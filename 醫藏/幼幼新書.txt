

幼幼新書宋劉昉

卷第一

﹝求端探本﹞凡一門

卷第一

求子方論

《詩周南國風》﹕后妃之美也。和平﹐則婦人樂有子矣。王氏《詩義》以爲﹐以爲藥﹐能使人有子。《爾雅》云﹕﹐馬。馬﹐車前也。

《黃帝內經素問》上古天眞論帝日﹕人年老而無子者﹐材力盡耶﹖將天數然也。岐伯曰﹕女子二七而天癸至﹐任脈通﹐太衝脈盛﹐月事以時下﹐故有子。﹝癸謂任癸﹐北方水﹐脈名也。任脈﹑衝脈皆奇經脈也。腎气全盛﹐衝任流通﹐經血漸盈﹐應時而下。天眞之气降﹐與之從事﹐故云天癸也。然衝爲血海﹐任主胞胎﹐二者相資﹐故能有子。所以謂之月事者﹐平和之气﹐常以三旬而一見也﹐故愆期者謂之有病。﹞

丈夫二八腎气盛﹐天癸至﹐精气溢瀉﹐陰陽和﹐故能有子。﹝男女有陰陽之質不同﹐天癸則精血之形亦異。陰靜海滿而去血﹐陽動應合而泄精﹔二者通和﹐故能有子。《易系辭》曰﹕男女合精﹐萬物化生﹐此之謂也。﹞

《千金》論曰﹕夫欲求子者﹐當先知夫妻本命五行相生﹐及與徳合並。本命不在子休廢死墓中者﹐則求子必得。若其本命五行相克及與刑殺衝破﹐並在子休廢死墓中者﹐則求子了不可得﹐愼無措意。縱或得者﹐於後終亦累人。若其相生並遇福徳者﹐仍須根據法如方﹐避諸禁忌﹐則所誕兒子﹐盡善盡美﹐難以具陳矣。禁忌法﹐受胎時日﹐推王相貴宿日法﹐﹝並載本門中。﹞

《千金》論曰﹕凡人無子﹐當爲夫妻俱有五勞七傷﹐虛羸百病所致﹐故有絕嗣之殃。夫治之法﹐男服七子散﹔女服紫石門冬丸及坐導蕩胞湯﹐無不有子也。﹝四方並見本門中﹞

《千金》論曰﹕古者求子﹐多用慶雲散﹑承澤丸。今代人絕不用此﹐𨿽未試驗﹐其法可重﹐故述之。﹝二方並見本門中﹞

《千金》論曰﹕陰陽調和﹐二气相感﹐陽施陰化﹐是以有娠。而三陽所食則多生女。但妊娠二月﹐名曰始膏。精气成於胞裏﹐至於三月﹐名曰始胎。血脈不流﹐象形而變﹐未有定儀﹐見物而化﹐是以男女未分﹐故未滿三月者﹐可服藥方術轉之﹐令生男也。﹝方術並見本門中。﹞

《千金》曰﹕禦女之法﹐交會者當避丙丁日及弦望晦朔﹑大風﹑大雨﹑大霧﹑大寒﹑大暑﹑雷電霹靂﹑天地晦冥﹑日月薄蝕﹑虹地動。若禦女者﹐則損人神不吉﹐損男百倍﹐令女得病﹐有子必癲癡頑愚﹐喑啞聾聵﹐攣跛盲眇﹐多病短壽﹐不孝不仁。又避日月星辰﹑火光之下﹑神廟佛寺之中﹑井竈圊廁之側﹑冢墓屍樞之傍﹐皆悉不可。夫交合如法﹐則有福徳大智﹐善人降托胎中﹐仍令性行調順﹐所作和合﹐家道日隆﹐祥瑞競集。若不如法﹐則有薄徳愚癡﹐惡人來托胎中﹐仍令父母性行凶險﹐所作不成﹐家道日否﹐殃咎屢至。夫禍福之應﹐有如影響﹐此乃必然之理﹐可不再思之。若欲求子者﹐但待婦人月經絕後一日﹑三日﹑五日﹐擇其王相日﹐及月宿在貴宿日﹐以生气時夜半後乃施瀉﹐有子皆男﹐必壽而賢明髙爵也。以月經絕後二日﹑四日﹑六日施瀉﹐有子必女﹐過六日後勿得施瀉﹐旣不得子﹐亦不成人。

王相日春甲乙夏丙丁秋庚辛冬壬癸月宿日正月一日六日九日十日十一日十二日十四日二十一日二十四日二十九日二月四日七日八日九日十日十二日十四日十九日二十二日二十七日三月一日二日五日六日七日八日十日十七日二十日二十五日四月三日四日五日六日八日十日十五日十八日二十二日二十八日五月一日二日三日四日五日六日十二日十五日二十日二十五日二十八日二十九日三十日六月一日三日十日十三日十八日二十三日二十六日二十七日二十九日七月一日八日十一日十六日二十一日二十四日二十五日二十六日二十七日二十九日八月五日八日十日十三日十八日二十一日二十二日二十三日二十四日二十五日二十六日九月三日六日十一日十六日十九日二十日二十一日二十二日二十三日二十四日十月一日四日九日十日十四日十七日十八日十九日二十日二十二日二十三日二十九日十一月一日六日十一日十四日十五日十六日二十九日十二月四日九日十二日十三日十四日十五日十七日二十四日春甲寅乙卯夏丙午丁巳秋庚申辛酉冬壬子癸亥若與此上件月宿日相合者尢益。

《千金》黃帝雜禁忌法曰﹕人有所怒﹐血气未定﹐因以交合﹐令人發癰疽。又不可忍小便交合﹐使人淋﹐莖中痛。面失血色﹐及遠行疲乏來入房﹐爲五勞虛損少子。且婦人月事未絕而交合﹐令人成病得白駁也。

《聖惠》﹕夫婦人無子者﹐其事有三也。一者墳墓不嗣﹐二者夫婦年命相克﹐三者夫病婦疹﹐皆使無子。若是墳墓不嗣﹐年命相克﹐此二者非藥能益。若夫病婦疹﹐須將藥餌﹐故得有效也。然婦人挾疾無子﹐皆由勞血﹐血气生病﹐或月經澀閉﹐或崩血帶下﹐致陰陽之气不和﹐經血之行乖候﹐故無子也。診其右手關後尺脈浮則爲陽﹐陽脈絕﹐無子也。又脈微澀﹐中年得此爲絕產也。少陰脈如浮緊﹐則絕產。惡寒尺寸俱微弱者﹐則絕產也。

《聖惠》﹕夫婦人子髒虛冷無子者﹐由將攝失宜﹐飲食不節﹐乘風取冷﹐或勞傷過度﹐致風冷之气乘其經血﹐結於子髒﹐子髒則冷﹐故令久無子也。

《葛氏肘後》婦人崩中漏下靑黃赤白﹐使人無子方。

禹餘糧赤石脂牡蠣桂心烏賊魚骨竈下黃土上爲末﹐各等分。以粥飲服方寸匕﹐日三服。

《葛氏肘後》又方漧薑經墨﹝各一兩﹞上末爲丸。酒下日三丸﹐神效。

《葛氏肘後》又方鹿茸當歸﹝各二兩﹞蒲黃﹝半兩﹞上搗篩。酒服一錢匕﹐稍加至方寸匕。

《葛氏肘後》又方上好墨末一匕﹐飲服。

《葛氏肘後》又方上燒露蜂房末三指撮。酒服之﹐大神效。

《葛氏肘後》又方上常炙豬腎脂食之﹐面裹煮吞之﹐亦佳。

《葛氏肘後》婦人無病﹐觸禁久不生子﹐常候月水絕後一日交接爲男﹐二日爲女﹐三日爲男﹐四日爲女﹐五日爲男﹐六日爲女。過此則女間閉不成﹐勿復交接﹐更時後日﹐徒然無益﹐浪辛苦也。

柏子仁﹝一升﹞茯苓﹝米酒二升﹞上搗﹐合乳和服十丸﹐卽佳。

《葛氏肘後》又方大黃﹝七分﹞黝參﹝五分﹞皂莢杏仁吳茱萸﹝二兩﹞半夏前胡﹝各一分﹞上搗蜜丸﹐服二十丸﹐不過半年有子﹐根據前法卽定男女也。

《千金》七子散治丈夫風虛目暗﹐精气衰少亦無子﹐補不足方。﹝《千金翼》同。﹞五味子牡荊子菟絲子車前子菥子石斛薯蕷熟地黃杜仲鹿茸遠志﹝各八銖﹞附子蛇牀子芎﹝各六銖﹞山茱萸天雄人參茯苓黃牛膝﹝各五銖﹞桂心﹝十銖﹞巴戟天﹝十二銖﹞蓯蓉﹝十二銖﹞鐘乳粉﹝八銖﹞上二十四味治下篩﹐酒服方寸匕﹐日二﹔不知﹐增至二匕﹐以知爲度。禁如藥法。不能酒者﹐蜜和丸服亦得。一方加覆盆子八銖。求子法一根據前篇。

《千金》朴消蕩胞湯治婦人立身已來全不產﹐及斷緒久不產三十年者方。

朴消牡丹當歸大黃桃仁﹝生用。各三銖﹞細辛濃朴桔梗赤芍藥人參茯苓桂心甘艸牛膝橘皮﹝各二銖﹞虻虫﹝十枚﹞水蛭﹝十枚﹞附子﹝六銖﹞上十八味咀﹐以淸酒五升﹐水五升合煮﹐取三升﹐分四服﹐日三夜一。每服相去三時﹐更服如常。覆被取少汗﹐汗不出﹐冬日著火籠之﹐必下積血﹐及冷赤膿如赤小豆汁。本爲婦人子宮內有此惡物令然﹐或天陰臍下痛﹐或月水不調﹐爲有冷血不受胎。若斟酌下盡﹐气力弱﹐大困不堪﹐更服亦可﹐二三服卽止。如大悶不堪﹐可食酢飯冷漿一口卽止。然恐去惡物不盡﹐不大得藥力。若能忍服盡大好﹐一日後仍著道藥。﹝《千金翼》不用桔梗﹐甘艸。﹞《千金》治全不產及斷緒﹐服前朴消湯﹐後著坐導藥方。

皂莢山茱萸﹝《千金翼》作苦瓜﹞當歸﹝各一兩﹞細辛五味子漧薑﹝各二兩﹞大黃礬石戎鹽蜀椒﹝各半兩﹞上十味末之﹐以絹袋盛﹐大如指﹐長三寸﹐盛藥令滿﹐內婦人陰中。坐臥任意﹐勿行走急﹐小便時去之﹐更安新者﹐一日一度﹐必下靑黃冷汁﹐汁盡止卽可。幸禦自有子﹐若未見病出﹐亦可至十日安之。一本﹐別有葶藶﹑砒霜各半兩﹐此藥爲服朴硝湯恐去冷惡物出不盡﹐以導藥下之﹐值天陰冷不疼﹐不須著導藥。有著鹽爲導藥者﹐然不如此藥。其服朴硝湯後卽安導藥﹐經一日外服紫石門冬丸。

《千金》紫石門冬丸治全不產及斷緒方。

紫石英天門冬﹝各三兩﹞當歸芎紫葳捲柏桂心烏頭漧地黃牡蒙﹝《千金翼》作牡荊﹐《外臺》作牡蒙﹞禹餘糧石斛辛夷﹝各一兩﹞人參桑寄生續斷細辛濃朴漧薑食茱萸牡丹牛膝﹝各三十銖﹞柏子仁﹝一兩﹞薯蕷烏賊骨甘艸﹝各一兩半﹞上二十六味末之﹐蜜和丸﹐酒服如梧桐子大十丸。日三﹐漸增至三十丸﹐以腹中熱爲度。不禁房室。夫行不在不可服﹐禁如藥法。比來服者﹐不至盡劑卽有娠。

《千金》白薇丸主令婦人有子方。

白薇細辛防風人參秦椒秦艽桂心牛膝白蘞﹝一云白芷﹞蕪荑沙參芍藥五味子白僵蠶牡丹蠐螬﹝各一兩﹞漧漆柏子仁漧薑捲柏附子芎﹝各三十銖﹞紫石英桃仁﹝各一兩半﹞鐘乳漧地黃白石英﹝各二兩﹞鼠婦﹝半兩﹞水蛭虻虫﹝各十五枚﹞吳茱萸﹝十八銖﹞麻布叩復頭﹝一尺﹐燒﹞上三十二味末之﹐蜜和丸﹐酒服如梧子大十五丸。日再﹐稍加至三十丸﹐當有所去﹐小覺有異卽停服。

《千金》慶雲散主丈夫陽气不足﹐不能施化﹐施化無成方。﹝《千金翼》同﹞覆盆子五味子﹝各一升﹞天雄﹝一兩﹞石斛白術﹝各三兩﹞桑寄生﹝四兩﹞天門冬﹝九兩﹞菟絲子﹝二升﹞紫石英﹝二兩﹞上九味治下篩﹐酒服方寸匕﹐先食﹐日三服。素不耐冷者﹐去寄生加細辛四兩﹔陽气不少而無子者﹐去石斛加檳榔十五枚。

《千金》承澤丸主婦人下焦三十六疾不孕絕產方。﹝《千金翼》同﹞梅核仁辛夷﹝各一升﹞葛上亭長﹝七枚﹞澤蘭子﹝五分﹞溲疏﹝三兩﹞本﹝一兩﹞上六味末之﹐蜜和丸。先食服﹐如大豆二丸﹐日三﹐不知稍增。若腹中無堅癖積聚者﹐去亭長加通艸一兩。

惡甘者﹐和藥先以苦酒搜散﹐乃內少蜜和爲丸。

《千金》大黃丸主帶下百病無子﹐服藥十日下血﹐二十日下長虫及淸黃汁﹐三十日病除﹐五十日肥白方。

大黃﹝破如米豆﹐熬令黑﹞柴胡漧薑朴硝﹝各一兩﹞芎﹝五兩﹞蜀椒﹝二兩﹞茯苓﹝如雞子大一枚﹞上七味末之﹐蜜和丸如梧桐子大。先食服七丸﹐米飲下﹐加至十丸﹐以知爲度﹐五日微下。

《千金》治女人積年不孕。

吉祥丸方天麻柳絮牡丹茯苓漧地黃桂心﹝各一兩﹞五味子桃花白術芎﹝各二兩﹞覆盆子﹝一斗﹞桃仁﹝一百枚﹞菟絲子楮實子﹝各一升﹞上十四味末之﹐蜜和丸如豆大。每服空心飲﹐若酒下五丸﹐日中一服﹐晚一服。

《千金》硝石大黃丸治十二瘕及婦人帶下絕產無子﹐並欲服寒食散而腹中有瘕實者﹐當先服大丸下之﹐乃服寒食散。大丸不下水谷﹐但下病耳﹐不令人困方。

硝石﹝六兩。朴硝亦得﹞大黃﹝八兩﹞人參甘艸﹝各二兩﹞上四味末之﹐以三年苦酒三升置銅器中﹐以竹箸柱器中﹐一升作一刻﹐凡三升作三刻﹐以置火上。先內大黃﹐常攪不息﹐使微沸盡一刻﹐乃內余藥﹐又盡一刻﹐有餘一刻﹐極微火﹐使可丸如雞子中黃。欲合藥當先齋戒一宿﹐勿令小兒﹑女人﹑奴婢等見之。欲下病者用二丸﹐若不能服大丸者﹐可分作小丸﹐不可過四丸也。

欲令大﹐不欲令細﹐能不分爲善。若人羸者﹐可少食﹐彊者不須食﹐二十日五度服﹐其和調半日乃下。若婦人服之下者﹐或如雞肝﹐或如米汁﹐正赤黑﹐或一升﹐或三升﹐下後愼風冷﹔作一杯粥食之﹐然後作羹﹐自養如產婦法﹐六月則有子。禁生魚﹑豬肉﹑辛菜。若寒食散者﹐自如藥法﹐不與此同﹐日一服。﹝寒食散方未見。﹞《千金》治月水不利閉塞﹐絕產十八年﹐服此藥二十八日有子。

金城太守白薇丸方。

白薇細辛﹝各三十銖﹞人參杜蘅﹝《古今錄驗》用牡蠣﹞牡蒙濃朴當歸紫菀白僵蠶半夏﹝各十八銖﹞蜀椒防風附子﹝各一兩半﹞沙參漧薑秦艽牛膝﹝各半兩﹞上十七味末之﹐蜜和﹐先食服如桐子大三丸。不知﹐稍增至四﹑五丸。此藥不長將服﹐覺有娠則止﹐用之大驗。﹝崔氏有桔梗﹑丹參十八銖。﹞《千金》白薇丸主久無子或斷緒﹐上熱下冷﹐百病皆治之方。﹝《千金翼》同﹞白薇漧薑蜀椒漧地黃車前子﹝各十八銖﹞石膏紫石英本子捲柏﹝各三十銖﹞芎蛇牀子當歸﹝各一兩﹞太一餘糧白龍骨麥門冬遠志澤蘭茯苓赤石脂﹝各二兩﹞覆盆子白芷桃仁人參﹝各一兩半﹞細辛﹝三兩﹞蒲黃桂心﹝各二兩半﹞橘皮﹝半兩﹞上二十八味末之﹐蜜和﹐酒服十五丸﹐如梧子大。日再漸增﹐以知爲度﹐亦可至五十丸。愼豬﹑雞﹑生冷﹑酥﹑滑﹑魚﹑蒜﹑驢馬牛肉等﹐覺有娠卽停﹐三月止。擇食時﹐可食牛肝及心。至四月﹑五月不須﹐不可故殺﹐令子短壽﹐遇得者大良。

《千金》治婦人絕產﹐生來未產﹐蕩滌腑臟﹐使玉門受子精。

秦椒丸方秦椒天雄﹝各十八銖﹞元參人參白蘞鼠婦白芷黃桔梗露蜂房白僵蠶桃仁蠐螬白薇細辛蕪荑﹝各一兩﹞牡蒙沙參防風甘艸牡丹皮牛膝捲柏五味子芍藥桂心大黃石斛白術﹝各三十銖﹞柏子仁茯苓當歸漧薑﹝各一兩半﹞澤蘭漧地黃芎﹝各一兩十八銖﹞漧漆白石英紫石英附子﹝各二兩﹞鐘乳﹝二兩半﹞水蛭﹝七十枚﹞虻虫﹝一百枚﹞麻布叩復頭﹝七寸燒﹞上四十四味末之﹐蜜丸。酒服十丸﹐如梧子。日再﹐稍加至二十丸。若有所去﹐如豆汁﹐鼻涕﹐此是病出﹐覺有孕卽停。

《千金》治婦人始覺有娠﹐養胎並轉女爲男。

丹參丸方丹參續斷芍藥白膠白術柏子仁甘艸﹝各二兩﹞東門上雄鷄頭﹝一枚﹞當歸吳茱萸橘皮﹝各一兩十八銖﹞白芷冠纓﹝燒灰。各一兩﹞蕪荑﹝十八銖﹞漧地黃﹝一兩半﹞犬卵﹝一具﹐幹﹞人參芎漧薑﹝各三十銖﹞上十九味末之﹐蜜和丸。酒服十丸﹐日再稍加至二十丸﹐如梧子大。

《千金》又方取原蠶矢一枚﹐井花水服之﹐日三。

《千金》又方取弓弩弦一枚﹐絳囊盛帶婦人左臂。一法﹐系腰下﹐滿百日去之。

《千金》又方取雄黃一兩﹐絳囊盛帶之﹔要女者帶雌黃。

《千金》又方上以斧一柄﹐於產婦臥牀下置之﹐仍系刃向下﹐勿令人知。如不信者﹐待雞抱卵時﹐根據此置於窠下﹐一窠雞子盡爲雄也。

《千金》治勞損產後無子﹐陰中冷﹐溢出子門﹐閉積年不瘥﹐身體寒冷方。

防風﹝一兩半﹞桔梗﹝三十銖﹞人參﹝一兩﹞菖蒲半夏丹參濃朴漧薑紫菀杜蘅﹝各十八銖﹞秦艽白蘞牛膝沙參﹝各半兩﹞上十四味末之﹐白蜜和丸如小豆。食後服十五丸﹐日三服。不知增至二十丸﹐有身止。夫不在勿服之﹐服藥後七日方合陰陽。

《千金》柏子仁丸治婦人五勞七傷﹐羸冷瘦削﹐面無顏色﹐飲食減少﹐貌失光澤及產後斷緒無子﹐能久服﹐令人肥白補益方。

柏子仁黃漧薑白石英紫石英鐘乳﹝各二兩﹞赤石脂濃朴桂心白術蓯蓉細辛獨活人參五味子石斛白芷芍藥桔梗﹝各一兩﹞蜀椒﹝一兩半﹞防風烏頭﹝一方作牛膝﹞漧地黃﹝各三十銖﹞澤蘭﹝二兩六銖﹞本蕪荑﹝各十八銖﹞杜仲當歸甘艸芎﹝各四十二銖﹞上三十味末之﹐蜜和酒服二十丸﹐如梧子。不知加至三十丸。﹝《千金翼》無烏頭﹐有龍骨﹑防葵﹑茯苓﹑秦艽各半兩﹐爲三十三味﹐並治產後半身枯悴。﹞《千金》大澤蘭丸治婦人虛損及中風余病﹐疝瘕﹐陰中冷痛。或頭風入腦﹐寒痺筋攣緩急﹐血閉無子﹐面上游風去來﹐目淚出﹐多涕唾﹐忽忽如醉。或胃中冷逆﹐胸中嘔不止﹐及泄痢淋瀝。或五臟六腑寒熱不調﹐心下痞急﹐邪气咳逆。或漏下赤白﹐陰中腫痛﹐胸脇支滿。或身體皮膚中澀如麻痘﹐苦癢疾癖結气。或四肢拘攣﹐風行周身﹐骨節疼痛﹐目眩無所見。或上气惡寒﹐灑淅如瘧﹔或喉痺鼻﹐風癇癲疾﹔或月水不通﹐魂不定﹐飲食無味。並產後內衄﹐無所不治﹐服之令人有子方。

澤蘭﹝三兩六銖﹞本當歸甘艸﹝各一兩十八銖﹞芎漧地黃柏子仁五味子﹝各一兩半﹞桂心石斛白術﹝各一兩六銖﹞白芷蓯蓉濃朴防風薯蕷茯苓漧薑細辛捲柏﹝各一兩﹞蜀椒人參杜仲牛膝蛇牀子續斷艾葉蕪荑﹝各十八銖﹞紫石英﹝三兩﹞赤石脂石膏﹝各二兩﹞禹餘糧﹝一兩。一本有枳實十八銖﹐麥門冬一兩半﹞上三十二味末之﹐蜜和丸﹐酒服如梧子大二十丸至四十丸。久赤白痢去漧地黃﹐石膏﹑麥門冬﹑柏子仁﹐加大麥﹐陳曲﹐龍骨﹐阿膠﹐黃連各一兩半。有鐘乳加三兩良。

《千金》紫石英天門冬丸主風冷在子官﹐有子常墮落﹐或始爲婦便患心痛﹐仍成心疾﹐月水都未曾來﹐服之肥充令人有子方。

紫石英禹餘糧天門冬﹝各三兩﹞烏頭蓯蓉桂心甘艸五味子柏子仁石斛人參澤瀉﹝一作澤蘭﹞遠志蕪荑杜仲﹝各二兩﹞蜀椒捲柏寄生石南雲母當歸﹝一作辛荑﹞烏賊骨﹝各一兩﹞上二十二味末之﹐蜜和丸﹐酒服梧子大二十丸﹐日二服。加至四十丸。

《千金》鱉甲丸治女人少腹中積聚﹐大如七八寸盤面﹐上下周流痛不可忍﹐手足苦冷﹐咳噫鮏臭。

兩脇熱如火灸﹐玉門冷如風吹。經水不通﹐或在月前﹐或在月後﹐服之三十日便瘥﹑有孕。此是河內太守魏夫人方。

鱉甲桂心﹝各一兩半﹞蜂房元參蜀椒細辛人參苦參丹參沙參吳茱萸﹝各十八銖﹞虫漧薑牡丹附子水蛭皂莢當歸芍藥甘艸防葵﹝各一兩﹞蠐螬﹝二十枚﹞大黃虻虫﹝各一兩六銖﹞上二十四味末之﹐蜜和丸。酒下七丸如梧子大﹐日三。稍加之﹐以知爲度。

《千金》治婦人產後十二癥病﹐帶下無子﹐皆是冷風寒气。或產後未滿百日﹐胞絡惡血未盡﹐便利於懸圊上﹐及久坐﹐濕寒入胞裏﹐結在少腹牢痛﹐爲之積聚。小如雞子﹐大者如拳﹐按之跳手隱隱然﹐或如虫嚙﹐或如鍼刺﹐气時搶心﹐兩脇支滿﹐不能食飲﹐食不消化﹐上下通流。或守胃管﹐痛連玉門﹐背膊痛﹐嘔逆短气﹐汗出﹐少腹苦寒﹐胞中創﹐咳引陰痛﹐小便自出﹐子門不正﹐令人無子。腰胯疼痛﹐四肢沈重淫躍﹐一身盡腫﹐乍來乍去﹐大便不利﹐小便淋瀝﹐或月經不通﹐或下如腐肉﹐靑﹑黃﹑赤﹑白等如豆汁﹐夢想不祥。

牡蒙丸方﹝亦名紫蓋丸。﹞牡蒙桂心吳茱萸芎濃朴硝石前胡漧薑虫牡丹蜀椒黃芩桔梗茯苓細辛葶藶人參﹝各十八銖﹞當歸﹝半兩﹞大黃﹝二兩半﹞附子﹝一兩六銖﹞上二十味末之﹐蜜和更搗萬杵﹐丸如梧子大。空心酒服三丸﹐日三。不知﹐加之至五﹑六丸﹐下赤白靑黃物如魚子者﹐病根出矣。

《千金》治女人腹中十二疾。一曰經水不時﹐二曰經來如淸水﹐三曰經水不通﹐四曰不周時﹐五曰生不乳﹔六曰絕無子﹐七曰陰陽減少﹐八曰腹苦痛如刺﹐九曰陰中寒﹐十曰子門相引痛﹐十一曰經來凍如葵汁狀﹐十二曰腰急痛。凡此十二病﹐得之時﹐因與夫臥起﹐月經不去﹔或臥濕冷地﹐及以冷水洗浴﹐當時取快﹐而後生百疾﹔或瘡痍未瘥﹐便合陰陽﹐及起早作勞﹐衣單席薄﹐寒從下入方。

半夏赤石脂﹝各一兩六銖﹞蜀椒漧薑吳茱萸當歸桂心丹參白蘞防風﹝各一兩﹞盧﹝半兩﹞上十一味末之﹐蜜和丸。每日空心酒服十丸﹐梧子大﹐日三﹔稍加﹐以知爲度。

《外臺》﹕《廣濟》療無子﹐令子宮內炙丸方。﹝《聖惠方》同﹞麝香﹝二分研﹞皂莢﹝十分﹐塗酥炙﹐削去黑皮子﹞蜀椒﹝六分汗﹞上三味搗篩﹐蜜丸酸棗仁大。以綿裹﹐內產宮中﹐畱少綿綫出﹔覺憎寒﹐不淨下多﹐卽抽綿綫出卻丸。藥一日一度換之﹐無問晝夜﹐皆內無所忌。

《外臺》﹕《廣濟》又方﹝《聖惠》本同﹞蛇牀子石鹽細辛漧薑土瓜根﹝各四兩﹞上五味搗散﹐取如棗核大。以綿裹﹐內子宮中﹐以指進之﹐根據準前法中門。病未可﹐必不得近丈夫﹐余無所忌。

《外臺》﹕《廣濟》又療婦人百病﹐斷絕緒產。

白薇丸方白薇細辛濃朴﹝炙﹞椒﹝汗﹞桔梗鱉甲﹝炙。各五分﹞防風大黃附子﹝炮﹞石硫黃﹝研。各六分﹞牡蒙﹝二分﹞人參桑上寄生﹝各四分﹞半夏﹝洗﹞白僵蠶續斷秦艽紫菀杜蘅牛膝虻虫﹝去翅足﹐熬﹞水蛭﹝各三分﹞紫石英﹝研﹞朴硝桂心鐘乳當歸﹝各八分﹞上二十七味﹐搗篩﹐蜜丸。空腹溫酒服如梧子十五丸﹐日二﹐漸加至三十丸﹐不吐不利。忌生冷﹑油膩﹑餳﹑生血物﹑人莧﹑生蔥﹑生菜﹐豬肉﹑冷水﹑粘食﹐陳臭。

《外臺》﹕《延年》療婦人子髒偏僻﹐冷結無子。坐藥方﹝《聖惠方》同﹞蛇牀子芫花﹝各三兩﹞上二味搗篩﹐取棗大﹐紗袋盛﹐內產門中﹐令沒指﹐袋少長作須去﹐任意臥著﹐愼風冷。

《外臺》﹕《廣濟》療久無子。

白薇丸方白薇牡蒙本﹝各五分﹞當歸姜黃漧地黃﹝各七分﹞人參柏子仁石斛桂心附子﹝炮﹞五味子防風吳茱萸甘艸﹝炙﹞牛膝芎桑寄生﹝各六分﹞禹餘糧﹝八分﹞秦椒﹝二分﹐汗﹞上二十味搗篩﹐蜜丸如梧桐子﹐空腹酒下二十丸﹐加至三十丸﹐日再服﹐不利。忌生蔥﹑生菜﹑熱面﹑蕎麥﹑豬肉﹑葵菜﹑蕪荑﹑菘菜﹑海藻﹑粘食﹑陳臭物等。《外臺》﹕《廣濟》又療久無子斷緒﹐少腹冷痛﹐气不調。

地黃湯方漧地黃牛膝當歸﹝各八兩﹞芎捲柏防風﹝各六分﹞桂心牽牛子﹝末。各三分﹞上八味切﹐以水六升﹐煮取二升三合﹐去滓﹐分三服。服別和一分牽牛末服。如人行四五里﹐更進一服﹐以快利止。忌熱面﹑蕎麥﹑炙肉﹑生蔥﹑蕪荑﹑蒜﹑粘食等物。

《外臺》﹕《經心錄》茱萸丸療婦人陰寒十年無子方。﹝《聖惠方》同﹞蜀椒﹝去目汗﹐末﹞吳茱萸﹝各一升﹞上二味蜜丸如彈子大。綿裹導子腸中﹐日再易﹐無所下﹐但開子髒﹐令陰溫卽有子也。

《聖惠》治婦人無子或斷緒﹐上熱下冷﹐百病皆主之。

白薇丸方白薇川椒﹝去目及閉口者﹐微炒去汗用﹞熟漧地黃白龍骨﹝各一兩﹞當歸﹝銼碎﹐微炒﹞車前子蛇牀子芎漧薑﹝炮裂﹐銼﹞細辛﹝各半兩﹞本卷柏桃仁﹝湯浸﹐去皮尖﹑雙仁﹐麩炒微黃﹞白芷覆盆子菖蒲人參﹝去蘆頭﹞桂心遠志﹝去心﹞白茯苓﹝各三分﹞麥門冬﹝一兩半﹐去心﹐焙﹞上件藥搗﹐羅爲末﹐煉蜜和搗五七百杵﹐丸如梧桐子大。每於空心及晚食前﹐以溫酒下三十丸。

《聖惠》治婦人腹髒久積風冷﹐血气凝澀﹐不能宣通﹐故令無子。宜服杜蘅丸方杜蘅防風﹝去蘆頭﹞白茯苓細辛附子﹝炮﹐去皮臍。各一兩﹞白薇牛膝﹝去苗﹞沙參﹝去蘆頭﹞半夏﹝湯洗七徧﹐去滑﹐微炒﹞秦艽﹝去苗﹞菖蒲蒿本蛇牀子桂心﹝各三分﹞川椒﹝一分﹐去目及閉口者﹐微炒去汗﹞上件藥搗﹐羅爲末﹐煉蜜和搗五﹑七百杵﹐丸如梧桐子大。每於空心及晚食前﹐以溫酒下三十丸﹐有子卽住服。

《聖惠》治婦人子髒風冷﹐致令無子﹐宜用此方。

皂莢﹝去黑皮﹐塗酥炙令黑﹐去子﹞川大黃﹝銼碎﹐微炒﹞戎鹽當歸﹝銼碎﹐微炒﹞白礬﹝燒灰。各一兩﹞五味子川椒﹝去目及閉口者﹐微炒去汗﹞漧薑﹝炮裂﹐銼﹞細辛﹝各三分﹞上件藥搗﹐羅爲末﹐用綿裹藥末如棗大。內產門中﹐有惡物下卽止﹐未效再用。

《聖惠》治婦人子髒虛冷及五勞七傷﹐羸瘦面無顏色﹐不能飲食﹐產後斷緒﹐無子多時。

柏子仁丸柏子仁澤蘭防風﹝去蘆頭﹞紫石英白石英﹝各細研﹐並水飛過﹞當歸﹝銼碎﹐微炒﹞濃朴﹝去粗皮﹐塗生薑汁﹐炙令香熟﹞熟漧地黃杜仲﹝去粗皮﹐炙微黃﹐銼﹞黃﹝銼﹞芎漧薑﹝炮裂﹐銼﹞牛膝﹝去苗。各一兩﹞白術蕪荑人參﹝去蘆頭﹞石斛﹝去根銼﹞白芷赤石脂﹝細研﹞白芍藥桔梗﹝去蘆頭﹞五味子防葵細辛秦艽﹝去苗﹞白茯苓本龍骨肉蓯蓉﹝酒浸一宿﹐割去皺皮﹐炙令幹﹞桂心獨活﹝以上各半兩﹞鐘乳粉﹝二兩﹞甘艸﹝炙微赤﹐銼﹞川椒﹝三分﹐去目及閉口﹐微炒去汗用﹞上件藥搗﹐羅爲末﹐入研了藥﹐都研令勻﹐煉蜜和搗五七百杵﹐丸如梧桐子大。每於空心及晚食前﹐以溫酒下三十丸。

《聖惠》治婦人子髒久積風虛冷气﹐致陰陽二气不能和合﹐故令久無子。

秦椒丸方秦椒﹝去目及閉口者﹐微炒去汗﹞細辛蕪荑白石英﹝細研﹐水飛過﹞白薇澤蘭人參﹝去蘆頭﹞石斛﹝去根銼﹞防風﹝去蘆頭﹞牡蒙白芷桔梗﹝去蘆頭﹞牛膝﹝去苗﹞川大黃﹝銼碎﹐微炒﹞甘艸﹝炙微赤﹐銼﹞白蘞五味子桂心黃﹝銼﹞蠐螬﹝微炒﹞白僵蠶﹝微炒﹞白術元參桃仁﹝湯浸去皮尖﹑雙仁﹐麩炒微黃﹞牡丹沙參﹝去蘆頭﹞捲柏芎漧薑﹝炮裂﹐銼﹞白芍藥露蜂房﹝微炒。以上各一兩﹞鐘乳粉紫石英﹝細研﹐水飛過﹞漧漆﹝搗碎﹐炒令煙出﹞附子﹝炮裂﹐去皮臍﹞熟漧地黃﹝以上各二兩﹞天雄﹝三分﹐炮裂﹐去皮臍﹞柏子仁當歸﹝銼碎﹐微炒﹞白茯苓﹝以上各一兩半﹞虻虫﹝七枚﹐去翅足﹐微炒﹞水蛭﹝十四枚﹐炒令黃﹞麻布﹝七寸﹐燒灰﹞上件藥搗﹐羅爲末﹐煉蜜和搗五﹑七百杵﹐丸如梧桐子大。每於空心﹐以溫酒下三十丸﹐服稍覺有驗﹐卽住服。

《聖惠》治婦人久無子﹐由子髒久積風冷﹐陰陽不能施化。宜服紫石英丸方紫石英﹝二兩﹐細研﹐水飛過﹞細辛濃朴﹝去粗皮﹐塗生薑汁炙令香熟﹞桔梗﹝去蘆頭﹞川椒﹝去目及閉口者﹐微炒去汗﹞防風﹝去蘆頭﹞川大黃﹝銼碎﹐微炒﹞附子﹝炮裂﹐去皮臍﹞硫黃﹝細研﹞白薇當歸﹝銼碎﹐微炒﹞桂心﹝以上各一兩﹞鱉甲﹝一兩半﹐生用﹞牡蒙人參﹝去蘆頭﹞桑寄生﹝各三分﹞半夏﹝湯洗七徧﹐去滑﹞白僵蠶﹝微炒﹞續斷紫菀﹝洗去苗土﹞牛膝﹝去苗﹞杜蘅﹝以上各半兩﹞上件藥搗﹐羅爲末﹐煉蜜和搗五﹑七百杵﹐丸如梧桐子大。每於空心及晚食前﹐以溫酒下三十丸。

《聖惠》治婦人子髒冷﹐久無子﹐由風寒邪气客於經血。宜服捲柏丸方捲柏牡蒙本當歸﹝銼碎﹐微炒﹞熟漧地黃柏子仁漧薑﹝炮裂﹐銼﹞禹餘糧﹝燒醋淬三徧﹞白薇﹝以上各一兩﹞芎人參﹝去蘆頭﹞石斛﹝去根﹐銼﹞桂心附子﹝炮裂﹐去皮臍﹞五味子防風﹝去蘆頭﹞甘艸﹝炙微赤﹐銼﹞吳茱萸﹝醋浸七徧﹐焙漧微炒﹞牛膝﹝去苗﹞桑寄生川椒﹝去目及閉口者﹐微炒去汗。以上各三分﹞上件藥搗﹐羅爲末﹐煉蜜和搗五﹑七百杵﹐丸如梧桐子大。每於空心及晚食前﹐以溫酒下三十丸。

《聖惠》治婦人血海久積虛冷﹐無子。

陽起石丸方陽起石﹝二兩﹐酒浸﹐煮半日﹐細研﹞熟漧地黃﹝一兩﹞漧薑﹝炮裂﹐銼﹞白術牛膝﹝去苗﹞吳茱萸﹝湯浸七徧﹐焙漧微炒。以上各三分﹞上件藥搗﹐羅爲末﹐煉蜜和搗三﹑二百杵﹐丸如梧桐子大。每於空心及晚食前﹐溫酒下三十丸。

《聖惠》治婦人久無子斷緒者﹐是子髒積冷﹐血气不調。宜服幹熟地黃散方熟漧地黃牛膝﹝去苗﹞當歸﹝銼細﹐微炒﹞柏子仁白薇﹝以上各一兩﹞桂心﹝半兩﹞防風﹝去蘆頭﹞芎捲柏﹝各三分﹞上件藥搗﹐羅爲散。每服三錢﹐以水一中盞﹐煎至六分去滓。每日空心溫服。

《靈苑》治受气虛弱及五勞七傷﹐臟腑積冷﹐癖癥塊﹐虛脹或經脈不調﹐疳冷赤白帶下﹐口苦舌漧﹐面色痿黃﹐黑心煩﹐驚悸頭目旋暈﹐不喜飲食﹐痰涕粘涎﹐手足百節熱疼﹐無力﹐肌肉消瘦﹐子息斷緒。服一月﹐當妊娠﹐百病皆愈﹐大效。

內補丸方萆﹝四兩﹞牛膝白術五加皮﹝各二兩﹞川烏頭﹝炮﹐去皮臍﹞丹參枳實﹝麩炒﹐去瓤。各一兩﹞上七味搗﹐羅爲細末﹐煉蜜爲丸如梧桐子大。每服二十丸﹐用暖酒下﹐空心﹑日午﹑日晚各進一服﹐立有功效。

《靈苑》阿膠煎丸治婦人血气久虛﹐孕胎不成﹐大補益虛損不足﹐常服滋助血海方。

伏道艾﹝取葉去梗﹐搗熟﹐篩去粗皮﹐只取艾茸﹐秤取二兩米醋﹐煮一伏時﹐候幹研成膏﹞阿膠﹝三兩﹐炙﹞糯米﹝炒﹞大附子﹝炮﹐去皮臍﹞枳殼﹝去瓤麩炒。各一兩﹞上五味並搗﹐羅爲末﹐入前膏內杵勻﹐爲丸如梧桐子大。每服三十丸﹐空心用溫酒下﹐午食前再服。忌藻菜﹐羊血﹑腥臊等物。

《千金》婦人絕子灸然谷五十壯﹐在內踝前直下一寸。婦人絕嗣不生﹐胞門閉塞﹐灸關元三十壯報之。

《千金》婦人妊子不成﹔若墮落﹐腹痛﹐漏見赤。灸胞門五十壯﹐在關元左邊二寸是也。右邊二寸名子戶。

《千金》治人絕嗣不生。灸气門穴﹐在關元旁三寸﹐各百壯。

《千金》婦人子髒閉塞不受精﹐疼。灸胞門五十壯。

《千金》婦人絕嗣不生﹐漏赤白。灸泉門十壯﹐三報之。穴在橫骨當陰上際。

《千金翼》崩中帶下﹐因產惡露不止。中極穴在關元下一寸。婦人斷緒最要穴﹐四度鍼卽有子。若未有﹐更入八分﹐畱十呼得气﹐卽瀉。灸亦佳﹐但不及鍼﹐日灸三七至三百止。

《莊氏穴》婦人月水不利﹐賁豚上下﹐並無子。灸四滿三十壯﹐穴在丹田兩邊相去各一寸半。

《莊氏穴》妊數墮胎。妊娠三月﹐灸膝上一寸﹐七壯。

《莊氏穴》關元主斷緒。產道冷鍼入八分﹐畱三呼﹐瀉五吸。灸亦佳﹐但不及鍼。日灸三七壯至一百止。

卷第二﹝方書敍例﹞凡十三門

卷第二

敍初有小兒方第一《千金》論曰﹕夫生民之道﹐莫不以養小爲大﹐若無於小﹐卒不成大。故《易》稱﹕積小以成大。《詩》有﹕厥初生民。《傳》云﹕聲子生隱公。此之一義﹐卽是從微至著﹐自少及長﹐人情共見﹐不待經史。故今斯方﹐先婦人小兒﹐而後丈夫耆老者﹐則是崇本之義也。然小兒气勢微弱﹐醫士欲畱心救療﹐立功差難。今之學人﹐多不存意。良由嬰兒在於𦇤褓之內﹐乳气腥臊﹐醫者操行英雄﹐詎肯瞻視。靜而言之﹐可爲太息者矣。《短劇方》云﹕《聖惠》云﹕﹝《短劇》曰黃帝言。﹞凡人年六歲以上爲小﹐十六以上爲少﹐﹝《巢源》《外臺》作十八以上爲少。﹞三十以上爲壯﹐﹝《巢源》《外臺》作二十以上爲壯。﹞五十以上爲老﹐其六歲以下經所不載。所以乳下嬰兒有病難治者﹐皆爲無所承據也。中古有巫妨《巢源》作巫方者﹐立小兒《顱囟經》以占夭壽﹐判疾病死生﹐世相傳授﹐始有小兒方焉。逮於晉﹑宋﹐江左推諸蘇家﹐傳習有驗﹐流於人間。齊有徐王者﹐亦有《小兒方》三卷。故今之學人﹐頗得傳授。然徐氏位望隆重﹐何暇畱心於少小﹐詳其方意﹐不甚深細﹐少有可采﹐未爲至祕。令博撰諸家及自經用有效者﹐以爲此篇。凡百居家﹐皆宜達玆養小之術﹐則無橫夭之禍也。

卷第二

敍小兒有病與大人不殊第二《千金》﹕小兒之病與大人不殊﹐惟用藥有多少爲異。其驚癇﹑客忤﹑解顱﹑不行等八﹑九篇﹐合爲一卷。

自餘下痢等方﹐並散在諸篇中﹐可披而得也。

卷第二

敍小兒方可酌量藥品分兩第三葛稚川《肘後方》載鹿鳴山續古序云﹕觀夫古方藥品分兩﹐灸穴分寸不類者﹐蓋古今人體大小或異﹐臟腑血脈亦有差焉﹐請以意酌量。藥品分兩﹐古序已明﹐取所服多少配之。或一分爲兩﹐或一銖爲兩﹐以盞當升可也。如中卷末紫丸方﹐代赭﹑赤石脂各一兩﹐巴豆四十粒﹐杏仁五十枚。小兒服一麻子﹐百日者一小豆且多矣。

若兩用二銖四﹐巴豆四粒﹐杏仁五枚﹐可療十數小兒﹐此其類也。灸之分寸﹐取其人左﹑右中指中節可也。

其使有毒野狼虎性藥﹐乃急救性命者也。或遇發毒﹐急掘地作小坑﹐以水令滿﹑熟攪稍澄﹐飲水自解﹐名爲地漿。

特加是說於品題之後爾。

卷第二

敍小兒有病宜早治第四《外臺祕要》﹕凡人有少病﹐若似不如平常﹐則須早道。若隱忍不療﹐小兒﹑女子益以滋甚。

卷第二

敍調理小兒第五《嬰童寶鑑》云﹕夫人稟陰陽二气﹐生疾病於三焦﹐然冠壯易明﹐童幼難治。黃帝云﹕吾不能察其幼小者﹐爲別是一家調理耳。此不在《黃帝圖經》之論也。﹝黃帝與岐伯撰《素問》﹐只說大人十二經脈﹐卽不說小兒。

黃帝云﹕吾不察其少小﹐賴國有巫方﹐𨿽以不經可知天壽之要。﹞又云﹕小兒如水中之泡﹐艸頭之露者﹐以表用藥﹐無令造次焉。爲小兒臟腑嬌嫩﹐血气懦弱﹐肌體不密﹐精神未備﹐故稱不易醫也。或云﹕初生者曰嬰兒﹐三歲者曰小兒﹐十歲者曰童子。大小各異﹐且不可槪而用藥也。必明消息形候﹐審定生死﹐察病患之淺深﹐知藥性之寒溫﹐乃一世之良工矣。

卷第二

敍修合藥第六《嬰童寶鑑》云﹕凡修合藥餌﹐切要分別州土﹐深曉好惡﹐明辧眞僞。然後精細潔淨﹐炮﹑炙﹑爆﹐一一都了。乃根據方分兩﹐仔細秤定﹐始可合和。又合和之際﹐當須用不津器盛藥﹐勿令嘗嗅。﹝《太平聖惠方》云﹕不可眾鼻嗅之﹐眾口嘗之﹐恐損藥精气﹐用之無靈效耳。﹞又不可全用古方﹐恐分兩差誤。今之與古﹐風俗尙乃不同﹐豈得更用古方之分兩也。今時醫人﹐修合小兒藥物﹐惟少是妙﹐故別立圭則﹐以表今時。凡古用一刀圭者﹐卽今用一錢匕。﹝一錢匕者﹐以錢滿抄一錢末也。﹞或云﹕一錢重者﹐是等秤之一錢也。明此二說﹐更無疑焉。夫秤二錢半爲一分﹐四分爲一兩﹐但根據此修合﹐必無差誤。﹝爲小兒臟腑與大人不同﹐故立此一篇耳。﹞

卷第二

敍用藥第七《萬全方》論小兒用藥法﹕經言﹕六歲以下爲小兒。然小兒與大人異療者﹐以有撮口﹐急﹑慢驚忤﹐疳﹑癇等候﹐當須別爲方論。余病與大人不殊。諸方散在卷中﹐亦可兼取﹐詳而用之。﹝如吐瀉﹑傷風﹑傷寒之類﹐受病一同大人﹐並取同用之。﹞然小兒純陽﹐病則熱多冷少﹐其藥宜少冷於大人爲得。其有用溫藥處﹐當以意減損之﹔﹝如水瀉﹑白痢﹑胃冷之類﹐亦用溫藥也。﹞若丸散用之﹐亦在醫者裁酌。一月以內可與百日同﹐周歲可與二歲同﹐三歲可與四歲同﹐五歲可與六歲同。同者謂同其多少爲一服﹐𨿽然大約如此﹐更詳其疾之輕重而增減之。孫思邈言龍膽﹑調中二湯云﹕兒生一日至七日﹐取一合分三服。生八日至十五日﹐取一合半分三服。生十六日至二十日﹐取二合分三服。生二十日至三十日﹐取三合分三服。生三十日至四十日﹐以五合分三服。恐五合未得﹐自斟酌。上此二方﹐準一日以上﹐四十日以來兒方法具此﹐後欲處方者﹐宜一準此爲率﹐乃至五﹑六歲﹐皆節次加減之﹐不煩重述。

卷第二

敍小兒气弱不可容易吐瀉第八《祕要指迷》論貴賤云﹕天地之性人爲貴。气淸者賢﹐气濁者愚。乃受父母胎气﹐旣能成人。初生曰嬰兒﹐周歲曰孩兒﹐三歲曰小兒。況嬰兒之病難曉﹐用藥與大人不同﹐故嬰孩受气血弱﹐不可吐瀉。所謂病輕藥重﹐反受其殃﹐人命旣絕﹐不可再生。

卷第二

敍十五歲以下皆可以小方脈治之第九《惠眼觀證》云﹕凡生下一七至𦇤褓內及一歲皆謂之牙兒。二歲曰嬰兒﹐三歲曰奶童﹐四歲曰奶腥﹐五歲曰孩兒﹐六歲曰小兒。自一歲至十五歲﹐皆以小方脈治。

卷第二

論初受气第十《聖濟經》原化篇。孕元立本章曰﹕有泰初﹐有泰始。渾淪一判﹐旣見气矣﹐故曰泰初﹔旣立形矣﹐故曰泰始。气初形始﹐天地相因﹐生生化化﹐品物彰矣。故曰大哉乾元﹐萬物資始﹔至哉坤元﹐萬物資生。有生之初﹐𨿽陽予之正﹐育而充之必陰爲之主。因形移易﹐日攺月化﹐無非坤道之代終也。謂之妊﹐陽旣受始﹐陰壬之也。

謂之胞﹐已爲正陽﹐陰包之也。謂之胚﹐未成爲器﹐猶之坯也。謂之胎﹐旣食於母﹐爲口以也。若娠則以時動也﹐若懷則以身根據也。天之徳﹐地之气﹐陰陽之至和﹐相與流薄於一體。惟能順時數﹐謹人事﹐勿動而傷﹐則生育之道得矣。觀四序之運﹐生﹑長﹑收﹑藏﹐貸出萬有﹐儀則咸備。而天地之气未始或虧者﹐蓋陰陽相養以相濟也。昧者曾不知此﹐乃欲拂自然之理﹐謬爲求息之術。方且推生克於五行﹐蘄補養於藥石﹐以僞勝眞﹐以人助天﹐𨿽或有子﹐孕而不育﹐育而不壽者眾矣。昔人論年老有子者﹐男不過盡八八﹐女不盡七七﹐則知气血在人固自有量﹐夫豈能逃陰陽之至數哉。

《聖濟經》原化篇。藏眞賦序章曰﹕水﹑木﹑火﹑土﹑金爲序者﹐以其相生有母子之道也。水﹑火﹑金﹑木﹑土爲序者﹐以其相克有夫婦之義也。相生所以相繼﹐相克所以相治。維人稟生﹐命門肇乎。始胎之後﹐未有不相克以成者。原自乾坤交遇於亥﹐一陽始壬於西北。壬爲陽水﹐合丁之陰火而生丙。丙爲陽火﹐合辛之陰金而生庚。庚爲陽金﹐合乙之陰木而生甲。甲爲陽木﹐合己之陰土而生戊。戊爲陽土﹐合癸之陰水而生壬。玆夫婦之義﹐化毓妙理由是出焉。方其壬之兆懷命門﹐初具有命門﹐然後生心﹐心主血﹐法丁之生丙也。有心﹐然後生肺﹐肺生皮毛﹐法辛之生庚也。有肺﹐然後生肝﹐肝生筋﹐法乙之生甲也。有肝﹐然後生脾﹐脾生肉﹐法己之生戊也。有脾﹐然後生腎﹐腎生骨髓﹐法癸之生壬也。有腎﹐則與命門合﹐而二數備矣。壬者﹐其一水一石之謂歟﹐此腎於五臟所以獨耦。苟徒知在器有權與準﹐在物有龜與蛇﹐在色有赤與黑。而六口一水一石之道﹐是未達生化之妙。夫太一眞精兆於水﹑立於石﹐故火之悍﹑金之堅﹑木之橈﹑土之和得以賅存諸中。其相克相治者﹐乃所以相成耶。犯人之形者﹐詎可一於相生相繼﹐而欲以收成物之功哉。析而推之﹐一月血凝﹐二月胚兆﹐三月陽神爲魂﹐四月陰靈爲魄﹐五月五行分五臟﹐六月六律定六腑﹔以之七精開竅﹐八景神具﹐宮室羅布﹐气足象成﹐靡不有自然之序。觀妙之士﹐兩之以九竅之變﹐參之以九髒之動﹐了然胸次﹐無或逆施者﹐蓋得其始生之序如此。

《顱囟經》﹕夫顱囟者﹐謂天地陰陽化感顱囟﹐故受名也。嘗覽黃帝內傳﹐王母金文﹐始演四敍二儀陰陽之術﹐三才一元之道。采禦靈機﹐黃帝得之升天﹐祕藏金匱﹐密固《內經》﹐百姓莫可見之。後穆王賢士﹑師巫於崆峒洞﹐得而釋敍天地大徳﹐陰陽化功﹐父母交和﹐中成胎質。爰自精凝血室﹐兒感陽典﹔血入精宮﹐女隨陰住。故以淸气降而陽谷生﹐濁气升而陰井盛。此二者﹐二儀互換﹐五气相參。自睹元機﹐非賢莫趨。

謂眞陰錯雜﹐使精血敍而成殃。陽發異端﹐感榮衛﹐合而有疾﹐遂使嬰兒才養﹐驚候多生。庸愚不測始末﹐亂施攻療﹐便致枉損嬰兒。吁哉﹗吁哉﹗遂究古言﹐尋察端由﹐敍成疾目﹐曰《顱囟經》焉。眞憑辯證﹐乃定生死﹐後學之流﹐審根據濟矣。天和大淸﹐降乘赤海﹐則謂眞一。元气乘之﹐則母情光﹐蕩漾熾然﹐是陽盛發陰﹐當妊其男也﹐六脈諸經皆舉其陽證﹐所謂妊衰不勝髒气﹐則觸忤而便傷。好勝而气劣﹐則母疾三﹑五月而發﹐皆隨五臟。心臟幹﹐而以口苦舌漧﹔肺臟而多涕發寒﹔肝臟邪﹐而服酸多睡﹔脾臟發﹐而嘔逆惡食﹔腎臟困﹐而軟弱無力。髒妊气平﹐則和而無苦﹐胎若劣而彊得髒養﹐至生亦乃多疾。二儀純陰之證﹐升雜眞一者﹐謂陰盛陽﹐則父情博﹐妊當成女也﹐六脈諸經皆發陰證。若血盛气衰﹐則肥而劣气。若气盛血衰﹐則瘦而壯气。余髒妊之气皆同男說。孩兒子處母腹之內﹐時受化和之正气﹐分陰陽之紀綱。天地降靈﹐日月而化萬物以生成。隨其時變﹐大理情純至一﹐化成祥瑞之基。全眞道一﹐故生成焉。一月爲脈﹐精血凝也。

二月爲胎﹐形兆分也。三月陽神爲三魂﹐動以生也。四月陰靈爲七魄﹐淨鎭形也。五月五行分﹐髒安神也。六月六律定﹐臍姿靈也。七月精開竅﹐通光明也。八月元神具﹐降眞靈也。九月宮室羅布﹐以生人也。十月气足﹐萬象成也。太一元眞在頭曰泥垣﹐總眾神也。得諸百靈﹐以禦邪气。淘異萬類﹐以靜爲源﹐是知愼終靜遠﹐卽以守恬和可以保長生耳。故小兒之瘦﹐蓋他人之過也。

《千金》﹕凡兒在胎﹐一月胚﹐二月胎﹐三月有血脈﹐四月形體成﹐五月能動﹐六月諸骨具﹔七月毛髮生﹐八月臟腑具﹐九月谷入胃﹐十月百神備則生矣。生後六十日瞳子成﹐能咳笑應和人。百日任脈成﹐﹝《千金翼》云﹕五十日任脈成。﹞能自反復。百八十日體骨成﹐能獨坐。二百一十日掌骨成﹐能扶伏。三百日臏骨成﹐能獨立。三百六十日膝骨成﹐能行也。﹝《千金翼》云膝臏成。﹞若不能根據期者﹐必有不平之處。﹝《千金翼》與此皆同﹐異者箋注於下。﹞張渙論小兒初受气。經曰﹕陰搏陽別﹐謂之有子。父母气血和調﹐陽施陰化而成妊娠。全在其母忌愼調養﹐則令兒生下少疾易養。若初不忌愼﹐則兒無由得安。且嬰兒在腹亦可辧男女﹐診其母脈﹐左手沈實爲男﹐右手浮大爲女。又母若面南行還復呼之﹐左回首是男﹐右回首是女。且妊娠一月﹑兩月血脈行澀﹐其母勿食腥辛之物﹐居必靜處。三﹑四月內形象漸成﹐無食姜﹑兔等物。五﹑六月內﹐勿食諸辛物等。七﹑八月內﹐勿食瓜果酸物之類。九﹑十月內忌食生冷一切動風痰物等。常須端心淸虛﹐坐無斜席﹐立無偏倚﹐行無邪徑﹐目無邪視﹐耳無邪聽﹐口無邪言﹐心無邪念﹐無妄喜怒思慮﹐每見傴僂醜惡形容之人則避之﹐及不得往田野之間睹一切禽獸之類。蓋母有所動﹐胎必感之。動﹑靜﹑聽﹑聞莫不隨母。若不根據此法﹐則男女無由智能聰明﹐自多疾病難養﹐徒施湯藥。又妊娠常須調適寒溫﹐一切忌愼。才有小不調﹐便須服藥去其疾病﹐益其气血﹐扶養胎气﹐則生兒彊盛。切宜愼之。

卷第二

相壽命第十一《千金》相小兒壽命長短法﹕兒生枕骨不成者﹐能言而死。尻骨不成者﹐能倨而死。﹝《千金翼》以尻骨爲膝骨。﹞掌骨不成者﹐能扶伏而死。踵骨不成者﹐能行而死。髕骨不成者﹐能立而死。生身不收者﹐死。魚口者﹐死。股間無生肉者﹐死。頤下破者﹐死。陰不起者﹐死。囊下白者﹐死。赤者﹐死。

相法甚博﹐略述十數條而已。

兒初生額上有旋毛者﹐早貴妨父母。兒初生陰大而與身色同者﹐成人。兒初生叫聲連延相屬者﹐壽﹔聲絕而復揚急者﹐不壽。兒初生汗血者﹐多危不壽。兒初生目視不正數動者﹐大非佳人。兒初生自開目者﹐不成人。

兒初生通身軟弱如無骨者﹐不成人。兒初生發稀少者﹐彊不聽人。﹝《聖惠》云不聽。﹞兒初生臍小者﹐不壽。兒初生早坐﹑早行﹑早語﹑早齒﹐生皆惡性﹐非佳人。兒初生頭四破者﹐不成人。兒初生頭毛不周匝者﹐不成人。啼聲散﹐不成人。啼聲深﹐不成人。汗不流﹐不成人。小便凝如脂膏﹐不成人。常搖手足者﹐不成人。

無此狀候者﹐皆成人也。

兒初生臍中無血者﹐好。卯下縫通達而黑者﹐壽﹔鮮白長大者﹐壽。

論曰﹕兒三歲以上﹐十歲以下﹐觀其性气髙下﹐卽可知其夭壽。大略兒小時識悟通敏過人者多夭﹐則項托﹑顏面之流是也。小兒骨法成就威儀﹐回轉遲舒﹐稍費人精神雕琢者﹐壽。其預知人意﹐回旋敏速者亦夭﹐則楊修﹑孔融之流是也。由此觀之﹐夭壽大略可知也。亦猶梅花早發﹐不睹歲寒﹔甘菊晚榮﹐終於年事。是知晚成者﹐壽之兆也。﹝《千金翼》相小兒壽命並同。﹞《聯珠論》云﹕凡小兒未滿歲以前﹐五不成醫。

掌骨不成而不能匍匐﹐必死。枕骨不成而不能言語﹐必死。膝骨不成而不能移步﹐必死。胯骨不成而不能動坐﹐必死。尻骨不成而不能行立﹐必死。

上以上不足之疾﹐並是父母已過之疾也。

卷第二

三關錦紋第十二《仙人水鑑》小兒脈經要訣云﹕夫小兒托質胎﹐胎成形﹐血气誕生之後﹐三歲之間﹐十旬之內﹐榮衛未調﹐筋骨輕軟﹐腸胃微細﹐凡於動靜﹐易獲驚傷﹐致於夭亡﹐得不傷哉。余著書之暇﹐畱心醫術﹐措意諸方﹐編成小兒疾候之源﹐成一家徑捷之說。三關之脈﹐取類而歌﹔五臟之疾﹐窮太而脈。目曰《小兒脈經要訣》。貽於後代﹐深可指迷耳。

《脈形論》﹕夫小兒手之第二指﹐指有三節﹐脈之形出其上也。近虎口之位﹐號曰風關﹐其次曰气關﹐在其指端曰命關。凡有疾﹐當視其三關上之脈形。察其病焉﹐可以三關斷之。指﹐左手指也。

脈形圖﹝與翰林待詔楊大鄴法同﹐少異者各注於下。﹞脈形圖一風關脈是驚﹐傳心臟。

气關脈是疳﹐傳肺臟。

命關脈或通度三關﹐是肺風﹐慢驚不療。

風關慢驚﹐可醫。﹝楊大鄴云﹕急驚亦治。﹞气關心疳﹐可醫。

命關難醫。

歌曰﹕形如魚刺物多驚﹐﹝《莊氏家傳》及《朱氏家傳》皆作形如魚刺是初驚。徧體如湯面色靑﹐或瀉或狂宜此斷﹐消癥調气便惺惺。﹞脈形圖二風關水驚﹐亦醫。

气關疳入肺﹐亦醫。﹝楊大鄴云﹕方不治。﹞命關及三關通度是慢驚形候也。下兩關不斷者難療﹐單關者亦醫。

﹝楊大鄴云﹕懸鍼命關疳﹐過三關不治。﹞歌曰﹕形似懸鍼瀉痢多﹐水驚急療便安和﹐﹝《莊氏家傳》雲﹕水驚紫黑候安和。﹞受疾只因心臟起﹐三關通度是沈。

脈形圖三風關是肺臟驚。

气關慢驚有虛積﹐亦醫。

命關疳气風﹐不療。

歌曰﹕形如水字肺家驚﹐虛積相傳面色靑﹐膈上有食宜便取﹐﹝楊大鄴云﹕膈上有涎。﹞消癥洗肺得安寧。

脈形圖四風關肺風﹐亦醫。

气關慢驚風入肺﹐難療。

命關若有﹐不療。

歌曰﹕形如乙字病傳肝﹐眼慢驚啼淚不幹﹐此病肺風傳受得﹐﹝《莊氏家傳》云﹕此是肝脾傳受得。﹞三關觀候細詳看。

脈形圖五風關病傷肺﹐堪治。

气關大腸有積。命關難治。

歌曰﹕形如曲虫疳積深﹐肺家有病腎乘心﹐患子若能醫得好﹐﹝楊大鄴云﹕患兒急與消沈積。﹞良工須是獲千金。

脈形圖六風關肝疳﹐亦醫。﹝楊大鄴於此云﹕風關腎有積﹐可治。﹞气關肺疳﹐亦醫。﹝楊大鄴云﹕气關肺積﹐堪治。﹞命關不治。﹝楊大鄴同。﹞歌曰﹕形似環來腎受疳﹐好泥喜土作常餐﹐消癥未遇良工藥﹐取動方知體漸安。

脈形圖七風關﹝楊大鄴云﹕風關若有腎有疳。﹞气關﹝楊大鄴云﹕气關疳蛔。﹞命關三關若有亂紋皆虫也。﹝楊大鄴云﹕命關不治﹐三關都有紋曲是虫。

歌曰﹕紋亂涎橫虫在心﹐悲啼曉夜痛難禁﹐求神拜鬼渾無效﹐喫藥安和莫吝金。

脈形圖八風關。气關。

命關﹝三關都過有積﹐命關獨有不治。面上及身上有者便是流米﹐死候不療。﹞歌曰﹕流珠死候不須醫﹐更看三關在所推﹐風气得之猶可治﹐命紋有此死何疑。

《仙人水鑑》八脈主病歌﹕形如魚刺物驚瘥﹐形似懸鍼瀉痢多﹐水字肺驚癥見甚﹐乙知肝積要調和。

又歌﹕形似曲虫疳患久﹐如環腎積細詳看﹐逢紋亂後知虫犯﹐流米通身莫望安。

《仙人水鑑》虎口脈色相應歌﹕虎口脈靑同面上﹐心頭有熱水驚來﹐飛禽四足將禽斷﹐﹝禽爲火﹐其色赤。虎口一脈若赤﹐應面上有赤﹐是飛禽四足驚也。脈亂須逢打撲災。﹞茅先生論小兒如小可患﹐要看虎口及三關脈時﹐如丹紅色是傷寒及食猛發壯熱﹔如紅色夾靑色是驚﹔如紫靑色是腹肚不和﹔如紫黑色是腹中冷﹐或瀉﹑或痢﹐此是气關也。如小兒風關受色與前面同﹐欲丹紫色﹐若其患甚﹐卽其色如黑必死也。如命關受色被虎口內一帶﹐色去丹紅猶通治﹐若紫色及黑色死也。﹝看茅先生似以第一關爲气關﹐第二關卻爲風關﹐與其他名字不同。然斷病則一﹐𨿽不同何害。﹞大凡小兒三關脈﹐赤來上風關時甚也﹐上命關時死也。第一且要看太衝脈﹐動時卽吉﹐不動卽千萬死。更看陰陽二部脈﹐如來沈慢時死﹐如來猛猶尙通治。

《嬰童寶鑑》辧三關錦紋云﹕手魚際白肉上有脈可候﹕黑脈起者癇﹐赤者熱﹐靑大者寒﹐靑小者平。手第二指間脈可候﹕靑脈爲四足驚﹐黑脈爲水驚﹐﹝或云沐浴著。﹞赤脈爲人驚。﹝或云火驚。﹞微見者爲風盛﹐紋曲者爲食傷。脈小而短者爲平﹐脈大而長者爲重﹐出節者不治。

翰林待詔楊大鄴看小兒脈法云﹕夫小兒脈見紅赤色在節內﹐如細魚腸大者﹐卽風熱盛也。若見脈微紅者﹐卽風熱也。若見微紅半靑者﹐是驚積風熱也。若見脈靑色在指節內如魚腸大者﹐卽驚候也。若見脈靑色在指節內如練據﹐兩頭大中心細者﹐卽急驚癇風候。若見脈如前﹐靑色過節三﹑二分以來﹐如曲鱔伸縮來去者﹐卽慢驚風候。若見脈前靑中當兩伴半靑紅者﹐卽急驚候也。若見脈白色在節﹐似細魚腸大者﹐此傷脾瀉也。若見前白色在節內﹐半白半紅﹑半赤色者﹐卽傷寒候也。若見陰陽候脈息過節二﹑三分以來﹐如曲鱔縮來縮去者﹐卽是傷寒﹐被人將藥取動﹐此無辜疾﹐必死候也。見脈色白色過節二﹑三分以來﹐卽脾泄瀉也。若見傷寒候脈息當節中心者﹐卽無辜之疾﹐此日久也。七﹑九﹑十一日以上﹐如見本傷寒者﹐只一﹑三﹑五月醫得。若見前白色﹑靑紅色在節內﹐似細魚腸大者﹐脾胃不順。脈白色在節內﹐卽驚風也。大凡見小兒脈黃色必死﹐如脈過節者﹐爲死候也。

楊大鄴又定小兒生死三關訣﹕手上靑紋現﹐情知四足驚﹐黑因遭水撲﹐赤是大人驚﹐內隱連風急﹐紋彎食上尋﹐但看叉手處﹐方始驗眞形。

又內八片錦﹕靑色小大曲﹐水火飛禽撲﹐黑花小大曲﹐人鬼並四足﹐赤色小大曲﹐米麵並魚肉﹐若是紅絲見﹐慢脾驚作毒。

又訣﹕虎口見紋靑﹐多應四足驚﹐赤色水兼撲﹐黑是外人驚﹐脈沈癥宿乳﹐紋彎食上尋﹐渾身𨿽壯熱﹐耳冷痘還生。

又外八片錦﹕孩兒生下月餘間﹐左男右女辧根源﹐若有紫紋胎驚气﹐靑色原胎气不全﹐赤色有驚因水得﹐一二三歲兩邊看。

又訣﹕若過一關長一米﹐二米便是驚撲起﹐傳到第一中節時﹐便是驚撲皆一齊﹐似出不出紋隱隱﹐驚傳髒內紫微顯﹐靑色驚病方入脾﹐此是慢脾無可疑。

《飛仙論》小兒指節候云﹕凡看小兒指節﹐從虎口第一節

﹑第二節

﹑第三節

。脈見或靑或紫﹐或紅或淡﹑或黑有紋如錦一直者﹐是奶傷脾及熱驚發。左右手指皆有者是驚與積齊發﹐有三條﹕或散是肺生風痰﹐或鳴者。靑是傷寒主嗽。如紅大主瀉﹐有黑相兼主有痢﹐紅多赤痢﹐黑多白痢﹐有紫相兼加渴是虛也。

歌曰﹕左手三關現錦紋﹐定傷脾胃熱和驚﹐右同左樣雙紋起﹐食積驚傷是本形﹐紋頭又著三叉樣﹐肺熱風涎夜作聲﹐有靑卻是傷寒候﹐若只紋紅瀉欲生。

《寶童方》看小兒虎口云﹕自虎口一節至二節脈﹐或靑﹑或黃﹑或黑﹐有紋如錦一直者﹐是奶食傷脾及發驚﹐左右手是一樣。驚與積齊發有三條﹕成綫﹐是肺生風痰﹐或似鳴。有靑是傷風咳嗽。如紅主瀉﹐紅黑相兼主有痢﹐黑多主赤痢﹔有紫相兼主瀉﹐此候虛也。

歌曰﹕紋生左手錦紋形﹐定是傷脾及熱驚。右有雙紋如左樣﹐痢傷驚瀉一齊生。紋頭有似三叉樣﹐肺熱風生哭不停﹐有靑卻是傷寒候﹐只有通紅是瀉生。

小兒非時將手摸脛﹐七日遇心王必死﹐心王子午時。

虎口紋形﹕紋如魚刺骨者圖是因驚著。

歌曰﹕紋如魚刺是初驚﹐紅色須知病在心﹐若遇黑時連腎脈﹐更宜詳審究元因。

紋如水字圖是夾驚傷寒。

歌曰﹕紋黑驚傳入腎囊﹐靑黃脾臟受災殃﹐夾驚傷寒紅赤色﹐鎭心解表要相當。

紋如一字圖是喫食並驚有積候。

歌曰﹕紋彎食上有乖時﹐傳受風邪入在脾﹐若黑之時休整療﹐遙知大命已傾危。

紋如環子圖是有驚涎入肺。

歌曰﹕驚風入肺少人知﹐八錦紋中仔細推﹐環子作紋如面白﹐涎聲潮響急須醫。

紋如曲虫圖是驚入肝。

歌曰﹕曲虫紋是病傳肝﹐外證分明仔細看﹐符藥一時交並服﹐何憂此患不能安。

紋如魚鉤圖是驚風在膈上。

歌曰﹕膈上驚風入肺中﹐病患遭熱又生風﹐涼肌解膈兼開胃﹐次鎭心田病乃通。

紋如懸鍼圖有驚在心。

歌曰﹕驚傳心臟積因多﹐壯熱通身气不和﹐此患卻稱天病﹐緩若醫持不柰何。

紋如亂字圖是脾生疳虫。

歌曰﹕虫亂縱橫總在脾﹐瀉痢頻生更惡啼﹐亦有筋皮幹捲縮﹐用心調理莫延遲。

紋如流珠是死候﹐苦風气﹐不可下藥。

歌曰﹕流珠忽睹在三關﹐孩子相辭命已難﹐醫者返魂求妙藥﹐𨿽逢扁鵲也應閒。

《寶童方》論三關錦紋歌﹕孩子生下才過月﹐有病如何爲人說。男左女右虎口中﹐若有紫紋是驚熱﹐靑色成胎气未全﹐亦本驚生搐有涎。赤色必然經數日﹐或驚水火病相連。孩兒一至兩﹐虎口更交開掌握。若生米粒過初關﹐並是有驚防眼闔。若過一節至兩節﹐便與積驚同一說。似出不出隱隱紋﹐此號應傳脾臟結。若紫之時實難療﹐靑紫有驚入脾竅。此時呼作慢脾風﹐好手醫人急醫療。若逢紅色但寬心﹐下藥之時卻神妙。脈出三關連指面﹐孩兒死候還須見。不拘顏色赤白紅﹐萬死一生休憤怨。

《保生論》三關錦紋﹕小兒三歲以前﹐若有患須看虎口脈﹐次指表節爲命關﹐次气關﹐次風關。古人所謂初得風關病﹐猶可傳入气﹐命定難陳是也。

脈一直者驚﹐﹝與治驚。﹞曲裏者是傷寒﹐﹝與解汗。﹞曲外者傷食有積。﹝與下積。﹞小兒生未滿五百七十六日須看錦紋﹕命關﹝三脈過者死。﹞气關﹝二脈見病漸深。﹞風關﹝一脈見初得病。﹞一﹑風關易治。

二﹑气關病深。

三﹑命關死候。

圖當於第二指三節上辧之。

歌曰﹕指上靑紋起﹐情知四足驚﹐﹝靑色主豬﹑犬﹑羊﹑馬驚。﹞黑還因水撲﹐﹝風雨師巫噴水洗浴驚。﹞赤色是人驚。﹝並撮摸著。﹞內曲傷寒甚﹐彎前食上蒸﹐紫紋多瀉痢﹐﹝並有熱。﹞黃色主雷驚﹝鼓聲一同﹞。但看叉手處﹐方顯病眞形。

《莊氏家傳》小兒看候外八片錦中云﹕气急風還急﹐紋彎食已停。

又小兒三關候﹕三關靑是四足驚﹐三關赤是水驚﹐三關黑是人驚。有此通度三關脈候是極驚之候﹐必死。

餘外並可醫治。

脈曲向裏者圖是气疳。

脈曲向外者圖是風疳。

脈斜向右者圖是傷寒身熱不食。

脈斜向左者圖是傷寒身熱不食。

雙勾脈者圖是傷寒。

脈三曲如長虫圖是傷硬物。

脈兩曲如鉤圖是傷冷。

脈一頭如﹝又有腳者﹞圖是傷冷。

面上有此點子圖並是再發之候。

頭面肚上﹝有大脈並靑筋圖﹞並是食毒﹝驚積難療。﹞脈如亂虫圖是常疳﹐亦有虫疳。

蛔﹑食﹑積之疳﹐治之必瘥。凡脈不足﹑細者﹐並是風气﹐但消疳﹐然後取虫﹐肥孩兒爲效。

又三關錦紋云﹕風關上有黑紋主癇疾﹐赤紋主熱﹐靑紋緊小微受冷邪﹐靑紋大者主寒邪。气關紋現是疳候﹐傳肺赤靑色﹐紫主疳積。命關脈現者主急慢驚風﹐難治。三關脈通者死。

圖風關靑如魚刺易治﹐是初驚候﹐黑色難治。气關靑如魚刺主疳勞﹐身熱﹐易治。命關靑如魚刺主虛﹐風邪傳脾﹐難治。

圖風關靑黑色如懸鍼﹐靑主水驚。气關赤如懸鍼主疳兼肺臟積熱。命關有此凡五色皆是死候。三關通度如懸鍼者主慢驚風﹐難治。

圖風關如水字﹐主驚風入肺﹐咳嗽面赤。气關如水字﹐主膈上有涎並虛積停滯。

命關如水字﹐主驚風疳極夾驚候。不拘五色﹐三關通度者不治。

圖風關如乙字﹐主肝臟驚風﹐易治。气關如乙字﹐主驚風。命關如乙字﹐靑黑色主慢脾﹐難治。

圖風關如曲虫者﹐疳病﹐積聚胸前如橫排算子﹐肚皮似吹起豬。气關如曲虫﹐主大腸穢積。命關如曲虫﹐主心臟傳肝﹐難治。

圖風關如環﹐主脾臟疳有積聚。气關如環。主疳入胃﹐吐逆不治。命關如環﹐難治。

圖此紋若在風﹑气二關易治。若在命關通度﹐難治。

圖此紋在手上﹐或在面上﹐或在左右臉邊﹐皆是死候。

又要括﹕魚刺初驚候﹐懸鍼瀉痢多﹐水紋驚肺積﹐乙字是肝訛﹐虫曲疳將甚﹐如環腎有蹉﹐亂紋虫已極﹐珠現作沈。

又別本外八錦紋﹕第一圖指間魚刺動﹐隱隱類虫行﹐此病從心得﹐先因四足驚。

第二圖白輪靑黑現﹐手指若懸鍼﹐內外皆相應﹐兒驚病已侵。

第三圖虎口團成曲﹐因驚或感風﹐熱生由病乳﹐神亂臉仍紅。

第四圖上吐多頻並﹐翻腸瀉若傾﹐指紋端似乙﹐有濕在中停。

第五圖搖頭時拱手﹐熱極意昏沈﹐赤黑紋如現﹐因人自外驚。

第六圖內隱風還盛﹐沈目不開﹐都緣因喜怒﹐到此有災。

第七圖赤脈過三節﹐仍加囟似癰﹐縱多神妙藥﹐此病也難攻。

第八圖頻因驚撲著﹐啼叫沒時休﹐亂紋三節現﹐無病也堪憂。

又內八錦紋﹕圖魚刺脈﹐初驚候。風關驚風﹐痰積﹐可治。气關積滯﹐可治。命關不治。

圖懸鍼脈﹐主瀉痢。風關水驚﹐可治。气關疳在肺﹐不治。命關肺疳。三關通度﹐驚風不治。

圖水字脈﹐肺家有驚積。風關肺臟驚積﹐气關驚﹐命關慢驚﹐疳風﹐不治。

圖乙字脈﹐肝气有傷。風關肺風不治。气關驚風入肺不治。命關不治。

圖曲虫脈﹐疳盛有積。風關肝疳傷脾。气關大腸受積﹐脈粗不可治。命關不直者﹐可治。

圖如環脈﹐腎家有積。風關疳病有積。气關大腸受積。命關不治。

圖亂紋脈﹐虫在心﹐其脈亂三關﹐虫咬心肺。初因熱﹐赤腳連連﹐赤紫定爲驚。

更加赤色﹐食軟硬﹐睡裏驚。亂紋三關可治﹐小兒腎有積也。

圖流珠脈﹐死或沈﹐指上有黑點子﹐伏積在命關死。若是赤點﹐或在風關﹐可與下涎取積。

又歌曰﹕曲內驚風緊﹐曲外是食癥﹐因此多般吐﹐乳食不相應。

長沙醫者毛彬傳驚八片錦﹕虎口開時赤星現﹐雙睛翻後卒難辧﹐定是人驚風入心﹐手足抽牽無定限。

虎口開時見黑星﹐囟門腫起及成坑﹐定知四足曾驚著﹐面上時捫手不停。

虎口開時帶白色﹐小兒病是水驚得﹐口眼同開鼻作聲﹐身上汗珠益流出。

虎口開時靑色交﹐唇靑相應又胸髙﹐只緣飛鳥來驚著﹐小腹膨气轉牢。

虎口開時赤色長﹐看天仰面牙齒當﹐小兒髙處曾經撲﹐面黑還兼手帶黃。

虎口開時帶黃色﹐孩兒兩處曾驚嚇﹐作聲開口汗常幹﹐項黑須防被災厄。

虎口中心色帶紅﹐兒驚因水遂生風﹐鼻中出气多開口﹐目直身彊勁似弓。

虎口紋生出外停﹐若逢此候號胎驚﹐不論紅赤並靑黑﹐逢此之時命必傾。

卷第二

脈法第十三《顱囟經》﹕凡孩子三歲以下呼爲純陽﹐元气未散﹐若有脈候卽須於一寸取之﹐不得同大人分寸。其脈候未來﹐呼之脈來三至﹔吸之脈亦三至﹔呼吸定息六至﹐此爲無患矣。所言定息﹐呼气也出﹐吸气未入﹐定息之中又至﹐此是平和也。得以大人脈五至取之卽瘥矣。如此七至以上卽爲有气﹐或脈浮如弓之張弦﹐此爲有風﹐並可根據後方合藥治之。或七至以下﹐此爲冷候﹐亦宜根據後方合藥療之。或診候取平和﹐或而不見﹐深浮不定﹐伏益根平者﹐此爲神鬼之病﹐且合求祟﹐續宜使藥﹐或桃﹑柳枝湯法煎飲子。爲使一兩顆桃心。

《顱囟經》又云﹕孩子脈呼吸十五至以上﹐三至以下皆死矣。

《千金翼》﹕凡婦人脈﹐常欲濡弱於丈夫也。小兒四﹑五歲者﹐脈自疾﹐呼吸八至也。

尺寸俱浮直下﹐此爲督脈腰背彊痛不得俯仰﹐大人癲病﹐小兒風癇。小兒脈沈者﹐乳不消也。小兒脈弦急者﹐客忤气也。

王叔和小兒生死候歌﹕小兒乳後輒嘔逆﹐更兼脈亂無憂慮。﹝《病源》小兒啼未定﹐气息未調﹐乳母忽遽以乳飲之﹐其气逆上﹐乳不得下﹐停滯胸膈﹐則胸滿气急令兒嘔逆。又乳母將息取冷﹐冷气入乳﹐乳變壞﹐不撚除之﹐仍以飲之﹐冷乳入腹與胃相逆﹐則腹脹滿痛﹐气息喘急﹐亦令嘔逆。又解脫換易衣裳及洗浴露兒身體﹐不避風冷﹐風冷客於皮膚腠理﹐傳於血气﹐入於胃則腹脹而吐逆也。凡如此變壞之乳﹐非有冷吐逆﹐腸虛入胃則爲痢矣。﹞弦急之時被气纏﹐脈緩卽是不消乳。﹝小兒脈弦主風邪气﹐脈緩卽气不消。﹞緊數細快亦少苦﹐虛濡邪气驚風助。﹝小兒脈緊與形相稱也﹐虛濡亦生虛邪驚風也。﹞痢下宣腸急痛時﹐浮大之脈歸泉路。﹝下痢脈浮大者﹐死形與脈相反也。﹞《聖惠》辧小兒脈法﹕夫小兒脈﹐三歲以上五歲以下可看候﹐然與大人有異﹐呼吸八至是其常也﹐九至者病﹐十至者困。小兒脈緊者必風癇也。脈沈者乳不消﹐脈弦急者爲客忤。脈沈數者骨間有冷。脈浮而數乳癇風熱。脈緊而弦腹痛﹐脈弦而數乳熱五臟壅。脈牢而實大腸祕澀。脈乍短﹑乍長﹑乍大﹑乍小不等者有祟。小兒變蒸之時﹐身熱而脈亂﹐汗出﹐不欲食乳﹐食乳卽吐逆﹐不可用藥﹐必自瘥矣。小兒病困﹐汗出如珠﹐著身不流者﹐不可治。小兒久下病痢﹐脈浮而腹痛者﹐不可治。小兒有病﹐胸陷﹐口唇幹﹐目直﹐口中气冷﹐頭低﹐臥不舉身﹐手足垂軟﹐身體彊直﹐掌中冷﹐皆不可治。

茅先生辧小兒五臟本脈﹕肝弦﹐心洪﹐脾緩﹐肺浮﹐腎沈。

又辧小兒四季受脈﹕小兒脈數﹐熱病脈洪﹐瀉痢沈細﹐風疾弦緊﹐气疾脈洪。頭痛﹐寸急數﹔水藏急數﹐小便頻滴冷痛﹔脾浮洪﹐胃中有气塊﹐不思飲食。

上前件脈法﹐各有聲出看﹐各受本候淺深。其小兒合陰陽二部脈﹐將競骨爲中關﹐前爲陽關﹐後爲陰關。

陽得陰脈死﹐陰得陽脈亦如之。六歲以前﹐第一看太衝脈及看形色﹐並看虎口及三關脈。六歲以後方可看陰陽二部脈﹐卽根據前法。小兒無脈至數﹐如看前來遲及不動卽死候。虎口及三關脈若疊起來黑色﹐死候不治。太衝脈不動﹐亦死。

漢東王先生《家寶》小兒一見生死訣﹕幼童脈气辯何形﹐﹝《水鑑》先生曰﹕小兒𨿽受陰陽二气成其形狀﹐气尙未周﹐何言有脈。直至變蒸候盡﹐陰陽气足方可看脈。其髫之年﹐方生陰陽二气。聖人云﹕男七歲曰髫﹐生其元陽之气。女八歲曰﹐其陰陽方成。故未滿髫之年呼爲淳陽﹐若髫滿後呼爲童兒﹐始可看脈。如身體俱盛﹐脈至一息六至爲常人之脈﹐一息八至爲熱﹐九至風﹑五至虛﹑四至損﹑三至脫﹑二至死﹑十至必是疳癆﹑虛損﹐形容瘦劣。

若或身肥﹐血色靑白﹐一息十一﹑二至者﹐謂之虛﹐是風病死﹐是爲脈亂。若一息十至六者﹐爲脈不來﹐其人當令必死。遲若一息十一﹑二至者必死速﹐不滿二日。何名爲一息﹖一呼﹑一吸名爲一息。呼吸者﹐卽是出一气﹐入一气﹐謂之一息。其脈若指下未硬﹐隱指急大者是有積。若來微細卽是冷﹐若虛輕緊卽是熱﹐時復一大卽是驚﹐若大小不勻卽是死候也。先生所論浮數爲熱﹐伏結爲寒﹐沈細爲冷﹐大小不勻爲惡候。數者緊也﹐浮者輕也﹐伏者貼也﹐重手方見。結者亂也﹐沈者重沒謂之沈。

細者微也﹐大小不勻則是。或大或小而不勻是爲气不生﹐其人必死也。﹞二十五種甚分明。﹝有二十五候﹐定其生死。﹞抱著徧身不溫暖﹐﹝是血絕不也。﹞四肢垂哭鴉聲﹐﹝四肢垂者爲胃絕也﹐胃主四肢﹐卽絕不能管也﹐鴉聲已解在形候門中。﹞啼哭無淚瀉涎淸﹐﹝是肝絕也。﹞眉摘眼爪甲黑﹐﹝卽是筋絕﹑筋癢﹐故摘其眉眼也。﹞泥壇腫起或爲炕﹐﹝其囟門或腫或陷也。﹞將口咬人魚口急﹐﹝卽是兩口角垂如鯽魚吸水之狀。﹞腳直肚大有靑筋﹐﹝是筋絕不能收﹐腳肚脹卽是气絕也。﹞上視以覷於髙物﹐﹝目直故上視也。﹞長噓出气黑文行﹐﹝气欲絕出而不回﹐黑文卽血不脈。﹞喫乳不收舌退場門﹐﹝喫乳不收則胃絕﹐舌退場門卽是心絕。﹞唇不蓋齒眼坑傾﹔﹝則是脾絕﹐脾主肌肉﹐外應於唇﹐脾絕則唇縮眼坑﹐傾亦屬脾。﹞瀉痢多變異血﹐﹝則是心絕﹐心主血﹐心若絕則下血黑色臭。﹞偏搐似笑沒心情。﹝一邊搐也﹐虛笑不止﹐顏沒其心情﹐此惡候也。﹞不論貴賤及男女﹐救療十人無一生。﹝諸候並是難醫者。﹞錢乙論小兒脈法﹕脈亂﹝不治﹞﹐气不和﹝弦急﹞﹐傷食﹝沈緩﹞﹐虛驚﹝促急﹞﹐風﹝浮﹞﹐冷﹝沈細﹞。

《嬰童寶鑑》論脈候﹝指脈內候附﹕﹞夫小兒三歲以上﹐七歲以下﹐其脈駛。一息七八至爲平﹐八至以上至於十至者曰大過﹝其病爲陽盛也﹐﹞下不及五至六至曰不足。﹝其病爲陰盛也。﹞浮爲風。﹝浮者陽﹐按之不足﹐輕手乃得﹐如蔥管者﹐曰浮也。﹞沈爲冷。﹝沈者陰﹐重手乃得﹐舉指卽無﹐行於骨下﹐曰沈也。﹞洪爲熱。﹝洪者﹐按之散大滿部﹐狀如浮者﹐曰洪。﹞微爲寒。﹝微脈指下往來細如亂絲﹐重手卽無﹐輕手乃得也。﹞緊爲實。﹝亦曰痛。

緊者如絲而急﹐按之有力曰緊也。﹞沈細爲乳結。﹝亦爲冷。言其脈細小而沈也。﹞弦數爲瘧。﹝脈弦如箏﹐通度帶快。﹞弦急爲客忤。﹝弦急﹐如新上之弦。﹞大小不勻爲中惡。﹝言其脈或大或小﹐不根據其部也。﹞脈虛病亦虛。﹝虛脈輕手得之﹐重手卽無也。曰虛﹐只因頻下﹐臟腑卽虛﹐亦因久瀉也。﹞變蒸之脈寸口亂。﹝亂爲大小不勻。﹞伏爲气。﹝伏行筋中曰伏也。﹞左手寸無脈﹐心下痛﹐胸中熱﹐時時嘔﹐口中生瘡﹐猶乳母食冷所兼﹐咳嗽﹐頭有汗﹐寒熱作﹐喉中哽塞作聲。

右手寸無脈者﹐短气﹑气逆﹐喉中咳噫﹐猶乳母出衝風露所爲也。

心脈滿大﹐肝脈小急﹐並爲癇﹑螈之疾。凡寸脈但浮﹐直上直下﹐督脈連腰脊彊不得俯仰。三部脈緊急﹐其癇可治。吐﹐浮者可治。弦急者气痛﹐中惡微者可治。弦緊牢彊爲癥癖病﹐脈隨其左右上見。三部脈沈爲食乳不消化﹐緩亦同上。少陰脈數爲疳淋﹐虛濡者﹐驚風邪气。脈如雀啄﹐若緊者風癇。傷寒脈洪者易理﹐微者難理。脈來浮大者﹐宜發汗。一投一止病﹐假令六投一止﹐六曰病也。春脈弦﹐夏脈洪﹐秋脈浮﹐冬脈沈。四季脈緩﹐各推其王相表裏。若浮而見病﹐在表﹐屬皮膚﹐在腑而爲順﹔陽脈沈﹐見病在裏﹐屬髒﹑骨髓﹐逆行陰之理也。脈在上﹐病在上﹐死生見焉。

又論死脈﹕傷寒身大熱﹐體黃﹐脈沈細者死。中惡﹑脈緊細者死。黃膽﹑脈沈細﹐腹滿者死。

《惠眼觀證》診候訣﹕凡疾患旣重﹐次看脈息如何﹐當以一指在魚際或太衝看。若是傷寒﹑急驚﹑疹痘之候﹐此爲腑病﹐得浮洪卽易安﹐沈細卽難安。且與回陽兩日至第三日再診之﹐如得陽脈方許調理。然陽脈取之在輕手如撚蔥管乃有﹐滿部重按卽無是也。若中慢驚﹑吐瀉﹑瘧痢之候﹐此爲髒病﹐得沈細卽易安﹐浮洪卽難安。蓋陰病脈行於內﹐不可行於外。凡一切病覺脈來三點大又三點細﹐此亦難治。大都小兒脈只看陽脈大﹐陰脈細﹐余不可驗也。學人宜審詳之。

《保生論》﹕小兒三歲以後或五百七十六日外﹐皆可診兩手脈﹐一指定三關。

歌曰﹕小兒有病須憑脈﹐一指三關定其息﹐浮洪風盛數因驚﹐虛冷沈遲實有積。

浮爲風。﹝秋得浮曰平和。﹞浮者﹐輕手來大﹐重手來細弱如按蔥葉之狀故曰浮。主小兒中風﹐傷風咳嗽﹐嚏噴﹐煩躁壯熱﹐鼻流淸涕﹐一身頭面虛浮﹐下泄多﹐小便如粉﹐可與解表﹐甚者與出汗卽愈。

洪爲熱。﹝夏得洪曰平和。﹞洪者﹐輕手脈來大﹐重手脈來亦大﹐故曰洪。主小兒癇﹐發熱﹐身生癰癤及瘰﹐喉閉囟腫﹐風熱面赤﹐气喘﹐心臟有熱﹐小便淋瀝﹐頻患赤痢。

數因驚。﹝春得數曰平和。﹞數者﹐脈來小急﹐過數速疾故曰數。主小兒夢中咬齒驚擲﹐見人恐怖﹐夜多盜汗﹐白日多困﹐气粗不語﹐忽瀉靑糞。若得數脈乃生驚候﹐此乃驚气傳膀胱﹐主小兒有疝偏墜。

沈遲爲虛冷。沈遲者﹐輕手按全不見﹐重手按至骨﹐脈來沈弱細小﹐故曰沈遲。主小兒脾胃虛冷﹐泄瀉無時﹐嘔逆不食。

實有積。﹝冬得實曰平和。﹞實者﹐輕手脈不見﹐重手脈來大﹐故曰實。主小兒臟腑有積腹脹﹐面黃髮立﹐小便如油﹐面僕地臥﹐頻頻吐食﹐腹內鳴響。又積不治﹐卽成疳癆﹑丁奚﹑哺露候。若孩兒肥實者﹐宜與稍涼藥取積﹐後補。若孩兒羸瘦﹐臟腑虛薄﹐可與性溫藥取積後補。

凡小兒脈春數﹑夏洪﹑秋浮﹑冬實﹑脈來八至止者﹐皆平和之脈也。若脈來急如弓弦﹐脈來兩動而止不見者﹐皆必死之脈也。

《孔氏家傳》王叔和經﹕小兒脈呼吸八至者平﹐九至者傷﹐十至者困。診小兒脈多雀斗﹐要以三部脈爲主。

若緊爲風癇﹐沈者乳不消﹐弦急者客忤﹐沈而數者骨間有熱。

《寶童方》中指脈法﹕﹝孩兒五﹑七歲方診中指脈。﹞孩兒五﹑七歲﹐五臟脈方現﹐中指兩畔內﹐於中仔細看。

左男右女專心記﹐左主脾肝心腎肺﹐右主熱生驚气疳﹐女子背看各從類﹐欲察病源誰得知﹐脈洪大急來歸內﹐此是傷寒病因熱﹐洪大卻慢傷脾气﹐遲細脾虛因取極﹐脈小急來腎虛致﹐疾在小腸憑藥力﹐到此醫人須用意。診脈若來三兩通﹐此爲死候命須終﹐吸人指面如弓急﹐慢脾死候命將畢。

翰林待詔楊大鄴中指脈看死候法﹕中指中間爲動脈﹐醫家莫便懷疑惻﹐此時風滿四肢頭﹐萬卷千書醫不得。

別一本五指歌曰﹕五指指節冷﹐驚來不可安。忽然中指熱﹐決定是傷寒。中指獨自冷﹐疹痘有多般。女右男逢左﹐八片錦中看。

《莊氏集》脈法歌﹕小兒脈數多風熱﹐沈伏原因乳食結﹐弦長必動肝腸風﹐弦數驚蛔四肢掣﹐洪浮胸中﹐似火燒﹐若兼腸痛好添愁﹐息數和平八九至﹐此个分明不必憂。

卷第三﹝病源形色﹞凡一十門

卷第三

五臟所主病第一錢乙論五臟所主﹕心主驚﹐實則叫哭發熱﹐飲水而搐﹐虛則臥而悸動不安。肝主風﹐實則目直大叫﹐呵欠項急頓悶﹔虛則切牙多欠﹐气熱則外生﹐气溫則內生。脾主困﹐實則困睡﹐身熱飲水﹔虛則吐瀉生風。肺主喘﹐實則悶亂喘促﹐有飲水者﹐有不飲水者﹔虛則哽气﹐長出气。腎主虛﹐無實也。惟瘡疹腎實則變黑陷﹐更當別虛實證。假如肺病又見肝證﹐切牙多呵欠者易治﹐肝虛不能勝肺故也。若目直﹐大叫哭﹐項急頓悶者難治。蓋肺久病則虛冷﹐肝彊實而反勝肺也。視病之新久虛實﹐虛則補其母﹐實則瀉其子。

錢乙論五臟病﹕肝病﹐哭叫目直﹐呵欠頓悶項急。心病﹐多叫哭驚悸﹐手足動搖﹐發熱飲水。脾病﹐困睡泄瀉﹐不思飲食。

肺病﹐悶亂哽气﹐長出气﹐气短急喘。腎病﹐無精光﹐畏明﹐體骨重。

錢乙論肝病勝肺﹕肝病秋見﹝一作日哺。﹞肝彊勝肺﹐肺怯不能勝肝﹐當補脾肺治肝。益脾者﹐母能令子實故也。補脾﹐益黃散。治肝﹐瀉靑丸主之。﹝益黃散方見胃气不和門中﹐瀉靑丸見驚熱門中。﹞錢乙論肺病勝肝﹕肺病春見﹝一作早晨﹞﹐肺勝肝﹐當補腎肝治肺臟。肝怯者﹐受病也。補肝腎﹐地黃丸。治肺﹐瀉白散主之。﹝地黃丸方見虛寒門中﹐瀉白散方見喘咳上气門中。﹞錢乙論五臟相勝輕重﹕肝臟病見秋﹐木旺肝彊勝肺也﹐宜補肺瀉肝。輕者肝病退﹔重者唇白而死。肺臟病見春﹐金旺肺勝肝﹐當瀉肺。輕者肺病退﹔重者目淡靑﹐必發驚。更有赤者當搐﹐爲肝怯。當目淡靑色也。心臟病見冬﹐火旺心彊勝腎﹐當補腎治心。輕者病退﹔重者下竄不語。腎怯虛也。腎臟病見夏﹐水勝火﹐腎勝心也﹐當治腎。輕者病退﹔重者悸動當搐也。脾臟病見四旁﹐皆仿此治之。順者易治﹔逆者難治。脾怯當面目赤黃。五臟相反﹐隨證治之。

《惠眼觀證》論五臟之气各有所主﹕心主於脈﹐其性動而榮於面﹐惡於熱。因熱所傷則脈濁。肺主於皮﹐其性堅而榮於毛﹐惡於寒。因寒所傷則皮澀毛立。脾主於肉﹐其性濃而榮於唇﹐惡於濕。因濕所傷則唇枯肉腫。肝主於筋﹐其性曲直而榮於爪﹐惡於風。凡驚風搐搦﹐本因風气激肝﹐至令筋動發搐而指爪靑黑。此爪者﹐筋之餘气。腎主於骨﹐其性流潤而榮於發﹐惡於燥。凡疳勞久瀉﹐下虛上盛﹐夢中咬齒﹐須髮焦枯。此齒者﹐骨之餘气﹐而發亦腦之髓海。

《惠眼觀證》論五臟受病﹕心之受病﹐旣見於面黃臉赤﹐而又胸膈煩躁﹐口鼻幹粗及患面瘡﹐或瀉﹑驚﹑膿﹐與夫喘息聲粗﹐見水驚怕。肝之受病﹐旣見於搖頭揉眼﹐而又徧身澀癢﹐毛焦發立﹐覆地而臥﹐及眼生斑瘡﹐或腹中气癖﹐與夫夜睡多汗。肺之受病﹐旣見於臉白﹐喘粗气急﹐而又憎寒壯熱﹐大腸冷滑﹐及鼻下常爛﹐咯唾膿血﹐與夫咳喘虛脹。

脾之受病﹐旣見於腹上多筋﹐喫食難化﹐好喫泥土﹐糞中虫出﹐及瀉痢頻﹐並多睡﹐與夫拈眉咬甲。腎之受病﹐旣見於牙齦患瘡﹐而又胸膈焦渴﹐小便濁水及下部開張﹐夜中狂叫﹐與夫弩咽多黑。

卷第三

五臟病相生刑克第二漢東王先生《家寶》論五臟相生刑克﹕肝屬東方木﹐木生火﹐金能克之﹐旺在春三个月﹐能克於土﹐見秋而衰。以脾爲婦﹐木爲陽。脾爲陰也。

心屬南方火﹐火生土﹐水能克之﹐旺在夏三个月﹐能克於金﹐見冬而衰。脾爲中宮土﹐土生金﹐木能克之﹐旺在四季月﹐四立前後各十八日﹐能克於水。三月﹑六月﹑九月﹑十二月亦是旺也。肺屬西方金﹐金生水﹐火能克之﹐旺在秋三个月﹐見春而衰﹐能克於木。腎屬北方水﹐水生木﹐土能克之﹐旺在冬三个月﹐見夏而衰﹐能克於火。

所言肝屬木﹐肺屬金。肝卻見水沈﹐肺卻見水浮者何也﹖肝者﹐謂水所生﹐又行其陰道﹐被水土所蔭﹐故見水而沈﹐及至煮熟還其本性﹐卻又浮也﹔其肺屬金﹐所謂心之相近﹐又行其陽道﹐所以被火抽﹐見水灌虛浮﹐及至煮熟復還本性﹐而卻沈矣。

卷第三

五臟病四時所不宜第三茅先生論小兒心臟不宜夏﹕久瀉變爲痢﹐瀉血卽難當。形瘦不行坐﹐心絕生口瘡。若逢如此病﹐端是應南方。若向其中得﹐何須更忖量。

小兒肝臟不宜春﹕眼愛頻頻澀﹐渾身似醉人。時時貪睡臥﹐心煩美好嗔。唇白眼胞腫﹐狂言不欲聞。東方應春候﹐此病不宜春。

小兒脾臟不宜四季﹕面愛常黃好﹐不可見相傳。體差增寒熱﹐行難少食餐。此病忌四季。腳面腫相連。朝來陰腫了﹐不久在人間。

小兒肺臟不宜秋﹕行後气常急﹐脹滿似懷身。項直時時喘﹐乳食口不侵。積聚成虛气﹐驚多癖結成。秋問逢此候﹐一命定難生。

小兒腎臟不宜冬﹕痰汗時時有﹐尿多夜夜驚。徧身生粟疥﹐手足冷如冰。口內虫常出﹐面黑絕精神。應此北方候﹐冬得損其身。

卷第三

胎中滋養第四《聖濟經》原化篇和調滋育章曰﹕食气於母﹐所以養其形﹔食味於母﹐所以養其精。形精滋育﹐气味爲本﹐豈無時數之宜哉﹗原四時之化﹐始於木也﹔十二經之養﹐始於肝也。肝之經﹐足厥陰之脈也。自厥陰次之至於太陽﹐自一月積乏至於十月﹐五行相生之气﹐天地相合之數﹐舉在於是。然手少陰太陽之經﹐無所專養者﹐以君主之官無爲而已﹐是皆母之眞气﹐子之所賴以養形者也。若夫胚膏之始﹐食必甘美﹐欲扶其柔脆﹐味必忌辛懼散。其凝聚旣胎之後﹐食粳﹑稻﹑魚﹑雁於四月﹐以通水精之成血﹔食稻﹑麥﹑牛﹑羊於五月﹐以助火精之成气﹐食猛鷙於六月﹐以彊精之成筋﹔食秫﹑稻於七月﹐以堅木精之成骨﹔八月九月受土石之精﹐以成膚革皮毛﹐則形已備矣。飲醴﹑食甘輔其中和而已﹐是皆天地動植之產子之所賴以養精者也。气味之養﹐和理鐘萃﹐深根固蒂﹐其道出焉。𨿽或气有不調﹐藥石以攻而子不受獘者﹐養之有素故也。或者以妊娠母治﹐有傷胎破血之論。夫豈知邪气暴戾﹐正气衰微﹐苟執方無權﹐縱而勿藥﹐則母將羸弱﹐子安能保﹖上古聖人謂重身毒之﹐有故無殞﹐衰其大半而止。蓋藥之性味本以藥疾﹐誠能處以中庸﹐以疾適當﹐且知半而止之﹐亦何疑於攻治哉﹗又況胞胎所系﹐本於生气之原﹐而食飲與藥入於口而聚於胃﹐胃分气味散於五臟﹐苟非太毒快劑﹐豈能遞達於胞胎耶﹖以謂母治則過之矣。

卷第三

胎中受病第五《聖濟經》原化篇。气質生成章曰﹕具天地之性﹐集萬物之靈﹐水火平均﹐气形丸備﹐咸其自爾。然而奇耦異數﹐有衍有耗﹐剛柔異用﹐或彊或羸﹐血榮气衛﹐不能逃乎消息。盈虛之理則稟貸之初﹐詎可一槪論是﹖以附贅﹑垂疣﹐駢拇﹑枝指﹐侏儒﹑跛蹩﹐形气所賦有如此者﹐瘡瘍﹑癰腫﹐聾盲﹑喑啞﹐瘦瘠﹑疲瘵﹐气形之病有如此者。然則胚胎造化之始﹐精移气變之後﹐保衛輔翼﹐固有道矣。天有五气﹐各有所湊﹔地有五味﹐各有所入。所湊有節適﹐所入有度量。凡所畏忌﹐悉知戒愼。資物爲養者﹐理宜然也。寢興以時﹐出處以節﹐可以髙明﹐可以周密﹐使霧露風邪不得投間而入﹐因時爲養者﹐理宜然也。以至調喜怒﹐寡嗜欲﹐作勞不忘﹐而气血從之。皆所以保攝妊娠﹐使諸邪不得幹焉。苟爲不然﹐方授受之時一失調養﹐則內不足以爲中之守﹐外不足以爲身之彊﹐气形弗充而疾因之。若食兔唇缺﹐食犬無聲﹐食雜魚而瘡癬之屬﹐皆以食物不戒之過也。

心气大驚而癇疾﹐腎气不足而解顱﹐脾胃不和而羸瘦﹐心气虛乏而神不足之屬﹐皆以气血不調之過也。誠能於食飲知所戒﹐推而達之﹐五味無所傷﹔誠能於气血知所調﹐推而達之﹐邪气無所乘﹐玆乃生育相待而成者也。

故曰﹕天不人不因。

《仙人水鑑》小兒在母胎中一十二候﹕一者﹐母睡多是胎勞﹐陰气衰弱。宜服此飲子﹕遠志人參甘艸﹝炙﹞防風鱉甲上各五分﹐爲末﹐熬飲子服。

睡驚加少桂﹐且之客熱中﹐心臟逐驚也﹐有暈帶血風﹐須添防葵子﹐其疾立能攻。

二者﹐母多魘是胎癲風﹐宜服此方﹕鐵粉最宜良﹐牛乳和相當﹐金箔三﹑兩片﹐入口病難傷。

三者﹐母多好閒靜處﹐不樂人鬧。此是血宮勞悶﹐子不安也。速須救療﹐免生不被風癇所臨方﹕水精並鐵精﹐甘艸少難任﹐犀角研百徧﹐作飲免疾生。但若如後急﹐加之白茯苓﹐麥門冬六分﹐回意更調停。

上研犀角水同五味藥煎作飲子﹐服之五臟立安。﹝水精鐵器甘艸茯苓麥門冬﹞四者﹐母食了卽饑﹐此胎中子已脾胃气盛﹐母卽胎熱。宜服桑白皮飲子﹕人參更須入龍甲﹐大腹空皮最養神﹐梨葉入之三兩片﹐作飲須添竹葉眞。

五者﹐母有胎入月後。見丈夫卽怒﹐偏愛閒靜處﹐是胎气陰盛﹐陽气衰弱﹐生下是女卽安﹐是兒卽死﹐須宜治之方﹕松葉及柏枝﹐香墨自論之﹐三般充散喫﹐不計女兼兒。

上松葉﹑柏枝﹑香墨並搗爲末。

六者﹐臨產腹痛欲死﹐卽生。宜速治之方﹕凡人多愛使飛猩﹐﹝飛猩虫如嚙發﹐頭上有角。﹞喫盡飛猩兒不生﹔欲免死時牛耳賽﹐拭取將來自能生。

上飛猩毛燒灰﹐冷水調一字。

七者﹐子於胎中﹐未生﹐又未足月﹐聞之作聲﹐兼及鳴言語者﹐凡人聞之皆是驚疑﹐無門可治﹐此是胎鳴﹐急須服此神方﹕胎鳴及作聲﹐人間莫不驚﹐古鼠穴中土﹐含之立不鳴。

上取如彈子大一塊土含之﹐立不鳴。

八﹐子在母胎中未產﹐母若思胎漏﹐切須宜服此方﹕烏牛角牛糞上並爲灰﹐乳調一字﹐入口卽便取定也。

九﹐子在胎中有風﹐生下便死﹐蓋緣內風與外風相擊遂致兒死。此事最苦﹐何以驗之﹖仔細看之﹐母未產時﹐手指甲靑及下至產門﹐如孩搐痛﹐此是候也。宜速治之﹐免喪生命矣。

專意須取八月荷﹐乳煎白蜜每相和﹐剪取母發三七數﹐燒灰入口去殘。

又法﹕八月池中蓮子枝﹐燒灰入盞乳調稀﹐入口似神拈卻痛﹐免生虛死女兼兒。

十﹐子在母胎中死活未分﹐憂母性命﹐庸醫不驗﹐虛喪生命﹐診候晚﹐莫知所療﹐是以說之後人細驗用之矣。

雀毛三七枚燒灰﹐牛乳煮粳糜﹔古錢煮一个﹐入口救孩兒。

又方﹕冷宜用此方。

狗毛七握枚﹝燒灰﹞﹐萵苣心七枝﹐冷水和搗汁﹐母喫救孩兒。

十一﹐子在胎中﹐母胎痛。子若熱則母手指甲靑黃並渴。子若患冷﹐令母心煩痛﹐嘔逆。細看癥狀卽知。

母病可療之﹐兼療子疾方﹕藥味訛缺。

十二﹐子在胎中﹐旬日分娩不下﹐此爲擊著外風。生下多疾﹐宜急治之。服此神效。走馬散子﹕凡夏結冰寒水石﹐燈艸七枚力相宜﹐赤龍將用三條尺﹐﹝赤馬尾也。﹞充散寒漿更莫疑。

上以上孩子十二候疾狀﹐具述神方﹐無不應驗矣。

《仙人水鑑》﹕子倒生宜服此方﹕滑石一分將爲散﹐宜蛛二分倒懸虫﹝蜘蛛一个﹐燒灰﹞﹐童子小便調與服﹐須臾順產效難同。﹝切忌丈夫采藥。﹞《楊氏產乳方》﹕妊娠不得食雞子﹑幹鯉魚﹐合食則令兒患瘡。妊娠不得將雞肉與糯米合食﹐令兒多寸白。

《小兒形證》論產母忌食五物﹕食蒜無筋﹐主生下渾身軟﹐或衝上損眼目。食鱉無鱗﹐主生下兒項短﹐及患蝦背龜胸。食獐無膽﹐主多驚風涎﹐獨腎疝气。食兔無脾﹐主缺唇﹐或生六指﹐患脾疾气。食野鴨無髓﹐主患雀目﹐鶴膝風得患。

《小兒形證論》﹕胎內十二患小兒受胎在腹十月降生﹐母爲食前五物受病﹐及忌八殺日行房﹝八節日是也﹞﹐更忌天地交震日行房﹐每年七月十六日是也。如不愼﹐卽胎內有十二般患如右。

盲聾喑啞膝軟釣腎蝦背龜胸缺唇巴指鼻舌短拳攣《五關貫眞珠囊》小兒五般少病候﹕舌長﹐知心气盛。眼中瞳仁光輝﹐肝气盛。肌膚肥潤﹐肺气盛。唇紅﹐脾气盛。耳大而丰﹐腎气盛。

《五關貫眞珠囊》小兒胎中帶下不治者疾候﹕透鼻缺唇﹐因犯漏胎所致也。杜公兒﹐因有月信受胎也。頭縫解顱﹐胎气不足故也。骨軟酸疼﹐父母酒醉交合受胎也。手足短小﹐側臥受胎。無鼻缺耳﹐亦側臥受胎。胎中聾啞﹐犯天聾地啞日受胎。眼盲﹐入月多食蒜。天閹石女﹐父母大小便俱急受胎。無糞門﹐多食毒物受胎。胎中無發﹐產前多病﹐服金石藥毒也。囟腫﹐胎气不足。鼻者﹐脈通於鼻﹐受風邪﹐其气不和﹐津液停結也。胎中體赤﹐妊娠時其母取熱過度﹐熱气入胎生﹐故赤猶在﹐𨿽能消﹐亦傷兒﹐輕者三日得消。胎中體黃﹐父母飽中受胎﹐生下體黃。

卷第三

稟賦之殊第六《聖濟經》原化篇凝形殊稟章曰﹕天地者﹐形之大也﹔陰陽者﹐气之大也。惟形與气相資而立﹐未始偏廢﹐男女合精﹐萬物化生﹐天地陰陽之形气寓焉。語七八之數﹐七少陽也﹐八少陰也﹐相感而流通。故女子二七天癸至﹐男子二八天癸至﹐則以陰陽交合而兆始。語九十之數﹐九老陽也﹐十老陰也﹐相包而賦形。故陰窮於十﹐男能圍之﹔陽窮於九﹐女能方之﹐則以陰陽相生而成終故也。元气孕育﹐皆始於子。自子推之﹐男左旋﹐積歲三十而至已﹔女右旋﹐積歲二十而至已。已爲正陽﹐陰實從之。自已懷妊﹐男左旋十月﹐兒生於寅﹔女右旋十月而生於申。申爲三陰﹐寅爲三陽﹐而生育之時著矣。其稟賦也﹐體有剛柔﹐脈有彊弱﹐气有多寡﹐血有盛衰﹐皆一定而不易也。以至分野異域﹐則所產有多寡之宜。吉事有祥﹐則所夢各應其類。是故荊﹑揚薄壤多女﹐雍﹑翼濃壤多男。熊﹑羆爲男子之祥﹐虺﹑蛇爲女子之祥﹐是皆理之可推也。胎化之法﹐有所謂轉女爲男者﹐亦皆理之自然。如食牡鷄﹐取陽精之全於天產者。帶雄黃﹐取陽精之全於地產者。操弓矢﹐籍斧斤﹐取剛物之見於人事者。气類潛通﹐造化密移﹐必於三月兆形之先﹐蓋方儀則未具﹐陽可以勝陰﹐變女爲男﹐理固然也。

楊大鄴《童子祕訣》﹕小兒十月養胎﹐觸忌克罰。

第一月妊娠﹐胎月本於肝臟﹐主養魂魄﹐故此月宜多喫酸物﹐以助目也﹐自然一臟彊盛也。物味辛辣﹐緣肺納辛﹐主於金克木﹐恐傷於肝。第二个月亦然﹐何也﹖緣少陽脈養膽也﹐肝合故也。第三个月﹐肺臟主養心之脈﹐主神﹐此月宜加辛酸之物﹐食焦苦也。緣肺主於金﹐其髒納辛﹐以助於金气也。食之苦物﹐緣心納苦﹐主火﹐火克金故也。第四个月﹐心臟主於養腎﹐此月宜加增於焦﹐以助火也。緣心主於火﹐其髒納焦苦﹐勿食酸﹐緣腎臟納咸﹐主於水故也。第五个月﹐腎臟主養於脾﹐此月宜增於咸﹐少喫甘甜之物。緣脾主於土﹐土緣克於水故也。第六个月﹐脾臟主養气﹐此月加於甜物以助土。土緣主於脾也。第七个月﹐筋骨養形而能動轉﹐少食鹹物。惟五味相滋﹐甜淡得所﹐爲此月胎已通﹐九竅上下相應也。第八个月﹐形神俱足成﹐味俱宜減省﹐勿食熱毒及雞﹑兔﹑狗﹑豬﹑牛﹑馬﹑鳥﹐雀等物肉﹐並是傷胎之物﹐亦作赤癅﹐切宜戒之。但只聽經﹐近善﹐居處靜室﹐所生兒女壽永多貴。切忌嗔怒﹐頻須動作﹐然用力行住﹐坐臥不得久也。須要愼之。第九个月﹐愼忌喫諸炙爆﹑鮏臭﹑鱗蠱之物﹐及壅毒肥滑粘腑之物﹐直至月初忌之﹐恐傷孩兒頭腦﹐乃生下多生惡瘡壅毒。

第十个月嬰兒已生血脈﹐上下循環﹐化爲乳汁﹐徧信之道﹐但根據月次調護﹐自然男女無克罰﹐筋骨圓滿﹐聰惠壽長﹐爲人易養﹐無夭亡矣。

漢東王先生《家寶》小兒受六气說云﹕大凡小兒受其六气。六气者﹐筋﹑骨﹑血﹑肉﹑精﹑气也。

筋實則力多。骨實則早行立。血實則形瘦多發。肉實則少病﹐其母乳多汁則粗紫色。精實則靈利﹐多語笑﹐不怕寒暑。气實則少發而體肥。

卷第三

得病之源第七《聖濟經》慈幼篇稽原疾證章曰﹕嬰孩气專志一﹐終日號而嗌不嗄﹐和之至也。然五臟未定﹐𨿽微喜怒嗜欲之傷﹐風雨寒暑﹐飲食居處﹐易以生患。故外邪襲虛﹐入爲諸風。肥甘之過﹐積爲疳黃。𦇤褓不愼﹐則膚腠受邪而寒熱。出處不時﹐則精神不守而客忤﹔蘊熱而斑毒﹔積冷而夜啼。皆陰陽之寇甚於剛壯也。況根於中者﹐與生俱生。如母驚傷胎﹐生而癲疾。腎气不成﹐生而解顱。風熱傷胎﹐生而口噤。風冷傷胎﹐生而軀啼。納污之爲血癖也。胎弱之爲諸癇也。率由孕育之初﹐殆非一朝一夕之故。是人善保赤子﹐治法尢詳吐﹑下﹑灸﹑刺﹑熨﹑浴﹑粉﹑摩﹐泛應而機隨。若病在胸中﹐穢汁旣吞﹐必吐而愈。病在腸中﹐乳哺不進﹐必下而愈。重﹑重齦﹐治以微鍼。暴癇身直﹐治以灸KT。熨風池以泄微邪﹐浴皮膚以散寒熱。摩囟以通鼻塞﹐粉汗以密腠理。

至若重舌之膜斷之以爪﹐邪厲之气禳以祝由。蓋稚弱感疾﹐易於滋蔓。惟惻怛之心者﹐要在防微杜漸﹐故無所不用其至也。彼拘於無治﹐或欲如田舍兒任其自然﹐未免爲失病之機。過於救治﹐或欲不問春夏﹐蕩以快劑﹐未免有湯液之傷。是皆一偏之蔽﹐非知治之大體也。

《顱囟經》﹕初生小兒鵝口﹑撮噤﹐並是出胎客風著顱臍致有﹐可以小灸三壯及烙愈。

初生小兒至夜啼者﹐是有瘀血腹痛﹐夜乘陰而痛則啼。初生小兒﹐一月內乳痢如膠﹐是母寒气傷胃所致也。

初生小兒﹐一月內乳痢如血﹐是母胸有滯熱所作也。初生小兒﹐一月內兩眼赤者﹐是在胎之時﹐母喫炙爆熱面壅滯﹐气入胎中燻兒腦所致也。

小兒溫熱皆同從气實而搏胃气﹐然若下之﹐气平卽愈﹐气虛則生驚而變癇。小兒驚癇。一從虛邪客熱相搏而生其候。當用補養安和卽愈﹐加以性冷及太過卽死。小兒噦逆﹑吐﹐皆胃虛气逆客於髒气而作﹐當和胃養气﹐止如下冷卽極。小兒霍亂吐逆﹐皆胃气與陰陽气上下交爭而作﹐當用分和補藥調養卽愈﹐餘皆死。小兒客忤無辜﹐皆因客入所觸及暴露星月﹐小兒嫩弱﹐所以此候多惡。

唐孫眞人《玉關訣》云﹕夫小兒之病先辯形證。歌曰﹕搖頭揉目﹐肝熱生風。眵淚憎明﹐三焦積熱。

鼻生淸涕﹐肺受其寒。頰赤面黃﹐風傷腑熱。

霍亂吐逆﹐胃積气傷。瀉痢不常﹐气攻腸滑。

面靑呵欠﹐驚气傳肝。盜汗頻頻﹐髒伏虛熱。

傷寒驚搐﹐風盛發狂。胃熱生斑﹐气傷冷厥。

長吁嚙齒﹐風盛气生。上竄搖頭﹐涎髙胃結。

肺壅气傷﹐咳嗽咯血。涎盛發﹐積傷風熱。

小便淋赤﹐熱聚膀胱。疝气因啼﹐胎中積結。

奶脾痞癖﹐因物所傷。喉閉生瘡﹐肺之受熱。

愛喫泥土﹐脾臟生疳。嘔吐痰涎﹐蛔虫上出。

脫肛瀉血﹐冷熱積傷。消渴口瘡﹐心家受熱。

面黃浮腫﹐積气所攻。鶴膝解顱﹐因風腑熱。

行遲語澀﹐胎積气傷。項硬肝風﹐气傷木舌。

醫經要略﹐病源辯別。審而用之﹐細詳使樂。

杜光庭《指迷賦》﹕陰升陽加﹐四時無差。萬物稟天地一气﹐男女從精血而邪。三旬而陰气純濃﹐子稱𦇤褓﹔兩月而陽气方生﹐號曰嬰兒。百日之內名曰奶腥﹔至半而爲乳。童周期而陰陽各半﹔孩兒千日而眞气方奢。五六歲小兒之譽定﹐十歲外童子之名華。若論變蒸之候﹐法主數家。魂自變而目明﹐魄自變而气加。百日神化而喜笑﹐胎中有滯而顯邪。蒸變兮气血自劣﹐不變兮眞本無遮。乳痢兮五日乃有﹐撮口兮十日以遐。胎驚兮未及蒸變﹐內兮百日如拿。胎疸因母气之傳熱﹐黃病由脾胃之熱瘕。熱極則咬人嚙齒﹐風盛則面色如花。內熱則渾身似火﹐腹痛則惡哭。於是乎察其形色﹐辧於邪正。面黃赤而大怕體涼﹐吐與泄而最嫌熱盛。驚癇兮身體宜溫﹐傷寒兮脈洪邪迸。腹脹惟憂足冷膝沈﹐咳嗽本喜浮滑爲病。消渴須身熱脈洪﹐夜啼爲逆﹔霍亂而脈大體溫﹐心疼憂命。相順則施功用藥﹐相反則與言危病。面黃色赤唇靑而吐逆堪論﹐目赤唇紅內熱而發潮當脈。唇角微赤而臉黑防驚﹐指黃足冷而驚熱爲證。搖頭揉目兮肝熱多眵﹐上竄喘粗兮風極涎諍。咳嗽與鼻塞相連﹐斑瘡與傷寒同類。明之則愚化爲賢﹐悟之則超凡出聖。是故小兒之候﹐難以參詳。寒多則皮膚燥澀﹐熱盛則面赤頰黃。

熱气盛則驚癇須髮﹐千足冷則气厥宜防。熱連夜而陰少﹐寒兼晝而陽傷。積熱則壯熱不歇﹐伏寒則乍溫乍涼。

傷寒熱兮鼻冷耳熱而喘粗﹐麻痘熱兮兩耳角冷而是常。唇黃微靑而多睡﹐乳食欲吐而脾殃。睛急目靑而色黔﹐驚候涎生而胃亡。但能消息而根據此﹐何慮遠近而不揚。是知急驚因內熱而所蘊﹐慢脾因中气之虛荒。肝伏熱而雀目﹐穢兼風而臉瘡。靑盲肝冷﹐翳膜膽彊。盜汗因內虛而起亦虛勞而骨傷﹐兼驚伏於內痞及冷熱而兩詳。鼻衄連綿﹐心盛鼻瘍。拘攣而筋脈皆冷﹐口噤而風擊胃彊。客忤而物忤無異﹐卒中而中惡同章。欲識丁奚腹大﹐气聚成積。病在腑而異治﹐積居陰而難詳。始因乳哺不消﹐三焦難整﹔漸次結聚成塊﹐一身消歷。胃寒而珍饌不餐﹐脾熱而逢粗也喫。疳瘦由中熱而胃傷﹐腹脹是脾衰而气塞。吐本胃虛﹐瀉由寒癖。生戀甜肥而乃生疳虫﹐瘡起脾元而毒之所適。心脾熱而口內生瘡﹐二髒極而重舌相擊。明之則萬舉萬全﹐用之則功名不溺。是故邪生則病至﹐積聚則疳居。皮膚澀而頭髮作穗﹐面色赤而渴飲難除。肺气熱而鼻瘡不止﹐大腸冷而糞如下泔。心疳則五心煩熱﹐腎疳則面腫骨疏。且髒气主失固﹐使眞气之不疏。三焦不調而形饒丹腫﹐榮衛不治而頻出癰疽。

都緣皮肉之沮滯﹐又詳血气之無餘。積成因乳食太早﹐疳瘦由餐甜不除。於是髒气不宣﹐乃生諸患。瀉有八種﹐驚生急慢。胃逆腸寒而吐瀉並興﹐脾肺俱虛而瀉痢無間。表裏冷而水沫俱奔﹐脾胃寒而瀉物成瓣。脾熱胃寒而瀉水兼黃﹐脾虛心熱而如湯之狀。小腸傳熱而便血﹐大腸冷極而膿綻。似瀉不瀉是脾冷心熱所蒸﹐飲水不休蓋气盛金火相諍。證頻睹則逆順方明﹐病數見而智性方慣。是知膀胱受熱尿血而必患五淋﹐膀胱與小腸積冷偏墜而气厥漸深。傷風因當風解脫﹐鼻塞由母气囟侵。瘧疾是暑气之不出﹐脫肛乃腸冷之瀉頻。衣安月下擡無辜以爲殃﹐瞳子未成見希物而觸忤。風搏血气上攻而結成瘰﹐熱壅髒極內衝而丹腫難禁。傷飽則骨軟腳弱﹐失乳則項細少音。解顱蓋骨气之不足﹐鶴膝由肌肉之不任。旣曉病源﹐須識浮沈。驚熱兮下之當愈﹐瀉痢兮調胃宜深。風盛兮解之卽退﹐傷冷兮和胃溫陰。論脈兮尺寸未定﹐別病兮虎口紋臨。次指而分於三等﹐靑紅而在於兩尋。窮之則病無不辯﹐用之則法無不深。要在女尋右手﹐男看左指。气在下紋﹐風居中裏。過風關名曰命關﹐﹝此亦以气﹑風﹑命爲次。﹞定其色靑之與紫。先論管气之枝初節爲始﹐若見紅紫微微脾气常滯。外有枝靑兮風已入脾﹐或見紫枝兮邪气難止。枝頭分開兮黑色相連﹐气虛爲病兮風气將起。但觀於初節之間詳吉凶而定其病矣﹐是知中主於風亦須詳視。靑紋紫枝兮慢驚當耳﹐紫紋靑枝兮似虫不出。虛驚气散﹐涎盛難治。若見靑枝衝命﹐風盛而搐掣須當﹔或見枝赤紋紅﹐定知是風來侵气。紋紫枝靑﹐宜防慢驚。及已忽然紋靑枝紫﹐過命關而驚候須來。

枝分兩頭﹐如綫細而涎潮當死﹐紅紋微散而可醫﹐黲黑忽見而將毀。紅如米而肺熱﹐喘泄胃而未已。兩米靑紫而入於命關﹐病候𨿽在而去如流水。紅紫迸甲而命殂﹐內纏指面而無死。若能在意而精通﹐假使珠珍而無比。

茅先生小兒受病根源﹕小兒五臟受諸病﹐聽說根源仔細明。眼赤肝家壅毒熱﹐怕明肝與心受驚﹐肝脾積聚成雀目﹐嗌气脾家積虛膨﹐積熱在脾多愛睡﹐牙疳奶食毒相生。吐虫大腸有餘熱﹐脾疳喫土有風生。毒食脾家俱積熱﹐或者瘧積又還榮。大傷積食脾熱瀉﹐耳聾腎積熱毒並。重舌口瘡心極熱﹐奶癬脾積熱气行。脾中有積腹髙凸﹐心虛見水忽然驚。肺中壅熱鼻多塞﹐木舌心腸積共停。囟門腫起腎之死﹐大腸積熱有瘡生。髒中有熱常合口﹐有積心脹眼斑成。五心潮熱疳勞盛﹐疳之餘熱障虛鳴。脾臟毒盛奶不化﹐咬奶風兼入骨驚。龜背肺中有積熱﹐龜胸客風傷背平。耳元是腎中得﹐毒因傷肺候分明。徧身虛腫積不盡﹐走馬疳因腎得名。天臍風因此得﹐喉中痰上惡風驚。小便不利緣何事﹐積气不散辦其形。要識驚癲癇癡者﹐肝之候與及脾驚。或喜或悲人莫測﹐邪气入脾速療輕。肚脹口瘡疳會气﹐逆胸涎隔熱交橫。夜多盜汗如湯潑﹐心熱不和人不明。多笑是驚餘熱在﹐不然心熱亂心驚。瀉之日久驚食得﹐冷熱相並特爲生。略述因由容易見﹐免交性命入泉。

《五關貫眞珠囊》小兒受病候﹕多煩則面靑。涎盛則目轉。實極則吐涎。虛極則霍亂。傷乳則面黃。心熱則舌重生瘡。撮口則屬气嚙齒兼風。聲嘶而哭傷於肺。虛驚面靑合地臥傷於脾。摸手則臟腑俱虛。

《五關貫眞珠囊》小兒三結候﹕上結者多因熱及傷寒﹐麻豆疹子安後方結﹐病多腮腫﹐喉塞﹐咽物不下。中結者多因吐瀉不止﹐被冷气結於脾臟﹐令上不能下食﹐漸次气悶﹐便變成慢驚風。下結者多因醫人錯認病源﹐亂下轉藥﹐後不曾調气﹐令大腸受風虛﹐便結不通﹐肚中虛鳴﹐才下轉藥﹐瀉住﹐又祕結。

《五關貫眞珠囊》論﹕凡一臘已後﹐百日已前﹐怕有兩般病起。

一者天。天能蓋人﹐地能載人。天爲父﹐地爲母。蓋以天驚風自天而得之。二者內。內者﹐蓋因咽於乳母敗血﹐乳入腹中﹐得冷見發﹐攻觸心胸。其狀初發便不食乳﹐口開不利﹐手足攣搐﹐忍其疼痛﹐謂之內也。

《惠眼觀證》論雜病形證源﹕驚風了後﹐又癲又癡﹐由驚气入心未退。患龜背﹐主因傷寒﹐客風傷於背。閉口不開﹐主大腸積熱气盛。或驚﹑或喜﹑或悲﹐驚气入脾。怕明愛暗﹐主心與肝家熱。患痢焦渴﹐主大腸漧燥。

痢病渾下膏血﹐主大腸气虛。吐血衄血﹐主傷寒後气血壅滯﹐不循故道。陰囊重大爲腎气傷冷﹐流入於中﹐下患疝气。頭面患瘡﹐陽气聚在頭面﹐乘熱而生。徧身壯熱﹐口鼻漧燥﹐頭髮作穗者﹐主熱气沖四肢。鼻下赤爛生瘡﹐時咳嗽﹐主肺臟疳衝於腦。徧身生瘡頭﹐眼赤﹐小便澀滯﹐主心肺熱極。生下多患耳﹐主腦內熱風兼毒瓦斯入腎。肚幹气痛﹐主生冷衝胃﹐或硬物傷脾。小腸急痛﹐小便黃澀淋瀝。一日﹑兩日時時有汗﹐或一日﹑兩日非時壯熱﹐乃生骨蒸。

《莊氏家傳》小兒病源﹕夫人稟天地之精變化爲形。父之精爲魂﹐母之血爲魄﹐積父母之精血以成其胎。懷胎一月如白露﹐二月似桃花﹐三月男女分﹐四月形象足﹐五月能動手足﹐至九月而三轉身﹐十月而形滿足﹐子母分解於中。有延月者少病﹐月不足者病多。生後六十日瞳人就而能識母﹐二百一十日筋骨成而能坐﹐三百日掌骨成而能匍匐。骨木開﹐臟腑寬﹐毛髮長﹐齒牙生。或吐﹐或瀉﹐或熱﹐或驚﹐作時發歇。豈辯孩子變蒸形狀﹐卻呼鬼祟﹐或卽灸燒﹐致心臟發躁﹐變作驚風。或作驚癇搐搦﹐凡人呼作風。或變奶癇﹐瀉痢淸水﹐奶食不消﹐上熱下冷﹐喘息不調﹐四肢厥冷﹐虛汗徧身。若不細觀證候﹐病變多端﹐不遇妙醫﹐枉死多矣。孩子未滿七歲﹐有一十五種無辜之疾﹐後有五疳﹑八痢﹑二十四候﹐須明形證。不辧根源﹐藥應無效。所謂無辜者﹕臍風﹑撮口﹑口噤﹑重舌﹑木舌﹑雀舌﹑乳頰﹑奶癇﹑奶霍﹑龜胸﹑厥脇﹑猢猻噤﹑驚風﹑天﹑赤癅共十五種。所謂五疳者﹕心臟驚疳﹐肝臟風疳﹐肺臟气疳﹐脾臟食疳﹐腎臟急疳。

心臟歌﹕渾身皆壯熱﹐肢體不能任。怕冷增重覆﹐腮紅面似金。口漧常鼻燥﹐漸次病根深。只因驚撲得﹐此病本從心。

肝臟歌﹕搖頭揉口鼻﹐白膜翳睛瞞。背痛常生澀﹐雙眸閉不觀。靑黃容兒醜﹐瘡癬體消斑。發立毛焦悴﹐元因得自肝。

肺臟歌﹕咳嗽多啼哭﹐瘡生口鼻傍。饒聲惟嚙齒﹐滑痢瘦。肢體無筋力﹐形容不似常。吐膿並吐血﹐此是肺家傷。

脾臟歌﹕乳食難消化﹐惟便在土泥。腹髙靑脈現﹐發薄頂毛稀。喘息多饒嗽﹐無歡只愛啼。痢多酸臭甚﹐此病本從脾。

腎臟歌﹕瀉痢多頻並﹐尋常只是驚。糞中多米出﹐皮上粟紋生。身體烘如火﹐才涼卻似水。急疳何以療﹐本自腎家生。

卷第三

病證形候第八《顱囟經》小兒﹕一﹑眼靑揉癢是肝疳。二﹑孩子齒焦是骨疳。三﹑肉色白﹐鼻中幹是肺疳。四﹑皮幹肉裂是筋疳。五﹑發焦黃是血疳。六﹑舌上生瘡是心疳。七﹑孩子愛喫泥土是脾疳。

孩子肌骨肥實﹐皮膚白﹐無故煩渴﹐此自小奶猛衝損肺臟﹐根據後方﹐內用甘艸人參合飲子。若气急﹐其骨脹起﹐鼻連眼下臉靑色﹐呻吟之聲者﹐此必死矣之兆﹐不得與藥。孩子痢如泔澱者難效﹐痢如鵝鴨血者﹐脾已爛損﹐不宜與藥。孩子凡有諸色疾苦﹐但眼瞼下垂牽﹐必定死矣。孩子瘧者皆難效。或發無時﹐卽口噤咬牙作聲﹐此必死矣。呼爲瀝瘠疳瘧﹐亦名爲鎖腸疳。孩子渴喫乳食﹐夜啼作聲﹐此卽是腹肚痛。孩子無故搖頭﹐此是腦頂風。孩兒喫乳食皆出﹐此是脾冷。孩子無故肚大﹐項細﹐四肢消瘦﹐筋脈骨節起。自是小來少乳﹐嚼食與喫﹐早成骨熱疳勞。先宜與保童丸喫﹐續與柴胡鱉甲飲子。﹝保童丸方﹐見一切疳門中﹔柴胡飲子方﹐見行遲門中。﹞孩子頭面胸膊肌濃﹐臂腦細瘦﹐行走遲者﹐是小時抱損。孩子鼻流淸涕﹐或鼻下赤癢﹐此是腦中鼻中疳極﹐宜用後方。

靑黛散吹鼻﹐兼敷下赤爛處。﹝方見疳疾﹐吹鼻門中。﹞以前並診候孩子疾狀﹐孩子气脈未調﹐臟腑胞薄﹐腠理開疏﹐看脈以時﹐根據方用藥。

《華佗九候論》屬陰慢疾四般候﹕慢脾風慢驚風脾困虛積論此四般疾候﹐其體一般皆瘦弱﹐無情緒﹐眼閉慢﹐脈气微沈細。孩兒病候﹐審之爲妙﹐切須仔細無令差。

慢脾風候﹕吐瀉虛損脾胃而成。其候面色靑﹐唇色黃﹐口角有沫﹐多睡不醒﹐或時手腳似搐﹐四肢冷﹐脈气沈弱。歌曰﹕慢脾之候脈微微﹐昏昏卽睡難辧之。或若搖頭並口噤﹐萬中無一可能醫。

慢驚風候﹕驚痰灌心而成。其候唇紅目直﹐手微動如搐﹐體微熱不語﹐脈气微沈細。歌曰﹕慢驚風候要唇紅﹐仔細推求速有功。囟腫必知無妙藥﹐靈丹與服也成空。

脾困候﹕吐瀉日久而成。其候孩兒多睡眼不開﹐饒轉動﹐身體溫和﹐四肢冷﹐脈气微沈細。歌曰﹕脾困元因轉瀉虛﹐連連只睡不開舒。倘若飼之𨿽喫乳﹐虫生口內死非殊。

虛積候﹕久積頻取不盡而成。﹝一云﹕因虛而傷﹐積聚臟腑而成。﹞其候肚熱﹐瀉白色﹐多呀水奶食不化﹐四肢冷﹐脈气微沈。又云﹕腹內熱﹐身體溫和。歌曰﹕虛積之患事如何﹐飲水頻頻不厭多。若是臍凸並眼腫﹐丹靈若有不醫他。

又歌曰﹕或瀉或痢又時時﹐穀道開張不肯肥。見他飲水多頻並﹐愚者猶將疳渴醫。

《華佗九候論》屬陽急疾四般候﹕急驚風傷寒天斑疹論此四般疾候﹐其體一般。或毒﹑或涎生﹐此患須急醫。無令慢易﹐所傷逡巡﹐死活頃刻。專心用藥﹐審其精微。

急驚風候﹕驚涎流灌肝﹑心二髒而成。其候弔上眼﹐手足拳搐﹐喉內涎響﹐渾身掣擲﹐體熱﹐脈洪大。歌曰﹕急驚之候本因涎﹐積熱肝心兩所傳。眼赤唇靑雙手搐﹐下涎風去是精專。

傷寒候﹕冷風傷於腠戶而成。其候胃气弱﹐內聚冷風﹐其形候﹐面黃頰赤﹐鼻流淸涕﹐多啼﹐壯熱﹐其脈洪大﹐不可頻與表藥。歌曰﹕傷寒患最苦﹐尢須細審詳。若言頻汗表﹐七日見乖張。但將涼藥解﹐解晚必生黃。滿口瘡難救﹐都緣純是陽。

天候﹕非天人也﹐因驚熱盛而成。其初得之時﹐頻頻呵欠﹐眼中忽然有淚不落﹐壯熱﹐不時手足微搐﹐脈浮洪實大。歌曰﹕尋常天病﹐休道小兒嬌。積熱心畱滯﹐眸翻涎欲潮。後仰多因取﹐仍兼唇口焦。愚醫猶灸烙﹐必死在三朝。

斑疹候﹕傷寒毒傳胃而成。其候有疹﹐有麻﹐有痘﹐其實一體。時多哭叫﹐手脈來大﹐渾身甚熱﹐兩耳尖冷﹐鼻準冷﹐飲水多吐﹐宜發出其瘡。大爲陰﹐小爲陽。歌曰﹕胃熱成斑疹﹐須知此病由。哭多心壅極﹐舌黑是堪憂。腫滿來雙水﹐紅涎穀道流。變成如此候﹐一見命須休。

《華佗九候論》﹕小兒雜病候歌﹕諸般雜病要須知﹐不問嬰孩女與兒。多睡只應肝是本﹐心畱積熱夜驚啼。叫呼冷汗因虫痛﹐寒熱於中積在脾。頰赤口瘡心肺壅﹐虛風搐搦四肢垂。冷滑傷脾成瀉痢﹐或膿或血下無時。積多肚大多掀水﹐气喘腮黃不問醫。眼腫吐涎頭擺急﹐莫教脈息慢微微。患者求神兼問鬼﹐不求良藥苦求師。

《仙人水鑑》五疳病候歌﹕頻頻飲水心臟疳﹐目靑脇硬走連肝。肚髙唇白脾中起﹐嗽甚鳴粗肺裏幹。好食土泥愛餌酸﹐腎疳之候細明看。良醫若會通神訣﹐死候方分有數般。

《仙人水鑑》五疳死候歌﹕耳邊赤脈起﹐舌上黑斑生﹐﹝斑點也﹐心疳之候也。﹞吐甚眼頭認﹐﹝眼頭生黑點﹐吐甚肝之死候也。﹞黑點徧身全。﹝點子徧身如黑子﹐肺之死候。﹞齒際如同上﹐﹝牙齒也。同上生點也﹐疳極。﹞輪幹死必觀。﹝耳葉也。腎之死候。﹞《仙人水鑑》小兒驚候歌﹕地上生時睡﹐驚風本在肝。夜啼並面白﹐肺臟與詳觀。顏色時時變﹐心形日日觀。喘微脾臟乏﹐咬齒骨家看。﹝夢裏咬齒﹐骨家驚風。﹞又歌﹕面白腫虛多吹乳﹐四肢煩熱汗頻生。雙腮五色時時見﹐惡叫元來盡屬驚。

《仙人水鑑》有積病證歌﹕腹脹時時好覆眠﹐發黃眼赤吐並宣。﹝小便似油也。﹞更兼痢下腸鳴甚﹐去積消癥立得痊。

《仙人水鑑》小兒八般傷寒病證歌﹕鼻塞眸黃鼻涕流﹐非時肌熱汗無休﹐喘鳴吐水並聲噎﹐此是傷寒證有由。

《仙人水鑑》五疳病證歌﹕肌膚湯熱甚﹐羸力不能禁。面黃並頰赤﹐怕冷愛重衾。口鼻常幹涕﹐根源漸次深。全因驚撲起﹐此病本從心。

搖頭搐眼鼻﹐白膜上靑睛。齒癢多揉嘴﹐垂眸嗽視親。顏貌靑碧變﹐徧體癬塗身。毛髮多焦立﹐此病本從肝。

食物難消化﹐心中好土泥。肚髙靑脈見﹐頭髮薄離離。喘息多饒嗽﹐無歡只愛啼﹐痢多鮏臭甚﹐此病本從脾。

嗽來多喘息﹐口鼻上生瘡。糞裏常堆谷﹐身如粟密裝。膨膨腹自脹﹐日日痢非常。嘔血並膿甚﹐全因肺本傷。

瀉痢多頻並﹐尋常多愛驚。上焦炎似火﹐中膈吐如傾。寒熱時時有﹐瘡盛轉轉盈。急疳難治療﹐此病腎家生。

王叔和小兒外證一十五候歌﹕眼上赤脈﹐下觀瞳仁。囟門腫起﹐兼及作坑。鼻漧黑燥﹐肚大靑筋。目多直視﹐都不轉睛。指甲黑色﹐忽作鴉聲。虛舌退場門﹐嚙齒咬人。魚口气急﹐啼不作聲。蛔虫旣出﹐必是死形。用藥急速﹐十無一生。

茅先生﹕小兒雜病候﹕唇紅面赤是傷寒候﹐臉靑唇黑是驚風候﹐鼻靑面白是瘧子候﹐面黃如土是有气來攻候。

茅先生辧小兒五絕歌﹕項裊腎家絕﹐目直絕於肝。喉牽鋸脾絕﹐舌捲向心言。鼻黑膿絕肺﹐五絕不須看。

茅先生小兒受諸病死候歌﹕小兒有病實難惻﹐下藥喉中涎粘塞。兩眼半開並半閉﹐灸烙皮膚無血色。汗出如珠頭後﹐目無光澤鼻幹黑。衝心气築連雙臂﹐手足如水腳面直。吐瀉無常渴嗽多﹐混濁脈絕似沈寂。眼坑陷時熱轉多﹐腹中幹泄眼浮極。胸腫心髙連掣手﹐揮手搖頭命難得。是物拈來不柰何﹐或將口嚙難將息。喫藥無效直穿腸﹐啼哭無淚邪聲極。喉中牽鋸吹花沫﹐出气長噓休奶食。瀉痢淸膿日轉多﹐千萬歸冥休費力。

茅先生小兒又受諸病死候歌﹕小兒死候要消詳﹐背母搖頭搐一廂。鼻上流汗肚若袋﹐﹝楊大鄴云﹕兼吐榻。﹞手拿胸膈必須亡。白睛貫入瞳仁內﹐四肢不認痛無常。五幹五硬並五軟﹐下气頻頻亦不祥。囟門腫气難爲療﹐魚口邪聲立見亡。指甲內有紅絲見﹐手心紅赤似生瘡。久患唇紅不須治﹐驚來眼慢不相當。眼靑臉赤耳葉黑﹐手掌無紋齒白亡。鼻頭渾赤口角垂﹐昏昏只睡口開張。發直邪聲幹啼叫﹐歸冥休用更思量。

茅先生小兒外有二十四種死候﹕太衝無脈﹐直視看人﹐魚口自動﹐忽作邪聲。﹝《惠眼觀證》注云﹕若時復一聲者死﹐若气急作聲不死。﹞滿口粘涎﹐時時惡叫﹐身生黑片﹐五心凸腫﹐舌出虛搐﹐﹝《惠眼觀證》注云﹕舌出不動者不死。﹞或縮生瘡﹐伏熱不退﹐喉中空響﹐瀉出黑血﹐面黑狂躁﹐吐瀉不止﹐兩眼半開﹐驚叫咬人﹐指甲靑黑﹐走馬落齒﹐囟腫或拓﹐瀉止又瀉﹐丹毒徧身﹐啼髙聲咽﹐魚際不勻。

上件前項形候是病犯五七候﹐十無一生。

《惠眼觀證》云﹕凡得此候﹐所去不遠﹐更看脈息如何。陽病得之﹐其脈反細﹔陰病得之﹐其脈反洪﹐不出一日死。

漢東王先生《家寶》諸雜病證訣﹕慢驚風眼喜張﹐慢脾風眼喜閉。魚目定睛夜死﹐面靑唇黑晝亡。啼而不哭是煩﹐哭而不啼是躁。張口出舌是風﹐瞑目似睡不思乳食是虛。搖頭項硬三焦壅﹐搖頭項軟涎在胃﹐淸涕常出肺受寒。舒手長虛﹐聞言卽悲卻是實。腹痛盈盈是气壅﹐翻身臥是脾疾。

漢東王先生《家寶》小兒形證歌﹕﹝茅先生死候歌與此大同而少異。此又有注﹐故雙存之。﹞小兒形證卒難測﹐滿口頑涎喉中塞。﹝此是風痰閉其九竅﹐頑涎方退場門中也。﹞吐瀉無時加咳嗽﹐﹝此爲脾胃俱虛而至不能化其谷食﹐無時瀉也。咳嗽卽是胃生風。﹞身上皮膚無血色。﹝卽是血脈不應也。﹞汗出如油頭峻﹐﹝其汗出者﹐卽是陰陽相離﹐榮衛相別。津液爲汗﹐故如油糠﹐其頭峻卽是囟門崩﹐是心絕﹐卽死。﹞目無光彩鼻中黑。﹝其鼻中黑卽是肺絕。鼻是肺之外應﹐目無光彩卽是腎絕。腎主眼之瞳仁﹐腎絕卽目無光彩也。﹞浮胸心凸牽撮口﹐﹝凸言垤髙也﹐肺脹脈絕卽胸凸。﹞手足如冰腳面直。﹝胃絕則手足拘直也﹞。搐搦睛斜連唇口﹐﹝其筋絕卽搐﹐著其眼睛也。﹞將手抱頭難可救。﹝其筋搐上﹐故抱頭。此大惡候矣。﹞眼傍靑色多焦渴﹐﹝卽是肝絕也。肝主東方甲乙木﹐其色靑﹐虛卽渴矣。﹞飲水百杯猶未歇。

﹝其胃管直﹐卽水不能也。﹞臉腫眼浮脈不來﹐﹝心絕則臉腫。心主血﹐故血脈不能﹐故便臉腫矣。﹞是物拈身將口呷。﹝脾胃絕狀如魚口一般﹐往往如呷水相似也。﹞啼哭無淚及邪聲﹐﹝則是肝絕。肝主於流淚﹐若絕則無其淚。肺主聲。肺欲絕﹐聲只出而無返﹐謂之邪聲。﹞喉中牽鋸口吹沫。﹝其喉中響是九竅被痰閉絕﹐气出入不能﹐故如牽鋸之聲。其沫卽是衛气出而不回。﹞此疾誠難可療之﹐免被時人道醫殺。﹝聞是上件諸多惡候﹐不可下藥﹐若下藥﹐愚人不知臟腑病絕﹐只道醫人醫殺矣。﹞漢東王先生《家寶》小兒諸雜病狀﹕小兒驚哭﹐聲沈不響者﹐是病重﹐用藥難瘥。若聲浮者﹐輕調驚便瘥。﹝何謂驚哭﹖正睡忽驚起﹐啼哭叫不止﹐謂之驚哭。﹞頭皮漧枯﹐筋脈緊急﹐唇外赤而內白﹐有瘡痍如無津至者﹐兼驚而難痊。此是熱過極矣。﹝何以難瘥﹖其皮膚薄則筋脈急出﹐其唇外赤而內白者﹐則是脾虛欲絕不能也﹐久則多死。其生瘡痍﹐則肺虛燥﹐不能榮於身﹐故不瘥﹐急醫防失。﹞赤眼是肝積熱。﹝其眼是肝之外應。

積者﹐聚也。其有積﹐亦眼赤﹐及其時气歸肝﹐故是積聚亦眼赤也。﹞怕明﹐心肝有驚。﹝其心屬南方火﹐驚邪所傷心﹐肝腎﹐其太陽則相克矣。﹞牙疳﹐奶食之毒。﹝其牙疳者﹐卽是牙中出血而口臭是也。只因喫食饞了便奶與﹐故令口臭。須與涼藥及消食毒矣。﹞喫食不消是脾積冷﹝其脾主化﹐食而久冷﹐卽食不消。宜暖脾也。﹞耳聾是腎之積。﹝其耳屬腎。被積气所攻。卽不聞人聲。宜將轉藥入羊腎中煨﹐服之。﹞胎癬是肺積風。﹝其胎癬卽是長下體上﹐皮起成癬。只因父母或有其肺不和﹐或者長下不避風冷也﹐而浴得之﹐是積滯爲之也。﹞潮熱是因驚而得。

﹝其潮熱者﹐只因驚在胸膈﹔不入臟腑﹐故發熱不時﹐宜與驚藥。﹞喉內如鋸﹐是膈上客風入肺及因驚入大腸而得。﹝肺者﹐諸髒之上蓋也﹐亦主气。大腸是肺之腑﹐受外風﹐大腸受驚﹐故如此﹐卽是夾驚傷寒耳。﹞或悲或歌是邪入脾。﹝其邪气入脾﹐自然無時作歌而哭﹐故知邪气入脾臟也。﹞口瘡﹐肚脹疳气逆。﹝其口瘡卽是气不順攻心。心主應口舌﹐上逆則生瘡。气逆則肚脹﹐宜下疳藥乃气藥服之。﹞吐虫﹐心與大腸熱。﹝其心與大腸俱熱則不能安﹐其虫故不在其大腸﹐奔上而蛔口出﹐久則令入黃瘦耳。﹞瘧疾是脾之積﹝其瘧疾者﹐是脾受其宿食在﹐又被新食來衝﹐其或常睡而不磨消﹐則與脾气相衝。脾气爲正气﹐勝則熱﹐爲邪气勝則寒。邪正相衝﹐故發寒熱。又云﹕有時行者﹐則是夏受其熱﹐气在脾遇涼﹐被秋風吹著則發﹐亦是邪正交爭﹐陰陽相交﹐故發寒熱﹐四季一般也。﹞開口睡是五臟毒盛。﹝其五臟受於毒瓦斯則气節﹐其口開而不合也。﹞多哭是驚風入肺。﹝肺主於聲﹐故多哭也。﹞愛喫泥土是脾生虫。﹝其脾屬土﹐所生其虫﹐因甜物及糯米食而生﹐故使本所好喫泥土也。﹞夜多盜汗是虛熱疳气不順。﹝其气主於肺﹐肺亦主其毛竅﹐其气不順流﹐溢於毛孔中而津液﹐盡作疳勞耳。﹞五心熱是疳勞。﹝手腳及囟謂之五心。其疳熱則疳所也。﹞耳是腎積風。﹝其耳屬腎﹐被外風入腎﹐停滯則化﹐膿而出於耳﹐故知是腎積風。﹞腹脹惡心是肺中積。﹝其肺腥而有積﹐或吐或瀉不時﹐則知肺是中積也。﹞愛喫布腳是肺生虫。﹝其布是肺之好也。﹞愛喫麩炭是肝生虫。愛喫鹽是腎生虫。愛喫茶末是心生虫。愛喫酸物是膽生虫。﹝各是臟腑之所好也。﹞錢乙雜病證﹕目赤兼靑者﹐欲發搐。目直而靑﹐身反折彊直者﹐生驚。切牙甚者﹐發驚。口中吐沫水者﹐後必虫痛。身睡善嚏悸者﹐將發瘡疹。吐瀉昏睡露睛者﹐胃虛熱。吐瀉昏睡不露睛者﹐胃實熱。吐瀉乳不化﹐傷食也。下之吐沫及痰﹐或白綠﹐皆胃虛冷。吐稠涎及血﹐皆肺熱﹐久則虛。瀉黃紅赤黑﹐皆熱﹐赤亦毒。瀉靑白﹐谷不化﹐胃冷。身熱不飲水者﹐熱在外。身熱飲水者﹐熱在內。先發膿﹐後發斑子者﹐逆。長大不行﹐行則腳細。齒久不生﹐生則不固。發久不生則不黑。血虛怯爲冷所乘則唇靑。尿深黃色﹐久則尿血﹐小便不通﹐久則脹滿﹐當利小便。洗浴拭臍不幹﹐風入作瘡﹐令兒撮口甚者是脾虛。﹝或云成癇。﹞吐涎痰熱者﹐下之。吐涎痰冷者﹐溫之。

口禁不止則失音﹐遲聲亦同。先發膿﹐後發疹子者﹐順。先發水﹐後發疹子者﹐逆。先發膿﹐發後水多者順﹐少者逆。先水﹐後斑子﹐多者逆﹐少者順。先疹子﹐後斑子者順。凡瘡疹只出一般者善。胎實﹐面紅目黑睛多者﹐多喜笑。胎怯﹐面黃目黑睛少﹐白睛多者﹐多哭。凡病先虛﹐或下之﹐合下者先實其母﹐然後下之。假令肺虛而痰實﹐此可下﹐先當益脾﹐後方瀉肺也。大喜後食乳食﹐多成癇驚。大哭後食乳﹐多成吐瀉。

心痛吐水者﹐虫痛。心痛不吐水者﹐冷心痛。吐水不心痛者﹐胃冷。病重﹐面有五色不常不澤者﹐死。呵欠面赤者﹐風熱。呵欠面靑者﹐驚風。呵欠面黃者﹐脾虛驚。呵欠多睡者﹐內熱。呵欠气熱者﹐傷風。熱證疏利﹐或解化後無虛證﹐勿溫補﹐熱必隨生。

錢乙不治證﹕目赤脈貫瞳仁。胸腫及陷。鼻幹黑。魚口气急。吐虫不定。瀉不定﹐精神好。大渴不定﹐止之又渴。吹鼻不噴。病重﹐口漧不睡。時气﹐唇上靑黑點。頰深赤﹐如塗胭脂。鼻開張﹐喘急不定。

《嬰童寶鑑》諸病渡必死候﹕汗出如珠不已。汗出粘臭。頭軀向後。囟門腫起並陷。胸陷。喘气覺冷。口作鴉聲。下藥不得﹐喉內有涎粘塞。指甲靑黑色。目直視不轉睛。口中虫出不止。

楊大鄴《童子祕訣》凡小兒先看在外形證﹕一看唇肉不蓋齒﹐二看鼻上紫黑色﹐三看眼啼哭無淚﹐四看身上不認痛﹐五看心脹不啼哭﹐六看大開雙眼睡﹐七看四肢俱不收。

又七惡候﹕一看囟門腫﹐二看腳心腫﹐三看手心腫﹐四看臍內腫﹐五看心上腫﹐六看眼角垂﹐七看抱來腳不縮。

以上十四候並不可治。

《五關貫眞珠囊》﹕凡兒生下七日內謂之一臘以前﹐忌有三般病起﹕一曰鎖禁﹐二曰臍風﹐三曰胎驚。頌曰﹕鎖禁目須直﹐臍風撮口鳴﹐胎驚唇靑色﹐三者候同名。

《玉訣》小兒五臟絕傷候歌﹕瞪目筋拘肝腎傷﹐胃虛驚逆面靑黃﹐心絕不言魚口噤﹐喘促長噓肺受殃。﹝此看損絕﹐次別生死﹐須審詳﹐用藥卽無誤矣。﹞《玉訣》小兒惡候歌﹕啼哭無聲不轉睛﹐唇焦鼻黑臉偏靑。涎粘齒嚙頻魚口﹐兩腳如鉤手似釘。

《玉訣》小兒危困候歌﹕目多直視作邪聲﹐咬齒搖頭不轉睛。僵僕面靑魚口噤﹐徧身鍼灸療無因。

《鳳髓經》雜病死候歌﹕吐瀉生風眼上膜﹐風在掌中抓不覺。急驚過了喘無休﹐慢驚項軟皮膚薄。盤腸气痛﹝一本作虫痛﹞胸中抓﹐嗽吐嘔逆心凹惡。傷寒赤脈卻相交﹐結熱面黑皮毛落。疹子入腹眼不開﹐熱瀉出虫口漧惡。鎖口腰低唇鼻靑﹐秋痢脾毒唇捲縮。此病因驚兼有積﹐豈無神仙畱妙藥。

《莊氏家傳》小兒諸疾形候﹕孩子有六件必死之狀﹐不在用藥治療﹐其狀失時矣。

第一﹐孩子病重﹐汗如珠流者﹐其狀必死也。第二﹐孩子紫點﹐幹气息冷者﹐其狀必死也。第三﹐孩子病重﹐臥如繩纏者﹐四肢不遂必死也。第四﹐孩子頭足相就﹐四肢無力者﹐必死也。第五﹐孩子多食﹐下痢不止﹐口唇幹焦﹐妄言如見神鬼﹐必死也。第六﹐向陰引聲哭不重﹐良藥縱其惡性﹐必死之狀也。

前六般﹐盧醫扁鵲見之亦拱手難言。

卷第三

察形色治病第九漢東王先生《家寶》內臺祕論﹕男女十歲以前﹐凡有不安﹐皆觀其气色。面上如靑紗蓋定﹐從髮際至印堂﹐不以疾狀淺深﹐有者六十日必死。若至鼻柱﹐一月須亡。更到人中﹐不過十日。其色滿面﹐卽日哭傷。假使盧醫亦難救療。

卷第三察形色治病第九

辧五臟受驚積冷熱形證圖圖肝臟受驚候﹕起髮際﹐其色淺白﹐若至丞相﹐卽變驚風﹐渾身發熱﹐夜間多啼﹐宜下驚風藥。若退卽可調治﹐若其色不退﹐下至東嶽卽有死候。耳前穴黑﹐金克於木。若是外候﹐鼻漧燥﹐眼睛弔上。肝主筋﹐筋縮則睛無光﹐卽是腎絕。瞳子不轉卽是肝絕﹐爪甲黑也。

肝臟受積候﹕起食倉﹐其色微黃﹐下侵襯眉卽是受積。黑睛黃赤﹐早晚發熱則多愛睡﹐乃有死候﹐啼哭無淚是也。

肝臟受冷候﹕面靑淡白﹐眼中淚出﹐齒齦淡白﹐口中淸水﹐大便酸气﹐日中多睡﹐夜間煎迫者是也。

肝臟受熱候﹕起正眉薄薄赤气﹐卽衝丞相。心裹於肝﹐兩眼亦赤﹐多有眼脂﹐小者吐奶﹐大者吐食。有痰生風﹐早晚發熱﹐多啼少睡。

圖心臟受驚候﹕起印堂﹐其色微黑﹐下至眉心﹐赤則生風﹐若至鼻柱﹐卽有死候。皮無血色﹐更生黑﹐水克於火﹐惡卽雨日﹐亥子難過。兼有外候﹐卽多焦渴﹐喫乳不收﹐舌退場門外是也。

心臟受積候﹕起額角﹐太陽穴虛﹐兩眼白赤﹐小便如泔﹐面合地臥﹐大極卽吐熱气﹐此惡候也。

心臟受冷候﹕起太陽﹐黑筋脈子來侵印堂﹐面色淡赤﹐目卽無光﹐要轉奶食﹐口吐淸水﹐日多煩渴也。

心臟受熱候﹕起面頰﹐更加赤色﹐多驚少睡﹐發幹頻渴﹐鼻下赤爛﹐口气沖人﹐牙牀惡臭﹐睡臥開口﹐多有煩躁﹐外候則吐虫也。

圖脾臟受驚候﹕起髮際﹐其色微靑﹐卽傳於肝。

若至眉心﹐其色漸赤﹐卽傳於心﹔若至鼻柱﹐其色必白。若分兩耳﹐黑气連之卽生驚風。如此不退﹐一周時必死。其候主唇不蓋齒﹐口無津液﹐此是脾絕。四肢垂冷﹐胃主四肢﹐卽是脾絕﹐不中理也﹐五日後寅卯時死。其外候則瀉黑血也。

脾臟受積候﹕口唇黃色﹐兩眼沈腫﹐早晚面浮﹐太陽穴調。外候頭疼﹐腹脹﹐大便飲食不消化﹐頻頻夜起﹐傷冷則瀉白糞。若髒熱則赤﹔若冷熱不調則赤白痢。

脾臟受冷候﹕起眉心中嶽﹐其色淡白來侵鼻柱﹐又及元珠卽是。外候糞白﹐食不消化﹐泄瀉無時﹐下應唇白﹐乃嘔逆﹐面色黃赤也。

脾臟受熱﹐起太陽穴﹐白薄皮起如竹托﹐口唇漧燥﹐兼有口气。外候若起﹐大便亦赤﹐夜間煩躁顚叫是也。

圖肺臟受驚候﹕起發鬢﹐其色微赤﹐傳於司空則生驚風。外候气喘無力﹐多啼叫。若至印堂卽主死候﹐作邪聲﹐喉中響﹐哭無淚﹐鼻漧黑燥者是也。肺臟受積候﹕起髮際﹐其色微赤﹐下至眉心﹐腹脹惡心。若至鼻梁﹐更到準頭﹐卽是死候。若气喘急不回者﹐只三日午未時難過。

肺臟受傷寒候﹕起人中﹐下至承漿﹐亦到下頤﹐其色若春卽靑﹐夏卽赤﹐秋卽白﹐冬卽黑。外候鼻涕流﹐兩眼赤昏﹐面頰赤﹐喘气喉響。其惡候則面黑﹐咬人﹐鼻黑﹐身熱﹐气喘不定是也。

肺臟受熱候﹕起面頰﹐其色靑白﹐到衝承漿。

若是外候﹐鼻中出血﹐夜間多啼﹐人卽煩渴甚﹐此爲疳也。

圖驚人腎臟候﹐起耳前穴﹐其色微黃﹐下侵潮口。若起外候﹐夢裏切牙﹐乃侵下閣則生惡候。面黑惡叫﹐汗出如膠HT﹐其耳前穴黑也。積入腎臟候﹕起兩眼深沈﹐其色微黑﹐眼睛微赤。外候耳兼耳聾﹐頭上囟門生瘡﹐較後再發是也。冷入腎臟候﹕起額上﹐色紫而微靑﹐下侵中嶽﹐滿面靑白﹐多頑涎﹐﹝﹐吐也。乎典切。﹞亦多睡少精光也。熱入腎臟候﹕起食倉﹐其色微赤﹐下到準頭而還﹐日久兩眼延爛。外候耳重﹐多有眼脂﹐小便赤色是也。

茅先生辯小兒五臟各受色﹕小兒心臟色﹕左顴應赤色丹系﹐心屬南方火下離。心亂心中有餘熱。或言風擁莫憂疑。

小兒肺臟色﹕右顴白應在秋庚﹐肺屬西方金位行。若見顴中如馬尾﹐此名气盛气相騰。

小兒肝臟色﹕兩眼靑時旺甲春﹐在肝屬木象東君。忽靑胞目如藍靛﹐卽是驚癇風欲。

小兒脾臟色﹕脾胃四季屬中央﹐戊乙相乘土色黃。外繞四唇如橘水﹐須因積滯熱相當。

小兒腎臟色﹕北方壬癸腎黑色﹐濃水隨歸兩耳流。若在耳邊垂黑髮﹐腎家有病是因由。

茅先生辯小兒四季受色吉凶﹕春靑夏赤秋白平﹐冬黑四季亦同名。﹝此爲四季以上色﹐平也。﹞春黃夏白秋靑色﹐冬赤四季黑爲寧。

春赤夏黃秋色黑﹐冬靑四季白災輕﹝子﹞。春黑夏靑秋色黃﹐冬白四季赤同評﹝母﹞。春白夏黑秋色赤﹐冬黃四季靑不羸。﹝此爲賊邪。﹞茅先生辯小兒面部五色﹕小兒面帶赤色心病。或驚﹐或壯熱﹐或傷。小兒面帶黃色脾病。或肚膨﹐或肚痛﹐或不進食﹐或脾寒﹐或嘔逆。小兒面帶白色肺病。或咳嗽﹐或气喘。小兒面帶黑色腎病。夜有虛汗﹐或夜有虛熱﹐小便先帶紅色後帶白色。小兒面帶靑色肝病。身上須髮大瘡。

茅先生小兒雜病色﹕白在右顴肺气盛﹐左顴微白邪干心。繞唇白色气不順﹐左右人中脾積深。胃气不和黃色淡﹐睛胞靑色只因驚。心多驚悸言顴左﹐右肺靑風喘嗽聲。滿面黑時腎家冷﹐常拋黑糞不曾停。

茅先生小兒五臟受赤色﹕左顴右顴心肺熱﹐兩眼連箱肝候同。惟有四唇耳前後﹐腎脾受熱本同宗。

茅先生小兒面部雜色﹕面黃金色有積余﹐西方靑色號驚呼。面紅身熱傷寒候﹐耳冷瘡瘍是一徒。﹝此言疹痘﹐赤言渾身熱﹐面靑色﹐耳尖冷﹐手足冷卽是也。﹞客忤黑靑翻白沫﹐眼睛黃色積難除。非時面黑多驚叫﹐啼哭聲頻气不蘇。面黃臉赤驚疳積﹐分明解得病當除。面靑面黃鼻亦癢﹐目暗風疳是本源。面黑面靑及紅熱﹐啼呼中水患由偏。

錢乙面上證﹝與茅先生五部位不同﹞左腮爲肝﹐右腮爲肺﹐額上爲心﹐鼻爲脾﹐頦爲腎。

赤者熱也﹐隨證治之。

錢乙目內證﹕赤者心熱﹐導赤散主之。﹝方見實熱門中。﹞淡紅者心虛熱﹐生犀散主之。﹝方見虛熱門中。﹞靑者肝熱﹐瀉靑丸主之。

﹝方見驚熱門中。﹞淡淺者﹐補之。黃者脾熱﹐瀉黃散主之。﹝方見胃熱門中。﹞無精光者腎虛﹐地黃丸主之。﹝方見虛寒門中。﹞《嬰童寶鑑》》論形色﹕凡小兒自期歲以前﹐猶有變蒸﹐未及診脈﹐惟以形候而知其病矣。看形候之際﹐醫工可安神定思﹐勿令情意惑亂。其孩子又忌方睡起﹐哭聲始斷﹐如此則色候不正矣。凡形候在辰後巳前者﹐爲夏未酷熱﹐冬乃微和﹐卽外色不盈於面耳﹐可以向明觀也。

《嬰童寶鑑》觀五臟各部色﹝與茅先生部位同﹐與錢乙不同﹕﹞心屬火﹐其色赤。﹝南方之應。﹞王在夏﹐外應於面之左顴﹐故左顴上赤色如丹絲之亂理者﹐心有餘熱﹐亦言有風熱。肺屬金﹐其色白。﹝西方之應。﹞王在秋﹐外應於面之右顴﹐故右顴上白色如馬尾者﹐爲肺之盛气。肝屬木﹐其色靑。﹝東方之應。﹞王在春﹐外應兩目﹐故目內靑色如綻者﹐謂肝有風﹐或云驚癇欲發。脾屬土﹐其色黃。﹝中央之應。﹞王在四季﹐外應於合﹐故口四畔黃色如橘者﹐脾之有積熱。腎屬水﹐其色黑。﹝北方之應。﹞王在冬﹐應於兩耳前﹐流轉不定﹐水性也﹐故耳前黑色如鳥絲垂於水中者﹐腎之有疾也。

凡色赤在左顴者﹐心熱。在右顴者﹐肺熱。在兩目者﹐肝熱。﹝其色在於兩目﹐眼周遭也。﹞在口四畔者﹐脾熱。在兩耳前後者﹐腎熱。凡白色在右顴者﹐肺气盛。左顴者﹐微邪干心﹔口四畔者﹐气不順。凡黃色在口及人中﹐並左右兩邊黃者﹐脾有疾。黃色微者﹐胃气不和。凡靑色在兩眼﹐﹝目中白人也。又在目坑者﹐亦同也。﹞是驚欲發。在左顴上﹐心多驚悸。右顴上者﹐風入肺爲咳嗽而喘。凡黑色滿面者﹐腎冷﹐必下黑糞。此者辧五臟病色﹐更識春夏秋冬四季﹐斷其病狀﹐須在審詳﹐勿令誤矣。

面黃白色﹐有積。面靑白色﹐有驚。面色赤﹐身熱者﹐傷寒。面色赤﹐耳尖冷﹐身熱者﹐疹痘。面色靑黑﹐或時吐白沫者﹐客忤。非時面上紅赤變易不定者﹐驚。眼睛黃者﹐有積。面黃﹐兩顴小赤者﹐驚疳。面靑黃﹐鼻癢﹐目昏者﹐風疳。面靑黑﹐色夭糾﹐啼呼者﹐中寒之患。初生﹐面目上﹑鼻口左右悉黃爲血。人中鼻下靑﹐乳不消。痢下靑者﹐衣薄中寒。諸陽皆會於面﹐陽衰本有風邪﹐夾冷者面靑。鼻下兩邊赤者﹐名赤鼻。

面靑白﹐軀身哭者﹐胎中受邪。面靑者﹐肝癇。面赤者﹐心癇。面白者﹐肺癇。面黃者﹐脾癇。面黑者﹐腎癇。

心風﹕唇赤﹐汗流﹐面赤。肝風﹕兩目連額並唇靑面黃。脾風﹕腹滿﹐通身黃。腎風﹕脇有HTKT﹐面黑。肺風﹕胸滿﹐鼻下目下色白。

面赤或壯熱﹐四肢煩﹐手足心熱﹐爲心腹熱痛。面色或靑或白﹐甚者至面黑﹐唇﹑口﹑爪皆靑﹐是心腹冷發痛。鼻上赤色是風疳。

小兒傷寒﹐鼻燥喘息﹐鼻气有聲者﹐必衄候。

凡色者﹐應其春靑﹐夏紅﹐秋白﹐冬黑﹐在四季而黃﹐此五色爲平也。

凡春得黃色﹐夏得白色﹐秋得靑色﹐冬得赤色爲微邪。𨿽有病﹐不治而自愈﹐亦爲欲瘥之候。

凡春得白色﹐夏黑﹐秋赤﹐冬黃﹐四季靑﹐此五色爲惡色﹐見之𨿽不患亦大凶。

《嬰童寶鑑》面部異色﹕靑色如橫鍼眼下﹐死。鼻上色靑﹐腹中痛﹐死。面靑目黑是肝气所傷﹐榮衛不通﹐難瘥。靑色連目入耳﹐死。赤色入口三日死﹐赤色入眉上﹐入目﹐死。黑色從眉繞目者七日死。黑色入口二日死。黑色繞口者死。鼻上黑色患水腫﹐人中黑色者死。鼻色白爲吐血死﹐亦破傷出血後死。白色繞眉﹐患肺疾。黃色﹐鼻上臍中寒極。

《嬰童寶鑑》年上色﹝謂鼻準上﹐中爲年上﹐上爲壽上﹕﹞鼻準頭上微微髙處名曰年上。﹝看年凶吉。﹞更上一位﹐亦有微起處名曰壽上。﹝看夭壽也。﹞上得靑色﹐白色﹐黑色﹐赤色﹐並不可治。雌黃色如金者平。

又曰﹕春色白﹐秋凶。夏色白﹐冬凶。

《嬰童寶鑑》四墓色﹝從兩眉間直上至髮際﹐左爲父墓﹐上爲母墓﹐口吻直下爲男女墓﹕﹞四墓上有四季正色者平。

春得靑平﹐白在四墓七日死。夏得赤平﹐黑在四墓四日死。秋得白平﹐赤在四墓四日死。冬得黑平﹐黃在四墓者死。

四季黃平。靑在四墓者死。

卷第三察形色治病第九

《祕要指迷》形證圖圖圖

圖圖

圖圖

圖圖

祕要指迷形證圖《惠眼觀證》云﹕虛實之狀﹐不拘肥瘠﹐系乎气色。有肥而气怯﹐瘠而气壯。怯則色軟﹐壯則色盛。由此觀之﹐五臟之色皆見於面。肝靑﹐心赤﹐肺白﹐脾黃﹐腎黑。𨿽然肝王於春﹐心王於夏﹐肺王於秋﹐脾王於四季﹐腎王於冬。設或不春﹐不冬﹐有時而變面靑黑﹐又非系乎肝腎也。時非四季﹐有時而變面黃赤﹐亦非系乎心脾也。時非在秋有時而變面色白﹐亦非系乎在肺也。忽然靑黑者﹐主乎痛。忽然黃赤者﹐主乎熱。忽然白色者﹐主乎冷。

此由气有閉滯﹐非系乎時也。泛常而色見於本部者﹐又非此論也。

心肺系乎兩臉﹐脾則見乎唇之四際﹐肝則見乎眼之四傍﹐腎則見乎兩鬢之際。始見於本部﹐又形於他位﹐前所謂不可一端而取也。

至如脾主唇之四際﹐其色白則主吐瀉。或痢病之日久﹐忽然紫黑﹐此心腎之气傳之於脾﹐主乎敗絕﹐不三日而死也。眼之四傍﹐其色靑則主驚涎閉結﹐微微白色交侵則肺之克肝﹐亦死候也。由是推夫五臟之气徧行於面﹐不可執一而視也。

《惠眼觀證》云﹕小兒之病﹐其實者面色紅赤﹐風之欲生則或先搖頭﹐或自紮眼。虛者面色淡黃夾白﹐气之怯則頭軟弱﹐眼目昏昏。又有實而气血閉者﹐面色靑黃﹐夜睡多汗﹐加之唇幹气粗﹐脇下刺痛﹐晚或躁悶。又有虛而大小便澀滯﹐眼遲息緩者﹐此脾有滑積﹐其形候如此。由目力觀之﹐切忌小兒睡起與夫啼聲方斷﹐此古人深戒也。凡有重病﹐气色未定則先將手候太衝﹐兼掐腳心﹐或不知病﹐乃一絕也。又看眼色如何﹐果混濁而不名譽則死矣。

《惠眼觀證》又云﹕小兒生下三朝七日﹐面蔥白色者﹐爲胎气不足﹐近不可過六十日﹐遠不過。

壽上一點靑色﹐驚著胎气。凡因驚後﹐兩眼皮上筋起﹐赤則驚積﹐靑則疳積﹐紅則風積。鼻心紅色直上此心熱﹐主發癰瘡﹐或夜啼﹐睡臥不穩﹐或熱﹐或痢病。兩眉心靑气起﹐主著僕﹐不然被打驚著。眼坑下紅色起﹐主心驚﹐因人叫喚﹐或雞犬驚著萬一﹐胸膈煩﹐夜或熱。兩眼尾靑筋直上髮際﹐主肝气怯弱。如有疾病﹐其筋愈靑﹐面色愈白﹐主慢驚搐搦候﹐大腸亦冷。唇紅面赤﹐主有傷壯熱﹐又更啼哭﹐必傷寒頭痛外候﹐用手按太陽穴﹐見動來抵手是也。臉靑唇黑﹐若元有驚候則主驚气結痛﹐須髮驚也。如本無驚﹐忽然靑者﹐唇反漧燥﹐其聲直叫﹐此因冷物傷脾。唇之四外淡白色﹐主脾虛吐瀉及患痢。如已吐瀉﹐有黑色繞上唇者﹐必死。若患痢重﹐則唇上一路幹白。唇之四外黃﹐主食傷脾。唇之四際靑色淡淡起者﹐主脾胃有涎﹐卽發傷寒﹐脾虛引起潮熱。唇之四外赤色﹐主心脾受熱﹐气血壅滯﹐或發口瘡。兩臉上有絲紋淡紅夾赤﹐此因肺受熱﹐主嗽或血不潮心﹐夢多驚叫﹐睡臥不安。眼坑下靑黑色繞轉﹐主肝气敗絕涎生。又面臉上有紅絲﹐從下直上眼尾﹐此心肺極熱生丹瘡。眼睛黃色﹐主肺有粘積。眼睛靑色﹐主肺有風气並脾气。又白﹐卽主渴候﹐徧身黃腫如熟李。或因瀉痢﹐手足浮腫。若面色變動﹐或靑或赤﹐耳葉冷﹐腹內痛﹐好喫冷水﹐主發疹痘。兩耳畔靑黑﹐筋橫過髮際﹐主臍下痛及疝气腎弔也。生下一月或二月﹐面色忽微微靑白﹐偃身哭者﹐主胎中受邪气。非時面赤﹐或壯熱。

四肢煩﹐手足心熱﹐主心腹熱痛﹐徧身虛腫。面色靑黃﹐頭皮光腫者﹐主熱疳候。气入﹐四肢皮上粟瘡。唇口微微靑黃﹐主肝臟風熱﹐及脾有滑積﹐或腹痛瀉。生下頭腫﹐胎气不足。眼澀睛赤﹐揉眼揩眼﹐面靑黃多淚﹐主風疳在肝臟。

《惠眼觀證》﹕小兒气色言之難矣。在視之精熟﹐方知子細。全黃色中有黃而色似乎黯者﹐唇似微白﹐主乎疳气。或淡淡黃而靑者﹐主肝脾皆虛﹐或有潮熱﹐或患瀉痢。小兒疾患須先看脾气﹐此一臟生病最多﹐何哉﹖喫物無度﹐冷熱無節﹐因而傷損。或瀉﹐或滯﹐或痢﹐以致肌肉羸瘦﹐往往傳變於丁奚﹑哺露。𨿽二候一同﹐肚髙腳細﹐頭髮漧枯。但丁奚者﹐有虫。哺露者﹐腹髙靑筋﹐喫物不變是也。

《惠眼觀證》辯形色﹕大抵气色各隨其時而言之﹐至如淡淡靑黃﹐脾胃虛怯而致。此在春與冬末看之﹐多患傷寒﹑疹痘。在秋於夏末觀之﹐多患吐瀉﹑瘧痢。蓋病有陰陽﹐各以時候擊觸而成。此則言其大槪無所出也﹐宜常記之。

又唇之上一路白﹐主吐。唇稜上一道白﹐及唇尖微騫﹐主痢。唇四際靑﹐主瀉。唇下一抹黃﹐主傷。唇上黑色者﹐胃气絕﹐必死。眼下臉赤﹐主睡不穩﹐多啼叫。眼白芨靑﹐主驚。

《保生論》辯小兒生死形色法﹕兩眉﹝屬木﹞──靑色﹝吉﹞﹐黃色﹝主霍亂﹞。兩眼﹝左太陽﹐右太陰﹞──黑睛黃﹝主傷寒﹞﹐白睛黃﹝有積﹞。

兩風池气池──靑色﹝主風候﹐﹞紅色﹝主發熱﹞﹐紫色﹝主吐逆﹞。印堂──紅色﹝主夜啼﹞﹐靑色﹝主溺瀉﹞。壽上﹑年上──靑色﹝主第二次受驚﹞﹐赤色﹝主瀉後發躁﹞。微黃﹝平﹞。山根──靑色﹝主發熱生驚﹞﹐黑色及黃色甚者﹝主死﹞。

人中──黑色﹝主蛔虫咬心﹐﹞患久﹐人中縮者﹝主死﹞。承漿地閣──黃色﹝主霍亂﹞﹐黑色﹝主風雨驚﹞﹐赤色﹝主痢血﹞。止口──紅黃色﹝平﹞﹐白色﹝脾絕﹞﹐黑色繞口﹝主死﹞。兩頤──黑色﹝主滯頤疾﹞﹐赤色﹝主斑瘡眼﹞。兩頰──赤色﹝主傷寒﹞﹐右赤色﹝肺臟熱﹐主生喘﹞﹐左赤色﹝心臟熱﹐口生瘡﹞。兩金匱──靑色﹝第三次驚﹐主生風候﹞。

兩耳前──靑色﹝主驚﹞。兩太陽穴──靑色﹝第一次驚﹞。紅色﹝主血淋﹞。兩顴──赤色﹝主五臟皆有熱﹞﹐赤色連耳入目﹐七日亡。

黑色繞口者﹐二日亡。黑色從眉入目者﹐當日亡。鼻幹黑色者﹐二日亡。眉靑目黃者﹐必亡。面黑唇紅者﹐必亡。眉靑唇黑不食者﹐必亡。

《莊氏家傳》察小兒气色候﹕凡察小兒气色﹐先安定自己神色﹐勿令散亂﹐兼忌孩兒初睡起及啼哭聲未絕﹐並未可察視。

面靑﹐肝病。赤色﹐心病。白色﹐肺病。黃色﹐脾病。黑色﹐腎病。兩目靑色﹐主肝風驚癇。兩耳前後黑﹐主腎熱﹐風虛多啼﹐不得睡。兩目赤色﹐主肝臟積熱。左額上有丹絲紅紋﹐心積熱。右額上白色﹐肺邪干心。

右額上白色﹐肺臟邪熱。左頰上赤者﹐肝熱。右頰赤者﹐腎積熱。口四畔黃如橘﹐脾積熱。口四畔靑色﹐兼有靑筋﹐主驚。口四畔白色﹐榮衛气滯。兩目黃﹐主積食不化﹑疳﹑蛔。人中左右兩傍黃﹐主胃逆。面靑﹐愁思客忤覺驚。人中靑者﹐主下痢。面赤紅﹐主傷寒。面赤頭熱淸涕﹐傷寒疹痘瘡。面靑﹐兩鼻下赤﹐主盜汗﹐伏冷﹐陰證。面非時紅﹐或紅﹐或赤變移者﹐主時中受邪驚。面黃﹐兩額微赤﹐主驚疳。面靑黃﹐鼻癢﹐目昏者﹐風疳。眼上赤色﹐啼叫用力﹐吐乳不受﹐手足冷者﹐死。眼下靑色﹐如橫鍼者﹐死。黑色從眉繞目者﹐七日死。

長沙醫者毛彬傳面部察色﹕黑色發於年壽﹐驚气伏脾。或射風池﹐肝生風逆。或連气池﹐大腸冷滑。印堂黑﹐耳花黑﹐皆死候也。餘部皆心不調﹐但順榮衛﹐別觀所定處。

赤色發於顴上﹐心臟伏熱。或連气池﹐傷寒之候。風池上作輪﹐急驚將起。或於年壽上見赤﹐是心脾極熱﹐口內生瘡。或臉上赤﹐胃熱﹐或生幹逆﹐或吐蛔虫。或上衝印堂﹐下達頤門﹐皆不好也。

靑色發於風池者﹐肝虛風候。下繞气池﹐吐痢日久。或當年壽﹐上衝印堂上下﹐傷寒夾驚之候。當文武之臺入眼﹐慢驚風起。頤門久見者﹐皆久積痞气。

黃色發於頤門﹐脾虛疳積。年壽上黃﹐大腸冷。有黃到準頭﹐脫肛。風池黃﹐脾風將起。气池黃﹐胃弱困重生蛔。臉堂上下黃﹐脾困之候。或年壽﹑印堂黃﹐皆吐瀉脾虛也。黃繞金匱﹑承漿﹐脾毒積痢候。

白色發人中﹐或如縑素之垂雪﹐當人中止者﹐初變蒸也。當風气二池﹐皆肺壅咳嗽。或文武二臺上气滯﹐多成積瀉。或人中直上到壽上﹐肺疳將甚也。

面部皆靑﹐肝絕。皆赤﹐心絕。皆黃﹐脾絕。皆白﹐肺絕。皆黑﹐腎絕。

心絕﹐舌縮﹐魚口。腎絕﹐筋拘﹐逆冷。脾絕﹐胃逆﹐谷不化。肺絕﹐喘促﹐脫肛。肝絕﹐搐搦﹐生涎。

並死候也。

卷第三

治病要法第十唐孫眞人《玉關要訣》風盛之脈須與解之。驚熱之脈須與利之。傷冷之脈須與溫之。積聚之脈﹝一云積熱﹞。須與下之。或虛中有積熱﹐先與利熱﹐後與治虛。熱裏有虛﹐先與補虛﹐然後退熱﹐次調胃气﹐卽無誤矣。

《惠眼觀證》論治病﹕夫驚啼者﹐皆因滯﹐風熱在心﹐恐生其涎﹐必當取下。夫驚熱﹐但治脾驚﹐化心下涎﹐必自安也。夫疳熱者﹐皆傷脾胃﹐受積傳邪心腎﹐必先解邪熱﹐次服疳藥。夫驚瀉者﹐必當勻气。夫傷寒者﹐微微用湯解表裏。

夫疳有五種﹐在意消息。

若麻痘已出﹐不可冷藥過多﹐或成瀉痢﹐或使毒瓦斯不出﹐殺人。若麻痘未出﹐則宜解之。若霍亂﹐皆因胃气不順。若三歲﹐目忽然而閉﹐乃成肝疳﹐煮肝散子服之。

凡小兒取積藥﹐便下勻气湯隨之﹐乃不損小兒。

《惠眼觀證》又云﹕調治小兒之法﹐當須愼護腎胃气也。緣小兒未有天癸之旺而常根據四時也。胃气一虛﹐病皆滋長﹐輕者至重﹐重者必死﹐此決然之理也。觀令醫者﹐不深念慮﹐而云小兒純陽之气。凡有疾病須當疏下﹐是以世之爲醫者執此而妄資疏泄﹐因此而死斃者不可勝紀﹐良可嘆也。𨿽然疏下在乎審諦而不可過﹐調理小兒之要也。今夫五臟生病自有陰陽﹐在髒爲陰﹐在腑爲陽。爲陰者﹐爲陰邪所中﹐慢驚﹑吐瀉﹑瘧﹑痢之病是也。

爲陽者﹐爲陽邪所中﹐急風﹑傷寒﹑疹痘之病是也。然陰陽之气相感而動﹐以陽感陽﹐以陰感陰。陽或未動﹐待陰而動。陰或未動﹐待陽而動者有之矣。冬末春初﹐多患傷寒疹痘﹐是其陽病感陽而動也。夏末秋初﹐多患吐瀉﹑瘧痢﹐是其陰病感陰而動也。誤或冬末春初﹐患一驚候﹐與之化涎﹐未與之下﹐遷延至秋﹐其發則慢﹐是陽病積之爲陰﹐是感陰而動也。秋末冬初﹐患一驚候﹐不與下涎﹐至春气之盛激觸而發﹐是其陰病待陽而動也。由此推之﹐調理小兒在乎壯陰陽﹐識虛實。凡有一病﹐知之於未然之前﹐能審知實則生風﹐虛則气怯﹐乃善矣。

《聯珠》論小兒五虛不治﹝謂病久而虛﹐五者或腫也﹕﹞手心腫﹑臍中腫﹑腳心腫﹑腎陰腫﹑舌頭腫。

小兒五硬不治﹕心硬﹝啼無淚﹞﹑頭硬﹑手硬﹑腳硬﹑背硬。

小兒五軟不治﹕手軟﹑項軟﹑腳軟﹑腰軟﹑背軟。

又歌曰﹕小兒不與大人同﹐得病多由驚熱風。先治心神次除熱﹐脈宜緊數及浮洪。

長沙醫者毛彬集入室生死候﹕有候小兒定脈部﹐左臂爲肝上爲肺。對面爲心並曉然﹐脾病只看見勾睡。腎病夜間不發作﹐急死之候將口約。忽然吐出冷頑涎﹐如此徒勞下良藥。聲細聲嘶气血裏﹐昏昏不語大難醫。狂言不認人形狀﹐气滿胸中也可悲。久患唇紅不可醫﹐驚來眼滿勿相窺。睛靑頰赤耳花黑﹐發直鴉聲怕亂啼。手若無紋舌須黑﹐鼻頭渾黑口雙垂。昏昏只睡不開眼﹐便是神仙難救之。

卷第四﹝形初保者﹞凡二十二門

卷第四

小兒胎教第一《聖濟經》原化篇扶眞翼正章曰﹕泥在鈞﹐金在熔﹐惟陶冶所成。子之在母﹐豈無待而然耶﹖蓋專精孕气﹐大鈞賦形﹐有人之形﹐不能無人之情。彼其視聽言動﹐好憎欲惡﹐𨿽冥於隱默之中﹐而美惡特未定也。善母道者﹐引而發之。若爲之訓迪﹐若爲之挑達﹐彼將因物而遷﹐因形而革。有不期然而然者﹐故示以賢人君子﹐使之知所以好徳﹐示以禮法度數﹐使之知所以制心。揚之以聲音之和﹐則若琴瑟鐘鼓者﹐欲其厭足於耳。作之以剛毅之气﹐則若犀象軍旅者﹐欲其感動於目。觀圭璧珠玉則取。夫陰陽之至精﹐誦詩書箴誡則取。夫言語之至正﹐以至調心神﹐和情性﹐戒喜怒﹐節嗜欲﹐是皆因物隨感﹐有益於得者也。若乃人有殘廢﹐物有醜惡﹐鳥獸之有毒怪者﹐則欲其勿見。若形有不全﹐割有不正﹐味有異常者﹐則欲其勿食。是又防閒忌愼﹐無所不用其至﹐夫其在母也如此。則居然而生明智﹐面忠濃端莊而好徳﹐美好而壽考﹐無足怪矣﹗是謂外像而內感也。昔大任之妊文王﹐目不視惡色﹐耳不聽淫聲﹐口不出傲言﹐而世傳胎教者以此。《聖惠》論曰﹕至精才遇﹐一气方凝﹐始受胞胎﹐漸成形質。子在胎內﹐隨母聽聞﹐所以聖賢傳乎胎教。凡妊娠之後﹐才及月餘﹐則須行坐端嚴﹐性情和樂﹐常處靜室﹐多聽美言。令人講讀詩書﹐陳說禮樂﹐玩弄珠玉﹐按習絲篁。耳不入其非言﹐目不觀於惡事﹐如此則男女福壽﹐惇濃忠孝自全。若虧此儀﹐則男女或多野狼戾及壽不長。斯乃聖人胎教之道。爲人父母﹐可不行乎。

卷第四

小兒初生將護法第二《聖濟經》慈幼篇保衛鞠育章曰﹕五行孕秀﹐有春夏秋冬異宜者﹐五形有殊相也。陰陽委和﹐有筋骨气血不同者﹐五態有殊气也。夫始生而蒙沖和均﹐稟五行陰陽形態潛異。蓋母气胎育﹐有盛衰虛實﹐其在子也﹐因有剛柔勇怯之異。是以嬰兒初舉﹐污穢欲其蕩滌﹐不足欲其輔翼﹐沖和欲其保全。如惡血未納﹐拭以綿指﹐吞而在胸膈者﹐吐以甘艸。入而在腹中者﹐利以黃連﹑汞粉。皆所以革污穢也。啼聲不發﹐呵臍以溫之﹐甚者灸以攻之﹐皆所以助不足也。衛顱囟之天﹐杜風池之邪﹐浴之以通血脈﹐哺之以助谷神﹐皆所以養沖和也。三者保子之常法。然同爲吐利﹐而吐利有輕重。同爲灸﹐而灸有多寡。或先吐利﹐必使污穢畢除。或先灸﹐必使疾不作。然後眞气自育。彼其緩急先後之序﹐隨時變通﹐不可泥於一曲也。前世之書﹐執小兒气盛之論者﹐不知陽中有陰而專於吐利。執河北關中地寒之論者﹐不知南北之異而專於灸。或以謂六歲爲兒﹐而嬰孺之病無承據﹐不知榮衛血气有生皆全也。或以謂小兒脈候多端﹐與老壯有殊﹐不知臟腑呼吸有形皆同也。

通識之士﹐必察剛柔勇怯之所以異﹐視其污穢﹐無憚於吐利。視其虛弱﹐無憚於灸。審乎五形﹐適以寒溫之宜。審乎五態﹐導以陰陽之平。病之輕重緩急﹐隨證以治之﹐不必蔽於難治也。脈之長短遲速。因形以別之﹐不必拘於至數也。明乎此﹐則慈幼之道其庶乎﹗《巢氏病源》﹕小兒始生﹐肌膚未成﹐不可暖衣﹐暖衣則令筋骨緩弱。宜時見風日﹐若都不見風日﹐則令肌膚脆軟﹐便易損傷。皆當以故絮著衣﹑莫用新綿也。天和暖無風之時﹐令母將抱日中嬉戲﹐數見風日則血凝气剛﹐肌肉硬密﹐堪耐風寒﹐不致疾病。若常藏在幃帳之內﹐重衣溫暖﹐譬如陰地之艸木﹐不見風日﹐軟脆不任風寒。又當薄衣﹐薄衣之法﹐當從秋習之﹐不可以春夏卒減其衣﹐不則令中風寒。從秋習之﹐以漸稍寒﹐如此則必耐寒﹐冬月但當著兩薄襦一復裳耳。非不忍見其寒適當佳耳﹐愛而暖之適所以害也。又當消息無令汗出﹐汗出則致虛損﹐便受風寒。晝夜寤寐﹐皆當愼之。其飲食哺乳不能無痰癖﹐常當節適乳哺。若微不進﹐切當將護之。凡不能進乳哺﹐則宜下之﹐如此則終不致寒熱也。又小兒始生﹐生气尙盛﹐無有虛勞﹐微惡則須下之。所損不足言﹐及其愈病則致深益。若不時下則成大疾﹐疾成則難治矣。其冬月下之難將護﹐然有疾者不可不下。夏月下之後﹐腹中常當小脹滿﹐故當節哺乳將護之。數日間又哺﹐哺之當令多少有常劑。兒稍大﹐食哺亦當稍增。若減少者﹐此是腹中已有小不調也﹐盒飯微將藥﹐勿復哺之。但當乳之﹐甚者十許日﹐輕者五﹑六日﹐自當如常。若都不肯食哺﹐而但飲乳者﹐此是有癖﹐爲疾重﹐要當下之。不可不下﹐不下則致寒熱﹐或吐而發癇﹐或致下痢﹐此皆病重﹐不早下之所爲也﹐則難治。先治其輕時﹐兒不耗損而病速除矣。小兒所以少病癇者﹐其母懷娠時時勞役﹐運動骨血則气彊﹐胎養盛故也。若侍禦多﹐血气微﹐胎養弱﹐則兒軟脆易傷﹐故多病癇。兒皆須著帽﹐項衣取燥﹐菊花爲枕枕之。兒母乳兒三時摸兒項風池﹐若壯熱者﹐卽須熨﹐使微汗。微汗不瘥﹐便灸兩風池及背第三椎﹑第五椎﹑第七椎﹑第九椎兩邊各二壯﹐與風池凡爲十壯。一歲兒七壯﹐兒大者以意節度﹐增壯數可至三十壯。惟風池特令多﹐十歲以上可百壯。小兒常須愼護風池。諺云﹕戒養小兒﹐愼護風池。風池在頸項筋兩轅之邊﹐有病乃治之。疾微﹐愼不欲妄鍼灸﹐亦不用輒吐下。﹝《聖惠》乃云﹕立夏後疾﹐愼不欲妄鍼灸﹐亦不欲輒吐下。﹞所以然者﹐鍼灸傷經絡﹐吐下動腑臟故也。但當以除熱湯浴之﹐除熱散粉之﹐除熱赤膏摩之﹐又以臍中膏塗之﹐令兒在涼處。勿禁水漿﹐常以新水洗。新生無疾﹐愼不可逆鍼灸。逆鍼灸則忍痛動經脈﹐因喜成癇。河洛間土地多寒﹐兒喜病痙。其俗生兒三日﹐喜逆灸以防之﹐又灸頰以防噤。有噤者﹐舌下脈急﹐牙車筋急。其土地寒﹐皆決舌下去血﹐灸頰以治噤。江東地溫﹐無此疾。古方旣傳有逆鍼灸之法﹐今人不詳南北之殊﹐便按方用之﹐多害於小兒。是以田舍小兒﹐任自然皆得無此天。又云﹕春夏決定不得下﹐小兒所以爾者﹐小兒腑臟之气軟弱﹐易虛易實。下則下焦必虛益﹐上焦則熱﹐熱則增痰﹐痰則成病﹐自非當病不可不下也。﹝《千金翼》《聖惠》及諸家方書皆以此爲宗本﹐其議論略﹐有不同者皆見於後。﹞《千金》論﹕生兒宜用其父故衣裹之﹐生女宜以其母故衣﹐皆勿用新帛爲善。﹝《聖惠》云﹕新綾絹衣。﹞不可令衣過濃。﹝《千金翼》又於濃字下有一熱字。﹞令兒傷皮膚﹐害血脈﹐發雜瘡而黃。兒衣綿帛特忌濃熱﹐愼之愼之。

《聖惠》論﹕凡小兒一期之內﹐造兒衣裳﹐皆須用故綿及故帛爲之﹐不得以綿衣蓋於頭面。冬天可以HT衣蓋頭﹐夏日宜用單衣﹐皆不得著面﹐及乳母口鼻吹著兒囟。凡綿衣不得太濃及用新綿﹐令兒壯熱﹐或卽發癇﹐特宜愼之也。

《聖惠》論﹕凡兒匍匐以後。逢物卽喫﹐奶母𨿽至細意﹐必亦不能盡覺。春夏必飲滯水冷物﹐至秋初便皆疾作。初則多啼不食﹐或好伏地﹐面色靑黃﹐或時腹痛﹐旣不解說﹐惟反拗多啼。或逢水漿便喫﹐不可制止。或睡中驚啼﹐或大便祕澀。常人惟知與紅雪鉤藤飲子﹐此二藥終日在口﹐然自不見其效。況腹中滯結已多﹐冷熱衝擊頗久﹐二藥何能排去﹖所以得秋气風吹著背心腳心﹐便成瘧痢。庸醫與冷藥則傷滑不禁﹐與澀藥則气壅不行。傷損臟腑﹐益令不食﹐遂使虛熱衝上﹐面黃髮焦﹐滯惡在內﹐手足如火﹐自然風水橫溢﹐四肢便腫。如此將養﹐十無一存。但每經春夏﹐不問有病無病﹐便須與四味飲子﹐多不三﹑四劑﹐卽康彊也。﹝葛氏《肘後》同﹐方見溫壯門。﹞《嬰孺》論﹕凡兒所以風者﹐衣暖汗出﹐風因而入也。

張渙論﹕嬰兒生後兩盈月﹐卽目瞳子成﹐能笑識人。乳母不得令生人抱之﹐及不令見非常之物。百任脈生﹐能反復﹐乳母當存節喜怒﹐適其寒溫。半尻骨已成﹐乳母當教兒學坐。二百日外掌骨成﹐乳母當教兒地上匍匐。三百日臏骨成﹐乳母當教兒獨立。周膝骨已成﹐乳母當教兒行步。上件並是定法﹐蓋世之人不能如法存節﹐往往抱兒過時﹐損傷筋骨﹐切宜愼之爲吉。

張渙論﹕嬰兒冬月﹐但當著夾衣及衲衣之類﹐極寒卽漸加以舊綿。人家多愛子﹐乃以綿衣過濃﹐適所以爲害也。

張渙論﹕嬰兒須看稟受﹐南北之殊﹐用藥蓋地土寒溫不同﹐此古人之最爲愼也。

《嬰童寶鑑》論﹕孩子春勿覆頂裹足﹐致陽气亡出﹐故多發熱。衣物夜露﹐多生天。三歲之中﹐勿太飽﹐勿太肌﹐臥須覆肚﹐食須飲水漿。若能如此者﹐則子少患而無夭傷矣。

《萬全方》論﹕田舍婦人產育﹐皆不知小兒初生將護之法﹐所養有絕無他疾者。譬之凡艸凡木生於深山大澤之中﹐容易合抱。至於奇材異果﹐縱加倍壅﹐間有不秀實者﹐此豈貴賤之理有異哉﹖蓋天之於物﹐出於自然。

古人亦云﹕小兒始生﹐肌肉未成﹐不可暖衣﹐卽令筋骨緩弱。宜見風日﹐若都不見風日﹐卽令肌膚脆軟﹐便易傷損。皆以絮著衣﹐內勿用新綿。天气和暖無風之時﹐令乳母抱兒日中嬉戲﹐數見風日﹐卽血凝气剛﹐肌肉硬密﹐堪耐風寒。以田舍小兒較之﹐此說尢長。

《顱囟經》治小兒初生日與平和飲子人參茯苓甘艸﹝炙﹞升麻﹝以上各一分﹞上以水一白盞﹐煎至一合半。已來時時與之﹐乳母忌油膩。盈月及百已來加之。臨時冷﹐加白術﹐熱加硝﹐各半錢。

《海藥》按﹕《仙傳》小兒方上燒降眞香﹐或引鶴降﹐蘸星辰燒此香﹐甚爲第一度燒之﹐功力極驗。小兒帶之能辟邪惡之气也。

《別說》小兒方上柳絮貼灸瘡良﹑飛入浴水﹐於陰暗處爲浮萍﹐嘗以器盛水置絮其中﹐數日覆之。卽或又多積﹐可以捍作氈﹐以代羊毛﹐極柔軟﹐宜與小兒臥益佳﹐以性涼也。

《本艸》小兒方上白油麻與乳母食﹐其孩子永不病生。若久熱﹐可作飲汁服之。停久者﹐發霍亂客食﹐抽人肌肉。

《祕要指迷》﹕嬰兒初生三日﹐乃令母服順气藥及煎人參湯方。

上用人參﹑甘艸煎湯與母服﹐隨奶乳下與嬰兒飲﹐先洗盡胎腸惡物。如母服藥乃須溫暖﹐味不可冷熱相反﹐則令兒有病生。又凡嬰兒初生﹐嘗以句气湯散服一匕﹐日外但服無慮。

《千金》灸法﹕凡新生兒七日以上﹐周年以還﹐灸不過七壯﹐炷如雀屎大。

卷第四

擇乳母法第三﹝下乳﹑吹奶附﹞《千金》論﹕乳母者﹐其血气爲乳汁也。五情善惡﹐悉是血气所生也。其乳兒者﹐皆宜愼於喜怒﹐夫乳母形色所宜﹐其候甚多﹐不可求備。但取不胡臭﹑癭﹑气嗽﹑疥﹑癡癃﹑白禿﹑瘍﹑沈唇﹑耳聾﹑鼻﹑癲癇無此等疾者﹐便可飲兒也。師見其故灸瘢﹐便知其先疾之源也。

《千金》治乳無汁方。

石鐘乳﹝四兩﹞漏蘆﹝三兩﹞通艸栝蔞根﹝各五兩﹞甘艸﹝二兩炙。一方不用﹞上五味咀﹐以水一斗﹐煮取三升﹐分三服。一云﹕用栝蔞實一枚。

《千金》又方右母豬蹄一具粗切﹐以水二斗煮熟﹐得五﹑六升﹐汁飲之。不出更作。

《千金》又方豬蹄﹝二枚﹐熟炙﹐槌碎﹞通艸﹝八兩﹐細切﹞上二味﹐以淸酒一斗浸之﹐稍稍飲盡﹐不出更作。﹝《外臺》﹕豬蹄不炙﹐以水一斗﹐煮取四升﹐入酒四升更煮﹐飲之佳﹞《千金》又方上栝蔞根切一升﹐酒四升煮三沸﹐去滓﹐分三服。

《千金》又方上栝蔞取子﹐尙靑色大者一枚﹐熟搗﹐以白酒一斗﹐煮取四升﹐去滓﹐溫服一升﹐日三。黃色小者﹐用二枚亦好。

《千金》又方石鐘乳通艸﹝各一兩﹞漏蘆﹝半兩﹞桂心甘艸﹝炙﹞栝蔞根﹝各六銖﹞上六味治下篩﹐酒服方寸匕﹐日三﹐最驗。

《千金》又方石鐘乳漏蘆﹝各二兩﹞上二味治下篩﹐飲服方寸匕﹐卽下。

《千金》又方上燒鯉魚頭末﹐酒服三指撮。

《千金》又方上燒死鼠作屑﹐酒服方寸匕﹐日三立下。勿令知。

《千金》又方上用土瓜根治下篩﹐服半錢匕﹐日三。乳如流水。

《千金翼》治婦人乳無汁鐘乳湯方鐘乳白石脂硝石﹝各一分﹞通艸生桔梗﹝各二分﹞上五味咀﹐以水五升﹐煮三上三下﹐餘一升﹐去滓﹐內硝石烊﹐絞﹐服無多少。若小兒不能乳﹐大人嗍之。

《千金翼》治婦人乳無汁漏蘆湯方漏蘆通艸﹝各二兩﹞鐘乳﹝一兩﹞黍米﹝一升﹞上四味咀﹐黍米宿漬﹐揩撻取汁﹝三升﹐煮藥三沸﹐去滓飲之﹐日三服。

《千金翼》治婦人下乳汁鯽魚湯方鯽魚﹝長七寸﹞豬肪﹝半斤﹞漏蘆鐘乳﹝各二兩﹞上四味咀﹐藥切﹐豬肪﹑魚不須洗﹐淸酒一斗二升合煮﹐魚熟藥成﹐去滓﹐適寒溫﹐分五服卽乳下﹐良。飲其間相去須臾一飲﹐令藥力相及。

《千金翼》又方通艸鐘乳栝蔞實漏蘆﹝各三兩﹞上四味咀﹐以水一斗﹐煮取三升﹐去滓﹐飲一升﹐日三服。

《千金翼》又方通艸鐘乳﹝各四兩﹞上二味切﹐以酒五升漬一宿﹐明旦煮沸﹐去滓﹐服一升﹐日三服。夏冷服﹐冬溫服之。

《千金翼》又方上用石膏四兩﹐碎﹐以水二升煮三沸﹐稍稍服﹐一日令盡。

《千金翼》又方上用鬼箭五兩﹐切﹐以水六升﹐煮取四升﹐一服八合﹐日三服。亦可燒灰﹐水服方寸匕。

《千金翼》治婦人乳無汁。

鼠肉方鼠肉﹝五兩﹞羊肉﹝四兩﹞獐肉﹝半斤﹞上三味作﹐勿令疾者知之。

《千金翼》治婦人產後下乳。

鮑魚大麻子羹方飽魚肉﹝三斤﹞麻子仁﹝一升﹞上二味﹐與鹽﹑豉﹑蔥作羹﹐任意食之。

《千金翼》又方通艸鐘乳上二味等分﹐搗﹐篩作面。粥服方寸匕﹐日三服。百日後﹐可兼養兩兒。通艸橫心白者是﹐勿取羊桃根﹑色黃者無益。

《千金翼》又方麥門冬﹝去心﹞鐘乳栝蔞理石上四味等分﹐搗﹑篩。空腹酒服方寸匕﹐日三服。

《千金翼》又方漏蘆﹝三分﹞鐘乳栝蔞根﹝各五分﹞蠐螬﹝三合﹞上四味搗﹑篩。先食糖水﹐服方寸匕﹐日三服。

《千金翼》方栝蔞根﹝三兩﹞鐘乳﹝四兩﹞漏蘆滑石通艸﹝各二兩﹞白頭翁﹝一兩﹞上六味搗﹑篩爲散。酒服方寸匕﹐日再服。

《千金翼》又方鐘乳通艸﹝各五分﹞雲母﹝二兩半﹞甘艸﹝一兩﹐炙﹞屋上敗艸﹝二把﹐燒作灰﹞上五味搗﹐篩爲散。食後﹐以溫漏蘆水服方寸匕﹐日三服﹐乳下爲度。

《千金翼》又方麥門冬﹝去心﹞鐘乳通艸理石漧地黃土瓜根蠐螬﹝並等分﹞七味搗﹐篩爲散。食後酒服方寸匕﹐日三服。

《張氏家傳》通奶方上以木通爲散﹐蔥酒調下。

《張氏家傳》黃金散治婦人一切奶疾。中年者爲胃虛血衰所致。年少者多因產後臥失將息﹐喜怒﹐食物所致。

或因小兒食乳吹咂﹐令痛癢無時﹐未破者曰癰﹐旣破者曰漏﹐甚非小疾。若誤用藥﹐便成大患﹐急須治之方。

上用陳橘皮不以多少﹐湯浸﹐洗揀淨﹐用黃明者於新瓦上慢慢磨去白﹐令薄﹐後用水淨洗﹐瀝漧切細﹐用麥麩拌和﹐入銚子內炒。火須文武火﹐候香熟黃色﹐於地上攤出火毒﹐篩去麩﹐碾爲細末﹐入好麝香少許﹐以薄紙裹於男子懷中﹐貼一復時﹐童男尢佳。每服二錢至三錢﹐無灰酒調下。就患處一壁臥﹐令睡良久﹐再一服。候燥癢生癮疹便散破者﹐便合極患者﹐不過三服。

卷第四

乳兒法第四《顱囟經》﹕孩子或夏中熱時﹐因乳母沐浴多使冷水﹐奶得冷气﹐血脈皆伏﹐見孩子气未定便與奶﹐使孩子多胃毒及赤白兩般惡痢﹐此乃是奶母之過也。凡浴後可令定息良久﹐候气定熟揉與之﹐卽令無患。

《千金》論﹕凡乳兒不欲太飽﹐飽則嘔吐﹐每候兒吐者﹐乳太飽也。以空乳乳之卽消﹐日四乳兒。若臍未愈﹐乳兒太飽﹐令風中臍也。夏不去熱乳﹐令兒嘔逆。冬不去寒乳﹐令兒咳痢。母新房以乳兒﹐令兒羸瘦﹐交脛不能行。母有熱以乳兒﹐﹝《千金翼》云﹕母患熱以乳兒。﹞令變黃不能食。母怒以乳兒﹐令喜驚發气疝﹐又令上气癲狂。母新吐下以乳兒﹐令虛羸。母醉以乳兒﹐令身熱腹滿。凡乳母乳兒﹐當先極﹐散其熱气﹐勿令汁奔出令兒噎﹐輒奪其乳﹐令得息息﹐已復乳之。如是十返五返﹐視兒饑飽節度﹐知一日中幾乳而足以爲常﹐又常捉去宿乳。兒若臥﹐乳母當以臂枕之﹐令乳與兒頭平乃乳之﹐令兒不噎。母欲寐則奪其乳﹐恐塡口鼻﹐又不知饑飽也。

《聖惠》論﹕凡爲乳母﹐皆有節度。如不禁忌﹐卽令孩子百病並生。如是自曉攝調﹐可致孩子無疾長壽。是以春夏切不得衝熱哺孩子﹐必發熱疳並嘔逆。秋冬勿以冷乳哺孩子﹐必令腹脹羸瘦。乳母嗔怒次不得哺孩子﹐必患狂邪。乳母醉後﹐不得哺孩子﹐必患驚癇﹑天﹑急風等病。如母有娠﹐不得哺孩子﹐必患胎黃及脊疳。

乳母有疾﹐不得哺孩子﹐必患癲癇風病。乳母吐後﹐不得哺孩子﹐必令嘔逆羸瘦。乳母傷飽﹐不得哺孩子﹐必致多熱喘急。﹝諸書並取此三書以爲說﹐別無異論。﹞《嬰孺》云﹕凡兒生一日至七日﹐取乳一合﹐分作三服。二十日至三十日﹐以三合爲三服。生八日至十五日﹐取一合半爲三服。生三十日至四十日﹐以至五合爲三服。生十六日至二十日﹐取二合爲三服。四十日以上﹐方法準此爲率﹐節級加減。

《嬰童寶鑑》云﹕凡乳母飲酒淫餐﹐勿飼兒乳﹐令發霍不治。

錢乙烏藥散治乳母冷熱不和﹐及心腹時痛﹐或水瀉﹑或乳不好。

天臺烏藥香附子﹝破﹐用白者﹞髙良姜赤芍藥﹝各等分﹞上爲末。每服一大錢﹐水一盞﹐同煎六分溫服。如心腹疼痛﹐入酒煎。水瀉﹐米飲調下﹐無時。

《莊氏家傳》治乳母體熱﹐令小兒黃瘦。

姜黃散方姜黃人參﹝去蘆頭﹞陳橘皮上件等分爲粗末。每服一錢﹐水一盞﹐煎至六分﹐去滓溫服﹐日只一服。

卷第四

乳母雜忌愼法第五《聖濟經》慈幼篇乳哺𦇤褓章曰﹕人之初生﹐胃气未固﹐膚革未成﹐乳飲易傷﹐風邪易入。乳哺欲其有節﹐𦇤褓欲其有宜﹐則達其饑飽﹐察其彊弱﹐適其薄﹐循其寒燠者﹐蓋有道矣。是以論乳者﹐夏不欲熱﹐熱則致嘔逆。冬不欲寒﹐寒則致咳痢。母不欲怒﹐怒則令上气癲狂。母不欲醉﹐醉則令身熱腹滿。母方吐下而乳﹐則致虛羸。母有積熱而乳﹐則變黃不能食。新房而乳﹐則瘦悴交脛不能行。論𦇤褓者﹐衣欲舊帛﹐綿欲故絮﹐非惟惡於新燠也﹐亦資父母之餘气﹐以致養焉。重衣溫濃﹐幃帳周密﹐則減損之。苟爲不然﹐傷皮膚﹐害血脈﹐瘡瘍發黃﹐是生多疾﹐皆不可不察也。然論乳者﹐又有用哺之法﹐蓋哺所以賴穀气也。始生三日用飲﹐過三日用哺﹐哺之多少﹐量日以爲則﹐如是則五臟得所養而胃气壯矣。論𦇤褓者﹐又有去寒就溫之法﹐方大和無風之時﹐攜持保抱嬉戲日中﹐如是則血凝气剛﹐骨骼成就。觀夫陰地艸木﹐以其不歷風日﹐故盛夏柔脆﹐未秋搖落而鮮克有立﹐況於人乎﹗聖人論﹕食飲有節﹐起居有常。矧嬰兒者﹐其肉脆﹐其血少﹐其气弱﹐乳哺𦇤褓﹐庸可忽諸。

《顱囟經》﹕師巫燒錢﹐乳母須預祝之。勿令著水噴兒﹐皆令驚熱入心﹐轉成患害﹐切細愼之。

《葛氏肘後》﹕小兒新生十歲﹐衣被不可露﹐愼之愼之。大方具說其事﹐畏鳥獲﹐鳥取兒。

《聖惠》論﹕乳母忌食諸豆及醬﹑熱面﹑韭﹑蒜﹑蘿卜等。可與宿煮羊肉﹑鹿肉﹑野雞﹐雁﹑鴨﹑鯽魚﹑蔥﹑薤﹑蔓菁﹑萵苣﹑菠﹑靑麥﹑達﹑冬瓜等食。若兒患疳﹐卽不得食羊肉及魚﹐又不得油膩手裹及抱兒﹐又不得以火灸𦇤褓﹐熱時便與兒者﹐令孩子染熱病﹐始終須愼。大底冬中切宜戒之。若天大寒﹐以火灸衣被﹐且拋向地上良久﹐熱之冷熱得所﹐卽與孩子之無妨。如乳母有夫﹐不能謹卓者﹐切須防備。儻新有過犯﹐气息未定﹐便卽乳兒者﹐必能殺兒。未盈月內﹐所驅使人﹐亦不得令有所犯到於兒前﹐惡气觸兒﹐兒若得疾﹐必難救療也。

卷第四

哺兒法第六《葛氏肘後》﹕小兒新生三日﹐應開腹助谷神。碎米濃作汁﹐飲如乳酪﹐與兒大豆許數令咽之﹐頻與三豆許﹐三﹑七日可與哺﹐愼不得取。次與雜藥紅雪少少得也。﹝《千金》亦有此說。又云﹕止日三與之﹐滿七日﹐可與哺也。﹞《千金》云﹕兒生十日始哺如棗核﹐二十日倍之﹐五十日如彈丸﹐﹝《聖惠》云﹕二十日。﹞百日如棗﹐若乳汁少﹐不得從此法﹐當用意小增之。若二十日而哺者﹐令兒無疾。兒哺早者﹐兒不勝穀气﹐令生病﹐頭面身體喜生瘡﹐愈而復發﹐令兒弱難養。三十日後﹐𨿽哺勿多。若不嗜食﹐勿彊與之。彊與之不消﹐復生疾病。哺乳不進者﹐腹中皆有痰癖也。當以四物紫丸微下之。﹝方見變蒸門。﹞節哺乳﹐數日便自愈。小兒微寒熱﹐亦當爾利之﹐要當下之﹐然後乃瘥。

《千金翼》﹕凡小兒不能哺乳﹐當服紫丸下之。

《千金翼》﹕小兒生滿三十日﹐乃當哺之。若早哺之﹐兒不勝穀气﹐令兒多肉耗。

姚和眾云﹕小兒初生七日﹐助谷神以導達腸胃﹐研粟米煮粥飲﹐濃薄如乳﹐每日研與半粟谷。

《嬰孺》論云﹕嬰兒二十日乃哺﹐令兒無病。兒早哺而多頭面身體生瘡﹐愈則復發﹐令兒弱難養也。又孫氏《翼》云﹕生滿三日﹐乃當哺。若不勝穀气﹐令兒病。若不嗜食﹐勿彊與之。與之則不消﹐成病而乳不進﹐令腹中有痰癖也。當以四物雙丸微下之卽乳。數日自愈。

《嬰童寶鑑》云﹕小兒五十日可哺﹐哺如棗核許。百日加之如彈丸﹐早晚二哺﹐其後莫抱於檐下﹐澡浴當風解衣﹐哭未斷而乳﹐胃冷而哺。又不可在神佛前及驢馬之畔﹐各房異戶之親﹐諸色物器並不可觸犯﹐切宜愼之。

犯之卽害子性命﹐乃爲驚癇。經云﹕未三歲勿食雞肉﹐子腹中生虫。

錢乙云﹕小兒多因愛惜過當﹐往三兩歲猶未與飲食﹐致脾胃虛弱﹐平生多病。自半年以後﹐宜煎陳米稀粥﹐取粥面時時與之。十月以後﹐漸與稠粥爛飯﹐以助中气﹐自然易養少病。惟忌生冷﹑油膩﹑甜物等。

卷第四

初哺日第七《外臺》﹕崔氏初哺兒良日﹕以平定成日大吉﹐其哺不得令咸。

《外臺》﹕崔氏又方﹕寅﹑丑﹑辰﹑巳﹑酉日良。

《外臺》﹕崔氏又方﹕男戊﹑己日不得哺﹐女丙﹑丁日不得哺。

《嬰孺》﹕哺兒初吉日﹕壬寅﹑壬辰﹑己酉日吉。

卷第四

浴兒法第八《千金》論﹕凡浴小兒﹐湯極須令冷熱調和。冷熱失所令兒驚﹐亦致五臟疾也。凡兒冬不可久浴﹐浴久則傷寒﹐夏不可久浴﹐浴久則傷熱。數浴背冷則發癇﹐若不浴又令兒毛落。新生浴兒者﹐以豬膽一枚﹐取汁投湯中以浴兒﹐終身不患瘡疥﹐勿以雜水浴之。兒生三日﹐宜用桃根湯浴。桃根﹑李根﹑梅根各三兩﹐枝亦得。咀之﹐以水三斗煮二十沸﹐去滓﹐浴兒良。去不祥﹐令兒終身無瘡疥。治小兒驚辟惡气﹐以金虎湯浴。金一斤﹐虎頭骨一枚﹐以水三斗煮爲湯浴﹐但須浴卽煮用之。

《外臺》﹕崔氏又浴兒虎頭骨湯﹐主辟除惡气兼令兒不驚﹐不患諸瘡疥方。

虎頭骨﹝五大兩﹐無頭﹐身骨﹐亦得碎﹞苦參﹝四兩﹞白芷﹝三兩。《嬰孺集》以爲五兩﹞上三味切﹐以水一斗煮爲湯﹐內豬膽汁少許﹐適寒溫以浴兒良。

《本艸注》主小兒身熱﹐食不生肌方。

上楮葉可作浴湯﹐又主惡瘡生肉。

《簡要濟眾》新生小兒浴方。

上以益母艸一大把﹐銼﹐水一斗﹐煎十沸﹐溫浴而不生瘡疥。﹝益母艸﹐茺蔚苗也﹐俗名郁臭。﹞《子母祕錄》小兒辟惡气。

上以水煮虎皮骨湯﹐浴兒數數作。

《食療方》﹕小兒初生﹐取虎骨煎湯浴﹐其孩子長大無病。

《斗門方》浴小兒胎穢。

白僵蠶黑牽牛細辛上等分爲末如澡豆﹐用之良。

《元和紀用經》慶浴吉慶法﹝謂三日﹑五日或七日洗兒也﹞當取寅﹑卯﹑酉日爲大吉良﹐宜避壬﹑午﹑丁﹑未並凶﹐癸﹑巳亦凶。今不能合上三日者﹐但勿犯下三日凶惡之日﹐皆平安浴法。

《聖惠》治新生兒卒寒熱﹐不能服藥。宜用莽艸湯浴方莽艸丹參蛇牀子桂心菖蒲﹝各一兩﹞上件藥銼碎﹐以水五斗﹐煮一﹑二十沸﹐去滓﹐適寒溫以浴之﹐避風。

《聖惠》浴兒辟溫惡气﹑療百病﹐去皮膚沙粟方。

桃根梅根李根﹝各一把﹞細辛蛇牀子﹝各一兩﹞上件藥都銼﹐以水二斗﹐煎至一斗﹐澄濾﹐候冷暖得所﹐浴兒佳。

《聖惠》治小兒壯熱浴方。

上以李子葉切半升﹐用水一斗﹐煎至七升﹐去滓﹐看冷暖得所浴之。

《聖惠》又方白芷﹝二兩﹞苦參﹝三兩﹞上都銼﹐以水一斗﹐煎至七升﹐去滓﹐加少鹽及少漿水浴之。浴了以粉摩之﹐卽不畏風。又大引散諸風也。

《嬰孺》治兒生一月至五月﹐乍寒乍熱。柳枝湯浴方上以柳枝﹐不限多少﹐煮湯浴之。若渴﹐取冬瓜汁飲之。

《嬰孺》凡常浴兒不療病﹐只取桃柳心各七个﹐並水少許﹐淸漿水﹑鹽各少許﹐浴之大良。浴了以粉粉之﹐不怕風﹐又散气除邪。惟不用頻浴﹐頻浴引冷發癇。

《嬰童寶鑑》諸小兒浴法。凡浴湯用豬膽則瘡疥不生。用金銀﹑虎頭骨﹑麝香﹑丹砂煎湯則避惡气。客忤驚癇﹐用李葉﹑桃葉﹑楮葉﹑梅葉根等煎湯﹐則解體熱溫壯之患。

《嬰童寶鑑》浴湯方。

金銀虎頭骨桃奴丹砂雄黃上煎浴兒﹐退驚辟邪气。煎湯沐髮﹐則令潤黑無垢。

《嬰童寶鑑》煎湯浴兒退熱。

蒴蔥胡麻葉白芷本蛇牀子《嬰童寶鑑》煎湯浴兒退風。

豬膽苦參防己黃連甘艸白芨本杉柏楓葉《嬰童寶鑑》煎湯浴兒治瘡。

大麻仁零陵香丁香桑椹本《莊氏家傳》浴小兒五根湯桃根柳根楝根桑根槐根上等分銼﹐或各以枝亦得﹐加豉爲湯浴兒妙。仍以光粉和蚌粉撲身﹐辟邪﹐吉。

《莊氏家傳》云﹕尋常浴湯煎熟﹐入少許淸漿水﹑鹽一撚。浴訖以粉磨﹐旣不畏風﹐又引散諸藥。

卷第四

拭兒口法第九《千金》論曰﹕小兒初生﹐先以綿裹指﹐拭兒口中及舌上靑泥惡血﹐此謂之玉衡。﹝一作銜。﹞若不急拭﹐啼聲一發﹐卽入腹成百病矣。《千金翼》云﹕成痞病死。

《聖惠》論﹕凡兒初飲乳後﹐以發纏指﹐沾淸水點拭了﹐看齒根上有黃筋兩條﹐便以葦刀子割斷﹐點豬乳便瘥。

如兒口難開﹐但先點豬乳自開。

《小兒集驗方》云﹕小兒初生﹐每日以井華水或微溫水﹐將潔淨舊軟帕子裹乳母手指﹐蘸水撩拭小兒口中﹐因而捺舌及兩頰﹐令稍寬舒﹐卽不生口噤﹑積熱﹑風疾等病。京畿與山東人多能之﹐謂之捺兒口。拭畢﹐仍用少研細入麝者﹐幹坯子胭脂塗口中﹐令兒美乳食。

《小兒集驗方》云﹕東平有一老嫗﹐善與小兒拭口﹐使不生煉銀。云﹕小兒上下唇與齒斷相連處﹐皆有一筋牽引﹐若上唇筋緊﹐卽生上煉﹔下唇筋緊﹐卽生下煉。上煉生瘡滿頭﹐或生眉間﹐如有癬狀。瘙癢不已﹐時復流出黃汁﹐汁至處又生瘡。若下煉則起腰背﹐漸至四肢﹐亦如癬狀﹐亦瘙癢黃汁不已。若疾盛不治﹐或頭面上下相通﹐累年不較。又咬折﹐或成大疾。惟是每日早晨取溫水一盞﹐令其乳母以故軟潔淨帕子包手第一指﹐蘸溫水拭兒口﹐水中渲下。又拭又捺﹐使兒口中淨﹐及捺上下筋﹐令寬舒﹐卽小兒自美乳食﹐諸疾不生。亦云﹕永無煉銀﹐惟使筋寬舒是法。京畿見小兒失捺﹐變爲口噤不喫奶﹐或不解捺而生煉銀者﹐不可勝數。

卷第四

斷臍法第十《千金》論曰﹕凡斷臍不得以刀子割之﹐須令人隔單衣物咬斷﹐兼以暖气呵七徧﹐然後纏結所畱臍帶﹐令至兒足趺上﹐短則中寒﹐令兒腹中不調常下痢。若先斷臍然後浴者﹐則臍中水﹐臍中水則發腹痛。其臍斷訖﹐連臍帶中多有虫﹐宜急剔撥去之﹐不爾﹐入兒腹成疾。斷兒臍者﹐當令長六寸﹐長則傷肌﹐短則傷髒。若不以時斷及汁不盡﹐則令暖气漸微﹐卽自生寒﹐令兒臍風。﹝《千金翼》《聖惠》與古來方斷臍裹臍語皆同。﹞《嬰童寶鑑》論小兒斷臍云﹕凡小兒生下可先浴而後斷臍﹐及可以衣襯而口嚙之﹐不然則刀斷。如刀斷者﹐則以剪刀先於懷中厭令暖方用。又斷之則臍帶不可令長﹐只如子足長短﹐短卽中寒而傷髒﹐長卽傷膚。先斷而後洗﹐卽令水入臍中﹐孩子多天痛苦﹐啼叫面靑黑﹐爲中水患也。臍若短卽腹中不調常下痢﹐有中寒之患。

其臍不可傷動﹐傷動卽令久不幹﹐如不幹卽傷外風﹐傷外風卽口噤﹐小兒不可救也。

《祕要指迷》論曰﹕嬰兒初生剪去臍帶﹐切令剪刀暖﹐不可傷冷及外風所侵。

《莊氏家傳》烙臍丸豆豉黃蠟﹝各一分﹞麝香﹝少許﹞上同搗﹐令爛熟撚作餅子﹐斷臍訖安臍上﹐灸三壯﹐艾炷如小麥大。若不啼﹐灸至五﹑七壯﹐灸了以封臍散封之。不得濕著﹐恐令臍腫。﹝封臍散方在裹臍門中。﹞

卷第四

灸臍法第十一《聖惠》云﹕小兒生下一宿﹐抱近明無風處﹐看臍上有赤脈直上者﹐當時於脈盡頭灸三壯﹐赤散無患矣。

湖南檢法王時發傳﹕吾家𨿽大族﹐獨有本房兒女﹐自來少虛弱﹑腹痛﹑下痢之人﹐往往气壯無病。蓋數世以來﹐男女初生方斷臍時﹐於所畱臍帶上常當灸處﹐灸大艾炷三十餘壯﹐所以彊盛如此。

卷第四

裹臍法第十二﹝封臍法附﹞《千金》論﹕凡裹臍法﹐椎治白練令柔軟方四寸﹐新綿濃半寸﹐與帛等合之﹐調其緩急﹐急則令兒吐。兒生二十日﹐乃解視臍。若十許日兒怒啼似衣中有刺者﹐此臍燥。還刺其腹﹐當解之﹐易衣更裹。裹臍時﹐閉戶下帳燃火﹐令帳中溫暖﹐換衣亦然。仍以溫粉粉之﹐此謂冬時寒也。若臍不愈﹐燒絳帛末粉之。若過一月﹐臍有汁不愈﹐燒蝦蟆灰粉之﹐日三﹑四度。﹝《千金翼》云﹕燒蝦蟆灰治末粉臍中。又云﹕若臍未愈﹐乳兒太飽﹐令兒風臍也。﹞若臍中水及中冷﹐則令兒腹絞痛﹐夭糾啼呼﹐面目靑黑﹐此是中水之過。當灸粉絮以熨之﹐不時治護。臍至腫者﹐當隨輕重﹐重者便灸之﹐乃可至八﹑九十壯。輕者臍不大腫﹐但出汁時時啼呼者﹐搗當歸末和胡粉敷之﹐灸絮日熨之﹐至百日愈﹐以啼呼止爲候。若兒糞靑者﹐冷也。與臍中水同。﹝諸方書法皆同﹐稍不同者見於後。﹞《嬰孺》裹臍法﹕當捶白布令軟﹐方四寸﹐新綿濃半寸﹐與布等合之﹐穿中央臍貫孔中於表辟之﹐復以絮裹在上帶之。余說皆同。

張渙﹕嬰兒初生斷臍之後﹐宜著熟艾濃裹愛護。若乳母不愼﹐或因洗浴水入臍中﹔或兒尿在袍之內﹐濕气傷於臍中﹐或解脫﹐風冷邪气所乘﹐令兒臍腫多啼﹐不能哺乳﹐卽成臍風。先宜急用裹臍法。

封臍散方好川當歸﹝半兩﹐洗﹑焙漧﹞天漿子﹝三个﹐微炒﹞亂髮﹝一錢﹐燒灰存性﹞上件同搗﹐羅爲細末﹐入麝香一字拌勻。用藥一字至半錢﹐敷臍中時時用。

《外臺》﹕劉氏療小兒初生至七日者﹐臍欲落封藥方。

雄鼠屎﹝七顆﹞漧薑﹝棗許大﹞胡粉﹝三分﹐熬﹞麝香﹝少許﹞緋帛灰﹝一錢匕﹞上五味搗﹑研爲粉﹐看臍欲落不落卽取藥以敷之﹐是以不令風入故也。用漧薑恐痛﹐不用亦得。

《莊氏家傳》封臍散雄鼠屎﹝七枚﹐兩頭尖者是﹞漧薑﹝棗許大﹞甑帶﹝雞子大。以上並燒作灰﹞緋帛灰﹝半分﹞胡粉﹝三錢﹐令黃﹞麝香﹝少許﹞上和﹐研令細﹐看臍欲落不落﹐取藥半錢至一錢封臍便瘥﹐永不患臍腫濕。燒藥時。勿令灰入。

卷第四

甘艸法第十三《葛氏肘後》﹕小兒新產出﹐未可與朱蜜﹐取甘艸如中指節﹐炙碎﹐以水一合﹐煮取一合﹐以纏綿點兒口中﹐可得一蜆殼止﹐兒當便吐胸中惡汁﹐兒智惠無病。

《千金方》﹕洗浴斷臍竟﹐袍畢﹐與甘艸湯。﹝方與葛氏同。﹞指以綿纏沾取﹐與兒吮之﹐得一蜆殼入腹止﹐兒當快吐。如得吐則余藥更不須與﹐若不得吐﹐可消息計。如饑渴﹐須臾更與之﹐若前所服及更與並不得吐者﹐但稍稍與之﹐令盡此一合止。如得吐去惡汁﹐令兒心神智惠無病也。

《千金方》﹕飲甘艸湯一合盡都不吐者﹐是兒不含惡血耳。勿復與甘艸湯﹐仍可與朱蜜﹐以鎭心神﹑安魂魄也。

卷第四

黃連法第十四《小兒集驗方》云﹕凡小兒初生﹐必有惡汁畱於胸。次若不消去﹐卽胸膈壅塞﹐易生蘊熱。驚癇﹑瘡癤﹐皆由此也。故小兒才生一臘之內﹐用好肥黃連數塊捶碎﹐每少許濃﹐以綿包裹如奶頭狀﹐湯內浸成黃汁﹐時復拈摭一﹑二點在小兒口內﹐卽惡汁自下﹐乳食便美。其後﹐或間以朱蜜與之。若見惡汁以下卽已﹐有只用空綿包﹐別浸黃連蘸苦汁與之者。

卷第四

韭汁法第十五《大觀證類本艸》注蕭炳云﹕小兒初生﹐與韭根汁灌之﹐卽吐出惡水﹐令無病。

《本艸食療》﹕初生孩子可搗韭根汁灌之﹐卽吐出胸中惡血﹑永無病。

《聖惠》﹕凡袍兒訖喫生甘艸後﹐暖水浸少韭子汁塗兒口唇上﹐幹又塗﹐十數度止﹐不得令入口中。

卷第四

朱蜜法第十六《葛氏肘後方》﹕甘艸吐惡汁後﹐更與朱蜜﹐主鎭安魂魄。煉眞朱砂如大豆﹐以蜜一蜆殼和﹐一日與一豆許﹐三日與之﹐大宜小兒矣。

《千金》﹝法與葛氏同﹐而多與則病。葛氏所不言﹐故又載其說。﹞兒新生三日中與朱蜜者﹐不宜多﹐多則令兒脾胃冷﹐腹脹喜陰﹐癇气急變﹐噤痙而死。新生與朱蜜法﹐與《葛氏肘後》同。以綿纏箸頭沾取與兒吮之。得三沾止。一日令盡一豆許﹐可三日與之﹐則用三豆許也。勿過此﹐過者則傷兒也。

姚和眾﹕﹝姚和眾無三日連服之法﹐又生六日後乃服﹐仍云溫腸胃。《千金》乃言﹕多則令兒脾胃冷。﹞小兒初生六日。溫腸胃﹐壯血气。取煉成朱砂如一大豆許細研﹐以蜜一棗大熟調﹐以綿取﹐令小兒吮之﹐一日令盡。

卷第四

牛黃法第十七《葛氏肘後方》﹕與朱蜜﹐後與牛黃﹐益肝膽除熱﹐定驚辟惡气﹐與之如朱蜜多少。

《千金方》﹕與朱蜜竟﹐與牛黃不獨益肝膽除熱﹐定精神止驚辟惡气﹐又除小兒百病。

張渙牛黃法﹕上以眞牛黃一塊許﹐用好蜜煉熟和成膏。每服一豆大﹐乳汁化﹐時時滴口中。形色不實者﹐不宜多服。若嬰兒胎熱﹐或身體黃色﹐宜多服之。

卷第四

汞粉法第十八張渙﹕嬰兒初生第一日才斷臍﹐袍訖﹐看兒形色﹐若面紅潤色赤﹐啼聲響快者﹐宜用汞粉半錢﹐旋旋令兒吮之﹐良久有臍糞下爲佳。

《嬰童寶鑑》云﹕凡小兒初生下﹐速去口中惡物﹐仍以銀粉抹其口舌上下左右兩頰﹐然後始可飼朱蜜飲奶﹐令腹中物下盡﹐其子易長少患也。

卷第四

豬乳法第十九《千金》論曰﹕凡新生小兒一月內﹐常飲豬乳大佳。

《聖惠》法﹕凡取豬乳﹐須令豬兒飲母﹐次便提豬兒後腳起離乳﹐急捋之卽得﹐空捋無由得汁。

張渙﹕嬰兒初生盈月內﹐常時時旋取豬乳滴口中﹐最爲佳矣。

卷第四

藏衣法第二十《外臺》﹕崔氏凡藏兒衣法﹐兒衣先以淸水洗之﹐勿令沙土艸污。又以淸酒洗之﹐仍內錢一文在衣中﹐盛於新瓶內﹐以靑綿裹其瓶口上﹐仍密蓋頭﹐且置便宜處﹐待滿三日﹐然後根據月吉地向陽髙燥之處﹐入地三尺埋之﹐瓶上土濃一尺七寸﹐惟須牢築﹐令兒長壽有智惠。若藏衣不謹﹐爲豬狗所食者﹐令兒癲狂。虫蟻食者﹐令兒病惡瘡。犬鳥食之﹐令兒兵死。近社廟傍者﹐令兒見鬼。近深水池﹐令兒溺死。近故竈傍﹐令兒驚惕。近井傍者﹐令兒病聾盲。棄道路街巷者﹐令兒絕嗣無子。當門戶者﹐令兒聲不出﹐耳聾。著水流下者﹐令兒靑盲。棄於火裏﹐令兒生爛瘡。著林木頭者﹐令兒自絞死。如此之忌﹐皆須一愼之。

《外臺》﹕崔氏又安產婦及藏衣天徳月空法﹕正月天徳在丁﹐月空在丙壬。二月天徳在坤﹐月空在甲庚。三月天徳在壬﹐月空在丙壬。四月天徳在辛﹐月空在甲庚。五月天徳在幹﹐月空在丙壬。六月天徳在甲﹐月空在甲庚。七月天徳在癸﹐月空在丙壬。八月天徳在艮﹐月空在甲庚。九月天徳在丙﹐月空在丙壬。十月天徳在乙﹐月空在甲庚。十一月天徳在巽﹐月空在丙壬。十二月天徳在庚﹐月空在甲庚。

凡藏兒衣皆根據此法﹐天徳月空處埋之。若有遇反支者﹐宜以衣內新瓶盛﹐密封塞口掛於宅外福徳之上﹐向陽髙燥之處。待過月﹐然後根據法埋藏之﹐大吉。

《外臺》﹕崔氏又法﹕甲寅旬日﹐十日不得藏埋兒衣﹐以瓶盛密封﹐安置空處﹐度十日卽藏埋之。

《外臺》﹕崔氏又法﹕甲辰﹑乙巳﹑丙午﹑丁未﹑戊申﹐此五日亦不藏兒衣。還盛瓶中密塞﹐勿令气通﹐掛著兒生處﹐過此五日卽埋之﹐亦不得更過此日。

《外臺》﹕崔氏又法﹕甲乙日生兒﹐丙丁日藏衣吉。丙丁日生兒﹐戊己日藏衣吉。戊己日生兒﹐庚辛日藏衣吉。庚卒日生兒﹐壬癸日藏衣吉。

《子母祕錄》藏衣法﹕先用一罐盛兒衣﹐先以淸水洗﹐次以淸酒洗﹐次入大豆一合﹐次小豆一合﹐次城門土﹑市門土﹑獄門土﹑蔥園中土﹑韭園土各一合﹐重重復之﹐上用五色綿各一尺五寸重重系罐口上﹐用鐵券朱書云﹕大豆某胡去無辜﹐小豆歷歷去子癖﹐城門土見公卿﹐市門土足人行﹐獄門土辟盜兵﹐蔥韭園土剪復生。與兒靑﹐令兒壽命得長生。與兒赤﹐令兒身命皆淸吉。與兒白﹐令兒壽祿皆千百。與兒皂﹐令兒長壽不衰老。與兒黃﹐令兒淸淨去百殃。急急如律令。將此令於一尺二寸鐵栗上﹐先用淨墨塗徧﹐上以朱砂寫此語﹐令在上﹐置在罐口上﹐且放便處。待滿三日﹐然後於月吉向陽髙燥之處﹐入地三尺埋之﹐罐上令土一尺七寸﹐惟須牢築﹐使兒長壽有智能。

卷第四

剃頭法第二十一《外臺》﹕崔氏初剃兒頭良日﹕寅﹑丑日吉﹐丁﹑未日凶。

《集驗方》﹕京畿初剃頭不擇日﹐皆於盈月日剃之。蓋風俗所尙。前此產婦未得出房﹐盈月卽與兒俱出﹐以謂胎發穢惡﹐多觸神竈﹐小兒不安﹐故此日必剃頭而出。剃頭於溫暖避風處剃之。剃後須以生油﹑杏仁﹑膩粉頭上捺之﹐以避風邪。其後小兒剃頭﹐亦宜用此。

卷第四

禳謝法第二十二《外臺》﹕崔氏禳謝法﹕軒轅者﹐幹神﹐天丞相使者。風伯犯之﹐令兒驚吐﹐可取梨枝六寸埋生處﹐大吉。

雷公者﹐震神﹐太陰使者。天馬犯之﹐令兒煩悶腹滿﹐解之以三屠家肉爲餅﹐於產處謝之﹐大吉。

咸池者﹐坎神﹐天之雨師使者。犯之令兒啼不止﹐用羊脯酒於生處謝之﹐吉。

丰隆者﹐艮神﹐天之東明使者﹐天僕也。害气犯之﹐令兒乍寒乍熱﹐大腹﹐以白魚二枚於生處謝之。又大豆一升投井中亦大吉。

招搖者﹐坤神﹐天上使者。犯之令兒驚﹐空嚼不止﹐以酒餅生處謝之﹐卽愈。

天候者﹐巽神﹐天一執法使者。犯之令兒腹脹﹐張眼﹐以白魚二枚於生處謝之﹐吉。

吳時者﹐離神﹐天一將軍遊擊使者。犯之令兒驚﹐腹痛﹐用馬脯五寸於生處謝之﹐吉。又以白魚五枚並棗餅埋其生處﹐吉。

大時者﹐兌神﹐小時北斗使者。犯之令兒腹脹下痢﹐解之以酒脯於生處謝之。又以大豆一升投井中﹐吉。

犯月殺者﹐令兒驚啼。用丹雄鷄血於生處謝之﹐吉。

犯白虎者﹐用稻米一升﹐雞子三枚於生處謝之﹐吉。黍米亦得。

犯大夫者﹐用羊肝三枚及稻米一升於生處謝之﹐吉。又用雞羝﹑羊脾﹑黍米亦得。

犯日遊者﹐令兒口噤﹐色變欲死者。用三屠家肉﹐麥飯於生處謝之﹐吉。

卷第五﹝初生有病﹞凡十七門

卷第五

初生不作聲第一《千金》論云﹕兒生落地不作聲者﹐取暖水一器灌之﹐須臾當啼。又云﹕兒生不作聲者﹐此由難產少气故也。

可取兒臍帶向身卻捋之﹐令气入腹﹐仍呵之至百度﹐啼聲自發。亦可以蔥白徐徐鞭之﹐卽啼。兒始生卽當舉之﹐遲晚則令中寒﹐腹內雷鳴﹐乃先浴之﹐然後斷臍。

《嬰孺》云﹕凡小兒落地不作聲﹐便取冷水一器灌浴之﹐須臾作聲也。﹝《千金》用暖水﹐此用冷水旣。

《千金》云﹕由難產少气﹐恐不宜用冷水也。﹞《仙人水鑑》﹕子初生七日以前不作聲者方。

胎風生下不能啼﹐須使園中小葉葵。搗取汁調熊膽末﹐才交入口免傾危。

上用葵菜葉搗取自然汁﹐調熊膽末﹐滴三﹑兩滴入口﹐立便能作聲﹐神妙。

卷第五

初生眼不開第二《祕要指迷》論﹕凡小兒生下才一七﹐目不開﹐此乃在母胎中受熱﹐食麵毒﹐致令受患。用藥令母服﹐方可愈。

《惠眼觀證》﹕凡小兒生下﹐中胎熱﹐眼閉口開﹐常作呻吟聲﹐因受胎中熱﹐只用涼五臟藥﹐天竺黃散﹝方見重舌門中﹞及與母喫﹐後以竹筒煎湯洗眼。

《惠眼觀證》洗眼方黃連秦皮燈心大棗﹝等分﹞上用竹筒煎湯洗之﹐治小兒胎熱﹐眼不開。

卷第五

初生輒死第三《千金》論小兒初生輒死治之法﹐當候視兒口中懸癰前﹐上上有胞者﹝《千金翼》云﹕赤胞。﹞以指取頭決﹐令潰去血﹝《千金翼》云﹕以綿拭血淨﹐﹞勿令血入咽﹐入咽殺兒﹐急急愼之。

卷第五

初生不喫奶第四《巢氏病源》小兒難乳候﹕凡小兒初生﹐看產人見兒出﹐急以手料拭兒口﹐無令惡血得入兒口﹐則兒腹內調和﹐無有病疾。若料拭不及時﹐則惡血穢露兒咽入腹﹐令心腹痞滿短气﹐兒不能飲乳﹐謂之難乳。又兒在胎之時﹐母取冷過度﹐冷气入胞﹐令兒著冷﹐至兒生出﹐則喜腹痛﹐不肯飲乳﹐此則胎寒﹐亦名難乳也。

《仙人水鑑》﹕子初生七日內不開口﹐滴乳不下﹐宜服此方。

土虫三个水研之﹐少許牙硝力莫欺。雄黃少使須宜上﹐一片金箔分四時。﹝用一角半。﹞不論四季調冷水﹐一滴入口命能追。此方自有仙人力﹐偏能立救小新兒。

《外臺》﹕劉氏又療小兒初生不喫奶方。

上以乳兩合﹐蔥白一寸﹐和煎一兩沸﹐去蔥與喫﹐卽能喫乳﹐立效。以蛤灌之。

《聖惠》治小兒壯熱肚脹﹐不飲乳。

龍膽散方龍膽﹝去蘆頭﹞川升麻﹝各半兩﹞犀角﹝屑﹞檳榔川大黃﹝銼碎﹐微炒﹞甘艸﹝炙微赤﹐銼﹞鱉甲﹝塗醋﹐炙令黃﹐去裙HT。各一分﹞上件藥搗﹐粗羅爲散。每服一錢﹐以水一小盞﹐煎至五分去滓﹐放溫﹐分減漸漸與服之。

《聖惠》治小兒腹痛不食乳。

人參丸方人參龍膽﹝各去蘆頭﹞黃連﹝去須﹞馬牙硝甘艸﹝炙微赤﹐銼﹞枳實﹝麩炒微黃。以上各半兩﹞上件藥搗﹑羅爲末﹐煉蜜和丸如梧桐子大。每服以乳汁研二丸﹐灌口中﹐日四﹑五服瘥。

《聖惠》治小兒三歲以下﹐胃口閉﹐不喫乳。

朱砂丸方。

朱砂牛黃麝香﹝並細研﹞丁香甘艸﹝炙微赤﹐銼﹞人參﹝去蘆頭。各一分﹞犀角﹝屑﹞黃﹝銼﹞石膏﹝細研﹐水飛過﹞五靈脂﹝以上各半兩﹞上件藥搗﹑羅爲末﹐入研了藥﹐都研令勻﹐煉蜜和丸如綠豆大。每服以熟水下三丸﹐日四﹑五服。

《聖惠》治小兒腹脹﹐不喫乳方。

赤茯苓黃連﹝去須﹞枳殼﹝麩炒微黃﹐去瓤。以上各半兩﹞上件藥搗﹑羅爲末﹐煉蜜和丸如梧桐子大。三歲以下兒﹐以乳汁化三丸灌之﹐日四﹑五服。

《聖惠》治小兒腹痛﹐不肯哺乳方。

赤茯苓甘艸﹝炙微黃﹐銼﹞黃連﹝去須。各一分﹞上件藥搗﹑羅爲末﹐煉蜜和丸如梧桐子大。每一丸研破﹐著奶頭上令兒吮奶﹐或研點口中亦得。

《孔氏家傳》﹕新生小兒牙關緊﹐不食乳。

上以麝香一字﹐研細﹐乳汁下。

《聖惠》灸法﹕小兒初生二﹑七日內著噤﹐不吮奶﹐多啼者。是客風中於臍﹐循流至心脾二髒之經﹐遂使舌彊﹐唇痙﹐嗍奶不得。此疾若施方藥﹐不望十全爾﹐大抵以去客風無過。灸承漿一穴七壯﹐在下唇稜下宛宛中是也。次灸頰車二穴各七壯﹐在耳下曲頰骨後﹐炷並如雀屎大。

《聖惠》又灸法﹕小兒喉中鳴﹐咽乳不利。灸璇璣一穴三壯﹐在天突下一寸陷者中﹐炷如小麥大。

《莊氏集》兪穴灸法﹕小兒喉中鳴﹐咽乳不利。灸璇璣三壯﹐在天突下一寸陷者中。

卷第五

初生吐不止第五錢乙論﹕初生下拭掠兒口中﹐穢惡不盡﹐咽入喉中故吐。凡初生兒急須拭掠口中令淨﹐若啼聲一發則咽下﹐多生諸病。

《外臺》﹕劉氏療小兒初生吐不止方。

人乳﹝二合﹞篾﹝少許﹞鹽﹝兩粟米大﹞上三味﹐煎三﹑兩沸﹐牛黃兩米許﹐研和與服﹐卽瘥止。

《仙人水鑑》﹕小兒不能飲乳﹐气喘﹐乳入口便吐﹐神效。

桃花人參﹝務二分﹞漧棗梔子當門子﹝各一枝﹞白芷元精黃牙﹝各少許。黃牙卽金牙也﹞黃鹽﹝少許。陶隱居云﹕北海黃鹽艸粒粗﹐以作魚及咸菹﹞上件同研令細勻﹐蜜丸如麻子大。煎生薑湯下二丸﹐神效。

《仙人水鑑》﹕小兒百日內﹐多愛吐不止﹐兼不飲乳方。

乳鮒魚﹝一滴﹞大腹頭﹝七个﹐用蒂頭﹞漧薑香茂﹝各燒成灰﹞黃鹽﹝以上各少許。陶隱居云﹕北海黃鹽艸粒粗﹐以作魚及咸菹﹞上同研令細﹐空心一撚﹐水服之效。

《聖惠》治小兒生下十日至半月﹐嘔逆不止。

藿香散方藿香紫菀﹝洗去苗土。各一分﹞甘艸﹝炙微赤﹐銼﹐半兩﹞麥門冬﹝三分﹐去心﹐焙﹞桂心﹝半分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹔放溫﹐以綿點取滴口中﹐一日次第取盡。

錢乙治初生吐不止。

木瓜丸方木瓜木香檳榔﹝各末﹞麝香膩粉﹝各一字﹞上同研﹐麵糊爲丸小黃米大。每服一﹑二丸﹐甘艸水下﹐無時。

卷第五

初生不小便第六﹝初生不大便附﹞《惠眼觀證》﹕小兒生下中臍風﹐撮口。此因受胎後母食雞﹑豬﹑酒﹑面﹑姜﹑醋之毒﹐熱气流入胎中﹐兒因飲血﹐是以生下肚膨脹﹐臍腎腫。所治以豆豉膏貼臍﹐﹝方見本門中。﹞及服牛黃丸。﹝方見風熱門中。﹞如覺臍四邊靑黑﹐口撮卽死矣﹐不須用藥。豆豉膏﹝亦名蔥涎膏﹞貼初生兒臍下﹐治大小便不通。

《外臺》﹕劉氏治小兒初生不小便方﹝《聖惠》兼治初生不飲乳﹐云﹕服此卽小便通及飲乳也。﹞人乳﹝四合﹞蔥白﹝一寸﹞上二味相和煎﹐分爲四服﹐卽小便利﹐神效。

《嬰孺》治未滿十日不小便方。

上以蒲黃一升﹐以水和﹐封橫骨上立通。

《惠眼觀證》豆豉膏﹝亦名蔥涎膏﹞黑豆﹝一勻﹞田螺﹝十九个﹞蔥﹝一大把﹞上搗爛﹐用芭蕉汁調﹐貼臍下。

《吉氏家傳》治小兒生下三﹑五日﹐臟腑不通﹐並六十日內諸患。

粉蜜膏輕粉﹝一錢﹞上用蜜少許﹐熟水解開。調粉時點在兒口中極少許﹐令瀉下一﹑二行﹐不可再服。

卷第五

初生有懸癰病第七《千金》論曰﹕小兒出腹六﹑七日後﹐其血气收斂成肉﹐則口舌喉頰裏淸淨也。若喉裏舌上有物﹐如蘆籜盛水狀者﹐名懸癰。有脹起者﹐可以綿纏長鍼﹐畱刃處如粟米許大﹐以刺決之﹐令气瀉﹐去靑黃赤血汁也。一刺之止消息﹐一日未消者﹐來日又刺之﹐不過三刺自消盡。余小小未消﹐三刺亦止﹐自然得消也。有著舌下﹐如此者名重舌。有著頰裏及上。如此者名重。有著齒齦上者﹐名重齦﹐皆刺去血汁也。

卷第五

初生有重舌第八《巢氏病源》小兒重舌候﹕小兒重舌者﹐心脾熱故也。心候於舌﹐而主於血﹐脾之絡脈﹐又出舌下。心火脾土二髒﹐母子也。有熱卽血气俱盛﹐其狀附舌下﹐進舌根﹐生形如舌而短﹐故謂之重舌。

《千金》論曰﹕小兒出腹六﹑七日後﹐其血气收斂成肉﹐則口舌喉頰裏淸淨也。若喉裏舌上有物﹐如蘆籜盛水狀﹐有腫起著舌下﹐如此者名重舌﹐皆刺去血汁也。

《惠眼觀證》﹕凡生下中鵝口﹑重舌﹑重﹑口瘡﹐皆上焦熱所致。此亦受胎時﹐大受極熱。急以雞內金爲末﹐幹摻口內﹐及以朱砂膏﹑﹝方見驚熱門中。﹞地黃膏﹝方見本門中﹞。輪流摻之﹐仍以天竺黃散服之。﹝方見本門中。﹞《惠眼觀證》地黃膏治初生兒鵝口﹑重舌﹑重方。

郁金﹝皂莢水煮幹﹐切細﹐焙漧用﹞豆粉﹝各半兩﹞甘艸﹝一分﹐炙﹞馬牙硝﹝研﹑一錢﹞上用生地黃汁及蜂糖對合﹐入盞內約二分許﹐熬成膏﹐和成藥。每服兩皂子大﹐香熟水含化﹔或鵝翎掃塗口內亦得。

《惠眼觀證》金朱飲子治驚﹑壯熱﹐傷寒伏熱﹐上焦虛熱﹔重舌﹐口鼻生瘡疹﹐致赤眼方。﹝本名天竺黃散。﹞川郁金﹝銼碎﹐皂莢水煮幹﹐細者如膽肚極佳﹞天竺黃甘艸﹝炙﹞牙硝﹝別研。各半兩﹞朱砂﹝一分﹐研﹞蟬殼﹝十四个﹐水浸去土﹞麝香﹝少許﹞上爲末。每服半錢至一錢﹐以蜂糖熟水調下﹐此藥除煩退熱。

《葛氏肘後》治卒重舌方。

上燒蛇蛻皮爲末﹐唾和﹐塗舌上瘥。﹝姚和眾方同。只幹敷。《嬰孺》方同﹐用醋調﹐沾舌下。﹞葛氏又法上用釜下土﹐苦酒和﹐塗舌下。﹝《千金》《嬰孺》皆云﹕釜丹下土。﹞《千金》治小兒重舌方。

上用田中蜂房燒灰﹐酒和塗喉下愈。

《千金》又方上以衣魚塗舌上。﹝《千金翼》及《嬰孺》方皆燒灰﹐研﹐敷。﹞《千金》又方上用三家屠肉﹐切令如指大﹐摩舌上﹐兒立能啼。﹝《嬰孺》首用此方。﹞《千金》又方上用赤小豆末﹐醋和塗舌上。

《千金》又方上燒簸箕灰﹐敷舌上。﹝《聖惠》簸箕尖燒灰﹐細研。﹞《千金》又方上用黃柏﹐以竹瀝漬取﹐細細點舌上良。

《千金翼》治重舌﹐舌彊不能收乳方。

上取鹿角末如大豆許﹐安舌上﹐日三卽瘥。

《千金翼》治小兒重舌﹐舌生瘡涎出方。

上以蒲黃敷舌上﹐不過三度愈。

《外臺》﹕《古今錄驗》療小兒重舌欲死方。

上以亂髮燒灰﹐末之﹐敷舌上甚佳。﹝張渙用豬脂和﹐塗之。﹞姚和眾治小兒重舌方。

上用馬牙硝塗舌下﹐日三度。

《子母祕錄》治小兒重舌方。

上用黃丹如豆大﹐內管中以安舌下。

《子母祕錄》治小兒重舌方。

上用烏賊魚骨燒灰﹐和雞子黃﹐敷喉及舌上。

《子母祕錄》治小兒童舌方。

上用蜣螂燒﹐研未﹐和唾﹐敷舌上。

孟詵治小兒重舌方。

上用小豆煮汁﹐和鹿角灰﹐安重舌下﹐日三度。

日華子治小兒重舌﹑鵝口瘡方。

上用鹿角炙﹐熨之。

《聖惠》治小兒重舌﹐及口中生瘡涎出方。

上用白羊尿﹐塗少許口中﹐瘥。

《聖惠》又方上用桑根上取汁﹐塗口中﹐瘥。

《聖惠》又方桂心﹝一分﹞白礬﹝半兩﹞上件藥搗﹐羅爲末。每用少許﹐幹敷舌下﹐日三上。

《聖惠》治小兒重舌﹑口中生瘡涎出。

蒲黃散方蒲黃露蜂房﹝微炙。各一分﹞白魚﹝一錢﹞上件藥都研令勻。用少許酒調﹐敷重舌﹑口中瘡上﹐日三用之。

《聖惠》治小兒重舌﹑舌腫方。

上取牯牛乳﹐少許與飲之。

《聖惠》治小兒重舌方。

上以桂心半兩爲末﹐生薑汁相和令勻。每用少許塗舌下﹐日再塗之。

《聖惠》又方上用甑帶﹐燒灰細研﹐敷舌下。

《聖惠》又方上用桑根白皮一兩﹐細銼﹐以水一大盞﹐煎至五分去滓﹐漸漸以匙子抄少許﹐令兒吮之。

《聖惠》又方上用釜底墨﹐水調﹐塗舌下。

《嬰孺》治重舌方。

上取木蘭皮一尺﹐廣四寸﹐去皮皴﹐切細﹐以苦酒一升煮半升。適寒溫浸兩手﹐食久小歇﹐須臾幹﹐復漬兩足﹐幹﹐復漬之﹐大良。﹝《子母祕錄》用醋一升煮木蘭皮取汁﹐注重舌上。﹞《嬰孺》治小兒心極熱﹐口中生瘡﹑重舌﹑鵝口方。

上用柘根枝葉五升﹐以水一斗煮二升﹐去滓﹔煎五合﹐細細敷瘡上。無根柘弓材亦可。

張渙烏魚散方治重舌病。

烏魚骨﹝一兩﹐燒灰﹞幹蜣螂﹝燒灰﹞蒲黃﹝研。各半兩﹞枯白礬﹝一分﹐研﹞上件同研爲粉。每服半錢﹐以雞子黃調﹐塗舌下﹐咽津無妨。

《千金》灸法﹕治重舌。灸行間﹐隨年壯穴﹐在足大指歧中。

《千金》又灸法﹕兩足外踝上三壯。

《千金翼》﹕小兒重舌﹐灸左足踝七壯。﹝《嬰孺》方灸三壯。﹞《外臺》﹕《古今錄驗》療兒重舌欲死。灸右足踝三壯﹐立愈。又灸左右並良。﹝《千金》云﹕灸兩足外踝。﹞《嬰孺》治重舌。以兒置其內﹐東向門中﹐灸其舌三炷。

卷第五

初生有重重齦第九《千金》論曰﹕小兒出腹六﹑七日後﹐其血气收斂成肉﹐則口舌喉頰裏淸淨也。若喉裏﹑舌上有物﹐如蘆籜盛水狀﹐有腫起著頰裏及上﹐如此者名重。有著齒齦上者名重齦﹐皆刺去血汁也。

茅先生﹕小兒生下有中重﹑重舌形候。重爲上肉濃者是﹐重舌爲舌上更加一重白。滿口生瘡﹐此爲心熱。此候乃心家大熱壅滯﹐遂如此。所治者先用朱砂膏﹝方見驚積門中﹞塗舌上﹐然用牛黃膏﹝方見膈熱門中﹞奶上吮下﹐一日下三服牛黃膏﹐如此調理﹐二日卽愈。

張渙﹕嬰兒初生六﹑七日間﹐胎毒上攻﹐血气不斂。重﹑重齦﹑喉舌上有物﹑如蘆籜盛水狀者名垂癰。

有气脹起者﹐急以綿纏長鍼﹐畱刃處如粟米許以刺之﹐令兒气瀉﹐出靑黃血水。用鹽湯洗拭﹐急用如聖散。

﹝方與《聖惠》牛黃散同。見本門中﹞。

《聖惠》治小兒重﹐重齦腫痛﹐口中涎出﹐宜服牛黃散。﹝張渙名如聖散。﹞牛黃白龍腦朱砂﹝各一分﹞太陰元精石﹝一兩﹞鉛霜﹝半兩﹞上件藥同細研爲散﹐每度用藥半錢。先於腫起處以鈹鍼鈹破出血﹐用鹽湯洗拭口﹐然後摻藥於口中﹐神效。

《聖惠》又方上用驢乳﹑豬乳各一合﹐相和﹐煎至一合﹐時時與兒服之。

《聖惠》又方元明粉太陰元精石﹝各一分﹞鉛霜﹝半分﹞上件藥同研令細﹐少少敷之。

《萬全方》小兒初生﹐口中有物脹起﹐有著頰裏及上者名重。有著齒齦上者名重齦﹐皆刺去血汁。

上用蛇蛻皮燒灰﹐細研﹐敷之。

《萬全》又方上用田中蜂房燒灰﹐細研﹐敷之。

《萬全》又方上用煤﹐水調塗之。﹝三方皆與《聖惠》同。﹞

卷第五

初生口中有虫第十《外臺祕要》劉氏療小兒喫奶不穩﹐三日至七日以來﹐覺壯熱﹐顏色赤﹐及鼻孔黃﹐卽恐作撮口。及孩子牙關裏有虫似蝸牛﹐亦似黃頭白蚌螺者方。

上燒竹取瀝半合﹐少許牛黃﹐與喫卽便瘥。

《外臺》劉氏又方上取豬肉少許拭口﹐卽引虫出或自消﹐便瘥。

卷第五

初生著噤第十一﹝犯風噤附﹞《巢氏病源》小兒噤候﹕小兒初生﹐口裏忽結聚﹐生於舌上如黍粟大﹐令兒不能取乳﹐名之曰噤。此由在胎時﹐熱入兒髒﹐心气偏受熱故也。

《聖惠》論凡初生兒﹐須防三病。一曰撮口﹐二曰著噤﹐三曰臍風﹐皆是急病。就中撮口﹑著噤尢甚﹐過一臘方免此厄。但看面赤喘急﹐啼聲不出者﹐是撮口狀候已重﹐善救療者十不得四﹑五。若牙關緊急﹐喫乳不穩﹐啼聲漸小﹐口吐涎沫﹐是著噤。常人見大小便皆通﹐以爲冷熱所得﹐殊不知病在喉舌之間﹐據狀亦極重矣﹐善救療者十不得三﹑四。但根據將護法﹐防於事先﹐則必無此患。

《聖惠》又云﹕夫小兒初生口噤﹐此由在胎之時﹐熱入兒心脾﹐心脾偏受於熱﹐故令口噤者也。

《千金》治噤﹐赤者心噤﹐白者肺噤方。

上用雞屎白棗大﹐綿裹﹐以水一合煮二沸﹐分再服。﹝《聖惠》治口噤方同用﹐如豆大三枚﹐以水下。﹞《千金》治小兒口噤方。

鹿角﹝粉﹞大豆﹝末﹞上二味等分﹐和乳塗上飲兒。

《千金》又方上用驢乳﹑豬乳各二升﹐合煎﹐得一升五合。服如杏仁許﹐三﹑四服瘥。

《千金》治小兒口噤﹐不能乳方。

上用雀屎四枚末之﹐著乳頭上飲兒﹐兒大十枚。

《外臺》治小兒初生﹐口噤不開﹐不收乳方。

上用赤足蜈蚣半枚﹐去足﹐炙令焦末﹐研之絹篩﹐以豬乳二合和之。三﹑四服﹐分與之差。﹝《聖惠》及《圖經》同。﹞《外臺》崔氏又兒著口噤體熱者方。

上暖竹瀝二合﹐分四﹑五服之。﹝《兵部手集》《聖惠》同。﹞《外臺》﹕《古今錄驗》療小兒著噤﹐其病在咽中如麻豆許﹐令兒吐沫﹐不能乳哺方。

上取水銀如黍米大﹐與服﹐覺病無早晚﹐水銀下咽便愈。以意量之﹐不過小麻子許。﹝《聖惠》同。﹞《食療》治孩子口噤方。

上以蛇莓研取汁﹐灌口中﹐死亦再活。﹝蛇莓生下濕處﹐莖端三葉﹐花黃子赤﹐似覆盆子。﹞《簡要濟眾》治小兒口噤方。

上以晚蠶蛾二枚﹐炙令黃﹐爲末﹐蜜和﹐敷兒口唇內。

《聖惠》治小兒著口噤方。

上刮卻上白HT了﹐取雀兒飯甕子並虫細研﹐和奶汁綿濾﹐點口中及塗兩頰﹑齒齦﹑上﹑舌上下。

《聖惠》又方上用新烏驢糞捩取汁﹐塗口中﹐咽亦無妨。

《聖惠》又方上用川椒一大兩﹐搜面裹爲三角HT樣﹐燒令黃熟﹐以綿蓋兒口﹐掏去尖如箸頭許大﹐使椒气入口卽效。如未覺﹐卽可作兩﹑三枚﹐時用一角﹐气力卽盛。

《聖惠》又方看兒上有白點子﹐火急以指甲刮卻﹐仍燒胡粉﹐紙燭子HT之﹐瘥。

《聖惠》治初生兒口噤不開﹐舌不能吮乳方。

蜘蛛﹝一枚﹐去足及口﹐炙令焦﹐細研﹞豬乳﹝一合﹞上以豬乳和上件散﹐爲三服。徐徐灌之﹐神妙。

《聖惠》又方上用牛口HT艸﹐取絞汁﹐塗上瘥。

《聖惠》又方上用白牛尿﹐取塗口中瘥。

《聖惠》又方上用東行牛口沫﹐取塗兒口及額上﹐卽便效。

《聖惠》又方上用葛蔓燒灰細研﹐以一字和乳汁﹐點口中卽瘥。

張渙治小兒口噤立聖散方幹蠍梢﹝七个﹐爲末﹞膩粉﹝末﹐一錢﹞幹蜘蛛﹝一个﹐去口足﹐先以新竹於火上炙﹐取竹油一蜆殼許﹐乃竹瀝也。浸蜘蛛一宿﹐炙令焦﹐取末﹞上件並同研令極細﹐每服一字。用乳汁調﹐時時滴口中。

《萬全方》治小兒著口噤。

上凡遇兒初飲乳後﹐以發纏指沾淸水點拭了﹐看齒根上有黃筋兩條﹐便以葦刀子割斷﹐點豬乳便瘥。如兒口難開﹐但先點豬乳自開。

《祕要指迷》治小兒生下一月日內﹐牙關緊急﹐不能飲乳﹐口噤方。

上用木梳先於懷內令暖﹐卻於耳門尖下腌一七次﹐其病卽安。

《張氏家傳》治新生兒口噤方。

蜈蚣﹝全﹐一枚﹞蠍梢﹝七个﹞硼砂朱砂﹝各三銖﹞梅花腦麝香﹝各一銖﹞上件入乳缽研﹐嬰兒口噤以乳母唾調﹐塗口唇四畔並牙關後﹐小兒以舌攪藥卽是安。如有一切急驚﹐生薑蜜水調一字服。

附﹕犯風噤方茅先生﹕小兒生下一百二十日內﹐有犯風噤候。口噤眼開﹐啼聲漸小﹐喫奶不便﹐吐出白沫。此候爲兒在胎未見日月先受此病﹐本因母受胎有疾﹐故受毒瓦斯。生來血气未調﹐又被風邪所擊﹐故有如此候。所治者﹐先下奪命散與吐風涎﹔﹝方見急慢驚風門中。﹞後下醒脾散﹝有二方。一方見胃气不和門中﹐一方見慢脾風門中﹞夾勻气散與服﹔﹝方見胃气不和門中。﹞又下雄朱散﹝方見驚癇門中﹞夾朱砂膏﹝方見驚積門中﹞常服卽愈。如見手捉拳﹐噤口不開﹐死之候。

卷第五

初生有鵝口第十二《巢氏病源》小兒鵝口候﹕小兒初生﹐口裏白屑起﹐乃至舌上生瘡如鵝之口裏﹐謂之鵝口。此由在胎時受穀气盛﹐心脾熱气燻發於口故也。

《千金》論曰﹕凡小兒初出腹﹐有鵝口者﹐其舌上有白屑如米﹐劇者鼻外﹝外﹐一作中﹞亦有之。此由兒在胞胎中﹐受穀气盛故也。或妊娠時嗜糯米使之。

茅先生論﹕小兒生下有喉痺﹑木舌﹑鵝口候。喉中忽壅一塊肉癅閉卻喉﹐此爲喉痺。及身大熱﹐舌硬都不轉得﹐爲木舌。口更開殊不合﹐滿口都黃如膏﹐此名鵝口。此三个候﹐皆因熱甚生風﹐風盛壅熱毒﹐至此爲實積實熱。得此候所治者﹐先用積實牛黃丸﹝方見實熱門中﹞微與通﹔吐惡涎後﹐用勻气散﹔﹝方見胃气不和門中。﹞然用天竺黃散﹝方見實熱門中﹞夾牛黃膏﹝方見膈熱門中﹞與服卽愈。如見喉內加空響似鋸及眼視面靑黑﹐不下奶食﹐死候。《葛氏肘後》治新生出腹鵝口方。

上以發纏箸﹐沾井華水拭之﹐三日一如此便脫去。不脫可煮粟茭汁令濃﹐以綿纏箸拭之。如春夏無粟茭﹐粟木皮亦得。

用井華水法﹝《千金》作粟茯﹐治法皆與葛氏同。﹞後徐王神效方治小兒鵝口噤。

礬石朱砂﹝末。各半分﹞右二物合研極細﹐敷舌上。藥烈﹐惟薄薄敷之﹐日三。以冷水洗舌﹐以發拭白垢也﹝《外臺祕要》方同。﹞《千金》治小兒鵝口﹐不能飲乳方。

上用鵝屎汁瀝兒口中。﹝《聖惠》取白鵝糞﹐以水絞取汁。﹞《千金》又方上用黍米汁塗之。﹝《子母祕錄》用黍米汁。﹞《千金》又方上用取小兒父母亂髮﹐淨洗纏桃枝﹐沾取井華水﹐東向向日以發拭口中。得口中白乳以置水中﹐七過瀝洗﹐三朝作之。﹝《聖惠》云﹕以指纏亂髮﹐蘸溫水揀之﹐三日勿絕﹐效矣。﹞《簡要濟眾》治小兒鵝口方。

上用馬牙硝細研﹐於舌上摻之﹐日三﹑五度﹝《聖惠》云﹕調於舌下塗之。﹞《子母祕錄》﹕小兒鵝口方。

上用桑白皮汁和胡粉敷之。

《子母祕錄》﹕小兒鵝口不乳方。

上用雞黃皮燒末﹐乳和服。

《千金》治小兒鵝口方。

上用柘根淨洗﹐細銼五升。無根﹐只以弓材亦佳。水一斗﹐煮取二升去滓﹐更煎取五合。頻頻拭齒口卽瘥。

張渙﹕嬰兒初生七日內胎毒者﹐其舌上有白屑如米連舌上﹐下有膜如石橊子大﹐令兒語不發如鵝口狀﹐名曰鵝口。

保命散方朱砂﹝研細﹐水飛﹐令幹﹞白礬﹝燒灰。各一分﹞馬牙硝﹝半兩﹐細研﹞上同再研細﹐每服一字。取白鵝糞以水攪取汁﹐調塗舌上﹑頜頰內。未用藥時﹐先以手指纏亂髮揩拭舌上垢﹐然後使藥敷之。

《孔氏家傳》治小兒鵝口方。

上以桑汁﹐用新綿惹之。﹝日華子用桑東行根研汁。﹞

卷第五

初生有木舌第十三《聖惠》論﹕夫脾脈絡於舌﹐舌者﹐心之候。若臟腑壅滯﹐心脾積熱﹐邪熱之气隨脈上衝於舌本﹐則令舌腫脹﹐漸漸粗大。若不早療﹐滿塞口中﹐故謂之木舌。小兒尢多斯疾也。

《千金》論云﹕夫小兒木舌﹐其狀舌漸粗大﹐若舌大滿口﹐當塞殺兒也。

《仙人水鑑》小兒百日內﹐口中有木舌方。

木舌要可待黃葵﹐更入鉛牙兩相知﹐﹝黃丹也。﹞點之七徧立便可﹐神方不暇藥多期。

《聖惠》治小兒木舌方。

上以鯉魚切作片子﹐貼於舌上﹐效。

《聖惠》又方上用煤﹐醋和﹐塗舌上。當脫涎膜﹐又塗之﹐以涎膜盡﹐舌如故﹐卽止。

《聖惠》又方紫雪﹝一分﹞竹瀝﹝半合﹞上研紫雪爲末﹐用竹瀝調下一字﹐日三﹑五服。

《聖惠》又方衣中白魚﹝五枚﹞川朴硝﹝一分﹞鹽﹝少許﹞上件藥搗﹐細羅爲散。少少敷之。

《聖惠》治心脾熱毒﹐生木舌﹐腫滿妨悶。宜服大黃散方川大黃﹝一兩﹐銼﹐微炒﹞犀角﹝屑﹞射幹川升麻玄參大靑絡石木通﹝銼﹞甘艸﹝炙微赤﹐銼。以上各三分﹞上件藥搗﹐篩爲散。每服五錢﹐以水一大盞﹐煎至五分去滓﹐不計時候溫服。

《聖惠》治心脾壅熱﹐生木舌腫脹。宜服元參散方元參川升麻川大黃﹝銼碎﹐微炒﹞犀角﹝屑。各三分﹞甘艸﹝炙微赤﹐銼﹐半兩﹞上件藥搗﹐篩爲散。每服三錢﹐以水一大中盞﹐煎至五分去滓﹐不計時候溫服。

《聖惠》治木舌熱腫﹐漸大滿口。宜含馬牙硝丸方馬牙硝﹝三分﹐細研﹞川大黃﹝銼碎﹐微炒﹞大陰元精石鉛霜麝香﹝各細研﹞寒水石﹝各半兩﹞甘艸﹝一分﹐炙微赤﹐銼﹞白礬﹝半分﹐燒灰﹞上件藥搗﹐羅爲末﹐入研了藥令勻﹐煉蜜和丸如小彈子大。常含一丸咽津。

《聖惠》治熱毒攻心脾﹐致生木舌腫痛﹐兼咽喉不利。

射幹散方射幹川升麻木通﹝銼﹞馬藺﹝微炒﹞甘艸﹝炙微赤﹐銼﹞漏蘆﹝以上各三分﹞當歸川大黃﹝銼碎﹐微炒﹞桂心﹝各半兩﹞上件藥搗﹐篩爲散。每服五錢﹐以水一大盞﹐煎至五分去滓﹐不計時候溫服。

《聖惠》又方犀角﹝屑﹞黃芩木通﹝銼。各一兩半﹞漏蘆川升麻麥門冬﹝去心﹞羚羊角﹝屑。各一兩﹞上件藥搗﹐篩爲散。每服五錢﹐以水一大盞﹐煎至五分去滓﹐不計時候溫服。

《養生必用》治木舌方。

大靑患魚膽﹝北方謂之靑患﹐亦云謂濃魚﹐似鯉魚﹐頭尖﹐鱗靑黑﹐身狹長。用膽一枚﹐入五銖。錢乙文﹕在膽內綫紮定﹐外面墨塗三次﹐掛梁上陰漧。﹞上每用少許﹐冷水化開服。

張渙川消散治小兒木舌方。

川朴硝﹝半兩﹞紫雪﹝一分﹞鹽﹝半分﹞上件研勻細。每服半錢﹐入竹瀝三﹑兩點﹐白湯調﹐塗舌上﹐咽津無妨。

卷第五

初生有撮口第十四《千金》論曰﹕小兒初出腹﹐骨肉未斂﹐肌肉猶是血也。血凝乃堅﹐成肌肉耳。其血沮敗﹐不榮肌肉﹐則使面目繞鼻口左右悉黃而啼。閉目聚口撮面﹐口中漧燥﹐四肢不能伸縮者﹐皆是血脈不斂也。喜不育﹐若有如此者﹐皆宜與龍膽湯也。

《聖惠》論﹕凡初生兒﹐須防三病。一曰撮口﹐二曰著噤﹐三曰臍風﹐皆是急病。就中撮口尢甚﹐過一臘方免此厄。但看面赤喘急﹐啼聲不出者是也。撮口狀候已重﹐善救療者十不得四﹑五。但根據將護法﹐防於事先﹐則必無此患矣。

《聖惠》又云﹕小兒撮口者﹐由在母胞中挾於風熱。兒生之後﹐气血未調﹐或洗浴當風﹐袍失度﹐一臘之內﹐遂有斯疾。但看面赤﹐啼聲不出﹐哺乳艱難﹐卽是撮口。若過一臘﹐方免此厄﹐最爲急疾﹐宜速療之。

茅先生﹕小兒中撮口候。一來因在胞中受熱毒﹐又因在母胞挾於風熱﹐又因兒生之後﹐气血未就﹐洗浴當風﹐有賊風吹著。故受此癥﹐是爲惡候。

漢東王先生《家寶》臍風證候云﹕孩兒生下三﹑四日之間﹐有臍風﹑撮口者。蓋因生下之時﹐坐婆不諳看﹐掌剪臍帶不定﹐傷動臍帶﹐外風入臍﹐故有臍風﹑撮口。下乳不得﹐其候面靑﹐啼聲不出﹐唇靑撮口。若口出白沫﹐四肢逆冷﹐此是惡候。

張渙云﹕嬰孩胎气挾熱﹐亦因母有邪熱傳染﹐或生下洗浴當風﹐𦇤褓失度﹐致令嬰兒啼聲不出﹐乳哺艱難﹐名曰撮口不開。病七日之內尢甚。

《飛仙》論小兒生下有臍風﹑撮口者﹐多是剪臍帶有所傷動﹐被賊風入臍﹐撮口不開﹐下乳不得。其候面靑﹐哭聲不出﹐多撮唇口。若是吐出白沫﹐四肢覺冷必死。

小兒宮气方治小兒撮口。

上用白僵蠶二枚爲末﹐以蜜和﹐敷於小兒口內卽瘥。

《子母祕錄》治小兒撮口病﹐但看舌上有瘡如粟米大是也。

上用蜈蚣取汁﹐刮破指甲研﹐敷兩頰內。如無生者﹐幹者亦得。

陳藏器治小兒撮口方。

上先嫠小兒口傍令見血﹐碎雀甕﹐取汁塗之。又產育時﹐若開諸物﹐口不令閉﹐多使兒患撮口。

《聖惠》治小兒新生發噤撮口候。宜服鉤藤散方鉤藤川升麻黃芩﹝各半兩﹞蜣螂﹝二枚﹐去翅足﹐微炒﹞上件藥搗﹐細羅爲散。每服一錢﹐以水一盞﹐入蘆根一分﹐煎至四分去滓﹐徐徐溫餵之。

《聖惠》治孩子風熱﹐撮口。

神效方白米﹝五十粒﹞朴硝﹝半錢﹞豉﹝三十粒﹞甘艸﹝生切﹞蔥白﹝各一寸﹞上以童子小便一中盞﹐煎取三合。兒初生未喫奶前﹐便以綿濡﹐點藥口中二﹑七滴﹐逡巡兒腹中轉﹐卽利出臍糞﹐然後與奶喫。至七日以來﹐每日滴三﹑七滴﹐永無撮口。極經效方。

《聖惠》治撮口。當兩乳中髙下﹐平以綫量。灸之三壯﹐起死。仍用後方。

烏驢乳﹝一﹑二合﹞東引槐枝﹝十枚﹐各長三寸﹞上以火煨槐枝﹐入火一半﹐看不煨頭津出﹐卽取拭卻﹔內於乳中浸﹐須臾﹐便以槐枝點乳於口中﹐大驗。

《聖惠》治小兒胎熱撮口方。

牛黃﹝細研﹐一錢﹞竹瀝﹝一合﹞上件藥調令勻。時時與少許服之。

《聖惠》又方蝸牛子﹝十枚﹐去殼﹐細研如泥﹞蒔蘿﹝末﹐半分﹞上件藥同研令勻﹐用奶汁和﹐塗於口畔立瘥。

《聖惠》又方麝香朱砂﹝各一分﹐研﹞蛇蛻﹝一尺﹐細切﹐微炒﹞上件藥都細研如粉。每用半字﹐以津粘兒口唇上﹐日五﹑七上用之。

《聖惠》治小兒撮口及發噤方。

上用生甘艸一分﹐細銼﹐以水一小盞﹐煎至六分去滓﹐微溫與兒服之。令吐出痰涎﹐後以豬乳點口中卽瘥。

《聖惠》又方上用壁魚子細研作末﹐每服少許﹐令兒吮之。

《聖惠》又方上用鼠虫絞取汁﹐與兒少許服之。

《聖惠》又方赤足蜈蚣﹝一枚﹞雀兒飯甕子﹝不開口者五个﹞上和燒爲末﹐細研。每服以粥飲調下二字。

《聖惠》又方上用初生豆茅爛研﹐以乳汁調與兒喫。或生研絞取汁﹐少許與服亦得。

《聖惠》又方上用晚蠶蛾三枚﹐炙黃研爲末﹐和蜜塗口卽效。若凡兒患毒﹐必須防吐。用油麻一小升﹐去皮研﹐絞汁二合以來﹐用甘艸半寸炙爲末﹐和油微暖﹐日爲五服。﹝《嬰孺方》與《聖惠》壁魚方﹐以下諸方皆同治撮口。﹞《聖惠》又方上用蝸牛子五枚﹐去殼﹐取汁塗口上﹐以瘥卽止。

《聖惠》又方上用棘科上雀兒飯甕子未開口者﹐取甕子內物和奶汁研灌之。

《聖惠》又方上用柏白皮穿作小孔子﹐安於臍上﹐以艾炷入柏皮孔中﹐灸之卽瘥。

漢東王先生《家寶》﹕治嬰兒因剪臍傷於外風﹐致唇靑撮口﹐口出白沫。

神妙定命散方赤腳蜈蚣﹝半條﹐酒炙令幹﹞麝香﹝少許﹐別研﹞川烏頭尖﹝三个﹐生﹞上爲末﹐同麝香研極細。每服半字。煎金銀薄荷湯調下。

張渙急風散方治撮口。

蛇蛻皮﹝微炒﹞幹蠍梢鉤藤﹝各一分﹞以上搗﹐羅爲細末。次用﹕朱砂﹝一分﹐細研﹑水飛﹞好麝香牛黃﹝各半錢。並研極細﹞上件都拌勻﹐再研爲細末。每服一字。取竹瀝一﹑兩點﹐同乳汁調下。

卷第五

初生中臍風第十五《聖惠》論夫小兒臍風者﹐由斷臍後爲水濕所傷。或水在袍之中﹐乳母不覺﹐濕气傷於臍中。亦因其解脫﹐風冷所乘﹐遂令兒四肢不利﹐臍腫多啼﹐不能乳哺。若不急療﹐遂致危殆者也。

茅先生﹕小兒生下三臘﹐有中臍風候。腹臍腫滿﹐口撮身熱﹐不太故乳哺。此候因母受胎時﹐好喫豬﹑雞﹑酒﹑面﹐恣情餐啜﹐遂流熱毒聚在胞中﹐牙兒飲母熱﹐血脈五臟未成就﹐故受風邪而得。若生下腹臍腫滿﹐所治者先以朱砂膏﹝方見驚積門中﹞用蜜化﹐奶上吮下。然後用豆豉膏﹝方見本門中﹞塗臍下四邊。十日之中下六服朱砂膏﹐其疾方愈。如見臍四邊黑﹐口撮不開﹐此爲內搐﹐不可治之﹐不在用藥。爪甲黑﹐當日死。

茅先生﹕小兒中臍風﹐本因在胎受風熱﹐又因斷臍後水濕所傷﹐便是惡候。

《聖惠方》小兒臍病候﹕古方小兒有臍風候﹐有臍濕候﹐有臍瘡候﹐三者皆因斷臍之後﹐爲風濕所傷而成疾也。夫風入臍﹐令兒四肢不利﹐多啼不能乳哺﹐謂之臍風。其中濕﹐令臍腫濕﹐經久不幹﹐謂之臍濕。其風濕相搏﹐令臍生瘡﹐久而不瘥﹐謂之臍瘡。三者有一不已﹐則入於經脈﹐多變爲癇。其已成癇者﹐作癇治之。

《聖惠》﹕小兒初生至七日以來﹐臍風腫欲落。

封臍雄鼠糞散方雄鼠糞﹝七枚﹐微炒﹞胡粉﹝半兩﹞大棗﹝三分﹐去核﹞綿帛灰麝香﹝細研。各一錢﹞上件藥搗﹐研爲散。看臍欲落不落﹐卽用藥以敷之﹐所以不令風入故也。

《聖惠》治孩子才生下﹐斷了臍﹐便敷此散﹐冀免一臘內臍風撮口方。

亂髮﹝雞子大﹐燒令煙﹐欲斷不斷卽堪用﹞蜈蚣﹝一寸許﹐燒灰﹞羚羊角﹝燒灰﹐一錢﹞麝香﹝一小豆大﹞雀兒飯甕子﹝三枚﹞上藥相和﹐細研令勻﹐割臍了﹐便用敷之﹐效。

《聖惠》又方上以瓜蒂燒灰研﹐敷之良。

茅先生﹕小兒貼臍風。

豆豉膏方豆豉天南星白蘞赤小豆﹝各半兩﹞上爲末。每服二大錢﹐用芭蕉自然汁調塗臍四邊﹐一日只一次調塗﹐兩日兩次﹐塗卽安樂。﹝注在前。﹞《良方》治褓中小兒臍風撮口法。每視小兒上下斷當口中心處﹐若有白色如江豆大﹐此病發之候也。急以指爪正當中掏之﹐自外達內掏﹐令匝微血出亦不妨。又於白處兩盡頭﹐亦根據此掏﹐令內外斷﹐只掏令气脈斷﹐不必破肉。指甲勿令大﹐恐傷兒甚。予爲河北察訪使﹐日到趙郡﹐有老人來獻此法云﹕篤老惜此法﹐將不傳﹐願以濟人。詢之﹐趙人云﹕此翁生平手救千餘兒矣﹐環趙數邑人皆就此翁治﹐應手皆愈。

《吉氏家傳》治臍風鎖口。

金頭蜈蚣﹝一个﹞靑州蠍梢﹝四个﹞白僵蠶﹝七个﹞瞿麥﹝二字﹞上爲末。用一字許吹鼻內﹐啼時可醫。更用薄荷水下一字在口。

卷第五

初生臍腫濕第十六﹝气臍﹑腌破臍附﹞《聖惠》論曰﹕夫小兒臍濕者﹐亦由斷臍之後﹐洗浴傷於濕气﹐水入臍中﹐致令腫濕﹐經久不幹也。凡斷臍後﹐便多著艾濃裹﹐不得令兒尿濕著臍﹐切須愼之。往往中濕致腫﹐至百日以後﹐不可瘥也。

《嬰孺》論曰﹕凡兒尿淸者﹐冷與臍中水同﹐此當令兒腹中疼痛﹐夭糾呼啼﹐面目靑黑。此臍令至腫者﹐當看臍腫輕重。重者﹐便卽灸之八﹑九十壯。輕者﹐臍不大腫者﹐但出汗時啼呼者﹐搗當歸﹑胡粉末敷之。仍灸粉絮﹐日日熨之﹐或至一日乃瘥﹐以啼呼止爲候。

《顱囟》治孩子臍中不幹。

白礬﹝一錢﹐過﹞龍骨﹝一分﹞上爲末﹐入麝香少許﹐每使拭臍幹﹐摻之﹐用帕裹避風。﹝《聖惠》方同﹐不用麝香。﹞《千金》治小兒臍汁出不止﹐兼赤腫。

白石脂散方上用白石脂細研﹐熬令微暖﹐以粉臍瘡﹐日三﹑四度。

《外臺》﹕《古今錄驗》療小兒風臍汁出。

甘艸散方甘艸﹝炙﹞螻蛄﹝熬。各三分﹞上二味搗散﹐以安臍中瘥止﹐甚妙。

《外臺》﹕《古今錄驗》療小兒臍汁不瘥。

黃柏黑散方黃柏﹝炙﹐一兩﹞釜底墨﹝四分﹞上二味搗﹐和作散﹐以粉臍中卽瘥。

《外臺》﹕《古今錄驗》療小兒臍著濕。

暖鹽豉熨方上用鹽﹑豉等分﹐搗作餅如錢許。安新瓦上炙令熱用﹐熨臍上瘥止。亦用黃柏末以粉之﹐妙。

《外臺》﹕《備急》治小兒臍赤腫方。

杏仁﹝二分﹐熬令紫色﹞豬牙車骨中髓上二味先研杏仁﹐入此髓和令調﹐塗之臍上。﹝《千金》同。﹞《外臺》﹕《備急》急治兒生過月臍汁出方。

上用絳帛燒灰研﹐敷臍中。﹝《千金》同。﹞姚和眾治小兒臍腫方。

上用桂心﹐炙令熱熨之﹐日可四﹑五度。

《子母祕錄》小兒臍風濕腫﹐久不瘥方。

上用蜂房燒灰﹐末敷之。

《子母祕錄》治小兒臍赤腫方。

上用杏仁杵如脂﹐掌中相和﹐敷臍上。

《聖惠》治小兒臍腫濕﹐久不瘥。

封臍散方胡粉﹝一分﹞雄鼠糞﹝七枚﹐燒灰﹞甑帶﹝一圍﹐燒灰﹞漧薑灰綿帛灰白石脂﹝各半兩﹞上件藥相和細研﹐加麝香末一錢。看臍欲落不落﹐卽封臍便瘥。如未患敷之卽終不患。燒藥時不得令有別灰也。

《聖惠》治小兒臍濕腫﹐逾月不止方。

幹蝦蟆皂莢子白礬﹝並燒灰。各一分﹞上件藥細研令勻﹐少少敷臍中。

《聖惠》治小兒臍中赤腫﹐汁出不止方。

蝦蟆牡蠣﹝各一枚﹞上件藥並燒爲灰﹐細研如粉﹐每取少許敷臍中。日三﹑兩上卽瘥。

《聖惠》治小兒臍濕不乾方。

白礬﹝燒灰﹞龍骨﹝各一分﹞上件藥細研﹐敷臍中取瘥爲度。﹝《頗囟經》漢東王先生方同﹐皆有麝香少許。﹞《聖惠》又方上用白礬燒灰﹐細研敷之。

茅先生治小兒臍常濕不乾方。

上用蠶蛻燒灰﹐入輕粉幹貼。

錢乙柏墨散治小兒斷臍後﹐爲水濕所傷﹐或袍濕气傷於臍中﹐或解脫風冷所乘﹐故令小兒四肢不和﹐臍腫多啼﹐不能乳哺﹐宜速療之。

黃柏﹝銼﹞釜下墨煤亂髮﹝燒。各等分﹞上爲細末﹐每用少許敷之。

漢東王先生《家寶》﹕治嬰兒因剪臍傷於外風﹐故臍瘡不乾方。

上以綿不拘多少﹐燒灰﹐舊綿亦佳﹐爲末。每用少許﹐幹摻之。

張渙﹕嬰兒臍瘡腫濕﹐經久不瘥。若至百日﹐卽危急方。

胡粉﹝細研﹞漧薑﹝燒灰﹐細研﹞白石脂﹝燒存性﹐細研。各一錢﹞上件同再研。用藥一字至半錢﹐敷臍中﹐時時用。

《良方》治小兒臍久不幹出膿﹐赤腫及淸水出。

上用當歸焙榦爲末﹐研細﹐著臍中﹐頻用自瘥。予家小兒常病臍濕伍十餘日﹐貼他藥皆不瘥﹐《聖惠》有十餘方﹐從上試之﹐至此方一敷而幹。後因尿濕瘡復病﹐又一貼愈。

《莊氏家傳》﹕小兒患气臍﹐臍大如栗﹐虛腫而軟痛。

上用竹瀝塗之﹐日數上自消。

《莊氏家傳》治嬰兒縛尿濕腌破。

上用屋爛艸爲末﹐頻摻效。

《聖惠》灸法﹕小兒臍腫﹐灸腰後對臍骨節間三壯﹐炷如小麥大。

卷第五

初生有臍瘡第十七《巢氏病源》小兒臍瘡候﹕臍瘡由初生斷臍﹐洗浴不卽拭燥﹐濕气在臍中﹐因解脫遇風﹐風濕相搏﹐故臍瘡久不瘥也。臍瘡不瘥﹐風气入傷經脈﹐則變爲癇也。

《葛氏肘後》治風臍及臍瘡久不瘥方。

上用幹蝦蟆燒爲灰敷之﹐日三﹑四佳。﹝《千金翼》臍有汁﹐亦用此方﹐見裹臍法。﹞《千金》治小兒臍中生瘡方。

上用桑汁敷乳上﹐使兒飲之。

《千金》又方上用羊乳及血令飲之。

《千金》治小兒風臍﹐遂作惡瘡﹐歷年不瘥﹐汁出不止方。

上燒蒼耳子粉之。

《千金》又方上用幹蠐螬虫末粉之﹐不過三﹑四度瘥。

《千金》治小兒臍不合方。

上用大車轄脂燒灰﹐日二敷之。

《千金》治小兒臍中生瘡方。

上用甑帶燒灰﹐和膏敷之。

《子母祕錄》小兒臍瘡不合方。

上用黃柏末塗之。

《聖惠》治小兒臍瘡﹐久不瘥方。

幹蝦蟆﹝一分﹐燒灰﹞白礬﹝一分﹐燒灰﹞上件藥合研令細﹐以敷臍中。

《聖惠》又方黃連﹝末﹞胡粉﹝各半兩﹞上件藥合研令細﹐以敷臍中。

《聖惠》又方上用馬齒莧﹐曝榦爲末敷之。

《聖惠》又方上用龍骨燒﹐細研爲末敷之。

《聖惠》又方上用香豉﹐炒令黃焦﹐搗﹑羅爲末敷之。

《聖惠》又方上用伏龍肝﹐細研敷之。

張渙﹕嬰兒臍瘡不瘥﹐風气傳於經絡﹐變爲癇疾者﹐宜急用金黃散方川黃連﹝一分﹐別爲末﹞胡粉﹝別研﹞龍骨﹝燒灰﹐別研。各五錢﹞上件同再研﹐爲細末。每用少許敷臍中﹐時時用。

卷第六﹝稟受諸疾﹞凡十九門

卷第六

解顱第一《巢氏病源》小兒解顱候﹕解顱者﹐其狀﹕小兒年大囟應合而不合﹐頭縫開解是也。由腎气不成故也。腎主骨髓﹐而腦爲髓海﹐腎气不成則髓腦不足﹐不能結成﹐故頭顱開解也。

《嬰童寶鑑》﹕小兒客風傷腑﹐卽顱骨解囟。

《大萬全方》小兒頭病方論﹕小兒有解顱候﹐有囟不合候﹐有囟陷候﹐此三者大同而小異也。解顱者﹐謂小兒年長而頭顱開解也。夫腎主骨﹐今骨不合﹐頭縫開解﹐此腎气不成故也。其囟不合與囟陷﹐𨿽因臟腑有熱﹐熱气上衝﹐致囟或不合或陷﹐然亦本於腎气不足也。

《玉訣》小兒骨气所傷候歌﹕解顱鶴膝腑傷風﹐囟腫因驚胃气攻。語澀行遲胎气促﹐筋拳瞪目是肝風。

此患當先行風气﹐利膈下涎。次和臟腑﹐卽無誤也。

《葛氏肘後方》治小兒解顱。

蟹足骨﹑白蘞等分﹐細末﹐乳汁和塗上﹐幹又敷。

《千金》治小兒解顱方。

熬蛇蛻皮﹐末之﹐和豬頰車中髓﹐敷頂上﹐日三﹑四度。

《千金》又方豬牙頰車髓﹐敷囟上瘥。

《千金》治小兒腦長解顱不合﹐羸瘦色黃﹐至四﹑五歲不能行。

半夏熨方半夏﹝湯洗七徧﹞生薑芎﹝各一兩﹞細辛﹝三兩﹞桂心﹝一尺﹞烏頭﹝去皮臍﹐十枚﹞上六味咀﹐以醇苦酒五升漬之。時﹐煮三沸﹐絞去滓﹐以綿一片浸藥中﹐適寒溫以熨囟上﹐冷更溫之﹐復熨如前。朝暮各三﹑四熨乃止﹐二十日愈。﹝《嬰孺方》只五味﹐無生薑﹐又不用苦酒。﹞《千金》治小兒解顱。

三物細辛敷方細辛桂心﹝各半兩﹞漧薑﹝炮十八銖﹞上末之。以乳汁和敷顱上﹐幹復敷之﹐兒面赤卽愈。

《簡要濟眾》治小兒解顱不合。

驢蹄不許多少﹐燒灰研﹐以生油和﹐敷於頭骨縫上﹐以瘥爲度。

《聖惠》治小兒解顱囟大﹐身有痼熱﹐頭汗出﹐腹脹咳嗽﹐上气肩息﹐脛蹇足交﹐三歲不行﹐皆治之。

鐘乳丸方鐘乳粉防風﹝去蘆頭﹞熟漧地黃牛黃﹝細研﹞甘艸﹝炙﹞漆花﹝《嬰孺方》以此一味爲豺漆﹐蓋五加皮也。﹞上各一分搗﹐羅爲末﹐入研了藥﹐更研令勻﹐以犬腦髓和丸如麻子大。每服以粥飲下三丸﹐早晨﹑午間。

日晚各一服。量兒大小﹐以意加減。

《聖惠》治小兒顱骨開。宜塗白芨散方白芨細辛防風﹝去蘆頭﹞柏子仁上各一分搗﹐細羅爲散。以乳汁調塗兒顱骨上﹐日再用之。

《嬰孺方》治小兒腦長喜搖頭﹐解顱。

狗腦丸方狗腦﹝一个﹞豺漆﹝五加皮也﹞甘艸﹝炙﹞白術防風鐘乳石漧地黃﹝各一分﹞牛黃﹝二分﹞上以狗腦丸小豆大。一歲飲下二丸﹐日再﹐未知加之。又云﹕兒囟常令暖﹐冷卽病死。

《嬰孺方》小兒錮囟藥﹐使腦不長。

芍藥粉上取黃雌雞臨兒囟上﹐刺其冠﹐以血滴囟上﹐血上以芍藥粉敷之﹐使血不見﹐一日立瘥。

《嬰孺方》治小兒解顱囟大﹐身羸汗出﹐肺脹咳上气﹐三﹑五歲不行。

狗腦丸方甘艸﹝炙﹞地黃﹝各三分﹞防風白術﹝各二分﹞鐘乳粉牛黃﹝各二銖﹞上爲末﹐狗腦丸如小豆大。二歲飲服七丸﹐日再稍加之。

張渙﹕嬰兒頭骨應合而不合﹐頭縫開解﹐名曰解顱。宜用玉乳丹方鐘乳粉﹝根據古法制煉者﹞柏子仁﹝別研﹞熟漧地黃﹝根據法蒸焙者﹞當歸﹝洗焙漧。各半兩﹞防風﹝銼﹞補骨脂﹝淨煉炒。各一兩﹞或加黃﹑茯苓上件除別研者碾爲細末﹐次入鐘乳粉等拌勻﹐煉蜜和如黍米大。每服十粒﹐煎茴香湯下﹐乳食前。

《萬全方》治小兒解顱囟大﹐身有痼熱﹐頭汗出﹐腹脹咳嗽﹐上气肩息﹐脛蹇足交﹐三歲不行皆治之。

磁石丸磁石﹝火﹐醋淬七徧﹐細研飛過﹞防風﹝去蘆頭﹞熟漧地黃牛黃﹝研入﹞甘艸﹝炙﹞漧漆﹝炒令煙出。以上各一分﹞上搗﹐羅爲末﹐入研了藥﹐更同研勻﹐以犬腦髓和丸如麻子大。每服三丸﹐粥飲下﹐早晨﹑午間﹑日晚各一服。量兒大小以意加減。

長沙醫者丁時發傳治小兒解顱。

虎骨方虎骨敗龜板不灰木乳香﹝各半兩﹞上爲末。用生豬血於手心內調﹐塗在頭縫開處﹐以舊綿子包裹七日﹐第八日以蔥湯水洗去前藥﹐再用此藥塗之。經年者已減一分﹐又歇三日﹐方再用藥塗之。又服參苓散人參茯苓白附子﹝炮﹞羌活甘艸﹝炙﹞芍藥白術﹝水煮。各一分﹞犀角屑京芎藿香﹝後三味減一半﹞上爲末。每服半錢﹐水一盞﹐用少金銀同薄荷三葉煎至三分﹐溫服﹐通驚气。

卷第六

囟不合第二《聖惠》﹕夫小兒囟不合者﹐此乃气血少弱﹐骨本不榮故也。皆由腎气未成﹐肝肺有熱﹐壅熱之气上衝於腦﹐遂令頭髮漧枯﹐骨髓不足﹐故令囟不合也。

錢乙論解顱﹐六年大而囟不合﹐腎气不成也﹐長必少笑。更有目白睛多﹐白色瘦者﹐多愁少喜也。余見腎虛。

《千金》治小兒囟門不合方。

防風﹝一兩半﹞柏子仁白芨﹝各一兩﹞上三味末之﹐以乳和敷囟上。十日知﹐二十日愈。日一。

《嬰孺方》狗腦丸治小兒三歲不行﹐腦長囟大﹐頭汗出﹐有熱﹐足燥脛交方。

鐘乳石漧地黃甘艸豺漆﹝五加皮也﹞防風﹝各等分﹞上爲末﹐狗腦丸如小豆大。飲下二丸﹐日進三服﹐夜二服。

《嬰孺方》治小兒囟開不合方。

防風﹝六分﹞白芨﹝四分﹞梔子﹝三分﹞上爲末。以乳汁蜜和﹐塗囟上﹐日一度。

《嬰孺方》小兒囟開令合方。

防風﹝六分﹞白芨﹝二分﹞上爲末。乳和塗囟上﹐日十度﹐以知爲度。二十日當合。

錢乙治囟開不合﹐鼻塞不通。

天南星大者﹐微炮去皮﹐爲細末。淡醋調﹐塗緋帛上﹐貼囟上﹐火灸﹐手頻熨之。

張渙﹕嬰兒解顱﹐囟不合﹐囟塡﹐囟陷下不平。皆由腎經虛熱。宜用對囟散方蛇蛻皮﹝一兩燒灰﹐細研﹞防風川大黃﹝濕紙裹火﹐煨存性。﹞白芨﹝各半兩﹞上件碾爲細末﹐入靑黛半兩﹐同研勻。每用半錢﹐以豬膽汁調勻﹐用一紙囟子攤之﹐四邊回各畱少白紙﹐用淡醋﹑生麵糊貼囟上﹐不住以溫水潤動﹐一伏時換。

《莊氏家傳方》治腦縫不合。

山茵陳﹝一兩﹞車前子百合﹝各半兩﹞上爲末﹐用烏牛乳汁調塗腳及腦縫上﹐用帛子裹頭﹐三日一換﹐五上必效。

《王氏手集》封囟散方治囟開不合﹐頭縫開張﹔囟開崎陷﹐咳嗽鼻塞。

柏子仁防風天南星﹝各四兩﹞上爲細末。每用一錢﹐以豬膽汁調勻﹐稀稠得所﹐攤在緋絹帛上﹐看囟子大小剪貼。一日一換﹐不得令幹﹐時時以湯潤動。

《聖惠》小兒囟開不合﹐灸臍上﹑臍下各五分。二穴各三壯。灸瘡未合﹐囟開先合﹐炷如小麥大。

卷第六

囟塡第三《巢氏病源》小兒囟塡候﹕小兒囟塡﹐由乳哺不時﹐饑飽不節﹐或熱或寒﹐乘於脾胃﹐致腑臟不調﹐其气上衝所爲也。其狀囟張如物塡其上﹐汗出﹐毛髮黃而短者是也。若寒气上衝卽牢HT﹝音昴﹐履頭也﹐腫硬如履頭疊起。﹞熱气上衝卽柔軟。又小兒脇下有積﹐又气滿而體熱﹐熱气乘於髒﹐髒气上衝於腦囟﹐亦致囟塡。又咳且啼﹐而气乘髒上衝﹐亦病之。啼甚久﹐其气未定﹐因而乳之﹐亦令囟塡。所以然者﹐方啼之時﹐陰陽气逆上衝故也。

《石壁經》三十六種積熱囟虛腫候歌﹕積聚脾中熱不通﹐致令面赤口唇紅。胸髙夜嗽多脹﹐休使流傳肺有風。喉裏作聲涎上壅﹐囟門腫起熱來衝。但教涼膈安靈府﹐能使三朝速有功。

積有冷熱皆能作腫。冷則糞白﹐或酸臭气沖人。亦有虫出﹐其食物皆不能化﹐腹脹滿而多困﹐喉中亦鳴也。

熱則使多渴﹐其糞赤色﹐面亦黃赤﹐口內臭气﹐亦虫出。各看其證候調治﹐且須分水谷去積﹐並調气。冷則溫脾胃﹐熱則去其熱﹐化涎止渴。囟隱則冷也﹐腫則熱也。﹝《鳳髓經》此候歌括一同。有注云﹕宜與金華散。﹞《石壁經》三十六種積熱囟虛腫候云﹕此候宜將時气門中。三十六種除濕散﹐濃煎﹐桑白皮湯下。

《小兒形證論》四十八候﹕積熱囟虛腫歌一同。後云﹕此候肺熱生風﹐涎鳴囟腫﹐將白丁香膏一﹑二服﹐或南星丸一﹑二服便退。

《祕要指迷論方》﹕凡小兒生下一月﹐日內或囟門腫﹐此乃受胎熱气﹐卽用黃柏膏塗於足心湧泉穴。如陷卽用半夏膏塗手心。此乃嬰兒腎流受冷气。邪干心﹐致令病生。﹝黃柏﹑半夏皆爲末﹐皆冷水調貼﹞

卷第六

囟陷第四《巢氏病源》小兒囟陷候﹕此謂囟陷下不平也。由腸內有熱﹐熱气燻髒﹐髒熱卽渴引飲。而小兒泄利者﹐卽腑臟血气虛弱不能上衝髓腦﹐故囟陷也。

《聖惠》治小兒臟腑壅熱﹐气血不榮﹐致囟陷不平者。

生漧地黃散方生漧地黃﹝二兩﹞烏雞骨﹝一兩塗﹐醋炙令黃。﹞上件藥搗﹐細羅爲末。不計時候﹐以粥飲調下半錢。

《聖惠》治小兒囟陷方。

上取豬牙車骨髓﹐煎如膏﹐塗囟上良。

《聖惠》又方上以狗頭骨炙令黃﹐搗﹑羅爲末。以雞子淸調塗之。

《聖惠》又方上以天靈蓋炙令黃﹐搗﹑羅爲末。以生油塗調之。

《千金》小兒囟陷﹐灸臍上﹑下各半寸﹐及鳩尾骨端。又足太陰各一壯。

卷第六

滯頤第五《巢氏病源》小兒滯頤候﹕滯頤之病﹐是小兒多涎唾流出﹐漬於頤下﹐此由脾冷液多故也。脾之液爲涎﹐脾气冷﹐不能收制其津液﹐故冷涎流出﹐滯漬於頤也。

《五關貫眞珠囊》小兒滯頤疾候﹕滯頤疾者﹐涎流口邊無時﹐此卽因風冷入脾胃﹐故令涎水常流。

《惠濟方》小兒滯頤候歌﹕﹝宜蔥湯丸﹐取用銀白丸補﹞滯頤爲患本因傷﹐流出淸涎口角傍。此患脾虛寒胃口﹐愚夫卻道破涎囊。終朝服藥全無效﹐夜臥流涎亦汗牀。洗肺更宜溫胃口﹐脾元一壯自安康。

《千金》治小兒口中涎出方。

以白羊屎內口中。

《千金》又方以東行牛口中沫﹐塗口中及頤上。

《千金》又方桑白汁塗之瘥。

張渙﹕小兒有多涎﹐常畱在兩口角﹐此由脾胃有冷﹐流出漬於頤下﹐乃名滯頤之病。

宜溫脾丹方半夏﹝一兩﹐用生薑六兩同搗﹐細炒令黃﹞丁香木香﹝各一兩﹞漧薑白術靑橘皮﹝各半兩﹞上件搗﹐羅爲末﹐煉蜜和如黍米大。每服十粒﹐米飲下。量兒大小加減。

張渙溫胃散治脾冷流涎。

半夏﹝白礬水浸﹐炒黃﹞人參﹝去蘆頭﹞肉豆蔻白術漧薑甘艸﹝炙。以上各半兩﹞丁香﹝一兩﹞上件搗﹐羅爲細末。每服一錢﹐水八分一盞﹐入生薑二片﹐煎五分去滓﹐溫服食前。

卷第六

齒不生第六《巢氏病源》小兒齒不生候﹕齒是骨之所終﹐而爲髓之所養也。小兒有稟气不足者﹐髓卽不能充牙齒骨﹐故齒久不生也。

《千金翼方》﹕溺中竹木主小兒齒不生﹐正旦刮﹐塗之卽生。

《外臺》﹕《短劇》又方取雌鼠屎三﹑七枚﹐以一枚拭齒根處﹐盡此止﹐二十一日齒當生。雌鼠屎﹐頭尖是也。《千金》同。《楊氏產乳方》用三十枚﹐仍云雌糞﹐用兩頭丸者。

《聖惠》治小兒齒不生﹐或因落不生方上取牛糞中黑豆二﹑七枚﹐小開去頭上皮﹐以此豆頭開處﹐注齒根上﹐時時用之﹐當效。

張渙云﹕稟受腎气不足者﹐卽髓不彊。蓋骨之所終而爲髓﹐髓不足不能充牙齒﹐故齒不生。

宜香附丹方大香附子﹝揀淨﹐刮去皮﹞沈香﹝各一兩﹞檳榔雌鼠糞﹝燒灰﹞幹蟾﹝燒灰。以上各半兩﹞上件搗﹐羅爲末﹐用羊髓四兩﹐煮爛和成膏如黍米大。每服十粒﹐麝香湯下。量兒大小加減。

卷第六

發不生第七《巢氏病源》小兒頭髮不生候﹕足少陰爲腎之經﹐其華在發。小兒有稟性﹐少陰之血气不足﹐卽發疏薄不生。

亦有因頭瘡而禿落不生者﹐皆由傷損其血﹐血气損少﹐不能榮於發也。

《千金》治少小頭不生發。

一物楸葉方楸葉搗取汁﹐敷上立生。﹝《千金翼》取楸葉中心﹐絞汁塗。﹞《千金》治小兒頭不生發方。

燒鯽魚灰末﹐以醬汁和敷之。

《千金翼》治發薄不生方。

先以醋泔淸洗禿處﹐以生布揩令火熱﹐臘月豬脂並細研鐵﹐生煎三沸塗之。日三徧。

《外臺》深師療頭風烏啄膏﹐生發令速長而黑光潤方﹐亦治小兒發不生。

烏啄莽艸石南星艸續斷皂莢﹝去皮子﹐熬﹞澤蘭白術﹝各二兩﹞辛夷人﹝一兩﹞柏葉﹝切﹐半升﹞豬脂﹝二升﹞上十味以苦酒漬一宿﹐以脂煎於東向竈釜中﹐以葦薪煎之。先置三堆土﹐每一沸卽下置一堆土。候沸定﹐卻上至三沸﹐共置土堆上﹐三畢成膏訖去滓﹐置銅器中。數北向屋澑﹐從西端至第七澑下埋之﹐三十日藥成。

小兒當刮頭﹐日三塗。大人數沐﹐沐已塗之甚驗。

《本艸》甑气水﹐主長毛髮。以物於炊飲飯時承取沐頭﹐令發長密黑潤。不能多得﹐朝朝梳。小兒頭漸漸覺有﹐益好。

《圖經》曰﹕小兒白禿﹐發不生﹐搗楡皮末﹐苦酒調塗之。

《聖惠》治小兒腦疳﹐頭髮連根作穗子﹐脫落不生﹐兼瘡白禿﹐發不生者。並宜用生發神效黑豆膏方黑豆苣勝﹝各三分﹞訶梨勒皮﹝一兩﹞上件藥搗﹐羅爲末﹐以水拌令勻﹐內於竹筒中﹔以亂髮塞口﹐用灰白煨取油﹐貯於瓷器中。先以米泔皂莢湯洗頭﹐拭漧﹐塗之﹐日再用﹐十日發生。

《聖惠》又方葛根末豬脂羊脂﹝各二兩﹞上件藥入銚子內﹐以慢火熬成膏﹐收於瓷盒中。每取一錢﹐塗摩頭上﹐日再用﹐不過五﹑七度效。

《聖惠》治小兒白禿﹐不生發﹐燥痛。宜用香薷煎方陳香薷﹝二兩﹞胡粉﹝一兩﹞豬脂﹝半兩﹞上件藥﹐以水一大盞煎香薷﹐取汁三分去滓﹐入胡粉﹑豬脂相和令勻。塗於頭上﹐日再用之。

《聖惠》治小兒頭禿不生發﹐苦癢。

蔓菁子散方上取蔓菁子﹐搗爲末﹐以豬脂調塗於禿處佳。

《聖惠》又方上用貫眾燒灰﹐細研。以油調敷之。

《聖惠》又方上取麻子一升﹐熬黑﹐壓取脂﹐敷頭上良。

《聖惠》又方上用鹽湯洗之﹐生油和蒲葦灰敷之。

《聖惠》又方上用雁脂敷之佳《嬰孺方》治小兒發不生。

熊白上取塗之。

《嬰孺》又方桃葉上取汁塗。

《嬰孺》又曰﹕煮雞子取七个﹐剝去白﹐熬令汁出﹐取塗之。

張渙云﹕稟受气血不足﹐不能榮於發﹐故頭髮不生﹐呼爲疳病﹐非也。宜苣勝丹方苣勝﹝一合﹐別研﹞當歸﹝洗﹐焙漧﹞生漧地黃芍藥﹝各一兩﹐以上搗﹐羅爲細末﹞胡粉﹝半兩﹐細研﹞上件同研勻﹐煉蜜和如黍米大。每服十粒﹐煎黑豆湯下。兼化塗搽頭上無妨。量兒大小加減。

卷第六

發黃第八《巢氏病源》小兒頭髮黃候﹕足少陰爲腎之經﹐其血气華於發。若血气不足﹐則不能潤悅於發﹐故發黃也。

《千金翼》發黃方臘月豬膏和羊屎灰﹑蒲灰等分敷之﹐三日一爲﹐取黑止。

《千金翼》又方以醋煮大豆爛﹐去豆﹐煎令稠﹐塗發。

《千金》又方熊脂塗髮梳之﹐散頭牀底﹐伏地一食頃卽出。形盡當黑﹐用之不過一升。

安師傳治小兒發黃極妙方。

破故紙不計多少﹐銀石器中慢火炒丸。

上爲細末﹐用地黃汁煎成膏﹐和爲丸綠豆大。每服十五﹑二十丸﹐鹽湯送下﹐食前。

卷第六

虫胞第九﹝謂胎中頭生瘡﹐其瘡有虫﹞《巢氏病源》虫胞候﹕小兒初生﹐頭卽患瘡﹐乃至徧身﹐其瘡有虫﹐故因名虫胞也。

固堤張先生論小兒虫胞﹕《巢源》徒有其證﹐而後世不見其方。大抵是小兒初生﹐頭上便卽有瘡﹐迆邐侵淫﹐生至身體。又其瘡有虫﹐似從胞中有虫也﹐故謂之虫胞。治之之法﹐服去蟯虫等藥﹐又洗貼頭瘡藥中藥虫之藥﹐可以爲效矣。

《子母祕錄》﹕小兒頭身諸瘡有虫﹐燒雞卵殼研和豬脂敷之。

《千金》治小兒頭瘡方。﹝此以下數方﹐皆能殺虫。﹞胡粉﹝一兩﹞黃連﹝二兩﹞上二味末之﹐洗瘡去痂﹐拭漧敷之卽瘥。更發﹐如前敷之。

《千金》又方胡粉連翹﹝各一兩﹞水銀﹝半兩﹞上三味以水煎連翹﹐內胡粉﹑水銀和丸敷之。

《千金》又方胡粉白松脂﹝各二兩﹞水銀﹝一兩﹞豬脂﹝四兩﹞上四味合煎去滓﹐內水銀粉調敷之。

《千金》治小兒頭瘡。

苦參洗湯方苦參黃芩黃連黃柏甘艸﹝炙﹞大黃芎﹝各一兩﹞蒺藜子﹝三合﹞上八味咀﹐以水六升煮取三升﹐漬布瘡上﹐日數徧。

安師傳治小兒虫胞藥方。

百部雄黃黃柏上三味等分爲末﹐油調塗瘡上。

卷第六

鶴節第十《巢氏病源》小兒鶴節候﹕小兒稟生﹐血气不足﹐卽肌肉不充﹐支節柴瘦﹐骨節皆露﹐如鶴之腳節也。

《聖惠》論﹕夫腎臟者﹐精神之所捨﹐元气之所系。若其气彊盛﹐則骨髓滿溢﹐故令肌體充盛之。若气血不足﹐臟腑勞傷﹐眞气不守﹐邪气所侵﹐則腎气虛弱﹐骨髓枯竭﹐不能榮華﹐故令骨萎羸瘦也。

《外臺祕要》療小兒羸瘦。常服不妨乳方甘艸﹝五兩﹐炙﹞上一件搗﹐篩﹐蜜丸如小豆大。一歲兒服十丸﹐日三﹐盡卽更合。

《集驗方》﹕小兒稟气不足﹐眞元怯弱﹐肢體柴瘦。補其本气﹐自然气體充盛﹐肌膚盈溢。宜補腎地黃丸熟漧地黃﹝八分﹐焙﹐秤﹞山茱萸幹山藥﹝各四錢﹞澤瀉牡丹皮白茯苓﹝去皮。各三錢﹞上爲末﹐煉蜜和丸如梧桐子大。三歲以下二﹑三丸﹐溫水空心化下。

卷第六

手拳不展第十一《聖惠》論﹕夫小兒手拳者﹐由在胞之時﹐其母臟腑虛爲風冷所乘﹔兒生之後﹐肝气不足﹐致筋脈攣縮﹐不得伸展﹐故令手拳不展也。

《聖惠》治小兒手拳不展﹐是肝气不足﹐內傷風邪。宜服薏苡仁散方薏苡仁﹝三分﹞秦艽﹝去苗﹞防風﹝去蘆頭﹞酸棗仁﹝微炒﹞甘艸﹝微炙赤﹐銼。以上各半兩﹞當歸﹝銼﹐微炒﹞桂心﹝各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減﹐不計時候服之。

《聖惠》治小兒手不展﹐是風邪滯气所客﹐令榮衛不通。宜服羚羊角散方羚羊角屑羌活五加皮白蘚皮桂心﹝以上各一分﹞麻黃﹝半兩﹐去節﹑根﹞甘艸﹝半分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分去滓。量兒大小分減﹐不計時候溫服。

《聖惠》又方麻黃﹝半兩﹐去節﹑根﹞桂心赤芍藥羌活細辛甘艸﹝炙微赤﹐銼。以上各一分﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候。量兒大小﹐分減溫服。

張渙治小兒受肝气怯弱﹐致筋脈攣縮﹐兩手伸展無力。宜薏苡丹方。又治手拳不展。

當歸﹝洗﹐焙漧﹞秦艽﹝去苗﹞薏苡仁﹝湯浸﹐去皮研細﹞酸棗仁防風羌活上件各等分搗﹐羅爲細末﹐煉蜜和如雞頭大。每服一粒至二粒﹐麝香荊芥湯化下﹐不計時候。

卷第六

腳拳不展第十二《聖惠》論﹕夫小兒腳拳者﹐由在胞之時﹐其母臟腑內有積冷﹐爲風邪所乘﹐兒生之後﹐腎气不足﹐血气未榮﹐故令腳指拳縮不展也。

《聖惠》治小兒腳不展﹐指拳縮。宜服當歸散方當歸﹝銼﹐微炒﹞麻黃﹝去根節。各半兩﹞羌活酸棗仁﹝微炒﹞人參﹝去蘆頭﹞杜仲﹝去粗皮﹐微炙﹐銼﹞桂心上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。量兒大小﹐乳食前分減服之。

《聖惠》治小兒腳拳不展﹐筋急幹細。

山茱萸散方山茱萸羌活薏苡仁桂心羚羊角屑當歸﹝銼﹐微炒﹞甘艸﹝炙微赤﹐銼﹞黑豆﹝炒熟﹞白茯苓防風﹝去蘆頭。以上各一分﹞生漧地黃麻黃﹝去根節。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。每於乳食前﹐量兒大小分減溫服。

《聖惠》治小兒腳指拳縮。宜服生漧地黃丸方生漧地黃郁李仁﹝湯浸﹐去皮尖微炒。各半兩﹞牛膝﹝去苗﹞防風﹝去蘆頭﹞桂心海桐皮羌活白茯苓薏苡仁﹝以上各一分﹞上件藥搗﹐羅爲末﹐煉蜜和丸如綠豆大。每於乳食前以溫酒下七丸。量兒大小加減服之。

《張渙方》小兒稟受腎气不足者﹐气血未榮﹐腳指拳縮無力﹐不能伸展。宜海桐皮散方。治腳拳不展。

海桐皮牡丹皮當歸﹝湯洗﹐焙漧﹞熟漧地黃牛膝﹝酒浸焙漧。以上各一兩﹞補骨脂山茱萸上件搗﹐羅爲細末。每服一錢﹐水八分一盞﹐入蔥白二寸﹐煎至五分。去滓溫服﹐食前。

卷第六

語喫第十三《千金》論﹕小兒初出腹有連舌﹐舌下有膜如石橊子﹐中膈連其舌下後喜﹐令兒言語不發不轉也。可以摘斷之﹐微有血出無害。若血出不止﹐可燒發作灰末敷之﹐血便止。

《小兒集驗方》云﹕小兒語喫﹐本於心气不足﹐舌本無力﹐故欲有言而舌不能運。又有成於積習而然者﹐是生而不喫﹐一旦小兒相較而喫﹐俗諺所謂﹕學喫三日﹐攺喫三年是也。心气不足而舌本無力﹐可調之以藥。若其積習而成﹐則初習之時﹐令詳緩而語﹐急攺之爲上。

陳藏器《本艸》云﹕鴝鵒主喫﹐取炙食之﹐小兒喫不過一枚瘥也。臘月得者﹐主老嗽。

《明堂鍼灸經》灸翳風二穴﹐在耳後陷中﹐按之引耳中﹐手足少陽三會。治耳聾﹑口眼斜﹐失欠脫頜﹐口噤不開﹐喫不能言﹐頰腫﹐牙車急痛。

卷第六

通睛第十四《龍木論》論小兒通睛外障﹐此眼初患時﹐皆因失誤築打著頭面﹐額角兼倒蹙撲下﹐令小兒肝受驚風﹐遂使眼目通睛。宜服牛黃丸﹑犀角飲子﹑通頂石南散立效。

牛黃丸方牛黃白附子肉桂幹蠍芎石膏﹝各一兩﹞白芷藿香﹝各半兩﹞朱砂麝香﹝各少許﹞上爲末﹐煉蜜爲丸梧桐子大。臨臥薄荷湯下三丸。乳母忌熱面﹑豬肉等。小兒化服亦得。

又犀角飲子方犀角﹝一兩﹞射漧艸龍膽﹝各半兩﹞鉤藤﹝三分﹞黃芩人參茯苓甘艸﹝炙﹞遠志﹝各一分﹞上爲末﹐水一盞﹐散一錢﹐煎至五分。食後去滓溫服。

通頂石南散石南﹝一兩﹞藜蘆﹝三分﹞瓜蒂﹝五﹑七个﹞上爲末﹐每用一粳米許﹐一日兩度﹐通頂爲妙。

安師傳治小兒通睛眼方。

竹葉﹝四十九片﹞黑豆﹝四十九粒﹞石決明﹝研極細﹐一錢﹞上三物用水一盞半同煎至半盞﹐遂旋隨兒大小與溫服少許。令兩日盡﹐再煎服之。

卷第六

湣塞第十五《巢氏病源》小兒湣塞候﹕人有稟性陰陽不和而心神湣塞者﹐亦有因病而精采暗純。皆由陰陽之气不足﹐致神識不分明也。

《葛氏肘後方》療人心孔湣塞多忘喜誤。

七月七日﹐取蜘蛛网著領中﹐勿令人知。

《葛氏肘後》又方丁酉日﹐密自至市買遠志﹐著巾角中還﹐末服之﹐勿令人知。

《葛氏肘後》又方丙午日﹐取鱉甲﹐著衣帶上良。

《葛氏肘後》又方取牛﹑馬﹑豬﹑雞心肝﹐榦之末﹐向日酒服方寸匕﹐日三﹐問一知十。

《葛氏肘後》﹕孔子大聖智枕中方茯苓人參茯神﹝各五分﹞菖蒲﹝二分﹞遠志﹝七分﹞上爲末﹐水服方寸匕﹐日三夜一服。

《葛氏肘後》又方章陸花陰漧一百日﹐搗末﹐暮水服方寸匕。暮臥思念所欲知事﹐卽於眠中醒悟。

《葛氏肘後》又方上黨人參半斤﹐七月七日麻谷一升﹐合搗蒸﹐候气盡徧服一刀圭﹐暮臥逆知未然之事。

卷第六

行遲第十六《巢氏病源》小兒數歲不能行候﹕小兒生自變蒸至於能語﹐隨日數血脈骨節備成﹐其臏骨成卽能行。骨是髓之所養﹐若稟生血气不足者﹐卽髓不充彊﹐故其骨不卽成而數歲不能行。

《聖惠》論﹕夫小兒行遲者﹐是肝﹑腎气不足﹐致骨气虛弱﹐筋脈無力﹐故行遲也。

張渙論﹕凡兒生至周歲﹐三百六十日膝骨成乃能行。近世小兒多因父母气血虛弱﹐故令胎气不彊﹐骨气軟弱﹐筋脈無力﹐不能行步。

《嬰童寶鑑》論﹕小兒骨蒸﹐肺脈寒﹐長不能行。

《顱囟經》治小孩子自小傷抱﹐腳纖細無力﹐行立不得﹐或骨熱疳勞﹐肌肉消瘦。

柴胡飲子方柴胡鱉甲﹝米醋塗﹐炙﹞知母桔梗枳殼﹝麩炒﹐去瓤﹞元參升麻上件等分並細銼。每日煎時﹐三歲以下取藥半兩﹐水五合﹐煎二合去滓﹐分兩服﹐空心﹐食前後各一服。

忌毒物。飲後用澡浴方。

《顱囟經》澡浴方苦參茯苓皮蒼術桑白皮白礬﹝各半兩﹞蔥白﹝少許﹞上銼細。每浴時取一兩﹐沸水二升﹐浸藥後通溫與兒浴之。避風於溫處﹐妙。

《千金》治小兒數歲不行方。

取葬家未開戶﹐盜食來以哺之﹐日三便起行。

《千金翼》治小兒數歲不行方。

葬家未開戶時﹐盜取其飯以哺之﹐不過三日卽行﹐勿令人知之。

《千金翼》﹕牛臍中毛﹐主小兒久不行。

《元和紀用經》療小兒三歲不能行﹐由虛弱受气不足﹐腰脊﹑腳﹑膝筋骨軟。

眞五加皮上末之﹐粥飲滴酒少許﹐調一粟殼許﹐日三服。有風骨節不利者尢相宜。經以四味飲﹑黑散﹑紫丸﹑至聖散﹑蜀脂飲﹑麝香丸並此五加皮藥七方﹐謂之育嬰七寶。紫陽道士一名《保子七聖至寶方》﹐專爲一書者﹐此方是也。

《聖惠》治小兒十歲以來﹐血脈不流﹐筋脈緩弱﹐腳膝無力﹐不能行步。宜用生漧地黃丸方生漧地黃當歸﹝銼﹐微炒﹞防風﹝去蘆頭﹞酸棗仁﹝微炒﹞赤茯苓黃﹝銼﹞芎羚羊角羌活甘艸﹝炙微赤﹐銼﹞桂心上件藥各等分搗﹐羅爲末﹐煉蜜和丸如綠豆大。食前以溫酒下十丸﹐更量兒大小加減服之。

《聖惠》治小兒五﹑六歲不能行者﹐骨气虛﹐筋脈弱。宜服益肝腎臟羚羊角丸方羚羊角屑虎脛骨﹝塗醋﹐炙令黃﹞生漧地黃酸棗仁﹝微炒﹞白茯苓﹝以上各半兩﹞桂心防風﹝去蘆頭﹞當歸﹝銼﹐微炒﹞黃﹝以上各一分﹞上件藥搗﹐羅爲末﹐煉蜜和丸如綠豆大。每於食前﹐以溫酒破研五丸服之。﹝錢乙方同﹐至服食法則云﹕每服一皂子大﹐兒大者加之。仍云﹕溫水化下﹐日三﹑四﹐久服取效。﹞《嬰孺方》治小兒不生肌肉﹐又三歲不能行﹐往來寒熱如大癇﹐數發不能灸刺。用五參浴湯方大黃黃芩黃連沙參元參紫參苦參濃朴﹝炙﹞附子﹝炮﹞芍藥﹝以上各二兩﹞消石﹝三兩﹞丹參﹝一兩﹞雷丸﹝五十个﹞上以黍米淘汁三升﹐同煎令三沸﹐適寒溫浴了。當臥汗出﹐余汁更浴﹐煎同上法。甚者加豬蹄一具良﹐更添水。

《嬰孺方》治小兒數歲不行方。

祭米飯上取墓未閉門時﹐取米飯就墓門中哺兒﹐二十日便行﹐勿令人知。

張渙麝茸丹方治數歲不能行﹐曾經大效。

麝香﹝制研﹞茄茸﹝酥炙黃﹞生漧地黃當歸﹝洗焙漧﹞黃﹝銼﹞虎脛骨﹝銼﹐塗酥炙黃﹞上件各一兩﹐搗﹑羅爲細末。用羊髓四兩﹐煮爛成膏如黍米大。每服十粒﹐摩沈香湯下﹐乳食前﹐日三服。

《良方》治小兒筋骨諸疾﹐手足不隨﹐不能行步運動。

左經丸艸烏頭﹝肉白者﹐生﹐去皮臍﹞木鱉﹝去殼﹐別研﹞白膠香五靈脂﹝各三兩半﹞當歸﹝一兩﹞斑蝥﹝二百个﹐去翅足﹐少醋煮熟﹞上爲末﹐用黑豆去皮﹐生杵粉一斤﹐醋煮糊爲丸﹐雞頭大。每服一丸﹐酒磨下。筋骨疾但不曾鍼灸傷筋絡者﹐四﹑五丸必效。予鄰里胡生者﹐一女子膝腕軟不能行立已數年。生因遊淨因佛寺﹐與僧言。有一僧云﹕能治。出囊中丸十枚﹐以四枚與生﹐曰﹕服此可瘥。生如其言與服﹐女子遂能立。生再求藥於院。僧曰﹕非有愛也﹐欲畱以自備。必欲之﹐須合一料。生與錢一千﹐辭不受﹐止畱百錢。後數日得藥﹐並余餘十餘悉歸之。同院僧佐其理藥﹐乃引得此方。予至嘉興﹐有一里巷兒年十歲﹐雙足不能行﹐以一丸分三服﹐服之盡﹐四﹑五丸﹐遂得行。自此大爲人之所知﹐其效甚著。此藥通榮衛﹐導經絡﹐專治心腎肝三經﹐服後小便少淋澀﹐乃其驗也。

《吉氏家傳》﹕五﹑六歲不行方。

石斛牛膝鹿茸﹝酥炙﹞茯苓菟絲子﹝各一分﹞黃﹝二分﹞上件爲末﹐蜜丸桐子大。每服四丸﹐加減﹐溫水下。

長沙醫者丁時發傳﹕治大人﹑小兒銼骨行步艱難﹐腳足無力﹐並皆治之。

續命丹防風乳香蔓荊子﹝炒﹞牛膝麻黃羚羊角屑酸棗仁艸烏頭﹝去皮﹞沒藥白術茯苓﹝各一分﹞天麻﹝酒煮﹞胡麻﹝炒﹞當歸續斷﹝各半兩﹞川烏頭﹝去皮﹞黃﹝各四錢﹞蒺藜﹝半分﹞上件以法制合爲細末﹐煉蜜爲丹﹐小彈子大。每服一粒﹐用蔥酒細嚼﹐一日三﹑五服。用後洗藥﹐服藥三日方洗。

艸烏頭當歸地龍木鱉子紫貝艸楸目蔥須荊芥﹝各一兩﹞上爲末煎湯﹐露腳指甲﹐從上淋洗至下。次用薰法﹕柴胡艸烏頭赤小豆吳茱萸羌活晚蠶沙﹝各一兩﹞上爲末﹐黑豆三升﹐次用熱水泡﹐少傾﹐去黑豆﹐入前件藥﹐依舊煮﹐盆盛﹐燻銼閃處令出骨中汗﹐或無力者亦根據此。

《食療》﹕白鴨卵小兒食之﹐能使兒腳軟不行﹐行多愛倒。若鹽淹食之﹐卽宜人。

《嬰童寶鑑》灸法﹕小兒五歲不能行﹐灸足兩踝﹐各三壯。

卷第六

語遲第十七《巢氏病源》小兒四﹑五歲不能語候﹕人之五臟有五聲﹐心之聲爲言。小兒四﹑五歲不能言者﹐由在胎時其母卒有驚怖﹐內動於兒髒﹐邪气乘其心﹐令心气不和﹐至四﹑五歲不能言語也。

《千金》﹕論小兒初出腹有連舌﹐舌下有膜如石橊子﹐中隔連其舌下後喜﹐令兒言語不發不轉也。可以爪摘斷之﹐微有血出無害。若出血不止﹐可燒發作灰末敷之﹐血便止也。﹝姚和眾云﹕若不摘去﹐兒啞。﹞張渙論﹕心之聲爲言。若兒稍長﹐合語而遲語﹐由妊娠時其母因有驚怖﹐內動於兒髒﹐邪气乘於心﹐使心气不足﹐舌本無力﹐故語遲也。

《千金》治小兒四﹑五歲不語方。

赤小豆酒和敷舌下。

《本艸》日華子云﹕社壇余胙酒﹐孩兒語遲﹐以少許令喫。

《聖惠》治小兒心气不足﹐舌本無力﹐令兒語遲。

芍藥散方赤芍藥﹝一兩﹞黃﹝三分﹐銼﹞犀角﹝屑﹞檳榔甘艸﹝炙微赤﹐銼。以上各半兩﹞上件藥搗﹐粗羅爲末。每服一錢﹐以水一小盞﹐煎至五分去滓。量兒大小﹐不計時候﹐分減溫服。

《聖惠》治小兒五﹑六歲不語者﹐爲心气不足﹐舌本無力﹐發轉不得。亦云風冷傷於少陰之經﹐是以舌難發於五音﹐故至時不語。

菖蒲丸方菖蒲人參﹝去蘆頭﹞黃連﹝去須。以上各半兩﹞麥門冬﹝去心﹐焙﹞天門冬﹝去心焙。各一兩﹞赤石脂丹參﹝各三分﹞上件藥搗﹐羅爲末﹐煉蜜和丸如綠豆大。每服以溫水研下五丸。量兒大小﹐不計時候﹐加減服之。

錢乙治小兒心气不足﹐五﹑六歲不能言。

菖蒲丸石菖蒲丹參﹝各二錢﹞天門冬﹝去心﹐焙秤﹞麥門冬﹝去心﹐焙秤。各一兩﹞赤石脂﹝三分﹞人參﹝半兩﹐切去須焙﹞上同爲細末﹐煉蜜丸綠豆大或麻子大。溫水下五﹑七丸至一﹑二十丸。不計時候﹐日三﹑四服﹐久服取效。

又有病後腎虛不語者。宜兼服錢氏地黃丸﹝方在虛寒門中。﹞張渙菖蒲湯丹方治數歲不能語。

菖蒲﹝一寸﹐九節者﹞遠志﹝去心﹞桂心﹝以上各一兩﹞酸棗仁黃人參﹝去蘆﹞黃連﹝去須。以上各半兩﹞上件搗﹐羅爲細末﹐煉蜜和如雞頭大。每服一粒至二粒﹐煎生薑湯下﹐不拘時候。

《張氏家傳》治小兒不語方。

酸棗仁柏子仁﹝各半兩﹞郁李仁人參﹝各一兩﹞上爲細末﹐蜜煮糊爲丸如梧桐子大。小兒每服十丸。若是气虛之人﹐只使郁李仁﹑人參二件。

《莊氏集》穴灸法﹕四﹑五歲不語﹐灸兩足踝上各三壯。

《莊氏集》穴灸法﹕小兒至五﹑六歲不語﹐是心气不足﹐舌無力﹐發轉難故也。灸心三壯﹐在第五椎下兩旁各一寸五分。

卷第六

龜胸第十八《聖惠》論﹕小兒龜胸者﹐緣肺熱脹滿﹐致使胸髙如龜。又云﹕多食熱乳﹐亦能致此也。

張渙論﹕凡乳母乳兒﹐常捏其宿乳。夏常洗乳淨﹐捏去熱乳。若食兒飲熱乳﹐損傷肺气﹐胸髙脹滿。令兒胸髙如龜﹐乃名龜胸。

《聖惠》治小兒龜胸﹐肺熱壅滯﹐心膈滿悶。

大黃丸方川大黃﹝三分﹐銼﹐微炒﹞天門冬﹝去心焙﹞百合杏仁﹝湯洗去皮﹑尖﹑雙仁﹐麩炒微黃﹞木通桑白皮甜葶藶﹝隔紙炒令紫色﹞川朴硝﹝各半兩﹞上件藥搗﹐羅爲末﹐煉蜜和丸如綠豆大。不計時候﹐以溫水研破五丸服。量兒大小加減服之。

《聖惠》又方甜葶藶﹝隔紙炒令紫色﹞杏仁﹝湯浸去皮﹑尖﹑雙仁﹐麩炒微黃﹞麻黃﹝去蘆節﹞川大黃﹝銼﹐微炒。以上各半兩﹞桂心﹝一分﹞上件藥搗﹐羅爲末﹐煉蜜和丸如綠豆大。不計時候﹐以溫水研下五丸。量兒大小臨時加減。

《聖惠》治小兒龜胸方。

上取龜尿﹐隨多少摩胸骨上﹐卽瘥。

張渙治龜胸百合丹方桑根白皮木通川朴硝杏仁﹝湯浸去皮尖﹞川大黃天門冬﹝去心。各半兩﹞百合﹝一兩﹞上件搗﹐羅爲細末﹐煉蜜爲丸如黍米大。每服十粒﹐米飲下。量兒大小加減。

《吉氏家傳》龜胸方。

葶藶﹝熬﹞大黃﹝各三分﹞桂心﹝一分﹞麻黃﹝二分﹐去節﹞上件爲細末﹐煉蜜爲丸如梧桐子大。每服十丸﹐米飲下。

《聖惠》灸法﹕龜胸緣肺熱脹滿攻胸膈所生。又緣乳母食熱面﹑五辛﹐轉更胸起髙出。灸兩乳前各一寸半﹐上兩行三骨罅間﹐六處各二壯﹐炷如小麥大。春夏從下灸上﹐秋冬從上灸下。若不根據此法﹐則灸十而不能一﹑二愈也。

《莊氏集》穴灸龜胸法﹕取九家灰一料盛簸箕中﹐令兒合面﹐印胸迹於上﹐於龜胸從上當中及兩邊﹐令三姓人同下火﹐各於灰上灸三壯﹐棄灰於河流或水中。

卷第六

龜背第十九《聖惠》論﹕小兒龜背者﹐由坐兒稍早﹐爲客風吹著脊骨﹐風气連於髓﹐使背髙如龜之狀也。

錢乙論龜背﹕龜背者﹐肺熱脹滿﹐攻於胸膈﹐卽成龜胸。又乳母多食五辛亦成。又兒生下﹐客風入骨﹐逐於骨髓﹐卽成龜背。治以龜尿點節骨。取尿水法﹕當蓮葉安龜在上﹐後以鏡照之﹐自尿出﹐以物盛之。

張渙論﹕嬰兒生後一百八十日﹐始骨成﹐方能獨坐。若彊令兒坐﹐坐之太早﹐卽客風寒﹐吹著兒背及脊至骨﹐傳入於髓﹐使背髙如龜之狀﹐乃日龜背。宜松蕊丹﹝方在後。﹞《聖惠》治小兒龜背。

麻黃丸方麻黃﹝三分﹐去根節﹞桂心獨活防風﹝去蘆頭﹞赤芍藥川大黃﹝銼﹐微炒﹞枳殼﹝麩炒微黃﹐去瓤﹞松花﹝以上各半兩﹞上件搗﹐羅爲末﹐煉蜜和丸如綠豆大。每服以粥飲下五丸﹐日三服。量兒大小﹐以意加減。

《聖惠》又方檳榔川大黃﹝銼﹐微炒。各半兩﹞桂心前胡﹝去蘆頭﹞防風﹝去蘆頭﹞赤芍藥獨活訶梨勒皮枳殼﹝麩炒微黃﹐去瓤﹞松花﹝幹用﹞麻黃﹝去根節。以上各一分﹞上件藥搗﹐羅爲末﹐煉蜜丸如麻子大。每服以粥飲下五丸﹐日三服。量兒大小以意加減。

《聖惠》又方龜尿摩背上瘥。

張渙松藥丹治小兒龜背。

松花﹝洗﹐焙漧﹞枳殼﹝麩炒﹐去瓤﹞防風﹝去蘆頭﹞獨活﹝以上各一兩﹞麻黃﹝去根節﹞川大黃﹝炮﹞前胡桂﹝以上各半兩﹞上件藥搗﹐羅爲細末﹐煉蜜和如黍米大。每服十粒﹐粥飲下。量兒大小加減。

《吉氏家傳》治龜背方﹕大抵小兒此病﹐爲生時被客風吹拍著背﹐風透於骨髓﹐使背髙如龜狀。

獨活丸方獨活防風桂心大黃﹝各二分﹞麻黃﹝去節﹞枳殼﹝炙﹞芍藥﹝各一分﹞上件爲細末﹐蜜丸如梧桐子大。每服十丸﹐米飲下。

《聖惠》灸法﹕小兒龜背﹐生時被客風拍著脊骨﹐風達於髓所致。灸肺﹑心﹑鬲各三壯﹐炷如小麥大。

肺在第三椎下兩旁各一寸半。心在第五椎下兩旁各一寸半。鬲在第七椎下兩旁各一寸半。

卷第七﹝蒸忤啼哭﹞凡九門

卷第七

變蒸第一《聖濟經》慈幼篇形气變成章曰﹕天有精﹐地有形﹐形精相感而化生萬物。故曰﹕天地者﹐萬物之父母也。

天爲陽﹐地爲陰﹔水爲陰﹐火爲陽。陰陽者﹐血气之男女。水火者﹐陰陽之證兆。惟水火旣濟﹐血气變革﹐然後剛柔有體而形質立焉。造化鑪錘間﹐不能外﹐是以成物。玆嬰孺始生﹐有變蒸之理也。原受气之初﹐由胚胎而有血脈﹐由血脈而成形體﹐由形體而能動﹐由動而筋骨立﹐以至毛髮生而臟腑具﹐穀气入胃而百神備﹐是乃具體未形﹐有常不變之時也。若夫萌區有狀﹐畱動而生﹐血脈未榮﹐五臟未固﹐尙資陰陽之气﹐水火之齊甄陶以成﹐非道之自然﹐以變爲常者哉。兒生三十二日一變﹐六十四日再變。變且蒸﹐變者上气﹐蒸者體熱。上气則以五臟攺易﹐气皆上朝﹐髒莫髙於肺﹐而肺主气故爾。體熱則以血脈敷榮﹐陽方外固。陽在外﹐爲陰之使﹐故爾積二百八十八日九變﹐三百二十日十變且蒸﹐是之謂小蒸。畢後六十四日一大蒸﹐積二百五十六日大蒸畢。凡五百七十六日變蒸數足﹐形气成就。每經一變﹐則情態異常。蓋天有五行﹐禦五位﹐以生寒﹑暑﹑燥﹑濕﹑風﹔人有五臟﹐化五气﹐以生喜﹑怒﹑悲﹑憂﹑恐。七情之生得非成於變蒸之候耶。其候有輕重﹐其時有遠近。輕者體熱微汗﹐似有驚候﹐耳與後陰所會皆冷。重者壯熱而脈亂﹐或汗或否﹐此其候也。平者五日而衰。遠者十日而衰。先期五日﹐後之五日﹐爲十日之中熱乃除﹐此其時也。當是時務致和平﹐不欲驚擾﹐灸刺﹑湯劑皆非所宜。或先變而熱作﹐或後蒸而未解﹐則治之當如成法。或變蒸之中加以時行溫病﹐與夫非變而得天行者﹐其診大率相類﹐惟耳及後陰所會皆熱爲異爾。學人可不審焉﹗《巢氏病源》﹕變蒸者﹐以長血气也。變者上气﹐蒸者體熱。變蒸有輕有重﹐其輕者體熱而微驚﹐耳冷﹐髖亦冷﹐上唇頭白疣起如死魚目珠子﹐微汗出﹐而近者五日而歇﹐遠者八﹑九日乃歇。其重者體壯熱而脈亂﹐或汗或不汗﹐不欲食﹐食輒吐﹐無所苦也。變蒸之時﹐目白睛微赤﹐黑睛微白﹐﹝《千金》又曰﹕目白者重﹐赤黑者微。﹞亦無所苦﹐蒸畢自明了矣。先變五日﹐後蒸五日﹐爲十日之中熱乃除。變蒸之時﹐不欲驚動﹐勿令旁邊多人﹐變蒸或早或晚﹐根據時如法者少也。初變之時﹐或熱甚者﹐違日數不歇。審計日數﹐必是變蒸﹐服黑散發汗﹔熱不止者﹐服紫雙丸。如小瘥便止﹐勿復服。﹝《千金翼》云﹕自當有餘熱﹐變蒸盡﹐乃除耳。﹞其變蒸之時﹐遇寒加之﹐則寒熱交爭﹐腹痛夭矯﹐啼不止者熨之則愈。變蒸與溫壯傷寒相似﹐若非變蒸﹐身熱﹑耳熱﹑髖亦熱﹐此乃爲他病﹐可爲余治﹔審是變蒸﹐不得爲余治。其變日數﹐從初生至三十二日一變。六十四日再變﹐變且蒸。九十六日三變﹐變者丹孔出而泄也。至一百二十八日四變﹐變且蒸。一百六十日五變﹐一百九十二日六變﹐變且蒸。二百二十四日七變﹐二百五十六日八變﹐變且蒸。二百八十八日九變。三百二十日十變﹐變且蒸。積三百二十日小蒸畢﹐後六十四日大蒸﹐蒸後六十四日復大蒸﹐蒸後一百二十八日復大蒸﹐積五百七十六日﹐大小蒸畢也。

《顱囟經》﹕凡孩子自生﹐但任陰陽推移﹐卽每六十日一度變蒸﹐此骨節長來﹐四肢發熱﹐或不下食乳﹐遇如此之時﹐上唇有珠子﹐如粟粒大﹐此呼爲變蒸珠子﹐以後方退熱飲子療之﹐不宜別與方藥。﹝《顱囟經》以六十日爲一變﹐《巢氏病源》以三十二日爲一變﹐以有不同﹐故兼存之。﹞《葛氏肘後》云﹕凡小兒自生三十二日一變﹐再變爲一蒸﹐凡十變五小蒸﹐又有三大蒸。凡五百七十六日變蒸畢﹐乃成人。其變蒸之候﹐身熱﹑脈亂﹑汗出﹐﹝崔氏云﹕脈亂﹑汗出﹑目睛不明﹐微似欲驚及不乳哺。﹞數驚不乳哺﹐上唇頭小白泡起如珠子﹐耳冷﹐尻冷﹐此其證也。單變小微﹐兼蒸小劇﹐平蒸五日﹐或七日﹑九日﹐愼不可療。若或大熱不已﹐則與少紫丸微下。

《葛氏肘後》又云﹕若於變蒸中﹐加以時行溫病﹐其證相似﹐惟耳及尻通熱﹐口上無白泡耳﹐當先服黑散發汗﹐汗出以粉敷之瘥﹐若不盡除﹐卽以紫丸下之。

《千金》論凡小兒自生三十二日一變﹐再變爲一蒸﹐凡十變而五小蒸﹐又三大蒸。積五百七十六日大小蒸都畢﹐乃成人。小兒所以變蒸者﹐是榮其血脈﹐攺其五臟﹐故一變竟﹐輒覺情態有異。單變小微﹐兼蒸小劇。凡蒸平者五日而衰﹐遠者十日而衰。先期五日﹐後之五日﹐爲十日之中熱乃除耳。兒生三十二日一變﹐二十九日先期而熱﹐便治之如法﹐至三十六﹑七日蒸乃畢耳。恐不解了﹐故重說之。﹝變蒸之日﹐《千金要》《翼》皆與《葛氏肘後》諸家並並同﹐此其中語有小異者﹐故又載之。﹞且兒變蒸或早或晚﹐不如法者多。又初變之時﹐或熱甚者﹐違日數不歇﹐審計變蒸之日。當其時有熱微驚﹐愼不可治及灸刺﹐但和解之。若良久熱不可已﹐少與紫丸微下﹐熱歇便止。若於變蒸之中﹐加以時行溫病﹐或非變蒸時而得時行者﹐其診皆相似。惟耳及尻通熱﹐口上無白泡耳﹐當先服黑散以發其汗。汗出﹐溫粉粉之﹐熱當歇﹐便就瘥。若猶不都除﹐乃與紫丸下之。

《千金》又法﹕凡兒生三十二日始變﹐變者身熱也。至六十四日再變﹐變且蒸﹐其狀臥端正也。至九十六日三變﹐定者候丹孔出而泄。至一百二十八日四變﹐變且蒸﹐以能咳笑也。至一百六十日五變﹐以成機關也。至一百九十二日六變﹐變且蒸﹐五機成也。至二百二十四日七變﹐以能匍匐語也。至二百五十六日八變﹐變且蒸﹐以知欲學語也。至二百八十八日九變﹐已亭亭然也。凡小兒生至二百八十八日九變﹑四蒸也。當其變之日﹐愼不可妄治之﹐則加其疾。變且蒸者﹐是兒送迎月也。蒸者﹐甚熱而脈亂﹐汗出是也。近者五日歇﹐遠者八九日歇。當是蒸上不可灸刺妄治之也。

《千金翼》﹕兒身壯熱而耳冷﹑髖亦冷者﹐卽是蒸候﹐愼勿治之。兒身熱﹐髖﹑耳亦熱者病也﹐乃須治之。

﹝《千餘》敍變蒸議論皆同﹐獨用紫丸﹑黑散﹐敍得甚明。又云﹕變蒸中病乃須治。﹞《聖惠》﹕小兒變蒸都畢﹐凡五百七十六日乃成人﹐血脈骨木皆堅牢也。

《茅先生方》小兒有變蒸傷寒候﹕身壯熱﹐唇尖上起白珠﹐或熱瀉﹐或呻吟﹐或虛驚﹐此候小兒生下便有變蒸而長意志﹐乃四十九日一變而長骨肉。此候有之﹐所治者只用鎭心丸﹝方見一切驚門中﹞夾勻气散﹝方見胃气不和門中﹞與服﹐自平和也﹐不服藥也安樂。﹝此又云﹕四十九日一變﹐與前亦異。﹞漢東王先生《家寶》變蒸候﹕宜用神仙黑散子三二服﹐並調胃气﹐觀音散三二服。﹝方見胃气不和門中。﹞錢乙論變蒸云﹕小兒在母腹中乃生骨气﹐五臟六腑成而未全。自生之後﹐卽長骨脈﹑五臟六腑之神智也。

變者﹐易也。﹝《巢源》云﹕上多變气。﹞又生變蒸者﹐自內而長﹐自下而上﹐又身熱﹐故以生之日後三十二日一變。變每畢﹐卽情性有異於前。何者長生腑臟﹑智意故也﹖何謂三十二日長骨添精神﹖人有三百六十五骨﹐除手足中四十五碎骨外﹐有三百二十數。自生下﹐骨一日十段而上之﹐十日百段﹐而三十二日計三百二十段﹐爲一變﹐亦曰一蒸。骨之餘气﹐自腦分入齦中﹐作三十二齒﹐而齒牙有不及三十二數者﹐由變不足﹐其常也。或二十八日卽至長二十八齒﹐以下仿此﹐但不過三十二之數也。凡一周徧乃發虛熱諸病﹐如是十周則小蒸畢也。計三百二十日生骨气﹐乃全而未壯也。故初三十二日一變﹐生腎志﹐六十四日再變﹐生膀胱。其發耳與冷﹐腎與膀胱俱主於水﹐水數一﹐故先變生之。九十六日三變﹐生心喜﹔一百二十八日四變﹐生小腸﹐其發汗出而微驚。

心爲火﹐數二。一百六十日五變﹐生肝及哭。一百九十二日六變﹐生膽﹐其發目不開而赤。肝主木﹐木數三。

二百二十四日七變﹐生肺聲。二百五十六日八變﹐生大腸﹐其發膚熱而汗﹐或不汗。肺屬金﹐數四。二百八十八日九變﹐生脾智。三百二十日十變﹐生胃﹐其發不食﹐腸痛而吐乳。此後乃齒生能言﹐知喜怒﹐故云始全也。

《太倉》云﹕气入四肢﹐長碎骨於十變﹐後六十四日長其經脈。手足受血﹐故能持物﹐足立能行也。經云﹕變且蒸﹐謂蒸畢而足一歲之日也。師曰﹕不汗而熱者發其汗﹐大吐者微瀉﹐不可余治﹐是以小兒須變蒸脫齒者如花之易苗。所謂不及三十二齒﹐由變之不及﹐齒當與變日相合也﹐年壯而視齒方明。

《祕要指迷》論凡小兒才生變蒸後﹐多有身熱﹑微瀉靑黃者﹐不可用藥止住﹐須溫暖藥勻气。如藥力重﹐卽變成慢脾風也。

《五關貫眞珠囊》小兒生下八蒸之候﹕夫八蒸者﹐每四十五日一蒸變﹐變各有所屬﹐重者五日而息也。﹝變蒸日數稍異﹐故並載之。﹞一蒸﹐肝生魂﹐肝爲尙書。未蒸時魂未定﹐故兒目瞳子昏。蒸後肝生魂定﹐令目童子光明。二蒸﹐肺生魄﹑肺爲丞相。未蒸時魄未定﹐故兒未能嚏嗽。肺上通於鼻﹐蒸後能令嚏嗽。三蒸﹐心生神﹐心爲帝王。未蒸前神未定﹐故兒未言語。心通於舌﹐蒸後令兒能語笑也。四蒸﹐脾生智﹐脾爲大夫﹐藏智﹐故未蒸前兒未能舉動﹐蒸後令兒舉動任意也。五蒸﹐腎生精志﹐腎爲列女。外應於耳﹐故蒸後能令兒骨髓气通流也。六蒸﹐筋脈伸﹐故蒸後筋脈通行﹐九竅津液轉流﹐令兒能立也。七蒸者﹐骨神定﹐气力漸加﹐故蒸後能令兒舉腳行也。

八蒸者﹐呼吸無有停息﹐以正一萬三千五百息也。凡呼出心與肺﹐吸入腎與肝﹐故令兒呼吸有數﹐血脈通流五十周也。

漢東王先生《家寶》小兒變蒸候歌﹕變蒸之候若爲程﹐﹝爲程者﹐是有數也。三十二日爲一度變矣。﹞一一從頭別有名。第一看兒發毛立﹐口唇尖上白珠生。﹝頭髮立而不伏﹐又唇上有白泡子起也。﹞三兩日間起寒熱﹐﹝忽然發﹐卻自住是也。﹞忽然睡裏足虛驚。﹝睡中哭而不覺也。﹞或則徧身流盜汗﹐﹝此是气血長不逮﹐流於毛孔中出。﹞或然微痢腹中鳴。﹝腹中似瀉水之聲﹐此是變實﹐其腸胃而作聲。﹞或則因悶皮膚急﹐﹝忽悶﹐皮膚急及气急﹐少時卻醒。﹞﹝忽然吐逆气交橫。忽然要吐气急﹐蓋因長其气血﹐不覺被气節之﹐卽吐﹐不久自住也。﹞七日之中驚夢裏﹐﹝生不七日﹐忽睡中驚叫﹐人多疑牀﹐非也。此是長其神气﹐故童子能喜笑矣。﹞但看蒸變辧其名。﹝變蒸者﹐則是長其血气。長不逮後相滯﹐故發熱也﹐或者生筋骨﹐或者正其五臟也。﹞智者將心信醫藥﹐下愚不曉逐邪行。𨿽然變蒸得其候﹐還須用藥保長生。﹝亦須服和气丸散及不可當風洗浴也。﹞長沙醫者毛彬傳療小兒初生變蒸候歌﹕變蒸方長是嬰兒﹐一出胎來數可推。未到期年蒸八變﹐四十九日一回期。第一肝蒸生於魂﹐雙眼𨿽開瞳子昏。三兩日間微壯熱﹐定目看人似欲言。第二變蒸生於魄﹐噴嚏咳嗽開胸膈。見人共語笑喃喃﹐暗裏時時長筋脈。第三變蒸生於神﹐漸能識母畏傍人。血脈初生學及覆﹐肌肉皮膚漸漸勻。第四脾蒸生於智﹐尻骨初成獨坐戲。三焦胃管漸開張﹐乳哺甘甜不肯離。第五腎蒸生精志﹐气候相通轉流利。掌骨初成學匍匐﹐反復捉搦能隨意。第六筋骨蒸初成﹐九竅津液皆相應。時時放手亭亭立﹐气力加添日漸勝。第七膝踝骨初成﹐顏色紅光徧體榮。舉腳擡肩便移步﹐嘻嘻學語百般聲。第八呼吸定精神﹐風血气脈自回輪。八蒸之候細分別﹐一一從頭爲列名。七日之中有乖治﹐但看外證辯其名。第一看兒毛髮立﹐口唇尖起白珠生。三兩日中寒熱起﹐忽然睡裏作虛驚。或卽徧身流盜汗﹐或乃微利腹中鳴。或卽脊膂皮膚急﹐忽乃嘔逆气交橫﹐或則困悶通身軟﹐忽然啼哭沒心情。重者不過一七日﹐輕者三朝便得平。上古聖賢制方論﹐還須服藥覓延生。

《葛氏肘後》黑散方麻黃﹝二兩﹞大黃﹝一兩﹞杏仁﹝二分﹞上件並搗爲散﹐將杏仁熬﹐別研如脂﹐乃內散同搗令調和﹐﹝《聖惠》並炒令黑﹐都研細。漢東王先生並燒灰存性。﹞密盛器中﹐勿令見風。一月兒服如小豆一枚﹐乳汁和咽之。拘令得汗﹐勿使見風。百日兒服如棗核﹐量大小與之佳。《千金要》《翼》分兩同。《元和紀用經》大黃只半兩。《千金要》三味先搗﹐麻黃﹑大黃爲散﹐別研杏仁如脂﹐乃細細內散。又搗令調和﹐內密器中。又《千金要》《翼》黑散治小兒蒸變挾時行溫病﹐或非變蒸時而得時行。《元和紀用經》自四味飲以下﹐黑散﹑紫丸﹑至聖散﹑五加皮治不能行。蜀脂飲﹑麝香丸七分﹐謂之育嬰七寶。紫陽道士一名《保子七聖至寶方》﹐專爲一書者﹐此方是也。

《葛氏肘後》紫丸方代赭赤石脂﹝各一兩﹞巴豆﹝四十枚﹞杏仁﹝五十枚﹞上件代赭﹑赤石脂先搗細篩﹐巴豆四十枚去心﹑皮熬﹐﹝《千金翼》《元和紀用經》並三十枚﹐又《紀用經》以二十枚洗﹐沙皮制﹐十个生用。﹞杏仁五十枚去皮﹐令碎研如脂﹐﹝《元和紀用經》用四七个。﹞合三物﹐搗三千杵﹐自相看﹐若硬﹐加少蜜更搗﹐密器中盛。三十日兒服如麻子一丸﹐與少乳汁令下﹐良久復與少乳﹐勿令多﹐宜至日中當小下﹐熱若不盡﹐明旦更服一丸。百日兒如小豆大小﹐以此加減﹐若小兒夏月多熱﹐往往發疾﹐此丸無所不治﹐三﹑二十日與一服殊佳。如眞代赭不可求﹐用左顧牡蠣代之。《千金要》《翼》紫丸治小兒變蒸發熱不解﹐並挾傷寒﹑溫壯﹐汗後熱不歇﹐及腹中有痰癖﹐哺乳不進﹐乳則吐﹑食癇﹑先寒後熱﹐此亦《元和紀用經》育嬰七寶﹐紫陽道士保子七聖方也。又《千金翼》謂小兒气盛有病﹐但下之﹐必無所損﹐若不時下﹐則將成病﹐固難治矣。

《聖惠》治小兒變蒸﹐經時不止﹐挾熱心煩﹑啼叫無歇﹐骨熱面黃。

柴胡散方柴胡﹝去苗﹞甘艸﹝炙微赤﹐銼﹞人參﹝去蘆頭﹞元參﹝各一兩﹞龍膽﹝半兩﹐去蘆頭﹞麥門冬﹝一兩半﹐去心焙﹞上件藥搗﹐羅爲散。每服一錢﹐以水一小盞﹐煎至五分﹐去滓﹐不計時候﹐溫服﹐量兒大小加減服之。

《嬰孺方》治小兒變蒸﹐壯熱不止。

代赭﹝一兩半﹞杏仁﹝三十个﹐別入研。﹞上爲末﹐拌和勻﹐以黃蠟丸之。二十日兒服黑散﹐汗出後﹐更服此紫丸子﹐黍大一丸訖﹐少乳乳之﹐令藥得下。兩食久﹐復乳之﹐勿過飽。平旦一服﹐日中藥勢盡﹐日西久時復增丸。至雞鳴時若不瘥﹐復與一丸﹐若愈卽止。三十日兒﹐胡豆大一丸。若不利﹐壯熱者加半丸﹐以利下爲度。又方云﹕紫丸服之當利而全出﹐若不出及不全者﹐爲病未盡﹐更須服之。有熱服紫丸子﹐無熱有寒者﹐勤服當歸散﹐若黃散。變蒸後微熱者﹐可與除熱黃芩湯。

漢東王先生服黑散﹐候有微汗﹐渾身稍涼﹐卽用香粉散方蚌粉﹝末拘多少﹐研令極細﹐水飛過﹞麝香﹝少許﹐研細﹞上爲末﹐用綿裹摻之。

張渙治嬰兒周內﹐時或體熱﹐眠臥不寧﹐乳哺不調﹐目睛不明﹐或瘥或作﹐三十二日一變﹐六十四日再變﹐甚者微驚﹐乃長血气﹐名曰變蒸候。過周漸除﹐切不可亂投湯藥﹐宜用淸心湯方人參﹝半兩﹐去蘆頭﹞麻黃﹝去節﹞川大黃麥門冬﹝去心﹞甘艸﹝炙﹞犀角屑﹝各一分﹞上件搗﹐羅爲細末。每服一錢﹐水八分﹐入杏仁一个﹐去尖拍破﹐同煎至四分﹐去滓﹐放溫﹐時時與服。

張渙紫砂丹方治變蒸身熱不已。

代赭﹝研細﹐水浸一宿﹐澄去淸水﹐焙漧﹞當歸﹝洗﹑焙漧。各半兩﹞朱砂﹝細研﹐水飛﹞木香人參﹝去蘆頭。各一分﹞上件爲細末﹐與代赭石同研勻﹐入杏仁十个﹐去皮尖﹐巴豆五个﹐去心膜﹐出油同研勻﹐入麝香半錢﹐拌勻﹐滴水和如鍼頭大。每服三粒至五粒﹐煎荊芥湯下﹐乳後。

《吉氏家傳》治傷寒變蒸候方。

當歸﹝一錢﹞大黃﹝炒﹞北黃芩川烏頭﹝煮。各一分﹞防風﹝半兩﹞上件爲細末。每服一錢﹐水半盞﹐入荊芥煎四分﹐溫服。

長沙醫者丁時發傳治變蒸候方。

變蒸日數甚分明﹐或瀉槐黃又夾驚。發熱喜啼多不乳﹐急須勻气便安寧。

勻气散香附子甘艸﹝炙。各一分﹞天仙藤人參橘皮藿香﹝各一錢﹞上件爲末。每服半錢﹐用米飲調下。

卷第七

中客忤第二《巢氏病源》小兒中客忤候﹕小兒中客忤者﹐是小兒神气軟弱﹐忽有非常之物﹐或未經識見之人觸之﹐與兒神气相忤而發病﹐謂之客忤也。亦名中客﹐又名中人。其狀吐下靑黃白色﹑水谷解離﹐腹痛反倒天矯﹐面變易五色﹐其狀似癇﹐但眼不上插耳。其脈弦﹑急﹑數者是也。若失時不治﹐久則難治。若乳母飲酒過度﹐醉及房勞﹐喘後乳香者最劇﹐能殺兒也。﹝其脈急數者﹐宜與龍膽湯下之﹐加人參﹑當歸各如龍膽汁分等多少也。﹞《葛氏肘後》論﹕小兒病發身軟﹑時醒者﹐謂之癇﹔身彊直反張﹑不醒者﹐謂之痙。凡中客忤之病﹐類皆吐下靑黃白色。其候似癇﹐但眼不上下接耳。其痢水谷解離是也。

《千金》論﹕少小所以有客忤病者﹐是外人來气息忤之﹐一名中人﹐是爲客忤也。𨿽是家人或別房異戶﹐𨿽是乳母及父母或從外還﹐衣服經履鬼神粗惡暴气﹐或牛馬之气﹐皆爲忤也。執作喘息﹑乳气未定者﹐皆爲客忤。

凡小兒衣﹑布﹑帛﹑綿中不得有頭髮﹐履中亦爾也。白衣靑帶﹑靑衣白帶﹐皆令中忤。凡非常人及諸物從外來﹐亦驚小兒致病。欲防之法﹐諸有從外來人及異物入戶﹐當將兒避之﹐勿令見也。若不避者﹐燒牛屎﹐令常有煙气置戶前則善。

小兒中客爲病者﹐無時不有此病也。而秋初一切小兒皆病者﹐豈是一切小兒悉中客邪﹖夫小兒所以春冬少病﹐秋夏多病者﹐秋夏小兒陽气在外﹐血脈嫩弱﹐秋初夏末晨夕時有暴冷﹐小兒嫩弱﹐其外則易傷﹐暴冷折其陽﹐陽結則壯熱﹐胃冷則下痢﹐是故夏末秋初小兒多壯熱而下痢也。未必悉是中客及也。若治少小法﹐夏末秋初常宜候天气溫涼也。有暴寒卒冷者﹐其少小則多患壯熱而下痢也。愼不可先下之﹐皆先殺毒後下之耳。

小兒中客﹐急視其口中懸癰左右﹐當有靑黑腫脈核如麻豆大﹐或赤﹑或白﹑或靑﹐如此便宜用鍼速刺漬去之﹐亦可爪摘決之﹐並以綿纏釵頭拭去血也。少小中客之病﹐吐下靑黃赤白汁﹐腹中痛及反倒偃側﹐喘似癇狀﹐但目不上插少睡耳。面變五色﹐其脈弦急。若失時不治﹐小久則難治矣。欲療之方﹐用豉數合﹐水拌令濕﹐搗熟﹐丸如雞子大﹐以摩兒囟上﹑手足心各五﹑六徧﹐畢以丸摩兒心及臍﹐上下行轉摩之。食頃破視﹐其中當有細毛﹐卽擲丸道中﹐痛卽止。﹝《肘後》亦收此豉方﹐作《短劇方》﹐然不若如此之詳。﹞茅先生客忤形候﹕眼翻騰﹐腰背彊直﹐項硬﹐手足硬﹐返身歸後如角弓﹐面黑色。此候因兒子生下都不與出屋﹐被人相請乳母﹐有檐夫扛兜﹐身帶汗气﹐或有腋气﹐或牛馬气﹐兒子吸著。且柰兒子五臟血气未就嬌嫩﹐遂吸著其气﹐乃積在心臟﹐日往月來﹐被風乘虛而發此之候。

《嬰童寶鑑》小兒客忤歌﹕客忤多因人物衝﹐更遭鬼气亦相同。靑黃吐出並白沫﹐水谷開張腹又疼。面色五般時變動﹐脈弦急數不幹風。一同癇弔多驚證﹐兩目根據常異有風。

《千金》治少小中客忤﹑彊項欲死方。

取衣中白魚十枚爲末﹐以敷母乳頭上﹐令小兒飲之﹐入咽立愈。一方﹕二枚﹐著兒母手掩兒臍中﹐兒吐下愈。亦以摩兒項及脊彊處。

《千金》治少小客忤﹐二物黃土塗頭方。

竈中黃土﹑蚯蚓屎等分搗合﹐和水和如雞子黃大﹐塗兒頭上及五心﹐良。一方云﹕雞子靑和如泥。

《千金》又方吞麝香如豆大許﹐立愈。《聖惠》研如粉﹐淸水調一字。﹝《廣利方》治客忤﹐用麝香調﹐塗兒口。﹞《千金》治少小犯客忤發作有時者方。

以母月衣覆兒上﹐大良。

《千金翼》治小兒新生客忤中惡﹐發癇發熱﹐乳哺不消﹐中風反折﹐口吐舌並疰忤面靑﹐目上插﹐腹滿癲癇﹐羸瘦疰及三歲不行。

雙丸方上麝香牛黃黃連﹝宣州者。各二兩﹞丹砂特生礬石﹝燒﹞附子﹝炮﹐去皮﹞雄黃桂心烏賊魚骨﹝各一兩﹞巴豆﹝六十枚﹐去皮﹑心熬﹞赤頭蜈蚣﹝一枚﹐熬。《聖惠》與此方同﹐獨麝香﹑牛黃減半﹐蜈蚣加半﹞上一十一味各異搗﹑篩﹐別研巴豆如膏﹐乃納諸藥﹐煉蜜和搗三千杵﹐密壅之﹐勿泄气。生十日﹑二十日至一月﹐日服如黍米大二丸﹐四十日至百日服麻子大二丸﹐一歲以上以意增加。有兒𨿽小而病重者﹐增大其丸﹐不必根據此丸。小兒病客忤﹐率多耐藥﹐服藥當汗出﹐若汗不出者不瘥也。一日一夜四﹑五服﹐以汗出爲瘥。凡候兒中人者﹐爲人乳子未了而有子者﹐亦使兒客忤。口中銜血﹐卽月客也。若有此者﹐當尋服此藥﹐卽兒可全也。口聚唾﹐腹起熱者﹐當灸臍中﹐不過二﹑七壯﹐並勤服此藥。若喜失子者﹐產訖﹐兒墮落地聲未絕﹐便卽以手指刮舌上﹐當得所銜血如韭葉者﹐便以藥二丸如粟米大服之﹐作七日乃止﹐無不痊也。若無赤頭蜈蚣﹐赤足者亦得﹐三枚皆斷取前兩節﹐其後分不可用也。

《外臺》崔氏又療兒若卒客忤中人﹐吐﹐不下乳哺﹐面靑﹐脈變弦急者﹐以浴之方。

取錢七十文﹐以水三斗﹐煮令有味﹐適寒溫浴兒﹐良。﹝《聖惠》用靑銅錢一百二十文。﹞《子母祕錄》治小兒卒客忤死。

燒桔梗末三錢匕飲服。

《集驗》主小兒客忤。

墨搗﹑篩﹐和水溫服半錢匕。好墨入藥﹐粗者不堪。

《食療》治小兒客忤。

熊骨煮湯浴之。

日華子治小兒客忤。

烏雌雞糞炒服。

《元和紀用經》療小兒客忤。

搗菖蒲汁內口中。

又生艾汁內口中。

又磨刀水三﹑四滴﹐妙。

《聖惠》治小兒血脈盛實﹐寒熱作時﹐四肢驚掣﹐發熱大吐。兒若已能進哺﹐中食不消﹐壯熱及變蒸不解﹐中客忤﹐人﹑鬼气並諸癇等。並宜服龍膽散方龍膽﹝去蘆頭﹞鉤藤柴胡﹝去苗﹞甘艸﹝炙微赤﹐銼﹞赤茯苓黃芩桔梗﹝去蘆頭﹞赤芍藥川大黃﹝銼碎微炒。各一分﹞蜣﹝三枚﹐去翅﹑足﹐微炒﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐量兒大小分減溫服﹐日四﹑五服。

《聖惠》辟小兒諸般驚叫﹐顫螈﹐從初養下便與乳母帶﹐辟諸驚忤之气。

雄黃丸方雄黃煎香白膠香降眞香﹝末﹞鬼臼﹝去毛﹐爲末。各一兩﹞虎頭骨﹝微炙﹞猴孫頭骨﹝微炙。各三分﹞麝香白龍腦乳香﹝各一分﹞大蛇頭﹝一枚﹐炙﹞上件藥都研令細﹐用熟棗肉和丸如彈子大。初長兒前先燒一丸﹐次用絲絹袋子帶一丸於身上﹐辟一切驚忤之气。

《聖惠》治小兒中客忤體熱方。

白龍骨葛根﹝銼。各一分﹞牛黃﹝細研﹐半兩﹞上件藥搗﹐細羅爲散。每服以溫水調下半錢﹐日三﹑四服。

《聖惠》治小兒客忤﹐驚啼壯熱。

犀角散方犀角屑麥門冬﹝去心﹐焙﹞鉤藤朱砂﹝細研。以上各一分﹞牛黃﹝細研﹐半分﹞麝香﹝三豆大﹐細研﹞上件藥搗﹐細羅爲散﹐入研了藥令勻。每服不計時候﹐以金銀溫湯調下半錢。

《聖惠》治小兒客忤﹐驚啼叫方。

竈中黃土﹝二兩﹞雞子﹝一枚﹐去殼﹞上件藥相和﹐入少許水調。先以桃柳湯浴兒﹐後將此藥塗五心及頂門上。

《聖惠》又方豬乳﹝一粟殼﹞牛黃末﹝一字﹞上件藥相和﹐漸漸滴兒中口佳。

《聖惠》治小兒卒客忤﹐軀啼﹑腹堅滿。

雀糞丸方雀糞﹝一兩﹞當歸﹝半兩﹐銼﹐微炒﹞上件藥搗﹐羅爲末﹐煉蜜和丸如麻子大。五十日兒每服一丸﹐以乳汁下﹐日三﹑四服﹐更量兒大小﹐以意加減服之。

《聖惠》治小兒中客忤﹐欲死﹑心腹痛。

雄黃散方雄黃麝香上件各等分﹐都研細爲散。周兒每服一字﹐用刺雞冠血調灌之﹐空心﹐午後各一服。更隨兒大小臨時以意加減。《嬰孺方》云﹕無麝香﹐以牛黃代之。

《聖惠》治小兒卒中客忤方。

銅照子鼻上燒令赤﹐著少許酒中淬過﹐少少與兒服之。

《聖惠》治小兒客忤壯熱﹐浴方。

白芷根苗苦參上件藥等分﹐粗搗爲散。用淸漿水煎﹐入鹽少許以浴兒﹐浴了用粉摩之﹐佳。

《聖惠》又方上取李葉煎湯﹐去滓﹐溫洗浴兒﹐瘥。

《聖惠》又方新馬糞﹝一枚﹞上水絞取汁﹐與兒時時服少許。

《聖惠》治小兒客忤﹐欲野狼狽方。

上抱兒於廁前﹐取屎﹐艸燒灰爲末﹐水調服少許卽愈。

《聖惠》治小兒卒中客忤。禁符圖上件符並朱書﹐額上貼之。

《譚氏殊聖》治客忤方。

忽爾連連哭不休﹐渾身壯熱脈如鉤。驚啼不得冤神鬼﹐客忤傷心不自由。犀角雄黃相共搗﹐桃符煎水看稀稠。人參茯苓車前子﹐丸喫三服請不憂。

安神丸生犀末﹝半錢﹞雄黃﹝研﹞人參茯苓車前子﹝各一分﹞上爲末﹐取桃白皮一兩﹑桃符一兩﹐二味以水三升﹐同煎至一升﹐去滓﹐更煎成膏﹐和前藥丸如麻子大。

每服三丸﹐芍藥湯下。

《譚氏殊聖》又治客忤方。

小兒哽气築心連﹐喘息多愁胃口涎。惟有此疾宜早治﹐爲緣客忤气相煎。看看病狀醫難效﹐取取眞珠散半錢。龍腦生犀香附子﹐小兒餐了保身安。

眞珠散眞珠末﹝四錢﹞生犀末﹝二錢﹞香附子末﹝一錢﹞龍腦﹝半字﹞上同研。每服一字﹐桃仁湯調下。乳母忌生冷﹑油膩﹑一切毒物半月。

《嬰孺方》治中客忤人﹐吐下﹐面靑黃﹐脈弦急者。

上取水三斗﹐煎令有味﹐浴兒瘥。

《嬰孺方》治小兒客忤吐痢。

白扇湯方白扇牡蠣﹝各四分﹞蜀漆﹝二分﹞附子﹝一分﹐炮﹞上以水二升煮四合﹐適溫冷﹐晚服一合湯方。

《嬰孺方》治小兒少小客忤痛及气滿常痛。

麝香湯方麝香﹝大豆大二顆﹞半夏﹝洗﹞黃﹝各一兩﹞甘艸﹝炙﹞漧薑桂心﹝各半兩﹞上水三升煮八合﹐下麝香末再煎一小沸﹐先食服三合。

《嬰孺方》治少小兒客忤丸方。

蠅屎﹝秋夏預於蠅多處收﹐丸之﹞上小兒一服一黍大﹐大兒麻子大一丸﹐大良。

《嬰孺方》治小兒中忤。

一味餅方竈黃灰火﹝一升﹞上以醋溲入疏絹袋中﹐按作餅狀﹐摩兒胸上﹐灰冷去之。破看灰中有人毛﹐牛﹑馬﹑豬﹑羊等毛﹐皆有形似﹐以毛別之。灰置婦人腳上先試之﹐乃可置兒胸上﹐仍數搖動﹐勿令太熱。

張渙﹕嬰兒血气未實﹐皆神气軟弱﹐除父母及乳養之常照管外﹐不可令見生人及抱往別房異戶﹐及不可見牛馬獸畜等。其父母家人之類﹐自外及寅夜行歸家﹐亦不可見兒﹐恐經履鬼神粗惡暴气。若犯人令兒吐下靑黃赤白﹐水谷解離。其狀似發癇者﹐但眼不上戴﹐脈不弦急﹐名曰客忤﹐宜用辟邪膏方。﹝凡斷乳小兒﹐亦有中惡卒暴者﹐亦宜服此藥﹐立至蘇省。﹞降眞香﹝銼﹞白膠香沈香虎骨﹝微炙﹞鬼臼﹝去毛﹞艸龍膽人參﹝去蘆頭﹞白茯苓上件各半兩搗﹐羅爲細末﹐次入水磨雄黃半兩﹐細研水飛。次研麝香一錢﹐都拌勻﹐煉蜜和如雞頭大。每服一粒﹐煎乳香湯化下。及別丸如彈子大﹐用絲絹袋子盛﹐令兒衣服上帶之﹐仍臥內常燒﹐神妙。

《劉氏家傳方》小兒客忤﹐曉夜啼叫不已。

菩薩退和紙燒通赤﹐以瓷甌蓋勿失性﹐研入麝香少許﹐濃煎金銀﹑薄荷湯調下。或未能飲藥﹐只調塗乳頭上﹐或乳汁調下。

《嬰孺方》治小兒客忤驚啼﹐以爪爪兒手大指甲後肉際﹐汁出卽止。

《嬰孺》灸法﹕治客忤吐不止﹐灸手心主間使﹑大都﹑隱白﹑三陰交各三炷。

《嬰孺》又灸法﹕大椎下第五節

﹐及灸足跟後黃白肉際﹐二七炷立瘥。

《嬰孺》載葛氏灸法﹕小兒中客忤惡气﹐灸兒臍上下左右各半寸﹐及灸兒鳩尾下一寸。凡五處各三十壯﹐都主兒百疾。

《嬰童寶鑑》﹕小兒客忤灸九角﹐在耳尖上入髮際。又灸陽門﹐在當陽下入髮際。

卷第七

中人忤第三﹝犯人噤附﹞《千金》論中客忤與中人﹑中馬忤皆通而爲一﹐治法亦多同﹐然不能無少異爾。

《葛氏肘後》治小兒中人﹐吐下黃水﹐用水一斗煮錢十四文﹐以浴之。

葛氏又法﹕取水和粉並熟艾﹐各爲丸﹐雞子大。摩小兒五心良久﹐擘毛出﹐瘥。

《葛氏肘後》徐王神效方治小兒吐乳﹐四肢皆軟﹐謂之中人忤。

桂心三兩﹐水二升﹐煮取一升半﹐分三服。又將濃滓塗五心﹐常令溫之。﹝《嬰孺方》治中人忤﹐桂心二兩﹐水三升﹐煮一升半。﹞《千金》治卒中人忤方。

剪取驢前膊胛上旋毛﹐大如彈子﹐以乳汁煎之﹐令毛消藥成﹐著乳頭上飲之﹐下喉卽愈。

《千金》又方燒母衣帶三寸﹐並發合乳汁服之。

《千金》又方取牛口沫敷乳頭飲之。

《千金》又方取牛鼻津服之。

《千金》治小兒寒熱及惡气中人。

一物豬蹄散方豬後腳懸蹄燒末搗﹑篩﹐以乳汁飲一撮﹐立效。

《千金》治少小見人來卒不佳﹐腹中作聲者。

二物燒發散方用向來者人囟上發十莖﹐斷兒衣帶少許﹐合燒灰﹐細末和乳飲兒﹐卽愈。

《千金》治小兒中人忤﹐軀啼面靑﹐腹彊者。

一物豬通浴方豬通二升﹐以熱湯灌之﹐適寒溫浴兒。

《食醫心鑑》﹕小兒寒熱﹐惡气中人﹐亦以濕豉爲丸如客忤法。

《嬰孺方》治小兒中人忤方。

上取生肫﹐暖湯浴肫﹐取汁浴兒立瘥。

《嬰孺》又方馬通上燒爲灰﹐酒三升煮沸浴兒。

《嬰孺方》治小兒生五﹑六日﹐卒得口牽不能乳﹐有候中人者﹐啼聲不出死﹐不治。覺晚者死﹐覺早者气未入臟腑。又微引乳者﹐宜此湯治之。

甘艸﹝炙﹞龍骨茯苓牡蠣﹝蝦赤﹞漧地黃黃芩﹝各一分﹞當歸桂心﹝各半兩。以上切之﹞上取淡竹瀝一升﹐煮取五合絞去滓﹐下白蜜一合服之﹐消息節之。

《嬰孺》治小兒暴驚啼絕死﹐或外人入戶邪隨來﹐或病患見其病名滔﹐眾醫不治。

千金湯方蜀漆左顧牡蠣﹝赤。各一分﹞上以漿水一升煮五合。溫服一合﹐噤不能咽﹐含之令下﹐卽瘥。

附《茅先生方》﹕小兒生下犯人噤候。面靑黑﹐合臍眼閉﹐吐逆不下乳。此候因生下來不免外人看問﹐或有腋气﹐或因婦人月假不淨﹐或外人帶邪神觸著生下來。大故乳哺使觸異气之物﹐气血未就﹐又被風邪擊致此。

所治者﹐先用朱砂膏﹝方見驚積門下﹞乳上吮下﹐後用鎭心丸﹝方見一切驚門中﹞與服卽愈。

如見不下乳﹐眼視肚硬﹐死候。大凡初生下兒子﹐家中人不見﹐不可便與外人入房看問﹐人家各有神祗。又恐婦人腋气及月假不淨觸著﹐恐中客忤﹐此卽是養兒之法。

卷第七

中馬忤第四《千金》論曰﹕凡諸乘馬行﹐得馬汗气臭﹐未盥洗易衣裝﹐而便向兒邊﹐令兒中馬客忤。兒卒見馬來﹐及聞馬鳴驚﹐及馬上衣物﹑馬气﹐皆令小兒中馬客忤。愼護之﹐特重一歲兒也。

《聖惠》﹕凡人乘馬到人家﹐人身有馬汗不暇湯浴﹐則須換衣服。不暇換衣服卽食頃間歇定﹐方得親近小兒。

若不如此﹐則小兒中馬毒客忤。或初卸馬﹐馬气未歇﹐將鞍轡等物逼近小兒﹐兒聞馬嘶便驚﹐皆因中馬毒客忤。

其狀腹痛﹐吐下靑黃白色﹐水谷解離﹐甚者致夭也。

《千金》治小兒中馬客忤法﹝中客﹑中人皆可用﹕﹞用粉爲丸如豉法﹐摩兒手足心及心頭臍上下﹐行轉摩之。咒曰﹕摩家公摩家母﹐摩家子兒苦客忤﹐從我始﹐扁鵲𨿽良不如善唾良。咒訖﹐棄丸道中。

《千金》又法﹕取一刀橫著竈上﹐解兒衣﹐發其心腹訖﹝《千金翼》以發字作撥。﹞取刀持向兒吮之唾﹐輒以刀擬向心腹﹐啡啡曰﹝音非﹐出唾貌﹞﹕煌煌日﹐出東方﹐背陰向陽。葛公﹑葛公﹐不知何公﹝《千金翼》云﹕葛公﹑葛母﹐不知何公。﹞子來不視﹐去罔顧﹐過與生人忤。梁上塵﹐天之神。戶下土﹐鬼所經。大刀鍰犀對竈君﹐二七唾客愈兒驚。唾啡啡﹐如此二七啡啡。每唾以刀擬之咒。當三徧乃畢。用豉丸亦如上法﹐五﹑六徧訖。取此丸破視﹐其中有毛﹐棄丸道中﹐人馬客忤卽愈矣。

《簡要濟眾》治小兒中馬毒客忤﹐取馬尾於兒面前燒﹐令兒咽煙气﹐日燒之﹐瘥爲度。

《聖惠》又方上取馬口角沫﹐塗兒口中效。

卷第七

被第五﹝繼病附﹞《巢氏病源》小兒被候﹕小兒所以有病者﹐婦人懷妊﹐有惡神導其腹中胎﹐嫉而制伏他﹐小兒令病也。

妊娠婦人﹐不必悉能致﹐人時有此耳。之爲疾﹐喜微微下﹐寒熱有去來﹐毫毛﹑鬢髮﹑不悅是其證也。

《千金》論曰﹕者﹐小鬼也﹝音奇。﹞宜服龍膽湯﹝方見癇門中。﹞凡婦人先有小兒﹐未能行而母更有娠﹐使兒飲此乳亦作也。令兒黃瘦骨立﹐發落壯熱是其證也。今繼病是此證。

《嬰童寶鑑》﹕小兒微痢腹脹﹐寒熱去來﹐毛髮曰疾﹝音奇﹞是小兒鬼也。蓋母腹有妊娠﹐卽腹中子之靈識之嫉也﹐非母之乎。緣百靈娠婦身外﹐其嬰兒眼淨卽畏之﹐致此患也。

《千金》治方。

炙伏翼﹐熱嚼哺之。

《千金》治少小客挾實。

白蘚皮湯方白蘚皮大黃甘艸﹝炙。各一兩﹞芍藥茯苓細辛桂心﹝各十八銖﹞上七味咀﹐以水二升﹐煮取九合﹐分三服。

《千金翼》﹕白馬眼主小兒﹐母帶之。

《聖惠》治小兒中﹐面色白赤而復變靑者。如醉色﹐故復發作面赤。若靑黑色繞口﹐不治。覺病候晚者﹐死。

覺之早者﹐所中邪气未入臟腑。又微引乳者﹐可服此甘艸散方﹝與中客忤門中方同﹐而分兩不同﹐又此不用竹瀝煎。﹞甘艸﹝炙微赤﹐銼﹞龍骨赤茯苓牡蠣﹝燒爲粉﹞生漧地黃黃芩桂心﹝各一分﹞當歸﹝半兩銼﹐微炒﹞上件藥搗﹐精羅爲散。每服一錢﹐以水一小盞﹐入淡竹葉七片﹐煎至五分﹐去滓﹐入白蜜一錢﹐更煎一﹑兩沸﹐量兒大小以意分減。溫服﹐日三﹑四服。

《聖惠》治小兒中挾實。宜服大黃丸方川大黃﹝銼碎﹐微炒﹞白蘚皮甘艸﹝炙微赤﹐銼。各半兩﹞犀角屑黃芩赤茯苓赤芍藥﹝以上各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐量兒大小加減服﹐日三﹑四服。

《聖惠》治小兒生十餘月後﹐母又有娠﹐令兒精神不爽﹐身骨萎瘁﹐名爲病。宜服伏翼散方上取伏翼燒爲灰﹐細研﹐以粥飲調下半錢﹐日四﹑五服效。若炙令香熟嚼之﹐哺兒亦效。﹝《千金》以此方治﹐亦治繼病﹐大抵二病不相遠。﹞《聖惠》又方冬瓜﹝切﹞竹﹝銼﹞上件各四兩﹐以水三升煎作湯﹐放溫﹐以洗浴兒效。﹝《千金》亦以治。﹞《聖惠》又方龍膽﹝半兩﹐去蘆頭﹞上以水一中盞煎至六分﹐去滓﹐量兒大小﹐漸漸分減服之。

張渙虎骨丹方治被病。

虎頭骨﹝微炙﹞鬼臼﹝去毛﹞艸龍膽鬼箭﹝以上各一分﹞琥珀白膠香﹝以上各半兩﹞上件搗﹐羅爲細末﹐煉蜜和如黍米大。每服十粒﹐乳香湯下﹐量兒大小加減。

繼病。《本艸》伯勞毛﹐主小兒繼病。繼病者﹐母有娠乳兒﹐兒有病如瘧﹑痢﹐他日亦相繼腹大﹐或瘥或發。他人相近﹐亦能相繼。北人未識此病﹐懷妊者取毛帶之。

卷第七

喜啼第六《葛氏肘後》﹕小兒汗出﹐舌上白﹑愛驚者﹐衣濃過熱也。鼻上靑及下痢靑﹑乳不消﹑喜啼者﹐衣薄過冷也。

小兒多患胎寒好啼﹐晝夜不止﹐因此成癇﹐宜急與當歸散。﹝方見本門中。﹞錢乙論胃啼云﹕小兒筋骨﹑血脈未成﹐多哭者﹐至小所有也。

《嬰童寶鑑》﹕小兒玉銜﹐爲生下時﹐口內惡血取之不盡﹐致隨聲入腹﹐令腹急口噤﹐下靑黑糞﹐不乳而啼也。

《葛氏肘後》當歸散治小兒喜啼方。

當歸末之﹐取小豆大﹐以乳汁與咽之﹐日夜三﹑四度卽瘥。若不瘥﹐當歸半兩﹐小卵一具﹐並切之﹐以酒一升二協議煮﹐取八合﹐服半合至一合﹐隨兒大小﹐日三夜四﹐神驗。

《外臺》﹕《備急》或常好啼方。

取犬頸下毛﹐以絳囊盛﹐系兒兩手立效。

《嬰孺》治小兒啼日夜不止﹐胸滿气脹﹐膈中逆﹐嘔﹐腹痛方。

芍藥桂心﹝各三分﹞芎黃芩薯蕷﹝各一分﹞上同炒色變﹐爲末﹐米汁下一刀圭。日進三服﹐夜再服﹐知爲度。

卷第七

驚啼第七《巢氏病源》小兒驚啼候﹕小兒驚啼者﹐是於眠睡裏忽然啼而驚覺也。由風熱邪气乘於心﹐則心臟生熱﹐精神不定﹐故臥不安則驚而啼也。

錢乙論﹕驚啼者﹐邪熱乘心也。當安心﹐安神丸主之。﹝方見本門。﹞《萬全方》小兒啼叫方論﹕小兒有驚啼﹐有夜啼﹑有軀啼。夫驚啼者﹐由風邪乘心﹐臟腑生熱﹐熱則精神不定﹐睡臥不安﹐故驚啼。夜啼者﹐髒冷也。夜則陰盛﹐陰盛相感﹐痛甚於晝﹐故令夜啼。一云﹕有犯觸禁忌﹐亦令兒夜啼﹐可作法術斷之。其軀啼者﹐由腹中痛甚﹐兒身軀﹐張气﹐蹙而啼也。又有胎寒而啼者﹐此兒在胎時已受病也。其狀腸胃虛冷﹐不消乳哺﹐腹脹﹑下痢顏色靑白﹐而時或啼叫是也。

《五關貫眞珠囊》論小兒驚啼者﹐睡裏驚啼﹐因風熱而得。邪气在心生熱﹐精神不定﹐故不安而驚也。

翰林待詔楊大鄴問﹕小兒夜啼﹑驚熱﹑搐搦者爲何﹖答曰﹕自奶母不愼口恣﹐餐諸毒之物壅入奶堂﹐或卽變蒸未解﹐客忤受驚。但是小兒神气虛怯﹐脈息微細﹐奶壅而成。驚則有熱﹐熱則生病﹐驚熱共觸於心。心爲帝王﹐心不受觸﹐是五臟之主。心旣受觸﹐是致夜啼驚叫﹐睡裏搐搦﹐惑人迷徒。早不尋醫﹐直得目滯上翻﹐手腳痺﹐揮發虛霍﹐而求神拜鬼﹐荒忙書符﹐皆是助疾爲。須是藥餌良醫﹐人之性命不可輕耳。

《顱囟經》治小孩兒風癇驚啼﹐不喫奶。

虎睛丸方虎睛﹝一雙﹞犀角子芩﹝各六分﹞梔子仁大黃﹝各十分﹞上五味爲細末﹐煉蜜丸如梧桐子大。驚啼不喫奶﹐乳汁下﹐一服七丸。風癇﹐米飲下五丸至七丸。兒小減丸﹐取利爲度﹐忌毒物。若有虛熱﹐加知母六分。

《千金》龍角丸主小兒五驚夜啼。

龍角﹝六銖﹞牡蠣﹝赤﹞川大黃﹝各九銖﹞黃芩﹝半兩﹞蚱蟬﹝二枚﹞牛黃﹝如小豆五枚﹐別研﹞上六味末之﹐蜜丸如麻子。蓐裏兒服二丸﹐隨兒大小以意增減之。﹝崔氏名五驚丸﹐《嬰孺方》易龍角以龍骨﹐名龍骨丸。﹞《千金方》千金湯主小兒暴驚﹐啼絕死﹐或有人從外來﹐邪气所逐﹐令兒得疾﹐眾醫不治方。

蜀椒左顧牡蠣﹝各六銖﹐碎﹞上二味﹐以酢漿水一升﹐煮取五合﹐一服一合。

《千金翼》阿伽佗藥主諸種病。久服益人神色﹐無諸病﹐兼治小兒驚啼方。

紫檀小茜根郁金胡椒﹝各五兩﹞上五味搗碎爲末﹐水和內臼中﹐更搗一萬杵﹐丸如小麥大﹐陰漧﹐用時以水磨而用之。諸小兒驚啼﹐以水煮牡蒙﹐取汁半合研一丸如梧桐子﹐塗乳上令兒飲。乳母愼酒肉﹑五辛。諸小兒新得風癇﹐以竹瀝半合﹐研一丸如梧子服之﹐二服止。愼如前。

《仙人水鑑》﹕兒生下多驚啼﹐聲噎。庸醫云﹕是气急﹐此誤人命﹐宜使此方。

收取黃葵四月花﹐陰漧搗散入馬牙﹐黃連四分加黃柏﹐四味神方力莫加。

上以冷水調下一字至一錢﹐服之立驗。

《外臺》﹕《廣濟》療小兒五驚夜啼。

龍角丸方龍角黃芩大黃﹝各二分﹞牡丹皮﹝一分﹞蚱蟬﹝一枚﹐炙﹞牛黃﹝小豆大﹐五枚﹞上六味搗﹑篩﹐蜜和丸如麻子。少小以意增減之﹐甚良。《千金》牡丹作牡蠣﹐仍分兩不同。崔氏名五驚丸。

《廣利方》治小兒驚啼﹐發歇不定。

川眞好麝香研細。每服淸水調下一字。日三服﹐量兒大小服。

《集驗方》治小兒五邪驚啼﹑悲傷。

鯪鯉甲燒之作灰﹐以酒或水和服方寸匕。出《本艸》。

《聖惠》治小兒驚啼。

犀角散方犀角屑鉤藤川升麻黃芩甘艸﹝炙微赤﹑銼。各一分﹞人參﹝三分去蘆頭﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐量兒大小分減服。

《聖惠》治小兒驚啼。

羚羊角散方羚羊角屑黃芩犀角屑甘艸﹝炙微赤﹐銼﹞茯苓﹝各一分﹞麥門冬﹝半兩﹐去心﹐焙﹞上件藥搗﹐羅爲散。每服一錢﹐以水一小盞﹐煎至五分﹐去滓﹐量兒大小﹐分減服之。

《聖惠》治小兒驚啼壯熱﹐心煩不得穩睡﹐宜服鉤藤散方鉤藤龍膽﹝去蘆頭﹞犀角屑茯苓黃芩甘艸﹝炙微赤﹐銼﹞上件等分搗﹐細羅爲末散。每服一錢﹐以水一小盞﹐煎至五分﹐去滓﹐量兒大小分減﹐頻服之。

《聖惠》治小兒驚啼煩熱﹐眠臥不安。

龍齒散龍齒麥門冬﹝去心焙。各半兩﹞赤芍藥川升麻川大黃﹝銼碎﹐微炒﹞甘艸﹝炙微赤﹐銼。各一分﹞上件藥搗﹐粗羅爲末﹑散。每服一錢﹐以水一小盞﹐煎至五分﹐去滓﹐量兒大小分減﹐頻服之。

《聖惠》治小兒風熱驚啼。

牛黃散方牛黃﹝細研﹞犀角屑人參﹝去蘆頭﹞茯神防風﹝去蘆頭﹞細辛蚱蟬﹝去足頭炙﹐微炒﹞﹝醋拌﹐微炒﹞朱砂﹝細研﹞甘艸﹝炙微赤﹐銼﹞上各等分搗﹐細羅爲散﹐入研了藥﹐更研令勻。一﹑二歲兒每服一字﹐用竹瀝調服。三﹑四歲兒每服半錢﹐不計時候服。

《聖惠》治小兒驚啼不止。

犀角丸方犀角屑﹝半兩﹞羌活胡黃連龍齒﹝各一分﹞上件藥搗﹐羅爲末﹐煉蜜和丸如綠豆大。每服煎金銀湯研破三丸服之﹐日三﹑四服。量兒大小﹐以意加減。

《聖惠》治小兒初生及一年內﹐兒多驚啼不休﹐或不得眠臥﹐時時肚脹﹐有似鬼神所爲。

赤芍藥散方赤芍藥桂心白術甘艸﹝炙微赤﹐銼﹞川大黃﹝銼碎﹐微炒﹞上各等分搗﹐細羅爲散。每服一錢﹐以水一小盞﹐煎至五分。量兒大小加減溫服。

《聖惠》治小兒驚啼煩悶﹐壯熱少得睡。

牛黃丸方牛黃﹝半分﹞牡蠣﹝燒爲粉﹞川大黃﹝銼碎﹐微炒﹞黃芩龍角﹝各一分﹞上件藥搗﹐羅爲末﹐煉蜜和丸如綠豆大。盈月兒以乳汁研破﹑服二丸。一歲兒以薄荷湯下五丸。余以意加減服之。

《聖惠》治小兒驚啼﹐發啼卽熱﹐朝夕惕惕﹐大便或靑﹑或黃﹑或赤白。

雄黃丸方雄黃﹝細研﹞牛黃﹝細研﹞牡蠣﹝燒爲粉。各半兩﹞眞珠末﹝一分﹞巴豆﹝三枚﹐去皮心﹐研出油﹞上件藥都研爲末﹐煉蜜和丸如黍米粒大。小兒一月或五十日﹐未發時飲服三丸﹐母抱臥炊一斗米頃﹐兒當寐﹐身體輕﹐汗出卽解。一服不解可再服。若小兒傷乳不安﹐腹中有痰乳﹐當微下如雞子﹑鳥屎﹑鼻涕﹐勿怪﹐便住服藥。

《聖惠》治小兒驚啼及夜啼不止。服伏龍肝丸方伏龍肝朱砂﹝各一分﹞麝香﹝半分﹞上同細研﹐蜜和丸如綠豆大。候啼卽以溫水調一丸與服﹐必效。量兒大小以意加減服之。

《聖惠》治小兒驚啼﹐狀如物刺。

柏子仁散方﹝《聖惠》亦收治軀啼﹞柏子仁﹝一兩﹞上件藥搗﹐細羅爲散。一﹑二歲兒每服一字﹐用粥飲調服。三﹑四歲兒每服半錢﹐一日三﹑四服。更量兒大小﹐加減服之。

《聖惠》治小兒寒熱﹐驚啼不安。

雷丸浴湯方雷丸牡蠣粉黃芩細辛﹝各三分﹞蛇牀子﹝一兩﹞上件藥以水一斗﹐煎取七升﹐去滓﹐分爲兩度﹐看冷暖用。先令浴兒頭﹐勿令水入耳目﹐次浴背膊﹐後浴腰以下。浴訖避風﹐以粉撲之。

《嬰孺》治小兒夜睡﹐忽驚啼不識母﹐母喚之搖頭方。

上小兒忽驚啼不識母者﹐是夢中見母棄之去﹐謂母實去故啼。但令人抱坐於暗中﹐令母從外把大火入來﹐喚之卽止。所以然者﹐謂母去還來也。此方天下未之知﹐隱居效方。

《嬰孺》治小兒驚啼不安﹐此腹痛故也。至夜輒極﹐狀如鬼禍。

五味湯方五味子當歸白術﹝各三兩﹞甘艸﹝炙﹞桂心﹝各二兩﹞上以水二升﹐煮一升﹐爲服三﹐量與之。

《嬰孺》治少小喜驚啼﹐髒气不足﹐或邪气所動。金匱銀屑鎭心丸方銀屑虎骨城門上雞頭﹝炙黃﹞細辛雄黃﹝以上各一分﹞獨活磁石﹝飛。各半分﹞上爲末﹐蜜丸。兒生百日﹐丸梧子大﹐絳紗袋盛系﹐男左女右。十日以上兒驚者﹐左﹑右臂及兩足俱系之﹐亦可塗手足心﹐合時面東。忌雞犬﹑婦人見之。

《嬰孺》治少小驚啼﹐怕怖寒熱。

細辛膏方細辛桂心白蘞蜀椒烏啄﹝各三分﹞濃朴﹝五分﹞上以豬脂一斤﹐煎藥三沸﹐絞去滓﹐火炙﹐手摩腹背炊三斗米久﹐百痛寒熱皆可用之。﹝藥性稍溫﹐須兼寒熱方用之。﹞

錢乙蟬花散治驚風夜啼﹐切牙﹐咳嗽及療咽喉壅痛。

蟬花﹝和殼﹞白僵蠶﹝直者﹐酒炒熟﹞甘艸﹝炙。各一分﹞延胡索﹝半分﹞上爲末。一歲一字﹐四﹑五歲半錢﹐蟬殼湯下﹐食後。

錢乙安神丸麥門冬﹝去心﹐培﹞馬牙硝白茯苓幹山藥寒水石﹝研﹞甘艸﹝各半兩﹞朱砂﹝一兩﹐研﹞龍腦﹝一字﹐研﹞上末之﹐煉蜜爲丸雞頭大。每服半丸﹐沙糖水調下﹐無時。

張渙﹕嬰兒眠睡著﹐忽啼哭驚覺﹐面赤口漧﹐狀若神祟。卽非夜啼﹐乃風熱邪气乘於心臟﹐名曰驚啼。宜用牛黃膏方﹝常服除胎熱﹞眞牛黃﹝別研﹞牡蠣﹝燒爲灰﹐別研爲粉。各一分﹞人參﹝去蘆頭﹞甘艸﹝炙。各半兩﹞以上並搗﹐羅爲細末﹐次用﹕辰州朱砂水磨雄黃﹝並細研﹐水飛。各一分﹞龍腦﹝研﹐半錢﹞上件諸藥一處研細勻﹐煉蜜和成膏如雞頭大。每服半粒至一粒﹐薄荷湯化下﹐乳食後。

《劉氏家傳方》﹕小兒驚啼。

寫天心二字於囟門上﹐寫泥丸二字於丹田上。

長沙醫者丁時發傳治驚啼方。

孩兒咬齒卽因驚﹐唇赤饒幹面色靑。夢裏有時頻叫喚﹐靑雲散子早惺惺。

靑雲散石蓮心﹝一分﹞天南星﹝炮﹞僵蠶﹝取直者﹞蠍郁金﹝皂角煮。各一錢半﹞雄黃﹝一錢﹞粉霜﹝半錢﹞上件爲末。每服一字﹑半錢﹐看大﹑小﹐蜜湯調下。

卷第七

軀啼第八《巢氏病源》小兒軀啼候﹕小兒在胎時﹐其母將養傷於風冷﹐邪气入胞﹐傷兒臟腑。故兒生之後﹐邪猶在兒腹內﹐邪動與正气相搏則腹痛﹐故兒軀張蹙气而啼。

《嬰童寶鑑》小兒軀啼歌﹕小兒胎裏受風寒﹐生下啼呼不得安﹐腹痛軀張常蹙气﹐良工明候細尋看。

《千金》治小兒胎寒軀啼﹐腹中痛﹐舌上黑﹐靑涎下。

當歸丸﹐一名黑丸方。

當歸野狼毒﹝各九銖﹞吳茱萸﹝一作杏仁﹞蜀椒﹝各半兩﹞細辛漧薑﹝炮﹞附子﹝炮﹐去皮臍。各十八銖﹞豉﹝七合﹞巴豆﹝去皮膜﹐十枚﹞上九味搗七種﹐下篩﹐秤藥末令足﹐研巴﹑豉如膏﹐稍稍內末搗﹐令相密和﹐桑盛﹐蒸五升米飯下出﹐搗一千杵。一月兒服如黍米一丸﹐日一夜二﹐不知稍加﹐以知爲度。亦治水癖。

《千金》馬齒礬丸治小兒胎寒﹐軀啼驚癇﹐腹脹不嗜食﹐大便靑黃﹐並大人虛冷﹑內冷﹐或有實不可吐下方。

馬齒礬一斤﹐燒半日﹐以棗膏和。大人服如梧子二丸﹐日三。小兒意減之﹐以腹內溫爲度﹐有實實去﹐爲妙。

《千金》治小兒忽患腹痛﹐夭矯汗出﹐名曰胎寒方。

煮梨葉濃汁七合﹐可三﹑四度飲之。

《外臺》﹕《千金》小兒因宿乳不消﹐腹痛軀啼。

牛黃丸方大附子﹝二枚﹐炮去皮﹞牛黃﹝三銖﹞巴豆﹝去心皮﹐熬﹞杏仁﹝去皮尖﹐熬﹐別搗﹞眞珠﹝各一兩﹐研﹞上五味搗附子﹑眞珠下篩﹐別搗巴豆﹑杏仁令如膏﹐內附子及牛黃搗一千二百杵﹐若干﹐入少蜜成之。百日兒服如粟米一丸﹐三歲兒服如麻子一丸﹐五﹑六歲兒服如胡豆一丸﹐日二﹐先乳哺了服之。膈上下悉當微轉﹐藥全出者病愈﹐散出者更服。

《聖惠》治小兒軀啼﹐腹脹胸滿。

牡蠣散方牡蠣﹝燒爲粉﹞伏龍肝﹝細研﹞甘艸﹝炙令微赤﹞蒼術﹝銼﹐炒熟。各一分﹞麝香﹝半分﹐細研﹞上件藥於木臼內搗﹐細羅爲散。每服半錢﹐研陳米泔澄淸﹐煎竹茹湯調服。量兒大小增減服之。

《聖惠》治小兒軀啼不止。

牛黃丸方牛黃﹝一分﹐細研﹞代赭石牡丹﹝各三分﹞麝香﹝一錢﹐細研﹞上件藥搗﹐羅爲末﹐都研令勻﹐煉蜜和丸如綠豆大。每服以溫水下兩丸。

《聖惠》又方燒豬糞﹐以沸湯淋取汁﹐看冷暖浴兒﹐並與少許服之。

《聖惠》又方上以新馬糞一塊﹐絞取汁與服之。

《聖惠》治小兒胎寒軀啼﹐溫中止痛。

雀糞丸方雄雀糞﹝一分﹞牛黃﹝細研﹞赤芍藥芎﹝各半兩﹞當歸﹝一兩﹐銼﹐微炒﹞上件藥搗﹐羅爲末﹐煉蜜和丸如麻子大。百日兒每服以乳汁下一丸﹐日三服。量兒大小以意加減服之。

《聖惠》治小兒胎寒﹐虛脹滿﹐不嗜食﹐大便靑夾白膿及欲發癇。宜服調中丸方當歸﹝半兩﹐銼﹐微炒﹞細辛川椒﹝去目及閉口者﹐微炒去汗。各一分﹞附子﹝一枚﹐炮裂﹐去皮臍﹞野狼毒﹝半分﹐炒黃﹞巴豆﹝二十枚﹐去皮心﹐出油盡﹞杏仁﹝十二枚﹐湯浸﹐去皮尖﹐炒微黃﹞豉﹝四合﹐炒微焦﹞上件藥搗﹐羅爲末﹐煉蜜和搗三﹑五百杵﹐以器盛之。未滿百日兒以溫水下一丸如麻子大。一﹑二歲兒服兩丸。量兒大小以意加減服之﹐以利爲度。

《聖惠》治小兒五十日以來胎寒腹痛﹐微熱而驚﹐聚唾弄舌﹐軀啼上視。此癇之候﹐宜服此方。

豬腎﹝一具﹐薄切﹐去脂膜﹞當歸﹝一兩﹐銼﹐微炒﹞上只當歸一味粗搗﹐二味相和﹐以淸酒一升﹐煮至七合﹐去滓。每服取如杏仁大令兒咽之﹐日三服﹐夜一服。量兒大小以意加減良。

《聖惠》又方衣中白魚﹝二七枚﹞上以薄熟絹包裹﹐於兒腹上回轉摩之﹐以瘥爲度。

《嬰孺》治少小胎寒﹐腹痛軀啼。

黃散方黃當歸芎漧薑﹝各四分﹞甘艸﹝三分﹞黃芩﹝六銖﹞上爲末﹐二十日兒用乳汁和一胡豆大﹐日三夜一。五十日一小豆大﹐百日二小豆大。藥溫中無毒﹐若無黃耆﹐可缺也。兒生便服﹐使寒气不得生﹐亦不吐﹐服之期年止服﹐妙。若寒气痛﹐啼不可忍﹐以水煮飲之﹐如服理中丸法。服藥補益之﹐可數十倍﹐節度無苦。

《嬰孺》治少小兒啼﹐夜不安欲驚﹐腹中風痛如中風﹐發有時﹐夜則甚﹐如有鬼禍方。

當歸芍藥﹝各一兩﹞甘艸﹝半兩﹐炙﹞桂心白術﹝各二兩﹞上切﹐以水二升煮八合﹐服一合﹐日進三服﹐量與服之。一方無芍藥﹐有五味子﹝二兩。﹞《嬰孺》治少小軀啼﹐掣縮吐哺。

當歸丸方當歸漧薑細辛附子﹝各六銖﹞野狼毒﹝二銖﹞吳茱萸﹝半合﹞豉﹝三合﹐炒﹞杏仁﹝二十枚﹐去皮炒﹞上爲末﹐蜜丸黍米大。小兒一丸﹐日進三服。大兒二丸﹐量與之。亦治胎寒。

《嬰孺》治小兒胎寒聚唾﹐弄舌軀啼﹐反張怒驚。

當歸散方黃細辛當歸黃芩龍骨桂心﹝各二分﹞芍藥﹝四分﹞上爲末﹐乳汁調服一大豆許。日進三服﹐夜一服。

張渙﹕嬰兒在胎之時﹐其母將養﹐一切不如法﹔及取涼飲冷過度﹐冷气入兒腹胃﹐使胎气不彊﹐致生下羸弱多病﹐俯仰多啼﹐名曰軀啼。宜用養髒湯方川當歸﹝一兩﹞沈香丁香白術桂心川芎﹝各半兩﹞上件搗﹐羅爲細末。每服一錢﹐水八分﹐入生薑二片﹐煎至四分﹐去滓﹐放溫時時滴口中。

《劉氏家傳》治小兒胎气弱﹐陰陽不調﹐晝夜軀啼不已。

好乳香﹝水中坐﹐乳缽研細﹐秤﹞沒藥﹝別研﹞木香姜黃﹝各四錢﹞木鱉子仁﹝二十枚﹞上先將後三味同爲細末﹐次研入上二味﹐煉蜜和成劑收之。每一歲兒可服半皂子大﹐余以意加減﹐煎鉤藤湯化下﹐無時﹐次用魏香散。

《劉氏家傳》魏香散蓬莪術﹝半兩﹐濕紙裹煨﹞眞阿魏﹝一錢﹞上先用溫水化阿魏﹐浸蓬莪術一晝夜﹐切﹑焙漧﹐爲末。每服半錢﹐煎紫蘇米飲空心調下。軀啼稍愈﹐服開胃丸。

《劉氏家傳》開胃丸方白術木香蓬莪術人參當歸﹝細銼﹐炒。各半兩﹞白芍藥﹝一分﹞上爲細末﹐湯浸炊餅﹐爲丸如黍米大。每服五﹑七丸﹐空心﹑食前﹐煎麝香湯下。

《王氏手集》白術當歸煎丸方治胎寒腹痛﹐遇夜啼叫。身體軀張﹐有如癇狀。吐不止﹐大便酸臭。乳食𨿽多不生肌膚。

白術當歸木香上等分爲細末﹐煉蜜爲丸梧子大。每服一丸﹐煎木香湯化下。

卷第七

夜啼第九《巢氏病源》小兒夜啼候﹕小兒夜啼者﹐髒冷故也。夜陰气盛﹐與冷相搏則冷動。冷動與髒气相並﹐或煩或痛﹐故令小兒夜啼也。然亦有犯觸禁忌﹐亦令兒夜啼﹐則可法術斷之也。

《茅先生方》﹕小兒生下三臘以前﹐有中夜啼﹐其候屬陰。遇起燈前後發啼﹐至天明不住﹐如見此候用抹唇膏﹝方見本門中。﹞遇夜抹上下兩唇﹐更用朱砂膏﹝方見驚積門中。﹞夜更無﹐啼止。

漢東王先生《家寶》小兒夜啼候﹕﹝諸書皆以驚啼爲熱﹐夜啼爲寒。獨漢東王先生以夜啼爲熱﹐必以諸啼通言之也。﹞孩兒夜啼者﹐非是鬼神爲祟﹐蓋因胎熱伏心。﹝其母懷妊時或值熱月﹐或好喫熱食﹐流入胞中﹐養後入於心臟﹐故使熱入心而夜啼。﹞陰則與陽相刑﹐熱則與陽相合。腹中躁悶﹐所以夜啼。﹝日屬陽﹐夜屬陰。日中不哭﹐夜便多啼。﹞《水鑑》先生論云﹕天蒼蒼﹐﹝天者上也。人以心爲帝王﹐一身之主﹐故呼爲於蒼蒼者﹐被外風所傷﹐故云﹕蒼蒼生其別物。地王王﹐地者土也。

脾屬中央戊己土﹐故云地也。王王者是盛也﹐王音旺也。此是脾臟熱盛。﹞小兒夜啼疏客堂。﹝心是神之舍﹐亦呼爲客堂。疏者卽是轉瀉。﹞錢乙論夜啼云﹕脾臟冷而痛也﹐當與溫中之藥及以法禳之﹐花火膏主之﹝方見本門中。﹞《嬰童寶鑑》論小兒夜啼﹐爲腹有痛處並有神祟﹐故陰盛於夜而發也。或驚亦夜啼。

《惠眼觀證》﹕凡小兒生下一七至一百二十日﹐或至三﹑五歲才遇陰气﹐卽便啼叫。大種夜啼﹐自有三說。

一﹕心熱者夜啼﹐只用朱砂膏及天竺黃散服之﹝方並見重舌門中﹐﹞兼以燈花塗乳上與喫。三﹑五歲者﹐宜以湯丸療之﹝方見急慢驚風門中。﹞二﹕臍下痛者夜啼﹐乃气血所滯﹐因而躁悶﹐以烏梅散﹝方見一切疳門中﹞及槐角丸服之。候有見燈愈啼者﹐乃心气熱極。見燈不啼者﹐乃臍下痛﹐聊有所適﹐亦外作驗也。三﹕無故而啼﹐夜中面目靑色不識人﹐此邪气所畜﹐宜以符法及驚藥相兼服食。有形證實者﹐以湯丸通利。

《嬰童寶鑑》小兒夜啼驚啼歌﹕小兒生下有三啼﹐一一從頭爲說之。邪熱在心心內躁﹐忽然驚哭沒休時。或因髒冷陰寒搏﹐或者神祗鬼物隨。夜裏不眠啼至曉﹐夜啼根本各須知。

《千金》治小兒夜啼﹐至明卽安寐。

芎散方芎白術﹝炮﹞防己﹝各半兩﹞上三味治下篩﹐以乳和與兒服之﹐量多少。又以兒母手掩臍中﹐亦以摩兒頭及脊。若二十日兒未能服散者﹐以乳汁和之﹐服如麻子一丸。兒大能服散者﹐以意斟酌之。

《千金》治少小夜啼﹐一物前胡丸方前胡隨多少搗末﹐以蜜和丸如大豆。服一丸﹐日三服﹐稍加至五﹑六丸﹐以瘥爲度。

《千金》又方交道中土伏龍肝﹝各一把﹞上二味治下篩﹐水和少許飲之。﹝陳藏器云﹕竈中土乃四交道土。﹞《千金》又方取馬骨燒灰﹐敷乳上飲兒﹐啼卽止。

《千金》治小兒夜啼不已﹐醫所不治者方。

取野狼屎中骨燒作灰末﹐水服如黍米粒大二枚﹐卽定。﹝《外臺》云一枚。﹞《仙人水鑑》﹕孩子夜啼方。﹝上取小孩兒頭髮三﹑七寸﹐燒灰湯調灌。﹞丁釘屋角並沒徹﹐不如來取鉛中金﹐黃丹少許熬令熟﹐剪取發毛燒灌。靈之。

《外臺》文仲﹑隱居效方。小兒夜啼不安﹐此腹痛故﹐至夜輒劇﹐狀似鬼禍。

五味湯方五味子當歸芍藥白術﹝各四分﹞甘艸﹝炙﹞桂心﹝各二分﹞上六味切﹐以水一升﹐煎取五合。分服之﹐增減量之。

《外臺》﹕《古今錄驗》小兒夜啼如腹痛方。

虫﹝熬令煙出﹞芍藥﹝炙﹞芎﹝熬。各等分﹞上三味搗末。服如刀圭﹐日三﹐以乳服之。﹝《嬰孺方》以酒服。﹞《外臺》﹕《古今錄驗》又療小兒夜啼不止﹐腹中痛﹐宜以乳頭散方黃甘艸﹝炙﹞當歸芍藥附子﹝炮﹞漧薑﹝各等分﹞上六味爲散。以乳頭飲兒﹐丸可胡豆三丸﹐大小量之。﹝《嬰孺方》以乳汁蜜丸。﹞《子母祕錄》﹕小兒夜啼﹐胡粉水調三豆大﹐日三服。

《經驗方》治小兒夜啼。

燈心燒灰﹐塗乳與喫。

姚和眾治小兒夜啼。

取大虫眼睛一隻爲散﹐以竹瀝調少許與喫。

《聖惠》治小兒夜啼﹐不可禁止。

人參散方人參﹝去蘆頭﹞茯神甘艸﹝生銼﹞川大黃﹝銼碎﹐微炒﹞蛇黃牛黃﹝細研﹞犀角屑白芥子﹝微炒﹞上各等分搗﹐細羅爲散。每服用水煎柳枝﹑桃枝湯調下半錢﹐頻服效。量兒大小加減服之。

《聖惠》治小兒夜多啼不止﹐胸滿气脹﹐膈中气逆﹐吐嘔﹐腹痛。

芍藥散方赤芍藥桂心芎黃芩薯蕷上各等分搗﹐細羅爲散。一月及百日兒每服一字﹐粥飲調下。半年至一歲兒服半錢﹐連夜三﹑五服。隨兒大小﹐以意加減服之﹐神效。

《聖惠》治小兒夜啼﹐壯熱驚懼。

石膏散方石膏﹝一兩﹞人參龍骨﹝各半兩﹞上件藥搗﹐細羅爲散。每服一錢﹐水一小盞﹐煎至五分﹐去滓。量兒大小分減﹐溫溫服之。

《聖惠》治小兒夜啼不止﹐腹中痛。宜以乳頭散方黃﹝銼﹞甘艸﹝炙微赤﹐銼﹞當歸﹝銼﹐微炒﹞赤芍藥木香上各等分搗﹐細羅爲散。每服取少許著乳頭上﹐因兒喫乳服之。

《聖惠》治小兒腹痛夜啼。

牡丹丸方牡丹﹝三分﹞代赭石赤芍藥﹝各半兩﹞麝香﹝一分﹐細研﹞上件藥搗﹐羅爲末﹐都研令勻﹐煉蜜和丸如麻子大。每服以蜜湯研下三丸﹐連夜四﹑五服。

《聖惠》又方上以牛黃如小豆大﹐乳汁化破服之。

《博濟方》消積滯﹐順三焦﹐利胸膈﹐定气刺﹑攻疰。脇腹脹痛﹐女人血气﹐小兒夜啼﹐多涎。並宜服萬金丸舶上硫黃﹝一分﹞巴豆﹝去皮﹐秤半兩。二味同以生絹袋子盛﹐於漿水內﹐用文武火煮一伏時﹐令別研﹐令細﹞附子﹝炮﹞桔梗當歸陳橘﹝去白。各一分﹞柴胡﹝去苗﹞靑黛漧薑﹝各半兩﹞上爲末﹐以麵糊丸如小豆大。每服二丸至三丸﹐溫水下。血气﹐醋湯下。小兒夜啼﹐溫水下一丸。水瀉﹐生熟水下。血痢﹐地楡湯下。白痢﹐漧薑湯下。化涎﹐生薑湯下。一切气﹐煎生薑橘皮湯下。

《茅先生方》﹕小兒夜啼。

抹唇膏蟬殼﹝一个﹐去足﹞燈花﹝兩朵﹞朱砂﹝少許﹞上爲末。如小兒夜啼﹐遇夜用雞冠血調藥﹐抹兒子上下兩唇卽止﹐夾朱砂膏與服。

錢乙治夜啼花火膏方燈花﹝一顆﹞上取下塗乳上﹐令兒吮乳。

錢乙當歸丸凡小兒夜啼者﹐髒冷而腹痛也。面靑手冷﹐不吮乳是也﹐宜此方。

當歸﹝去蘆頭﹐切﹑焙﹐秤﹞白芍藥人參﹝切去頂。各一分﹞甘艸炙﹐半分﹞桔梗陳橘皮﹝不去白。各一錢﹞上爲細末﹐水煎半錢﹐時時少與服。又有熱痛﹐亦啼叫不止﹐夜發麵赤唇焦﹐小便黃赤與三黃丸﹐人參湯下。﹝三黃丸方見實熱門中。﹞張渙﹕嬰兒髒寒﹐稟气怯弱﹐或多囟解﹐面色靑白﹐遇夜多啼﹐甚者煩悶﹐狀若神祟﹐亦由觸犯禁忌所致﹐此名曰夜啼。宜用萬全散方沈香﹝銼﹞丁香人參﹝去蘆頭﹞五味子當歸﹝洗﹐焙漧。各一兩﹞赤芍藥白術﹝銼。各半兩﹞桂心﹝一分﹞上件搗﹐羅爲細末。每服一錢﹐用淡溫漿水一小盞﹐煎至五分﹐放溫﹐時時滴兒口中﹐立效。

《嬰童寶鑑》治小兒體熱夜啼﹐不乳食。

紅桃散方天南星﹝二个﹐中心作蝸﹐內入朱砂令滿﹐用不咸之水調中心﹐末塗縫上。握地作坑﹐安天南星在坑內﹐灰蓋定以火燒﹐色變取出爲末﹞全蠍﹝半分﹐末﹞白附子﹝大者一个﹞膩粉﹝一錢﹞上件研令勻。每服一字﹐用薄荷金銀湯下。

《萬全方》治小兒夜啼及多腸痛﹐至夜輒劇﹐狀似鬼祟。

五味子散五味子當歸﹝微炒﹞赤芍藥白術﹝以上各半兩﹞茯神陳橘皮﹝去瓤﹞桂心甘艸﹝炙微赤。各一分﹞上件搗﹐羅爲散。每服一錢﹐用水一小盞﹐煎至五分﹐量兒大小分減﹐去滓溫服之。

《劉氏家傳方》小兒夜啼。

鬼箭末﹝半錢﹞朱砂﹝一字﹞上末之﹐薄荷自然汁調下。

《劉氏家傳》又方生薑自然汁﹐臨時塗背上﹑心頭﹐愈。

《孔氏家傳》治小兒夜啼。

歸魂散當歸不以多少爲末。一錢﹐水六分﹐煎四分﹐溫服。

《吉氏家傳》諸驚啼﹑夜啼。

朱砂膏朱砂人參白茯苓甘艸﹝各一錢﹞腦麝﹝各少許﹞上末﹐蜜爲丸。每服一塊如皂子大﹐金銀薄荷湯下。

《吉氏家傳》治夜啼安神散應驚啼皆治。

犀角雄黃人參車前子﹝各半兩﹞茯苓﹝一兩﹞上五味爲末。每服一錢﹐桃仁湯下。

《吉氏家傳方》睡洪散治小兒夜啼不住。

佛花﹝三朵﹐又名蔓陀羅花﹞乳香朱砂﹝各一分﹞麝香上爲細末。每服半錢或一字﹐紅酒調下。

穣厭法﹕《千金》治夜啼方。

以妊娠時食飲偏所思者物﹐哺兒卽愈。

《外臺》﹕《必效》小兒夜啼方。

以日未出時及日午時仰臥﹐於臍上橫紋中﹐屏气以朱書作「血」字﹐其夜卽斷聲﹐效。

陳藏器余云﹕井口邊艸主小兒夜啼﹐著母臥席下﹐勿令母知。

《子母祕錄》治小兒夜啼。

甑帶懸戶上。

孟詵﹕小兒夜啼。

取幹牛糞如手大﹐安臥席下﹐勿令母知﹐子母俱吉。

《集驗方》仙人杖﹐小兒驚癇及夜啼﹐安身伴睡良吉。

日華子云﹕豬窠內有艸治小兒夜啼﹐安席下﹐勿令母知。

日華子云﹕烏雌雞翼治小兒夜啼﹐安席下﹐勿令母知。

《聖惠》方右臍下書田字﹐瘥。

《聖惠》又方上取樹孔中艸著戶上﹐立止。

《聖惠》又方上以車輞﹐盜安母臥牀下﹐勿令母知。

《聖惠》又方上取荒廢井中敗艸懸戶上﹐良。

《聖惠》又方上取牛糞灰﹐安母臥牀下﹐勿令母知。

《聖惠》治小兒夜啼﹐符法三道。

圖﹝此符左﹑右手貼﹞圖﹝此符臍中貼之﹞圖﹝貼房門上﹞《嬰孺》治小兒夜啼法。

上令母脫去上衣﹐只著中衣﹐跪宅四角曰﹕西方白帝﹐東方靑帝﹐南方赤帝﹐北方黑帝﹐中央黃帝。乞斷某甲夜啼﹐荷恩之日﹐奉還酒哺﹐隨意所用。還法安五畔﹐居中庭四角﹐故四角四畔﹐中央一畔﹐啟顙膽五帝說曰﹕今日奉還﹐隨意所吮願之。

《劉氏家傳方》小兒夜啼。

寫﹕若以色見我﹐以音聲求我﹐是人行邪道﹐不能見如來。燒灰吞之﹐男左一本﹐女右一本。

《嬰童寶鑑》灸法﹕小兒夜啼﹐灸幼宮三壯﹐又灸中指甲後一分。

《萬全方》灸小兒夜啼﹐上燈啼﹐雞鳴止者。灸中指甲後一分﹐中衝穴一壯﹐炷如小麥大。

卷第八﹝驚疾潮發﹞凡九門

卷第八

驚候第一《巢氏病源》驚候﹕小兒驚者﹐由血气不和﹐熱實在內﹐心神不定。所以發驚甚者﹐掣縮變成癇。又小兒變蒸亦微驚﹐所以然者﹐亦由熱气所爲。但須微發驚以長血脈﹐不欲大驚﹐大驚乃灸驚脈。若五﹑六十日灸者﹐驚復更甚。生百日後﹐灸驚脈乃善耳。

《小兒形證論》五臟驚傳候﹕一肝臟驚風﹐令小兒非時竄上眼睛﹐手腳冷。二腎臟驚風﹐令兒嚙齒﹐面色赤。

三脾臟驚風﹐令兒夜啼﹐白日多睡。四心臟驚風﹐令兒發心熱﹐四肢逆冷。五肺臟驚風﹐令兒口內熱喘﹐出气細微。五臟驚邪﹐皆因驚風傳受。緣初驚有涎﹐涎在膈上不發﹐或卽涎潮臟腑入驚邪也。日久不醫﹐致傳邪气入於心﹑肺﹐或傳肝﹑脾﹑腎等也。卻被巫師皆言有祟妖禍﹐求神漸加深重﹐卽令小兒枉喪性命。𨿽有名方千道﹐須曉病源﹐今具傳入五臟於左。

一驚邪入脾。鄭沖虛云﹕令兒非時噴乳﹐嘔逆翻吐﹐不思飲乳﹐故成慢驚也。二驚邪入心。周奇云﹕令兒非時面上赤紅﹐惡叫﹐四肢緩慢﹐故成慢驚也。三驚邪入肝。鄭沖虛云﹕令兒眼目上翻﹐眼多白﹐睛上竄﹐引飲﹐故驚癇也。四驚邪入腎。趙氏云﹕令兒忽然面上黑色﹐惡叫咬人﹐故驚啼也。五驚邪入肺。崔氏云﹕令兒夜多虛汗﹐狂言亂叫﹐或傳下利﹐是虛驚也。

《惠眼觀證》論小兒驚候﹕急驚者﹐本內有風熱﹐面色紅赤。又因乳母不自調攝﹐酒食過度﹔或湧乳飲兒﹔或涎停膈中﹔或風感身內﹐故中此疾。徧身壯熱﹐弔上眼睛﹐四肢搐搦﹐牙關不開。胎驚者﹐在母胎內八﹑九月時﹐母曾中驚﹐胎納邪气﹐傳之心臟﹐發時亦壯熱吐涎﹐眼帶翻張。此候生一月日或半月後發。慢驚者﹐榮衛皆受邪气﹐面無血色﹐臟腑久冷﹐或瀉或吐﹐或自驚撲因而成之。

《惠眼觀證》論小兒元有驚候﹕白日多睡﹐徧身虛汗﹐是驚气納脾﹔喘气微細﹐是驚气傳肺﹐無故咬奶﹐是驚气傳腎﹔非時忽然眼睛弔上﹐是驚气在脾﹔夢裏多切牙﹐是驚气在骨﹔夜啼至曉﹐是驚气傳心﹔面色非時紅赤﹐是驚气在心﹔上喘喫水﹐是驚气在肝﹔惡聲啼叫﹐是驚气在腎﹔前後心及四肢熱﹐是驚气傳脾﹐欲吐瀉。

凡小兒驚風﹐切忌爪甲靑黑及吐出白虫有血﹐瀉下啼叫無淚。與夫眼直﹐半開半閉﹐兼亦咬人時復鴉聲﹐皆不可用藥。

《嬰童寶鑑》驚癇死候﹕項軟無力﹐魚口開﹐气粗喉中如鋸﹐頭不直﹐面紅如妝﹐目陷無光﹐嚙衣並咬人﹐兩目似開不開﹐瀉下如瘀血﹐身體若無筋骨。

卷第八

胎驚第二張渙論﹕嬰兒在母胎中之時﹐腑臟未具﹐神气微弱﹐動靜喘息﹐莫不隨母。母有所動﹐胎必感之。母若調攝失宜﹐食飲不節﹐喜怒不常﹐坐臥當風﹐遇酒房勞﹐一切禁忌﹐致生下兒形多怯弱﹐頭顱開解﹔或乳食失理﹐洗浴當風﹐則令兒壯熱吐﹐心神不寧﹐手足抽掣﹐身體彊直﹐眼目張反﹐此乃胎驚風病也。

《石壁經》三十六種胎驚候歌﹕未出胎中一月來﹐母驚成患子臨胎。腰直哭時先口撮﹐面靑拳搐縮雙腮。眼閉切牙筋脈急﹐﹝《鳳髓經》云﹕眼閉膠生。注云﹕眼有眵﹐此是受气之時﹐若陰气弱﹐則胎易驚而落也﹔陽气弱﹐則胎難驚而落也。陽弱則手足細﹐肌肉瘦﹔陰弱則肉消甚﹐然皆不能盡其天年。若日月滿﹐因驚而落者﹐使口撮腮﹐臉起如拳﹐鼻多塞﹐口噤不開﹐甚不可作驚風醫﹐先當微發汗﹐次治驚調气﹐乳母當服調气藥﹐孩兒貼囟門去邪。﹞任喚千聲眼不開。醫者見形須問母﹐方知此患所從來。退卻風涎爲治療﹐涎去驚邪自不回。﹝失次則目瞑不開﹐若先治驚則作吐或瀉﹐在秋夏必作脾風。始初見之﹐亦不可作脾風治﹐恐汗不出﹐而作別候也。《鳳髓經》云﹕歌括一同。仍注云﹕與烏犀膏﹐次與生銀丸。二方與《玉訣》同並見急慢驚風門中。﹞《小兒形證論》四十八候胎驚歌一同﹐後說云﹕此患在胎中時母受驚﹐生下後二十五日發是也。若不定或三十五日﹑別日者不是胎驚。醫人不識﹐多作驚風誤矣。目閉腰直﹐腮縮拳握﹐只與丸下涎﹝方見一切癇門中﹞﹐或下半丸大靑丹﹝方見急﹑慢驚風門中。﹞《飛仙論》胎驚候說云﹕凡母懷胎之日﹐曾受驚气傳入胎中﹐致孩兒生下靑紅色﹐口唇時動﹐夢裏多驚﹐五心常熱﹐囟門不合﹐動多驚叫﹐身體壯熱﹐此胎驚候也。

《顱囟經》治小兒胎驚及癇﹐或心熱。

牛黃丸牛黃龍齒馬牙硝鐵焰粉﹝各一分﹞上爲細末﹐煉蜜丸如梧桐子大。每日乳食前﹐熱水調破一丸灌下。令母忌口。

張渙治胎驚聖星丹方凡諸癇皆宜服之﹐曾經大效。

天南星揀四十九个一般大者﹐五月五日取活蠍四十九个﹐用瓦器內盛之﹐以鹽泥固濟弔於靜室中﹐至臘日取出。揀天南星蠍螫著處有小竅子者﹐其餘不用。只將蠍螫天南星﹐以酒浸一宿﹐焙漧﹐研爲細末﹐次用﹕好辰砂﹝一分﹐細研﹑水飛﹞眞牛黃麝香龍腦﹝各一分﹐細研﹞上件再一處研﹐拌勻﹐用生薑汁和如梧桐子大。每服一粒至二粒﹐煎人參薄荷湯化下﹐神驗。

張渙治胎驚白金散方又治諸癇﹐潮發不醒者。

好白僵蠶半兩﹐揀淨﹐湯洗﹐炒微黃色﹐搗﹑羅爲細末﹐次用﹕眞牛黃﹝一錢﹞麝香龍腦﹝各半錢﹐並細研﹞天竺黃﹝一分﹐細研﹞上件同拌勻。每服半錢﹐用生薑自然汁調﹐放溫灌。

張渙治胎驚烏金膏又治胎癇﹐潮發頻並。

烏梢蛇﹝一條﹐水浸﹐去皮骨﹐酒浸一宿﹐焙漧﹞蠶紙﹝一張﹐燒灰﹞蟬殼全蠍﹝各半兩﹞以上爲細末﹐次用﹕好朱砂﹝半兩﹐細研﹐水飛﹞金箔﹝二十片﹐細研﹞龍腦麝香﹝細研。各半錢﹞上件一處研勻﹐煉蜜和成膏如皂皂大。每服一粒﹐煎人參薄荷湯化下。

張渙治胎驚太一散方凡病瘥亦宜常服。

天漿子﹝幹者微炒﹞幹蠍梢﹝各二十一个﹞防風﹝銼﹞天麻﹝各半兩﹞以上搗﹐羅爲細末﹐次用﹕朱砂﹝半兩﹐細研﹐水飛﹞麝香﹝一錢﹐細研﹞上件再細研。每服半錢﹐乳汁調下。

張渙治胎驚天南星煎方又治胎癇﹐潮發遲省。

天南星﹝微炮﹞白附子白花蛇﹝酒浸﹐洗去皮骨﹐炙令黃。各一兩﹞幹蠍﹝炒﹞天麻﹝各半兩﹞以上搗﹐羅爲末﹐用好酒兩大盞﹐攪令勻﹐於慢火上熬﹐不住手攪﹐以酒盡爲度﹐次用﹕朱砂﹝半兩﹐細研﹐水飛﹞膩粉﹝一分﹞牛黃麝香龍腦﹝各半錢﹐並細研﹞上件都入膏子內一處和﹐看硬軟成膏如皂皂大。每服一粒﹐取竹瀝化下﹐不計時候。

張渙治胎驚祛風散方又治胎癇多啼叫。

胡黃連﹝半兩取末﹞全蠍﹝取細末﹞犀角屑﹝取末﹞天竺黃﹝別研﹞麻黃﹝各一分﹐去節﹞上件都研令勻細末。每服半錢﹐研入麝香一字﹐乳汁調下。

張渙治胎驚鐵粉散方﹝若驚風﹐或多面赤口漧﹐大便不利尢宜服﹞鐵粉﹝半兩﹐研﹞郁金﹝研﹞牛黃﹝研﹞眞珠末﹝別研﹞胡黃連﹝取末。各一分﹞上件拌勻﹐研細。每服一字﹐溫蜜湯調下。

張渙治胎驚羌活方又治胎癇昏困不省。

羌活獨活﹝各一兩﹞天麻全蠍人參﹝去蘆頭﹞白僵蠶﹝微炒。各半兩﹞烏蛇肉﹝一兩﹐酒浸一宿﹐焙漧﹞上件搗﹐羅爲細末﹐煉蜜和成膏。每服一皂皂大﹐用麝香荊芥湯化下。

張渙治胎驚麝香膏方又治胎癇不得安臥。

麝香﹝研﹞牛黃﹝研﹞白附子﹝取末﹞蠶蛾﹝微炒取末﹞白僵蠶﹝微炒取末。各一分﹞全蠍﹝二十一个﹐取末﹞上件都拌勻﹐研細﹐煉蜜和膏如皂皂大。每服一粒﹐煎人參荊芥湯化下。

張渙治胎驚銀朱丹方又治胎癇昏困涎盛。

幹蠍﹝微炒﹞天漿子﹝微炒﹞露蜂房﹝各一分﹐微炒﹞以上三味搗﹐羅爲細末﹐次用﹕朱砂﹝半兩﹐細研﹐水飛﹞水銀﹝一分﹐用黑鉛一分同結爲砂子﹐細研﹞牛黃﹝細研﹞麝香﹝細研。各一錢﹞上件都一處拌勻﹐研細﹐用白麵糊和如黍米大。每服五粒﹐煎金銀薄荷湯化下。

乳後三十六種治胎驚。

朱砂膏朱砂粉霜輕粉水銀砂子﹝各一錢﹞乳香牙硝﹝各半錢﹞上爲末﹐入麝香少許﹐棗肉爲膏如皂角子大。前胡湯化下。

《孔氏家傳》治小兒胎驚﹐涎盛不飲乳。

半夏一枚﹐炭火內炮令黃色﹐研令細﹐生薑自然汁取爲丸如粟大。乳汁下一丸﹐無時服之。

《王氏手集》如聖消驚丸方治新生兒在胎中之時﹐其母宿挾驚﹑憂﹑喜﹑怒﹐舉動驚胎﹐致兒生後常饒驚悸﹐眼睡不穩﹐精神恍惚﹐搖頭上視﹐溫壯多睡﹐反折啼叫﹐口眼相引。

羚羊角屑犀角末麝香﹝各一分﹞牛膽囊天南星﹝四兩﹞天麻人參白茯苓﹝各一兩﹞白僵蠶﹝炒﹞全蠍﹝炒。各半兩﹞朱砂﹝一兩三錢半﹞龍腦﹝一錢﹞上件爲細末﹐煉蜜爲丸﹐一兩作八十丸。一方加朱砂一兩﹐牛黃一分。每服一丸﹐麝香湯化下。兒小塗乳上﹐令吮之。常服消磨一切驚癇。

卷第八

驚熱第三《聖惠》論﹕夫小兒驚熱者﹐由血气不和﹐熱實在內﹐心神不定﹐所以發驚﹐甚者掣縮變成癇也。又小兒變蒸亦微驚。所以然者﹐亦熱气盛所爲者也。

《顱囟經》治孩子驚熱入心﹐擬成癇疾﹐面色不定﹐啼哭不出﹐潮熱無度﹐不喫乳食﹐大假眼翻露白﹐手足逆冷﹐呼喚不應。

牛黃丸牛黃﹝研﹞大黃獨活﹝各一分﹞升麻琥珀﹝炙﹐別研﹞綠豆粉大麻仁﹝別研。各半兩﹞上爲末﹐蜜丸如梧子大。空心熟水下一丸﹐頓服之﹐食後再服一丸。至十歲加金銀箔各五片。忌爆炙毒物。

《外臺》劉氏療小兒眠睡不安﹐驚啼不喫乳。

虎睛丸方﹝小兒熱甚效﹞犀角﹝十二分﹐屑﹐《聖惠》用一兩﹞子芩﹝二分﹐《聖惠》用半兩﹞梔子仁﹝十分﹐《聖惠》用半兩﹞大黃﹝十分﹐《聖惠》用半兩﹞虎睛﹝一枚﹐《聖惠》用二枚﹞上五味搗﹑篩﹐蜜和如梧桐子大。每服七丸﹐大小量之。乳母忌熱面。小兒熱風癇﹐以乳汁或竹瀝﹐研三丸服之。漸增﹐以瘥爲度。小兒百日以下﹐蓐內壯熱﹐以奶汁研四丸與服卽瘥。

陶隱居治小兒驚熱﹐時气煩悶﹐止渴。

瓦屋上靑苔衣﹐名屋遊﹐剝取煮服之。

陶隱居《本艸》療小兒驚熱。

取雞子煎﹐用發雜熬﹐良久得汁﹐與兒服。

陳藏器《本艸》治小兒心熱驚癇﹐止消渴﹐除痰唾。

荊木取莖截﹐於火上燒﹐以物盛取瀝﹐飲之良。

《食療》治小兒驚熱。

犀牛角可以水磨取汁﹐與小兒服。

《聖惠》治小兒夜啼﹐多驚煩熱。

牛黃丸方牛黃﹝細研入﹞朱砂﹝細研入﹞蘆薈﹝細研﹞麝香﹝細研﹞龍齒﹝細研﹞當歸﹝銼﹐微炒﹞赤芍藥鉤藤蝸牛﹝麩炒令黃﹞代赭牡蠣﹝燒爲粉。各一分﹞白僵蠶﹝半兩﹐細研﹞上件藥搗﹐羅爲末﹐入研了藥令勻﹐煉蜜和丸如麻子大。一月及百日兒﹐每服用薄荷湯下三丸。半年至一歲兒﹐每服五丸﹐連夜三服。量兒大小加減服之。

《聖惠》治小兒驚熱﹐睡臥不安﹐筋脈抽掣。宜服犀角散方犀角屑人參﹝去蘆頭﹞茯苓黃芩甘艸﹝炙微赤﹐銼。各半兩﹞龍齒麥門冬﹝去心﹐焙。各半兩﹞上件藥搗粗爲散。每服一錢﹐以水一小盞﹐煎至五分﹐去滓﹐入生地黃汁半合﹐不計時候。量兒大小分減服之。

《聖惠》治小兒驚熱。

鉤藤散方鉤藤蟬殼﹝微炒﹞馬牙硝黃連﹝去須﹞甘艸﹝炙微赤﹐銼﹞川大黃﹝銼﹐微炒﹞天竺黃﹝細研﹞以上各等分。

上件藥搗﹐細羅爲散。每服半錢﹐以水一小盞﹐煎至五分﹐去滓﹐不計時候﹐溫服。量兒大小﹐以意加減服。

《聖惠》治小兒驚熱﹐心神煩亂﹐手足縮掣不定。

龍齒散方龍齒﹝細研﹞犀角屑茯神人參﹝去蘆頭﹞赤石脂﹝各一兩﹞牛黃﹝細研﹞蟬殼﹝微炒。各一分﹞黃芩牡蠣粉川升麻﹝各三分﹞上件藥搗﹐細羅爲散。不計時候﹐以荊芥薄荷湯調下半錢。量兒大小加減服之。

《聖惠》治小兒驚熱煩悶。

天竺黃散方天竺黃﹝細研﹞甘艸﹝炙微赤﹐銼﹞川大黃﹝銼碎﹐微炒﹞馬牙硝﹝各一兩﹞膩粉藿香﹝各一分﹞蒲黃﹝半兩﹞上件藥搗﹐細羅爲散。不計時候﹐以熟水調下半錢。量兒大小﹐加減服之。

《聖惠》治小兒驚熱﹐下瀉不定﹐兼渴。

龍齒散方龍齒蘆薈朱砂﹝以上各細研﹞黃連﹝去須﹞赤石脂鐵粉牡蠣﹝燒成粉。各一分﹞上件藥搗﹐細羅爲散﹐都研令勻。不計時候﹐以溫水調一字。

《聖惠》治小兒驚熱﹐心煩不得睡臥。

龍腦散方龍腦﹝細研﹞麝香﹝細研。各半錢﹞甘艸﹝炙微赤﹐銼﹞牛蒡子﹝微炒﹞梔子仁馬牙硝﹝細研﹞郁金﹝各一分﹞牛黃﹝細研﹐半分﹞上件藥搗﹐細羅爲散。不計時候﹐以溫薄荷湯調下半錢。量兒大小以意加減。

《聖惠》治小兒驚熱﹐煩躁不得眠臥。

虎睛散方虎睛﹝一對﹐酒浸﹐炙令微黃﹞蘆薈﹝細研﹞朱砂﹝細研﹞黃連﹝去須﹞鐵粉赤石脂牡蠣粉﹝各一分﹞上件藥細羅爲散﹐都研令勻。不計時候﹐以暖水調下半錢。量兒大小以意加減服之。

《聖惠》治小兒驚熱煩躁﹐手足抽掣﹐心悸。宜服茯神散方茯神龍齒川升麻犀角屑﹝各半兩﹞寒水石石膏﹝細研﹐水飛過。各一兩﹞牛黃﹝半分﹐細研﹞上件藥搗﹐細羅爲散。不計時候﹐以竹瀝調下半錢。量兒大小加減服之。

《聖惠》治小兒驚熱﹐心神煩悶。

朱砂散方朱砂﹝細研﹐水飛過﹞鐵粉﹝各半兩﹞遠志﹝去心﹐爲末﹞馬牙硝膩粉牛黃﹝各一分﹞龍腦麝香﹝各半分﹞上件藥都細研如粉。不計時候。以冷水調下半錢。看兒大小以意加減。

《聖惠》治小兒驚熱﹐客忤煩悶。

牛黃散方牛黃﹝一兩﹐細研﹞麝香﹝半兩﹐細研﹞雄黃﹝細研﹞朱砂﹝細研﹞子芩梔子仁人參﹝去蘆頭﹞川大黃﹝銼碎﹐微炒﹞肉桂﹝去粗皮﹞甘艸﹝炙微赤﹐銼。各一分﹞龍腦﹝半分﹐細研﹞虎睛仁﹝一對﹐細研﹞上件藥搗﹐細羅爲散。入研了藥﹐更研令勻。不計時候﹐以薄荷湯調下半錢。量兒大小﹐以意加減服之。

《聖惠》治小兒驚熱。

延齡散方鉤藤﹝一兩﹞硝石﹝半兩﹞甘艸﹝一分﹐炙微赤﹐銼﹞上件藥搗﹐細羅爲散。每服以溫水調下半錢﹐日三﹑四服。量兒大小加減服之。

《聖惠》治小兒驚熱。

鐵粉丸方鐵粉豬糞﹝燒灰﹞麝香﹝細研﹞地黃﹝以火後﹐著冷水潑三五徧﹐搗﹐研細末。各一兩﹞朱砂﹝半兩﹐細研﹐水飛過﹞端午日大蟬﹝一枚﹐生薑汁浸﹐炙令黃焦﹐爲末﹞上件藥都研爲末﹐用糯米飯和丸如麻子大。一二歲兒每服用金銀湯下三丸﹐人參湯下亦得。三四歲兒每服五丸﹐每日三四服。量兒大小以意加減。

《聖惠》治小兒從盈月至百日以來﹐五臟多熱﹐夜間驚搐。

牛黃丸方牛黃白龍腦榦蠍末﹝各一分﹞烏犀末朱砂﹝細研﹐水飛過﹞黃芩﹝各半兩﹞上件藥都研如粉﹐以粟米飯和丸如麻子大。一二歲兒﹐每服以溫水下三丸。三四歲每服五丸﹐日三服﹐夜一服。量兒大小﹐以意加減。

《聖惠》治小兒驚熱﹐化涎除煩渴。

鐵粉丸方鐵粉﹝半兩﹐細研﹞牛黃﹝細研﹞朱砂﹝細研﹞黃芩人參﹝去蘆頭﹞川大黃﹝銼碎﹐微炒﹞犀角屑甘艸﹝炙微赤﹐銼。各一分﹞金箔銀箔﹝細研。各三十片﹞上件藥搗﹐羅爲末﹐都研令勻﹐煉蜜和丸如綠豆大。不計時候﹐以薄荷湯研破三丸服之。量兒大小以意加減。

《聖惠》治小兒驚熱﹐煩躁多渴﹐少睡。

鎭心丸方牛黃﹝細研﹞麝香﹝細研。各一分﹞金箔﹝細研﹐三十片﹞銀箔﹝細研﹐二十片﹞龍齒﹝細研﹐一兩﹞犀角屑川大黃﹝銼碎﹐微炒﹞茯神子芩馬牙硝﹝細研﹞朱砂﹝細研﹐水飛過﹞天竺黃﹝細研。各半兩﹞上件藥搗﹐羅爲末﹐都研令勻﹐煉蜜和丸如綠豆大。不計時候﹐以竹瀝研三丸服之。量兒大小以意加減。

《聖惠》治小兒驚熱﹐鎭心。

犀角丸方犀角屑川升麻子芩龍齒﹝細研﹞鐵粉﹝細研﹞麝香﹝細研。各半兩﹞蚺蛇膽牛黃﹝細研。各一分﹞上件藥搗﹐羅爲末﹐都研令勻﹐用軟飯和丸如綠豆大。每服以粥飲下五丸。量兒大小以意加減。

《聖惠》治小兒驚熱﹐心神忪悸﹐痰涎壅滯。宜服鉛霜丸方鉛霜巴豆霜﹝各半分﹞滑石膩粉眞珠末麝香光明砂﹝各一分﹞上件並都細研﹐以蒸餅和丸如粟米大。二歲﹐以薄荷湯下一丸。

《聖惠》治小兒驚熱﹐喘粗﹐腹脹﹐有食壅滯不消。

靑黛丸方靑黛﹝細研﹞木香麝香﹝細研﹞續隨子﹝各一分﹞蝦蟆﹝一个﹐炙令黃色﹞檳榔﹝一顆大者﹞上件藥搗﹐羅爲末﹐入研了藥令勾﹐用糯米飯和丸如綠豆大。每服以溫水化破一丸服之。其水於銀銚子內煎﹐不得犯鐵器﹐甚效。

《聖惠》治小兒驚熱﹐口漧煩悶﹐眠臥不安及變蒸諸疾。

眞珠丸方眞珠末牛黃雄黃龍齒﹝各一分﹞犀角末朱砂﹝細研﹐水飛過。各半兩﹞麝香﹝二錢﹞金銀箔﹝各三十片﹞上件藥同研如粉﹐以糯米飯和丸如綠豆大。不計時候﹐煎金銀湯下。三丸。

《聖惠》治小兒驚熱﹐鎭心神。

鉛霜丸方鉛霜﹝細研﹞人參﹝去蘆頭﹞茯神朱砂﹝細研﹐水飛過。各半兩﹞麝香﹝細研﹐一分﹞上件藥搗﹑羅爲末﹐都研令勻﹐煉蜜和丸如綠豆大。不計時候﹐以薄荷湯下五丸。量兒大小以意加減。

《聖惠》治小兒驚熱﹐乳食積聚不消。

朱砂丸方朱砂膩粉麝香雄黃﹝各半分﹞巴豆﹝七粒﹐去皮心﹐研﹐以紙裹壓去油﹞上件藥都研爲末﹐煉蜜爲丸如黍粒大。每服以溫荊芥湯下一丸﹐三歲以上加丸數服之。

《聖惠》治小兒驚熱﹐化聚滯乳食﹐墜涎利大腸﹐宜服眞珠丸方眞珠天竺黃朱砂﹝各一分﹞丁頭代赭雄黃麝香﹝各半兩﹞杏仁﹝三十粒﹐湯浸去皮尖﹑雙仁﹐麩炒微黃﹞巴豆﹝十粒﹐去皮﹐用油煎令黃褐色﹐與杏仁同研﹞上件藥都細研爲末﹐煉蜜爲丸如綠豆大。每服以生薑湯下一丸﹐二歲以上加丸數服之。

《聖惠》治小兒驚熱及疳气。

保童丸方牛黃﹝細研﹞赤芍藥赤茯苓甘艸﹝炙微赤﹐銼﹞牡蠣﹝燒爲粉﹞犀牛角屑熊膽﹝細研。各一分﹞麝香﹝細研﹞杏仁﹝湯浸﹐去皮尖﹑雙仁﹐麩炒微黃。各半分﹞虎睛﹝一對﹐微炙﹞眞珠﹝細研﹞朱砂﹝細研﹐水飛過。各三分﹞蘆薈﹝細研﹞胡黃連﹝各半兩﹞上件藥搗﹐羅爲末﹐入研了藥更研令勻﹐煉蜜和丸如綠豆大。每服以溫水下三丸。量兒大小加減服之。

《聖惠》治小兒驚熱不退。

胡黃連散方胡黃連牛黃﹝細研﹞犀角屑﹝各一分﹞麝香﹝半分﹐細研﹞朱砂﹝半兩﹐細研﹐水飛過﹞上件藥搗﹐細羅爲散。不計時候﹐用乳汁調下一字﹐二歲以上用溫水調下半錢。

《聖惠》治小兒驚熱﹐發歇不定。

半黃丸方牛黃﹝細研﹞蟬殼﹝微炒。各一分﹞川大黃子芩龍齒﹝細研。各半兩﹞上件藥搗﹐羅爲末﹐煉蜜和丸如麻子大。不計時候﹐煎金銀薄荷湯下三丸。量兒大小﹐加減服之。

《聖惠》治小兒驚熱﹐心神煩悶﹐多啼。

鐵粉丸方鐵粉靑黛﹝細研﹞茯神羚羊角屑﹝各三分﹞朱砂麝香﹝細研。各半兩﹞蛇蛻皮﹝一條﹞上件藥搗﹐羅爲末﹐都研令勻﹐以粟米飯和丸如綠豆大。不計時候﹐以粥飲下五丸。看兒大小以意加減。

《聖惠》治小兒驚熱不退﹐變爲發癇。

龍膽丸方龍膽﹝去蘆頭﹞龍齒﹝各三分﹞牛黃﹝細研﹐一分﹞上件藥搗﹐羅爲末﹐入麝香二錢﹐煉蜜和丸如黃米大。不計時候﹐荊芥湯下五丸。

《聖惠》治小兒驚熱至甚﹐必效方。

天竺黃馬牙硝鉛霜上件藥等分﹐同細研爲散。不計時候﹐以熟水調下半錢。量兒大小臨時增減。

《聖惠》治小兒驚熱。

川硝散方川硝﹝半兩﹞上件藥細研爲散。每服以雞子淸調下半錢﹐量兒大小加減服之。

《聖惠》治小兒心熱多驚﹐宜服解心熱﹐止虛驚土瓜丸方土瓜根﹝五兩﹞上搗﹑羅爲末﹐以粳米飯和丸如麻子大。每服以薄荷湯生薑湯下三丸。量兒大小以意加減。

《博濟方》治小兒驚涎壅熱﹐睡中驚搐﹐驚叫。解心臟﹐安神魂。

紫霜散朱砂﹝一兩半﹐好者﹞鐵粉﹝半兩﹞鉛霜天竺黃﹝各一錢﹞龍腦﹝半錢。以上五味﹐並用細研﹞甘艸﹝炙﹐一錢﹞人參﹝一分﹞使君子﹝一錢面裹﹐煨﹞上件八味﹐後三味先搗爲末﹐細羅了﹐卻入前五味﹐同研令極細﹐和勻後﹐以銀器或新瓷器內貯之。每服一字﹐蜜水調下。看兒大小加減用之。

《博濟方》治小兒驚熱有痰及多溫壯﹐夜臥不穩﹐喫食過多。

眞珠丸天南星﹝末﹞半夏﹝末﹞膩粉滑石﹝末。各一錢﹞巴豆﹝二十四枚﹐去心膜﹐以水浸一宿﹐研細﹐不出油用﹞上件五味﹐先研巴豆令熟﹐次下眾藥﹐以糯米粥爲丸如綠豆大。隨兒年歲服之。瀉痢用飲米下﹐取食蔥湯下。如膈上有食卽吐出﹔如在中脘卽瀉下。驚悸﹐薄荷荊芥湯下。

《博濟方》治小兒驚熱﹐化痰利膈。

金花散川大黃﹝紙裹煨﹞漧葛甘艸﹝炙﹞川甜硝﹝別細研。各等分﹞上件同爲細末。每服半錢﹐水一盞﹐煎至六分﹐食後溫服。

《靈苑》牛黃膏退小兒夾驚積熱﹐心悶煩躁﹐赤眼口瘡﹐徧身壯熱﹐大小便多祕。或生瘡癬﹐咳嗽頑涎﹐睡臥驚叫﹐手足搐搦﹐急慢驚風﹐渴瀉等疾。

牛黃﹝一分﹐研﹞朱砂﹝研﹞雄黃﹝研﹞黃芩山梔子仁栝蔞根白藥子甘艸﹝炙﹞天竺黃﹝研。已上各半兩﹞馬牙硝﹝研﹞川大黃﹝飯上蒸三度﹞郁金﹝用皂角水浸三宿﹐煮令軟﹐切作片子﹐焙漧。各一兩﹞麝香﹝研﹞腦子﹝研。各一錢﹞上十四味研﹐搗﹑羅爲細末﹐拌合令勻﹐用白沙蜜煉熟﹐搗爲錠子。每服一黑豆許﹐量兒大小﹐加減與服﹐用金銀薄荷湯下。

《靈苑》甘遂丸搜疳取懨食﹐疏臟腑積滯﹐風熱驚熱。

甘遂﹝洗二度﹞漢防己檳榔﹝各半兩﹞輕粉﹝二錢﹞漧薑﹝銼碎﹐微炒令黃色﹞靑橘皮﹝湯浸去瓤﹞巴豆﹝去殼﹐水浸﹐冬五日﹐夏三日﹐遂日用兩度換水﹐去心膜﹐研。各一分﹞上件七味內﹐除輕粉﹑巴豆外﹐並各細銼相拌和﹐同焙令幹得所﹐杵﹑篩爲末。先研巴豆如泥﹐次入軟飯再研令極細﹐次下輕粉並諸藥末﹐搜和﹐杵合爲丸如綠豆大﹐曬漧。如是喫食不著及風熱積滯﹐或大假驚﹐用煎生薑湯下﹐空心服。三歲﹑四歲每服七丸﹔五歲﹑六歲九丸﹔十歲以上十丸﹔十五歲以上十二丸。取下積傷粘液惡物爲度﹐後更服和气藥補之。如未轉快﹐再用三丸至五丸﹐投之取快爲度。膈上有風壅﹐吐出粘涎物勿疑。如春間要疏轉﹐看風熱可甚﹐臨時加減一兩粒﹐勿令嚼破。如有急疾驚熱﹐不拘早晚服用﹐忌生冷油膩等物。

《靈苑》桃紅散壓驚。治風化涎﹐解傷寒﹐退驚熱方。

半夏﹝四兩﹐用水浸。每一日一度換水﹐從夏至前五日﹐浸至立秋後五日卽止。待自成粉﹐曝漧﹐用細羅子羅去粗者不用﹐細者取二兩﹞龍腦﹝研﹞朱砂﹝研。各一錢﹞石膏﹝細研﹐以水飛過﹐用一兩半﹞上四件並用﹐一處拌合﹐再研令勻。每服用生薑熟水調下一字。

《靈苑》至寶丹方生犀角生玳瑁屑琥珀﹝研﹞牛黃﹝研﹞朱砂﹝研﹐水飛過﹞雄黃﹝研﹐水飛。各一兩﹞金銀箔﹝各五十片﹞龍腦﹝研﹞麝香﹝研。各一分﹞安息香﹝一兩半﹐去石﹐酒浸﹐重湯煮﹐直候化成水﹐再濾去滓石﹐約取淨數一兩熬成膏﹞上件藥末﹐同入安息香膏內﹐研杵爲丸如梧桐子大。以新瓷器內盛﹐具病湯使下。項急中風﹐陰陽二毒﹐傷寒﹐卒中熱﹐卒中惡﹐產後血暈迷悶﹐卒中疫毒﹐中諸毒﹐產後諸疾﹐山嵐毒瓦斯﹐卒暗風﹐胎死不下﹐誤中水毒﹐卒气絕﹐中風不語﹐中蠱毒﹐夢中驚厭﹐以上諸疾以童子小便入生薑汁少許﹐同暖令溫化下。心肺壅熱﹐霍亂吐瀉﹐神夢不安﹐頭目昏眩﹐不得睡臥﹐傷寒發狂﹐積痰瘧﹐邪气攻心﹐小兒驚風﹐小兒諸癇﹐小兒心熱﹐卒中客忤﹐以上諸疾﹐以人參湯化下。大人三丸至五丸﹐小兒只一丸至二丸。更量疾狀大小服食。

《太醫局方》牛黃淸心丸治諸風緩縱不隨﹐語言謇澀﹐心忪健忘﹐恍惚去來﹐頭目眩冒﹐胸中煩郁﹐痰涎壅塞﹐精神昏憒。又治心气不足﹐神志不定﹐驚恐怕怖﹐悲憂慘戚﹐虛煩少睡﹐喜怒無時﹐或發狂癲﹐神情昏亂。

牛黃﹝研﹐一兩二錢﹞金箔﹝一千二百片﹐內四百片爲衣﹞麝香﹝研﹞龍腦﹝研﹞羚羊角末﹝各一兩﹞犀角末﹝二兩﹞幹山藥﹝七兩﹞雄黃﹝八錢﹐飛研﹞薄黃﹝炒﹞人參﹝去蘆頭﹞神曲﹝研。各二兩半﹞桂﹝去粗皮﹞大豆捲﹝炒香﹞阿膠﹝炒碎。各一兩七錢半﹞當歸﹝去蘆頭﹞防風﹝去苗﹞黃芩麥門冬﹝去心﹞白芍藥白術﹝各一兩半﹞甘艸﹝銼﹐炒﹐五兩﹞柴胡﹝去苗﹞桔梗白茯苓﹝去皮﹞芎杏仁﹝去皮尖﹑雙仁﹐麩炒微黃﹐別研。各一兩二錢半﹞白蘞漧薑﹝各七錢半﹞大棗﹝一百枚﹐蒸熱去皮核﹐研成膏﹞上除大棗﹐杏仁﹑牛黃﹑腦﹑麝﹑金箔﹑雄黃七味外﹐爲細末﹐同以研藥拌勻﹐用煉蜜與棗膏爲丸﹐每兩作一十丸﹐用金箔爲衣。每服一丸﹐溫水化下﹐食後服之。小兒驚癇﹐卽酌度多少﹐用竹葉溫湯化服。

《太醫局方》五福化毒丹治小兒蘊積毒熱﹐驚惕狂躁﹐頰赤咽漧﹐口舌生瘡﹐夜臥不寧﹐譫語煩渴﹐頭面身體多生瘡癤。

元參﹝洗﹐焙﹞桔梗﹝各六兩﹞茯苓﹝去皮﹐五兩﹞人參﹝去蘆頭﹞牙硝﹝枯過﹞靑黛﹝研。各二兩﹞甘艸﹝銼﹐炒﹐一兩半﹞麝香﹝研﹐半錢﹞金銀箔﹝各八片﹐爲衣﹞上爲細末﹐入研藥拌勻﹐煉蜜爲丸﹐每兩作十二丸。每一歲兒一丸﹐分四服﹐用薄荷水化下。及瘡疹後﹐餘毒上攻﹐口齒鮮血宣露致生臭气﹐以生地黃自然汁化一丸﹐用雞翎掃在口內﹔熱疳肌肉黃瘦﹐雀目夜不見物﹐陳粟米泔水化下﹐食後臨臥服。

《太醫局方》辰砂金箔散治小兒心膈邪熱﹐神志不寧﹐驚惕煩渴﹐恍惚忪悸﹐夜臥不安﹐狂語咬齒及痰實咳嗽﹐咽膈不利。

辰砂﹝水飛過﹐七十兩﹞桔梗﹝五十兩﹞金箔﹝二百片﹐入藥﹞人參﹝去蘆頭﹞茯苓﹝去皮﹞牙硝﹝枯﹐研。各三十兩﹞蛤粉﹝水飛﹐八十兩﹞甘艸﹝炙﹐銼﹐二十五兩﹞生腦子﹝二兩﹐研﹞上爲細末。一歲兒每服半錢﹐薄花湯調下。未滿百兒﹐腑臟多熱﹐睡臥不穩﹐大便不利﹐用蜜湯調下一字﹐更量兒大小加減。如大人﹑小兒咽喉腫痛﹐口舌生瘡﹐每用少許﹐摻在患處﹐咽津立效。大人膈熱﹐每服一錢﹐新水調下﹐食後臨臥服。

《太醫局方》牛黃膏治驚化涎﹐涼膈鎭心﹐祛邪熱﹐止痰嗽。

人參﹝去苗﹐二十五兩﹞甘艸﹝﹐五十兩﹞牙硝﹝研﹐枯過﹐十兩﹞雄黃﹝水飛﹐七十五兩﹞蛤粉﹝水飛﹐二百兩﹞朱砂﹝水飛﹐十兩﹞生龍腦﹝四兩﹐研﹞金箔﹑銀箔﹝各二百片﹐爲衣﹞上爲細末﹐煉蜜搜和﹐每一兩八錢作二十丸﹐以金箔﹑銀箔爲衣。一歲兒每服如綠豆大。薄荷溫水化下。

量歲數臨時加減﹐服之食後。

《太醫局方》虎睛丸治小兒驚風壯熱﹐痰涎壅滯﹐精神昏憒﹐睡多驚啼或發搐搦﹐目睛直視。

朱砂﹝水飛﹐二兩﹞麝香﹝研﹞天南星﹝炮﹞白附子﹝炮。各三兩﹞天漿子﹝微炒﹐一百四十个﹞使君子﹝一百个﹞胡黃連天麻﹝去苗﹐秤﹞茯神﹝去心木﹞膩粉﹝研﹞天竺黃﹝研。各五兩﹞靑黛﹝七兩﹐研﹞上爲細末﹐以麵糊爲丸如梧桐子大。每一歲兒服一丸﹐薄荷湯化下﹐更量虛實加減﹐乳食後服。

《太醫局方》驚風積滯﹐夜臥驚叫﹐涎熱痰嗽。

金箔鎭心丸紫河車﹝二兩半﹞人參茯苓甘艸﹝銼﹐。各五兩﹞山藥﹝十五兩﹞朱砂﹝飛﹐十兩﹞牙硝﹝一兩半﹞金箔﹝二十片﹞生腦﹝一兩﹞麝香﹝半兩﹞上爲末﹐煉蜜丸雞頭大﹐金箔爲衣。每服半丸﹐薄荷水化下。

《譚氏殊聖方》治小兒痰涎驚熱。

寒水石滑石甘艸﹝炙﹞上各等分﹐爲末。每服一字﹐薄荷湯化下。

《嬰孺方》治小兒驚熱欲發疹。

消熱定驚煎柴胡﹝十分﹞寒水石﹝十二分﹞升麻梔子仁芍藥﹝各七分﹞子芩知母﹝各八分﹞竹葉﹝一升﹐切﹞杏仁﹝六分﹐去皮尖﹐炒﹞鉤藤皮甘艸﹝炙。各二分﹞生葛汁﹝三合﹞蜜﹝四分﹞上以水四升七合﹐煎取一升半﹐去滓﹐納蜜﹐葛汁﹐慢火上煎﹐勿住手攪﹐存一升二合。一二歲服二合﹐日再服﹐夜一服﹐冬夏過服。

錢乙治肝外感邪風﹐呵欠煩悶﹐口中气熱﹐當發散﹐宜大靑膏方天麻末﹝一分﹞白附子末﹝一錢半﹐生﹞蠍尾﹝去毒﹐生﹞烏蛇梢肉﹝酒浸﹐焙漧﹐取末。各半錢﹞朱砂﹝研﹞麝香天竺黃﹝研匕謂起也。各一字匕﹞靑黛﹝一錢﹐研﹞上同再研細﹐生蜜和成膏。每服半皂子大至一皂子大。月中兒粳米大﹐同牛黃膏溫薄荷水化一處服之。五歲以上同甘露散服之。﹝牛黃方膏見後。﹞

錢乙玉露散﹝一名甘露散﹞寒水石﹝軟而微靑黑﹐中有細紋者是﹞石膏﹝堅白而有墻壁﹐手不可折者是好﹐無﹐以方解石代之。堅白以石膏敲之段段皆方者是。各半兩﹞甘艸﹝生﹐一錢﹞上同爲細末。每服一字或半錢﹑一錢﹐食後溫湯調下。

錢乙治驚熱﹐上竄切牙。

導赤散方生漧地黃﹝焙﹐秤﹞木通甘艸﹝炙。各等分﹞上同爲末。每服三錢﹐水一盞﹐入竹葉同煎至五分﹐食後溫服。﹝一本不用甘艸﹐用黃芩。﹞錢乙治肝熱﹐手尋衣領及亂撚物﹐瀉靑丸主之。壯熱飲水喘悶﹐瀉白散主之﹝瀉白散方見喘咳上气門中﹞。

瀉靑丸方當歸﹝去蘆頭﹐切﹐焙﹐秤﹞龍膽﹝焙﹐秤﹞川芎山梔子仁川大黃濕紙裹﹐煨﹞羌活防風﹝去蘆頭﹐切﹐焙﹐秤﹞上件等分爲末﹐煉蜜和丸如雞頭大。每服半丸至一丸﹐煎竹葉湯同沙糖溫水化下。

錢乙牛黃膏治驚熱。

雄黃﹝小棗大﹐用獨莖葡蘿根水並醋共一大盞煮至盡﹞甘艸末甜硝﹝各三錢﹞朱砂﹝半錢匕﹞龍腦﹝一字匕﹞寒水石﹝研細﹐五錢匕﹞上同研勻﹐蜜和爲劑﹐食後薄荷湯溫化下半皂子大。

錢乙牛黃膏治驚熱及傷風溫壯﹐疳熱引飲。

雄黃﹝研﹞甘艸末川甜硝﹝各一分﹞寒水石﹝生﹐飛﹐研﹐一兩﹞郁金末腦子﹝各一錢﹞綠豆粉﹝半兩﹞上研勻﹐煉蜜和成膏﹐薄荷水化下半皂子大﹐食後。

錢乙五福化毒丹治驚熱﹐涼心脾。

生熟地黃﹝焙﹐秤。各五兩﹞元參天門冬﹝去心﹞麥門冬﹝去心﹐焙﹐秤。各三兩﹞甘艸﹝炙﹞甜硝﹝各二兩﹞靑黛﹝一兩半﹞上八味爲細末﹐後研入硝﹑黛﹐煉蜜丸如雞頭大。每服半丸或一丸﹐食後水化下。

錢乙軟金丹治驚熱﹐痰盛壅嗽膈實。

天竺黃輕粉﹝各二兩﹞靑黛﹝一分﹞黑牽牛﹝一粒﹐取末﹞半夏﹝用生薑三分﹐搗成面﹐焙漧﹐再爲細末。

各三分﹞上同研勻﹐熟蜜劑爲膏。薄荷水化下半皂子大至一皂子大﹐量兒度多少用之﹐食後。錢乙鎭心丸涼心經﹐治驚熱痰盛。

甜硝﹝白者﹞人參﹝切去蘆頭﹐取末﹞朱砂﹝各一兩﹞甘艸﹝炙﹐取末﹞寒水石﹝燒。各一兩半﹞幹山藥﹝白者﹞白茯苓﹝各二兩﹞龍腦麝香﹝與前腦並研。各一錢﹞上爲細末﹐熟蜜丸雞頭大。如要紅﹐入坯子胭脂二錢﹝卽染胭脂﹞﹐溫水化下半丸至一二丸﹐食後。

《良方》小兒之病﹐因驚則心气不行﹐郁而生涎﹐逆爲大疾。宜常服﹐行小腸去心熱。兒自少驚涎﹐驚亦不成疾。

寒水石膏寒水石﹝二兩﹞滑石﹝水研如泔﹐揚取細者﹐瀝漧﹐更研無聲及止﹐二兩﹞甘艸末﹝一兩﹞上量兒大小﹐熱月冷水下﹐寒月溫水下。凡被人驚﹐心熱不可安臥﹐皆與一服﹐加龍腦更良。

《良方》治小兒驚熱﹐多涎﹐身熱痰瘧﹐久痢﹐吐乳﹐或午後發熱﹐驚癇等疾。

辰砂丸辰砂粉霜膩粉﹝各一分﹞生龍腦﹝一錢﹞上軟粳飯爲丸綠豆大。一歲一丸﹐甘艸湯下﹐大人七丸。

《萬全方》治小兒血脈盛實﹐寒熱時作﹐四肢驚掣﹐發熱大吐。兒若已能進哺﹐中食不消﹐壯熱及變蒸不解﹐中風﹐客忤人鬼气並諸癇等。並宜服龍膽散方龍膽﹝擇去蘆頭﹞鉤藤柴胡﹝去苗﹞甘艸﹝微炙﹞赤茯苓黃芩桔梗赤芍藥川大黃﹝銼﹐炒。以上各一分﹞上杵﹐羅爲末。每服一錢﹐以水一小盞﹐煎五分溫服。

《萬全方》治小兒驚熱至甚。

郁金散郁金天竺黃馬牙硝鉛霜﹝各半兩﹞龍腦﹝一分﹞上搗﹑羅爲末。每服半錢﹐以熱水調下。

《惠眼觀證》牛黃散大解驚熱。

郁金﹝半兩﹐皂角水浸﹞牙硝甘艸﹝炙﹞石膏﹝各一分﹞雄黃﹝一錢﹐用米醋煮﹐別研﹞龍腦麝香﹝各少許﹞上爲末。每服五分﹐以熟水調下。

《惠眼觀證》朱砂膏治𦇤褓內牙兒等﹐因驚風後﹐余涎響。及初生下﹐患鵝口重舌﹐心熱夜啼﹐發病搐搦﹐項背彊直﹐痰涎壅並目帶上翻﹐進退無時。

朱砂﹝好者﹐別研﹞硼砂﹝通飛者﹐研。各半兩﹞甘艸﹝炙﹐一分﹞牙硝﹝一兩半﹐過﹐少分生﹐別研﹞麝香﹝研﹞龍腦﹝研。各一字﹞上先研朱砂四五百轉﹐又別研硼砂同前數﹐入諸藥再研﹐出﹐方研腦子﹐再入諸藥末﹐滚合滴水﹑研成膏﹐攤一宿以油紙單內。每服皂皂大﹐更加減喫。若更滚涎﹐用雞子淸化下﹐常服甘艸湯。

《劉氏家傳方》驚熱風涎﹐前後不通。

大黃﹝二錢﹞甘艸牙硝﹝各一分﹞上生銼爲粗末。每服半錢﹐水半盞﹐入蜜少許﹐煎至五分﹐去滓﹐冷服。入腦﹑麝尢妙。

《劉氏家傳方》天竺黃散治驚風熱。

天竺黃郁金山梔子白僵蠶蟬蛻甘艸上等分﹐生用﹐日榦末之。每半錢或一字﹐冷生水﹑熟水亦得調下。量兒大小加減。

《劉氏家傳方》鎭心丸治驚風熱積﹐驚瀉痰涎﹐壅滯咳嗽﹐善退壯熱﹐逐惡涎。

朱砂﹝研﹞雄黃﹝通明者﹐研。各一錢﹞幹蠍﹝全者﹐七个﹐生﹐末之﹞腦麝﹝各半字﹞巴豆﹝七粒﹐去皮﹐研﹐以紙出油盡成霜﹐同眾藥和勻﹐出油了﹐取十二字﹞上研勻﹐白水糊丸粟米大﹐陰漧。一歲一丸﹐二歲二丸﹐三歲三丸﹐隨年數。用煎金銀薄荷湯下﹐常服二丸﹐不拘時候。

《劉氏家傳方》阿膠丸治上焦風壅﹐咽喉澀痛。鎭心臟﹐去邪气﹐化痰涎﹐解傷寒煩熱兼小兒驚涎﹐五般潮熱。

阿膠﹝麩炒焦﹐三分﹞人參甘艸朱砂﹝各一兩﹞腦﹝一分﹞上除砂﹑腦別研﹐前三味末之和勻﹐再砂煉蜜丸○大﹐每服一丸﹐細嚼麥門冬﹐溫熟水下﹐食後夜臥服。

解煩熱﹐研薄荷﹐井花水下。小見一丸分兩服﹐煎荊芥薄荷湯化下。看兒大小加減。

《劉氏家傳方》安神丸治驚鎭心臟﹐退熱化涎﹐小兒常服﹐永無驚悸之疾。

琥珀如無用茯神人參遠志﹝去心﹞天麻花蛇肉﹝酒浸﹐去皮骨﹞白附子麻黃﹝去節﹞羌活大川烏﹝炮﹐去皮臍﹞蟬蛻﹝洗去泥土﹐去內白筋﹞南木香﹝不見火﹞眞珠末白僵蠶﹝直者﹐去絲﹐淨洗﹞全蠍﹝生薑自然汁炙。各半兩﹞朱砂﹝二錢﹐研極細﹞金銀箔﹝別研入。各三十片﹞麝香肉﹝一錢﹐別研入﹞上爲細末﹐煉蜜和爲丸龍眼大﹐以朱砂爲衣。一丸作四服﹐用薄荷煎湯化下。

《劉氏家傳》睡驚丹治小兒驚邪﹐風熱痰壅﹐咽膈不利﹐夜臥不安﹐睡中啼哭﹐驚風搐搦﹐常服安神鎭心﹐定驚控疾。

鐵粉﹝重羅﹞使君子肉茯苓蛇含石﹝炭火燒令紅﹐用米醋淬﹐凡五徧再搗﹐醋煮幹爲度﹞天南星﹝研爲粉﹐用薄荷汁搜和爲餅﹐炙熟﹞上五味各半斤﹐爲末。金銀箔各一百箔﹐麝香一兩﹐腦子半兩拌勻﹐糯糊丸﹐皂皂大﹐朱砂爲衣。五歲以下一丸﹐分二服。三歲以下一丸﹐分三﹑四服﹐薄荷湯磨下。

《張氏家傳方》治小兒驚熱。

丸全蠍﹝一兩﹐炒香﹐熟﹞地龍﹝去土淨﹐半兩﹐炒香熟﹞上搗爲細末﹐酒麵糊爲丸如豌豆大﹐荊芥湯下。更隨兒加減大小丸數。及治大人小兒諸病﹐發搐無等。

﹝丸了朱砂爲衣﹞《莊氏家傳方》治小兒驚熱。

水銀丸水銀黑錫﹝火熔結爲沙子。各半兩﹞天麻﹝一分﹞幹蠍﹝十个﹞白附子﹝五个﹐炮﹞半夏﹝十个﹐炮﹞郁金﹝一个﹞上爲末﹐燒飯爲丸麻子大。每三丸薄荷湯下。

《莊氏家傳方》治小兒驚熱。

婁金丸牡蠣﹝左顧者﹞黃芩龍骨川大黃﹝各半兩﹞龍腦﹝少許﹞雄黃﹝一錢﹐用一半入藥中﹐一半作衣﹞上件六味﹐各細爲末後一處更研﹐煉蜜爲丸如豌豆大﹐以雄黃滚作衣。每服一丸﹐金銀薄荷湯化下﹐服溫水下亦得﹐不拘時候。

《莊氏家傳方》治小兒驚風﹐鎭心﹐退上焦熱。

生砂膏朱砂﹝三錢﹞龍腦牛黃﹝各一字﹞大硼砂﹝一錢﹞甘艸人參白茯苓﹝各半兩﹞上件爲末﹐再研勻﹐入生蜜和丸如皂子大。每服一丸﹐新水化下服之。

《莊氏家傳方》治小兒驚熱﹐消疳气。

牛黃膏綠豆粉﹝二兩﹞光明雄黃硼砂甜硝甘艸末﹝各一分﹞龍腦牛黃﹝各少許﹞上件藥同研勻﹐煉蜜爲劑。薄荷水破一雞頭大下。

《孔氏家傳方》朱砂丸治傷寒及小兒熱﹐鎭心壓驚。

天南星末﹝看牛膽大小﹐著未釀﹞牛膽﹝一个﹐臘月黃牛者﹞上釀牛膽了﹐弔往透風處至四十九日取﹐合時用朱砂三錢﹑麝香一錢同研細﹐入前末拌和勻﹐浸牛膽皮子湯爲丸﹐丸如雞頭大。每五丸用新汲水嚼下﹐薄荷湯亦可。

《孔氏家傳方》小兒辰砂膏壓驚化涎﹐理嗽利膈﹐退風熱。

天南星﹝炮熟﹞辰砂﹝研。各一分﹞蠍梢僵蠶﹝炒﹐研﹞乳香﹝研。各一錢﹞麝香﹝研﹐半錢﹞上六味﹐並須制訖秤﹐再同研勻﹐煉蜜少許﹐和劑蜜不欲多。每服量度多少﹐煎金銀湯或熟水化下﹐乳後。

《王氏手集》治風邪驚熱燥悶。

雄珠丸方天麻﹝半兩﹞防風全蠍﹝炒﹞僵蠶﹝炒。各二錢﹞甘艸﹝炙﹞牛黃﹝別入﹞麝香﹝各半錢﹞雄黃朱砂﹝各一錢﹞上末之﹐煉蜜丸如雞頭大﹐煎皂兒湯化下半丸。

《王氏手集》治小兒驚風﹐潮熱涎盛﹐咳嗽吐逆﹐躁悶煩渴﹐瘡疹不快﹐心胸不利﹐睡臥不安﹐驚怖大啼﹐虛風目澀﹐四肢不收。

辰砂餅子﹝宋羲叔方﹞朱砂﹝一分﹞膽星﹝臘月用牛膽一枚﹐天南星末塡滿﹐於風中懸幹﹞天麻甘艸﹝炙﹞白附子﹝各半兩﹞蠍梢﹝二十一个﹞梅花腦子﹝一字﹞上爲末﹐稀麵糊爲丸桐子大﹐撚作餅子。每服一丸至兩丸﹐薄荷湯化下。量兒大小加減。﹝仍畱少朱砂爲衣。﹞《趙氏家傳》袖桃丸鎭心安魂魄﹐散小兒驚熱方。

桃奴﹝去毛﹞辰砂﹝研﹞人參﹝各半兩﹞眞珠犀角﹝鎊﹞玳瑁﹝各一分﹞雄黃﹝研﹐一錢﹞牛黃﹝研﹞生腦子﹝各半錢﹞上爲末﹐外入乳缽同研﹐生蜜丸﹐隨大小丸。麥門冬或人參湯化下。常服如雞頭肉大﹐小兒半之。

《吉氏家傳》治取諸驚气﹐風熱由末退﹐臉赤唇紅者﹐散方﹝生﹞白僵蠶﹝各半兩﹞白附子﹝生﹞朱砂﹝各一錢﹞甘艸﹝一分﹐生﹞麝香腦﹝各少許﹞羌活﹝半錢﹞上末。每服半錢或一錢﹐金銀薄花湯化下。或有丹毒赤腫﹐以蕓薹菜湯調下。忌豬肉﹑豉汁動風物。

《吉氏家傳》治驚﹐退風熱﹐解傷寒。

佛手散方川烏頭﹝炮﹞麻黃﹝去節。各一兩﹞大黃﹝煨﹞甘艸﹝炙﹞天麻﹝生。各一分﹞全蠍﹝七个﹞上末。每服半錢﹐水半盞﹐坯子兩粒﹐煎溫服。

《吉氏家傳》治小兒心臟驚熱﹐睡臥不穩﹐膈實涎盛多驚。

紅餅子方朱砂﹝半兩﹐細研﹞乳香﹝三塊﹐水研令勻﹐水浸﹐蒸餅心﹐同朱砂一處劑成﹞龍腦麝香﹝各半錢﹞牛黃﹝一字﹞上將龍腦﹑麝香﹑牛黃一處研入劑內﹐和勻﹐丸如梧桐子大﹐撚作餅子。每服一二餅子﹐令薄荷湯下。如痰盛加半夏一分﹐洗七徧﹐姜制爲末入之。

《吉氏家傳》治小兒驚熱。

郁金黃連甘艸﹝炮。各二兩﹞蛤粉﹝三兩﹞蜜﹝一兩生﹐一兩煉﹞上將蜜和前藥﹐研勻﹐更入腦麝各一錢﹐用熟水化開﹐入納膏。每服半皂子大﹐薄荷湯化下。

《吉氏家傳》驚熱及晝夜俱熱﹐或往來不定者﹐宜服淸涼膏甘艸﹝炙﹞大黃紅芍藥馬牙硝﹝各等分﹞上末入麝少許﹐蜜爲膏。每服一皂子大﹐含化﹐量虛實與服。

《吉氏家傳》驚熱牛黃丸人參茯神﹝各一錢﹞郁金﹝四錢﹞雄黃﹝半錢﹞上末﹐水化熊膽﹐煮糊爲丸如綠豆大﹐以薄黃爲衣。每服五七丸﹐淡姜湯下。

《吉氏家傳方》郁金散退小兒一切驚熱。

川細郁金﹝半兩﹐皂角水煮﹐切碎﹐焙漧﹞白芍藥天竺黃甘艸﹝炒﹞硼砂﹝各一分﹞朱砂﹝一錢﹞上爲末。每服半錢至一錢﹐薄荷蜜水下。

《朱氏家傳》治驚退熱。

牛黃散郁金﹝半兩﹐皂角半條同煮﹐俟郁金軟去皂角﹐不用切﹞大黃﹝蒸三度﹞山槐甘艸﹝炙﹞牙硝朱砂腦麝﹝各半兩﹞上爲末﹐一字半錢﹐蜜水調下。

《朱氏家傳》治小兒驚熱。

越桃散山梔子﹝去皮﹐炒﹞石膏﹝生﹞藿香﹝各一兩﹞甘艸﹝炙﹐三分﹞上件爲末。每服一錢﹐小兒半錢一字﹐水一盞﹐煎七分﹐麥門冬熟水下亦得。大小便痛澀皆治。

《朱氏家傳》治小兒心肺壅盛﹐口舌生瘡﹐澀壅气促﹐驚熱。

牛黃膏郁金葛粉﹝各一兩﹞甘艸﹝炙﹐三分﹞山梔子仁﹝半兩﹞雄黃﹝二錢﹞上件爲末﹐煉蜜成膏。每服一皂角子大﹐薄荷湯化下。

長沙醫者丘松年傳靑龍膏治驚風潮熱昏困﹐涎盛全蠍﹝七枚﹐微炒﹞白附子﹝炮裂﹞人參白茯苓水銀砂子﹝各一錢﹞防風天麻獨活螺靑﹝各二錢﹞上除螺靑﹑水銀砂子外爲細末﹐次研入一處令勻﹐煉蜜爲丸如梧桐子大。每服一丸﹐煎金銀薄荷湯化下。

長沙醫者丘松年傳鎭心散鎭心安神﹐壓驚涎﹐涼膈﹐祛一切風邪客熱。

人參遠志﹝去心﹐秤﹞白茯苓甘艸﹝炙。以上各一分﹞上爲細末﹐入朱砂一錢﹐牙硝一分細研勻。每服半錢﹐金銀竹葉湯調下。

長沙醫者丁時發傳治驚風熱方。孩兒驚熱或悲哀﹐咳嗽頻頻喘上來﹐奶乳相停胃膈上﹐轉增虛汗用心猜。宜紅桃散天南星﹝一个小者﹐開坑入朱砂半錢﹐入在土坑內﹐蓋蓋﹐少火存性﹞滑石輕粉﹝各半錢﹞腦麝﹝各少許﹞全蠍﹝二十一个﹐全者﹞上件爲末。每服一字或半錢﹐薄荷湯調下。

長沙醫者丁時發傳牛黃散治小兒驚熱﹑潮熱﹑傷風風熱﹐壯熱夾驚﹐傷寒不解﹐涎潮發搐搦﹐退諸般熱候。

郁金﹝一兩﹐皂角七寸﹐巴豆二十一粒﹐用水一升﹐煮幹﹐去巴豆﹐焙漧﹞甘艸﹝炙﹞大黃茯苓朱砂人參﹝各一分﹞牙硝﹝半兩﹞輕粉﹝一錢半﹞麥門冬﹝去心﹐焙漧﹐一分﹞上爲細末。每服半錢﹐麥門冬湯入蜜調下。

長沙醫者丁時發傳小兒心驚﹐化涎退熱。

鉤藤散鉤藤山梔子仁防風甘艸﹝以上各半分﹞上件爲末。每服一平錢﹐用水四分﹐煎二分與服。

長沙醫者王傳變蒸散治小兒體性常熱及變蒸驚熱不解﹐夾熱煩躁﹐時叫泣無歇。及骨熱生瘡﹐面色常黃瘦瘁﹐不進奶食。

柴胡﹝去蘆﹐洗﹐銼﹞甘艸﹝炙﹞人參﹝去蘆﹐洗﹐銼﹞元參﹝淨洗﹐銼。各一兩﹞麥門冬子﹝去心﹐一兩半﹞龍膽艸﹝半兩﹐若變蒸或常服只一分﹐隨時加減﹞上件爲末。每服一錢﹐水一小盞﹐煎至三五沸﹐溫服﹐一日三﹑五服。常服去疳。若骨蒸煩熱服尢妙。

長沙醫者鄭愈傳治小兒一切驚熱﹐生涎方。

龍骨﹝一錢﹞龍齒﹝二錢﹞鉛白霜﹝三錢﹞朱砂﹝半錢﹞上件爲末。每服半錢﹐煎金銀薄荷湯調下。

長沙醫者鄭愈傳壓驚退熱下涎。

牛黃膏郁金﹝三錢﹞雄黃甘艸﹝炙﹞漧葛﹝各二錢﹞輕粉﹝半錢﹞川消﹝一錢﹞上爲末﹐煉蜜爲膏梧桐子大。每服一粒﹐薄荷湯化下﹐加減用之。

長沙醫者鄭愈傳治小兒獨體。

朱砂膏壓驚鎭心﹐化風涎﹐除溫壯﹐益小兒﹐利榮衛﹐散膈熱。

朱砂人參茯苓﹝各二錢﹞蠍梢﹝七个﹞硼砂﹝一錢﹞牛黃腦麝﹝各少許﹞金銀箔﹝各七片﹞上件爲末﹐入乳缽研﹐煉蜜爲膏﹐梧桐子大。每服一餅﹐食後溫薄荷湯化下。

長沙醫者鄭愈傳朱砂膏治小兒驚熱涎潮方。

甘艸﹝炙﹐四錢﹞蠍﹝生用﹐一分﹞腦麝﹝各少許﹞朱砂﹝半兩﹐一半入藥﹐一半爲衣﹞半夏﹝二兩﹐用皂角水﹑白礬水浸一伏時久取出﹐湯洗去滑爲度﹐切作片子﹐焙艸﹞上件爲末﹐煉蜜爲丸如皂角子大﹐朱砂爲衣。每服一丸﹐薄荷湯下。

長沙醫者鄭愈傳牛黃散治小兒驚熱涎作方。

郁金白藥甘艸﹝炙﹞天南星﹝用濃卽皂角水煮幹爲度。各一兩﹞上爲末。每服半錢﹐薄荷湯下。

長沙醫者鄭愈傳鎭心丸治小兒驚涎盛﹐發熱﹐目上眼急。

朱砂鐵粉﹝水飛﹞天竺黃鉤藤﹝各半兩﹞麝香﹝一分﹞上件爲末﹐生蜜爲丸如綠豆大。薄荷湯化下一二丸。

卷第八

驚積第四茅先生小兒有驚積候﹕忽然地身熱气喘﹐啼聲低﹐夜睡覺腹裏有物跳動﹐此候因驚久而不安﹐傳此所治者﹑用牛黃膏﹝方見膈熱門中﹞夾朱砂膏﹝方見本門中﹞調理卽愈。

《五訣》驚積候歌﹕﹝先眞烏犀膏﹐取方見急慢驚風門中﹐次調气﹐鎭心下涎。﹞小兒驚積每因涎﹐積熱肝心腑臟傳﹐哽气面靑痰愈盛﹐胃虛頻嘔利多般。

《石壁經》三十六種內驚風漸熱候歌﹕漸熱多因積在脾﹐瀉如白土又如脂。朝來發內頻生汗﹐次後多煩渴水啼。若取轉虛其熱盛﹐涼心此患始相宜。更看耳畔爲形候﹐赤者爲風黑熱隨。

因積聚致深﹐故使腹肚熱﹐手足心亦熱。又發驚候﹕飲冷水﹐又多煩躁渴飲﹐至夜則多啼叫﹐其瀉有如豆沙之狀。若失治﹐則睡重仍加手足發搐搦也。治須分水谷調气﹐旋旋去其積﹐次止渴﹐發汗卽愈。﹝《鳳髓經》此候歌括一同﹐仍注云﹕有風與生銀丸﹐有熱與金葉散。生銀丸方與《玉訣》同﹐見急慢驚風門﹐金葉散方見本門中。﹞《小兒形證論》四十八候驚風漸熱歌一同﹐後云﹕此候是驚積相兼潮熱﹐早晨額上有汗便是形證﹐只與丸﹝方見一切癇門中﹞與服便安。或不退﹐微似疏瀉﹐次調气。

《仙人水鑑》取小兒驚積﹐不動臟腑。

乳香丸乳香輕粉白丁香白附子﹝生用﹞夜明砂﹝各一錢﹞巴豆﹝二七粒﹐去油﹞麝香﹝一字﹞上爲末﹐研勻﹐麵糊爲丸如麻子大。每服三丸﹐淡姜湯下。

《仙人水鑑》又犀角膏方取驚積。

犀角﹝一分﹞天南星﹝一个﹞幹蠍白僵蠶﹝炒﹞鐵粉﹝各一錢﹞巴豆﹝三七粒﹞白附子﹝生用﹑二个﹞輕粉麝香﹝各少許﹞上爲末﹐研勻﹐用蜜煉成膏﹐丸如黑豆大。薄荷湯下。

茅先生治小兒驚積﹐驚熱。

朱砂膏朱砂﹝半兩﹞硼砂馬牙硝﹝各三錢﹞眞珠末﹝一錢﹞元明粉﹝二錢。以上並別研﹞腦麝﹝各一字﹞上件各爲末﹐於一處拌和合﹐用好單角起﹐不久其藥自成膏。如小兒諸般驚﹐用藥一黃豆大﹐常用金銀薄荷湯少許化開下﹔如徧身潮熱﹐用甘艸煎湯下﹔狂躁惡叫﹐用生地龍汁化下。一臘及一月日內小兒不通下藥﹐可用藥使乳調塗在奶上﹐令牙兒吮奶吮下。

《博濟方》治小兒驚積﹐鎭心臟﹐化疾涎。

小朱砂丸朱砂﹝一分﹐細研﹞巴豆﹝三十粒﹐去皮膜﹐出油盡﹞杏仁﹝五枚﹐於熟灰內過湯退皮尖。一本用杏仁五十粒﹞半夏﹝湯洗七徧﹐焙爲末﹐二七錢﹞上件四味﹐一處同研令細勻﹐以麵糊和爲丸如綠豆大。二歲只服一丸﹐荊芥薄荷湯下。三歲加一丸﹐五歲服三丸。如有驚伏在內﹐卽行盡仍舊藥出﹔如無驚﹐藥丸更不下﹐甚妙而復穩。

《博濟方》治小兒伏驚積在內﹐壅並痰涎及奶癖取虛﹐中積轉驚。

辰砂丸辰砂膩粉﹝各一錢﹞定粉﹝半兩﹞粉霜﹝一錢半﹞麝香﹝少許﹞白丁香﹝半字﹞上件六味﹐同研爲細末﹐用粟米飯和爲丸如綠豆大﹐捏作餅子﹐慢火內微炮令紫色。用粟米飯飲化一丸﹐微利爲度。

《博濟方》治小兒驚積壯熱。

錢湯丸豬牙皂角﹝燒灰﹞朱砂滑石末﹝各一錢﹞天南星﹝末﹐半錢﹞輕粉﹝一分﹞巴豆﹝二十四粒﹐去皮尖﹞上件六味﹐同研至細﹐以寒食麵爲丸如綠豆大。每服一歲一丸﹐二歲二丸﹐三歲三丸﹐煎錢湯下﹐臨臥服。

《靈苑》治脾積气及夾食﹐結胸傷寒﹐四肢逆冷﹐久患冷疾﹐兼小兒驚積食勞大效。

水銀丸水銀硫黃﹝與水銀結成沙子﹞巴豆﹝去心皮﹐不去油﹐與前二味沙子同研。各一兩﹞礞石砂﹝同研。各半兩﹞上五味﹐都更研令極細﹐以好米醋合和得所﹐先作一地坑如茶盞大﹐深四指﹐浮火通赤﹐去灰火﹐以醋紙襯攤藥在內﹐將碗子蓋土培之一宿﹐取出浪幹﹐又再研﹐用熟水麵糊作丸如小豆大。每服二丸或三丸﹐用生薑棗子湯下。傷寒用橘皮生薑棗子蔥湯下五丸至七丸。或四肢冷及時疾五七日不得汗者﹐用龍腦﹐麝香﹐膩粉﹑牛黃各少許研末﹐調冷水吞下五七丸。更看大人小兒虛實加減服。

《靈苑》取小兒急﹑慢驚風熱積大效。

虎睛丸方幹蠍天南星半夏膩粉白附子﹝各一分﹞滑石末﹝一錢﹞巴豆﹝二十五粒﹐去皮膜﹐細研入﹞上件七味藥﹐並爲末﹐用粟米飯研合爲丸如綠豆大。每一歲一丸。如大腸風熱﹐一歲二丸﹐並用薄荷冷熟水吞下。

《靈苑》治小兒急﹑慢驚風﹐夜啼﹐虛積痰毒﹐宜用朱砂丹巴豆霜幹蠍天南星朱砂﹝別研。各一錢﹞木鱉子﹝一个﹐炮去殼﹐研爲末﹞上件並爲末﹐用蒸餅心研合爲丸如綠豆大。每一歲二丸﹐用桃白皮煎湯﹐令溫吞之。

《靈苑》治小兒驚風積﹐大效。

軟金丹白附子﹝大小二枚﹞蠍尾﹝七个﹞金汞沙子﹝豌豆大﹞朱砂鉛白霜粉霜靑黛﹝各一錢﹞膩粉﹝一錢﹞白礬﹝一錢﹐燒令汁盡﹞巴豆﹝二十个﹐細研﹐新瓦上油出﹞上件藥﹐並爲細末。用天南星劈破﹐漿水煮令軟爛﹐和前藥末研合爲丸如梧桐子大。每用荊芥龍腦湯磨下半丸至一丸﹐便取下驚涎﹐並不撓人﹐有患者只一服取效。

《譚氏殊聖》治小兒驚積。

靑龍丸靑黛輕粉﹝各一錢﹞蠍梢﹝三个﹞麝香﹝少許﹞巴豆﹝二七粒﹐去皮膜油﹞上先將巴豆於缽內細研令如面泥﹐後入諸藥研令極細﹐用朱砂爲衣如粟殼大。看小兒肥瘦﹐加減五三丸﹐薄荷湯下。

《三十六種》治驚風﹐漸熱有積。

羚羊角湯子芩羚羊角屑﹝等分﹞上件爲粗末。每服二錢﹐水一盞﹐煎至五分﹐去滓﹐分作二服﹐如未解加煎。

《鳳髓經》金華散退小兒一切驚風﹐積實潮熱方。

郁金﹝皂角水煮﹞天竺黃﹝各一錢﹞牙硝﹝煨﹞甘艸﹝炒。各一分﹞朱砂﹝一錢半﹞上爲細末。每服半錢或一字﹐薄荷蜜水調下。

《聚寶方》眞珠丸治小兒驚積﹑食積﹐溫壯﹐喘粗痰滯。

眞珠末﹝半錢﹞天南星﹝炮黃﹞膩粉白滑石續荽子﹝去皮﹞半夏﹝漿水煮軟﹐切﹑焙。各一錢﹞巴豆﹝二十一个﹐去皮膜﹐水浸一宿﹐畱油﹞上七味爲末﹐糯米飯爲丸如綠豆大。二歲以下一粒﹐二歲以上二粒﹐三歲以上五粒﹐七歲以上七粒。取驚積﹐蔥湯下。只驚﹐荊芥薄荷湯下﹐臨臥服。

《劉氏家傳》香犀丸治小兒驚積﹐鎭心臟﹐化涎﹐一切無辜驚疾。

金銀箔﹝各三十片﹞羌活遠志使君子﹝炮﹞京墨﹝燒過﹞全蠍白附子麻黃﹝去根節﹞犀角﹝各三錢﹞靑黛﹝細研﹞滴乳﹝別研﹞熊膽蘆薈﹝各湯化﹞朱砂﹝別研﹞陳臘茶﹝第一等好者﹞天竺黃﹝別研。

各二錢﹞眞麝香﹝別研﹐一錢﹞上件爲細末﹐煉好蜜丸如小彈子大。一丸分作六服﹐用薄荷湯化下。

《張氏家傳》順气丸治小兒驚積及男子﹑婦人血气臍腹疼痛。大人﹑小兒或有所傷並宜服之。

甘艸﹝﹞芍藥﹝洗﹞官桂﹝去粗皮﹐秤﹞川當歸﹝焙﹞蓬莪術漧薑﹝各炮﹞陳橘皮﹝去瓤﹐秤﹞川大黃﹝濕紙裹﹐煨﹐切片子﹐焙﹞巴豆﹝去皮﹐用醋五升﹐入巴豆在銀石器中熱﹐醋盡取出﹐研令細﹞宣連上件等分爲末﹐以糯米粥爲丸如麻子大。常服三五丸至十丸﹐茶湯溫水下。如要宣轉﹐量虛實加至十丸或十五丸。食積﹑气積﹐生薑橘皮湯下。丈夫元气﹐炒茴香鹽湯下。婦人血气﹐當歸醋湯下。胸膈不快或瀉痢﹐生薑湯下。小便淋瀝﹐燈心湯下。小兒驚積﹐薄荷湯下。

《莊氏家傳》治積驚气。

牛黃夜明砂﹝各一分﹞苦楝子﹝十个﹐去皮﹞川大黃﹝一兩﹞胡黃連﹝半兩﹞上爲末﹐用蜜丸如桐子大。溫水化一丸﹐取下爲度。

《莊氏家傳》治小兒五驚積。

朱砂丸常服方朱砂雄黃﹝各二字﹞麝香﹝一字﹞檳榔﹝一分﹞大南星末白附子﹝各一字﹞蠍梢﹝七个﹞巴豆霜﹝五个﹐水浸﹐研出油﹐瓦上泣盡﹞上件爲末﹐煮白糊爲丸如粟米大。一歲二丸﹐常服﹐荊芥湯下。渾身熱亦可服三五丸。

《王氏手集》治驚積風涎﹐潮發不住﹐手足搐搦﹐不省人事。

一醉膏方辰砂﹝上等好者﹞人參﹝好者。各一兩﹞乳香﹝一兩半﹐明者﹞眞珠末生龍腦﹝各一分﹞飛羅面﹝秤六分﹞酸棗仁﹝溫湯浸﹐去皮﹐二兩﹞上件碾爲細末﹐一處勻和﹐再研令細﹐以煉蜜和﹐新竹筒內盛﹐用葉油紙封定﹐飯上蒸一時辰﹐取出丸如小彈子大。每服一丸﹐以法酒一大盞溫化下。更以一盞投之﹐未愈再服﹐涎多卽吐﹐小病大便出。小兒潮發搐搦﹐以薄荷水化皂角大。

《吉氏家傳》治驚風取積及慢驚﹐或才生下三﹑兩日後﹐便宜服桃紅散天南星末白附子末朱砂﹝各一錢﹞全蠍﹝二十个﹞麝香﹝少許﹞上同研爲細末。每服一字﹐金銀薄荷湯下。

《吉氏家傳》治驚積。

靑金膏水銀靑黛﹝各一錢﹞蠍﹝四个﹐全者﹞輕粉麝香﹝各少許﹞巴豆﹝七粒﹐去油﹞棗子﹝十个﹐去皮核﹐同水銀入缽內研如泥﹞上將棗肉﹑水銀一處爲膏﹐丸如綠豆大。一歲一丸﹐金銀薄荷湯下。

《吉氏家傳》治諸般積﹐或驚怯不通﹐取積。

木香散此藥立取下。

木香﹝一錢﹞陳皮﹝去白﹐二錢﹞巴豆﹝五粒﹐去皮膜﹞上三味炒巴豆黃色﹐只取五片﹐不用以前藥﹐爲末。每服半錢或一字﹐陳米飲調下。如吐瀉﹐瓦瓶煎香附子湯下﹐大小加減服。

《吉氏家傳》治夾驚傷寒驚悸﹐食積瀉等疾。

靑金餅子白附子天麻僵蠶大附子﹝炮。各一錢﹞全蠍靑黛﹝各半錢﹞天南星﹝酒浸﹐煮熟﹐三錢﹞上件爲末﹐入水銀一錢﹑輕粉二錢﹑麝香半字﹑巴豆十五粒去心膜﹐同研細爲餅子﹐如此○大。每餅用腦子薄荷湯化下。

《吉氏家傳》蔥湯丸取驚積﹑食積﹑潮熱﹑煩躁面赤﹑气喘腹脹。

南星﹝末﹞白附子﹝末﹞滑石﹝末﹞朱砂﹝末。各挑二錢匕﹞全蠍﹝十个﹞輕粉﹝挑一錢匕﹞麝香﹝少許﹞粉霜﹝挑半錢匕﹞巴豆﹝十四个﹐去皮心膜﹐出油﹞若作眞珠丸﹐加朱砂爲衣。

上爲末﹐稀麵糊爲丸如此○大。每服五七丸加減。取積﹐蔥白薄荷湯﹐臨睡時下。

《吉氏家傳》烏犀膏治小兒急驚﹑風熱﹑涎積。但是一切熱積﹐宜用此藥取。

京墨﹝火﹞水銀砂犀角屑﹝各一分﹞輕粉牛皮膠﹝蚌粉炒﹞粉霜﹝各一錢﹞朱砂﹝一錢半﹞滑石﹝末﹐一錢﹞白附子﹝一錢匕﹞麝香﹝少許﹞巴豆﹝三十粒﹐去殼﹐鍼穿﹐燈燒存性﹞上爲細末﹐煉蜜爲丸。每服一皂子大或半豆大﹐加減服﹐食後用薄荷湯化﹐下涎爲效。

《朱氏家傳》驚積八寶散大天南星﹝一个﹐文武火炮微黃色﹑存性﹐勿太過﹐蓋地上出火毒﹐爲末﹞輕粉﹝三錢﹞雄黃﹝通明者﹞腦子﹝研﹞麝香蠍﹝焙爲末﹞朱砂﹝各半錢﹞生犀角﹝末﹐二錢﹞上件勻研。一月三歲以下一字﹐以上半錢。看大小加減﹐用金銀薄荷湯下。重者連服﹐二服了睡﹐或瀉或吐自止﹐用和气藥。

艸果子﹝一个﹐去皮﹞丁香木香﹝各一錢蒸一度﹞靑皮﹝五片﹐去瓢﹐炒﹞上件末。熟水下一字半錢。

長沙醫者丁時發傳驚積方。孩兒驚積事難明﹐涎上時時不少停﹐眼畔山根如碧色﹐急須與取便醒醒。

滚痰丸靑黛粉霜水銀滑石﹝各半錢﹞輕粉﹝一分﹞蠍﹝十四个﹞巴豆霜﹝二錢匕﹞朱砂乳香百艸霜﹝各一錢﹞香墨﹝一寸﹞腦麝﹝各少許﹞上件爲末﹐蜜丸如此○大。三歲以上五丸﹐隨年歲加減﹐用金銀薄荷湯吞下。

卷第八

驚虛第五《小兒形證論》四十八候驚虛候歌﹕長虛嚙齒面靑黃﹐噎乳涎髙胃气傷。饒啼眠不得﹐上竄气急瀉偏黃。風盛涎多應發搐﹐變異時時色不常。退取虛驚無別候﹐痰涎墜下病何妨。

此候因虛成驚虛﹐涎上可下變涎丸﹐次補虛勻气。如切牙啼哭﹐微下﹐數服通心行小腸藥卽痊﹐宜服安神散。﹝方見本門。﹞《四十八候》變涎丸牙硝﹝一錢﹞硼砂南星粉霜﹝各半錢﹞半夏﹝十个﹐去皮臍﹞朱砂﹝一分﹐醋面裹﹞巴豆﹝不拘多少﹐同半夏﹑朱砂入水煮﹐去豆爲膏用﹞上爲末﹐皂角膏丸如綠豆大。每服十粒至七粒﹐取下驚涎。次補气﹐凡有涎﹐皆用此藥。

《四十八候》安神散治驚虛。

人參茯苓朱砂﹝各一錢﹞眞珠﹝半錢﹞甘艸﹝炙﹐三寸﹞蟬蛻﹝七个﹞麝香犀角屑﹝各少許﹞上爲末。薄荷湯下一錢﹐又解夜啼。

《四十八候》定魂湯治驚虛。

人參白術茯苓﹝各一錢﹞酸棗仁﹝半兩﹞上爲末﹐飯飲下一錢。如驚﹐薄荷湯下。

《趙氏家傳》治小兒因虛生驚。

烏蛇丸烏蛇肉﹝炙﹞全蠍神曲﹝炒﹞白僵蠶﹝各半兩﹞蠍梢﹝一分﹞螻蛄﹝細研﹐候諸藥成末方用﹞上爲末﹐酒糊丸如黃米大。每服二十丸﹐米飲下。

卷第八

搐搦第六錢乙論肝有風。目連紮不搐﹐得心熱則搐。治肝瀉靑丸﹐治心導赤散主之。﹝瀉靑丸方見驚熱門中﹐導赤散方見實熱門中。﹞錢乙論肝有熱。目直視﹐不搐﹐得心熱則搐。治肝瀉靑丸﹐治心導赤散主之。﹝方見同前。﹞錢乙論肝有風甚﹐身反折彊直﹐不搐﹐心不受熱也﹐當補腎治肝。補腎地黃丸﹐治肝瀉靑丸主之。凡病或久皆引肝風﹐風動而止於頭目﹐目屬肝﹐風入於目﹐上下左右如風吹﹐不輕不重﹐兒不能任﹐故目連紮也。若熱入於目﹐牽其筋脈﹐兩俱緊﹐不能轉視﹐故目直也。若得心熱則搐﹐以其子母俱有實熱﹐風火相搏故也。

治肝瀉靑丸﹐治心導赤散主之﹝方見同前。﹞錢乙論驚癇發搐。男發搐﹐目左視無聲﹐右視有聲。女發搐﹐目右視無聲﹐左視有聲﹐相勝故也﹐更有發時證。

錢乙論早晨發搐。因潮熱﹐寅卯辰時身體壯熱﹐上視﹐手足動搖﹐口內生熱涎﹐項頸急﹐此肝旺﹐當補腎治肝也。補腎地黃丸﹐治肝瀉靑丸主之。﹝地黃丸方見虛寒門中﹐瀉靑丸方見驚熱門中。﹞錢乙論日午發搐。因潮熱﹐己午未時發搐﹐心神驚悸﹐目上視﹐白睛赤色﹐牙關緊﹐口內涎﹐手足動搖﹐此心旺也﹐當補肝治心。治心導赤散﹑涼驚丸﹐補肝地黃丸主之。﹝導赤散方見實熱門中﹐涼驚丸方見一切驚熱門中﹐地黃丸方見同前。﹞錢乙論日晚發搐。因潮熱﹐申酉戌時不甚搐而喘﹐目微斜視﹐身體似熱﹐睡露睛﹐手足冷﹐大便淡黃水﹐是肺旺﹐當補脾治心肝。補脾益黃散﹐治肝瀉靑丸﹐治心導赤散主之。﹝益黃散方見胃气不和門中﹐瀉靑丸﹑導赤散方見同前。﹞錢乙論夜間發搐。因潮熱﹐亥子丑時不甚搐而臥不穩﹐身體溫壯﹐目睛緊斜視﹐喉中有痰﹐大便銀褐色﹐乳食不消﹐多睡﹐不納津液﹐當補脾治心。補脾益黃散﹐治心導赤散﹑涼驚丸主之。﹝方見同前。﹞錢乙論傷風後發搐。傷風後得之﹐口中气出熱﹐呵欠頓悶﹐手足動搖﹐當發散﹐大靑膏主之。小兒生本怯者﹐多此病也。﹝大靑膏方見驚熱門中。﹞錢乙論傷食後發搐。傷食後得之﹐身體溫﹐多唾多睡﹐或吐不思食而發搐﹐當先定搐。搐退﹐白餅子下之。

後服安神丸。﹝白餅子方見本門中﹐安神丸方見虛熱門中。﹞錢乙論百日內發搐。眞者不過三兩次必死﹐假者發頻不爲重。眞者內生驚癇﹐假者外傷風冷﹐蓋血气未實﹐不能勝任乃發搐也。欲知假者﹐口中气出熱也。治之可發散﹐大靑膏主之﹐及用塗囟浴體法。﹝大靑膏方見同上﹐塗囟及浴體法方見本門中。﹞錢乙論搐別眞假云﹕李司戶孫病生百日﹐發搐三五次。請眾醫治﹐作天或作胎驚癇﹐皆無應者。後錢乙用大靑膏如小豆許﹐作一服發之﹐復與塗囟法封之及浴法﹐三日而愈。何以然﹖嬰兒初生﹐肌骨嫩怯﹐被風傷之﹐子不能任﹐故發搐。頻發者輕也。何者﹖客气在內﹐每遇不任卽搐。搐稀者﹐是五內發病﹐不可救也。搐頻者宜散風冷﹐故用大靑膏﹐不可多服﹐蓋兒至小易虛易實﹐多卽生熱﹐止一服而已。更當封浴﹐無不效者。

錢乙論發搐逆順云﹕李寺丞子三歲﹐病搐自卯至巳﹐數醫不治。後召錢氏視之。搐目右視﹐大叫哭。李曰﹕何以搐右﹖錢曰﹕逆也。李曰﹕何以逆﹖曰﹕男爲陽而本發左﹐女爲陰而本發右。若男目左視﹐發搐時無聲﹐右視有聲﹔女發時右視無聲﹐左視有聲。所以然者﹐左肝右肺﹐肝木肺金。男目左視﹐肺勝肝也。金來刑木﹐二髒相戰﹐故有聲也。治之瀉其彊而補其弱﹐心實者亦當瀉之。肺虛不可瀉﹐肺虛之候﹐悶亂哽气﹐長出气﹐此病男反女﹐故男易治於女也。假令女發搐﹐目左視﹐肺之勝肝﹐又病在秋﹐卽肺兼旺位﹐肝不能任﹐故哭叫。

當大瀉其肺﹐然後治心續肝。所以俱言目反直視者﹐乃肝主目也。凡搐者﹐風熱相搏於內﹐風屬肝﹐故引見之於目也。錢用瀉肺湯瀉之﹐二日不悶亂﹐當知肺病退。後下地黃丸補腎三服﹐後用瀉靑丸﹑涼驚丸各二服。

凡用瀉心肝藥﹐五日方愈﹐不妄治也。又言肺虛不大瀉者﹐何也﹖曰﹕設令男目右視﹐木反克金﹐肝旺勝肺﹐而但瀉肝﹐若更病在春夏﹐金气極虛﹐故當補其肺﹐愼勿瀉也。

錢乙論熱必驚搐﹕廣親宅七太尉方七歲﹐潮熱數日欲愈。錢謂其父二大王曰﹕七使潮熱將安﹐八使預防驚搐。王怒曰﹕但使七使愈﹐勿言八使病。錢曰﹕八使過來日午間卽無苦也。次日午前﹐果作急搐﹐召錢治之﹐三日而愈。蓋預見目直視而腮赤﹐必肝心俱熱﹐更坐石杌子﹐乃欲冷﹐此熱甚也。肌膚素肥盛﹐脈又急促﹐故必驚搐。所言語時者﹐自寅至午﹐皆心肝所用事時﹐治之瀉心肝補腎﹐自安矣。

《石壁經》三十六種驚風搐搦候歌﹕多啼急搐更無偏﹐吐瀉風傳气不宣。先愛睡中微有汗﹐﹝《鳳髓經》至此乃云﹕原看眼中微有淚﹐始見兒家本病源。

此因胃气盛﹐乳食太過﹐又被物驚﹐是致作吐或卽作瀉﹐失治﹐卽白日睡重至夜哭叫不休﹐手足或搐搦。﹞气粗眼急自當然﹐面紅患在非爲瘥﹐愛哭心中卻聚涎﹐臉有紅筋癇病作。亂紋生指病應傳﹐﹝《鳳髓經》此一句云﹕指內靑紋病又傳。﹞看形定色須明審﹐靈藥除風不在言。﹝气粗發熱當微涼胃气﹐次去驚候﹐後散其涎。若涎可更看兩臉上有靑色或紫紅絲﹐如結螺之狀者﹐其疾病未全效﹐當調气﹐次去其驚風候。兩手第二指亂紋生如魚刺之狀者﹐亦同前治之也﹐當調气須去其驚。《鳳髓經》驚風搐搦散句頗同。仍又有注云﹕與烏犀膏下涎﹐次與生銀丸﹐二方與《玉訣》同﹐並見急慢驚風門中。﹞《石壁經》三十六種急驚偏搐候歌﹕先看孩兒面臉靑﹐次看背上冷如冰。陽男搐左無妨事﹐忽然搐右便驚人。女搐右相猶可治﹐搐歸左畔不須聞。更忌手心如水汗﹐皺眉髙腹豈安存。﹝四十八候此末二句乃云﹕人忌悶涎傳入肺﹐結在心中病轉深。﹞此候因受寒邪所致也。若治則先調胃气﹐次當發汗。如背上復暖則可治﹐若根據前冷則不可治。更手中汗出或臭气或叫不止﹐乃內也﹐不治。﹝《鳳髓經》此歌並同。但有注云﹕如順搐﹐與生銀丸﹑鎭心丸。生銀丸方見一切驚門中。﹞《仙人水鑑》治小兒驚風搐搦。

龍腦膏生白龍腦﹝半錢﹞膩粉﹝一分﹞石腦油﹝少許﹞水銀﹝一分﹐好酥一塊如棗大﹐同研細﹞白附子﹝一錢﹐輕炮過﹞天南星﹝二錢﹐輕炮過﹞上爲末﹐麵糊少許﹐研令熟﹐於瓷石器內盛貯﹐不得透風﹐丸如綠豆大。一﹑二歲每服一丸﹐三﹑四歲以來每服二丸﹐煎金銀薄荷湯下﹐乳香湯亦得。

《博濟方》治小兒驚風搐搦﹐化涎鎭心。

神效歸魂丹使君子﹝二枚﹐以面裹於慢火中煨﹐候面黃爲度﹐去面用之﹞水銀﹝結砂子﹞香細墨蘆薈眞熊膽臘茶龍腦乳香﹝各一錢﹞辰砂天竺黃靑黛﹝各半錢﹞蠍梢﹝二七枚﹞輕粉﹝二錢﹞寒食麵﹝一錢半﹞上件十四味﹐同研令勻細﹐滴水和爲丸如綠豆大。每服一丸﹐薄荷蜜水化下。如小兒稍覺驚著﹐化半丸與喫﹐若能常服永無驚疾。

《博濟方》治小兒驚搐不定﹐或因驚風已經取下﹐此病再作﹐气粗喘促。宜服此延壽散雞舌香﹝大者﹐三枚﹞朱砂﹝半錢﹞五靈脂﹝一錢半﹞黃﹝一錢﹞上件四味﹐同研爲細末。每服半錢﹐用研糯米泔調下。如孩子小只服一字。

《博濟方》治小兒驚風搐搦﹐痰塞在心﹐戴眼直視﹐或眼不開﹐口噤﹐四肢或冷或熱﹐大便或祕或泄。神效龍腦膏生龍腦﹝一錢﹐用柳木槌子研﹐以熟腦代亦得﹞膩粉﹝一錢﹞水銀﹝半兩﹐用臘茶半錢﹐好酥一塊如棗大﹐以水銀一處揩磨﹐調塗殺研之﹞天南星﹝二錢﹐先去皮臍﹐濕紙裹﹐熱灰內煨﹑炮﹐取出爲末用﹐同研﹞石腦油﹝冬天用半兩﹐夏天用一分將前末同研﹐候油入和調﹐硬軟得所﹞上件五味﹐爲丸如綠豆大。一歲﹑二歲﹑三四歲一服一丸﹑二丸﹐煎乳香湯下﹐不得化破。服後三五頓食久﹐取下惡物痰涎﹐大有奇功。

《靈苑》治小兒驚風搐搦﹐宜服水銀丸方白附子天南星﹝各燒黑﹞天麻水銀白僵蠶﹝各一兩﹞幹蠍犀角腦麝﹝研。各一分﹞上件九味細搗﹑羅﹐更研令極細。先用煮棗肉研﹐殺水銀令無星後﹐卻入諸藥末同研﹐合作丸如梧桐子大。

每服一丸﹐用薄荷湯化下﹐汗出瘥。如小可只用半丸﹐先滴好酒浸開﹐臥時溫酒下﹐薄荷湯亦得。

太醫《局方》太一丹治小兒諸風驚癇﹐潮熱搐搦﹐口眼相引﹐項背彊直﹐精神昏困﹐痰涎不利及一切虛風﹐並皆治之。

天南星﹝炮﹞烏蛇﹝酒浸﹐取肉。各三錢﹞幹蠍﹝微炒﹐一錢半﹞白附子﹝炮﹐三錢半﹞天麻﹝去蘆頭﹞麻黃﹝去根節﹞大附子﹝炮﹐去皮臍。各半兩﹞白僵蠶﹝揀淨﹐碎﹐炒﹐四錢﹞以上爲細末﹐以水一升﹐調浸三日﹐以寒食麵一斗拌勻﹐踏作曲﹐須六月六日以楮葉罨七日取出﹐逐片用紙袋盛掛當風﹐十四日可用。每曲末一兩入下項﹕琥珀﹝研﹐一錢﹞辰砂﹝飛﹐研﹐六錢﹞雄黃﹝飛﹐研﹐三錢﹞甘艸﹝炙﹐銼爲末﹐半錢﹞上合研勻﹐煉蜜和丸如雞頭大。每服一丸﹐溫水化下﹐不計時候。

《譚氏殊聖方》﹕小兒驚搐眾疾先﹐且用紅龍散半錢﹐分作三服根據使下﹐十个之中十个痊。龍珠龍齒鉛霜末﹐天南星水浸七宵間﹐若獲此方神妙理﹐他年功行滿三千。

紅龍散龍腦﹝少許﹞朱砂﹝半錢﹞龍齒﹝二錢﹞天南星﹝五錢﹐先須水浸七日﹐逐日換水﹐日滿取出﹐切作片子﹐曬榦爲末﹞鉛白霜﹝三錢﹞上件並研令極細。每服一字﹐蔥白金銀湯下。此善治小兒急慢驚風及四時傷寒﹐渾身壯熱﹐唇口焦漧﹐兩目翻露﹐手足搐搦宜服之。連喫三兩服﹐候驚汗出爲妙﹐忌一切毒物。

《譚氏殊聖方》﹕小兒掣搐似癇風﹐眼白唾涎向後弓﹐聚气擁毒心臟熱﹐看看大命卽須終。雄黃犀角蛇黃等﹐用棗爲丸气必通﹐輕粉蜜調傾入口﹐水銀相共立神功。

水銀丸水銀﹝一錢﹞輕粉﹝二錢﹞蛇黃雄黃﹝各一大錢﹐研﹞生犀末﹝半錢﹞上同研﹐令永星盡﹐以陳靑州棗肉丸如大豆。看小兒大小加減。百日內兒﹐蜜水研下一丸﹐忌毒物。

《譚氏殊聖方》﹕小兒偏搐一相頻﹐《祕錄》分明母受驚﹐忽若發時唇口動﹐剎那搦撮築心神。潮來手腳皆牽動﹐退後皮膚面色靑﹐但取茯苓參一分﹐雄朱和合便惺惺。

寶壽散﹝一名金砂散﹞雄黃茯苓人參馬牙硝﹝研。各一分﹞朱砂﹝半兩﹐研﹐水飛過﹞上研末。熱水下半錢﹐一歲以下一字。

《譚氏殊聖方》﹕小兒頭痛目無光﹐恍惚時便冷水漿﹐頻喫水來不解渴﹐看看手足又翻揚。郁金寒水生犀角﹐和合沙糖服最良﹐更取金箔粳糯米﹐洗心除熱便安康。

罷搐散寒水石﹝半兩﹞英粉﹝三錢﹞犀角﹝末﹐一錢﹞郁金﹝一个。二味同爲末﹞上爲末。沙糖調下半錢﹐一歲以下一字。

《譚氏殊聖》遺方治小兒驚搐。

黑狗糞靑狗糞﹝不以多少。二味以火白色﹞上二味同共研爲細末﹐入麝香少許。每服一錢﹐冷水調下。

《譚氏殊聖》遺方治小兒驚風及癇疾﹐手足搐搦﹐涎潮不定﹐目睛直視﹐不醒人事﹐並宜服之。

大驚丸朱砂﹝三錢﹞蝦蟆灰﹝一錢半﹞靑礞石﹝一錢半。《局方》用一錢﹞鐵粉﹝一錢。《局方》二錢半﹞雄黃﹝一錢﹐好者。《局方》用一錢半﹞蛇黃﹝一錢﹐碎。《局方》用二錢﹞上爲末﹐水浸蒸餅爲丸如梧桐子大。每服一丸﹐薄荷磨剪刀水送下。《局方》云﹕此藥治驚化涎﹐不用銀粉。

小兒臟腑﹑口齒﹑腸胃柔弱﹐凡用銀粉藥﹐切須愼之﹐則無他苫。

錢乙塗囟法蜈蚣﹝末﹞牛黃﹝末﹞麝香靑黛﹝末。各一字匕﹞蠍尾﹝去毒﹐爲末﹞薄荷葉﹝各半字匕﹞上同研勻﹐熟棗肉劑爲膏﹐新綿上塗勻﹐貼囟上﹐四方可出一指許大﹐上灸﹐手頻熨。百日裏外兒﹐可用此塗浴法。

又浴體法天麻﹝末﹐二錢﹞蠍尾﹝去毒﹐爲末﹞朱砂﹝各半錢匕﹞麝香﹝一字匕﹞白礬靑黛烏蛇肉﹝酒浸﹐焙爲末。各三錢匕﹞上同研勻。每用三錢﹐水三碗﹐桃枝一握﹐並葉五﹑七枚﹐同煎至十沸﹐溫熱浴之﹐勿浴背。

錢乙麝蟾丸治驚風涎熱潮搐。

大幹蟾﹝燒灰﹞朱砂末﹝各二錢匕﹞龍腦﹝一字匕﹞麝香﹝別研﹐一錢匕﹞鐵粉雄黃﹝末﹞蛇黃﹝燒淬﹐取末﹞靑礞石﹝末。各三錢匕﹞上拌研勻﹐水浸蒸餅心﹐丸如梧桐子大﹐朱砂爲衣。薄荷水化下半丸至一丸﹐無時。﹝與《譚氏殊聖》大驚丸方同﹐但此方有腦﹑麝﹐及分兩不同爾。﹞

錢乙白餅子又名玉餅子巴豆﹝二十四个﹐去皮﹑膜。水一升﹐煮水盡爲長﹞滑石輕粉半夏﹝湯浸七次﹐切﹑焙秤﹐爲末﹞天南星﹝同上爲末。各一錢﹞上研勻﹐巴豆後入﹐眾藥以糯米飯爲丸小豆大﹐捏作餅子。三歲以上三﹑五餅子﹔以下一﹑二餅子﹐煎蔥白湯下。臨臥。

《旅捨備用》麝香膏治小兒諸風驚涎熱﹑發搐。

麝香﹝研﹞乳香﹝研﹞靑黛﹝各半兩﹞防風﹝末﹞朱砂﹝研﹞龍膽﹝各三錢﹞甘艸﹝炙﹐四兩﹞龍腦膩粉﹝各一錢匕﹞天南星﹝炮﹞墨﹝燒。各半錢﹞上研勻﹐蜜劑成膏。每二歲兒服半皂子大﹐薄荷湯化下。

張渙遺方大黃丸治驚風潮搐﹐背脊彊直﹐牙關緊急﹐發歇無時。

白附子全蠍﹝炒黃。各三分﹞烏蛇﹝酒浸﹐取肉﹞天麻﹝酒浸﹐焙漧﹞白僵蠶﹝直者﹐麩炒黃﹞朱砂﹝研半日﹐各一兩﹞麝香﹝與朱砂同研﹞雄黃牛黃眞珠﹝末﹞腦子﹝各一分﹞金箔﹝三十片﹞天南星﹝十个﹐水浸三日﹐逐日換水。取出慢火煮一復時﹐切作片子﹐焙漧麩炒黃色﹐用一兩﹞上件同研﹐前藥一處研一﹑二日許﹐須要極勻﹐煉蜜爲丸如雞頭大。每服一丸﹐荊芥茶淸化下。

張渙遺方龍腦散治脾胃虛弱﹐生風發搐。

全蠍白附子﹝各二錢半﹞烏蛇﹝酒浸﹐肉焙漧﹞天南星﹝各三錢﹞白僵蠶﹝四錢﹞天麻﹝半兩﹐酒浸焙漧﹞附子﹝一个半兩者﹐炮去皮臍﹞上咀一處﹐用水一升﹐浸三日﹐取出焙漧﹐爲細末。每服一錢﹐腦子湯調下。

張渙遺方呼魂丹治驚風潮搐。

烏蛇﹝一寸﹐生用﹞全蠍白附子﹝末﹞幹蟾﹝各一分﹞天漿水﹝半分﹐去殼﹞靑黛﹝二錢﹞白僵蠶﹝直者﹐二十一枚﹞上爲細末﹐用豬膽汁和丸如綠豆大。每服一丸﹐冷水化﹐滴鼻內﹐候嚏噴是效。然後薄荷湯化下一﹑二丸服之。

《張渙遺方》朱砂丸治身熱涎盛﹐發驚潮搐。

天漿子﹝一十四个﹐七个去殼﹞朱砂﹝半兩﹐細研﹞腦麝﹝各一錢﹞胡黃連﹝一分﹞上爲細末﹐煉蜜爲丸如綠豆大。每服一﹑二丸﹐薄荷湯化下。

《聚寶方》黑散子化風涎﹐定搐﹐開口噤﹐利膈﹐正狂躁。

雄豬指甲﹝白黑二色﹐各揀取空甲洗浴﹐各人通泥罐子內放漧﹐旋炙燒通赤﹐上畱小穴子﹐候煙出才止﹐去火﹐用黃土蓋一宿﹐別研三伏時﹞靑礞石﹝好者爲末﹐各入小合子﹐通泥後﹐燒通赤﹐冷各細研水飛﹐紙隔候幹﹐各收之﹞金星石﹝末﹞銀星石﹝末﹞上四味﹐每料用錢﹐抄黑白甲末各五匕﹐三石末各抄一匕﹐同研。每服二錢匕﹐漿水半盞許﹐生油一﹑兩滴﹐打勻調下﹐入口卽瘥。並不吐瀉﹐自然壓下﹐風涎。小兒亦根據此減服﹐立效。

《惠眼觀證》生犀丸治急驚風﹐發搐涎壅。

水銀砂子﹝半兩﹐用棗四个結之﹞天麻犀角屑﹝各一分﹞腦麝﹝各少許﹐研﹞幹蠍天南星﹝燒過﹞白附子﹝飛過﹐各一兩﹞上八味爲末﹐用棗砂肉爲丸如此○大。若驚頗甚﹐以酒研下一丸。常服降涎壓驚﹐薄荷湯下半丸。

《三十六種》治驚風搐搦。

梨汁丸水銀﹝半兩﹞眞蠟茶﹝末﹐半錢﹞上件研勻﹐梨汁爲丸如粟米大。每服五丸或十丸﹐薄荷湯吞下﹐連三服。

《三十六種》治驚搐。

蠍梢丸蠍梢巴豆﹝各半兩﹞靑黛﹝一兩﹞木香﹝一錢﹞輕粉﹝半分﹞以銚子炒﹐仍以物覆﹐勿令气出﹐用慢火於銚下﹐使豆黑裂取出﹐去殼用。

上五味﹐先以蠍梢同研輕粉於乳缽內﹐煞極細入餘三味藥﹐末用糊丸如小綠豆大。一歲一丸﹐薄荷湯下。

《鳳髓經》玩月散治小兒驚風搐搦﹐眼目上視。此藥搐鼻﹐目睛便下﹐搐搦便定。才搐鼻如嚏噴﹐可治。不爾死。

獨角仙﹝一个﹐用利刀對中切作二片﹐輕粉拌和炙令幹﹞大全蠍﹝一个﹐酒浸軟﹐利刀對中切爲二片﹐輕粉拌和炙令幹﹞上右邊蠍共右邊角仙同爲細末﹐入細辛末匕半錢﹐麝一豆大﹐研勻成藥。左邊蠍﹑角仙同前法﹐卻與貼藥。

上書左右二字﹐記認男左女右用起。

《劉氏家傳》治小兒驚風﹐眼上搐。

金花散川郁金﹝慢火炮熱﹐打入地內﹐候冷取出﹞上末之。二歲以下用半錢﹐二歲以上用一錢。金銀薄荷湯調下﹐微利。

《劉氏家傳》治小兒驚風﹐定搐搦﹐去涎喘。

朱砂膩粉天麻白僵蠶﹝炒﹞白附子﹝炮。各半分﹞金箔﹝四片﹞幹蠍﹝七个﹐全者﹞半夏﹝湯浸﹐煮洗七徧﹐焙﹐半分﹞上前二味同金箔研﹐外五味末之﹐和勻﹐煉蜜丸綠豆大。每服二丸﹐荊芥薄荷湯化下。或如餅﹐以金箔爲衣。﹝張渙治慢驚方同﹐用棗肉爲丸。﹞《張氏家傳》治小兒急慢驚﹐涎潮﹐熱搐不定者。

褊銀丸水銀﹝鉛結砂子﹞膩粉牛黃全蠍黃明膠鉛白霜靑黛香細墨﹝各一分﹞川巴豆﹝一兩﹐去皮﹑心﹐用米醋煮令黃色﹐幹爲度﹞上件合和研令勻﹐以粟米煮飲和爲丸﹐如細小綠豆大﹐捏褊丸。每服三粒至五﹑七粒。五歲以來三粒。八﹑九至十歲五粒。分減虛實用之。如二﹑三歲發之﹐盛時三﹑五粒﹐取下涎﹐正气決效。如小兒常時有虛積﹐看大小分減用﹐取驚涎積﹐乃妙不誤爾﹗薄荷金銀湯下。

《張氏家傳》治小兒﹑孩兒肝經壅﹐目直視﹐手足拳攣﹐伸舒立地﹐不得寬筋。定搐。

羌活膏牛膝羌活蠍梢防風天麻人參幹木瓜﹝老者﹞當歸紫蘇根﹝淨洗﹐焙漧﹞眞麝香﹝各一分﹞朱砂白附子﹝各半錢﹞上件除麝香外細銼﹐用酒浸一宿﹐來日慢火焙漧﹐搗爲細末﹐入麝香令勻﹐用沙糖和爲膏﹐常服一皂子大。

如筋急作搐及瘡子螈﹐每服龍眼大﹐濃煎荊芥湯化下。先搐鼻﹐後下藥﹐若不嚏﹐難醫。

《張氏家傳》治驚癇風痙﹐搐搦不知人事﹐及治小兒驚風﹐搐搦墜涎。經驗靈砂丹銀﹝錯末﹐一分﹞水銀﹝一分﹐二味研作母砂子﹐分爲七處﹞眞鉛丹﹝半錢﹐爲七處﹞上用淨熱白絹七片﹐各包鉛丹一分﹐銀母砂子一塊﹐以熟白絹系之﹐緊慢得所。卻於淨水中浸少時﹐候浸透取出﹐置在一淨磚上﹐各相離HT﹐小後用熟炭三斤許過﹐令藥包子通赤色去火﹐停冷收之﹐藥自成塊子。大人急病﹐一服一塊。小兒分四服﹐用蛇皮煎湯磨化下。服後便睡勿怪﹐或痢下惡物更妙。

《張氏家傳》把搐膏治小兒一切驚風方。

藿香葉﹝三錢﹞天南星白附子麻黃﹝去節﹞天麻﹝各二錢﹞白僵蠶﹝一錢半﹞蠍梢﹝十兩﹞腦麝﹝各少許﹞蜈蚣﹝一枚﹞上件爲末﹐煉蜜爲丸如雞頭大﹐每服一丸﹐蔥白湯化下。

《莊氏家傳》治急慢驚﹐搐搦。

定命丸蠍﹝七个﹞蘆薈熊膽龍腦﹝各半錢﹞瓜蒂﹝七个﹞蟾酥﹝一皂大﹞膩粉牛黃﹝各二錢﹞麝香﹝一錢﹞朱砂蛇蛻皮﹝燒灰﹞雄黃﹝各一錢﹞上研如粉﹐用湯浸蟾酥軟﹐用薄麵糊同搜丸如黍米大。如有驚﹐用倒流水化二丸﹐滴在鼻內﹐良久嚏則搐搦定。如人行一﹑二里﹐更化二丸灌。常服一歲一丸﹐臨臥以金銀薄荷湯下﹐不化也。

《孔氏家傳》治小兒驚風﹐四肢搐搦。

五靈脂丸方五靈脂白附子﹝生用﹞天南星﹝生用﹞幹蠍﹝生用﹞蟬殼﹝各半兩﹞上爲末﹐以釅醋二大盞﹐藥末一兩熬成膏﹐入余藥末和勻﹐丸如綠豆大。未過百﹐乳汁化破一丸。二歲以下二丸。漸大以意加減丸數﹐並用金銀薄荷湯化下。鼻上汗出爲效。

《王氏手集》治小兒虛風潮搐。

一撚散方赤足蜈蚣一枚﹐尋脊分開﹐各令爲末﹐左右搐入鼻中。左邊用左﹐右邊用右。

《王氏手集》治小兒一切驚風夜啼﹐搐搦潮發。

辰砂丹朱砂天麻南星﹝炮﹞僵蠶白芷﹝各一分﹞牛黃腦麝﹝各少許﹞上同末﹐研勻﹐粳米飯丸桐子大。每服一粒﹐金銀薄荷湯化下。

《王氏手集》治小兒驚風搐搦。

大驚丸方蛇含﹝一个﹞天麻﹝半兩﹞乳香﹝一分﹞犀角﹝屑﹐半錢﹞眞珠﹝末﹐一錢﹞蠍梢﹝四十九个﹞白附子﹝二个﹞蓮心﹝四十九个﹞上爲細末﹐粟米粽爲丸小雞頭大﹐金銀箔爲衣。薄荷湯磨下﹐甚者煎乳香湯送下。

《吉氏家傳》雄朱丸治驚風﹑潮熱發搐﹐睡臥不穩﹐涎痰滯塞等疾。

幹蠍白僵蠶﹝炒。各半兩﹞天南星﹝炮去皮﹑臍﹞天麻附子﹝炮裂﹐去皮臍﹞朱砂雄黃﹝同朱砂作一處﹐別研和勻。各一分﹞上爲細末﹐煉蜜和丸如梧桐子大﹐以瓷合貯之。每服一丸或二丸﹐金銀薄荷湯化下。量兒大小加減與服。

及治感寒咳嗽等疾﹐或丸如雞頭子大亦得﹐朱砂爲衣。

《朱氏家傳》治驚搐鼻。

定命散麝香﹝少許﹞蘆薈蟬蛻瓜蒂蚯蚓蛤粉葶藶子上等分爲末﹐吹入鼻中。

長沙醫者丁時發傳治搐搦方﹕孩兒搐搦漸加頻﹐見母搖頭轉被驚﹐忽爾發時唇眼動﹐面還土色救無因。

惺惺散白附子﹝一个﹐炮﹞蠍﹝三十个﹐全者﹞輕粉﹝二錢匕﹞僵蠶﹝三个﹐直者﹞白姜﹝二塊﹐皂子大﹞鉛白霜﹝一錢匕﹞蟬蛻﹝七个﹐全者﹞上件爲末。每服一字或半錢﹐荊芥湯調下。

長沙醫者丁時發傳朱砂丹治小兒驚風。定搐搦﹐主上喘咳嗽。

朱砂鐵粉幹蠍天麻﹝酒浸﹞半夏﹝湯浸十﹐炮﹑焙漧﹞白姜白附子﹝各一分﹞金箔﹝十四片﹞上爲細末﹐蒸棗肉爲丹。每服一餅或半餅﹐荊芥薄荷湯化下。

長沙醫者丘松年傳乳香丸治驚風潮搐。

白附子白僵蠶天南星﹝薑汁制﹞半夏﹝薑汁制﹞琥珀全蠍﹝薄荷自然汁浸一宿﹐焙漧。各二分﹞白術人參﹝各一分﹞烏蛇﹝酒浸取肉﹐半兩﹞以上九味爲細末﹐次入﹕眞珠末﹝半兩﹞朱砂﹝半兩﹐別研﹞腦麝﹝各一字﹐別研上件一處爲細末﹐研令極勻﹐麵糊爲丸如梧桐子大。每服一丸﹐煎人參蔥白湯化下﹐不拘時候服。

長沙醫者丘松年傳鍼頭丸治驚風潮搐。

韭菜地上地龍﹝一條﹐白頸者佳﹐活﹐放盤子內用﹞輕粉﹝炒一錢﹐摻於地龍上蓋定﹐候地龍死﹐刮下體上粉﹐不用地龍﹞朱砂﹝一錢﹐細研﹞全蠍﹝七个﹐取末﹞上一處研勻﹐乳汁爲丸如粟米大。每服三﹑五丸﹐量歲數加減﹐煎金銀燈花湯送下。

長沙醫者毛彬傳蠍梢丸治小兒驚風生涎﹐時作搐搦﹐壯熱驚掣﹐夜臥不安﹐牙關緊急。

麝香﹝研﹞芎羌活﹝各洗﹞天麻﹝洗﹞當歸﹝去蘆﹞膽釀南星半夏﹝湯洗七次﹐薑汁煮一伏時。各半兩﹞蠍梢白僵蠶辰砂﹝各一分。研一半入藥﹐一半爲衣﹞上件同爲末研﹐再拌勻﹐糯米淸糊爲丸雞頭大。用一丸﹐荊芥湯化下。如口噤﹐用藥擦牙。

長沙醫者毛彬傳朱砂丸治小兒驚風搐搦﹐涎潮發作﹐睡中不安﹐气急喘悶。

朱砂﹝研﹞僵蠶﹝直者。各一分﹞幹蠍﹝全者﹞白附子﹝炮﹞人參﹝各一錢半﹞南星﹝半个﹐炮裂﹐銼﹞牛黃麝香﹝研勻。各半字﹞上件爲末研﹐再拌勻﹐白麵糊爲丸如黍米大。每服十五丸或二十丸﹐薄荷湯送下﹐無時。

長沙醫者毛彬傳奪命散治小兒驚風﹐涎潮搐搦﹐眼上不下﹐喘急﹐急慢風搐﹐皆可用。

赤頭蜈蚣﹝一條﹐去足生用﹞瓜蒂藜蘆﹝去須﹑蔥頭者。各一分﹞上件爲細末﹐每發搐﹐筆管子抄一字﹐吹入鼻中極妙。

長沙醫者鄭愈傳治小兒驚搐﹐朱砂散白僵蠶﹝七个﹞腦麝﹝各一字﹞天南星﹝一个﹞朱砂﹝二錢﹞輕粉﹝抄一錢匕﹞上爲末。每服半錢或一字﹐以金銀薄荷湯調下。小兒常服理驚毒。

卷第八

狂語第七《聖惠》論﹕夫心者﹐火也。主於血﹐神之所捨。小兒蘊積邪熱﹐臟腑壅滯﹐則令气血不和﹐心神煩亂﹐故夜臥多狂語也。

《嬰童寶鑑》云﹕小兒心中有客熱者﹐卽睡中語也。

姚和眾方。小孩夜後狂語。

竹瀝﹐每一歲兒﹐連夜二合服﹐令盡之。

《聖惠》治小兒心臟壅熱﹐夜臥狂語﹐及手足多掣。

犀角散方犀角﹝屑﹞川升麻黃芩柴胡﹝去苗。各三分﹞茯神川大黃﹝微炒﹞鉤藤麥門冬﹝去心﹐焙﹞甘艸﹝炙微赤﹐銼。以上各半兩﹞上件藥搗﹐粗羅爲散。每服一錢﹐以水一小盞﹐煎至五﹑六分去滓。量兒大小﹐分減溫服。

《聖惠》治小兒心熱多驚﹐睡中狂語﹐煩悶。

赤茯苓散方赤茯苓龍齒黃芩甘艸﹝炙微赤﹐銼﹞鉤藤元參石膏﹝以上各半兩﹞川升麻﹝三分﹞麥門冬﹝一兩﹐去心焙﹞上件藥搗﹐粗羅爲散。每服一錢﹐以水一小盞﹐入竹葉七片﹐煎至五分去滓。量兒大小以意加減。

《聖惠》治小兒熱﹐夜臥狂語﹐煩渴。

黃連散方黃連﹝去須﹞川升麻黃芩犀角﹝屑﹞川大黃﹝銼碎﹐微炒﹞麥門冬﹝去心﹐焙﹞甘艸﹝炙微赤﹐銼。

以上各半兩﹞茯神﹝三分﹞上件藥搗﹐細羅爲散。每服以竹瀝調下半錢﹐日三﹑四服。量兒大小以意加減。

《聖惠》治小兒心熱﹐不睡多驚﹐狂語。

犀角散方犀角屑茯神人參﹝去蘆頭﹞天竺黃﹝研﹞朱砂﹝研﹞川升麻麥門冬﹝去心﹐焙﹞葛根﹝銼﹞子芩黃﹝銼﹞羚羊角屑赤芍藥甘艸﹝炙微赤﹐銼。以上各一分﹞柴胡﹝去苗﹞龍齒﹝細研。以上各半兩﹞上件藥搗﹐細羅爲末﹐入研了藥﹐都研令勻。每服以溫水調下半錢。量兒大小臨時加減。

《聖惠》治小兒心臟風熱﹐神思恍惚﹐夜多狂語﹐不得安眠。

牛黃散方牛黃﹝細研﹐飛過﹞白龍腦﹝一錢﹞金箔﹝五十片。各細研﹞朱砂﹝細研﹐飛過﹞寒水石﹝各半兩﹞眞珠﹝末﹞鉛霜﹝細研﹞犀角屑甘艸﹝炙﹞防風﹝去蘆頭﹞黃芩﹝以上各一分﹞上件藥搗﹐細羅爲散﹐入研了藥﹐都研令勻。每服以蜜水調下半錢。量兒大小加減服之。

《聖惠》治小兒壯熱﹐心神煩躁﹐夜臥狂語。

龍腦散方龍腦牛黃﹝並細研。各一錢﹞黃連﹝去須﹐一分﹞犀角屑羚羊角屑琥珀末甘艸﹝炙微赤﹐銼﹞眞珠末鐵粉﹝細研。各半兩﹞上件藥搗﹐細羅爲散。每服用蜜水調下半錢。量兒大小以意加減。

《聖惠》治小兒心肺積熱﹐黃瘦毛焦﹐睡臥多驚﹐狂語。

朱砂丸方人參﹝去蘆頭﹞馬牙硝﹝各半兩﹞腦麝﹝細研。各一錢﹞牛黃天竺黃﹝各細研﹞麥門冬﹝去心﹐焙﹞犀角屑茯神升麻子芩甘艸﹝炙赤﹐銼﹐以上各一分﹞朱砂﹝三分﹐細研﹐水飛過﹞上件藥搗﹐羅爲末﹐煉蜜和丸如綠豆大。不計時候﹐以溫水研下五丸。量兒大小以意加減。

《聖惠》又方鉛霜牛黃﹝各半分﹞鐵粉﹝一分﹞上件藥﹐用細研令勻。每服以竹瀝調下一字。

《聖惠》又方朱砂﹝半兩﹞牛黃﹝一分﹞上件藥同研如面﹐每服以水磨犀角調下一字。

卷第八

驚悸第八《聖惠》論﹕夫小兒驚悸者﹐由心臟壅熱﹐爲風邪所乘。邪搏於心﹐則令多驚不安。驚不已﹐則悸動不定也。

《外臺祕要》鉤藤湯療小兒壯熱﹐時气﹐驚悸﹐並熱瘡出方。

鉤藤人參蚱蟬﹝炙﹞子芩﹝各一分﹞蛇蛻皮﹝炙﹐三寸﹞龍齒﹝四分﹐碎﹞防風澤瀉﹝各二分﹞石膏﹝一兩﹐碎﹞竹瀝﹝三合﹞上十味切﹐以水二升﹐並竹瀝煎取七合﹐細細服之﹐以瘥爲度。

《外臺祕要》又方茯神蚱蟬﹝炙。各二分﹞人參﹝三分﹞鉤藤﹝一分﹞牛黃﹝兩大豆許﹐研﹞杏仁﹝十二枚﹐去皮﹐研﹞龍齒﹝碎﹞麥門冬﹝去心。各四分﹞蛇蛻皮﹝三寸﹐炙﹐末之﹞上九味切﹐以水三升﹐煎取六合﹐去滓﹐下牛黃末﹐分六服。消息服之﹐令盡瘥。

《聖惠》治小兒心驚悸﹑煩亂。

茯神散方茯神川升麻﹝各三分﹞龍齒甘艸﹝炙微赤﹐銼。各半兩﹞寒水石石膏麥門冬﹝去心焙。各一兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐入竹瀝半合﹐更煎二沸。量兒大小﹐以意加減。

《聖惠》治小兒驚悸﹐情思不安。

人參散方人參﹝去蘆頭﹞甘艸﹝炙微赤﹐銼﹞犀角屑﹝各半兩﹞麥門冬﹝去心焙﹞龍骨﹝各一兩﹞茯神﹝三分﹞上件藥搗﹐粗羅爲散。每服一錢﹐以水一小盞﹐煎至五分去滓﹐入地黃汁半合﹐更煎一兩沸。量兒大小以意加減﹐溫服。

《聖惠》治小兒風熱驚悸。

蚱蟬散方龍齒﹝細研﹞人參﹝去蘆頭。各三分﹞鉤藤杏仁﹝湯浸﹐去皮尖﹑雙仁﹐麩炒微黃。各二分﹞牛黃﹝二錢﹐細研﹞蛇蛻皮﹝五寸﹐燒灰﹞蚱蟬﹝去翅﹑足﹐微炒﹞茯神麥門冬﹝去心焙。各半兩﹞上件藥搗﹐細羅爲散。入研了藥都研令勻。每服以新汲水調下半錢。量兒大小加減服之。

《聖惠》治小兒身體壯熱﹐驚悸神不寧。安心神。

遠志煎方遠志﹝去心﹞羚羊角屑茯神甘艸﹝炙微赤銼﹞杏仁﹝湯浸﹐去皮尖﹑雙仁﹐麩炒微黃﹞紫菀﹝洗去苗土﹞龍骨防風﹝去蘆頭。各半兩﹞龍膽﹝去蘆頭﹞蚱蟬﹝去翅足﹞百合牛黃﹝細研﹞麝香川升麻﹝三分﹞川大黃﹝一兩﹐銼﹐微炒﹞酥﹝三兩﹞蜜﹝半斤﹞上件藥先研牛黃﹑麝香二味爲粉﹐除酥﹑蜜等二味粗搗﹐用水三升入銀鍋內煎至半升﹐以新綿濾去滓﹐卻入鍋內﹐下牛黃﹑麝香﹑酥﹑蜜等﹐以柳篦不住手攪﹐慢火熬如稠餳方止﹐瓷合內盛。每服取兩豆許大﹐用溫水調服。量兒大小加減服之。

《聖惠》治小兒熱多﹐驚悸﹐晝瘥夜甚﹐象鬼神所著。

鐵粉煎方鐵粉﹝一兩﹞牛黃﹝細研﹐一分﹞菖蒲﹝三分﹞酥﹝三兩﹞犀角屑人參﹝去蘆頭﹞茯神百合防風﹝去蘆頭﹞川大黃﹝銼碎﹞靑黛﹝細研﹞細辛遠志﹝去心﹞芎麻黃﹝去根節﹞薯蕷甘艸﹝炙微赤﹐銼。以上各半兩﹞蜜﹝半斤﹞上件藥先粗搗諸藥﹐用水三升入銀鍋中﹐煎至半升﹐以新綿濾去滓﹐卻入銀鍋內入攪如稠餳﹐收瓷合中。

每服以溫水調二大豆許﹐日三﹑四服。量兒大小加減服之。

《聖惠》治小兒心熱﹐多驚悸。

金泥煎方金箔﹝七十五片﹞水銀﹝一兩半﹞遠志﹝一兩﹐去心﹞靑黛麝香牛黃﹝各一分﹞蚱蟬﹝三枚﹐去翅足﹞虎睛﹝一對﹐微炙﹞酥﹝四兩﹞蜜﹝半斤﹞菖蒲鉤藤龍膽﹝去蘆頭﹞龍齒人參﹝去蘆頭﹞赤茯苓甘艸﹝炙微赤﹐銼。各三分﹞上件藥水銀﹑金箔同研如泥﹔又別研麝香﹑虎睛﹑牛黃﹑靑黛四味如粉﹐其餘藥搗﹑篩爲散﹐入銀鍋中。先以水二升﹐慢火煎取半升﹐以新綿濾去滓﹐再入鍋內﹐下酥﹑蜜及金泥並研了藥等﹐慢火煎﹐不住手以柳篦攪如稠餳﹐入瓷合內盛。每服取二大豆許﹐以溫水調服。日三﹑四服。量兒大小以意加減服之。

《聖惠》治小兒驚悸﹐壯熱黃瘦﹐不思乳食。

天竺黃丸方天竺黃﹝細研﹞黃連﹝去須﹞柴胡﹝去苗﹞羚羊角﹝屑﹞蔓荊子犀角屑防風﹝去蘆頭﹞子芩川升麻麥門冬﹝去心﹐焙﹞甘艸﹝炙微赤﹐銼﹞元參白蒺藜﹝微炒﹐去刺﹞朱砂﹝研﹞木香﹝以上各一分﹞腦麝﹝研﹞牛黃﹝研。各一錢﹞上件藥搗﹐羅爲末﹐與研了藥都研令勻﹐煉蜜和丸如綠豆大。每服以溫水化下五丸。量兒大小﹐以意加減。

《聖惠》治小兒驚悸壯熱﹐黃瘦發立。

牛黃丸方犀角屑天竺黃﹝細研﹞白附子﹝炮裂﹞茯神黃連﹝去須﹞羚羊角屑防風﹝去蘆頭﹞元參枳殼﹝麩炒微黃﹐去瓤﹞甘菊花人參﹝去蘆頭﹞黃﹝銼﹞甘艸﹝炙微赤﹐銼﹞黃芩﹝以上各一分﹞牛黃﹝細研﹐一錢﹞朱砂﹝細研﹐水飛過﹐半兩﹞上件藥搗﹐羅爲末﹐入研了藥﹐都研令勻﹐煉蜜和丸如綠豆大。每服以淡竹葉湯研下五丸﹐日三﹑四服。

量兒大小以意加減服之。

《聖惠》治小兒壯熱驚悸﹐不得眠睡。

天竺黃丸方天竺黃﹝細研﹞黃連﹝去須﹞川大黃﹝銼碎﹐微炒﹞牡蠣粉黃芩梔子仁遠志﹝去心。以上各半兩﹞上件藥搗﹐羅爲末﹐煉蜜和丸如綠豆大。每服以新汲水下五丸。量兒大小加減服之。

《聖惠》治小兒心熱驚悸。

竹瀝磨犀角飲子方竹瀝﹝二合﹞犀角上件藥﹐將犀角於竹瀝內磨﹐令濃。量兒大小分減服之﹐日三﹑四服。

《靈苑》抱龍丸解一切熱﹐化風痰。治大人﹑小兒風癇﹑驚癇﹐陽毒狂躁﹔及心熱驚悸﹐夜臥不安﹐胸膈壅痰﹐厥頭痛﹐心神恍惚等疾。﹝翰林院方。﹞天南星﹝一斤﹐生﹞朱砂﹝細研﹐水飛﹞紫石英﹝研﹑飛﹞白石英﹝研﹑飛﹞犀角﹝銼末。各一兩﹞牛黃﹝研﹞阿膠﹝銼碎﹐炒如珠子﹞藿香麝香﹝研。各半兩﹞金箔﹝五十片﹞雄黃﹝水磨通明者﹐四兩﹐研﹞上件一十一味搗﹐羅﹑細研爲末﹐更入乳缽內研如粉﹐以黃牛膽四十五个﹐取汁和丸如櫻桃大。每服一丸﹐以鹽一撚﹐和藥細嚼﹐新水吞下。如牛膽少﹐以煎水相和。諸疾服之﹐心膈淸涼如冰雪﹐便覺精神爽快也。

《靈苑》辰朱虎睛丸壓驚悸﹐鎭心臟﹐兼治小兒諸驚癇。﹝此方柏溫恭進過﹐甚有功效﹞辰錦朱砂白茯苓黃芩山梔子仁人參﹝各一兩﹞虎睛﹝一對﹐用人﹞牛黃腦麝犀角屑﹝各一分﹞鉤藤大黃﹝用濕紙裹﹐煨熟。各四兩﹞上件一十二味並搗﹐羅爲細末﹐以煉蜜爲丸如雞頭肉子大。每服一丸至二丸﹐用金銀湯下。人參湯亦得。

卷第八

多困第九《博濟方》治小兒久患﹐轉瀉過多﹐脾胃虛弱﹐不進飲食﹐眼澀饒睡。

脾困散天南星﹝末﹐半錢﹐生用﹞冬瓜子﹝二十七粒﹞上件二味﹐用漿水一盞半﹐同煎至四分﹐空心溫服。

《譚氏殊聖方》﹕小兒多睡患心中﹐漸困沈沈轉疾濃﹐乳食昏昏全不喫﹐四肢無力攺形容。莫怨竈神並家鬼﹐《祕錄》分明內印風﹐求取眞珠琥珀散﹐靈方指授急寬通。

琥珀散琥珀﹝末﹞眞珠﹝末。各一分﹞朱砂鉛白霜﹝各半分﹞紅芍藥﹝一分半﹞上爲末。每服一字﹐金銀薄荷湯下。

《保生信效方》蘭臺散治小兒骨蒸勞熱﹐骨肉﹑五心煩躁。又大病後或大下後多睡﹐或全睡。

烏梅肉﹝一兩﹐焙漧﹞蛇黃﹝二兩﹐醋淬二十徧﹞上同爲末。每服二錢﹐以汁調下。若小兒睡起不了了者﹐此爲神不聚﹐此能收斂之。

《鳳髓經》神白散治小兒脾困冷瀉﹐多睡不醒﹐嘔逆﹐心悶亂﹐喉內生涎。

神曲﹝炙﹞人參茯苓藿香葉甘艸﹝炒﹞黃﹝蜜炙﹐各一分﹞白附子﹝炮﹐一錢﹞大附子﹝一个﹐炮去皮﹑尖﹞上爲細末。每服半錢﹐紫蘇湯調下。

《趙氏家傳》六神湯治小兒因病气弱﹐或因吐瀉﹐胃虛生風﹐精神沈困﹐不思乳食﹐時時欲吐。養气﹑補虛﹑進食。

人參白術白茯苓幹山藥綿黃﹝炙﹐刮去皮﹐細銼。各一兩﹞甘艸﹝炙﹐半兩﹞上爲細末﹐每服半錢﹐白湯點服。

《吉氏家傳》治瀉後脾胃虛﹐四肢逆冷﹐眼慢多困﹐心躁喫水。

惺脾散冬瓜子﹝去殼﹐一兩﹞桑白皮硫黃﹝生。各半兩﹞膩粉上四味同研勻和﹐每服半錢至一錢﹐煎冬瓜皮湯調下﹐日進四服。服後體熱可困﹐良久瀉疏且住﹐卻服蘆薈丸。﹝方見疳瀉門中。﹞《朱氏家傳》治脾積冷多困。

醒脾散天南星﹝一兩﹞大麥白附子良姜﹝用水煮天南星﹐煮幹盡用南星﹐去良姜。以水一盞煮幹﹐焙。各一兩﹞艸果子﹝去皮﹐用面裹﹐煨香﹐二兩﹞上爲末﹐每服半錢。用冬瓜子煎湯調﹐不去瓜子服。

長沙醫者鄭愈傳﹕治小兒驚風耽睡﹐然後取下驚涎。

睡驚丸龍腦﹝半錢﹞朱砂﹝二錢﹞京墨靑黛蘆薈﹝各二錢半﹞使君子﹝七个﹞膩粉﹝二錢﹞牛黃﹝一字﹞麝香﹝半字﹞幹蠍﹝三个﹞金銀箔﹝各五片爲衣﹞上爲末﹐以寒食麵糊丸如梧桐子大﹐金銀箔爲衣。二歲﹑五歲以上二丸﹐薄荷湯化下。

卷第九﹝驚風急慢﹞凡三門

卷第九

急慢驚風第一《養生必用》論﹕小兒驚癇﹐古醫經方論但云陰陽癇﹐而今人乃云急慢驚。今立方一準古聖賢爲治。陽癇屬腑﹐於治癇方中去溫藥。陰癇屬髒﹐於治癇方中用溫藥。寒溫等藥皆於治癇方中增損之﹐則無失。又小兒虫證與癇相類﹐學人審別之。

錢乙附方論﹕小兒急慢驚﹑古書無之﹐惟曰陰陽癇。所謂急慢驚者﹐後世名之耳。正如赤白痢之類是也。

陽動而速﹐故陽病曰急驚﹐陰靜而緩﹐故陰病曰慢驚。此陰陽虛實寒熱之別﹐治之不可誤也。急慢由有熱﹐熱卽生風。又或因驚而發﹐則目睛上插﹐涎潮﹐搐搦﹐身體與口中气皆熱﹐及其發定或睡起卽了了﹐如此故急驚證也。當其搐勢漸減時與鎭心治熱藥一﹑二服﹐﹝《直訣》中麝香丸﹑鎭心丸﹑抱龍丸﹑辰砂丸及至寶丹﹐紫雪之類。﹞候驚勢已定須臾﹐以藥下其痰熱。﹝《直訣》中利驚丸﹑軟金丹﹑桃枝丸之類﹐或用大黃﹑朴硝等藥。﹞利下痰熱﹐心神安寧卽愈。

錢乙論﹕凡小兒急驚方搐﹐不用驚擾﹐此不足畏。慢驚𨿽靜﹐乃危病也。急驚方搐﹐但扶持不可擒捉。蓋風气方盛﹐恐流入筋脈或致手足拘攣。

錢乙附方論治急慢驚﹐世人多用。一藥有性溫﹑性涼﹐不可泛用﹐宜審別之。又治慢驚藥﹐宜去龍腦﹐縱須合使﹐必以溫藥爲佐或少用之。

《萬全方》小兒諸風並天客忤方論﹕小兒有急驚候﹐有慢驚候﹐又有天候﹐又有客忤候﹐此數方大同而小異。夫身體壯熱﹐忽然之間四肢抽掣﹐痰壅口噤﹐謂之急驚﹔身體壯熱﹐心神不安﹐嘔吐痰涎﹐睡中多驚﹐乍發乍靜﹐荏苒經日﹐謂之慢驚。皆由內有積熱﹐外感風邪﹐候有遲速﹐因而爲名。其曰天者﹐蓋出於驚風之候也﹐以其手足搐搦﹐眼目上戴如魚之著釣﹐遂以爲名。大抵因驚而生熱﹐因熱而生風。指病則謂之驚風﹐指候則謂之天弔﹐治法亦同。其所謂客忤者﹐取其觸忤之意。小兒未有所識﹐外人適至﹐因而驚忤﹐故曰客忤。古人論說﹕謂人從外來﹐衣服經履用气或牛馬之气皆爲忤也。其狀﹕吐下靑黃赤白﹐腹痛夭矯﹐面色變易﹐狀貌似癇﹐眼不戴上﹐其脈弦急數者是其疾也。故治法有用粉丸並法術者。

《玉訣》小兒驚風候歌﹕面靑呵欠卽因驚﹐KT饒啼睡不寧。上爨喘粗頻發熱﹐乳腸虛瀉痢靑。

此患先除驚气﹐後退驚風﹐次下驚涎﹐後調胃气乃安矣。

《玉訣》治驚風候云﹕此因驚積涎﹐實加胸膈﹐宜生銀丸﹑烏犀膏行風下涎。﹝方並見本門中。﹞《仙人水鑑》治小兒睡驚丸天南星﹝一枚大者﹐酒浸﹐杵爲末﹞乳香水銀﹝結成砂子﹞琥珀﹝末。各一錢﹞牛黃白龍腦﹝各半錢﹞靑黛﹝三錢﹞上細研﹐入石腦油和。如有小兒患急慢驚風﹐丸如紅豆大﹐薄荷湯化破一丸﹐令小兒服後睡覺﹐頓安。如大人傷風﹐亦用薄荷湯茶嚼下一丸﹐頓安。

古方治小兒急慢驚風方﹕一甕朱砂一甕雪﹐一个大虫一个蠍。四味勻研化作塵﹐和時更用生人血。

上以雀兒飯甕兒空者一个﹐量飛過細朱砂一甕兒﹑膩粉一甕兒。雀兒飯甕兒內取出者﹐虫子一个﹐全蠍微炒一个。四味研勻﹐用乳汁調一字﹐令兒服之。

王氏《博濟方》治小兒急慢驚風﹐涎潮﹐發搐不定。常服解心肺痰壅不利。

褊銀丸水銀﹝二兩﹞黑鉛﹝一分﹐同結砂子﹞川巴豆﹝去皮﹑心﹐醋煮令黃色﹐研﹐一兩﹞黃明膠﹝一片﹐慢火炙令黃﹞百艸霜﹝二兩﹐研﹞香墨﹝一寸﹐研﹞膩粉﹝研﹞幹蠍﹝全整者﹞鉛白霜﹝研﹞靑黛﹝研﹞牛黃﹝研。各一分﹞上件十一味﹐除合研藥外﹐細杵﹐羅爲末﹐再一處細研千百下﹐用粟米飯爲丸如綠豆大﹐撚褊。每服五﹑七丸。幹柿湯下﹐薄荷湯亦得。更酌兒大小﹑肥瘦﹑虛實加減與服之。惟利下靑粘滑涎爲效。

王氏《博濟方》治小兒急慢驚風﹐搐搦不定﹐中焦壅熱﹐化痰理驚。

鎭心丸金銀箔﹝各三十片﹞牛黃﹝研﹞龍腦﹝研﹞龍齒﹝各一錢﹞茯苓﹝去皮﹞人參防葵鐵粉﹝研﹞朱砂﹝研。各半兩﹞雄黃﹝研﹞犀角﹝屑﹞大黃﹝蒸。各一分﹞上件一十三味都研勻細﹐以煉蜜爲丸如小雞頭大。每服看兒大小﹐薄荷湯化下。如大人心神不定及多怔忪﹐亦宜服之。

《太醫局方》定命丹治小兒急慢驚風﹐天﹐撮口﹐潮發搐搦﹐奶癇壯熱﹐昏塞不省。

蟾酥﹝一錢﹐幹者﹐酒浸一宿﹞幹蠍﹝微炒﹐七枚﹞天南星﹝炮爲末﹐一分﹞麝香﹝研﹐一字﹞白附子﹝炮爲末﹐半分﹐劉氏﹑張氏方並用一分﹞靑黛﹝研﹐半錢﹞上件細研﹐令勻﹐以粟米飯和丸如綠豆大﹐別以靑黛爲衣。每服一丸﹐荊芥薄荷湯化下﹐後困睡無疑。但有患者﹐先化半丸﹐滴入鼻中﹐嚏噴者必瘥。

《太醫局方》大天南星丸治小兒急慢驚風﹐涎潮發搐﹐目睛上視﹐口眼相引﹐牙關緊急﹐背脊彊直﹐精神昏塞﹐連日不省。

天南星﹝牛膽制者﹐半兩﹞滴乳香﹝研﹞龍腦﹝研﹞牛黃﹝研。各半錢﹞朱砂﹝研極細﹐一錢﹞麝香﹝研﹐一錢半﹞天麻﹝去蘆頭﹞人參﹝去蘆頭﹞防風﹝去蘆頭。各一分﹞幹蠍﹝一十四个﹐以上杵﹐米湯浸悶﹐去腹內土﹐微炒﹞上件研杵﹐令勻﹐煉蜜和丸如大雞頭大。每服一丸﹐荊芥薄荷湯化下。量兒大小以意加減﹐不計時候服。

《譚氏殊聖》治小兒急慢驚風﹐牙關緊急﹐眼睛上視﹐胃中脹﹐時發气﹐眾藥不可治。

奪命散幹蠍﹝一个﹐足﹑尾﹑頭﹑甲全用﹐少皆不妨﹞上用大薄荷葉包定﹐上用麻綿縛之﹐用炭火炙薄荷連蠍香熟﹐爲末﹐入麝香一字﹐再合研爲末。每服一字﹐臘茶淸調下。如病大喫半錢﹐更看兒女歲數多少加減。《經驗方》不用麝香﹐用湯調下。《莊氏家傳》方不用麝香﹐入生龍腦少許。如兒虛減腦子﹐去茶淸﹐用薄荷湯下。《趙氏家傳》方用竹瀝水下。《元和紀用經》名至聖散﹐治小兒陰陽癇﹐手足抽掣﹐病後虛風百種驚生惡證悉主之。仍用緊小幹蠍四十九枚﹐每一蠍以四葉薄荷包合﹐綿綫系之﹐火炙焦﹐去綿﹐末之。金銀湯調三豆許大﹐三歲倍之﹐量大小加至半匕。以麝香﹑牛黃少許調服益佳。又以四味飲﹑黑散﹑紫丸﹑五加皮治不能行﹐蜀脂飲﹐麝香丸並此至聖散七方謂之育嬰七寶。紫陽道士一名保子七聖至寶方﹐轉爲一書者﹐此方是也。

《譚氏殊聖》治小兒急慢驚風。

麝朱散麝香﹝一字﹞朱砂﹝二錢﹐細研﹞赤頭蜈蚣﹝一條﹞蠍梢﹝七个﹞棘岡子﹝七个﹐須是棘枝上者﹐炒﹐焙漧﹐用肉不用殼﹞上爲末。每服半錢﹐煎金銀薄荷湯下。如常服一字。

《譚氏殊聖》治小兒急慢驚風。

眞金箔銀箔﹝各十片﹞辰砂﹝半兩﹞麝香﹝半錢﹞白僵蠶﹝三十个﹐炒﹞赤石脂﹝醋煮﹞防風遠志﹝去心。各一兩﹞上件四味搗﹐羅爲細末﹐次入先四味﹐一處細研﹐拌和令勻﹐煉蜜和丸如雞頭子大﹐朱砂爲衣。用蠹竹水吞下﹐每服一丸。忌死物之肉。

《譚氏殊聖》治小兒急慢驚風。

朱砂﹝一錢﹞金頭蜈蚣﹝不以多少﹞全蠍﹝不拘多少﹞上件三味爲末。每服半字﹐鼻內之。

白丁香﹝一錢﹞膩粉﹝一字﹐用生薑自然汁和作餅子﹐慢火炙熟﹞每五歲以下至三歲﹐重者﹐气實用一字以上。三歲以下一字以下。以上各作一帖﹐臨時旋合和。﹝一帖入後藥一錢或半錢。﹞木鱉子仁﹝三錢﹞密陀僧﹝二錢﹞水磨雄黃﹝一錢﹞上三味同爲細末。五歲以下至三歲一錢﹐三歲以下半錢以來。蜜水﹑米泔調下﹐臨臥服。

《茅先生方》治小兒急慢驚風。

奪命散﹝大人急中用此妙。﹞銅靑朱砂﹝各二錢﹞膩粉﹝半錢﹞蠍尾﹝一十四个﹐去刺﹞麝香﹝少許﹞上件爲末。每服一字半錢﹐用薄荷臘茶淸調下。此藥治天弔﹑臍風﹑客忤﹑卒死﹑撮口﹑鵝口﹑木舌﹑喉痺﹑胙腮﹑風壅並皆要此藥吐下風涎﹐然後根據形證調理。

漢東王先生《家寶》治嬰孩﹑小兒急慢驚風﹐手足搐搦﹑目瞪﹑口眼相引。

睡紅散方烏蛇﹝項下七寸用酒浸一宿﹐去皮﹑骨﹐炙黃色﹐秤一錢﹞靑黛﹝二錢﹞蠍梢﹝十个﹐炒﹞牛黃硼砂腦子水銀砂子眞珠﹝末。各半錢﹞麝香﹝一字﹞金銀箔﹝各一十片﹞烏蛇尾﹝酒浸一宿﹐去皮﹑骨﹐炙黃色﹞蛇黃﹝入火內燒令紅﹐於米醋浸入﹐﹐如此三度﹞京墨﹝燒煙盡﹞天南星﹝末﹐用生薑汁浸﹞半夏﹝末﹑用生薑汁浸一宿。各秤一錢﹞上牛黃﹑麝香﹑硼砂﹑腦子﹑金銀箔先研極勻﹐次入水銀砂子再研﹐將余藥搗﹐羅爲末﹐一處研勻。每服嬰孩半字﹐半歲一字﹐一﹑二歲半錢﹐二﹑三歲一錢﹐以意加減﹐金銀薄荷湯調下。如一服搐定﹐卽便用調胃气觀音散二﹑三服。﹝方見單傷寒門中。﹞如小兒再作气粗發搐﹐宜進雞舌香散二﹑三服。﹝方見搐搦門中。﹞

錢乙豆捲散治小兒慢驚多用性太溫及熱藥治之。有驚未退而別生熱證﹐有病愈而致熱證者﹐有反爲急驚者甚多。當問病者幾日﹐因何得之﹐曾以何藥療之﹐可用解毒之藥﹐無不效。宜此方﹕大豆黃卷﹝水浸黑豆生芽是也﹐曬漧﹞板藍根貫眾甘艸﹝炙。各一兩﹞上四味同爲細末。每服半錢至一錢﹐水煎﹐去滓服﹐甚者三錢。漿水內入油數點煎﹐又治吐虫。服無時。

《良方》治小兒急慢驚風黑丸膩粉﹝一錢半﹞墨白面蘆薈﹝各一錢﹞麝香龍腦使君子﹝去殼﹐面裹煨熟﹞牛黃靑黛﹝各半錢﹞上面糊丸梧桐子大。每服半丸﹐薄荷湯研下﹐要利卽服一丸。楚州小兒醫王鑑賣此藥致濃﹐《產鑑》神之﹐未嘗傳人。予得之﹐乃常人家睡驚丸﹐小不同耳。治驚風極效﹐前後用之﹐垂死兒一服卽瘥。

《保生信效方》治小兒驚風。

芭蕉自然汁﹐時時呷一﹑兩口﹐甚者服及五升﹐必愈。

《旅捨備用》定命丹治小兒急慢驚風﹐天﹐臍風﹐撮口搐搦﹐奶癇壯熱方。

天麻靑黛﹝各一分半﹞天南星﹝炮﹑末﹞膩粉﹝各一兩半﹞朱砂﹝研﹞白附子﹝炮。各半兩﹞麝香﹝二字﹞蠍尾﹝十四个﹐炮﹞上搗﹐研勻﹐用燒粟米飯爲丸如綠豆大。薄荷湯化下一丸﹐急驚者水化滴入鼻中﹐啼卽搐定。

《旅捨備用》又方通治小兒急慢驚風﹐手足搐搦﹐日數十發﹐搖頭弄舌﹐百治不效﹐垂困方。

蛇蛻皮﹝一分﹞牛黃﹝一錢﹐研﹞上以水一盞﹐先煎蛇皮至五分﹐去滓﹐調牛黃﹐頓服﹐五歲以上倍服。

《萬全方》治小兒急慢驚風﹐並諸般風疾。

白龍丸石膏﹝半斤﹐火過如面﹐分爲三停﹐畱一停爲衣﹞川烏頭﹝去皮﹞天南星甘艸﹝各四兩﹐生用﹞肉桂甘菊花﹝各二兩﹞防風白僵蠶京芎﹝各一兩半﹞牛膝海桐皮﹝去皮﹐水浸﹞麻黃﹝去節用﹞甘松﹝洗﹞川白芷本﹝洗。各一兩﹞上件搗﹐羅爲散﹐研和令勻﹐用糯米揀擇淨﹐煮粥﹐研爛﹐旋旋入藥和勻﹐杵爲劑﹐丸如大雞頭大﹐微幹上衣。每服一丸﹐空心﹐夜臥用煨蔥酒嚼下。如中急風﹐用兩丸﹐薄荷自然汁半盞﹐酒半盞磨化灌下﹐衣被蓋出汗。婦人血風﹐當歸酒下﹔傷寒頭痛﹐蔥酒下﹔常服﹐茶﹑酒任下﹔小兒急慢驚風﹐量兒大小金銀湯磨下。

《萬全方》治小兒急慢驚風﹐化痰鎭心。

七寶丹方牛黃﹝研﹞眞珠﹝末﹐研﹞鉛霜﹝各一錢﹞膩粉朱砂﹝研入﹐畱一半爲衣。各二錢﹞白附子天麻蠍尾﹝炒﹐三味各一分﹞巴豆﹝十一粒﹐去皮﹑心﹑膜﹐紙裹壓出油﹞水銀﹝三錢﹐入黑鉛少許﹐火上熔結砂子入﹞上爲末﹐研勻﹐煮棗肉研﹐和丸如粟米大﹐以朱砂爲衣。荊芥湯下三丸﹐量兒大小加減服之。

《聚寶方》定命丹生龍腦眞麝香﹝各二錢半﹞桃柳心﹝各七个﹞蟾酥﹝一皂大﹞上五味﹐端五日合。不得雞犬﹑孝子﹑婦人﹑僧尼見。細研﹐丸如黃粟米大。小兒急驚﹑天用中指點水四滴﹐研一丸﹐注在二鼻竅中﹐三嚏以上卽效。如三嚏以下不在醫限。慢驚用濃煎桃柳枝湯渾頭洗浴﹐不得揩漧﹐生衣裹之﹐用藥如前﹐三嚏以上﹐一食久﹐虫子於百孔中出。如三嚏以下﹐亦不在醫限。

《聚寶方》治小兒急慢驚風。

金箔膏金箔﹝二十二片﹞赤足蜈蚣﹝全者一條﹞鐵粉白花蛇﹝各三兩﹐醋浸一宿﹐取肉焙﹞水銀﹝錫結砂子﹞朱砂﹝研﹞白附子輕粉白僵蠶﹝直者﹞乳香﹝研。各一分﹞半夏﹝生薑汁浸一宿﹐焙漧﹐半兩﹞瓜蒂﹝四十九枚﹞麝香﹝一錢﹐研﹞上一十三味爲末﹐石腦油爲膏。每服綠豆大一粒﹐煎金銀薄荷湯化下。牙關不開增一粒﹐揩之自開。

《聚寶方》虎睛丸治小兒急慢驚風﹐搐搦不安﹐上睛方。

虎睛﹝一隻﹐酒炙﹐取仁﹞靑黛﹝三錢﹞棘岡子肉﹝二十个﹞朱砂﹝研﹞粉霜輕粉﹝各一錢﹞牛黃﹝一字﹞香好墨﹝燒﹐一錢﹞麝香熊膽﹝各半錢﹞半夏﹝七枚﹐湯洗七度﹐爲末﹞上一十一味爲末﹐湯浸蟾酥爲丸如桐子大。三歲以下一粒。十歲以下至五歲二粒﹐用金銀薄荷湯﹐剪刀左右各研七下灌之。常驚著半粒。

《聚寶方》生薑丸治小兒虛風﹐急慢驚風﹐搐搦﹐項筋緊彊﹐手足逆冷﹐腰背拘急方。

蜈蚣﹝一枚﹐酒浸一宿﹞幹蠍﹝全者﹐七枚﹞蠶蛾﹝十枚﹞白僵蠶﹝直者﹞朱砂﹝各一分﹐研﹞天南星白附子麝香﹝當門子。各一枚﹞薄荷心﹝七个﹞龍腦﹝研﹞水銀﹝錢結砂子。各一錢﹞棘岡子﹝二十个﹐炒﹞上一十二味爲細末﹐研令勻﹐以石腦油和爲膏﹐單子裹。每服一粒﹐如黍米大﹐冷水調下。須髮前服﹐三服必效。

《聚寶方》睡脾散方治小兒急慢驚風。

桑螵蛸﹝四个﹞榦薄荷葉幹蠍﹝全者﹞人參幹山藥天南星﹝炮﹞半夏﹝生薑汁浸﹐焙。各一分﹞上七味爲細末。每服半錢﹐麝香粟米飲下。

《聚寶方》玉蕊丸治小兒急慢驚風。

天南星﹝去皮﹑臍﹞半夏﹝去臍﹞白僵蠶﹝直者。各半兩﹞定粉﹝一錢﹞膩粉水銀﹝同膩粉各半錢﹐研了﹞上六味爲末﹐研勻﹐糯米粥丸如桐子大。頭風﹑夾腦風﹑頭旋﹑目暈﹑涎溢﹐用薄荷臘茶嚼下二丸﹐如要利加至五丸。急風﹐薄荷酒下十丸﹐以利爲度。婦人血風﹐荊芥酒下二丸。小兒急慢驚風﹐金銀薄荷糯米煎湯化下一丸至二丸﹐效。

《聚寶方》靑金丹定小兒急慢驚風﹐神效。

使君子﹝二枚﹐白面一匙和作餅子﹐通裹﹐燒面熟﹐去面取之﹞蘆薈﹝一分﹐研﹞靑黛麝香﹝各一錢﹞膩粉白面﹝各三錢﹞蠍蛸﹝十四个﹞上七味爲末﹐香墨水和丸﹐作三十丸。每服一丸﹐薄荷湯化下。

《玉訣》治急慢驚風。

生銀丸方生銀﹝半兩﹐如無﹐以水銀半兩結砂子﹞辰砂鐵粉﹝飛過。各半兩﹞全蠍蟬﹝各十四个﹞粉霜巴豆霜﹝各二錢﹞以上末之﹐煮棗肉丸桐子大。每服一丸﹐用姜棗湯化下。二﹑三歲者一﹑二服。如要小﹐丸黍米大﹐服三﹑五丸。

又方烏犀角膏行風下涎。

棗子﹝三枚﹐去核﹐每枚入巴豆三粒﹐鍼刺火上燒過﹐存性﹞砂﹝三錢﹞輕粉﹝一錢匕﹞朱砂﹝飛過﹞香墨﹝燒。各一錢﹞粉霜﹝半錢匕﹞甘遂﹝半錢﹐煨﹞水銀砂﹝二錢﹞以上末之﹐煉蜜爲膏。豆大加減﹐薄荷水化下。看虛實﹐非時勿服。

《四十八候》大靑丹天麻水銀﹝只研﹞朱砂天南星﹝炮﹞鐵粉白附子砂好墨僵蠶﹝以上各一錢﹞金箔﹝五片﹞銀箔﹝七片﹞輕粉﹝半錢﹞黑附子全蠍﹝麩炒﹞粉霜﹝各二錢﹞半夏﹝生薑汁浸﹐十八个﹞腦子麝香雄黃﹝酒煮。各三錢﹞蜈蚣﹝一條﹐鹽湯洗﹐去﹞上件末﹐酒糊丸如桐子大。一服一丸﹐薄荷蜜水磨下。急慢驚癇等疾﹐量兒大小用。如尋常潮熱﹑驚熱﹑風熱﹑溫壯或變蒸﹐一丸可作二服。傷寒不得用。如驚風﹑搐搦﹑上視﹐以鶴頂丹。

《惠眼觀證》湯丸下涎。治急慢驚風﹐傷寒嘔逆﹐壯熱﹐大小便閉塞﹐腹脹﹐虛膨﹐渴水﹑疳虫攢心﹐赤白滯痢﹐驚膈﹐霍亂吐瀉﹐脾風等疾。

龍腦麝香﹝各一字﹞靑黛﹝炒﹐末﹐抄三錢半﹞白丁香﹝炒﹐末﹐抄三錢﹞水銀輕粉天南星﹝炒﹐末﹞滑石﹝炒﹐末。各抄二錢﹞巴豆﹝三十六粒﹐浸去皮﹐爛研﹐用紙裹﹐去油﹐再研﹞上研合和﹐令勻﹐入巴豆霜內﹐一向研三﹑四百下﹐又傾出﹐研腦﹑麝﹐方入前藥﹐都研﹐復傾出﹐研飯少許﹐如硬﹐入水數滴令勻爛﹐方卻用藥爲丸如此○大。一歲下十五丸﹐二歲二十丸﹐三歲﹑四歲下二十五丸﹐五﹑六歲下三十二丸﹐余更隨大小虛實加減。下疳虫攢心﹐用皂子二十一个炮﹐裹槌損﹐煎湯下﹔赤白滯痢﹐小魚煎湯下﹔其餘候並以蔥白煎湯下。一更時喫至天明﹐通下靑白粘涎。候眾人食時﹐先以淡粥補之﹐次進勻气散。忌生硬食兩日﹐仍進此藥。涎末下﹐次不得喫水。如患急驚﹐只以此藥槌碎下﹐亦吐涎來﹐或慢驚至第二日﹑第三日補實脾气﹐下此藥壓涎亦得。不拘時候。

《劉氏家傳方》朱砂膏治小兒急慢驚風﹐大人風狂﹐躁熱風癇﹐傷寒中風﹐舌彊風涎。

桃仁﹝湯浸二徧﹐去皮﹑尖﹐麩炒幹﹐一兩﹐研爛﹞眞紅花頭﹝半兩﹐焙﹐末之﹞朱砂﹝研﹞滴乳﹝研。各三錢﹞上同研至細﹐入麝香一錢﹐又研﹐煉蜜爲丸。每服一丸雞頭大﹐煎薄荷湯半盞﹐化破和滓服。人參湯或茶調﹐或含化。

《劉氏家傳方》急慢驚風。

蔥湯丸滑石﹝末﹐一錢半﹞白附子﹝半生半熟﹐一錢﹞輕粉﹝挑﹐一錢﹞天南星﹝半生半熟﹐用一錢半﹞巴豆﹝七粒﹐去油﹐研爛在紙上﹐安於石片上﹐用火爆幹﹞蠍﹝半錢﹞上末之﹐蒸餅和丸靑麻子大。每服三丸﹐對歲以上七丸﹐未出月一丸。熱積﹐金銀薄荷湯化下﹔驚積﹐蔥湯化下﹐自然取下驚積。

《劉氏家傳方》軟靑膏治小兒急慢驚風﹐搐搦﹐發病並一切驚積﹐墜涎。

靑黛﹝二錢﹞輕粉﹝挑二大錢匕﹞天南星﹝炮﹐末﹐一錢﹞麝﹝一大錢匕﹞乳香﹝三皂子大﹞蠍梢﹝十四个﹐全﹞水銀﹝用銀結砂子﹐二皂子大﹞上同研勻﹐用石腦油和爲膏﹐以油單子裹。有患﹐一丸如綠豆大﹐薄荷水化下。重者﹐不過再服﹐與薏苡散間服。

《劉氏家傳方》薏苡仁散治小兒驚癇等疾。

薏苡仁桑寄生白僵蠶蠍梢人參﹝各一錢﹞龍麝﹝各少許﹞上末之。每服一字﹐煎荊芥湯調下。

《劉氏家傳》治小兒急慢驚風﹐其效如神。

保生丹天南星﹝炮﹞白附子﹝炮﹞朱砂﹝別研﹞麝香﹝別研。各半兩﹞蛇黃﹝四个﹐辰地上﹐鐵色者﹐用楮葉研﹑自然汁塗卻﹐火全赤﹐用生甘艸水灑出火毒﹐研令極細﹞上修事﹐用端午三家粽子尖爲丸如梧桐子大。用淡竹瀝磨下一丸。此方神聖﹐不可慢易﹐一粒可救一人。

兼能治丈夫﹑婦人一切疾﹐薄荷酒嚼下二丸。《張氏家傳》﹕竹瀝磨下二丸。又《張氏家傳方》兼治丈夫﹑婦人卒中﹐涎潮不語﹐兩眼翻上﹐手足顫拽及癱瘓﹐手足不隨﹐頭旋眼暈﹐口眼斜﹐暗風五癇﹐惟天南星用燒鍛石內炮裂﹐去鍛石不用﹐於水灑地上﹐盞蓋出火毒﹐一復時﹐服藥後﹐忌一切動風物﹐余並同。

《劉氏家傳》軟紅丸治小兒急慢驚風﹐驚癇涎潮﹐搐搦直視﹐牙關緊﹐項背彊﹐喘咳多睡﹐發熱不時﹐可服此方。

朱砂﹝飛研﹞龍腦﹝別研。各一分﹞半夏﹝修制如前﹞黃蠟﹝各三錢﹞粉霜﹝二錢﹞水銀﹝一錢﹐入金箔三片﹐結砂子﹞牛黃膩粉﹝各半錢﹞蠍梢﹝四十九枚﹐微炒﹞上件杵﹐研極細﹐先煉蠟去滓﹐入油三﹑五點﹐離火納諸藥﹐和攪令勻﹐成劑。有病旋旋丸黍粒大﹐半歲兒可服二丸至三丸﹐荊芥薄荷湯下。大小量力加減﹐病愈爲度。

又《張氏家傳》治小兒急慢驚風﹐不可細說﹐奪命丹﹝又名通天再造丹﹞眞牛黃蟾酥辰砂天麻麝香﹝眞者﹞烏蛇﹝眞者﹐以上各一分﹞靑黛甜葶藶﹝微炒。各半兩﹞獨角仙﹝一枚﹐去足﹐使羽翼﹞桑螵蛸夜行將軍﹝蠍也。各十枚﹞眞腦子﹝少許﹞上爲末﹐細研乳缽內﹐用豬膽汁丸如黃米粒大。急慢驚風﹐天﹐用新水煎薄荷金銀湯化下一粒。如小兒病極﹐藥不下﹐以小滴向鼻中﹐噴嚏﹐立灌下﹐萬不失一﹐神效。

《張氏家傳》治頭風﹐黑神丸﹝兼治小兒驚風。﹞烏頭艸烏﹝並炮﹐去皮﹞芎香白芷白僵蠶羌活甘艸靈脂﹝淨洗﹞以上各一兩﹐修事洗淨﹐一處焙﹐碾爲末。

好墨﹝一寸﹐同藥爲末﹞麝香﹝一字﹞上同爲細末﹐用糯米二兩碾爲末﹐煮糊爲丸如此大○﹐陰漧。藥使如後﹕頭風﹐茶湯嚼下一丸﹔傷寒﹐生薑﹑蔥﹑茶嚼下一丸﹔身上生瘡﹐蜜酒嚼下一丸﹔腸風痔疾﹐煎胡桃酒嚼下一丸﹔婦人血气﹑血風﹐當歸湯嚼下一丸﹔小兒驚風﹐薄荷水磨下﹐每一丸爲兩服﹔頭痛﹐菊花酒嚼下一丸﹔老人常服以好酒嚼下一丸。

《張氏家傳》治小兒急慢驚風﹐兼治一百六十種風﹐身自搖動﹐半身不遂﹐積痰昏眩﹐瘡癬瘙癢。

天南星﹝炮﹐去皮﹞膩粉﹝用一半拌藥末﹐畱一半丸藥時過度爲衣﹞半夏﹝去心﹐皮﹞南粉﹝各半兩﹞白僵蠶幹蠍麝香﹝各一分﹞龍腦﹝一錢﹞上件八味並生用﹐無風處搗﹐羅爲末﹐煮糯米粥放冷和藥﹐丸如梧桐子大。每服二丸﹐嚼破溫酒下。如急風﹐口不開及口面斜﹐研藥三丸﹐以薄荷酒調﹐用蔥靑筒子灌入鼻內﹐須臾汗出﹐口自開。如傷寒﹐薄荷熱酒下二丸﹐逡巡再服﹐瘥。婦人血气﹑產前﹑產後﹑癱瘓﹑風气﹐並用當歸酒下二丸。小兒急慢驚風﹐用牛黃湯化下一丸﹐入口立瘥。

《張氏家傳》治小兒急慢驚風。

嚏驚丸牛黃蘆薈熊膽﹝各三皂皂大﹞生蟾酥﹝眉間取有﹐可用十个﹞朱砂﹝兩皂皂大﹞龍﹑麝﹝各用半皂皂大﹞雄黃﹝五錢﹞全蠍﹝半兩﹐輕炒﹞白礬﹝枯過﹞防風﹝焙﹞荊芥穗﹝各一兩﹞上除腦﹑麝外﹐一處細研勻﹐然後別研腦﹑麝細﹐入前藥內﹐再研﹐用蟾酥﹐少添數粒粳米飯和勻﹐丸如芥子大。每服一丸﹐用倒流水化藥。如小兒手足牽搐﹐灌鼻內﹐良久﹐打嚏卽愈。如未定﹐再灌之﹐三次下嚏﹐惡候也﹐別用藥治之。如瘡疹倒靨及瘡平黑色斑出﹐急用雞子殼盛酒半殼﹐生豬血半殼﹐合盛一殼﹐用藥兩﹑三丸化在內﹐火灰內暖熱溫﹐時時服之。重午日取酥合藥﹐靈驗也。

《張氏家傳》礬皂丸治小兒急慢驚風涎及去風痰﹐痢胸次﹐常服永無痰疾。妙方。

北礬﹝一兩半﹐如無北礬﹐只南礬亦可﹐使火飛過﹞半夏﹝薑汁浸一宿﹐焙﹞天南星﹝切作片﹐濃皂角水浸一宿﹐慢火熬合干﹐焙﹞白僵蠶﹝擇直者方可用﹐一半醋浸一宿﹐一半生用。各半兩﹞上件藥並用﹐碾﹑羅爲末﹐薑汁煮糊爲丸如梧桐子大。每十粒至二十粒淡姜湯吞下﹐如喉痺熱痛﹐含化﹐爛嚼﹐薄荷新汲水沖下。甚者及纏喉風﹐皂角水一茶腳研一﹑二十粒灌下。小兒急慢風涎皂角水研碎揩齒上。

常服﹐食後臨臥姜湯下。不損津液﹐化涎爲水。

《張氏家傳》治小兒急慢驚風及治破傷風。

走馬奪命散白附子黑附子天南星半夏上等分爲末﹐並生使。大人每服半錢﹐小兒半字﹐蔥茶調下。大人中風不語﹐小兒急慢驚風皆可服。

《張氏家傳》治小兒急慢驚風。

朱砂餅子方天南星﹝炮﹞白附子白僵蠶﹝洗。各一錢﹞白花蛇﹝三錢﹐去皮﹑骨﹞上件爲末﹐用天麻末﹑白面少許煮糊爲丸如此○大。每服一餅子﹐朱砂爲衣﹐用金銀薄荷湯化下﹐不計時候。

《張氏家傳》治小兒急慢驚風服藥未效。宜用神效貼凹散石燕﹝二个﹐醋一錢﹐燒紅幹爲度﹐細研﹞艾心葉﹝七个﹞生朱砂﹝一皂子大﹐細研﹞蓖麻子﹝七粒﹐去殼﹐細研﹞上一處和合極勻。每用一錢匕﹐用薄荷自然汁調成膏子﹐貼在鼻山根凹中﹐少時睡著﹐候鼻尖頭汗出﹐卽便好安。

《張氏家傳》神仙丸治小兒急慢驚風﹐兼治中風癱瘓。

朱砂﹝六錢﹐用五錢﹐以一錢爲衣﹞人參沈香全蠍﹝微炒﹞白僵蠶﹝微炒﹞天麻﹝炙。各半兩﹞天南星﹝一个三兩者﹐炮﹞川芎﹝一兩﹞附子﹝一个六錢者﹐炮﹞五靈脂﹝一兩﹐只用八錢﹞乳香﹝一錢半﹞蜈蚣﹝二條﹐酒浸﹐和蛇頭一處浸﹞白花蛇頭烏蛇頭﹝各一个﹐連皮骨酒浸三﹑四宿﹞花蛇﹝項後由七寸以後一﹑二兩﹐和皮﹐骨﹐取七錢淨肉﹐連蛇頭一處浸﹞牛黃麝香腦子沒藥血竭砂﹝細研。各一錢﹞雄雀﹝一个﹐去膈胃﹐內砂﹐用鹽泥固濟﹐文武火﹞上各事特淨﹐爲末﹐絕好酒爲丸如彈子大。早晨用酒磨下。治中風癱瘓﹐大人每服半丸。小兒急慢驚風﹐一丸分四服﹐薄荷酒磨下。

《莊氏家傳》小兒急慢驚風。

軟金丹胡黃連香墨麝﹝各一錢﹞使君子﹝三个﹞天漿子﹝七个﹐炒﹞靑黛膩粉﹝各一分﹞寒食麵﹝一匙匕。

若是一百五日好﹞上爲末﹐用上件面爲丸小豆大。每服一丸﹐金銀薄荷湯化下。

《莊氏家傳》虎睛丸治小兒急慢驚風涎﹐實壯﹑實熱。

朱砂﹝一分﹐別研﹞鉛白霜白僵蠶﹝末﹞眞珠末﹝各炒一錢﹞輕粉牛黃犀角﹝屑﹞靑黛乳香胡黃連白附子香墨﹝燒。各一錢秤﹞腦麝﹝各秤半錢﹞上件搗﹐羅爲末﹐研令極細﹐以糯米飯爲丸如梧桐子大。若急驚﹐以薄荷湯蜜水化下﹔若慢驚﹐用乳香薄荷湯化下﹔心神煩躁﹐膈實喘粗﹐用輕粉龍腦水化下﹔若癇﹐用薄荷自然汁﹑金銀湯化下﹔天驚﹐水煎荊芥薄荷湯化下。若有上件患﹐每服一丸﹔若常服﹐一丸分作四丸﹐薄荷湯化下。

《莊氏家傳》四味散驚丸治急慢驚風。

膩粉滑石靑黛乳香﹝各等分﹞上爲細末﹐滴水丸如麻子大。一歲一丸﹐金銀薄荷湯下。親見穎昌治曾元矩之子慢驚﹐立效。

《莊氏家傳》治小兒急慢驚。

紅心灰﹝音桃﹐所在有之﹐燒煉家謂之鶴頂艸﹞又取自然汁一茶腳許灌下﹐取下靑黃涎﹐立效。兩時辰以上未動﹐可再服。

《莊氏家傳》治小兒急慢驚﹐鎭心臟。

金箔丸金箔銀箔蟾﹝各十片﹞龍腦川硝鉛霜膩粉粉霜晚蠶蛾天竺黃白附子﹝末﹞朱砂胡黃連﹝各一分﹞上件一十三味並搗﹐羅爲末﹐粳米飯丸如綠豆大。每服三丸至四丸。如有急驚風﹐化破三丸至五丸﹐薄荷湯下。

《莊氏家傳》治小兒急慢驚。

睡驚丸水銀﹝砂子﹞朱砂﹝水飛﹞牛黃﹝研﹞雄黃﹝研﹞麝香﹝研﹞腦子﹝研﹞蘆薈﹝研﹞輕粉﹝研﹞天麻﹝末﹞螺靑﹝各一錢﹞天南星﹝末﹐半錢﹞天竺黃﹝末﹞川大黃﹝末。各三錢﹞石腦油﹝少許﹞上件一十四味爲末﹐研勻﹐煉蜜和丸雞頭大。每服一丸﹐薄荷湯化下﹐睡是應。

《王氏手集》鉤藤散方小兒虛風化涎﹐牙關緊﹐急慢驚風。

鉤藤人參白茯苓川芎蠍﹝炙﹞白僵蠶﹝炒﹞甘艸﹝炙。各二錢﹞羌活黃芩天南星﹝姜制﹞半夏﹝姜制﹞上件爲細末。每服半錢﹐金銀薄荷湯調下。

《王氏手集》治小兒急慢驚風。

立效散藿香蠍﹝略炒。各二兩﹞麻黃﹝去節﹐一兩﹞細辛﹝半兩﹞上爲末。每一字半錢至一錢﹐藿香湯調下。或先服至聖丸﹐次服此藥。

《王氏手集》治急慢驚風﹐天似癇者﹐並皆神效。

黑虎子驚藥天麻蠍尾京墨白附子腦麝﹝以上各一錢﹞眞珠﹝末﹐半兩﹞金銀箔﹝各十片﹞上件十味碾細﹐以白面十錢﹐滴井花水調作薄生糊﹐爲丸如雞頭大或櫻桃大。每服一丸﹐薄荷湯化下。

《吳氏家傳》治小兒急慢驚風。

神效丸蛇蛻皮﹝頭﹑尾全要﹐紋細者﹐新瓦上燒成灰﹐研爲細末﹐用半錢﹞人參﹝緊實者﹐一錢﹞天南星﹝去皮﹑臍﹐生用五錢﹞麝香﹝半錢﹞上面糊丸如綠豆大。每服二十丸﹐麝香米飲下﹐日午夜臥。

《趙氏家傳》赤龍丹治小兒急慢驚風。

牛黃龍腦﹝各一錢﹞犀角﹝末﹞大黃﹝錦紋者﹐切作片子﹐濕紙煨熟﹐焙漧﹞臘茶五靈脂﹝水飛﹐研細﹐焙漧。各半兩﹞麝香﹝一錢半﹞朱砂﹝一兩﹐研細﹐一半入藥﹐一半爲衣﹞上爲末﹐滴水爲丸如梧桐子大。每服一丸﹐磨刀水化下。量兒大小加減與服。

《趙氏家傳》治小兒急慢驚風﹐退風溫邪熱﹐療驚悸﹐筋脈跳掣﹐精神昏悶﹐涎不利。

天麻防風丸大天麻防風人參﹝各半兩﹞幹蠍﹝全者﹐炒﹞白僵蠶﹝各二錢半﹞甘艸﹝微炒﹞朱砂﹝研﹞雄黃麝香﹝各一錢錢字﹞牛黃天南星﹝切作片子﹐酒浸三日。各半錢﹞白附子﹝一錢﹐炮裂﹞上件研﹐搗爲細末﹐煉蜜爲丸如梧桐子大。每服二丸﹐不計時﹐薄荷湯化下。

《吉氏家傳》治急慢驚風﹐眼目上視﹐手足搐搦﹐牙關不開。

通頂散藜蘆不拘多少﹐爲細末。用竹管吹少許入左右鼻﹐候蘇﹐服三黃散並和气。

《吉氏家傳》治急慢驚風﹐喉中有涎。

三黃散郁金大者三个﹐以一个破作二邊﹐用巴豆一粒去殼入在郁金內﹐用綫系定。用水一盞﹐皂角七條截斷﹐同郁金煮幹爲度﹐去皂角。又用一个如前入巴豆一粒﹐只以濕紙裹﹐入火炮﹐候紙幹取出。又以一个生用﹐並巴豆一个亦生。通前共生熟三枚。先以郁金焙榦爲末﹐後以巴豆三粒入缽內研﹐入郁金令勻。每服一字﹐小兒半字﹐用冷茶調下。

《吉氏家傳》治急慢驚風。

一字散雄黃﹝研﹞朱砂﹝研。各一錢﹞川烏﹝生﹞藜蘆﹝各半錢﹞上末﹐後入朱砂。急慢驚風﹐磨刀水下一字。

《吉氏家傳》生銀丸治小兒急慢驚風﹐渾身制擲﹐目睛上視﹐喉內涎響﹐手足螈﹐見人怕怖﹐宜服﹕生銀礦﹝半兩﹐次七徧﹐醋淬七徧﹞京墨﹝﹞全蠍﹝十四个﹐薄荷葉裹﹐炙﹞水銀﹝砂﹞生犀﹝屑﹞眞珠﹝末﹞麝香板靑﹝靑黛洗下者﹞輕粉朱砂﹝各半錢﹞龍腦﹝一錢﹞粉霜﹝半錢﹞大天南星﹝一枚﹐取臍爲末﹐一錢﹞上爲末﹐杵生薄荷自然汁煮糊丸如此○大。每服一丸﹐金銀薄荷湯下。

陶善化治小兒急慢驚風﹐天。

罷搐丸黑附子白茯苓蠍白附子僵蠶天南星﹝各一兩﹞人參﹝二錢﹞花蛇﹝一錢﹞天麻﹝七錢﹞烏蛇﹝四錢﹞朱砂﹝六錢﹞靑黛﹝四兩﹞腦麝﹝各少許﹞水銀與黑鉛一處﹐火上熔結成砂子﹝二物等分﹐熔一料約用一分﹞急﹝入水銀砂子﹞慢﹝不用水銀砂子﹐又不用龍腦﹞上用石腦油爲丸如雞頭大。每用一丸﹐金銀薄荷湯下﹐此急驚風。如慢驚風﹐燒靑竹瀝油化下。

長沙《胡氏家傳》治小兒急慢驚風﹐搐搦﹐目視上﹐不省人事﹐大小腸不通利。

鐵粉散鐵粉﹝二錢﹞荊芥穗薄荷天南星﹝常法制﹞全蠍﹝各一錢﹞腦子麝香﹝各半錢﹞上爲末了﹐同細研。每服一字﹐用鵝梨汁調下。

安師傳治小兒急慢驚風藥方。

用大天南星一个﹐剜空﹐中入幹蠍一个﹑朱砂一豆許在內﹐卻傾上剜下者天南星末在上﹐以濃面裹﹐煨黃熟。未得開﹐畱至來日﹐去面不用﹐取南星等並刮下面上南星末﹐同研細。兒小﹐用冬瓜子二十四个煎湯﹐調下半錢﹔兒大﹐卽用水一盞半﹐藥二錢同煎﹐放溫﹐兩次服盡。小兒不入食﹐每半錢﹐用冬瓜子湯調下﹐便進食。人家常服此藥﹐進食。若專治慢驚風﹐卽以乳香代朱砂。二方皆妙。

長沙醫者相傳鐵刷散治小兒急慢驚風﹐潮搐上視﹐不省人事。

上用好者黃丹末﹐不以多少﹐用花葉紙三重包﹐以綫系﹐又用生絹兩重裹了﹐緊紮。長江水浸七日﹐一日一換﹐數足﹐漉控稍幹﹐於重五日用炭火三斤一﹐藥上有珠子爲度﹐去火﹐吹去灰﹐研爲末。每服一字或半錢﹐濃煎薄荷湯化下。其藥傾是頻用手指研灌方得。

長沙醫者丁時發傳荊芥丹治小兒一切驚風﹐夜臥多啼。急慢風並宜服。

水銀靑黛﹝炒。各二錢﹞鉛﹝一錢﹐同水銀結砂子﹞天南星﹝炮﹞荊芥﹝各三錢﹞蠍﹝一錢半﹞朱砂乳香﹝炒﹐研。各半錢﹞上爲末﹐細研勻﹐冷水再研爲丸桐子大。每服一丸﹐大小加減﹐熟水化下。

長沙醫者丁時發傳治小兒急慢驚風﹐手足眼搐﹐頑涎﹐壅聾﹐耳鳴。

膽礬﹝煎白湯﹐浸一宿﹐漉幹﹐細研﹞石碌﹝細研﹐水淘泥去及石碌下面者﹐收榦末﹞白僵蠶﹝炒末。各一錢﹞雄黃蠍﹝末。各半錢﹞上並細研如粉。每用一字或半錢﹐薄荷湯下﹐大小加減。

長沙醫者丁時發傳紅綿散治小兒急慢驚風﹐癇疾﹐吐瀉不安。

天麻﹝炮﹞麻黃﹝去節。各一分﹞全蠍破故紙﹝各一錢﹞上爲末。每用半錢﹐水六分﹐紅綿少許﹐煎四分﹐溫服。

長沙醫者丁安中傳搐鼻散定小兒急慢驚風﹐搐搦不醒﹐用此藥搐鼻。

赤腳蜈蚣一條用溫湯浸軟﹐竹切﹐分於兩邊﹐各分左右。次用螳螂一枚﹐亦分左右。各分螳螂﹑蜈蚣左右﹐共焙漧﹐研爲細末。男發搐﹐用左邊藥末﹐搐於左鼻內﹔女發搐﹐用右邊藥﹐搐於右鼻內﹔如兩手搐﹐用左右藥﹐搐左右鼻內。

長沙醫者丁安中傳垂柳散治小兒驚風﹐搐搦﹐涎潮及風熱上壅﹐咽喉腫痛。

大黃﹝炮熟﹞郁金﹝皂角水煮五﹑七沸﹐焙漧﹞甘艸﹝炙﹞黃芩﹝洗﹞全蠍﹝去土﹞白附子﹝炮﹞防風﹝洗﹞桔梗﹝洗﹞白僵蠶﹝直者﹞雄黃﹝研。各一分﹞胡黃連﹝一錢﹞上件根據法制﹐爲細末。每服一少半錢﹐用垂楊柳煎湯﹐入蜜調下。

長沙醫者鄭愈傳治小兒急慢驚風﹐搐搦﹐涎盛﹐目睛直視﹐克時取效。

救生一字散幹蠍﹝四十九个﹐腳﹑手﹑頭全﹐不用肚﹐爲細末﹞蜈蚣﹝一條全者﹐不用中節﹐爲細末﹞雄黃﹝半錢﹐細研爲末﹞腦麝﹝各少許﹐研爲細末﹞上五味爲細末。每服一字﹐用濕生虫七个研汁﹐薄荷湯少許同調勻與服﹐不計時候。忌一切毒物。紹興己巳春﹐長沙排岸主忠翊幼子忽患慢驚﹐手足時搐﹐身令汗出﹐四肢皆若綿帶。診其脈極微細。其家以謂必死矣﹐但胸前微暖﹐口中微气﹐爲不忍棄爾。其鄭愈忽投此藥﹐至午間已少醒﹐至夜精神漸出﹐不三日而平矣。

長沙醫者鄭愈傳勻气散治小兒中急慢驚風﹐取轉了﹐用補藥。丁香白術除疳痢﹐豆蔻靑皮定粉珠﹐甘艸用和添藥力﹐不消三度命重蘇。

丁香﹝七七个﹞白術靑皮甘艸﹝炙。各一分﹞豆蔻﹝一个﹞上爲末。每服半錢﹐用白湯點服。

長沙醫者鄭愈傳治小兒急慢驚﹐一切風﹐下藥不得用。

牛黃散煮巴半分切須眞﹐一分燒礬三郁金﹐偏治小兒驚疾病﹐憂心須卻喜惺惺。

上三味爲末。每服一字﹐薄荷荊芥湯調下。

長沙醫者鄭愈傳聚寶蛇頭丸治小兒急慢驚風﹐目睛上視﹐嚙齒弄舌﹐面靑口噤﹐背彊啼叫﹐咽膈涎聲﹐神昏不語﹐及內諸癇﹐腹內泄瀉﹐夜臥時驚﹐潮熱气喘﹐並宜服之。

蜈蚣﹝薑汁炙幹﹞花蛇頭﹝酒浸一宿﹐焙漧﹐碎。各二十枚﹞全蠍﹝一十兩﹐淨﹞天南星﹝十个﹐薑汁煮一宿﹐焙﹞鉛白霜﹝揀淨﹐四十兩﹞鐵粉﹝三十兩﹞蛇黃石﹝八十兩﹐醋煮七次﹐飛研﹞膩粉﹝二兩﹐研﹞腦子﹝細研﹞眞珠﹝末﹐水飛。各五兩﹞麝香﹝研﹞百艸霜﹝研。各三兩﹞朱砂﹝研﹐飛﹞血竭﹝細研﹞蘆薈﹝研。各一兩﹞白附子﹝五十兩﹐炮裂﹞雄黃﹝一兩半﹐醋煮﹐水飛﹐焙漧。﹞上一十七味爲末﹐三家粽子爲丸如雞頭大。初生嬰孩可服半丸﹐周以上可服一粒﹐不以時候﹐並用薄荷湯化下。

班防禦治小兒急慢驚風﹐天﹐搐搦﹐癇病﹐應系風證﹐悉皆療之。

用鴟鶚一隻﹐不去皮毛﹐於肚下小割破﹐取盡腸胃﹐卻以白礬一斤許塡於腹內﹐以滿爲度﹐卻以麻綫縫合﹐鹽泥渾固濟了﹐用炭火一秤燒通赤﹐煙盡撥去火﹐候冷﹐取去泥﹐細研成末。凡有前件證候﹐以溫酒調下二錢﹐兒小量多少服。

長沙醫者易忠信傳治小兒急慢驚癇﹐手足掣搐﹐上視﹐昏睡不省﹐角弓﹐偏﹐手足拘攣﹐潮搐﹐不時語澀﹐行步不能﹐一切風證。

奪命丹乳香﹝研﹞琥珀﹝研﹞天南星防風白僵蠶﹝洗﹐炒﹞麝香肉﹝別研﹞茯神﹝各一分﹞酸棗仁﹝去皮﹐炒﹐秤﹞遠志﹝去心﹐秤。各一兩﹞蕓薹子﹝炒﹐半錢﹞蟬殼﹝洗淨﹐四錢﹞全蠍﹝炒﹐半兩﹞天麻﹝酒浸﹐八錢﹞白附子﹝三錢﹞天漿子﹝二十一个﹞蜈蚣﹝二條﹐炙﹞木鱉子肉﹝二錢﹐研﹞上件爲細末﹐水煮﹐白糊爲丸如梧桐子大。每服量大小加減一兩丸﹐金銀薄荷湯磨化下。如急驚盛﹐加龍腦少許同磨﹔如慢驚﹐卽加附子少許同磨化下。

《王氏手集》灸小兒急慢驚風﹐於兩足大指甲肉間灸三﹑五壯﹐須是立灸﹐卽效。

卷第九

急驚風第二《巢氏病源》﹕小兒驚者﹐由血气不和﹐熱實在內﹐心神不定﹐所以發驚﹐甚者掣縮變成癇。又小兒變蒸﹐亦微驚﹐所以然者﹐亦由熱气所爲。但須微發驚﹐以長血脈﹐不欲大驚﹐大驚乃灸驚脈。若五﹑六十日以灸者﹐驚復更甚。生百日後﹐灸驚脈﹐乃善耳。

《聖惠》論﹕夫小兒急驚風者﹐由气血不和﹐內有實熱﹐爲風邪所乘﹐幹於心絡之所致也。心者﹐神之所捨﹐主於血脈。若熱盛則血亂﹐血亂則气並於血﹐气血相並﹐又被風邪所搏﹐故驚而不安也。其候﹕徧身壯熱﹐痰涎壅滯﹐四肢拘急﹐筋脈抽掣﹐項背彊直﹐牙關緊急是也。

茅先生論﹕小兒生下周歲以上至十歲已來﹐有中急驚風﹐客忤﹐卒死。些三種俱一般調理。各有初受起因﹕急驚風形候者﹐涎響雙搐﹐雙目直視﹐面口靑黑﹐不記人事。此候因初生下兒渾陽﹐或將養剩有﹐衣被蓋覆失理﹔或因放送兒子大小便被雞犬觸驚﹔或因人家鬧喚﹐大聲小叫驚著遂積﹐漸次第驚﹐成積在心﹐家被風邪虛﹐乃至此候。

錢乙論﹕因聞大聲或大驚而發搐﹐發過則如故﹐此無陰也。當下﹐利驚丸主之。﹝方見本門中。﹞小兒急驚者﹐本因熱生於心﹐身熱面赤﹐引飲﹐口中气熱﹐大小便黃赤﹐劇則搐也。蓋熱甚則風生﹐風屬肝﹐此陽盛陰虛也﹐故利驚丸主之。以除其痰熱﹐不可與巴豆及溫藥大下之﹐恐搐﹐虛熱不消也。小兒客忤﹐痰熱於心胃﹐因聞聲非常﹐則動而驚搐矣。若熱極﹐𨿽不因聞聲及驚﹐亦自發搐。

張渙論﹕小兒心神多不定﹐胞絡多積痰涎﹐遂生邪熱。若熱盛﹐幹於心神﹐兼外傷風邪客搏﹐使徧身壯熱﹐痰涎壅滯﹐四肢抽掣﹐牙關緊急﹐名曰急驚風病。

《嬰童寶鑑》論﹕小兒急驚風爲驚痰灌於心﹐而眼上﹑手足螈﹐身熱﹐牙關硬﹐口噤不開者也。

《祕要指迷》論﹕凡小兒急驚風安痊﹐又經數日再發又安。如經三﹑四次﹐如此後發沈重﹐此乃惺惺形候﹐不足憑也。

《玉訣》論﹕小兒急驚風﹐因風熱干心﹐先遭驚怖﹐前後驚涎並入於經絡之間﹐其狀發搐﹐眼弔唇黑﹐口噤難開﹐手足搐搦。此病但以吐瀉鎭心調治方愈。若使冷熱藥相逼﹐恐損命也。

《石壁經》三十六種內才發急驚風候歌﹕才發驚風看握拳﹐指內指外細須言。﹝《鳳髓經》注云﹕大拇指也。﹞陰內陽外爲順候﹐﹝是方始手足搐搦候﹐掌內紅潤握手指﹐男兒大指在外﹐女兒在內卽順。﹞男左女右搐宜先。﹝一云﹕搐令痊。﹞用藥開關雙眼下﹐﹝《獻髓經》云﹕將藥搐鼻。﹞又將形候再重看。﹝《鳳髓經》云﹕如嚏噴者不妨。﹞大忌悶涎潮入肺﹐結向心中不解痊。﹝若男子搐右﹐女搐左﹐此爲逆候﹐不治。頒涎如眼粘續續不斷也﹐常利膈去涎。目若開﹐涎若散﹐則更當服去驚調气藥﹐卽止﹔若目不開﹐涎不斷者﹐必死矣。﹞遠與涼心爲治療﹐解驚下藥始求安。﹝《鳳髓經》此一句云﹕解經調气用湯丸。﹞脈逆陰陽須意﹝《鳳髓經》此一句云﹕定搐疾時根據用意。﹞用﹐定知無命別人間。﹝男左女右搐搦順也。《鳳髓經》急風自發歌注云﹕先將睹月散搐鼻﹐方見搐搦門中﹐次鎭心丸﹐方見一切驚門中﹐次生銀丸﹐方見急慢驚風門中。﹞《石壁經》三十六種內急驚風候歌﹕七日歸前被物驚﹐﹝在七日內﹐因驚作熱﹐發驚也。若嬰兒變蒸﹐亦主驚﹐愼勿冷藥過多。﹞發直喉幹瀉又靑。﹝發如麻直不潤﹐但嬰兒頻喫乳﹐孩兒多飲水﹐所謂喉幹﹐其瀉多則靑色也。﹞但看上唇微有汗﹐次觀印內﹝一云﹕腹上﹞有靑筋﹐掌中有似桃花嫩﹐怕物多涎聽有聲。會者鎭驚爲妙手﹐莫將風熱一般名。

此乃外證候也。若治﹐先當鎭驚藥﹐次定渴化涎﹐則其疾必痊。𨿽孩兒气實﹐亦當調胃气﹐方下驚藥﹐愼勿過冷也。﹝《鳳髓經》弱風急歌﹐一同云﹕宜服鎭心丸﹐生銀丸。方見同前。﹞《惠眼觀證》急風說云﹕內有風積熱涎﹐急潮口中﹐身背彊直﹐雙目閉﹐雙手足搐﹐或目瞪而喉中涎響﹐不記人事﹐急以睡驚膏﹝方見本門中。﹞用蜜﹑糖﹑薄荷熟水磨下﹐須臾吐三﹑兩口涎﹐眼卽轉低﹐卽睡。少時﹐相次卽瀉三﹑四次靑白粘涎﹐下調气藥﹐次日多睡﹐只用醒脾散。﹝方見吐利門中。﹞如不思食﹐乃下安胃藥。喉中余涎﹐乃下化涎湯藥。相夾調治﹐三日安。至第四﹑第五日再有潮熱﹐卽是中風傷寒也。卽麥湯散﹝方末見。﹞平胃丸﹝方見噦逆門中。﹞兩日平復。

《小方脈論》說﹕急風之候﹐皆起於心臟也。所是諸般驚疾﹐累積在心﹐及至發時﹐先壯熱﹐次搐搦﹐體熱極﹐四肢煩悶﹐渾身壯熱﹐面頰赤色﹐口漧舌躁。皆因驚撲所致也﹐治之在心。

長沙醫者李剛中說云﹕古書無驚候﹐陰陽癇而已。故陽受之曰急驚﹐陰受之曰慢驚。故陽動而躁﹐陽疾而速﹔陰靜而緩﹐陰慢而遲。小兒急搐得之於熱淫所勝﹐表裏連運﹐久而不除﹐肝風心火﹐因熱相合﹐二髒交爭﹐其气蕃灼﹐而一腎水不能制二髒者也。又肝上筋及目﹐熱則筋縮急﹐而風乘之則發搐﹐手足不能有所制﹐風相牽引而目上視也。其有左右搐者﹐各以其偏勝也。醫便以烏蛇﹑蜈蚣等藥﹐是治標而不治本也。故錢用瀉靑丸主肝風﹝方見驚熱門中﹞﹐導赤散瀉心火﹝方見實熱門中﹞。此醫用之上藥也。

《聖惠》治小兒急驚風﹐四肢抽掣﹐拘急壯熱﹐或則口噤。

天麻丸方天麻雄黃天竺黃麝香﹝此三味各細研﹞烏蛇肉蟬殼幹蠍桂心天南星白芷白附子膩粉半夏﹝湯洗七次﹐去滑。以上各一錢﹞上件藥並生用﹐搗﹑羅爲末﹐都研令勻﹐煮棗肉和丸如綠豆大。不計時候﹐以薄荷酒下三丸。量兒大小﹐以意加減。

《聖惠》治小兒急驚風﹐徧身壯熱﹐心多驚悸﹐睡臥不安﹐手足跳掣﹐胸膈多涎。

犀角丸方犀角﹝屑﹞牛黃腦麝天竺黃﹝並細研﹞天麻天南星白附子﹝炮裂﹞桂心蟬殼烏蛇肉漧蠍鉛霜水銀硫黃﹝與水銀結砂子﹐細研。以上各一分﹞上件藥並生用﹐搗﹑羅爲末﹐入已研藥﹐再研令勻﹐煉蜜和丸如綠豆大。不計時候﹐以薄荷湯下三丸。量兒大小臨時加減。

《聖惠》治小兒急驚風﹐徧身壯熱﹐筋脈不利﹐手足抽掣﹐口噤面靑﹐痰涎壅滯﹐及疳气所攻﹐肌體瘦弱。

定生丸方雀兒飯甕﹝內有物﹞蟾頭﹝塗酥﹐炙令焦黃。各一兩﹞烏蛇﹝半兩﹐酒浸者﹐以去皮﹑骨﹑炙令黃﹞豬牙皂角﹝去皮﹐塗酥﹐炙令焦黃﹐去子﹞天麻幹蠍﹝微炒﹞瓜蒂天南星靑黛朱砂腦麝雄黃牛黃﹝以上六味細研﹞蜣螂﹝微炒﹐去翅﹐足﹞膩粉曲頭棘鍼熊膽﹝以上各一分﹞藜蘆﹝去蘆頭﹞半夏﹝湯洗七徧﹐去滑。各半分﹞上件藥搗﹐羅爲末﹐以豬膽汁和丸如綠豆大。每先以溫生薑湯研一丸﹐灌在鼻內﹐得嚏後﹐以生薑薄荷湯下三丸。量兒大小以意加減。

《聖惠》治小兒急驚風﹐四肢搐搦﹐多涎沫﹐身熱如火﹐心神驚悸﹐發歇不定。

救生丹方龍腦牛黃雄黃朱砂蘆薈胡黃連﹝末﹞鉛霜麝香天竺黃曾靑眞珠犀角幹蠍﹝末。以上各一錢﹞金銀箔﹝各五十片﹞雀兒飯甕﹝三七枚﹐內有物者﹞上件藥都研爲末﹐五月五日合和﹐用大活蟾十枚﹐於眉間各取酥少許﹐同研令勻﹐入飯和丸如彈子大。著瓷碗內﹐用黃梢活蠍四十九枚著碗內﹐令藥彈丸觸蠍﹐毒蜇入藥內﹐候毒盡﹐放蠍﹐然後重研藥彈令勻﹐丸如綠豆大。不計時候﹐以薄荷汁先研一丸﹐滴在鼻內﹐男左女右﹐候嚏﹐卽以薄荷酒服兩丸。量兒大小以意加減。

《聖惠》治小兒急驚風﹐四肢抽掣﹐牙關緊急﹐頭熱足寒。

雄黃丸方雄黃乳香朱砂牛黃﹝各一分﹞麝香白礬﹝灰﹞鉛霜熊膽蠍梢﹝各半分﹐微炒﹞蟾酥﹝半錢﹞上件藥都研爲末﹐以糯米飯和丸如綠豆大。不計時候﹐以溫水化三丸服之。量兒大小以意加減。

《聖惠》治小兒急驚風。

神效蠍尾散方蠍尾﹝二十一枚﹐生用﹞白附子尖﹝二十七个﹐生用﹞膩粉﹝一錢﹐研入﹞附子尖﹝二七个﹐生用﹞半夏底﹝湯洗﹐去滑﹞天南星底﹝生用﹞烏頭尖﹝去皮﹐生用。各一七枚﹞上件藥搗﹐細羅爲散。每服以薄荷湯調下半字。若兒在百日內者﹐一字可分爲四服。如要作丸﹐卽以棗肉和丸如綠豆大﹐以馬蘭艸湯下一丸。臨時看兒大小加減。

《聖惠》治小兒急驚風。

返魂丸子方獨角仙﹝二枚﹐去翅﹑足﹐於瓷合燒﹐勿令煙出﹐研爲末﹞白僵蠶﹝微炒﹞白附子天南星漧薑﹝並炮裂﹞牛黃﹝細研﹞靑黛﹝研﹞甜葶藶﹝炒令紫色﹞烏蛇肉﹝炙令黃﹞朱砂﹝細研﹐水飛過。各半兩﹞上件藥搗﹐羅爲末﹐用豬膽汁並蟾酥如江豆大﹐和丸如粟米大。先以酒化一丸﹐滴在鼻中﹐卽以酒或水下二丸。若不嚏﹐則不再下藥。

《聖惠》治小兒急驚風。

定命丹方獨角仙﹝去皮﹑翅﹑足﹐半錢﹞蟾酥﹝江豆大﹞桑螵蛸﹝一枚﹞天漿子﹝七枚﹞犀角﹝屑﹞牛黃雄黃天竺黃靑黛﹝各細研﹞朱砂﹝細研﹐水飛過﹞天南星白附子龍膽﹝去苗。各半兩﹞麝香﹝細研﹞幹蠍梢膩粉﹝各一分﹞上件藥並生用﹐搗﹑羅爲末﹐以豬膽汁和丸如黃米粒大。每服先以溫水化破一丸﹐吹鼻內﹐得嚏五﹑七聲﹐卽以薄荷水下二丸。量兒大小以意加減。

《聖惠》治小兒急驚風﹐壯熱﹐筋脈拘急﹐腰背彊硬﹐時發搐搦。

牛黃丸方牛黃麝香﹝並細研﹞幹蠍晚蠶蛾﹝並微炒﹞波斯靑黛﹝研入。各一分﹞蜣螂﹝微炙﹞蚱蟬﹝微炙﹐去翅﹑足。各三枚﹞上件藥搗﹐羅爲末﹐以糯米飯和丸如麻子大。一﹑二歲兒每服用薄荷湯下三丸。三﹑四歲兒每服五丸﹐不計時候。量兒大小﹐以意加減服之。

《聖惠》治小兒急驚風。

天漿子丸方天漿子﹝一七枚﹐內有物者﹞牛黃麝香﹝各細研﹞白附子﹝炒﹞犀角﹝屑﹞半夏﹝湯洗七次﹐去滑。各一分﹞蟾酥﹝一錢﹞豬膽﹝一枚﹐取汁﹞上件藥搗﹐羅爲末﹐用麵糊入膽汁同和丸如黃米大。不計時候﹐以薄荷湯下三丸。量兒大小以意加減。﹝此方與慢驚風門中《聖惠》麝香丸味同而分兩不同。﹞《聖惠》又方白附子天南星﹝並炮裂﹞幹蠍﹝微炒。各一分﹞天漿子﹝二七枚﹐內有物者﹞烏驢耳塞﹝皂角子大﹐別研﹞上件藥搗﹐羅爲末﹐研入驢耳塞﹐令勻﹐用糯米飯和丸如綠豆大。不計時候﹐以熟酒研三丸服之。量兒大小以意加減。

《聖惠》治小兒急驚風﹐化涎鎭心。

牛黃丸方牛黃﹝細研﹞﹝微炒﹞膩粉半夏﹝湯洗七次﹐去滑﹞天南星﹝炮裂﹞麝香﹝細研。各一分﹞朱砂﹝半兩﹐細研﹐水飛過﹞天漿子﹝三七枚﹐內有物者﹞上件藥搗﹐羅爲末﹐入細研藥令勻。用燒粟米飯和丸如黍米大。不計時候﹐以荊芥湯下五丸。量兒大小以意加減。

《聖惠》治小兒急驚風﹐手足抽掣。

白附子丸方白附子﹝炮裂﹞白僵蠶﹝微炒﹞牛黃麝香﹝並細研﹞甜葶藶﹝隔紙炒令紫色﹞蜣螂﹝微炒﹐去翅﹑足。

各一分﹞幹蠍﹝微炒﹞靑黛﹝細研。各半兩﹞烏蛇肉﹝三分﹐酒拌﹐炙令黃﹞蟾酥﹝半錢﹞天漿子﹝二七枚﹐內有物者﹞朱砂﹝半兩﹐細研﹐水飛過﹞上件藥搗﹐羅爲末﹐以豬膽汁和丸如綠豆大。每先以冷水研一丸﹐滴入鼻中﹐候嚏一﹑兩聲﹐便以溫水研三丸服之。或吐出粘涎﹐得睡便瘥。

《聖惠》治小兒急驚風﹐身熱口噤﹐四肢攣搐。

龍腦丸方龍腦雄黃蘆薈牛黃鉛霜﹝以上各細研﹞丁香木香犀角﹝屑﹞天漿子胡黃連蠍尾白花蛇﹝酒浸﹐去皮﹑骨﹐炙令黃。以上各一分﹞蟾酥﹝半分﹐研入﹞上件藥搗﹐羅爲末﹐煉蜜和丸如梧桐子大。每服以桃心湯研下三丸。量兒大小加減服之。

《聖惠》治小兒急驚風﹐口噤﹐手足抽掣﹐眼目直視﹐多吐涎沫﹐四肢壯熱。

鶴壽丹方天漿子﹝七枚﹐內有物者﹐微炒﹞蟬殼﹝二七枚﹞牛黃靑黛麝香﹝各細研﹞蟾酥﹝研入。各一兩﹞朱砂﹝細研﹐水飛過﹞防風﹝去蘆頭﹞烏蛇﹝酒浸﹑去皮﹑骨﹐炙令黃。各半兩﹞蠶紙﹝一張﹐燒灰﹞地龍﹝三條﹐微炒﹞上藥搗﹐羅爲末﹐煉蜜和丸如黍米大。不計時候﹐以新汲水研下三丸。量兒大小以意加減。

《聖惠》治小兒急驚風﹐壯熱﹐吐涎。

紅丸子方朱砂﹝細研﹐水飛過﹞蠍尾﹝微炒。各半兩﹞膩粉﹝一分﹞巴豆﹝五枚﹐去皮﹑心﹐紙裹﹐壓去油﹞上件藥研爲末﹐用麵糊和丸如黍米大。不計時候﹐以桃仁湯下二丸。量兒大小加減服之。

《聖惠》治小兒急驚風﹐搐搦不止。

抵聖丸方白附子白僵蠶赤箭半夏天南星﹝各一分﹞膩粉﹝研入﹞烏蛇肉﹝各半兩﹞上件藥並生搗﹐羅爲末﹐用酒﹑薄荷汁各半盞﹐同熬爲膏﹐和丸如綠豆大。不計時候﹐以溫酒下三丸﹐看兒大小加減服之。

《聖惠》治小兒急驚風﹐口噤搐搦﹐多涎悶亂。

蟾酥丸方蟾酥﹝研入﹞腦麝﹝並細研﹐半錢﹞朱砂﹝細研﹐二錢﹞靑黛﹝細研﹐一錢﹞白附子﹝炮裂﹞幹蠍﹝微炒。各一分﹞上件藥搗﹐羅爲末﹐都研令勻﹐以豬膽汁和丸如綠豆大。先用奶汁化破一丸﹐滴在鼻內﹐良久﹐如嚏得數聲﹐卽便以薄荷汁下一丸。不嚏者﹐難治。看兒大小臨時加減。

《聖惠》治小兒急驚風﹐痰涎口噤﹐手足抽掣。

朱砂丸方朱砂﹝細研﹞犀角﹝屑﹞鉛霜﹝研﹞天南星白附子﹝並炮裂﹞半夏﹝湯浸七次﹐去滑﹞細辛桂心白僵蠶﹝微炒﹞幹蠍﹝微炒。各一分﹞烏蛇﹝三分﹐酒浸﹐去皮﹑骨﹐炙令黃﹞巴豆﹝七枚﹐去皮﹑心﹐研﹐紙裹壓去油﹞上件藥搗﹐羅爲末﹐一半用無灰酒一中盞熬爲膏﹐入其餘藥末﹐同和丸如綠豆大。每服生薑自然汁少許﹐入竹瀝一合﹐暖令溫﹐下二丸。量兒大小加減服之。

《聖惠》治小兒急驚風﹐心胸痰涎壅悶﹐口噤﹐手足抽掣。

水銀丸方水銀﹝入少許棗肉﹐研令星盡﹞膩粉天南星﹝炮裂﹞幹蠍﹝微炒。各一分﹞上件藥搗﹐羅爲末﹐同研令勻。用棗肉和丸如黍米大。不計時候﹐煎乳香湯下五丸。量兒大小以意加減。

《聖惠》治小兒急驚風﹐牙關緊急﹐筋脈抽掣﹐腰背彊硬﹐口內多涎。

雄黃丸方雄黃麝香朱砂牛黃﹝各細研﹞水銀﹝用棗肉研﹐令星盡。各一錢﹞膩粉﹝三錢﹞巴豆﹝七枚﹐去皮﹑心﹐研﹐紙裹﹐壓去油﹞半夏﹝二錢﹐湯浸七徧﹐去滑﹞天漿子﹝十枚﹐內有物者﹐微炒﹞上件藥都研爲末﹐以水銀膏同研令勻﹐煉蜜和丸如黍米大。不計時候﹐以溫酒下二丸。量兒大小加減服之。

《聖惠》治小兒急驚風﹐化涎除搐搦。

百靈丸方黑鉛水銀﹝與黑鉛二味同結作砂子﹐細研﹞天南星白附子﹝各炮裂﹞幹蠍蟬殼﹝各微炒﹞天麻牛黃﹝細研。各一分﹞麝香﹝細研﹐一錢﹞上件藥搗﹐羅爲末﹐糯米飯爲丸如黍米大。不計時候﹐溫酒下三丸。

《聖惠》治小兒急驚風﹐多發搐搦﹐或夾食腹痛﹐面色變靑﹑或大小便不通。

眞珠丸方眞珠﹝末﹞白附子﹝末﹞天南星﹝末。各半兩﹞滑石﹝末﹞膩粉﹝各一分﹞巴豆﹝三十粒﹐去皮﹐水浸三日﹐取出曝漧﹐研如膏﹞上件藥都研令勻﹐以糯米飯和丸如黃米大。百日以上兒以蔥白湯下一丸﹔一歲兩丸﹔三﹑四歲兒三丸。更量兒大小﹐看病虛實加減服。

《聖惠》治小兒初生及月內急驚風﹐客忤邪气﹐發歇搐搦﹐涎聚上壅。

虎睛丸方虎睛﹝一對﹐酒浸﹐炙令幹﹐先搗末﹞牛黃靑黛﹝各細研﹞膩粉﹝各一分﹞麝香﹝細研﹐半分﹞幹蠍﹝七枚﹐微炒﹞上件藥都細研令勻﹐用蟾酥半錢﹐以新汲水少許浸化如麵糊﹐搜前藥末﹐丸如麻子大。初生及月內卽以乳汁化下一丸﹐百日以上兒二丸﹐足一歲兒薄荷湯下三丸。更量兒大小﹐加減服之。

《聖惠》治小兒急驚風甚者﹐宜服追風丸方川烏頭﹝炮裂﹐去皮﹑臍﹞白僵蠶幹蠍﹝並微炒。各一分﹞白附子漧薑天南星﹝並炮裂。各半分﹞上件藥搗﹐羅爲末﹐煮槐膠和丸如黍米大。不計時候﹐以溫酒下五丸。量兒大小以意加減。

《聖惠》治小兒驚風﹐頭熱足冷﹐口噤面靑﹐筋脈抽掣﹐多痰涎疾狀甚者﹐宜服宣風丸方﹝張渙名祛風丹﹞巴豆﹝七枚﹐去皮﹑心研﹐紙裹﹐壓去油﹐張渙用五个﹞川烏頭﹝一分﹐炮裂﹐去皮﹑臍。張渙用一枚﹞白附子天南星﹝並炮裂﹞膩粉﹝研入。各一分﹞上件藥搗﹐羅爲末﹐入巴豆﹑膩粉同研令勻﹐以棗肉和丸如黍米大。不計時候﹐以薄荷湯下二丸。量兒大小以意加減。

《聖惠》又方牛黃麝香靑黛﹝各一分﹞硫黃﹝半分﹞巴豆﹝三枚﹐去皮﹑心﹐研﹐紙裹壓去油﹞上件藥都研爲末﹐以軟飯和丸如黍米大。不計時候﹐以溫水下二丸。量兒大小以意加減。

《聖惠》治小兒急驚風﹐搐搦﹐口噤。

幹蠍丸方幹蠍﹝微炒﹞臘月紫驢護幹﹝細切﹐炒令焦黃﹞鉛霜﹝細研。各一分﹞眞珠﹝末﹐一錢﹞虎睛﹝一對﹐酒浸﹐微炙﹞上件藥搗﹐羅爲末﹐用鴟梟腦髓和丸如麻子大。不計時候﹐以乳汁下一丸﹐神效。二歲以上加丸服之。

《聖惠》治小兒急驚風﹐化痰涎﹐定搐搦﹐利臟腑。

靑黛丸方靑黛半夏﹝湯洗七次﹐焙漧﹐麩炒黃色﹐爲末﹞蟾酥﹝各一分﹞甘遂﹝末﹞膩粉腦麝﹝各一錢﹞上件藥都細研﹐用湯化蟾酥和丸如粟米大。每服以薄荷湯化二丸﹐微瀉是效﹐未瀉再服。量兒大小加減服。

《聖惠》治小兒急驚風﹐痰涎壅毒﹐壯熱腹脹。

天南星丸方天南星﹝炮裂﹞水銀﹝以少棗肉研﹐令星盡﹞朱砂﹝細研。各一分﹞金銀箔﹝並細研。各二十片﹞麝香﹝細研﹐一錢﹞巴豆﹝一枚﹐去皮﹐心﹐研紙裹壓去油﹞上件藥搗﹐羅天南星爲末﹐都研令勻﹐煉蜜和丸如黍米大。一歲兒每服以暖水下一丸﹐取下惡物爲效。二歲以上加丸服。

《聖惠》治小兒急驚風。

靑黛丸方靑黛﹝一分﹐細研﹞蛇頭﹝一枚﹐塗酥﹐炙令黃﹞白僵蠶﹝一兩﹐微炒﹞半夏﹝半兩﹐湯洗七徧去滑﹐張渙用一兩﹞蟾酥﹝三片﹐如柳葉大﹐鐵器上焙﹞上件藥搗﹐羅爲末﹐以酒煮麵糊和丸如綠豆大。不計時候﹐以薄荷湯化下三丸。量兒大小臨時加減。

《聖惠》治小兒急驚風﹐壯熱煩亂﹐大便結澀。

續隨子丸方續隨子﹝去皮﹐別研﹞靑黛蘆薈胡黃連﹝末﹞麝香﹝各一分﹞上件藥都細研﹐以糯米飯和丸如梧桐子大。不計時候﹐以薄荷湯或溫水化破一丸服。未瘥再服。

《聖惠》治小兒急驚風﹐兼去心間涎。

朱砂丸方朱砂砒霜﹝各一分﹞豉﹝三百粒﹞皂角﹝一寸﹐炙黃焦﹞巴豆﹝十五枚﹐去皮﹑心﹐研﹐紙裹壓去油﹞上件藥先研朱砂﹑砒霜爲粉﹐次入豉﹑巴豆﹐都研令細﹐以棗肉和丸如黍米大。一﹑二歲兒每服以溫水下一丸服﹐得吐瀉爲效。

《聖惠》治小兒急驚風﹐喉中涎﹐吐不出﹐咽不入。

壞涎丸方水銀﹝以少棗肉研﹐令星盡﹞雄黃朱砂﹝並細研。各一分﹞鉛霜甘艸﹝各半分﹞上件藥都細末研﹐以糯米飯和丸如黍米大。每服以梨汁下二丸﹐化涎盡爲度。

《聖惠》治小兒急驚風﹐化頑涎﹐利胸膈。

水銀丸方水銀﹝以少棗肉研﹐令星盡﹞天南星﹝生用。各一分﹞﹝半兩﹐生用﹐去足﹞上件藥搗﹐羅爲末﹐以棗肉和丸如綠豆大。不計時候﹐以薄荷湯下兩丸。量兒大小以意加減。

《聖惠》治小兒急驚風。必效碧霞丹方硫黃﹝半分﹞膩粉﹝一錢﹞靑黛﹝一分﹞巴豆﹝七粒﹐研﹐去油﹞上件藥都研令細﹐用軟飯和丸如黍米大。不計時候﹐以薄荷湯下二丸。量兒大小加減服之。

《聖惠》治小兒急驚風﹐搐搦﹐墜涎。

抵聖丸方水銀﹝半兩﹞麝香﹝半分﹞天南星﹝一兩﹐生用﹞上件藥搗天南星爲末﹐次入水銀﹐又以石腦油同搗﹐硬軟得所﹔又以麝香搗三﹑二百杵﹐丸如綠豆大。不計時候﹐以薄荷湯化破一丸服之。量兒大小加減。

《聖惠》又方天漿子﹝三枚﹐生用﹞朱砂﹝末﹐一錢﹞幹蠍﹝七枚﹐生用﹞上搗﹑羅爲末﹐以軟飯和丸如粟米大。不計時候﹐以荊芥湯下二丸。量兒大小加減服。

太醫局牛黃金虎丹治小兒急驚風。

牛黃﹝研﹐二兩半﹞雄黃﹝水飛﹐一百五十兩﹞天南星﹝爲末﹐用牛膽汁和作餅子﹐焙漧。如無牛膽﹐卽申法酒蒸七晝夜﹞白礬﹝水飛﹐細研﹞天竺黃膩粉﹝各研﹐二十五兩﹞天雄﹝炮裂﹐去皮﹐臍﹐一十二兩﹞生龍腦﹝研﹐五兩﹞金箔﹝八百片﹐爲衣﹞上爲末﹐煉蜜搜和﹐每一兩半作十丸﹐以金箔爲衣。治急中風﹐身背彊直﹐口噤失音﹐筋脈拘急﹐鼻幹面黑﹐徧身壯熱﹐汗出如油﹐目瞪唇靑﹐心神迷悶﹐形體如醉﹐痰涎壅塞胸膈﹐喉中如拽鋸聲。每服一丸﹐以新汲水化灌之﹐扶坐﹐使藥行化。良久﹐續以薄荷自然汁更研化一丸﹐灌之﹐立愈。肥盛體虛﹐多涎有風之人﹐宜常以此藥隨身備急﹐覺眼前暗黑﹐心膈悶亂﹐有涎欲倒﹐化藥不及﹐急嚼一丸﹐新汲水下。小兒急驚風﹐一歲兒服綠豆大一丸﹐薄荷自然汁化﹐灌之。更量歲數﹐臨時加減。有孕婦人不得服。

錢乙小惺惺丸解毒。治急驚風癇﹐潮熱及諸疾虛煩﹐藥毒上攻﹐躁渴。

臘日取東行母豬糞﹝燒灰存性﹞辰砂﹝水研﹐飛﹞蛇黃﹝西山者﹐燒赤﹐醋淬三次﹐水飛﹐研﹐幹用。各半兩﹞腦麝﹝各二錢﹞牛黃﹝一錢。各別研﹞上以東流水作麵糊丸桐子大﹐朱砂爲衣。每服二﹑三歲兩丸﹐鑰匙研破﹐溫水化下。小兒方生便宜服一丸﹐除胎中百疾﹐食後。

錢乙利驚丸方治小兒急驚風。

輕粉靑黛﹝各一分﹞天竺黃﹝二錢﹞黑牽牛﹝末﹐生﹐半兩﹞上同研勻﹐蜜丸豌豆大。一歲一丸﹐溫薄荷水下﹐食後。

錢乙金箔丸治急驚涎盛。

金箔﹝二十片﹞天南星﹝銼﹐炒熟﹞白附子﹝炮﹞防風﹝去蘆頭﹐切﹑焙﹞半夏﹝湯浸七次﹐切﹐焙漧﹐秤。各半兩﹞雄黃辰砂﹝各一分﹞生犀﹝末﹐半分﹞牛黃腦麝﹝各半錢。以上六物研﹞上爲細末﹐薑汁麵糊丸麻子大。每服三﹑五丸至一﹑二十丸﹐人參湯下。如治慢驚﹐去龍腦﹐服無時。

錢乙龍腦散方大黃﹝蒸﹞半夏﹝湯洗﹐薄切﹐用薑汁浸一宿﹐焙漧﹐炒﹞甘艸金星石銀星石寒水石禹餘糧不灰木靑蛤粉上各等分﹐同爲細末﹐研入龍腦一字﹐再研勻。新水調一字至半錢﹐量兒大小與之。通解諸毒。本舊方也﹐仲陽添入甘松三﹑兩枝﹐藿香葉末一錢﹐金牙石一分﹐減大黃一半﹐治藥毒吐血。神妙。

張渙已風丹方祛風退急驚。

白僵蠶幹全蠍白附子﹝各半兩﹞防風天竺黃﹝細研﹞鉤藤﹝各一兩﹞上件爲細末﹐煉蜜和丸雞頭大。每服一粒至二粒﹐點麝香荊芥湯化下。

張渙急風膏方截急驚風﹐利胸膈。

好朱砂﹝半兩﹐細研﹐水飛﹐焙漧﹞天漿子﹝炒爲末﹞幹全蠍﹝爲末。各二七个﹞膩粉﹝一錢﹞靑黛﹝一錢﹐別研﹞上件都拌勻﹐入腦子半錢﹐研細﹐用軟飯和成膏如皂子大。每服一粒﹐煎人參荊芥湯化下。

張渙軟紅膏方治急驚潮搐涎盛者。

天南星﹝一兩﹐生用﹐別搗﹐羅爲細末﹞朱砂﹝半兩﹐細研﹐水飛﹞水銀﹝一分﹐用眞石腦油半盞﹐同研極細﹞幹蠍梢﹝四十九枚﹐爲細末﹞上件一處拌勻﹐入腦﹑麝各一錢﹐再研棗肉﹐和於石臼中﹐搗三﹑五百下﹐硬軟得所﹐成膏如皂皂大。每服一粒﹐煎薄荷湯化下。神驗。量兒大小加減。

張渙碧霞丹方治急驚膈實涎盛者。

硫黃膩粉靑黛﹝各細研﹞朱砂﹝細研﹐水飛。各一分﹞巴豆﹝五粒﹐去心﹑膜﹑出油﹐別研﹞上件一處都研令細﹐滴水和如黍米大。每服五粒﹐以薄荷湯下﹐量兒大小加減。

張渙金箔膏方急治急驚大便不通者。

金箔﹝十片﹐別研﹞水銀﹝以棗肉少許研﹐令星盡﹞鉛霜水磨雄黃﹝細研﹞幹蠍﹝取末﹞朱砂﹝細研﹐水飛。各一分﹞上件都研爲細末﹐取鵝梨汁和如綠豆大。每服二粒至三粒﹐麝香湯化下。

張渙銀箔丹方治急驚伏熱潮發者。

銀箔﹝十片﹐別研﹞續隨子﹝去皮﹞靑黛蘆薈﹝四味各別研﹞胡黃連﹝末。各一分﹞麝香﹝末﹐一錢﹞上件同研勻細﹐以糯米飯和丸如綠豆大。每服一粒至二粒﹐煎薄荷湯下。量兒大小加減。

張渙虎睛丹方治急驚心膈挾痰者。

虎睛﹝一對﹐酒浸一宿﹐微炙爲末﹞幹蠍粉霜﹝細研﹞靑黛﹝研﹞續隨子﹝研﹞眞珠﹝末﹐研。各一分﹞麝香﹝一錢﹐研﹞上件都拌勻﹐研細﹐以軟粳米飯和丸如黍米大。每服五粒至七粒﹐薄荷湯下。更量大小加減。

張渙追風丹方治急驚﹐潮發至癇者。

漧薑﹝微炮﹞白僵蠶﹝微炒黃。各半兩﹞白附子天南星﹝炮裂。各一分﹞大川烏頭﹝一枚﹐炮裂﹐去皮﹑臍﹞上件搗﹐羅爲細末﹐煮槐膠和丸如黍米大。每服十粒﹐溫酒下。量兒大小加減。

《四十八候》牛黃丸治急驚﹐風熱﹐夜啼。

朱砂﹝二錢﹞乳香酸棗仁﹝各一錢﹞雄黃﹝二錢﹐醋煮﹞上爲末﹐滴水丸如梧桐子大。每服一粒﹐金銀薄荷湯下。

《石壁經》三十六種治急驚風。

鉤藤散方鉤藤天竺黃犀角屑蟬蛻甘遂﹝煨﹞甘艸﹝炙黃﹞上各等分爲末。每服半錢﹐金銀薄荷湯調下﹐日進四服。

《石壁經》三十六種治急驚又方。

鉤藤胡黃連硝石﹝別研﹐半錢﹞甘艸﹝炙﹐一分﹞上爲末。每服半錢﹐麥門冬熟水下。

《惠眼觀證》睡驚膏大治急驚﹐凡中驚後涎盛﹐亦宜服之。

赤腳蜈蚣﹝一條﹞輕粉﹝四匣子﹞巴豆﹝七粒﹐不出油﹞汞﹝用四个棗結﹐二錢﹞白附子﹝尖﹐四十个﹞蠍梢﹝十四个﹞靑黛﹝抄二錢﹞麝香﹝少許﹐研﹞上爲末﹐於汞棗肉內都研勻。每服一皂大﹐薄荷湯磨下。如小兒近七歲﹐气盛涎多﹐須加倍服之。

《劉氏家傳》一星散治急驚﹐如傷風亦可服。

天南星﹝一个﹐炮﹐水浸一宿﹞幹蠍﹝生﹐二七个﹐全﹞川烏尖﹝炮後取二七个﹞朱砂﹝一錢﹞上爲末。急驚不問大小﹐金銀薄荷湯下半錢﹐見吐爲驗﹐如胃脘無涎﹐只見汗出爲驗﹐後用熟水洗奶與喫﹐後喫和气藥。

木香﹝生﹞人參﹝各一錢﹞丁香﹝七粒﹞甘艸﹝少許﹐炙﹞上末之﹐飯飲調下半錢。

《劉氏家傳》小兒急驚﹐手足抽縮﹐眼倒﹐奶不下。

定命散郁金﹝二个大者﹐生﹐爲末﹞蠍梢﹝七个﹞幹全蠍﹝一个﹞膩粉﹝炒﹐一大錢﹞朱砂﹝一錢半﹞麝﹝少許﹞巴豆﹝七粒﹐去皮﹑心﹑臍﹐不去油﹐細研﹞上爲末。急驚﹑癇疾﹐未滿歲只一字﹐金銀薄荷湯下﹐冷水調亦得。如初生至三﹑五月﹐皆可一字以下。

服藥後良久﹐有吐涎下來﹐與拭卻口內涎。暖處蓋臥﹐汗出爲度﹐不得當風吹著﹐良久﹐瀉一﹑兩次卽安。

《孔氏家傳》治小兒急驚風﹐只用銀液丹下之﹐立效。

黑鉛﹝半斤﹐煉十徧﹐秤取三兩﹐再於銚子內熔成汁﹐以水銀三兩投入汁中﹐結成砂子﹐分爲塊﹐以母艸十兩﹐水煮半日﹐候冷﹐取出﹐入乳缽內﹐研細爲度﹞上色鐵粉﹝五兩﹐於乳缽內研﹐以漿水飛過﹐候幹﹐秤取三兩﹞朱砂﹝半兩﹐研﹞膩粉﹝二兩﹞天南星﹝三兩﹐爲末﹞上件細研令勻﹐以麵糊爲丸如綠豆大。每服兩丸﹐如有患﹐不計時候﹐薄荷蜜湯下﹐日可三服。大人丸如桐子﹐姜湯亦得。赤白痢﹐二宜湯下﹔小便不通﹐燈心湯下﹔霍亂﹐木瓜湯下。

《孔氏家傳》治陽證驚風。

牛黃丸牛黃片白龍腦熊膽﹝各半錢﹞水磨雄黃﹝半錢﹞騏蠍朱砂木香﹝各一錢﹞眞蟾酥麝香﹝各一字﹞上一處研爲細末﹐不入甕﹐新粟米飯爲丸小豆大。常服三丸﹐急病五丸﹐男左女右﹐鼻中灌爲效。若五﹑七歲﹐五﹑七丸灌鼻內﹔一﹑二歲至三﹑四歲﹐三﹑四丸灌。先以新汲水量多少化磨破丸爲汁﹐方灌鼻內。

《王氏手集》治小兒急驚風方。

豬糞上掘地坑深尺餘﹐以豬糞攪和水﹐澄淸﹐取一茶腳許﹐以麝香服之﹐立醒。慢驚不可用。

《趙氏家傳》治小兒急驚。

龍齒膏龍齒﹝半兩﹐水研﹐飛過﹞幹山藥川甜硝人參寒水石﹝炭火燒﹐水飛﹞甘艸﹝炙。各一兩﹞朱砂﹝二錢﹞腦麝﹝各一錢﹞上件爲細末。熟蜜和爲三劑﹐三歲兒可服雞頭大﹐用薄荷湯化下。

《吉氏家傳》治小兒急驚。

鎭心散白附子朱砂﹝研。各一錢﹞全蠍僵蠶﹝各七个﹞琥珀﹝半錢﹐研﹞天南星﹝一个﹐水醋同煮令熟爛﹐焙﹐一字﹞上細末﹐入腦﹑麝少許。每服半錢﹐薄荷水調下。

長沙醫者李剛中傳治小兒因熱急搐方。

蛇黃﹝半兩﹐火末﹐入好醋中淬一十四徧﹐候冷﹐爲細末﹞雄豬糞﹝南方取者﹐火﹐候冷﹐杵﹐半兩﹞夜明砂﹝秤二錢半﹐細研﹞上四味合一處﹐細研極勻﹐淨器收。周歲以下並用半平錢﹔兩月嬰兒一字﹔周歲已上一平錢﹐並用麝香湯放溫﹐調灌下。少定﹐末退﹐再進一服﹐立效。

長沙醫者鄭愈傳桃紅散治小兒急驚風。

大天南星﹝一个﹐去心﹐入朱砂二錢在南星內﹐用南星封口﹐上面再用生薑自然汁和麵餅子裹﹐慢火內炒熱﹐取出﹞蠍﹝一个﹐全者﹞蜈蚣﹝一條﹐二味用酒少許﹐煮幹﹐焙﹞上件爲末。每服一字﹐用金銀薄荷湯調下。

長沙醫者鄭愈傳水銀丸治小兒急驚諸藥不治者。

水銀砂子黃柏﹝末﹞黃芩﹝末。各半錢﹞風化朴硝天南星﹝炮末﹞靑黛﹝各一錢﹞全蠍﹝十四个﹐焙漧﹞上件七味同研細﹐方入砂子令勻﹐浸﹐蒸餅和爲劑﹐丸如黃米大。一歲兒服二丸﹐溫薄荷湯下﹐不計時候服。

長沙醫者鄭愈傳問命散治小兒急驚發搐。

蜈蚣﹝一條﹞白僵蠶﹝直者﹐比蜈蚣長﹞上件爲末﹐男左女右﹐鼻內搐一字。

《聖惠》灸法﹕小兒急驚風﹐灸前頂一穴﹐三壯﹐在百會前一寸。若不愈﹐須灸兩眉頭及鼻下人中一穴﹐炷如小麥大。

卷第九

慢驚風第三《聖惠》論﹕夫小兒慢驚風者﹐由乳哺不調﹐臟腑壅滯﹐內有積熱﹐爲風邪所傷﹐入舍於心之所致也。其候﹕乍靜乍發﹐心神不安﹐嘔吐痰涎﹐身體壯熱﹐筋脈不利﹐睡臥多驚﹐風熱不除﹐變化非一﹐進退不定﹐荏苒經時﹐故名慢驚風也。宜速療之。

茅先生論﹕小兒生下有中慢驚風者﹐雙目上視﹐雙手搐搦﹐上喘﹐喉中涎響﹐乍靜乍發﹐心神恍惚﹐不記人事。此候因驚橫心捨而成﹔有因吐瀉而成﹔有大患痢而成﹔有久瀉痢後脾虛﹐風邪所幹﹐乘虛致此者。如見此候﹐急用小便和酒調睡驚膏﹝方見本門中﹞一服﹐須臾搐定﹐卽吐兩盞以來靑沫粘涎﹐或三﹑五盞以來﹐方得少蘇﹐急進勻气散兩服﹝方見胃气不和門中﹐﹞喉中由有一﹑二分余涎﹐卽下朱砂膏﹝方見驚積門中﹞﹐次日下醒脾散三服﹑﹝有二方﹕一方見胃气不和門﹔一方見慢脾風門中。﹞鎭心丸兩服﹝方見一切驚門中﹞。若伏熱不退﹐卽下大附散﹝方見本門中﹐﹞三日內卽安。如見背母﹐搖頭﹐噓舌退場門﹐咬奶﹐眼障淚出﹐偏搐﹐死候也﹐不治。

錢乙論﹕慢驚因病後或吐瀉﹐脾胃虛損﹐徧身冷﹐口鼻气出亦冷﹐手足時螈﹐昏睡﹐睡露睛﹐此無陽也﹐栝蔞湯主之﹝方見本門中﹞。凡急慢驚﹐陰陽異證﹐切宜辯而治之﹐急驚合涼瀉﹐慢驚合溫補。世間俗方多不分別﹐誤小兒甚多。又小兒傷於風冷﹐病吐瀉﹐醫謂脾虛﹐以溫補之﹐不已﹐復以涼藥治之﹐又不已。謂之﹕本傷風﹐醫亂攻之﹐因脾气卽虛﹐內不能散﹐外不能解﹐至十餘日﹐其證多睡﹐露睡睛﹐身溫﹐風在脾胃﹐故大便不聚而爲瀉﹐當去脾間風﹐風退則利止。宣風散主之﹝方見本門中﹞。後用使君子丸補其胃﹝方未見﹞。亦有諸吐痢久不瘥者﹐脾虛生風而成慢驚。

錢乙論﹕陰癇壞病云﹕東都王氏子吐瀉﹐諸醫藥下之至虛﹐變慢驚。其候﹕睡露睛﹐手足螈而身冷。

錢曰﹕此慢驚也﹐與栝蔞湯﹐其子胃气實﹐卽開目而身溫。王疑其子不大小便﹐令諸醫以藥利之﹐醫畱八正散等﹐數服不利﹐而身復冷。令錢氏利小便﹐錢曰﹕不當利小便﹐利之﹐必身冷。王曰﹕已身冷矣。因抱出﹐錢曰﹕不能食而胃中虛﹐若利大小便﹐卽死﹐久卽脾腎俱虛﹐當身冷而閉目﹐幸胎气實而難衰也。錢用益黃散﹝方見胃气不和門中﹞﹑使君子丸四服﹝方未見﹞。令微飲食﹐至日午﹐果能飲食。所以然者﹐謂利大小便﹐脾胃虛寒﹐當補脾﹐不可別攻也。後又不語﹐諸醫作失音治之。錢曰﹕旣失音﹐何開目而能飲食﹐又牙不噤而口不緊也。諸醫不能曉﹐錢以地黃丸補腎﹝方見虛寒門中﹞。所以然者﹐用淸藥利小便致脾腎俱虛﹐今脾已實﹐腎尙虛﹐故補腎必安。治之半月而能言﹐一月而痊也。

錢乙論﹕慢驚得於大病之餘﹐吐瀉之後﹐或誤取轉致脾胃虛損﹐風邪乘之﹐﹝凡小兒吐瀉不止﹐卽成慢驚﹐宜速治﹞。

似搐而不甚搐﹝此名螈﹞﹐似睡而精神慢﹐四肢與口中气皆冷﹐睡露睛﹐或胃痛而啼哭如邪聲﹐此證已危。蓋脾胃虛損故也。

張渙論﹕小兒急驚風不除﹐進退不定﹐荏苒經時﹐乍靜乍發﹐嘔吐痰涎﹐潮搐甚者﹐名慢驚風病﹐宜速療之。

《祕要指迷》論﹕凡小兒初生下﹐不問日數或忽患慢驚﹐醒後四肢厥冷﹐不知人事﹐但心中微暖。卽用側子湯服。

《五關貫眞珠囊》小兒慢驚風候﹕凡慢驚風﹐身體不大熱﹐似困而不睡﹐間驚哭不止﹐不肯食乳。此爲慢驚風之候﹐困風盛而生也。

茅先生小兒受慢驚風候歌﹕眼睛上視是風驚﹐手足頻頻搐不定。喉內涎鳴先取轉﹐化涎不下請量情。

茅先生小兒慢驚死候歌﹕慢驚風候實難醫﹐徧體昏沈壯熱時﹐睡臥多驚心不穩﹐手牽腳搐喘相隨。荏苒時多爲此候﹐速令下藥莫遲疑。

《玉訣》小兒慢驚虛風候歌﹕長噓嚙齒面靑黃﹐乳涎髙胃气傷﹐風盛涎髙生搐搦﹐瀉痢頻頻色不常。

此患先調其气﹐後退驚風﹐次下涎﹐調臟腑。卽無誤也。

《石壁經》三十六種慢驚將發候歌﹕未發驚時先好睡﹐﹝四十八候云﹕未發慢驚先重睡﹞。睡中吐舌又搖頭﹐面靑睹發如鍼立﹐﹝《鳳髓經》云﹕驚發麵紅毛髮立。﹞壯熱通身腳似鉤。﹝《鳳髓經》四十八候云﹕更加手足一如鉤。此候多因傷寒失治或奶母動作不定﹐是致發熱或作吐瀉﹐又復被寒邪苦楚﹐漸漸多睡﹐少汗﹐不食乳﹐手足軟弱﹐或卽曲硬﹐此當出汗﹐醒脾去風卽愈。﹞吐乳作腥生气息﹐額中千顆汗珠流﹐通腸表汗兒當瘥﹐若取之時瀉不休。﹝仍須先汗後下﹐其下旋旋﹐下之不可太猛﹐並兩少溫藥生胃气。﹞此病冷气傷﹐腠理不通﹐蘊結爲大患﹐未發先困﹐及發麵靑﹐頭額有汗﹐吐乳鮏臭。若有此疾﹐先解表﹐後用螂丸﹝方見一切痢門中﹞一﹑二服。肥大者﹐微與下﹐次調气卽安。如此不退﹐成慢脾風也。

《鳳髓經》與此歌亦同﹐有注云﹕先與HT煎散表﹝方見夾驚傷寒門中﹞﹐次烏犀膏散﹝方見急慢驚風門中。﹞《石壁經》三十六種慢驚正發候歌﹕惡心才作便生驚﹐吐瀉頻頻气上侵﹐舌赤唇紅雙眼閉﹐﹝《鳳髓經》此三句云﹕吐瀉才生便惡心﹐霍亂吐乳汗柑侵﹐舌出唇緋雙目閉。﹞搖頭髮直一如鍼。﹝此候亦主困傷﹐寒气已表發﹐毒瓦斯內淫傷於胃經﹐內熱初感﹐所以多吐﹐或瀉﹐渴不止。失治則主多困﹐困重則發搐﹐不至大﹐旣緊﹐只是或時發手足微動﹐柰半月十日不愈﹐亦不能絕﹐多無汗﹐徧身漧燥。當醒脾發汗去驚。﹞悶生气急搐雙脇﹐口白生瘡命不任﹐此候未生宜早治﹐涎潮肺腑更難禁。﹝《鳳髓經》此一句乃云﹕有瘡胃閉命沈沈。若气急則兩脇微動﹐動則气短而喘也。更一句﹐用冷藥太甚﹐逼毒瓦斯傷脾胃損﹐致令口中有瘡出﹐若赤﹐猶可治。白瘡滿口如珠子者﹐目直視﹐睛不轉﹐滿面黑色無光﹐必死。﹞《鳳髓經》此一篇云﹕小兒吐瀉後成慢驚風﹐慢脾風。仍注云﹕如口未生瘡﹐不妨先與白鶴丹﹝方見本門中﹐﹞次神白散﹝方見多睡門中。﹞《小兒形證論》四十八候﹕吐瀉傳慢驚歌後說云﹕此候發時先吐逆﹐醫人不識﹐卻將調榮衛藥與服﹐致令口生瘡成惡候﹐先將丸﹝方見一切癇門中﹞下胸膈風涎﹐不吐後調气。

《惠眼觀證》說云﹕慢驚形候﹐乍靜乍發﹐或吐或瀉﹑或因著撲﹐或以患痢﹐脾胃乘虛而作﹐若見肉暈﹐啼聲有淚﹐手足微微掣動﹐急下慢脾湯藥及以湯丸利之。﹝方見急慢驚風門中。﹞至次日﹐調气﹐兼進醒脾平胃化涎湯藥調理。若先潮熱﹐後口相牽一邊﹐手足只搐一邊﹐喉中作拽鋸之聲﹐不啼﹑無淚﹐此候不可治﹐三日中死﹐死後眼生障膜而五臟絕也。

長沙醫者李剛中說云﹕陰靜而緩﹐陰慢而遲。錢述慢驚得於大病之餘﹐吐瀉之後﹐或誤服冷藥﹐取轉而腸胃虛弱﹐風邪乘之﹐似搐而不甚搐﹐似睡而露睛﹐手足螈﹐或作鴉聲者﹐此證已危﹐蓋脾胃虛損故也。是足太陰脾﹑足陽明胃表裏俱虛﹐相合受病﹐風淫所勝也。人皆以胃气爲本。胃者﹐水谷之海﹐脾之大源﹐乘納水谷﹐淸者爲榮﹐濁者爲衛﹐脾气像土而居中洲﹐气血循環﹐以灌四傍。令小兒气血未定﹐五臟方成﹐復因乳哺不調﹐冷熱相搏而致吐瀉﹐久而不瘥﹐脾胃俱虛﹐風邪內乘﹐故面靑﹐昏睛睡﹐口鼻气冷﹐手足螈。醫或以鐵粉﹑水銀﹑龍腦﹑朱砂之類﹐是抱薪而投火也。故錢用靑州白丸子末﹑金液丹末量以輕重﹐參以分數﹐二物和合﹐米飲調之﹐以主脾胃﹐候手足溫卽漸減之﹐復投以醒脾驅風之藥。此錢之垂教龜鏡也。又有慢脾風﹐亦與慢驚相似﹐但分別輕重耳。亦由小兒脾胃俱虛﹐風邪內乘也。

《聖惠》治小兒慢驚風﹐壯熱﹐四肢拘急﹐痰涎壅滯﹐發歇不定。

白僵蠶散方白僵蠶蠍尾蟬殼﹝各微炒﹞蘆薈朱砂雄黃﹝各細研﹞五靈脂白附子﹝炮裂。以上各一分﹞蟾頭﹝一枚﹐塗酥﹐炙令焦黃﹞牛黃麝香﹝各細研﹐半分﹞辟宮子﹝二枚﹐塗酥﹐炙令黃﹞上件藥搗﹐細羅爲末﹐入研了藥﹐令勻。不計時候﹐以薄荷湯調下半錢。看兒大小﹐加減服之。

《聖惠》治小兒慢驚風﹐心胸痰涎上攻﹐咽喉如呀﹐身體壯熱﹐筋脈拘急﹐或時發渴﹐抽掣。

龍腦散方龍腦﹝細研﹐半分﹞雄黃麝香蘆薈靑黛牛黃天竺黃朱砂﹝七味並細研﹞胡黃連木香丁香熊膽犀角屑幹蠍﹝生用﹞膩粉﹝以上各一分﹞上件藥搗﹐細羅爲散﹐同研令勻。不計時候﹐薄荷湯調半錢服之。量兒大小以意加減。

《聖惠》治小兒慢驚風﹐壯熱﹐心煩﹐發渴﹐搐搦。

牛黃散方牛黃麝香雄黃蘆薈天竺黃夜明沙﹝微炒﹞犀角﹝末﹞胡黃連﹝末﹞白僵蠶﹝末。各一分﹞幹蠍﹝末﹐一分半﹞熊膽﹝半分﹞朱砂﹝半兩﹐細研﹐水飛﹞上都細研爲散。不計時候﹐以薄荷湯調半錢服之。量兒大小以意加減﹐兼用少許吹入鼻中﹐良。

《聖惠》治小兒慢驚風﹐心神煩熱﹐多驚﹐體瘦﹐四肢抽掣。

犀角散方犀角屑天麻白附子﹝炮裂﹞幹蠍﹝微炒﹞麝香牛黃﹝細研。各一分﹞朱砂﹝半兩﹐細研﹐水飛﹞膩粉晚蠶蛾﹝各半分﹞上件藥搗﹐細羅爲散。不計時候﹐煎龍膽湯﹐放溫﹐調下半錢。量兒大小以意加減。

《聖惠》治小兒慢驚風﹐發渴不止。

牛黃丸方牛黃天竺黃﹝並細研﹞犀角屑胡黃連﹝各半兩﹞芎人參﹝去蘆頭﹞白茯苓丁香鉤藤龍齒﹝細研。各一分﹞龍腦﹝半錢﹐細研﹞麝香﹝一錢﹞上件藥搗﹐羅爲末﹐用木蜜和丸如綠豆大。每服以粥飲下三丸。量兒大小以意加減。

《聖惠》治小兒慢驚風﹐或發卽戴眼向上﹐手足搐搦。

烏犀散方烏犀角﹝屑﹞驢胎耳﹝燒灰﹞幹蟾﹝燒灰﹞白僵蠶﹝微炒﹞朱砂雄黃麝香牛黃天竺黃靑黛﹝六味各細研﹞丁香﹝以上各一分﹞羌活﹝半兩﹞獨角仙﹝三枚﹐微炙﹐去翅﹑足﹞雀兒飯甕﹝五枚﹞蠶紙﹝一片﹐出子者﹐燒灰﹞上件藥搗﹐細羅爲散﹐都研令勻。不計時候﹐以溫水調下半錢。量兒大小加減服。

《聖惠》治小兒慢驚風及天。

麝香散方麝香牛黃﹝並細研﹞膩粉幹蠍白附子﹝炮裂。各一分﹞上件藥搗﹐細羅爲散。不計時候﹐以薄荷汁調下一字。量兒大小﹐加減服之。

《聖惠》治小兒一臘後月內﹐忽中慢驚風及無辜之候。

朱砂散方朱砂牛黃麝香﹝細研。各一分﹞幹蠍﹝十四枚﹐微炒﹞雀兒飯甕﹝二十七枚﹐麩炒令黃﹐去殼﹞上件藥細研爲散。不計時候﹐以乳汁調下半錢﹐薄荷湯調下亦得。更看兒大小以意加減。

《聖惠》治小兒慢驚風﹐墜涎。

眞珠丸方眞珠牛黃朱砂雄黃膩粉﹝各一分﹞上件藥都細研﹐用粳米飯和丸如黃米大。一﹑二歲兒﹐每服以薄荷湯下三丸﹐日三服。量兒大小以意加減。

《聖惠》治小兒慢驚風﹐胸膈多涎﹐迷悶﹐口噤﹐發渴﹐搐搦﹐縱睡多驚。

比金丸方牛黃麝香雄黃﹝各細研﹐一錢﹞烏犀角﹝屑﹞朱砂﹝細研﹞烏蛇肉﹝炙令黃﹞幹蠍﹝微炒﹞水銀天南星羚羊角﹝屑。各一分﹞雀兒飯甕﹝三十枚﹐內有物者﹐微炒﹞金銀箔﹝各二十一片﹐與水銀三味同研爲砂子。﹞上件藥搗﹐羅爲末﹐都研令勻﹐煉蜜和丸如綠豆大。不計時候﹐以薄荷汁下三丸。量兒大小加減服之。

《聖惠》治小兒慢驚風﹐搐搦。

天竺黃丸方天竺黃牛黃麝香朱砂﹝各細研﹐一分﹞龍腦雄黃蘆薈﹝各細研﹞胡黃連膩粉熊膽丁香木香犀角屑﹝各半分﹞雄蠶蛾﹝十四枚﹞金箔﹝十四片﹐細研﹞上件藥搗﹐羅爲末﹐都研令勻﹐煉蜜和丸如綠豆大。不計時候﹐以粥飲下三丸。量兒大小加減服之。

《聖惠》治小兒慢驚風熱﹐筋脈跳掣﹐精神昏悶﹐風涎不利﹐宜服天麻丸方天麻幹蠍﹝生﹞防風﹝去蘆頭﹞白僵蠶﹝生用﹞白附子﹝生。各一兩﹞甘艸﹝炙微赤﹐銼﹞朱砂雄黃牛黃麝香﹝各細研﹐並一分﹞上件藥搗﹐羅爲末﹐研入朱砂等四味﹐令勻﹑煉蜜和丸如綠豆大。不計時候﹐以薄荷湯化破三丸服之。看兒大小臨時加減。

《聖惠》治小兒慢驚風﹐體熱多涎﹐發渴搐搦。

靑黛丸方靑黛牛黃﹝並細研﹞蝸牛﹝炒令黃﹞白附子﹝炮裂﹞白僵蠶﹝微炒﹞胡黃連﹝各一分﹞烏蛇﹝一兩﹐酒浸﹐去皮﹑骨﹐炙令黃﹞幹蠍﹝二七枚﹐微炒﹞朱砂﹝半兩﹐細研﹐水飛過﹞麝香﹝一錢﹐細研﹞蟾酥﹝三片﹐如柳葉大﹐鐵上焙焦﹞狗膽﹝二枚﹐取汁﹞上件藥搗﹐羅爲末﹐入狗膽汁與糯米飯和丸如黃米粒大。一﹑二歲兒﹐以薄荷湯下三丸﹐日三服﹔三﹑四歲兒服五丸。

《聖惠》治小兒慢驚風及取風涎積聚。

牛黃丸方牛黃﹝細研﹞甘艸﹝炙微赤﹐銼﹞黃連﹝去須﹞陳橘皮﹝湯浸﹐去白瓤﹐焙﹞天南星白附子﹝並炮裂﹞黑附子﹝炮裂﹐去皮﹑臍﹞幹蠍﹝微炒﹞半夏﹝湯洗七徧﹐去滑﹞砂朱砂﹝各細研﹞犀角屑﹝各一分﹞麝香﹝細研﹐半分﹞水銀﹝燒棗瓤一處﹐別研﹐星盡﹞硫黃﹝細研。各半兩﹞金箔﹝二十片﹐細研﹞巴豆﹝十枚﹐去皮﹑心﹑膜﹐別研﹐壓去油﹞上件藥搗﹐羅爲末﹐都研令勻﹐以麵糊和丸如黍米大。每服以甘艸薄荷湯下三丸至五丸。

《聖惠》治小兒慢驚風﹐兼有疳气﹐壯熱及乳哺減少。

丁香丸方母丁香﹝半錢﹞胡黃連膩粉蘆薈雄黃牛黃鉛霜﹝四味並細研。以上各半分﹞朱砂麝香靑黛天竺黃﹝各細研﹞蠍梢﹝微炒﹞白附子﹝炮裂。以上各一分﹞上件藥搗﹐羅爲末﹐取五月五日粽子尖和丸如綠豆大。不計時候﹐以粥飲下三丸。量兒大小以意加減。

《聖惠》治小兒慢驚風﹐四肢拘急﹐心胸痰滯﹐身體壯熱。

朱砂丸方朱砂﹝細研﹐水飛過﹞麝香﹝細研﹞天南星白附子﹝並炮裂﹞漧薑﹝炮裂﹑銼﹞巴豆﹝去皮﹑心﹐研﹐壓去油﹐以上各半兩﹞牛黃﹝一分﹐細研﹞天麻幹蠍﹝微炒。各半兩﹞上件藥搗﹐羅爲末﹐煉蜜和丸如黍米大。每服以乳汁下一丸﹐荊芥湯下亦得。量兒大小以意加減。

《聖惠》治小兒慢驚風及天﹑驚熱。

保命丸方牛黃靑黛朱砂麝香﹝各細研﹞幹蠍白僵蠶蟬殼﹝各微炒﹞白附子天南星﹝各炮裂﹞犀角屑天漿子﹝麩炒令黃﹐去殼﹞天麻﹝以上各一分﹞蟾酥﹝半分﹐研入﹞上件藥搗﹐羅爲末﹐用豬膽汁和丸如綠豆大。不計時候﹐用薄荷湯下三丸﹐又以水化二丸﹐滴入鼻中﹐令連連嚏﹐後再服。更在臨時﹐量兒大小增減。

《聖惠》治小兒慢驚風﹐搐搦﹐發渴不定﹐喉中涎聚﹐時作聲﹐漸覺虛羸﹐不下乳食﹐眼澀多睡。

朱砂丸方朱砂﹝細研﹐水飛過﹞雄黃﹝細研﹞幹蠍﹝微炒﹞水銀﹝以鉛一分結爲砂子。各半兩﹞牛黃龍腦砂﹝各細研﹞膩粉﹝以上各一分﹞上件藥﹐先研水銀砂子令細﹐與諸藥同研﹐入棗肉和丸如綠豆大。百日以上兒以薄荷湯下一丸﹔一歲兒兩丸﹔二﹑三歲兒三丸。取下粘涎﹑惡物爲效。此藥慢善不瀉﹐但是虛困瘦悴﹐宜與服之﹐神效。

《聖惠》治小兒慢驚風﹐精神昏迷﹐痰涎逆上﹐咽喉中作聲﹐有時口噤﹐發渴搐搦。

如聖丸方牛黃﹝二錢﹞朱砂龍齒﹝三味﹐並細研﹞犀角屑雄黃人參﹝去蘆頭﹞白茯苓鉤藤羌活﹝各一分﹞麝香﹝一錢﹐細研﹞蟬殼﹝二七枚﹐微炒﹞甘艸﹝半分﹐炙微赤﹐銼﹞上件藥搗﹐羅爲末﹐入研了藥﹐同研令勻﹐以棗肉和丸如綠豆大。不計時候﹐煎犀角湯化下三丸﹐量兒大小以意加減。

《聖惠》治小兒慢驚風﹐面靑口噤﹐四肢拘急。

七聖丹方朱砂牛黃﹝並細研﹞羌活﹝各一分﹞麝香﹝一錢﹐細研﹞白僵蠶蠍尾﹝各七枚﹐微炒﹞天南星﹝半兩﹐炮裂﹞上件藥搗﹐羅爲末﹐用棗肉和丸如綠豆大。不計時候﹐以薄荷湯下三丸。看兒大小加減服之。

《聖惠》治小兒慢驚風﹐多涎昏悶﹐或口噤搐搦﹐發歇作時。

保生丹方朱砂﹝細研﹐水飛過﹞天麻白附子﹝炮裂﹞白僵蠶﹝微炒﹞幹蠍﹝頭﹑尾全者﹐微炒。各半兩﹞漧薑﹝炮裂﹐銼﹞牛黃麝香﹝並細研。各一分﹞上件藥搗﹐羅爲末﹐入研了藥﹐同研令勻﹐煉蜜和丸如麻子大。不計時候﹐以金銀湯下三丸。量兒大小以意加減。

《聖惠》治小兒慢驚風﹐搐搦﹐吐涎。

烏犀丸方烏犀角﹝屑﹞羚羊角﹝屑﹞麝香蘆薈雄黃朱砂牛黃﹝五味並細研﹞胡黃連丁香半夏﹝漿水一升﹐煮盡爲度﹐切破﹐曬漧。各一分﹞龍腦﹝一錢﹐細研﹞天南星﹝一兩﹐用酒一升﹐煮盡爲度﹐切破﹐曬漧﹞上件藥搗﹐羅爲末﹐入研了藥﹐更研令勻﹐銚子內火上化石腦油和丸如綠豆大。不計時候﹐以溫酒化下一丸﹐金銀薄荷湯下亦得。

《聖惠》治小兒慢驚風﹐四肢搐搦。

五靈脂丸方五靈脂附子﹝生用﹐去皮﹑臍﹞天南星幹蠍﹝各生用﹐一兩﹞蟬殼﹝半兩﹐生用﹞上件藥搗﹐羅爲末﹐以釅醋二大盞﹐以藥末一兩同煎成膏﹐入余藥末和丸如綠豆大。未盈月兒以乳汁化破一丸服﹐二歲以下二丸﹐漸大以意加之。鼻上汗出爲效。

《聖惠》治小兒慢驚風﹐壯熱﹐手足拘急。

龍齒丸方龍齒朱砂﹝細研﹞白芥子﹝微炒﹞水銀﹝各一分﹞金銀箔﹝各二十片﹐與水銀三味同結爲砂子﹞麝香﹝細研﹞阿魏﹝面裹﹐煨面熟爲度。各一錢﹞上件藥搗﹐羅爲末﹐都研令勻﹐煉蜜和丸如黍米大。每服以溫酒下三丸。量兒大小以意加減。

《聖惠》治小兒慢驚風﹐多涎﹐腹脹﹐發渴﹐搐搦。

萬靈丹方牛黃﹝細研﹐一錢﹞麝香熊膽膩粉﹝並研入﹞木香﹝各半錢﹞朱砂﹝一分﹐細研﹞幹蠍﹝五枚﹐微炒﹞巴豆﹝二枚﹐去皮﹑心﹐生研﹞白附子﹝三枚﹐炮裂﹞蟬殼﹝七枚﹐微炒﹞上件藥搗﹐羅爲末﹐都令研勻﹐煉蜜和丸如黍米大。每服以薄荷荊芥湯下三丸。量兒大小加減服之。

《聖惠》治小兒慢驚風﹐痰涎壅悶﹐發渴搐搦。

回生丹方白附子天南星﹝各炮裂﹞白僵蠶﹝微炒﹞天麻桃膠﹝以上各一分﹞上件藥搗﹐羅爲末﹐以爛飯和丸如黍米大。每服以溫薄荷酒下三丸。量兒大小加減服之。

《聖惠》治小兒慢驚風及天﹑夜啼。

返魂丹方蝙蝠﹝一枚﹐去翼﹑腸﹑肚﹐炙令焦黃﹞人中白﹝細研﹞幹蠍﹝微炒。各一分﹞麝香﹝細研﹐一錢﹞上件藥搗﹐細羅爲散﹐入研了藥﹐同研令勻﹐煉蜜和丸如綠豆大。每服以乳汁研下三丸。量兒大小﹐加減服之。

《聖惠》治小兒慢驚風及疳熱。

龍腦丸方腦麝朱砂牛黃天竺黃雄黃﹝六錢﹐並細研﹞丁香﹝末﹞犀角﹝末。以上各一分﹞蟾酥﹝半分﹐研入﹞上件藥都研令勻﹐用豬膽一枚﹐別入黃連末一分﹐入在豬膽內﹐系卻﹐以漿水一碗入銚子內﹐煮盡取出﹐與藥末和丸如黍米大。一﹑二歲兒以溫水下一丸。欲喫﹐先用一丸子研破﹐吹入鼻中﹐得嚏爲效。

《聖惠》治小兒慢驚風及天﹑熱疳﹑心驚悸等。

玉液丹方白附子白僵蠶﹝各生用﹞赤箭膩粉﹝以上各一分﹞上件藥以三味搗﹐羅爲末﹐入膩粉同研令勻﹐煉蜜和丸如麻子大。一﹑二歲兒﹐每服以熟水下三丸﹐三﹑四歲每服五丸﹐日二﹑三服。量兒大小以意加減。

《聖惠》治小兒慢驚風﹐發渴不定。

天漿子丸方天漿子﹝麩炒令黃﹐去殼﹞蟬殼﹝微炒。各二七枚﹞棘刺﹝三七枚﹐微炒﹞蠶紙﹝二張﹐燒灰﹞防風﹝一兩﹐去蘆頭﹞朱砂麝香﹝各細研﹐一分﹞上件藥搗﹐羅爲末﹐都研令勻﹐煉蜜和丸如麻子大。一﹑二歲兒每服五丸﹐連夜三服。量兒大小以意加減。

《聖惠》治小兒慢驚風﹐搐搦﹐煩熱。

犀角丸方犀角﹝屑﹞麝香牛黃靑黛﹝各細研﹞地龍﹝微炙。各一分﹞天漿子﹝麩炒﹐去殼﹞蟬殼﹝微炙。各二七枚﹞烏蛇﹝酒浸﹐去皮﹑骨﹐炙令黃﹞朱砂﹝細研﹐水飛過﹞防風﹝去蘆頭。各半兩﹞蠶紙﹝一張﹐燒灰﹞蟾酥﹝半錢﹐鐵器上焙過﹐研﹞上件藥搗﹐羅爲末﹐入研了藥﹐都研令勻﹐煉蜜和丸如黍米大。每服以溫薄荷湯下二丸。先研一丸﹐著新汲水化﹐滴在鼻中﹐得嚏爲效。量兒大小加減服之。

《聖惠》治小兒慢驚風﹐上膈多涎﹐精神昏悶。

麝香丸方麝香﹝細研﹞半夏﹝湯洗七次﹐去滑。各一分﹞白附子﹝炮裂﹞牛黃﹝細研﹐各半兩﹞犀角屑﹝三分﹞豬膽﹝一枚﹐幹者﹞蟾酥﹝如柳葉大二片﹐鐵器上焙﹞天漿子﹝十枚﹐麩炒令黃﹐去殼﹞上件藥搗﹐羅爲末﹐用麵糊和丸如黍米大。一﹑二歲兒每服五丸。未瘥﹐頻服。量兒大小以意加減。﹝與急驚風門中《聖惠》天漿子丸味同﹐而分兩不同。﹞《聖惠》治小兒慢驚風。

天南星煎丸方天南星﹝細銼﹐以水二盞﹐微火煎至半盞﹐去滓﹐重煎如膏﹐元諸藥末﹞天麻﹝各一兩﹞白附子﹝半兩﹐炮裂﹞上件藥搗﹐羅爲末﹐以天南星煎和丸如綠豆大。三﹑五歲兒﹐每服以薄荷湯下二丸﹔五﹑六歲兒每服三丸﹐日再服。量兒大小﹐以意加減服。

《聖惠》又方雀兒飯甕﹝有虫者﹞白僵蠶幹蠍﹝二味微炒。各三枚﹞上件藥搗﹐細羅爲末。每服以麻黃湯調下一字﹐日三服﹐汗出爲效。三歲以上卽加之。

《博濟方》治小兒慢驚﹐墜涎﹑安虫。其狀多因久患脾胃虛弱﹐風邪中入而作此疾。

桃紅丸綠礬﹝一兩半﹞赤腳烏﹝半兩﹞上件二味同爲細末﹐作稠麵糊爲丸如綠豆大。每服用溫米飲下三丸﹐次喫補虛丸。

《博濟方》補虛丸新羅白附子﹝湯洗﹐去皮﹞大半夏﹝各一兩﹞上件二味各用白湯浸三日﹐每日換水三度﹐取出焙榦爲末﹐以生薑自然汁﹐著兩錢薑末煮糊﹐和爲丸如綠豆大。每服三丸﹐溫粟米飲下。

《博濟方》治小兒慢驚風﹑搐搦及天似癇者。

牛黃朱砂丸牛黃﹝半錢﹞朱砂﹝一錢﹞蠍梢﹝二七枚﹞麝香﹝半兩﹞黑附子尖﹝三个﹞雄黃﹝少許﹞巴豆﹝一粒好者﹐燈上燒令皮焦﹐剝去皮﹐用肉﹞上件七味一處研﹐令勻如粉﹐以寒食蒸餅和爲丸如蘿卜子大。濃煎荊芥湯下一丸﹐以衣被蓋﹐少時汗出。

如天﹑搐搦﹑開口不得者﹐便用苦柳蒸蒜﹐入鹽同杵﹐塗藥一丸在兒後心上﹐以前蒜蒸下餅子﹐蓋之。用手帛子系定。更服一丸化破﹐入麝香少許﹐以前湯下之。覺口內蒜气﹐渾身汗出﹐立瘥。須用端午日合。忌雞﹑犬﹐婦人見。

《博濟方》治小兒體熱﹐忽發吐逆﹐夜多驚啼﹐荏苒不解﹐或泄或祕﹐變成慢驚﹐或爲疳疾等狀。定搐搦﹐療疳病﹐墜痰涎﹐鎭心神。

如聖靑金丹龍腦﹝一錢﹞麝香膩粉﹝各一分﹞香墨﹝一錢半﹞使君子﹝兩个﹐以白面裹﹐慢火煨令面熟﹞白面﹝三錢﹞靑黛﹝二錢﹞金銀箔﹝各一十片﹐如無少用﹞上件九味同研令細﹐滴井花水和丸如雞頭大。患慢驚用冷薄荷水化下一丸﹐服訖﹐須臾便睡﹐睡覺立愈﹐後更服三﹑兩服。如些小驚著及急驚﹐只服半丸以下。慢驚隨大便取下涎一合以來。神效。

《養生必用》治小兒陰癇﹐多睡﹐手足冷﹐時螈﹐且視乳食不進。

鉤藤飲子澤方鉤藤鉤子﹝三分﹞白僵蠶﹝去絲﹑嘴﹐炒﹞芎蟬蛻﹝去頭﹑翅﹑足﹐炙﹞蛇蛻﹝炙﹞甘艸﹝炙。各一分﹞蜣螂﹝去頭﹑翅﹑足﹐炙﹐三枚﹞上爲末﹐藥二錢﹐水一盞﹐姜五片﹐煎至七分﹐去滓。量與服﹐一服作三﹑四次灌。若審是陰癇﹐卽以藥二錢﹐炮過﹑去皮﹑臍附子指面大﹐根據前煎﹐溫服﹐日三夜二。

《養生必用》治小兒陰癇﹐體熱﹐虛瘠﹐多睡方。

烏蛇﹝酒浸軟﹐去皮﹑骨﹐取肉焙﹞蠍梢白僵蠶﹝去絲﹑嘴﹑銼﹐微炒﹞白附子靑黛﹝以上各一分﹞蜣螂﹝五枚﹐去頭﹑翅﹑足﹑炙令焦﹞蟾酥﹝二皂子大﹞上爲細末﹐蜜丸桐子大。湯浸大葉薄荷水化半丸﹐灌兒鼻中﹐候嚏﹐方可醫。用金銀湯化一丸﹐溫服﹐日二﹑三。

古方至聖來復丹治小兒慢驚云﹕此藥二气配﹐類陰陽均平﹐非獨陰獨陽﹐有天地中和之气﹐可熱可冷﹐可緩可急。治人陰陽不調﹐冷熱相制﹐榮衛差錯﹐心腎不升降﹐水火不交養﹔丈夫﹑女人﹐老壽﹑稚嬰﹐危急證候﹐並可救治。但一點胃气在﹐無不獲安。邪熱炎上﹐煩躁﹐一服定﹔冷气攻﹑注痛﹐一服定﹔患膈痞﹐寒熱不可忍﹐腎邪攻脇﹐注痛不可轉動者﹐一服定﹔諸霍亂﹐吐瀉水谷﹐湯藥不住﹐一服定﹔大段吐逆﹐手足逆冷﹐腳轉筋﹐兩服定﹕暖气復生﹐著熱煩躁﹐昏塞旋倒﹐不省人事﹐一服定蘇。以上病證﹐並不超時見效。

若瀉痢﹐不問赤白冷熱﹐量患淺深。與服非時﹐吐逆气痞﹐食飲不下。以上病每服二十粒﹐並早晨粥飲下﹔甚者三十粒﹑輕者十五粒﹐童稚十粒﹐嬰兒三﹑五粒﹐新生一﹑二粒﹐化破。小兒因驚成癇﹐發渴多日﹐變成虛風﹐作慢驚者﹐三粒﹑五粒並喫﹐兩服定慢驚。本非气衰也﹐若已絕者﹐亦一時暫生﹐終不救。胃气在﹐𨿽困﹐無不救者﹐大人亦然。但是臟腑病﹐一切危急不識證候者﹐此藥非與常藥一同﹐乃靈聖救人之寶﹐其色隨四時變動﹐深宜寶祕﹐勿輕妄傳﹐甚妙﹐不可具述。列方於後﹕靈脂靑皮硫黃硝石﹝於瓷器內﹐文武火消﹐令勻﹐勿令太過﹐研細﹐慢火炒黃色﹞陳皮﹝不去白。各二兩﹞太陰玄精石﹝一兩﹞上件爲末﹐水煮麵糊爲丸如梧桐子大﹔小兒如麻子。看大小加減服之。

茅先生小兒慢驚風睡驚膏方靑黛﹝末﹐好者半錢﹐次一錢匕﹞全蠍﹝二七个﹞川巴豆﹝七片﹐湯浸﹐去皮﹑心﹑膜﹔又用冷水浸一宿﹐紙揩漧﹞輕粉﹝重半錢﹞水銀﹝重一錢﹞上以棗肉四个﹐研殺水銀星盡﹐可入前藥﹐都爲末﹐研成膏﹐用單裹角﹐周歲用丸如此○大。看兒大小加減用之。用童子小便和酒﹐磨此藥灌下。如兒子牙噤﹐口不開﹐卻將藥三﹑二滴﹐滴入鼻中﹐其口自開﹐便灌下藥﹐不久﹐通下涎來。便根據形候﹐次看病用藥。

茅先生小兒慢驚風﹐下涎後﹐伏熱不退。

回陽大附散退伏熱方。

大附子﹝炮﹞人參前胡桔梗﹝去蘆頭。各半兩﹞木香﹝一分﹞上爲末。每服半錢﹐用姜湯調下。

錢乙栝蔞湯治慢驚方。

枯簍根﹝末﹐二錢﹞白甘遂﹝末﹐一錢﹞上同於慢火上炒焦黃﹐研勻。每服一字﹐煎麝香薄荷湯調下﹐無時。

錢乙宣風散治慢驚方。

檳榔﹝二个﹞橘皮甘艸﹝炙。各半兩﹞牽牛﹝四兩﹐半生用﹐半炒熟﹞上爲細末。三﹑二歲蜜湯調下半錢以上﹑一錢﹐食前。

錢乙溫白丸治小兒脾气虛困﹐泄瀉﹑瘦弱﹐冷疳﹐洞利﹐及因吐瀉﹐或久病後成慢驚﹐身冷﹑螈方天麻﹝生﹐半兩﹞白僵蠶﹝炮﹞白附子﹝生﹞幹蠍﹝去毒﹞天南星﹝銼﹑湯浸七次﹐焙。各一分﹞上同爲末﹐湯浸寒食麵爲丸如綠豆大﹐丸了﹐仍於寒食麵內養七日﹐取出。﹝末及養七日﹐合成便服之。﹞每服五﹑七丸至三﹑二十丸﹐空心﹐煎生薑米飲。漸加丸數﹐多與服。

錢乙治小兒吐瀉﹐或誤服冷藥﹐脾虛生風成慢驚方。

大天南星﹝一个﹐重八﹑九錢以上者良﹞上用地坑子一个﹐深三寸許﹐用炭火五斤燒通赤﹐入好酒半盞在內﹐然後入天南星﹐卻用炭火三﹑兩條﹐蓋卻坑子﹐候天南星微裂﹐取出﹐銼碎﹐再炒勻熟﹐不可稍生﹐於冷﹐爲細末。每服半錢或一字﹐量兒大小﹐濃煎生薑防風湯﹐食前調下﹐無時。

錢乙又方半夏﹝一錢﹐湯洗七次﹐薑汁浸半日﹐曬漧﹞梓州濃朴﹝一兩﹐細銼﹞上件米疳三升同浸一百刻﹐水盡爲度﹐如百刻水未盡﹐少加火熬幹﹐去濃朴﹐只將半夏研爲細末。每服半字﹑一字﹐薄荷湯調下。無時。

錢乙鉤藤飲子治吐利﹑脾胃虛風﹑慢驚方。

鉤藤﹝三分﹞蟬殼防風﹝去蘆頭﹐切﹐焙﹞人參﹝切去須﹐焙﹞麻黃﹝去節﹐秤﹞白僵蠶﹝炒黃﹞天麻蠍尾﹝去毒﹐炒。各半兩﹞甘艸﹝炙﹞川芎﹝各一分﹞麝香﹝一錢﹐別研入﹞上同爲細末。每服二錢﹐水一盞煎至六分﹐溫服。量多少與之。寒多者加附子末半錢﹐無時。

錢乙羌活膏治脾胃虛﹐肝气熱盛生風﹐或取轉過﹐或吐瀉後爲慢驚者。亦治傷寒﹐用無不效。

羌活﹝去蘆頭﹞川芎人參﹝切去須﹞赤茯苓﹝去皮﹞白附子﹝炮。各半兩﹞天麻﹝一兩﹞白僵蠶﹝酒浸﹐炒黃﹞幹蠍﹝去毒炒﹞白花蛇﹝酒浸﹐取肉﹐焙漧。各一錢﹞川附子﹝炮﹐去皮臍﹞防風﹝去蘆頭﹐切焙﹞麻黃﹝去節﹐秤。各三錢﹞豆蔻肉雞舌香﹝母丁香也﹞藿香葉沈香木香﹝各二錢﹞輕粉﹝一字﹞珍珠﹝末﹞麝香牛黃﹝各一錢半﹞龍腦﹝半字﹞雄黃辰砂﹝各一分。以上七味各別研入﹞上同爲細末﹐熟蜜丸劑﹐旋丸大豆大。每服一﹑二丸﹐食前﹐薄荷湯或麥門冬湯溫化下。實熱﹑急驚勿服﹐性溫故也。服無時。古今論雞舌香者﹐同異紛紛﹐或以爲番棗核﹐或以爲母丁香﹐互相排抵﹐竟無定說。

孝忠以謂最爲易辧﹐所以久無定說者﹐惑於其名耳。古人命藥﹐多以其形似者名之﹐如烏頭﹑狗脊﹑鶴虱之類是也。番棗核﹑母丁香本二物﹐以其皆似雞舌﹐故名適同。凡藥物名同實異﹐如金櫻﹑地錦之類﹐不足怪也。如雞舌香二種﹐各有主療。番棗核者﹐得於乳香中﹐今治傷折藥多用之。母丁香﹐卽丁香之老者﹐極芳烈﹐古人含雞舌香乃此類也﹐今治气﹑溫中藥多用之。所謂最爲易辧者﹐如此。

張渙麝香餅子方治慢驚﹐因吐痢生風﹐及心肺中風﹐尢宜服之。

川烏頭﹝炮﹐去皮﹑臍﹞天南星﹝炮﹞幹蠍梢白花蛇﹝酒浸一宿﹐去皮﹑骨﹐焙漧。各半兩﹞幹赤頭蜈蚣﹝二條﹐酒浸酥﹐炙黃﹞以上並搗﹐羅爲細末﹐次用﹕朱砂﹝細研﹐水飛﹞鐵粉乳香牛黃﹝並細研。各一分﹞好眞麝香﹝半兩﹐另研﹞上件都一處研細﹐拌勻﹐酒煮白麵糊﹐候冷﹐和爲餅子如雞頭大。每服一粒至二粒﹐煎人參薄荷湯化下。

量兒大小加減。

張渙烏梢丹方治慢驚因吐利後生風﹐及心肺中風尢宜服之。

烏梢蛇﹝二兩﹐水浸﹐去皮﹑骨﹞天麻白附子幹全蠍人參﹝去蘆頭﹞半夏﹝湯洗七次﹞川附子﹝炮裂﹐去皮﹑臍﹞天南星﹝微炮﹞防風﹝銼。各一兩﹞天漿子﹝二十一个﹐微炒﹞上件十味一處用好酒浸二宿﹐取出﹐焙漧﹐搗﹑羅爲細末﹐次用水磨雄黃﹑辰州朱砂各一兩﹐同細研﹐水飛焙漧﹐同上件藥十味一處拌勻﹐入麝香二錢﹑生龍腦一錢研勻細﹐糯米飯和丸如黍米大。每服七粒至十粒﹐或十五粒﹐煎金銀薄荷湯下。神驗。量兒大小加減。

張渙螵蛸膏方治慢驚﹐久不瘥。

眞桑螵蛸﹝七个﹐炒微黃﹞天麻﹝半兩﹞白僵蠶﹝揀直者﹐微炒﹞蠍梢麻黃﹝去根﹑節。各一分﹞以上搗﹑羅爲細末。次用﹕朱砂﹝半兩﹐細研﹐水飛﹞乳香﹝一分﹐研﹞硼砂﹝研﹞麝香﹝各一錢﹞龍腦﹝半錢﹞上件都一處拌勻﹐煉蜜和成膏如雞頭大﹐用金箔裹之。每服一粒﹐煎荊芥薄荷湯化下。

張渙靑金膏方治吐利生風﹐變成慢驚。

白附子烏蛇梢肉﹝酒浸一宿﹐焙漧﹞幹蠍梢天麻靑黛﹝研。各一分﹞川附子﹝一枚﹐炮﹐去皮﹑臍﹞麝香天竺黃﹝各研一錢﹞上件先將烏蛇梢肉等五味先搗爲細末﹐次入靑黛﹑麝香﹑天竺黃三味﹐拌勻﹐煉蜜成膏如皂皂大。煎人參薄荷湯化下。

張渙大靑丹方治慢驚潮發﹐荏苒不瘥。

蠍蛸白附子白僵蠶﹝炒炙﹞木香檳榔﹝各一分﹞幹蝦蟆﹝二个﹐燒灰﹞以上搗﹑羅爲細末﹐次入﹕靑黛續隨子﹝各研一分﹞上件同諸藥一處拌勻﹐用糯米飯和丸如黍米大。每服十粒﹐點麝香薄荷湯下。量兒大小加減。

張渙寧眠散方治慢驚潮搐﹐不得安臥。

天南星﹝炮裂﹞人參﹝去蘆頭﹞白附子﹝各半兩﹞幹蠍﹝二十一个﹞幹赤頭蜈蚣﹝一條﹐酒浸﹐酥炙微黃﹞以上搗﹑羅爲細末。次用﹕乳香血竭﹝各研一分﹞上件同諸藥拌勻。每服一字至半錢﹐用好酒少許浸薄荷煎湯調下﹐每兒潮搐服之﹐得眠睡是驗。次用辰砂膏相兼服之。

張渙辰砂膏方治慢驚潮搐昏困甚者。

大附子﹝一个重六﹑七錢以上者﹐炮﹐去皮﹑臍﹐去頂﹐刻一孔竅子﹐入粉霜﹑砂霜各半錢入孔竅中﹐卻用取下附子末塡滿竅子﹐用木炭火燒存性﹐次用﹞天南星﹝半兩﹐炮裂﹞蠍梢羌活﹝各一分﹞上件同搗﹐羅爲細末。次用好朱砂半兩﹐細研﹑水飛﹐入諸藥內﹐同拌勻﹐煉蜜成膏﹐和如雞頭大。每服一粒至二粒﹐點麝香薄荷湯入酒三﹑二點同化下。

張渙寸金散方吐痢後生慢驚風及心肺中風﹐尢宜服之。

蛇頭﹝一个﹐酒浸﹐焙漧﹞幹全蠍麻黃﹝去根節。各一錢﹞赤頭蜈蚣﹝一條﹐酥炙﹞艸烏頭﹝一枚﹐炮﹐削去皮﹞上件搗﹐細羅爲末。每服一字﹐入龍腦半字﹐同溫酒調下。量兒大小加減。

張渙妙聖散治小兒慢驚風久不瘥﹐兩手搐搦不定。

幹赤頭蜈蚣﹝一條﹐蔥汁浸一日一夜﹐焙漧﹞艸烏頭尖﹝二七个﹐薄荷生薑自然汁浸一日一夜﹐焙漧﹐同搗﹑羅爲末﹞麝香﹝一錢﹞龍腦﹝半錢以上﹐二味各研細﹐入前藥拌勻﹞上件都爲末﹐拌勻。每用半字﹐以筆管吹入兒兩鼻中﹐候兩手定﹐方可兼服諸驚風藥。

《九衛生》薰陸香丸療小兒虛風﹑慢驚﹑潮搐﹑螈﹐安神魂﹐益心气方。

血竭﹝半兩﹞乳香﹝一分﹞上件同研細﹐火上炙爲丸﹐幹時﹐滴水丸如酸棗大。每服一丸﹐薄荷酒化下。兼理婦人產後血暈﹐不省人事。

《旅捨備用》鉤藤飲治小兒吐痢後﹐髒虛﹐慢驚﹐手足時螈﹐多睡﹐眼上視﹐乳食不進方。

鉤藤鉤子﹝三分﹞芎白僵蠶﹝去嘴﹑炒﹞蟬蛻﹝去足。各半兩﹞蛇皮甘艸﹝各炙一分﹞蜣螂﹝五枚﹐炙﹐去頭﹑翅﹑足﹞附子﹝炮﹐去皮﹑臍﹐半兩﹞上爲末。每服二錢﹐水一盞煎至六分﹐去滓﹐溫分三服。急驚有熱證﹐去附子不用。

《萬全方》治小兒慢驚風及天﹑驚熱。

保命丸方牛黃腦麝靑黛朱砂﹝各研﹞幹蠍白僵蠶蟬殼﹝各微炒﹞天麻白附子﹝炮﹞犀角屑天南星﹝炮裂﹞漿子﹝麩炒令黃﹐去瓤。各一分﹞蟾酥﹝半分﹐研入﹞上件搗﹑羅爲末﹐用豬膽汁和丸如綠豆大。每服三丸﹐薄荷湯下。又以水化二丸﹐滴入鼻中﹐令連連嚏後再服。更臨時量兒大小以意加減。

《萬全方》治小兒慢驚風﹐四肢搐搦。

熊膽丸熊膽五靈脂﹝別研﹐杵爲末﹐飛過﹞附子天南星幹蠍﹝三味生用。以上各半兩﹞蟬殼﹝去頭﹑足﹐生用﹐一分﹞上件搗﹐羅爲末﹐以百沸湯化熊膽﹑五靈脂二味﹐入銀器中熬成膏﹐和入余藥末﹐丸如綠豆大。未盈月兒以乳汁化破一丸﹐二歲以下二丸﹐漸大以意加之﹐汗出爲效。

《石壁經》三十六種治慢驚﹐先宜用解表散方。

荊芥杏仁﹝去皮﹑尖﹐或炒黃色﹐別研。各半兩﹞京芎﹝二錢﹞麻黃﹝去節﹞防風甘艸﹝炙。各半兩﹞赤茯苓﹝半兩或三錢半﹞上爲末。每服一錢﹐蔥白三寸﹐姜三片﹐水一盞﹐煎三﹑五沸﹐連進二服。汗出避風﹐或煎此湯調下。如常服﹐蔥湯下半錢。慢驚用平涼藥﹐便宜審細。

《石壁經》三十六種慢驚將發﹐用白術麻黃散方。

白術﹝炮﹞漧葛﹝各一分﹞麻黃﹝半兩﹐去節﹞上件爲末。每服半錢﹐荊芥湯下。服後忌衝風﹐須有汗如水出﹐再進一﹑二服。如困睡不省﹐卽宜下琥珀散。

又琥珀散方上色朱砂眞珠末芍藥鉛白霜上等分爲末。每服半錢﹐薄荷湯調下。

《石壁經》三十六種慢驚風正發﹐用治心煩﹑噦惡方。

人參甘艸﹝炙﹞木香沈香藿香葉白術﹝各一分﹞上件爲末。每服一錢﹐飯飲調下。

《鳳隨經》白鶴丹治小兒慢脾風不醒﹐四肢冷﹐不食﹐嘔逆﹐漸生風疾。

白花蛇肉﹝半兩﹐酒浸﹐去皮﹑骨﹐炙黃焦﹞白附子﹝生用兩个﹞白僵蠶﹝去絲﹞天南星﹝去皮﹐紅酒煮﹞天麻輕粉﹝各一分﹞上爲末﹐法酒煮麵糊爲丸如此○大。薄荷湯入酒一滴化下。慢驚用銀粉藥﹐宜審用之。

《惠眼觀證》甘乳散定慢驚風搐搦﹐先用乳香﹐甘遂藥壓涎﹐定搐。凡慢驚風﹐未敢下涎﹐且用此二藥煎服﹐待涎不聲﹑不搐﹐方通利。﹝其方在搐搦門。﹞白附子川烏頭﹝並燒存性。各一錢﹐先各以一兩﹐可燒得二錢﹞朱砂硼砂﹝各一錢﹞腦麝﹝各少許﹞上爲末。薄荷湯調下一錢至二錢。

國醫李安仁傳酒煎附子四神丹治小兒慢驚﹔又治一切虛冷之疾。升降陰陽﹐順正祛邪﹐消風冷痰涎﹐散結伏滯气﹐通利關節﹐破瘀敗凝澀﹐奔衝矢經之血﹐接助眞气﹐生續脈息﹐補腎經不足﹐利膀胱小腸祕積﹐固气定喘﹐止逆﹐壓煩躁﹐養胃气﹐療五臟虧損﹐下虛上壅﹐胸中痰飲﹐臍腹冷積﹐奔豚气沖上下﹐循環攻刺疼痛﹐脾寒冷汗﹐中風痿痺﹐精神昏亂﹐霍亂吐瀉﹐手足逆冷﹐陰毒傷寒﹐四肢厥逆﹐形寒惡風﹐響暗睡臥﹐乍靜乍亂。婦人產後諸血气逆潮﹐迷悶欲絕﹐赤白帶下﹐崩漏不止﹐應久新諸病未能辧別虛實﹑冷熱證候﹐用藥未效﹐悉宜此藥。分勻陰陽﹐气正﹐便遂安和。﹝至不得已詳證乃服。﹞水窟雄黃雌黃辰砂透明硫黃上四物各半斤﹐並別研﹐水飛過﹐滲幹﹐再同研勻。用燒藥合子一个﹐看大小用。臨時先以牡丹根皮燒煙燻合子﹐令釅煙气黑黃色﹐入前四物在內﹐約畱離合子口下及一指﹐以醋調臘茶作餅子蓋定﹐與口子口縫平﹐用赤石脂泥固濟合子﹐用合蓋之令巖﹐卻用紙筋﹑鹽﹑泥通裹合子﹐固濟約濃一指﹐放令極幹﹐初用炭火燒熱﹐次加少火﹐燒令通赤。常約令火五斤以來﹐漸漸添﹐火气小卻添至五斤以來﹐照顧勿令炭濃薄不一﹐可添至三秤﹐得濟﹐去火﹐漸令冷﹐入在地坑內﹐深一尺以上﹐用好黃土蓋之﹐候三日取出﹐打破合子﹐取藥﹐細研﹐約三十兩。別人﹕胡椒﹝末﹞萆撥﹝末。各七兩﹞眞赤石脂﹝末﹐三兩﹞好官桂心﹝末﹐六兩﹞附子﹝及六錢以上者﹐炮去皮﹑臍﹐取末十二兩﹐以好法酒一斗熬至三升﹐然後入附子末爲糊﹐和前藥﹞上丸如雞頭肉大﹐畱少酒膏﹐恐藥幹。候幹﹐輕病每服一粒﹐重病二粒至三粒﹐米飲湯下﹐空心食前﹐溫酒﹑鹽湯亦得。小兒吐瀉﹐慢驚﹐研一粒﹐米飲灌下。如有固冷陳寒﹐宜常久服餌﹔如病安愈﹐不得多服﹔如覺熱渴﹐卽加木香﹑桂末一錢﹐同和服之。趙丞相云﹕此方得之國醫李安仁。安仁云﹕此藥比之四神丹尢爲有造化也。

《張氏家傳》治小兒慢驚方。

活大馬閘﹝一條﹐明底﹐經三伏者中使﹞直者蜈蚣﹝一條﹐只用上截半條﹐活死皆可﹞上二味用藏瓶一个盛在內﹐泥固濟﹐火燒存性﹐殺研細﹐用麝香﹑薄荷﹑米泔水只作一服﹐立效。小兒量多少加減。

《張氏家傳》治中風及香港腳痺弱﹐不能轉側﹐兼治小兒慢驚。

小續命湯方麻黃﹝湯炮三次﹐焙榦﹞桂枝甘艸﹝炙。各半兩﹞防風﹝一分半﹞赤芍藥白術人參川芎附子﹝炮裂﹐去皮臍﹞防己黃芩﹝各一分﹞上銼如麻豆大。每服五錢﹐以水一盞半煎至一盞﹐去滓﹐取八釐淸汁入生薑汁再煎兩沸。溫服﹐日二服﹐夜二服。若柔疾﹑自汗者﹐去麻黃﹔夏間及病有熱者﹐減桂枝一半﹔冬及始春﹐去黃芩。

《張氏家傳》小兒慢驚﹑虛風。

羌活膏方羌活獨活人參茯苓防風官桂幹蠍﹝全﹞硫黃水銀﹝以上各半兩﹞麝香﹝少許﹞上件八味爲末﹐後將硫黃於銚子內熔汁﹐入水銀拌和勻﹐研爲細末﹐再研細﹐煉蜜爲膏。每服皂子大﹐荊芥湯化下。

《莊氏家傳》治小兒慢驚風﹐有虛積。

軟金丹方胡黃連﹝末﹞靑黛蘆薈香墨﹝並研。各一錢﹞膩粉﹝半錢﹞使君子﹝末﹐五个﹞天漿子﹝末﹐三个﹞麝香﹝一字﹞上件爲末﹐同研如粉﹐煉蜜爲丸如雞頭大。每服一丸﹐薄荷湯化下。

《孔氏家傳》睡驚丸治慢驚。方中有睡驚丸甚多﹐此所犯之﹐藥迥不同。

白附子﹝末﹞蟬殼﹝末。各挑一錢匕﹞天麻﹝末﹞朱砂﹝末﹞大附子﹝炮裂﹐去皮﹑臍﹐爲末﹞靑黛﹝末﹞天南星﹝以白礬湯浸一宿﹐焙榦爲末﹞雄黃﹝末﹞全蠍﹝去尖毒﹐爲末。各挑半錢七﹞麝香﹝別研﹐半字匕﹞腦子﹝一字匕﹐別研﹐入藥﹞上件一十一味同研令勻﹐入飛羅面少許﹐滴冷水爲丸如此○大。每服一丸﹐以薄荷湯磨破化下。

《孔氏家傳》硫黃丸治陰癇。有二等小兒﹕小便澀﹐則硫黃丸入一分茯苓﹔若小便不澀﹐只一味硫黃也。

《孔氏家傳》解小兒一切傷風及慢驚。

脾風膏方天麻﹝酒浸一宿﹐切﹑焙﹑爲末﹞朱砂﹝別研﹞人參﹝末﹞川芎﹝末。各一錢﹞幹蠍梢﹝炒爲末﹞白僵蠶﹝直者﹐炒爲末。各三七个﹞牛黃龍腦﹝各別研﹐一字﹞麝香﹝別研﹐半錢﹞上件九味一處又研勻﹐煉蜜爲膏。每服半皂子大﹐荊芥蔥湯化下。神妙。

《孔氏家傳》小兒慢驚﹐脾風。﹝取涎。﹞上用天南星不拘多少﹐爲末﹐用竹瀝油調下﹐喉涎自出。

《趙氏家傳》治小兒慢驚方。

上用天南星一个﹐酒浸四十九日﹐取出。用活蠍四十九个﹐逐个將天南星令蠍螫﹐至蠍困﹐卽以候徧﹐切作片子﹐慢火焙漧﹐研成末。每服一字﹐薄荷湯化下。

《趙氏家傳》羌活膏治小兒胃虛生風﹐變成陰癇﹐憂齒肉蠕﹐目澀饒睡。又療傷風壯熱﹐寒壅風熱﹐鼻塞呵欠﹐精神不爽。

羌活獨活天麻﹝炙﹞川芎人參茯苓﹝各一兩﹞幹家薄荷直僵蠶﹝炒。各半兩﹞全蠍﹝一分﹞防風﹝一兩半﹞上爲細末﹐煉蜜和成膏。每服一皂皂大﹐用荊芥﹑乳香煎湯化下。荊南太醫錢方。

《趙氏家傳》溫驚丸治小兒陰癇諸證方。

天南星﹝一个﹐炮﹞香白芷﹝如天南星﹐炙﹞京墨﹝天南星三分之一﹐燒過﹞麝﹝少許﹞上爲末﹐糊丸作小餅如○大﹐薄荷湯化下。丸了﹐外以銀箔或金箔裹之。

《吉氏家傳》治慢驚風。

牛黃膏方牛黃﹝半字﹞棘岡子﹝七十个﹐去殼﹞生朱砂﹝半錢﹞輕粉﹝一錢匕﹞上末用棘岡子肉研爲膏﹐丸如芥子大。每服三丸﹐芥菜湯下。

《吉氏家傳》治小兒慢驚﹐饒睡﹐眼不開方。

鉤藤防風﹝去蘆。各一錢﹞蟬殼﹝半兩﹞蠍梢朱砂﹝各半錢﹞麻黃﹝一分﹑去節﹞麝﹝少許﹞上件末。每服一字或半錢﹐煎薄荷湯調下。大小加減。

《吉氏家傳》治慢驚風﹐喉內有涎。

辰砂散方蛇黃﹝一个﹐火內﹐醋淬﹐用一錢﹐爲末﹞白雞糞鼠屎白丁香﹝各一錢﹐燒爲末﹞上都入乳缽內﹐研勻。每服半錢﹐麝香湯調下﹐三歲以上麝香酒調下。不過三服﹐涎必下﹐若涎不下﹐難治。

《吉氏家傳》治慢驚風﹐化涎。

牛黃散方牛黃﹝二錢﹞朱砂雄黃﹝各一錢﹞南星﹝一个﹐水二盞﹑生薑一塊﹐槌碎﹐同煮﹐去姜﹞金銀箔﹝各五片﹞輕粉﹝抄一錢匕﹞麝香﹝半字﹞上爲細末。每服一字﹐薄荷湯調下。

《吉氏家傳》治吐瀉傳成慢驚。

醒脾散方濃朴﹝一兩﹐細銼﹐用水一盞﹐砂一豆許﹐用水煮﹐取出焙漧﹐秤一錢﹞艸果子﹝一个﹐面裹煨﹐去皮及面﹞人參茯苓﹝各一錢﹞甘艸﹝炙﹞陳皮﹝去白。各半錢﹞白豆蔻﹝一个﹞上末。每服半錢﹐冬瓜子煎湯調下﹐棗湯亦得。

《陶善化傳》治小兒慢驚方。

上用貓糞少許﹐燒爲末﹐以麝少許﹐米飲下。

《趙氏家傳》治小兒慢驚。

萬安散方﹝亦治慢脾風。﹞全蠍﹝七个﹐以生薑自然汁浸﹞好朱砂﹝半錢﹐別研﹞麻黃﹝一錢﹐揀細直者﹐生薑自然汁浸﹞薄荷﹝原生者﹐以生薑汁浸開﹐每蠍一个﹐以薄荷七葉裹徧﹐以麻黃經系竹筋夾﹐炙令黃色﹞濃朴﹝二錢﹐去蘆頭﹑皮﹐生薑自然汁制﹞白術﹝一錢﹐用水七分﹐一盞銀石器熬盡水﹐片開﹐焙漧﹞上各持制了﹐爲細末﹐再入朱砂﹐研細。新生兒半錢﹐周以上一錢﹐量兒大小加減。日三服﹐並用金銀薄荷湯下。

安師傳治小兒慢驚風藥方。

上先研臘茶一誇﹐入生腦子半錢﹐以湯點八分一盞﹐用鐵杓一枚盛定﹐將蛇黃一个於火邊頃放﹐候炙極熱入杓內茶中﹐淬再三﹐至茶盡﹐研爲細末。金銀薄荷湯調下﹐一歲以下半字﹐一歲以上一字。

長沙醫者丁時發傳﹕治脾風方並歌﹕孩兒驚久積涎生﹐傳入脾家事不輕。忽發如雷風雨勢﹐去涎方可得安寧。

粉霜丸﹝慢驚用銀粉﹐須審用。﹞粉霜眞珠﹝末。各半錢﹞朱砂半夏﹝生薑汁浸。各一分﹞白附子﹝一个﹐炒﹞蠍﹝十四个﹐全者﹞水銀﹝一錢﹐結砂﹞腦麝﹝各少許﹞上件爲末﹐蒸餅心爲丸如此○大。每服三丸﹐淡姜湯吞下﹐大小加減。

長沙醫者丁時發傳治慢驚方﹕夜啼多熱無精彩﹐口沫涎生病不消﹐除病莫過靈藥治﹐睡驚丸子鎭三焦。

睡驚丸靑黛﹝三錢﹞僵蠶乳香天南星﹝各半錢﹞蠍﹝十四个﹞硼砂蘆薈﹝各一錢半﹞使君子﹝七个﹞輕粉朱砂﹝各一錢﹞龍腦薄荷﹝一分﹞京墨﹝少許﹞巴豆﹝三个﹞腦麝﹝各少許﹞上件爲末﹐蜜丸。看大小﹐金銀煎湯化下。

長沙醫者丘松年傳醒脾散治小兒慢驚﹐脾困﹐及大患後全不進乳食方。

大天南星﹝一兩﹐每一个銼作五﹑六塊﹐用生薑一兩﹐切作片﹐濃朴一兩﹐銼碎﹐水三升煮﹐令南星透﹐揀去濃朴﹑生薑﹐只用南星﹐薄切﹑焙漧﹞冬瓜子﹝一百二十粒﹐鄭愈方用三十粒﹞白茯苓﹝半兩﹞上爲細末。每服一錢﹐水半盞﹐生薑一片﹐煎三分﹐溫服。或用蟬殼煎湯調下亦得。

長沙醫者李剛中傳治小兒因虛陰證慢驚﹐或慢脾風藥方。

附子一个﹝重六錢以上或六錢者方可用﹐頂上剜一竅﹐入﹕﹞砂﹝半錢﹐在竅中﹐覆以附子末﹐塡竅令實﹐不去皮﹑臍﹑於淨地上取一竅如附子大﹐入附子在地竅中﹐以土築實﹐上以灰火一碗許蓋之﹐次以炭火三﹑五莖於灰火上﹐盤飯間﹐量附子得處爲度﹐候地冷方取出附子﹐去皮﹐同砂一處爲細末﹞防風﹝二錢半﹐爲末﹞全蠍﹝爲末﹞白僵蠶﹝直者﹐去絲﹑土﹐微炒﹐爲末。各四十九个﹞明淨乳香﹝一錢半﹐別研﹐爲末﹞上六味細末﹐和合作一處﹐入乳缽中﹐細細研極勻。周歲以下服半平錢﹔半歲以下嬰孩服一字﹔周歲以上者﹐服半平錢以上或一小平錢。量輕重加減與服。並用乳香湯調下。

長沙醫者鄭愈傳安心丸治小兒慢驚方。

附子﹝一兩﹐炮裂﹐去皮﹐臍﹞全蠍﹝半兩﹐炒﹞上件爲末﹐麵糊爲丸如黃米大﹐朱砂爲衣。每服二十丸﹐米飲下。

長沙醫者鄭愈傳治小兒慢驚方﹕附子﹝炮﹐去皮﹑臍﹞白附子﹝生﹞全蠍﹝炙熟。各一个﹞蜈蚣﹝一條﹐炙熱﹞上件爲末﹐用麻黃不計多少﹐去節﹐爲末﹐酒煮麻黃成膏﹐和藥爲丸如雞頭大。一歲一丸﹐二歲二丸﹐用溫酒化下。

長沙醫者鄭愈傳治小兒慢驚。

睡紅散方赤頭蜈蚣﹝一條﹐去足﹞蔓陀羅子﹝一个﹞天南星﹝二个﹐只取心﹐如指頭大兩塊﹞乳香﹝一塊﹐如指頭大﹞土狗子﹝去頭﹑足﹞全蠍﹝各七个﹞朱砂﹝一錢﹞腦麝﹝各少許﹞上件爲末。每服一大錢﹐分二百服﹐用金銀薄荷湯調下。

長沙醫者鄭愈傳救生散治小兒吐痢成慢驚風方。

全蠍﹝七个﹐用薄荷七葉﹐逐个裹了﹐以生薑自然汁浸﹐麻黃七條﹐候稍榦﹐系葉上﹑串上﹐炙令焦黃色﹞白術﹝塗蜜﹐炙黃﹐一錢﹞濃朴﹝一片﹐用艸三寸﹐水一盞﹐煮七沸﹐取濃朴一錢﹞人參附子﹝炮﹐去皮﹑臍。各一錢﹞上件爲末。每服半錢至一錢﹐煎靑水茄湯調下﹐或蜜丸如黃米大﹐飲湯下。

長沙醫者鄭愈傳治小兒慢驚風。

虛風湯方黑附子﹝炮﹐去皮﹑臍﹞天南星﹝大者﹐生﹐去皮。各一个﹞白附子﹝七个﹞上件爲末。每服半錢﹐水一盞﹐入蠍梢一个﹐同煎至六分﹐微熱服。

《聖惠》灸法﹕小兒緩驚風﹐灸尺澤﹐各一壯﹐在肘中橫紋約上動脈中﹐炷如小麥大。

卷第十﹝驚噤病﹞凡十二門

卷第十

一切驚第一漢東王先生論小兒驚風可醫者十一﹕非時眼﹐驚入肝。何以知在肝﹖肝主筋﹐肝受邪﹐故搐於眼。若眼赤﹐是肝之外應﹐故非時眼﹐必糞靑也。夢裏切牙﹐驚入腎。何以知在腎﹖腎主骨﹑齒也。其齒癢﹐及夜屬陰﹐乃切牙﹐故知驚入腎也。夜啼至曉﹐驚入腸。何以知在小腸﹖小腸﹐是心之腑。心屬南方丙丁火﹐陰陽相克﹐故入小腸﹐至曉乃歇。日屬陽﹐夜屬陰﹐乃相克﹐故啼爾。面靑下白﹐驚入膽。何以知在膽﹖肝屬木﹐其色靑﹐膽是肝腑﹐故面靑下白而知在膽﹐必須吐奶也。﹝下白﹐尿﹑糞白也。大抵面靑槪是寒候﹐則二便矣。﹞气喘喫水﹐驚入肺。何以知在肺﹖肺主气﹐被驚所折其气﹐卽喘。要喫水者﹐則是肺虛熱﹐故知在肺﹐要喫水也。面臉紅赤﹐驚入心。何以知入心﹖其心屬火﹐又主血﹐外應臉﹐故令面赤﹐是知入心也。喘气微細﹐驚入肝。何以知入肝﹖其喘卽是肺也。肝屬木﹐肺屬金﹐故知陰傷陽也。其人當糞靑﹐睡時手腳俱搐不定。如治驚﹐宜下洗肝丸散矣。前後五心熱﹐驚入脾。何以知入脾﹖胃與脾俱像土﹐胃主四肢﹐故知入脾也。胃者﹐是脾之腑。其人必當吐後發熱不時是也。喉內如鋸﹐驚人大腸。何以知入大腸﹖大腸是肺之腑。肺爲諸髒之上蓋﹐又主於气﹐入大腸則上衝咽喉﹐作聲而響。如無痰﹐故知入大腸。宜下﹐取驚積藥。無時漧嘔﹐驚入胃。何以知入胃﹖其胃在咽喉下﹐主化谷。食被驚﹐風入其中則癢﹐而時時漧嘔﹐故知在胃也。宜謂胃气後下驚風藥耳。睡中驚哭﹐渴在三焦。何以知在三焦﹖其三焦無形狀﹐只是脂膜。睡著時﹐上焦被驚邪所幹﹐卽乃驚起而哭﹐故知此患在於三焦。發後日久自瘥。只宜下驚藥也。

漢東王先生又論小兒驚風不可醫者七﹕驚風爪甲黑不醫。其爪甲主肝﹐肝絕則不蔭。其爪甲黑者不醫﹐亦爲血絕﹐血不蔭則爪甲黑﹐十無一存也。

驚風瀉黑血不醫﹐此爲心絕。心主血﹐心絕則不能榮於血﹐此人不得一周時也。何以知之﹖心是五臟之主。主若絕﹐故只得一日而死也。驚風日多盜汗不醫。何以不醫﹖汗者主於气﹐气是衛之所系﹐衛絕則不管於气﹐故令汗出不止﹐數日而死耳。驚風忽作邪聲不醫。此爲肺絕聲﹐只有出而不回。肺亦主聲﹐肺絕則聲一去而無回。

其人三日必死也。驚風咬人不醫。其咬人者﹐是骨絕。主在齒。其骨若絕﹐故令齒癢﹐便則咬人。約七日死。

爲從裏損出則遲﹐故在七日矣。驚風眼半開半閉不醫﹐此謂之腎絕。腎是五臟之根本﹐外應其眼﹐其眼黑腫﹐其腎絕則無光﹑無力﹑不能開閉其眼﹐四日而死。何以知﹖其腎屬北方而首末﹐其病從下上﹐故知只四日而必死。驚風口鼻幹黑不醫﹐此爲脾絕。何以知其脾絕﹖脾主津液﹐脾絕則津液俱無﹐乃知是脾絕﹐兩日死﹐死時須寅卯時﹐木克土也。凡是驚風者﹐則身體壯熱﹐臥則驚叫不時。脾風多因吐而得﹐必有風痰。急驚風者﹐只是中外邪也。慢驚風者﹐是虛積生﹑胎驚﹑胎熱之所爲也。

錢乙論病誤用巫云﹕王駙馬子五歲﹐病目直視而不食。或言有神祟所使﹐請巫師祝神燒紙錢﹐不愈。召錢至﹐曰﹕臟腑之疾﹐何用求神。錢與瀉肝丸﹐愈。﹝方見驚熱門中。﹞《嬰童寶鑑》論﹕小兒驚風﹐但身熱﹐驚哭不止﹐睡眠不靜﹐手足微微螈﹐不食乳﹐或如傷寒候也。

翰林待詔楊大鄴論小兒生下百日內難養者﹐爲胃腸未整﹐神气微怯﹐舉動多驚。此蓋由在胎之時﹐母多喫動風及粘滑肥膩之物﹐炙爆諸般肉等﹐兼嗔怒不常﹐言話髙聲交合陰陽之時﹐搖動百脈﹔或生時坐婆疏拙﹐使口中不淨﹔或帶風入四肢﹔或浴當風包裹失度﹐被浮熱引惡物於脾胃之間﹐漸流散於五臟六腑﹐毒瓦斯旣得﹐榮衛差牙。初卽頻頻吐﹐腹脹是常﹐時時呵來噴去﹐往往睡裏虛驚﹔或卽手足緩怠﹐目帶上翻﹐尋究病源﹐豈是卒然。

《保生論》小兒驚候﹝其脈急數﹕﹞驚者﹐乃腎受驚也。驚熱之气﹐流灌於心﹐心爲帝王﹐不受觸搦﹐旣受觸搦﹐便生風候。﹝《素問》云﹕腎主怒﹐小兒才受觸搦﹐便有面靑呵欠候。﹞孩兒面靑色﹐是驚。若一次受驚﹐看太陽左側﹐靑脈朝眼是也。

﹝男左女右。﹞第二次受驚﹐山根上靑脈是也。第三次受驚﹐眼下瞼連金匱有靑見是也。三處皆有靑者﹐皆是受驚極候。主小兒睡中驚擲﹐見人恐怖﹐咬齒無時﹐喉內有涎﹐渾身抽掣﹐手足螈﹐吐食﹐非時吐舌﹐將手拿人﹐多哭不住﹐凡有此者﹐皆是驚候。若小兒風熱盛﹐乃驚痰流灌肝心二髒﹐令小兒忽然眼目上視﹐手足急搐﹐惡叫﹐暴絕悶死﹐此名急風疾候﹐宜與壓涎乳香散二服﹝方見本門﹐﹞次與生銀丸三服﹝方與《吉氏家傳》方同﹐見急慢驚風門中﹞下驚涎。若小兒臟腑虛薄﹐驚涎灌心胞絡﹐令兒眼目緩慢﹐手足微動﹐喉內涎響﹐渾身不熱﹐此慢驚風候﹐宜與生銀丸﹐次與鎭心丸。﹝鎭心丸方與《鳳髓經》同﹐見本門中。﹞若驚風死候﹐則其脈弦大﹐魚口開﹐气粗﹐喉中如牽鋸﹐項軟無力﹐腳面直﹐囟腫囟陷﹐目似開不開﹐瀉如痢血﹐身體軟無力﹐以上並是死候﹐不可用藥醫救。

《飛仙論》小兒病候﹕小兒非時弔上眼﹐是肝驚。小兒非時夢裏切牙﹐是骨驚。小兒夜啼至曉﹐是肝驚入肺。小兒非時要咬奶﹐是驚帶邪气。小兒面上靑白色﹐是驚風。小兒前後心熱及四肢熱﹐是驚。小兒非時面紅赤﹐是驚入心。小兒上黑色要叫﹐是驚風面。小兒口內微喘細﹐是驚。小兒夜臥有盜汗﹐是驚風。小兒白日多睡﹐是驚風。

《茅先生方》小兒初受驚風候歌﹕驚風之候有多般﹐說出根源見易難。夢裏切牙驚入骨﹐非時眼上病歸肝。夜啼到曉聲無息﹐面黑兼靑候一般。前後心煩四肢熱﹐面紅如血向心間﹐夜啼盜汗日多困﹐气粗喫水肺邪干。惡聲頻叫形多黑﹐非時咬奶腎邪端。口中气喘眼直視﹐此是驚風仔細觀。

又小兒驚風死候歌﹕小兒如得驚風候﹐指甲靑兼黑似煙﹐口吐白虫便黑血﹐眼開不閉半擡肩﹐咬人白日多驚汗﹐忽作鴉聲不可看。

又小兒驚風死候歌﹕項軟都無力﹐喉中似鋸枋﹐面紅妝色見﹐目暗杳無光﹐魚口開粗气﹐腳項直偏長﹐嚙衣胡亂咬﹐瘀血瀉於牀﹐睛開還又閉﹐渾身硬似僵。十般驚疾病﹐休用更思量。

《惠濟》小兒驚風日久肝臟絕候歌﹕壯熱頭旋不舉頭﹐目黃眼澀也堪憂﹐有時奶兼翻食﹐四體如冰痛入喉。須信本因驚患得﹐連綿日久更何求。只因命盡歸泉壤﹐脈亂薄洪卻似鉤。

《養生必用》說﹕諸蛇骨牙皆有大毒﹐取之特愼﹐傷人多損性命。僵蠶去絲嘴﹐銼碎﹐炒赤色。蛇蛻炙。黃蟬蛻洗去土﹐去頭﹑翅﹑足﹐焙﹐蛇酒浸﹐去皮骨﹐取肉﹐焙漧。蜣去頭﹑翅﹑足﹐炙令焦。蛇黃燒令赤﹐醋淬五次。蜣勿用傷水者。﹝驚藥內多用之﹐故載其說於此。﹞本艸治小兒夜驚﹐大人因驚失心方。

上取震肉作脯﹐與食之。此畜爲之天雷所霹靂者是。

《仙人水鑑》牛黃散壓驚鎭心﹐治風﹐退一切病。

郁金﹝二个﹐裹炮﹞甘艸﹝二錢﹞巴豆﹝三七粒﹐出油盡﹞半夏﹝七个﹐薑汁煮幹﹞白附子﹝去皮﹐生用﹞雄黃朱砂﹝各細研﹞犀角﹝末﹞幹蠍﹝炙。各一錢﹞上爲末﹐研勻﹐入麝香少許。每服一字﹐薄荷湯調下。

《仙人水鑑》治驚風。

水銀膏水銀﹝半兩﹐用石腦油研如泥﹞白天南星﹝生﹐末﹞白附子﹝生﹐末。各抄一錢﹞白龍腦﹝生﹞膩粉﹝各一錢﹞蠍梢﹝二十一个﹐研﹞上爲末﹐研如泥﹐候次日於乳缽內取出﹐丸如綠豆大。一丸至兩丸薄荷湯下。

《斗門方》治小兒未盈月驚著﹐似中風欲死者。

上用朱砂﹐以新汲水濃磨汁﹐塗五心上﹐立瘥﹐最有神效。

日華子治驚邪癲癇﹐小兒客忤﹐消食及冷气方。

上並煎鐵屑汁服之。

陶隱居作小兒浴湯﹐主驚忤。

上以升麻取葉﹐汁作湯﹐浴之。

陶隱居治小兒驚邪方。

上取燕窠與燕屎同多少﹐以作湯﹐浴兒﹐療驚邪也。

《聖惠》治小兒不喫乳﹐眼目不開﹐手足牽挽﹐此是驚風。

朱砂散方朱砂龍齒硝石﹝各一分﹞上件藥﹐都細研爲散。每服﹐煎竹葉湯﹐放溫﹐調下一字。如二歲以上兒﹐每服半錢。

《聖惠》治小兒胎風﹐驚風﹐搐搦﹐狀如天。宜服散方﹝微炒﹞白膠香﹝各一分﹞白芥子﹝三十粒﹞阿魏﹝半分﹐研入﹞白僵蠶﹝十五枚﹐微炒﹞上件藥搗﹐細羅爲散。不計時候﹐以薄荷酒調下一字。量兒大小加減﹐服之良久﹐微汗出瘥。

《聖惠》治小兒被驚風。

雄鷄冠血上件藥一﹑二歲每服用少許滴在口中﹐三﹑四歲兒每服取一小橡斗子許滴在口中﹐一日二服。

《博濟方》治小兒驚食哽气。

靑黛丸靑黛木香豆蔻檳榔﹝各一分﹞麝香﹝一錢﹞續隨子﹝一兩﹐去皮﹞蝦蟆﹝三个﹐燒存性﹞上件七味﹐同爲細末﹐煉蜜和丸如綠豆大。每服五丸﹐薄荷湯下。

《靈苑》雄朱丹治小兒驚風方。

雄黃朱砂麝香﹝各研﹞膩粉﹝各半兩﹞白附子半夏﹝湯洗七徧﹞天南星﹝炮﹞川烏頭附子﹝各生﹐去皮臍﹞幹蠍羌活天麻川芎肉桂﹝去粗皮﹞白僵蠶木香白蘚皮烏蛇花蛇﹝並酒浸﹐去皮骨﹐取肉﹐炙用。以上各一兩﹞巴豆﹝半兩﹐去心﹑膜﹐薄荷汁煮五﹑七十沸﹐淨洗﹐紙裹壓出油用﹞上二十味爲末﹐令勻﹐粟米粥爲丸如綠豆大﹐常服﹐茶酒下三丸﹔冷气﹐生薑湯下﹔宿食不消﹐橘皮湯下﹔大小便不通﹐甘艸豆淋酒下﹔急風﹐薄荷酒下﹐癱緩。豆淋酒下﹔酒食傷﹐生薑湯下﹔元气﹐茴香酒下﹔血气﹐荊芥酒下﹐或醋湯下﹐大腸祕澀﹐生薑湯下﹔白痢﹐椒湯下﹔風眼﹐淡竹葉湯下﹔坐間便退頭風﹐槐枝湯下﹔風疹﹐蜜酒下﹔赤白痢﹐二宜湯下﹔頭痛傷寒﹐鹽湯下﹔赤痢﹐甘艸湯下﹔小兒疳﹐米飲下﹔治風眼﹐古井水下﹔小兒風眼﹐古井水煎淡竹葉湯下﹔小兒驚風﹐薄荷乳汁下。

《靈苑》化風涎﹐治積年心恙﹐諸癇﹐風癲﹐謬忘昏亂及小兒驚風。益精神﹐開心志﹐鎭驚消痰。

牛黃散方牛黃犀角屑羚羊角屑雄黃人參硼砂鐵粉鉛霜郁金膩粉辰砂﹝以上各一分﹞北礬﹝一兩半﹞腦麝﹝各半分﹞金箔﹝五十片﹞天南星﹝去皮心﹐銼如骰子大。入良煞黃牛膽內﹐懸東北方上百日令幹﹐取三兩﹐未幹則曝﹐令幹。如急要用﹐搗天南星末﹐膽汁和爲餅子﹐曝漧用。

上爲末。常服一字﹐小兒半字﹐薄荷湯調下。中風涎甚及心疾﹐每服一錢﹐小兒一字﹐薄荷自然汁調下。如中風吐涎﹐臨時加膩粉半錢同服。

《靈苑》治卒中﹐感厥﹐諸癇﹐小兒驚風﹐涎滿口噤﹐立效。

透關散朱砂水銀﹝同朱砂研如鐵色﹐無星爲度﹞龍腦膩粉﹝以上各一錢﹞牛黃﹝少許﹞上五味同研爲細末。分作三服﹐同煎薄荷湯調下。取出惡物﹐五七日後更一服﹐一月更一服。小兒每服一字﹐薄荷湯下。口噤者﹐拗開灌下﹐甚妙。

《靈苑》朱砂散壓驚﹐安魂定魄﹐鎭心臟﹐退風熱﹑一切驚風。

朱砂﹝揀去石﹐研﹞白附子﹝各二錢﹞附子﹝一个﹐去皮臍﹞天南星﹝去臍﹞天麻幹蠍﹝全者﹞半夏﹝湯洗七徧﹐去滑爲度。各一分﹞上件藥七味各細研銼碎﹐日曬漧﹐杵﹑羅爲極細散。次入朱砂末﹐再研合令勻﹐以瓷罐收之。二歲以下每服半字﹐四五歲以下每服一字﹐彊六七歲半錢﹐十二﹑十五加至一錢。如是退一切驚熱﹑風熱﹑咳嗽﹑喉中壅隘﹐並宜食後用蜜和熱水調下。一切風不問急慢﹐咬齒﹑拗項﹑翻眼﹑气粗﹑手足搐搦﹐並用冷茶淸調下。

服良久﹐膈上有風涎則吐之﹐不爾汗出立瘥﹐亦有尋時便定也。有猛發一上者﹐良久再進一服﹐痰定後更加牛黃少許﹐和前藥用薄荷﹑蜜﹑熟水調下﹐日進三服。若要爲丸子﹐用薄荷﹑生薑汁﹑蜜﹑酒煮麵糊﹐杵合丸如綠豆大。每服用薄荷湯下五丸﹐更量兒大小歲數臨時加減﹐忌動風毒物。

太醫局潤體丸治諸風手足不隨﹐神志昏憒﹐語言謇澀﹐口眼僻﹐筋脈攣急﹐骨節煩疼﹐頭旋眩暈﹐恍惚不寧﹐健忘怔忪﹐痰涎壅滿及皮膚頑濃﹐麻痺不仁﹐小兒驚風諸癇。

雄黃辰砂﹝各水飛﹞牛黃乳香生犀﹝末﹞羚羊角﹝末﹞麝香﹝七味各別研如粉﹞白龍腦﹝別研極細﹞沈香木香丁香藿香葉檳榔肉豆蔻仁白僵蠶﹝微炒﹞蒺藜子﹝微炒﹞蔓荊子﹝去白皮﹞黑附子﹝炮裂﹐去皮﹑臍﹑尖﹞防風﹝去蘆頭枝﹞麻黃﹝去根節。以上各一兩﹞人參羌活﹝各去蘆頭﹞白茯苓﹝去黑皮﹞白附子桂﹝去粗皮﹞晚蛾蠶﹝微炒﹞芎﹝以上各一兩半﹞幹蠍﹝微炒﹞半夏﹝水煮三十沸﹐薄切﹐焙漧﹐入生薑汁炒﹞川烏頭﹝炮裂﹐去皮﹑臍﹑尖﹐搗碎﹐炒黃。以上各二兩﹞白花蛇﹝酒浸炙﹐去皮骨取肉﹞天麻﹝去苗。各三兩﹞白豆蔻仁南番琥珀﹝別研如粉﹞膩粉﹝研。各半兩﹞眞珠﹝末﹐別研如粉﹞獨活﹝去蘆頭。各三分﹞金箔﹝六十片爲衣﹞上爲細末﹐入研藥令勻﹐煉蜜搜和丸如雞頭大。每服一丸﹐細嚼溫酒下﹐荊芥茶下亦得﹐加至二丸。如破傷中風﹐脊彊手搐﹐口噤發癇﹐卽以熱豆淋酒化破三丸﹐斡口開灌下﹐少時再服﹐汗出乃愈。若小兒驚風﹑諸癇﹐每服半丸﹐薄荷湯化下。不拘時候服。

太醫局天麻防風丸治一切驚風﹐身體壯熱﹐多睡驚悸﹐手足抽掣﹐精神昏憒﹐痰涎不利及風溫邪熱﹐並宜服之。

天麻防風人參﹝並去蘆。各一兩﹞幹蠍白僵蠶﹝各半兩﹐炒﹞朱砂﹝研﹐水飛﹞雄黃﹝研﹞麝香﹝研﹞甘艸﹝炙。各一分﹞牛黃﹝研﹐一錢﹞上爲細末﹐煉蜜和丸如桐子大。每服一丸至二丸﹐薄荷湯下。不拘時候。

太醫局八珍丹治小兒驚風﹐壯熱﹐精神昏憒﹐嘔吐痰涎﹐驚悸恍惚﹐或發螈﹐目睛上視。

天麻﹝去蘆頭﹞甘艸﹝銼炒﹞朱砂﹝研飛﹞牛膽制天南星﹝以上各五兩﹞牛黃﹝研﹐一分﹞天漿子﹝微炒﹐三百五十个﹞銀箔﹝七十片﹐爲衣﹞雄黃﹝飛研﹞膩粉﹝研。二味各一兩一分﹞上爲細末﹐入研藥勻﹐煉蜜爲丸如豌豆大﹐以銀箔爲衣。每服一歲兒服一丸﹐薄荷湯化下﹐疾證未退﹐可再服之。更量兒大小加減﹐奶食後服。

太醫局太一銀朱丹治小兒驚風﹐壯熱﹐涎盛發癇﹐手足搐搦﹐目睛上視及風壅痰實﹐心膈滿悶﹐嘔吐痰涎﹐大便祕澀。

黑鉛﹝煉十徧﹐秤三兩﹐與水銀三兩結砂子﹐分爲小塊﹐同甘艸十兩﹐水煮半日﹐候冷取出﹐研﹞鐵粉﹝三兩﹞朱砂﹝飛研﹐半兩﹞膩粉﹝研﹐一兩﹞天南星﹝炮﹐爲末﹐三分﹞上研勻﹐麵糊丸麻子大。一歲兒一丸﹐薄荷蜜水下﹐微利爲度﹐未利再服﹐乳食後。

太醫局軟金丹治小兒驚風﹐壯熱﹐多睡驚掣﹐精神昏憒﹐痰涎壅塞﹐手足搐搦﹐目睛上視﹐項背彊硬﹐牙關緊急。

靑黛麝香﹝各細研﹞墨﹝燒淬﹐研﹞膩粉胡黃連﹝末﹞使君子﹝末。各一分﹞寒食麵﹝七錢半﹞天漿子﹝七个﹐炒﹐爲末﹞上合研勻﹐以白麵糊爲丸如小豆大。每服一丸﹐煎金銀薄荷湯化下。五歲以上可服二丸﹐更量大小虛實加減﹐不計時候服。

《譚氏殊聖》治小兒驚風﹐手足動搖﹐精神不爽﹐一切驚邪﹐狂叫不寧。

辰砂膏辰砂﹝光明有墻壁者﹐研極細﹐一兩﹞酸棗仁﹝微炒﹐爲末﹞乳香﹝光瑩者﹐細研。各半兩﹞上同研成膏。每服兩大豆許﹐煎人參湯化下﹐不以時候。

《譚氏殊聖》治小兒驚風﹐化涎。

靑黛丸靑黛﹝一錢﹞巴豆﹝五粒﹐去皮心﹐紙內去盡油﹞龍腦﹝三錢﹞水銀﹝一大豆﹞硫黃﹝半錢﹐細研﹞上研爲末﹐用粟米飲爲丸如黍米大。三歲以上五丸﹐三歲以下三丸﹐煎金銀薄荷湯下。

《養生必用》大驚丸宣利小兒熱毒涎並治潮搐搦等疾。

雄黃靑礞石辰砂蛇黃﹝並末。各一錢匕﹞鐵華粉﹝三錢匕﹞上研勻﹐水浸蒸餅﹐和丸桐子大。薄荷煎湯磨剪刀水化一丸﹐利卽止藥﹐未知再服。

茅先生小兒諸驚鎭心丸方朱砂﹝別研﹞白附子白僵蠶﹝酒洗﹞蟬蛻﹝去翅足﹐淨洗﹐秤﹞茯神﹝去皮。各半兩﹞全蠍﹝一分﹐去尾﹞腦麝﹝隨意研入﹞上件爲末﹐拌合薄荷自然汁爲丸○大﹐用銀朱拌腦﹑麝爲衣。每服一丸﹐用金銀薄荷煎湯﹐磨下。

《嬰孺》治少小五驚及身熱。

龍角丸方龍角﹝《聖惠》用龍骨﹞遠志牡蠣﹝﹞大黃﹝各二分﹞黃芩﹝四分﹞上爲末﹐蜜丸。二歲兒小豆大五丸﹐日再。一歲麻子大。成癇者﹐入牛黃一分。

《嬰孺》治少小兒生七日後﹐忽患口鼻靑﹐微驚﹐胸中冷﹐視物髙。

生金湯方生金﹝黑豆大十粒﹐無生者用熟﹞茯神漧薑﹝各一分﹞甘艸﹝二分﹐炙﹞上四味﹐水一升煮五合。一服一棗大﹐日五﹐夜三。

《嬰孺》治少小驚﹐手足皆動搖﹐每物驚﹐周身及面目皆靑﹐已如故﹐休作往來。

十二味人參湯方人參當歸甘艸﹝炙﹞桂心﹝各二分﹞黃芩龍骨﹝各四分﹞蛇蛻皮﹝一寸﹐炙﹞雌黃﹝六銖﹞蜣﹝七个﹐炙﹐白死者﹞桑螵蛸雀甕﹝各五个﹐炙﹞露蜂房﹝一个﹐炙﹞上水五升煮取一升﹐去滓服。若搗下篩﹐服半方寸匕。不吐下﹐內牛黃。兒不能服﹐以乳汁和丸﹐日四五服。

《嬰孺》治少小兒七日以後患驚﹐吐﹐眼中笑。

黃湯方黃芍藥芎黃芩當歸﹝各一分﹞細辛﹝半分﹞上六物﹐水八合煮取三合﹐用牛黃一小豆大﹐分爲四服。若生二七日以上熱多者﹐加一分﹔生三七日而胸上惡聚唾﹑口靑﹑熱甚者﹐加黃芩﹑黃各三分﹐益水二合煮四合。一歲以上恣意增水藥服之。

《嬰孺》治少小生下便喜驚風。

上剪父母指甲燒作灰﹐井花水調一麻子大﹐日進三服﹐夜一。亦治客忤。

《嬰孺》治小兒溫壯﹐服細辛湯得下後﹐熱不瘥﹐口中瘡兼驚。

黃芩湯方黃芩﹝五分﹞鉤藤﹝三分﹞蛇蛻皮﹝一寸﹐炙﹞甘艸﹝二分﹐炙﹞芒硝﹝一分﹞大黃﹝四分﹞牛黃﹝大豆大三粒﹐湯成內之﹞上以水二升三合煮取一升二合﹐去滓﹐下硝令烊﹐爲三服。

錢乙涼驚丸方龍膽防風﹝各末﹞靑黛﹝研。各三錢匕﹞鉤藤﹝末﹐二錢匕﹞牛黃麝香﹝各一字匕﹞黃連﹝末﹐五錢匕﹞龍腦﹝一錢匕﹐研﹞上同研﹐麵糊爲丸粟米大。每服三﹑五丸至一﹑二十丸﹐煎金銀湯送下﹐溫服。

錢乙粉紅丸方﹝又名溫驚丸﹞天南星﹝臘月釀牛膽中百日﹐陰漧﹐取末四兩﹐別研﹐如釀者只銼炒熟用﹞朱砂﹝一錢半﹐研﹞天竺黃﹝一兩﹐研﹞龍腦﹝半字﹐別研﹞坯子胭脂﹝一錢﹐研﹐乃染胭脂﹞上用牛膽汁和丸雞頭大。每服一丸﹐小者半丸﹐沙糖溫水化下。

錢乙麝香丸治小兒一切驚疳等病。

艸龍膽胡黃連﹝各半兩﹞木香蟬殼﹝去劍爲末﹐幹秤﹞蘆薈﹝去砂﹐秤﹞熊膽靑黛﹝各一分﹞輕粉腦麝牛黃﹝各一錢﹐並別研﹞瓜蒂﹝二十一个﹐爲末﹞上豬膽丸如桐子及綠豆大。驚疳﹑臟腑或祕或瀉淸﹐米飲或溫水下小丸五﹑七粒至一﹑二十粒。疳眼﹐豬肝湯下。疳渴﹐豬湯下亦得﹐豬肉湯下亦得。驚風﹐發搐眼上﹐薄荷湯化下一丸﹐更水研一丸﹐滴鼻中。

牙疳瘡﹑口瘡﹐研貼。虫痛﹐苦楝根或白蕪荑湯送下。百日內小兒大小便不通﹐水研封臍中。虫候﹐加漧漆﹑好麝香各少許﹐並入生油一兩﹐點溫水化下。大凡病急則研碎﹐緩則浸化。小兒虛極慢驚者勿服﹐尢治急驚痰熱。

錢乙大惺惺丸治驚疳百病及諸諸壞病不可具述。

辰砂﹝研﹞靑礞石金牙石﹝各一錢半﹞雄黃﹝一錢﹞蟾灰﹝二錢﹞牛黃龍腦﹝各一字﹐別研﹞麝香﹝半字﹐別研﹞蛇黃﹝三錢﹐醋淬五次﹞上研勻細﹐水煮蒸餅爲丸﹐朱砂爲衣如綠豆大。百日兒每服一丸﹐一歲兒二丸﹐薄荷溫湯化下﹐食後。

錢乙剪刀股丸治小兒一切驚風﹐久經宣利﹐虛而生驚者。

朱砂天竺黃﹝各研﹞白僵蠶﹝去頭足﹐炒蠍﹝去毒﹐炒﹞幹蟾﹝去四足並腸﹐洗﹐炙焦黃﹐爲末﹞蟬殼﹝去劍﹞五靈脂﹝去黃者﹐爲末。各一分﹞牛黃龍腦﹝並研。各一字﹞麝香﹝研半錢﹞蛇黃﹝半兩﹐燒赤﹐醋淬三﹑五徧﹐放水研飛﹞上藥末共二兩四錢﹐東流水煮白麵糊丸梧桐子大。每服一丸﹐剪刀頭研﹐食後薄荷湯化下。如治慢驚﹐卽去龍腦。

張渙琥珀丹安心神﹐鎭一切驚邪。

琥珀南星﹝臘月牛膽釀者﹞天麻朱砂﹝細研﹐水飛。各一兩﹞白僵蠶白附子香白芷﹝各半兩﹐爲細末﹞龍腦﹝研﹐一錢﹞上件同拌勻﹐研細﹐煉蜜和丸如雞頭大。每服一粒﹐煎人參薄荷湯化下。

《鳳髓經》鎭心丸治小兒驚風﹐心神恍惚﹐精神不定﹐渾身掣擲﹐手足螈﹐喉內涎響。

木豬苓﹝一分﹐燒存性﹞人參茯苓朱砂眞珠﹝末。各一錢﹞石菖蒲﹝末﹐二錢﹞金銀箔﹝各三片﹞水銀砂﹝一錢半﹞腦麝﹝各少許﹞上爲末﹐湯煎﹐蒸餅心爲丸如○大。每服七丸﹑十丸至十五丸﹐遠志薄荷湯下。

《惠眼觀證》大驚丸治驚气狂躁及涎牽響﹐一切驚疾。

白附子﹝二錢﹞朱砂﹝一分﹐研﹞腦麝﹝各半字﹞白僵蠶﹝半兩與附子並用﹐麥麩炒﹐麩黃赤﹐去麩不用﹞金銀箔﹝各五片﹞上分出一半﹐朱砂入前二味﹐同金銀箔研勻﹐入麵糊爲丸如○大﹐將所畱出朱砂爲衣。一丸分作兩服﹐蜂糖薄荷熟水磨下。如大驚疾發作﹐一丸只作一服。

《惠眼觀證》虎眼丸鎭心化涎﹐夜臥不穩﹐夢中驚叫﹐或多虛汗﹐並宜服之。

朱砂白僵蠶天南星﹝生。各一分﹞上爲末﹐麵糊爲丸如○大。每服五丸至七丸﹐薄荷湯吞下。

《惠眼觀證》大黃散治驚風﹐貼囟。

大黃芍藥﹝各等分﹞上爲末﹐豬膽汁調貼之。

《保生論》乳香散治小兒驚風﹐涎溢﹐悶絕暴死宜用。亦不吐出涎﹐只此壓。

甘遂乳香﹝各末﹐一錢匕﹞上爲細末。每服半錢或一字﹐童子小便下妙。

《劉氏家傳》睡驚丸治小兒一切驚。

使君子﹝五个﹐燈上燒成灰﹞金箔﹝五片﹐一方十片﹞銀箔﹝三片﹐一方十片﹞腦麝﹝各少許﹐一方各半錢﹞膩粉﹝約用挑半錢﹐一方抄二錢﹞香京墨﹝似棗尖大﹞上研如粉﹐生麵糊丸豌豆大。每服一丸﹐溫熟水化破下﹐一方薄荷水下。或膈上有涎卽吐出﹐腹中有積滯卽瀉出﹐如蝦蟆靑苔之類。大假驚風﹐一切不須三服﹐必效。如小兒有疾卽灌﹐良久便睡。如睡驚常服﹐一丸分兩服﹐小兒則間日可服半丸﹐極妙。

《劉氏家傳》小兒驚熱和气。

朱砂散朱砂白茯苓人參山藥﹝各等分﹞甘艸﹝減半﹐半生半熟﹞上末之。驚﹐金銀薄荷湯下﹔和气﹐米飲下﹔熱﹐竹茹煎湯下。量大小下一字﹐或半錢或三字。

《劉氏家傳》治驚和气﹐止瀉痢。

白術﹝一錢﹐切薄片﹐蜜略塗﹐紙襯銚慢火﹐炒﹞甘艸﹝半錢﹐半生半熟﹞蠍﹝二个全用﹐龍腦薄荷葉裹﹐綫系定。竹夾炙﹐候薄荷焦去之﹐只用蠍﹐如無生﹐薄荷用幹者同炒﹐令焦用﹞上末之。驚﹐金銀薄荷湯下﹔和气止瀉痢﹐米飲湯下。

《劉氏家傳》睡驚丸大治小兒驚﹐渾身壯熱﹐但染著驚便與服。

粉霜京墨﹝燒過﹞蘆薈﹝各半錢﹞天南星﹝一錢﹐湯浸去皮臍﹞巴豆﹝二粒﹐去油﹞使君子﹝四个﹐去尖﹐麩炒黃﹞上入腦麝少許﹐滴水丸桐子大。一歲半丸。量兒大小﹐金銀薄荷湯化下。三歲以上一丸。

《劉氏家傳》驚風﹐上吐下瀉﹐吐痰涎方。

朱砂﹝二錢﹞麝香﹝少許﹞蠍﹝一个﹞上先碾蠍爲末﹐後研朱﹑麝極細。每服半字﹐茶調下﹐或奶汁下亦得。

《劉氏家傳》小童子一百二十般難驚。

天南星靑黛﹝並爲末。各挑三大錢﹞麝香﹝少許﹞水銀﹝一粒﹐赤豆大﹞輕粉﹝挑一大錢﹞巴豆﹝七粒﹐去油﹞上爲末﹐一處用煮麵糊爲丸如○大。十歲以下至一歲以上每服十丸﹐用生蔥湯吞下﹐早晨﹑日午至晚連宵空心各進一服。子母皆忌生冷﹑覓菜﹑炙爆﹐淹藏﹑花色﹑酒肉。又云﹕十五歲以下至七歲十五丸﹐七歲以下至周歲十丸﹐周歲以下至百七丸﹐皆蔥白湯下。乳母根據前。百以下至盈月五丸﹐用荊芥湯下。盈月至三朝三丸﹐用蜜﹑薑汁少許調下。以上日各空心﹐日進三服。但是不安﹐看輕重加減與服。

《劉氏家傳》睡驚十寶丹朱砂輕粉蘆薈靑黛京墨寒食麵腦麝﹝各等分﹞使君子﹝比等分者一倍﹐煨﹞金箔﹝十片﹞上爲末﹐以寒食麵煮糊爲丸如虎睛丸大。薄荷湯化下﹐臨臥後量大小與之。金箔只爲衣。

《劉氏家傳》調理諸般驚。

睡應丹京墨天南星白附子朱砂雄黃﹝各末﹐抄一錢﹞金箔﹝二片﹞腦麝﹝各少許﹞靑黛﹝末﹐抄半錢﹞全蠍﹝一枚﹞輕粉﹝抄三錢﹞上爲末﹐煮糊爲丸如○許。大小兒HT小﹐壯熱﹐金銀薄荷湯化下。微微吐逆﹐手足冷﹐喫食進退﹐睡中忽叫兩三聲﹐此乃心臟驚气不散﹐金箔湯下三五丸﹐臨時更煎人參湯下一服。或時時瀉靑物﹐煎木瓜湯下五七丸。

《劉氏家傳》起死輕骨丹主中風癱瘓﹐四肢不隨﹐風痺等疾及小兒驚風。

麻黃﹝去根節﹐秤五斤﹐銼﹐以河水二石熬之﹐去滓成膏﹞桑根白皮﹝須上下者﹐自采銼﹞白芷蒼術﹝去皮﹞甘松﹝只用腿﹞川芎﹝各二兩﹞苦參﹝一兩﹐末﹞上末之﹐衮研極細﹐以前麻黃膏和丸如彈子大。每服一丸﹐溫酒一碗研化﹐頓服之﹐臨臥取汁﹐五七日間再服﹐手足當卽輕快。小兒驚風量與之。卒中涎潮分利﹐涎後用之。其效不可具述。

《劉氏家傳》紅散子治小兒壯熱發驚﹐痰壅﹐腳手心煩躁﹐夜啼﹐常服壓驚﹐如是天風亦可常服。

川天南星﹝二兩﹐以面裹炮﹐面熟爲度﹐此間者修制須犯生薑﹐恐小兒難喫﹞桔梗大防風白芷幹蠍﹝使糯米炒焦爲度。各半兩﹞麝香﹝半銖﹞靈砂﹝一分﹞腦子﹝一銖﹞甘艸﹝一兩﹐生熟各半﹞上件搗爲細末﹐次入麝香﹑腦子﹑靈砂﹐乳缽內細研拌勻。每服一錢﹐食後臨臥銀湯點喫。

《劉氏家傳》白附丸治小兒因驚﹐或風涎盛﹐手足欲動之疾。﹝《張氏家傳》治驚風﹐天眼睛﹐搐掣手腳﹐名眞珠膏。又治涎潮心捨﹐叫喚不應並夾驚傷寒﹑驚癇﹐名人參丸。﹞白附子﹝兩个大者﹐生用﹞天南星﹝半兩炮﹞全蠍﹝三七个﹞白僵蠶﹝二七个﹐直者﹐麩炒赤色﹐去麩﹞人參﹝二錢﹞朱砂﹝一錢﹞腦麝乳香﹝各少許﹞上件爲末﹐煉蜜作丸如此○大。每服一丸﹐煎金銀薄荷湯化下﹐臨臥。

《劉氏家傳》金箔鎭心丸治小兒一切驚气﹐夜睡不穩﹐喉中涎聲﹐夢中狂叫﹐精神躁悶﹐並宜服之。此藥不涼﹐兼醒脾﹐過一百日後﹐四﹑五日間服半丸﹐甚妙。如睡不穩﹐便宜服之。

白附子﹝一分﹞白僵蠶﹝直者半兩﹐用麩炒赤色﹐去麩﹞朱砂﹝一錢研﹞腦麝﹝各少許﹞金﹑銀箔﹝各十片﹞牛黃﹝半錢﹞上件爲細末﹐水麵糊爲丸如此○大﹐畱朱砂一半爲衣﹐服一丸或半丸﹐煎薄荷湯化下﹐臨臥服。

《張氏家傳》睡驚丸孩子驚風﹐服藥後須睡一向﹐然後取下驚涎立瘥。

白龍腦朱砂香墨靑黛蘆薈﹝各一錢重﹞膩粉﹝一錢﹞使君子﹝兩个﹐麩裹煨﹐爲末﹞上件同研令細﹐以寒食麵作丸如梧桐子大。每服一歲半丸﹐二歲以上一丸﹐五歲以上兩丸﹐薄荷水化下。

《張氏家傳》琥珀丸治驚風溫壯﹐咳嗽涎壅﹐一切驚熱。﹝孔氏亦治邪熱多睡﹐驚悸﹞天麻人參防風﹝各一兩﹞甘艸﹝半兩﹐炙﹐孔氏用一兩﹞幹蠍﹝全者炒﹞僵蠶﹝各半兩﹞牛黃﹝一錢﹞朱砂麝香雄黃﹝各二錢半。二味孔氏各用一兩﹞上爲細末﹐蜜丸桐子大。二﹑三歲每服一丸﹐薄荷湯化下。

《張氏家傳》治小兒注唇膏常服永不生風疾﹐正心無驚﹐多紅潤﹐唇臉如丹。常服無疳積﹑諸癖疾患。

白僵蠶﹝一兩﹐去頭足直者﹐生爲末﹐以薑汁和爲餅子﹐於火上炙幹。又再爲末﹐復以汁爲餅子﹐幹爲度﹞朱砂﹝二錢﹐細研﹐用水一碗浸淘三徧﹐去黃色﹐傾紙上﹐候幹研如粉細﹞上同合和﹐研勻﹐煉蜜爲膏﹐入瓷合子內貯﹐每用如雞頭大﹐三歲只可一丸﹐如三歲以上更分用之﹐飲湯熟水化下。

《張氏家傳》治小兒鎭心壓驚墜涎。

朱砂丸朱砂﹝細研﹐急水飛過﹐熟灰池滲幹尢佳﹞白僵蠶﹝擇去絲﹐取直直﹐洗過﹐焙漧﹞新羅白附子﹝以濕紙煨裹﹐候令紙幹﹐取出油﹐切成片子﹐焙漧﹞天南星﹝炮裂﹐去粗皮臍﹐切成片子。各半兩﹞麝香﹝半錢﹐研入﹐和勻﹞幹蠍﹝一兩﹐銚子內慢火炒﹐令極熱﹐不可太過﹞上六味各爲末﹐煮白麵糊爲丸如粟米大。每服十丸﹐用煎金銀薄荷湯吞下﹐如遇驚取下後﹐且以此藥服一二服﹐無不效。或有虛汗﹐用麻黃根煎湯下。

《張氏家傳》黑神丸治一切左癱右緩﹐小兒驚風﹐婦人產後中風﹐心神恍惚﹐頭目昏暈眩﹐常服活血駐顏及治傷風鼻塞頭痛﹐善治山嵐瘴气﹐其效如神。

桔梗麻黃﹝去節﹞川芎防風香白芷木賊桂心﹝去皮﹞紅豆縮砂仁釜墨﹝以上各四兩﹞大川烏頭﹝湯洗﹐取皮臍﹐一斤﹞天南星﹝灰炒黃裂爲度﹐半斤﹞天臺烏藥沈香﹝各一兩﹞麝香﹝一錢﹞上件爲末﹐煉蜜爲丸如龍眼大。每服半丸﹐蔥白一寸同嚼﹐茶酒任下﹐不計時候。

《莊氏家傳》治小兒退驚化涎七寶散朱砂生犀﹝末﹞牛黃眞珠﹝末﹞腦麝﹝各一錢﹞金箔﹝五片﹞上件藥研如粉。每服半錢﹐薄荷水調下。

《孔氏家傳》神曲餅子治小兒諸疾﹐丙日作曲﹐丁日治﹐藥亦名丙丁膏。

天南星烏蛇﹝各三錢﹞天麻麻黃﹝去節。各半兩﹞蠍﹝一分半﹞白附子﹝二錢半﹞白僵蠶﹝四兩﹞大附子﹝一枚﹐炮裂﹐去皮臍﹞上爲末﹐水一升浸三日﹐布裂去滓﹐寒食麵一斗和勻﹐踏作片子﹐用楮葉罨七日﹐取出用紙袋弔起﹐十四日可用。治小兒吐瀉過後﹐精神困頓多睡﹐不喫乳食﹐四肢逆冷﹐欲變驚﹐以神曲四兩﹐龍麝少許﹐每服量多少﹐以溫水調。若已變癇﹐哭聲如鴉﹐面色靑黃﹐手足螈﹐咽中不利﹐朱砂﹑龍﹑麝並曲服之。變癇滑利﹐卽以蜜丸曲末雞頭大﹐溫水化下。又面末一兩﹐研入雄黃﹑朱砂少許﹐琥珀﹑甘艸二錢匕﹐蜜丸雞頭大﹐卽名太一丹﹐治小兒百疾。

《王氏手集》主勝丸治小兒一切驚。

蜈蚣﹝三條﹞飲甕兒虫全蠍﹝各七个﹞粉霜朱砂硫黃水銀﹝各一錢﹞白面﹝三錢﹞上件研細﹐煉蜜爲丸如梧桐子大。每服一丸﹐看虛實加減。

《王氏手集》睡驚丸治大人小兒一切驚。

牛黃犀角龍腦鉛白霜白附子蠍梢人參茯苓眞珠﹝末﹞膩粉﹝以上各半兩﹞朱砂﹝一錢﹞金銀箔﹝各五片﹞麝香﹝一字﹞上件爲細末﹐湯浸蒸餅爲丸如綠豆大。每服二丸﹐小兒每服一丸﹐以人參茯苓煎湯吞下。

《王氏手集》遠志茯苓丸治小兒驚怖大啼及見非常之物﹐幹動神志﹐恍惚不寧﹐狂妄驚悸﹐睡眠不穩﹐多汗心忪﹐精神暗鈍﹐寒熱咽漧﹐手足煩熱。

人參茯神﹝各三兩﹞遠志菖蒲﹝各二兩﹞上件爲末﹐二兩加桂二錢半﹐爲遠志茯神丸﹐白麵糊爲丸綠豆大。每服十五丸﹐食後煎荊芥湯下﹐日二服。

《王氏手集》治小兒諸驚瑞紅散朱砂﹝一分﹞蠍梢﹝三十條﹞僵蠶﹝三十个﹐直者﹞上爲末。每服一字﹑半錢﹐薄荷金銀湯調下﹐逐日可常服之。

《吳氏家傳》蛇頭丸鎭心安神﹐治驚﹐退風癇﹐定搐搦﹐化痰。

花蛇頭﹝連身長一尺﹐酒浸一宿﹐去骨﹞鉛白霜朱砂鐵焰粉乳香﹝各一分﹐研﹞天麻白附子﹝各一分﹐末﹞腦麝﹝各半錢﹞蛇含﹝二兩﹐火通赤﹐淬於蜜中﹐令細碎﹐搗羅爲末﹐水淘去黑汁﹑土﹐取一兩再研﹐令極細﹞上件爲末﹐端正陳年小半夏糊爲丸如雞頭大。每服半丸﹐薄荷湯化下。

《吉氏家傳》驚風天麻神砂丸天麻僵蠶﹝各酒浸一宿﹞蠍﹝炒﹞輕粉白附子﹝米泔水浸一宿。以上各等分﹞上爲末﹐煉蜜丸如綠豆大﹐入朱砂﹑麝爲衣。每服一丸﹐薄荷湯下。

《吉氏家傳》鎭心驚人參丸人參芍藥甘艸﹝炙。各一錢﹞大黃﹝二錢﹐蒸﹞上爲末﹐煉蜜丸如麻子大。每服一丸﹐米飲下。

《吉氏家傳》鎭心驚白霜丸鉛白霜人參茯苓﹝各半錢﹞麝香﹝少許﹞上爲末﹐煉蜜丸如靑豆大。薄荷湯下五丸。

《吉氏家傳》治驚風鎭心眞珠丸北寒水石﹝硬尖者細研如粉﹐以雪水浸三宿﹐又研﹐以水登下腳爲度﹐再研取五錢﹞上爲細末﹐傾出紙上攤一宿﹐收入瓷合內收。每服一字﹐以雞子靑爲丸﹐仍以雞子淸磨下﹐大熱方可服。

《吉氏家傳》治驚聖餅子天南星﹝去皮生用﹞白附子五靈脂全蠍﹝並生。各半兩﹞蟬蛻﹝生﹞靑黛﹝各一錢﹞麝﹝半錢﹞上爲末﹐用好醋一大盞煮煎成膏﹐入藥末拌和﹐丸如梧桐子大﹐成餅子。如未盈月一餅﹐二歲以下二餅。

看大小加減﹐煎金銀薄荷湯化下。被蓋﹐鼻上汗出方效。

《吉氏家傳》諸驚桃紅丸石燕﹝一分﹞燕白糞白附子朱砂﹝各一錢﹞輕粉﹝半錢﹞黃連﹝半兩﹞巴豆﹝八粒﹐油煎﹞上爲末﹐粟米飯爲丸如○大。一歲一丸。驚風薄荷湯下﹐驚積膩粉湯下﹐蜜僧酒煎下。

《吉氏家傳》治驚朱砂膏朱砂馬牙硝甜硝甘艸﹝炙。各一錢﹞硼砂﹝半錢﹞腦麝﹝各少許﹞上爲末﹐煉蜜爲丸如桐子大。看大小﹐薄荷湯化下一丸﹑半丸。

《吉氏家傳》治驚鎭心﹐墜涎。

鎭心散半夏﹝十个大者﹞硼砂朱砂﹝各一錢﹐爲末﹞上件半夏以刀切開中心﹐卻將硼砂等末納在內﹐用好瓦一片安半夏﹐卻將好醋滴在硼砂等內﹐久炙取幹﹐研爛﹐用粟米糊和丸如○大。每服五七丸﹐金銀薄荷湯下。

《吉氏家傳》治驚鎭心丸朱砂犀角﹝末﹞升麻大黃﹝各半兩﹞上爲細末﹐蜜爲丸如綠豆大。每服三丸﹐薄荷水下。

《吉氏家傳》治四足驚風大效分金散硼砂馬牙硝﹝各半錢﹞腦麝﹝各一字﹞人參甘艸﹝炙。各半兩﹞上爲細末。每服一字。四足驚風發動如羊眼﹐喉內無涎﹐添用腦麝﹐冷水下一字。

《吉氏家傳》治驚風紫霜丸紫霜天竺黃甘艸﹝炙﹞茯苓朱砂﹝各半分﹞龍腦﹝少許﹞上爲細末﹐煉蜜丸如皂子大。一歲半丸﹐用薄荷湯化下。

《吉氏家傳》治驚風牛黃膏雄黃天竺黃甘艸﹝炙﹞白茯苓龍腦郁金朱砂﹝各等分﹞上爲末﹐生蜜丸如皂子大。一歲一丸﹐看大小﹐薄荷湯化下。

《吉氏家傳》治驚鎭心牛黃丸牛黃雄黃銀粉朱砂﹝各一錢﹞全蠍﹝一个﹞巴豆﹝三粒﹞上爲細末﹐用蒸餅心丸如○大。每服三丸﹐薄荷湯下。驚叫夜啼﹐煎燈心石連心湯下。

《吉氏家傳》治驚萬病。

太一歸魂散五靈脂﹝生﹞木鱉肉粉霜朱砂﹝以上各一分﹞膩粉﹝一錢﹞巴豆﹝二十五个﹐生﹞川烏﹝取心一小塊如棗大﹞上細末。每服一字﹐蛤粉冷水調下。但是久積﹑驚癇諸疾﹐皆治。

《吉氏家傳》朱砂膏治一切驚風﹐諸癇﹐暗風﹐破傷﹐驚涎﹐心气不足﹐或久伏驚气﹐屍厥發卽昏昧﹐涎壅及因驚亡魂失魄﹐舉動驚怕﹐夢魘﹐或歌哭不避親疏﹐狂走不寧﹐中風緩弱頑痺等疾﹐小兒慢驚風悉主之。

附子﹝重五錢半﹐平正緊實一个﹐生﹐去皮臍﹐取半兩拌﹐不須用太大者﹞天南星﹝去皮臍﹐取淨一个﹐不得用小者﹞半夏﹝取中形丸正好者﹐湯洗七次﹐去滑﹐焙漧﹐生用﹞天麻﹝明淨好者去兩頭取中心切﹞琥珀﹝研。

各二錢半﹞全蠍﹝一分﹐生﹞赤足蜈蚣﹝去頭尾足﹐炙﹐取二寸﹞白僵蠶朱砂﹝光明者。各半兩﹐研如粉﹞麝香﹝一分﹐淨研﹞上爲細末﹐入研者朱砂﹑琥珀﹑麝香同研勻﹐煉蜜放冷爲膏﹐密器收。每患﹐用少許生薑自然汁化藥一皂大﹐次用溫酒調下﹐小兒生薑薄荷湯化下豆大。看兒大小加減服之。

《朱氏家傳》治小兒諸驚。

天麻丸天麻全蠍﹝炒﹞天南星﹝炮去皮﹞白僵蠶﹝直者﹐炒。各等分﹞上爲末﹐酒糊丸如大麻子大。每服一歲十丸﹐加至十五丸﹐荊芥湯下。藥性溫﹐可以常服﹐永除諸風。

《朱氏家傳》治小兒驚。

醉驚丸靑黛腦子香墨﹝燒過。各半錢﹞蘆薈輕粉麝面﹝各一錢﹞麻糖﹝三个或二个﹞使君子﹝二枚﹐面裹煨﹐去皮﹐切焙﹞上件爲末﹐水爲丸如綠豆大。每服一丸﹐薄荷湯化破或吞下。良久睡著﹐取下惡毒物。

《朱氏家傳》治小兒急慢驚風﹐諸般驚﹐五心熱。

桃花散朱砂﹝一分﹞蠍梢﹝四十九个﹞膩粉﹝一錢﹞天竺黃馬牙硝﹝各一兩﹞腦麝﹝各少許﹞上爲末。每服半錢﹐用金銀薄荷湯調下。

長沙醫者丁時發傳聖棗丸治小兒驚風﹑癇疾。

木香丁香砂粉霜輕粉漧漆羌花靑橘皮朱砂巴豆霜﹝各二錢﹞上爲末﹐棗肉爲丸如此○大。每服三丸﹐用棗湯吞下。

長沙醫者鄭愈傳茯神膏治小兒驚風。

蠍梢茯神﹝各半兩﹞白僵蠶﹝一兩﹞朱砂﹝一錢﹞上件四味爲末﹐用蜜爲膏。每服一皂子大﹐煎金銀薄荷湯化下。

長沙醫者鄭愈傳﹕治驚風癇病﹐咽喉有涎﹐四肢壯熱﹐大小便祕澀﹐兼心神亂者。

神聖當歸散當歸甘艸滑石通艸﹝各一分﹞大黃芍藥﹝各二錢﹞上爲細末。每服二錢﹐水一盞﹐生薑三片﹐薄荷五葉﹐燈心少許﹐同煎至五分﹐小兒分數服﹐大人作一服。

長沙醫者鄭愈傳蠍梢丸治小兒驚風﹐生涎時發壯熱﹐手足搐動﹐夜臥不安﹐牙關緊急。

蠍梢朱砂﹝飛過﹐畱一半爲衣﹞白僵蠶﹝各一分﹞天麻芎羌活半夏﹝湯洗七次﹐切作片子﹐薑汁制﹞當歸﹝洗﹞牛膽制天南星麝香﹝以上各半兩﹞上爲末﹐糯米粥和丸雞頭大﹐朱砂爲衣。荊芥湯化下一丸﹐如口已噤﹐先用藥擦牙。

長沙醫者鄭愈傳珍珠丸治小兒驚風﹝又名白元子。﹞腦麝﹝各一字﹞粉霜膩粉﹝各一錢﹞上研爲細末﹐用糯米汁爲丸如芥子大。每服三丸﹐糯米湯下。

長沙醫者鄭愈傳琥珀散治小兒驚風﹑螈﹑搐搦等病。

琥珀眞珠﹝末﹞朱砂天麻黑附子酸棗仁藿香﹝葉﹞天南星﹝各一分﹐用生薑汁和餅子﹐炙黃色﹞蠍﹝一十四个﹐去毒﹞上件爲末。每服一字至半錢﹐金銀薄荷湯調下。

長沙醫者鄭愈傳撫驚丸治小兒一切驚。

靑黛茯神﹝各二兩﹞天麻﹝四兩﹞蠍﹝半兩﹞上爲末﹐蜜丸雞頭大。薄荷湯化下。

長沙醫者鄭愈傳治驚風弔眼。

回命散蜈蚣﹝一條赤者﹐中分爲兩處﹞蠍﹝一个﹐亦中分爲兩處﹐各記左右。﹞上二味﹐左者與左﹐右者與右﹐各作兩處爲末﹐左右弔眼﹐各將藥吹入左右鼻中﹐立效。

長沙醫者鄭愈傳神仙奪命散人中白﹝一兩﹞麝香﹝一錢﹞蜈蚣﹝全者一條﹞盆消﹝二錢﹞上件爲細末。每用少許鼻內搐。

《千金翼》小兒灸法﹕曲澤主心下澹澹﹐喜驚。陰交﹑气海﹑大巨主驚不得臥。陰蹺主臥驚﹐視如見星。大鐘﹑門主驚恐畏人﹐神气不足。然谷﹑陽陵泉主心中悚惕﹐恐人將補之。解溪主螈而驚。少衝主太息煩滿﹐少气悲驚。行間主心痛數驚﹐心痛不樂。陽谷主風眩驚﹐手卷。厲兌主多臥好驚。腋門主喜驚妄言﹐面赤。

神門主數噫﹑恐悸少气。間使主喜驚﹐喑不能言。二間﹑合谷主喜驚。陽溪主驚螈。通裏主心下悸。大陵主心中澹澹驚恐。手少陰陰主气驚心痛。天井主驚螈。後溪主淚出而驚。腕骨主煩滿驚。

《聖惠》灸法﹕小兒睡中驚﹐目不合﹐灸屈肘橫文中上三分﹐各一壯﹐炷如小麥。小兒睡中驚掣﹐灸足大指次指之端﹐去爪甲如菲葉﹐各一壯﹐炷如小麥大﹐名厲兌穴。

《萬全方》灸法﹕小兒身彊﹐角弓反張﹐灸鼻上入髮際三分三壯﹐次灸大椎下節間三壯﹐炷如小麥大。小兒但是風病﹐諸般醫治不瘥﹐灸耳上入髮際一寸五分﹐嚼而取之﹐蟀谷穴也。

卷第十

慢脾風第二茅先生小兒生下有中慢脾風候﹕時時吐嘔﹐頻頻咬齒﹐手足掣﹐舌捲頭低﹐兩眼上視﹐先頭低而次第髙。

此候久瀉痢而下冷藥﹐只止瀉痢﹐不活得脾﹐是以脾虛弱﹐臟腑乘虛。故此所治先用勻气散﹝方見胃气不和門中﹞調一日後﹐便下一醉膏通下﹝方見本門中﹞﹐後用治脾散﹝方見本門﹞夾鎭心丸﹝方見一切驚門中﹞﹑建脾散常服之卽愈﹝方見胃气不和門中。﹞若更喘吐﹑五哽﹑如角弓風﹐死候不治。

《玉訣》小兒慢脾風候﹕是傷寒疹子﹐庸醫未明表裏﹐使卽宣利臟腑﹐更使冷熱藥相通﹐故小兒發搐眼不倒﹐脾困極不醒﹐手足不收﹐此病但回陽醒脾調治方愈。若更吐瀉﹐必定損命也。

茅先生小兒受脾風歌﹕四肢逆冷體沈迷﹐因宣吐瀉補還遲。脾胃伏際涎壅肺﹐心生毒熱面靑時。如此唾爲慢脾候﹐更加喘嗽不通醫。

《小兒形證論》四十八候慢驚傳慢脾歌﹕慢脾只因傷取轉﹐吐瀉虛涎脾胃存﹐四肢逆冷頻頻嘔﹐沈困難醒豈易明﹐唇紅目開手微搐﹐病行心臟及脾神。醫者鎭心爲上法﹐更開關竅細詳論﹐莫令加喘頭先軟﹐眼白命不存。

此病是驚風傳入胃﹐胃兼有虛涎﹐下大靑丹一二服﹐更將搐鼻散開關﹐﹝大靑丹方見急驚風門﹐搐鼻散方見本門。﹞次用醒脾散﹝方見本門中。﹞又四十八候慢脾將死候歌﹕驚入風癇轉在脾﹐直眠不動臥如屍。搐搦已休牽掣定﹐爲他安好不生疑。便通大小難收乳﹐徧體如冰汗若泥。眼目不明常似睡﹐睡中不覺赴幽期。

又四十八候慢脾侵肺歌﹕慢脾多睡重重取﹐吐瀉傳脾胃轉虛。逆冷四肢多重困﹐虛涎脾伏盛難除。生風肺臟添邪擁﹐任喚千聲气不舒。莫使目瞑兼項軟﹐十中難保一人蘇。

茅先生小兒慢脾驚風﹐活脾散羊糞﹝三十一个﹐焙﹞丁香﹝一百粒﹞胡椒﹝五十粒﹞上爲末。每服半錢﹐用六年東日照處壁土煎湯調下。

茅先生小兒慢脾風﹐醒脾散馬芹子白僵蠶丁香上三味等分爲末。每服一錢﹐用炙橘皮湯調下。

茅先生小兒慢脾風候。

一醉膏花蛇鼻蠍尾天南星心川烏臍大附子側白附子耳蜈蚣虫肚上七味各半錢﹐生用﹐使棗肉五十个﹐和前藥研成一塊子﹐以腦﹑麝滴水和丸○如此大。每服一丸﹐用薄荷自然汁磨化下﹐後通下一服。根據形候﹐用串藥子調理。

《四十八候》醒脾散方天南星﹝一个﹐去皮臍﹐用朱砂入在南星臍內令滿﹐以面裹煨﹐火炮令黃﹐作散﹞白術﹝一分﹞上爲末。每服半錢﹐更入麝少許﹐煎冬瓜子湯調下。如爲丸﹐以生蔥涎丸如粟米大。每服十丸﹐硼砂湯下﹐後與調胃散﹝方見積熱門中。﹞《四十八候》搐鼻散瓜蒂﹝一錢﹞細辛﹝半錢﹞上爲末﹐用半字吹入鼻中﹐打噴嚏﹐候眼開﹐便將大靑丹取下積熱﹐並下驚涎後調气﹝大靑丹方見急慢驚門中。﹞《惠眼觀證》沒石散慢脾候此藥醒脾。

沒石子﹝二个﹞朱砂﹝三錢﹞滑石﹝研﹞白礬丁香﹝各二錢﹞半夏﹝一兩﹞生薑﹝三兩﹐槌爛同浸水一碗﹐將半夏擘碎﹐又以水同煮幹取出﹐以面一錢乳缽內捶爛﹐搜作餅子﹐炙熟爲末﹞上爲末。每服半錢﹐以冬瓜子煎湯調下﹐不拘時候。

《劉氏家傳》治小兒慢脾﹐初生者皆可服。其狀困睡不醒﹐或啼不已。

全蠍﹝兩个﹐以竹鍼穿微火炙香熟﹐末之﹞麝﹝少許﹞朱砂西壁土﹝西照久年者壁泥。各半錢﹐細研﹞上和勻﹐乳汁調下一字。二﹑三歲以上﹐量添至半錢﹐或三字亦得。又濃煎金銀湯調下﹐又蜜湯亦得。

《劉氏家傳》治小兒吐瀉後生風﹐慢脾者多效﹐久瀉者亦治。

胃虛餅子丁香﹝五十粒﹞藿香葉﹝秤一分﹞木香韶粉大附子﹝炮。各一棋子大。一方各二錢﹞上爲末﹐攪勻﹐生薑自然汁搜作餅子○﹐用粗燈盞內水煮﹐軟化開服﹐或要急用作散子﹐入棗子一枚煎。

《劉氏家傳》羌活膏治小兒急慢驚風﹐或因吐瀉後脾胃虛﹐傳作慢脾之疾。

羌活獨活人參白茯苓肉桂木香防風﹝以上各三錢﹞水銀硫黃全蠍﹝各二錢﹞金銀箔﹝各三十片﹞眞麝香﹝一錢﹞上爲細末﹐蜜和爲膏。每服一黃豆大﹐薄荷湯化下。

《張氏家傳》醒脾去虛風。

大附子﹝一錢﹐去皮臍﹐炮﹞大全蠍﹝七个﹞大白附子﹝三个﹐炮﹞天麻﹝二錢﹞上件爲細末。每服半錢﹐濃煎冬瓜子湯調下。

《張氏家傳》治小兒﹑孩子﹐因吐或瀉﹐體虛發搐作慢脾﹑魚口﹐目直視﹐睡不醒﹐目不開。

鉤藤飲子鉤藤防風麝香麻黃﹝各一分﹐去節用﹞蠍梢蟬殼﹝各半分﹞上爲細末。每服一字﹑半錢﹑一錢﹐大小加減﹐薄荷湯調入醋一滴﹐調勻服。如四梢厥逆﹐入附子三兩片﹐同水五分﹑薄荷一葉煎二分﹐熱服﹐連進三﹑二服。或吐瀉﹑體冷﹑多睡﹐用附子半錢﹐炮去皮臍爲末﹐或作銼散﹐白術一錢﹐肉豆蔻一个﹐甘艸炙一寸﹐棗一个﹐水六分﹐慢火煎至三分﹐溫溫服﹐作兩服﹐體便暖﹐只煎使君子湯﹐如沈香﹑橘皮喫五六分﹐更喫暖驚藥三兩服。乳母忌口﹐不得再驚。

《莊氏家傳》治慢脾風。

小續命丸附子﹝尖一枚﹞硫黃﹝棗許大﹞蠍梢﹝七枚﹞上爲末﹐生薑﹑麵糊丸黃米大。量兒加減﹐十丸至百丸。治小兒久瀉羸尢妙。

《莊氏家傳》治慢脾風極妙。

黑散子漧薑﹝半兩﹞甘艸﹝一分﹞上同於一瓷合子內﹐用火存性﹐爲末。﹝須恰好﹐過則力太慢﹐不及則性大烈。﹞每服一錢或半錢﹐濃煎烏梅湯調下。

臨時更看男女﹑大小加減服之。須是目垂﹑面白慢脾形候卽與喫。

《孔氏家傳》治小兒慢脾驚風。

上以代赭石﹐不拘多少﹐細研﹐水飛過﹐研冬瓜仁湯調下﹐量兒大小與半錢或一錢。小兒因轉瀉後眼戴上﹐三日不乳﹐目精通黃如金色﹐气將消絕﹐止服三服﹐全愈。

《王氏手集》治小兒慢脾風。

萬安散方濃朴﹝去粗皮﹐以水一盞﹐煮盡後細切﹐焙漧﹞白術﹝湯浸半日﹐切片子﹐用蜜塗﹐炙香黃色﹞朱砂﹝各一分﹐研﹞麻黃﹝半分﹐長直者以熟湯浸軟﹐用薑汁浸半日﹞幹蠍﹝七个尾梢全者﹐每个用大葉薄荷裹上﹐用浸者麻黃﹐纏子微﹐以薑汁再浸﹐以竹箸上炙﹐令表裏焦黃色﹞上並搗﹐羅極細﹐再入乳缽內與朱砂研千百徧。每服半錢或一字﹐煎金銀薄荷湯調下。但小兒服藥後﹐微汗出是效。凡小兒欲作慢驚﹐必先壯熱﹐多睡﹐頻吐。若吐止﹐卽驚止﹐吐不定﹐作慢驚﹐號爲難治。有此吐證﹐以金液丹主之。此方傳與人必不信﹐但只與藥。金液丹研開令細﹐以滴水爲丸黃米大﹐用朱砂﹑靑黛爲衣。每服五十丸以上﹐以下不濟事﹐用米飲下。定吐救生丹亦甚佳﹐然十有三﹑四不能止者。此方百無一失。

若有𨿽止已成慢脾者﹐萬安散救之﹐亦無失者﹐但費心力耳﹐不然十有八﹑九不救。此二方不可具述﹐千萬祕之﹐非至誠好事者﹐不可妄傳。

《吉氏家傳》治慢脾風。

朱砂散朱砂天麻﹝各一錢﹞僵蠶﹝七个﹞天南星﹝一个﹞白花蛇﹝項下肉皂子大一塊﹞麝﹝少許﹞蜈蚣﹝一條﹞上爲細末。每服一字﹐薄荷湯下。

《吉氏家傳》活脾散治小兒脾困成慢脾風。

天南星﹝去皮﹞半夏白附子﹝各半分﹞上爲末。每服半錢或一錢﹐小者一字﹐用冬瓜子七粒﹑薄荷一片﹑酒少許﹐或入水少許﹐同煎。

《朱氏家傳》治小兒久病後﹐或吐瀉生驚﹐轉成慢脾後。

蠍梢膏蠍梢﹝不以多少爲細末一兩﹐用新好者﹞上用石橊一枚﹐開作甕子﹐去子﹐以無灰酒半盞調蠍末﹐入石橊﹐以蓋子蓋定﹐坐文武火上﹐時時攪動﹐熬成膏子﹐取出於放冷。每服一錢﹐用金銀薄荷湯調下。急驚勿服。

《朱氏家傳》治小兒慢脾風﹐吐奶﹐霍亂﹐吐瀉。

丁香﹝一錢﹞藿香﹝三分﹞上爲末﹐煉蜜爲丸如綠豆大。每服三丸﹔或大假吐瀉﹐米飲下半錢。

安師傳治小兒慢脾風藥方﹐小兒眾醫不效﹐用此藥痊好。

附子﹝炮裂﹐去皮臍﹞木香﹝不見火﹐懷幹﹞肉豆蔻﹝洗﹞生硫黃﹝用漿水黃者﹐赤者不用﹐其間夾石者須去﹞上等分﹐爲細末。每用冬瓜子四十九粒﹐水六合煎至三合﹐入藥一錢﹐再煎至一合﹐爲一服。治身冷汗出至虛緩搐者。

長沙醫者毛彬傳銀白散治小兒胃虛﹐吐瀉煩渴﹐成慢脾者。

漧葛人參﹝去蘆﹞白茯苓山藥白扁豆﹝各半兩﹞半夏﹝一分﹐湯洗去滑﹐姜制成餅﹐炒黃﹞糯米﹝一合﹐淘洗﹐薑汁浸一宿﹐炒黃﹞上件同爲細末﹐每服二錢﹐水八分﹑生薑二片同六分﹐溫服。

長沙醫者鄭愈傳醒脾散治小兒吐瀉﹐脾胃生風。

藿香葉人參白茯苓﹝各一錢﹞天南星﹝一个重七錢者﹐去心﹐入縮砂一錢﹑丁香一錢﹐在南星內上面﹐卻用南星心末封口﹐慢火焙熟﹐切碎﹞上件爲細末。每服半錢﹐入冬瓜子少許﹐同煎至三﹑五沸﹐溫服。

卷第十

慢肝風第三《小兒形證論》四十八候慢肝風歌﹕孩兒眼澀羞明目﹐春不宣兮夏不通﹐秋被毒風傷肺得﹐次傳肝腎別尋蹤。先調五臟患方退﹐退得肝風便有功。蓋爲小兒元气壯﹐此名立號慢肝風。

此病肺與肝相克﹐見日眼不開﹐未出月有﹐有目腫者﹐或出血者。

《四十八候》慢肝風﹐羞日﹐目腫出血﹐宜甘膽湯方甘艸﹝一截﹐以豬膽塗炙﹞上爲末。每服半錢﹐米泔調下。

《四十八候》云﹕又欲去血﹐目澀不開方。

蒼術不以多少入在膽中﹐綫縛定﹐煮熟﹐將藥气沖眼後﹐更嚼藥﹐以汁咽﹐吐滓﹐尢妙。

卷第十

驚退而啞第四漢東王先生《家寶》治嬰孩小兒驚風並退﹐只是聲啞不能言。

通關散方上以天南星炮爲末。每服嬰孩半字或一字﹐三﹑五歲半錢﹐八﹑九歲一錢﹐豬膽汁調下﹐令孩兒喫﹐咽入喉中便能言語。

《集驗方》治小兒驚退而啞﹐不能言語方。

木通﹝銼﹞防風﹝去蘆﹞川升麻羚羊角﹝屑﹞桂心﹝以上各半兩﹞甘艸﹝一分﹐炙﹞上件藥搗爲粗散。每服一錢﹐水一小盞﹐煎至五分﹐去滓﹐入竹瀝少許﹐更煎一﹑兩沸﹐不計時候﹐量兒大小加減服之。

《集驗》又方臘月牛膽釀天南星﹝不拘多少﹞上研細。每服半字﹐薄荷湯調下﹐臨臥服。兒大者﹐服一字至半錢。

卷第十

驚退而筋脈不舒第五漢東王先生《家寶》治嬰孩﹑小兒驚風並退而汗不澑﹐筋脈不舒﹐不能行步。

天茄散方茄種﹝見霜者﹐細切﹐焙﹞附子﹝炮﹐去皮臍。各半兩﹞羌活﹝一分﹐焙﹞上爲末。每服五七歲半錢﹐八九歲一錢。麝香酒調下﹐一日三服﹐疾愈卽止。

《趙氏家傳》治小兒驚退後﹐手足攣屈﹐不能舒展方。

羌活芎防風﹝去蘆﹞天麻當歸﹝微炒﹞甘艸﹝炙。以上各三分﹞白附子﹝炮﹐一分﹞上爲細末。每服一錢﹐以薄荷酒調下﹐日三﹐量大小加減。

卷第十

天第六《聖惠》論﹕夫小兒天者﹐由臟腑風熱﹐脾胃生涎﹐痰涎旣生﹐心膈壅滯﹐邪熱蘊積﹐不得宣通之所致也。此皆乳母食飲無常﹐酒肉過度﹐煩毒之气流入乳中﹐便卽乳兒﹐遂令宿滯不消﹐心肺生熱。熱毒旣盛﹐風邪所乘。風熱相兼﹐觸於心臟﹐則令心神驚悸﹑眼目翻騰﹑壯熱不休﹑四肢抽掣﹐故謂之天也。

茅先生論﹕小兒生下有中天者﹐心神不安﹐渾身壯熱﹐手足抽掣﹐驚悸﹐眼目翻騰。此候因母飲食不常﹐酒肉過度﹐毒瓦斯入乳﹐宿气滯不消﹐心肺相搏﹐風熱觸於心臟﹐故有此候。治者﹐急進奪命散與吐下風涎﹝方見急慢驚風門中﹞﹐然後用勻气散﹝方見胃气不和門中﹞醒脾﹐與調勻气後﹐常服雄朱散﹝方見驚癇門中﹞夾鎭心丸﹝方見一切驚門中﹞﹑健脾散﹝方見胃气不和門中﹞與服安樂。如見眼視﹑魚口﹑鴉聲﹑眼黑無光﹑指甲黑者﹐死候不治。

張渙論小兒心膈壅滯邪熱﹐痰涎蘊積不得宣通﹔或乳母飲酒食肉無度﹐煩毒之气流入乳中﹐令兒宿滯不消﹐邪熱毒瓦斯乘於心神﹐致使驚悸﹑眼目翻騰﹑壯熱不休﹑四肢螈。其病名曰天﹐甚者爪甲皆靑狀﹐若神祟。

《聖惠》治小兒天﹐手腳掣動﹐眼目不定﹔有時笑啼或嗔怒﹐爪甲皆靑﹐狀似鬼祟﹐宜服龍齒散方龍齒﹝細研﹞鉤藤白茯苓﹝各半兩﹞黃丹甘艸﹝炙微赤﹐銼﹞鐵粉朱砂﹝各細研﹞川大黃﹝銼﹐微炒。各一分﹞蟬殼﹝二七枚﹐微炒﹞上件藥搗﹐羅爲末﹐入研了藥令勻。每服一錢﹐以水一小盞﹐煎至六分﹐不計時候﹐量兒大小分減服之。

《聖惠》治小兒天﹐四肢拘急﹐時復搐搦﹐喉內多涎﹐夜卽驚厥﹐宜服一字散方天南星﹝炮裂﹞蕎面﹝研入。各一分﹞辟魚兒﹝十枚﹞半夏﹝七枚﹐生用﹞醋石橊殼﹝一顆﹞上件藥都搗﹐羅爲末﹐入在石橊殼內﹐以鹽泥封裹﹐於竈下慢火燒﹐以泥漧燥爲度﹐取出去殼﹐焙漧﹐搗﹐細羅爲散。如孩兒小卽用錢上一字﹐以乳汁調灌之。一歲以上卽用酒調一字服之﹐當時汗出爲效矣。

《聖惠》治小兒天﹐眼目斜﹐手足驚掣﹐發歇不定。

牛黃散方牛黃﹝細研﹞幹蠍﹝生用。各半分﹞木香﹝一分﹞羌活獨活白僵蠶﹝生用﹞朱砂﹝細研﹐水飛過。各半兩﹞乳香﹝一顆﹐如粟米大﹞上件藥搗﹐細羅爲散﹐都研令勻。不計時候﹐以干槐枝煎湯調下一字。量兒大小加減服之。

《聖惠》治小兒天﹐牙關急硬﹐筋脈搐掣﹐宜服此方。

幹蠍﹝七枚﹐生用﹞朱砂﹝一分﹐細研﹞麝香牛黃﹝各細研﹞猢猻頭骨﹝塗酥﹐炙黃。各半分﹞上件藥搗﹐細羅爲散。不計時候﹐用新汲水調下半錢﹐極者不過三服瘥。量兒大小﹐以意加減。

《聖惠》治小兒天及驚風﹐發歇不常方。

鸛鵲糞﹝微炒﹞牛黃﹝細研。各半分﹞幹蠍﹝五枚﹐微炒﹞麝香﹝一錢﹞上件藥同研爲末。不計時候﹐新汲水調下半錢。量兒大小加減服之。

《聖惠》治小兒天﹐眼目搐上﹐筋脈急。

蚱蟬散方蚱蟬﹝微炒﹞牛黃雄黃﹝並細研。各一分﹞幹蠍﹝七枚﹐生用﹞上件藥細研爲散。不計時候﹐以薄荷湯調下一字。量兒大小加減服之。

《聖惠》治小兒天﹐多驚搐搦﹐眼忽戴上﹐吐逆夜啼﹐徧身如火﹐面色靑黃﹐不食乳哺﹐並無情緒。

水銀丸方水銀﹝一兩﹐煮靑州棗肉二十顆﹐同研水銀星盡﹞南星﹝炮﹐使半生﹐使半熟﹞白僵蠶白附子﹝並生用﹞鉛霜﹝各半兩﹞幹蠍﹝生用﹞牛黃麝香﹝各一分﹞上件藥除水銀膏﹐牛黃﹑麝香﹑鉛霜三味研令勻如粉﹐餘四味搗羅爲末﹐都研令勻﹐用水銀膏和丸如黍米大。一﹑二歲兒每服用薄荷湯下三丸﹐三﹑四歲兒每服五丸。不計時候﹐量兒大小﹐以意加減服之。

《聖惠》治小兒天。

牛黃丸方牛黃朱砂鉤藤﹝各一分﹐末﹞蟾酥麝香﹝各半分﹞蝸牛﹝十枚﹐去殼﹞上件藥都研令細﹐以糯米飯和丸如黍米大。不計時候﹐先以水化破二丸﹐滴在鼻中﹐相次卽以溫水更下三丸。量兒大小加減服之。

《聖惠》治小兒天﹐四肢抽掣﹐眼目戴上﹐精神恍惚﹐皮膚漧燥﹐身體似火﹐夜臥不安﹐心中煩躁﹐熱渴不止﹐宜服保生定命丹方光明砂﹝研﹐水飛過﹞水銀﹝煮棗肉﹐研令星盡。各一兩﹞膩粉牛黃腦麝﹝各一分﹞金箔﹝四十片﹞上件藥都研如粉﹐入水銀更都研令勻﹐用粟米飯和丸如麻子大。一﹑二歲兒﹐每服用新汲水研破三丸服之﹔三﹑四歲兒﹐每服五丸。不計時候﹐量兒大小以意加減服之。

《聖惠》治小兒天﹐心胸痰壅﹐攻咽喉作呀聲。發歇多驚﹐不得眠臥﹐保命丹方幹蠍蟬殼白僵蠶﹝各微炒﹞天麻犀角﹝屑﹞天漿子﹝內有物者﹞白附子天南星﹝各炮裂﹞牛黃靑黛朱砂﹝並細研。以上各一分﹞蟾酥﹝研入﹞麝香﹝細研。各半兩﹞上件藥搗羅爲末﹐入研了藥﹐同研令勻﹐用豬膽汁和丸如綠豆大。每服用水少許化二丸﹐滴三﹑五點入鼻中﹐令嚏數聲後﹐卽令水服一丸﹐日三﹑四服。量兒大小以意加減服之。

《聖惠》治小兒天﹐身體壯熱﹐筋脈拘急﹐時抽掣。

鉤藤丸方鉤藤胡黃連﹝各半兩﹞麝香﹝細研﹐半分﹞天竺黃牛黃朱砂﹝各細研﹞天麻白附子﹝炮裂﹞幹蠍﹝微炒﹞朱粉﹝以上各一分﹞上件藥搗羅爲末﹐都研令勻﹐用槐膠和丸如綠豆大。於囟門上津調摩一丸﹐荊芥湯下一丸﹐立效。二歲以上﹐消詳加之。

《聖惠》治小兒天﹐眼目翻上﹐手足抽掣﹐發歇不定。

天麻丸方天麻﹝末﹞朱砂龍齒鉛霜天竺黃﹝以上各一分﹞麝香﹝半分﹐五味並細研﹞白芥子﹝微炒﹐一分﹞天漿子﹝二七枚﹞上件搗﹐羅爲末﹐煉蜜和丸如黃米大。不計時候﹐以薄荷酒研下一丸﹐稍急加至二丸或五丸﹐立效。

《聖惠》治小兒天﹐身體發熱﹐口內多涎﹐筋脈拘急﹐時發驚掣。

蟬殼丸方蟬殼白僵蠶白附子﹝並微炒﹞蜣螂﹝三枚﹐微炒﹞烏蛇﹝一兩﹐酒浸﹐去皮骨﹐炙令黃﹞靑黛麝香﹝並細研。各一分﹞蟾酥﹝一錢﹞豬膽﹝一枚﹞上件藥搗﹐羅爲末﹐以軟飯入豬膽汁﹐同和丸如黍米大。先將一丸用奶汁研破﹐滴在鼻中﹐候嚏﹐卽以薄荷湯下三丸。三歲以上﹐加丸服之。

《聖惠》治小兒天﹐心神煩亂﹐搐搦不定﹐宜服朱砂丸方朱砂﹝細研﹞白僵蠶﹝微炒﹞胡黃連熊膽﹝各一分﹞牛黃麝香﹝並細研。各半分﹞幹蠍﹝二七枚﹐微炒﹞上件藥搗﹐羅爲末﹐同研令勻﹐以粟米飯和丸如綠豆大。不計時候﹐以金銀湯下三丸。量兒大小增減服之。

《聖惠》治小兒天﹐多涎及搐搦不定。

抵聖歸命丹方水銀﹝一分﹐以少棗穣研合星盡﹞牛黃麝香﹝各半分﹞錫吝脂﹝一兩﹐細研﹐水淘黑水令盡﹞上件藥都細研﹐用軟粳米飯和丸如黍米大。不計時候﹐以新汲水下二丸。量兒大小增減服之。

《聖惠》治小兒天﹐多涎搐搦﹐發歇不定方。

幹蠍﹝微炒﹞羌活鉛霜﹝細研。各半兩﹞麝香﹝細研﹐一錢﹞蟾酥﹝研入半錢﹞上件藥搗﹐羅爲末﹐同研令勻﹐煉蜜和丸如綠豆大。不計時候﹐以乳汁研破兩丸服之。更量兒大小以意加減。

《聖惠》又方天竺黃朱砂﹝各細研﹞幹蠍﹝微炒﹞白附子﹝炮裂。各一分﹞上件藥搗﹐羅爲末﹐同研令勻﹐以煉蜜和丸如綠豆大。不計時候﹐以淡竹瀝研下二丸。量兒大小臨時加減。

《聖惠》治小兒天﹐驚風搐搦﹐牙關急﹐閉目﹐吐涎。

元參丸方元參水銀﹝各半兩﹞幹蠍﹝一分﹐微炒﹞上件藥搗﹐羅爲末﹐以棗瓤研水銀星盡﹐納少煉了蜜﹐入藥末﹐和丸如綠豆大。三歲以下﹐用薄荷湯研破三丸服之。三歲以上﹐卽加丸數服之。

《聖惠》又方天竺黃雄黃胭脂﹝各一分﹞阿魏﹝半分﹞上件藥同研爲末﹐以醋一茶甌煎成膏﹐入﹑天麻﹑烏蛇末各半分﹐和丸如米粒大。不計時候﹐以溫酒下三丸﹐乳汁下亦得。量兒大小加減服之。

《聖惠》治小兒天﹐口噤戴目﹐手足搐搦不定。

天南星丸方天南星天雄白附子水銀﹝於銚子內﹐先熔黑錫半分﹐後下水銀結爲砂子﹐細研﹞半夏﹝湯洗七徧﹐去滑。

各一分﹞上件藥生搗﹐羅爲末﹐用槐膠和丸如黃米大。一歲一丸﹐三歲三丸﹐不計時候﹐以溫薄荷酒化下。

《聖惠》治小兒天﹐臟腑風熱壅滯﹐四肢抽掣﹐大小便不利。

膩粉丸方膩粉巴豆霜麝香﹝各半分﹐細研﹞郁金地龍馬牙硝﹝各一分﹐末﹞上件藥都研令細﹐以糯米飯和丸如綠豆大。一歲一丸﹐以薄荷湯下﹐三歲以上卽服二丸。

《聖惠》又方巴豆霜﹝一分﹞幹蠍﹝微炒﹞藿香白僵蠶﹝微炒。各半兩﹞上件藥搗﹐羅爲末﹐以麵糊和丸如綠豆大。三歲兒以金銀犀角煎湯下一丸﹐如無動靜﹐更服兩丸﹐下惡物炱煤及瓜汁相似﹐便瘥。量兒大小加減服之。

《聖惠》治小兒天及急驚風搐搦。

白僵蠶散方白僵蠶﹝二枚﹐微炒﹞﹝一枚﹐微炒﹞莨菪子﹝十粒﹐炒令微黃﹞上件藥搗﹐細羅爲散﹐用溫酒調﹐注入口中令睡﹐汗出卽瘥。如睡多﹐不用驚起。如一﹑二歲兒患急﹐卽頓服之﹔稍慢﹐卽分爲三服。

《聖惠》治小兒天﹐臟腑壅滯﹐壯熱搐搦﹐宜服保生丸方巴豆﹝七枚﹐生用﹐去皮心﹞天南星﹝一枚﹐炮裂﹞﹝五枚﹐生用﹞上件藥睛明時初夜於北極下露之一宿﹐明旦搗﹑羅爲末﹐取豉四十九粒﹐口內含不語﹐脫卻皮﹐爛研﹐和丸黍米大。隨年丸數﹐以溫水下。

《聖惠》又方五靈脂﹝一兩﹞白附子﹝生用﹞南星﹝生用。各一分﹞上件藥搗﹐羅爲末﹐以頭醋一升熬成膏﹐後入蝸牛末二錢﹑麝香末一錢﹐和丸如綠豆大。每一歲一丸﹐以奶汁研破服之。如無奶汁﹐卽以金銀湯下﹐入口瘥。

《聖惠》治小兒天﹐眼目搐上﹐並口手掣動﹐宜服此方。

辟魚兒﹝一十五枚﹐幹者十枚﹐濕者五枚﹞上以奶汁相和﹐研爛﹐更入奶汁﹐同灌入口﹐立效。

《聖惠》治小兒天。備急塗頂膏方川烏頭﹝末﹐一錢﹞蕓薹子﹝末﹐三錢﹞上件藥取新汲水調﹐塗貼在頂上﹐立效。

《博濟方》治眾疾及小兒風。

靈砂丹朱砂﹝半兩﹞大附子﹝炮﹞靑橘﹝去白﹞杏仁﹝去皮尖。各一兩﹞巴豆﹝春冬用一百个﹐秋夏用五十枚﹐以水五升﹐慢火煮三二十沸﹞上先將巴豆以水五升煮﹐令油出水盡爲度﹐細研﹐與眾藥末和勻﹐以粳米飯和丸如豌豆大。小兒風﹐桃柳枝一握煎下﹔小兒肚脹﹐石橊湯下。小兒及患人﹐相度虛實加減服。一方用面姜一兩﹐炮。

《靈苑》歸命丹治感厥急風﹐心邪癇疾﹐小兒天驚風及疳熱等疾。

蛇黃﹝四兩﹐紫色者佳﹐用火令通赤﹐取出以紙襯地上﹐出火毒一宿﹐杵羅爲末﹐更入乳缽研如面﹞朱砂﹝半兩﹞鐵粉﹝一兩﹞豬糞﹝二兩﹐野放小硬幹者﹐用餅子固濟燒﹐才煙盡爲度﹐勿令白過﹐恐藥少力﹐候冷研令細﹞麝香﹝一錢﹐研﹞上五味都入乳缽內﹐同研極細﹐以糯米粥爲丸如雞頭大。一切風﹐用薄荷酒磨下一丸﹐小兒半丸。疳熱﹐用冷水磨下一丸﹐分作四服。修合時﹐忌婦人﹑雞犬見。如是大人小兒中風﹑口噤﹑反張﹑涎滿者﹐灌下一服﹐立醒。小兒被驚及發熱﹐並以薄荷磨少許便安。此藥又名神穴丹﹐合了﹐排漆盤於日內曬之﹐及幹翻看﹐每丸下有一小穴通丸內﹐其藥中空也。舊法須用端午及甲午日合﹐急卽不須。

張渙一字散方治天﹐醒風﹐爽精神。

天南星﹝半兩﹐微炮裂﹞蟬殼﹝一錢﹐微炒﹞白僵蠶幹蠍﹝各一分﹞上件搗﹐羅爲細末﹐次入蕎麥麵一分﹐用醋石橊殼一枚﹐將諸藥入在石橊殼內﹐以鹽泥封裹﹐於竈下慢火上燒之﹐泥漧燥爲度﹐取出再研勻。每服一字﹐溫酒調下。

張渙雙金散方治天驚風﹐目久不下。

蜈蚣﹝去頭足尾﹐用眞酥塗﹐慢火炙令黃﹐置砧子上向南立﹐用竹刀子當脊縫中停﹐離作兩半个﹐左邊者入一貼子﹐內寫左字﹐右邊者亦入一貼子﹐內寫右字﹐不得交錯﹞麝香﹝一錢﹐細研﹐先將左邊者﹐同於乳缽內﹐研作細末﹐卽入左字貼內﹐收起﹐別用乳缽﹐將右邊字入麝香﹐同研極細﹐卻入右字貼內﹐收不得相犯﹐每有病者﹐眼睛弔上只見白睛﹐兼角弓反張﹐更不能出聲者﹞上用細葦筒子﹐取左字貼﹐納藥少許﹐吹在左邊鼻裏﹐右亦如之﹐用藥不可多。若眼未全下更添﹐小以意量度﹐其眼隨手便下﹐卽止。

張渙牛黃散治天﹐淸心截風。

牛黃﹝半兩﹐細研﹞朱砂﹝細研﹐水飛﹞麝香﹝細研﹞鉤藤蠍梢﹝各爲末﹞天竺黃﹝研。各一分﹞上件一處研勻。每服一字﹐新汲水調下。

張渙白銀丹治天涎潮。

白附子全蠍﹝各一分﹞粉霜牛黃麝香﹝各半分﹐並研﹞白僵蠶天南星﹝一兩﹐一半炮﹐一半生用﹞以上搗﹐羅爲細末﹐次用牛黃等研勻﹐用水銀﹝半兩﹐煮靑州棗肉二十枚﹐同研﹐水銀星盡成膏﹞。

上都和﹐上件藥石臼內搗一﹑二百下﹐如黍米大。每服五粒至七粒﹐薄荷湯下。

張渙抵聖丹治天﹐胸膈不利﹐乳食不下。

錫吝脂﹝一兩﹐細研﹐水飛﹐淘去黑水﹐令盡﹞牛黃鉛霜熊膽﹝各一分﹐並細研﹞麝香﹝半分﹐研﹞蟾酥﹝一錢﹐研﹞上件同研勻﹐粳米飯和如黍米大。每服五粒至七粒﹐新汲水下。

《萬全方》治小兒天﹐多驚搐搦﹐眼忽戴上﹐吐逆﹐夜啼﹐徧身如火﹐面色靑黃﹐不食乳哺﹐並無情緒。

銀朱丸方水銀﹝一兩﹐煮靑州棗二十枚﹐同研﹐水銀星盡﹞朱砂﹝研﹐作衣﹞幹蠍﹝生﹞牛黃﹝研入﹞麝香﹝研。

以上各一分﹞天南星﹝半炮半生﹞白僵蠶白附子﹝各生用﹞鉛霜﹝研入。以上各半兩﹞上件除水銀膏﹐牛黃﹑麝香﹑鉛霜三味﹐研令如粉﹐餘四味搗﹐羅爲末﹐都研令勻﹐用水銀膏和丸如黍米大。一﹑二歲兒每服三丸﹐用薄荷湯下﹔至三﹑四歲每服五丸﹐服之。

《劉氏家傳》天翻眼向上。

朱砂﹝通明者三綠豆大﹞幹蠍﹝一枚全者﹐銚內炒過﹞上末之﹐飯少許丸綠豆大。患者﹐用朱砂少許細研﹐入酒內﹐化下一丸﹐頓愈。

《吉氏家傳》治小兒天﹐急驚風﹐盛熱﹐宜取方。

郁金﹝一塊﹐蒸﹞巴豆﹝一个﹐不去皮﹞上件二味﹐面北門限上杵一千杵。每服一字﹐薄荷湯下。

《吉氏家傳》治驚風天。

牛黃膏白附子蠍郁金雄黃﹝各一分﹞蟬﹝六十个﹞膩粉﹝半錢﹞巴豆肉﹝一分﹐水浸一宿﹞上搗研極細﹐蜜丸﹐入腦﹑麝各少許。每服皂子大﹐薄荷冷水下。

卷第十

驚風內第七漢東王先生《家寶》論﹕凡嬰孩小兒驚風內﹑盤腸气及虫痛三者發作一般。驚風內﹐眼尾有細碎紅脈現者﹐是也。盤腸气發動﹐腰先曲﹐空啼無淚﹐上唇幹﹐額上有汗者﹐是也。虫痛則吐涎﹐唇口紫色者﹐是也。如得驚風內卽用桃符丸﹐服後卻進乳香丸﹝方並見本門中﹞並大七寶散﹝可見霍亂﹑吐痢門中。﹞如得盤腸气卽用鉤藤膏二﹑三服及魏香散二﹑三服﹝方見盤腸气門中﹐﹞亦須大七寶散二﹑三服。如得疳虫痛﹐腹肚痛﹐卽用漧漆散二﹑三服﹐並化虫丸三﹑五服﹝方見蛔疳門中﹞﹐亦間與大七寶散服之。﹝後云﹕蛔蚶痛者便是蛔疳。﹞《石壁經》三十六種內驚風內候歌﹕內多啼子細看﹐莫將虫痛1HT言。唇涎鼻紫爲虫痛﹐﹝一云﹕虫痛吐涎唇口紫。﹞內還須黑色觀。但覷紅筋生眼尾﹐便知風候本根源。﹝四十八候云﹕只看眼畔紅筋見﹐有血相和點點斑。﹞鎭心使藥方爲妙﹐始覺良工按古賢。

其候寒熱內薄﹐气血凝滯﹐蘊結不散﹐腹中痛﹐但調气﹐去其積熱積冷﹐調毒退愈。

《鳳髓經》歌括一同﹐有注云﹕宜與生銀丸﹑越桃散。﹝生銀丸方見急慢驚風門﹐越桃散方見盤腸气門中。﹞又三十六種內驚風﹑內候云﹕此候宜下蠍梢丸﹐未安﹐卽微下。﹝方見搐搦門中。﹞《小兒形證論》四十八候驚風內歌一同﹐後云﹕此候與蛔虫候一般﹐唇口紫黑是虫候﹐目有紅筋﹐手在後﹐胸髙是內也。

漢東王先生《家寶》治嬰孩﹑小兒驚風內。

桃符丸銀朱乳香﹝各一錢﹐研﹞大蒜﹝一子煨﹐研﹞上先研乳香極細﹐後入銀朱再研﹐後又同大蒜研﹐看軟硬得所﹐丸如此○大。每服半歲五丸﹐一歲七丸﹐二﹑三歲十丸﹐以意加減﹐薄荷湯化下。

漢東王先生《家寶》治小兒驚風內痛不可忍者﹐乳香丸乳香﹝一錢﹞蠍梢﹝二七枚﹞沒藥﹝半錢﹞沈香﹝一錢半﹞上爲末﹐煉蜜丸如黍米大。每服嬰孩三丸﹐一歲五丸﹐三歲七丸﹐以意加減﹐乳香湯吞下。

《聚寶方》辰砂散治小兒傷冷聚積驚風﹐日久變成內時﹐人不識﹐呼爲祟。

砂﹝半分﹞紅芍藥鉛白霜﹝各一分半﹞琥珀﹝研﹞眞珠﹝不鉆者爲末。各一分﹞上五味爲末。每服一字﹐金銀薄荷湯調下。

《張氏家傳》﹕小兒﹑嬰兒﹑孩兒內止痛丸。

木鱉子肉胡椒﹝各等分﹞上爲細末﹐用黑豆末醋作糊﹐丸如綠豆大。每服三﹑四粒﹐荊芥湯下。

《吉氏家傳》治小兒驚積內﹐時發肚疼﹐夜啼驚叫。

斬邪丹乳香沒藥鉤藤木香﹝取見火﹞舶上茴香﹝炒。各一錢﹞上爲末﹐先將乳香﹑沒藥二味乳缽中研細﹐然後勻諸藥﹐切大蒜白三片﹐研紅﹐和前藥如梧桐子大。每服十丸﹑十五丸﹐鉤藤﹐茴香湯吞下﹐無時。

《朱氏家傳》治小兒驚風內﹐腹痛不可忍。

沒石子丸木香螺粉﹝燒﹞艸烏頭﹝生用﹐去皮尖﹞上件等分﹐爲末﹐用醋煮糊爲丸如黍米大。每服十丸﹐淡醋吞下。

卷第十

盤腸气第八《石壁經》三十六種內盤腸气候歌﹕盤腸气發先腰曲﹐無淚叫啼眼漧哭﹐口開腳冷上唇烏﹐﹝《鳳髓經》云﹕上唇幹。一云﹕口漧腳冷。﹞額上汗流珠碌碌。

小腸爲冷气所薄﹐致使痛發腰曲﹐爲腸結痛也。當溫小腸則痛住﹐次去其小腸積冷﹐卽痊安也。

《鳳髓經》歌括一同﹐有注云﹕宜與越桃散﹝方見本門中﹞。

《小兒形證論》四十八候盤气候歌﹝上四句與前歌同﹐下四句乃云﹕﹞直莫吐瀉傷榮衛﹐經絡一定痛難屈﹐气通微用三兩行﹐卻與調和自歡懌。

又歌﹕痛來難忍便身黑﹐體硬如弓一向張﹐如婦胎中傳邪毒﹐醫人何不用名方。

此候气在小腸﹐結卻不伸﹐只將寬气檳榔散與服﹝方見煩熱門中﹞﹐並與白丁香膏﹝方末見﹞兼苗香散相兼服必愈。

﹝方見肚腹門中。﹞不可誤喫他藥﹐吐瀉傷榮衛﹐但只和气。

漢東王先生有盤腸气﹐治法在驚風內論中。

漢東王先生《家寶》治嬰孩﹑小兒盤腸气。

鉤藤膏方乳香﹝研細﹞沒藥木香﹝炮﹞姜黃﹝各一錢﹞木鱉子﹝三个﹞上爲末﹐煉蜜爲膏。每服旋HT如皂子大﹐煎鉤藤湯化下一丸﹐日三服。

漢東王先生《家寶》魏香散治盤腸气。

眞阿魏﹝一錢﹞蓬莪術﹝半兩﹞上先用溫水化阿魏﹐浸蓬莪術一晝夜﹐焙漧﹐爲細末。每服一字﹐或半錢﹐煎紫蘇米飲﹐空心調下。

三十六種治盤腸气痛。

宣連丸方宣連雷丸﹝各一分﹞木香﹝二錢﹐炒﹞上爲末﹐用粟米飯和丸如麻子大。每服十丸﹐飯飲下。

《鳳髓經》越桃散治小兒盤腸气痛。

越桃﹝去殼﹐半兩﹐入艸烏少許﹐同炒﹐去艸烏﹞白芷﹝一錢﹐切﹞上爲細末。每服半錢或一錢﹐炒茴香﹑蔥白酒下。

《劉氏家傳》治小兒盤腸气。

檳榔丸麻逸檳榔大腹子紅丹﹝香匙﹞上等分﹐末之﹐麵糊丸大麻子大﹐三歲以下小麻子大。每服十丸﹐蘿卜煎湯下三日﹐燈心湯下三日﹐霹靂湯下三日。其湯用姜錢十片﹑水一盞﹐燒秤錘﹐浸水候沸止﹐溫去錘﹐將此下藥號霹靂湯。

《莊氏家傳》安息香膏理盤腸气﹑內﹑虫痛﹑外疝﹐但諸般心腹痛皆治。

安息香桃仁﹝湯去皮尖﹐麩炒黃﹞蓬莪術﹝濕紙裹煨﹞使君子﹝取肉切﹐焙漧秤。以上各半兩﹞幹蠍﹝一分﹞阿魏﹝一錢﹞茴香﹝三錢﹐炒﹞上七味﹐除桃仁別研外﹐次以阿魏並安息香﹐以酒少許﹐就湯瓶口上﹐以盞盛蒸﹐開土沙﹐入桃仁中共研﹐余藥同爲末﹐一處煉蜜爲膏如皂皂大。生薑薄荷湯化下﹐隨兒大小加減。

《孔氏家傳》治小兒盤腸气。緣因懷子在腹中時﹐或則其母喫冷物太多﹐或因胎中帶不淨入孩子腹中。每至夜深則陰气盛逼﹐令小兒腹中住﹐至令啼哭不止﹐故爲盤腸气也。

大附子尖﹝不可長﹐半寸﹐去皮﹐炮裂﹐爲末﹞巴豆﹝一粒﹐去心﹑膜並殼﹐將豆內乳缽內爛研成膏﹐用竹紙一幅﹐折揲裹之﹐以竹棒桿﹐令油在紙上﹐直至捍得巴豆油極盡爲度﹞斑蝥﹝一个﹐去嘴及足翼﹐只用肉﹐先以麥麵炒熟﹞上三味同研半日﹐以麵糊爲丸如粟米大。每服五丸﹐以少許茴香略借气﹐切﹐不可多用也。菖蒲茴香湯吞下﹐臨夜服﹐只通使一服。新修合者未可用﹐約修合百日後通用也。此藥修合下經年歲轉妙﹐惟小兒盤腸气最佳。

《吉氏家傳》治小兒盤腸气方。

蘿卜子﹝不拘多少﹐炒令黃色﹞上爲細末。每服半錢﹐溫酒調下三服止。

卷第十

腹肚第九茅先生﹕小兒生下五个月日以上至七歲﹐有結癖在腹﹐成塊如梅核大﹐來去或似卵大﹐常叫疼痛不住者﹐亦分數類。在臍下痛者爲气﹐下蕓薹散夾茴香散與喫﹐卽愈﹔如見面黑眼視﹐瀉黑血﹐鼻口手足冷﹐不進食者死。﹝蕓薹散方見本門﹐茴香散茅先生方未得所見﹐有四十八候茴香散方﹐見本門。﹞

茅先生小兒气蕓薹散蕓薹子﹝炒﹞蓬莪術﹝炮﹞茴香﹝炒﹞靑橘皮﹝去白﹞甘艸﹝炙。以上各一兩﹞木香﹝炮﹐一分﹞上爲末﹐每服半錢﹑一錢﹐用鹽酒熱調下。

《四十八候》茴香散茴香﹝炒﹞蕓薹子﹝各半錢﹞田螺殼﹝二錢﹞甘艸﹝三寸﹐炙﹞川楝子﹝一分﹐用肉﹞上爲末﹐每服半錢﹐煎沈香湯調下﹐木香湯亦得。

卷第十

灸二十四第十莊氏集穴灸小兒二十四種法﹕第一﹐牙關緊﹐口不開﹐灸耳門相對一寸﹐七壯﹐穴在直耳門近眼。

第二鬼﹐手腳冷﹐眼不轉睛﹐口中亂道﹐灸大拇指後紋﹐每指七壯﹐在大指節上。

第三獐﹐渾身壯熱﹐兩手如梳頭﹐啼哭聲促﹐灸兩手心及項前一寸﹐各二七壯。

第四牛﹐弄唇撮口﹐灸鬼門穴﹐在乳下一麥粒地﹐七壯。

第五﹐渾身壯熱﹐上气權肩﹐喘息不調﹐頭足俱冷﹐肚脹﹐灸兩肋頭並發心﹐各七壯﹐兩肋是章門穴。

第六虎﹐目不轉睛﹐兩手不開﹐乍寒乍熱﹐灸百會穴﹐大拇指節上﹐各三七壯。

第七貓﹐連牙欠口﹐吐舌﹐上唇灸人中穴﹐在鼻柱下﹐玉泉穴在枕骨下一寸﹐第四椎兩邊各一寸半﹐各七壯。

第八風﹐灸玉枕穴﹐在腦杓尖頭二七壯。

第九螗螂﹐撮口吐沫﹐兩手在胸前﹐灸肩上頭﹑臍心各三七壯。

第十蛇﹐吐舌不住﹐灸耳垂下七壯。

第十一脾﹐胸內气結﹐喘息不勻﹐灸臍下一寸三七壯﹐未瘥﹐灸胃管﹑臍上四指﹐並穴兩旁各四指﹐各七壯﹐腹中鳴是效。

第十二血﹐瀉血不定﹐灸大惇穴三壯﹐在脊骨盡頭是。

第十三搜腹﹐腳冷﹐瀉痢不常﹐灸脊﹐腰眼上四寸是。又灸穴兩旁各一寸半﹐各三七壯﹐未瘥﹐灸腰眼三七壯。

第十四心﹐吐逆不定﹐身體壯熱﹐灸百會穴三七壯﹐未瘥﹐灸後心三七壯。

第十五喑﹐不語言﹐灸玉泉穴﹐在玉枕下一寸。又灸乳上三指﹐各二七壯。

第十六﹐不熱﹐乳食尋常﹐多睡眼不開﹐灸足踝骨上四寸﹐男內踝﹐女外踝﹐各三七壯。又灸髮際三七壯。

第十七雞﹐手愛抓人﹐口黑色﹐灸後心五壯﹐未瘥﹐灸兩手心各三七壯。

第十八猴﹐搐一邊眼不住﹐灸前後心三七壯﹐或有手如梳頭者﹐灸第六椎兩旁各一寸半﹐各三七壯。

第十九弓﹐身體壯熱﹐脊梁急如反弓﹐灸後心三七壯﹐未瘥﹐灸第九椎兩旁各一寸半﹐三七壯。

第二十﹐漧嘔不定﹐四肢無力﹐灸气五十壯﹐第十三椎兩旁各一寸半。

第二十一癇﹐握兩手如弓﹐不轉睛﹐灸後心五十壯。

第二十二﹐面靑撮口﹐眼中淚下﹐此是破軍星所作﹐灸後心五十壯。

第二十三﹐驚哭不定﹐切牙作聲﹐此是兼正星所作﹐灸第五椎下兩旁各一寸半﹐各三七壯。

第二十四﹐揉眼咬指甲﹐此是文曲星所作﹐灸兩手心三七壯﹐未瘥﹐灸中指頭七壯。

長沙醫者毛彬傳小兒驚灸法﹕牙關硬﹐百會上灸三七壯﹐又灸耳後一寸﹐當時得效。

舌舐唇﹐連牙欠口﹐此名牛星﹐灸人中三七壯。

愛吐逆﹐舌不住﹐名蛇驚﹐於承漿穴中灸三七壯。

愛咬人﹐名孤﹐灸後心一百壯。

下元虛﹐腹脹﹐气塊排連臍﹐臍心灸一七壯。

翻眼擡睛﹐名天﹐於腳大拇指當節上灸一七壯。

破腹害肚﹐米穀不消﹐腳脈不行﹐是尋腹病﹐準前之穴灸之。

多睡﹐瞑目不開﹐內踝上面正四寸﹐急灸之。

卷第十

猢猻噤第十一茅先生小兒生下有中猢猻噤候﹕身微熱﹐雙手捉拳﹐按在胸前﹐口撮不開﹐縮肩﹐身體一似活猢猻。此候因受胎六个月日﹐母見人弄猢猻﹐開口吸著其气﹐生來被風邪相擊致發此候。若不速治卽死。

《經驗方》治小兒中猢猻噤。

貓兒糞燒煙﹐薰之卽解。

卷第十

白虎病第十二《巢氏病源》小兒白虎候按﹕堪輿歷遊年圖有白虎神云﹕太歲在卯﹐卽白虎在寅﹐準此推之﹐知其神所在。

小兒有居處觸犯此神者﹐便能爲病。其狀身熱﹐有時啼喚﹐有時身小冷﹐屈指如數﹐似風癇﹐但手足不螈耳。

張渙順正集香散治白虎病。

降眞香沈香檀香﹝各銼﹞乳香﹝研﹞安息香人參﹝去蘆頭。各一兩﹞茯神酸棗仁﹝各半兩﹞上件搗﹐羅爲細末。每服一錢﹐水八分一盞﹐入麝香少許﹐煎至五分﹐去滓溫服﹐畱藥滓﹐臥內燒之。

卷第十一﹝癇論候法﹞凡十二門

卷第十一

癇論第一《千金》論曰﹕少小所以有癇病及痙病者﹐皆由髒气不平故也。新生卽癇者﹐是其五臟不收斂﹑血气不聚﹑五脈不流﹑骨怯不成也﹐多不全育。其一月四十日以上至期歲而癇者﹐亦山乳養失理﹐血气不和﹐風邪所中也。

﹝《嬰兒方》云﹕其一月三十日以上至期歲而癇者﹐皆由五脈不流﹑骨怯不成﹐或乳養失所﹑風邪所中也。﹞病先身熱﹑掣﹑驚啼叫喚而後發癇﹐脈浮者爲陽癇。病在六腑﹐外在肌膚﹐猶易治也。病先身冷﹑不驚掣﹑不啼呼而病發時﹐脈沈者爲陰癇。病在五臟﹐內在骨髓﹐極難治也。病發身軟時醒者﹐謂之癇也。身彊直反張如弓﹑不時醒者﹐謂之痙也。

諸反張﹐大人脊下容側手﹑小兒容三指者﹐不可復治也。凡脈浮之與沈﹐以判其病在陰陽表裏耳。其浮沈復有大小﹑滑澀﹑虛實﹑遲諸證﹐各根據脈形爲治。《神農本艸經》說﹕小兒驚癇有一百二十種。其證候微異於常﹐便是癇候也。初出腹﹐血脈不斂﹐五臟未成﹐稍將養失宜﹐卽爲病也。時不成人﹐其經變蒸之後有病﹐余證並寬﹐惟中風最暴卒也。小兒四肢不好驚掣﹐气息小異﹐欲作癇。及變蒸日滿不解者﹐並宜龍膽湯也。﹝方見一切癇門中﹞凡小兒之癇有三種﹕有風癇﹐有驚癇﹐有食癇。然風癇﹑驚癇時時有耳。十人之中惟有一二是食癇者。

凡是先寒後熱發者﹐皆是食癇也。驚癇當按圖灸之。風癇當與豬心湯。食癇當下乃愈﹐紫丸佳﹝方見變蒸門中。﹞凡小兒所以得風癇者﹐緣衣暖汗出﹐風因入也。風癇者﹐初得之時﹐先屈指如數乃發作者﹐此風癇也。驚癇者﹐起於驚怖大啼乃發作者﹐此驚癇也。驚癇微者﹐急持之﹐勿復更驚之﹐或自止也。其先不哺乳﹐吐而變熱﹐後發癇﹐此食癇﹐早下則瘥。四味紫丸逐癖飲最良﹐去病速而不虛人。赤丸差﹐病重者當用之。﹝本無赤丸方﹐諸醫方並無。按﹕此服四味紫丸不得下者﹐當以赤丸。赤丸差﹐病重者當用之。今《千金》癖結脹滿篇中第一方﹕八味名紫雙丸者﹐用朱砂色當赤﹔用巴豆﹐又用甘遂﹐此紫丸當。疑此卽赤丸也。﹞凡小兒不能乳哺﹐當與紫丸下之。小兒始生﹐生气尙盛﹐但有微惡﹐則須下之﹐必無所損。及其愈病﹐則致深益。若不時下﹐則成大疾﹐疾成則難治矣。凡下四味紫丸最善﹐𨿽下不損人﹐足以去疾。若四味紫丸不得下者﹐當以赤丸下之。赤丸不下﹐當倍之。若以下而有餘熱不盡﹐當按方作龍膽湯﹐稍稍服之﹐並摩赤膏﹝方見一切癇門中。﹞風癇亦當下之﹐然當以豬心湯下之。驚癇但按圖灸之﹐及摩生膏﹝方見壯熱門中﹐﹞不可大下也。何者驚癇心气不定﹝一作足﹞﹐下之內虛﹐益令甚爾。驚癇甚者﹐特爲難治。故養小兒﹐常愼驚﹐勿令聞大聲。抱持之間﹐當安徐﹐勿令怖也。又天雷時﹐當塞兒耳﹐並作余細聲以亂之也。凡養小兒﹐皆微驚以長血脈。但不欲大驚﹐大驚乃灸驚脈。若五六十日灸者﹐驚復更甚﹐生百日後灸驚脈乃善。兒有熱﹐不欲哺乳﹐臥不安﹐又數驚﹐此癇之初也。服紫丸便愈﹐不愈復與之。兒眠時小驚者﹐一月輒一以紫丸下之。減其盛气﹐令兒不病癇也。兒立夏後有病﹐治之愼勿妄灸。不欲吐下﹐但以除熱湯浴之﹐除熱散粉之﹝二方並見壯熱門中﹐﹞除熱赤膏摩之﹐又以膏塗臍中。令兒在涼處﹐勿禁水漿﹐常以新水飲之。小兒衣甚薄﹐則腹中乳食不消﹐不消則大便皆醋臭﹐此欲爲癖之漸也。便將紫丸以微消之。服法﹕先從少起﹐常令大便稀﹐勿大下也。稀後便漸減之﹐不醋臭乃止藥也。凡小兒冬月下無所畏﹐夏月下難瘥。然有病者﹐不可不下﹐下後腹中當小脹滿﹐故當節哺乳數日﹐不可妄下。又乳哺小兒﹐常令多少有常劑﹐兒漸大當稍稍增之。若減少者﹐此腹中已有小不調也。便微服藥﹐勿復哺之﹐但當與乳﹐甚者十許日﹐微者五六日止﹐哺自當如常。若都不肯食哺而但欲乳者﹐此是有癖﹐爲疾重要﹐當下之﹐不可不下﹐不下則致寒熱﹐或吐而發癇﹐或更致下痢。此皆病重﹐不早下之所爲也。此卽難治矣。但先治其輕時﹐兒不耗損而病速愈矣。凡小兒屎黃而臭者﹐此腹中有伏熱﹐宜微將服龍膽湯。若白而醋者﹐此挾宿寒不消也﹐當服紫丸。微者少與藥﹐令內消﹔甚者小增藥﹐令小下﹔皆復節乳哺數日﹐令胃气平和。若不節乳哺﹐則病易復。復下之則傷其胃气﹐令腹脹滿。再三下之尙可﹐過此傷矣。凡小兒有癖﹐其脈大必發癇。此爲食癇﹐下之便愈。常審候掌中與三指脈﹐不可令起。而不時下﹐致於發癇﹐則難療矣。若早下之﹐此脈終不起也。脈在掌中尙可早療﹐若至指則病增也。凡小兒腹中有疾生﹐則身寒熱﹐寒熱則血脈動﹐動則心不定﹐心不定則易驚﹐驚則癇發速也。

《嬰孺》論小兒驚啼﹐睡中四肢掣動﹐變蒸未解﹐愼勿鍼灸爪之也﹐動其百脈﹐因驚成癇也。惟陰癇噤痙﹐可鍼灸爪之爾。

《嬰童寶鑑》論病有變癇證。凡小兒如有小疾﹐早爲尋醫﹐勿致稽遲﹐皆能害命。凡小兒有數疾﹐久而不醫﹐盡變爲癇。壯熱久不治爲癇﹔夾驚傷寒不瘥爲癇﹔痰飲不瘥爲癇﹔發驚不已爲癇﹔洞泄不止爲癇﹔咳嗽不瘥爲癇﹔夜啼不瘥爲癇﹔客忤發不止爲癇﹔霍亂吐瀉不止爲癇﹔乳不瘥爲癇﹔臍瘡不漧﹐常有靑黃水出﹐久則爲癇。以上病狀﹐皆能變爲癇疾也。

《惠眼觀證》論﹕夫小兒驚不醫者成風﹐風不醫者成癇﹐癇不醫者成痙﹐旣成痙則難以用藥。癇亦分數種﹐有驚風癇﹐多驚卽發﹔有乳風癇﹐食乳衝肺卽發﹐發卽吐乳急急﹔有肝風癇﹐四季多發﹐發卽寒熱噤﹔有肺風癇﹐冬月多發﹐發卽口噤面黑。大抵癇病不能害命﹐只邪气在心﹐須重吐下﹐常服鎭心湯藥。如覺發時一邊手足動﹐此不可吐。微覺麻痺不能舉手﹐兼說話亦不分曉﹐牙齒皆黑﹐此風涎及邪气閉塞竅內也。

卷第十一

癇候第二《巢氏病源》癇候﹕癇者﹐小兒病也。十歲以上爲癲﹐十歲以下爲癇。其發之狀﹐或口眼相引而目睛上搖﹐或手足掣﹐或背脊彊直﹐或頸項反折。諸方說癇名證不同﹐大體其發之源﹐皆因三種。三種者﹐風癇﹑驚癇﹑食癇是也。風癇者﹐因衣濃汗出而風入爲之。驚癇者﹐因驚怖大啼乃發。食癇者﹐因乳哺不節所成。然小兒气血微弱﹐易爲傷動。因此三種﹐變作諸癇。凡諸癇正發﹐手足掣縮﹐愼勿捉持之﹐捉則令曲戾不隨也。

茅先生小兒生下有中驚癇候﹕瞪目﹐手雙搐搦背脊彊直﹐手足掣縮﹐壯熱﹐數齒﹐時常發爲驚癇。

茅先生小兒有中風癇候﹕眼細﹐頭項返輒﹐啼叫螈﹐肚中膨緊﹐屈指。此候春夏發或四季發﹐故爲之風癇。驚癇﹑風癇﹐凡有此二候﹐本因母將攝失理﹔或衣濃而出﹐腠理開張﹐風邪乘虛而入。所治者﹐才見發時﹐急用睡驚膏﹝方見慢驚風門中﹞一服﹐半日間通下風涎惡物﹐便進勻气散﹝方見胃气不和門中﹞﹑醒脾散﹝有二方﹐一方見胃气不和門中﹐一方見慢脾風門中﹞。與調﹐後常服朱砂膏﹝方見驚積門中﹞﹑雄朱散﹝方見驚癇門中﹞﹐與服卽愈。

大凡癇病﹐亦分臟腑。渾身先微熱而後發癇﹐卽爲腑病。其寸口脈浮﹐爲陽癇﹐此猶易治。若先體不熱﹐不因驚觸不啼不喚﹐而得髒病﹐爲陰癇。脈證更。目直﹐不作聲﹐眼生白障﹐牙關噤﹐肚脹不進食﹐下黑血﹐死候不治。

漢東王先生《家寶》﹕凡嬰孩小兒累受其驚﹐用藥不瘥﹐變作驚風。十歲以上爲癲﹐十歲以下爲癇。

風癇者﹐因出汗解脫﹐因風而入﹐謂之風癇。食癇者﹐因乳哺失節﹐多食硬物﹐致傷臟腑﹔或失疏利﹐結積成塊﹐變成其患。驚癇者﹐或因驚撲﹐大人髙聲叫喚﹐孩兒血气未成﹐精神未實﹐遂發驚癇。如有此三癇﹐牙關不開﹐進藥不得﹐宜先用開關散﹝方見一切癇門中﹞揩口兩角﹐口自然開。然後根據次第用藥﹐取效。

《嬰音寶鑑》癇病死候﹕手足螈﹐脈沈﹐身體軟﹐不時醒﹐臥久不寤﹐腹滿轉鳴﹐口噤不進乳﹐反張彊直脊﹐吐痢不止﹐厥痛時起﹐下血﹐身熱﹐痙﹐直視瞳子不動﹐汗出發熱﹐不時手足螈﹐喜驚。

《惠眼觀證》小兒癇候云﹕發癇者﹐只因驚後﹐取驚气未盡﹔或當風坐立﹔或再驚著。其邪愈傳歸入心臟﹐每邪气潮心﹐故令眼目翻張﹐非時搐搦。

《祕要指迷》癇候云﹕凡癇疾有數般﹐不可盡述﹐且說五臟表裏受風形狀。初受驚癇﹐目反視﹐踞坐舉頭﹐唇支靑色﹐面靑黃﹐此乃病傳於肝。若唇黑﹐眼慢﹐旬日死。風癇口吐白沫﹐已傳受心臟。放齒咬人﹐或卽口頰手指靑黑﹐或醒而發。若指黑色面靑黑﹐乃五日內死。臍風發癇﹐面虛腫搐搦﹐手足搖動﹐兩瞼白﹐病已傳肺。面如土色者﹐七日而死。搐搦﹐或夢中啼笑﹐下齒咬人﹐乃似慢脾形狀。若眉帶黑色﹐病傳入腎。腎已絕﹐旬日而死。脾癇之狀﹐喉如鋸鳴﹐多睡不進乳﹐口漧唇赤﹐眼白多﹐此病旦夕而死。

卷第十一

驚癇忤是三候第三漢東王先生論﹕驚﹑癇﹑忤三候﹐大抵略相似﹐皆口面靑黑﹐嘔吐涎沫﹐頭項彊直﹐手足搖動。但驚卽發拳搐﹔癇卽搐搦﹔忤卽掣。驚則喉中涎響﹔癇則口中涎出﹐亦涎響﹔忤則口吐靑黃白沫。驚則雙目直視﹔癇則口眼相引而目睛上搖﹔忤則眼不上插﹔不可得而同也。然病初治之﹐亦可一法。

漢東王先生《家寶》﹕治嬰孩小兒驚﹑癇﹑忤﹐手足螈﹐頭項彊直﹐狀似角弓。

歸魂散方蠍梢﹝一錢半﹐炒﹞蜈蚣﹝赤腳者半條﹐炙﹞水銀粉麝腦﹝各一字﹞花蛇肉﹝酒浸﹐炙黃色﹐秤一錢﹞天南星﹝切碎﹐用生薑自然汁浸一宿﹐令爲末﹐秤半錢﹞川烏頭尖﹝七个﹐生﹞上爲末。每服嬰孩半字或一字﹐二﹑三歲一字以上﹐四﹑五歲半錢﹐金銀薄荷湯調下﹐量兒虛實加減。

卷第十一

候癇法第四《巢氏病源》欲發癇候﹕夫小兒未發癇﹐欲發之候﹐或溫壯連滯﹔或搖頭弄舌﹔或睡裏驚掣﹐數嚙齒。如此﹐是欲發癇之證也。

《千金》候癇法云﹕夫癇﹐小兒之惡病也。或有不及求醫而致困者也。然气發於內﹐必先有候﹐常宜審察其精神而探其候也。

手白肉魚際脈黑者﹐是癇候﹔魚際脈赤者﹐熱﹔脈靑大者﹐寒﹔脈靑細﹐爲平也。鼻口漧燥﹐大小便不利﹐是癇候。眼不明上視﹐喜陽﹐是癇候。耳後完骨上有靑絡盛﹐臥不靜﹐是癇候。靑脈刺之﹐令血出也。

﹝《嬰童寶鑑》云﹕耳後髙骨上有三伍路靑脈﹐如綫起者﹐宜爲爪破﹐令其血出也。﹞小兒發逆上﹐啼笑面暗﹐色不變﹐是癇候。鼻口靑﹐時小驚﹐是癇候。目閉靑﹐時小驚﹐是癇候。身熱﹐頭常汗出﹐是癇候。身熱﹐吐而喘﹐是癇候。

身熱﹐目時直視﹐是癇候。臥惕惕而驚﹐手足振搖﹐是癇候。臥夢笑﹐手足動搖﹐是癇候。意气下而妄怒﹐是癇候。目瞳子卒大﹐異於常﹐是癇候。喜欠﹐目上視﹐是癇候。咽乳不利﹐是癇候。身熱﹐小便難﹐是癇候。身熱﹐目視不精﹐是癇候。吐痢不止﹐厥痛時起﹐是癇候。弄舌搖頭﹐是癇候。

以上諸候二十條﹐皆癇之初也。見其候﹐便爪其陽脈所應灸。爪之皆重手﹐令兒驟啼乃絕﹐亦根據方與湯。

﹝《嬰孺》云﹕並服五石紫丸湯。﹞直視﹐瞳子動﹔腹滿﹐轉轉鳴﹔下血﹐身熱﹔口噤不得乳﹔反張脊彊﹔汗出發熱﹔爲臥不寤﹔手足掣﹐喜驚。

凡八條﹐癇之劇者也。如有此﹐非復湯爪所能救﹐盒飯時灸之。

《千金》又曰﹕若病家始發﹐便來詣師。師可診候﹐所解爲法﹐根據次序治之﹐以其節度首尾取瘥也。病家已經雜治無次序﹐不得制病﹐病則變異其本候﹐後師便不知其前證虛實﹐直根據其後證作治﹐亦不得瘥也。要應精問察之﹐爲前師所配根據﹐取其前蹤迹以爲治﹐乃無逆耳。前師處湯﹐本應數劑乃瘥﹐而病家服一二劑未效﹐便謂不驗﹐以後更間他師。師不尋前人爲治寒溫次序﹐而更爲治﹐而不次前師治則獘也。或前以下之﹐後須平和療以接之﹐而得瘥也。或前人未下之﹔或不去者﹔或前治寒溫失度﹐後人應調治之。是爲治敗病﹐皆須邀射之﹐然後免耳。不根據次第及不審察﹐必及重獘也。

卷第十一

截癇法第五《聖惠》論﹕小兒未發癇之前及欲發癇之後﹐或壯熱連滯﹐或搖頭弄舌﹐或眼目抽掣﹐如此是欲發癇﹐宜早療之也。

張渙論﹕小兒驚不已﹐卽變成癇疾。又有不因驚而變成癇者﹐然初亦有證可驗。未發之前﹐身體壯熱連滯不歇﹐素有痰涎﹐咽中呀呷作聲﹔或搖頭弄舌﹐眼目斜視﹐眠睡驚掣。如此必是欲發癇之證﹐宜截之。

《外臺》﹕《救急》中軍候黑丸療諸癖結﹑淡飲等大良方。治小兒欲發癇方。

桔梗桂心﹝各四分﹞巴豆﹝八分﹐去心皮﹐熬﹞芫花﹝十二分﹐熬﹞杏仁﹝五分﹐去皮尖﹑二仁者﹐熬﹞上五味﹐先搗桔梗﹑桂心﹑芫花成末﹐別搗巴豆﹑杏仁﹐如膏合和﹔又搗一千杵﹐下蜜﹔又搗二千杵﹐丸如胡豆。漿服一丸取利﹐可至二﹑三丸。兒生十月欲癇發﹐可與一﹑二丸如黍米大。諸腹不快﹐體中覺患便服之﹐得一﹑兩行利卽好。忌豬肉﹑生蔥﹑蘆筍等物。

《聖惠》治小兒未滿百日﹐聚口吐沫﹐此欲作癇候﹐腹內有冷熱癖實。宜服牛黃散方牛黃﹝細研﹞細辛黃芩當歸﹝銼﹐微炒﹞甘艸﹝炙微赤﹐炒﹞防風﹝去蘆頭。各一分﹞柴胡﹝一分半﹐去苗﹞川大黃﹝銼碎﹐微炒﹞蜣螂﹝微炙。各三分﹞蚱蟬﹝三枚﹐微炙﹞上件藥搗﹐細羅爲散。每服一錢﹐以水一小盞﹐煎至五分﹐和滓。不計時候﹐量兒大小加減溫服。

《聖惠》治小兒心腹結實﹐身體壯熱﹐四肢不利﹐心神多驚﹐欲發癇者。

茯神散方茯神元參﹝各一兩半﹞川升麻秦艽﹝去苗﹞龍膽﹝去蘆頭﹐各一兩﹞寒水石﹝二兩﹞川大黃﹝銼碎﹐微炒﹞川芒硝﹝各三兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。分溫二服﹐早晨﹑午後各一服。更量兒大小以意加減。

《聖惠》治小兒壯熱﹐欲發癇﹔或時時四肢抽掣﹐多吐白沫。宜服鉤藤散方鉤藤甘艸﹝炙赤﹐銼﹞川升麻石膏﹝各半兩﹞人參﹝去蘆頭﹞子芩犀角屑川大黃﹝銼碎﹐微炒。各一分﹞蚱蟬﹝三枚﹐微炙﹞上件藥搗﹐粗羅爲散。每服一錢﹐以水一小盞﹐煎至五分﹐去滓。入竹瀝半合﹑牛黃末一字。看兒大小﹐分減服之。

《聖惠》治小兒壯熱﹐欲發癇﹐心神驚悸﹐多啼﹐或吐白沫。

龍齒散方龍齒川芒硝﹝各一錢﹞鉤藤川升麻子芩防風﹝去蘆頭﹞犀角屑﹝各三分﹞麥門冬﹝一兩﹐去心﹐焙﹞上件藥搗﹐粗羅爲散。每服一錢﹐以水一小盞﹐入竹葉七片﹐煎至五分﹐去滓。分爲二服﹐日四服。量兒大小以意加減。

《聖惠》治小兒壯熱﹐欲發癇。宜服退熱淸涼散方白藥子甘艸﹝炙微赤﹐銼﹞郁金黃芩天竺黃﹝細研。各一分﹞麝香﹝半分﹐細研﹞朱砂﹝半分﹐細研﹐水飛過﹞上件藥搗﹐細羅爲散﹐都研令均。不計時候﹐以溫水調下半錢﹐量兒大小加減服。

《聖惠》治小兒頭額體背俱熱﹐大便祕澀﹐眼赤心悶﹐乍睡乍驚﹐精神昏濁﹐與人不相主﹐當欲作癇狀。

藍葉散方藍葉人參﹝去蘆頭﹞知母﹝各半兩﹞鉤藤川升麻葛根﹝銼。各三分﹞子芩犀角屑射幹﹝各一分﹞元參﹝二分﹞上件藥搗﹐細羅爲散。五歲兒以竹瀝半合﹐調半錢服﹐日三服。量兒大小以意加減服之。若未辧合﹐煎藥可服﹐元參﹑生犀﹑升麻﹑葛根﹑竹瀝﹑生薑汁﹑大豆汁﹑地黃汁皆可單服。又取少蚯蚓糞﹐水調服之﹐良。

《聖惠》治小兒驚熱入心﹐擬成癇疾﹐面色不定﹐啼淚不出﹐發熱作時﹐不喫乳食﹐大便祕澀﹐眼翻露白﹐手足逆冷。

牛黃丸方牛黃﹝細研﹞川大黃﹝銼碎﹐微炒﹞獨活﹝各一分﹞川升麻琥珀綠豆粉大麻仁﹝各半兩﹞上件藥搗﹐羅爲末﹐煉蜜和丸如梧桐子大。不計時候﹐以熟水研一丸服之。至五七歲﹐加金箔﹑銀箔各五片﹐藥兩丸﹐研化下服之。

《聖惠》治小兒欲發癇﹐極熱不已。

生葛汁飲子方生葛根﹝汁﹞竹瀝﹝各一合﹞牛黃﹝如杏仁﹐細研﹞上件藥相和﹐每服半合。量兒大小加減服之。

《聖惠》治小兒欲發癇﹐壯熱如火。

洗浴石膏湯方石膏﹝五兩﹞菖蒲﹝二兩﹞雷丸﹝二兩﹞上件藥搗碎﹐以水煮取三升。適寒溫浴兒﹐並洗頭面佳。

《嬰孺》治小兒驚熱欲發癇。

消熱定驚煎方柴胡升麻梔子仁芍藥﹝各七分﹞子芩知母﹝各八分﹞寒水石﹝十二分﹞竹葉﹝切﹐一升﹞甘艸﹝二分﹐炙﹞杏仁﹝六分﹐去皮尖﹐炒﹐別研﹞上以水四升七合﹐煮取一升半﹐絞去滓﹐內蜜﹑葛汁﹐於文武火煎﹐攪勿住手﹐至一升二合。一月內及初盈月兒﹐一合爲三服﹐中間進乳。出一月﹐一服半合。五﹑六十日兒﹐一服一合﹔百日兒亦一合。出一百日﹐服一合半。一﹑二歲﹐二合。日二夜一﹐冬溫服之。

《嬰孺》治少小心驚﹐防病牛黃湯﹔又治癇發﹐眾醫不復治者方。﹝《聖惠》方同﹞牛黃芍藥杏仁﹝炒﹐去皮尖﹞蜣螂蜂房黃芩人參葛根甘艸﹝炙﹞蚱蟬﹝炙﹞芒硝芎桂心﹝各一分﹞大黃﹝三分。《聖惠》用半兩﹞當歸﹝二分﹞石膏﹝四分﹐碎。《聖惠》用半兩﹞上前件藥細切﹐取豚五臟及卵﹐以水一斗煮髒﹑卵﹐得三升﹐去滓﹐澄淸﹔納諸藥煮﹐取一升三合﹐去滓﹐下芒硝烊盡。一服一合﹐日三夜一﹐臨臥末牛黃納湯中﹐常用大驗。﹝一方﹐蚱蟬﹑蜣螂各五个﹐無芒硝﹐用生薑三片﹐水一升﹐煮取二停。﹞《嬰孺》治少小癇候﹐夜啼不止。

雞腦丸方雄鷄腦丹砂﹝各三分﹞牛黃當歸﹝各三分﹞上爲末﹐以雞腦和﹐杵七百下﹐丸麻子大。百日兒服一丸﹐日二。量兒大小加減。

《嬰孺》治少小癇候﹐胎寒﹐舌下唾聚﹐夜啼不止。

雀屎丸方雄雀屎﹝炒﹞麝香牛黃﹝研入。各一分﹞上爲末﹐蜜丸黍米大。一月兒與一丸﹐日一服﹐服時極送藥著咽中﹐吮乳﹐令實時咽喉﹐不久停口中而散也。後稍加之﹐百日兒麻子大一丸﹐日二﹐臨服旋丸﹐勿先丸。下四十日後﹐牛黃與麝香可加使多也﹐爲是一歲兒也。

《嬰孺》治少小滯實不去﹐內有熱﹐搖頭弄舌﹐欲作癇﹐茯苓湯方茯苓﹝二分﹐一云﹕茯神﹞蚱蟬﹝三个﹐炙﹞雀甕﹝二个﹐炙﹞蛇蛻皮﹝半分﹞鐵精芍藥麻黃﹝去節﹞黃柴胡當歸人參﹝各一分﹞上切﹐以水三升﹐先煮麻黃十沸﹐去沫﹑納諸藥﹐煮一升五合。爲四服﹐百日兒一日服盡。大小以意加減。

《嬰孺》治少小始盈月變蒸﹐時患驚﹐欲作癇。已服四味湯及紫丸﹐已大下熱猶不折﹐腹滿脹﹑目視髙者﹐宜此除熱。

地黃汁湯方地黃﹝汁﹐半合﹞黃芩﹝三分﹞大黃甘艸﹝炙。各一分﹞梔子仁﹝二分﹞上切﹐以水八合煮至四合﹐去滓﹐下地黃汁。服一合﹐日進三服﹐夜一服。

《嬰孺》治七日兒生後有熱﹐欲作癇。

茯苓湯方茯苓黃芩鉤藤大黃﹝各一分﹞上切﹐以水一升煮三合﹐爲三服或五服。熱多者加黃芩一分﹔生三七日以後者﹐加大黃一分。量兒大小加之。

張渙獨活散方祛風截癇。

獨活羌活川升麻﹝細銼﹞酸棗仁﹝揀淨﹞人參﹝去蘆頭。以上各一兩﹞琥珀川大黃﹝細銼﹐微炒。各半兩﹞上件搗﹐羅爲細末。每服一錢﹐水一小盞﹐入金銀薄荷各少許﹐煎至五分﹐去滓。放溫服﹐不拘時候。

張渙定心膏方安神﹐治欲發癇。

生葛根﹝取汁半合許。如無生者﹐只用漧葛銼細﹐水浸一宿﹐慢火熬取汁﹞竹瀝﹝半合﹐根據法旋取﹞大麻仁﹝研﹐一分﹞以上三味同研勻﹐次入﹕朱砂﹝半兩﹐細研﹐水飛﹞牛黃麝香﹝各一分﹞綠豆粉﹝一兩。以上並研勻﹞上件同於石臼中搗三二百下﹐成膏如雞頭大。每服一粒至二粒﹐煎人參湯化下。

張渙淸涼丹方治壯熱連滯﹐欲作癇。

郁金黃芩犀角﹝末。各一分﹞白芍藥﹝半分﹞以上同搗﹐羅爲細末。次用腦﹑麝﹝各研﹐一分﹞天竺黃﹝一分﹐細研﹞好朱砂﹝半兩﹐細研﹐水飛﹞上件一處拌勻﹐煉蜜和如雞頭大。每服一粒至二粒﹐煎人參湯化下。

張渙知母散治心熱弄舌﹐欲作癇。

知母﹝一兩﹞鉤藤升麻葛根﹝銼﹞黃芩﹝各一分﹞藍葉人參﹝去蘆頭。各半兩﹞上件搗﹐羅爲細末。每服一錢﹐水八分﹐入竹瀝三兩點﹐煎五分﹐去滓。放溫服。

張渙洗浴菖蒲湯方散風截癇。

菖蒲﹝三分﹐一寸九節者﹞防風荊芥穗﹝各二兩﹞石膏梅根﹝各一兩﹞上件搗﹐羅爲粗末。每用五匙頭﹐水三碗﹐煎三五沸﹐適寒溫浴兒。先洗頭面﹐次浴身體爲佳。

《孔氏家傳》治小兒因吐利欲作癇﹐宜服五苓散。﹝方見傷寒自汗門中﹞

卷第十一

五臟之癇第六《千金》論五臟之癇﹝灸法並在後篇也。﹞肝癇之爲病﹐面靑﹐目反視﹐手足搖。﹝《嬰童寶鑑》云﹕手足螈。﹞心癇之爲病﹐面赤﹐心下有熱﹐短气息微數。﹝《嬰音寶鑑》云﹕短气微喘。﹞脾癇之爲病﹐面黃腹大﹐喜痢。肺癇之爲病﹐面目白﹐口沫出。﹝《嬰童寶鑑》云﹕肺癇﹐面目反視﹐如枯骨﹐口吐涎沫。﹞腎癇之爲病﹐面黑﹐目正直視不搖﹐如屍狀。

膈癇之爲病﹐目反﹐四肢不舉。腸癇之爲病﹐不動搖。﹝《嬰童寶鑑》云﹕腸癇﹐身體手足並不動搖﹐但直而不至痙。﹞上五臟癇證候。

《嬰童寶鑑》﹕五臟癇外﹐又有異癇﹐面白啼呼﹐色有變易。

錢乙論﹕凡治五癇﹐皆隨髒治之。每髒各有一獸﹐並五色丸治其病也。犬癇﹐反折上竄﹐犬叫﹐肝也。

羊癇﹐目瞪吐舌﹐羊叫﹐心也。牛癇﹐目直視﹐腹滿﹐牛叫﹐脾也。雞癇﹐驚跳反折﹐手﹐雞叫﹐肺也。豬癇﹐如屍﹐吐沫﹐豬叫﹐腎也。五癇重者死﹐病後甚者亦死。

錢乙論五色丸方朱砂﹝半兩﹐研﹞水銀﹝一分﹞雄黃﹝二兩﹐熬﹞眞珠﹝末一兩﹐研﹞鉛﹝三兩﹐同水銀熬﹞上煉蜜丸麻子大。每服三四丸﹐煎金銀薄荷湯下。

卷第十一

六畜之癇第七《千金》論六畜之癇﹝灸法並在後篇。﹞馬癇之爲病﹐張口搖頭﹐馬鳴﹐欲反折。牛癇之爲病﹐目正直視﹐腹脹。

羊癇之爲病﹐喜揚目吐舌。豬癇之爲病﹐喜吐沫。﹝《嬰童寶鑑》云﹕豬癇口吐涎沫﹐根據目視人﹞。犬癇之爲病﹐手屈拳攣。

﹝《嬰童寶鑑》云﹕手屈兩足拳攣。﹞雞癇之爲病﹐搖頭反折﹐喜驚自搖。

上六畜癇證候。

《嬰童寶鑑》六畜癇外﹐又有烏癇﹐唇口撮﹐聚目﹐手俱搖。蛇癇﹐身軟﹐頭舉吐舌視人。

《博濟方》治小兒五般癇﹕牛癇﹐卽牛聲﹔馬癇﹐卽馬聲﹔狗癇﹐卽狗吠﹔羊癇﹐卽羊鳴﹔雞癇﹐卽雞鳴。

五癇病者﹐腑臟相引﹐邪气盈起﹐寒厥﹐各識手顧﹐口吐沫﹐須臾如蘇﹐復作。神效雄黃丸方與錢氏五色丸同﹐但《博濟》水銀用八分耳。﹝錢氏五色丸方見前篇。﹞

卷第十一

一切癇第八《外臺》﹕《短劇》載《元中記》曰﹕天下有女鳥﹐一名姑獲﹐又名釣星鬼也。喜以陰雨夜過飛鳴﹐徘徊人村裏﹐喚得來也。是鳥淳雌無雄﹐不產﹐喜落毛羽於中庭﹐置入兒衣中﹐便使兒作癇必死﹐卽化爲其兒也。

是以小兒生至十歲衣裳不可露﹐七﹑八月尢忌之。

張渙論小兒癇疾最惡病。自古說癇止有三種﹐至晉唐間﹐神仙﹑名醫﹑諸人方治講究一切諸癇。

《惠眼觀證》癇病形候大抵數類﹐皆因積驚﹐過時而發﹐邪气傳歸心臟。每發時屈指如數物﹐良久眼直視﹐口嚼涎沫﹐腰背彊直﹐忽然死﹐良久卽蘇。一日之中﹐常三五次發。其候手足逆冷是也。醫者只作驚風治之﹐必難得痊。此病驚﹐邪气傳入筋骨﹐以睡驚膏重下數口白涎﹝方見急驚風門中﹞﹐次用朱砂膏﹝方見驚熱門中﹞﹐夾用去風藥調理。如吐後或不說話無妨﹐爲吐損心气。至來年此時﹐又恐再發﹐復下前件藥卽瘥。

《吉氏家傳》﹕癇有八候﹐前曰僕﹐後曰僵﹐晝曰陽﹐夜曰陰﹐罵人曰顚﹐笑人曰邪﹐一日十數次發曰癇﹐小年有此患曰呆。

茅先生小兒初受癇病歌﹕渾身壯熱腰背彊﹐兩眼瞪是尋常。四肢抽掣多啼叫﹐時發時醒仔細詳。

又小兒癇病死候歌﹕四肢螈脈還沈﹐身體如綿不暫醒﹐緊噤牙關難進乳﹐更兼腹滿轉虛鳴。汗出熱來時又至﹐渾身壯熱喜生驚﹐直饒便是盧醫手﹐手足蹤橫也不停。

《石壁經》三十六種驚風三發惡候歌﹕搐來三度便成癇﹐愛哭心中聚毒涎﹐曾被醫人頻爲取﹐散入筋間病益傳。﹝鳳髓經》云﹕心脈傳。﹞雙眼有如羊未睡﹐四肢軟弱不能安﹐﹝四十八候歌同此一句﹐乃云﹕口生白沫不堪言。《鳳髓經》云此一句云﹕涎如膿白不能安。﹞涎生光泡無他事﹐卻請醫流仔細看。

此始初失治﹐則便有此候。本法當散其風﹐須表之類。其目如羊眼﹐半開半合﹐手足皆軟。若色光明﹐並睡易覺﹐卽易治﹔若睡重﹐面無光澤﹐其睛不轉者不治也。

《鳳髓經》此歌亦同﹐仍有注云﹕與白鶴丹﹝方見慢驚門中﹞﹑生銀﹝方見急慢驚風門中。﹞《小兒形證論》四十八候﹑驚風三發惡候歌一同。後云﹕此病驚風後﹐醫人取散﹑驚涎入經絡爲癇。每發口生白沫如水泡光者﹐醫得﹔若同碎點者難除。若要患痊﹐宜久服丸﹐此藥不吐不瀉﹐只磨經絡驚涎。﹝丸方見本門中。﹞《本艸》治小兒癇方。

烏鴉﹝一枚﹐臘月者﹞上入瓦缶﹐泥煨燒﹐爲灰飲下。

《子母祕錄》治小兒癇方。

鱉甲﹝炙令黃色﹞上搗爲末﹐取一錢乳服﹐亦可蜜丸如小豆大服。

《子母祕錄》治小兒癇方。

刮靑竹茹﹝三兩﹞上以醋三升﹐煎一升﹐去滓。服一合。兼治小兒口噤體熱病。一方只用竹瀝一合﹐溫與兒服之。

孟詵治小兒癇疾方。

牡鼠﹝一枚﹞上取腹大貪食者可﹐以黃泥裹燒之﹐細揀去骨﹐取肉和五味汁作羹﹐與食之。勿令食著骨﹐甚瘦人。

葛氏方治小兒方。

卒得癇﹐刺取白犬血一棗許﹐合之﹐又塗身上。

《葛氏肘後方》治卒得癇。

鉤藤甘艸﹝炙﹞上各二分﹐水五合﹐煮取二合。服如小棗大﹐日五夜三。

《葛氏肘後》又方水銀﹝小豆許﹞上先將水銀安一瓷盞中﹐沈湯煮之一食久。服時勿大仰兒頭﹐恐入腦。亦可以壓切熱矣。近世多不煮﹐只以紙裂過服。

《葛氏肘後方》小兒百日病癇。

蛇蛻湯蛇蛻皮﹝三寸﹐炙。《聖惠》用五寸﹞鉤藤黃細辛甘艸﹝炙。各二分﹞大黃﹝四分﹞蚱蟬﹝去足﹐四枚﹐炙。《聖惠》去頭足﹞牛黃﹝五大豆許﹞上八味切﹐以水二升半煮取一升一合。百日小兒一服二合﹐甚良。《外臺》﹕《備急》云﹕療少小百二十種癇病﹐胸中病﹐若窮地無藥﹐可一二味亦合﹐不可備用﹐然大黃不得闕。

《葛氏肘後》小兒二十五癇。

大黃湯方大黃甘艸﹝炙﹞當歸﹝各一兩﹞細辛﹝二分﹞上搗﹑篩﹐以一指撮著一升水中﹐煮取二合。一歲兒溫與一合﹐日二﹐得下卽愈。

《葛氏肘後》江荔萬病湯主小兒癇方。

當歸細辛礬石﹝燒﹞甘艸﹝炙。各一兩﹞上以水四升﹐煮取一升﹐去滓﹐納白蜜﹑雞子。大分爲五服﹐當日令盡﹐則大良。

《葛氏肘後》療小兒癇極方。

茯苓龍齒﹝各二分﹞鉤藤芍藥黃芩﹝各一分﹞甘艸﹝半分﹞蚱蟬﹝二枚﹐去翅足﹐炙﹞牛黃﹝二大豆許﹞上搗﹐細研末﹐入竹瀝一合研﹐候湯欲成下﹔以東流水二斗﹐銀器煮金銀各十兩﹐取五升﹐入藥煎取一升半﹐間乳細細與服。此療未出月小兒﹐若大卽加藥。此方是張大夫家祕。

《千金》龍膽湯治嬰兒出腹﹐血脈盛實﹐寒熱溫壯﹐四肢驚掣﹐發熱大吐者﹐若已能進哺﹐中食實不消﹐壯熱及變蒸不解﹐中客人鬼气並諸驚癇﹐方悉主之。十歲以下小兒皆服之。小兒龍膽湯第一﹐此是新出腹嬰兒方。若日月長大者﹐以次根據此爲例。若必知客忤及有气者﹐可加人參﹑當歸﹐各如龍膽多少也。一百日兒加三銖﹐二百日兒加六銖﹐一歲兒加半兩﹐余藥皆準耳。

龍膽鉤藤﹝皮﹞柴胡黃芩桔梗芍藥茯苓﹝《千金翼》作茯神﹞甘艸﹝炙。各六銖﹞﹝二枚﹞大黃﹝一兩﹞上十味咀﹐以水一升﹐煮取五合爲劑也。服之如後節度﹕藥有虛實﹐虛藥宜減藥與水也。兒生一日至七日﹐分一合爲三服。兒生八日至十五日﹐分一合半爲三服。兒生十六日至二十日﹐分二合爲三服。兒生二十日至三十日﹐分三合爲三服。兒生三十日至四十日﹐盡以五合爲三服。皆得下卽止﹐勿復服也。

《千金》治少小癇﹐心腹熱。除熱丹參赤膏方丹參雷丸芒硝戎鹽大黃﹝各二兩。《千金翼》各三兩﹞上五味咀﹐以苦酒半升浸四種一宿﹐以成煉豬肪一斤煎三上三下﹐去滓﹔乃納芒硝﹐膏成﹐以摩心下﹐冬夏可用。一方但用丹參﹑雷丸﹐亦佳。

《千金》﹕小兒出胎二百許日﹐頭身患小小瘡﹐治護小瘥﹐復發。五月中忽小小咳嗽﹐微溫和治之﹐因變癇﹐一日二十過發﹐四肢縮動﹐背脊KTKT﹐眼反﹐須臾气絕﹐良久復蘇﹐已與常。治癇湯得快吐下﹐經日不間﹐爾後單與竹瀝汁稍進﹐一日一夕中合進一升許﹐發時小疏﹐明日與此竹瀝湯﹐得吐下﹐發便大折。其間猶稍稍與竹瀝汁。

竹瀝湯方竹瀝﹝五合﹞黃芩﹝三十銖﹞羚羊角﹝鎊屑﹞木防己﹝各六銖﹞大黃﹝二兩﹞茵芋﹝三銖﹞麻黃﹝去根節﹞白薇桑寄生萆甘艸﹝炙。各半兩﹞白術﹝炮﹐六銖﹐一方作白鮮﹞上十二味咀﹐以水二升半煮取藥減半﹐納竹瀝﹐煎取一升﹐分服二合﹐相去一食久﹐進一服。﹝一方無萆。﹞《千金翼》治小兒癇方上將馬絆繩煮﹐洗兒。

《外臺》﹕《備急》又療少小二十五癇。

大黃湯方大黃甘艸﹝炙﹞甘皮當歸﹝各一兩﹞細辛﹝半兩﹞上五味搗篩﹐以三指撮著水一升﹐煮取二合﹐一歲兒服一合﹐日二。《外臺》《古今錄驗》赤湯療二十五種癇﹐吐痢﹐寒熱百病﹐不乳哺方。

大黃﹝五兩﹞當歸芍藥黃芩栝蔞甘艸﹝炙﹞桂心人參赤石脂牡蠣﹝熬﹞紫石英麻黃﹝去節。

各二兩﹞上十二味搗篩令調﹐盛以韋囊。八歲兒以干棗五枚﹐用水八合煮棗﹐取五合﹐兩指撮藥入湯中﹐煮取三沸﹐去滓。與兒服之﹐取利﹐微汗自除。十歲用棗十枚﹐三指撮藥﹐水一升﹐煮三沸﹐服之。此湯療小兒百病及癇﹐神驗。

《外臺》﹕《備急》又療百日及過百日兒發癇﹐連發不醒及胎中帶風﹐體冷面靑﹐反張。宜服麻黃五癇湯方麻黃﹝去節﹐二分﹐《嬰孺方》用一分﹞羌活漧葛﹝各二分﹞甘艸﹝炙﹐二分。《嬰孺》用一分半﹞枳實﹝曲炒﹐二分。《嬰孺方》用三分﹞杏仁﹝二十枚﹐去皮尖﹐碎。《嬰孺方》用四十个﹞升麻黃芩大黃﹝各四分﹞柴胡芍藥﹝各三分﹞鉤藤皮﹝一分﹐《嬰孺方》用一分半﹞蛇蛻﹝三寸﹐炙﹐《嬰孺方》用二分﹞蚱蟬﹝二枚﹐炙﹐去足翅﹞石膏﹝六分﹐碎﹞上十五味切﹐以水二升並竹瀝五合﹐煎取六合。每服一合佳。﹝《嬰孺方》用水二升半﹑竹瀝二合﹐煮取六合半﹐爲五服。

《聖惠》治小兒五種癇﹐手足動搖﹐眼目反視﹐口吐涎沫﹐心神喜驚﹐身體壯熱。

朱砂散方朱砂牛黃﹝並細研﹞白蘞露蜂房杏仁﹝湯浸﹐去皮尖﹑雙仁﹐麩炒微黃。各一分﹞桂心﹝半兩﹞上件藥搗﹐細羅爲散﹐入研了藥令勻。每服以乳汁調下一字﹐日五服。量兒大小﹐加減服之。

《聖惠》治小兒諸癇﹐驚惕掣及中客忤。宜服牛黃丸方牛黃﹝細研﹞人參防風﹝各去蘆頭﹞細辛赤芍藥栝蔞根當歸﹝以上各半兩﹞蚱蟬﹝七枚﹐去翅足﹐微炙。《嬰孺》用二分﹞川大黃﹝一兩﹐銼碎﹐微炙﹞甘艸﹝三分﹐炙微赤﹐銼﹞蛇蛻皮﹝五寸﹐炙令黃色。《嬰孺方》用三分﹞麝香﹝一分﹐細研。《嬰孺方》用二分﹞巴豆﹝三十粒﹐去皮心﹐研如膏﹞上件藥搗﹐羅爲末﹐入巴豆研令勻﹐煉蜜和搗三二百杵﹐丸如麻子大。初生一月至百日兒﹐每服一丸﹔一歲至三歲服兩丸﹔四歲至五歲兒每服三丸﹔並用薄荷湯下﹐令快利爲度。《嬰孺方》云﹕若兒惕惕驚﹐及中人溫壯發熱﹐腹滿有不調﹐增服﹐令快利爲度。量兒大小﹑虛實與服。

《聖惠》治小兒未盈月及出月﹐壯熱發癇。宜服鉤藤散方﹝《嬰孺方》用鉤藤湯﹐分兩並不同。﹞鉤藤皮﹝一分。《嬰孺方》用二分半﹞蚱蟬﹝二枚﹐微炒。《嬰孺方》用一枚﹐去頭足﹐炙﹞柴胡﹝去苗﹞川升麻黃芩﹝各半兩﹞甘艸﹝一分﹐炙微赤﹐銼﹞石膏﹝一分﹐細研。《嬰孺方》用二分﹞蛇蛻皮﹝五寸﹐微炙。

《嬰孺方》用二寸﹞川大黃﹝半兩﹐銼碎﹐微炒﹐《嬰孺方》用三分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。入竹瀝半合﹐更煎三﹑兩沸。量兒大小分減溫服。《嬰孺》云﹕得利﹐見湯色出者停。後服至五六十日﹐兒一服一合。若連發不醒者﹐加麻黃一分﹐去節。

《聖惠》治小兒初生百日內發癇。

蚱蟬散方蚱蟬﹝微炙﹞赤芍藥﹝各三分﹞黃芩甘艸﹝炙微赤﹐銼﹞黃﹝銼﹞細辛﹝各半兩﹞鉤藤﹝半分。《嬰孺方》用二分﹞蛇蛻皮﹝五寸﹐炙令黃色。《嬰孺方》用二分﹞牛黃﹝一分﹐細研﹞麝香﹝一錢﹐細研。《嬰孺方》用半分﹞川大黃﹝一錢﹐銼碎﹐微炒﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減﹐溫溫服之。《嬰孺方》云﹕治小兒五十日發癇﹐諸藥不愈者。又云﹕五十日兒﹐麝香﹑牛黃不必兩用。十一物者﹐治百日兒也。

《聖惠》治小兒百日內發癇﹐連發不醒。及胎中帶風﹐體冷面靑﹐身體反張。

麻黃散方麻黃﹝去根節﹞甘艸﹝炙微赤﹐銼﹞鉤藤﹝各一分﹞羌活柴胡﹝去苗。各三分﹞川大黃﹝銼碎﹐微炒﹞川升麻子芩﹝各一分﹞枳殼﹝麩炒微黃﹐去瓤﹞葛根﹝銼。各半兩﹞蛇蛻皮﹝五寸﹐炙令黃﹞石膏﹝一兩半﹐細研﹞蚱蟬﹝二七枚﹐微炙﹞杏仁﹝半兩﹐湯浸﹐去皮尖﹑雙仁﹐麩炒微黃﹞上件藥搗﹐粗羅爲散。每服一錢﹐以水一小盞﹐煎至五分﹐去滓。更入竹瀝半合﹐煎三﹑二沸。量兒大小分減服之。

《聖惠》治小兒諸癇﹐宜用固囟大黃膏方。

川大黃﹝三分﹞雄黃丹參黃芩﹝各一分﹞生商陸﹝一兩﹞豬脂﹝一斤﹞雷丸附子﹝去皮臍﹐生用。

各半兩﹞上件藥搗碎﹐以豬脂先入鍋中﹐以文火熬令熔﹐以綿濾過﹐然後下藥﹐煎令七上七下﹐去滓。細研雄黃下膏中﹐攪令至凝﹐於瓷器中盛。每用少許﹐熱炙手﹐摩兒囟及掌中﹑背脇﹐皆使徧訖﹐以蛤粉粉之。

《聖惠》治小兒癇及百病傷寒。

雷丸膏方雷丸﹝一分﹞甘艸﹝一兩。《嬰孺方》用五分﹞莽艸川升麻﹝各一兩。《嬰孺方》用二味各二兩﹞防風﹝一兩﹐去蘆頭。《嬰孺》用五分﹞桔梗﹝二分﹐去蘆頭﹞白術﹝三分。《嬰孺方》用二分﹞上件藥搗﹐羅爲末﹐以豬膏一片﹐先入鐺﹐慢火煎令熔﹐後下藥末﹐以柳篦不住手攪成膏﹐綿濾﹐入瓷合盛之。每有患者﹐摩其頂及背上。《嬰孺方》云﹕東郡濮陽張子良不用鍼灸﹐只用此膏。小兒癇及腹中病﹐熱摩腹背令適﹐待幹﹐粉之立愈。

《靈苑》大金箔丸治一切風及大人小兒諸癇。解心胸壅熱﹐消痰墜涎。

金銀箔﹝各一百片﹞辰砂﹝一兩﹐研﹞牛黃﹝研﹞生犀﹝末﹞丁香沈香眞珠﹝末﹞木香腦麝琥珀﹝末﹞硼砂烏蛇肉﹝酒浸﹐炙﹐去皮骨﹞天麻﹝酒浸﹐炙﹞雄黃﹝研﹞蠍梢白僵蠶附子﹝炮﹐去臍皮﹞天南星﹝炮﹞防風白附子甘艸﹝炙。以上各一分﹞香墨﹝半兩﹐燒﹞上件二十四味杵﹐羅爲細末﹐入研者藥同一處勻合﹐又將金銀箔入水銀三分﹐同研如泥﹐再同研令勻﹐煉蜜爲丸如綠豆大。每服大人五丸﹐用薄荷酒下﹔小兒三丸﹐薄荷湯下。

《靈苑》治大人小兒一切風及久患癇病。

天烏散方﹝一名狐肝散﹞臘月烏鴉﹝一隻﹐去毛羽及嘴爪腸胃﹞臘月野狐肝﹝一具﹐同前物入餅子內﹐固濟﹐燒爲灰﹞麝香﹝研﹞天麻犀角屑﹝各半兩﹞幹蠍白僵蠶蟬殼牛黃﹝研﹐更多益妙﹞荊芥﹝取穗﹞藿香天南星﹝去心﹞白附子膩粉﹝研﹞桑螵蛸﹝須用臘月抹取桑上者佳。各一兩﹞烏蛇﹝二兩﹐酒浸﹐炙﹐去皮骨﹞上件一十六味並精細杵﹐羅爲末。每服半錢﹐用煎荊芥湯或豆淋酒調下﹐空心。小兒用薄荷湯調下一字。

《嬰孺》治五歲兒壯熱發癇疹﹐自下痢。

五癇湯方大黃﹝十二分﹞鉤藤皮蜂房麻黃﹝去節。各二分﹞柴胡梔子仁知母芍藥升麻﹝各七分﹞蚱蟬﹝三个﹞石膏﹝十分﹐碎﹞蛇蛻皮﹝五寸﹐炙﹞杏仁﹝六分﹞上水七升煮二升﹐去滓﹐稍稍如人肌暖﹐以拭身。

《嬰孺》治新生兒客忤﹑中惡﹑癇發﹐乳哺不消﹐中風反折﹐蹙口吐舌﹐並疰忤面靑﹐目下垂﹐腹滿﹐丁奚羸瘦脛交﹐三歲不能行。

麝香雙丸方麝香牛黃黃連﹝各二兩﹞桂心雄黃烏賊魚骨﹝炙﹞丹砂附子﹝炮﹞巴豆﹝六十粒﹐去皮﹐炒﹞特生石﹝燒煉半日。各一錢﹞蜈蚣﹝一个﹐去頭足﹞上十一味﹐別研巴豆如脂﹐和末勻﹐蜜和﹐杵三千下﹐拍合﹐收勿泄气。十日至一月兒服一米許﹔百日至三百日兒服二麻子許﹐以意增減。兒𨿽小病甚者﹐增大其丸﹐不必根據此。小兒病率多耐藥﹐服當汗出。若不汗及不覺瘥﹐一日一夜四﹑五服﹐以汗出及瘥爲限。爲嬰兒中人亦爲客忤。婦人月水來未盡了﹐觸兒子亦爲客忤。若喜失子產生輒死者﹐兒落地啼聲未絕﹐便以指刮舌上﹐當時銜血如薤葉者﹐便與二丸米大﹐一日一服﹐七日乃止﹐無不全者。若不全合一劑﹐當合半劑者﹐用巴豆三十个。若三分合一者﹐用巴豆二十七粒﹐亦不隨余藥減。其然者﹐正以此爲良爾。若無赤頭足蜈蚣者﹐只取赤者三條﹐斷其頭並項後二節用之。其餘者﹐不堪用也。

《嬰孺》治小兒癇﹐時時發作﹐將成厥。宜服鎭心丸方人參桂心蜀椒茯苓附子﹝炮。各三分﹞細辛漧薑半夏牛黃﹝各二分﹞桔梗﹝十分﹞白薇﹝五分﹞防葵﹝四分﹞上爲末﹐蜜丸小豆大﹐先食服。五歲﹑六歲三丸﹐日三。往來寒熱及虛熱者﹐可作知母丸。若胸上气脹﹐可作杏仁煎。

《嬰孺》黃帝石室紫藥神丸治小兒十二癇方。

丹砂﹝九分﹐別研﹞大黃﹝六分﹞桂心半夏﹝洗。各四分﹞牛黃黃連﹝各五分﹞雲母﹝七分﹞雄黃﹝二分﹞特生石﹝十二分﹐煉﹞上爲末﹐更入巴豆﹝二分﹐心去﹐炒﹞雷丸﹝三分﹞眞珠﹝一分﹞代赭﹝二分﹞漧薑﹝三分﹞各爲末﹐新絹袋盛﹐蒸如十斛米熟方取。牛黃﹑桂﹑姜﹑代赭別爲末﹐與前相和勻﹐以蜜杵丸黍大。一歲兒乳頭上下一丸﹐十歲小豆大一丸﹐日三服。

《嬰孺》治少小百癇。

崇命湯方當歸細辛龍骨牡蠣﹝各二分﹞石膏大黃芍藥黃芩赤石脂桂心﹝各一分﹞甘艸﹝四分﹞漧薑﹝三分﹞上十二味咀﹐五歲兒五指撮﹐以水七合﹐大棗五个﹐去核﹐煮取三合。日三服﹐一服一合﹐若夏天二服。

自下者﹐用赤石脂。量兒大小增減。若有熱﹐若驚﹐加黃芩二分。以韋囊盛藥﹐大驗。

《嬰孺》治少小二十五癇﹐日數百發者﹐治之無不效。

曾靑湯方曾靑甘艸﹝炙﹐二分﹞當歸細辛芍藥獨活大黃麻黃﹝去節﹐各三分﹞上八物﹐水三升﹐煮取七合。一月兒服如杏核﹔二月二杏核大小﹐以此爲準。湯訖﹐要當抱兒令汗出。若先下者﹐勿令汗出。若自汗出﹐去麻黃﹐加麻黃根一分。若腹中急痛﹐加當歸﹑芍藥一分。若縮口聚唾﹑夭者﹐加細辛一分。若中風身彊﹐戴眼反折者﹐加獨活一分。要當消息﹐視病所苦﹐根據病增減藥﹐藥皆令精新。

或分五服﹐日三夜二。小有癇候便可作服﹐無病候亦可服﹐令兒終身不病癇。日中數百發者﹐此湯治之﹐無不瘥者。

《嬰孺》治少小眾癇﹐乳哺不時﹐發溫壯﹐吐利驚掣﹐胎寒腹痛﹐一十五癇。

四味大黃湯方大黃﹝四分﹞芍藥當歸甘艸﹝炙。各二分﹞上四物﹐以水三升﹐煮取一升﹐去滓。一月兒服一杏核許﹐日三服﹔百日兒二杏核大小﹐以此爲率。若發熱加麻黃二分﹐去節﹐有毒當切之﹐先煮數沸﹐去沫﹐納諸藥。若反折戴眼掣縮者﹐加細辛四分。若乳哺不消﹐壯熱有實者﹐增大黃令倍諸藥﹐不爾等分。大黃刀劈破﹐勿令有碎末﹐無其疾不須增益。兒有大小彊弱﹐以意增減。一方諸藥等分。兒下痢者﹐減大黃三分之一。服湯令母抱之﹐令小汗出﹔病甚者﹐令大汗出﹐畢﹐溫粉粉之。下痢者﹐勿令出汗也。日夜可四服。兒夜啼﹐有微熱﹐口銜乳﹐若不安﹐皆可服。一方﹕治下粗篩﹐盛以韋囊。欲合小劑﹐用水一升半煮﹐三指撮藥內湯中﹐更三沸﹐令得六合﹐絞去滓﹐服之。皆當取眞新藥﹐方可用也。小兒气弱﹐惡藥不精﹐非但無益﹐乃更損兒﹐可不愼乎﹖此方屢試有驗。王汝南方﹕又戴眼中風﹐身體當彊﹐增獨活二分﹐大妙。便是《葛氏肘後》及《元和經》四味飲子﹐但分兩不同及又有加減藥爾。《肘後》與《元和經》方已收溫壯門中。

《嬰孺》治少小癇﹐手足掣﹐十指顫﹐舌彊。

獨活湯方獨活麻黃﹝去節﹞人參﹝各二分﹞大黃﹝四分﹞上四物﹐水二升﹐煮麻黃減三合﹐去沫﹔納諸藥﹐煎九合﹐爲三服﹐大有神效。

《嬰孺》治少小生七日已後患癇。

茯苓鉤藤湯方鉤藤茯苓﹝各二分﹞甘艸﹝炙﹞大黃﹝煨。各一分﹞上四味﹐水一升﹐煮取三合﹐爲五服﹐當大驗。

《嬰孺》治少小發癇﹐經日不解﹐諸治不瘥﹐口焦﹐面赤黑﹐胸中有熱。

茵陳湯茵陳大黃黃芩﹝各四分﹞黃連硝石﹝無以芒硝代之﹞甘艸﹝炙。各二分﹞上六物﹐水三升﹐煮取一升二合﹐內硝石烊盡﹐爲三服。

《嬰孺》治期歲至四歲兒﹐壯熱﹐大驚發癇。

蚱蟬湯方蚱蟬﹝二个﹐去足羽﹐炙﹞石膏柴胡﹝各八分﹞子芩升麻知母梔子仁﹝各六分﹞龍齒蛇蛻皮﹝炙。

各半分﹞麻黃﹝去節﹞甘艸﹝炙。各二分﹞生葛﹝五分﹞大黃﹝十分﹞鉤藤﹝皮﹐一分半﹞上十四物﹐水三升半﹐竹瀝一升二合﹐爲四服。

《嬰孺》治少小癇﹐眾醫不能治。

神明還命十味牛黃湯方牛黃﹝三大豆許﹞白石脂龍骨﹝各一兩半﹞桂心寒水石大黃﹝各二兩半﹞牡蠣栝蔞﹝各二兩﹞石膏﹝碎﹞硝石﹝各三兩﹞上爲末﹐水二升﹐三指撮末煮五合﹐爲三服﹐日三。牛黃爲末﹐臨時入。

《嬰孺》治小兒癇方。

茯苓牛黃﹝候湯成研入﹞龍齒﹝各二分﹞鉤藤芍藥黃芩﹝各一分﹞甘艸﹝半分﹐炙﹞蚱蟬﹝二个﹐炙﹐去羽足﹞竹瀝﹝一合﹐煮湯成下之﹞上九物﹐東流水二斗﹐銀器中煮金銀各十兩﹐分五升汁煎藥﹐取一升半﹐間乳細細與服。此治未出月兒﹐若大者加少藥。此方是張大夫家用﹐神驗無比。

《嬰孺》治小兒諸癇﹐掣吐舌。

鉤藤湯方鉤藤當歸石膏﹝碎﹞獨活桂心芍藥甘艸﹝炙﹞黃芩栝蔞﹝各二分﹞麻黃﹝四分﹐去節﹞蛇蛻皮﹝六寸﹐炙﹞上十一物﹐水三升﹐煮取一升。百日兒服一合﹐二歲二合﹐三歲三合半﹐一日一夜令盡。乳哺如故。

《嬰孺》治小兒癇﹐螈﹐嘔吐方。

鉤藤獨活黃芩麻黃﹝去節﹞桂心石膏甘艸﹝炙﹞防風茯神大黃﹝湯洗。各二分﹞蚱蟬﹝二枚﹐炙﹞蛇蛻皮﹝三分﹐炙﹞上以水三升﹐煮取一升二合﹐去滓。一歲服一合﹐日三服。大小以意加減服之。

《嬰孺》治少小腹中有熱﹐有寒在胸上﹐逆吐﹐腹中雷鳴而滿﹐驚啼。甚卽發癇掣縮﹐休作有時。

十味白術湯方白術當歸﹝各一兩﹞濃朴﹝炙﹞半夏﹝洗﹞甘艸﹝炙﹞人參芎生薑﹝各二兩﹞枳實﹝三十个﹐炙﹞食茱萸﹝二合﹞上十味﹐水七升煮取二升。溫服三合﹐日三夜二。

《嬰孺》治小兒驚熱癇﹐體羸﹐不堪余治。

子母五癇煎方鉤藤皮﹝一錢半﹞子芩知母﹝各四分﹞甘艸﹝五分﹞升麻﹝三分﹞寒水石﹝六分﹞蚱蟬﹝二个﹐炙﹐去羽足﹞蜣﹝炒三个﹞沙參龍齒柴胡﹝各二分﹞蛇蛻皮﹝四寸﹐炙﹞上爲末﹐以淸蜜和﹐使流行銅器中﹐置沸湯中煎﹐攪成飴糖狀﹐取收之。一月兒取棗核大﹐一呷二枚﹐日再﹐夜五六過﹐不甚妨食。五十日兒呷三枚﹑百日兒呷四枚﹐二百﹑三百日兒五枚﹐一歲六枚﹐三四歲七枚﹐五歲十枚﹐兼夜並六七過﹐不妨食也。

《嬰孺》療卒得癇方。

蚯蚓﹝七个﹐日死者。﹞上取置新竹筒內﹐入水一升﹐並蚯蚓炭火內煨﹐水沸消盡蚯蚓﹐去滓澄淸。每發卽飲之﹐不服三﹑兩度﹐立瘥。余當捨諸兒服之﹐皆驗也。

《嬰孺》治百癇。

八味固囟膏方大黃﹝十六銖﹞定粉﹝十八銖﹞雄黃黃芩﹝各六銖﹞雷丸﹝八銖﹞附子﹝一兩十二銖﹞生商陸根﹝四兩﹐切﹞上先煎豬膏三斤爲油﹐去滓﹐下藥沸七上七下﹐去滓﹔研雄黃下之﹐攪至凝﹐以摩頂﹑掌中﹑背脇皆徧訖﹐治粉粉之。

《嬰孺》治少小心气虛﹐或已發癇及未發。安五臟﹐定心气。

鐵精黃芩芍藥芫花﹝炒﹞人參甘遂﹝炙﹞茯神﹝各三分﹞硝石牛黃﹝各二錢﹞蛇蛻皮﹝二寸﹐炙﹞甘艸﹝一分﹐炙﹞上爲末﹐蜜丸小豆大。一服三丸﹐日再。不知加之﹐取微利爲度﹐數試神效。

《嬰孺》治初得癇﹐𨿽時時發﹐先服鉛丹丸﹐後服此方。

鉛丹丸方﹝與《聖惠》同﹐見癇瘥後發門中。﹞鐵精石膏甘艸﹝炙。各二分﹞當歸﹝三分﹞麝香﹝半分﹞上爲末﹐蜜丸小豆大。一服二丸﹐日三。

《嬰孺》治少小痞癖結積﹐除癇止驚。

硝石丸方硝石﹝三分﹞柴胡細辛當歸茯神芍藥甘艸﹝遂。各二分﹞大黃﹝十分﹞黃芩﹝四分﹞巴豆﹝三十粒﹐去皮心﹐炒﹞牛黃﹝別研﹞葶藶子﹝炒。各研一分﹞上爲末﹐蜜丸。一服胡豆大二丸。日一服﹐以微利爲度。

《嬰孺》治小兒百二十癇﹐諸變蒸﹐腹中宿痞及飲食不節﹐腹滿溫壯﹐朝輕夕甚﹐大小便不通。胃气弱﹐脾冷﹐使之服牛黃雀屎丸方。

牛黃芍藥甘艸﹝炙﹞巴豆﹝去心皮﹐炒﹐別研入。各三分﹞雀屎白﹝炒﹞漧薑當歸黃芩﹝各二分﹞芎人參﹝各四分﹞黃﹝一分﹞面﹝一合﹐炒﹞大黃﹝五分﹞上爲末﹐蜜丸胡豆大。一歲兒未食與二丸﹐三二歲小豆大二丸﹐日三。不知稍加之﹐微利爲度﹐常服大良。初生兒及二日五日以上﹐腹中滿﹐口急不得取乳﹐大小便不通﹐通而胸中作聲者﹐服半黍大一丸。十日兒一黍大一丸。若頭身發熱﹐惕惕驚不安﹐腹脹滿﹔中惡﹐中客﹐中人﹐吐乳皆主之。百日見一丸。及寒熱往來﹐朝夕溫壯﹔或身體發熱﹐利久不斷﹐靑黃五色﹔又已發癇及如欲戴眼﹐但欲眼上﹔或通夜轉急﹐不得須臾息﹔及傷寒﹐食飲脹滿﹔丁奚大腹﹐食不消化﹐吐逆皆主之。小兒有耐藥﹐有不耐藥﹐不止二丸﹐量兒大小服之﹐無不瘥也。

漢東王先生《家寶》治嬰孩小兒驚風癇疾﹐喉閉﹐牙關緊急。

開關散方蟾酥﹝一小片﹞鉛白霜﹝一字﹞上同研令極細﹐用烏梅肉蘸藥於口兩角揩之﹐良久便開。如不開﹐卽用歸魄散一字許﹐吹入鼻中﹝方見驚癇忤是三候門中﹞﹐候噴嚏﹐卽關開﹐便下歸魂散一服。如驚風癇再發﹐須進睡紅散一二服﹝方見急慢驚風門中﹞﹐後下調胃气藥﹐看詳用之。

張渙三癇丹方治癇疾潮搐﹐正發未分。

黑錫﹝一兩﹞蠍梢半夏﹝湯洗七徧﹞天南星﹝炮裂﹞防風木香人參﹝去蘆頭﹞白僵蠶﹝炒黃﹐各半兩﹞上件搗﹐羅爲細末﹐次用水銀半兩同石腦油半盞﹐研極細﹔入麝香一錢﹑龍腦半錢同研細﹐與諸藥拌勻﹐棗肉和如黍米大。每服七粒至十粒﹐煎荊芥薄荷湯下﹐不拘時候。

張渙鐵粉丹方治諸癇胸膈不利。

鐵粉﹝一兩﹐研﹞幹蟾﹝一枚﹐生薑汁浸少時﹐炙焦黃爲末﹞幹蠍梢﹝七个﹐爲末﹞朱砂﹝半兩﹐細研﹐水飛﹞牛黃﹝一分﹐研﹞上件都拌勻﹐糯米飲和如黍米大。每服三粒至五粒﹐煎人參湯下。

張渙人參茯神湯方治諸癇精神不定。

人參茯神﹝銼﹞羚羊角﹝屑。各一兩﹞天門冬酸棗仁白蘚皮﹝各半兩﹞天竺黃甘艸﹝炙。各一錢﹞上件搗﹐羅爲細末。每服一錢﹐水八分﹐入生薑薄荷各少許﹐煎四分﹐去滓﹐溫服。

張渙鉤藤飲子方治諸癇啼叫者。

鉤藤蟬殼﹝各半兩﹞黃連﹝揀淨﹞甘艸﹝微炙﹞川大黃﹝微炮﹞天竺黃﹝各一兩﹞上件搗﹐羅爲細末。每服半錢至一錢﹐水八分盞﹐入生薑薄荷各少許﹐煎至四分﹐去滓﹐放溫服。

張渙露蜂房散方治五種癇痰﹐手足抽掣﹐口吐涎沫。

露蜂房﹝洗淨﹐焙漧﹞遠志﹝去心﹞人參﹝去蘆頭。各半兩﹞桂心﹝半兩﹞石菖蒲﹝一寸九節者。各一兩﹞以上搗﹐羅爲細末﹐次用﹕朱砂牛黃﹝各細研﹞杏仁﹝湯浸﹐麩炒﹐去皮尖﹐別研。各一分﹞上件同諸藥拌勻。每服半錢﹐麝香湯調下。

《四十八候》治癇丸方全蠍半夏京墨﹝。各半錢﹞辰砂鐵粉人參眞珠﹝末。各一錢﹞好茶﹝半錢﹞春柳芽﹝半錢﹐幹者。或一錢﹞上爲末﹐酒糊丸菜子大。每服七粒至十粒﹐薄荷姜湯下﹐一日三服。一月見效。

《三十六種》治驚風三發成癇羌活膏羌活人參桂心防風﹝各半錢﹞蠍朱砂硫黃茯苓木香﹝各一錢﹞腦麝﹝各少許﹞上爲末﹐煉蜜爲膏﹐入金銀箔各十片﹑衮研﹐加減多少﹐用薄荷湯下。

《張氏家傳》五癇丸治小兒五癇﹐驚悸狂叫﹐發搐﹐上盛涎潮等疾﹐如尋常涎盛﹐看緊慢並宜服之﹐不動臟腑。養小之家﹐宜預合﹐以應倉卒。其驗如神方。

皂角﹝去皮﹐捶碎﹐水三﹑四升浸﹐取汁濾過﹐銀器重湯熬成膏﹞白礬﹝枯過﹐細研。各四兩﹞半夏﹝洗七次﹞上等辰砂﹝別研﹞天南星﹝炮。各一兩﹞蠍梢﹝炒﹞白僵蠶﹝直者﹐炒﹞上等雄黃﹝別研﹞白附子﹝各半兩﹞麝香﹝別研﹞烏蛇﹝酒浸﹐去皮骨﹐焙漧﹐炒。各一錢﹞蜈蚣﹝大者一條﹐去頭足﹐酒浸﹐炙﹞上件爲末﹐先用皂角膏子和﹐未能就﹔次用生薑汁煮糊爲丸﹐朱砂爲衣。小兒六七歲﹐如綠豆大每服三四十粒﹐三四歲二三十粒﹔一二歲﹐如麻子大一二十粒﹐並用薄荷湯下﹐生薑湯亦得。

《孔氏家傳》治小兒急慢驚風﹐天撮口搐搦﹔奶癇﹐壯熱。

定命丹蟾酥﹝一錢﹐幹者酒洗一宿﹞幹蠍﹝七个﹞天南星﹝一分﹞白附子﹝末﹞靑黛﹝各半錢﹞麝香﹝少許﹞上件爲末﹐以粟米粥和丸如綠豆大﹐別以靑黛爲衣。

湖南路鈐陳防禦所傳扁金丹治小兒胎風諸癇﹐手足螈﹐目睛上視﹐頸項緊急彊直。或搖頭弄舌﹐牙關緊急﹐口吐痰沫﹐反拗多啼﹐精神不寧﹐睡臥多驚﹐吐利生風﹐昏塞如醉方。

白花蛇﹝去骨﹐酒浸﹐焙漧﹐秤﹞防風﹝去蘆頭﹐焙漧﹐秤﹞蜈蚣﹝要赤者﹐不去頭足﹐全用﹐炙﹞乳香﹝研極細。各半兩﹞蠍﹝一扁瘦全者﹐炙用﹞朱砂﹝研極細。各一兩﹞天南星﹝火燒存性﹞大艸烏頭﹝火燒存性。

各一兩半﹞麝香﹝一錢﹐研細﹞牛黃﹝半錢﹑研細﹞上件十味除研者外並搗﹐羅爲極細末﹔然後與研者藥一處再研勻﹐用水浸﹐吹餅﹐和爲丸如梧桐子大﹐捏扁。每服三餅子﹐用荊芥湯化如稀糊﹐抹入口中﹐漸漸咽下﹔候一時辰﹐更進一服﹐神效。

《吉氏家傳》治暗風癇疾﹐取涎積倒地不知人事。

五星丸此方神妙﹐取下病積。

白丁香赤小豆﹝各三十个﹞乳香﹝一分﹞輕粉﹝半錢重﹞巴豆﹝一十四粒﹐去油用﹞上末﹐滴水爲丸﹐分作十一丸。每服一丸﹐水半盞磨化下﹐臨發時服﹐取下積涎如靑黑色。是應如十年內﹐此一服便瘥﹐更無再作。以上者﹐半月日再一服﹐永除。次服朱砂鎭心藥。

《吉氏家傳》治一切驚癇。

鐵彈丸五靈脂﹝四兩﹞川烏頭﹝二兩﹐炮﹐去皮臍﹞生烏犀乳香沒香﹝各一兩﹞牛黃麝香﹝各一分﹞上七味各爲細末﹐臘日重午日﹐人不得語﹐打井花水和丸如此○大﹐合時忌見雞犬婦人﹐收起藥方得語。

用牙隱破﹐荊芥湯下一丸。

《朱氏家傳》治因驚過發疳﹐但或受風熱﹐積未洗除﹐心臟積熱壅毒。𨿽設湯散療治﹐日久不退。至熱過涎生﹐膈上壅塞﹐心胸气亂﹐交橫變生癇疾。其候發來一日數次﹐變候轉頻吐瀉﹐气弱未曾補治﹐宜服勝金丸方。

腦麝蘆薈牛黃胡黃連﹝末﹞上等分﹐研細﹐熊膽汁爲丸綠豆子大。每服三丸﹐米泔水研下。

東京石魚兒班防禦扁金丹治小兒胎風諸癇﹐手足螈﹐目精上視﹐搖頭弄舌﹐頸項彊直﹐牙關緊急﹐口吐痰沫﹐反拗多啼﹐精神不寧﹐睡臥多驚﹐吐利生風﹐昏塞如臥之疾。

天南星﹝炮﹞白花蛇﹝酒浸三日﹐炙熱﹑去骨﹞全蠍麝香﹝並別研﹞艸烏頭﹝燒灰存性。各半兩﹞蜈蚣﹝一條﹐蘸酒炙熟﹞乳香朱砂﹝各別研一分﹞上件爲細末﹐酒浸蒸餅﹐和作餅子如此○大。每服三兩餅﹐薄荷湯化下﹐三歲以上服五餅﹝與陳防禦方不同。﹞班防禦又方﹐全蠍散全蠍﹝半兩﹞白附子朱砂﹝別研。各三分﹞白僵蠶﹝二錢﹞麝香﹝一錢﹐別研﹞上件爲細末。每服半錢﹐荊芥湯入酒少許﹐同調服。

卷第十一

灸癇法第九《千金》論曰﹕小兒新生無疾﹐愼不可逆鍼灸之。如逆鍼灸﹐則忍痛動其五脈﹐因喜成癇。河洛關中土地多寒﹐兒喜病痙。其生兒三日﹐多逆灸以防之。又灸頰以防噤。有噤者﹐舌下脈急﹐牙車筋急。其土地寒﹐皆決舌下去血﹐灸頰以防噤也。吳蜀地溫﹐無此疾也。古方旣傳之﹐今人不詳南北之殊﹐便按方而用之﹐是以多害於小兒也。所以田舍小兒﹐任其自然皆得﹐無有夭橫也。小兒驚啼﹐眠中四肢掣動﹐變蒸未解﹐愼不可鍼灸爪之﹐動其百脈﹐仍因驚成癇也。惟陰癇噤痙﹐可鍼灸爪之。凡灸癇當先下兒使虛﹐乃乘虛灸之。未下有實而灸者﹐气逼前後不通﹐殺人。癇發平旦者﹐在足少陽﹔晨朝發者﹐在足厥陰﹔日中發者﹐在足太陽﹔黃昏發者﹐在足太陰﹔人定發者﹐在足陽明﹔夜半發者﹐在足少陰。

上癇發時﹐病所在是。視其發早晚灸其所也。

又癇有五臟之癇﹐六畜之癇。或在四肢﹐或在腹內﹐審其候﹐隨病所在灸之。𨿽少必瘥。若失其要﹐則爲害也。

《千金》五臟癇灸法﹕肝臟癇﹐灸足少陽﹑厥陰各三壯。心癇﹐灸心下第一肋端宛宛中﹐此爲巨闕。又灸手心主及少陰各三壯。脾癇﹐灸胃管三壯﹐俠胃管旁灸二壯﹐足陽明﹑太陰各二壯。肺癇﹐灸肺兪三壯。又灸手陽明﹑太陽各二壯。腎癇﹐灸心下二寸二分三壯。又灸肘中動脈各二壯。又灸足太陽﹑少陰各二壯。膈癇﹐灸風府。又灸頂上﹑鼻人中﹑下唇承漿﹐皆隨年壯。腸癇﹐灸兩承山。又灸足心﹑兩手﹑勞宮。又灸兩耳後完骨﹐各隨年壯。又灸臍中三十壯。

上灸五臟之癇。

《千金》六畜癇灸法﹕馬癇﹐灸項風府﹑臍中三壯﹐病在腹中﹐燒馬蹄末服之﹐良。﹝《聖惠》灸僕參各三壯﹐在足跟骨下白肉際陷中﹐拱足取之。﹞牛癇﹐灸鳩尾骨及大椎各三壯。﹝《嬰孺方》云﹕一土燒牛蹄末服之。《聖惠》只灸鳩尾一穴三壯。﹞羊癇﹐灸大椎上三壯。﹝《聖惠》炙第九椎下節間三壯。﹞豬癇﹐灸耳後完骨兩旁各一寸七壯。﹝《聖惠》灸巨闕三壯﹐在鳩尾下一寸陷中。﹞犬癇﹐灸兩手心一壯﹐灸足太陽一壯﹐灸肋戶一壯。﹝《嬰孺方》云﹕犬癇﹐灸手心一壯﹐灸足陽明各一壯﹐肋戶一壯﹐灸腳頭兩室各一壯。﹞雞癇﹐灸足諸陽各三壯。﹝《聖惠》灸手少陰三壯﹐在掌後去腕半寸陰穴陷者中。﹞上灸六畜之癇。

《千金》暴癇灸法﹕小兒暴癇﹐灸兩乳頭﹐女兒灸乳下二分。治小兒暴癇者﹐身軀正直如死人及腹中雷鳴。

灸太倉及臍中上下兩旁各一寸﹐凡六處。又灸當腹度取背﹐以繩繞頭下至臍中竭﹐便轉繩向背順脊下行盡繩頭﹐灸兩旁各一寸五壯。若面白﹐啼聲色不變﹐灸足陽明﹑太陰。

上灸暴癇。

《千金》頭部灸癇法﹕若目反上視﹐眸子動﹐當灸囟中。取之法﹕橫度口盡兩吻際﹐又橫度鼻下亦盡兩邊﹐折去鼻度半﹐都合口爲度﹔從額上髮際上行度之。灸度頭一處﹐正在囟上未合骨中﹐隨手動者是﹐此最要處也。次灸當額上入髮際二分許﹐直望鼻爲正。﹝《嬰孺方》云﹕次灸額上髮際五壯﹐不言入發二分。﹞次灸其兩邊﹐當目瞳子直上入髮際二分許。﹝《嬰孺方》同止言直上入髮際﹐不言二分。﹞次灸頂上回毛中。次灸客主人穴﹐在兩眉後際動脈是。﹝《嬰孺方》云﹕客主人在眉後髮際動脈是。﹞次灸兩耳門﹐當耳開口則骨解開張陷是也。次灸兩耳上﹐捲耳取之﹐當捲耳上頭是也。

一法﹕大人當耳上橫三指﹐小兒各自取其指也。次灸兩耳後完骨上靑脈﹐亦可以鍼刺令血出。﹝《嬰孺方》云﹕至此又有次灸鼻人中口上﹐灸當令近鼻。又云﹕次灸承漿。次灸玉枕﹐玉枕在項上髙骨是也。﹞次灸玉枕。次灸兩風池﹐在項後兩轅動筋外髮際陷中是也。次灸風府﹐當項中央髮際﹐亦可與風池三處髙下相等。次灸頭兩角﹐兩角當回毛兩邊起骨是也。﹝《嬰孺方》至此又有太極者﹐可灸兩眉頭也。﹞上頭部凡十九處﹐﹝《嬰孺方》云﹕二十三處。兒生十日可灸三壯﹐三十日可灸五壯﹐五十日可灸七壯。病重者﹐具灸之﹔輕者﹐惟灸囟中﹑風池﹑玉枕也。艾使熟﹐炷令平正著肉﹐火勢乃至病所也。艾若生﹐炷不平正﹐不著肉﹐徒灸多炷﹐故無益也。﹝《嬰孺方》云﹕去頭部凡二十三處﹐此亦不可一時下灸﹐待諸處無效卽續次灸之。輕者﹐囟中﹑額中﹑髮際﹑鼻人中﹑耳門﹑風池﹑玉枕可也。凡灸頭風﹐大人多者不過三十壯。此則沈者﹐不可頓灸﹐可日日灸之也。又灸口吻各二七壯。﹞《千金》腹部灸癇法﹕若腹滿短气轉鳴﹐灸肺募﹐在兩乳上第二肋間宛宛中﹐懸繩取之﹐當瞳子是。次灸膻中﹔次灸胸堂﹔次灸臍中﹔﹝《嬰孺方》於臍中字下獨有百壯字。﹞次灸薜息﹐薜息在兩乳下第一肋間宛宛中是也﹔次灸巨闕﹐大人去鳩尾下一寸﹐小兒去臍作六分分之﹐去鳩尾下一寸是也﹐並灸兩邊﹔﹝《嬰孺方》又於此注云﹕鳩尾在臆前蔽骨下五分是也。﹞次灸胃管﹔次灸金門﹐金門在穀道前囊之後﹐當中央是也。從陰囊下度至大孔前中分之。

上腹部十二處﹐﹝《嬰孺方》云﹕腹部十四處。﹞胸堂﹑巨闕﹑胃管﹐十日兒可灸三壯﹐兒一月以上可五壯﹐陰下縫中可三壯。或云隨年壯。

《千金》背部灸癇法﹕若脊彊反張﹐灸大椎﹐並灸諸髒兪及督脊上當中﹐從大椎度至窮骨中屈﹐更從大椎度之﹐灸度下頭是督脊也。

上背部十二處﹐十日兒可灸三壯﹐一月以上可灸五壯。

《千金》手部灸癇法﹕若手足掣驚者﹐灸尺澤。﹝《嬰孺方》云﹕肘中約中動脈。﹞次灸陽明﹔次灸少商﹔次灸勞宮﹔﹝《嬰孺方》云﹕掌中央動脈。﹞次灸心主﹔次灸合谷﹔﹝《嬰孺方》云﹕手大指歧骨間。﹞次灸三間﹔﹝《嬰孺方》云﹕大指次指本節後內側臼中。﹞次灸少陽。

右手部十六處。其要者﹐陽明﹑少商﹑心主﹑尺澤﹑合谷﹑少陽也。壯數如上。

《千金》足部灸癇法﹕又灸伏兔。﹝《嬰孺方》云﹕膝上六寸。﹞次灸三里﹔次灸腓腸﹔次灸鹿溪﹔次灸陽明﹔次灸少陽﹔次灸然谷。﹝《嬰孺方》云﹕在足二踝前骨下臼中。﹞上足部十四處﹐皆要可灸﹐壯數如上。手足陽明﹐謂人四指﹐凡小兒驚癇皆灸之。若風病大動﹐手足掣者﹐盡灸手足十指端﹐又灸本節後。﹝《嬰孺方》云﹕諸穴不可悉灸﹐候諸處無效方灸之。《千金翼》云﹕灸第二椎及下窮骨兩處﹐以繩度﹐中折繩端一處﹐是脊骨中也。凡三處﹐復斷此繩作三折﹐令各等﹐參合如字﹐以一角主中央﹐灸下二角。夾脊兩邊便灸之﹐凡五處也。以丹注所灸五處各百壯﹐削行爲度膀繩。《嬰孺方》又云﹕凡灸癇得啼爲輕﹐易治﹔不得啼爲重﹐難治。小兒生十數日﹐便得癇者﹐皆可灸也﹐可灸一壯。其要極者﹐三五壯。﹞諸家灸癇法﹕《外臺》﹕《甲乙經》灸本神﹐在曲差旁一寸半﹐在髮際。一云﹕直耳上入髮際四分﹐足少陽陽維之會﹐灸五壯。主頭目眩痛﹐頸項彊急﹐胸脇相引﹐不得傾側﹐癲疾不嘔沫﹐小兒驚癇。

《外臺》﹕《甲乙經》灸臨泣﹐當目上直入髮際五分陷者中﹐是少陽太陽之會﹐灸三壯。主頰靑不得視﹐口沫泣出﹐兩目眉頭痛﹐小兒驚癇反視。

《外臺》﹕《甲乙經》灸筋縮在第九椎節下間﹐督脈气所發﹐俯而取之﹐灸三壯。主小兒驚癇螈﹐狂走疾﹐脊急彊﹐目轉上插。

《聖惠》灸長彊一穴﹐在腰兪下﹐脊體骸端陷者中。灸五壯。主腰脊急彊﹐不可俯仰﹐癲狂病﹐大小便難﹐洞泄不禁﹐五淋久痔﹐小兒驚癇病。

《聖惠》灸螈脈二穴﹐一名資脈﹐在耳內雞足靑脈。是穴主頭風﹑耳後痛﹐小兒驚癇螈﹐嘔吐﹐泄注﹐驚恐失精﹐視瞻不明﹐眵夢。灸三壯﹐鍼入一分。

《聖惠》小兒驚癇﹐灸鬼祿穴一壯﹐在唇內中央上﹐炷如小麥大﹐用鋼刀決斷更佳。

《聖惠》秦承祖灸小兒胎癇﹑奶癇﹑驚癇﹑狐魅神邪及癲狂病﹐諸般醫治不瘥者﹐以並兩手大姆指﹐用軟絲繩子縛之﹐灸三壯。艾炷著四處﹐半在甲上﹐半在肉上﹐四處盡燒。一處不燒﹐其疾不愈。神效不可量也。諸癇灸一壯﹐炷如小麥大。

《嬰孺方》審是癇候﹐急灸頂上旋發中。若眼直視﹐灸兩目直瞳子髮際各一處﹐心下一寸宛宛中﹐脊當兌骨上一處﹐大顴一處﹐各灸二七壯。頂上多灸益良。更見有癇候﹐灸兩乳內各一寸七壯﹐累試大效。

《萬全方》﹕小兒驚癇者﹐先驚怖啼叫﹐後乃發也。灸頂上旋毛中三壯及耳後靑絡脈﹐炷如小麥大。﹝一法﹕灸鬼祿穴﹐在上唇內中央上。﹞小兒風癇者﹐先屈手指如數物乃發。灸鼻柱上髮際宛宛中三壯﹐炷如麥大。

小兒食癇者﹐先寒熱灑淅乃發也。灸鳩尾上五分三壯。

卷第十一

癇瘥復發第十﹝成痼疾也﹞《巢氏病源》小兒患癇瘥後更發候﹕癇發之狀﹐或口眼相引目睛上搖﹐或手足螈﹐或背脊彊直﹐或頭項反折﹐或屈指如數。皆由當風取涼﹐乳哺失節之所爲。其瘥之後而更發者﹐是餘勢未盡。小兒血气軟弱﹐或因乳食不節﹐或風冷不調﹐或更驚動﹐因而重發。如此者﹐多成常疹。凡癇正發﹐手足掣縮﹐愼勿持捉之。捉之則令曲戾不隨也。

《嬰童寶鑑》﹕癇瘥後復發者﹐爲熱未退﹐乳食不節﹐更傷風冷而復發也。

《千金》茵芋丸治少小有風癇疾至長不除﹐或遇天陰節變便發動﹐食飲堅彊亦發。百脈攣縮﹑行步不正﹑言語不便者﹐服之永不發方。

茵芋葉鉛丹秦艽鉤藤皮石膏杜蘅防葵﹝各一兩﹞菖蒲黃芩﹝各一兩半﹞松蘿﹝半兩﹞蜣螂﹝十枚﹞甘艸﹝三兩﹐炙﹞上十二味末之﹐蜜丸如小豆大。三歲以下服五丸﹐三歲以上服七丸﹐五歲以上服十丸﹐十歲以上可至十五丸。﹝《聖惠》﹕《嬰孺方》分兩少異。﹞《聖惠》治小兒諸癇復發﹐不問風之與熱﹐發作多少般數﹐並宜服紫金散方。

紫金粉﹝一兩半。一名赤烏腳﹞川大黃﹝銼碎﹐微炒。各三分﹞牡蠣粉﹝三分﹞麻黃﹝去根節﹐三分﹞石膏﹝細研﹐水飛過﹞地骨皮赤石脂﹝各一兩﹞烏蛇肉﹝炙令黃﹞防風﹝去蘆頭﹞黃芩赤芍藥葛粉甘艸﹝炙微赤﹐銼﹞牛黃﹝細研﹞秦艽﹝去苗。各半兩﹞羌活桂心﹝各一分半﹞當歸﹝一分﹐銼﹐炒﹞朴硝﹝一錢半﹞寒水石﹝一兩﹞虎睛﹝一對﹐微炙﹞上件藥搗﹐細羅爲散﹐都研令勻。每服﹐煎竹葉湯調下半錢﹐更量兒大小﹐以意加減服。

《聖惠》治小兒驚癇復發﹐眩悶倒蹶﹐或湯火不避及除百病。

鉛丹丸方鉛丹朱砂﹝細研﹐水飛過﹞鐵粉﹝各半兩﹞牛黃雄黃﹝各細研﹞細辛獨活露蜂房﹝炙黃﹞人參﹝去蘆頭﹞漢防己桂心甘艸﹝炙微赤﹐銼﹞川椒﹝去目及閉口者﹐微炒去油。各一分﹞蜣螂﹝五枚﹐微炙﹞蛇蛻皮﹝五寸﹐炙黃﹞雞頭﹝一枚﹐去毛﹐炙令黃﹞赤茯苓﹝一兩﹞上件藥搗﹐羅爲末﹐煉蜜和搗三二百杵﹐丸如綠豆大。每服以粥飲下五丸。量兒大小以意加減。

《聖惠》治小兒諸癇復發﹐使斷根源。

天漿子丸方天漿子﹝十四个﹐去殼別研﹞蠐螬﹝三分﹐微炒﹞芎﹝半兩﹞知母人參﹝去蘆頭﹞生漧地黃桂心﹝各半兩﹞蚱蟬﹝半兩﹐去翅足﹐微炒。《嬰孺》用一分﹞川大黃﹝一兩半﹐銼碎微炒。《嬰孺》用十分﹞蜣螂﹝三枚﹐去翅足﹐微炙﹞牛黃﹝一分﹐細研。《嬰孺》用三分﹞虻虫﹝三枚﹐炒黃。《嬰孺》用三分﹐炙﹞上件藥搗﹐羅爲末。煉蜜和搗三二百杵﹐丸如綠豆大。每服以粥飲下三丸﹐日三服。更量兒大小以意加減。

《聖惠》治小兒驚癇﹐發動經年不斷根源。

鴟頭丸方鴟頭﹝一枚死者﹐炙令黃色﹞桂心赤芍藥茯神露蜂房﹝炙黃﹞甘艸﹝炙微赤﹐銼﹞當歸﹝銼﹐微炙﹞芎丹參牛黃﹝細研﹞莨菪子﹝炒令黑。各半兩﹞蜣螂﹝七枚﹐去翅足﹐微炙﹞蛇蛻皮﹝五寸﹐炙黃﹞麝香﹝一分﹐細研﹞上件藥搗﹐羅爲末﹐煉蜜和搗三二百杵﹐丸如綠豆大。每服以溫水下五丸。看兒大小加減服之。

《嬰孺》治癇﹐三十年患者亦瘥方。

苦參﹝三大斤﹞童子小便﹝一斗二升﹐煎苦參取六升﹞上以糯米及曲和前汁作酒﹐十餘日當熟﹐澄淸。一服半雞子許﹐四五歲兒服一升﹐永瘥。非止癇疾﹐但腹中諸病悉治﹐神驗。曾試﹐亦治一切气塊﹐宿冷瘕癖﹑心痛惡病皆治之。放三二年酒不壞﹐可多作以救人﹐神妙。

《嬰孺》治少小驚癇﹐發動經年不斷根源。

鴟頭丸方鴉頭﹝一个﹞桂心﹝六分﹞茯神﹝五分﹞蜣螂蚱蟬﹝各炙十四个﹞芍藥甘艸﹝炙﹞黃芩當歸芎丹參麝香﹝各四分﹞峯房牛黃﹝各二分﹞蛇蛻皮﹝五寸﹐炙﹞莨菪子﹝八合﹐酒浸﹐炮幹﹐蒸之﹞大黃﹝八分﹞上爲末﹐蜜丸小豆大。一服七丸﹐日三服﹐稍增之。﹝與《聖惠》鴟頭丸分兩味數皆不同。﹞《嬰孺》治發癇𨿽瘥﹐餘疾慮動。防疾鎭心銀屑丸方銀屑黃大黃鱉甲﹝炙﹞甘艸﹝炙。各四分﹞細辛桂心﹝各二分﹞茯苓柴胡黃芩人參芍藥﹝各三分﹞葵子﹝二分﹞牛黃﹝一分﹞上爲末﹐蜜丸大豆大。一服五丸﹐日三服。常服大良。

《嬰孺》治發癇𨿽已瘥﹐而根源不斷﹐至長將除疾。

銀屑丸方銀屑﹝一銖﹞紫菀細辛麻黃﹝去節﹞黃芩﹝各一分﹞人參﹝炙﹞大黃甘艸﹝炙。各二分﹞牛黃﹝四銖﹞上爲末﹐蜜丸小豆大。一服二丸﹐日三。

張渙化痰丹治胞絡痰涎諸癇瘥後﹐皆宜常服。

半夏﹝一兩﹐湯洗七徧﹞漧薑﹝微炮﹞川黃連﹝去須﹞桂心南木香﹝各半兩﹞以上先搗﹐羅爲細末﹐次用﹕牛黃麝香﹝各研一分﹞朱砂﹝一兩﹐細研﹐水飛﹞巴豆﹝十个﹐去皮心膜﹐炒黃﹐別研﹞上件都一處拌勻﹐滴水和如黍米大。每服三粒至五粒﹐溫粥飲下﹐未周嬰兒乳汁下﹐謂如三歲至七歲不過五粒。量兒大小加減。

《莊氏家傳》斷癇丸治胎驚癇﹐疾愈而仍發﹐證候多端﹐連綿不除方。

黃鉤藤鉤子細辛甘艸﹝炙。各三分﹞蛇蛻皮﹝三寸﹐炙﹞牛黃﹝五大豆許﹐別研﹞蟬殼﹝四枚﹐洗去土﹐微炒﹐去足﹞上七味末之﹐棗肉和丸如綠豆大。每服﹐百內三﹑兩丸﹐三二歲十丸﹐四五歲十五丸﹐十歲二十丸﹐煎人參湯下﹐不計時候。

卷第十一

癇瘥身面腫第十一《巢氏病源》小兒發癇瘥後身體頭面悉腫滿候﹕凡癇發之狀﹐或口眼相引﹐或目睛上搖﹐或手足掣﹐或背脊彊直﹐或頭項反折﹐或屈指如數﹐皆由以兒當風取涼﹐乳哺失節之所爲也。其癇瘥後而腫滿者﹐是風癇。因小兒濃衣汗出﹐因風取涼而得之。初發之狀﹐屈指如數﹐然後掣是也。其癇𨿽瘥﹐气血尙虛而熱未盡﹐在皮膚與气相搏﹐致令气不宣泄﹐故停並成腫也。

《集效方》治小兒癇瘥後﹐气血尙虛﹐而熱在皮膚與气相搏﹐徧身頭面皆腫﹐宜服黃芩湯方黃芩澤瀉通艸﹝太通也。各八分﹞木豬苓﹝去皮柴﹞杏仁﹝湯浸﹐去皮尖。各六分﹞柴胡桑白皮﹝各七分﹞澤漆葉﹝四分﹞上爲粗末﹐每服抄三錢﹐水盞半﹐煎至五分﹐去滓。量大小﹐乳食後放溫服。

《集效》又方龍膽葵子葳蕤茯苓前胡﹝各一分﹞上五味爲粗末。每服方寸匕﹐水一大盞煎至五分﹐小兒乳食後服一合。

卷第十一

癇瘥不能語第十二《巢氏病源》小兒發癇瘥後六七歲不能語候﹕凡癇發之狀﹐口眼相引﹐或目睛上搖﹐或手足螈﹐或脊背彊直﹐或頸項反折﹐屈指如數。皆由以兒當風取涼﹐乳哺失節之所爲也。而癇發瘥後不能語者﹐是風癇。因兒衣濃汗出﹐以兒乘風取涼太過﹐爲風所傷得之。其初發之狀﹐屈指如數﹐然後發螈是也。心之聲爲言﹐開竅於口。其癇發𨿽止﹐風冷之气猶滯心之絡脈﹐使心气不和。其聲不發﹐故不能言也。

《集效方》治小兒癇瘥後﹐風冷畱滯於心絡﹐使心气不和語聲不發﹐宜《千金》大補心湯方。

黃芩附子﹝炮﹐去皮臍。各一兩﹞甘艸茯苓桂心石膏半夏遠志﹝去心。各四兩﹞生薑﹝六兩﹞大棗﹝二十枚﹞飴糖﹝一斤﹞漧地黃阿膠麥門冬﹝去心。各三兩﹞上十四味咀。每服一大撮﹐入前飴糖半匙許﹐水一盞半﹐煮至半盞。量兒大小分減﹐空心乳食前服﹐日二。

卷第十二﹝五癇異治﹞凡五門

卷第十二

風癇第一《巢氏病源》﹕小兒風癇者﹐由乳養失理﹐血气不和﹐風邪所中。或衣濃汗出﹐腠理開張﹐﹝《聖惠》於此又云﹕當風解脫。﹞風因而入。如得之時﹐先屈指如數乃發﹐掣縮是也﹐當與豚心湯。又﹐病先身熱﹐螈﹐驚啼喚而後發﹝《聖惠》以喚字爲笑字。﹞癇。脈浮者爲陽癇﹐內在六腑﹐外在肌膚﹐猶得易治。病先身冷﹐不驚螈不啼喚﹐乃成病。

﹝《聖惠》亦以喚字爲笑字。﹞發時脈沈者爲陰癇﹐內在五臟﹐外在骨髓﹐極者難治。病發時身軟﹐時醒者謂之癇﹔身彊直﹐反張如屍﹐不時醒者謂之痙。診其心脈滿大﹐癇螈筋攣。肝脈小急﹐亦癇螈筋攣。尺寸脈俱浮﹐直上直下﹐此爲督脈﹐必腰背彊直﹐不得俯仰。小兒風癇﹐三部脈緊急﹐其癇可治。小兒脈多似雀。﹝《聖惠》云﹕雀啄。﹞要以三部脈爲主﹐若緊者必風癇。凡諸癇發﹐手足掣縮﹐愼勿持捉之﹐捉之則令曲戾不隨也。

《千金》治少小風癇﹐積聚﹐腹痛﹐夭矯﹐二十五癇。

大黃湯方大黃人參細辛漧薑當歸甘皮﹝各三銖。甘皮﹐《嬰孺方》用甘艸﹞上六味咀﹐以水一升﹐煮取四合﹐服如棗許﹐日三。

《千金》治小兒風癇﹐胸中有痰。

白羊鮮湯白羊鮮﹝三銖﹞蚱蟬﹝二枚﹞大黃﹝四銖﹞甘艸﹝炙﹞鉤藤皮細辛﹝各二銖﹞牛黃﹝如豆大四枚﹐別研﹞蛇蛻皮﹝一寸﹞上八味咀﹐以水二升半﹐煮取一升二合﹐分五服﹐日三。若服已盡﹐而癇不斷者﹐可更加大黃﹑鉤藤各一銖﹐以水漬藥半日﹐然後煮之。﹝此方與《聖惠》分兩稍異。﹞《圖經》﹕《篋中方》治小兒風癇。

上取蠍五枚﹐以二大石橊割頭去子作甕子﹐納蠍其中﹐以頭蓋之。紙筋和黃泥封裹﹐以微火炙幹﹔漸加火燒令通赤﹐良久去火﹔待冷去泥﹐取中焦黑者細研。乳汁調半錢匕﹐灌之便定。兒稍大﹐則以防風湯調末服之。

《外臺》﹕《廣濟》療大人﹑小兒風癇﹐卒倒嘔沫﹐無省覺方。

麻黃﹝去節﹞大黃牡蠣﹝熬﹞黃芩﹝各四兩﹞寒水石白石脂石膏﹝研﹞赤石脂紫石英滑石﹝研。

各八兩﹞人參桂心﹝各二兩﹞蛇蛻皮﹝一兩﹐炙﹞龍齒﹝六兩﹐研﹞甘艸﹝三兩﹐炙﹞上十五味搗爲散。用藥八兩﹐以一薄絹袋盛散藥﹐用水一升五合﹐煮取七合﹐絞去滓﹐頓服之﹐日再服。

一方﹐水二升﹐煮散方寸匕﹐取一升﹐去滓服之。少小百日服一合﹐熱多者日二服﹐三五日一服亦得。本方無麻黃﹑龍齒﹑蛇蛻皮﹐忌海藻﹑菘菜﹑生蔥﹑熱面﹑蕎麥﹑豬肉﹑蒜﹑膩﹑粘食。

《外臺》﹕《廣濟》又方鉤藤皮麻黃﹝去節。各二分﹞龍齒﹝六分﹐研﹐綿裹﹞銀﹝一斤﹞寒水石﹝二十分﹞梔子﹝擘﹐二十分﹞知母﹝二十分﹞石膏﹝碎﹐綿裹﹐二十分﹞升麻﹝十分﹞杏仁﹝去皮尖﹑雙仁﹐研﹐二十分﹞子芩﹝十四分﹞蛇蛻皮﹝七寸﹐炙﹞蚱蟬﹝四枚﹐去足﹑翅﹑炙﹞柴胡﹝十分﹞芍藥沙參﹝各八分﹞生葛汁﹝五分﹞蜜﹝七合﹞牡牛黃﹝如大豆粒十枚﹐煎成﹐研下之﹞上十九味切﹐以水六升﹑淡竹瀝二升合煮﹐取二升四合﹐絞去滓﹔內杏仁脂﹑葛汁﹑蜜於微火上煎﹐攪不停手﹔冷﹐餘二升三合﹐成。三﹑四歲一服二合﹐五﹑六歲一服二合半﹐日再服稍增。兒若大便澀者﹐加大黃十分﹐愼熱面﹑炙肉﹑魚﹑蒜﹑粘食﹑油膩﹑冷水。

《聖惠》治小兒風癇﹐筋脈抽掣﹐夜臥驚悸﹐四肢煩躁﹐皮膚壯熱。

天竺黃散方天竺黃牛黃﹝各細研﹞知母赤芍藥犀角屑鉤藤元參桔梗﹝去蘆頭﹞龍骨川大黃﹝銼碎﹐微炒﹞白僵蠶﹝微炒﹞茯神﹝以上各一分﹞蜣螂﹝七枚﹐去足﹐微炒﹞檳榔﹝一枚﹐紙裹﹐微煨﹞上件藥搗﹐細羅爲散。每服以薄荷湯調下半錢﹐一日五服。隨兒大小以意加減。

《聖惠》治小兒心臟久積風熱﹐發癇。或徧身壯熱﹐多饒痰涎﹐睡卽驚悸﹐手足抽掣。

水銀丸方水銀黑鉛﹝各半兩﹐同水銀銚子內慢火結砂子﹐細研﹞幹蠍﹝二十一枚﹐頭尾全者﹐微炒﹞半夏﹝湯浸七徧﹐去滑﹞白附子﹝炮裂﹞天麻郁金麝香﹝各一分﹐細研﹞上件藥搗﹐羅爲末﹐都研令勻﹐用糯米飯和丸如麻子大。每服以薄荷湯下三丸。量兒大小以意加減。

《聖惠》治小兒風癇﹐發動無時﹐壯熱心煩﹐筋脈拘急。

牛黃散方牛黃朱砂﹝各細研﹞木香白僵蠶﹝微炒﹞乳香﹝各一分﹞幹蠍﹝七枚﹐微炒﹞羌活﹝半兩﹞上件藥搗﹐細羅爲散。不計時候﹐以溫竹瀝半合調下半錢。量兒大小以意加減。

《聖惠》治小兒風癇﹐並心熱多驚。

七寶鎭心丸方虎睛﹝一對﹐酒浸﹐微炙用﹞朱砂﹝細研﹐水飛過﹞雄黃琥珀眞珠﹝末。各半兩﹞金銀箔﹝各五十片﹞腦麝﹝各一分﹞上件藥都細研如面﹐以棗肉和丸如綠豆大。每服以井華水下三丸。量兒大小以意加減。

《聖惠》治小兒風癇﹐精神昏悶﹐徧身壯熱﹐不得睡臥。

茯神散方茯神木通﹝銼﹞人參﹝去蘆頭﹞川升麻子芩犀角屑﹝各一分﹞鐵粉龍齒﹝各三分﹞蜣螂﹝三枚﹐微炒﹐去翅﹑足﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐入竹瀝半合。不計時候﹐量兒大小分減溫服。

《聖惠》治小兒心臟壅熱﹐變爲風癇﹐身體壯熱﹐驚悸不安﹐心神煩悶﹐多啼少睡。

犀角散方犀角屑羌活川升麻柴胡﹝去苗。各三分﹞茯神白蘚皮葛根﹝各半兩﹐銼﹞甘艸﹝炙微赤﹞蛇蛻皮﹝炙。各一分﹞蚱蟬﹝三枚﹐微炒﹐去翅足﹞石膏﹝二兩﹐細研﹞鉤藤﹝半兩﹞麥門冬﹝一兩半﹐去心﹐焙﹞川大黃﹝銼碎﹐微炒﹞子芩﹝各一兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小以意加減服之。

《聖惠》治小兒風癇﹐自三歲以來至十歲不瘥﹐發時口中吐白沫﹐大小便不覺。

虎睛丸方虎睛﹝一對﹐酒浸﹐炙令黃﹞朱砂﹝細研﹐水飛過﹞麻黃﹝去根節﹞鉤藤柴胡﹝去苗﹞白蘚皮川升麻雷丸沙參﹝去蘆頭﹞牛黃﹝細研。各半兩﹞防風﹝去蘆頭﹞子芩川大黃﹝銼﹑研﹐微炒﹞鐵粉銀屑﹝細研﹞梔子仁羌活﹝各三分﹞龍齒﹝細研﹞石膏﹝細研﹐水飛過。各一兩﹞蚱蟬﹝四枚﹐微炒炙﹐去翅足﹞細辛﹝一分﹞上件藥搗爲末﹐煉蜜和﹐搗三﹑二百杵﹐丸如綠豆大。三歲以下以薄荷湯下三丸﹐日三服﹔三歲以上以意加丸服之。

《聖惠》治小兒風癇及一切驚熱。

蛇蛻皮散方蛇蛻皮﹝五寸﹐燒灰﹞細辛鉤藤黃﹝銼﹞甘艸﹝炙微赤﹞鉛霜﹝各半兩研﹞川大黃﹝一兩﹐銼碎﹐微炒﹞蚱蟬﹝四枚﹐微炙﹐去翅足﹞上件藥搗﹐粗羅爲散。每服一錢﹐以水一小盞﹐煎至五分﹐去滓。入牛黃末一字﹐放溫。量兒大小臨時加減服之。

《聖惠》治小兒風癇及天。宜服雄黃散方雄黃熊膽﹝各半錢﹞朱砂天麻﹝末﹞鉛霜﹝各一分﹞牛黃晚蠶蛾天竺黃﹝各半分﹞馬牙硝﹝半兩﹞麝香﹝一錢﹞上件藥同研如粉﹐常以不津器貯之。每服用溫水調下半錢。量兒大小﹐以意加減服之。

《聖惠》治小兒風癇﹐發卽迷悶﹐手足抽掣﹐口內多涎﹐良久不醒。

牛黃丸方牛黃麝香﹝各細研﹞幹蠍半夏﹝湯洗七徧﹐去滑﹞蟬殼﹝各一分﹞天南星白附子白僵蠶天麻﹝各半兩﹞上件藥並生用。搗﹑羅爲末﹐又以水銀一兩﹐煮棗三七枚﹐去皮核﹐與水銀同研令星盡﹐入煎﹐藥末和丸如綠豆大。如隔日發者﹐每服煎黃牛乳汁下三丸﹐日三服。如驚風卽煎荊芥湯下兩丸。

《聖惠》治小兒風癇﹐手腳抽掣﹐翻眼吐沫﹐久患不可者。宜服黑金丹方。

黑鉛水銀天南星﹝炮裂﹐搗﹐羅爲末。各半兩﹞上件藥先熔鉛爲汁﹐次下水銀結爲砂子﹐細研。與天南星末和勻﹐以糯米飯和丸如綠豆大。每一歲兒﹐以乳汁研一丸服之。兒稍大以意加之。

《聖惠》治小兒風癇﹐睡中驚叫﹐兩眼翻露﹔及臍風﹐撮口﹐天﹐驚風﹐並服此牛黃散方牛黃鉛霜﹝各一分﹞天竺黃﹝半兩﹞馬牙硝﹝一兩﹞上件藥細研爲散。不計時候﹐以熱水調下半錢。量兒大小以意加減。

《聖惠》治小兒心熱風癇﹐發歇不定方。

天靈蓋﹝塗酥﹐炙微黃﹞黃連﹝去須﹐一分﹞上件藥搗﹐粗末爲散。每服一錢﹐水一盞﹐煎取五分﹐去滓﹐溫服。量兒大小以意加減。

《聖惠》治小兒風癇﹐化涎。

水銀丸方水銀﹝一兩﹞生黑豆﹝末﹐二錢﹞上以棗瓤同研﹐令星盡﹐丸如綠豆大。一歲兒﹐每服以乳汁下一丸﹐良久吐出粘涎﹐神效。兒稍大﹐加丸服之。

《聖惠》治小兒二十五種風癇﹐無時發動。宜服天麻散方天麻防葵眞珠﹝末﹞天竺黃﹝細研﹞威靈仙蜣螂﹝微炒﹞川芒硝﹝各三分﹞牛黃﹝一分﹐細研﹞上件藥搗﹐細羅爲散﹐更研﹐乳入。每有疾之時﹐取雞冠血三兩滴子﹐與新汲水一合﹐打散令勻﹐調下半錢。更隨兒大小以意加減。

《嬰孺》敕賜神驗方治少小熱風癇兼失心者。

菖蒲﹝石上一寸九節者﹞宣連白術車前子生地黃苦參地骨皮﹝各一大兩﹞上爲末﹐蜜丸大如黍米。每食了﹐服十五丸﹐不拘早晚以飲下。不論治疾﹐兼令人長壽。忌豬羊肉﹑血﹐飴糖﹐桃﹑梅果物。藥宜常服之。

《嬰孺》治少小兒風癇﹐發無時數已﹐下虛不足﹐後治風虛。

黃湯方黃麻黃﹝去節﹞蚱蟬﹝炙﹞甘艸﹝炙﹞當歸細辛桂心芍藥人參﹝各二分﹞蜣螂﹝四个﹐炙﹞牛黃﹝半分﹞蛇蛻皮﹝一寸﹐炙﹞上件十二物﹐水五升﹐煮取一升半﹐一服二合。常用神效﹐良。

《嬰孺》治少小風癇﹐晝夜數十發。

麻黃湯方麻黃﹝去節﹞黃芩黃連大黃﹝各一分﹞甘艸﹝二分﹐炙﹞上五物﹐水一升﹐先煮麻黃五沸﹐去沫﹔納諸藥﹐煮五合﹐爲五服﹐日夜再服。

《嬰孺》治少小風癇﹐屢經發動。

獨活酒方獨活甘艸木防己﹝各四分﹞漧薑細辛﹝各五分﹞鴟頭﹝二个﹞桂心﹝二兩﹞鐵粉﹝一兩﹞人參﹝七分﹞上九物入絹袋中﹐酒四升浸五夜。初服半合﹐日二。

《嬰孺》治少小風癇發動﹐手足不仁。

木防己酒方木防己﹝十四分﹞鉛丹防風桂心龍齒﹝各八分﹞丹砂甘艸﹝炙。各六分﹞獨活﹝二十分﹞細辛當歸漧薑﹝各五分﹞莽艸﹝一分﹞上切入絹袋中﹐酒五升浸五日﹐熟取。初服半合﹐日三。

《嬰孺》治小兒風癇掣﹐戴眼﹐極者日數十發。

雷丸膏方雷丸莽艸﹝各如雞子黃大﹞豬脂﹝一斤﹞上先煎豬脂﹐去滓下藥﹐微火上煎七沸﹐去滓。逐痛處摩之。小兒不知痛處﹐先摩腹背﹐乃摩余處五十徧﹐勿近陰及目。一歲兒以帛包膏摩﹐微炙身。及治大人賊風。

《嬰孺》治風癇掣﹐身體汗出而頭獨不出。灸頂上旋毛中﹐以小炷勿令大﹐三炷訖﹐以白術湯浴之方白術﹝五兩﹐碎﹞上取白米泔二升﹐同煮三沸。適寒溫﹐洗頭及身﹐立瘥。

《嬰孺》又方菖蒲上煮爲湯﹐浴兒大良。

《嬰孺》治少小風癇﹐發作言語謬錯。

紫石酒方紫石英﹝八分﹞附子﹝炮﹐三分﹞鐵精茯神獨活﹝各五分﹞遠志﹝去心﹞桂心﹝各六分﹞牛黃蜂房﹝炙。各二分﹞漧薑甘艸﹝炙﹞人參﹝各四分﹞上以絹袋盛﹐淸酒五升浸五宿。初服一合﹐日二服。

張渙烏蛇散方專治一切風癇﹐角弓反張﹐潮搐甚者及心肺中風﹐並宜服之。

烏蛇梢﹝一兩﹐生用﹞白附子半夏﹝各一分﹞天麻白僵蠶人參﹝去蘆頭﹞全蠍羌活石菖蒲﹝一寸九節者。各半兩﹞川附子﹝一枚﹐重半兩﹐微炮﹐去皮臍﹞上件搗﹐羅爲粗末。每服二錢﹐水兩盞﹐入生薑十片薄荷五葉﹐同煎至一盞﹐濾去滓。放溫﹐時時滴口中。

張渙蜣螂方治諸種風癇。

幹蜣螂﹝三分﹐微炒﹞威靈仙﹝洗﹐焙漧﹞天麻防葵﹝各半兩﹞蠍梢﹝一分﹞以上搗﹐羅爲末。次用﹕川芒硝天竺黃﹝各一分﹐同細研﹞上件與諸藥一處拌勻。每服一字至半錢﹐乳香湯調下。

張渙蚱蟬湯方治諸風癇﹐胸中痰盛。

幹蚱蟬﹝七枚﹐微炙﹞白蘚皮﹝一兩﹞鉤藤細辛﹝去土﹞川大黃﹝銼﹐微炒﹞天麻牛黃﹝別研。各一分﹞蛇蛻皮﹝五寸許﹐炙令黃﹞上搗﹑羅爲末﹐同牛黃拌勻。每服一錢﹐水八分﹐入人參﹑薄荷各少許﹐同煎五分﹐去滓。稍熱服。

張渙茯神湯方治風癇﹐身體壯熱不除﹐精神恍惚。

茯神綿黃獨活防風羚羊角﹝屑。各一兩﹞肉桂桔梗甘艸﹝微炒﹞麻黃﹝去根節。各半兩﹞上件搗﹐羅爲細末﹐每服一錢。水一小盞﹐入荊芥﹑乳香各少許﹐煎五分﹐去滓。放溫服。

張渙芎犀散方治風癇﹐多因不省。

川芎犀角屑獨活﹝各一兩﹞蠍梢人參天麻﹝各半兩﹞上件搗﹐羅爲細末。每服一錢﹐水八分一盞﹐入生薑兩片﹐薄荷兩葉﹐煎至五分﹐去滓﹐溫服。

《劉氏家傳》治風癇及小兒驚風。

上以芭蕉自然汁﹐時時呷一兩口。甚者服及五升必愈。亦治小兒驚風。邵孚仲通直云﹕加麝香更佳。予見蔣元明祕校云﹕風牙﹐頤頰腫痛。以自然汁一碗煎及八分﹐乘熱嗽牙腫處﹐嗽盡卽止。凡是風牙用之必愈。

頤頰腫而牙齦痛者﹐風牙也﹔頤頰不腫只牙齦腫痛者﹐牙也。

《吉氏家傳》治一切風癇。

木賊﹝半兩﹐爲末﹞臘茶﹝一錢半﹞上件爲末﹐拌勻。每服一錢﹐以磨刀淸水調下﹐不計時候。服罷﹐喫少人參。

《吉氏家傳》治熱風癇。

茯神丸茯神鐵粉參﹝各八分﹞龍齒梔子仁子芩升麻﹝各六分﹞門冬子﹝三分﹞上末﹐煉蜜爲丸如麻子大。食前﹐漿水下二﹑三十丸。

《吉氏家傳》治風癇。

水銀丸水銀雄黃蛇黃﹝各一分﹞輕粉生犀﹝末。各二錢﹞上細研水銀﹐入肉棗﹐丸如○此大。蜜水化二丸。

卷第十二

驚癇第二《巢氏病源》小兒驚癇候﹕驚癇者﹐起於驚怖大啼﹐精神傷動﹐气脈不定﹐因驚而發作成癇也。初覺兒欲驚﹐急持抱之﹐驚自止。故養小兒常愼驚﹐勿聞大聲。每持抱之間常當安徐﹐勿令驚怖。又﹐雷鳴時常塞兒耳﹐並作余細聲以亂之。驚癇當按圖灸之﹑摩膏﹐不可大下。何者﹖驚癇心气不足﹐下之內虛則甚難治。凡諸癇正發﹐手足掣縮﹐愼不可捉之﹐捉之則令曲戾不隨也。

《本艸》治小兒驚癇方。

上以豬齒燒灰﹐飲服半錢匕﹐並治蛇咬。

《本艸》治小兒驚癇方。

上以蛇黃﹐少水煮﹐研﹐服汁。

《顱囟經》治小兒﹑孩子二十四種驚癇﹐壯熱﹐抽掣腳手﹐嘔吐﹐夜啼﹐眼腫。安驚癇。

虎睛丸方虎睛﹝一枚。《聖惠》用一對﹞梔子仁茯苓﹝各二分﹞牛黃﹝少許。《聖惠》用半兩﹞人參﹝一分。《聖惠》用一兩﹞鉤藤大黃﹝各四分﹞犀角﹝末﹐一分。《聖惠》用二兩﹞黃芩﹝一分。《聖惠》用二兩﹞蛇蛻﹝七寸。

《聖惠》用一分﹐燒灰﹞上爲末﹐以蜜丸黍大。空心熟水下﹐隨年丸。輕者一服﹐重者三服﹐奶汁下亦得。《聖惠》熟水下。奶母忌一切生冷﹑油膩﹑毒物。

《廣利方》治孩子驚癇﹐不知迷悶﹐嚼舌仰目。

上以牛黃一大豆﹐研﹐和蜜水服之。

《廣利方》治孩子驚癇﹐不知迷悶﹐嚼舌仰目者方。

上以犀角末半錢匕﹐水三大合﹐服之﹐立效。

《葛氏肘後》療小兒驚癇﹐掣方。

上以大虫眼睛豆許﹐火炙﹐和水服﹐大良。

《嬰孺方》用虎睛中水治一切癇。

《葛氏肘後》又方上取熊膽一兩﹐豆大﹐和乳汁及竹瀝汁服﹐並良。得去心中涎﹐至良。髙家用效驗。

《金匱要略》﹕風引除熱﹐主癲癇湯。深師云﹕治大人風引﹐少小驚癇螈﹐日數十發﹐醫所不療﹐除熱方。

大黃漧薑龍骨﹝各四兩﹞桂枝﹝三兩﹐去皮。《千金方》用五兩﹞甘艸﹝炙﹞牡蠣﹝各二兩﹐熬。《千金》各用五兩。《外臺》各三兩﹞凝水石滑石赤石脂白石脂石膏紫石英﹝各六兩。《外臺》此六味各八兩﹞上十二味杵﹐粗篩﹐以韋囊盛之﹐取三指撮﹐井華水三升煮三沸﹐去滓﹐溫服一升。《巢源》﹕香港腳宜風引湯《千金》紫石煮散與此方治瘡藥味皆同。《外臺》崔氏紫石湯治療藥味亦同﹐有分兩不同者各注於下。注云﹕永嘉二年﹐大小兒頻行風癇之病﹐得發﹐倒不能言﹔或發熱﹐半身掣縮﹔或五六日﹑或七八日死。張思維合此散﹐所療皆愈。

此方本仲景《傷寒論》方。

《千金》鎭心丸治小兒驚癇百病﹐鎭心气方。

銀屑﹝十一銖﹞水銀﹝二十銖﹞牛黃﹝六銖﹞大黃﹝六分﹞茯苓﹝三分﹞茯神遠志﹝去心﹞防己白蘞雄黃﹝別研﹞人參芍藥﹝各二分﹞防葵鐵精紫石英眞珠﹝各四分﹞上十六味﹐先以水銀和銀屑如泥﹐別治諸藥和丸。三歲兒﹐如麻子大二丸。隨兒大小增減。一方﹐無牛黃一味。

《食醫心鑑》治小兒驚癇方。

上以靑羊肝一具﹐細起薄切﹐以水洗﹐漉出瀝漧。以五味醬醋食之。

《食醫心鑑》治小兒驚癇﹐發動無時方。

上以豬乳汁三合﹐以綿纏浸﹐令兒吮之﹐惟多尢佳。

《食醫心鑑》治小兒壯熱﹐嘔吐不住﹐驚癇方。

上以葛粉二大錢﹐水二合﹐調令勻﹐瀉向鐸中﹐傾側令徧﹐重湯中煮﹐令熟。以糜飲相和食之。

《仙人水鑑》天南星丸治男子﹑女人上膈痰壅﹐頭目昏眩﹐喉嚨腫痛﹔小兒驚癇﹐朝熱﹐一切涎積等患方。

天南星﹝四兩﹐湯洗﹐去皮臍﹞齊州半夏﹝二兩﹐同上﹞上兩味焙漧﹐以生薄荷葉五斤已來﹐搗取自然汁一大碗﹐入藥浸﹑焙﹐直候藥汁盡。搗﹑羅爲末﹐煉蜜爲丸如梧子大。每服十丸﹑十五丸﹐生薑薄荷湯吞下。小兒丸如黍米大﹐每服七丸至十丸。驚風﹐金銀薄荷湯吞下﹔心臟壅熱﹐荊芥薄荷湯吞下。食後臨臥服。

《仙人水鑑》孩子百日內驚癇神驗方。

黃梨汁和黃梨花﹐偏治驚癇力更加﹐牙硝入之一大分﹐亦須更著少鉛華。﹝鉛華﹐黃丹也。﹞《外臺》﹕深師療大人風引﹐少小驚癇掣﹐日數十發﹐醫所不能療﹐除熱方。

龍骨大黃漧薑﹝各四兩﹞牡蠣﹝熬﹞滑石赤石脂白石脂桂心甘艸﹝炙。各三兩﹞上九味搗﹐下篩﹐韋囊盛。大人三指撮﹐以井華水二升煮三沸﹐藥成。適寒溫﹐大人服一升﹐未滿百日兒服一合。未能飲者﹐綿裹箸頭納湯中﹐著小兒口中﹐以當乳汁。熱多者﹐日四服。無毒﹐以意消息之。忌海藻﹑菘菜﹑生蔥。一方無大黃﹑赤石脂﹑桂心﹑甘艸。

《外臺》﹕崔氏療暴得驚癇立驗方。

鉤藤皮茯神黃芩升麻白蘚皮沙參﹝各二兩﹞龍齒﹝三兩﹞蚱蟬﹝七枚﹐去翅﹐炙﹐研﹐湯成內之﹞石膏﹝八兩﹞寒水石﹝六兩﹐碎研﹐裹﹞甘竹瀝﹝二升﹐湯熟內之﹞上十一味切﹐以水九升﹐煮取三升。溫﹐分三服﹐相去六﹑七里久。若小兒孩子患﹐藥各減量﹐取多少細細飲之﹐立瘥。忌醋物。

《外臺》﹕《廣濟》療小兒驚癇﹐體羸不堪﹐療子母五癇煎方。

鉤藤﹝二分﹞知母子芩﹝各四分﹞甘艸﹝炙﹞升麻沙參﹝各三分﹞寒水石﹝六分﹞蚱蟬﹝一枚﹐去翅﹐炙﹞蜣螂﹝三枚﹐炙﹞上九味搗﹑篩。以好蜜和薄泔﹐著銅缽於沸湯調之﹐攪不停手﹐如飴糖。煎成﹐稍稍別出少許。一日兒﹐啖之一枚﹐棗核大﹐日夜五﹑六過服不妨﹔五六十日兒﹐啖之三枚﹔一百日兒﹐啖四枚﹔二百日兒至三百日兒﹐啖五枚﹔三歲兒﹐啖七枚。以意量之。

《藥性論》治小兒驚癇﹑客忤。

鎭心安神方麝香當門子﹝一粒﹞丹砂﹝一塊﹐大小相似﹞上以細研﹐熟水灌之下。

《藥性論》治小兒驚癇方。

上以羊角燒灰﹐酒服之少許。

《聖惠》治小兒忽得驚癇﹐壯熱口燥。

鉤藤散方鉤藤白茯苓黃芩川升麻白蘚皮﹝各三分﹞龍齒元參石膏寒水石﹝各一兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹔入竹瀝半合﹐攪令勻﹐重煎一﹑兩沸﹐分溫二服。更量兒大小以意加減。

《聖惠》治小兒驚癇﹐發作不定。

蛇蛻皮散方蛇蛻皮﹝五寸﹐炙黃﹞蚱蟬﹝十枚﹞蜣螂﹝三枚﹐各去翅﹐足﹐微炙﹞麻黃﹝去根節﹞甘艸﹝炙微赤﹐銼﹞當歸﹝銼﹐微炒﹞細辛黃﹝銼碎。各半兩﹞人參﹝三分﹐去蘆頭﹞川大黃﹝一兩﹐銼碎﹐微炒﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹔入牛黃二豆許﹐攪令勻﹐溫服。更量兒大小以意加減﹝《嬰孺方》云﹕兒體气羸者﹐以桂心二分代大黃﹐治百病驚癇。初瘥後﹐變成諸疾﹑風癇悉治之。﹞《聖惠》治小兒驚癇﹐仰目嚼舌﹐精神昏悶。宜服鉤藤散方鉤藤川大黃﹝銼碎﹐微炒﹞子芩﹝各半兩﹞龍齒麥門冬﹝去心﹐焙﹞石膏﹝各三分﹞梔子仁﹝一分﹞上件藥搗﹐粗羅爲散。每服一錢﹐水一小盞﹐煎至五分﹐去滓。量兒大小分減﹐不計時候﹐溫服。

《聖惠》治小兒驚癇﹐邪气發卽吐涎﹐迷悶難醒。

白蘚皮散方白蘚皮鉤藤龍齒﹝各一兩﹞犀角屑﹝三分﹞子芩﹝三分﹞蚱蟬﹝半兩﹐去翅﹑足﹐微炒﹞上件藥搗﹐羅爲散。每服一錢﹐以水一小盞﹐入淡竹葉七片﹐煎至五分﹐去滓。量兒大小加減服之。

《聖惠》治小兒驚癇﹐壯熱心躁﹐發歇不定。宜服牛黃散子方牛黃﹝一分﹞馬牙硝鐵粉龍齒﹝各三分﹞上件藥都細研爲散。每於乳食後﹐以熟水調下半錢。量兒大小以意加減。

《聖惠》治小兒心肺積熱﹐發驚癇﹐煩悶吐逆﹐心神昏迷﹐痰涎壅滯。

朱砂丸方朱砂牛黃鉛霜﹝各細研﹞幹蠍蠶蛾﹝並微炒。各一分﹞膩粉﹝一錢﹞腦麝﹝各細研﹐半分﹞天漿子﹝二七枚﹐內有物者﹐微炒﹞上件藥搗﹐羅爲末﹐都研令勻﹐煉蜜和丸如黍米大。每服以薄荷湯化五丸服。量兒大小以意加減。

《聖惠》治小兒驚癇﹐多涎體熱。

犀角丸方犀角屑天麻白附子﹝炮裂﹞天竺黃鉛霜﹝並細研。各半兩﹞朱砂﹝一兩﹐細研﹐水飛過﹞上件藥搗﹐羅爲末﹐入研了藥﹐更研令勻﹐以軟飯和丸如綠豆大。每服煎竹葉湯下五丸。看兒大小加減丸數服之。

《聖惠》治小兒驚癇。

鎭心丸方金銀箔﹝各細研﹐五十片﹞防葵水銀﹝以少棗瓤研﹐令星盡﹞鐵粉紫石英﹝細研﹐水飛過﹞眞珠﹝末﹞雄黃﹝細研﹞人參﹝去蘆頭﹞白芍藥﹝各半兩﹞牛黃﹝細研﹞遠志﹝去心﹞漢防己白蘞﹝各一分﹞川大黃﹝銼碎﹐微炒﹞茯神﹝各三分﹞上件藥搗﹐羅爲末﹐入研了藥﹐都研令勻﹐煉蜜和丸如綠豆大。每服以薄荷湯下三丸﹐日三服。看兒大小以意加減服之。

《聖惠》治小兒驚癇壯熱﹐心神不定。

犀角丸方犀角屑麝香﹝各半兩﹞朱砂天竺黃牛黃﹝並細研﹞幹蠍﹝微炒。各一分﹞天南星﹝半分﹐炮裂﹞上件藥搗﹐羅爲末﹐水浸﹐蒸餅﹐和丸如綠豆大。每服以薄荷湯下三丸﹐日三﹑四服。量兒大小以意加減。

《聖惠》治小兒驚癇邪气﹐皮肉壯熱﹐嘔吐心煩﹐不得安睡。

虎睛丸方虎睛﹝一對﹐細研﹞牛黃天竺黃麝香﹝各細研﹐一分﹞川升麻鉤藤甘艸﹝炙微赤﹐銼﹞犀角屑梔子仁﹝各半兩﹞川大黃﹝一兩﹐銼碎﹐微炒﹞蚱蟬蜣螂﹝各去翅足﹐微炒﹐三枚﹞蛇蛻皮﹝五寸﹐燒灰﹞上件藥搗﹐羅爲末﹐煉蜜和丸如綠豆大。三歲兒﹐以粥飲﹐研三丸服之。量兒大小以意加減。

《聖惠》治小兒驚癇﹐頻發不定。

至寶丸方金銀箔﹝各五十片﹐細研﹞川升麻子芩犀角屑梔子仁川大黃﹝銼碎﹐微炒﹞朱砂﹝細研﹐水飛過。各一兩﹞鐵粉龍齒﹝並細研。各二兩﹞麥門冬﹝一兩半﹐去心﹐焙﹞蜣螂﹝三枚﹐去翅足﹐微炒﹞上件藥搗﹐羅爲末﹐入研了藥﹐同研令勻﹐煉蜜和丸如麻子大。每服煎竹葉湯研下五丸。更量兒大小加減服之。

《聖惠》治小兒驚癇煩熱﹐眠臥不安。

龍腦丸方龍腦﹝半分﹐細研﹞朱砂﹝一兩﹐細研﹐水飛過﹞粉霜﹝半兩﹐細研﹞鐵粉龍齒﹝各細研﹐二兩﹞人參﹝三分﹐去蘆頭﹞上件藥搗﹐羅爲末﹐入研了藥﹐同研令勻﹐煉蜜和丸如麻子大。不計時候﹐以粥飲下五丸。更看兒大小以意加減。

《聖惠》治小兒驚癇發熱﹐搐搦不定。

鉛霜丸方鉛霜﹝細研﹞馬牙硝﹝各半兩﹞朱砂﹝細研﹐水飛過﹞鐵粉﹝細研。各一兩﹞麝香﹝半分﹐細研﹞川大黃﹝銼碎﹐微炒﹞人參﹝去蘆頭。各三分﹞羌活芎白茯苓牛黃幹蠍﹝微炒﹞龍膽﹝去蘆頭。各一分﹞上件藥搗﹐羅爲末﹐入研了藥﹐同研令勻﹐煉蜜和丸如綠豆大。每服不計時候﹐以荊芥薄荷湯下五丸。量兒大小以意加減服之。

《聖惠》治小兒驚癇。

蛇黃丸方蛇黃﹝三枚大者﹐細研﹞麝香﹝半分﹞郁金﹝三分﹐爲末﹞金銀箔﹝各細研﹐五十片﹞上件藥同研令勻﹐以粳米飯和丸如綠豆大。每服用磨刀水煎一﹑兩沸﹐如人體﹐下三丸。更量兒大小以意加減。

《聖惠》治小兒驚癇﹐體熱羸瘦。

鉤藤煎方鉤藤沙參﹝去蘆頭。各一分﹞子芩甘艸﹝炙微赤﹐銼﹞川升麻知母﹝各半兩﹞寒水石﹝三分﹞蚱蟬﹝二枚﹐去翅﹑足﹐微炙﹞蜣螂﹝二枚﹐去翅﹑足﹐微炙﹞上件藥搗﹐羅爲末﹐入蜜五兩﹐以慢火煎﹐煉爲膏。每以熟水調一杏仁大服﹐日三服。量兒大小以意加減。

《聖惠》治小兒驚癇﹐頻頻發動﹐經久不瘥﹐肌體瘦弱。

蚱蟬煎方蚱蟬﹝三枚﹐去翅足﹐微炙﹞麻黃﹝去根節﹞鉤藤﹝各一分﹞柴胡﹝去苗﹞白芍藥犀角屑知母沙參﹝去蘆頭﹞甘艸﹝炙微赤﹐銼﹞杏仁﹝湯浸﹐去皮尖﹑雙仁﹐研作膏。各半兩﹞蛇蛻皮﹝五寸﹐燒灰﹞生薑汁﹝一合﹞牛黃﹝一分﹐細研﹞生地黃汁﹝一兩﹞石膏子芩蜜龍齒﹝各一兩﹞上件藥除薑汁﹑地黃汁﹑蜜﹑杏仁﹑牛黃外﹐並細銼。先以水二大盞﹐煎至一盞﹐去滓﹔入竹瀝一小盞﹐又煎五七沸﹐納杏仁﹑蜜﹑薑汁﹑地黃汁﹔以慢火煎﹐攪不停手﹐約十餘沸﹐放冷﹐於瓷合中盛﹔入牛黃﹐攪令勻。每一合﹐分爲三服。更量兒大小加減。

《聖惠》治小兒發驚癇﹐體瘦煩熱。

犀角煎方犀角屑知母川升麻﹝各一兩﹞子芩人參﹝去蘆頭﹞鉤藤﹝各三分﹞蚱蟬﹝二枚﹐去翅足﹐微炒﹞蛇蛻皮﹝三寸﹐微炙﹞甘艸﹝炙微赤﹐銼﹞柴胡﹝去苗。各半兩﹞上件藥搗﹐羅爲末﹐用水二盞入銀鍋中﹐以文火煎取六分﹐去滓﹔入蜜二合﹐竹瀝一小盞﹐再煎如錫。每服抄半錢﹐以溫水調化服之。更量兒大小以意加減。

《聖惠》治小兒驚癇﹐四肢抽掣及身體反張﹐目睛上視﹐色靑﹐大叫聲不轉者。宜服寒水石散方寒水石紫石英石膏貝齒﹝各半兩﹞龍齒﹝一兩﹞上件藥搗碎﹐以水二大盞煎至一盞﹐去滓。量兒大小分減服之。

《聖惠》治小兒驚癇極妙方。

鐵粉石膏牡蠣粉﹝各一分﹞黃丹﹝半兩﹞上件藥細研爲散﹐以井華水調下半錢。量兒大小加減服之。

《聖惠》治小兒驚癇﹐連發不醒﹐體羸反張﹐不堪服藥。

麻黃拭體方麻黃﹝去根節﹞葛根雷丸﹝各三兩﹞金﹝一兩﹞石膏﹝五兩﹐末﹞蛇蛻皮﹝一條﹞上件藥細銼﹐用水七升﹐煎取一升﹐去滓。以軟帛浸﹐拭兒身上﹐卽效。

《聖惠》治小兒二十四種驚癇﹐壯熱﹐抽掣手足﹐嘔吐﹐夜啼﹐睡臥不安。

虎睛丸方虎睛﹝一對﹐微炙﹐細研﹞牛黃﹝細研﹞川大黃﹝銼碎﹐微炒﹞白茯苓﹝各一分﹞人參﹝半兩﹐去蘆頭﹞蛇蛻皮﹝五寸﹐微炙﹞上件藥搗﹐羅爲末﹐煉蜜和丸如綠豆大。一﹑二歲兒每服以乳汁化破二丸服﹐三﹑四歲兒薄荷湯化破五丸服。更看兒大小以意加減服。

《聖惠》治小兒二十四種諸驚癇﹐眼口牽掣﹐嚼舌反拗。

牛黃散方牛黃﹝一分﹐細研﹞石膏﹝細研﹞鉤藤﹝各一兩半﹞甘艸﹝炙微赤﹐銼﹞白蘞﹝各一兩﹞蛇蛻皮﹝半分﹐炙令黃色﹞上件藥搗﹐羅爲散。每服一錢﹐以水一小盞﹐煎至五分﹐去滓﹐入牛黃一字。不計時候﹐量兒大小分減溫服。

《聖惠》碧雪治大人﹑小兒心熱驚狂﹐諸癇熱病皆主之方。

川升麻﹝二兩﹞黃芩鉤藤犀角屑靑黛﹝各一兩﹞虎睛﹝一對﹐取﹞天竺黃﹝半兩﹞腦麝﹝各一分﹞川朴硝﹝一斤﹞竹瀝﹝三合﹞上件藥虎睛﹑天竺黃﹑腦麝﹑靑黛等別細研﹐入余藥並細銼。用水一斗﹐煎至三升﹐濾去滓﹔澄淸﹐下朴硝﹐微火更煎﹐以柳木篦攪令勻﹐勿住手﹐候消散﹐下竹瀝並研了藥﹐更攪令勻。候稍凝﹐卽於新瓦盆中盛﹐經宿卽凝﹐搗﹑羅爲散。每服以金銀湯調下二錢﹐食後並夜臨臥時服。老少以意服之。

《聖惠》治小兒百日以來至三﹑四歲肝心風熱﹐發驚癇掣﹐身體如火。

犀角散方犀角屑鉤藤黃芩川升麻﹝各一兩﹞龍齒﹝二兩﹞麥門冬﹝一兩半﹐去心﹐焙﹞上件藥搗﹐粗羅爲散。每服一錢﹐用水一小盞﹐入竹葉七片﹐煎至五分﹐去滓。量兒大小分減溫服。

《聖惠》治小兒一歲至四歲壯熱﹐大驚發癇。

石膏散方石膏﹝細研﹞子芩知母川大黃﹝銼碎﹐微炒﹞葛根﹝銼﹞龍齒﹝各一兩﹞蚱蟬﹝二枚﹐微炙﹞柴胡﹝一兩半﹐去苗﹞川升麻麻黃﹝去根節﹞鉤藤﹝各三分﹞梔子仁赤芍藥﹝各半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹔入竹瀝一合﹐更煎一﹑兩沸。量兒大小加減溫服。

《聖惠》治小兒四﹑五歲忽患驚癇。

鉤藤散方鉤藤石膏﹝細研﹐水飛過﹞梔子仁﹝各半兩﹞犀角屑牛黃﹝細研﹞防風人參﹝各去蘆頭﹞獨活﹝各一分﹞虎睛﹝一對﹞蚱蟬﹝一枚。各微﹞上件藥搗﹐細羅爲散。每服一錢﹐水一中盞﹐煎至五分﹐和滓。分爲二服﹐如人行二﹑三里進一服。更量兒大小以意加減。

《聖惠》治中風目眩﹐羸瘦﹐小兒驚癇及五勞﹐手足無力。宜喫蒸羊頭肉方白羊頭﹝一枚﹐洗如法﹞上蒸令極熟﹐細切﹐以五味汁食之﹔或作膾﹐入五辛醬醋食之﹐亦得。

《博濟方》治小兒驚癇及大人卒中惡風﹐涎潮昏重﹐口眼斜﹐四肢拽﹐口噤不省。

大效延壽丹辰錦砂膩粉鐵焰粉白附子﹝各二兩﹞蛇黃﹝用醋浸少時﹐以大火過﹞大附子﹝炮。各九兩﹞天南星﹝生﹐淨洗﹞羌活巴豆﹝槌碎﹐用新水浸﹐逐日換水﹐七日後﹐以紙裹﹐壓出油用﹞牛膝﹝去苗﹐酒浸﹐焙﹞蠍梢﹝各三兩﹞生金生銀﹝各別研﹐一分﹞麝香眞牛黃﹝各別研﹐一兩一分﹞上件十五味同研﹐和爲細末﹐以蜜和粟米飲搜和爲丸﹐如雞頭大。每中惡風﹑緩及五般癇疾﹐薄荷酒磨下一丸﹐老人半丸。小兒驚癇﹐十歲以上﹐一丸分四服﹔四歲以下﹐一丸分五服﹔新生孩兒﹐一丸分七服﹐並用蜜水磨下。如中風者﹐發直﹐面如桃花色﹐口眼俱閉﹐喉中作聲﹐汗出如油及汗出不流﹐多要下泄﹔或瀉血者並是惡候﹐更不用服。惟口噤眼開者﹐藥下立瘥。如纏喉風壅塞﹐气息不通將絕者﹐急化一丸﹐生薑薄荷酒下﹐必效。

太醫局紫雪療香港腳毒徧內外﹐煩熱不解﹐口中生瘡﹐狂易叫走﹔瘴疫﹐毒癘﹐卒死﹐溫瘧﹐五屍﹐五疰﹐心腹諸疾﹐刺切痛及解諸熱藥毒發﹐邪熱卒黃等﹐並解蠱毒魅﹐野道熱毒。又治小兒驚癇百病。

黃金﹝一百兩。《千金翼》用十六兩﹞石膏寒水石磁石滑石﹝各三斤﹐搗碎。《千金翼》無滑石﹞以上用水一斛煮至四斗﹐去滓。入下項﹕元參﹝洗﹐焙﹐搗碎﹞升麻﹝各一斤﹞羚羊角﹝屑﹞犀角屑靑木香沈香﹝並搗碎。各五兩﹞丁香﹝一兩﹐搗碎。《千金翼》用四兩﹞甘艸﹝炙﹐銼﹐八兩﹞以上八味入前藥汁﹐再煮取一斗五升﹐去滓。入下項﹕硝石﹝四升﹐芒硝亦得﹐每升重七兩七錢半﹞朴硝﹝精者十斤。《千金翼》用四升﹞以上二味入前藥汁中﹐微火煎﹐柳木篦攪不住手﹐候有七升﹐投在木盆中﹐半日欲凝。入下項﹕朱砂﹝飛研﹐三兩﹞麝香當門子﹝一兩二錢半。《千金翼》用麝粉半兩余﹐斤兩不注者皆同﹞以上二味入前藥汁中﹐攪調令勻。寒之二日﹐上件藥成霜雪﹐紫色。每服一錢或二錢﹐用冷水調下。大人﹑小兒臨時以意加減﹐食後服。

《養生必用》桃奴丸治心气虛﹐有熱﹐恍惚不常﹐言語錯亂﹐屍疰客忤﹐魘夢不祥﹐小兒驚癇並宜服方。

桃梟﹝七枚﹐別爲末﹐桃不成實﹐經冬在枝上不落者是也﹞桃仁﹝十四枚﹐去皮尖﹐炒﹐別研﹞安息香﹝一兩﹐以無灰酒斟酌多少﹐研﹐飛去砂石﹐銀器中入上二味﹐慢火熬成膏﹞生玳瑁﹝鎊過﹐杵爲末﹑要細﹐一兩﹞琥珀﹝三分﹐別研﹞雄黃﹝用桃葉煮﹐水研飛﹐取三分﹞辰砂﹝研飛﹐半兩﹞黑犀﹝石上以水磨﹐澄去水﹐取末﹐半兩﹞牛黃腦麝﹝各一分﹐別研﹞上細末﹐和前膏﹐丸如雞頭﹐陰漧﹐密器封﹐安靜室。人參湯研服一丸﹐食後臨臥。

《養生必用》雞舌香丸治憂恙﹑逆衝﹑痞結等气﹐胸管窒塞﹑噎悶﹐臟腑積聚﹐欲作瘕﹔酒食毒﹐痰癖﹐嘔逆﹐有妨食飲。兼治小兒驚癇﹐客忤﹐泄利等方。

雞舌香﹝用母丁香﹞墨﹝略燒﹞麝香牛黃﹝並別研﹞犀角﹝末﹞鐵鏵粉﹝各一分半﹞棗﹝五枚﹐燒﹐存性﹞荊三稜﹝末﹐一錢﹞烏梅﹝肉﹐焙漧﹐一分﹞巴豆﹝大者十五枚﹐去皮心﹑膜﹐漿水煮三五十沸﹐再入麩炒﹐令赤色﹐別研﹞上爲末﹐煮糊和丸如黃米大。每服三﹑五丸﹐煎人參湯下﹐漸漸加至七丸至十丸﹐食後服。

茅先生小兒鎭心驚癇雄朱散方朱砂雄黃眞珠﹝末﹞硼砂水銀鉛﹝各半兩﹐先將鉛在銚子內煮溶﹐便放水銀潑轉成砂子﹐瀉出放冷卽用之﹞全蠍白附子﹝各三錢﹞腦麝﹝隨意入﹞上前件藥各研﹐一處爲末。每服一字﹑半錢﹐用荊芥﹑薄荷煎湯﹐入蜜少許﹐同調下。

《嬰孺》治驚癇發熱﹐如無癇但似熱﹐卽與服之方。

升麻子芩犀角大黃﹝各六分﹞上﹐水二升半﹐煮一升二合﹐候溫﹐漸漸與服。微利三﹑兩行。切忌面﹑豬﹑魚﹑醋物。

《嬰孺》又方月候血上取和靑黛﹐新汲水調。一服一大錢﹐入口卽瘥。童兒增減﹐如神。

《嬰孺》又方上以熊膽﹐水調服少許﹐妙。

《嬰孺》又方上麻油少少喫之﹐亦妙。

《嬰孺》又方上以鐵粉﹐水調﹐常服之。

《嬰孺》又方漧薑凝水石上敷頭﹐大佳。醫云﹕此病是气不通﹐常與薏苡仁﹑紫蘇粥食﹐大良。

《嬰孺》治熱風常發驚癇﹐每發或吐沫方。

鉤藤防葵羚羊角﹝屑﹞人參茯苓遠志﹝去心﹞漢防己﹝各八分﹞麥門冬﹝去心﹞龍齒﹝研。各十二分﹞鐵精﹝六分﹐研﹞杏仁﹝十分﹐去皮尖﹐炒﹐別研入﹞上爲末﹐蜜丸大豆大。空心飲下三十丸﹐漸加至五六十丸﹐常服大佳。忌豬﹑牛肉及醋。小兒量多少服。

《嬰孺》治少小驚癇﹐脹滿﹐掣縮﹐吐。

百病湯方黃黃芩鉤藤﹝各一分﹞蚱蟬﹝炙﹐三分﹞甘艸﹝二分﹐炙﹞蛇蛻皮﹝一寸﹐炙﹞牛黃﹝三銖﹞上﹐水一升半煮六合。百日兒與半合﹐二歲三合﹐取利爲度。有汗則以粉粉之。

《嬰孺》治少小驚癇﹐掣縮不止。

十二味牛黃豚血湯方豚血﹝五合﹐炙﹞牛黃當歸大黃人參﹝各四分﹞蜣螂蚱蟬﹝各二十个﹐炙﹞芎黃芩﹝各八分﹞葛根﹝十二分﹞鼠屎﹝四兩﹞蛇蛻皮﹝五寸﹞蜂房﹝八分﹞上十三味﹐入酒五升﹐煮取四升﹐去滓。服二合﹐日三夜二。此論一歲兒耳。三歲兒服三合﹐神效。

《嬰孺》治少小驚癇﹐壯熱中風﹐四肢掣﹐吐舌出沫。

當歸湯方當歸﹝二分﹞豚卵﹝二雙﹐切細﹞上二物以醇酒三升﹐煮取一升﹐爲二服。兒小卽用一卵﹝一大﹐棗二十个大者﹞《嬰孺》治少小驚癇經年﹐小勞輒發。

牛黃酒方牛黃鐘乳﹝研。各八分﹞麻黃﹝去節﹞秦艽人參﹝各六分﹞桂心﹝七分﹞龍角白術甘艸當歸細辛﹝各五分﹞杏仁﹝四分﹞蜀椒﹝三分﹐汗﹞蜣螂﹝九枚﹐炙﹞上十四味切﹐入絹袋中﹐酒五升浸之。隨時月數﹐服半合﹐日三。

《嬰孺》治少小痰實結癖﹐或腹內堅彊﹐驚癇百病。

牛黃丸方牛黃元參漧薑﹝各二分﹞苦參丹參桔梗甘艸﹝炙﹞人參﹝各四分﹞甘遂﹝炒﹞沙參﹝炙。各五分﹞虫﹝十四个﹞大黃﹝十二分﹞蜀椒﹝四分﹐汗﹞巴豆﹝一百粒﹐去皮心﹐炒﹐別研入﹞葶藶﹝一合半﹐炒﹞上爲末﹐蜜丸如小豆大。一服二丸﹐飲下。

《嬰孺》治少小癖實﹐驚癇百病。

牛黃丸方牛黃芒硝眞珠﹝末﹞甘遂﹝炒﹞雄黃﹝各四分﹞麝香﹝一分﹞蜀椒﹝三銖﹐炒汗﹞蜈蚣﹝一條﹐去足﹞蚱蟬﹝十四个﹐炙﹞巴豆﹝五分﹐去皮心﹐炒﹐別研入﹞上爲末﹐入巴豆勻﹐次下眞珠末﹐煎蜜三合令如飴﹐白蠟一兩水煎和熟﹐下諸藥﹐杵和得所。有病者﹐一服如麻子大二丸飲下﹐日一服﹐快下爲度。

《嬰孺》治少小驚癇除熱﹐常服蛇蛻皮丸方。

蛇蛻皮﹝炙﹞細辛黃芩蜣螂﹝炙﹐用自死者﹞牛黃﹝各一分﹞大黃﹝五分﹞上以爲末﹐蜜丸小豆大。服三丸﹔不知﹐稍增之。日三。

《嬰孺》治少小傷寒﹐溫病﹐驚癇﹐以入八味人參浴湯方人參牡蠣雷丸﹝各半升﹞沙參苦參元參丹參﹝各一升﹞大黃﹝三升﹞上以水三斗﹐作東向竈﹐以葦薪煮三沸﹐停後煮小沸畱之﹐度一斗許﹐去滓。先以三指染藥汁﹐注兒口二七已。大染手﹐濕吻﹑額﹑腹﹑背以後﹐如炊物溫之﹔再浴﹐度盡七升止。一日一浴﹐甚者三浴。三日無令兒見風﹐浴時避目及陰也。

《嬰孺》又方露蜂房﹝一个﹞上以五升水煎令濃赤。浴兒﹐三﹑四日一徧。

《嬰孺》治少小驚癇掣﹐一日一夜百餘發。

葛散子方葛﹝炒﹞雄黃甘艸﹝炙。各六分﹞當歸﹝三兩﹐好者﹞上爲末﹐取一小豆乳汁和﹐令咽之﹐日夜三﹑四服。若不可服﹐用當歸半兩﹑小豚卵一具並切﹐酒一升二合﹐煮八合。服半合至一合。量兒大小﹐日夜三﹑四服﹐大妙。

張渙截驚癇安神湯方白茯苓﹝二兩﹞甘艸犀角﹝末。各一分﹞人參﹝去蘆頭﹞遠志﹝去心﹞菖蒲﹝一寸九節者﹞白蘚皮﹝各一兩﹞石膏﹝半兩﹞上件搗﹐羅爲細末。每服一錢﹐水一盞﹐入去心麥冬少許﹐煎五分﹐去滓。放溫﹐時時與服。

張渙天竺黃散方治驚癇啼叫。

天竺黃﹝一兩﹐研﹞牡蠣粉白芍藥犀角屑白附子天麻幹蠍人參﹝去蘆頭。各半兩﹞上件搗﹐羅爲細末。每服一錢﹐水八分﹐生薑﹑薄荷各少許﹐煎四分﹐去滓。溫服。

張渙鎭心膏治驚癇及發癇挾熱者﹐尢宜服之。

遠志﹝一兩﹐去心﹞漢防己人參﹝去蘆頭﹞川大黃﹝微炮﹞茯神﹝各半兩﹞以上搗﹐羅爲細末。次用﹕好朱砂﹝一兩﹐細研﹐水飛﹞龍腦﹝一錢﹐細研﹞水磨雄黃﹝一分﹐細研﹐水飛﹞金箔﹝三十片﹞銀箔﹝二十片。各細研﹞上件一處拌勻﹐煉蜜成膏。每服一皂皂大﹐煎薄荷湯化下﹐乳後。

張渙犀角丹方治驚癇悶亂。

犀角屑天南星﹝微炒。各一兩﹞幹蠍﹝半兩﹞以上搗﹐羅爲細末。次用﹕朱砂﹝半兩﹐細研﹐水飛﹞牛黃﹝一分﹐研﹞麝香﹝一錢﹐研﹞上件都一處拌勻﹐水浸﹑蒸餅﹐和丸如黍米大。每服十五粒﹐煎人參湯下。

張渙蛇蛻丹方治驚癇涎盛。

蛇蛻皮﹝五寸﹐燒灰﹞麝香牛黃膩粉天竺黃﹝各細研﹞鉤藤﹝取末。各一分﹞虎睛﹝一對﹐炙﹐研﹞蜣螂﹝三枚﹐去翅﹑足﹐微炒﹐取末﹞上件都拌勻﹐煉蜜和丸如黍米大。每服七粒至十粒﹐用麥門冬去心煎湯下。

《嬰童寶鑑》治小兒驚癇﹐搐搦﹑眼上﹑身熱。

散方白附子朱砂﹝各一錢﹐末﹞巴豆﹝四十四粒﹐研﹐不去油﹞膩粉﹝半錢﹞棘岡子﹝三枚﹐去殼﹞麝香﹝一字﹞上件細研勻如面。每服一字﹐再研薄荷湯調下。量大小用藥。

《嬰童寶鑑》治小兒驚癇﹐手足螈﹐身熱眼上。

紫汞膏汞﹝一錢重﹐棗肉五个﹐研汞成泥﹐然後入諸藥﹞朱砂﹝末﹐二錢﹞蠍尾﹝肉七枚﹐去心﹑膜﹞黑附子﹝尖﹐一个﹞生薑﹝一塊﹐去皮﹞生天南星﹝心中末﹐一錢﹞膩粉﹝五錢匕﹞上件都研爲膏。每服雞頭大﹐薄荷湯化開服。量大小用﹐微取下涎﹐立效。

《萬全方》治小兒諸癇驚惕﹐掣及中客忤。

宜服牛黃丸牛黃﹝細研﹞熊膽人參細辛赤芍藥當歸﹝微炒﹞栝蔞根防風﹝去苗。各半兩﹞川大黃﹝一兩﹐微炒﹞蚱蟬﹝七枚﹐去翅足﹐炒﹞巴豆﹝三十枚﹐去皮﹐心﹐研如泥﹞蛇蛻皮﹝五寸﹐炙黃色﹞麝香﹝一分﹐研﹞甘艸﹝三分﹐炙﹞上件藥搗﹐羅爲末﹐入巴豆研勻﹐煉蜜和杵﹐丸如麻子大。初生一月至百日兒﹐每服一丸﹔一歲至三歲服兩丸﹔四歲至五歲服三丸﹐並用薄荷湯下﹐快利爲度。

《萬全方》治小兒驚癇﹐壯熱﹐心神不定。

犀角丸方犀角屑﹝半兩﹞朱砂天竺黃麝香牛黃﹝各細研﹞幹蠍﹝微炒﹞天南星﹝炮﹞人參﹝以上各一兩﹞上件藥搗﹐羅爲末﹐水浸﹑蒸餅﹐和丸如綠豆大。每服三丸﹐以薄荷湯下。量兒大小加減。

《劉氏家傳》治小兒驚癇方靑州白丸子﹝半兩﹞陰陽硫黃﹝系生﹑熟者各用綠豆大﹞蠍﹝兩个全者﹐不得用火焙﹐要曬漧。一法﹐用蠍梢﹞上同爲細末。每一歲至五歲半錢﹐六歲至十歲一平錢﹐用無灰好酒下。忌動風物﹐小兒奶母亦忌口。若驚發作﹐用無灰酒下一大錢﹐病深者不過十服。

《王氏手集》辰砂乳香丸亦名鎭驚安神丸方。治驚癇﹐胎風壯熱﹐螈﹐弄舌搖頭﹐眠睡不穩﹐目睛上視﹐口眼牽引﹐痰實咳嗽﹐咬齒譫語。

半夏﹝炮﹞乳香朱砂﹝各研﹞上各等分﹐爲細末﹐麵糊爲丸。每服十丸﹐乳食後﹐溫薄荷湯下。量兒大小增減。

《孔氏家傳》治小兒諸風驚癇及諸痢。

靑金丹方靑黛﹝三分﹞雄黃﹝研﹞胡黃連﹝各二分﹞朱砂蘆薈﹝各研﹞膩粉熊膽﹝溫水化﹞白附子﹝各一分﹞麝香﹝半分﹞蟾酥水銀﹝各一皂子大﹞鉛霜龍腦﹝各一字﹞上同入乳缽﹐再研令勻﹐用豬膽一枚﹐取汁熬過﹐浸﹐蒸餅少許﹐爲丸黃米大﹐曝漧。一歲可服二丸﹐量兒大小﹐增減服之。諸風驚癇﹐先以溫水化﹐滴鼻中令嚏。戴目者當自下﹐螈亦定﹐更用薄荷湯下。諸疳﹐粥飲下。變蒸寒熱﹐薄荷湯下。諸瀉痢﹐粥米飲下。疳蛔咬心﹐苦楝子煎湯下。赤爛口齒﹐疳虫口瘡等﹐乳汁研﹐塗病處。疳眼雀目﹐白羊子肝一枚﹐竹刀子批開﹐納藥肝中﹐以麻縷纏﹐米泔煮﹐令熟﹐空腹服。

乳母常忌毒魚﹑大蒜﹑雞﹑鴨﹑豬肉。治疳最佳。

《趙氏家傳》治小兒因吐瀉後虛風﹐眼澀多睡﹐潮搐驚癇及丈夫﹑婦人一切虛風﹐頭旋眼黑﹐惡心吐逆﹐筋脈緊緩﹐手足麻木﹐身體疼痛﹐精神不爽。

丸方全蠍﹝微炒﹞白僵蠶雄黃﹝研﹞白附子﹝炮﹞天麻﹝銼碎﹞朱砂麝香﹝各細研﹞天南星﹝濕紙裹﹐炮﹐秤用﹞半夏﹝湯浸五﹑七次﹐去黑臍﹐生薑三分﹐取汁煮﹐令盡焙漧。各一分﹞烏蛇梢﹝尾穿一百足錢者佳﹐於項後粗處取七寸﹐酒浸七日﹐去皮﹑骨﹐慢火炙黃﹞上十味再同研細﹐生薑汁煮﹐稀糊爲丸如黍米大。每服三歲以下七丸﹐五歲以下十丸﹐五歲以上十五丸﹐荊芥湯下﹐不計時候。大人丸如綠豆大﹐每服二十丸﹐荊芥湯茶下。如急用﹐卽以二十丸研碎﹐荊芥﹑生薑濃煎湯化下。

長沙醫者鄭愈傳治驚風癇病﹐眼目翻視﹐牙關噤急﹐口內無气﹐唇赤﹐用奪命散方蜈蚣﹝赤者一條﹞輕粉朱砂麝香白附子牛黃﹝以上各一分﹞水銀﹝用棗肉少許研﹐不見星﹐秤一錢﹞蟾酥﹝半錢﹞天南星﹝一个﹐去心﹞眞珠﹝末﹐一字﹞巴豆霜﹝三个﹐去油﹞上爲末﹐棗肉和丸。每服三丸﹐薄荷湯下。口噤不開﹐研﹐灌入鼻中。心煩壯熱﹐荊芥湯下。加減服。

卷第十二

食癇第三《巢氏病源》﹕食癇者﹐因乳哺不節所成。

《聖惠》論﹕夫小兒食癇者﹐由臟腑壅滯﹐內有積熱﹐因其哺乳過度﹐气血不調之所致也。此皆乳母食飲無常﹐恚怒不節﹐煩毒之气在於胸中﹐便卽乳兒﹐致使結滯不消﹐邪熱蘊積﹐腸胃痞塞﹐不得宣通﹐則令壯熱多驚﹐四肢抽掣﹐故發癇也。

張渙云﹕每遇傷飽卽發﹐乃名食癇。

《聖惠》治小兒食癇﹐四肢抽掣﹐壯熱驚悸﹐乳食不消﹐痰涎壅滯﹐發歇不定。宜服代赭丸方代赭朱砂﹝各細研﹞馬牙硝川大黃﹝銼碎﹐微炒﹞水銀﹝以少棗瓤研﹐各令星盡﹐各一分﹞金銀箔﹝各二十片﹐細研﹞蟾酥﹝一錢﹐研入﹞巴豆﹝七枚﹐去皮心﹐研﹐紙裹壓去油﹞膩粉麝香﹝各半分﹐細研﹞龍腦﹝細研﹐半錢﹞蠍梢﹝四十九枚﹐微炒﹞天漿子﹝二七枚內有物者﹐炒﹞上件藥搗﹐羅爲末﹐煉蜜和丸如黍粒大。每服以薄荷湯下二丸﹐日三服。量兒大小以意加減。

《聖惠》治小兒食癇及驚風百病。

虎睛丸方虎睛﹝一對﹐微炒﹐取仁﹞牛黃朱砂﹝各細研﹞眞珠﹝末﹞甘遂﹝煨黃﹞赤芍藥赤茯苓甘艸﹝炙微赤﹐銼﹞牡蠣﹝炒黃﹞杏仁﹝湯浸﹐去皮尖﹐雙仁﹐麩炒微黃。各一分﹞麝香﹝半分﹐細研﹞犀角屑巴豆﹝去皮心﹐紙裹去油。各半兩﹞上件藥搗﹐羅爲末﹐用糯米飯和丸如綠豆大。每服以荊芥湯下二丸。量兒大小以意加減。

《聖惠》治小兒食癇。

朱砂丸方朱砂﹝一兩﹐細研﹐水飛過﹞川大黃﹝銼碎﹐微炒﹞石﹝細研﹐半兩﹞牛黃雄黃﹝並細研﹞桂心雲母粉半夏﹝湯洗七次﹐去滑﹞黃連﹝去須﹞雷丸代赭眞珠﹝末﹞漧薑﹝炮裂﹐銼﹞巴豆﹝去皮心﹑膜﹐炒黃。各一分﹞上件藥搗﹐羅爲末﹐煉蜜和丸如黍米大。百日內兒﹐以乳汁下二丸﹔三歲至七歲﹐以粥飲下五丸。量兒大小加減服之。

《聖惠》治小兒食癇﹐喘息粗。

眞珠丸方眞珠﹝末﹞天竺黃雄黃巴豆﹝去皮心﹐壓去油﹞麝香丁頭代赭﹝搗﹑羅爲末﹞杏仁﹝湯浸﹐去皮尖﹐雙仁﹐研如膏。各一分﹞上件藥都細研令勻﹐煉蜜和丸如黃米大。一歲﹑二歲﹐每服以溫水下五丸。量兒大小以意加減。

《聖惠》治小兒食癇﹐乳癖﹑積聚﹑壯熱﹐心神多驚。

牛黃丸方牛黃朱砂鉛霜﹝各細研﹞眞珠﹝末﹞犀角﹝屑﹞牡蠣粉甘艸﹝炙微赤﹐銼﹞杏仁﹝湯浸﹐去皮尖﹑雙仁﹐研如膏。各一分﹞麝香﹝半兩﹐細研﹞巴豆﹝十粒﹐去皮心﹐研﹐紙裹壓去油﹞上件藥搗﹐羅爲末﹐入研了藥﹐同研令勻﹐煉蜜和丸如麻子大。三歲兒以金銀薄荷湯下二丸。量兒大小以意加減。

《聖惠》治小兒七歲以下食癇壯熱﹐無辜癖等。

雄黃丸方雄黃麝香牛黃﹝各細研﹞朱砂石膏﹝各細研﹐水飛過﹞蕤仁﹝湯浸﹐去赤皮﹞牡蠣粉巴豆﹝去皮心﹑膜﹐壓出油。各半兩﹞甘遂﹝一分﹐煨微黃﹞上件藥搗﹐羅爲末﹐煉蜜和丸如黍米大。每服以粥飲下三丸﹐如利三﹑兩度勿怪。更隨兒大小加減服之。

《聖惠》治小兒食癇﹐化聚滯奶食﹐墜涎﹐利大腸。

眞珠丸方眞珠﹝末﹞天竺黃朱砂﹝並細研。各一分﹞雄黃麝香﹝各細研﹞代赭蜣螂﹝微炙﹞杏仁﹝湯浸﹐去皮尖﹑雙仁﹐麩炒微黃。各半兩﹞巴豆﹝十粒﹐用油煎﹐令褐色﹐與杏仁研﹞上件藥都研爲末﹐煉蜜和丸如綠豆大。每服以生薑湯下二丸。量兒大小以意加減。

《聖惠》治小兒食癇﹐心胸痰滯﹐大小便常多祕澀。

防葵丸方防葵﹝末﹞滑石﹝各半兩﹞牛黃麝香﹝各半分﹞巴豆﹝二十粒﹐取霜﹞膩粉朱砂﹝各一分﹞蛇蛻皮﹝一條﹐燒灰﹞上件藥同細研﹐以糯米飯和丸如黍米大。每服以粥飲下二丸。量兒大小增減服之。

《聖惠》治小兒食癇﹐乳食不消﹐心腹壅滯﹐四肢驚掣﹐宜服此方。

朱砂五靈脂﹝各一分﹞巴豆﹝五枚﹐去皮心﹐研﹐紙裹壓出油﹞上件藥細研如粉﹐用燒粟米飯和丸如黃米大。一﹑二歲兒﹐每服用溫水下二丸﹐以吐利爲妙。量兒大小以意加減。

《聖惠》治小兒乳食不消﹐心腹結實﹐壯熱煩悶﹐搖頭反目﹐口吐涎沫﹐名爲食癇。

鉛霜丸方鉛霜膩粉﹝各一分﹞巴豆﹝五粒﹐去皮﹑心﹐紙裹壓去油﹞上件藥都研爲末﹐以糯米飯和丸如粟米大。每服以通艸薄荷湯下一丸﹐三歲以上加丸服之。

《聖惠》治小兒食癇﹐墜痰涎。

金箔丸方金箔﹝五片﹐細研﹞甘遂﹝一分﹐煨微黃﹐搗爲末﹞膩粉﹝三分﹞上件藥拌和﹐研令勻﹐以棗瓤和作劑子﹐以五片金箔裹上﹐更著濕紙裹煨﹐灰火煨勻熱﹐候冷取研﹐丸如綠豆大。每服以人參湯下二丸。量兒大小以意加減。

張渙雄珠膏方治食癇﹐快胸膈。

牛黃﹝研﹞眞珠﹝末﹐研﹞白僵蠶﹝細研﹞丁頭代赭﹝搗爲細末﹞蕤仁﹝湯浸﹐去赤皮﹐爲細末。各一分﹞雄黃﹝半兩﹐水磨精明者﹐細研﹞上件同拌勻﹐煉蜜和丸如雞頭大。每服一丸至二丸﹐人參湯化下。

張渙妙聖丹方治食癇﹐利胸膈。

木香代赭石馬牙硝川大黃﹝炮。各一分﹞蠍梢﹝四十九枚﹐微炒﹞以上搗﹐羅爲細末。次用﹕朱砂﹝半兩﹐細研﹐水飛﹞麝香﹝一錢﹐研﹞龍腦﹝半錢﹐研﹞膩粉﹝半分﹞巴豆﹝七个﹐去皮心﹑膜﹐紙裹出油細研﹞上件一處拌勻﹐滴水和丸如黍粒大。每服三粒至五粒﹐磨沈香湯下﹐乳後。量兒大小加減。

張渙蟾酥丹治食癇毒盛﹐湯藥不下方。

蟾酥眞珠﹝末﹐各研﹞甘艸﹝慢火煨黃﹞牡蠣粉﹝研﹞犀角屑﹝爲末﹞杏仁﹝麩炒﹐去皮尖﹐研細。各一分﹞麝香﹝一錢﹐研細﹞巴豆﹝七粒﹐去皮心﹑膜﹐出油﹐細研﹞上件一處再研爲細末﹐用糯米飯和如丸黍米大。每服三粒﹐煎荊芥湯﹐放溫冷下。量兒大小加減。

卷第十二

熱癇第四﹝亦名退癇除熱﹞《聖惠》論﹕夫小兒熱癇者﹐由气血不和﹐內有積熱之所致也。凡小兒骨木輕軟﹐腸胃細微﹐易爲傷動。若乳食不常﹐臟腑壅滯﹐蘊搐生熱﹐不得宣通﹐熱極甚者則發癇也。其狀口眼相牽﹐手足抽掣﹐口中吐沫﹐鼻裏作聲﹐頸項反張﹐腰背彊直﹐身體壯熱﹐或叫或啼者﹐是熱癇之候也。

張渙論﹕小兒心神多不寧﹐將養過溫﹐內生邪熱﹐所以多驚﹐甚者變成諸癇﹐宜服退癇除熱之藥。

《外臺》療未盈月兒及出月兒壯熱發癇。

鉤藤湯方鉤藤﹝一分﹞蚱蟬﹝一枚﹐去翅﹐熬﹐爲末﹐湯成下﹞柴胡升麻黃芩甘艸﹝炙﹞大黃﹝各二分﹞蛇蛻皮﹝二寸﹐炙﹞竹瀝﹝三合﹞石膏﹝三分﹐研﹞上十味切﹐以水一升﹐煮三合半﹐和竹瀝服一合﹐得利﹐見湯色出﹐停後服。至五六十日兒﹐一服一合。

乳母忌海藻﹑菘菜等。崔氏云﹕若連發不醒﹐加麻黃一分﹐去節。

《聖惠》治小兒風壅气盛﹐心胸痰滯﹐壯熱發癇。

鉤藤散方鉤藤﹝一分﹞蚱蟬﹝二枚﹐微炒﹐去翅足﹞川升麻麥門冬﹝去心﹐焙﹞川大黃﹝銼﹐研﹐微炒﹞甘艸﹝炙微赤﹐銼﹞子芩﹝各半兩﹞蛇蛻皮﹝五寸﹐燒灰﹞石膏﹝三兩﹞上件藥搗﹐羅爲散。每服一錢﹐以水一小盞﹐煎至五分﹐去滓﹐入竹瀝半合。量兒大小分減服之。

《聖惠》治小兒熱癇﹐皮肉壯熱﹐煩躁頭痛。宜服茯神散方茯神川升麻鉤藤甘艸﹝炙﹐銼﹐微赤﹞犀角屑﹝各三分﹞白蘚皮羚羊角﹝屑。各半兩﹞石膏﹝二兩﹞龍齒﹝一兩﹞蚱蟬﹝三枚﹐微炒﹐去翅足﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減溫服。

《聖惠》治小兒百日已來至三﹑四歲發熱癇螈﹐身體如火。宜服白蘚皮散方白蘚皮黃芩川升麻地骨皮鉤藤犀角屑胡黃連﹝各三分﹞麥門冬﹝去心﹐焙﹞龍齒﹝各一兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一升﹐煎至五分﹐去滓﹐入牛黃末一字。量兒大小分減溫服。

《聖惠》治小兒熱癇﹐嘔吐逆﹐煩悶體熱。

子芩散方子芩人參﹝去蘆頭﹞犀角屑甘艸﹝炙微赤﹐銼﹞鉤藤﹝各半兩﹞赤茯苓川升麻﹝各三分﹞上件藥搗﹐粗羅爲散。每服一錢﹐水一小盞﹐煎至五分﹐去滓。量兒大小分減服。

《聖惠》治小兒熱癇﹐時時戴上眼﹐吐沫。

鉤藤散方鉤藤﹝三分﹞蚱蟬﹝二枚﹐微炒﹐去翅足﹞人參﹝去蘆頭﹞子芩牛黃﹝細研﹐畱零入﹞川大黃﹝銼碎﹐微炒。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐入牛黃一字。量兒大小分減溫服。

《聖惠》治小兒體熱﹑嘔吐﹑發癇。

麥門冬散方麥門冬﹝一兩﹐去心﹐焙﹞鉤藤﹝半兩﹞黃芩赤芍藥川升麻茯神川大黃﹝銼碎﹐微炒。各三分﹞上件藥搗﹐羅爲散。每服一錢﹐以水一小盞﹐煎至五分﹐去滓﹐溫服。更量兒大小加減服之。

《聖惠》治小兒熱癇﹐面赤心躁。

犀角散方犀角屑鉤藤元參蚱蟬﹝微炒﹐去翅足﹞甘艸﹝炙微赤﹐銼﹞川升麻黃芩梔子仁﹝各半兩﹞麥門冬﹝一兩﹐去心﹐焙﹞上件藥搗﹐羅爲散。每服一錢﹐以水一小盞﹐入苦竹葉七片﹐煎至五分﹐去滓﹐溫服。更量兒大小﹐以意加減。

《聖惠》治小兒熱癇﹐不知人﹐迷悶﹐嚼舌仰目。

梔子散方梔子仁﹝半兩﹞子芩鉤藤吳藍﹝各一兩﹞龍齒石膏﹝各二兩﹞川大黃﹝三兩﹐銼碎﹐微炒﹞上件藥搗﹐羅爲散。每服一錢﹐以水一小盞﹐煎至五分﹐去滓﹐溫服。更量兒大小以意加減《聖惠》治小兒熱過﹐迷悶﹐發癇。

升麻散方川升麻鉤藤使君子子芩朴硝﹝各一兩﹞石膏龍齒﹝各二兩。《嬰孺》各用四錢﹞柴胡﹝去苗﹞赤芍藥川大黃﹝銼碎﹐微炒。各三分。《嬰孺》用大黃八分﹐別搗﹐候湯成﹐和服﹞上件藥搗﹐羅爲散。每服一錢﹐水一小盞﹐煎至五分﹐去滓﹐溫服。更量兒大小加減服之。

《聖惠》治小兒熱癇﹐四肢抽掣﹐每日數發﹐宜服此除熱鎭心。

紫石英散方紫石英石膏﹝各細研﹐水飛過﹞滑石白石脂寒水石﹝各一兩﹞川大黃﹝銼碎﹐微炒﹞朱砂﹝細研﹐水飛過﹞甘艸﹝炙微赤﹐銼﹞犀角屑﹝各半兩﹞龍齒﹝二兩﹐細研﹞牡蠣粉﹝一分﹞上件藥搗﹐羅爲散。每服以溫薄荷湯調下半錢。量兒大小加減服之。

《聖惠》治小兒熱癇﹐發歇不定﹐眼目直視﹐身體壯熱﹐吐沫﹐心神迷悶。

牛黃丸方牛黃﹝半兩﹐研﹞蚱蟬﹝三枚﹐微炒﹐去翅足﹞石膏﹝細研﹐水飛過﹞龍齒﹝細研。各二兩﹞梔子仁川升麻犀角屑胡黃連鉤藤龍膽﹝去蘆頭﹞川大黃﹝銼碎﹐微炒﹞杏仁﹝湯浸﹐去皮尖﹑雙仁﹐麩炒微黃。各三錢﹞金銀箔﹝各十五片﹐細研﹞上件藥搗﹐羅爲末﹐入研了藥﹐同研令勻﹐煉蜜和﹐搗三二百杵﹐丸如綠豆大。每服﹐以竹瀝湯研五丸服之。量兒大小以意加減。

《聖惠》治小兒熱癇﹐搖頭吐舌﹐四肢抽掣﹐心神驚悸。

虎睛丸方虎睛﹝一對﹐酒浸﹐微炙用﹞牛黃﹝細研﹞人參﹝去蘆頭﹞鉤藤茯神﹝各半兩﹞麝香﹝一分﹐細研﹞犀角屑﹝三分﹞川大黃﹝銼﹐微炒﹞朱砂﹝細研﹐水飛過。各一兩﹞上件藥搗﹐羅爲末﹐入研了藥﹐同研令勻﹐煉蜜和丸如綠豆大。一歲兒﹐以金銀湯研化一丸服之﹐日三服﹔兒稍大﹐加丸數服之。

《嬰孺》治少小驚癇﹐除熱。

二味丹參摩膏方丹參雷丸﹝各二兩﹞上煎豬脂並藥﹐七上七下﹐去滓﹐摩身上﹐日再三摩之。

《嬰孺》治少小百二十癇。止驚﹐常服除熱疾。

芍藥丸方芍藥石膏當歸鐵粉﹝各三分﹞蚱蟬﹝四个﹐自死者﹞大黃人參﹝各五分﹞桂心﹝二分半﹞銀屑芎龍骨細辛黃芩﹝各二分﹞牛黃﹝三銖﹞上爲末﹐蜜丸麻子大。一服二丸﹐日三。如不知﹐稍增﹐可至四﹑五丸。

《嬰孺》治少小癇病﹐熱多者方。

壯荊根﹝十五斤﹐細銼﹐洗淨﹞生鐵﹝一大半﹐碎﹞黑豆﹝一大斤半﹐布袋盛﹞甘艸﹝一大兩﹐碎﹞上件藥以水五大斗﹐煎取一斗半﹐去滓﹐澄淸﹑濾﹐煎如餳。每食﹐上取一匙和桑谷湯及酒服之﹐日再服。

重者﹐一月永瘥。

張渙蟬殼散方治諸癇挾熱。

蟬殼人參﹝去蘆頭。各半兩﹞黃芩茯神川升麻﹝各一分﹞以上搗﹐羅爲細末。次用﹕牛黃﹝一分﹐研﹞天竺黃﹝研﹞牡蠣粉﹝研。各一錢﹞上件同細研勻。每服半錢﹐煎荊芥薄荷湯調下。

張渙犀角湯方退癇﹐鎭心神。

犀角屑﹝一兩﹞茯苓﹝細銼﹞麥門冬﹝去心﹐焙漧﹞人參﹝去蘆頭﹞甘艸﹝炙﹞黃芩﹝各半兩﹞上件搗﹐羅爲細末。每服一錢﹐水八分﹐入生地黃汁少許﹐同煎四分﹐去滓﹐溫服。

卷第十二

癲癇第五《黃帝素問》奇病論﹕帝曰﹕人生有病癲疾者﹐病名謂何﹖安所得之﹖歧伯曰﹕病名爲胎病。此得之在母腹中﹐時母有所大驚﹐气上而不下﹐精气並居﹐故令子發爲癲也。

《巢氏病源》﹕癇者﹐小兒病也。十歲以上爲癲﹐十歲以下爲癇。其發之狀﹐或口眼相引而目睛上搖﹐或手足掣﹐或背脊彊直﹐或頸項反折。諸方說癇﹐名證不同﹐大體其發之源皆因三種。三種者﹐風癇﹑驚癇﹑食癇是也。

《聖惠》論﹕夫小兒癲癇者﹐由風邪﹑熱毒傷於手少陰之經故也。心爲帝王﹐神之所捨﹐其髒堅固不受外邪。

若風熱蘊積於心﹐則令恍惚不安﹐精神離散﹐榮衛气亂﹐陰陽相並﹐故發癲癇也。又云﹕小兒在胎之時﹐其母卒有大驚﹐精气並居﹐則令子癲癇也。

張渙論﹕小兒五﹑七歲至十歲以上發癇者﹐若精神恍惚不定﹐陰陽相干﹐霍亂之類﹐病乃名癲疾。

《顱囟經》治孩子從一歲至大﹐癲發無時﹐口出白沫﹐小便淋瀝不利﹐二十二味虎睛丸虎睛﹝一雙﹐左眼佳﹐曝漧﹐酒浸令黃色﹞眞珠蜂房﹝各三錢﹞麻黃﹝二分﹐去節﹞鉤藤﹝三分﹞鐵精防葵大黃子芩龍齒銀屑梔子仁羌活﹝各四分﹞柴胡升麻白蘚皮雷丸﹝燒令赤﹞人參﹝各三分﹞細辛﹝一分半﹞蛇皮﹝五寸﹐炙﹞石膏﹝五分﹞蚱蟬﹝四枚﹐去翅足﹐炙﹞上件爲末﹐研﹐煉蜜爲丸。四﹑五歲如赤豆大五丸﹐日再服。大兒十丸﹐米飲下。忌生﹑冷﹑油膩。

《外臺》﹕《古今錄驗》療五癲。牛癲則牛鳴﹐馬癲則馬嘶﹐狗癲則狗吠﹐羊癲則羊鳴﹐雞癲則雞鳴。五癲病者﹐腑臟相引﹐盈气起寒﹐厥不識人﹐气急掣﹐吐沫﹐久而得蘇。

雄黃丸方﹝《千金》名雄雌丸﹞雄黃﹝研﹞雌黃﹝一方無﹐一方用一兩﹞眞珠﹝末﹞水銀﹝各一兩﹐熬。《千金》水銀使八分﹞鉛丹﹝二兩﹐熬成屑。《千金》此一味是鉛﹞丹砂﹝半兩﹐研。《千金》用二兩﹞上六味搗﹐和以蜜又搗三萬杵﹐爲丸。先食﹐服胡豆大三丸﹐日再﹐驚癇亦愈﹐良。﹝《千金》《範汪》同﹐兒三丸如小豆。忌生﹑血物。﹞《聖惠》治小兒心臟積熱﹐時發癲癇﹐嘔吐涎沫﹐作聲迷悶。

鐵粉丸方鐵粉龍齒﹝各細研﹐一兩﹞鉛霜麝香﹝各細研﹞天南星﹝各一分﹞天麻﹝三分﹞朱砂﹝細研﹐水飛過﹞水銀黑鉛﹝各半兩﹐與水銀結爲砂子﹐細研﹞上件藥搗﹐羅爲末﹐都研令勻。以煉蜜和丸如綠豆大。每服﹐以竹瀝研化五丸服之。量兒大小以意加減。

《聖惠》治小兒癲﹐發動無時﹐心悶吐沫。

雄黃丸方雄黃鐵粉﹝各細研﹞朱砂﹝細研﹐水飛過。各半兩﹞豬膽﹝二枚﹞熊膽﹝一分﹞鯉魚膽﹝七枚﹞烏牛膽﹝半枚﹞靑羊膽﹝二枚﹞麝﹝一錢﹐細研﹞上以諸般膽汁相和令勻﹐卽入諸藥末﹐和丸如綠豆大。每服以金銀湯下五丸。量兒大小以意加減。

《聖惠》治小兒五歲至七歲發癲癇﹐無時發動﹐口出白沫﹐遺失大小便不覺。

虎睛丸方虎睛﹝一對﹐細研﹞朱砂﹝細研﹐水飛過﹐半兩﹞雷丸﹝三分﹞露蜂房﹝炙﹞麻黃﹝去根節﹞子芩甘艸﹝炙微赤﹐銼﹞天麻鉤藤﹝各半兩﹞防葵川大黃﹝銼碎﹐微炒﹞龍齒﹝細研﹞梔子仁石膏﹝細研﹐水飛過﹞蚱蟬﹝去翅足﹐微炙。各一兩﹞銀箔﹝三十片﹐細研﹞麝香牛黃﹝各細研﹞蛇蛻皮﹝銼﹐微炒。各三分﹞羌活柴胡﹝去苗﹞白蘚皮川升麻沙參﹝去蘆頭。各三分﹞上件藥搗﹐羅爲末﹐煉蜜和﹐搗三﹑二百杵﹐丸如綠豆大。每服以粥飲下五丸。量兒大小加減服之。

《聖惠》治小兒癲癇﹐螈﹐發歇無時。

地龍散方幹地龍﹝半兩﹐微炒﹞虎睛﹝一對﹐微炙﹞人參﹝一分﹐去蘆頭﹞以上三味同搗﹐羅爲末。

金銀箔﹝各三十片﹞朱砂雄黃天竺黃代赭鉛霜鐵粉﹝各一分﹞上件藥都研細﹐入前三味研令勻。每服以溫水調下半錢。更看兒大小加減。

《聖惠》治小兒癲癇至大不瘥﹐或發卽口出白沫﹐並大小便出不知。

虎睛丸方虎睛﹝一對﹐酒浸一宿﹐微炒﹐細研﹞朱砂石膏﹝各細研﹐水飛過﹞鐵粉龍齒﹝細研。各一兩﹞露蜂房﹝微炙﹞羌活鉤藤防葵麻黃﹝去根節﹞川升麻﹝各半兩﹞細辛﹝一分﹞牛黃﹝半分﹐細研﹞蚱蟬﹝四枚﹐去翅足﹐炙﹞上件藥杵﹐羅爲末﹐都研令勻﹐煉蜜和丸如麻子大。每服以溫水下五丸。量兒大小加減服之。

《聖惠》治小兒癲癇﹐連年不瘥方。

鉛水銀﹝各二兩﹞硫黃鐵粉﹝各一兩﹞上先將鉛於鐺子中令消﹐卽下硫黃﹐炒不住手﹐就鐺研攪﹔待硫黃煙气似息﹐入水銀又攪﹔次下鐵粉﹐以武火燒﹐少時將出。一夜露地出火毒後﹐研令極細﹐卽以粟米飯和丸如綠豆大。每於食後﹐以金銀湯下五丸。

量兒大小以意加減。

《聖惠》治小兒癲癇等疾方。

光明朱砂﹝二兩﹐顆塊者﹞上以金箔隨朱砂顆塊大小各裹之﹐用磁石末入固濟了瓶子中﹐實築中心畱一坑子﹐卽以朱砂置坑子內﹐上更以磁石末覆之瓶子口﹐更以鉛一片可瓶口大小蓋之。以文火養七日﹐火常令露鉛以箸刺得入。養一七日後﹐去鉛﹐大火之﹐候冷出﹐於乳缽中細研﹐卽置於通油缽子內﹔上以馬牙硝末徧覆之﹐卽置飯甑中﹐蒸一炊久﹐其朱砂化成水。有患者﹐食後以溫水調下半錢。量兒大小以意加減服之。

《聖惠》治小兒癲癇﹐欲發卽精神不足﹐眼目不明﹐螈惡聲﹐嚼舌吐沫。

雌雄丸方雌黃﹝細研﹐炒令褐色﹞黃丹﹝炒令褐色。各一兩﹞麝香﹝一分﹞上件藥相和﹐細研如粉。用牛乳一升﹐慢火熬成膏﹐可丸卽丸如綠豆大。每服以溫水下三丸﹐日三服。量兒大小﹐以意加減服之。

《聖惠》治小兒癲癇﹐發歇不定。

朱砂丸方朱砂﹝細研﹐水飛過﹞鉛霜鐵粉馬牙硝﹝各一兩﹞上件藥細研如面﹐以棗肉和丸如綠豆大。每於食後﹐以熟水下三丸。量兒大小以意加減。

《嬰孺》治小兒一﹑二歲發癇﹐至大不瘥﹐成癲病﹐發無時﹐口出白沫﹐並大小便不知出。

虎睛丸方虎睛﹝一具﹐酒浸一宿﹐炙黃﹞丹砂鐵粉﹝精﹞子芩大黃龍齒梔子仁銀屑﹝各四分﹞蜂房﹝炙﹞鉤藤皮柴胡白蘚皮麻黃﹝去節﹞雷丸﹝炙。各二分﹞羌活沙參升麻﹝各三分﹞牛黃﹝半分﹞蚱蟬﹝四枚﹐去翅足﹐自死者﹞防葵蛇蛻皮﹝各七分﹐炙﹞細辛﹝一分半﹞石膏﹝五分﹞上爲末﹐蜜丸。四﹑五歲服大豆大十丸。與《顱囟經》藥味同﹐只多牛黃及分兩不同。

張渙熊膽丹方治癲癇﹐鎭心安神。

眞熊膽鐵粉﹝各細研﹞朱砂﹝細研﹐水飛﹞生天南星﹝末﹞雄黃﹝水磨精明者﹐別研。各半兩﹞粉霜﹝一分﹐研﹞腦麝﹝各研一錢﹞上件同拌勻﹐用豬膽一枚﹐取汁和諸藥﹐丸如黍米大。每服十粒至二十粒﹐煎金銀薄荷湯下。

張渙天麻散方祛風﹐治癲癇。

天麻防風麻黃﹝去節根。各一分﹞甘艸﹝炙﹞川升麻羌活黃芩川大黃﹝炮。各半兩﹞上件搗﹐羅爲末。每服一錢﹐水一盞﹐煎至五分﹐去滓﹐放溫服。

張渙黑錫丹方治癲癇及諸癇﹐胞絡涎盛。

黑錫﹝二兩﹐同水銀半兩慢火結砂子﹞鉛霜鐵粉﹝各細研﹐半兩﹞麝香﹝一分﹐細研﹞天南星﹝一兩﹐炮﹐取末﹞上件同再研勻﹐滴水和如黍米大。每服十粒﹐煎竹葉湯下。

張渙日應丹方治癲癇連年不瘥。

黑錫硫黃水銀﹝細研﹞鐵粉﹝研。各一兩﹞金銀箔﹝各三十片﹞上件將錫於鐺子內熔令消﹐卽入硫黃﹐炒不住手﹐就鐺研攪﹔候硫黃煙气似息﹐次入水銀﹑鐵粉﹑金銀箔同攪。用緊火燒﹐少時都傾出﹐露地一宿﹐出火毒﹔再研和勻﹐用粟米飯和如綠豆大。每於食後﹐服五粒至七粒﹐煎人參湯下。量兒大小加減。

卷第十三﹝胎風中風﹞凡十門

卷第十三

胎風第一《聖惠》論﹕夫小兒在胎中之時﹐臟腑未具﹐神气微弱﹐其母或調適失宜﹐食飲不節﹐嗔怒無度﹐舉動驚胎。

或坐臥當風﹐或觸冒寒暑﹐腠理開泄﹐風邪所傷﹐入於胎中。兒生之後﹐邪气在於臟腑﹐不得宣通﹔而又洗浴當風﹐包裹失度﹐冷觸臍帶﹐風傷四肢﹐乳哺不調﹐痰熱壅積。則令壯熱吐﹐睡裏饒驚﹐心神不安﹐手足抽掣﹐身體彊直﹐眼目反張﹐故號胎風。若風熱不除﹐變成癇疾也。

《石壁經》三十六種內胎風候歌﹕人間此患太幽微﹐此患醫流必少知。一百日中同一气﹐三周天度是胎期。子生身熱如湯潑﹐胎熱還因是母肥。腦額有瘡難得效﹐必因胎內與夫爲。生瘡兩腳如穿爛﹐此去難推五歲期。一臘未經先撮口﹐兩拳雙握背腰齊﹐便知臟腑生邪毒。只限三朝骨肉離。男子握拳指歸裏﹐女兒向外不堪醫。須看逆候難行藥﹐更求筋脈在中眉。眉裏有筋紅碧色﹐﹝一云靑碧色。四十八候云﹕紅兼赤。﹞算來有命莫相疑。若有黑光千萬死﹐﹝《鳳髓經》云﹕眉裏赤紅。四十八候此一句云﹕黑綠若還兼靑色。﹞此身何處覓良醫。

此產母食毒物或多飲酒﹐便胎气熱。孩兒生下﹐一如湯潑﹐身赤有澑﹐气常急者不治。或有白澑者亦然﹐過三歲則定。婦人八﹑九个月﹐有身尙未止房事﹐所以額上並腳上有瘡。其瘡𨿽較較而復發甚者﹐必主臍風﹑撮口﹐牙關緊急﹐受命亦短﹐不盡天年也。若生下孩兒﹐手大指握拳時﹐男子指在外﹐女子指在內則順也﹐逆者必死。若眉中上下靑紅鮮靜者生﹐若色不快則惡候﹐須節次看證候調理。

《小兒形證論》四十八候胎風歌同。後云﹕此候如是頭長子﹐或母身大﹐或夏天抱惜過度﹐初生七﹑八日間發後看大拇指﹐男兒向外﹐女兒向裏﹐更看赤脈在眉間﹐形證順則安﹐逆則死。多有醫人不識﹐呼作脾風者﹐誤也。可下丸﹐﹝方見一切癇門中。﹞或大靑丹。﹝方見急慢驚風門中。﹞三﹑五歲方進通經散。﹝方見本門。﹞《聖惠》治小兒胎風搐搦﹐筋脈拘急﹐牙關或時緊硬。

犀角丸方犀角屑天南星﹝炮裂﹞白附子﹝炮裂﹞幹蠍﹝微炒﹞天麻麻黃﹝去根節。各半兩﹞白花蛇﹝一兩﹐酒浸﹐去皮骨﹐炙令黃﹞以上七味搗﹐羅爲末﹐用無灰酒二大盞攪令勻﹐於慢火上煎﹔旋添酒不住手攪﹐以酒盡爲度。次入﹕牛黃膩粉朱砂水銀﹝以棗肉研令星盡。各一分﹞麝香﹝半分﹞虎睛﹝一對﹐微炙﹞龍腦﹝一錢﹞上件藥並細研﹐都入酒煎﹐膏內看硬軟和丸如綠豆大。不計時候﹐以竹瀝下三丸。量兒大小加減服之。

《聖惠》治小兒胎風驚熱﹐手腳急彊。

天竺黃散方天竺黃﹝細研﹞胡黃連犀角屑天麻﹝酒浸﹐焙漧﹞蟬殼﹝微炙。各一分﹞牛黃﹝半分﹐細研﹞上件藥搗爲散﹐都研令勻。不計時候﹐以新汲水調下一字﹐二歲以上加藥服之。

《聖惠》治小兒胎風驚熱﹐搐搦﹑心神煩亂或渴。

牛黃散方牛黃﹝細研﹐半分﹞人參﹝去蘆頭﹞甘艸﹝炙微赤﹐銼﹞郁金川大黃﹝銼碎﹐微炒﹞朱砂﹝細研﹐水飛過﹞胡黃連﹝各半兩﹞眞珠﹝末﹐一分﹞上件藥搗﹐羅爲細散﹐都研令勻。不計時候﹐以蜜水調下半錢。量兒大小以意加減服之。

《聖惠》治小兒胎風﹐心熱驚癇。

朱砂散方朱砂牛黃天竺黃鐵粉﹝各一分﹞麝香﹝半分﹞上件藥都研令細﹐每服以竹瀝調下半錢。不計時候﹐量兒大小以意加減。

《聖惠》治小兒胎風驚熱。

牛黃散方牛黃朱砂﹝並細研。各一分﹞天竺黃鉛霜﹝各細研﹞人參﹝去蘆頭。各半兩﹞馬牙硝﹝一兩﹐細研﹞上件藥搗﹐羅細爲散。每服以薄荷湯調下半錢﹐量兒大小加減服之。

《聖惠》治小兒胎風及驚風。

虎睛丸方天麻﹝酒浸﹐焙漧﹞幹蠍﹝微炒﹞烏蛇肉﹝炙微黃﹞羌活獨活僵蠶﹝微炒﹞麝香﹝細研。各一分﹞虎睛﹝一對﹐酒浸﹐炙微黃﹞上件藥搗﹐羅爲末﹐以麵糊和丸如綠豆大。每服三丸﹐研破﹐不計時候﹐以薄荷湯服之。

《聖惠》治小兒胎風發作﹐抽掣﹐渾身急彊﹐眼目反張。

水銀丸方水銀天麻﹝酒浸﹐焙漧﹞天南星﹝炮裂﹞白附子﹝炮裂﹞白僵蠶幹蠍﹝並微炒。各一兩﹞腦麝﹝細研﹞藿香﹝各一分﹞上件藥搗﹐羅爲末﹐先用少許棗泥研水銀星盡﹐與諸藥末同研令勻﹐煉蜜和丸如綠豆大。不計時候﹐以薄荷酒研三丸服之。量兒大小以意加減﹐得汗出立效。

《聖惠》治小兒胎風﹐手足搐搦﹐徧身壯熱。

牛黃丸子方牛黃朱砂﹝各細研﹞犀角屑蠍梢﹝炒﹞水銀﹝用黑鉛一分同結砂子﹐細研﹞天漿子天南星﹝炮裂。各一分﹞麝香﹝一分﹐細研﹞上件藥搗﹐羅爲末﹐以糯米飯和丸如綠豆大。不計時候﹐以薄荷湯化破三丸服之。量兒大小以意加減。

《聖惠》治小兒胎中久積風熱﹐發渴﹐手足搐搦﹐多驚不睡。

露蜂房丸方露蜂房﹝炒令黃色﹞天南星﹝炮裂。各半分﹞蠶蛾﹝微炒﹞朱砂﹝細研﹐水飛過。各半兩﹞天漿子﹝三十枚﹐微炒﹞幹蠍﹝微炒﹞膩粉牛黃﹝細研﹞水銀﹝以棗泥研令星盡。各一分﹞上件藥搗﹐羅爲末﹐都研令勻﹐以煉蜜和丸如綠豆大。不計時候﹐煎槐﹑柳﹑薄荷湯下五丸。量兒大小以意加減。

《聖惠》治小兒胎風﹐搐搦﹑壯熱﹑多驚。

天竺黃丸方天竺黃﹝細研﹞天南星﹝炮裂﹞胡黃連﹝各半兩﹞鉛霜牛黃﹝並研細。各一分﹞上件藥搗﹐羅爲末﹐研入牛黃等令勻﹐用棗肉和丸如綠豆大。不計時候﹐以乳汁研破三丸服之。量兒大小以意加減﹐如三歲以上用酒及荊芥湯下。

《聖惠》治小兒胎風﹐手足抽掣。宜服牛黃丸方牛黃天竺黃﹝各半兩﹞羌活﹝末﹞麝香﹝各一分﹞蠍﹝二枚﹐頭尾全﹐炒﹞上件藥研﹐羅爲細末﹐煉蜜和爲丸如麻子大。一﹑二歲兒不計時候﹐以薄荷湯下三丸﹐三四歲兒每服五丸。

量兒大小以意加減。

《聖惠》治小兒胎風﹐四肢驚掣﹐痰涎壅滯。宜服水銀丸方水銀﹝半兩﹐黑錫半兩同結作砂子﹞天麻﹝酒浸﹐焙漧﹞幹蠍﹝微炒﹞半夏﹝湯洗七徧去滑﹞郁金白附子﹝炮裂。各一分﹞上件藥搗﹐羅爲末﹐以軟飯和丸如綠豆大。不計時候﹐以薄荷湯下一丸。量兒大小加減服之。

四十八候治小兒胎風。

通經散方人參茯苓朱砂﹝各一分﹞當歸﹝半兩﹞蠍牛膠﹝各一錢﹞蟬蛻﹝七个﹞紅芍藥﹝二分﹞甘艸﹝五寸﹐炙﹞犀角﹝少許﹞上爲末。每服一錢半﹐麥門冬湯調下﹐杏仁湯亦可。

《張氏家傳》蠍梢散治小兒胎風﹐天﹐客忤﹐急慢驚風﹐往來潮搐﹐涎盛喘逆﹐哽气不安。

人參﹝三錢﹞白僵蠶﹝一分﹐直者﹞全蠍﹝一十四个﹞辰砂眞麝﹝各一分﹞上件三味爲細末外﹐再入辰砂﹑麝香同研勻。每服一字﹐金銀薄荷湯調下。如慢驚﹐卽入白附子末一分。

卷第十三

一切風第二《千金翼》丹參膏主傷寒時行﹐賊風惡气。在外肢節痛攣﹐不得屈伸﹐項頸咽喉﹐痺塞噤閉。入腹則心急腹脹﹐胸中嘔逆﹐藥悉主之。病在腹內服之﹐在外摩之。緩風不遂﹐濕痺不仁﹐偏枯拘屈﹐口面斜﹐耳聾齒痛﹐風頸腫痺﹐腦中風痛﹐石癰﹐結核﹐瘰﹐堅腫未潰﹐敷之取消﹔及赤白癮疹﹐諸腫無頭作癰疽者﹐摩之令消。風結核在耳後﹐風水遊腫﹐疼痛KTKT﹐鍼之黃汁出。時行瘟气﹐服之如棗大一枚。小兒一切風﹐以意減之方。

丹參蒴根﹝各四兩﹞秦艽﹝三兩﹞羌活蜀椒﹝汗﹐去目﹐閉口者﹞牛膝烏頭﹝去皮﹞連翹白術﹝各二兩﹞躑躅花菊花莽艸﹝各一兩﹞上十二味切﹐以苦酒五升﹑麻油七升合煎﹐苦酒盡﹐去滓﹐用豬脂煎成膏。凡風冷者用酒服。熱毒單服﹐齒痛綿沾嚼之。

《仙人水鑑》黃鹽方治小兒百日內患風﹐不計名目好惡﹐悉皆主之。

黃鹽﹝一斤﹐研。陶隱居云﹕北海鹽黃艸粒粗﹐以作魚及咸菹﹞薄荷﹝一斤﹐搗取汁﹞水銀﹝一兩﹐入二味中同一復時﹐通赤水成霜﹐去鹽取之﹐然後入藥﹞桃花菊花黃蜀葵花薄荷花牛蒡子﹝各二分﹞寒水石﹝一分﹞上並生搗如粉﹐入水銀霜同研令勻﹐以蜜爲丸如麻子大。若是患風者﹐不計好惡病狀﹐服之神妙。

《外臺》張文仲療一切風﹐及偏風發四肢﹐口目戾﹐言語謇澀。其湯不虛人﹐勝於續命湯﹐故錄傳之﹐特宜老小用之方。

羌活防風﹝各二兩﹞生地黃﹝汁﹞竹瀝荊瀝﹝以上三味汁各取一升五合﹞蜀附子﹝大者一枚﹐生用﹐去皮﹐八九破。重一兩者有神﹞上六味切﹐內前三瀝汁中﹐寬火煎取一升五合﹐去滓﹐溫分二服﹐服比相去八﹑九里。若風甚﹐頻服五﹑六劑﹐驗不可論﹐特宜於老小等。無問冬夏﹐並宜服之﹐無忌。隔三日服一劑益佳。忌豬肉﹑蕪荑。

《外臺》張文仲治小兒一切風。

寒水石煮散方寒水石石膏滑石白石脂龍骨﹝各八兩﹞桂心甘艸﹝炙﹞牡蠣﹝熬。各二兩﹞赤石脂漧薑大黃﹝各半兩﹞犀角﹝一兩﹐屑﹞上一十二味搗﹐以馬尾羅篩之﹐將皮囊盛之﹐急系頭﹐掛著髙涼處。欲服以水一升﹐煮五﹑六沸﹐內方寸一匕藥﹐煮七﹑八沸﹔下火澄淸﹐瀉出頓服之。每日服亦得﹐百無所忌。小兒服之﹐卽以意斟酌多少。忌生蔥﹑海藻﹑菘菜。

《博濟方》治小兒癱緩﹐一切風疾﹔傷寒﹐小兒驚風等。

雙丸子天麻﹝輕炙﹞蠍梢﹝須是蜂全者﹞天南星﹝炮過﹞蠶蛾生犀﹝鎊末﹞羚羊角﹝鎊末﹞朱砂﹝別研﹞藿香葉白檀香烏蛇﹝酒浸﹐去皮骨﹐輕炙﹞零陵香﹝各一兩﹞天雄尖麝香﹝各半兩﹞牛黃﹝一分﹞雄黃﹝一錢﹞狐肝﹝一具﹐水煮﹐薄切﹑焙漧﹐別杵﹞烏鴉﹝一隻﹐去嘴﹑爪﹑腸肚﹐於瓦罐內燒爲灰﹐別研﹐羅入諸藥末內﹞上件一十七味藥﹐並揀擇淨﹐分兩秤足﹐根據法修制﹑搗了﹔然後更細研令勻﹐煉蜜爲塊﹐硬軟得所﹔卻於石上捶三百下﹐用器盛。每服二丸﹐薄荷湯下﹐大人白豆大﹐小兒綠豆大丸。卒患並三服。癱緩﹑中風﹐卽膩粉三大錢水調﹐同藥化下。小兒驚風﹐金銀薄荷湯下。婦人血風﹐並產前﹑產後中風﹐手足彎曲﹐當歸紅花酒下。傷寒﹐豆淋酒下三﹑五丸。

《博濟方》治一切風毒上攻﹐心胸不利﹐口舌漧澀﹐風虛痰壅﹐不思飲食﹐及風毒下注﹐腰腳疼痛﹐脾虛體黃﹐腎敗骨弱。疏痰利膈﹐治癱緩等一切風疾﹐小兒驚風。

透水丹川大黃益智子﹝去皮﹞茯苓﹝去皮﹞茯神﹝去皮木﹞蔓荊子﹝去花葉﹞威靈仙﹝去土﹞天麻仙靈脾﹝去梗﹞吳白芷山梔子﹝七稜小者爲上﹐去皮。各一兩﹞麝香﹝一分﹐別研﹞細墨﹝一分﹐別研﹐太醫局方﹕燒﹐用醋淬﹑研﹞川烏頭﹝四兩﹐生用﹐去皮臍。太醫局方用河水浸半月﹐三日一換水﹐切作片﹐焙漧﹐鹽一兩﹐炒黃去鹽﹞上並生爲末﹐入麝香﹑墨拌和勻﹐蜜搜和入臼內杵一萬下﹐丸如梧子大。每服薄荷汁﹑溫酒下兩丸。如卒中﹐研四丸﹐用皂角﹑白礬溫水下立效。癱緩風﹐每日服三﹑五丸﹔常服一丸﹐茶﹑酒任下。小兒驚風﹐入膩粉少許﹐薄荷汁化半丸灌之。瘰﹐蔥﹑茶淸下一丸。忌動風毒物。

《博濟方》﹕大治大人﹐小兒一切風疾﹐但服此藥﹐無不應效。

神寶丹自然銅﹝半斤﹞金星礬石禹餘糧石石膏﹝以上各一兩﹞先將上件四味藥﹐用炭火通赤﹐傾在釅醋內淬﹐如此凡一﹑七度了﹔放漧後都搗﹐羅爲末﹐入在瓷盆內﹐以湯淘洗二十度﹐候浮盡上面黑汁﹐澄淨了﹐只收在底眞實藥於瓷器內﹐慢火逼盡水脈﹐後細研﹐乃用諸藥如後﹕蔓荊子威靈仙茯苓﹝去皮﹞天竺黃天仙藤白僵蠶鉛白霜﹝去毒﹐麩炒﹞白蒺藜旋復花莽艸犀角﹝鎊﹞半夏﹝湯洗去涎七次﹐麩炒黃色﹞藿香﹝以上各一分﹞桑螵蛸瓜蒂﹝各二﹑七个﹞赤小豆﹝四十九粒﹞人參檳榔﹝半生半熟。各半兩﹞劍脊烏蛇﹝酒浸﹑去皮骨﹐炙黃﹐用肉一兩﹞眞虎骨﹝一兩﹐酒浸﹐炙黃﹞白龍砂﹝以白犬先系定﹐將粟米餵三日﹐取其第三日糞﹐淘取粟米焙漧﹐用一兩﹞上件藥修制﹑搗﹑羅了﹐次用下項藥﹕好朱砂﹝一兩飛﹞牛黃龍腦﹝各一分﹞麝香膩粉乳香﹝各少許﹞上以六味藥研殺如塵﹐用前藥攪和令勻﹐用槐膠水煮麵糊和得所﹐入鐵臼搗熟﹐丸如彈子大﹐焙漧。每一粒豆淋酒磨下﹐作十服﹐每五服後浸皂角水磨下服之。小兒患﹐卽酌大小以意加減與服﹐用薄荷金銀湯磨下﹐神效不可俱迷。

《靈苑》生朱散治大人﹑小兒一切風﹐及驚癇﹑風癇久不瘥者。

鐵粉天南星﹝炮﹞牛膝人參天麻﹝炙﹞黃丹﹝炒令紫色﹞靑黛附子﹝炮﹐去皮臍﹞幹蠍﹝生﹞雄黃半夏﹝生薑汁浸一宿﹐炒。以上各一兩﹞輕粉朱砂﹝各一兩﹞麝香﹝半錢﹐研入﹞上一十四味同杵﹐羅爲細末。每服一錢﹐溫酒調下。小兒一字﹐薄荷湯調下。忌動風毒物。

《靈苑》太乙流金火道散治大人﹑小兒一切風方。

躑躅花肉桂﹝去粗皮﹞漧薑﹝刮去皮﹞附子﹝去皮臍﹐並生爲末。以上各一錢半匕﹞上九味各須研碾令極細﹐又同研令勻。凡气厥及廁上中惡﹐大人小兒卒中感厥諸疾﹐不醒人事﹐手足搐搦﹑戴目﹐悶絕﹐及元气﹑血气上衝﹑痛悶欲絕者﹐頭風夾腦風﹐傷寒不解﹐皆吹鼻內﹐大人一字﹐小兒半字﹐得嚏爲效。再用不嚏者﹐難理也。傷寒仍以蔥汁爲丸﹐如綠豆大。每服七丸﹐用薄荷﹑姜﹑臘茶下。傷寒久不解者﹐蔥﹑酒下十丸﹐立效。

太醫局婁金丸治諸風﹐神志不定﹐恍惚去來﹐舌彊語澀﹐心忪煩悶﹐口眼斜﹐手足曳﹐及風虛眩冒﹐頭目昏痛﹐或施運僵僕﹐涎潮搐搦﹐卒中急風﹐不省人事﹐小兒驚風諸癇﹐並皆治之。

天竺黃白附子﹝炮﹞牛黃﹝研﹞腦麝﹝研。各一兩﹞天麻﹝去苗﹞防風﹝去蘆頭﹞白花蛇﹝酒浸﹐去皮﹑骨﹐焙。各三兩﹞細辛﹝去苗﹐洗﹑焙﹞天南星﹝爲末﹐以牛膽汁和作餅子﹐陰漧﹞川芎白芷﹝洗﹞人參﹝去蘆頭。各一兩半﹞羌活﹝去苗﹞黃﹝去蘆頭﹐銼﹐秤﹞白僵蠶﹝去絲﹞羚羊角﹝鎊﹞芍藥甘艸﹝﹞麻黃﹝去根﹐節﹞茯苓﹝去皮﹐秤﹞犀角﹝鎊﹞本﹝洗。各二兩﹞甘菊﹝去土﹐四兩﹞金箔﹝一百片爲衣﹞生地黃﹝汁五升﹐入蜜一斤﹑酒二升﹑酥一兩半﹐慢火熬成膏﹐放冷﹞上爲細末﹐以地黃汁膏子搜和﹐每兩作五十丸﹐以金箔爲衣。每服一丸﹐細嚼溫酒下。若中風涎潮﹑不語昏塞甚者加至三丸﹐用薄荷自然汁同溫酒共半盞化藥灌之。常服一丸﹐濃煎人參湯嚼下﹐薄荷湯亦得。小兒每服皂皂大﹐薄荷湯化下。

太醫局龍虎丹治丈夫﹑婦人新得﹑久患急風緩風﹐半身不遂﹐手腳筋衰﹔及風毒攻疰﹐徧身瘡疥。頭風多饒白屑﹔毒風面上生瘡﹔刺風狀如鍼刺﹔癇風急倒作聲﹔頑風不認痛癢﹔風頸生斑駁﹔暗風頭旋眼黑﹔風面生赤點﹔肝風鼻悶眼﹕偏風口眼斜﹔節風肢節斷續﹔脾風心多嘔逆﹔酒風行步不前﹔肺風鼻塞項疼﹔膽風令人不睡﹔气風肉似虫行﹔腎風耳內蟬鳴﹔陰間濕癢﹐及小兒驚風方。

大附子﹝炮﹐去皮臍﹐秤﹞天竺黃牛膝﹝酒浸﹐去苗﹐焙漧﹐略焙﹞川芎﹝洗﹞川羌活﹝去苗洗﹐焙﹐秤﹞天麻﹝去苗﹐生制﹞半夏﹝湯浸七次﹐用生薑汁制﹞細辛﹝去苗洗﹐生﹞何首烏﹝去粗皮﹞獨活柴胡﹝務去苗﹞桔梗﹝生﹞藿香葉﹝生﹞黑牽牛﹝﹞硫黃﹝結砂子。各二兩﹞川烏頭﹝炮﹐去皮尖﹑臍﹐秤﹞官桂﹝去粗皮﹐生用﹞白僵蠶﹝﹞香白芷﹝生﹞舶上茴香﹝微﹞甘松香﹝洗去土﹐焙﹐秤﹞縮砂仁菊花去土﹐生﹞五靈脂﹝生。各五兩﹞烏蛇﹝酒浸﹐去皮骨﹐焙漧﹐秤半斤﹞白漧薑﹝炮﹞白蒺藜﹝﹞防風﹝去苗﹐銼﹞地龍﹝去土﹞朱砂﹝研水飛。各三兩﹞木香﹝生﹞雄黃﹝水飛﹞馬牙硝﹝研﹞水銀﹝與硫黃用慢火結成砂子。各一兩﹞寒水石﹝燒通赤﹐研飛﹐一斤﹞麝香﹝一分﹐研﹞龍腦﹝半兩﹐研﹞上爲細末﹐煉蜜爲劑。每服一丸﹐如雞頭大﹐用薄荷酒嚼下﹐日進一服﹐重卽兩服。產後驚風﹐亂道見物﹐朱砂酒磨下。產後身多虛腫血風﹐頻增昏沈﹐身如鍼刺﹐發隨梳落﹐面黃心逆﹐並煎當歸酒嚼下﹐日進兩服。若治傷寒﹐炒蔥豉酒嚼下一﹑二服﹐蓋覆出汗立愈。小兒驚風﹐薄荷酒化下少許。大人急風﹐口噤失音等﹐薄荷酒灌之。常服茶﹑酒任下﹐不拘時候服。

太醫局靑州白丸子治男子婦人半身不遂﹐手足頑麻﹑口眼斜﹐痰涎壅塞﹐及一切風他藥所不能療者﹔小兒驚風﹐大人頭風﹐洗頭風﹐婦人血風﹐並宜服之。

天南星﹝三兩﹐生用﹞半夏﹝生用﹐以水浸洗過﹐白好者七兩﹞白附子﹝生用﹐二兩﹞川烏頭﹝去皮臍﹐生用半兩﹞上搗﹐羅爲細末﹐以生絹袋盛﹐用井花水擺﹐未出者更以手揉令出﹐如有滓更研﹐再入絹袋擺盡爲度﹔放瓷盆內﹐日中曬﹐夜露至曉﹐棄水﹐別用井花水攪﹐又曬至來日早﹐再換新水攪。如此春五日﹑夏三日﹑秋七日﹑冬十日﹐去水。曬漧後如玉片﹐碎研﹐以糯米粉煎粥淸﹐爲丸如綠豆大。初服五丸﹐加至十五丸﹐生薑湯下﹐不計時候。如癱緩風以溫酒下二十丸﹐日三服﹐至三日後﹐浴當有汗﹐便能舒展。服經三﹑五日﹐呵欠是應。常服十粒已來﹐永無風痰膈壅之患。小兒驚風﹐薄荷湯下兩﹑三丸。

太醫局八風散治風气上攻﹐頭目昏眩﹐肢體拘急煩疼﹐或皮膚風瘡癢痛﹐及治寒壅不調﹐鼻塞聲重﹐小兒虛風方。

人參﹝去蘆頭﹞黃﹝去蘆頭﹐銼﹞甘艸﹝銼﹐。各二斤﹞防風﹝去蘆頭叉枝者﹞羌活﹝去蘆頭。各三斤﹞白芷前胡﹝去蘆頭。各一斤﹞藿香葉﹝去土﹐半斤﹞上爲細末。每服二錢﹐水一中盞﹐入薄荷少許同煎至七分。去滓﹐食後溫服。臘茶淸調服一大錢亦得。小兒虛風﹐乳香﹑臘茶淸調服半錢。更量兒大小臨時加減。

太醫局消風散治諸風上攻﹐頭目昏痛﹐項背拘急﹐肢體煩疼﹐肌肉蠕動﹐目眩旋運﹐耳嘯蟬鳴﹐眼澀好睡﹐鼻塞多嚏﹐皮膚頑麻﹐搔癢癮疹。又治婦人血風﹐頭皮腫癢﹐眉稜骨痛﹐旋暈欲倒﹐痰逆惡心﹐及小兒虛風﹐目澀昏困﹐急慢驚風方。

羌活人參﹝各去蘆頭﹞芎白茯苓﹝去皮﹞白僵蠶﹝炒﹞藿香葉﹝去土﹞防風﹝去蘆頭﹞荊芥穗甘艸﹝銼﹐炒﹞蟬殼﹝以上各二兩﹞濃朴﹝去粗皮﹐薑汁塗﹐炙熟﹞陳橘皮﹝洗淨﹐焙漧。各半兩﹞上爲細末。每服二錢﹐茶淸調下。如久病偏風﹐每日三服便覺輕減。如脫著沐浴﹐暴感風寒﹐頭痛身重﹐寒熱倦疼﹐用荊芥﹑淸茶調下﹐溫酒調下亦得﹐可並服之。小兒虛風﹐目澀昏困﹐及急慢驚風﹐用乳香荊芥湯調下半錢﹐並不計時候服。

太醫局返魂丹治小兒諸風癇癲﹐潮發螈﹐口眼相引﹐項背彊直﹐牙關緊急﹐目睛上視﹔及諸病久虛變生虛風﹐多睡昏困﹐荏苒不解﹐速宜服之。

烏犀﹝鎊﹞當歸﹝去蘆頭﹐酒浸﹑細切﹐焙漧﹐微炒。各二兩﹞蟬殼﹝去土﹐微炒﹞附子﹝水浸後炮去皮臍﹞石斛﹝去根銼﹞川芎肉豆蔻﹝去殼﹐微炒﹞龍腦牛黃﹝各別研﹞朱砂﹝細研﹐水飛﹞雄黃﹝細研﹐水飛。

以上各半兩﹞天麻﹝酒洗﹐切﹑焙﹞檳榔天南星﹝湯洗﹐生薑自然汁煮軟﹐切﹐焙漧﹐炒黃﹞僵蠶﹝去絲嘴﹐微炒﹞白附子﹝微炮﹞肉桂﹝去粗皮﹞白花蛇烏蛇﹝各酒浸一宿﹐炙令熟﹐去皮骨﹑用肉﹞半夏﹝湯洗七次﹐薑汁浸三宿後﹐炒令黃﹞幹蠍萆﹝各微炙﹞細辛﹝去苗﹞沈香附膠﹝杵碎﹐炒如珠子﹞陳橘皮﹝湯洗去白﹐微炒﹞防風﹝去蘆頭及叉枝﹞槐膠藿香葉﹝去土﹞羌活獨活﹝各去蘆頭﹞麻黃﹝去根節﹞川烏頭﹝燒令通赤﹐畱煙少許入坑內﹐以盞子覆﹐用新土圍之﹐食頃取出羚羊角﹝鎊﹞麝香﹝別研。各一兩﹞天竺黃﹝細研﹞木香人參﹝去蘆頭﹞漧薑﹝炮﹞茯苓﹝去黑皮﹞蔓荊子﹝去白皮﹞晚蠶蛾桑螵蛸﹝各微炒﹞何首烏﹝米泔浸一宿﹐煮過﹐切﹑焙﹞本﹝去土﹞白術﹝米泔浸一宿﹐切﹑焙漧﹐微炒﹞縮砂仁白芷枳殼﹝麩炒﹐去瓤﹐切﹞敗龜虎骨﹝各酒醋塗﹐炙令黃﹞丁香濃朴﹝去粗皮﹐薑汁塗炙令熟。以上各三分﹞膩粉﹝別研﹐一錢﹞金箔﹝二十片爲衣﹞烏鴉﹝一隻﹐去嘴﹑翅﹑足﹞狐肝﹝三具。以上二味臘月采取﹐入新瓦罐內﹐以瓦盆子蓋頭﹐用泥圍濟﹔用炭火一秤燒令通赤﹐待煙盡取出﹐候冷﹐研令極細用﹞水銀硫黃﹝爲末。各半兩﹐用瓷盞盛﹐慢火養成汁﹐同水銀急炒如靑泥﹐成砂細研﹞上件藥五十八味並須如法修事﹐搗研令細﹐煉白蜜合和﹐入酥﹐再搗三﹑五千下﹐丸如桐子大。每一歲兒一丸﹐溫薄荷自然汁化﹐不計時候服。

《嬰孺》治少小心气不足﹐風歷五臟﹐神气錯亂﹐發作有時﹐夢寐驚恐﹐結气﹐口唇幹躁。宜服鎭心酒方秦艽漧地黃柴胡銀屑麥門冬﹝去心﹞薯蕷獨活桂心茯神鐵精防風當歸人參丹砂芎﹝各四分﹞牛黃杏仁﹝去皮。各三分﹞黃﹝一分﹞桑螵蛸﹝二分﹞雞頭﹝一个﹞上二十味﹐絹袋中﹐酒三斗浸﹐春夏五日﹑秋冬十日。三歲兒半合﹐五歲一合。

《嬰孺》治小兒體上KTKT方馬尿上取洗之。

《嬰孺》又方牛鼻上津上取塗之。

《良方》治大人小兒諸風傷寒。

通關散旌徳烏頭﹝四兩﹐皺皮﹐旌徳有蘆頭肌白者﹞本防風當歸芎天南星白芷漧薑雄黃﹝細研﹞桂﹝各半兩﹐並生﹐勿近火﹞上爲細末。煨蔥﹑酒下一字或半錢。癱緩加牛黃﹑麝香。小兒減半﹐薄荷酒下。

《莊氏家傳》羌活膏治小兒虛風及吐瀉後﹐精神昏困﹐歐行之方。

川羌活防風﹝各一兩﹞川芎荊芥穗蠍梢﹝酒浸三日﹐焙漧﹞天麻﹝酒浸三日﹐焙漧﹞人參白術白茯苓﹝各半兩﹞上同爲末﹐棗肉或蜜和丸櫻桃大﹐朱砂爲衣。每服一丸﹐薄荷湯化下。﹝棗肉和𨿽佳﹐久之大堅硬。尋常多用蜜和﹐味美小兒易服。﹞長沙醫者丁安中傳太乙丹治小兒諸風﹐驚癇﹐潮熱發搐﹐口眼相引﹐項背彊直﹐精神昏困﹐痰涎不利﹐一切虛風宜服。

烏蛇肉﹝酒浸一宿﹞天南星﹝炮裂﹞雄黃﹝研。各三錢﹞白附子﹝炮三錢半﹞朱砂﹝研﹞麻黃﹝去節。

各七錢﹞全蠍天麻﹝酒浸一宿。各一錢半﹞琥珀生地黃﹝末。各一錢﹞甘艸﹝半錢﹐炙﹞上件爲細末﹐煉蜜爲丸如雞頭子大。每服一粒﹐用薄荷湯調下。

長沙醫者丘松年傳摩熨法治小兒虛風螈。

白丁香﹝直者﹞蠍梢﹝各七个﹞蜈蚣﹝一條﹞胡黃連﹝末﹐抄半錢﹞白附子﹝一个大者﹐串數竅﹐取薄荷汁浸透令軟﹐掘地坑﹐先用火燒令坑赤﹐放在坑內﹔用好醋一盞﹐浸令气盡爲度﹞上爲細末﹐取蔥涎爲丸如雞頭大。每服一丸﹐蔥湯化開﹐塡在臍內﹐常用熱手熨摩。候兒作聲爲效。

《聖惠》灸法﹕小兒但是風病﹐諸般醫治不瘥。炙耳上入髮際一寸五分﹐嚼而取之﹐率谷穴也。

卷第十三

中風第三《巢氏病源》小兒中風候﹕小兒血气未定﹐肌膚脆弱﹐若將養乖宜﹐寒溫失度﹐腠理虛開﹐卽爲風所中也。

凡中風皆從背諸髒兪入。若中心風﹐但得偃臥﹐不得傾側﹐汗出唇赤。若汗流者可治﹐急灸心兪。若唇或靑﹑或白﹑或黃﹑或黑﹐此是心壞爲水﹐面目亭亭時悚動﹐皆不復可治﹐五﹑六日而死。若肝中風﹐踞坐不得低頭。

若繞兩目連額上色微有靑﹐唇色靑而面黃可治﹐急灸肝兪。若大靑黑﹑面一黃一白者﹐是肝已傷﹐不可復治﹐數日而死。若脾中風﹐踞而腹滿﹐身通黃﹐吐咸汁出者可治﹐急灸脾兪。若手足靑者﹐不可復治也。若腎中風﹐踞而腰痛﹐視脇左右末有黃色如HTKT大者可治﹐急灸腎兪。若齒黃赤﹑鬢髮直﹐面上土色﹐不可治也。肺中風﹐偃臥而胸滿﹐短气﹐冒悶﹐汗出﹐視目下﹐鼻上下兩邊下行至口﹐色白可治﹐急灸肺兪。若黃爲肺已傷化爲血﹐不可復治也。其人當要掇空﹐或自拈衣﹐如此數日而死。此五臟之中風也。其年長成童者﹐灸皆百壯﹐若五﹑六歲以下至於嬰兒﹐灸者以意消息之。凡嬰兒若中於風﹐則的成癲癇也。

茅先生有小兒中風候﹕大熱﹐牙關緊噤﹐狂躁。此候因熱盛乘虛﹐被邪風吹著致此。所治者﹐急用奪命散﹝方見急慢驚風門中﹞與吐下風涎﹔方醒﹐次用勻气散﹝方見胃气不和門中﹞﹑醒脾散﹝有二方﹕一方見胃气不和門﹐一方見慢脾風門中﹞相夾與服﹔三日內下鎭心丸﹝方見一切驚門中﹞﹑朱砂膏﹝方見驚積門中﹞。第四日下靑金丹﹝方見積聚門中﹞與通下風涎。再下勻气散﹑回陽散﹝方見夾驚傷寒門中﹞。醒脾安樂﹐常服鎭心丸卽愈。

張渙謹按﹕小兒气血未定﹐腠理開疏﹐若將養乖宜﹐寒溫失度﹐精神不守﹐外中風邪。令兒昏困不省﹐手足抽掣﹐乃名中風候也﹐最爲緊急。若中風潮發﹐一向不省﹐乃名風痙病也。又邪气多中於心肺間﹐其狀胸滿短气﹑冒悶汗出﹐尢爲大矣﹔及中風不語﹐口噤﹐口眼斜﹑半身不隨。

《嬰童寶鑑》小兒五臟中風歌﹕小兒心臟中風時﹐臥唇紅汗透衣。但灸心兪三五壯﹐唇靑黃白黑難醫。目瞪此爲心已壞﹐多應性命六朝期。肝風踞坐舉頭難﹐早灸肝兪病卽安。細視眼連唇上色﹐靑黃須道易醫看。黑色只應旬日死﹐命歸泉壞不能還。脾家若也中風邪﹐腹滿身黃色似瓜。吐沫此時猶可治﹐手靑足冷命還賒。腰疼目黑腎家風﹐兩脇和柔病可攻。急救腎兪方得瘥﹐面黃痙發必歸空。肺風臥胸中滿﹐短气心煩汗轉多﹐鼻口兩邊純色白﹐早須醫治得安和。

又云﹕尋縫面黃人豈在﹐只尺旬中入逝波。惟有肺兪堪救療﹐後人學人細尋歌。

《本艸》治小兒中風﹐項彊背起。

衣魚於項背上摩之。

《金匱要略》續命湯治中風痱﹐身體不能自收﹐口不能言﹐冒不知痛處﹐或拘急不得轉側。姚云﹕與大續命湯同。兼治婦人產後去血者﹐及老人小兒方。

麻黃﹝三兩﹐去節﹞桂枝﹝去皮﹞當歸人參石膏﹝碎﹞漧薑甘艸﹝炙。各二兩﹞芎﹝一兩﹞杏仁﹝四十枚﹐去皮尖﹞上九味咀﹐以水一斗﹐煮取四升﹐去滓。溫服一升﹐當小汗。薄覆脊﹐憑杌坐﹐汗出則愈。不汗更服﹐無所禁﹐勿當風。並治但伏不得臥﹐咳逆上气﹐面目洪腫。兒小量度與之。範汪云﹕是仲景方﹐欠兩味。

《千金》增損續命湯治小兒卒中風﹑惡毒及久風﹐四肢角弓﹐反張不隨﹔並HT僻不能行步方。

麻黃﹝去根節﹞甘艸﹝炙﹞桂心﹝各一兩﹞芎葛根升麻當歸獨活﹝各十八銖﹞人參黃芩石膏﹝各半兩﹞杏仁﹝二十枚﹐湯浸﹑去皮尖﹞上十二味咀﹐以水六升煮麻黃﹐去上沫﹐乃納諸藥﹐煮取一升二合。三歲兒分四服﹐一日令盡﹐少取汗﹐得汗以粉粉之。

《千金》治少小中風﹐脈浮﹑發熱﹑自汗出﹑項彊﹑鼻鳴﹑漧嘔。

桂枝湯方桂心甘艸﹝炙﹞芍藥生薑﹝各一兩﹞大棗﹝四枚﹞上五味咀﹐以水三升煮取一升﹐三服。此方與傷寒篇中各方相重﹐然用各異。

《千金》治少小新生中風。

二物驢毛散驢毛﹝一把﹐取背前交脊上會中﹐拽取如子拇指大一把﹞麝香﹝二豆大。《聖惠》用一分﹞上以乳汁和銅器中﹐微火煎﹐令焦熟出﹐末之。小兒不能飲﹐以乳汁和之﹐葦筒貯﹐瀉著咽中﹐然後飲乳﹐令入腹。

《千金》治少小中風﹐狀如欲絕湯方﹕大黃牡蠣龍骨栝蔞根甘艸﹝炙﹞桂心﹝各十二銖﹞赤石脂寒水石﹝各六銖﹞上八味咀﹐以水一升﹐內藥重半兩﹐煮再沸﹐絞去滓。半歲兒服如一雞子殼﹐大兒盡服。入口中卽愈﹔汗出粉之。藥無毒﹐可服﹐日二。熱加大黃﹐不汗加麻黃。無寒水石﹐朴硝代之。

《千金》治少小新生﹐肌膚幼弱﹐喜爲風邪所中﹐身體壯熱。或中大風﹐手足驚掣。五物甘艸生摩膏方甘艸﹝炙﹞防風﹝各一兩﹞雷丸﹝二兩半﹞白術﹝炮﹞桔梗﹝各二十銖﹞上咀﹐以不中水豬肪一斤煎爲膏﹐以煎藥﹐微火上煎之。消息視稠濁膏成﹐去滓﹐取如彈丸大一枚﹐炙手以摩兒百過。寒者更熱﹐熱者更寒。小兒𨿽無病﹐早起常以膏摩囟上及手足心﹐甚辟寒風。

《千金》治大人﹑小兒中風發熱。

大戟洗湯方大戟苦參上二味等分﹐末之﹐以藥半升﹐白酢漿一斗﹐煮三沸﹐適寒溫洗之。從上下寒乃止﹐立瘥。小兒三指撮﹐漿水四升煮﹐洗之。

《仙人水鑑》﹕子生七日以後﹐半月以前﹐手腳抽動者﹐庸醫皆云是天風﹐此卽誤兒性命。又云客忤﹐此是在母胎中﹐骨節及毛孔中邪風﹐生後四肢被外風所幹﹐致有此疾。根源在胎﹐爲骨節風﹐是陰陽不正之气所幹。

兒子生後﹐不爲天風﹐治之神妙﹐莫越此門。又云有孕之後﹐父母交通﹐惡气形胎﹐所以此疾。余治之法﹐曾驗千餘家﹐一一皆應﹐非志士勿可妄傳﹐號曰水銀膏水銀﹝一大兩﹐以靑竹筒子貯之﹐從十二月臘日下廁中﹐鉛爲蓋﹐密封閉﹐勿令穢污入內﹔五月五日取出﹐其銀並飛上鉛蓋上如霜雪﹐取下﹐卽入諸藥﹞靑黛黃蜀葵花﹝各一分﹞牙硝﹝三分﹞胡黃連﹝末﹐六分﹞上研鉛霜令極細﹐取白羊骨中髓﹐丸之如綠豆大。以水研一丸灌之﹐立效。

《仙人水鑑》﹕孩子手腳搐挽﹐號爲骨節風﹐俗呼爲天﹐已在前說。手與足其理不同﹐今後重明﹐以救生命。

腳搐手不搐者﹐宜使此方。

竹瀝和黃連﹐更入一銖鉛﹝黃丹是﹞。熬令充作散﹐塗足不抽牽。

上緣孩子未及百日﹐骨節未開﹐宜作此治之。切不得灸也﹐灸卽火气攻心﹐其風難得可除﹐根據此萬不失一也。

《外臺》﹕《千金》排風湯主大人小兒諸毒風气﹑邪風所中﹐口噤悶絕﹑不識人﹔身體疼煩﹐面目暴腫﹑手足腫方。

犀角﹝末﹞羚羊角﹝末﹞貝齒﹝末﹞升麻﹝末﹞上四味各一兩﹐和勻﹐以藥四方寸匕﹑水二升半煮取一升﹐去滓。服五合﹐煞藥者﹐以意增之。若腫﹐和雞子敷上﹐日三。老小以意﹐亦可多合用之﹐深師同。

《聖惠》治小兒中風﹐筋脈拘急﹑項彊﹑腰背硬﹑手足搐搦﹐發歇不定。

羚羊角散方羚羊角﹝屑﹞防風﹝去蘆頭﹞麻黃﹝去根節﹞黃芩桂心細辛甘艸﹝炙微赤﹐銼。以上各半兩﹞羌活﹝三分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐入竹瀝半合﹐更煎一兩沸。溫服。量兒大小加減﹐頻服﹐汗出效。

《聖惠》治小兒中急風﹐口眼俱搐﹐腰背彊直﹐手足拘急。

牛黃散方牛黃﹝三分﹐細研﹞天南星﹝一分﹐生使﹞麝香﹝細研﹞膩粉﹝研入。各一錢﹞桑螵蛸﹝三分﹐微炒﹞幹蠍﹝半生用﹐半微炒﹞白花蛇﹝腰已前者﹐酒浸﹐去皮﹐骨﹐炙令微黃。各一兩半﹞上件藥搗﹐細羅爲散﹐都研令勻。每服以溫酒調下一字。量兒大小以意加減服之。

《聖惠》治小兒中風﹐四肢拘急﹑心神悶亂﹑腰背彊硬。

天南星丸方天南星﹝炮裂﹞膩粉﹝研入﹞牛黃麝香﹝並研細。各一分﹞白附子﹝炮裂﹞半夏﹝湯洗七次﹐去滑﹞麻黃﹝去根節﹞槐子﹝炒﹞防風﹝去蘆頭﹞朱砂﹝細研﹐水飛過﹞犀角屑﹝各半兩﹞五靈脂幹蠍﹝微炒。各一兩﹞金銀箔﹝各三十片﹞上件藥搗﹐羅爲末﹐入研了藥﹐都研令勻﹔用醋一大盞﹐入藥末一半﹐以慢火熬成膏﹐次入余藥末﹐和丸如綠豆大。一歲一丸﹐二歲二丸﹐三﹑五歲至三丸。以溫酒下﹐日三﹑四服。

《聖惠》治小兒中風﹐口眼偏斜﹐筋脈拘急及胎中疾病。

朱砂丸方朱砂﹝半兩﹐細研﹐水飛過﹞幹蠍﹝微炒﹞牛黃麝香﹝各細研﹞天麻白附子﹝炮裂﹞白僵蠶﹝微炒﹞漧薑﹝炮裂﹐銼﹐各一分﹞上件藥搗﹐羅爲散﹐入研了藥令勻﹐用軟粳米飯和丸如黍子大。每服以乳汁化下三丸﹐日三服。更量兒大小加減服之。

《聖惠》治小兒中風﹐手足搐搦及驚風。

牛黃丸方牛黃﹝細研﹞幹蠍﹝微炒﹞防風﹝去蘆頭﹞麝香鉛霜﹝各細研﹞南星﹝炮裂。各一分﹞犀角屑天麻天竺黃﹝細研﹞白附子﹝炮﹞烏蛇肉﹝炙令黃﹞朱砂﹝細研﹐水飛過。各半兩﹞膩粉﹝一錢﹞上件藥搗﹐羅爲末﹐入研了藥令勻﹐煉蜜和丸如綠豆大。每服用溫薄荷酒研下三丸﹐更量兒大小加減服之。

《聖惠》治小兒中風﹐口眼牽急。

朱砂丸方朱砂﹝細研﹐水飛過﹞﹝去足﹐微炒﹞白僵蠶﹝微炒﹞天南星﹝炮裂。各半兩﹞上件藥搗﹐羅爲末﹐以麵糊和丸如綠豆大。每一歲一丸﹐以薄荷湯下。

《聖惠》治小兒中破傷風。

沒心艸散方沒心艸﹝半兩﹞白附子﹝一分﹐炮裂﹞上件藥搗﹐細羅爲散。每服以薄荷酒調下一字﹐量兒大小加減服之。

《聖惠》治小兒汗出中風﹐身體拘急﹐壯熱苦啼。

丹參散方丹參﹝半兩﹞鼠糞﹝三﹑七枚﹐微炒﹞上件藥搗﹐細羅爲散。每服﹐以漿水調下半錢。量兒大小加減服之。

《聖惠》治小兒中風﹐吐涎。

郁金散方郁金﹝末﹐半兩﹞膩粉﹝一錢﹞巴豆﹝十二顆﹐以小便浸一宿﹐去皮出油﹐研如膏﹞上件藥都研令勻。每服﹐以橘皮湯調下一字﹐吐涎出卽效。量兒大小加減服之。

太醫局和師牛黃丸治大人小兒卒暴中風﹐眩暈倒僕﹐精神昏塞﹐不省人事﹐牙關緊急﹐目睛直視﹐胸膈﹑喉中痰涎壅塞﹐及諸癇潮發﹐手足螈﹐口眼相引﹐項背項直﹐並皆治之。

牛黃麝香輕粉粉霜﹝並細研。各半兩﹞金箔﹝爲衣﹞銀箔﹝研。各一百片﹞雄黃辰砂石碌﹝並研﹐水飛﹞蛇黃磁石石燕子﹝並火燒﹐醋淬九次﹐細研。各一兩﹞上件都研勻細﹐用酒煮麵糊和丸如雞頭大。每服一丸﹐煎薄荷酒磨下。老人可服半丸﹐小兒十歲以下分爲四服﹐蜜水磨下。四歲以下分爲五服﹐未滿一歲可分七服。如牙關緊急﹐以物斡開灌之。

譚氏方治小兒國中風﹐癱緩一日內。

膽礬細研如面。每使一字許﹐用溫醋湯下。立吐出涎﹐漸輕。

譚氏方治小兒中風﹐牙關不開。

天南星一个煨熟﹐紙裹封角未要透气﹐於細處剪雞頭大一竅子﹐透气於鼻孔中﹐牙關立開。

《養生必用》續命湯治中風痱﹐身體不能自收﹐口不能言﹐冒不知痛處﹐拘急不得轉側﹐婦人產後去血﹐老人﹑小兒並可服。﹝風痱身無痛處﹐四肢不收﹐言不變﹑智不亂﹐有知可治。﹞麻黃﹝去節﹐三兩﹞桂﹝去盡皮﹞當歸﹝切﹞人參﹝去蘆﹞石膏漧薑甘艸﹝炙。各二兩﹞芎白芍藥﹝各一兩﹞杏仁﹝去皮尖﹐麩炒黃﹐半兩﹞上爲粗末。每服三錢﹐水一盞半煎至一盞﹐去滓。取七釐淸汁溫服﹐日三﹐忌如常﹐春中覆取微汗。

《嬰孺》治少小風邪﹐言語錯亂﹑不知人。

鴟頭酒方鴟頭﹝一个﹞秦艽丹參石南艸獨活防己細辛﹝以上各四分﹞芍藥﹝八分﹞上切﹐入絹袋﹐淸酒五升浸之﹐隨時日數服半合﹐日三服。

《嬰孺》治小兒卒肩息﹐上气不得安﹐惡風入肺。

麻黃湯方麻黃﹝四兩﹐去節﹞桂心﹝五分﹞五味子﹝半升﹞甘艸﹝一兩﹐炙﹞半夏﹝二兩﹐洗﹞生薑﹝四分﹞上以水五升﹐煮三升。百日兒半合﹐二百日兒一合。以次量大小與之﹐日進三服。

《嬰孺》增損續命湯治小兒卒中風欲絕。

長石湯方大黃麻黃﹝去節﹞滑石長理石石膏﹝綿包﹐碎。各四分﹞防風牡蠣﹝赤﹞栝蔞甘艸﹝炙﹞赤石脂桂心﹝各二分﹞龍骨白石脂寒水石﹝各一分﹐無寒水石以朴硝代之亦可﹞上爲末﹐以水一升﹐用末三錢重﹐煮二沸﹐去滓。三歲兒服一雞子許令盡﹐大兒盡服﹐入口則愈﹔汗出粉之﹐日進三服。熱加大黃﹐不得汗加麻黃。

《嬰孺》治少小中風﹐脈浮發熱﹐汗不出頭﹐鼻鳴漧嘔。

生薑湯方生薑甘艸﹝炙﹞芍藥﹝各一兩﹞桂心﹝三兩﹞棗﹝十个﹐去核﹞上以水三升煮取一升﹐爲三服。自汗出者﹐加附子一个小者﹔如渴﹐去桂枝﹐加栝蔞半兩﹔痢作去芍藥﹑加漧薑三分﹑附子小者一个炮﹔心下悸去芍藥加茯苓三兩﹔表虛裏實﹐去桂加膠飴二兩。

《嬰孺》治少小中風﹐往來寒熱﹐胸脇滿﹐嘿嘿煩心﹐喜嘔﹐不欲食。

黃芩湯黃芩人參甘艸﹝炙﹞半夏﹝洗﹞漧薑﹝各一兩﹞柴胡﹝三兩﹞棗﹝十个﹐去核﹞上切﹐以水三升煮一升﹐爲三服。煩者去半夏﹑人參﹐加栝蔞子半个﹑當歸二兩﹑龍骨二兩﹑栝蔞根二兩﹔腹中痛者去黃芩﹐加芍藥一兩﹑茯苓二兩﹔表證不解者去人參﹐加桂心二兩﹐微發汗﹔得病七八日不解﹐結熱在內﹐往來寒熱者﹐加黃連二兩﹑芒硝半兩爲常法。大良。

《嬰孺》治小兒汗出中風﹐一日之時﹐兒頭頂腰背熱﹐二日卽腹熱﹐手足不舉。

景天散景天丹砂﹝各二分﹞麻黃﹝去節﹞白術﹝各一分﹞上爲末。漿水服一刀圭﹐日進三服﹐立已。

張渙麻黃湯治小兒中風﹐祛風﹐爽精神。

麻黃防風細辛黃芩﹝各一兩﹞羌活﹝半兩﹞甘艸﹝一分﹐微炙﹞大川附子﹝一枚﹐重半兩﹐微炮﹐去皮臍﹞上件爲粗末。每服一大錢﹐水一盞﹐入生薑三片﹑薄荷兩葉﹐煎五分﹐去滓﹐稍熱﹐時時灌之。

張渙螵蛸散治小兒中風痰盛。

桑螵蛸﹝微炒﹞天麻﹝各一兩﹞天南星﹝微炮﹞白僵蠶幹全蠍﹝並微炒。各一分﹞以上搗﹐羅爲末。次用﹕膩粉牛黃麝香﹝並細研﹐各一錢﹞上件同拌勻﹐再細研。每服一字至半錢﹐溫酒調下﹐量兒大小加減。

張渙白花蛇散治小兒中風﹐啼聲不出﹐及心肺中風﹐尢宜服之。

白花蛇﹝腰以上者﹐酒浸﹐去皮骨﹐炙令黃﹞桂心人參﹝去蘆頭﹞羚羊角﹝屑﹞菖蒲﹝一寸九節者。各一兩﹞川烏頭﹝半兩﹐炮裂﹐去皮臍﹞上件爲細末。每服一字至半錢﹐點麝香﹑荊芥湯調下﹐並服。

張渙槐子煎治小兒中風不省。

防風白附子槐子﹝微炒﹞僵蠶﹝微炒。各一兩﹞麻黃﹝去根節﹐秤﹞漧薑半夏﹝湯洗七徧。各半兩﹞以上搗﹐羅爲細末﹐用好醋兩大盞﹐慢火熬成膏。次用﹕牛黃麝香﹝各一分﹐研﹞朱砂﹝半兩﹐細研﹐水飛﹞金箔﹝二十片﹐研﹞上件都拌勻﹐和成膏﹐丸如綠豆大。每服五粒﹐溫酒下﹐量兒大小加減。若牙關緊急﹐卽化破灌之。

張渙比聖丹治小兒心﹑肺中風﹐並宜服之。

幹全蠍﹝一兩﹐微炒﹞天南星﹝生用﹞羌活白附子﹝各半兩﹞川附子﹝一枚﹐重半兩﹐炮﹐去皮臍﹞上件搗﹐羅爲細末﹐入膩粉一錢研勻﹐煉蜜和丸如綠豆大。每服五粒至七粒﹐煎荊芥湯下。量兒大小加減服之。

《保生信效方》回生丸主傷寒八﹑九日汗不出﹐及日數多沈重﹐精神不與人相當﹐汗欲出不出危殆者﹔又主傷寒壞病﹐手足筋攣﹐筋受寒邪而厥冷﹐及髙年人虛勞煩喘﹔婦人經水不勻﹐气血虛劣﹔又主破傷風﹐痰嗽﹐肺痿﹐盜汗﹐寒熱﹐身痛﹐小兒郁瞀﹐昏迷螈﹐各宜汗者。

麻黃﹝去根節﹐秤﹞桑根白皮﹝一斤﹐銼﹐須土下者﹐自采爲佳﹞續隨子﹝四兩﹞白藥子﹝三兩﹐爲粗末﹞以上四味﹐用河水五石先浸一宿﹐於大釜器中旋旋添浸藥﹐慢火熬﹐以麻黃心黑﹑水只有二三斗爲度﹔取出滓﹐用來生絹袋瀘過﹐再入銀﹑石器或砂器內熬成膏。

沒藥﹝研﹞透明乳香﹝水中坐乳缽研之﹞桔梗白芷鐘乳﹝研五日﹐極細入內﹞當歸﹝去蘆頭﹐湯急洗過﹐切﹐焙漧。秤各二兩﹞人參木香﹝各半兩﹞白茯苓﹝去皮﹐二兩﹞沈香﹝一兩﹞苦參﹝六兩﹞上十一味爲末﹐研勻細﹐以麻黃膏和丸如彈子大﹐須臘月合。每服一丸﹐百沸湯半盞化下﹐覺怔忪肉汗出是效。小兒量與。常以零陵香﹑白芷爲末養此藥。﹝百沸湯﹐乃火上煎百沸也。﹞《聚寶方》狐膽丸治大人小兒中風﹐神效。

浮萍艸﹝紫背者﹐七月十五日采取﹐不計多少﹐陰漧﹞雄狐膽﹝十二月收﹐陰漧﹞上將浮萍艸一味爲末﹐用膽汁丸芥子大。每服大人﹑小兒三丸﹐金銀薄荷湯下﹐不計時候服。

《聖惠》灸法﹕小兒身彊﹐角弓反張﹐灸鼻上入髮際三分三壯。次灸大椎下節間三壯。壯如小麥大。

《嬰童寶鑑》灸法﹕小兒五臟中風﹐各隨髒灸本兪。心風灸心兪﹐第五椎下兩旁各一寸半。肺風灸肺兪﹐第三椎下兩旁各一寸半。肝風灸肝兪﹐第九椎下兩旁各一寸半。脾風灸脾兪﹐第十一椎下兩旁各一寸半。腎風灸腎兪﹐第十四椎下兩旁各一寸半。

卷第十三

中風痙第四《巢氏病源》小兒風痙候﹕小兒風痙之病﹐狀如癇而背脊﹑頸項彊直﹐是風傷太陽之經。小兒解脫或臍瘡未合﹐爲風所傷﹐皆令發痙。

《千金》論曰﹕溫病熱入腎中亦爲痙﹐小兒病癇熱盛亦爲痙。凡風﹑暴屍厥及鬼魘不寤皆相似﹐宜精察之。

故經言﹕久厥則成癇。是以知似也。

《千金》又論曰﹕太陽中風﹐重感於寒濕則變痙也。痙者﹐口噤不開﹐背彊而直﹐如發癇之狀﹔搖頭馬鳴﹑腰反折。須臾十發﹐气息如絕﹐汗出如雨﹐時有脫。易得之者﹐新產婦人及余瘡血脈虛竭﹔小兒臍風﹑大人涼濕﹐得痙風者皆死。溫病熱盛入腎﹐小兒癇熱盛皆痙。痙﹑喑﹑厥﹑癲皆相似﹐故久厥成癲。審察之﹐其重者﹐患耳中HTHT痛﹐皆風入腎經中也﹐不治流入腎﹐則喜卒然體痙直如死。皆宜服小續命湯兩﹑三劑也。若耳痛腫生汁﹐作癰癤者﹐乃無害也﹐惟風宜防耳。鍼耳前動脈及風府﹐神良。

茅先生﹕小兒有因癇失調而傳變候﹐雙目上視﹐都不見黑睛﹐渾身彊直。或反張如死屍﹐或似角弓﹐五硬下黑血。此候因癇甚卻變痙﹐調理卽根據癇病。如吐痢不止﹐死候。大凡此候﹐十中無一﹐且圖知候也。

《千金翼》療小兒賊風急痙方。

鐵屑炒使極熱﹐投酒中飲之。

《聖惠》治小兒中風痙﹐項彊﹐腰背硬﹐四肢拘急﹐牙關緊﹐神思昏悶。

朱砂散方朱砂﹝三分﹞雀兒飯甕﹝五枚﹞蠍尾﹝二﹑七枚﹞晚蠶蛾﹝十枚﹞白附子﹝二枚﹐炮裂﹐爲末﹞上藥件都研令勻細。不計時候﹐以薄荷酒調下一字。量兒大小加減服之。

《聖惠》治小兒中風痙﹐牙關緊急﹐項背彊直﹐及一切驚癇。

牛黃丸方牛黃天竺黃雄黃﹝各細研﹞腦麝﹝研入﹞犀角﹝屑﹞幹蠍﹝微炒﹞水銀﹝入棗肉﹐研星盡﹞附子﹝炮裂﹐去皮臍。以上各一分﹞朱砂﹝細研﹐水飛過﹞天麻﹝微炙﹞白僵蠶﹝微炒﹞蟬殼﹝微炒﹞桑螵蛸﹝微炒﹞羚羊角﹝屑﹞香附子白附子﹝炮裂﹞羌活獨活蔓荊子麻黃﹝去根節﹞野狐肝﹝微炙。以上各半兩﹞烏蛇﹝一兩﹐酒浸﹐去皮骨﹐炙微黃﹞上件藥搗﹐羅爲末﹐入研了藥﹐同研令勻﹐煉蜜和丸如麻子大。不計時候﹐以薄荷酒研下三丸。量兒大小以意加減。

《聖惠》治小兒中風痙及天﹐驚癇﹐一切諸風。

烏蛇丸方烏蛇﹝一兩﹐酒浸﹐去皮﹑骨﹐炙令微黃﹞天漿子﹝二十枚﹐去殼﹞幹蠍﹝一分﹐微炒﹞黑附子﹝一兩﹐炮裂﹐去皮臍﹞天南星白附子﹝並炮裂﹞天麻﹝微炙﹞防風﹝去蘆頭﹞半夏﹝泡洗七次﹐去滑。各半兩﹞以上九味都以酒浸﹐七日後取出焙漧﹐搗羅爲末。

牛黃腦麝朱砂雄黃﹝以上四味同研如粉。各一分﹞上件藥都研令勻﹐用糯米飯和丸﹐如黍米大。不計時候﹐用薄荷湯下三丸。量兒大小以意加減服之。

《聖惠》治小兒中風痙﹐及驚癇諸風﹐手足搐搦不定。

烏犀丸方烏犀角﹝屑﹞天南星白附子﹝並炮裂﹞幹蠍﹝微炒﹞天麻﹝各一分﹞白花蛇﹝半兩﹐酒浸﹐去皮骨﹐炙令微黃﹞以上六味搗﹐羅爲末﹐以無灰酒一小盞同入銀器內﹐煎令稠﹐則入後藥﹕牛黃腦麝﹝並研細﹞膩粉水銀﹝用少棗瓤研令星盡﹐以上各一分﹞朱砂﹝半兩﹐細研﹐水飛過﹞虎睛﹝一對﹐酒浸﹐微炙﹞上件藥七味﹐都研爲末﹔入前藥煎﹐和丸如麻子大。不計時候﹐用竹瀝下三丸。量兒大小以意加減服之。

《聖惠》治小兒中風痙及天﹑驚邪﹑風癇。

白僵蠶丸方白僵蠶﹝微炒﹞白附子﹝炮裂。各一兩﹞幹蠍﹝一分﹐微炒﹞烏蛇﹝酒浸﹐去皮﹑骨﹐炙令微黃﹞天南星﹝炮裂﹞朱砂﹝細研﹐水飛過。各半兩﹞上件藥搗﹐羅爲末﹐都研令勻﹐以粳米飯和丸如麻子大。不計時候﹐以薄荷溫酒下三丸。量兒大小以意加減服之。

張渙通聖散治小兒中風痙病方。

白附子﹝半兩﹞蠍尾﹝二十一枚﹞天漿子晚蠶蛾﹝各一十四枚﹞以上搗﹐羅爲細末。次入﹕朱砂﹝一分﹐細研﹐水飛﹞麝香﹝一錢﹐研﹞上件拌勻﹐細研。每服一字至半錢﹐薄荷湯調入酒一滴﹐同調下。

張渙烏犀煎治小兒痙病﹐心肺中風並宜服之。

烏犀角﹝屑﹐一兩﹞天南星﹝微炮﹞天麻白附子白花蛇﹝酒浸﹐去皮骨﹐炙黃﹞蠍梢﹝各半兩﹞上件爲細末﹐用無灰酒兩大盞﹐入銀器中﹐慢火熬成膏如皂皂大。每服一粒﹐點麝香湯化下。

張渙又方狐肝膏桑螵蛸﹝微炒﹞麻黃﹝去根節﹐秤﹞蔓荊子烏蛇肉﹝酒浸一宿﹐焙漧﹞羌活獨活﹝各一兩﹞以上搗﹐羅爲細末﹐次入﹕朱砂﹝半兩﹞牛黃麝香﹝並細研。各一分﹞上件都拌勻﹐用野狐肝半具﹐石臼中同搗三﹑二百下成膏﹐如皂皂大。每服一粒﹐用薄荷自然汁﹐入酒三﹑兩點同化下。

張渙又方奪命散麻黃﹝去根節﹐秤﹞幹全蠍﹝各一分﹞幹蛇頭﹝一个﹐酒浸﹐炙黃﹞蜈蚣﹝一條赤頭者﹐酥炙黃﹞艸烏頭﹝大者一枚﹐炮去皮﹞以上搗﹐羅爲細末。次用﹕朱砂﹝一分﹞牛黃腦子﹝各一錢﹐並研細﹞上件一處拌勻﹐研極細。每服一字﹐溫酒調下。

張渙又方天南星膏天南星﹝一兩﹐研爲細末﹐用慢火酒熬成膏﹞赤頭蜈蚣﹝酥炙﹞烏稍蛇﹝酒浸﹐焙漧﹞全蠍﹝各半兩﹞以上三味爲細末﹐次用﹕朱砂﹝一兩﹐細研﹐水飛﹞牛黃麝香﹝並細研。各一分﹞上件用天南星膏子通拌勻﹐於石臼中搗成膏。每服一皂皂大﹐用薄荷自然汁﹐入酒一滴同化下。

卷第十三

中風口噤第五《巢氏病源》小兒中風口噤候﹕小兒中風口噤者﹐是風入頷頰之筋故也。手三陽之筋入結頷頰﹐足陽明之筋上夾於口。膚腠虛﹐受風冷﹐客於諸陽之筋﹐筋得寒冷則攣急﹐故機關不利而口噤也。

《嬰童寶鑑》小兒中風口及口噤歌﹕三陽連口頰﹐風傷口必。諸筋風若中﹐噤急不能開。

《葛氏肘後》治中風口噤方。

雞屎白如大豆三枚﹐末﹐以水飲之當瘥。﹝《聖惠》以溫酒研下大豆許。﹞《千金》雀屎丸主小兒卒中風﹐口噤不下一物方。

雀屎如麻之大﹐丸之﹐飲下卽愈。大良。﹝《聖惠》用雄雀糞﹐以麵糊和丸﹐薄荷湯下麻子大三丸。﹞《子母祕錄》小兒中風口噤﹐乳不下。

白棘上燒末﹐水服一錢匕。

《聖惠》治小兒中風﹐卒口噤不開﹐昏沈冥冥如醉。

防風散方防風﹝去蘆頭﹞川升麻羚羊角﹝屑﹞羌活石膏﹝各半兩﹞上件藥搗﹐粗羅爲散。每服一錢﹐以水一小盞煎至五分﹐去滓﹔入竹瀝半合更煎一兩沸。不計時候﹐量兒大小以意分減﹐溫服。

《聖惠》治小兒中風口噤﹐四肢拘急。

桂枝散方桂枝獨活麻黃﹝去根﹑節﹞赤芍藥川大黃﹝銼﹐微炒﹞防風﹝去蘆頭﹞細辛﹝各一分﹞上件藥搗﹐細羅爲散。不計時候﹐以薄荷溫酒調下半錢。量兒大小以意加減。

《聖惠》治小兒中風口噤﹐腰背彊硬﹐搐搦。

犀角散方犀角﹝屑﹞獨活麻黃﹝去根節﹞白附子﹝炮裂﹞幹蠍﹝微炒﹞牛黃﹝細研。各一分﹞天麻﹝半兩﹞天南星﹝炮裂﹐半兩﹞麝香﹝半分﹐細研﹞上件藥搗﹐細羅爲散﹐入研了藥﹐都研令勻。不計時候﹐以薄荷酒調下半錢﹐蓋覆汗出﹐立驗。量兒大小加減服之。

《聖惠》治小兒中風口噤﹐不知人事欲死。宜服此神驗方瓜蒂﹝七枚﹞赤小豆﹝二﹑七粒﹞幹蠍﹝一枚﹐尾全者﹐微炒﹞上件藥搗﹐細羅爲散。每服以粥飲調下半錢﹐服後以吐爲效。量兒大小加減服之。

《聖惠》治小兒中風口噤。

抵聖丸方膩粉﹝二錢﹞羌活白附子﹝炮裂﹞幹蠍﹝微炒﹞天南星﹝炮裂。各一分﹞上件藥搗﹐羅爲末﹐入膩粉都研令勻﹐煉蜜和丸如綠豆大。不計時候﹐用薄荷水研破三丸﹐服後吐出風涎﹐或瀉出如葵汁相似卽效。量兒大小以意加減。

《聖惠》治小兒中風口噤﹐體熱﹐筋脈拘急。

烏犀丸方犀角﹝屑﹞羚羊角﹝屑﹞防風﹝去蘆頭﹞黃芩﹝各一分﹞麝香﹝一錢﹐細研﹞朱砂﹝半兩﹐研﹐水飛過﹞上件藥搗﹐羅爲末﹐都研令勻﹐煉蜜和丸如綠豆大。不計時候﹐以薄荷酒研下三丸。量兒大小以意加減。

《聖惠》又方。

上以竹瀝半合﹐微溫灌之。

張渙石膏湯治小兒中風口噤﹐頷頰攣急﹐冥冥如醉。

石膏川升麻獨活﹝各一兩﹞麻黃﹝去根節﹐秤﹞赤芍藥防風細辛桂枝﹝各半兩﹞甘艸﹝炙﹐一分﹞上件搗﹐羅爲細末。每服一大錢﹐水一盞﹐入薄荷﹑竹葉各少許﹐煎五分﹐去滓﹐溫服。

《王氏手集》治小兒牙關緊﹐不語﹐不入乳。

開關散方蜈蚣﹝一條﹞白僵蠶天南星﹝炒。各一錢﹞麝香﹝當門子二个﹞豬牙皂角﹝二錠﹐燒灰﹞上件爲末﹐用生薑汁醮藥末少許﹐擦牙關及舌根下﹐涎出自開。

《吉氏家傳》治口噤不開。

吐風散僵蠶﹝直者﹞蠍﹝大者﹐全用。各一个﹞天南星﹝末﹐一錢﹞上末。每服一字﹐臘茶調下。

長沙醫者鄭愈傳治小兒牙關緊﹑口噤不開。

還魂丹麝香﹝一字﹞蠍梢﹝三七个﹞朱砂﹝二錢﹐別研﹞天南星﹝一个﹐去心﹞上各細研後﹐卻入乳缽內再研﹐同重羅面少許﹐滴水爲丸如綠豆大。每遇小兒有此病狀﹐口噤不開﹐急令水研化一丸﹐滴入口中令活﹔後卻以金銀薄荷湯灌下二﹑三丸﹐如定後﹐方將別藥調理。

卷第十三

中風涎潮第六張渙白玉丹治小兒中風涎潮。

天南星半夏﹝各生用﹞白僵蠶桂心石菖蒲﹝一寸九節者。各一兩﹞以上搗﹐羅爲細末。次用﹕膩粉龍腦﹝並細研。各一分﹞上件都拌勻﹐取生薑汁和如黍米。服十粒﹐煎人參湯下。

張渙郁金丹治小兒中風﹐潮發涎盛。

郁金﹝末﹞蠍梢桔梗天南星﹝微炒。各半兩﹞以上搗﹐羅爲細末。次用﹕巴豆﹝五枚﹐以童子小便浸一宿﹐去皮心膜﹐出油﹐研成膏﹞膩粉﹝一錢﹐研﹞上件都研勻﹐滴水和丸黍米大。每服五粒﹐煎荊芥湯令下。量兒大小加減。

《莊氏家傳》天麻防風丸治小兒風壅涎實﹐中風﹐癇疾﹐筋脈緊急﹐精神昏塞﹐或時驚叫﹐眠睡不穩方。

天麻﹝炙﹞防風人參﹝各一兩﹞幹蠍﹝全者。炒﹞白僵蠶﹝各半兩﹞甘艸﹝炙﹞朱砂﹝研﹞雄黃﹝研。

各一分﹞牛黃﹝一錢﹐研﹞麝香﹝一分﹐研﹞上十味末之﹐煉蜜丸如櫻桃大。薄荷湯化下一丸﹐兒小分減。不拘時候。

卷第十三

中風四肢拘攣第七《巢氏病源》小兒中風四肢拘攣候﹕肌肉脆弱﹐易傷於風﹐風冷中於膚腠﹐入於經絡﹐搏於筋脈﹐筋脈得令卽急﹐故使四肢拘攣也。

《千金》治少小中風﹐手足拘急。二物石膏湯方石膏﹝如雞子大一塊﹐淬﹞眞珠﹝一兩﹞上水二升﹐煮石膏五﹑六沸﹔內眞珠﹐煮取一升﹐稍稍分服之。

《聖惠》治小兒中風﹐四肢拘攣﹐心神煩亂不得睡。

獨活散方獨活黃﹝銼﹞茯神酸棗仁﹝各一兩﹞防風﹝去蘆頭﹞白蘚皮羚羊角﹝屑。各三分﹞桂心甘艸﹝炙微赤。各半兩﹞上件藥搗﹐細羅爲散。每服一錢﹐以水一小盞煎至三分﹐去滓。量兒大小﹐以意分減服之。

《聖惠》治小兒中風﹐四肢筋脈拘攣。

桑根白皮散方桑根白皮﹝銼﹞敗醬木通﹝銼。各一兩﹞羚羊角﹝屑﹞漏蘆茯神芎﹝各三分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹔入生地黃汁半合﹐更煎一﹑兩沸。量兒大小﹐以意分減服之。

《聖惠》治小兒中風﹐四肢拘攣﹐發歇疼痛。

羌活散方羌活芎防風﹝去蘆頭﹞天麻當歸﹝銼﹐微炒﹞甘艸﹝炙微赤﹐銼。各三分﹞麻黃﹝半兩﹐去根節﹞白附子﹝一分﹐炮裂﹞上件藥搗﹐細羅爲散。每服以薄荷酒調下半錢﹐日三﹑四服。量兒大小加減服之。

《聖惠》治小兒中風﹐手足筋脈攣急。

一字散蟬殼幹蠍白僵蠶﹝各微炒﹞半夏﹝末﹐用薑汁拌﹐炒令黃﹞南星﹝炮裂。各一分﹞朱砂﹝半兩﹐細研﹐水飛過﹞上件藥搗﹐羅爲末。每服一字﹐以荊芥薄荷湯調下。量兒大小加減服之﹐日三﹑四服﹐效。

《聖惠》治小兒中風﹐手足拘攣﹐身體彊直﹐口噤﹐壯熱。

牛黃丸方牛黃羚羊角﹝屑﹞胡黃連鉤藤幹蠍﹝微炒﹞犀角屑麝香朱砂雄黃天竺黃﹝並細研﹞水銀﹝用少棗肉研令星盡。各一分﹞烏蛇﹝半兩﹐酒浸﹐去皮骨﹐炙令微黃﹞上件藥搗﹐羅爲末﹐入研了藥令勻﹐用蒸餅和丸如黃米大。每服以薄荷湯下五丸﹐立有汗出。量兒大小﹐以意加減服之。

《聖惠》治小兒中風﹐四肢攣急﹐心神煩熱。

朱砂丸方朱砂﹝半兩﹐細研﹐水飛過﹞蠶蛾幹蠍﹝各微炒﹞天麻白附子﹝炮裂﹞牛黃腦麝﹝各細研﹞羌活﹝各一分﹞上件藥搗﹐羅爲散﹐都研令勻﹐煉蜜和丸如綠豆大。每服以薄荷湯研下三丸﹐日三﹑四服。量兒大小﹐以意加減服之。

《嬰孺》治少小風攣﹐兩腳疼痛﹐鎭心止驚。

石斛酒方石斛﹝二分﹞牛黃蜀椒﹝汗﹞白術細辛﹝各四分﹞秦艽紫石英當歸漧薑﹝各八分﹞防風杜仲桂心人參黃甘艸﹝炮。各六分﹞獨活﹝七分﹞附子﹝炮﹞地黃防己﹝各五分。一本有白蘚皮六分﹐無防己﹞麥門冬﹝七分﹐去心﹞上二十味絹袋盛﹐淸酒五升半浸﹐泥器口。春夏五日﹐秋冬十日。初服半合爲始﹐日三﹔稍稍加之﹐以知爲度。

張渙獨活黃湯治小兒中風拘攣。

獨活綿黃酸棗仁﹝各一兩﹞羚羊角﹝屑﹞桑根白皮﹝銼﹞肉桂麻黃﹝去根節﹐秤﹞川芎﹝各半兩﹞上件都搗﹐羅爲細末。每服一大錢﹐水一盞﹐入生薑﹑薄荷各三片﹐煎五分﹐去滓﹐放溫熱服。

《劉氏家傳》治大人﹑小兒因驚風或寒濕﹐手足不舉﹐筋骨不舒﹐經絡諸疾。

延胡索﹝去皮﹞當歸官桂﹝去粗皮﹐不見火﹞上等分﹐爲細末。大人每服二錢﹐小兒每服一錢﹐溫酒調下﹐空心臨臥﹐日三服。

卷第十三

中風不隨第八﹝拽附﹞《巢氏病源》小兒中風不隨候﹕夫風邪中於肢節﹐結於筋脈。若風挾寒气者﹐卽拘急攣痛﹔若挾於熱﹐卽緩縱不隨。

《外臺》﹕《備急》療若身體角弓反張﹐四肢不隨﹐煩亂欲死者方。

淸酒﹝五升﹞雞屎白﹝一升﹐熬﹞上二味搗篩合和﹐揚之千徧﹐乃飲之。大人服一升﹐小兒服五合﹐更小者服三合﹐良。《肘後》同。

《聖惠》治小兒中風﹐半身不隨﹐肢節拘急﹐不能轉動。

赤箭丸方赤箭白僵蠶﹝微炒﹞白附子﹝炮裂﹞羌活桂心﹝各半兩﹞牛黃麝香﹝並細研﹐各半分﹞白花蛇﹝二兩﹐酒浸﹐去皮﹑骨﹐炙令微黃﹞上件藥搗﹐羅爲末﹐入研子藥﹐同研令勻﹐煉蜜和丸如麻子大。每服以荊芥﹑薄荷湯下五丸﹐日三﹑四服。

量兒大小﹐以意加減服之。

《聖惠》治小兒中風﹐手足不隨﹐諸藥不效。宜服蓖麻子散方蓖麻子﹝二十枚﹐去皮﹐別研﹞雀兒飯甕﹝十枚﹞幹蠍﹝三十枚﹞石橊﹝一顆大者﹞以上四味﹐將石橊取卻子及七分﹐盛藥三味在內﹐用泥裹作球﹐以慢火炙幹﹐燒令通赤﹐赤後聞藥气透出卽熟﹐候冷取出去泥﹐細研。次入﹕幹蠍半夏﹝湯洗七徧﹐去滑。各一分﹞天南星白附子﹝各一分半﹞上件藥四味並生用﹐都搗﹐細羅爲散﹐入前燒了藥﹐都研令勻。每服以溫酒調下一字﹐其重者不過三﹑兩服。量兒大小加減服之。

《聖惠》治小兒中風﹐四肢不隨﹐心神迷悶。宜服牛黃丸方牛黃﹝以熟絹袋盛於黑豆一升中﹐炒豆熟爲度﹐別研入﹞天竺黃﹝細研﹞犀角﹝屑﹞天南星白附子﹝各炮裂﹞白僵蠶地龍幹蠍﹝並微炒。各半兩﹞郁金蜣螂﹝去翅足﹐微炒﹞天麻麝香﹝細研。各一分﹞朱砂﹝一兩﹐研﹐水飛過﹞蟬﹝七枚﹐去翅足﹐微炒﹞烏蛇肉﹝二兩﹐酒浸﹐炙微黃﹞烏鴉﹝一枚﹐去翅足﹐泥裹燒爲灰﹐用一兩﹞上件藥搗﹐羅爲末﹐入研了藥令勻﹐以糯米飯和丸如黍米大。每服以溫酒下五丸。量兒大小﹐以意加減服之。

張渙漏蘆湯方治小兒中風﹐半身不隨。

漏蘆木通﹝銼﹞白茯苓當歸﹝洗﹐焙漧﹞天麻﹝炙﹞羌活﹝各一兩﹞甘艸﹝微炙﹞荊芥﹝去枝﹑梗。

各半兩﹞上件藥搗﹐羅爲細末。每服一錢﹐水一盞﹐入生薑二片﹑薄荷三葉﹐煎五分﹐去滓﹐放溫熱服張渙又方半金散白僵蠶﹝炒黃﹞全蠍﹝炒﹞天麻﹝炙﹞烏蛇肉﹝酒浸﹐去皮﹑骨﹐焙漧。各一兩﹞以上搗羅爲細末。次用﹕朱砂﹝半兩﹐細研﹐水飛﹞龍腦﹝一錢﹐研﹞上件拌勻。每服半錢﹐溫酒調下。

《保生信效方》起死輕骨丹主大人﹑小兒中風癱瘓﹐四肢不隨﹐風痺等疾。

麻黃﹝去根節﹐秤五斤﹐銼﹐河水二石熬之﹐去滓﹐成膏桑根白皮須自采土下者﹐銼﹞白芷蒼術﹝去皮﹞甘松﹝只用腿子﹐餘者不用﹞川芎﹝各二兩﹞苦參﹝三兩半﹞上六味爲末﹐研勻細﹐以前麻黃膏和丸如彈子大。每服一丸﹐溫酒一盞研化頓服之﹐臨臥取汗。五﹑七日間再服﹐手足當卽輕快。小兒驚風量與之。卒中涎潮﹐分利涎後用之。余表伯常器之博士﹐昔時使子弟開藥肆。所售回生輕骨丹﹐皆一千一粒﹐售者盈門。

《莊氏家傳》治小兒風濕﹐筋脈緩弱﹐腳膝無力﹐或手足偏拽﹐語謇。

羚羊角散羚羊角﹝屑﹞白蘚皮防風﹝去苗。各三分﹞酸棗仁﹝二兩﹐微炒﹞五加皮﹝刮去粗皮﹞茯神官桂﹝去粗皮。各半兩﹞獨活黃﹝去蘆頭。各一兩﹞上件爲粗末。每服二錢﹐水一中盞同煎至六分﹐去滓溫服。不拘時候﹐日三服。如有熱﹐入竹瀝半協議服。

兼治語澀舌謇。大人亦可服﹐加錢數﹐神驗。

《嬰童寶鑑》灸法﹕小兒半身不隨﹐灸百會﹐﹝在頭中心。﹞次灸風池﹐次灸曲池﹐﹝肘橫紋上﹐曲腕取之。﹞次灸膝腿並三里各三壯。

卷第十三

中風口斜僻第九《巢氏病源》小兒中風口斜僻候﹕小兒中風﹐口斜僻﹐是風入於頷頰之筋故也。足陽明之筋上夾於口﹐手三陽之脈偏急而口斜僻也。

《聖惠》治小兒中風﹐口斜僻﹐手足不遂﹐風入於髒﹐或語不得﹐心神昏悶。

防風散方防風﹝去蘆頭﹞川升麻桂心羚羊角﹝屑﹞麻黃﹝去節﹞羌活芎杏仁﹝湯浸﹐去皮尖﹑雙仁﹐麩炒微黃。以上各一分﹞上件藥搗﹐粗羅爲散。每服一錢﹐以水一小盞煎至五分﹐去滓﹔入竹瀝半合﹐更煎兩沸﹐分溫兩服﹐如人行十里再服﹐衣蓋令汗出爲效。量兒大小以意加減。

《聖惠》治小兒中風﹐口斜僻。

漢防己散方漢防己防風﹝去蘆頭﹞川升麻桂心芎羚羊角﹝屑﹞麻黃﹝去根節。各半兩﹞上件藥搗﹐粗羅爲散。每服一錢﹐以水一小盞煎至五分﹐去滓﹐入竹瀝半合更煎一﹑兩沸﹐不計時候。量兒大小分減溫服。

《聖惠》治小兒中風﹐面引口偏﹐身體拘急﹐舌不能轉。宜服生地黃飲子方生地黃﹝汁﹞竹瀝﹝各三合﹞獨活﹝末﹐三分﹞上件藥相和﹐煎至四合﹐去滓。不計時候﹐量兒大小分減溫服。

《聖惠》治小兒中風﹐口斜僻。宜塗蟬殼散蟬殼﹝五月五日采東南枝上者﹞寒食白面上件藥各等分﹐都研令細﹐以釅醋調爲糊。如患左斜﹐右邊塗之。右斜﹐左邊塗之。候口正﹐急以水洗卻藥。

《聖惠》又方上用栝蔞瓤以水絞取汁﹐和大麥麵搜作餅子﹐炙令熱。熨正便止﹐勿令太過。

《聖惠》治小兒中風﹐口眼偏斜﹑身上頑麻方。

蓖麻子﹝別研﹞樗根皮﹝爲末﹞栝蔞瓤﹝炒幹﹐爲末。各一兩﹞上件藥同研令勻﹐以大麥麵餅子摻藥末在上﹐左患貼右﹐右患貼左﹐以慢火。正﹐急去之。身上有頑麻﹐津唾調藥摩之。

錢乙附方治小兒驚風﹑中風﹐口眼斜﹐語不正﹐手足偏舉。

全蠍散全蠍﹝去毒﹐炒﹞僵蠶﹝直者﹐炒﹞川芎黃芩﹝去心﹞大天南星﹝湯浸七次﹐去皮﹑臍﹐切﹐焙﹞甘艸﹝炙﹞桂枝﹝不見火﹞赤芍藥麻黃﹝去節。各三兩﹞天麻﹝六錢﹞上件藥爲粗末。每服三錢﹐水一盞半﹑姜七片煎至七分﹐溫服無時﹐量大小與之﹐日三﹑四服﹐忌羊肉。

張渙防己湯方治小兒中風﹐口眼斜。

漢防己天麻﹝炙﹞川芎川升麻﹝各一兩﹞桂心羚羊角﹝屑﹞麻黃﹝去根節秤。各半兩﹞上件搗﹐羅爲細末﹐用杏仁一分﹐湯浸去皮尖﹐研勻同拌。每服一大錢﹐水一盞﹐入生薑三片﹐薄荷兩葉﹐煎至五分﹐去滓。稍熱時時與服。

張渙又方赤箭湯赤箭﹝一兩﹞白僵蠶白附子獨活麻黃﹝去根節﹐秤﹞白花蛇﹝酒浸﹐去皮骨﹞以上各半兩﹐搗﹑羅爲細末。次入﹕杏仁﹝二十个﹐麩炒﹐去皮尖﹐細研﹞上件同拌勻。每服一錢﹐水八分﹐入石橊皮少許﹐煎五分﹐去滓溫服。

《莊氏家傳》治小兒偏風﹐口面斜。

上用赤足蜈蚣一條﹐以竹刀子平截斷﹐各爲末﹐各貼下。左動用右﹐右動用左者。入麝香少許同研。

卷第十三

中風失音不語第十《巢氏病源》小兒卒失音不語候﹕喉嚨者﹐气之道路﹔喉厭者﹐音聲之門戶。有暴寒气客喉厭﹐喉厭得寒卽不能發聲﹐故卒然失音也。不能語者﹐語聲不出﹐非牙關噤也。

《嬰童寶鑑》小兒中風體緩痛聲不出歌﹕風冷傷筋脈﹐四肢全不仁。痛因冷熱气﹐緩是一邊生。寒客於喉厭﹐啼聲似啞人。溫和湯藥進﹐不爾損精神。

《千金》石膏湯治小兒中風﹐惡痱﹑不能語﹐口眼了戾﹐四肢不隨方。

石膏﹝一合﹞麻黃﹝八銖﹐去根節﹞甘艸﹝炙﹞射幹桂心芍藥當歸﹝各四銖﹞細辛﹝二銖﹞上八味咀﹐以水三升半﹐先煮麻黃三沸﹐去上沫﹐納諸藥煮取一升。三歲兒分爲四服﹐日三。

《聖惠》治小兒中風﹐失音不語﹐四肢壯熱。

木通散方木通﹝銼﹞防風﹝去蘆頭﹞川升麻羚羊角﹝屑﹞桂心﹝以上各半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹔入竹瀝半合﹐更煎一﹑兩沸。不計時候﹐量兒大小加減服之《聖惠》治小兒中風﹐失音不語﹐諸藥無效。

通神方亂髮﹝燒灰﹞桂心﹝各一兩﹞上件藥搗﹐羅爲末。不計時候﹐以溫酒調下半錢。量兒大小加減服之。

《聖惠》治小兒中風﹐失音不語﹐咽中不利﹐筋脈拘急。

烏犀丸方烏犀角﹝屑﹞牛黃﹝細研﹞白附子﹝炮裂﹞附子﹝炮裂﹐去皮臍﹞白僵蠶﹝微炒﹞幹蠍﹝微炒﹞天南星﹝生用﹞半夏﹝湯洗七次﹐去滑。各一分﹞膩粉﹝一錢﹐研入﹞上件藥搗﹐羅爲末﹐用軟飯和丸如黍米大。不計時候﹐以薄荷生薑湯研下三丸。量兒大小加減服。

《聖惠》治小兒中風﹐失音不能啼。

白丸子方白僵蠶﹝半兩﹐微炒﹞藿香幹蠍﹝微炒﹞桑螵蛸﹝微炒。各一分﹞天南星﹝三分﹐生用﹞膩粉﹝一錢﹐研入﹞上件藥搗﹐羅爲末﹐煉蜜和丸如黃米大。不計時候﹐用薄荷湯入酒少許﹐研五丸服之。量兒大小以意加減。

《聖惠》治小兒中風﹐失音不語﹐肢節拘急﹐腰背彊直。

羚羊角丸方羚羊角﹝屑﹞防風﹝去蘆頭﹞羌活朱砂﹝細研﹐水飛過﹞天麻﹝炙﹞白附子﹝炮裂。各半兩﹞蠍梢﹝微炒﹞牛黃麝香﹝並細研。各一分﹞上件藥搗﹐羅爲末﹐入研了藥﹐都研令勻﹐煉蜜和丸如綠豆大。不計時候﹐以薄荷酒研下兩丸。量兒大小以意加減。

《聖惠》治小兒中風﹐失音不語﹐舌根彊硬方。

陳醬汁﹝半合﹞人乳﹝二合﹞上件藥相和合令勻﹐少少與兒服之。

《聖惠》治屍厥不語。

返魂丹方生玳瑁朱砂雄黃白芥子麝香﹝各一分﹞上件藥同研如粉﹐於瓷器中熔安息香﹐和丸如綠豆大。或衝惡不語﹐不計時候﹐以小便下五丸。孩子熱風只一丸。

張渙竹瀝膏方治小兒中風﹐失音不語﹐牙關緊急。

竹瀝﹝根據法旋取﹞生地黃﹝取汁﹞蜜﹝各半合﹐以上攪勻﹞桂心﹝爲末﹞石菖蒲﹝一寸九節者﹐取末。各一兩﹞上件都一處調勻﹐慢火熬成膏﹐硬軟得所﹐如皂皂大。每服一粒﹐取梨汁化下。

《張氏家傳》救生菖陽湯治小兒中風﹐昏困及醒後不語。

石菖蒲天麻生烏蛇肉全蠍白僵蠶附子﹝炮﹐去皮臍﹞羌活人參白附子﹝各半兩﹞半夏﹝洗七次﹐一分﹞上爲粗末。每服三錢。水兩盞﹑生薑五片﹑薄荷五葉﹐煎至一盞﹐濾去滓。溫熱﹐時時服。

《張氏家傳》醒脾散治小兒驚搐後不語。

防風冬瓜子﹝各半兩﹞人參﹝一分﹞甘艸﹝炙﹐三錢﹞上件爲細末。每服一錢﹐用水一盞﹐入竹葉數片﹐燈心少許﹐同煎至七分﹐去滓。食後溫服﹐臨睡。

卷第十四﹝身熱等病﹞凡十一門

卷第十四

溫壯第一《巢氏病源》﹕小兒溫壯者﹐由臟腑不調﹐內有伏熱﹐或挾宿寒﹐皆搏於胃气。足陽明爲胃之經﹐主身之肌肉。其胃不和﹐則气行壅澀﹐故蘊積體熱﹐名爲溫壯。小兒大便﹐其糞黃而臭﹐此腹內有伏熱﹐宜將服龍膽湯。

若糞白而酢臭﹐則挾宿寒不消﹐當服紫雙丸。輕者少服﹐令默除之﹔甚者小增﹐令微利。皆當節乳哺數日﹐令胃气和調。若不節﹐則病易復。復則傷其胃气﹐令腹滿﹐再三利尙可﹐過此則傷小兒矣。﹝《千金》龍膽爲方﹐見一切癇門。紫雙丸方﹐見積聚門中。﹞《葛氏肘後》治多溫壯熱實及治諸百病方。

大黃﹝四分﹞甘艸﹝炙﹞當歸芍藥﹝各二分﹞上水一升六合﹐煮取八合﹐分爲三服﹐此古方四味飲。而《元和紀用經》乃有療小兒百疾加減四味飲法﹐仍云自四味飲以下紫丸等七方﹐謂之育嬰七寶。紫陽道士一名保子七聖至寶方﹐專爲一書者﹐此方是也。

此飲理小兒胎寒腹痛﹐乳哺不時﹐溫壯發熱﹐吐利不常﹐諸驚掣縮﹐二十五癇﹔肌膚喜瘡﹐遇時而發作口瘡﹑惡核﹑赤目﹑黃瘦﹑大小變蒸。用芍藥白者﹑赤者各半。如宣泄﹐卽用純赤者﹐生用二分。癘疫溫壯﹑肺邪不利﹑寒熱發時﹐加二分﹐通用四分也。利小便用赤色者。及驚狂﹑瘡疥﹑赤目﹑瀉血﹐當歸肉多﹑枝少﹑气香者﹐生用二分。欲血脈流暢﹐不爲瘡瘍惡核者﹐及止腹中痛﹐胎寒腹痛啼聲不已者加二分﹐通用四分也。

如理寒熱﹑破積﹑解溫壯加大黃﹐如牛舌緊硬﹐用蜀中者﹔如欲泄利宣蕩﹑推陳去熱﹐卽用河西錦紋者﹐生用二分。葛氏原用四分﹐紫陽保子方減二分﹐下利者﹐又減一分﹐只用一分也。甘艸赤黃斷理緊而易折者﹐炙銼二分﹐虛熱者加一分﹐通用三分也。及解煩止渴﹐寒熱邪气﹐大能安神定驚﹐和而不寒﹐有國老之尊號也。四味以水三升煮﹐去滓。月內兒服一杏核量之﹐日三。百日兒服一粟殼﹐量之日三。一二歲兒兩粟殼量之﹐爲一服﹐日三。一歲兒以上﹐隨大小增之﹐兼乳母服尢良。根據上法增減正藥外﹐若發驚及溫壯﹐外有冒寒邪。以去節麻黃一分﹐水三升﹐煮去沫﹐去滓﹐內正藥煎。如本方服之﹐若驚風反折﹐戴眼﹐掣縮﹐加細辛四分﹐內一料正藥﹐增水至四升﹐煮取一升五合。若中風身體彊﹑戴眼者﹐加獨活二分﹐內一料正藥中﹐水如正方﹐煎服﹐大神驗。

《葛氏肘後》治溫壯又方大黃黃芩﹝各四分﹞甘艸﹝三分﹐炙﹞細辛﹝二分﹞上水五升﹐煮取一升二合﹐分三服。此方小兒數服不癇﹔若卓卓驚﹐加鉤藤二分。胡治云﹕此治小兒有病大效。

《千金》竹葉湯主五六歲兒溫壯﹐腹中急滿﹐息不利﹐或有微腫。亦主極羸﹐不下飲食﹐堅痞﹐手足逆冷方。

竹葉﹝切﹐一升﹞小麥﹝半升﹞甘艸﹝炙﹞黃芩栝蔞根澤瀉茯苓知母白術大黃﹝各一兩﹞桂心﹝二銖。《嬰孺》用三銖﹞生薑﹝一兩半﹞人參﹝二兩。《千金翼》用一兩。《嬰孺》用半兩﹞麥門冬半夏﹝各二兩﹞當歸﹝十八銖﹞上十六味咀﹐以水七升﹐煮小麥﹑竹葉﹐取四升﹐去滓﹐內藥煎取一升六合﹐分四服。

《千金》治小兒夏月患腹中伏熱﹐溫壯來往﹐或患下痢﹐色或白或黃﹐三焦不利。

竹葉湯方竹葉﹝切﹞小麥﹝各五合﹞黃芩﹝一兩六銖﹞茯苓﹝十八銖﹞柴胡人參麥門冬甘艸﹝炙。各半兩﹞上八味咀﹐以水四升﹐煮竹葉﹑小麥﹐取三升﹐去竹葉﹑小麥﹐下諸藥煮取一升半﹐分三服。若小兒夏月忽壯熱燒人手﹐洞下黃溏﹐气力然﹐脈極洪數﹐用此方加大黃二兩﹐再服得下﹐卽瘥。

《聖惠》治小兒溫壯﹐或下之後而熱不除﹐舌大不含乳﹐胸中有痰﹐口中生瘡﹐兼驚悸。宜服黃芩散方黃芩川大黃﹝銼碎﹐微炒。各一兩﹞鉤藤甘艸﹝炙微赤﹐銼﹞川芒硝﹝各半兩﹞蛇蛻皮﹝三寸﹐炙黃﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐入牛黃少許﹐量兒大小分減溫服。

《聖惠》治小兒身體溫壯﹐心神不安。

犀角散方犀角屑鉤藤黃芩梔子仁川大黃﹝銼碎﹐微炒。各半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓。看兒大小分減﹐微溫服之。

《聖惠》治小兒溫壯﹐身體常熱不止。

牛黃散方牛黃﹝細研﹞甘艸﹝炙微赤﹐銼。各半分﹞梔子仁子芩柴胡﹝去苗﹞龍膽﹝去蘆頭。各一分﹞上件藥搗﹐細羅爲散﹐入研了藥令勻。每服半錢﹐以金銀溫水調﹐不計時候服。量兒大小﹐臨時分減服之。

《聖惠》治小兒溫壯﹐常欲飲水。

胡黃連散方胡黃連犀角屑牛黃﹝細研﹐入﹞龍膽﹝去蘆頭﹞川大黃﹝銼碎﹐微炒﹞甘艸﹝炙微赤﹐銼﹞知母﹝各一分﹞麥門冬﹝半兩﹐去心﹐焙﹞上件藥搗﹐細羅爲散。每服﹐以沙糖水調下半錢﹐量兒大小以意加減。

《聖惠》治小兒健驚溫壯﹐可喫乳。

天竺黃散方天竺黃﹝細研﹞鉤藤赤芍藥人參﹝去蘆頭。各一分﹞甘艸﹝炙微赤﹐銼﹞牛黃﹝細研。各半分﹞上件藥搗﹐細羅爲散﹐入研了藥﹐更研令勻。不計時候﹐以蜜水調下半錢。量兒大小以意加減。

《聖惠》治小兒溫壯及驚熱。

牛黃丸方牛黃天竺黃腦麝﹝並細研﹞熊膽﹝各一分﹞犀角屑胡黃連﹝末﹞山梔子仁﹝末﹞郁李仁﹝湯浸﹐去皮﹐研入。各半兩﹞上件藥﹐同研令勻﹐以糯米粥和丸如麻子大。不計時候﹐以薄荷湯下三丸。量兒大小以意加減。

《嬰孺》治少小病後﹐腹中不調﹐飲食不節﹐腹滿溫壯﹐並中人客忤﹐兼冷乳有所爲﹐將服雀屎丸方。

雀屎牛黃﹝各一分﹞芎芍藥漧薑甘艸﹝各二分﹞麝香﹝三分﹞小麥麵﹝三分﹞大黃當歸人參﹝各三分﹞上爲末﹐蜜丸麻子大。一服三丸﹐日進三服。欲令下五丸﹐常將三丸乳前後哺之﹐無妨。可更加黃﹑黃芩各二分﹐炒。

《嬰孺》治小兒多溫壯熱實。

百病飲子方大黃﹝四分﹞甘艸﹝炙﹞芍藥﹝各二分﹞上以水一升六合﹐煮取八合﹐分爲三服。

《嬰孺》治小兒脇下實﹐股惕惕﹐已發溫壯傷寒。

柴胡湯方柴胡當歸細辛﹝各三分﹞黃芩大黃升麻五味子紫菀﹝各二分﹞牛黃﹝一分﹞杏仁﹝四十枚﹐去皮炒﹞上切﹐以水五升煮二升。每服二合﹐日進三服﹐夜二服。量兒大小﹑以意用之。無牛黃以麝香代之。

《嬰孺》治少小有熱﹐服藥大下後﹐身溫壯﹐胸中有熱結。

五味湯方五味子﹝三分﹞黃芩柴胡芒硝麥門冬﹝去心﹞石膏﹝末。各二分﹞黃連甘艸﹝炙﹞當歸﹝各一分﹞大黃﹝四分﹞上水二升七合﹐煮一升三合﹐去滓﹐內芒硝令烊。二百日兒服三合﹐日進三服﹐夜一服﹐有痰必吐。

張渙治溫壯麝香丹方人參﹝去蘆頭﹞木香﹝各半兩﹞胡黃連鉤藤赤芍藥﹝各一分﹞上件爲細末﹐次入好麝香一錢﹑牛黃半錢拌勻﹐糯米粥和丸如黍米大。每服五粒至七粒﹐煎陳橘皮湯下﹐不拘時候。

《吉氏家傳》七寶散治小兒溫壯﹑伏熱﹑傷寒﹑煩躁﹑面赤﹑气喘﹐夜熱曉涼。

當歸芍藥甘艸﹝炙﹞大黃﹝蒸熟。各一分﹞麻黃﹝去節﹐三分﹞白術﹝麩炒﹞荊芥穗﹝各二錢﹞上爲細末。每服半錢至一錢﹐水半盞﹐蔥白一寸﹐薄荷一葉﹐煎至三分﹐溫溫並三服。要瀉﹐熱服。

卷第十四

壯熱第二《巢氏病源》壯熱候﹕小兒壯熱者﹐是小兒血气盛﹐五臟生熱﹐燻發於外﹐故令身體壯熱。大體與溫壯相似﹐而有小異﹐或挾伏熱﹐或挾宿寒。其挾伏熱者﹐大便黃而臭﹔挾宿寒者﹐糞白而有酸气。此二者腑臟不調﹐冷熱之气俱乘腸胃﹐蘊積漸染而發。溫溫然熱甚盛﹐是溫壯也。其壯熱者﹐是血气盛﹐燻發於外﹐其發無漸壯熱甚﹐以此爲異。若壯熱不歇﹐則變爲驚﹐極重者﹐亦變癇也。

錢乙論風溫﹑潮熱﹑壯熱相似云﹕潮熱未晚間發熱﹐過時卽退﹐來日根據時發熱﹐此欲發驚也。壯熱者﹐一向熱而不已﹐甚則發驚癇也。風熱者﹐身熱而口中气熱﹐有風證。溫壯者﹐但溫而不熱也。

錢乙附方論小兒壯熱昏睡﹑傷風﹑風熱﹑瘡疹﹑傷食皆相似。未能辧認間﹐服升麻葛根湯﹑惺惺散﹑﹝方並見本卷傷寒門。﹞小柴胡湯﹝方見傷寒頭汗出門中。﹞甚驗。蓋此數藥通治之﹐不致誤也。惟傷食則大便酸臭﹐不消化﹐畏食﹐或吐食﹐宜以藥下之。

張渙謹按﹕小兒冬末春初溫濃之衣﹐或乳母恣食酒面甘肥等﹐令兒心肺不和﹐內蘊邪熱。因其解脫﹐風邪傷於皮毛﹐傳入腑臟﹐則令胸膈痰滯﹐身體壯熱﹐心神驚悸﹐又似傷寒﹑時气﹑瘡疹之類﹐乃名風熱候。

《莊氏家傳》小兒壯熱有七候﹕傷寒候﹕渾身壯熱﹐時時舌出繳唇。

斑瘡候﹕咳嗽﹐嗄聲﹐渾身壯熱﹐惟耳鼻不熱﹐不然噦逆也。

風熱候﹕渾身壯熱﹐鼻兩邊胞動﹐吸吸然。甚者﹐鼻內生瘡﹐手有血紋也。

气積候﹕渾身壯熱﹐早晨手足冷﹐曉沈重困悶﹐晚哺發潮熱。

虛積候﹕渾身壯熱﹐腳冷手不冷﹐積在左肋﹐卽右腮赤﹔在右肋﹐卽左腮赤也。

驚熱候﹕亦渾身壯熱﹐愛睡﹐妄語﹐睡便仰臥﹑驚跳﹑啼叫﹑搖頭﹑弄舌﹑上竄也。

喉痺候﹕亦渾身壯熱﹐時時發嗽﹐思冷水飲。喉中痛時﹐復小寒是也。以上七候﹐宜在審詳用藥。

《葛氏肘後》徐王神效方百日兒患壯熱气急﹐惟得欹眠﹑眼不開﹐小便黃赤方。

上服水銀如大豆一粒﹐日十度。三日瘥止﹐不瘥更服。﹝水銀太冷﹐切宜消息用也。﹞《千金》治小兒肉中久挾宿熱﹐瘦瘠﹐熱進退休作無時。

大黃湯方大黃甘艸﹝炙﹞芒硝﹝各半兩﹞石膏﹝一兩﹞大棗﹝五枚﹞桂心﹝八銖﹞上六味咀﹐以水三升煮取一升。每服二合。

《千金》治少小有熱不汗。

二物通汗散方雷丸﹝四兩﹞粉﹝半斤﹞上搗和下篩﹐以粉兒身。

《千金》調中湯治小兒春秋月晨夕中暴冷﹐冷气折其四肢﹐熱不得泄﹐則壯熱。冷气入胃變下痢﹐或欲赤白滯起數去﹐小腹脹痛極﹐壯熱。气脈洪大﹐或急數者﹐服之熱便歇﹐下亦瘥也。但壯熱不吐下者﹐亦主之方。

葛根黃芩茯苓桔梗芍藥白術本大黃甘艸﹝炙。各六銖﹞上九味咀﹐以水二升﹐煮取五合。服如後法﹕兒生一日至七日﹐取一合﹐分三服。生八日至十五日﹐取一合半﹐分三服。生十六日至二十日﹐取二合﹐分三服。生二十日至三十日﹐取三合﹐分三服。生三十日至四十日﹐取五合﹐分三服﹐恐喫五合未得﹐更斟酌之。其百日至三百日兒﹐一如龍膽湯加之。

《千金》治小兒腹大短气﹐熱有進退﹐喫食不安﹐谷爲不化方。

大黃黃芩甘艸﹝炙﹞芒硝麥門冬﹝各半兩﹞石膏﹝一兩﹞桂心﹝八銖﹞上七味咀﹐以水三升﹐煮取一升半﹐分三服。期歲以下兒﹐作五服。

《千金》靑木香湯浴小兒壯熱羸瘠方。

靑木香﹝四兩﹞麻子仁﹝一升﹞虎骨﹝五兩﹞白芷﹝二兩﹞竹葉﹝一升﹞上五味咀﹐以水二斗﹐煮取一斗﹐稍稍浴兒。

《千金》治小兒暴有熱﹐得之二三日。

李根湯方李根桂心芒硝﹝各十八銖﹞甘艸﹝炙﹞麥門冬﹝去心。各一兩﹞上五味咀﹐以水三升﹐煮取一升﹐分五服。

《千金》治少小身體壯熱﹐不能服藥。

十二物寒水石散粉方寒水石芒硝滑石石膏赤石脂靑木香大黃甘艸﹝炙﹞黃芩防風芎麻黃根上各等分﹐合治下篩﹐以粉一升﹐藥屑三合相和﹐復以篩篩之。以粉兒身﹐日三。﹝《外臺》以牡蠣代防風﹐余並同。﹞《千金》治少小新生肌膚嫩弱﹐喜爲風邪所中﹐身體壯熱﹐或中大風﹐手足驚掣。

五物甘艸生摩膏方甘艸防風﹝各一兩﹞白術桔梗﹝各二十銖﹞雷丸﹝二兩半﹞上咀﹐以不中水豬肪一斤煎爲膏﹐以煎藥﹐微火上煎之﹐消息視稠濁﹐膏成去滓。取如彈丸大一枚﹐炙手﹐以摩兒百過﹐寒者更熱﹐熱者更寒。小兒𨿽無病﹐早起常以膏摩囟上及手足心﹐甚辟寒風。

《千金》治少小身熱。

李葉湯浴方李葉無多少咀﹐以水煮﹐去滓﹐將浴兒良。

《千金翼》治少小身熱不去﹐寒熱往來﹐微驚方。

大黃黃芩﹝各一兩﹞栝蔞根﹝三分﹞甘艸﹝炙﹞牡蠣﹝熬﹞人參白石脂硝石龍骨凝水石﹝各半兩﹞桂心滑石﹝碎。各二兩﹞上十二味咀﹐加紫石英半兩﹐以水四升﹐煮取一升半。分服三合﹐一日令盡。

《外臺》崔氏療少小身熱方白芷煎湯浴兒佳。根苗皆得。

《外臺》崔氏又方苦參湯浴兒良。

《藥性論》治小兒身熱。

秦白皮一升﹐水煎作湯﹐澄淸浴﹐瘥。冷洗赤眼亦效。

日華子治小兒壯熱﹐一切瘡疥皮膚瘙癢。

梓白皮煎湯洗之﹐梓枝皮有數般﹐惟楸梓佳﹐余卽不堪。

日華子治小兒壯熱。

棗葉煎湯浴﹐和葛粉之。

《聖惠》治小兒壯熱﹐口漧﹐心煩﹐不欲乳食。宜服犀角散方犀角屑黃﹝銼。各一分﹞黃芩麥門冬﹝去心﹐焙﹞柴胡﹝去苗﹞川升麻甘艸﹝炙微赤﹐銼。各半兩﹞上件藥搗﹐粗羅爲散。每服一錢﹐以水一小盞﹐入淡竹葉七片﹐煎至五分﹐去滓。量兒大小﹐分減溫服。

《聖惠》治小兒壯熱驚悸﹐大小便赤澀。

鉤藤散方鉤藤天竺黃﹝細研﹞地骨皮﹝各一分﹞犀角屑赤茯苓龍膽﹝去蘆頭﹞川芒硝甘艸﹝炙微赤﹐銼。各半兩﹞川大黃﹝三分﹐銼碎﹐微炒﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減溫服。

《聖惠》治小兒壯熱﹐心神不安。

人參散方人參﹝去蘆頭﹞鉤藤赤茯苓川升麻﹝各半兩﹞犀角﹝鎊﹞山梔子甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減﹐不計時候溫服。

《聖惠》治小兒期歲至三歲壯熱。

大黃散方川大黃﹝銼碎﹐微炒﹐一兩﹞石膏﹝一兩半﹞柴胡﹝去苗﹞川升麻枳殼﹝麩炒微黃﹐去瓤﹞黃芩赤芍藥梔子仁知母杏仁﹝湯浸﹐去皮尖﹑雙仁﹐麩炒令黃。各三分﹞上件藥搗﹐粗羅爲散。每服一錢﹐以水一小盞﹐入靑竹葉七片﹐煎至五分﹐去滓。量兒大小﹐分減服之。

《聖惠》治小兒百日已來﹐結實﹑壯熱﹑兼驚。宜服龍齒散方龍齒梔子仁枳殼﹝麩炒微黃﹐去瓤﹞甘艸﹝炙微赤﹐銼。各一分﹞朴硝﹝三分﹞川大黃﹝半兩﹐銼碎﹐微炒﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減溫服。

《聖惠》治八九歲兒﹐臟腑結實壯熱。

芒硝散方川芒硝川大黃﹝銼碎﹐微炒﹞赤茯苓﹝各三分﹞木通﹝銼﹐一兩﹞黃芩﹝半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐入生薑少許﹐蔥白二寸在內同煎。隨兒大小加減溫服。

《聖惠》治小兒卒身體壯熱﹐心肺煩壅。

牛黃散方牛黃﹝細研﹞甘艸﹝炙微赤﹐銼。各半分﹞黃芩梔子仁龍齒犀角屑寒水石﹝各一分﹞麝香﹝一錢﹐細研﹞上件藥搗﹐細羅爲散﹐入牛黃﹑麝香同研令勻。每服﹐以竹瀝調半錢服。量兒大小﹐以意臨時加減。

《聖惠》治小兒滯結壯熱。

大黃丸方川大黃﹝一兩﹐銼碎﹐微炒﹞赤茯苓鱉甲﹝塗醋﹐炙令黃﹐去裙。各半兩﹞上件藥搗﹐羅爲末﹐煉蜜和丸如麻子大。一二歲兒每服以粥飲下五丸﹐每日空心﹑午後各一服。量兒大小以意加減。

《聖惠》治小兒蓐內及百日已來﹐壯熱多驚。

虎睛丸方虎睛﹝一對﹐酒浸﹐微炙﹐取仁﹞牛黃麝香朱砂雄黃﹝各一分﹞上件藥同研令細﹐煉蜜和丸如綠豆大。以乳汁研服五丸。隨兒大小﹐以意加減服之。

《聖惠》治小兒壯熱﹐心煩﹐眠臥不安。

生地黃煎方生地黃﹝汁一升﹞白蜜生麥冬﹝汁﹞酥﹝各三合﹞上件藥於銀鍋中﹐以慢火熬如稀餳。每服以溫水調下半茶匙。

《聖惠》治小兒壯熱不解﹐宜以寒水石散粉之方。

寒水石川芒硝赤石脂石膏滑石甘艸川大黃﹝各一兩﹞上件藥搗﹐細羅爲散。每用粉兒身良。

《靈苑》紅龍散治小兒壯熱不解及驚風熱等疾。

朱砂﹝一錢﹐研﹞幹蠍﹝七个﹐微炒﹞龍腦﹝半錢﹞牙硝﹝一分﹐入合子內﹐固濟火通赤﹐先掘一地坑子﹐先以甘艸水沃令濕﹐紙襯藥入坑子內﹐蔭一宿﹐取出研﹞上細研。每服半錢或一字﹐參苓湯調下。驚熱用冷水調下。熱甚者﹐冷水研生地龍汁調下。

《譚氏殊聖》治小兒壯熱。

天南星半夏滑石﹝各二錢﹞巴豆霜﹝一字﹞上同爲細末﹐入輕粉半錢﹐研勻﹐以麵糊爲丸如粟米大。每一歲三粒﹐三歲七粒﹐用蔥湯下。

《嬰孺》治五歲兒壯熱發疹﹐已服湯煎丸﹐尙時時熱不消。

竹瀝葛根湯方竹瀝﹝一升二合﹞生葛﹝汁五合﹐洗淨﹞牛黃﹝三大黑豆許大﹐研末﹐入汁內﹐勻﹞上四五歲兒爲四服﹐六七歲爲三服﹐月內兒與半合﹐出月與一合﹐百日兒與三合。

《嬰孺》治四歲兒壯熱兼气湯方。

大黃﹝五分﹞麥門冬﹝去心﹞甘艸﹝各三分﹞細辛﹝二分﹞甘竹葉﹝一合﹐切﹞黃芩﹝四分﹞上水三升﹐煮一升二合。一服一合﹐日再。二三歲兒服量減之。

《嬰孺》治小兒心胸壯熱﹑發熱者飲子方。

子芩升麻龍膽大黃﹝各三分﹞上以水二升﹐煮一升二合。溫﹐一日服盡。利三二行。乳母忌熱面﹑動風物。

《嬰孺》治少小暴熱﹐得之二三日。

李根湯方李根蔥芒硝﹝各二分﹞甘艸﹝炙﹞麥門冬﹝去心。各四分﹞上以水三升﹐煮一升半﹐爲三服。

《嬰孺》治小兒潮熱﹐及百日兒壯熱气急﹐𨿽得歇﹐眠不開﹐小便黃赤方。

蜀漆甘艸﹝炙﹞知母龍骨牡蠣﹝各半兩﹞上切﹐以水四升煮一升﹐去滓。一歲兒半合﹐日進二服﹐百日兒以意服。

《嬰孺》治少小熱。除熱龍骨湯方龍骨甘艸﹝炙﹞赤石脂大黃石膏桂心寒水石栝蔞﹝各二分﹞上以酒﹑水各一小盞﹐取散一雞子大﹐煮三沸﹐去滓。一歲服盡﹐不過三服愈。

《萬全方》治小兒壯熱驚悸﹐大小便赤澀。

鉤藤散鉤藤天竺黃﹝細研﹞地骨皮﹝各一分﹞茯神犀角屑龍膽﹝去蘆頭﹞川芒硝甘艸赤茯苓﹝各半兩﹞川大黃﹝三分﹐銼碎﹐微炒﹞上件杵羅爲末。每服一錢﹐以水一小盞﹐煎至五分﹐去滓。量兒大小分減溫服。

《孔氏家傳》治小兒心經熱﹐夜發壯熱﹐夜啼﹐並解傷寒諸病。

犀角散方甘艸牛蒡子荊芥上件藥各等分﹐爲粗末。每服一錢﹐水八分﹐煎五分﹐溫服。臨臥﹑食後服。

孔氏又方荊芥﹝去枝梗﹞桔梗﹝苦者。各二兩﹞甘艸﹝一兩半﹞牛蒡子﹝二兩﹐略炒﹞上爲末。每服二錢﹐湯點服﹐食空時服。

《趙氏家傳》人參保童丸治稟气虛弱﹐筋骨軟﹐肌肉淺薄﹐乳食不成﹐肌肉面黃﹐體熱多汗﹐久服不熱方。

人參石連肉使君子﹝去皮﹞沒石子幹山藥﹝各半兩﹞木香﹝一分﹞白術白芍藥當歸﹝各半分﹞黃連﹝一分﹐先搗半夏末一分﹐炒黃連﹐候半夏末黑色﹐去半夏末不用。﹞上件爲末﹐稀糊和丸如麻子大。每服七丸至十丸﹔三歲以上十五丸﹐溫湯下。

《吉氏家傳》治傷寒潮熱﹑鼻塞﹑頭疼。

人參散。亦治淸涕壯熱不解﹐大妙。

人參茯苓羌活當歸前胡甘艸﹝各一錢﹞麻黃﹝三錢﹐去節﹞上末。每服半錢﹐水半盞﹐姜一片同煎三分﹐溫服。

卷第十四

時气第三《巢氏病源》小兒時气病候﹕時气病者﹐是四時之間忽有非節之气。如春時應暖而寒﹐夏時應熱而冷﹐秋時應涼而熱﹐冬時應寒而溫。其气傷人爲病﹐亦頭痛壯熱﹐大體與傷寒相似。無問長幼﹐其病形證略同。言此時通行此气﹐故名時气。世呼亦爲天行。

《巢氏病源》小兒天行病發黃候﹕四時之間忽有非節之气傷人﹐謂之天行。其熱入於脾胃﹐停滯則發黃也。脾與胃合俱象土﹐其色黃﹐而候於肌肉﹐熱气蘊積﹐其色蒸發於外﹐故發黃也。

《巢氏病源》小兒時气腹滿候﹕時气之病﹐腹滿者﹐是熱入腹﹐與髒气相搏﹐气痞澀在內﹐故令腹滿。若毒而滿者﹐毒瓦斯乘心﹐煩懊者死。

《巢氏病源》小兒時气病結熱候﹕時气之病﹐熱入腹內﹐與臟腑之气相結﹐謂之結熱。熱則大小腸痞澀﹐大小便難而苦煩熱是也。

《巢氏病源》小兒敗時气病候﹕時气之病﹐若施治早晚失時﹐投藥不與病相食﹐致令病連滯不已﹐乍瘥乍劇﹐或寒或熱﹐則敗壞之證無常是也。

《巢氏病源》小兒時气病兼瘧候﹕時气之病﹐又兼瘧者﹐是日數未滿。本常壯熱而邪不退﹐或乘於陰﹐或乘於陽。其乘於陽﹐陽爭則熱﹔其乘於陰﹐陰爭則寒。陰陽之气爲邪所並﹐互相乘加﹐故發寒熱成瘧也。

《巢氏病源》小兒時气病得吐下後猶熱候﹕時气之病﹐得吐下之後﹐壯熱猶不歇者﹐是腸胃宿虛﹐而又吐利﹐則爲重虛。其熱乘虛而入裏﹐則表裏俱熱﹐停滯不歇﹐故𨿽吐下而猶熱也。

《巢氏病源》小兒病後不嗜食麵靑候﹕時气病熱歇之後﹐不嗜食而面靑者﹐是胃內餘熱未盡﹐气滿﹐故不嗜食也。諸陽之气俱上榮於面﹐陽虛未復﹐本帶風邪﹐風邪挾冷﹐冷搏於血气﹐故令面靑也。

《巢氏病源》小兒時气病發復候﹕時气之病發復者﹐是熱退之後﹐气血未和﹐腑臟熱勢未盡﹐或起早勞動﹐或飲食不節﹐故其病重發﹐謂之復也。然發復多重於初病者﹐血气已虛﹐重傷故也。

《傷寒證治》孫思邈云﹕治小兒時行﹐節度如大人法。但用藥分劑少異﹐藥小冷爾。

《嬰童寶鑑》小兒時气歌﹕時气皆因節令虧﹐頭疼壯熱汗微微。良工若得看形候﹐須作傷寒病有歸。

《嬰童寶鑑》小兒時气後﹐大小便不通歌﹕熱毒還從腑气沖﹐便成結熱在腸中。身體苦煩多躁渴﹐更兼便溺不能通。

《嬰童寶鑑》時气後爲敗气歌﹕時气還須早早醫﹐變爲敗气切須知。乍寒乍熱無時度﹐或減或增體漸羸。

《嬰童寶鑑》小兒時气躁渴歌﹕誰言吐下熱無餘﹐只爲元因臟腑虛。熱盛更虛皮肉澀﹐至今煩渴躁難除。

《嬰童寶鑑》小兒時气後爲瘧疾歌﹕陰陽邪气兩相並﹐臟腑陰陽力競爭。發作有期名是瘧﹐宜須療理莫畱停。《嬰童寶鑑》時气後餘熱並夾冷气歌﹕時气𨿽然瘥﹐猶多餘熱停。气塡須不食﹐夾冷面皮靑。

《石壁經》三十六種內夜熱晝涼瘟疫候歌﹕夜間徧體有如湯﹐才到天明又復涼。非是鬼神爲禍祟﹐都緣臟腑有風傷。只消將藥醫脾臟﹐﹝四十八候云﹕只宜將藥除脾熱。﹞次使神方瀉大腸。患候但觀喉厭動﹐更看眼急﹝四十八候云﹕眼赤﹞鼻頭光。此病已傳瘟疫候﹐若能辯別是醫王。

此內因傷物﹑外因傷邪所致也。先當表散其毒邪﹐次用藥去其積。亦主至夜多汗﹐只在其頭額上有之﹐亦口中涎響也﹐脾風則然。多言有禍祟﹐非也。更請細看前後。﹝《鳳隨經》此候歌括一同﹐仍注云﹕宜與七寶散方。見溫壯門中。﹞《小兒形證論》四十八候夜熱晝涼溫壯歌後云﹕此患緣饑過後﹐冷食滯脾胃﹐气不行於諸經。夜熱晝涼先進南生丸﹝方見傷寒變蒸門中。﹞與三五服﹐後進檳榔散﹝方見煩熱門中﹞相間與服。然後气平和﹐又須當與白丁香膏﹝方未見﹞取﹐或只以磨積方調气。只不得便取﹐動難止﹐爲肚大﹐恐成疳疾也。

《千金》治小兒時气方。

桃葉三兩搗﹐以水五升﹐煮十沸﹐取汁﹐日五六徧淋之。﹝《聖惠》用七兩﹐水五升。﹞若復發﹐燒雄鼠屎二枚﹐水調服之。

《外臺》﹕劉氏療小兒天行頭痛壯熱方。

靑木香﹝六分﹞白檀香﹝三分﹞上二味搗散﹐以淸水和服之。以水調塗頂﹐頭痛立瘥。

《聖惠》治小兒時气壯熱﹐頭疼﹐咳嗽不能食。宜服解肌散方麻黃﹝三分﹐去根節﹞杏仁﹝湯浸﹐去皮尖﹑雙仁﹐麩炒微黃﹞赤芍藥貝母﹝炮微黃﹞柴胡﹝去苗﹞葛根﹝銼﹞甘艸﹝炙微赤﹐銼。各半兩﹞石膏﹝一兩﹐細研﹞上件藥搗﹐篩爲散。每服一錢﹐以水一小盞﹐煎至五分﹐去滓﹐不計時候﹐量兒大小分減溫服。

《聖惠》治小兒時气﹐頭痛壯熱。

升麻散方川升麻赤芍藥石膏﹝細研﹞麻黃﹝去根節﹞甘艸﹝炙微赤。銼。各半兩﹞貝齒﹝一枚﹞上件藥搗﹐篩爲散。每服一錢﹐以水一小盞﹐煎至五分﹐去滓。不計時候﹐量兒大小分減溫服。得微汗爲效。

《聖惠》治小兒時气﹐咳嗽壯熱。

麥門冬散方麥門冬﹝去心﹐焙﹞川升麻﹝各一兩﹞貝母﹝微黃﹞甘艸﹝炙微赤﹐銼。各三分﹞赤芍藥杏仁﹝湯浸﹐去皮尖﹑雙仁﹐麩炒微黃。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐入淡竹瀝半合﹐更煎一﹑兩沸。不計時候﹐量兒大小分減溫服。

《聖惠》治小兒時气﹐頭痛﹑體熱﹑煩渴。

葛根散方葛根﹝銼﹞麥門冬﹝去心。各三分﹞黃芩赤芍藥人參﹝去蘆頭﹞犀角屑甘艸﹝炙微赤﹐銼﹞川升麻﹝各半兩﹞石膏﹝一兩﹐細研﹞上件藥搗﹐篩爲散。每服一錢﹐以水一小盞﹐煎至五分﹐去滓。不計時候﹐量兒大小分減溫服。

《聖惠》治小兒時气壯熱﹐心腹煩悶。

麥門冬散麥門冬﹝一兩半﹐去心﹐焙﹞人參﹝去蘆頭﹞葛根﹝銼﹞甘艸﹝炙微赤﹐銼。各半兩﹞茅根﹝一兩﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小分減溫服。

《聖惠》治小兒時气﹐壯熱咳嗽﹐心胸脹悶﹐乳食不下。

生漧地黃散方生漧地黃麥門冬﹝去心﹐焙。各一兩﹞款冬花杏仁﹝湯浸﹐去皮尖﹑雙仁﹐麩炒微黃﹞陳橘皮﹝湯浸﹐去白瓤﹐焙。各三分﹞甘艸﹝炙微赤﹐銼﹐半兩﹞上件藥搗﹐粗羅爲散。每服一錢﹐以水一小盞﹐煎至五分﹐入竹茹半分煎﹐去滓。不計時候﹐溫服。量兒大小增減服之。

《聖惠》治小兒時气﹐五六日體熱不止。

麥門冬散方麥門冬﹝去心﹐焙﹞大靑﹝各半兩﹞甘艸﹝炙微赤﹐銼﹞吳藍﹝各一分﹞梔子仁﹝五枚﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小加減溫服。

《聖惠》治小兒時气﹐煩渴﹐腹中痞實。

葛根散方葛根﹝銼﹞黃芩柴胡﹝去苗。各半兩﹞甘艸﹝一分﹐炙微赤﹐銼﹞川大黃﹝一兩﹐銼碎﹐微炒﹞上件藥搗﹐粗羅爲散。每服一錢﹐水一小盞﹐煎至五分﹐去滓。不計時候﹐溫服。以稍利爲度。量兒大小加減服之。

《聖惠》治小兒時气﹐嘔吐不止。

蘆根散方生蘆根人參﹝去蘆頭。各一兩﹞竹茹﹝半兩﹞上件藥細銼﹐和勻。每服半分﹐以水一小盞﹐煎至五分﹐去滓。不計時候﹐量兒大小分減溫服。

《嬰孺》治小兒壯熱﹑時气﹑驚悸並熱瘡方。

鉤藤﹝炙﹞人參蚱蟬﹝炙﹞子芩﹝各一分﹞蛇蛻皮﹝三寸﹐炙﹞龍齒﹝半分﹞防風澤蘭﹝各二分﹞石蜜﹝一兩﹐湯成﹐入之竹瀝一升﹞上切﹐以水三升煮之七合﹐量兒大小細服之。

錢乙人參生犀散解小兒時气﹐寒壅咳嗽﹐痰逆喘滿﹐心忪驚悸﹐臟腑或祕或瀉﹐調胃進食。又主一切風熱﹐服尋常涼藥卽瀉而減食者。

人參﹝切去頂﹐三錢﹞前胡﹝去蘆﹐七錢﹞甘艸﹝炙黃﹐二錢﹞桔梗杏仁﹝去皮尖﹐略曝榦爲末﹐秤。各五錢﹞上先將前四味爲末﹐後入杏仁﹐再用粗羅羅過。每服二大錢﹐水一盞﹐同煎至八分。去滓溫服﹐食後。

張渙治時气病貝母散方貝母﹝炒黃﹞麥門冬﹝去心﹞川升麻﹝各一兩﹞赤芍藥甘艸﹝炙。各半兩﹞上件爲細末。每服一錢﹐水八分一盞﹐入竹葉二片﹐煎至五分﹐去滓溫服。

張渙又方人參飲子人參﹝去蘆頭﹞生漧地黃﹝各一兩﹞犀角﹝末﹞黃芩柴胡﹝去苗。各半兩﹞甘艸﹝一分﹐炙﹞上件搗﹐羅爲粗末。每服一錢﹐水一小盞﹐入生薑二片﹐煎至五分﹐去滓溫服。

張渙又方棗葉湯棗葉﹝一兩﹐切細﹐焙漧﹞黃芩柴胡﹝去苗﹞人參﹝去蘆頭﹞甘艸﹝炙。各半兩﹞上件搗﹐羅爲細末。每服一錢﹐水一小盞﹐入生薑二片﹐煎至五分﹐去滓﹐溫服。

《傷寒證治》療小兒天行﹐壯熱咳嗽﹐心腹脹滿。

五物人參飲子人參甘艸﹝炙。各半兩﹞麥門冬﹝一兩半﹞生地黃﹝一兩半。如無﹐只用漧地黃半兩﹞上每服三錢﹐水一盞﹐入茅根半握﹐煎至七分﹐去滓﹐溫服之。﹝出《外臺》及張渙﹐皆以此治熱病。﹞《傷寒證治》又方八物麥門冬飲子麥門冬﹝三兩﹞甘艸﹝炙﹞人參﹝各一分﹞紫菀升麻﹝各二兩﹞貝母﹝一分﹐生﹞上每服三錢﹐水一盞﹐入茅根半握﹐煎至七分﹐去滓﹐再入竹瀝少許﹐重煎勻服。﹝出《外臺》﹞《傷寒證治》療小兒天行﹐頭痛壯熱。

八物吳藍飲子吳藍大靑﹝各二兩半﹞甘艸﹝炙﹞麥門冬﹝去心。各三分﹞茵陳﹝一分半﹞梔子仁﹝十五枚﹞上件每服三錢﹐水一盞﹐入蘆根半握﹐生薑五片﹐煎至七分﹐去滓服。﹝出《外臺》﹞《傷寒證治》療小兒天行﹐五日以後熱不歇。

棗葉飲子棗葉﹝半握﹞麻黃﹝半兩﹞蔥白﹝切﹐一合﹞上豉一合﹐童子小便二盞﹐煎至一盞﹐去滓。分二服。﹝出《外臺》﹞《活人書》水解散治天行頭痛﹑壯熱一﹑二日﹐兼治瘡末出煩躁﹐或出尙身體發熱者。

麻黃﹝四兩﹐去節﹞大黃黃芩桂心甘艸﹝炙﹞芍藥﹝各二兩﹞上搗爲粗末﹐患者以生熟湯浴訖﹐以暖水調下二錢﹐相次二服﹐得汗利便瘥。彊實人服二方寸匕。此調風實之人﹐三伏中亦宜用之﹐若去大黃﹐卽春夏通用。

《朱氏家傳》﹕解利傷寒﹐四時气疫﹐上焦虛熱﹐心神恍惚﹐脾胃不和﹐飲食無味﹐口苦舌漧﹐渾身煩悶。

人參散人參茯苓羌活獨活桔梗知母麻黃﹝去根節﹞枳殼﹝麩炒﹐去瓤﹞甘艸﹝炙﹞川芎陳皮﹝去白﹞白術濃朴﹝薑汁制﹞茱萸﹝水煮﹞桂心﹝不見火﹞前胡削木甘艸﹝節﹞上件各等分爲末。每服二錢﹐水一盞﹐姜棗煎至七分。如要出汗﹐蔥白﹑豆豉﹑生薑煎服。嗽入杏仁﹑麻黃同煎。小兒入薄荷煎﹔婦人止入生薑煎。嵐瘧用柳桃條二七節同煎。

卷第十四

溫病第四《巢氏病源》﹕小兒溫病者﹐是冬時嚴寒﹐人有觸冒之。寒气入肌肉﹐當時不卽發﹐至春得暖气而發﹐則頭痛壯熱﹐謂之溫病。又冬時應寒而反暖﹐其气傷人卽發﹐亦使人頭痛壯熱﹐謂之冬溫病。凡邪之傷人﹐皆由觸冒﹐所以感之。小兒𨿽不能觸冒﹐其乳母抱持解脫﹐不避風邪﹑冷熱之气﹐所以感病也。

《巢氏病源》小兒溫病下利候﹕溫病下利者﹐是腸胃宿虛﹐而感於溫熱之病﹐熱气入於腸胃﹐與水谷相搏﹐腸虛則泄﹐故下利也。

《巢氏病源》小兒溫病鼻衄候﹕溫病鼻衄者﹐熱乘於气而入血也。肺候身之皮毛﹐主於气﹐開竅於鼻。溫病則邪先客皮膚而搏於气﹐結聚成熱﹐熱乘於血﹐血得熱則流散。發從鼻出者﹐爲衄也。凡候熱病﹐鼻欲衄﹐其數發汗﹐汗不出。或初染病已來都不汗﹐而鼻燥喘﹐鼻息气有聲。如此者﹐必衄也。小兒衄血﹐至一升數合﹐熱因得歇﹔若至一斗數升﹐則死矣。

《巢氏病源》小兒溫病結胸候﹕凡溫熱之病﹐四五日之後﹐熱入裏﹐內熱腹滿者﹐宜下之。若熱未入裏﹐而下之早者﹐裏虛气逆﹐熱結胸上﹐則胸痞滿短气﹐謂之結胸也。

仲景論冬傷於寒﹐春爲溫病。

太醫局柴胡石膏散治時行溫疫﹐壯熱惡風﹐頭痛體疼﹐鼻塞咽漧﹐心胸煩滿﹐寒熱往來﹐痰實咳嗽﹐涕唾稠粘方。

柴胡﹝去苗﹞石膏前胡﹝去苗﹞漧葛﹝銼﹞赤芍藥﹝各五十兩﹞黃芩桑根白皮﹝銼﹞荊芥穗﹝去土。

各三十七兩半﹞升麻﹝二十五兩﹞上爲粗末。每服二錢﹐水一盞﹐入生薑三片﹐豉十餘粒﹐同煎七分﹐去滓。稍熱服﹐小兒分作三服。更量大小加減﹐不計時候。

太醫局人參羌活散治小兒寒邪溫病﹐時疫瘡疹﹐頭痛體疼﹐壯熱多睡﹐及治潮熱煩渴﹐痰實咳嗽方。

人參羌活獨活柴胡﹝並去苗﹞芎枳殼﹝去瓤﹐麩炒黃﹞白茯苓﹝去皮﹞甘艸﹝炙。各一兩﹞前胡﹝去蘆頭﹞桔梗地骨皮﹝去土﹞天麻﹝酒浸﹐炙。各半兩﹞上爲散。每服一錢﹐以水七分﹐入薄荷少許﹐煎至五分﹐去滓溫服。不計時候。

太醫局升麻葛根湯治大人﹑小兒時气溫疫方﹐與傷寒錢乙方同。

《三十六種》夜熱晝涼溫病候﹐用除溫散方。

大黃朴硝﹝研。各一分﹞牽牛粉﹝半兩﹞檳榔﹝二个﹞上件爲末。每服半錢﹐煎黃芩湯調下﹐臨臥時服。

《莊氏家傳》﹕春間疫气欲作﹐爲先气壅畏風﹐痰嗽頭昏﹐鼻寒困悶﹐是其疾也。當先以甘桂湯理之﹐凡春气動﹐先以此湯驅之﹐無問大人﹑小兒也。此方趙彥祖朝散傳之杜順甫中散﹐余與杜季子﹑季楊同官尉氏﹐因求得之。本名五胡﹐余惡而易名爲甘桂湯。

甘艸﹝炙﹞官桂﹝去皮﹞五味子黃芩﹝各一兩半﹞柴胡﹝四兩﹞上咀。每服三錢﹐水一盞﹐姜五片﹐煎七分﹐去滓溫服。以二服滓再合煎一服。政和二年壬辰﹐余在澧陽﹐是春疫疾大作﹐諸小兒服此藥皆免。

《王氏手集》防風散解時疫溫病﹐咳喘煩渴﹐頭痛體疼﹐目澀多睡﹐肌肉蠕動﹐痰逆忪悸。

防風川芎甘艸﹝炙﹞香白芷﹝各二兩﹞菊花﹝一兩﹞上爲細末。每服一錢﹐煎荊芥湯調﹐放溫服。

卷第十四

熱病第五仲景論冬傷於寒﹐夏爲熱病。

《外臺》黃帝曰﹕傷寒熱病死候有九﹐四曰老人嬰兒熱病腹滿者死。

《聖惠》云﹕小兒熱病者﹐是冬時嚴寒﹐人有觸冒寒气﹐入於肌肉﹐當時不卽發﹐至夏爲熱病。凡邪之傷人﹐皆由觸冒﹐所以感之。小兒𨿽不能觸冒﹐其乳母抱持解脫﹐不避風邪﹐冷熱气所感病也。

《千金》升麻湯治小兒傷寒變熱毒病﹐身熱﹑面赤﹑口燥﹑心腹堅急﹐大小便不利。或口瘡者﹔或因壯熱﹐便四肢攣掣驚﹐仍成癇疾﹐時發時醒﹐醒後身熱如火者﹐悉主之方。

升麻白薇麻黃﹝去根節﹞葳蕤柴胡甘艸﹝炙。各半兩﹞黃芩﹝一兩﹞朴硝大黃鉤藤﹝各六銖﹞上十味咀﹐以水三升﹐先煮麻黃﹐去上沫﹐納諸藥﹐煮取一升。兒生三十日至六十日﹐一服二合。六十日至百日﹐一服二合半。百日至二百日﹐一服三合。﹝《傷寒證治》亦以此治熱病。﹞《聖惠》治小兒熱病﹐頭痛口漧﹐身體壯熱﹐心神煩躁。宜服解肌散方麻黃﹝三分﹐去根節﹞葛根﹝銼﹞赤芍藥黃芩川升麻甘艸﹝炙微赤﹐銼。各半兩﹞上件藥搗﹐篩爲散。每服一錢﹐以水一小盞﹐入蔥白五寸﹐煎至五分﹐去滓。不計時候﹐量兒大小分減溫服。令有汗出卽瘥。

《聖惠》治小兒熱病﹐心煩壯熱﹐口漧多渴。宜服茵陳散方茵陳麻黃﹝去根節﹞赤芍藥甘艸﹝炙微赤﹐銼﹞黃芩葛根﹝銼。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小增減溫服。汗出爲效。

《聖惠》治小兒熱病﹐煩熱驚悸。

石膏散方石膏﹝細研﹞川大黃﹝銼碎﹐微炒﹞甘艸﹝炙微赤﹐銼。各半兩﹞大靑黃芩梔子仁知母葳蕤川升麻葛根﹝銼﹞龍膽﹝去蘆頭。各一分﹞上件藥搗﹐篩爲散。每服一錢﹐以水一小盞﹐煎至五分﹐去滓。不計時候﹐量兒大小分減溫服。

《聖惠》治小兒熱疾﹐頭痛﹐心躁﹐眼黃。

吳藍散方吳藍大靑蘆根﹝銼﹞石膏﹝細研。各一兩﹞甘艸﹝炙微赤﹐銼﹞麥門冬﹝去心﹐焙﹞黃芩﹝各三分﹞茵陳梔子仁﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小分減服之。

《聖惠》治小兒熱病﹐煩熱不解﹐大小腸祕澀﹐心胸悶亂。

犀角散方犀角屑赤芍藥黃芩川升麻梔子仁地骨皮甘艸﹝炙微赤﹐銼。各半兩﹞麥門冬﹝去心﹞川大黃﹝銼﹐微炒。各三分﹞上件藥搗﹐篩爲散。每服一錢﹐以水一小盞﹐煎至五分﹐去滓。不計時候﹐量兒大小分減溫服。

《聖惠》治小兒熱病﹐心神狂躁﹐身熱如火﹐頭痛煩渴﹐眠臥不得。

眞珠散方眞珠﹝末﹞馬牙硝龍齒寒水石太陰元精石﹝各一分﹞鉛霜朱砂﹝各半兩﹞牛黃麝香﹝各半分﹞上件藥﹐都研令細。不計時候﹐以新汲水調下半錢。量兒大小加減服之。

《聖惠》治小兒熱病﹐皮膚壯熱。

子芩散子芩川升麻梔子仁大靑甘艸﹝炙微赤﹐銼。各一分﹞上件藥搗﹐細羅爲散。不計時候﹐以新汲水調下半錢。量兒大小以意加減。

《聖惠》治小兒熱病﹐壯熱心悶。

牛黃散方牛黃﹝半分﹞朱砂﹝各細研﹞茯神栝蔞根﹝銼﹞苦參﹝銼﹞甘艸﹝炙微赤﹐銼。各一分﹞上件藥搗﹐細羅爲散﹐入研了藥﹐都研令勻。不計時候﹐以新汲水調下半錢。量兒大小以意增減。

《聖惠》又方胡黃連梔子仁牛黃﹝細研﹞甘艸﹝炙微赤﹐銼。各半兩﹞子芩﹝一兩﹞上件藥搗﹐細羅爲散﹐研入牛黃令勻。不計時候﹐以蜜水調下半錢。量兒大小加減服之。

《聖惠》治小兒熱病﹐煩渴頭痛﹐壯熱不止方。

生地黃﹝汁﹐三合﹞上入生蜜半合和勻﹐時時與一合服。量兒大小加減服之。

《聖惠》治小兒熱病煩渴方。

上取栝蔞根末﹐不計時候﹐以乳汁調半錢。量兒大小加減服之。

《聖惠》治小兒熱病﹐腹脹大腸不通方。

上用牽牛子半兩﹐微炒﹐搗﹐細羅爲散。每服以橘皮湯調下半錢﹐稍利爲效。量兒大小以意加減。

張渙治熱病石膏散方石膏白茯苓漧葛根﹝各一兩﹞甘艸﹝炙﹞黃芩芍藥﹝各半兩﹞上件搗﹐羅爲細末。每服一錢﹐水一小盞﹐入竹葉﹑薄荷各少許﹐煎至五分﹐去滓。放溫服。

張渙又方地黃散生漧地黃﹝一兩﹞棗葉﹝一握﹐洗﹐焙漧﹞梔子仁黃芩陳橘皮﹝湯浸﹐去白。各半兩﹞上件搗﹐羅爲細末。每服一錢﹐水八分一盞﹐入蔥白﹑鹽﹑豉各少許﹐煎至五分。去滓﹐放溫服。

張渙治小兒熱病口漧﹐心神煩躁。

眞珠散方眞珠﹝末﹞牛黃龍腦﹝各一錢﹐並細研﹞瓜根茯神朱砂﹝研﹐水飛。各半兩﹞馬牙硝寒水石﹝並爲細末。各一分﹞上件一處拌勻。每服半錢﹐蜜水調下﹐量兒大小加減。

張渙又方犀角飲子犀角屑川大黃﹝炮﹐細銼﹞川升麻﹝各一兩﹞赤芍藥人參﹝去蘆頭﹞甘艸﹝炙。各半兩﹞上件搗﹐羅爲細末。每服一錢﹐水一盞﹐入竹葉三片﹐煎至五分﹐去滓。放溫服。

張渙又方地骨皮散地骨皮﹝洗﹐焙漧﹞川大黃﹝微炮﹞黃芩﹝各一兩﹞麥門冬﹝去心﹞黃甘艸﹝炙。各半兩﹞上件爲細末。每服一錢﹐水八分一盞﹐荊芥少許﹐煎至五分﹐去滓溫服。

卷第十四

傷風第六錢乙論﹕傷風昏睡﹐口中气熱﹐呵欠頓悶﹐當發散﹐與大靑膏解不散﹐有下證﹐當下大黃丸主之。大飲水不止而善食者﹐可微下﹐余不可下也。﹝大靑膏方﹐見驚熱門中﹔大黃丸方未見。﹞錢乙論﹕傷風手足冷者﹐脾臟怯也。當和脾後發散。和脾﹐益黃散﹔發散﹐大靑膏主之。﹝大靑膏方見同前﹔益黃散方見胃气不和門。﹞錢乙論﹕傷風自利者﹐脾臟虛怯也。當補脾﹐益黃散。發散﹐大靑膏主之。未瘥﹐調中丸主之。有下證﹐大黃丸下之。下後﹐服溫驚丸。﹝大靑膏方見驚熱門﹔調中丸方見胃气不和門﹔溫驚丸方見一切驚門﹔大黃丸方未見。﹞錢乙論﹕傷風腹脹者﹐脾臟虛也﹐當補脾﹐必不喘。後發散﹐仍補脾也。去脹﹐塌气丸主之。發散﹐大靑膏主之。﹝塌气丸方見胃气不和門﹔大靑膏方見驚熱門。﹞錢乙論﹕傷風兼髒者﹐兼心則驚悸﹔兼肺則悶亂﹐喘息哽气﹐長出气嗽﹔兼腎則畏明。各隨補母髒﹐虛見故也。

錢乙論﹕傷風下後餘熱者﹐以藥下之太過﹐胃中虛熱﹐飲水無力也。當生胃中津液﹐多服白術散。﹝白術散方見胃气不和門。﹞錢乙論傷風吐瀉身溫云﹕乍涼乍熱﹐時多气粗﹐大便黃白色﹐嘔吐﹐乳食不消﹐時咳嗽﹔更有五臟兼見證﹐當煎入髒君臣藥﹐化大靑膏﹐後服益黃散。如先曾下﹐或無下證﹐愼不可下也。此乃脾肺受寒﹐不能入食也。﹝二方並見﹐同前。﹞錢乙論傷風吐瀉身熱云﹕多睡﹐能食乳﹐飲水不止﹐吐痰﹐大便黃水。此爲胃虛熱渴吐瀉也。當生胃中津液﹐以止其渴﹐止後用發散藥。止渴多服白術散﹐發散大靑膏主之。﹝二方並見﹐同前。﹞錢乙論傷風吐瀉身涼云﹕吐沫﹑瀉靑白色﹐悶亂﹑不渴﹑哽气﹑長出气﹑睡露睛﹐此傷風荏苒輕怯﹐因成吐瀉﹐當補脾後發散。補脾﹐益黃散﹔發散﹐大靑膏主之。此二證多病於春冬也。﹝二方並見﹐同前。﹞《玉訣》小兒傷風候歌﹕鼻塞傷風肺受寒﹐喘咳驚啼臥不安。頰赤口漧頻發熱﹐吐瀉邪攻臟腑傳。

此患先與解熱﹐後下風涎﹐次平胃气﹐故無誤也。

《博濟方》治小兒外傷風冷。

解肌濃朴散濃朴﹝去皮﹐以薑汁塗﹐炙令香﹞蒼術陳橘﹝去瓤。各一兩﹞漧薑﹝三分﹞甘艸﹝半兩﹞上件同爲細末。每服一錢﹐水一盞﹐入姜錢二片﹐棗一枚﹐同煎至六分﹐熱服。

《劉氏家傳》治小兒傷風傷寒﹐渾身壯熱﹐咳嗽痰盛。

麥湯散麻黃﹝去根節﹐生薑汁浸一宿﹞知母石膏﹝赤﹞葶藶﹝隔紙炒﹞地骨皮杏仁﹝湯浸﹐去皮尖﹐別研﹞滑石﹝末。各等分﹞上爲末。每服半錢﹐煎小麥湯調下。

《劉氏家傳》驚調散治大人﹑小兒﹑老少﹐但是諸般傷寒﹑傷風﹐體虛煩熱﹐上膈有涎﹐煩躁不省人事。

荊芥穗﹝一兩﹐微炒﹐焙﹐末之﹞麝﹝半錢﹞腦﹝一字﹞上將腦﹑麝各研入藥﹐令勻。每服好茶半盞﹐調半錢﹐和滓服。重者一錢﹐小兒少許﹐不計時候。

《張氏家傳》小兒傷風﹐渾身諸般壯熱。

七寶散天麻﹝炙﹞白僵蠶﹝微炒﹞羌活﹝各一錢﹞蠍麻黃﹝去節﹞白附子﹝各一分﹞麝﹝少許﹞上爲末。每服半錢﹑一字﹐用生薑﹑薄荷﹑蜜水調下﹐大小加減。

《莊氏家傳》古方惺惺散治小兒傷風壯熱﹐及瘡疹毒瓦斯﹑時气﹑溫壯﹐風熱等疾。﹝與傷寒門中錢乙惺惺散大略同。﹞人參白茯苓甘艸﹝炙﹞白術栝蔞根細辛桔梗上七味等分﹐焙榦爲末。每服一大錢﹐用水半盞﹐姜一片﹐薄荷三﹑兩葉﹐同煎三五沸。二﹑三歲一服﹐分三服﹔五歲以上只作一服。如傷風欲出汗﹐以蔥﹑豆豉﹑薄荷同煎﹐溫服。﹝一方無白術有漧葛﹐甘艸減半﹐治壯熱。

入薄荷﹑生薑﹐治冷气﹐入姜棗水一盞﹐煎七分﹐用藥二錢少異。﹞《莊氏家傳》﹕小兒傷風。

上以京豉及蔥生研﹐作靨貼囟上。如有邪气者﹐以京豉及桃頭生研﹐貼如前方。

《孔氏家傳》治小兒風吹妄著﹐渾身壯熱﹐頭疼﹐面頰赤﹐多渴。

參苓散人參茯苓甘艸﹝炙﹞白術﹝各一分﹞黃芩漧葛﹝各半兩﹞上爲細末。每服一錢﹐水五分﹐姜一片﹐棗半个﹐煎四分﹐通口服。

《王氏手集》百解散治小兒傷風﹑瘡疹之類。

黃靑皮茯苓栝蔞根甘艸﹝炙﹞紫菀白術﹝各一兩﹞百合﹝一兩半﹞上爲細末。每服一錢﹐水八分盞﹐煎至四分﹐通口服。得少汗爲妙。

《吉氏家傳》治小兒驚風﹐奶食不化﹐成外傷風﹐壯熱气粗﹐慢風搖頭﹐口眼不開﹔及赤白痢。

金箔丸金箔﹝四十九片﹞朱砂水銀膩粉牛黃靑黛蟬殼白僵蠶麻黃﹝去節﹞白附子蠍天麻﹝酒浸﹐炙﹞犀角﹝末﹞天南星﹝炮。各二錢﹞眞麝香﹝隨多少﹞上件都爲末﹐將金箔﹑朱砂﹑水銀﹑膩粉同研細﹐傾入諸藥﹐煉蜜爲丸如梧桐子大。每服二丸﹐薄荷湯化下。

長沙醫者丘松年傳蠍梢散治傷風發熱﹐睡臥不安﹐直視涎盛﹐時作驚掣。

全蠍﹝一十半个﹞甘艸﹝炙﹞川芎﹝各二錢﹞麻黃﹝去節﹐秤﹞防風薄荷葉﹝各一錢﹞上爲細末﹐入朱砂一錢細研﹐入藥末內令勻。每服一錢﹐水半盞﹐煎三分﹐溫服。

卷第十四

傷暑第七太醫局香薷丸治大人﹑小兒傷暑伏熱﹐躁渴瞀悶﹐頭目昏眩﹐胸膈煩滿﹐嘔噦惡心﹐口苦舌漧﹐肢體困倦﹐不思飲食。或發霍亂﹐吐利轉筋﹐並宜服之。

香薷﹝去土﹞紫蘇莖葉﹝並用去粗梗﹞幹木瓜﹝各一兩﹞丁香白茯神﹝去衣﹞薷香葉﹝去土﹞甘艸﹝炙﹐銼﹞檀香﹝銼。各半兩﹞上爲細末﹐煉蜜爲丸﹐每兩作三十丸。每服一丸至二丸﹐細嚼﹐溫湯下﹔或新汲水化下亦得。小兒服半丸﹐不計時候。

太醫局枇杷葉散治大人﹑小兒冒暑伏熱﹐引飲過多﹐脾胃傷冷﹐飲食不化﹐胸膈痞悶﹐嘔噦惡心﹐頭目昏眩﹐口漧煩渴﹐肢體困倦﹐全不思食。或陰陽不和﹐致成霍亂吐利﹐轉筋﹐煩躁引飲。

枇杷葉﹝去毛﹐淨﹐炙﹞陳橘皮﹝湯去瓤﹐焙﹞丁香﹝各半兩﹞香薷﹝三分﹞濃朴﹝薑汁塗﹐炙﹐四兩﹞幹木瓜白茅根麥門冬﹝湯去心﹐焙漧﹞甘艸﹝炙。各一兩﹞上件藥搗﹐羅爲末。每服二錢﹐水一盞﹐入生薑二片﹐煎至七分﹐去滓溫服。溫水調下亦得。如煩躁用新汲水調下﹐不計時候。小兒三歲以上可服半錢﹐更量大小加減。

張渙治小兒伏暑嘔吐者﹐最宜服之淸膈飲子方香薷淡竹葉﹝去枝梗﹐剪葉﹐焙漧。各一兩﹞白茯苓人參﹝去蘆頭﹞半夏﹝湯洗七次﹐焙漧﹞檀香甘艸﹝炙。各半兩﹞白粳米﹝一合﹞上搗﹐羅爲粗末。每服一錢﹐水一大盞﹐煎七分﹐去滓。放溫﹐時時如熱水令兒服之。量兒大小加減。

《莊氏家傳》治小兒中暑吐利。

上以白蒺藜苗研汁服。

長沙醫者丁時發傳治小兒中熱﹐面赤﹐身如水熱﹐或眼赤。

郁金﹝三枚﹐用皂角水煮幹﹞甘艸馬牙硝﹝各一分﹞當歸﹝二錢﹞上末細研。一字或半錢﹐冷水調下。

卷第十四

傷寒第八《巢氏病源》小兒傷寒候﹕傷寒者﹐冬時嚴寒而人觸冒之﹐寒气入腠理﹐搏於血气﹐則發寒熱﹑頭痛﹑體疼﹐謂之傷寒。又春時應暖而反寒﹐此非其時有其气﹐傷人卽發病﹐謂之時行傷寒者。小兒不能觸冒寒气﹐而病傷寒者﹐多由大人解脫之時久﹐故令寒气傷之﹐是以小兒亦病之。診其脈來一投而止者﹐便是得病一日﹔假令六投而止者﹐便是得病六日。其脈來洪者易治﹐細微者難治也。

《巢氏病源》小兒傷寒解肌發汗候﹕傷寒是寒气客於皮膚﹐寒從外搏於血气﹐腠理閉密﹐冷气在內不得外泄﹐蘊積﹐故頭痛﹑壯熱﹑體疼。所以須解其肌膚﹐令腠理開。津液爲汗﹐發泄其气則熱歇。凡傷寒無問長幼男女﹐於春夏宜發汗。又脈浮大宜發汗。所以然者﹐病在表故也。

《千金》論曰﹕夫小兒未能冒涉霜雪﹐乃不病傷寒也。大人解脫之久﹐傷於寒冷則不論耳。然天行非節之气﹐其亦得之。有時行疾疫之年﹐小兒出腹便患斑者也。治其時行節度﹐故如大人法﹐但用藥分劑少異﹐藥小冷耳。

《聖惠》論﹕凡嬰孩傷寒﹐不可以燥藥發汗也。發汗﹐則孩子一向躁極於臟腑﹐熱極傷於心气﹐多厥不可治也。若以性寒湯藥﹐陽受於冷﹐冷熱相擊﹐孩子一向驚叫不睡﹐熱衝於腦﹐頭縫開張﹐皮肉筋脈急脹﹐不可治也。若以性熱湯藥餌之﹐乃助於陽也。陽極則陰必爭也。四肢汗出如油﹐手足或熱或冷﹐多狂癲驚﹐卽不可治也。

茅先生﹕小兒有傷寒候。身微熱﹐KT吐乳﹐鼻塞﹐咳嗽。此候因抱兒子當風處﹐吹著背兪至此。所治者﹐當日下天麻散二服﹝方見本門中﹞﹐朱砂膏二服﹝方見驚積門中﹞。其患卽愈﹐不得誤動臟腑。

茅先生﹕傷寒變蒸﹐夾驚夾食﹐中風﹐所中傷寒各說有一。因根據根源各別下藥﹐有殊如調理。上件傷寒傳變﹐吐不可止﹐大小便不通﹐大渴﹐耳內膿出﹐身上生斑點赤﹐心狂﹐眼視﹐鼻口漧燥﹐死候不治。

漢東王先生《家寶》傷寒病證﹕嬰孩小兒單傷寒者﹐渾身壯熱﹐鼻流淸涕﹐身上寒毛起﹐咳嗽欲喘﹐宜用解傷寒紅綿散三﹑二服﹐間調胃气﹐進乳食觀音散三﹑二服。如有餘熱未退﹐睡裏多驚﹐須進七寶輕靑丹三﹑二服﹐﹝紅綿散﹑輕靑丹方並見本門中。﹞再服調胃气觀音散三﹑二服。﹝方見胃气不和門中。﹞漢東王先生《家寶》﹕小兒傷寒可醫者七。

鼻內淸水是傷寒。鼻者是肺之外應。傷寒﹐故外風吹著身﹐皮毛及發皆主於肺﹐故令外涕流出淸水﹐身寒毛立﹐後則身熱躁叫﹐口漧﹐耳冷﹐汗出﹐是傷寒。傷寒者﹐是邪气傷其正气﹐正气軟弱﹐則不能主於身﹐被邪气攻出﹐故爲汗。汗出多則令面黃無力﹐後若不止﹐則體虛生風﹐宜補實之。

鼻塞是傷寒。傷寒是外邪傷肺﹐所受則正在肺﹐邪气傷正气則滯﹐榮衛不通﹐故乃鼻塞。是發汗後更與通關藥耳。

面赤是傷寒。傷寒是傷气及邪气入腹。其肺當旺﹐不肯受邪。肺者受患﹐其初傳心則心气虛﹐故令面赤則口漧﹐夜間不臥﹐陰陽相克﹐日中可解﹐則涼藥服之。

吐白水是傷寒。何以吐白水﹖其傷寒受在於胃﹐其胃气爲邪所傷﹐胃弱則吐白水。若吐食則入脾﹐瘥後須變身黃。脾胃俱象土﹐故色黃﹐宜早暖脾胃耳。

兩眼黃赤是傷寒。傷寒是先受在脾﹐在其色黃。次傳在肝﹐主眼﹐故邪傷於肝﹐故共脾邪入之﹐故令眼黃赤﹐宜以洗肝後發汗耳。

小便黃赤是傷寒。傷寒者﹐寒气傷肺﹐肺虛故不受﹐於心﹐心實傳腑。心以小腸爲腑﹐受邪則滯榮气﹐則赤﹐後則尿如血。通小便後取之。

不可醫者六﹕傷寒面黑者不治。傷寒气傷皮膚﹐本入肺﹐肺傳腎。腎主水﹐水屬北方﹐其色黑。復傳心﹐心屬火。其水大能克火﹐故令面黑﹐不治。

傷寒大小腸痛不治。其傷寒受在肺﹐肺以大腸爲腑﹐髒不能受﹐倒傳出一臟﹐不再傳入心﹐則火克金﹔心將小腸爲腑﹐故大小便痛耳。

傷寒忽作邪聲不治。此是傷寒﹐邪气傷肺。肺主聲﹐肺被邪傷﹐絕則聲出不回。如便作邪聲﹐是肺絕也。

傷寒叫聲不出不治。此是傷寒入腎失解﹐腎气絕﹐不能作聲﹐卽死耳。

傷寒糞黑不治。何以瀉黑血糞﹖其傷寒邪傷肺﹐肺絕不能行血。其血黑色﹐從大腸中下﹐如死鵝鴨一般﹐卽死。如大便無赤黑不妨﹐卻是熱盛﹐宜與涼藥耳。

傷寒爪黑不治。爪黑者﹐傷寒傳肝﹐其邪勝﹐正气絕。肝主筋及主諸爪甲﹐肝絕則不能榮於爪﹐故爲死之形也。

上件﹐其傷寒皆是邪气傷於臟腑﹐滯其血气則寒熱﹐血脈亂﹐不能飲食。其頭痛面赤者﹐則是陽毒。其面靑不語﹑多哭﹑身寒﹐是爲陰毒。凡傷寒﹐三日前宜汗﹐三日後宜轉。又云﹕陰毒宜回陽﹐﹝先與熱藥﹐後方汗。﹞陽毒宜解。﹝先與涼藥﹐後與汗之。﹞取轉亦此說﹐三日前汗﹐三日後轉﹐此大略之言耳。﹝有初得便宜轉者﹐有得之三﹑兩日後宜汗者﹐不可拘此。﹞《嬰童寶鑑》﹕小兒傷寒爲客風傷於腠理﹐攻於皮膚﹐故身熱﹑頭痛﹑不食﹑气多嘔逆﹑驚啼﹑面赤而喘。

《活人書》序﹕小兒傷寒與大人治法一般﹐但分劑小﹑藥性差涼耳。尋常風壅發熱﹐鼻涕痰嗽﹐煩渴。惺惺散主之。

﹝方與錢乙同﹐見本門中。﹞咽喉不利﹐痰實咳嗽﹐鼠粘子湯主之。﹝方見瘡疹門中。﹞頭額身體溫熱﹐大便黃赤﹐腹中有熱﹐四順散﹑﹝方與葛氏同﹐見溫壯門中。﹞連翹飲﹑三黃丸主之。頭額身體溫熱﹐大便白而酸臭者﹐胃中有食積﹐雙丸主之。﹝三方見本門中。﹞小兒無異疾﹐惟飲食過度﹐不能自節﹐心腹脹滿﹐身熱頭痛﹐此雙丸悉治之。小兒身體潮熱﹐頭目碎痛﹐心神煩躁﹐小便赤﹐大便祕﹐此熱劇也﹐洗心散﹑﹝方見傷寒大小便不通門。﹞調胃承气湯主之。﹝方見傷寒自汗門。﹞頭疼﹑發熱﹐偎人﹑惡寒者﹐此傷寒證也﹐升麻湯主之。﹝方見傷寒口內生瘡門中﹐十物升麻湯。﹞無汗者﹐麻黃黃芩湯﹔有汗者﹐升麻黃芩湯﹐皆要藥也。﹝二方並見本門。﹞小兒尋常不可過當服涼藥﹐胃冷虫動﹐其證與驚相類。

醫人不能辧﹐往往復進驚藥﹐加腦﹑麝之類﹐遂發吐﹑胃虛而成慢驚者多矣。小兒須有熱證方可疏轉﹐仍愼用丸子藥利之﹐當以大黃﹑川芎等咀﹐作湯液﹐以蕩滌蘊熱。蓋丸子巴豆乃攻食積耳。

翰林待詔楊大鄴問﹕小兒傷寒瘟疫者爲何﹖答曰﹕神气𨿽丸﹐性情未定﹐衣裳不擇於濃薄﹔或恣情而脫著﹐嬌縱不常﹐生冷盡意﹔或過餐寒熱之物﹐因此致患頭疼﹑气促﹑發熱增寒﹔或飲多尙渴﹔或虛汗連連﹐精神KT。因綿綿用藥﹐須精審其根源﹐察病表裏﹐仍看脈體﹐未可便下﹐切須要知虛實﹐消停藥分﹐切在意處方治之。

《惠眼觀證》﹕傷寒外證﹐一見眼睛黃赤及鼻塞﹐徧身壯熱﹐口鼻出淸水﹐非時冷汗﹐加之咳嗽气閉﹑毛起﹐小便如粉汁﹐此皆是傷寒候。傷寒候如覺面帶黑色﹐大小腸幹痛﹐上吐下瀉﹐气又刺痛﹐耳內膿及眼生浮膜﹐皆惡候也。

《惠眼觀證》﹕小兒傷寒形候亦分數類。有兼驚﹑挾實﹑驚气﹑溫候三證。一兼驚者﹐因患驚風﹐三日後治得驚退﹐第四日至五日忽有嗽﹐息粗大﹐面色恍惚﹐變動無時﹐上渴不止﹐急且治脾﹐宜下麥湯散﹝方末見﹞﹑平胃丸﹝方見噦逆門中﹞﹑附子散﹝方見虛寒門中﹞。萬一記之﹐不得下冷藥﹐恐冰卻脾气﹐伏熱不退。二挾實者﹐本因孩兒肥實﹐喫食無度﹐傷飽而閉卻胃气。其候嘔逆﹐一見唇紅面赤﹐便問曾吐嘔逆無﹐如已曾吐嘔逆﹐必須頭痛或瀉不止﹐乃用湯丸。﹝方見急慢驚風門中。﹞通利後勻气散﹑﹝方見胃气不和門中。﹞夾麥湯散服之。驚气者﹐本因气膨脹﹐咳嗽﹐咽喉中涎響﹐心間煩躁﹐臟腑疼痛﹐夢中虛驚﹐先用烏犀膏﹝方見熱門中﹞滚涎﹐次下麥湯散及大驚丸﹝方見一切驚門中﹞﹐相夾服至兩日方下湯丸﹐通利一二日﹐气行後常服醒脾平胃湯藥。如傷寒後﹐或徧身生黑黯血﹐所謂蘭斑形證﹐下可用藥。三溫壯者﹐亦渾身微熱面紅﹐常困睡﹐微汗﹐因客風吹著毛竅﹐冷气急﹐鼻塞﹐大體與變蒸相似﹐只下麥湯散與紅綿散﹝紅綿散方見瘡疹已出未出門中﹐﹞治之亦安。

《小方脈》論傷寒皆因三陰三陽受病﹐緣未辧東西﹐不能言語﹐𨿽卽徧身壯熱﹐四肢不任﹐其狀多喘﹐難爲識候。凡傷寒與諸熱疾皆同﹐柰諸熱不生呻吟﹐惟傷寒呻吟眉聚是也。宜服麥煎散。﹝方未見。﹞茅先生小兒初受傷寒候歌﹕小兒傷寒身壯熱﹐面赤唇紅眼赤黃﹐身上寒毛初凜凜﹐更兼冷汗潤汪汪。鼻中淸涕涓涓滴﹐小便如粉又如漿﹐上喘鼻塞將加嗽﹐口漧嘔逆是尋常。看有諸般難治療﹐別爲章句好看詳。

茅先生小兒傷寒死候歌﹕傷寒吐不止﹐便溺更難通﹐汗後發熱渴﹐耳中瘡潰膿。身生斑黑點﹐鼻丘出傾筒﹐咳嗽四肢厥﹐心狂下所攻。體軟睡不寤﹐腹脹喘聲雄﹐手足心熱痛﹐此候命須終。

茅先生小兒又傷寒死候歌﹕小兒傷寒面黑色﹐耳內有膿聲噎塞。气逆吐瀉轉加增﹐大腸幹泄眼浮極。醫士精神還更昏﹐千萬歸泉休廢力。

《玉訣》小兒傷寒候歌﹕鼻多淸涕肺傷風﹐寒气相傳鼻不通﹐壯熱脈浮生內熱﹐發驚涎盛轉加濃。

夫小兒傷寒者﹐先與治風﹐後與下涎﹐次謂胃气也。

《石壁經》三十六種正受傷寒候歌﹕傷寒初得渾身熱﹐惡哭多啼無喜悅﹐眼紅臉赤類驚風﹐﹝《鳳髓經》此一句云﹕只看眼急以驚風。﹞卻被醫人道驚熱。

但須涼膈莫令渴﹐渴便飲水無休歇。若將三黃散子服﹐汗出身輕便無熱。

風邪寒入肌體﹐汗閉熱气內蘊﹐致使煩躁而多渴﹐喘嗽﹐汗不得泄﹐發熱不止。若服冷藥太甚﹐則使汗不出而反作別候也。須先出汗﹐次涼膈方愈。若不然﹐則慢脾﹑慢驚緣此得之。﹝《鳳髓經》歌同﹐仍注云﹕與三黃散﹐方見本門中﹐次麥湯散方未見。﹞《小兒形證論》四十八候﹐正受傷寒歌一同。後云﹕此爲正受傷寒﹐目急﹑壯熱﹐气喘嗽﹐面赤。先與解表散喫﹝方見慢驚風門中﹞﹐後用南星丸退風熱﹝方見傷寒變疹門中﹞。如不退﹐卻將三黃散與喫﹝方見本門中。﹞《千金》治少小傷寒莽艸湯浴方莽艸﹝半斤﹞牡蠣﹝四兩﹞雷丸﹝三十枚﹞蛇牀子﹝一升﹞大黃﹝一兩﹞上五味咀﹐以水三斗﹐煮取一斗半。適寒溫﹐以浴兒﹐避眼及陰。

《千金》治小兒傷寒方。

葛根﹝汁﹞淡竹瀝﹝各六合﹞上二味相和﹐二三歲兒分三服﹐百日兒斟酌服之﹐不宜生服﹐煮服佳。﹝《嬰孺方》同﹐乃云﹕只生服﹐不用煮。﹞《千金》治少小傷寒。芍藥四物解肌湯方芍藥黃芩升麻葛根﹝各半兩﹞上四味咀﹐以水三升﹐煮取九合﹐去滓。分服﹐期歲以上分三服。﹝《傷寒證治》方同﹐云﹕又治小兒瘡疹之候﹐與傷寒溫疫相似﹐疑似之間先可與之。﹞《千金》治夏月傷寒﹐四肢煩疼﹐發熱﹐其人喜煩﹐嘔逆滿劇如禍祟﹔寒熱相搏﹐故令喜煩。

七物黃連湯方黃連茯苓黃芩﹝各十八銖﹞芍藥葛根﹝各一兩﹞甘艸﹝炙﹐一兩六銖﹞小麥﹝三合﹞上各咀﹐以水七升煮取三升。冷分三服﹐不能一升者﹐可稍稍服之﹐湯勢定乃臥。藥去毒瓦斯﹐服湯之後﹐胸中熱及咽喉痛皆瘥。其明日復煮一劑﹐如法服之。服此湯無毒﹐但除熱下气﹑安病患。小兒服者﹐取三分之一﹐以水四升﹐煮得二升﹐稍稍服。

《仙人水鑑》孩子傷寒方。

梔子仁﹝一枚﹞棗﹝一枚﹐燒灰﹞牙硝﹝一分﹞上以古字錢兩文燒令赤﹐水中淬。如此七度﹐將此水調三味﹐灌之立愈。

《仙人水鑑》孩子百日內患傷寒壯熱﹐速宜療之。

鏵鐵﹝一斤﹐燒令通赤﹐以水二斗淬之﹐如此三七徧﹐煎取二停﹐更入柳葉七片﹐浴兒不用﹞胡油麻﹝二十一粒﹞松柏葉﹝二七枚﹞牙硝乳香﹝各一分﹞金箔﹝一片﹞白芥子﹝三七粒﹞上並搗爲散﹐蜜丸如彈子大。以靑物裹一丸﹐如燒香法﹐燻兒雙足﹐微有汗出便瘥。

《仙人水鑑》﹕小孩三歲以下﹐忽患傷寒陰陽二毒。此因母之毒瓦斯所致。庸醫多不會﹐自見壯熱不食﹑多睡﹐便以冷藥及冷物與喫﹐卽兒轉不安加甚。蓋藥熱動風﹐藥寒嘔逆﹐宜使此走馬散子方大黃﹝末﹐一兩﹐水醋煮令如﹞幹地龍﹝一粒﹐末入﹞牙硝﹝一分﹞上爲末﹐同研三百下﹐令蔭幹﹔再搗爲末﹐生薑汁調灌﹐立見神驗﹝量多少灌。﹞《聖惠》治小兒四五歲傷寒﹐壯熱頭痛。

射幹散方射幹甘艸﹝炙微赤﹐銼﹞川升麻杏仁﹝湯浸﹐去皮尖﹑雙仁﹐麩炒微黃﹞赤芍藥石膏﹝各半兩﹞麻黃﹝三分﹐去根節﹞桂心﹝一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小加減﹐溫服。

《聖惠》治小兒傷寒發熱﹐四肢煩疼。

解肌散方赤芍藥﹝半兩﹞杏仁﹝湯浸﹐去皮尖﹑雙仁﹐麩炒微黃﹞桂心川大黃﹝銼碎﹐微炒﹞甘艸﹝炙微赤﹐銼。

各一分﹞麻黃﹝三分﹐去根節﹞上件藥搗﹐粗羅爲散。每服一錢﹐以水一小盞﹐煎至五分﹐濾去滓。不計時候﹐量兒大小加減﹐溫服。

《聖惠》治小兒傷寒退熱。

黑散方麻黃﹝去根節﹞川大黃杏仁﹝去尖皮﹑雙仁。各一兩﹞上件藥並炒令黑﹐搗﹐細羅爲散。二三歲兒每服以溫水調下半錢。頻服﹐汗出瘥。四五歲每服一錢﹐未汗再服。

《聖惠》治小兒傷寒﹐頭痛壯熱。

犀角散方犀角屑黃芩川大黃﹝銼碎﹐微炒﹞赤芍藥麻黃﹝去根節﹞栝蔞瓤﹝各一分﹞柴胡﹝去苗﹐半兩﹞石膏﹝半兩﹐細研﹞上件藥搗﹐粗羅爲散。每服以水一小盞煎至五分﹐去滓。量兒大小以意分減﹐溫服。

《聖惠》治小兒傷寒體熱﹐頭痛心煩。

麻黃散方麻黃﹝去根節﹞甘艸﹝炙微赤﹐銼﹞赤芍藥﹝各半兩﹞川大黃﹝銼碎﹐微炒﹞杏仁﹝湯浸﹐去皮尖﹑雙仁﹐麩炒微黃。各一分﹞石膏﹝一兩﹞上件藥搗﹐粗羅爲散。每服一錢﹐以水一小盞煎至五分﹐去滓﹐不計時候﹐量兒大小以意分減﹐溫服。

《聖惠》治小兒傷寒﹐心胸壅悶﹐煩熱頭痛。宜服前胡散方前胡﹝半兩﹐去蘆頭﹞石膏﹝一兩﹐細研﹞黃芩赤茯苓枳殼﹝麩炒微黃﹐去瓤﹞甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以水一小盞煎至五分﹐去滓。不計時候﹐量兒大小分減﹐溫服。

《聖惠》治小兒中風傷寒﹐眼目不開﹐手足微冷﹐口多出涎﹐啼聲不出﹐齒噤﹐或時覺躁悶。

附子散方附子﹝炮裂﹐去皮臍﹞葛根﹝銼。各半兩﹞蜣螂﹝去翅足﹐微炒﹞人參﹝去蘆頭﹞桂心﹝各一分﹞上件藥搗﹐羅爲末。每服一錢﹐以水一小盞﹐入生薑少許﹐煎至四分﹐去滓﹐分溫二服。量兒大小以意增減。

《聖惠》治小兒傷寒﹐頭熱足冷。囟門張者難瘥。多躁啼﹐不睡﹐小便赤少﹐四肢熱者。

桔梗散方桔梗人參﹝各去蘆頭﹞葛根﹝銼。各半兩﹞附子﹝炮裂﹐去皮臍﹞甘艸﹝炙微赤﹐銼。各一分﹞上件藥搗﹐羅爲散。每服二錢﹐以水一小盞﹐入生薑少許﹐煎至五分﹐去滓。不計時候﹐溫溫服。量兒大小以意增減。

《聖惠》治小兒傷寒﹐體熱煩躁。

知母散方知母甘艸﹝炙微赤﹐銼﹞竹茹杏仁﹝湯浸﹐去皮尖﹑雙仁﹐麩炒微黃。各一分﹞麻黃﹝半分﹐去根節﹞上件藥搗﹐粗羅爲散。每服一錢﹐以水一小盞﹐入蔥白二寸﹐香豉三七粒﹐生薑少許﹐煎至五分﹐去滓。

不計時候﹐溫服。量兒大小以意增減。

《聖惠》治小兒傷寒﹐壯熱頭痛﹐口干心煩﹐宜服此方。

生薑﹝汁少許﹞竹瀝﹝一合﹞蜜﹝半合﹞上件藥相和令勻﹐二三歲兒分爲三服。

《聖惠》治傷寒五日不能言語﹐熱在胸中。宜服抵聖丸方犀角屑麻黃﹝去根節﹞黃芩釜下黃土梁上塵竈突墨﹝各半兩﹞川大黃﹝銼碎﹐微炒﹞川朴硝﹝各一兩﹞上件藥搗﹐羅爲末﹐煉蜜和搗三二百杵﹐丸如彈子大。每服不計時候﹐以新汲水研服一丸。如渴﹐飲新汲水﹐當有汗出。良久未汗﹐卽更服一丸﹐汗止熱退能語。若小兒卽量力服之。

《靈苑》治小兒傷寒壯熱﹐解表大效。

紅綿散方麻黃﹝半兩﹞幹蠍﹝七个﹞天麻甘艸﹝各一分﹐並焙漧﹞上件爲末。每一錢紅綿一片﹐摻藥於綿上﹐入生薑一片﹑棗子半个﹐同煎至半盞﹐去綿﹑姜﹑棗﹐冷服。

《譚氏殊聖》方﹕初得傷寒兩日間﹐作時壯熱四梢寒。朝來還似依稀瘥﹐至夜猶來似火燃。求取元明粉一物﹐飲中頻喫便身安。忽然未得惺惺瘥﹐更與神丹轉後看。

解交飲子元明粉﹝一錢﹞上加紅粉散二錢﹐分作四服﹐茶調下﹐相次與喫了﹐更服下項救生丸及眞珠散。﹝譚氏方卽無紅粉散﹐恐是紅龍散﹐亦治傷寒﹐方見搐搦門。救生丸﹐方見無辜疽門中。眞珠散﹐方見客忤門中。﹞《譚氏殊聖》方﹕小兒壯熱又頭疼﹐手足饒寒冷似冰﹐時時多眼澀﹐睡中忽跳愛虛驚。都緣全是傷寒作﹐不是家親及鬼神﹐發表微溏通取气﹐免教災苦病相縈。

問命散﹝一名定命散﹞藜蘆﹝一兩﹐炒榦爲末﹞麝香﹝半錢﹐同研勻﹞上用一字以來﹐吹鼻中效﹐須先服紅龍散四服﹐次與救生丸﹐次服眞珠散﹐次於鼻中吹藥三兩噴效。﹝三方並見同前。﹞茅先生小兒傷寒天麻散天麻荊芥穗甘艸﹝炙。各半兩﹞麻黃﹝去節﹐一兩﹞全蠍﹝一分﹞上爲末。每服一錢﹐水六分盞﹐薄荷三葉﹐同煎四分﹐通口服。

《嬰孺》治小兒傷寒發熱。服解肌湯不除﹐宜服此當歸湯方。

當歸桂心甘艸﹝炙﹞黃芩芍藥人參漧薑﹝各一兩﹞大黃﹝三兩﹞上切﹐以水三升煮一升﹐去滓﹐下芒硝一兩﹐再煎三兩沸﹐三百日兒半合﹐二歲一合。如不利加之﹐取利爲度。

《嬰孺》治小兒傷寒﹐寒熱不休﹐不能服藥。

浴湯方莽艸丹參肉桂﹝各三兩﹞菖蒲﹝半斤﹞蛇牀子﹝二兩﹞雷丸﹝五十个﹞上水三升煮十餘沸﹐適寒溫浴兒﹐避陰及目。

《嬰孺》治四五歲兒傷寒。

取汗湯麻黃﹝三分﹐去節﹞射幹甘艸﹝炙﹞升麻芍藥貝母石膏﹝碎。各二分﹞桂心﹝一分﹞杏仁﹝二十粒﹐去皮﹞上切﹐以水三升﹐煮及一升二合。兒彊者三合﹐弱者二合。便令臥取汗﹐如人行十五里再服之。

《嬰孺》治少小傷寒發熱。

解肌發汗散方芍藥黃芩葛根﹝各二分﹞上切﹐以水三升煮一升。爲四服﹐一歲兒爲三服。

《嬰孺》治少小傷寒方。

葛根﹝四兩﹞麻黃葉人參﹝各二兩﹞甘艸﹝炙﹞桂心﹝各一兩半﹞生薑﹝二兩半﹞上水六升﹐入棗十枚﹐同前藥煮及二升。百日兒一合﹐二百日兒一合半﹐量兒增之。蓋取汗﹐汗出溫粉粉之。

《嬰孺》治少小傷寒發熱。

解肌發汗散麻黃﹝四兩﹐去節﹞杏仁﹝炒﹞桂心﹝各一兩﹞大黃﹝十二銖﹞上爲末﹐二百日兒﹐乳汁和服大豆大四丸﹐抱出汗。

《嬰孺》治小兒傷寒﹐寒熱往來。

麻黃湯方麻黃﹝去節﹞牡蠣雷丸﹝各十分﹞漧薑桂心枳殼濃朴﹝炙。各四分﹞白蘞﹝四分。一云﹕四合﹞大黃﹝六分﹞蜀椒﹝汗﹐一合﹞上取豬脂一斤﹐細切﹐合藥杵熟﹐入絹袋中炙微熱﹐摩兒腹背手足令徧。如袋汁盡絞令汗出﹐摩訖粉之﹐濃衣抱汗出。宜於春夏用之﹐至秋冬不可用也。

漢東王先生《家寶》治嬰孩小兒單傷寒及夾驚傷寒。

紅綿散麻黃﹝去節﹐焙﹞全蠍﹝炒﹞甘艸﹝炙﹞大黃﹝用濕紙裹﹐炮令熟﹐切﹐焙﹞白附子蘇木﹝炒﹞天麻﹝生。各一錢﹞上爲末。每服嬰孩一字﹐三﹑二歲半錢﹐四﹑五歲一錢。水一藥注﹐或半銀盞﹐綿胭脂HT子同煎十數沸﹐如無綿胭脂﹐只用綿少許﹐裹藥在內如前法﹐煎須候綿帶紅色﹐去綿與服。

漢東王先生《家寶》治嬰孩變蒸及小兒傷寒﹑溫壯﹑斑瘡水豆﹑夜啼﹑驚叫﹐諸驚餘熱﹔口內生瘡﹑小便赤色。

七寶輕靑丹方螺頭靑黛﹝半兩﹞葛粉鉤藤﹝炒爲末﹐秤﹞天竺黃﹝各一分﹞白附子﹝三字﹞丁香﹝一字﹐炒﹞麝香﹝一字﹐別研﹐用半皂子大亦得﹞鉛錫﹝灰二錢﹞上爲末粉﹐粟米煮糊爲丸﹐如此○大。嬰孩每一丸分三服﹐三﹑二歲每一丸分二服﹐四﹑五歲每服一丸﹐薄荷﹑蜜﹑熱水磨下。

錢乙論升麻葛根湯治傷寒﹑溫疫﹐風熱﹑壯熱﹐頭痛﹑肢體痛﹐瘡疹已發未發﹐並宜服之。

升麻漧葛﹝細銼﹞芍藥甘艸﹝炙﹐銼﹞上各等分﹐同爲粗末。每服四錢﹐水一盞半﹐煎至一盞。溫服﹐無時。

錢乙惺惺散治傷寒時气﹐風熱﹐痰壅咳嗽及气不和。

桔梗細辛﹝去葉﹞人參﹝切﹐去頂﹐焙﹞甘艸﹝銼炒﹞白茯苓﹝去皮﹞白術栝蔞根﹝各一兩﹞上同爲細末。每服二錢﹐水一盞﹐入薄荷五葉﹐煎至七分。溫服﹐不拘時。如要和气﹐入生薑五片同煎。

一法用防風一分﹑川芎二分。

張渙羌活湯方治小兒傷寒。解利邪气。

羌活防風川芎人參﹝去蘆頭。各一兩﹞漧葛根川升麻犀角﹝末﹞甘艸﹝炙。各半兩﹞上件搗﹐羅爲細末。每服一錢﹐水八分一盞﹐入生薑二片﹐薄荷三葉﹐煎至五分。去滓﹐放溫熱服。

張渙解肌湯方治小兒傷寒。透肌散毒。

麻黃﹝三分﹞川芎人參﹝去蘆頭﹞赤芍藥前胡獨活﹝各半兩﹞上件搗﹐羅爲細末。每服一錢﹐水八分一盞﹐入生薑二片﹐薄荷三葉﹐煎至五分﹐去滓。放溫熱服。

張渙黑散子方治小兒傷寒。解利邪熱。

川大黃﹝半兩﹞麻黃﹝去根節﹞川升麻芍藥杏仁﹝去皮尖﹞甘艸﹝各一分﹞上藥慢火炒令黑色﹐搗羅爲散。每服半錢至一錢﹐煎荊芥湯調下。

張渙前胡散方治小兒傷寒四五日﹐邪熱不除者。

前胡﹝一兩﹞甘艸﹝炙﹞桔梗半夏﹝湯洗七徧﹞黃芩柴胡﹝去苗﹞人參﹝去蘆頭。各半兩﹞上件爲細末。每服一錢﹐水一盞﹐入生薑二片﹐棗一枚﹐同煎至五分﹐去滓。溫服。

《嬰童寶鑑》治小兒傷寒。

金花散方郁金﹝半兩﹐末﹞馬牙硝﹝一兩半﹞膩粉朱砂﹝各半錢﹞上件爲末。每服一字﹐用麥門冬﹑熟水調下。

《良方》治小兒傷寒﹑風癇。

小黑膏烏頭天南星﹝各一枚大者﹐燒通赤﹐入小瓶內﹐濕紙密口令火滅﹐取刮之﹐中心存白處如皂莢大子爲度﹐須燒數枚﹐擇中度者可用﹞薄荷元參﹝各末五錢﹞上蜜和﹐蔥白湯下豆許﹐頻服。筋緩急加乳香同蔥白煎湯。潤州傳醫賣此藥累千金。余家小兒傷風發熱與二三丸﹐令小睡及寤則已涼矣。

《活人書》連翹飲治小兒一切熱。

連翹防風甘艸山梔子仁上件各等分﹐搗羅爲散。每服二錢﹐水一中盞煎七分。

《活人書》三黃丸治吐血﹑黃膽及腹中有熱。

黃連﹝三兩﹞大黃﹝一兩﹞黃芩﹝二兩﹞上搗﹐羅爲細末﹐煉蜜爲丸如梧桐子大。每服十五丸﹐白湯吞下。小兒減服之。

《活人書》治小兒傷寒無汗﹐頭疼﹐發熱惡寒。

麻黃黃芩湯麻黃﹝去節﹐一兩﹞黃芩赤芍藥﹝各半兩﹞甘艸﹝炙﹞桂枝﹝去皮。各一分﹞上搗﹐羅爲細末。每服二錢﹐暖水調下﹐日三服。兼治天行熱气﹐生豌豆瘡不快﹐益煩躁昏潰﹐或出尙身疼熱者。

《活人書》升麻黃芩湯治小兒傷風有汗﹐頭疼﹐發熱惡寒。

升麻黃芩葛根芍藥﹝各三錢﹞甘艸﹝一錢半﹐炙﹞上銼如麻豆大。每服二錢﹐以水一中盞﹐煎至六分﹐去滓溫服。若時行瘡痘出不快﹐煩躁不眠者﹐加木香一錢半。

《活人書》雙丸治小兒身熱﹑頭痛﹐食飲不消﹐腹脹滿。或心腹疼痛﹐大小便不利﹔或下重數起未瘥﹐可再服。小兒蒸候﹐哺食減少﹐气息不快﹐夜啼不眠﹐是腹肉不調﹐並宜用此丸下之。

巴豆﹝六十粒﹐去皮心膜﹐研﹐新布絞去油﹐日中曬之白如霜﹞麥門冬﹝湯洗﹐去心﹐二兩半﹞甘艸﹝一兩一分﹐炙﹞甘遂﹝半兩﹞朱砂﹝一錢﹐研﹞牡蠣﹝赤取粉﹐二兩﹞蕤核﹝取仁四兩半﹐研﹞上麥門冬﹑甘艸﹑甘遂﹑牡蠣﹐四味爲細末﹐入巴豆﹑朱砂﹑蕤仁﹐合和搗二千杵﹔更入少蜜﹐搗和極熟﹐旋丸。半歲兒﹐服如荏子大一雙。一歲兒﹐服如半麻子大﹐分爲一雙。二歲服如麻子大一枚﹐分一雙。三四歲者﹐服如麻子大二丸。五﹑六歲者﹐服如大麻子大二丸。七﹑八歲者﹐如小豆大二丸。十歲﹐微大於小豆二丸。

常以雞鳴時服。如至日出時不下者﹐熱粥飲服數合﹐投之卽下﹐藥丸皆雙出也。下利甚者﹐濃煎冷粥飲便止。

《聚寶方》紅龍散治小兒驚風及四時傷寒﹐渾身壯熱﹐唇口焦漧﹐兩目翻露﹐搐搦昏迷。

龍齒鉛白霜﹝各二錢﹞朱砂﹝半錢﹞天南星﹝水浸七日﹐逐日換水﹐薄切﹐日曬漧﹐爲末﹐五錢﹞龍腦﹝少許﹞上五味爲細末。每服半錢﹐蜜水調下﹐食後服。

《聚寶方》金花散治小兒傷寒。

肥皂角子﹝一百个﹐銚內炭灰炒裂﹐取黃子﹞訶子皮﹝五个﹞甘艸﹝二寸﹐淸油內煎黃﹞上三味爲末。每服半錢﹐溫水調下。治五歲以下。

《三十六種》治正受傷寒。

三黃散麻黃﹝半錢﹐去節﹞大黃﹝二錢﹐炒﹞黃芩﹝一分﹞犀角﹝三錢﹞茵陳甘艸﹝炙。各一錢﹞上件爲末。每服半錢﹐濃煎蔥白薄荷湯調﹐連進二﹑三服﹐避風。如大壯熱﹐只用一錢。

《四十八候》治正受傷寒。

三黃散麻黃﹝不去節﹞大黃﹝蒸。各一分﹞黃芩﹝半分﹞上爲細末。每服半錢﹐蔥湯下﹐日進二服。

《惠眼觀證》豆角膏治傷寒鼻塞﹐貼囟。

赤豆皂角﹝炙過。等分﹞上爲末﹐以蔥油調貼之。

《王氏手集》羌活散治大人﹑小兒四時傷寒﹐熱病時行﹐疫癘﹐山嵐瘴瘧﹔早晚中露霧及暴中風寒﹐並宜服之。

不論陰陽證候﹐老幼虛實﹐服之使無變動﹐汗出卽安。

川羌活獨活前胡﹝去﹞柴胡﹝去蘆﹐水洗﹞川芎桔梗枳殼﹝湯浸去瓤﹐細切﹐焙漧﹐麩炒﹞白茯苓削術防風﹝各一兩﹞細辛﹝去苗葉﹐好者﹞官桂甘艸﹝炙。各半兩﹞上爲細末。每服三錢﹐水滿盞﹐姜三片﹐棗二枚﹐同煎八分。和滓熱服﹐連三服﹐汗出便安。小兒看多少加減服﹐並乳下亦喫。如路行不及﹐煎白湯點熱酒調亦可。

《吉氏家傳》治傷寒﹑疹痘蒸熱﹐紅綿散麻黃﹝二兩﹞蠍﹝一錢﹞天麻﹝一兩﹞甘艸﹝炙﹐半兩﹞上爲末。每服加減﹐水煎﹐入姜﹑棗﹑紅綿少許﹐煎服。

《吉氏家傳》治傷寒。

人參散人參甘艸﹝炙。各一分﹞麻黃﹝一兩半﹞桔梗﹝一兩﹞茯苓﹝半兩﹞上爲末。每服一錢﹐蔥白薄荷湯煎下。

《朱氏家傳》治小兒傷寒壯熱。

解肌散地骨皮檳榔芍藥當歸﹝各半兩﹞甘艸﹝炙﹞石膏﹝各一分﹞麻黃﹝去節﹐用湯浸洗﹐一錢﹞上爲末。每服半錢﹐水一盞﹐煎六分﹐溫服。

長沙醫者丁時發傳治傷寒及咳嗽方。頭疼壯熱不能言﹐傳變終朝只是眠。面赤小便多血色﹐若安除是服紅綿。

紅綿散方麻黃﹝半兩﹐去節﹞天麻蠍甘艸﹝炙﹞人參白術﹝各半錢﹞上件爲末。每服半錢﹐水六分﹐入蔥白一寸﹐紅綿裹﹐煎四分服。

長沙醫者丁時發傳治大人﹑小兒傷寒一﹑二日﹐頭疼﹐發熱增寒﹐身體疼痛。

麻黃﹝湯浸﹐焙漧﹞石膏﹝各一兩﹞蒼術﹝水浸﹐去皮﹞山茵陳桔梗甘艸﹝炙。各半兩﹞上爲末。每服二錢﹐蔥茶調下﹐兒小一錢﹑半錢。

長沙醫者丁時發傳人參散治大人﹑小兒傷寒候﹐神聖方。

人參荊芥甘艸防風漧葛肉桂五加皮桔梗川芎柴胡陳皮芍藥﹝各半兩﹞麻黃﹝一兩﹐去節﹐根據法制﹞上爲細末。每用一錢﹐水一盞﹐入烏梅一个﹐煎六分服。常服出汗熱﹐進三﹑二服。

長沙醫者丁時發傳細辛散小兒大人頭疼及傷寒壯熱﹐治頭風明目。

細辛石膏何首烏﹝各一分﹞川烏頭川芎幹薄荷﹝各半兩﹞蠍﹝十四枚﹞上爲末。用薄荷茶調下﹐一錢服。

長沙醫者鄭愈傳治傷寒後不思飲食。

餓虎散人參﹝一錢﹞肉豆蔻﹝一个﹞僵蠶﹝七个﹞良姜甘艸﹝炙。各二錢﹞上件爲末。每服一字﹐木瓜湯下﹐或粟米湯下。

長沙醫者鄭愈傳治小兒傷寒。

解交散茵陳升麻茯苓甘艸﹝炙。各二錢﹞上件爲末﹐每服半錢﹑一字﹐蔥白湯下。

長沙醫者鄭愈傳治傷寒壯熱﹐先宜出汗。

浮萍散浮萍麻黃京芎天麻﹝各二錢﹞上爲末。每服二錢﹐薄荷酒調下﹐覆令出汗。

卷第十四

囟風傷寒第九《茅先生方》小兒有囟風傷寒候﹐气急喫乳不得﹐身溫熱﹐鼻塞。此候因母夜間抱兒子睡﹐鼻孔內气沖著小兒囟門﹐柰小兒子頭囟未合﹐被熱气吹著而鼻塞至此。所治者﹐用蔥涎膏塗囟門上﹐然後用鎭心丸﹝方並見於後﹞磨與下之﹐气通卽愈也。

茅先生小兒貼囟蔥涎膏方豬牙皂角天南星赤小豆上件等分﹐爲末。每服二大錢﹐用生蔥自然汁調塗囟上兩次﹐塗其鼻孔開卽愈。

茅先生小兒諸驚鎭心丸兼治囟風﹑傷寒。

朱砂﹝別研﹞白附子白僵蠶﹝酒洗﹞蟬蛻﹝去足翅﹐淨洗﹐秤﹞茯神﹝去皮。各半兩﹞全蠍﹝一分﹐去尾丁﹞腦麝﹝隨意研入﹞上爲末﹐拌合薄荷自然汁爲丸如○大﹐用銀朱拌腦﹑麝爲衣。每服一丸﹐金銀薄荷煎湯磨下。

卷第十四

夾食傷寒第十茅先生﹕有小兒中夾食傷寒候。大熱嘔逆﹐肚膨﹐上渴泄瀉。此候因與物食所傷﹐而五臟結實所得。治者﹐先用靑金丹與下三﹑四次﹐﹝方見夾驚傷寒門中﹐﹞方下醒脾散﹑﹝有二方﹐一方見胃气不和門中﹐一方見慢脾風門中。﹞勻气散與服﹝方見胃气不和門﹞中。如有咳嗽﹐卽下麥湯散﹝方見夾驚傷寒門中﹞﹐調理治之﹐卽愈。

漢東王先生《家寶》云﹕夾食傷寒並單有積證候稍異。如從膝下冷者﹐爲單有積﹐必潮熱﹐宜取之﹐卽補。如膝下熱者﹐並渾身熱﹑面色靑﹐則是夾食傷寒﹐須先理傷寒﹐後取之。以上病證並在審度用藥﹐無不應驗。

漢東王先生《家寶》夾食傷寒病癥云﹕夾食傷寒者﹐面靑吐逆﹐渾身發熱﹔或發渴﹑煩躁頭疼﹐宜用水精丹取之﹝方見本門﹞﹐至天明須取下﹔準前用觀音散三﹑二服補之﹝方見胃气不和門中﹞﹐後下薄荷散三﹑二服方見本門解其寒气。

如漸有退候﹐恐餘熱未退﹐宜進七寶輕靑丹三二服﹝方見單傷寒門中﹞﹐間以人參散三﹑二服調之。﹝方見本門。﹞《石壁經》三十六種夾食傷寒候歌﹕﹝《鳳髓經》注云﹕坯煎散表﹐方見夾驚傷寒門中。烏犀膏取方與《玉訣》同﹐見急慢驚風門中。﹞夾食傷寒先自熱﹐內中有物傷形節。面上紅斑有似丹﹐﹝《鳳髓經》此三句仍云﹕羨自有驚身有熱﹐邪更傷寒來相接﹐面上紅赤亦如丹。﹞開口時時生燥渴。先表方知醫有功﹐次取赤爲神妙訣。微微取動一﹑兩行﹐臟腑調和自安悅。

此因气血弱﹐卽所食物滯在脾胃﹐使肌肉上或面上如豆大或指面大赤斑點﹐主至夜間不眠﹐多渴。看輕重﹐先取其積﹐次和胃气﹑退熱﹐再看證候調整。

《三十六種》內夾食傷寒候云﹕此候宜服白附子散。﹝方見夾驚傷寒門中。﹞《小兒形證論》四十八候夾食傷候云﹕此候面上有點子﹐多作疹。

《仙人水鑑》﹕孩子傷寒與熱不同﹐有三﹑兩說。因奶寒亦號食傷寒﹔熱气逼之爲病傷寒。二途各使此方。

救療孩子食傷寒且療乳母法。

附子充湯煮黃雞﹐肉擘細姜蔥去皮﹐更入牙硝三二分﹐充湯早喫治孩兒。

上附子煎湯去滓﹐煮黃雌雞肉﹐入蔥白﹑姜﹑牙硝作羹﹐空心食之。

漢東王先生《家寶》治嬰孩小兒夾食傷寒。又治虫積﹑食積﹑胎積﹑驚積﹐惡物﹑食傷。

水精丹方天南星﹝一錢﹞滑石﹝各生爲末二錢﹞水銀粉﹝秤半錢﹞蕪荑﹝取仁﹐一百片﹞巴豆﹝五十粒﹐去殼﹐不去油﹞上先研巴豆令極細﹐次下蕪荑仁復研﹐方入眾藥﹐研令極勻﹐以爛飯爲丸如○大。每服三丸﹑五丸﹐以歲數加減。米湯泡生蔥吞下﹐服時須令嬰孩小兒空心﹐不可喫乳食﹐稍饑方可進藥。如膈上有物食﹐勢須吐出。

如膈下有食﹐方得轉瀉。切忌生硬米實﹑肉食等物﹐近夜臨臥服尢佳。

漢東王先生《家寶》治嬰孩小兒夾食傷寒﹐又治夾驚傷寒﹑溫壯等。

薄荷散方杜薄荷﹝半兩﹐去粗梗﹑取嫩者﹞羌活全蠍﹝炒﹞麻黃﹝去節﹞僵蠶﹝直者去絲﹐炒﹞天竹黃﹝各一分﹞甘艸﹝半分﹐炙﹞白附子﹝半錢﹞上爲末。每服嬰孩一字﹐二﹑三歲半錢﹐四﹑五歲一錢﹐以水一藥注或半銀盞﹐煎十數沸服。

漢東王先生《家寶》治夾食傷寒取下﹐欲補虛﹑調胃气﹑進乳食﹑止吐瀉。

人參散方人參蓮肉﹝去心﹐焙﹞茯苓﹝各一分﹞黃﹝半兩﹐槌﹐蜜水拌炙﹞甘艸﹝炙﹐二錢﹞上爲末。每服嬰孩一字﹐二﹑三歲半錢﹐四﹑五歲一錢﹐以水一藥注或半銀盞﹐入棗子半片﹐煎十數沸服。

卷第十四

夾驚傷寒第十一《巢氏病源》小兒傷寒兼驚候﹕傷寒是寒气客於皮膚﹐搏於血气﹐使腠理閉密﹐气不宣泄﹐蘊積生熱﹐故頭痛體疼而壯熱也。其兼驚者﹐是熱乘心。心主血脈﹐小兒血气軟弱﹐心神易動﹐爲熱所乘故發驚﹐驚不止則變驚癇也。

茅先生有小兒中兼驚傷寒候﹕大熱狂躁﹐荒虛亂言﹐上渴﹐此候因驚熱候傳此。所治者﹐急用麥湯散三服﹝方見本門中﹐﹞微汗出﹔次日下朱砂膏二服﹐﹝方見驚積門中。﹞熱漸退﹔第三日下靑金丹﹐﹝方見本門中。﹞通三次用勻气散﹑﹝方見胃气不和門中。﹞醒脾散﹝有二方﹐一方見胃气不和門﹐一方見慢脾風門中。﹞相夾與服。第四日身猶有伏熱﹐卽下大附散﹝方見慢驚風門中﹞。夾回陽散與服﹐﹝方見本門。﹞卽愈。

漢東王先生《家寶》夾驚傷寒病證並方。夾驚傷寒候﹕渾身壯熱﹐心躁發渴﹐睡裏多驚﹐手足不定﹔兩面頰赤色﹐眼腥瞪﹐﹝腥音性﹐瞪音鄭﹐直視也。﹞小便赤。宜用薄荷散三﹑二服﹝方見夾食傷寒門中﹞及輕靑丹三﹑二服﹝方見單傷寒門中﹐﹞間用調胃气藥﹝方見夾食傷寒門中﹐﹞更進七寶牛黃丸治驚及金蓮散三﹑二服退熱﹝方並見本門﹞。如根據次用藥不退﹐往往變作驚風﹐自有驚風諸方。

《玉訣》小兒傷寒驚搐歌﹕傷寒驚搐卽生涎﹐胃熱乘虛徧體斑﹐頰赤口漧皮受熱﹐涎髙風盛發狂言。

風盛太過者﹐先與解之。涎實者﹐下之﹔傷冷﹐溫之﹔熱卽利之。利涎調气﹐卽無誤也。

《玉訣》小兒傷寒驚搐候歌﹕傷寒熱病胃邪攻﹐燥渴頻頻面色紅。本是先傳心與肺﹐急須解利治驚風。

此乃傷寒在表﹐宜坯煎散﹝方見本門中﹐﹞次烏犀膏利涎﹝方見急慢驚風門中。﹞又與調榮衛﹐切忌用熱藥。

《石壁經》三十六種夾食驚傷寒候歌﹕腳冷頭燒气不和﹐漸生喘急愛眠多。有時夢裏須頻搐﹐﹝《鳳髓經》云﹕夢裏驚擲。﹞極嗽生涎不柰何。吐沫且汗方爲妙﹐解熱消涎去久。汗出除驚方已疾﹐其餘平藥與調和。

先調气﹐次發汗和解﹐解卽涼膈﹐膈涼則涎自化矣﹐涎化則搐自住。

《小兒形證論》四十八候夾驚傷寒歌一同。後云﹕此患有先受傷寒後受驚﹐亦有先驚而後受傷寒。如先受傷寒﹐卽先退傷寒﹐後退驚﹔先受驚卽先退驚也。如退驚與南星丸﹝方見傷寒變疹門中﹐﹞如有餘熱更一服大靑膏﹐﹝大靑膏方未見﹐大靑丹方見急慢驚風門中。﹞如退傷寒卽與解表散﹐﹝方見驚風門中。﹞後服調胃散。﹝方見積熱門中。﹞《保生論》小兒傷寒並夾驚候﹕其脈浮洪傷寒者﹐小兒內停冷乳﹑包嚼之食﹐外傷冷風於腠戶。令兒面色黃﹐兩頰紅色﹐鼻塞气喘﹐身上寒毛起﹐鼻流淸涕﹐咳嗽噴嚏﹐煩躁吐食﹐頻多下泄﹐小便如粉﹐皆是傷寒候。若加睡中驚擲狂叫﹐臥不安穩﹐是夾驚傷寒﹐宜與坯煎散並三服出汗﹐次與鎭心丸。若只大喘啼叫﹐是傷寒正受候﹐宜與三黃散三服﹐次與麥湯散三服退熱。﹝坯煎散與《鳳髓經》同﹐見本門中。鎭心丸方與吉氏同﹐見一切驚門中。三黃散與四十八候同﹐見單傷寒門中。麥湯散方見本門中。﹞《博濟方》治小兒驚風﹐傷寒四五日未得汗﹐搖頭揚手上竄﹐多啼叫﹐不睡﹐喫水不休。

鉛白霜丸鉛白霜朱砂馬牙硝人參天竺黃甘艸﹝炙。各半兩﹞山梔子﹝一兩﹞上件七味爲末﹐煉蜜爲丸如桐子大。每服一丸﹐冷熟蜜湯化下。

茅先生小兒諸病靑金丹靑黛﹝羅過﹐平錢滿挑一錢﹞滑石﹝末﹞天南星丁香﹝羅過。各二錢﹞輕粉﹝重二錢﹞水銀﹝秤二錢﹐先以錫二錢於銚子內煮熔﹐便放水銀拌和﹐瀉去於地﹐冷用﹞川巴豆﹝去皮心膜﹐七十二片無缺損者﹐井華水浸一宿﹐懸當風處吹漧爛研﹞上前件藥同拌合﹐軟飯爲丸如此○大﹐巴豆不出油﹐根據形證用湯使下項。傷寒後取積﹐淡煎蔥湯吞下。

取疳虫﹐用牛肉炙汁下。驚風﹑肚中緊硬﹑面靑黑﹐金銀薄荷蔥湯吞下。因傷食肚中及腹皮上微熱﹐肚脹﹐夜間作熱﹐以疳又不是疳﹐面靑黃色﹐眼微黃。此腹中有積﹐用皂角子二七粒﹐灰內煨過﹐用水一盞﹐煎至半盞。下有積作瀉﹐魚湯下﹔气積﹐炒茴香湯下。根據前件下藥﹐周歲十四丸﹐三歲十八丸﹐七歲二十四丸﹐看大小加減。仍須是四更初下此藥﹐天明通下積來﹐積盡可根據形證候下藥補之。臨喫此藥恐先吐下﹐HT小涎來不妨。

《茅先生方》小兒回陽散蒼術﹝一兩﹐米泔汁浸一宿﹞甘艸﹝炙﹞白術﹝炮﹞陳橘皮﹝去白﹐各半兩﹞木香大附子﹝炮子﹐去皮秤。各一錢﹞上爲末。每服一大錢﹐用鹽湯空心點服。回陽散可夾傷寒藥與服﹐看形候下之。

《茅先生方》小兒傷寒夾驚麥湯散知母人參茯苓杏仁﹝去白﹞肉桂石膏滑石甜葶藶甘艸﹝炙﹞地骨皮﹝各等分﹞麻黃﹝去節﹐加一兩多﹞上爲末。每服一錢﹐看大小﹐用麥煎湯調下﹐根據形候調理。

漢東王先生《家寶》治嬰孩小兒諸驚及癇﹐手足搐搦﹐眼腥瞪。

七寶牛黃丸朱砂粉霜輕粉﹝各一錢﹞牛黃﹝半錢﹞腦麝﹝各一字﹞上爲末﹐糯米糊丸如○大。每服二三歲半丸﹐四五歲一丸﹐煎金銀薄荷湯磨下。月內小兒一丸分四服﹐百日內者一丸分三服。量兒大小﹑壯怯及病輕重加減。

漢東王先生《家寶》治嬰孩小兒潮熱金蓮散兼治傷寒夾驚。

連翹山梔子﹝去殼﹞甘艸﹝炙﹞防風蟬殼﹝洗去土令淨。各等分﹞上爲末。每服嬰孩一字﹐二﹑三歲半錢﹐四﹑五歲一錢﹐以水一藥注或半銀盞﹐煎十數沸服。

張渙金泥膏方治傷寒邪熱乘心﹐兼發驚病。

菖蒲﹝一寸九節者用﹞遠志﹝去心﹞鉤藤﹝各一兩﹞人參﹝去蘆頭﹞艸龍膽甘艸﹝炙。各半兩﹞以上搗羅爲細末﹐次用﹕水銀﹝一分﹞牛黃﹝別研﹞麝香﹝研。各一錢﹞金箔﹝二十片﹐將水銀研如泥﹞上件與諸藥一處拌勻﹐用蜜半斤﹐酥四兩﹐用銀鍋或石鍋中﹐先入水二升﹐除出金泥﹑酥﹑蜜外﹐先入諸藥﹐慢火熬至一升﹐新綿濾去滓﹐方再不酥﹑蜜﹐金泥攪勻﹐用柳枝不住手攪﹐熬成膏﹐用瓷合盛。每一豆大﹐薄荷湯化下。

張渙防風天麻膏方祛風鎭驚及傷寒夾驚。

防風天麻人參﹝去蘆頭。各一分﹞甘艸﹝炙﹞白僵蠶幹全蠍白附子﹝各半兩﹞以上搗羅爲細末﹐次用﹕朱砂﹝細研﹐水飛﹐一兩﹞牛黃﹝研﹐一分﹞麝香﹝研﹐一錢﹞上件都研勻﹐煉蜜和如皂皂大。每服一粒﹐用薄荷湯化下。

《嬰童寶鑑》治小兒夾驚﹑夾風傷寒﹐俠食微轉。

千金丸方朱砂﹝末﹐一錢重﹞膩粉﹝一分﹞麝香﹝半錢﹞全蠍白丁香﹝各七个﹐末﹞上件和勻﹐白飯爲丸如蘿卜子大。薄荷湯下﹐一歲三丸。

《玉訣》治小兒傷寒驚搐。

梨漿餅子治風下涎。

輕粉﹝半兩﹞鐵粉荊芥穗辰砂臘茶﹝各一錢﹞郁李仁﹝七个﹐出油﹞粉霜﹝半錢﹞牽牛子﹝二十七个﹐微炒﹞腦麝﹝各少許﹞上爲末﹐煉蜜爲餅子﹐加減。用梨汁薄荷湯化下。

《玉訣》坯煎散治夾驚傷寒及解驚發汗。

全蠍川烏﹝炮﹐去皮尖﹞甘艸﹝炙﹞朱砂大黃﹝炮﹞羌活川芎麻黃﹝去節﹞天麻﹝酒浸﹞白僵蠶﹝去絲。以上分兩元本闕﹞腦麝﹝各少許﹞上末之。每一錢﹑半錢﹐入坯子五粒﹐蔥白半寸﹐煎三四沸。通口服﹐並二﹑三服﹐出汗。

《三十六種》治夾驚傷寒。

白附子散白附子朱砂﹝各三分﹞全蠍﹝一分半﹞黑附子﹝炮﹐去皮臍﹞雄黃羌活﹝各半兩﹞石膏﹝七錢半﹞麻黃﹝一兩﹐去節﹞腦麝﹝隨意入﹐別研﹞上件爲末。每服半錢﹑一字﹐薄荷臘茶調下。有熱再服。

《鳳髓經》坯煎散治小兒夾驚傷寒﹐渾身壯熱﹐睡中驚擲﹐咳嗽煩躁﹐下泄多。

川烏頭﹝半兩﹐炮裂﹐去皮尖﹞大黃﹝蒸熟﹐三錢﹞雄黃白附子甘艸﹝炮﹞川芎天麻僵蠶﹝去足。

各一錢﹞麝香﹝少許﹞麻黃﹝去節﹐四錢﹞上爲末。每服半錢或一錢﹐大者一錢半﹐水半盞﹐入坯子三粒﹐蔥白半寸﹐同煎數沸﹐溫溫服。如出汗並三服。

《保生論》麥湯散治小兒變蒸﹐伏熱﹐傷寒﹐咳嗽噴嚏﹐體熱面赤。

麻黃﹝去節﹞滑石甘艸杏仁﹝去皮尖﹞大黃北葶藶子地骨皮上各等分﹐爲細末。每服半錢﹑一錢或一字﹐小麥薄荷湯下。

《劉氏家傳》紅綿散治小兒夾驚傷寒﹐吐逆﹐躁悶熱渴﹐夜啼不睡。常服溫平鎭心﹑不涼。過一百日後﹐六﹑七日間進一服不妨。

全蠍人參白茯苓天麻﹝各一錢﹞麻黃﹝半兩﹐去節﹞大辰砂﹝一錢﹞上件爲細末﹐將辰砂研細﹐一同和勻。每服一小錢﹐水少許﹐薄荷一葉﹐同煎十沸﹐溫溫服。

《吉氏家傳》治驚﹐胃气虛弱﹐吐後手足搐搦﹑眼下及唇靑者﹐不進飲食﹐是夾驚傷寒。

沒石子膏沒石子﹝三个﹐生用﹞人參訶子﹝炮﹞白術﹝各二錢﹞丁香﹝五七个﹞甘艸﹝炙﹐半兩﹞香附子﹝三十七个﹐去皮﹞上末勻﹐煮豬肉﹐煞研丸如梧桐子大。不進飲食﹐白術湯下。

《吉氏家傳》治夾驚傷寒。

鐵刷散麻黃﹝去根節﹐一兩﹞甘艸﹝炙﹐半兩﹞細辛﹝半兩﹞石膏葶藶靑皮﹝各一分﹞杏仁﹝十二个﹞上末。如小兒傷寒三二日壯熱﹐不曾調理﹐外風把定關竅﹐傷寒面黃白色﹐壯熱微渴﹐此是傷寒候。三﹑五日內﹐心藏熱﹐面赤唇紅﹐多躁壯熱﹐熱極生涎﹐卽爲驚也。元初傷風爲傷寒﹐此候爲夾驚傷寒也。如此患先下異功散二服﹐紫蘇木瓜湯煎後﹐以此藥半錢﹐水一盞﹐姜三片﹐煎至四分﹐溫服﹐頭面微有汗解。傷寒不退﹐如壯熱﹐煎勝金散。如壯熱後多睡﹐更煩躁口漧﹐手足冷﹐此是外風把定關竅﹐用綿煎散一服發汗。

汗出關竅通﹐只用異功散二服和气﹐更服此藥解傷寒。﹝異功散方見胃气不和門。﹞《吉氏家傳》勝金散治小兒傷寒﹐熱驚風﹐麻痘瘡疹﹐潮熱。

天南星﹝一兩﹞白附子﹝半兩﹞雄黃﹝一錢﹞上爲末。每服一錢﹐水一盞﹐蔥白三寸﹐同煎三分﹐作三度與﹐作三服。

《吉氏家傳》治傷寒退熱。

綿煎散麻黃﹝去節﹐一兩﹞天麻紫蘇天南星﹝油煎赤色﹞僵蠶﹝各半兩﹞上件末。小兒傷寒驚風﹐HT子壯熱面赤﹐沈困頭疼﹐不進飲食。用水一盞﹐藥半錢﹐綿一片﹐薄荷湯下﹐睡時更煎鐵刷散一服。夾驚傷寒無驚﹐只是傷寒﹐二日進二服取效。

《吉氏家傳》解傷寒﹐通利夾驚﹐發汗。紫散子。但是傷寒身熱急服。如是積﹐卻服經驗方﹑銀夜丸。

紫散子方天麻﹝生﹐一兩﹞川芎﹝半兩﹞鐵粉﹝三分﹐上色者﹞砂﹝一錢﹞上末﹐入腦﹑麝各少許﹐同研。每服一字﹑半錢﹐金銀薄荷湯下。並服二服﹐汗自出。

《朱氏家傳》天竺黃散治小兒傷寒﹐退驚涎。

白僵蠶郁金蟬蛻甘艸﹝炙﹞天竺黃山梔子﹝各等分﹞上爲末。每服半錢﹐金銀薄荷煎湯下。

長沙醫者丁時發傳乳香膏治小兒夾驚傷寒﹐壯熱涎鳴﹐風熱壅盛。鎭心化涎﹐退熱定搐搦乳香膏。

朱砂鉛白霜天竺黃葛粉人參茯苓﹝各半兩﹞天麻甘艸﹝各三錢﹐炙﹞白附子﹝一分﹞乳香﹝二錢﹞牛黃腦麝﹝各半錢﹞上爲細末﹐煉蜜爲丸如梧桐子大﹐薄荷湯化下二丸。

長沙醫者丁時發傳治小兒夾驚傷寒﹐渾身壯熱﹐涎盛發搐搦。

蠍﹝七个﹞荊芥麻黃﹝去節﹞白礬白附子﹝各二錢﹞蘇木﹝少許﹞上爲細末。每服一錢﹐水一盞﹐煎五分服。

長沙醫者鄭愈傳治夾驚傷寒。

無惜散浮萍﹝紫背者一錢﹞犀角屑﹝半錢﹞鉤藤鉤﹝三七个﹞上爲末。每服半錢﹐蜜水調下。連進三服﹐出汗爲度﹐後常服亦佳。

卷第十五﹝傷寒變動﹞凡二十門

卷第十五

傷寒自汗第一《巢氏病源》小兒傷寒汗出候﹕傷寒者﹐是寒气客於皮膚﹐搏於血气﹐使腠理閉密﹐气不宣泄﹐蘊積生熱﹐故頭痛﹑體疼﹑壯熱也。而汗出者﹐陽虛受邪﹐邪搏於气﹐故發熱。陰气又虛﹐邪又乘於陰﹐陰陽俱虛﹐不能制其津液﹐所以傷寒而汗出也。

《活人書》論傷寒小兒﹑大人治法﹕一般但小分劑﹐藥性差涼耳。問﹕自汗者﹐何也﹖衛不和自汗。病患髒無他病﹐時發熱自汗出而不愈者﹐衛不和也。先其時發汗則愈﹐屬桂枝也。太陽病﹐發熱汗出者﹐此爲榮弱衛彊﹐故汗出。欲救風邪者﹐宜桂枝湯。又云﹕病常自汗出者﹐此爲榮气和。榮气和者﹐外不諧也。以衛气不共榮气諧故爾。以榮行脈中﹐衛行脈外﹐復發其汗﹐榮衛和則愈。傷風自汗﹐太陽病﹔發熱汗出﹐惡風脈緩爲中風﹐屬桂枝湯。又云﹕太陽病﹐項背彊幾幾﹐反汗出惡風﹐桂枝加葛根湯主之。汗出而渴者﹐五苓散。不渴者﹐茯苓甘艸湯。𨿽然仲景云傷寒自汗用桂枝﹐然桂枝湯難用﹐須是仔細消息之。假令傷風自汗﹐若脈浮而弱﹐設當行桂枝﹐服湯後﹐無桂枝脈息證候而煩者﹐卽不可再服也。若傷寒自汗出而小便數者﹐尢不可與桂枝也。仲景云﹕太陽病﹐自汗﹐四肢拘急﹐難以屈伸﹐若小便難者﹐可桂枝湯內加附子服之。若小便數者﹐愼不可與桂枝附子湯﹐宜服芍藥甘艸湯。若誤行桂枝附子攻表﹐便咽漧煩躁﹐厥逆嘔吐﹐作甘艸漧薑湯與之﹐以復其陽。

若厥愈足溫﹐更作芍藥甘艸湯與之﹐其腳卽伸。若胃气不和譫語者﹐與調胃承气湯。微溏則止其譫語。緣芍藥甘艸湯﹐主脈浮﹑自汗﹑小便數者。寸口脈浮爲風﹐大爲虛﹐風則生微熱﹐虛則兩脛攣。小便數﹐仍汗出﹐爲津液少﹐不可誤用桂枝﹐宜服芍藥甘艸補虛退風熱。通治誤服桂枝湯後﹐病證仍存者也。陽明病﹐自汗不惡寒。

反惡熱﹐然汗自出者﹐屬陽明也。若陽明病汗出多而渴者﹐不可與豬苓湯﹐以汗多﹑胃中燥﹐豬苓復利其小便故也。故仲景云﹕陽明病發熱汗多者﹐急下之。陽明病﹐其人汗多﹐以津液外出﹐胃中燥﹐大便必硬。譫語者﹐屬調胃承气湯。𨿽然陽明汗多急下﹐若小便自利者﹐此爲津液內竭﹐𨿽爾不可攻之。須自大便導之﹐宜用蜜煎導法。陽明病﹐汗出而脈遲﹑微惡寒者﹐表未解也﹐宜服桂枝湯。陽明法多汗﹐若脈浮無汗而喘者﹐發汗則愈﹐宜麻黃湯也。亡陽自汗﹐太陽病﹐發汗多遂漏不止﹐其人惡風﹐當溫其經﹐宜桂枝加附子湯。傷寒尺寸脈俱緊而汗出者﹐亡陽也﹐此屬少陰﹐法當咽痛而復吐利。其人熱不去﹐內拘急﹐四肢疼﹐厥逆而惡寒者﹐四逆湯主之﹔汗多不止者﹐可用溫粉撲之﹔若汗多不止﹐必惡風﹐煩躁﹐不得臥者﹐先服防風白術牡蠣湯﹐次服小建中湯。﹝所合用方盡見本門。﹞《活人書》仲景桂枝湯桂枝芍藥﹝各三兩﹞甘艸﹝二兩﹞上銼如麻豆大。每服抄五錢匕﹐水一盞半﹐入生薑五片﹐棗子二枚﹐煎至一盞﹐去滓溫服。須臾熱稀粥一盞﹐以助藥力。溫覆令一時許﹐徧身微以有汗者佳。具加減法﹕若桂枝湯﹐自西北二方居人﹐四時行之﹐無不應驗。江淮間惟冬及春可行之﹐自春末及夏至以前﹐桂枝證﹐可加黃芩一分﹐謂之陽旦湯。夏至後有桂枝證﹐可加知母半兩﹐石膏一兩﹐或加升麻一分。若病患素虛寒者﹐正用古方﹐不再加減也。戒曰﹕桂枝最難用﹐𨿽云表不解﹐脈浮可發汗﹐宜桂枝湯﹐須是病患常自汗出﹐小便不數﹐手足溫和﹐或手足指稍作微冷﹐少頃卻溫﹐身𨿽微似煩﹐而又憎寒﹐始可行之。若病患身無汗﹐小便數或手足冷﹐不惡寒或飲酒家不喜甘者﹐愼不可行桂枝也。仍有桂枝證﹐服湯已﹐無桂枝證者﹐尢不可再與。

《活人書》仲景桂枝加葛根湯桂枝甘艸﹝各一兩﹞葛根﹝二兩﹞芍藥麻黃﹝各一兩半﹞上銼如麻豆大。每服抄五錢匕﹐生薑四片﹐棗子一个﹐水一盞半﹐煎至八分﹐去滓服。覆取微汗。

《活人書》仲景五苓散豬苓﹝去黑皮﹐秤﹞白術茯苓﹝去皮﹐秤。各三分﹞澤瀉﹝一兩一分﹞桂枝﹝去皮﹐半兩﹐不見火﹞上各事持搗篩爲散﹐拌勻。每服抄三錢﹐白湯調下。此藥須各自事持﹐秤見分兩﹐然後合。

《活人書》仲景茯苓甘艸湯茯苓桂枝﹝去皮。各二兩﹞甘艸﹝炙﹐一兩﹞上銼如麻豆大。每服抄五錢匕﹐水一盞半﹐生薑五片﹐煮至八分﹐去滓溫服。

《活人書》仲景桂枝加附子湯桂枝﹝去皮﹞芍藥﹝各一兩半﹞甘艸﹝炙﹐一兩﹞附子﹝炮去皮﹐用半兩﹞上銼如麻豆大。每服抄五錢匕﹐生薑四片﹐棗子一个﹐水一盞半﹐煮至八分﹐去滓溫服。

《活人書》仲景芍藥甘艸湯白芍藥甘艸﹝炙。各二兩﹞上銼如麻豆大。每服抄五錢匕﹐水一盞半﹐煮至八分﹐去滓溫服。

《活人書》仲景甘艸漧薑湯甘艸﹝炙﹐四兩﹞漧薑﹝二兩﹞上銼如麻豆大。每服抄五錢匕﹐水一盞半﹐煮至八分﹐分減服。

《活人書》仲景調胃承气湯甘艸﹝一兩﹞芒硝﹝一兩一分﹞大黃﹝去皮﹐二兩﹞上銼如麻豆大。每服五錢匕﹐水一大盞﹐煎至七分﹐去滓服。

《活人書》仲景蜜煎導若土瓜根及大豬膽汁﹐亦可爲導煎。

蜜﹝四兩﹞上一味﹐內銅器中﹐微火煎之﹐稍凝如飴狀﹐攪之勿令焦著欲可丸﹐撚作挺如指許長二寸﹔當熱時急作﹐冷時硬﹐令頭銳﹐內穀道中﹐以手急抱﹐欲大便時乃去之。

《活人書》仲景麻黃湯麻黃﹝一兩半﹐去節﹞桂枝﹝一兩﹞甘艸﹝炙﹐半兩﹞杏仁﹝三十五个﹐去皮尖﹞上銼如麻豆大。每服抄五錢匕﹐水盞半﹐煮至八分﹐去滓溫服。覆取微汗﹐不須粥。加減法﹕傷寒熱病藥性須涼﹐不可太溫﹐夏至後麻黃湯須加知母半兩﹑石膏一兩﹑黃芩一分﹐蓋麻黃湯性熱﹐夏月服之﹐有發黃斑出之失。惟冬及春﹐與病患素虛寒者﹐乃用正方﹐不再加減。

《活人書》仲景四逆湯甘艸﹝二兩﹐炙﹞漧薑﹝一兩半﹞附子﹝一个﹐生用﹞上銼如麻豆大。每服四錢﹐以水一盞半﹐煮至七分﹐去滓溫服。彊人加附子半个﹐加漧薑一兩半。

《活人書》仲景溫粉法白術本芎白芷﹝各等分﹞上搗羅爲細末﹐一兩入米粉三兩和之。粉撲周身﹐止汗。無本亦得。

《活人書》防風白術牡蠣湯防風﹝獨莖者﹐去蘆頭﹞牡蠣﹝炒黃﹞白術﹝各等分﹞上搗羅爲細末。每服二錢﹐以酒調下﹐米飲亦得。日進二﹑三服﹐汗止便服小建中湯。

《活人書》仲景小建中湯桂枝﹝一兩半﹐去皮﹞芍藥﹝三兩﹞甘艸﹝一兩﹞膠飴﹝半升。舊有微溏或嘔者﹐去膠飴﹞上銼如麻豆大。每服抄五錢匕﹐水一盞半﹐生薑四片﹐大棗一个﹐煮至八分﹐去滓﹐下膠飴兩匙許﹐再煎化溫服。日三服﹐夜二服。尺脈尙遲﹐再作一劑﹐加黃末一錢。

煎造飴膠法糯米﹝一升﹐揀淨洗﹞大麥﹝末﹐六兩﹞上米一如炊飯﹐甑上至气澑取下﹐傾入一盆子﹐入末一合﹐並湯盞來許﹐拌勻﹐再上甑﹐至飯熟卻入盆子內﹐都以末拌勻﹐入一瓷罐子﹐可容五升許。冬月罐子可令熱﹐春秋夏溫。冬月用湯二升許入罐子內﹐罐子內飯上湯三指許卽得﹐布並紙三五重蓋定﹐更以綿或絮包定﹐近火。春秋夏卽溫和至一宿﹐見米浮在水面上﹐卽以布絞裂取淸汁﹐銀石器內煎至面上有膜﹐卽以木蓖不住手攪至稀糊﹐以瓷器收。夏月置井中﹐庶不酸。

卷第十五

傷寒頭汗出第二《活人書》論傷寒小兒﹑大人治法﹕一般但小分劑﹐藥性差涼耳。問﹕頭汗出者﹐何也﹖病患表實裏虛﹐元腑不開則陽气上﹐出汗者見於頭。凡頭汗出者﹐五內漧枯﹐胞中空虛﹐津液少也。愼不可下﹐下之者謂之重虛。然頭汗出者有數證﹕傷寒五﹑六日﹐頭汗出﹐微惡寒﹐手足冷﹐心下滿﹐口不欲食﹐大便硬﹐脈細者﹐此爲陽微結。必有表﹐復有裏也﹐脈沈亦有裏也。汗出爲陽微﹐假令純陰結﹐不得復有外證﹐悉入在裏﹐此爲半在裏半在外也。脈𨿽沈緊﹐不得爲少陰病。所以然者﹐陰不得有汗﹐今頭汗出﹐故知非少陰也。﹝小柴胡湯主之。﹞傷寒五﹑六日﹐已汗下﹐胸脇滿﹐微結﹐小便不利﹐渴而不嘔﹐但頭汗出﹐往來寒熱﹐心煩者﹐此表未解。﹝柴胡桂枝榦姜湯主之。﹞病患但頭汗出﹐身無汗﹐劑頸而還﹐小便不利﹐渴引水漿者﹐此爲瘀熱在裏﹐身必發黃﹐﹝五苓散﹑茵陳湯。﹞陽明病下之﹐其外有熱﹐手足溫﹐不結胸﹐心中懊﹐饑不能食﹐但頭汗出者﹐﹝梔子豉湯主之。﹞心下緊滿﹐無大熱﹐頭汗出者﹐﹝茯苓湯主之。仲景云﹕傷寒心下緊滿﹐無大熱﹐但頭汗出者﹐此名爲水結在胸脇﹐以汗頭出別水結證﹐用小半夏加茯苓湯。﹞《活人書》仲景小柴胡湯柴胡﹝四兩﹞黃芩﹝一兩半。若腹中痛者﹐去黃芩加芍藥一兩半。若心下悸﹐小便不利者﹐去黃芩加茯苓二兩﹞人參﹝一兩半。若不渴﹐外有微熱者﹐去人參﹐加桂枝一兩半﹐溫覆微汗愈。若咳嗽者﹐去人參並棗子﹐加五味子一兩一分﹑漧薑一兩﹞甘艸﹝一兩半﹞半夏﹝一兩一分﹐湯洗。若胸中煩不嘔者﹐去半夏﹑人參﹐加栝蔞實半枚﹐用四分之一。若渴者去半夏﹐更加人參三分﹐苦栝蔞根二兩﹞棗子﹝六枚。若脇下痞硬﹐去棗子加牡蠣二兩﹐熬﹞上銼如麻豆大。每服抄五錢匕﹐生薑四片﹐棗子一个﹐水一盞半﹐煮至八分﹐去滓溫服。日三服。

《活人書》仲景柴胡桂枝榦姜湯柴胡﹝二兩﹞桂枝﹝去皮﹞黃芩﹝各一兩半﹞栝蔞根﹝二兩﹞漧薑甘艸﹝炙﹞牡蠣﹝熬。各一兩﹞上銼如麻豆大。每服抄五錢匕﹐水一盞半﹐煮至八分﹐去滓溫服﹐食頃再服。

《活人書》仲景五苓散﹐方見傷寒自汗門中。

《活人書》仲景茵陳蒿湯茵陳蒿﹝嫩者﹐一兩半﹞大黃﹝半兩﹐去皮﹞梔子﹝大者﹐三枚半﹞上銼如麻豆大﹐以水二大白盞﹐先煮茵陳﹐減半盞﹐次內二味﹐煮八分﹐去滓溫服。日三服。小盒飯利﹐尿如皂莢汁狀﹐色正赤。一宿腹減﹐黃從小便中去也。

《活人書》仲景梔子豉湯肥梔子﹝十四枚﹐掰﹞香豉﹝四合﹞上銼如麻豆大。每服五錢﹐水一盞﹐煎至八分﹐去滓溫服。得快吐止後服。

《活人書》赤茯苓湯赤茯苓陳橘皮﹝湯浸去白瓤﹐焙﹞人參﹝去蘆頭。各一兩﹞半夏﹝湯洗七徧﹐去滑﹞芎白術﹝炮。各半兩﹞上件藥搗爲粗末。每服四錢﹐以水一鐘半﹐生薑五片﹐煎至七分﹐去滓。不計時候溫服。

《活人書》小半夏加茯苓湯半夏﹝五兩﹐湯浸洗七徧﹞白茯苓﹝三兩﹐去黑軟皮﹞上銼如麻豆大。每服半兩﹐水三盞﹐煎至一盞﹔秤生薑四錢﹐取自然汁﹐投藥中更煎一﹑兩沸。熱喫﹐不拘時候。

卷第十五

傷寒咳嗽第三﹝傷寒後咳嗽附﹞《巢氏病源》小兒傷寒咳嗽候﹕傷寒是寒气客於皮膚﹐搏於血气﹐使腠理閉密﹐气不宣泄﹐蘊積生熱。故頭痛﹑體疼而壯熱。其嗽者﹐邪在肺。肺候身之皮毛而主气﹐傷寒邪气先客皮膚﹐隨气入肺﹐故令嗽重者有膿血也。

《巢氏病源》﹕小兒傷寒瘥後猶嗽者﹐是邪气猶停在肺未盡也。寒之傷人﹐先客皮毛。皮毛肺之候﹐肺主气﹐寒搏於气﹐入五臟六腑﹐故表裏俱熱。熱退之後﹐肺尙未和﹐邪猶未盡﹐邪隨气入肺﹐與肺气相搏﹐故傷寒後猶病嗽也。

《活人書》論傷寒小兒﹑大人治法﹕一般但小分劑﹐藥性差涼耳。問﹕咳嗽者﹐何也﹖傷寒咳嗽有兩證。有太陽證咳嗽﹐小靑龍﹑小柴胡也。有少陰證咳嗽﹐眞武湯﹑四逆散﹑豬苓湯也。大抵熱在上焦﹐其人必飲﹐水停心下﹐則肺爲之浮。肺主於咳﹐水气乘之﹐故咳而微喘。仲景云﹕傷寒表不解﹐心下有水﹐漧嘔發熱而咳﹐小靑龍湯主之。﹝小便不利﹐小腹滿者﹐去麻黃加茯苓。﹞往來寒熱﹐胸脇滿痛或咳者﹐小柴胡湯主之。﹝小柴胡去人參﹑大棗﹐加五味子﹐漧薑。﹞若少陰證咳嗽﹐四肢沈重疼痛﹐小便不利﹐自下利而咳﹐眞武湯主之。﹝眞武湯加五味子﹑漧薑。大抵傷寒水气皆因飲水過多。古人治水气而咳者﹐病在陽則小靑龍湯主之﹔病在陰則眞武湯主之。﹞四肢厥逆﹐腹中痛﹐或泄利而咳﹐四逆散主之。﹝四逆散加五味子﹑漧薑。﹞下利六﹑七日﹐咳而嘔渴﹐心煩不得眠﹐豬苓湯主之。《古今錄驗》橘皮湯治嗽佳。

《石壁經》三十六種內傷寒咳嗽候﹕唇靑﹝四十八候云唇白﹞鼻紫嗽聲連﹐肺胃於中養毒涎。夜嗽胸髙兼肚脹﹐汗收髓熱气難宣。食逆復翻言語重﹐嗽聲頻作豈能痊。行風發汗方爲妙﹐定使風除絕本源。

內熱蘊積﹐賊風所傳﹐是致寒熱相感﹐便生咳嗽﹐久則胸髙如覆杯也。肚脹聲重﹐須當發汗行風﹐次與調气化涎利膈。若腹髒結﹐則當利動卽瘥。

《鳳髓經》此候歌括一同。仍注云﹕﹝與坯煎散﹐方見夾驚傷寒門。次杏仁膏﹐方見久嗽門。﹞《小兒形證》論四十八候傷寒咳嗽歌一同。後云﹕此是傷寒傳成吐逆咳嗽﹐先與解表散﹝方見慢驚風門中。﹞退傷寒後﹐用疏風檳榔散﹝方見煩熱門中。﹞然後用嗽藥三﹑二服。

《千金》治少小傷寒﹐發熱咳嗽﹐頭面熱者。

麻黃湯方麻黃生薑黃芩﹝各一兩﹞甘艸﹝炙﹞石膏芍藥桂心﹝各半兩﹞杏仁﹝十枚﹐湯浸﹐去皮尖﹞上八味咀﹐以水四升﹐煮取一升半﹐分二服。兒若小以意減之。﹝傷寒證治﹐亦用此治傷寒發熱咳嗽。﹞《聖惠》治小兒內中冷气﹐及傷於外寒咳嗽﹐或時寒熱﹐頭痛。

白術散白術紫菀﹝洗去苗土﹞麻黃﹝去根節﹞濃朴﹝去粗皮﹐塗生薑汁﹐炙令香熟﹞人參﹝去蘆頭﹞杏仁﹝湯浸﹐去皮尖﹑雙仁﹐麩炒微黃﹞甘艸﹝炙微赤﹐銼。各半兩﹞赤芍藥陳橘皮﹝湯浸﹑去白瓤﹐焙。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小加減服之。

《聖惠》治小兒傷寒﹐痰逆咳嗽﹐不欲乳食。

貝母散方貝母﹝煨微黃﹞桔梗﹝去蘆頭﹞甘艸﹝炙微赤﹐銼﹞人參﹝去蘆頭﹞漧薑﹝炮裂﹐銼﹞半夏﹝湯洗七徧﹐去滑。各一分﹞陳橘皮﹝湯浸﹐去白瓤﹐焙﹞杏仁﹝湯浸﹐去皮尖﹑雙仁﹐麩炒微黃。各半兩﹞桂心﹝一兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐不計時候溫服。量兒大小以意加減。

《聖惠》治小兒傷寒壯熱﹐咳嗽嘔吐。

枇杷葉散方枇杷葉﹝一分﹐拭去毛﹐炙微黃﹞川升麻人參﹝去蘆頭﹞貝母﹝煨微黃。各半兩﹞茅根﹝一兩﹐銼﹞竹茹﹝三分﹞上件藥搗﹐粗羅爲散。每服一錢﹐以水一小盞﹐入棗一枚﹐掰﹐生薑少許﹐煎至五分﹐去滓。不計時候﹐看兒大小以意加減﹐溫服。

《聖惠》治小兒傷寒﹐咳嗽不瘥。

杏仁散方杏仁﹝湯浸﹐去皮尖﹑雙仁﹐麩炒微黃﹞貝母﹝煨微黃﹞川升麻甘艸﹝炙微赤﹐銼﹞麻黃﹝去根節。各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。不計時候﹐量兒大小以意加減溫服。

《聖惠》治小兒傷寒﹐咳嗽吐逆﹐晝夜不息。

桂心散方桂心﹝半兩﹞甘艸﹝炙微赤﹐銼﹞麥門冬﹝去心。各一兩﹞紫菀﹝三分﹐洗去苗土﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐不計時候溫服。隨兒大小以意增減。

《聖惠》治小兒傷寒﹐咳嗽气急。

麻黃散方麻黃﹝去根節﹞木通﹝銼﹞桂心﹝各半兩﹞川大黃﹝銼碎﹐微炒﹞射幹﹝各一分﹞皂莢子﹝二十枚﹐煨熟﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候溫服。量兒大小以意加減。

《嬰孺》治二百日﹐兒因傷寒得嗽﹐極時便嘔。

細辛湯方細辛紫菀﹝各一分﹞人參五味子桂心當歸附子﹝炮﹞漧薑甘艸﹝各二分﹞上水二升﹐煮及九合。一服一合半﹐頻頻服。

《嬰孺》治小兒傷寒﹐壯熱加嗽。

貝母湯方貝母石膏﹝各八分﹞升麻知母黃芩梔子仁芍藥﹝各六分﹞杏仁﹝去皮尖﹞柴胡﹝各五分﹞羚羊角﹝屑﹞射幹﹝各四分﹞甘艸﹝炙﹐二分﹞上切﹐以水四升﹐煮一升二合﹐爲四服。如是一﹑二歲兒量大小與之。

《嬰孺》治小兒傷寒﹐嗽气喘急。

麻黃湯方竹葉﹝切﹐八合﹞貝母﹝八分﹞柴胡升麻﹝各七分﹞枳實﹝麩炒﹞紫菀﹝各三分﹞梔子仁杏仁﹝去皮尖。各六分﹞甘艸﹝炙﹞麻黃﹝去節。各二分﹞大黃﹝十分﹞上切﹐以水四升﹐煮一升三合﹐期歲兒爲四服﹐四歲兒爲二服。

《嬰孺》治少小傷寒後﹐嗽不止瘥。

杏仁散方杏仁﹝炒﹞升麻﹝各六分﹞貝母﹝八分﹞甘艸﹝四分﹐炙﹞上爲末。白飲服五分﹐日再。二﹑三歲根據歲服。小兒乳頭上與之﹐量多少與。

張渙麥門冬湯方治傷寒未除﹐咳嗽喘急。

麥門冬﹝去心﹞款冬花人參﹝去蘆頭﹞紫菀﹝洗﹐焙漧。各一兩﹞桂心﹝半兩﹞甘艸﹝炙﹐一分﹞上件搗羅爲細末﹐入杏仁二十粒﹐麩炒﹐去皮尖﹐細研拌勻。每服一錢﹐水一鐘﹐入生薑三片﹐煎至五分﹐去滓﹐放溫熱﹐令時時服之。

張渙竹茹丹方傷寒通肺治嗽。

竹茹枇杷葉人參﹝去蘆頭﹞半夏﹝湯洗七徧﹞天南星﹝炮﹞紫菀﹝以上各一分﹞上件搗羅爲細末﹐生薑汁和如黍米大。每服十粒﹐生薑湯下﹐量兒大小臨時加減。

《活人書》仲景小靑龍湯麻黃﹝一兩半﹐微利者﹐去麻黃﹐加芫花如一彈子﹐熬令赤色。若噎者﹐去麻黃加附子半个﹐炮。若小便不利﹐小腹滿者﹐去麻黃加茯苓二兩。若喘者﹐去麻黃加杏仁一兩分﹐去皮尖﹞半夏﹝一兩一分﹐湯洗。若渴去半夏加栝蔞根一兩半﹞芍藥桂枝細辛漧薑甘艸﹝炙。各一兩半﹞五味子﹝一兩一分﹞上銼如麻豆大。每服抄五錢﹐水一盞半﹐煮至八分﹐去滓溫服。

《活人書》仲景小柴胡湯方見傷寒頭汗出門中。

《活人書》仲景眞武湯茯苓﹝三分。小便利者﹐去茯苓﹞芍藥﹝三分。下利者去芍藥﹐加漧薑二分﹞附子﹝一枚﹐炮去皮﹐破八片﹐用二片。嘔者去附子加生薑﹐足煎成三兩﹞白術﹝二分。若咳者加五味子三分﹐細辛一分﹐漧薑一分﹞上銼如麻豆大。抄五錢匕﹐生薑四片﹐水一盞半﹐煎至八分。去滓溫服﹐日三服。

《活人書》仲景豬苓湯豬苓﹝去皮﹞茯苓阿膠﹝炙過﹞澤瀉滑石﹝各一兩﹞上銼如麻豆大。每服抄五錢﹐以水一盞半﹐煮至七分﹐去滓溫服。

《活人書》仲景四逆散甘艸﹝炙﹞枳實﹝去白瓤。炒黃﹞柴胡芍藥﹝以上各一兩﹞咳者加五味子﹑漧薑各半兩。下利悸者﹐加桂半兩。小便不利者﹐加茯苓半兩。腹中痛者﹐加附子半枚﹐炮裂。泄利下重﹐先濃煎薤白湯﹐內藥末三錢匕﹐再煮一二沸﹐溫服。

上搗篩爲細散。米飲下二錢﹐日三服。

《活人書》﹕《古今錄驗》橘皮湯陳橘皮紫菀麻黃杏仁當歸桂甘艸黃芩﹝各半兩﹞上銼如麻豆大。每服抄五錢匕﹐用水一盞半﹐煎至一盞﹐去滓服。

《三十六種》治傷寒咳嗽。

麥門冬湯麥門冬﹝去心﹞知母﹝各一兩﹞甘艸﹝炙﹞麻黃﹝去根節。各一分﹞皂角﹝半兩﹐沙糖或酥炙﹞上爲粗散。每服半錢﹐水五分盞﹐煎至三分﹐去滓﹐不計時候服。

《四十八候》治傷寒咳嗽。

雄黃丸雄黃﹝半分﹞大黃﹝一分﹞半夏﹝十粒﹐生﹞豬牙皂角﹝一錢炙﹐去尖﹞銅靑﹝炒﹐一錢﹞上末滴水丸如粟米大﹐或糊丸亦得。每服十丸﹐精肉湯下﹐大治嗽。

《吉氏家傳》治傷寒嗽。

白礬甘艸知母半夏﹝姜浸。各一分﹞蚌粉﹝半兩﹞人參﹝一錢﹞上末。每服二錢﹐生薑汁一錢﹐蜜一錢﹐同煎澄淸服。臨時相度用水。

《吉氏家傳》治傷寒咳嗽紅綿散全蠍﹝一个﹞麻黃﹝去節﹐半兩﹞破故紙﹝一分﹐炒﹞上細末。每服半錢﹐或一字﹐用水一小盞﹐煎至半盞﹐將紙裹在紅綿內煎﹐紐出汗﹐溫服。

《吉氏家傳》正神散治小兒伏熱傷寒﹐咳嗽噴嚏﹐鼻塞躁煩﹐嘔逆不食。

麻黃﹝去根節﹐半兩﹞人參甘艸﹝炙﹞白茯苓羌活大黃﹝蒸。以上各一分﹞朱砂天麻石膏﹝以上各半錢﹞上爲末。每服一錢半﹐水半鐘﹐入蔥白半寸﹐豆豉三粒﹐同煎數沸﹐並進三服﹐汗出效。

《吉氏家傳》梨漿餅子治小兒傷寒候﹐胸膈溢滯﹔痰飲﹐咳嗽涎多﹐及急驚風。

鐵徹粉朱砂﹝各一錢﹞硼砂輕粉粉霜臘茶﹝末﹞龍腦荊芥﹝末﹞水銀﹝砂﹞鉛白霜﹝各半分﹞麝香﹝少許﹞上爲末﹐煉蜜爲膏﹐如錢眼大一餅一服﹐薄荷湯﹑鵝梨汁下﹐梨枝汁亦可。下涎是效。

卷第十五

傷寒發喘第四《活人書》論傷寒小兒﹑大人治法﹕一般但小分劑﹐藥性差涼耳。問﹕喘者﹐何也﹖傷寒喘只有太陽﹑陽明二證。

太陽病﹐頭疼發熱﹐身疼惡風﹐無汗而喘者﹐宜汗﹐屬麻黃湯﹝桂枝證醫反下之﹐利遂不止﹐脈促者﹐表未解也。喘而汗出者﹐葛根黃芩黃連湯也。太陽病下之﹐微喘者﹐表未解故也﹐桂枝加濃朴杏子湯也。發汗後不可更行桂枝湯﹐汗出而喘﹐無大熱者可﹐與麻黃杏子甘艸石膏湯。﹞陽明病汗出不惡寒﹐腹滿而喘有潮熱者﹐宜下屬承气湯。﹝然陽明病脈浮﹐無汗而喘﹐發汗則愈﹐宜麻黃湯。﹞太陽與陽明合病﹐喘而胸滿者﹐不可下﹐宜麻黃湯。又有發汗後飲水多﹐咳而微喘者﹐以水停心下﹐腎气乘心﹐故喘也。小靑龍去麻黃加杏仁也。小腹滿者去麻黃加茯苓也。﹝又問麻黃主喘﹐何故去之﹐失治﹐心下有水而喘﹐不當汗也。小便不利﹐小腹滿﹐故去麻黃加茯苓也。﹞《小兒形證論》四十八候治熱傳傷寒歌﹕身熱皆因積熱生﹐至令潮熱變傷寒。先除積熱方成路﹐便作傷寒事轉難。夾食夾驚須下積﹐辦佗虛實與重看。喘虛艸下熱當下﹐更與調榮患乃安。

此疾先潮熱﹐後作傷寒﹐加喘气急﹐失調理﹐成驚難治也。先用南星丸﹝方見傷寒變疹門中﹞。或白丁香膏﹝方未見﹞﹐少使退潮熱。如下盡熱方調气﹐或虛驚﹐卻與丸一﹑二服﹝方見一切癇門中﹞。須用意調理而安。

《聖惠》治小兒傷寒﹐心胸煩悶﹐喘促。

人參散方人參﹝去蘆頭﹞麻黃﹝去根節﹞甘艸﹝炙微赤﹐銼。各半兩﹞貝母﹝煨微黃﹞杏仁﹝湯浸﹐去皮尖﹑雙仁﹐麩炒微黃。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小分減溫服。

《活人書》仲景麻黃湯方麻黃﹝一兩半﹐去節﹞桂枝﹝一兩﹞甘艸﹝半兩﹐炙﹞杏仁﹝三十五个﹐去皮尖﹞上銼如麻豆大。每服抄五錢匕﹐水一盞半﹐煮至八分﹐去滓溫服﹐覆取微汗﹐不須粥。加減法﹕傷寒熱病藥性須涼﹐不可太溫。夏至後﹐麻黃湯須加知母半兩﹐石膏一兩﹐黃芩一分。蓋麻黃湯性熱﹐夏月服之﹐有發黃斑出之失﹐惟冬及春與病患﹔素虛寒者﹐乃用正方﹐不再加減。

《活人書》仲景葛根黃芩黃連湯葛根﹝四兩﹞黃芩黃連﹝各一兩半﹞甘艸﹝炙﹐一兩﹞上銼如麻豆大。每服抄五錢匕﹐水一盞半﹐煮至八分﹐去滓溫服。日二﹑三服。

《活人書》仲景桂枝加濃朴杏子湯桂枝﹝去皮﹞芍藥﹝各一兩﹞甘艸﹝六分三字﹞杏仁﹝去皮尖﹐十七个﹞濃朴﹝去皮﹐薑汁炙﹐六分三字﹞上銼如麻豆大。每服抄五錢匕﹐生薑四片﹐棗子一个﹐煎至八分﹐去滓溫服﹐覆取微汗。

《活人書》仲景麻黃杏子甘艸石膏湯麻黃﹝二兩﹞杏仁﹝二十五个﹐去皮尖﹞石膏﹝四兩﹐碎﹐綿裹﹞甘艸﹝一兩﹐炙﹞上銼如麻豆大。每服抄五錢匕﹐水一盞半﹐煮至八分﹐去滓溫服。

《活人書》仲景大承气湯大黃﹝二兩﹐錦紋者去皮生用﹐酒洗過﹞枳實﹝二枚半﹐炒﹐去瓤﹞芒硝﹝一合半﹞濃朴﹝四兩﹐去皮﹐薑汁炙﹞上銼如麻豆大。每服抄五錢匕﹐以水二盞﹐煎至八分﹐去滓﹐然後入芒硝﹐更再煎一﹑二沸﹐放溫服﹐以利爲度。未利﹐再作與服。

《活人書》仲景小靑龍湯方見傷寒咳嗽門中。

卷第十五

傷寒鼻衄第五《巢氏病源》小兒傷寒鼻衄候﹕傷寒是寒气客於皮膚﹐搏於血气﹐腠理閉密﹐气不得宣泄﹐蘊積生熱﹐故頭痛﹑體疼而壯熱也。其鼻衄是熱搏於气﹐而乘於血也。肺候身之皮毛而主气﹐開竅於鼻。傷寒先客皮膚﹐搏於气而成熱。熱乘於血﹐血得熱則流散﹐發從鼻出者﹐爲鼻衄也。凡候熱病知應衄者﹐其人壯熱﹐頻發汗﹐汗不出或未及發汗﹐而鼻燥喘息﹐鼻气鳴﹐卽衄。凡衄﹐小兒止半升數合﹐則熱因之得歇。若一升二升者死。

《活人書》論傷寒小兒﹑大人治法﹕一般但小分劑﹐藥性差涼耳。問﹕鼻衄者﹐何也﹖傷寒太陽證﹐衄血者乃解﹐蓋陽气重故也。仲景所謂陽盛則衄。若脈浮緊﹐無汗﹐服麻黃湯。不中病﹐其人發煩目瞑劇者﹐必衄﹐小衄而脈尙浮緊者﹐宜再與麻黃湯也。衄後脈已微者﹐不可行麻黃湯也。苦脈浮自汗﹐服桂枝湯不中病﹐桂枝證尙在﹐必頭疼甚而致衄。

小衄而脈尙浮者﹐宜再與桂枝也。衄後脈已微者﹐不可行桂枝湯也。大抵傷寒衄血不可發汗者﹐爲脈微故也﹝治法﹕衄家不可發汗﹐汗出額上陷﹐脈緊急﹐直視不能瞬﹐不得眠。然而無汗而衄﹐脈尙浮緊者﹐須再與麻黃湯。有汗而衄﹐脈尙浮緩者﹐須再與桂枝湯。﹞脈已微者﹐黃芩芍藥湯﹑犀角地黃湯。衄血不止者﹐茅花湯。若衄而渴﹐心煩﹐飲水則吐水﹐先服五苓散﹐次服竹葉湯。又問﹕陰證有衄血者乎﹖陰證自無熱何緣有衄。若少陰病但厥無汗﹐彊發之必動血。未知從何道出﹐或從口鼻﹐或從耳目﹐是謂下厥上竭﹐爲難治。

《嬰童寶鑑》小兒傷寒鼻衄歌﹕結熱血兮血流散﹐從鼻出兮人可驚。皆因汗兮不得汗﹐鼻漧燥兮先有聲。

《千金》治小兒未滿百日﹐傷寒鼻衄﹐身熱嘔逆。

麥門冬湯方麥門冬﹝十八銖﹞石膏寒水石甘艸﹝炙。各半兩﹞桂心﹝八銖﹞上五味咀﹐以水二升半﹐煮取一升。分服一合﹐日三。

《聖惠》治小兒傷寒鼻衄﹐煩熱頭痛。

竹茹散方苦竹茹甘艸﹝炙微赤﹐銼﹞黃芩﹝各半兩﹞麥門冬﹝去心﹐焙﹞伏龍肝石膏﹝各一兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候溫服。更量兒大小加減服之。

《聖惠》治小兒傷寒壯熱﹐鼻衄不止方。

生漧地黃﹝二兩﹞上細銼﹐於銀器中﹐以酒一中盞﹐煎至七分﹐去滓。不計時﹐分溫三服。

《聖惠》又方生葛根﹝汁﹞上用一小盞﹐分二服﹐卽止。

《聖惠》治小兒傷寒鼻衄﹐已經數日不止方。

生地黃﹝汁﹞白蜜﹝各一小盞﹞蒲黃﹝一兩﹞上件藥相和﹐微暖過。每服半小盞﹐量兒大小分減頻服。

《聖惠》治小兒傷寒鼻衄﹐經日發歇不止方。

蒲黃﹝一兩﹞石橊花﹝末﹐半兩﹞上件藥﹐相和令勻。不計時候﹐以新汲水調下半錢﹐更量兒大小加減服之。

《聖惠》治小兒傷寒鼻衄﹐經數日不止方。

上取亂髮燒灰細研﹐頻頻吹少許於鼻中良。

張渙立應散方治傷寒血熱妄行﹐鼻衄不止。

石橊花﹝取末﹐焙漧﹞漧葛根﹝爲末﹞蒲黃﹝研。各半兩﹞上件爲細末。每服半錢﹐取生地黃汁調下並服。

《活人書》仲景麻黃湯﹐方見傷寒發喘門中。

《活人書》仲景桂枝湯﹐方見傷寒自汗門中。

《活人書》黃芩芍藥湯黃芩﹝三兩﹞芍藥甘艸﹝炙。各半兩﹞上爲粗末。每服三錢﹐水一盞﹐煎至六分﹐去滓溫服。

《活人書》犀角地黃湯犀角屑﹝如無﹐以升麻代之﹞牡丹﹝去心。各一兩﹞芍藥﹝三分﹞生地黃﹝半斤﹞上銼如麻豆大。每服五錢匕﹐水一盞半﹐煮取一盞。有熱如狂者﹐加黃芩二兩﹔其人脈大來遲﹐腹不滿自言滿者﹐爲無熱﹐不用黃芩。

《活人書》茅花湯茅花一大把﹐水三盞﹐煎濃汁一盞﹐分二服卽瘥。無花以根代之。

《活人書》仲景五苓散﹐方見自汗門中。

《活人書》仲景竹葉石膏湯淡竹葉﹝半把﹞石膏﹝四兩﹐杵碎﹞半夏﹝二分半﹞人參甘艸﹝各半兩﹞麥門冬﹝一兩半﹞嘔者加生薑一兩。

上銼如麻豆大。每服抄五錢匕﹐水一盞半﹐入粳米百餘粒﹐煮取八分﹐米熟湯成﹐去滓溫服。

張渙《雞峯方》治傷寒時气﹐衄血不止。

好松煙墨上爲細末﹐雞子淸和如桐子大。每服十粒﹐白湯下﹐不以時。

又方生蘿卜搗取汁。

上每服半盞﹐入鹽少許﹐攪勻頻服之﹐不以時。

卷第十五

傷寒嘔第六《巢氏病源》小兒傷寒嘔候﹕傷寒是寒气客於皮膚﹐搏於血气﹐腠理閉密﹐气不宣泄﹐蘊積生熱﹐故頭痛體疼而壯熱。其嘔者﹐是胃气虛熱乘虛入胃﹐胃得熱則气逆﹐故嘔也。

《活人書》論傷寒小兒﹑大人治法﹐一般但小分劑﹐藥性差涼耳。問﹕嘔者﹐何也﹖無陽則厥﹐無陰則嘔。嘔者﹐足陽明胃之經。足陽明之气下行﹐今厥而上行﹐故爲气逆﹐气逆則嘔。仲景云﹕嘔多𨿽不大便﹐不可下﹐可與小柴胡湯。

上焦得通﹐津液得下﹐胃气因和﹐浹然汗出而解。大抵嘔證不一﹐各有治法。要之﹐小柴胡湯尢相主當耳。與小柴胡湯﹐胸脇滿而嘔﹐日哺發潮熱者﹐可小柴胡湯加芒硝也。若嘔不止﹐心下急﹐鬱鬱微煩者﹐與大柴胡也。若大便祕者﹐方加大黃。﹝大柴胡治嘔最妙﹐爲內有枳實故也。枳實去微﹑壓虛气﹐須是去大黃。仲景云﹕嘔多﹐𨿽有陽明﹐愼不可下。

官局桔梗湯最良﹐亦用枳實耳。﹞古人治嘔多用半夏加生薑。孫眞人云﹕生薑是嘔家聖藥。仲景治嘔皆用之。﹝太陽與陽明合病﹐必下利﹐若不和但嘔者﹐葛根加半夏湯主之。胸中有熱﹐胃中有邪气﹐腹痛欲嘔者﹐黃連湯主之。太陽與少陽合病﹐而自利若嘔者﹐黃芩加半夏生薑湯主之。﹞金匱諸嘔吐﹐谷不得下者﹐小半夏湯﹑小半夏加茯苓湯﹑小半夏加橘皮湯主之﹐皆可選用也。嘔而發熱者﹐小柴胡湯主之。嘔而發渴者﹐豬苓湯主之。先嘔卻渴者﹐此爲欲解﹐急與之。先渴卻嘔者﹐爲水停心下﹐此屬飲家。仲景云﹕本渴飲水而嘔者﹐柴胡不中與也。宜治膈間有水﹐赤茯苓湯主之。若少陰證而嘔者﹐眞武湯去附子加生薑也。若汗﹑若吐﹑若下後﹐虛煩不得眠﹐若嘔者﹐梔子生薑豉湯主之。傷寒瘥後嘔者﹐有餘熱在胃脘也﹐竹葉湯加生薑主之。又問﹕有漧嘔者﹐何也﹖大凡嘔者﹐飲食不下。漧嘔者﹐今人所謂噎也﹐或因汗出﹐或因有水﹐或下利﹐脾胃有熱﹐故便漧嘔﹐官局桔梗湯最佳。仲景治法﹐汗自出﹑漧嘔者﹐桂枝證也。表不解﹐心下有水气﹐漧嘔發熱者﹐小靑龍也。身涼汗出﹐兩脇痛﹐或漧嘔者﹐十棗湯也。少陰下利﹐脈微﹐與白通湯。利不止﹐厥逆無脈﹐漧嘔煩者﹐白通加豬膽汁湯也。少陰下利﹐裏寒外熱﹐脈微欲絕﹐或漧嘔者﹐通脈四逆湯也。漧嘔吐涎沫﹐頭痛者﹐吳茱萸湯也。﹝《傷寒論》云﹕食穀欲嘔﹐屬陽明也﹐吳茱萸湯主之。得湯反劇者﹐屬上焦也﹐仲景無治法。大抵吳茱萸湯﹐治少陽證也。谷入胃而嘔屬陽明﹐宜與小柴胡。﹞若病患直患嘔吐﹐而復腳弱或疼﹐乃是香港腳﹐當作香港腳治之。

《聖惠》治小兒傷寒煩熱﹐頭痛嘔逆。

麥門冬散方麥門冬﹝去心﹞石膏﹝細研。各三分﹞甘艸﹝半兩﹐炙微赤﹐銼﹞上件藥搗﹐粗羅爲散。每服取一大錢﹐以水一小盞﹐煎至五分﹐去滓。不計時候﹐量兒大小分減溫服。

《聖惠》治小兒傷寒﹐吐逆不定。

藿香散方藿香丁香木香﹝各一兩﹞葛根﹝一兩﹐銼﹞人參﹝去蘆頭﹞甘艸﹝炙微赤﹐銼。各半兩﹞上件搗藥﹐粗羅爲散。每服一錢﹐以水一小盞﹐煎至五分﹐去滓。量兒大小臨時分減﹐溫服。﹝《聖惠》二方﹐一涼一溫﹐須善用之。

《嬰孺》治小兒傷寒壯熱﹐嘔吐。

蘆根湯方生蘆根﹝切﹐五合﹞知母﹝十二分﹞淡竹靑皮﹝五分﹞上水三升﹐煮一升﹐爲三服。一歲兒方﹐大小增減用﹐更用冬瓜汁一升﹐卻減水一升煮妙。

《活人書》仲景小柴胡湯﹐方見傷寒頭汗門中。

《活人書》仲景柴胡加芒硝湯柴胡﹝一兩三錢﹞黃芩人參甘艸﹝各半兩﹞半夏﹝四錢半﹐湯洗﹞芒硝﹝一兩﹞上銼如麻豆大。每服抄五錢匕﹐生薑四片﹐棗一枚﹐水一盞半﹐煮至八分﹐去滓﹐內芒硝﹐更微沸﹐溫服。

《活人書》仲景大柴胡湯柴胡﹝四兩﹞黃芩芍藥﹝各一兩半﹞半夏﹝一兩一分﹞枳實﹝二枚﹐炙﹞上銼如麻豆大。每服抄五錢匕﹐生薑四片﹐棗一个﹐水一盞半﹐煮至八分﹐去滓溫服﹐以利爲度。未利再服。﹝本方無大黃﹐欲下者加大黃二兩。﹞《活人書》官局桔梗湯桔梗半夏陳皮﹝各一兩﹞枳實﹝半兩﹞上爲粗末。每服三錢匕﹐水一盞﹐生薑五片﹐煎至七分﹐去滓溫服。

《活人書》仲景古方﹐半夏加生薑名小半夏湯方半夏﹝大者七枚﹐切碎﹞生薑﹝薄切五片﹞上同用水一盞﹐煎至半盞﹐去滓﹐食後溫服。

《活人書》仲景葛根加半夏湯葛根﹝一兩﹞麻黃﹝三分﹐去節﹞甘艸﹝炙﹞芍藥桂枝﹝去皮﹐半兩﹞半夏﹝二分半﹞上銼如麻豆大。每服抄五錢匕﹐生薑四片﹐棗子一枚﹐煎至八分﹐去滓溫服。覆取微汗。

《活人書》仲景黃連湯黃連甘艸﹝炙﹞榦姜桂枝﹝各三兩﹞人參﹝二兩﹞半夏﹝二兩半﹞上銼如麻豆大。每十錢匕﹐棗二枚﹐以水三盞﹐取一盞半﹐去滓分二服。

《活人書》仲景黃芩加半夏生薑湯芍藥甘艸﹝各二分﹞黃芩﹝三分﹞半夏﹝二分半﹞上銼。每服五錢﹐生薑四片﹐大棗一枚﹐以水二盞﹐煮至八分﹐去滓溫服。

《活人書》小半夏加茯苓湯﹐方見傷寒頭汗出門中。

《活人書》仲景小半夏加橘皮湯半夏﹝大者七枚﹐切碎﹞生薑﹝薄切五片﹞橘皮﹝一大片﹞上同用水一盞﹐煎至半盞﹐去滓﹐食後溫服。

《活人書》仲景豬苓湯﹐方見傷寒咳嗽門中。

《活人書》仲景赤茯苓湯﹐方見傷寒頭汗門中。

《活人書》仲景眞武湯﹐方見傷寒咳嗽門中。

《活人書》仲景梔子生薑豉湯梔子﹝七枚﹞生薑﹝二兩半﹞香豉﹝二合﹞上分二服﹐以水二盞﹐先煮梔子﹑生薑至一盞﹐內豉同煮﹐取七分﹐去滓溫服。得快吐﹐止後服。

《活人書》仲景竹葉加生薑湯﹐方見傷寒鼻衄門中。

《活人書》仲景桂枝湯﹐方見傷寒自汗門中。

《活人書》仲景小靑龍湯﹐方見傷寒咳嗽門中。

《活人書》仲景十棗湯芫花﹝炒赤﹐熬﹞甘遂大戟上各等分﹐搗篩秤末﹐合和之﹐入臼中﹐再杵治三﹑二百下﹐先以水一升半﹐煮肥棗子十枚﹐煮取八合﹐去滓﹐內藥末。彊人一錢匕﹐羸人可半錢﹐再單飲棗湯送下﹐平旦服。若下少病不除者﹐明日更服加半錢﹐利後糜粥自養。合下不下﹐令人脹滿﹐通身浮腫而死。

《活人書》仲景白通湯附子﹝一枚﹐生用﹞漧薑﹝一兩﹞上銼如麻豆大。每服抄五錢匕﹐水一盞半﹐入蔥白四寸﹐煮至七分﹐去煎滓溫服。

《活人書》仲景白通加豬膽汁湯附子﹝半个﹐生用去皮﹞漧薑﹝半兩﹞蔥白﹝二莖﹞溺﹝二合半﹞豬膽﹝汁﹐半合﹞上以水一盞﹐煮至五分﹐去滓﹐內豬膽汁和相得﹐分溫再服。

《活人書》仲景通脈四逆湯甘艸﹝二兩﹐炙﹞附子﹝大者﹐去皮﹐一个﹞漧薑﹝一兩﹐炮﹞面赤者﹐加連須蔥九莖。腹中痛者﹐去蔥加芍藥二兩。嘔者﹐加生薑二兩。咽痛﹐去芍藥加桔梗一兩。利止﹑脈不出者﹐去桔梗加人參二兩。

上銼如麻豆大。每服抄五錢匕﹐以水一盞半﹐煮至八分﹐去滓溫服。未瘥﹐急更作一劑﹐其脈續續出者愈。

《活人書》仲景吳茱萸湯吳茱萸﹝一兩二錢﹐湯洗三徧﹞人參﹝三分﹐去蘆頭﹞上銼如麻豆大。每服四錢﹐生薑五片﹐棗子一个﹐以水二盞半﹐煮取八分﹐去滓。分二服。

《莊氏家傳》治小兒傷寒頭痛﹐和气止逆﹐止渴。

人參散人參﹝去蘆頭﹞白術麻黃﹝去根節﹞藿香葉甘艸﹝炙微赤﹐銼﹞漧葛﹝以上各一分﹞石膏﹝透明者﹐半兩﹞上爲末。每服一錢﹐水一盞﹐蔥白一寸﹐豉三十粒﹐煎五分﹐去滓溫服。

長沙醫者丁時發傳人參散治小兒傷寒。調順陰陽﹐和脾胃﹐定吐逆﹐止渴。

人參﹝一兩﹞木香茯苓藿香甘艸﹝炙。各一分﹞漧葛﹝二分﹞上爲末。每服一錢﹐煎五分﹐溫溫服。

卷第十五

傷寒發渴第七《巢氏病源》小兒傷寒熱渴候﹕傷寒是寒气客於皮膚﹐搏於血气﹐腠理閉密﹐气不宣泄﹐蘊積生熱﹐故頭痛﹑體疼而壯熱。其渴者﹐是熱入髒﹐髒得熱則津液竭燥﹐故令渴也。

《活人書》論傷寒小兒﹑大人治法﹕一般但小分劑﹐藥性差涼耳。問﹕渴者﹐何也﹖脈浮而渴屬太陽﹐﹝傷寒表不解﹐心下有水气而渴者﹐小靑龍去半夏加栝蔞湯。太陽病﹐服桂枝﹐大汗出後﹐大煩渴者﹐白虎加人參。脈浮﹐小便不利﹐微熱消渴者﹐五苓散。傷寒四﹑五日﹐身熱惡風﹐脇下滿﹐手足溫而渴者﹐小柴胡去半夏加人參栝蔞根主之。太陽證﹐身體灼熱而渴者﹐爲風溫﹐栝蔞根湯主之。﹞有汗而渴屬陽明﹝白虎加人參湯主之。虛人﹑老人及春秋月﹐可與竹葉石膏湯。陽明病﹐但頭汗出﹐小便不利﹐渴引水漿﹐身必發黃﹐宜茵陳湯﹐小柴胡去半夏加人參栝蔞湯主之。﹞傷風寒熱﹐或發熱惡風而渴﹐屬少陽﹐﹝少陽脇下硬﹐不大便而嘔﹐舌上白苔而渴﹐小柴胡去半夏﹑加人參栝蔞根湯。﹞自利而渴屬少陰。﹝傷寒熱於髒﹐流於少陰主腎﹐腎惡燥﹐故渴而引飲。少陰下利﹐咳而嘔渴﹐豬苓湯主之。下利欲飲水者﹐以有熱也﹐白頭翁湯主之。﹞切戒太陽證﹐無汗而渴者﹐不可與白虎湯。﹝仲景云﹕渴欲飲水﹐無表證者﹐白虎加人參湯。

脈浮﹐發熱無汗﹐是表未解也﹐不可與白虎湯﹐意以小靑龍﹑小柴胡湯也。仲景云﹕傷寒表不解﹐心下有水气﹐咳而或渴﹐小靑龍去半夏加栝蔞也。傷寒四﹑五日﹐身熱惡風﹐脇下滿﹐手足溫而渴者﹐小柴胡去半夏﹐加人參栝蔞也。﹞陽明證汗多而渴者﹐不可與五苓散。﹝汗多胃中燥﹐豬苓復利其小便故也。意以竹葉湯與之。仲景云﹕陽明病發作有時﹐汗出多者﹐急須下之。﹞然太陽病渴﹐終不可與白虎耶﹖太陽證得汗後﹐脈洪大而渴者﹐方可與之也。陽明病渴﹐終不可與五苓耶﹖陽明證小便不利﹐汗少脈浮而渴者﹐方可與之﹐此皆仲景之妙法也。﹝仲景豬苓湯證亦云﹕脈浮發熱﹐渴欲飲水﹐小便不利者﹐豬苓湯主之。﹞凡病非大渴不可與水。苦小渴﹑咽漧者﹐小小呷滋潤之﹐令胃中和。若大渴煩躁甚﹐能飲一斗者﹐與五升飲之。若全不與則漧燥﹐無由作汗﹐發汗而死。常人見因渴飲水得汗﹐小渴遂劇﹐飲之致停飲心下滿結﹑喘死者甚眾。當以五苓散或陷胸丸與之。﹝《金匱要略》云﹕得時气至五﹑六日﹐而渴欲飲水﹑不能多﹐不當與也。何者﹖以腹中熱尙少﹐不能消之﹐便更爲人作病矣。至七八日﹐大渴欲飲水﹐猶當根據證與之。常令不足﹐勿極意也。凡人但見仲景云﹕得病反能飲水﹐此爲欲愈。遂小渴者﹐乃彊飲之﹐因或其禍﹐不可勝數。大抵傷寒水气﹐皆因飲水過多所致。水停心下﹐气上乘心﹐則爲悸爲喘。結於胸脇﹐則爲水結胸。胃中虛胃冷﹐則爲嘔爲噦。冷气相搏﹐則爲噎。上逼於肺﹐則爲咳。漬入腸中﹔則爲痢。邪熱所搏﹐蓄於下焦﹐則爲小便不利﹐小腹滿或裏急。溢於皮膚﹐則爲腫。﹞若陽毒倍﹐常躁盛大渴者﹐黑奴丸主之。中暑伏熱深﹐累取不瘥﹐其人發渴不已﹐酒蒸黃連丸主之。

《聖惠》治小兒傷寒﹐頭痛壯熱﹐煩渴。

大靑散方大靑知母柴胡﹝去苗﹞葛根﹝銼﹞甘艸﹝炙微赤﹐銼﹞川升麻黃芩赤芍藥梔子仁﹝各半兩﹞石膏﹝一兩﹞川芒硝﹝一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候溫服。量兒大小以意增減。

《聖惠》治小兒傷寒﹐四肢煩熱﹐心躁口漧﹐多渴。

葛根散方葛根﹝銼﹞麻黃﹝去根節﹞人參﹝去蘆頭。各半兩﹞甘艸﹝炙微赤﹐銼﹞桂心﹝各一分﹞上件藥搗﹐粗羅爲散。每服一錢﹐以水一小盞﹐入生薑少許﹐棗子一枚﹐煎五分﹐去滓。不計時候﹐量兒大小增減﹐溫服。

《聖惠》治小兒傷寒﹐壯熱頭痛﹐口漧煩渴。宜服柴胡散方柴胡﹝去苗﹞麻黃﹝去根節。各半兩﹞赤芍藥黃芩葛根﹝銼﹞甘艸﹝炙微赤﹐銼。各一分﹞石膏﹝一兩﹞上件藥搗﹐粗羅爲散。每服一錢﹐以水一小盞﹐入生薑少許﹐蔥白三寸﹐豉二十粒﹐煎至五分﹐去滓。不計時溫服﹐以汗爲效。量兒大小以意增減。﹝丁時發傳柴胡散﹐有前胡半兩。﹞《聖惠》治小兒傷寒熱渴﹐而下後覺煩悶。宜服甘艸散方甘艸﹝炙微赤﹐銼﹞牡蠣﹝粉﹞黃芩赤芍藥﹝各半兩﹞上件藥搗﹐粗羅爲散。每服一錢﹐以水一小盞﹐煎至四分﹐去滓﹐取雞子淸一枚﹐投入散中熟﹐攪掠去沫﹐徐徐溫服。量兒大小以意加減。

《聖惠》治小兒傷寒﹐頭熱足冷﹐口漧多渴﹐宜服人參散方人參﹝去蘆頭﹞黃麻黃﹝去根節﹞赤茯苓﹝各半兩﹞蜣螂﹝二枚﹐去翅足﹐微炒﹞上件藥﹐搗粗羅爲散。每服一錢﹐以水一小盞﹐入生薑少許﹐煎至五分﹐去滓。不計時候溫服﹐量兒大小﹐以意加減服之。

《聖惠》治小兒傷寒熱渴﹐頭痛心煩。宜服栝蔞根散方栝蔞根﹝半兩﹞苦參﹝銼﹞人參﹝去蘆頭。各一分﹐《嬰孺》各用三分﹞甘艸﹝炙微赤﹐銼﹐一分。《嬰孺》用三分﹞寒水石石膏﹝各半兩。《嬰孺》各用一兩二錢半﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小加減﹐溫服。《嬰孺方》以米飲調下。

《聖惠》治小兒傷寒煩熱﹐大渴不止。宜服土瓜根散方土瓜根麥門冬﹝去心﹐焙﹞柴胡﹝去苗。各半兩﹞葛根枇杷葉﹝拭去毛﹐炙微黃﹞甘艸﹝炙微赤﹐銼。

各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候溫服。量兒大小以意增減。

《聖惠》治小兒傷寒大汗後﹐及以下﹐自煩渴不解﹐其脈大洪。宜服石膏散方石膏﹝一兩﹞知母地骨皮甘艸﹝炙微赤﹐銼﹞人參﹝去蘆頭。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐內入粳米一百粒同煎﹐去滓。不計時候溫服。

量兒大小加減服之。

《嬰孺》治小兒傷寒熱渴散方栝蔞﹝三分﹞白石脂﹝二分﹞上爲末﹐水服一刀圭。

張渙葛根湯方治小兒傷寒﹐體熱煩渴。

葛根人參﹝去蘆頭。各一兩﹞麥門冬﹝去心﹞甘艸﹝炙﹞白茯苓澤瀉﹝各半兩﹞上件爲細末。每服一錢﹐以水八分一盞﹐生薑二片﹐薄荷三葉﹐煎至六分﹐去滓﹐放溫服。

《嬰童寶鑑》治小兒傷寒﹐身熱頭痛﹐渴躁。

紅綿散麻黃﹝一兩﹐去根節﹞天麻﹝末﹞蠍﹝末﹞甘艸﹝炙﹐末﹞人參﹝末﹞朱砂﹝末。各一分﹞上件爲末。每服一字﹑半錢﹐水一小盞﹐紅綿一方寸許﹐同煎至半盞﹐熱服。

《活人書》仲景小靑龍去半夏加栝蔞湯﹐方見傷寒咳嗽門中。

《活人書》仲景白虎加人參湯石膏﹝四兩﹞知母﹝一兩半﹞甘艸﹝半兩﹐炙﹞粳米﹝一合半﹞人參﹝三分﹞上銼如麻豆大。每服抄五錢匕﹐水一盞半﹐煮至八分﹐取米熟爲度﹐去滓溫服。

《活人書》仲景五苓散﹐方見傷寒自汗門中。

《活人書》仲景小柴胡去半夏加人參栝蔞湯﹐方見傷寒頭汗出門中。

《活人書》仲景栝蔞根湯栝蔞根﹝三分﹞葛根﹝一兩半﹐生用。若干者只用三分﹞石膏﹝二兩﹞人參防風甘艸﹝炙。各半兩﹞上銼如麻豆大。每服五錢﹐用水一盞半﹐煎至一中盞﹐去滓服。

《活人書》仲景竹葉石膏湯﹐方見傷寒鼻衄門中。

《活人書》仲景茵陳湯﹐方見傷寒頭汗出門中。

《活人書》仲景豬苓湯﹐方見咳嗽門中﹝傷寒咳嗽門﹞。

《活人書》仲景白頭翁湯白頭翁﹝一兩﹞黃柏秦皮黃連﹝各一兩半﹞上銼如麻豆大。分五服﹐以水二大盞﹐煮至八分﹐去滓溫服。不瘥更服。

《活人書》仲景小靑龍湯﹐方見傷寒咳嗽門中。

《活人書》仲景小柴胡湯﹐方見傷寒頭汗出門中。

《活人書》仲景竹葉湯﹐方見傷寒鼻衄門中。

《活人書》仲景大陷胸丸大黃﹝二兩﹞苦葶藶子﹝熬﹞芒硝杏仁﹝去皮尖﹐熬黑﹐各三分﹞上搗羅二味﹐內杏仁﹑芒硝合研如脂﹐丸如彈子大。每服一丸﹐抄甘遂末一字匕﹐白蜜一合﹐水二盞﹐煮取一盞﹐頓服﹐一宿乃下。如不止再服。﹝甘遂性猛﹐宜斟量虛實服之。﹞《活人書》仲景黑奴丸麻黃﹝去節﹐炮一二沸﹐焙漧﹐秤三兩﹞大黃﹝二兩﹞釜底煤﹝研入﹞黃芩芒硝竈突黑﹝研入﹞梁上塵小麥奴﹝各一兩﹞上件搗羅爲細末﹐煉蜜丸如彈子大。以新汲水研下一丸。渴者﹐但與冷水盡足飲之﹐須臾當寒﹐寒竟汗出便瘥。若日移五尺不汗﹐根據前法服一丸﹐瘥卽止﹐須微利。小麥奴乃小麥末熟時﹐叢中不成麥﹐撚之成黑勃是也。無此亦得。此藥須是病患大渴倍常﹐躁盛渴者乃可與之。不渴若與之﹐翻爲禍耳。

《活人書》仲景酒蒸黃連丸黃連﹝四兩﹐以無灰酒浸面上約一寸﹐以重湯熬幹﹞上搗羅爲細末﹐糊爲丸。熟水下三十丸﹐胸膈涼不渴爲驗。

長沙《胡氏家傳》治小兒諸熱﹐傷寒﹐熱渴﹐熱瀉。

紅綿散麻黃人參甘艸蠍﹝通明全者。各半兩﹞天麻﹝二分酒浸﹐切﹑焙﹞天南星﹝大者﹐炮裂﹑去皮臍﹐取一錢﹞上爲末。每服二錢﹐水一盞﹐棗子一枚﹐紅綿少許﹐煎至七分。分兩服﹐小者作四服﹐時時與服。

卷第十五

傷寒大小便不通第八《巢氏病源》小兒傷寒大小便不通候﹕傷寒是寒气客於皮膚﹐搏於血气﹐使腠理閉密﹐气不宣泄﹐蘊積生熱﹐故頭痛體疼而壯熱﹐其大小便不通﹐是寒搏於气而生熱﹐熱流入大小腸﹐故澀結不通。凡大小便不通﹐則內熱不歇﹔或漧嘔﹐或言語而气還逆上﹐則心腹脹滿也。

《聖惠》治小兒傷寒﹐壯熱心躁﹐頭痛口漧﹐小便大便赤難。

大黃散方川大黃﹝半兩﹐銼碎﹐微炒﹞梔子仁赤芍藥甘艸﹝炙微赤﹐銼﹞黃芩﹝各一錢﹞上件藥搗﹐粗羅爲散。每服一錢﹐以水一中盞﹐煎至五分﹐去滓﹐量兒大小分減﹐溫服﹐以利爲效。

《聖惠》治小兒傷寒五六日﹐壯熱心躁﹐口漧煩渴﹐大小便難。

三黃散方川大黃﹝銼碎﹐微炒﹞麥門冬﹝去心﹐焙。各半兩﹞石膏﹝一兩﹐細研﹞甘艸﹝炙微赤﹐銼﹞川芒硝黃芩黃連﹝去須。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減﹐頻服﹐以利爲效。

張渙犀角散方治小兒傷寒六七日﹐大便不通熱甚者。

犀角﹝末﹞川大黃﹝炮﹞柴胡﹝去苗。各一兩﹞人參﹝半兩﹐去蘆頭﹞朴硝甘艸﹝炙。各一分﹞上件爲細末。每服一錢﹐以水八分一盞﹐入生薑二片﹐棗子一枚﹐煎至五分﹐去滓溫服。量兒大小加減。

《活人書》洗心散治徧身壯熱﹐頭目碎痛﹐背膊拘急﹐大熱衝上﹐口苦唇焦﹐夜臥舌漧﹐咽喉腫痛﹐涕唾稠粘﹑痰壅﹐喫食不進﹐心神躁熱﹐眼澀睛疼﹔傷寒鼻塞﹐四肢沈重﹐語聲不出﹐百節痛﹐大小便不利﹔麩豆瘡﹐時行溫疫﹐狂語多渴及小兒天風﹐夜驚﹐並宜服也。

大黃﹝以米泔水浸一炊間﹐漉出令幹﹐慢炒取熟﹞當歸﹝炒﹞芍藥﹝生用﹞甘艸﹝炙﹞荊芥﹝各四兩﹞白術﹝一兩﹐炒﹞上搗羅爲細末。每服抄二錢﹐以水一盞﹐入生薑一片﹐薄荷二葉﹐同煎至八分﹐放溫﹐和滓服了﹐略臥仍去枕少時。如五臟壅實﹐煎四﹑五錢匕﹐若要溏轉﹐則熱服。

卷第十五

傷寒發狂第九﹝余躁熱發狂附﹞《活人書》論傷寒小兒﹑大人治﹐一般但小分劑﹐藥差涼耳。問﹕狂言者﹐何也﹖發狂有二證﹐陽毒發狂﹐蓄血如狂﹐其外證與脈皆不同﹐病患煩躁﹐狂走妄言﹐面赤咽痛﹐脈實﹐潮熱獨語﹐如見鬼狀﹐此陽毒也。治法藥方在第四卷

第二十一問。第二十二問﹐﹝問病患潮熱獨語﹐如見鬼狀﹐發則不識人﹐尋衣撮空﹐直視微喘﹐何也﹖仲景云﹕傷寒若吐若下後不解﹐不大便五﹑六日﹐上至十餘日﹐日晡所發潮熱﹐不惡寒﹐獨語如見鬼狀。若劇者﹐發則不識人﹐循衣摸牀﹐惕而不安﹐微喘直視但發熱譫語者﹐大承气湯主之。若一服利則止後服。脈弦者生﹐澀者死。弦者﹐陽也﹔澀者﹐陰也。陽證見陰脈者死。病患有陽證﹐而脈澀者﹐愼不可下。﹞病患無表證﹐不發寒熱﹐唇燥但欲嗽水﹐不欲入咽﹐其脈微而沈﹐小腹硬滿﹐小便反利﹐大便必黑﹐身黃髮狂﹐此血證諦也。﹝病患如熱狀﹐煩滿口燥﹐其脈反無熱﹐此爲陰狀﹐其血證審矣。仲景云﹕太陽病不解﹐熱結膀胱﹐其人如狂﹐其血自下者愈。若外不解者﹐尙未可攻﹐當先解其表﹐宜桂枝湯。外已解﹐但小腹急結者﹐乃可攻之﹐屬桃仁承气湯主之。﹞大抵傷寒當汗不汗﹐熱蓄在裏﹐熱化爲血﹐其人喜忘而如狂﹐血上逆則喜忘﹐血下蓄則內爭﹐甚者抵當湯﹑抵當丸。輕者桃仁承气﹑犀角地黃湯。須取盡黑物爲效。﹝失汗﹐熱蓄在膀胱經。若用抵當湯﹐更須仔細審其有無表證。若有蓄血證而外不解﹐亦未可便用抵當湯。先用桂枝湯已解其外﹐緣熱在膀胱太陽經故也。﹞又有火邪發驚狂者﹐醫以火於臥牀下﹐或周身用火迫劫汗出﹐或熨而成火邪。其人亡陽﹐煩躁驚狂﹐臥起不安﹐桂枝去芍藥加蜀漆牡蠣龍骨救逆湯﹑桂枝甘艸龍骨牡蠣湯主之。﹝凡灸及燒鍼後證似大劫者﹐並用劫法治之﹐金匱風引湯尢良﹐柴胡加龍骨牡蠣湯更捷。﹞《聖惠》治小兒傷寒壅熱﹐心狂譫語。

鉛霜散方鉛霜馬牙硝人參﹝去蘆頭﹞郁金茯神﹝各一分﹞甘艸﹝半分﹐炙微赤﹐銼﹞上件藥搗﹐細羅爲散。不計時候﹐煎麥門冬湯﹑放溫﹐調下半錢。量兒大小﹐以意加減與服。

《活人書》仲景桂枝湯﹐方見傷寒自汗門中。

《活人書》仲景大承气湯﹐方見傷寒發喘門中。

《活人書》仲景桃仁承气湯桃仁﹝去皮尖﹑雙仁﹐五十枚﹐捶碎﹞大黃﹝四兩﹞桂枝﹝去皮﹞甘艸﹝炙﹞芒硝﹝各二兩﹞上銼如麻豆大。每服五錢匕﹐以水一大盞﹐煮取八分﹐去滓溫服﹐以微利爲度。未利﹐移時再服。

《活人書》仲景抵當湯水蛭﹝十枚﹐熬﹐去子﹐杵碎﹐水蛭入腹再生化﹐爲害尢甚﹐須銼斷﹐用鍛石炒﹐再熬﹞大黃﹝一兩﹐去皮﹐酒洗﹞虻虫﹝十枚﹐去翅足﹐熬﹞桃仁﹝七枚﹐去皮尖﹐捶碎﹞上銼如麻豆大。作二服﹐以水二盞﹐煮至七分﹐去滓溫服。

《活人書》仲景抵當丸水蛭﹝五枚﹐根據前法制﹞桃仁﹝四枚﹞大黃﹝三分﹐去皮﹞虻虫﹝五枚﹐去翅足﹐熬﹞上搗篩﹐只爲一丸﹐以水一大白盞﹐煮至七分﹐頓服。時當下血﹐不下便作之。

《活人書》犀角地黃湯﹐方見傷寒鼻衄門中。

《活人書》仲景桂枝去芍藥加蜀漆牡蠣龍骨救逆湯桂枝蜀漆﹝洗去腥。各一兩﹞甘艸﹝一兩﹐炙﹞牡蠣﹝二兩半﹐﹞龍骨﹝二兩﹞上銼如麻豆大。每服抄五錢匕﹐生薑四片﹐棗子一枚﹐水一盞半﹐煮至八分﹐去滓溫服。

《活人書》仲景桂枝甘艸湯桂枝﹝半兩﹐去皮﹞甘艸﹝炙﹞牡蠣﹝熬﹞龍骨﹝各分兩﹞上銼如麻豆大。每服抄五錢匕﹐水一盞半﹐煮至八分﹐去滓溫服。

《活人書》仲景金匱風引湯﹐方見驚癇門中。

《活人書》仲景柴胡加龍骨牡蠣湯柴胡﹝二兩﹞黃芩﹝一兩﹞鉛丹人參桂枝茯苓龍骨牡蠣﹝。各三分﹞半夏﹝六錢半﹐湯洗﹞大黃﹝半兩﹞上銼如麻豆大。每服抄五錢匕﹐生薑四片﹐棗子一枚﹐水一盞半﹐煮至八分﹐去滓溫服。

《聚寶方》鉛霜散治大人﹑小兒傷寒三日後﹐心煩躁狂言。

鉛白霜馬牙硝﹝各一分﹞上二味研勻。每服大人半錢﹐小兒一字﹐生薑﹑蜜水調下。

長沙醫者鄭愈傳治小兒躁熱發狂。

甘艸﹝炙﹞郁金﹝火焙漧﹞牙硝官桂上四味等分爲末。每服二錢﹐新汲水調下。如小兒發狂﹐一錢。

卷第十五

傷寒結胸第十《活人書》論傷寒小兒﹑大人治法﹐一般但小分劑﹐藥性差涼耳。問﹕心下緊滿﹐按之石硬而痛者﹐何也﹖此名結胸也。傷寒本無結胸﹐應身熱下之早﹐熱气乘虛而入﹐痞結不散﹐便成結胸。﹝若已誤轉了﹐初未成結胸者﹐急頻與理中湯﹐自然解了﹐更不作結胸﹐蓋理中治中焦故也。此古人亦說不到﹐後人因消息得之。若大段轉損有厥證者﹐兼與四逆湯便安。胃中𨿽和﹐傷寒未退者﹐卽候日數足可下﹐卻以承气再下之﹐蓋前來下得末是故也。﹞其證心下緊滿﹐按之石硬而痛﹐項彊如柔狀﹐﹝發熱汗出不惡寒名曰柔。﹞其脈寸口浮﹐關尺皆沈或沈緊﹐名曰結胸也。治結胸大率當下﹐﹝仲景云﹕下之則和。﹞然脈浮與大皆不可下﹐下之則死﹐尙宜發汗也。﹝仲景云﹕結胸脈浮者不可下﹐只可用小陷胸湯。大抵脈浮是尙有表證﹐兼以小柴胡湯等先發表﹔表證罷﹐方用下結胸藥便安也。﹞西晉崔行功云﹕傷寒結胸欲絕﹐心膈髙起﹐手不得近﹐用大陷胸湯皆不瘥者﹐此是下後虛﹐逆气已不理而毒復上攻﹐气毒相搏﹐結於胸中。當用枳實理中丸﹐先理其气﹐次療諸疾。古今用之如神﹐應手而愈。然結胸有三種﹕有大結胸﹐﹝不按而痛﹐胸連臍腹堅硬﹐爲大結胸﹐大陷胸丸主之。﹞有小結胸﹐﹝按之心不痛﹐爲小結胸。小陷胸湯主之卽可。﹞有水結在胸脇間﹐亦名結胸。﹝頭微汗出﹐但結胸無大熱﹐此水結在胸脇證﹐小半夏加茯苓湯﹑小柴胡去棗加牡蠣主之。﹞又有寒熱二證﹐有熱實結胸﹐﹝胸中煩躁﹐心內懊﹐舌上燥渴﹐脈沈滑者﹐皆熱證也﹐大陷胸湯主之。﹞有寒實結胸。﹝寒實結胸無熱證者﹐三物白散﹑枳實理中丸主之。﹞近世治結胸多行金鍼丸﹐用硫黃﹑陽起石者。若寒實結胸﹐行之或有瘥者﹐若熱實結胸﹐行之必死也。又問大陷胸湯與大陷胸丸如何﹖大陷胸用甘遂﹐太峻﹐不可輕用﹐須量虛實輕重﹐不得已卽大陷胸丸最穩。又問聖餅子灸臍中如何﹖尢不可用也。又問髒結者何也﹖髒結者死﹐仲景無治法。大抵髒結﹐其證如結胸狀﹐飲食如故﹐時時下利﹐陽脈浮﹐關脈小細沈緊﹐名曰髒結。舌上白苔滑者難治也。

《嬰童寶鑑》小兒病未入內而先下爲結胸歌﹕病未入時先轉取﹐乘虛入腹理難醫。痞塞滿喉加喘息﹐結胸爲病不應遲。

《活人書》仲景理中湯人參漧薑﹝炮﹞甘艸﹝炙﹞白術﹝各三兩﹞腹痛者加人參一兩半﹔寒者加漧薑一兩半﹔渴欲得水者加白術一兩半﹔臍上築者﹐腎气動也﹐去白術加桂四兩﹔吐多者去術加生薑三兩﹔下多者還用術﹔悸者加茯苓二兩。或四肢拘急﹐腹滿下利或轉筋者﹐去術加附子一枚﹐生用。

上銼如麻豆大。每服抄五錢匕﹐水一盞半﹐煮至八分去滓溫服﹐日三服。

《活人書》仲景四逆湯﹐方見傷寒自汗門中。

《活人書》仲景承气湯﹐方見傷寒發喘門中。

《活人書》仲景小陷胸湯半夏﹝湯洗﹑秤﹐二兩半﹞黃連﹝一兩﹞上銼如麻豆大。每服五錢﹐入栝蔞半枚﹐以水二盞﹐煎至九分﹐去滓溫服。未知再服﹐微利黃涎便安也。

《活人書》仲景小柴胡湯﹐方見傷寒頭汗出門中。

《活人書》仲景大陷胸湯大黃﹝一兩半﹐去皮﹐錦紋者﹐爲末﹞芒硝﹝一兩﹞甘遂﹝一字﹐赤連珠者﹐細羅爲末﹞上以水三盞﹐先煮大黃至一盞﹐去滓﹐下芒硝﹐一沸﹐下甘遂末﹐溫服。得快利﹐止後服。

又方桂枝人參﹝各一兩﹞甘遂﹝半兩﹞大棗﹝三枚﹞栝蔞實﹝一枚﹐去皮﹐只用四分之一﹞上銼。每服五錢匕﹐水二盞﹐煮至八分﹐去滓溫服。胸中無堅物勿服之。

《活人書》仲景枳實理中丸枳實﹝十六片﹐麩炒﹞茯苓人參白術漧薑﹝炮﹞甘艸﹝炙。各二兩﹞上搗羅爲細末﹐煉蜜爲丸如雞子黃大。每服一丸﹐熱湯化下﹐連進二三服﹐胸中豁然。渴者加栝蔞二兩﹔下利者加牡蠣二兩﹐。

《活人書》仲景大陷胸丸﹐方見傷寒發渴門中。

《活人書》仲景小柴胡去棗加牡蠣湯﹐方見傷寒頭汗出門中。

《活人書》仲景三物白散桔梗﹝去蘆﹞貝母﹝各三分﹞巴豆﹝去皮心﹐熬黑﹐研如脂﹐一分﹞上爲散﹐內巴豆研勻﹐以白飲和服。彊人半錢匕﹐羸人或減之。病在膈上必吐﹔在膈下必利。不利﹐進熱粥一杯。身熱皮粟不解﹐欲引衣自覆。若以水之﹑洗之﹐益令熱卻不得出﹐當汗而不汗則煩。假令汗出已﹐腹中痛﹐與芍藥三兩﹐如上法。

古方治大人﹑小兒結胸傷寒﹐金鍼丸陽起石﹝好者﹞不灰木﹝各半兩﹞硫黃﹝一分﹞巴豆﹝三﹑七粒﹐去殼﹞杏仁﹝三﹑七枚﹐湯浸去皮﹞上件先搗前三味爲細末﹐後細研巴豆﹑杏仁﹐同煎藥一處爲末﹐糯米粥爲丸﹐如櫻桃大。每丸以鍼札竅子﹐曬漧﹐如患者以札鍼﹐用麻油紙燒焰盡﹐細研﹑炒﹐生薑湯調下一丸。如患重者﹐夾轉藥三﹑兩丸﹐以金鍼丸下﹐不妨更量虛實。﹝《活人書》上有說﹐所以存此方者﹐欲人知之﹐須審用也。﹞

卷第十五

傷寒腹痛第十一﹝腹滿附﹞《巢氏病源》小兒傷寒腹滿候﹕傷寒是寒气客於皮膚﹐搏於血气﹐使腠理閉密不宣泄﹐蘊積生熱﹐故頭痛體疼而壯熱。其腹滿者﹐是熱入腹﹐傳於髒﹐气結聚﹐故令腹滿。若挾毒者﹐則腹滿﹐心煩懊悶﹐多死。

《活人書》論傷寒小兒﹑大人治﹐一般但小分劑﹐藥差涼耳。問﹕腹痛者﹐何也﹖本太陽病﹐醫反下之﹐因爾腹滿時痛。是有表﹐復有裏﹐仲景所以用桂枝加芍藥湯主之。痛甚者﹐加大黃。﹝桂枝加芍藥﹐卻是小建中也。太陰脈弱自利﹐設當行大黃﹑芍藥者﹐宜減之。其人胃虛﹐陽气易動故也。下利者﹐先煎芍藥十餘沸。﹞《難經》云﹕痛爲實﹐大抵痛宜下。﹝仲景云﹕發汗不解﹐腹滿痛者﹐急下之﹐宜大承气湯。又曰﹕腹中滿痛﹐此爲實﹐當下之﹐屬大柴胡湯。﹞腹痛有二證。有熱痛﹐有冷痛。尺脈弦﹐腸鳴泄利而痛者﹐冷痛也﹐小建中湯主之。仲景云﹕陽脈澀﹐陰脈弦﹐法當腹中急痛﹐先與小建中湯﹔不瘥者﹐與小柴胡湯。﹝小柴胡去黃芩﹐加芍藥。﹞陰證腹痛﹐卽四逆散﹑通脈四逆加芍藥湯。

腹痛﹐小便不利者﹐眞武湯也。關脈實﹐腹滿﹑大便祕﹐按之而痛者﹐實痛也。桂枝加大黃湯﹑黃連湯﹑大承气湯主之。

又問﹕腹脹滿者何也﹖陰陽不和也﹐桔梗半夏湯最良。仲景論太陽證發汗後腹脹滿者﹐濃朴生薑半夏甘艸人參湯。下後心煩腹滿﹐臥起不安者﹐梔子濃朴湯。吐後腹脹滿者﹐與調胃承气湯。少陰病六﹑七日﹐腹脹不大便者﹐急下﹐承气湯主之。

《活人書》仲景桂枝加芍藥湯桂枝﹝三兩﹐去皮﹞芍藥﹝六兩﹐下利者先煎芍藥三四沸﹞甘艸﹝二兩﹐炙﹞上銼如麻豆大。每服抄五錢匕﹐生薑四片﹐棗子一枚﹐以水一盞半﹐煮至八分﹐去滓溫服。

《活人書》仲景大承气湯﹐方見傷寒發喘門中。

《活人書》仲景大柴胡湯﹐方見傷寒嘔噎門中。

《活人書》仲景小建中湯﹐方見傷寒自汗門中。

《活人書》仲景小柴胡去黃芩加芍藥湯﹐方見傷寒頭汗出門中。

《活人書》仲景四逆湯﹐方見傷寒咳嗽門中。

《活人書》仲景通脈四逆加芍藥湯﹐方見傷寒嘔噎門中。

《活人書》仲景眞武湯﹐方見傷寒咳嗽門中。

《活人書》仲景桂枝加大黃湯桂枝﹝一兩半﹐去皮﹞芍藥﹝三兩﹞甘艸﹝炙﹞大黃﹝各一兩﹞痛甚者加大黃。大實痛加一兩半﹐羸者減之。

上銼如麻豆大。每服抄五錢匕﹐生薑四片﹐棗子一枚﹐煮至八分﹐去滓溫服。

《活人書》仲景黃連湯﹐方見傷寒嘔噎門中。

《活人書》仲景桔梗半夏湯枳實﹝半兩﹐麩炒赤﹞桔梗﹝微炒﹐細銼﹞半夏﹝生薑汁制﹞陳橘皮﹝湯浸﹑去瓤﹐焙漧。各一兩﹞上爲粗末。每服四錢﹐水一盞﹐生薑三片﹐同煎至七分﹐去滓熱服。

《活人書》仲景濃朴生薑半夏人參甘艸湯濃朴﹝四兩﹐去皮﹞半夏﹝一兩一分﹞甘艸﹝一兩﹞人參﹝半兩﹞上銼如麻豆大。每服抄五錢匕﹐水一鐘半﹐生薑五片﹐煮至八分﹐去滓溫服。

《活人書》仲景梔子濃朴湯梔子﹝大者﹐七枚﹐掰﹞濃朴﹝去皮﹐薑汁炙﹐二兩﹞枳實﹝二枚﹐麩炒﹐去瓤﹞上分二服﹐以水二盞半﹐煮至八分﹐去滓溫服。得吐止後服。

《活人書》仲景調胃承气湯﹐方見傷寒自汗門。

《活人書》仲景承气湯﹐方見傷寒發喘門中。

卷第十五

傷寒下痢第十二《巢氏病源》小兒傷寒後下痢候﹐傷寒是寒气客於皮膚﹐搏於血气﹐使腠理閉密﹐气不宣泄﹐蘊積生熱﹐使頭痛體疼而壯熱也。其熱歇後而痢者﹐是熱從表入裏故也。表熱𨿽歇而裏熱猶停腸胃﹐與水谷相並。腸胃虛﹐則泄痢﹐其狀痢色黃﹔若熱勢不止﹐則變爲血痢﹔若重遇冷熱相加﹐則變赤白滯痢也。

《活人書》論傷寒小兒﹑大人治﹐一般但小分劑﹐藥差涼耳。問﹕下痢者﹐何也﹖傷寒下痢多種﹐須識別陰陽﹐勿令差互。﹝三陽下利則身熱﹐太陰下利手足溫﹐少陰﹑厥陰下利身不熱。以此別之。大抵下利挾太陽脈證便不得用溫藥﹐俗醫但見下利﹐便作陰證用溫熱藥﹐鮮不發黃﹐生斑而死也。﹞太陽陽明合病﹐必下痢﹐葛根湯主之。﹝下利而頭疼﹑腰痛﹑肌熱﹑目疼﹑鼻幹﹐其脈浮大而長者﹐是其證也。﹞太陽﹑少陽合病﹐自下痢﹐黃芩湯主之。若嘔者﹐黃芩加半夏生薑也。﹝下利而頭疼胸滿﹐或口苦咽漧﹐或往來寒熱而嘔﹐其脈浮大而弦者﹐是其證候也。﹞陽明﹑少陽合病﹐必下利﹐其脈不負者﹐順也﹔負者﹐失也。互相克賊﹐名爲負也。﹝下利而身熱﹐胸脇痞滿﹐漧嘔﹐或往來寒熱﹐其脈長大而弦者﹐是實證也。蓋陽明者土﹐其脈長大而少陽者木﹐其脈弦。若合病。土被木賊﹐更下利爲胃已困﹐若脈不弦者順也﹐爲土不負﹐負者死也。﹞自利不渴屬太陰﹐﹝四逆湯﹑理中湯主之。﹞自利而渴屬少陰﹐﹝白通湯加豬膽湯﹑通脈四逆湯﹑豬苓湯﹑四逆加人參湯﹐可檢證而用之。﹞其餘下痢﹐皆因汗下後證也。大抵傷寒下痢﹐須看脈與外證。下痢而脈大者﹐虛也。脈微弱者﹐爲自止。下痢日十餘行﹐脈反實者﹐逆。下利脈數而滑者﹐有宿食也﹐下之愈。脈遲而滑者﹐實也﹐其利未得便止﹐更宜下之。下利三部脈皆平﹐按其心下硬者﹐急下之。挾熱利者﹐臍下必熱﹐大便赤黃色及腸間津汁垢膩。﹝謂之腸垢。﹞寒毒入胃則翻﹐臍下必寒﹐腹脹滿﹐大便或黃白﹐或靑黑﹐或下利淸谷。濕毒瓦斯盛則下利腹痛﹐大便如膿血﹐或如爛肉汁也。下利欲飲水者﹐以有熱也。下利譫語者﹐有燥屎也。寒毒入胃者﹐四逆湯﹑理中湯﹑白通湯加附子﹑四逆散加薤白主之。挾熱利者﹐黃芩白頭翁湯﹑三黃熟艾湯﹑薤白湯﹑赤石脂丸。濕毒下膿血者﹐桃花湯﹑地楡湯﹑黃連阿膠散。𨿽然自利而渴屬少陰。然三陽下利亦有飲水者﹐乃有熱也。三陰下利﹐宜溫之。然少陰自利淸水﹐心下痛﹐口漧燥者﹐卻宜下之。此又不可不知也。﹝少陰泄利下重﹐不可投熱藥﹐先濃煎蔥白湯﹐內四逆散﹐用枳實﹑芍藥之類。又尋常胃中不和﹐腹中雷鳴下利﹐生薑瀉心湯最妙。此二法﹐不特傷寒證也。﹞《活人書》仲景葛根湯葛根﹝二兩﹞麻黃﹝一兩半﹞桂枝﹝去皮﹞甘艸﹝炙﹞芍藥﹝各一兩﹞上銼如麻豆大。每服抄五錢匕﹐生薑四片﹐棗子一枚﹐水一盞半﹐煮至八分﹐去滓溫服﹐覆取汗爲度。

《活人書》仲景黃芩湯黃芩﹝一兩半﹞芍藥甘艸﹝各一兩﹞上銼如麻豆大。每服抄五錢﹐棗子一枚﹐以水一盞半﹐煮至八分﹐去滓溫服。

《活人書》仲景黃芩加半夏生薑湯黃芩﹝三分﹞半夏﹝二分半﹞芍藥甘艸﹝各二分﹞上銼。每服五錢﹐生薑四片﹐大棗子一枚﹐以水二盞煮至八分﹐去滓溫服。

《活人書》仲景四逆湯﹐方見傷寒自汗門中。

《活人書》仲景理中湯﹐方見傷寒自汗門中。

《活人書》仲景理中湯﹐方見傷寒結胸門中。

《活人書》仲景白通湯﹐方見傷寒嘔噎門中。

《活人書》仲景白通加豬膽汁湯﹐方見傷寒嘔噎門中。

《活人書》仲景通脈四逆湯﹐方見傷寒嘔噎門。

《活人書》仲景豬苓湯﹐方見傷寒咳嗽門中。

《活人書》仲景四逆加人參湯甘艸﹝二兩﹞附子﹝一枚﹐生﹐去皮﹞人參﹝一兩﹞漧薑﹝一兩半﹞上銼如麻豆大。每服抄五錢匕﹐水一盞半﹐煮至八分﹐去滓溫服﹐日三服。

《活人書》仲景白通湯加附子﹐方見傷寒嘔噎門中。

《活人書》仲景四逆散加薤白﹐方見傷寒咳嗽門中。

《活人書》仲景白頭翁湯﹐方見傷寒發渴門中。

《活人書》仲景三黃熟艾湯黃芩黃連黃柏﹝各三分﹞熟艾﹝半雞子大﹞上銼如麻豆大。以水二盞﹐煮取七分﹐去滓溫服。

《活人書》薤白湯豉﹝半斤﹐綿裹﹞薤白﹝一握﹞梔子﹝七枚﹐大者破之﹞上銼如麻豆大。以水二升半﹐先煮梔子十沸﹐下薤白﹐煮至二升﹐下豉煮﹔取一升二合﹐去滓。每服一湯盞。

《活人書》赤石脂丸黃連當歸﹝各二兩﹞赤石脂漧薑﹝炮。各一兩﹞上搗羅爲末﹐煉蜜和丸﹐如桐子大。每服三十丸﹐米飲吞下﹐日進三服。

《活人書》桃花湯赤石脂﹝四兩﹞漧薑﹝一分﹞上銼如麻子大。每服四錢﹐入粳米二撮﹐水一盞半﹐煎至一盞﹐去滓﹐再入赤石脂末一方寸匕服﹐日三服。

若一服愈﹐勿再服。

《活人書》地楡散地楡﹝銼﹞黃連﹝去頂﹐微炒﹞犀角屑茜根黃芩﹝各一兩﹞梔子仁﹝半兩﹞上件藥搗爲粗末。每服四錢﹐以水一盞﹐入薤白三寸﹐煎至六分﹐去滓。不計時候溫服。

《活人書》黃連阿膠散黃連﹝二兩﹐去須﹐微炒﹞阿膠﹝搗碎﹐炒令黃燥﹞黃柏﹝微炙﹐銼。各一兩﹞梔子仁﹝半兩﹞上件藥搗粗爲末。每服四錢﹐以水一盞﹐煎至七分﹐去滓。不計時候溫服。

《活人書》仲景生薑瀉心湯黃芩甘艸﹝炙﹞人參﹝各一兩半﹞漧薑黃連﹝各半兩﹞半夏﹝一兩一分﹞上銼如麻豆大。每服抄五錢匕﹐水一盞半﹐生薑七片﹐棗子二枚﹐煮至一盞﹐去滓服。

長沙醫者丁時發傳治小兒傷寒﹐煩躁熱﹐大便不止。

栝蔞散栝蔞根麥門冬甘艸﹝炙﹞柴胡葛根﹝各半兩﹞枇杷葉﹝一分﹐拭去毛﹐炙黃﹞上爲末。每服一錢﹐水一盞﹐煎七分﹐溫服。

卷第十五

傷寒口內生瘡並喉痛第十三《巢氏病源》小兒傷寒口生瘡候﹕傷寒是寒气客於皮膚﹐搏於血气﹐腠理閉密﹐气不宣泄﹐蘊積生熱﹐故頭痛體疼而壯熱也。其口生瘡者﹐熱毒瓦斯在髒﹐上衝胸膈﹐气發於口﹐故生瘡也。

《巢氏病源》小兒傷寒咽喉痛候﹕傷寒咽喉痛者﹐是心胸熱盛﹐气上衝於咽喉﹐故令痛。若挾毒則喉痛結腫﹐水漿不入。毒還入心﹐煩悶者死。

《活人書》論傷寒小兒﹑大人治﹐一般但小分劑﹐藥差涼耳。問﹕咽喉痛﹐何也﹖咽喉痛有陰陽二證﹕脈浮數﹐面赤斑斑如錦紋﹐咽喉痛﹐唾膿血者此陽毒也。﹝在第四卷

﹐第四問。第四曰﹕發躁狂走﹐妄言﹐面赤﹐咽痛﹐身斑斑如錦紋﹐或下利赤黃﹐而脈洪實﹐何也﹖此名陽毒也。傷寒病若陽獨盛﹐陰气暴絕﹐必發躁﹐狂走﹐妄言﹐面赤咽痛﹐身斑斑如錦紋。或下利赤黃﹐脈洪實或滑促﹐宜用酸苦之藥﹐令陰气復而大汗解矣。葶藶苦酒湯﹑陽毒升麻湯﹑大黃散﹑梔子仁湯﹑黑奴丸﹐可選而用之。近人治傷寒脈洪大﹐內外結熱﹐舌捲焦黑﹐鼻中如煙煤﹐則宜以水煮布薄之﹐疊布數重﹐新水漬之﹔稍換去水﹐拾於胸上﹐須臾蒸熱﹐又漬令冷如前薄之﹔仍數渙新水﹐日數十易。熱甚者﹐置病患於水中﹐熱勢才退則已﹐亦良法也。﹞脈沈遲﹐手足厥冷﹐或吐痢而咽中痛﹐此爲少陰證也。

《病源》云﹕此爲下部脈都不至﹐陰陽隔絕。邪客於足少陽之絡﹐毒瓦斯上衝﹐故咽喉不利﹐或痛而生瘡也。

傷寒脈陰陽俱緊及汗出者﹐少陽也。此屬少陰﹐法當咽痛﹐而復吐利。此候汗﹑燻﹑熨俱不可。汗出者﹐本粉敷之。咽喉痛者﹐甘艸湯﹑桔梗湯﹑豬膚湯﹑半夏散﹑通脈四逆去芍藥加桔梗湯﹑麻黃升麻湯﹐可選而用之。

又有伏气之病﹐謂非時有暴寒中人﹐伏气於少陰經。始不覺﹐旬月乃發﹐脈微弱怯﹐先咽痛﹐似傷寒非喉痺之病﹐次必下痢。如用半夏桂甘湯﹐次四逆散主之﹐此病只一﹑二日便瘥﹐古方謂之腎傷寒也。

《活人書》治小兒傷寒變熱毒﹐病身熱﹐面赤口躁﹐心腹堅急﹐大小便不利。或口瘡﹐或因壯熱﹐或四肢攣掣﹐驚仍作癇疾﹐時發時醒﹐醒後身熱如火者﹐十物升麻湯。

《活人書》治胃中客熱﹐口臭﹐不思飲食。或肌煩不欲食﹐齒齦腫疼﹐膿血﹔舌口﹑咽中有瘡﹔赤眼﹐目臉腫﹐重不欲開﹔瘡疹已發未發﹐並宜服甘露飲子。﹝方並見本門﹞《活人書》葶藶酒湯苦酒﹝米醋是也﹐一升半﹞葶藶﹝熬﹐杵膏﹐一合﹞生艾汁﹝半升﹐無生艾煮熟艾汁﹐或用艾根搗取汁﹞上件煎取七合﹐作三服。

《活人書》陽毒升麻湯升麻﹝二分﹞犀角屑射漧黃芩人參甘艸﹝各一分﹞上銼如麻豆大。以水三升﹐煎取一升半﹐去滓﹐飲一湯盞﹑食頃再服。溫覆手足出汗則解﹐不解重作。

《活人書》大黃散川大黃﹝一兩半﹐銼碎﹞桂心﹝三分﹞甘艸﹝炙微赤﹐銼﹞木通﹝銼﹞大腹皮﹝銼。各一兩﹞川芒硝﹝二兩﹞桃仁﹝二十一枚﹐湯浸﹐去皮尖﹑雙仁﹐麩炒令微黃﹞上件搗爲粗末。每服四錢﹐以水一中盞﹐煎至六分﹐去滓。不計時候溫服﹐以通利爲度。

《活人書》梔子仁湯梔子仁知母赤芍藥大靑﹝各一兩﹞柴胡﹝去苗﹐一兩半﹞川升麻黃芩杏仁﹝湯浸﹐去皮尖﹑雙仁者﹐麩炒微黃﹞石膏﹝各二兩﹞甘艸﹝半兩﹐炙微赤﹐銼﹞上件搗爲粗末。每服抄四錢﹐以水一中盞﹐入生薑半分﹐豉一百粒﹐煎至六分﹐去滓。不計時候溫服。

《活人書》黑奴丸﹐方見傷寒發渴門中。

《活人書》仲景本粉﹐方見傷寒自汗門溫粉法中。

《活人書》仲景甘艸湯甘艸﹝二兩﹞上銼如麻豆大。每服抄四錢匕﹐水一盞半﹐煮至六分﹐去滓。溫服日二。

《活人書》桔梗湯桔梗﹝一兩﹞甘艸﹝二兩﹞上銼如麻豆大。每服抄五錢匕﹐水一盞半﹐煮至八分﹐去滓﹐溫分再服。

《活人書》仲景豬膚湯豬膚﹝二兩六錢半﹞上一味﹐以水二大白盞半﹐煮取一盞計﹐去滓﹐加白蜜一合半﹐白粉一合。

《活人書》仲景半夏散半夏﹝湯洗﹞桂枝﹝去皮﹞甘艸﹝炙﹞上等分﹐各別搗篩已﹐合和治之。每服三錢﹐水一盞﹐煎八分﹐令冷﹐少少咽之。

《活人書》仲景通脈四逆湯去芍藥加桔梗湯﹐方見傷寒嘔門中。

《活人書》仲景麻黃升麻湯麻黃﹝二兩半﹐去節﹞升麻當歸﹝各一兩一分﹞知母黃芩葳蕤﹝各三分﹞芍藥天門冬﹝去心﹞桂枝﹝去皮﹞茯苓甘艸﹝炙﹞石膏﹝碎﹐綿裹﹞白術漧薑﹝各一分﹞上銼如麻豆大。每服抄五錢匕﹐水一盞半﹐煮至八分﹐去滓溫服。相次一炊久﹐進一服﹐汗出愈。

《活人書》仲景半夏桂枝甘艸湯半夏﹝湯洗﹞甘艸﹝炙﹞桂心上等分﹐銼如麻豆大。每服四錢匕﹐水一盞半﹐煎七分﹐放冷﹐少少含細咽之。﹝與古方半夏散同。﹞《活人書》仲景四逆散﹐方見傷寒咳嗽門中。

《活人書》仲景十物升麻湯方升麻白薇麻黃葳蕤柴胡甘艸﹝各半兩﹞黃芩﹝一兩﹞朴硝大黃鉤藤﹝各一分﹞上銼如麻豆大。每服三錢﹐水一盞﹐煎至七分﹐去滓﹐下硝再煎化﹐溫服。

《活人書》甘露飲子方熟漧地黃生漧地黃天門冬麥門冬﹝並去心﹐焙﹞枇杷葉﹝去毛﹞枳殼﹝麩炒﹐去瓤﹞黃芩石斛﹝去苗﹞山茵陳甘艸﹝炙。各等分﹞上爲細末。每服二錢﹐水一盞﹐煎至六分﹐去滓溫服﹐食後臨臥。

卷第十五

傷寒發斑第十四﹝餘發斑附﹞《巢氏病源》小兒患斑毒病候﹕斑毒之病﹐是熱毒入胃﹐而胃主肌肉﹐其熱挾毒蘊積於胃﹐毒瓦斯燻發於肌肉﹐狀如蚊蚤所嚙﹔赤斑起﹐周匝徧體。此病或者傷寒﹐或時气﹐或溫病﹐皆由熱不時歇﹐故熱入胃變成毒﹐乃發斑也。凡發赤斑者十生一死﹐黑者十死一生。

漢東王先生《家寶》斑瘡﹑水痘病證論﹕凡嬰孩﹑小兒傷寒﹐溫壯蘊積﹐發積發熱﹐熱气入胃﹐胃主肌肉﹐其熱蘊積於胃﹐毒瓦斯燻發於肌肉﹐狀如蚊子所嚙﹐變成斑毒赤者。生黑者亦如得此候﹐宜用麥湯散三﹑二服解之﹔宜下透關散三﹑兩服﹐更進敗毒散三﹑二服。如下前藥不退﹐須進槐花散一服。﹝四方並見本門中。﹞微利用觀音散調胃﹝方見胃气不和門中﹞﹐及再用七寶輕靑丹﹝方見單傷寒門﹞。根據前資次用藥。

《活人書》論傷寒小兒﹑大人治﹐一般但小分劑﹐藥差涼耳。問﹕發斑者﹐何也﹖發斑有二證﹕有溫毒發斑﹐有熱病發斑。溫毒發斑﹐是冬月觸冒寒毒﹐至春始發﹐已於第六卷

溫毒門論之矣。﹝第六卷

溫毒門﹕間初春﹐病患肌肉發斑﹐瘡疹如錦紋。或咳﹐心悶但嘔者﹐何也﹖此名溫毒也。溫毒發斑者﹐冬時觸冒寒毒﹐至春始發﹐病初在表﹐或一發汗﹑吐﹑下﹐而表證未罷﹐毒瓦斯不散﹐故發斑﹐黑膏主之。又有冬月溫暖﹐人感乖戾之气﹐冬末卽病﹐至春或被積寒所折﹐毒瓦斯不得泄﹐至天气喧熱﹐溫毒始發﹐則肌肉斑爛﹐癮疹如錦紋而咳﹐心悶﹐但嘔淸汁﹐葛根橘皮湯主之﹐黃連橘皮湯尢佳。﹞若熱病發斑﹐與時气發斑並同。或未發汗﹐或已經汗下而熱毒不散﹐表虛裏實﹐熱毒乘虛出於皮膚﹐所以發斑瘡癮疹如錦紋﹐俗名麩瘡。《素問》謂之疹。﹝發斑者下之早﹐熱气乘虛入胃故也。下之太遲﹐熱畱胃中亦發斑﹐或服熱藥道多亦發斑。微者﹐赤斑出﹐五死一生﹔劇者﹐黑斑出﹐十死一生。﹞大抵發斑不可用表藥﹐蓋表虛裏實﹐若發其汗﹐重令開泄﹐更增斑爛也﹐皆當用化斑湯。此方乃白虎加人參湯中添入葳蕤也。元參升麻湯﹑阿膠大靑四物湯﹑豬膽雞子湯﹔或與紫雪﹐大妙。可下者﹐用調胃承气湯。﹝暑月病陽重者﹐常宜體候﹐見微有斑﹐卽急治之。﹞《嬰童寶鑑》小兒斑毒歌﹕傷寒毒熱胃中存﹐忽作斑瘡出滿身。若見口唇烏似墨﹐只應長往在逡巡。

《小兒形證論》四十八候傷寒胃發斑歌﹕傷寒胃熱作斑瘡﹐倒壓因風气受傷。損汗內虛多紫黑﹐大者爲陰小者陽。

《惠濟》小兒斑毒候歌﹕斑毒常推是豆瘡﹐肺並腎臟有風傷。渾身壯熱四肢冷﹐肺裏煩冤痛莫當。胃發連皮肌肉下﹐好交心熱變淸涼。次與調脾仍趕趁﹐體令舌黑在堤防。

《仙人水鑑》治孩子赤斑瘡方。

牙硝﹝六分﹞地龍﹝一條﹞赤小豆薰陸香﹝各少許。若無薰陸香﹐以川郁金代之。﹞上以新汲水調二錢﹐塗取瘥。

《聖惠》治小兒熱毒﹐發斑不止﹐心神煩悶。

大靑散方大靑元參川升麻川大黃﹝銼碎﹐微炒﹞甘艸﹝炙微赤﹐銼﹞梔子仁﹝各半兩﹞上件藥搗篩爲散。每服一錢﹐以水一小盞﹐煎至五分﹐去滓。不計時候溫服﹐量兒大小加減服之。

《聖惠》治小兒陽毒壅盛發斑﹐心躁﹐皮膚痛。

犀角散方犀角屑川升麻白蘚皮梔子仁漏蘆川大黃﹝銼碎﹐微炒﹞甘艸﹝炙微赤﹐銼﹞赤芍藥﹝各半兩﹞寒水石﹝一兩﹞上件藥搗篩爲散。每服一錢﹐以水一小盞﹐煎至五分﹐去滓。不計時候﹐量兒大小分減溫服。

《聖惠》治小兒斑瘡﹐大便壅滯﹐心神煩躁。宜服大黃散方川大黃﹝銼碎﹐微炒﹞甘艸﹝炙微赤﹐銼﹞黃芩枳殼﹝麩炒微黃﹐去瓤。各半兩﹞上件藥搗細爲散。不計時候﹐以新汲水調下一錢。三歲以下可服半錢。

《聖惠》又方犀角屑川升麻﹝各一分﹞甘艸﹝半分﹐炙微赤﹐銼﹞川大黃﹝半兩﹐銼碎﹐微炒﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減服之。

《聖惠》治小兒發斑﹐散惡毒瓦斯方。

上以生葵菜葉絞取汁﹐少少與服之。

《聖惠》治小兒斑瘡及疹﹑痘瘡﹐心神躁煩﹐眠臥不安。

毒黛散方靑黛﹝半兩﹞上細研靑黛爲散﹐每服暖磨刀水調下半錢﹐日三服。更量兒大小加減﹐服之。

《聖惠》又方上煮黑豆汁﹐徐徐溫服之。

漢東王先生《家寶》治嬰孩﹑小兒傷寒﹐咳嗽溫壯﹐水痘。

麥湯散方地骨皮﹝炒﹞甘艸﹝炙﹞滑石﹝各半分﹞麻黃﹝去節﹞人參知母羌活大黃﹝用濕紙裹﹐煨令熟﹐切﹞甜葶藶﹝用紙隔炒。各一分﹞上爲末﹐每服嬰孩﹑小兒一字或半錢。五﹑四歲一錢。以水一藥注或半銀盞﹐入小麥或七粒﹐或十四粒﹐煎十數沸服。

漢東王先生《家寶》治嬰孩小兒斑瘡﹑水痘﹐心躁發渴﹐大小便不通及小便赤色﹐口舌生瘡﹐通心經。

透關散方地扁竹﹝半兩﹐取嫩枝葉﹐焙﹞山梔子仁﹝一分半﹐炒﹞大黃木通車前子﹝各炒﹞滑石瞿麥﹝去粗梗﹞甘艸﹝炙。各一分﹞上爲末。每服嬰孩一字﹔二﹑三歲半錢﹔四﹑五歲一錢。以水一藥注或半銀盞﹐入紫艸三寸﹐煎十數沸溫服。

漢東王先生《家寶》治嬰孩﹑小兒斑瘡﹑水痘﹐退熱解躁。

敗毒散方芍藥甘艸﹝炙。各一錢﹞雄黃﹝一錢﹐醋炙﹞上爲末。每服嬰孩一字﹔二﹑三歲半錢﹔四﹑五歲一錢。蜜湯調下。

漢東王先生《家寶》治嬰孩﹑小兒斑毒不退。

槐花散方槐花赤豆﹝各炒﹐二錢﹞麝香﹝少許﹞上爲末。每服嬰孩半字﹐用麥湯調下﹔三﹑四歲一字以上﹐用溫酒調下﹐只進一服。如腹中微利﹐卽用調胃觀音散補之。﹝方見胃气不和門中。﹞《活人書》黑膏方好豉﹝一升﹞生地黃﹝半斤﹐切碎﹞上二味﹐以豬膏二斤﹐合露之﹐煎令三分減一﹐絞去滓﹐用雄黃﹑麝香如大豆者﹐內中攪和﹐盡服之。毒便從皮中出﹐則愈。忌蕪荑。

《活人書》葛根橘皮湯葛根橘皮杏仁﹝去皮尖﹐研﹐炒﹞知母黃芩麻黃﹝去節﹞甘艸﹝炙。各半兩﹞上銼如麻豆大。每服五錢﹐以水一盞半﹐煎至一中盞﹐去滓溫服。

《活人書》黃連橘皮湯黃連﹝四兩﹐去須﹞橘皮杏仁枳實麻黃葛根濃朴甘艸﹝各一兩﹞上銼如麻豆大。每服抄五錢匕﹐用水一小盞半﹐煎至一盞﹐去滓服。下痢當先止。

《活人書》化斑湯人參石膏﹝各半兩﹞葳蕤知母甘艸﹝各一分﹞上銼如麻豆大。每服抄五錢匕﹐水一盞半﹐入糯米一合﹐煎至八分。取米熟爲度﹐去滓溫服。

《活人書》元參升麻湯元參升麻甘艸﹝炙。各半兩﹞上銼如麻豆大。每服抄五錢匕﹐以水一盞半﹐煎至七分﹐去滓溫服。

《活人書》阿膠大靑四物湯大靑﹝四兩﹞阿膠甘艸﹝各炙。一兩﹞豉﹝八合﹞上銼如麻豆大。每服抄五錢匕﹐以水一盞半﹐煎至一盞﹐旋入膠﹐再煎令烊。

《活人書》豬膽雞子湯豬膽苦酒﹝各三合﹞雞子﹝一枚﹞上三味和合﹐煎三沸。彊人盡服﹐羸人煎六﹑七沸服﹐汗出瘥。

《活人書》仲景調胃承气湯﹐﹝方見傷寒自汗門中。﹞

卷第十五

傷寒發黃第十五﹝亦名黃病﹐餘發黃附﹞《巢氏病源》小兒黃病候﹕黃病者﹐是熱入於脾胃﹐熱气蘊積﹐與穀气相搏﹐蒸發於外﹐故皮膚悉黃﹐眼亦黃。脾與胃合候肌肉﹐俱象土﹐其色黃﹐故皮膚﹑肉熱積﹐蒸發令肌膚黃。此或者傷寒﹐或時行﹐或溫病﹐皆由熱不時解﹐所以入胃也。凡發黃而下痢﹐心腹滿者﹐死。診其脈沈細者﹐死。又有百日﹑半歲小兒﹐非關傷寒﹑溫病而身微黃者﹐亦是胃气熱﹐愼不可灸也。灸之則熱甚﹐此是將息過度所爲﹐微薄其衣﹐數與除熱粉散粉之﹐自歇。不得妄與湯藥及灸也。

《活人書》論傷寒小兒﹑大人治﹐一般但小分劑﹐藥差涼耳。問﹕發黃者﹐何也﹖病患寒濕在裏不散﹐熱蓄於脾胃﹐腠理不開﹐瘀熱與宿谷相搏﹐鬱蒸不消化﹐故發黃。﹝漢贊南方暑濕﹐近夏癉熱﹐蓋癉者﹐黃也。古人以黃爲癉﹐濕熱相搏﹐民多病癉﹐甚爲跗腫。﹞然發黃與瘀血外證及脈俱相似﹐但小便不利爲黃﹐小便自利爲瘀血。要之發黃之人心脾蘊積發熱引飲﹐脈必浮滑而緊數。若瘀血證﹐卽如狂﹐大便必黑﹐此爲異耳。凡病患身體發熱﹐頭面汗出﹐身無汗﹐劑頸而止﹔渴引水漿﹐小便不利﹐如此必發黃。茵陳蒿湯﹑五苓加茵陳散也。﹝茵陳蒿湯十分﹐五苓散五分﹐二十件拌勻﹐每服三錢﹐溫水調下﹐日三服。﹞病患服得湯﹐小便利﹐如皂莢汁赤﹐一宿腹減﹐則黃從小便中出也。古人云﹕治濕不利小便﹐非其治也。﹝大抵發黃者﹐瘀熱在裏﹐由小便不利而致也。﹞梔子柏皮湯﹑麻黃連翹赤小豆湯﹐可選而用之。又方﹕傷寒欲發黃者﹐急用瓜蒂末﹐口含水﹐搐一字許入鼻中﹐出黃水甚驗﹐卽用茵陳湯調五苓散服之﹐最良。

又問﹕白虎諸亦身熱﹐煩渴引飲﹐小便不利﹐何以不發黃﹖答曰﹕白虎與發黃證相近﹐徧身汗出﹐此爲熱越﹐白虎證也。

頭面汗出﹐頸以下都無汗﹐發黃證也。又問﹕太陽病﹐一身盡痛﹐發熱﹐身如燻黃者﹐何也﹖太陽中濕也。仲景云﹕傷寒發汗已﹐身目爲黃﹐所以然者﹐以寒濕在裏不解故也。以爲不可下也﹐於寒濕中求之。﹝在第六卷

﹐第十問。第十問曰﹕一身盡痛﹐發熱身黃﹐小便不利﹐大便反快也﹐何也﹖此名中濕也。風雨襲虛﹐山澤蒸气﹐人多中濕。濕流關節﹐須身體煩痛﹐其脈沈緩﹐爲中濕。脈細者﹐非已至一身盡痛﹐發熱身黃﹐小便自利者﹐術附湯。若小便不利﹐大便反快﹐當利其小便﹐宜甘艸附子湯﹑五苓散主之。麻黃加白術湯。﹞又問﹕病患脈弦浮大﹐而短气腹都滿﹐脇下及心痛﹔久按之气不通﹐鼻幹﹐不得汗﹐嗜臥﹐一身及目悉黃﹐小便難﹐有潮熱﹐時時咳嗽者﹐何也﹖少陽中風也。小柴胡湯主之。

《千金》治小兒傷寒發黃方。

搗土瓜根﹐汁三合服之。﹝《聖惠》取土瓜根汁一大合﹐蜜半匙相和﹐漸漸服之。﹞《千金》又方搗靑麥汁服之。

《千金》又方搗韭根汁﹐澄淸﹐以滴兒鼻中大豆許﹐卽出黃水瘥。

《千金》又方小豆﹝三七粒﹞瓜蒂﹝十四枚﹞糯米﹝十四粒﹞上三味爲末﹐吹鼻中。﹝《聖惠》以糯米爲粳米﹐用四十粒。乃云﹕用藥綠豆大﹐吹鼻中﹐有黃水出﹐立瘥。﹞《外臺》﹕《近效》療天行﹐三日外若忽覺心上妨滿堅硬﹐腳手心熱﹐則變爲黃。不療殺人。

秦艽湯方秦艽紫艸白蘚皮黃芩梔子仁﹝各一兩﹞上五味切﹐以水一大升半﹐牛乳一大升﹐煮取七合﹐分爲二服。老小以意量之﹐一劑不愈﹐更與一劑﹐試有效。

《廣利方》治小兒忽發黃﹐面目皮肉並黃。

生栝蔞根搗﹐取汁二合﹐蜜一大匙﹐二味暖相和﹐分再服。

《經驗方》治徧身如金色。

瓜蒂﹝四十九个﹐須是六月六日收者爲末﹞丁香﹝四十九个﹐入甘鍋燒﹐煙盡爲度﹐細研﹞上同研勻﹐小兒用半字﹐吹鼻內及揩牙。

《聖惠》治小兒黃病﹐身如橘色。

茵陳散方茵陳川芒硝﹝各一兩﹞梔子仁川大黃﹝銼碎﹐微炒﹞黃芩犀角木通﹝銼﹞寒水石﹝各半兩﹞上件藥搗篩爲散。每服一錢﹐以水一小盞﹐煎至五分去滓。不計時候﹐溫服。量兒大小加減服之。

《聖惠》治小兒天行病﹐發黃﹐心腹脹急。

三黃散方川大黃﹝銼碎﹐微炒﹞黃芩﹝各半兩﹞梔子仁﹝一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候﹐溫服。更量兒大小加減服之。

﹝《嬰孺》用三物各十分﹐水三升半﹐浸少時﹐猛火煮取一升二合﹐百日兒一合半﹔一﹑二歲分四服﹐取利。﹞《聖惠》治小兒脾胃熱毒﹐致肌肉變黃﹐小便赤色﹐心中煩燠。

茵陳丸方茵陳梔子仁川大黃﹝銼碎﹐微炒﹞甘艸﹝炙微赤﹐銼﹞秦艽﹝去苗。各一兩﹞川朴硝﹝半兩﹞上件藥搗﹐羅爲末﹐煉蜜和丸如綠豆大。不計時候﹐以溫水下五丸。量兒大小加減服之。

《聖惠》治小兒諸黃。

大黃散方川大黃﹝銼碎﹐微炒﹞黃連﹝去須﹞栝蔞根黃芩梔子仁﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐溫服。量兒大小以意增減。

《聖惠》治小兒熱毒攻脾胃﹐徧身俱黃﹐小便赤澀﹐大便難﹐心神躁熱﹐兩目亦黃。

升麻丸方川升麻龍膽﹝去蘆頭﹞梔子仁黃芩川大黃﹝銼碎﹐微炒﹞秦艽﹝去苗﹞甘艸﹝炙微赤。各半兩﹞上件藥搗﹐羅爲末﹐煉蜜和丸如桐子大。不計時候﹐以新汲水研下三丸。三歲以上加丸數服。

《聖惠》治小兒諸黃﹐心胸壅悶。宜服大黃丸方川大黃﹝銼碎﹐微炒﹞甜葶藶﹝隔紙炒﹐令紫色﹞茵陳﹝各半兩﹞上件藥搗﹐羅爲末﹐煉蜜和丸如桐子大。不計時候﹐以新汲水研下三丸。量兒大小增減服之。

《聖惠》治小兒渾身及面色俱黃。宜服黃瓜丸方黃連﹝一兩﹐去須﹞胡黃連﹝半兩﹞上件藥搗﹐羅爲末。用黃瓜一枚﹐去瓤﹐畱一小蓋子﹐入藥末後﹐以蓋子蓋定﹐用大麥麵裹燒﹐令面勻﹐去面搗熟﹐丸如綠豆大。七歲兒每服以溫水下七丸﹐看兒大小﹐加減丸數服之。

《聖惠》又方秦艽﹝半兩﹞上件藥搗﹐細羅爲散。每服一錢﹐以牛乳一合﹐煎一﹑二沸﹐去滓。不計時候﹐溫服。三歲以下卽可半錢。

《嬰孺》治小兒發黃茵陳湯茵陳升麻黃芩柴胡知母羚羊角﹝屑。各八分﹞大黃石膏﹝各一錢二分﹞梔子﹝一錢﹞芍藥﹝六分﹞瓜蒂﹝七个﹞藍葉﹝切﹐一升﹞甘艸﹝二分﹐炙﹞上切﹐以水五升﹐煮一升半。一﹑二歲爲八服﹐四﹑五歲爲四服﹐量兒大小與之。

張渙治傷寒時气﹐熱入於胃﹐與穀气相搏﹐蒸發肌肉﹐使面目皮膚悉黃﹐謂之黃病。亦名發黃。

蘆根湯方蘆根﹝一兩﹞茵陳山梔子黃芩甘艸﹝炙。各半兩﹞上件爲細末。每服一錢﹐以水八分﹐薄荷三葉﹐煎五分﹐去滓溫服。

張渙子芩散方治黃病。

黃芩栝蔞根茯神﹝各一兩﹞胡黃連甘艸﹝炙。各半兩﹞上件搗羅爲細末。每服一錢﹐以水八分﹐煎至五分﹐去滓﹐放溫服。

張渙茵陳湯方治小兒發黃等病﹐身如橘色。

山茵陳山梔子仁﹝各一兩﹞川大黃川芒硝木通寒水石﹝各七兩﹞上件搗羅爲細末。每服一錢﹐以水八分﹐煎至五分﹐去滓溫服。

張渙三黃散方治黃病。

川大黃﹝銼碎﹐微炒﹐一兩﹞黃芩黃連﹝各半兩﹐去須﹞上件搗羅爲細末。每服一錢﹐以水一盞﹐煎至五分﹐去滓溫服﹐食後。

《活人書》仲景茵陳蒿湯茵陳蒿﹝嫩者﹐一兩半﹞大黃﹝半兩﹐去皮﹞梔子﹝大者﹐三枚半﹞上銼如麻豆大。以水二大白盞﹐先煮茵陳﹐減半盞﹐次內二味﹐煮八分﹐去滓溫服﹐日三服。小盒飯利﹐尿如皂莢汁狀﹐色正赤。一宿腹減﹐黃從小便中去也。

《活人書》五苓加茵陳散﹐方在證注中。

《活人書》仲景梔子柏皮湯梔子﹝八枚﹞黃柏﹝一兩﹞甘艸﹝炙﹐半兩﹞上銼如麻豆大。每服抄五錢匕﹐以水一盞半﹐煮至七分﹐去滓溫服。

《活人書》仲景麻黃連翹赤小豆湯麻黃﹝去節﹞連翹﹝連翹根是也﹞甘艸﹝炙。各一兩﹞赤小豆﹝半升﹞生梓白皮﹝切﹐二兩半﹞杏仁﹝二十枚﹐去皮尖﹞上銼如麻豆大。每服抄五錢匕﹐生薑四片﹐棗子一枚﹐水一盞半﹐煮至八分﹐去滓溫服。

《活人書》仲景小柴胡湯﹐方見頭汗門中。

《活人書》仲景術附湯白術﹝二兩﹞附子﹝一个半﹞甘艸﹝一兩﹐炙﹞上銼如麻豆大。每服抄五錢匕﹐生薑五片﹐棗子一枚﹐水一盞半﹐煮至七分﹐去滓溫服。日三服。一服覺身痺﹐半日許再服。三服都盡﹐其人如冒狀﹐勿怪也﹐卽是附子與術並走皮中﹐逐水气﹐未得除﹐故使之耳。

法當加桂一兩。其大便堅﹐小便自利﹐故不加桂也。

《活人書》仲景甘艸附子湯甘艸白術﹝各一兩﹞附子﹝一枚﹐炮﹞桂枝﹝二兩﹐身腫者加防風二兩﹔悸气﹑小便不利者加茯苓一兩半﹞上銼如麻豆大。每服抄五錢匕﹐以水一盞半﹐煮至七分。去滓溫服﹐汗出卽解。

《活人書》仲景五苓散﹐方見傷寒自汗門中。

《活人書》麻黃加術湯麻黃﹝一兩半﹞桂枝﹝一兩﹐去皮﹞甘艸﹝炙﹞蒼術﹝各半兩﹞杏仁﹝三十五枚﹐去皮尖﹞上銼如麻豆大。每服抄五錢匕﹐以水一盞半﹐煮至八分﹐去滓溫服。

卷第十五

傷寒餘熱不退第十六《巢氏病源》小兒傷寒餘熱往來候﹕傷寒是寒气客於皮膚﹐搏於血气﹐腠理閉密﹐气不宣泄﹐蘊積生熱﹐使頭痛體疼而壯熱也。其餘熱往來者﹐是邪气與正气交爭﹐正气勝則邪气卻散﹐故寒熱俱歇。若邪气未盡者﹐時幹於正气﹐正气爲邪气所幹﹐則壅否還熱﹐故餘熱往來不已。

《巢氏病源》﹕小兒傷寒已得下後﹐熱不除者﹐餘勢未盡﹐故其狀肉常溫溫赤熱也。

《聖惠》﹕夫小兒傷寒﹐若四﹑五日後熱卽入裏﹐卽宜下之。下之得利後﹐熱猶不除者﹐是餘熱未盡故也。

漢東王先生云﹕小兒發熱﹐日中可﹐夜而熱甚﹐天明後涼﹐謂之傷寒餘熱未解矣。

《聖惠》治小兒傷寒二﹑三日﹐已服藥﹐得汗後餘熱未除﹐宜服逐毒瓦斯葳蕤散方葳蕤川大黃﹝銼微﹐炒﹞川升麻甘艸﹝炙微赤﹐銼﹞黃芩大靑﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小加減服之。

《聖惠》治小兒傷寒﹐汗利以後﹐餘熱不除﹐口干心煩﹐不欲乳食。

黃散方黃知母赤茯苓甘艸﹝炙微赤﹐銼﹞黃芩﹝各一分﹞麥門冬﹝半兩﹐去心﹐焙﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐溫服。量兒大小加減服之。

《聖惠》治小兒傷寒﹐得汗利後﹐餘熱不除﹐心神煩躁﹐夜臥不安。

黃連散方黃連﹝去須﹞大靑川升麻赤茯苓人參﹝去蘆頭﹞地骨皮黃芩甘艸﹝炙微赤﹐銼。各一分﹞犀角屑﹝半分﹞麥門冬﹝半兩﹐去心﹐焙﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐溫服。量兒大小加減服之。

《聖惠》治小兒傷寒﹐汗利以後﹐餘熱不解﹐身體疼痛﹐心神虛煩﹐不思乳食。

麥門冬散方麥門冬川升麻柴胡﹝去苗﹞前胡﹝各半兩﹐去蘆頭﹞元參犀角屑子芩葛根赤芍藥甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐不計時候﹐溫服。量兒大小以意加減。

《聖惠》治小兒傷寒後﹐餘熱不除﹐心神不安。宜服茯神丸方茯神麥門冬﹝去心﹐焙﹞鐵粉朱砂﹝並細研。各半兩﹞犀角屑梔子仁白蘚皮川升麻元參車前子﹝各一分﹞上件藥搗羅爲末﹐與鐵粉﹑朱砂同研令勻﹐煉蜜和丸如綠豆大。不計時候﹐以溫水下五丸。量兒大小加減服之。

《聖惠》治小兒傷寒後﹐餘熱不除﹐四肢不利。宜用此湯浴方川大黃甘艸防風﹝去蘆頭﹞丹參白術﹝各半兩﹞雷丸﹝三分﹞上件藥搗﹐粗羅爲散。每服用一兩﹐以水三升﹐煎至二升半﹐去滓。看冷熱﹐於密室中浴兒﹐後宜避風﹐隔日再用。﹝《嬰孺方》先用豬脂和此藥摩兒頭至足﹐令徧身﹔又取三指撮﹐白水在內和三升﹐煮三沸﹐浴兒﹐謂之摩膏方。﹞太醫局白虎湯治傷寒大汗出後﹐表證已解﹐心胃大煩渴﹐欲飲水及吐。或下痢後七﹑八日﹐邪毒不解﹐熱結在裏﹐表裏俱熱﹐時時惡風﹐大渴﹐舌生漧燥﹐而煩欲飲水數升者﹐宜服之。又治夏月中暑毒﹐汗出惡寒﹐身熱而渴。

石膏﹝洗﹐二十五斤﹞知母﹝一百五十兩﹞甘艸﹝煙﹐七十五兩﹞上爲細末。每服三錢﹐以水一盞半﹐入粳米三十餘粒﹐煎至一盞﹐濾去滓﹐溫服。小兒量力少少與之。或加人參少許同煎亦得。食後服此藥。立夏後﹑立秋前可服﹔春時及立秋後﹐並亡血﹑虛家並不可服。﹝治傷寒﹐本當取仲景白虎湯﹐方證牽引。緣此方敍出邪毒不解﹐熱結在裏﹐故再收之。﹞《嬰孺》治傷寒。

除熱粉散雷丸﹝三兩﹞牡蠣桂心﹝各一兩﹞上爲粉﹐以粉兒身上。

張渙淸涼湯方解傷寒邪熱餘毒。

當歸大黃生地黃﹝各一兩﹞芍藥甘艸﹝炙。各半兩﹞上件藥搗﹐羅爲細末。每服一錢﹐以水八分﹐入竹葉﹑薄荷各少許﹐煎至五分﹐去滓溫服。

長沙醫者丁時發傳黃散方治小兒傷寒﹐汗利以後﹐餘熱不除﹐口干心煩﹐不欲乳食。

黃知母茯苓人參甘艸﹝炙。各一錢﹞麥門冬﹝半兩﹐去心﹞上爲末。每服一錢﹐水一小盞﹐煎至五分﹐去滓﹐不計時候服。

卷第十五

傷寒勞復第十七《活人書》論傷寒小兒﹑大人治﹐一般但小分劑﹐藥差涼耳。問傷寒瘥後發熱者﹐何也﹖此名勞食復也。病新瘥﹐血气尙虛﹐津液未復﹐因勞動生熱﹐熱气旣還﹐復入經絡﹐名曰勞復。仲景云﹕傷寒瘥以後更發熱﹐小柴胡湯主之。脈浮者﹐以汗解﹐﹝宜柴胡桂枝湯。﹞脈實者﹐以下解﹐﹝宜大柴胡湯。﹞又大病瘥後勞復者﹐枳實梔子湯主之。

《千金》﹕勞復起死人﹐麥門冬湯。又有食復者﹐大病新瘥﹐脾胃尙弱﹐穀气未復﹐彊食過多﹐停積不化﹐因爾發熱﹐名曰食復。﹝大抵新病瘥﹐多因傷食﹐便作痞﹐幹噫食臭﹐腹中雷鳴﹐下痢等癥﹐可與生薑瀉心湯。﹞仲景於枳實梔子湯證云﹕若有宿食﹐內大黃如博棋子五﹑六枚﹐服之愈。﹝黃帝曰﹕熱病已愈﹐時有所遺者何也﹖岐伯曰﹕諸遺者﹐熱甚而彊食﹐故有所遺也。若此者﹐皆病已衰而熱有所藏。因其穀气相搏﹐兩熱相合﹐故有所遺也。帝曰﹕善﹐治遺柰何﹖岐伯曰﹕視其虛實﹐調其逆從﹐可使必已。食肉則復﹐多食則遺﹐此其禁也。﹞《廣濟》療患勞復﹐雄鼠屎散方﹑許仁則七味蔥白湯﹐皆可選用之耳。

《千金要》治小兒傷寒﹐病久不除﹐瘥後復劇﹐瘦瘠骨立。

五味子湯五味子﹝十銖﹞甘艸﹝炙﹞當歸﹝各十二銖﹞芒硝﹝五銖﹞石膏﹝一兩﹞大黃麥門冬黃芩前胡黃連﹝各六銖﹞上十味咀﹐以水三升﹐煮取一升半。服二合﹐得下便止﹐計大小增減服。

《外臺》療傷寒瘥令不復。

白芷散方白芷﹝十二分﹞白術﹝十分﹞栝蔞﹝五分﹞桔梗﹝四分﹞細辛﹝三分﹞附子﹝炮﹐去皮﹞漧薑桂心﹝各二分﹞防風﹝八分﹞上九味搗篩爲散。以粳米粥淸服一錢匕﹐食已服二錢﹐小兒服一錢。常以雞子作羹﹐喫粳米飯﹐多少與病人服之。亦未必常雞子羹﹑粳米飯﹐如服藥訖﹐卽扶起令行步﹐仍頭洗手﹑面。食輒服之﹐勞行如前則不復。浩云﹕數用佳﹐範汪同。忌豬肉﹑桃李﹑雀肉﹑胡荽﹑蒜靑﹑魚﹑生蔥﹑生菜。一方有人參三分。

《活人書》仲景小柴胡湯﹐方見傷寒頭汗門中。

《活人書》仲景柴胡桂枝湯柴胡﹝二兩﹞半夏﹝三錢一字﹐洗﹞甘艸﹝半兩﹐炙﹞桂枝﹝去皮﹞黃芩人參芍藥﹝各三分﹞上銼如麻豆大。每服抄五錢匕﹐生薑四片﹐棗子一枚﹐水一盞半﹐煮至八分。去滓溫服。

《活人書》仲景大柴胡湯﹐方見傷寒嘔門中。

《活人書》仲景枳實梔子湯枳實﹝二枚﹐去瓤﹐麩炒﹞梔子﹝七枚﹐肥者﹞豉﹝二兩﹞上以淸漿水二盞半﹐空煮﹐退八分﹔內枳實﹑梔子﹐取九分﹔下豉再煮五﹑六沸﹐去滓溫服。覆令汗出﹐若有宿食﹐內大黃﹐如博棋子五﹑六枚同煎。

《活人書》麥門冬湯麥門冬﹝一兩﹞甘艸﹝二兩﹞上銼如麻豆大。先用水二小盞﹐入粳米半合煎﹐令米熟﹑去米﹐約得水一小盞半﹔入藥五錢﹐棗子二枚﹐竹葉十五片﹐同煎至一盞﹐去滓服。不能服者﹐綿滴口中。

《活人書》仲景生薑瀉心湯﹐方見傷寒下痢門。

《活人書》﹕《廣濟》雄鼠屎散方雄鼠屎﹝二七枚﹐兩頭尖者是﹞梔子﹝十四枚﹐掰﹞枳殼﹝二枚﹐炙﹞上爲粗末。每服四錢﹐以水一盞半﹐入蔥白二寸﹐豉三十粒﹐同煎一盞﹐分二服。勿令病患知鼠屎。

《活人書》許仁則七味蔥白湯蔥白﹝連須切﹐半升﹞漧葛﹝切﹐三合﹞新豉﹝半合﹐綿裹﹞生薑﹝切﹐一合﹞麥門冬﹝去心﹞生地黃﹝三兩﹞勞水﹝四升﹐以杓揚之一千過﹐名勞水﹞上前藥﹐用勞水煎之﹐三分減二﹐去滓﹐分二服。漸漸覆之取汗。

卷第十五

傷寒失音第十八《聖惠》論﹕夫喉嚨者﹐气之所以上下也。喉厭者﹐聲之門戶也。舌者﹐聲之機。口者﹐聲之扇也。風寒客於喉厭之間﹐故卒然無音。皆由風邪所傷﹐故致失音不語也。其小兒傷寒失音者﹐風寒邪气之所傷也。

茅生生小兒傷寒﹐失音﹑語不得方。

金毛狗脊甘艸﹝各等分﹞上爲末。每服一錢﹐用黃蠟一塊﹐指頭大﹐水六分同煎四分服。

《集驗方》治小兒傷寒﹐失音不語。

桂﹝指面大﹞上含桂﹐漸漸聲音如舊。

《王氏手集》治大人﹑小兒感風寒失音。

三拗湯麻黃﹝不去根節﹞甘艸﹝不炙﹞杏仁﹝不去皮尖﹞上三物等分。每服三指撮﹐水一大盞﹐煎至七分﹐去滓。時時溫溫呷。

卷第十五

傷寒變疽第十九《石壁經》三十六種內傷寒變疽候歌﹕先前五日臉紅鮮﹐﹝《鳳髓經》第一句云﹕已前七日唇臉靑。﹞一見生人怕又驚。﹝四十候此兩句云﹕傷寒變疽七日前﹐兩瞼唇靑怕語言。﹞驀睹胸前如痣子﹐﹝《鳳髓經》云﹕驀然胸前赤痣色。﹞漸同梅李一般形。血光齒上時聞臭﹐指甲無紅色似銀。食者可醫無苦病﹐不識言風道熱驚。用藥表脾涼上膈﹐心涼疽伏始安寧。

《鳳髓經》歌括一同﹐兩句小異。外有注云﹕宜與二聖散表出。﹝方見傷寒變疹子門中。﹞四十候傷寒變疽歌一同。後云﹕此候指甲白﹐牙上有血爲證﹐表發只用參苓散﹐涼心經用南星丸。﹝方見傷寒變疹門中。﹞不退用解表散﹝方見慢驚風門﹞﹐去毒﹐托裏散亦可。﹝方見傷寒變疹門中。﹞四十八候治嗽化痰參苓散人參麻黃甘艸﹝炙﹞款冬花﹝各一分﹞半夏﹝小者如魚眼大﹐湯浸十二次﹞葶藶﹝各半錢﹞馬兜苓﹝三个﹞上末。每服半錢﹐用桑白皮湯下。

卷第十五

傷寒變疹第二十《石壁經》三十六種內傷寒變疹子候歌﹕預先五日戰如寒﹐不覺看來又似癇。才發有同梅李樣﹐眼睛靑碧臉紅鮮。手心如火發毛立﹐睡裏狂言臥不安。躁熱嫌人撥手睡﹐又生喘急气相連。二三歲時爲疹子﹐此候須知有病源。智者莫令通臟腑﹐只將丸散表心間。能催疹子添光大﹐﹝《鳳髓經》云﹕涎散疹生如片火。﹞七日如期定卻安。

此傷寒不曾表內證﹐故令毒瓦斯攻內而未曾安也。

又凡在冬月春夏初﹐切在精明色候﹐愼不可與驚風一例而治。若有候﹐但根據前旨﹐必無夭枉者矣。

《鳳髓經》歌括同。有注云﹕宜與二聖散﹐表出後用牛蒡散解。﹝方見本門中。﹞《小兒形證論》四十八候傷寒變疹子歌一同。後云﹕此候先有蘊熱﹐忽至風傷腠理﹐發熱狂言﹐气急生涎﹐用天南星丸退心間風涎﹐微用解表退傷寒。量虛實宣瀉﹑托裏散勻气。如不宣﹐卒未安。﹝一方並見本門。﹞《小兒形證論》四十八候傷寒變疹子歌後云﹕此候初如傷寒﹐或似驚風﹐須要辧別仔細。旣是出在皮膚﹐只宜平和湯藥解表勻气﹐更量實肌體肥瘦﹐聊與通利關竅勻气。﹝《疹痘論》與諸家瘡疹說﹕若皮膚中未見﹐乃可通利。若是已在皮膚﹐切忌通利也。蓋內虛卽毒瓦斯反入﹐能損人命。﹞《鳳髓經》二聖散治小兒疹痘欲出不出﹐服此發出。

浮萍香白芷﹝各等分﹞上爲細末。每服半錢或一錢﹐麝香酒下。

《鳳髓經》牛蒡散治小兒疹痘不出﹐或用藥發出後餘熱未退﹐發渴熱水﹐乃下血。﹝斑疹用此藥解。﹞甘艸節荊芥穗牛蒡子﹝略炒﹞上等分爲末。每服一錢半﹐解毒薄荷湯下﹔未出﹐紫艸湯下﹐進數服。﹝須得身上出者方下此藥。﹞《小兒形證論》四十八候天南星丸方治急驚風﹐因赤體或浴﹐或變蒸﹐遂停畱不去。因滯潮熱﹐亦可服。

天南星﹝一个﹐去皮﹞朱砂﹝一錢﹞蠍﹝半錢﹞輕粉﹝少許﹞上爲末﹐酒麵糊丸如綠豆大。每服七粒﹐薄荷湯下﹐日進二服。

《四十八候》治傷寒變瘡疹通關勻气托裏散人參麻黃﹝去節﹞甘艸節﹝各一分﹞白術蔓荊子紫艸﹝各一錢﹞白茯苓﹝半兩﹞升麻﹝半分﹞上末一錢﹐瘡未出﹐用好酒調下。如已出﹐香熟水調下。

卷第十六﹝咳嗽諸疾﹞凡十一門

卷第十六

咳嗽第一《巢氏病源》小兒嗽候﹕嗽者﹐由風寒傷於肺也。肺主气﹐候皮毛﹐而兪在於背。小兒解脫﹐風寒傷皮毛﹐故因從肺兪入傷肺﹐肺感寒卽嗽也。故小兒生須常暖背﹐夏月亦須生單背襠。若背冷得嗽﹐月內不可治﹐百日內嗽者﹐十中一兩瘥耳。

《嬰孺》論曰﹕嗽病所生﹐兒離其母﹐獨居而啼﹐其气未定﹐因而乳之﹐啼時陰陽俱盛﹐虛實更作﹐肺胃受邪﹐故令兒嗽。

漢東王先生《家寶》治嗽病癥﹕小兒發嗽﹐由風寒傷於肺﹐月內小兒不可治也。百日內嗽者﹐十中可一兩全活爾。宜先進麥湯散二﹑三服﹝方見傷寒發斑門中﹞﹐以金花散二﹑三服﹝方見本門﹞﹐間觀音散二﹑三服﹝方見胃气不和門中﹞。大凡小兒﹐尢宜愼風﹐不可使嗽。

錢乙論咳嗽云﹕夫嗽者﹐肺感微寒。八﹑九月間﹐肺气大旺﹐病嗽者﹐其病必實﹐非久病也。其癥面赤﹑痰盛﹑身熱。法當以葶藶丸下之﹝方未見﹞﹐若久者不可下也。十一月﹑十二月患嗽者﹐乃傷風嗽也﹐風從背脊第三椎肺兪穴入也﹐當以麻黃湯汗之﹝方未見﹞。有熱證面赤﹑飲水涎熱﹑咽喉不利者﹐宜兼甘桔湯治之﹝方見實熱門中﹞。

若五﹑七日間﹐其癥身熱痰盛﹑唾粘者﹐以褊銀丸下之﹝方見痰涎門中﹞。有肺盛者﹐咳而後喘﹑面腫﹐欲飲水﹐有不飲水者﹐其身卽熱﹐以瀉白散瀉之﹝方見喘咳上气門中﹞。若傷風咳嗽﹐五﹑七日無熱證而但嗽者﹐亦葶藶丸下之﹝方未見﹞﹐後用化痰藥。有肺虛者﹐咳而哽气﹐時時長出气﹐喉中有聲﹐此久病也﹐以阿膠散補之﹝方見喘咳上气門中﹞。

痰盛者﹐先實脾﹐從以褊銀丸微下之﹝方見同前﹞。涎退卽補肺﹐補肺如上法。有嗽而吐水﹐或靑綠水者﹐以百祥丸下之。﹝方見瘡疹倒門中。﹞有嗽而吐痰涎﹑乳食者﹐以白餅子下之﹝方見搐搦門中﹞。有嗽而略膿血者﹐乃肺熱﹐食後服甘桔湯﹝方見同前﹞。久嗽者﹐肺亡津液﹐阿膠散補之﹝方見同前﹞。咳而痰實不甚﹐喘而面赤﹑時飲水者﹐可褊銀丸下之﹝方見同前﹞。治嗽大法﹐盛卽下之﹐久卽補之﹐更量虛實﹐以意增損。

錢乙論嗽病訣死云﹕東都藥鋪﹐杜氏有子五歲﹐自十一月病嗽至三月未止。始得嗽而吐痰﹐乃外風寒搐入肺經﹐今肺病嗽而吐痰﹐風在肺中故也。宜以麻黃輩發散﹐後用涼藥壓之卽愈。時醫與鐵粉丸﹑半夏丸﹑褊銀丸諸法下之﹐其肺卽虛而嗽甚﹐至春三月間尙未愈。召錢氏視之﹐其候面靑而光﹐嗽而喘促哽气﹐又時長出气。

錢曰﹕病困十已八九﹐所以然者﹐面靑而光﹐肝气王也。春三月者﹐肝之位也﹐肺衰之時也。嗽者肺之病﹐肺自十一月至三月﹐久卽虛痿﹐又曾下之﹐脾肺子母也。復爲肝所勝﹐此爲逆也。故嗽而喘促哽气﹑長出气也。錢急與瀉靑丸瀉之﹝方見驚熱門中﹞﹐後與阿膠散實肺﹝方見同前﹞。次日面靑而不光﹐錢又補肺﹐而嗽如前。錢又瀉肝﹐瀉肝未已﹐又加肺虛﹐唇白如練。錢曰﹕此病必死﹐不可治也。何者﹖肝大王﹐而肺虛絕﹐肺病不得其時而肝勝之。今三瀉肝而肺病不退﹐三補肺而肺證猶虛﹐此不久生﹐故言死也。此證病於秋者﹐十救三四﹔春夏者﹐十難救一。果大喘而死。

《嬰童寶鑑》咳嗽死候﹕嗽而眼時上視﹐下靑黑糞。

《五關貫眞珠囊》小兒咳嗽候﹕因乳哺無節﹐傷於肺﹐或乳之﹐次與气相衝﹐气乳相衝於肺﹐故令气逆而嗽也。

《惠眼觀證》﹕凡生下一月至百日﹐或周歲﹐或三﹑五歲以上嗽分數種﹕有奶下嗽者﹐因喫熱奶傷肺而得﹐只下溫肺散﹝方見疳嗽門中﹞及人參膏塗唇﹝方見本門中﹞。有嗽﹐气急嗽速﹐早起眼腫﹐乃下渾金丹﹝方見咳嗽作呀呷聲門中﹞﹔量大小與﹐吐下涎﹐卽用勻气化涎﹑涼心肺藥服之。有疳嗽者﹐此因久瀉﹐脾胃虛﹐上嗽發熱﹐攻擊心气﹐宜先以疳藥蘆薈丸﹝方是人常服者﹞夾烏犀丸﹝方見肥疳門中﹞服之﹐後用退心熱及防己丸治之﹝方見疳嗽門中﹞。

有傷寒嗽者﹐此因客風在肺﹐其肺气伏熱﹐嗽後多吐﹐宜以金粉散治之﹝方見傷風嗽門﹞。上件諸般嗽﹐如脾胃气實﹐胸膈太壅﹐先以鮮湯丸利之﹝方見急慢驚風門中。﹞茅先生小兒受咳嗽死候歌﹕咳嗽胸髙喘气粗﹐眼睛上視定還除﹐時時下糞靑並黑﹐不食看看命卽無。

葛氏《肘後》療小兒咳嗽方。

紫菀﹝六分﹞貝母﹝二分﹞款冬花﹝一分﹞上搗爲散。每服如豆大﹐著乳頭上﹐令兒和乳咽之﹐日三﹑四。乳母勿食大咸醋物。《聖惠》用淸粥飲調一字。

《千金》治少小嗽八味生薑煎方生薑﹝七兩﹞漧薑﹝四兩﹞桂心﹝二兩﹞甘艸款冬花紫菀﹝各三兩﹞杏仁蜜﹝各一升﹞上合諸藥末之﹐微火上煎﹐取如飴﹐量其大小多少﹐與兒含咽之。百日小兒如棗核許﹐日四﹑五服﹐甚有驗。

《千金》治少小十日以上至五十日﹐卒得聲咳吐乳﹐嘔逆﹑暴嗽﹑晝夜不得息。

桂枝湯方桂枝﹝半兩﹞甘艸﹝二兩半﹞紫菀﹝十八銖﹞麥門冬﹝一兩十八銖﹞上四味咀﹐以水二升﹐煮取半升﹐以綿著湯中﹐捉綿滴兒口中﹐晝夜四﹑五過與之﹐節乳哺。

《千金》治小兒嗽﹐日中瘥﹐夜甚﹐初不得息﹐不能復啼。

四物款冬丸方款冬花紫菀﹝各一兩半﹞桂心﹝半兩﹞伏龍肝﹝六銖﹞上末之﹐蜜和如泥﹐取如棗核大﹐敷乳頭上﹐令兒飲之﹐日三敷之﹐漸漸令兒飲之。

孫眞人治小兒咳嗽方。

生薑﹝四兩﹞上銼碎﹐水五升﹐煎湯與兒沐浴。

《仙人水鑑》小兒百日內嗽逆不止方。

咳嗽不止使神攻﹐梔子漧薑力不同﹐乳煎一合分三分﹐必定獲安五臟通。

上此是五臟气不和﹐小孩子不宜大藥。

《外臺》﹕《短劇》療少小咳嗽﹑腹脹。

七物小五味子湯方五味子﹝研﹞紫菀﹝各二分﹞黃芩甘艸﹝炙﹞麻黃﹝去節﹞生薑桂心﹝各一分﹞上藥咀﹐以水一升﹐煮取七合﹐分五服。忌如常法。

《外臺》﹕《短劇》又療少小十日以上至五十日﹐卒得暴咳﹐吐乳嘔逆﹐晝夜不得息。

四物湯方桔梗紫菀﹝各三分﹞甘艸﹝炙﹐一分﹞麥門冬﹝去心﹐七分﹞上藥切﹐以水一升﹐煮取六合﹐去滓﹔分五服﹐以瘥爲度。《千金》有桂心無桔梗﹐以水二升﹐煮取一升﹐以綿著湯中﹐捉綿滴兒口中﹐晝夜四﹑五過與﹐節哺乳。

《外臺》﹕劉氏療小兒咳嗽﹐不得臥方。

甘艸﹝炙﹐六分﹞桔梗﹝四分﹞桑白皮貝母茯苓﹝各三分﹞大靑吳藍五味子人參﹝各二分﹞上九味切﹐以水二升﹐煮取八合﹐去滓﹔量多少﹑大小與服。忌如常法。

《勝金方》治小兒咳嗽。

上以蜂房二兩﹐淨洗蜂糞及泥土﹐以快火燒爲灰。每服一字﹐飯飲下。

《聖惠》治小兒心胸煩悶﹐體熱咳嗽。

天門冬散方天門冬﹝去心﹐焙﹞桑根白皮﹝銼﹞赤茯苓柴胡﹝去苗﹞百合紫菀﹝洗去苗土﹞藍葉甘艸﹝炙微赤﹐銼。以上各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。量兒大小以意分減﹐溫服。

《聖惠》治小兒咳嗽﹐胸中滿悶﹐不欲乳食。

陳橘皮散方陳橘皮﹝湯浸﹑去白﹐焙﹞桔梗﹝去蘆頭﹞雞蘇杏仁﹝湯浸﹐去皮尖﹐麩炒微黃﹞人參﹝去蘆頭。各一分﹞貝母﹝煨微黃﹐半兩﹞上件藥搗﹐粗羅爲散。每服一錢﹐以水一小盞﹐入燈心十莖﹐煎至五分﹐去滓溫服﹐日三﹑四服。量兒大小以意加減。

《聖惠》治小兒咳嗽﹐壯熱﹐胸膈壅滯。

麥門冬煎方麥門冬﹝去心﹐一兩﹞生薑﹝半兩﹐汁﹞酥蜜﹝各二合﹞杏仁﹝湯浸﹐去皮尖﹐二兩﹞上件藥﹐先以水一大盞﹐煎麥門冬及杏仁至四分﹐入沙盆內研﹐絞取汁﹐卻入銀器中﹔次內生薑汁等﹐以熳火熬成膏﹐收於瓷器中。每服以淸粥飲調下半茶匙﹐日三服﹐夜一服。量兒大小以意加減。

《聖惠》治小兒卒得咳嗽﹐吐乳。

桔梗散方桔梗人參﹝去蘆頭﹞陳橘皮﹝湯浸﹑去白﹐焙。各一分﹞甘艸﹝炙略赤﹐銼﹞麥門冬﹝去心﹐焙﹞紫菀﹝去苗土。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒以大小﹐分減服之。

《聖惠》治小兒咳嗽﹑頭熱﹑令乳母服。

百部散方百部貝母﹝煨黃﹞紫菀﹝洗去苗土﹞葛根﹝銼。各一兩﹞石膏﹝二兩﹞上件藥搗﹐篩爲散。每服三錢﹐以水一小盞﹐入竹葉二十片﹐煎至六分﹐去滓。每服食後令兒飲乳甚佳。

《博濟方》治大人﹑小兒咳嗽大妙。

犀灰散巴豆杏仁﹝去尖﹞半夏﹝各等分﹞上用一合子盛之﹐以赤石脂閉縫了﹔用三斤炭火﹐令透赤卽取出﹐放冷﹐細研如粉。小兒半字﹐淡姜湯調下。大人咳嗽﹐姜湯下一字。

《靈苑》治小兒咳嗽。

金杏煎丸杏仁﹝四十九个﹐去皮尖﹐生研﹞栝萎﹝大者一枚﹞不皂角﹝一錠﹐捶碎﹞生百部﹝一兩。三味各用水﹐搗碎﹐絞取濃汁﹞以上入銀石器內﹐慢火熬成膏。入後藥﹕牽牛子﹝搗一味末﹐一兩﹞木香﹝半兩﹐爲細末﹞上入煎藥膏內﹐杵爲丸如綠豆大。每服五丸至七丸﹐用糯米飲下。量兒大小加減丸數。

茅先生小兒咳嗽雌黃丸方雌黃﹝細研﹞雞內金﹝是雞糞黃﹞延胡索半夏﹝生用﹞上件各等分﹐爲末﹐用棗肉爲丸如○此大。每服七丸﹑十丸﹐用燈心湯吞下。﹝與呀呷門《惠眼觀證》內金丸同。

爲各有牽引﹐故兼存之。﹞茅先生治小兒咳嗽﹐金杏丸方杏仁﹝去皮尖﹞漢防己甜葶藶馬兜苓﹝去皮﹞上等分爲末﹐用蜜和丸如○此大。每服十丸﹐用麥門冬湯吞下。

茅先生小兒是嗽奶。

豆膏栝萎瓤蜜﹝各半盞﹞人參鉛白霜﹝各半兩﹞陳槐花﹝一分﹞栝萎子﹝一百二十粒﹞上將栝萎瓤及蜜煉成膏﹐入諸藥末﹐同爲膏。每服一大黃豆大﹐用杏仁煎湯調服之。

《嬰孺》治小兒嗽﹐體羸弱不堪治者。

貝母煎方貝母杏仁﹝研泥。各六分﹞升麻甘艸﹝炙﹞黃芩﹝各三分﹞紫菀﹝三分半﹞款冬花﹝二分﹞蜣﹝五个﹐去羽﹞上爲末﹐以蜜二斤和末﹐入銅器中沸煎﹐湯內煎之﹐不住手攪如飴﹐煎成拍合收﹐以匕抄棗核大。一歲啖七粒﹐日四﹑五服﹐百日兒四﹑五枚﹐量兒與之。

《嬰孺》治小兒嗽方。

紫菀射幹﹝各五分﹞貝母升麻﹝各十分﹞杏仁﹝研成膏﹐別入﹞柴胡茯苓芍藥黃芩﹝各八分﹞甘艸﹝四分﹐炙﹞枳殼﹝六分﹐炒﹞竹葉﹝切﹐一升﹞蜜﹝十合﹞上以水三升﹐煮及一升八合﹐去滓﹔下杏膏﹑蜜﹐熳火煎取一升六合﹐一歲兒服一合。

《嬰孺》治少小兒嗽。

生薑煎方生薑﹝七兩﹞漧薑桂心杏仁﹝各二兩﹞甘艸紫菀﹝各三兩﹞款冬花﹝三合﹞蜜﹝一升﹞上微火煎如飴﹐含棗核大一枚﹐咽汁﹐日進四﹑五服﹔如百日兒﹐含半棗許。

漢東王先生《家寶》治小兒嬰孩咳嗽。

金花散方郁金防風半夏﹝各一分﹞巴豆﹝二十一粒﹞皂角﹝一莖﹞上以水一升於銀器內煮﹐令幹﹐去巴豆﹑皂角不用﹐以溫湯澤洗﹐餘三味焙榦爲末。每服嬰孺一字﹐二﹑三歲半錢或一錢﹐薄荷蜜熟水調下。

漢東王先生《家寶》治不因傷風得嗽﹐名曰胃气嗽。

藿香散方藿香﹝二十一葉﹞枳殼﹝二片﹐用濕紙裹﹐煨令熟﹞蚌粉﹝一塊﹐如枳殼大﹞上爲末。每服嬰孩一字﹐二﹑三歲半錢﹐蜜飯飲調下﹐不過二﹑三服安。

張渙馬兜苓丹方治小兒肺壅咳嗽﹐大便不利。

馬兜苓紫蘇子人參﹝去蘆頭。各一兩﹞款冬花木香﹝各半兩﹐並爲細末﹐次用﹞杏仁﹝一分﹐湯浸﹐去皮尖﹐細研﹞上件同拌勻﹐煉蜜和如黍米大。每服十粒﹐煎生薑湯下。量兒大小加減。

張渙順肺湯方治小兒心肺不利﹐咳嗽。

半夏﹝湯浸七次﹐焙漧﹞紫蘇葉﹝各一兩﹞陳橘皮﹝湯浸﹑去白﹞款冬花桂心木香五味子﹝各半兩﹞上件搗﹐羅爲細末。每服一錢﹐水八分一盞﹐入生薑﹑人參各少許﹐煎至四分﹐去滓﹐放溫服。

張渙養肺湯方治小兒嗽﹐溫養肺胃。

紫菀﹝洗去土﹐焙漧﹞半夏﹝湯洗七次﹞款冬花眞阿膠﹝各一兩﹞人參﹝去蘆頭﹞桂心﹝各半兩﹞上件搗﹐羅爲細末。每服一錢﹐水一小盞﹐入生薑二片﹐糯米五粒﹐煎至五分﹐去滓﹐放溫﹐時時服。

張渙遺方雄黃膏治月裏兒咳嗽﹐並三歲以下皆可服。

雄黃﹝一錢﹐細研﹞杏仁﹝七粒﹐去皮尖﹞半夏﹝七个﹐童子小便浸一宿﹐切作片子﹐焙榦﹐末﹞上一處研勻﹐用生薑自然汁半兩﹐蜜半兩﹐一處入藥末於罐子內﹐重湯內熬﹐用柳枝子攪成膏。每服一皂皂大﹐塗奶頭﹐與兒吮﹐或糯米飲調下。

《聚寶方》補肺散治大人﹑小兒咳嗽﹐不以深淺皆效。

款冬花鐘乳石﹝研五日﹐水飛﹐秤﹞甘艸桂心﹝取有末者﹞白僵蠶﹝直者﹞鉛白霜﹝研。各半兩﹞白礬﹝三錢﹐飛﹞馬屁勃﹝半錢﹞木香上九味爲末。每服半錢﹐手心攤得令薄﹐用荻筒子中心令淨吸盡﹔以蜜半匙﹐細細喫送下。如患年深﹐以蜜作麵糊下藥﹔﹐燒蘿卜下﹐小兒蜜水調一字喫。忌酒﹑膩物。

《惠眼觀證》人參膏治小兒嗽。

塗唇膏人參馬兜苓﹝各一錢﹞款冬花﹝半錢﹞上爲末﹐煉蜜爲膏。每服少許﹐塗兒唇上﹐同乳服之。

《劉氏家傳》牙兒咳嗽注唇膏雌黃﹝一錢﹞白僵蠶﹝直者三个﹐去絲略焙﹞上研細﹐煉蜜調得所﹐抹唇上或乳頭上。

《孔氏家傳》治乳下嬰兒咳嗽﹐注唇膏甜葶藶﹝搗爛訖﹐卽於紙上炒熟﹐一分﹞乳香﹝爲末﹐一錢﹞白僵蠶﹝直者十四枚﹐研細﹞天南星﹝一个﹞上四味﹐先將乳香末入葶藶末內﹐和爲劑﹐再研爲末。次入諸藥衮研﹐濕紙裹之﹐慢火炮以紙焦爲度﹐取出﹐去黑者不用﹐只用黃者。末一錢﹐入麝香少許﹐每用一字﹐置於乳上。乳兒﹑乳母忌冷物。如要爲膏﹐卽煉蜜爲之﹐注兒唇上﹐自然並乳咽下。

《王氏手集》治小兒嗽方。

百部黃蠟杏仁﹝各一兩﹞上件同搗﹐分七服﹐豬胰子內炙熟﹐米飲嚼下。

《王氏手集》治小兒咳嗽﹐聲連不止方。

雄黃蟬殼上等分﹐爲末﹐以蜜成膏﹐於淨瓷器內盛之。如孩子絕小﹐卽注於唇上令自咽。如稍大﹐卽以一豆大溫水化下。

《王氏手集》阿膠散方治小兒咳嗽。

阿膠﹝炒﹞甘艸﹝炙﹐各四錢﹞半夏﹝七次湯浸洗﹞糯米﹝各一兩﹞上爲末。每服一錢﹐水一盞﹐姜一片煎服。

《王氏手集》天門冬煎治小兒咳嗽方。

天門冬紫菀百部款冬花﹝各半兩﹞官桂甘艸﹝炮。各一錢﹞上爲細末﹐煉蜜爲丸﹐一兩作八十丸。每服一丸﹐白湯化下。

《王氏手集》蘇香散方治小兒嗽。

紫蘇半夏﹝湯洗﹞知母貝母人參款冬花五味子桑白皮﹝各半兩﹞濃朴﹝炙﹐炒﹞甘艸﹝炙。各二錢﹞上爲細末。米飲調一錢﹐不拘時候。

《王氏手集》紫菀散方治小兒嗽。

紫菀官桂甘艸﹝炙。各一兩﹞款冬花﹝半兩﹞上爲細末。生薑﹑米飲食前調﹐一服一錢。

《趙氏家傳》治小兒未咳嗽方。

白僵蠶﹝直者﹞上爲末﹐塗少許在奶頭上﹐令兒喫﹐立效。

《吉氏家傳》治生下一百二十日內咳嗽﹐紫金膏方僵蠶﹝七个﹐洗炒﹞硼砂﹝半錢﹞鐵粉﹝一分﹞上末﹐用蜜爲膏。每服如綠豆大﹐麥門冬水化下。

《吉氏家傳》治小兒咳嗽。

參藶散人參甜葶藶栝萎根上等分爲末。每服一錢﹐蜜水調﹐香熟水下。

《吉氏家傳》治小兒咳嗽。

參藶丸人參葶藶﹝炒﹞半夏﹝湯浸七次﹞漢防己白礬﹝火﹞赤茯苓﹝各一錢﹞上細末﹐蜜爲丸○﹐每服五﹑七丸﹐烏梅湯下。疳嗽﹐甘艸湯下。

《吉氏家傳》治小兒咳嗽。

防己散漢防己﹝一錢﹞半夏﹝小者十七粒﹐湯浸七次﹞白礬﹝﹞葶藶﹝炒。各半錢﹞黃栝萎子﹝三十一粒﹐炒﹞上末。每服半錢﹐煎杏仁湯下。

《吉氏家傳》治小兒咳嗽。

洗心散沙糖懸劍﹝用酥炙﹐是皂角也﹞棗子知母﹝各一兩﹞上末。每服一錢﹐水一盞﹐煎至七分﹐溫服。一日五服﹐五日效。兒小量度。

《吉氏家傳》治小兒咳嗽。

麻黃﹝半兩﹞皂角﹝一寸﹐醋炙﹞上件爲末。每服一錢﹐米飲下。

《吉氏家傳》治小兒嗽貝母散貝母﹝半兩﹐每个去心﹐以面裹煨令熟﹞上爲末。每服一錢﹐百沸湯點﹐不拘時候。

《朱氏家傳》治小兒奶嗽。

雄黃﹝一錢﹞硼砂﹝一分﹞白礬﹝少許﹐火飛過﹐共爲末﹞上大人掌心調﹐點喫一錢﹐小兒以奶汁調下一字。

長沙醫者鄭愈傳注唇膏治小兒諸般咳嗽。

郁金﹝三个大者﹐銼細﹐生薑汁浸一宿﹞白僵蠶﹝七个﹐直者﹞鉛白霜﹝半錢﹐研﹞腦子﹝一字﹞上件爲細末﹐煉蜜爲膏﹐用綠豆大注孩兒唇上。二﹑三歲桐子大﹐十歲以上皂皂大﹐薄荷生薑湯化下。

長沙醫者丘松年傳蜜瓜膏治小兒嗽。

栝萎皮﹝不拘多少用蜜塗﹐慢火上炙焦赤色﹞上爲末。每服一錢﹐蜜調成膏﹐時時抹兒口內。

又方黃芩散黃芩﹝不拘多少﹐用童子小便浸三日取出﹐銼碎﹐焙漧﹞上爲細末。每服一字或半錢﹐白湯少許調下﹐乳食後服。

《嬰童寶鑑》灸法﹕小兒咳嗽﹐灸肺兪穴﹑風府各三壯。

卷第十六

咳逆第二《巢氏病源》小兒咳逆候﹕咳逆由乳哺無度﹐因挾風冷傷於肺故也。肺主气﹐爲五臟上蓋﹐在胸間。小兒啼﹐气未定﹐因而飲乳﹐乳與气相逆﹐气則引乳射於肺﹐故咳而气逆﹐謂之咳逆也。冷乳冷哺傷於肺﹐搏於肺气亦令咳逆也。

《千金》治小兒﹑大人咳逆短气﹐胸中吸吸﹐呵出涕唾﹐嗽出臭膿方。

上以燒淡竹瀝煮二十沸﹐小兒一服一合﹐日五服。大人一升﹐亦日五服。不妨食息乳哺。

《千金》治小兒寒熱﹑咳逆﹐膈中有癖乳﹐若吐﹑不欲食方。

漧地黃﹝四兩﹞麥門冬﹝去心﹞五味子蜜﹝各半升﹞大黃硝石﹝各一兩﹞上件藥咀﹐以水三升﹐煮取一升﹐去滓﹐內硝石﹑蜜﹐煮令沸。服三合﹐日三。胸中當有宿乳汁一升許出﹐大者服五合。

《千金》射幹湯治小兒咳逆﹐喘息如水雞聲方。

射幹麻黃﹝去節根﹞紫菀甘艸﹝炙﹞生薑﹝各一兩﹞半夏﹝五个﹐洗﹞桂心﹝五寸﹞大棗﹝二十枚﹞上八味咀﹐以水七升﹐煮取一升五合﹐去滓﹐內蜜五合﹐煎一沸。分溫服二合﹐日三。

《千金》杏仁丸王大人小兒咳逆上气。《嬰孺方》亦以此治喘咳上气。

杏仁三升熟搗﹐加蜜一升﹐爲三分。以一分內杏仁﹐搗令彊﹐更內一分搗之如膏﹐又內一分搗熟止。先食已﹐含咽之﹐多少自在﹐日三。每服不得過半方寸匕。

《千金》又方半夏﹝去皮﹐河水洗六七度﹐全用﹐二斤﹞白礬﹝一斤﹐末之﹞丁香甘艸﹝炙﹞艸豆蔻川升麻縮砂﹝各四兩﹐粗搗﹞上七味﹐以好酒一斗﹐與半夏拌勻和﹐同浸﹐春冬三七日﹐夏秋七日。密封口﹐日足取出﹐用冷水急洗﹐風吹漧。每服一粒﹐嚼破用姜湯下或幹喫。候六十日幹﹐方得服。

《聖惠》治小兒咳逆上气﹐睡臥不安。

五味子散方五味子紫菀﹝洗去苗土。各半兩﹞甘艸﹝三分﹐炙微赤﹐銼﹞黃芩麻黃﹝去根節﹞桂心﹝各一分﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐不計時候溫服。量兒大小以意加減。

《聖惠》治小兒咳逆上气﹑喘促。

蘿卜子散蘿卜子甘艸﹝炙﹞麻黃﹝去根節。各一分﹞皂莢子﹝十枚﹐煨熟﹐去皮﹞上件藥搗﹐粗羅爲散。每服一錢﹐以水一小盞﹐入燈心二十莖﹐煎至五分﹐去滓。不計時候﹐分爲二服。

量兒大小以意加減。

《聖惠》治小兒咳逆上气﹐喘促﹐不得安臥。

麻黃散方麻黃﹝去根節﹞甘艸﹝炙微赤﹐銼﹞五味子﹝各半兩﹞桂心半夏﹝洗七次﹐去滑。各一分﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。不計時候﹐分爲二服。量兒大小﹐以意加減。

《聖惠》治小兒咳逆上气﹐痰壅﹐不欲乳食。

紫菀散方紫菀﹝半兩﹐去苗土﹞甘艸﹝三分﹐炙微赤﹐銼﹞五味子黃芩麻黃﹝去根節﹞桂心半夏﹝湯洗七次﹐去滑﹞枳殼﹝麩炒微黃﹐去瓤。以上各一分。﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。不計時候﹐分爲二服。量兒大小﹐以意加減。

《聖惠》治小兒咳逆上气﹐大小便滯澀。

射幹散方射幹木通﹝銼﹞川大黃﹝銼炒﹞麻黃﹝去根節。各一分﹞桂心﹝半分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐分爲二服。量兒大小﹐以意加減。

《聖惠》治小兒咳逆上气﹐心胸壅悶。

細辛散方細辛枳殼﹝麩炒微黃﹐去瓤﹞甘艸﹝炙微赤﹐銼。各半兩﹞麻黃﹝去根節﹐三分﹞杏仁﹝二十一枚﹐湯浸﹐去皮尖﹑雙仁﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐不計時候溫服。量兒大小以意加減。

《聖惠》治小兒咳逆上气﹐乳食卽吐。

人參散方人參﹝去蘆頭﹞半夏﹝湯洗七次﹐去滑﹞紫蘇子﹝各半兩﹞桂心紫菀﹝洗去苗土﹞甘艸﹝炙﹞款冬花陳橘皮﹝湯浸﹐去白瓤﹐焙。以上各一分﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。不計時候溫服。量兒大小以意加減。

《聖惠》治小兒咳逆﹐上气﹐喘急。

定命一字散方幹蝦蟆﹝一枚﹐炙﹐令焦黃﹞葶藶子﹝隔紙炒﹐令紫色﹞靈脂杏仁﹝湯浸﹐去皮尖﹑雙仁﹐麩炒黃﹞上件藥各別搗﹐細羅爲散。各抄一錢﹐調合令勻﹐每服以淸粥飲調一字服之。

《聖惠》治小兒咳逆上气﹐晝夜不得睡臥。

款冬花丸方款冬花紫菀﹝洗去苗土﹞伏龍肝紫蘇子﹝各一分﹞桂心麻黃﹝去根節。各半兩﹞上件藥搗﹐羅爲末﹐煉蜜和丸如綠豆大。不計時候﹐以溫水化破三丸服之。量兒大小以意加減。

《聖惠》治小兒咳逆上气﹐心胸痰壅﹐不欲乳食。

半夏散方半夏﹝湯洗七次﹐去滑﹞桂心細辛﹝各一分﹞紫菀﹝洗去苗土﹞甘艸﹝炙﹞五味子﹝各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。不計時候溫服。量兒大小以意加減。

《聖惠》治小兒寒熱咳逆﹐上气逆滿﹐膈中有痰﹐食乳卽吐。

生漧地黃散方生漧地黃杏仁﹝湯浸﹐去皮尖﹑雙仁﹐麩炒黃﹞麥門冬﹝去心﹐焙﹞川大黃﹝銼﹐炒﹞五味子﹝各半兩﹞硝石﹝一分﹞上件藥搗﹐粗羅爲散。每服一錢﹐以水一小盞﹐入蜜半匙﹐頭煎至五分﹐去滓。不計時候溫服。量兒大小以意加減。

《嬰孺》治少小兒寒熱咳逆﹐膈中有寒﹐實﹐乳欲吐﹐不得飲食。

麥門冬湯方麥門冬﹝去心﹐半升﹞漧地黃﹝四兩﹞五味子蜜﹝各半斤﹞甘艸硝石﹝各一兩﹞上件藥﹐以水三升﹐煮一升﹐去滓﹐內硝石﹐先煮三合。三服當吐胸中宿乳。大兒五合。一方無甘艸﹐有大黃二兩﹐細辛一兩。

《嬰孺》治小兒咳逆﹐气居喉中呼吸。

鼠頭湯方正月牡鼠頭﹝月盡日取一个﹞飴糖﹝三兩﹞地黃﹝一兩﹞吳茱萸豉﹝各二十个﹞上件藥﹐以水三升﹐煮一升半﹐去滓內飴。一服一合﹐不過三服瘥。

《嬰孺》治少小咳逆﹐連年不止。

吳茱萸湯方吳茱萸﹝半升﹞款冬花桂心生薑﹝各一兩﹞射幹紫菀﹝各二兩﹞上件藥﹐以水六升﹐煮一升半。先哺乳﹐服三合。

《嬰孺》治小兒咳逆上气﹐喉中有聲﹐气不通利方。

杏仁﹝炒﹐去皮﹞細辛款冬花﹝各一分﹞紫菀﹝四分﹞上件藥爲末﹐米泔濃者煮服一刀圭﹐日三﹐不知加之。

《嬰孺》治少小咳逆上气豉湯方豉﹝四分﹐炒﹞細辛紫菀漧薑桂心吳茱萸﹝各二分﹞杏仁﹝三分﹐炒﹞甘艸﹝一分﹐炙﹞上件藥爲末。米汁服一刀圭﹐日三﹔蜜丸小豆大三丸﹐日三服亦可。

《嬰孺》治少小咳逆上气方。

豉﹝炒﹞半夏﹝洗。各三分﹞甘艸﹝五分﹐炙﹞上件藥爲末。乳汁服一小豆許﹐三枚﹐日三服。

《嬰孺》治少小上气咳逆。

射幹湯方射幹﹝炙﹐一兩﹞麻黃﹝去節﹐二兩﹞大黃﹝一分﹞杏仁﹝三十个﹐去皮﹞上件藥﹐以水二升﹐煮八合。咳不止﹐加射幹二兩﹔多涎沫﹐加大黃二兩。

《嬰孺》治少小逆气﹐喘傷肺經。

八味紫菀湯方紫菀細辛甘艸﹝炙。各二兩﹞款冬花﹝三兩﹞桂心牡蠣﹝各一兩﹞豉﹝一合﹞竹葉﹝一把﹐切﹞上件藥﹐以水七升﹐煮二升。五歲服五合﹐不知加之。常治久嗽大良。

《嬰孺》治少小咳逆善嘔﹐面腫涕出﹐胸中滿﹐肺脹﹐短气肩息。

白狗肺湯方白狗肺﹝一具﹐切﹞紫菀﹝五分﹞淸酒﹝一斗﹞人參烏韭款冬花細辛桂心白術﹝各一兩﹞生薑﹝三兩﹞飴糖﹝半斤﹞豉﹝一升﹞甘艸﹝炙﹐一尺﹞麻黃﹝去節﹐二分﹞吳茱萸﹝半斤﹞上用前淸酒一斗﹐同藥微火煮至七升。一服一合﹐日三夜一。又一方無桂﹑豉﹐有杏仁七个。

《嬰孺》治少小咳逆上气。

杏仁煎方杏仁﹝二合﹐去皮尖﹞麻黃﹝去節﹐八兩﹞甘艸﹝炙﹐三兩﹞款冬花﹝一合半﹞桂心﹝二分﹞漧薑﹝二兩﹞紫菀﹝一兩﹞五味子﹝一合﹞上爲末﹐以水一升﹐煮麻黃取六合﹐去滓﹐熟研杏仁﹐以藥汁澆淋﹐取復研如前﹐澆淋令藥气盡﹐去滓。

更煎至三升﹐內藥末﹐飴糖四兩﹐蜜八兩和勻﹐用火煎﹐令可丸。五歲兒先食服小豆大三丸﹐不知﹐稍加之。

《嬰孺》治少小咳逆﹐喉中鳴﹐款款喝喝如水雞聲。

雞頭丸方東門上雞頭﹝一个﹐炙﹞上杵末﹐以乳服一刀圭﹐日三。不知﹐稍加之。

《嬰孺》治少小咳逆﹐喘息如水雞聲。

射幹湯方射幹紫菀﹝各二兩﹞麻黃﹝去節﹞甘艸﹝各一兩﹞半夏﹝五个﹐洗﹞桂心﹝五寸﹞蜜﹝五合﹞棗﹝二十个﹞上件藥﹐以水七升﹐煮及一升半﹐去滓﹐下蜜。一服三合﹐日三。

錢乙附方紫蘇子散治小兒咳逆上气﹐因乳哺無度﹐內挾風冷﹐傷於肺气。或小兒啼气未定﹐與乳飲之﹐乳與气相逆﹐气不得下。

紫蘇子訶子﹝去核﹐杵﹞蘿卜子杏仁﹝去皮尖﹐麩炒﹞木香人參﹝切去頂。各三兩﹞靑橘皮甘艸﹝銼炒﹐各一兩半﹞上爲細末。每服一錢﹐以水一小盞﹐入生薑三片﹐煎至五分﹐去滓﹐不計時候溫服。量大小加減。

卷第十六

喘咳上气第三﹝余喘急附﹞《巢氏病源》小兒病气候﹕肺主气﹐肺气有餘﹐卽喘咳上气。若又爲風冷所加﹐卽气聚於肺﹐令肺脹﹐卽胸滿气急也。

錢乙論肺盛復有風冷云﹕胸滿短气﹐气急喘嗽﹐上气。當先散肺﹐後發散風冷。散肺瀉白散﹝方見本門﹞﹑大靑膏主之﹝方見驚熱門中﹞。肺只傷寒﹐則不胸滿。

錢乙論肺臟怯云﹕唇白色﹐當補肺﹐阿膠散主之﹝方見本門﹞﹔若悶亂﹑气粗﹑喘促﹑哽气者難治﹐肺虛損故也。

脾肺病久則虛而唇白。脾者肺之母也。母子皆虛﹐不能相營﹐故名曰怯。肺主唇﹐唇白而澤者吉﹐白如枯骨者死。

《嬰童寶鑑》﹕小兒客風傷肺卽气促。

《嬰童寶鑑》﹕小兒因宿痰飲成塊﹐散後徧身虛腫﹐急喘。

《金匱要略》治大人﹑小兒肺脹咳而上气﹐煩躁而喘﹐脈浮者﹐心下有水。

小靑龍加石膏湯主之方麻黃﹝去節﹐三兩﹐《千金》用四兩﹞芍藥桂枝細辛﹝各三兩﹐《千金》各用二兩﹞甘艸﹝炙﹞漧薑﹝各三兩﹞半夏﹝半升﹐洗﹞五味子﹝半升﹐《千金》用一升﹞石膏﹝二升﹐碎﹞上九味咀﹐以水一斗﹐先煮麻黃減二升﹐去上沫﹐羸者減之﹐日三服。小兒服四合。《千金方》同。仍引云﹕仲景用治肺脹﹐咳而上气﹐煩躁而喘﹐脈浮者﹐心下有水。《外臺》同。

《葛氏肘後》﹕小兒咳嗽上气。

杏仁湯方杏仁﹝四十枚﹐去皮﹞麻黃﹝八分﹐切﹞上件藥﹐以水二升﹐煮取一升。分溫服五合﹐增減以意度之﹐大良。《外臺》以水一升﹐煮取七合﹐去滓分服。乃云﹕百日小兒患熱气急﹐不得服。小便赤黃﹐服之甚良。

《千金》治少小卒肩息﹐上气不得安﹐此惡風入肺。

麻黃湯方麻黃﹝去根節﹐四兩﹞甘艸﹝炙﹐一兩﹞桂心﹝五寸﹞五味子﹝半升﹞半夏﹝洗﹞生薑﹝各二兩﹞上六味咀﹐以水五升﹐煮取二升。百日兒服一合﹐大小節度﹐服之便愈。

《外臺》﹕劉氏療小兒上气急滿﹐坐臥不得方。

鱉甲﹝一兩﹐炙令極熱﹐搗爲末﹞燈心﹝一握﹞上二味以水二升﹐煎取八合。以意量之與服。

《外臺》﹕《肘後》療大人﹑小兒奔走喘乏﹐便飲冷水﹑冷凍飲料﹐因得上气發熱方。

葶藶子﹝一兩﹐熬﹐搗﹞漧棗﹝四十顆﹐劈﹞上二味﹐以水三升﹐先煮棗取一升﹐內葶藶子煎取五合。大人分一﹑二服﹐小兒分三﹑四服。

《經驗後方》﹕大人﹑小兒定喘化涎。

上以豬蹄甲四十九个﹐淨洗控幹﹐每个指甲內半夏﹑白礬各一字﹐入罐子內封閉﹐勿令煙出﹔火通赤﹐去火細研﹐入麝香一錢。人有上喘咳嗽﹐用糯米飲下﹐小兒半錢。至妙。

《聖惠》治小兒咳嗽喘促﹐胸背滿悶﹐坐臥不安。

葶藶散方甜葶藶﹝半兩﹐隔紙炒令紫色﹞麻黃﹝去根節﹞貝母﹝煨微黃﹞甘艸﹝炙微赤﹐銼﹞杏仁﹝湯浸﹐去皮尖﹑雙仁﹐麩炒微黃。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。分溫﹐日四五服。量兒大小以意加減。

《聖惠》治小兒咳嗽﹑心煩﹑喘粗。

杏仁煎方杏仁﹝湯浸﹐去皮尖﹑雙仁﹐麩炒微黃﹞天門冬﹝去心﹞寒食餳﹝各一兩﹞蜜酥﹝各一合﹞生地黃汁﹝一大盞﹞貝母﹝半兩﹐煨黃﹞上件藥先搗﹐研杏仁如膏﹔次用地黃汁煎貝母及天門冬至五分﹔便研絞取汁﹐入杏仁膏等同熬如稀餳。每服用溫水調下半錢已來。量兒大小以意加減。

《聖惠》治小兒咳嗽﹐喘粗不得睡臥。

甜葶藶散方甜葶藶﹝隔紙炒令紫色﹞貝母﹝煨微黃。各一分﹞桂心﹝半分﹞上件藥搗﹐細羅爲散。每服以淸粥飲調下半錢。量兒大小以意加減。

《聖惠》又方杏仁﹝十枚﹐湯浸﹐去皮尖﹞上以童子小便浸一宿﹐取出麩炒微黃﹐入煎水半小盞﹐爛研去滓。三﹑二歲以下分爲三服。

《聖惠》治小兒咳嗽不瘥﹐喉鳴喘急。

款冬花丸方款冬花甘艸﹝炙微赤﹐銼﹞紫菀﹝洗去苗土。以上各一分﹞麻黃﹝去根節﹞貝母﹝煨微黃﹞麥門冬﹝去心﹐焙﹞赤茯苓杏仁﹝湯浸﹐去皮尖﹑雙仁﹐麩炒微黃﹐細研。各半兩﹞上件藥搗﹐羅爲末。入杏仁研令勻﹐煉蜜和丸如綠豆大。每服以淸粥飲研化五丸服之。量兒大小以意加減。

《聖惠》治小兒未滿百日﹐咳嗽上气。

甘艸丸方甘艸﹝半兩﹐炙微赤﹐銼﹞杏仁﹝湯浸﹐去皮尖﹑雙仁﹐麩炒微黃﹐研如膏﹞桂心﹝各一分﹞上件藥搗﹐羅爲散。杏仁研令勻﹐煉蜜和丸如綠豆大。每服以乳汁研化三丸服之﹐日三﹑四服。量兒大小以意加減。

《聖惠》治小兒咳嗽﹐心胸壅悶﹑喘粗﹐不欲乳食。

人參散方人參﹝三分﹐去蘆頭﹞桔梗前胡﹝去蘆頭﹞赤茯苓麥門冬﹝去心﹐焙﹞子芩款冬花甘艸﹝炙微赤﹐銼。各半兩﹞上件藥搗﹐粗羅爲散。每服一錢﹐以水一小盞﹐入竹葉七片﹐煎至五分﹐去滓。量兒大小以意加減﹐溫服。

《譚氏殊聖》治小兒因下痢﹐臟腑怯弱﹐乘虛作喘脹滿悶﹔及肺气宿寒嗽促﹐坐臥不得。

定喘散黑牽牛﹝炒﹐半兩﹐令香熟﹐搗取末﹐一分﹞木香馬兜苓元殼﹝各一分﹞上爲末。每服一錢﹐水八分﹐煎至五﹑六分﹐熱呷之。連進二服﹐大小便通快是效。實喘可服。

茅先生小兒諸喘气急方。

海螵蛸黑牽牛﹝末﹞牡蠣﹝﹞馬兜苓﹝去皮﹞上各秤二錢爲末﹐拌勻。每服抄一錢﹐用鯽魚淡煮湯調下。

茅先生小兒又喘气急方。

海螵蛸牡蠣﹝火﹞上等分爲末。每服一錢﹐用淡姜湯調下。

《嬰孺》治小兒未及百日﹐嗽喘上气。

甘艸丸方甘艸﹝炙﹞桂心杏仁﹝去皮尖。各二分﹞上爲末。蜜丸小豆大。乳下一丸﹐大人三十丸。一方入紫菀二分﹐更佳。﹝與《聖惠方》不同。﹞《嬰孺》治小兒嗽上气。

五味子湯方五味子﹝三合﹞細辛﹝二分﹞桂心甘艸﹝炙﹞麻黃﹝去節﹞紫菀﹝各四分﹞漧薑﹝五分﹞上件藥﹐以水五升﹐煮麻黃五沸﹐去沫﹐內藥煮取一升半。爲三服﹐日三。

《嬰孺》治少小上气﹐喉仲介介作聲﹐甚者啼﹐喘逆不得息。

五味細辛湯方細辛紫菀﹝各二分﹞豆豉﹝二分﹞白牡馬屎﹝男七个﹐女二七个﹞飴糖﹝八兩﹞上以酒五升﹐煮三沸﹐去滓。下飴﹐溫服一合。六劑已瘥。神驗。

錢乙治小兒肺盛﹐气急喘嗽﹐瀉白散方。又名瀉肺散﹐證在前。

桑白皮﹝細銼﹐炒黃﹞地骨皮﹝洗去土﹐焙。各一兩﹞甘艸﹝炒﹐半兩﹞上件爲細末。每服一﹑二錢﹐水一中盞﹐入粳米百粒﹐同煎至六分﹐食後溫服。

錢乙治小兒肺虛﹐气粗喘促。

阿膠散方。

又名補肺散﹐證在前。

阿膠﹝麩炒﹐一兩半﹞黍粘子﹝炒香﹞甘艸﹝炙。各一分﹞馬兜苓﹝焙﹐半兩﹞杏仁﹝七个﹐去皮尖﹞糯米﹝一兩﹞上爲末。每服一﹑二錢﹐水一盞﹐煎至六分﹐食後溫服。

張渙蟬殼湯方治小兒肺气不利病。

蟬殼﹝炒﹞五味子﹝湯洗七徧﹐焙漧﹞人參﹝去蘆頭。各一兩﹞陳橘皮﹝湯浸﹑去白﹐焙漧﹞甘艸﹝炙。

各半兩﹞上件搗﹐羅爲細末。每服半錢﹐煎生薑湯調下。

張渙白術五味子湯方治小兒咳嗽﹐气逆上喘。

白術﹝炮﹞五味子丁香人參﹝去蘆頭﹞款冬花﹝各半兩﹞細辛﹝去土﹐一分﹞上件搗﹐羅爲細末。每服一錢﹐水八分一盞﹐入生薑三片﹐煎至四分﹐去滓。放溫﹐令時時呷之。

《聚寶方》平气散治小兒气不和。定喘和气﹐補虛思食方。

人參白茯苓百合甘艸﹝炙﹞白術桔梗上六味﹐等分爲末。每服一錢﹐水八分﹐生薑少許﹐同煎至五分﹐溫服。

《惠眼觀證》海螵蛸散小兒定喘。

海螵蛸﹝乃浮石也﹞牡蠣﹝過﹞馬兜苓木香﹝各二錢﹞牽牛子﹝一錢半﹐生熟各半﹞上爲末。每服半錢﹐用生薑煎湯調下﹐不得近鹽﹑醋。

《張氏家傳》大人小兒肺喘急方。

天南星半夏﹝各湯洗七次﹞人參桑白皮﹝銼﹐炒﹞陳皮﹝洗﹐去瓤﹐焙﹞上等分﹐爲銼散。每服一錢﹐水六分﹐生薑二片﹐煎三分﹐溫溫服。

《張氏家傳》治大人﹑小兒肺喘急﹐嗽連聲不止方。

麻黃﹝去節﹞杏仁﹝不去皮尖﹞元參官桂﹝各一分﹞人參甘艸﹝各一兩﹞阿膠﹝炒﹐半兩﹞上件爲粗末。每服一錢﹐水一盞﹐生薑三片﹐糯米三十粒﹐同煎七分﹐去滓﹐溫溫服。

《吉氏家傳》治大人﹑小兒遠年﹑日近肺气喘息﹐咳嗽。

淸肺散。

並治勞。

半夏﹝薑汁浸一宿﹞麻黃﹝各半兩﹞馬兜苓貝母川升麻杏仁﹝去皮尖﹞地骨皮靑皮細辛麥門冬﹝去心﹞桑白皮﹝各一分﹞百合款冬花柴胡﹝去蘆頭﹞桔梗茯苓﹝各三分﹞上末。每服二錢﹐水一盞﹐姜三片﹐烏梅一个﹐煎七分﹐溫溫服。

《吉氏家傳》治小兒咳嗽悶喘。

貝母散方貝母﹝去心﹐麩炒﹐半兩﹞甘艸﹝炙﹐一分﹞上件爲散子。每服一錢﹐水七分﹐煎至五分﹐去滓﹐食後溫服。

《吉氏家傳》治小兒喘急。

桔梗馬兜苓人參半夏﹝各等分﹞上末﹐煉蜜丸粟米大。一服五粒﹐薄荷茶湯下。

《吉氏家傳》小兒調气定喘勻气散丁香﹝四十九粒﹞白術﹝一分﹞豆蔻﹝一个﹐面裹﹐炮﹞靑皮﹝半兩﹞甘艸上末。每服一字加減﹐陳米飲下。

《吉氏家傳》治小兒傷冷﹐气喘涎多方。

栝蔞﹝一个﹐大者開一蓋子﹞阿膠﹝一分﹞沙糖﹝半兩﹞上件﹐將二味投入栝蔞內﹐以蓋子依舊封著﹐白紙都糊﹐入飯甑蒸兩徧傾出。隨兒大小約多少﹐冷服。

《朱氏家傳》眞珠散治小兒气喘多涎。

眞珠﹝末﹞生犀﹝各半錢﹞香附子﹝四錢﹞龍腦﹝少許﹞上爲末。每服半銅錢﹐煎桃仁湯調下。嬰兒一字﹐一歲以下者半錢。

長沙醫者鄭愈傳治小兒痰涎不利﹐上喘咳嗽。

生白丸白附子﹝新羅者﹞天南星﹝各半兩﹞半夏﹝一兩﹞上爲末﹐取生薑汁打麵糊爲丸。每服二十丸至三十丸﹐生薑湯下。量大小加減。

卷第十六

咳嗽作呀呷聲第四﹝附﹞《聖惠》﹕夫小兒嗽而呀呷作聲者﹐由胸膈痰多﹐嗽動於痰上搏於咽喉之間﹐痰與气相擊﹐隨嗽動息﹐呀呷有聲。其咳嗽大體𨿽同﹐至於治療﹐則加消痰破飲之藥﹐以此爲異耳。

茅先生﹕小兒生下有中嗽﹐周歲以上有此。因多喫鹽﹑醋﹐熱奔上胃致此。卽下渾金丹﹝方見本門中﹞與吐下涎﹔然後下勻气散﹝方見胃气不和門中﹞及雌黃丸﹝方見咳嗽門中﹞與服﹐卽愈。

翰林待詔楊大鄴問﹕小兒咳嗽气粗者爲何﹖答曰﹕小兒臟腑虛細﹐因食肥膩熱食及諸生冷﹐致冷熱相增﹐遂積痰涎結聚﹐冷熱攻脾﹐壅閉不通﹐宿痰粘涎﹐肺經虛熱生於膈上﹐喉中如鋸﹐气喘悶絕﹐嘔吐不快﹐面色靑黃。大約此疾﹐難逢妙藥﹐積久不除﹐變成風病。

《玉訣》小兒咳嗽候歌﹕咳嗽因風肺受寒﹐气傷咯血喘生涎。腑熱因風盛﹐嗽喘無時臥不安。

此候先治肺﹐後利膈下涎﹐如此治者﹐卽無誤也。

《玉訣》小兒咳嗽候云﹕因肺感寒﹐宜貝母丸﹑油衮丸。﹝方並見後﹞《惠濟》小兒候歌﹕推來肺熱風﹐一回發作气相衝。得名奶爲初候﹐龜背龜胸恐起峯。口閉不言涎作響﹐一衝雙目柘黃同。此根終久成殘患﹐少有名方得斷蹤。

《聖惠》治小兒咳嗽﹐心胸痰壅攻咽喉﹐作呀呷聲。

射幹散方射幹麻黃﹝去根節﹞紫菀﹝洗去苗土﹞桂心﹝以上各半兩﹞半夏﹝半分﹐湯洗七徧﹐去滑﹞甘艸﹝炙微赤﹐銼﹐一分﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐入蜜半茶匙﹐攪令勻。不計時候﹐量兒大小分減溫服。

《聖惠》治小兒咳嗽﹐咽中作呀呷聲。

陳橘皮散方陳橘皮﹝湯浸﹐去白瓤﹐焙﹞桑根白皮﹝銼﹞杏仁﹝湯浸﹐去皮尖﹑雙仁﹐麩炒令黃﹞甘艸﹝炙微赤﹐銼﹞甜葶藶﹝隔紙炒令紫色。以上各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓放溫。量兒大小加減服之。

《聖惠》治小兒咳嗽喘急﹐作呀呷聲。

蘿卜子散方蘿卜子﹝微炒﹞麻黃﹝去根節。各一分﹞燈心﹝一大束﹞皂莢子﹝十枚﹐煨﹐去皮﹞甘艸﹝炙微赤﹐銼﹐半分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小以意分減﹐溫服。

《聖惠》治小兒咳嗽﹐喘急煩熱﹐喉中作呀呷聲。

牛黃散方牛黃﹝細研﹞柴胡﹝去心﹞栝蔞子﹝各一分﹞蟬殼﹝微炒﹐半分﹞上件藥搗﹐細羅爲散。每服以蜜水調下一字﹐日三服。二歲以上加之半錢。

《聖惠》治小兒心胸痰壅﹐咳嗽﹐咽喉不利﹐常作呀呷聲。

蟬殼散方蟬殼﹝微炒﹞半夏﹝湯浸七次﹐去滑﹞甘艸﹝炙微赤﹐銼﹞漢防己﹝各一分﹞桔梗﹝去蘆頭﹞陳橘皮﹝湯浸﹐去白瓤﹐焙。各半分﹞上件藥搗﹐細羅爲散。每服以生薑粥飲調下一字。三歲以上加之半錢。

《聖惠》又方﹝太醫局方以此治痰嗽名辰砂半夏丸﹞半夏﹝湯浸七徧﹐去滑﹞甜葶藶﹝隔紙炒令紫色﹞杏仁﹝湯浸﹐去皮尖﹑雙仁﹐麩炒微黃。

各一分﹞朱砂﹝細研﹐水飛﹐半兩﹞五靈脂﹝半分﹞上件藥搗﹐羅爲末﹐用生薑自然汁煮麵糊和丸如綠豆大。每服煎麻黃湯下五丸﹐日三服。量兒大小以意加減。

《聖惠》又方甜葶藶﹝一分﹐隔紙炒令紫色﹞麻黃﹝去根節﹞杏仁﹝湯浸﹐去皮尖﹑雙仁﹐麩炒微黃。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓放溫。量兒大小分減頓服。

《聖惠》治小兒肺藏熱多﹐咳嗽喘急﹐喉中作呀呷聲﹐宜服郁李仁丸方。

郁李仁﹝湯浸﹐去皮微炒﹐研如膏﹐三分﹞川大黃﹝銼﹐微炒﹞杏仁﹝湯浸﹐去皮尖﹑雙仁﹐麩炒微黃﹐研如膏。各一分﹞上以大黃一味搗﹐細羅爲散。同研令勻﹐入蜜少許﹐和丸如梧桐子大。每服以粥飲研破三丸服之﹐日三服。

量兒大小以意加減。

《聖惠》治小兒多咳嗽﹐咽中如呀呷聲。

桃仁丸方桃仁﹝四十九枚﹐湯浸﹐去皮尖﹑雙仁﹐麩炒微黃﹞琥珀﹝末﹞甜葶藶﹝隔紙炒令紫色。各秤一分﹞上件藥﹐先搗葶藶﹑桃仁如泥﹐次下琥珀末﹐更搗令勻﹐丸如綠豆大。每服煎桑根白皮湯化破五丸服﹐日三服。三歲以上﹐加丸數服之。

《聖惠》又方上用大栝蔞一枚﹐白面搜瓤作餅子燒熟﹐卻杵爲末。每服以淸粥飲調下半錢。量兒大小以意加減。

《聖惠》治小兒咳嗽﹐咽喉不利﹐狀如呀者。

貝母散方貝母﹝焙微黃﹞紫菀﹝洗去苗土﹞麻黃﹝去根節。各一分﹞麥門冬﹝去心﹐焙﹞甘艸﹝炙微赤﹐銼﹞杏仁﹝湯浸﹐去皮尖﹑雙仁﹐麩炒微黃。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小以意分減﹐溫服。

《博濟方》治小兒瘕呷﹐咳嗽不止。

肉湯丸銅靑大黃豬牙皂角﹝炒﹐並爲末。各一分﹞上件三味﹐同研令至細。用油餅面和爲丸如小豆大。每服五﹑七丸。煎豬肉湯下﹐忌醋﹑咸。

茅先生治小兒嗽渾金丹巴豆﹝粉﹐不出油﹞砒霜﹝末﹞白丁香﹝末。各等分﹞上爲末。用皂角揉水濃煎膏﹐相合爲丸如此○大。看兒大小﹐每服三丸﹑五丸﹐用鯽魚淡煎湯吞下。掠出延HT小涎來﹐亦用勻气散補。﹝方見胃气不和門中。﹞《嬰孺》治少小咳嗽肺脹﹐咽中水聲。

九味湯方細辛桂心阿膠﹝炙﹞甘艸﹝炙﹞紫菀款冬花﹝各二兩﹞半夏﹝四兩﹞生薑﹝三兩﹞蜜﹝二合﹞上水一斗﹐先煮半夏及六升﹐去滓﹐下諸藥蜜煮及升半。五歲盡服﹔六歲六合﹐酌之。《千金》亦以此治咳逆喘息如水雞聲。

張渙桔梗湯方治小兒咳嗽呀呷﹐咽膈不利。

桔梗﹝去蘆頭﹞半夏﹝湯洗七徧﹐焙漧﹞紫蘇葉﹝微炒﹞石膏甘艸﹝炙。各半兩﹞皂莢﹝燒炭存性﹐一分﹞上件搗﹐羅爲細末。每服一錢。水一盞﹐入生薑三片﹐煎至五分﹐去滓。放溫﹐時時與服。

《九衛生》靑銅散療小兒瘕﹐呷涎﹑嗽﹐癇病。

海浮石甘鍋子﹝曾銷銀多者。各等分﹞上同爲細末。每服半錢﹐生粟米泔調下。不拘時候。

《玉訣》貝母丸治小兒。

貝母天南星﹝薑汁制﹞人參茯苓甘艸﹝炙﹞白附子﹝各等分﹞皂角子﹝七个﹐炮﹞上末之﹐煉蜜丸。每服五﹑七丸﹐薄荷湯吞下。

《玉訣》油滚丸治小兒及虫積。

雷丸五靈脂﹝各一分﹞巴豆﹝十五粒﹐取霜﹞上末之﹐滴水丸。每三﹑五丸麻油滚過﹐井水吞下。

《惠眼觀證》渾金丹治大人﹑小兒﹑咳嗽方。

黃丹信砒﹝末。各抄二錢﹞飛羅面﹝炒﹐一錢﹞上再研極細﹐滴水爲丸如此○大。每服三丸﹐用糖冷水五更初吞下。如天明不吐﹐再進一﹑二丸。小兒一丸。

《惠眼觀證》甘瓜散治小兒。

瓜蒂甘艸﹝炙。各二錢﹞上爲末。每服一大錢﹐五更初用茶淸調下﹐小兒半字。

《惠眼觀證》治小兒嗽。

犀角散犀角屑人參甘艸﹝炙﹞杏仁﹝各一兩﹞白術﹝一分﹞肉桂﹝春夏一分﹐秋冬半兩﹞上爲末。每服一大錢﹐水五分盞﹐煎兩﹑三分﹐通口服﹐此藥大效。兒小分減服。

《惠眼觀證》內金丸治小兒﹑咳嗽。

雞內金雌黃﹝細研﹐水飛過﹐去水露﹐三日方使﹞半夏﹝生﹞延胡索上各等分爲末﹐以棗肉爲丸如此○大。周歲三丸至四丸﹐燈心湯下。﹝與咳嗽門中茅先生雌黃丸同。

爲各有牽引﹐故兼存之﹞《張氏家傳》治孩子瘕疾。

密陀僧﹝一分﹞靈砂﹝半分﹞輕粉﹝五錢匕﹞上件三味細研﹐綠豆粉煮糊爲丸如麻子大。空心﹐沙糖水研化三丸﹐兒小化一丸。

《王氏手集》治小兒瘕喘方。

上用精豬肉蘸蛤粉燒喫﹐不拘時候。日喫三兩﹐指大一片子﹐瘕止。

《吉氏家傳》治小兒气嗽作聲。

麻黃﹝去根節﹐秤﹞桔梗﹝苦者﹞石膏紫菀﹝各半兩﹞漧薑半夏﹝各半錢﹞王母杖﹝一兩﹞杏仁﹝湯浸﹐去皮尖﹐一分﹞上爲末。每服一錢。米飲調蜜爲丸如○大。每服七丸﹐米飲下﹐兒小減丸。

《吉氏家傳》治小兒。

雞內金﹝七个﹞黃丹﹝少許﹞砒霜﹝半錢﹐生用﹞豆蔻﹝四十九粒﹐湯浸﹐焙榦爲末﹞上件研爲末。豆蔻入三錢匕﹐滴水丸如○大。每服三丸至五丸﹐茶淸湯下。兒小一丸至二丸。

《吉氏家傳》治小兒呷病。

靑礬﹝二兩﹞魚茗子﹝七粒﹞上末。每服半錢﹐茶點下。

《吉氏家傳》又方雄黃雌黃硫黃信砒﹝各半分﹞上件爲末。每服一字﹐肉汁調下﹐空心﹐量大小服。

《吉氏家傳》治奶方。

天竺黃蚌粉﹝炒﹞上件等分研勻﹐蜜調﹐塗奶頭與喫。

《吉氏家傳》治小兒。

雌黃﹝末﹐二錢﹞砒霜﹝如使砒﹐須以豆粉拌之﹞朱砂﹝各半錢﹞山梔子﹝末﹐五錢﹞上件麵糊丸粟米大。每服三粒﹐生油冷水下。兒小一粒。

《吉氏家傳》又方砒白丁香黃丹﹝等分﹞上件末﹐白飯丸粟米大。湯使如前﹐量兒大小服。

《吉氏家傳》軟肺丸治小兒久年。

衡砒﹝一錢﹞豆豉﹝半兩﹐蒸﹐去皮﹞上爲細末﹐湯浸蒸餅爲丸如此○大。每服二丸至三丸﹐嚼魚吞下。

長沙醫者鄭愈傳治呀呷嗽。

砒霜黃丹﹝各一錢﹞白丁香﹝二十粒﹞白頭面﹝二兩﹞上爲末﹐滴水爲丸如黃米大。每服一丸﹑二丸﹐量孩兒大小加減。如此○大﹐薄荷湯下。

長沙醫者鄭愈傳治小兒﹑大人嗽喘滿﹐唾涎黃色及小兒奶。

千金散川郁金﹝十个﹐生用﹞半夏曲靑皮﹝去白。各一錢半﹞巴豆﹝十粒﹐去皮﹑不出油﹞上件爲末。每服一字匕﹐用豬肉一片摻藥﹐火上炙黃﹐任意細嚼﹐冷齏汁一呷送下。兒小少服。

長沙醫者鄭愈傳治小兒傷風﹐喘嗽不住﹐腦子散。兼治瘕呷。

大黃﹝一分﹞郁金﹝二錢﹞上件二味﹐先以豬牙皂角煮一復時﹐取切片子﹐焙榦爲末﹔次入粉霜﹑腦子各少許﹐再同研令勻。每服一字﹐沙糖水調下。量小兒肥瘦加減用之。

長沙醫者劉之才傳芫花散治小兒﹑喘嗽。

芫花﹝醋拌勻﹐炒幹﹐黃色爲度﹞地龍﹝去土﹐微炒。各半兩﹞羊消花﹝一分﹞上件同爲末。半錢﹐雞子淸少許﹐蒸熟。臨臥匙抄與孩兒服。

卷第十六

咳嗽聲不出第五《嬰童寶鑑》云﹕小兒咳嗽聲不出﹐爲客風傷於肺管﹑吸門。肺主聲音故也。

《聖惠》治小兒咳嗽聲不出。

杏仁煎方杏仁﹝湯浸﹐去皮尖﹐入水一大盞﹐研濾取汁﹐二兩﹞蜜酥﹝各一合﹞上件藥﹐先以杏仁汁於鐺中﹐以重湯煮﹐減去半﹔入酥﹑蜜﹐又重湯煮二十沸﹔入貝母﹑紫菀末各一分﹐甘艸末半分﹐更煎攪如餳﹐收瓷器中。每服以淸粥飲調下半錢﹐日三服﹐夜一服﹐嗽止爲度。量兒大小以意加減。

《聖惠》又方貝母﹝半兩﹐煨微黃﹞牛黃﹝細研﹐一錢﹞甘艸﹝炙微赤﹐銼﹐一分﹞上件藥搗﹐細羅爲散。每服以溫水調下半錢﹐日三﹑四服。量兒大小加減服之。

《聖惠》又方麥門冬﹝去心﹐焙﹞杏仁﹝湯浸﹐去皮尖﹑雙仁﹐麩炒微黃﹞甘艸﹝炙微赤﹐銼﹞貝母﹝煨微黃﹞款冬花﹝各一分﹞紫菀﹝半兩。洗去苗土﹞上件藥搗﹐細羅爲散。每服以乳汁調下半錢﹐日三﹑四服。量兒大小以意加減。

卷第十六

驚膈嗽第六﹝驚瘥而嗽作﹞茅先生﹕小兒有驚膈嗽﹐因驚風候好﹐便此嗽﹐故號驚膈嗽。下金杏丸夾勻气散與服﹐安樂。﹝方並見本門。﹞小兒月日內有嗽候﹐不治必死。气未盛而日月內嗽﹐所以不治。嗽如調理得變﹐久嗽不止﹐心陷胸髙﹐渴水不進食﹐死候。

茅先生金杏丸杏仁﹝去皮尖﹞甜葶藶漢防己馬兜苓﹝去皮﹞上等分爲用﹐蜜爲丸如○此大。每服十丸﹐用麥門冬熟水吞下。茅先生亦於前咳嗽門中已有此方。爲各有牽引不可除﹐故兼存之。

茅先生勻气散桔梗﹝去蘆頭﹐洗淨﹐幹秤五兩﹞縮砂仁茴香﹝洗﹞陳橘皮﹝去瓤。各一兩﹞甘艸﹝二兩﹐炙﹞白姜﹝一分﹞上爲末。每服半錢﹑一錢﹐用霜木瓜煎湯調下。如無卽用紫蘇﹑鹽煎湯下。

卷第十六

傷風嗽第七茅先生﹕有一種百日內傷風嗽﹐是百日內發也。卽下奶豆膏﹝方見咳嗽門中﹞﹐相夾朱砂膏與服﹝方見驚積門中﹞卽愈。

張渙菖蒲煎方治小兒肺中風邪﹐喘鳴肩息。

石菖蒲﹝一寸九節者﹞款冬花紫菀﹝去土洗﹐焙漧﹞人參﹝去蘆頭﹞桂心﹝各一兩﹞上件搗﹐羅爲細末。煉蜜同石臼中搗一﹑二百下﹐和皂皂大。每服一粒﹐煎糯米飲化下。

張渙貝母湯方治肺中風﹐咳嗽喘滿。

貝母﹝炒黃色﹞半夏﹝白礬湯洗七徧﹐焙漧。各一兩﹞漧薑﹝炮﹞麻黃﹝去根節﹞甘艸﹝炙﹞款冬花﹝各半兩﹞上件搗﹐羅爲細末。每服一錢﹐水一小盞﹐入生薑三片﹐杏仁二枚去皮尖﹐同煎至五分﹐去滓。放溫服。

《惠眼觀證》杏仁散治小兒咳嗽﹐凡傷寒﹑涎壅發嗽。

杏仁巴豆半夏皂莢銅靑上等分﹐藥入甘鍋子內﹐以鹽泥固濟火之﹐勿令走去藥气﹐候冷取出爲末。服半錢或一字﹐生薑﹑蜜熟水調下。

《惠眼觀證》金粉散是治傷風咳嗽或回嗽後多吐﹐宜服。

麻黃﹝不去節﹞貝母糯米郁金﹝皂角水煮﹞杏仁﹝去皮尖﹐別研﹞甘艸﹝炙﹞天南星﹝薑汁浸一宿﹐作餅子炙﹞人參地膽知母﹝以上各等分﹞上爲末﹐卻入杏仁膏同研勻。每服一錢﹐水半盞﹐蜂糖二分盞﹐薄荷二葉﹐同煎五﹑七沸服。

《劉氏家傳》﹕小兒肺中風形候﹐咳嗽气急﹐咽喉有涎。

麻黃﹝去根節﹐三錢﹞訶子﹝用肉二錢﹞甘艸﹝炙﹐一錢﹐打碎﹞上件藥以水三碗﹐煎至半碗﹐去滓溫服。一歲小盞內三分﹐二歲五分﹐三歲七分﹐五歲一盞﹐不拘時候。

《劉氏家傳》﹕小兒傷風嗽及一切嗽。

五靈脂﹝半錢﹞半夏﹝五个﹐炮裂﹞甘艸﹝炙﹐半兩﹞上件藥末之。每服半錢﹐熟調下。

《王氏手集》菖蒲散方治肺中風嗽。

菖蒲官桂甘艸﹝炙。各等分﹞上爲粗本。每服一錢﹐水六分﹐煎至三分﹐溫服。量兒小大增減。

卷第十六

痰嗽第八張渙論﹕五臟之中﹐肺臟最爲嫩弱﹐若有疾亦難調治。蓋小兒气血未實﹐若解脫不畏﹐風寒傷於皮毛﹐隨气入於肺經﹐則令咳嗽。凡小兒常令背暖﹐夏月背襠之類﹐亦須畏愼。蓋肺兪在於背上﹐若久嗽不止﹐至傷眞气﹐亦生驚風。如嬰兒百內咳嗽﹐十中一二得瘥﹐亦非小疾。若膈上痰涎﹐尢宜隨證療之。

《嬰童寶鑑》﹕小兒咳嗽﹐爲客風流入於肺﹐生其痰嗽也。

《玉訣》咳嗽風疾候歌﹕咳嗽因風肺受寒﹐三焦伏熱轉生涎。胃冷虛痰頻嗽吐﹐時時發熱喘連連。

小兒痰嗽涎生之者﹐先與下涎﹐次和胃气﹐後與治嗽疾。

《聖惠》治小兒咳嗽﹐心胸痰壅﹐咽喉不利﹐少欲乳食。

貝母散方貝母﹝煨微黃﹞桔梗﹝去蘆頭﹞馬兜苓百合款冬花半夏﹝湯浸七徧﹐去滑﹞漧薑﹝炮制﹞漢防己麻黃﹝去根節。各一分﹞甘艸﹝半兩﹐炙微赤﹐銼﹞杏仁﹝湯浸﹐去皮尖﹑雙仁﹐麩炒微黃﹐銼﹐研膏﹐半兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。溫服﹐日三﹑五服。量兒大小以意加減。

《聖惠》治小兒咳嗽痰壅﹐不欲乳食。

蟬殼散方蟬殼﹝微炒﹞桔梗人參﹝各去蘆頭﹞甘艸﹝炙微赤﹐銼﹞陳橘皮﹝湯浸﹐去白瓤﹐焙。各一分﹞半夏﹝半分﹐湯洗七徧﹐去滑﹞上件藥搗﹐細羅爲散。每服用生薑粥飲調下一字﹐日三﹑五服。量兒大小以意加減。

《博濟方》治小兒奶食衝脾﹐傷風咳嗽﹐墜涎。

葶藶丸甜葶藶﹝紙上炒過﹞牽牛子漢防己﹝各熟﹞大杏仁﹝去皮尖﹐炒熟﹐研。各一兩﹞上前三味先搗﹐羅爲末﹐入杏仁同研﹔用煮棗肉﹐再杵爲丸綠豆大。每服三丸至五丸﹐姜湯下﹐一日二服。

太醫局辰砂化痰丸治風化痰﹐安神定志﹐利咽膈﹐淸頭目﹐止咳嗽﹐除煩悶。兼治小兒風壅痰嗽。

辰砂﹝飛研﹞白礬﹝枯過者﹐別研。各半兩﹞天南星﹝炮﹐一兩﹞半夏﹝洗七徧﹐生薑汁同拌和﹐作曲三兩﹞上半夏﹑天南星爲末﹐合和令勻。用生薑汁煮麵糊和丸梧桐子大﹐別用朱砂末爲衣。每服十丸﹐生薑湯下﹐食後服。亦治小兒風壅痰嗽。一歲兒服一丸﹐槌碎﹐用生薑薄荷湯下。

《嬰孺》治少小胸中痰實嗽﹐並治傷寒逐水。

麻黃丸方麻黃茯苓﹝各三分﹞紫菀﹝四分﹞五味子杏仁﹝去皮尖﹞細辛桂心漧薑﹝各二分﹞上爲末﹐蜜丸小豆大。三﹑四歲﹐二﹑三丸。不知稍增之。

《嬰孺》治少小咳涎。

雞骨散方雞骨﹝炙﹞紫菀﹝各二分﹞上爲末﹐先食服二刀圭﹐不知加之。

《嬰孺》治少小胸中有痰結燻肺﹐令兒嘔咳。

蜜煎方細辛甘艸桂心漧薑射幹款冬花紫菀﹝各一兩﹞上以蜜煎之﹐用蜜三升﹐微火煎及二升﹐服一合。

《嬰孺》治少小胸中嗽滿﹐涎出撩膈。

五味湯方五味子﹝四分﹞甘艸﹝炙﹞細辛常山﹝各一分﹞麻黃﹝去節二分﹞上件藥﹐以水三升﹐煮取一升二合﹐爲三服。服已大驗。

漢東王先生《家寶》治嬰孩﹑小兒咳嗽有痰﹐並解諸般藥毒及上焦壅﹐身上生瘡﹐消疳气。

三黃丸方雄黃﹝研細﹞郁金﹝焙。各一錢﹞巴豆﹝三粒﹐去殼不出油﹞上爲末﹐杈爛﹐飯丸如粟米大。每服嬰孩三丸﹐半歲五丸﹐一歲七丸﹐飯飲吞下﹐薄荷湯亦可。

錢乙銀砂丸治涎盛﹑膈熱實﹐痰嗽﹐驚風﹐積﹐潮熱。

水銀﹝結砂子三皂子大﹞辰砂﹝研﹐二錢﹞蠍尾﹝去毒爲末﹞硼砂粉霜﹝各研﹞輕粉郁李仁﹝去皮﹐焙﹐秤爲末﹞白牽牛﹝末。各一錢﹞鐵粉好臘茶﹝各三錢﹞上同爲細末﹐熬梨汁爲膏﹐丸如綠豆大。龍腦水化下一丸至三丸。亦名梨汁餅子。及治大人風涎﹐並食後。

張渙蘇香湯方平小兒心肺﹐消痰壅﹑咳嗽。

紫蘇葉木香人參﹝去蘆頭。各一兩﹞甘艸﹝炙﹞五味子陳橘皮﹝各半兩﹞上件搗﹐羅爲細末。每服半錢﹐入生薑自然汁少許﹐同荊芥湯調下。

張渙人參半夏丹方消小兒痰飲﹐止嗽。

人參﹝去蘆頭﹞半夏﹝湯浸七徧﹐焙漧﹞川面姜白術天南星﹝並微炮。各一兩﹞上件搗﹐羅爲細末。取生薑汁打麵糊和丸如黍米大。每服十粒﹐煎生薑湯下。月內百嬰兒如鍼頭大﹐沾在乳母奶頭上﹐令兒吮之。

張渙乳香半夏丹方治小兒壯熱﹐喘嗽痰實。

乳香﹝研﹞半夏﹝白礬水浸一宿﹐焙漧﹞木香﹝各一兩﹞以上搗﹐羅爲細末。次用﹕朱砂﹝細研﹐水飛﹐一兩﹞麝香﹝研﹐一錢﹞金箔﹝二十片﹐研﹞上件都拌勻﹐用生薑自然汁和如黍米大。每服十粒﹐生薑湯下。量兒大小加減。

《嬰童寶鑑》治小兒咳嗽﹑墜痰。

紫金丸方上以葉子雌黃﹐不限多少細研﹐入鍋子內微火中燒令成汁﹐候冷研細。飯爲丸如蘿卜子大﹐熟水下二丸。

《保生信效方》利膈丸治大人﹑小兒風盛痰實﹐喘滿咳嗽﹐風气上攻。

黑牽牛﹝四兩﹐半生半熟﹞靑橘皮﹝去白﹞槐角子﹝各半兩﹞皂角﹝不﹐肥者﹐去皮子﹐酥塗炙﹐二兩﹞齊州半夏﹝湯浸洗七次﹐切﹑焙﹐秤一兩﹞上爲細末﹐生薑自然汁打麵糊丸如桐子大。每服十五丸。要疏風痰﹐加至三﹑四十丸。小兒風涎痰熱﹐可作小丸﹐量多少與之。

《保生信效方》玉塵散治大人﹑小兒痰壅咳嗽﹐气促喘滿﹐咽膈不利及大治勞嗽。

天南星﹝去皮﹞半夏﹝各用湯浸﹐洗七徧﹐切﹐焙﹞桔梗桑根白皮﹝自采土下者。各等分﹞上爲粗末。每服三大錢﹐水一盞半﹐生薑如錢六﹑七片﹐煎至八分﹐去滓溫服﹐不計時候。小兒痰盛咳嗽等亦宜與之。政和癸巳歲﹐官守豫章以此方官舍施人﹐無不得效。

《萬全方》治小兒咳嗽痰壅﹐不欲乳食。

蟬殼散方蟬殼﹝微炒﹞桔梗陳橘皮﹝去瓤﹞人參甘艸﹝炙。以上各一分﹞半夏﹝半分﹐湯洗七次﹐去滑﹞上件藥搗﹐羅爲散。每服一字﹐生薑粥飲調下。

《聚寶方》半夏丸治小兒痰疾嗽方。

半夏﹝七个丸大者﹐湯洗七徧﹐切﹐生薑汁浸一宿﹞澱粉北礬灰﹝各一大錢﹞上三味爲末﹐麵糊丸如綠豆大。濃煎白茅根湯下五丸至七丸﹐食後服。

《劉氏家傳》治小兒咳嗽喘促﹐利膈化痰。

漢防己膏漢防己人參半夏﹝洗去滑﹞甜葶藶﹝隔紙炒﹞白礬﹝枯﹞上件各等分爲末﹐煉蜜爲膏。每服一皂子大﹐薄荷姜湯化下。

《張氏家傳》治小兒痰壅咳嗽。

木通靑橘皮天南星皂角﹝燒爲灰。各一兩﹞杏仁﹝湯浸﹐去皮尖﹞巴豆﹝燈上燒﹞輕粉﹝二十合﹞麝香﹝半銖﹞雄黃﹝六銖﹞上同研爲散子。食後茅香﹑燈心湯下兩字許。

《孔氏家傳》惺惺散解小兒風壅痰熱﹐化涎嗽﹐止煩渴。

桔梗人參甘艸﹝炙﹞栝蔞根白術﹝各一兩﹞白茯苓防風﹝各半兩﹞細辛﹝一分﹞上爲細末。每服一錢﹐水一銀盞﹐入荊芥少許﹐同煎至五分﹐去滓溫服。

《王氏手集》白術半夏丸化痰﹐治小兒嗽。和胃止逆﹐寬利胸膈﹐思乳食。

半夏﹝半兩﹐湯浸﹐洗去滑﹞白術人參甘艸﹝炙﹞漧薑﹝各二錢半﹞上爲細末﹐生薑汁打麵糊爲丸綠豆大。每服十丸﹐乳食後稍空﹐煎生薑湯下。

《王氏手集》墜痰丸治小兒痰實咳嗽﹐壯熱生驚﹐呀呷喘滿﹐頭痛心忪﹐胸膈不利﹐心嘈惡心。

半夏﹝一兩﹐生薑制﹞天南星﹝米泔浸﹐切作片子﹐炙﹞杜薄荷白茯苓白礬灰人參﹝各半兩﹞上件爲細末﹐生薑汁打麵糊爲丸。每服五﹑七丸至十丸﹐生薑薄荷湯下。

長沙醫者丁時發傳華蓋散治小兒痰壅咳嗽。

桑白皮﹝炙﹐一兩﹞甘艸﹝炙﹞黃﹝炙。各三錢﹞桔梗﹝洗﹐三分﹞上爲細末﹐每服半錢﹐湯點服。

長沙醫者丁時發傳小兒化涎去風﹐止咳嗽方。

半夏﹝三分﹐湯洗七次﹞天南星﹝半兩﹐炮﹞甘艸﹝三錢﹐炙﹞皂角子﹝二十一粒﹐炒焦﹞上爲末。每服一錢﹐水六分﹐入生薑二片﹐同煎三分﹐去滓溫溫服。

長沙醫者丁時發傳治小兒痰鳴﹐咳嗽气粗﹐不食涎潮。

牽牛丸定喘。

牽牛﹝取末﹐半兩﹞螺靑白礬﹝火飛﹐各一分﹞硼砂﹝一錢﹞巴豆﹝燈上燒﹞杏仁﹝各七粒﹞上件爲末﹐水煮糊爲丸綠豆大。每服七粒﹐淡姜湯下。

長沙醫者丁時發傳治丈夫﹑婦人﹑小兒痰鳴涎響﹐咳逆喘嗽。

半夏丸半夏﹝半兩﹞上用大蘿卜一个﹐開一小竅子﹔取成罐子﹐入半夏在內﹐用好醋煮透赤色﹐取出細研蘿卜﹑半夏如泥﹔又別研入朱砂﹑雄黃各一錢﹐同爲丸綠豆大。每服量兒小大﹐五﹑七丸至十丸﹐生薑湯下。

長沙醫者鄭愈傳治小兒涎盛﹑咳嗽﹐上膈壅熱。

鉛白霜百藥煎﹝各半兩﹞上件爲末﹐煉蜜和丸如桐子大。每服一丸﹐用薄荷湯化下﹐不計時候。

卷第十六

寒嗽第九錢乙論寒熱相反云﹕京東轉運使李公有孫八歲﹐病嗽而胸滿短气。醫者言肺經有熱﹐用竹葉湯﹑牛黃膏各二服治之﹐三日加喘。錢曰﹕此肺气不足﹐復有寒邪。卽使喘滿﹐當補肺脾﹐勿服涼藥。李曰﹕醫已用竹葉湯﹑牛黃膏。錢曰﹕何治也﹖醫曰﹕退熱退涎。錢曰﹕何熱所作﹖曰﹕肺經熱而生嗽﹐嗽久不除生涎。錢曰﹕本虛而風寒所作﹐何熱也﹖若作肺熱﹐何不治其肺而反調心。蓋竹葉湯﹑牛黃膏治心藥也。醫有慚色﹐錢治愈。

《千金》紫菀湯治小兒中冷及感寒﹐暴嗽或上气喉咽鳴﹐气逆或鼻塞﹑淸水出者方。

紫菀杏仁黃芩當歸甘艸﹝炙。各半兩﹞麻黃桂心橘皮靑木香﹝各六銖﹞大黃﹝一兩《嬰孺》方用一兩半﹞上十味咀﹐以水三升﹐煮取九合﹐去滓。六十日至百日兒一服二合半﹐一百日至二百日兒一服三合。

《千金》五味子湯治小兒風冷入肺﹐上气﹑气逆面靑﹐喘迫咳嗽﹐晝夜不息﹐食則吐﹑不下方。

五味子當歸﹝各半兩﹞漧薑桂心﹝各六銖﹞細辛﹝三銖﹞人參紫菀甘艸﹝各六銖﹞款冬花﹝三銖﹞大黃﹝一兩半﹞麻黃﹝六銖。《嬰孺》方用半兩﹞上十一味咀﹐以水二升半﹐煮取九合﹐去滓。兒六十日至百日﹐一服二合半。一百日至二百日﹐一服三合。其大黃別浸一宿下。﹝一方無款冬花﹑大黃﹐有大棗三枚。﹞《千金》治小兒暴冷嗽及積風冷嗽﹐兼气逆鳴。

菖蒲丸方菖蒲烏頭﹝炮﹐去皮尖﹞杏仁礬石細辛皂莢﹝各六銖﹞款冬花漧薑﹝炮﹞桂心紫菀﹝各十八銖﹞蜀椒﹝五銖﹞吳茱萸﹝六合﹞上十二味末之﹐蜜丸如桐子大。三歲兒飲服五丸﹐加至十丸﹐日三。兒小以意減之﹐兒大以意加之。暴嗽數服便瘥。

太醫局潤肺散治小兒寒壅相交﹐肺气不利﹐咳嗽喘急﹐語聲不出﹐痰涎壅塞﹐胸膈煩滿﹐鼻塞淸涕﹐咽喉幹痛。

麻黃﹝去根節﹞人參﹝去蘆頭。各二兩﹞貝母﹝去心﹐麩炒黃﹞杏仁﹝湯浸﹐去皮尖﹐焙令幹﹐麩炒黃。各二兩半﹞甘艸﹝炙﹐銼﹐一兩﹞陳橘皮﹝湯浸﹐去白﹐一分﹞桔梗阿膠﹝炒令黃。各半兩﹞上件同杵﹐羅爲細末。每服一錢﹐水八分﹐煎六分﹐去滓溫服﹐食後。

太醫局華蓋散治小兒肺感寒邪﹐咳嗽上气﹐胸膈煩滿﹐項背拘急﹐聲重鼻塞﹐頭昏目眩﹐痰气不利﹐呀呷有聲。

紫蘇子﹝隔紙炒﹞麻黃﹝去根節﹐湯浴過﹞杏仁﹝去皮尖﹐炒﹞桑白皮﹝蜜炙﹞赤茯苓﹝去皮﹞陳皮﹝去白。各半兩﹞甘艸﹝炙﹐一分﹞上七味爲末。每服一錢﹐水一小盞﹐煎至五分﹐去滓﹐溫溫服。

太醫局人參半夏丸治小兒肺胃受冷﹐咳嗽气急﹐胸膈痞滿﹐喉中呀呷﹐嘔吐涎沫﹐乳食不下。亦治瘧嗽。

人參﹝去蘆頭﹞細辛﹝去苗﹞陳橘皮﹝各二兩﹞丁香半夏﹝湯浸七次﹐切﹐焙﹞濃朴﹝去粗皮。各四兩﹞上爲細末﹐用生薑汁打麵糊和丸如麻子大。三歲兒服二十丸。生薑湯下﹐食後服。量兒大小加減。

《嬰孺》治少小肺冷嗽﹐呼吸多要得於寒者。

紫菀丸方紫菀﹝三分﹞礬石﹝燒﹞桂心﹝各二分﹞上爲末﹐雞子黃和丸小豆大。乳送三丸﹐大人七丸﹐日三。常用良。

《嬰孺》治小兒風冷入肺。嗽﹐日夜不息。晝或小瘥﹐至夜卽甚﹐食飲不下。

五味湯方五味子甘艸﹝炙﹞當歸人參麻黃﹝去節﹞紫菀桂心款冬花﹝各三分﹞細辛地黃﹝各一分﹞棗﹝二十枚﹐劈﹞上水三升﹐先煮麻黃去沫﹐下藥煮一升。一服二合﹐小兒一合。

錢乙百部丸治小兒肺寒﹑壅嗽微喘。

百部﹝焙漧﹐秤﹞麻黃﹝去節﹐先作末。各三分﹞杏仁﹝四十粒﹐去皮尖﹐微炒﹐煮三﹑五沸﹐研入藥﹞上拌和勻﹐熟蜜爲丸皂子大。溫水化下三﹑二丸﹐無時﹐日三﹑四。此本方也。仲陽加松子仁五十个﹐糖丸之﹐含化大妙。

張渙木香半夏丹治小兒胃寒﹐咳嗽。

木香半夏﹝湯浸七次﹐焙漧﹞肉豆蔻﹝各一兩﹞藿香葉丁香白術﹝炮。各半兩﹞上件搗﹐羅爲細末﹐取生薑自然汁和如黍米大。每服十粒﹐煎人參湯下。量兒大小以意加減。

《惠眼觀證》皂莢丸治小兒冷嗽。

皂莢﹝不者﹐炙﹞肉桂﹝去皮﹞白姜﹝炮﹞上等分爲末﹐煉蜜爲丸如○此大。每服五丸﹐大小加減﹐熟水吞下。

《王氏手集》紫蘇杏仁散治小兒感寒﹐肺气壅滯﹐壯熱咳嗽﹐鼻塞淸涕﹐語聲不出﹐胸膈膨脹﹐痰實嘔逆﹐咽嗌疼痛﹐煩渴喘急。

紫蘇﹝炙﹞杏仁﹝各炒﹞甘艸﹝炙﹞麻黃﹝去節。各等分﹞上爲粗末。每服一錢﹐水六分﹐煎至三分﹐去滓。食後溫服。

《王氏手集》潤肺膏丸治小兒寒壅咳嗽。

水蓼桑鈄覆盆子枸杞子﹝各半兩﹞皂兒﹝炮﹞杜茴香生薑甘艸﹝各一兩﹞京三稜﹝炮﹞胡桃﹝十个﹞上爲細末﹐煉蜜爲丸﹐一兩作八十丸﹐細嚼﹐溫熟水下。兒小白湯化下。

《王氏手集》五味子膏調勻小兒肺胃﹐止咳嗽嘔逆﹐中寒喘滿﹐可思乳食。

五味子人參白術官桂漧薑上各等分爲細末﹐煉蜜爲丸﹐一兩作八十丸。每服一丸﹐沸湯化下﹐日三﹑四服。

《吉氏家傳》治小兒一切寒嗽。

川烏﹝大者﹐炮﹐去皮尖﹞上爲細末﹐用生薑自然汁爲丸如小綠豆大。每服七丸或十丸﹐大人亦可服。熟水下﹐朱砂爲衣。

卷第十六

熱嗽第十錢乙論溫冷用藥云﹕東都張氏孫九歲﹐病肺熱。他醫以犀﹑珠﹑龍﹑麝﹑生牛黃治之﹐一月不愈。其證嗽喘悶亂﹐飲水不止﹐全不能食。錢氏用使君子丸﹑益黃散。張曰﹕本有熱﹐何以又行溫藥﹖他醫用涼藥攻之﹐一月尙無效。錢曰﹕涼藥久則寒﹐不能食。小兒虛不能食﹐當補脾。候飲食如故﹐卽瀉肺經﹐病必愈矣。服補脾藥二日﹐其子欲飲食﹐錢以瀉白散瀉肺﹐遂愈十分。張曰﹕何以不虛﹖錢曰﹕先實其脾﹐然後瀉肺﹐故不虛也。

《譚氏殊聖》方﹕小兒頻嗽又饒啼﹐喘息時時似火堆。此是乳食衝膈熱﹐莫冤神竈恐延遲。沙糖元劍塗酥炙﹐杵合根據方請不疑。更取麥門知母等﹑三焦洗了是良醫。

知母散知母麥門冬甘艸﹝各一分﹐生﹞皂角﹝半分﹐去皮﹐酥炙﹐用盆子合出火毒﹞上爲末。每服二錢﹐水一盞﹐同煎至八分﹐分五服﹐放冷下。

《嬰童寶鑑》治小兒咳嗽﹐解風熱。

一撚金方白僵蠶﹝直者﹐一兩﹞甘艸﹝半兩﹐炙﹞延胡索﹝一分﹞上件爲散。每服一撚﹐齏汁調下。

《良方》治小兒熱嗽。

馬牙硝白礬﹝各八兩﹞黃丹﹝一分﹞上同研﹐入合子固濟﹐火燒令紅﹔覆潤地一夜﹐再研﹐加龍腦半錢。甘艸湯下一字﹐或半錢。

《張氏家傳》治孩兒虛熱﹐生涎﹑咳嗽。

人參散方人參貝母﹝去心﹐炒﹞款冬花﹝去皮﹞半夏﹝水煮透﹐榦爲末﹐用薑汁作餅子﹐焙漧﹞甘艸﹝炙黃。各一錢﹞上件爲細末。每服半錢﹐水四分﹐入杏仁二粒﹐去皮尖﹐同煎至二分﹐溫服。

《莊氏家傳》治小兒脾肺壅熱﹑咳嗽﹐金華散。並气粗喘。

貝母﹝七分﹞漢防己甘艸﹝炙。各半分﹞馬牙硝﹝半兩﹞上件爲細末。每服半錢﹐水四分或一錢﹐煎。溫服﹐一日三服。如壅甚﹐時時與服無妨。

《吉氏家傳》治小兒上焦壅熱及心肺虛熱﹐嗽不止。

淸肺丸好連翹﹝一兩﹞腦子﹝少許﹐研﹞上末﹐煉蜜丸彈子大。食後臨臥含化。忌豬肉﹑濕面。

長沙醫者丁時發傳半夏散治小兒肺熱咳嗽﹐止瀉潤肺。

半夏﹝一兩﹐薑汁﹞貝母﹝三分﹞柴胡﹝去蘆﹞杏仁﹝炒﹐研﹞川升麻桑白皮﹝炙﹞地骨皮款冬花麥門冬﹝去心﹞馬兜苓靑橘皮﹝各半兩﹞甘艸﹝一分﹐炙﹞上爲末。每服一錢﹐薄荷一葉﹐綿一片裹藥末﹐用水一盞﹐生薑一片﹐棗半枚﹐煎五分。用盞盛﹐放火上﹐時時溫服。忌生冷﹑毒物。

卷第十六

久嗽第十一《聖惠》治小兒嗽久不止﹐心神煩悶。

栝蔞煎方栝蔞﹝一顆﹐熱者去仁﹐以童子小便一升相和﹐研絞取汁﹞酥﹝一兩﹞甘艸﹝一分﹐生爲末﹞蜜﹝二兩﹞上件以銀鍋子中熳火煎如稀餳。每服以淸粥飲調下半錢﹐日四﹑五服。量兒大小以意加減。

《聖惠》治小兒嗽久不止。

不灰木散方不灰木﹝用牛糞塗﹐燒令通赤﹞貝母﹝煨令黃﹞甘艸﹝炙微赤﹐銼。以上各半兩﹞上件藥搗﹐粗羅爲散。每服一錢﹐以新汲水一小盞﹐點生油一﹑二滴﹐打令散﹐煎至五分﹐去滓。分溫二服﹐日四服。量兒大小以意加減。

《嬰孺》治小兒咳嗽﹐經年不瘥﹐喉鳴喘成疹。

麻黃丸方麻黃﹝去節﹞細辛甘艸﹝各二分﹐炙﹞款冬花柴胡紫菀茯苓百部枳實﹝炙﹐各三分﹞貝母大黃﹝各五分﹞黃芩﹝四分﹞杏仁﹝六分﹐炒﹞上爲末﹐蜜丸烏豆大。四﹑五歲兒一服二十丸﹐日再稍加之。

《嬰孺》治小兒久嗽上气連年﹐胸中迫滿不得臥﹐但常抱坐。

附子煎丸附子﹝二个﹐炮﹞款冬花芎﹝各二升﹞細辛礬石﹝各五分﹞飴糖﹝二升﹞蜀椒﹝一升﹐去汗目合口者﹞紫菀﹝十分﹞五味子﹝四分﹞竹根射幹﹝各一把﹞白術﹝二分﹞桂心﹝三分﹞酒﹝三升﹞上十二味以酒煎﹐候竹根黃黑﹐去滓﹔下飴糖於酒中﹐更煎令可丸。服桐子大一丸至十丸。

《嬰孺》治小兒嗽﹐經時不瘥﹐一嗽气絕及傷肺見血。

桑白皮煎方桑根白皮﹝切﹐五合﹐東行者﹞白狗肺﹝一具﹐切﹞甘艸茯苓升麻貝母﹝各二十分﹞芍藥杏仁﹝炒。各十分﹞李根白皮﹝切﹐四分﹞淡竹靑皮﹝八分﹞款冬花麥門冬﹝去心。各六分﹞蜜地黃汁﹝各一升﹞黃芩﹝十一分﹞上以水一斗﹐煮及三升﹐去滓﹐下杏仁膏﹑地黃汁﹑蜜﹐微火上煎﹐不住攪至二升三合﹐綿濾絞汁。二﹑三歲兒一合溫服之﹐日進五服﹐夜三服。

《鳳髓經》杏仁膏治小兒日久咳嗽不瘥。

杏仁﹝去皮尖﹞茯苓﹝去皮。各一分﹞不蛀皂角﹝一挺﹐重一錢半﹐去皮﹐蜜炙﹐幹﹞上爲細末﹐煉蜜爲膏一皂子大。薄荷蜜水下。

《莊氏家傳》治小兒久嗽不止。

柴胡﹝去蘆﹞黃芩﹝各半兩﹞甘艸﹝炮﹐一分﹞上爲末。每服一錢﹐煎蔥湯調下﹐不過再服。

長沙醫者丁時發傳﹕治大人﹑小兒久嗽不止﹐痰吐﹑喘悶﹑气噎。

知母散知母貝母柴胡黃﹝炙﹞紫菀﹝洗﹞馬兜苓半夏﹝白礬水煮﹐幹爲度﹞杏仁﹝研﹐去皮尖﹞桑白皮﹝炙﹞白礬﹝研﹞款冬花﹝各等分﹞上爲細末。每服一錢﹐水七分盞﹐同煎三分﹐去滓﹐時時服。或生薑自然汁煮糊爲丸﹐每服五﹑七丸﹐生薑湯下。

長沙醫者丁時發傳貝母散治小兒久嗽﹑气急。

貝母﹝煨微黃﹞杏仁﹝湯浸﹐去皮炒﹞麥門冬﹝去心﹞款冬花﹝各一分﹞紫菀﹝半兩﹐去苗﹞上爲末﹐用乳汁調下半錢。

長沙醫者丁時發傳半夏丸治小兒久嗽﹑痰吐﹐頭疼。

半夏天南星﹝各一兩﹐皂角水二味煮幹﹞白礬石膏川烏頭﹝炮。各一分﹞上爲末﹐生薑自然汁爲丸綠豆大。每服十丸﹐生薑湯下。

卷第十七﹝寒熱瘧瘴﹞凡二十二門

卷第十七

痰實第一《巢氏病源》小兒痰候﹕痰者﹐水飲停積胸膈之間﹐結聚痰也。小兒飲乳﹐因冷熱不調﹐停積胸膈之間﹐結聚成痰。痰多﹐則令兒飲乳不下﹐吐涎沫﹐變結而微壯熱也。痰實壯熱不止﹐則發驚癇。

《千金》治小兒痰實結聚﹐宿癖羸露﹐不能飲食。

眞珠丸方眞珠﹝半兩﹞麥門冬﹝去心﹐一兩﹞蕤仁﹝去皮﹐二百枚﹞巴豆﹝去皮膜﹐四十粒﹞上四味末之﹐蜜丸。期歲兒﹐服二丸﹐如小豆大﹔二百日兒﹐服如麻子二丸﹐漸增﹐以知爲度。當下病赤﹑黃﹑白﹑黑葵汁﹐縱下勿絕藥﹐病盡下自止。久服使小兒肥白﹐以試驗。

《千金》治八歲以上兒﹐熱結痰實﹐不能食﹐自下方。

芍藥梔子知母大黃﹝各二兩﹞柴胡﹝二兩六銖﹞升麻黃連黃芩﹝各二兩半﹞竹葉﹝切﹐一升半﹞桔梗﹝一兩半﹞細辛﹝十五銖﹞上十一味咀﹐以水六升﹐煮取一升八合﹐去滓﹐分四服。十歲兒爲三服。《外臺》有枳實﹑杏仁各一兩半﹐而無桔梗﹑黃連。

《千金》治十五以下兒﹐熱結多痰﹐食欲減﹐自下方。

大黃柴胡黃芩﹝各三兩﹞枳實﹝麩炒﹐一兩十八銖﹞升麻芍藥知母梔子﹝各二兩半﹞生薑﹝十八銖﹞杏仁﹝湯浸去皮尖﹑二兩﹞竹葉﹝切﹐一升半﹞上十一味﹐咀﹐以水六升半﹐煮取二升﹐十歲至十五歲者﹐分三服。

《經驗後方》治大人﹑小兒痰實﹐久患風癇﹐纏喉風﹐咳嗽﹐徧身風疹﹐急中涎潮等。此藥不大吐逆﹐只出涎水方。

瓜蒂﹝不限多少﹞上細碾爲末﹐壯年一字﹔十五以下气怯小兒半字。早晨井華水下一食﹐須含沙糖一塊﹔良久﹐涎如水出﹐年深涎盡﹐有一塊如涎布水上如鑑矣。涎盡食粥一﹑二日﹐如吐多困甚﹐卽咽麝香湯一盞卽止矣。麝細研﹐溫水調下。昔大平尙書覺昏眩﹐卽服之﹐取涎有效。

《聖惠》治小兒痰實壯熱﹐心胸壅悶﹐不欲乳食。

前胡散方前胡﹝半兩﹐去蘆頭﹞枳殼﹝麩炒微黃﹐去瓤﹞赤茯苓川大黃﹝銼碎﹐微炒﹞甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以水一小盞﹐煎至五分。去滓溫服﹐日三﹑四服。更量兒大小加減服之。

《聖惠》治小兒痰气結實﹐煩壅。

半夏散方半夏﹝湯洗七徧去滑﹞川大黃﹝銼碎﹑微炒﹞甘艸﹝炙微赤﹐銼。各一分﹞前胡﹝半兩﹐去蘆頭﹞川朴硝﹝一兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。溫服﹐日三﹑四服。量兒大小以意加減。

《聖惠》治小兒痰壅結實﹐時欲嘔吐。

陳橘皮散方陳橘皮﹝湯浸﹑去白瓤﹐焙﹞桑根白皮﹝銼﹞麥門冬﹝去心﹐焙。各半兩﹞川大黃﹝銼碎﹐微炒﹞前胡﹝去蘆頭﹞川升麻﹝各一分﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候溫服。更量兒大小以意加減。

《聖惠》治小兒五﹑六歲痰實不散﹐宜服此方。

前胡﹝去蘆頭﹞川大黃﹝銼碎﹐微炒﹞枳殼﹝麩炒微黃﹐去瓤﹞甘艸﹝炙微赤﹐銼。各一分﹞川朴硝﹝一兩﹞上件藥搗﹐粗羅爲散。每服一錢﹐以水一中盞﹐入生薑蓮子大﹐煎至六分﹐去滓。量兒大小分減溫服。

《聖惠》治小兒痰實壅悶﹐時復嘔吐﹐不欲乳食。

赤茯苓散方赤茯苓川朴硝﹝各半兩﹞甘艸﹝炙微赤﹐銼﹞陳橘皮﹝湯浸﹑去白瓤﹐焙﹞旋復花﹝一分﹞上件藥搗﹐粗羅爲散。每服二錢﹐以水一小盞﹐入生薑如蓮子大﹐煎五分﹐去滓。量兒大小分減溫服。

《聖惠》治小兒痰實﹐心胸不利﹐多欲嘔吐。

前胡散方前胡﹝去蘆頭﹐半兩﹞貝母﹝煨令黃﹞白術桑根白皮﹝銼﹞人參﹝去蘆頭。各一分﹞陳橘皮﹝半分﹐湯浸﹑去白瓤﹐焙﹞上件藥搗﹐粗羅爲散。每服一錢﹐以水一小盞﹐煎至五分去滓。不計時候溫服。量兒大小加減服之。

《聖惠》治小兒痰實﹐往來寒熱﹐不欲飲食﹐肌體羸瘦。

芒硝丸方川芒硝川大黃﹝銼碎﹐微炒﹞代赭石﹝各半兩﹞半夏﹝湯浸七徧去滑﹞甘遂﹝微炒。

各一分﹞杏仁﹝十粒﹐湯浸﹐去皮尖﹑雙仁﹐麩炒微黃﹞上件藥搗﹐羅爲末﹐煉蜜和丸如綠豆大。空心以溫水下兩丸。量大小加減與服之。

《靈苑》治小兒痰實結滯﹐時發寒熱﹐胸中涎壅及哮呷喘急﹐煩躁不得睡眠。

犀角丸方犀角﹝一錢﹐醋末﹞白術桔梗陳橘皮﹝各一錢﹞金銀箔﹝各用三片﹐以水銀一錢﹐結成砂子﹞巴豆﹝三粒﹐去皮﹐以棗子一个裹之燒令香熟﹐只取巴豆細研﹞上件七味﹐同研令勻﹐以煉蜜爲丸如小豆大。每服一丸至二丸﹐用薄荷水研下。量兒大小﹐臨時加減丸數。

《嬰孺》治小兒膈上有痰飲。

瘧候方常山﹝五分﹞知母﹝四分﹞松蘿甘艸﹝炙。各三分﹞上水一升﹐浸一宿﹐煮五沸﹐去滓。空心服三合﹐當出痰爲度。

張渙香橘皮丹消小兒宿食痰滯。

陳橘皮﹝去白﹐焙漧﹞木香﹝各一兩﹞白術﹝炮﹞艸豆蔻﹝面裹微炮﹞牽牛子姜黃﹝各半兩﹞上件搗﹐羅爲細末﹐滴水和丸如黍米大。每服十粒﹐煎蔥白湯下。大小便澀或不通﹐卽乳食前服之。

張渙枳殼湯治小兒痰實﹐壯熱不除。

枳殼﹝麩炒﹐去瓤﹞半夏﹝湯洗七徧﹐焙漧﹞木香前胡﹝各一兩﹞漧薑甘艸﹝炙。各半兩﹞上件搗﹐羅爲細末。每服一錢﹐水一小盞﹐入生薑三片﹑陳橘皮少許﹐同煎至六分去滓﹐放溫服。

張渙前胡半夏丹治小兒痰實壯熱。

前胡半夏﹝各一兩﹐湯洗七徧﹐焙漧﹞川朴硝麥門冬﹝去心﹞大黃﹝炮。各半兩﹞上件搗﹐羅爲細末﹐取生薑汁和丸如黍米大。每服十粒﹐煎人參湯下。

張渙神曲湯治小兒痰實。

神曲﹝微炒﹞姜黃木香半夏﹝用生薑八兩﹐切作片子﹐同搗成膏﹐慢火焙﹐炙令黃。各一兩﹞甘艸﹝炙﹞靑橘皮﹝炒黃﹞白茯苓﹝各半兩﹞上件搗﹐羅爲細末。每服半錢﹐入鹽少許﹐沸湯點﹐放溫熱服。

張渙白金丹消小兒痰實﹐利胸膈。

前胡桑白皮﹝銼﹞半夏﹝湯泡七徧﹞白術﹝炮。各一兩﹞人參﹝去蘆頭﹞陳橘皮﹝各半兩﹞甘遂﹝一分﹐微炒﹞上件搗﹐羅爲細末﹐煉蜜和丸如黍米同大。溫水下五粒至七粒﹔周小兒並二﹑三歲只可服三粒。以上臨時加減。

《保生信效方》逍遙丸治膈實气痞﹐痰盛喘促。

半夏﹝湯浸洗七次﹐焙﹐二兩﹞枳實﹝去瓤﹐麩炒﹞檳榔﹝銼﹞赤茯苓﹝去粗皮。各一兩﹞上同爲細末﹐生薑自然汁煮麵糊和丸如綠豆大。每服二﹑三十丸﹐荊芥湯送下。別作小丸與小兒。

《吳氏家傳》治大人﹑小兒風壅﹐咽喉不利﹐痰實煩渴﹐困倦頭昏﹔或發潮熱﹐及一切風痰瘡疥﹐並宜服之。

龍腦薄荷葉﹝去沙土﹐用十兩﹞栝蔞根﹝生用一兩﹞荊芥穗﹝生用四兩﹞甘艸﹝生用五兩一分﹞縮砂仁﹝生用三兩﹞上件爲細末﹐每四兩藥末入炒鹽末一兩﹐研勻﹐以瓷器盛貯。每服一錢﹐如茶點喫。

《吉氏家傳》治小兒生百日以來痰實。

柴胡﹝半分﹞當歸大黃﹝各二銖﹞甘艸﹝炙﹞茯苓﹝各三錢﹞上水四合﹐煎取一合﹐去滓。分兩日與服。

《吉氏家傳》又方黃連人參朴硝﹝各三銖﹞上以水二大合﹐煎半合﹐三次與服。

《吉氏家傳》小兒二歲痰實方白檳榔﹝一枚﹞靑木香﹝半分﹞大黃﹝一分﹞茯苓﹝二分﹞上以水五大合﹐煎二合去滓﹐服二次。

《吉氏家傳》又方黃連黃芩生薑﹝各二分﹞上以水五合﹐煎三合﹐去滓服盡。

《吉氏家傳》治四﹑五歲兒痰實。

大黃人參﹝各一分﹞濃朴甘艸﹝各半分﹞朴硝﹝二銖﹐湯化﹞上以水五大合﹐煎二合去滓﹔下朴硝﹐一日服之。

《吉氏家傳》治六歲兒痰實。

半夏﹝洗七次﹞艸果子﹝各二枚﹞朴硝﹝二銖﹞生薑﹝二塊﹐各如杏仁大﹞上末以水六合﹐煎三合﹐去滓﹔下朴硝﹐空心﹑日二服。

《吉氏家傳》治七﹑八歲兒痰實。

黃芩前胡﹝各一分﹞黃連﹝三分﹞山梔子﹝七个﹞上末以水九合﹐煎五合服。

長沙醫者丁時發傳黑散子治小兒涎壅﹐咳嗽吐逆。

天南星半夏豬牙皂角巴豆白礬上件等分﹐入瓦罐子﹐用火﹐存性﹐每用半錢。齏汁調下﹐或麥門冬﹑桑白皮湯入蜜下。

長沙醫者鄭愈傳治小兒咽喉涎鳴如鋸﹐兼傷寒身熱面赤﹐一切涎等。

壞涎丸方半夏﹝二錢﹐研﹐以生薑自然汁搜作餅子﹐用慢火炙黃幹﹞粉霜鉛白霜巴豆霜雄黃蠍梢﹝各半錢﹞上各爲末﹐再研令勻﹐稀曲糊爲丸如此○大。取涎每服五丸﹐用燈心湯化破。如涎未下﹐再用燈心湯投下卽吐。如取涎連三服卽瀉﹐補之。

卷第十七

寒熱往來第二《巢氏病源》小兒寒熱往來候﹕風邪外客於皮膚﹐而內痰飲漬於臟腑﹐致令血气不和﹐陰陽更相乘克。陽勝則熱﹐陰勝則寒。陰陽之气爲邪所乘﹐邪與正相干﹐陰陽交爭﹐時發時止﹐則寒熱往來也。

張渙論﹕小兒內有痰飲﹐漬於臟腑﹐因外感風邪﹐與正气相干﹐則成寒熱往來之病。甚者﹐已漸羸瘦。又痰實壯熱不除者﹐變成驚癇。又夏傷於暑者﹐至秋成瘧。

《嬰童寶鑑》小兒寒熱往來歌﹕邪入皮膚裏﹐遠歸臟腑巡﹔陰陽多鬥爭﹐寒熱往來頻。

《千金》治小兒卒寒熱不佳﹐不能服藥。

莽艸湯浴方莽艸丹參桂心﹝各三兩﹞菖蒲﹝半斤﹞蛇牀子﹝二兩﹞雷丸﹝一升﹞上六味咀﹐以水二斗﹐煮三﹑五沸﹐適寒溫以浴兒。避目及陰。

《千金》治小兒忽寒熱。

雷丸湯浴方雷丸﹝二十枚﹞大黃﹝四兩﹞苦參石膏﹝各三兩﹞黃芩﹝一兩﹞丹參﹝二兩﹞上六味咀﹐以水二斗﹐煮取一斗半﹐浴兒避目及陰。浴訖以粉粉之﹐勿濃衣。一宿復浴。

《千金》治小兒生一月至五月﹐乍寒乍熱方。

上細切柳枝﹐煮取汁洗兒。若渴﹐絞冬瓜汁服之。

《仙人水鑑》﹕孩子百日內忽有寒熱﹐何以治之﹖與冷藥喫卽乳寒嘔逆﹔若熱藥治之﹐其病加甚。無神法聖術﹐因循喪兒之命。博覽石室祕方﹐用之應妙。

桃花蔭末一錢余﹐甘艸充湯力更殊﹔藍花只消一﹑兩字﹝陰漧﹞﹐灌之入口立消除。

上三味爲末。每服半錢﹐湯調灌之。

《傷寒類要》療小兒寒熱及熱气中人。

上用豬後蹄燒灰研末﹐以乳汁調一撮﹐服之效。

《聖惠》治小兒寒熱往來﹐面色痿黃。

柴胡散方柴胡﹝半兩﹐去苗﹞石膏﹝一兩﹞川大黃﹝銼碎﹐微炒﹞麻黃﹝去根節﹞秦艽﹝去苗﹞常山﹝各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。溫服﹐日三服。量兒大小以意加減。

太醫局小柴胡湯治大人﹑小兒傷寒﹐溫熱病﹔身熱惡風﹐頸項彊急﹐胸滿脇痛﹐嘔噦煩渴﹐寒熱往來﹐身面皆黃﹐小便不利﹐大便祕硬。或過經未解﹐或潮熱不除﹐及瘥後勞復﹐發熱頭痛﹔婦人傷風﹐頭痛煩熱﹐經血適斷﹐寒熱如瘧﹐發作有時。及產後傷風﹐頭痛煩熱﹐並宜服之。

柴胡﹝去蘆頭﹐秤半斤﹞黃芩人參﹝去蘆頭﹐秤﹞甘艸﹝炙。各三兩﹞半夏﹝湯洗七次﹐焙漧﹐秤二兩半﹞上五味同爲粗末。每服三大錢﹐以水一盞半﹐入生薑五片﹐棗一个掰破﹐同煎至七分﹐濾去滓﹐稍熱服﹐不計時服。小兒分作二服﹐更量大小加減。

張渙秦艽湯方治小兒寒熱往來病。

秦艽﹝去苗﹞鱉甲﹝醋炙微黃﹐去裙。各一兩﹞川大黃﹝銼碎﹐微炒﹞麻黃﹝去根節。各半兩﹞竹茹甘艸﹝炙。各一分﹞上件搗﹐羅爲粗散。每服一錢﹐水一盞﹐入蔥白二寸﹐同煎至五分﹐去滓溫服﹐量兒大小加減。

張渙又方人參前胡散人參﹝去蘆頭﹞前胡柴胡﹝去苗。各一兩﹞桔梗地骨皮甘艸﹝炙﹞半夏﹝湯洗七徧﹐焙漧。各半兩﹞上件搗﹐羅爲細末。每服一大錢﹐水一小盞﹐入生薑二片﹐煎至半盞﹐去滓﹐放溫服。量兒大小加減。

張渙又方芍藥湯赤芍藥﹝一兩﹞黃芩當歸﹝銼﹐焙漧﹞柴胡﹝各半兩﹞肉桂甘艸﹝炙。各一分﹞上件搗﹐羅爲細末。每服一錢﹐水八分一盞﹐入生薑二片﹐棗一枚﹐同煎至五分﹐去滓溫服。量兒大小加減。

《莊氏家傳》療少小卒寒熱不佳﹐不能服藥。

李葉浴兒方上用李葉不拘多少煮湯。﹝又白芷﹔又苦參。﹞《王氏手集》柴胡人參湯治小兒脾熱生風﹐往來寒熱。

柴胡人參芍藥茯苓甘艸﹝炙﹞上等分。每服二錢﹐水一盞﹐入生薑三片﹐煎至四分﹐溫服。

卷第十七

寒熱五臟煩滿第三《巢氏病源》小兒往來五臟煩滿候﹕風邪外客於皮膚﹐而內痰飲漬於腑臟﹐致令血气不和﹐陰陽交爭﹐故寒熱往來。而熱乘五臟﹐气漬不泄﹐故寒熱往來而五臟煩滿。

《玉訣》小兒寒熱虛積候歌﹕頻頻發熱藏中圖﹐有積因傷未退除﹔頰赤口瘡多躁渴﹐痰生不食胃還虛。

此患先調气﹔次取虛積﹐下涎﹔後補虛卽安也。

《玉訣》又寒熱虛積候云﹕此候先調气﹐次解虛熱﹐有熱不去﹐下眞珠丸取﹝方在後。﹞《玉訣》眞珠丸治小兒寒熱虛積﹐五臟煩滿﹔及下風涎積滯﹐驚食疳積。

南星半夏滑石﹝各末二錢﹞輕粉﹝四錢匕﹞巴豆﹝二﹑七粒﹐去心﹑油﹞上末之﹐麵糊丸芥子大。每服十五﹑二十丸。煎蔥湯吞下。

卷第十七

寒熱腹痛第四《巢氏病源》小兒寒熱往來腹痛候﹕風邪外客於皮膚﹐而內痰飲漬於腑臟﹐血气不和﹐則陰陽交爭﹐故寒熱往來。而髒虛本挾宿寒﹐邪入於髒﹐與寒相搏﹐而擊於髒气﹐故寒熱往來而復痛也。

《千金》治小兒寒熱進退﹐啼呼腹痛。

生地黃湯方生地黃桂心﹝各二兩﹞上咀﹐以水三升﹐煮取一升﹐期歲以下服二合﹐以上三合。

《聖惠》治小兒寒熱往來﹐啼呼腹痛。宜服赤芍藥散方赤芍藥當歸﹝銼碎﹐微炒﹞寒水石甘艸﹝炙微赤﹐銼﹞黃芩﹝各半兩﹞桂心﹝一兩﹞上件藥搗﹐粗羅爲散。每服一錢﹐以水一小盞﹐入生地黃半分﹐煎至五分﹐去滓。不計時候溫服。量兒大小加減服之。

《聖惠》治小兒脇下有气塊﹐腹痛喘逆﹐气息難爲﹐往來寒熱﹐羸瘦不食。

馬通粟丸方馬通內粟細辛紫菀﹝洗去苗土﹞杏仁﹝湯浸去皮尖﹑雙仁﹐麩炒微黃。各三分﹞石膏五味子秦艽﹝去苗﹞白茯苓半夏﹝湯洗七徧去滑。各一分﹞上件藥搗﹐羅爲末﹐煉蜜和丸如麻子大。每服以粥飲下五丸﹐日三服。量兒大小以意加減。

《嬰孺》治少小寒熱進退﹐啼呼腹痛。

六味湯方地黃桂心﹝各八分﹞芍藥寒水石黃芩﹝炙﹞甘艸﹝炙。各二分﹞上切細﹐以水三升﹐煮一升半。一歲兒二合至三合量與服之。

卷第十七

寒熱結實第五《巢氏病源》小兒寒熱結實候﹕外爲風邪客於皮膚﹐而內痰飲漬於腑臟﹐使血气不和﹐陰陽交爭﹐則發寒熱。

而髒气本實﹐復爲寒熱所乘﹐則積气在內﹐使人胸脇心腹煩熱而滿﹐大便苦難﹐小便赤澀﹐是爲寒熱結實也。

《千金》﹕小兒連連壯熱﹐實滯不去﹐寒熱往來﹐微驚悸方。

大黃﹝一兩﹞黃芩栝蔞根甘艸﹝炙。各十八銖﹞滑石﹝二兩﹞桂心牡蠣人參龍骨凝水石白石脂硝石﹝各半兩﹞上十二味咀﹐以水四升﹐煮取一升半。服三合﹐一日一夜令盡﹐𨿽吐亦與之。一本加紫石英半兩。

《聖惠》治小兒寒熱結實﹐或熱攻衝心﹐肺气急﹐晝夜自汗﹐日漸消瘦﹐不喫乳食。

柴胡丸方柴胡﹝去苗﹞川大黃﹝銼碎﹐微炒﹞鱉甲﹝塗醋炙微黃﹐去裙。各半兩﹞赤茯苓人參﹝去蘆頭﹞木香桂心枳殼﹝麩炒微黃﹐去瓤﹞甘艸﹝炙微赤﹐銼。各一分﹞上件藥搗﹐羅爲末﹐煉蜜和丸如麻子大。每服用溫水下五丸﹐日三服。量兒大小加減服之。

《聖惠》治小兒增寒壯熱﹐發歇不定﹐腹中結實﹐不能乳食。

大黃丸方川大黃﹝銼碎﹐微炒﹞柴胡﹝去苗﹞檳榔﹝各半兩﹞赤茯苓人參﹝去蘆頭﹞木香桂心枳殼﹝麩炒微黃﹐去瓤﹞桃仁﹝湯浸﹐去皮尖﹑雙仁﹐麩炒微黃。各一分﹞上件藥搗﹐羅爲末﹐煉蜜和丸如麻子大。每服以溫水下五丸﹐日三服。量兒大小加減服之。

《聖惠》治小兒寒熱結實﹐脇下妨悶﹐不欲乳食。

鱉甲散方鱉甲﹝塗醋炙令黃﹐去裙﹞赤茯苓枳殼﹝麩炒微黃﹐去瓤。各半兩﹞川大黃﹝銼碎﹐微炒﹞川朴硝﹝各一兩﹞上件藥搗﹐粗羅爲末。每服一錢。以水一小盞﹐煎至五分﹐去滓。放溫﹐不計時候。量兒大小分減溫服。

《聖惠》治小兒宿食﹐痰癖寒熱﹐腑臟結實。

宜服芒硝丸方川芒硝川大黃﹝銼碎﹐微炒﹞代赭石﹝各半兩﹞甘遂半夏﹝湯泡七次﹐去滑。

各一分﹞巴豆﹝二十枚﹐去皮﹑心﹑膜﹐紙裹壓去油﹞杏仁﹝二﹑七枚﹐去皮尖﹐另研﹞上件藥搗﹐羅爲末﹐與巴豆﹑杏仁膏一處研勻﹐煉蜜和搗三﹑二百杵﹐丸如綠豆大。五﹑六歲兒空腹以溫水下一丸﹐以利爲度。

《聖惠》治小兒腹有積滯﹐致生寒熱﹐腑臟結實﹐心腹气脹﹐常多少力。

五靈脂丸方五靈脂木香﹝各半兩﹞陳橘皮﹝三分﹐湯浸﹑去白瓤﹐焙﹞川大黃﹝銼碎﹐微炒﹞巴豆霜﹝各一分﹞上件藥搗﹐羅爲末﹐入巴豆霜同研令勻﹐用軟飯和丸如黍米大。每服以粥飲下兩丸﹐兒小卽一丸。

卷第十七

寒熱食不消第六《巢氏病源》小兒寒熱往來食不消候﹕風邪客於皮膚﹐內有痰飲漬於臟腑﹐使血气不和﹐陰陽交爭﹐則寒熱往來。其脾胃之气宿挾虛冷﹐表𨿽寒熱而內冷發動﹐故食不消也。

《千金翼》治小兒寒熱咳逆﹐膈中有癖乳﹐若吐不欲食方。

漧地黃﹝四兩﹞麥門冬﹝去心﹞五味子蜜﹝各半斤﹞大黃硝石﹝各一兩﹞上六味咀﹐以水三升﹐煮取一升﹐去滓﹔內硝石﹑蜜更煮令沸。服二合﹐日三。胸中當有宿乳一升許出。

兒大者服五合。

《聖惠》治小兒寒熱往來﹐頭疼嘔吐及乳癖。

訶梨勒丸方訶梨勒皮木香人參﹝去頭蘆﹞赤茯苓桂心川大黃﹝銼碎﹐微炒﹞陳橘皮﹝湯浸﹑去白瓤﹐焙。

各半兩﹞柴胡﹝三分﹐去苗﹞上件藥搗﹐羅爲末﹐煉蜜和丸如麻子大。每服以薄荷生薑湯下五丸﹐日三﹑四服。更量兒大小以意加減。

卷第十七

寒熱能食不生肌肉第七《巢氏病源》小兒寒熱往來﹐能食不生肌肉候﹕風邪客於皮膚﹐內有痰飲漬於腑臟﹐使血气不和﹐陰陽交爭﹐故發寒熱往來。胃气挾熱﹐熱則消穀﹐谷消則引食。陰陽交爭爲血气不和﹔血气不和則不能充養身體﹐故寒熱往來﹐𨿽能食而不生肌肉也。

《外臺》﹕《古今錄驗》療小兒寒熱﹐食不生肌肉。

大黃丸方大黃﹝一兩﹐蒸之二斗米下﹞桂心漧薑﹝炮。各二分﹞巴豆﹝五十粒﹐去心﹑皮﹐熬﹞硝石﹝三分﹐熬﹐無者以芒硝代之﹞上五味搗篩四味﹐別搗巴豆令如泥﹐合和以蜜﹐更搗二千杵﹐丸如桐子大。壞一丸﹐湯服之。但熱在膈上當吐﹔在膈下當利﹐預作粥。如服已吐﹑下﹐丸法服藥。兩食頃不吐﹑下﹐以熱飲動之。若不得吐﹑下﹐可更服一丸半﹐能藥壯人可二丸。此藥優於他下藥丸﹐故宜大小。下多﹐冷粥解之。若有瘡﹐綿挺如指﹐蜜和一丸塗挺頭﹐旦內瘡中﹐隅出之﹐不瘥更作。溫病不得大便﹐服之得下佳。宿食不消亦服之。飛屍遁屍﹐漿服半丸﹐日一﹐應須臾止。心腹脹滿痛﹐服一丸。瘧者﹐根據發日宿勿食﹐淸晨服一丸。壯人服二丸。得吐﹑下﹐忍饑過發時乃食。婦人產後血結﹐中奔走﹐起上下﹐或絕產無子﹑或月經不調﹐面目靑黃﹐服半丸。小兒淋瀝寒熱﹐臚脹﹑大腹不欲食﹐食不生肌﹐三﹑四歲如麻子服一丸﹐日一﹔六﹑七歲兒服二丸。比三十日﹐心腹諸病瘥。兒小半之愈﹐大良。忌野豬肉﹑蘆筍﹑生蔥。

卷第十七

寒熱不食羸瘦第八《聖惠》治小兒寒熱往來﹐四肢羸瘦。

鱉甲散方鱉甲﹝三分﹐塗醋炙微黃﹞淡竹茹川大黃﹝銼碎﹐微炒。各一分﹞常山﹝一杏仁許大﹞上件藥搗﹐粗羅爲散。每服一錢﹐以水一小盞﹐入蔥白二寸﹐同煎至五分去滓﹔研入麝香一豆大﹐更煎一兩沸溫服﹐日三服。更量兒大小以意加減。

《聖惠》治小兒寒熱往來﹐腹脹﹐漸瘦不能飲食。宜服鱉甲散方鱉甲﹝一兩﹐塗醋炙令黃﹐去裙﹞赤茯苓子芩赤芍藥當歸﹝銼﹐微炒﹞川大黃﹝銼碎﹐微炒﹞甘艸﹝炙微赤﹐銼﹞知母﹝各半兩﹞柴胡﹝去苗﹐三分﹞訶梨勒皮﹝三分﹞檳榔﹝三枚﹞陳橘皮﹝湯浸﹐去白瓤﹐焙﹐用三分﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分去滓﹐不計時候溫服。量兒大小加減服之﹐以利爲度。

《聖惠》治小兒寒熱往來﹐乳食不下﹐四肢無力﹐心腹脹滿﹐上焦痰壅﹐漸漸羸瘦。

柴胡散方柴胡﹝去苗﹞鱉甲﹝塗醋炙令黃﹐去裙。各一兩﹞人參前胡桔梗﹝各去蘆頭﹞訶梨勒皮地骨皮赤芍藥杏仁﹝湯浸﹐去皮尖﹑雙仁﹐麩炒微黃﹞陳橘皮﹝湯浸﹑去瓤﹐焙。各半兩﹞上件藥搗﹐篩爲散。每服一錢﹐水一小盞﹐煎至五分﹐去滓﹐不計時候溫服。量兒大小加減服之。

《聖惠》治小兒寒熱往來﹐不能乳食﹐羸瘦﹐心腹脹。

五味子散五味子當歸﹝銼碎﹐微炒﹞人參桔梗前胡﹝各去蘆頭﹞白術赤茯苓黃芩﹝各用一分﹞甘艸﹝半分﹐炙微赤﹐銼﹞麥門冬﹝半兩﹐去心﹐焙﹞上件藥搗﹐粗羅爲散。每服一錢﹐以水一小盞﹐煎至五分﹐去滓。溫服﹐日三﹑四服。更量兒大小以意加減。

《聖惠》治小兒寒熱往來﹐食少羸瘦。

人參散方人參﹝去蘆頭﹞黃﹝銼﹞柴胡﹝去苗﹞白茯苓鱉甲﹝塗醋炙令黃﹐去裙﹞木香﹝各半兩﹞甘艸﹝炙微赤﹐銼﹞白術桃仁﹝湯浸﹐去皮尖﹑雙仁﹐麩炒微黃﹐各一分﹞訶梨勒皮﹝三分﹞上件藥搗﹐細羅爲散。不計時候﹐以粥飲調下半錢。量兒大小加減服之。

《聖惠》治小兒往來寒熱﹐多汗心煩﹐小便赤黃﹐不欲乳食﹐四肢羸瘦。

黃丸方黃﹝銼﹞麥門冬﹝去心﹐焙﹞赤茯苓白術子芩甘艸﹝各一分﹞柴胡﹝去苗﹞鱉甲﹝塗醋﹑炙令黃﹐去裙。各半兩﹞上件藥搗﹐羅爲末﹐煉蜜和丸如綠豆大。每服以粥飲下五丸﹐日三﹑四服。量兒大小加減服之。

《聖惠》治小兒乳食不節﹐傷於脾胃﹐致往來寒熱﹐時復嘔吐﹐不欲乳食﹐日漸羸瘦。宜服檳榔丸方檳榔丁香桂心人參﹝去蘆頭。各一分﹞川大黃﹝銼碎﹐微炒﹞訶梨勒皮陳橘皮﹝湯浸﹑去白瓤﹐焙。各半兩﹞上件藥搗﹐羅爲末﹐煉蜜和丸如綠豆大。不計時候﹐以薄荷生薑湯研下五丸。看兒大小加減服之。

張渙香甲散方治寒熱往來肌瘦。

鱉甲﹝酥炙黃﹐去裙﹞木香﹝各一兩﹞川大黃﹝微炒﹞陳橘皮﹝去白﹐焙漧﹞當歸﹝洗﹐焙漧﹞柴胡﹝去苗﹞知母甘艸﹝炙。各半兩﹞檳榔﹝三枚﹞上件搗﹐羅爲粗散。每服一錢﹐水一小盞﹐入生薑二片﹐煎至六分﹐去滓溫服。量兒大小加減。

卷第十七

瘧疾第九《巢氏病源》瘧疾候﹕瘧病者﹐由夏傷於暑﹐客在皮膚﹐至秋因勞動血气﹐腠理虛而風邪乘之。動前暑熱﹐正邪相擊﹐陰陽交爭﹐陽盛則熱﹐陰盛則寒﹐陰陽更盛更虛﹐故發寒熱﹔陰陽相離﹐則寒熱候歇。若邪動气至交爭復發﹐故瘧休作有時。其發時節漸晏者﹐此由邪客於風府﹐邪循膂而下﹐衛气一日一夜常大食於風府﹐其明日﹐日下一節﹐故其作日晏。其發早者﹐衛气之行風府﹐日下一節﹐二十一日下至尾﹐二十二日入脊內﹐上注於伏衛之脈﹐其行九日出於缺盆之內﹔其气旣上﹐故其病發更早。其間日發者﹐由邪气內搏五臟﹐橫連募原﹐其道遠﹐其气深﹐其行遲﹐不能日作﹐故間日蓄積乃發也。小兒未能觸於暑而亦病瘧者﹐是乳母抱持解脫﹐不避風者也。

《聖惠》﹕夫小兒瘧病者﹐是夏傷於暑﹐熱客於皮膚﹐至秋復爲風邪所折﹐陰陽交爭﹐故發寒熱而成瘧也。

幾發欲解則有汗出﹐汗出多則津液減耗。又熱乘於髒則生虛躁﹐其瘧瘥之後﹐腑臟未得﹐腹內猶有熱﹐故渴而引飲也。若引飲不止﹐小便澀者﹐則變成飲癖也。

茅先生﹕小兒生下有中脾寒候﹐兒身上發寒﹐久後脾家熱﹐乃皮上大熱﹐渴水。此候兒先因傷寒四﹑五日﹐有熱不退﹐而醫人誤下冷藥退熱﹐故脾气不順﹐遂至脾寒疾瘧。所治者﹐下鬼哭散﹝方見本門中﹞﹐相夾醒脾散﹝有二方﹐一方見胃气不和門﹐一方見慢脾風門中﹐﹞與服卽愈。

《惠眼觀證》小兒瘧疾形候﹕因寒暑不常﹐小兒脫著無節﹐春夏蘊積﹐久不宣泄﹐至秋後陰陽交﹐冷熱作時﹐故成瘧病。初發時﹐渾身壯熱﹐從早至暮卽歇。飲水以分日皆被宿涎潮脾﹐脾不醒根據前再發。此病只因宿疾在心脾間﹐須用常山飲子﹝方見本門中﹞服之﹐淸早喫﹐須吐下黃水後用勻气散﹝方見胃气不和門中。﹞第二日﹐根據前如此一服﹐亦用勻气散。第三日﹐亦復如此。至第四日﹐常常服之便不吐。

《嬰童寶鑑》小兒瘧疾歌﹕瘧疾是邪成﹐陰陽有競爭。早期風府會﹐晏發脊兪停。至速連朝發﹐來遲間有行。小兒遠見吐﹐何必問神明。

《仙人水鑑》小兒百日內患瘧方﹕瘧是邪風寒熱攻﹐宜須術治免成空。常山刻作人形狀﹐丁釘孩兒生气宮。

《外臺》劉氏療小兒瘧方。

上用黃丹半錢匕﹐以蜜水和與服。若冷﹐以酒和與服之良。

《外臺》﹕《廣濟》又方上取驢軸下垢膩﹐刮取和面作餅與喫﹐以瘥止。

《外臺》﹕《刪繁》療小兒瘧﹐或自能飲﹐或不能飲﹐母含藥與飲之。

常山酒煎方常山﹝二兩﹞桂心﹝一兩﹞甘艸﹝半兩﹐炙﹞上三味切﹐以酒一升﹐煎取七合﹐去滓分服。取吐瘥止。

孫尙藥治大人﹑小兒疾。

信砒﹝二兩﹐別研如粉﹞寒水石﹝三兩﹐別搗爲末﹞上用一生鐵銚子﹐先鋃石末一半﹐後堆砒末在上﹐又以石末蓋頭﹐然後取濃盞蓋之。周回醋糊紙條子密封約十重﹐以炭火一斤以來安銚子在上﹐候紙條子黑﹐取出置冷地﹔候冷取開盞子﹐淨刮取鋃石末﹐一處入乳缽內細研﹐以軟粟米飯和丸如梧子﹐更別作小丸子一等﹐以備小兒服。以飛過辰砂爲衣﹐候幹入瓷合收。每人服時﹐於發日早﹐臘茶淸下一丸﹐一日內不得食熱物。合時先掃灑一淨室中合之﹐不得令婦人﹑貓﹑犬﹑雞﹑鼠等見﹐收得時亦如然。若婦人患﹐則男著在口中﹐男子患亦然。

陳藏器治大人﹑小兒瘧。

接骨木葉上小兒服三葉﹐大人服六葉﹐並生搗絞汁﹐得吐爲度。此藥有小毒﹐不宜多也。服訖須痢及吐。尢治痰瘧。

《聖惠》治小兒痰癖瘧﹐發無時。

牡蠣散方牡蠣粉常山烏梅肉﹝微炒﹞人參﹝去蘆頭。各半兩﹞鱉甲﹝三分﹐塗醋炙微黃﹐去裙﹞知母川升麻甘艸﹝炙微赤﹐銼碎﹞豉心桃仁﹝湯浸﹐去皮尖﹑雙仁﹐麩炒微黃。各一分﹞上件藥搗﹐細羅爲散。每服以溫酒調下半錢﹐日二服。量兒大小以意加減。

《聖惠》治小兒瘧疾發後煩熱。

升麻散方川升麻常山蜀漆川大黃﹝銼碎﹐微炒﹞葳蕤黃芩桂心﹝各一分﹞川芒硝﹝半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。溫服﹐以吐﹑利爲度。量兒大小以意加減。

《聖惠》治小兒瘧疾﹐發歇寒熱﹐小便赤黃。宜服桃仁散方桃仁﹝湯浸﹐去皮尖﹑雙仁﹐麩炒微黃﹞赤茯苓鱉甲﹝塗醋﹑炙微黃﹐去裙。各三分﹞知母黃芩川升麻﹝各半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓。溫服﹐日三﹑四服。量兒大小以意加減。

《聖惠》治小兒瘧疾﹐痰壅煩悶。

常山散方常山甘艸﹝炙微赤﹐銼﹞川大黃﹝各半兩﹞桂心﹝一分﹞上件藥搗﹐粗羅爲末。每服一錢﹐以水一小盞﹐煎至五分﹐去滓。未發前溫服﹐得吐﹑利爲度﹐如未吐﹑利﹐再服。量兒大小以意加減服。

《聖惠》治小兒瘧疾﹐胸膈間痰涎﹐發渴寒熱。宜服松蘿散吐方松蘿甘艸﹝炙微赤﹐銼。各三分﹞常山﹝一兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服。量兒大小以意加減。以吐爲效﹐不吐更服。

《聖惠》治小兒瘧疾﹐寒熱發歇不定。

黃丹丸方黃丹﹝微炒﹞人參﹝去蘆頭﹞常山鱉甲﹝塗醋﹑炙令黃﹐去裙。各半兩﹞上件藥搗﹐羅爲末﹐煉蜜和丸如綠豆大。每於未發前以冷水下一丸。三歲以上﹐卽可三丸。

《聖惠》治小兒瘧疾必效。

大蒜丸方獨頭蒜﹝去心﹞巴豆﹝去皮﹑心。各用一枚﹞上件藥﹐取巴豆內蒜中﹐用濕紙裹煨令熟﹐搗如膏﹐丸如麻子大。每服以醋湯下一丸﹐以吐﹑利爲度。更量兒大小加減服之。五月五日修合更佳。

《聖惠》治小兒瘧疾。

常山丸方﹝《嬰孺方》名三滿丸﹞常山﹝一兩﹐末﹞白蠟﹝半兩﹞雞子﹝一枚﹞上件藥﹐敲雞子去黃﹐用淸與常山末拌和令勻﹐於瓷碗中熔蠟都拌和﹔以綿幕碗口﹐坐甑中蒸三徧取出﹐丸如麻子大。每服以粥飲下五丸﹐當吐卽瘥。量兒大小加減服之。

茅先生小兒脾寒﹐鬼哭散常山大腹皮白茯苓鱉甲﹝醋炙﹞甘艸﹝炙﹞上等分﹐鱉甲﹑甘艸修事﹐外三味不得見火﹐爲末。每服二錢﹐用水一盞﹐冬取桃﹑柳枝各二﹑七寸﹐同煎五分﹐臨發時服。略吐出涎不妨。

《嬰孺》治五﹑六﹑七歲兒時气兼瘧。

前胡湯方前胡黃芩升麻﹝各四分﹞細辛甘艸芍藥﹝各三分﹞大黃常山﹝各二分﹞上以水一升六合﹐爲四服。日三服﹐夜一服。

《嬰孺》治少小瘧疾﹐有冷熱﹐腹滿。

桂心湯方桂心﹝一兩﹞常山﹝二兩﹞上以酒二升浸﹐二炊久煮一升半﹐分二服。當吐無苦﹐已用驗良。張方云﹕若未能飲﹐當與含之。

《嬰孺》又方上用生石上者菖蒲煎﹐浴兒三﹑四次佳。

《嬰孺》治小兒瘧﹐癖實肉熱﹐頭痛欲吐。

常山湯方常山甘艸﹝各二兩﹞竹葉﹝三升﹞上水六升﹐煮及二升﹐六﹑七歲兒爲四服﹔小兒以意加減五服。至日出三服﹐得吐便愈。若實多加大黃二兩﹐取快利﹐節飲食。

《嬰孺》治少小瘧﹐寒熱往來﹐前後不斷﹐諸醫治不瘥者方。

常山﹝二銖﹞甘艸﹝五銖﹞上以水一升﹐煮至三合﹐先發時服。

《嬰孺》治小兒瘧﹐諸師治不瘥者。

神驗方大黃﹝二兩﹞附子﹝一兩﹐炮﹞龍骨﹝三兩﹞上爲末﹐蜜丸。十歲兒服小豆大七丸﹐比至發三服﹐或不吐﹑下。五﹑六歲﹐大豆大七丸。大人﹐桐子大七丸。比至發時﹐三服二十一丸都服竟。更平和﹐大宜老﹑小人服之。

《惠眼觀證》常山飲子治小兒瘧疾﹐寒熱發作。

常山﹝半兩﹐不煮﹞鱉甲﹝去裙﹐不炙﹞甘艸﹝不炮﹞虎骨﹝各三錢﹞上銼爲粗末﹐日曝漧﹐搗﹑羅爲末。小兒每服一錢﹐水七分盞﹐烏梅一个﹐煎至四分﹐五更初服。須吐﹑下黃涎後﹐用調气藥。第二日根據前下一服﹐亦用調气藥。調气藥如吐盡黃痰﹐向後服時更不吐也。

《張氏家傳》瘧丹以百數不用砒則用常山﹐未必取效﹐皆吐﹑瀉爲害。此藥治大人﹑小兒神效。不吐不瀉﹐自然疾愈。

烏頭﹝令細不羅﹞蕓苔子﹝研末。各一兩﹞巴豆﹝半兩﹐細研﹞上先研烏頭﹐次入二藥拌勻﹐黃蠟一兩熔﹐丸如黑豆大。小兒作三丸﹐並用乳香湯下。

《王氏手集》小兒瘧藥。

常山飲子常山香白芷天南星上等分爲細末。每服二錢﹐好酒一盞半﹐煎至一盞﹐發﹐五更空心溫冷任意服。忌雞﹑鴨﹑豬﹑魚。

《吉氏家傳》治小兒瘧。

艸果子散艸果子半夏﹝各半兩﹞柴胡濃朴甘艸﹝炙﹞烏梅棗﹝各一兩﹞常山﹝一分﹞上爲末。服二錢﹐水一盞﹐生薑二片﹐煎至七分﹐溫服。或去柴胡加鱉甲。

《朱氏家傳》治小兒一切瘧病。

上等臘茶﹝末﹞硫黃﹝別研﹐飛﹞上二物﹐各頓一處。寒多倍硫黃﹔熱多倍臘茶。每服一錢﹐用米飲調下。於當發日五更初服之﹐奇驗。

禳HT灸刺法﹕《千金翼》﹕肝瘧令人色蒼﹐蒼然太息﹐其狀若死。刺足厥陰見血。心瘧令人心煩甚﹐欲得淸水﹐寒多不甚熱。刺足少陰﹐是謂神門。脾瘧令人病寒腹中痛﹐熱則腸中鳴﹐鳴已汗出。刺足太陰。肺瘧令人心寒甚﹐熱間善驚﹐如有見者。刺手太陰﹑陽明。腎瘧令人淒淒腰脊痛﹐宛轉大便難﹐目然﹐手足寒。刺足太陽﹑少陰。

胃瘧令人旦病寒﹐善饑而不能食﹐肢滿腹大。刺足陽明﹑太陰橫脈出血。

《千金翼》黃帝問歧伯曰﹕瘧多方小﹐愈者何﹖歧伯對曰﹕瘧有十二種。黃帝曰﹕瘧鬼字何﹖可得聞乎﹖歧伯對曰﹕但得瘧字便愈﹐不得其字﹐百方不愈。黃帝曰﹕瘧鬼者﹐十二時願聞之。歧伯對曰﹕寅時發者﹐獄死鬼所爲﹐治之以瘧人著窯上﹑灰火一周﹐不令火滅﹐卽瘥。卯時發者﹐鞭死鬼所爲﹐治之用五白衣燒作灰﹐三指撮著酒中﹐無酒以淸水與服之。辰時發者﹐墮木死鬼所爲﹐治之令瘧人上木髙危處﹐以棘塞木﹐奇間卽瘥。

巳時發者﹐燒死鬼所爲﹐治之令瘧人坐﹐師以周匝燃火﹐卽瘥。午時發者﹐饑死鬼所爲﹐治之令瘧人持脂火於田中無人處﹐以火燒脂令香﹐假拾薪去﹐卽瘥。未時發者﹐溺死鬼所爲﹐治之令瘧人臨發時﹐三渡東流水﹐卽瘥。申時發者﹐自刺死鬼所爲﹐治之令瘧人欲發時﹐以刀刺冢上﹐使得姓字﹐祝曰﹕若瘥﹐我與汝拔卻。卽瘥。

西時發者﹐奴婢死鬼所爲﹐治之令瘧人碓梢上﹑棒上臥﹐莫令人道姓字﹐立瘥。戍時發者﹐自絞鬼所爲﹐治之左索繩系其手﹑腳﹑腰﹑頭﹐卽瘥。亥時發者﹐盜死鬼所爲﹐治之以刀子一口﹐箭一隻﹐灰一筒﹐刀安瘧人腹上﹐其箭橫著底下﹐卽瘥。子時發者﹐寡婦死鬼所爲﹐治之令瘧人脫衣東廂牀上臥﹐左手持刀﹐右手持杖﹐打令聲不絕﹐瓦盆盛水著路邊﹐卽瘥。丑時發者﹐斬死鬼所爲﹐治之令瘧人當戶前臥﹐頭東向﹐血流頭下﹐卽瘥。

《千金翼》灸瘧法﹕瘧醫並不能救者﹐以繩量病患腳圍繞足跟及五指一匝訖﹐截斷繩﹐取所量得繩置項上﹐著反向背上﹐當繩頭處中脊骨上灸三十壯﹐卽定。候看復惡寒﹐再灸三十壯﹐卽定。比至過發一炊久候之﹐𨿽饑勿與食盡日。此法神驗﹐男左女右。

《外臺》﹕《甲乙經》灸法﹕在肩膊內廉﹐俠第六椎下兩傍各三寸﹐以手按之痛病者﹐言。足太陽脈气所發﹐灸五壯。主液攣暴﹐脈急引脇而痛﹐內引心肺。從項至脊以下至十二椎應手﹐灸之立已。熱病汗不出﹐肩背寒熱互引﹐身熱咳逆﹐上气虛喘﹐喘逆鼽衄﹐肩甲內廉痛﹐不可俯仰﹐眇季脇引少腹而脹痛。小兒食晦﹐頭痛引頤瘧風。

《嬰童寶鑑》灸法﹕小兒瘧子灸大指﹑次指外。

卷第十七

瘧疾熱而後寒第十《巢氏病源》溫瘧候﹕夫溫瘧與寒瘧安捨﹖溫瘧者﹐得之冬中於風寒﹐寒气藏於骨髓之中﹐至春則陽气大發﹐邪气不能出﹐因遇大暑﹐腦髓爍﹐脈肉消釋﹐腠理發泄﹐因有所用力﹐邪气與汗皆出。此病藏於腎﹐其气先從內出之於外。如此則陰虛而陽盛﹐則病衰﹐气復反入﹐入則陽虛﹐陽虛則寒矣。故先熱而後寒﹐名曰溫瘧。瘧先寒而後熱﹐此由夏傷於暑﹐汗大出﹐腠理開發﹐因遇夏气﹐濟滄之水寒﹐寒之藏於腠理皮膚之中﹐秋气傷於風﹐則病盛矣。夫寒者﹐陰气也﹔風者﹐陽气也。先傷於寒﹐而後傷於風﹐故先寒而後熱。先傷於風﹐而後傷於寒﹐故先熱而後寒。亦以時作﹐名曰溫瘧。夫病瘧六﹑七日﹐但見熱者﹐溫瘧也。

《千金》常山湯治小兒溫瘧方。

常山﹝一兩﹐切﹞小麥﹝三合﹞淡竹葉﹝切﹐一升。《外臺》用一握﹞上三味﹐以水一升﹐煮取五合。一日至七日兒﹐一合爲三服。八日至十五日兒﹐一合半爲三服。十六至二十日兒﹐三合爲三服。四十日至六十日兒﹐六合爲三服。六十日至百日兒﹐一服二合半。百日至二百日兒﹐一服三合。《外臺》方同﹐但云﹕一歲至七﹑八歲兒增藥水﹐並以此爲率。

《千金》又方上用鹿角末﹐先發時便服一錢匕。

《千金》又方上用鱉甲灰﹐以酒服一錢匕。至發時服三匕﹐並以火灸身。

《千金》又方上燒雞中黃皮末和乳與服。男雄女雌。

《千金》灸法﹕小兒溫瘧﹐灸乳下一指三壯。

卷第十七

瘧疾寒而後熱第十一《巢氏病源》瘧候﹕夫瘧者﹐夏傷於暑也。其病秋則寒甚﹐冬則寒輕﹐春則惡風﹐夏則多汗。然其蓄作有時。以瘧之始發﹐先起於毫毛﹐伸欠乃作﹐寒栗鼓頷﹐腰脊痛﹐寒去則外內皆熱﹐頭痛而渴欲飲。何气使然﹖此陰陽上下交爭﹐虛實更作﹐陰陽相移也。陽並於陰﹐則陰實陽虛。陽明虛則寒栗鼓頷﹐巨陽虛則腰背頭項痛。

三陽俱虛陰气勝﹐勝則骨寒而痛﹐寒生於內﹐故中外皆寒。陽盛則外熱﹐陰虛則內熱﹐內外皆熱﹐則喘而渴欲飲。此得之夏傷於暑﹐熱气盛﹐藏之於皮膚之內﹑腸胃之外﹐此榮气之所捨﹐此令汗出空疏﹐腠理開﹐因得秋風﹐汗出遇風乃得之。及以浴﹐水气捨於皮膚之內﹐衛气並居。衛气者﹐晝日行陽﹐此气得陽如出﹔得陰如內搏﹐是以日作。其間日而作者﹐謂其气之舍。瀉內搏於陰﹐陽气獨發﹐陰邪內著﹐陰與陽爭不得出﹐是以同日而作。

《千金》常山丸治大人﹑小兒瘧﹐說不可具方。

常山知母甘艸﹝炙﹞大黃﹝各三分﹞麻黃﹝去根節﹐一兩﹞上五味末之﹐蜜和丸如梧子大﹐五丸。小兒黍米大三丸﹐熟水下﹐漸加至五丸﹐服瘥爲度。﹝與寒多於熱門中《活人書》祛邪丸﹐方味都同而分兩不同。﹞《千金》治大人﹑小兒肺熱﹐痰聚胸中﹐來去不定轉爲瘧。其狀令人心寒﹐寒甚則發熱﹐熱間則善驚﹐如有所見者。

常山湯方常山﹝三兩﹞秫米﹝三百二十粒﹞甘艸﹝半兩﹞上三味咀﹐每服三指撮。水一盞﹐煎至五分﹐發時連服三服。一法﹐前件藥水七升﹐煮取三升。分三服﹐至發時令三服盡。兒小者﹐服一合﹑二合。

《活人書》治瘧疾先寒後熱﹐兼治支結。

柴胡﹝八兩﹞人參﹝炙﹞半夏﹝浸七次﹐切﹞黃芩桂﹝去皮。以上各三兩﹞上銼如麻豆大﹐每服抄五錢匕。水一盞半﹐姜七片﹑棗二个﹐煎至八分去滓。取六釐淸汁溫服﹐日三﹑夜二。若渴﹐去半夏加人參﹑栝蔞根同煎服。

卷第十七

瘧疾寒熱更作第十二《巢氏病源》往來寒熱瘧候﹕此由寒气並於陰則發寒﹐風气並於陽則發熱﹐陰陽二气更實更虛﹐故寒熱更往來也。

《全生指迷》論曰﹕若其人翕翕如熱﹐淅淅如寒﹐無有時度﹐支節如解﹐手足酸疼﹐頭目昏暈。此由榮衛虛弱﹐外爲風邪相乘﹐搏於陽則發熱﹐搏於陰則發寒﹐又不治成勞气。宜荊芥散﹝方在後﹞。

《全生指迷》論又曰﹕若寒熱如瘧不以時度﹐腸滿膨﹐起則頭暈﹐大便不通﹐或時腹痛﹐胸膈痞悶。此由宿谷停畱不化﹐結於腸間﹐气道不舒﹐陰陽交亂。宜備急丸。﹝方在後﹞。

《全生指迷》荊芥散荊芥穗人參白術當歸﹝切﹑洗﹐焙﹞黃芍藥桂﹝去皮。各一兩﹞柴胡﹝去苗﹐二兩﹞甘艸﹝炙﹐半兩﹞上爲粗末。每服五錢﹐水二盞﹐煎至一盞﹐去滓溫服。

《全生指迷》備急丸大黃﹝濕紙裹煨﹞巴豆﹝去皮﹑心﹐去油﹞漧薑﹝去皮。等分﹞上爲細末﹐煉蜜和丸如豌豆大。每服一丸﹐米飲下。羸人服一丸如綠豆大﹐以大便快利爲度。

卷第十七

瘧疾熱而不寒第十三《巢氏病源》﹕夫病瘧六﹑七日﹐但見熱者﹐溫瘧也。﹝溫瘧方見先熱後寒。﹞又有癉瘧候。夫癉瘧者﹐肺素有熱﹐气盛於身﹐厥逆上下﹐中气實而不外泄﹐因有所用力﹐腠理開﹐气寒舍於皮膚之內﹐分肉之間而發。發則陽气盛﹐气盛而不衰則病矣。其气不及之陰﹐故但熱不寒﹐寒气內藏於心﹐而外舍於分肉之間﹐令人消爍脫肉﹐故命曰癉瘧。其狀但熱不寒﹐陰气先絕﹐陽气獨發則少气煩﹐手足熱而嘔也。

《聖惠》治大人﹑小兒癉瘧﹐但熱不寒﹐嘔逆不下食。宜服香豉飲子方香豉﹝半合﹞蔥白﹝七莖﹐切﹞常山檳榔﹝各三分﹞川升麻﹝一兩﹞知母生地黃﹝切﹞鱉甲﹝塗醋﹑炙令黃﹐去裙用。各一兩半﹞上件藥銼碎﹐都以水二大盞半﹐煎至一盞半﹐去滓。不計時候﹐分爲三服﹐一日服盡。小兒服一合。

《聖惠》又方常山甘艸﹝生﹞地骨皮﹝各一分﹞生鐵﹝一斤﹐打碎如棋子大﹞上件藥細銼﹐都以水二大盞﹐於星月下浸一夜﹐橫刀一口安在藥上﹐早晨煎取一盞去滓﹐空腹分爲二服。

重者不過二劑瘥。小兒服一合。

《聖惠》治大人﹑小兒癉瘧﹐發作不定﹐但熱不寒﹐宜服此方。

常山桃仁﹝湯浸﹐去皮尖﹑雙仁﹐麩炒微黃﹞黃丹﹝炒令紫色。各一兩﹞香豉﹝一合﹐炒幹﹞上件藥搗﹐羅爲末﹐煉蜜和丸如梧子大。每至發日﹐空心煎桃仁湯下十丸。於發時再一服。﹝小兒﹐粟米大五丸。﹞《聖惠》治小兒痰熱發瘧。

知母散方知母鱉甲﹝塗醋﹑炙令黃﹐去裙。各一兩﹞牡蠣粉常山﹝各半兩﹞上件藥搗﹐細羅爲散。每服以粥飲調下半錢﹐日二服。量兒大小以意加減。

《聖惠》治小兒瘧疾煩熱。

牛黃丸方牛黃杏仁﹝湯浸﹐去皮尖﹑雙仁﹐麩炒微黃。各一分﹞上件藥同研如膏﹐煉蜜和丸如麻子大。每服以溫水下三丸﹐日三服。量兒大小加減服。

張渙知母丹治小兒發熱瘧甚者。

知母﹝微炒﹞鱉甲﹝酥炙﹐去裙﹞川大黃﹝細銼﹐微炒﹞赤茯苓朱砂﹝細研﹑水飛。各一兩﹞川朴硝川升麻﹝各半兩﹞龍腦﹝一錢﹐研﹞上件同拌勻﹐煉蜜和丸如黍米大。每服五粒至七粒﹐生薑湯下。大便利下卽愈。量大小加減。

《活人書》治瘧疾但熱不寒者。

知母﹝六兩﹞甘艸﹝炙﹐二兩﹞石膏﹝一斤﹞桂﹝去皮﹐秤三兩﹞粳米﹝二合﹞上銼如麻豆大。每服五錢﹐水一盞半﹐煎取八分﹐去滓服。

卷第十七

瘧疾寒而不熱第十四《巢氏病源》寒瘧候﹕此由陰陽相並﹐陽虛則陰勝﹐陰勝則寒。寒發於內而並於外﹐所以內外俱寒﹐故病發但戰栗而鼓頷頤也。

《全生指迷》論大人﹑小兒瘧疾﹕若寒從背起﹐冷大如手﹐不甚戰栗﹐似欲發熱而汗出﹔或卽頭痛嘔吐時作﹐其脈遲小。此由脾胃素弱﹐因气寒而收聚﹐水谷不能克化﹐變而成痰。伏痰在內﹐陰上乘陽﹐陽爲陰所乘﹐所以作寒逼而成汗。宜服旋復花丸﹑半硫丸。﹝方並見本門。﹞《聖惠》治大人﹑小兒寒瘧不止。

雄黃丸方雄黃硫黃朱砂桂心﹝末﹞漧薑﹝生用﹞巴豆﹝去皮﹑心﹐以水二升煮水盡﹐壓去油﹐研如面。各一分﹞麝香﹝半兩﹞阿魏﹝半分﹞上件藥相和﹐研令勻細﹐以醋煮麵糊爲丸如梧桐子大。未發前﹐以綿子裹一丸安在兩耳中﹐及男左女右﹐以綿帛系一粒於臂上。一粒可治七人。

《聖惠》治大人﹑小兒寒瘧﹐手足鼓顫﹐心寒面靑。宜用此方。

朱砂﹝細研﹞虎頭骨猢猻頭骨砒霜天靈蓋阿魏安息香﹝以上各半兩﹞上件藥生搗﹐羅爲末﹐入朱砂研勻﹐於端午日午時﹐用白團和丸如豌豆大。男左女右﹐手把一丸定後﹐用緋絹袋子系於中指上﹐若登混﹐卽暫解卻。一丸可治七人。

《聖惠》又方獨頭蒜﹝一顆﹞黃丹﹝半兩﹞上件藥相和﹐五月五日午時同搗一千杵﹐丸如黑豆大。候發時﹐以溫茶下二丸。小兒粟米大一丸。

《聖惠》治大人﹑小兒寒瘧﹐陽虛陰盛﹐內外俱寒﹐四肢顫掉。

常山丸方常山﹝半兩﹞臭黃雌黃﹝各細研﹞猢猻頭骨天靈蓋虎頭骨安息香朱砂野貍頭骨砒霜乳香阿魏白芥子﹝各一分﹞綠豆上件藥並生用﹐搗﹑羅爲末﹐用軟飯和搗三﹑二百杵﹐丸如梧桐子大。修合之時﹐勿令孝子﹑女人知﹐五月五日午時合爲妙。如緩急﹐卽不擇日辰合。未發時﹐以絳囊盛﹐於中指上系一丸﹐男左女右。三日如不住﹐以熱水服一丸﹐立效。有娠婦人及小兒不得服﹐只得帶。忌食熱物。

張渙烏梅丹方治小兒發寒熱甚者。

烏梅肉﹝一兩﹐炒幹﹞母丁香漧漆﹝微炒﹞當歸桂心﹝各半兩。以上搗﹐羅爲細末﹐次入麝﹞麝香﹝一分﹐研細﹞上件拌勻﹐煉蜜和丸如黍米大。每服十粒﹐粥飲下。量兒大小加減。

《全生指迷》旋復花丸旋復花桂心枳實﹝麩炒﹞人參﹝各五分﹞漧薑芍藥白術﹝各六分﹞茯苓野狼毒烏頭﹝泡﹐去皮﹞礬石﹝火一伏時。各八分﹞細辛﹝去苗﹞大黃﹝濕紙裹煨﹞黃芩葶藶﹝炒﹞濃朴﹝去皮﹐薑汁炙﹞吳茱萸﹝炒﹞芫花﹝炒﹞橘皮﹝洗。各四分﹞甘遂﹝三分﹐炒﹞上爲細末﹐煉蜜和丸如梧子大。米飲下三丸﹐未知加至七丸。小兒黃米大二丸。

《全生指迷》半硫丸半夏﹝三兩﹐湯洗七徧﹞硫黃﹝二兩﹐研飛﹞上爲末﹐生薑汁煮麵糊丸如桐子大。每服三十丸﹐米飲下﹐不計時候。小兒黍米大三﹑五丸。

卷第十七

瘧疾熱多於寒第十五《全生指迷》論曰﹕寒熱之病﹐或寒已而熱﹐或熱已而寒。若寒熱戰栗﹐頭痛如破﹐身體拘急﹐數欠﹑渴欲飲冷。或先寒而後熱﹐或先熱而後寒﹐或時而發﹐或間日而作﹐至其時便發﹐發已卽如常﹐此謂之瘧。瘧脈自弦﹐弦數多熱﹔弦遲多寒。此皆得之於冬中風寒之气﹐藏於骨髓之中﹐至春陽气大發﹐邪气不能自出﹐因遇大暑﹐而後與邪气相合而發。熱多者﹐宜解之﹐與常山湯﹑栝蔞湯。﹝方在後。﹞《全生指迷》常山湯常山知母甘艸﹝炙。各三兩﹞麻黃﹝去節﹐一兩﹞上爲粗散。每服五錢﹐水二盞﹐煎至一盞﹐去滓。溫服﹐以糜粥一杯﹐助取汗爲度。

《全生指迷》栝蔞湯栝蔞根﹝四兩﹞柴胡﹝去苗﹐八兩﹞人參黃芩甘艸﹝炙。各三兩﹞上爲粗末﹐每服五錢。水二盞﹐生薑三片﹑棗一个掰破﹐煎至一盞﹐去滓溫服。

卷第十七

瘧疾寒多於熱第十六《全生指迷》論曰﹕寒熱之病﹐或寒已而熱﹐或熱已而寒。若寒熱戰栗﹐頭痛如破﹐身體拘急﹐數欠﹑渴欲飲冷。或先寒而後熱﹐或先熱而後寒﹐或時而發﹐或間日而作﹐至其時便發﹐發已卽如常﹐此謂之瘧。瘧脈自弦﹐弦數多熱﹐弦遲多寒。此皆得之於冬中風寒之气﹐寒气藏於骨髓之中﹐至春陽气大發﹐邪气不得自出﹐因遇大暑﹐而後與邪气相合而發。寒多者﹐宜溫之﹐與姜桂湯﹝方在後﹞。

《全生指迷》姜桂湯方漧薑牡蠣﹝火通赤﹞甘艸﹝炙。各二兩﹞桂﹝去皮取心﹐三兩﹞柴胡﹝八兩﹐去苗﹞栝簍根﹝四兩﹞黃芩﹝二兩﹐酒炙盡﹐用三兩﹞上爲粗末。每服五錢﹐水二盞﹐煎至一盞﹐去滓。溫服﹐不計時候。

《活人書》治瘧疾脈浮大﹐寒熱往來﹐用此吐之。衛州書云﹕瘧寒多熱少者﹐痰多也。然寒多熱少而脈浮﹐則痰無疑矣﹐可吐之也。若脈遲微者﹐惡寒瘧耳﹐宜柴胡﹑桂﹑姜也。

祛邪丸方麻黃﹝四兩﹐去節﹐湯泡一﹑二沸﹐焙漧﹐秤﹞常山甘艸﹝炙﹞大黃知母﹝各三兩﹞上搗﹐羅爲末﹐煉蜜爲丸如梧子大。每服十五丸。面東淸淨水吞下。﹝與寒而後熱門中《千金》常山丸。味數同而分兩不同。﹞

卷第十七

瘧疾寒熱相等第十七《全生指迷》論曰﹕寒熱之病﹐或寒已而熱﹐或熱已而寒。若寒熱戰栗﹐頭痛如破﹐身體拘急﹐數欠﹑渴欲飲冷。或先寒而後熱﹐或先熱而後寒﹐或時而發﹐或間日而作﹐至其時便發﹐已卽如常﹐此謂之瘧。瘧脈自弦﹐弦數多熱﹐弦遲多寒。此皆得之於冬中風寒之气﹐寒气藏於骨髓之中﹐至春陽气大發﹐邪气不能自出﹐因遇大暑﹐而後與邪气相合而發。寒熱等者﹐宜調之﹐與鱉甲湯。﹝方在門中。﹞《聖惠》治小兒瘧疾﹐發歇寒熱﹐體顫。

黃丹丸方黃丹﹝微炒﹞常山﹝末。各半兩﹞虎睛﹝一雙﹐酒浸﹑炙令黃﹞上件藥同研令細﹐煉蜜和丸如梧桐子大。每未發前﹐以溫水下二丸。五歲以下可服一丸。

《聖惠》治小兒瘧疾發時壯熱﹐增寒面色靑黃﹐飲食不下。

常山丸方常山川大黃﹝銼碎﹐微炒﹞甘艸﹝炙微赤﹐銼。各半兩﹞麝香﹝半錢﹐細研﹞上件藥搗﹐羅爲末﹐研入麝香令勻﹐煉蜜爲丸如梧桐子大。每臨發前以暖水下二丸。三歲以下卽服一丸。

《聖惠》又方上蛇蛻皮灰細研爲散﹐於未發前﹐以冷水調下一字。二歲以上卽服半錢。

《聖惠》又方﹝與瘧疾熱而後寒門中《千金》方同。兩瘧皆可用﹐故並存之。﹞上用鱉甲一兩燒灰﹐細研爲散。於未發前﹐以溫酒調下半錢。三歲以下﹐卽服一字。

張渙治瘧疾﹐桃仁湯方桃仁﹝湯浸﹐去皮尖﹑雙仁﹐麩炒黃﹞鱉甲﹝酥炙微黃﹐去裙。各一兩﹞桂心黃芩赤茯苓川升麻﹝各半兩﹞上件搗爲粗散。每服一錢﹐水一小盞﹐煎至五分﹐去滓溫服。量兒大小加減。

《全生指迷》鱉甲湯鱉甲﹝湯浸刮令淨﹐醋炙﹞白術常山桂﹝去皮﹞柴胡﹝去苗﹐各一兩﹞牡蠣﹝半兩﹐火赤﹞上爲粗散。每服五錢﹐水二盞﹐煎至一盞﹐去滓溫服。

卷第十七

瘴瘧第十八《巢氏病源》大人﹑小兒山瘴瘧候﹕此病生於嶺南﹐帶山瘴之气。其狀發寒熱﹐休作有時。皆由挾溪源﹑嶺濕毒瓦斯故也。其病重於傷暑之瘧。

《聖惠》治小兒熱﹐瘴气爲瘧。

犀角散方犀角﹝屑﹞甘艸﹝炙微赤﹐銼﹞川大黃﹝銼碎﹐微炒﹞知母﹝各半兩﹞鱉甲﹝一兩﹐塗醋﹑炙令微黃﹐去裙﹞柴胡常山上件藥搗﹐粗羅爲散。每服一錢﹐以水一小盞﹐煎至五分﹐去滓。溫服﹐日三﹑四服。量兒大小以意加減。

《千金》大五補湯治大人﹑小兒時行後變成瘴瘧方。

桂心﹝三十銖﹞遠志桔梗芎﹝各二兩﹞茯苓芍藥人參白術漧地黃當歸黃甘艸﹝各三兩﹞竹葉﹝五兩﹞半夏麥門冬﹝各一升﹞生枸杞根生薑﹝各一斤﹞大棗﹝二十枚﹞上十八味咀﹐以水三斗煮竹葉﹑枸杞﹐取二斗﹔納諸藥﹐煎取六升。分六服﹐一日一夜令盡之。小兒量小大加減﹐以一合﹑二合漸服至一升止。

《千金》治大人﹑小兒乍寒乍熱﹐乍有乍無﹐山瘴瘧。

鯪鯉湯方鯪鯉甲﹝十四枚﹞鱉甲烏賊骨﹝各一兩﹞常山﹝三枚﹞附子﹝一枚﹐泡裂﹐去皮臍﹞上五味咀﹐以酒三升漬一夕﹐發前稍稍之﹐勿絕吐也。兼以塗身﹐斷食過時﹐乃可食飲。小兒量與之﹐恐大吐﹐卽不能無損也。

卷第十七

久瘧第十九《巢氏病源》大人﹑小兒久瘧候﹕夫瘧﹐皆由傷暑及傷風所爲。熱盛之時﹐發汗﹑吐下過度﹐腑臟空虛﹐榮衛傷損﹐邪气伏藏﹐所以引日不瘥﹐乃休作也。夫瘧歲歲發﹐至三歲發﹐連日發不解﹐脇下有痞。治之不得攻其痞﹐但得虛其津液﹐先其時發其汗。服湯先小寒﹐寒者引衣自溫﹐復汗出﹐小便自引利卽愈也。

《仙人水鑑》﹕小兒患瘧經年不瘥者﹐宜服此方。

水蛭狗虫﹝各一枚﹞雄黃阿魏﹝各少許﹞上同研細末﹐以馬汗爲膏﹐塗於手中心﹐立瘥。﹝狗虫旣與水蛭同用﹐恐是虻虫。﹞《外臺》﹕《救急》療瘧連綿積日不瘥。

常山散方常山羚羊角﹝炙令焦﹞烏梅肉﹝炙令燥。各三兩﹞黃芩﹝二兩﹞甘艸﹝一兩半﹐炙﹞上五味搗爲散﹐以竹葉煮﹐欲取六﹑七合飲﹐及再用調常山散三方寸匕﹐未發前一服。若瘥﹐停。不瘥﹐臨欲發又進二方寸匕。老小以意量之。忌海藻﹑菘菜﹑生蔥﹑生菜。

《聖惠》小兒瘧﹐累發不定。

砒霜丸方砒霜﹝醋熬三徧﹐細研﹞朱砂﹝細研。各一分﹞相思子巴豆﹝去皮﹑心﹐研﹐紙裹壓去油。各七枚﹞母丁香﹝四枚﹞阿魏﹝半錢﹐面裹煨﹐面熟爲度﹞常山﹝一錢﹞上件藥搗﹐羅爲末﹐入研了藥令勻﹐煉蜜和丸如黍米大。每於未發前以冷水下一丸。每一歲加一丸。

《聖惠》治小兒久瘧不斷﹐胸脇下痞堅。

蜀漆丸方蜀漆杏仁﹝湯浸﹐去皮尖﹑雙仁﹐麩炒微黃﹞黃連﹝去須﹞桂心甜葶藶﹝隔紙炒令紫色。各一分﹞川芒硝川大黃﹝銼碎微炒。各半兩﹞上件藥搗﹐羅爲末﹐煉蜜和丸如麻子大。每服以粥飲下五丸﹐日三服。量兒大小以意加減。

《聖惠》治久瘧不瘥。

神效方蜘蛛﹝五枚﹐大者去腳﹐研如膏﹞蝙蝠﹝炙令微焦﹞鱉甲﹝塗醋﹑炙令黃﹐取去裙。各一枚﹞麝香﹝半兩﹐細研﹞蛇蛻皮﹝一條﹐全者燒灰﹞上件藥搗﹐羅爲末﹐入研了藥令勻﹐於五月五日午時以蜘蛛膏入﹐煉了蜜同和如麻子大。每服空心﹐以溫酒下五丸。小兒以茶下二丸。

《嬰孺》治小兒結痰積寒﹐熱久纏困。

常山湯方常山甘艸﹝炙﹞前胡﹝各六分﹞大黃﹝七分﹐蒸三升米下﹞上以水七升﹐煮三升三合後令冷。八﹑九歲兒第一服六合﹔第二服七合﹔第三服八合。四歲初服三合﹔中四合﹔後五合。危篤者﹐差增至發時三服畢。

《嬰孺》治少小久瘧不斷﹐胸脇下有堅痞。

蜀漆丸方蜀漆﹝炒﹞黃連桂心﹝各三分﹞杏仁葶藶﹝炒。各六分﹞上爲末﹐蜜丸。六歲兒服小豆大四丸。十歲﹐梧桐子大三丸﹐日進三服。得快利爲度﹐節飲食將息。

《嬰孺》治小兒患癖﹑瘧發無時。服三稜子飲後﹐宜服牡蠣散牡蠣知母常山烏梅肉﹝炒﹞人參﹝各三兩﹞鱉甲﹝四分﹐炙﹞升麻甘艸﹝炙﹞鹽豉﹝各三分﹞桃仁﹝二十一个﹐去皮尖﹐別研﹞上爲末﹐空心酒下一錢。日再服﹐不吐利。

《嬰孺》又方三稜飲子三稜根鱉甲大黃﹝各三分﹞上以水八合﹐煮二合半﹐爲三服。乳母忌莧菜﹑油膩。

張渙萬金丹治小兒痰盛挾積﹐寒熱往來﹐瘧疾久不瘥。

阿魏﹝面裹﹐慢火煨﹑面熟爲度﹞眞砒霜﹝醋半盞﹐慢火熬醋盡爲度。各一錢﹞朱砂﹝一分﹞巴豆﹝去心膜﹐紙裹壓出油七枚以上﹐並各細研﹞丁香木香﹝各半兩﹞相思子﹝二七个﹐各搗羅爲細末﹞上件都一處研細﹐煉蜜和丸如黍米大。每於未發前新水下一粒至二粒。每一歲加一粒﹐十歲至十四歲止十粒。

《活人書》治大人﹑小兒久瘧不愈﹐結爲瘕﹐寒熱。

蜣﹝炙﹐六分﹞烏扇﹝燒存性﹞黃芩鼠婦﹝炒﹞漧薑﹝炮﹞大黃肉桂﹝去皮﹞濃朴﹝炙﹞紫葳﹝各三分﹞芍藥牡丹皮虫﹝炒。各五分﹞葶藶﹝炒﹞石韋﹝去毛﹞瞿麥桃仁﹝去皮尖﹑雙仁﹐炒。各二分﹞人參半夏﹝湯洗。各一分﹞阿膠﹝炒﹞蜂窠﹝各四分﹐炒﹞鱉甲﹝炙﹞赤硝﹝各二十分﹞柴胡﹝六兩﹐去苗﹞上搗﹐羅爲末﹐鍛竈下灰一斗﹐淸酒一斗五升浸灰﹐候酒盡一半﹐著鱉甲於中煮﹐令泛爛如膠漆﹐絞取汁﹐納諸藥﹐煎成爲丸如梧桐子大。空心服七丸﹐日三服。有一方無鼠婦﹑赤硝﹔加海藻三分﹑大戟一分。小兒服粟米大一粒﹐日二。

《聖惠》灸法﹕小兒瘧久不愈者﹐灸足大指﹑次指外間陷者中各一壯﹐炷如小麥大。內庭穴也。

卷第十七

瘧後引飲第二十《巢氏病源》小兒瘧後內熱渴引飲候﹕瘧病者﹐是夏傷於暑﹐熱客皮膚﹐至秋復爲風邪所折﹐陰陽交爭﹐故發寒熱成瘧。凡瘧發欲解則汗﹐汗則津液減耗﹐又熱成於髒﹐髒虛燥﹐其瘧瘥之後﹐腑臟未和﹐津液未復﹐故內猶熱﹐渴而引飲也。若引飲不止﹐小便澀者﹐則變成癖也。

《嬰童寶鑑》小兒瘧後渴並有塊歌﹕瘧瘥因何渴﹐皆因臟腑虛﹔熱存猶飲水﹐結塊腹中居。

《聖惠》治小兒瘧發作不定﹐多渴心煩。

烏梅散方烏梅肉﹝半兩﹐微炒﹞常山﹝一兩﹞甘艸﹝三分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐入淡竹葉七片﹑小麥三十粒同煎至五分﹐去滓溫服。量兒大小加減與服。

《聖惠》治小兒七﹑八歲患瘧﹐發歇寒熱﹐心煩或渴。

漧漆散方漧漆﹝搗碎﹐炒令煙出﹞川大黃﹝銼碎﹐微炒。各一分﹞常山石膏﹝一兩﹐研﹞甘艸﹝半兩﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐入小麥三十粒﹐煎至五分。去滓放溫﹐發前服之。量兒大小以意加減。

卷第十七

瘧後脇內結硬第二十一《巢氏病源》小兒瘧後脇內結硬候﹕瘧是夏傷於暑﹐熱客於皮膚﹐至秋復爲風邪所折﹐陰陽交爭﹐故發寒熱。

其病正發寒熱交爭之時﹐熱气乘髒﹐髒則燥而渴﹐渴而引飲﹔飲停成癖﹐結於脇下。故瘥之後脇內結硬也。

《葛氏肘後》治小兒六﹑七歲心腹堅痞﹐時時寒熱如瘧﹐服紫丸六十日吐下﹐疹仍堅﹐以雞子湯一劑﹐去惡物數升遂愈。用之神效。

甘遂﹝七銖﹞甘艸﹝炙﹞黃芩﹝各五錢﹞上用水二升半﹐雞子一枚﹐少扣開出白投水中﹐熟攪吹出去滓。內藥煮取一升﹐隨小兒大小﹐計可得下﹐合數與之。藥無毒下疹﹐疹未盡更合。若堅實多者﹐加黃芩﹑細辛一兩﹐大效。

《嬰孺》治小兒瘧經時不斷﹐斷已復發﹔脇下有痞堅如手者方。

芫花﹝炒﹞朱砂﹝各二分﹞上爲末﹐蜜丸。二百日兒黍米大丸﹐日二。不知稍加之。

《嬰孺》治少小瘧有痞﹐堅滿癖疾﹐除熱下气。

知母丸方知母甘艸﹝炙﹞常山﹝各一兩﹞麻黃﹝二兩﹐去節﹞上爲末﹐用蜜和丸如小豆大。一服五丸﹐日進三服。比至欲發﹐三服畢。非發日亦可服。若加大黃一兩﹐能治骨間熱﹑臥不安。

卷第十七

瘧後頭面浮腫第二十二《聖惠》治小兒瘧發後﹐肚脹兼頭面浮腫。宜服防葵散方防葵柴胡﹝去苗﹞川大黃﹝銼碎﹐微炒﹞桑根白皮﹝銼。各用半兩﹐《嬰孺》各用一分﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢。以水一小盞﹐煎至五分﹐去滓溫服﹐日三服。量兒大小加減服之。﹝《嬰孺》方》云﹕忌菘菜﹑油膩﹑生冷﹑粘滑物。乳母同忌。﹞

卷第十八﹝斑疹麻痘﹞凡十六門

卷第十八

瘡疹論第一《聖惠》論﹕嬰孩患疹痘﹑瘡子者﹐皆是積熱在於臟腑﹐蒸鬱熱毒散於四肢。小兒皮肉嫩弱﹐多成此疾。凡食乳嬰孩﹐湯藥不可與童兒同。同療則藥過劑﹐必有損也。蓋由飲啜熱乳在於臟腑﹐熱極方成此疾。腑熱生於細疹﹐髒熱生於痘瘡。若用湯藥﹐宜療於乳母也。又絕乳嬰孩患者﹐由積熱伏在於脾肺之間﹐而不早以湯藥療於病源﹐養熱行於四肢榮衛之中﹐漸透皮表成疹痘﹐而乃出於膿水也。嬰兒之性﹐自然陽盛而陰微也。臟腑陰陽气逆﹐大小便多祕不通也。才覺是此疾﹐卽可便與疏利﹐卽輕患也。若疹痘已出﹐卽不可疏轉。若疹痘出定﹐卻宜利大小腸。按扁鵲及倉公論云﹕療於嬰孩﹐服以湯散﹐性有可餌之者﹐不可餌之者。宜先和節陰陽﹐調治榮衛﹐方利臟腑﹐卽熱气漸解也。凡絕乳嬰孩生於疹痘﹐或未出以前﹐是此疾候。按扁鵲論云﹕可先以油劑服之﹝方見瘡疹初出門中﹞行解。四肢熱極﹐或疹痘已出﹐不可以油﹐可服平和湯藥療於肝臟﹐解於敗熱。慮毒攻肝﹐後衝於眼目﹐生於障翳﹐今睹時醫及疾患之家﹐疹痘未出以前多是誤認疾候﹐皆以他藥解之。其間或餌以燥藥﹐或餌以冷藥﹐不無夭傷。時醫用藥﹐直候瘡疹子出﹐病家方覺﹐患者住餌﹐醫者拱手。已患之後﹐俗多禁餌﹐致大小便不通﹐不能調於湯藥﹐和於臟腑﹐遂停敗熱在於臟腑之間﹐攻於肝臟﹐疹痘才愈﹐致令衝於眼目﹐成於障翳。不過醫治﹐瞳人眼目遂損﹐因玆無所見也。

《養生必用》論治瘡疹曰﹕陽明主肌肉﹐瘡疹毒瓦斯泄於肌肉﹐始覺必以利藥利之﹐宣其毒也。又其始難知﹐蓋與傷寒和類﹐不可不審也。小兒身熱﹑耳冷﹑尻冷﹑咳嗽﹑瘡疹候也。又一歲之中﹐瘡疹大小相類﹐此疫气也。當作疫气治之。傷寒至陽明經亦用利藥﹐須是未見是瘡疹。疑貳之間乃可利﹔及見是瘡疹﹐不可利也。

錢乙論瘡疹候﹕面燥腮赤﹐目胞亦赤﹐呵欠頓悶﹐乍涼乍熱﹐咳嗽嚏噴﹐手足稍冷﹐夜臥驚悸﹑多睡﹐並瘡疹證。此天行之病也﹐惟用溫涼藥治之﹐不可妄下及妄攻發。受風冷﹐五臟各有一證﹕肝臟水﹔肺臟膿﹔心臟斑﹔脾臟疹﹔歸腎變黑。惟斑疹病後或發癇﹐余瘡難發癇矣。木勝脾﹐木歸心故也。若涼驚﹐用涼丸。溫驚﹐用粉紅丸。﹝方並見一切驚門中。﹞錢乙論﹕小兒在胎十月﹐食五臟血穢﹐生下則其毒當出。故瘡疹之狀﹐皆五臟之液。肝主淚﹐肺主涕﹐心主血﹐脾爲裹血。其瘡出有五名﹕肝爲水﹐以淚出如水﹐其色靑小﹔肺爲膿﹐以涕稠濁﹑色白而大﹔心爲斑﹐主心血﹐色赤而小﹐次於水﹔脾爲疹﹐小次斑瘡﹐其主裹血﹐故色亦黃淺也。涕淚出多﹐故膿水皆大。血營於內﹐所出不多﹐故斑疹皆小也。病者﹐涕淚俱少﹐譬胞中容水﹐水去則瘦故也。始發潮熱﹐三日以上﹐熱運入皮膚﹐卽發瘡疹而不甚多者﹐熱畱膚腠之間故也。潮熱隨髒出﹐如早食潮熱不已﹐爲水之類也。

瘡疹如出之時﹐五臟證見﹐惟腎無候﹐但見平證耳。KT涼﹑耳涼是也。KT﹑耳俱屬於腎﹐其居北方﹐主冷也。

若瘡黑陷﹐而耳﹑KT反熱者﹐爲逆也。若用百祥丸﹑牛李膏各三服不愈者﹐死病也。凡瘡疹若出﹐辧視輕重。

若一發便出盡者﹐必重也。瘡夾疹者﹐半輕半重也。出稀者﹐輕﹔裏外肥紅者﹐輕。外黑裏赤者﹐微重也﹔外白裏黑者﹐大重也。瘡端裏黑點如鍼孔者﹐勢劇也。靑幹紫陷﹑昏睡汗出不止﹐煩躁熱渴﹐腹脹啼喘﹐大小便不通者﹐困也。凡瘡疹﹐當乳母愼口﹐不可令饑及受風冷﹐必歸腎而變黑難治也。有大熱者﹐當利小便﹔有小熱者﹐宜解毒。若黑紫幹陷者﹐百祥丸下之。﹝方見瘡疹倒門中。﹞不黑者﹐愼勿下。更看時月輕重﹐大抵瘡疹屬陽﹐出則爲順﹐故春夏病爲順﹐秋冬病爲逆。冬月腎王﹐又盛寒﹐病多歸腎變黑﹐又當辧。春膿﹐夏黑陷﹐秋斑子﹐冬疹子﹐亦不順也。𨿽重病猶十活四五﹐黑者無問何時﹐十難救一。其候或寒戰﹑噤牙﹔或身黃腫紫﹐宜急以百祥丸下之。復惡寒不已﹐身冷出汗﹑耳KT反熱者﹐死病也。何以然﹖腎气大王﹐脾虛不能制故也。下後身熱气溫﹑欲飲水者﹐可治。以脾土勝腎﹐寒去而溫熱也。治之宜解毒﹐不可妄下。妄下則內虛﹐多歸於腎。

若能食而痂頭焦起﹐或未焦而喘實者﹐可下之。身熱煩渴﹑腹脹而喘﹑大小便澀﹑面赤﹑悶亂大吐﹐此當利小便﹐不瘥者﹐宣風散下之﹝方見慢驚風門中﹞。若五七日痂不焦﹐是內發熱﹐气蒸於皮中﹐故瘡不得焦痂也。宜宣風散導之﹐用生犀磨汁解之﹐使熱不生﹐必著痂矣。瘡疹由內相勝也。惟斑疹能作搐﹐疹爲脾所生﹐脾虛而肝王乘之。

木來勝土﹐熱气相擊﹐動於心神。心喜爲熱﹐神气不安﹐因搐成癇。斑子爲心所主﹐心生熱﹐熱則生風﹐風屬於肝﹑二髒相搏﹐風火相爭﹐故發搐也。治之當瀉心肝﹐補其母﹐栝蔞湯主之。﹝方見慢驚風門中。﹞瘡黑而忽瀉﹐便膿血並痂皮者順﹐水穀不消者逆。何以然﹖且瘡黑屬腎﹐脾气本彊﹐或舊服補脾藥﹐脾气得實。腎𨿽用事﹐脾可制之。

今瘡入腹爲膿血及連痂皮得出﹐是脾彊腎退﹐卽病出而安也。米谷及瀉乳不化者﹐是脾虛不能制腎﹐故自泄也﹐此必難治。

錢乙論瘡疹標本云﹕睦親宮十太尉病瘡疹﹐眾醫治之。王曰﹕疹未出﹐屬何臟腑﹖一醫言﹕胃大熱。一醫言﹕傷寒不退。一醫言﹕在母腹中有毒。錢氏曰﹕若言胃熱﹐何以乍涼乍熱﹖若言母腹中毒發﹐屬何髒也﹖醫曰﹕在脾胃。錢曰﹕旣在脾胃﹐何以驚悸﹖醫無對。錢曰﹕夫胎在腹中﹐月至六七則已成形﹐食母穢液入兒五臟﹐食至十月﹐滿胃管中﹐至生之時﹐口有不潔﹐產母以手拭淨﹐則無疾病。俗以黃連汁壓之﹐云下臍糞及涎穢也。此亦母之不潔﹐餘气入兒髒中﹐本先因微寒入而成。瘡疹未出﹐五臟皆見病證。內一臟受穢多者﹐乃出瘡疹。初欲病時﹐先呵欠﹑頓悶﹑驚悸﹑乍涼乍熱﹑手足冷﹑面腮燥赤﹑咳嗽時嚏﹑此五臟證具也。呵欠頓悶﹐肝也﹔時發驚悸﹐心也﹔乍涼乍熱﹑手足冷﹑脾也﹔面目腮頰赤﹑嗽嚏﹐肺也。惟腎無候﹐以在腑下﹐不能食穢故也。凡瘡疹﹐乃五臟毒﹐若出歸一證﹐則肝水﹐肺膿﹐心斑﹐脾疹﹐惟腎不食毒穢而無諸證。瘡黑者屬腎﹐由不愼風冷而不飽﹐內虛也。又用抱龍丸數服愈。﹝方見風熱門中。﹞以其別無他候﹐故未發出﹐則見五臟證﹔已出﹐則歸一臟也。

錢乙論熱傳瘡疹云﹕四大王宮五太尉﹐因墜秋千發驚搐﹐醫以發熱藥治之﹐不愈。錢氏曰﹕本急驚﹐後生大熱﹐當先退其熱。以大黃丸﹑玉露散﹑惺惺丸加以牛黃﹑龍﹑麝解之﹐不愈﹐至三日﹐肌膚尙熱。錢曰﹕更二日不愈﹐必發斑瘡﹐蓋熱不能出也。他醫初用藥發散﹐發散入表﹐表熱卽斑生。本初驚時﹐當用利驚藥下之﹐今發散乃逆也。後二日﹐果斑出。以必勝膏治之﹐﹝方見瘡疹倒門中。﹞七日愈。

錢乙論瘡疹有誤云﹕睦親宅一大王病瘡疹﹐始用一李醫﹐又召錢氏。錢畱抱龍丸三服﹐李以藥下之﹐其疹稠密。錢見大驚曰﹕若非轉下則爲逆病﹗王言﹕李已用藥下之。錢曰﹕瘡疹始出﹐未有他證﹐不可下也。但當用平和藥﹐頻與乳食﹐不受風冷可也。如瘡疹三日不出﹐或出不快﹐卽微發之﹐微發不出﹐卽加藥﹔不出﹐卽大發之。如大發後不多﹐及脈平無證者﹐卽瘡本稀﹐不可更發也。有大熱者﹐當利小便﹔小熱者﹐當解毒。若出快﹐勿發勿下。故止用抱龍丸治之﹝方見同前﹞﹐瘡痂若起﹐能食者﹐大黃丸下之﹝方未見﹐﹞一二行卽止。今先下一日﹐瘡疹未能出盡而稠密甚﹐則難治﹐此誤也。縱得安﹐其病有三﹕一者﹐疥﹔二者﹐癰﹔三者﹐目赤。李不能治。

經三日黑陷﹐復召錢氏﹐曰﹕幸不發寒而病未困也。遂用百祥丸爲藥﹝方見同前﹐﹞以牛李膏爲助﹝方見瘡疹倒門中﹐﹞各一大服。至五日間﹐瘡復紅活﹐七日而愈。蓋黑者﹐歸腎也。腎王勝脾﹐土不克水﹐故脾虛寒戰﹐則難治。所用百祥丸者﹐以瀉膀胱之腑﹐腑若不實﹐髒自不盛也。何以不瀉腎﹖曰﹕腎主虛﹐不受瀉﹐若二服不效﹐卽加寒而死。

錢乙論傷寒瘡疹同異云﹕傷寒﹐男體重﹐面黃﹔女面赤﹐喘急﹐增寒﹔各口中气熱﹐呵欠﹑頓悶﹑項急也。

瘡疹則腮赤燥﹐多噴嚏﹐悸動﹐昏倦﹐四肢冷。傷寒常發散之。治瘡疹行溫平﹔有大熱者﹐解毒。余見前說。

錢乙附方論小兒耳冷﹑KT冷﹐手足乍冷乍熱﹐面赤﹐時嗽時嚏﹐驚悸﹐此瘡疹欲發也。未能辧認間﹐服升麻葛根湯﹝方見單傷寒門中﹞﹑消毒散﹝方見瘡疹攻咽痛門﹞﹐已發未發皆宜服。仍用胡荽酒﹝方見瘡疹初出門﹞﹑黃柏膏﹝見瘡疹護面目門﹐《聖惠方》同。﹞暑月煩躁﹐食後與白虎湯﹝方見實熱門﹑﹞玉露散﹝方見驚熱門中。﹞熱盛與紫雪﹝方見瘡疹攻咽痛門﹞﹐咽痛或生瘡﹐與甘桔湯﹝方見實熱門﹞甘露飲子。﹝方見瘡疹攻咽痛門。﹞余根據錢氏說。大人同。

張渙論﹕小兒瘡疹之疾與大人傷寒病相似﹐𨿽治療不同﹐蓋或愈或危﹐皆六七日之間。小兒往往多有此疾﹐豈不愼哉﹗且瘡疹皆由積熱在於臟腑﹐蒸鬱熱毒發於四肢。小兒皮肉嫩弱﹐多成此疾。邪熱在髒﹐卽生痘瘡。

蓋髒屬陰﹐大體難治。若邪熱在腑﹐則生細疹﹐腑屬陽﹐大體易治。且如乳下嬰兒﹐周已裏至二三歲宜少服藥。量其輕重﹐將湯藥與乳母服之﹐其乳母切宜諸般忌愼。若湯藥與兒﹐多服則反爲累也。若五六歲至十歲已外童兒﹐則方可施爲湯藥。然邪气熱多在脾肺間﹐若不求其本﹐早以湯藥治之﹐養熱气行於四肢﹐卽利害甚多。

蓋童男長大﹐則肌膚稍實﹐毒瓦斯難出。若方覺似瘡疹﹐便早疏利﹐卽熱輕易療。蓋小兒瘡疹未出以前﹐或熱乘於心﹐心神易動﹐卽發驚癇。若醫者湯藥不相投﹐卽危殆矣。若疹痘已出長快﹐自不可動利﹐正如大人傷寒下之早也。且如古之名醫﹐不出倉公﹑扁鵲﹑孫思邈﹑巢元方輩。論小兒疾癥﹐湯藥有可服者﹐有不可服者﹐宜先服順陰陽﹑調榮衛后方利臟腑﹐卽熱漸除。又扁鵲論曰﹕小兒瘡疹未出以前﹐多是誤認﹐以他藥解之﹐或以燥藥﹐或以冷藥﹐不無夭傷﹐深戒。時醫及病家愼之﹗至時拱手無及。又瘡疹欲出﹐切宜護目。若熱衝於眼目﹐致損瞳人。世間小兒瘡疹多入眼目﹐遂生障翳。凡小兒稍大﹐六歲至十四歲﹐皆屬童男。初覺頭痛壯熱﹐腰背疼重。熱甚則手足厥冷﹐卻似挾寒﹐全在詳察脈理疾狀。脈但多洪數﹐甚大不定。若小便多赤﹐大便多祕﹐此證正宜先疏利也。應瘡疹早出﹐若才出﹐皆不可轉利也。渙頃時禁中供應湯藥﹐屢嘗調治﹐此證皆獲寧愈。在外治過尢多﹐蓋不敢越古人之論。

《疹痘論》﹕夫疹痘瘡者﹐因熱積臟腑﹐蒸鬱毒瓦斯而生。若腑間伏熱﹐則生細疹﹑赤瘡﹐俗呼爲麻子是也。

若髒間伏熱﹐則生痘瘡﹐形如豌豆者是也。其始也﹐熱毒積於脾肺之間﹐治之不早﹐流注四肢榮衛之中而成其疾。初覺受病﹐多似傷寒﹐而身色與四肢俱赤﹐壯熱頭痛﹐腰脊疼﹐只鼻耳尖冷﹐足指冷﹐兼咳嗽﹐眼靑黃色也。小便﹑大便祕﹐兩手脈洪數者﹐乃是疹痘之癥也。其有冬月天气溫暖﹐仍感乖候之气﹐未卽發動﹐至春又被積寒所折﹐毒瓦斯不得泄﹐至夏初得熱﹐其春寒方解﹐冬溫毒瓦斯始發者﹔及有不因冬溫﹐四時自天行者﹔又有小兒熱毒之气﹐傷天令不時之气而發者﹔有感寒邪伏熱毒眞元之气﹐被熱毒邪气渾雜而發者。近世醫流議者云﹕痘瘡始於魏晉﹐香港腳肇於晉末﹐或云﹕建武中於南陽徵虜得之﹐仍呼爲虜瘡。或言﹕永徽四年﹐此疾自東域流於海內。且人之有生﹐臟腑受寒熱邪气而爲病﹐凡感之者則受。若言今有古無﹐豈可同艸木之類所產有方﹐而苗裔畱傳於天下哉﹖巢氏又呼爲發瘡及呼爲胞瘡﹑麩瘡﹐此皆分陰陽所受。人凡覺冬有非節之暖﹐當瘡未發而預防之﹐先急下其毒。凡春冬之間﹐未嘗無此疾。夭枉者﹐十有五六﹐而因醫死者大半。蓋證候形色所發不同﹐致有誤認。其候有﹕三五日徧身粟生﹐時作咳嗽﹑耳尖冷﹑毛寒肌慢﹑眼澀不開﹑作寒欲以溫暖覆之者。

初覺之時﹐當用薄荷散微微發汗﹐次進調中散﹐﹝二方見瘡疹已出未出門。﹞瘡卽自愈。服薄荷散汗未出者﹐亦服調中散﹐卽汗出漸漸解。若作寒熱其脈反遲者﹐進脫齒散。﹝方見瘡疹出不快門。﹞或患者寒熱不定﹐目澀﹑耳鼻冷﹐此邪毒不傳諸髒便攻皮膚而作。或出遲者﹐亦服脫齒散。凡有三五日鼻中壅﹐喉咽不利﹐咳嗽目赤﹑毛焦﹑肌膚緊﹐脈洪大而數﹐此應疹痘之候。順者宜煎薄荷散發汗﹐則瘡毒自出。或鼻中壅﹐咽喉不利﹐目赤額紅﹐脈不甚洪大者﹐亦是瘡疹之候﹐皆宜服脫齒散。瘡如出白珠子﹐或出紅小瘡子者﹐乃是解也。或鼻壅﹑唇焦﹐脈細﹐面色痿黃時變靑色﹐皮膚慢﹑吐淸涎者﹐亦是疹子之候。此皆因醫人誤下涼藥太多﹐致令瘡難發。凡瘡毒血气順﹑脾溫則易發﹐若服涼藥過多﹐則血澀气弱﹑脾冷﹐則瘡毒難泄﹐遂變惡候。此候亦服薄荷散並脫齒散。若面靑气粗﹐大小便不通﹐瘡毒未發﹐宜進滑石散﹝方見瘡疹出不快門中。﹞如大小便不通利﹐則服脫齒散﹐次觀色候調治。或有面色赤者﹐亦是瘡疹候。若先赤而後靑﹐爲逆候也。或患數日﹐面色靑或痿黃﹐四肢微冷﹐上喘不涎﹐手足搐縮﹐以三焦气壅﹐血脈凝滯﹐气不得相榮﹐當用薄荷散發泄瘡毒。小兒初得病﹐便驚狂﹑身熱﹑汗出。問之﹐身不憎寒﹐並不惡風﹑脈洪數者﹐皆當下之。覺得有此證﹐疹痘未發之前﹐當服當歸散﹝方見瘡疹未見乃可疏利門。﹞或有先頭疼﹐口鼻出熱气﹐憎寒壯熱﹐胸膈痞噎﹐生涎﹐心逆﹐作渴不止﹐足指冷﹐口作臭气﹐兩手脈弦而或微﹐脾脈弦數者﹐此因失饑﹑傷邪熱﹐當發赤疹。及有患頭疼﹐身不大熱﹐口鼻有熱气﹐咽喉幹痛﹐口頰生瘡﹐兩目如火熱﹐耳尖﹑手足稍冷﹐兩手脈洪大﹐後三二日必作渴﹑面赤﹐時作憎寒﹐心逆﹐口作臭气﹐目忽如朱色﹐亦是伏瘡疹之候。亦先當去邪毒﹐藥須用大黃湯蕩之。不可用巴豆﹑水銀﹑輕粉﹐此等則無去熱毒之理﹐反傷於髒也。或覺已結於皮毛之間﹐微微似出﹐愼不可利﹐或誤利之﹐則瘡毒反沒﹐蓄伏心間﹐邪入肺中﹐瘡毒內壞而死。若瘡疹旣出太盛﹐竇膿水者﹐卻當以大黃藥微利除毒。如未發毒疹以前﹐曾經利者﹐卽不用大黃藥。但以解熱藥除其敗毒。多有愚俗禁服藥餌﹐只望巫祝﹐不以藥泄利瘡毒﹐致令大小便不通﹐停熱毒於臟腑﹐攻衝眼鼻﹐咽喉腫塞﹐口舌壞爛﹐束手受死。及有疹癥﹐口進涼藥或調气藥﹐恣其所措。旣疹痘已出之後﹐又復猛利﹐用藥旣失﹐疾勢已壞﹐𨿽扁鵲無門救療﹐所以時人不能盡其天年。又按扁鵲活疹痘之法﹕覺有疹痘之癥﹐先用油麻劑﹝方見瘡疹初出門﹞解四肢極熱﹐如服藥了﹐良久就臥﹐少時﹐服至三五服﹐大小便利﹐四肢熱退﹐邪毒漸解﹐疹痘旣出亦輕。若曾服大黃散利者﹐亦不必服此。嬰兒服此頗有益。或有未經解利而瘡毒已發者﹐服解毒必聖散﹐或升麻散發散。﹝二方見瘡疹已出未出門。《博濟》《養生必用》方同。﹞若瘡毒在肌膚﹐三四日隱隱不發者﹐則急用紫艸飲子﹝方見瘡疹初出門﹐與《聖惠》同﹐﹞至數服則瘡疹出。凡瘡疹未發前﹐當用黃柏膏﹝見瘡疹愛護面目門﹐《聖惠方》同﹞塗兒面頰眼目之間﹐仍續用胡荽酒﹝方見瘡疹初出門﹞噴背上﹑四肢﹐令速發出也。若瘡未出﹐及𨿽出躁渴者﹐宜服甘艸散﹝方見瘡疹太盛門中﹞以少解利﹐熱毒卽住。若瘡出遲﹐亦當服紫艸飲子。大人鍼兩腕硯子骨間﹐或灸一壯﹐亦助發出疹痘毒瓦斯。若已發﹐則不必用之。如瘡候未作膿﹐心膈躁﹑睡不安者﹐服靑黛散﹑黑豆汁﹝二方見瘡疹未見乃可疏利門。﹞若瘡毒出盡後﹐宜服黃芩散以解餘毒。若嘔吐服此﹐嘔吐自定。若赤口有瘡﹐下部亦有瘡﹐自下利者﹐服黃連散。或瘡疹出後煩喘﹑小便不利者﹐宜進燈心湯。﹝二方並見瘡疹後解餘毒門中。﹞若瘡疹煩喘甚者﹐卽用麻黃湯﹝方見瘡疹太盛門中。﹞或咽喉痛並嗽﹐則加入麝香。其有服冷藥太過﹐咳嗽﹑手足冷﹑脈遲者﹐煎炮漧薑﹑炙甘艸各四錢﹐水一升二合﹐取四合服之。其或下痢赤黃﹐膿血及渾身熱﹐當與薤白湯﹝方見瘡疹便膿血門中﹞解去惡積便瘥。有疹痘安﹑便攻動﹑眼生翳膜腫脹者﹐皆因肝臟敗熱停畱所致。切忌用點者藥﹐惟宜利脾肺﹐解肝熱毒﹐仍於眼邊上下貼藥以散毒瓦斯﹐當服蕤仁散。

若生翳障重者﹐兼密蒙花散﹐量力服食﹐﹝二方並見瘡疹入眼門中。﹞翳膜退則止。凡有時气天行瘡痘者﹐則急預服豆湯﹐則不發瘡。﹝方見如前黑豆汁是。﹞或發瘡而因天行熱气﹐瘡自疼﹑壯熱﹐則當以桂枝及去節麻黃﹑黃芩各半兩爲末﹐量大小一二錢﹐暖水調下﹐覆令汗出﹐又以葛根散解肌出汗﹝方見瘡疹已出未出門中。﹞凡身疼﹑壯熱﹑頭痛﹐若不與小汗﹐無由表散﹐大便久祕﹐毒瓦斯藏伏﹐心腹脹滿﹐不與微利﹐無由釋去邪毒﹐切在消息。若痘瘡已出者﹐不可發表﹐更增瘡爛。若發膿痛甚者﹐卽用漧淨黃土羅細爲末敷之﹐仍數數食蜜。若瘡勢稍輕者﹐則用川芒硝以豬膽汁調塗瘡上﹐勿令動著﹐直候瘡痂落。有大段瘡發﹑不通臥席者﹐用麥麩簟臥將息。如痘瘡作漿戴白膿者﹐其毒輕﹔或紫黑色隱隱在肌肉裏者﹐其毒重﹔甚者﹐五臟﹑咽喉內皆有瘡。其大便澀﹑出血。瘡黑靨不出膿者﹐死。舌黑﹐鼻有黑气者﹐死。其或疹痘未出以前﹐熱毒內逼﹐目睽上竄驚叫﹑有如驚風者﹐此乃瘡欲出之候。若誤認爲驚風調治﹐毒瓦斯內蓄﹐邪熱不泄﹐乃死。或有惡瘡旣出﹐譫語不止﹐此是惡候﹐更以冷藥解利﹐則使聲喑﹐瘡疹反沒﹐乃死。或用燥藥太過﹐咽喉腫痛﹐猛發鼻血﹑喘嗽而死。或瘡作白﹐忽然蓄入臟腑﹐漸作紫黑﹑無膿﹑日夜煩悶者﹐服化毒散﹝方見瘡疹倒門中﹐﹞其毒瓦斯當從手足心出﹐乃瘥﹐此五死一生之候。若便血﹑瘡壞無膿者﹐十死不治候。大熱瘡毒順出﹐然後根據證調理。有患瘟毒豆瘡不出者﹐一法以地黃﹑雄黃令飲。然不可太多﹐太多則反有所損。或飲啜食熱乳積於腑臟者﹐當兼用藥療乳母。嬰兒﹑孩童之性﹐陽盛而陰微﹐臟腑陰陽气稍差逆﹐大小便多不順利。自扁鵲﹑太倉公論療嬰孩藥性有可餌者﹐皆先知節气陰陽治之﹐利臟腑﹐則病勢漸解也。

張仲景論﹕孩兒初生下時﹐宜進地黃汁﹐點在孩兒口中﹐退下黑屎﹐至壯年不患瘡疹。及小兒生下未滿一百日以來﹐如遇天气和暖﹑無惡風之時﹐抱於日中﹐使皮膚緊密﹐常柰風日。若只在房室之間﹐或常於溫暖之處﹐忽乍見風日﹐使寒邪之气伏積臟腑﹐若遇天气不調﹐多作瘡疹之候。若瘡疹出﹐方得寒邪散﹑毒瓦斯消也。

若孩兒患瘡子﹐父母卽不得行房。若有觸犯﹐使瘡疹不出﹐毒瓦斯入心﹐悶亂而死。若已出之候﹐觸之則令其瘡黑爛痛極﹐如刀割爾﹔設或瘡疹得安﹐其瘢經年黑色。仲景謂瘡疹未生之間﹐宜於房室燒赤術﹑豬甲二物﹐辟惡气。父母常戒其色欲﹐亦令人守房室門﹐勿令外人入房﹐恐有觸犯﹐令小兒瘡疹難出。或得上喘﹑面靑黃色者﹐猶良。若因此犯而死者﹐不可勝數。又有疹痘安後﹐瘡痂𨿽落﹐其瘢猶﹐肌肉或凹凹﹐再作瘡疹﹐此因安後不解利毒瓦斯﹐畱滯敗熱後肌肉之間也。余歷究諸古今方目﹐漢魏以前﹐瘡疹之說經方不載﹐惟扁鵲有油劑﹐仲景有數方﹐悉已修錄。昔宋之秦承祖﹐晉中書令王﹐各有一方﹐亦見於後。自後巢元方乃論疹痘之癥﹐《太平聖惠》稍編其方﹐諸家方書亦少有載者。今所習諸方﹐皆世良工經用調理得效﹐祕而不傳者。愚不忍坐視其人之亡﹐故敍其傳變脈證﹑病候及藥﹐以廣其傳﹐庶使患者免罹夭傷之苦矣。

《活人書》論﹕小兒瘡疹與傷寒相類﹐頭疼﹑身熱﹑足冷﹑脈數﹐疑似之間﹐只與升麻湯。﹝方見傷寒發斑門。﹞緣升麻湯解肌﹐兼治瘡子﹐已發未發皆可服。但不可疏轉﹐此爲大戒。傷寒身熱固不可下﹐瘡疹發熱在表﹐尢不可轉。

世人不學﹐乃云初覺以藥利之﹐宣其毒也﹐誤矣。又云瘡痘已出﹐不可疏轉﹐出得已定﹐或膿血太盛﹐卻用疏利﹐亦非也。大抵瘡疹首尾皆不可下。小兒身熱﹐耳冷﹑尻冷﹐咳嗽﹐輒用利藥﹐卽毒瓦斯入裏殺人。但與化毒湯﹑紫艸木通湯﹝二方並見瘡疹已出未出門﹑﹞鼠粘子湯﹝方見瘡疹攻咽痛門﹐﹞出得太盛﹐卽用犀角地黃湯解之﹝方見瘡疹太盛門中。﹞若瘡痘出不快﹐煩躁不得眠者﹐水解散﹝方見時气門中。﹞麻黃黃芩湯﹑﹝方見傷寒門中。﹞升麻黃芩湯﹑﹝方見傷寒門中。﹞活血散主之。﹝方見瘡疹出不快門。﹞黑瘡倒﹐豬尾無比散﹑龍腦膏子﹑無不驗也。﹝三方並見瘡疹倒門中。﹞若熱毒攻咽﹐喉痛﹐如聖湯。﹝方見瘡疹攻咽痛門。﹞瘡痘入眼﹐決明散﹑撥雲散﹑密蒙花散﹑通聖散﹑蛤粉散主之。﹝五方並見瘡疹入眼門。﹞治瘡疹之法﹐無出此矣。

《全生指迷》論曰﹕瘡疹之疾﹐見《巢氏病源》及《千金要方》所載。或附於時行熱病之後﹐亦無專論的確。

主療之法﹐或出於俗傳俚語﹐執以爲法。今初得此疾﹐往往以胡荽酒﹑葡萄酒及投以諸溫熱藥。咸云﹕發之使快﹐或出之未快﹐隱隱在皮膚間﹐則以火人齒﹐酒調服之。又云﹕始得此疾﹐不可投之涼藥﹐恐胃冷致瘡不能發出﹐多以爲瘡疹宜溫。余自歷事以來﹐嘗見執此論者﹐致使病患耳目口鼻悉平﹐咽中閉塞﹐大便堅祕﹐小便皆血﹐如此死者﹐幾三十餘人。又或見瘡﹐其頭黑色凹而不起者﹐則謂之倒。亦由始得之﹐失於調解﹐更增暖溫湯藥。孤陽無陰﹐郁毒不散﹐熱無從出﹐反攻腑臟﹐其气俱絕﹐故使凹而不起。又加溫藥以發之﹐其斃者不可勝數。余嘗究此疾﹐大抵亦時气之一端。有如癮疹麩片狀者﹔有赤熱如斑狀者﹔有如豌豆之狀者﹔或大小不等皆出膿水者﹐亦謂之膿庖。蓋毒瓦斯有淺深﹐故發之有異狀。其先風邪外客於皮膚﹐熱不得發泄者﹐則爲癮疹之狀﹐但皮膚癢瘙﹐而其疾亦輕。其先熱蘊於內﹐外與風邪相連﹐客搏於血則爲赤斑之狀﹐其毒瓦斯深蘊伏於臟腑﹐閉於經絡﹐內外相合﹐熱蓄血聚﹐壅過不行﹐結而成膿﹐則爲瘡。大抵其疾始發﹐令人掏去痂﹐令血出則定無瘢子。若從他至幹﹐定隱一瘢子也。﹝劉洙並無方訣﹐內所引方與眾人方同。﹞董汲《斑疹總論》曰﹕夫生民之道﹐自微而著﹐由小而大﹐此物理灼然﹐不待經史證據可知。然小兒气稟微弱﹐故《短劇方》云﹕人生六歲以上爲小﹐六歲以下﹐經不全載。所以乳下嬰兒有疾難治者﹐皆爲無所根據。

至如小兒斑疹一候﹐不惟脈理難辧﹐而治療最比他病尢重。始覺證與傷寒﹑陰癇相近。通都輔郡名醫輩出﹐則猶能辧其一二。遠地左邑視病不精﹐失於詳審﹐投藥暴妄﹐加之小兒臟腑嬌嫩﹐易爲傷動。斑疹未出﹐往往疑爲傷風﹐卽以麻黃等藥﹐重發其汗﹐遂使表虛裏實。若爲陰癇治之﹐便用溫驚藥品﹐則熱勢愈盛。直至三四日。

證候已定﹐方得以斑瘡藥治之﹐則所失多矣。大率世俗醫者﹐斑疹欲出﹐多以熱藥發之﹐遂使胃中熱極。其初作時﹐卽斑疹見於皮下﹐其已出者﹐變黑色而如陷。旣見不快﹐又用熱藥燻蒸其疾﹐斑疹得熱則出﹐愈難轉生。

熱證大小中間﹐且與少惺惺散。惟候一二日。若身上無赤點﹐必是傷風。須候他五六日﹐必自安。若是傷食熱﹐一二日決自安。若是一二日身上有赤點﹐大便二三日不通﹐須用少藥動。若是大便如常﹐切不可與他藥喫﹐恐冰住不出。若是患到四五六日卻泄瀉﹐須與他理中丸及溫中藥喫﹐其瀉便止。若到四五日不大便﹐瘡子又盛出﹐卻喘粗气急﹑腹脹﹑小便赤澀﹐須用四順散通之。﹝甘艸﹑大黃﹑芍藥﹑當歸。﹞若得通气不喘﹐腹不脹﹐便休與藥喫﹐漸次安愈。若初覺有赤點子﹐大便如常﹐小便赤﹐須用藥通過大便﹐要出快也。若出得色紅而快﹐更不須通也。世人言﹕小兒瘡已出﹐更不得下。設若瘡子半出半不出﹐或盛出卻大便不通﹐小便赤澀﹐喘粗腹脹﹐齒唇幹﹑口燥引渴﹑譫語﹐急當下也﹐不下則不可。若半出半不出﹐或盛時卻下利支厥﹐嘔逆腹脹﹑喫噫﹐須急與理中﹑四逆﹑姜附湯之類﹐不須疑﹐已試甚良。瘡子發如膿窠﹑不肯者﹐但調沙糖水與喫。瘡子將欲幹時﹐須得兒頭痛發熱﹐皮毛灑淅如寒﹐手足耳鼻時冷﹐胸中煩躁﹐如以鍼刺其皮中﹐時或瘙癢甚者。至於昏睡譫語﹐其脈或大小不定﹐其應指必疾﹐甚者至於六七至﹐非必日數深而後見﹐亦有始得之便發此證者﹐愼無惶惑﹐亂作別治。故將往者爲可鑑﹐及取近世已驗之法條次於下﹕其疾始覺頭痛發熱微寒﹐煩躁咽痛者﹐則以四味升麻湯﹝方見瘡疹已出未出門﹐《養生必用》同。﹞若瘙癢成癮疹者﹐則以荊芥湯。時嘔者﹐宜小柴胡湯。

不惡寒﹐但煩躁﹑小便赤澀﹑多渴﹐成赤斑點者﹐則以竹葉湯﹑犀角飲子﹝四方並是瘡疹已出未出門中。﹞大便不通者﹐則以四順飲子。﹝葛氏四味飲同﹐方見溫壯門中。﹞若昏甚譫言﹑大便不通﹐則與大承气湯。﹝方見瘡疹大小便不通門。﹞若大便自利黑黃色﹐此毒瓦斯亦有所出﹐亦不必廣於湯劑﹐恐重增他病。其大便已利﹐不得以溫藥助之﹐則其瘡亦希少而自快利。但只以升麻湯﹑荊芥湯最佳。﹝方見同前。﹞劉洙小兒瘡子訣﹕若小兒覺身熱﹐或者瘡痛﹐又恐是傷風﹑傷寒﹐又恐是傷食。未辧明﹐便不通﹐更以巴豆取積藥下之﹐則使兒臟腑內虛﹐熱又不除﹐邪气益深﹐變爲喘滿﹐便血﹐或爲癰﹐身體裂破﹐遂使百年之壽一旦爲俗醫所誤者﹐可不痛哉﹗大抵斑疹之候﹐始覺多咳嗽﹐身體溫壯﹐面色與四肢俱赤﹐頭痛腰疼﹐眼睛黃色﹐多睡﹐睡中螈﹐手足厥﹐耳尖及尻冷﹐小便赤﹑大便祕﹐三部脈洪數﹑絕大不定﹐是其候也。其乳下兒可兼令乳母服藥。其證候未全或未明者﹐但可與升麻散解之﹔其已明者﹐卽可用大黃靑黛散等涼藥下之﹐次卽與白虎湯。﹝升麻﹑白虎二方並見瘡疹已出未出門。﹞如秋冬及春寒未用白虎湯之時﹐但加棗煎服﹐不必拘於常法。仲景云﹕四月後天气大熱﹐卽可服白虎湯﹐﹝方同前。﹞特言其梗槪耳。大率疹未出﹐卽可下﹔已出﹐卽不可下﹔出定﹐卽宜利大小便。其已出未快者﹐可與紫艸散﹝方見瘡疹出不快門﹑﹞救生散﹑玳瑁散之類。其重者﹐以牛李膏散之。﹝二方並見瘡疹倒門。﹞或毒攻咽喉者﹐可與少紫雪及如聖湯﹐無不效也。﹝二方並見瘡疹攻咽痛門。﹞其餘熱不解﹐身熱煩渴及病疹兒乳母﹐俱可與甘露飲。﹝方見瘡疹後解餘毒。﹞或便血者﹐以牛黃散治之﹐﹝方見瘡疹便膿血門。﹞兼宜常平肝臟﹐解其敗熱。慮熱毒攻肝﹐卽衝於目﹐內生障翳﹐不急醫治﹐瞳人遂損﹐尢宜愼之。然已出未平﹐切忌見雜人﹐恐勞力之人及狐臭燻觸故也。

未愈不可當風﹐當風卽成瘡疥。如膿出﹐可燒黑醜糞灰隨瘡貼之﹐則患愈而無瘢也。及左右不可缺胡荽﹐蓋能禦汗气﹑惡气故也。如兒能食物﹐可時更少與葡萄﹐蓋能利小便及取如穗﹑出快之義也。小兒斑疹本以胎中積熱﹐及將養溫濃﹐偶胃中熱﹐故乘時而作。《外臺》方云﹕胃爛卽發斑﹐微者﹐赤斑出﹔極者﹐黑斑出。赤斑出﹐五死一生。黑斑出﹐十死一生。其腑熱卽爲疹﹐蓋熱淺也。髒熱卽爲﹐蓋熱深也。故《證色論》云﹕大者屬陰﹐小者屬陽。汲總角而來﹐以多病之故﹐因而業醫。近年累出諸處治病。當壬申歲﹐冬無大雪﹐天气盛溫﹐逮春初﹐見小兒多病斑疹﹐醫者類如前說﹐如投以白虎湯之類﹐卽竊笑云﹕白虎湯本治大人﹐蓋不知孫眞人所論大人﹑小兒爲治不殊﹐但用藥痢有多少爲異耳﹐則是未知用藥之法﹐故多失誤。今傳選諸家及親經用有效者﹐備錄爲書。

《劉氏家傳》﹕初虞世以涎比山澤之气﹐非也。山澤气蒸潤而已﹐故𨿽山石﹐气亦能到。譬如﹐釜上甑蒸气亦蒸潤內外﹐滲漉涎則濃濁滯礙﹐非山澤之气可比﹐中風人涎如鰾膠挽不斷﹐又豈能入關節﹖初虞世所著《必用方》大有益於世。𨿽是謂中風不可吐﹔又謂小兒瘡疹當轉瀉。此二說誤人甚多。小兒瘡疹轉瀉則虛﹐毒瓦斯內攻﹐百無一生。

《張氏家傳》惺惺散﹐出和劑方﹐小兒傷寒壯熱﹐當先服此藥﹐極驗。次服人參羌活散。如壯熱未退﹐切不可與通利大便及涼藥﹐恐是瘡疹。如喫涼藥﹐誤矣。

卷第十八

瘡疹候第二《巢氏病源》傷寒發痘瘡候﹕傷寒熱毒瓦斯盛﹐多發瘡。其瘡色白或赤﹐發於皮膚。頭作瘭漿戴白膿者﹐其毒則輕﹔有紫黑色﹐作根隱隱在肌肉裏﹐其毒重。則甚者﹐五內七竅皆有瘡﹐形如發痘﹐故以名焉。

茅先生﹕小兒生下有麻痘候﹐各有所說。痘候﹐早晨渾身微微地熱﹐日午後大熱﹐眼白加黃色﹐兩脇下吸吸動﹐更發甚如驚風﹐徧身大熱﹐手足逆冷﹐此病屬髒。所治者只用獨勝散與發痘﹐﹝方見瘡疹已出未出門。﹞愼不得瀉﹐恐水入大腸﹐痘子不出﹐瀉下如赤豆汁及朝出暮。或出如掌大﹐赤色及痘口內有臭气﹐唇黑色﹐死候。大凡痘只得用獨勝散散發出痘﹐將息安樂後﹐可用靑金丹取下余積。﹝方見積聚門中。﹞後用勻气散補之。﹝方見胃气不和門中。﹞常服朱砂膏﹝方見驚積門中﹞卽愈。第一先莫吐瀉﹐恐水入大腸成惡候。

茅先生小兒麻候﹕渾身微熱﹐午後大熱﹐眼不白不黃﹐微加赤色﹐手足冷﹐吐逆﹐此候屬腑。所治者亦根據痘候調理﹐惡候一同。

《嬰童寶鑑》﹕小兒疹痘爲臟腑積熱發於皮膚爲之。其熱在腑﹐發之卽疹也﹐腑屬陽。其發之微熱在髒﹐發之卽痘也﹐髒屬陰。發之甚﹑未發﹐同一治。未出﹐可下﹐解熱而退﹔旣出﹐愼勿下之及冷藥逼之﹗其病不出﹐在內害人也。

《嬰童寶鑑》斑痘死候﹕斑痘出後熱不去﹐大瀉而渴。有此疾﹐皆因已出後服冷藥﹐逼在肺中也。煩躁﹐迷悶不食﹐大小便難。

《五關貫眞珠囊》小兒痘瘡所主候﹕凡小兒痘瘡﹐瘡外應之候。若壯熱汗不流﹐先躁而出者﹐主心也﹔先嗽而出如砂子形者﹐主肺也﹔先肚痛而出疹子者﹐主脾也﹔先如瘧而發渴﹐後爲水或有黯血者﹐主腎也﹔先目赤如珠﹐暗流羞明﹐出瘡子或有硬膿而不破者﹐主肝也。

茅先生麻痘不通治惡候歌﹕斑瘡出後熱難除﹐冷藥先冰在腹居。渴甚瀉多便溺澀﹐不餐躁發命須臾。

《玉訣》小兒斑疹候歌﹕傷寒胃熱作斑瘡﹐倒因風气受傷。太過損肝多紫黑﹐大爲陰盛小爲陽。

此患未出﹐多不辧之。只作傷寒調治﹐多誤。如太過者﹐解之。

《玉訣》小兒斑疹候歌﹕目澀語聲短﹐發熱有時涼。手耳如冰冷﹐三關洪又長。

﹝又一《玉訣》斑疹候歌與此同。但第一句云﹕气喘聲多促﹐餘三句並同。又云﹕宜發散﹞《石壁經》三十六種內瘡子候歌﹝《鳳體經》以此候爲傷寒變麻子﹐歌括一同﹕﹞小兒瘡子候偏多﹐咳嗽涎潮作久。發熱發寒﹝發寒一云發驚﹞如怕物﹐看燈停目眼光多﹝四十八候此句云﹕驚如羊眼白相過。﹞喉中自響如﹐吐後常添气不和。夢裏發來如急搐﹐唇紅臉赤脈交多。渴水心煩多躁熱﹐耳冰足冷發溫和。

舌上有瘡如粟子﹐定知三日熱來多。此病變成麻子候﹐艸將涼藥與相過。認取證形爲妙手﹐只須平藥病消磨。

此因溫熱毒瓦斯在人﹐至春﹐人感寒邪﹐陰陽相錯﹐在腑作細赤瘡疹﹐在髒則爲痘瘡。𨿽有前候﹐切看手足稍冷﹐尻陰冷﹐腹中痛硬﹐是瘡疹候。若誤投驚藥則反受毒邪內攻﹐其瘡不出﹔更服熱藥﹐則使瘡陷而受死矣。但服調气升發散藥﹐必愈。

卷第十八

瘡疹未見乃可疏利第三《聖惠》﹕凡斷乳嬰孩﹑童子患疹痘疾候﹐初覺多似傷寒。面色與四肢俱赤﹐壯熱頭痛﹐腰背疼﹐足多厥冷﹐眼睛黃色。脈息但多洪數﹑絕大不定﹐小便赤少﹐大便多祕。才覺四肢色候及脈息𨿽是疹痘疾﹐未攻皮毛穴出者﹐便可以服餌。勻和臟腑﹐疏利遂下。若疹已結在皮毛穴處微微似出﹐卽不可疏泄也。或疹出太盛﹑痘穴膿水者﹐卻可疏利也。

《王氏手集》﹕世之論瘡疹者﹐莫不以古書之說﹐才覺便與疏利爲非。以錢氏之說﹐治以溫涼之藥﹐不可妄下爲是。遂以謂近世小兒瘡疹之出得無橫夭者﹐皆錢氏之功也。蓋小兒腸胃嬌嫩﹐若妄取轉﹐便見內虛﹐熱气反入﹐必能殺人。故以瘡疹倒而死者﹐皆取轉之罪也。此說誠是。然而不考其言﹐遂失其意。殊不知古書所謂疏利者﹐乃云先和節陰陽﹐調治榮衛﹐方利臟腑﹐卽熱气漸解。又曰﹕嬰兒之性﹐自然陽勝而陰微也。臟腑陰陽气逆﹐大小便多祕不通也。才覺是此疾﹐卽可便與疏利﹐卽輕患也。若疹痘已出﹐卽不可疏利﹐又曷嘗使人瘡疹之出﹐便卽取轉耶﹖況疏利與取轉相去遼遠。疏利者必以輕涼之藥﹐微利動之﹐如靑黛﹑黃連之類是也﹔取轉者﹐以峻快之藥極轉下之﹐如巴豆﹑芒硝之類是也﹔不可同日而語。愚醫不詳古意﹐輒以疏利便爲取轉﹐得不誤耶﹖況取轉之際﹐曾先和節陰陽﹐調治榮衛乎﹖小兒已大小便不通乎﹖才覺之說﹐卽是瘡疹未見。醫者取轉之時﹐知瘡疹之已出未出乎﹖又曾知疹痘出﹐卽不可疏轉之語乎﹖蓋庸醫往往見是瘡疹便與取轉﹐云使瘡疹出快﹐所以多誤也。錢氏之說云此天行之病﹐惟用溫涼藥治之﹐不可妄下及妄攻發。亦曷嘗有此證不得疏利之語乎﹖妄下非疏利之比。至如初虞世猶具誤解其意﹐乃以瘡疹比傷寒﹐至陽明亦用利藥﹐殊不知傷寒至陽明則宜下。旣庸醫不曉古意﹐又使善醫者以此印證其說不疑爲非﹐故特爲辧。其瘡疹之初﹐果有此證﹐則宜與疏利﹐特不可取轉耳。

《聖惠》治小兒熱毒盛﹐發疹痘瘡﹐初發早覺者﹐宜服此方。

上用黃連一兩﹐去須﹐搗﹑篩爲散。每服一錢﹐以水一小盞﹐煎至五分﹐去滓。不計時候﹐量兒大小分減溫服。

《聖惠》又方上用波斯靑黛如棗核大﹐以水調服之。﹝《疹痘論》同﹐用溫磨刀水調下。﹞《疹痘論》當歸散方川當歸﹝一兩﹞甘艸﹝一分﹞上爲細末。每服二錢﹐水一中盞﹐豆豉十粒﹐同煎至六分﹐去滓。量兒大小服﹐以利動爲度﹐逐日冷喫甘艸汁。三歲以下一歲以上加減服。

《疹痘論》﹕如瘡候未作膿﹐心膈燥﹐睡不安者方。

上用黑豆煮汁溫﹐徐徐服之亦解。

《疹痘論》又﹕凡有時气天行瘡痘者﹐則急預之豆湯。

小豆黑豆綠豆﹝各半升﹞甘艸﹝一兩﹐炙﹞上用水九升煮﹐候豆熟爲度。逐日空心﹐任意飲。七日後﹐瘡必發快。

卷第十八

瘡疹初出第四《聖惠》﹕小兒未與疏轉﹐急服紫艸飲子方。

上用紫艸二兩﹐細銼﹐以百沸湯一大盞沃﹐便以物合定﹐勿令紫艸气出。量兒大小﹐溫溫服半合至一合。

服此藥瘡子𨿽出﹐亦當輕爾。﹝諸方書莫不以服紫艸爲先。﹞《聖惠》治小兒疹痘欲令速出。宜用胡荽酒方。﹝《疹痘論》《萬全方》﹑董汲法同。﹞上用胡荽三兩﹐細切﹐以酒二大盞﹐煎令沸﹐沃胡荽﹐便以物合定﹐不令气出﹐候冷去滓。微微從頂以下噴背膂及兩腳﹑胸腹令徧﹐勿噴於面。錢乙用好酒二盞﹐煎一二沸﹐入胡荽四兩﹐再煎。又云﹕病患左右常令有胡荽﹐卽能辟去汗气﹐瘡疹出快。瘡疹忌外人及穢濁之物﹐𨿽不可受風冷﹐然亦不可擁遏﹐常令衣服得中﹐並虛涼處坐臥。

《聖惠》治小兒臟腑伏於熱毒﹐未成疹痘疾候。四肢微覺有熱﹐食物似減﹐頭髮幹立﹐或時額多微熱。宜服生油方。《疹痘論》及《萬全方》同。

上用生油一小盞﹐以人體熟水一小盞﹐旋旋傾熟水入油盞內﹐不住手以杖子打攪﹐﹝《疹痘論》云﹕以楊柳枝攪。﹞直候入熟水盡﹐更打令勻如蜜卽止。夜臥時﹐三歲前至百日及一內﹐每服二蜆殼。五歲至七歲﹐每服三蜆殼。

十五歲以前﹐每服三大蜆殼至半合。直至大人﹐每服一合至二合。量大小增減與服之。服後良久﹐令臥少時。

服三﹑五服﹐大小便利﹐四肢熱退﹐疹痘不生也。《萬全方》云﹕扁鵲論可先以油劑服之﹐行解﹔四肢熱極或疹痘已出﹐不可以油。可服平和湯藥療於肝臟﹐解於敗熱﹐慮熱毒太盛。

卷第十八

瘡疹已出未出第五宋秦承祖方治瘡疹漸作﹐身熱似傷寒候﹐只耳尖腳稍冷﹐或腹痛者﹐是瘡疹。

上用蟬蛻二十一个﹐洗去泥﹐爲末。用水一盞﹐慢火煎至七分﹐去滓﹐量大小溫服。如覺瘡疹已出﹐便根據前服三﹑五次。若冷服﹐卽有瘡痕。若不是瘡疹候﹐誤服無害。

晉中書令王治傷寒時气熱毒。

豌豆瘡方上用樺皮木銼﹐煎汁溫服取安。

《千金》治發豌豆瘡方。

上以小兒著取月水汁和水浴之。

《仙人水鑑》治豌豆瘡方。

漧漆人中白尾松灰﹝各少許﹞牙硝﹝一分﹞上同研令細。空心冷漿水調下半錢﹐以吐爲度﹐再服一錢﹐得利三兩行﹐其瘡自除。神效。

《仙人水鑑》﹕小兒患豌豆瘡﹐眾醫不瘥﹐服者神妙。

天麻甘艸﹝各一寸﹞發灰黃丹﹝熬。各一分﹞馬牙硝﹝三分﹞五色豆﹝各七粒﹞黃鹽﹝一分。陶隱居云﹕北海黃鹽﹐艸粒粗﹐以作魚及咸菹﹞上一十一味搗爲散。空心取一錢﹐冷水調服。利下﹐瘡隙瘥。

《子母祕錄》治小兒斑瘡﹑豌豆瘡。

上用發灰飲汁服三錢匕。

《藥性論》﹕去小兒豌豆瘡方。

上用臘月兔肉作醬食。

《藥性論》又方上用臘月兔毛煎湯﹐洗豌豆瘡﹐及以毛敷﹐甚良。

《聖惠》治小兒疹痘瘡出後﹐咳逆脇痛﹐喫食不下。

赤茯苓散方赤茯苓甘艸﹝炙微赤﹐銼﹞大靑川升麻枳殼﹝麩炒微黃﹑去瓤。各半兩﹞梔子仁﹝一分﹞上件藥搗﹐粗羅爲散。每服一錢﹐以水一小盞﹐入苦竹葉一七片﹐豉三十粒﹐煎至五分﹐去滓。分爲三服﹐日三﹑四服。看兒大小以意加減。

《聖惠》治小兒疹痘瘡及赤瘡子。

犀角散方犀角川大黃﹝銼碎﹐微炒﹞桑根白皮﹝銼﹞鈞藤甘艸﹝炙微赤﹐銼﹞麻黃﹝去根節。各一分﹞龍膽﹝去蘆頭﹐半分﹞石膏栝蔞瓤黃﹝銼。各半兩﹞上件藥搗﹐粗羅爲散。每服一錢﹐水一中盞﹐煎至三分﹐去滓﹐分溫三服。量兒大小加減服。瘡子退後﹐濃磨犀角水塗之更良。錢乙附方同治瘡疹太盛﹐令不入眼﹐名調肝散。

《博濟方》﹕治瘡將出﹐未能勻徧﹐透肌解毒。

必勝散上以牛蒡子不限多少﹐炒令熟﹐杵爲細末。每服一錢﹐入荊芥二穗﹐水一盞﹐同煎至七分﹐放溫與服。如瘡疹已出﹐更與服﹐亦妙。﹝《疹痘論》必勝散同。﹞《靈苑》治時行豌豆瘡及赤瘡﹑疹子。未發令內消﹐已發者解利毒瓦斯﹐令不太盛。

玳瑁湯方生玳瑁生犀﹝各以冷水磨濃汁二合﹞上同攪令勻。每服半合﹐微溫服﹐一日四﹑五服爲佳。

《養生必用》﹕小兒瘡疹始作與傷寒相類﹐頭痛憎寒壯熱。疑似之間﹐先與解肌湯。已發未發皆可服。

又名升麻湯升麻白芍藥漧葛甘艸﹝炙。各等分﹞上爲末。每服二錢﹐水一盞﹐煎至七分﹐去滓溫服。日三﹐甚卽連夜服。貧家緩急亦可湯點眼。身心煩熱﹐卽溫服。寒多卽熱服﹝《必用方》《疹痘論》《活人書》《全生指迷論》﹑董汲方皆同。﹞茅先生﹕小兒發疹痘。獨勝散牛蒡子﹝半兩﹞白僵蠶﹝一分﹞上爲末。每服一大錢﹐水六分盞﹐紫艸二七寸同煎四分。連進三服﹐其痘便出。妙。

茅先生﹕小兒麻痘方。

上用荊芥少許﹐爛研。以新井水﹐將布帛裂過﹐入一滴許麻油﹐打勻﹐令飲之﹐便不亂悶。麻痘已出﹐用黃蠟煎靑膠水﹐飲卽安。﹝靑膠乃牛皮膠是也。﹞張渙安斑散調理瘡疹方。

川升麻赤茯苓羌活綿黃﹝銼。各一兩﹞人參﹝去蘆須﹞枳殼﹝麩炒﹐去瓤﹞桔梗甘艸﹝炙。各半兩﹞上件搗﹐羅爲細末。每服一錢﹐水一盞﹐入紫艸﹑薄荷各少許﹐煎五分﹐去滓﹐放溫服。量兒大小加減。

張渙紅子湯平調瘡疹方。

紅花子紫艸茸﹝各一兩﹞麻黃﹝去根節﹞川升麻﹝各半兩﹞上件搗﹐羅爲細末。每服半錢﹐煎薄荷湯﹐入酒一滴﹐同調下。

張渙快斑散平調瘡疹方。

貫眾﹝揀淨﹐洗﹐焙漧﹞赤芍藥﹝各一兩﹞甘艸﹝炮﹞川升麻枳殼﹝麩炒﹐去瓤。各半兩﹞上件搗﹐羅爲細末。每服一錢﹐水一小盞﹐入竹葉七片﹐煎至五分﹐去滓溫服。量兒大小加減。

張渙瘡疹初出﹐急服紫艸如聖湯方。喫乳嬰兒與乳母兼服之。四﹑五歲以外只令兒服。

紫艸﹝揀淨﹐二兩﹞陳橘皮﹝去白﹐烤漧﹐一兩﹞上件搗﹐羅爲細末。每服一大錢﹐水一盞﹐入蔥白三寸﹐煎至六分﹐去滓溫服。量兒大小加減。

《疹痘論》薄荷散方家薄荷葉﹝一兩﹞麻黃﹝去節﹞甘艸﹝炙。各半兩﹞上件爲細末。每服二錢﹐水一中盞﹐棗二枚﹐姜三片﹐同煎至六分﹐去滓﹐放溫服。日三﹑四次服。

《疹痘論》調中散方白茯苓人參紫河車甘艸﹝炙﹞上件各等分﹐爲細末。每服二錢﹐水一盞﹐姜三片﹐棗二枚﹐煎六分﹐溫溫作三﹑兩次服。

《疹痘論》﹕天行熱气﹐欲發痘瘡﹐作熱疼者。宜服解肌出汗葛根散方漧葛麻黃﹝各一兩﹞石膏﹝二兩﹞黃芩芍藥桂枝甘艸﹝各半兩﹞上爲銼散。每服四錢﹐水一盞半﹐煎至八分﹐溫服。取少時出汗﹐若先自出汗者﹐卽去麻黃。

《全生指迷》荊芥湯方荊芥穗薄荷葉牛蒡子﹝炒﹞甘艸﹝炙。各一兩﹞上爲末。每服五錢﹐水二盞﹐煎至一盞﹐去滓溫服。不以時。

《全生指迷》小柴胡湯方柴胡﹝八兩﹞人參黃芩甘艸﹝炙。各三兩﹞半夏﹝二兩半﹞上爲粗末。每服五錢﹐水二盞﹐姜二片﹐棗子一个﹐煎至一盞﹐去滓溫服。如嗽者﹐加五味子二兩。

《全生指迷》竹葉湯方石膏﹝四兩﹞知母﹝二兩﹞麥門冬﹝去心﹞甘艸﹝炙。各一兩﹞上爲粗末。每服五錢﹐水二盞﹐竹葉一握﹐煎至七分﹐去滓溫服。

《全生指迷》犀角飲子犀角﹝鎊﹞甘艸﹝炙。各半兩﹞防風﹝二兩﹞黃芩﹝一兩﹞上爲粗末。每服五錢﹐水二盞﹑煎至一盞﹐去滓溫服。

譚氏療小兒豌豆瘡方。

上用肉爛者﹐取汁洗之。幹脯亦得。

《活人書》化毒湯治小兒瘡痘。已出未出﹐並可服之。

紫艸﹝嫩者﹞升麻甘艸﹝炙。各半兩﹞上銼如麻豆大。以水二盞﹐糯米五十粒﹐煎至一盞﹐去滓溫溫分服。《劉氏家傳》云﹕麩痘瘡欲出﹐渾身壯熱﹐不思飲食﹐若服此一盞卽內消。已有一兩顆出﹐卽解其半﹔若全出﹐卽當日頭焦﹐只三服﹐瘥。

《活人書》紫艸木通湯治小兒瘡疹。

木通紫艸人參茯苓糯米﹝各等分﹞甘艸﹝炙﹐半分﹞上銼如麻豆大。每服四錢匕﹐以水一盞半﹐煎至一盞﹐去滓溫服。

《萬全方》治小兒發豌豆瘡。

上用豬膽和朴硝塗之。

董汲治小兒一切風熱﹑中暑﹐驚悸﹐瘡疹欲出﹐多睡咳嗽﹐涎盛面赤﹐手足冷﹑發溫壯﹐睡中驚﹐搐搦不寧﹐脈洪數﹔頭痛嘔吐﹐小便赤黃。

抱龍丸天南星﹝銼開裏白者﹐生爲末﹐臘月內取黃牛膽汁和爲劑﹐卻入膽內陰漧再爲末﹐半斤﹞天竺黃﹝二兩﹞朱砂﹝二錢﹐研﹐水飛﹞雄黃﹝半兩﹐水飛﹞麝香﹝好者﹐一錢﹞牛黃﹝一字﹞上同研極細。滴水和丸雞頭大。每二歲兒﹐竹葉或薄荷湯化下一丸﹐不拘時候。

董汲白虎湯治小兒痘﹑麩疹﹑斑瘡赤黑﹑出不快及疹毒餘熱﹐並溫熱病﹑中暑气煩躁熱渴方石膏﹝四兩﹞知母﹝一兩半﹞甘艸﹝炙﹐三分﹞人參﹝半兩﹞上爲散。每服二錢﹐水一盞﹐入粳米二十粒﹑同煎至七分﹐去滓。溫服﹐不以時候。小兒減半服。春冬秋寒有證亦服﹐但加棗煎﹐並乳母亦令服之。

《玉訣》牛蒡散涼風解毒。

上用牛蒡﹐不以多少﹐炒爲末。水煎一錢服。

《惠眼觀證》天麻散治傷寒及疹痘。一名紅綿散。

天麻荊芥穗﹝各一分﹞甘艸﹝炙﹐二錢﹞麻黃﹝去節﹐半兩﹞幹蠍﹝全者﹐七个﹞上爲末﹐令勻。每服一錢﹐水半盞﹐薄荷二﹑三葉﹐酒四﹑五滴﹐煎至二﹑三沸﹐帶熱服。如疹子未出﹐再進一服﹐相次又服。若得是傷風﹐服亦不妨。

《劉氏家傳》消毒犀角飲子治大人﹑小兒內蘊邪熱﹐咽膈不利﹐痰涎壅嗽﹐眼赤﹐臉腮項結核﹐癰腫毒聚﹐徧身風疹﹐癉毒赤﹔及瘡疹已出未出﹐不能快透﹐並皆治療。

每服三錢﹐水一盞﹐煎七分﹐去滓。小兒疹痘欲出及已出﹐熱未解﹐急進此藥三四服﹐快透肌消毒﹐應手神效。﹝方見攻咽痛門中《活人書》鼠粘子湯同。

《張氏家傳》小兒斑瘡一出﹐控心散全蠍﹝二十四个﹞雄黃麻黃﹝去節。各一分﹞上件爲細末﹐用園荽以酒煎﹐令溫調下。

《張氏家傳》小兒風壅作瘡子﹐解熱散毒。

羌活散羌活獨活川芎桔梗蟬殼地骨皮前胡甘艸﹝炙﹞柴胡﹝去蘆﹞栝蔞根天麻﹝炙﹞荊芥防風﹝以上淨洗。等分﹞上爲細末。每服一錢﹐水三分﹐薄荷二葉﹐盞子內煎二分﹐通口服。大小加減藥水。

《張氏家傳》奪命散治孩兒﹑小兒瘡麻已發未發﹐並宜服之。

升麻糯米紫艸甘艸﹝以上各半兩﹞木通﹝二錢半﹞上件銼爲散。每服一大錢﹐水七分﹐煎四分﹐去滓溫服。六歲﹑五歲以下﹐量大小加減服之。

長沙醫者鄭愈傳治小兒熱退瘡疹。

黃散方黃柴胡漧葛甘艸﹝炙。各一錢半﹞上爲末。每服一錢﹐薄荷三葉﹐水五分﹐煎至三分﹐約三呷﹐空心服。

長沙醫者鄭愈傳治小兒麻痘已出未出﹐便服此藥卽稀。

牛蒡子﹝一兩﹐用麥麩炒令黃色﹐去麩﹞甘艸﹝一錢﹐炮﹞上爲末。每服一字或二字﹐用園荽煎湯下。

卷第十八

瘡疹出不快第六《養生必用》治瘡子出不快﹑倒方。

紫艸茸木通﹝銼﹞甘艸﹝炙﹞枳殼﹝麩炒去瓤。各等分﹞上爲末。每服二錢﹐水一盞﹐煎至七分﹐去滓。溫服﹐日二服﹐小兒斟量與。

錢乙紫艸散發斑疹。

鉤藤鉤子紫艸茸﹝各等分﹞上爲細末。每服一字或半錢﹑一錢﹐溫酒調下。無時。

張渙云﹕小兒瘡疹﹐气勻卽出快﹐蓋血與气相隨。若內有邪熱﹐卽血妄行﹐使气不勻。大體瘡疹气快自勻﹐宜快毒丹。應瘡疹出﹐皆宜服之方牽牛子木香﹝各一分﹞肉豆蔻﹝半兩﹐去皮﹞靑橘皮﹝一兩﹐半兩炒﹐半兩生﹞上件搗﹐羅爲細末﹐滴水和丸如黍米大。每服七粒至十粒﹐濃煎紫艸﹑蔥白湯下﹐乳前。量兒大小加減。

張渙紅粉丹治腑熱瘡疹不勻。

龍腦﹝細研﹐一錢﹞南星﹝臘日釀牛膽中﹐百日內陰漧者﹐取末一兩﹞朱砂﹝細研﹐水飛﹞坯子染胭脂天竺黃﹝末。各一兩﹞上五味再研勻﹐煉蜜和丸如雞頭大。每服一粒﹐人參湯化下。

《疹痘論》滑石散方滑石甘艸﹝炙。各半兩﹞上件爲末。每服一錢半﹐雞子淸﹑酒少許調下。

《疹痘論》脫齒散方上以人牙齒脫落者﹑不拘多少﹐於瓷瓶內固濟﹐大火令通赤﹐候冷取出爲末。用薄荷酒調下半錢﹐良久脈平和。毒瓦斯散﹐瘡如粟米。

《疹痘論》小兒瘟毒﹑痘瘡不出方。

生地黃﹝四兩﹞淡豆豉﹝四兩﹞上以豬脂一斤和勻﹐露一宿﹐煎至六分﹐候冷﹐三分減去一分﹐去滓﹔下雄黃末一錢﹐麝香半錢﹐攪勻﹐量大小飲。若太多﹐反有所損。

《活人書》活血散治疹子或出不快。

上用白芍藥末一錢﹐酒調﹐如欲止痛﹐只用溫熱水調下。

《九衛生》紫金散療小兒瘡疹不快﹐倒。

紫艸蛇蛻皮﹝炒焦﹞牛李子﹝炒。各半兩﹞上同爲粗末。每服一錢﹐水七分﹐煎至四五分﹐去滓溫服。

《九衛生》如聖散療小兒斑瘡不快﹐欲倒黑凹者。

上用赤芍藥﹐不以多少﹐杵爲細末。每服半錢﹐煎葡萄酒﹐冷調下。

張銳《雞峯方》﹕治小兒斑瘡出不快。

上用開花蘿卜煎汁﹐時時與飲之。

張銳《雞峯方》﹕治瘡疹燻發不快﹐咽喉不利。﹝方見瘡疹攻咽痛門中﹐錢乙附方消毒散同。﹞董汲紫艸散治小兒伏熱﹐熱在胃經﹐暴發痘﹑瘡疹一切惡候﹐出不快﹐小便赤澀﹐心腹脹滿。﹝方見瘡疹倒門﹐錢乙四聖散同。﹞《玉訣》酒調散治發瘡疹不出。

牛蒡子﹝五錢﹐炒﹞紫艸麻黃﹝去節。各五錢﹞臭椿子﹝去皮爲末﹐一錢﹞當門子﹝五粒﹐末一字﹞上以溫酒調下一字﹑半錢。

《三十六種》內瘡子候有紫艸湯麻黃﹝去節﹞人參﹝各一分﹞杏仁﹝七粒﹐去皮﹞上爲粗末。都用水二盞﹐煎至一盞﹐去滓﹐卻分爲三四服﹐溫下。分作二日服﹐未可用諸藥。

《劉氏家傳》小兒發斑瘡。

大蟬蛻﹝二十一个﹐去足﹐洗﹞甘艸﹝一錢半﹞上用水半碗﹐煎至一盞﹐旋於服盡﹐效。已用驗。

《莊氏家傳》治小兒痘瘡出不快﹐並傷寒不語。

幹野人糞﹝炭火爲灰﹞腦麝﹝各少許﹞上爲末。每服一二錢﹐新蜜水調下。

《王氏手集》透肌散﹐治臟腑蘊熱﹐毒瓦斯燻發肌肉﹐身生疹痘﹐喉舌生瘡﹐毒瓦斯未快﹐懊悶气喘﹐煩渴多睡﹐精神昏塞。﹝方見已發未發門中。《活人書》化毒湯同。﹞《王氏手集》治小兒斑瘡不發方。

上以乳香研細﹐用豬心血爲丸﹐櫻桃大﹐水磨下一丸。

《吳氏家傳》小兒瘡疹不透。

上旋取豬心血調麝香少許﹐兩手心中塗之﹐並塗些小口唇上﹐卽出。極妙。

《趙氏家傳》至聖木星飲子治小兒瘡子不出及不快方。

朱砂﹝一分﹞郁金﹝半兩﹞上爲細末。每用一字或二字﹐量兒大小入龍腦少許﹐以新汲水﹑茶腳少許﹐同調勻。然後刺豬尾﹐血滴三點子入藥汁中﹐令服。不過一二時辰﹐瘡子出便紅活﹐兒無他病﹐神妙。

長沙醫者鄭愈傳治麻痘不快﹐紫艸膏方紫艸白附子﹝各一錢﹞麻黃﹝去節﹞甘艸﹝炙。各二錢﹞全蠍﹝十个﹞僵蠶﹝炒﹐二个﹞上件爲末。用蜜一兩﹐酒半盞﹐入紫艸煎數沸後﹐令旋施﹔同和前藥﹐丸如皂角子大。每服一粒﹐用紫艸湯化下﹐續用黃散調治。﹝方見瘡疹後解餘毒門中。﹞

卷第十八

瘡疹倒第七《靈苑》治時疾發豌豆及赤瘡子未透﹐心煩狂躁﹑气喘妄語﹐或見鬼神。

龍腦子方上用龍腦一錢細研﹐旋滴豬心血和丸如雞頭肉大。每服一丸﹐紫艸湯化下。少時心神便定﹐得睡﹐瘡疹發透。根據常將息取安也。《活人書》旣與此方同﹐又與《雞峯方》﹑錢乙方同。仍於小豬尾尖取血三五點﹐研入生腦子少許﹑新水調下﹐名豬尾膏。錢乙附方用豬心血和腦子﹐用新汲水化下。未省﹐以溫酒化下。

《譚氏殊聖》治小兒瘡疹﹐毒瓦斯不散﹑出不快﹔及觸犯黑色。

奪命膏方上用黑熟牛李子﹐七日八日內采於盆內。研汁﹐生絹裂去滓﹐用銀器盛。慢火熬成膏﹐瓷器內收﹐常令透風。每服一皂大﹐煎杏膠化下。如人行二十里﹐更進一服﹐其瘡疹自然紅色﹐毒瓦斯慢﹐此藥神妙不可說。一切瘡疹出不快﹐並可服。錢乙方同﹐名牛李膏﹐又名必勝膏。云至秋結實黑丸成穗﹐或無生者﹐市肆中買幹者爲末﹐水熬代用。董汲治小兒瘡疹﹐痘惡候見於皮膚下不出﹐或出而不長及黑紫內陷﹐亦用此藥。仍云﹕汲小年病此﹐危惡殆極。父母不忍視﹐遇錢乙﹐下此藥得安。因懇求得眞方﹐遂傳於世。惟於收時不知早晚﹐故無全效﹐今並收時載之。九日後收取﹐研濾成膏﹐每膏二兩﹐研入好麝香半錢﹐收貯不津器中。《九衛生》方同。但用桃膠半兩﹐牛李子一兩﹐炒爲粗末﹐每服一錢﹐水七分﹐煎至四五分﹐去滓溫服﹐治療亦同。

錢乙百祥丸治瘡疹倒黑陷。一名南陽丸上用紅牙大戟﹐不以多少﹐陰漧。漿水煮軟﹐去骨﹐日中曝漧。復內汁中煮﹐汁盡﹐焙榦爲末﹐水丸如粟米大。每服一﹑二十丸﹐研赤脂麻湯下。吐利止﹐無時。

錢乙又方藍根散板藍根﹝一兩﹞甘艸﹝銼﹐炒﹐三分﹞上同爲細末。每服半錢或一錢﹐取雄鷄冠血三二點﹐同溫酒少許﹐食後同調下。此二方﹐若無此證勿服。

錢乙附方治瘡疹出不快及倒﹐四聖散紫艸茸木通﹝銼﹞枳殼﹝麩炒﹐去瓤秤﹞黃﹝切﹐焙。各等分﹞上同爲粗末。每服一錢﹐水一中盞﹐煎至八分。溫服﹐無時。

錢乙附方治瘡疹倒黑陷。

上用人牙燒存性﹐研入麝香少許。每服三錢﹐溫酒少許調下﹐無時。

張渙神通散治瘡疹毒瓦斯少﹐大小便利﹐倒伏不出。

生漧地黃﹝炒幹﹞地龍﹝緊確者去土﹐微炒。各一兩﹞以上搗﹐羅爲細末。次用好朱砂。﹝一兩﹐細研﹐水飛﹞上件同拌勻。每服一字﹐煎胡荽酒少許﹐同溫湯調下。

張渙山梔湯方治麩疹及斑毒﹐狀如蚊蚤所嚙。若毒盛色黑者﹐兼宜服後方宣毒膏。

山梔子仁白蘚皮赤芍藥川升麻﹝各一兩﹞寒水石甘艸﹝炙。各半兩﹞上件搗﹐羅爲細末。每服一錢﹐水八分一盞﹐入紫艸﹑薄荷各少許﹐煎五分。去滓﹐放溫服。

張渙宣毒膏方治毒瓦斯盛﹐瘡疹已出不快﹑倒﹐急服此藥﹐曾經大效。

豬﹝臘八日取尾後一刺血一升﹐先用新泥盆盛﹞好朱砂﹝細研﹐水飛﹞揀乳香﹝細研。各一兩﹞甘艸﹝末﹞馬牙硝﹝各半兩﹞腦麝﹝各細研﹐一分﹞上件一處同豬血拌調細勻﹐用一寬舊竹筒一个﹐底畱一節﹐都入諸藥在筒內﹐用蜜紙數重﹐系垂於大糞坑屋梁上。至淸明日取出曝漧﹐更入腦﹑麝各一錢﹐研細勻﹐滴水和丸如皂大﹐煎人參湯化下。若毒盛﹑瘡黑倒服之者﹐瘡疹紅活再長。神妙。

《疹痘論》化毒散方郁金﹝一枚﹞甘艸﹝炙﹐一分﹞上用水半碗﹐同煎令水漧。去甘艸﹐將郁金切作片子﹐令榦爲末。入生腦子半錢﹐研令勻。用生豬血研成稀膏子﹐煎薄荷湯化下一錢。不過二服﹐其毒瓦斯從手足心出﹐乃瘥。此五死一生之候。若便血﹑瘡壞無膿者﹐十死不治。一法可用蟬蛻末半錢﹐好腦子一皂子大﹐豬心血三皂子大﹐和作膏子﹐用熱酒浸紫艸令溫化下。

服移時﹐身上發大熱﹐瘡毒頓出﹐然後根據證調治。

《良方》療瘡疹欲發及已發而陷伏者﹐皆宜速治。不爾﹐毒入髒必致困﹐宜服此。﹝與《靈苑》有加減。﹞上取臘月豬血﹐瓶盛﹐掛風中令幹。用半棗大加龍腦大豆許﹐溫酒調下。沈醫加綠豆英粉半棗大﹐同研﹐病微者卽消﹐甚則瘡發愈。余家小女子病傷寒﹐但腹痛甚﹐晝夜號呼﹐手足厥冷數日﹐漸加昏困﹐形證極惡。

是時﹐例發瘡子﹐余疑其爲醫以藥伏之﹐先不蓄此藥﹐急就屠家買少許生豬血﹐時盛暑﹐血至已敗惡﹐無可柰何﹐多以龍腦香和灌之。一服﹐遂得少睡。須臾﹐一身皆瘡點﹐然遂安。不爾﹐幾至不救。

《活人書》無比散治瘡疹惡候不快及黑瘡子﹐應一切惡候。

朱砂﹝一兩﹐先研如粉﹞牛黃腦麝膩粉﹝各一分﹐研細﹞上同研細。如有患者﹐小兒一字﹐大人半錢﹐水銀少許同小豬尾上血三二滴﹑新汲水少許調服。先寧穩得睡﹐然後取轉。下如爛魚腸﹑葡萄穗之類臭涎惡物﹐便安。小兒用奶汁滴﹐尢妙。

《九衛生》倍金散療小兒瘡疹倒黑色。

窮賊子﹝炒﹐二兩﹞神曲﹝炒﹐半兩﹞減杖花山果子﹝和核。各一兩﹞上同爲粗末。每服一錢﹐水八分﹐入荊芥七穗﹐紫艸十根﹐煎至四分。去滓溫服。

《聚寶方》定命朱砂散治小兒瘡子毒瓦斯不出﹐或出後幹黑色﹐服此藥發出毒瓦斯﹐瘡子細紅而出。

朱砂﹝半兩﹞生龍腦滴乳香馬牙硝﹝四味各研﹞甘艸﹝爲末。各一錢﹞上五味研勻。用十二月新豬血半升同研勻。取靑竹筒長二尺﹐畱兩頭節﹐開一頭作竅子﹐注藥在內﹐黃蠟塞定﹐以油絹緊裹封。勿令透气﹔埋地坑中﹐至一百五日取出﹐水洗掛風中。四十九日劈開取藥﹐研爲細末。每服半錢﹐新水調下。

《聚寶方》抵聖丸治小兒斑瘡不出反入方。

上取十二月老鴉左翅﹐不計多少﹐風中令幹﹐辰日燒爲灰﹐用中等豬嘴上刺血爲丸如雞頭大。每服一丸﹐取豬尾上血少許﹐溫水同化下。未效﹐三二時間更一服。

董汲救生散治小兒瘡疹膿﹐惡候危困﹐陷下黑色方。

豬血﹝臘月內以新泥罐子內盛﹐掛於屋東山陰漧﹐取末﹞馬牙硝﹝研。各一兩﹞硼砂朱砂牛黃腦麝﹝各一錢﹞上同研極細。每二歲兒取一錢﹐新汲水調下。大便下惡物﹐瘡庖紅色爲度。不過再服﹐神驗無比。

董汲玳瑁散治小兒瘡疹﹐熱毒內攻﹐紫黑色出不快方。

上用生玳瑁水磨濃汁取一合﹐豬心一个﹐取中血一皂子大﹐同研。以紫艸濃煎湯調﹐都作一服。

《張氏家傳》胃愛散調理小兒脾虛吐瀉。如斑瘡不出﹐醫人不識形候﹐便將冷藥冰卻瘡子﹐致令內伏不出﹐將此胃愛散調理。如身體汗﹐卽不用控心散發也。如無汗出﹐卽用控心散發之﹐後下羌活散與胃愛散。﹝羌活散﹑控心散方見瘡疹已出未出門中。﹞糯米﹝一兩﹞幹淡木瓜﹝三分﹞甘艸﹝一分﹞丁香﹝二十五粒﹐以上四味﹐一處同炒焦黃爲度﹞藿香菜紫蘇葉﹝各一分﹞上件藥同一處﹐令幹﹐碾爲細末。每服一錢﹑半錢﹐煎粟米棗子湯調下。

《張氏家傳》脫殼散上以雞抱出殼子於新瓦上焙漧去膜﹐取殼搗研如粉。遇小兒斑瘡倒不出﹐或臟腑糞血糞黑﹐頭瘡﹐昏睡不醒﹐用酒調一字塗兒唇上﹐令兒舐﹔或以酒調塗風池﹐背上﹑心前。此名脫殼散。或熱湯調一字喫之。

《張氏家傳》又方化斑散石膏﹝火﹐或用濕紙裹﹐炮令透﹐爲末﹐或用泥團燒之﹐取出﹑去火毒﹑爲細末﹞知母﹝片切﹑焙漧﹐爲細末﹞上對等分。用熟水調一字服之﹐或調塗唇上。去頭疼除昏﹐發泄瘡子﹐此名髙母化斑散。治小兒斑瘡。此二方極妙。然後方恐太涼。

《張氏家傳》紫艸湯治小兒疹痘欲黑。﹝方見瘡疹出不快門中。《養生必用方》同。﹞《莊氏家傳》﹕小兒瘡疹倒不出者。

人齒﹝一枚﹐燒灰研細﹞赤小豆﹝七粒﹐爲末﹞上同作一服﹐薄荷溫酒調下。

《莊氏家傳》﹕小兒斑瘡倒並黑色者﹐謂之鬼瘡子。

上用人齒不拘多少﹐炭火燒灰研細﹐豬尾血調下二錢﹐移時再服。

《莊氏家傳》又方赤馬糞﹝幹者﹞白礬﹝各一兩﹞上入甘鍋子內﹐以礬在下用泥固濟牢固。用炭火三斤﹐以火盡爲度﹐候冷取出細研﹐入腦﹑麝各一字﹐再研勻。十歲以下半錢匕﹐十歲以上一錢匕﹐芫荽酒調下。更看疾勢加減。

《莊氏家傳》治瘡子倒方。

上用臘月中大糞燒灰爲末﹐入生龍腦少許﹐細研﹐每服半錢﹐新汲水下。

《王氏手集》治痘瘡倒不出方。

牛蒡子﹝半兩﹐炒﹞紫艸﹝一分﹞上爲末。每服一錢﹐入麝香少許﹐溫酒調下。不過三服立愈。

《王氏手集》治大人﹑小兒瘡子倒搐方。

白花蛇﹝連骨一兩﹐慢火炙令幹﹑勿焦﹞大丁香﹝二十一粒﹞上爲末。大人每服一大錢﹐小兒半錢﹐以水解淡酒調下。如黑搐者﹐服之移時﹐重紅生如聖。

《王氏手集》治瘡子倒方。

上用橄欖子核﹐中截斷﹐水磨少許﹐服立發。

《趙氏家傳》麻黃湯治斑瘡倒。

上用麻黃三十寸﹐去節﹐蜜拌﹐炒令香﹐紫色爲度。水一盞。煎六分服。余得此方﹐後往知滚州仙源縣﹐值工筆李用之子斑瘡倒﹐已至危困﹐投此藥一服﹐瘡子便出﹐其應如神。未至胃爛便血者﹐皆可治。

長沙醫者鄭愈治瘡子倒。

上用濕生虫﹐不計多少﹐焙榦爲末﹐酒調下一字。

卷第十八

瘡疹太盛第八﹝煩喘躁渴附﹞《活人書》犀角地黃湯治傷寒及溫病應發汗而不發汗﹐內有瘀血者﹔及鼻衄﹑吐血不盡﹐內有餘瘀血﹐面黃大便黑者。此方主消化瘀血﹐兼治瘡疹出得太盛﹐以此方解之。

犀角﹝屑﹐一兩﹐如無以升麻代之﹞生地黃﹝半斤﹞芍藥﹝三分﹞牡丹﹝去心﹐一兩﹞上銼如麻豆大。每服五錢匕﹐水一盞半﹐煮取一盞。有熱如狂者﹐加黃芩二兩﹔其人脈大來遲﹐腹不滿自言滿者﹐爲無熱﹐不用黃芩。

《疹痘論》甘艸散方若瘡未出及𨿽出燥渴者﹐宜服。

上用大甘艸﹐不以多少﹐炙過﹐爲細末。每服一錢或二錢﹐水一盞﹐煎至六分﹐去滓。不計時候﹐呷之。

以少解利熱毒卽住。若瘡出遲﹐當服紫艸飲子﹝方見瘡疹初出門﹐與《聖惠》同。﹞大人當鍼兩腕硯子骨間﹐男左女右取之。或灸一壯﹐亦助發出。疹痘毒瓦斯已發﹐不必用之。

《疹痘論》瘡疹若煩喘甚者﹐卽用麻黃湯主之方麻黃杏仁桑白皮甘艸﹝炙。各一分﹞上件爲銼散。每藥一兩﹐用水七合﹐煎至四分放溫服。若脈數有熱未退﹐入竹瀝一半代水煎。或咽喉痛並嗽﹐入麝香少許。

卷第十八

瘡疹愛護面目第九《聖惠》治小兒疹痘出後﹐卽須愛護面目﹐勿令沾染。欲用胡荽酒噴時﹐先用此方塗面上﹐然後方可噴四肢﹐大人﹑嬰孩有此疾﹐悉宜用黃柏膏方。

黃柏﹝一兩﹞綠豆﹝一兩半﹞甘艸﹝四兩﹐生用﹞上件藥搗﹐羅爲末。再研令細﹐後以生麻油調如薄膏。從耳前﹑眼﹑唇並濃塗﹐日三五徧。上塗面後﹐可用胡荽酒噴也。早用此方塗於面上﹐令不生疹痘也。如用此方塗遲﹐縱出疹痘亦少。諸家方愛護面目者﹐皆以此方治療。分兩用法皆同﹐惟《疹痘論》一料用綠豆粉三兩半。

《莊氏家傳》小兒患瘡疹﹐令不入眼方。

上用白芥子爲末﹐水調﹐敷腳心。

《王氏手集》﹕小兒疹痘初發﹐便令煎油渫子之類﹐令兒看之。每哺兒切忌醬醋五味﹐馬﹑牛﹑雞﹑鵝﹑野味等物。止令食淡熟豬肉﹐淡粥飯﹑餅餌之類。不能久食淡﹐入少鹽無害。又於浸晨人未起時﹐抱兒於井上﹐令自投綠豆七粒於井中﹐云使兒斑瘡不入眼。又小兒瘡疹﹐若食熟雞鴨等卵﹐未有不損眼目者。𨿽瘡疹已可﹐尙宜數月勿食。

卷第十八

瘡疹攻咽痛第十錢乙附方甘露飲子治心胃熱﹑咽痛﹐口舌生瘡﹐並瘡疹已發未發﹐並可服。又治熱气上攻﹐牙斷腫﹐牙齒動搖。

甘艸﹝銼﹐炒﹞山茵陳葉石斛﹝去苗﹞枇杷葉﹝去毛﹞枳殼﹝麩炒﹐去瓤﹞黃芩﹝去心﹞生熟漧地黃﹝焙﹐秤﹞天門冬麥門冬﹝各去心﹐焙﹐秤﹞上各等分爲粗末。每服二錢﹐水一盞﹐煎至八分﹐食後溫服。牙齒動搖﹐牙齒腫熱﹐含嗽渫並服。

錢乙附方消毒散治瘡疹未出﹐或已出未能勻徧。又治一切瘡。涼膈去痰﹐治咽痛。

牛蒡子﹝二兩﹐炒﹞甘艸﹝半兩﹐銼﹐炒﹞荊芥穗﹝一分﹞上同爲粗末。每服三錢﹐水一盞半﹐煎至一盞﹐溫服﹐不拘時。

《活人書》如聖湯治小兒瘡疹毒攻﹐咽喉腫痛。

桔梗甘艸﹝生﹞牛蒡子﹝炒。各一兩﹞麥門冬﹝去心﹐半兩﹞上爲細末。每服二錢﹐沸湯點﹐細細呷服。入竹葉煎尢妙。董汲方同。以牛蒡子爲惡實﹐蓋異名也。

《活人書》鼠粘子湯治疹痘未出﹐未能得透皮膚﹐熱气攻咽喉﹐眼赤心煩。

鼠粘子﹝四兩﹐炒香﹞荊芥穗﹝二兩﹞甘艸﹝炙﹞防風﹝各一兩﹞上搗羅爲末。每服二錢﹐沸湯點服。食後臨臥﹐逐日三服。大利咽膈﹐化痰涎﹑止嗽。若春冬間常服﹐免生瘡癤。老幼皆宜服。

《九衛生》紫河車散療小兒斑瘡毒瓦斯不解﹑攻咽喉﹐音聲不出﹐舌頰生瘡﹐渴逆煩悶﹐潮熱面赤。

紫河車茜艸根貫眾﹝各一兩﹞芍藥甘艸﹝炙。各半兩﹞上用粗末。每服一錢﹐水七分﹐生薑二片﹐煎四分﹐去滓溫服。一方加牛蒡子一兩。

董汲神仙紫雪治大人﹑小兒一切熱毒﹑胃熱發斑。消痘﹑麩疹﹐及傷寒熱入發斑﹐並小兒驚癇涎厥﹐走馬急疳﹑熱疳黃瘦﹐喉痺腫痛及瘡疹毒攻咽喉﹐水漿不下方。

黃金﹝一百兩﹞寒水石石膏﹝各三斤﹞犀角羚羊角﹝各十兩﹐屑﹞元參﹝一个﹞沈香木香丁香﹝各五兩﹞甘艸﹝半斤﹞升麻﹝六兩。皆咀﹞上以水五斗煮金﹐至三斗去金不用。入諸藥再煎至一斗﹐濾去滓。投上好芒硝二斤半﹐微火煎。以柳木篦攪﹐勿停手﹐候欲凝﹐入盆中﹐更下研朱砂﹑眞麝香各三兩攪勻。候冷貯於密器中﹐勿令見風。每服一錢﹐溫水化下。小兒半錢﹑一字﹐咽喉危急﹐撚少許漧咽之。

卷第十八

瘡疹大小便不通第十一﹝赤澀附﹞張渙川黃散方治麩瘡及斑瘡﹑大便不通。

川大黃﹝銼碎﹐微炒﹞川芎﹝各一兩﹞甘艸﹝炙﹞黃芩﹝微炒﹞枳殼﹝麩炒﹐去瓤。各半兩﹞上件搗羅爲末。每服一錢﹐水一小盞﹐入紫艸少許﹐煎五分﹐去滓溫服。

張渙敗毒牛黃丹方治瘡疹出定﹐大便不通﹐瘡出膿汁不漧。

眞牛黃川大黃﹝末。各一兩﹞粉霜眞珠﹝末。各一分﹞上件同研勻。煉蜜和丸如黍米大。每服十粒﹐煎人參湯下。量兒大小加減。

《全生指迷》大承气湯方濃朴﹝八兩﹞大黃﹝四兩﹞枳實﹝麩炒﹐一兩﹞上爲粗末。每服五錢﹐水二盞﹐煎至一盞﹐入芒硝一錢﹐去滓溫服。

董汲利毒丸治小兒瘡疹欲出﹐胃熱發溫壯﹐气粗腹滿﹐大小便赤澀﹐睡中驚﹐煩渴﹑口舌漧﹐手足微冷﹐多睡﹐時嗽﹐涎實﹐脈沈大滑數﹐便宜服之方。

大黃﹝半兩﹞膩粉﹝炒﹐一錢﹞大靑﹝一錢﹞龍腦朱砂﹝各半錢﹞檳榔生牽牛﹝取末。各一錢半﹞黃芩靑黛﹝各一錢﹞上件研爲細末。麵糊爲丸如黃米大。每一歲兒服八丸﹐生薑蜜水下。不動﹐再服。量兒大小﹑虛實加減。

《劉氏家傳》治嬰孩小兒斑瘡水痘﹐心燥發渴及小便赤色﹐口舌生瘡﹐通心經。

通關散方山梔子﹝一分半﹐炒﹞大黃﹝一錢﹐炒﹞木通﹝炒﹞甘艸﹝炙﹞瞿麥﹝去粗粳﹞茯苓人參滑石車前子﹝炒。各一分﹞地蓄﹝半兩﹐用嫩枝葉烙﹞上爲細末。每服嬰孩一字﹐二三歲半錢﹐四五歲一錢。以水一藥注或半銀盞﹐入燈心同煎十數沸﹐溫服。

卷第十八

瘡疹便膿血第十二《疹痘論》小兒瘡疹﹐其或下痢赤黃膿血及渾身熱﹐當服薤白湯。

薤白﹝半盞﹐切﹞豆豉﹝一盞﹞山梔子﹝十枚﹞上用水五盞同煎﹐薤白爛爲度﹐去滓。量大小服之﹐解去惡積。

董汲治小兒瘡疹陽毒﹐入胃便血﹑日夜無節度﹐腹痛啼哭。

牛黃散方牛黃﹝一錢﹞郁金﹝一兩﹞上研爲末。每二歲兒服半錢﹐以漿水半盞﹐煎至三分﹐和滓溫服。量大小以此增減之﹐日二服。

卷第十八

瘡疹膿汁不漧第十三《疹痘論》治小兒麻痘瘡子已出太盛﹑發潰﹐膿水粘衣著席﹐不能轉動﹐疼痛濕爛。敷之便幹﹐更不成瘢痕方。

上用牛糞不以多少﹐曬漧﹐火成灰﹐取心中白者﹐研令極細。如用蛤粉相似﹐用綿撲撲有瘡處﹐不以時候。一方用烏牛糞﹐一方用黃牛糞。﹝長沙醫者王兌獻方亦同﹐名白龍散。﹞《疹痘論》﹕瘡疹發膿痛甚者。

上用淨黃土﹐細羅爲末敷之。

《疹痘論》﹕小兒大段瘡發﹐不通臥席方。

上用麥麩﹐不計多少﹐牀上站臥將息。

卷第十八

瘡疹入眼第十四《龍木論》治小兒斑瘡入眼外障。此眼初患時﹐不論大小須患斑瘡。一度瘡子患時﹐覺入眼中﹐卽須將息愼忌。

若不忌口將息﹐卽便疼痛淚出﹐赤澀﹐怕日難開﹐腫便翳如銀色﹐此爲熱气在肝﹐上衝入眼﹐肝膈壅毒﹐致成障翳。宜用秦皮湯洗之﹐然後服涼肝丸。﹝二方並見本門。﹞亦不宜鐮洗出血﹐點藥挑撥。疼痛定後﹐卽點退翳藥﹐亦得。立效。

《惠濟論》小兒斑瘡入眼候歌﹕斑痘才生眼不開﹐淚流頻有熱橫腮。如桃腫赤如錐痛﹐此疾應知奔眼來。因與毒餐同熱面﹐或因雞鴨與鵝災。急交制造威靈散﹐百日無逾尙可回。

《龍木論》涼肝丸方防風﹝二兩﹞黃芩茺蔚子黑參大黃知母﹝各一兩﹞人參茯苓﹝各一兩半﹞上爲末﹐煉蜜和丸梧桐子大。空心﹐茶下十丸。

《龍木論》秦皮湯方秦皮﹝二兩﹞秦艽細卒防風﹝各一兩﹞甘艸﹝半兩﹞上爲末。水二盞﹐散二錢﹐煎至三五沸﹐淋洗眼﹐立效。

《聖惠》治小兒疹痘瘡入眼﹐並無辜气入眼。

密蒙花散方密蒙花﹝三兩﹞靑葙子﹝一兩﹞決明子車前子﹝各一兩﹞上件藥各搗﹐羅爲末。每服以密蒙花一錢半﹐諸藥各半錢相合令勻。用羊肝一大片切破﹐摻諸藥在肝內。

以濕紙裹﹐煨令熱﹐空心量力與食之。錢乙治小兒痘瘡入眼及無辜气入眼方同﹐名羊肝散。《活人書》治疹痘瘡並諸毒瓦斯入眼﹐亦名密蒙花散。

《譚氏殊聖》治瘡子入眼。

仙靈脾散仙靈脾威靈仙﹝各等分﹞上件爲末。每服二錢﹐食後用米飲調下﹐小兒半錢與。《趙氏家傳》方同﹐趙氏名二仙散。治斑疹入眼﹐因食毒突睛出外。

《養生必用》治目暴赤腫痛﹐小兒斑瘡入眼方子﹝炒香﹞蔓菁子﹝絹袋盛﹐飯上蒸熟﹐取出焙漧﹐炒令香﹞甘艸﹝炙﹞木賊﹝去節﹐各等分﹞上爲末。沸湯點一錢﹐食後服﹐日三。

《養生必用》治小兒斑瘡入眼方。

谷精艸蛤粉﹝等分﹞上爲末。每服一錢﹐豬肝二兩來批開﹑摻藥在內﹔捲了﹐靑竹葉裹﹐麻縷紮定。水一碗﹐煮令熟﹐入收於瓷瓶內燻眼﹐候溫取食。日作﹐不過十日退。《活人書》治小兒瘡子入眼方同﹐名蛤粉散。

錢乙蟬蛻散治斑瘡入眼半年以裏者﹐一月取效。

蟬殼﹝去土﹐取末一兩﹞豬懸蹄甲﹝二兩﹐罐子內鹽泥固濟﹐燒存性﹞上二味﹐研入羚羊角細末一分﹐拌勻。每服一字﹐百日外兒半錢﹐三歲以上一二錢﹐溫水或新水調下。日三四﹐夜一二﹐食後服。一年以外難治。

錢乙附方治瘡疹太盛﹐宜服此調肝散﹐令不入眼。﹝方見已出未出門中。《聖惠》犀角飲子同。﹞錢乙附方治瘡疹入眼。

馬屁勃蛇皮﹝各半兩﹞皂角子﹝十四个﹞上入小罐子內﹐鹽泥固濟﹐燒存性﹐研細﹐溫酒調下一二錢﹐食後服。﹝董汲方同。名蛇蛻散。﹞錢乙又方治瘡疹入眼成翳。

栝蔞根﹝半兩﹞蛇皮﹝二錢﹞上同爲細末。用羊子肝一个﹐批開入藥末二錢﹐麻纏定﹐米泔煮食﹐頻與食之。未能食肝﹐與乳母多食。

董汲方同﹐名眞珠散。仍云﹕少小未能食﹐卽羊肝令熟﹐研和爲丸如黃米大。以米泔下十丸﹐或乳上與亦可﹐日三服。

錢乙又方上用蟬殼末﹐水煎羊子肝湯調服二三錢。凡痘瘡才欲著痂﹐卽用酥或面油不住潤之﹐可揭卽揭去。若不潤及遲揭﹐瘡痂硬卽隱成瘢痕。

張渙決明丹方治疹痘瘡後毒瓦斯入眼。

決明子密蒙花﹝各一兩﹞靑葙子車前子川黃連﹝去須﹞羚羊角﹝屑者半兩﹞上件搗﹐羅爲細末。煮羊肝一具﹐切破同諸藥搗一二百下﹐如黍米大。每服十粒﹐荊芥湯下﹐乳食後。量兒大小加減。

張渙護目膏方截斑毒入眼。

黃柏﹝蜜炙﹞綠豆紅藍花﹝各一兩﹞甘艸﹝半兩﹐生用﹞上件搗羅爲細末﹐研勻﹐用好脂麻油調如薄膏。從耳前眼外塗之﹐時時用。

《惠濟論》威靈散治小兒斑瘡﹐雀目﹐眼生翳障遮瞞。

威靈仙仙靈脾甘艸﹝炙﹞茯苓子芩靑葙子大靑芍藥大黃﹝蒸﹞上等分爲細末。每服半錢或一錢﹐豬膽二个﹐批開摻藥末在內﹐麻皮纏﹐米泔煮熟﹐放冷喫。

《良方》治小兒豌豆瘡入目﹐痛楚﹐恐傷目。

上用浮萍陰漧。每服一二錢﹐隨兒大小﹐以羊子肝半个入盞子內﹐以杖子刺傷爛﹐投水半合﹐絞取肝汁調下﹐食後服。不甚者﹐一服瘥。已傷目者十服瘥。邢州杜醫用此藥﹐前後效者甚多。

《疹痘論》蕤仁散方蕤仁﹝去灰﹐炙﹞黃芩梔子仁黃連黃柏皮川升麻甘艸﹝炙。各一兩﹞上爲細末。每服二錢﹐用水一盞﹐煎至六分﹐去滓。食後溫服﹐量兒大小。如生翳障重者﹐兼密蒙花散。

《疹痘論》密蒙花散方密蒙花﹝三兩﹐別爲末﹞井泉石靑葙子決明子車前子﹝各一兩﹞上爲細末。密蒙花散半錢末與蕤仁散半錢相和合﹐羊肝一片切破﹐摻藥末在肝內﹐濕紙裹﹐火煨令熟。空心量力食﹐翳膜退卽止服。

《活人書》決明散治疹痘瘡入眼方。

決明子赤芍藥甘艸﹝炙。各一分﹞栝蔞根﹝半兩﹞上搗羅爲末。每服半錢﹐蜜水調下﹐逐日三服。

《活人書》撥雲散治疹痘瘡入眼及生翳方。

上用桑螵蛸眞者一兩﹐炙令焦﹐細研﹐搗羅爲細末。入麝香少許﹐令勻。每服一錢﹐生米泔調下﹐臨臥服。

《活人書》通聖散治疹痘瘡入眼及生翳方白菊花﹝如無﹐只甘菊花代之﹐然不如白菊﹞綠豆皮谷精艸﹝去根。各一兩﹞上搗﹐羅爲細末。每服用一大錢﹐幹柿一个﹐生粟米泔一盞﹐共一處煎﹐候米泔盡﹐只將幹柿去核與食之。

不拘時候﹐一日可喫三枚。日淺者﹐五七日可效。遠者﹐半月餘。

《聚寶方》泉石散治小兒風熱攻眼﹐及斑瘡入眼。

井泉石﹝先爲末﹐再研﹑水飛﹞蟬殼蛇皮甘艸﹝三味炙。以上各一兩﹞上四味爲末。每服半錢至一錢﹐蜜水調下。忌油膩。

《劉氏家傳》小兒目中痘瘡成翳方。

大黃﹝炒爲細末﹐挑二錢﹞水銀﹝半錢﹞上用男人津唾化水銀爲泥﹐次入大黃末﹐方入冷水調塗腮上。如幹時﹐用水濕之。極效。

《劉氏家傳》治眼昏澀﹐赤脈侵睛﹐淚多或作翳障。

羚羊角丸方羚羊角﹝屑﹞黃芩大黃芥菜子﹝各二錢半﹞當歸元參甘艸﹝炙﹞木賊蟬殼﹝去足﹞珍珠﹝末﹞決明子﹝炒。各半兩﹞荊芥穗川白芷蒼術﹝用米泔汁浸一宿﹐焙漧。各二兩﹞羌活﹝一兩﹞上件爲末。煉蜜爲丸如蟬子大。每服一丸﹐食後用荊芥湯嚼下。小兒斑瘡眼﹐看兒大小加減﹐用蟬殼湯化下﹐食後服。

《張氏家傳》治孩子痘瘡入眼。

蕤仁桃仁杏仁﹝各七个﹐皮尖次入﹞膩粉龍腦砂牙硝﹝各一錢﹐研極細﹞上用白砂蜜調末﹐炙三次收之。每用一粟米點立效。

《張氏家傳》治小兒麩痘瘡入眼﹐昏暗翳膜遮障。

金花散黃連﹝去須﹞菊花枸杞子﹝各一兩﹞牛蒡子﹝﹐炒﹐半兩﹞甘艸﹝三分﹐炙﹞上件搗﹐羅爲末。每服一錢﹐薄荷湯調下。不計時候服。

《張氏家傳》治小兒斑瘡入眼。

黃連菊花密蒙花﹝各半兩﹞蛇皮﹝一條﹐燒灰存性﹞甘艸﹝炙﹐一分﹞上件爲散﹐煉蜜丸如綠豆大。冷綠豆湯下五丸﹑十丸加減用。

《張氏家傳》治小兒斑瘡入眼。

蛇蛻散蛇蛻皮馬屁勃皂角﹝不者﹞谷精艸上四味各秤等分﹐同入瓦藏瓶內﹐用鹽泥固濟﹐木炭燒令通赤﹐出於地坑子內出火毒﹐候冷取出﹐細研爲末。每服一字﹐溫米泔調下。

《莊氏家傳》樺皮散治小兒斑瘡入眼及裹黑睛。

樺皮頭髮蛇蛻﹝各半兩﹞上細銼﹐淨器內點火燒之﹐候煙盡﹐研細。每服半錢﹐煎黑豆湯﹐入酒三滴調下﹐日五服。

《莊氏家傳》又方上用蠶沙燒灰爲末。每服一錢﹐以米泔研生綠豆七粒調下﹐每夜一服﹐病去卽止。

《莊氏家傳》斑瘡入眼方。

上用黃芩爲末﹐臘月內黃牛膽內﹐就弔於北陰中﹐旋丸綠豆大。曲湯下五丸﹐只一服退。隔年者﹐三服至五服。三年外者﹐不醫。

《王氏手集》﹕小兒瘡疹入眼方。

地骨皮鹽豉﹝等分﹐於新瓦上焦﹞上爲末。每服一錢﹐陳粟飲調下﹐日三服。神妙。

善化陶宰治小兒斑瘡入眼。

上用一鱔魚﹐以鍼刺血貯器內﹐點入眼卽愈。甚佳。

長沙醫者丁時發傳治斑瘡入眼方。

斑瘡入眼莫尋常﹐熱气流來到此方。鶴頂一膏能取效﹐時間病退號醫王。

黃芩散﹝謂塗藥如鶴頂﹞黃芩山梔子黃丹﹝各等分﹞上件爲末。用牛蒡子葉杵汁調塗在頂門。

長沙醫者丁安中傳治斑瘡翳障﹐眼不見光明。宜服蟬蛻散﹝如睛爆破不可醫﹞蟬蛻﹝去土﹞蛇蛻﹝炙﹞川升麻﹝洗﹞蒺藜﹝炒﹐去角﹞黃連﹝炒﹞谷精艸大靑葉仙靈脾威靈仙井泉石﹝各半兩﹞朱砂﹝研﹞螺粉﹝各一分﹞上爲細末。每服半錢或一錢﹐蜜水調下。大人﹑小兒加減服。

長沙醫者鄭愈傳治小兒斑瘡入眼。

甘菊花散方甘菊花谷精艸石決明﹝各等分﹞上件爲末。每服二錢﹐水一盞﹐入幹柿子一个﹐同煎至七分﹐只服幹柿﹐細嚼服。

《聖惠》灸法﹕小兒斑瘡入眼﹐灸大杼二穴各一壯﹐項後第一椎下兩傍各一寸半﹐陷者中﹐炷如小麥大。

卷第十八

瘡疹後解餘毒第十五《聖惠》治小兒疹痘瘡出盡後﹐宜服大黃散方川大黃﹝銼碎﹐微炒﹞黃芩黑參﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐放溫。量兒大小分減服之。《萬全方》同。

《疹痘論》若瘡毒出盡後﹐宜服黃芩散以解餘毒方黃芩大黃﹝各半兩﹞山梔子仁﹝三分﹞元參﹝六錢﹞上件爲粗末。用末一兩﹐水二升﹐煎至八合﹐去滓。量大小服。嘔吐當先定。

《疹痘論》瘡毒出盡﹐服黃芩散以解餘毒﹐嘔吐先定。尙口赤有瘡﹐下部亦有瘡﹐自下利者服黃連散方黃連濃朴﹝炙。各一兩﹞陳皮杏仁﹝去皮﹐炙﹞枳實﹝麩炒﹞麻黃﹝去節﹞漧葛﹝各半兩﹞上件爲銼散。每服藥一兩﹐水一升﹐煎至半升。量大小與服﹐一日三服。下利後﹐別看形候用藥。

《疹痘論》瘡疹出後﹐煩喘﹐小便不利者﹐宜進燈心湯主之。

燈心﹝一把﹞鱉甲﹝醋炙黃﹐秤取二兩﹞上爲銼散。每服用一兩﹐水八合﹐煎取四合。量大小溫服。

董汲甘露飲方解胃熱及小兒瘡疹已發後﹐餘熱溫壯﹐齒齦宣腫﹐牙痛不能嚼物﹐饑而不欲食﹐煩熱﹐身面黃及病瘡﹐乳母俱可服之。﹝方見瘡疹攻咽痛門中﹐錢乙方同。﹞董汲調肝散敗肝臟邪熱﹐解散斑疹餘毒。﹝方見瘡疹已出未出門中﹐《聖惠》犀角散同。﹞《劉氏家傳》治嬰孩小兒斑瘡﹐餘熱不退。

槐花散方槐花赤小豆﹝各炒﹐二錢﹞麝香﹝少許﹐研﹞上爲細末。每服半錢﹐用蜜湯調下﹐不計時候。

《王氏手集》治痘疹出欲盡便服之。如入眼卽自退。

淨心散方蛇蛻﹝一條﹐燒灰﹞不皂角﹝十挺﹐燒灰﹞甘艸﹝生用﹐爲末。各半兩﹞上研細。每服一錢﹐熱水調下﹐小兒半錢。

《王氏手集》牛黃生金散解利瘡子。

虎杖滑石﹝各一兩﹞甘艸﹝二錢五分﹞藿香﹝一錢﹐頭髙﹞上爲細末。每服一平錢﹐水八分﹐煎至三分﹐去滓。通口服﹐兒大增之。

《吉氏家傳》牛蒡散治小兒疹痘不出﹐或用藥發出後餘熱未退﹐發渴飲水﹐乃下血斑疼痛﹐用此藥解。﹝方見瘡疹攻咽痛門中。錢乙消毒散同。此以薄荷湯調下一錢。未出者紫艸湯。﹞長沙醫者鄭愈傳黃散方黃柴胡漧葛甘艸﹝各一錢半﹞上爲末。每服半錢﹐薄荷三葉﹐湯水五分﹐煎至三分﹐作三呷﹐空心服。

卷第十八

瘡疹後減瘢痕第十六《巢氏病源》傷寒發痘瘡後減瘢候﹕傷寒病發瘡者﹐皆是熱毒所爲﹐其病折則瘡愈﹐而毒瓦斯尙未全散。故瘡痂𨿽落﹐其瘢猶﹐或凹凸肉起﹐所以宜用消毒減瘢之藥以敷之。

譚氏小兒方療小兒面上瘡痘子瘢。

上用黃明膠﹐慢火炙爲末。溫酒調服一錢匕﹐出者服之無瘢﹐未出服之瀉下。

譚氏小兒方療痘瘡瘢。

上以密陀僧細研。水調﹐夜塗之﹐明旦洗去﹐平復矣。

《聖惠》治小兒熱毒發疹痘瘡初愈﹐宜塗瘡瘢方蒺藜子豉﹝各一兩﹞梔子仁﹝二兩﹞上件藥搗﹐細羅爲散。用醋漿水調如泥﹐每夜塗瘡上﹐來日以淡漿水洗之。

《聖惠》又方胡粉﹝一兩﹞膩粉﹝一分﹞上件藥相和﹐研令勻。入煉了豬脂拌和如膏﹐薄薄塗瘢上。每夜塗之﹐至明以漿水洗之。

《聖惠》又方鷹糞白﹝一兩﹞衣中白魚﹝二十枚﹞上件藥細研﹐入白蜜調和如稀湯。用塗瘡瘢上。

《聖惠》又方牡蠣﹝爲粉﹐三兩﹞土瓜根﹝一兩﹞上件藥搗﹐細羅爲散。每夜取二錢﹐用白蜜調塗面及瘡瘢﹐明旦以暖漿水洗之。

《聖惠》治小兒傷寒熱毒斑瘡﹑疹痘瘡瘥後減瘢膏方。

馬齒莧﹝自然汁﹐一升﹞煉成豬脂﹝三兩﹞上件藥相和﹐以慢火煎成膏﹐日夜塗瘡瘢上。

《聖惠》又方羊﹝一具﹐用酒一升﹐浸一宿﹐來日攪濾去汁。取羊盡去筋膜﹞牛酥﹝四兩﹞上二味入銀銚子內﹐慢火煎三五沸﹐新綿濾入淨器中盛。每夜取塗面上﹐來日用生甘艸一兩﹐以漿水二大盞﹐煎七八沸﹐去滓﹐放溫﹐洗面。

《聖惠》又方豬﹝一斤﹞天鼠﹝二枚﹞上二味細切﹐入銚子內﹐煎煉令天鼠焦﹐絞濾取膏。日夜摩塗瘡瘢上。

《聖惠》又方上用顱糞二兩﹐研如粉。以煉了臘月豬脂三合﹐調攪令勻﹐塗於瘡瘢上。

《聖惠》又方上用川升麻﹐不計多少﹐細銼﹐用水煎﹐去滓取汁。以綿沾汁洗拭瘡瘢上。

《聖惠》又方豉﹝一升﹞羊糞﹝一合﹞上件藥相和﹐以水一斗﹐煎十餘沸﹐去滓。看冷暖﹐洗浴瘡瘢。

《聖惠》又方上用黃柏細銼二兩﹐以水二升﹐煎取一升﹐去滓。摩拭瘡瘢上。

《聖惠》又方上用赤小豆末一兩﹐以雞子白調如稀餳﹐塗瘡瘢上。

《聖惠》又方上用上好白蜜﹐不計多少﹐通身塗瘡﹐痂落無瘢。

《聖惠》治小兒疹痘瘡﹐並減瘢痕方。

上用羊骨髓一兩﹐煉之﹐入輕粉一分﹐研成白膏。於瓷合內盛﹐用塗瘡上﹐減瘢極效。

張渙靑金散方治痘瘡﹑麩疹﹑瘡瘢不省。

白蒺藜山梔子﹝並爲細末﹞靑黛﹝研細。各半兩﹞膩粉﹝研一分﹞上件一處都細研爲末。每用少許﹐生油調塗瘡上。

《良方》療病豌豆瘡﹐欲無瘢。

上頻揭去痂﹐勿令隱肌﹐乃不成瘢。縱揭傷有微血﹐但以面膏塗﹐卽無苦也。瘡家不可食雞鴨卵﹐實時盲。

瞳子如卵白﹐其應如神﹐不可不戒也。

卷第十九﹝諸熱痰涎﹞凡十門

卷第十九

胎熱第一茅先生﹕小兒生下二七日﹐有中胎熱候﹐徧身黃膽腫滿﹐眼不開﹐作呻吟聲。此候本因母受胎時﹐身體不安而服藥﹐牙兒在胎中受毒藥﹐至有此候。所治者﹐先以紫龍水﹐一日三次洗牙兒﹔然用牛黃膏奶上吮下﹝方見膈熱門中﹐﹞一日下四服。如此調理﹐三日愈。如見肚膨﹑身黃腫不退﹐握拳﹑眼視不治。﹝紫龍水方無。﹞錢乙論胎膽云﹕小兒生下肌肉濃﹐徧身血色紅﹔盈月以後漸肌瘦﹐目白睛粉紅色﹐五心熱﹐大便難﹐時時生涎﹐浴體法主之。又云﹕胎怯者﹐生下面色無精光﹐肌肉薄﹐大便白水﹐身無血色﹐時時哽气﹐多噦﹐目無精彩﹐當浴體法主之。又云﹕胎熱﹐則生下有血气﹐時叫哭﹐身壯熱如淡茶色﹐目赤﹐大便赤黃﹐糞稠﹐急食乳﹐浴體法主之。更別父母肥瘦﹐肥不可生瘦﹐瘦不可生肥也。﹝浴體法見搐搦門中。﹞茅先生小兒中胎熱歌﹕孩兒生下中胎熱﹐面瞼口鼻悉皆黃。此是血殂須細審﹐忽然著病見危亡。

《靈苑》銀液丹治大人﹑小兒一切諸風諸癇﹐手足拘急﹐眼目不定﹐心煩吐逆。兼治小兒胎熱﹐攻注脾胃﹐面色多變﹔水瀉﹑涎滯﹐並皆治之。

黑鉛﹝半斤﹐煉十徧﹐秤取三兩﹐再於鍋內熔成汁﹐水銀三兩投入汁中﹐結作砂子﹐分爲數塊﹐用絹袋子盛﹐以甘艸水煮半日﹐候冷細研﹞天南星﹝三分﹐爲末﹞膩粉﹝一分﹞朱砂﹝半兩﹐細研﹞鐵粉﹝將水飛過﹐候幹﹐秤三兩用﹞上五味﹐同一處研勻﹐以麵糊爲丸如綠豆大。每服五丸﹐用薄荷蜜湯下﹐不計時候。大人丸如梧桐子大﹐姜湯下﹐喫後微利爲妙。

《萬全方》治小兒胎熱﹐心臟气壅﹐煩熱驚悸。

朱砂丸通明朱砂龍膽﹝去苗﹞黃連﹝各半兩﹞鉛霜﹝研入﹞鐵粉﹝細研。各一分﹞牛黃﹝細研﹐一錢﹞上件爲細末﹐都研令勻﹐以粟米飯和丸如綠豆大。每服五丸﹐以薄荷蜜水送下。量兒大小加減。

卷第十九

膈熱第二﹝亦名壅熱﹞太醫局涼膈散治大人﹑小兒腑臟積熱﹐煩躁多渴﹐面熱頭昏﹐唇焦咽燥﹐舌腫喉閉﹐目赤﹐鼻頜頰結硬﹐口舌生瘡﹐痰實不利﹐涕唾稠粘﹐睡臥不安﹐譫語狂妄﹐腸胃燥澀﹐便溺祕結﹐一切風壅膈熱﹐並宜服之。

川大黃﹝銼﹞朴硝甘艸﹝。各二十兩﹞山梔子仁薄荷﹝去土用葉﹞黃芩﹝各十兩﹞連翹﹝二斤半﹞上爲末。每服二錢﹐水一盞﹐入竹葉七片﹐蜜少許﹐同煎至七分﹐去滓﹐食後溫服。小兒可服半錢﹐更隨歲數加減服之﹐得利下住服。

太醫局龍石散治大人﹑小兒上膈壅熱﹐口舌生瘡﹐咽嗌腫塞﹐疼痛妨悶。每用少許摻貼患處﹐咽津。小兒瘡疹毒瓦斯攻口齒﹐先用五福化毒丹掃﹐後用此藥摻貼﹐立效。

朱砂﹝飛﹐研﹐二兩﹞生腦子﹝研﹐一分﹞寒水石﹝燒通赤﹐二斤﹞上爲末。每日五﹑七次用﹐夜臥摻貼妙。

太醫局牛黃涼膈丸治風壅痰實﹐蘊積不散﹐頭痛面赤﹐心煩潮躁﹐痰涎壅塞﹐咽膈不利﹐精神恍惚﹐睡臥不安﹐口漧多渴﹐唇焦咽痛﹐頜頰赤腫﹐口舌生瘡。

牛黃﹝一兩一分﹐研﹞甘艸﹝十兩﹐銼﹐﹞寒水石粉牙硝﹝枯過﹐細研﹞石膏﹝細研。

各二十兩﹞紫石英﹝細研水飛﹞腦麝﹝研。各五兩﹞牛膽制天南星﹝七兩半﹞上爲末﹐煉蜜爲丸。每兩作三十丸。每服一丸﹐溫薄荷人參湯嚼下﹐食後服。小兒常服半丸﹐治急驚一丸﹐並用薄荷水化下。

太醫局甘露丸治大人﹑小兒風壅痰熱﹐心膈煩躁﹐夜臥不安﹐譫語狂妄﹔目赤鼻衄﹐口燥咽漧。療中暑解熱毒方。

寒水石粉﹝二斤﹞馬牙硝﹝枯過﹐三兩﹞甘艸﹝炙﹐銼﹐一兩﹞鉛白霜龍腦﹝各三分﹞上爲細末﹐用糯米粉爲糊﹐丸如彈子大。每服用生薑蜜水磨下半丸﹐新汲水亦得。小兒一丸分五服﹐食後。

太醫局朱砂丸鎭心神﹑化痰涎﹑利咽嗝﹑止煩渴方。

朱砂﹝飛研﹐五十兩﹞寒水石﹝燒通赤﹐研﹐四兩﹞腦子﹝研﹞牙硝﹝枯研。各一兩﹞梅花腦子麝香﹝各研半兩﹞硼砂﹝一分﹐研﹞甘艸﹝五斤﹐浸汁熬成膏子﹞上研勻﹐用甘艸膏和。每兩作一百丸﹐每服一丸﹐含化。小兒夜多驚啼﹐薄荷水化下一丸。

茅先生小兒牛黃膏治膈熱及諸熱﹐鎭心解毒方。

川郁金﹝半兩﹐用皂角三寸﹐巴豆七粒﹐水一碗﹐銚白煮幹﹐不用皂角﹑巴豆﹞馬牙硝甘艸﹝炙。各半兩﹞朱砂﹝一錢﹞硼砂寒水石﹝各一分﹞腦麝﹝隨意入﹞上件爲末﹐煉蜜爲膏○許大。每服一丸﹐麥門冬熟水化下。

《良方》解暴熱﹑化涎﹑涼膈﹑淸頭目。

龍膽丸艸龍膽白礬﹝燒沸定。各四兩﹞天南星半夏﹝各二兩半﹐水浸﹐切作片﹐用漿水﹑雪水中拌﹐同煮三五沸﹐焙漧取。各秤二兩﹞上爲末﹐麵糊爲丸梧桐子大。每服三十丸﹐臘茶淸下﹐食後臨臥。麵糊須極稀﹐如濃漿可也。應痰壅膈熱﹑頭目昏重﹐服之頓淸。嶺南瘴毒﹐才覺意思昏悶﹐速服便解。咽喉腫痛﹐口舌生瘡﹐凡上壅熱涎諸證﹐悉可服。小兒尢食。

《張氏家傳》龍腦飲治小兒上膈壅熱﹐目赤多淚方。

川郁金﹝半兩﹐炮﹞牙硝﹝一兩﹐別研﹞肉桂﹝生﹞甘艸﹝炙﹞白蒺藜﹝炒﹐去皮。各一分﹞上件五味爲末。用薄荷蜜水調下半錢或一字。量兒大小加減﹐食後臨臥﹐日進三﹑二服。

《莊氏家傳》初夏上焦壅熱方。

鉤藤紫河車白芍藥﹝等分﹞上爲粗末。每一錢﹐水六分煎至四分﹐去滓﹐冷服夜臥。

《莊氏家傳》老張萬回小兒方﹐洗心經﹐退膈熱。

牛黃散子牛黃﹝一分﹞胡黃連﹝三兩﹞大黃﹝一兩半﹞甘艸﹝炙﹞犀角﹝末。各半兩﹞上爲末。每服半錢﹑一字﹐薄荷溫水調下。

《莊氏家傳》小兒鎭心涼膈。

朱砂膏方朱砂甘艸﹝各半錢﹞龍腦﹝半分﹞人參﹝一分﹞上件搗爲末﹐滴水爲丸如此○大。每服一丸﹐用薄荷湯或竹葉湯調下。

《王氏手集》生金散治膈熱方。

寒水石﹝半兩﹐生﹞甘艸﹝二兩﹐炙﹞郁金﹝三分﹞幹山藥﹝一兩﹞上爲細末。每服半錢至一錢﹐生薑薄荷湯化下﹐食後。

《朱氏家傳》涼心臟﹐治膈熱方。

艸龍膽甘艸﹝炙﹞鉛白霜白礬白藥子﹝各等分﹞上件爲末。每服半錢﹐蜜水調下。

《朱氏家傳》治小兒心肺壅熱﹐唇口澀﹐面赤口漧﹐驚熱﹐大小便不利。

四時飲子山梔子仁甘艸﹝炙﹞芍藥大黃﹝煨。各等分﹞上件爲粗散。每服三錢﹐水一盞半煎至一盞﹐澄淸﹐溫服﹐作二服。

長沙醫者丁時發傳天竺黃散治小兒上焦熱﹐煩躁方。

天竺黃甘艸﹝炙﹞朱砂﹝研﹞雄黃﹝研﹞白附子全蠍輕粉郁金﹝皂角水煮﹐焙漧。各一分﹞牙硝﹝半兩﹞腦麝﹝各少許﹞上爲末。每服半錢﹐薄荷湯調下。蜜丸亦得。

卷第十九

胃熱第三﹝脾熱附﹞《巢氏病源》小兒胃中有熱候﹕小兒血气俱盛者﹐則臟腑皆實﹐故胃中生熱。其狀大便則黃﹐四肢溫壯﹐翕然體熱。

錢乙論﹕弄舌者﹐脾臟微熱﹐令舌絡微緊﹐時時舒舌。治之勿用冷藥及下之﹐當少與瀉黃散漸服之﹝方見本門。﹞亦或飲水﹐醫疑爲熱﹐必冷藥下之者﹐非也。飲水者﹐脾胃虛﹐津液少也。又加面黃肌瘦﹐五心煩熱﹐卽爲疳瘦﹐宜胡黃連丸輩﹝胡黃連丸方見病後虛羸門中。﹞大病未已﹐用藥弄舌者凶。

《嬰童寶鑑》小兒胃熱歌﹕胃熱皆因气血彊﹐四肢溫壯小便黃﹐表裏熱時煩躁甚﹐渴多身體恰如湯。

《聖惠》治小兒胃中熱﹐心腹煩悶﹐不欲乳食。

麥門冬散方麥門冬﹝去心﹐焙﹞赤茯苓黃芩茅根﹝銼﹞甘艸﹝炙微赤﹐銼。以上各半兩﹞蘆根﹝二分﹐銼﹞犀角﹝屑﹐一分﹞上件藥搗﹐粗羅爲散。每服一錢﹐以水一小盞﹐入竹葉七片﹐煎至五分﹐去滓。不計時候﹐量兒大小﹐分減溫服。

《聖惠》治小兒胃中熱﹐煩悶﹐不欲乳食﹐身體黃﹐多渴。

栝蔞散方栝蔞蘆根﹝銼﹞柴胡﹝去苗﹞黃芩﹝各三分﹞川大黃﹝炒﹞甘艸﹝炙﹞川芒硝麥門冬﹝去心﹐焙﹞石膏﹝各半兩﹞上件藥搗﹐粗羅爲散。每服一錢﹐以水一小盞煎至五分﹐去滓溫服。更量兒大小以意加減。

《聖惠》治小兒胃中熱﹐煩悶不食。

蘆根散方蘆根﹝銼﹞茅根赤茯苓黃芩麥門冬﹝去心﹐焙﹞甘艸﹝炙微赤﹐銼。以上各半兩﹞上件藥搗﹐粗羅爲散。每服一錢﹐以水一小盞﹐入小麥五十粒﹑糯米五十粒﹑生薑少許﹐煎至五分﹐去滓。

量兒大小以意加減﹐溫服。

《聖惠》治小兒胃中熱﹐日漸肌瘦。

梔子仁散方梔子仁甘艸﹝炙﹞黃連﹝去須﹞黃芩﹝以上各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小以意加減﹐溫服。

《聖惠》又方甘艸﹝炙微赤﹐銼﹞川大黃﹝銼﹐微炒。各半兩﹞栝蔞根﹝三分﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服。量兒大小以意加減。

《嬰孺》治小兒胃中熱﹐便利赤黃而難﹐或四﹑五日乃便利﹐此爲胃中熱故也。

大黃﹝四兩﹞甘艸﹝一兩﹐炙﹞栝蔞﹝二兩﹞棗﹝二个﹞上以酒﹑水各一升﹐煮一升。服一雞子許﹐日進三服。

錢乙論瀉黃散又名瀉脾散藿香葉﹝七錢﹞山梔子仁﹝一兩﹞石膏﹝半兩﹞甘艸﹝三兩﹞防風﹝去蘆﹐切﹐焙﹐四兩﹞上銼﹐同蜜酒微炒香﹐爲細末。每服一錢至二錢﹐水一盞﹐同煎至五分﹐溫服淸汁﹐無時。南方多以寒水石爲石膏﹐以石膏爲寒水石﹐正與京師相反﹐乃大誤也。蓋石膏潔白堅硬﹐有墻壁﹔而寒水石則軟爛﹐以手可碎﹐外微靑黑﹐中有細紋。方書中寒水石則火用之﹐石膏則堅硬不可入火。如白虎湯用石膏﹐則能解肌熱﹐破痰﹐治頭痛﹐若用寒水石則誤矣。又有一等堅白全類石膏而方﹐敲之亦皆成方者﹐名方解石也﹐代石膏用之。南人有不信此說者﹐孝忠嘗相與同就京師大藥肆中﹐買石膏﹑寒水石﹑方解石三種﹐又同詣惠民和劑局﹐及訪諸國醫詢証之﹐皆合此說﹐乃信服。孝忠頃編《保生信效方》已爲辧論﹐恐小兒尢不可誤﹐故復見於此。

錢乙藿香散治脾胃虛有熱﹐面赤﹐嘔噦涎嗽及轉過度者。

藿香﹝一分﹐用葉﹞半夏﹝曲炒﹞甘艸﹝炙﹞麥門冬﹝去心﹐焙漧秤﹞石膏﹝各半兩﹞上同爲末。每服半錢至一錢﹐水一中盞﹐煎至七分﹐食前溫服。

《活人書》甘露飲子治胃中客熱﹐口臭﹐不思飲食﹐或饑煩不欲食﹐齒齦腫疼﹐膿血﹐舌口咽中有瘡﹐赤眼﹐目瞼重不欲開﹐瘡疹已發未發並宜服。

熟漧地黃生漧地黃天門冬﹑麥門冬﹝各去心﹐焙﹞枇杷葉﹝去毛﹞枳殼﹝麩炒﹐去瓤﹞黃芩石斛﹝去苗﹞山茵陳甘艸﹝炙。各等分﹞上爲細末。每服二錢﹐水一盞﹐煎至六分﹐去滓溫服﹐食後臨臥。

《聚寶方》四倍散治小兒胃熱﹐咽喉不利﹐發歇如瘧﹑喘。

眞珠﹝末﹐四錢﹞生犀﹝末﹐二錢﹞香附子﹝一錢﹞龍腦﹝半錢﹞上四味爲細末。一服一字﹐煎桃仁湯調下。乳母忌生冷。

《孔氏家傳》治小兒臟腑不調﹐脾胃有熱。大便黃色。

燈心﹝一把﹞扁竹﹝一錢﹞槐花﹝一錢﹞甘艸﹝炙﹐二錢﹞上水三盞﹐同煎至一盞﹐去滓﹐溫冷細服。

卷第十九

風熱第四《素問》通評虛實論﹕帝曰﹕乳子而病熱﹐脈細小者何如﹖岐伯曰﹕手足溫則生﹐寒則死。乳子中風熱﹐喘鳴肩息者﹐脈何如﹖岐伯曰﹕喘鳴肩息者﹐脈實大也。緩則生﹐急則死。

《聖惠》論﹕夫小兒心肺壅滯﹐內有積熱。因母解脫﹐風邪傷於皮毛﹐入於臟腑﹐則令惡風壯熱。胸膈煩悶﹐目澀多渴﹐故曰風熱也。

漢東王先生《家寶》﹕小兒發熱﹐煩叫不時﹐面靑﹐謂之風熱。

錢乙論急欲乳不能食云﹕猶客風熱傳於臍腹﹐流入心脾經﹐卽舌濃唇燥﹐口不能吮乳﹐當涼心脾。

《顱囟經》治孩兒風熱。

側柏散方側柏郁金天麻﹝酒浸一宿﹞幹蠍天南星地黃﹝去土﹞子芩大黃﹝以上各半兩﹞上爲散。治風及驚﹐暖酒下﹐退熱﹐每夜熟水下半錢。

《元和紀用經》蜀脂飲主小兒百病。服之消風涼肌﹐解熱止煩﹐不生瘡癤﹔除寒熱痰涎﹐赤目咽痛﹐血痢渴躁。

長肌肉﹐利心肺﹐有補身體。有瘡膿潰亦腫﹐悉能療之。

蜀脂﹝炙黃也﹐一味末之。黃生隴西卽陽者﹐火焦色黃白﹐甘美﹐生白水者冷補﹐性隴西省最好﹐皮赤色﹐專主消瘡磨腫。出原寧宜洲者亦佳﹐折之若綿不斷者爲上等也﹞甘艸﹝四分之一﹞上爲末﹐方寸匕﹐水一升﹐煎三分﹐減一分﹑三服。溫涼通性﹐大小以歲加減之。一方每服水五合﹐二說不同。今以藥末隨病﹑隨歲揆度而準之。《經》以四味飲﹑黑散丸﹑至聖散﹑五加皮治﹐不能行麝香丸。此蜀脂飲七方﹐謂之育嬰七寶﹐紫陽道士一方名保子七聖至寶方﹐專爲一書者﹐此方是也。

《聖惠》治小兒風熱﹐心膈煩悶﹐身體壯熱﹐嗜睡多渴。

羚羊角散方羚羊角﹝屑﹞麥門冬﹝去心﹞甘艸﹝炙微赤﹐銼。各三分﹞白蘚皮川升麻茯神人參﹝去蘆頭﹞黃﹝銼。各半兩﹞上件藥搗﹐篩爲散。每服一錢﹐以水一小盞﹐煎至五分﹐去滓﹐入竹瀝半合﹐更煎一兩沸﹐分爲二服。更量兒大小以意分減﹐溫服。

《聖惠》治小兒心肺風熱壅滯﹐胸膈不利。

白蘚皮散方白蘚皮犀角﹝屑﹞黃芩知母防風沙參人參﹝三味去蘆頭。以上各半兩﹞甘艸﹝一分﹐炙微赤﹐銼﹞上件藥搗﹐篩爲散。每服一錢﹐以水一小盞﹐煎至五分﹐去滓。量兒大小分減溫服。

《聖惠》治小兒肝肺風壅﹐致心膈不利﹐痰嗽。

大麻仁散方大麻仁犀角﹝屑﹞百合杏仁﹝湯浸﹐去皮尖﹑雙仁﹐麩炒微黃。以上各半兩﹞檳榔﹝一分﹞牛黃龍腦﹝各細研﹐一錢﹞上件藥搗﹐細羅爲散。煎生薑甘艸湯調下半錢。量兒大小以意加減。

《聖惠》治小兒風熱﹐心神煩躁﹐少得睡。

牛黃丸方牛黃﹝一錢﹐細研﹞朱砂﹝細研﹐水飛過﹞犀角﹝屑﹞川升麻﹝各半兩﹞人參防風﹝各去蘆頭﹞麥門冬﹝去心﹐焙﹞黃芩赤茯苓甘艸﹝炙微赤﹐銼。各一分﹞上件藥搗﹐羅爲散﹐入研了藥﹐更研令勻﹐煉蜜和丸如綠豆大。每服煎竹葉湯研下五丸﹐日三﹑四服。量兒大小加減服之。

《聖惠》治小兒風熱﹐心神驚悸﹐臥不眠安。

眞珠丸方眞珠﹝末﹞龍膽防風﹝各去蘆頭﹞羌活鉤藤川升麻天竺黃牛黃﹝二味細研。

各一分﹞茯神人參﹝去蘆頭﹞羚羊角﹝屑﹞犀角﹝屑。各半兩﹞鉛霜腦﹑麝﹝並細研﹐一錢﹞上件藥搗﹐羅爲末﹐入研了藥﹐都研令勻﹐煉蜜和丸如綠豆大。每服以荊芥薄荷湯研下五丸﹐日三﹑四服。

量兒大小加減。

《聖惠》治小兒心肺風熱。

龍膽丸方龍膽﹝三錢﹐去蘆頭﹞牛黃﹝一錢﹐細研﹞川大黃胡黃連犀角﹝屑。各二錢﹞上件藥搗﹐羅爲細末﹐入牛黃都研令勻﹐煉蜜和丸如綠豆大。每服以薄荷湯化破﹐服五丸。量兒大小以意加減。

《聖惠》治小兒風熱﹐心神驚悸。

犀角丸方犀角﹝屑﹞天竺黃﹝研﹞朱砂﹝研﹐水飛過﹞鐵粉人參赤茯苓﹝各半兩﹞牛黃腦麝﹝各研﹐一錢﹞鉛霜﹝研﹞蚱蟬﹝銼﹐炒﹞白附子﹝炮裂。各一分﹞上件藥搗﹐羅爲末﹐入研了藥﹐都研令勻。煉蜜和搗一﹑二百杵﹐丸如梧桐子大。每服以薄荷湯研下三丸。

量兒大小以意加減。

《聖惠》治小兒風熱﹐鎭心安神化涎。

鉛霜丸方鉛霜牛黃天竺黃麝香﹝各研﹞天麻甘艸﹝炙。各一錢﹞茯神人參﹝各二錢﹞龍腦﹝一分﹐研﹞朱砂﹝半兩﹐細研﹐水飛過﹞上件藥搗﹐羅爲末﹐入研了藥﹐都研令勻。煉蜜和搗一﹑二百杵﹐丸如梧桐子大。不計時候﹐以薄荷湯研下一丸。量兒大小﹐以意加減。

《聖惠》治小兒風熱多驚。

朱砂丸方朱砂﹝細研﹐水飛過﹞茯神柴胡﹝去苗﹞鐵粉﹝細研﹞麥門冬﹝去心﹐焙。各半兩﹞天竺黃﹝細研﹞人參﹝去蘆頭﹞黃﹝銼﹞黃芩甘艸﹝炙微赤﹐銼。各一分﹞牛黃麝香﹝各細研﹐一錢﹞上件藥搗﹐羅爲末﹐入研了藥﹐更研令勻﹐煉蜜和丸如綠豆大。每服煎竹葉湯研下五丸。量兒大小以意加減。

《聖惠》治小兒心肺風熱﹐多驚鎭心。

鉛霜散方鉛霜天竺黃﹝各細研一分﹞柏子仁白附子﹝炮裂﹞牛黃腦麝﹝各細研一錢﹞朱砂﹝二錢﹐細研﹞上件藥搗﹑細羅爲散﹐入研了藥﹐都研令勻。每服以荊芥薄荷湯調下半錢﹐日三﹑四服。量兒大小以意加減。

《聖惠》治小兒風熱﹐心胸煩悶。

牛黃散方牛黃﹝一分﹐細研﹞郁金﹝末﹐半兩﹞人參﹝末﹐一錢﹞上件藥都研令勻。每服以荊芥湯調下半錢﹐日三﹑四服。量兒大小以意加減。

《聖惠》治小兒心臟風熱﹐昏憒躁悶﹐不能下食。

梨湯粥方梨﹝三枚﹐切﹞粳米﹝一分﹞上以水二升﹐煮梨取汁一盞﹐去渣投米煮粥食之。

《聖惠》治小兒心臟風熱﹐精神恍惚。

淡竹葉粥方淡竹葉﹝一握﹞粳米﹝一合﹞茵陳﹝半兩﹞上以水二大盞﹐煎二味取汁一盞。去渣﹐投米作粥食之。

《聖惠》治小兒風熱嘔吐﹐頭痛驚啼。

葛根粥方葛根﹝一兩﹞粳米﹝一合﹞上以水二大盞﹐煎至一盞﹐去滓﹐下米作粥﹐入姜﹑蜜少許食之。

《靈苑》治小兒驚風內熱﹐渾身如火﹐心胸煩悶﹐不思飲食﹐吐逆不止及諸般風熱﹐大效。

三解散川大黃﹝微炒﹞芍藥甘艸﹝炙﹞幹蠍白僵蠶桔梗人參郁金﹝各一分﹞白附子防風﹝各半兩﹞黃芩﹝半兩﹞上件藥一十一味並同搗﹐羅爲細散。如渾身壯熱﹐吐瀉不止﹐用防風﹑麥芽煎湯調下一字﹐或半錢﹐或一錢。量兒大小加減服之。若只渾身熱﹑用甘艸﹑柳枝煎湯下。如不退﹐用熟蜜﹑牛蒡子﹑薄荷湯調下。如吐瀉不止者﹐則用後方。

肉豆蔻﹝三个﹐用糊餅面裹﹐煨熟﹐候冷取出﹞上爲細末﹐卻取裹者面和杵﹐爲丸如綠豆大。每服用飲湯吞下五丸至七丸﹐立止。

《靈苑》甘露丸解毒退風熱﹐治口舌漧燥﹐心煩身熱﹐夜臥驚悸﹐狂躁等候。﹝方見膈熱門﹐太醫局方同。﹞太醫局洗心散治風壅壯熱﹐頭目昏痛﹐肩背拘急﹐肢節煩疼﹐熱气上衝﹐口苦唇焦﹐咽喉腫痛﹐痰涎壅滯﹐涕唾稠粘﹐心神煩躁﹐眼澀睛疼﹔及寒壅不調﹐鼻塞聲重﹐咽漧多渴﹐五心煩熱﹐小便赤澀﹐大便祕滯。

大黃﹝面裹煨﹐去面切﹐焙﹞甘艸﹝﹞當歸﹝去苗﹐洗﹞麻黃﹝湯浴﹐不去節﹐焙漧﹐秤﹞芍藥荊芥穗﹝各六十兩﹞白術﹝一十五兩﹞上爲細末。每服二錢﹐水一盞﹐入生薑﹑薄荷各少許﹐同煎至七分﹐去滓溫服。如小兒麩豆瘡疹﹐欲發先狂語﹑多渴及驚風積熱﹐可服一錢﹐並臨臥服。如大人五臟壅實﹐欲要溏轉﹐加至四﹑五錢﹐乘熱服之。

太醫局牛黃生犀丸治風盛痰壅﹐頭痛目眩﹐咽膈煩悶﹐神思恍惚﹐心忪面赤﹐口漧多渴﹐睡臥不安﹐小便赤澀﹐大便多祕﹐小兒風熱痰壅。

牛黃﹝研﹞生犀﹝鎊。各二兩半﹞牙硝﹝研﹞半夏﹝用白礬制﹞天麻﹝去苗。各二十兩﹞羚羊角﹝鎊﹞膩粉黃丹﹝各研﹞雄黃﹝水飛。各五兩﹞龍齒﹝水飛﹞朱砂﹝飛研。各十兩﹞龍腦﹝研﹐二兩半﹞水銀﹝用鉛結砂子﹐秤十兩﹞上爲末﹐煉蜜爲丸﹐每兩作二十丸。每服一丸﹐溫薄荷湯化下。中風涎潮﹐牙關緊急﹐昏迷不省﹐用膩粉一錢﹐藥三丸﹐生薑自然汁七點﹐薄荷水同化下。得吐或利﹐逐出痰涎卽愈。小兒風熱痰壅﹐睡臥不安﹐上竄齒﹐每服半丸。加急驚風﹐涎潮搐搦﹐眼目戴上﹐牙關緊急﹐用膩粉半錢﹐生薑自然汁三﹑五點﹐薄荷水同化下一丸﹐更看歲數大小加減。

太醫局如聖湯治風熱毒瓦斯上攻﹐咽喉痛﹐喉痺腫塞妨悶﹐及肺壅咳嗽﹐咯唾膿血﹐胸滿振寒﹐咽漧不渴﹐時出濁沫﹐气息鮏臭﹐久久吐膿﹐狀如米粥。又治傷寒咽痛。

桔梗﹝一兩﹞甘艸﹝銼﹐炒﹐二兩﹞上爲粗末。每服二錢﹐水一盞﹐煎七分﹐去滓溫服。小兒時時呷服﹐食後臨臥。

太醫局龍腦飲子治大人﹑小兒蘊積邪熱﹐咽喉腫痛﹐赤眼口瘡﹐心煩鼻衄﹐咽漧多渴﹐睡臥不寧﹔及除痰熱咳嗽﹐中暑煩躁﹐一切風壅﹐並宜服之。

甘艸﹝十斤﹐蜜﹞藿香葉﹝一斤半﹞石膏﹝四十兩﹐細研﹞縮砂仁栝蔞根﹝各三十兩﹞大梔子﹝一百二十兩﹐去皮﹐微炒﹞上爲末。每服一錢至二錢﹐用新水入蜜調下。又治傷寒餘毒﹐潮熱虛汗﹐用藥二錢﹐水一盞﹐入竹葉五﹑六片﹐煎七分﹐溫﹐並食後服。

太醫局淸涼飲子治小兒血脈壅實﹐腑臟生熱﹐頰赤多渴﹐五心煩躁﹐睡臥不寧﹐四肢驚掣﹐及因乳哺不時﹐寒溫失度﹐令兒血气不理﹐腸胃不調。或溫壯連滯﹐欲成伏熱﹔或壯熱不歇﹐欲發驚癇。又治風熱結核﹐頭面瘡癤﹐目赤咽痛﹐瘡疹餘毒﹐一切壅滯﹐並宜服之。

大黃﹝米下蒸﹐切﹐焙﹞赤芍藥當歸﹝去蘆頭﹞甘艸﹝炙﹞上等分﹐爲粗末。每服一錢﹐水一中盞﹐煎至七分﹐去渣溫服。量兒大小﹑虛實加減﹐微溏利爲度。食後臨臥服。

太醫局消毒散治小兒瘡疹已出﹐未能勻透﹐及毒瓦斯壅遏﹐𨿽出不快﹐壯熱狂躁﹐咽膈壅塞﹐睡臥不安﹐大便祕澀。及治大人﹑小兒風熱﹐上膈壅熱﹐咽喉腫痛﹐胸膈不利方。

牛蒡子﹝﹐六兩﹞甘艸﹝炙﹐二兩﹞荊芥穗﹝一兩﹞上爲粗末。每服一錢﹐用水一盞煎七分﹐去滓溫服﹐食後。小兒量力少少與之。如治瘡疹﹐若大便利者﹐不宜服之。

太醫局惺惺散治小兒風熱瘡疹﹐傷寒時气﹐頭痛壯熱﹐目澀多睡﹐咳嗽喘粗﹐鼻塞流涕方。

桔梗細辛﹝去葉﹞人參﹝去蘆頭﹞甘艸﹝炙﹞白茯苓﹝去皮﹞栝蔞根白術﹝各一兩﹞上七味同杵﹐羅爲末。每服一錢﹐水一小盞﹐入薄荷三葉﹐同煎至四分﹐溫服。如要和气﹐卽入生薑煎服。不計時候。

太醫局鶴頂丹治大人﹑小兒風熱痰實﹐咽膈不利﹐口漧煩渴﹐睡臥不安﹐及中暑頭痛﹐躁渴不解方。

寒水石粉﹝一百一十兩﹞麝香﹝研﹐二兩半﹞甘艸﹝銼﹐炒爲末﹐三十五兩﹞朱砂﹝飛研﹐一百兩﹞牙硝﹝枯過﹐研﹐一百二十五兩﹞上合研勻﹐煉蜜搜和﹐每一兩二錢作十丸。大人溫生薑水化下一丸。如治中暑﹐入生龍腦少許﹐同研細。

新水化下。小兒一丸分四服﹐更量大小加減。又治小兒腑臟積熱﹐心神不寧﹐夜臥狂叫﹐口舌生瘡﹐用薄荷自然汁化下﹐並食後服。

《譚氏殊聖》治小兒風熱﹐狂語煩躁。

養心丹安息香﹝一兩半﹞朱砂﹝飛過﹐一兩﹞眞珠﹝末﹐三分﹞玳瑁﹝三錢﹐水磨成粉﹞牛黃腦子﹝各一分﹞上研令細﹐以重湯酒煮﹐安息香膏和勻﹐丸如綠豆大。食後臨臥﹐人參湯下三﹑五丸。

《嬰孺》枳實丸治小兒瘙癢﹐癢痛如疥﹐搔之汁出﹐身中如麻豆﹐年年喜發﹐面目虛肥﹐毛髮細黃﹐皮膚薄而光澤﹐時生鼻气。此是少時熱盛極﹐體當風中﹐風熱相搏所得也﹐不治成大風疾方。

枳實﹝六分﹐炒﹞菊花蛇牀子防風白薇蒺藜浮萍艸﹝各四分﹞天雄﹝炮﹞麻黃﹝去節﹞漏蘆﹝各二分﹞上爲末﹐蜜丸大豆許。五歲飲服十丸至二十丸﹐至大者兒並大人可散服方寸匕﹐酒服。量兒歲與之。

錢乙抱龍丸治傷風溫疫﹐身熱昏睡﹐气粗風熱﹐痰實壅嗽﹔治驚風潮搐及蠱毒中暑﹐沐浴後並可服。壯實小兒宜時與服之。

天竺黃﹝一兩﹞雄黃﹝水飛﹐一分﹞辰砂麝香﹝各研半兩﹞天南星﹝四兩﹐臘月釀牛膽中﹐陰漧百日﹐如無﹐只將生者去皮臍﹐銼﹐炒幹用﹐然不及。﹞上爲細末﹐煮甘艸水和丸皂子大﹐溫水化下﹐服之。百日小兒每丸分作三﹑四服﹐五歲一﹑二丸﹐大人三﹑五丸。亦治室女白帶﹐伏暑﹐用鹽少許﹐嚼一﹑二丸﹐新水送下。臘月中雪水煮甘艸和藥尢佳。一法用漿水或新水浸天南星三日﹐候透軟﹐煮三﹑五沸﹐取出乘軟切去皮﹐只取白軟者薄切﹐焙漧炒黃色﹐取末八兩﹐以甘艸二兩半拍破﹐用水二碗浸一宿﹐慢火煮至半碗﹐去滓﹔旋酒入天南星末﹐慢研之﹐旋令甘艸水盡﹐入余藥。《孔氏家傳》方同﹐云更加牛黃半分﹐是孫兆方。

張渙治小兒風熱﹐百合湯方百合白術﹝炮﹞紫菀﹝洗﹐焙漧﹞人參﹝去蘆頭。各一兩﹞白茯苓靑橘皮麥門冬﹝去﹑心﹞甘艸﹝炙。各半兩﹞上件搗﹐羅爲細末。每服一錢﹐水八分一盞﹐入竹葉三片﹑薄荷兩葉﹐煎至五分﹐去滓溫服。

《嬰童寶鑑》治小兒風熱﹐體如湯火﹐夜啼。

綠霞散方柏葉﹝二分﹞天南星﹝炮﹞僵蠶蠍郁金﹝並末。各一分﹞雄黃﹝末﹐一錢﹞上件都研勻﹐每服薄荷蜜水下一字﹐加至半錢。

《良方》治小兒風熱及傷寒時气﹐瘡疹發熱等。

桔梗散桔梗細辛人參白術栝蔞根甘艸﹝炙﹞白茯苓芎上等分爲末。每服二錢﹐水一盞﹐薄荷二葉﹐同煎七分。三歲以下兒作四﹑五服﹐五歲以上分二服。予家常作此藥﹐凡小兒發熱﹐不問傷寒風熱﹐先與此散服﹐往往輒愈。兼服小黑膏尢善﹝方見傷寒門中。﹞此桔梗散與《活人書》方同﹐名惺惺散。﹝《孔氏家傳》云﹕惺惺散加鉤藤﹑蟬蛻與小兒喫﹐甚妙﹐理上壅風熱。﹞《活人書》連翹飲治小兒一切風熱方。

連翹防風甘艸山梔子上件等分﹐搗羅爲散。每服二錢﹐水一中盞﹐煎七分。

《九衛生》黍粘子散療小兒傷寒﹐斑瘡﹑毒瓦斯﹐咽膈不利﹐聲不出﹑疼痛方。

牛蒡子﹝炒﹞甜參升麻甘艸﹝炙﹞幹薄荷﹝等分﹞上爲粗末。每服一錢﹐水七分﹐煎至四分﹐去滓﹐不拘時候溫服。

《萬全方》治小兒風熱﹐心胸煩悶。

牛黃散牛黃﹝細研入﹞馬牙硝﹝研。各一分﹞郁金﹝末﹐半兩﹞人參﹝一錢﹐末﹞上件都研令勻。每服半錢﹐以荊芥湯調下﹐日三﹑四。

《聚寶方》牛黃丸治一切風熱﹐化涎止頭痛﹐解蠱毒。

黃牛膽﹝十二月收取汁﹐和天南星末入膽袋內﹐實塡捏扁﹐掛透風處一百日﹞水窟雄黃﹝每煎藥一兩用一分﹐水飛﹞眞麝香﹝研﹐炒﹐一錢﹞上三味爲末﹐糯米煮稀糊﹐丸皂子大。每服一丸。頭疼﹐金銀薄荷湯嚼下一丸﹔傷暑毒﹐生薑蜜水嚼下﹔纏喉風﹐生薑薄荷自然汁化下﹔小兒風熱﹐麥門冬熟水化下﹔解蠱﹐汗HT洗湯化下五丸。餘疾一丸或二丸。

如墜涎﹐生薑湯下﹔暴中風﹐豆淋酒下﹔沐浴傷風﹐溫酒嚼下。

《聚寶方》惺惺散治小兒風熱溫壯﹐及外傷風冷。

桔梗細辛﹝去葉﹞甘艸﹝炙﹞人參白茯苓﹝去皮﹞栝蔞根白術﹝炮。各一兩﹞上七味爲細末﹐每服一大錢。水六分﹐薄荷少許﹐同煎至四分﹐溫服。如要和气﹐卽入生薑煎服。

《惠眼觀證》牛黃丸下風熱﹐取涎泛。常不使湯丸﹐只用此藥。

雄黃﹝一錢﹞朱砂﹝二錢﹞全蠍﹝七个﹞輕粉﹝二匣﹞上同研令勻﹐用飯飲丸如此○大。每服一歲以上十五丸﹐二﹑三歲以上二十五丸。其餘加減﹐大小服之。

《惠眼觀證》烏犀膏解風熱﹐開胸下膈。

漧地黃元參﹝潤者﹞牛蒡子﹝炒。各半兩﹞甘艸﹝炙﹐一分﹞龍腦﹝少許﹐研﹞上爲末﹐煉蜜爲膏。每服兩皂子大﹐蜂糖熟水下。

《張氏家傳》天竺黃散子治小兒風熱驚風。

天竺黃蟬殼白僵蠶山梔子甘艸﹝炙﹞郁金上件等分﹐同杵﹐羅爲末。每服一錢﹐熟水調下。三歲孩兒可半錢﹐牙兒只一字。

《張氏家傳》治一切風﹐鎭心化涎﹐療風壅痰實﹐頭痛目眩﹐怔忪惡心﹐神昏語澀﹐頸項拘急﹐手足麻痺。及治小兒風熱上盛﹐眠睡不寧﹐頰赤涎潮﹐欲變驚癇者﹐悉宜服之。應有風涎﹐食後最宜常服。

大牛黃丸方牛黃生腦子﹝各秤半兩﹞朱砂﹝研﹐一兩半﹞天南星﹝以漿水慢火煮一復時﹐透心軟切﹐焙﹐或未軟﹐更煮半日﹞烏蛇﹝酒浸取肉﹞白僵蠶﹝炒﹞肥白天麻人參﹝各一兩﹞幹全蠍白附子﹝各炒﹞水磨雄黃﹝研﹞生犀﹝鎊。各三分﹞麝香﹝一分﹞上除研者藥外﹐一處搗﹐羅爲細末。後入研者﹐合和勻﹐煉蜜爲丸如雞頭大。每服一粒至二粒﹐細嚼﹐煎人參薄荷湯送下﹔或化亦得。食後臨臥服。

《張氏家傳》﹕小兒風熱﹐肌瘦﹐五心煩熱﹐不長肌肉﹐面黃痿瘦﹐夜臥不安﹐時發虛汗﹔或臟腑泄瀉變痢﹐難服涼藥﹐可服四順散方銀州柴胡﹝去蘆﹞眞地骨皮白桔梗﹝各三錢﹞甘艸﹝炙﹐錢半﹞上件焙榦爲末。每服一錢﹑半錢﹐大小加減。水三分煎一分半﹐溫溫服。

《莊氏家傳》治風熱墜痰方。

甘艸﹝末﹐二兩﹞膩粉靑黛﹝各五錢﹞麝﹝一錢﹞上用白面五錢﹐滴水丸如皂子大。每服一丸﹐用倒流水化破。

《莊氏家傳》初春風熱擁毒﹐利臟腑方。

黃芩大黃荊芥甘艸﹝炙。各等分﹞上爲粗末﹐每服一撮。水一盞﹐煎五分﹐量兒大小與服。

《莊氏家傳》治小兒風熱。

天竺黃散方天竺黃人參甘艸﹝微炙。各一兩﹞郁金﹝二兩﹐濕紙裹煨﹞白藥子﹝二兩﹐大皂角三捶捶碎﹐浸三宿﹐焙漧﹞上件一處搗﹐羅爲末。每服一錢或半錢﹐用溫蜜水調下﹐常服甚妙。此藥是知廣州南海縣殿中丞張士明傳。

《趙氏家傳》靑芝散解風化熱﹐涼利咽喉﹐淸心肺經。春初冬末最可常服方。

鼠粘子﹝微炒出汗﹞甘艸元參﹝各二兩﹞荊芥穗﹝一兩﹞上爲末﹐每服一錢。水一小盞﹐煎至七分﹐溫服。小兒傷風﹐風熱瘡疹尢宜服之。大人每服三錢。

《吉氏家傳》治心臟風熱。

地黃膏方馬牙硝郁金豆粉甘艸﹝炙。各等分﹞腦麝﹝各少許﹞上爲末﹐用生地黃汁煉蜜爲膏。用薄荷湯化下。

《吉氏家傳》治風熱﹐調脾胃。

人參飲子方人參茯苓﹝煮﹞甘艸﹝炮﹞紫河車藿香﹝各等分。續入白附子﹑白術尢佳﹞上細銼。每服一錢﹐以水煎作飲子服。大退小兒風熱。

《吉氏家傳》治風熱面赤﹐渾身壯熱如火。

蟬蛻散方蟬蛻﹝三个﹐炒﹞漏蘆羌活天麻防風當歸升麻川白芷射幹苦桔梗甘艸﹝炙﹞川芎地骨皮上等分爲末。每服一錢﹐水一盞﹐煎四分﹐溫服。

《吉氏家傳》治驚風熱。

散方蟬蛻升麻朱砂腦子甘艸﹝炙﹞沒藥白附子﹝各一分﹞上爲細末。每服一錢﹐麥門冬熟水調下。

《吉氏家傳》退驚熱﹐風熱。

天竺黃散方天竺黃蟬蛻﹝洗﹞甘艸﹝炙﹞山梔子仁郁金﹝煎五次﹞僵蠶﹝炮﹞上等分﹐細末。每服一錢﹐香熟水調下。薄荷湯亦可。

《吉氏家傳》治一切風熱。

龍腦散方龍腦薄荷僵蠶川芎防風甘艸﹝炙。各半兩﹞細辛﹝半錢﹞上件末﹐米飲下半錢﹐臨時看病別使湯使。

《吉氏家傳》甘露散治小兒風熱痰多﹐頭皮﹐多啼煩躁方。

寒水石石膏﹝各紅爲度﹞甘艸﹝炮。各等分﹞上爲細末。每服半錢或一字﹐薄荷湯下。

長沙醫者丁時發傳鎭心丸治小兒心臟風熱﹐咽喉幹﹐痰實﹐睡臥多驚﹐頰赤方。

朱砂﹝研﹐水飛﹞人參茯苓幹山藥﹝各一兩﹞馬牙硝﹝半兩﹞腦麝﹝各少許﹞上爲末﹐蜜丸雞頭子大。薄荷湯下﹐大小加減。

長沙醫者丁時發傳勝金丸解小兒一切風熱﹐諸般熱癥等。驚風涎盛﹐搐搦不定﹐如服此藥﹐必吐涎或瀉出涎﹐藥之功也。

郁金﹝皂角煮﹐焙﹞雄黃白礬朴硝﹝各一錢﹞巴豆﹝七粒﹐出油﹞輕粉大黃﹝各半錢﹞上爲末﹐麵糊爲丸粟米大。每服五﹑七粒﹐金銀薄荷湯下。

卷第十九

煩熱第五﹝腳手心熱並五心熱附﹞《巢氏病源》煩熱候﹕小兒臟腑實﹐血气盛者﹐表裏俱熱﹐則苦煩躁不安﹐皮膚壯熱也。

《小兒形證論》四十八候肺臟伏熱歌﹕肺家伏熱病難測﹐夜臥心煩大便結。勸君微取三兩行﹐次進溫平藥教喫。如加口臭鼻淸涎﹐更問根源須保惜。若還壯熱怕難醫﹐妙劑休來謾相逼。

此病大小腸風﹐結澀不通﹐當進寬大腸檳榔散﹝方見本門。﹞潮熱口臭﹐鼻有淸涕﹐恐難治﹐爲脾肺損也。

《本艸》去小兒煩熱﹐止渴方。

方諸水上向月取之﹐得三﹑二合水飲之。

陶隱居去小兒煩熱驚气方上用景天葉﹐不以多少﹐煎湯洗浴﹐妙。

孟詵治小兒熱驚癇﹐頭生瘡腫﹐卒煩熱方。

上用白鴨肉和蔥豉作汁飲之。

《千金》竹葉湯主五心熱﹐手足煩疼﹐口漧唇燥﹐胸中熱方。

竹葉小麥﹝各一升﹞知母石膏﹝各三兩﹞黃芩麥門冬茯苓﹝各二兩﹞人參﹝一兩半﹞生薑﹝五兩﹞甘艸﹝炙﹞栝蔞根半夏﹝各一兩﹞上十二味咀﹐以水一斗二升﹐煮竹葉小麥取八升﹐去滓﹔內藥煮取三升﹐分三服﹐老小五服。

《聖惠》治小兒臟腑壅實﹐心神煩熱﹐睡臥不安。

黃芩散方黃芩川大黃﹝銼碎﹐炒﹞甘艸﹝炙﹞川芒硝麥門冬﹝去心﹞石膏﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小以意分減﹐不計時候﹐溫服。

《聖惠》治小兒气壅煩熱﹐心躁目赤。

大靑散方大靑川大黃﹝銼﹐炒。各半兩﹞牛黃﹝半分﹐細研﹞朱砂甘艸﹝炙赤﹐銼﹞犀角﹝屑﹞元參川升麻梔子仁﹝各一分﹞上件藥搗﹐細羅爲散﹐入研了藥﹐都研令勻。不計時候﹐以沙糖水調半錢服。量兒大小以意加減。

《聖惠》治小兒煩熱多驚。

人參散方人參﹝去蘆頭﹞天竺黃﹝細研﹞鉤藤﹝各一分﹞甘艸﹝半兩﹐炙赤﹐銼﹞牛黃﹝半分﹐細研﹞上件藥搗﹐細羅爲散。不計時候﹐煎竹葉湯調下半錢。量兒大小以意加減。

《聖惠》治小兒煩熱﹐昏悶多睡。

犀角散方犀角﹝末﹐半兩﹞靑黛代赭朱砂﹝各一分﹞蛇蛻皮﹝灰﹐一錢﹞上件藥都研爲散。每服以溫水調下半錢。量兒大小加減服之。

《聖惠》又方靑黛﹝三分﹞麝香﹝半分﹞朱砂﹝一分﹞幹地龍﹝七條﹐炒﹐爲末﹞上件藥都細研爲散。每服以粥飲調下半錢。量兒大小加減服之。

《聖惠》治小兒心臟气壅﹐煩熱悶亂。

龍膽丸方龍膽﹝去蘆頭﹞黃連﹝去須。各一兩﹞鉛霜﹝半兩﹞牛黃﹝一錢﹞鐵粉﹝一分。各細研﹞上件藥搗﹐羅爲末﹐都研令勻﹐以粟米飯和丸如綠豆大。不計時候﹐以薄荷蜜水下五丸。量兒大小以意加減。

《聖惠》治小兒心臟積熱﹐煩躁恍惚。

牛蒡粥方牛蒡根汁﹝一合﹞粳米﹝一合﹞上以水一大盞煮粥﹐臨熟投牛蒡汁攪勻﹐空腹溫溫食之。

《靈苑》小金箔丸解大人﹑小兒心臟壅毒﹐咽喉不利﹐上壅口瘡﹐夜臥不穩﹐心膈煩躁。化痰毒風涎﹐安魂定魄。治驚邪﹐鎭心神﹔解室女骨蒸熱勞方。

金箔﹝五片﹞朱砂琥珀雄黃硼砂鉛白霜﹝各二錢﹞白龍腦生犀﹝末﹞天竺黃寒水石﹝過。各三錢﹞牛黃﹝少許研﹞上十一味同入乳缽內﹐細研如粉﹐用粟米飲爲丸如小豆大。每服五丸﹐用竹葉熟蜜水下。舊方云﹕大金箔丸治大人疾﹐小金箔丸治小兒疾﹐今亦互服。但小金箔丸正涼﹐大金箔丸小溫而治風。

《嬰孺》治小兒煩熱。

雷丸浴湯方雷丸﹝二十个﹞大黃﹝四兩﹞黃芩﹝一兩﹞丹參﹝二兩﹞苦參石膏﹝研。各三兩﹞上以水二升﹐煮一升半。浴兒訖﹐粉粉之﹐勿濃衣﹐一宿復浴﹐避陰及目。一方只用石膏末半升﹐雷丸五兩﹐以雪水六升煮二升﹐用帛染拭頭體。

《萬全方》治小兒煩熱多驚。

茯神散茯神人參天竺黃﹝研﹞鉤藤﹝各一分﹞牛黃﹝半分﹐研入﹞郁金甘艸﹝炙。各半兩﹞上搗羅爲末。每服半錢﹐煎竹葉湯調下。

《萬全方》治小兒煩熱驚悸。

竹瀝犀角飲子竹瀝﹝二合﹞犀角﹝不計多少﹞上件藥將犀角於竹瀝內磨﹐令濃。量兒大小分減服。

《四十八候》治伏熱心煩﹐疏風順气。

檳榔散方檳榔﹝生﹞大黃﹝蒸﹞靑皮﹝各一分﹞黑牽牛﹝一錢﹐微炒﹞木香﹝少許﹐炮﹞上爲末。每服一錢﹐薄荷蜜水調下。

《莊氏家傳》﹕初冬陽盛熱壅﹐臥不穩﹐手腳心煩熱。

川大黃川升麻白芍藥﹝等分﹞上爲粗末。每服二錢﹐用竹茹水七分﹐同煎四分﹐去滓溫服。三﹑兩夜一服﹐冬至後一夜一服。

卷第十九

潮熱第六漢東王先生《家寶》﹕小兒發熱﹐早晚兩度者﹐謂之驚熱﹐世呼爲潮熱。

漢東王先生《家寶》潮熱病證﹕小兒潮熱﹐蓋因血气壅盛﹐五臟生熱燻發於外﹐故令發熱。大體與溫壯相類﹐或夾伏熱﹐或帶宿寒。夾伏熱者﹐大便黃而臭﹔帶宿寒者﹐大便白而有酸气。皆緣臟腑不調﹐冷熱之气俱盛﹐腸胃蘊積﹐是爲溫壯候也。其不至熱盛者﹐宜進麥湯散三﹑二服解之﹝方見傷寒發斑門中﹐﹞次下金蓮散三﹑二服退熱﹝方見夾驚傷寒門中﹐﹞更須進七寶輕靑丹三﹑二服﹝方見單傷寒門中。﹞如根據次用藥不退﹐其熱轉盛﹐睡裏多驚﹐宜進鐵涎膏三﹑二服﹝此見本門。﹞如用此藥不退﹐是有驚積﹑食積﹐須當下之。根據前法用水精丹一服利之﹝方見夾食傷寒門中﹐﹞至天明﹐有五色積毒﹐狀如魚涎粘滑之物下﹐卽其驗也。宜用人參散﹝方見夾食傷寒門中﹐﹞觀音散調理﹝方見胃气不和門中。﹞如有餘熱末退﹐用輕靑丹退之。

錢乙有潮熱問難云﹕皇都徐氏子三歲﹐病潮熱。每日西則發搐﹐身微熱﹐而目微斜及露睛﹐四肢冷而喘﹐大便微黃。錢與李醫同治。錢問李曰﹕病何搐也﹖李曰﹕有風。何身熱微溫﹖曰﹕四肢所作。何目斜睛露﹖曰﹕搐則目斜。何肢冷﹖曰﹕冷厥必內熱。曰﹕何喘﹖曰﹕搐之甚也﹖曰﹕何以治之﹖曰﹕嚏驚丸鼻中灌之﹐必搐止。錢又問曰﹕旣謂風病溫壯﹐搐引目斜露睛﹐內熱肢冷及搐甚而喘﹐並以何藥治之﹖李曰﹕皆此藥也。錢曰﹕不然。搐者肝實也﹐故令搐。日西身微熱者﹐肺潮熱用事﹐肺主身溫﹐且熱者爲肺虛。所以目微斜露睛者﹐肝肺相勝也。肢冷者﹐脾虛也。肺若虛甚﹐母脾亦弱﹐木气乘脾﹐四肢卽冷。治之當先用益黃散﹝方見胃气不和門中﹞﹑阿膠散﹝方見喘咳上气門中﹞﹐得脾虛證退後﹐以瀉靑丸﹝方見驚熱門中﹞﹑導赤散﹝方見實熱門中﹞﹑涼驚丸治之﹝方見一切驚門中﹞。後九日平愈。

《千金》治小兒潮熱。

蜀漆湯方蜀漆甘艸﹝炙﹞知母龍骨牡蠣﹝各二兩﹞上五味咀﹐以水四升﹐煮取一升﹐去滓。一歲兒少少溫服半合﹐日再。

《食療》治大人及小兒潮熱方。

雞卵﹝三个﹞白蜜﹝一合﹞上相和服之﹐立瘥。

《嬰孺》治小兒驚啼發﹐積熱潮作﹐惕惕爲病﹐大便靑黃赤白方。

牛黃﹝八銖﹞牡蠣﹝炒赤﹞雄黃﹝各十銖﹞朱砂﹝末﹐五銖﹞巴豆﹝二个﹐去皮﹐炒﹞上爲末﹐煉蜜丸﹐杵千下。一月﹑五十日兒黍米大﹐先發時飲下三丸﹐日進二服。百日兒服胡豆大二丸﹐一二歲服麻子大二丸。服了令乳母抱臥炊斗米久﹐兒常睡﹐身輕汗出解﹐一服不解﹐再服之。若只傷乳不安﹐腸中有痰﹐乳溏微下如斷雞子﹑鳥屎﹑鼻涕﹐勿訝﹐便勿服藥。

漢東王先生治嬰孩小兒諸驚﹑夜啼﹑手足微動及潮熱盛者。

鐵涎膏方鐵焰粉白附子辰砂﹝各一錢﹞丁頭大赭﹝半兩﹐生﹞腦麝﹝各一字﹞上除腦﹑麝別研﹐余爲細末﹐蒸棗子去核﹐爛爲膏。每服嬰孩半皂子大﹐三﹑二歲一皂子大﹐金銀薄荷湯化下。

《嬰童寶鑑》治小兒驚熱潮熱。

牛黃散方牛黃﹝一字﹞甘艸﹝炙﹐一錢﹞馬於硝﹝研﹞天竺黃﹝研。各一分﹞麝香﹝半字﹞朱砂﹝二錢﹞郁金﹝半兩﹐漿水浸令透﹐焙漧﹞上件爲散。每服一字半錢﹐薄荷湯下。

《嬰童寶鑑》﹕小兒潮熱。

鉤藤飲子方鉤藤大黃﹝煨﹞甘艸﹝炙﹞芍藥漧地黃﹝各一兩﹞上件粗篩爲散。每服一大錢﹐水一小盞﹐煎至半盞﹐服之。

《聚寶方》鉤藤散治小兒風熱﹑驚熱﹑疳熱﹑潮熱。

鉤藤﹝一兩﹞使君子幹蠍白僵蠶﹝直者。各七个﹞人參白茯苓甘艸﹝炙﹞紅芍藥當歸天麻川大黃﹝各三分﹞上十一味爲末。每服一大錢﹐竹葉少許﹐大豆二十一粒﹐同煎至七分﹐去滓溫服﹐不計時候。

《張氏家傳》退小兒潮熱。

當歸芍藥﹝赤者﹞柴胡﹝去蘆﹞茯苓上件等分爲末。每服一錢﹐水半盞煎二分﹐通口服。

《莊氏家傳》小兒潮熱﹐四順飲子入地骨皮煎。

《莊氏家傳》鎭心壓驚﹐退潮熱﹐治盜汗﹐殺疳蛔﹐療腹大﹐醫瀉痢﹐安和五臟﹐益顏色﹐治瘡疥﹐長肌膚。宜服龍麝靑金丸方腦麝﹝一字﹞靑黛雄黃朱砂胡黃連蘆薈膩粉﹝各一分﹞上八味杵﹐研爲末﹐豬膽蒸餅﹐爲丸如綠豆大。曬漧入瓷器內收之。凡用每服二丸至三丸。一切驚悸﹐體熱﹐瘡疥﹐薄荷湯下。一切疳气﹐瀉痢蛔虫﹐米飲下。常服百病不生。

《孔氏家傳》金箔麝香丸退小兒潮熱方。

郁金﹝一兩﹞皂角﹝三枚﹞巴豆﹝四十个﹞上件都拍破﹐用水三碗﹐同煎至水盡﹐只揀郁金切作片子﹐焙榦爲末﹐以麵糊爲丸如粟米大﹐以麝常燻之。

每服五﹑七丸﹐米飲下。效。

《孔氏家傳》治小兒寒邪時气﹑瘡疹﹑變蒸﹑潮熱﹑涎漱﹑頭痛。

羌活散方川羌活白獨活柴胡芎人參枳實﹝去瓤﹐麩炒﹞白茯苓甘艸﹝炙。各一兩﹞前胡桔梗地骨皮天麻﹝酒浸﹐炙。各半兩﹞上爲末。每服一錢﹐水七分盞﹐入薄荷少許﹐同煎五分﹐去滓溫服﹐不拘時候。

《趙氏家傳》朱砂膏治小兒驚風潮熱﹐神志不寧﹐驚惕忪悸﹐夜臥不安﹐狂語驚啼。久服涼藥過多﹐脾胃虛寒﹐陰極似陽﹐頰赤神昏﹐引飲煩躁﹐不進乳食。此藥性溫不冷﹐非與腦﹑麝寒藥之比﹐常服大有所益﹐肥健孩見。

朱砂人參﹝各二錢﹞蠍梢﹝二十一个﹞白僵蠶﹝酒浸﹐焙漧﹞天仙子﹝好酒少許炒熟。各一分﹞大天南星﹝一个﹐先用酸齏汁洗去滑﹐火炮裂﹐先爲細末﹐生薑汁和作餅子﹐火炙令黃色﹐凡如此三次﹞上爲末﹐煉蜜爲膏。每服皂兒大﹐薄荷湯下。

長沙醫者丁時發傳治小兒潮熱。

朱砂膏朱砂人參茯苓甘艸﹝炙。各一錢﹞蠍輕粉﹝各一分﹞大黃天南星﹝去皮﹐炮。各半錢﹞馬牙硝﹝一錢半﹞腦麝﹝各少許﹞雄黃郁金﹝皂角半條揉﹐水煮幹爲度。各半兩﹞上件爲末﹐蜜爲膏﹐皂子大。每服一粒﹐用荊芥煎湯化下。

長沙醫者鄭愈傳秦艽散治小兒潮熱方。

秦艽柴胡大黃﹝各一分﹞上件爲末。每服半錢﹐水五分﹐入韭白三寸﹐同煎至三分﹐去滓溫服﹐不計時候。

長沙醫者鄭愈傳小兒潮熱方。

知母貝母﹝各一分半﹞牙硝寒水石﹝各一分﹞荷葉﹝一兩﹐水煮五﹑七沸﹐焙漧﹞上爲末。每服半錢﹐蜜水調下。

長沙醫者鄭愈傳治驚風潮熱﹐身體溫壯等﹐兼治夜啼。

天竺黃散方天竺黃郁金﹝各二錢﹞甘艸﹝炙﹐三錢﹞朱砂麝香﹝各少許﹐別研﹞山梔子仁﹝十个﹞漧葛全蠍﹝炙﹞馬牙硝﹝各一分﹞僵蠶﹝七个炒﹞蟬蛻﹝三﹑七个﹐洗﹐去尾﹑頭﹑足﹞上件爲末﹐入朱砂﹑麝香和勻﹑再勻。每服一字﹐薄荷蜜水調下。夜啼不止﹐燈心湯下。

卷第十九

積熱第七《玉訣》論積熱者﹐因口不愼味﹐常餐粘食﹑鮏羴﹑肥膩﹑冷滑﹑瓜果之物﹐已傷脾胃病也。胃腑虛微﹐結實難化﹐生瘡瘢積﹐或胸脇之間﹐攻衝榮衛﹐嘔逆气粗﹐眼澀﹐加渴﹐泄瀉﹐兩脇脹滿。以湯散續﹐便宜疏宣﹐服千金丸﹝方見本門。﹞《形證論》四十八候心臟積熱歌﹕孩兒有積饒多渴﹐乳食都忘困難撥。壯熱瀉食食不消﹐四肢逆冷吐時厥。須知心臟積居中﹐取積於中方退熱。熱退調和卽有功﹐莫使結毒恐驚掣。

此病先取積﹐後調气。此小餘熱不妨。取虛中積﹐皂角膏。﹝方見本門。﹞《靈苑》治小兒諸驚﹑積熱﹐解痰毒。

金砂丹方光明砂麒麟竭沒藥甘艸﹝炙。各一分﹞生白面麝香﹝各二錢﹞上件六味各研﹐杵爲末﹐同合和勻﹐以軟飯爲丸如小豆大。每服臨臥時用薄荷水化下一丸。如解食毒﹐用好茶下三丸﹐更用四。量小兒年數大小﹐臨時加減。

太醫局妙香丸取小兒積熱方。

辰砂﹝飛研﹐九兩﹞牛黃膩粉腦麝﹝四味並研。各三分﹞金箔﹝九十箔﹐研﹞巴豆﹝三百一十五粒﹐去皮心膜﹐炒熟﹐研如面油﹞上合研勻﹐煉黃蠟六兩﹐入白沙蜜三分﹐同煉令勻爲丸﹐每兩作三十丸。解五毒﹐治潮熱﹑積熱等疾。如治潮熱積熱﹑傷寒結胸﹑發黃狂走﹐躁熱口漧面赤﹐大小便不通﹐煎大黃炙甘艸湯下一丸。毒利下血﹐煎黃連調膩粉少許下。如患酒毒﹑食毒﹑茶毒﹐气痰伏痞吐逆等﹐並用膩粉龍腦米飲下。中毒吐血﹐悶亂煩躁欲死者﹐用生人血下﹐立愈。小兒百病驚癇﹐急慢驚﹐風涎搐搦﹐龍腦膩粉蜜湯下綠豆大二丸。諸積食積熱﹐頰赤煩躁﹐睡臥不寧﹐驚哭瀉痢﹐並用金銀薄荷湯下。更量歲數加減。如大人及婦人﹐因病傷寒時疾﹐陰陽气交結﹐伏毒瓦斯胃中﹐喘躁﹑眼赤﹐胡發不定﹐再經日數七八日以上﹐至半月日未安﹐醫所不明證候﹐脈息交亂者﹐可服一丸﹐或分作三丸亦得。並用龍腦膩粉米飲調半盞以來下此藥﹐一服取轉﹐下一切惡毒涎並藥丸。瀉下如要卻收﹐水洗淨﹐以油單子裹埋入地中﹐五日取出﹐可再與大人﹑小兒根據法服一丸﹐救三人卽不堪使。如要藥速行﹐卽用鍼札一眼子﹐冷水浸少時服之﹐卽效更速。

太醫局天竺飲子治大人﹑小兒臟腑積熱﹐煩躁多渴﹐舌頰生瘡﹐咽喉腫痛﹐面熱口漧﹐目赤鼻衄﹐丹癅結核﹐癰瘡腫痛。又治伏暑躁熱﹐瘡疹餘毒及大便下血﹐小便赤澀方。

甘艸﹝銼﹐煨﹐二十斤﹞大梔子﹝去皮﹐炒﹞連翹﹝各四十兩﹞栝蔞根﹝十斤﹞雄黃﹝飛﹐研﹐五兩﹞郁金﹝用皂角水煮﹐切作片子﹐焙漧﹐秤二十兩﹞上爲細末。每服一大錢﹐食後臨臥﹐用新水調服。小兒半錢﹐臨時更量兒大小﹐以意加減服。

錢乙桃枝丸疏取積熱及結胸﹐又名桃符丸方。

巴豆霜川大黃﹝末﹞黃柏﹝末。各一錢一字﹞輕粉砂﹝各半錢﹞上爲細末﹐麵糊丸粟米大。煎桃枝湯下﹐一五﹑七丸﹐五﹑七歲二﹑三十丸﹐桃符湯下亦得﹔未三﹑二丸﹐臨臥。

《玉訣》千金丸取積熱方。

生大黃滑石﹝研﹞皂角﹝炙﹞巴豆﹝去殼﹐出油盡﹞上等分爲末﹐麵糊丸如粟米大。每服五丸十丸﹐茶湯下。

《玉訣》治小兒驚風積熱。鎭心定魄﹐安魂去風方。

牛黃腦子鉛白霜﹝各三錢﹞朱砂川甜硝﹝各一錢﹞上件藥一處研如膏。薄荷溫水下一字﹐二歲以下半字。風搐搦﹐研犀角溫水下。

《四十八候》治小兒心臟積熱。

皂角膏方砂﹝飛過﹞粉霜﹝各一錢﹞輕粉白丁香﹝各半錢﹞乳香﹝二錢﹞巴豆﹝十五粒﹐去油﹞上用棗肉丸如梧桐子大。量兒大小加減﹐臨臥皂角煎湯下。

《四十八候》皂角膏取積熱後﹐服調胃散方人參﹝三錢﹞白術﹝二錢半﹞甘艸﹝炙﹞白茯苓罌粟子﹝各一錢﹞白附子﹝半分﹞藿香丁香﹝各半錢﹞上末﹐紫蘇湯下半錢﹑一錢。

《劉氏家傳》李琬防風散治小兒五臟積熱﹐驚風﹐頭面赤熱﹐口舌生瘡﹐好飲冷﹐宜服之。

防風﹝去蘆頭﹞甘艸﹝炙黃﹞柴胡﹝去苗﹞連翹山梔子上件等分﹐杵爲粗末。每服一錢﹐水五分﹐煎三分﹐去滓溫服。一歲兒一服﹐可分四次﹔三歲兒可作兩服飲之。大小量力加減。

《張氏家傳》威靈仙丸治小兒積熱方。

威靈仙大黃當歸甘艸﹝炙﹞芍藥上爲細末﹐煉蜜丸如彈子大。每服一粒﹐食後與服。

《莊氏家傳》治小兒積熱。

五金丸﹝一名五毒丸方。﹞雄黃﹝一分﹞郁金﹝一錢﹞巴豆﹝和殼秤一錢﹐去殼並心膜﹐十重紙壓去油﹐用霜﹞上爲末﹐醋糊爲丸如綠豆大。每服一丸﹐柏枝湯下﹐午中﹑一更各一服。治小兒積熱﹐毒生丹瘡﹐並吐血下血等熱毒之疾。治藥毒﹑气毒﹑陽毒﹑陰毒﹑食毒﹐薄荷酒或姜蜜湯下。如中藥毒﹐以伏龍肝爲末﹐水調下。治腹脹气急﹐大小便不通﹐痰喘咽疼﹐腮腫腮髙﹐卒中不語﹐大消痰毒。

《莊氏家傳》治小兒積熱諸疾﹐初冬孩子壅熱涎嗽﹐宜服此藥。名爲蟬殼丸蟬殼麝香天南星﹝各半分﹞朱砂﹝二分﹞蠍﹝一个﹐首足全﹞上件爲末﹐爛飯和丸粟米大。一服五﹑七丸﹐熟水吞下。

《莊氏家傳》退小兒積熱。

越桃飲子方山梔子甘艸﹝炙﹞大黃紅芍藥﹝各一分﹞連翹黃芩﹝各半分﹞上件六味一處爲末。每服半錢至一錢﹐用蜜湯調下﹐大退積熱。

《莊氏家傳》涎壽膏療小兒心臟積熱﹐大人﹑小兒口瘡方。

白羯羊膽﹝一隻﹐臘日者﹐或臘月者皆可﹞馬牙硝﹝半兩﹞朱砂﹝一分﹞上細研﹐盛於膽內﹐當風懸之﹐候過淸明可開。再研極細﹐入腦﹑麝少許﹐生蜜和爲膏子﹐以瓷器中盛。

量兒大小加減。漧服如紫雪法。

《莊氏家傳》治小兒上膈積熱。化涎﹑利胸膈﹐治咽喉方。

硼砂鉛霜牙硝甘艸﹝以豬膽四个﹐去火二醮汁炙盡爲度。各一兩﹞龍腦﹝少許﹞上先將四味研細﹐後將甘艸別搗爲末﹐拌勻。每服一字﹐以新水調下。

《趙氏家傳》春疏下積熱﹐切忌用元子藥﹐徒損胃气﹐積熱不行方。

錦紋大黃﹝生﹐切碎﹐煨﹐一分﹞甘艸﹝一寸許﹐炙﹐切碎﹞不蛀肥皂角﹝一寸許﹐不用切﹞上件三味用水一平碗﹐同煎至半碗以下﹐去滓。臨臥帶熱服﹐次日取下熱气。更看大便﹐黑色卽一年無病﹐如不動﹐卽別作一料﹐加生薑﹑制濃朴二錢﹐切碎同煎﹐須天气晴明服。十五歲以上可作一服﹐小兒量度與之。

《吉氏家傳》治積熱。

金露散方郁金﹝一个﹐水煮五次﹐焙﹞天竺黃大黃﹝蒸三次﹐切﹞漧地黃牙硝﹝各一分﹞甘艸﹝半兩﹐炙﹞上件細末﹐每服半錢﹐漿水調下。

卷第十九

實熱第八錢乙附方﹕凡小兒實熱﹐疏轉後如無虛證﹐不可妄溫補﹐熱必隨生。

姚和眾治小兒腦熱﹐常閉目方。

上用大黃一分﹐粗銼﹐以水三合浸一宿﹐一歲兒每日與半合服﹐餘者塗頂。

日華子治小兒熱發。

上煎郁李仁﹐作湯浴之。

《聖惠》碧雪煎治心神煩熱﹐時行溫病。生癲癇﹐療熱毒風﹐壓丹石﹐解百毒﹐去頭疼﹑赤眼﹑口瘡﹑酒黃。

大人小兒一切熱病﹐悉能治之方。

大靑竹茹子芩甘艸﹝生用﹞枳殼﹝去瓤﹞地骨皮龍膽﹝去蘆頭﹞元參﹝各二兩﹞吳藍葉麥門冬﹝去心﹞犀角﹝屑﹞赤茯苓川升麻羚羊角﹝屑。各二兩﹞以上並細銼﹐以水二斗﹐煮至一斗﹐去滓澄淸。

龍齒牛黃﹝各細研﹐二兩﹞麝香﹝一兩﹐細研﹞靑黛﹝五兩﹐細研﹞川朴硝﹝七斤﹐煉好者﹞上件煎了藥汁入於鍋內﹐下朴硝以慢火煎﹐不住手攪﹐稀稠得所﹐入研了龍齒﹑牛黃﹑麝香﹑靑黛等﹐攪令勻﹐入瓷器中收。每有患者﹐以冷水調下半匙﹐量大小加減服之。

太醫局八正散治大人﹑小兒心經邪熱﹐一切蘊毒﹐咽漧口燥﹐大渴引飲﹐心忪面熱﹐煩躁不寧﹐目赤睛疼﹐唇焦鼻衄﹐口舌生瘡﹐咽喉腫痛。又治小便赤澀﹐或癃閉不通及熱淋﹑血淋﹐並宜服之。

瞿麥木通﹝各銼﹞滑石蓄車前子山梔子仁甘艸﹝炙﹞大黃﹝銼﹐面裹煨﹐去面切﹐焙。各一斤﹞上爲散。每服二錢﹐水一盞﹐入燈心煎至七分﹐去滓溫服﹐食後臨臥。小兒量力少少與之。

太醫局金屑辰砂膏治小兒心經邪熱﹐頰赤多渴﹐睡臥不寧﹐譫語狂妄﹐痰涎不利﹐精神恍惚﹔及大人痰熱蘊積﹐心膈煩躁﹐咽喉腫痛﹐口舌生瘡方。

辰砂﹝研﹐水飛﹐三兩﹞人參﹝去蘆頭﹐一兩﹞甘艸﹝炙﹐銼﹐二兩﹞蛤粉﹝水飛﹐八兩﹞生龍腦﹝二錢﹐研﹞金箔﹝三十片﹐爲衣﹞鐵粉﹝研﹞馬牙硝﹝枯﹐研。各半兩﹞上爲細末﹐煉蜜搜和。每一兩半作二十丸﹐捏扁﹐用金箔爲衣。每服半皂子大﹐大人一丸分作兩服﹐並用薄荷湯化下﹐食後臨臥服。

《養生必用》知母柴胡湯治大人﹑小兒實熱﹐赤眼口瘡﹐傷寒後煩渴手足熱方。

知母柴胡﹝去苗﹞茯苓茯神甘艸﹝炙﹞人參﹝等分﹞上爲末。每服二錢﹐水一盞﹐煎至七分﹐去滓。食後溫服﹐日二﹑三。

茅先生治小兒實熱。

牛黃丸方雄黃﹝四錢﹐別研﹞輕粉﹝二錢﹞朱砂﹝一錢﹐別研﹞全蠍﹝二十八个﹐去尾丁﹞腦麝﹝隨意入用﹞川巴豆﹝二十个﹐去皮心膜﹐並華水浸一宿﹐爛研﹐不去油﹞上件一處爲末﹐用軟飯爲丸○此大。每服七丸﹑十四丸﹐量兒大小﹐五更初用薄荷姜棗煎湯下。天明卽通三﹑五行﹐用勻气散補﹝方見胃气不和門。﹞此藥常服三﹑二丸﹐大假退熱。

茅先生治小兒諸熱。

天竺黃散方天竺黃川郁金﹝用皂角水煮幹﹞茯苓﹝去皮﹞麥門冬子﹝各半兩﹞蟬蛻﹝去足﹞蠍﹝去土﹞白僵蠶﹝各十四个﹞甘艸﹝一兩﹐炙﹞朱砂﹝一分﹞腦麝﹝隨意所入﹞上件各淨洗﹐研﹑羅爲末。每服半錢﹑一錢﹐用蜜熟水調下。

茅先生治小兒潮熱﹑實熱。

三解牛黃散方白僵蠶全蠍﹝去土﹐炙﹞防風白附子川黃芩桔梗川大黃甘艸﹝炙﹞白茯苓人參川郁金﹝用皂角水煮幹﹞上前件各等分爲末﹐各淨洗﹐研爲末。每服半錢﹑一錢﹐用薄荷蜜熟水調下。

《嬰孺》治小兒體有熱﹐熱實黃瘦﹐大便澀﹐食進少﹐兼驚。不可常服﹐宜消熱。

大黃丸方大黃﹝十分﹞柴胡升麻杏仁芍藥﹝各四分﹞枳實﹝三分﹐炙﹞黃芩知母梔子仁﹝各五分﹞鉤藤皮﹝二分﹐炙﹞寒水石細辛﹝一分﹞上爲末﹐蜜丸大豆大。白飲下﹐三歲十五丸﹐常取通爲度。

《嬰孺》治少小服湯丸﹐得大吐利後﹐身壯熱﹐精彩慢或微汗出﹐內有結熱。

大靑湯方大靑﹝三分﹞大黃甘艸麻黃﹝去節。各二分﹞上切﹐以水二升煮麻黃﹐去沫﹐下藥煮一升﹐爲四服。日進三服﹐夜一服。

《嬰孺》治小兒生四十日﹐服藥下後﹐身壯熱如火﹐狀如傷寒﹐頭面丹腫﹐腹滿﹐此內有伏熱。

龍膽湯方龍膽葵子葳蕤大靑柴胡﹝各一分﹞茯苓甘艸﹝各二分﹞上以水二升﹐煮八合﹐爲五服。日進三服﹐夜一服。

錢乙治小兒心气實﹐則气上下行澀﹐合臥則气不得通﹐故喜仰臥﹐則气上下通直。

瀉心湯方上用黃連一兩去須﹐爲細末。每服一字至半錢﹐臨臥溫水調下。

錢乙治小兒心熱﹐視其睡﹐口中气溫﹐或合面睡﹐反上竄切牙﹐皆心熱也。心气熱則心胸亦熱﹐欲言不能而有就冷之意﹐故合面臥。宜導赤散方生漧地黃﹝焙﹐秤﹞木通甘艸﹝炙。各等分﹞上同爲末。每服三錢﹐水一盞﹐入竹葉同煎至五分﹐食後溫服。一本不用甘艸﹐用黃芩。

錢乙治小兒肺熱﹐手掐眉目鼻面。

甘桔湯方甘艸﹝炒﹐二兩﹞桔梗﹝米泔水浸一宿﹐焙熱﹐用一兩﹞上爲細末。每服二大錢﹐水一盞﹐入阿膠半片炮過﹐煎至五分﹐食後溫服。

錢乙三黃丸治諸熱方。

黃芩﹝半兩﹐去心﹞大黃﹝去支﹐濕紙裹煨﹞黃連﹝去須。各一分﹞上同爲細末﹐麵糊丸綠豆大﹐或麻子大。每服五﹑六丸至十五丸﹑二十丸﹐食後米飲送下。《聖惠》上同﹐每服只五丸。

錢乙附方治小兒蓄熱在中﹐身熱狂躁﹐昏迷不食。

大梔子仁﹝七个﹐捶研﹞豆豉﹝半兩﹞上共享水三盞﹐煎至二盞﹐看多少服之﹐無時。或吐或不吐﹐立效。

錢乙附方白虎湯解暑毒﹐煩躁﹑身熱﹑痰盛﹑頭痛﹑口燥大渴。

知母﹝焙漧﹐秤一兩半﹞甘艸﹝半兩﹐銼碎﹞石膏﹝四兩﹞白粳米﹝八錢﹞上同爲粗末。每服三錢﹐水一盞﹐煎至八分﹐食後溫冷隨意服。气虛人加人參少許同煎。

張渙淸肌散治小兒初春不問有病無病﹐但宜服疏解積熱方。

當歸川大黃﹝微炮﹐銼﹞人參﹝去蘆頭。各一兩﹞芍藥甘艸﹝炙﹞犀角﹝各半兩末﹞上件搗﹐羅爲細末。每服一錢﹐水一盞﹐入生薑三片﹐竹葉二片﹐同煎至五分﹐去滓﹐放溫乳食後服。量兒大小加減。

《劉氏家傳》涼藥小兒大人皆可服方。

甘艸﹝炙﹞黃防風越桃仁﹝山梔是。等分﹞上末之。每服一大錢﹐水一盞﹐煎七分﹐量大小加減服。

《劉氏家傳》治熱竹茹飲方人參白術﹝微炒﹞茯苓漧葛麻黃﹝去根節﹐酒浸﹐熬。各等分﹞甘艸﹝減半﹐半生用﹐半熟用﹞麥門冬﹝去心﹐如甘艸炙﹞上末之。量大小每服半錢﹑一錢﹑二錢。竹茹多於藥﹐水半盞﹐同煎至四分。如小兒未能飲﹐可與乳母喫﹐只作銼散佳。如不甚熱﹐則不用麥門冬。

《張氏家傳》治大人﹑小兒心臟實熱。

牛黃散方甘艸﹝二兩﹐炙﹞郁金﹝一兩﹐炮﹞馬牙硝﹝半兩﹞朱砂﹝二錢﹞上件搗﹐羅爲細末﹐衮拌令勻。每服一錢或半錢﹐臨臥時新汲水調下。

《張氏家傳》朱砂散治小兒實熱方。

大黃﹝三錢﹐半炒半生﹞防風甘艸﹝炙。各二錢﹞上爲末﹐外研入硼砂半錢﹐再令勻。如大故熱﹐小便赤﹐大便澀。每服半錢一字﹐一字入朱砂末子﹐大小加減﹐薄荷湯調下﹐服了並不得喫一物﹐令睡﹐食後服。

《莊氏家傳》治小兒心臟熱。

牛黃膏方牛黃腦麝﹝各少許﹞馬牙硝甘艸﹝炙﹞雄黃﹝漿水煮。各半兩﹞川大黃郁金﹝各一兩﹐並漿水煮﹞上件八味﹐內三味用漿水一升煮至三分之二﹐出曬漧﹐入余藥一處研如面﹐煉蜜爲丸﹐丸如綠豆大。每服三丸﹐新水磨下﹐量兒小大與之。

《孔氏家傳》治小兒熱﹐只喫調胃承气湯極妙。李使家只用此藥。才有熱﹐量虛實與之﹐勝如與他藥﹐最效﹝方見傷寒卷中﹞《王氏手集》心臟實熱﹐安魂定魄。

紫霜散子朱砂﹝一兩半﹞鐵粉﹝半兩﹞鉛白霜天竺黃甘艸﹝炙﹞人參使君子﹝各一錢﹞腦子﹝半錢﹐研入﹞上爲末﹐以瓷器盛。每服半錢﹐蜜水調下。

《吉氏家傳》治諸熱金花散方人參茯苓朱砂﹝各一錢﹞白附子大黃﹝炒。各一分﹞蟬蛻﹝五个﹞蠍﹝二个﹞甘艸﹝半兩﹞僵蠶﹝七个﹞郁金﹝半兩﹐皂角水一碗﹐煮幹爲度﹞上件爲末。小兒風熱﹑疳熱﹑膈熱﹑赤眼口瘡用三服﹐荊芥薄荷湯調下﹐米飲亦得。如不思食﹐以人參湯下。驚熱﹐金銀薄荷湯下。

《吉氏家傳》金華散退小兒一切風﹑實熱﹑潮熱方。

郁金﹝皂角水煮﹞天竺黃﹝各一錢﹞牙硝﹝﹞甘艸﹝炒。各一錢﹞朱砂﹝一錢半﹞上爲細末。每服半錢或一字﹐薄荷蜜水調下。

卷第十九

極熱第九《千金翼》七水淩主大熱及金石發動﹐金石淩不利﹔及小兒發熱者服之方。

朴硝鹵咸﹝如淩者。各五斤﹞芒硝﹝三斤﹐如雪者﹞滑石﹝一斤半﹞玉泉石石膏凝水石﹝如雪者。各一斤﹞上七味各別搗﹐粗篩。

凍淩水寒泉水﹝各五升﹞霜水雪水雨水﹝各一升﹞露水東流水﹝各五升半﹞上七味澄令淸﹐銅器中內上件七味散﹐極微火煎取七升﹐一宿澄淸﹐內瓷坩中﹐淨處貯之。以重帛系口一百二十日﹐皆如凍淩狀﹐成如白石英﹐有八稜成就﹐或大如箸﹐有長一尺者﹐名曰七水淩。有人服金石發熱者﹐以井華水和五分﹐分服之。一服極熱卽定。傷寒發熱一刀圭﹔小兒發熱與麻子許。不可多用﹐神驗。買藥不得爭價﹐皆上好者合藥﹐以臘月臘日爲上。合時以淸淨處﹐先齋七日﹐不履穢污﹑喪孝﹑產婦之家及不得令雞犬六畜﹐產婦﹑六根不全具及多口饒言人見之。不信敬人﹐勿與服之。服藥得熱退之後七日﹐乃愼酒肉五辛﹐勿復喜惡口刑罰。仍七日齋戒﹐持心淸淨。

《千金翼》紫雪主香港腳毒徧內外﹐煩熱﹑口生瘡﹐狂叫走及解諸石艸熱藥毒發﹐卒熱黃等﹐瘴疫毒最良方。

通治老小熱毒。

金﹝一斤﹞寒水石石膏磁石﹝各三斤﹐並碎﹞上四味﹐以水一石﹐煮取四斗﹐去滓﹐內後藥。

升麻﹝一升﹞元參﹝一升﹞羚羊角﹝屑﹞靑木香犀角﹝屑﹞沈香﹝各五兩﹞丁香﹝四兩﹞甘艸﹝八兩﹐炙﹞上八味咀﹐於汁中煮一斗﹐去滓﹔內硝石四升﹐朴硝精者四升﹐於汁中煎取七升。投木器中﹐朱砂粉三兩﹐麝香粉半兩﹐攪令相得﹐寒之二日﹐成於霜雪紫色。彊人服三分﹐分服之。當利熱毒﹐老小以意增減。

用之一劑﹐可十年用之。

《千金翼》元霜主熱風﹑熱气﹑熱瘴﹑熱癃﹐惡瘡﹐毒內入攻心﹐熱悶﹐服諸石藥發動﹔天行時气﹐溫疫熱入腑臟﹐變成黃膽﹔蛇螫﹑虎嚙﹑狐野狼毒所咬﹐毒瓦斯入腹內攻﹐心熱。須利病出﹐用水三﹑四合﹐和一小兩﹐攪令消﹐服之兩次久﹐當快利兩行卽瘥。小兒熱病﹐服棗許大﹐卽瘥方。

金﹝五十兩﹞磁石﹝三斤﹐碎﹞石膏﹝五斤﹐碎﹞寒水石﹝六斤﹐研如粉﹞上四味以兩斛水煮取六斗﹐澄淸。

升麻元參﹝各一斤﹞羚羊角﹝八兩﹞犀角靑木香﹝各四兩﹞沈香﹝五兩﹞上六味﹐細切﹐內上件汁中﹐煮取二斗﹐澄淸。

朴硝﹝末﹞芒硝﹝各六升﹞麝香﹝一兩﹐後入﹞上三味內汁中漬一宿﹐澄取淸﹐銅器中微微火煎﹐取一斗二升﹐以匙抄看凝卽成﹐下經一宿﹐當凝爲雪巴黑耳。若猶濕者﹐安布上日幹之。其下水更煎﹐水凝卽可停之。如初畢﹐密器貯之。此藥無毒。又主毒風﹑香港腳﹑熱悶赤熱腫﹑身上熱瘡﹐水漬少許﹐綿貼取﹐點上卽瘥。頻與兩服。病膈上熱﹐食後服﹔膈下熱﹐空腹服之。卒熱淋﹐大小便不通﹐服一﹑兩丸。有患熱者﹐皆宜服之。

卷第十九

痰涎第十《聖惠》﹕夫小兒多涎者﹐是風熱壅結﹐在於脾臟﹐積聚成涎也。若涎多卽乳食不下﹐涎沫結實而生壯熱也。

錢乙論熱不可下云﹕朱監簿子五歲﹐夜發熱﹐曉卽如故。眾醫有作傷寒者﹐有作熱治者﹐以涼藥解之不愈。

其候多涎而喜睡﹐他醫以鐵粉丸下涎﹐其病益甚﹐至五日大引飲。錢氏曰﹕不可下之。乃取白術散﹝方見胃气不和門中﹞末一兩﹐煎藥汁三升﹐使任其意取足服。朱生曰﹕飲多不作瀉否﹖錢曰﹕無生水不能作瀉﹐縱瀉不足怪也﹐但不可下耳。朱生曰﹕先治何病﹖錢曰﹕止瀉﹑治痰﹑退熱﹑淸神皆此藥也。至晚服盡﹐錢看之曰﹕更可服三升。又煎白術散三升﹐服盡得稍愈。第三日又服白術散三升﹐其子不渴無涎﹐又投阿膠散二服而安﹝阿膠散方見喘嗽上气門中。﹞錢乙附方﹕治小兒驚風﹐痰熱堅癖﹐能不用水銀﹑輕粉甚便。如不得已用之﹐僅去疾卽止。蓋腸胃易傷﹐亦損口齒。

《五關貫眞珠囊》﹕小兒疾飲﹐喉水食停積胸膈﹐結聚成痰。痰多則乳食不下﹐吐涎壯熱﹐熱不止卽發驚癇。

《圖經》云﹕薄荷治小兒風涎﹐爲要切之藥。

《仙人水鑑》靑虛丸治陽實涎盛﹐膈不利﹐小兒驚風涎盛﹔伏一切暑毒﹐鎭心祛邪﹐定恍惚方。

沒藥靑黛鉛白霜連珠紫甘遂﹝微炒﹞膩粉﹝各三錢﹞生龍腦﹝二錢﹞水銀﹝半兩﹐黑鉛半兩﹐如常法結成砂子。每用三皂子大﹞上七味﹐合研勻﹐水煮薄糊爲丸如梧桐子大。每服一丸至二丸。熱極﹐以麥門冬﹑龍腦冷熱水化下﹐大燥﹐生揉薄荷自然汁﹐入龍腦化下﹔伏一切暑毒﹐新汲水入龍腦化下﹔小兒驚風﹐金銀薄荷冷湯﹐入龍腦化下一丸。

《聖惠》治小兒脾風多涎﹐心胸壅悶﹐不下乳食﹐昏昏多睡。

鉛霜散方鉛霜牛黃龍腦﹝各細研﹞半夏﹝湯浸七徧去滑。各半分﹞白附子﹝炮裂﹞馬牙硝防風﹝去蘆頭﹞朱砂天竺黃﹝各細研﹞犀角﹝屑﹞細辛黃芩甘艸﹝炙微赤﹐銼。各五分﹞上件藥搗﹐細羅爲散﹐入研了藥令勻。不計時候﹐用姜蜜溫水調下一字。更量兒大小以意加減。

《聖惠》治小兒脾肺風熱﹐膈上多涎﹐心神昏悶﹐少欲乳食。

防風散方防風人參﹝各去蘆頭﹞羚羊角﹝屑﹞甘艸﹝炙微赤﹐銼﹞枳殼﹝麩炒微黃﹐去瓤﹞黃芩﹝各一分﹞半夏﹝半分﹐湯洗七徧﹐去滑﹞上件藥搗﹐粗爲散。每服一錢﹐以水一小盞﹐入生薑少許﹐煎至五分﹐去滓。不計時候﹐量兒大小加減溫服。

《聖惠》治小兒心脾壅熱多涎。

牛蒡子散方牛蒡子梔子仁甘艸﹝微炙赤﹐銼﹞川硝郁金﹝各半兩﹞枳殼﹝一分﹐麩炒微黃﹐去瓤﹞上件藥搗﹐細羅爲散。入龍腦半錢﹐同研令勻。不計時候﹐用薄荷水調下半錢。量兒大小加減服之。

《聖惠》治小兒脾熱﹐乳食不下﹐胸膈多涎。

半夏丸方半夏﹝半分﹐生薑湯洗七徧﹐去滑﹞皂角子仁﹝半兩﹞上件藥搗﹐羅爲末﹐用生薑汁和丸如麻子大。不計時候﹐以溫水下三丸。隨兒大小﹐以意加減。

《聖惠》又方上取東行牛口中沫﹐塗於兒口內效。

《聖惠》又方上取白羊糞少許﹐入水研取汁﹐塗兒口中效。

《聖惠》又方上取鹿角末﹐炒令焦﹐更研令細﹐以淸粥飲調下一字。

《聖惠》又方上取牛艸絞取汁﹐少少與服之。

《博濟方》治上焦風壅﹐化痰涎﹐利胸膈﹐逐風祕。

白龍丹雷丸﹝末﹐二錢﹞甘遂﹝末﹐三錢﹞龍腦﹝少許﹞牽牛﹝一兩﹐杵取末六錢﹐不用再羅者﹞粉霜輕粉﹝各四錢﹐入白面少許﹐三味同研令勻細﹐滴水和作餅子﹐於慢火煨令熟﹐放冷再研令細﹞上件同爲細末﹐研令勻﹐入靑州棗煮熟﹐取肉和爲丸如綠豆大。每服五﹑七丸﹐溫漿水下。如一切風癇驚搐涎滯﹐並以漿水下七丸及至十丸。如小兒痰熱及渴不止﹐頭疼﹐但頻少與服﹐自然消痰。大人風气壅盛﹐上焦不利﹐最宜服此。更在臨時酌其加減。

太醫局水銀扁丸子治小兒驚風壯熱﹐涎盛喘粗﹐或發搐搦﹐目睛上視﹐及因乳哺不節﹐胸滿嘔逆﹐精神迷悶﹐發癇螈﹐並宜服之。

水銀黑鉛﹝同與水銀結砂子﹞巴豆﹝去皮心﹐酸醋煮令黃。各一兩﹞膩粉幹蠍﹝全者﹞鉛白霜靑黛百艸霜牛黃﹝四味研。各一分﹞香墨﹝燒淬﹐三錢﹞黃明膠﹝炙令黃燥﹐一錢三字﹞上爲細末﹐入研藥勻。以陳粟米飯爲丸如綠豆大﹐捏扁。每一歲兒服一丸﹐二歲服二丸﹐三歲服三丸﹐四歲以上服四丸﹐用幹柿湯下﹐薄荷湯亦得。更量虛實加減服﹐利下靑粘滑涎爲度﹐乳食後服此藥﹐不得化破。

太醫局比金丸治小兒驚風體熱﹐喘粗涎嗽﹐心忪頰赤﹐大小便不利﹐夜臥不穩方。

膩粉﹝研﹞滑石﹝各十五兩﹞靑黛﹝研﹐二兩半﹞天南星﹝炮﹐十二兩半﹞巴豆﹝去皮取霜﹐七百个﹞上爲細末﹐以麵糊爲丸如麻子大。每服一歲一丸﹐薄荷溫水下。如急驚風﹐頭熱足冷﹐口噤面靑﹐筋脈抽掣﹐上膈頑涎﹐疾狀甚者﹐加一﹑兩丸﹐煎桃符湯下。疏利下蘊毒熱涎﹐立便安愈。小兒瘡疹後餘毒不解﹐尢宜與服﹐食後。

太醫局靈砂歸命丹治小兒蘊積邪熱﹐潮熱不除﹐頰赤口漧﹐心膈煩躁﹐痰涎不利﹐睡臥不安。或發驚癇﹐涎潮搐搦﹔又療積滯不消﹐下利多日﹐腹中痛﹐煩渴嘔噦﹐服藥調和不能愈者﹐並可服之。

上以妙香丸一丸﹐分作五十丸。每服二丸﹐金銀薄荷湯下﹐更量歲數加減。如驚癇搐搦﹐龍腦膩粉蜜湯下。

欲服此藥先效尢速﹐以冷水浸少時服之。﹝妙香丸方見積熱門。﹞《譚氏殊聖》治小兒驚悸心忪﹐化涎痰﹐利胸膈煩熱﹐止咳嗽。

金珠丸方天南星﹝炮﹞白礬﹝焙﹞半夏﹝湯浸七徧﹞朱砂﹝研細。各半兩﹞人參幹山藥﹝各一錢﹞膩粉﹝二錢﹞金箔﹝十片﹞上爲細末﹐薄荷汁同水打糊爲丸如綠豆大﹐金箔爲衣。每服一丸﹐食後生薑湯下﹐量力服。

錢乙褊銀丸治風涎膈實﹐上熱及乳不消﹐腹脹喘粗等方。

巴豆﹝去皮心﹑油膜﹐研細﹞水銀﹝各半兩﹞黑鉛﹝二錢半﹐同水銀結砂子﹞麝香﹝半錢﹐別研﹞好墨﹝八錢﹐研﹞上將巴豆末並墨再研勻﹐和入砂子﹑麝香﹐陳米粥和丸如綠豆大﹐捏扁。一歲一丸﹐二﹑三歲二﹑三丸﹐五歲以上五﹑六丸﹐煎薄荷湯放冷送下﹐不得化破。更量虛實增減﹐並食後。

錢乙三聖丸化痰涎﹐寬膈﹐消乳癖﹐化驚風﹐食癇諸疳。小兒一歲以裏﹐常服極妙方。

小靑丸靑黛﹝一分﹞牽牛﹝末﹐三分﹞膩粉﹝一錢﹞並研勻﹐麵糊丸﹐黍米大。

小紅丸天南星﹝末﹐一兩﹐生﹞朱砂﹝半兩﹐研﹞巴豆﹝一錢﹐取霜﹞並研勻﹐薑汁麵糊丸﹐黍米大。

小黃丸半夏﹝生﹐末﹐一分﹞巴豆﹝霜﹐一字匕﹞黃柏﹝末﹐半字匕﹞並研勻﹐薑汁麵糊丸﹐黍米大。

以上百日者各一丸﹔一者各二丸﹐隨乳下。

錢乙鐵粉丸治涎盛潮搐吐逆方。

水銀砂子﹝二分﹞朱砂鐵粉﹝各一分﹞輕粉﹝二錢﹞天南星﹝炮裂﹐去皮臍﹐取末一分﹞上同研水銀星盡爲度﹐薑汁麵糊丸粟米大。煎生薑湯下十丸至十五丸﹐二﹑三十丸﹐無時。

錢乙銀液丸治驚熱﹐膈實嘔吐﹐上盛涎熱。

水銀﹝半兩﹞天南星﹝二錢﹐炮﹞白附子﹝一錢﹐炮﹞上爲末﹐用石腦油爲膏。每服一皂皂子大﹐薄荷湯化下。

長沙醫者鄭愈傳小兒利膈下涎﹐去心胸噎塞不止﹐並咳嗽。

神白丸方天南星半夏﹝湯洗七徧﹐各半兩﹞白僵蠶白礬﹝生用。各七分﹞上件爲末﹐用杏仁七个去皮尖﹐巴豆一粒﹐同研勻﹐再用去皮生薑汁爲丸如梧桐子大﹐陰漧。每服五丸﹐暴嗽生薑湯吞下﹔久嗽嚼胡桃肉﹑黃蠟各少許吞下。

卷第二十﹝虛熱蒸疸﹞凡九門

卷第二十

虛熱第一錢乙論肺虛熱云﹕唇深紅色﹐治之散肺虛熱﹐少服瀉白散。﹝方見喘咳上气門中。﹞錢乙論虛實熱證云﹕朱監簿子五歲﹐忽發熱。醫曰﹕此心熱也。腮赤而唇紅﹐煩躁引飲﹐遂用牛黃丸三服﹐以一物瀉心湯下之。來日不愈﹐反加無力而不能食﹐又下之﹐便利黃沫。錢曰﹕心經虛而有畱熱在內﹐必被涼藥下之﹐致此虛勞之病也。錢先用白術散生胃中津﹝方見胃气不和門﹐﹞後以生犀散治之﹝方見本門﹞朱曰﹕大便黃沫如何﹖曰胃气正卽瀉自止﹐此虛熱也。朱曰﹕醫用瀉心湯何如﹖錢曰﹕瀉心湯者﹐黃連性寒﹐多服則利﹐能寒脾胃也。

坐久眾醫至﹐曰實熱。錢曰虛熱。若實熱何以瀉心湯下之不安而又加面黃頰赤﹐五心煩躁﹐不食而引飲﹖醫曰﹕旣虛熱何大便黃沫﹖錢笑曰﹕便黃沫者﹐服瀉心湯多故也。錢後與胡黃連丸治愈。﹝方見病後虛羸門中。﹞《養生必用》治風勞气冷百疾﹐薯蕷丸。並治風弦﹑背拘倦﹐胸滿短气﹐羸瘦飲食少﹐小兒泄利多汗發熱方。

薯蕷﹝三兩﹞當歸桂﹝去皮﹞大黃豆捲﹝炒﹞熟漧地黃神曲﹝各一兩﹞漧薑﹝三錢﹞白蘞﹝二錢﹞甘艸﹝炙﹐二兩八錢﹞人參阿膠﹝炒令白。各七錢﹞芎白芍藥白術麥門冬﹝去心﹐焙﹞杏仁﹝去皮尖﹐麩炒黃﹞防風﹝去蘆。各六錢﹞柴胡﹝去苗﹞桔梗白茯苓﹝各半兩﹞上爲細末﹐煉蜜丸彈子大。濃煎棗湯﹐空心嚼一丸﹐日午每服。有熱人卽丸如桐子大﹐空心﹑日午米飲下二十丸﹐止於三十丸。

錢乙秦艽散治潮熱減食蒸瘦方。

秦艽﹝去頭﹐切焙﹞甘艸﹝炙。各一兩﹞榦薄荷葉﹝半兩﹐勿焙﹞上爲粗末。每服一﹑二錢﹐水一中盞﹐煎至八分﹐食後溫服。

錢乙治面黃頰赤身壯熱。補心安神丸方麥門冬﹝去心﹐焙﹞馬牙硝白茯苓幹山藥寒水石﹝研﹞甘艸﹝各半兩﹞朱砂﹝一兩﹐研﹞龍腦﹝一字﹐研﹞上末之﹐煉蜜丸雞頭大。每服半丸﹐沙糖水化下﹐無時。

錢乙生犀散治目淡紅﹐心虛熱方。

生犀﹝二錢﹐錯取末﹞地骨皮﹝自采佳﹞赤芍藥柴胡根漧葛﹝銼。各一兩﹞甘艸﹝炙﹐半兩﹞上爲粗末﹐每服一﹑二錢。水一盞﹐煎至七分溫服。食後。

錢乙地骨皮散治虛熱潮作﹐亦治傷寒壯熱及餘熱方。

地骨皮﹝自采佳﹞知母銀州柴胡﹝去蘆﹞甘艸﹝炙﹞半夏﹝湯洗七次﹐切﹐焙﹞人參﹝切去頂﹐焙﹞赤茯苓﹝各等分﹞上爲細末。每服二錢﹐姜五片﹐水一盞﹐煎至八分﹐食後溫服。量大小兒加減。

張渙秦艽散治肌熱病方。

秦艽﹝一兩﹞川大黃﹝銼碎﹐微炒﹞黃赤小豆糯米﹝各半兩﹞上件搗﹐羅爲細末。每服一錢﹐水一盞﹐煎至五分﹐去滓溫服。食後。

《莊氏家傳》人參犀角散治小兒榮衛不和﹐上焦虛熱﹐因積變爲肌熱﹐肌熱不已﹐變爲疳勞﹐夜汗頰赤﹐多嗽不止方。

人參茯苓白術﹝各半兩﹞犀角柴胡﹝去苗﹞鱉甲﹝醋炙﹞甘艸﹝炙﹞半夏﹝姜制。各一分﹞上八味爲末﹐姜棗煎。每服半錢﹐水半盞﹐煎至三分﹐濾滓溫服。食後。

《莊氏家傳》初秋虛熱驚悸方。

藿香土瓜根﹝各二兩﹞甘艸﹝一兩﹐炮﹞艸豆蔻﹝半兩﹞上爲粗末。每服一錢﹐水五分﹐煎至三分﹐溫服。

《莊氏家傳》治小兒因患體虛﹐時復發熱﹐不思飲食﹐或多驚悸。壯气補虛﹐黃丸方黃﹝薄切﹐用蜜炒黃色﹞人參柴胡﹝去苗﹐淨洗﹞幹薯蕷赤茯苓﹝各半兩﹞黃芩﹝小緊者﹞生犀末﹝各一分﹞上件細銼﹑焙燥﹐搗爲末﹐煉蜜爲丸如大櫻桃大。麥門冬熟水磨下。

《莊氏家傳》治小兒虛熱煩渴﹔又療因吐瀉﹑煩渴不止及疏轉後並宜服之。

人參散方人參﹝五兩﹞茯苓﹝八兩三錢﹞甘艸﹝一兩﹐煨﹞桔梗漧葛﹝銼﹞生犀﹝各半兩﹞上爲末。每服一大錢﹐水一中盞﹐入燈心五莖﹐同煎至六分﹐放溫﹐不計時候。煩渴者入新竹葉。

《孔氏家傳》治童男﹑室女潮發虛熱﹐煩躁羸瘦方。

柴胡地骨皮﹝各半兩﹞甘艸﹝炙﹞細辛﹝各一分﹞上爲末﹐二錢﹐水一盞﹐煎七分﹐溫服。

《孔氏家傳》桃奴丸治心虛有熱﹐恍惚不常﹐言語錯亂﹐屍注客忤﹐魘夢不祥﹐小兒驚癇﹐並宜服方。

桃梟﹝七枚﹐別爲末。桃不成實﹐各在枝上者﹞桃仁﹝十四枚﹐去皮尖﹞安息香﹝以無灰酒酌多少研﹑飛﹐去砂石﹐銀器中慢火熬成膏﹐合貯之﹞雄黃﹝用桃葉煮﹐研﹑飛取。各三分﹞辰砂生玳瑁﹝各一兩﹞琥珀﹝別研﹞黑犀﹝石上水磨﹐澄去水取。

各半兩﹞牛黃腦麝﹝各一分﹐別研﹞上爲細末﹐和入煎膏﹐丸如雞頭大﹐密器封閉﹐淨室安置。煎人參湯磨下一丸﹐食後服。病去止藥﹐未知加丸數。

《孔氏家傳》童男﹑室女肌瘦潮熱方。

上用靑蒿焙榦爲末﹐每服三錢。甘艸一寸﹐烏梅一个﹐小麥五十粒﹐河水一盞﹐煎七分溫服。

卷第二十

骨熱第二﹝病初則骨熱﹐病劇則骨蒸﹞《聖惠》論﹕凡小兒一歲至十歲﹐衣絮皆不得著新綿﹐又不得冬天以火烘炙衣服與著﹐亦令兒體熱。勿食桃杏﹐令兒體熱。因傷寒病後﹐未滿百日﹐勿食羊肉﹑狗肉﹐令兒體熱﹐或作骨蒸也。

《仙人水鑑》小兒患骨熱勞﹐漸漸瘦弱﹐不能食﹐宜服此方。號神明丸子鼓子花雄黃紫石英遠志﹝各二分﹞檳榔﹝一枚﹐生﹞桃仁﹝去皮尖﹞光明砂﹝各一分。研﹞金箔﹝一片﹞上八味同研令細﹐以蟾酥爲丸如麻子大。每日米飲下一丸。忌果子。

《博濟方》治小兒骨熱﹐晚後多發熱﹐面赤﹑五心煩﹐四肢無力﹐飲食減少﹐夜多盜汗﹐面色痿黃。

犀角散犀角﹝鎊末﹞柴胡﹝去蘆頭﹞枳殼﹝麩炒去瓤﹞麥門冬﹝去心﹞茯苓﹝去皮﹞芍藥大黃桑白皮黃人參﹝各一分﹞鱉甲﹝一个﹐九肋者﹐醋炙令黃﹞上件一十一味﹐同爲細末。每服半錢﹐用桃仁七个﹐漿水煮麥門冬一十九个﹐去心﹔與桃仁同研令細﹐入水一盞﹐與藥同煎至六分﹐去滓溫服。早食後﹑臨臥各一服。亦治大人盜汗。

《聖惠》治小兒骨熱﹑瘦瘁﹐心神煩躁﹐不得睡臥。

胡黃連散方胡黃連知母地骨皮黃芩梔子仁川升麻犀角﹝屑﹞甘艸﹝炙微黃﹐銼﹞杏仁﹝湯浸去皮尖﹑雙仁﹐麩炒微黃。各一分﹞柴胡鱉甲﹝塗醋炙令黃﹐去裙。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候溫服。量兒大小分減服之。

《聖惠》治小兒自小傷抱﹐腳脛纖細無力﹐行立不得﹐或骨熱疳瘦。

柴胡飲子方柴胡﹝去苗﹞桃嫩枝﹝銼。各三分﹞甘艸﹝一分﹐微炙﹞知母桔梗﹝去蘆頭﹞枳殼﹝麩炒微黃﹐去瓤﹞元參川升麻鱉甲﹝塗醋炙令黃﹐去裙。各半兩﹞上件藥細銼和勻。每取一分﹐以水一中盞﹐煎至六分﹐去滓﹐不計時候﹐分爲三服。更量兒大小以意加減。

《聖惠》治小兒骨熱口漧﹐煩悶不欲食飲﹐四肢羸瘦。

知母飲子方知母川大黃﹝銼碎﹐微炒﹞常山犀角﹝屑﹞枳殼﹝麩炒微黃﹐去瓤﹞龍膽﹝去蘆頭﹞鱉甲﹝塗醋﹑炙令黃﹐去裙。各半兩﹞甘艸﹝一分﹐炙微赤﹐銼﹞柴胡﹝三分﹐去苗﹞上件藥細銼和勻。每取一分﹐以水一中盞﹐煎至六分﹐去滓﹐分爲三服。或吐瀉三兩行便安。更量兒大小﹐臨時以意加減服之。

《聖惠》治小兒骨熱﹐黃瘦不食﹐多臥。

胡蜣螂散方胡蜣螂﹝兩枚﹐去翅足﹐微炒﹞赤芍藥川大黃﹝銼碎﹐微炒﹞赤茯苓枳殼﹝麩炒微黃﹐去瓤﹞紫菀﹝洗去苗土﹞甘艸﹝炙赤﹐銼﹞人參﹝去蘆頭﹞蛇黃牛黃﹝並細研。以上各一分﹞柴胡﹝半兩﹞熊膽﹝細研﹞生薑﹝切﹑燒灰。各半分﹞麝香﹝一錢﹐細研﹞鱉甲﹝一分﹐塗醋炙令黃﹐去裙﹞上件藥搗﹐細羅爲散。每服以溫水調下半錢﹐日三服。量兒大小以意加減。

《聖惠》治小兒五歲至十歲以來﹐骨熱及手足心﹐煩悶不欲飲食。

秦艽散方秦艽﹝去苗﹞甘艸﹝炙微赤﹐銼﹐各一兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候溫服。更隨兒大小﹐以意加減。

《聖惠》治小兒骨熱體瘦﹐心神煩躁。

天靈蓋散方天靈蓋﹝一枚﹐塗酥炙令黃﹞黃連﹝半兩﹐去須﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒骨熱煩躁﹐黃瘦﹐飲食無味。

胡黃連丸方胡黃連人參﹝去蘆頭﹞羚羊角﹝屑﹞地骨皮黃﹝銼﹞木香犀角﹝屑﹞甘艸﹝炙微赤﹐銼﹞葳蕤﹝各一分﹞柴胡﹝去苗﹞麥門冬﹝去心﹐焙﹞秦艽﹝去苗﹞鱉甲﹝塗醋﹐炙令黃。各半兩﹞上件藥搗﹐羅爲末﹐煉蜜和丸如綠豆大。每服以溫水下七丸﹐日三服。量兒大小增減服之。

《聖惠》治小兒骨熱羸瘦﹐𨿽食不生肌肉。宜服獺肝丸方獺肝﹝微炙﹞人參龍膽﹝各去蘆頭﹞黃芩黃連﹝去須﹞白術枳殼﹝麩炒微黃﹐去瓤﹞鱉甲﹝塗醋炙令黃﹐去裙。各半兩﹞麥門冬﹝一兩﹐去心﹐焙﹞柴胡﹝三分﹐去苗﹞桃仁﹝二十枚﹐湯浸去皮尖﹑雙仁﹐麩炒微黃﹞上件搗﹐羅爲末﹐煉蜜和丸如綠豆大。每服溫水下七丸﹐日三服。隨兒大小加減。

《聖惠》治小兒骨熱﹐日漸瘦弱﹐不能飲食。

光明砂丸方光明砂紫石英﹝各細研﹐水飛過﹞鼓子花雄黃﹝各半兩﹞檳榔﹝三枚﹞桃仁﹝湯浸﹐去皮尖﹑雙仁﹐炒微黃﹞遠志﹝去心。各一分﹞金箔﹝三十片﹐細研﹞上件藥搗﹐羅爲末﹐都研令勻﹐煉蜜和丸如麻子大。以粥飲下五丸﹐日三服。量兒大小增減服之。

《聖惠》治小兒骨熱。宜服黃連丸方胡黃連幹蟾﹝酒浸去骨﹐微炙。各三分﹞麝香﹝一分﹐細研﹞上件藥搗﹐羅爲末﹐都研令勻﹐煉蜜和丸如綠豆大。每服以粥飲下五丸﹐日三﹑四服。量兒大小以意加減。

張渙地骨皮湯治骨熱肌瘦方。

地骨皮胡黃連﹝各一兩﹞犀角﹝屑﹞桃嫩枝柴胡﹝去苗﹞川大黃知母鱉甲﹝塗醋炙黃﹐去裙。各半兩﹞上件搗﹐羅爲細末。每服一大錢﹐水一盞﹐煎至五分﹐去滓溫服﹐食後。

張渙又方連艽散黃連﹝去須﹞秦艽﹝去苗。各一兩﹞甘艸﹝半兩﹞天靈蓋﹝一枚﹐塗酥炙黃﹞上件搗﹐羅爲細末。每服半錢﹐粥飲調下。量兒大小加減。

《萬全方》治小兒骨熱煩躁﹐黃瘦﹐飲食無味。

胡黃連丸胡黃連人參羚羊角﹝屑﹞地骨皮黃犀角﹝屑﹞木香甘艸﹝炙﹞葳蕤﹝各一分﹞鱉甲﹝醋塗﹐炙令黃﹞麥門冬﹝去心﹐焙﹞柴胡秦艽﹝並去苗﹐各半兩﹞上件藥搗﹐羅爲末﹐煉蜜和丸如綠豆大。每服七丸﹐以溫水下。日三服。量兒大小加減服。

《張氏家傳》豬肚丸治小兒骨熱體瘦﹐面色痿黃﹐臍腹時痛﹐胸膈滿悶﹐全不入食。常服退黃﹐長肌肉﹐進飲食﹐解虛勞﹔行滯﹑利關節方。

南木香﹝半兩﹞宣州黃連生漧地黃靑橘皮銀州柴胡﹝去根及土﹞鱉甲﹝九肋者﹐水煮去裙﹐用童子小便炙黃。各二兩﹞上件藥搗﹐羅爲細末﹐用豬肚一个盛藥在內﹐緊系定口﹐慢火﹐湯煮令香熟﹔去綫﹐搗豬肚同藥令極爛﹐丸如麻子大。每服二十丸至三十丸﹐溫米飲下﹐日進三﹑二服﹐食前﹑後皆可服。

《莊氏家傳》治小兒骨熱羸瘦方。

柴胡當歸上等分爲末。每服三錢﹐水一盞﹐煎八分﹐入蜜少許﹐或用蜜丸亦得。

《吳氏家傳》生犀角飲子治小兒至十歲﹐肌體煩躁。或夏月食桃杏不節﹑酸熱之類﹔或因傷寒後肌熱羸瘦﹔或食羊肉﹐令兒體熱。或作骨蒸﹐瘦瘁潮熱﹐頰赤口漧﹐五心煩躁。𨿽能飲食﹐食不生肌﹐夜有盜汗﹐甚則多令伏臥﹐好食泥土。應小兒一切蒸熱﹐治之無不效者方。

羚羊角﹝鎊﹐便此不用犀角﹞地骨皮紫菀﹝去葉﹞麥門冬﹝去心﹐焙﹞秦艽﹝去土﹑苗﹞大黃﹝生用﹞枳殼﹝去瓤﹐麩炒焦﹞柴胡﹝去蘆﹞茯苓赤芍藥人參桑白皮﹝不出土白者﹞黃﹝生﹞羌活半夏﹝湯洗十次﹐碾成末﹐用薑汁制作餅﹐炙黃﹞上爲散子。每服一錢﹐水一中盞﹐煎至五分﹐食後﹑夜臥﹐去滓溫服。小兒一歲至五歲﹐每服半錢。

《孔氏家傳》治小兒骨熱漸瘦﹐眠臥盜汗。

升麻散方升麻人參茯苓鱉甲﹝酥炙﹞甘艸﹝炙﹞黃芩柴胡﹝各等分﹞上爲粗末﹐馬尾羅羅過﹐每服半匙﹐水一盞﹐煎五﹑六分﹐去滓。食後臨臥服。

長沙醫者鄭愈傳殺虫﹐去骨熱﹐進食﹐駐顏。

蝦蟆丸方蝦蟆﹝紫斑者一个﹐去腸﹑爪甲﹐用薑汁塗﹐炙黃幹﹐別研﹞蘆薈﹝研﹞鶴虱宣連﹝各二錢﹞胡黃連﹝一錢﹞上爲末﹐取豬膽汁爲丸綠豆大。每服三丸﹐飯飲下﹐日進三服。

卷第二十

骨蒸第三﹝骨熱﹑骨蒸𨿽有淺深﹐皆可通用﹞翰林待詔楊大鄴問﹕小兒日漸黃瘦衰弱﹐皮膚不潤者爲何﹖答曰﹕因胎气虛損﹐筋脈衰弱﹐本因彊行交會﹐或成娠孕﹐事出偶然。或母有宿疾﹐久冷血海﹐气衰羸瘦﹐胎內自已虧傷﹐及至養得﹐自然悴。此蓋由父母之遺气﹐若非巧憑按治之方﹐終也積爲沈﹔其中或少乳﹑多哺咀嚼之食﹐腸胃轉轉幹慘。兒少者俗號腑幹﹔長成者則呼爲骨蒸。本孩子夭傷﹐蓋不精明古始﹐通達聖情﹐不知自古迄今已論之也。

太醫局生犀散治小兒骨蒸肌瘦﹐頰赤口漧﹐日晡潮熱﹐夜有盜汗﹐五心煩躁﹐四肢困倦﹐飲食𨿽多﹐不生肌肉。及大病瘥後﹐餘毒不解﹔或傷寒病後﹐食羊肉體熱不除﹐並宜服之。

羚羊角﹝鎊﹞地骨皮﹝去土﹞秦艽﹝去苗並土﹞麥門冬﹝去心﹞枳殼﹝麩炒﹐去瓤﹞大黃﹝蒸﹐切﹑焙﹞柴胡﹝去苗﹞茯苓﹝去皮﹞赤芍藥桑白皮﹝銼﹞黃﹝銼﹞人參﹝去蘆頭﹞鱉甲﹝湯煮去裙﹐塗醋炙黃﹞上各等分﹐搗爲粗末。每服二錢﹐水一盞﹐入靑蒿少許﹐煎至六分。去滓溫服﹐食後。兒小卽分爲二服。

《聚寶方》龍虎煎治癱瘓風﹐並童男童女骨蒸勞气。

倒垂楊柳枝﹝筋粗者﹐東南上采﹐細銼勻﹞槐角﹝不種者﹞桑枝﹝如柳枝。三味各秤一斤。十月盡﹐十二月上旬采﹞天仙藤﹝半斤﹐細銼﹞上四味合用。十歲以下童男小便二斗以來﹐同浸一宿﹔於淨鍋內入河水一斗﹐同小便熬﹐不得水耗﹐旋添河水熬至晚傾出淨﹐布袋內捩汁。再用文武火熬﹐柳篦子不住手攪﹐候熬至半﹐去了焰火﹐卻便炭火直熬成膏﹐淨瓷罐盛﹑封閉。所有捩出者滓別收﹐要合金枝丸﹝方在後﹞。

《聚寶》又方金枝丸川烏頭﹝炮裂﹐去皮臍﹞仙靈脾﹝細銼﹞防風牛膝﹝各去蘆頭﹞晚蠶沙﹝微炒﹞桑黃﹝銼﹞桃膠烏蛇﹝酒浸一宿﹐炙熟和骨用﹞桃仁﹝各一兩。其桃仁用茱萸二兩炒熟﹐和茱萸傾在瓦罐子﹐濃紙封口一晝夜。去茱萸﹐只用桃仁﹞前藥滓幹黑桑椹﹝二兩﹐不犯鹽者﹞上十一味爲末﹐煉蜜丸如桐子大。每服用前藥一起匕尖﹐溫酒化之﹐吞下丸子二十丸﹐每日空心﹐日午﹑臨臥服之。

《聚寶方》國老散治骨蒸日久﹐去三焦壅滯虛熱﹐不思飲食。大人﹑小兒並可服之。

甘艸﹝炙﹞銀州柴胡﹝去苗﹞秦艽﹝去土﹞大烏梅﹝取肉焙。各二兩﹞上四味爲末﹐每日食後熱湯點服。忌炙爆物。

《聚寶方》人參柴胡湯解小兒肌體蒸熱﹐長肌進飲食。

人參柴胡﹝去苗﹞白茯苓川芎﹝各一兩﹞知母川升麻本﹝去土﹞甘艸﹝炙﹞天門冬﹝去心。各半兩﹞獨活柏子仁﹝各一分。研﹞上十一味爲細末。每服一錢﹐水半盞﹐生薑﹑靑各少許﹐同煎至三分﹐去滓﹐食後溫服。五歲以上﹑十五歲以下入醋炙鱉甲半兩﹐同爲末﹐加二錢﹐水一盞﹐煎六分。

《惠眼觀證》柴胡丸治疳勞﹐骨蒸發熱﹐及上焦渴甚方。

柴胡茯苓﹝各一兩﹞木香桂心﹝一分﹞枳殼﹝麩炒﹐去瓤﹞大黃﹝微炙。各一分﹞上爲末﹐煉蜜爲丸如此○大﹐每服七丸﹐熟水吞下。作散子亦得。

《劉氏家傳》治童男蒸熱。

八仙飲子方人參地骨皮茯苓牛膝﹝酒浸﹞菊花﹝各一兩﹞麥門冬﹝三兩﹐去心﹞甘艸﹝炙﹞遠志﹝去心。各半兩﹞上件咀﹐衮勻。每服五錢匕﹐水兩盞﹐煎至一盞﹐去滓溫服。不計時候﹐日進二服。

《張氏家傳》治小兒骨蒸體熱﹐成勞倦。

地黃散方熟地黃﹝去土﹐洗﹞當歸地骨皮﹝各洗﹞枳殼﹝去瓤﹐麩炒﹞柴胡秦艽﹝各去蘆﹞知母鱉甲﹝去黑皮盡﹐醋炙黃。各等分﹞上件爲末。每服一錢半﹐水一盞﹑烏梅半个﹐煎七分﹐和梅熱服。

《莊氏家傳》治小兒骨蒸勞熱﹐肌膚羸瘦﹐可思飲食﹐夜多盜汗及諸疳熱。

靑蒿丸方人參茯苓鱉甲﹝浸﹑去裙﹐醋炙﹞柴胡秦艽﹝各去苗﹞綿黃﹝各一兩﹞上取靑蒿洗過﹐研濾自然汁一升﹐銀石器內熬取三合﹐入蜜四兩同再熬得所﹐搗﹑羅藥末入﹐同忤一千下﹐綠豆大丸之。米飲或麥門冬熟水下十丸﹐空心﹑米飲﹑日午。

《莊氏家傳》治小兒骨蒸﹐及一切疳。

煮雞丸方黃腳雌雞﹝一隻﹐去毛並肚腸﹞柴胡黃連﹝各四兩﹞上二味爲粗末﹐用夾生絹袋盛﹐內雞肚中縫合﹐煮令極爛漉出﹐去骨取藥﹐相和焙漧﹐搗爲末。用酒麵糊丸如綠豆大﹐隨兒大小自二十丸加減﹐熟水下﹐不拘時候。

《莊氏家傳》治骨蒸唇紅﹐頰赤气粗﹐口漧﹐徧身壯熱﹔或多虛汗﹐大腸祕澀﹐小便赤黃﹐飲食全少。

豬肚丸﹝出《博濟方》﹞鱉甲﹝醋炙黃﹞柴胡﹝銀州者﹞木香靑蒿生漧地黃﹝各一兩﹞黃連﹝去須。二兩﹞靑橘皮﹝去白﹐半兩﹞上七味﹐爲細末。用嫩小豬肚一枚﹐淨洗去脂﹐入藥末在內﹐系定﹐蒸令極軟如泥﹐研爲丸如綠豆大。每服十五丸﹐溫水下。食前﹑日午﹑臨臥﹐日三服。忌濕面﹑毒物。

《莊氏家傳》胡連丸治骨蒸潮熱﹐羸瘦﹐生肌消疳黃等方。

胡黃連黃連﹝大者﹐去須﹐秤﹞柴胡﹝去苗﹐秤。各一兩﹞烏犀﹝磨﹞赤茯苓使君子﹝去皮﹐秤﹞黃芩﹝細者﹞鱉甲﹝炙令黃。各半兩﹞上爲細末﹐豬膽麵糊丸如綠豆大。每服十丸﹑二十丸﹐熟水下。

《莊氏家傳》治小兒骨蒸發熱﹐徧身如火﹐黃瘦虛汗﹐咳嗽心忪﹐日久不已者﹐只可一料好安。

朱砂柴胡丸方好朱砂﹝一兩﹐細研﹐水飛過﹐曬過﹞柴胡﹝去苗土﹐淨洗﹐爲末﹐二兩﹞上二味令勻﹐用豬膽汁拌和勻濕﹐入一瓷合子內蓋﹔於炊飲甑上蒸之﹐至飯熟爲度取出﹐急和丸如小豆大。每日空心﹑臨臥﹐煎桃仁﹑烏梅湯放冷﹐下十丸。

唐中書侍郎崔知悌灸二十二種骨蒸法﹕夫含靈受气稟之於五行﹐攝生乖理降之以六疾。若岐黃廣記﹐蔚有舊經﹔攻灸兼行﹐顯著斯術。骨蒸病者﹐亦名傳屍﹐亦謂﹐亦稱復連﹐亦曰無辜。丈夫以癖气爲根﹐婦人以血气爲本。無問少長﹐多染此疾﹔嬰孺之流﹐傳注更苦。其爲狀也﹐發幹而聳﹐或聚或分﹐或腹中有塊﹐或腦後兩邊有小結﹐多者乃至五六。或夜臥盜汗﹐夢與鬼交﹐𨿽目視分明而四肢無力﹐上气食少﹐漸就沈羸﹐縱延日時﹐終於盡。予昔忝洛州司馬﹐嘗三十日灸活一十三人﹐前後瘥者﹐數逾二百。至於貍骨﹑獺肝﹐徒聞曩說﹔金牙﹑銅鼻﹐罕見其能。未若此方﹐扶危極急。非止單攻骨蒸﹐又別療气療風﹐或瘴或勞﹐或邪或癖﹐患狀旣廣﹐灸活者不可具錄。略陳梗槪﹐又恐傳授訛謬﹐以誤將來。今故具圖形狀﹐庶令覽者易悉。使所在流布﹐頗用家藏﹐未暇外請名醫﹐傍求上藥﹐還魂返魄﹐何難之有﹖遇疾者可不務乎。

取穴法﹕先兩穴﹐令患人平身正立﹐取一細繩﹝蠟之勿令展縮﹐順腳底貼肉堅踏之﹝男左女右﹞﹐其繩前頭與大拇指端齊﹐後頭令當腳跟中心﹐向後引繩循腳肚貼肉﹐直上至曲KT中大橫紋截斷。又令患人解發分兩邊﹐令見頭縫﹐自囟門平分至腦後﹔乃平身正坐﹐取向所截繩一頭﹐令與鼻端齊﹐引繩向上﹐正循頭縫至腦後貼肉垂下﹐循脊骨引繩向下至繩盡處﹐當脊骨以墨點記之﹝墨點不是灸處﹞。又取一繩子﹐令患人合口將繩子按於口上﹐兩頭至吻卻鉤起繩子中心﹐至鼻柱根下如「△」字﹐便齊兩吻截斷﹐將此繩展令直﹐於前來脊骨上墨點處橫量取平﹐勿令髙下。﹝繩子先中折﹐當中以墨記之﹐卻展開繩子橫量﹐以繩子上墨點正壓脊骨上墨點爲正﹐兩頭取平﹐勿令髙下。﹞於繩子兩頭以白圈記。﹝白圈是灸穴。﹞以上是第一次點二穴。

次二穴﹐令其人平身正坐﹐稍縮臂膊﹐取一繩繞項向前雙垂與鳩尾齊﹝鳩尾是心岐骨﹐人有無心岐骨者﹐至心胸前兩岐骨下量取一寸卽是鳩尾也﹞卽雙截斷﹐卻背翻繩頭向項後﹐以繩子中停取心正﹐令當喉嚨結骨上其繩兩頭夾項雙垂﹐循脊骨以墨點記之﹝墨點不是灸處﹞。又取一繩子﹐令其人合口橫量齊兩吻截斷﹐還於脊骨上墨點橫量如法﹐繩子兩頭以白圈記之。﹝白圈是灸處。﹞以上是第二次點穴﹐通前共四穴﹐同時灸﹐日別各七壯至二七壯﹐累灸至一百或一百五十壯爲妙﹐候瘡欲瘥﹐又根據後法灸二穴。

又次二穴﹐以第二次量口吻繩子﹐於第二次雙繩頭盡處墨點上﹐當脊骨直上下直點﹐令繩中停中心在墨點上﹐於上下繩盡頭以白圈記兩穴。﹝白圈是灸處。﹞以上是第三次點兩穴﹐謂之四花。灸兩穴各百壯﹐三次共六穴﹐各取離日量度﹐度訖卽下火﹐準須三月三日又最佳。疾瘥百日內愼飲食﹑房室﹐安心靜處將息﹐若一月後覺未瘥﹐復初穴上再灸。

以上六穴名六花。

今具崔知悌點穴圖﹕圖自大拇指端當腳跟向後至曲KT大橫紋當中圖自鼻端量向上循頭縫至腦後﹝灸腦門禁穴﹞圖循脊骨引繩頭向下至繩盡處當脊骨以墨點之圖合口以繩子按於口上鉤起繩子中心至鼻柱下便齊兩吻截斷圖將量口吻繩子展直於前來脊骨上墨點處橫量兩頭以白圈記﹝白圈記是﹞﹝灸穴墨點處不是灸穴﹞以上第一次點二穴。

圖取一繩繞項向前雙垂與鳩尾齊圖翻繩頭向項後以繩兩頭夾項雙垂循脊骨向下至兩繩頭盡處以墨點記之圖以繩子令人合口橫量齊兩吻截斷圖用量口吻繩子於脊骨墨點上橫量兩頭以白圈記﹝白圈記是灸穴墨點不是灸穴﹞圖以第二次量口吻繩子於第二次雙繩頭盡處墨點上直上一直量盡頭用白圈記圖以上是第二次點二穴。

此系已點成四花凡骨蒸之候所起﹐辧驗有二十二種﹐並根據上項灸之。

一﹐胞蒸﹝小便赤黃﹞二﹐玉房蒸﹝男遺尿失精﹐女月漏不調﹞三﹐腦蒸﹝頭眩熱悶﹞四﹐髓蒸﹝覺髓沸熱﹞五﹐骨蒸﹝齒黑﹞六﹐筋蒸﹝甲熱﹞七﹐血蒸﹝發赤﹞八﹐脈蒸﹝急緩不調﹞九﹑肝蒸﹝或時眼前昏暗﹞十﹐心蒸﹝舌焦或瘡﹐或時胸滿﹞十一﹐脾蒸﹝唇焦熱或口瘡﹞十二﹐肺蒸﹝口漧生瘡﹞十三﹐腎蒸﹝耳幹焦﹞十四﹐膀胱蒸﹝右耳焦﹞十五﹐膽蒸﹝眼目失光﹞十六﹐胃蒸﹝舌下痛﹞十七﹐小腸蒸﹝下瀝不禁﹞十八﹐大腸蒸﹝右鼻孔痛﹞十九﹐三焦蒸﹝乍寒乍熱﹞二十﹐肉蒸﹝別人覺熱自覺冷﹞二十一﹐皮蒸﹝皮肉生雞肉起﹞二十二﹐气蒸﹝徧身壯熱﹐不自安息﹞

用尺寸取穴法﹕凡孔穴尺寸﹐皆髓人身形大小﹐須男左女右量手指中心一節﹐兩橫紋中心爲一寸。

艾炷大小法﹕凡艾炷須令足三分﹐若不足三分﹐恐覆孔穴不備﹐穴中經脈火气不行﹐卽不能抽邪气﹑引正气﹐𨿽小兒必以中指取穴爲準。

艾法﹕端午日﹐日未出﹐以艾中以意求其似人者﹐輒拮之以灸殊有效。幼時見一書中云﹕爾忘其爲何書也﹐艾未有眞似人者﹐於明暗間苟以意命之而已。萬法皆妄無一眞者﹐此何疑耶﹖用火法﹕黃帝曰﹕松柏柿桑棗楡柳竹等木用火﹐灸必害肌血﹐愼不可用。凡取火者﹐宜敲石取火﹐或水晶鏡子於日得太陽火爲妙﹐天陰則以槐木取火亦良。

灸後宜服治勞地黃丸。

地黃丸方生地黃﹝汁﹞靑蒿﹝汁﹞薄荷﹝汁﹞童子小便好酒﹝各二升﹐同煎成膏入﹞柴胡﹝去蘆﹞鱉甲﹝醋炙﹞秦艽﹝各一兩﹞朱砂麝香﹝各半兩﹐研﹞上五味爲末﹐入膏和爲丸如桐子大。每服十五至二十丸﹐溫酒下。切忌生冷物。

卷第二十

盜汗第四《巢氏病源》小兒盜汗候﹕盜汗者﹐眠睡而汗出也。小兒陰陽之气嫩弱﹐腠理易開。若將養過溫﹐因於睡臥陰陽气交﹐津液發泄而汗出也。

《養生必用》﹕童男室女﹑小兒肌瘦有汗﹐但用平和養气血溫藥﹐自無虞矣。﹝用術﹑桂﹑地黃﹑當歸﹑芎等。﹞錢乙論盜汗者﹐睡而自汗出﹐肌肉虛也﹐止汗散主之﹝方見喜汗門中。﹞徧身汗﹐香瓜丸主之﹝方見本門中。﹞若胃怯汗出則上至項﹑下至臍﹐此胃虛也﹐當補胃﹐益黃散主之﹝方見胃气不和門中。﹞錢乙論治病有等云﹕張氏三子病。歲大者汗徧身﹔次者上至項﹑下至胸﹔小者但額有汗。眾醫以麥煎散治之不效。錢氏曰﹕大者與香瓜丸﹐次者與益黃散。﹝二方同見前。﹞小者與石膏湯﹐﹝錢乙方與諸方竹葉石膏湯並同。﹞各五日而愈。﹝徧身者﹐盜汗也。上至項﹑下至胸者﹐胃虛也。額有汗者﹐喜汗也。﹞《五關貫眞珠囊》小兒盜汗候﹕陰陽气弱﹐腠理易開﹐因於眠臥﹐陰陽气交﹐津液發泄﹐故爲虛汗。

《嬰童寶鑑》﹕小兒心膈發熱﹐時痢盜汗者﹐多病疳也。

《嬰童寶鑑》小兒盜汗歌﹕小兒气血未調和﹐腠理開舒易染﹐將養過溫成盜汗﹐早須醫理莫蹉跎。

《玉訣》小兒盜汗虛熱歌﹕盜汗頻頻气受傷﹐髒中虛熱小便黃﹐夜間發熱無時節﹐頰赤唇幹口有瘡。

此患先退熱﹐後調其气﹐次和臟腑﹐故無誤也。

《小兒形證論》四十八候盜汗歌﹕頻頻生盜汗﹐虛熱小便黃﹐夜臥時煩熱﹐鳴牙腎受傷﹐气粗還气細﹐肝內要消詳。

此病是因傷气﹐非風蘊熱﹐乃三焦不得通暢﹐出汗恐久成驚風候。先將南星丸利三焦﹝方見傷寒變疹子門。﹞次下大靑丹﹝方見急慢驚風門中。﹞得心气不驚恐﹐汗不止﹐先服防風湯一﹑二服﹐補气定汗。﹝方見本門。﹞《千金》治少小盜汗。

三物黃連粉方黃連牡蠣貝母﹝各十八銖﹞上以粉一升﹐合搗下篩﹐以粉身良。《嬰孺》方同﹐無粉一味。

《千金》此由心臟熱之所感﹐宜服犀角飲子方。《聖惠》同。治小兒盜汗﹐體熱瘦瘁﹐多驚。

犀角﹝十八銖﹞茯苓﹝一兩﹞麥門冬﹝一兩半﹞甘艸﹝炙﹐半兩﹞白術﹝炮﹐六錢﹞上五味咀﹐以水九合﹐煎取四合﹐分服。加龍齒一兩佳。

《外臺》﹕《延年》治小兒盜汗方。

麻黃根雷丸牡蠣﹝熬。各三兩﹞甘艸﹝三兩﹐炙﹞漧薑﹝一兩﹞粱米﹝一升﹞上六味﹐搗粉以粉身﹐汗卽止。

孫尙藥治小兒盜汗﹐潮熱往來方。

南蕃胡黃連柴胡﹝各等分﹞上搗﹐羅極細﹐煉蜜和丸如雞頭大。每服二丸至三丸﹐銀器中用酒少許化開﹐更入水五分﹐重湯煮三﹑二十沸﹐放溫﹐食後和滓服。

陳藏器治小兒盜汗方。

上用牡蠣赤﹐搗爲粉﹐粉身汗止。

《聖惠》治小兒盜汗﹐體熱咽漧。

犀角散方犀角﹝屑﹞茯苓麥門冬﹝去心﹐焙﹞黃﹝銼﹞人參﹝去蘆頭。各半兩﹞甘艸﹝一分﹐炙微赤﹐銼﹞上件藥搗﹐粗羅爲散﹐每服一錢。以水一小盞﹐煎至五分﹐去滓﹐不計時候溫服。量兒大小以意分減。

《聖惠》治小兒體熱盜汗﹐心煩﹐不欲乳食。

黃散方黃﹝銼﹞朱砂﹝細研﹑水飛過。各半兩﹞龍腦﹝一錢﹐細研﹞人參﹝去蘆頭﹞川升麻川大黃﹝銼﹐微炒﹞甘艸﹝炙微赤﹐銼﹞天竺黃﹝一分﹞牡蠣粉﹝一分﹞上件藥搗﹐細羅爲散。不計時候煎竹葉湯調下半錢。量兒大小加減服之。

《聖惠》治小兒夜後常有盜汗﹐黃瘦。

龍骨散方白龍骨牡蠣粉黃﹝銼﹞人參﹝去蘆頭﹞熟漧地黃甘艸﹝炙微赤﹐銼﹞麻黃根﹝各半兩﹞麥門冬﹝一兩﹐去心﹐焙﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候溫服。量兒大小以意加減。

《聖惠》治小兒盜汗不止﹐咽喉多幹﹐心神煩熱。

麻黃根散方麻黃根敗蒲灰麥門冬﹝去心﹐焙﹞黃﹝銼﹞甘艸﹝炙微赤﹐銼﹞龍骨﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候溫服。量兒大小以意加減。

《聖惠》治小兒盜汗不止。宜用粉身牡蠣散方牡蠣粉麻黃根赤石脂﹝各一兩﹞上件藥搗﹐細羅爲散。入米粉二合拌令勻﹐每日及夜間常撲之。

《聖惠》又方麻黃根漧薑﹝各一兩﹞雷丸粱米﹝各二兩﹞上件藥搗﹐羅爲末。日三﹑四度以粉其身﹐汗卽自止。

《嬰孺》治小兒盜汗方。

麻黃根﹝三分﹞故扇灰﹝二分﹞上爲末﹐乳汁或飲服三分匕﹐日三服。大人方寸匕﹐日三丸。

錢乙香瓜丸方大黃瓜﹝黃色者﹐一个﹞胡黃連川大黃﹝濕紙裹﹐煨至紙焦﹞柴胡﹝去蘆﹞鱉甲﹝醋炙黃﹞黃柏﹝濃者去粗皮﹐秤﹞黃連蘆薈靑橘皮﹝各等分﹞上除黃瓜外同爲細末﹐將黃瓜割去頭﹐塡入諸藥至滿﹐卻蓋口﹔用杖子插定﹐慢火內煨熟﹐麵糊丸如綠豆大。每服三﹑二丸﹐食後冷漿水或新水下。大者五﹑七丸至十丸。

錢乙黃散治虛熱盜汗方。

牡蠣﹝燒﹞生漧地黃﹝焙﹐刮﹞黃﹝各等分﹞上爲末﹐煎服無時。

錢乙虎杖散治實熱盜汗方。

上用虎杖銼﹐水煎服﹐量多少與之﹐無時。

張渙沈香黃散調益榮衛﹐治肌瘦盜汗方。

綿黃﹝銼﹞當歸﹝洗﹐焙漧﹞沈香赤芍藥人參﹝去蘆頭。各一兩﹞桂心木香﹝各半兩﹞上件搗﹐羅爲細末。每服一大錢﹐水一小盞﹐入生薑二片﹐棗二枚﹐煎六分﹐去滓﹔放溫服﹐食後。

張渙沈香鱉甲丹治潮熱盜汗方。

鱉甲﹝童子小便浸一宿﹐去裙﹐酥炙黃﹞綿黃﹝銼﹞艸龍膽當歸﹝洗﹐焙漧﹞沈香﹝各一兩﹞川大黃﹝炮﹞川黃連﹝各半兩﹞上件搗﹐羅爲細末﹐煉蜜和丸黍米大。每服十粒﹐用麥門冬去心煎湯下。量兒大小加減。

張渙蓯蓉丹治血少肌瘦盜汗方。

肉蓯蓉﹝酒浸一宿﹐刮去皺皮﹐令幹﹞鱉甲﹝塗醋炙黃﹐或去裙。各一兩﹞綿黃﹝銼﹞何首烏當歸﹝各半兩﹞上件搗﹐羅爲細末﹐煉蜜丸如黍米大。每服十粒﹐溫米飲下﹐食前。量兒大小加減。

張渙升麻湯治肌熱盜汗方。

川升麻綿黃﹝銼﹞人參﹝去蘆頭。各一兩﹞熟漧地黃﹝半兩﹞以上搗﹐羅爲細末。次用﹕天竺黃牡蠣粉﹝展半兩﹐研勻﹞上件同拌勻。每服半錢至一錢﹐煎竹葉湯調下。

張渙牡蠣散專止盜汗方。

牡蠣粉﹝二兩﹐細研﹞麻黃根﹝爲細末﹞赤石脂﹝細研﹞糯米粉﹝各一兩﹞龍腦﹝一錢﹞上件再研勻。每用一匙頭﹐新綿包﹐每日及夜常常撲身體﹑頭面有汗處。

《四十八候》治盜汗防風湯方防風麻黃﹝各一錢﹞上爲末﹐水半盞﹐蓮子心四个﹐同煎三﹑五沸服。

《惠眼觀證》龍膽丸治盜汗睡著常出﹐若待日久﹐漸加黃瘦方。

龍膽艸防風﹝各等分﹞上爲末﹐以蜜爲丸如此○大。每服十丸﹐蜜水下﹐不拘時候。

《張氏家傳》治小兒夜多盜汗。

白龍散方龍骨﹝半兩﹞麝香﹝少許﹞上同研爲細末。每服半錢﹐冷水調下。

《張氏家傳》人參黃散治身熱肌瘦﹐自汗盜汗﹐服之大妙方。

人參綿黃白茯苓山藥百合甘艸﹝炙。各一兩﹞上爲細末。每服二錢﹐濃煎麥門冬湯點服﹐不以時候。小兒服一錢﹐頻服甚妙。

《莊氏家傳》小兒一切虛熱﹐夜臥有汗方。

黃芩甘艸芍藥﹝各一兩﹞上爲末。每服一錢﹐蜜湯調下。

《莊氏家傳》治小兒肌熱盜汗﹐不思飲食。

柴胡飲子方柴胡﹝去苗﹞靑蒿嫩桃枝嫩柳枝﹝各陰漧取﹞地骨皮甘艸﹝炙。各二兩﹞上等分細銼﹐每服二錢。入烏梅一个﹐拍破﹐小麥四十九粒﹐水一盞﹐煎七分。食後﹑臨臥溫服。

《王氏手集》止汗牡蠣散方治臥卽盜汗﹐風虛頭痛﹐忪悸恍惚﹐口漧羸瘦方。

牡蠣﹝赤﹞白術防風﹝各三兩﹞上同爲細末﹐每服一平錢﹐溫酒或米飲調下。止汗立驗。

《王氏手集》又方防芷散防風白芷﹝各等分﹞上碾﹐羅爲細末。每服一平錢﹐米飲湯調下。食後極有效。

《吉氏家傳》麻黃散治小兒胃熱盜汗﹐及衣濃傷溫汗出方。

麻黃根﹝一分﹐焙﹞麥麩﹝半兩﹐炒黃黑色﹞上爲細末﹐每服半錢至一錢﹐豬耳煎湯調下。

《吉氏家傳》升麻散治小兒心臟虛熱﹐小便黃﹐面赤口生瘡﹐盜汗出方。

升麻白藥子甘艸﹝炙﹞栝蔞根丁香﹝各一分﹞上爲細末。每服半錢﹐水半盞﹐姜錢一片﹐同煎服。

長沙醫者丁時發傳治小兒骨熱盜汗。

重湯丸方胡黃連﹝一分﹞柴胡﹝半兩﹞天竺黃﹝三分﹞上爲末﹐煉蜜爲丸如雞頭大。麥門冬湯化下。

卷第二十

喜汗第五《巢氏病源》小兒頭身喜汗出候﹕小兒有血气未實者﹐膚腠則疏。若濃衣溫臥﹐腑臟生熱﹐蒸發腠理﹐津液泄越﹐故令頭身喜汗也。

錢乙云﹕喜汗者﹐濃衣臥而額汗出也。止汗散主之。﹝方見本門。﹞又六陽虛汗上至頭﹑下至項﹐不過胸也﹐不須治之。

《嬰童寶鑑》﹕小兒汗出喜驚﹐舌上白者﹐衣濃傷熱也。

《玉訣》治小兒血熱﹐若病夜間有汗﹐皆因抱損﹐抱得胸膛熱傳與脾﹐脾傳气﹑气傳血。血家旣熱﹐內被淳陽气抱卻升﹐卽化而爲汗。頭髮者﹐血之餘﹐血爲根﹐發爲苗。血家旣熱﹐頭髮作穗﹔血家旣熱﹐渾身黃瘦﹔血家旣熱﹐夜間汗出﹐此病也﹐不爲盜汗。宜涼胃散。﹝方見本門。﹞《形證論》﹕小兒多盜汗﹐睡起卽成迹。醫者謂骨蒸﹐用柴胡藥非是﹐宜服飲心气藥卽瘥者。心之液爲汗﹐小兒緣驚﹐心气不收﹐故多汗。

《嬰童寶鑑》小兒衣濃傷溫歌﹕衣濃傷溫損令兒﹐熱蒸津液透膚皮﹐致令身體並頭上﹐汗出如珠滴濕衣。

《千金》治少小頭汗出﹐二物茯苓粉散方。

《聖惠》同﹐亦治盜汗。

茯苓牡蠣﹝各四兩﹞上治下篩﹐以粉八兩﹐合搗爲散。有熱輒以粉汗﹐卽自止。

《外臺》治心藏熱之所感有汗。宜服犀角飲子方犀角﹝三分﹞茯苓﹝四分﹞麥門冬﹝六分﹞甘艸﹝二分﹐炙﹞白術﹝一分﹞上五味切﹐以水九合﹐煎取四合﹐分再服卽定。又加龍齒四分佳。

錢乙止汗散方上用故蒲扇灰。如無扇﹐只將故蒲燒灰﹑研細。每服一﹑二錢﹐溫酒調下﹐無時。

《玉訣》治小兒多汗。

涼胃散方靑黛馬牙硝大黃﹝蒸。各半兩﹞甘艸﹝炙﹐一分﹞上爲末。每服半字﹐蛤粉水下。

《王氏手集》香粉散治理虛疏病﹐常多汗。每用少許撲有汗處﹐頻使不妨。

牡蠣﹝火通赤研爲粉。一兩﹞甘松﹝半兩﹐細研﹞

卷第二十

勞气第六東方先生法﹕夫勞疾諸證﹐應丈夫﹑婦人﹑童男﹑室女。如得患者﹐未須察脈﹐但看手指甲﹐美惡分明﹐是何勞候。病熱甚宜看腳甲色﹐與手一同也。其甲靑黑者﹐傳尸之證﹔紅白者﹐正色之候﹔黃白者﹐酒色之候﹔紅紫者﹐气勞之候。細詳必知其病之所在。或咳嗽﹐或涎塞咽中﹐或骨蒸汗出﹐或泄利﹐或吐紅﹐或驚魘﹐或婦人不調之類。先服去虫藥﹐然後投治病湯劑。

東方先生化虫丸方大檳榔麝香當門子﹝各一个﹞麝香﹝半錢﹞靑蒿心﹝三錢。四味作粗末﹞上先用羊子肝一片﹐爛銼入前藥用爲餡﹐白面半兩和爲餅作子﹐兩个熟。若男子患﹐以冷水盆中浸左手腕三寸﹐以來右手取藥喫﹐陳米飲送下﹐緩緩食了﹔以靑皂衣被出汗﹐有虫便隨汗出。或瀉出﹐急去之﹐只一服見效。後服補藥側柏散。

東方先生側柏散方側柏五靈脂﹝各等分。焙漧﹞上爲細末。熱湯浸二錢﹐溫呷﹐不以時候﹐可服旬日。

東方先生奪命救生散治大人﹑小兒傳屍﹑肺痿﹑骨蒸﹑酒色﹑食气﹑諸勞等疾方。

桑白皮白茯苓杏仁﹝去尖﹐研﹞枳殼﹝去瓤﹞人參桃仁﹝去皮尖﹞陳皮﹝去瓤﹐焙漧﹞秦艽﹝淨者﹞白芷﹝各秤一兩﹞麻黃﹝去節﹞淨柴胡﹝各一兩半﹞甘艸﹝炙﹑銼﹞附子﹝炮去皮臍﹞桂心﹝不見日﹐焙﹞檳榔﹝各秤半兩﹞肉豆蔻﹝銼﹐三分﹞當歸﹝洗切﹐焙漧﹐二兩﹞麝香﹝三錢﹐別研﹐臨藥了時旋入﹞上十八味作一處。黿魚大者二斤﹐湯渫去淡血﹐去了頭﹑腸﹑肚﹐入諸藥在內﹔麻皮縛定﹐紙裹數重再紮﹐鹽泥紙筋固濟﹐約濃六﹑七寸許。就地上掘坑﹐可容三籮糠頭﹐先以一籮半安坑底﹐將泥球在中﹔再以一籮半鋪滿坑內﹐四傍以火發之。至一伏時取出﹐去卻泥紙﹑麻皮之類﹔將藥並肉骨三處焙漧了﹐合一處杵爲末。

溫酒服二錢。如病久不勝酒力﹐只以水一盞﹐桃柳枝各三寸﹐烏梅半个﹐煎七分﹐不以時。歲數小者﹐以意加減。

東方先生保中丸治久困牀枕。服此丸﹐先驗十指﹐生毛如藕絲白可治﹔紫黑者難愈。病者或所苦未久﹐可根據古法﹐四花穴灸之。﹝灸法見骨蒸門。﹞天靈蓋﹝用醋浸一宿﹐羊脂炙黃﹞鱉甲﹝去裙﹐治如上法﹞虎頭骨﹝細銼﹐酒拌炒。各一兩﹞靑蒿子﹝赤梗者﹞揀人參桃仁﹝去皮尖麩炒﹐研﹞知母﹝切﹞甘艸﹝生銼﹐焙漧。各半兩﹞上共作細末﹐阿魏二錢研開﹐同桃仁再研﹐和諸藥勻﹐煉蜜劑桐子大。煎烏梅湯下三十粒﹐服不以時。歲數小者作小丸﹐以意加減。

東方先生金蓮散治嗽喘﹐涎盛吐紅﹐气息漸乏方。

白礬﹝枯者﹐二錢﹞故棕櫚新綿﹝各一兩﹞男子亂髮﹝一分﹞上三味燒灰﹐入礬研勻。每服一錢﹐麝香湯調下。

《外臺》﹕《廣濟》療老小傳屍﹑骨蒸﹑﹑肺痿﹑忤﹑鬼气﹑卒心痛﹑霍亂﹑吐利﹑時气﹑鬼魅﹑瘴瘧﹑赤白暴利﹐瘀血月閉﹐癖丁腫﹐驚癇﹐鬼忤中人﹐吐乳﹐狐貍。

乞力迦丸方乞力迦﹝白術是也﹞光明砂﹝研﹞麝香當門子訶梨勒皮香附子﹝瓦上磨去皮﹐取其中白者﹞沈香靑木香丁子香安息香白檀香蓽茇﹝舶上者﹞犀角﹝各一兩﹞薰陸香蘇合香龍腦香﹝各半兩﹞上十五味搗﹐篩極細﹐白蜜煎去沫﹐和爲丸。每朝取井華水服如梧子四丸﹐於淨器中研破服﹐老小每碎一丸服之。仍取一丸如彈丸﹐蠟紙裹﹐緋袋盛﹐當心帶之﹐一切邪鬼不敢近。千金不傳。冷水﹑暖水臨時斟量﹐忌生血肉。臘月合之有神﹐藏於密器中勿令泄气﹐祕之。忌生血物﹑桃李﹑雀肉﹑靑魚﹑等。

《聚寶方》神應散治丈夫﹑婦人﹑童男﹑室女五般勞疾﹐及傳屍﹑勞淹連弱困諸方。治療不瘥﹑欲死者方。

上用雞糞不以多少﹐慢火焙榦爲末﹐每服五錢匕。童子小便一盞半﹐好酒半盞﹐銀石器內煎至一盞去滓。

﹝丈夫患﹐婦人煎﹔婦人患﹐丈夫煎。童男﹑室女根據此。﹞成時候令通口服﹐便蓋衣被令睡﹐不得問當﹐仍於淨室內勿令人及貓大驚著﹐至侵晨看患人手﹑足甲內毛長一寸或半寸﹐如黃白色﹐只一服救生丸便瘥。若毛靑黑色﹐三服救生丸必瘥﹝方在後﹞。若甲內毛無生﹐更不下藥。

《聚寶》又方救生丸孕婦手指甲﹝一分﹐炒黃﹞鬼臼常山虎腦骨﹝炙。各半兩﹞天靈蓋﹝一兩﹐酒浸一宿﹐炙﹞上五味爲末﹐浸烏梅水煮﹐麵糊丸如桐子大。每服三十丸﹐候去了指甲內毛后﹐便用熱童子小便吞下。若合喫三服﹐卽須分在三日。空心服﹐更不得服別藥﹐直候一月﹐肌肉漸生﹐進得飲食如舊﹐方得喫別湯藥。

此藥救人至多﹐頗有神效。

《張氏家傳》治室女經脈不通﹐漸成勞蒸。

上用枸杞根四兩﹐以水煮取一﹑二升﹐取汁煮粥食之。

《莊氏家傳》治大人﹑小兒勞气﹐心腹脹滿﹐寒熱﹐不思飲食﹐日漸羸瘦﹐腹內似有气塊﹐盜汗痿黃﹐四肢無力等。

鱉甲丸方鱉甲﹝靑濃者﹐醋炙黃﹞銀州柴胡﹝去蘆頭。各三兩﹞杏仁﹝五兩﹐浸去皮﹐童子小便浸一日﹔次用小便一升﹐於銀石器內熬盡小便﹐研爲膏﹞上件藥杵爲末﹐與杏仁一處和勻爲丸如桐子大。每服十丸或十五丸﹐以靑蒿湯下﹐或任意下。恐難丸﹐以麵糊爲丸。

卷第二十

熱渴第七《巢氏病源》熱渴候﹕小兒血气盛者﹐則腑臟生熱﹐熱則髒燥﹐故令渴。

《小方脈》論小兒渴病﹐其病喫水太多﹐腹脹後瀉。此病喫水不歸小腸﹐卻入大腸﹐大腸受五穀不受水﹔小腸受水不受五穀。此病皆惜抱損得心臟熱﹐心與小腸合﹐小腸亦受熱。小腸气熱﹐其气上行奔胃口﹐致孩子喫水﹐其水待奔小腸﹐被小腸气熱滲泄不及﹐轉入大腸。如醫先下淋藥﹐後下涼心臟藥﹐然後止渴乃效。

《經驗方》治大人﹑小兒一切渴。

上用大牡蠣不計多少﹐於臘月端午日黃泥裹通赤﹐放冷取出爲末﹐活鯽魚煎湯調下一錢匕。小兒服半錢匕﹐只兩服瘥。

《聖惠》治小兒心肺積熱﹐渴不止﹐咽喉幹痛。

黃連散方黃連﹝去須﹞射幹川升麻赤茯苓麥門冬﹝去心﹐焙﹞元參甘艸﹝炙微赤﹐銼﹞桑根白皮﹝銼﹞黃芩﹝各半兩﹞上件藥搗﹐粗羅爲散。每服一錢﹐以水一小盞﹐入靑竹葉七片﹐煎至五分去滓﹔入蜜半合﹐更煎一﹑二沸。

放溫﹐時時與兒呷之。

《聖惠》治小兒心肺熱﹐壅悶煩渴不止。

麥門冬散方麥門冬﹝去心﹐焙﹞梔子仁犀角﹝屑﹞知母甘艸﹝炙微赤﹐銼﹞黃芩﹝各半兩﹞上件藥搗﹐粗羅爲散。每服一錢﹐水一小盞﹐入竹葉七片﹐煎至五分去滓。不計時候﹐量兒大小以意分減﹐溫服。

《聖惠》治小兒壯熱渴不止。

蘆根散方蘆根黃﹝炙﹐銼﹞人參﹝去蘆頭﹞甘艸﹝炙﹞麥門冬﹝去心﹐焙﹞知母﹝各半兩﹞上件藥搗﹐粗羅爲散。每服一錢﹐以水一小盞﹐入竹葉七片﹐粟米一百粒﹐煎至五分﹐去滓。不計時候溫服。量兒大小以意加減。

《聖惠》治小兒熱渴不止。

煎銀飲子方銀﹝五兩﹞石膏寒水石蠶蛹繭﹝各二兩﹞上件藥﹐以水三升﹐入銀石三味﹐煎至一升去銀石﹔次下蛹繭﹐煎至七合去滓。每服半合﹐不計時候﹐溫溫服之。量兒大小以意加減。

《聖惠》治小兒熱渴不止﹐煩悶。

栝蔞根散方栝蔞根﹝三分﹞黃芩知母﹝各半兩﹞上件藥搗﹐粗羅爲散。每服一錢﹐以水一小盞﹐入小麥﹑粟米一百粒﹐煎至五分﹐去滓。不計時候溫服。

更量兒大小以意加減。

《聖惠》又方栝蔞根﹝三分﹞黃芩﹝半兩﹞小麥﹝半合﹞上件藥都銼﹐以水二大盞﹐煎取一盞﹐去滓。不計時候。量兒大小分減溫服。

《聖惠》又方生葛汁竹瀝﹝各二合﹞上件藥汁﹐相和令勻﹐不計時候服半合。量兒大小以意加減。

《聖惠》治小兒熱渴不止。

膩粉散方膩粉﹝一分﹞皂角﹝一挺﹐不﹐可長七八寸者。去黑皮﹐塗酥﹑炙令香熟﹞上將皂角搗﹐羅爲末﹐入膩粉同研令勻﹐不計時候﹐以溫水調下一字。量兒大小﹐以意加減。

《聖惠》治小兒熱渴久不止。

石蓮散方石蓮心﹝三十枚﹐炒令黃﹞浮萍﹝一分﹞上件藥都以水一中盞﹐入生薑少許﹐煎至六分去滓。每服半合﹐徐徐服之。看兒大小以意加減。

《聖惠》又方上用葛根半兩細銼﹐以水一中盞﹐煎至六分﹐去滓。不計時候﹐分減溫服。

《聖惠》治消渴飲水過甚﹐並小兒渴疾方。

黃狗膽豬膽﹝各一枚﹞上件狗膽並入豬膽內陰漧﹐候堪丸﹐卽丸如梧桐子大。每服以麝香湯下二丸﹐小兒半丸。

茅先生治小兒諸渴龍涎膏方上用陰林下大螺不以多少﹐去殼爛研﹐入盡粉看與其螺一樣多﹐入腦少許同研﹐滴水爲丸○此大﹐每服十丸﹑十四丸﹐用枇杷葉火炙去毛﹐濃煎湯吞下﹐以藥丸懸起當風處吹極久甚妙。

茅先生治小兒諸渴及疳渴﹐及解諸般熱。

胡黃連散方胡黃連麥門冬子漧葛元參甘艸﹝炙﹞枇杷葉﹝炙去毛﹞上各等分爲末。每服一錢﹐水七分一盞﹐生薑一片﹐同煎五分後放蜜三﹑五滴﹐同煎至四分﹐溫服。如無龍涎膏﹐此藥大妙。﹝方在前。﹞《嬰孺》治小兒夏天服藥大下後﹐胃中虛熱﹐渴欲飲水。

麥門冬湯方麥門冬﹝去心﹞甘艸龍骨﹝各四分﹞枳實﹝炙﹞黃芩茯苓人參﹝各三分﹞上以水四升﹐煮取一升半﹐爲三服。服此湯後渴不瘥﹐取水芹煮濃汁飲之﹐間湯湯服之。甚者﹐恣意與之服。

《嬰孺》治小兒渴不止方。

上取冬瓜炮過﹐杵﹑絞汁一升﹐量大小與之服。

《嬰孺》治小兒壯熱渴兼嘔不止。

蘆根飲子方生蘆根﹝切﹐五合﹞淡竹靑皮人參﹝各八分﹞桔梗﹝五分﹞知母﹝十分﹞粟米﹝三合﹞上以水五升﹐煮之一升半。量兒大小與之服。

《嬰孺》治小兒熱渴﹐或吐下後虛熱渴。

栝蔞湯方栝蔞﹝五分﹞黃芩﹝三分﹞知母蘆根﹝各二分﹞生米﹝一合﹞生麥門冬﹝三分﹐去心﹞上切﹐以水五升﹐煮二升﹐如飲漿水度服之。

《嬰孺》治小兒夏天服藥大下後﹐胃中虛熱﹐渴惟飲水。

麥門冬方麥門冬﹝四分﹐去心﹞甘艸黃芩﹝各三分﹞龍膽﹝二分﹞漧葛﹝六分﹞上以水四升半﹐未食﹐溫分三服。服此不瘥﹐取水芹煮濃汁恣與飲﹐勿禁節之。

《嬰童寶鑑》治小兒渴不止﹐腹急身熱。

浮水散方蝸牛﹝二﹑七个﹐甘艸水洗﹞艸龍膽﹝一兩﹐末。以蝸牛搜作餅子後陰漧﹞上件爲末。每服一撚許﹐浮水與飲﹐只一服效。

《小方脈》論治渴先下淋藥方。

郁金滑石﹝各一兩﹞旱蓮子﹝半兩﹞上件爲末。每服半錢﹐煎蔥湯調下﹐急進三服涼心藥。

《小方脈》論欲止渴﹐以涼心臟藥方。

烏賊魚骨海浮石﹝各一兩﹞蒲黃﹝炒﹐半兩﹞上件爲末。每服半錢﹐用枇杷葉煎湯下。

《莊氏家傳》﹕小兒疳渴及大人酒渴方。

枇杷葉﹝去毛﹐炙赤者﹞甘艸﹝炙﹞漧薑﹝炮﹞桑白皮上等分爲末。每服一錢﹐熟水調服。

《莊氏家傳》﹕小兒因疾而致渴甚者﹐疾未除不免與水﹐水須入烏梅﹑陳小麥煎﹐水與𨿽多飲無害﹐卽化入小便而出﹐不攻大腸矣。

《莊氏家傳》治小兒渴疾方。

龍膽﹝半兩洗﹐生爲末﹞熊膽﹝一錢﹞托胎﹝五个﹐生﹑細研﹞上件三味一處。每服一字﹐用井花水三合調下。

《孔氏家傳》治小兒消渴方。

上取熟瓜﹐切作二片﹔去靑並子﹐用手取瓤﹐以水調瓜瓤飲之立愈。

《吉氏家傳》治小兒虛渴方。

藿香甘艸﹝炙﹞馬牙硝苦參﹝各一錢﹞漧葛﹝二錢﹞上件爲末。每服一錢﹐水五分﹐煎至四分﹐溫服。

《吉氏家傳》治虛渴。

調中散方人參白術﹝各半錢﹞肉桂犀角藿香甘艸﹝炙。各一錢﹞上件爲末。每服半錢﹐棗湯調下。

《吉氏家傳》﹕潤肺止渴。

紫蘇丸方紫蘇白梅肉﹝各五兩﹞官桂﹝三分﹞上件爲末﹐煉蜜丸如雞頭大。每服一丸﹐含化。

《吉氏家傳》治渴塗唇。

瑞蓮膏方旱蓮子心浮石漧葛海螵蛸蒲黃﹝各等分﹞上件爲末﹐煉蜜爲膏﹐逐時丸如綠豆大。極渴煎枇杷葉湯下﹐看兒大小加減。小渴可只塗唇上。

長沙醫者丁時發傳治小兒﹑大人渴方。

上用枇杷葉三兩去毛燒灰﹐爲灰汁﹐要一大盞﹐入桑白皮二寸同煎七分溫服。日五﹑七服。

長沙醫者鄭愈傳治渴不止。

蓮房飲子方蓮房紫蘇漧葛﹝各一分﹞木香﹝一分﹞甘艸﹝炙﹞艸果子﹝各三分﹞上爲粗末。以水一碗﹐煎至七分﹐濾滓溫服。

《聖惠》灸治小兒飲水不渴﹐面目黃者﹐只陽剛二穴各一壯﹐在第十椎下兩傍各三寸陷者中。炷如小麥大。

卷第二十

黃膽第八﹝胎疸附﹞《巢氏病源》小兒黃膽病候﹕黃膽之病﹐由脾胃气實﹐而外有溫气乘之﹐變生熱。脾與胃合﹐候肌肉﹐俱象土﹐其色黃。胃爲水谷之海﹐熱搏水穀气﹐蘊積成黃﹐蒸發於外﹐身疼膊背彊﹐大小便澀﹐皮膚﹑面目﹑齒爪皆黃﹐小便如屋塵色﹐著物皆黃是也。小便宣利者﹐易治﹔若心腹﹐小便澀者﹐多難治也。不渴者易治﹐渴者難治。脈沈細而腹滿者﹐死也。

《巢氏病源》小兒胎疸候﹕小兒在胎﹐其母髒气有熱﹐燻蒸於胎﹐至生下小兒體皆黃﹐謂之胎疸也。

錢乙論黃相似云﹕身皮目皆黃者﹐黃病也。身痛膊背彊﹐大小便澀﹐一身盡黃﹐面目﹑指爪皆黃﹐小便如屋塵色﹐著物皆黃﹐渴者難治﹐此黃膽也。二證多病於大病後。別有一證﹐不因病後﹐身微黃者﹐胃熱也。

大人亦同。又有面黃腹大食土﹐渴者脾疳也。又有自生而身黃者﹐胎疸也。古書云﹕諸疸皆熱﹐色深黃者是也。若淡黃兼白者﹐胃怯﹐胃不和也。

《嬰童寶鑑》小兒百日黃膽歌﹕百日孩兒急發黃﹐非干溫疫與時殃﹐當來只爲胎中熱﹐愼莫交人灸作瘡。

《千金翼》秦王九疸散兼治大人﹑小兒方。

胃疸﹕食多喜飲﹐梔子仁主之。

心疸﹕煩心心中熱﹐茜根主之。

腎疸﹕唇幹﹐葶藶子主之。﹝熬。﹞脾疸﹕尿赤出少惕惕恐﹐栝蔞主之。

膏疸﹕飲少尿多﹐秦椒﹑瓜蒂主之。﹝椒汁膏。一作肺。﹞舌疽﹕渴而數便﹐鐘乳主之。

肉疸﹕小便白﹐凝水石主之﹝研﹞。

髓疸﹕目深多嗜臥﹐牡蠣﹑澤瀉主之。

肝疸﹕胃熱飲多水激肝﹐白術主之。

上一十一味等分﹐隨病所在加半﹐搗﹑篩爲散。飲服五分匕﹐日三﹐稍稍加之方寸匕。兒小者量與之。

茅先生治小兒面黃腫方。

瓜蒂﹝半兩﹞丁香﹝一錢﹞上爲末。每服一字﹐搐入鼻中﹐取下黃水從鼻中出﹐然後用天竺黃散與服。﹝方見實熱門中。﹞茅先生治小兒徧身二十四般癉毒方。

屋下乘漏泥竈心土白繕土寒水石上四味等分。每用爲末﹐使雞子淸調塗便沒此患。先用實積牛黃丸通下。﹝方見實熱門中。﹞後補﹐常服天竺黃散。

﹝方見同前。﹞《嬰孺》治小兒身體面目悉黃﹐此是榮衛气伏熱於內所爲。

蠐螬丸方幹蠐螬大棗﹝取肉。各一升﹞虫虻虫杏仁﹝各半升﹞地黃﹝十兩﹞黃芩芍藥﹝各三兩﹞水蛭﹝一百个﹞甘艸﹝炙﹐半斤。又云半升﹞上爲末。煉蜜丸小豆大﹐酒下三丸﹐日三。

張渙治小兒黃疽。

雙連丹方川黃連﹝去須﹞胡黃連﹝各一兩﹞上件搗﹐羅爲細末。用黃瓜一枚去瓤﹐畱一小蓋子﹐入藥末後以蓋子蓋定﹔用面裹慢火燒令面焦﹐去面搗熟﹐丸綠豆大。每服七粒至十粒﹐溫水下。量兒大小以意加減。

《惠眼觀證》治黃膽水腫丁香散方丁香﹝七粒﹞瓜蒂﹝四十九个﹞砂﹝一分﹞上爲末令細。黃昏時荷根丁子點藥﹐入鼻搐之。一更時鮏臭水出漸膿﹐至五更水盡﹐一夜三﹑五徧換丁子。次日調气至﹐日夜根據前用之。五夜爛肉落﹐方住藥﹐以烏犀膏﹝方見風熱門中﹞喫一月日。

《惠眼觀證》治小兒黃疽﹐徧身虛腫﹐其色如金。

藿香散方藿香﹝一分﹞瓜蒂﹝四十九个﹞赤小豆﹝四十粒﹞上爲末。每服一字半﹐搐入兩鼻中。須臾黃水出﹐至二更待頭痛卽住。次日自腰以上黃退白色。

《惠眼觀證》﹕截腰下黃色。

大靑飲子方大靑燕口連翹甘艸﹝炙﹞黃芩田藍﹝如皂角子﹞川芎﹝各等分﹞上爲末﹐每服一大匙。水一碗半﹐煎至半碗﹐一日之內作六服﹐須臾小便下如金色。如此喫五日。

《吉氏家傳》治小兒身體黃及小便黃﹐眼白睛黃﹐卽是疸也。宜此方。

茵陳大黃﹝各一分﹞山梔子仁﹝三个﹞朴硝﹝一分﹞上以水五合﹐煎二合﹐去滓服之。

《吉氏家傳》又方桑白皮麻黃﹝去節﹞秦艽﹝各一分﹞大黃﹝二分﹞上以水三合﹐入牛乳三合﹐同煎二合半﹐一歲兒日服一合。

《吉氏家傳》又方茵陳﹝二分﹞大黃秦艽﹝各三分﹞山梔子仁郁李仁﹝別杵如泥﹞朴硝﹝各四分﹞上件末﹐蜜丸梧桐子大﹐熟水化下。

長沙醫者鄭愈傳治癉﹐時行身熱徧體黃。

升麻散方升麻甘艸﹝炙。各二錢﹞常山﹝一分﹞上爲末。每服半錢﹐棗子一个﹐水八分﹐同煎四分﹐隔宿露了。天明﹑早晨服。奶母忌毒物。

卷第二十

黑疸第九《千金翼》治大人﹑小兒黃膽變成黑疸﹐醫所不能治方。

上用土瓜根搗﹐取汁一升頓服之﹐病當從小便出。小兒分減服。葛氏亦治小兒四歲發黃。

《千金翼》治大人﹑小兒黃黑等疸方。

當歸﹝三兩﹞桂心﹝六兩﹞漧棗﹝一十七枚﹐去核﹞麥門冬﹝一升﹐去心﹞大黃﹝一兩﹞茵陳黃芩黃﹝一本無﹞漧薑茯苓芍藥黃連石膏﹝碎﹞人參甘艸﹝炙。各二兩﹞上一十五味咀。以水一斗﹐煮取三升半﹐分四服。小兒分減服。

《千金翼》赤苓散主黑疸身皮﹑大便皆黑。通治大人﹑小兒方。

赤小豆﹝三十枚﹞茯苓﹝切﹞女萎﹝各六銖﹞雄黃﹝一銖﹞瓜丁﹝四銖﹞甘艸﹝炙﹐二銖﹞上六味﹐以水三升煮豆﹑茯苓﹐取八合﹔搗四味爲散﹐和半錢匕服之。須臾當吐﹐吐卽愈。亦主一切黃。

小兒服半字匕。

卷第二十一﹝諸寒羸瘦﹞凡十六門

卷第二十一

胎寒第一《巢氏病源》小兒胎寒候﹕小兒在胎時﹐其母將養﹑取冷過度﹐冷气入胞﹐傷兒腸胃。故小兒生之後﹐冷气猶在腸胃之間。其狀﹕兒腸胃冷﹐不能消乳哺﹐或腹脹﹐或時谷利﹐令兒顏色靑﹐時啼者﹐是胎寒痛也。

《千金翼》論﹕兒生有胎寒﹐則當腹痛﹐痛者啼﹐時時吐﹔或腹中如雞子黃者﹐按之如水聲便沒﹐沒已復出﹐此無所苦爾。宜早服當歸丸﹝方見啼門﹐《千金方》同﹑﹞黃散卽愈。﹝方闕。﹞茅先生有小兒初生下一日胎寒候﹕口舌冷﹐腹虛鳴﹐面臉靑色﹐喫乳有妨。此形候本因受胎六个月日母有疾﹐被伏熱往來﹐牙兒胎中飲熱血﹐故受胎疾之病。治者﹐先以朱砂膏﹝方見驚門中﹞奶上吮下﹐然後用鎭心丸﹝方見一切驚門﹞磨與相夾用之﹐一日下四服。至晚有紅涎通利﹐卽下勻气散﹝方見胃气不和門中﹞二服﹐治之卽愈。如見都不進奶及肚膨脹﹐手握拳﹐目微視﹐面黑色﹐死候不治。﹝此茅先生一證用涼藥﹐爲母伏熱往來﹐兒飲熱血後。茅先生歌中卻云﹕風邪夾冷。《巢氏病源》始云﹕母取冷過度﹐冷气入胞。又云﹕兒腸胃冷﹐不能消乳。《巢氏病源》與茅先生有不同處﹐宜審處之。﹞《慧眼觀證》﹕凡生下中胞寒﹐其候本因受胎六﹑七个月﹐母有疾﹐被寒熱往來或傷冷毒﹐兒在胎中飲血﹐故受胎積﹐所以生下口冷﹐腹脹。以大驚丸﹝方見一切驚門中﹞研與牙兒喫﹐及參苓散﹝方見胃气不和門中﹞服之養其气。

茅先生有小兒中胎寒歌﹕人中鼻下有靑色﹐乳見難消痢色同。衣薄中寒如是此﹐風邪夾冷上來攻。

《聖惠》治小兒胎寒﹐聚唾弄舌﹐啼﹐反張﹐怒驚。

當歸散方當歸﹝銼﹐微炒﹞細辛黃黃芩龍骨﹝細研﹞桂心赤芍藥﹝一兩半﹞上件藥搗﹐羅爲散。每服以乳汁調下一字﹐日三服。更看兒大小﹐以意加減服之妙。

《嬰孺》治少小大便靑﹐不欲食﹐皆是胎寒。

當歸丸方當歸人參芍藥芎﹝各三分﹞甘艸﹝四分﹞上爲末﹐乳汁和。先食服麻子大一丸﹐日進三服。未知﹐稍加之。

《嬰孺》治少小胎寒﹐大人虛冷﹐內或有實﹐不可吐下。虛冷﹐服礬石丸方上用馬齒﹑礬石燒汁盡﹐爲末﹐棗膏丸。大人服梧桐子大二丸﹐小兒以意減之。心腹中溫暖爲度。有實﹐實去﹕無實﹐下自斷。神良。

《嬰孺》治少小胎寒腹痛﹐大便靑。

芎丸方芎麝香芍藥當歸﹝各二分﹞黃虫﹝各三分﹐炒﹞牛黃﹝一分﹞上爲末﹐蜜丸。二﹑三日兒﹐胡豆大一丸。不知﹐稍加之。一方有甘艸﹐無人參。

《嬰孺》治小兒胎寒﹐腹中痛。

黃湯方黃黃芩芍藥﹝各六分﹞當歸﹝二分﹞甘艸芎﹝各四分﹞生薑﹝八分﹞上以水五升﹐煮一升五合﹐去滓。百日兒半合﹐分三服。

卷第二十一

虛寒第二錢乙論腎虛。若兒本虛怯﹐由胎气不成﹐則神不足﹐目中白睛多﹐其顱卽解﹝囟門也﹞。面色白﹐此皆難養﹐縱長不過八八之數﹐若恣色欲多﹐不及四旬而亡。或有因病而致腎虛者﹐非也。又腎气不足則下串﹐蓋骨重惟欲墜於下﹐而縮身也。腎水陰也﹐腎虛則畏明。皆宜補腎地黃丸主之。﹝方見本門。﹞張渙論﹕小兒脾胃虛弱﹐不能飲食﹐或經諸大病﹐已漸損傷榮衛。致令肌體羸瘦﹐時時下痢﹐面色靑白﹐變成虛羸病。宜用丁香黃散。﹝方見本門。﹞錢乙地黃丸方熟漧地黃﹝焙﹐秤八錢﹞山茱萸幹山藥澤瀉牡丹皮白茯苓﹝去皮。各三分﹞上爲末﹐煉蜜和丸如梧桐子大。三歲以下一﹑二丸至三丸﹐溫水空心化下。

張渙丁香黃散方綿黃﹝銼﹞丁香人參﹝去蘆頭﹞當歸﹝洗﹐焙漧﹞白術﹝炮﹞鱉甲﹝塗醋炙黃﹐去裙。各一兩﹞胡黃連甘艸﹝炙。各半兩﹞上件搗﹐羅爲細末。每服一錢﹐水一盞﹐入生薑二片棗二枚﹐同煎五分﹐去滓溫服﹐食前。

《惠眼觀證》附子散治吐瀉及傷寒脾虛腹熱﹐或手足冷﹐虛汗不已﹐喉內虛喘。此藥能回陽﹝一名﹞回陽散。

附子﹝炮﹐去皮尖﹞北前胡甘艸人參桔梗﹝各半兩﹞麻黃﹝去節﹐一兩﹞上爲末。隨大小加減﹐每服半錢至一錢﹐淡淡姜湯調下。此藥能補虛。

《寶童方》治腹內虛鳴烏藥丸天臺烏藥蒼術﹝各二兩﹐細銼﹐炒令黃色用﹞木香甘艸﹝各一分﹞肉豆蔻﹝二枚﹞上爲末﹐醋糊爲丸如此○大。每服七丸至十丸﹐姜炒蔥酒下。

《劉氏家傳》水仙丹童男室女一切損病皆可服。

好辰砂﹝四兩﹐細研﹐水飛過﹞上用白芨一兩﹐木通半兩﹐白蘞半兩﹐淸麻油四兩。將上件藥三味同熬﹐用文武火﹐時以箸點藥在水中﹐候油暈不致散漫﹐卽去藥存油﹐攤冷﹐旋旋取﹐和前項朱砂末一如面劑﹐候和成﹐卽用新水一盆﹐揉皂角在內﹐將和成朱砂洗去油爲度﹐別用淨器﹐以新水浸之。每服五﹑七丸至十丸。旋丸如梧桐子大﹐水一日一易﹐上用濕紙蒙蓋﹐以防塵土。治男子丈夫﹑婦人及童男室女五勞七傷﹐一切損病﹐骨蒸瘴癘﹐三消水腫﹐香港腳癱瘓。凡藥不能效者﹐悉能治之。

《張氏家傳》三洞白丹治脾胃重傷﹐虛羸短气﹐泄瀉痢疾﹐水谷不化﹐全不入食﹐脾胃欲絕。服之見效如神。

琥珀砒﹝一分﹐研如粉﹞白石脂﹝一兩﹐研﹞上同研﹐令勻膩﹐以糯米煮漿﹐拌勻爲丸﹐如○○○大。陰漧令透﹐排鋪新瓦上﹐安紅熟炭排滿﹐成灰﹐放冷取出。大人每服三粒﹐甚者五粒﹐各以淸飯下﹐小兒用小丸子。服了忌喫熱物半時。

《吉氏家傳》和气散小兒或面靑黃﹐手足逆冷﹐不思食方。

濃朴﹝半兩﹐姜煨﹞人參茯苓甘艸﹝炮。各一兩﹞茴香﹝二錢﹞上件爲末﹐加減用水煎。

長沙醫者鄭愈傳治虛寒吐瀉﹐或取轉後皆可服補藥。

人參茯苓﹝各二錢﹞硫黃﹝半錢﹞訶子肉﹝一分﹞上爲末。每服半錢﹐水一小盞﹐姜棗同煎六分﹐連進二服。忌生冷。

卷第二十一

胸中有寒第三《巢氏病源》胸膈有寒候﹕三焦不調﹐則寒气獨畱﹐膈上不通﹐則令兒乳哺不得消下﹐嗌酸臭﹐胸脹痞滿﹐甚則气息喘急。

《聖惠》治小兒胸膈有寒﹐或時嗽逆﹐不欲乳食。

訶梨勒散方訶梨勒﹝一兩﹐煨﹐用皮﹞白術五味子麥門冬﹝去心﹐焙﹞白茯苓甘艸﹝炙微赤﹐銼﹞人參﹝去蘆頭﹞陳橘皮﹝湯浸﹑去白瓤﹐焙。各半兩﹞細辛﹝一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候溫服。更量兒大小加減服之。

《聖惠》治小兒胸中有寒﹐多吐淸水﹐不能乳食。

人參散方人參﹝去蘆頭﹞濃朴﹝刮去皺皮﹐塗薑汁﹐炙令香熟﹞陳橘皮﹝湯浸﹑去白瓤﹐焙﹞當歸丁香白術﹝各半兩﹞上件藥搗﹐粗羅爲散。每服一錢﹐以水一小盞﹐入生薑少許同煎至五分﹐去滓。不計時候﹐溫服。量兒大小以意增減。

《聖惠》治小兒胸中有寒﹐乳哺不消﹐腹中痞滿逆﹐不能乳食。

肉豆蔻散方肉豆蔻人參﹝去蘆頭﹞白術白茯苓藿香甘艸﹝炙微赤﹐銼﹞木香濃朴﹝刮去皺皮﹐塗生薑汁﹐炙令香熟﹞訶梨勒﹝煨﹐用皮。各半兩﹞漧薑﹝炮裂﹐銼﹐半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐日三服。量兒大小加減之服。

《聖惠》治小兒胸中有寒﹐气逆嘔吐。

溫膈散方人參﹝去蘆頭﹞丁香艸豆蔻﹝去皮﹞甘艸﹝炙微赤﹐銼﹞陳橘皮﹝湯浸﹑去白瓤﹐焙。各一分﹞訶梨勒﹝半兩﹐煨﹐用皮﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐溫服。更量兒大小加減服之。

《聖惠》治小兒胸中寒气積滯﹐气逆不下乳食。

艸豆蔻散方艸豆蔻﹝三枚﹐去皮﹞人參前胡﹝各去蘆頭﹞檳榔﹝炙﹐一分﹞訶梨勒﹝半兩﹐煨﹐用皮﹞甘艸﹝半兩﹐炙微赤﹐銼﹞上件藥搗﹐粗羅爲散。每服一錢﹐水一小盞﹐煎至五分﹐去滓。不計時候﹐溫服。更量大小以意加減。

《聖惠》治小兒胸中寒气﹐結塞不通﹐時欲嘔吐。

前胡散方前胡人參﹝各去蘆頭﹞白術陳橘皮﹝湯浸﹑去白瓤﹐焙﹞髙良姜﹝銼﹞濃朴﹝去皺皮﹐塗生薑汁﹐炙令香熟﹞藿香﹝各用一分﹞甘艸﹝半分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐溫服。更量大小以意加減。

《譚氏殊聖方》﹕渾身壯熱四稍寒﹐與食千般總不看﹐多睡沈沈饒眼澀﹐徧身如粟怯衣單。都緣冷气攻心肺﹐漧嘔時時乳不餐﹐桔梗白術白附子﹐水銀調合永身安。

術靈丹白術﹝微炒﹞苦桔梗﹝各半兩﹞香附子﹝一分半﹞黑錫砂﹝一分﹐水銀並錫各半結者﹞上並爲末﹐次入肉豆蔻末二錢﹐和面三錢同煮﹐糊爲丸﹐如綠豆大。每服三丸﹐空心﹐乳食前溫水下﹐日三服。忌毒物。

《嬰孺》治小兒胸中冷气停結方。

黃﹝三分﹞當歸芍藥甘艸﹝炙﹞人參芎細辛﹝各二分﹞上切﹐以水二升﹐煮取一升﹐一服一合﹐日進三服﹐夜一服。

卷第二十一

胸膈滿痛第四《巢氏病源》小兒胸脇滿痛候﹕看養小兒﹐有失節度而爲寒熱所傷。寒气入腹內﹐乘虛停積﹐後因乳哺﹐冷熱不調﹐觸於宿寒﹐與气相擊不散﹐在於胸膈之間﹐故令滿痛也。

《五關貫眞珠囊》小兒气痛候﹕因生冷所傷而成。只在臍上下﹑左右痛﹐是气。宜木香散治之﹝方見本門。﹞《千金》治少小脇下有气內痛﹐喘逆﹐气息難﹐往來寒熱﹐羸瘦不食。

馬通粟丸方馬通中粟﹝十八銖﹞杏仁﹝湯浸﹑去皮﹞紫菀細辛﹝各半兩﹞石膏秦艽半夏﹝湯浸七徧﹞茯苓五味子﹝各六銖﹞上九味末之﹐蜜丸如小豆﹑十丸﹐日三服。不知﹐加至二十丸。

《五關貫眞珠囊》木香散順气寬中。治胸脇痞塞﹐心腹刺痛﹐脇肋脹滿﹐飲食減少﹐吞酸﹐嘔逆﹐噎悶。一切气疾﹐並皆治之。

木香靑橘皮﹝各三兩﹞姜黃麥﹝去土炒。各五兩﹞蓬莪術﹝四兩﹞甘艸﹝銼炒﹞鹽﹝炒。各十一兩﹞上爲末。每服一錢﹐沸湯點服﹐不計時候。

《外臺》﹕《甲乙經》灸法﹕勞宮一名五里﹐在掌中動脈﹐灸二壯。主熱病發熱﹐滿而欲嘔噦﹐三日以往不得汗﹐怵惕﹐胸脇痛不可反側﹐咳滿﹐溺赤﹐大便血﹐衄下﹐吐嘔﹐吐血﹐气逆﹐噫不止﹐嗌中痛﹐食不下﹐善渴﹐口中爛﹐掌中熱﹐風熱善怒﹐中心善悲﹐累嘔噓唏﹐善笑不休。煩心﹐咳﹐寒熱﹐善噦﹐少腹積聚﹐小兒口中鮏臭﹐胸脇支滿﹐黃膽黃目。

卷第二十一

心痛第五《聖惠》﹕夫小兒心痛者﹐本非起於心。卽邪客於心主之脈。夫少陰者心也﹐五臟六腑之所主也﹐精神之所捨﹐其髒堅固﹐邪不能幹。幹之卽傷心﹐傷心卽神去﹐神去卽死矣。故諸邪在於心者﹐皆在於心包絡脈。包絡者心之別脈也﹐故少陰不病。夫心痛者﹐邪气上逆﹐痞而不散﹐或傷寒气﹐邪冷搏於經絡﹐故發心痛也。

茅先生論﹕小兒生下五个月日﹐上至七歲﹐有結癖在腹成塊﹐如梅核大﹐來去或似卵大﹐常叫疼痛不住者。

亦分數類﹕在心頭痛者﹐爲抱心气﹔在左脇下痛者﹐爲气﹕在右脇下痛者﹐爲癖气﹕在臍下痛者﹐爲弔气。

在心頭痛者﹐下金鈴散﹝方見本門中﹞夾勻气散與服﹔﹝方見胃气不和門中。﹞在右脇下痛者﹐下蓬莪術散夾健脾散與服﹐在臍下痛者﹐下蕓臺散夾茴香散與喫卽愈。如見面黑眼花﹐瀉黑血﹐鼻口冷﹐手足冷﹐不進食﹐死。﹝余方並見癖﹑弔气本門中注。﹞《嬰童寶鑑》云﹕小兒悒心﹐啼有時歇者﹐心痛。

《嬰童寶鑑》云﹕小兒心痛﹐是邪气攻於胃管也。

《葛氏肘後》小兒卒心痛﹐腹脹堅如石﹐滿气喘息方。

上以好鹽如雞子大﹐漿水三升﹐煮取三沸﹐內攪消﹐取半分﹐爲三服。神驗大良。

《外臺》範汪芫花湯主卒心痛連背﹐背痛連心﹐心腹並懊。痛如鬼所刺﹐絞急欲死者。

芫花大黃﹝各十分﹞上搗﹐下篩﹐取四方寸匕﹐著二升半苦酒中合煎。得一升二合﹐頓服盡。須臾當吐﹐吐之便愈。老小從少起﹐此療彊實人良。若虛冷心痛﹐恐未必可服。

《外臺》﹕《千金》療老小卒中惡心痛方。

苦參﹝三兩﹞好酸醋﹝一斤半﹞上二味﹐以醋煮苦參﹐取八合。彊人頓服﹐老小二服。

《聖惠》治小兒心痛﹐但覺兒將手數數摩心腹卽啼﹐是心痛不可忍。宜服芍藥散方赤芍藥人參﹝去蘆頭﹞白術黃芩川大黃﹝微炒﹐銼﹞當歸﹝以上各一分﹞上件搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小﹐分減溫服。

《聖惠》治小兒心痛﹐手足不和。

木香散方木香白術桔梗赤茯苓﹝各一分﹞髙良姜﹝半分﹞上件藥搗﹐粗爲散。每服一錢﹐以水一小盞﹐煎至五分﹐去滓﹐稍熱頻服。量兒大小以意加減。

《聖惠》治小兒心痛不可忍。

桃仁散方桃仁﹝湯浸﹐去皮尖﹑雙仁﹐麩炒微黃﹞赤芍藥桔梗桂心﹝以上各半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐溫服。量兒大小以意加減。

《聖惠》治小兒心痛﹐發歇不定。

蓬莪術散方蓬莪術人參﹝去蘆頭﹞桂心黃芩木香地黃甘艸﹝炙微赤﹐銼。以上各一分﹞上件藥搗﹐細羅爲散。每服不計時候﹐以橘皮湯調下半錢。量兒大小﹐以意加減服之。

《聖惠》治小兒心痛不止。

桂心散方桂心當歸﹝銼﹐微炒﹞梔子仁﹝各半兩﹞上件藥搗﹐細羅爲散。每服不計時候﹐以橘皮湯調下半錢。量兒大小以意加減。

茅先生治小兒心痛。

金鈴散金鈴子﹝炮﹐去皮稜﹞蓬莪術﹝炮。各一兩﹞茴香木香﹝炮﹞荊三稜﹝炮。各半兩﹞上件爲末。每服一錢﹑半錢﹐用熱酒調下。

《張氏家傳》治男子﹑女人﹑小兒脾疼﹐久腫﹐心气痛患。

木香﹝兩塊﹐如一皂子大﹞丁香﹝三﹑七粒﹞乳香﹝半塊﹐如一皂子大﹞胡椒﹝四十九粒﹞巴豆﹝去皮不出油﹞斑蝥﹝去皮﹑頭﹑足﹑翼。各二﹑七个﹞五靈脂﹝一塊﹐中指大﹞上七味爲細末﹐醋糊丸如芥子大。每服三丸﹐用菖蒲湯下﹐婦人艾醋湯下﹐小兒兩服至三丸。如衮顫气攻﹐痛不忍者﹐一服應效。

《王氏手集》治心痛不止普救散延胡索﹝二兩﹞香附子﹝一兩﹞上爲細末﹐每服一錢﹐白湯點服。

《王氏手集》應痛散方治小兒心痛。

石菖蒲﹝炒﹞肉桂﹝炒。各半兩﹞五靈脂﹝二兩﹞白附子﹝炮過﹐土內去火毒﹞木香﹝炒。各一兩﹞蘿卜子﹝炒﹞上爲細末﹐每服半錢﹐熱酒調下。

卷第二十一

腹痛第六《巢氏病源》小兒腹痛候﹕小兒腹痛﹐多由冷熱之气﹐與髒气相擊﹐故痛也。其熱而痛者則面赤﹐或壯熱﹐四肢煩﹐手足心熱是也。冷而痛者﹐面色或靑或白﹐甚者﹐乃至面黑﹐唇﹑口﹑爪皆靑是也。

茅先生小兒有中熱痛詩﹕非時面赤色﹐壯熱四肢煩﹐手足心多熱﹐心中熱痛難。

茅先生小兒有中冷痛詩﹕面靑面白由自可﹐黑色同靑爪一同﹐此是腹心生冷痛﹐須將溫藥裏頭攻。

《嬰童寶鑑》小兒腹痛脇滿不食等歌﹕腹內元由冷﹐仍爲痛所因。實加邪熱盛﹐脇滿少精神。大小便因澀﹐腹中結實停。脾家先有冷﹐聞食不開唇。肥肉因斯瘦﹐榮衰气不勻。若逢如此患﹐莫遣久沈淪。

《嬰童寶鑑》小兒腹堅歌﹕妊娠先須忌數般﹐莫令風冷致胎寒。兒生哇翻嫌乳﹐肚痛頻生腹亦堅。

《葛氏肘後》隱居效方小兒夜啼﹐驚不安﹐此腹痛故也﹐至夜輒劇﹐狀如鬼禍。

五味湯五味子當歸術﹝各四分﹞甘艸﹝炙﹞桂心﹝各三分﹞上五物切﹐以水二升﹐煮取一升﹐分爲三服﹐大良。

《葛氏肘後》徐王神效方治未滿百日兒患腹痛。

豚子卵﹝一枚﹞當歸﹝一分﹞上水三升﹐煮取七合﹐塗之乳頭﹐令小兒飲﹐以意量之佳。

《圖經》徐王效驗方主小兒腹痛﹐大汗出﹐名寒疝。

上濃煮梨葉﹐取七合﹐以意消息﹐可作三四服。飲之大良。

《聖惠》治小兒腹痛不可忍。

鱉甲丸方鱉甲﹝塗醋炙﹐令黃﹐去裙﹞防葵訶梨勒﹝煨﹐用皮﹞川大黃﹝銼﹐微炒﹞人參﹝去蘆頭﹞郁李仁﹝湯浸去皮尖﹐微炒﹐別研入﹞當歸﹝銼﹐微炒。各半兩﹞上件藥搗﹐羅爲末﹐煉蜜和丸如綠豆大。不計時候﹐以粥飲下五丸﹐得微利瘥。量兒大小以意加減。

《聖惠》治小兒冷熱不調﹐腹內多痛。

當歸散方當歸﹝銼﹐微炒﹞枳殼﹝麩炒微黃﹐去瓤﹞赤芍藥川大黃﹝銼﹐微炒。以上各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓放溫。量兒大小分減服之。

《聖惠》治小兒卒吐下﹐腹痛不止。

人參散方人參﹝去蘆頭﹞當歸﹝銼﹐微炒。各半兩﹞甘艸﹝炙微赤﹞漧薑﹝炮裂﹐銼﹞黃﹝銼。

各一分﹞細辛﹝一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐稍熱服。量兒大小以意加減﹐頻服。

《聖惠》治小兒傷冷腹痛。

靑橘皮散方靑橘皮﹝湯浸﹑去白瓤﹐焙﹞桔梗赤芍藥﹝以上各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小﹐分減與服。

《聖惠》又方木香髙良姜白術人參﹝去蘆頭。各一分﹞濃朴﹝半兩﹐去粗皮﹐塗生薑汁炙令香熟﹞上件藥搗﹐細羅爲散。不計時候﹐以粥飲調下半錢。量兒大小以意加減。

《博濟方》治小兒脾痛﹐兼和气止瀉﹐及腹肋刺痛﹐起止疼痛﹐不思飲食。

香朴散濃朴﹝一兩﹞木香麥﹝炒﹞神曲﹝炒﹞靑橘皮﹝去白﹞陳橘皮﹝去白。各一分﹞上爲末﹐每服半錢﹐溫水調下。

《譚氏殊聖方》﹕小兒虛脹不消磨﹐喘息饒粗不柰何。心腹滿疼難可忍﹐才過一月變沈。急須求取還元散﹐白術蒼龍除結多。更入水銀知母搗﹐當歸止痛便平和。

敗毒散白術﹝炮﹞龍齒知母當歸﹝各一分﹞水銀﹝一分﹐以銀箔結砂﹐後入余藥﹞上爲末﹐每服半錢﹐橘皮湯下。

《嬰孺》治小兒腹痛夭糾﹐不能哺乳。

茯苓丸方茯苓黃連﹝各一兩﹞上爲末﹐用蜜爲丸如大豆大。飲下量加。

《嬰孺》治小兒腹痛夜啼方。

牡丹﹝去心﹞代赭石芍藥﹝各二分﹞上爲末﹐蜜爲丸。二小豆大﹐飲下﹐稍加之。

錢乙附方和中散和胃气﹐止吐瀉﹐定煩渴﹐治腹痛﹐思食。

人參﹝切去頭﹐焙﹞白茯苓白術甘艸﹝銼炒﹞漧葛﹝銼﹞黃白扁豆﹝炒﹞藿香葉﹝各等分﹞上爲細末。每服三錢﹐水一盞﹐漧棗二个﹐去核﹐姜五片﹐煎至八分。食前溫服。

張渙寬中湯方治心腹疼痛不可忍者。

髙良姜木香﹝各半兩﹞丁香靑橘皮﹝炒黃﹞桔梗甘艸﹝炙。各一分﹞上件搗﹐羅爲細末。每服半錢﹐溫酒調下。

張渙又方蓬莪術丹蓬莪術﹝炮裂﹐乘熱銼碎﹞當歸﹝洗﹐焙漧。各一兩﹞木香人參桂心﹝各半兩﹞黑牽牛﹝炒微黃﹞上件搗﹐羅爲末﹐細白麵糊爲丸如黍米大。每服十粒﹐煎生薑湯下。量兒大小加減。

張渙溫胃丹治腹痛﹐啼哭不止。

人參﹝去蘆頭﹞白術五味子當歸﹝炒﹐焙漧﹞髙良姜﹝各半兩﹞木香﹝一兩﹞上件搗爲細末﹐白麵糊和丸﹐如黍米大。每服十粒﹐米飲下。

張渙又方橘香散靑橘皮﹝炒﹞吳茱萸木香當歸﹝洗﹑焙漧。各一兩﹞漧薑丁香﹝各半兩﹞上件搗﹐羅爲末。每服一錢﹐水八分一盞﹐入生薑二片﹐煎五分﹐去滓。放溫熱服﹐食前。

《嬰童寶鑑》治小兒瀉﹐不思食﹐腹中痛。

溫脾丸方艸豆蔻﹝二个﹐掰開﹐內乳香一皂角大於中﹐用面裹煨熟﹞甘艸﹝五寸﹐豬膽浸﹐炙黃色﹞朱砂末麝﹝各一錢匕﹞上件爲末﹐研飯爲丸如蘿卜子大﹐飯飲下十丸。

《惠眼觀證》槐角丸治气疾腹內常痛及消積滯。

槐角末﹝先以蜜炙﹐爲末﹐炒一錢用﹞胡椒﹝四十粒﹞巴豆﹝二粒﹐不出油﹐研爛﹐入諸末再研﹞丁香﹝二十粒﹞上以爛飯爲丸﹐如此○大。每服五丸﹐生薑湯下﹐空心服之。

《劉氏家傳》﹕小兒腹痛疳疾。

上用水磨烏藥﹐煎服效。

《莊氏家傳》﹕小兒未能語﹐啼啼哭不能辯者﹐當以手候其腹﹐如有實硬處﹐卽是腹痛。治之方﹕上研生薑取汁﹐暖令溫﹐調面成糊塗紙上﹐貼臍心立效。

《吉氏家傳》治脾疼﹐脇脹﹐和气﹐止渴及腹內刺痛﹐不思飲食。

香朴散濃朴﹝一兩﹐去粗皮﹐生制一宿﹐炙﹞麥神曲靑皮﹝各炒﹞木香﹝以上各一分﹞上件末。每服一錢或半錢﹐熟水調下。

卷第二十一

腹脹第七《巢氏病源》小兒腹脹候﹕腹脹﹐是冷气客於髒故也。小兒腑臟嫩弱﹐有風冷邪气客之﹐搏於髒气則令腹脹。

若脾虛冷移入於胃﹐食則不消﹔若腸虛﹐冷气乘之﹐則變下利。

錢乙論腹脹﹐由脾胃虛气攻作也。實者悶亂滿喘﹐可下之﹐用紫霜丸﹑白餅子﹐﹝紫霜丸見積聚門中﹐白餅子方見搐搦門中。﹞不喘者﹐是虛也﹐不可下。若誤下﹐則脾虛气上﹐附肺而行﹐肺與脾子母皆虛。肺主目胞﹑腮之類﹐脾主四肢﹐母气虛甚﹐卽目胞腮腫也。色黃者﹐屬脾也。治之用塌气丸漸消﹝方見胃气不和門中﹞﹐未愈﹐漸加丸數。不可以丁香﹑木香﹑橘皮﹑豆蔻散大溫散藥治之。何以然﹖脾虛气未出﹐腹脹而不喘﹐可以散藥治之﹐使上下分消其气﹐卽愈矣。若虛气已出﹐附肺而行﹐卽脾胃內弱﹐每生虛气﹐入於四肢面目矣。小兒易爲虛實﹐脾虛不受寒溫﹐服寒則生冷﹐服溫則生熱。當識此﹐勿誤也。胃气虛熱﹐多生疸病。或引飲不止。脾虛不能勝腎﹐隨肺之气﹐上行於四肢若水狀﹐腎气侵浮於肺卽大喘也。此當服塌气丸。﹝方見同前。﹞病愈後面未紅者﹐虛衰未復故也。

治腹脹者﹐譬如行兵戰寇於林﹐寇未出其林﹐以兵攻之﹐必可獲寇﹔若出林﹐不可急攻﹐攻必有失﹐當以意漸收之卽順也。

治虛腹脹﹐先服塌气丸﹝方見同前﹐﹞不愈﹐腹中有食積結糞﹐小便黃﹐時微喘﹐脈伏而實﹐時飲水﹐不能食者﹐可下之。蓋脾初虛而後結有積﹐所治宜先補脾﹐後下之。下後又補脾﹐卽愈也。補肺恐生虛喘。

《嬰童寶鑑》﹕小兒腹脹﹐爲脾胃虛冷气不順﹐故腹脹也。

《嬰童寶鑑》小兒腹脹歌﹕風冷結在髒﹐因成爲腹脹﹐冷極气相並﹐泄瀉定須成。

《葛氏肘後》小兒腹暴病滿欲死方。

半夏﹝隨多少﹐炮﹞上下篩﹐酒和之﹐服如粟粒大五丸﹐日三﹐立瘥。

《千金》治少小腹脹滿方。

上燒父母指甲灰﹐乳頭上飲之。

《千金》又方上以韭根和汁﹐豬脂煎﹐細細服之。

《千金》又方上以車轂中脂和輪下土如彈丸﹐吞之立愈。

《千金》又方上用米粉﹑鹽等分﹐炒變色﹐腹上摩之。

《仙人水鑑》分气丸治大人﹑小兒一切冷气攻刺四肢﹐心腹脹滿﹐宿患气塊﹐破腹泄痢﹔婦人產前產後﹐室女一切不惻之疾方揀丁香﹝一分﹞白芷﹝三兩﹐洗﹑焙﹞木香﹝半兩﹐不見火﹞陳橘皮﹝湯洗淨﹐取二兩﹞甘艸﹝一兩﹐炙﹞縮砂仁﹝一百个﹞生薑﹝一斤﹐連皮切作錢子﹐用鹽一兩拌勻﹐淹一宿﹐銀石器中炒令幹﹐每用一兩﹞上七味﹐丁香﹑木香別搗﹐余爲末合研。用眞阿魏一彈大﹐湯化去滓﹐飛羅面兩匙﹐煮糊搜木臼中﹐杵丸如雞頭大。一切气﹐每服一丸﹐細嚼﹐空心﹐鹽湯﹑鹽酒任下。心腹脹滿宿患﹐生薑橘皮湯下。婦人一切病患﹐炒姜酒下。腳膝少力﹐阿魏煎酒下。破腹瀉痢﹐姜鹽粥飲下。室女一切不惻疾患﹐當歸酒或紅花酒嚼下。

早晨一丸﹐能消瘴癘。小兒腹脹﹐湯化服半丸。

《外臺》﹕劉氏療小兒肚脹漸瘦﹐不食﹐四肢熱不調方。

甘艸﹝炙﹞鱉甲﹝炙﹞柴胡茯神子芩﹝各六分﹞訶梨勒皮﹝一分﹞檳榔﹝三錢﹞芍藥橘皮﹝各三分﹞生薑當歸﹝各四分﹞知母﹝五分﹞大黃﹝八分﹞上十三味切﹐以水一升半﹐煎取七合。分爲數服﹐得瀉病瘥。

《外臺》﹕《廣濟》療小兒心腹滿﹐喫不下。

地黃飲子方生地黃汁﹝三合﹞生薑汁﹝三合﹞白蜜﹝一匙﹞訶梨勒末﹝用皮四分﹞上四味相合﹐調勻﹐分溫服之﹐微利尢良。

《子母祕錄》治小兒腹脹。

上用胡粉﹐鹽熬色變﹐以摩腹上。兼治腹皮靑﹐若不理﹐須臾死。

《子母祕錄》治小兒心腹﹑胸脇煩滿﹐欲死者方。

上用雞子殼燒末﹐酒調服方寸匕。

《經驗後方》治大人﹑小兒喫雜生果多﹐腹脹气急。

上以肉桂碾末﹐飯丸如綠豆大。小兒熟水下五丸﹐大人十丸。未痊再服。

《聖惠》治小兒脾虛腹脹﹐不能乳食。

訶梨勒丸方訶梨勒﹝煨用皮﹞濃朴﹝去粗皮﹐塗生薑汁﹐炙令香气﹞陳橘皮﹝湯浸﹐去白瓤﹐研。各半兩﹞漧薑﹝炮裂﹐銼﹞甘艸﹝炙微赤﹐銼﹞木香白術人參﹝去蘆頭。各一分﹞上件藥搗﹐羅爲末﹐煉蜜和丸如麻子大。每服以粥飲下五丸﹐日三﹑四服。量兒大小加減服之。

《聖惠》治小兒脾胃虛冷﹐腹脇脹滿﹐四肢不和﹐乳食全少。

丁香散方丁香桂心白術人參﹝去蘆頭。各一分﹞濃朴﹝去粗皮﹐塗生薑汁﹐炙令香熟﹞陳橘皮﹝湯浸﹐去白瓤﹐焙。各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐煎至五分﹐去滓溫服﹐日三﹐四。

更量兒大小加減服之。

《聖惠》治小兒腹虛脹。

木香散木香川大黃﹝銼﹐微炒﹞麝香﹝細研。各一分﹞桑根白皮﹝銼﹞陳橘皮﹝湯浸﹐去白瓤﹐焙﹞益智﹝去皮﹞艸豆蔻﹝去皮。各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。不計時候﹐量兒大小分減服之。

《聖惠》治小兒腹气壅脹滿﹐虛熱不能飲食﹐大小腸气滯。

赤茯苓散方赤茯苓木通﹝銼﹞人參﹝去蘆頭﹞甘艸﹝炙微赤﹐銼﹞枳實﹝麩炒微黃﹞當歸﹝銼﹐微炒。各一分﹞川大黃﹝半兩﹐銼﹐微炒﹞上件藥搗﹐羅爲散。每服一錢﹐以水一小盞﹐煎至五分﹐去滓。不計時候﹐溫服。量兒大小以意加減。

《聖惠》又方鱉甲﹝塗醋﹑炙微黃﹐去裙﹞赤茯苓靑橘皮﹝湯浸﹐去白瓤﹐焙﹞枳殼﹝麩炒微黃﹐去瓤。各一分﹞川大黃﹝銼﹐微炒﹞川朴硝﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐溫服。量兒大小以意加減。

《聖惠》治小兒心腹气脹﹐胸膈煩滿。

前胡散方前胡﹝半兩﹐去蘆頭﹞丁香甘艸﹝炙微赤﹐銼﹞人參﹝去蘆頭。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐溫服。量兒大小以意加減。

《聖惠》治小兒心腹脹滿﹐漧嘔不止。

人參散方人參﹝去蘆頭﹞甘艸﹝炙微赤﹐銼﹞陳橘皮﹝湯浸﹐去白瓤﹐焙。各一兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。不計時候﹐溫服。量兒大小以意加減。

《聖惠》治小兒心腹脹滿﹐喘粗﹐不下食方。

牽牛子﹝微炒﹞木香馬兜苓﹝各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小以意加減。

《聖惠》治小兒气不和﹐心腹脹滿﹐不欲乳食。

檳榔散方檳榔濃朴﹝去粗皮﹐塗生薑汁﹐炙令香熟。各半兩﹞丁香﹝一分﹞上上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐溫服。量兒大小以意加減。

《聖惠》治小兒腸內气壅﹐脹滿﹐不下奶食方。

川大黃﹝半兩﹐銼﹐炒﹞靑橘皮﹝湯浸﹑去白瓤﹐焙﹞木香檳榔﹝各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐溫服﹐以利爲效。量兒大小以意加減。

《嬰孺》治小兒中气﹐心腹堅脹疼痛﹐顏色靑黑﹐大便不通方。

桃仁﹝七个﹐碎﹞桔梗芍藥﹝五分﹞黃芩柴胡升麻﹝各五分﹞大黃杏仁﹝四十个﹐去皮尖﹐碎﹞鬼臼﹝四分﹞甘艸﹝二分﹐炙﹞麝香﹝四大豆大﹞上以水四升﹐煮一升二合﹐爲四服。量兒大小﹐增減水藥。

《嬰孺》大靑湯治少小服藥﹐得大吐下後體壯熱﹐精彩慢﹐或微气滿而有結气方。

大靑﹝二分﹞麻黃﹝去節﹞大黃甘艸﹝炙。各一分﹞上以水三升煮麻黃﹐減三合﹐掠去沫﹐內藥煮一升。爲四服﹐日進三服﹐夜一服。

張渙治小兒腑臟怯弱﹐風冷邪气客之﹐令兒腹脹﹐气不宣通﹐甚者變爲下痢。

濃朴丹方濃朴﹝去粗皮﹐塗生薑汁﹐炙令香熟﹞丁香木香白術﹝炮。

各一兩﹞牽牛子﹝炒一分﹞靑橘皮﹝去白﹐半兩﹞上件搗﹐羅爲細末﹐煉蜜搗成膏如黍米大。每服十粒﹐煎陳橘皮湯下。

張渙又方木沈散木香益智子﹝去皮﹞沈香艸豆蔻﹝面裹煨﹐炮﹞蓬莪術白豆蔻﹝各半兩﹞上件搗﹐羅爲細末。每服一錢﹐水八分一盞﹐入生薑三片﹐煎至五分﹐去滓溫服。

《九衛生》賺气丸療小兒腹脹气急。

蘿卜子﹝半兩﹐用巴豆肉一分拍破﹐同炒黑色﹐去巴豆不用﹞木香﹝一分﹞上同爲細末﹐水浸﹐蒸餅心和丸如綠豆大。每服五丸﹐橘皮湯下。

《張氏家傳》治小兒食傷﹐或病奶至冷﹐腹脹。

紫霜丸生薑﹝切成片子﹞巴豆﹝去皮。各半兩﹞以上二味﹐用好醋一大碗煮幹去姜﹐取巴豆研細。

雄黃朱砂﹝各半錢﹐並研細﹞上件一處爲末研勻﹐用蒸餅糊爲丸﹐如粟米大。小兒傷食三粒﹐腸脹﹑喘息分減大小。用食湯下﹐無時。

《莊氏家傳》治瀉﹐腹脹﹑腹瘦﹐又消又脹。

塌气散子濃朴﹝去皮﹐用生薑汁浸塗﹐炙煙盡爲度﹞地龍﹝淨洗土﹐秤﹞陳橘皮馬牙硝﹝各半兩﹞上件入乳缽內研﹐每服半錢﹐用冷米飲調下。

《莊氏家傳》﹕喫果子木脹。

上用黃牛涎以宿蒸餅﹐丸如豌豆大。桂心湯下五丸。

《趙氏家傳》治小兒腹脹﹐哽气﹐散冷熱气。

褐丸子蓬莪術蘿卜子﹝炒﹞黑牽牛﹝炒。各半兩﹞胡椒﹝一分﹞上爲末﹐麵糊丸如黃米大。食後蘿卜湯下五﹑七丸。

《張氏家傳》方同。亦治脾胃不和﹐飲食乍多乍少﹐大便忽稀忽止﹐面黃胸髙﹐腹脹腿瘦。

《吉氏家傳》治小兒腹脹气粗﹐乍寒乍熱﹐時作瀉痢。

救眞丸巴豆﹝去殼﹞雄黃﹝各半兩﹞朱砂﹝一大錢匕﹞漧薑﹝二塊﹐用醋一升﹐同巴豆煮﹞上同研勻﹐水浸﹐蒸餅爲丸梧桐子大。煎芍藥湯下兩粒。

《吉氏家傳》塌气散治小兒疳虛腹脹。

甘艸茴香白牽牛﹝各炒﹞木香﹝各一錢﹞上爲末﹐每服半錢﹐紫蘇湯下。

長沙醫者丁時發溫脾散治小兒脾胃不和﹐腹脇虛脹﹐不欲乳食﹐精神困倦﹐或壯熱憎寒。

人參訶梨勒﹝各三分﹞白術木香黃茯苓藿香陳皮桔梗﹝各半兩﹞甘艸﹝一分﹐炙﹞沒石子﹝一个﹞上爲末。每服一錢﹐水一盞﹐姜一片﹐棗一个﹐煎五分服。

長沙醫者丁時發傳木香丹治小兒諸般傷冷﹐冷物作熱及腹脹黃瘦。

木香﹝二錢﹞川烏頭﹝三个﹐炮裂﹞皂角﹝七寸﹐去皮﹞縮砂巴豆﹝出油者﹐三﹑七粒﹞上爲細末﹐烏梅二﹑七个﹐蒸爛﹐入眾藥爲丹﹐如○大。每服三﹑五粒﹐蘿卜子﹑姜湯下。

長沙醫者鄭愈傳治大人﹑小兒腹脹﹐並水鼓气病。

雞子白﹝一个﹞白面﹝一匙頭﹞輕粉﹝一錢匕﹞上件和作餅子小錢大。每服一餅﹐慢火內燒熟﹐經紙上去火毒﹐細嚼﹐臨臥服。

《外臺》﹕《甲乙經》灸法。懸鐘﹐足三陽大絡﹐在外踝上三寸動脈中按之。陽明脈絕﹐乃取之灸五壯。主腸滿﹐胃中有熱不食﹐小兒虛滿不能飲食。

卷第二十一

冷熱不調第八《聖惠》論﹕小兒冷熱不調者﹐蓋爲乳食乖張﹐寒溫失節﹔或陰陽相勝﹐气血不調。致令冷歸下焦﹐熱衝上膈。若風冷入於腸胃﹐則瀉痢不定﹐或腹中气滿﹐或時嘔逆不能乳食。故謂之冷熱不調也。

張渙論﹕小兒所以多疾者﹐蓋爲不能自保攝﹐全在乳母調節。若哺乳乖宜﹐則冷熱不調﹐熱衝上膈﹐冷歸下焦﹐致虛實不等。水穀不消﹐遂傷脾胃﹐胃气虛則嘔吐﹐脾气虛則泄痢﹐挾積則變爲下痢。蓋脾胃居常﹐最宜調適。若疾證甚而不已﹐致令虫動生風﹐便致危困﹐豈不愼哉﹗《聖惠》治小兒冷熱不調﹐胃气壅滯﹐少思飲食。

木香散方木香大腹皮﹝銼﹞人參﹝去蘆頭﹞赤茯苓靑橘皮﹝湯浸﹐去白瓤﹐焙﹞訶梨勒皮桂心前胡﹝去蘆頭﹞半夏﹝湯浸七徧﹐去滑﹞丁香甘艸﹝炙微赤﹐銼。各一分﹞上件藥搗粗爲散。每服一錢﹐以水一盞﹐入生薑半棗大﹐煎五分﹐去滓放溫。量兒大小﹐以意加減服之。

《聖惠》治小兒冷熱不調﹐不思飲食﹐食卽不消。

赤芍藥丸方赤芍藥川大黃﹝銼碎﹐微炒。各三分﹞柴胡﹝去苗﹞赤茯苓﹝各半兩﹞桂心﹝一分﹞鱉甲﹝塗醋﹑炙令黃﹐去裙用一兩﹞上件藥搗﹐羅爲末﹐煉蜜和丸如梧桐子大。二歲以上﹐粥飲化破三丸服﹐日三服。如四歲以上至七歲服七丸﹐以粥飲下。

《聖惠》治小兒冷熱不調﹐腹內疼痛﹐發歇不定。

白術散方白術當歸﹝銼碎﹐微炒﹞芎﹝各半兩﹞漧薑﹝炮制﹐銼﹞靑橘皮﹝湯浸﹐去白瓤﹐焙﹞甘艸﹝炙赤﹐銼。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐量兒大小﹐加減服之。

《聖惠》治小兒冷熱不調﹐腹痛下痢。

香連散方木香當歸﹝銼碎﹐微炒﹞漧薑﹝炮制﹐銼。各一兩﹞黃連﹝去須﹞阿膠﹝搗碎﹐炒令黃。各半兩﹞上件搗﹐細羅爲散﹐每服以粥飲調下半錢。量兒大小﹐加減頻服。

《聖惠》治小兒冷熱不調﹐大便或壅或通﹐不欲乳食。

訶梨勒散方訶梨勒皮大黃﹝銼碎﹐微炒。各半兩﹞人參﹝去蘆頭﹞檳榔木香桂心芎﹝各一分﹞上件藥搗﹐粗羅爲末﹐每服一錢。以水一小盞﹐入生薑少許﹐煎至五分﹐去滓。不計時候﹐量兒大小﹐加減溫服。

《聖惠》治小兒冷熱不調﹐大便靑黃﹐心腹多痛﹐不欲乳食。

當歸丸方當歸﹝銼碎﹐微炒﹞人參﹝去蘆頭﹞白芍藥芎﹝各三分﹞甘艸﹝炙微赤﹐銼﹞白術﹝各半兩﹞上件藥搗﹐羅爲末﹐以麵糊爲丸如麻子。每服以粥飲下五丸﹐日三服。三歲以上﹐加丸數服之。

《聖惠》治小兒冷熱不調﹐腹痛不可忍﹐或時寒熱﹐下痢膿血。

木香散方木香﹝一分﹞芎當歸﹝銼碎﹐微炒﹞桔梗﹝去蘆頭﹞黃芩﹝各半兩﹞上件藥搗﹐羅爲末﹐煉蜜和丸如梧桐子大。不計時候﹐以溫生薑湯研破二丸服之。量大小以意加減。

《聖惠》治小兒四﹑五歲﹐腹內冷熱不調﹐不能飲食。

調气散方白術甘艸﹝炙微赤﹐銼﹞人參﹝去蘆頭。各三分﹞濃朴﹝一兩﹐去粗皮﹐塗生薑汁﹐炙令香熟﹞上件藥搗﹐粗羅爲散﹐每服一錢。以水一盞﹐入生薑少許﹐煎至五分﹐去滓放溫。量兒大小分減服之。

《聖惠》治小兒冷熱不調﹐或時下痢﹐腹痛﹐不能飲食。

犀角散方犀角﹝屑﹞桂心甘艸﹝炙微赤﹐銼﹞當歸﹝銼碎﹐微炒﹞黃連﹝去須﹞人參﹝去蘆頭﹞陳橘皮﹝湯浸﹐去白瓤﹐焙﹞漧薑﹝炮裂﹐銼。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。放溫服之﹐日三服。量兒大小以意加減。

《聖惠》治小兒冷熱不調﹐腸胃滯結﹐壯熱或時﹐兩肋刺痛。

赤茯苓丸方赤茯苓﹝三分﹞當歸﹝銼﹐微炒﹞芎﹝各一分﹞川大黃﹝銼碎﹐微炒﹞鱉甲﹝塗醋﹐炙令黃﹐去裙。各三分﹞上件藥搗﹐羅爲末﹐蜜和丸如綠豆大。每服以粥飲下五丸﹐日三服。量兒大小以意加減。

太醫局和中散治小兒脾胃不和﹐嘔逆惡心﹐冷熱不調﹐減食瀉泄﹐腹痛腸鳴﹐少力嗜臥。

濃朴﹝去粗皮﹐生薑汁塗炙﹐六兩﹞白術﹝三兩﹞漧薑﹝炮﹞甘艸﹝炙﹐銼。各二兩﹞上爲末。每服一錢﹐水八分一盞﹐入生薑二片﹐煎六分﹐去滓。稍熱服﹐乳食前服。

《譚氏殊聖》治小兒冷熱不調﹐暴瀉注下。通心气﹐利小便。

烏犀散上用揀淨車前子杵﹐羅爲末。每服��甘艸湯下﹐不以時候。

張渙調中散方治小兒冷熱不調致脾胃不和。

靑橘皮﹝湯浸﹐去白﹐焙漧﹞白茯苓人參﹝去蘆頭﹞木香﹝銼。各一兩﹞丁香白術﹝炮﹞大腹皮﹝銼﹞甘艸﹝炙。各半兩﹞上件搗﹐羅爲細末。每服一錢﹐水一小盞﹐入生薑二片﹐煎至五分﹐去滓溫服。

張渙益胃丹方調冷熱﹐和脾胃。

當歸﹝洗﹐焙漧﹞木香白術﹝炮﹞沈香﹝炮。各一兩﹞白芍藥人參﹝去蘆頭﹞蓬莪術縮砂仁﹝各半兩﹞上件搗﹐羅爲細末﹐白麵糊和丸如黍米大。每服十粒至十五粒﹐點麝香湯下。量兒大小加減。

張渙三稜丹方調冷熱﹐消宿食。

京三稜﹝炮﹐乘熱先拍破﹞神曲木香半夏﹝生薑八兩﹐同搗成膏﹐炒黃。各一兩﹞漧薑﹝炮﹞陳橘皮﹝浸去白﹞丁香桂心﹝各半兩﹞上件爲細末﹐煉蜜和丸如雞頭大。每服一粒﹐生薑湯化下。

《劉氏家傳》三臺丸治五臟寒熱不調﹐或臚脹腸鳴而噫食﹐甚者嘔逆﹐大便色變。服之令人大小便調﹐長肌肉方。

大黃﹝煨﹞前胡﹝各二兩半﹞硝石﹝別研﹞葶藶﹝炒﹐別研如泥﹞杏仁﹝去皮﹐別研爛。各一兩﹞濃朴﹝姜制﹞附子﹝炮﹐去皮﹞細辛﹝去土及葉﹞半夏﹝湯洗﹐切﹐焙﹞茯苓﹝各半兩﹞上爲末﹐煉蜜和搗﹐丸如黍米大。每服一歲兒五丸飲下﹐以大小便調和止藥。

《趙氏家傳》治小兒冷熱不調﹐瀉痢不止﹐腹中疼痛。

三聖方黃連漧薑﹝炮﹞甘艸﹝炙。等分﹞上爲末﹐麵糊爲丸綠豆大﹐每服七丸。赤痢甘艸湯下﹐白痢漧薑湯下﹐赤白痢二宜湯下。

《趙氏家傳》人參丸調气﹐治小兒飲食不消化﹐冷熱不調方。

人參木香白術蓬莪術當歸﹝細銼﹐炒。各半兩﹞白芍藥﹝一分﹞上件細末﹐湯浸﹐蒸餅爲丸如黍米大。每服十丸﹐空心﹐麝香湯下﹐米飲亦得。

卷第二十一

胃气不和第九﹝脾胃附﹞張渙﹕嬰兒飲乳﹐自不知饑飽﹐全在乳母存節。若見兒啼哭﹐定是乳母實時令兒飲乳。若啼哭未定﹐气喘未調﹐使兒急飲乳﹐卽兒气逆﹐乳不得下反致嘔逆﹐甚則吐痢﹐成胃虛病。

錢乙論胃气不和﹐面白﹐無精光﹐口中气冷﹐不思食﹐吐水。當補脾﹐益黃散主之。﹝方見本門。﹞錢乙論胃虛冷﹐面白﹐色弱﹐腹痛﹐不思食﹐當補脾。益黃散主之。若下利者﹐調中丸主之。﹝方並見本門中。﹞錢乙論气不和﹐口頻撮﹐當調气。益黃散主之。﹝方見本門。﹞《聖惠》治小兒冷傷脾胃﹐嘔逆及痢﹐驚癇。

人參粥方人參﹝去蘆頭﹐半兩﹞白茯苓﹝三分﹞粟米﹝半合﹞麥門冬﹝一兩﹐去心﹞上件藥都細銼。每服半兩。以水一大盞﹐煎諸藥至七分﹐去滓﹐下米做粥食之。

《博濟方》調中順气補虛。

木香散艸豆蔻﹝五个和皮用﹞人參茯苓防風藿香﹝各半兩﹞陳橘皮﹝去白﹐一分﹞上爲末﹐每服一字或半錢﹐姜﹑鹽﹑米飲調下。

茅先生小兒諸病勻气散方桔梗﹝淨洗﹐幹秤五兩﹞甘艸﹝二兩﹐炙﹞白姜﹝一分﹞縮砂仁陳橘皮﹝去瓤﹞茴香﹝洗﹐各一兩﹞上爲末。每服半錢﹐用霜木瓜煎湯調下﹐如無﹐卽用紫蘇﹑鹽煎湯下﹐服一錢亦可。

茅先生小兒調理眾病醒脾散方木香﹝用濕紙裹﹐熱灰內煨﹞白茯苓白術﹝濕紙裹﹐熱灰內煨﹐令紙幹爲度﹞人參艸果子﹝去皮﹞甘艸﹝炙﹞陳橘皮﹝去瓤﹞紫蘇子上以上等分爲末。每服一錢﹐水六分盞﹐姜錢一片﹐棗子半个﹐同煎四分﹐通口服。

茅先生小兒活脾散方全蠍﹝四个﹞朱砂﹝一錢﹐別研﹞白附子﹝二錢﹞白僵蠶﹝直者八个﹐麥麩炒﹞上爲末﹐腦麝少許﹐每服一字﹑半錢﹐用金銀薄荷湯下。如嘔時﹐用楠木煎湯下。

茅先生治小兒胃气健脾散方白茯苓﹝去皮﹞人參﹝各一兩﹞濃朴﹝三分﹐用薑汁炙﹞蒼術﹝米泔浸一宿用﹐秤四兩﹞陳橘皮﹝去瓤﹐五兩﹞甘艸﹝二兩﹐半生半炙﹞艸果子﹝去皮﹐二兩﹞上件爲末﹐每服一錢。姜棗同煎﹐隨大小分減服。

茅先生治小兒諸病調中飲方肉豆蔻白術人參陳橘皮﹝去白﹞訶子﹝炮﹐去核﹞茴香甘艸﹝炙﹞縮砂仁﹝以上各半兩﹞藿香桂心檳榔﹝以上各三錢﹞上爲末。每服半錢﹑一錢﹐用姜棗煎水﹐隨兒大小﹐五分﹑四分煎﹐通口服。

漢東王先生《家寶》﹕補虛﹐調胃气﹐進乳食﹐止吐瀉。久不進食﹐神妙。

觀音散方白扁豆﹝微炒﹞石蓮肉﹝炒﹐去心﹞人參﹝焙。各一分﹞茯苓﹝一錢半﹐焙﹞神曲﹝二錢﹞甘艸﹝炙﹞香白芷木香﹝炒﹞綿黃耆﹝錘碎﹐用蜜水拌炙。各一錢﹞上爲末。每服嬰孩一字﹐二﹑三歲半錢﹐四﹑五歲一錢。用水一藥注或半銀盞﹐棗肉半个﹐煎十數沸服。

錢乙調中丸白術人參﹝切去頭﹞甘艸﹝炒。各半兩﹞漧薑﹝炮﹐四錢﹞上爲細末﹐蜜丸如綠豆大。每服半丸至五﹑七丸﹐至三﹑二十丸﹐食前溫水送下。

錢乙塌气丸胡椒﹝一兩﹞蠍尾﹝去毒﹐半兩﹞上爲細末﹐麵糊丸粟米大。每服五﹑七丸至一﹑二十丸﹐陳米飲下﹐無時。一方有木香一錢。﹝《劉氏家傳》亦治腹脹。﹞

錢乙益黃散方又名補脾散陳橘皮﹝一兩﹞靑橘皮訶子肉甘艸﹝銼﹐炒。各半兩﹞丁香﹝二錢﹞上爲細末。每服二錢﹐水一盞﹐煎至六分﹐食前溫服。

錢乙白術散人參﹝切去頭﹞白術木香白茯苓﹝去皮﹞甘艸﹝銼﹑炒﹞藿香葉﹝各一兩﹞漧葛﹝二兩﹐銼﹞上爲粗末。每服一錢至二錢﹐水一盞﹐煎至五分﹐溫服。如飲水者多煎與之﹐無時。

張渙人參膏應一切脾胃不和﹐並宜服之。

人參﹝去蘆頭﹐一兩﹞白術丁香藿香葉﹝各半兩﹞白豆蔻﹝一分﹞上件搗﹐羅爲細末﹐煉蜜和成膏如雞頭大。每服一粒至二粒﹐米飲化。乳前。

張渙桂朴散溫脾胃。

肉桂當歸﹝洗﹐焙漧。各一兩﹞濃朴﹝薑汁制﹞白術﹝炮﹞漧薑﹝炮。各半兩﹞甘艸﹝炙﹐一分﹞上件搗﹐羅爲細末。每服一錢﹐水一小盞﹐煎至五分﹐去滓溫服。

《惠眼觀證》參苓散常服養气安神﹐益胃。此藥不冷不熱。

白術﹝半兩﹞人參﹝去蘆頭﹞茯苓﹝去皮﹞紫蘇子甘艸﹝炙﹐各一分﹞木香﹝半分﹞上爲細末。每服一錢﹐濃煎棗湯調下。此藥宜常服。

《惠眼觀證》勻气散調中補益﹐調理用之﹐不論諸疾。

縮砂仁茴香﹝各一兩﹞陳皮﹝取紅﹐三分﹞白姜﹝三錢﹞桔梗﹝四兩﹞甘艸﹝半生半炮﹐二兩﹞上爲細末。每服一錢﹐隨大小﹐木瓜湯下。

《寶童方》養脾湯濃朴﹝薑汁炙或炒﹞蒼術﹝泔浸﹐去皮﹞甘艸﹝鹽水浸﹐各半兩﹞桔梗桂﹝去粗皮﹞白姜﹝炮﹞茴香縮砂﹝去皮﹐半兩﹞良姜﹝三分﹞橘皮﹝三兩﹐浸﹞上件爲末。入鹽並烏梅少許﹐如茶點服。

《寶童方》﹕壯脾﹐去積﹐進食。

京三稜蓬莪術﹝醋紙裹煨﹞益智﹝去皮。各四兩﹞甘艸﹝炙﹐四兩半﹞陳皮靑皮﹝各二兩。去瓤﹞上爲末。每服一錢﹐如湯點或用姜棗煎亦得﹐不拘時候服。

《寶童方》﹕調气進食﹐治傷寒。

白芷白姜﹝各一錢﹞桔梗甘艸﹝炙﹞茴香﹝炒﹞烏藥陳皮﹝去瓤。各半兩﹞上爲末。每服二平錢﹐姜棗同煎七分﹐不拘時候服。

《寶童方》﹕治胃气﹐消食﹐化痰﹑及心腹諸疾。

濃朴﹝去皮﹐生薑汁浸﹐炙熟﹞藿香﹝各一兩﹞靑皮﹝去瓤﹐麩炒﹐三分﹞甘艸﹝炙﹐三分﹞漧薑﹝一分半﹐炮﹞枇杷葉﹝一分﹐布拭去毛﹐炙﹞上爲末。每服二錢﹐水一盞﹐姜棗同煎七分﹐溫溫服。

《劉氏家傳》人參散調胃﹐思進飲食﹐宜常服。

人參白術川芎神曲木香陳皮肉桂﹝去粗皮﹞甘艸﹝炙。以上各等分﹞小麥﹝加一倍﹞上爲末。每少半錢﹐入鹽少許﹐百沸湯點服。

《劉氏家傳》神術散治小兒患後﹐脾胃虛弱﹐時時煩熱﹐恍惚﹐睡中多驚﹐气急煩亂。溫養脾胃﹐消進乳奶﹐勻气精神﹐調和臟腑。

白術﹝去蘆﹞人參白茯苓﹝去皮﹞石蓮肉﹝去心﹞罌粟米白扁豆﹝炒﹞藿香葉甘艸﹝炙。各等分﹞上件爲細末。每服半小錢﹐棗湯調下﹐空心﹑日午服之。

《劉氏家傳》四倍散治大人﹑小兒脾气不順﹐補虛進食。

人參﹝一兩﹞白術﹝四兩﹞白茯苓﹝二兩﹐去皮﹞訶子﹝用濕紙裹煨熟﹐去枝﹐半兩﹞上各切﹐焙爲末。每服一大錢﹐水一盞﹐姜三片﹐棗子一个﹐煎至六分﹐空心溫服。

《張氏家傳》異功散常服調小兒胃气﹐悅顏色﹐思飲食﹐和臟腑。

人參白術﹝紙裹﹐炮微赤﹞白茯苓甘艸﹝炙﹞藿香葉﹝洗﹞罌粟子上各等分爲末。每服二錢﹐用棗煎湯調下﹐食前二服。

《張氏家傳》治大人﹑小兒脾胃不和﹐泄瀉下痢﹐傷冷﹐面色痿黃﹐心痛﹐臟腑不安﹐癥癖气塊。但是脾胃一切疾病﹐皆治之。

丁香煮散丁香﹝一兩﹞神曲﹝濕紙煨過﹞訶子﹝如棗者爲妙﹞漧薑﹝半生半熟﹞半夏﹝火炮黃色﹐去皮臍﹞濃朴﹝薑汁制﹞甘艸﹝一半生一半熟。各三兩﹞陳橘皮﹝四兩半﹐去瓤﹞上件一時焙漧銼碎搗﹐羅爲末﹐更研爲面。燒生薑三片﹐藥末二錢﹐水一盞﹐煎至五分﹐食前熱服。甚者兩服可效﹐一日進三服。忌生冷﹑動气物。

《張氏家傳》參苓散治小兒脾胃虛弱。常服養實﹐肥孩兒。神妙。

人參白茯苓﹝去皮﹞紫蘇子﹝各炒﹞甘艸﹝炙。各半兩﹞木香﹝一分﹞白術﹝一兩﹞上件爲細末。每服一大錢﹐濃煎﹐淡木瓜甘艸湯調下﹐食前。

《莊氏家傳》治小兒胃虛﹐去風醒脾。

冬瓜子﹝二十一枚﹞天南星﹝末﹐一錢﹐根據常法炮制﹞上同爲末﹐水浸﹐蒸餅和丸綠豆大。每服五﹑七粒至十粒﹐溫漿水下。

《莊氏家傳》補虛和气散人參漧葛甘艸﹝炮。各五兩﹞木香﹝三兩﹞麝﹝一錢﹞茯苓﹝二兩﹞上爲末﹐每服半錢﹐水五分﹐姜少許﹐同煎至三分﹐去滓溫服。

《莊氏家傳》小兒和脾散子人參﹝一分﹞白術甘艸﹝炙﹞茯苓﹝各半分﹞上件四味爲末。每服半錢﹐水一小盞﹐生薑一片﹐煎三兩沸﹐溫服。

《莊氏家傳》﹕小兒和胃气﹐進飲食。

丁香丸丁香木香肉豆蔻人參茯苓﹝以上各二分﹞藿香﹝一分半﹞上件搗﹐羅爲末﹐用朱砂二錢﹐香纏一錢﹐與前藥相和﹔用棗瓤三个同研﹐麵糊爲丸如黍米大。米飲下﹐隨孩兒加減服之。

《王氏手集》調气白術丸調脾胃﹐散風濕﹐去寒邪﹐治泄瀉﹐乳食不化﹐止嘔逆﹔腹脇脹痛﹐四肢腫滿﹐小便不利及減食羸瘦﹐久漸成疳疾。

白術芍藥木香當歸﹝各等分﹞上爲細末﹐煉蜜爲丸﹐一兩作八十丸。每服一丸﹐食前﹐生薑米飲湯化下。

《王氏手集》七香丸方治脾胃不和﹐嘔逆泄痢﹐化痰飲﹐利胸膈﹐進乳食﹐止腹痛。

丁香人參水銀﹝各一錢﹞藿香半夏﹝各一分﹞上件生薑﹐麵糊和棗肉研水銀﹐作銀液丸在內如綠豆大。食前﹐生薑﹑薄荷湯下十丸。更量大小加減丸數。

《吉氏家傳》和气榮胃散白術﹝水半盞煮幹﹞陳皮﹝水半盞浸﹐去白。以上各三分﹞茯苓甘艸﹝各半錢﹞上件爲末。每服半錢﹑一錢。調气﹐紫蘇木瓜湯調下﹔泄瀉虛羸﹐生薑陳皮飲下﹔疏利和气﹐水半盞﹐生薑棗子煎至三﹑四分。凡病﹐未可急用藥攻之﹐但用平和藥三﹑二服。

《吉氏家傳》和气開胃鎭心丸全蠍﹝五个﹞腦子﹝一字﹞酸棗仁﹝三錢﹞金箔﹝一片﹞紫蘇﹝一分﹞上爲末﹐煉蜜爲丸如梧桐子大。每服半丸﹐薄荷湯下﹐小孩兒一字。

《吉氏家傳》順气補虛調中散人參防風藿香﹝以上各半兩﹞陳皮﹝去白﹐一分﹞艸豆蔻﹝五个﹐和皮用﹞上爲末。每服一錢或半錢﹐煎姜﹑鹽﹑飯飲調下。

《吉氏家傳》和气進食木香散白術人參茯苓川芎上各等分爲末﹐每服半錢﹐飯飲調之下。

《吉氏家傳》補虛順气散白術﹝一兩﹞靑皮甘艸﹝炙﹞茴香木香﹝各半兩﹞肉豆蔻﹝五个﹐面裹煨﹞上末﹐每服半錢﹐鹽湯點服。

《吉氏家傳》和胃進食人參膏人參﹝洗﹞白術茯苓川芎僵蠶﹝淨﹞天麻﹝酒浸﹞全蠍上件等分爲末﹐煉蜜丸如梧桐子大。每服一丸﹐薄荷湯下。

《吉氏家傳》治諸般气疾異功散茯苓人參甘艸﹝炮。各一兩﹞白術﹝四兩﹐水一碗﹐煮幹﹐切片子﹞陳皮﹝三兩﹐水煮五七沸﹐去白﹞上件末﹐每服半錢。和胃气﹐紫蘇﹑木瓜湯下。疳瀉﹐陳米飲下二錢﹐更服十粒玉柱丸﹝方見一切泄瀉門中﹐﹞井華水下作二服。溫脾胃﹐姜棗湯調下。患後困﹐生薑木瓜湯下半錢。胃气不和﹐不思飲食﹐姜棗湯調下。

長沙醫者鄭愈補虛調气白術散白術白茯苓﹝各一錢﹞陳皮半夏﹝各半錢﹞肉豆蔻﹝一个﹐煨﹞人參﹝二錢﹞甘艸﹝炙﹐三寸﹞上爲末﹐每服二字﹐幹紫蘇湯調下。臨臥又與天竺黃散退熱。﹝方見潮熱門中。﹞

卷第二十一

乳食不下第十《聖惠》論﹕夫脾者﹐髒也﹔胃者﹐腑也。脾胃二气合爲表裏﹐胃受谷而脾磨之﹐二气平調則谷化而能食。

若虛實不等﹐水穀不消﹐故令腹脹或泄利不能飲食﹐謂脾胃气不和﹐不能飲食也。

《千金》治少小胃气不調﹐不嗜食﹐生肌肉。

地黃丸方漧地黃大黃﹝各一兩六錢﹞茯苓﹝十八銖﹞杏仁﹝湯浸去皮﹞柴胡當歸﹝各半兩﹞上六味末之﹐以蜜丸如麻子大。服五丸﹐日三服。

《聖惠》治小兒脾胃气不和﹐腹脇妨悶﹐不能飲食﹐四肢羸弱。

人參散方人參﹝去蘆頭﹞黃﹝銼﹞甘艸﹝炙微赤﹐銼﹞丁香﹝各一分﹞訶梨勒皮陳橘皮﹝湯浸去白瓤﹐焙。各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐煎至五分﹐去滓﹐不計時候服。量兒大小以意加減。

《聖惠》治小兒脾胃气不和﹐見食欲嘔﹐心胸壅悶。

前胡散方前胡﹝去蘆頭﹞蘆根﹝銼﹐各三分﹞桂心﹝一分﹞人參﹝去蘆頭﹞白術赤茯苓枇杷葉﹝拭去毛﹐炙微黃﹞甘艸﹝炙微赤﹐銼﹞濃朴﹝去粗皮﹐生薑汁塗﹐炙令香熟。各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓。不計時候﹐看兒大小﹐分減溫服。

《聖惠》治小兒冷傷脾胃﹐气不和﹐心腹痛﹐不欲飲食。

髙良姜散方髙良姜﹝銼﹞艸豆蔻﹝去皮﹞當歸﹝銼碎﹐微炒﹞陳橘皮﹝湯浸﹐去白瓤﹐焙﹞桂心﹝各一分﹞人參﹝去蘆頭﹐半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候﹐看兒大小﹐分減溫服。

《聖惠》治小兒脾胃气不和﹐憎寒壯熱﹐不納乳食。

白豆蔻散方白豆蔻﹝去皮﹞陳橘皮﹝湯浸﹐去白瓤﹐焙﹞芎﹝各一分﹞黃﹝銼﹞幹木瓜甘艸﹝炙微赤﹐銼﹞枇杷葉﹝拭去毛﹐炙微黃﹞人參﹝去蘆頭。各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐煎至五分﹐去滓。不計時候﹐量兒大小﹐分減溫服。

《聖惠》治小兒脾胃气不和﹐時時腹脇虛脹﹐不欲乳食。

訶梨散方訶梨勒皮漧薑﹝炮裂﹐銼﹞甘艸﹝炙微赤﹐銼﹞桂心京三稜﹝微煨﹐銼﹞人參﹝去蘆頭﹞濃朴﹝去粗皮﹐塗生薑汁﹐炙令香熟﹞陳橘皮﹝湯浸﹑去白瓤﹐焙。各半兩﹞上件藥搗﹐細羅爲散。不計時候﹐以溫棗湯下半錢。量兒大小以意加減。

《嬰孺》治三歲至七歲兒不能食﹐或嘔﹐或頭熱﹐或下痢﹐或渴﹐或手腳熱﹐有時冷。每日一劑並療﹐便能食方。

鱉甲﹝一兩﹞當歸甘艸﹝炙﹞升麻﹝各一分﹞椒﹝五十粒﹞上切﹐以水一升煮八合﹐爲三服。每服相去如人行六﹑七里再服。覺身上潤﹐衣蓋取汗﹐微汗勿深。

張渙髙良姜湯溫胃﹐思進飲食。

髙良姜﹝一兩﹞陳橘皮﹝湯浸﹐去白﹐焙漧﹞桂心當歸﹝湯浸﹐焙。各半兩﹞艸豆蔻上件搗﹐羅爲細末。每服一錢﹐水一小盞﹐煎至五分﹐去滓﹐溫冷服。量兒大小加減。

張渙集香煎治脾胃虛﹐不欲食﹐羸瘦。

藿香葉濃朴﹝薑汁炙﹞丁香沈香木香﹝各一分﹞白茯苓白豆蔻白術﹝炮。各一兩﹞上件搗﹐羅爲細末。入麝香一錢﹐拌勻。以水一升﹐蜜半斤﹐大棗三十枚﹐生薑二十片﹐於銀﹑石器中慢火熬成膏﹐去姜棗不用﹐通風處陰漧。每服如皂角大﹐米飲化下﹐乳前。

《九衛生》神曲丸方療小兒不食。

神曲﹝一錢﹑炒﹞黃丹﹝三錢﹑炒﹞肉豆蔻﹝一个﹞艸烏頭﹝三个大者﹐一个生用﹐一个燒灰﹐一个炮制﹞上同爲細末。燒粟飯和丸如粟米大。神曲湯下七丸至十丸。

《劉氏家傳》觀音散補虛調气﹐進食去風﹐養道﹐肥孩兒。常服甚妙。

人參甘艸﹝炙﹞甘艸﹝炮。各一錢﹞白茯苓﹝一錢半﹞白扁豆﹝一分﹐米炒﹞神曲﹝二兩﹐炒﹞上爲細末。每服嬰兒一字﹐二﹑三歲半錢﹐四﹑五歲一錢。水少半盞﹐姜一片同煎十餘沸﹐溫服。

長沙醫者鄭愈傳治脾虛弱﹐可思飲食。

調中散枳殼﹝二錢﹐煮過﹞陳皮半夏人參﹝各一兩﹞上件爲末。每服一錢﹐水一盞﹐姜棗同煎六分。

卷第二十一

膈气第十一《仙人水鑑》小兒患膈气。宜服桃花散子方桃花﹝二錢﹞半夏﹝六錢﹞濃朴桂﹝各一分﹞漧薑牙硝﹝各二分﹞江豆當門子﹝各一个﹞上並搗爲散。空心﹐以煎水調下一錢。服至逡巡轉自食。乳母忌酒﹑肉﹑熱面等。

《寶童方》治小兒膈气噎悶﹐兩脇刺痛﹐吐逆酸水﹐气塊往來﹐疼痛煩躁等。

檳榔木通甘艸﹝炙﹞柏葉﹝煮黃﹞半夏等分末。二大錢﹐水一盞﹐煎六分﹔膩粉少許﹐在幹盞內研勻﹐通口服。如結腸翻胃﹐用虛寒門烏藥丸後用此﹐兒半之。

卷第二十一

气逆第十二﹝哽气附﹞《寶鑑》﹕兒气逆者﹐爲乳母煩惱﹑憂悶﹐乳气凝滯胸中﹐灌擊其乳﹐飲之成疾。面黃白﹐乳哺減少﹐夜啼及﹐但無精彩﹐勿取轉﹐轉之則劇。

成薤﹝五兩﹞黍米上五味咀﹐以水七升先煮藥﹐煎取一升﹐次下薤米﹐米熟藥成。稍稍服之。

《仙人水鑑》小兒患气﹐覺患便服此方。

水蛭冬靑葉白樟木葉上各少許﹐搗取汁﹐灌之卽瘥。

《聚寶方》透關丸治小兒哽气﹐行心經方。

續隨子﹝半兩﹞大黃﹝三錢﹐末﹞長檳榔﹝一枚﹞木通﹝半錢﹐末﹞甘遂大戟﹝各末一錢﹞膩粉﹝一錢匕﹞上七味除粉外﹐將諸藥末與續隨子同搗﹐用馬尾羅隔去續隨子皮不用﹐便與童子﹑室女小便拌勻﹝謂之陰陽酒。﹞入粉如硬糊﹐日曬稍幹﹐以水﹑蜜丸綠豆大。每服二十丸﹐煎燈心﹑竹葉湯下。一時辰間﹐以小便色異爲效。

小兒五歲以下七丸﹐十歲以下十丸。更加減﹐湯使如前服。

《王氏手集》治小兒气。

橘紅膏方紅橘皮﹝去瓤﹞芎白術當歸﹝各等分﹞上同爲末﹐煉蜜和爲膏。量兒大小米飲化下。

《王氏手集》木香分气丸理一切气。

靑橘皮﹝一兩﹞牽牛﹝二兩﹐炒令熟﹞木香﹝一分﹞上爲細末﹐麵糊爲丸綠豆大。生薑湯下五丸﹐五﹑七﹑八丸。

《吉氏家傳》治哽气。

眞珠散眞珠生犀﹝各半兩﹞龍腦﹝一字﹞香附子﹝四錢﹐去毛淨﹑洗﹞上爲細末﹐每服半錢﹐煎人參湯下。

長沙醫者鄭愈傳調气桂枝散取轉後皆可服之。

赤芍藥桂心藿香白術﹝各二錢﹞上爲末﹐每服半錢﹐飯飲調下。

《千金》灸法﹕不能食﹐胸中滿﹐膈上逆气悶熱﹐灸心兪二﹑七壯。小兒減之。

卷第二十一

肌膚羸瘦第十三《巢氏病源》小兒羸瘦候﹕夫羸瘦不生肌膚﹐皆爲脾胃不和﹐不能飲食﹐故血气衰弱﹐不能榮衛於肌膚。凡小兒在胎而遇寒冷﹐或生而挾伏熱﹐皆令兒不能飲食﹐故羸瘦也。挾熱者﹐卽溫壯身熱﹐肌肉微黃﹕其挾冷者﹐實時時下痢﹐唇口靑。

《外臺》﹕《短劇》療四﹑五歲兒﹐因食及在胎中宿熱﹐乳母飲食粗惡辛苦﹐乳汁不起﹐兒哺不爲肌膚。心腹痞滿﹐痿黃瘦瘠﹐四肢痿﹐繚戾﹐服之令充悅方。

芍藥﹝一錢﹐炙令黃﹞黃鱉甲人參﹝各四分﹞柴胡﹝八分﹞茯苓﹝六分﹞甘艸﹝炙﹞漧薑﹝各二分﹐如熱以枳實代﹞上八味搗篩﹐蜜和丸如大豆。服五丸﹐日三服。忌如常法。《千金》有大黃無黃﹐云服一丸。一歲以上﹐乳服三丸。七歲兒服十丸﹐日二。

《外臺》﹕《千金》療小兒羸瘦﹐常服不妨乳方。

上用甘艸五兩炙﹐搗﹑篩﹐蜜丸如小豆。一歲兒服十丸﹐日三。盡卽更合。

《聖惠》治小兒羸瘦﹐脾胃气弱﹐挾於宿食﹐不欲乳食﹐四肢不和。

訶梨散方訶梨勒皮陳橘皮﹝湯洗去白瓤﹐焙。各半兩﹞黃﹝銼﹞人參﹝去蘆頭﹞白術藿香桂心白茯苓﹝各一兩﹞甘艸﹝炙微赤﹐銼﹐半分﹞上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐煎至五分﹐去滓溫服﹐日三﹑四服。

量兒大小以意加減。

《聖惠》治小兒羸瘦﹐脾胃虛冷﹐四肢不和﹐少欲乳食。

丁香散丁香桂心白術甘艸﹝炙微赤﹐銼﹞髙良姜﹝各一分﹞人參﹝去蘆頭﹞白茯苓陳橘皮﹝湯浸﹐去白瓤﹐焙﹞濃朴﹝去粗皮﹐塗生薑汁﹐炙令香熟。各半兩﹞上件藥搗﹐粗羅爲散。每服一錢﹐以水一小盞﹐入棗一枚﹐煎至五分﹐去滓。量兒大小﹐分減溫服。日三﹑四服。

《聖惠》治小兒羸瘦體熱﹐面色痿黃﹐不欲乳食。

黃丸方黃﹝銼﹞赤芍藥人參﹝去蘆頭﹞甘艸﹝炙微赤﹐銼﹞胡黃連﹝各半兩﹞麥門冬﹝去心﹐焙﹞鱉甲﹝塗醋﹑炙令黃﹐去裙。各一兩﹞柴胡﹝去苗﹐三分﹞上件藥搗﹐羅爲末﹐煉蜜和丸如麻子大。不計時候﹐以粥飲下五丸。量兒大小以意加減。

《聖惠》治小兒羸瘦體熱﹐心神煩悶﹐小便赤黃。宜服秦艽丸方秦艽﹝去苗﹞桑皮﹝銼﹞枳殼﹝麩炒微黃﹐去瓤﹞地骨皮黃﹝銼﹞人參﹝去蘆頭﹞赤茯苓甘艸﹝炙微赤﹐銼﹞犀角﹝屑。各半兩﹞龍膽﹝去蘆頭﹐一分﹞柴胡﹝三分﹐去苗﹞上件藥搗﹐羅爲末﹐煉蜜和丸如綠豆大。不計時候﹐用粥飲下五丸。更隨兒大小加減。

《聖惠》治小兒𨿽食﹐不著肌膚﹐羸瘦骨熱﹐小便赤黃。

麥門冬丸方麥門冬﹝去心﹐焙。一兩﹞人參黃﹝銼﹞靑蒿子黃連﹝去須﹞桑皮枳殼﹝麩炒微黃﹐去瓤﹞地骨皮﹝各半兩﹞柴胡﹝去苗﹐三分﹞上件藥搗﹐羅爲末﹐煉蜜和丸如綠豆大。不計時候﹐以熟水研下五丸。量兒大小以意加減。

《聖惠》治小兒羸瘦體熱﹐乳食全少。宜服燒黃瓜丸方黃瓜﹝大者一枚﹞陳皮﹝湯浸去白瓤﹐焙﹞黃連﹝去須。各半兩﹞鱉甲﹝童子小便浸三宿﹐炙微黃﹐去裙﹞胡黃連柴胡﹝去苗。各一兩﹞上件藥搗﹐細羅爲散。以黃瓜切開頭去瓤﹐內藥末令滿。以切下蓋子蓋之﹐用蕎麥麵和溲﹐固濟可濃三分﹐於塘灰火內燒令面焦黃爲度。取出去面放冷﹐入麝香一錢﹐都研和丸如綠豆大。每服食前米飲下七丸。更量兒大小以意加減。

《聖惠》治小兒脾气不和﹐食少無力﹐肌膚羸瘦。

溫脾散方訶梨勒皮人參﹝去蘆頭。各三分﹞白術木香黃﹝銼﹞白茯苓藿香陳皮﹝湯浸﹐去白瓤﹐焙﹞桔梗﹝去蘆頭。各半兩﹞甘艸﹝炙微赤﹐銼﹐一分﹞上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐煎至五分﹐去滓。不計時候﹐量兒大小增減﹐溫服。

《聖惠》治小兒脾胃久虛﹐喫食減少﹐四肢羸瘦。

五香煎方丁香沈香木香藿香白術﹝各一兩﹞麝香﹝三錢﹐細研入﹞白茯苓陳皮﹝湯浸﹐去白瓤﹐焙﹞黃﹝銼。各一兩﹞訶梨勒皮甘艸﹝炙微赤﹐銼。各半兩﹞上件藥搗﹐篩爲散。以水五升﹐慢火煎至一升﹐以布絞汁﹐卻入鍋內﹐煎麝香及蜜三合﹐生薑汁半合﹐棗肉二十枚﹐慢火熬成膏。每服以粥飲調下半茶匙。量兒大小以意加減。

《嬰孺》治小兒羸瘦﹐食進少﹐不生肌肉﹐下焦冷。

雞骨丸宿黃雌雞﹝取胸前及脇骨一具﹐淨去肉﹐令幹﹐酒浸一宿﹐炙令黃﹞甘艸小艸﹝各炙三分﹞蜣螂﹝五个﹐炙﹞桔梗白術茯苓芍藥﹝各四分﹞人參黃芩﹝各五分﹞檳榔﹝六分﹞上爲末﹐蜜丸小豆大。三歲兒十五丸﹐日再服。

《嬰孺》治小兒胃气不調﹐不嗜食﹐不生肌肉。

大黃丸方大黃漧地黃茯苓當歸柴胡杏仁﹝各三分﹞上爲末﹐蜜丸麻子大。飲下五丸﹐日進三服。

《張氏家傳》解小兒肌熱﹐或時泄瀉及有積滯﹐不思飲食﹐肌肉消瘦。宜服豬肚丸鱉甲﹝一兩﹐用童子小便並醋共一升﹐熱浸﹐炙盡爲度﹞白術薯蕷﹝各一兩﹞胡黃連人參﹝去蘆頭﹞靑橘皮紫菀﹝去土﹞桃仁﹝去雙仁﹐湯浸﹐去皮尖﹞木香甘艸﹝炙。各半兩﹞柴胡﹝去蘆頭﹐一兩一分﹞上件藥搗﹐羅爲末。入在淨豬肚內系定﹐煮令極爛爲度。出﹐與藥同杵﹐令粘丸如梧桐子大。每服二十﹑三十丸﹐不計時候﹐溫水飲下。

《張氏家傳》香甲丸治男子﹑婦人﹑童男﹑室女气血虛疏﹐肌膚消瘦﹐百節痛﹐潮作溫﹐五心煩熱﹐四肢逆冷﹐可思飲食﹐中滿气滯﹐婦人經血凝澀。建脾胃﹐暢神气﹐充肌膚﹐澤顏色。

柴胡生漧地黃荊三稜﹝各三分﹞鱉甲﹝醋煮黃﹞神曲﹝炒﹞杏仁熟漧地黃麥﹝炒。各一兩﹞牛膝木香姜黃當歸﹝各半兩﹞白術芎﹝各一分﹞上爲細末﹐白麵糊丸如梧桐子大。每服十丸﹐空心茶淸下﹐或米飲亦得。

《聖惠》灸法﹕小兒羸瘦﹐食飲少﹐不生肌膚﹐灸胃兪穴各一壯。在第十二椎下兩旁各一寸半陷者中﹐炷如小麥大。﹝《嬰童寶鑑》。灸三壯。﹞

卷第二十一

病後虛羸第十四《巢氏病源》小兒虛羸候﹕此謂小兒經諸大病﹐或驚癇﹐或傷寒﹐或溫壯而服藥﹐或吐利﹑發汗病瘥之後﹐血气尙虛脾胃猶弱﹐不能傳化穀气以榮身體﹐故气力虛而羸也。

錢乙論虛羸云﹕脾胃不和﹐不能乳食致肌瘦。亦因大病或吐瀉後﹐脾胃尙弱﹐不能傳化穀气也。有冷者﹐時時下痢﹐唇口靑白。有熱者﹐溫壯身熱﹐肌肉微黃﹐此冷﹑熱虛羸也。冷者木香丸主之﹐夏月不可服﹐如有證﹐則少服之。熱者胡黃連丸主之﹐冬月不可服﹐如有證﹐則少服之。﹝二方並見本門。﹞錢乙論用藥識證云﹕鄭人齊郎中者﹐家好收藥散施人。其子忽髒熱﹐齊自取靑金膏三服並一服而服之﹐服畢至三更﹐瀉五行﹐其子困睡。齊言曰﹕睡多亦驚﹐又與靑金膏一服﹐又瀉二行﹐加口漧而身熱。齊言﹕尙有微熱未盡﹐又與靑金膏。其妻曰﹕用藥十餘行未安﹐莫生病否﹖召錢氏至﹐曰﹕已成虛羸。先多煎白術散時時服之﹝方見胃气不和門中﹐﹞後用香瓜丸﹝方見盜汗門中﹐﹞十三日愈。

《外臺》﹕《千金》療少小傷寒﹐久病不除﹐差復劇﹐羸瘦骨出。

五味子湯方五味子﹝十銖﹞大黃﹝六銖﹞麥門冬﹝六分﹐去心﹞芒硝﹝五分﹞石膏﹝一分﹞甘艸﹝炙﹞當歸黃芩黃連前胡﹝各一分﹞上十味切。以水三升﹐煮取一升半﹐分服二合﹐下利卽止﹐增減量之﹐效。

錢乙木香丸木香靑黛﹝別研﹞檳榔豆蔻﹝去皮。各一分﹞麝香﹝別研﹐一錢半﹞隨續子﹝去皮﹐一兩﹞蝦蟆﹝三个﹐燒存性﹞上爲細末﹐蜜丸綠豆大。每服三﹑五丸至一﹑二十丸﹐薄荷湯下。食前。

錢乙胡黃連丸方胡黃連黃連﹝各半兩﹞朱砂﹝別研﹐一分﹞上﹐以上二物爲細末﹐研入朱砂末﹐都塡入豬膽內﹐用淡漿水煮。以杖子於銚子上﹐用綫釣之﹐勿著底﹐候一炊久取出﹔研入蘆薈﹑麝香各一分﹐飯和丸如麻子大。每服五﹑七丸至三﹑二十丸﹐米飲下﹐食後。

卷第二十一

病後聲不出第十五錢乙論﹕腎怯﹑失音相似。病吐瀉及大病後﹐𨿽有聲而不能言﹐又能咽藥﹐此非失音﹐爲腎怯。不能上接於陽故也。當補腎﹐地黃丸主之。﹝方見虛寒門中。﹞失音﹐卒病耳。﹝《吉氏家傳》小兒患後聲不出方。﹞酸棗仁﹝去殼﹐一錢﹞白茯苓﹝半錢﹞朱砂﹝二錢﹞上件爲末﹐丸如○大。每服一丸﹐人參湯下。

卷第二十一

病後不能語第十六《聖惠》治小兒諸病後六﹑七歲不能語。

雞頭丸方雄鷄頭﹝一个﹐燒灰﹞蟬﹝三枚﹐微炒﹞甘艸﹝炙微赤﹐銼﹞遠志﹝去心﹞木通﹝銼。各半兩﹞麥門冬﹝去心﹐焙﹞人參﹝去蘆頭。各一兩﹞當歸﹝銼﹐微炒﹞黃﹝銼﹞芎﹝各三分﹞上件藥搗﹐羅爲末。煉蜜和丸如綠豆大。每服以粥飲下五丸。量兒大小加減﹐不計時候服之。錢乙附方同。

云﹕久服取效。雞﹑蟬二物﹐宜求死者用之。不可旋殺。孫眞人所謂殺生求生﹐去生更遠﹐不可不知也。

卷第二十二﹝瘕積聚﹞凡十門

卷第二十二

積聚第一茅先生﹕小兒有奶積候。但是吐下奶來有臭酸气﹐此候因兒叫未住﹐母將奶與喫﹐致不消化﹐日久停滯﹐胃冷而至此。所治者﹐先用丁香散﹝方見瀉痢門中﹞調胃﹐後下實積﹐牛黃丸。﹝方見實熱門中。﹞取下奶積後﹐下勻气散補﹝方見胃气不和門中。﹞常服健脾散﹝方見胃气不和門中﹞卽愈。

茅先生﹕小兒有食積候。夜間肚微微作熱﹐或嘔或瀉﹐此因飲食傷飽而更睡至此。所治者﹐下實積﹐牛黃丸通下﹔後用勻气散補气。﹝二方並見同前。﹞常服萬靈丸﹝方見本門﹞卽愈。

茅先生﹕小兒有气積候。面黃白﹐不進食﹐肚微痛﹐夭矯啼叫。此因患諸般气候﹐久而不安﹐傳歸气積至此。所治者﹐用萬靈丸﹑勻气散﹑醒脾散﹝有二方﹕一方見胃气不和門中﹐一方見慢脾風門中﹑﹞健脾散相夾調理卽愈。﹝余方見同前。﹞茅先生﹕小兒有中脾積候。面黃如土色﹐或帶黃而面帶虛﹐臍上微痛﹐肚皮熱﹐飲食減少﹐才食便言臍上及肚中痛﹐所食不化﹐頭微熱。此因先食硬物﹐不然冷物所傷在脾。所治者﹐先下靑金丹﹝方見本門中﹞取下脾中積﹐後用勻气散﹑醒脾散補。常服健脾散﹑萬靈丸卽愈。﹝余方並方同前。﹞茅先生﹕小兒有虛中積候。渾身微熱﹐不思飲食﹐渴﹐日多昏﹐抱著一似睡未覺﹐此候因多端﹐久泄瀉不止而虛得。此候所治者﹐先下靑金丹﹐通盡肚中積﹔後用勻气﹑醒脾散調理。常服萬靈丸﹑保童丸﹝方見一切疳門中﹞調理卽愈。﹝余方並見同前。﹞茅先生﹕小兒有實積候。大便不通﹐風毒瘡癤﹐喉閉胙腮﹐喉中涎響。此因兒子生來饑猛﹐飲食無度﹐至有前件候。所治者﹐先用奪命散﹝方見急慢驚風門中﹞吐下熱涎﹐後勻气散﹑醒脾散調理﹝二方見同前。﹞常服牛黃膏﹝方見膈熱門中﹞﹑鎭心丸﹝方見一切驚門中﹞﹑天竺黃散﹝方見實熱門中﹞與服卽愈。其前項諸般積气候﹐各說分明﹐下藥各有等降。若然前積﹐調理不退﹐如變面黑﹐久瀉不止﹐腹肚脹滿﹐手心自生瘡﹐气出粗﹐瀉黑色﹐瘦弱不能坐立﹐眼視﹐鼻口燥黑﹐死候不治。

漢東王先生《家寶》﹕小兒積病可醫者九﹕面上虛腫是積。積者﹐是脾之所系。脾主身之肌肉﹐故應面﹐故知是脾積。其脾系土﹐土無正形﹐故早晚浮腫不定﹐多則早浮﹐其睡則脾不磨﹐上面作腫。若病後有此證﹐則是虛中積。宜用調脾﹑消積﹑行气等藥。

面合地臥是積。何以合地﹖其受積在脾﹐是冷積﹐何以知之﹖其脾好土﹐故知之在脾。其冷者屬陰﹐故知傷冷﹑硬食得之。宜下熱積气藥耳。

腹脹是積﹐其積在肺。何以知之﹖其肺主於气﹐才當受積﹐其气便冷﹐腹脹滿﹐气急﹐故知之在肺。如腹脹﹐先宜調气後轉﹐轉後更宜調气。

小便如油是積﹐其積在小腸。何以知之﹖其積受於脾﹐脾當轉心﹐心不受觸﹐則入小腸。小腸是心之腑﹐故知在小腸。則節其水道﹐小便如米泔﹑油相似也。

發黃是積﹑是積傷心气。心主血脈﹐蔭徧身毛髮﹐被積气所幹則發黃﹐故知是積傷心﹐宜下空心散﹝方未見﹞﹐及取積藥。此人必時復發熱也。

赤白痢是積。其積在肺﹐受傳大腸﹐及有外傷冷而得。何以知之﹖其肺主西方庚辛金﹐其色白﹐後赤則是外邪。故知肺傳大腸﹐則爲赤白痢也﹐宜取後調气。

兩眼黃赤﹑睛靑是積﹐其積在肝。何以知之﹖肝主東方甲乙木﹐色靑﹐卻被積气所幹﹐卽黃赤。睛靑者﹐眼屬五臟﹐肝是其主﹐肝若受積﹐故令眼睛靑。是肝受積﹐若傳膽﹑其人口苦﹐不要喫物﹐宜涼藥退之。

徧身虛腫是積﹐其積不在髒只在腑。何以知之﹖爲其積曾取後﹐被藥發動﹐卽不在髒﹐故出皮膚之間爲腫也。只宜下﹐取虛中積藥﹐然後補之耳。

多瀉白糞是積﹐是受冷﹐積在脾。何以知之﹖脾主化﹐受冷積在脾﹐冷滑而瀉白糞﹐故知在脾。宜先轉﹐後熱藥補之。

漢東王先生《家寶》﹕小兒積病不可醫者六﹕喘急是肺積。肺主气﹐其喘急則肺絕﹐其人當面白﹐全無血色﹐故不可醫也。

面黑是腎積。其人面黑者是腎絕也﹐人當不辧好惡﹐眼直無光﹐只得一日而死也。

吐熱气是榮積。其不醫者﹐是血絕不可治也。血主心﹐心不能管﹐故出熱气不止耳。

手腳心生瘡是衛積。衛者气也﹐胃气不生﹐故手足生瘡。若衛絕則气不回﹐只得半日而死也。

惡心﹑吐﹑漧嘔是胃積﹐何以不醫﹖胃主化食﹐其胃絕則惡吐﹐故不治。其人必食乳不化﹐不食亦漧吐嘔﹐面色靑黃﹐無血色也。

瀉久住又瀉﹐是積咬脾爛。何以知其脾爛﹖其人當瀉白糞﹐爲食不消﹐住了﹐卻放糞赤黑而死﹐卽知脾爛不可治。

錢乙論﹕積病口中气溫﹐面黃白﹐目無精光﹐或白睛多﹐及多睡畏食﹐或大便酸臭者﹐當磨積﹐宜消積丸﹝方見本門﹞﹐甚者當白餅子下之﹝方見搐弱門中﹞﹐後和胃。

《嬰童寶鑑》論﹕小兒五積爲髒气不行﹐蓄積一處不動﹐故曰積。夫心爲伏梁在臍上。上攻其心﹐下攻胃口﹔脾爲痞气﹐在胃口上橫之﹔肝爲肥气﹐在臍之左邊﹔肺爲息賁﹐在臍之右畔﹔腎爲賁屯﹐在臍之下。各有變動﹐非食之所成﹐乃气積也。髒屬陰﹐故在一處而不動也。

《嬰童寶鑑》﹕小兒有聚﹐謂六腑之气畱聚也。腑屬陽﹐陽气運轉不停﹐故其聚不定一處﹐發而腹痛。積聚之候﹐皆面黃瘦劣﹐﹐不生肌肉﹐發立或肌體浮腫﹐腹急多困﹐多爲水气。

《五關貫珍珠囊》辧小兒積候﹕面虛腫﹐腹肚脹﹐多睡﹑小便如油﹐瀉痢﹐眼黃﹐頭髮疏黃﹐腹內虛鳴﹐吐逆。

《五關貫珍珠囊》論虛中積候﹕凡驚中虛積者﹐謂因驚取﹐復驚發動是也。所下糞靑穢。凡虛中有積者﹐因傷食而瀉又吐﹐如此漸虛﹐其病未瘥﹐故曰虛積也。又虛中之積﹐有積而頻頻取轉﹐卻取轉不著﹐致其積尙伏﹐故亦曰虛中積。若驚積取下﹑則糞隨驚靑。如是食積﹐卽糞成塊子。凡疳中虛積者﹐因疳病轉瀉﹐虛而疳不退﹐故虛中爾。所取下糞裹白色也。

《小兒形證論》八種疾病。楊玄操云﹕多吐﹑多瀉﹑多困﹑多熱是也。

面腫﹑手腳腫﹐是虛中有積。腹脹不思飲食﹐是胃中有積。合面喫土炭﹐痢痛﹐大腹中有積。面多黑﹐困不眼開﹐脾臟中有積。小便似油﹐腳手腫﹐腎臟中有積。渴﹐瀉不止﹐膀胱中有積。腹內虛鳴﹐小便赤黃﹐小腸中有積。多吐逆﹐不喫食﹐上膈中有積。

《惠眼觀證》臟腑積候﹕渾身虛腫者﹐脾之有積﹐久取不下﹐號曰虛中積。先塌气﹐後取之。肚腹腫﹐四肢黃色者﹐受水气﹐須取之。小便如米泔﹐肝臟受積﹐此候用取之。頭髮黃者﹐疳勞候欲發﹐此背之積﹐用取之。眼睛黃﹐鼻出水者﹐肝肺有積﹐曰風疳之候﹐當取之。赤白滯痢者﹐此臟腑內又積﹐用取之。腸內虛鳴者﹐此气虫之候﹐用取之。多吐逆﹐或日近及气酸臭可取。若已又不可遽取﹐恐作慢脾﹐且調理。合地而臥﹐此虫攢心﹐用取之。

《保生》論小兒積病脈﹕﹝其脈沈實。﹞積者﹐小兒恣餐﹐毒食瓜桃李果﹑肥滑粘膩之物﹐蘊成積聚。其形候面色黃白﹐頭髮焦立﹐腹脹虛鳴﹐面僕地臥﹐小便如油﹐頻頻多滑﹐久患赤白痢﹐以上皆是積病。若小兒肥實﹐宜與蔥湯丸取﹐﹝方見驚積門與吉氏同。﹞次銀白散補。﹝方見乳癖門中。《玉訣》同。﹞《保生》論小兒積病死候﹕其脈洪大﹐下黑血﹐形瘦不行﹐坐久患積。腹急如鼓﹐項軟﹐四肢冷﹐口噤都不食。以上並是死候﹐不可用藥醫救。

茅先生小兒初受諸積歌﹕小兒諸積病﹐還因乳哺成。先從腹肚脹﹐次及面虛盈。多睡面合地﹐小便似油淸。發黃兼滑瀉。吐逆肚虛鳴。白痢更並赤﹐眼黃因得名。

茅先生小兒又受積歌﹕小兒因受諸般積﹐面腫腹脹因傷食。腹內虛鳴合地臥﹐多渴發黃並痢疾。眼黃吐逆並多睡﹐尿色如泔疳積極。

茅先生又小兒積病不治歌﹕候得小兒諸積病﹐百个難醫一个命。胃積多生手掌瘡﹐疳勞吐瀉應難整。孩兒生下五色惡﹐瘦弱伶仃無瘥日。久瀉止來又忽瀉﹐口中熱气奔奔突。手足生瘡朝暮熱﹐不用苦藥多是卒。

茅先生小兒六般積不治歌﹕小兒六件積爲凶﹐面黑瘦惡藥難衝。久瀉多方止不住﹐手腳心痛命須終。頰紅熱極並驚久﹐口中熱气命還窮。

《玉訣》小兒積傷候歌﹕積傷腹痛饒啼﹐喘促痰髙乳食稀。瀉痢無常頻發熱﹐面黃虛腫本傷脾。

此患看虛實與下﹐次調胃气卽妙。又一本云﹕此看虛實先取蔥湯丸﹝方見驚積門中﹐與吉氏同﹞﹐次銀白散補﹝方見乳癖門中。﹞《千金》治小兒結實﹐乳食不消﹐心腹痛。

牛黃雙丸方牛黃太山甘遂﹝各半兩﹞珍珠﹝六銖﹞杏仁﹝浸去皮尖﹞芍藥黃芩﹝各一兩﹞巴豆﹝去皮膜﹐十八銖﹞上七味末之﹐蜜丸。一歲兒飲服如麻子二丸﹐但隨兒大小加減之。

《千金》紫雙丸治小兒身熱頭痛﹐食飲不消﹐腹中脹滿。或小腹絞痛﹐大小便不利﹐或重下數起。小兒無異疾﹐惟飲食過度﹐不知自止﹐哺乳失節﹐或驚悸寒熱﹐惟此丸治之。不瘥更可重服。小兒欲下﹐是其蒸候﹐哺食減少﹐气息不快﹐夜啼不眠﹐是腹內不調。悉宜用此丸﹐不用他藥﹐數用神驗。千金不傳方。﹝臣億等詳序例中﹐凡云﹕服紫丸者﹐卽前變蒸篇中十四味者是也。云服紫丸不下者﹐服赤丸﹐赤丸差駛病重者﹐當用之。

方中並無赤丸﹐而比用朱砂又力緊於紫丸﹐疑此卽赤丸也。﹞巴豆﹝去皮﹐十八銖﹞麥門冬﹝去心﹐十銖﹞甘艸﹝炙﹐五銖﹞甘遂朱砂﹝各二銖﹞蠟﹝八銖﹞蕤核仁﹝湯浸﹐去皮﹐十八銖﹞牡蠣﹝火令赤﹐八銖﹞上八味﹐以湯熟﹐洗巴豆研﹐新布絞去油。別搗甘艸﹑甘遂﹑牡蠣﹑麥門冬﹐下篩訖。研蕤核仁令極熟﹐乃內散﹐更搗二千杵。藥燥不能相丸﹐更入少蜜足之。半歲兒服如荏子一雙﹔一歲﹑二歲兒服如半麻子一雙﹔三﹑四歲者﹐服如麻子二丸﹔五﹑六歲者﹐服如大麻子二丸﹔七歲﹑八歲服如小豆二丸﹔九歲﹑十歲微大於小豆二丸。常以雞鳴時服﹐至日出時不下者﹐投粥﹑熱飲數合卽下。丸皆雙下也﹐下甚者飲以冷粥卽止。

《外臺》曾靑丸療大人﹑小兒久寒積聚﹐畱飲宿食﹐天行傷寒者﹐服之二十愈。久服令人延年益壽。浩仲堪云﹕扁鵲曾靑丸﹐療久癖積聚﹐畱飲宿食﹐天行傷寒﹐咳逆消渴﹐隨病所在﹐久病羸瘦﹐老少宜服﹐藥或吐或下﹐或汗出方。

曾靑朴硝﹝各二分﹞茯苓寒水石大黃附子﹝炮。各三分﹞巴豆﹝二分﹐去心﹑皮﹐熬﹞上七味各異搗﹐下篩。巴豆﹑硝石合搗六千杵﹐次內附子搗相得﹐次內茯苓搗相得﹐次內大黃搗相得﹐次內曾靑搗相得﹐次內寒水石搗相得﹐次內蜜和搗千杵。大人服如大豆二丸﹔小兒五歲以下如麻子大一丸﹔二﹑三歲兒如黍米一丸。如服藥﹐以飲薄粉粥淸下﹐當覆臥﹐令汗出。吐下气發作﹐服二丸﹔霍亂服三丸﹐泄瀉不止服一丸﹐可至二丸。一方用曾靑三分。忌豬肉﹑冷水﹑蘆筍﹑大酢。崔氏同。

《外臺》療小兒痰實結聚宿癖﹐羸露瘦弱﹐不能飲食。

眞珠丸方眞珠﹝研﹐半兩﹞蕤仁﹝五十枚﹐一云二百枚﹞麥門冬﹝去心﹐一兩﹞巴豆﹝七枚﹐去心﹑皮﹐熬。一云四十枚﹞上四味搗篩﹐蜜和丸。期歲兒服二丸小豆大﹔二百日兒服如麻子大二丸。漸增﹐以知爲度。當下病赤黃白黑葵汁﹐勿絕藥﹐病盡下自止。久服令小兒肥白無病﹐已試驗。《嬰孺》方同﹐用丹砂不用眞珠。

《博濟方》﹕消除積滯﹐化胃久伏積聚。

丹砂丸巴豆﹝一分﹐去皮﹐以米醋煮一二十沸﹐卻入新水內﹐洗七徧淨﹐去膜並心﹑皮。入乳缽內﹐一向研如粉﹐量出油﹞豆蔻﹝四个﹐爲末﹞木香朱砂﹝細研。各一分﹞上件同研令細﹐以麵糊和爲丸如菘菜子大。每服三﹑五丸﹐小兒一丸。酒食所傷﹐鹽湯下﹐溫水亦得。小兒疳气﹐肚脹﹐腹聚﹑米飲下。

《博濟方》﹕下虛中積久﹐曾取轉不得者。

抵聖丸犀角﹝鎊末﹐二錢﹞蠍梢﹝三七个﹞銀末朱砂﹝各一錢﹞巴豆﹝二十枚﹐去皮﹑膜﹞芫花﹝二錢。

同巴豆用好醋二盞﹐煮令醋盡﹐揀出巴豆﹐以冷水浸洗﹑控幹﹐芫花再炒令幹。搗末﹐取二分用﹞上件同爲細末﹐再研如面﹐將巴豆別研如糊﹐和勻﹐以水煮麵糊爲丸如小綠豆大。如小兒因驚積聚﹐粘滑毒物在於脾胃﹐累曾取下﹐變成虛積﹐棗湯下。體熱﹑困悶﹐眼合不開﹐黃連﹑甘艸﹑薄荷﹑桃仁湯化膩粉一字許下。一歲以上﹑三歲以下二丸﹔小可只一丸﹐米飲下。大人喫食吐逆﹐心腹脹滿﹐夜有盜汗﹐日漸羸瘦﹐用姜棗湯下。婦人血气﹐米醋湯下五﹑七丸。更在臨時約其虛實加減用之。張氏家傳方同﹐名紫金丹。

《博濟方》治小兒虛中有積﹐時作壯熱﹐煩渴﹐腹髒不調。

聖餅子延胡索﹝七个大者﹞石燕子﹝一枚﹐爲細末﹞粉霜﹝半錢﹞膩粉﹝五錢﹞上件四味同研至細﹐滴水和爲餅子﹐如黑豆大﹐以灰火燒熟﹐再研爲末﹐以水和爲丸如豌豆大。每服一丸﹐嚼破﹐溫湯下﹐臨臥服。

《靈苑》治小兒虛積乳癖。

軟金丹方膩粉﹝二錢﹞硼砂﹝皂子大﹞砂﹝半皂子大﹞黃連元精石黃鷹條粉霜﹝各半錢﹞巴豆﹝一个﹐分作兩片﹐半生用﹐半燒過﹞上件八味﹐細研令勻﹐用棗瓤和搜﹐以面劑裹﹐文武火中煨﹐面熟取藥﹐旋丸如黃米大。每服用甘艸﹑薄荷湯下一﹑二丸。量兒大小加減。

《靈苑》治驚風﹐止吐逆﹐腹內有癥積﹐疏臟腑。

大丸方滑石﹝三分﹞天南星﹝二錢﹞膩粉﹝一錢﹞巴豆﹝七粒﹐去皮﹐紙裹壓去油﹞上件四味並同研爲細末﹐以糯粥研爲丸如黃米大。若腹內有癥積﹐臨臥時炮皂角子煎湯下﹔驚著用蔥白湯下﹔若有涎吐逆﹐用丁香母一个煎湯下。每服一丸至三丸﹐量兒大小加減。

太醫局七宣丸療風气結聚﹐宿食不消﹐兼沙石﹑皮毛在腹中。及積年腰痛﹐冷如冰石﹐香港腳衝心﹐煩憒悶亂﹐頭旋暗倒﹐肩背重悶﹐心腹脹滿﹐胸膈閉塞﹐風毒瓦斯連及頭面。大便或祕﹐小便時澀﹐脾胃气痞﹐不能飲食﹐腳轉筋掣痛攣急﹐心神恍惚﹐眠寢不安等疾。

大黃﹝濕面裹煨﹐十五兩﹞桃仁﹝去皮尖﹐﹐六兩﹞枳實﹝﹞木香柴胡﹝去苗﹐洗﹞訶梨勒皮﹝各五兩﹞甘艸﹝﹐四兩﹞上爲末﹐煉蜜爲丸如梧桐子大。每服二十丸﹐米飲下﹐食後或臨臥服。稍增至四十丸﹐取宣利爲度﹐量虛實增減。覺病勢退卽服五補丸﹐不關男女﹑老少並可服餌﹐量力加減。

《譚氏殊聖方》﹕小兒心硬辧應難﹐撞肋衝心有數般﹐忽卽當心一片硬﹐不然分作兩邊安。丁香牛黃石膏共﹐天竺生犀丸作丹﹐更入茯苓並枳殼﹐頻服三粒必心寬。

鎭心丸丁香﹝半分﹞天竺黃石膏﹝各一分﹞生犀﹝末﹐一錢﹞牛黃﹝少許﹞上爲末﹐蜜丸如綠豆大。每服二粒﹐春夏枳殼湯下﹐秋冬茯苓湯下。

茅先生小兒諸積病靑金丹滑石﹝末﹞白丁香﹝羅過﹞天南星﹝各二錢匕﹞靑黛﹝羅過﹐平錢滿挑二錢﹞輕粉﹝重二錢﹞水銀﹝秤二錢﹐先以錫二錢於銅銚內煮溶﹐便以水銀拌和﹐瀉出於地﹐冷用。﹞川巴豆﹝去皮心﹑膜﹐七十二片無缺損者。井華水浸一宿﹐懸當風處吹漧﹐爛研﹞上前件藥同拌合﹐用軟飯爲此○大。巴豆不出油。根據形證用湯使下項。傷寒後取積痰﹐煎蔥湯吞下﹔取疳虫﹐用牛肉炙汁下﹔驚風﹐肚中緊硬﹐面靑黑﹐金銀薄荷蔥湯吞下﹔因傷著肚中及腹皮上﹐微熱肚脹﹐夜間作熱﹐似疳又不是疳﹐面靑黃色﹐眼微黃﹐此肚中有積﹐用皂角子二七粒﹐灰內煨過﹐用水一盞﹐煎至半盞下﹔有積作瀉﹐魚湯下﹔气積﹐炒茴香湯下。凡下此藥﹐周歲十四丸﹔三歲十八丸﹔七歲二十四丸﹐看大小加減下。須是四更初下﹐至天明通下積來。盡時可根據形證候下藥補之。臨喫此藥﹐恐先吐下些小涎來﹑亦不妨。

茅先生小兒諸積萬靈丸根據形證用之。

木香黃連蓬莪術﹝各半分﹞陳橘皮靑橘皮﹝各去皮瓤﹐一分﹞檳榔﹝一个重錢半已來者用﹞上爲末﹐每匕藥一錢。用巴豆一粒去心膜﹐用醋煮巴豆一个﹐煮藥令巴豆紫色。用杏仁一个去皮尖﹐燈火上﹐畱性。二味都研﹐用醋麵糊爲丸如○許大。每服五丸﹑七丸﹑十丸﹐薄荷姜湯吞下。

《嬰孺》治小兒結實不散﹐乳食不消﹐心腹痛。

雙丸子方太山甘遂﹝炒﹞牛黃﹝各二分﹞眞珠﹝一分﹞杏仁﹝湯去皮尖﹞芍藥﹝各四分﹞上爲末﹐蜜丸麻子大。一歲兒飲下二丸﹐量兒加減。

《嬰孺》治小兒痰實結聚。

麥門冬雙丸子方麥門冬﹝四分﹐去心﹞蕤仁﹝二百枚﹐去皮膜﹞丹砂﹝三分﹞巴豆﹝四十枚﹐去皮心﹐炒﹞上爲末﹐蜜丸黍米大。一歲二丸﹔三﹑二歲服麻子大四丸。《外臺》方同﹐用眞珠不用丹砂。

《嬰孺》治孩子自下後﹐得寒熱﹐血結成癖气﹐在左脇下﹐或寒飲﹐或冷食積聚﹐气動胸心﹐畱熱﹐不下食飲﹐暗瘦﹐宜先服少飲子散﹐气下。食後服紫雙丸去宿積﹐自充溢也。

飲子方﹝紫雙丸見前《千金方》。﹞柴胡茯苓人參白術鱉甲﹝醋塗﹐炙香熟。各二分﹞上切如豆大﹐水二升﹐煮五合。空心分溫三﹑四服﹐相去如人行一﹑二里久﹐再服粥以將息。

《嬰孺》治小兒核腫﹐壯熱有實方。

麝香﹝三銖﹐別研﹐湯熟入﹞大黃前胡﹝各四分﹞甘遂石膏﹝各三分﹞黃芩甘艸﹝炙﹞靑木香﹝各二分﹞上爲粗末﹐水七升﹐煮一升九合。每服三合﹐日四服下﹐夜三服。

《嬰孺》治小兒腫滿結實﹐諸治無益者。

太山甘遂丸方太山甘遂﹝炒﹞葶藶﹝炒﹞芍藥郁李子杏仁﹝去皮尖﹐炒﹞車前子黃芩豬苓﹝各三分﹞澤漆葉﹝炒﹞鱉甲﹝炙。各二分﹞柴胡﹝四分﹞上爲末﹐蜜丸。竹葉飲下﹐以利爲度。一﹑二歲兒服小豆大十丸﹔四﹑五歲服十五丸。以意量之。

漢東王先生《家寶》靈砂丹下虛中積﹐臟腑虛滑泄瀉﹐久經取轉﹐裏急後重﹐久積惡痢﹐暴瀉不止﹐神效無比方。

通明砂﹝一錢﹐細研﹞顆塊辰砂﹝通明有墻壁者﹐一分﹐細研﹞上二味衮研極細﹐用蠟半兩﹐先於盞內溶成汁﹐入去皮巴豆取三七粒全者煎﹐候巴豆紫色爲度卽漉出巴豆﹐細研。入前二味再研勻於黃蠟內﹐三分中取一分﹐再溶成汁﹐傾藥於內﹐急攪令勻﹐刮出﹐於瓷合內取收之。

每服﹕暴瀉惡痢旋HT﹐三丸如綠豆大﹐濃煎艾湯﹐先呷三﹑五口﹐然後吞下﹔水瀉﹐冷水吞下﹔如取積﹐每服三丸如梧桐子大﹐濃煎甘艸湯放冷吞下﹐臨臥服。其久積﹐藥隨積下﹔其小﹐可不動便安。

錢乙消積丸方丁香﹝九个﹞縮砂仁﹝十二个﹞烏梅肉﹝三个﹐焙﹞巴豆﹝二个﹐去皮﹑油﹑心﹑膜﹞上爲細末﹐麵糊丸黍米大。三歲以上三﹑五丸﹔以下三﹑二丸。溫水下無時。

錢乙紫霜丸消積聚。

巴豆﹝去油﹑心﹑膜﹞杏仁﹝去皮尖。各二十一个﹞代赭石﹝一錢﹐研細水飛﹞上爲細末﹐飯丸如粟米大。每服三﹑五丸至十丸﹐煎皂角仁湯下﹐無時。兒小者減之。

錢乙眞珠丸取小兒虛中一切積聚﹐驚涎﹐宿食﹐乳癖。治大小便澀滯﹐療腹脹﹐行滯气。

木香白丁香﹝眞者﹞丁香﹝末﹞輕粉﹝各半錢﹐畱少許爲衣﹞白滑石﹝末﹐二錢﹞巴豆仁﹝十四个﹐水浸一宿﹐研極膩﹞上爲末﹐研勻﹐濕紙裹燒﹐粟米飯丸麻子大。一歲一丸﹐八﹑九歲以上至十五歲服八丸﹐炮皂子煎湯放冷下。挾風熱難動者﹐先服涼藥一服﹔乳癖者﹐減丸數﹐隔日臨臥一服。

錢乙消堅丸消乳癖及下交奶﹐又治痰熱膈實﹐取積。

砂﹝末﹞巴豆霜輕粉﹝各一錢﹞黃明膠﹝末﹐五錢﹞細墨﹝少許﹞水銀砂子﹝兩皂子大﹞上同研細末﹐少入麵糊爲丸如麻子大。倒流水下﹐一歲兒服一丸﹐食後。

張渙萬靈丹治小兒脾胃久不和﹐挾積。服溫熱藥皆不效﹐此藥神妙。

肉桂川黃連蓬莪術﹝各一兩﹞肉豆蔻仁檳榔陳橘皮﹝去白﹐焙漧﹞木香丁香﹝各半兩。以上搗﹐羅爲細末﹐次用﹞巴豆﹝去皮﹑心﹑膜﹞杏仁﹝麩炒﹐去皮尖。二件並於燈下燒灰存性。各二七个﹞上件同再搗﹐拌勻﹐滴水丸黍米大。每服﹐未周一粒﹔二﹑三歲二粒﹔三﹑四歲三粒﹔五﹑七歲五粒﹔十歲以上七粒。用生薑湯放冷下﹐乳食後。久積或乳癖﹐並宜常服。

《嬰童寶鑑》治小兒積聚黃瘦﹐吐食。

比亭丸方比亭馬牙硝朱砂﹝各末﹐一錢匕﹞膩粉﹝一錢﹞巴豆﹝六十个﹐去殼﹐細研出油﹞上件研勻﹐用餅劑中裹之﹐煨令熟﹐去餅。硬者畱少許﹔潤者滴水爲丸如綠豆大。荊芥湯下﹐一歲一丸。

《良方》治小兒虛中積﹐朝發寒熱﹐心腹脹滿疼痛者。

妙香丸辰砂﹝一兩﹞牛黃生龍腦麝香﹝各一分﹞金箔﹝一十四片﹞粉霜膩粉﹝各一錢﹞蠟﹝二兩﹞巴豆﹝一百二十个﹐肥者﹞上丸如彈子大﹐量虛實加減﹐龍腦漿水下﹐夜半後服。髒虛卽以龍腦米飲下﹐每服三丸如小豆大。欲藥勢緩﹐卽按令扁。疾堅者﹐加至十丸﹐皆以鍼刺作數孔﹐以行藥力。小兒取積﹐丸如綠豆﹐治小兒吐逆尢效。

此藥最下胸中煩及虛積。

《九衛生》飛霜丹理一切虛中積﹐下痢膿血﹐裏急後重﹐臍腹撮痛方。

砂﹝三分﹐去砂石﹐秤﹞粉霜﹝三錢﹞上件同研勻﹐用薄紙拗作小紙箱子﹐方闊二寸半﹐深四分許﹐將藥末鋪在箱內。次掘一地坑﹐深三﹑四寸﹐其闊約碗蓋得著。用火燒令極熱﹐卽去其火﹐惟畱熟火三兩挺﹐鋪在坑底。置藥箱子在內火上﹐急用瓷碗蓋坑口﹐周遭以細土壅塞﹐無令透煙。凡燒﹐須防蓋定後火滅﹐頻以手按試碗﹐足熱方可。燒時﹐須用好熟炭﹐火卽不滅也﹐大約令燒如兩炊飯久﹐卽藥成也。如火滅﹐卽再裝火燒之﹐燒及兩炊飯久﹐便候碗冷﹐卽開碗取出藥。燒碗上有藥煙著碗﹐亦一處揩下﹐再研令細。凡藥得熟﹐自於火上凝。更次入膩粉九錢匕﹔龍腦一錢匕。又再滚研令勻﹐水浸蒸餅心﹐丸如綠豆大。大人每服十丸至十日。時一服﹐取下黑物﹐不用服補藥。

發時一服﹐如用補只煎醋石橊皮湯與喫﹐日二服﹐逐日下黑物爲效。忌雞﹑魚﹑果子。乳母亦忌。

《吉氏家傳》取積雄黃丸方雄黃﹝三錢﹞郁金﹝半兩﹞巴豆﹝二十粒﹐去皮﹑膜﹐出油﹞上末﹐麵糊丸如蘿卜子大。加減與服。每服五丸﹐空心茶淸下。

《吉氏家傳》取積靑橊丸方輕粉﹝炒﹐一錢匕﹞靑黛﹝炒﹐三錢匕﹞腦麝﹝各半字重﹞巴豆﹝去心﹑油。春冬三十五粒﹐秋夏二十四粒﹞上末﹐麵糊丸如○此大。每服五丸﹐米飲化下。

《吉氏家傳》消渴去積紫霜丸方大赭石木香﹝炮﹞乳香肉桂杏仁﹝去皮尖﹞丁香﹝各一錢﹞陳皮﹝一錢半﹐去白﹞巴豆﹝十五粒﹐去油﹞肉豆蔻﹝一个﹐炮﹞上件末﹐煮麵糊如○此大。每服七丸﹐飯飲下。

《吉氏家傳》取小兒一切積﹐累用藥取不下﹐腹脹﹐瀉痢頻並。

乳香丸方乳香砂沒藥﹝各一塊﹐皂子大﹞芥菜子﹝四十九粒﹞巴豆﹝一粒﹐生﹞上用大棗一枚﹐裹濕紙重封﹐灰火內炮熟﹐取出去紙﹐與棗子肉乳缽內研爲膏。若不通﹐研入少許飛羅面。

丸如綠豆大。每服七丸﹐周歲三丸﹐三更用淡姜湯下﹐取下原傷物。

《吉氏家傳》治驚疳積滯﹐或渴﹐或瀉﹐或熱。

蘆薈丸方蘆薈﹝一錢﹐先乳缽內研﹞使君子﹝不去皮殼﹞蕪荑﹝半錢﹐去皮取仁﹞檳榔﹝一个﹞胡黃連沈香木香﹝各一錢﹞麝﹝少許﹞龍膽艸朱砂﹝各半錢﹞夜明砂﹝二錢﹐絹袋洗去土﹞上焙榦末﹐用醋膽丸如○此大。每服十粒﹐米飲下﹐常服妙。

《吉氏家傳》治小兒久積驚疳。退積滯﹐化風涎﹐利膈鎭心。

眞珠丹眞珠﹝末﹞巴豆霜﹝去油用霜﹞滑石﹝各一分﹞半夏﹝三分﹐姜浸七次﹞續隨子仁﹝三分﹞白附子﹝半兩﹞寒食麵﹝二分﹞天南星﹝半兩﹐姜浸七次﹞上末﹐滴水丸○如此大。每服二丸﹐二歲者一﹑二丸加減﹐用蔥白湯下。疳積﹐使君子湯下。

《吉氏家傳》治果子傷積。

追魂散方白丁香輕粉官桂﹝去皮。各三錢﹞上末﹐冷水調下半錢﹐睡時服。來日取下所傷物﹐用異功散煎紫蘇﹑冬瓜湯調﹐三服和气。

異功散﹝方見胃气不和門中﹞《吉氏家傳》取驚積桃符丸方朱砂天麻﹝末﹞白霜﹝各半錢﹞輕粉﹝二錢﹞水銀﹝皂子大﹞巴豆﹝三粒﹐去皮膜﹞上末﹐入飛羅面滴水丸如○此大。驚候壯熱﹐或吐﹐或瀉﹐脈沈緩﹐眼色困﹐此是驚積。周歲以下五丸﹐桃符湯下﹐加減服之。

《吉氏家傳》鎭心取積睡驚散郁金﹝半兩﹞辰砂﹝半錢﹞麝香乳香﹝各一字﹞陳皮﹝二兩﹐去白﹐用一分﹞巴豆﹝十四粒﹐同郁金炒熟﹐不用巴豆﹞上末。每服一字﹐看大小加減﹐薄荷湯下。

《吉氏家傳》治虛中積勝金餅子方粉霜延胡索巴豆霜﹝各半錢﹞輕粉﹝一錢﹞朱砂﹝一塊﹐皂子大﹞石燕﹝一个﹞上末﹐冷水爲餅子﹐如梧桐子大。每服一丸﹐皂子湯下﹐大小加減。

《吉氏家傳》治小兒諸般气積木香散或驚結不通﹐此藥立取下方。

木香﹝末﹐一錢半﹞陳皮﹝二錢﹞巴豆﹝五粒﹐去心﹑膜﹞上將陳皮﹑巴豆同炒黃色﹐只取下巴豆五片﹐余不用﹐與前木香末同研勻。每服半錢或一字﹐陳米飲下。

若吐瀉﹐瓦缸內煎香附子湯下﹐大小加減。

《吉氏家傳》惺惺丸治小兒疳勞黃瘦﹐虛中伏積﹐久患赤白痢。但是虛中伏積宜用此藥取﹐更不動臟腑方。

陽起石輕粉粉霜黃鷹條白丁香﹝各一錢﹞朱砂﹝一錢半﹞砂﹝挑一錢匕﹞小銀砂﹝一錢﹞石燕﹝一个﹐火五次﹐湯淬五度﹞上爲細末﹐湯浸蒸餅爲丸如此○大。每服七丸﹑十丸至十五丸。用火皂皂﹐蔥白湯下。非時服﹐不動臟腑。

長沙醫者丁時發傳﹕治小兒驚熱﹐乳食積聚不消。

朱砂丸方朱砂膩粉麝香雄黃﹝各半分﹞巴豆﹝七粒﹐去皮出油﹞上件爲末﹐蜜丸如粟米大﹐一歲一丸﹐荊芥湯下﹐大小加減。

長沙醫者丁時發傳靑黛三聖丸治小兒痰涎膈實﹐奶癖驚風。消奶食蛔疳。疳積腹痛。常服極妙。

靑黛﹝一分﹞牽牛﹝末﹐三分﹞膩粉﹝一錢﹞上爲末﹐麵糊爲丸﹐米飲下。

長沙醫者鄭愈傳大碧丹水癖﹐食癖﹐五積﹐果子毒﹐但是腹中疾。並治五積奶不消﹐四季服之。

光明砂﹝二錢﹞滑石膩粉白上硫黃鷹糞﹝各一錢﹞小巴豆﹝七粒。斑者去心﹑膜﹐水浸一宿﹐淘二七度﹐研如泥﹐去油﹞上爲末﹐一處同研令勻﹐入巴豆膏浸煎﹐紅米飯爲丸﹐靑黛爲衣。半周一丸﹐一歲二丸﹐量大小加減用之。

春冬煨皂角湯﹐秋夏煎蘿卜湯下。如驚﹐煎金銀薄荷湯下。

長沙醫者鄭愈傳三出丸去積聚方。

陳皮﹝去瓤﹞縮砂藿香京三稜蓬莪術芫花﹝各一分﹐同醋煮幹爲度﹞巴豆﹝五十粒﹐和殼瓦上焙焦爲度﹞上先六味爲末﹐次外杵巴豆令爛﹐方與諸藥相拌令勻﹐以醋麵糊爲丸如綠豆大﹐朱砂爲衣。每服三﹑五丸﹐薄荷湯化下﹐乳食後。

卷第二十二

瘕第二《巢氏病源》﹕小兒瘕癖結候﹕五臟不和﹐三焦不調﹐有寒冷之气客之﹐則令乳哺不消化﹐結聚成癖也。

其狀按之不動﹐有形段者﹐也﹔推之浮沈者﹐瘕也﹔其弦急牽彊﹐或在左或在右者﹐癖也。皆由冷气﹑痰水﹑食飲結聚所成﹐故云瘕癖結也。

《聖惠》論﹕夫小兒寒溫失調﹐飲食不化﹐與髒气相搏﹐結聚不動﹐名爲也。其食結在腹﹐喜寒﹐四肢灑灑如霍﹐不能飲食﹐常自隱隱而痛﹐此則食也。

《嬰童寶鑑》﹕小兒瘕者﹐在腹中疼痛﹐不痛定一處者﹐瘕也。

翰林待詔楊大鄴問﹕小兒結成塊者爲何﹖答曰﹕小兒不愼味﹐嘗喫粘滑﹑膩肥﹑腥﹑瓜果﹐胃口不和﹐結實難化﹐痞於胸膈之間﹐攻衝榮衛﹐則嘔逆頻頻﹐喘粗眼澀﹐更加頻渴。或歸於下部則泄瀉頻並﹐兩脇虛脹﹐便只和脾胃﹐或更疏瀉。或則飲食不化﹐漸次成。大約諸般﹐皆婦人體息﹐須憑救療﹐使早暮痊除。

不尋根源﹐久而爲薨。

《五關貫珍珠囊》小兒瘕候﹕凡應瘕癖結﹐並是撫養乖理﹐哺餵不時﹐致乳食結聚而不化﹐故成此疾。

《惠眼觀證》﹕凡小兒生下有瘕癖气﹔有疳虫攢心气﹔有胎驚疝气﹔有抱心弔气。瘕气者﹐發時橫來左右﹐脇下築痛﹐或多吐逆﹐急下湯丸通利﹐﹝方見急慢驚風門中。﹞後以勻气散服之﹝見胃气不和門中。﹞疳虫攢心气者﹐其候伏面﹐服虫藥。如渴水未住﹐便下塌气散﹝方見腫滿門中﹞夾黃連飲子服之﹝方見本門﹞。胎驚疳气者﹐生下多夜啼﹐或弔上腎﹐乃以寬气藥參苓散治之﹐﹝方見胃气不和門中。﹞又用蔥涎膏貼外腎。﹝方見初生不大小便門中。﹞醒後汗出﹐又渴水無時﹐乃以槐角丸﹝方見腹痛門中﹞及寬气藥調理二﹑三日﹐亦已通利與勻气。生下未周歲至兩歲﹐一見陰腫者﹐此胎中大受極熱﹐或父之傳受。

先用牛黃丸療之﹐﹝方見風熱門中。﹞後勻气。始用蕓苔子爲末﹐冷水調貼之。如未退﹐卻用寒水石﹑白繕土﹑酸醋調塗。

乃常喫郁金﹑甘艸﹑牙硝﹐三味爲末﹐蜂糖熟水調下。

《嬰童寶鑑》小兒瘕歌﹕三焦不調順﹐胸中寒气極。痞滿喘還粗﹐噫出酸气息。乳哺不能消﹐結聚成癖。有形名曰﹐浮動當爲積。弦彊癖之源﹐分明記胸臆。

《外臺》﹕《廣濟》療少小及大人腹中宿食﹐積成癖﹐兩脇妨滿﹐气息喘急﹐不能食﹐面黃﹐日漸瘦﹐腹大脹硬﹐除百病。

紫雙丸方。

《聖惠》名代赭丸代赭丹砂﹝各研﹞大黃﹝各八分﹞靑木香﹝五分。《聖惠》用二兩﹞當歸﹝五分。《聖惠》用一兩﹞桂心﹝四分。《聖惠》用二兩﹞犀角屑﹝三分。《聖惠》用二兩﹞巴豆﹝六分﹐去心皮﹐別搗。《聖惠》用半兩﹞上八味搗篩﹐蜜和丸如桐子。大人小兒量之﹐十歲兒服大豆許二丸﹔六歲者小豆許二丸。以下臨時斟酌﹐要瀉病出爲度。久疾日一丸﹐以溏瀉而已﹐不在猛瀉。忌如常法。

姚和眾方治小兒瘕。

上用煮老鼠肉汁﹐煮粥爲食。

《聖惠》治小兒瘕﹐壯熱頭痛﹐嘔逆腹痛﹐寒熱﹐頭髮作穗﹐及食癖﹑乳癖气。

鱉甲散方鱉甲﹝一兩﹐塗醋炙令黃﹐去裙﹞枳殼﹝麩炒微黃﹐去瓤﹞木香川大黃﹝銼﹐微炒﹞京三稜﹝微煨﹐銼﹞檳榔﹝各半兩﹞人參﹝去蘆頭﹞赤茯苓柴胡﹝去苗。各三分﹞桂心﹝一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐日三服。量兒大小以意加減。

《聖惠》治小兒瘕羸瘦鼠肉煎方鼠肉﹝五兩﹐生用﹞鱉甲﹝三分﹐生用﹞甘遂﹝一分﹑末﹞陳橘皮﹝半兩﹐湯浸﹐去白瓤﹐焙﹞上件藥﹐除甘遂末外並銼﹐以水二大盞﹐煎至五分﹐去滓﹐下甘遂末勻攪。一﹑二百日兒奶癖﹐一日與服之盡半合﹔二﹑三歲兒﹐一日服盡一合﹔四﹑五歲兒﹐一日服盡二合。如利多卽少服﹐看兒虛實與服之。如是利不止﹐煮大麥麵湯解﹔煮鼠肉汁作粥服之亦佳。

《聖惠》治小兒瘕﹐脇下堅硬如石﹐四肢黃瘦﹐不欲乳食。

甘遂丸方甘遂﹝煨令微黃﹞蕤仁﹝湯浸去皮﹐研入。各一分﹞雄黃﹝細研﹞丹砂石膏﹝各細研﹐水飛﹞牡蠣﹝燒爲粉。各半兩﹞麝香﹝半分﹐細研﹞巴豆﹝半分﹐去皮﹑心﹐絹囊盛﹐於淳酒中煮半日﹐取出焙漧﹞上件藥搗﹐羅爲末﹐與巴豆都研令勻﹐煉蜜和丸如黍米大。每服以粥飲下一丸﹐日二服。量兒大小加減服之。

《聖惠》治小兒瘕羸弱﹐不能乳食。

鱉甲丸方鱉甲﹝塗醋﹐炙令黃﹐去裙﹞京三稜﹝微煨﹐銼﹞川大黃﹝銼碎﹐微炒﹞檳榔郁李仁﹝各半兩﹐湯浸﹐去皮﹐微炒﹞木香靑橘皮﹝湯浸﹐去白瓤﹐焙﹞肉桂﹝去皴皮﹞柴胡﹝去苗﹞人參桔梗﹝各去蘆頭﹞防葵﹝各一分﹞上件藥搗﹐羅爲末﹐煉蜜和丸如綠豆大。五﹑六歲兒﹐空心以粥飲下七丸﹐晚後再服。更隨兒大小以意加減。

《聖惠》治小兒瘕﹑腹痛﹑黃瘦。

大黃丸方川大黃﹝三分﹐銼碎﹐微炒﹞知母牡蠣﹝燒爲粉﹞枳殼﹝麩炒微黃﹐去瓤﹞當歸﹝各半兩。銼﹐微炒﹞鱉甲﹝一兩﹐塗醋炙令黃﹐去裙﹞上件藥搗﹐羅爲末﹐煉蜜和丸如綠豆大。三﹑四歲兒﹐每服空心以粥飲下五丸﹐晚後再服。更量兒大小以意加減。

《聖惠》治小兒瘕百病﹐疳痼﹐腹脹﹐黃瘦﹐發歇不常﹐客忤疳痢﹐及吐逆不定﹐心腹多痛﹐及驚風天等。

牛黃丸方牛黃﹝細研﹞犀角﹝屑﹞木香當歸﹝各微炒。各半兩﹞人參﹝去蘆頭﹞川大黃﹝銼碎﹐微炒﹞光明砂﹝細研﹐水飛過﹞檳榔﹝各三分﹞麝香﹝細研﹐一分﹞鱉甲﹝一兩﹐塗醋炙令黃﹐去裙﹞巴豆﹝以淡漿水一碗大煮﹐盡去皮﹐出油﹐別研。各一分﹞代赭﹝二分﹞肉豆蔻﹝二枚﹐去殼﹞杏仁﹝二十枚﹐湯浸﹐去皮尖﹑雙仁﹐麩炒微黃﹞上件藥搗﹐羅爲末﹐都研令勻﹐煉蜜和丸如綠豆大。百日以下兒﹐乳汁下一丸﹑二﹑三歲兒﹐空心粥飲下二丸。胸膈有病﹐吐出﹔在臟腑有病﹐卽利出惡物爲驗。後又得喫漿水粥一日﹐其利自止。五日至十日喫一服﹐永無滯結。更量兒大小加減服之。

《聖惠》又方朱砂﹝細研﹞杏仁﹝各一分﹐湯浸﹐去皮尖﹑雙仁﹐別研如膏﹞巴豆霜﹝半分﹞鱉甲﹝塗醋炙令黃﹐去裙﹞犀角﹝屑﹐各半兩﹞上件藥搗﹐羅爲末。入巴豆﹑杏仁都研令勻﹐煉蜜和丸如黃米大。百日兒乳汁下一丸﹔三﹑四歲兒薄荷湯下三丸。隨兒大小加減服之。

《聖惠》》治小兒食﹐或時寒熱﹐四肢黃瘦﹐不欲飲食。

礞石丸方礞石漧薑﹝炮裂﹐爲末﹞杏仁﹝湯浸﹐去皮尖﹑雙仁﹐麩炒微黃。各一分﹞巴豆﹝去心﹑皮﹐紙裹﹐壓去油﹞砂﹝各半兩﹞以上五味﹐研令細﹐以米醋一茶碗﹐煎如膏﹐次用﹕京三稜﹝微煨﹐銼﹞皂莢﹝去皮﹐塗酥炙令黃﹐去子﹞蓬莪術﹝各一分﹞上件藥搗﹐羅爲末﹐以所煎膏和丸如綠豆大。三歲兒每服以茶淸下一丸﹔兒稍大﹐臨時以意加之。﹝張渙方三稜煎﹐同治脾虛挾積。

《聖惠》治小兒食﹐寒熱羸瘦﹐不能飲食。宜服防葵丸方防葵京三稜﹝微煨﹐銼。各半兩﹞肉豆蔻﹝去殼﹞木香枳殼﹝麩炒微黃﹐去瓤﹞麝香﹝各一分﹐細研﹞川大黃﹝銼碎﹐微炒﹞鱉甲﹝各一兩﹐塗醋炙令黃﹐去裙﹞上件藥搗﹐羅爲末﹐煉蜜和丸如綠豆大。三歲兒每服以粥飲下五丸﹐日二﹑三服。更量兒大小以意臨時加減。

《聖惠》治小兒食久不消代赭丸方代赭﹝細研﹞巴豆﹝去皮﹑心﹐研﹐紙裹壓去油﹞丁香﹝各半兩﹞黃連﹝去須﹞五靈脂桂心﹝各一分﹞麝香﹝細研﹞膩粉﹝各一錢﹞蘆薈﹝二錢﹐細研﹞上件藥搗﹐羅爲末﹐都研令勻﹐煉蜜和丸如綠豆大。三歲兒空心以粥飲下二丸。量兒大小以意加減﹐當取下一切惡物爲效。

《聖惠》治小兒食﹐喫食不得﹐四肢消瘦。宜服木香丸方木香檳榔京三稜﹝微煨﹐銼﹞杏仁﹝湯浸﹐去皮尖﹑雙仁﹐麩炒微黃﹞當歸﹝銼﹐微炒﹞犀角﹝屑。各一分﹞鱉甲﹝塗醋炙令黃﹐去裙﹞朱砂﹝細研﹐水飛過﹞代赭﹝各半兩﹐細研﹞巴豆﹝半分﹐去心﹐研﹐紙裹壓去油﹞上件藥搗﹐羅爲末﹐都研令勻﹐煉蜜和丸如黍米大。三歲兒空心以暖水下三丸﹐晚再服。量兒大小臨時加減。

《聖惠》治小兒食﹐大腸澀﹐心腹妨悶。

大黃丸方川大黃﹝銼碎﹐微炒﹞赤芍藥大麻仁鱉甲﹝各三分。塗醋炙令黃﹐去裙﹞防葵法曲﹝炒微黃﹞白術靑橘皮﹝各一分﹐湯浸﹐去白瓤﹐焙﹞上件藥搗﹐羅爲末﹐煉蜜和丸如綠豆大。三歲兒每早晨以溫水下五丸。晚後更量兒大小﹐以意加減。

《聖惠》又方京三稜﹝煨﹐銼爲末﹞五靈脂﹝各半兩﹞巴豆霜﹝半分﹞上件藥都研令勻﹐以醋煮麵糊和丸如綠豆大。每服空心茶淸下二丸。量兒大小加減服之。

《聖惠》又方菖蒲﹝末﹐半兩﹞巴豆﹝二十枚﹐去皮研爛﹐以頭醋一中盞熬成膏﹞上件藥入巴豆膏﹐和丸如綠豆大。每服空心以茶淸下一丸。量兒大小加減。

《聖惠》又方膩粉﹝一錢﹞幹胭脂﹝一分﹞巴豆霜﹝半分﹞朱砂﹝半兩﹐細研﹐水飛過﹞上件藥都研令勻﹐以醋煮麵糊和丸如綠豆大。每服空心﹐煎橘皮湯下二丸。量兒大小加減服之。

《聖惠》治小兒積年厭食﹐並治血气及塊。

砂丸方砂﹝半兩﹐細研﹞靑礞石﹝細研﹞穿山甲﹝炙令黃焦﹞磁石﹝燒﹐醋淬七徧﹐搗碎研如粉﹞京三稜﹝微煨﹐銼﹞漧漆﹝搗碎﹐炒令煙出赤石脂﹝細研。各一分﹞虻虫﹝炒微黃﹐去翅足﹞水蛭﹝炒令微黃。各五十枚﹞巴豆﹝十五枚﹐去皮﹑心﹐研﹐紙裹壓去油﹞上件搗﹐羅爲末﹐入巴豆都研令勻﹐用軟飯和丸如小豆大。每服三丸﹐小兒一丸。以燒蒸餅灰湯下﹐一復時後﹐取下惡物。若是血气塊﹐當歸酒下﹐不過五服瘥。

《博濟方》﹕消瘕積聚﹐血結刺痛。

木香砂煎丸木香大黃﹝炮﹞荊三稜﹝生用﹞巴豆﹝去皮膜﹐不出油用﹐細研之﹞官桂﹝去皮﹞筒子漆﹝炒﹞靑橘皮﹝去白﹞蓬莪術﹝炮﹞附子﹝炮﹐去皮臍﹞漧薑﹝炮。各一分﹞香墨﹝一指節大﹐細研﹞砂﹝半兩﹐以好醋一盞浸一宿﹐去砂石﹞上將大黃末﹑荊三稜末﹑巴豆等三味﹐同於銀石器內﹐以好醋一升﹐煎一﹑兩沸﹔次入砂同熬成膏﹐次入諸藥末和勻﹐再入臼﹐杵千百下爲丸如綠豆大。每服五丸。傷冷食﹑冷酒﹑冷水﹐結聚腹內﹐气塊痛﹐用漧薑湯或橘皮湯下﹔夾食傷寒﹐白湯下亦得﹔粘食不消成气塊﹐卽用煮麵湯下﹔食牛﹑羊﹑魚﹑鱉肉成气塊不散﹐用所傷汁下﹔宿酒不消﹐酒下﹔血气﹐當歸酒下﹔妊娠不服要轉﹐淡茶下﹔加至七丸。小兒三丸﹐常服一﹑兩丸。

張渙大腹子湯治癥癖腹滿﹐小便不利方。

大腹皮﹝一兩﹐銼﹞檳榔枳殼﹝麩炒﹐去瓤﹞赤芍藥人參﹝去蘆頭﹞知母陳橘皮﹝湯浸﹐去白。各半兩﹞甘遂﹝一分﹐慢火煨令黃﹞上件搗﹐羅爲細末。每服一錢﹐水一小盞﹐煎至五分﹐去滓溫服。量兒大小加減。

張渙聖效丹治癖結﹑諸病久不瘥方。

當歸﹝洗﹑焙漧﹞木香好朱砂﹝細研﹐水飛﹞桂心﹝各一兩﹞甘遂﹝慢火煨令黃﹞京三稜﹝炮﹐乘熱銼﹞鱉甲﹝各半兩。塗酥炙黃﹐去裙。以上搗﹐羅爲細末次用﹞麝香蕤仁﹝各一分﹐湯浸﹐去皮﹐別研﹞巴豆﹝三七个﹐去皮心﹑膜﹐絹袋盛﹐用好酒煮一宿﹐取出別研﹞上件都拌勻﹐都研細﹐用黃蠟六兩慢火熔﹐同諸藥攪成膏﹐如黍米大。每服﹐未周小兒一粒﹔二﹑三歲二粒﹔四﹑五歲三粒﹔六﹑七歲五粒﹔十歲以上七粒﹐溫米飲下﹐乳食後。量兒大小加減。

《惠眼觀證》雙參飲子﹝本名胡黃連飲子﹞人參胡黃連枇杷葉﹝拭去毛﹞漧葛甘艸元參麥門冬上各等分﹐爲末。每服一大錢﹐水半盞﹐煎兩﹑三沸﹐去滓﹐旋旋與喫。

卷第二十二

癖气第三《聖惠》論﹕夫絕乳小兒﹐五臟調和﹐榮衛气理﹐則津液流通﹐𨿽復多飲水漿﹐不能爲病。若調養乖方﹐三焦痞隔﹐則腸胃不能宣行。因飲水漿﹐便令停滯不散﹐更遇寒气相搏﹐結聚而成癖。癖者謂僻側﹐在兩脇之間有時痛也。

茅先生論小兒生下五个月日﹐上至七歲﹐有結癖在腹成塊如梅核大﹐來去或似卵大﹐常叫疼痛不住者﹐亦分數類。在右脇下痛者爲癖气﹐下蓬莪術散﹝方見气門中﹞夾健脾散﹝方見胃气不和門中﹞與服卽愈。如見面黑眼視﹐瀉黑血﹐鼻口冷﹐手足冷﹐不進食者死。

錢乙論小兒病癖﹐由乳食不消﹐伏在腹中﹐乍涼乍熱﹐飲水或喘嗽﹐與潮熱相類﹐不早治必成疳。以其有癖則令兒不食﹐致脾胃虛而熱發﹐故引飲水過多﹐卽蕩滌腸胃﹐亡失津液﹐胃不能傳化水谷。其脈沈細。益不食﹐脾胃虛衰﹐四肢不舉﹐諸邪遂生﹐鮮不瘦而成疳矣。

錢乙論癖爲潮熱云﹕曹宣徳子三歲﹐面黃﹐時發寒熱﹐不欲食而飲水及乳不止。眾醫以爲潮熱﹐用牛黃丸﹑麝香丸不愈﹐及以止渴漧葛散服之﹐反吐。錢乙曰﹕當下白餅子主之﹝方見搐搦門中﹞﹐後補脾﹐乃以消積丸磨之﹝方見積聚門中﹞﹐此乃癖也﹐後果愈。何以故﹖不食但飲水者﹐食伏於管內不能消﹐至令發寒。服止渴藥吐者﹐藥衝脾故也﹐下之卽愈。

《嬰童寶鑑》﹕小兒食癖者﹐是小時失乳﹐或母無乳暴將食哺之﹐或動或不動﹐食在於脾﹐兒不能消化﹐結聚成塊。其腹內左右不定﹐或如梨栗﹐覆杯之狀是也。

《嬰童寶鑑》﹕滯寒不流﹐又夾痰涎成癖﹐自然有聲。

《嬰童寶鑑》﹕小兒癖者﹐於腹中來往不常者是也。

《千金》牛黃鱉甲丸治少小癖實﹐壯熱﹑食不消化﹐中惡忤气方牛黃濃朴﹝姜制﹞茯苓桂心芍藥漧薑﹝炮。各半兩﹞鱉甲﹝醋炙香熟﹞麥麵柴胡大黃枳實﹝麩炒﹞芎﹝各一兩﹞上十二味末之﹐蜜丸如小豆大。日三服﹐以意量之。

《千金》治小兒宿食癖气﹑痰飲﹐往來寒熱﹐不欲食﹐消瘦。

芒硝紫丸方芒硝大黃﹝各四兩﹞半夏﹝湯浸七徧﹞甘遂﹝各二兩﹞代赭﹝一兩﹞巴豆﹝二百枚﹐去皮膜﹞杏仁﹝湯去皮尖﹐一百二十枚﹞上七味末之﹐別搗巴豆﹑杏仁治如膏﹐旋內藥末﹐搗三千杵﹐令相和合。彊者內少蜜。百日兒服如胡豆一丸﹐過百日至一歲服二丸﹐隨兒大小以意節度。當候兒大便中藥出爲愈﹐若不出﹐更服如初。王氏名保童丸﹐治伏積﹐寒熱﹐吐瀉﹐大便久不調﹐諸驚疳﹐伏涎﹐溫壯等皆療之。龐醫云﹕人家有此藥者﹐可保小兒無誤。

《外臺》﹕《古今錄驗》還魂丸療大人﹑小兒傷寒四﹑五日及數年﹐諸癖結堅心下﹐飲食不消﹐目眩﹐四肢疼﹐咽喉不利﹐壯熱﹐脾胃逆滿﹐腸鳴﹐兩脇裏急﹐飛屍﹑鬼疰﹑邪气。或爲驚恐﹐傷瘦背痛﹐手足不仁﹐口苦舌燥﹐天行發作有時﹐風溫不能久住﹐吐惡水方。

巴豆﹝去心﹑皮﹐熬﹞甘艸﹝炙﹞朱砂芍藥﹝各一兩﹞麥門冬﹝二兩﹐去心﹞上五味各搗﹑下篩﹐合和以蜜﹐搗三千下﹐丸如梧桐子大。每服兩丸﹐蔥棗湯下。小兒二歲以上服如麻子大二丸﹐日二服。忌海藻﹑菘菜﹑野豬肉﹑蘆筍﹑生血物。

《外臺》﹕《廣濟》療老小腹中癖气方。

牛膝枳實﹝炙﹞鱉甲﹝炙﹞茯苓﹝各八分﹞桔梗芍藥白術人參濃朴大黃桂心檳榔﹝各六分﹞上十二味搗﹑篩﹐蜜和丸。空肚溫酒服如梧子二十丸﹐日二服﹐漸加至三十丸。老﹑小減丸﹐微利。忌生冷﹑油膩﹑小豆﹑粘食﹑莧菜﹑桃﹑李﹑雀肉﹑大醋﹑生蔥﹑豬肉。

《外臺》﹕《必效》療大人﹑小兒癖方。

上取車下李仁﹐微湯退去皮及並仁﹐與幹面相半搗之爲餅。如猶幹﹐和淡水﹐如常搜面﹐大小一如病患手掌。爲二餅微炙便黃﹐勿令至熟﹐空肚食一枚﹐當快利。如不利﹐更食一枚﹐或飲熱粥汁卽利﹐以快利爲度。

至午後利止﹐卽以醋飯止之﹐利後當虛。病未盡者﹐量力一﹑二日更進一服﹐以病盡爲限。小兒亦以意量之。

不得食酪及牛﹑馬肉﹐無不效。但病重者﹐李仁與面相半﹐輕者以意減之。後服者﹐亦任量力頻試差。神效。

《外臺》﹕急救小兒閃癖﹐治之方。

靑葙苗﹝六月六日采﹞知母黃連﹝去毛﹞大黃梔子仁栝蔞常山葳蕤﹝各八分﹞苦參皮﹝十二分﹞甘艸﹝炙﹞蜀漆﹝洗。

各五分﹞上十一味搗﹑篩﹐蜜和爲丸如梧子大。飲服五丸﹐漸加至十五丸﹐日再﹐以知爲度。因至利﹐小兒減丸量度服。忌豬肉﹑熱面﹑蔥蒜﹑生菜﹑海藻﹑菘菜。

《外臺》﹕《廣濟》療小兒癖發﹐腹痛不食﹐黃瘦。

鱉甲丸方鱉甲﹝炙﹞郁李仁﹝各八分﹞防葵人參﹝各五分﹞訶梨勒皮﹝七顆﹞大黃﹝四分﹞桑菌﹝三分﹞上七味搗﹑篩﹐蜜丸。大小量之﹐以酒飲乳服五丸至十丸。《聖惠》獨治气發動﹐但鱉甲﹑防葵﹑大黃﹑郁李仁各半兩﹐人參﹑桑菌各六分﹐訶梨勒三分。

《外臺》﹕劉氏療小兒冷癖﹑癖气﹐不下食﹐瘦﹐時時肋下痛方。

防葵當歸枳實﹝炙﹞濃朴﹝炙﹞楮實人參黃茯神訶梨勒皮白術﹝各八分﹞牛膝郁李仁﹝去皮﹞柴胡大麻仁芍藥橘皮防風紫菀﹝去土﹑洗﹞薏苡仁﹝各六分﹞鱉甲﹝炙﹞三稜根﹝各十二分﹞桂心﹝七分﹞大附子﹝二枚﹐炮﹞漧薑﹝末﹐二分﹞甘艸﹝炙﹞漧地黃大黃﹝各十分﹞五味子﹝四分﹞檳榔仁﹝四顆﹞仙鼠﹝二枚﹐如無﹐以糞二合代﹞上三十味搗﹑篩﹐蜜和丸如梧子。大小增減﹐以意量之。須飲服之良。

《子母祕錄》治小兒气癖方。

上用三稜汁作羹粥﹐以米麵爲之﹐與奶母食。每日取一棗大與小兒喫﹐亦得作粥與癇熱食之。治小兒十歲以下及新生百日﹐無問癇熱﹑無辜癖等﹐皆理之。祕妙不可﹐具言大效。

《子母祕錄》治小兒閃癖﹐頭髮豎黃﹐瘰羸瘦方。

上用林檎杵末﹐以和醋敷上﹐癖移處就敷之。

劉禹錫治小兒閃癖方。

上用蝤煮食之。

陳藏器治小兒閃癖﹐大腹痞滿方。

上用鸛腳骨及嘴﹐並煮汁服之﹔亦燒爲黑灰飲服。

陳藏器治小兒閃癖方。

上用苦瓠取未破者﹐煮令熱解開﹐熨小兒閃癖。

《聖惠》治小兒腹中癖气不散﹐肌肉瘦瘁﹐或多心煩﹐不能飲食﹐食卽吐逆﹐或大小便祕澀﹐及天﹑驚風並宜服。

大紫霜丸方代赭﹝細研﹞朱砂﹝細研﹐水飛過﹞犀角杏仁﹝湯浸﹐去皮尖﹑雙仁﹑麩炒微黃。各半兩﹞麝香牛黃﹝各研細﹞巴豆﹝各一分﹐去皮心﹐研﹐紙裹壓去油﹞當歸川大黃﹝各銼﹐微炒﹞鱉甲﹝各三分﹐塗醋炙令黃﹐去裙﹞上件搗﹐羅爲末﹐入研了藥﹐更研令勻﹐煉蜜和搗三﹑二百杵﹐丸如麻子大。每服粥飲下二丸。驚風﹑天﹐荊芥﹑薄荷湯下。更量兒大小加減服之。以利下惡物爲效。

《聖惠》治小兒癖气腹痛。

前胡丸方前胡桔梗﹝各去蘆頭﹞赤芍藥赤茯苓枳殼﹝麩炒﹐去殼﹞川大黃﹝銼碎﹐微炒﹞當歸﹝銼﹐微炒﹞郁李仁﹝各半兩﹐湯浸去皮﹐微炒﹞鱉甲﹝一兩﹐塗醋炙令黃﹐去裙﹞上件藥搗﹐羅爲末﹐煉蜜和丸如綠豆大。三歲兒每服空心以粥飲化破五丸服。量兒大小加減服之。

《聖惠》治小兒腹中結聚﹐脇下有癖﹐手足煩熱。

鱉甲丸方鱉甲﹝一兩﹐塗醋炙令黃﹐去裙。《嬰孺》用五分﹞川大黃﹝半兩﹐銼碎炒。

《嬰孺》用五分﹞柴胡﹝去苗﹞赤茯苓﹝各半兩﹐《嬰孺》各用一兩﹞漧薑﹝一分﹐炮裂﹐銼。《嬰孺》用一兩﹞桂心﹝半兩﹞蠐螬﹝十枚﹐幹者微炒。《嬰孺》用二十个﹞虫﹝二十枚﹐微炙﹞上件藥搗﹐羅爲末﹐煉蜜和丸如麻子大。二﹑三歲兒空腹以粥飲下三丸﹐日三服。量兒大小以意加減。

《聖惠》治小兒癖气﹐久不消散。

防葵丸方防葵﹝一兩﹞川大黃﹝三分﹐銼碎﹐微炒﹞人參訶梨勒皮桑菌郁李仁﹝各半兩﹐湯浸去皮尖﹐微炒﹞上件藥搗﹐羅爲末﹐煉蜜和丸如麻子大。每服以溫酒下五丸﹐日二服。量兒大小加減服之。

《聖惠》治小兒宿食不化﹐積成癖气﹐兩脇妨悶﹐气急﹐不能下食﹐腹大脹硬。

小紫雙丸方代赭﹝細研﹞川大黃﹝各一兩﹐銼碎﹐微炒﹞丹砂﹝細研﹐水飛過﹞木香犀角﹝屑﹞杏仁﹝湯浸去皮尖﹐麥麩炒微黃﹞當歸﹝各半兩﹐銼﹐炒﹞巴豆﹝一分﹐去皮﹑心﹐研細﹐紙裹壓去油用﹞上件藥搗﹐羅爲末﹐入研了藥﹐更研令勻﹐煉蜜和丸如綠豆大。三歲以上﹐每服空心以溫水下二丸。更量兒大小以意加減﹐取下惡物爲效。

《聖惠》治小兒癖气﹐手腳心熱﹐面色痿黃﹐不思飲食﹐日漸羸瘦。

鱉甲丸方鱉甲﹝塗醋炙令黃﹐去裙﹞川大黃﹝各一兩﹐銼碎微炒﹞柴胡﹝三分﹐去苗﹞人參﹝去蘆頭﹞赤茯苓當歸﹝銼﹐微炒。各一分﹞桂心白術木香﹝各一分﹞檳榔京三稜﹝微煨﹐銼﹞生薑﹝各半兩﹐切作片子﹐焙漧﹞上件藥搗﹐羅爲末﹐煉蜜和丸如綠豆大。三歲兒空心以粥飲研下五丸。更量兒大小以意加減﹐當下諸惡物爲效。

《聖惠》治小兒癖气﹐手腳心熱﹐脾胃虛弱﹐不下飲食﹐面色痿黃﹐漸加羸瘦。

京三稜丸方京三稜﹝微煨﹐銼﹞防葵木香枳殼﹝麩炒微黃﹐去瓤﹞人參﹝去蘆頭﹞赤茯苓白術桂心﹝各半兩﹞郁李仁﹝三分﹐湯浸去皮﹐微炒﹞川大黃﹝銼碎﹐微炒﹞鱉甲﹝各一兩﹐塗醋炙令黃去裙﹞上件藥搗﹐羅爲末﹐煉蜜和丸如小豆大。以粥飲下﹐隨年丸數﹐日三服。兒稍大﹐卽以酒下之。

《聖惠》治小兒羸瘦﹐腹內有癖气﹐脇下堅滿﹐時有腹痛﹐𨿽食不成肌肉。

雞骨丸方烏雞骨﹝一具。酒浸炙令黃﹞川大黃﹝銼碎﹐微炒﹞鱉甲﹝塗醋炙令黃﹐去裙﹞黃芩澤瀉柴胡﹝去苗﹞桔梗人參﹝各去蘆頭﹞赤芍藥﹝各一兩﹞枳實﹝半兩﹐麩炒微黃﹞杏仁﹝湯浸﹐去皮尖﹑雙仁﹐麩炒微黃﹞防葵﹝各三分﹞虫﹝五枚﹐微炒令黃﹞上件藥搗﹐羅爲末﹐煉蜜和丸如綠豆大。四﹑五歲兒以粥飲下七丸﹐日二服。看兒大小臨時加減服之。

《聖惠》治小兒癖气﹐脇下妨悶﹐手足微腫﹐並宜服枳殼丸方枳殼﹝麩炒微黃﹐去瓤﹞牽牛子﹝生用﹞黃柏﹝銼。各半兩﹞川大黃﹝銼碎﹐微炒﹐三分﹞牡丹甘遂﹝煨令微黃﹞桂心﹝各一分﹞上件藥搗﹐羅爲末﹐煉蜜和丸如綠豆大。每服以溫水研破二丸服之﹐日再服。看兒大小以意臨時加減。

《聖惠》治小兒癖气不消﹐四肢黃瘦﹐時有腹痛。

大黃丸方川大黃﹝銼碎﹐微炒﹞鱉甲﹝塗醋炙令黃﹐去裙﹞大麻仁﹝研入﹞赤芍藥﹝各三分﹞防葵神曲﹝微炒﹞白術木香﹝各一分﹞上件藥搗﹐羅爲末﹐煉蜜和丸如綠豆大。每服以溫水化五丸服之﹐日二服。量兒大小以意加減。

《聖惠》治小兒癖气﹐壯熱瘦瘁﹐不欲乳食。

訶梨勒丸方訶梨勒皮柴胡﹝去苗﹞川大黃﹝銼碎﹐微炒﹞赤芍藥鱉甲﹝塗醋炙令黃﹐去裙﹞濃朴﹝各半兩﹐去粗皮﹐塗生薑汁炙令香熟﹞大麥﹝炒令微黃﹞芎赤茯苓枳殼﹝麩炒微黃﹐去瓤﹞漧薑﹝炮制﹞桂心﹝各一分﹞上件藥搗﹐羅爲末﹐煉蜜和丸如綠豆大。每服以粥飲下五丸﹐日三服。量兒大小以意加減。

《聖惠》治小兒癖气堅硬﹐瘦瘁﹐不欲食。

芫花丸方芫花﹝醋拌﹐炒令幹﹞鱉甲﹝塗醋炙令黃﹐去裙川大黃﹝銼碎﹐微炒﹞桃仁﹝湯浸﹐去皮尖﹑雙仁﹐麩炒微黃。各半兩﹞京三稜﹝微煨﹐銼﹞雄黃﹝細研。各一分﹞上件藥搗﹐羅爲末﹐煉蜜和丸如粟米大。三歲兒每服空心以生薑湯下三丸。量兒大小以意增減服之。

《博濟方》治小兒諸癖﹐每至午後時作寒熱﹐微有咳嗽﹐脇肋癖硬。

燒靑丸輕粉﹝二錢﹞元精石粉霜砂﹝各一分﹞白面﹝三錢﹞上件五味同細研﹐滴水和爲餅子﹐以文武火燒熟爲度﹐再研﹐滴水和爲丸如黃米大。每服七丸﹐漿水下。

三歲以下服五丸。

《嬰孺》知母丸治少小﹑大人脇下有疾﹐心下癖癥﹐頭中苦痛﹐微眩﹐面黃﹐小便赤色﹐往來寒熱﹐手足厥冷﹐不能飲食﹐夏秋轉甚﹐令人淋瀝。或苦手足煩躁﹐或瘧病之後﹐余疹不除﹐朝瘥夕增﹐乍寒乍熱﹐心胸下有疹結﹐及連瘧後疾不止。或者溫疫﹐或欲作瘧﹐頭項苦彊﹐或胸膈間痰熱癖飲。小兒痞疹﹐脇下癥堅﹐及傷寒後七﹑八日結熱﹐痰積不除﹐久則寒熱頭痛﹐逆害食飲﹐胃中煩躁﹐夜臥苦煩﹐朝瘥夕甚﹐有如溫瘧﹐此是熱結不去。此方能除熱消飲﹐治寒熱﹐和胃气﹐利小便。胸膈間痰熱畱飲﹐面黃﹐小兒壯熱﹐諸癖癥並主之﹐又不令吐下方。

知母大黃﹝各三兩﹞黃芩杏仁﹝炒﹞常山﹝各二分﹞蜀漆甘艸﹝各一兩﹞麻黃﹝二兩﹐去節﹞牡蠣﹝六分﹐赤﹞上爲末﹐蜜丸相子大。飲下五丸﹐日進三服。加至二十丸﹐老小半之。小兒以意加減。

《嬰孺》防葵丸治老小癖﹐不食﹐羸瘦神驗方。

防葵當歸旋復花橘皮訶梨勒皮吳茱萸桂心桔梗﹝各四分﹞杏仁﹝六十个﹐炒﹞大附子﹝一个﹐炮﹞大黃﹝十二分﹞鱉甲﹝六分﹞上爲末﹐蜜丸梧子大。每服十五丸﹐日再服。

《嬰孺》治小兒癖方。

質汗﹝出西蕃﹐如凝血。蕃人煎甘艸﹑松淚﹑檉乳﹑地黃並熱血成之﹞上取半匕﹐以水半盞﹐研如稀糊﹐更研朱砂調令勻。若五歲以下﹐空心只作一服。服之得利﹐惡物出﹐如不利﹐隨糞出瘥﹐三﹑五日大愈。量兒大小與之。

《嬰孺》治小兒閃癖﹐身體壯熱﹐頻服冷藥﹐冷气漫心成癖。下焦又冷﹐腸結﹐大便難方。

茯苓芎鱉甲﹝炙﹞枳殼﹝炙﹞芍藥﹝各二分﹞柴胡﹝四分﹞上切﹐以水一大升三合﹐煎至三合。空心爲二服﹐去五﹑六里再服。忌莧子。

《嬰孺》治小兒羸瘦﹐腹中有癖﹐兩脇堅滿﹐時痛﹐食不生肌。

雞骨鱉甲丸方宿烏雞﹝胸膈骨一具﹐酒浸一宿﹐炙黃﹞鱉甲﹝炙﹞蜀漆柴胡桔梗人參﹝各四分﹞芍藥大黃黃芩杏仁﹝各五分﹞枳實﹝一分半﹐炒﹞防葵﹝切﹞白術﹝各三分﹞虫﹝五个﹐炙﹞上爲末﹐蜜丸豆大。四﹑五歲兒服二丸﹐日再服佳。

《嬰孺》治小兒水癖黑丸子方當歸﹝四分﹞細辛附子﹝炮﹞漧薑胡椒﹝汗。各三分﹞鹽豉﹝二合﹞巴豆﹝十枚﹐去皮﹐炒﹞野狼毒﹝炙﹐一分﹞杏仁﹝去皮﹐炒。十个﹞上爲末﹐蜜丸胡豆大。飲服三丸﹐日一服。

《吉氏家傳》治腹肚不調﹐並癖气久不愈方。

知母牡蠣枳實﹝各六分﹞鱉甲﹝醋煮﹐炙﹞甘艸﹝各四分﹞大黃﹝三分﹞上末﹐蜜丸如綠豆大﹐粥飲下五丸。

《朱氏家傳》治小兒腹痛不調﹐兼癖气。

知母丸方知母﹝六分﹞鱉甲﹝四分﹐炙﹞牡蠣枳殼﹝各三分﹐炒去殼﹞大黃﹝十二分﹐紙裹煨熟﹞上件爲末﹐蜜丸如綠豆大﹐飲下五丸。大人以意下服。

長沙醫者丁時發傳治七﹑八歲兒多睡﹐或時壯熱﹐日加羸瘦﹐身𨿽不痛﹐有時痢膿﹐嘔逆不食﹐是癖气之候。

其狀似瘧疾﹐人多不識此患方。

柴胡黃芩﹝各一分﹞枳殼﹝二片﹐炒﹞甘艸﹝炙﹞知母芍藥﹝各二分﹞大訶梨勒﹝一个﹐大者﹐煨﹐取皮。小者二个﹞上件爲末﹐水一盞煎服。

長沙醫者丁時發傳大戟餅子治小兒食癖﹐脇下有一塊﹐飲食不生肌肉方。

大戟﹝半兩﹐勻切作片子﹐以好醋浸一宿﹐取出焙榦爲末﹐用藥末一錢﹞好面﹝一錢﹞上滴水和丸﹐撚作餅子如小錢大﹐濃三分。上熟。米飲嚼下一餅﹐兒小減服。

長沙醫者鄭愈傳治諸癖腸結﹐不思飲食﹐或時吐逆。

練香丸散方靑皮白僵蠶甘艸訶子﹝各二錢﹐並煨過存性﹐研爲末﹞沒藥乳香巴豆霜﹝各一錢﹐別研﹞上和勻﹐爲末。嘔逆兼瀉不止每服二字﹐米飲調下。如要思食﹑消癖﹐卻入巴豆﹐以稀麵糊爲丸﹐每服五﹑七丸﹐薄荷湯吞下﹐日進三﹑兩服。量虛實加減用之。

長沙醫者王兌傳二丁散治小兒諸癖﹐久不消﹐腹痛﹐乍寒乍熱﹐泄瀉無時﹐多渴黃瘦﹐或下痢﹐腹脇有塊如掌﹐癖側石硬方。

揀丁香白丁香沒石子﹝各二錢﹞硫黃密陀僧﹝各三錢﹞上爲細末﹐研勻。每服一字至半錢。白湯調下﹐空心臨臥日二服。以消爲度。

《千金》灸法﹕小兒癖﹐灸兩乳下一寸﹐各三壯。

卷第二十二

乳癖第四﹝奶脾是附﹞《聖惠》﹕夫小兒乳癖者﹐由乳母食飲無常﹐醉飽過度﹐便卽乳兒﹐不知KT節。小兒脾胃虛嫩﹐不能消化﹐或乳母偏臥一向﹐乳兒不能回轉﹐兒亦睡著﹐乳滯偏於脇下﹐因玆結聚成塊而痛者是也。其候面色靑黃﹐發歇壯熱﹐吐乳多睡﹐口內生瘡﹐漸漸黃瘦﹐腹內結塊不散﹐故名乳癖也。

茅先生﹕小兒生下﹐中徧身忽發寒候﹐徧身黃腫﹐小便赤黃﹐體微蒸熱。此候本因胎熱﹐又因哭後母愛惜﹐將奶與喫﹐不消化﹐遂爲奶積。所治者﹐先用牛黃膏﹝方見膈熱門中﹞﹑天竺黃散﹝方見實熱門中﹞﹑調中飲﹝方見胃气不和門中﹞﹐三个藥與服卽愈。如見黃色入睛﹐眼目視﹐气喘魚口﹐手握拳﹐惡候不治。

錢乙論﹕腹中有癖﹐不食﹐但飲乳是也。當漸用白餅子下之。

《嬰童寶鑑》﹕小兒奶癖者﹐謂小兒未會喫食﹐惟飲其乳﹐其乳擁猛。或其母當煩之次﹐便乳其子﹐子飲乳擁結不消﹐又夾頑涎結成痞塊在腹內﹐或動不動﹐有時腹痛是也。

《玉訣》小兒奶癖積傷候歌﹕奶脾痞結積因傷﹐腹脹筋靑面色黃﹐熱發有時或渴飲﹐疳傷脾熱口生瘡。

此患先解利﹐後取積﹐次調胃气無誤矣。

又一本云﹕先用惺惺丸取﹐次銀白散調气。﹝二方並見本門。﹞《聖惠》治小兒乳癖結實﹐或有滯惡停積不散﹐令兒日漸羸瘦﹐面色痿黃﹐春夏多發﹐不欲飲食﹐京三稜散方京三稜﹝微煨﹐銼﹞川大黃﹝銼碎﹐微炒﹞檳榔鱉甲﹝塗醋炙令黃﹐去裙﹞赤茯苓﹝各半兩﹞枳殼﹝一分﹐麩炒微黃﹐去瓤﹞上件藥搗﹐羅爲散。每服一錢﹐以水一小盞煎至五分﹐去滓﹐分爲二服﹐日三﹑四服﹐逐下惡物爲效。

《聖惠》治小兒乳癖﹐壯熱體瘦﹐宜服朱砂丸方朱砂﹝半兩﹐細研﹐水飛過﹞雄黃﹝細研﹐一錢半﹞寒水石龍腦﹝各細研﹞膩粉檳榔﹝末。各一錢﹞上件藥都研令勻﹐煉蜜和丸如綠豆大。三﹑二歲兒以生薑湯下三丸﹐日再服。量兒大小以意加減。

《聖惠》治小兒乳癖﹐手腳心熱﹐面色靑黃﹐不下乳食﹐日漸羸瘦。

人參丸方人參﹝去蘆頭﹞生薑﹝切﹐幹炒﹞桂心赤茯苓白術枳殼﹝麩炒微黃﹐去瓤﹞木香當歸﹝銼﹐微炒﹞檳榔京三稜﹝微煨﹐銼﹞鱉甲﹝塗醋炙令黃﹐去裙﹞川大黃﹝銼碎﹐微炒。各半兩﹞上件藥搗﹐羅爲末﹐煉蜜和丸如綠豆大。每一歲兒以粥飲化下三丸﹐日三服。量兒大小以意加減。

《聖惠》治小兒乳癖﹐嘔吐﹐腹脹﹐寒熱﹐枳殼丸方枳殼﹝麩炒微黃﹐去瓤﹞木香赤茯苓﹝各半兩﹞人參﹝去蘆頭﹞柴胡﹝去苗。各三分﹞桂心﹝一分﹞川大黃﹝一兩﹐銼碎﹐微炒﹞上件藥搗﹐羅爲末﹐煉蜜和丸如綠豆大。每服以溫水化破三丸服之﹐日三服。量兒大小加減服之。

《聖惠》治小兒乳癖﹐面色黃悴﹐食乳微細﹐日漸羸瘦。

鱉甲丸方鱉甲﹝塗醋炙令黃﹐去裙﹞京三稜﹝微煨﹐銼﹞檳榔﹝各半兩﹞人參﹝去蘆頭﹞赤茯苓白術枳殼﹝麩炒微黃﹐去瓤﹞木香當歸﹝銼﹐微炒﹞桂心﹝各一分﹞川大黃﹝一兩﹐銼碎﹐微炒﹞上件藥搗﹐羅爲末﹐煉蜜和丸如綠豆大。每服以粥飲研下三丸﹐日再服﹐以利爲度。更量兒大小以意加減。

《聖惠》治小兒乳癖﹐脇下堅硬﹐大便難﹐小便赤。

大黃丸方川大黃﹝銼碎﹐微炒﹞訶梨勒皮﹝各半兩﹞烏梅肉﹝微炒﹞陳橘皮﹝湯浸﹐去白瓤﹐焙﹞木香﹝各一分﹞郁李仁﹝湯浸﹐去皮﹐微炒﹞川朴硝﹝各三分﹞桔梗﹝一分﹐去蘆頭﹞上件藥搗﹐羅爲末﹐煉蜜爲丸如綠豆大。一歲兒每服以粥飲研下五丸﹐晚後再服。更量兒大小以意加減。

《聖惠》治小兒乳癖結塊﹐久不消化﹐諸藥無效。宜服化癖丸方巴豆霜﹝半兩﹞膩粉朱砂﹝細研。各一錢﹞黃鷹糞﹝一分﹞砂雄雀糞﹝各一字﹞上件藥都研如粉﹐用糯米飲和丸如黍米粒大。一歲兒每服空心煎皂莢仁湯下二丸﹐取下惡物爲度。

《聖惠》治小兒乳癖不消﹐心腹脹滿。

木香丸方木香京三稜﹝微煨﹐銼﹞檳榔人參﹝去蘆頭﹞靑橘皮﹝湯浸﹐去白瓤﹐焙﹞赤茯苓﹝各一分﹞牽牛子﹝微炒﹞艸豆蔻﹝去皮。各半兩﹞郁李仁﹝一兩﹐湯浸﹐去皮﹐微炒﹞上藥搗﹐羅爲末﹐以醋煮麵糊爲丸如麻子大。每服以粥飲下三丸。量兒大小加減服之。

《聖惠》治小兒乳癖﹐脇下結塊不消。

膩粉丸方膩粉﹝一錢﹞雄雀糞﹝一分﹐微炒﹞上件藥都研令勻﹐以棗瓤和丸如粟米大。以新汲水下一丸﹐取下粘滯惡物爲效。量兒虛實﹑大小以意加減。

《譚氏殊聖》治奶癖。

訶子﹝五个﹐磨去兩尖﹞密陀僧﹝三錢﹞硫黃輕粉白丁香黑丁香粉霜硼砂﹝各一錢﹞上件八味爲末。每服半錢﹐男兒患﹐用女兒奶汁化服﹔女兒患﹐用男兒乳汁化下。

《譚氏殊聖》治月裏孩兒奶癖方。

紫河車人參上各等分爲末。用好醋調﹐拍成餅子如大錢子大。如左畔有奶脾者﹐藥貼左畔腳心﹐用緋帛子紮﹐幹後見效。左右一般使藥。

《譚氏殊聖》治小兒奶癖方。

白丁香黑丁香﹝各十二个﹞石燕子舶上硫黃寒水石密陀僧﹝各三錢﹞膩粉﹝兩个﹞上件爲末。每服一錢﹐用第二徧米泔水調下﹐服卽取下病來﹐如末﹐更一服。

《譚氏殊聖》又方密陀僧訶子丁香艸蔻木香﹝等分﹞上研﹐羅爲細末﹐入膩粉少許再研。每服一錢半﹐米飲下。如不動﹐來日再服立效。

《譚氏殊聖》又方。

黑丁香﹝二十个﹞舶上硫黃密陀僧﹝各半兩﹞白丁香﹝五个﹞上生用﹐爲細末。如一歲者﹐只一字﹐臨臥服﹔如三﹑兩歲者﹐便服半錢﹐用奶汁下。

《養生必用》治小兒奶癖﹐羸瘦危困﹐脇下硬有形卽是。

靑礞石﹝末﹐半兩﹞汞粉﹝半錢﹞寒食麵﹝一錢半﹞上研令勻﹐以乳汁和﹐分爲二十餅子﹐熨斗上以慢火爆幹。一餅子分爲四處﹐隨飲食化服四分之一﹐隔日一次服﹐八服取效。未喫得飲食﹐化如糊﹐抿在兒口內。

張渙三稜散治小兒乳癖結實不瘥方。

京三稜﹝炮﹐銼碎﹞赤茯苓當歸﹝洗﹐焙漧﹞鱉甲﹝塗醋炙令黃﹐去裙。各一兩﹞白術枳殼﹝麩炒﹐去瓤﹞木香﹝各半兩﹞上件搗﹐羅爲細散。每服一錢﹐水一盞﹐入生薑七片﹐煎五分﹐去滓。放溫﹐時時與服。

《嬰童寶鑑》治小兒奶癖軟銀丸方水銀﹝結成砂子﹞白丁香﹝末﹞膩粉﹝各一錢﹞鷹條﹝末。各一錢匕﹞巴豆﹝二十一个﹐去膜研﹐略去油﹞續隨子﹝四十九个﹐去殼﹞上件同研勻﹐棗肉爲丸如綠豆大。一歲一丸﹐溫水下。

《玉訣》惺惺丸治小兒虛積﹐及實積乳癖方。

陽起石﹝一分﹞黃鷹條﹝秤二錢﹞白丁香朱砂﹝各一錢﹞輕粉﹝一錢半﹞麝﹝少許﹐末之﹞砂﹝一字﹐醋化﹞石燕子﹝五个﹐醋淬﹐七次﹞黃連﹝七錢﹞續隨子﹝一百个﹐去殼﹐去油﹞上浸蒸餅﹐丸黍米大。每服三十丸﹐大小兒加減。炮皂子並蔥煎湯﹐臨睡吞下。

《玉訣》銀白散生胃气﹐取下後宜服此方。

人參茯苓甘艸﹝炙﹞白術﹝麥麵炒﹞白扁豆﹝去皮﹞藿香葉上各等分﹐末一錢﹐紫蘇湯調下。

《張氏家傳》治小兒奶脾方。

上用芫花一兩﹝醋浸三日﹐淨洗﹞﹐大黃半兩﹐爲末﹐入蒜一斤研﹐同藥末研爛勻。男左女右﹐用藥塗在乳母手心﹐熨擦癖上。時聞患人口中﹐如聞得藥气﹐實時取了﹐立效。

《董氏家傳》治小兒奶癖﹑脾極效方。

紫河車﹝二兩﹞寒食麵﹝三兩﹞上同爲細末。每服一匙許﹐水調塗足心﹐病在左塗左﹔病在右塗右。塗於紅帛上縛之良久﹐其病大便中下去﹐救人甚多矣。大便盡洗去。

《莊氏家傳》治小兒奶脾﹐疳瘦盡﹐靑皮丸方上用靑皮不計多少﹐去白﹐幹用﹐爲細末﹐豬膽丸如綠豆大。每服五丸﹑七丸任意﹐湯下﹐日進三服。

《孔氏家傳》治小兒奶脾方。

上用密陀僧不拘多少﹐研極細。以大蒜自然汁調﹐稀稠得所﹐塗於有奶脾處。據其大小周徧﹐又不可塗之太過。須臾﹐候兒口中有蒜气息﹐卽是藥透。仔細以手揉之﹐覺奶脾似消及五﹑六分﹐卽便用溫漿水洗去。

切須則度﹐不可令消盡﹐恐藥毒損气也。如未消﹐藥先幹﹐卽別使溫水潤之。

《王氏手集》治小兒奶癖方。

白芥子蕓苔子﹝各等分﹞上二味爲末﹐水調攤紙上﹐貼奶癖。又用醋麵餅子蓋之立效。少頃急去﹐如不去卽成瘡。

《趙氏家傳》治小兒奶癖﹐發寒熱﹐肌瘦﹐可思飲食﹐漸漸黃瘦﹐欲成疳气。

如聖丸方大丁香﹝二十一个﹞密陀僧﹝半兩﹞粉霜﹝一字半﹞舶上硫黃﹝二錢半﹞砂﹝一錢﹞白丁香﹝四十个全者﹞上爲末。每服半錢﹐冷麵湯調下﹐日一服﹐正午時見效。三歲以上每服半錢﹐三歲以下每服一字。

《吉氏家傳》治奶癖積熱﹐發疳﹐水銀丸方水銀﹝結砂﹐一錢﹞砂白丁香﹝各半錢﹞輕粉腦子﹝各少許﹞香墨鷹條巴豆﹝醋煮令幹﹞靑黛﹝羅過﹞黃明膠﹝用蚌粉炒黃色﹞百艸霜﹝各一錢﹞上末﹐滴水丸如綠豆大。用薄荷湯下三﹑五丸﹐看兒大小加減妙。

長沙醫者鄭愈傳治小兒奶癖方。

上用紫河車不以多少﹐爲末。每用一錢﹐冷水調貼癖痛硬處。

《莊氏集》兪穴灸法﹕乳癖﹐用粗綫兩條﹐各量兩乳頭中間闊狹﹐於兩乳頭上垂下﹐照令端直方停﹐對兩乳於左右肋上各灸七壯﹐炷如麥粒大。

卷第二十二

气第五《聖惠》論﹕小兒气者﹐由飲食不調﹐生冷過度﹐與髒气相搏﹐結聚之所成也。其狀臍脇兩旁上下有物弦直﹐大者如臂﹐小者如指旋起急痛﹐故名气也。

茅先生論﹕小兒生下五个月日﹐上至七歲﹐有結癖在腹成塊﹐如梅核大﹐來去或似卵大﹐常叫疼痛不住者﹐亦分數類。在左脇下痛者爲气﹐下蓬莪術散﹝方見本門中﹞夾健脾散﹐﹝方見胃气不和門中。﹞與服卽愈。如見面黑眼視﹐瀉黑血﹐鼻口冷﹐手足冷﹐不進食﹐死。

《聖惠》治小兒气急痛京三稜散方京三稜﹝微煨﹐銼﹞枳殼﹝麩炒微黃﹐去瓤﹞大腹子鱉甲﹝塗醋炙令黃﹐去裙﹞神曲﹝微炒﹞訶梨勒皮蓬莪術麥﹝炒令微黃﹞濃朴﹝去粗皮﹐塗生薑汁炙令香熟﹞靑橘皮﹝湯浸﹐去白瓤﹐焙。各一分﹞黑三稜﹝半兩﹐銼﹞上件藥搗﹐細羅爲散。每服以粥飲調下半錢﹐日三服。更量兒大小加減服之。

《聖惠》治小兒气﹐發卽緊痛﹐不欲飲食﹐大黃散方川大黃﹝銼碎﹐微炒﹞鱉甲﹝各一兩。塗醋炙令黃﹐去裙﹞麝香﹝細研﹞木香﹝各一分﹞京三稜﹝微煨﹐銼﹞檳榔甘艸﹝炙微赤﹐銼。各半兩﹞上件藥搗﹐細羅爲散﹐都研令勻。每服以粥飲調下半錢﹐日三﹑四服。更量兒大小以意加減。

《聖惠》治小兒气﹐兩脇下緊痛﹐羸瘦。

鱉甲丸方鱉甲﹝塗醋炙令黃﹐去裙﹞京三稜﹝微煨﹐銼﹞川大黃﹝銼碎﹐微炒。各一兩﹞人參﹝去蘆頭﹞漧薑﹝炮裂﹐銼﹞白術枳殼﹝麩炒微黃﹐去瓤﹞柴胡﹝去苗﹞當歸﹝銼﹐微炒﹞赤芍藥陳橘皮﹝湯浸﹐去白瓤﹐焙﹞濃朴﹝去粗皮﹐塗生薑汁炙香熟。各半兩﹞上件藥搗﹐羅爲末﹐煉蜜和丸如綠豆大。每服以生薑湯下七丸﹐日三服。更量兒大小加減服之。

《聖惠》治小兒气﹐不能下食﹐肌體瘦﹐防葵丸方防葵當歸﹝去蘆頭﹞桂心訶梨勒皮陳橘皮﹝湯浸去白瓤﹐焙﹞川大黃﹝銼碎﹐微炒﹞鱉甲﹝塗醋炙令黃﹐去裙﹞桔梗﹝去蘆頭。各半兩﹞杏仁﹝二十枚﹐湯浸﹐去皮尖﹑雙仁﹐麩炒微黃﹞附子﹝炮裂﹐去皮臍﹞吳茱萸﹝湯浸七徧﹐焙漧﹐炒。各一分﹞上件藥搗﹐羅爲末﹐煉蜜和丸如麻子大。每服以粥飲下五丸﹐晚後再服。更量兒大小以意加減。

《聖惠》治小兒气﹐食不消化﹐四肢瘦弱﹐宜服此方。

鱉甲﹝塗醋炙令黃﹐去裙﹞川大黃﹝銼碎﹐微炒﹞京三稜﹝微煨﹐銼。各半兩﹞枳殼﹝麩炒微黃﹐去瓤﹞芎桔梗﹝去蘆頭﹞赤茯苓赤芍藥漧薑﹝炮裂﹐銼﹞桂心﹝各一分﹞上件藥搗﹐羅爲末﹐煉蜜和丸如麻子大。每服以粥飲下五丸﹐日三服。更量兒大小增減服之。

《聖惠》又方京三稜﹝一兩。微煨﹐銼﹞鱉甲﹝三分。塗醋炙令黃﹐去裙﹞川大黃﹝銼碎﹐微炒﹐二兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐分溫二服﹐晚後再服。更量兒大小以意加減。

《聖惠》又方鱉甲﹝一枚。塗醋炙令黃﹐去裙﹞上搗﹐細羅爲末。每服一錢﹐以童子小便一小盞﹐煎至五分。量兒大小分減服之﹐日三服。神效。

茅先生小兒气﹐一切气疾。

蓬莪術散蓬莪術靑橘皮﹝去白瓤﹞益智﹝各半兩﹞木香﹝一分﹞糯米﹝一兩﹞上爲末﹐每服一大錢。用陳米飲調下﹐日進四服。

卷第二十二

痞結第六《巢氏病源》小兒痞結候﹕痞者塞也。小兒胸膈熱實﹐腹內有畱飲﹐致令榮衛痞塞﹐不得宣通﹐其病腹內气結脹滿﹐或時壯熱是也。

《嬰童寶鑑》小兒痞結歌﹕胸中熱兼實﹐榮衛不通徹﹐臟腑豈能和﹐經中號痞結。气滿腹肚脹﹐時時變寒熱﹐何必問神祗﹐此是分明訣。

《葛氏肘後》若患腹中痞結﹐常壯熱者方。

大黃﹝炙使煙出﹞龜甲﹝炙令黃﹞茯苓﹝各三分﹞上搗爲末﹐蜜丸。服如大豆一枚﹐日三。看兒大小增減。

《千金》鱉甲丸治少小腹中結堅﹐脇下有疹﹐手足煩熱方。

鱉甲﹝醋炙香熟﹞芍藥大黃﹝各三十銖﹞茯苓柴胡漧薑﹝炮各二十四銖﹞桂心﹝六銖﹞虫蠐螬﹝各二十枚﹞上件末之﹐蜜和。服如梧子大七丸﹐漸漸加之﹐以知爲度。

《千金》治小兒痞气﹐脇下﹑腹中有積聚﹐堅痛。

鱉頭丸方鱉頭﹝一枚﹞虻虫桃仁虫﹝各十八銖﹞甘皮﹝半兩﹞上五味末之﹐蜜丸。服如小豆大二丸﹐日三。大便不利加大黃十八銖﹐以知爲度。《聖惠》方同﹐但用大黃無甘皮。

《千金》治小兒心下痞﹐淡癖結聚﹐腹大脹滿﹐身體壯熱﹐不欲哺乳。

芫花丸方芫花黃芩﹝各一兩﹞大黃﹝二兩半。《嬰孺》用十銖﹞雄黃﹝二兩半。《嬰孺》用十銖﹞上四味末之﹐蜜和﹐更搗一千杵﹐三歲兒至一歲以下﹐服如粟米大一丸。欲服丸﹐內兒喉中﹐令母與乳。

若長服消病者﹐當以意消息與服之﹐與乳哺相避。

陳藏器治小兒痞滿方上用三白艸搗﹐絞汁服﹐令人吐逆。除胸膈熱疾﹐亦主瘧及小兒痞滿。按此艸初生無白﹐入夏葉端半白如粉﹐農人候之蒔田﹐三葉艸白便秀﹐故謂之三白。

陳藏器又方上用甜藤葉搗﹐敷小兒腹﹐除痞滿閃癖。

《聖惠》治小兒腹內痞結﹐壯熱羸瘦﹐多啼。宜服前胡散方前胡﹝去蘆頭﹞川大黃﹝銼碎﹐微炒。各三分﹞枳殼﹝微炒﹐微黃﹞赤茯苓犀角﹝屑﹞郁李仁﹝湯浸﹐去皮﹐微炒﹞鱉甲﹝塗醋炙令黃﹐去裙。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐看兒大小分減溫服﹐微利爲度。

《聖惠》治小兒腹內痞結﹐身體壯熱﹐中焦壅悶﹐腸胃不利﹐柴胡散方柴胡﹝去苗﹞赤茯苓芎鱉甲﹝塗醋炙令黃﹐去裙﹞枳殼﹝麩炒微黃﹐去瓤﹞赤勺藥桃仁﹝湯浸去皮﹑尖﹑雙仁。麩炒微黃﹞檳榔﹝各半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐日三服。更量兒大小加減服之。

《聖惠》治小兒腹內痞結﹐壯熱憎寒﹐大小便不利。

大腹皮散方大腹皮﹝銼﹞陳橘皮﹝湯浸﹐去白瓤﹐焙﹞桔梗﹝去蘆頭﹞鱉甲﹝塗醋炙令黃﹐去裙。各三分﹞人參﹝去蘆頭﹞赤芍藥川大黃﹝銼碎﹐微炒﹞木通﹝銼。各半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓。看兒大小分減溫服之。

《聖惠》治小兒腹內痞結﹐壯熱不能乳食﹐心胸煩壅。宜服檳榔散方檳榔川大黃﹝銼碎﹐微炒。各半兩﹞枳殼﹝麩炒微黃﹐去瓤﹞人參柴胡﹝各去蘆頭﹞知母赤芍藥地骨皮甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以淸水一小盞﹐煎至五分﹐去滓。放溫﹐量兒大小分減服之。

《聖惠》治小兒腹內痞結﹐𨿽服湯得利﹐而滯實不去﹐心下堅滿﹐按之輒啼﹐內有伏熱諸候﹐集成此疾﹐宜服破痞除熱甘遂散方甘遂﹝一分﹐煨令微黃﹞靑橘皮﹝湯浸﹐去白瓤﹐焙﹞黃芩川大黃﹝銼碎﹐微炒。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減溫服﹐以利卽止。

《聖惠》治小兒腹內痞結﹐多驚。

牛黃丸方牛黃麝香﹝各細研﹞甘遂﹝煨令微黃﹞川椒﹝去目及開口者﹐微炒去汗。各一分﹞巴豆霜﹝半分﹞蜈蚣﹝一枚﹐去足﹐炙令黃﹞蚱蟬﹝七枚﹐微炙﹞川芒硝眞珠﹝末﹞雄黃﹝細研。各半兩﹞上件藥搗﹐羅爲末﹐都研令勻。用煉成蜜一合﹐入白臘一兩﹐合煎令熔﹐和丸如麻子大。每服以粥飲下二丸﹐以利爲度﹐如未利﹐再服。看兒大小以意加減。

《聖惠》治小兒腹內痞結妨悶。

硝石丸方硝石柴胡﹝去苗﹞川大黃﹝銼碎﹐微炒﹞黃芩﹝各半兩﹞細辛﹝洗﹐去苗﹑土﹞當歸﹝銼﹐微炒﹞茯神赤芍藥甘遂﹝煨令微黃﹞木香甜葶藶﹝隔紙炒令紫色。各一分﹞巴豆﹝十枚。去皮﹑心﹐紙裹壓去油﹞上件藥搗﹐羅爲末﹐都研令勻﹐煉蜜和丸如綠豆大。每服一歲兒一丸﹐二歲二丸﹐三歲三丸﹐四﹑五歲兒可服五丸。並空心以粥飲下﹐以得快利爲度﹐若未利﹐明旦再服之。更量兒虛實以意加減。

《聖惠》治小兒腹內痞結﹐乳食不消﹐心腹刺痛。

甘遂丸方甘遂﹝煨令微黃﹞眞珠﹝末。各一分﹞黃芩赤芍藥杏仁﹝湯浸﹐去皮尖﹑雙仁﹐麩炒微黃﹞巴豆霜﹝各半兩﹞上件藥搗﹐羅爲末﹕入杏仁﹑巴豆霜同研令勻﹐煉蜜和丸如麻子大。二﹑三歲兒空腹﹐以溫水下二丸﹐以利爲效﹐未利再服。更隨兒大小以意加減。

太醫局進食丸治乳食不消﹐心腹脹滿﹐壯熱喘粗﹐嘔吐痰逆﹐腸鳴泄瀉﹐水谷全出。或下痢赤白﹐腹痛後重﹐及食﹐乳癖﹐气﹐痞結﹐並皆治之。

代赭﹝醋﹐研﹞當歸﹝去蘆頭﹐銼﹐微炒﹞朱砂﹝細研水飛﹞枳殼﹝麩炒微黃﹐去瓤﹞木香﹝各半兩﹞麝香﹝細研﹐一分﹞巴豆霜﹝半分﹞上件藥搗﹐羅爲末﹐入研藥勻﹐麵糊爲丸如麻子大。每一歲兒服一丸﹐溫米飲下。更量虛實加減服之﹐食後。

《嬰孺》鱉甲足丸治少小裏急﹑脇下支堅方。

鱉頭﹑足﹝一具﹐酒二斤﹐浸一宿﹐炙幹﹞蠐螬﹝四十个﹐炙﹞虻虫﹝二合。去頭﹑足﹑羽﹞蚱蟬蜣螂﹝各炙二十个﹞漧薑人參﹝各三兩﹞雲母﹝煉﹞芎﹝各二兩﹞桂心﹝一兩﹞牛黃﹝一分﹞上爲末﹐煉蜜爲丸如小豆大。二丸﹐日再。

《嬰孺》治小兒八痞﹐曾靑丸一﹑當心下堅痛﹐大如小杯﹐名蒸痞﹐曾靑主之。二﹑如板起於脇下﹐搶心﹐名蛇痞﹐龍骨主之。三﹑夾臍如手﹐名魚痞﹐龜甲主之。四﹑繞臍腹雷鳴﹐名寒痞﹐漧薑主之。五﹑當心如杯﹐不可搖動﹐名虫痞﹐牡丹主之。六﹑心下如盤﹐名气痞﹐鱉甲主之。七﹑生於寒熱﹐腰背痛狀如瘧﹐名血痞﹐虫主之。八﹑膿出腹中痛﹐名風痞﹐蜚蠊主之。

曾靑漧薑虫紫石英牡丹皮﹝去心﹞桂心﹝各二分﹞大黃龍骨﹝各五分﹞蜀漆﹝七分﹞龜甲﹝亦云鱉甲﹞眞珠蜚蠊﹝各三分﹞細辛﹝六分﹞附子﹝炮﹐四分﹞上十四味爲末﹐視上所說﹐根據病所主﹐皆倍藥分﹐和以蜜﹐未食服桐子大四丸。此是五﹑六歲兒所服﹐若小兒﹐以意量之。日三服﹐丸子大小﹐量兒與之。服之當微煩﹐勿怪。腹中諸病皆出﹐神效。忌豬﹑魚﹑菜物。據上八說﹐疑別有鱉甲並用也。

《嬰孺》治小兒先得寒熱﹐腹堅牢彊痞﹐不能飲食﹐不生肌肉﹐時苦壯熱。

雞骨丸方芎當歸紫菀大黃﹝蒸﹐三升米下﹞茯苓﹝各三分﹞杏仁﹝去皮炒﹞桂心﹝各四分﹞杜衡白芷石膏﹝各二分﹞半夏﹝一分﹐洗﹞黃雌雞﹝一个﹐破腹﹐勿令中水﹐去肉取兩脇翼及脛骨﹐幹之﹐炙令黃色﹞上爲末﹐蜜爲丸如小豆大。每服二丸﹐日進三服﹐稍稍加之﹐神效。

《嬰孺》治小兒患腹中痞結﹐常壯熱方。

大黃﹝炙煙出﹞鱉甲﹝炙黃﹞茯苓﹝等分﹞上爲末﹐蜜丸大豆大。飲下﹐日三。小兒加減之。

《嬰孺》治小兒脇下有痞﹐手足煩熱。

五參丸方人參苦參丹參沙參元參防風﹝各一兩﹞漧薑附子﹝各半兩﹐炮﹞虫﹝五个﹐炙﹞大黃﹝四兩﹐蒸三升米下﹞蜀椒﹝一合﹐去汗﹞巴豆﹝二十个﹐去皮﹑心﹐炒﹞葶藶﹝一合﹐炒﹞上爲末﹐別研巴豆﹐入勻﹐杵萬下﹐蜜丸如小豆大。一歲兒一丸﹐日再﹐稍加丸數。

《嬰孺》治小兒脇下積气﹐羸瘦骨立﹐圊便不節。

大鱉頭足丸方鱉頭﹑足﹝一具﹐酒浸一宿。炙令黃﹞漧漆﹝二分﹐炒﹞紫芝芍藥人參栝蔞根﹝各三分﹞甘艸﹝四分﹞上爲末﹐蜜和丸如胡豆大。一丸﹐日進三服。鱉截之﹐去頷﹑下段足﹐取腕前。

《嬰孺》治小兒痞气﹐脇下脹滿﹐腹中積聚﹑堅痛。

鱉頭丸方鱉頭﹝一个﹞虻虫虫桃仁﹝炒。各三分﹞上爲末﹐蜜丸如小豆大。二丸﹐日進三服﹐以知爲度。如不利﹐加大黃三分。

《嬰孺》治小兒服湯已得大利﹐溫壯已折﹐而滯實不去﹐心下堅﹐痞滿不可按﹐輒啼﹐內有伏熱諸候﹐集成此疾。

宜服破痞除熱。

甘遂湯方甘遂甘艸﹝炙。各二分﹞黃芩大黃﹝各四分﹞上以水二升﹐破雞子二个和﹐取白投水中攪﹐令沫上﹐吹去之﹐內藥煮九合。爲二服。

《吉氏家傳》取小兒痞方。

白丁香紫丁香﹝各四十九粒﹞舶上硫黃密陀僧﹝各一塊﹐皂皂子大﹞五倍子﹝一个﹐棗大﹞黃鷹條﹝末﹐炒一錢﹞麝﹝少許﹞上末。如小兒瘦者﹐粟米飲下半錢﹔肥者大米飲下。並第七椎下兩邊灸之﹐須齊下火。疳﹑蛔虫自出如麩片相似﹐效。

卷第二十二

宿食不消第七《巢氏病源》小兒宿食不消候﹕小兒宿食不消者﹐脾胃冷故也。小兒乳哺﹑飲食﹐取冷過度﹐冷气積於脾胃﹐脾胃則冷。胃爲水谷之海﹐脾气磨而消之﹐胃气和調則乳哺消化。若傷於冷則宿食不消。診其三部﹐脈沈者﹐乳不消也。

《聖惠》﹕夫小兒宿食不消者﹐由脾胃冷故也。凡小兒乳哺飲食﹐取冷過度﹐則冷气傷於脾胃。緣胃爲水谷之海﹐與脾爲表裏﹐脾气磨而消之。其二气調和則乳消哺化﹐若傷於冷﹐則宿食不消也。

漢東王先生《家寶》﹕小兒宿食不消﹐身體發熱或發吐瀉﹐宜用水精丹利之﹝方見夾食傷寒門中﹞﹐卻下補藥調理。

如身上熱不退﹐瀉不止﹐仍發渴﹑心躁﹐宜進玉珍散二﹑三服。如更不退﹐須進銀涎散一﹑二服﹐卻將調胃气藥相間服。若只瀉淸水﹐宜用白龍丸二﹑三服。﹝三方並見本門。﹞錢乙論﹕食不消﹐脾胃冷﹐故不能消化﹐當補脾﹐益黃散主之。﹝方見胃气不和門中。﹞《千金》治小兒宿乳不消﹐腹痛﹐驚啼。

牛黃丸方牛黃﹝三錢﹞附子﹝炮裂﹐去皮﹑臍。二枚﹞眞珠巴豆﹝去皮﹑膜﹞杏仁﹝湯浸﹐去皮﹑尖。各一兩﹞上五味﹐搗附子﹑眞珠爲末﹐下篩﹔別搗巴豆﹑杏仁﹐令如泥﹐內藥及牛黃﹐搗一千二百杵﹐藥成。若干﹐入少蜜足之。百日兒服如粟米一丸﹐三歲兒服如麻子一丸﹐五﹑六歲兒服如胡豆一丸﹐日三﹐先乳哺了﹐服之。膈上下悉當微轉﹐藥丸全出者病愈﹐散出者更服﹐以藥丸全出爲度。

《千金》崔文行平胃丸治丈夫﹑小兒食實不消﹐胃气不調﹔或溫壯熱結﹐大小便不利者。有病冷者﹐服露宿丸﹝方在《千金》中﹞熱藥﹐後當進此丸調胃方。

大黃﹝二錢﹞小艸甘艸﹝炙﹞芍藥芎葶藶﹝各一兩﹞杏仁﹝湯浸﹐去皮尖﹐五十枚﹞上七味末之﹐蜜丸。飲服如梧子五丸﹐日三。一歲兒二丸﹐漸加之。《千金翼》有菖蒲﹑當歸﹑漧薑﹑茯苓﹑麥門冬﹑細辛﹐無杏仁﹐爲十二味。

《外臺》﹕《短劇方》療小兒宿食不消﹐發熱。

九味當歸湯方當歸甘艸﹝炙﹞芍藥人參桂心黃芩漧薑﹝各一分﹞大棗﹝五枚﹞大黃﹝二分﹞上藥切﹐以水一升半﹐煎取六合﹐去滓分服。增減量之。

《聖惠》治小兒宿食不化﹐少欲飲食﹐四肢消瘦﹐腹脇多脹。

訶梨勒散方訶梨勒皮﹝三分﹞人參﹝去蘆頭﹞白術麥﹝炒令微黃﹞陳橘皮﹝湯浸﹐去白瓤﹐焙﹞檳榔﹝各半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減溫服﹐日四﹑五服。

《聖惠》治小兒宿食不消﹐心腹脹悶。

陳橘皮散方陳橘皮﹝湯浸﹐去瓤﹐焙﹞髙良姜﹝銼﹞人參﹝去蘆頭﹞檳榔﹝各一分﹞白茯苓甘艸﹝炙微赤﹐銼。各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐煎至五分﹐去滓。不計時候﹐量兒大小分減溫服。

《聖惠》治小兒宿食不消﹐壯熱腹脹。

代赭丸方代赭﹝細研﹞當歸﹝銼﹐微炒﹞朱砂﹝細研﹐水飛過﹞枳殼﹝麩炒微黃﹐去瓤﹞木香﹝各半兩﹞麝香﹝一分﹐細研﹞上件藥搗﹐羅爲末﹐入研了藥﹐更研令勻﹐煉蜜和丸如麻子大。每服以粥飲下二丸﹐更隨兒大小以意加減。

《聖惠》治小兒宿食不化﹐發熱有時。

檳榔丸方檳榔牽牛子﹝微炒﹞川大黃﹝銼碎﹐微炒。各半兩﹞漧薑﹝炮裂﹐銼﹞枳殼﹝麩炒微黃﹐去瓤﹞甘艸﹝炙微赤﹐銼各一分﹞上件藥搗﹐羅爲末﹐煉蜜和丸如綠豆大。每日空心以溫水下五丸﹐晚後再服。更看兒大小﹐臨時增減服之。

《聖惠》治小兒宿食不消﹐多吐痰涎。

人參丸方人參﹝去蘆頭﹞丁香漧薑﹝炮裂﹐銼﹞白術陳橘皮﹝湯浸﹐去白瓤﹐焙。各一分﹞半夏﹝半兩﹐湯洗七徧﹐去滑﹞上件藥搗﹐羅爲末。煉蜜和丸如麻子大。每服以溫水下五丸﹐日三服。量兒大小以意加減。

《聖惠》治小兒宿食不消﹐心腹虛脹。

丁香丸方丁香木香乳香﹝細研﹞雄黃﹝細研﹞靑橘皮﹝湯浸﹐去白瓤﹐焙。各一分﹞肉豆蔻﹝去殼﹞檳榔﹝各二顆﹞巴豆霜﹝半分﹞硫黃﹝半分﹐細研﹞朱砂﹝細研﹐水飛過。半兩﹞上件藥搗﹐羅爲末﹐入研了藥﹐都研令勻﹐煉蜜和丸如黍米大。每服以粥飲下三丸。量兒大小加減服之。

《聖惠》治小兒宿食不消﹐心腹脹悶。

五靈脂丸方五靈脂代赭﹝各一兩﹞巴豆霜﹝一分﹞上件藥搗﹐羅爲末﹐入巴豆霜同研令勻﹐用麵糊和丸如粟米大。每一歲以溫水下一丸﹐加至三丸卽不添也。

《聖惠》治小兒宿食不消。

肉豆蔻散方肉豆蔻﹝一枚﹐去殼﹞川大黃﹝一分。銼碎微炒﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐日三服。更隨兒大小以意加減。

太醫局靑木香丸大人﹑小兒寬中利膈﹐行滯气﹐消飲食。治胸膈噎塞﹐腹脇脹痛﹐心下堅痞﹐腸中水聲﹐嘔噦痰逆﹐不思飲食方﹕木香﹝二十兩﹞補骨脂﹝炒香﹞蓽澄茄﹝各四十兩﹞黑牽牛﹝二百四十兩﹐炒香﹐別搗﹐取末一百二十兩﹞檳榔﹝四十兩。酸粟米裹﹐濕紙包﹐灰火中煨令紙焦﹐去飯﹞上爲細末﹐入牽牛末令勻﹐漸入淸水和令得所。丸如綠豆大。每服二十丸﹐茶湯﹑熟水任下﹐食後服。每酒食後可服五丸﹑七丸。小兒一歲服一丸。懷妊婦人不得服之。

《譚氏殊聖方》﹕壯熱時時又作寒﹐都緣食作不多安。早求洗肺爲良藥﹐免得兒心似火煎。白術﹑桔梗﹑橘皮散﹐蜜調和合去頑涎。水銀磨入生犀服﹐一粒神丹病永痊。

褊銀丸白術桔梗陳橘皮﹝各一分﹞銀箔﹝三片﹐水銀一錢。同結成砂子﹞犀角﹝末﹐一錢﹐研﹞巴豆﹝二粒。去皮。棗一个﹐裹燒熟﹞上爲末﹐蜜丸小豆大﹐撚令褊。薄荷水研下一丸。

《嬰孺》治少小腹大﹐短气有進退﹐食不安﹐谷爲之不化方。

黃芩大黃甘艸﹝炙﹞麥門冬﹝去心﹞芒硝﹝各二分﹞石膏﹝一兩﹞桂心﹝八銖﹞上切。以水三升﹐煎取一升﹐分爲三服。一歲以上爲五服。

《嬰孺》治少小癖實﹐壯熱﹐食不消化﹐中惡忤气。

牛黃鱉甲丸方鱉甲麥曲﹝炒﹞麥門冬﹝去心﹞柴胡﹝去蘆頭﹞大黃漧薑芎﹝各一兩﹞牛黃﹝二分﹞濃朴﹝炙﹞茯苓桂心﹝各半兩﹞芍藥﹝五分﹞上爲末﹐蜜丸小豆大。一服二丸﹐日進三服。

《嬰孺》治小兒食不消﹐腹滿不利。

雞子湯方雞子﹝五个﹐去白﹞亂髮﹝一雞子大﹐梳去垢惡﹞上取雞子汁淋發上﹐及熱﹐數按之令汁出﹐取服。量兒大小與之。無毒﹐得下妙。

漢東王先生《家寶》治嬰孩﹑小兒乳食不消﹐腮腫﹐舌腫﹐驚躁﹐渴瀉﹐驚熱﹑驚疳。

玉珍散方滑石﹝白者佳﹞石膏﹝。各半兩﹞甘艸﹝炙﹞蚌粉﹝水淘﹐澄去砂石﹐卻連盞在火上通紅﹐刮下﹐用水飛過﹐細研﹐秤﹞白附子白僵蠶﹝直者﹐去絲炒。以上各一分﹞上爲末﹐入腦﹑麝各少許。每服嬰孩一字﹐二﹑三歲半錢﹐五﹑七歲一錢﹐麥門冬熟水調下。如渴﹑瀉﹐烏梅湯調下﹔驚疳﹐燈心湯調下﹔小兒气怯者﹐腦﹑麝須極少許。

漢東王先生《家寶》治嬰孩乳食不消﹐發渴﹐心躁。

銀涎散方上用粉霜不拘多少﹐入乳缽研令極細。每服嬰孩一字﹐四﹑五歲以下半錢﹐煎蓮花湯下﹐冬月用蓮肉煎湯下。

漢東王先生《家寶》治嬰孩乳食不消﹐瀉不止。

白龍丸方白龍骨白石脂﹝各一分﹞上爲末﹐滴水丸如○大。每服三丸﹐紫蘇﹑木瓜湯吞下﹐一日三服。量兒大小加減。

《劉氏家傳》小兒心腹脹滿﹐疳气﹐傷食﹐臆肚﹐瀉痢不轉方。

靑州棗﹝一个﹞巴豆﹝一粒﹐去心﹞上巴豆安棗內﹐慢火炙令焦黑﹐乳缽細研﹐入麝少許﹐用少飯丸如麻子大。一歲一丸。如傷食﹐用熱米飲下﹔如瀉﹐用冷熟水下。忌生冷﹑油膩﹑熱物。

《張氏家傳》麝香安中丸治小兒飲食不化﹐寬中止吐方。

甘松葉﹝二兩﹐去土﹞益智丁香皮香附子﹝各三兩﹞術﹝一兩﹞南木香﹝半兩﹞麝香﹝一錢﹞上七味除麝別研外﹐余藥同爲細末﹐白麵糊爲丸。更用生蜜﹑熟油少許一處和。劑量大小丸如黍米大。每服二十丸至三十丸﹐姜湯下﹐不計時候。

《張氏家傳》邢和璞眞人常服﹐安神道气﹐消酒食﹐益脾胃﹐老人小孩皆可服。昭陵每食後嚼數片﹐身體安健。

嘗賜呂申公。劉斯立名延年艸。裕陵亦賜韓魏公。

靑皮﹝一斤。湯浸三日﹐日三換。候苦味去盡﹐然後去瓤﹐切做指面大方片子﹞上等白鹽花﹝五兩﹐再淋煎用﹐要雪白﹞甘艸﹝六兩﹐銼﹐秤﹐炙﹞新舶上茴香﹝四兩﹞上用甜水一斗﹐同藥入金鍋內熬﹝銀鍋亦得﹞﹐不住手攪﹐勿令著底。置密器中收﹐不得走气。候水盡取出﹐慢火炒令幹﹐不得有進气。選謹愼者一人專主之。去甘艸﹑茴香不用﹐只收貯靑皮。如傷生冷及果實﹑菜蔬之類﹐卽嚼數片﹐隨卽無恙。常服一﹑二片極佳﹐以其尢宜老人。邢和璞所以名萬年艸﹐斯立又以延年艸目之也。

《莊氏家傳》小兒常服消乳食方。

白芷﹝半兩﹞檳榔﹝一个﹞靑橘﹝一分﹐去白﹞巴豆﹝四粒﹐炮去皮﹐去油﹞上件爲末﹐同研﹐麵糊爲丸如粟米大。溫水下三丸至五丸﹐常服。

《莊氏家傳》治小兒驚熱。化聚滯﹑奶食﹐墜涎﹐利大腸。宜服眞珠丸方眞珠﹝細研﹐水飛﹞天竺黃﹝爲細末﹞朱砂﹝研﹐水飛。各一分﹞丁頭代赭雄黃﹝各研﹐水飛﹞麝香﹝研。各半兩﹞杏仁﹝三十粒。湯浸﹐去皮﹞尖﹑雙仁者﹐麩炒令微黃﹞巴豆﹝十个。去皮﹐用油煎令褐色﹐杏仁同研﹞上件藥都搗細爲末﹐研令勻﹐煉蜜爲丸如綠豆大。每服以生薑湯下一丸。三歲以上﹐加減服之。

《莊氏家傳》治小兒驚風﹐奶食不化﹔或外風傷冷毒﹑瀉血﹐一切諸疾﹐悉皆治之。

金箔丸方金箔﹝四十九箔﹞朱砂﹝水飛﹞水銀牛黃靑黛﹝各研﹞白僵蠶﹝微炒﹞蟬殼﹝洗去泥土﹞麻黃﹝去節﹞白附子天麻﹝酒浸﹐炙﹞麝香﹝別研﹞犀角幹蠍天南星﹝炮。各一分﹞膩粉﹝一錢﹐研﹞上件修事了﹐入乳缽內研令勻細﹐用生蜜和爲錠子﹐以油罩子裹。每服二丸﹐梧桐子大﹐薄荷汁化下。傷寒用生薑﹑薄荷湯化下。小兒諸疾﹐無不神效。

《莊氏家傳》治小兒驚疳﹐化涎消食。

胡黃連丸方胡黃連牛黃朱砂麝香﹝少許﹞蘆薈﹝四味各研﹞靑黛鉤藤﹝炙﹞管仲膩粉﹝少許﹞鶴虱雷丸天竺黃﹝研。各等分﹞上件一十二味搗﹐羅爲末﹐麵糊爲丸如粟米大。每服三丸至五丸。如有驚食﹐只取下食﹐如無不動。

《王氏手集》進食丸安和脾胃﹐消化積滯﹐止嘔吐利﹔除心腹脹滿﹐利胸膈﹐散滿痞。常服消水谷﹐進乳食方。

丁香﹝一錢﹞肉豆蔻﹝二个﹞木香﹝半錢﹞巴豆﹝九个﹐去皮﹐生用﹞五靈脂﹝七錢﹞上爲細末﹐麵糊爲丸如綠豆大。每歲一﹑二丸﹐食後生薑湯下﹐日二服。

《吉氏家傳》千金丸治小兒食不消方。

木香烏梅﹝炒﹞肉桂﹝各一錢﹞砂﹝半錢﹞胡椒﹝半分﹞巴豆﹝三十粒﹐取霜﹞上爲細末﹐稀糊爲丸芥子大。每服十丸或十五丸﹐紫蘇湯下。

《朱氏家傳》治小兒气﹐開胃進食。

木香丸方木香人參白茯苓靑皮陳皮﹝各去瓤﹞肉豆蔻﹝以上各一分﹞京三稜﹝一兩﹐炮﹞上爲末﹐麵糊丸麻子大。每服十丸﹐姜湯下。

《朱氏家傳》治小兒奶食傷心﹐作壯熱﹐喘息不調﹐咳嗽﹐多睡。

洗心散方甘艸﹝一錢﹐生﹞麥門冬﹝一分半﹐洗淨﹞皂角﹝半兩﹐入沙糖塗酥﹐炙後於盆下蓋良久﹐出火毒方用﹞上爛杵﹐不羅。每服二錢﹐水一盞煎至八分﹐作五服﹐時時喫。

卷第二十二

傷飽第八﹝食不知飽時附﹞《巢氏病源》小兒傷飽候﹕小兒食不可過飽﹐飽則傷脾﹐脾傷不能磨消食也﹐令小兒四肢沈重﹐身體苦熱﹐面黃腹大是也。又小兒食不知飽候﹕小兒有嗜食﹐食已仍不知飽足﹐又不生肌肉﹐其亦腹大﹐其大便數而多泄﹐亦呼爲豁泄﹐此腸胃不守故也。

《聖惠》論﹕夫小兒气血不調﹐腸胃虛嫩﹐凡於乳哺﹐須是合宜。若乳食過多﹐脾胃脹滿﹐不能消化﹐故謂之傷飽也。

《仙人水鑑》小兒喫食太多傷脾﹐卽不食嘔逆方。

半夏﹝二分。生﹞黃葵子防風遠志款冬花桂心前胡漧薑﹝各一兩﹞上並搗爲散。空心米飲下一錢﹐服之立效。乳母不可服。

《聖惠》治小兒傷飽太過﹐脾气稍壅﹐面色赤黃﹐手足俱熱﹐心腹脹悶。

檳榔散方檳榔枳殼﹝麩炒微黃﹐去瓤﹞人參﹝去蘆頭﹞川大黃﹝銼碎微炒。各半兩﹞赤茯苓神曲﹝炒微黃﹞陳皮﹝湯浸﹐去白瓤﹐焙﹞甘艸﹝炙微赤﹐銼﹞麥﹝炒微黃。各一分﹞上件藥搗﹐粗羅爲散。每服一錢﹐以水一小盞﹐入生薑少許﹐蔥白二寸﹐煎至五分﹐去滓溫服﹐日三﹑四服。更量兒大小﹐以意加減服之。

《聖惠》治小兒傷飽﹐心腹滯悶﹐不能乳哺。宜服前胡散方前胡﹝去蘆頭﹞檳榔川大黃﹝銼碎﹐微炒﹞枳殼﹝麩炒微黃﹐去瓤﹞赤茯苓沈香﹝各半兩﹞訶梨勒皮﹝三分﹞木香甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓溫服﹐日三﹑四服。更量兒大小以意加減。

《聖惠》治小兒乳食過度﹐腹中脹滿。

木香散方木香鱉甲﹝塗醋炙令黃﹐去裙﹞牽牛子﹝微炒﹞川大黃﹝銼碎﹐微炒。各半兩﹞赤茯苓﹝一分﹞上件藥搗﹐細羅爲散。每服以溫漿水調下半錢﹐晚後再服。更看兒大小﹐以意增減服之。

《聖惠》治小兒傷飽﹐心腹妨悶﹐脇下或痛。宜服赤芍藥丸方赤芍藥柴胡﹝去苗﹞赤茯苓訶梨勒皮檳榔﹝各半兩﹞川大黃﹝銼碎﹐微炒﹞鱉甲﹝塗醋炙令黃﹐去裙。各三分﹞桂心木香﹝各一分﹞上件藥搗﹐羅爲末﹐煉蜜和丸如綠豆大。每服以粥飲下五丸﹐日三﹑四服。更量兒大小以意加減。

《嬰孺》治傷飽羸瘦﹐不生肌肉﹐乳食不化。

芍藥丸方芍藥﹝七分﹐炙﹞柴胡﹝四分﹞大黃﹝三分﹞桂心﹝一分﹞茯苓漧薑鱉甲﹝炙。各二分﹞上爲末﹐蜜爲丸。一歲兒先哺乳﹐吞小豆大三丸﹐日三服。

《嬰孺》治少小傷食苦飽﹐臥失衣當風﹐居溫地﹐其爲病﹕腹大膨﹐時泄﹐困甚﹐如寒熱狀﹐又如霍亂﹐動作時利﹐腹出膿血。

大黃丸方大黃苦參人參桔梗杏仁﹝去皮尖﹞芎﹝各三分﹞半夏﹝洗﹞黃芩﹝各二分﹞葶藶﹝四分。炒﹞上爲末﹐蜜爲丸小豆大。一丸﹐日進三服。

《千金》附方治小兒食不知饑飽方。

上用鼠屎二﹑七枚﹐燒爲末服之。

卷第二十二

丁奚第九《巢氏病源》小兒大腹丁奚候﹕小兒丁奚病者﹐由哺食過度﹐而脾胃尙弱不能磨消故也。哺食不消則水谷之精減損﹐無以榮其气血﹐致肌肉消瘠。其病腹大頸小﹐黃瘦是也。若久不瘥則變成谷癥。傷飽名哺露病﹐一名丁奚。三種大體相似﹐輕重立名也。

《五關貫珍珠囊》﹕小兒丁奚﹐謂之鼓槌﹑鶴膝候。凡小兒或因吐而瀉久不瘥﹐或病退不能行﹐膝大﹑腸紅﹐號曰丁奚。七歲以下號鼓槌風﹐十五以下名鶴膝風。蓋此並是風冷傷於腎所致﹐腎主骨故也。

《莊氏家傳》疳肚﹑丁奚辧證云﹕小兒腹大如有靑筋見﹐卽曰疳肚也﹐如無靑筋乃名丁奚。是因過飽傷食而得之。

《嬰童寶鑑》小兒丁奚歌﹕腹髙頸細體痿蕤﹐精彩全無只愛啼﹐久病谷癥脾胃裹﹐小兒如此號丁奚。

《葛氏肘後》若患疳气﹐大腹瘦弱方。

上搗生薤根﹐以豬脂煎﹐稍稍服之。

葛氏又方上用熟炙鼠肉﹐若伏翼肉哺之。《本艸》亦治哺露。

《葛氏肘後》﹕小兒丁奚﹑癖﹑黃瘦﹑發脫等病方。

代赭﹝研﹞大黃朱砂﹝研。各四分﹞龜甲﹝炙﹐三分﹞芍藥靑木香杏仁﹝去皮﹐熬﹐別研﹞巴豆﹝去心﹑皮﹐別研﹐熬﹞知母﹝各二分﹞上搗﹑篩﹐蜜丸。百日兒服如胡豆大﹔二百日兒服如小豆大﹔三百日兒如大豆﹔四百日兒如梧桐子。每服微下爲限。大效。

《千金》仙人玉壺丸治小兒羸瘦﹑丁奚﹐不能食﹐食不能化方。

雄黃藜蘆丹砂石﹝一方用礬石﹞巴豆﹝去皮﹑膜。各二兩。《萬全方》止用各一兩﹞八角附子﹝炮裂﹑去皮臍二兩。《萬全方》卻用三兩﹞上六味先搗巴豆三千杵﹐次用石又搗三千杵﹐次內藜蘆三千杵﹐次內附子三千杵﹐次內雄黃三千杵﹐次內丹砂三千杵﹐內蜜又搗萬杵佳。若不用丹砂者﹐內眞珠四兩。每內藥輒治五百杵﹐內少蜜恐藥飛揚。治藥用王相吉日良時﹐童子齋戒爲良。天晴明日無雲霧﹐白晝藥成﹐密器中封之﹐勿泄气﹐著淸潔處。小兒百病﹐驚癇痞塞及有熱﹐百日﹑半歲者以一丸如黍米﹐小兒乳頭與服之。一歲以上如麻子一丸﹐日三﹐以飲服。小兒大腹及中熱惡毒﹐食物不化﹐結成積聚﹐服一丸。小兒寒熱頭痛﹐身熱及吐﹐服一丸如麻子大。小兒羸瘦﹐丁奚﹐不能食﹐食不化﹐漿水服二丸﹐日三。又苦酒和如梧子﹐敷腹上良。

《聖惠》治小兒丁奚﹐骨中微熱﹐腹內不調﹐食不爲肌膚或苦寒熱﹐腹大。

雞骨丸方雄鷄骨﹝一具﹐炙令黃﹞赤芍藥﹝半兩﹞赤茯苓﹝半兩。《嬰孺》用一兩﹞石膏﹝細研﹐水飛過﹞川大黃﹝銼碎﹐微炒﹞紫菀﹝洗去苗土。各半兩。《嬰孺》各用五分﹞陳橘皮﹝半兩﹐湯浸﹑去白瓤。《嬰孺》用三分﹞白礬﹝燒灰﹞細辛﹝洗去苗土﹞附子﹝炮裂﹐去皮臍。各半兩﹞黃芩甜葶藶﹝隔紙炒令香。各三分﹞桂心﹝三分。《嬰孺》用二分﹞上件藥搗﹐羅爲末﹐煉蜜和丸如麻子大。每服以粥飲下五丸﹐日三服。更量兒大小以意加減。﹝《嬰孺》方同﹐但分兩殊。仍云《康氏方》。﹞《聖惠》治小兒丁奚﹑癖﹐黃瘦發脫。

代赭丸方代赭﹝細研﹞川大黃﹝銼碎﹐微炒﹞朱砂﹝細研﹐水飛過。各半兩﹞鱉甲﹝半兩﹐塗醋炙令黃﹐去裙。《嬰孺》用三錢三字﹞巴豆霜﹝半分﹐《嬰孺》用一分﹞赤芍藥木香知母杏仁﹝湯浸﹐去皮尖﹑雙仁﹐麩炒微黃。各一分﹞上件藥搗﹐羅爲末﹐都研令勻﹐煉蜜和丸如麻子大。每服以粥飲下二丸。更量兒大小加減服之。日一﹑二服﹐以溏利爲度。﹝《嬰孺》方同﹐專治癖。﹞《聖惠》治小兒丁奚﹐𨿽食不生肌肉﹐腹大﹐食不消化。宜服赤芍藥丸方赤芍藥川大黃﹝銼碎﹐微炒﹞鱉甲﹝塗醋炙令黃﹐去裙。各三分﹞桂心赤茯苓柴胡﹝去苗。各半兩﹞上件藥搗﹐羅爲末﹐煉蜜和丸如麻子大。每服煎蜜湯下五丸﹐日三服。

《聖惠》治小兒丁奚肚大﹐靑脈起﹐不生脂肉﹐四肢漧瘦﹐頭大發黃。

麝香丸方麝香﹝細研﹞肉豆蔻﹝去殼﹞幹蟾﹝塗醋炙令黃﹞夜明砂地龍﹝並微炒。各一分﹞朱砂﹝細研﹐水飛過﹞五靈脂﹝各半兩﹞白礬﹝灰。一分﹞蜣螂﹝三枚﹐去翅﹑足﹐炙令熟﹞上件藥搗﹐羅爲末﹐都研令勻﹐煉蜜和丸如綠豆大。每日空心以溫水下五丸﹐晚再服。量兒大小以意加減。

《聖惠》治小兒丁奚﹐腹脹﹐漧瘦﹐毛髮焦黃。宜服二聖丸方大蝦蟆﹝一枚。端午日收﹐眼赤者佳﹞臭黃﹝二兩。爲末﹞上淨取卻蝦蟆腸肚﹐然後滿腹著臭黃末﹐以紙裹上以泥封﹐令幹﹐更泥﹐如此可三徧。待泥幹﹐卽於大火中燒令煙盡﹐搗﹑羅爲末﹐用粟米飲和丸如粟米大。兒一歲以粥飲下一丸。服藥後以生﹑熟水浴兒﹐拭漧﹐以靑衣覆之令睡﹐良久有虫出卽效。

《聖惠》治小兒丁奚肚大﹐四肢瘦弱。

野鼠丸方野鼠﹝一枚。去皮﹑髒﹐炙令焦﹞漧薑﹝炮裂﹐銼﹞濃朴﹝去皮﹐塗薑汁﹐炙令香熟用之﹞桂心甘艸﹝炙赤﹐銼。各一分﹞上件藥搗﹐羅爲末﹐以棗肉和丸如綠豆大。三歲兒每服用生薑湯下七丸﹐日三服。量兒大小以意加減。

《聖惠》治小兒丁奚腹脹﹐頭大頸細﹐手腳心熱﹐惟喫冷水。此是脈藏內疳。

大黃丸方川大黃﹝一分。銼碎﹐微炒﹞蛇蛻皮﹝二條。燒灰﹞蟬殼﹝三七枚﹞巴豆霜﹝一字﹞鉛霜﹝半錢﹐細研﹞幹蝦蟆﹝一枚。塗酥炙黃﹞皮巾子﹝灰﹐有孔子處取半錢﹞上件藥搗﹐羅爲末﹐都研令勻﹐煉蜜和丸如綠豆大。三歲兒每服空心以漿水粥飲下三丸﹐後以桃﹑柳湯洗﹐拭漧。以靑衣蓋﹐良久有虫出爲妙。量兒大小以意加減服之。

《嬰孺》治小兒羸瘦﹐不生肌﹐食飲不多﹐腹大﹐面目痿黃﹐不長。主百病。

鱉甲丸方鱉甲﹝炙﹞桂心﹝各三分﹞大黃﹝五分﹞人參前胡茯苓漧地黃芍藥漧薑﹝各二分﹞黃芩﹝一分半﹞虫﹝十枚。炙﹞上爲末﹐蜜丸小豆大。三丸﹐日進三服。量與之佳。

《嬰孺》芍藥丸治小兒百病﹐有寒熱﹐大腹﹐食不消化﹐不生肌肉﹐痿痺方。

芍藥茯苓大黃﹝各五分﹞柴胡﹝四分﹞鱉甲﹝三分﹐炙﹞桂心﹝二分﹞人參﹝一分﹐一方二分﹞上爲末﹐蜜丸。三歲以下服三小豆大﹐不知加之﹔七﹑八歲三桐子大﹐不知加之。若腹堅大者﹐加鱉甲一分﹔渴者﹐加栝蔞二分。病甚者服二十日效。已試大良。一方有杏仁二兩﹐人參三分。

《嬰孺》治新生少小兒客忤所中﹐驚癇發熱﹐哺乳不消﹐中風反掣﹐口吐舌﹐卒疰逢忤﹐面靑﹐目上搖﹐腹滿丁奚﹐羸瘦頸交﹐三歲不能行。

麝香紫雙丸方麝香黃連丹砂烏賊魚骨桂心﹝各一兩﹞雄黃附子﹝炮﹐去皮臍﹞牛黃﹝各二兩﹞特生石﹝半兩。燒﹞赤足蜈蚣﹝一條。炙﹞巴豆﹝六十粒。去皮﹑心﹐入絹袋子﹐內灰﹐煮半日﹞上爲末﹐蜜和﹐杵三千下﹐合密收﹐勿令燥泄。兒生十日﹑二十日﹑三十日服二黍大﹔四十日至百日服二麻子大﹔一歲﹑三歲以意增之﹐大其丸子。兒𨿽小而宿實甚者﹐當加丸子﹐不必根據此例也。巴豆別研入藥內。

《嬰孺》治小兒不生肌肉﹐丁奚大腹﹐食不消。

芍藥丸方芍藥大黃﹝各一兩﹞桂心﹝二兩﹞茯苓柴胡﹝各四兩﹞上爲末﹐蜜和杵熟。一歲﹐大豆許二丸﹐不知稍加之﹐食後服。煉蜜須三﹑五沸用。

《嬰孺》治小兒傷食﹐失衣當風﹐溫冷水浴﹐苦腹大丁奚﹐時利﹐寒熱如瘧﹐不欲飲食﹐不生肌及消羸不欲動搖方。

人參麥門冬﹝去心﹞大黃黃苦參﹝炒﹞芎石﹝﹞甘艸﹝炙。各三分﹞半夏﹝洗﹞遠志﹝去心﹞黃芩﹝各二分﹞硝石﹝四分﹞上爲末﹐蜜丸黑豆大。先食服三丸﹐四歲桐子大三丸﹐量與之。

《嬰孺》治腹中有熱滿﹐不思飲食﹔及大小便不利﹐若苦腹痛﹐癖便膿血﹑下重﹐丁奚大腹痛﹐脫肛﹐脇下有痞方。

野狼毒﹝二分﹞附子﹝一个﹐炮﹞川椒﹝汁﹞巴豆﹝去皮。各四分﹞上爲末﹐以飴丸茱萸大。茶飲下一丸﹐天明及日一再服一丸﹐數服消痞下食﹐日進三服。

《嬰孺》治小兒堅痞﹐面黃羸瘦﹐丁奚﹐不欲食﹐食不生肌膚﹐心中煩悶﹐發時時寒熱﹐五臟虛脹﹐腹中痛﹐常若下痢。

八痞丸方蜀漆﹝七分﹞細辛﹝四分﹞龍膽﹝五分﹞漧薑﹝二分﹞附子﹝四分。炮﹞牡丹虻虫﹝疑是虫非虻虫﹞頭﹝酒浸﹐炙黃﹞曾靑﹝無曾靑﹐空靑代之﹞桂心﹝各三分﹞上爲末﹐蜜丸桐子大。飲下二丸﹐日進三服﹐以知爲度。忌豬﹑魚﹑生菜等物。

張渙大麝香丹方治小兒羸瘦﹐腹大見靑筋及丁奚等病方。

麝香粉霜﹝各研﹞朱砂﹝細研﹐水飛﹞白礬﹝灰。各半兩﹞五靈脂肉豆蔻仁幹蟾﹝塗酥炙。各一兩﹞幹地龍﹝一分﹐炒﹞夜明砂﹝半兩﹞幹蜣螂﹝七枚。去翅﹐炙黃熟﹞上件搗﹐羅爲末﹐與朱砂等同研勻細﹐煉蜜和丸黍米大。每服三粒至五粒﹐溫水下。量兒大小加減服之。

《莊氏家傳》治小兒疳气﹐腹大﹐气急﹐不思飲食。

塌气丸方靑橘皮﹝不拘多少﹐用湯浸開﹞巴豆﹝每靑橘皮一个﹐用巴豆一个﹐使麻綫系合﹐熱麩中炒熟﹐去巴豆不用﹞上搗﹐羅爲末﹐麵糊爲丸如綠豆大。三歲以上每服五丸或七丸﹐米飲下﹐不計時候。

卷第二十二

哺露第十《巢氏病源》小兒哺露候﹕小兒乳哺不調﹐傷於脾胃也﹐脾胃衰弱不能飲食﹐血气減損不榮肌肉﹐而柴辟羸露其哺﹐臟腑之气不宣﹐則吸吸苦熱﹐謂之哺露也。

《嬰童寶鑑》小兒哺露歌﹕小兒哺露病羸﹐饑飽多傷損在脾﹐臟腑不通身有熱﹐如柴骨立漸枯衰。

《聖惠》治小兒哺露傷飽﹐手足煩熱﹐羸瘦不生肌肉。

雞骨丸方雞骨﹝煮熟。黃雌雞左右肋骨一具﹐炙黃﹞赤芍藥川大黃﹝銼﹐微炒﹞紫菀﹝洗﹐去苗土﹞赤茯苓柴胡﹝去苗。各半兩﹞細辛黃芩桂心﹝各一分﹞上件藥搗﹐羅爲末﹐煉蜜和丸如綠豆大。每服以溫水下五丸。早晨﹑晚後各一服。量兒大小加減服之。

《聖惠》治小兒哺露﹐腹堅﹐體熱﹐羸瘦。

鱉甲丸方鱉甲﹝塗醋炙令黃﹐去裙﹞肉蓯蓉﹝酒浸一宿﹐刮去皴皮﹐炙令幹。各三分﹞常山﹝半兩﹞上件藥搗﹐羅爲末﹐煉蜜和丸如麻子大。每服以粥飲下五丸﹐日三服。量兒大小以意加減。或下靑白黑物卽愈。

《聖惠》治小兒哺露﹐失衣當風濕﹐冷水浴﹐苦腹大﹐時痢﹐或寒熱如瘧﹐不欲食﹐縱食不生肌肉或不消化﹐四肢羸瘦。

人參丸方人參﹝去蘆頭﹞麥門冬﹝去心﹐焙﹞半夏﹝湯洗七徧﹐去滑﹞黃﹝銼﹞川大黃﹝銼碎﹐微炒﹞白茯苓柴胡﹝去苗﹞黃芩﹝以上各三分﹞訶梨勒﹝煨﹐用皮﹞甘艸﹝炙微赤﹐銼﹞鱉甲﹝塗醋炙令黃﹐去裙。各一兩﹞芎﹝半兩﹞上件藥搗﹐羅爲末﹐煉蜜和丸如麻子大。一﹑二歲兒每服以粥飲下三丸﹔四﹑五歲兒服五丸﹐日三服﹐量兒大小﹐以意加減。

《嬰孺》治少小積寒﹐久熱﹐不能食﹐飲食不化﹔哺露﹐堅痞﹐大腹﹐下痢不禁。

芍藥丸方芍藥紫菀﹝各三分﹞桂心茯苓鱉甲﹝炙。各二分﹞柴胡﹝一分﹞大黃﹝五分﹞上爲末﹐蜜丸如桐子大。一歲以上每服三丸﹐日進三服。病甚者夜一服﹐三歲以上加至十丸。無忌。哺露﹐气盛者加鱉甲四分。

《嬰孺》治小兒哺露﹐腹堅熱﹐下痢不止方。

鱉甲常山﹝各一分﹞肉蓯蓉﹝半分﹞上爲末﹐蜜丸小豆大。一服二丸。便下靑赤白黑﹐久寒自除。

《嬰童寶鑑》﹕小兒哺露﹐灸大椎穴。又﹐灸尺澤﹐﹝在腕內橫紋中尖。﹞又灸九角。

卷第二十三﹝五疳辧治﹞凡九門

卷第二十三

五疳論第一《聖惠》論﹕夫小兒托質胞胎﹐成形气血。誕生之後﹐骨肉輕軟﹐腸胃細微。哺乳須是合宜﹐臟腑自然調適。

若乳母寒溫失理﹐動止乖違﹐飲食無常﹐甘肥過度﹐喜怒气亂﹐醉飽傷勞﹐便卽乳兒﹐致成疳也。又小兒百日以後﹐五歲以前﹐乳食漸多﹐不擇生冷﹐好餐肥膩﹐恣食甘酸﹐臟腑不和﹐並生疳气。凡五疳者﹕一曰肝疳﹐其候搖頭揉目﹐白膜遮睛﹐流汗徧身﹐合面而臥﹐目中澀癢﹐肉色靑黃﹐發疏頭焦﹐筋靑腦熱﹐腹中積聚﹐下痢頻多﹐久而不痊﹐轉甚羸瘦。此是肝疳﹐亦名風疳也。二曰心疳﹐其候渾身壯熱﹐吐利無恆﹐頰赤面黃﹐胸膈煩滿﹐鼻干心燥﹐口舌生瘡﹐痢久不痊﹐多下膿血。有時盜汗﹐或乃虛驚。此是心疳﹐亦名驚疳也。三曰脾疳﹐其候腹多筋脈﹐喘促气粗﹐乳食不多﹐心腹脹滿﹐多啼咳逆﹐面色痿黃﹐骨立毛焦﹐形枯力劣﹐胸膈壅悶﹐水穀不消﹐口鼻常幹﹐好喫泥土﹐情意不悅﹐愛暗憎明﹐腸胃不和﹐利多酸臭。此是脾疳﹐亦名食疳也。

四曰肺疳﹐其候咳嗽气逆﹐皮毛幹焦﹐饒涕多啼﹐咽喉不利﹐揉鼻咬甲﹐壯熱憎寒﹐口鼻生瘡﹐唇邊赤癢﹐腹內气脹﹐乳食漸稀﹐大腸不調﹐頻頻泄利﹐糞中米出﹐皮上粟生。此是肺疳﹐亦名气疳也。五曰腎疳﹐其候肌骨消瘦﹐齒齦生瘡﹐寒熱有時﹐口鼻漧燥﹐腦熱如火﹐腳冷如冰。吐逆旣增﹐乳食減少﹐瀉痢頻並﹐下部開張﹐肛門不收﹐疳瘡癢痛。此是腎疳﹐亦名急疳也。今以一方同療之﹐故曰五疳也。

漢東王先生《家寶》治五疳論﹕小兒五疳﹐因過食甘甜﹐或因驚气入腹﹐或緣患後不長肌肉﹐致成疳疾。

不思乳食﹐朝好暮惡﹐或發潮熱﹐四肢羸瘦﹐腹急气喘﹐頭髮稀疏﹐喜食泥土﹐變成疳勞。宜進雞肉煎丸﹝方見疳勞門中﹞﹐及消疳蘆薈丸﹝方見五疳可治﹑不可治門中﹞﹐兼服調胃气觀音散﹝方見胃气不和門中﹞並四順散。﹝方見溫壯門。葛氏《肘後》四味飲同。﹞錢乙論五疳論﹕肝疳﹐白膜遮睛﹐當補肝﹐地黃丸主之﹝方見虛寒門中﹞。心疳﹐面黃頰赤﹐心壯熱﹐當補心﹐安神丸主之﹝方見虛熱門中﹞。脾疳﹐體黃腹大﹐食泥土﹐當補脾﹐益黃散主之﹝方見胃虛不和門中﹞。腎疳﹐極瘦﹐身有瘡疥﹐當補腎﹐地黃丸主之。肺疳﹐气喘﹐口鼻生瘡﹐當補脾肺﹐益黃散主之。﹝二方見同。﹞《嬰童寶鑑》五臟五疳論﹕心臟生疳﹐狀如大人勞疾﹐兩頰赤色﹐面色黃白﹐身體壯熱﹐胸中滿悶﹐鼻口生瘡﹐气喘嘔逆﹐膿黑痢赤﹐虛汗饒多﹐漸加消瘦﹐此心疳也。肝臟受疳﹐目生白膜﹐面色靑黃﹐夜汗饒多﹐時加气擁﹐搖頭鼻癢﹐毛立發稀﹐覆地而臥﹐腹中癥塊﹐下痢無時﹐常加羸瘦﹐此肝疳也。脾臟受疳﹐糞中有米﹐臭气糟酸﹐好食泥土﹐心腹脹滿﹐肚有靑脈﹐咳嗽惡心﹐口鼻幹焦﹐情懷不樂﹐憎明好暗﹐肌肉內消﹐此脾疳候也。肺臟受疳﹐咳嗽气喘﹐鼻下生瘡﹐咬指撚眉﹐吐利冷沫﹐腹滿不食﹐壯熱憎寒﹐皮上粟生﹐喉中嗌塞﹐洞赤白泔﹐皮膚燥澀﹐此肺疳候也。腎臟受疳﹐下冷上熱﹐洞泄脫肛﹐下部開張﹐更加疳﹐渾身瘡癬﹐時發憎寒﹐奶食不消﹐夜多啼叫﹐小便如水﹐胸脇似湯﹐日漸羸﹐久而沈困﹐此是腎疳候也。凡上件疳﹐皆屬五臟六腑也。

卷第二十三

五疳候第二茅先生論﹕小兒生下有五疳。風疳﹐主肝候﹐面靑黃色﹐眼生障膜﹐頭搖﹐揉眼鼻。驚疳﹐主心候﹑面黃赤﹐身壯熱﹐或瀉色靑黑﹐驚叫﹐口鼻漧燥﹑徧身虛汗。气疳﹐主肺候﹐面黃白﹐咳嗽﹐鼻下赤爛﹐上渴气喘﹐毛髮焦黃﹐形容枯瘦。食疳﹐主脾候﹐面色痿黃﹐腹熱靑筋﹐好喫泥土﹐眉咬甲﹐多喘叫﹐糞內有虫﹐細如馬尾﹐憎寒熱。急疳﹐主腎候﹐面靑黑﹐不進奶食﹐虛汗﹐口生瘡﹐疝气﹐上焦熱﹐愛喫冷水﹐鼻口漧燥。

上件五疳﹐其候各別﹐逐一各有所管﹐下藥各有能通﹑能實﹑能冷﹑能溫。具說可根據﹐調理莫亂差誤。風疳﹐欲要調理﹐先用勻气散﹝方見胃气不和門中﹞夾醒脾散﹝有二方。一方見胃气不和門中﹐一方見慢脾風門中﹞及鎭心丸﹝方見一切驚門﹞﹐調理得退三﹑五分﹐並進得食﹐便下靑金丹﹝方見夾驚傷寒門中﹞一服與通下。肝上被虛涎蓋之﹐而又眼開通得積盡﹐再下勻气散﹑醒脾散與調一日。腹髒調和後常服鎭心丸夾蘆薈丸﹝方見一切疳門中﹞。牛黃膏﹝方見膈熱門中﹞與服﹐如此治之卽愈。

驚疳﹐所治先將勻气散夾醒脾散﹑朱砂膏﹑﹝方見驚積門中﹞。活脾散﹝有二方。一方見胃气不和門中﹔一方見慢脾風門中﹞﹐四个藥相交調理三﹑二日﹐漸次精采﹐有黃糞下來﹐便下靑金丹通下積﹐再下勻气散﹑醒脾散。補气後常服朱砂膏夾蘆薈丸調理卽愈。气疳﹐所治者先用調中飲﹝方見胃气不和門中﹞夾醒脾散﹑雌黃丸﹑﹝方見咳嗽門中﹞。龍涎膏﹝方見熱渴門中﹞﹐四个藥相夾調理二﹑三日漸退﹐便下靑金丹通下積﹐再下勻气散。補气後常服蘆薈丸﹑調中飲﹐與服卽愈。脾疳﹐所治先用勻气散﹑醒脾散﹐兩个藥調理三﹑二日﹐漸有黃糞變時﹐便下檳榔散﹝方見虫動門中﹞﹐下疳虫盡時﹐再下勻气散補除。

又將調中飲夾醒脾散﹐再調理二日。又下靑金丹取疳積﹐再將勻气散補气。後常服蘆薈丸﹑健脾散﹝方見胃气不和門中﹞調理卽愈。急疳﹐所治者先用沈香睡驚飲﹝方見霍亂門中﹞夾鎭心丸及調中飲﹑龍涎膏夾朱砂膏與調﹐二﹑三日漸精采﹐便下靑金丹與通積﹐再用勻气散補。後常服蘆薈丸﹑金鈴散﹑﹝方見心痛門中﹞。朱砂膏調理卽愈。前件五疳候狀各別﹐下藥各有文理﹐莫令誤下。上件五疳﹐如調理不退﹐形候傳變﹐唇口生瘡﹐鼻口黑燥﹐瀉出黑血﹐項軟﹑徧身冷﹐舌捲﹐骨露惡瘦﹐死候不治。

茅先生小兒五疳死候歌﹕腳心襯著都不覺﹐抱著昏沈手足垂。疾狀未除身體冷﹐無休泄滑沫相隨。項筋舒展全無力﹐五絕疳勞仔細知。

漢東王先生《家寶》小兒五疳歌﹕心驚疳﹕渾身壯熱盛﹐四肢全不任﹐面黃並臉赤﹐怕冷愛重衾。口鼻常漧燥﹐根源卽漸深﹐只因驚撲著﹐此病本從心。

肝風疳﹕搖頭揉口鼻﹐白膜眼中瞞﹐揩磨常淚出﹐兩目不曾幹。顏容面靑色﹐渾身瘡癬斑﹐毛焦並發立﹐此病本從肝。

脾疳﹕食物難消化﹐心中愛喫泥﹐腹髙靑脈起﹐頭髮薄稀疏。喘息饒呵欠﹐無歡只欲啼﹐痢多酸臭气﹐此病本從脾。

肺气疳﹕啼多並嗽逆﹐口鼻腔生瘡﹐昏昏饒愛睡﹐體瘦又滑腸。四肢無气力﹐容貌不同常﹐瀉膿並吐血﹐此是肺家傷。

腎家急疳﹕瀉痢時頻並﹐吐逆轉加深﹐大腸肛又脫﹐壯熱腹兼驚。乳食全難進﹐肢梢冷似冰﹐急疳難治療﹐本是腎家興。

卷第二十三

五疳可治不可治候第三《聖惠》小兒五疳可治候論﹕凡小兒疳在內﹐眼澀腹脹﹐痢色無常﹐或如泔澱﹐日漸羸瘦﹐此候可療。若鼻下赤爛﹐自揉其鼻﹐頭上有瘡﹐生痂痛癢﹐漸漸流引﹐繞於兩耳﹐時時目赤﹐頭髮稀疏﹐腦皮光緊﹐頭大項細﹐肌體羸瘦﹐亦可治也。若唇口被蝕﹐齒齦作五色﹐或盡峭黑﹐舌下有白瘡﹐上有竅子﹐口中時有臭气﹐齒漸染欲爛﹐亦可治也。若下部開張﹐有時赤爛﹐癢不可忍﹐下痢無常﹐亦可治也。若疳蝕脊膂﹐十指皆癢﹐自咬指甲﹐頭髮作穗﹐脊骨如鋸﹐有時腹脹﹐有時下痢﹐若急治之﹐無不瘥也。

《聖惠》小兒五疳不可治候論﹕凡小兒肝臟疳﹐若目睛帶靑脈﹐左脇下硬﹐多吐涎沫﹐眼角左右有黑气所衝﹐不可治也。心臟疳﹐若愛驚啼﹐常好飲水﹐便食辛味﹐耳邊有脈﹐舌上有黑靨者﹐不可治也。脾臟疳﹐若肚大唇無血色﹐人中平滿﹐下痢無度﹐水穀不消﹐好喫泥土﹐皮枯骨露﹐不可治也。肺臟疳﹐若咳逆气促﹐多瀉白米﹐身上有斑﹐生如粟米大﹐色若黑者﹐不可治也。腎臟疳﹐若愛食酸鹹﹐飲水無度﹐小便如乳﹐牙齒靑黑﹐耳腦漧燥﹐肩豎骨枯﹐不可治也。又五疳有五絕候﹕一﹑襯著腳中﹐指底不覺疼。二﹑抱著手足﹐垂彈無力。

三﹑病未退﹐徧身不暖。四﹑臟腑瀉靑涎及沫不止。五﹑項筋舒展無力。如此之候﹐皆不可治也。凡醫用藥﹐切在審詳也。

卷第二十三

五疳第四《顱囟經》治小兒五疳﹐兼腹肚虛脹﹐疳气煩悶﹐或時燥渴。

紫霜丸方大黃黃連代赭﹝各一分﹞朱砂麝香﹝各少許﹞杏仁﹝去皮尖﹐別研﹞肉豆蔻巴豆﹝去皮﹐以冷水浸﹐別研。各一兩﹞上件細研﹐以蜜爲丸如赤豆大。每服空心米飲下一丸。五歲﹑十歲只可服五丸﹐臨時加減。忌冷水﹑油膩﹑炙爆。

《仙人水鑑》治小兒五疳八痢﹐急慢驚風﹐日漸羸瘦。宜服肥孩兒蘆薈丸蘆薈白附子﹝末﹞白蕪荑﹝末。各一錢﹞朱砂胡黃連﹝末﹞雄黃﹝各二分﹞靑黛黃連﹝末。各七分﹞輕粉﹝抄一匕﹞訶子﹝二个﹐末﹞使君子﹝二十个﹐燒﹞麝香﹝半錢﹞巴豆﹝十四个﹐去皮﹑心﹑膜﹐用紙十重出油﹞上十三味﹐先將十二味合研勻﹐次入巴豆霜再研如面拌和勻﹐用熊膽少許﹐熱湯半盞﹐浸湯瓶口上良久﹐熊膽溶作水﹐濾去滓﹐入面半匙煮成糊﹐和藥丸如小綠豆大。每服五﹑七丸﹐用薄荷湯吞下。

《聖惠》治小兒五疳﹐頭熱眼澀﹐胸髙腳細﹐頭大腹脹﹐面黃鼻幹﹐驚悸盜汗﹐肌肉羸瘦﹐寒熱不定。宜服金蟾丸方幹蟾﹝一枚大者﹐塗酥炙令焦黃﹞地黃﹝半兩﹐微炒﹞麝香﹝半分﹐細研﹞天竺黃朱砂雄黃﹝各細研﹞胡黃連蛇蛻皮﹝灰﹞蟬殼﹝微炒。各一分﹞莨菪子﹝半合﹐水淘去浮者﹐水煮令芽出﹐候幹﹐炒令黃黑色﹞上件藥搗﹐羅爲末﹐都研令勻。以糯米飯和丸如綠豆大。每服以粥飲下三丸。量兒大小加減服之。

《聖惠》治小兒五疳﹐頭大項細﹐心腹脹滿﹐皮膚幹皺﹐毛髮焦黃﹐鼻下赤爛﹐口舌生瘡﹐瀉痢不止﹐日漸羸瘦。

四靈丸方大蟾﹝一枚﹐去卻四足﹐擘開腹﹐去腸肚﹔入胡黃連末一兩在腹內﹐以綫縫合。用濕紙三兩重裹﹐沙泥四面固濟﹐令幹﹐微火出陰气﹐便用熟火三斤燒令通赤﹐卽住待冷﹐去泥及紙灰。搗細﹐羅爲末﹐更入後藥﹞蘆薈麝香熊膽﹝各一分﹞上件藥同研令細﹐以麵糊和丸如麻子大。每服以粥飲或奶汁下三丸﹐日三服。三歲以上加丸服之。

《聖惠》治小兒五疳﹐乳食不長肌膚﹐心腹脹滿﹔或時下痢﹐壯熱昏沈﹐眼澀口漧﹐愛喫生冷﹐毛髮幹立﹐揉鼻多嚏﹐日漸羸瘦。

五疳丸方﹝太醫局方名﹞

五疳保童丸靑黛雄黃麝香蘆薈﹝各細研﹞熊膽﹝研﹞胡黃連黃連﹝去須﹞龍膽﹝去蘆頭﹞苦楝根白鱔魚﹝炙令焦黃﹞蝦蟆﹝灰﹞蝸牛﹝炒冷微黃﹞夜明砂﹝微炒﹞蟾頭﹝一枚﹐炙令焦黃﹞五倍子靑橘皮﹝浸﹐去白瓤﹐焙﹞天漿子﹝內有物者﹐微炒。各一分﹞上件藥搗﹐羅爲末﹐都研令勻﹐用粳米飯和丸如綠豆大。每服以粥飲下三丸﹐日三服。量兒大小以意加減。

《聖惠》治小兒五疳﹐面色痿瘁﹐頭熱發幹﹐胃气不和﹐心腹滿悶﹐宿食不消﹐或時下痢﹐瘦弱無力。宜常服使君子丸方使君子丁香沒石子胡黃連夜明砂﹝微炒﹞黃連﹝去須﹐微炒﹞肉豆蔻﹝去殼﹞熊膽靑黛蘆薈﹝並細研。各一分﹞腦麝﹝各細研﹐一錢﹞蟾頭﹝一枚﹐炙黃焦﹞上件藥搗﹐羅爲末﹐燒粟米飯和丸如綠豆大。每服以粥飲或新汲水下五丸﹐日三服。三歲以上﹐加丸服之。

﹝一方用眉醉皂子大。﹞《聖惠》治小兒五疳﹐羸瘦﹐毛髮漧黃﹐喫食不常。

雄黃丸方雄黃麝香蘆薈﹝各細研﹞黃連﹝去須﹞胡黃連﹝各一分﹞蟾頭﹝一枚﹐炙令焦黃﹞朱砂﹝半兩﹐細研﹐水飛過﹞上件搗﹐羅爲末﹐都研勻﹐豬膽汁和丸如綠豆大。每一歲一丸﹐新汲水下﹐日三服。

《聖惠》治小兒五疳﹐毛髮幹立﹐枯瘦煩熱﹐肚大腳細。

蟾頭丸方蟾頭﹝一枚﹐炒令黃焦﹞靑黛龍腦﹝各細研﹞巴豆﹝去皮心﹐研﹐紙裹壓去油﹞幹蠍﹝炒﹞白附子﹝炮﹞膩粉﹝研入。各一分﹞牛黃麝香天竺黃雄黃朱砂﹝各細研﹐一分﹞上件藥搗﹐羅爲末﹐入靑黛等同研令勻﹐以水浸﹐蒸餅和丸如綠豆大。每一歲以粥飲下一丸。

《聖惠》治小兒五疳﹐寒熱腹脹﹐四肢嬴弱。

殺疳丸方靑黛﹝二錢﹞蟬殼﹝五枚﹐微炒﹞朱砂雄黃熊膽蘆薈麝香﹝各細研﹞蛇蛻皮﹝灰﹞膩粉﹝研入﹐一分﹞胡黃連﹝一分﹞瓜蒂﹝二七枚﹞田父﹝一枚﹐炙令黃﹞蟾酥﹝兩皂莢子許大﹐研入﹞上件藥搗﹐羅爲末﹐都研令勻﹐熬豬膽汁浸﹐蒸餅和丸如黃米大。每服以薄荷湯化破三丸服。量兒大小以意加減。

《聖惠》治小兒五疳﹐形體羸瘦。

蛇蛻皮丸方蛇蛻皮﹝一條。燒灰﹞麝香﹝半分﹐細研﹞夜明砂地龍﹝各微炒﹞靑黛﹝細研。各一分﹞幹蟾﹝一枚﹐炙令黃焦﹞蚱蟬﹝四枚﹐微炒﹐去翅足﹞上件搗﹐羅爲末﹐糯米飯丸如綠豆大。每服粥飲下五丸﹐日三服。量兒大小增減。

《聖惠》治小兒五疳﹐煩熱羸瘦﹐不欲乳食。

靑黛丸方靑黛﹝細研﹞訶梨勒皮﹝各三分﹞麝香蘆薈熊膽朱砂﹝各細研﹐一分﹞上件藥搗﹐羅爲末﹐都研令勻﹐以粳米飯和丸如綠豆大。每服以沙糖水下三丸﹐日三服。三歲兒以上﹐加丸服之。

《聖惠》治小兒五疳﹐百病無辜﹐一切痢﹐肌膚羸瘦。

牛黃丸方牛黃朱砂﹝各細研﹞牡蠣粉人參﹝去蘆頭﹞杏仁﹝湯浸﹐去皮尖﹑雙仁﹐研如泥。

各一分﹞赤石脂代赭石﹝各細研﹐半兩﹞虎睛﹝一對﹐酒浸一宿﹐微炙﹞巴豆﹝十枚﹐去皮心﹐研﹐紙裹壓去油﹞上件藥除杏仁﹑巴豆外﹐搗﹑羅爲末﹐都研令勻﹐煉蜜和丸如綠豆大。每一歲以冷水下一丸。

《聖惠》治小兒五疳﹐驚熱。

保童丸方靑黛蘆薈﹝各細研﹞幹蟾頭﹝炙微焦黃﹞黃連﹝去須﹞熊膽﹝研入。各一兩﹞夜明砂蝸牛殼地龍蟬殼﹝各微炒﹞使君子牛黃﹝細研。各一分﹞朱砂腦麝﹝各細研﹐一錢﹞上件藥搗﹐羅爲末﹐入研了藥﹐令勻﹐以糯米飯和丸如粟米大。每服以粥飲下五丸。量兒大小加減服之。

《聖惠》治小兒五疳﹐面黃髮枯﹐頭熱盜汗﹐臥則合面﹐饑卽食土﹐疳虫蝕於口鼻﹐瀉痢日夜無常﹐肌體羸瘦無力。

蘆薈丸方蘆薈﹝細研﹞朱砂﹝細研﹐水飛過﹞胡黃連﹝各半兩﹞腦麝﹝各細研﹐半分﹞牛黃﹝細研﹞蟬殼蝸牛殼夜明砂﹝各微炒﹞蜣螂﹝微炒﹐去翅足﹞熊膽﹝研入﹞蚺蛇膽倒鉤棘鍼瓜蒂﹝各一分﹞蟾酥﹝一錢﹐研入﹞上件藥搗﹐羅爲末﹐研令勻﹐煉蜜和丸如綠豆大。每服以奶汁研一丸﹐點入鼻中後﹐以桃柳湯洗兒﹐以靑衣蓋裹。候有虫子自出﹐卽以粥飲下三丸﹐日三服。三歲以上﹐加丸服之。

《聖惠》善治小兒五疳﹐能充肌膚﹐悅澤顏色﹐宜常服此保生丸方幹蝦蟆﹝一枚﹐於小罐子以瓦片蓋口﹐勿令透气﹐燒灰﹞蜣螂﹝微炒﹐去翅足﹞母丁香麝香﹝細研﹞夜明砂﹝微炒﹞苦葫蘆子胡黃連熊膽﹝細研﹞甜葶藶﹝隔紙炒令紫色。各半兩﹞上件藥搗﹐羅爲末﹐以軟粟米飯和丸如綠豆大。每服以粥飲下三丸。量兒大小以意加減。

《聖惠》又方鯉魚膽﹝二枚﹞膽﹝三枚﹞狗膽﹝一枚﹞白附子﹝炮裂﹞烏賊魚骨﹝炙令黃。各一分﹞上件藥﹐先搗烏賊魚骨並白附子爲末﹐相和﹐內入豬膽中候幹﹐搗﹑細羅爲散。每服以暖水調半錢服之。

量兒大小以意加減。

《聖惠》治小兒五疳﹐不生肌肉。酒煎幹蟾丸方幹蟾﹝一枚﹐用無灰酒一升﹐煎至酒半升以來﹐卻去蟾骨﹐更煎令熟爛後﹐於乳缽內並酒研爛﹐令如膏次用後藥﹞肉豆蔻﹝二枚﹐去殼﹞檳榔﹝一枚﹞甘艸﹝一寸﹐炙微赤﹐銼﹞乳香﹝研入﹞麻黃﹝去節﹞胡黃連黃連﹝去須。各半兩﹞朱砂膩粉麝香牛黃﹝各細研﹐一錢﹞丁香蘆薈﹝研入。各一分﹞上件藥搗﹐羅爲末﹐都研令勻﹐入蟾膏內和丸如綠豆大。每服以粥飲下五丸﹐日三﹑四服。

《聖惠》治小兒五疳羸瘦。

蛇蛻丸方蛇蛻皮幹地龍蝸牛﹝各一分﹞幹蟾﹝半兩﹞以上四味﹐入瓷合子內﹐以泥封閉﹐使炭火燒令徧身赤﹐卽住候冷﹐取出研﹐羅爲末﹔更入黃丹一錢﹐微炒同研。

丁香阿魏﹝細研。各半錢﹞朱砂﹝一分﹐細研﹞上件藥同研令勻﹐以蒸餅和丸如麻子大。每於空心﹐以熟水下二丸。量兒大小﹐加減服之。

《聖惠》治小兒五疳金粟丸方谷精艸﹝寒食前後花出時﹐取令幹﹞白薔薇根﹝花出時收用﹞丁香﹝末﹞蝦蟆﹝雄者﹐炙爲末。各一兩﹞上件藥取上二味﹐端四日用水一斗﹐宿浸端午日至二升﹐去滓澄淸﹐重於小鐺中煎成膏﹔後入丁香﹑蝦蟆末令勻﹐和丸如黍米大。在懷抱每服半丸﹐三歲一丸﹐七歲二丸﹐十歲三丸。才服藥後﹐以桃柳湯於盆中從頭淋浴之﹐候湯冷﹐以衣拭漧﹐靑衣蓋下。不得衝風﹐恐虫不出﹐如睡最佳﹐良久如醉。疳虫於頭面﹑背膂如汗津﹐如蟻子﹐或如麩片並微細色白稀者﹐七日內瘥﹐不再服。如色黃赤﹐當隔日更根據前法服。虫黑者﹐不用服藥。此方入朱砂爲金粟丸﹐入靑黛爲靑金丸﹐入麝香爲萬勝丸。

《聖惠》治小兒五疳﹐齒焦﹐四肢黃瘦﹐百後至十五歲以前﹐並宜服此。

五蟾丸方幹蟾﹝五个大者﹐細銼和骨﹐用好酒五升﹐文武火煎至二升﹐濾去骨。於砂盆內研﹐以絹濾去滓﹐入熟蜜四兩﹐於重湯內煮令成膏﹞胡黃連黃連﹝去須﹞白蕪荑﹝輕炒﹐去皮。各二兩﹞上件藥搗﹐羅爲末﹐入前煎內和丸﹐如麻子大。每服用人參湯下三丸﹐乳汁下亦得。量兒大小加減服之。

《聖惠》治小兒五疳麝香丸方麝香熊膽蚺蛇膽赤小豆﹝爲末﹞牛黃﹝各一分﹞蟾酥﹝如柳葉二片﹞上件藥同研如粉﹐用瓜蒂半兩煮取汁﹐和丸如麻子大。三歲﹐每服空心以粥飲下三丸。量兒大小以意加減。

《博濟方》治小兒一十五種風疾﹐五般疳气。變蒸寒熱﹐便痢棗花糞﹐腳細肚脹﹐肚上靑筋﹐頭髮稀疏﹐多喫泥土﹐眉毛﹐咬指甲﹐四肢羸瘦﹐疳蛔咬心﹐瀉痢頻並﹐饒驚多嗽﹐疳蝕口鼻﹐赤白瘡疳﹐眼雀目。此皆能治療﹐入口大有神效。

至聖靑金丹靑黛﹝上細好者﹐二分﹐研。《良方》三分﹞膩粉﹝一分。《良方》一錢﹞雄黃﹝二分﹐研。

《良方》二兩﹞麝香﹝半分﹐研﹞龍腦﹝少許﹐研。《局方》一字﹞朱砂﹝一分﹐研。《良方》一錢﹞胡黃連﹝二分。《良方》二兩﹞熊膽﹝一分﹐用溫水化入藥。《良方》一錢﹞白附子﹝二枚。《良方》一錢。

《局方》一錢﹞蘆薈﹝一分﹐研。《良方》一錢﹞蟾酥﹝一皂子大。《局方》一字﹞霜﹝少許。《良方》皆同。《局方》一字﹞水銀﹝一皂子大。《局方》一錢﹐膩粉研﹐不見星﹞上件一十三味細研﹑杵﹐羅爲末後﹐再更都入乳缽內細研令勻﹔用豬膽一枚取汁熬過﹐浸蒸餅少許爲丸如黃米大。曝漧﹐於瓷器內收﹐密封﹐或要旋取。每服二丸﹐各根據湯使如後。小兒患驚風﹑天﹑戴上眼睛﹐手足搐搦﹐狀候多端﹐但取藥一丸﹐用溫水化破﹐滴入鼻中﹐令嚏噴三﹑五徧後﹐眼睛自然放下﹐搐搦亦定﹐更用薄荷湯下二丸。小兒久患五疳﹐四肢瘦小﹐肚髙﹐眉﹐喫土﹐咬指甲﹐發稀疏﹐肚上靑筋﹐粥飲下二丸。小兒變蒸寒熱﹐薄荷湯下二丸﹐化破服。小兒久患瀉痢﹐米飲下二丸。小兒久患疳蛔咬心﹐苦楝子煎湯下二丸。小兒患鼻下赤爛﹐口齒疳虫並口瘡等﹐用孩兒子奶汁研二丸﹐塗在患處。小兒患疳眼雀目﹐用白羊子肝子一枚﹐以竹刀子批開﹐內藥二丸﹐在子肝子內以麻縷子纏定﹐用淘米泔水內煮令熟﹐空腹喫。仍令乳母常忌毒魚﹑大蒜﹑雞鴨﹑豬肉等。此藥若小兒常隔三﹑二日喫一服﹐永無百病﹐不染橫夭之疾。凡有患﹐但與服﹐必有功效。

《靈苑》治五疳﹐肥孩兒。

紅丸子方郁李仁﹝一百粒﹐用溫水浸﹐去皮尖﹞坯子燕脂﹝一分﹞麝香﹝半錢﹐別研﹞上先研郁李仁細爛﹐次入燕脂﹑麝香同研﹐用粳米飯爲丸如麻子大。每服三丸至五丸﹐一日三服﹐用薄荷湯下。量兒大小臨時加減丸數。

《靈苑》靑黛丸肥孩兒﹐治五疳﹐殺虫化食﹐長肌肉﹐退風熱方。

蚵﹝十个﹐酒浸﹐炙令黃紫色﹐去膏﹞使君子﹝去殼取肉﹞靑黛﹝別研﹐更畱少許滚衣﹞檳榔白蕪荑﹝淘過﹐醋炒令紫﹞夜明砂﹝各半兩﹞肉豆蔻﹝一分﹐面裹煨黃﹐去面並用﹞黃連﹝一分半﹐炒紫色﹞巴豆﹝半分﹐用麩炒令紫色﹐去殼別研﹞蛇皮﹝一條﹐燒灰﹞麝香﹝不以多少﹞上件藥杵末﹐先研巴豆令細﹐次入豬膽一个﹐只取汁同研令勻﹐旋入藥末﹐搜合爲丸如米﹐就更用少許軟飯再研得所﹐爲丸如大麻子大。三歲以下﹐每服一丸﹐五歲以下二丸﹐十歲以下三丸﹐食後用熟水吞下﹐日進五服。如患風熱﹐大便澀﹐用急湯下五丸至七丸﹐以通利爲度。如未通﹐更進一服。忌雞肉﹑肥膩﹑甜等物。

《靈苑》木香丸兼治小兒七歲以上﹐五般疳气﹐肚痛腹脹﹐气喘方。

木香濃朴﹝用生薑自然汁浸過﹐炙令黃色爲度﹞川大黃﹝微炒﹞人參﹝各一兩﹞檳榔﹝三兩﹐雞心者﹞芍藥肉桂﹝去粗皮﹞羌活京三稜獨活川芎漧薑﹝炮。各半兩﹞肉豆蔻﹝六个﹐去殼﹞大附子﹝一分﹐炮去皮臍﹞陳橘皮﹝二兩﹐用湯浸﹐去白瓤﹐幹取一兩﹞上件藥一十五味﹐精細揀擇﹐杵爲末﹐以瓷罐盛﹐密封系。如要服食﹐用生牽牛子末二兩﹐藥末二兩同研﹐合和一處﹐以煉蜜爲丸如梧桐子大。心腹脹滿﹐一切風勞冷气﹐臍下刺痛﹐口吐淸水﹐醋心﹐癖气塊。男子腎臟風毒﹐攻刺諸處﹐及香港腳﹐目眩頭痛﹐心間不快者﹐臨臥用橘皮湯下三十丸﹐來日微轉爲度。如未瘥﹐則每夜更服十丸﹐覺安便止。忽渾身壯熱﹐四肢疼痛不可忍﹐口內狂言﹐此是陽毒傷寒﹐經三日後﹐臨臥時溫水下三十丸。如未轉時﹐更加丸數。婦人血海不調刺痛﹐積年血塊﹐胃口嘔逆涎沫﹐手足煩﹐頭熱﹐不思茶飯﹐用生薑湯下三十丸﹐以轉爲度。如未瘥﹐則每夜更服十丸﹐疾瘥卽止。小兒七歲以上﹐五般疳气﹐肚痛腹脹﹐气喘﹐空心用生薑湯下三﹑五丸。飽悶不消﹐腹泄不止﹐臨臥暖酒下三十丸﹐一服必愈。若食毒癰疽發背﹐半身不遂﹐並皆治之。

《譚氏殊聖方》﹕五歲疳傳力最微﹐頻頻更饒啼﹐形容疲弱聲無力﹐滿口生瘡發又稀。此病名爲疳膈疾﹐三焦流轉卻還脾﹐紫花石膽當門子﹐紅橘蒼甘請不疑。

龍香散白術﹝炮﹐一分﹞石膽﹝半錢﹐研﹞麝香﹝少許﹞龍齒陳皮﹝末。各一錢﹞上爲末﹐米飲下半錢﹐二歲以下一字。

《譚氏殊聖》﹕治五疳羸瘦﹐毛髮稀疏﹐揉鼻咬甲﹐好食泥土﹐腹大頸細﹐痢如泔澱﹐乳食不消﹐小便白濁。

蝦蟆丸方綠礬﹝半斤﹐爲末﹞棗﹝一升半﹐去核﹞上先用醋五升﹐並礬煮棗熟﹐後入黃連四兩﹐訶子去核二兩﹐使君子二兩﹐夜明砂二兩﹐蝦蟆四个﹐燒灰存性同搗碎﹐入前藥內攪勻﹐直到幹焦爲度﹔再杵﹐羅爲末﹐棗肉丸如黍米大。三﹑四歲每服三十丸﹐米飲下。乳食前。

漢東王先生《家寶》治小兒五疳﹐不長肌膚﹐不思飲食﹐日漸黃瘦﹐常服殺虫。

蘆薈丸方蘆薈蕪荑﹝去皮﹞靑黛檳榔宣連﹝各一分﹞蟬殼﹝二十一个﹞胡黃連﹝半兩﹞眞麝香﹝少許﹞豬膽﹝二枚﹞上爲末﹐豬膽爲丸如大麻子大。每服五﹑七丸。十歲小兒三二十丸﹐並用飯飲吞下。

張渙夜明丹治五疳腹脹﹐目澀多睡方。

夜明砂﹝一兩﹐微炒﹞幹蝦蟆﹝五个﹐燒存性﹐並爲細末。次用﹞蘆薈靑黛胡黃連艸龍膽苦楝根﹝各半兩﹞上件一處拌勻﹐粳米飯和丸如黍米大。每服十粒﹐米飲下﹐不拘時候。量兒大小加減。

《嬰童寶鑑》治小兒五疳。

聖功散方苦楝根﹝生子東引者﹐米泔浸一宿﹞鶴虱上件爲散﹐每服半錢。熟水調下﹐連進二服。

西京丁左藏柏葉散治五疳腳細肚脹方。

側柏葉﹝五兩﹐幹﹑爲末﹞白附子﹝炮﹞蜣螂﹝炮熟﹐焙漧﹞麥芽﹝炒。各一兩﹞木香﹝三錢﹞伏苓人參靑皮﹝去白。各一分﹞上爲細末。每服一錢﹐米飲調下。忌生冷﹑油膩﹑果子。

西京丁左藏蘆薈丸治小兒五疳方。

靑黛胡黃連麝香蘆薈雷丸貫眾牛黃﹝生用﹞鶴虱﹝各半兩﹞地龍蛇蛻﹝燒灰。各一分﹞上爲細末﹐蒸餅心和丸芥菜子大。空心米飲下﹐三歲五丸。

西京丁左藏靑黛丸治小兒五疳方。

靑黛雄黃牛黃麝香巴豆﹝去心膜。各一分﹞胡黃連﹝半分﹞上爲細末﹐生醋爲丸如黃米大。每服二丸﹐空心溫酒下。

《劉氏家傳》治小兒五疳羸瘦﹐合面臥地﹐筋靑腦熱﹐吐瀉無度﹐渾身壯熱﹐口舌生瘡﹐痢下膿血﹐心腹脹滿﹐喘促气急﹐乳食全少﹐多啼嘔逆﹐飲食不化。或時憎寒﹐多涕咳嗽﹐鼻下赤爛﹐十指皆癢﹐蝕於唇齒﹐生瘡出血﹐肛門不收﹐毛髮焦黃﹐但是疳疾神效。

金蟾丸方幹蝦蟆﹝五个﹐燒灰﹞胡黃連鶴虱肉豆蔻苦楝根白皮雷丸蘆薈蕪荑﹝各半兩﹞雄黃﹝一分﹐飛過﹞上爲末﹐麵糊爲丸綠豆大﹐雄黃爲衣。每服十五丸﹐飯飲下。

《張氏家傳》香蟾丸治五疳。殺虫消肚膨﹐止痛住瀉痢﹐生肌膚方。

幹蝦蟆﹝酥炙黃色﹞大黃連﹝洗﹐去須﹞蕪荑仁蘆薈上各等分爲末﹐豬膽﹑麵糊爲丸如此○大。每服四十粒﹐用飯飲吞下﹐不拘時﹐一日二服至三服。忌生冷﹑宿食﹑毒物。

《張氏家傳》五膽丸治小兒五疳方。

五靈脂黃連上等分搗﹐羅爲末﹐用蒸餅滴水爲丸如黍米大。每服五丸至七丸﹐米飲湯吞下。

《張氏家傳》五疳丸方熊膽蕪荑﹝去皮。各一錢﹞麝香﹝一字﹞胡黃連﹝別杵爲末﹐秤一分﹞大幹蟾﹝用上﹐別去膊﹐銼碎﹐入在藏瓶內﹐鹽泥固濟﹐以炭火燒通紅﹐取出停一夜﹐取藥研爲細末﹐秤一分﹞上件先將蕪荑研極細﹐次入麝香﹐次入胡黃連﹑蟾末﹐研令勻﹐傾出﹐卻研熊膽﹐以沸湯熔化﹐再入前四味﹐更研令勻﹐糊爲丸如綠豆大。每服二﹑三歲十丸﹐四﹑五歲十五丸。米飲下﹐食前服。

《莊氏家傳》熊膽丸治小兒五疳八痢﹐肌瘦體黃﹐𨿽進奶食﹐不長肌膚﹐及療諸疳等疾方。

熊膽﹝一分﹞宣連胡黃連﹝各末﹞朱砂﹝別研﹞白蕪荑仁蘆薈﹝各研﹞艸龍膽木香﹝各末﹞麝香﹝各一錢﹞肉豆蔻﹝三个﹞上十物並合和一處研勻﹐用豬膽取汁化熊膽和爲丸﹐如小綠豆大。每服一歲兒三丸﹐二歲五丸。量兒大小加減﹐日一服﹐溫米飲下。

《莊氏家傳》治五疳蘆薈丸方蘆薈宣連胡黃連﹝三味等分﹐同入湯浸﹐慢火煎令味濃﹞上揉宿蒸餅和得所﹐丸如綠豆大。空心﹐米飲下。隨小兒大小加減丸數﹐若能只服濃藥汁尢妙。

《王氏手集》治五疳﹐消化宿滯﹐進食長肌﹐肥孩兒。

保童丸方胡黃連艸龍膽﹝末﹐炒紫色﹐秤各半兩﹞使君子木香蘆薈﹝細研。各一錢﹞大麥﹝半兩。

巴豆三﹑七个﹐去皮心﹐同麥炒﹐令紫色﹐去巴豆不用﹐以爲末﹞川苦楝﹝一分﹐炒紫色﹞上爲細末﹐同研令細﹐用醋糊爲丸如綠豆大。每服十粒至十五粒﹐米飲下﹐不計時候。服此藥大治小兒疳腹脹。

《王氏手集》使君子丸治五疳羸瘦﹐毛髮稀疏﹐揉鼻咬甲﹐好食泥土﹐腹大泄瀉﹐痢如泔澱﹐乳食不消﹐小便白濁。進乳食﹐殺疳虫方。

使君子﹝二十一个﹞沒石子肉豆蔻﹝各三个﹞黑附子﹝炮﹞木香﹝各半兩﹞檳榔﹝二个﹞訶子皮﹝十二个﹐去核﹞縮砂仁﹝二十个﹐去皮﹞上件藥搗﹐研爲末﹐麵糊和丸如綠豆大。每服十五丸﹐食前溫米飲下。

《吳氏家傳》黃飲子治小兒五疳﹐或傷脾﹑腹脹﹑發黃﹐時時壯熱﹐頭上虛汗﹐日漸黃瘦﹐或泄瀉方。

綿黃﹝一兩﹞人參陳皮﹝微炙﹐不去白﹞白茯苓白檳榔﹝極大者﹞甘艸﹝炙。

各半兩﹞肉豆蔻﹝一个小者﹞上爲粗末。每服三錢﹐水一大盞﹐慢火煎至七分﹐濾去滓。時時與服﹐溫喫。

《趙氏家傳》治小兒五疳﹐退熱黃﹐榮肌膚﹐解積熱﹐壓驚消﹐進飲食方。

使君子﹝二十一个﹞胡黃連﹝半兩﹞五靈脂蟾頭﹝炙令焦各一分﹞麝﹝半錢﹐研﹞蘆薈熊膽﹝各研﹐二錢﹞上爲末﹐燒粟米飯爲丸﹐綠豆大。每服二十丸﹐米飲下。

《吉氏家傳》治十五種風﹐五疳气疾﹐變蒸傷寒﹐肚上靑筋﹐頭髮稀少﹐喫泥土﹐眉毛﹐咬指甲﹐四肢羸瘦﹐疳蛔咬心﹐瀉痢頻頻﹐饒驚多嗽﹐疳口鼻赤﹐疳眼雀目。

神效牛黃膏方牛黃眞珠﹝末。各半錢﹞輕粉蘆薈鉛白霜水銀﹝用少錫研細砂子。各一錢﹞雄黃﹝各二錢﹞熊膽﹝用溫水化入眾藥﹞白附子靑黛朱砂胡黃連﹝各二錢﹞腦麝﹝少許﹞上件爲末﹐蜜丸如○此大。如小兒非時天﹐手足搐搦﹐喉內作涎聲﹐用麝香薄荷湯磨下一丸。小兒五疳﹐四肢瘦小﹐肚髙﹐眉﹐咬甲﹐發疏﹐肚上靑筋﹐用飯飲化下一丸。或變蒸﹐久瀉痢﹐疳眼等疾﹐用鳩梨化下一丸。奶母忌鴨肉三﹑五日。如諸般驚積在腹﹐並疳蛔肚脹﹐危困不可治者﹐此藥治之。

《朱氏家傳》治五般疳气。

黃連丸方黃連蕪荑﹝炒﹐去衣﹞龍膽艸郁金﹝各等分﹞上爲末﹐米糊爲丸麻子大。每服十丸﹐飯湯下。

長沙醫者丁時發傳治五疳方。

五疳五色在消詳﹐黑气侵唇入死鄕﹐肚大渴時身火熱﹐雄黃丸子是奇方。

雄黃丸雄黃黃連﹝各一分﹞巴豆﹝半分﹞白姜﹝一分。巴豆﹑白姜用醋一碗﹐煮幹爲度﹐不用巴豆﹞朱砂﹝一錢﹞上件爲末﹐蒸餅心丸。每服五丸﹑七丸﹐熟水吞下。

蕭景仁獻《海上方》治小兒五疳丸黃連大黃黃柏苦參﹝各二錢﹞蕪荑使君子﹝一个﹞上用醋煮糊爲丸如小綠豆大。每服五丸﹐白湯吞下﹐空心服。

蕭景仁獻治小兒患後不思飲食方。

上用黃連﹐不以多少﹐爲細末﹐豬膽爲丸如綠豆大。每服五丸﹐麥門冬熟水吞下。

卷第二十三

風疳第五﹝亦名肝疳。風疳生核附﹞《聖惠》云﹕小兒風疳者﹐由肝臟壅熱﹐乳食不調之所致也。是以孩子十旬之內﹐三歲之間﹐气血未調﹐骨木輕軟﹐凡爲動靜﹐易爲所傷。若乳母昧於寒暄﹐失於調適﹐滋味不節﹐喜怒無常﹐或外中風寒﹐內懷驚怒﹐便卽乳兒﹐邪气未除﹐傷兒臟腑﹐致成風疳也。其狀搖頭揉目﹐眼赤多睡﹐腦熱發焦﹐百脈拘急﹐漸漸黃瘦者﹐是其候也。

《聖惠》治小兒風疳﹐日漸羸瘦﹐多睡壯熱﹐面色靑黃﹐或時吐乳。

龍腦散方腦麝牛黃雄黃朱砂﹝各細研﹞熊膽蚺蛇膽﹝並研﹞黃連﹝去須﹞﹝微炒﹞天麻蝸牛﹝炒令微黃﹞藍葉川大黃﹝銼﹐微炒﹞五靈脂馬兜鈴﹝以上各一分﹞上件藥搗﹐細羅爲散﹐入研了藥令勻。每服以溫水調下半錢。量兒大小﹐以意加減。

《聖惠》治小兒風疳﹐剜鼻揉眼﹐不知癢處。

胡黃連丸方胡黃連人參﹝去蘆頭﹞地龍﹝微炒﹞代赭﹝細研﹞赤石脂﹝各半兩﹞蝸牛肉﹝二枚﹞豬牙皂莢﹝二挺﹐去黑皮﹐塗酥炙焦黃﹐去子﹞大蜣螂﹝五枚﹐去翅足﹐微炒﹞靑黛蟾酥﹝並研入﹞木香檳榔黃連﹝去須﹞天麻當歸﹝銼﹐微炒﹞犀角﹝屑﹞幹蠍蟬殼﹝各微炒﹞羌活使君子白蕪荑驢胎耳﹝炙令焦黃﹞蛤蚧﹝頭尾全者﹐塗酥﹑炙微黃﹞朱砂麝香蘆薈牛黃﹝並細研。各一分﹞上件藥搗﹐羅爲末﹐入研了藥﹐令勻﹐以豬膽汁和丸如綠豆大。每於空心以粥飲下三丸。量兒大小以意加減。

《聖惠》治小兒一切風疳﹑搐搦。

牛黃丸方牛黃朱砂雄黃龍腦﹝各細研﹞黃連﹝去須﹞桂心白附子﹝炮裂﹞川大黃﹝銼﹐微炒﹞膩粉﹝研入﹞人參﹝去蘆頭﹞茯神巴豆﹝二十枚﹐去皮心﹐研﹐紙裹壓去油﹞上件藥搗﹐羅爲末﹐都研令勻﹐以栝蔞瓤和丸如綠豆大。濃煎蔥白湯下三丸﹐取下惡物爲度。量兒大小以意加減。

《聖惠》治小兒肝肺風熱﹐心脾壅滯﹐體瘦壯熱﹐致成風疳。宜常服解風熱﹐殺疳蘆薈丸方蘆薈天竺黃靑黛朱砂﹝各細研﹞蚺蛇膽﹝研入﹞胡黃連蛇蛻皮﹝灰﹞使君子天麻丁香黃連﹝去須﹞木香﹝以上各一分﹞白龍腦牛黃﹝各細研﹐一錢﹞蟬殼﹝微炒﹞麝香﹝細研。各半分﹞上件藥搗﹐羅爲末﹐入研了藥令勻﹐煉蜜和丸如綠豆大。每服空心及近晚﹐以粥飲下三丸。量兒大小臨時加減。

《聖惠》治小兒一切風疳﹐日漸羸瘦﹐體熱心驚﹐搖頭揉鼻﹐四肢煩躁﹐皮膚黃黑﹐毛髮漧枯﹐日久不瘥。

蟬殼丸方蟬殼﹝微炒﹞朱砂麝香雄黃﹝各細研﹞甜葶藶﹝隔紙炒令紫色。各一分﹞幹蠍﹝微炒﹞龍腦牛黃﹝炒﹐細研。各半分﹞靑黛﹝半兩﹐細研﹞蜣螂﹝五枚﹐去翅足﹐炒微黃﹞膩粉﹝一錢﹐研入﹞蟾頭﹝一枚﹐塗酥炙微黃﹞烏蛇﹝三分﹐酒浸﹐去皮骨﹐炙令微黃﹞巴豆﹝十枚﹐去皮心﹐研﹐紙裹壓去油﹞上件藥搗﹐羅爲末﹐入研了藥令勻﹐用豬膽汁和丸如黃米大。每服以粥飲下三丸。量兒大小以意加減。

《聖惠》治小兒風疳﹐身體壯熱﹐或時吐逆﹐心神煩躁。

胡黃連方胡黃連犀角﹝屑﹞蘆薈天竺黃﹝各細研﹞燕脂﹝研入﹞羚羊角﹝屑。各半兩﹞麝香牛黃朱砂雄黃﹝各細研﹞天漿子白僵蠶幹蠍﹝並微炒。各一分﹞蟾酥﹝一錢﹐研入﹞上件藥搗﹐羅爲末﹐都研令勻﹐以豬膽汁浸﹐蒸餅和丸如麻子大。每服以粥飲下三丸﹐不計時候。量兒大小以意加減。

《聖惠》治小兒風疳羸瘦。

蛇蛻皮丸方蛇蛻皮﹝燒灰﹞天南星﹝炮裂﹞幹蠍蟬殼﹝各微炒﹞蘆薈朱砂﹝並細研。各一分﹞蟾頭﹝一枚﹐炙令黃﹞天漿子﹝七枚﹐微炒﹞靑黛﹝半兩﹐細研﹞蜣螂﹝七枚﹐去翅足﹐微炒﹞上件藥搗﹐羅爲末﹔獨頭蒜燒熟﹐並醋﹑飯和丸如綠豆大。每服空心以粥飲下三丸。量兒大小加減。

《聖惠》治小兒風疳﹐肌體多熱﹐煩渴心躁﹐夜不得眠臥。

蘆薈丸方蘆薈﹝細研﹞天麻胡黃連﹝各半兩﹞麝香鐵粉熊膽雄黃朱砂﹝各細研﹞幹蠍﹝微炒﹞水銀﹝以上各一分﹞上件藥搗﹐羅爲末﹐以棗肉研水銀星盡﹐都和丸如綠豆大。每服以溫水下三丸。量兒大小以意加減。

《聖惠》治小兒風疳﹐鼻口多癢﹐肌體羸瘦﹐搖頭揉目﹐昏昏多睡。

夜明砂丸方夜明砂幹蠍白僵蠶﹝各微炒﹞白附子﹝炮裂﹞牛黃麝香朱砂靑黛﹝各細研﹞甜葶藶﹝隔紙炒令紫色。以上各一分﹞蟾酥﹝半分﹞烏蛇﹝三分﹐酒浸﹐去皮骨﹐炙微黃﹞雀兒飯甕﹝二七枚﹞上件藥搗﹐羅爲末﹐用豬膽汁和丸如綠豆大。每服以粥飲下三丸。量兒大小﹐增減服之。

《譚氏殊聖方》﹕肝疳腹脹體痿黃﹐面色如金形漸傷﹐咬甲眉多喫土﹐愛鹽糟米怕羹湯。朝朝曩瀉吐還逆﹐晝夜頻添不忍當﹐但取密陀僧作末﹐爲丸令服號醫王。

玉合丹寒水石白礬﹝各二兩﹞黃丹﹝三味研勻﹐入合子﹐大火過﹐別研﹞密陀僧﹝各半兩﹞硫黃﹝一分﹐研﹞上再研細﹐蒸餅﹐丸綠豆大。冷水下四丸﹐甘艸湯亦得。

《譚氏珠聖方》﹕掐鼻眉瀉又靑﹐皆頭瘡痛怡光明﹐朝朝合面便涼處﹐不住抓頭屢熱驚。此是肝家疳體相﹐早求良藥急看承﹐丁香蘆薈牙硝等﹐熟搗三黃會有靈。

撥雲散大黃胡黃連黃芩﹝各一分﹐末﹞丁香馬牙硝蘆薈﹝各半分﹐末﹞天漿子﹝炒﹐七枚﹞上件杵﹐羅爲末﹐用獨頭蒜燒熟﹐並醋飲和丸如綠豆大。空心﹐粥飲下三丸。量兒大小加減。

《萬全方》治小兒肝疳﹐肌體多熱﹐煩渴心躁﹐夜不得眠。

龍膽丸龍膽升麻麝香﹝研入﹞水銀幹蠍﹝炒﹞鐵粉熊膽雄黃朱砂﹝並細研。各一分﹞蘆薈﹝研﹞天麻胡黃連﹝各半兩﹞上件搗﹐羅爲末﹐以棗肉研水銀星盡﹐都和丸如綠豆大。每服三丸﹐以溫水下。

《莊氏家傳》治小兒風疳。順肝气﹐進飲食。

蘆薈丸方蘆薈﹝一錢﹐別研﹐秤﹐或只以皂角水磨﹞艸龍膽﹝一兩﹐淨洗﹐銼﹑焙漧﹐秤﹞上件藥一處搗﹐羅爲末﹐用不皂角三挺﹐以水二升汁﹐用生絹濾去滓﹐入銀器內慢火熬成膏﹐入前二味藥調和得所﹐丸如綠豆大。每服三丸至五丸﹐薄荷湯吞下。

張渙熊膽天麻丹治風疳羸瘦﹐搖頭揉目﹐百脈拘急方。

眞熊膽使君子﹝去殼﹞胡黃連天麻羌活蟬殼﹝各一兩﹞蘆薈幹蟾﹝酥炙黃。各半兩﹞上件搗﹐羅爲細末﹐粳米飯和丸黍米大。每服十粒﹐煎荊芥湯下。量兒大小加減。

張渙又方烏蟾丹烏蛇﹝酒浸去皮骨﹐炙令黃﹞幹蟾﹝酥炙黃﹞蛇蛻皮﹝燒灰。各一兩﹞胡黃連﹝半兩﹞以上搗﹐羅爲細末。次用﹕麝香蘆薈熊膽﹝各細研﹐一分﹞上件一處拌勻﹐白麵糊和丸如黍米大。每服十粒﹐薄荷湯下。量兒大小加減。

《萬全方》治小兒肝疳羸瘦。

酸棗仁丸酸棗仁﹝微炒﹞蘆薈﹝研﹞蟬殼﹝去頭足﹐炒﹞朱砂﹝研﹞幹蠍﹝微炒﹞天南星﹝炮裂﹞蛇蛻皮﹝燒灰。各一分﹞靑黛﹝半兩﹐研入﹞龍腦﹝半分﹐研入﹞蟾頭﹝一枚﹐炙令黃﹞蜣螂﹝去翅足﹐微炒﹞天漿子﹝微炒。各七枚﹞上件杵﹐羅爲末﹐用獨頭蒜燒熟﹐並醋飲和丸如綠豆大。空心﹐粥飲下三丸。量兒大小加減。

《趙氏家傳》風疳丹治小兒稟受不足﹐乳哺失宜﹐膚華浮脆﹐胃犯風冷﹐正气微弱﹐客邪在內﹐令兒津液不固﹐自汗自利﹐中寒气痞﹐關膈不通。成吐乳片﹐肌肉不生﹐精神昏塞﹐不欲啼笑﹔以致囟戶不斂﹐頭骨開張﹐龜胸解顱﹐丁奚無辜﹐無所不至。邪客於心﹐則成驚癇﹔邪客於脾﹐則成風疳。如有此病﹐但能日與二﹑三服﹐自然令兒乳哺充肥﹐風消气伏﹐神驗無比。予嘗以救小兒得效﹐不可勝數。

朱砂硫黃丁頭大赭石﹝三味各生研細﹞蛇黃﹝火﹑醋淬七徧﹐研細。各一分﹞蜣螂﹝去翅足﹐炒﹞地龍﹝盤曲者﹐銼﹑炒﹐去上滓。各三个﹞蠍﹝全者﹐二十个﹞使君子﹝大者十个﹐取肉﹞沒石子﹝一个﹞虼頭﹝塗酥炙﹐一个﹞天漿子﹝炙﹞白附子﹝生。各七个﹞白花蛇﹝一寸﹐酒浸一宿﹐不去皮骨﹐焙漧﹞大附子烏頭﹝各取並向尖上﹐一﹑半个﹞半夏﹝生薑汁制﹐焙漧﹞麝香﹝秤﹞續隨子丁香赤石脂﹝各一錢﹞上二十味爲細末﹐和勻﹐以粟米飯搜丸如麻子大。量兒大小﹐湯飲下十粒。

風疳生核附﹕漢東王先生《家寶》治小兒風疳﹐气攻項下﹐生核子。

皂角膏方皂角﹝大者一莖﹐燒存性﹞糯米﹝一合﹐炒黑色﹞艸頭馬黃皮﹝三錢﹐炒黑色﹞上爲末﹐每用不拘多少﹐以井華水調貼。如未安﹐須用水精丹取﹐後用調气觀音﹑人參散等藥補﹐仍再貼﹐兼與疳藥相間服。﹝三方並在後。﹞漢東王先生《家寶》治嬰孩﹑小兒﹐虫積﹑食積﹐胎積﹑驚積﹐惡物食傷。

水精丹方滑石﹝生﹐爲末﹐二錢﹞天南星﹝生﹐爲末﹐一錢﹞水銀粉﹝秤﹐半錢﹞蕪荑﹝取仁﹐一百片﹞巴豆﹝五十粒﹐去殼﹐不去油﹞上先研巴豆令極細﹐次下蕪荑仁復研﹐方入眾藥﹐研令極勻﹐爛飯爲丸如○大。每服三丸﹑五丸﹐以歲數加減﹐米湯泡生蔥吞下。服時須令嬰孩﹑小兒心空﹐不可喫乳食﹐稍饑方可進藥。如膈下有食﹐方得轉瀉。

切忌生硬﹑果實﹑肉食等物。近夜臥服尢佳。

漢東王先生《家寶》補虛﹐調胃气﹐進乳食﹐止吐瀉﹐久不進食。

神妙觀音散方白扁豆石蓮肉﹝炒﹐去心﹞人參﹝焙。各一分﹞茯苓﹝一錢半﹐焙﹞甘艸﹝炙﹞香白芷綿黃﹝捶碎﹐用蜜水拌﹐炙﹞木香﹝炒各十錢﹞神曲﹝二錢﹞上爲末。每服嬰孩一字﹐二﹑三歲半錢﹐四﹑五歲一錢。用水一藥注或半銀盞﹐棗子半片﹐煎十數沸服。

漢東王先生《家寶》補虛﹐調胃气﹐進乳食﹐止吐瀉。

人參散方人參茯苓蓮肉﹝去心﹐炒。各一分﹞黃﹝半兩﹐捶碎﹐蜜水拌﹐炙﹞甘艸﹝二錢﹐炙﹞上爲末。每服嬰孩一字﹐二﹑三歲半錢﹐四﹑五歲一錢。以水一藥注﹐或半銀盞﹐入棗子半片﹐煎十數沸服。

卷第二十三

驚疳第六﹝亦名心疳﹞《聖惠》﹕夫小兒驚疳者﹐由心臟實熱之所致也。凡小兒𦇤褓之內﹐血气未調﹐臟腑細微﹐骨木輕軟﹐因其乳哺不時﹐致生壅滯。內有積熱﹐不得宣通﹐心神多驚﹐睡臥不穩﹐胸膈煩悶﹐口舌生瘡﹐頰赤面黃﹐發枯皮燥﹑多渴喫水不止﹐乳食漸微﹐久而不全﹐體瘦壯熱﹐故名驚疳也。

《仙人水鑑》治小兒驚疳﹐朱砂丸。五歲至十五歲﹐並宜服之。

朱砂﹝三錢﹐研﹞靑黛﹝一兩﹐研﹞黃連郁金﹝爲末﹞夜明砂﹝炒焦黑。各半兩﹞麝香熊膽﹝用冷水一雞子多﹐浸一宿。各一錢﹞上同研如粉﹐次入浸熊膽﹐水和爲丸如綠豆大。空心﹑臨臥﹐金銀薄荷湯下三丸至五丸。忌生冷﹑油膩﹐神效。

《聖惠》治小兒驚疳﹐體熱黃瘦。

眞珠散方眞珠﹝末﹐半兩﹞金銀箔﹝各細研﹐五十片﹞沒石子﹝一枚﹞犀角﹝屑﹞羚羊角﹝屑﹞天竺黃朱砂雄黃牛黃麝香﹝並細研﹞甘艸﹝炙微赤﹐銼﹞川大黃當歸﹝各銼﹐微炒﹞胡黃連﹝各一分﹞上件藥搗﹐細羅爲散。每服以茵陳湯調半錢﹐日三服。量兒大小增減服之。

《聖惠》治小兒驚疳﹐心神煩躁﹐體熱瘦瘁﹐眠臥不安。

龍腦丸方龍腦牛黃雄黃蘆薈熊膽靑黛﹝各細研﹐一錢﹞麝香膩粉蟾酥﹝各研﹐半分﹞天竺黃朱砂﹝各細研﹞雀兒飯甕胡黃連﹝各一分﹞蝸牛﹝三﹑七枚﹐微炒﹞上件藥搗﹐羅爲末﹐同研令勻以水浸﹐蒸餅和丸如綠豆大。不計時候﹐以薄荷湯下三丸。量兒大小以意加減。

《聖惠》治小兒熱過驚疳。

靑黛丸方靑黛﹝半兩﹐細研﹞幹蠍﹝五枚﹐微炒﹞白附子﹝炮裂﹞天竺黃蘆薈牛黃麝香﹝各細研﹞胡黃連地龍﹝微炒。各一分﹞上件藥搗﹐羅爲末﹐用夜明砂半兩﹐糯米中炒熟爲度﹐去米入湯﹐細研夜明砂爲糊﹐入諸藥末同研令勻﹐丸如綠豆大。三歲以下淡生薑湯下三丸﹐以上加五丸﹐不得多服。

《聖惠》治小兒驚疳久不瘥。

蘆薈丸方蘆薈﹝半兩﹐細研﹞龍腦﹝二分﹐細研﹞麝香熊膽﹝各細研﹞黃連﹝去須﹞蛇蛻皮﹝灰﹞蜣螂﹝去翅足﹐微炒﹞蟬殼地龍﹝各微炒﹞蝸牛﹝炒令微黃﹞田父﹝炙令黃。各一分﹞上件藥搗﹐羅爲末﹐煉蜜和丸如綠豆大。每服以粥飲下五丸。更量兒大小增減服之。

《聖惠》治小兒驚疳﹐心熱搐搦﹐胸膈多涎不食。

龍腦丸方腦麝﹝各細研﹐一錢﹞蟾酥膩粉﹝研入半錢﹞金箔﹝十四片﹐細研﹞天竺黃﹝細研﹞幹竭﹝微炒﹞犀角﹝屑﹞胡黃連甜葶藶﹝隔紙炒令紫色。各半兩﹞牛黃雄黃熊膽蘆薈朱砂靑黛﹝各細研﹞眞珠﹝末﹐研入﹞天漿子﹝微炒﹞田父﹝炙微黃﹞土蜂窠﹝各一分﹞上件藥搗﹐羅爲末﹐以糯米飯和丸如綠豆大。每服以薄荷湯下三丸﹐汗出並吐出涎爲效。三歲以上﹐加丸服之。

《聖惠》治小兒驚疳﹐肌膚羸瘦﹐心神煩熱﹐口鼻疳。宜服靑黛丸方靑黛牛黃麝香蘆薈朱砂雄黃﹝各細研﹞犀角﹝屑﹞眞珠﹝末﹞琥珀﹝末﹞胡黃連﹝各一分﹞蟾酥﹝一杏仁大﹐研入﹞夜明砂﹝微炒﹞瓜蒂﹝各分﹞龍腦﹝半錢﹐細研﹞幹蟾﹝一枚﹐燒灰﹞蟬殼﹝七枚﹐微炒﹞虎睛﹝一對﹐酒浸一宿﹐微炙﹞母丁香﹝十枚﹞蜣﹝二枚﹐用大麥麵作餅子裹﹐燒灰﹞上件藥搗﹐羅爲末﹐都研令勻﹐以豬膽汁和丸如黍米大。每服奶汁化破二丸。一丸滴兒鼻中﹐一丸灌入口內﹐立效。

《聖惠》治小兒驚疳﹐眼熱澀﹐多睡﹐心悸不安﹐肌肉黃瘦。

虎睛丸方虎睛﹝一對﹐酒浸﹐炙令黃﹞山梔子﹝去皮﹞天竺黃﹝細研﹞犀角﹝屑。以上各半兩﹞子芩川大黃﹝銼﹐微炒。各一兩﹞麝香﹝細研﹞巴豆﹝去皮心﹐研﹐紙裹壓去油﹞眞珠﹝研末﹞牛黃﹝細研。各一分﹞龍膽﹝去蘆頭﹞黃礬﹝燒令赤﹐各三分﹞上件藥搗﹐羅爲末﹐都研令勻﹐煉蜜和丸如麻子大。每服以奶汁下三丸。量兒大小加減服之。

《聖惠》治小兒驚疳﹐乳食畱滯﹐身熱腦幹﹐睡中驚悸。

天竺黃丸方天竺黃雄黃熊膽麝香朱砂蘆薈﹝各細研﹞幹蠍﹝微炒﹞犀角﹝屑﹞胡黃連丁香﹝各一分﹞龍腦﹝一錢﹐細研﹞蟾酥﹝一杏仁大﹐研入﹞巴豆﹝三粒﹐去皮心﹐紙裹壓去油﹞上件藥搗﹐羅爲末﹐入研了﹐藥令勻﹐用糯米飲和丸如綠豆大。每服空心﹐以溫水下三丸。

《聖惠》治小兒驚疳壯熱及睡中多汗﹐心神煩躁﹐多驚。

鐵粉丸方鐵粉﹝三分﹐細研﹞麝香﹝一錢﹐細研﹞朱砂天竺黃靑黛熊膽蛇黃﹝各細研﹞使君子﹝末﹞黃連﹝以上各一分﹞上件藥都研令勻﹐以米飯和丸如麻子大。一﹑二歲每服用粥飲下三丸﹔三﹑四歲每服五丸﹐日二﹑三服。

《聖惠》治小兒驚疳﹐徧體生瘡。

使君子丸方使君子﹝十枚﹞田父﹝三枚﹐炙微黃﹞黃連﹝半兩﹐去須﹞雄黃麝香朱砂﹝各細研﹐一分﹞上件藥搗﹐羅爲末﹐入研了藥令勻﹐以糯米飯和丸如綠豆大。一歲以粥飲下一丸﹐日三服。

《聖惠》治小兒驚疳﹐徧身壯熱﹐痰涎不利。

靑黛丸方靑黛﹝半兩﹞腦麝膩粉晚蠶蛾﹝微炒﹞蟾酥﹝各半分﹞白僵蠶﹝一分﹐末﹞上件藥都細研爲末﹐煉蜜和丸如黍米大。每服以薄荷湯調膩粉半分﹐化破二丸服。得吐瀉出涎粘惡物爲度。量兒大小以意加減。

《聖惠》治小兒驚疳﹐心悸壯熱﹐手足抽掣。

牛黃丸方牛黃雄黃天竺黃朱砂﹝各細研﹞犀角﹝屑﹞蟬殼幹蠍﹝並微炒。各半分﹞蝸牛﹝三﹑七枚﹐炒令黃﹞天漿子﹝三﹑七枚﹞上件藥搗﹐羅爲末﹐都研令勻﹐煉蜜和丸如綠豆大。每服以薄荷湯下五丸。看兒大小臨時增減。

《聖惠》治小兒驚疳﹐身體壯熱﹐發歇不定﹐腹中壅悶。宜服膩粉丸方膩粉麝香﹝細研。各一分﹞蟾酥﹝半錢﹞牛黃朱砂﹝各細研﹐一分﹞巴豆﹝二十枚﹐用油一小盞﹐於銚子內煎﹐候熱﹐卽一个个拋入油內﹐爆者拈入水內﹐總了控出﹐去黑皮及油用﹞上件藥並須精好﹐都研令勻﹐用水浸﹐蒸餅和丸如黃米大。每服以粥飲下一丸﹐日二服﹐相利爲效。

《聖惠》治小兒驚疳﹐退上焦熱。

胡黃連丸方胡黃連﹝末﹐一分﹞天竺黃﹝半兩﹞蘆薈熊膽膩粉﹝各半錢﹞腦麝牛黃雄黃朱砂﹝各一錢﹞上件藥都細研如粉﹐用軟飯和爲丸如粟粒大。每服以粥飲下五丸﹐日三服。

《聖惠》治小兒驚疳兼諸疾﹐常服萬壽丸方人參﹝去蘆頭﹞白茯苓靑橘皮﹝湯浸﹐去白瓤﹐焙﹞犀角﹝屑﹞朱砂﹝細研﹐水飛過。各半兩﹞木香﹝三分﹞川大黃當歸﹝並銼﹐微炒﹞牛黃麝香﹝並細研。各一分﹞上件藥搗﹐羅爲末﹐入研了藥令勻﹐以燒飯和丸如黍米大。每服以溫水下五丸﹐日三服。

《聖惠》治小兒驚疳﹐腹中有癖气﹐夜啼不止。

牛黃丸方牛黃﹝細研﹞人參﹝去蘆頭﹞柏子仁茯神赤芍藥羌活﹝各一分﹞柴胡﹝去苗﹞川大黃﹝銼﹐微炒﹞蛇蛻皮﹝燒灰﹞大麻仁鱉甲﹝塗醋﹐炙令黃﹐去裙﹞檳榔﹝各半兩﹞蚱蟬﹝二七枚﹐去翅足﹐微炒﹞上件藥搗﹐羅爲末﹐都研令勻﹐煉蜜和丸如綠豆大。每一歲於乳食前以粥飲下一丸。

太醫局熊膽丸殺疳退驚﹐治壯熱昏憒﹐嘔吐痰涎﹐頰赤面黃﹐鼻漧目澀﹐有時盜汗﹔或卽虛驚﹐荏苒不除﹐乳食不進方。

熊膽﹝研﹞胡黃連﹝末。各二錢﹞細墨﹝燒淬﹐半錢﹞麝香﹝一分﹐研﹞使君子﹝面裹炮羸﹐杵末﹞天漿子﹝麩炒。各七个﹞寒食麵﹝三錢﹞螺兒靑黛﹝一錢﹐研﹞上件一處同研勻﹐用白麵糊丸如黍米大。每服五丸至七丸﹐米飲下﹐不計時候服。

《譚氏殊聖》治小兒驚疳黃龍丸方胡黃連﹝一兩﹞麝香牛黃朱砂﹝各一錢﹞上爲末﹐用豬膽爲丸如麻子大。用薄荷湯下三丸至五丸。多淚亦可服。

錢乙大胡黃連丸治一切驚疳﹐腹脹虫動﹐好喫泥土﹑生米﹐不思飲食﹐多睡﹐臟腑﹐或祕或瀉﹐肌膚黃瘦﹐毛焦發黃﹐飲水﹐五心煩熱。能殺虫﹐消進飲食﹐治瘡癬﹐常服不瀉痢方。

胡黃連黃連苦楝子﹝各一兩﹞白蕪荑﹝去扇﹐半兩。秋初三分﹞蘆薈﹝別研﹞幹蟾頭﹝燒存性﹐別研。各一兩﹞麝香﹝一錢﹐別研﹞靑黛﹝一兩半﹐別研﹞上先將前四味爲細末﹐豬膽汁和爲劑﹐每一胡桃大﹐入巴豆仁一枚置其中﹐用油單一重裹之﹐蒸熟去巴豆﹐用米一升許﹐蒸米熟爲度﹔入後四味爲丸﹐如難丸少入麵糊﹐丸麻子大。每服十丸﹑十五丸﹐淸米飲下。食後﹑臨臥﹐日進三﹑二服。

張渙參黃丹治驚疳挾熱﹐夜臥驚悸方。

人參胡黃連天竺黃﹝半兩﹐研﹞幹蠍﹝二十一个﹐微炒﹞天漿子﹝二﹑七个﹐幹者﹐微炒﹞以上爲細末。次入﹕靑黛朱砂﹝各一分﹞龍腦﹝一錢﹐並細研﹞上件一處拌勻﹐煉蜜和丸如黍米大。每服十粒﹐人參湯下。量兒大小加減。

張渙又方天竺黃丹天竺黃﹝一兩﹐細研﹞晚蠶蛾白僵蠶﹝各微炒﹞川黃連﹝各半兩﹞以上搗﹐羅爲細末。次用﹕朱砂靑黛麝香﹝各細研﹞上件拌勻﹐粳米飯和丸如黍米大。每服七粒至十粒﹐煎人參湯下。量兒大小加減。

《萬全方》治小兒心疳﹐體熱黃瘦。

眞珠散眞珠﹝末﹞麥門冬﹝去心。各半兩﹞金銀箔﹝各研﹐五十片﹞天竺黃牛黃麝香﹝各細研﹞胡黃連甘艸﹝炙﹞羚羊角﹝屑﹞川大黃﹝炒﹞當歸﹝微炒﹞朱砂雄黃﹝研﹞茯神犀角﹝屑。各三分﹞上搗﹐羅爲散。每服以茵陳湯調半錢。量兒大小服之。

《萬全方》治小兒心疳肚熱﹐及睡中多汗﹐神思煩躁﹐多驚。

鐵粉丸鐵粉﹝研﹐三分﹞麝香﹝一錢﹐研﹞牛黃﹝半分﹐研入﹞朱砂天竺黃靑黛蛇黃熊膽﹝各研﹞人參茯苓使君子黃連﹝並爲末。各一分﹞上件藥都研令勻﹐以粟米飯和丸如麻子大。一﹑二歲每服三丸﹐以粥飲下﹔至三﹑四歲每服五丸﹐日二服。

《莊氏家傳》治小兒驚疳。常服諸疾不生﹐皮肉光潤。

保生丸方幹蝦蟆頭﹝一个大者﹐溫水洗七徧﹐曬漧﹐塗酥﹐炙令黃熟﹞宣連胡黃連人參使君子﹝各半兩﹞先以五味一處搗﹐羅爲末。

香墨﹝二兩﹐細研﹞朱砂蘆薈﹝各細研﹐半兩﹞好麝香﹝一分﹐細研﹞上九味再一處同研勻細﹐用豬膽汁浸﹐蒸餅心爲丸如黃米大。每服十丸至十五丸﹐淸粥飲下﹐日三﹑二服﹐煎竹葉甘艸湯下亦得。

《莊氏家傳》治小兒驚疳。

龍腦丸方腦麝牛黃蘆薈雄黃熊膽靑黛﹝各研﹞宣連朱砂﹝水飛。各一分﹞胡黃連沒石子﹝各半兩﹞上件藥爲末﹐再研﹐煉宣州苦蜜和丸如綠豆大。每服五丸至七丸﹐薄荷湯或米飲﹑新水下亦得。

《吉氏家傳》治驚風疳方。

麝香﹝半字﹞辰砂﹝一字﹞眞阿魏﹝半錢﹞上阿魏先研﹐次二味同細研﹐入少湯﹐丸如麻子大。每服三﹑五丸﹐金銀薄荷湯下﹐須臾吐瀉妙。

《朱氏家傳》治小兒肚大項小﹐卽是驚疳方。

鉤藤甘艸﹝各二分﹞人參栝蔞﹝各一分﹞上件爲末。以水一茶碗﹐入藥二錢﹐煎取一大合﹐去滓重煎﹐溫服。

長沙醫者鄭愈傳治驚疳﹐冷瀉﹐霍亂﹑吐瀉痢。調中平气。

人參藿香黃橘皮﹝各二錢﹞木香丁香胡椒﹝各二﹑七粒﹞茯苓良姜﹝各一錢半﹞甘艸﹝三錢﹐炙﹞訶子﹝二个﹐取肉﹞上件爲末。每服一字或半錢﹐薄荷湯下。吐瀉﹐粥飲下。

卷第二十三

食疳第七﹝亦名脾疳﹞《聖惠》﹕夫小兒食疳者﹐由脾胃不調﹐乳食過度﹐傷於臟腑之所致也。是以小兒百日之內﹐腸胃尙微﹐哺乳猶少。三歲之外﹐气血漸盛﹐乳食則多。其乳母須在調適寒溫﹐知其飲節﹐減省五味﹐令气血和平﹐則孩孺無病也。若飲食不節﹐生冷過多﹐積滯不消﹐在於腸胃﹐致成食疳也。其狀面色痿黃﹐肌體羸瘦﹐腹大腳細﹐毛髮幹焦﹐鼻口常幹﹐好喫泥土﹐腦中大熱﹐肚上靑筋﹐口舌生瘡﹐水谷不化﹐下痢無度﹐漸漸困羸者﹐是其候也。

《聖惠》治小兒疳气。長肌膚﹐益顏色﹐化宿食。治腹脹﹐利气調中﹐能破積聚。

檳榔丸方檳榔朱砂代赭麝香﹝各細研﹞乳香﹝研入﹞五靈脂肉豆蔻﹝去殼﹞木香阿魏﹝面裹煨﹐面熱爲度。各一分﹞蟾頭﹝一枚﹐炙黃焦﹞巴豆﹝七枚﹐去皮心﹐研﹐紙裹壓去油﹞上件藥搗﹐羅爲末﹐同研令勻﹐以麵糊和丸如黍米大。每服以溫生薑湯下二丸。量兒大小以意加減。

《聖惠》治小兒食疳﹐腹中多痛﹐大腸或痢﹐鼻癢漧瘦﹐時有體熱。

木香丸方木香胡黃連蟾頭﹝炙令焦黃﹞麝香蘆薈靑黛雄黃﹝各細研﹞香墨熊膽﹝各一分﹞使君子﹝半兩﹞上件藥搗﹐羅爲末﹐煉蜜和丸如綠豆大。每服以粥飲下五丸。量兒大小以意加減。

《聖惠》治小兒食疳﹐水穀不消﹐心腹脹滿﹐好喫泥土﹐肌體瘦弱。

訶梨勒丸方訶梨勒皮﹝三分﹞肉豆蔻﹝一枚﹐去殼﹞靑黛麝香蘆薈朱砂﹝各細研﹞熊膽﹝研入。各一分﹞上件藥搗﹐羅爲末﹐都研令勻﹐用酒煮粳米飯和丸﹐如黍粒大。每服以粥飲下三丸﹐日二服。量兒大小增減服之。

《聖惠》治小兒食疳﹐腹脹體瘦﹐宿食不消﹐多啼壯熱。

代赭丸方代赭朱砂﹝各細研﹞赤石脂﹝各一分﹞巴豆﹝十枚﹐去皮心﹐研﹐紙裹壓去油﹞杏仁﹝二﹑七枚﹐銅鍼穿﹐燈上燎作聲爲度﹐別研﹞上件藥並須新好﹐入乳缽同研令勻﹐用飲和丸如粟米大。每服以粥飲下一丸﹐乳汁亦得。量兒大小以意加減。

《聖惠》治小兒食疳﹐心腹虛脹﹑妨悶﹐或時熱渴。

大黃丸方川大黃﹝銼﹐微炒﹞黃連﹝去須﹞桂心代赭﹝細研。各一兩﹞朱砂麝香﹝各細研﹞巴豆﹝去皮心﹐研﹐紙裹壓去油。各一分﹞木香杏仁﹝湯浸﹐去皮尖﹑雙仁﹐麩炒黃﹐研如膏。各半兩﹞肉豆蔻﹝二顆﹐去殼﹞上件藥搗﹐羅爲末﹐入巴豆﹑杏仁﹐都研令勻﹐煉蜜和丸如麻子大。每服以粥飲下三丸。量兒大小加減服之。

《聖惠》治小兒食疳腹脹。

桃花散方桃花﹝一分﹞幹蟾﹝塗酥﹐炙令焦﹞肉豆蔻﹝去殼﹞靑黛﹝細研﹞赤芍藥紫筍茶﹝各半兩﹞上件藥搗﹐細羅爲散。每服以溫粥飲調下半錢。看兒大小臨時加減。

《聖惠》治小兒食疳﹐不欲飲食﹐羸瘦。

抵聖散方蟾﹝一枚﹐塗酥﹐炙微黃﹞蜣螂﹝去翅足﹐微炒﹞麥﹝微炒﹞神曲﹝炒微黃。各一分﹞上件藥搗﹐細羅爲散。每服以粥飲調下半錢。量兒大小加減服之。

《博濟》治小兒疳食气﹐頭面虛腫﹐腹內泄瀉﹐面色痿黃﹐頭髮作穗﹐心腹脹滿﹐肚上靑筋。

蚵黃連丸方疥蝦蟆﹝一个﹐洗腹肚﹐以酒浸﹐炙令黃﹑香熟住﹞木香沈香丁香﹝各一分﹞麝香﹝少許﹞胡黃連黃連﹝九節者﹞木鱉子﹝燒令煙黃。

各半兩﹞巴豆﹝二十一粒﹐用水淘洗﹐去心﹑膜並油﹐並以紙裹用重物壓出油﹐再研如面﹞上件一十味細杵﹐羅爲末﹐以水浸﹐蒸餅爲丸如蘿卜子大。空心﹐臨臥﹐米飲下一丸﹐三歲以上二丸至三丸。忌粘滑物。

張渙使君子丹治脾疳能食﹐不生肌肉﹐或時下痢方。

使君子﹝二兩﹐去皮炒﹞丁香木香濃朴﹝薑汁制﹞沒石子﹝南蕃者﹞胡黃連肉豆蔻﹝並搗﹐羅爲細末。各二兩。次用﹞眞蘆薈麝香﹝各研﹐一分﹞上件同拌勻﹐以粟米飯和丸黍米大。每服十粒﹐煎橘皮湯下﹐乳前。

張渙木香煎治食疳﹐不知饑飽﹐積滯內停﹐腹大腳細﹐下利無度方。

南木香﹝銼﹞肉豆蔻使君子﹝各去殼﹞胡黃連五靈脂﹝各一兩﹞幹蟾﹝二个﹐酥炙﹞以上搗﹐羅爲細末。次用﹕巴豆﹝七个﹐去皮心﹑膜﹐紙裹出油﹐細研﹞麝香﹝一分﹐細研﹞上件同拌勻﹐滴水於石臼中搗一﹑二百下﹐和如黍米大。每服二粒至三粒﹐溫生薑湯下﹐乳食後。看兒大小加減。

張渙檳榔丹治食疳﹐能食不生肌肉﹐宜常服方。

檳榔﹝面裹炮﹐面幹爲度﹞胡黃連木香﹝各一兩﹞代赭石﹝一分﹞以上各搗﹐羅爲細末。次用﹕香墨﹝燒存性﹐細研﹞麝香﹝研細。各一分﹞上件同拌勻﹐糯米飯和丸黍米大。每服十粒﹐煎橘皮湯下﹐食後。量兒大小加減。

張渙肉豆蔻丹治食疳﹐肌瘦挾積﹐常服尢佳方。

肉豆蔻使君子﹝各去殼﹞靑橘皮﹝炒黃﹞牽牛子﹝一分﹐炒黃﹞以上搗﹐羅爲細末。次入﹕蘆薈﹝一分﹐研﹞麝香﹝一錢﹐研﹞上件一處拌勻﹐用糯米飯和丸如黍米大。每服十粒﹐生薑湯下﹐食後。量兒大小加減。

《萬全方》治小兒脾疳﹐水穀不消﹐心腹脹滿﹐好喫泥土﹐肌體瘦弱。

訶梨勒丸訶梨勒皮﹝三分﹞肉豆蔻﹝一枚﹐去殼﹞檳榔﹝半兩﹞陳橘皮﹝去瓤﹞人參蘆薈靑黛麝香熊膽朱砂﹝五味並細研。各一分﹞上件搗﹐羅爲末﹐都研令勻﹐用酒煮粳米飯和丸如黍粒大。每服三丸﹐粥飲下。量兒歲數增減服。

《萬全方》治小兒脾疳﹐心腹虛脹﹑妨悶﹐或時熱渴。

大黃丸川大黃﹝銼﹐炒﹞黃連桂心代赭﹝細研﹞巴豆﹝去皮心﹐研﹐紙裹壓去油﹞朱砂麝香﹝研。各一兩﹞木香人參杏仁﹝湯浸﹐去皮尖﹑雙仁﹐麩炒黃﹐研如膏﹞京三稜﹝各半兩﹞肉豆蔻﹝二顆﹐去谷﹞上件搗﹐羅爲末﹐入巴豆﹑杏仁都研令勻﹐煉蜜和丸如麻子大。一服三丸﹐以粥飲下。

《張氏家傳》治小兒消疳消食丸方神曲麥胡黃連蕪荑﹝等分﹞上爲末﹐酒煮糊爲丸如粟米粒大﹐飲下。

《莊氏家傳》治小兒脾疳﹐冷熱瀉方。

宣連﹝一分﹞木香﹝半分﹞上件二味微炒過﹐羅成細末﹐米飯爲丸如粟米大。每服五丸﹑七丸﹐米飲下﹐日三服﹐大妙。

《孔氏家傳》治小兒脾疳方。

胡黃連使君子五味子檳榔﹝各一錢﹞南木香﹝半錢﹞上爲末﹐粟飯丸如綠豆大。飯內與五﹑七丸﹐日三服。

《王氏手集》消疳丸治小兒食疳乳癖﹐腹脹羸瘦﹐揉鼻咬甲﹐好食泥土﹐下痢色雜﹐煩渴﹐面黃﹐寒熱﹐喘滿﹐不生肌膚方訶子皮﹝五个﹞檳榔﹝二个﹞肉豆蔻﹝一个﹞木香丁香蓽澄茄靑皮﹝各一錢﹞縮砂﹝十个﹞粟米﹝一合﹞巴豆﹝二十一个﹞上爲粗末﹐與巴豆一處炒令黃色﹐揀去巴豆不用﹐爲末﹐墨水麵糊和丸。每服十丸﹐食前粟米飲下。

卷第二十三

气疳第八﹝亦名肺疳﹞《聖惠》﹕夫小兒气疳者﹐由乳食不調﹐內有壅熱﹐傷於肺也。肺主於气﹐其气不榮則皮毛枯燥﹐咳逆上气﹐多涕交流﹐壯熱憎寒﹔揉鼻咬甲﹐唇邊赤癢﹐鼻內生瘡﹐腦熱多啼﹐腹脇脹滿﹐乳食減少﹐下利無常﹐皮上粟生﹐糞中米出﹐漸漸羸瘦。故名气疳也。

《聖惠》治小兒气疳﹐壯熱憎寒﹐腹脹下利﹐皮膚漧燥﹐眼澀揉鼻﹐乳食難化﹐日漸羸瘦。

麝香丸方麝香﹝細研﹞熊膽﹝研入。各半錢﹞赤茯苓﹝一錢﹞胡黃連蘆薈﹝細研﹞京三稜﹝微炒﹞桂心川大黃﹝銼﹐微炒。各一分﹞檳榔﹝一枚﹞當歸﹝銼﹐微炒﹞木香﹝各半分﹞上件藥搗﹐羅爲末﹐煉蜜和丸如綠豆大。每服乳食前以溫粥飲下三丸。量兒大小以意加減。

《聖惠》治小兒气疳﹐發毛幹立﹐口無津液﹔或時下利﹐多渴﹐不欲飲食。

蘆薈丸方蘆薈牛黃靑黛熊膽雄黃麝香﹝各細研﹞蟬殼﹝微炒﹞人參﹝去蘆頭﹞黃連﹝去須﹞蜣螂﹝去翅足﹐微炒。各一分﹞訶梨勒皮﹝三分﹞蝦蟆﹝一枚﹐塗酥﹑炙微黃﹞上件藥搗﹐羅爲末﹐都研令勻﹐以軟飯和丸如綠豆大。每一歲以暖水下三丸﹐常服令兒悅澤無病。量兒大小以意加減。

《聖惠》治小兒气疳﹐頭髮幹立﹐心腹脹滿﹐肌體黃瘦﹐乳哺不消。

麝香丸方麝香朱砂蘆薈﹝各細研﹞肉豆蔻﹝去殼﹞檳榔夜明砂﹝微炒﹞靑皮﹝湯浸﹐去白瓤﹐焙。各一分﹞胡黃連﹝半兩﹞幹蟾﹝一枚﹐塗酥﹑炙微黃﹞上件藥搗﹐羅爲末﹐都研令勻﹐以棗肉和丸如綠豆大。每一歲以粥飲下三丸﹐日三服。

《聖惠》治小兒气疳。能益顏色﹐長肌膚﹐消積滯﹐殺疳虫﹐宜常服。

朱砂丸方朱砂麝香熊膽蘆薈﹝各細研﹞蝸牛﹝炒令微黃﹞使君子五靈脂胡黃連﹝各一分﹞上件藥搗﹐羅爲末﹐都研令勻﹐以燒飯和丸如綠豆大。每服以粥飲下五丸。量兒大小以意加減。

《聖惠》治小兒气疳﹐瘦無力。

五靈脂丸方五靈脂蟾頭﹝塗酥炙微黃﹞蟬殼夜明砂﹝各微炒﹞蝸牛﹝濕者﹞靑黛﹝細研。各一分﹞麝香雄黃﹝各細研﹐半分﹞上件藥搗﹐羅爲末﹐入研了藥令勻﹐用糯米飯並蝸牛和丸﹐如綠豆大。每一歲以溫茶下一丸﹐後用藿香湯洗兒﹐後以靑熱衣蓋﹐令虫盡出。

《聖惠》治小兒气疳﹐腹脹煩熱﹐大便難。

檳榔丸方檳榔木香靑黛﹝細研。各半兩﹞續隨子﹝一分﹞麝香﹝半分﹐細研﹞蟾頭﹝一枚﹐塗酥﹐炙令焦黃﹞上件藥搗﹐羅爲末﹐入研了藥令勻﹐煉蜜和丸如綠豆大。每服以溫水下三丸。看兒大小﹐臨時加減。

《聖惠》治小兒气疳﹐腹內有積惡滯結之物﹐宜先服搜病靑黛丸方靑黛木香﹝各一分﹞檳榔肉豆蔻﹝去殼。各一枚﹞麝香﹝半分﹐細研﹞黃連﹝一兩﹐去須﹞巴豆川大黃﹝銼﹐微炒﹞鱉甲﹝塗酥﹑炙令黃﹐去裙。各半兩﹞上件藥先取黃連﹑巴豆二味﹐以淡漿水三碗﹐煮令水盡﹔候幹﹐取出巴豆﹐去皮心﹐研如膏﹐紙裹壓去油﹐其黃連曝漧﹐然後與諸藥都搗﹐羅爲末﹐用豬膽汁和丸如麻子大。一﹑二歲﹐每服空心以粥飲下二丸﹔三﹑四歲﹐每服三丸至四丸。每隔三日一服。量兒大小加減服之﹐取下惡物爲效。次宜服訶梨勒丸補之。

取下惡物後﹐宜服訶梨勒丸方訶梨勒皮艸豆蔻人參﹝去蘆頭﹞白術陳皮﹝湯浸﹐去白瓤﹐焙﹞白茯苓﹝各半兩﹞甘艸﹝炙微赤﹐銼﹞丁香﹝各一分﹞上件藥搗﹐羅爲末﹐煉蜜和丸如麻子大。一﹑二歲每服以粥飲下三丸﹑三﹑四歲每服五丸﹐空心﹑午後各一服。量兒大小以意加減。

《聖惠》治小兒气疳﹐腹脹時痛﹐體瘦。

代赭丸方代赭朱砂﹝各細研﹞川大黃當歸﹝各銼﹐微炒﹞桂心萆﹝銼﹞木香﹝各半兩﹞麝香﹝半分﹐細研﹞巴豆﹝一分﹐去皮心﹐研﹐紙裹壓去油﹞上件藥搗﹐羅爲末﹐入研了藥令勻﹐煉蜜和丸如黃米大。一﹑二歲兒﹐每服用粥飲下三丸﹐三﹑四歲每服五丸﹐空心﹑午後各一服。量兒大小以意加減。

《聖惠》治小兒气疳﹐不欲乳食﹐時復腹痛。

木香丸方木香胡黃連當歸﹝銼﹐微炒﹞訶梨勒﹝煨﹐用皮。各半錢﹞麝香﹝一錢﹐細研﹞靑橘皮﹝一分﹐湯浸﹐去白瓤﹐焙﹞上件藥搗﹐羅爲末﹐用粟米飯和丸如綠豆大。每服不計時候﹐以粥飲下三丸。量兒大小以意加減。

《譚氏殊聖方》﹕小兒多熱積爲驚﹐口內饒幹面色靑﹐咬甲愛鹽仍喫土﹐時時咳嗽夜多聲。气疳傳髒心頭痛﹐搗眼揉眉不轉睛﹐求取艸龍膽一个﹐丁香頓服便惺惺。

龍香丸丁香母﹝三个﹞麝﹝少許﹞靑黛﹝一分﹞蟾﹝一个﹐去肚﹐炙令黃色﹞上爲散﹐煮漿水飯爲丸如粟米大﹐溫水下三丸。

張渙麝香丹治小兒肺疳﹐皮毛枯燥﹐咳嗽上气方。

紫蘇子﹝微炒﹞五味子﹝各一分﹞半夏﹝半兩﹐湯洗七次﹞胡黃連﹝一兩﹞幹蟾﹝一枚﹐塗酥﹑炙微黃。以上搗﹐羅爲細末。次用﹕﹞麝香蘆薈朱砂﹝各細研﹞上件一處拌勻﹐以棗肉和丸如黍米大。每服五粒至七粒﹐米飲下。量兒大小加減。

張渙靈砂丹因嗽成疳﹐最宜服之。

人參﹝半兩﹐去蘆頭﹞甜葶藶﹝研﹞五靈脂胡黃連﹝並爲細末﹞麝香蘆薈﹝各細研﹞杏仁﹝麩炒﹐去皮尖。各一分﹞辰砂﹝半兩﹐細研﹞上件一處拌勻﹐以粳米飯和丸如黍米大。每服十粒﹐煎人參湯下。量兒大小加減。

張渙五靈脂丹久嗽恐成疳﹐常服尢佳方。

五靈脂蟬殼﹝微炒﹞款冬花﹝各半兩﹞蟾頭﹝一枚﹐塗酥﹑炙微黃。以上並爲細末﹐次用﹕﹞靑黛﹝細研﹞雄黃﹝細研。各一分﹞上件藥一處拌勻﹐糯米飯和丸如黍米大。每服十粒﹐煎人參湯下﹐不拘時候。量兒大小加減。

《萬全方》治小兒肺疳﹐壯熱憎寒﹐腹脹下利﹐皮膚漧燥﹐眼澀揉鼻﹐乳食難化﹐日漸羸瘦。

麝香丸麝香﹝細研﹞熊膽﹝研入。各半錢﹞赤茯苓﹝一錢﹞款冬花杏仁﹝麩炒微黃﹞胡黃連蘆薈﹝研﹞京三稜﹝微炮﹞桂心川大黃﹝微炒。各一分﹞當歸﹝微炒﹞木香﹝各半分﹞檳榔﹝三枚﹞上件搗﹐羅爲末﹐煉蜜和丸如綠豆大。每服五丸﹐乳食前以溫粥飲下。量兒大小以意增減。

《萬全方》治小兒肺疳﹐不欲乳食﹐時復腹痛。

胡黃連丸胡黃連當歸﹝銼﹐微炒﹞訶梨勒皮木香﹝各半兩﹞靑橘皮﹝湯浸﹐去白瓤﹐焙﹞紫蘇子杏仁﹝湯浸﹐去皮尖﹐麩炒微黃。各一分﹞麝香﹝研入﹐一錢﹞上件搗﹐羅爲末﹐用粟米飯和丸如綠豆大。每服三丸﹐以粥飲下。量兒加減服。

張國林小兒肺疳方安師云﹕此方救人甚多﹐渠家見單賣此藥。

眞珠﹝七十粒﹞辰砂﹝半錢﹞人參甘艸﹝各二錢﹞麝香﹝半字﹞輕粉﹝五錢匕﹞白附子﹝一个﹞上件先將人參﹑甘艸銼碎﹑炒熟﹐白附子炮﹑碾末﹐次研入眞珠﹑辰砂﹑麝香﹑輕粉勻畢。每服半錢或一字﹐用金銀薄荷煎湯調服。日進一服﹐食後。只三服﹐其肺疳立愈。

長沙醫者鄭愈傳治腹脹似鼓﹐兼日晚肚熱﹐名爲气疳。

木香散方木香﹝一錢﹞牛蒡子﹝瓦上焙﹐炒﹞陳皮﹝各二錢﹞膩粉﹝一字﹞上件爲末。每服半錢﹐陳橘皮湯調下。

卷第二十三

急疳第九﹝亦名腎疳﹞《聖惠》﹕夫小兒急疳者﹐由乳哺不調﹐甘肥過度之所致也。甘味入於脾而動於虫﹐但虫因甘而動﹐傷於臟腑。若上蝕齒齦﹐則生瘡出血﹐齒色紫黑﹔下蝕腸胃﹐則下利無常﹐肛門開張。生瘡赤爛﹐皮焦發立﹐乳食不消﹐身體羸瘦﹐若不早療﹐便至膏肓。故曰急疳也。

《聖惠》治小兒急疳﹐羸瘦﹐下利﹐口內生瘡﹐殺虫。

雄黃丸方雄黃蘆薈靑黛朱砂﹝各細研﹞龍膽﹝去蘆頭﹞黃柏﹝微炙﹐銼﹞黃礬﹝燒令通赤﹞當歸﹝銼﹐微炒﹞白礬﹝燒令汁盡﹞細辛莨菪子﹝水淘去浮者﹐水煮芽出﹐炒令黃﹞甘艸﹝炙微赤﹐銼。各一分﹞麝香﹝一錢﹐細研﹞蚱蟬﹝三﹑七枚﹐微炒﹐去翅﹑足﹞幹蟾﹝一枚﹐塗酥﹑炙令黃﹞上件藥搗﹐羅爲末﹐入研了藥令勻﹐以麵糊和丸如綠豆大。不計時候﹐以粥飲下五丸。量兒大小以意加減。

《聖惠》治小兒急疳虫﹐口內及齒齦作瘡。宜敷熊膽散方熊膽﹝細研﹞甜葶藶﹝微炒﹞莨菪子﹝炒令微黑﹞蝦蟆灰人糞灰白礬灰麝香﹝細研﹞雄黃﹝細研﹞蘆薈﹝細研﹞硫黃﹝細研。以上各一分﹞上件藥搗﹐羅爲散﹐都研令勻。如有瘡處﹐宜薄敷之。如鼻癢﹐卽取少許﹐逐日吹鼻中二﹑三徧﹐以瘥爲度。

《聖惠》治小兒急疳﹐癢隨爪作瘡﹐瞬息大如錢﹐或在頭面﹑口齒中。宜敷蚺蛇膽散方蚺蛇膽﹝三大豆許﹞黃礬白礬灰蘆薈麝香﹝以上各一錢﹞上件藥細研爲散。若頭面﹑身上有瘡﹐以淸泔洗﹐幹﹔敷一大豆許﹐良久水出卽止。重者不過三度瘥。

如在口齒中﹐宜頻貼之。

《聖惠》治小兒急疳瘡累醫未效。

蝸牛灰散方蝸牛灰白狗糞灰蜣螂灰白礬灰人糞灰蘆薈蝦蟆灰蘭香KT灰蚺蛇膽蜘蛛灰地龍灰﹝以上各一分﹞上件藥﹐搗細研如粉。以葦管斜批﹐吹少許入鼻中。如齒齦上有瘡﹐卽蜜和塗於紙上貼之﹕下部有瘡卽納之。

《聖惠》治小兒急疳﹐口生白瘡﹐諸疳並主之方。

熊膽蚺蛇膽蘆薈龍腦牛黃麝香﹝以上各一分﹞上件藥細研﹐以井華水一小盞﹐攪和令勻﹐瓷器盛。重湯緩火﹐數以篦攪﹐盞四畔勿令藥幹著盞。欲吹鼻時﹐先七日﹐孩子及乳母斷生冷﹑漿豆﹑諸葷辛﹑熱面﹑魚肉等﹐兼少食鹽。然後取二豆許﹐漸漸吹鼻及塗口瘡上。

《聖惠》治小兒急疳﹐瘦弱生瘡。宜服天靈蓋丸方天靈蓋﹝一兩﹞砒霜﹝半分﹞胡黃連﹝半兩﹞人糞﹝半兩﹞莨菪子﹝一分﹞上件藥﹐都以黃泥裹﹐燒令通赤﹐去泥放冷。取藥入麝香半分﹐同研爲末﹐以麵糊和丸如黍米大。不計時候﹐以乳汁研下一丸﹐一歲一丸。三丸以上﹐不得加服。

《聖惠》治小兒急疳﹐虫蝕口鼻及下部生瘡方。

幹蟾﹝一兩。半爲末﹐半兩燒灰﹞銷金銀甘堝﹝一兩﹞銀末﹝一大豆許﹞人糞灰﹝一兩﹞麝香﹝一兩﹞上件藥搗﹐羅爲細散。有虫蝕處﹐卽著藥粉之。三﹑七日以來﹐勿食一切膩肥。

《聖惠》治小兒急疳﹐口鼻及下部皆赤爛方。

大蒜﹝二兩﹞甜葶藶﹝半兩﹞幹蝦蟆﹝一兩﹞幹地龍﹝二枚﹞亂髮灰﹝一分﹞上件藥﹐細銼相和﹐入竹筒中﹐置瓦內﹐以灰火燒之取瀝。少少塗兒口鼻頂項及殼頭等處。

《聖惠》又方精白羊肉﹝二兩﹞蕪荑仁﹝半兩﹞豉﹝一合﹞川椒﹝二﹑七粒﹐去目﹞醬豆﹝一匙﹞上件藥相和﹐爛研令細。每取一棗大﹐敷瘡上﹐日三易之。

蔓菁花﹝盛時並根拔取﹐陰漧﹞上件根莖一握﹐去頭尾﹐以大麥麵並醬汁﹐和作團裹之﹐於炭火中燒令煙盡﹐取出候冷﹔入麝香一錢﹐同研爲末。每貼時先以米泔淨洗﹐取帛拭漧後可敷藥。若兒小﹐恐痛甚﹐以意少少敷之﹐不過三數徧瘥。口鼻及下部瘡悉治之。

譚氏香連散急疳頻瀉綠和靑﹐好睡多饒局綠驚﹐才覺翻身還又瀉﹐唇幹焦渴欲煙牛。

胡黃連熊膽﹝各一錢﹞丁香麝蘆薈﹝各半錢﹞五靈脂赤箭芝白龍骨﹝各一分﹞末半錢﹐陳米飲下。日夜五﹑六服。

張渙立聖膏治急疳侵蝕。

人乳﹝半合﹞黃鹽﹝粟大﹞白礬﹝棗大﹞石膽﹝豆大﹞研﹐綿裹﹐內乳汁中浸一宿﹐有味﹐慢火熬膏塗口。如鼻瘡﹐滴入。有腫處以三稜鍼刺去血後塗。﹝《聖惠》多靑礬﹑升麻。﹞丁時發治急疳蘆薈丸急疳頻瀉色偏靑﹐多睡身黃作怒睛﹐蘆薈杵丸多與服﹐莫交傳久肚膨。

蘆薈黃柏大黃﹝各一錢﹞朱砂﹝半錢﹞巴豆﹝一粒﹐去油﹞上件爲末﹐用豬膽汁調於飯上﹔蒸少時﹐入麝香少許爲丸如○大。每服三﹑五丸﹐熟水吞下。

卷第二十四﹝無辜疳﹞凡五門

卷第二十四

無辜疳第一﹝亦名無辜病無辜痢病附﹞《巢氏病源》小兒無辜病候﹕小兒面黃髮直﹑時壯熱﹑飲食不生肌膚﹑積經日月遂致死者﹐謂之無辜。言天上有鳥﹑名無辜﹐晝伏夜遊﹐洗濯小兒衣席﹐露之經宿﹐此鳥卽將從上過﹐而取其衣與小兒著﹐並席與小兒臥﹐便令兒著此病。

《聖惠》小兒無辜﹕腦後有核如彈丸﹑捏之皮下轉是也。凡小兒有此物﹐如禽獸舌下有噤虫﹐若不速去﹐當損其命。此核初生﹐軟而不痛﹐中有虫如米粉。得熱漸長大﹐大則筋結定﹐定卽虫隨血气流散﹐有所停畱﹔子母相生﹐侵蝕臟腑﹐肌肉作瘡。或大便泄膿血﹐致使小兒漸漸黃瘦﹐頭大發立﹐手足細弱﹐從玆夭折也。

《聖惠》﹕夫小兒無辜痢者﹐大腹﹑泄痢膿血﹐毛髮皮膚枯槁。肌體日漸瘦羸﹐腸胃旣虛﹐痢無時節﹐故名無辜疳痢也。

漢東王先生《家寶》﹕小兒無辜疾者﹐古雲天上有一鳥名無辜。因曬小兒衣物﹐失取過夜﹐遇此鳥過尿之﹐令兒啼叫。諸病所生日漸黃瘦者﹐非也。蓋此是八邪所傷得之﹐其八邪者﹐饑﹑飽﹑勞﹑役﹑風﹑驚﹑暑﹑積﹐謂之八邪。久則令人日漸黃瘦﹑喫食不長肌肉﹐夜間多哭﹐身上或發微微壯熱﹐多渴﹐喫食不知饑飽﹑或生瘡癬是也。

《嬰童寶鑑》﹕小兒無辜之疾者﹐腹中有塊﹐身上生癰﹐肌體羸瘦﹐毛髮焦落﹐有腹气喘﹐冷痢脫肛﹑喫食愛吐﹐卽是無辜。明其病據者是也。按《元中記》云﹕有一雌禽無雄﹐一名姑護﹐一名星鬼。此禽但喜夜飛於人家庭院﹐見露小兒衣﹐卽忙立其上﹐遺其毛羽﹐令兒患無辜之疾。至死不埋﹐死後卽其魂魄化爲斯鳥之子也。俗雲天﹑卽非天人﹐乃指鳥之爲害爾。故名曰星鬼也。

《萬全方》小兒無辜論﹕夫小兒無辜疳者﹐其候面黃髮直﹐時時壯熱﹐身無潤滋﹐頭露骨出﹐腦熱腹脹﹔好食肉醬﹐飲水無度﹐因而成痢。痢如泔色﹐背冷腹熱﹐又生積塊﹐腦後有核是也。

《玉函關》無辜論云﹕自永徽四年﹐有鳥焉自西域而來﹐轉於海內﹐形如鴟雕﹐又若伏翼﹐不知其何物也﹐亦無有能識者。晝隱石室中﹐夜出撮蚤毛翅﹐有毒虫如毫末遺於衣上﹐入肌膚毛孔中﹐致寒熱不常﹐作疾狀類疳。若𦇤褓嬰兒不愼於衣服或洗或浴﹐夜張於檐楹﹐則致虫毒而作是疾。病由無辜而得﹐故號曰無辜疾。凡浴衣服﹐濯以蘭湯﹑烘以軟火﹐永無害焉。又有寒溫不常﹐乳食不節﹐傳作疳疾﹐狀類無辜﹐面黃髮疏﹐身體枯羸﹐齒腥血出﹐頭鼻生瘡﹐寒熱往來﹐夜臥多汗﹐便餐泥土﹔臟腑不調﹐似結似痢﹐糞中虫出﹐尿如米泔。作諸疳者﹐未有不因冷積畱滯﹑蘊熱不除。寒﹑溫﹑饑﹑飽﹑喜﹑怒﹑虛﹑實八証之中﹔肝﹑心﹑脾﹑肺﹑腎五臟之內﹐言其五八者﹐原自此始。若久不瘥﹐手足如筒﹐龜胸鋸脊﹐壯大靑筋﹐肉漧骨露﹐項細喉出﹐喘促不常﹐溫潮間作﹐寒競無時﹐口含淸涎﹐乳食向減﹐漸成疳勞惡瘦之候。《函關》別論解顱鶴膝﹑六腑停風﹑哺露丁奚﹑五臟失血﹐言胎而受焉。或見身體如紫光﹐目黃睛散﹐喘促心陷﹐兩脇腠滿刺痛﹐气短﹐皮生紫瘡。牙根黑爛﹐舌如白梅﹐幹噦塞逆﹐乳食直瀉﹐滿面槁色﹐唇如枯骨﹐耳焦漧黑﹐皆爲惡候﹐不可治療。未有此證﹐並分輕重得疾之源﹐用藥調理。

《朱氏家傳》無辜病八片綿歌﹕孩子無辜气﹐多因母作爲。若人能愼護﹐安得見羸﹖驚薄成風疾﹐暄寒作气痿。須交除病乳﹐莫更著重衣。喫食無令早﹐能言不怕遲。論中八不許﹐胸起力頻微。頭皮光哲哲﹐毛髮薄離離。肝擁侵雙眼﹐脾黃入四肢。渾身生癮疹﹐徧體是瘡痍﹐瀉痢無休歇﹐憎寒少定時。繡球全罔顧﹐竹馬豈能騎。白暈眸中現﹐淸涎口畔垂。斗牙須咬甲﹐舉手要揩眉。夜夜餐瓜果﹐朝朝食土泥﹐胃傷腸肚脹﹐肺盛喘何疑﹗飲食無休歇﹑耽眠似醉迷。

《葛氏肘後》療小兒無辜疳痢方。

龍骨當歸黃連人參﹝各二兩﹞甘艸﹝一兩﹐炙﹞上五物﹐搗﹑下篩﹐蜜和丸如梧子大。一服兩丸﹐白飲下之﹐日再。五歲以上服五丸。若不能吞丸﹐卽研飲與之。此方是張大夫傳﹐效。

《外臺》崔氏無辜閃辟﹑或發幹﹐瘰﹐頭髮黃聳分去﹐或乍痢乍瘥。諸狀旣多﹐不可備說。

大黃煎丸方大黃﹝九兩﹐錦紋新實者。若微朽﹐卽不堪用。削去蒼皮﹐乃秤﹞上一味﹐搗篩爲散﹐以上好米醋三升和之。置銅碗內﹐於大鐺中浮湯上﹐炭火煮之。火不用猛﹐又以竹木篦攪藥﹐候堪丸乃停。於小瓷器中密貯。兒年三歲一服七丸如梧子﹐日再服。常以下靑赤膿爲度。若不下膿﹑或下膿少者﹐稍稍加丸。下膿若多﹐丸又須減。病重者﹐或至七八劑方盡根。本大人﹑小兒不等﹐以意量之。

此藥惟下膿及宿結﹑不令兒痢。禁牛﹑馬﹑驢﹑雞﹑豬﹑魚﹑兔﹑肉﹑生冷﹑粘滑﹑油膩﹑小豆﹑蕎麥。乳母亦同此忌。

《外臺》劉氏療孩子頭漧﹐肚中有無辜者﹐益腦散方地楡﹝六分﹞蝸牛﹝十二分熬﹞靑黛﹝三合﹞麝香人糞﹝燒灰﹞蘭香根﹝燒灰﹞蚺蛇膽﹝各一分﹞龍腦香﹝兩豆許﹞上八味搗散。以飲下半錢匕。量兒大小與服之。忌如常法。

《外臺》﹕《備急》療小兒無辜疳痢方。

當歸龍骨黃連人參沒石子甘艸﹝炙。各一兩﹞上六味搗散蜜丸。服三丸﹐日再﹐以瘥爲度。大小增減量之。

《外臺》救急療小兒瘦﹐頭漧﹐無辜兼痢方。

上用馬齒莧搗﹑絞汁﹐服三合﹐以瘥止。

《子母祕錄》治小兒無辜﹑痢赤白﹐兼成疳方。

上用胡粉熟蒸﹐熬令色變﹐以飲服之。

《傳驗》治一歲至兩歲小兒無辜病方。

上用夜明砂熬搗爲散﹑任意拌飲並喫食與喫。三歲號幹無辜。

《聖惠》治小兒無辜疳﹐項細肚大﹐毛髮幹立作穗。

鱉甲散方鱉甲﹝三分﹐塗醋炙黃﹑去裙﹞檳榔﹝三顆﹞沈香漏蘆牛蒡子﹝炒﹞使君子赤芍藥訶梨勒皮甘艸﹝炙微赤﹑銼。以上各半兩﹞上件搗羅爲散。每服一錢﹐以水一小盞﹐煎至五分﹐去滓。不計時候﹐量兒大小分減溫服。

《聖惠》治小兒無辜疳气寒熱﹐積滯不化﹐腹肚脹痛。

人中白散方人中白﹝一分﹞麝香﹝半分﹞蝦蟆﹝塗酥炙焦﹞蘆薈﹝各半兩﹞上件藥細研爲散。每日空心及晚後用熟水調下半錢﹐服後當下惡物。量兒大小加減服之。

《聖惠》治小兒一切無辜疳﹐黃瘦﹐腹痛或痢﹐有虫﹔冷之與熱悉主之。

朱砂丸方朱砂﹝一分﹐細研。一方用三分﹞菖蒲漏蘆﹝各一兩﹞雄黃﹝一分﹐研細。一方用三分﹞幹蟾﹝一枚﹐塗酥炙令黃﹞麝香﹝一兩﹑細研。一方用一分。《萬全方》亦用一分﹞上件藥搗羅爲末﹐都研令勻。用粟米飲和爲丸﹐如麻子大。每服以粥飲化下二丸﹐空心﹑午後各一服。隨兒大小以意加減。

《聖惠》治小兒無辜疳及諸驚熱。

牛黃丸方牛黃麝香朱砂珍珠﹝各細研﹞牡蠣﹝燒爲粉。各一分﹞赤茯苓赤芍藥﹝各三分﹞虎睛﹝一對﹐酒浸﹐炙微黃﹞杏仁﹝湯浸﹐去皮尖﹑雙仁﹐麩炒微黃﹞甘遂﹝煨令黃﹞甘艸﹝炙微赤﹐銼﹞巴豆﹝去皮心﹑研﹐紙裹壓去油。各半兩﹞上件藥搗羅爲末﹐都研令勻﹔用蒸餅和爲丸﹐如麻子大。百日兒每服以乳汁下一丸﹔二歲以粥飲下三丸。

量兒大小以意加減。

《聖惠》治小兒無辜疳﹐宜常服蟬殼灰丸方蟬殼灰花蛇蛻皮﹝灰﹞附子﹝去皮臍﹐生用﹞朱砂麝香﹝並細研。各一分﹞幹蠍﹝二十一枚﹐微炒﹞上件藥搗羅爲末﹐都研令勻。以熟水浸寒食蒸餅和丸﹐如麻子大。每服以粥飲調化五丸。量兒大小以意加減。

《聖惠》治小兒無辜疳﹐腹中癖起﹐四肢瘦弱。宜常服鱉甲丸方鱉甲﹝塗醋炙令黃﹐去裙﹞黃連﹝去須﹞夜明砂﹝炒﹞桔梗﹝去蘆頭。各一兩﹞麝香﹝一分﹐細研﹞訶梨勒﹝二枚﹐一生一熟﹐煨﹞蠍虎﹝一枚雄者﹐微炙﹞上件藥搗羅爲末﹐煉蜜和丸如綠豆大。每服以粥飲下五丸﹐日三服。量兒大小加減服之。

《聖惠》治小兒無辜疳方。

幹蝦蟆﹝三枚﹐塗醋炙黃焦﹞苣勝﹝半兩﹐微炒﹞上件藥搗羅爲末﹐入少許五味和爲劑﹐內入羊腸﹐兩頭緊系﹐於麩碗中安之﹐上以麩覆之。卻將碗合蒸一炊久﹐去麩取藥並羊腸細切﹐搗如膏﹐更入煉蜜和丸如綠豆大。每服以粥飲下七丸﹐日二服。量兒大小以意加減。

《聖惠》治小兒無辜疳﹐腦熱發幹立。

吹鼻散方硝石﹝三分﹞熊膽﹝一分﹞麝香﹝一大豆許﹞上件藥相和﹐細研爲散。取一小豆許吹兩鼻中﹐得黃水出爲效。

《聖惠》治小兒冷熱無辜疳﹐或時驚熱﹑或時夜啼﹐大便靑黃白汁﹐頭熱身熱﹐頭髮作穗﹐四肢黃瘦﹐不多食物。

決明子丸方上用馬蹄決明子二兩﹐搗羅爲末﹐煉蜜和丸如麻子大。每於食後以熟水下三丸。更量兒大小加減服之。

《聖惠》治小兒無辜疳﹐肚脹﹔或時瀉痢﹐冷熱不調。宜服漏蘆散方上用漏蘆一兩﹐搗細羅爲散。每以豬肝一兩﹐散子一錢﹐鹽少許斟酌﹐以水煮熟﹐空心頓服﹐粥飲下。

《聖惠》又方上用地膽艸搗羅爲末。每服以羊肉二兩﹑藥末一錢﹐入鹽少許﹐以水煮熟﹐空腹頓服。

《聖惠》治小兒無辜疳﹑痢久不瘥﹐漸至羸弱。

朱砂散方朱砂﹝細研﹞白馬夜眼﹝微炒﹞丁香地楡﹝微炙﹑銼。各一分﹞上件藥搗﹐細羅爲散。每服以粥飲調下半錢﹐日三服。服訖卽喫雞肝﹐粟米粥飲﹐效。

《聖惠》治小兒無辜疳痢﹐鼻中幹塞﹐眼內有白暈﹑黃昏不見物﹐體熱心煩﹐口漧﹐頂上生瘡。

胡粉散方胡粉白龍骨﹝末﹞胡黃連﹝末。各二錢﹞上件藥同炒過後﹐更研令細。每服以雞子淸調下半錢。日三﹑四服。量兒大小加減服之。

《聖惠》治小兒無辜疳痢﹐羸弱不欲飲食﹔及腹內虫作動多﹑吐淸水。

漏蘆丸方漏蘆﹝二兩﹞豬肝﹝爆幹﹞楮株根白皮﹝銼。各一兩﹞上件藥搗羅爲末﹐煉蜜和搗一﹑二百杵﹐丸如彈子大。每服以溫水研一丸﹐不計時。量兒大小分減服之。

《聖惠》又方上用雞肝一具﹐薄切﹑爆幹﹐搗﹑細羅爲散。每服以粥飲調下半錢﹐日三服。每喫藥後﹐宜喫粳米軟飯少許。

《聖惠》又方上用地膽艸一兩﹐搗﹑細羅爲散。每服一錢﹐以豬肝一兩﹐入鹽少許煮熟。不勒時候﹐量兒大小分減食之。

《聖惠》治小兒無辜疳痢不止方。

上用沒石子二枚﹐炒令赤黑色﹐搗﹑細羅爲散﹐以面半匙和作餅子﹐爆熟﹐卻研爲末。不計時候﹐以粥飲調下半錢。量兒大小加減服之。

《博濟方》金液丹小兒三﹑五歲患無辜瀉痢亦可服。

硫黃﹝一名石亨脂﹐一名金液。取三﹑五兩至十兩並。得舶上黃爲第一﹕余黃並使得﹐但無夾雜爲上。碎碾﹐入罐子內﹐可及八九分﹐無妨﹞上件藥﹐取藥罐子一个盛藥在內。下蓋子了。采狗蹄艸一大握﹝本名石龍芮﹐﹞水鑑艸一大握﹝稻田中生﹐一莖四花如田字﹐亦名水田艸﹐獨莖生﹐﹞將二艸入鐵臼內爛搗﹐更入一掬黃土同杵﹐勻如泥﹝若無上件二艸﹐且只使益母艸代之亦可﹔﹞便將裹藥罐子底下並周匝﹐可濃五﹑六分﹐只至口縫不裹。然後置於平地上﹐四面簇炭五﹑六斤﹐上面安熟火一斤已來燒之。

直候火燒藥罐子九分來通赤﹐專看口縫處有碧焰子起﹐便急手撥炭火﹐急將柴灰三斗都蓋﹐勿令气焰出。直候冷﹐撥灰取出﹐刮去泥土﹝以上是一度訣也﹐度度根據此之。﹞第二度根據前法杵藥艸﹐裹固之﹐如前法五度。若火候得所﹐出如熟雞子香﹐卽是候也。若急要服﹐只兩度亦可服之﹝度數多者爲妙﹞。度數足﹐便於淨地上埋鑪子一宿﹝出火毒﹐凡遂度了﹐刮去下面砂石尢妙﹞﹐又取出鑪子﹐於銚子內著水煮一﹑二十沸﹐然後敲破鑪子﹐取藥杵爛﹐更入乳缽內點煎﹐水研爛如泥﹐並無粗者﹐卻研令幹。每一兩藥﹐用蒸餅一兩已來﹐浸﹑握出水了﹐入藥內和合﹔更於茶臼內杵令勻如面可﹐丸如桐子大﹐日曬漧。孩子畱末子細研﹐以米飲調﹐以盂子灌之。夜啼心驚﹑奶傷有痰涎者﹐並速研藥一分以來令服之﹐日二服﹐自然便效﹐逐下積物。多多與服﹐並無忌。若三﹑五歲患無辜瀉痢﹐並服之。

《譚氏殊聖方》﹕小兒腹脹气頻粗﹐喘息多饒四體虛﹐乍熱乍寒時乍瀉﹐衝心撞肋號無辜。漧薑巴豆醋中煮﹐油盡神功總不如﹐更入雄朱相共合﹐小兒得喫重命蘇。

救生丸子巴豆﹝醋一升﹐入漧薑三塊同煮﹐醋盡﹐取巴豆仁研如泥﹞雄黃﹝各半兩﹞朱砂﹝一分﹐研﹞上以蒸餅爲丸如黃米大﹐芍藥湯下兩丸。忌毒物。﹝《靈苑方》同。﹞張渙蠍虎丹截無辜疳祛毒方。

幹蠍虎﹝一枚雄者﹑微炙﹞蝸牛殼花蘭香根﹝各一分﹞以上搗﹐羅爲細末。次入﹕水磨雄黃麝香﹝各細研﹐一分﹞龍腦﹝半分﹐細研﹞上件同拌勻﹐煎米醋打白麵糊和丸黍米大。每服十粒﹐煎脂麻湯下﹐乳食後。

張渙香甲湯截無辜疳癖方。

沈香鱉甲﹝塗酥炙令黃﹐去裙﹞牛蒡子﹝微炒﹞安息香訶梨勒皮﹝炒﹞乳香﹝研。各半兩﹞漏蘆﹝一兩﹞上件搗﹐羅爲細末﹐同乳香拌勻。每服一錢﹐水八分﹐入人參少許﹐煎四分去滓﹐放溫熱服。量兒大小加減。

張渙﹕無辜疳痢玉粉散定痢截疳方。

胡粉﹝一兩﹞白龍骨水磨雄黃﹝各細研﹐微炒﹞楮木根白皮漏蘆白馬夜眼﹝洗淨焙漧。各半兩﹞上件搗﹐羅爲細末﹐都拌勻。每服一字至半錢﹐以雞卵淸調下﹐乳食前。

張渙二肝丹治無辜疳痢不止方。

地膽艸菖蒲﹝一寸九節者﹞漏蘆﹝各一兩﹞胡黃連地楡﹝各半兩﹞以上搗﹐羅爲細末。次用﹕雞肝﹝薄切﹞豬肝﹝同入鹽少許﹐用諸藥煮肝熟。各一兩﹞上件同於石臼中搗一﹑二百下﹐成膏和丸如黍米大。每服十粒﹐麝香湯下﹐食前服。量兒大小加減。

張渙梅肉散治無辜疳疾﹐渴不止﹐眼出障翳﹐身體浮腫方。

烏梅肉﹝炒幹﹞綿黃漧葛﹝各一兩﹞川黃連栝蔞根漧薑﹝炮﹞甘艸﹝炙。各半兩﹞上件搗﹐羅爲細末。每服一錢﹐水一盞﹐煎至六分﹐放溫﹐時時與服。

張渙藍葉湯治無辜疳血痢不斷方。

藍葉﹝一兩﹞地龍人參﹝去蘆須﹞烏梅肉冬瓜仁黃連赤茯苓蝸牛殼﹝微炒。各半兩﹞上件搗﹐羅爲細末。每服一錢﹐水一小盞﹐煎至六分﹐去滓溫服。乳食前。

張渙天靈丹治無辜疳痢久不瘥方。

天靈蓋﹝一个﹞幹蟾﹝一兩燒灰﹞胡黃連莨菪子﹝水淘去浮者﹑炒令黑色。各半兩﹞砒霜﹝一分﹐同天靈蓋濕紙三五重裹﹐膠泥固濟﹐於木炭火上烘令通赤﹐取出候冷﹞以上都搗﹐羅爲細末。次入﹕麝香﹝一分﹞上件都拌勻﹐軟飯和丸如黍米大。每服五粒﹐乳汁下。量兒大小加減服之。

張渙溫髒湯治小兒無辜疳痢久不止﹐手足逆冷方。

肉豆蔻﹝去殼﹞漧薑﹝炮。各一兩﹞龍骨當歸濃朴﹝去粗皮﹐塗生薑汁炙令香熟。各半兩﹞附子﹝一枚重半兩﹐炮去皮臍﹞茅香﹝半分﹐銼﹞上件搗﹐羅爲細末。每服一錢﹐水八分一盞﹐入生薑三片﹐煎至五分﹐去滓溫服﹐乳食前。

張渙朴附丹治無辜疳痢﹐赤白相雜方。

濃朴﹝塗生薑汁﹐炙令香熟﹞訶梨勒皮﹝面裹﹐炮。各一兩﹞附子﹝一枚﹐炮去皮臍﹞龍骨烏梅肉赤石脂﹝各半兩﹞上件搗﹐羅爲細末。煉蜜和丸如黍米大。每服十粒﹐米飲下﹐乳食前。

《劉氏家傳》治孩子無辜疳痢方。

上用威靈仙﹐洗﹑焙爲末。好酒和令微濕﹐入竹筒內﹐牢塞口﹐九蒸九曝。如幹﹐添酒重濕之。以白飯和丸如桐子大。每服二十至三十丸﹐溫酒下。如孩子不能飲﹐令母含藥灌之。

《張氏家傳》保重丹治小兒三十六種無辜﹐閃癖﹑驚癇﹐魍魎一切病悉療之。

巴豆﹝去皮尖﹑膜﹐炒令紫﹐水煮六七分﹐裹以新布去油﹞牡蠣粉﹝炒黃﹞牛黃﹝各一分﹞朱砂杏仁﹝湯浸﹐去皮尖﹑雙仁者。各一兩﹞虎睛﹝一枚﹞上件藥杵爲末﹐更研爲粉。巴豆﹑杏仁別研爲膏﹐煉蜜爲丸﹐入臼杵三千下後丸﹐以密器盛。每服二丸﹐如梧子大﹐用米飲下。

《吉氏家傳》治小兒三十六種無辜﹐閃癖﹑驚癇﹑魍魎。

保童丸方巴豆﹝去心﹐炒黃色﹐再炙除油﹞牛黃﹝各一分﹞杏仁﹝去皮尖﹞朱砂﹝各一兩﹞虎睛﹝一个﹞上末﹐巴豆﹑杏仁別研爲膏﹐煉蜜爲丸。臼中杵三千下後丸如桐子大﹐密器盛載。每服二丸﹐米飲下。如小兒一切痢﹐口生瘡﹐鼻下赤及下部生瘡﹐飲食不進﹐日漸黃﹐日晚面頭赤色﹐夜多盜汗﹑驚悸﹐睡中呷笑﹐眼睛膜白。與冷藥卽瀉﹐與熱藥卽口鼻生瘡。盛或皮膚壯熱﹐並宜服之。

卷第二十四

無辜鍼烙法第二《聖惠》﹕凡小兒無辜疳﹐頭漧發立﹐身無滋潤﹐頭露骨出﹐腦熱腹脹﹐鼻中多癢﹐好食醬肉﹐數渴飲水則多爲痢。痢如泔色﹐背冷腹熱﹐腹中有塊﹐漸加黃瘦。或有邪鬼之作﹐亦是閃癖之類。腦後兩邊皮中有筋肉結作小核如杏子大﹐多時不除﹐卽流入腹中﹐遂成前狀。須有烙破結子者﹔或有炙其結子者﹔又有割皮挑出結子者﹐稍勝於炙。然病者至深﹐小兒忍痛不任﹐恐動其脈﹐往往變爲癇疾。今參詳最妙者是烙﹐烙亦更無別法﹐但看小兒病狀﹐相似有結子者﹐速根據此法烙之。

上以鐵鍼尖利者﹐燒鍼頭似火色﹐看核子大小﹐作一紙子束定無辜﹐仍須捏定﹐以鍼當中烙之﹐可深二豆許﹐卽貼沈香膏。﹝方在次。﹞《聖惠》治小兒鍼無辜核後﹐宜煉沈香膏貼之方﹕沈香﹝一兩﹐銼﹞黃丹﹝六兩﹞上件藥以淸麻油一升﹐先下沈香煎﹐候香焦黑﹐漉出﹐下黃丹不住手攪﹐以慢火煎之。候滴於紙上如黑錫無油﹐旁引卽膏成。每貼法以篦子於爛帛上攤膏﹐令稍薄﹐貼之。一日一換﹐勿令風著鍼處爲妙。

《聖惠》治小兒鍼烙後﹐宜服壓驚茯苓散方茯神川升麻犀角﹝屑。各半兩﹞代赭﹝細研﹞川大黃﹝銼碎﹐微炒﹞鉤藤﹝各一分﹞上件藥搗﹐粗羅爲散。每服一錢﹐以水一小盞﹐煎至四分﹐去滓。放溫﹐漸漸服之。

《聖惠》治小兒無辜鍼烙後﹐宜服消腫利气壓驚犀角散方犀角﹝屑﹞琥珀蘆薈﹝各細研﹞訶梨勒皮﹝以上各半兩﹞龍齒﹝三分﹐細研﹞黃連﹝去須﹞麝香﹝細研﹞檳榔漧薑﹝炮裂﹑銼。各一分﹞上件藥搗﹐細羅爲散。每服以粥飲下半錢﹐日三服。看兒大小以意加減。

《聖惠》治小兒無辜鍼烙後﹐宜服靑金丹方巴豆﹝去皮心﹞硫黃﹝各一兩﹞苦楝根皮醋石橊根皮﹝銼。各二兩﹞上件藥於鐵鼎子內﹐滿著水煮七晝夜﹐如水漧﹐卽旋添熱水。日滿卽去楝根﹑石橊根。取巴豆並硫黃同研﹐更入桂心﹑檳榔﹑木香﹑細辛末各一分﹐馬牙硝﹑橘皮﹑漧薑﹑藍花末各半分。同研令勻﹐用飯和丸如麻子大。

每日空心以溫水下兩丸﹐常得溏利爲效。三歲以下日服一丸。

《聖惠》又方上用靑黛半兩﹐細研爲散。每服以水磨犀角調下半錢。空心午後各一服。量兒大小以意加減。

《嬰童寶鑑》灸法﹕小兒無辜丁奚﹐灸眉衝﹐﹝從瞳子直上髮際一寸是。﹞又灸玉枕﹐﹝在頂上髙骨。﹞各三壯。

卷第二十四

一切疳第三《聖惠》﹕夫小兒疳疾者﹐其狀多端﹐𨿽輕重有殊﹐形證各異﹐而細窮根本﹐主療皆同。由乳哺乖宜﹐寒溫失節﹐臟腑受病﹐血气不榮﹐致成疳也。其五臟及諸疳等﹐今以一方同療之﹐故謂一切疳也。

錢乙論諸疳云﹕疳在內﹐目腫腹脹﹐利色無常﹐或沫靑白﹐漸瘦弱﹐此冷證也。疳在外﹐鼻下赤爛自揉﹐鼻頭上有瘡不著痂﹐漸繞耳生瘡。治鼻瘡爛蘭香散。﹝方見鼻疳門中。﹞諸瘡﹐白粉散主之﹝方見疳瘡門中。﹞肝疳﹐白膜遮睛﹐當補肝地黃丸主之﹝方見虛寒門。﹞心疳﹐面黃頰赤﹐身壯熱﹐當補心安神丸主之﹝方見虛熱門中。﹞脾疳﹐體黃腹大﹐食泥土﹐當補脾益黃散主之﹝方見胃气不和門中。﹞腎疳﹐極瘦﹐身有瘡疥﹐當補腎地黃丸主之。筋疳﹐瀉血而瘦﹐當補肝地黃丸主之。肺疳﹐气喘﹐口鼻生瘡﹐當補脾肺益黃散主之。骨疳﹐喜臥冷地﹐當補腎地黃丸主之。諸疳皆根據本髒補其母及與治疳藥。冷則木香丸﹐熱則胡黃連丸主之﹝二方並見病後虛羸中。﹞疳皆脾胃病亡津液之所作也。因大病或吐瀉後﹐以藥吐下﹐致脾胃虛弱﹑亡津液。且小兒病疳﹐皆愚醫之所壞病。假如潮熱是一臟虛﹑一臟實而內發虛熱也﹐法當補母而瀉本髒則愈。假令日中發潮熱﹐是心虛熱也﹐肝爲心母﹐則宜先補肝﹐肝實而後瀉心﹐心得母气則內平而潮熱愈也。醫見潮熱﹐妄謂其實﹐乃以大黃﹑牙硝輩諸冷藥利之﹐利旣多矣﹐不能禁約而津液內亡﹐卽成疳也。又有病癖﹐其疾發作寒熱﹐飲水脇下有形硬痛。治癖之法﹐當漸消磨﹐醫反以巴豆﹑砂輩下之。

小兒易虛易實﹐下之旣過﹐胃中津液耗損﹐漸令疳瘦。又有病傷寒五﹑六日﹐間有下證﹐以冷藥下之太過﹐致脾胃津液少﹐卽使引飲不止而生熱也。熱气內耗﹐肌肉外消﹐他邪相干﹐證變諸端﹐因亦成疳。又有吐瀉久病﹐或醫妄下之﹐其虛亦甚﹐津液燥損﹐亦能成疳。又有肥疳﹐卽脾疳也。身瘦黃﹐皮幹而有瘡疥。其候不一﹐種種異端﹐今略舉綱紀﹕目澀或生白膜﹐唇赤﹐身黃幹或黑﹐喜臥冷地﹔或食泥土﹐身有瘡疥﹐瀉靑白黃沫﹐水利色變易﹐腹滿﹐身耳鼻皆有瘡﹐發鬢作穗﹐頭大項細﹐極瘦﹐飲水﹐皆其證也。大抵疳病當辧冷熱﹑肥瘦。

其初病者爲肥熱疳﹔久病者爲瘦冷疳。冷者木香丸﹐熱者胡黃連丸主之﹝方見同上。﹞冷熱之疳尢宜如聖丸。﹝方見疳瀉門中﹞故小兒之臟腑柔弱﹐不可痛擊﹐大下必亡津液而成疳。凡有可下﹐量大小虛實而下之﹐則不至爲疳也。初病津液少者﹐當生胃中津液﹐白術散主之﹝方見胃气不和門中。﹞惟多則妙。余見下。

張渙論﹕小兒百以後﹐形骨輕軟﹐腸胃細微﹐乳哺須是合宜﹐臟腑自然調適。若乳母寒溫失理﹐動止乖違﹐飲食無節﹐甘肥過度﹐喜怒气亂﹐醉飽傷勞便卽乳兒﹐定成疳病。又周以後﹐五歲以前﹐食物漸多﹐不擇生冷﹐恣食肥膩甘酸﹐並生疳气。但小兒一切疳病﹐種類甚多﹐最爲緊急。

《嬰童寶鑑》諸疳通論﹕夫小兒疳證﹐互諭多端﹐言詞煩迷﹐愈失大旨。但小兒發立焦黃﹐肌體瘦劣﹐腹肚疼痛﹐愛喫泥土﹐瀉痢無常﹐盜汗不止﹐腹大卽喘﹐腳細難行﹐洞下脫肛﹐時時壯熱﹐面覆地臥﹐心喜啼呼﹐腹中虫生﹐糞中有米﹐便如泔澱﹐嘔吐無時﹐有似瘦勞。更加寒顫﹐如此之狀卽是疳也。凡一十二種各異其名﹕在心爲驚疳﹔在肝爲風疳﹔在肺爲气疳﹔在脾爲肉疳﹔在腎爲急疳。此五臟之五疳外﹐更十二般疳而重言別論。

幹疳𨿽能乳食﹐見者皆餐﹐最便酸鹹之物。急疳瀉痢脫肛﹐其糞五色﹐𨿽食不生肌肉﹐睡多汗出﹐此急疳之候也。風疳手足顫﹐雙目微牽﹐或笑或嗔﹐爪甲靑色﹐狀如神祟﹐此風疳之候也。肉疳眼澀而痛﹐食物不消﹐體羸黃瘦﹐四肢無力﹐腹脹气喘﹐此肉疳之候也。脊疳虫攻﹐脊膂指背皆癢﹐頭髮焦立﹐皮肉枯燥﹐兩脇脹滿﹐一日數利﹐脊如鋸齒﹐此脊疳之候也。口疳唇皮齒黑﹐舌上生瘡﹐兩齦潰爛﹐並虫自出﹐此口疳之候也。腦疳鼻下赤爛﹐以手自揉﹐身熱體幹﹐目赤如朱﹐此腦疳之候也。食疳夜間潮熱﹐或卽憎寒﹐手足俱冷﹐能乳卽瘦﹐有如盜汗﹐此食疳之候也。奶疳因病後得之﹐乳母壅毒衝上﹐或者喫乳母之HT奶也。初只气促﹐𨿽能乳食﹐漸加羸瘦﹐瀉久不止﹐三焦壅熱﹐五臟困乏﹐此奶疳之候也。蛔疳合面而臥﹐气急面黃﹐時哭聲髙﹐又似心痛﹔或卽發作有時﹐只在月初﹝謂月朔虫頭舉也。﹞脾疳常喫泥土﹑生米及鹽﹐心意不悅﹐身體黃﹐口內多涎﹐瀉痢有虫﹐此脾疳之候也。气疳或喫熱乳﹐或因重病﹐漸成此患﹔忽然咳嗽﹐初得更服冷藥﹐使日夕渾身壯熱﹐腳冷如冰﹐气促而喘﹐漸漸目昏﹐此气疳之候也。

《惠眼觀證》﹕疳病形候﹐本因餐瓜果油膩﹐恣食甘甜粘滑之物﹐故生疳气。但見肌肉瘦弱﹐肚髙腳細﹐臟腑或閉或泄﹐或澀或瀉﹐或滯或痢﹐則先調气﹐兩日後﹐量大小下湯丸通利﹝方見急慢驚風門中。﹞如許得脈細實﹐則重下湯丸取下惡物﹐次日塌气﹝方見腫滿門中﹞﹑勻气﹝方見胃气不和門中﹞﹑醒脾﹝方見利門中﹞﹑平胃﹝方見噦逆門中﹞調理﹐後常服烏犀角丸﹝方見肥疳門中﹞夾蘆薈丸﹝方未見。﹞參苓散﹐﹝方見胃气不和門中。﹞喫一月日﹐長肥卽安。若久患累經醫治﹐傳變成骨蒸疳勞﹐口生瘡﹐上焦虛熱往來﹐荏苒歲月﹐卽成丁奚﹑哺露。此由脾气大瘕虛怯﹐先宜塌气﹐二日气行﹐卽下醒脾﹐貴得气實而進少食﹐卻與勻气夾柴胡丸與服﹝方見骨蒸門中﹞﹐退骨蒸熱。如或熱退﹐卽下蘆薈治勞。此病但多用勻气調理﹐丁奚﹑哺露二候一同。但丁奚尢可便用湯丸利之﹐取下疳虫。若哺露腸腹多靑筋﹐及喫物不變。且用前調理﹐候一月气實乃可通利。

《莊氏家傳》小兒二十四候﹕第一候﹕瀉膿血﹐日漸瘦﹐是冷熱疳。第二候﹕腳細肚髙﹐胸前骨生﹐愛喫泥土酸鹹﹔日久通身黃﹐時時吐逆下痢﹐腹內疼痛﹐是脾疳。第三候﹕鼻下赤爛﹐愛揉眼﹐兼血痢﹐是肺疳。乃因喫著承熱物或病奶﹐所損心肺﹐加之咳嗽﹐更以服涼冷藥過多﹐便上熱下冷﹐漸漸昏沈﹐日夜煩哭。第四候﹕皮膚皺﹐面無顏色﹐身上燥癢﹐心煩。第五候﹕頭生瘡﹐毛髮稀疏﹐鼻生瘡﹐是肺疳。第六候﹕頭生瘡﹐毛髮稀焦﹐是肝疳。第七候﹕牙變黃赤不定﹐是腎疳。第八候﹕頭髮焦漧﹐鼻下瘡生﹐是肺疳。第九候﹕咬指甲﹐毛髮作穗﹐四肢沈重﹐是心疳。第十候﹕肚上筋生﹐齒齦虫蝕﹐是骨槽疳。第十一候﹕吐逆腹脹﹐是胃疳﹐又名奶疳。第十二候﹕齒齦臭爛﹐面無顏色﹐心不思食﹐是脾疳﹐又名口疳。第十三候﹕愛合面臥﹐多睡如醉﹐腹脹气急。蓋是因曾喫生肉﹐如此腹內有虫﹐是心脾疳。第十四候﹕鼻內幹痛﹐口中臭气﹐齒根有鮮血﹐是肝肺疳。第十五候﹕腳細肚髙﹐並肚上有靑脈﹐是脾疳。第十六候﹕非時生瘡﹐愛喫冷水﹐是熱疳。第十七候﹕皮膚上生粟子﹐糞中米出﹐是脾冷疳。第十八候﹕气滿腹脹及口漧﹐是心胃疳。第十九候﹕愛餐生米麵﹑炭﹑磚瓦﹐是脾胃疳。第二十候﹕揉鼻揩眼及咬指甲﹐愛飲水﹐是肝渴疳。第二十一候﹕多寒熱﹐愛臥不起﹐是骨熱疳。第二十二候﹕愛飲水﹐眼目不開﹐是肝疳。第二十三候﹕肌體或熱或涼﹐發渴無時﹐是急疳。第二十四候﹕齒齦黑﹐唇頤開﹐開則赤﹐是心疳積熱。

《顱囟經》治小兒孩子諸色疳疾﹐或腹內虛脹﹐驚癇﹐頭髮立﹐常咬手指﹐脊疳﹑疳勞﹐臂脛細弱﹐仍立不得﹔及鼻下常赤﹐淸涕涎流不止﹐舌上生瘡﹐腦疳﹑口疳﹐腹上筋脈。

保童丸方虎睛﹝半只﹞朱砂麝子﹝各一分﹞牛黃龍腦巴豆芎桔梗羌活枳殼檀香茯神人參當歸代赭鶴虱白術﹝各半兩﹞上爲末﹐下香﹑砂﹑巴豆﹐拌令勻﹐煉蜜丸如梧子大。一歲至五歲每日一丸﹐十歲每日兩丸﹐並空心米飲下﹐但稍知。孩子病甚﹐卽加藥與之。孩子未較﹐奶母忌生冷﹑油膩﹑炙爆﹑毒魚﹑大蒜﹑米醋。

《顱囟經》治孩子疳痢﹑諸色疳﹐並一十五種病狀﹑一﹑腹大﹔二﹑皮膚黑黃﹔三﹑骨節粗﹔四﹑眼赤﹔五﹑口赤﹔六﹑鼻中生瘡﹔七﹑頭髮黃﹔八﹑咬指甲﹔九﹑愛喫土﹔十﹑愛喫甜物﹔十一﹑身熱﹔十二﹑頭大﹔十三﹑臍凸﹔十四﹑項細﹔十五﹑面無光。並宜常服保童丸方朱砂﹝半分﹞牛黃麝香蟾酥﹝各少許﹞阿魏﹝二分﹞上先將朱砂於淨器中研如粉﹐入諸藥。一時以蒸餅爲丸﹐忌羊血﹑生冷等。

《顱囟經》治孩子疳气﹐或釀肚脹﹐上筋脈﹐頭大項細﹐喫物不知足﹐夜中卽起﹐腹內長鳴方。

大黃﹝一兩﹞陳橘皮﹝二兩﹐酸醋二合浸二日﹐曬漧﹞蜣螂﹝二十个﹐去翅足子﹐熱燒醋安之﹐以蓋地上去火毒﹐候冷取出﹐炒過﹞上件爲末﹐蜜爲丸。每日空心熟水下十丸﹐忌如常。

葛氏《肘後》﹕小兒一切疳方。

上用牛筋術白皮少許﹐搗取一合或半合與服之。

《仙人水鑑》﹕小孩子頭髮焦黃赤﹐日漸黑瘦﹐宜服此百中散方黃葵花白芷延胡索﹝各二分﹞檳榔﹝十分﹐生用﹞郁金﹝四分﹞幹蚯蚓﹝一條﹐生用﹞黃鹽﹝六分﹐陶隱居云﹕北海黃鹽艸粒粗﹐以作魚及咸﹞幹蝦蟆﹝末﹐少許﹞白米﹝一勺﹞牛肉脯﹝二分﹞倒懸囊﹝一个。灰蜘蛛是﹞上搗爲末﹐煉蜜爲丸如麻子大。空心﹐煎骨汁下一丸與喫了。專候所往﹐取下虫。此疾求除根本。

《集驗方》治小兒疳气不可療。

神效丹綠礬﹝用火通赤﹐取用釅醋淬過復﹐如此三度﹞上細研﹐用棗肉和丸如綠豆大。溫水下﹐日進兩三服。

《子母祕錄》治小兒疳方。

上用益母艸絞汁﹐稍稍服。﹝益母艸﹐茺蔚艸也。俗名郁具金。田野間甚多﹞《小兒宮气方》治小兒一切疳疾。

蝸牛殼﹝七个﹐淨洗﹐不得自塵﹐令幹﹞上向酥蜜中﹐瓷盒盛。卻用紙糊於飯甑內蒸之﹐下饋卽安置﹐至飯熟取出細研。漸漸喫﹐一日令盡之。

《藥性論》殺疳虫治疳瘦方。

上端午日取蝦蟆眉脂﹐以朱砂﹑麝香爲丸如麻子大。疳瘦者空心一丸﹐腦疳以奶汁調灌鼻中。《顱囟經》以此藥治一切疳﹐吹鼻不喫。

《食療》治小兒疳方。

上瓜葉陰榦研末﹐酒服半錢。

《元和紀用經》麝香丸主小兒疳瘦﹐面黃髮穗﹐骨立﹐減食﹐肌熱﹐驚癇﹐疳虫。

麝香蘆薈胡黃連﹝末﹞上等分﹐研勻。滴水丸黃米大。一歲三丸﹐三歲五丸至七丸﹐人參湯下﹐日三。無比奇效。一云胡黃連四分﹐餘二物各二分。療疳痢﹐溫瘧﹐無比尢驗﹐一名聖丸﹐疳藥無如此者。小兒癲癇﹐驚風﹐五疳﹐三虫﹐服之立見功效﹐蛔虫作疾﹐枯悴﹐久痢不住﹐熱藥調護最難得法﹐惟此若神。經以四味飲﹑黑散﹑紫丸﹑至聖散﹑五加皮治不能行﹐蜀脂飲並此麝香丸七方﹐謂之育嬰七寶。紫陽道士一名保子七聖至寶方﹐專爲一書者﹐此是也。

《聖惠》治小兒一切疳﹐腹肚脹滿﹐手腳枯細﹐眼目口鼻生瘡﹐身體壯熱﹐痢下泔澱﹐日漸羸瘦﹐面無光澤。

靑黛散方靑黛雄黃石鹽﹝各細研﹞朱砂﹝細研﹐水飛過﹞白礬﹝燒令汁盡﹞薰陸香﹝研入。各一兩﹞麝香﹝細研﹞蚺蛇膽﹝研﹞細辛黃連﹝去須﹞靑礬黃礬﹝各燒通赤﹞鹽綠黃柏﹝銼﹞苦參﹝銼﹞桂心杏仁﹝湯浸﹐去皮尖﹑雙仁﹐麩炒微黃﹞漧薑﹝炮制﹐銼﹞藜蘆﹝去蘆須。各半分﹞附子﹝炮裂﹐去皮臍﹞熊膽﹝研入﹞莨菪子﹝水淘去浮者﹐水煮﹐令芽出。焙漧﹐炒令黑黃色﹞石膽﹝細研。各一分﹞蝦蟆﹝一枚﹐塗醋炙微焦﹞上件藥搗﹐細羅爲散﹐同研令勻。如疳在內﹐三歲每服以井花水一合調下半錢﹐一歲一字﹐三歲以上臨時加之。若口內疳瘡﹐以蒜一片﹐研和少許散﹐每夜塗之。須臾﹐自然流引涎出。若鼻內有瘡﹐用蒜如皂莢子大研和少散﹐納入鼻中。若外有疳瘡﹐以豬脂和散塗之立瘥。

《聖惠》治小兒一切疳五膽丸方龍膽﹝去頭蘆﹞虎膽熊膽豬膽蘆薈﹝亦名象膽﹞麝香白礬﹝灰﹞荊芥﹝各一分﹞上件藥都研爲末﹐先取東引石橊根半斤碎銼﹐以水三大碗﹐煮至半碗﹐去滓﹔以慢火煎如膏﹐下諸藥末﹐又熬令可丸﹐卽丸如綠豆大﹐用瓷器中收。如患諸疳有虫者﹐或揩鼻﹑揩眼﹐手剜指甲及下部者﹐取一丸以荊芥湯化爲汁﹐候兒睡後﹐點少許於鼻中。腦上﹑十指﹑下部中虫聞﹐皆化爲水。

《聖惠》治小兒一切疳﹐面腫項細﹐腹肚脹滿﹐四肢羸瘦﹐身上生瘡﹐鼻流淸涕﹐頭髮稀疏﹐日漸弱。

夜明砂丸方夜明砂蟬殼﹝各微炒﹞蘆薈熊膽朱砂靑黛﹝各細研﹞蜣螂﹝微炒﹐去翅足﹞蛇蛻皮﹝燒灰﹐半兩﹞蟬頭﹝一枚﹐炙黃焦﹞麝香牛黃﹝各細研﹐一分﹞上件藥搗﹐細羅爲散﹐以糯米納在豬膽中﹐水煮熟﹐取出糯米﹐爲丸如黍米大。每服以薄荷湯下五丸﹐量兒大小加減服之。

《聖惠》治小兒一切疳靑金丸方蝦蟆﹝三分﹐塗酥炙黃焦﹞鶴虱﹝半兩﹞黃連﹝去須﹞膃肭臍﹝酒制﹐炙微黃﹞麝香﹝細研﹞夜明砂﹝微炒﹞蘆薈砒霜﹝以熟絹裹﹐取生豬肉半斤重裹﹐炙豬肉熟取出。各一分﹞上件藥搗﹐羅爲末﹐研入麝香令勻﹐煮棗肉和丸如梧桐子大。三歲以下以粥飲研破一丸服。三歲以上﹐相度加丸服之。

《聖惠》治小兒一切疳靑金丹一名還命保生丹﹐神祕﹐百發百中極驗方。

雌蟾﹝一枚﹑仍以端午日午時取之。用蠅子系雙腳﹐稍寬得所﹐勿令損傷。以胡黃連一寸許﹐當心以綫系﹐一半令入蟾口中﹐須系令定﹐倒懸之。以生銅器盛取蟾涎。至黃昏卻解放﹐勿令傷損﹐只取其涎。蟾肚下有斑點者是雄﹐不堪用﹔白淨者是雌蟾也。﹞靑黛蘆薈人糞蟬殼豬牙皂角雄黃﹝各一分﹞上件藥用瓷瓶一所﹐納藥入瓶中。密蓋瓶口﹐黃泥固濟﹐候幹﹐以炭火燒之令通赤﹐去火。待冷。打破瓶取藥。細研爲末﹐用蟾涎並麝香一分﹐和研令勻﹐丸如綠豆大﹐用銅盒子盛之。如有小兒患一切疳﹐先令暖漿水浴﹐以軟帛子拭漧後﹐更以溫水下五丸。量兒大小加減服之。若藥幹﹐便以乳汁浸化破與服。須臾似醉﹐勿怪﹐是藥力。如蟾涎較少﹐和藥較硬﹐卽更添入乳相和﹐同研爲妙。

《聖惠》治小兒一切疳﹐抵聖丸方麝香熊膽朱砂﹝各細研﹞瓜蒂蚺蛇膽﹝各一分﹞蟾頭﹝一枚﹐炙令焦黃﹞赤小豆﹝炒熟﹞牛黃﹝細研。各半分﹞上件藥搗﹐羅爲末﹐都令研勻﹐煉蜜和丸如綠豆大。每服以粥飲下三丸。如兒小﹐卽以乳汁化破與服。量兒大小﹐以意加減服之。

《聖惠》治小兒一切疳﹐神效使君子丸方使君子沒石子木香胡黃連黃連﹝去須﹞熊膽蘆薈﹝各細研﹞訶梨勒皮阿膠﹝搗碎﹐炒令黃燥﹞仙靈脾天靈蓋﹝塗酥炙令黃。各半兩﹞麝香﹝一分﹐細研﹞上件藥搗﹐羅爲末﹐用水浸蒸餅和丸如麻子大。每服以粥飲下三丸﹐日三服。隨小兒大小加減用之。

《聖惠》治小兒一切疳﹐長肌肉。

丁香丸方母丁香﹝二七枚﹞胡黃連黃連﹝去須。各半兩﹞朱砂﹝一分﹞牛黃﹝一分﹞麝香﹝各細研。

一分﹞蝦蟆﹝一枚﹐用酒二升﹐爛煮去骨﹐入豬膽汁更熬成膏﹞蕪荑﹝一分﹞豬膽﹝五枚﹐去汁﹞上件藥搗﹐羅爲末﹐入諸藥於蝦蟆膏內﹐和丸如粟大。空心粥飲下五丸﹐日晚再服。

《聖惠》治小兒一切疳。

胡黃連丸方胡黃連蘆薈﹝研細﹞麒麟竭地龍﹝微炒﹞熊膽﹝研入。各半兩﹞蟾酥﹝半錢﹞上件藥搗﹐羅爲末﹐用麵糊和丸黃米大。空心以粥飲下三丸﹐晚後再服。

《聖惠》治小兒一切疳﹐肌體漧瘦﹐發立毛焦﹐心神煩熱。

熊膽丸方熊膽﹝研入﹞蝸牛﹝炒令微黃﹞黑狗膽黃連﹝去須﹞胡黃連丁香麝香﹝細研﹞沈香鯉魚膽水銀﹝以棗肉少許﹐研令星盡﹞靑黛﹝各一分﹞上件藥搗﹐羅爲末﹐和研令勻﹐煉蜜和丸如黃米大。不計時候﹐以冷水下五丸﹐粥飲下亦得。量兒大小加減服之。

《聖惠》治小兒一切疳﹐日漸黃瘦﹐無問遠近皆效。

龍膽散方龍膽﹝去蘆頭﹞木香蝸牛﹝炒令黃﹞夜明砂地龍﹝各微炒﹞熊膽蘆薈麝香﹝並細研。各一分﹞朱砂﹝細研﹐水飛過﹞靑黛﹝細研。各半兩﹞幹蟾頭﹝一枚﹐炙令黃焦﹞上件藥搗﹐羅爲末﹐每服以粥飲調下半錢。量兒大小以意加減。更吹少許入鼻中﹐虫子自出﹐黃白色可醫﹐黑色難治。

《聖惠》治小兒一切疳﹐頭髮成穗﹐面目痿黃﹐鼻癢口漧﹐愛食泥土﹐心腹虛脹﹐肚有靑筋﹐四肢壯熱。

蘆薈丸方蘆薈﹝細研﹞丁香﹝各半兩﹞生麝香﹝各細研﹞胡黃連木香牛蒡子﹝各一分﹞熊膽﹝半錢﹐細研﹞狗膽豬膽蟾頭﹝塗酥炙微焦各一枚﹞膽﹝七枚﹞龍腦﹝一錢﹐細研﹞雞膽﹝十枚﹞上件藥搗﹐羅爲末﹐用豬膽汁和丸如麻子大。每服以冷水下一丸﹐兩歲以上加丸數服之。

《聖惠》治小兒一切疳﹐體瘦皮幹﹐毛髮焦黃﹐心熱煩渴。殺疳保童丸方靑黛﹝半兩﹞熊膽蘆薈蟾頭灰蝸牛﹝炒令黃﹐爲末﹞水銀﹝以少棗肉研﹐令星盡。各一分﹞黑狗膽﹝一枚﹞鯉魚膽﹝五枚﹞麝香﹝半分﹞上件藥以靑黛等細研﹐次下諸膽﹑研令勻﹐入煉了蜜和丸如黃米大。每服以冷水下五丸。量兒大小加減服之。

《聖惠》治小兒一切疳田父丸方﹝田父﹐大蝦蟆也。﹞田父﹝一枚﹐塗酥炙﹞蛇蛻皮﹝一條﹞母丁香﹝二七枚﹞夜明砂﹝微炒﹞麝香﹝細研。各一分﹞漧漆﹝搗碎﹐炒令煙出﹞朱砂﹝細研。各半兩﹞上件藥搗﹐羅爲末﹐先取半兩﹐用醋一中盞熬成膏﹐後入余藥和丸如黍米大。每服以粥飲下三丸。量兒大小以意加減。

《聖惠》治小兒一切疳靑黛丸方靑黛﹝一分﹞腦麝膩粉蟾酥﹝各一錢﹞上件藥並都研令細﹐用水浸蒸餅和丸如綠豆大。每服以溫水下三丸。量兒大小加減服之。

《聖惠》治小兒一切疳﹐心腹虛脹﹐愛食泥土﹐四肢壯熱。

辟宮丸方辟宮﹝一枚﹐去頭腳尾﹐面裹煨熟﹞麝香﹝半錢﹐細研﹞熊膽﹝研入﹞黃連﹝去須。各一錢﹞上件藥搗﹐羅爲末﹐蟾酥和丸如黍米大。每服研豬肝汁下五丸。量兒大小以意加減。

《靈苑》千金丸方治小兒一切疳﹐久令兒肥壯無疾。

川楝子肉川芎﹝等分﹞上二味同爲末﹐以豬膽汁杵和爲丸如麻子大。量兒大小加減丸數。每以飯飲吞下﹐一日二服。常服三丸至五丸。《張氏家傳》丸如綠豆大﹐分五分。用朱砂﹑靑黛﹑白定粉﹑光墨﹑密陀僧﹐名爲五色丸。非時進米飲下。《孔氏家傳》治疳熱下虫方同﹐用臘月幹豬膽膏爲丸﹐如幹﹐湯化動﹐丸綠豆大﹐十丸﹑十五丸肉湯下。疳虫如發﹐便看卽見﹐稍遲便化。

太醫局蘆薈丸治疳气羸瘦﹐面色痿黃﹐腹脇脹滿﹐頭髮作穗﹐揉鼻咬甲﹐好喫泥土﹔痢色無定﹐寒熱往來﹐目澀口臭﹐齒齦爛黑。常服長肌﹑退黃﹑殺疳虫﹑進乳食。

幹蝦蟆大皂角﹝以上二味。淨分﹐同燒灰存性﹐爲末。每末一兩入下項藥﹞靑黛﹝一分﹐研﹞蘆薈﹝研﹞麝香﹝研﹞朱砂﹝飛﹐研。各一錢﹞上合研勻﹐用湯浸蒸餅和爲丸如麻子大。每服三歲服二十丸﹐不計時候﹐溫米飲下。更量大小加減。

《譚氏殊聖方》﹕耳頭瘡面腫光﹐眉咬甲色痿黃。尿白時赤痢﹐炙燒食療未相當。夜明砂共炙蟾末﹐蘆薈神功等麝香。如此勿令遲救療﹐四味元來藥最良。

烏光丹﹝一名明蟾丸﹞夜明砂﹝幹﹐半兩﹞蟾末﹝五分﹐但是蟾頭。炙令焦黃﹐勿燒爲灰﹞麝香蘆薈﹝各一錢﹞上爲末﹐蒸餅皮爲丸如綠豆大。溫水下三丸。

茅先生小兒疳及諸病保童丸方皂角灰川烏頭﹝炮﹞硫黃﹝別細研﹞陳橘皮﹝去瓤。各一兩﹞白姜﹝半兩﹞川巴豆﹝六十粒﹐去皮心膜﹐不去油﹐浸湯一宿﹐別研﹞上件爲末﹐拌合﹐用軟飯爲丸如綠豆大。每服十丸﹐濃煮飯飲下。

茅先生小兒疳疾蘆薈丸方黃連木香檳榔丁香﹝各半兩﹞膩粉﹝一錢﹞蕪荑﹝去皮﹐取一分﹞靑黛﹝羅過﹐三錢。一錢半入藥﹐一錢半爲衣﹞麝香﹝少許﹞上爲末﹐研勻﹐用豬膽五个﹑川巴豆二十粒﹐同豬膽盞盛於飯面上蒸三﹑五次取出﹐只用豬膽油﹐不用巴豆。將油拌前藥爲丸○此大﹐每服十丸﹑十四丸﹐用蔥飯煎飲下。

茅先生治小兒疳方。

上用豬膽一个﹐以黃連末實一半﹐用巴豆一粒﹐須是全不損者安其中。又以黃連末實之及滿﹐著飯甑內蒸熟﹔取出黃連﹐去巴豆及豬膽汁﹐爲細丸。每服五十丸﹐陳米飯飲吞下。

《嬰孺》靑黛散治小兒五種疳。若在內﹐則眼澀﹐腹脹﹐痢色無常定﹐或如疳澱﹔日漸羸瘦﹐此內疳之疾也。若鼻下赤爛﹐自揉其鼻﹐頭上有瘡﹐瘡不著痂﹐漸流利﹐繞耳生瘡﹐有時目赤﹐頭髮漸稀﹐頭皮光緊﹐漸漸嬴瘦﹐頭大項細﹐此名頭疳也。若唇口被蝕﹐齒齦作五色﹐或盡峭黑﹔舌下白瘡﹐上有孔子﹐口中見臭气﹐齒齦被蝕﹐口唇敗爛﹐此名口疳也﹐若疳蝕脊膂﹐十指皆癢﹐自咬甲﹐頭髮焦漧﹐兩膂虛空﹐脊梁如鋸﹐有時腹脹﹐有時下痢﹐此脊疳也。若下部開脹﹐痢下膿血﹐有時赤爛﹐癢不可忍﹐痢無其度﹐臭不可堪﹐此名急疳之候也。此五種疳候﹐同治一方。使用各別﹐須審形候﹐根據疳治之﹐大驗。

靑黛﹝二兩﹞麝香雄黃朱砂石鹽蚺蛇膽鹽綠細辛黃礬﹝燒汁盡﹞薰陸香黃連黃柏苦參杏仁﹝去皮尖﹐炒﹞桂心漧薑﹝各一兩﹞藜蘆﹝燒灰﹞莨菪子﹝炒﹞附子﹝炮﹐半兩﹞上十九味﹐爲散令勻﹐含收之﹐量病傳藥。若疳在內﹐以井華水調下﹐三服止﹐且將息。不減﹐再服一杏仁許﹔三歲半錢。量大小以意加減。若口中有瘡﹐用酥少許每夜安唇內﹐須臾自至瘡所。若鼻中瘡及鼻赤爛﹐以酥和綠豆大兩丸納鼻中﹐日三﹑二度。若頭上瘡﹐以散敷之。下部外赤爛﹐以散敷之。若脊膂空虛﹐準前與服﹐仍以酥和散摩脊膂上。亦治野雞痔病﹐綿裹納之﹔外有頭者﹐掐破﹐以散敷之。又治有瘡無名﹑諸癬疥﹐用豬脂和塗之。大人口中有瘡﹐綿裹含之。小兒白禿瘡﹐以泔淸洗去痂﹐拭漧﹐先塗油﹐後敷散﹐瘥。

忌漿水熱面﹑豬﹑魚﹑雞﹑齏﹑蒜﹑滑膩﹑一切動風物。

《嬰孺》治小兒疳﹐或頻壯熱﹐眼赤澀﹐多揩眼揉鼻及頭生瘡﹐毛髮自落。或視物不明﹐手足心熱﹐時出蛔虫﹔或身生肥瘡及作痢﹔或靑黃赤白不定﹐口及下部生瘡﹐乃至齒落生無辜﹐兄弟姊妹相傳而死者。神驗方。

黃連苦參粉龍膽﹝各一分﹞木香丁香靑葙子犀角﹝並爲末。各半分﹞朱砂﹝研﹞靑黛麝香發﹝燒灰各一銖﹞緋絹﹝方一寸。燒灰﹞石硫黃雄黃礬石﹝燒灰﹞胭脂﹝研﹞蚺蛇膽﹝各一銖﹐和前藥都研﹞上爲末﹐蜜丸如小豆大。空腹淸白飲下三丸﹐日再服。又有半豆許爲末吹鼻中﹐取其一豆許吹下部中﹐亦取少許貼牙齦上。忌腥臊魚﹑一切毒物﹑雞﹑豬﹑菘菜﹑芹菜等物。

錢乙膽礬丸治疳消癖﹐進食止瀉﹐和胃遣虫方。

膽礬﹝眞者﹐一錢﹐爲粗末﹞綠礬﹝須眞者﹐二兩﹞大棗﹝四十个﹐去核﹞好醋﹝一升﹞以上四物同熬﹐令棗爛。和後藥﹕使君子﹝二兩﹐去皮﹞枳實﹝三兩﹐去瓤﹐炒﹞黃連訶梨勒﹝去核。各一兩﹐並爲粗末﹞巴豆﹝二七个﹐去皮﹐破之﹞以上五物同炒令黑﹐約三分幹。入後藥﹕夜明砂﹝一兩﹞蝦蟆灰﹝存五分性﹐一兩﹞苦楝根皮﹝末﹐半兩﹞以上三物再同炒﹐候幹﹐同前四物杵﹐羅爲末。

上用前膏和﹐入臼中杵千下﹔如末成﹐旋入熟棗肉﹐亦不可多﹐恐服之難化。太稠﹐卽入溫水。可丸卽丸﹐如綠豆大。每服二﹑三十丸﹐米飲﹑溫水下﹐不拘時。

《良方》治小兒諸疳諸痢﹐食傷气脹﹐體羸頭大﹐頭髮作穗﹐壯熱不食﹐多困﹐齒爛鼻瘡﹐丁奚潮熱等疾。

牛黃煎方牛黃﹝二錢﹞麝香﹝一錢﹞龍腦﹝半錢﹞大蚵﹝一枚﹐去皮骨腹胃﹐炙爲末。無灰酒一盞﹐豬膽一枚同熬成膏﹞胡黃連訶子﹝炮﹞使君子﹝去殼﹞蟬殼﹝不洗﹞沒石子蘆薈蕪荑熊膽夜明砂朱砂雄黃﹝各一分﹞木香肉豆蔻﹝春夏各半分﹐秋冬各一分﹞上丸如麻子大。飲下五﹑七丸。驚疳﹐金銀薄荷湯下。幹疳腹脹﹐桃仁茴香湯下。疳虫﹐東引石橊﹑苦楝根湯下。五歲以上十丸。此丸尢治疳痢挾熱﹐而痢者不可服。

《良方》治瘴及五歲以上疳气﹐腹脹气喘。

木香丸靑木香大附子﹝炮﹐去皮臍﹞人參濃朴官桂﹝去無味者﹞羌活京三稜獨活漧薑﹝炮﹞甘艸炙﹞芎川大黃﹝銼﹐微炒﹞芍藥﹝各半兩﹞內豆蔻﹝六枚﹐去殼。止瀉方用﹞雞心檳榔陳橘皮﹝去白。各二兩﹞牽牛子﹝一斤﹐淘去浮者﹐揩拭漧﹐熟﹐搗﹐取末四兩﹐余滓不用﹞上十五味爲末﹐瓷器盛之﹐密封。臨服用牽牛末二兩﹐藥末一兩同研令勻﹐煉蜜爲丸如梧桐大。心腹脹滿﹐一切風勞冷气﹐臍下刺痛﹐口吐淸水白沫﹐醋心﹐癖气塊﹐男子腎臟風毒攻刺四體﹔及陽毒香港腳﹐目昏頭痛﹐心間嘔逆及兩脇堅滿不消。臥時橘皮湯下三十丸﹐利爲度。此後每夜二十丸。女人血利﹐下血刺痛﹐積年血塊﹔胃口逆﹐手足心煩熱﹐不思飲食﹐姜湯下三十丸﹐取利﹐每夜更服二十丸。小兒五歲以上疳气﹐腹脹气喘﹐空心﹐溫湯下五﹑七丸。小者減丸數服。凡胸腹飽悶不消﹐脾泄不止﹐臨臥﹐溫酒下﹐取利。食毒﹑癰疽發背﹐嵐瘴气﹐才覺頭痛﹐背膊拘急﹐便宜服之。快利爲度。常服可以不染瘴疾。凡瘴疾皆因脾胃實熱所致﹐常以涼藥解。膈上壅熱﹐並以此藥通利彌善。此丸本治嵐瘴及溫瘧大效。李校理惇裕嘗爲傳﹐刻石於大庾嶺﹐蒙效者不可勝數。予伯氏任閩中﹐嘗擁兵捕山寇﹐過漳浦﹐軍人皆感瘧。用此治之﹐應時患愈。予在江南時﹐值歲發溫瘧﹐以此藥濟人﹐其效如神。皆以得快利爲度。又記﹕凡久瘧服藥訖﹐乃灸气海百壯﹐又灸中管三十壯尢善。《張氏家傳》云﹕刑部李學士治疳禦瘴方﹐得之於馬都丞﹐分兩稍別﹐木香﹑附子各二兩﹐大黃﹑人參﹑濃朴各一兩﹐桂﹑檳榔﹑豆蔻﹑陳皮各三兩﹐餘皆半兩﹐牽牛子一升。

《聚寶方》朝黃連丸小兒常服疳藥方胡黃連﹝半兩﹞宣連白蕪荑仁木香﹝各二兩﹞上四味爲末﹐豬膽和於盞內﹐坐飯甑中蒸兩度﹐丸如粟米大。每服二十丸﹐米飲下。

西京丁左藏黃瓜丸治小兒疳疾。

熟黃瓜﹝一个﹐去瓤畱蓋﹐納好黃連﹐蓋卻﹔又蒸熟﹐去黃連﹞白蕪荑仁麥夜明砂龍膽艸﹝各一分﹞巴豆﹝炒﹐去皮膜﹐五錢﹞神曲﹝豬膽浸一宿﹐慢火炙﹞麝香﹝各半兩﹞上爲細末﹐用蒸黃瓜丸如綠豆大。常服三丸﹐飯飲下。

西京丁左藏紫霜丸治小兒五疳﹑八痢﹐及一切疳。

木香赤石脂龍骨枳殼﹝去瓤﹐麩炒﹞附子白姜﹝炮﹞黃連肉豆蔻密陀僧﹝各半兩﹞巴豆﹝一十五个﹑去皮膜﹐漿水半盞﹐煮盡水﹐去油﹐細研用﹞麝香﹝半錢﹞上爲末﹐蒸餅心和丸如麻子大。一歲一丸﹐三歲五丸。每服三丸湯使﹐如後常服溫水吞下。鼻癢﹑腦疳﹐橘皮湯下﹔吐瀉﹑食疳﹐生薑湯下﹔羸瘦﹑脾疳﹐煎棗湯下﹔疳气肚脹﹐橘皮湯下﹔筋疳多瀉﹐鹽湯下﹔肝疳眼澀﹑生瘡﹐黃連湯下﹔骨蒸熱﹐覆地食泥土﹐臘茶淸下。

西京丁左藏蝦蟆丸肥孩兒﹐常服得效方。

幹蝦蟆﹝大者一个﹐泔浸三宿﹐去腸肚﹑頭爪﹐淨洗﹐酥炙﹑令黃香﹞陳皮﹝去白﹐一分﹞胡黃連﹝一兩﹞郁金蕪荑仁﹝各半兩﹞上爲末﹐於陶器內用豬膽汁和﹐令稀稠得所﹐放飯上蒸熟爲度﹔取出半日﹐丸如綠豆大。常服五﹑七丸﹐陳米飲下。

西京丁左藏龍膽丸治小兒疳﹐兼肥孩兒方。

龍膽艸﹝二兩﹞靑黛﹝一兩﹞麝香﹝一分﹞上同研勻﹐饅頭底水浸爛如糊﹐和丸如綠豆大。常服殺蛔進食﹐長肌膚﹐大有神效。食後每服米飲下三丸至五丸。

《惠眼觀證》烏梅散治疳病經取腹中疼痛方。

烏梅延胡索﹝各一分﹞上二味爲末。每服一大錢﹐水八分一盞﹐甘艸一寸捶碎﹐煎至四分﹐去滓溫服。

《劉氏家傳》小兒疳蘆薈丸方蘆薈﹝研﹞黃連﹝去毛﹞白術使君子﹝肉﹞蕪荑仁﹝不見火。各一分﹞巴豆﹝半兩﹐連殼銀器內存性﹐取一分﹞上末之。研飯丸如粟米大。每服五丸或七丸﹐飯湯下。

《劉氏家傳》治疳方。

艸龍膽﹝末之﹞白蕪荑仁﹝去皮﹐研。各一兩﹞上米飲丸如此○大﹐不拘時候。此藥能進食﹐長肌肉。須小兒會食方可服﹐蓋喫食方可疳也﹐日二﹑三歲至十數歲者可服。初服三﹑五日問下疳虫是效﹐每服五丸。

《劉氏家傳》象守陳南仲治小兒一切疳﹐諸藥無效方。

上用大麻子取瀝﹐和幹蒸餅末爲丸如綠豆大。每服十五﹑二十粒﹐空心粥飲下。

《張氏家傳》治小兒諸般疳。

神曲散方神曲陳橘皮﹝不去膜﹞大黃﹝紙裹﹐炮熟﹞芍藥﹝各三銖﹞桔梗芎濃朴﹝姜制﹞枳殼﹝去瓤﹐麩炒﹞白茯苓﹝各一分﹞人參﹝四銖﹞甘艸﹝二分﹐炙﹞上爲細末。無時候﹐入姜一片﹐如茶法煎一錢匕服。

《張氏家傳》沈香丸治小兒疳气方。

沈香巴豆﹝面裹﹐油煎令黃色卽出﹐入乳缽﹐研如面﹞肉豆蔻大黃﹝濕紙裹﹐煨香熟﹞木香漧薑﹝炮。各一兩﹞檳榔﹝二兩半﹞靑橘皮﹝三分﹞上件八味﹐麵糊爲丸如綠豆大。小兒疳气﹐以姜﹑橘皮湯下一丸至二丸。量大小加減喫。

《莊氏家傳》治小兒諸疳﹐頭面微腫﹐腹內作痛﹐色黃肚脹﹐不思飲食﹐多嗽不止。

蘆薈丸方蘆薈﹝研﹞蕪荑﹝各半分﹞幹蟾﹝用頭並脊背秤﹞木香宣連幹蝸牛辰砂﹝研。

各一分﹞熊膽﹝眞者﹐研﹐一錢﹞丁香﹝二錢﹐新者﹞麝香﹝一字﹐秤﹑研﹞使君子﹝取仁一分﹞上爲細末﹐麵糊爲丸麻子大。每服二十丸加至三十丸。日三﹑兩服﹐米飲下。此藥常用至效﹐須久服見功。

《莊氏家傳》小兒疳傷丸子方黃連巴豆﹝去皮心﹐出油了﹞蕪荑萆﹝各半兩﹞上爲末﹐豬膽丸﹐入麝少許﹐朱砂爲衣﹐如麻子大。米飲下一兩丸﹐量兒大小。

《莊氏家傳》疳藥保童方朱砂﹝一分﹐研﹞石菖蒲牛膝官桂﹝各半分﹞上同爲末﹐用白羊腎一對煮熟﹐一處搗﹐和丸如綠豆大。空心﹐溫水下二丸。

《莊氏家傳》疳疾二十四候﹕第一候﹕瀉膿血﹐日漸瘦﹐是冷熱疳。宜服八香丸方胡黃連﹝一錢﹞腦麝﹝各半錢﹞牛黃﹝半分﹞蘆薈﹝一錢半﹞蟾酥﹝五十子﹐作塊者亦得﹞白花蛇﹝半兩﹐酒浸去骨﹞蠍梢﹝一分﹞上爲細末﹐豬膽丸如黃米大。每服五丸﹐米飲下﹐一日三服。如患甚﹐仍用生米泔調作散﹐半錢服。

治小兒脾疳﹐面黃多睡﹐手足浮腫方。

桑白皮﹝焙﹞漢防己﹝焙﹞人參茯苓胡黃連﹝炮﹞麝香﹝各一分﹞上爲末﹐煉蜜丸如麻子大。用米飲下五丸﹐一日二服。

第二候﹕腳細肚髙﹐胸前骨生﹐愛喫土泥酸鹹。日久通身黃﹐時時吐逆下痢﹐腹內疼痛﹐是脾疳。宜服此﹕虎睛﹝一對﹑焙﹞牛黃朱砂麝香﹝各一分﹞桔梗﹝半兩﹐煨﹞上爲末﹐煉蜜丸。生薑湯下三丸至五丸。

治小兒脾疳﹐瀉血﹑肚大﹑气喘方。

丁香白術龍腦幹蠍胡黃連夜明砂﹝炒。各一分﹞上爲末﹐軟飯丸米粒大。蕪荑湯下。

第三候﹕鼻下赤爛﹐愛揉眼﹐無血痢﹐是肺疳。乃因喫者乘熱物或病奶﹐所損心肺﹔加之咳嗽﹐更以服涼冷藥過多﹐便上熱下冷﹐漸漸昏沈﹐日夜煩哭方﹕龍腦朱砂﹝各一分﹞鉤藤玄參﹝各一兩﹞胡黃連﹝半兩﹐炮﹞麝香﹝一錢﹞上爲末﹐煉蜜丸如黃米大。米飲下三丸至五丸。

治小兒五疳﹑八痢﹐及發焦黃﹑肚脹﹑手足瘦細﹐肚上筋脈起﹐揩眼﹐鼻涕垂至口﹐咬指甲。或下部生瘡及大小便不通。宜服此藥療之方。

蘆薈夜明砂﹝炒﹞蛇蛻皮﹝灰﹞黃牛角﹝屑。各一分﹞蟾酥﹝少許﹞上爲末﹐更入麝香少許﹐煉蜜丸如綠豆大。每服三丸﹐用米飲下。服藥間仍先用桃柳湯洗浴孩兒了﹐將靑皂衣蓋之。更用藥一丸至二丸﹐安在孩兒臍中。便著醋麵糊與靑皂帛貼之﹐候虫出爲度。如無虫﹐但汗出爲妙。服藥三日後﹐宜減一丸。

第四候﹕皮虛皺﹐面無顏色﹐身上燥癢﹐心煩﹐宜用藥療之。

治小兒五疳﹐面色黃瘦﹐身體壯熱﹐喫乳食不能消化﹔眼目澀痛及胸膈痰涎﹐愛食酸鹹﹐常多瀉痢。宜服此方。

胡黃連母丁香黃連﹝微炒﹐去毛﹞蘆薈熊膽﹝研。各半兩﹞麝香﹝一分﹐細研﹞蟾頭﹝一枚﹐塗酥炙焦黃﹞上爲末﹐用牛膽和丸綠豆大。如患心臟疳﹐煎蕪荑甘艸湯下三丸。食疳瀉血或赤白痢﹐新汲水下三丸。吐逆不止及水瀉﹐生薑湯下。眼疳﹐羊子肝血與酒和﹐看多少﹐微煎﹐下三丸。

第五候﹕毛髮稀疏﹐鼻生瘡﹐是肺疳。

治小兒一切疳﹐肌膚消瘦﹐瀉痢不止﹐口鼻生瘡﹐水谷不化方。

蝦蟆﹝灰﹞白礬烏賊魚骨﹝炙﹞密陀僧﹝各一分﹞麝香﹝半分﹞上爲末﹐煉蜜丸如豆大。溫水下三丸。﹝《聖惠》方同﹐但麝香用半兩。﹞第六候﹕頭生瘡﹐毛髮稀焦﹐是肝疳。方﹕肉豆蔻蟾灰﹝全者。各一个﹞桔梗﹝炮﹞茯苓﹝煨﹞大黃﹝煨。各一兩﹞腦麝﹝各一錢﹞上爲末﹐軟飯丸麻子大。粟米飲下三丸﹐只可兩服。

治小兒頭項細﹐心腹脹滿﹐皮膚幹皺﹐毛髮焦黃﹐鼻下赤爛﹐口舌生瘡﹐瀉痢不止﹐日漸羸瘦方。

大蟾﹝一个﹐去四足﹐劈開腹﹐去肛腸﹔入胡黃連一兩﹐和在內﹐綫縫合。以濕紙三重裹﹐用泥固濟四面﹐令幹。微火出陰气。更用炭三斤燒令通赤卽住。候冷﹐淨去泥土﹐細研如粉﹞麝香熊膽蘆薈﹝各半兩﹞上一處細研如泥﹐麵糊丸如麻子大。米飲下三丸﹐乳汁亦得。三歲以上加丸。

第七候﹕牙變黃赤不定﹐是腎疳。宜服此藥。

治小兒腎疳﹐並疝气偏墜寒熱方。

沒藥﹝炮﹞甘艸﹝各一分﹞硫黃木香﹝炮﹞胡黃連﹝各一分﹞上爲末﹐用蒸棗肉丸如麻子大。蓯蓉湯下三丸﹐可兩服。

治小兒五疳瘦羸。

定命牛黃丸方牛黃朱砂雄黃麝香丁香腦子﹝各一錢﹞瓜蒂﹝三个﹞蟾酥﹝半分﹞上爲末﹐用溫水浸﹐蟾酥和丸如米大。每服先用溫水化兩丸﹐滴入兩鼻中﹐令嚏三五聲。再以溫水下三五丸﹐日可三服﹐神妙。《聖惠》亦有此方﹐但瓜蒂用三十枚﹑丁香一分﹐余藥皆同。

第八候﹕頭髮焦漧﹐鼻下瘡生﹐是肺疳。

理小兒五疳﹑八痢﹐腹脹羸瘦﹐頭髮焦漧﹐口鼻生瘡方。

黃連白蕪荑﹝與黃連同炒焦﹞夜明砂﹝用水淘五次﹐焙。各一兩﹞上爲末﹐豬膽汁和丸如綠豆大。三丸至五丸﹐不計時候﹐麥門冬熟水下。久患疳气﹐服藥無效﹐或腹脹气促不能飲食﹐米欲下﹐取出疳虫卽瘥。

第九候﹕咬指甲﹐毛髮作穗﹐四肢沈重﹐是心疳。

治五疳﹑八痢﹐心藏熱方。

蘆薈﹝半兩﹐研﹞輕粉靑黛香墨飛羅面﹝各一錢﹞使君子﹝一个﹞蝸牛﹝五个﹐和肉炒焦﹐細研﹞麝香﹝半錢﹞上爲末﹐研細﹐滴水爲丸芥子大。生地黃汁化下一丸至二丸﹐薄荷湯亦得。

治小兒疳渴﹐常服五疳不生方。

大蝦蟆﹝兩个﹐長流水內刮去肚腸之法﹐酒三升﹐瓶內煮令爛﹐去骨﹐研如粉﹞黃連﹝四兩﹐別爲末﹞麝香﹝一錢﹞朱砂﹝一錢半﹞上先將蝦蟆膏與黃連末同研﹐後更與麝香﹑朱砂等研勻﹐作丸如綠豆大。每服十丸﹐陳米飲下。如患疳﹐用黃蠟茶調下。如難丸﹐入些酒麵糊不妨。

第十候﹕肚上筋生﹐齒齦虫食脾﹐骨槽疳。

治小兒脾疳手足浮腫方。

桑白皮﹝炮﹞漢防己人參茯苓胡黃連麝香﹝各一分﹞上爲末﹐煉蜜丸如麻子大。食前﹐米飲下五丸。與第一候第一方同。

治小兒疳蝕動唇齒及瘡生方。

蟾頭﹝一个大者。燒灰﹞麝香﹝半錢﹞上研勻如粉﹐摻於瘡上﹐立效。

治小兒一切疳毒有瘡方。

苦楝皮﹝五斤﹐銼﹞七姑葉﹝半兩﹐銼﹞甘艸白礬﹝各二兩﹞蔥白﹝十莖﹞上粗搗令勻﹐用水五斗煮五﹑七沸﹐旋旋添洗瘡處。如久患﹐兩服立效。

第十一候﹕吐逆腹脹是胃疳﹐又名奶疳。

治小兒因喫著患熱病﹐奶次腹痛﹔並及驚風﹑毒奶﹐便乃下痢吐逆。又名奶疳。

桃仁﹝去皮尖﹐炒﹞胡黃連﹝各半兩﹞沈香朱砂﹝別研。各一分﹞金箔﹝五片﹞上爲末﹐軟飯丸麻子大。米飲下五丸﹐奶汁下亦得。

治小兒胃疳及進食方。

胡黃連蘆薈﹝各一分﹞肉豆蔻﹝一个﹞檳榔幹蟾﹝炙。各半个﹞夜明砂﹝半分﹐炒﹞朱砂麝香﹝各半錢﹞上爲末﹐煉蜜丸如綠豆大。一歲一丸﹐米飲及乳汁下亦得。如是疳盛﹐次加二丸至三丸﹐取下虫屎爲驗。

五日一服。

第十二候﹕齒齦臭爛﹐面無顏色﹐心不思食﹐是脾疳。又名口疳。

治小兒唇口及齒根宣露﹐牙齦生瘡臭爛方。

葶藶﹝炒﹞胡黃連﹝各二錢﹞黃丹﹝半兩﹞上爲末。每半錢於牙齦上貼之﹐不得咽津。

治小兒鼻下赤爛﹐心煩躁﹔鼻中生瘡﹐漸漸轉多。及身上焦燥﹐日夜疼痛。急治之方。

訶子﹝二个﹞豆蔻﹝三个﹞黃連﹝六分﹞防風﹝半兩﹞朱砂一分﹞上爲末﹐飯丸麻子大。每服荊芥湯下三丸。

第十三候﹕愛合面臥﹐多睡如醉﹐腹脹气急﹐是心脾疳。

治小兒合面臥地﹐多睡﹔或气急面黃﹐哭聲髙叫﹔或心痛口漧。蓋是因曾喫生肉﹐如此腹內有虫。

鶴虱﹝二分﹞茯苓﹝一兩﹐煨﹞木香﹝一分﹞苦楝根﹝三兩﹞檜株根﹝半兩﹞上先將二味根用水一斗煎成膏﹐然後杵三味爲末﹐搜和成丸黍粒大。每服三﹑五丸﹐米飲下。

治小兒一切疳。

蝸牛丸方蝸牛﹝四十九枚﹐用小罐子一个﹐泥固濟令密﹐燒通赤﹐煙盡爲度﹐去泥﹐只用蝸牛灰﹞蛇蛻皮﹝二條﹐爲末﹞蘆薈熊膽夜明砂﹝淘泥﹐炒﹞黃連﹝各一分﹞瓜蒡﹝一十四个﹐別爲末﹞麝香﹝半錢﹞幹蟾﹝一个﹐要前腳以前一截﹐用泥固濟罐子﹐與蛇皮一處燒﹐煙盡爲度﹐用﹞上爲末﹐豬膽丸綠豆大。飯飲下三丸。﹝《聖惠》方同。﹞第十四候﹕鼻內幹痛﹐口中臭气﹐齒根有鮮血﹐是肝肺疳。

治小兒腸鳴瀉痢﹐口鼻幹﹐常有鮮血﹐日夜痛方。

白術﹝炮﹞硫黃﹝各一分﹞枳殼﹝炒﹞胡黃連當歸﹝各半兩﹞上爲末。每服半錢﹐熟水調下。

治小兒一切疳方。

蟾頭﹝一个﹐炙﹞膩粉豆豉蕪荑黃連﹝各一分﹞上爲末﹐軟粟米飯爲丸麻子大。早晚米飲下。

第十五候﹕腳細肚髙﹐並肚上有靑脈﹐是脾疳。

治小兒通身黃瘦﹐大小便結澀﹐脾所召也。

漢防己﹝炒﹞甘艸﹝炙。各一兩﹞桑白皮木通木香﹝各半兩﹞檳榔﹝一个﹞胡黃連﹝一分﹞上爲末。每服一錢﹐水七分盞﹐生薑少許﹐煎至五六分﹐溫二服。

治小兒疳气﹐進飲食。

黃散方黃五味子濃朴﹝薑汁炙﹞白術陳橘皮芍藥甘艸﹝炙﹞蒼術漧薑幹蠍當歸﹝各一兩﹞木瓜﹝三兩﹞上爲末。每服半錢﹐米飲調下。

第十六候﹕非時生瘡﹐愛喫冷水﹐是熱疳。

治小兒肝臟風熱﹐眼中不見物﹐及有汗方。

石決明乳香﹝各一分﹞龍膽﹝二分﹞大黃﹝半兩煨﹞上爲末。每服兩錢﹐用薄荷溫水調下。

治小兒一切疳熱渴方。

蚧蝦蟆﹝大者用二个﹞蝸牛虫﹝半升﹐用井水淘﹑洗淨爲度。然後用新瓦罐子一个﹐入二味虫在罐內。用鹽泥固濟了﹐不得透風。更進火燒﹐令通赤。候冷﹐二味取出﹐不用餅子﹞大黃黃連﹝各二分﹞麝香﹝一分﹞上爲末﹐麵糊爲丸如芥子大。每服三丸至五丸﹐米飲下。

第十七候﹕皮膚上生粟子﹐糞中米出﹐是脾冷疳。

治小兒疳气脾虛。

冷香連丸方胡黃連宣連﹝各半兩﹞上爲末﹐軟飯爲丸如黍米大。每服空心﹐夜臥用溫水下五丸。

治小兒一切疳方。

蘆薈胡黃連朱砂靑黛麝香﹝各一分﹞蟾酥﹝少許﹞上爲末﹐飯爲丸芥子大。每服空心臨臥﹐溫水下五﹑七丸。

第十八候﹕气滿腹脹及口漧﹐是心胃疳。

治小兒疳气﹐腹虛腫有似水气方。

肉豆蔻﹝一个﹞木香﹝炮﹞麝香朱砂﹝各一分﹞胡黃連﹝半兩﹐煨﹞上爲末﹐飯爲丸麻子大。米飲下三﹑五丸。

治小兒通黑﹐狀如鬼形﹐是疳病所致。方﹕丁香木香熊膽漧薑﹝各一分﹞蜣螂﹝一个﹐去手足﹐用面炒﹞上爲末﹐蜜丸如麻子大。每服三丸﹑五丸﹐二宜湯下。如無﹐只米飲下。

第十九候﹕愛餐生米麵﹑炭﹑甑﹑瓦﹐是脾胃疳。

治小兒驚風五疳﹐蘆薈丸方蘆薈胡黃連牛黃天竺黃艸龍膽茯苓﹝各半兩﹞腦麝人參川大黃雄黃﹝各一分﹞生犀﹝屑﹐二分﹞上爲末﹐煉蜜丸綠豆大。每服三丸﹐薄荷湯下﹐溫酒亦得。化下亦無妨。

治小兒夜間壯熱或憎寒﹐手足冷。𨿽然能食﹐只是消瘦﹐往往下痢。方﹕胡黃連﹝一兩﹞桔梗﹝一分﹞麝香﹝一錢﹞鐵焰粉﹝二分﹐炒﹞上爲末﹐糯米糊研作丸﹐麻子大。米飲下三﹑五丸。

第二十候﹕揉鼻揩眼及咬指甲﹐愛飲水﹐是肝渴疳。宜先用止渴藥。

治小兒疳渴方。

人參漧葛黃芩柴胡甘艸﹝炮。各一分﹞上爲末。每服一錢﹐水一盞﹐煎五分﹐去滓。候冷﹐分爲五服。每喫藥時﹐更點鉛白霜﹑寒水石共研一字服之﹐方治疳。

小兒殺疳令肥保貞丸方上用大蝙蝠一个﹐用罐子內盛﹐火存性。候冷研細﹐麝香少許﹐用粳米飯爲丸黍粒大。熟水下三丸。

第二十一候﹕多寒熱﹐愛臥不起﹐骨熱疳﹐用藥療之。

治小兒骨熱。

解毒犀角散方柴胡﹝銀州者﹞川大黃甘艸﹝炙﹞川芎茯苓芍藥麵葛桑白皮地骨皮山梔子仁黃芩貝母﹝各半兩﹞上爲末。每服一大錢﹐水一盞﹐入靑蒿一枝﹑小麥十粒﹐煎七分﹐溫溫服。大有患﹐更入麻黃﹑連翹二味﹐與前藥等分爲末﹐煎服之。見效。

治小兒因驚後天﹐並一切疳熱。

黑錫丸方黑錫﹝一塊﹐可半果子大﹞水銀﹝半兩﹞金銀箔﹝各一兩﹞以上四味同熬﹐細作砂子。

蘆薈﹝半兩﹞朱砂牛黃﹝各一分﹞上爲末﹐煉蜜丸綠豆大。一歲以下梨汁化一丸服之﹐一歲以上用酒或溫水下兩丸。

第二十二候﹕愛飲水﹐眼目不開﹐是肝疳。

治小兒手足動﹐眼目不開﹐有時語笑﹔或卽嗔怒﹐兼多驚﹐手指甲靑﹐狀形似死﹐妄稱天。

通神丸方茯苓龍齒﹝各煨。半兩﹞鉛丹胡黃連﹝各一分﹞銀箔﹝五片﹞麝香﹝一錢﹞釣藤﹝一兩﹐煨﹞上爲末﹐煉蜜丸麻子大。每十丸﹐米飲下。

治小兒疳渴﹐和气止吐逆方。

人參白茯苓﹝各一兩﹞木香藿香甘艸﹝炙。各一分﹞漧葛﹝二兩﹞上爲末。每服一錢。水一盞﹐煎七分﹐去滓﹐溫溫服。

第二十三候﹔肌體或熱或涼﹐發渴無時﹐是急疳。

治小兒驚熱後生疳。宜服天竺黃丸方天竹黃﹝研﹞靑黛白附子黃連﹝炒﹞地龍﹝炒﹞麝香﹝研﹞夜明砂﹝淨洗﹐炒用﹞龍膽﹝各一分﹞幹蠍﹝五个﹐炒﹞上爲末﹐拌和勻﹐用糯米粥丸如麻子大。淡姜湯下三丸。切忌雞肉。

第二十四侯﹕齒齦黑﹐唇懶開﹔赤則心疳積熱。

治小兒心臟積熱生疳。

桃花丸方寒水石﹝一兩﹐用炭火燒熱﹐研如面細﹞朱砂﹝半錢﹐細研﹐合和如桃花色﹞上爲末﹐水浸蒸餅丸如粟米大。冷水下三﹑五丸﹐服旬日﹐自然安妙。

《莊氏家傳》治小兒疳。

蘆薈丸方蘆薈大蝦蟆﹝一个﹐用酥塗﹐炙令黃﹞靑黛鶴虱黃連﹝各等分﹞上爲末﹐用豬膽爲丸如麻子大。米飲下五丸﹐三歲以上十丸。如要治風疳﹐更入羌活。

《莊氏家傳》蘆薈丸治小兒疳及驚熱方。

蘆薈﹝一兩﹞使君子﹝用仁﹞靑黛﹝各半兩﹞胡黃連﹝一兩半﹞上爲細末﹐入麝香一錢﹐研勻。豬膽爲丸黃米大。每服一﹑二十丸﹐溫熟水下。

《莊氏家傳》治小兒疳藥方。

胡黃連丁香蘆薈﹝各半兩﹞牛黃﹝半錢﹞麝香﹝半字﹞熊膽﹝一分﹞上件六味﹐滴水爲丸。每服五丸﹐冷水下。

《莊氏家傳》治小兒夏至後立秋前﹐宜服殺疳退黃瘦﹑肥孩兒使君子丸方使君子宣連胡黃連木香丁香天竺黃肉豆蔻﹝各二分。先搗爲末﹐後研﹞雄黃靑黛麝香牛黃﹝各一分﹞蝦蟆﹝一个﹐去肚中物﹐酒浸一宿﹐炙黃焦﹐爲末﹞龍腦﹝少許﹞上件爲末﹐用狗膽湯浸一宿﹐取汁相和﹐麵糊爲丸如黍米大。米飲下﹐隨小兒大小加減服。

《莊氏家傳》治小兒有疳﹐頭大項細﹐潮熱及驚﹔四肢羸瘦﹐鼻下赤爛﹐口舌生瘡﹐瀉利不調。或時嘔吐﹐腳細肚大﹐毛髮焦黃﹐一切驚疳﹐宜服此藥方。

大蟾﹝一枚﹐去腳﹑肚﹑腸﹑四足﹐淨洗﹐入胡黃連一兩在內用綫縫合﹐濕紙三五重裹﹐然後泥固﹐候幹﹐用炭火三斤﹐燒令通赤﹐爲末。入諸藥合和﹞雄黃﹝末﹞麝香﹝各一分﹞牛黃生龍膽﹝各半分﹞蘆薈﹝二錢﹞上件都細研爲末﹐合一處研細﹐又卻取糯米粥爲丸如黃米粒大。每服五七丸﹐溫米飲下。

《莊氏家傳》治小兒疳气方。

蘆薈天竺黃牛黃熊膽胡黃連輕粉靑黛雄黃﹝各一錢﹞上件﹐同研細。入豬膽和丸黃米大。米飲下五七丸。

《孔氏家傳》截疳丸方巴豆﹝六錢﹐去皮膜﹐紙囊裹﹐出盡油﹐取霜﹞黃連﹝半兩﹑爲末﹞輕粉﹝一錢匕﹞京三稜﹝炮﹐取末﹐二錢﹞麝香﹝半錢匕﹞皂角﹝和皮用﹐四錢﹐炙令半生半熟﹐拌﹞上爲末﹐以爛飯爲丸如綠豆大﹐更以朱砂爲衣。每服臨臥﹐米飲吞下。量兒歲數加減。初服時四歲小兒可三丸﹐不瀉﹐瀉卽歇一日與五丸。常服止一兩丸。

《孔氏家傳》治小兒疳藥方。

黃連﹝二兩﹞川楝子﹝一兩﹞芎﹝半兩﹞上爲末﹐豬膽汁拌和﹐卻入豬膽中﹐綫子系定﹐於石器內漿水煮五七沸﹐取出﹔掛﹑風一宿﹐傾出。爲丸如綠豆大﹐每服五七丸﹐米飲下。

《孔氏家傳》搜疳丸方胡黃連﹝半兩﹞宣連蕪荑仁﹝各一兩﹞麝香﹝少許﹞上爲細末﹐次入蕪荑﹐研勻方入麝。以豬膽汁煮麵糊爲丸﹐如綠豆大。每服二十丸﹐米飲下。不拘時﹐日二三服。

《孔氏家傳》治疳亦可常服方。

豆蔻仁使君子仁南木香﹝各一分﹞黃連﹝半兩﹞上爲細末﹐飯爲丸。每服十丸﹐飯飲下。

《孔氏家傳》毛世顯小兒疳藥方。

上用牛膽釀五靈脂﹐研細﹐再用膽汁丸。每服五七丸﹐米飲下。

《孔氏家傳》小兒疳藥方。

黃連﹝二兩﹞蕪荑﹝略炒﹐去扇﹞胡黃連﹝各一兩﹞靑橘﹝浸﹐去白﹞使君子﹝用仁﹞神曲﹝炒。各半兩﹞麝香﹝研﹐一分﹞上爲細末。豬膽熬面爲糊﹐丸如粟米大。每服十丸﹐熟水下。

《孔氏家傳》治疳無比丸方代赭石﹝二錢﹞蕪荑﹝去皮﹞雷丸漧漆神曲﹝各半兩﹞上爲末﹐粟米糊爲丸如芥子大。每七丸至十丸﹐米飲下。食前﹐日二用麝燻之﹐如有虫﹐卽下。

《王氏手集》治小兒疳患牛黃膏方巴豆﹝紙二十重裹﹐出油盡﹐白雪色﹞郁金﹝爲衣。各一兩﹞英粉﹝二兩﹐不可見火﹐做粉﹐臘日入水瓶盛﹐用糯米一升﹐至淸明日取曬漧﹞使君子﹝十个大者﹐用肉﹞雷丸﹝半兩﹞上件爲末﹐麵糊丸如○大。飲下三五丸﹐量大小。

《王氏手集》斧丸殺疳﹐溫脾胃﹐思食生肌。

韓道昌方沒石子﹝白者﹞肉豆蔻﹝去皮。各一个﹞使君子﹝十四个﹐去皮﹞楝丁香蘆薈﹝細研﹞木香﹝細銼﹞KT砂﹝水飛﹞荊三稜﹝微炮﹐銼碎﹞胡黃連﹝各半兩﹞以上九味同爲末。

白礬綠礬膽礬﹝各半兩﹞上件三味礬用釅醋一升﹐去核熟棗肉一兩﹐只得於石器內﹐慢火熬成稀膏﹐後入九味藥在內﹐熬稠﹐取出。

石上塗少熟油﹐千百下﹐丸如綠豆大。每服三五丸﹐食前﹐陳粳米飲下。

《趙氏家傳》治小兒十五種疳。

蘆薈丸方蘆薈﹝銼研﹑一分﹞白蕪荑﹝焙﹞川芎﹝炒。各半兩﹞使君子﹝面裹﹑炮﹐一兩﹞上三味搗爲細末﹐入蘆薈於乳缽內同研極細﹐以羊膽三个取汁﹐和蒸餅爲丸如麻子大。每服五七丸﹐米飲下。

《吉氏家傳》治疳肚如鼓方。

密佗僧風化灰﹝各一錢﹞黃丹﹝半錢﹞上爲末。以豬肉炙一片﹐用藥半錢蘸上與喫。如不食喫﹐乳母嚼與。

《吉氏家傳》治諸疳蚵丸方蚵﹝一个﹐淘﹐浸一宿﹐去骨﹐炙黃色﹞胡黃連﹝末﹞巴豆﹝去心油﹐醋煮十數沸﹞靑黛朱砂﹝爲衣。各一錢﹞麝香﹝少許﹞定粉﹝一分﹐研﹞宣連﹝一兩﹐煨﹐去毛后炮﹐出火气﹞上件爲末﹐紅米飯丸。每服二丸﹐米飲下﹐乳汁亦可。

《吉氏家傳》治疳皂角丸方。

乳香沒藥麝香﹝各少許﹞檳榔朱砂﹝各一錢﹞膩粉﹝二錢﹞巴豆﹝七粒﹞白丁香﹝四十九粒﹞上各細研﹐用煮棗肉爲丸綠豆大。每服三丸﹐皂角湯下。

《吉氏家傳》治一切疳蘆薈丸方蘆薈朱砂﹝各一錢﹞蕪荑胡黃連﹝各二錢﹞熊膽﹝半錢﹞巴豆﹝去盡油﹐二七粒﹞蟾﹝一个﹞麝香﹝少許﹞上末﹐用醋酒化蘆薈糊﹐和丸如綠豆大。每服五丸﹐飯飲下。

《吉氏家傳》治疳調中順气丸方枳殼﹝一兩﹞大黃﹝一兩半﹑炒﹞木香柴胡﹝各半兩﹞桂心﹝一分﹞人參茯苓﹝各三分﹞上末﹐煉蜜爲丸如綠豆大。每服五丸﹐香熟水下。

《吉氏家傳》治疳困方。

龍膽艸蚌粉上件等分。每服半錢﹐米飲下。

《吉氏家傳》治諸疳蚵丸方巴豆﹝十五粒﹐冷水浸﹐去心皮﹑膜﹐出油﹐用水煮十沸﹞朱砂﹝爲衣﹞靑黛定粉﹝各一錢﹞麝香﹝半錢﹞胡黃連﹝一兩﹐去毛﹐炒﹐地上去火毒﹞上末﹐紅米飯丸如綠豆大。每服三五丸﹐米飲下﹐或乳香湯下﹐不計時。

《朱氏家傳》疳藥﹐常服長肌膚﹐去百虫。

保童丸方靑黛宣連朱砂﹝各二錢﹞蘆薈﹝一錢﹞使君子﹝十个﹞腦﹑麝﹝各半錢﹞上件八味用豬膽煉過﹐爲丸。三丸﹑五丸﹐熟水下。

長沙醫者鄭愈傳治小兒疳疾方。

宣連﹝用巴豆半兩﹐拍碎﹐水三升﹐煮令幹。用水洗宣連﹐去巴豆不用﹞使君子仁蕪荑仁﹝各一兩﹞靑黛﹝半兩﹞肉豆蔻﹝二兩﹐醋面裹﹑煨熟﹞輕粉麝香﹝各少許﹞上爲末﹐麵糊爲丸如黃米大。每服五七丸﹐飯飲吞下﹐不計時候。

洪州張道人傳治小兒一十二種疳﹕肝疳﹑急疳﹑風疳﹑肉疳﹑脊疳﹑虫疳﹑腦疳﹑食疳﹑蛔疳﹑脾疳﹑腎疳﹑心疳。定生死﹔有此候者﹐取得虫﹐靑者死﹔黃者可治。須服定命丹方。

木香夜明砂麝香﹝各一分﹞蟬蛻﹝三个﹞胡黃連﹝二錢﹞金銀箔﹝各五片﹞上件爲末﹐軟大米飯爲丸麻子大。米飲下三粒﹐日三服。忌酸鹹油膩。

第一肝疳﹕小兒𨿽飲奶乳﹐漸喜肉食﹐尢愛酸鹹。只服前定命丹﹐次服此藥。

肉豆蔻﹝三个﹞枳殼﹝焙﹑三分﹞茯苓胡黃連﹝各半兩﹞大黃甘艸﹝各一兩﹞丁香麝香﹝各二錢﹞上八味爲末。每服一字﹐米飲下﹐日二服。久者五服﹐有效。

第二急疳﹕小兒疳痢﹐下赤色膿血﹐下部脫肛。𨿽有精神﹐命在須臾。但服此沈香丸方。

沈香人參蠍胡黃連乳香﹝各一分﹞龍骨甘艸﹝各一兩﹞上件棗肉爲丸麻子大。每服三丸﹐米飲下﹐日二服。久患七服﹐見效。

第三風疳﹕小兒手足拘拳﹐眼目不開﹐有時自笑﹔或嗔怒驚叫﹐手爪甲靑﹐狀似鬼形﹐色似天。須服此金箔茯苓散金箔﹝五片﹞茯苓牛膝胡黃連﹝各一兩﹞龍骨﹝一分﹐生﹞木香麝香﹝各一錢﹞上件爲末。每服一字﹐米飲下﹐日二服。忌油膩。

第四肉疳﹕眼目常痛﹐飲食不下﹐食物不消﹐日漸羸瘦﹐服此調中丸。

鱉甲﹝醋炙﹞當歸黃人參附子﹝炮﹞桂心胡黃連﹝各一兩﹞雄黃﹝少許﹞上爲末﹐棗肉爲丸麻子大。每服三丸﹐米湯下。忌魚﹑油物。

第五脊疳﹕十指爪甲癢痛﹐頭髮焦漧﹐腹肚虛鳴﹐脊骨如鋸﹔時時下痢﹐狀如靑澱﹐或膿或血﹐服此朱砂丸方天靈蓋﹝炙﹐一个﹞柴胡﹝燒﹞白術麝香﹝各一錢﹞檳榔﹝一个﹞上件蒸棗爲丸如麻子大。每服三丸﹐米飲棗湯下。

第六口疳漏失第七腦疳﹕鼻下赤爛﹐身心煩躁﹐鼻內生瘡﹐頭髮自落﹐日夜痛無休歇﹐狀似鬼形。服此安息丸方安息香丁香胡黃連麝香雄黃﹝各一兩﹞肉豆蔻﹝二錢﹞金銀箔﹝各五片﹞上件煉蜜爲丸麻子大。每服三丸﹐米飲下。

第八食疳﹕小兒夜間壯熱﹐或時憎寒﹐手足或冷﹔兼生陰汗﹐漸加消瘦﹐多饒虛腫﹐往往下痢。

鐵粉丸方鐵粉﹝此是熬鹽子﹐凡要用﹐將燒紅或醋潑外﹐其鹽霜色起﹐刮﹐鐵粉也﹞朱砂﹝各二錢﹞木香桔梗﹝各半兩﹞胡黃連﹝一錢﹞靑州蠍﹝五个﹞上件爲末﹐白米飯丸﹐麻子大。每服三五丸﹐米飲下。

第九蛔疳﹕小兒合地﹐面無顏色﹐啼聲乍髙﹐狀似心痛。往往口漧﹐發動有時。醫人不識﹐妄呼見祟。不知小兒曾喫生肉﹐肉化爲虫﹐此方大效。苦楝丸苦楝根鶴虱朱砂﹝各一兩﹞檳榔﹝三个﹞麝香﹝一錢﹞上件爲末﹐麵糊丸小豆大。每服三丸﹐白湯下。日可三服﹐忌毒物。

第十奶疳﹕由乳母胃气不足﹐小兒喫著冷奶﹐便生吐逆﹐漸成奶疳﹐宜急治。莫交腫毒﹐便身通黃﹐狀似橘皮。

宜服木香散方黃人參龍腦﹝各一分﹞蠍漧薑橘皮﹝去白。各一兩﹞附子甘艸﹝各一兩﹞上件爲末。每服一字﹐乳香湯調服﹐日進二服。重者不過七服。忌毒物。

第十一脾疳﹕小兒常喫泥土﹐日久徧身通黃。人不識﹐或呼爲陰黃。宜服虎睛丸方虎睛﹝一个﹞牛黃﹝二錢﹞桔梗麝香胡黃連﹝各一錢﹞上件爲末﹐煉蜜爲丸麻子大。每服三丸﹐食前﹐米飲下。日二服。

第十二肺疳﹕小兒多是喫著熱味食及病奶﹐損傷心肺﹐便生喘嗽。愚醫不辧冷熱﹐以藥攻之﹐變成黃腫﹐漸覺昏沈。服此杏仁散。

杏仁﹝二﹑七个﹞甘艸款冬花﹝各二錢﹞麝香胡黃連﹝各一錢﹞半夏﹝湯洗七度﹐半兩﹞上件爲末。每服一字﹐棗湯調下。日進二服。

卷第二十四

五疳出虫第四﹝諸疳虫附﹞《聖惠》論﹕夫小兒五疳之疾﹐皆由乳哺不調﹐寒溫失節之所致也。若久而不瘥﹐則腹內有虫﹐肌體黃瘦﹐下痢不止。宜服藥出之﹐則疳气漸退。其虫狀如絲髮﹐或如馬尾﹐多出於腹背及頭項上﹔若虫色黃白芨赤者﹐可療﹔靑色者﹐不可療也。

《顱囟經》治孩子疳痢﹐辧虫顏色﹐定吉凶。

朱砂丸方朱砂﹝半石蓮大﹞阿魏﹝如朱砂大﹞蝙蝠血﹝三兩滴﹞眉酥﹝少許﹞上細﹐和少許口脂調﹐先桃柳枝煎湯浴兒﹐後看小兒大小﹐以綠豆大塡兒臍中貼之﹐用靑衣蓋兒。看虫出來﹐黃色輕﹐靑黑色重。

《聖惠》治小兒五疳及驚風出虫﹐定生死。

幹蟾丸方幹蟾﹝一枚﹐五月五日者良﹞蛇蛻皮﹝一條﹐大者﹞谷精艸﹝二兩﹐與以上藥同入罐子內﹐以鹽泥固濟﹐曝漧﹐燒令通赤﹐放冷﹐研﹞胡黃連瓜蒂母丁香﹝以上二味同研末﹞牛黃白龍腦朱砂雄黃蘆薈天竺黃麝香﹝各細研。一分﹞靑黛﹝半兩﹞上件藥都入乳缽內﹐研令極細。用豬膽汁煎麵糊和丸﹐如綠豆大。一﹑二歲兒以溫米泔半合化下五丸。

服藥後﹐以桃柳湯浴兒。著靑衣蓋﹐疳虫當出衣上及眉毛鬢邊﹐如細麩片子﹔或如摻面塵。毒黑色者難治﹐黃白色易醫。仍宜粥飲下二丸﹐日三服。甚者半月內瘥。

《聖惠》治小兒五疳瘦弱﹐毛髮幹焦﹐口鼻多癢﹐有虫。宜用麝香丸方麝香蘆薈粉霜朱砂﹝細研。各一分﹞蟾酥﹝一白豆許大﹞皂莢﹝三寸﹐燒爲灰﹞蛇蛻皮﹝五寸﹐燒灰﹞蝙蝠﹝三枚﹐取血拌入藥末﹞上件藥都細研﹐以油熔蠟和丸如小豆大。先以桃柳湯洗兒﹐後用藥一丸塗於臍中。上以醋面封之﹐良久卽虫出。黃白赤者易治﹐黑者難療。

《聖惠》治小兒五疳﹐四肢漧瘦﹐腹脹气粗﹐頻揉鼻眼﹐宜服出虫蘆薈丸方蘆薈牛黃﹝各細研﹞蟬殼﹝各一分﹞膩粉粉霜硫黃﹝細研﹞麝香﹝細研。各一錢﹞田父﹝一枚﹐燒﹐煙似絕便住﹞靑黛﹝半兩﹐細研﹞巴豆﹝十枚﹐去皮心﹐研﹐紙裹﹐壓去油﹞蛇蛻皮﹝一條﹐燒灰﹞上件藥搗﹐羅爲細末﹐入研了藥令勻﹐以粳米飯和丸如綠豆大。每服溫水下兩丸。良久﹐煎桃柳水浴兒﹐後以靑衣蓋徧身﹐當有虫出。白黃者可治﹐靑黑色者難治之。

《聖惠》治小兒五疳﹐四肢黃瘦﹐腹脹气粗﹐發幹作穗﹐眼鼻多癢﹐精神昏悶﹐不欲乳食。宜服出虫水銀丸方水銀﹝三分﹞硫黃﹝二味結爲砂子細研﹞砒霜朱砂﹝細研﹐水飛過﹞蘆薈﹝細研。各半兩﹞蛤蚧﹝一枚﹐塗酥炙令微黃﹞烏驢蹄﹝灰﹞蟾灰雄黃蟬殼﹝微炒﹞天靈蓋﹝塗酥炙黃焦﹞故皮巾子白狗糞﹝灰。

各一分﹞上件藥搗﹐羅爲末﹐入研了藥﹐令勻。以苦參半斤銼碎。用水五升﹐浸一宿﹐煮至一升﹐去苦參。後熬成膏﹐用和諸藥﹐丸如綠豆大。後入去卻汁豬膽內盛﹐懸於捨東﹐陰七日﹐候幹。以麝香蜜水下三丸。後便煎桃柳湯浴兒了﹐以靑衣蓋﹐徧身虫出﹐或泄惡气﹐並瀉惡物﹐便是病源已出。小兒每三歲加一丸服之。

《聖惠》治小兒五疳﹐下痢羸瘦﹐鼻癢有虫。

田父散方田父﹝炙微黃﹞胡黃連﹝各三分﹞夜明砂﹝微炒﹞蛇蛻皮﹝燒灰。各半兩﹞白礬﹝灰﹞莨菪子﹝水淘去淨者﹐炒令黃黑色。各一分﹞牛黃朱砂麝香﹝各細研。一分﹞上件藥搗﹐羅爲末﹐都研令勻﹐以糯米飯和丸如綠豆大。一﹑二歲兒空心以熟水下三丸。服藥後用桃柳湯洗浴兒了﹐以靑衣蓋覆良久﹐當有虫子出。黃白赤者易治﹐黑色者難醫。量兒大小加減服。

《聖惠》治小兒五疳有虫。定命天靈蓋丸方天靈蓋﹝灰﹞汗襪﹝灰﹞麝香驢蹄護幹﹝灰。各一分﹞砒霜﹝半分﹞蟾酥﹝一片﹐如柳葉大﹞上件藥都研爲末。煉蜜和丸如麻子大。空心以溫水下二丸。後以桃柳湯浴兒了﹐澄浴水淸﹐看盆內﹐當有虫如蟻子。白卽吉﹐黑卽凶。更看兒大小﹐以意加減服之。

《聖惠》治小兒五疳久不瘥﹐羸瘦極甚。

出虫丸方朱砂麝香牛黃蝸牛子﹝炒微黃﹞夜明砂﹝微炒﹞熊膽﹝各一分﹞蟾酥﹝半錢﹞上件藥都細研﹐以麵糊和丸如綠豆大。每服以溫水下三丸。更別以水研一丸﹐滴向鼻中﹐得嚏五七聲。良久當有虫汗出﹐立效。

《聖惠》治小兒五疳出虫幹蟾丸方幹蟾﹝燒灰﹐一枚﹞天靈蓋﹝燒灰﹐半兩﹞麝香﹝細研﹐半分﹞蟬殼﹝微炒﹐去足﹞鱉甲﹝塗酥﹐炙黃焦﹐去裙。各一分﹞上件藥搗﹐羅爲末﹐用燒飯和丸如綠豆大。二歲以下以蛤粉湯下一丸﹐三歲以上至五歲二丸。服藥後續以桃柳湯浴兒﹐後用靑衣蓋之﹐當有虫子出。赤白者易治﹐黑者難醫。

《聖惠》治小兒五疳出虫熊膽丸方熊膽朱砂麝香蚺蛇膽﹝各細研﹞蜣螂﹝微炒﹞瓜蒂﹝以上各半兩﹞上件藥搗﹐羅爲細末﹐入研了藥﹐令勻。用豬膽汁和丸如綠豆大。先用桃柳湯浴兒了﹐用粥飲下三丸。

以靑衣蓋﹐當有虫出也。

《聖惠》治小兒五疳有虫定命散方幹蝦蟆﹝燒灰﹐一枚﹞蛇蛻皮﹝炒令黃﹞蟬殼﹝各一分﹞上件藥搗﹐羅爲末﹐入麝香末半錢﹐研勻。但是一切疳至午時後以暖水調下半錢﹐一﹑二歲卽服一字。後煎桃柳湯放溫﹐浴兒了﹐便用靑衣蓋。當有虫出﹐卽效。

《聖惠》治小兒五疳﹐手足漧瘦﹐腹脹筋起﹐鼻癢﹐昏沈多睡﹐宜服出虫蟾頭丸方蟾頭﹝塗酥炙黃焦﹐二枚﹞靑黛﹝細研﹞皂莢﹝先於廁中浸七日﹐後以水洗淨﹐刮去黑皮﹐塗酥炙令焦黃﹐去子﹞硫黃﹝細研﹐一分﹞巴豆﹝去皮心﹐研﹐紙裹壓出油﹐七枚﹞麝香﹝細研﹐半分﹞上件藥搗﹐羅爲末﹐煉蜜和丸如綠豆大。空心以粥飲下三丸﹐良久當有虫出。量兒大小以意加減服之。

《聖惠》治小兒五疳頰熱﹐漧瘦﹔或渴不欲乳食。宜服出虫蘆薈散方蘆薈﹝細研﹞胡黃連熊膽﹝研入﹞朱砂﹝細研。各半兩﹞雄黃﹝細研﹞代赭﹝各一分﹞麝香﹝細研﹐半分﹞幹蟾﹝一枚﹐塗酥炙焦黃﹞上件藥搗﹐細羅爲散。先用桃柳湯浴兒﹐後以粥飲調下半錢。然後著靑衣蓋覆﹐其虫自出。量兒大小加減服之。

《聖惠》治小兒五疳羸瘦﹐腹脹不欲乳食。宜服出虫螳螂散方螳螂﹝炒令黃﹐三分﹞蝸牛子﹝炒﹐令微黃﹞蟬殼﹝微炙。各七枚﹞丁香地龍﹝微炒。各三分﹞蟾酥﹝研入﹞麝香蛇蛻皮﹝灰。各一錢﹞上件藥搗﹐細羅都研爲散。先以桃柳湯浴兒﹐後以粥飲調下半錢。便以靑衣蓋覆﹐當有虫子自出。赤白者易治﹐靑黑者難治。

《聖惠》治小兒五疳﹐體熱漧瘦﹐發立﹐鼻癢﹐有虫﹐不欲乳食。

靑黛丸方靑黛蘆薈﹝各細研﹞人中白﹝各半兩﹞豬牙皂莢﹝生用﹞蟬殼﹝微炒。各半分﹞麝香﹝細研﹐一分﹞胡黃連﹝三分﹞蟾涎人乳汁﹝各少許﹞上件藥搗﹐羅爲末。取五月五日午時修合﹐以粽子內棗肉及蟾涎﹑乳汁和丸﹐如黍米大。先以桃柳湯浴兒﹐後以粥飲下三丸﹐後著熱靑衣裹兒﹐看身上有虫出。靑黑者不堪﹐白黃赤者易瘥。

錢乙胡黃連麝香丸治疳气羸瘦﹐白虫作方。

胡黃連白蕪荑﹝去扇。各一兩半﹞黃連木香﹝各半兩﹞辰砂﹝別研﹐一分﹞麝香﹝別研﹑一錢﹞上爲細末﹐麵糊丸綠豆大。米飲下五七丸至十丸。三五歲以上者﹐可十五丸﹑二十丸﹐無時。

錢乙楡仁丸治疳熱瘦悴﹐有虫﹐久服充肥方。

楡仁﹝去扇﹞黃連﹝去須﹐各一兩﹞上爲細末﹐用豬膽七个﹐破開取汁﹔與二藥同和﹐入碗內。甑上蒸九日﹐每日一次。候日數足﹐研麝香半錢﹐湯浸宿蒸餅同和成劑﹐丸如綠豆大。每服五七丸至一二十丸﹐米飲下﹐無時。

錢乙大蘆薈丸治疳殺虫﹐和胃止瀉方。

蘆薈﹝研﹞木香靑橘皮胡黃連黃連白蕪荑﹝去扇秤﹞雷丸鶴虱﹝微炒。各半兩﹞麝香﹝別研﹐二錢﹞上爲細末﹐粟米飯丸﹐綠豆大﹐米飲下一二十丸﹐無時。

張渙桃柳湯服諸疳虫藥﹐後用此法助之方。

桃枝柳枝﹝各二兩﹞上件並銼碎﹐以水兩大碗煎數沸﹐通手浴兒甚佳。浴兒畢﹐用一靑衣服蓋之﹐疳虫自出爲驗。

張渙雄黃丹治五疳羸瘦﹐或多生虫方。

胡黃連幹蟾﹝酥炙黃﹞川黃連﹝去須﹞白蕪荑﹝各一兩﹞漧漆﹝半兩﹞以上搗﹐羅爲細末。次用﹕麝香﹝一分﹐細研﹞水磨雄黃﹝半兩﹐細研﹞上件一處都拌勻﹐以豬膽汁和丸如黍米大。每服十粒﹐以新汲水下。量兒大小加減。

張渙豬肚丹治小兒疳瘦益汗﹐多倦少力﹐大便有虫﹐曾經大效方。

川黃連﹝揀淨﹞木香胡黃連﹝各一兩﹞肉豆蔻白蕪荑蘆薈羌活鱉甲﹝酥炙﹐去裙。各半兩﹞上件搗﹐羅爲細末﹐用豬肚一个﹐洗刮令淨。先以好香白芷二兩納肚中﹐蒸極熟﹔去白芷不用﹐卻入諸藥﹐縫合﹔再蒸如泥﹐取出。同豬肚搗二﹑三百下﹐成膏﹐如黍粟大。每服十粒﹐米飲下﹐不拘時候。量兒大小加減。

西京丁左藏黃連丸治小兒五疳出虫方。

巴豆﹝去心膜﹐出油﹐細研。﹞黃連﹝末﹞熊膽﹝焙﹐研。如是新者﹐盞內坐於瓶上﹐慢火熬幹如糊﹐和藥。各一分﹞上件勻﹐或滴水丸如麻子大。每服三丸﹐米飲下。

《莊氏家傳》小兒取疳虫方檳榔﹝二个﹐爲末﹞蕪荑鶴虱﹝炒﹞野狼牙﹝各一兩﹞上爲末。每服二錢﹐飯飲調下。三歲者臥時沙糖下二錢﹐妙。

《孔氏家傳》殺疳虫藥方。

上用苦參炒帶煙出﹐爲末。米飲下。

《王氏手集》五疳出虫神聖五疳丸方獨腳仙﹝二个﹞紅娘子﹝七个﹐楡株者﹞靑黛﹝半兩﹞眉酥雄黃﹝各半錢﹞胡黃連麝香熊膽蘆薈﹝各一錢﹞上件爲細末﹐用豬膽一个﹐藥入在內﹐飯上蒸過﹐丸如芥子大。每服一丸﹐倒流水少許﹐用箸頭化破﹐男左女右鼻內灌之。良久﹐頭面上虫出如蟣虱爲效。

《王氏手集》治小兒疳瘦有虫﹐諸藥不效者方。

蛤蚧﹝一个﹐頭腳全者﹐湯浸去皮骨﹑取肉﹐以手拔碎﹞使君子﹝二十个﹐去殼﹐湯浸去皮﹐用竹刀子切﹑焙漧﹞上二味一處以石碾爲末。用豬子肝連下切﹐可重三四兩許﹐批作三四重﹐逐重將藥末摻在肝上﹐以新篛葉包裹﹐麻皮纏縛。研倉米飲三二合﹐慢火煮令熟﹐取出放溫﹐去篛葉﹐切與小兒喫﹐作三次與食。未會喫物﹐將肝碎﹐焙漧碾爲末﹐米飲調與服。或作小丸子﹐亦得。當取下虫來。大忌犯鐵器。

《吉氏家傳》治疳積﹐殺虫吐逆歸命丸方生犀﹝一分﹞牛黃豬膽雄黃狗膽鯽魚膽牛膽﹝各半兩四膽皆陰漧用﹞上七味都末。取水煮麵糊爲丸如麻子大。每服三丸加減﹐煎棗湯下。

《吉氏家傳》治疳積有虫勝金散方丁香生犀﹝各半兩﹞川楝子蕪荑蘆薈﹝各一錢﹞上爲末。每服半錢﹐陳米飲下。

《吉氏家傳》治五般疳气出虫方。

漧地黃蜣螂﹝炙﹞蛇皮﹝炙﹞胡黃連蟬蛻﹝等分﹞上末。入麝香少許﹐醋丸如綠豆大。七歲以下四丸﹐二歲二丸。忌毒物。

《吉氏家傳》治熱疳出虫方。

夜明砂蝸牛子麝香﹝各少許﹞上研夜明砂及麝﹐以蝸牛子爲丸綠豆大。每服三丸﹐粥飲下。良久﹐桃柳枝並乳香湯浴﹐用靑皂衣裹定孩兒﹔一食間﹐徧身虫出。後用補藥黃柏﹐蜜炙炒黃爲末。半錢粥飲下。

《吉氏家傳》治小兒肚大有虫方。

苦參宣連﹝各半兩﹞膩粉﹝一錢﹞上末。每服一錢﹐沙糖酒調下﹐四更時與服﹐宣下虫妙。

《吉氏家傳》治疳虫咬心痛勝金丸小兒虫咬痛鉆心﹐日夜連連不可禁﹐蘆薈牛黃龍齒麝﹐胡黃連合勝如金。熊膽汁丸如小豆﹐每服三粒自功深﹐須著米泔交送下﹐免憂虫蝕敢來侵。

龍齒蘆薈麝香﹝各一字﹞牛黃﹝半字﹞胡黃連﹝半錢﹞上搗﹐研極細﹐熊膽爲丸小豆大。米泔下三丸。

《朱氏家傳》治小兒疳气﹐不思飲食﹐常服退疳殺虫龍膽丸方龍膽艸苦參川楝子﹝各等分﹞上件爲末﹐水煮糊爲丸如黍米大。每服十五丸﹐飯湯吞下﹐日進三服。

長沙醫者鄭愈傳治小兒疳虫﹐肥潤臟腑﹐進食殺虫保童丸方鶴虱大黃蘆薈﹝各一分半﹞龍膽﹝半錢﹞木香靑皮﹝各一錢﹞肉豆蔻﹝一个﹞宣連胡黃連﹝各一錢半。入巴豆肉一錢﹐同炒過﹐去巴豆不用﹞上爲末。麵糊爲丸如此○。大每服十丸或七丸﹐米飲下﹐兼能止痢。白痢﹐白姜湯下﹔赤痢﹐甘艸湯下﹔水痢﹐陳米飲下﹔常服﹐薄荷湯下。

卷第二十四

疳疾吹鼻第五《顱囟經》治孩子吹鼻靑黛散方靑黛細辛﹝各一錢﹞宣連瓜蒂蘆薈地龍﹝各半錢﹞朱砂﹝一字﹞上爲末﹐細研和合﹐吹鼻中﹐入麝香少許。

《顱囟經》保童丸方朱砂麝香新蟾酥﹝各等分﹞上研合成劑﹐盒子內盛﹐丸如麻子大。又於一盒子內浸一丸﹐以箸頭點入鼻中。亦名問命丸。但孩子病甚﹐卽與吹之﹐或得七噴﹐可以治之﹔五噴卽甚﹐三﹑兩噴必死矣。此不可深著水浸﹐臨時入水亦不畏。

《顱囟經》治孩子腦疳鼻癢﹐毛髮作穗﹐面色赤。

益腦散方地楡﹝炙﹞蝦蟆﹝燒。各一分﹞蝸牛殼﹝二十一个﹞靑黛石蜜﹝各二分﹞麝香﹝二大豆許﹞上爲散。吹鼻﹐當有黃水出。忌甜物。

《聖惠》治小兒一切疳﹐吹鼻問命散。如嚏多疾輕易療﹐如不嚏者必死矣。

靑黛散方靑黛﹝細研﹞細辛﹝各半兩﹞蘆薈麝香﹝各細研﹞瓜蒂幹地龍﹝微炒﹞黃連﹝去須。各一分﹞上件藥搗﹐細羅爲散。每用少許吹在鼻中﹐得嚏卽吉。

《聖惠》治小兒一切疳﹐吹鼻。亦名通頂散方白礬﹝灰﹞麝香熊膽﹝各細研﹞藜蘆﹝去蘆頭﹞丁香黃連﹝去須﹞胡黃連幹蝦蟆﹝灰﹐細研。

各一分﹞赤小豆﹝二百粒﹞上件藥搗﹐細羅爲散﹐都研令勻。每用少許吹鼻中﹐當有虫出。

《聖惠》治小兒一切疳﹐腦悶昏沈﹐宜先用吹鼻散方靑黛﹝研﹞躑躅花﹝各一分﹞黃連﹝去須﹞瓜蒂幹地龍﹝炒﹞麝香﹝研。各半分﹞上件藥杵﹐羅爲末。用少許吹在鼻中﹐若嚏五七徧﹐其疾則輕﹔若三﹑兩嚏者﹐急治之﹔如不嚏﹐必死之候。

《聖惠》治一切疳吹鼻散方瓜蒂赤小豆﹝炒熟。各二七枚﹞胡黃連﹝半分﹞倒鉤棘鍼﹝二十枚﹞上件藥搗細爲散。每日早晨以半字吹兩鼻中﹐並用粥飲調一字灌之。每一度吹鼻﹐灌藥一服。

《聖惠》治小兒一切疳﹐羸困腦悶。

定命通頂散方滑石幹燕脂﹝各一分﹞蟾酥﹝杏仁大﹞上件藥﹐都細研爲散。每用兩黃米大﹐吹入兩鼻中﹐有嚏二五聲﹐神效。

《聖惠》治小兒一切疳﹐腦熱發幹。

吹鼻散方熊膽朱砂﹝各一錢﹞麝香﹝半分﹞上件藥﹐同研令細。五月五日取蟾酥和丸如黍粒大。取一粒研爲末﹐吹兩鼻中。甚者兼以奶汁調塗口中及齒齦上。更甚者暖水下三丸。

《聖惠》治小兒一切疳﹐鼻塞壅悶﹐宜用瀉腦散方谷精艸﹝燒灰﹞細辛蘆薈瓜蒂﹝各一分﹞上件藥搗﹐細羅爲散。每用黃米大﹐吹在鼻內﹐當出惡物爲效。

《聖惠》治小兒一切疳﹐鼻癢發幹﹐吹鼻散方蝸牛殼﹝微炒﹞蝦蟆﹝灰。各一分﹞麝香﹝一錢﹞瓜蒂﹝末﹐半分﹞上件藥細研爲散。每用麻子大﹐吹入鼻中﹐日三﹑四度。後便煮益母菜粥與喫﹐佳。

《聖惠》治小兒一切疳﹐心煩腦熱﹐宜用灌鼻丸方靑黛黃連﹝末﹞蘆薈瓜蒂﹝末。各一錢﹞龍腦﹝一杏仁大﹞蟾酥﹝半杏仁大﹞上件藥都研爲末﹐用粳米飯和丸如綠豆大。以奶汁化破兩丸﹐滴在鼻中。每日三﹑兩度用之效。

《聖惠》治小兒一切疳﹐頭髮幹疏﹐腦熱煩悶。

吹鼻散方瓜蒂﹝七枚﹞蔥白﹝一莖﹐切﹐曬漧﹞黎蘆英粉﹝各半錢﹞麝香﹝一字﹞上件藥搗﹑羅﹐都研爲散。每用綠豆大﹐吹左右鼻中﹐良久有虫子出﹐仔細看如斷綿﹐此是病根出也。

《聖惠》治小兒一切疳﹐頭髮幹立作穗﹐眼睛有膜﹐鼻頭生瘡﹐宜用吹鼻通腦散方蚺蛇膽﹝研入﹞犀角﹝屑﹞谷精艸﹝各一分﹞上件藥搗﹐細羅爲散﹐入麝香同研令勻。每使時候兒睡著﹐以粳米大納入鼻中。有虫出似馬尾﹐長三﹑二寸﹐便是病也。

《聖惠》治小兒一切疳定命丸方朱砂﹝細研﹞蛇蛻皮﹝灰﹞靑黛﹝細研。各一分﹞麝香﹝半分細研﹞瓜蒂幹蠍﹝微炒。各二十枚﹞上件藥搗﹐羅爲末﹐都研令勻。用狗膽汁和丸如黍米大。每度以乳汁化破一丸﹐男左女右﹐滴入鼻中。得嚏三﹑五聲爲效。

《聖惠》治小兒一切疳﹐及有名無名瘡疥﹐孩子頭漧﹐腦有無辜子﹐或時喉閉。並用吹鼻散方蝦蟆﹝灰﹞甘艸﹝末﹞地楡﹝末﹞蝸牛殼﹝各一分﹞麝香蘭香﹝灰﹞龍腦﹝各半錢﹞靑黛人參﹝灰。各一錢﹞花蛇膽﹝半分﹞上件藥都細研。每日取少許吹於鼻中﹐其患漸瘥。其發生出﹐皆如漆色。切忌五辛。

《聖惠》治小兒一切疳﹐揉眼鼻耳﹐發幹﹐吹鼻散方蝸牛殼﹝二七枚﹐洗去土﹞蝦蟆﹝灰﹞地楡﹝銼。各一分﹞靑黛﹝細研﹞蘭香﹝灰﹞麝香﹝細研﹐半分﹞上件藥搗﹐羅爲末﹐相和更研﹐令極細。每日兩度以葦筒子吹半粳米大於鼻中﹐覺有效﹐卽日一度吹之。

《聖惠》治小兒一切疳﹐眼鼻癢﹐腦熱發立﹐漧瘦。宜用此吹鼻散方熊膽黃柏﹝各一分﹞丁香蝦蟆﹝五月五日者﹐炙黃﹞皂莢﹝各半兩﹞麝香﹝一錢﹐細研﹞上件藥﹐細羅爲散。每用小豆大﹐吹於兩鼻中。嚏出疳虫爲效。

《聖惠》治小兒一切疳﹐腦熱鼻塞﹐宜用通頂定命散方蘆薈﹝細研﹞瓜蒂鵝不食艸豬牙皂莢﹝各一分﹞麝香﹝一錢﹐細研﹞上件藥搗﹐細羅爲散。每取少許吹於鼻中﹐當嚏出疳虫。黑者難治﹐赤白黃者易治。

《聖惠》治小兒一切疳通頂散方靑黛﹝細研﹞藜蘆﹝各一分﹞蟾酥﹝半杏大﹐研入﹞赤小豆﹝二十粒﹞麝香﹝半分﹐細研﹞瓜蒂﹝七枚﹞上件藥搗﹐細羅爲散。每度用一綠豆大﹐吹入鼻中。當有虫子出﹐如米心大。黑者難治﹐赤白黃者易治。

《聖惠》治小兒一切疳吹鼻散方上取棘鍼﹐瓜蒂等分。搗﹐細羅爲散。每用黍粒大﹐吹入鼻中﹐日二度佳。

茅先生﹕小兒患甚﹐不知人事。旣無脈形﹐候又不好。可用此吹鼻散試。如搐入鼻中﹐打噴嚏來卽吉﹔不打噴嚏來卽死。又名問命散靑黛﹝末﹞細辛瓜蒂黃連﹝各等分﹞上入麝香少許﹐爲末。每服用指甲挑少許﹐搐入小兒鼻中。根據前法所言。

張渙通聖散治一切疳證﹐可以卜輕重逆順方。

瓜蒂﹝半兩﹞細辛幹地龍﹝炒﹞白礬﹝灰﹞藜蘆﹝去蘆頭。各一分﹞上件爲細末。每用少許吹鼻中﹐得嚏卽吉﹐若有虫出卽瘥。

卷第二十五﹝諸疳異證﹞凡十一門

卷第二十五

走馬疳第一茅先生﹕小兒生下有走馬疳候﹐甚卽徧沿作崩沙候。牙邊肉腫爛﹐口內气臭﹐身微有潮熱﹐喫食不得﹐齒縫出鮮血﹐齒常動﹑似欲脫﹐肉爛自漏落。此候因肚中疳气盛而奔上﹐上焦蒸得牙如此。所治者先以黑鉛散﹝方見本門﹞一日三次揩﹐殺牙邊肉內虫。然後將朱砂膏﹑﹝方見驚積門中。﹞牛黃膏﹝方見膈熱門中。﹞天竺黃散﹝方見實熱門中﹞夾調理。如甚﹐則下秋霜散揩牙上﹝方見本門。﹞然常服三解牛黃散﹝方見實熱門中﹐﹞如此調理則愈。如調理不退﹐候極齒落三个﹐面光淨﹐爪甲黑﹐死候不治。

《惠眼觀證》﹕走馬疳﹐疳蝕之極也。乃五臟蒸熱上攻﹐口齒潰爛。先以淡淡鹽湯洗口內﹐次下紫金散摻之﹝方見本門。與茅先生同。﹞如大段甚﹐卽下秋霜散摻﹝方見本門﹐﹞再以天竺黃散夾地黃膏與喫卽安﹝二方並見重舌門中。﹞若見先落齒一个﹐卽死候不治。相次面光﹐發而腮漏﹐見骨而卒。

《小兒形證》四十八候走馬疳歌﹕疳名走馬意如何﹐急疾生虫胃熱多。腎冷又攻牙齒動﹐血鮏气臭不通呵。齒齦紫色爲深極﹐肺絕殃深事轉多。

若使齒牙都又黑﹐腎家亦絕柰醫何。

此病先與退脾肺風熱﹐宜喫檳榔散五七服﹝方見煩熱門中﹐﹞後用此藥貼齦上。以大棗一个﹐砒少塊﹐去棗核﹐入砒在內纏定﹐燒灰存性﹐臨臥時貼齦上﹐數次效。

《惠濟》小兒走馬疳候歌﹕牙齦風腫熱攻傷﹐愚者須知走馬瘡﹝胃崩沙疾。﹞口气和膿並血臭﹐一回乳食污衣裳。邪傳腎臟風毒壅﹐熱極胸膛未可量。牙焦落地猶閒事﹐唇口都穿命亦亡。

此候先用蔥湯丸取﹐次用蛇牀散貼之。﹝二方並與《黃氏家傳》方同。蔥湯丸見驚積門﹐蛇牀散見本門中。﹞《仙人水鑑》治小兒走馬疳虫透損骨者方。

上用天南星一枚﹐當心剜作一竅子﹐安好雄黃一塊在內﹐用大麥麵煨﹐候雄黃熔作汁﹐以盞子合定﹐出火毒一宿﹐去面研爲末﹐入好麝香少許﹐掃在瘡上﹐驗。

《集驗方》治小兒走馬疳﹕上用蠶退紙不計多少﹐燒成灰存性﹐入麝香少許﹐貼患處佳。

《博濟方》治小兒走馬疳蝕唇﹑頰﹑齒﹐牙浮動宣露﹐口臭。

至妙秋霜散信砒﹝一錢﹞粉霜膩粉﹝各半錢﹞麝香﹝少許﹞上件四味同研﹐令細如粉。每用時以指頭拈一粟米許﹐揩在患處牙齦上立效。

《博濟方》治大人﹑小兒齒齦損爛及走馬疳。

麝香膏麝香﹝一兩﹞豬牙皂角﹝三挺﹐存性燒用﹞白礬﹝二兩﹞綠礬﹝一兩半﹐二味同研碎﹐入銚子內枯了用﹞膩粉水銀﹝各半兩﹞苦楝根白皮黃柏密佗僧﹝各一兩﹞上件杵爲末﹐用無灰酒三升熬成膏﹐患者先淨漱口塗之。久患者取藥一匙﹐砒霜﹑粉霜末各一錢拌和勻使﹐絕妙。﹝一方通十一味﹐內不用砒霜﹑膩粉。﹞《靈苑》治小兒走馬疳牙齦腐爛﹐惡血口臭﹐牙齒脫落立驗。

麝香散方麝香銅綠﹝各一錢﹞黃連﹝三錢﹞上三味並爲末﹐以棗肉一个﹐水銀一錢﹐同研如泥﹐入前藥末共研令勻。有患處敷少許﹐以蘭香葉覆之﹐立瘥。肉消者可待肉生。

《靈苑》又方蝦蟆﹝一个﹐燒作灰畱性﹞靑橘皮甘艸靑黛﹝各一分﹞上件四味杵﹐羅爲細末﹐入麝香少許﹐研合令勻。或小兒滿口臭爛﹐落下牙齒﹐用鵝毛掃於瘡上﹐立瘥。

《譚氏殊聖》治走馬疳方。

上用尿桶內白不拘多少﹐焙榦爲末﹐入麝香少許﹐研細﹐揩牙立效。

《譚氏殊聖》又方上用蜣螂不以多少﹐燒過碾爲末﹐入麝香少許﹐和勻。摻在瘡上﹐其血化毒水﹐立效。

《譚氏殊聖》又方疥蝦蟆﹝一个﹐五月五日午時新瓦二口盛在裏面﹐更用楊柳條五尺安在裏面﹐用火燒﹞麝香﹝少許﹞膽礬﹝二錢﹞上件研爲末。每服用少許﹐以柳條子去皮挑在瘡上﹐立效。

《譚氏殊聖》又方艸烏頭﹝炮去皮尖﹞禦米殼﹝焙漧﹞銅靑﹝各生﹐一錢﹞上件爲末﹐用淡鹽水漱口﹐綿子幹﹐用藥幹摻點之。

《譚氏殊聖》玉綫子治走馬疳方。

雄黃﹝一錢﹞黃丹﹝半兩﹞麝香砒霜﹝各少許﹞上件四味﹐用七七四十九粒綠豆﹐盞子內共砒一處煮熟﹐不用綠豆﹔將四味爲末﹐麵糊爲丸﹐牙縫裏塡。

茅先生小兒走馬疳黑鉛散。《惠眼觀證》名紫金散方。

黃丹蛇牀子﹝炒令黑﹞地龍﹝炒令黑。各半兩﹞靑礬﹝一分﹐過﹞上末。每服一字﹐揩牙齦上﹐一日三次揩。

茅先生小兒崩沙秋霜散方好砒﹝半兩﹞白礬﹝四分﹞上用水三分一盞﹐先煎水令海眼沸來﹐便下砒﹐水漧爲度﹔卽下白礬末同﹐榦爲末﹐取出入好麝香少許﹐好坯子少許﹐同拌合爲末。每使一字﹐用鵝毛點拂牙齦上﹐一日三四回拂卽愈。

茅先生小兒崩沙方。

雞內金蘆薈白礬﹝火﹞乳香地龍麝香上各少許爲末﹐候小兒睡著﹐以藥末摻牙齦上。

錢乙龍骨散治疳口瘡﹑走馬疳方。

砒霜蟾酥﹝各一字﹞粉霜﹝半分﹞龍骨﹝一錢﹞定粉﹝一錢半﹞龍腦﹝半字﹞上先研砒粉極細﹐次入龍骨再研﹐次入定粉等同研﹐每用少許敷之。

《良方》治小兒走馬疳唇齒瘡爛﹐交巡野狼狽﹐用此卽瘥。

砒霜粉霜﹝二物先研極細﹞鍛石﹝羅過﹐次研﹞上等分相合﹐左右轉研各千下﹐當極膩如面。每以雞羽尖摭少許掃瘡上﹐其瘡卽幹﹐愼勿多用。恐入腹中﹐有大毒﹐愼之。海州東海縣民家賣此藥﹐每百錢一掃如米許大﹐無不瘥者。

《九衛生》綠雲散療大人風疳牙宣﹑小兒走馬疳方。

砒霜﹝一錢﹞膽礬﹝一分﹞定粉鍛石﹝各半兩﹞上件同研勻﹐每用半字揩患處。

《聚寶方》麝香散治小兒走馬疳﹐牙齦宣露。

麝香﹝一字﹞退鍛石皮密佗僧﹝各一分﹞砒霜﹝半分﹞上四味爲末﹐每用一字﹐水油調﹐翎子掃在齦上後口中吐黑水﹐三﹑兩次佳。

《聚寶方》蘆薈散治小兒走馬疳﹐效。

蘆薈蟾酥﹝眞者﹞大麻仁膩粉麝香銅靑﹝各一錢﹞石膽﹝燒灰﹐一字﹞上七味爲末。每用先以谷艸﹑KT艸二味﹐鹽漿水煎汁洗﹐幹用藥少許徧塗瘡上。

若小可瘡痍﹐只用散子入乳汁或漿水調塗之。

西京丁左藏定命散治小兒走馬疳方。

白礬綠礬﹝以上各等分。炒一大錢﹞上同研勻﹐用大麥麵五錢﹑萎蔥一寸研爛﹐將面同搜和軟硬得所爲餅子﹐將研勻者藥裹在中心﹐用文武火燒存性﹐於地坑內出火毒一宿﹐又研如粉﹐入鉛霜二錢﹐同研令細。每服一剜耳許﹐揩牙上一二徧。

西京丁左藏蟾灰散治小兒走馬疳方。

幹蝦蟆﹝一个大者﹐燒存性﹞五倍子﹝以上一錢﹞麝香﹝少許﹞上同研﹐蜜水調塗齒根上﹐未止更用之。

西京丁左藏聖散子治小兒走馬疳方。

膽礬龍膽艸﹝各一兩﹞上同於瓦瓶中﹐煙盡﹐略存性﹐貼瘡上。

西京丁左藏生金散治小兒走馬疳方。

天南星﹝一个重一斤者﹞綠礬﹝一兩﹞上先安排南星在幹地上﹐用礬與南星同處﹐四邊以灰火燒﹐煙盡爲度。取出後研如粉﹐入當門子一粒﹐先含﹐漿水洗貼之。

西京丁左藏捍牙散治小兒走馬疳﹐脫落牙臼方。

鹽瓜﹝燒灰﹐抄三錢﹞砒霜﹝抄一錢﹞麝香﹝少許﹞上研令勻﹐雞毛掃於牙牀上﹐牙臼落者依舊安得。掃藥了卻粘住﹐神效。

《惠眼觀證》秋霜散治崩沙齒齦欲落方。

粉霜砒霜白礬﹝各一錢﹞上爲末﹐用北艾一大團裹定上件藥末﹐以鍛石滲艾上後﹐用碗盛﹔發火燒盡﹐細研。以手撚少許揩齒上﹐用鹽湯漱口。燒時以盞子蓋定﹐恐走了藥气。

《劉氏家傳》走馬疳方。

峯窠雄黃砒上雄﹑砒二物共與蜂窠等分﹐將砒入蜂窠內﹐可深一米濃以下﹐火過﹐細研﹐入麝研極勻細。候睡著摻藥於牙齦上﹐神效。

《劉氏家傳》季琬麝香散治小兒走馬急疳口臭﹐牙齒損爛﹐及攻蝕唇﹑鼻﹑腮﹑頰﹐累治未效者可用此方﹐立驗。

麝香﹝一錢﹐眞者﹞黃柏﹝一兩﹐去皮﹑杵末﹞靑黛﹝半兩﹐上好者﹞雄黃﹝一分﹐飛﹐研﹞上件杵研極細。如有患者﹐先次綿纏箸擦卻齒上﹐蝕損死肌。以軟帛拭去惡血﹐量瘡大小幹摻﹐日夜五次用之。或血盛並多不定者﹐加定粉半兩﹐同研用如前法。

《張氏家傳》治小兒走馬疳虫蝕齒及口﹑鼻﹑唇顆作竅方。

隔虎刺中虫﹝一个﹞隔虎刺木﹝如虫長短﹐要用兩節。川人謂之隔牛刺﹞上將刺木並虫都一處燒作灰﹐入麝香少許﹐研細。凡貼瘡﹐先使蜜塗虫咬處所﹐臨時用藥貼之﹐來日揭起立效。

《張氏家傳》小兒走馬疳方。

砒霜白礬﹝各二錢半﹞粉霜砂﹝各一錢﹞上件藥入鍋子內﹐以瓷器蓋口﹐用文武火燒﹐研勻。於地上開坑子﹐放鍋子在內﹐候藥冷取出細研﹔更入寒水石七錢﹐再研極細。每服半錢﹐分作兩服擦牙齦。

《張氏家傳》又方上用大棗一枚﹐去核﹐將眞砒一黑豆大在棗內﹐外面紙裹訖﹐泥固濟燒成灰﹐研極細。雞毛掃病處立效。

《張氏家傳》又方黑神散龍膽艸﹝銼﹞靑膽礬上等分﹐用甘鍋子一个﹐先入膽礬在內﹔次入龍膽艸﹐用鹽黃泥固濟﹐畱一眼子﹐周回用炭火燒至眼子上﹐煙斷爲度﹐放冷取出﹐研細﹐入麝香少許。如有患人﹐看瘡內大小幹擦貼之﹐立效。牙疼幹擦。牙根有鮮血出並腫爛牙﹐擦之卽愈。

《莊氏家傳》治小兒走馬疳方。

綠豆﹝五錢﹞膩粉﹝三錢﹞粉霜靑黛砒霜麝香﹝各一錢﹞上研極細﹐每用燈心點在牙齦上患處﹐立止。或瘡口大﹐及頰﹑腮或透成血條出者﹐卽以小篦子抄藥貼之。

此藥須旋合﹐恐力慢。

《莊氏家傳》又方麝香雄黃熊膽上等分研爲末﹐或貼或喫。

《莊氏家傳》治小兒走馬疳並諸疳瘡蝕爛牙齦﹐及口中生瘡久不較者。

大棗﹝一枚﹐去核﹐內膽礬一豆大﹐燈上用大鍼簽定﹕燒煙斷﹐放地上出大毒。﹞上細研﹐入麝香少許。每用少許摻瘡上﹐勿令多及咽﹐恐令人吐。

《莊氏家傳》又方五倍子﹝不拘多少﹐微炒﹐放冷捶碎﹐再令炒焦黃﹞上搗羅爲細末﹐貼瘡上。痛者以痛止﹐不痛者以痛爲效。

《莊氏家傳》治走馬疳骨槽風等。

雄黃散方雄黃﹝半兩﹞水銀銅綠﹝各半錢﹞麝香﹝半字﹞上先將雄黃同水銀研令星盡﹐次入銅綠﹑麝香﹐研勻細。先用鹽漿水揩患處﹐令幹﹐次貼藥。有涎吐之。

如走馬疳先剪去死肉﹐貼藥﹐其效甚捷。

《莊氏家傳》治小兒走馬疳藥方。

伏翼蝦蟆﹝各一个﹞小兒寸屎麝香﹝各少許﹞上三味﹐穣在蝦蟆腹內﹐用火燒爲灰。去小兒疳瘡處一字﹐多貼立愈。

《孔氏家傳》治小兒走馬疳牙齦爛者方。

上以好朱砂少許﹐細研﹐入麝香少許﹐一處研勻。用紙撚子蘸一粟米大﹐在牙縫內﹐不過三﹑兩上卽效。

《孔氏家傳》治小兒走馬疳。

無比散方麝香﹝一分﹐別研﹞眞蟾酥綠礬﹝各半兩﹞膽礬沒藥﹝各二分﹞上四味一同用大磚一口﹐鑿中心作竅穴子﹐勿令透地﹐便安四味藥在穴中﹐周回用紅著炭三斤燒過﹐取出同麝香再研勻。如有患者﹐以雞翎微濕沾藥末﹐掃於小兒齒上﹐立效。

《王氏手集》治小兒走馬疳口鼻生瘡﹐牙齦腫爛﹐諸藥不能治者方。

槲葉﹝十片﹐幹者﹞麝香﹝少許﹞上以蘆薈爲末﹐水調塗葉上﹐炙幹又塗﹑又炙﹐凡塗炙數徧爲末。瘡濕幹摻。

《趙氏家傳》麝香散治小兒走馬急疳口臭﹐牙齦損爛﹐及攻蝕唇﹑鼻﹑腮﹑頰﹐累治未效﹐服此立驗方。

麝香﹝一錢﹐眞者﹞黃柏﹝一兩﹐去皮﹞靑黛﹝半兩﹞蘆薈雄黃﹝飛。各一分﹞上爲末。有患者﹐先以綿纏箸﹐展擦卻齒齦蝕損死肉﹐以軟帛拭去惡血。量瘡大小幹摻﹐日夜五次用之。

或血盛並多不定者﹐加定粉半兩同研﹐用如前法。

《朱氏家傳》治小兒走馬疳牙齦臭爛。《經效》乳香散方乳香﹝研﹞密陛僧黃丹﹝各燒﹐研﹐水飛﹞白礬﹝煨﹞靑礬﹝燒過﹞輕粉﹝各等分﹞上和研令極細﹐每用一字許﹐貼牙上﹔少頃以靑鹽湯漱口﹐日用數次。

《吉氏家傳》治走馬疳一字散方天麻麻黃川芎地龍川烏﹝炮。各等分﹞上爲末﹐每服一字﹐薄荷湯下。

《吉氏家傳》走馬疳方。

膽礬﹝二錢﹞麝香﹝少許﹞乳香﹝一塊﹞上末﹐將塗齦上﹐立安。

《吉氏家傳》治走馬疳﹐並乳母腰間生瘡。

麝香散方熊膽豬牙皂角﹝燒存性﹐秤﹞蕪荑仁螻蛄﹝燒存性﹐秤﹐此乃何古織女﹞上各等分﹐同爲末研﹐入麝香少許。若走馬疳齒落﹐用蜜調貼牙齦上。乳母下腰間生瘡﹐亦用蜜調貼之。

《吉氏家傳》治走馬疳方。

黃連﹝一兩﹞白礬﹝一兩﹞上燒存性爲末﹐摻牙上。

《吉氏家傳》又方不蛀皂角﹝切﹑去子﹐每一竅子入硫黃一塊如綠豆大﹐燒存性﹐二錢﹞上末﹐秤二兩﹐入麝香﹑膩粉半錢﹐同研﹐揩牙。忌動風物。

《吉氏家傳》蛇牀散治小兒走馬疳方。

蛇牀子蠶故紙﹝共燒爲灰﹞麝香﹝少許﹞上爲細末﹐每用少許﹐幹貼牙上。

《朱氏家傳》治小兒走馬疳﹐牙牀臭爛不可近。

紅龍散方信砒﹝火飛過﹞坯子﹝雜坯子也。各一錢﹞朱砂﹝少許﹞上爲末。每服少許﹐敷牙牀上﹐然後用鹽水灌漱。

安師傳走馬疳藥方。﹝此疳齒中不住血出。﹞上用蠶連紙燒灰止血﹐時間令住。若用地骨皮中嫩處爲末貼之﹐便未止。

長沙醫者丁時發傳治小兒走馬疳方。

銅靑香白芷﹝等分﹞上半字摻之。

卷第二十五

口齒疳第二《聖惠》﹕夫小兒口齒疳者由臟腑壅熱﹐乳食不調﹐內有疳虫上蝕於口齒故也。其候唇口癢痛﹐牙齒峭黑﹐舌上生瘡﹐腦中幹熱﹐齦肉赤爛﹐頰腫齒疼﹐熱毒燻蒸﹐口多臭气﹐故曰口齒疳方。

《顱囟經》治孩兒蝕口齒﹐齒齦宣露﹐臭穢不可近方。

葶藶子﹝炒﹞梧桐律﹝等分﹞上件和研﹐以臘月豬脂調﹐微煎作膏﹐取柳木箸子綿裹﹐微微藥﹐時時烙。

《金匱要略》小兒疳虫蝕齒方。

雄黃葶藶﹝各少許﹞上二味末之﹐取臘月豬脂和﹐熔以槐枝﹐綿裹頭四五枚﹐點藥烙之。﹝疑非仲景方。﹞《千金》治疳虫蝕齒根方。

上用地龍置石上﹐著一撮鹽﹐須臾化爲水﹐以面展取﹐卻待凝濃﹐取以內病上。又以皂莢去皮塗上﹐虫卽出。

《聖惠》治小兒口齒疳生瘡臭爛。

靑黛丸方靑黛朱砂熊膽蘆薈﹝各細研﹞胡黃連瓜蒂﹝各一分﹞牛黃腦麝﹝各細研﹞蟾酥﹝研入﹞人中白雞舌香蟬殼﹝微炒﹐去足﹞夜明砂蜣螂﹝灰。各半分﹞上件藥搗羅爲末﹐都研令勻﹐用口脂和丸如綠豆大。以乳汁研破一丸﹐塗於口內及滴在鼻中。以桃柳湯洗兒﹐其疳虫自出。﹝一方加安息香一分﹐研孩兒茶一分﹐研冰片半分﹐連上方共十七味﹐用甘艸湯化服。和蟾酥丸如綠豆大﹐朱砂爲衣﹐服法如上方。﹞《聖惠》治小兒口齒疳瘡蝕口鼻中欲盡。

蝸牛散方蝸牛殼﹝二七枚﹐燒灰﹞角蒿﹝一兩﹐燒灰﹞麝香﹝末﹞黃柏﹝末﹞細辛﹝末。各半錢﹞右膽﹝一杏仁大﹞上件藥都細研﹐每取少許﹐日三度貼之。

《聖惠》治小兒口﹑鼻﹑齒﹑舌疳瘡﹐無不瘥。

蘆薈散方蘆薈鹽綠胡粉﹝各一分﹞蝸牛殼﹝炒﹞眞珠﹝末。各半兩﹞靑黛黃連﹝末。各一兩﹞麝香﹝半分﹐研﹞上件藥都細研爲散﹐先以甘艸湯洗瘡﹐然後敷藥。口瘡但干涎摻藥。鼻中卽先點少酥﹐然後摻之。

《聖惠》治小兒口齒疳生瘡。

雄黃散方雄黃朱砂﹝各細研﹞硝石蚺蛇膽﹝研入﹞黃連﹝去須﹞苦參﹝銼。各一分﹞麝香﹝半錢﹐細研﹞雞屎礬﹝三大豆大﹐細研﹞上件藥搗羅爲末﹐同研極細。不問口瘡赤之與白﹐生在舌上﹑腮﹑臉﹑頰中及齒齦上﹐並宜塗之。

《聖惠》治小兒口齒疳﹐鼻舌生瘡及頭面悉主之。

蘆薈散方蘆薈﹝細研﹞土綠胡粉﹝研入。各半兩﹞蝸牛殼﹝炒令黃﹞黃芩﹝各一兩半﹞麝香﹝細研﹐一分﹞石鹽眞珠﹝末﹞靑黛﹝細研。各一兩﹞上件藥搗﹐細羅爲散﹐同研極細。先用甘艸湯洗及漱口﹐了將此散綿裹貼牙齒上﹐及散塗藥亦得。如有涎旋吐﹐勿咽之。

《聖惠》治小兒疳口齒瘡﹐悉主之莨菪膏莨菪子葶藶子﹝各生用﹞硫黃臭黃麝香熊膽蘆薈蚺蛇膽白礬灰﹝七味並細研。各一分﹞上件藥搗羅爲末﹐都研令勻﹔取臘月豬脂二兩入於銚子內﹐以慢火上熔化﹐然下諸藥末相和攪勻爲膏。每用約杏仁大﹐以綿裹火炙﹐烙齒齦及瘡上。

《聖惠》治小兒忽有口瘡疳﹐及齒齦生爛肉口臭。

雌黃散方雌黃﹝細研﹞篛葉﹝炙令黃色﹞螺師殼﹝炙令黃。各一分﹞黃芩﹝半分﹞上件藥搗羅爲末﹐夜間卽與﹐貼摻在齒齦及瘡上。

《聖惠》治小兒口齒疳血。

梧桐律散方梧桐律麒麟竭白礬黃丹﹝各一分﹞上件藥細研如粉。每用一字貼牙齒縫﹐不計時候用之。

《聖惠》治小兒牙齒疳瘡﹐臭爛不瘥。

蝸牛散方蝸牛殼﹝燒灰﹞白狗糞人糞蝙蝠蟾頭﹝五味各燒灰﹞麝香靑黛﹝以上各半兩﹞上件藥都細研爲散﹐每取少許吹於鼻中﹔又以蜜和﹐貼口齒上立效。

《聖惠》治小兒疳瘡滿口齒徹鼻。

馬齒莧散方馬齒莧﹝幹者﹞沒石子麻黃﹝去根節。各半兩﹞麝香﹝一錢﹐細研﹞蘭香根﹝灰﹐二錢﹞上件藥搗﹐細羅爲散。每取半錢貼於瘡上﹐日夜四五度用之。

《聖惠》又方麝香五靈脂﹝各末﹐一錢﹞蜜﹝半兩﹞蟾酥﹝三片子如柳葉大﹐鐵器上以慢火爆令焦黃色﹐別研爲末﹞上件藥與蜜調和入銚子內﹐以慢火熔化成膏。去卻瘡上爛物﹐然後取藥塗在瘡上﹐日夜四五度用之。

《聖惠》治小兒口中疳瘡蝕齒根宣露。

漧漆散方漧漆﹝搗碎﹐炒令煙出﹞硫黃﹝細研﹞文蛤﹝灰﹞蘭香﹝灰﹞蝦蟆﹝燒爲灰﹞沒石子馬齒莧﹝末。各半兩﹞麝香﹝一分﹐細研﹞上件藥搗﹐細羅爲散﹐用臘月豬脂四兩並藥末於銚子內相和﹐煎熱﹔用槐枝子綿纏﹐及熱蘸取烙齒根上﹐令血止。每日二上﹐以肉生爲度。

《聖惠》治小兒疳蝕口齒骨出。

益母艸散方益母艸﹝灰﹞川升麻麝香﹝細研﹞人中白﹝燒灰﹞黃柏﹝銼。各一分﹞牛黃﹝半分﹐細研﹞胡黃連﹝半兩﹞上件藥搗﹐細羅爲散。淨揩齒﹐後用藥少許幹摻齒齦上﹐日三用之。

《聖惠》治小兒口齒疳瘡疼痛腫爛。

白礬散方白礬﹝灰﹞黃礬人中白﹝各燒赤﹞蝦蟆﹝灰﹞人糞﹝灰﹞雄黃鹽綠蚺蛇膽麝香﹝並細研。各一分﹞上件藥同研令細。每用藥時﹐先以發裹指點淸水洗口齒上﹐然後用蜜調散如膏﹐以篦子薄塗於齒齦上。日三五度用之。

《聖惠》治小兒口齒疳宣露﹐膿血不止。

角蒿散方角蒿﹝灰﹞細辛川升麻地骨皮牛膝﹝灰。各一分﹞上件藥都搗﹐細羅爲散﹐每夜取三大豆許﹐安齒根下﹐用抄紙長二寸﹑闊一豆許﹐貼於藥上﹐來朝去之良。

《聖惠》治小兒口齒疳虫。

五倍子散方五倍子﹝三分﹐末﹞黃丹﹝一分﹐微炒﹞上件藥同研爲末﹐以棉裹貼於齒上﹐塗之亦得﹐日四五上。

《聖惠》治小兒口齒疳宣露。

熨烙方臘月豬脂﹝三兩﹞臭黃﹝一兩﹐細研﹞上件藥以槐枝三五莖削令尖﹐揩拭齒齦令淨﹐煎豬脂沸﹐卽卻以綿裹槐枝頭點豬脂﹐次點臭黃﹐乘熱烙齒。

日三五度﹐良。

《聖惠》治小兒疳蝕齒齦﹐兼頰腮內瘡爛。

麝香煎方麝香﹝一分﹞定粉黃柏﹝末。各半兩﹞上件藥都細研爲散﹐以好蜜一兩於瓷器內先煎五七沸﹐卽入藥末相和﹐更煎三﹑兩沸﹐放冷於患處貼之。

日四五度﹐效。

《聖惠》治小兒口疳及齒齦生爛肉﹐及口臭﹐虫蝕作孔。

黃柏散方黃柏﹝一兩﹐炒﹐搗爲末﹞靑黛﹝半兩﹞麝香﹝一錢﹞上件藥都研羅令勻﹐每取少許摻貼瘡上﹐日三四用之。

《聖惠》治小兒疳瘡蝕口齒鼻及下部欲死方。

上先以米泔洗瘡上﹐拭漧﹔以雞屎礬燒灰敷之﹐日三上效。

《譚氏殊聖》治小兒牙疳方。

白礬膽礬上各等分﹐並飛﹑研爲末﹐入麝香少許和勻﹐揩牙立效。

《譚氏殊聖》治小兒﹑大人牙疳﹐諸惡瘡皆治之方。

黃丹﹝飛過﹞乳香白礬﹝飛﹞坯子煙脂﹝各一錢﹞輕粉麝香﹝少許﹞上件爲細末﹐看瘡大小臨時用藥。先用漿水洗瘡淨﹐上藥幹摻。

《嬰孺》漱口水治疳﹑堅牙﹑殺虫﹑生齒方。

莨菪子獨活﹝各四分﹞甘艸﹝五分﹐炙﹞芎當歸﹝各二分﹞竹葉﹝六分﹞豬椒根﹝二分﹐卽蔓椒根也﹞上爲末﹐晨夕取一匕﹐水八合﹐煎取四合﹐候溫暖下地黃汁少許﹐含並漱口。

《聚寶方》黃礬散治大人﹑小兒齒齦宣露滑槽風﹐小兒急疳﹐齦肉爛惡腫痛。

黃礬﹝一兩﹐研入﹐甘鍋燒過者﹞生地黃﹝幹者﹞梧桐律川升麻﹝各半兩﹞幹蝦蟆頭﹝二枚﹐炙焦﹞上五味爲末﹐每用半錢幹貼﹐良久吐津﹐甘艸水漱口﹐一﹑兩服立效。一方用熟漧地黃及蟾頭燒灰。

《劉氏家傳》象守陳南仲治小兒口中疳瘡﹐皆下部有虫。

上燒大麻子煙燻之。

《莊氏家傳》治小兒牙疳壞爛方。

百藥煎坯子胭脂上各等分爲細末﹐羅過貼患處。

《孔氏家傳》治小兒齒蝕疳瘡等方。﹝大人亦用。﹞密陀僧雌黃綠豆粉雄黃薰陸香定粉﹝各等分﹞上研勻﹐淨漱﹐幹貼口內。

《吳世家傳》靑霞散治小兒口齒疳方。

蝦蟆﹝一兩﹐燒灰﹞甘艸﹝炙﹞靑黛﹝各一分﹞上研爲細末﹐更入眞麝少許。或兒滿口有瘡臭爛落下牙齒者﹐以雞翎掃上立效。凡用先以鹽湯漱口了﹐幹拭用。

《趙氏家傳》治小兒口疳﹐唇齒皆損﹑臭爛方銅綠﹝四錢﹞信砒麝香﹝各三字﹞上先用帛抹口﹐研之﹐每用少許敷瘡。應是口齒疳瘡皆可用﹐不可咽下﹔𨿽無妨﹐但略吐耳。

安師傳治小兒口齒並喉疳瘡如白膜者。藥神妙不可言方。

上用輕粉﹑黃丹等分﹐用乳汁和塗瘡上﹐實時如殼退下。

《聖惠》口有瘡蝕﹐爛臭穢气沖人。灸勞宮二穴各一壯。手心中以至名指屈之﹐指頭掌中著處是。

卷第二十五

鼻疳第三﹝亦名疳﹞《巢氏病源》小兒鼻候﹕鼻之狀﹐鼻下兩邊赤﹐發時微有瘡而癢是也。亦名赤鼻﹐亦名疳鼻。然鼻是肺气所通﹐肺候皮毛﹐其气不和﹐風邪客於皮毛﹐次於血气。夫邪在血气隨虛處而入停之﹔其停於鼻兩邊﹐與血气相搏成瘡者﹐謂之鼻也。

《聖惠》論﹕夫肺气通於鼻﹐鼻者肺之候。若小兒乳食不調﹐上焦壅滯﹐令疳虫上蝕於鼻也。其候鼻中赤癢壯熱﹐多啼﹐皮毛幹焦﹐肌膚消瘦﹐咳嗽上气﹐下痢無常﹔鼻下連唇生瘡赤爛﹐故曰鼻疳也。

《嬰童寶鑑》﹕小兒鼻下爛爲疳﹐气上攻肺﹐故而癢而爛。

《嬰童寶鑑》小兒鼻下赤歌﹕鼻生瘡在兩邊﹐赤爲疳鼻不虛傳。久停風熱來攻肺﹐難與崩沙共一源。

《顱囟經》治孩子疳蝕唇鼻及諸瘡方。

硫黃漧漆文蛤上等分燒灰﹐稍煙盡﹐研爲末﹐入麝子少許。以帛拭瘡膿血後﹐用藥幹摻之﹐立效。

《千金》治疳虫蝕鼻生瘡方。

上燒銅箸頭﹐以醋淬之數過﹐取醋敷之。又以人屎灰塗之瘥。

《子母祕錄》治小兒鼻下兩道赤者﹐名曰鼻﹐亦名赤疳鼻。以米泔洗﹐敷黃連末﹐日三四度﹐佳。

《聖惠》治小兒鼻疳。羸瘦壯熱﹐多睡昏沈﹐毛髮焦黃﹐體無潤澤﹐虫蝕口齒。

雄黃丸方雄黃熊膽靑黛蘆薈麝香﹝各細研﹞細辛漧漆﹝搗碎﹐炒令煙出﹞蛇蛻皮﹝炙﹞蜣螂地龍蟬殼﹝各炒﹞蘭香子狗頭骨﹝灰﹞龍膽﹝去蘆頭﹞蝸牛殼﹝炒令黃﹞黃連﹝去須﹞上各等分﹐搗羅爲末﹐入研了藥﹐都研令勻﹐以軟飯和丸如綠豆大。每服以冷水下三丸﹐日三服。量兒大小增減服之。

《聖惠》治小兒鼻疳生瘡﹐痛癢不止。

甘艸散方甘艸﹝炒﹐銼﹞地楡﹝銼﹞人糞﹝灰﹞蘭香根﹝灰。各一分﹞蚺蛇膽麝香﹝各細研﹐一分﹞蝸牛殼﹝一兩﹐炒令黃﹞龍腦﹝半分﹐細研﹞上件藥搗﹐細羅爲散﹐入龍﹑麝等研令勻﹐每服以粥飲調下半錢。亦可吹於鼻中。三歲以下可服一字。

《聖惠》治小兒鼻疳癢﹐吹鼻。

蟬殼散方蟬殼﹝炒﹞靑黛﹝研﹞蛇蛻皮﹝灰﹞滑石麝香﹝細研。各等分﹞上件藥搗﹐細羅爲散﹐都研令勻。每用綠豆大吹入鼻中﹐日三用之﹐疳虫盡出。

《聖惠》治小兒疳虫蝕兒鼻。

石膽散方石膽人糞﹝灰。各三分﹞雄黃﹝一分﹞頭髮﹝灰﹐半兩﹞鯽魚﹝一枚長三寸者﹐開肚塗鹽﹐燒作灰﹞上件藥都細研令勻﹐先以甘艸湯洗瘡﹐拭漧後貼此散﹐日三用之。

《聖惠》治小兒疳虫蝕兒唇鼻。

麝香散方麝香石膽﹝各研﹞莽艸﹝炙﹞地龍﹝各一分﹞莨菪子﹝生用﹞人糞﹝灰。各半兩﹞雄黃﹝細研﹐半分﹞上件藥搗羅爲末﹐都研令勻﹐貼於瘡上﹐日三用之。

《聖惠》治小兒鼻疳﹐虫蝕鼻﹐癢痛不止。

蘆薈散方蘆薈黃柏﹝末。各一分﹞靑黛雄黃﹝各半分﹞上件藥都細研爲散。日三度﹐以少許敷瘡上瘥。

《聖惠》治小兒鼻口疳蝕生瘡﹐黃瘦不食乳方。

石膽蘆薈﹝各一分﹞上件藥細研爲散﹐摻在蝕處。其蝕傷肉當化爲膿﹐但頻擦卽生好肉﹐亦不別有損動﹐漸瘥。

《聖惠》治小兒疳瘡虫蝕鼻方。

黃連﹝半兩﹐去須﹐搗羅爲末﹞石膽﹝一分﹐研﹞上件藥都研令勻﹐以生油調塗於鼻中。

《聖惠》又方雄黃﹝研﹞瓜蒂﹝各一分﹞上件藥搗﹐細羅爲散﹐研令勻﹐以生油調塗於鼻中。

《聖惠》又方幹蝦蟆﹝一枚﹐塗酥﹐炙焦黃﹞麝香﹝一分﹞上件藥同細研爲散﹐以臘月豬脂調塗於鼻中。

《聖惠》又方上研熊膽半分爲細末﹐以湯化調塗於鼻中。

《聖惠》又方黃柏﹝末﹞雄黃﹝細研。各一分﹞麝香﹝一分﹐研﹞上件藥都細研令勻﹐以生油調。日三四上塗之。

《聖惠》又方蝦蟆﹝灰﹐一分﹞人中白﹝半分﹞麝﹝一錢﹞上件藥都細研﹐幹貼鼻內﹐日三用之。

《聖惠》治小兒鼻疳癢吹鼻方地龍﹝抄﹐二條﹞瓜蒂﹝一分﹞蝦蟆頭﹝燒﹐一枚﹞麝﹝半錢﹞上件藥搗﹐細羅爲散﹐同研令勻。日二三度﹐用少許吹鼻中。

《聖惠》治小兒鼻眼耳癢數揉之﹐皮幹毛立﹐宜用吹鼻方蝸牛殼﹝一分﹐炒令微黃﹞蝦蟆﹝灰﹞麝香﹝各一錢﹐細研﹞瓜蒂﹝七枚﹞上件藥搗﹐細羅爲散﹐研入麝香令勻﹐用少許吹入鼻中﹐日三四度﹐兼點少許口中﹐甚佳。

茅先生小兒鼻下赤爛爲鼻疳方靑黛﹝炒一錢半﹞黃柏黃連杏仁﹝去皮尖﹐炒。各一分﹞輕粉﹝少許﹞上爲末﹐用芭蕉自然汁調塗赤爛處。

漢東王先生《家寶》治小兒肺積﹐鼻內生瘡及鼻下赤爛。

澤瀉散方川澤瀉川郁金﹝生﹞甘艸﹝炙﹞山梔子仁﹝炒。以上各一分﹞上爲末。每服嬰孩一字﹐二三歲半錢﹐五七歲一錢﹐甘艸湯調下﹐一日二服。宜再用靑金散敷之。

漢東王先生《家寶》又方靑金散銅靑白礬﹝生。各一錢﹞上爲末﹐每用少許敷鼻下。

錢乙蘭香散方蘭香葉﹝菜名﹐燒灰﹐二錢﹞銅靑﹝半錢﹞輕粉﹝二字﹞上爲細末令勻﹐看瘡大小幹貼之。

張渙石膽散治鼻疳病﹐疳虫上蝕於鼻﹐赤癢及連唇生瘡﹐赤爛方。

石膽﹝一兩﹞地龍﹝一分﹐洗淨﹞須髮﹝燒灰﹞莨菪子﹝生用。各半兩﹞上件搗﹐羅爲細末﹐入麝香一錢﹐同研勻。每服一字﹐貼於瘡上。

《吉氏家傳》治鼻下赤爛疳方。

靑黛﹝一錢﹞麝香﹝少許﹞熊膽﹝末﹐半錢﹞上末﹐睡時貼少許在鼻下。

《朱氏家傳》治小兒鼻下濕癢疳瘡方。

上用大棗一枚﹐去核﹐以白礬一塊內棗中﹐文武火存性﹐細研﹐塗瘡。如瘡幹﹐以麻油調塗。

卷第二十五

眼疳第四《龍木論》治小兒疳眼外障。此眼初患時﹐皆因腦頭上有瘡﹐或因經日多時﹐瀉痢潛衝﹐疼痛淚出難開﹐膈間伏熱﹐气肝風入眼。初患此疳時﹐癢澀揉眉﹐咬甲致令翳生赤腫疼痛﹑淚出難開﹐瞼硬白睛遮滿﹐怕日合面臥﹐不喜擡頭﹐此疾不宜燒灸頭面﹐恐損眼也。切忌點藥﹐宜服殺疳散﹑退翳丸﹝方並見本門。﹞《聖惠》論肝開竅於目﹐目者肝之候﹐若小兒內有疳气﹐肌體瘦羸而臟腑挾於風熱癰滯不得宣通﹐因其乳食過多﹐胸膈痰結﹐邪熱之气上攻於目則令腦熱目癢﹐或赤爛生瘡﹐或生障翳漸漸遮睛﹐久而不瘥﹐損於眼目﹐故號眼疳也。

《玉訣》小兒眼疳生翳歌﹕搖頭揉目熱生疳﹐愛暗憎明不柰觀。雀目每因風气盛﹐斑瘡腑熱翳侵滿。

此患先與涼膈﹐後瀉肝﹐次淋洗之﹐卽無誤也。又一《玉訣》上﹐此患小兒疳熱宜瀉疳散﹑蕤仁膏涼膈退熱﹝方並見本門。﹞又一《玉訣》云﹕小兒疳眼﹐雀目斑瘡﹐入眼者﹐先與利膈退熱良心經﹐後與疳藥也。

《龍木論》殺疳散方防風龍腦牡蠣白芷細辛五味子﹝各二兩﹞上爲末。每服一錢﹐食後粥飲調下。

《龍木論》退翳丸方黑參防風﹝各一兩﹞細辛石決明車前子﹝各半兩﹞桔梗黃芩﹝各一兩半﹞上爲末﹐煉蜜爲丸梧桐子大。空心茶下十丸。

《聖惠》治小兒眼疳及雀目。

天南星散方天南星﹝炮裂﹞谷精艸甘艸﹝炙赤﹐銼﹞黃芩﹝各半兩﹞麝香﹝一分﹐研﹞上件藥搗﹐細羅爲散﹔用羊子肝一具﹐切破入藥末二錢﹐用串子炙令熟﹐空心服﹐後用不淘米煮粥半盞壓之。

《聖惠》治小兒眼疳﹐諸藥未效。宜服使君子散方使君子﹝五顆﹞訶梨勒皮﹝三顆﹞甘艸﹝一分﹐炙微赤﹐銼﹞幹蟾頭﹝一枚﹐塗酥﹐炙焦黃﹞上件藥搗﹐細羅爲散﹔以羊子肝一枚於砂盆內用生米泔一協議爛研﹐絞取汁。食後調下半錢。三歲以下卽可服一字。

《聖惠》又方谷精艸川大黃﹝細銼﹐微炒﹞姜石﹝搗﹐研﹐水飛過﹞甘艸﹝炙微赤﹐銼。各半兩﹞上件藥搗﹐細羅爲散﹔以羊子服一枚﹐用竹刀子切破﹐內藥末一字﹐在肝裏面使綫子纏定﹐以醋煮熟放冷﹐任意食之﹐不過三五枚子肝見效。

《聖惠》又方夜明砂﹝微炒﹞姜石﹝搗﹐研﹐水飛過﹞芎﹝以上各三分﹞上件藥搗﹐細羅爲散﹐用羊子肝一枚﹐以米泔半盞同研﹐絞取汁﹐調下半錢﹐日三服。三歲以下可服一字。

《聖惠》又方黃連﹝末﹞麝香朱砂﹝並細研。各一分﹞上件藥都研令勻﹐每服半錢。用豬子肝切破入藥﹐以絹袋子盛﹐用米泔煮熟放冷食之。量兒大小增減。

《聖惠》又方羯羊肝﹝一具﹐切開﹞決明子﹝一兩﹞上搗羅決明子爲細散﹐摻於肝內﹐用米泔兩碗煮﹐泣盡爲度。不計食前後﹐量兒大小任意食之。

《聖惠》又方姜石﹝搗﹐研﹐水飛過﹞寒水石﹝各一兩﹞豉﹝一合﹐微炒﹞上件藥搗﹐細羅爲散。每於食後以米泔調下半錢。量兒大小﹐加減服之。

《聖惠》治小兒眼疳赤癢。

谷精艸散方谷精艸﹝一兩﹞蒼術﹝去皮﹐微炒﹐銼﹞蛇蛻皮﹝灰。各一分﹞定粉﹝一錢﹞上件藥搗﹐細羅爲散。每服一錢﹐用羊子肝一具﹐以竹刀子劈開﹐摻藥在內﹐用綫纏定﹐米泔煮熟。承熱先燻過眼﹐次服其汁﹐後食其肝。兒小卽分減服之。

《聖惠》治小兒眼疳﹐漸漸急小多赤。

夜明砂散方夜明砂﹝微炒﹞芎﹝各一兩﹞天竺黃犀角﹝屑﹞羚羊角﹝屑﹞白僵蠶﹝微炒﹞甘菊花車前子﹝各半兩﹞上件藥搗﹐細羅爲散。每日常於午時以溫水調半錢服。量兒大小加減服之。

《聖惠》又方決明子蕤仁﹝湯浸﹐去赤皮﹞黃連﹝去須。各半兩﹞上件藥搗碎﹐用水一大盞﹐入古錢四十文﹐煎取五分﹐綿濾澄淸。日點三﹑四度﹐瘥。

《聖惠》治小兒眼疳﹐不見物者方。

寒水石﹝一兩﹐搗羅爲末﹞水銀﹝一分﹞上件藥相和﹐點少水﹐研令水銀星盡爲度。每服以米泔研豬子肝半具﹐絞取汁﹐調下半錢。量兒大小加減服之。

《聖惠》治小兒眼疳﹐怕日赤爛﹐淚下疼痛﹐不久眼睛將落﹐宜早治之。

姜石散方姜石﹝以濃米泔浸七日﹐曬漧﹐搗﹑研﹐水飛過﹞桑耳﹝搗羅爲末﹞豉﹝曬漧﹐搗羅爲末。以上各一兩﹞上件藥同研令勻。三歲以下每服半錢﹔三歲以上至七歲每服一錢。用羊肝﹐或豬肝﹑牛肝兩指大﹐去膜細切﹐以水研﹐絞取汁調下﹐日三服。

《聖惠》又方白芷桑耳槐白皮﹝銼。各一分﹞姜石﹝一兩﹐搗﹐研﹐水飛﹞上件藥搗﹐細羅爲散﹐每用豬子肝一片兩指大﹐切入藥末三錢﹐卻系定﹐以米泔內煮熟。量兒大小斟酌與食之。

《聖惠》治小兒眼疳﹐生障翳不開。

朱砂散方朱砂﹝細研﹐水飛過﹞雄黃﹝細研。各半兩﹞川大黃﹝銼碎﹐微炒﹞石決明胡黃連神曲﹝微炙。各一兩﹞上件藥搗﹐細羅爲散﹐每服以蜜水調下半錢﹐日三服。量兒大小以意加減。

《聖惠》治小兒眼疳﹐白翳不退。

胡黃連丸方胡黃連﹝爲末﹞朱砂﹝細研﹐水飛過。各半兩﹞靑黛雄黃﹝各細研﹐一分﹞麝香﹝一錢﹐細研﹞金銀箔﹝各細研﹐五十片﹞上件藥都研令勻﹐用酒煮麵糊和丸如綠豆大。以溫茶下三丸﹐日三服。量兒大小加減服之。

《聖惠》治小兒眼疳﹐生翳膜遮睛﹐欲失明。

鈴石散方鈴石石決明甘菊花井泉石夜明砂﹝炒﹞黃連﹝去須。各一分﹞上件藥搗﹐細羅爲散。每服二錢﹐以米泔同煮豬子肝一具﹐令爛熟。量兒大小分減服之。

《聖惠》治小兒眼疳生翳膜﹐體熱。

夜明砂散方夜明砂蝸牛殼﹝各微炒﹞子芩豆豉﹝炒幹。各半兩﹞朱砂﹝一分﹐細研﹞上件藥搗﹐細羅爲散。每服一錢﹐以水一中盞﹐入綠豆半匙﹐都煮熟放冷。量兒大小﹐和滓分減服之。

《聖惠》治小兒眼疳﹐及瘡入眼。宜服淸神散方惡實﹝炒﹞木通﹝銼﹞晚蠶沙﹝各一分﹞上件藥搗﹐細羅爲散。每服以溫水調下半錢﹐日三服。量兒大小以意加減。

《聖惠》治小兒眼疳﹐及雀目﹑翳膜遮障﹐宜服此方。

蛤粉﹝一分﹞上化黃蠟汁﹐與蛤粉相和﹐丸如皂莢子大。用羊子肝一枚劈破﹐內藥丸在內﹐著綫子系定﹐入米泔內﹔用夜明砂﹑黃芩末各一錢同煮令熟﹐將子肝於臨臥時任意服之﹐神效。

《聖惠》治小兒眼疳﹐睛腫欲垂落者方。

上以生雞子淸塗掌中﹐徐徐之﹐逐手漸瘥。

《聖惠》又方上以紫艸花爛搗﹐以生油調塗之便瘥。

《博濟方》治小兒多時瀉痢﹐眼生翳膜﹐並疳眼退翳如聖散蛇蛻皮﹝兩條﹐各長二尺﹐用細燭燒灰﹐研或只烙熟﹞谷精艸﹝一兩﹐去根土﹞蟬殼﹝去足﹞石決明﹝各一分﹞黑附子﹝末﹐二錢﹐去臍子﹞定粉﹝四錢﹞上件前三味先搗羅爲末﹐次入諸藥同研爲散。每服一字。半羊子肝一具劈破摻末﹐用麻皮綫纏﹐米泔煮熟﹐先燻眼後與喫。如未能喫食﹐研汁灌之。

《靈苑》治肝肺壅熱﹐眼生肉﹑赤脈﹐澀痛。及赤眼障翳﹐睛疼﹐癢痛羞明﹔及小兒風疳爍陽眼﹐神妙羚羊角丸方羚羊角﹝銼屑﹐日曬漧脆﹐爲末﹞甘艸﹝生﹞白何首烏瓦松﹝以紗絹內洗去土。各一兩﹞生漧地黃﹝洗﹞郁金﹝炮過﹐用地土去火气。各二兩﹞上件六味並細銼﹐曝漧﹐搗羅爲細末﹐煉蜜爲丸如梧桐大。每服十五丸﹐用濃煎淡竹葉黑豆湯冷下﹐食後臨臥服。小兒丸如綠豆大﹐每服七丸至十丸。

《譚氏殊聖方》﹕小兒疳眼恨三光﹐終日冥冥若避藏。饒啼常不住﹐根據隨無以得相當。土瓜決明石﹐甘艸黃連川大黃。更入元參相和服﹐撥云見日耀暉芒。

退雲散艸決明土瓜根大黃﹝炮﹞元參﹝各半兩﹞甘艸﹝炙﹞宣連石﹝井泉石是﹐研。各一分﹞上細爲散。每服一錢﹐水一盞同煎至七分﹐五度與喫。

張渙井泉石散治眼疳﹐邪熱攻於眼﹐目漸生翳障﹐致損睛瞳方。

井泉石﹝一兩﹞晚蠶沙夜明砂﹝各微炒﹞石決明甘菊花黃連﹝去須。各半兩﹞上件搗羅爲細末。每服一錢﹐用米泔一盞﹐入生豬肝少許﹐煎五分﹐肝爛爲度。於溫時時服﹐乳食後。

《聚寶方》靈石散治小兒疳眼昏澀﹐或瀉痢久則患雀目疳眼。

靈石﹝各出靑狀﹐粗塊如卵大小﹐大常盛毛中動﹞上一味爲末﹐更研極細﹔水飛過﹐再研如面。每服一大錢﹐豬子肝一葉劈開﹐摻末在內﹐麻皮在外纏。米泔水一盞煮肝令熟﹐傾器中趁熱燻眼。待气冷﹐空心喫﹐用少水下。不過數服見效。

《聚寶方》黃散子治疳眼雀目。

新牛膽郁金靑蛤粉﹝各三兩﹞豬膽﹝三个﹞大黃黃連﹝各半兩﹞雄黃﹝一錢﹞上七味爲末﹐入膽中塡滿﹐蔭榦爲末﹐每服大人一錢﹐小兒半錢﹐新水調下。赤眼﹑气眼﹑雀目日進三服﹐三五日瘥。疳目五日瘥﹐食後服。

《玉訣》瀉肝散方木賊威靈仙紫參家菊羌活蟬蛻﹝去足﹞大黃﹝生﹞甘艸﹝炙﹞石決明﹝各等分﹞腦子﹝少許﹞上爲末﹐每用藥二錢。豬肝一兩劈開去膜﹐摻藥在內﹐綫纏﹐米泔煮熟﹐嚼下。

《玉訣》蕤仁膏方蕤仁﹝四十九粒﹐去皮出油﹞腦子﹝少許﹞上研成膏﹐用燈心點少許。

《吉氏家傳》治疳眼撥雲散方艸決明﹝一錢﹞土瓜大黃元參石宣連﹝各半兩﹞上末每服一錢。水一盞﹐煎七分﹐食後溫服。

《吉氏家傳》治一切疳眼﹐目昏暗洗肝飲子方靑葙子鉤藤柴胡山梔子甘艸﹝炙﹞紫菀石膏上等分。每服三錢﹐水二升﹐煎至六合﹐徐徐服之。

《胡氏家傳》治小兒疳瘦。大治肝疳作眼疾﹐白膜遮睛﹐諸藥不痊者﹐豬膽黃連丸胡黃連雄黃﹝細研﹞夜明砂﹝細研。以上各等分﹞豬膽﹝一个﹞麝香﹝少許﹐不入膽煮﹞上爲末﹐以豬膽汁調藥﹐稀稠得所﹐卻入元膽皮﹐內以綫緊系口﹐米泔水煮五七沸﹐取出放冷﹐先以麝香於乳缽內研細﹐卻入藥一處同研﹝不用膽皮﹐只取出藥﹞候細﹐用軟飯爲丸如大麻子大。每服十丸﹐大者加至十五丸﹐米飲吞下。如疳气盛﹐須用陳米飲下。

《朱氏家傳》撥雲散治小兒疳服方。

艸決明土瓜石決明黃連﹝各一分﹞元參大黃﹝炮。各半分﹞上爲末。每服一錢﹐水一盞﹐煎七分﹐分作五服。食後溫服。

《聖惠》小兒疳眼﹐灸合谷二穴各一壯﹐炷如小麥大﹐在手大指次指兩骨間陷者中。

卷第二十五

腦疳第五《聖惠》﹕夫小兒在胎之時﹐其母挾於風熱﹐生下之後熱毒之气猶在臟腑﹐不得宣通。因其哺乳不節﹐胸膈壅滯﹐則令頭皮光急﹐發枯作穗﹐腦熱如火﹐體多汗流﹔或頭生瘡﹐或腮虛腫。若久不瘥﹐損兒眼目﹐漸漸羸瘦﹐頭大項細﹐故謂之腦疳也。

《仙人水鑑》﹕小兒三歲以下多睡臥﹐合面在地者﹐便是腦中疳气﹐宜服此方。

黃葵菊花最相當﹐二物偏宜孩子良。更入釜懸釜下墨﹐消石入口柏兼香。

葵花菊花釜下墨消石柏葉﹝各等分﹞上爲散吹入鼻中﹐永不合面臥地也。吹鼻中有惡物﹐似泥泄數條﹐卽便是腦中疳气﹐此是殺人之本。

《神仙水鑑》﹕小兒腦疳﹐乳母宜服此方。

柏葉松葉黃葵花鼓子花鱉甲虎骨檳榔大黃﹝各二兩﹞上並生爲末﹐與醋三升煎膏﹐丸如綠豆大。每日空心飲下三丸﹐效。

《藥性論》治小兒腦疳方。

上研蘆薈﹐不以多少爲細末。每用少許吹鼻中﹐殺腦疳鼻中癢。

《聖惠》治小兒腦疳﹐身熱發枯。

牛黃丸方牛黃蘆薈﹝各細研﹞熊膽﹝研入﹞胡黃連木香犀角﹝屑。各一分﹞腦麝﹝各細研﹞蟾酥﹝研入。各半分﹞靑黛﹝細研﹐半兩﹞上件藥搗﹐羅爲末﹐都研令勻﹐以麵糊和丸如黃米大﹐每服以溫水下五丸﹐日三服。量兒大小以意加減。

《聖惠》治小兒腦疳﹐是胎熱所爲。其疾但頭皮光急﹐頭髮作穗﹐或有瘡痍﹐或時腮腫。若患此疾多損眼目。宜服靑黛丸方靑黛﹝細研﹞龍膽﹝去蘆頭﹞川升麻赤茯神川大黃﹝銼碎﹐微炒﹞黃連﹝去須。各半兩﹞藍子甘艸﹝炙微赤﹐銼﹞蜀漆﹝各一分﹞上件藥搗﹐羅爲末﹐煉蜜和丸如綠豆大。每服以溫水下五丸﹐日三服。量兒大小加減服之。

《聖惠》治小兒腦疳。眼澀﹐多睡﹐驚悸﹐不喫奶食﹐黃瘦﹐宜服虎睛丸方虎睛﹝一對﹐酒浸一宿﹐微炙﹞犀角﹝屑﹞眞珠﹝末﹞川大黃﹝銼碎﹐微炒﹞梔子仁子芩﹝各半兩﹞麝香﹝半分﹐細研﹞天竺黃龍膽﹝去蘆頭﹞牛黃﹝細研。各一分﹞巴豆﹝十枚﹐去皮心細﹐紙裹壓去油﹞上件藥搗﹐羅爲末﹐都研令勻﹐煉蜜和丸如麻子大。一歲兒以乳汁下一丸﹐日三服。兒稍大卽以意加丸服之。

《聖惠》治小兒腦疳久不瘥。肌體黃瘦﹐頭面漧枯﹐眼鼻生瘡﹐壯熱多渴。宜服化疳丸方蝦蟆﹝炙﹞靑黛﹝細研﹞朱砂﹝細研﹐以水飛過。各半兩﹞谷精艸﹝灰﹞牛黃麝香﹝各細研﹞木香丁香蘆薈犀角﹝屑﹞羚羊角﹝屑﹞檳榔胡黃連﹝各一分﹞熊膽膩粉﹝並研入﹞砒黃﹝細黃。各半分﹞上件藥搗﹐羅爲末﹐入研了藥末﹐煉蜜和丸如粟米大﹐每一歲以粥飲下一丸﹐日三服。

《聖惠》治小兒腦疳﹐羸瘦煩熱。

龍腦丸方腦麝雄黃﹝各一分﹞胡黃連﹝末﹞牛黃朱砂熊膽蘆薈幹蝦蟆﹝灰。各一分﹞上件藥都研令如粉﹐以水化熊膽和丸如麻子大﹐若硬更入糯米飯同丸。每服用薄荷溫湯下三丸﹐日三服。

量兒大小以意加減。

《聖惠》治小兒腦疳﹐頭髮幹立作穗﹐眼有白膜﹐鼻頭有瘡。

通腦丁香散方丁香蝸牛殼﹝炒令黃﹞赤小豆不蛀皂角﹝並子。各一分﹞上件藥細羅爲散。每取少許﹐以竹管子吹入鼻中﹐五疳悉用之。若病重者﹐鼻內出虫子﹐每日兩度吹入鼻中﹐良。

《聖惠》治小兒腦疳﹐煩熱﹐皮漧瘦悴。

靑黛散方靑黛蘭香根蚺蛇膽﹝研入﹞人糞﹝灰﹞腦麝﹝細研。各一分﹞甘艸﹝炙微赤﹐銼﹞地楡﹝各半兩﹞蝸牛子﹝一兩﹐炒令黃﹞上件藥搗﹐細羅爲散﹐都研令勻。每服以粥飲調下半錢﹐日三服﹐量兒大小以意加減。亦可用少許吹於鼻中。

《聖惠》治小兒腦疳﹐鼻塞頭痛﹐眼目昏暗﹐羞明怕日。吹鼻龍腦散方腦麝﹝各細研少許﹞蝸牛殼﹝炒令黃﹞蝦蟆﹝灰﹞瓜蒂黃連﹝去須﹞細辛﹝各一分﹞上件藥搗﹐細羅爲散﹐入瓷合內貯之﹐每取少許吹於鼻中﹐每日兩上用之。

《聖惠》治小兒腦疳﹐鼻癢﹐毛髮作穗﹐面黃羸瘦。益腦吹鼻散方地楡﹝末﹞蝦蟆﹝灰﹞谷精艸﹝各一分﹞靑黛﹝半兩﹞幹蝸牛殼﹝十四枚﹐微炒﹞麝香﹝一分﹞上件藥同細研爲散﹐以兩黃米大吹入鼻中。當有黃水出爲效。

《聖惠》又方上用鯽魚膽滴於鼻中﹐連三五日用之﹐甚效。

長沙醫者鄭愈傳治腦疳﹐亦鼻下赤爛兼人中有瘡方。

藜蘆﹝末﹞蟾灰白礬幹醬﹝各一分﹞上件爲末﹐酥調塗鼻下等處。

卷第二十五

脊疳第六﹝歷脊疳附﹞《聖惠》﹕夫小兒脊疳者﹐由乳哺不調﹐甘肥過度﹐肉生於虫﹐攻於脊膂﹐漸漸黃瘦﹐時時下痢﹐覆地而臥﹐毛髮幹焦﹐身體壯熱﹐煩渴不止﹐脊骨如鋸﹐謂之脊疳也。

《聖惠》治小兒脊疳﹐頭大項細﹐四肢黃瘦﹐肚大胸髙﹐毛髮幹立。

金蟾散方蟾﹝一枚大者﹐塗酥炙令焦黃﹞夜明砂﹝微炒﹞桃白皮樗根白皮地楡黃柏﹝各銼﹞訶黎勒﹝煨﹐用皮﹞百合白蕪荑﹝微炒﹞人參﹝去蘆頭﹞川大黃﹝銼碎﹐微炒﹞黃連﹝去須。各三分﹞胡粉﹝三錢﹞丁香﹝三七粒﹞檳榔﹝一分﹞上件藥搗﹐細羅爲散。每服用粥飲調下半錢﹐日三服。量兒大小以意增減。

《聖惠》治小兒脊疳﹐漸漸黃瘦。以手指擊之﹐背如鼓響﹐脊骨髙是也。此因奶熱所致。宜服地骨皮丸方地骨皮紫參黃﹝銼﹞川大黃﹝銼碎﹐微炒﹞郁李仁﹝湯浸﹐去皮尖﹐微炒。各半兩﹞龍膽﹝去蘆頭﹞子芩枳殼﹝麩炒微黃﹐去瓤﹞木香豬苓﹝去黑皮﹞海蛤﹝細研。各一分﹞上件藥搗﹐羅爲末﹐煉蜜和丸如綠豆大。每服以溫水研下五丸﹐日三服。量兒大小加減服之。常得微利爲效。

《聖惠》治小兒脊疳﹐肌膚羸瘦﹐背脊骨髙﹐身體寒熱﹐面無顏色。宜服胡黃連丸方胡黃連靑黛﹝細研﹞地龍﹝微炒﹞黃連﹝去須。各半兩﹞朱砂麝香蘆薈牛黃﹝各細研﹞當歸幹蠍﹝各微炒﹞木香犀角﹝屑﹞蛇蛻皮﹝燒爲灰﹞獨活﹝以上各一分﹞蟾酥﹝一錢﹐研入﹞蜣螂﹝五枚﹐微炒﹐去翅足﹞檳榔﹝一分﹞豬牙皂角﹝五挺﹐去皮﹐塗酥炙焦黃﹞蝸牛﹝二七枚﹐炒令微黃﹞上件藥搗﹐羅爲末﹐以豬膽汁和丸如綠豆大。每服以粥飲下五丸﹐日三服。量兒大小增減服之。

《聖惠》治小兒心肺久熱﹐致成脊疳﹐漸漸羸瘦。

牛黃丸方牛黃朱砂麝香﹝各細研﹞眞珠﹝末﹞杏仁﹝湯浸﹐去皮尖﹑雙仁﹐麩炒微黃﹞赤芍藥赤茯苓甘艸﹝炙微赤﹐銼﹞牡蠣粉蝦蟆﹝灰。各一分﹞犀角﹝屑﹐半分﹞巴豆﹝十枚﹐去皮﹑心﹐研﹐紙裹壓去油﹞上件藥搗﹐羅爲末﹐入研了藥更研令勻﹐用糯米飯和丸如綠豆大。每日早晨以荊芥湯下二丸。

量兒大小增減服之。

《聖惠》治小兒脊疳﹐日漸羸瘦﹐腹中有虫。

殺疳丸方沒石子瓜蒂鶴虱蟾頭﹝炙令焦黃﹞蘆薈靑黛﹝並細研。各半兩﹞麝香﹝細研﹞膩粉﹝研入。各一分﹞上件藥搗﹐羅爲末﹐以糯米飯和丸如黍米大。每服以粥飲下五丸﹐日三服。量兒大小以意加減。

《聖惠》治小兒脊疳﹐腹內有虫﹐上攻背膂﹐脊骨漸髙﹐肌體羸瘦。

蘆薈丸方蘆薈靑黛朱砂麝香﹝各細研﹞熊膽﹝研入﹞胡黃連貫眾地龍﹝微炒﹞黃連﹝去須﹞蟬殼﹝微炒﹐去足﹞雷丸﹝各半兩﹞蝦蟆﹝一枚﹐塗酥﹐炙令焦黃﹞上件藥搗﹐羅爲末﹐用蝸牛肉研和丸如麻子大。每服以粥飲下五丸﹐日三服。量兒大小增減服之。

《聖惠》治小兒脊疳﹐四肢瘦弱﹐腹脹壯熱﹐頭髮幹疏﹐時煩渴﹐脊骨如鋸。

靑黛丸方靑黛朱砂﹝各細研﹞夜明砂﹝微炒﹞定粉﹝各一分﹞蟾酥﹝研入﹞熊膽﹝細研﹞羚羊角﹝屑﹞犀角﹝屑。各半分﹞黃連﹝半兩﹐去須﹞麝香﹝一錢﹐細研﹞上件藥搗﹐羅爲末﹐用軟飯和丸如綠豆大。每一歲以粥飲下二丸。

《聖惠》治小兒脊疳﹐虫攻背膂﹐漸漸骨髙﹑瘦弱。

化疳丸方膩粉﹝研入﹞胡粉胡黃連雷丸鶴虱蜣螂﹝去翅足﹐微炒﹞地龍﹝微炒。各一分﹞上件藥搗﹐羅爲末﹐以雞子白和﹐用竹筒內盛﹐於炊飯處蒸飯熟爲度﹐用熊膽汁和丸如綠豆大。每服以淸粥飲下三丸﹐日三服。量兒大小以意加減。

《聖惠》治小兒脊疳﹐下痢羸瘦。

白礬丸方白礬﹝灰﹐三錢﹞田父﹝三分﹐燒灰﹞蛇蛻皮﹝一條﹐炒令焦黃﹞靑黛朱砂蘆薈﹝各細研﹞鶴虱莨菪子﹝水淘去浮者﹐水煮令芽出﹐炒黑色。各一分﹞麝香﹝一錢﹐研﹞上件藥搗﹐羅爲末﹐同研令勻﹐以燒飯和丸如綠豆大。每一歲兒以粥飲下二丸。

《聖惠》治小兒脊疳﹐體熱瘦悴﹐心煩多渴﹐不欲乳食。

靑黛丸方靑黛蘆薈朱砂﹝各細研﹞鶴虱熊膽﹝研入。各一分﹞胡黃連﹝半兩﹞麝香﹝一分﹐細研﹞上件藥搗﹐羅爲末﹐同研令勻﹐煉蜜和丸如綠豆大。每服用溫水下三丸﹐日三服。量兒大小加減服之。

《朱氏家傳》治小兒脊疳﹐瀉血不止方。

定粉好棗﹝十个﹐搗碎﹞頭髮﹝少許﹐剪碎﹞上件爲團磚襯﹐火通赤﹐細研﹐米飲下半錢。

《莊氏家傳》治小兒久下血不止﹐謂之歷脊疳方。

上用穿山甲﹐米醋浸﹐炙爲末。每服一錢﹐米飲調下﹐食後服。

卷第二十五

脊疳第六﹝歷脊疳附﹞《聖惠》﹕夫小兒脊疳者﹐由乳哺不調﹐甘肥過度﹐肉生於虫﹐攻於脊膂﹐漸漸黃瘦﹐時時下痢﹐覆地而臥﹐毛髮幹焦﹐身體壯熱﹐煩渴不止﹐脊骨如鋸﹐謂之脊疳也。

《聖惠》治小兒脊疳﹐頭大項細﹐四肢黃瘦﹐肚大胸髙﹐毛髮幹立。

金蟾散方蟾﹝一枚大者﹐塗酥炙令焦黃﹞夜明砂﹝微炒﹞桃白皮樗根白皮地楡黃柏﹝各銼﹞訶黎勒﹝煨﹐用皮﹞百合白蕪荑﹝微炒﹞人參﹝去蘆頭﹞川大黃﹝銼碎﹐微炒﹞黃連﹝去須。各三分﹞胡粉﹝三錢﹞丁香﹝三七粒﹞檳榔﹝一分﹞上件藥搗﹐細羅爲散。每服用粥飲調下半錢﹐日三服。量兒大小以意增減。

《聖惠》治小兒脊疳﹐漸漸黃瘦。以手指擊之﹐背如鼓響﹐脊骨髙是也。此因奶熱所致。宜服地骨皮丸方地骨皮紫參黃﹝銼﹞川大黃﹝銼碎﹐微炒﹞郁李仁﹝湯浸﹐去皮尖﹐微炒。各半兩﹞龍膽﹝去蘆頭﹞子芩枳殼﹝麩炒微黃﹐去瓤﹞木香豬苓﹝去黑皮﹞海蛤﹝細研。各一分﹞上件藥搗﹐羅爲末﹐煉蜜和丸如綠豆大。每服以溫水研下五丸﹐日三服。量兒大小加減服之。常得微利爲效。

《聖惠》治小兒脊疳﹐肌膚羸瘦﹐背脊骨髙﹐身體寒熱﹐面無顏色。宜服胡黃連丸方胡黃連靑黛﹝細研﹞地龍﹝微炒﹞黃連﹝去須。各半兩﹞朱砂麝香蘆薈牛黃﹝各細研﹞當歸幹蠍﹝各微炒﹞木香犀角﹝屑﹞蛇蛻皮﹝燒爲灰﹞獨活﹝以上各一分﹞蟾酥﹝一錢﹐研入﹞蜣螂﹝五枚﹐微炒﹐去翅足﹞檳榔﹝一分﹞豬牙皂角﹝五挺﹐去皮﹐塗酥炙焦黃﹞蝸牛﹝二七枚﹐炒令微黃﹞上件藥搗﹐羅爲末﹐以豬膽汁和丸如綠豆大。每服以粥飲下五丸﹐日三服。量兒大小增減服之。

《聖惠》治小兒心肺久熱﹐致成脊疳﹐漸漸羸瘦。

牛黃丸方牛黃朱砂麝香﹝各細研﹞眞珠﹝末﹞杏仁﹝湯浸﹐去皮尖﹑雙仁﹐麩炒微黃﹞赤芍藥赤茯苓甘艸﹝炙微赤﹐銼﹞牡蠣粉蝦蟆﹝灰。各一分﹞犀角﹝屑﹐半分﹞巴豆﹝十枚﹐去皮﹑心﹐研﹐紙裹壓去油﹞上件藥搗﹐羅爲末﹐入研了藥更研令勻﹐用糯米飯和丸如綠豆大。每日早晨以荊芥湯下二丸。

量兒大小增減服之。

《聖惠》治小兒脊疳﹐日漸羸瘦﹐腹中有虫。

殺疳丸方沒石子瓜蒂鶴虱蟾頭﹝炙令焦黃﹞蘆薈靑黛﹝並細研。各半兩﹞麝香﹝細研﹞膩粉﹝研入。各一分﹞上件藥搗﹐羅爲末﹐以糯米飯和丸如黍米大。每服以粥飲下五丸﹐日三服。量兒大小以意加減。

《聖惠》治小兒脊疳﹐腹內有虫﹐上攻背膂﹐脊骨漸髙﹐肌體羸瘦。

蘆薈丸方蘆薈靑黛朱砂麝香﹝各細研﹞熊膽﹝研入﹞胡黃連貫眾地龍﹝微炒﹞黃連﹝去須﹞蟬殼﹝微炒﹐去足﹞雷丸﹝各半兩﹞蝦蟆﹝一枚﹐塗酥﹐炙令焦黃﹞上件藥搗﹐羅爲末﹐用蝸牛肉研和丸如麻子大。每服以粥飲下五丸﹐日三服。量兒大小增減服之。

《聖惠》治小兒脊疳﹐四肢瘦弱﹐腹脹壯熱﹐頭髮幹疏﹐時煩渴﹐脊骨如鋸。

靑黛丸方靑黛朱砂﹝各細研﹞夜明砂﹝微炒﹞定粉﹝各一分﹞蟾酥﹝研入﹞熊膽﹝細研﹞羚羊角﹝屑﹞犀角﹝屑。各半分﹞黃連﹝半兩﹐去須﹞麝香﹝一錢﹐細研﹞上件藥搗﹐羅爲末﹐用軟飯和丸如綠豆大。每一歲以粥飲下二丸。

《聖惠》治小兒脊疳﹐虫攻背膂﹐漸漸骨髙﹑瘦弱。

化疳丸方膩粉﹝研入﹞胡粉胡黃連雷丸鶴虱蜣螂﹝去翅足﹐微炒﹞地龍﹝微炒。各一分﹞上件藥搗﹐羅爲末﹐以雞子白和﹐用竹筒內盛﹐於炊飯處蒸飯熟爲度﹐用熊膽汁和丸如綠豆大。每服以淸粥飲下三丸﹐日三服。量兒大小以意加減。

《聖惠》治小兒脊疳﹐下痢羸瘦。

白礬丸方白礬﹝灰﹐三錢﹞田父﹝三分﹐燒灰﹞蛇蛻皮﹝一條﹐炒令焦黃﹞靑黛朱砂蘆薈﹝各細研﹞鶴虱莨菪子﹝水淘去浮者﹐水煮令芽出﹐炒黑色。各一分﹞麝香﹝一錢﹐研﹞上件藥搗﹐羅爲末﹐同研令勻﹐以燒飯和丸如綠豆大。每一歲兒以粥飲下二丸。

《聖惠》治小兒脊疳﹐體熱瘦悴﹐心煩多渴﹐不欲乳食。

靑黛丸方靑黛蘆薈朱砂﹝各細研﹞鶴虱熊膽﹝研入。各一分﹞胡黃連﹝半兩﹞麝香﹝一分﹐細研﹞上件藥搗﹐羅爲末﹐同研令勻﹐煉蜜和丸如綠豆大。每服用溫水下三丸﹐日三服。量兒大小加減服之。

《朱氏家傳》治小兒脊疳﹐瀉血不止方。

定粉好棗﹝十个﹐搗碎﹞頭髮﹝少許﹐剪碎﹞上件爲團磚襯﹐火通赤﹐細研﹐米飲下半錢。

《莊氏家傳》治小兒久下血不止﹐謂之歷脊疳方。

上用穿山甲﹐米醋浸﹐炙爲末。每服一錢﹐米飲調下﹐食後服。

卷第二十五

脊疳第六﹝歷脊疳附﹞《聖惠》﹕夫小兒脊疳者﹐由乳哺不調﹐甘肥過度﹐肉生於虫﹐攻於脊膂﹐漸漸黃瘦﹐時時下痢﹐覆地而臥﹐毛髮幹焦﹐身體壯熱﹐煩渴不止﹐脊骨如鋸﹐謂之脊疳也。

《聖惠》治小兒脊疳﹐頭大項細﹐四肢黃瘦﹐肚大胸髙﹐毛髮幹立。

金蟾散方蟾﹝一枚大者﹐塗酥炙令焦黃﹞夜明砂﹝微炒﹞桃白皮樗根白皮地楡黃柏﹝各銼﹞訶黎勒﹝煨﹐用皮﹞百合白蕪荑﹝微炒﹞人參﹝去蘆頭﹞川大黃﹝銼碎﹐微炒﹞黃連﹝去須。各三分﹞胡粉﹝三錢﹞丁香﹝三七粒﹞檳榔﹝一分﹞上件藥搗﹐細羅爲散。每服用粥飲調下半錢﹐日三服。量兒大小以意增減。

《聖惠》治小兒脊疳﹐漸漸黃瘦。以手指擊之﹐背如鼓響﹐脊骨髙是也。此因奶熱所致。宜服地骨皮丸方地骨皮紫參黃﹝銼﹞川大黃﹝銼碎﹐微炒﹞郁李仁﹝湯浸﹐去皮尖﹐微炒。各半兩﹞龍膽﹝去蘆頭﹞子芩枳殼﹝麩炒微黃﹐去瓤﹞木香豬苓﹝去黑皮﹞海蛤﹝細研。各一分﹞上件藥搗﹐羅爲末﹐煉蜜和丸如綠豆大。每服以溫水研下五丸﹐日三服。量兒大小加減服之。常得微利爲效。

《聖惠》治小兒脊疳﹐肌膚羸瘦﹐背脊骨髙﹐身體寒熱﹐面無顏色。宜服胡黃連丸方胡黃連靑黛﹝細研﹞地龍﹝微炒﹞黃連﹝去須。各半兩﹞朱砂麝香蘆薈牛黃﹝各細研﹞當歸幹蠍﹝各微炒﹞木香犀角﹝屑﹞蛇蛻皮﹝燒爲灰﹞獨活﹝以上各一分﹞蟾酥﹝一錢﹐研入﹞蜣螂﹝五枚﹐微炒﹐去翅足﹞檳榔﹝一分﹞豬牙皂角﹝五挺﹐去皮﹐塗酥炙焦黃﹞蝸牛﹝二七枚﹐炒令微黃﹞上件藥搗﹐羅爲末﹐以豬膽汁和丸如綠豆大。每服以粥飲下五丸﹐日三服。量兒大小增減服之。

《聖惠》治小兒心肺久熱﹐致成脊疳﹐漸漸羸瘦。

牛黃丸方牛黃朱砂麝香﹝各細研﹞眞珠﹝末﹞杏仁﹝湯浸﹐去皮尖﹑雙仁﹐麩炒微黃﹞赤芍藥赤茯苓甘艸﹝炙微赤﹐銼﹞牡蠣粉蝦蟆﹝灰。各一分﹞犀角﹝屑﹐半分﹞巴豆﹝十枚﹐去皮﹑心﹐研﹐紙裹壓去油﹞上件藥搗﹐羅爲末﹐入研了藥更研令勻﹐用糯米飯和丸如綠豆大。每日早晨以荊芥湯下二丸。

量兒大小增減服之。

《聖惠》治小兒脊疳﹐日漸羸瘦﹐腹中有虫。

殺疳丸方沒石子瓜蒂鶴虱蟾頭﹝炙令焦黃﹞蘆薈靑黛﹝並細研。各半兩﹞麝香﹝細研﹞膩粉﹝研入。各一分﹞上件藥搗﹐羅爲末﹐以糯米飯和丸如黍米大。每服以粥飲下五丸﹐日三服。量兒大小以意加減。

《聖惠》治小兒脊疳﹐腹內有虫﹐上攻背膂﹐脊骨漸髙﹐肌體羸瘦。

蘆薈丸方蘆薈靑黛朱砂麝香﹝各細研﹞熊膽﹝研入﹞胡黃連貫眾地龍﹝微炒﹞黃連﹝去須﹞蟬殼﹝微炒﹐去足﹞雷丸﹝各半兩﹞蝦蟆﹝一枚﹐塗酥﹐炙令焦黃﹞上件藥搗﹐羅爲末﹐用蝸牛肉研和丸如麻子大。每服以粥飲下五丸﹐日三服。量兒大小增減服之。

《聖惠》治小兒脊疳﹐四肢瘦弱﹐腹脹壯熱﹐頭髮幹疏﹐時煩渴﹐脊骨如鋸。

靑黛丸方靑黛朱砂﹝各細研﹞夜明砂﹝微炒﹞定粉﹝各一分﹞蟾酥﹝研入﹞熊膽﹝細研﹞羚羊角﹝屑﹞犀角﹝屑。各半分﹞黃連﹝半兩﹐去須﹞麝香﹝一錢﹐細研﹞上件藥搗﹐羅爲末﹐用軟飯和丸如綠豆大。每一歲以粥飲下二丸。

《聖惠》治小兒脊疳﹐虫攻背膂﹐漸漸骨髙﹑瘦弱。

化疳丸方膩粉﹝研入﹞胡粉胡黃連雷丸鶴虱蜣螂﹝去翅足﹐微炒﹞地龍﹝微炒。各一分﹞上件藥搗﹐羅爲末﹐以雞子白和﹐用竹筒內盛﹐於炊飯處蒸飯熟爲度﹐用熊膽汁和丸如綠豆大。每服以淸粥飲下三丸﹐日三服。量兒大小以意加減。

《聖惠》治小兒脊疳﹐下痢羸瘦。

白礬丸方白礬﹝灰﹐三錢﹞田父﹝三分﹐燒灰﹞蛇蛻皮﹝一條﹐炒令焦黃﹞靑黛朱砂蘆薈﹝各細研﹞鶴虱莨菪子﹝水淘去浮者﹐水煮令芽出﹐炒黑色。各一分﹞麝香﹝一錢﹐研﹞上件藥搗﹐羅爲末﹐同研令勻﹐以燒飯和丸如綠豆大。每一歲兒以粥飲下二丸。

《聖惠》治小兒脊疳﹐體熱瘦悴﹐心煩多渴﹐不欲乳食。

靑黛丸方靑黛蘆薈朱砂﹝各細研﹞鶴虱熊膽﹝研入。各一分﹞胡黃連﹝半兩﹞麝香﹝一分﹐細研﹞上件藥搗﹐羅爲末﹐同研令勻﹐煉蜜和丸如綠豆大。每服用溫水下三丸﹐日三服。量兒大小加減服之。

《朱氏家傳》治小兒脊疳﹐瀉血不止方。

定粉好棗﹝十个﹐搗碎﹞頭髮﹝少許﹐剪碎﹞上件爲團磚襯﹐火通赤﹐細研﹐米飲下半錢。

《莊氏家傳》治小兒久下血不止﹐謂之歷脊疳方。

上用穿山甲﹐米醋浸﹐炙爲末。每服一錢﹐米飲調下﹐食後服。

卷第二十五

疳瘦第九《仙人水鑑》﹕小孩子三年內宜神仙水花丸﹐亦名紫微夫人靑黛長生散。能治孩子疳气﹐身如金色﹐瘦悴不下食﹐多不成肌肉﹐漸漸黑瘦﹐食入口卽吐逆﹐時寒時熱方。

硝石﹝一分﹞波斯靑黛靑葙子靑木香葵花淩霄花遠志柴胡代赭金牙石元精﹝以上各二分﹞蜣螂﹝二枚﹞檳榔﹝一枚﹐生﹞橘皮﹝去瓤﹞水蛭﹝各二七个﹞虎睛﹝一枚﹞上一十六味細搗爲末﹐分二處。一分蜜爲丸麻子大﹐一歲以下淸水下三兩丸。一分爲末﹐二歲以下米飲下一字。

錢乙橘連丸治疳瘦。久服消食﹐和气﹑長肌肉方。

陳橘皮﹝一兩﹞黃連﹝一兩半﹐去須﹐米泔浸一日﹞上爲細末﹐別研入麝香半錢﹐用豬膽七个﹐分藥入在膽內﹐漿水煮﹐候臨熟以鍼微紮破﹐以熟爲度﹐取出以粟米粥和丸綠豆大。每服十丸至二三十丸﹐米飲下。量兒大小﹐與之無時。

《博濟方》治小兒疳气羸瘦﹐腹大頸小﹐頭髮稀疏﹐臟腑不調﹐或瀉或祕。

萬壽丸幹蝸牛幹蚯蚓﹝各半兩﹞蛇蛻皮﹝一分﹞幹蝦蟆頭﹝三枚﹞使君子墨石子﹝各炮五个﹞麝香﹝一分﹞上件藥上四味入罐子內﹐封閉口﹐炭火燒通赤﹐取出搗﹐羅爲末﹐後三味爲末﹐同實加減。

《吉氏家傳》治疳黃瘦方。

綠礬﹝二錢﹐成塊者﹞砂﹝半錢﹞上件安銚內﹐炒幹爲度﹐同研爲劑。每服時旋丸如黍米大﹐飯飲下。腹甚大﹐十日可效。

《吉氏家傳》治小兒一切疳瘦﹐夜多盜汗﹐肌熱。

益兒丸方人參白術茯苓柴胡﹝去苗﹞甘艸﹝炙﹞陳皮﹝去白﹞鱉甲﹝醋炙﹐去裙﹞京三稜﹝濕紙裹煨香熟。以上等分﹞上細末﹐蜜煉丸如○此大。每服一丸﹐米飲化﹐食前﹐日三服。

《朱氏家傳》肥兒丸小兒常服疳藥方。

白蕪荑﹝去殼﹐秤﹞黃連﹝去須﹞神曲麥﹝等分﹞上爲末﹐用豬膽煮糊丸如大麻子大。每服三十粒﹐食前米飲下。《張氏家傳》《莊氏家傳》方皆同。或治疳積﹐或治疳瘦。

《朱氏家傳》治小兒脾疹疳瘦﹑驚積方。

朱砂﹝半兩﹐細研﹞麝香﹝一分﹐細研﹞上件藥都一處研勻﹐糯米飯和丸如黍米大。每服十粒﹐米飲下。不拘時候﹐量兒大小加減。

《萬全方》治小兒一切疳﹐吐脹腹滿﹐手腳枯細﹐眼目口鼻生瘡﹐身體壯熱﹐痢下泔澱﹐日漸羸瘦﹐面無光澤。

雷丸丹雷丸﹝生﹞鶴虱﹝生﹞使君子﹝去殼﹐生﹞胡黃連﹝微炒﹞蘆薈﹝研。各半兩﹞麝香﹝半兩﹐研入﹞蟾﹝一枚﹐酒浸一宿﹐慢火炙熟﹐去皮﹑足﹑骨﹐焙﹞木香肉豆蔻﹝各一分﹞蕪荑﹝一兩﹐去皮﹐微炒﹐研入﹞朱砂﹝二錢﹐研爲少許爲衣﹞上件藥搗﹐羅爲末﹐研合令勻﹔用豬膽四个﹐以汁傾入瓷盞中﹐外以重湯煮過﹐和杵爲丸如黍米大。每服五丸至七丸﹐麥門冬熟水下。早晨﹑日午空心臨臥服。

《萬全方》治小兒一切疳﹐手腳枯細﹐腹肚脹滿﹐痿黃羸瘦﹐不欲乳食。宜服蚵丸上用幹蝦蟆一枚大者﹐以酒噴令濕﹐地上一夜令脹﹐內莨菪子二兩在蝦蟆腹中﹐封口大餅子內﹐燒令煙盡﹐放冷取出﹐搗羅爲末﹐入膩粉一錢﹐以軟飯和丸如綠豆大。每服三丸﹐以粥飲下。

《張氏家傳》治小兒疳瘦﹐滑瀉或下痢腹脹﹔退食﹐生胃气。

使君丸方使君子﹝一兩﹐去皮﹐面裹煨熟﹞濃朴﹝去皮﹐姜制﹐炒﹞甘艸﹝炙﹞訶子﹝生熟各半﹐去核。各半兩﹞陳皮﹝一分﹐水浸去白﹐焙﹞上件同爲細末﹐煉蜜爲丸如雞頭大。三歲以上一丸﹐三歲以下半丸。或乳汁化下﹐或淸米飲湯化下。

《張氏家傳》治小兒疳瘦﹐退面黃﹑長肌肉﹔或頭髮作穗﹐殺疳虫。

麝香蘆薈丸方麝香﹝三錢﹞蘆薈﹝半兩﹞蝦蟆﹝五个﹐燒作灰﹞上將三件藥都搗﹐羅爲末﹔後再入豬膽一枚﹐尿汁拌藥爲丸如綠豆大﹐曬漧。每服七丸至十丸﹐麝香湯下。

《張氏家傳》治小兒疳瘦蕪荑丸方蕪荑﹝去皮﹐生研﹞黃連﹝生用。各一兩﹞上件搗爲細末﹐豬膽和丸如綠豆大。空心﹐米湯下十丸。

《張氏家傳》蘆薈丸治小兒疳瘦痿黃﹐肌體壯熱﹐揉鼻﹑喫土等疾方。

蘆薈﹝一兩﹞胡黃連﹝半兩﹞宣黃連﹝二兩﹞麝香﹝一字﹐令研入﹞上爲末﹐用豬膽數个拌﹐盛盡前藥末﹐麻系口了﹐放淨盤內於蒸餅甑內炊﹔候蒸餅熟取出研爛﹐飯丸如麻子大。一歲二丸﹐二歲七丸﹐三歲十五丸﹐以溫米飲下。

《莊氏家傳》治小兒疳瘦六神丸方丁香肉豆蔻﹝去殼﹐面裹燒﹐燒熟去面﹞南木香﹝各一兩﹞蘆薈使君子﹝去殼﹞訶子皮﹝去核。各半兩﹞上爲細末﹐麵糊丸黃米大。空心﹐米飲下三十丸。

《莊氏家傳》小兒肉疳﹐喫食不肥﹐肌膚漧瘦方。

鱉甲﹝小便浸﹐炙﹞當歸﹝各一兩﹞黃連牛黃桔梗朱砂﹝各一分﹞麝香﹝少許﹞上爲末﹐煉蜜丸麻子大。煎棗湯下三丸服。

《莊氏家傳》疳瘦﹑疳瀉方使君子沒石子﹝各二个﹐並一生一熟﹞麝香﹝一錢﹞上同爲末﹐滴水爲丸如綠豆大。每服三丸至五丸﹐冷米飲下。

《莊氏家傳》治肌瘦殺疳方。

蘆薈﹝半兩﹞熊膽牛黃郁李仁﹝微炒﹐別研﹞麝香﹝各一分﹞胡黃連﹝一兩﹞幹蟾﹝一个﹐破肚淨洗﹐酒浸一夕﹐慢火炙焦黃﹐別研﹐羅﹞上用麵糊丸如綠豆大。冷粥飲下五丸﹐日三服。

《孔氏家傳》神聖丸肥小兒疳藥﹐常服永無腸髒之疾方。

胡黃連﹝去皮﹞宣連﹝去毛﹞白蕪荑﹝去皮﹞木香蘆薈﹝各一錢﹞使君子﹝二十枚﹞上除蘆薈一味外﹐五味銀器內用豬膽汁熬成膏﹐後入蘆薈同丸如綠豆大。每服五七粒﹐空心﹐日午﹑臨臥米湯下﹐神效。

《孔氏家傳》豬肚丸治小兒疳熱而瘦﹐皆可服方。

柴胡黃連秦艽﹝各一兩﹐淨﹞蕪荑﹝二兩﹐用丸﹐上爆幹﹐去殼﹐取肉別爲末﹐臨時食用﹞上用豬肚一个中庸者﹐破開淨洗﹐入前藥三味末於內﹐以酒半瓶﹐童子小便一升煮幹﹐舂令得所﹔放蕪荑末又舂勻﹐丸如桐子大。每服二十丸﹐飲下。

《王氏手集》治小兒疳瘦﹐大人五勞七傷方。

宣黃連﹝半斤﹐去須及蘆頭﹐爲細末﹞豬肚﹝一个﹐去脂膜﹐將黃連末穣在內縫合﹐於三斗米內蒸﹐以米熟軟爲度﹞上件取出爛研﹐丸如粟米大﹐風漧。隨兒子大小加減﹐日三服。三歲兒每服五七丸至十丸。大人服如梧桐大﹐每服二十丸﹐空心米飲下。

《王氏手集》治小兒疳患﹐瘦弱不成﹐腹肚或瀉痢﹐諸藥不效方。

大蜘蛛﹝十个﹐於碗內用鹽一兩之﹐用蓋合定﹐以文武火內炮過﹐去須﹐腳皮肌肚肉用﹞麝香﹝隨多少用﹞蘆薈朱砂﹝各二錢半﹐細研﹐內朱砂減一半用爲衣﹞上同研令勻﹐蜜丸如綠豆大。量兒大小﹐每服五丸或七丸﹐蜜熟水下。

《王氏手集》蘆薈丸治小兒積疳﹐腹脹羸瘦﹐面黃煩渴等疾方。

蘆薈﹝半分﹐研﹞蕪荑仁使君子﹝去殼﹐秤﹞肥黃連﹝去須﹐秤﹞胡黃連靑橘﹝去白﹞艸龍膽﹝各一分﹞檳榔沒石子﹝各二个﹞上爲細末﹐豬膽汁煮麵糊爲丸如豌豆大。每七粒或十粒量歲數加減﹐溫服。

吳氏蕪荑丸治五疳黃瘦﹐肚急。長肌﹑殺虫﹑肥兒。

蕪萸﹝淨肉﹞京三稜白術檳榔川楝子木香﹝各一分﹞熊膽蘆薈﹝各別研﹞砂﹝用絹裹水飛過。

各一錢﹞黃連﹝一兩淨去須苗﹞上件除蕪荑﹑熊膽﹑蘆薈﹑砂外﹐其餘細銼﹐微火焙燥﹐碾羅爲末﹔入前件藥﹐用雄豬膽汁和爲丸如綠豆大。每服飯飲下十粒至二十粒﹐日三服。

《趙氏家傳》豬肚丸治小兒肌瘦﹐肥兒﹑消疳方。

宣連﹝二兩﹞肉豆蔻陳橘皮﹝去瓤﹞人參栝蔞根杏仁﹝去皮尖﹐秤﹞胡黃連檳榔柴胡﹝各一兩﹞上爲細末﹐用豬肚一个﹐入藥三分之二在內﹐以麻綫縫合﹐銀石砂器內煮爛﹐研如泥﹔更入所畱藥末一分﹐同和丸如梧桐子大。兒子若小﹐丸如綠豆大﹐每服十丸﹐米飲下。空心﹐臨臥各一服。

《趙氏家傳》斧槌丸治小兒疳﹐久服肥白方。

幹蝦蟆﹝一个﹞白礬膽礬綠礬﹝各半兩。四味同入罐子﹐內炭火燒﹐礬枯爲度﹞京三稜石三稜雞爪三稜水下﹐不計時候。用好朱砂爲衣亦可。

《王氏手集》萬靈丸治小兒疳瘦﹐不食﹐常可服方。

黃連川芎川楝子﹝去皮﹞上等分爲末﹐以豬膽汁和﹐內膽中用飲漿水煮熟﹐取出去膽皮﹐入麝香少許﹐爛研丸黃黍大。三五歲兒五七丸﹐米飲下。

《王氏手集》治小兒疳瘦﹐滑泄吐逆。進奶食﹐治渴。

蘆薈丸方蘆薈木香宣連﹝去須﹞訶子皮﹝各一分﹞沒石子﹝二个﹞使君子﹝七个﹞麝香﹝半錢﹞上爲細末﹐粟米飯和丸如黃米粒大。每服十丸至十五丸﹐日進三服。如入靑黛少許不妨。

《吳氏家傳》治五疳黃瘦﹐肚急。長肌肉﹐殺虫﹐肥孩兒。

蕪荑丸方蕪荑﹝去殼﹐取淨肉﹐不焙﹐別研﹞京三稜白術檳榔川楝子萆鶴虱雷丸淡蕪荑黑狗脊木香﹝各半兩﹞沒石子﹝三个﹞使君子﹝十个﹞蘆薈熊膽﹝各一錢﹞上爲末﹐醋煮漧棗﹐取肉爛研﹐入少麵糊和藥極熟﹐丸如綠豆大。每服七丸﹐米飲下。

《趙氏家傳》治小兒疳瘦玉柱杖散方黃﹝二兩﹞白茯苓﹝半兩﹞人參白術﹝各一兩﹞上爲末﹐以水一盞﹐藥一錢﹐煎七分﹐溫服。

《趙氏家傳》治小兒諸疳﹐羸瘦不生肌肉。

大蘆薈丸方蘆薈木香紅芍藥沒石子﹝各半兩﹞使君子﹝去皮﹐一分﹞肉豆蔻﹝二錢﹞人參﹝一錢﹞胡黃連﹝一分﹞上爲細末﹐入麝香半錢﹐別研令細﹐與藥拌勻﹐蜜水打麵糊爲丸。每服十五丸﹐米飲下﹐空心﹐食前服。

《吉氏家傳》治小兒聖疳﹐藥十日肥。治五疳諸痢。發立焦黃﹐肌瘦﹐腹中疼痛﹐愛喫泥土﹐瀉痢無常﹐盜汗﹐腹大喘粗﹐腳細難行﹐洞下脫肛﹐時時壯熱﹐面覆地臥﹐心喜啼呼﹐腹內虫生﹐糞中米出﹐便如泔澱﹐嘔吐無時﹔有以瘦勞﹐更加寒顫。此疾眞是疳也﹐宜此方。

黃連﹝去須﹞白芷苦參丁香靑黛麝香朱砂﹝上各等分﹞上件爲細末﹐豬膽丸如芥子大﹐別以朱砂爲衣。每服十五丸﹐米飲下。更看虛﹐爛研如粉﹐用粟米飯爲丸如綠豆大。每服五丸﹐米飲下﹐一日兩服。

張渙金粟丹治腹大疳瘦﹐如喫泥土﹐泄利不調方。

母丁香艸龍膽濃朴﹝生薑汁制﹞好朱砂﹝細研﹐水飛﹞靑黛﹝研。各一兩﹞幹蟾﹝五枚﹐塗酥炙焦黃﹞夜明砂﹝微炒﹞訶子皮﹝微炮﹞蟬殼﹝各半兩﹞川黃連﹝冬用二兩﹐夏用一兩﹞以上搗羅爲細末。次用﹕麝香﹝研﹐半兩﹞上件藥一處拌勻﹐用煉蜜一半﹐白麵糊一半﹐丸黍米大。每服十粒﹐米飲下﹐不拘時候﹐量兒大小加減。

張渙香蟾丹治肌瘦面黃﹐胸髙﹐腳細方。

幹蟾﹝五枚﹐水浸﹐去骨﹐用瓦藏瓶一枚﹐須頭上取門﹐入蟾瓶內﹐鹽泥固濟﹐木炭火燒﹐畱一竅﹐以煙息爲度。

取放地上一宿﹐出火毒﹞胡黃連﹝二兩﹞蛇蛻皮﹝一兩﹐燒灰﹞地龍﹝半兩﹐微炒﹞天竺黃蟬殼﹝各一分﹞以上並爲細末。次入﹕上用黃栝蔞一个﹐去瓤﹐用黃連末塡滿﹐蒸爛取出﹔用朴消末一錢蓋頭﹐臨夜方取下﹐然後露一宿﹐研爛爲丸許○大。每服五丸﹐熟水下。

《萬全方》灸法﹕黃帝療小兒疳痢﹑脫肛﹐體瘦﹑渴飲﹐形容瘦悴﹐諸般醫治不瘥者。灸尾翠骨上三寸骨陷間三壯﹐炷如小麥大。岐伯云﹕兼三伏內用桃柳水浴孩子﹐午時當日灸之後﹐用靑帛子拭。兼有似見疳虫子隨汗出也﹐此法神效不可量。

卷第二十五

幹疳第十《聖惠》﹕夫小兒幹疳者﹐由乳食不調﹐心脾積熱之所致也。其候身體壯熱﹐或卽憎寒﹐舌澀口漧﹐睡多盜汗﹐皮膚枯燥﹐發立毛焦﹐乳食𨿽多﹐肌肉消瘦﹐四肢無力﹐好睡昏昏。日往月來﹐轉加虺悴﹐故號幹疳也。

《仙人水鑑》﹕小兒患疳气久不瘥﹐遂受旁疾﹐宜服此獨治幹疳方。

天靈蓋生鱉甲波斯靑黛黃鹽﹝以上各一分。陶隱居士﹕北海黃鹽艸粒粗﹐以作魚及咸菹﹞上並同研令細。日服一字﹐空心熱水下。若是濕疳﹐不治。幹疳治之﹐不過三服﹐神效。

《聖惠》治小兒幹疳﹐心臟煩熱﹐眼目赤澀﹐皮膚漧燥﹐夜多盜汗﹐羸瘦不能乳食。

天竺黃散方天竺黃﹝半兩﹞牛黃雄黃朱砂蘆薈麝香﹝各細研﹞蟾頭﹝炙令焦黃﹞胡黃連犀角﹝屑﹞木香甘艸﹝炙微赤﹐銼﹞鉤藤﹝各一分﹞龍膽﹝一錢﹐細研﹞上件藥搗﹐細羅爲散﹐都研令勻。每服以溫水調半錢服﹐日三服。量兒大小以意加減。

《聖惠》治小兒幹疳﹐體瘦煩熱﹐眠臥不安﹐宜服此方。

牛黃雄黃蘆薈靑黛﹝各細研﹞丁香黃連﹝去須﹞熊膽﹝研入﹞蛇蛻皮﹝灰﹞天竺黃天漿子﹝微炒﹞犀角﹝屑。各一分﹞胡黃連﹝半兩﹞蟾酥﹝半錢﹐研入﹞麝香﹝一分﹐細研﹞上件藥搗﹐羅爲末﹐更研令勻﹐以煉蜜和丸如綠豆大。每服以粥飲下三丸﹐日三服。量兒大小以意加減。

《聖惠》治小兒幹疳﹐肌體羸瘦﹐皮毛幹焦﹐發歇寒熱﹐昏昏多睡。

靑黛丸方靑黛﹝三分﹐細研﹞牛黃蘆薈朱砂麝香雄黃﹝各細研﹞胡黃連蛇蛻皮﹝灰﹞龍膽﹝去蘆頭﹞蟬殼﹝微炒。各一分﹞蟾﹝一枚﹐塗酥炙焦黃﹞上件藥搗﹐羅爲末﹐都研令勻﹐用麵糊和丸如黍米大。每服以粥飲下三丸﹐日三服。量兒大小臨時增減。

《聖惠》治小兒幹疳﹐面靑目澀﹐腦熱鼻瘡﹐眼生障膜﹐毛髮焦黃﹐肌盧羸瘦。

蝸牛丸方蝸牛谷精艸﹝各燒灰﹞夜明砂﹝微炒。各三分﹞瓜蒂﹝末﹐半兩﹞幹蟾﹝一枚﹐塗酥炙令焦黃﹞雄黃麝香﹝各一分﹞上件藥都研爲末﹐用蒸餅和丸如綠豆大。每服以粥飲下三丸﹐日三服。量兒大小加減服之。

《聖惠》治小兒幹疳﹐煩渴壯熱﹐皮膚枯燥﹐日漸羸瘦。

牛黃丸方牛黃﹝半錢﹐細研﹞雄黃﹝細研﹞黃連﹝去須﹞蘆薈天竺黃﹝各一分﹞腦麝﹝各細研﹐一錢﹞甘艸﹝半分﹐炙微赤﹐銼﹞上件藥搗﹐羅爲末﹐都研令勻﹐用糯米飯和丸如綠豆大。每一歲以粥飲下一丸﹐日三服。

《聖惠》治小兒幹疳﹐瘦弱不能乳食﹐發立腦幹﹐肌體柴瘦。

胡黃連丸方胡黃連﹝末﹐半兩﹞朱砂波斯靑黛蘆薈﹝各三分﹞麝香﹝一分﹞蛇蛻皮﹝一條﹐燒灰﹞蟾酥﹝一杏仁大﹞上件藥都研爲末﹐用豬膽一枚﹐取法酒一盞﹐和藥末都於銚子內熬如膏﹐丸如綠豆大。五歲至七歲以粥飲下五丸﹐日三服。三歲以下三丸。

《聖惠》治小兒幹疳﹐乳食不成肌膚﹐日漸羸瘦﹐身體壯熱﹐毛髮漧枯﹐四肢無力。

蟾酥丸方蟾酥麝香蟬殼﹝微炒﹐去足﹞幹地龍﹝微炒﹞蛇蛻皮﹝灰﹐各一分﹞豬膽﹝二枚﹞靑黛龍腦朱砂﹝細研。各三分﹞上件藥除蟾酥外細研﹐以豬膽化蟾酥﹐和丸如粟米粒大。每以溫水研五丸﹐吹鼻內。量兒大小以意加減。

《聖惠》治小兒幹疳﹐日久不瘥。骨立形枯﹐諸治無效。

靑黛散方靑黛朱砂蘆薈地龍﹝微炒﹞夜明砂﹝各微炒﹞幹蝦蟆﹝灰﹞熊膽﹝各一分﹞麝香﹝二分﹞上件藥都細研爲散。每服半錢﹐空心以粥飲調下。又用少許藥吹入鼻中﹔後以桃枝湯看冷熱浴兒﹐衣蓋﹐有虫子出爲效也。

《聖惠》治小兒幹疳﹐面色痿黃﹐肌體羸瘦﹐宜服此方。

蘆薈龍膽﹝去蘆頭﹞牛黃﹝細研﹞胡黃連﹝各一分﹞靑黛﹝三兩﹐細研﹞麝香﹝一錢﹐細研﹞上件藥搗﹐羅爲末﹐都研令勻﹐蒸餅和丸如黃米大。每服以粥飲下五丸。量兒大小以意加減。

《聖惠》治小兒幹疳﹐體熱羸瘦﹐心神煩躁﹐少得眠臥。宜服牛黃丸方牛黃﹝細研﹞朱砂﹝細研﹐水飛過﹞子芩犀角﹝屑。各半兩﹞麝香﹝一分﹐細研﹞上件藥搗﹐羅爲末﹐都研令勻﹐以糯米飯和丸如麻子大。每服用粥飲下三丸。量兒大小增減服之。

《王氏手集》治小兒幹疳。

蝦蟆丸方蝦蟆﹝一个﹐燒灰﹐一錢﹞牛黃麝香﹝各一字﹞蔓荊子蟬蛻﹝各一錢﹞上爲末﹐粟米飯和丸如麻子大。每服二丸﹐陳米飲下。

卷第二十五

內疳第十一《聖惠》﹕夫小兒內疳者﹐由乳哺無常﹐傷於臟腑之所致也。其候乳食不消﹐心腹虛脹﹐眼目澀癢﹐體熱皮枯﹐腸胃不調﹐痢下五色﹐漸漸羸瘦﹐虫食肚腸﹐日月彌深﹐痢轉不止﹐故號內疳也。

《聖惠》治小兒內疳﹐乳食不調﹐心腹脹滿﹐肌膚羸瘦﹐下痢無常。

木香丸方木香蟬殼﹝微炒﹐去足﹞麝香﹝細研﹞黃連﹝去須﹞黃丹﹝微炒﹞熊膽﹝研入﹞夜明砂﹝微炒﹞幹蟬﹝塗酥炙微焦。各一分﹞亦石脂﹝半兩﹞肉豆蔻﹝一顆﹐去殼﹞田父﹝半兩﹐炙令微黃﹞上件藥搗﹐羅爲末﹐用水浸蒸餅﹐丸如麻子大。每服以溫粥飲下二丸。量兒大小以意加減。

《聖惠》治小兒內疳﹐四肢羸瘦﹐腹脹鼻癢﹐皮膚漧燥﹐下痢不常。

蘆薈丸方蘆薈雄黃﹝各細研﹞沒石子蟬殼﹝微炒﹐去足﹞蛇蛻皮﹝灰﹞丁香熊膽﹝研入。各一分﹞麝香﹝細研﹞蟾酥﹝研入。各一錢﹞黃連﹝半兩﹐去須﹞上件藥搗﹐羅爲末﹐煉蜜和丸如黃米粒大。每服以粥飲下三丸﹐日三服。別研一丸﹐吹入鼻中。量兒大小以意加減。﹝《聖惠》又收治疳痢。﹞《聖惠》治小兒內疳﹐下痢不止﹐體瘦食少﹐腹痛羸弱。

殺疳丸方雄黃密陀僧麝香蘆薈﹝各細研﹞蝸牛殼母丁香鶴虱白礬﹝灰﹞沒藥地龍﹝微炒﹞熊膽﹝研入。

各一分﹞肉豆蔻﹝去殼﹞黃連﹝去須﹐微炒﹞艾葉﹝炒令黃﹞定粉﹝微炒。各半兩﹞蟾酥﹝一錢﹐研入﹞上件藥搗﹐羅爲末﹐以麵糊和丸如綠豆大。不計時候﹐以粥飲下三丸。量兒大小以意加減。

《聖惠》治小兒內疳﹐下痢不止﹐肌體消瘦﹐諸治未瘥﹐宜服麝香散方麝香蘆薈﹝各細研﹞蛇蛻皮﹝灰﹞夜明砂﹝微炒﹞蝸牛殼黃連﹝去須﹐微炒﹞沒石子﹝各一分﹞黃丹定粉﹝各微炒﹐一兩﹞訶黎勒﹝半兩﹐煨﹐用皮﹞上件藥搗﹐細羅爲散﹐都研令勻。每服以粥飲調下半錢﹐早晨﹑午後各一服。看兒大小加減服之。

《聖惠》治小兒內疳﹐體瘦下痢。

丁香散方丁香當歸﹝銼﹐微炒﹞朱砂蚺蛇膽牛黃﹝各細研﹞白馬靨﹝酒浸﹐炙黃色。各一分﹞犀角﹝屑﹐半兩﹞上件藥搗﹐細羅爲散﹐都研令勻。每服以粥飲調下半錢﹐日三服。量兒大小以意加減。

《聖惠》治小兒內疳﹐下痢不止﹐昏沈多睡。

胡粉丸方胡粉﹝微炒﹞靑黛﹝細研。各半分﹞黃連﹝末﹐一分﹐微炒﹞麝香﹝一錢﹞上件藥同研令細﹐以豬膽一枚取汁和丸如黃米粒大。不計時候﹐以粥飲下五丸。量兒大小以意加減。

《聖惠》又方丁香﹝末﹞牛黃黃連﹝末﹐細研﹞雄黃﹝各一分﹞蟾酥﹝半分﹞上件藥同研令細﹐以豬膽汁和丸如黍米粒大。不計時候﹐以薄荷湯下五丸。量兒大小以意加減。

《譚氏殊聖方》﹕小兒髒病最難知﹐索出時時又要歸。大抵內疳人少會﹐惟聞打瓦更鎖龜。不求皂豆丁香白﹐豈信人間有妙醫。

寶命丹皂角﹝一兩﹐炙令焦黑色﹐去皮﹐爲末﹐取三分﹞巴豆﹝二七个﹐去心膜﹐細研﹐新瓦上出油了用之﹞雄雀兒糞﹝二錢﹞上細末﹐以粟米飯丸綠豆大。空心﹐溫水下三丸。

卷第二十六﹝諸疳余證﹞凡十五門

卷第二十六

疳熱第一漢東王先生論小兒發熱﹐形瘦﹐多渴﹐喫食不長肌肉者﹐謂之疳熱。

《顱囟經》治孩子諸疳﹐或熱攻衝心﹐肺气急﹐晝夜有汗﹐日漸羸瘦﹐不喫乳食。

調中丸方柴胡茯苓人參木香桂心大黃﹝濕紙裹煨﹞枳殼﹝麩炒﹐去穣﹞甘艸﹝炙﹞鱉甲﹝醋炙。各等分﹞上件蜜丸如桐子大。每歲兩丸﹐至五歲三丸﹐熱熟水下﹐忌如常。

《博濟方》治小兒疳熱殺虫靑黛散靑黛蕪荑仁夜明砂﹝各別研﹞川大黃﹝細銼﹐蒸三度﹐焙榦爲末。各半兩﹞黃連﹝一錢半﹐爲末﹞苦楝根﹝三兩﹐細切﹐焙榦爲末﹞麝香﹝一錢匕﹐別研﹞雄黃﹝透明者﹞朱砂﹝好者﹐各別研﹐一分﹞上件九味爲細末。每服看小兒大小﹐服一錢或半錢。如要解苦﹐用蜜水調下﹑日再服。米飲調下亦可。此宜常服。

《譚氏殊聖》治小兒疳熱﹐身多壯熱﹐黃瘦﹐久服令肥。

金瓜丸方黃連黃柏甘艸﹝微炮﹞靑皮﹝去白﹞上各等分爲末﹐入麝香少許﹐用豬膽一个﹐入藥在膽內﹐用綫系定﹐入石器內﹐用漿水煮五七沸取出﹐風弔一宿取出﹐丸如綠豆大。每服五七丸﹐米飲下。加減《玉訣》方同﹐外以朱砂爲衣﹐仍治脾疳。《博濟方》同﹐《劉氏家傳方》亦同﹐云﹕或添胡黃連﹐若早晨服使君子丸﹐﹝方見疳痢門中﹞。晚服金瓜丸﹐永無疾﹐消食長肌肉。《莊氏家傳方》同﹐仍加夜明砂一味﹐等分。《趙氏方》亦同﹐名涼疳藥。長沙朱司理以爲有神效。

茅先生﹕小兒疳熱﹐四肢如柴﹐不能起止。

柴胡散方柴胡知母貝母﹝去心﹞茯苓茯神漧葛甘艸﹝炙。各等分﹞上爲末。每服用小麥一匙頭﹐藥一匙頭﹐水一盞﹐同煎六分﹐去滓服。

《嬰童寶鑑》治小兒疳熱。

大金粟丸方艸龍膽﹝末﹞宣連﹝各一兩﹞蘆薈﹝末﹐半兩﹞蕪荑巴豆霜大黃﹝各一分﹞木香﹝二分﹞上件爲末﹐用豬膽爲丸如粟米大。每服三丸﹐甘艸湯下。

《玉訣》﹕《手集》地骨皮散治小兒熱疳﹐進食方地骨皮﹝揀擇令淨﹐幹﹐用粗葛皮包洗過後﹐幹秤﹞黃﹝銼﹐焙﹞柴胡﹝去蘆頭﹐洗﹐銼﹑焙。三味各一兩﹞人參﹝銼﹐焙﹞白茯苓﹝去黑皮﹑銼﹐焙﹞甘艸﹝炙﹐焙。三味各半兩﹞上爲細末。每服一錢或半錢﹐白湯點服。

長沙醫者丁時發傳治疳熱方﹕疳熱頻傳疳在心﹐有時膨脹气相侵﹔毛幹直上時多渴﹐藥效還知惜似金。

惜金丸蓮心宣連﹝各半錢﹞蘆薈木香柿蒂﹝各半錢﹞巴豆霜﹝七粒﹞上件爲末﹐豬膽爲丸粟米大。五丸﹐用熟水吞下。

《殊聖》治熱黃疳。

蝦蟆內蛆﹐焙﹐末﹐半錢﹐酒下﹐效。

傷寒六物黃芩湯治腹大短气﹐熱有進退﹐食不安﹐谷不化。

黃芩大靑甘艸﹝炙﹞麥門冬人參白茯苓﹝焙﹞甘艸﹝炙。各半兩﹞末﹐服一錢﹐白湯點服。

卷第二十六

疳渴第二《聖惠》論﹕夫小兒疳渴者﹐由臟腑夙有疳熱﹐心肺壅熱之所致也。此皆乳母恣食五辛﹐或飲熱酒﹐多味酸鹹﹐夜餐炙爆﹐心胸气滯﹐便卽乳兒﹐致臟腑生熱﹐熱則煩躁﹐故令兒渴不止也。

《聖惠》治小兒疳多渴﹐體熱煩躁﹐少得睡臥。宜服天竺黃散方天竺黃﹝細研﹞黃連馬牙硝梔子仁葛根﹝銼。各半兩﹞甘艸﹝炙微赤﹐銼﹞牛黃﹝細研﹞款冬花紫菀﹝洗去苗土﹞犀角﹝屑﹞土瓜根﹝各一分﹞上件藥搗﹐細羅爲散﹐都研令勻﹐不計時候﹐以蜜水調下半錢。量兒大小加減服。

《聖惠》治小兒疳渴﹐口漧煩躁﹐體熱羸瘦﹐不欲乳食﹐宜服此方。

蝸牛殼﹝微炒﹞蟾頭﹝塗酥﹐炙令焦黃﹞胡黃連﹝各半兩﹞朱砂靑黛﹝各細研﹐一分﹞上件藥﹐搗細羅爲散﹐都研令勻﹐每服以蜜水調下半錢﹐不計時候。量兒大小以意加減。

《聖惠》治小兒疳﹐大渴不止。

鉛丹丸方鉛丹鉛霜﹝各一分﹞黃連﹝末﹞石膏﹝末。各半兩﹞上件藥﹐都研爲末﹐以糯米飲和丸如綠豆大。每服用新汲水淘米泔研下五丸﹐日三四服。量兒大小以意加減。

《聖惠》治小兒疳渴﹐壯熱驚悸﹐宜服此方。

地骨皮﹝細研﹞龍膽﹝去蘆頭﹞烏梅肉﹝微炒﹞地龍糞黃連﹝去須。各一分﹞上件藥搗﹐羅爲末﹐以豬膽汁和丸如綠豆大。不計時候﹐以新汲水化破五丸服之。量兒大小以意加減。

《聖惠》治小兒疳熱煩渴﹐漧瘦。

黃連丸方黃連﹝去須﹞天竺黃牛黃﹝各細研﹞甘艸﹝炙微赤﹐銼﹞梔子仁款冬花葛根紫菀﹝去苗土﹞犀角﹝屑。各一分﹞川朴硝﹝半兩﹞竹瀝﹝二合﹞上件藥搗﹐羅爲末﹐先用竹瀝拌和﹐更入熟蜜和丸如綠豆大。每服以新汲水研破五丸服之﹐日四五服。量兒大小臨時加減。

《聖惠》治小兒熱疳渴方。

黃連﹝末﹐半兩﹞定粉﹝一兩﹐微炒﹞上件藥﹐同細研令勻﹐不計時候﹐以熟水調下半錢﹐更看兒大小以意增減。

《譚氏殊聖》治小兒疳瘦羸弱﹐臟腑虛怯﹐滑泄不止﹐飲食減少﹐引飲無度。

六神丸方丁香木香肉豆蔻﹝面裹煨﹞蘆薈﹝一分﹞使君子仁訶子皮﹝煨。各半兩﹞上爲末﹐棗肉和丸如綠豆大。每服三五丸﹐米飲下。

錢乙龍粉丸治疳渴方。

艸龍膽定粉﹝微炒﹞烏梅肉﹝焙﹐秤﹞黃連﹝各二分﹞上爲細末﹐煉蜜丸麻子大。米飲下一二十丸﹐無時。

張渙《遺方》靑香丸治小兒疳渴﹐引飲不休﹐肌體羸劣。

胡黃連靑黛朱砂鶴虱﹝各等分﹞上爲末﹐豬膽和丸如綠豆大。每服三丸﹐米飲下。

《吉氏家傳》又方漧葛胡黃連甘艸﹝炙﹞黑參麥門冬﹝去心﹐等分﹞上件爲末。每服一錢﹐水半盞﹐姜一片﹐煎四分。

莊氏治疳熱靑黛丸靑黛﹝一兩﹞胡黃連天竺黃宣連﹝各半兩﹞朱砂﹝飛﹐一分﹞麝﹝一錢﹞肉豆蔻﹝二个﹞牛黃﹝半錢﹞蟾﹝一个﹐端午酥炙﹐酒浸﹐去腸肚﹞末﹐綠豆粉煮糊丸如芥子﹐空心夜湯下三丸。

《玉訣》地骨皮散治熱疳﹐進食。

地骨皮﹝揀淨﹐粗葛包洗﹞黃﹝焙﹞柴胡﹝焙。各一兩﹞紫菀犀角土瓜根﹝各一分﹞散﹐不時﹐蜜水調半錢﹐量加減服。

胡黃連散治疳渴﹐黃瘦﹐壯熱不乳。

胡黃連旱蓮子龍膽靑黛烏梅肉﹝微炒﹞知母﹝各半兩﹞牛黃﹝一分﹞搗﹐羅﹐棗瓤丸如綠豆。甘艸湯下五丸﹐日三﹐意裁。

五膽丸治渴疳。

豬膽狗膽牛膽鯽魚膽膽﹝各一枚﹞四膽汁入牛膽內﹐竈北後懸﹐候幹﹐丸如黍。新汲水下二丸﹐空心﹑午後各一服。更量。

胡黃連丸治疳熱渴﹐漧瘦。

胡黃連犀角﹝各一分﹞生地黃汁﹝二合﹞麝﹝半錢﹞羊子肝﹝一具﹐研取汁﹞蜜﹝半合﹞末﹑和汁﹑蜜等﹐竹葉湯調藥汁一匙﹐加減。

黃連丸治疳熱煩渴﹐漧瘦。

黃連天竺黃牛黃甘艸﹝炙赤﹞梔子仁款冬花葛根紫菀犀角﹝各一分﹞川朴硝﹝半兩﹞羅﹐竹瀝二合和﹐更入熟蜜﹐丸如綠豆﹐新汲水研五丸服。更量﹐日四五。

又蝸牛子三五十枚﹐合淨盤內﹐令行﹐有似銀泥處﹐膩粉和揩﹐丸如黍。不時﹐湯下二丸。

治疳渴飲水不休麝香丸麝人中白﹝各一分﹞研﹐藥餅丸如麻子。一二歲皂莢湯下二丸﹐更裁。早﹑午各一服。

劉氏﹕大豬胞一个﹐甘艸一兩寸﹐劈﹐入胞內﹐水一斗煮三升﹐去甘艸﹐胞焙末。服三錢﹐湯調下。

莊氏﹕活大魚一个﹐蛤粉塗頂上﹐刮下涎﹐入粉同研﹐丸雞頭大﹐服一丸﹔小魚一个﹐水半盞浸﹐涎水化一丸止﹐和气散一﹑二服﹐補。

又﹕井泉石﹝一名石甘遂﹞太陰元精石馬牙硝等分﹐末﹐入生硫黃少許﹐服半錢﹐生米泔水調。

卷第二十六

疳勞第三《嬰童寶鑑》﹕小兒胎中受毒熱﹐流於骨髓之間﹐生下百日後仍有驚疾﹐便服冷藥﹐過劑則利﹐利而腹冷﹐骨中熱﹐謂疳勞也。

《惠濟》小兒疳勞候歌﹕好餐時果好餐甜﹐此疾成疳不在占。腹有靑筋時脹起﹐滿皮黃色病厭厭。口瘡眼腫盤爲面﹐渴飲無時瀉作泔。那更全身𨿽瘦弱﹐試將手觸火炎炎。此患只須先取轉﹐虛中疳積是名談。

《顱囟經》治孩子疳勞﹐肺气熱咳嗽﹐四肢漸瘦﹐心肺幹。

地黃煎方生地黃汁﹝五兩﹞蟾酥鹿角膠﹝半兩﹞生三汁蜜﹝各一兩﹞上先將地黃汁安鐺內慢火煎﹐手不住攪﹐約五六沸下蜜﹐次下膠﹐又下薑汁﹐慢火煎後如稀餳﹐卽住火。

每食後兩度共與一匙頭。忌毒物。

《張氏家傳》治三焦膈寒﹐五臟澀滯﹐气逆痰涎。米食後惡涎﹐太陽昏痛﹔及治山嵐瘴气﹐吐逆﹐不美飲食﹐面色浮黃﹐指甲靑黑。小兒疳勞吐乳﹔及大人小兒久病乍安﹐神气未復﹐寒熱往來﹐並皆救療。

三和飲子﹝惠海長老方﹞紫團人參﹝三兩半﹐洗﹐銼﹞甘艸﹝一兩半﹐炙﹐銼﹞綿黃﹝五兩﹐酒浸一宿﹐洗淨﹐銼﹞上件三味同入木臼內﹐用木杵搗碎爲散。每服三大錢﹐生薑三片﹐水二盞﹐棗三个﹐同煎去滓﹐取八分﹐不拘時候。

《吉氏家傳》金瓜散治小兒疳勞﹐黃瘦骨熱﹐盜汗方。

宣連黃柏﹝炙﹐去皮﹞甘艸﹝炒﹞靑皮﹝去白﹐炒﹞上等分爲末﹐豬膽汁調成膏﹐盛入膽袋內﹐麻綿緊縛﹐湯內煮數沸取出。當風懸一宿﹐去膽袋﹐入麝香少許﹐研﹐爲丸如此○大。每服五丸﹐麥門冬水吞下。

《吉氏家傳》蘆薈丸治小兒疳勞羸瘦﹐骨熱盜汗方。

蘆薈丁香使君子肉﹝炒﹞胡黃連朱砂肉豆蔻安息香熊膽﹝以上各一分﹞輕粉﹝半錢﹞麝香﹝少許﹞上研爲末﹐豬膽汁煮糊爲丸﹐如此○大。每服五丸或七丸﹐熟水下。

漢東王先生治十歲上疳勞壯熱﹐形瘦。

雞肉煎丸宣連﹝二兩﹞銀柴胡﹝一兩﹞蕪荑鶴虱﹝川。各半兩﹞秦艽﹝淨﹞知母使君子子芩﹝各一兩﹞末﹐黃雌雞一隻﹐重一斤﹐專以大麻子飼五日﹐開臀後去腸肚﹐洗﹐拭漧入藥﹐綫縫。黑豆鋪甑底﹐濃三寸﹐安雞四旁及上﹐又以豆裹﹐日出時蒸﹐至晚取藥。用雞淨肉和研﹐如幹﹐入酒糊丸如麻子大﹐如綠豆。

空心麥門冬湯一二十丸。意裁。十五外﹐溫酒下。忌豬肉。

卷第二十六

疳嗽第四《惠眼觀證》防己丸治疳嗽不止方。

漢防己牽牛子馬兜鈴﹝炒﹞甜葶藶﹝別研﹞上各等分爲末﹐棗肉爲丸﹐如此○大。每服十丸﹐煎糯米飲下。與溫肺散相間服。

《惠眼觀證》又方溫肺散栝蔞根﹝半兩﹞甘艸﹝炙﹐一分﹞上爲末。每服一錢﹐蜂糖熟水調下。

卷第二十六

疳積第五茅先生﹕有小兒中疳積候。面帶靑黃色﹐身瘦肚膨脹﹐頭髮立﹐渾身或熱﹐肚中微痛。此因疳盛而傳此候。

所治者先用勻气散﹝方見胃气不和門中﹞﹑醒脾散﹝方見慢脾風門中﹞調理一日﹐後下靑金丹取下疳積﹝方見積聚門中﹞﹐再下勻气醒脾散補﹐常服保童丸﹝方見一切門中﹞卽愈。

《玉訣》疳气腹脹潮熱候﹕先與調胃气﹐後與取虛積藥﹐次服疳藥也。

《玉訣》五積疳候歌﹕小兒五積病﹐還因乳母生。生因傷腹肚﹐以漸面虛盈。多睡須捨地﹐小便帶油淸。發黃多滑瀉﹐吐逆亂交橫。

《靈苑獨聖》靑金丸治小兒疳積方。

川巴豆﹝三兩﹐淨肉﹞硫黃﹝二兩﹐不研。二味同用生絹袋盛﹐懸於瓷罐中﹐不得著底﹐以水煮三日三夜﹐如水竭卽旋添﹐熟湯取出﹐棄硫黃﹐只用巴豆﹐去皮﹑心﹞獨活柴胡桔梗漧薑﹝炮﹞防風﹝五味各一兩﹐生﹞靑黛﹝三兩﹞上件爲末及細者﹐以水煮麵糊爲丸如綠豆大。每服一丸至二丸。食傷虛腫用橘皮湯下﹔霍亂吐瀉及赤痢用甘艸湯下﹔白痢用漧薑湯下﹔赤白痢用漧薑甘艸湯下﹔水瀉用冷水下﹔小便不通用燈心湯下﹔大便不通米飲下﹔婦人血气當歸酒下﹔元气炒茴香酒下﹔腰痛茱萸湯下﹔小兒疳積用米飲下﹔气疾橘皮湯下﹔气塊癥癖用熱酒下﹔傷寒頭痛甘艸湯下﹐並用臨臥時服。如臟腑實熱﹐臨時更加減丸數。

錢乙牛黃丸治小兒疳積方。

雄黃﹝研﹐水飛﹞天竺黃﹝各二錢半﹞牽牛﹝末﹐一錢﹞上同再研﹐麵糊爲丸粟米大。每服三丸至五丸﹐食後薄荷水下。兼治疳消積﹐常服尢佳。大者加丸數。

張渙遺方褐丸子治小兒疳气﹐腹脹如鼓﹐及奶癖﹑食癖。

蘿卜子﹝一兩半﹐炒﹞黑牽牛﹝一兩﹐炒﹞胡椒﹝一分半﹞木香﹝一兩﹞蓬莪術﹝濕紙裹煨﹐切作片子﹐半兩﹞上爲細末﹐麵糊爲丸粟米大。每服二十丸﹐煎仙人骨湯下。

《張氏家傳》金砂丸壯元气﹐治脾胃虛弱﹐經年積滯冷气﹐蠱毒諸疾﹔去久虛積气﹐消食壯气﹐理諸般風气﹐脫肛下血﹐左癱右瘓﹔治一切風﹐筋骨中風气等疾﹔婦人血風攻賴刺﹐月候不調﹐四肢倦怠﹐頭面浮虛﹐气沖喘急﹔小兒疳气﹐頭漸無發﹐腹大﹐腳小無力﹐履地不得者﹐並皆治之。﹝山長老方。﹞鍼砂﹝四兩﹐用水淘洗五十餘次﹐用好米醋八盞入熟鐵銚內﹐煮幹﹐以鐵匙抄煙盡﹐水星出﹐卽傾下﹞蒼術﹝米泔浸一宿﹐去粗﹐秤﹑切﹞木香﹝面裹煨熟﹐去面不用﹞白術﹝切。各半兩﹞附子﹝炮﹐去皮尖﹞蓬莪術﹝洗﹐切﹞甘艸﹝切。各一兩﹞陳橘皮﹝米泔浸一宿﹐去瓤﹐淨取二兩﹞上件爲末﹐醋糊丸如綠豆大。每服二十丸至三十﹑四十丸﹐常服﹐米飲下。治脾生薑湯下﹔治風气酒下﹔被飲食所傷﹐用所傷物下﹔若飲食罷﹐用所羹汁下三二十丸。解積進食﹐大有所益﹐不拘時服。

《莊氏家傳》參苓散治小兒因積成疳﹐久致脾胃虛弱﹐不思飲食方。

人參茯苓川芎﹝各一兩﹞甘艸﹝炙﹞芍藥黃﹝各半兩﹞靑皮﹝一分﹐不用白﹞上爲末。每服一錢﹐水一小盞﹐煎三五分﹐去滓﹐溫服。

《莊氏家傳》香甲丸治小兒積疳﹐潮熱盜汗﹐羸瘦煩渴﹐手足心熱﹐服之皆效﹐輕骨長肌方。蔡夢翁﹑家翁苦黃瘦﹐不食﹐多汗﹐喜叫哭﹐服之效。

木香﹝一分﹞鱉甲﹝去裙﹐醋炙﹞檳榔使君子﹝用肉﹞柴胡﹝去蘆﹞黃連﹝去須。各半兩﹞上爲末﹐豬膽和丸綠豆大。每服二十丸﹐日中臨臥米飲下。久發潮熱﹐多汗無力者﹐服之卽效。

《孔氏家傳》胡黃連丸治肌瘦﹐肥腸﹐消積气方。

黃連﹝半兩﹞木香﹝一分﹞麝香﹝半錢﹞檳榔﹝一个﹞上爲細末。後入麝香﹐酒糊爲丸如綠豆大。熟水下。

《趙氏家傳》治小兒靑蒿丸大疳藥﹐偏療小兒久積疳气﹐日漸羸瘦﹐面黃﹐頭髮作穗﹐好食土﹐咬指甲﹐撚鼻﹔兼治骨蒸勞熱及取疳虫﹐退諸髒積熱。小兒常服徧身香爲效方。

白檳榔﹝一个﹞白蕪荑﹝四十九个﹞黃連﹝去須﹐十四莖﹞夜明砂﹝一分﹐以上爲末﹞太陰玄精石麝香小蔥子﹝炒﹞朱砂﹝各半錢﹞蘆薈天竺黃靑黛﹝各一錢﹞上將後七味同研細﹐與前四味一處再研勻﹐令極細﹐取靑蒿自然汁半升﹐慢火熬汁﹐仍用豬膽一个﹐取汁﹐同搜藥丸﹐如粟米大。每服五丸至七丸﹐並用米飲下﹐釅醋湯亦得。取疳虫﹐煎酸石橊湯下﹐二十服取盡虫。

換骨丹陳粟米﹝一合﹞陳皮靑皮黑牽牛﹝各半兩﹞巴豆﹝一分﹞一處炒焦黃﹐去巴豆﹐入木香半兩﹐爲末﹐糊丸黍大﹐橘皮湯下十丸。

劉氏﹕疳積瘦瘁﹐項小肚大﹐腳脛大﹐行不得。

靑黛蕪荑靑礞石雷丸蘆薈使君子黃連等分﹐末﹐雄豬膽盛掛當風處﹐幹焙研﹐豬膽丸小豆大或粟米大﹐量服。驚風﹐薄荷金銀湯下十丸。

王氏蘆薈丸治疳積﹐長肌。

蘆薈胡黃連﹝各一分﹞黃柏﹝二兩﹞黃連靑皮﹝各一兩﹞靑黛﹝半錢﹞巴豆﹝四十九粒﹞同炒赤﹐去巴豆﹐末﹐蒸豬膽汁丸綠豆大﹐飲量與。吳氏治疳積有虫﹐常服﹕蘆薈﹝錢半﹞黃連﹝一兩﹞黃柏﹝一兩﹞麝﹝一錢﹞蕪荑仁﹝去膜﹞使君子﹝各半兩﹞除蘆薈﹑麝﹐入巴豆二七粒炒焦黃﹐去巴豆。羅﹐豬膽糊丸如麻子。飯飲下一﹑二十丸﹐食後臨臥服。

吉氏蟾酥丸治疳﹐消積思食。

蟾蜍靑黛龍膽艸﹝各一兩﹞膩粉﹝半錢﹞茴香﹝一錢﹞板靑陳皮木香使君子夜明砂川黃連﹝各半兩﹞末﹐粟米粥同豬膽丸如粟﹐飯飲下五七丸。

豆蔻散治疳積或冷利﹐腹大腳小﹐身熱面黃﹐或驚積。

肉豆蔻﹝二个﹞胡黃連﹝一錢﹞使君子﹝四个﹞靑黛楝根蕪荑﹝各半兩﹞夜明砂﹝錢半﹞麝﹝少許﹞末﹐一錢﹑半錢﹐蜜﹑水或粥飲調。一濃朴﹑甘艸各半兩。

卷第二十六

疳瀉第六茅先生﹕小兒有中疳瀉候﹐渾身瘦弱﹐肚膨多渴﹐通下糞﹐凡十處種糞卽移三五處﹐糞內有虫。此因疳積盛﹐而食得物不成腹肚至此。所治者先用靑金丹﹑﹝方見積聚門中。﹞香連散﹑﹝方見一切泄瀉門中﹞乳香散調理﹝方見一切泄瀉門中﹞卽愈。常服保童丸。﹝方見一切疳門中﹞。

《石壁經》三十六種疳瀉﹑瀉候歌﹕唇白毛幹額上靑﹐定因有積又多驚。肚髙瘕同雞子﹐瀉得如糟黃色形。莫將熱藥令先止﹐瀉住腸中便作聲。渴發忽看身又熱﹐虛風腫起更驚人。

其候因不愼飲食﹐或食交乳﹐致使然也。腹中有片子﹐或如雞子﹐又如三二子大。所以作瀉﹐糞出如糟﹐毛髮硬﹐面無光﹐或靑黃色﹐目多反視。當分水谷﹐乃須溫和藥和气卽愈。若藥熱則作腫而死。

《鳳髓經》此候歌括一同。有注云﹕宜與惺惺丸﹝方見本門﹞﹑銀白散﹝方見霍亂門。《玉訣》同﹞。

《小兒形證論》四十八候疳﹑瀉﹑瀉歌一同。後云﹕此候因喫食飽﹑驚著﹐唇白爲候。不得止﹐赤不可與熱藥﹐又不可和气﹐卻只將驚積藥與服﹐後服疳傷藥辰砂丸﹝方見本門。﹞《仙人水鑑》粉霜丸治小兒疳﹐一切瀉方。

粉霜白丁香﹝各一錢﹞巴豆﹝二个﹐不出油﹞上爲末﹐爛飯爲丸如許○大。每服井華水下二丸。

錢乙沒石子丸治泄瀉﹑白濁及疳痢滑腸﹐腹痛方。

木香黃連﹝各一分﹞沒石子﹝一个﹞豆蔻仁﹝二个﹞訶子肉﹝三个﹞上爲細末﹐飯和丸麻子大﹐米飲下。量兒大小加減﹐食前服。

《博濟》胡黃連丸治疳疾瀉痢。

胡黃連丁香密陀僧﹝各半兩﹞肉豆蔻﹝一个﹞檳榔﹝一枚﹞紅雪﹝一兩﹞訶子﹝生一枚﹐煨一枚﹞細研﹐入麝一分﹐綠豆末少許﹐水丸如麻子。三歲下一丸﹐上五丸。腦疳鼻癢及赤爛﹐黃連湯﹔脾虛羸瘦﹑瀉痢﹑四肢虛腫﹐靑州棗湯﹔肝疳﹑眼澀生瘡﹐甘艸湯﹔骨疳冷地臥﹐愛食土﹐紫蘇茶調﹐常服米飲﹔肺疳上气喘急﹐橘皮湯﹔筋疳瀉血﹐鹽湯﹔疳虫及瀉無定﹐生薑湯。

錢乙如聖丸治冷熱疳瀉。

胡黃連白蕪荑﹝炒﹞川黃連﹝各二兩﹞使君子﹝一兩﹞麝﹝半錢﹞幹蝦蟆﹝五枚﹐酒熬膏﹞末﹐膏丸麻子大﹐人參湯下。二三歲五七丸。無時。

《寶鑑》赤虎丸治諸般疳瀉。

朱砂胡黃連宣連蘆薈膩粉﹝各一錢﹞肉豆蔻﹝炮﹐一个﹞巴豆﹝二十一粒﹐麩炒黑﹞硫黃﹝二錢﹞麝﹝少許﹞研﹐粟米糊丸如蘿卜子﹐甘艸湯化﹐一歲一丸。朱氏無粉黃。

《良方》治疳瀉不止﹐日夜無度﹐漸羸。

吳婆散桃根白皮黃柏﹝蜜炙﹞黃連﹝各一分﹞濃朴﹝姜炙﹞木香檳榔丁香﹝各一錢﹞沒石子﹝錢半﹞楝根白皮﹝半分﹞蕪荑﹝一分﹞末﹐服一字﹐三歲上半錢﹐六歲一錢﹐紫蘇﹑木瓜﹑米飲調下﹐乳食前﹐日三。疳瀉無不驗。藥性小溫﹐暴熱瀉或非宜。

《聚寶》治疳瀉及夏末秋初瀉痢。

香連丸木香﹝一分﹞川黃連﹝半兩﹞沒石子﹝一个﹞肉豆蔻﹝二个﹞訶皮﹝三个﹞胡椒﹝四十粒﹞吳茱萸一合﹐慢火炒紫色﹐去茱萸﹐爲末﹐酒糊丸如麻子。稈艸湯下十丸﹐空心食前﹐日三四。

劉氏治疳腹脹﹐多渴﹐頻瀉腥白膿血﹐或痢。四肢疼痛﹐黃瘦﹐疳虫咬心﹐常吐靑水﹐不食。百日至十歲皆宜﹐夏月疳瀉﹐下惡物立止。

麝香丸大活蟾一个﹐巴豆十粒勿損﹐入蟾口﹐養罐中﹐候自死破取巴豆﹐洗灌蟾裏外﹐去腸胃﹐切數段﹐研巴豆如面﹐同水二升﹐蟾入銀鍋﹐文武火煎爛﹐去骨﹐入無灰酒煎。

夜明砂﹝一兩﹞宣連大蕪荑﹝各二兩。上藥同膏煎如餳﹐入後藥﹞朱砂﹝一分﹞鶴虱﹝紙上炒靑﹞蘆薈麝﹝各半兩﹞末﹐入前膏﹐丸綠豆大﹐日幹。一歲兒初服一丸﹐五七漸加至兩丸﹐更量。

胡黃連飲治疳熱瀉無時﹐飲食進退﹐面黃髓黑﹐日漸瘦瘁。

胡黃連黃藥子人參甘艸﹝炙﹞白術﹝炒﹞秦艽柴胡等分﹐咀服二錢﹐水一盞﹐嫩桃﹑柳枝各七寸﹐烏梅少許﹐煎八分﹐澄淸作兩分﹐食後﹑臥時各一服。小便赤﹐驗。便淸止藥。便成肌﹐進食﹐大抵十五歲兒宜此。

王氏治疳肚大並瀉。

無比丸靑橘皮一个﹐巴豆七粒﹐麻皮縛﹐麩炒煙出﹐去巴豆﹐羅橘皮末﹐醋糊丸如綠豆﹐朱砂衣。陳米飲下五七丸﹐數日效。

吉氏治疳瀉﹐不食腹脹。

蘆薈丸丁香肉豆蔻﹝去皮﹞木香﹝各半兩﹞面裹﹐慢火煨熟﹐入蘆薈一兩﹐使君子半兩﹐末﹐稀糊丸如黍。米飲下一二十丸。

卷第二十六

疳痢第七《聖惠》論﹕夫小兒疳痢者﹐由乳哺不節﹐生冷過度﹐傷於脾胃﹐致臟腑不調﹐冷熱相搏﹐大腸虛弱﹐水谷不聚﹐變爲下痢也。其候面色痿黃﹐肌體羸瘦﹐盜汗壯熱﹐皮毛漧枯﹐嗜食酸鹹﹐心腹虛脹﹐泄痢惡物﹐日夜無常﹐故名曰疳痢也。

《宮气方》疳痢羸瘦。毛焦歌﹕孩子雜病變成疳﹐不問彊羸女與男﹐恰似脊傍多變動﹐還如瘦疾困耽耽。

項熱毛焦鼻口疳﹐皮膚枯槁四肢癱﹔靑黃赤白時時痢﹐泔澱稠膿涕一般﹔眼澀面黃鼻孔赤﹐穀道開張不欲看﹔唇焦嘔逆不哺乳﹐壯熱僧寒臥不安。用藥必須靑黛散﹐孩兒百病服來看。

日華子治小兒疳痢方﹕上用雞卵醋煮﹐治久痢﹐和光粉炒幹﹐止小兒疳痢。

《聖惠》治小兒疳痢﹐腹大口漧﹐四肢羸弱﹐下痢不止。

神聖散方幹蝦蟆﹝一枚﹐五月五日取者﹐去足﹑肚腸﹞獨頭蒜﹝一顆﹐捶碎﹞川椒﹝半兩﹐去目﹞以上二味入蝦蟆腹中﹐用大麥麵餅子﹐裹燒令焦黃色﹐搗﹑羅爲末。

麝香﹝一錢﹞龍腦﹝半錢﹞蘆薈﹝一分﹞朱砂﹝二錢﹞雄黃﹝二錢﹞上件藥﹐與前藥同細研爲散。每服以粥飲調下半錢﹐日三四服。量兒大小加減服之。

《聖惠》治小兒疳痢不止。

肉豆蔻丸方肉豆蔻﹝一枚﹐去殼﹞胡黃連﹝一分﹞砒霜﹝半分﹐細研﹞巴豆﹝十枚﹐去皮心﹐油煮色黑﹐紙裹壓去油﹞上件藥搗﹐羅爲末﹐用糯米飲和丸﹐如黍米大。每服以冷水下一丸。切忌熱物。

《聖惠》治小兒疳痢﹐四肢漧瘦﹐腹脇脹滿﹐食不能消。

朱砂丸方朱砂硫黃﹝各一分﹞蟾頭﹝灰﹐三錢﹞巴豆﹝七粒﹐去皮心﹐研﹐紙裹壓去油﹞上件藥都研如粉﹐以麵糊和丸如黃米大。每服以甘豆湯下三丸。量兒大小以意加減。

楊大鄴歌﹕疳痢形容瘦似柴﹐或然如乳吐虫蛔﹔沈沈無力多饒睡﹐叫哭連聲目不開。丁香碎與生犀末﹐調治三焦恐可回。

《宮气》解疳熱﹑疳痢﹑殺虫﹐水研靑黛服。

《外臺》療疳痢曉夜無度。

樗根濃汁﹑粟米泔各一雞子殼許﹐灌下部。亦可作丸。

《圖經》地楡煮汁如飴服。

孟詵樗白皮一握﹐倉米五十粒﹐蔥白一握﹐炙甘艸二寸﹐豉二合﹐水一升煮半升﹐頓服﹐意快。葉亦可。

又常膽水服。

《經驗》治疳痢肚脹。

雞子破眼﹐納巴豆一粒去皮﹐膩粉一錢﹐五十重紙裹﹐飯甑上蒸三度﹐研入少麝﹐添麵糊丸如米。食後﹐臨臥溫湯下二三丸。

劉氏﹕三歲兒口瘡壯熱﹐及手足心煩﹐大便極臭﹐卽疳痢。

黃連黃柏地楡﹝炙﹞白頭翁髙良姜酸石橊皮姜當歸﹝各二分﹞白術﹝一分﹞龍骨﹝四分﹞切﹐水二升﹐煮八合﹐量服。口瘡﹐蘆薈末﹑赤地麥搗末塗﹔下部﹐蚺蛇膽﹑黃連﹑麝搗敷﹐兼以竹筒吹。

亦主疥瘡。

龍骨丸治疳痢日夜無度﹐羸瘦。

龍骨橡實﹝各半兩﹞雄黃麝牛黃白土﹝各一錢﹞朱砂訶皮﹝煨﹞靑黛﹝各一分﹞蝸牛﹝炒微黃﹐二十枚﹞羅﹐麵糊丸如綠豆。粥飲下五丸﹐日三。

黃連散治疳痢不止。

黃連﹝炒﹞白茯苓阿膠﹝炒黃﹞黃柏﹝炙﹞人參訶皮﹝微煨﹞桃白皮﹝炙。各半兩﹞丁香﹝一分﹞沒食子﹝煨﹑二枚﹞羅﹐米飲調半錢﹐量服。

治疳痢﹐不食﹐瘦弱。

肉豆蔻丸肉豆蔻﹝一枚﹞木香﹝半兩﹞人參訶皮﹝煨﹞朱砂麝﹝各一分﹞羅﹐軟飯和丸如麻子。粥飲化三丸﹐日三四﹐量服。

丁香丸治疳痢不止﹐漸困。

丁香黃連橡子白礬﹝灰。各一分﹞巴豆﹝七枚﹐醋漿水碗半﹐煮淨﹐霜﹞羅﹐麵糊和丸如黍。冷粥飲下三丸﹐量加﹐日三。

治疳痢羸瘦麝香丸麝﹝一分﹞蝦蟆﹝灰﹐一枚﹞鐵粉黃連鱉甲﹝醋炙﹐淨。各半兩﹞羅﹐軟飯丸如麻子。溫水下五丸﹐日三﹐更量。

治疳痢漸瘦抵聖丸巴豆霜﹝五枚﹞硫黃﹝一錢﹞粉霜﹝半錢﹞朱砂沒石子﹝各一分﹞研﹐糯米飯丸如黃米﹐冷水下二丸﹐量服。一無霜﹑石子﹐有蟾頭灰﹐名朱砂丸《養生》治脾受濕﹐泄痢不止﹐米谷不化﹐亦治疳气下痢。若散﹐一名戊己丸吳茱萸黃連白芍藥﹝俱銼如豆。各五兩﹐同炒赤﹞末﹐煮糊丸如梧子。空腹濃米飲下二十丸﹐日三﹐未知加。或散二錢﹐水一盞煎七分﹐和滓溫服。忌生冷﹑油膩。

王氏使君子丸治疳痢。

沒石子﹝去殼﹞使君子﹝面裹煨。各五个﹞木香紅芍藥宣連﹝煨﹞蘆薈麒麟竭麝﹝各一分﹞幹蟾﹝炙赤﹞長檳榔﹝各一个﹞肉豆蔻﹝二个﹞散﹐研一﹑二百﹐粟米爛飯丸如麻子。不時米飲下二十丸﹐夏﹑秋常服。

丁時發水銀丸疳痢赤白﹐腹撮痛﹐時虛汗。

水銀﹝皂子大﹞墨乳香﹝各少許﹞百艸霜﹝一分﹞巴豆﹝十一粒﹐醋一盞﹐煮幹﹐霜﹞靑黛﹝錢半﹞黃明膠﹝炒﹞五靈脂輕粉﹝各半錢﹞巴豆﹝十一粒﹐醋一盞﹐煮幹霜﹞末﹐滴水丸如黍﹐幹柿湯吞三丸。

治五疳瀉痢蚵丸蚵﹝一个﹐酒半升﹐炙盡﹞蕪荑鶴虱川楝子使君子黃連﹝各一兩﹞夜明砂朱砂檳榔靑黛﹝各半兩﹞

豬膽汁丸﹐湯吞五丸。

《聖惠》﹕黃帝療疳痢脫肛﹐體瘦﹐渴飲﹐灸尾翠骨上二寸骨陷中﹐三壯﹐炷如麥。岐伯云﹕兼三伏內有桃柳水﹐浴孩子﹐午正時﹐當日灸﹐用靑帛子拭﹐見疳虫隨汗出﹐此法神效。

卷第二十六

疳痢久不瘥第八《聖惠》論﹕夫小兒疳痢久不瘥者﹐由臟腑宿挾疳气﹐或乳食不節﹐冷熱相乖﹐腸胃旣虛﹐逐令下痢而不瘥﹐連滯日月﹐故名久疳痢也。

《聖惠》治小兒疳痢久不瘥﹐龍骨散方龍骨赤石脂﹝各半兩﹞訶梨勒﹝煨﹐用皮﹞密陀僧醋石橊皮﹝銼﹐微炒﹞麝香﹝研入。各一分﹞上件藥搗﹐羅爲細散。每服以粥飲調下半錢﹐日三﹑四服。量兒大小以意加減。

《聖惠》治小兒疳痢久不瘥﹐體瘦羸弱﹐皮毛漧燥﹐發無潤澤。

朱砂丸方朱砂﹝細研﹐水飛過﹞靑黛田父﹝灰﹞牛黃﹝各半兩﹞麝香粉霜蘆薈雄黃﹝各一分﹞蛇蛻皮﹝三尺﹐燒灰﹞胡黃連﹝末﹐三分﹞虎睛﹝一對﹐酒浸一宿﹐炙微黃﹞蟾酥﹝一錢﹞上件藥都研爲末﹐用軟飯和丸如麻子大。每服以粥飲下五丸﹐日三服。量兒大小以意加減。

《聖惠》治小兒疳痢久不瘥﹐四肢羸瘦﹐宜服砒霜丸方砒霜雄黃朱砂麝香幹蟾灰﹝各一分﹞上件藥﹐同研爲末﹐湯浸蒸餅和丸如粟米大﹐每服以冷粥飲下一丸﹐日再服。忌熱物。

《聖惠》治小兒疳痢久不瘥﹐肚大靑脈﹐四肢漸瘦。

蘆薈丸方蘆薈﹝一兩﹞粉霜﹝一分﹞上件藥﹐同研爲末﹐以日煎黃連汁至濃﹐和丸如綠豆大。每服食前以米粥飲下五丸。量兒大小以意加減。

《水鑑》聖丸子﹕治疳痢經年不定時﹐似白膠。

寒水石白礬﹝枯﹞水蓼雄黃光明砂黃丹﹝熬﹞砒霜雞子皮灰﹝各二分﹞大黃﹝生﹐四分。《聖惠》炒﹐半兩﹞末﹐蟾酥丸如麻子。一月兒二丸﹐更量。石橊皮湯﹑姜湯任下。《聖惠》蟾酥﹝半分﹞﹐麵糊丸如粟。新汲水下三丸。

《千金》治疳痢﹝崔氏﹕晉代地多五疳﹐蝕人五臟﹐見脊骨﹐下膿血﹐手足煩疼﹐無力﹐夜臥煩躁﹐面失血色﹐肩髀疼﹐面及手腳有浮气﹐或下血死。﹞雄黃靑葙子﹝各二兩﹞苦參﹝三兩﹞礬雌黃鐵衣藜蘆﹝各一兩﹞麝﹝二分﹞篩﹐以酸棗許竹管內﹐吹大孔中﹐日一﹑三服﹐效。兒大豆許。

《聖惠》靑黛散治疳痢久不瘥﹐日羸。

靑黛﹝一兩﹞麝雄黃朱砂蚺蛇膽黃柏﹝蜜炙﹞苦參桂心白礬﹝枯﹞杏仁﹝麩炒黃﹞附﹝炮裂﹐淨﹞莨菪子﹝淘﹐煮芽出﹐炒黃。各半兩﹞漧薑﹝炮裂﹞細辛藜蘆﹝各一分﹞散﹐井華水調半錢﹐日三。一歲一字﹐三歲半錢﹐意裁。口瘡﹐鼻癢﹐酥如綠豆大﹐安鼻中。頭疳﹐下部赤爛﹐散敷。

黃連散治疳痢久不瘥﹐肌瘦面黃﹐發焦﹐啼叫。

胡黃連白礬﹝枯﹞白龍骨﹝各半兩﹞胡粉﹝炒﹐一分﹞研﹐一歲兒米飲調一字﹐二歲半錢。量兒量病服。

龍膽丸治疳痢久不瘥﹐體熱心煩﹐不食。

龍膽麝﹝各一分﹞苦楝根皮臭樗根皮﹝並炙黃﹞使君子胡黃連﹝各半兩﹞蟾酥﹝半錢﹞羅﹐麵糊丸如綠豆。一歲一丸﹐粥飲下﹐意加。

治久疳痢不瘥﹐腹脇脹滿。

麝香丸麝﹝一分﹞巴豆﹝半兩﹐油煎黑淨﹐霜﹞研﹐燒飯丸如黍米﹐粥飲下一丸﹐空心﹐午後服。

蕪荑丸羊子肝一枚﹐切片﹐蕪荑末半兩摻肝內﹐綫纏﹐米泔煮熟﹐糯米飯丸如麻子。粥飲下五丸﹐早晚各一服﹐量與。

卷第二十六

疳痢腹痛第九《聖惠》論﹕夫小兒疳痢腹痛者﹐由痢多而腸胃虛弱﹐冷气在內﹐與臟腑气相搏﹐眞邪交擊﹐故令腹中痛也。

《聖惠》治小兒疳痢﹐腹脹痛﹐日夜三﹑二十行。宜服白術散方白術﹝一兩﹐微炒﹞當歸﹝五兩﹞地楡﹝銼﹐微炒﹞木香赤芍藥甘艸﹝炒﹐各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》治小兒疳痢腹痛﹐不下乳食。

艸豆蔻散方艸豆蔻﹝去皮﹞醋石橊皮﹝銼﹐炒微黃﹞子芩﹝各三分﹞龍骨﹝一兩﹞髙良姜﹝銼﹞漧薑﹝炮裂﹐銼。

各一分﹞當歸﹝半兩﹐銼﹐微炒﹞上件藥搗﹐羅爲散。每服一錢﹐以水一小盞﹐入薤白一莖﹐煎至五分﹐去滓﹐不計時候。量兒大小分減溫服。

《聖惠》治小兒疳痢﹐脾胃虛冷﹐乳食不化﹐臍腹疼痛。

熊膽丸方熊膽硫黃﹝細研﹞漧薑﹝炮﹐制﹐銼﹞訶梨勒﹝煨﹐用皮。各一兩﹞定粉﹝一兩﹐炒微黃﹞附子﹝一枚﹐炮﹐炙﹐去皮臍﹞砒霜﹝一錢﹐細研﹞巴豆﹝七枚﹐去皮心﹐研﹐紙裹﹐壓去油﹞黃丹﹝一兩﹐點醋炒﹐令紫色﹞上件藥搗﹐羅爲末﹐湯浸蒸餅和丸如黃米大。每服以冷水下二丸。量兒大小以意加減。切忌熱物。

治疳痢腹痛不止胡黃連丸胡黃連﹝半兩﹞沒藥木香﹝各一分﹞羅末﹐糯米飯丸如綠豆。粥飲下五丸﹐日三四﹐意裁。

治疳痢腹脹痛木香丸木香肉豆蔻﹝去殼﹞附﹝生﹐淨﹞靑橘皮﹝去白﹐焙。各半兩﹞朱砂人參﹝各一分﹞巴豆﹝淨﹐霜﹞蟾酥﹝各半分﹞末﹐醋糊丸如粟﹐粥飲下二丸﹐日二﹐意加。

卷第二十六

疳濕第十﹝疳痢濕附﹞《聖惠》論﹕夫小兒乳食不節﹐冷熱相乖﹐傷於臟腑﹐致疳气也。若脾胃虛弱﹐則哺乳不消﹐大腸虛寒﹐遂變泄痢。因其久痢不止﹐腸胃俱虛﹐爲水濕所乘﹐腹內虫動﹐侵蝕下部﹐故名疳痢濕也。

《葛氏肘後》小兒穀道濕方。

上用杏仁熬令黃﹐搗﹐以稀塗道之。

《千金》除熱結腸丸斷小兒熱﹐下黃赤汁沫及魚腦雜血﹐肛中瘡爛﹐坐生虫方。

黃連柏皮苦參鬼臼獨活橘皮芍藥阿膠﹝各半兩﹞上八味末之﹐以藍汁及蜜丸如小豆大﹐日服五丸至十丸。﹝冬無藍汁﹐可用藍子﹐合春蜜和丸﹞。

有虫在下部方。

麝香礬石巴豆﹝去皮膜﹞附子﹝炮﹞眞珠雄黃上六味等分治合﹐取桑條如箭長三寸﹐以綿纏頭二寸﹐唾濡綿﹐展取藥著綿上﹐納穀道中。半日復易之﹐日再﹐神效。

《千金》治濕姜蜜湯方。

生薑汁﹝五合﹞白蜜﹝三合﹞黃連﹝三兩﹞上三味﹐以水二升﹐別煮黃連﹐取一升﹐去滓﹐納姜蜜更煎取一升二合﹐五歲兒平日空腹服四合﹐日二。

巢氏疳濕病﹐多因久痢脾胃虛弱﹐腸胃間虫動﹐浸蝕五臟﹐使人心煩懊悶﹐上蝕者口鼻齒齦生瘡﹔下蝕者肛門傷爛﹐皆難治。或因久痢﹐或因髒熱嗜眠﹐或好食甘美﹐並令虫動生病。

《千金》艾葉五升﹐水一斗煮升半﹐分三服。

又煮地楡汁浴﹐日三。

治虫蝕下部。

胡粉﹑雄黃等分﹐末﹐著穀道中。

《外臺》下部虫蝕﹐大腸赤爛﹕水銀一兩﹐漿水煮﹐唾研﹐安竹筒中﹐吹下部。

《梅師》治虫。

蝦蟆灰醋和﹐敷﹐日三﹑五。

《聖惠》方幹蝦蟆﹝酥﹐炙﹐一枚﹞木香硫黃﹝各半兩﹞麝﹝一分﹞羅﹐散。三歲溫水調一字﹐日再﹐意裁。

又﹕楝株根皮﹑石橊株皮﹐銼﹐水大盞﹐煎六分。量兒溫服﹐日三﹑四。

又﹕靑黛研﹐麻油塗﹐次貼﹐日三﹑四。

治疳痢羸瘦﹐下部濕。

丁香散丁香胡粉﹝炒。各一分﹞桃白皮﹝炙﹞黃柏﹝炙﹞黃連白茯苓﹝各半兩﹞羅﹐粥飲調半錢﹐早晚各一服﹐量兒。

治疳痢久不斷﹐體羸﹐昏昏不睡﹐下部濕﹐食飲不下。

蚺蛇膽大豆許﹐煮木通汁﹐研﹐粥飲調﹐早晚各一服。並塗五心﹑下部。

錢乙金華散治一切濕瘡﹐癬疳。

黃柏黃連﹝各半兩﹞黃丹﹝火飛﹐一兩﹞輕粉﹝一錢﹞麝﹝一字﹞研﹐溫水洗﹑貼。

卷第二十六

蛔疳第十一《聖惠》治小兒蛔疳﹐虫毒腹脹﹐靑筋急滿﹐日漸枯瘦﹐食物不著肌肉﹐或時下蛔虫﹐或時腹內多痛。

蟾酥丸方蟾酥麝香五靈脂巴豆﹝去皮心﹐研﹐紙裹﹐壓去油。各一分﹞上件藥﹐同研令極細﹐用酒半盞﹐同入銚子內﹐以慢火熬﹐不住手攪﹐候堪丸﹐卽丸如黃米大。每服以陳橘皮湯下三丸﹐空心及晚後服之。隨兒大小以意加減。

《譚氏殊聖》治疳蛔。

卻蛔散方苦楝皮﹝有子者良﹐蔭幹﹐內赤色者殺人不用﹞鶴虱密陀僧﹝各二分﹞白檳榔﹝一个﹐炮﹐乘熱杵﹞上爲細末﹐米飲下一錢﹐連喫三服﹐虫自出。

漢東王先生《家寶》治小兒蛔虫﹐攪刺腹肚疼痛﹐常服內化﹐其虫永去根本。

化虫丸方蕪荑川鶴虱﹝各一分﹞檳榔﹝二錢﹞上爲末﹐用豬膽爲丸﹐如大麻子大。每服三歲五丸﹔五七歲十丸﹐陳米吞下﹐一日三服。

丁在藏殺虫散治小兒疳蛔咬腹方。

漧漆五靈脂定粉﹝以上各等分﹞上爲末。每服半字﹐蔥白湯下。

丁在藏漧漆散治小兒疳蛔咬心痛方。

狗脊漧漆大麻仁鶴虱﹝以上各等分﹞上爲細末﹐炒香。每服一錢﹐精羊肉湯調下。

《聖惠》蛔疳者﹐兒多食甜物﹑油膩﹑生冷﹐在腸胃不消化成虫。其候合面臥覺﹐气急﹐顏色痿黃﹐肌體羸瘦﹐啼哭聲髙﹐又似心痛﹐發歇無時﹐每月初二﹑三﹑四日﹐其虫甚﹐人不識﹐呼爲鬼祟﹐不早治虫蝕臟腑﹐必致危篤。

《玉訣》歌﹕哭惡痰靑蛔咬心﹐涎生積冷痛難任。每餐甜物並時果﹐致得虫生病轉深。

先下積取蛔疳﹐次溫脾胃。

《聖惠》野狼牙艸散治蛔疳漧瘦﹐發立或痢。

野狼於艸射幹鼠尾艸﹝各一分﹞使君子醋石橊皮貫眾根槲皮鉤藤龍膽栗刺棠梨根﹝各半兩﹞故綿﹝灰﹞發灰﹝各一兩﹞羅﹐五﹑六歲兒服一錢﹐水小盞﹐煎五分﹐早晚各一﹐溫服。意裁。

蚺蛇膽丸治蛔疳壯熱﹐眼赤或澀常揉﹔及發黃禿﹐視物不明﹐手足心熱。時出蛔虫﹐下痢或靑﹑黃﹑赤﹑白。

身體口鼻下部生瘡﹐虫蝕齒落﹐項生無辜﹐肌體羸瘦﹐兄弟姐妹﹐相傳至死。

蚺蛇膽丁香黃連苦參靑葙子犀角木香米砂雄黃靑黛硫黃麝牛黃胭脂龍膽白礬﹝灰﹞發灰緋絹灰幹蝦蟆﹝灰。各一分﹞羅末﹐蜜丸如麻子﹐粥飲下三丸量服。水化二丸﹐吹鼻中﹐敷瘡處。

靑黛丸治蛔疳兼諸疾。

靑黛朱砂蘆薈胡黃連鶴虱﹝各一分﹞末﹐豬膽汁丸如綠豆。空心﹐湯下三丸﹐有虫下。

治蛔疳虫出熊膽丸熊膽﹝一分﹞狗脊﹝去毛﹞白蕪荑幹蟾頭﹝炙焦﹞黃丹﹝炒紫﹞蛇蛻﹝灰。各半兩﹞羅﹐棗肉丸如綠豆﹐粥飲化三丸。更以藿香湯浴兒﹐靑熱衣蓋﹐虫出。意減。

使君子丸治疳蛔出虫。

使君子雄黃熊膽﹝各一分﹞牛黃蟾酥麝﹝各一錢﹞研﹐軟飯丸如麻子。疳極者﹐桃柳湯浴﹐粥飲調三丸。

又﹕鶴虱胡黃連檳榔熊膽幹蟾﹝酥﹐炙黃。各半兩﹞散﹐空心﹐湯調一字。服後殺虫如馬尾﹐瘥。三歲上半錢。

吳氏蛔疳七寶丹靑皮﹝去瓤﹞漧薑﹝麩炒﹞木香﹝面裹﹐炮赤﹞巴豆﹝淨肉﹐米醋一碗﹐煮幹﹐水洗去油﹞肉豆蔻﹝生﹞檳榔肉桂﹝去粗皮﹐不見火。各一兩﹞砂﹝半兩﹐湯澄慢火熬如煎鹽﹐紙蓋收飛者﹞細末﹐麵糊丸如梧子﹐朱砂衣。空心服一﹑二﹑三粒。欲消食﹐食後服。酒食傷﹐諸般積﹐胸膈不快或腹痛﹐姜湯﹔中酒﹐蔥姜湯﹔心痛﹐炒姜湯﹔婦人血气﹐當歸酒﹔瀉肚﹐陳米飲﹔赤痢﹐甘艸湯﹔白痢﹐漧薑湯﹔脾泄瀉﹐煨姜一塊﹐細嚼湯咽﹔心腹脹滿﹐渾身倦怠﹐溫酒﹔轉筋霍亂﹐紫蘇藿香湯﹔中毒藥﹐五倍子雄黃湯﹔大小便不通﹐桐木根湯﹔吐逆﹐檀香湯﹔膈上食毒﹑虛痰﹐姜蜜酒﹔頭風﹐臘茶淸﹕兒急慢驚風﹐金銀薄荷湯﹔疳蛔﹐石橊湯。

卷第二十六

疳瘡第十二錢乙論﹕疳在外鼻下赤爛﹐自揉。鼻頭上有瘡不著痂﹐漸繞耳生瘡。治鼻瘡爛﹐蘭香散。﹝方見鼻疳門中。﹞諸瘡﹐白粉散主之。﹝方見本門。﹞《千金》治小兒疳瘡方。

上以豬脂和胡粉敷之﹐五六度。

《千金》又方上嚼麻子敷之﹐日六七度。《聖惠》用大麻仁一字﹐入少水研﹐取汁與飲之﹐候虫出卽住服。

《千金》又方﹝亦治疳﹞上用羊膽二枚﹐和醬汁於下部灌之。豬脂亦佳。

《聖惠》治小兒面鼻﹐身上生瘡﹐及近口生濕瘡﹐並赤白瘡等。及疳气入腹﹐漸漸羸瘦方。

白狗糞蝦蟆地龍蝸牛殼蘭香﹝和根﹞人糞﹝各燒灰﹐半兩﹞熊膽蘆薈麝香﹝各一分﹞上件藥細研爲散。若口中生瘡﹐先以鹽醬水淨漱口﹐以綿裹藥少許含之﹔若鼻內生瘡﹐吹少許在鼻中。如鼻外生瘡﹐去痂敷之。疳气入腹﹐以新汲水空心調服半錢。

《聖惠》瘡生面﹑鼻﹐不癢不痛﹐汁流卽成瘡。亦生身上﹐兒多患之﹐亦是風濕搏血气﹐名疳瘡。

鴿糞散治口中及各處疳瘡。

鴿糞人糞﹝灰﹞白礬﹝灰﹞靑黛麝﹝各一分﹞研﹐日三敷。

麝香散治面頭生疳﹐口中臭气麝蚺蛇膽瓜州黃礬蘆薈﹝各一分﹞研﹐洗淨敷﹐口內惡气﹐貼藥﹐日三。

熊膽膏治身﹑口﹑面疳瘡﹐並諸疳疾。

熊膽蚺蛇膽蘆薈牛黃龍腦﹝各一分﹞麝﹝半兩﹞研﹐井華水三合瓷器盛﹐重湯煮﹐數添水﹐可半日﹐投糯米三五粒﹐煮爛﹐篦子數攪﹐勿令四畔幹﹐取二豆許﹐漸吹鼻中﹐及塗口瘡﹐頻使藥﹐兩日卽停一日﹐兒發靑止。

又﹕狗糞中米﹐燒﹔馬街虫曝漧並敷。

錢乙白粉散烏賊魚骨﹝三匕﹞白芨﹝二匕﹞輕粉﹝一分﹞細末﹐先口含漿洗﹐不時敷。

張渙﹕諸疳羸瘦﹐毛髮焦黃﹐口鼻生瘡。四珍丹幹大蟾﹝一枚﹐去四足﹐納胡黃連半兩在腹內﹐綫縫濕紙裹﹐泥固燒赤﹞蘆薈﹝半兩﹞麝﹝一分﹞研﹐白麵糊丸黍米大。服五七粒﹐粥飲下。量加減。

治疳瘡不瘥熊膽膏熊膽蚺蛇膽蘆薈﹝各半兩﹞牛黃﹝一分﹞龍腦﹝一錢﹞瓜州黃礬﹝一分﹞研﹐井華水三合﹐銀器盛﹐重湯煮膏﹐塗。

莊氏﹕燒餳灰敷。

趙氏治疳瘡奪命散五靈脂萵苣菜﹝陰漧﹞地黃花黃丹﹝炒﹞白礬﹝飛﹞染胭脂麝﹝少許﹞末﹐看瘡大小﹐漿水洗貼。

趙舍人治疳瘡年深見骨﹐或幹或濕。

至寶散白蜆殼﹝泥中多年﹐色白丸小﹞密陀僧﹝同蜆殼。各一兩﹞無名異﹝半兩﹞細末﹐入麝半錢﹐研﹐鹽湯溫漿水洗﹐摻藥﹐膏藥蓋﹐不五﹑七次卽生肥肉﹐生六分止。不然瘡瘢髙碩。

如丈夫﹑婦人有年深不較瘡﹐亦治。

鄭愈治疳甜瘡。

蚌粉﹝﹞黃柏黃丹﹝各一錢﹞膩粉﹝半錢﹞巴豆﹝三粒﹐燒﹞末﹐麻油調塗。

卷第二十六

疳腫第十三茅先生小兒疳腫塌气丸气腫﹑水腫不用此藥。

川巴豆殼﹝用醋煮﹐黑色爲度﹞靑橘皮﹝去白﹞蘿卜子﹝等分﹞上爲末﹐醋麵糊爲丸如此○大。每服五丸至七丸中庸﹐赤小豆煎湯下。

長沙醫者鄭愈傳治小兒上气喘促﹐頭腹虛腫﹐時時作聲﹐四肢無力﹐常有冷熱疳气﹐虛腫。

大黃散方大黃﹝半兩﹐煨﹞川芎甘艸黑牽牛犀角﹝末﹞朴硝﹝各一分﹞上件爲末。每服二錢﹐水二盞﹐煎至三分﹐入生薑三片同煎﹐如虛腫入少許蜜﹐如不腫不用蜜。

吉氏治疳气腫滿陳米﹝半兩﹐巴豆二十一粒﹐炒焦﹞木香﹝二錢﹞陳橘皮樟柳根﹝焙。各一分﹞蘿卜子﹝輕炒﹐錢半﹞末﹐半錢﹐赤小豆湯溫調下。

卷第二十六

疳後天柱倒第十四漢東王先生《家寶》治小兒久患疳疾﹐體虛﹐久不進飲食﹐患來日久。諸候退﹐只是天柱骨倒﹐醫者不識﹐謂之五軟候。須進金靈散﹑生筋散﹝方並見本門﹞。

漢東王先生《家寶》生筋散方木鱉子﹝三个﹞蓖麻子﹝三十个﹞上各取肉﹐同研。每用一錢許﹐津唾調貼﹐急抱揩項上﹐令熱貼之。

《吉氏家傳》貼頭起項膏治小兒疳熱膽冷﹐頭項軟倒方。

川烏﹝末﹞肉桂﹝末﹞蕓苔子天南星蓖麻子﹝各一錢﹞黃丹﹝炒﹐一錢匕﹞上大蒜一顆﹐煨熟去皮﹐乳缽內研和藥細。每用一錢﹐入米醋和勻﹐貼項上一日許。

《吉氏家傳》野狼毒丸治小兒膽熱肝風﹐天柱倒折﹐宜服此藥。更用前起頭貼項藥。

野狼毒﹝酒浸﹐焙﹞白附子大附子﹝炙﹞天麻防風羌活﹝以上各一分﹞朱砂地龍﹝去土。各一錢﹞麝香﹝一分﹞上爲細末﹐法酒煮糊爲丸如此○大。每服七丸至十五丸。用黑豆薄荷湯﹐入酒一滴吞下。

《形證論》他病天柱骨倒歌﹕天柱才倒非心脾﹐吐瀉失調至羸。大患傷寒無汗脈﹝《鳳髓》﹕卻被傷寒無浮脈﹞﹐定因妙藥療他遲。無此卒然生此患﹐又兼不辯四肢肥。身軟難堪頭似石﹐面紅唇赤臉如緋。此病多因傷腎熱﹝《鳳髓》膽熱﹞﹐後來因﹝作伏﹞熱病﹝作又﹞相隨。肝受熱風天柱倒﹐但將涼藥與維持。貼須性熱筋方緩﹐立見溫和請莫疑。吐瀉項軟惟調气﹐傷寒柱倒不須醫。

《石壁經》云﹕或傷寒﹐或吐或瀉﹐乘虛邪毒透入肝脈﹐熱邪所浸﹐致筋軟長﹐或手足軟﹐或項頸軟﹐須涼膈。若吐瀉﹐先調胃气﹐貼項﹐並服涼肝膽藥﹐勿太熱﹐亦恐過冷。

漢東王先生金靈散直白僵蠶去絲炒﹐末﹐薄荷酒調服一錢﹐日三﹐更須生筋散貼。

《形證論》貼項藥。

川烏頭白芷地龍五靈脂赤小豆等分﹐末﹐薑汁﹐酒調貼項上﹐更服竹茹散竹茹散菊花﹝三錢﹞黃芩人參﹝各一錢﹞大黃﹝半兩﹞甘艸﹝一錢﹞末﹐竹葉湯下。

《玉訣》貼項藥。

艸烏頭﹑赤小豆等分。末﹐薑汁調﹐攤帛上貼﹐經宿項立起。

卷第二十六

疳气灌入陰第十五漢東王先生《家寶》治小兒疳气灌入陰﹐黃亮色。

烏金膏方通艸黃皮大黃﹝各一分﹐燒﹞上各燒存性爲末。每用一錢﹐豬膽調成膏﹐於陰上塗。如未退﹐煎蛇牀子湯洗﹐後再調塗之。

卷第二十七﹝吐噦霍亂凡十二門﹞

卷第二十七

吐逆第一《巢氏病源》小兒嘔吐逆候﹕兒啼未定﹐气息未調﹐乳母遽以乳飲之﹐其气尙逆﹐乳不得下﹐停滯胸膈則胸滿气急﹐令兒嘔逆變吐。又乳母將息取冷﹐冷气入乳﹐乳變壞﹐不捏除之﹐仍以飲兒﹐冷入兒腹﹐與胃气相逆﹐則腹脹痛﹐气息喘急﹐亦令嘔吐。又解脫換易衣裳及洗浴露兒身體﹐不避風冷﹐風冷因客膚腠﹐搏血气則熱﹐入於胃則腹脹痛而嘔逆吐也。凡如此風冷變壞之乳﹐非直令嘔吐﹐胃虛入於大腸則爲利也。

漢東王先生《家寶》小兒吐奶說﹕小兒吐奶有數般﹐或者風疾所致﹐則其吐不可安也。吐奶更夾痰﹐才吐卻卽風生。若止吐後﹐其風無止處﹐更入外風則潮﹐熱閉胃管﹐後變驚風。胃主四肢﹐被痰涎閉卻卽搐﹔心主神﹐被外邪所幹卽驚﹔神不定﹐故變驚風也。故止住吐卽驚風發﹐手足搐搦﹐口眼翻張﹐頭項彊舉。𨿽多服名藥﹐亦不能救療耳。

小兒吐奶﹐鼻靑﹐客風傷肺。客風者﹐則是外風也。鼻靑是肺之外應也。夜間煩躁者﹐是肺气逆而爲之也。

身上發熱者﹐肺主身之皮毛﹐外邪所傷﹐故乃發熱。宜下傷寒藥﹐後平胃气耳。

小兒吐奶﹐唇黑多哭是傷脾﹐夾痰也。唇是脾之外應﹐被食所傷故黑。其夾痰者﹐脾能生涎﹐故痰衝胃而吐奶食。

小兒吐奶身熱﹐其奶成片子者﹐是胃有熱﹐積久卽生風也。其人必四肢生瘡﹐多渴面黃是也。

小兒吐奶不化﹐夾淸水是胃冷。其人必面靑唇白是也﹐宜暖胃止之。

小兒吐奶﹐早晚發熱則是驚﹐吐而不睡是也﹐宜與調驚。

漢東王先生《家寶》﹕乳食不化﹐腹急气逆病證﹐須進塌气丸二﹑三服下卻胸膈﹝方見本門﹞﹐卻進觀音散二﹑三服﹝方見胃气不和門中﹞﹐但生胃气藥皆可以意與之。又乳母不忌口﹐喫生冷物﹐冷气入乳則乳變壞。又不捏除之﹐仍以此乳與兒喫﹐冷乳入腹與胃相逆﹐則腹脹﹑气急肚痛﹐或變爲瀉﹐亦根據前項藥調理。如不退卻﹐用羌活膏治之﹝方見本門。﹞錢乙﹕吐乳瀉黃﹐傷熱乳也。吐乳瀉靑﹐傷冷乳也。皆當下。

《惠眼觀證》﹕凡生下無故吐乳﹐此因乳母冷熱不調﹐啼中餵乳﹐致令胸膈气逆﹐舊乳不化﹐所以多吐。吐下奶瓣或帶酸气﹐謂之奶積。急以牛黃丸療之﹐﹝方見風熱門中﹞。仍服勻气平胃湯藥。若脾胃虛滑﹐喫食多吐﹐只以平胃丸﹝方見噦逆門中﹞夾蘆薈丸服之。﹝方未見。﹞若至正﹑二月間﹐方以湯丸利之。﹝方見急慢驚風門中﹞。

《小方脈》論小兒熱盛﹐患急熱而吐﹐更下熱藥﹐脾胃熱而胃口閉﹐所以吐傷﹐水谷不通。凡下湯藥﹑乳食只伏在管﹐胃口不開﹔脾伏﹐乳食上下不動。若下取藥﹐胃口不開﹐只在胸膈不上不下﹐乃是結腸翻吐候也。

歌曰﹕得患初因是熱傷﹐熱極吐逆也尋常。醫人不會看形候﹐又服熱藥怎生當。至今胃開並腸結﹐莫服冷藥不須涼。若還更取兒當死﹐先須閉胃後通腸。

《嬰童寶鑑》小兒嘔逆歌﹕風冷吹雙乳﹐乳壞气須凝。乳兒成嘔吐﹐气喘腹膨。解脫當風下﹐洗浴向檐楹。喘中還餵奶﹐气逆在胸停。皆成嘔逆病﹐醫者貴調停。

《石壁經》三十六種內吐乳候歌﹕吐乳從來胃气實﹐奶滿胃中生吐逆。吐多徧身有風生﹐驚邪本是從斯得。吐定無過腦後溫﹐吐出奶來無變色。先與定气後除驚﹐如此醫流無費力。

此候胃气實﹐其乳或气不定﹐或食交奶﹐或怒未息﹐或行房了便乳孩兒﹐使劃時便吐。其奶吐出若不變色無害。若色靑黃﹐或如水之狀﹐或其中有虫者﹐治須涼膈﹐以溫物暖其腦後﹐避惡風吹其風府也。旣生其气﹐又涼其上焦﹐卽止也。

《鳳髓經》歌括同。有注云﹕宜與玉露散﹝方見本門。《吉氏家傳方》同。﹞《形證論》四十八候吐乳歌一同。後云﹕此候靑色者是驚﹐黃色者是風熱﹐有涎者是驚奶﹐乳解者是傷奶﹐成塊者是胃冷﹐臨時辧別用藥。

《本艸》主小兒飲乳後吐逆﹐入腹亦出方。

上用破蘆節中取虫二枚﹐煮汁飲之。虫如小蠶。

《本艸》主小兒吐乳方。

上用仙人杖﹐水煮服之。

《千金》治小兒吐乳﹐補虛羸止渴方上以牛乳入生薑﹑蔥白煎量服。

《仙人水鑑》小兒吐﹐累醫不瘥方。

水精﹝一分﹞當門子﹝三枚﹞胡黃連﹝三分﹞幹蠍﹝一枚﹐以火燒之﹐切令黑角﹞代赭金箔﹝各二分﹞黃鹽﹝四分。陶隱居云﹕北海黃鹽艸粒粗﹐以作魚及咸菹﹞上和藥同研令細勻﹐於中夜取蟾酥爲丸﹐如黍米大﹐一丸至兩丸﹐熱水吞下﹐服之立瘥。

《廣利》治小兒吐乳﹐暖胃正气方。

上用杉木皮以水煎服。﹝生廣西﹐如桑株。﹞《經驗後方》治小兒吐不定。

五倍子﹝二个﹐一生一熟﹞甘艸﹝一握﹐用濕紙裹﹐炮過﹞上同搗末﹐每服米泔調下半錢﹐立瘥。

《圖經》治小兒嘔吐逆方。

上取壁錢虫上錢幕二﹑七枚﹐煮汁飲之。虫似蜘蛛﹐作白幕如錢在暗壁間﹐此土人呼爲壁繭。

《聖惠》治小兒嘔吐不止﹐心神煩悶﹐惡聞食气。

人參散方人參﹝去蘆頭﹞丁香菖蒲﹝各一分﹞上件藥搗﹐細羅爲散。每服一錢﹐以水一小盞入生薑少許﹐煎至五分去滓﹐放溫。量兒大小以意加減﹐漸漸與服。

《聖惠》治小兒嘔吐煩渴。

葛根散方葛根﹝銼﹞人參﹝去蘆頭﹞桑根白皮﹝銼﹞白術陳橘皮﹝湯浸﹑去瓤﹐焙。各半兩﹞半夏﹝一分﹐湯浸七徧﹐去滑﹞上件藥搗﹐粗羅爲散。每服一錢﹐以水一小盞入生薑半棗大﹐煎至五分去滓﹐放溫。量兒大小漸漸與服。

《聖惠》治小兒嘔吐不定。

丁香散方丁香人參﹝去蘆頭﹞白茯苓木香葛根﹝銼﹞甘艸﹝炙微赤﹐銼﹞枇杷葉﹝拭去毛﹑炙微黃。各一分﹞麝香﹝半分﹐細研﹞上件藥搗﹐細羅爲散﹐入麝香同研令勻。不計時候﹐以生薑湯調下半錢。量兒大小以意加減。

《聖惠》又方藿香丁香代赭甘艸﹝炙微赤﹐銼。各半兩﹞上件藥搗﹐細羅爲散。不計時候﹐以溫水調下半錢。量兒大小以意加減。

《聖惠》治小兒嘔吐心煩﹐不納乳食。

丁香散方丁香人參﹝去蘆頭。各一分﹞茅根﹝銼﹞麥門冬﹝去心。各半兩﹞甘艸﹝炙微赤﹐銼﹞陳橘皮﹝湯浸﹐去白瓤﹐焙。各一分﹞上件藥搗﹐粗羅爲散。每服一錢﹐以水一小盞﹐煎至五分去滓﹐稍熱頻服。量兒大小以意加減。

《聖惠》治小兒脾胃气逆﹐嘔吐不止。

肉豆蔻丸方肉豆蔻﹝去殼﹞木香訶梨勒皮朱砂﹝細研。各一分﹞人參﹝半兩﹐去蘆頭﹞麝香﹝細研﹐一分﹞上件藥搗﹐羅爲末﹐都研令勻﹐用麵糊和丸如麻子大。三﹑四歲兒不計時候﹐以粥飲下三丸。量兒大小以意加減。

《聖惠》治小兒嘔逆。

人參散方人參﹝去蘆頭﹞白術漧薑﹝炮制﹞半夏﹝湯洗七徧﹐炒令黃﹞桑根白皮陳橘皮﹝湯浸去白瓤。各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐煎至五分去滓。量兒大小分減﹐溫服。

《聖惠》治小兒飲乳後吐不止。

丁香丸方丁香﹝一分﹞藿香﹝半兩《顱囟經》用一分﹞人參﹝三分﹐去蘆頭。《顱囟經》用二分﹞上件藥搗﹐羅爲末﹐煉蜜和丸如綠豆大。每服以粥飲研下三丸。《顱囟經》亦妝治孩子霍亂﹐吐瀉﹑面色靑﹑冷汗﹐或四肢冷。

《聖惠》治小兒吐逆不定。

丁香散方丁香花桑葉人參﹝去蘆頭﹞白茅根﹝銼﹞藿香﹝各一分﹞上件藥搗﹐粗羅爲散。每服一錢。以水一小盞﹐煎至五分去滓。量兒大小分減服之。《九衛生》五神散﹐治吐逆方同﹐納花桑葉多一分。《孔氏家傳》又以此方治霍亂。

《聖惠》治小兒吐乳。

麝香丸方麝香﹝一分細研﹞杏仁﹝湯浸﹐去皮尖﹑雙仁﹐微炒研入﹞丁香﹝各一分﹞上件藥搗﹐羅爲末﹐以粟米飯和丸如麻子大。每服以人參湯研下三丸。量兒大小加減服之。

《聖惠》治小兒吐乳。

菖蒲丸方菖蒲人參﹝去蘆頭﹞赤茯苓﹝各半兩﹞上件藥搗﹐羅爲末﹐煉蜜和丸如麻子大。每服以生薑湯化破三丸服之。量兒大小以意加減。

《聖惠》治小兒吐乳不定。

枇杷葉散方枇杷葉﹝拭去毛﹐微炙黃﹞母丁香﹝各一分﹞上件藥搗﹐細羅爲散。如吐者﹐乳頭上塗一字﹐令兒咂便止。

《聖惠》又方生地黃汁人乳﹝各一合﹞上件藥相和﹐煎三﹑五沸﹐徐徐與兒服之。

《聖惠》治小兒吐乳﹐令乳母服此方。

人參﹝一兩﹐去蘆頭﹞生薑﹝切﹐焙漧﹞陳橘皮﹝湯浸去白瓤﹐焙。各半兩﹞上件藥搗﹐篩爲散。每服三錢﹐以水一中盞﹐煎至六分去滓﹐分溫二服。服了良久﹐令兒飲乳﹐大效。

《聖惠》治小兒吐奶方。

雄黃馬牙硝﹝各一分﹞壁魚兒﹝五枚﹞上件藥入瓷碗子內﹐研如泥﹐以乳汁半合調之﹐使藥注子內。灌少許﹐把孩兒擡項﹐吐出黑血卽定。

《聖惠》治孩子吐奶方。

上取田中地龍糞一兩研末﹐空心以粥飲調下半錢﹐不過三﹑二服。

《聖惠》治小兒吐乳黃色方。

上多與驢乳喫﹐令大腸稍利﹐得利卽毒瓦斯便散。

《聖惠》又方上搗韭根汁﹐滴豇豆大入口中﹐瘥。

《聖惠》又方上取新熱馬屎一塊﹐絞汁半合﹐灌之效。

《聖惠》治小兒百日內積痰在胸膈﹐吐乳方。

上取書中白魚七枚﹐燒灰細研﹐以乳汁調一字服之。

《聖惠》又方上取故壁下鼠負虫七枚﹐炙令焦細研﹐以乳汁調半錢服。

《靈苑》黑丸子退熱定吐逆﹐兼治小兒食傷方。

山茵陳蜀升麻常山﹝各半兩﹞芒硝﹝半分﹞麻黃﹝去根節﹐用一兩﹞官桂﹝一分﹐去粗皮﹞附子﹝一分﹐燒黑畱心﹞上同爲末﹐須重羅令極細﹐旋炒一大錢﹐入杏仁二粒﹐去皮尖﹐燈上燒黑存性。巴豆一粒﹐壓去油﹐寒食麵糊爲丸如綠豆大﹐小兒丸如麻子大。每服五丸﹐傷寒手腳心冷﹐冷茶淸下﹐日三服。吐血﹑眼血出者﹐生油﹑冷酒下。吐不止﹐茅根竹葉湯下。熱攻瀉血﹐蜜炒﹐生薑湯下。失音﹐竹瀝酒下﹐不過十服聲出。

太醫局蘇合香丸療傳屍﹐骨蒸﹐﹐肺痿﹐疰忤鬼气﹐卒心痛﹐霍亂吐利﹐時气鬼魅﹐瘴瘧﹐赤白暴利﹐瘀血月閉﹐癖﹐丁腫﹐驚癇﹐鬼忤中人﹔小兒吐乳﹐大人狐貍等病方。

蘇合香油﹝入安息香膏內﹞薰陸香﹝別研﹞龍腦﹝研。各一兩﹞朱砂﹝研﹐水飛﹞白術丁香靑木香白檀香﹝銼﹞沈香烏犀﹝鎊屑﹞蓽拔安息香﹝別爲末﹐澄去砂石﹐用無灰酒一升熬成膏﹞香附子﹝去皮﹞訶黎勒﹝燒﹐取皮﹞麝香﹝研。以上各二兩﹞上爲細末﹐入研藥勻﹐用安息香膏並煉白蜜和劑。每服旋丸如梧桐子大。早朝取井華水﹐溫冷任意﹐化服四丸﹐老﹑小兒可服一丸﹐溫酒化服亦得﹐並空心服之。用蠟紙裹一丸如彈子大﹐緋絹袋盛﹐當心帶之﹐一切邪神不敢近。

太醫局小丁香丸消積滯生冷﹑畱飲宿食﹐止痰逆惡心﹑霍亂嘔吐。治心腹脹滿﹐脇肋刺痛﹐胸膈痞滿﹐噎塞不通。常服順脾胃﹐進飲食。又治小兒吐逆不定方。

丁香﹝三兩﹞肉豆蔻﹝三十个﹞木香﹝一兩半﹞五靈脂﹝一十二兩﹞巴豆﹝去皮出油﹐二百一十个﹞上爲細末﹐入巴豆令勻﹐麵糊和令得所﹐丸如黍米大。每服五丸至七丸﹐溫生薑湯下﹐橘皮湯亦得﹐食後服。如霍亂吐逆﹐煎桃葉湯放冷下。小兒吐逆不定﹐三歲兒服三丸﹐五歲以下服四丸﹐用生薑桃葉湯下。

太醫局丁香散治小兒胃虛气逆﹑嘔吐不定﹐精神羸困﹐霍亂不安方。

丁香藿香﹝去枝梗。各一分﹞人參﹝半兩﹐去蘆頭﹞上件同杵﹐羅爲散。每服一錢﹐水半盞﹐煎五﹑七沸﹐入乳汁少許去滓﹐稍熱時時服﹐不計時候。

《譚氏殊聖》治小兒吐逆﹐下膈和胃。

紫朴散方上用濃朴去粗皮﹐以生薑汁炙令香熟﹐爲細末。每服一字或半錢﹐米飲調下﹐溫服。

《譚氏殊聖》治小兒吐逆不定方。

上用漧薑炭火燒及八分﹐研如粉。每服一字至半錢﹐以蜜湯放冷﹐調下立效。

《嬰孺》王子湯治小兒吐下不止方。

赤石脂﹝九錢﹞黃連甘艸﹝炙﹞漧薑﹝各六銖﹞黃芩﹝二錢﹞膠﹝一挺﹐如指大﹞黃蠟﹝一彈子大﹞上以水三升煮取一升﹐納蠟並膠令烊盡。爲三服或四﹑五服﹐以意加減良。

《嬰孺》治小兒吐下後﹐內虛气奔上﹐飲食嘔逆而煩方。

濃朴﹝六分﹞桂心﹝四分﹞枳實﹝三个﹑炙﹞生薑﹝二分﹞上切﹐以水二升煎至一升一合﹐爲三服。

漢東王先生《家寶》治嬰孩﹑小兒乳食不化﹐腹急气逆。

塌气丸方巴豆﹝十片﹐是五个也﹞胡椒﹝十粒﹞丁香﹝十个﹞靑橘﹝十个﹐湯浸一宿﹐不去皮瓤﹐每个入巴豆半个﹐胡椒一粒﹐丁香一个﹐麻綫纏結之﹞上用釅米醋一碗煮靑橘﹐候醋幹爲度﹐取出﹐細切靑橘﹐同諸藥焙榦爲末﹐粟米糊爲丸如粟米大。每服三歲五丸﹐五歲七丸﹐七歲十丸。飯飲下﹐一日三服。

漢東王先生《家寶》治嬰孩小兒吐逆不止。

羌活膏方羌活獨活﹝各去蘆頭﹞人參白茯苓防風﹝蠶頭者﹞肉桂﹝去粗皮﹑不見火﹞全蠍﹝炒﹞水銀﹝各一兩﹞硫黃﹝三錢﹐同上項水銀研令靑色﹐各不見水銀星方可用﹞上爲末﹐煉蜜爲膏。每服旋與嬰孩如黑豆大﹐二﹑三歲如龍眼核大﹐五﹑七歲如龍眼大﹐薄荷湯化下。

錢乙香銀丸治吐方。

丁香漧葛﹝各一兩﹞半夏﹝湯浸十次﹐切﹑焙﹞水銀﹝各半兩﹞上三味同爲細末﹐將水銀與藥研勻﹐生薑汁丸麻子大。每服一﹑二丸至五﹑七丸﹐煎金銀湯下﹐無時。

張渙養中湯方養脾胃﹐治嘔吐不止。

大附子﹝炮裂﹐去皮尖臍﹐一枚﹞沈香木香﹝各半兩﹞人參﹝一兩﹞官桂半夏﹝湯浸七徧﹐焙漧。各一兩﹞上件搗﹐羅爲細末。每服一錢﹐水一小盞﹐入生薑三片﹐煎五分去滓﹐放溫時時服。

張渙香參湯方消寒痰﹐治嘔吐。

藿香葉人參舶上丁香皮丁香白茯苓﹝各一兩﹞靑橘皮﹝去白﹞木香甘艸﹝炙。各半兩﹞上件搗﹐羅爲細末。每服一錢﹐水一小盞﹐入生薑二片煎至五分去滓﹐溫服。

張渙萬安丹方治胃虛久吐。

半夏﹝湯洗七徧﹐焙榦爲末﹞硫黃﹝末﹞白術﹝炮爲末。各一分﹞朱砂﹝半兩﹐細研﹐水飛﹞附子﹝一枚﹐炮制去皮臍﹐別搗爲細末﹞上件同拌勻﹐生薑汁和丸如黍米大。每服十粒﹐米飲下。

張渙菖陽散方和心胃﹐治嘔吐。

菖蒲﹝一兩﹐一寸九節者﹞丁香人參木香檀香﹝各半兩﹞上件搗﹐羅爲末。每服半錢至一錢﹐生薑自然汁少許同白湯調﹐放溫令下。量兒大小加減。

張渙勻气湯方寬中止嘔吐。

白術﹝三分﹞人參丁香木香甘艸﹝炙﹞靑鹽濃朴﹝生薑制﹐炒香熟。各半兩﹞上件慢火炒香熟爲度﹐碾﹑羅爲細末。每服半錢至一錢﹐沸湯點服。

張渙溫膈湯方勻气治嘔逆。

丁香艸豆蔻﹝去皮用﹞人參﹝去蘆頭。各半兩﹞靑橘皮檳榔甘艸﹝炙。各一分﹞上件搗﹐羅爲末。每服半錢至一錢﹐入生薑自然汁少許﹐溫湯調下。

張渙香朴散方調冷熱﹐治嘔吐丁香麥門冬﹝去心。各半兩﹞濃朴﹝去粗皮﹐塗生薑汁﹐炙令香熟﹞人參﹝去蘆頭。各一兩﹞上件爲細末。每服一錢﹐水一小盞﹐入生薑二片﹐棗一枚﹐同煎至五分去滓﹐溫服。

張渙白術湯方治嘔吐﹐滋津液。

白術﹝一兩﹞陳橘皮﹝湯浸去白﹐焙漧﹞人參﹝去蘆頭﹞桑根白皮﹝銼﹞半夏﹝湯浸七徧﹐焙漧。以上各半兩﹞上件搗﹐羅爲細末。每服一錢﹐水一小盞﹐入生薑三片﹐煎至五分去滓﹐溫服。

張渙香葛湯方治嘔吐後渴甚﹐津液燥少。

藿香葉白茯苓甘艸﹝炙。各半兩﹞丁香漧葛根﹝銼﹞人參﹝去蘆頭。各一兩﹞上件搗﹐羅爲細末﹐次用麝香一錢細研﹐同拌勻。每服半錢至一錢﹐生薑湯調﹐放溫服。量兒大小加減。

張渙枇杷葉湯方治嘔吐煩渴。

枇杷葉﹝一兩﹐拭去毛﹐炙微黃﹞丁香人參﹝去蘆頭﹞白茯苓甘艸﹝炙。各半兩﹞上件搗﹐羅爲細末。每服半錢﹐煎紫蘇湯調下。量兒大小加減。

張渙遺方藿香散治小兒脾胃不和﹐吐逆。

藿香葉﹝半兩﹞人參丁香菖蒲﹝一寸九節者﹞半夏﹝薑汁制。各等分﹞上爲細末。每服一錢﹐水八分盞﹐生薑二片﹐煎至四分去滓服。

張渙遺方銀液乳香丸治小兒久吐不定。

紅牙大戟半夏﹝二銖﹐用漿水煮軟﹐切﹑焙﹐幹秤﹞乳香貫眾粉霜﹝各一分﹞朱砂膩粉﹝各一錢﹞水銀﹝砂子﹐一皂皂大﹞上爲細末研勻﹐用黃蠟熔丸和如綠豆大。每一歲二丸﹐二歲三丸。以上量大小加減丸數﹐研大麻仁水下。

張渙遺方眞朱丸治小兒久吐﹐諸藥不效者﹐此方神驗。

水銀﹝砂子﹞輕粉﹝各一錢﹞丁香﹝一分﹞紅牙大戟﹝一兩半﹐漿水煮過﹞乳香五靈脂﹝末。各半兩﹞上爲細末﹐用黃蠟九錢﹐重熔﹐入藥末攪勻﹐和丸如粟米大。每服五丸﹐煎馬齒莧湯下。

《嬰童寶鑑》治小兒只吐不瀉﹐腹中疼痛。

玉露散方上以寒水石燒爲末。每服半錢﹐薑水調下。

《嬰童寶鑑》治小兒吐逆。

人參散方人參﹝末﹐三分﹞丁香﹝末﹐一分﹞藿香﹝末﹞甘艸﹝炙。各半兩﹞上件和勻。每服一字半錢﹐飯飲下。

《良方》治大人﹑小兒吐。

紫粉丸鍼砂﹝醋浸一夜﹐辟去醋﹐便帶醋炒﹐且候並銚子紅色無煙乃止﹐候冷細研﹐更用醋團火燒通赤﹐取候冷再研極細﹞上件藥用麵糊丸如梧桐子大。每服四十丸﹐粥飲下。服訖﹐便喫一盞許粥﹐已不吐。如未定﹐再服決定。

小兒小丸之﹐隨兒大小與此藥﹐極神異。然吐有多端﹐《良方》中有數法﹐皆累驗者﹐可參用之。

《良方》大人﹑小兒吐逆。

軟紅丸辰砂信砒﹝各半兩彊﹞胭脂﹝一錢﹞巴豆﹝七个﹐取霜﹞上熔蠟少許﹐油三﹑兩滴和藥爲劑﹐以油單裹之﹐大小如綠豆大﹐小兒如芥子。濃煎槐花甘艸湯﹐放溫下一丸。忌熱食半時久。此藥療人吐只一服止﹐嘗與人一丸。偶兩人病﹐分與兩人服﹐兩人皆愈。

《九衛生》藿香散療小兒嘔不定﹐虛風喘急方。

藿香白附子﹝等分﹞上同爲細末﹐米飲調下一錢。

《九衛生》艸金散療小兒吐逆方。

爛大梔子﹝三个﹞艸烏頭﹝一个﹞上件同於小藏瓶內﹐用泥固濟燒﹐煙盡取出﹐研細。每服一字﹐生薑汁調下。

《聚寶方》香茅散治小兒吐乳。

藿香白茅根丁香花蕊葉人參﹝各一分﹞上五味爲末。每服一錢﹐水一小盞煎至五分﹐加減服。

《聚寶方》白餅子治小兒吐逆。

白滑石黃鷹條﹝各一錢﹞半夏﹝一枚﹐炮﹞蛤粉﹝半錢﹞上四味爲細末﹐薄麵糊爲丸如豌豆大﹐捏爲餅子。每服三餅﹐煎丁香湯下。新生兒﹐湯內研灌半餅。

《三十六種》治吐乳。

人參散方人參﹝半兩﹞藿香丁香﹝各一分﹞上爲末。每服半錢﹐水半盞﹐乳香少許﹐同煎至二分溫服。

《寶童方》治翻胃吐逆﹐腹內虛鳴。

天臺烏藥﹝醋炙或炒﹞半夏﹝各半兩﹞白姜﹝一分﹞羊屎﹝十粒﹐羊腹內者﹞上件用文武火炒爲末﹐熔爲丸如此○大。每服五丸至七丸﹐紅酒下。

《劉氏家傳》醒脾散治小兒脾胃滯﹑吐食﹐一切慢驚﹑慢脾風﹐大能醒脾。如危困多睡﹐飯飲調下一字至半錢﹐止吐瀉方。

大天南星﹝一个﹐重三錢以上者﹞上件熱湯燙七次﹐開臍入朱砂一塊如黃豆大﹐薄紙濕裹。開地穴深四寸﹐方圓八寸﹐藥仰安穴內﹐地上以黃泥餅蓋﹐用泥固臍﹐用炭火二斤地上燒﹐候火盡冷後取﹐末之﹐入腦麝少許﹐金銀薄荷湯下一字至半錢。

《劉氏家傳》小兒吐逆方。

薄荷茴香﹝炒。各等分﹞上用生藕汁二合﹐麥門冬飲二合﹐調半錢下。

《劉氏家傳》小兒翻胃吐逆方。

上用硫黃研細﹐生薑汁入沙糖﹐調硫黃一大錢﹐下立止﹝大人亦治﹞。

《劉氏家傳》治小兒气胃不和﹐臟腑泄瀉﹐不思乳食﹐或奶嘔逆。

異攻散方藿香葉白術﹝炒﹞人參白茯苓陳皮﹝炒﹞木香肉豆蔻﹝面裹炮﹐去面不用。各等分﹞甘艸﹝炙﹞上爲末。每服小半錢﹐紫蘇飯飲調下。

《劉氏家傳》平胃丸治小兒一切吐不住﹐兼常服大壯胃气方馬芹子白僵蠶﹝去絲﹞丁香﹝各半兩﹞上件爲細末﹐煉蜜爲丸如此○大。煎陳橘皮湯化下。

《莊氏家傳》蠍梢丸鎭驚﹑化痰﹑祛風﹐兼止嗽﹑定吐逆﹐除一切驚積方。

蠍梢﹝炒﹞半夏﹝湯洗七徧﹞丁香﹝揀者炒﹞朱砂白附子﹝炮制。各一分﹞上件爲末﹐生薑自然汁煮麵糊爲丸如綠豆大。每服十丸﹐加至十五丸﹐用姜湯下﹐不拘時候。

《莊氏家傳》治吐奶方。

蓮子心﹝七个﹞丁香﹝三个﹞人參﹝三寸﹞上細爲末。以綿裹乳汁浸﹐令小兒吮喫妙。

《莊氏家傳》又方藿香﹝半兩﹞何首烏白扁豆甘艸﹝炙﹞糯米﹝以上各等分﹞上爲細末。半錢﹐用水一小盞﹐入淡竹茹﹐煎至七分冷服﹐臨臥空心。

《孔氏家傳》治小兒吐奶方。

上用生薑﹑橘皮等分煎湯﹐與乳母服。

《孔氏家傳》醒脾散治小兒因吐胃虛生風﹐胃气欲脫方。

人參天南星﹝等分﹐各碾﹞上爲末。旋抄﹐每服二味各半錢﹐冬瓜子三﹑七粒﹐水一盞半煎兩茶腳許﹐通口服﹐不計時候﹐以胃气生爲度。大人亦可服﹐須倍煎之﹐以知爲度。

《孔氏家傳》治小兒吐不止方。

上用香白芷爲末。每服一字﹐煎茅根湯調下﹐淡甘艸湯亦得。

《王氏手集》香葛半夏散治痰逆嘔吐﹐胸膈痞滯﹑煩渴胃瞀﹑壯熱頭痛方。

藿香漧葛牙硝滑石﹝各三分﹞半夏﹝半兩﹞甘艸﹝炙﹐二分﹞上同爲細末。每服一錢﹐水八分盞﹐入生薑二片﹐木瓜少許﹐同煎四分去滓﹐溫服﹐不計時候。

《王氏手集》治小兒久吐。

玉壺丸方半夏白面﹝各一兩﹞天南星﹝大者一个﹞天麻﹝半兩﹞上件爲末﹐薑汁化柳膠爲丸黃米大。每服十丸至十五丸﹐漿水煮四沸﹐服以煮漿水下。如無漿水﹐以柳枝三兩莖煮之亦妙﹐後服太醫局丁香散﹝方見本門。﹞《王氏手集》丁香膏治大人﹑小兒吐逆方。

丁香藿香﹝各一分﹞硫黃﹝二分﹞柿蒂﹝十个﹞水銀木香﹝各一錢﹞蠟茶槐花﹝各半兩﹞上先研水銀﹑硫黃令勻﹐入在眾藥末內﹐煉蜜和成膏﹐以蠟紙裹。大人一杏核大﹐煎桑葉湯下﹐甚者三服。

小兒量大小加減﹐一皂皂大﹐薄荷湯化下。

《趙氏家傳》治小兒吐逆不定﹐虛困生風。

硫黃半夏丸方硫黃﹝一錢﹞半夏﹝半兩﹐湯浸洗七徧﹞蠍梢白附子﹝炮。各一分﹞上爲細末﹐麵糊丸如綠豆大。生薑米飲下。

《趙氏家傳》不換金散治小兒吐逆方。

片子姜黃艸龍膽﹝各一兩﹞漧葛﹝一兩半﹞上爲細末。五歲以下小兒每服半錢﹐用重帛子裹藥在內﹐以綫紮定﹐放入甜水半盞中﹐用慢火煎存三分以來。溫服。

《吉氏家傳》治吐奶腹脹方。

代赭石麝香巴豆﹝各一分﹞赤石脂杏仁﹝各半兩﹞上件細末﹐蜜丸如桐子大﹐米飲下。三日兒一丸﹐百日﹑一歲二丸。

《吉氏家傳》治吐奶方。

母丁香﹝三﹑七粒﹞僵蠶﹝直者七个﹐淨洗去粉﹐炒﹞上焙榦爲末。每服一字﹐煎棗湯調下。

《吉氏家傳》治吐奶。

豆蔻散方肉豆蔻﹝面裹炮赤熟﹐去面爲末﹞艸果子﹝炮去皮。各一个﹞縮砂﹝去皮﹞甘艸﹝炙﹞肉桂﹝不見火。各一錢﹞陳皮﹝半錢﹐去白﹞上爲末。每服半錢﹐陳米飲調下。

《吉氏家傳》玉露散治小兒吐奶﹐面赤煩躁方。

不灰木﹝﹞滑石上爲細末。每服半錢或一字﹐生油並水調下。

《吉氏家傳》治翻胃嘔逆方。

朱砂砂硼砂﹝各半錢﹞巴豆﹝七粒﹐去油﹞柏子仁﹝七十粒﹞上末﹐用酸醋浸﹐蒸餅糊爲膏﹐油紙裹旋如此○大。米飲下一丸﹐常服姜湯下。

《朱氏家傳》治小兒交奶吐下方。

豆蔻母丁香宣連﹝各一兩﹞上件爲散﹐空心米飲調半錢服之。

長沙醫者李剛中治小兒吐藥方。

川當歸﹝洗﹑銼﹞甘艸﹝炙。各一分﹞桂心﹝去粗皮﹐不見火﹞枳殼﹝湯浸去瓤切﹐麩炒黃色﹞北五味子﹝揀淨。各半兩﹞上五味修制了一處﹐爲細末。每服一錢﹐水七分﹐煎半盞溫服。大人亦可加藥末三錢﹐水一盞﹐煎七分服。

長沙醫者丁時發傳肉豆蔻散治小兒脾胃不和﹐憎寒壯熱﹐腹痛嘔吐﹐不納乳食方。

白豆蔻肉豆蔻甘艸﹝炙﹞芎陳皮﹝去皮﹞枇杷葉﹝去毛炙。各一分﹞黃﹝炙﹞幹木瓜人參﹝各半兩﹞上爲末。每服一錢﹐水五分﹐姜棗同煎三分﹐去滓服。

長沙醫者鄭愈傳治小兒吐逆方。

上取舊船上鍛石﹐不計多少爲末。每服小兒一字﹐先滴油一點在漿水內﹐調藥灌下。大人半錢。

長沙醫者鄭愈傳治吐逆藿香散方藿香赤曲﹝各二錢﹞半夏﹝一錢﹐薑汁制﹞上件爲末。每服半錢﹐南木香湯下﹐木瓜湯亦得。三服立止﹐次用調中散﹝方在次。﹞長沙醫者鄭愈傳調中散方枳殼﹝二錢﹐煮徧﹞陳皮半夏人參﹝各一錢﹞上爲末﹐每服一錢。水一盞﹐姜棗煎六分服。

長沙醫者鄭愈傳治吐方。

丁香胡椒半夏漧葛﹝各一錢﹞上爲末。每服一錢﹐生薑一片﹐水一平盞﹐煎至六分﹐去滓溫服。量兒大小加減。

長沙醫者鄭愈傳治吐又方雞舌香﹝二个﹞母丁香﹝七个﹞附子﹝炮去皮﹞硫黃水銀錫砂子﹝各二錢﹞上爲末﹐糯米粥爲丸如梧桐子。米飲化下一丸﹐不計時候。

長沙醫者鄭愈傳治小兒吐逆不定方。

丁香﹝四十九个﹞葛根﹝末﹐一錢﹞半夏﹝七粒﹐湯浸洗七次﹞上件四味爲細末﹐用溫湯浸﹐蒸餅爲丸如黃米大。每服十丸﹐煎葛根湯下﹐不計時候。

長沙醫者鄭愈傳大戟膏治小兒﹑大人吐方。

大戟﹝水略煮過﹐焙榦爲末﹞丁香﹝各半兩﹞膩粉﹝一錢﹐研﹞水銀砂子朱砂﹝各一錢半﹞上件五味爲末﹐黃蠟半兩﹐乳香皂皂大﹐用蠟同化爲汁﹐和藥爲膏﹐旋丸如綠豆大三﹑五丸﹐小兒如黃米大二﹑三丸。熱吐﹐研脂麻冷水下。冷吐﹐煎丁香湯下。驚吐﹐煎馬齒湯下。

長沙醫者鄭愈傳油朱散治小兒吐方。

滑石丁香﹝各末﹞豬牙皂角﹝去皮﹐用蜜炙黃色。各一錢﹞上件爲末。每服半錢﹐用漿水半盞﹐滴好油一點在漿水﹐下抄藥在油星上﹐候沈下調灌之﹐不計時候。

長沙醫者鄭愈傳水銀丸治小兒啼叫不止﹐乳母便將奶餵﹐因被怒气未定﹐爲涎裹乳﹐畱滯胸膈﹐面色痿黃﹐或時發熱﹑吐逆方。

上用積聚門中三出丸藥末五﹑七銅錢﹐入水銀﹑艾同研令勻﹐星盡爲度。亦用醋麵糊爲丸如綠豆大﹐朱砂爲衣。金銀薄荷湯下三﹑五丸﹐乳食後。

《聖惠》﹕小兒嘔吐奶汁﹐灸中庭一穴一壯。在膻中穴下一寸陷者﹐炷如小麥大。

《嬰童寶鑑》灸法﹕吐食灸上管﹑中管各三壯。

卷第二十七

吐第二《巢氏病源》小兒吐候﹕小兒吐者﹐由乳哺冷熱不調故也。兒乳哺不調﹐則停積胸膈﹐因更飲乳哺﹐前後相觸﹐气不得宣流﹐故吐出。診其脈浮者﹐無苦也。

《本艸》小兒嘔逆與乳不同﹐宜細詳之。乳﹐乳飽後出者是。

茅先生﹕小兒生下有中吐奶形候。奶不穩而從口角頭自流出﹐身微熱﹐口鼻微冷﹐面目靑黃﹐眼慢。此候因乳母房室淫﹐兒子叫﹐更將乳與喫﹐而陰陽不順﹐兒子胸膈不快﹐喫乳停滯在於胃﹐不消化而胃冷致此。

奶不穩﹐遂自然從口角頭流出。所治者﹐先以睡驚沈香飲子﹝方見霍亂門中﹞夾丁香散與服﹝方見吐利門中﹞﹐夾活脾散調理卽愈﹝有二方﹐一見胃气不和門中﹐一方見慢脾風門中﹞。恐脾虛受熱﹐狂躁不睡﹐眼偏微喘﹐傳歸慢脾風﹐惡候不治。又小兒吐奶死候歌﹕吐多時治不痊﹐脾虛狂躁睡難安。眼偏上視多微喘﹐傳慢須知命入關。

《嬰童寶鑑》小兒奶歌﹕乳母寒溫不節量﹐致令壅滯在胸膛。更加新乳相投觸﹐不得宣通入胃腸。此名奶須調理﹐診得輕浮尙不妨。

《石壁經》三十六種內奶候歌﹕囟陷時時動不停﹐吐中時覺乳生腥。眼渾靑碧生白膜﹐汗出津津腳似冰。气細元因傷胃冷﹐气粗卻是欲生驚。是風從早宜醫療﹐暖胃和脾气乃平。此寒熱相勝使然也。气急則是胃實﹐當涼則愈。若囟門陷下﹐气細﹐當生胃气。若渾身熱甚﹐目中白膜﹐甚者气出喘粗﹐若不急治﹐必作螈。

《鳳髓經》歌括同﹐有注云﹕气散﹐宜與地黃散﹔气粗宜與蔥湯丸取。﹝地黃散見霍亂吐利門。蔥湯丸見驚積門。《吉氏家傳》方同。﹞《小兒形證論》四十八候奶歌一同﹐後云﹕此候是驚奶衝胃气﹐或交奶衝脾﹐或者气奶﹐或者病奶﹐致吐出遠聞鮏气﹐與丸﹝方見一切癇門中﹞。气細脈沈與調胃散﹝方見積熱門中﹞。

《葛氏肘後》小兒哺吐下方。

甘艸﹝炙﹞人參當歸漧薑﹝各一分﹞上爲末﹐水一升煮取五合﹐分服﹐日三。湯或內半分麝香益佳。哺吐下如霍亂狀。此方出《短劇》。

《嬰孺》治小兒吐﹐膈上有冷方。

細辛橘皮﹝各一分﹞大黃甘艸﹝各三分﹞漧薑﹝二分﹞上切﹐以水二升半煮取八合﹐溫一合﹐日三服。

《嬰孺》治小兒吐。

當歸湯方當歸黃芩甘艸芎黃連﹝各一分﹞細辛漧薑﹝各二分半﹞上切﹐以水二升煮取八合﹐服半合﹐日三﹐溫服。

張渙﹕嬰兒飲乳過多﹐胸膈不快﹐或多吐﹐大便奶瓣不消﹐宜用消乳丹方﹐兼宜令兒乳後常服。

木香丁香靑橘皮﹝炒黃﹞肉豆蔻﹝各半兩﹞牽牛子﹝一錢﹐炒黃﹞上件搗﹐羅爲細末﹐滴水和丸如鍼頭大。每服三粒至五粒﹐粘在奶頭上令兒吮之。

《嬰童寶鑑》治小兒乳。

玉眞散方白術﹝半兩﹞半夏﹝七个﹞椒﹝半分﹐去目﹑汗﹞上件爲末﹐每服半字﹐水一呷調下。大者一字。

《三十六種》治奶。

靑皮散方靑皮滑石硫黃﹝研。各一錢﹞上爲末。每服半錢﹐藿香湯調下。

卷第二十七

噦逆第三《巢氏病源》小兒噦候﹕小兒噦﹐由哺乳冷﹐冷气入胃﹐與胃气相逆﹐冷折胃气不通﹐則令噦也。

《千金翼》論﹕胃中虛冷﹐其人不能食者﹐飲水卽噦。

《千金》治小兒噦方。

生薑汁牛乳﹝各五合﹞上二味煎取五合﹐分爲二服。《聖惠》同以牛乳二合﹐薑汁一合﹐銀器中煎一沸﹐一歲兒飲半合。

《千金》又方上取牛乳一升﹐煎取五合﹐分五服。《外臺》以羊乳煎﹐無﹐卽以牛乳代。《聖惠》同﹐只煎三﹑兩沸。

《古今錄驗》治小兒噦方。

鹿角粉大豆﹝末﹞上等分相和﹐乳調塗奶上飲兒。

《聖惠》治小兒噦不止。

丁香散方丁香藿香白茅根﹝銼。各一分﹞人參﹝半兩﹐去蘆頭﹞花桑葉﹝三兩﹑炙﹞上件搗﹐羅爲散。三﹑四歲兒每服一錢﹐以水一小盞入生薑少許﹐煎至五分去滓﹐不計時候帶熱服之。更量兒大小以意加減。

《聖惠》治小兒噦逆不止﹐心神煩亂。

人參散方人參白術白茯苓﹝各半兩﹞甘艸﹝炙﹑銼﹞藿香﹝各一分﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候﹐稍熱服之。量兒大小以意分減服。

《聖惠》治小兒噦﹐不納乳食。

艸豆蔻散方艸豆寇﹝三枚﹐去皮﹞甘艸﹝一分﹐炙﹐銼﹞人參﹝半兩﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候溫服。量兒大小以意增減。

《聖惠》治小兒多噦﹐心胸煩悶。

麥門冬散方麥門冬﹝一兩﹐去心﹐焙﹞甘艸﹝一分﹐炙﹐銼﹞人參陳皮濃朴﹝去粗皮﹐塗生薑汁﹐炙令香熟。各半兩﹞上件藥搗﹐粗羅爲散。三﹑四歲兒每服一錢。以水一小盞﹐煎至四分去滓﹐稍熱頻服。更量兒大小以意加減。

《聖惠》治小兒噦﹐乳母服人參散方。

人參﹝三分﹞陳皮﹝一兩﹐去白﹞上件藥搗﹐粗羅爲散。每服三錢﹐以水一中盞﹐入生薑半分﹐煎至六分去滓﹐熱服﹐至夜三﹑四服。乳母服訖﹐卽乳兒甚效。

《惠眼觀證》平胃丸養實胃气﹐大治漧嘔方。

馬芹子﹝生﹞白僵蠶﹝直者﹞丁香上各等分爲末﹐煉蜜爲丸﹐如此○大。每服一丸﹐用陳皮一片炙過﹐煎湯化下。凡諸疾覺胃气稍怯﹐卽服之。

卷第二十七

霍亂吐利第四《巢氏病源》小兒霍亂吐利候﹕霍亂者﹐陰陽淸濁二气相干﹐謂之气亂。气亂於腸胃之間爲霍亂也。小兒腸胃嫩弱﹐因解脫逢風冷﹐乳哺不消而變吐利也。或乳母觸冒風冷﹐食飲生冷物﹐皆冷气流入乳﹐令乳變敗﹐兒若飲之﹐卽成霍亂吐利。皆是觸犯腑臟﹐使淸濁之气相干﹐故霍亂也。挾風而結實者﹐則身發熱﹑頭痛﹑體痛﹐而腹吐利。凡小兒霍亂皆須暫斷乳﹐亦以藥與乳母服﹐令血气調適﹐乳汁溫和故也。小兒吐利不止﹐血气變亂﹐卽發驚癇也。

《千金翼》問曰﹕病有霍亂者﹐何也﹖答曰﹕嘔吐而利﹐此爲霍亂。

茅先生﹕小兒生下有中諸般瀉候﹐各別各有所見﹐下藥分次第。下項小兒有中霍亂吐瀉候﹐上吐下瀉﹐徧身微熱﹐不能乳哺。此候因喫食冷熱不調﹐气不順﹐脾家受熱﹐胃冷不消化致此。所治者﹐先用沈香睡驚飲﹝方見霍亂門中﹞夾丁香散﹝方見吐利門中﹞﹑乳香散﹝方見一切泄瀉門中﹞﹑活脾散與服安樂。﹝有兩方﹐一方見胃气不和門﹐一方見慢脾風門中﹞。如傳變﹐大渴不食﹐面臉紅﹐眼微視﹐气小不語﹐汗多﹐恐化慢脾風﹐死候不治。

漢東王先生《家寶》﹕凡嬰孩小兒霍亂而成吐瀉﹐仍須進大七寶散二﹑三服﹝方見本門﹞﹐並觀音散二﹑三服﹝方見胃气不和門中﹞﹐溫白丸二﹑三服。如不退﹐恐脾困不進乳食﹐須進惺惺散二﹑三服。如根據次用藥不退﹐往往變作慢脾風﹐慢驚風。如得此患﹐宜進竹瀝膏二﹑三服﹐間惺惺散﹝三方並見利久不止門中﹞調胃气藥﹐並沈香散與之﹝方見本門﹞。

張渙謹按﹕小兒霍亂吐利﹐由陰陽不和﹐淸濁相干﹐與大人無異。如救火拯溺﹐宜速療之。兼宜用聖石丹治之﹝方見冷吐門中﹞。又宜順正湯﹝方見本門﹞。

翰林待詔楊大鄴問﹕小兒霍亂吐奶者爲何﹖答曰﹕凡將息小兒之道﹐切愼擇奶母﹕精神爽健﹐精神詳慢﹐智惠深遠﹔身無疾病﹐脂肉肥潤﹐溫濃淳善。能調理乳食﹐何疾更生﹐眾疾易愈。緣不愼諸味﹐恣意亂餐孩兒﹐或變蒸﹐或乘寒哺乳﹐或蒸熱飼兒﹐或醉後嗔怒﹐或悲啼不常﹐驚亂神气﹐乳食失節﹐卽吐瀉可疑。

《惠眼觀證》霍亂吐瀉形候﹕忽然吐瀉﹐謂之霍亂吐瀉。如有渴﹐卽下沈香飲子﹝方見吐利門中﹞夾平胃丸服之。

﹝方見噦逆門中﹞。苦未有渴﹐量大小下湯丸﹐通一﹑二徧。白涎﹝方見急慢驚風門中﹞﹐只根據前用沈香飲子﹐平胃丸調理。或尙猖狂躁﹐夜睡不得﹐喘息急促﹐此死候不治。

《玉訣》﹕小兒霍亂﹐有此兩證。若胃冷霍亂﹐身無大熱﹐但只微溫﹐面靑黃﹐宜銀白散調气。若腹痛多喘﹐口吐淸水﹐面色不定﹐幹噦不常﹐宜蘆薈丸殺虫﹝二方並見霍亂門中﹞﹐後調气。歌曰﹕霍亂皆因胃气傷﹐冷熱攻脾气受殃。或積或虫寒與熱﹐胃虛漧嘔不尋常。

《石壁經》三十六種霍亂吐瀉歌﹕先以靑黃面色看﹐定因風熱在脾間。發如直立人多怕﹐開眼無休定有涎。胃逆更看風起搐﹐常疑唇白口多幹。舌上有瘡爲熱極﹐難過二七入黃泉。

此候靑白滿面者﹐冷痰在胃間也﹐亦主吐瀉。若黃赤﹐胃有熱積所致也﹐亦主發霍亂。此胃虛實﹐皆作此證也﹐治各看其候調治。若失治﹐則口漧燥煩渴﹕若搐搦逆候﹐口中瘡﹐雞子白滿口者不治﹐不過二﹑七日亡也。

《千金》治小兒霍亂吐利方。

人參﹝一兩﹞濃朴﹝姜制﹞甘艸﹝炙。各半兩﹞白術﹝炮﹐十八銖﹞上四味咀﹐以水一升二合煮取半升。六十日兒服一合﹐百日兒分三服﹐期歲分二服﹐中間隔乳服之。乳母忌生冷油膩等。一方加漧薑一分﹐或加生薑三分。

《外臺》劉氏療小兒霍亂吐利不止方。

人乳汁﹝二合﹞生薑汁﹝粟米許﹞﹝一小把﹞龍骨﹝六分﹞豆蔻﹝取仁﹐碎似蕎麥大﹐二﹑七枚﹞上以乳煎取一合﹐著少許牛黃﹑麝香﹑兔毛灰等和﹐分爲三服。如渴﹐以糯米汁著蜜與喫﹐食卽瘥止。

《外臺》﹕《廣濟》療老少冷熱不調﹐霍亂吐利﹐宿食不消。

理中丸方人參白術甘艸﹝炙﹞髙良姜﹝各八分﹞漧薑桂心﹝各六分﹞上六味搗篩﹐蜜丸。空腹以飲服如梧子大三十丸﹐日二服﹐漸加至四十丸。老小以意減之。忌生冷油膩﹑生蔥﹑海藻﹑菘菜﹑桃李﹑雀肉等物。

《外臺》﹕《備急》療小兒霍亂吐利方。

人參﹝四分﹞濃朴甘艸﹝各二分﹐炙﹞漧薑﹝一分﹞白術﹝三分﹞上五味切﹐以水一升煮取四合﹐分服之。

《外臺》﹕《古今錄驗》療小兒霍亂吐利。

人參白術湯方人參﹝六分﹞白術茯苓﹝各四分﹞濃朴甘艸﹝各三分﹐炙﹞上五味切﹐以水一升半煮取六合﹐分溫服立效。《嬰孺》治期歲兒。

《海藥》主小兒吐利霍亂方。

上用寡婦薦﹐取二﹑七莖煮飲之。

《子母祕錄》主小兒霍亂吐利方。

上用芹葉細切﹐煮熱汁飲﹐任性多少得止。

《聖惠》治小兒霍亂後﹐吐瀉不止﹐煩悶。

半夏散方半夏﹝湯洗七徧﹐去滑﹞黃連﹝去須﹞漧薑﹝炮制﹐銼﹞陳橘皮﹝湯浸﹐去白瓤﹐焙﹞人參﹝去蘆頭﹞當歸﹝銼﹐微炒。以上各半兩﹞黃芩甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以水一小盞煎至五分去滓﹐不計時候。量兒大小分減﹐溫服。

《聖惠》治小兒霍亂不止﹐和胃气﹐定吐瀉。

立效方胡椒﹝七枚﹐拍碎﹞人參﹝去蘆頭﹞生薑﹝各半兩﹞陳橘皮﹝一分﹐湯浸去白瓤﹐焙﹞紅粳米﹝四十九粒﹞棗﹝三枚﹞上件藥都細銼和勻﹐分作七服。每服以水一小盞﹐煎至五分去滓﹐不計時候。量兒大小分減﹐溫服。

《聖惠》治小兒霍亂﹐吐瀉不定。

丁香散方丁香木香甘艸﹝炙微赤﹐銼﹞葛根﹝銼﹞枇杷葉﹝拭去毛﹐炙微黃。各半分﹞藿香人參﹝去蘆頭﹞桑黃﹝各半兩﹞上件藥搗﹐細羅爲散。不計時候﹐以麝香湯調半錢。量兒大小﹐以意加減服之。

《聖惠》治小兒霍亂吐瀉﹐心煩悶。

丁香丸方丁香地黃花桑葉朱砂﹝細研。各一分﹞甘艸﹝半兩﹐炙微赤﹐銼﹞上件藥搗﹐羅爲末﹐研入朱砂令勻﹐煉蜜和丸如黍米大。每服以生薑溫湯下二丸。三歲以上以意加之。

《聖惠》治小兒霍亂﹐吐瀉不止﹐心神煩渴方。

人參﹝去蘆頭﹞陳橘皮﹝湯浸去白瓤﹐焙。各半兩﹞麥門冬﹝去心﹐焙﹞訶梨勒皮﹝微煨﹞丁香桂心﹝各一分﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候溫服。量兒大小以意加減。

《聖惠》治小兒霍亂﹐吐瀉不止﹐食飲不下。

肉豆蔻散方肉豆蔻﹝一枚﹐去殼﹞丁香黃﹝銼﹞枇杷葉﹝拭去毛﹐炙。各半分﹞桂心人參甘艸﹝炙﹐銼﹞白茯苓﹝各半兩﹞陳皮﹝一分﹞上件藥搗﹐細羅爲散。一歲兒每服以溫水調下半錢。量兒大小以意加減。

《聖惠》又方榦桑葉藿香﹝各半兩﹞上件藥搗﹐細羅爲散﹐不計時候﹐以粥飲調下半錢。量兒大小以意增減。

《聖惠》又方肉豆蔻甘艸﹝炙﹐銼﹞藿香﹝各一分﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候﹐量兒大小分減﹐溫服。

《聖惠》治小兒霍亂﹐吐瀉不止。

龍骨散方龍骨﹝末﹐一分﹞艸豆蔻﹝末﹐半兩﹞爛﹝末﹐半分﹞上件藥都研令勻﹐以奶汁三合﹐煎至二合去滓﹐別入牛黃﹑麝香﹑兔毛灰各一字﹐生薑汁少許調令勻﹐分爲三服。如人行五里一服。

《聖惠》治小兒霍亂﹐吐瀉不止﹐心胸煩悶。

菖蒲散方菖蒲肉豆蔻﹝去殼﹞人參﹝去蘆頭﹞白茯苓﹝各一分﹞上件藥搗﹐細羅爲散﹐不計時候﹐以溫生薑湯調下半錢。量兒大小﹐以意加減。

《聖惠》治小兒霍亂﹐吐瀉不定。

人參散方人參﹝去蘆頭﹞陳橘皮﹝湯浸﹐去白瓤﹐焙﹞黃連﹝去須﹞濃朴﹝去粗皮﹐塗生薑汁﹐炙令香熟。各一分﹞上件藥搗﹐細羅爲散。每服以陳粟米粥飲調下半錢。三歲以上﹐加藥服之。

《聖惠》又方甘艸﹝半兩﹐炙微赤﹐銼﹞肉豆蔻﹝去殼﹞漧薑﹝炮制﹐銼。各一分﹞上件藥搗﹐細羅爲散。每服以冷水調下一字。二歲以上加藥服之。

《聖惠》又方人參﹝一分﹐去蘆頭﹞丁香﹝半兩﹞上件藥搗碎﹐以奶汁三合﹐煎五﹑七沸去滓放溫。量兒大小分減﹐漸漸服之。

《聖惠》又方丁香﹝末﹐一錢﹞消梨﹝一枚﹐絞汁﹞奶汁﹝一合﹞上件藥相合令勻﹐少少與兒服之。

《聖惠》又方上用桑椹一枚﹐炙焦黃﹐細研﹐以奶汁灌之。

《聖惠》又方上用窠微炙﹐搗﹐羅爲末﹐以奶汁調一字服之。

《博濟方》治小兒霍亂﹐吐瀉不定。

乳香丸乳香朱砂﹝各一錢。研﹞半夏﹝半兩﹐湯洗七徧﹐薑汁炒黃﹞上件三味爲末﹐麵糊爲丸如綠豆大。每服五丸﹐米飲下﹐日三服。《張氏家傳》方同﹐半夏卻用一兩﹐又名香砂丸。

《博濟方》治小兒吐奶及霍亂吐瀉不止。

眞朱散石亭脂﹝抄一錢匕﹞白滑石﹝末﹐炒﹐三錢﹞上件二味﹐同研千餘徧﹐看兒大小﹐生薑糯米泔調下一字﹐立瘥。

漢東王先生《家寶》治嬰孩小兒霍亂吐瀉﹐不進乳食。

大七寶散方木香﹝炮﹞丁香﹝炒﹞官桂﹝去粗皮﹐不見火﹞茯苓麻黃﹝去節﹞當歸甘艸﹝炙﹞人參大腹皮訶子川楝子﹝二味去性﹞秦艽﹝炒。各一錢﹞地楡﹝二錢﹐炒﹞肉豆蔻﹝一个﹐炮﹞藿香﹝取葉一錢半﹐炒﹞上爲末。每服嬰孩一字﹐二﹑三歲半錢﹐四﹑五歲一錢。水一藥注或半銀盞﹐入棗子半片煎十數沸﹐溫服。

漢東王先生《家寶》﹕補虛調胃气﹐定霍亂﹐治吐止瀉﹐進乳食。

沈香散方沈香茯苓﹝各一分﹞甘艸﹝炙﹞丁香藿香﹝取葉秤。各一錢﹞木香﹝炮﹞官桂﹝去粗皮﹐令盡﹐不見火。各半錢﹞上爲末﹐每服嬰孩一字﹐二﹑三歲半錢﹐五﹑七歲一錢﹐以意加減。紫蘇木瓜湯調下﹐一日三服。

張渙順正湯順陰陽﹐治霍亂吐利方。

白豆蔻髙良姜﹝微炮﹞藿香葉當歸﹝洗﹐焙漧﹞艸豆蔻﹝面裹炮﹞陳皮﹝去白﹐焙漧。各半兩﹞丁香﹝一兩﹞上件搗﹐羅爲細末。每服半錢至一錢﹐溫粥飲調下。

張渙二姜湯釐淸濁﹐治霍亂吐利方。

髙良姜川面姜﹝各一兩﹞丁香人參﹝各半兩﹞甘艸﹝一分﹐炙﹞上件搗﹐羅爲細末。每服半錢﹐米飲湯調下。

張渙健脾膏治一切霍亂吐利﹐皆可服之方。

丁香藿香葉人參﹝各一兩﹞沈香木香﹝各半兩﹞上件搗﹐羅爲細末﹐煉蜜和丸雞頭大。每服一粒﹐粟米飲化下。

張渙香連散釐淸濁﹐定霍亂吐利方。

木香川黃連﹝去須。各一兩﹞人參濃朴﹝去粗皮﹐塗生薑汁炙令香熟。各半兩﹞上件爲細末。每服一錢﹐粟米飲調下。

張渙快膈散定霍亂吐利﹐服藥多吐﹐卽先服此藥。

甘艸﹝半兩﹐炙﹞髙良姜﹝微炮﹞肉豆蔻﹝去殼﹞丁香﹝各一分﹞上件搗﹐羅爲細末。每服半錢﹐新冷水調下。

《嬰童寶鑑》治小兒霍亂吐瀉。

藿香散方藿香香薷﹝並末。各一分﹞白茯苓﹝末﹐二錢﹞上件研服半錢﹐姜湯下。如人行三﹑五里進一服﹐連進三服。

《保生信效》治霍亂吐瀉轉筋方。

硫黃焰硝晉礬滑石﹝並細研﹞白面﹝以上各一兩﹞上將面與藥再勻研﹐滴水丸如梧桐子大。每服三﹑四十丸﹐熟水下。小兒量與﹐仍別作一等小丸。

《三十六種》治霍亂吐瀉。

木香散方木香﹝細銼﹞人參藿香﹝各等分﹞上爲末﹐每服一錢﹐水五分煎至三分服。

《三十六種》又方桃仁膏桃仁杏仁巴豆﹝各一粒﹞朱砂﹝少許﹞上同研飯爲丸如米大。每服一丸﹐以飲吞下。

《劉氏家傳》﹕小兒霍亂吐瀉方。

艸豆蔻檳榔甘艸﹝各等分﹞上末之﹐姜煎一錢﹐空心服。

《王氏手集》大姜煎丸治脾胃伏寒﹐吐利不止﹐霍亂煩悶﹐身體疼痛﹐發熱嗜臥﹐手足厥逆方。

漧薑﹝二兩﹞人參白術甘艸﹝各一兩﹞黑附子﹝半兩﹞上爲細末﹐煉蜜爲丸。一兩作八十丸﹐每服一丸。白湯六分盞化破﹐再煎至四分﹐連滓溫服。

《吉氏家傳》治霍亂吐瀉丁香散方丁香﹝一錢﹞藿香﹝半兩﹞枇杷葉﹝七片﹐湯洗泡去毛﹐炙爲末﹞上細末﹐每服一字或半錢﹐飯飲調下。只兩服住。

《吉氏家傳》治霍亂吐瀉不止方。

漧薑﹝炮﹞人參白術﹝各四錢﹞濃朴﹝二分﹐薑汁浸﹐炙﹞上細銼﹐分作四服。每服水二盞﹐煎至六分﹐以意加減。

《吉氏家傳》地黃散治小兒脾胃气衰弱﹐霍亂吐瀉﹐嘔逆不食﹐煩躁迷悶方。

漧地黃濃朴﹝薑汁拌炒﹞漧葛人參茯苓藿香葉黃﹝蜜炙﹞白術﹝麩炒。各一分﹞丁香訶子﹝炮﹐用肉。各一錢﹞上爲細末。每服半錢或一錢﹐用蒼術煮飯飲調下﹐並進四﹑五服。

長沙醫者丁時發傳霍亂吐瀉方﹕孩兒霍亂胃虛鳴﹐手冷如冰面色靑﹐冷熱未和多吐利﹐名方順气便惺惺。

順气散人參藿香丁香﹝各一分﹞茯苓漧葛甘艸﹝炙﹞天臺烏藥﹝各半兩﹞紅橘皮﹝一兩﹞上件爲末。每服半錢﹐用水六分入棗一个﹐姜一片﹑同煎三分溫服。

卷第二十七

霍亂第五﹝或霍亂吐而不利﹐或霍亂利而不吐﹐或止霍亂而不吐利﹞《本艸》主小兒惡气霍亂方。

上用梳篦垢水和飲之。

《葛氏肘後》﹕孩子霍亂﹐已用立效方﹐必有神驗。

人參蘆籜﹝各二分﹞扁豆藤﹝二兩﹞倉米﹝二撮﹞上咀﹐以水三升煮﹐細細溫入口﹐卽當甚效。《千金方》同﹐倉米只以一撮﹐又用水二升煮八合。

《葛氏肘後》又方人參﹝四分﹞濃朴﹝炙﹞白術甘艸﹝炙。各一分﹞生薑﹝三分﹞上咀﹐以水二升煮取五合﹐去滓﹐分五服﹐中間隔乳服之。奶母忌生冷油膩﹑果面等﹐大效。《外臺》方同﹐但濃朴﹑白術﹑甘艸各二分﹐餘同。

《千金》治孩子霍亂﹐已用立驗方。

人參﹝一兩﹞木瓜﹝一枚﹞倉米﹝一撮﹞上三味咀﹐以水煮分服。以意量之﹐立效。

《千金》治小兒霍亂方。

上研尿滓﹐乳上服之。

《千金》又方上用牛涎灌口中一合。

《外臺》﹕《必效》主小兒霍亂方。

上取廁屋戶簾﹐燒灰﹐研。以飲服一錢匕。

《外臺》﹕《必效》又方上用訶梨勒一枚﹐先煎沸湯﹐研一半許與兒服﹐立止。再服神妙。

《外臺》劉氏療百日以來及蓐內兒霍亂方。

上以人乳半合及生薑汁少許﹐相合煎服﹐入口定。

《外臺》劉氏又療小兒霍亂方。

生薑﹝四分﹐研﹞香薷薄荷﹝各一兩﹞上三味以水煎﹐分溫﹐兒與奶母俱服之﹐甚良。

《外臺》劉氏療小兒霍亂﹐空吐不利方。

人參﹝七分﹞生薑﹝四分﹞濃朴﹝二分﹐炙﹞橘皮﹝一分﹞兔骨﹝一兩﹐炙﹞上五味切﹐以水一升二合煎取四合服之﹐卽利下部。又以杏仁﹑鹽少許﹐皂角末少許﹐面和硬搜如棗核大﹐以綿裹納之﹐便通。奶母忌熱面。大效。

《外臺》劉氏又療小兒霍亂﹐空利不吐方。

烏牛艸﹝一團﹐舒移切﹞生薑人參﹝各三兩﹞上三味切﹐以甜不酸漿水一升半﹐煎取五合﹐分服之。如孩子渴﹐取蛐糞﹐爛龍骨一兩﹐以漿水煎﹐澄淸﹐與兒喫卽瘥。

《外臺》劉氏又療小兒霍亂﹐不吐不利﹐肚脹妨滿﹐上下不通方。

甘艸﹝四分﹐炙﹞當歸﹝二分﹞石鹽﹝三分﹞上三味切﹐以漿水一升半煎取六合﹐去滓。牛黃﹑麝香各半錢匕﹐研﹐蜜半匙﹐相合以下灌之﹐卽通。奶母與漿水﹑粥喫﹐勿喫麵﹑肉等。

《外臺》劉氏又療小兒幹霍﹐渴熱及壯熱﹐眼色慢﹐四大困悶方。

上以烏豆二升﹐淨幹擇﹐生薑一兩切﹐以水三升煎烏豆﹐皮欲爛卽濾取汁二合。和少許蜜喫﹐卽變吐。如人行六﹑七里﹐又與喫﹐無問大人﹑小兒﹐並與服之﹐效。

《外臺》劉氏又療小兒熱霍﹐諸藥不瘥方。

上用蘆葉二大兩﹐糯米三大合﹐水三升﹐先煮葉﹐入米煮取一升﹐入蜜少許和服瘥。不足﹐卽取桑葉二升﹐生薑半兩﹐切﹐以水三升煮﹐取一升﹐著一匙白米爲飲服。

《聖惠》治小兒霍亂不下乳食麥門冬散方麥門冬﹝一兩去心﹐焙﹞白茯苓人參﹝去顱頭﹞陳橘皮﹝湯浸﹐去白瓤﹐焙﹞幹木瓜﹝各一分﹞濃朴﹝去粗皮﹐塗生薑汁﹐炙令香熟﹞茅香﹝各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐不計時候。量兒大小分減﹐溫服。

《聖惠》治小兒霍亂不欲乳食丁香散方丁香﹝一分﹞人參﹝半兩﹐去顱頭﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候。量兒大小分減﹐溫服。

《聖惠》治小兒霍亂不止肉豆蔻散方肉豆蔻﹝一分﹞藿香﹝半兩﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候。量兒大小分減﹐溫服。

《聖惠》治小兒霍亂但利不吐方。

烏牛糞﹝半兩﹐燒灰﹞人參﹝三分﹞生薑﹝半分﹐切﹞上件藥用甜淡漿水一大盞﹐煎至五分﹐去滓﹐不計時候。量兒大小分減溫服。

《聖惠》治小兒霍亂吐逆不止人參散方人參藿香葛根﹝銼。各半兩﹞白術濃朴﹝去粗皮﹐生薑汁炙令香熟﹞甘艸﹝炙﹐銼。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減﹐溫服。

《聖惠》治小兒霍亂不止散方故篾﹝半兩﹞鹽﹝一字﹞牛黃﹝一黑豆大﹐細研﹞乳汁﹝一合﹞上件藥﹐將乳汁煎二味三﹑兩沸﹐去滓。調入牛黃服之立瘥。

沈香丁香﹝各一分﹞檳榔甘艸﹝炙。各半兩﹞肉豆蔻﹝一兩﹞上爲末﹐每服半錢。一錢用棗子半个﹐水五分盞同煎三分﹐通口服。

《嬰孺》治小兒霍亂﹐腹脹不得利。

牛泄方上取牛泄絞汁﹐百日兒服一合﹐二百日一合半﹐二歲﹑一歲二合。

《嬰孺》治小兒霍亂﹐嘔吐不止。

人參飲子方人參﹝六分﹞濃朴﹝三分﹐炙﹞粗倉米﹝二合﹐淘﹞上以水二升﹐煮取七﹑八合﹐絞汁。百日服半合﹐一歲三服。《外臺》方同。

《嬰孺》治小兒霍亂吐乳不止方。

上以人參煎湯服立已。

《嬰孺》又方上取薄荷葉未幹者﹐研汁﹐量多少﹐撚鼻令口開灌之。

《嬰孺》治小兒霍亂﹐乳母服之方。

扁豆莖﹝一升﹐先炙﹐令萎﹐切細﹞人參﹝三兩﹐切之﹞上以水三大升半﹐取汁煮粟米少許爲粥﹐與乳母服之。衣裹乳﹐勿令露之﹐每欲乳兒﹐先捏去少許﹐然後乳母乳兒。常服大佳。

《嬰孺》治少小大吐下﹐心結堅﹐食飲不下﹐嘔逆欲死﹐並霍亂後吐下不止﹐短气煩滿。

半夏湯方半夏﹝四分﹞黃芩甘艸﹝各二分﹞漧薑橘皮當歸人參﹝各三分﹞上以水四升﹐煮一升半﹐二百日兒服三合。若腹痛加當歸二分﹐嘔逆甚加橘皮三分。

《玉訣》銀白散取積﹐取虫﹐後生胃气﹐使不霍亂方。

人參茯苓甘艸﹝炙﹞白術﹝麥麩炒﹞白豆﹝去皮﹞上各等分﹐末一錢﹐紫蘇湯調下。一方有藿香葉等分。

《玉訣》蘆薈丸治霍亂後幹噦不常方。

蘆薈安息香胡黃連枳殼﹝麩炒。各一錢﹞使君子﹝三﹑七个﹐炒﹞蕪荑﹝一分﹞澱粉﹝一錢半﹞麝香﹝少許﹞上末﹐豬膽糊丸如此○大﹐五﹑七丸﹐米飲吞下。

《惠眼觀證》香參膏治霍亂瀉住﹐吐不住方。

人參﹝一指大﹐銼之﹞丁香﹝一十四粒﹞藿香﹝一錢﹞糯米﹝七十粒﹐同丁香炒合米黃﹞上件四味同爲末﹐用棗肉和爲膏。每服一指頭大﹐用鹽姜湯下。

《惠眼觀證》石黃散治霍亂吐瀉不住方。

硫黃﹝半兩﹞滑石﹝一分﹞上二味同研令細。每服半錢﹐米泔下。

《吉氏家傳》治霍亂吐不食奶丁香散方丁香﹝二十个﹞母丁香﹝一个﹞藿香﹝一錢﹞半夏﹝五个﹐湯泡七次﹞上件末﹐都以薑汁浸三宿﹐焙漧再爲末。每服一字﹐藿香湯下。

長沙醫者鄭愈傳治霍亂候﹐嘔逆不止﹐心胃虛熱。

人參散方人參陳皮桔梗甘艸﹝炙﹞白芷﹝各二錢﹞上件爲末。每服一錢﹐水五分﹐入淡竹葉煎二分﹐入蘆荻根煎亦得。

卷第二十七

吐利第六﹝但吐利而不霍亂﹞《巢氏病源》小兒吐利候﹕吐利者﹐由腸虛而胃气逆故也。小兒有解脫﹐而風冷入腸胃﹐腸胃虛則泄利﹐胃气逆則嘔吐。此大體與霍亂相似而小輕不劇﹐悶頓﹐故直云吐利﹐亦不呼爲霍亂也。

錢乙論小兒初生三日內吐瀉壯熱﹐不思乳食﹐大便乳食不消﹐或白色﹐是傷食﹐當下之﹐後和胃。下用白餅子﹐﹝方見本門。﹞和胃用益黃散主之。﹝方見胃气不和門中。﹞錢乙論小兒初生三日以上至十日﹐吐瀉﹐身溫涼﹐不思乳食﹐大便靑白色﹐乳食不消﹐此上實下虛也。更有兼見證﹕肺主睡露睛﹑喘气﹐心主驚悸﹑飲水﹐脾主困倦饒睡﹐肝主呵欠頓悶﹐腎主不語畏明﹐當瀉。見兒兼髒﹐補脾益黃散主之。此二證多病秋夏也。﹝益黃散方見胃气不和門中。﹞錢乙論夏秋吐瀉﹐五月二十五以後吐瀉身壯熱﹐此熱也﹐小兒臟腑十分中九分熱也。或因傷熱﹐乳食吐乳不消﹐瀉深黃色﹐玉露散主之。六月十五日以後吐瀉身溫﹐似熱﹐臟腑六分熱四分冷也。吐嘔乳食不消﹐瀉黃白色﹐似渴﹐或食乳﹐或不食乳﹐食前必服益黃散﹐食後多服玉露散。七月七日以後吐瀉身溫涼﹐三分熱七分冷也。不能食乳﹐多似睡﹐悶亂﹐哽气﹑長出气﹐睡露睛﹐唇白﹑多噦﹐欲大便﹐不渴﹐食前多服益黃散﹐食後少服玉露散。八月十五日以後吐瀉﹐止冷無陽也﹐不能食乳﹐幹噦﹐瀉靑褐水﹐當補脾﹐益黃散主之﹐不可下也。﹝玉露散方見本門﹐益黃散方見胃气不和門中﹞。

錢乙論吐瀉﹐爭上去﹕廣親此宅﹐四大王宮五太尉病吐瀉不止﹐米谷不化﹐眾醫用補藥﹐言用薑汁調服之。

六月中服溫藥﹐一日益加喘吐不定。錢曰﹕當以涼藥治之﹐所以然者﹐謂傷熱在內也。用石膏湯三服﹐並服之。眾醫皆言﹕吐瀉多而米谷不化﹐當補脾﹐何以用涼藥﹖王信眾醫﹐又用丁香散三服。錢後至曰﹕不可服此﹐三日外必腹滿身熱﹐飲水吐逆。三日外一如所言。所以然者﹐謂六月熱甚﹐伏入腹中而令引飲﹐熱傷脾胃卽大吐瀉。他醫又行溫藥﹐卽上焦亦熱﹐故喘而引飲﹐三日當死。眾醫不能治﹐復召錢至宮中。見有熱證﹐以白虎湯三服﹐更以白餅子下之﹐一日減藥二分﹐二日﹑三日又與白虎湯各二服。四日用石膏湯一服﹐旋合麥門冬﹑黃芩﹑腦子﹑牛黃﹑天竺黃﹐茯苓﹑以朱砂爲衣﹐與五丸﹐竹葉湯化下﹐熱退而安。

錢乙論虛實下藥云﹕馮承務子五歲﹐吐瀉壯熱不思食。錢氏曰﹕目中黑睛少而白睛多﹐面色白﹐此子必多病。面色白神怯也﹐黑睛少腎虛也﹐黑睛屬水﹐本怯而虛﹐故多病也。縱長成必肌膚不壯﹐不耐寒暑。易虛易實﹐脾胃亦怯﹐更不可縱酒欲﹐若不保養﹐不過壯年。面上常無精神光澤者﹐如婦人之失血也。今吐利不食﹐壯熱者﹐傷食也﹐不可下﹐下之虛。入肺則喘﹐入心則驚﹐入脾則瀉﹐入腎則益虛﹐此但以消積丸磨之﹐爲微有食也。如傷食甚則可下﹐不下則成癖也。實食在內﹐乃可下之﹐下畢﹐補脾必愈。隨其虛實無不效者。

錢乙有吐瀉問難云﹕廣親宮七太尉﹐七歲﹐病吐瀉。是時七月﹐其證全不食而昏睡﹐睡覺而悶亂﹑哽气﹑漧嘔﹑大便或有或無﹑不渴。眾醫作驚治之﹐疑睡故也。錢曰﹕先補脾後退熱﹐與使君子丸補脾﹐退熱石膏湯。

次日又以水銀﹑硫黃二物下之﹐生薑水調下一字。錢曰﹕凡吐瀉五月內﹐九分下而一分補。八月內﹐十分補而無一分下。此者是脾虛瀉﹐醫妄治之﹐至於虛損﹐下之卽死。當只補脾﹐若以使君子丸卽緩。錢又畱溫胃益脾藥止之。醫者李生曰﹕何食而﹖錢曰﹕脾虛而不能食﹐津少卽逆。曰何瀉靑褐水﹖曰﹕腸胃至虛﹐冷極故也。錢治而愈。

錢乙附方﹐凡小兒吐瀉當溫補之。余每用理中丸以溫其中﹐以五苓散導其逆﹐五苓最治小兒吐。連與數服﹐兼用異功散等溫藥調理之﹐往往便愈。若已虛損﹐當速生其胃气﹐宜與附子理中丸﹐並研金液丹末﹐煎生薑﹑米飲調灌之﹐惟多服乃效。﹝服至二﹑三兩無害﹞。候胃气已生﹐手足漸暖﹐陰退陽回。然猶螈﹐卽減金液丹一﹑二分﹐增靑州白丸子一﹑二分﹐同研如上服。以意詳之﹐漸減金液丹﹐加白丸子﹐兼用異功散﹑羌活膏﹑溫白丸﹑鉤藤飲子之類調理至安。根據此治之﹐仍頻與粥﹐𨿽至危者﹐往往死中得生﹐十救八﹑九。

《嬰童寶鑑》﹕小兒爲乳母飲酒﹐淫情亂﹐乳子爲疾﹔其候吐瀉靑黃水﹐身熱﹑啼叫如驚﹐不治。

《嬰童寶鑑》小兒吐利歌﹕小兒吐利早須醫﹐只爲腸虛逆气爲﹐更有中它湯藥毒﹐必加煩躁在心脾。

《千金》治少小吐利方。

亂髮﹝半兩﹐燒﹞鹿角﹝六銖﹞上二味末之﹐米汁服一刀圭﹐日三服。

《千金》又方上用熱牛屎合之。一作牛膝。

《千金》又方上用熱特豬屎﹐水解取汁少少服之。

《外臺》﹕劉氏療百日以下蓐內兒吐利方。

面﹝一錢﹐炒﹞乳汁﹝二兩﹞龍骨﹝六分﹞上三味煎龍骨﹐和炒麵服之卽瘥。

《聖惠》治小兒吐利﹐發熱不欲乳食。

人參散方人參﹝半兩﹐《嬰孺》用四兩﹞漧薑﹝炮﹐銼﹞桂心﹝各一分﹐《嬰孺》各用三分﹞甘艸﹝一分﹐炙﹐銼﹐《嬰孺》用四分﹞黃芩﹝二分﹐《嬰孺》用六分﹞上件藥搗﹐粗羅爲散。每服一錢﹐以水一小盞﹐棗一枚﹐煎至五分去滓﹐不計時候﹐稍熱服之。隨兒大小以意增減。

《聖惠》治小兒吐利﹐腹脇虛悶。

訶梨勒散方桂心﹝一分﹞訶梨勒皮人參白術甘艸﹝炙﹞濃朴﹝去粗皮﹐塗生薑汁炙令香熟﹞陳皮﹝各半兩﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候﹐稍熱服之。量兒大小以意加減。

《聖惠》治小兒冷熱不和﹐吐利不止。

白術散方白術木香丁香陳皮﹝焙。各一分﹞麥門冬﹝三分﹐去心﹐焙﹞上件藥搗﹐粗羅爲散。每服一錢﹐以水一中盞﹐煎至五分去滓﹐不計時候﹐稍熱服。量兒大小以意加減。

《聖惠》治小兒吐利兼胸脇脹滿艸豆蔻散方艸豆蔻﹝去皮﹞木香五味子人參白茯苓陳皮﹝湯浸去白。各一分﹞訶梨勒皮甘艸﹝炙﹐銼。各半兩﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候﹐稍熱服。隨兒大小以意加減。

《博濟方》治小兒未及周﹐吐瀉不止﹐因乳母气血勞神﹐或熱奶傷胃﹐致有痰涎。

中和散方雄黃﹝好者少許﹞大黃五靈脂﹝各等分﹞上件三味同研爲細末。每服一字﹐磨刀水調下。

《譚氏殊聖》治小兒吐瀉方。

白滑石硫黃﹝各等分﹞上細研﹐淘糯米泔調下一字。新生小兒未盈月及百日舌上生瘡﹐口中白膏濃如池紙﹐用坯子燕脂少許﹐兒病用女乳汁﹐女病用兒乳汁同調﹐塗舌上一宿﹐立效。

《譚氏殊聖》治小兒吐瀉不止乳香丸方乳香朱砂﹝各一錢﹞半夏﹝半兩﹐湯浸七徧﹐切破﹐用生薑汁炒令黃色﹞上爲末﹐麵糊爲丸如綠豆大。每服三﹑二丸﹐如五歲以上五﹑六丸﹐米飲下。

茅先生﹕小兒吐瀉丁香散方丁香﹝二七粒﹞肉豆蔻﹝一个﹞木香﹝一錢﹞以上三味研損﹐用醋面裹﹐熱灰煨﹐令面赤色取出﹐不用面﹐入後藥﹕藿香桂心﹝各半錢﹞上此二味和前三味拌合爲末。每服一字半錢﹐用陳米飯煮飲調下。

《嬰孺》皇子湯治少小痢下﹑吐逆﹐壯熱數日不止﹐不得乳哺﹐或但羸困欲死方。

甘艸﹝炙﹞牡蠣﹝末﹞芍藥桂心﹝各三兩﹞上爲粗末。一歲兒水一升﹐內四方寸匕﹐煮三合頓服﹐日再。小兒以意加減。此能除熱止痢﹐上下神驗。

《嬰孺》治少小驚﹐兼少小下痢﹐及吐十日以上。以意量之與服﹐二十日以上根據此方合服。苦七﹑八日以上倍加藥﹐過此以意消息增減。神妙方。

大黃﹝三錢﹞鉤藤﹝六合﹞黃﹝二分﹞細辛﹝半分﹞蛇蛻皮﹝三寸﹐炙﹞蚱蟬﹝二个﹐炙﹞甘艸﹝一分﹐炙﹞上切﹐以水一升半煮五合﹐絞去滓﹐研牛黃五大豆許﹐入湯中。一服一棗許﹐日三夜一﹐亦同。灸兩耳前三炷﹐必瘥。無牛黃﹐以眞麝香代之。

《嬰孺》治少小寒中吐利及客忤。

溫白丸方附子﹝炮﹞桔梗﹝各二兩﹞人參﹝一兩﹞漧薑﹝二分﹞上爲末﹐煉蜜丸。二十日兒麻子大一丸﹐五十日兒胡豆大一丸﹐百日兒小豆大一丸﹐不知加之。

《嬰孺》醋酒白丸子治吐利寒中並客忤方。

半夏﹝洗﹞人參﹝各三分﹞桔梗附子﹝炮去皮臍﹞漧薑﹝各四分﹞上爲末﹐以苦酒和丸小豆大。一服一丸﹐日三服。此是一歲服法。

錢乙異功散溫中和气﹐治吐瀉﹐思食。凡小兒虛冷病﹐先與數服﹐以正其气方。

人參﹝切去頂﹞茯苓﹝去皮﹞白術甘艸﹝炒﹞陳橘皮﹝各等分﹞上爲細末。每服二錢﹐水一盞﹐生薑五片﹐棗二个﹐同煎至七分﹐食煎溫熱服。量多少與之。

錢乙玉露散一名甘露散方甘艸﹝生﹐一分﹞寒水石﹝嫩而微靑黑﹐中有細紋者是﹞石膏﹝堅白而手不可折者﹐有墻壁堅白石膏是﹐如無﹐以方解石代之﹐敲段﹐段皆方是也。各半兩﹞上同爲細末。每服一字或半錢﹐一錢食後溫湯調下。

錢乙治壯熱白餅子方又名玉餅子滑石輕粉半夏天南星﹝二錢﹐湯浸七次﹐爲末。同上各一錢﹞巴豆﹝二十四个﹐去皮膜﹐水一升﹐煮水盡爲度﹞上研勻﹐巴豆後入。眾藥以糯米飯爲丸﹐小綠豆大﹐捏作餅子。三歲以上三﹑五餅子﹐以下三餅子﹐煎蔥白湯臨臥服。

錢乙附方金液丹治小兒吐瀉﹐虛實極最妙。沈存中《良方》論金液丹云﹕親見小兒吐利劇﹐气已絕﹐服之復活者數人。眞不妄也﹐須多服多驗。

錢乙附方治小兒脾胃虛寒﹐吐瀉等病及治冷痰。

齊州半夏﹝一兩﹐湯泡七次﹐切﹐焙﹞陳粟米﹝三分﹐陳粳米亦得﹞上咀﹐每服三錢﹐水一大盞半﹐生薑十片同煎至八分﹐食前溫熱服。

張渙治小兒三焦不調﹐停寒膈上﹐乳哺不消﹐胸膈痞滿﹐甚則喘逆﹐吐利﹐肌體痿黃。

勻胃散方甘艸﹝一分﹐炙﹞藿香葉白豆蔻人參﹝去蘆頭。各一兩﹞木香漧薑﹝炮﹞濃朴﹝去粗皮﹐塗生薑汁炙令香熟﹞丁香﹝各半兩﹞上件搗﹐羅爲細末。每服一錢﹐水一小盞﹐入生薑二片﹐煎至六分﹐去滓溫服。

張渙益中湯方治嘔吐兼瀉利。

人參﹝去蘆頭﹞靑橘皮丁香﹝各半兩﹞桂心訶梨勒皮﹝各一分﹞艸豆蔻﹝三枚﹐去皮炒﹞上件搗﹐羅細末﹐每服半錢至一錢﹐米飲調下。量兒大小加減。

《嬰童寶鑑》治小兒吐利不止不二丸方巴豆﹝三十个﹐去心膜細研﹐別用好黃連半兩水浸﹐染紙兩張裹豆﹐令出油﹞朱砂﹝末﹐一錢重﹞寒食麵﹝一錢九﹞上件研勻﹐滴水爲丸如綠豆大。以新汲水磨下一丸。

《萬全方》治脾胃气虛﹐止吐瀉。

人參散人參白茯苓白術漧葛陳橘皮﹝去瓤﹞濃朴﹝薑汁塗﹐炙。以上各等分﹞上件爲末﹐每服半錢﹐用沸湯點。量大小服之。

《惠眼觀證》沈香飲子大治吐瀉方。

沈香丁香藿香﹝各半錢。劉氏各用一錢﹞肉豆蔻﹝二个﹞檳榔﹝二个。劉氏用一个﹞甘艸﹝炙﹐一錢。

劉氏各一分﹞上爲末。每服一大錢﹐水一小盞﹐入老姜一小指大﹐捶碎同煎三兩沸﹐去滓﹐溫服。

《惠眼觀證》醒脾散治吐瀉﹐脾困多睡﹐不思飲食方。

人參木香茯苓陳皮﹝去白﹞甘艸艸豆蔻﹝去皮﹞濃朴﹝同砂一錢﹐膽水一碗﹐入此二味煮﹐令幹﹐都細切﹐焙。以上各一分﹞白術﹝半兩﹞上爲細末。每服一錢﹐以冬瓜子煎湯下。

《劉氏家傳》人參異功散治小兒瀉利﹐止嘔逆﹐順气補虛方。

人參﹝一錢半﹞白術﹝半兩﹞靑皮陳皮茯苓甘艸﹝各一分﹞豆蔻﹝三个﹐入訶子﹞上末之。每服一錢﹐陳米飲調下。如秋間合則入訶子﹐春夏不用。或用紫蘇﹑木瓜煎五﹑七沸﹐半盞﹐末半錢﹐或加至一錢﹐逐日早服。如是小兒傷風﹐應諸般傷寒﹐但以此藥正卻﹐气候和然後以紅棉散﹝方見挾驚傷寒門中﹞治之﹐無有不效。

《劉氏家傳》醒脾散治小兒吐瀉脾困方。

人參﹝二分﹞丁香﹝二十粒﹞白茯苓白術﹝各一分﹞藿香甘艸﹝炙。各一錢﹞天南星﹝一个﹐七﹑八錢重﹐去心﹐用縮砂仁十个入在天南星內﹐面裹煨熟﹐面焦黃爲度﹐去面不用﹞上件同爲細末。每服一錢﹐水六分﹐生薑三片﹐冬瓜子十四粒同煎﹐三分溫喫。不拘時候服。

《張氏家傳》降靈丹一名來復丹﹐治小兒非時吐瀉﹝古方﹞。

舶上硫黃雪白硝石﹝二味各一兩﹐並於沙石銚或銀器內用文武火慢炒﹐溶令作珠子﹐無令火緊﹐太過卽不中﹐須傾在紙上於冷收之﹐研細末﹐二味先成末乃妙﹞蓮花靑皮年久陳皮﹝炒幹﹞上等無石五靈脂﹝以上各一兩﹞上爲細末﹐白麵糊爲丸豌豆大。每服十五丸﹐空心﹐食前溫米飲下。備小兒服食者﹐丸作麻子大﹐看大小加減之。二味配類﹐陰陽均平﹐有天地中和之气。可冷可熱﹐可緩可急﹐治陰陽不調﹐冷熱相制﹐榮衛差錯﹐上下隔塞﹐心腎不升降﹐水火不交養﹔丈夫﹑女人﹑老幼﹑嬰兒危證候﹐並可救治。但一點胃气在﹐服者無不獲安。邪熱炎上煩躁者﹐一服定﹔冷熱攻注急痛者﹐並一服定。諸霍亂﹐吐瀉水谷﹐湯藥不住﹐一服定。

大般吐逆﹐唇口靑色﹐手足厥冷﹐腳轉筋者﹐兩服定。著熱煩躁﹐昏塞倒地﹐不省人事者﹐兩服省。只時下不得喫水。若瀉利﹐不問赤白﹑冷熱﹐量深淺與服﹔或非時吐瀉﹐气痞﹐食不下者﹐每服三十丸﹐甚者五十丸﹐輕者二十丸。小兒十丸﹑十五丸﹔嬰兒三丸﹑五丸﹔新生牙兒一丸﹑兩丸﹐化破令服。小兒因驚成癇﹐發歇多日﹐變成虛風﹐或作慢驚者﹐五﹑七丸並服﹐兩服定。慢驚本非風﹐胃气欲絕故也。若已絕卽難救﹐亦得時暫生爾。若胃气稍在﹐𨿽困死亦可救也。大人亦然﹐但一切危急﹐不識證候並治之。此藥不問神聖通靈﹐救人之寶﹐其色不定﹐隨時變動﹐愼勿輕傳。

《張氏家傳》六神丹定吐瀉方。

丁香木香肉豆蔻﹝面裹炮熟﹞訶子肉使君子仁﹝各一分﹞蘆薈﹝二分﹞上件爲細末。薄麵糊爲丸如綠豆大﹐粥飲吞下。

《張氏家傳》小兒驚風或吐或瀉﹐脾困不進飲食或傷風﹐潮熱或喘後出汗﹐宜服此調中六神散方白術茯苓甘艸藿香葉艸果子﹝各一分﹞丁香﹝二錢﹞上爲細末。每服一錢﹐紫蘇﹑米湯煎下。應气不勻﹐疳瀉痢﹐神妙。

《張氏家傳》治小兒吐瀉紫霜丸方代赭石陳皮﹝去白﹐巴豆肉半錢同炒幹﹐巴豆不用﹞。木香杏仁﹝去皮尖研。各一分﹞肉桂﹝去皮不見火﹞丁香﹝各半錢﹞藿香葉﹝二錢﹞上爲細末﹐粟米飯爲丸小綠豆大。每服七粒﹐藿香湯吞下。吐瀉﹐炙藿香﹑橘皮湯吞下。吐﹐煎棗子湯吞下。

《張氏家傳》治嬰孩榮衛虛﹐脾胃弱吐瀉﹐異功散方人參白術甘艸﹝炙﹞白茯苓白扁豆陳皮﹝去白。各等分﹞上件爲細末。每服半錢﹐陳米飲調下。

《莊氏家傳》木香丸治大人小兒吐利方。

木香白茯苓﹝各等分﹞上爲末﹐煉蜜和丸梧子大。每服二十丸﹐生薑米飲下。小兒量大小化服三﹑五丸。

《莊氏家傳》﹕小兒吐瀉方。

舶上硫黃藿香上二味等分爲末。每服半錢﹐生糯米泔水調下。

《莊氏家傳》羌活膏治小兒吐瀉不止﹐煩渴悶亂﹐欲成脾風﹐手足微搐。但非次發熱不能辧認證候﹐請於一時中並服﹐隨手有應。冬末春初最宜頻服。﹝一方治小兒困驚﹐發熱涎漱﹐累徑痢病﹐因傷乳食吐瀉後﹐气虛弱﹐精神昏倦﹐減乳食﹐手足厥冷﹐脈息微細﹐漸成慢驚﹐用藥亦同。

羌活獨活﹝各去蘆頭﹞人參﹝切﹞白茯苓﹝去皮切﹞天麻﹝微炙﹞幹蠍靑黛﹝研。各一分﹞腦麝﹝各半分。研﹞水銀硫黃﹝各一錢。結砂子﹞上爲未研勻﹐煉蜜丸皂子大﹐捏作餅子。五﹑七歲每服三餅﹐三﹑二歲二餅﹐一歲半餅﹑一餅。如身發熱﹐煎荊芥乳香湯下。手足厥冷﹐人參生薑湯化下。家中舊傳方有丁香﹐而無龍﹑麝﹑靑黛。今所合去三物﹐亦不曾入丁香。三﹑二歲小兒每服止一餅﹐不敢多與﹐恐大寒也。若吐甚﹐煎丁香湯化下亦佳﹝歐陽行之所傳方在前﹐少異﹞。

《莊氏家傳》秋深腹虛﹐吐瀉無時﹐喫食微細﹐面目黃腫方。

胡黃連丁香馬牙硝密陀僧訶子﹝五分﹞豆蔻﹝二个﹞檳榔﹝一个﹞麝香﹝少許﹞上爲末﹐用蒸餅酒浸爲丸如綠豆大。每服三丸﹐陳米飲下﹐日三服。五歲五丸﹐止吐用楠木湯下﹐止瀉用綠豆湯下。

《莊氏家傳》治吐瀉方。

丁香白術﹝等分﹞上末﹐糊爲丸粟大﹐米飲下十丸至十五丸﹐臨時增減。

《王氏手集》大白術散治脾胃气虛﹐嘔吐﹑泄瀉﹔外熱裏寒﹐手足厥逆﹐昏困嗜臥﹐面色靑白﹐下利淸谷﹐不思乳食方。

甘艸﹝炙﹞漧薑﹝一兩半﹞附子﹝一个﹐生用去皮﹐破作八片﹞上爲細末。每服一錢﹐水六分盞﹐生薑二片﹐同煎至四分去滓﹐溫服。量兒大小加減服。

《王氏手集》治小兒吐逆﹐兼吐利不止方。

丁香藿香﹝各一分﹞木香﹝一錢﹞硫黃﹝半兩﹐別研極細滑﹞滑石﹝二錢﹐研如粉﹞上爲末。每服一錢或半錢﹐米飲調下﹐量大小與之。如瀉﹐卽用附子一枚重半兩者﹐炮去皮臍爲末﹔再用生薑汁搗成餅子﹐用白面裹之﹐慢火煨﹐面熟去面不用﹔只將附子切焙﹐再搗羅爲末。每吐兼瀉﹐卽入附子末少許﹐如藥三之一。更量虛實﹐以米飲調下神驗。吐如激水者亦定。吐利不止﹐多成慢驚﹐宜速療之。如已成慢驚﹐兼金液丹與之。

《趙氏家傳》治小兒吐瀉不止﹐溫胃消食。

白術丸方白術木香丁香肉豆蔻黃連﹝各等分﹞上爲末﹐麵糊爲丸﹐如黃米大。每服十丸﹐米飲下。

《吉氏家傳》治吐瀉藿香散方藿香﹝一兩﹞丁香﹝一錢﹞木香縮砂﹝各半兩﹞上末。每服半錢﹐水五分﹐煎三分﹐通口服或續加陳皮﹑艸果﹑甘艸﹑人參﹐尢妙。

《吉氏家傳》治吐瀉方。

艸果子甘艸﹝各一兩。炮﹞上等分爲末。每服半錢﹐米飲調下。

《吉氏家傳》治吐瀉﹐不進飲食。

溫脾散方蒼術﹝二錢﹐細銼﹐先以油蔥炒赤色﹞陳皮﹝去白﹞艸果子﹝不炮﹐去皮用﹞肉桂﹝不見火﹐各半錢﹞桔梗甘艸﹝各一錢﹞僵蠶﹝少許﹞上末。每服半錢﹐棗湯調下。

《吉氏家傳》治吐瀉參苓散方人參白茯苓山藥漧葛麥門冬﹝去心﹞黑附子﹝炮去皮臍﹞桔梗甘艸﹝炙。各半兩﹞蓮子心木香﹝不見火。各一錢﹞藿香葉﹝一分﹞上爲末。每服一錢﹐紫蘇米飲調下。

《朱氏家傳》﹕大止小兒吐瀉方。

郁金﹝一个﹐刮開心﹐入去殼巴豆一个在內﹐用面裹煨熟取出﹐候令去面與巴豆﹐只用郁金一味爲末﹞。

上以米泔汁調下一字大﹐止小兒吐瀉。

《朱氏家傳》又方龍骨﹝一分﹞赤石脂縮砂﹝去皮。各一兩﹞上件爲末。麵湯下一字或半錢﹐大人一錢﹐若止吐卽入丁香一分代縮砂。

長沙醫者李剛中傳小兒夏秋吐瀉藥方。

黃連﹝大者一兩﹐銼碎﹐去須﹑土砂﹐令深色冷﹐使入虢丹一兩﹐同黃連一處炒令虢丹焦赤色爲度﹐傾出在紙上於地冷﹞上二味共爲細末﹐薄煮麵糊爲丸如芥籽大。每服二十粒﹐加至二十粒。用壁土生薑煎湯吞下﹐更量大小加以丸數服。亦不妨須連並二服﹐立效。

長沙醫者丁時發傳一撚散治小兒滑泄﹐腹脹作瀉﹑吐逆﹐可思食方陳皮靑皮丁香﹝各一錢﹞訶子肉甘艸﹝炙。各一分﹞上爲細末﹐米飲調下。

長沙醫者毛彬傳銀白散治小兒胃气不和﹑吐瀉不止﹔痰逆﹐不進奶食﹐平胃引行諸藥方。

半夏﹝一兩﹐湯洗七次﹐焙榦爲末﹐薑汁制爲餅子﹞白扁豆﹝微炒﹞罌粟子人參﹝洗﹐去蘆﹐銼﹞白術﹝洗﹐銼焙﹞山藥白茯苓﹝以上各四錢﹞上七味同爲細末﹐每服二錢﹐水八分﹐生薑二片﹐棗子一顆﹐煎六分﹐溫服。

長沙醫者毛彬傳桃紅散治小兒脾胃虛弱﹐乘冷吐瀉不定﹐不問冷熱可服方。

人參﹝去蘆﹐洗銼﹞藿香﹝去梗用葉﹞曲紅色﹝各二錢半﹞上件同爲細末。每服半錢﹐米飲調下﹐無時。量兒大小加減。

卷第二十七

吐利津液少第七《聖惠》治小兒渴不止方。

蘆籜扁豆藤﹝各半兩﹞人參﹝一兩﹐去蘆頭﹞上件藥細銼﹐分爲六服。每服以水一小盞﹐煎至五分去滓﹐不計時候﹐量兒大小分減﹐稍熱服。

錢乙豆蔻散治吐瀉﹑煩渴﹑腹脹﹑小便少方。

豆蔻丁香﹝各半分﹞舶上硫黃﹝一分﹞桂府白滑石﹝三分﹞上爲細末。每服一字至半錢﹐米飲調下﹐無時。

張渙調胃膏方治吐利服藥不下﹐煩渴者卽先服。

人參﹝去蘆頭﹞白術﹝炮﹞丁香﹝各二錢﹞漧薑甘艸﹝炙﹞赤茯苓﹝各半兩﹞上件搗﹐羅爲細末﹐煉蜜和丸皂皂大。每服一粒﹐用熱湯化下﹐用新水或冷水沈之極冷卽服。

張渙三和散方治吐利﹑津液燥少。

白茯苓﹝一兩﹞烏梅肉﹝炒幹﹞幹木瓜﹝各半兩﹞上件搗﹐羅爲細末。每服一錢﹐水一小盞﹐煎至五分去滓﹐放溫﹐時時服之。

張渙香豆散方霍亂煩渴最宜服之。

藿香葉肉豆蔻﹝各一兩﹞白扁豆人參﹝各半兩﹞甘艸﹝一分﹐炙﹞上件搗﹐羅爲細末。每服一錢﹐水八分一盞﹐入生薑二片﹐煎至四分﹐去滓溫服。

《王氏手集》和中散治陰陽不和﹐淸濁相干﹐霍亂吐利﹐壯熱煩渴﹐胸膈痞悶﹐腹脇脹滿﹐面色靑白﹐手足厥寒﹐困頓多睡﹐全不思食方。

漧薑濃朴甘艸﹝炙。各一兩﹞上同爲細末。每服一大錢﹐水八分盞﹐生薑三片﹐同煎至三分去滓﹐溫服。

長沙醫者丁時發傳人參散治小兒虛熱及吐瀉﹐煩渴不止及疏轉後可服方。

人參茯苓桔梗漧葛﹝各半兩﹞生犀角﹝屑﹞甘艸﹝炙。各一分﹞上爲末。每服一錢﹐水一中盞﹐入燈芯煎五分。煩渴入新竹葉煎服。大小加減與服。

卷第二十七

吐利心腹痛第八《聖惠》﹕夫小兒冷熱不調﹐乳哺不節﹐使陰陽淸濁之气相干而變亂於腸胃之間﹐則成霍亂也。而心腹痛者是冷气與眞气相擊﹐或上攻心﹐或下攻腹﹐故冷痛也。

《外臺》﹕《廣濟》療小兒霍亂﹐心腹刺痛吐利方。

茯苓桔梗人參﹝各六分﹞白術﹝五分﹞甘艸﹝炙﹞濃朴﹝煮。各四分﹞上六味切﹐以水二升﹐煮取六合去滓﹐溫服之。

《聖惠》治小兒霍亂﹐心腹刺痛﹐嘔吐。

丁香散方丁香桔梗人參白術濃朴﹝去皮銼﹐薑汁炒。各半兩﹞甘艸﹝炙﹐銼﹐一分﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候。量兒大小分減與溫服。

《聖惠》治小兒霍亂﹐心腹痛﹐不欲飲食。

人參散方人參白術芎艸豆蔻濃朴﹝薑汁炒用﹞當歸﹝銼炒﹞陳皮﹝去白﹐焙﹞丁香桂心﹝各一分﹞上件藥搗﹐細羅爲散﹐不計時候﹐煮姜棗﹐米飲調下半錢。量兒大小以意加減。

《聖惠》治小兒霍亂心腹痛不止髙良姜散方髙良姜﹝銼﹞人參﹝去蘆頭﹞赤芍藥甘艸﹝炙微赤﹐銼﹞陳橘皮﹝湯浸去白瓤﹐焙漧﹐半兩﹞上件藥搗﹐羅爲散。每服一錢﹐以水一小盞﹐煎至五分去滓﹐不計時候。量兒大小分減服之。

《聖惠》治小兒霍亂吐瀉不止﹐心腹痛﹐面色靑黃﹐四肢冷。

溫中散方白術﹝三分﹞人參﹝一兩﹐去蘆頭﹞漧薑﹝一錢﹐炮制﹐切炒﹐銼﹞濃朴﹝去皮﹐塗生薑汁炙令香熟﹞甘艸﹝炙微赤﹐銼﹞桂心﹝各半兩﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候。量兒大小加減溫服。

《聖惠》治小兒霍亂﹐乳食不消﹐心腹滿痛宜服此方。

訶梨勒皮﹝半兩﹞木香當歸﹝銼﹐炒﹞白術藿香陳皮﹝去白﹐焙。各一分﹞上件藥搗﹐細羅爲散﹐不計時候﹐以生薑湯調下半錢。看兒大小以意加減。

《聖惠》治小兒霍亂﹐吐瀉不止﹐心腹痛﹐面無顏色﹐漸至困乏。

白術散方白術丁香陳皮﹝去白﹐焙。各半兩﹞艸豆蔻﹝去皮﹞當歸﹝銼炒。各一分﹞甘艸﹝半分﹞上件搗﹐細羅爲散﹐不計時候﹐以粥飲調下半錢。量兒大小加減﹐溫服。

《聖惠》治小兒霍亂吐瀉﹐心腹痛不定。

丁香散方丁香漧薑﹝炮﹞甘艸﹝炙﹐銼﹞桂心﹝各半分﹞訶梨勒皮人參﹝各一分﹞上件藥搗﹐細羅爲散﹐不計時候﹐煎姜棗湯調下半錢。量兒大小以意加減。

《聖惠》治小兒霍亂﹐吐瀉不止﹐腹痛。

肉豆蔻散方肉豆蔻﹝去殼﹞桂心﹝各一分﹞人參﹝去蘆頭﹞甘艸﹝炙微赤﹐銼。各半錢﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐不計時候。量兒大小分減﹐溫服。

《嬰孺》治小兒卒吐利﹐腹痛及久下。

當歸湯方當歸人參甘艸﹝炙﹞漧薑黃﹝各四分﹞細辛﹝三分﹞上以水四升﹐煮取一升半﹐三﹑四歲兒爲三服﹐小兒以意增減水藥。

《嬰童寶鑑》治小兒霍亂吐利﹐腹中疼痛。

鍼頭丸方巴豆肉﹝二个﹐水半盞煮幹﹞阿魏﹝雞頭大一塊﹞舶上硫黃﹝一塊﹐同阿魏大﹞上件研勻﹐以薄糊搜作餅子如錢眼大。每服一餅子﹐鍼頭穿定﹐燈上燒﹐畱三分性﹐淡姜湯化開服。

《莊氏家傳》大人參丸和脾胃止嘔吐﹐治泄瀉靑黃﹐止腹痛多啼﹐進乳食方。

丁香木香白術﹝各半兩﹞藿香葉﹝一兩半﹞人參﹝二兩﹞上爲細末﹐煉蜜丸雞頭大。每服一丸﹐粟米飲化下。

《趙氏家傳》正气人參膏治小兒脾胃气虛﹐中寒腹痛﹐泄利嘔逆﹐不入乳食﹐夜啼多哭﹐睡中饒驚﹐吐利蛔虫﹐虛煩悶亂﹐常服止煩渴﹐調脾胃進飲食方。

人參幹木瓜甘艸﹝細銼﹐炒。各半兩﹞陳橘紅罌粟米﹝炒﹞漧薑﹝炮﹞茯苓﹝各一分﹞上爲末﹐煉蜜和爲膏。每服一皂皂大﹐米飲湯化下。

卷第二十七

冷吐第九張渙溫脾散方散寒濕﹐治嘔吐。

濃朴﹝去皮﹐薑汁拌炒﹐用一兩﹞丁香白術漧薑﹝各半兩﹞肉桂﹝一分﹞上件搗﹐羅爲細末﹐每服一錢﹐煎人參湯調下。

張渙治小兒胃气不和﹐乳哺重沓及食入不消或吸風冷卽令嘔吐﹐若不止最爲大病。

聖石丹方眞陽起石半夏﹝洗七徧﹐焙漧。各半兩﹞人參﹝去蘆頭﹞木香白茯苓丁香﹝各一兩﹞礞石﹝木炭火燒一伏時﹐四兩﹞不灰木﹝木炭火燒一伏時﹐四兩﹞以上搗﹐羅爲細末﹐次用﹕杏仁巴豆﹝二件連皮於燈上燒爲度。各二七个﹞阿魏﹝各一兩﹞上件同爲細末﹐用湯泡炊餅和丸如龍眼大。每服一粒﹐水一盞﹐入生薑一皂子大﹐同拍碎﹐煎五分放溫﹐時時服之。煎藥時於銀器中煎﹐石器亦可。

《九衛生》流星散療小兒胃气虛冷﹐痰吐嘔逆方。

半夏﹝十四个﹐大者生用﹞胡椒﹝四十九粒﹞上同爲粗末。每服半錢﹐水一盞入生油七滴﹐煎至四分﹐去滓溫服。

《莊氏家傳》治小兒胃虛寒﹐腹脹﹐吐逆。

丁香丸方丁香木香藿香牛黃﹝以上各半兩﹞腦麝﹝各一錢﹞膩粉﹝少許﹞上一處爲末﹐麵糊爲丸小豆大。熱湯化一丸服之。

《吉氏家傳》治脾胃冷吐逆﹐水食不下﹐噎奶﹐胃冷吐食﹐因乳母多食酒﹑肉﹑淹藏毒物得之。噎奶宜與驚藥微疏。下中結丸方禹餘糧﹝火赤﹐米醋碎半兩﹞巴豆﹝面裹煨﹐七粒﹞朱砂﹝皂子大﹞澱粉﹝炒﹐三分﹞麝香﹝少許﹞上件爲末﹐蒸餅爲丸綠豆大。每服三﹑五丸﹐遠志湯下。

長沙醫者相傳肉豆蔻丸治小兒胃冷嘔吐不止﹐諸藥不效者方。

肉豆蔻﹝面裹煨令香熟爲度﹐去面不用﹐半兩﹞丁香﹝一錢﹞上同爲末﹐水煮白麵糊爲丸如芥子大。量兒大小加減﹐每服三﹑五丸﹐濃煎藿香柿蒂湯下便止。如大人患吐﹐加丸數﹐亦如此湯使服之。如渴﹐以所煎湯作熟水飲之。

長沙醫者丁時發傳治小兒乳哺飲食溫冷過度﹐傷於脾胃﹐腸脇脹滿﹐多吐痰涎方。

人參丁香漧薑半夏﹝洗七徧。各半兩﹞白術陳皮﹝各一兩﹞上爲末﹐麵糊和丸如麻子大。每服十粒﹐溫湯下。

卷第二十七

熱吐第十《聖惠》治小兒嘔吐不止﹐心神煩熱。

麥門冬散方麥門冬﹝去心﹐焙﹞淡竹茹﹝各半兩﹞甘艸﹝炙﹐銼﹞人參茅根陳皮﹝去白﹐焙。各一分﹞上件藥搗﹐粗羅爲散。每服一錢﹐以水一小盞入生薑少許﹐煎至五分去滓﹐稍熱頻服。量兒大小以意加減。

《聖惠》治小兒嘔吐﹐心胸煩熱。

麥門冬散方麥門冬﹝去心﹞濃朴﹝去皮﹐薑汁炒用﹞人參﹝各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐粟米五十粒﹐煎至四分去滓。放溫。

量兒大小﹐漸漸與服。

《聖惠》治小兒嘔吐﹐心煩熱渴。

蘆根粥方生蘆根﹝銼﹐二兩﹞粟米﹝一合﹞上以水二大盞﹐煎至一盞去滓﹐投米作粥入生薑﹐蜜汁少許食之。

太醫局定吐救生丹治小兒伏熱﹐生涎﹐心膈煩躁﹐壯熱霍亂﹐乳食不下﹐嘔噦惡心﹐或發吐逆方。

川大戟﹝漿水煮﹐切﹐焙榦爲末﹐一十五兩﹞膩粉粉霜﹝各研七兩半﹞龍腦﹝研﹐二兩半﹞乳香﹝八分﹐研﹞丁香﹝爲末。各五兩﹞水銀鉛﹝與水銀同結砂子﹞黃蠟﹝各十二兩半﹞上合令研勻﹐每溶蠟一兩﹐入蜜二錢半和爲丸﹐如黃米大。每一歲兒服一丸。如煩躁研生芝麻﹑馬齒水下﹐如吐逆﹐煎丁香馬齒湯下。更量虛實加減﹐食後臨臥服之。此藥除熱化涎﹐下膈止吐逆。若胃虛傷冷﹐嘔吐不止者不可服。凡小兒吐逆﹐宜速療之﹐久不止﹐遂爲慢驚﹐常宜此藥備急。

錢乙辰砂丸治驚風﹐涎盛潮作及胃熱吐逆不止方。

辰砂﹝別研﹞水銀砂子﹝各一分﹞牛黃腦麝﹝各別研半錢﹞生犀﹝末﹞天麻白僵蠶﹝酒炒﹞蟬殼﹝去土﹞幹蠍﹝去尾炒﹞麻黃﹝去節根﹞天南星﹝湯浸七次﹐切﹐焙漧稗。各一分﹞上同爲末﹐再研勻﹐熟蜜丸綠豆大﹐朱砂爲衣。每服一﹑二丸或五﹑七丸﹐食後服之。煎薄荷湯送下。

張渙丁香益胃湯方治胃虛挾熱﹐嘔吐不止。

丁香人參﹝去蘆頭。香一兩﹞訶梨勒皮﹝一分﹞官桂大黃﹝炮黑黃。各半兩﹞上件搗﹐羅爲細末。每服一錢﹐水一小盞﹐入生薑二片﹐煎至五分﹐去滓溫服。

張渙保命膏方治吐逆不定﹐服熱藥過多不能瘥者。

山大戟丁香大黃﹝炮﹞不灰木﹝燒紅放冷﹞甘遂﹝各一分﹞以上先爲細末﹐次入﹕朱砂水磨雄黃﹝並研細﹐水飛。各半兩﹞粉霜水銀﹝用錢結砂子。各一錢﹞巴豆﹝去皮心膜﹐不出油﹐細研十个﹞上件都研勻﹐用黃蠟四兩﹐銀石器中溶掩成膏﹐旋旋取和丸如黍米大。每服末周一粒﹐二﹑三歲兩粒﹐四﹑五歲三粒﹐六﹑七歲五粒﹐十歲以上七粒﹐新汲水下。

《孔氏家傳》凡小兒胃熱吐淸胃散方上用生薑薄切﹐以生面拌﹐曬極幹略焙爲末﹐用紫蘇湯調下。

卷第二十七

挾驚吐第十一張渙三香丹方治挾驚嘔吐不止。

藿香葉丁香﹝各一兩﹞半夏﹝湯洗七徧﹐焙漧﹐半兩﹞以上搗﹐羅爲末﹐次入﹕膩粉龍腦麝香﹝當門子。各一錢﹞上件同拌勻﹐生薑取汁﹐打白面爲糊和丸黍米大。每服十粒﹐人參薄荷湯下。量兒大小加減。

《譚氏殊聖》方﹕小兒驚膈吐還頻﹐晝夜連連不暫停﹐綠水槐黃泔澱汁﹐和虫乳食一時噴﹐丁香研共生犀服﹐五膽牛黃立有勛﹐若有得逢如此藥﹐直饒命困卻還魂。

歸命丹丁香藿香﹝各一分﹞生犀﹝末﹞牛黃﹝各半分﹞豬鯽狗熊膽魚膽﹝等分﹐或多些無妨﹐共研半兩﹞上爲末﹐丸如綠豆大。量兒大小﹐一歲以下煎苦楝湯﹐研下二丸。

《譚氏殊聖》治小兒驚食﹐胃管不快﹐吐逆乳食或心胸發熱。

定吐丸方丁香﹝二十一枚﹐爲末﹞蠍梢﹝四十九條﹞半夏﹝三个﹐洗﹐焙榦爲末﹞上件研勻﹐煮棗肉如小黍米大。每服七丸至十丸﹐金銀煎湯吞下。如傷暑﹐霍亂吐瀉﹐煎香茸散送下﹐神效。

《良方》治久患翻胃及小兒驚吐﹐諸吐並醫。

田季散上好硫黃﹝細研半兩﹞水銀﹝與硫黃再研無星﹐一分﹞上同研如黑煤色。每服三錢﹐生薑四兩取汁﹐酒一盞同薑汁煎﹐熟調藥﹐空心服。衣被蓋覆﹐當自足指間汗出﹐迆邐徧身﹐汗徹卽瘥。常有人患反胃﹐食輒吐出﹐午後卽發﹐經三年不瘥﹐國醫如孫兆輩﹐皆治療百端無驗﹐消羸殆盡﹐枯黑骨立﹐有守藏卒季吉見之﹐日此易治也﹐一服可瘥。始都不信之﹐一日試令合藥﹐與少錢市藥﹐次日持藥至﹐止一服﹐如法服之。污出皆如膠﹐腥穢不可近﹐當日更不復吐﹐遂又楚人田醫﹐善治小兒諸吐﹐亦用此藥﹐量兒長少服一錢至一字﹐冷水調下﹐吐立定。此散極浮﹐難調﹐須先滴少水﹐以指緩緩研殺。稍稍增湯﹐使令調和。若添入湯酒﹐卽藥浮泛﹐不可服。

《王氏手集》睡驚丸治熱化涎﹐鎭心神﹐治驚悸吐逆方。

半夏﹝末﹐制者﹞乳香犀角﹝末。各一錢﹞上件同爲末﹐用生薑自然汁煮麵糊爲丸如綠豆大。每服七粒至十粒﹐薄荷水夜臥服。

卷第二十七

毒瓦斯吐第十二《巢氏病源》小兒服湯中毒﹐毒瓦斯吐下候﹕春夏以湯下﹐小兒其腸胃脆嫩﹐不勝藥勢﹐遂吐下不止。藥气燻藏腑乃煩懊頓乏者﹐謂此爲中毒﹐毒瓦斯吐下也。

《千金》治毒瓦斯吐﹐不腹脹﹐逆害乳哺。

藿香湯方藿香﹝一兩﹞生薑﹝三兩﹞靑竹茹甘艸﹝炙。各半兩﹞上四味咀﹐以水二升煮取八合﹐每服一合﹐日三。有熱加升麻半兩。

《王氏手集》﹕消奶毒﹐令兒喫奶無毒方。

升麻﹝銼﹐半兩﹞大麻子﹝搗破﹐一合﹞上兩味酒浸﹐每日早晨與奶子一盞喫了﹐要乳時須先捏去些小﹐方與兒喫。並兒有奶毒亦解。

卷第二十八﹝泄瀉羸腫﹞凡十五門

卷第二十八

一切泄瀉第一《養生必用》論下利﹐謂﹕古人凡奏圊﹝圊﹐圈也﹞瀉者﹐皆謂之利。尋常水瀉﹐謂之利。米谷不化﹐謂之米谷利﹐或言下利淸谷﹝淸﹐冷也﹞。痢﹐謂之滯下﹐言所下濡滯﹝膿血點滴﹐坐圊遲久﹐豈不謂之滯下也﹞。痢有四種﹕寒﹑熱﹑疳﹑蠱是也。﹝白多爲寒﹔赤多爲熱﹐兼以後重﹔赤白相雜爲疳﹐至蠱則純下血。﹞隨證用藥﹐不若今人之妄也。

茅先生論霍亂﹑吐瀉﹑積瀉﹑驚瀉﹑疳瀉﹑渴瀉﹑傷瀉﹑冷瀉﹑熱瀉﹑諸般瀉﹐形狀各別﹐下藥殊等。如調一瀉患﹐見變眼微視﹐口內生瘡﹐鼻口漧燥﹐瀉久不止﹐並下黑血﹐囟門腫陷﹐不能進食﹐大渴不止﹐死候不治。兼看三關脈微﹐微靑黑﹑腫起亦死。

錢乙論篤病訣安云﹕黃承務子二歲﹐病瀉﹐眾醫止之十餘日﹐其證便靑白﹐乳物不消﹐身涼加哽气﹐昏睡﹐醫謂病困篤。錢氏先以益脾散三服﹝方見胃气不和門中﹞﹑補肺散三服﹝方見喘咳上气門中﹞﹐三日身溫而不哽气﹐後以白餅子微微下之﹝方見吐利門中﹞﹐與益脾散二服﹐利止。何以然﹖利本脾虛傷食﹐初不與大下﹐置十日﹐上實下虛﹐脾气弱﹐引肺亦虛﹐補脾肺﹐病退卽身溫﹐不哽气是也。有所傷食﹐仍下之也﹐何不先下後補﹖曰便靑爲下﹐髒冷先下﹐必大虛﹐先實脾肺﹐下之則不虛﹐而後更補之也。

錢乙附方﹕驚風或泄瀉等諸病煩渴者﹐皆津液內耗也。不問陰陽﹐宜煎錢氏白術散﹐使滿意取足飲之﹐彌多彌好。﹝方見胃气不和門中﹞。

《嬰童寶鑑》洞泄死候﹕大瀉不止﹐體熱多困﹐眼緩溏泄﹐囟陷不動。

《嬰童寶鑑》﹕小兒交奶﹐爲乳母有孕﹐气血不榮﹐其乳飲子﹐則其候發立﹐腹急時瀉﹐胸背皆熱﹐夜啼﹐肌瘦﹐一如積聚之疾也。

《嬰童寶鑑》﹕小兒水痢癖者﹐因飲水時被驚﹐或啼未住而飲水也。

茅先生小兒諸瀉死候歌﹕大瀉應難止﹐渾身熱困多﹐緩睛溏泄滑﹐囟陷見奔波。

《千金》治小兒下痢﹐腹大且堅方。

上以故衣帶多垢者﹐切一升﹐水三升﹐煮取一升﹐分三服。

《千金》又方上腹上摩衣中白魚。亦治陰腫。

《千金》治少小泄注四物粱米湯方粱米稻米黍米﹝各三升﹞蠟﹝如彈丸大﹞上四味以水五升﹐東向竈煮粱米三沸﹐去滓﹔復以汁煮稻米三沸﹐去滓﹔復以汁煮黍米三沸﹐去滓﹔以蠟納汁中和之。蠟消取以飲之﹐數試有效。

《古今錄驗》治冷熱不調﹐或下帶水﹐或赤白靑黃者方。

上用酸石橊子五枚﹐合殼舂絞取二升汁。每服五合至二升﹐盡卽斷。小兒以意服之二﹑三合。

太醫局香連丸治小兒冷熱不調﹐泄瀉煩渴﹐米谷不化﹐腹痛腸鳴﹐或下痢膿血﹐裏急後重﹐夜起頻並﹐不思乳食﹐肌肉消瘦﹐漸變成疳方。

龍骨黃連﹝去須﹐微炒﹞白石脂白礬﹝燒﹐令汁盡﹞漧薑﹝炮。各半兩﹞上件藥搗羅爲末﹐醋煮麵糊和丸如麻子大。每一歲兒服十丸﹐米飲下﹐乳食前服。如煩渴﹐煎人參湯下﹐更量兒大小﹐以意加減﹐日三﹑四服。《聖惠》龍骨丸方同﹐仍治洞泄。

《譚氏殊聖》治小兒瀉痢方。

上用地楡﹐略炒爲細末。每服一錢匕﹐陳米飲調下。

《養生必用》治大人﹑小兒﹑老人﹑虛人﹐不以冷熱泄瀉神方。

黃連﹝去須﹐銼如豆﹐若是例大卽以新布裹﹐石上盤之根須自別﹞白芍藥﹝銼如豆﹞吳茱萸﹝各三兩﹞上三味﹐鐺盆內慢火炒至赤色﹐取下放冷﹐杵羅爲細末。每服三錢匕﹐水一盞半﹐煎至八九分﹐去滓。取六釐淸汁﹐空腹食前溫服﹐日三﹑四服。小兒量與。若是不喜藥人﹐大嫌苦﹐卽以水浸蒸餅﹐丸如桐子大﹐更丸一等如綠豆﹑黃米大。小兒並十五丸至二十丸﹐溫米飲下。若作散﹐只以沸湯或溫米飲調下並可服。病泄痢之人﹐若不禁生冷﹑魚肉﹑肥膩﹐與不服藥同。

《養生必用》治老人及諸虛人下痢﹑滑泄﹐百方治之不效方。

赤石脂﹝眞者別研﹞漧薑﹝末研勻。各一兩﹞上以面爲糊和丸如桐子大。每服二十丸﹐空腹溫米飲下。未知﹐加至三﹑五十丸。小兒小丸與服。赤石脂﹐河東陜西有眞者﹐今齊州所出﹐乃桃花石﹐不入斷下藥。

茅先生小兒瀉痢三聖丸方黃連木香﹝各細切﹞茱萸﹝各一錢﹞上用銅銚﹐先放黃連﹐炒令色變﹐便下茱萸同炒﹐煙起便放木香﹐三味同炒﹐一時間取出﹐放冷﹐入礬灰二錢﹐都爲末﹐用醋﹑麵糊爲丸○此大。每服十丸﹑十五丸﹐同蔥飯飲吞下。

茅先生小兒瀉痢香連丸方木香黃連﹝用茱萸半兩﹐同於銚內炒令煙起﹐取出去茱萸﹞肉豆蔻訶子﹝炮﹐去核。各半兩﹞阿膠﹝面炒﹞朱砂﹝各一錢﹞上件爲末﹐飯飲爲丸○此大。每服十丸﹑十四丸﹐用飯飲吞下。兒小﹐碎之。

茅先生小兒一切瀉痢乳香散方乳香﹝二錢﹐用荷葉於炭火上炙令半熔﹐放地碗蓋﹐別爛研﹞肉豆蔻白姜甘艸﹝炙﹞艸果子﹝以上各一分﹞上四味細銼﹐用醋﹑面作包裹﹐於熱灰內煨﹐令赤色取出爲度﹐去面爲末﹐入乳香末拌和。每服半錢﹑一錢﹐用陳米飯飲調下。

茅先生小兒一切瀉痢香連散方木香﹝濕紙裹﹐炮﹞甘艸﹝炙﹞橡斗子﹝去粗皮﹞五味子﹝去心內塵﹞蓮房﹝細絲﹞訶子﹝炮﹐去核﹞上六味各等分爲末。每服一字﹑半錢﹐用陳米飯煎飲調下。

《嬰孺》治小兒不調適水利枳殼湯方枳殼﹝四分﹐炙﹞人參黃芩﹝各八分﹞櫸皮茯苓﹝各十分﹞上切﹐以水四升煮一升二合。二歲兒爲四服﹐以次量之。

《嬰孺》治小兒及老人一切利及成疳者方。

白龍骨白石脂﹝各五分﹞雞糞礬﹝炒﹞黃連胡粉﹝炒﹞茯苓阿膠﹝炙。各四分﹞上爲末﹐蜜爲丸﹐桐子大。米飲下十五丸﹐日進二服﹐加至二十丸﹐瘥。小兒以意加減。

《嬰孺》治小兒注下三﹑四日﹐增減水藥皇子湯方龍骨牡蠣﹝赤。各一兩﹞人參漧薑甘艸﹝炙﹞赤石脂﹝各三分﹞細辛附子﹝炮。各二分﹞黃連﹝五分﹞上以水四升煮一升半﹐爲三服﹐日進三服。兒小﹐量之。

《嬰孺》治小兒泄痢黃連丸方黃連茯苓黃芩赤石脂﹝各四分﹞枳殼﹝炒﹐一分﹞人參﹝五分﹞甘艸﹝炙﹐二分﹞上爲末﹐蜜丸。一﹑二百日兒﹐麻子大五丸﹐沾乳上送。一﹑二歲兒﹐小豆大十丸﹐次量加之飲下。

張渙訶子湯方治泄利。

訶黎勒皮人參﹝去蘆頭﹞木香白茯苓﹝各一兩﹞陳橘皮﹝湯浸去白﹞甘艸﹝炙。各半兩﹞上件搗羅爲細末。每服一錢﹐水八分一盞﹐入生薑二片﹐煎至五分﹐去滓溫服。

張渙治小兒脾胃虛弱﹐不能飲食﹐已漸傷損榮衛﹐致令肌體羸瘦﹐時時下利﹐面色靑白。

丁香黃散方綿黃﹝銼﹞丁香當歸﹝洗﹐焙漧﹞白術鱉甲﹝塗醋﹐炙黃﹐去裙﹞人參﹝去蘆頭。各一兩﹞胡黃連甘艸﹝炙。各半兩﹞上件搗羅爲細末。每服一錢﹐水一盞﹐入生薑二片﹑棗二枚同煎至五分﹐去滓溫服﹐食前。

張渙遺方人參散治小兒胃气虛弱﹐泄瀉不止。

人參白茯苓甘艸﹝炙﹞枇杷葉﹝各半兩﹞丁香﹝一分﹞肉豆蔻﹝二个﹞藿香濃朴﹝薑汁制。各一兩﹞靑皮當歸﹝洗﹞漧薑﹝炮。各一分﹞上爲細末。每服半錢﹐水半盞﹐生薑一片﹐煎至三分﹐溫服。

《嬰童寶鑑》治小兒瀉日霞丹方白堊砒霜黃丹﹝各末﹞麝香﹝各一錢匕﹞上件和勻﹐糯米飲爲丸﹐如芥子大丸。第一丸時﹐取一口气於藥上﹐向下不用﹐一歲一丸﹐米飲下。

《惠眼觀證》斗門散治瀉方。

橡斗子訶子﹝用肉。各六个﹐並三生三炮﹞甘艸﹝六寸﹐半生半熟﹞上爲細末。每服一錢﹐陳米飲調下。

《惠眼觀證》溪螺散治瀉方。

舡底下溪螺﹝四十九个﹐先以水浸出泥﹞漧葛粉﹝半兩﹞上將葛粉摻在螺上﹐盛在碗內﹐卻盞子蓋之一宿﹐來早取螺上粉曬漧。使每服一錢﹐以退豬湯調下。

《寶童方》治瀉痢香姜散黃連﹝去須﹞生薑﹝各半兩﹞上細切﹐同黃連共炒爲末。每服一錢﹐陳米飲下。

《張氏家傳》調理小孩兒瀉痢肉豆蔻散方肉豆蔻大訶子肉靑皮附子﹝炮﹐去皮﹞濃朴﹝姜制過﹐炒熟。各半兩﹞上件焙榦爲末。每服大小加減﹐粥飲調下﹐空心服。

《張氏家傳》﹕小兒冷熱不調﹐作泄瀉﹐腹痛作痢。

香連丸方木香黃連﹝去毛﹞訶子阿膠﹝炒焦﹞上等分細末﹐飯爲丸如麻子大。每服二﹑三十粒﹐陳米飲吞下﹐空心服。忌生冷﹑油膩﹑面。

《張氏家傳》橘皮膏治小兒瀉痢﹐和气方。

丁香﹝一分﹞陳皮﹝去白﹞枳殼﹝麩炒﹐去瓤﹞甘艸﹝炮﹞訶子﹝炮﹐去瓤。各半兩﹞上爲細末﹐煉蜜爲膏。每服一皂皂大﹐煎生薑湯化下。

《莊氏家傳》治小兒風冷入腸胃﹐腹痛泄瀉。

虛風胃風湯方人參﹝去蘆﹞官桂﹝去皮﹞白術川芎天麻﹝肥白者﹞大附子﹝炮制﹐去臍皮。各等分﹞上爲粗末。每服二錢﹐水一盞﹑入粟米煎七分﹐去滓溫服。

《莊氏家傳》治小兒瀉方。

百艸霜屋梁塵﹝各二錢﹞砂﹝半字﹞上細研﹐用蠟爲丸如綠豆大。溫水吞下三丸。

《莊氏家傳》治瀉方。

兒烏頭﹝一个半兩大﹐炮﹐去皮﹞黃丹﹝二錢﹐火﹐取焦爲度﹞上件藥爲末﹐麵糊丸如靑豆大。每服小兒三丸﹐大人五丸﹐如瀉﹐用井華水吞下﹔赤痢﹐甘艸湯下﹔白痢﹐漧薑湯下。神驗。

《莊氏家傳》幹瀉散治小兒脾癖方。

黑三稜﹝去皮﹞神曲﹝炒﹞鱉甲﹝生用﹞蓬莪術陳橘皮蝸牛殼﹝自幹死者﹐於墻壁上尋﹞上等分爲細末。每服半錢﹐熱米飲調下﹐不拘時候。

《孔氏家傳》治小兒久新瀉利﹐不問冷熱﹐分利水道。

茯苓丸方白茯苓﹝五分﹞黃連﹝一兩﹞阿膠﹝炒﹐三分﹞上爲末﹐以燒粟飯和丸如綠豆大。粟米飲下二十丸。

《孔氏家傳》吳婆散治小兒疳熱冷瀉﹐腹肚虛脹﹐皮肉消瘦﹐惟存骸骨﹐瀉利不止方。

宣連﹝去須﹞白茯苓眞阿膠﹝炙﹞人參黃柏﹝蜜炙令赤﹞丁香﹝以上各一分﹞訶黎勒皮﹝煨﹐去核﹐二枚﹞桃白皮﹝三分﹞沒石子﹝一枚﹐緊實者﹞上並爲細散。每服一﹑二字﹐白米泔調下。不拘時候﹐與良方不同。

《王氏手集》妙應散治腸虛受風﹐身體壯熱﹐洞泄下痢﹐谷食不化﹐冷熱相搏﹐腹痛﹐下利五色﹐脫肛後重﹐煩渴羸瘦﹐全不思食方。

黑附子﹝炮﹞甘艸﹝燒黑﹞黃連﹝各三分﹞白石脂白術陳皮漧薑﹝各半兩﹞赤石脂龍骨﹝各一兩﹞木賊﹝燒灰﹞刺芥﹝燒灰。各三兩﹞上爲細末。每服一錢﹐兒小一字﹑半錢﹐米飲調下。

《王氏手集》木香治中丸勻冷熱﹐止泄瀉﹐利胸膈﹐消脹滿﹐除腹痛﹐止嘔逆﹐散痞气﹐進乳食方。

甘松蓬莪術甘艸靑皮﹝各一兩﹞上件爲細末﹐煉蜜爲丸。入檀香一兩﹐名香橘丸。如綠豆大。每服隨小大﹐五﹑七丸至十丸﹐食前溫生薑湯下。

《王氏手集》白術散和中益胃﹐散風濕﹐治腸鳴泄瀉﹐米谷不化﹐利下靑白﹐腹痛嘔逆﹐脇肋脹滿﹐气痞不散﹐體熱多睡﹐全不思食方。

芍藥當歸官桂人參白術茯苓﹝各半兩﹞粟米﹝炒﹐一兩﹞上爲粗末。每服一大錢﹐水六分盞﹐煎至三分﹐去滓溫服。

《王氏手集》溫胃固腸丸方肉豆蔻縮砂仁丁香龍骨訶子皮﹝炙﹞赤石脂上各等分﹐白麵糊爲丸如綠豆大。每服一﹑二十丸﹐飯飲下﹐量兒小大。

《王氏手集》治小兒髒冷﹐滑泄不止﹐腸鳴腹痛。

比聖丸方靑州棗﹝二十五个﹐去核﹐黃丹二錢﹐勻分在棗肉內燒﹐煙絕用﹞訶子皮艸豆蔻仁﹝面裹﹐燒麥熟爲度﹐去面。

各半兩﹞肉豆蔻木香上爲末﹐醋煮﹐麵糊爲丸如小黃米大。每服二十丸﹐米飲下。

《王氏手集》豆蔻調中湯治臟腑不調方。

白礬縮砂仁五倍子﹝各一錢﹞黑附子﹝半兩﹐去皮臍﹞上爲細末﹐用墨水麵糊丸如綠豆大。每服十五丸。兒小﹐五﹑七丸﹐食前米飲下。

《趙氏家傳》治瀉痢二色丸方黑丸子巴豆﹝七粒﹐和皮﹞杏仁﹝二七粒﹐和皮。二物燒存性﹐同研勻細﹐燈上溶蠟爲膏﹞

紅丸子巴豆﹝七粒﹐去心膜﹐研出油﹞朱砂﹝一錢﹐研。二物同研勻﹐燈上溶蠟爲膏﹞上二色丸﹐各令蠟與藥等分用﹐旋丸如綠豆大。每服紅黑各一丸﹐瀉新水下。赤痢﹐甘艸湯﹔白痢﹐漧薑湯﹔赤白痢﹐則各之。

《吉氏家傳》治一切瀉痢方。

濃朴﹝用蜜炙﹞白芷上等分爲末。每服二錢﹐蜜湯下﹐酒亦得。更量大小。

《吉氏家傳》補小兒虛瀉調中散方人參﹝一兩﹞白術﹝半兩﹞犀角﹝屑﹞桂藿香甘艸﹝炙。各一分﹞上末。每服半錢﹐棗湯調下。

《吉氏家傳》治秋泄瀉玉柱丸方烏頭﹝一个﹞舶上茴香﹝一兩﹐微炒﹞肉豆蔻﹝一个﹐炮﹞上件爲末﹐軟飯丸如○此大。水瀉﹐井水下﹔疳瀉﹐米飲下﹔驚瀉﹐木香湯下﹔大腸冷滑﹐漧薑湯下五丸﹐速要瘥﹐加二丸。

《吉氏家傳》銀白散治小兒脾胃气弱泄瀉﹐不思飲食方。

人參茯苓甘艸﹝炙﹞藿香葉白扁豆﹝炒﹐微生﹞白術﹝面炒﹞上等分爲末。每服半錢至一錢﹐紫蘇飯飲下。

《朱氏家傳》治脾胃不和﹐瀉痢。

木香散方木香白術﹝各一分﹞藿香益智﹝各半兩﹞肉豆蔻﹝三个﹐面裹煨熟﹞上爲末。每服半錢或一字﹐量兒大小﹐用木瓜紫蘇湯下。

長沙醫者相傳桑葉散治小兒泄瀉﹐虛滑頻數不止方人參白茯苓藿香葉漧葛﹝以上各等分。焙﹞上爲末。每服半錢﹐濃煎﹐桑葉湯調下。若大人患瀉﹐加至一大錢﹐亦用桑葉煎湯調下。至甚者不過三服。

長沙醫者丁時發傳姜黃散治小兒泄瀉可思食方。

陳皮﹝一兩﹞訶黎勒皮甘艸﹝炙﹞靑橘皮﹝去白。各半兩﹞上爲細末。每服半錢﹐米飲調下﹐或煎亦得。

長沙醫者丁時發傳開胃丸治小兒乳食不消﹐冷熱不調﹐泄瀉頻並﹐進飲食﹐止吐逆方。

木香白術人參當歸﹝各一分﹞白豆蔻﹝一錢半﹞上爲細末﹐麵糊爲丸﹐如粟米大。麝香﹑溫米飲下﹐十丸至二十丸。

長沙醫者丁時發傳治大人﹑小兒久瀉﹑赤白痢﹐及水瀉﹑瀉人參散方人參五花葉﹝去毛﹐炙﹞白術訶子枳殼﹝炒﹐去瓤﹞肉豆蔻橡斗子﹝燒存性。各等分﹞上件爲細末。每服半錢﹐用淸米飲冷調下。

長沙醫者鄭愈傳治小兒瀉桃紅散方白礬﹝一兩﹐枯過﹞赤石脂﹝二兩﹞生硫黃﹝一錢﹞上件三味爲末。每服﹐小兒五歲以下一錢﹐冷米飲湯調下﹔五歲以上一錢半﹔大人三錢。

長沙醫者鄭愈傳治瀉回陽散方訶子﹝炮﹞紫蘇﹝蒸﹞靑皮﹝去白﹞肉桂﹝不見火。各半兩﹞神曲麥檗﹝各一分半﹞甘艸陳皮丁香﹝不見火。各一分﹞艸豆蔻﹝一个﹐生﹞上爲末。每服半錢﹐米飲下。

長沙醫者鄭愈傳治小兒脾胃虛弱﹐臟腑滑泄﹐健脾丸方漧薑良姜桂附子﹝各等分﹞上件爲末﹐麵糊爲丸黃米大。每服十丸﹐米飲下﹐大人每服二十丸。

長沙醫者鄭愈傳治大人﹑小兒瀉痢方。

黃柏﹝一兩﹞膽礬﹝半兩﹐爲末﹞生薑﹝一兩﹐取汁﹞上二味搽在黃柏上﹐火炙紫色﹐煉蜜爲丸如梧桐子大。煎艾醋湯﹐吞下五丸。小兒吐瀉﹐米飲下五﹑七丸。

長沙醫者鄭愈傳豆蔻散止大人﹑小兒瀉方。

上用肉豆蔻一个﹐去心﹐硫黃一塊﹐入在肉豆蔻內去心處﹐卻將豆蔻心末面上蓋硫黃﹐再用麵餅子裹上面﹐更用濕紙﹐慢火內燒熟爲末。每服半錢﹐米飲湯調下﹐不計時候。

長沙醫者鄭愈傳治大人﹑小兒濕毒﹐冷熱不調﹐泄瀉﹐乳食不化﹐豆蔻散方肉豆蔻﹝三个﹞艸果子﹝五个﹞艾葉﹝五錢﹞藿香葉﹝三錢﹞上件爲細末。每服一錢﹐米飲調下。

卷第二十八

積瀉第二﹝夾實瀉並積痢附﹞茅先生小兒有積瀉候﹕面帶靑黃﹐眼微黃﹐上渴﹐肚膨嘔逆﹐徧身潮熱﹐通下臭穢﹐此候多因食物過度﹐傷著脾胃。

所治者﹐先用靑金丹與取下積﹐﹝方見積聚門中。﹞後用勻气散﹑﹝方見胃气不和門中。﹞醒脾散﹑﹝另一方﹐一方見胃气不和門中﹐一方見慢脾風門中。﹞香連丸﹝方見一切泄瀉門中。﹞相夾調理卽愈。

小兒形證論四十八候冷瀉有積歌﹕積傷冷瀉有多般﹐方脈惟須仔細看﹐四體平和無有熱﹐瀉終不定爲脾間﹐求醫最好休言止﹐止住之時怕轉難﹐取積爲先方順气﹐調和迆邐卻求安。

此病冷食在脾﹐渾身溫和無事。若只瀉時﹐用皂角膏取調胃散補之﹝二方並見積熱門中。﹞茅先生小兒痢積褊銀丸方。

輕粉﹝研﹞粉霜畫粉白丁香﹝以上各二錢﹞上件一時研﹐滴雞子淸爲丸餅子○此大。一歲一餅﹐二歲一餅半﹐三歲二餅以上。隨大小加用。仍先用灰火炮﹐令餅子黃赤色。飯飲灌下﹐半夜服之。

《嬰孺》治小兒發熱﹐腹內不調﹐時下利﹐不消化﹐顏色漸漸黃方。

濃朴﹝炙﹞黃連﹝各三分﹞人參龍骨﹝各四分﹞上切﹐以水一升八合﹐煮一升二合。分溫﹐漸漸至夜服盡。乳母忌油膩﹑果子﹑生冷。

《嬰孺》治八歲以上熱結痰實﹐不能食自下方。

大黃﹝十三分﹞柴胡﹝九分﹞升麻黃芩﹝各十分﹞枳實﹝六分﹞竹葉﹝切﹐一升半﹞芍藥梔子仁﹝各八分﹞細辛﹝二分﹞知母﹝十二分﹞生薑﹝三分﹞上以水六升﹐煮一升八合﹐爲四服。十歲兒爲三服。十四﹑五加柴胡二分﹑枳實一分﹑黃芩一分﹑芍藥二分﹑梔子仁二分﹐除細辛加杏仁八分﹐亦爲三服﹐取二升。

《嬰孺》治百日兒結實痰多﹐自下﹐大黃湯方大黃﹝四分﹞升麻﹝二分﹞芍藥﹝三分﹞竹葉﹝切﹐五合﹞甘艸﹝一分﹞細辛﹝半分﹞杏仁﹝二十个﹐麩炒﹐去皮尖﹞上切﹐以水二升﹐煮六合﹐爲三服。如兒末百日﹐用藥量多少。

《嬰孺》治百餘日兒結實加壯熱﹐挾實自下湯方。

枳殼白蘚皮﹝各二分﹞大黃﹝五分﹞知母子芩﹝各四分﹞甘艸﹝一分半﹞竹葉﹝切﹐五合﹞梔子仁芍藥寒水石升麻柴胡﹝各三分﹞上以水二升七合﹐煮取六合半﹐爲三服。

《嬰孺》治四﹑五歲兒痰結實﹐自下﹐竹葉湯方竹葉﹝切﹐一升﹞大黃﹝十三分﹞柴胡梔子仁芍藥﹝各七分﹞升麻黃芩知母﹝各八分﹞細辛﹝一分半﹞枳殼﹝五分﹞杏仁﹝六分﹐去皮炒﹞上以水五升﹐煮取一升半。四歲爲四服﹔五﹑六歲爲三服﹔八﹑九歲量加之。

《嬰孺》治八﹑九歲至十歲兒痰熱結實﹐不能食自下湯方。

大黃柴胡﹝各十二分﹞升麻黃芩細辛﹝各十分﹞枳殼﹝六分﹞竹葉﹝切﹐一升﹞芍藥梔子仁杏仁﹝去皮尖。各八分﹞知母﹝三分﹞上水六升﹐煮一升八合﹐爲四服。十歲爲三服。

《嬰孺》治小兒十二三﹑十四五結熱痰多﹐壯熱﹐食進少﹐結實者自下﹐大黃散方大黃﹝十二分﹞柴胡枳殼升麻芍藥梔子仁﹝各十分﹞竹葉﹝一升﹞生薑﹝三分﹞知母杏仁﹝去皮尖。各八分﹞上以水六升﹐煮取二升﹐爲四服。十四﹑五爲三服﹐兒小量之。

《嬰孺》治小兒結實﹐壯熱頭痛自下﹐大黃湯方大黃柴胡甘艸﹝炙﹞生薑﹝各十二分﹞升麻知母黃芩﹝各七分﹞大靑﹝五錢﹞石膏﹝十分﹞芍藥枳實﹝炙。各六分﹞上以水四升七合﹐煮取一升三合﹐爲四服﹐量大小與之服。

《嬰孺》治小兒實不盡下﹐或黃或靑方。

大黃﹝三分﹞細辛﹝二分半﹞甘艸﹝一分﹞黃芩﹝一分半﹞上以水二升﹐煮七合半﹐爲二服。

《吉氏家傳》治積痢當歸散方當歸龍骨甘艸﹝炙﹞石橊皮黃柏皮﹝各一錢﹞訶子﹝二个﹐炮﹐去核﹞上爲細末。每服半錢﹐陳米飲下。

《吉氏家傳》治積痢芍藥散方芍藥枳殼﹝去白﹐炒﹞甘艸地楡﹝洗。各一錢﹞黃柏﹝半兩﹐去粗皮﹞川烏頭﹝一个﹐炮﹞上焙榦爲末。每服半錢﹐用白梅湯下。

《吉氏家傳》治風積﹑傷積﹐累用藥取不下者﹐腹脹瀉痢頻並﹐及諸積﹐乳香丸方乳香沒藥砂﹝各一塊﹐如皂皂子大﹞芥菜子﹝四十九粒﹞巴豆﹝一粒﹐生﹞上用大棗一枚﹐濕紙裹重封﹐灰火煨熟取出﹐去紙﹐與棗子支乳缽內﹐研爲膏。若不通丸﹐入少許飛羅面﹐丸如綠豆大。每服七丸﹐周歲三丸﹐三歲以上五丸﹐五更淡姜湯下﹐取下元物。

卷第二十八

驚瀉第三茅先生小兒有中驚瀉候﹕面靑色﹐眼微靑﹐身微熱﹐下瀉靑紅水﹐或如艸汁。此候本因先有驚﹐積在後﹐喫冷物衝發致此。所治者﹐先用活脾散﹝有二方﹐一方見胃气不和門﹐一方見慢脾風門中﹑﹞鎭心丸﹝方見一切驚門﹞夾乳香散﹝方見一切泄瀉門中﹑﹞勻气散﹝方見胃气不和門中﹞與調理卽愈。

《石壁經》三十六種內驚瀉候歌﹕瀉出還如藍靛靑﹐目光緊急黑添睛﹐只看眼凸胞靑脈﹝《鳳髓經》此一句云﹕只看眉中靑色生﹐﹞便是驚傷冷瀉因。

先因冷傷臟腑﹐次又被驚﹐致使目睛靑色﹐光轉甚﹐眼白亦靑色﹐目睛與白睛髙甚﹐唇口亦靑﹐精神不足﹐勿怕﹐當先溫脾气﹐次去其驚﹐亦分水谷。

《鳳髓經》此候歌括一同﹐仍注云﹕宜與四色丸﹝方見本門﹐《吉氏家傳》方同。﹞《譚氏殊聖方》﹕小兒疳痢有多般﹐靑色相和膿血斑﹐晝夜頻頻饒搐搦﹐朝朝虛汗不曾幹。訶黎龍骨烏黑骨﹐定粉黃丹燒作丹﹐等分細羅都杵末﹐飲中調下便身安。

鉛黃散定粉黃丹﹝同研﹐以火三斤燒過赤﹐冷取白﹐別細研﹞訶子﹝用肉﹞龍骨﹝燒赤﹞烏賊魚骨﹝等分﹞上五味爲末﹐再研令細。每服半錢﹐米飲調下﹐若或三歲以上加半錢。忌五辛毒﹑魚肉等物。此藥善治小兒諸般瀉痢﹐下部脫肛﹐不喫乳食﹐甚宜服之。

《三十六種》治驚瀉大餅子方大附子﹝破作兩片﹐熟炮﹐去皮尖﹞韶粉﹝一塊﹐附子大﹞藿香﹝五錢﹞丁香﹝五十粒﹞上件爲末﹐滴水爲餅子如棋子大。每服一餅﹐飯飲化下。

《吉氏家傳》四色丸治小兒驚瀉靑糞方。

硫黃赤石脂板靑﹝各一錢﹞上研勻﹐水煮麵糊爲丸如此○大。每服五丸至七丸﹐陳米飲下。

卷第二十八

傷瀉第四茅先生小兒有中傷瀉候﹕肚膨脹硬﹐身微熱﹐微微地嘔。此候本因父母愛惜兒子﹐將粘滑物與喫﹐見食得美後﹐一向過剩將與兒子喫﹐柰兒子癡食﹐噎著五臟﹐停在胸膈不消化﹐驀然間瀉下。所治者﹐先用醒脾散﹝有二方﹕一方見胃气不和門﹐一方見慢脾風門中﹑﹞勻气散與調二日﹝方見胃气不和門中﹞﹐見瀉漸疏﹐便下靑金丹與通下。

元食所傷﹝方見積聚門中﹞﹐後再下勻气散﹑建脾散與服﹝方見胃气不和門中﹞卽愈。

葛氏《肘後》小兒病食不消﹐腹滿下痢雞子湯方上用亂髮如雞子一枚﹐梳去垢﹐咀之。雞子七枚﹐去白﹐以黃並發內雞子汁﹐熱數按之﹐令汁出﹐取服﹐大小無毒。

《千金》治少小下痢﹐若熱不食﹐傷飽不乳﹐大黃湯方大黃甘艸﹝炙﹞麥門冬﹝各一兩﹞上三味咀﹐以水二升﹐煮取一升。二﹑三歲兒分三﹑四服。

《千金》生金牛黃湯主小兒積下不止﹐而發癇方。

生金﹝三銖。一方用六銖。無生金﹐用熟金亦得﹐法應作屑。亦用成器者﹞牛黃﹝三銖﹞細辛﹝半分﹞麻黃﹝二分﹐去根節﹞漧薑﹝炮﹞人參黃連甘艸﹝炙。各一分﹞上八味咀﹐以水一升六合﹐煮取八合﹐去滓﹐臨臥研牛黃以煮湯中。兒有熱者﹐用生薑以代漧薑。今世乏生金﹐但用成器金亦善﹐二﹑三兩皆得用也。

太醫局開胃丸治小兒腑臟怯弱﹐內受風冷﹐腹脇脹滿﹐腸鳴泄利﹐或靑或白﹐乳食不化。又治髒冷夜啼﹐胎寒腹痛方。

木香蓬莪術白術人參﹝去蘆頭﹞當歸﹝銼﹐炒。以上各半兩﹞麝香﹝細研﹞白芍藥﹝各一分﹞上件搗羅爲末﹐都研令勻﹕湯浸炊餅和丸如黍米大。每服十五丸﹐溫米飲下。新生兒腹痛夜啼﹐可服五丸﹐並乳食前服。

卷第二十八

冷瀉第五茅先生小兒有中冷瀉候﹕腹中虛鳴﹐身微冷﹐腹肚脹滿﹐此候因冷食所傷至此。所治者﹐先用乳香散﹝方見一切泄瀉門中﹑﹞調中飲與喫卽愈﹝方見胃气不和門中﹞。

《嬰童寶鑑》小兒冷瀉﹐爲脾胃虛冷﹐不消五穀﹐糞不結實﹐腹脹而瀉﹐瀉而气酸﹐乃有積也。

《顱囟經》治孩子水瀉痢並脾冷﹐食乳不消﹐喫奶頻吐。

溫脾散方附子漧薑甘艸﹝各半兩。炮﹞白術﹝一兩﹞上爲末﹐空心米飲調半錢。忌鮮魚毒物。

《千金》治少小泄淸痢藜蘆丸方藜蘆﹝二分﹞黃連﹝三分﹞附子﹝一分﹐炮裂﹐去皮臍﹞上三味末之﹐蜜丸如麻子大。以粥飲服二丸﹐立驗。

《千金》澤漆茱萸湯治小兒夏月暴寒﹐寒入胃則暴下如水﹐四肢被寒所折則壯熱﹐經日熱不除﹐經月許日變通身虛滿腹痛﹐其脈微細。服此湯一劑後﹐得漸安神方。

澤漆海藻靑木香﹝各二分﹞吳茱萸茯苓白術﹝炮﹞桔梗芍藥當歸﹝各三分﹞大黃﹝一分﹞上十味咀﹐以水四升煮取一升半。二百日至一歲兒﹐一服二合半﹕一歲以上至二歲一服四合。

《千金》溫中湯治小兒夏月積冷﹐洗浴過度﹐及乳母亦冷洗浴﹐以冷乳飲兒﹔壯熱﹐忽值豪雨涼加之。兒下如水﹐胃虛弱﹐則面靑肉冷﹐眼陷漧嘔者﹐宜先與此調其胃气﹐下卽止方。

漧薑﹝炮﹞濃朴﹝姜制。各一分﹞甘艸﹝炙﹞當歸桂心﹝各三分﹞茯苓人參白術﹝炮﹞桔梗﹝各二分﹞上九味咀﹐以水二升﹐煮取九合。六十日至百日兒服二合半﹐餘皆隨兒大小。

《子母祕錄》治小兒水瀉﹐形羸不勝﹐大湯藥方。

上用白石脂半兩研如粉﹐和白粥﹐空肚與食。

譚氏治小兒水瀉椒紅丸及人年五十以上患瀉者方上用椒二兩﹐醋二升﹐煮醋盡﹐慢火焙漧﹐爲末﹐瓷器貯之。每服二錢匕﹐酒或米飲下之。

《嬰孺》治小兒冷下大良方。自五歲至百日以上一﹑二歲兒以意增減水藥。

人參甘艸﹝炙﹞漧薑濃朴﹝炙﹞半夏﹝洗﹞赤石脂﹝各四兩﹞黃連龍骨﹝各六分﹞棗﹝十五个﹞上切﹐以水五升﹐煮取一升半﹐爲五服﹐一日盡。

錢乙溫中丸治小兒胃寒﹐瀉白﹐腹痛﹐腸鳴﹐吐酸水﹐不思食﹐及霍亂吐瀉方。

人參﹝切﹐去須﹐焙﹞甘艸﹝銼﹐炒﹞白術﹝各爲末。一兩﹞上薑汁麵糊丸綠豆大。米飲下一﹑二十丸﹐無時。

張渙川椒丹方小兒夏傷濕冷﹐入於腸胃﹐泄瀉不止方。

川椒﹝一兩﹐去閉目雙者並黑子﹐揀淨﹐慢火炒香熟爲度﹞肉豆蔻﹝半兩﹞上件搗羅爲細末﹐粳米飯和丸如黍米大。每服十粒﹐米飲下。量兒大小加減。

張渙助胃丹方治泄注不止﹐手足逆冷。

附子﹝一枚﹐重半兩﹐炮制﹐去皮臍﹞舶上硫黃漧薑﹝炮﹞肉豆蔻肉桂白術﹝炮。各半兩﹞上件搗羅爲細末﹐白面煮糊和丸如黍米大。每服十粒﹐米飲下﹐食前。

張渙粟煎湯方治腸胃受風冷﹐泄注不止﹐身體壯熱。

白術﹝炮﹞當歸﹝洗﹐焙漧﹞川芎人參﹝去蘆頭﹞肉桂芍藥﹝各一兩﹞上件搗羅爲細末。每服一錢﹐水一小盞﹐入生薑三片﹑粟米一匙頭許﹐煎至五分﹐粟米熟﹐去滓﹐放溫服。

張渙訶黎豆蔻丹方治泄利不止。

訶黎勒皮艸豆蔻仁﹝各一兩﹞白術漧薑﹝各炮﹞川黃連當歸﹝洗﹐焙漧。各半兩﹞上件搗羅爲細末﹐粟米飯和丸如黍米大。每服十粒﹐米飲下。量兒大小加減。

《嬰童寶鑑》治小兒冷瀉補脾丸方龍骨﹝燒末﹞乳香蕪荑﹝各末﹞麝香﹝各一錢匕﹞肉豆蔻﹝一个﹐炮末﹞上件和勻﹐研飯爲丸如蘿卜子大。一歲三丸﹐飯飲下。

《張氏家傳》治小兒傷冷﹐水瀉白色﹐或髒滑不止者﹐訶子散方訶子﹝炮過﹐去核﹞龍骨好者﹝碎﹞丁香﹝略焙。各一分﹞甘艸﹝半分﹐炮﹐切﹞上件同搗羅爲細末。每服三歲以上半錢﹐三歲以下一字﹐用陳米飲調下。

《孔氏家傳》治小兒髒寒﹐大便痛﹐奶瓣不消方。

沒石子﹝一个﹞乳香﹝皂皂大﹞上研勻﹐用棗肉爲丸如粟米大。乳汁下二丸﹐無時服。

《孔氏家傳》又方上用肉豆蔻一枚﹐用面裹﹐慢火炮﹐候面熟取出﹐研極細﹐麵糊丸如粟米大。乳汁下一﹑二丸﹐無時。

《孔氏家傳》治小兒臟腑不調﹐大便靑色方。

白術人參茯苓﹝各一錢﹞甘艸﹝炙﹐半錢﹞上末一錢﹐水一小盞﹐煎七分﹐溫服。

《王氏手集》肉豆蔻丸治飲冷過多﹐脾胃受濕﹐泄瀉頻並﹐時發腹痛﹐減食困倦﹐肌瘦腹大方。

肉豆蔻﹝一兩﹞黑附子﹝半兩﹐炮裂﹞上爲細末﹐麵糊爲丸綠豆大。每服五﹑七丸至十丸﹑十五丸﹐乳食前﹐煎蘿卜橘皮湯下。

《吉氏家傳》治久患冷瀉﹐大腸虛滑﹐萬安散方白術﹝姜浸﹐煮三﹑五沸﹞甘艸﹝炮赤。各一錢﹞烏頭﹝半兩﹐火炮裂﹞漧薑﹝一分﹞艸果子﹝一个﹐面裹煨﹐同面用﹞上末﹐用生薑煎一錢。如瀉﹐便用紫蘇木瓜湯調異攻散三服。﹝異攻散方在胃气不和門中。﹞《吉氏家傳》治久瀉虛冷醒脾散方天南星冬瓜子﹝去殼﹞雄黃﹝各一錢﹞上末。每服一字﹐冬瓜肉煎湯下﹐一日三服﹐仍一面服異攻散﹝方見同前﹞。

《吉氏家傳》治水瀉方。

上用川烏頭大者﹐生﹐去皮尖﹐爲細末﹐以滴井水爲丸如小綠豆大。每服十丸﹐小兒細丸﹐加減與服﹐並用井花水下。

長沙醫者易忠信傳治小兒髒寒滑泄﹐下痢不禁﹐牡蠣丸方牡蠣﹝一兩﹐別研﹞硫黃﹝半兩﹐別研﹞上件藥用砂鍋子一个﹐先入牡蠣﹐中畱一竅﹐安硫黃在中心﹐以瓦子蓋口﹐用赤石脂固縫﹐鹽泥固濟﹐白炭火三斤﹐令火盡爲度﹐取出﹐糯米糊爲丸如麻子大。每服三﹑二十粒﹐米飲吞下。

卷第二十八

熱瀉第六茅先生小兒有中熱瀉候﹕渾身微熱﹐上渴﹐驀地瀉下如水。此候本因兒子當風日﹐或日下夾去被﹐日曬得五臟受虛毒熱﹐忽然引水喫過多﹐致不消化如此。所治用乳香散夾三聖丸﹑﹝二方並見一切泄瀉門中。﹞龍涎膏與服﹝方見熱渴門中﹞卽愈。

《嬰童寶鑑》小兒熱瀉﹐爲脾胃受熱﹐故五穀不能實也。

《嬰孺》治三歲兒﹐熱實不脹滿﹐下不止方。

麥門冬﹝一兩﹐去心﹞大黃﹝五分﹞甘艸﹝三分﹐炙﹞當歸柴胡人參黃芩﹝各四分﹞上以水三升﹐煮一升二合﹐爲三服﹐大利便止。

張渙淸胃散治挾熱泄利方。

川楝子黃柏﹝微焙﹐炙﹞當歸﹝洗﹐焙漧﹞地楡﹝炙﹞黃連﹝去須﹐炒。各半兩﹞上件搗羅爲細末。每服一錢﹐水八分﹐煎至四分﹐去滓溫服﹐乳食前。

《嬰童寶鑑》治小兒熱瀉如水三霜丸方砒霜﹝一錢匕﹞百艸霜巴豆霜﹝各二錢匕﹞上件研勻﹐溶蠟搜﹑旋丸﹐獨帚湯下一丸。

《劉氏家傳》小兒熱瀉不止方。

木香黃連上等分末之﹐陳米飲和丸綠豆大。每服三丸至五丸﹐陳米飲下。

《孔氏家傳》治小兒脾熱﹐瀉如黃涎﹐又似棗花﹐涼脾方香白芷甘艸﹝各半兩﹞上爲細末。每服一小錢﹐水五分﹐煎至三分﹐溫服﹐日二服。

卷第二十八

洞泄第七《巢氏病源》小兒洞泄下利候﹕春傷於風﹐夏爲洞泄。小兒有春時解脫衣服﹐爲風冷所傷﹐藏在肌肉﹐至夏因飲食居處不調﹐又被風冷﹐入於腸胃﹐先後重沓﹐爲風邪所乘﹐則下利也。其冷气盛﹐利爲洞泄﹐洞泄不止爲注下也。凡注下不止者﹐多變驚癇﹐所以然者﹐本挾風邪﹐因利髒虛﹐風邪乘之故也。亦變眼痛生障﹐下焦癖冷﹐熱結上焦﹐熱燻於肝故也。

《五關貫眞珠囊》小兒洞泄候﹕洞泄者﹐凡風冷入腸﹐則下利洞泄﹐肛門脫﹐小兒則腫也。

《千金》治少小洞注下痢方。

上用蒺藜子二升﹐搗汁﹐溫服﹐以瘥爲度。

《千金》又方上用木瓜取汁﹐飲之。

《千金》又方上炒倉米末﹐飲服之。

《千金》又方上用酸石橊﹐燒灰末﹐服半錢匕﹐日三服。

《千金》又方上用狗頭骨灰﹐水和服之。

《千金》又方羊骨灰鹿骨灰上二味﹐並水和服之﹐隨得一事﹐卽用之。

《千金》又方上炒豉令焦﹐水淋汁服之﹐神驗。冷則酒淋服。

《千金》又方上用五月五日百艸末﹐吹下部。

《外臺》劉氏療小兒洞泄﹐水利不止方。

濃朴﹝炙﹞黃連﹝各一兩﹞上二味切﹐以水一升煎取六合﹐分服。雜痢﹐此方並治之。

《子母祕錄》治小兒洞下利方。

上用羊角中骨燒末﹐飲服方寸匕。

《子母祕錄》又方上燒蝦蟆末﹐飲調方寸匕﹐服之。

《聖惠》治小兒脾胃气不和﹐洞泄﹐下利不止﹐羸瘦﹐食少﹐濃朴散方濃朴﹝去粗皮﹐塗生薑汁炙令香熟﹞人參﹝去蘆頭﹞訶黎勒﹝煨﹐用皮﹞白術黃連﹝去須﹐微炒﹞地楡﹝微炙﹐銼。各一分﹞甘艸﹝炙微赤﹞漧薑﹝炮裂﹐銼。各半分﹞肉豆蔻﹝一枚﹐去殼﹞上件藥搗﹐細羅爲散。每服以粥飲調下半錢﹐日三﹑四服。量兒大小以意加減。

《聖惠》治小兒洞泄﹐下利不止﹐漸至羸困﹐密陀僧散方密陀僧黃丹定粉白礬﹝各一兩﹞上件藥以新瓷瓶盛﹐用紙筋泥固濟﹐以文火燒令通赤﹐候冷取出﹐入龍骨末一兩﹐同研令細。每服以粥飲調下半錢﹐日三四服。量兒大小加減服之。

《聖惠》治小兒洞泄下利﹐羸困﹐三聖散方地楡﹝半兩﹐微炙﹐銼﹞濃朴﹝三分﹐去粗皮塗生薑汁炙令香熟﹞訶黎勒﹝煨﹐用皮﹐半兩﹞上件藥搗﹐細羅爲散。每服以粥飲調下半錢﹐日三﹑四服。量兒大小臨時加減。

《聖惠》又方沒石子﹝微煨﹞訶黎勒﹝煨﹐用皮。各半兩﹞上件藥搗﹐細羅爲散。每服以粥飲調下半錢﹐日三﹑四服。量兒大小臨時加減。

《聖惠》治小兒洞泄﹐下痢不瘥﹐乳食全少﹐宜服如聖散方黃連﹝三分﹐去須﹐微炒﹞鹿茸﹝去毛﹐塗酥﹐炙微黃﹞濃朴﹝去粗皮﹐塗生薑汁﹐炙令香熟。各半兩﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》又方楮葉﹝半兩﹞訶黎勒﹝煨﹐用皮﹐一分﹞橡實﹝七枚﹐微炒﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒洞泄﹐下利不止﹐黃連丸方黃連﹝一兩﹐去須﹐銼﹐微炒﹞女萎﹝半兩﹐微炒﹞上件藥搗﹐羅爲末﹐煉蜜和丸如梧桐子大。每服以熱水化下三丸﹐日三﹑四服。量兒大小加減服之。

《聖惠》又方上用牛角燒灰﹐細研爲散。每服以粥飲調下半錢﹐日三﹑四服。量兒大小加減服之。

《嬰孺》治小兒注利﹐腸下重﹐附子丸方附子漧薑﹝各炮﹞前胡﹝炒﹞芎﹝炒。各四分﹞上爲末﹐蜜丸大豆大。兩丸﹐飲下﹐日三夜一。大人亦可服。

《嬰孺》治小兒洞利﹐晝夜不止方。

黃芩漧薑人參﹝各三分﹞上爲末﹐蜜丸如大豆大。每服三丸﹐飲下﹐日進三服。

張渙濃朴散治洞泄注下方。

濃朴生薑汁﹝制﹞訶黎勒﹝炮﹐取皮﹞肉豆蔻﹝各一兩﹞白術漧薑﹝各半兩。炮﹞上件搗羅爲細末。每服一錢﹐水八分一盞﹐入生薑﹑粟米各少許﹐煎五分﹐去滓溫服。

《萬全方》治小兒冷熱不調﹐時有洞泄﹐下利不止﹐龍骨丸龍骨黃連白石脂白礬﹝燒令汁盡﹞漧薑﹝炮﹞木香﹝以上各半兩﹞上件藥搗羅爲末﹐醋煮麵糊爲丸如麻子大。每服以粥飲下五丸﹐日三﹑四服。量兒大小加減服之。

《劉氏家傳》小兒水瀉注下方。

黃連石蓮﹝等分﹐炒黃色﹞上末之﹐每半錢。水瀉﹐新汲水調下﹔白瀉﹐粟米飲下。

卷第二十八

水谷瀉第八《聖惠》﹕夫小兒水谷利者﹐由寒溫失宜﹐乳哺不節﹐或當風解脫﹐血气俱虛﹐爲風冷所傷﹐畱連在於肌肉﹐因其脾胃不和﹐大腸虛弱﹐風邪入於腸胃﹐腸胃旣虛﹐不能制於水谷﹐故變爲下利也。

《千金》溫中大黃湯治小兒暴冷﹐水谷下﹐或乳冷下﹐靑結不消﹐或冷實吐下﹐漧嘔煩悶﹐及冷滯赤白下者良。若已服諸利湯去實﹐胃中虛冷﹐下如水﹐漧嘔﹐眼陷﹐煩擾﹐不宜利者﹐可除大黃。若中乳﹐乳母洗浴﹐水气未消﹐飲兒爲霍亂者﹐但用大黃也。小兒諸霍亂宜利者﹐便用大黃﹔不消利宜溫和者﹐則除之方。

大黃﹝六分﹞漧薑﹝炮﹞桂心濃朴﹝姜制﹞甘艸﹝炙。各一分﹞當歸人參茯苓白術﹝炮。各二分﹞桔梗﹝三分﹞上十味咀﹐以水二升半煮取八合。凡兒三十日至六十日﹐一服二合。七十日至一百日﹐一服二合半。二百日以來﹐服三合。

《千金》治卒大下利熱﹐唇漧口燥﹐嘔逆引飲﹐瀉心湯方人參甘艸﹝炙﹞黃芩橘皮栝蔞根﹝各一兩﹞黃連﹝二兩﹞半夏﹝三兩﹐洗去滑﹞漧薑﹝炮﹐一兩半﹞上八味咀﹐以水六升﹐煮取二升﹐分三服﹝胡治云﹕治老小利﹐水谷不化﹐腹中雷鳴﹐心下痞滿﹐漧嘔不安﹐無橘皮﹑栝萎﹔若寒﹐加附子一枚﹔渴﹐加栝萎一兩﹔嘔﹐加橘皮一兩﹔痛﹐加當歸一兩﹔仲景用大棗十二枚。﹞《聖惠》治小兒水谷利﹐羸瘦面黃﹐不欲飲食。

濃朴散方濃朴﹝去粗皮﹐塗生薑汁﹐炙令香熟﹞龍骨黃連﹝去須﹐微炒。各半兩﹞丁香當歸﹝銼﹐微炒﹞木香白術肉豆蔻﹝各一兩﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒水谷利不止﹐羸瘦腹脹﹐不欲飲食﹐調中散方木香﹝半兩﹞濃朴﹝去粗皮﹐塗生薑汁﹐炙令香熟﹞黃連﹝去須﹐微炒。各一兩﹞上件藥搗﹐粗羅爲散。每服一錢﹐以水一小盞﹐煎至六分﹐去滓﹐不計時候。量兒大小分減服之。

《聖惠》又方當歸﹝銼﹐微炒﹞訶黎勒﹝煨﹐用皮。各一兩﹞白術﹝三分﹞上件搗羅爲末﹐煉蜜和丸如綠豆大。不計時候﹐以粥飲下七丸。量兒大小加減服之。

《聖惠》又方白礬﹝一兩﹐燒令汁盡﹞訶黎勒﹝煨﹐用皮﹐半兩﹞醋石橊皮﹝三分﹐銼﹐微炒﹞上件藥搗﹐羅爲末﹐煉蜜和丸如綠豆大。不計時候﹐以粥飲下五丸。量兒大小加減服之。

《聖惠》治小兒水谷利﹐日夜不止﹐地楡散方地楡﹝微炙﹐銼﹞濃朴﹝去粗皮﹐塗生薑汁﹐火炙令香熟。各三分﹞黃連﹝一兩﹐去須﹐微炒﹞阿膠﹝半兩﹐搗碎﹐炒令黃色﹞上件藥搗﹐細羅爲散。不計時候﹐以粥飲調下半錢。量兒大小加減服之。

《聖惠》又方漧棗﹝十顆﹐去核﹞胡粉﹝一兩﹞上件藥相和﹐搗爲一餅子﹐急火中燒令赤﹐取出﹐置地上﹐以碗合之﹐勿令透气﹐待冷﹐細研爲散。不計時候﹐以粥飲調下半錢。量兒大小加減服之。

《聖惠》治小兒水谷利﹐腹痛﹐神效木香散方木香﹝半兩﹞訶梨勒﹝煨﹐用皮﹐三分﹞龍骨黃連﹝去須﹐微炒﹞當歸﹝銼﹐微炒﹞赤芍藥﹝微炒。各一兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐溫服﹐不計時候。量兒大小分減服之。

《聖惠》治小兒水谷利不止龍骨散方白龍骨白石脂黃連﹝去須﹐微炒﹞胡粉﹝炒令黃。各三分﹞漧薑﹝半兩﹐炮裂﹐銼﹞上件藥搗﹐細羅爲散。不計時候﹐以粥飲調下半錢。量兒大小加減服之。

《聖惠》又方赤石脂﹝一兩﹞附子﹝炮裂﹐去皮臍﹞漧薑﹝炮裂﹐銼﹞橡實當歸﹝銼﹐微炒。各半兩﹞上件藥搗﹐細羅爲散。不計時候﹐以粥飲調下半錢。量兒大小加減服之。

《聖惠》治小兒水谷利﹐日夜略不暫止。

橡子散方橡實﹝二兩﹐微炒﹞榦柏葉﹝半兩﹐微炙﹞上件藥搗﹐細羅爲散。不計時候﹐以水煮烏梅汁調下半錢。量兒大小加減服之。

《聖惠》又方上以訶梨勒煨﹐用皮二兩﹐搗羅爲末﹐煉蜜和丸如麻子大。每服以溫水研化五丸﹐日三﹑四服。量兒大小以意加減。

太醫局胃風湯治大人﹑小兒風冷乘虛入客腸胃﹐水谷不化﹐泄瀉注下﹐腹脇滿﹐腸鳴痛﹐及腸胃濕毒﹐下如豆汁﹐或下瘀血﹐日夜無度﹐並宜服之方。

人參﹝去蘆頭﹞白茯苓﹝去皮﹞芎桂皮﹝去粗皮﹞當歸﹝去苗﹞白芍藥白術﹝以上等分﹞上爲粗散。每服二錢﹐以水一大盞﹐入粟米百餘粒﹐同煎七分﹐去滓。稍熱服﹐空心食前﹐小兒量力減之。

《嬰孺》治小兒水谷痢﹐及無問老小﹑日夜百餘行方。

橡斗子﹝一升﹐炒﹞榦楮葉﹝二兩﹐炙﹞上爲末﹐以水煮烏梅汁﹐下方寸匕﹐日再服。仍取少許精羊肉裹藥﹐內下部中﹐痢出更納之。

張渙肉豆蔻丹治泄瀉﹐水穀不消方。

肉豆蔻木香﹝各一兩﹞靑橘皮﹝半兩﹐炒黃﹞黑牽牛﹝一分﹐微炒﹞上件搗羅爲末﹐滴水丸如黍米大。每服十粒﹐生薑米飲下。量兒大小加減。

《劉氏家傳》治小兒冷滑瀉痢﹐水食全出﹐沒石子丸方沒石子﹝兩枚﹐炮﹞訶梨勒﹝炮﹐用皮﹞漧薑﹝炮﹞烏梅肉枯礬﹝以上各等分﹞上爲末﹐麵糊爲丸如小綠豆大。溫飯飲送下。

長沙醫者丁時發傳降仙丹治小兒水谷不分﹐泄瀉﹐及赤白膿血痢﹐腹痛不可忍方硫黃焰硝﹝各研二味﹐以黑瓷瓦盞﹐慢火煞成汁﹐便取出﹐研勻細﹞五靈脂﹝水洗去砂石﹐澄﹐焙漧﹐取末﹞白礬﹝。各二錢半﹞上四味研勻﹐軟飯爲丸如小綠豆大。每服二十粒﹐粟米飲吞下﹐大小加減。赤白痢﹐罌粟殼煎湯下。水瀉﹐冷水下。下膿血痢﹐甘艸烏梅湯下。忌生毒物等。

卷第二十八

暴瀉第九亦名卒利﹐亦名暴利《巢氏病源》小兒卒利候﹕小兒卒利者﹐由腸胃虛﹐暴爲冷熱之气所傷﹐而爲卒利。熱則色黃赤﹐冷則色靑白﹐若冷熱相交﹐則變爲赤白滯利也。

《千金》治小兒暴利方。

上用小鯽魚一頭﹐燒末﹐服之。亦治大人。

《千金》又方上燒鯉魚骨末﹐飲服之。一方作龍骨。《聖惠》燒鯉魚尾。

《千金》又方上用赤小豆末﹐酒和塗足下﹐日三。油和亦得。

《聖惠》治小兒冷熱气不和﹐忽暴下利﹐腹內疼痛﹐胡黃連散方胡黃連母丁香桂心木香肉豆蔻﹝去殼﹞當歸﹝銼﹐微炒﹞麝香﹝細研。各一分﹞犀角﹝屑﹐半分﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒暴利﹐腹痛不食﹐漧薑散方漧薑﹝炮裂﹐銼﹞甘艸﹝炙微赤﹐銼。各一分﹞人參﹝去蘆頭﹐三分﹞訶梨勒﹝煨﹐用皮﹞濃朴﹝去粗皮﹐塗生薑汁炙令香熟。各半兩﹞上件藥搗﹐粗羅爲散。每服一錢﹐以水一小盞﹐入薤白一莖﹐煎至六分﹐去滓﹐不計時候。量兒大小分減溫服。

《聖惠》治小兒暴利黃連散方黃連﹝去須﹐微炒﹞胡粉﹝炒令微黃﹞黃柏﹝微炙﹐銼。各三分﹞桃白皮﹝微炙﹐銼﹞丁香﹝各半兩﹞上件藥搗﹐細羅爲散。不計時候﹐以粥飲調下半錢。量兒大小加減服之。

《聖惠》治小兒暴利龍骨散方龍骨黃連﹝去須﹐微炒。各一兩﹞當歸﹝銼﹐微炒﹞枳殼﹝麩炒微黃﹐去瓤。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

張渙阿膠丹方治泄利身熱﹐及暴瀉注下。

眞阿膠﹝炙熟﹞漧薑﹝各一兩﹞芍藥當歸﹝洗﹐焙漧﹞川黃連肉豆蔻﹝各半兩﹞上件搗﹐羅爲細末﹐煉蜜和丸如黍米大。每服十粒﹐粟米飲下。量兒大小加減。

《張氏家傳》神仙玉粉丹補一切虛﹐不熱﹐男子﹑婦人﹑小兒皆可服。冷積暴瀉﹐見功尢速方。

精明舶上硫黃﹝一斤﹐去砂石盡﹐打碎﹞上用豬肚七个﹐旋采桑根白皮三斤﹐寸銼。將豬肚一个淨洗﹐只以硫黃實之﹐用麻綫縫合﹐水二斗﹐先將桑根白皮一斤同煮一伏時﹐其餘豬肚亦用慢火養之﹐不得令冷。候煮滿一伏時﹐別以豬肚換之﹐又用白皮內一斤同煮再一伏時﹐又換豬肚並桑白皮。過三伏時﹐不換白皮﹐只換豬肚﹐共煮七伏時。水耗以熱湯添﹐不得用冷水。候滿七伏時取出﹐用溫水淘淨﹐研至細﹐候烈日日中曬極熱再研﹐煮糯米粉爲糊丸如梧桐子大。

每服空心米飲下十粒至十五粒﹐大率驅除宿冷﹐其功效無比﹐老人經久可服。

卷第二十八

曩瀉第十﹝亦名曩痢﹞《聖惠》﹕夫小兒曩痢者﹐由秋夏晨朝﹐多中暴冷之气。冷气折其四肢﹐則熱不得泄﹐熱气入腹則變爲痢﹐或作赤白。小腹脹痛﹐肌體壯熱﹐其脈洪大急數﹐皆由冷熱气相並﹐連滯不瘥﹐故爲曩痢也。

《外臺》﹕劉氏療小兒曩痢方。

甘艸﹝炙﹞茯苓﹝各六分﹞人參黃連﹝各四分﹞濃朴﹝炙﹞生薑﹝各二分﹞龍骨﹝八分﹞上七味切﹐以水一升﹐煎取三合。欲臥先取鹽面﹑麝香爲小丸﹐內下部中﹐然服此飲﹐分服甚妙。忌如常法﹝此方疑藥多﹑水少﹐恐古今之異﹐宜少增水數﹞《聖惠》治小兒曩痢不止﹐腹痛﹐肉豆蔻散方肉豆蔻﹝去殼﹞漧薑﹝炮裂﹐銼﹞朱砂﹝細研﹞龍骨訶梨勒﹝煨﹐用皮﹞茅香﹝銼﹞濃朴﹝去粗皮﹐塗生薑汁﹐炙令香熟﹞枳殼﹝麩炒微黃﹐去瓤。各一分﹞上件藥搗﹐細羅爲散。每服以溫漿水調下半錢﹐日三﹑四服。量兒大小加減服之。

《聖惠》治小兒曩病﹐兩脇虛脹腹痛﹐不欲飲食﹐濃朴散方濃朴﹝去粗皮﹐塗生薑汁﹐炙令香熟﹞訶梨勒﹝煨﹐用皮﹞當歸﹝銼﹐微炒﹞赤芍藥枳殼﹝麩炒微黃﹐去瓤。各一分﹞上件藥搗﹐細羅爲散。每服以米飲調下半錢﹐日三﹑四服。量兒大小加減服之。

《吉氏家傳》治曩疳瀉﹐至一﹑二年瀉白痢﹐羸瘦方。

肉豆蔻艸豆蔻仁﹝各二个﹞縮砂仁﹝四十个﹞上同爲末﹐用麵糊丸。如彈子大﹐爆幹﹐依舊爲細末。每服一錢﹐煎訶子湯下。

卷第二十八

利久不止第十一﹝瀉痢同﹞《巢氏病源》小兒久利候﹕春傷於風﹐至夏爲洞泄。小兒春時解脫﹐爲風所傷﹐藏在肌肉﹐至夏因爲水谷利﹐久經連滯不瘥也。凡水谷利久﹐腸胃虛﹐易爲冷熱。得冷則變白膿﹐得熱則變赤血﹐若冷熱相加﹐則赤白相雜。利久則變腫滿﹐亦變病蜃﹐亦令嘔噦﹐皆由利久脾胃虛所爲也。

《聖惠》﹕夫小兒久赤白痢者﹐由冷熱不調﹐熱乘於血﹐血滲腸間﹐與冷气﹑津液相雜而下。甚者腸虛不復﹐故赤白連滯﹐久不瘥也。

《鳳髓經》滑腸瀉歌﹕﹝宜與香連丸﹑紫霜丸二方﹐並與《吉氏家傳》方同﹐香連丸方見冷熱痢門﹐紫霜丸方見腹痛下痢門。﹞脾中有積熱遲畱﹐至使終年瀉不休﹐項軟見人多哽气﹐更兼淸水鼻中流﹐少聞有似黃金色﹐若有垂腸更不收﹐形證又看胸膈上﹐胸前深赤汗如油﹐眼上脈紅難療理﹐唇赤生瘡命亦休﹐大抵調脾方定瀉﹐古人用藥有縱由。

《千金》治痢下久不瘥神驗七味散方黃連﹝八分﹞龍骨赤石脂濃朴烏梅肉﹝各二分﹞甘艸﹝炙﹐一分﹞阿膠﹝三分﹐炙﹞上治下篩﹐漿水服二方寸匕﹐日二。小兒一錢匕。

《千金》治少小久痢淋瀝﹐水谷不調﹐形羸不堪大藥湯者﹐宜此枳實散方上用枳實二兩﹐炙﹐治下篩。三歲以上飲服方寸匕。若兒小以意服﹐日三。

《外臺》﹕文仲﹑華佗治老小下痢﹐柴立﹐不能食﹐食不化﹐入口卽出﹐命在旦夕﹐久痢神驗方。

黃連﹝末﹞亂髮灰醇苦酒蜜﹝各半雞子殼許﹞白蠟﹝方寸匕﹞雞子黃﹝一枚﹞上六味於銅器中炭火上﹐先納苦酒﹑蜜﹑蠟﹑雞子黃攪調﹐乃納黃連末﹑發灰﹐又攪煎﹐視可取出爲丸。

久困者﹐一日一夜盡之。可者﹐二日盡之。《肘後》同。

《外臺》﹕《千金》云﹕吾患痢三十餘年﹐諸療無效﹐惟服此方得愈也。

安石橊湯療大注痢﹐及白滯困篤欲死﹐腸已滑﹐醫所不能療方。

漧薑﹝生薑倍之﹞阿膠﹝各二兩。別以水漬之﹞黃柏﹝一兩﹐細切﹞石橊﹝一枚﹐小者二枚﹞上四味切﹐以水三升煮取一升二合﹐去滓﹐納膠令烊﹐頓服。不瘥﹐復作。療老人﹑小兒亦良。人羸者﹐稍稍服之﹐不必頓盡﹐須臾復服。石橊﹐須預取之。《肘後》同。一方無黃柏﹐用黃連。

《外臺》﹕劉氏療小兒膿痢﹐直從春至秋冬以來不瘥者方。

薤白﹝切﹐一合﹞生薑蕪荑﹝各一分﹞子芩黃柏阿膠芍藥濃朴﹝炙﹞人參﹝各二分﹞地楡當歸﹝各三分﹞香豉﹝一合﹐綿裹﹞上十二味切﹐以煮銀水重濾者一升半﹐煮取九合﹐分服﹐以瘥爲度。秋末﹑冬末加赤石脂半兩﹑漧薑一分﹑白術二分﹐大小量之。忌如常法。

《外臺》﹕《必效》療小兒久痢﹐無問冷熱﹐疳痢悉主之方。

棗﹝一枚去核﹐勿令皮破。納胡粉﹐令滿﹞上二味於炭火中燒令如炭﹐於瓷器中研之﹐以米飲和分服。一歲以下分服之﹐不過三顆瘥。王郎中處得之此方﹐傳用甚效。

《宮气方》治小兒久痢不較。

上用沒石子二个切﹐熬令黃色﹐研作末﹐餛飩內食之。

《聖惠》治小兒久赤白痢﹐漸至羸弱﹐胃气全虛﹐不欲飲食。

丁香散方丁香濃朴﹝去粗皮﹐塗生薑汁﹐炙令香熟﹞黃連﹝去須﹐銼﹐微炒﹞當歸﹝銼﹐微炒﹞訶梨勒﹝﹐用皮﹞白術﹝銼﹐微炒﹞伏龍肝﹝各半兩﹞木香﹝一分﹞赤石脂﹝一兩﹞上件藥搗﹐細羅爲散。每服以粥飲調下半錢﹐日三四服。量兒大小加減服之。

《聖惠》治小兒久赤白痢﹐肌體羸瘦﹐四肢煩熱。

朱砂丸方朱砂﹝半兩﹞巴豆﹝七枚﹐去皮心研﹐紙裹壓去油﹞麝香﹝一錢﹞雄黃硫黃﹝各一分﹞上件藥都研爲末﹐湯浸蒸餅和丸黍粒大。每服以新汲水下二丸﹐日三服。量兒大小加減服之。

《聖惠》治小兒久赤白痢﹐累醫不瘥。

黃丹丸方黃丹密陀僧定粉﹝各半兩﹞以上三味同細研﹐用醋拌於生鐵銚子內﹐燒如茶褐色。

砒霜﹝一分﹞巴豆﹝十枚﹐去皮心研﹐紙裹壓去油﹞訶梨勒﹝半兩﹐煨﹐用皮﹐搗爲末﹞麝香﹝一錢﹞上件藥同研爲末﹐用生薑自然汁濃研﹐香墨浸蒸餅和丸如黍粒大。每服以冷甘豆湯下三丸﹐日三四服。量兒大小加減服之。

《聖惠》治小兒曩痢﹐經久不斷﹐增減有時。

黃連丸方黃連﹝去須﹐微炒﹞人參﹝去蘆頭﹞赤石脂龍骨甘艸﹝炙微赤﹐銼﹞黃芩濃朴﹝去粗皮﹐塗生薑汁﹐炙﹐令香熟﹞白茯苓枳殼﹝麩炒微黃﹐去瓤。各半兩﹞烏梅肉﹝一分﹐微炒﹞上件藥搗﹐羅爲末﹐煉蜜和丸如麻子大。每服以粥飲下七丸﹐日三四服。量兒大小臨時加減。

《聖惠》治小兒曩痢久不瘥﹐腹多鼓脹﹐痢如棗花﹐宜服通玄丹方巴豆﹝一兩﹞油﹝一升﹞麝香﹝一錢﹐細研﹞上件藥﹐先將油於鐺內﹐以急火煎巴豆﹐看爆出者收之﹐去皮心﹐紙裹壓去油﹐入麝香研﹐以粟米飯和丸如麻子大。每服以冷水下二丸。量兒大小加減服之。

《博濟方》治小兒社後瀉痢﹐久患不瘥﹐大腸滑泄﹐烏龍散龍骨黃丹定粉豬指甲子﹝各等分﹞上件四味﹐同入一瓷罐子內﹐安藥﹐以物塞口﹐用火令通赤﹐放冷取出﹐研爲末。每服半錢﹐米飲調下。

《譚氏殊聖方》﹕小兒瀉痢甚靑黃﹐久患時多轉滑腸﹐下部脫肛頻努咽﹐朝朝焦瘦漸羸。

斗門散訶子枳殼地楡﹝各等分﹞上爲末。每服一錢﹐米飲調下。一歲以下半錢。

《嬰孺》治小兒下利不住龍骨湯方龍骨甘艸﹝炙﹞黃連﹝各四分﹞當歸漧薑﹝各一分﹞上以水四升煮一升二合﹐未食﹐溫分三服。

《嬰孺》治小兒利﹐已服湯﹐利去實﹐實去後而不住﹐龍骨湯方龍骨﹝五分﹞甘艸﹝炙﹞漧薑當歸黃連赤石脂附子﹝炮裂﹐去皮臍﹞前胡﹝各三分﹞上以水四升煮一升二合﹐爲五服﹐旦服至午﹐令盡。

《嬰孺》治小兒冷熱痢﹐經時不止﹐體羸不堪﹐余治瘥而又發。

黃連煎方上用黃連好者二兩﹐水七升﹐蜜八合﹐煎取一升三合﹐絞去滓。百日兒半合﹐二百日﹑一歲一合。

《嬰孺》治小兒下痢﹐經時不斷﹐羸瘦﹐脾胃冷弱﹐食不消化。

雞骨丸方雞骨﹝一具﹐宿雌雞胸前及肋骨﹐全用一具﹞黃連﹝六分﹞濃朴﹝三分﹞曲﹝炒﹞甘艸﹝炙﹞白術﹝各四分﹞麥檗﹝炒黃﹞烏梅肉﹝各二分﹞人參赤石脂黃芩白龍骨﹝各五分﹞桔梗﹝二分﹞上爲末﹐蜜丸小豆大。白飲下二十五丸﹐日二服。量兒大小與之。

漢東王先生《家寶》治嬰孩﹑小兒久瀉脾虛﹐不進飲食﹐食訖仍前瀉下﹐米谷不化。

溫白丸方白術﹝一分﹐用米泔浸少時﹐切炒﹞丁香﹝半錢﹐炒﹞半夏﹝一錢半﹐湯泡洗七徧﹞上爲末﹐生薑自然汁煮﹐麵糊爲丸如此○大。每服半歲三丸﹐三五歲五七丸﹐淡生薑湯吞下﹐早晚各進一服。

漢東王先生《家寶》治嬰孩﹑小兒久瀉﹐脾困不思乳食﹐恐作脾風。

惺惺散方天麻全蠍﹝炒﹐各半錢﹞木香﹝炮﹞糯米人參茯苓﹝各微炒﹞白扁豆﹝炒﹞山藥﹝焙﹞甘艸﹝炙。

各一錢﹞上爲末﹐每服嬰孩一字﹐二三歲半錢。用水一藥注或半銀盞﹐棗子半斤﹐煎十數沸服。

漢東王先生《家寶》治嬰孩久瀉﹐久患脾虛﹐發搐變作慢驚風﹐或作慢脾風等。

竹瀝膏方白術﹝一分﹐蜜炒﹞大附子﹝去皮臍﹐炮了秤一錢﹞全蠍﹝七个﹐每个用七葉薄荷裹﹐湯泡麻黃﹐令軟纏定﹐慢火炙黃色﹞犀角﹝鎊末﹐秤一錢﹞濃朴﹝用甘艸水煮﹐焙漧﹐一分﹞上爲末﹐竹瀝爲膏﹐旋丸。嬰孩每服一黑豆大﹐二三歲一皂子大﹐四五歲龍眼核大。以意加減﹐薄荷湯化下。

張渙香礬丹方治泄瀉久不瘥。

木香白礬﹝慢火枯成粉。各一兩﹞訶黎勒皮﹝微炮﹞酸石橊皮﹝炒黑。各半兩﹞上件搗﹐羅爲細末﹐煉蜜和丸如黍米大。每服十粒﹐粥飲下。量兒大小加減。

張渙定利丹方治痢久不瘥。

密陀僧白礬定粉黃丹﹝各一兩﹞以上四味﹐以新瓦器盛﹐紙筋和泥固濟﹐文武火燒令通赤﹐候冷取出又入﹕龍骨黃連﹝各一兩。爲細末﹞上件同研勻﹐粟米飯搗成膏如黍米大﹐每服五粒至七粒。血痢﹐黃連湯下﹔白痢﹐用阿膠湯下﹔相雜﹐米飲下。量大小加減。

張渙紅脂丹方治赤白痢久不瘥。

赤石脂漧薑肉豆蔻﹝各一兩﹞上件搗﹐羅爲細末﹐白麵糊和丸如黍米大。每服十粒﹐米飲下﹐食前。

張渙妙應膏方治久痢赤白﹐諸藥末效。

密陀僧﹝取末﹞黃丹﹝研﹞定粉﹝研。各半兩﹞以上同研細﹐用醋拌於生鐵銚子內﹐燒如茶褐色﹐再入﹕訶黎勒木香﹝各一兩。別搗﹐羅爲細末﹞眞砒霜麝香﹝各一錢﹞巴豆﹝十粒﹐去皮心膜﹐出油﹞上件都研勻細﹐用黃蠟四兩﹐慢火熔﹐同諸藥熬成膏。每服黍米大﹐未周小兒一粒﹐二﹑三歲二粒﹐四﹑五歲三粒﹐六﹑七歲五粒﹐十歲以上七粒。若血多﹐甘艸湯放冷下﹔膿多﹐艾葉湯溫下。臨眠睡服。

《嬰童寶鑑》治小兒久瀉不瘥餅子方膩粉﹝一錢﹞定粉﹝五錢匕﹞白面﹝十錢匕﹞上件和勻﹐用雞淸搜作餅子十个﹐炮熱﹐用米飲磨下一餅﹐小者半餅。

《嬰童寶鑑》治小兒秋後痢不瘥者﹐餅子方北礬﹝燒末﹞定粉白面﹝各半兩﹞膩粉﹝少許﹞上件和勻﹐水搜作餅子﹐如小錢大﹐飯飲磨下一餅。

《九衛生》鉛金丹療小兒久痢膿血方。

朱砂砒霜黃丹粉霜艸烏頭﹝各一錢﹞巴豆霜﹝一分﹐研去油﹞上件同研勻﹐熔黃蠟一分﹐和丸如綠豆大。每服三丸﹐溫漿水下。取積﹐用乳香湯下。

《劉氏家傳》治小兒臟腑久泄瀉不止方。

人參白術茯苓甘艸陳皮藿香丁香木香肉豆蔻上等分爲末。每服二錢﹐以藿香合糯米煮粥飲調下。或只入姜錢﹐水煎亦可。

《張氏家傳》治赤白痢﹐並久瀉不止﹐通神丸方沒藥乳香五靈脂﹝三味研爲末。每味以一大錢匕﹞巴豆﹝七个﹐薄紙裹﹐壓出油﹞上件滚拌﹐研令細﹐滴水爲丸。大人﹐綠豆大﹔小兒﹐粟米大。濃研﹐木瓜水下一丸。

《張氏家傳》治小兒諸般瀉痢久不止﹐經驗木香丸方肉豆蔻﹝面裹﹐煨熟﹞木香訶子﹝煨﹐取皮秤用。各等分﹞上件搗﹐羅爲末﹐麵糊爲丸如綠豆大。每服十丸﹐溫米湯下。小兒瀉止後又肚脹﹐一日兩服或三服。

《莊氏家傳》治小兒急驚積﹐及壯熱﹑面黃﹑久瀉﹐靑黛丸方靑黛﹝二錢﹞朱砂粉霜膩粉﹝各研﹞乳香﹝同粉霜研﹞水銀砂子﹝各一錢﹞砂﹝一錢半﹐白湯泡瓷器內﹐煎幹秤﹞巴豆﹝三十粒﹐去皮心膜﹐細研﹐壓出油﹐只用霜﹞上件八味爲末﹐棗肉爲劑﹐施丸之。小可患及常服綠豆大。取驚積﹐每服豌豆大或皂皂大﹐並用煨皂兒去皮心﹐只用白仁煎湯﹐使溫調破與服。

《王氏手集》治痢久不止方。

上取雞子一枚﹐和蠟作煎餅與食。

《王氏手集》神聖烏金散治小兒腸胃虛弱﹐久利膿血﹐腹痛後重﹐減食羸瘦﹐及疳痢腫滿方。

皂角鍼灰破故紙﹝各半兩﹞上爲末﹐每服一平錢﹐食前麝香米飲調下。忌生冷油膩﹐量小大加減。

《吉氏家傳》治气痛久瀉﹐利不止。

木香散方陳皮靑皮﹝各半兩﹞肉豆蔻﹝二个﹞丁香﹝一錢﹞上爲末。每服一字﹐陳米飲下。

《吉氏家傳》治久瀉不止﹐不思飲食。

丁香散方丁香肉豆蔻陳紫蘇陳皮鹽木瓜﹝各等分﹞上末。每服半錢﹐米飲調下。

《吉氏家傳》治疳痢久不瘥救急方雞屎礬﹝一兩﹐炙﹞黃柏﹝二兩﹐炙﹞母丁香﹝十个﹞麝香﹝二錢﹞上細末。每日平旦取一錢匕﹐以米飲調服。次煮罌粟粥熱服。

《吉氏家傳》治久瀉不止方。

濃朴﹝姜炙﹞桔梗﹝炙﹞芍藥訶子當歸﹝各等分﹞上末。每服一錢﹐飯飲下﹐止有神效。

《吉氏家傳》治久痢不止﹐變水瀉方。

楚梅﹝﹐存性﹞白礬﹝。等分﹞上末﹐水煮糊爲丸﹐如綠豆大。每服十丸﹐米飲下﹐紫蘇湯亦得。

長沙醫者丁時發傳治小兒瀉痢﹐久不住方。

上取橡斗子﹐每一枚用膽礬塡﹐合定一枚﹐用細泥裹﹐煨火泥幹橡斗子﹐煙退取出﹐去泥細研﹐滴井華水爲丸如綠豆大。每服三丸﹐甘艸白姜湯下。

長沙醫者丁時發傳治小兒冷熱作瀉﹐熱藥不止﹐宜服此藥方槐花石橊皮地楡黃連訶子﹝各等分﹞上爲末﹐冷水調下半錢。

長沙醫者丁時發傳筱帚丸治小兒久痢方。

黃連﹝二錢﹐末﹞大蒜﹝半个﹐炮熟﹞上入黃連末﹐爲丸綠豆大。每服五七丸﹐煎淨﹐筱帚湯下。

長沙醫者丁時發傳治小兒久痢不瘥﹐宜服砒霜丸方砒霜雄黃幹蟾灰﹝各一分﹞麝香﹝一錢﹞上件爲末﹐湯浸蒸餅和丸如粟米大﹐米飲下一丸。

長沙醫者丁時發傳又方蕪荑﹝半兩﹞羊子肝﹝一枚﹞上件藥以肝切作片子﹐以蕪荑末摻在肝內﹐綫子纏﹐以米泔煮令熟﹐搗爛﹐糯米飲和丸如麻子。每服五丸﹐用米飲下﹐早晚各一服。

長沙醫者鄭愈傳治小兒脾胃不和﹐臟腑滑泄﹐久痢不止方濃朴肉豆蔻﹝面裹煨﹞陳皮丁香木香藿香甘艸﹝炙﹞人參茯苓白術﹝以上各等分﹞上件爲細末﹐用煉蜜和爲劑。每服皂皂大﹐米飲化下。

《莊氏集》兪穴﹕秋深冷利不止﹐灸臍下二寸﹑三寸間動脈中三壯。

卷第二十八

利渴不止第十二﹝瀉痢同﹞《巢氏病源》小兒利兼渴候﹕此是水谷利﹐津液枯竭﹐臟腑虛燥則引飲。若小便快者利斷﹐渴則止﹔若小便澀﹐水不行於小腸﹐滲入腸胃﹐渴亦不止﹐利亦不斷。凡如此者﹐皆身體浮腫﹐脾气弱不能克水故也﹐亦必眼痛生障。小兒上焦本熱﹐今又利﹐下焦虛﹐上焦熱气轉盛﹐熱气燻肝故也。

茅先生小兒有中渴瀉候﹕上大渴﹐饒睡﹐肚膨﹐睡中或驚﹐便下白汁。此候先因硬物食無所度而傷損脾胃﹐至有此患。所治者﹐先用醒脾散﹝有二方﹐一方見胃气不和門﹐一方見慢脾風門中﹞﹑勻气散調一日﹝方見胃气不和門中﹞﹐後下調中飲﹝方見胃气不和門中﹞夾乳香散﹝方見一切泄瀉門中﹞﹑龍涎膏調理卽愈﹝方見熱渴門中﹞。

《嬰童寶鑑》﹕小兒渴瀉﹐爲脾胃虛﹐上焦熱﹐故下瀉而渴。

《千金》治小兒渴痢方。

上單搗冬瓜汁飲之。

《千金》治少小壯熱﹐渴引飲﹐下痢。

龍骨湯方龍骨甘艸﹝炙﹞大黃赤石脂石膏桂心寒水石栝萎根﹝各二兩﹞上八味治下篩﹐以酒水各五合﹐煮散二合﹐二沸﹐去滓。量兒大小服之。

《外臺》﹕《短劇》又療少小夏月藥大下後﹐胃中虛﹐熱渴﹐惟可飲麥門冬湯方。

麥門冬﹝去心﹞甘艸﹝炙。各四分﹞枳實﹝炙﹞黃芩人參﹝各三分﹞龍骨﹝六分﹞上六味切﹐以水二升﹐煮取九合﹐去滓﹐分溫服。

《外臺》﹕《古今錄驗》療小兒渴痢﹐櫸皮飲子方梁州櫸皮﹝十二分﹞栝萎茯苓﹝各八分﹞人參﹝六分﹞粟米﹝二合﹞上五味切﹐以水三升﹐煮取一升二合﹐去滓。分服﹐量大小與服之。

《外臺》﹕劉氏療小兒痢渴不徹﹐肚脹不能食方。

訶黎勒皮﹝六分﹞桑皮﹝十分﹐炙﹐末﹞上二味切﹐以水一升﹐煮取五合﹐去滓﹐分服之﹐亦治大人。

《子母祕錄》﹕小兒赤白痢渴﹐及得水喫﹐又嘔逆方。

上炙楮葉令香黃﹐以飲漿半升浸楮葉﹐使水綠色﹐然後去葉。以木瓜一个﹐切﹐納葉汁中﹐煮三二沸﹐去木瓜﹐使暖﹐細細服﹐渴停。

《聖惠》治小兒痢渴﹐心胸煩悶﹐不欲飲食﹐宜服黃散方黃﹝銼﹞麥門冬﹝去心﹐焙﹞黃芩﹝各三分﹞烏梅肉﹝三枚﹐微炒﹞龍骨﹝一兩﹞白術黃連﹝微炒﹐去須。各半兩﹞上件藥搗﹐粗羅爲散。每服一錢﹐以水一小盞煎至五分﹐去滓﹐不計時候。量兒大小分減溫服。

《聖惠》治小兒痢渴不止黃芩散方黃芩訶黎勒﹝煨﹐用皮﹞樗樹皮﹝各半兩﹞栝蔞根黃連﹝去須﹞當歸﹝銼﹐微炒。各三分﹞烏梅肉﹝一分﹐微炒﹞上件藥搗﹐粗羅爲散。每服一錢﹐以水一盞煎至五分﹐去滓﹐放溫不計時候。量兒大小分減服之。

《聖惠》治小兒痢渴﹐腹內疼痛不止。

當歸散方當歸﹝銼﹐微炒﹞黃連﹝微炒﹐去須﹞黃﹝銼。各三分﹞漧薑﹝炮裂﹐銼﹞甘艸﹝炙微赤﹐銼。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》治小兒痢渴﹐體熱煩悶。

龍骨散方白龍骨﹝一兩﹞胡黃連﹝半兩﹞茯神人參﹝去蘆頭﹞茅根﹝銼﹞麥門冬﹝去心﹐焙。各三分﹞上件藥搗﹐粗羅爲散。每服一錢﹐以水一小盞煎至五分﹐去滓﹐不計時候。量兒大小分減溫服。

《聖惠》治小兒痢渴﹐煩熱不止。

藍葉散方藍葉﹝二分﹞赤茯苓﹝一分﹞赤石脂﹝一兩﹞黃連﹝炒﹐去須﹞木瓜仁醋石橊皮﹝銼﹐碎﹐炒。各半兩﹞上件藥搗﹐粗羅爲散。每服一錢﹐以水一小盞煎至五分﹐去滓﹐入蜜半茶匙﹐更煎三兩沸﹐不計時候。量大小分減服之。

《聖惠》治小兒痢渴﹐煩熱不止。

地龍糞散方地龍糞人參烏梅肉﹝炒。各半兩﹞龍骨蝸牛殼﹝炒。各一兩﹞上件藥搗﹐粗羅爲散﹐每服一錢﹐以水一小盞煎至五分﹐去滓﹐不計時候。量兒大小分減溫服。

《聖惠》治小兒痢渴﹐或下五色惡物﹐心神煩熱不止﹐宜服地楡散方地楡白茯苓黃柏﹝微炙﹐銼。各一兩﹞上件藥搗﹐粗羅爲散。每服一錢﹐以水一小盞煎至五分﹐去滓﹐不計時候。量兒大小分減服之。

《聖惠》治小兒痢渴﹐煩熱﹐喫水不知足。

黃連散方黃連﹝去須﹐微炒﹞牡蠣﹝燒﹐爲粉。各半兩﹞烏梅肉﹝微炒﹞甘艸﹝炙微赤﹐銼﹞訶黎勒﹝煨﹐用皮。

各一分﹞上件藥搗﹐粗羅爲散。每服一錢﹐以水一小盞煎至五分﹐去滓﹐不計時候。量兒大小分減溫服。

《聖惠》治小兒痢渴不止櫸皮散方櫸樹皮﹝一兩﹞栝蔞根白茯苓﹝各三分﹞人參﹝半兩﹐去蘆頭﹞上件藥搗﹐細羅爲散。不計時候﹐以粟米飲調下半錢。量兒大小以意加減。

《聖惠》又方蝸牛殼﹝微炒﹞龍骨﹝各一兩﹞夜明砂﹝微炒﹞黃連﹝去須﹐微炒。各三分﹞上件藥搗﹐羅爲末﹐煉蜜和丸如梧桐子大。每服以粳米粥飲﹐研化七丸服之﹐日三四服。量兒大小加減。

《聖惠》又方夜明砂﹝微炒﹞朱砂﹝細研。各一分﹞幹蝦蟆﹝塗酥炙﹐令黃焦﹞龍骨﹝各半兩﹞蝸牛﹝三七枚﹐炒令微黃﹞麝香﹝一錢﹐細研﹞上以藥搗﹐細羅爲散。每服以粥飲調下半錢﹐日三﹑四服。量兒大小加減。

《聖惠》治小兒痢渴不止﹐宜服此方。

上用定粉半兩﹐細研﹐雞子淸和爲餅子﹐以慢火炙令黃焦﹐碾爲細散。每服以粥飲調下半錢﹐日三﹑四服。

量兒大小加減。

《聖惠》治小兒痢渴﹐小便澀﹐羸瘦﹐宜服此方。

上用楡樹根白皮一兩﹐炙微黃﹐銼﹑搗﹐羅爲末﹐以粳米飯和丸如綠豆大。每服以粥飲下七丸﹐日三﹑四服。量兒大小加減。

《聖惠》治小兒痢渴不止﹐或時嘔逆﹐不下食﹐宜服楮葉湯方楮株葉﹝二十斤﹐微炙﹞木瓜﹝半兩﹐切﹞人參﹝一分﹐去蘆頭﹞上件藥以漿水一中盞煎至六分﹐去滓﹐不計時候。量兒大小分減﹐細細溫服。

《聖惠》治小兒痢渴不止方。

上取酸石橊一枚﹐和皮搗﹐用漿水一大盞煎至五分﹐去滓﹐入蜜半合﹐放溫。不計時候﹐量兒大小分減服之。

《聖惠》治小兒痢渴不止羸瘦方。

上用椿樹根皮幹者﹐搗﹑羅爲末﹐以好粟米淘去泔﹐研﹐取米濃煮作糊和丸如綠豆大。每服以粥飲下五丸﹐日三﹑四服。量兒大小加減服之。

太醫局人參散調中和气﹐止嘔逆﹐除煩渴﹐治昏困多睡﹐乳食減少﹐及傷寒時气﹐胃气不順﹐吐利止後﹐躁渴不解方。

人參﹝去蘆頭﹞白茯苓﹝去皮。各一兩﹞木香甘艸﹝炙﹐銼﹞藿香葉﹝各一分﹞漧葛﹝銼﹐二兩﹞上件爲末。每服一錢﹐水一中盞煎七分﹐去滓﹐放溫服﹐不計時候。

《嬰孺》治小兒大熱痢﹐兼得渴﹐增寒。

子芩湯方子芩枳殼﹝炒﹞黃柏﹝各四分﹞石膏﹝十二分﹞竹葉﹝切﹐一升﹞櫸皮﹝十分﹞人參﹝七分﹞上以水五升煮一升六合。七歲兒爲三服﹐四﹑五歲兒爲四服﹐以次量與之服。

《嬰孺》治小兒有熱不調﹐渴痢。

栝蔞湯方栝蔞知母茯苓﹝各八分﹞甘艸黃柏﹝各四分﹞人參﹝六分﹞黃芩櫸皮﹝各十分﹞上以水五升煮一升半﹐五六歲兒爲三服。

《嬰孺》治小兒渴不止﹐痢不住。

冬瓜湯方冬瓜﹝切﹐十合﹞栝蔞﹝十二分﹞茯苓知母﹝各八分﹞麥門冬﹝五分﹐去心﹞粟米﹝二合半﹞上水五升煮一升四合﹐新布絞去滓﹐量兒與之。

張渙建胃散方治泄瀉﹐身熱煩渴。

濃朴﹝去粗皮﹐生薑汁制﹐炙香熟﹞川黃連肉豆蔻﹝各一兩﹞縮砂仁漧薑﹝炮﹞白術﹝炮﹞木香﹝各半兩﹞上件搗﹐羅爲細末。每服一錢﹐水一小盞﹐入生薑﹑粟米少許﹐煎至五分﹐去滓。溫服。

張渙碧香丹方治小兒吐利後﹐大渴不止﹐不得眠睡﹐甚則成疳。

天竺黃龍骨不灰木﹝燒赤﹐放冷﹞赤石脂以上各一兩﹐爲末﹐次用﹕鐵粉定粉白霜細蛤粉﹝各一兩。並細研﹞上件通拌勻﹐入麝香半兩﹐同研勻﹐滴水和丸如雞頭大。每服一粒至二粒﹐用螺兒兩个﹐研細﹐沸湯浸水﹐沈極冷化下﹐大渴卽與服﹐神驗。

《嬰童寶鑑》治小兒渴瀉竹茹丸方黃連﹝一兩﹐好者﹐銼作塊子﹐一一相似﹐茱萸一兩﹐二味相和﹐滴蜜炒﹐令黃赤色﹐去了茱萸﹞上件爲末﹐薄糊爲丸如蘿卜子大。每服十丸﹐竹茹煎﹐飯飲吞下。

《惠眼觀證》調中散治渴﹐止瀉方。

肉桂﹝去皮﹐不得見火﹞人參陳皮甘艸﹝炙。各半兩﹞白術香附子﹝炮﹐去毛﹐炒。各一錢﹞零陵香﹝三錢﹞上爲末。每服一錢﹐水半盞﹐姜一片﹑棗半个﹐煎至三分服。

《惠眼觀證》香連丸治渴瀉方。

硫黃﹝細研﹞牡蠣﹝火。各一分﹞木香﹝一錢﹞上三味爲末﹐以爛飯爲丸﹐或糊如此○大。每服十五丸﹐以井華水下。

《劉氏家傳》小兒熱渴﹐瀉渴不止方。

川烏﹝大者一个﹞龍骨﹝重與川烏等﹞定粉﹝半兩﹞黃丹﹝桃二錢﹐刀上燒﹞上末之﹐水浸﹐蒸餅心﹐和作餅子此○大。陳米飲化下。

《王氏手集》人參白扁豆散方治脾胃不和﹐不思飲食﹐吐瀉﹐渴水﹐及小兒虛熱煩躁﹐悉皆治療。

人參白扁豆﹝去皮﹐炒熟﹞白術茯苓﹝各一兩﹞罌粟子甘艸﹝炙﹞山藥﹝各半兩﹞上爲末。每服二錢﹐用水一中盞入生薑二片﹑棗半个同煎至七分﹐通口服。如腹疼痛﹐加紫蘇煎﹔小兒虛熱﹐加薄荷同煎。

《吉氏家傳》治五痢﹐喫湯不徹﹐肚脹不食方。

訶子皮桑白皮﹝各六錢﹞上以水二升煎至三合﹐服之立瘥。

《吉氏家傳》治疳瀉﹐渴飲無度。

六神丸方木香丁香豆蔻﹝以面裹此三味﹐入慢火煨﹐候面熟爲度﹞使君子﹝去殼﹐秤﹞訶子﹝去核。各半兩﹞蘆薈﹝一兩﹞上件爲末﹐棗肉丸如綠豆大。每服三﹑五丸﹐米飲吞下。

《胡氏家傳》治小兒冷熱不調﹐作瀉疳熱發渴不定﹐不思飲食。

白術散方白術﹝炮﹞人參藿香葉甘艸靑橘皮﹝去瓤。各一兩﹞肉豆蔻﹝一个﹐面裹煨熟﹐去面不用﹞丁香﹝二十一粒﹞上爲末。每服半錢﹐粥飲調下﹐一日二服﹐不拘時。

長沙醫者丁時發傳治小兒痢渴不止﹐壯熱腹痛﹐黃芩丸方黃芩栝摟根黃連﹝去毛﹞當歸訶子臭樗樹皮﹝各半兩﹞烏梅肉﹝五个﹞上件爲末。煉蜜和丸如綠豆大﹐米飲下七丸。

卷第二十八

下利腹痛第十三﹝瀉痢同﹞《聖惠》治小兒久赤白痢不止﹐腹痛﹐羸弱不欲飲食。

黃連散方黃連﹝一兩﹐去須﹐微炒﹞濃朴﹝去粗皮﹐塗生薑汁﹐炙令香熟﹞漧薑﹝炮裂﹐銼﹞木香艾葉﹝微炒﹞龍骨﹝各半兩﹞當歸﹝銼﹐微炒﹞黃牛角﹝燒灰。各三分﹞烏梅肉﹝一分﹐微炒﹞上件藥搗﹐細羅爲散。每服以粥飲調下半錢﹐日三﹑四服。量兒大小﹐加減服之。

《聖惠》治小兒久赤白痢﹐腹脹痛。

黃柏丸方黃柏﹝微炙﹐銼﹞當歸﹝銼﹐微炒。各一兩﹞上件藥搗﹐羅爲末﹐煨大蒜和丸如綠豆大。每服以粥飲下七丸﹐日三﹑四服。量兒大小加減服之。

《聖惠》治小兒久赤白痢﹐腹脇疼痛。

木香散方木香訶黎勒﹝煨﹐用皮﹞臭樗樹皮﹝微炙﹞木賊黃連﹝去須﹐微炒。各半兩﹞上件藥搗﹐細羅爲散。每服以粥飲調下半錢﹐日三﹑四服。量兒大小以意加減。

《聖惠》治小兒久赤白痢﹐腹內痛﹐全不思食﹐漸至困羸。

肉豆蔻散方肉豆蔻﹝三分﹐去殼﹞靑橘皮﹝湯浸﹐去白瓤﹐焙﹞黃牛角﹝炙令微焦﹞當歸地楡濃朴﹝去粗皮﹐塗生薑汁﹐炙令香熟﹞黃連﹝去須﹐微炒。各半兩﹞漧薑﹝一分﹐炮裂﹐銼﹞上件藥搗﹐細羅爲散。每服以粥飲調下半錢﹐日三﹑四服。量兒大小臨時加減。

《聖惠》治小兒久赤白痢不止﹐腹痛。

龍骨丸方白龍骨黃連﹝去須﹐微炒﹞黃柏﹝微炙﹐銼﹞木香訶黎勒﹝煨﹐用皮。各一分﹞胡粉﹝三錢﹐炒微黃﹞白礬﹝燒令汁盡﹞漧薑﹝炮裂﹐銼﹞當歸﹝銼﹐微炒。各半兩﹞上件藥搗﹐羅爲末﹐煉蜜和丸如綠豆大。每服以粥飲下五丸﹐日三﹑四服。量兒大小臨時加減。

《聖惠》又方赤石脂﹝半兩﹞鹿角﹝屑﹞蕪荑仁﹝微炒﹞附子﹝炮裂﹐去皮﹑臍﹞黃連﹝去須﹐微炒﹞地楡﹝各一分﹞上件藥搗﹐羅爲末﹐煉蜜和丸如綠豆大。每服以粥飲下五丸﹐日三四服。量兒大小臨時加減。

《嬰孺》治小兒寒痢泄﹐腹痛﹐嘔逆。

附子丸方附子﹝炮裂﹐去皮臍﹞漧薑﹝各二分﹞黃連龍骨海蛤雲實﹝炒。各一分﹞上爲末﹐蜜丸。四﹑五十日兒胡豆大二丸﹐日三服﹐夜二服﹔一歲兒小豆大二丸﹐量之與服。

錢乙小香連丸治冷熱腹痛﹐水谷利﹐滑腸方。

木香訶子肉﹝各一分﹞黃連﹝半兩﹐炒﹞上爲細末﹐飯和丸綠豆大。米飲下十丸至三﹑五十丸﹐頻服之﹐食前。

張渙順胃丹方﹐治泄利﹐虫煩腹痛。

髙良姜漧漆肉桂﹝各一兩﹞白術﹝炮﹞肉豆蔻仁﹝各半兩﹞上件搗﹐羅爲細末﹐白麵糊和丸如黍米大。每服十粒﹐粟米飲下。量兒大小加減。

張渙建中丹方治泄注不止﹐腹痛多啼。

胡椒蓬莪術肉豆蔻﹝各半兩﹞全蠍﹝一分﹞上件爲細末﹐白麵糊和丸如黍米大。每服十粒﹐米飲下。

《九衛生》固气丸療小兒脾胃虛怯﹐泄瀉腹痛方。

上用絕大肉豆蔻一枚﹐劈破﹐塡滴乳香一塊﹐用酵面裹﹐慢火內煨﹐候面熟爲度﹐去面不用。將肉豆蔻﹑乳香同爲細末﹐曲糊和丸如綠豆大。每服二十丸﹐乳食前米飲下。

《張氏家傳》治小兒久痢腹痛﹐脫肛下血。

聖餅子方神曲﹝一兩﹞膩粉﹝一錢匕﹞上件二味拌合令勻﹐後以雞子淸調拌上件藥﹐稀稠得所﹐捏作餅子如錢大小﹐於火上炙令黃熟。每服一餅﹐於早晨空心同油餅喫之﹐後進飲少許。

《吉氏家傳》紫霜丸治小兒久積﹐胸髙羸瘦﹐赤白痢疾﹐腹痛甚方。

丁頭大赭石﹝半兩﹐令五徧﹐醋淬五徧﹞杏仁﹝二七粒﹐取霜﹞乳香朱砂木香﹝各一錢﹞宣連﹝一分﹐去頭﹞輕粉﹝半錢﹞麝香﹝少許﹞肉豆蔻﹝二个﹐面裹炮﹞巴豆﹝十粒﹐取霜﹞上爲細末﹐稀麵糊爲丸如此○大。每服七丸至十五丸﹐紫蘇﹑飯飲吞下。

卷第二十八

下利羸瘦第十四﹝瀉痢同﹞《巢氏病源》小兒利後虛羸候﹕腸胃虛弱﹐受風冷則下利﹐利斷之後﹐脾胃尙虛﹐穀气猶少﹐不能榮血气﹐故虛羸也。

《聖惠》﹕夫小兒久痢羸瘦者﹐由因乳食不節﹐臟腑夙挾疳气﹐腸胃冷熱不調﹐變而爲下痢。經久不瘥﹐則脾胃虛弱﹐穀气減少﹐气血不榮﹐故令肌體羸瘦也。

《外臺》劉氏療小兒痢後虛﹐手足心熱﹐痢縱未斷﹐亦可服之方。

橘皮生薑﹝各三分﹞上二味切﹐以牛乳半升﹐煎取四合﹐去滓﹐分溫服之。

《聖惠》治小兒久痢不斷﹐肌體羸瘦﹐食不消。

桔梗丸方桔梗﹝去蘆頭﹞神曲﹝微炒。各一兩﹞麥烏梅肉﹝微炒﹞濃朴﹝去粗皮﹐塗生薑汁﹐炙令香熟﹞白術人參﹝去蘆頭﹞赤石脂黃芩龍骨桂心甘艸﹝炙微赤。各半兩﹞黃連﹝一兩半﹐去須﹐微炒﹞黃雌雞骨﹝一具﹐淨洗﹐去肉﹐酒浸一宿﹐炙令黃﹞上件藥搗﹐羅爲末﹐煉蜜丸如綠豆大。每服以粥飲下五丸﹐日三服。量兒大小加減服之。

《聖惠》治小兒久痢不瘥。羸瘦壯熱﹐毛髮幹焦﹐不能飲食。

雄黃散方雄黃蘆薈靑黛朱砂熊膽麝香﹝各細研﹞龍膽﹝去蘆頭﹞黃連﹝去須﹐微炒﹞黃柏﹝微炙﹐銼﹞當歸﹝銼﹐微炒﹞白芷細辛甘艸﹝炙微赤﹐銼。各一分﹞蚱蟬﹝七枚﹐去足﹞幹蝦蟆﹝一兩﹐塗酥炙﹐令黃焦﹞上件藥搗﹐細羅爲散﹐入研了藥﹐更研令勻。每服以井華水調下半錢﹐日三﹑四服。量兒大小以意加減。

《聖惠》治小兒下痢不止﹐瘦弱。

雞子粥方雞子﹝一枚﹞糯米﹝一合﹞上煮粥﹐臨熟破雞子相和攪勻﹐空腹﹐入少醋食之。

張渙龍骨湯方治小兒痢久成疳﹐漸漸黃瘦。

龍骨訶黎勒皮﹝炮﹞赤石脂﹝各半兩﹞醋石橊皮﹝炒黃﹞木香使君子仁﹝各一分﹞上件搗﹐羅爲細末。每服半字至一錢﹐點麝香湯調下。

卷第二十八

下利浮腫第十五﹝瀉痢同﹞《惠濟論》小兒痢瘥後徧身腫候歌﹝宜與塌气散方在後﹕﹞冷痢日久失醫治﹐徧身浮腫卻如吹﹐脈洪是气化爲水﹐沈實還因積有之﹐順气腫消爲上法﹐气平兩日定多尿﹐莫交食飽還憂滯﹐此候原因積損脾。

《惠濟論》塌气散方茴香白牽牛甘艸﹝各炒﹞木香﹝以上各一錢﹞上爲末。每服半錢﹐紫蘇湯下。

《王氏手集》止渴聖效散治小兒因吐利﹐气虛津液減耗生疳﹐煩渴飲水不休﹐面腫腳浮﹐腹大頭細﹐小便利白﹐全不喫食方。

漧葛白芷﹝各二兩。一兩炒黃﹐一兩生用﹞細墨﹝二兩﹐一兩火過﹐一兩生用﹞黃丹﹝二兩﹐一兩炒紫色﹐一兩生用﹞上同爲細末。每服半錢﹐倒流水調下。

卷第二十九﹝滯痢赤白﹞凡十二門

卷第二十九

八痢第一茅先生﹕小兒生下﹐周歲上至十歲以前﹐有中痢疾分八種﹐各逐一有說。赤痢臟腑積熱。白痢臟腑積冷。

傷積痢其糞內一半似土色﹐本因奶食所傷。驚積痢其糞夾靑涕色﹐因驚候不曾取下﹐驚積至此。脊瀝痢時下五色不定﹐不喫奶﹐又名五花閉口痢﹐此五臟積毒﹐孔竅不開。藥毒痢所出如魚腦漿﹐本因患痢久而成﹐醫人下藥不對﹐故名藥毒積痢。鎖口痢都不下食﹐常引水喫﹐秋後脾虛﹐又名調泄瀉。凡治得痢又瀉﹐治得瀉又痢﹐此是大腸滑﹐脾虛熱﹐又名髒中有積毒而成。熱毒風毒痢所出﹐痢如靑艸汁﹐又或如赤豆汁﹐時時自滴瀝出﹐乃脾家受風熱毒而成﹐此般痢十中無一生﹐系惡候。

上八般痢如見﹐不問色數﹐先用勻气散﹝方見胃气不和門中﹞夾醒脾散﹑﹝有二方﹕一方見胃气不和門中﹐一方見慢脾風門中。﹞香連散﹑乳香散調理二日。﹝二方並見一切泄瀉門中。﹞漸有黃下來時﹐便下褊銀丸一服﹐﹝方見積瀉門中。﹞取下痢積三五行。再用勻气散﹑醒脾散調平其气﹐後常服香連丸﹝方見一切泄瀉門中﹞夾調中飲與服卽愈。﹝方見胃气不和門中。﹞如見大渴﹐都不進食﹐口內生瘡﹐鼻漧燥﹐肚膨﹐死候不治。

漢東王先生《家寶》﹕小兒八痢者﹐皆因八邪而生也。或冷熱不勻﹐風熱入髒則爲痢也。熱痢則赤﹐冷痢則白﹐冷熱相加則雜赤白色﹐食痢則酸臭﹐驚痢則靑﹐脾痢則喫食不消化﹐時行痢則有血﹐疳痢則曩瀉不時﹐此是八痢也。

《五開貫眞珠囊》小兒八般痢候﹕一白膿痢﹔二魚腦痢﹔三五色痢﹔四血瘕痢﹔五水瀉痢﹔六腹肚痢﹔七瘕積痢﹔八赤白痢。

茅先生小兒八痢不治死候歌﹕痢頻都不食﹐腹脹喘還粗﹐下糞全如墨﹐渾身熱渴俱。

卷第二十九

一切痢第二《聖惠》﹕夫小兒一切痢者﹐由痢色無定﹐或水谷﹐或膿血﹐或靑黃﹐或赤白﹐變雜無常﹐相兼而下也。此皆乳哺不調﹐冷熱交互﹐經久則脾胃虛弱﹐連滯不瘥﹐令肌體羸瘦也。

《嬰童寶鑑》﹕小兒痢﹐爲腸胃中冷熱相擊﹐經絡澀滯而爲痢。熱多卽赤﹐冷多卽白也。

《嬰童寶鑑》痢疾死候﹕痢頻不食﹐腹脹喘急﹐下糞黑﹐體熱﹐渴。

《惠眼觀證》﹕赤白滯痢﹐且以平胃丸﹑﹝方見噦逆門中。﹞參苓散﹑﹝方見胃气不和門中。﹞醒脾散喫。﹝方見吐利門中。﹞三日內痢變黃﹐糞成大糞﹐卽量大小肥瘦下湯丸取之。﹝方見急慢驚風門中。﹞次調气﹐下參苓散﹐卽用痢藥﹐下阿膠散﹑﹝方見赤白痢門中。﹞香連丸﹝方見利渴不止門中﹞夾平胃醒脾溫和藥調理。或見大渴﹐不進食﹐糞不變﹐下靑血汁﹐卽謂之傳赤白滯﹐滯經二七日﹐乃鎖口疳痢而死。泛常患痢便﹐可以阿膠﹑香連治之亦得。若三﹑四分夾糞﹐須用通利﹐如等時﹐時只一點兩點﹐來又治﹐兼並不進食﹐此亦難治。

《嬰童寶鑑》小兒諸痢歌﹕小兒痢下有多般﹐不得將來一例看﹐冷痢有時靑與白﹐或如丹色赤相干。熱侵經絡爲鮮血﹐虫毒爲傷下紫肝﹐腸虛日有如膏血﹐渴甚仍知臟腑幹。脾弱徧身成腫滿﹐熱衝肝膽翳漫漫﹐更有脫肛爭忍視﹐急求名藥便平安。

《玉訣》小兒瀉痢積熱候歌﹕小兒瀉痢胃家傷﹐冷熱傳脾損大腸﹐胃气失和寧化谷﹐邪攻變虫自非常。

夫小兒瀉痢﹐先須調气﹐次服痢藥。如是虫毒﹐須看虛實用藥取之﹐更調胃气。

《顱囟經》治孩子初患諸色痢﹐乃微有疳气。

上用枳實不限多少﹐炒令黑﹐拗破看內外相似﹐爲散。空心米飲下半錢﹐以歲加減服之。忌如常。

《葛氏肘後》徐王神效方三歲小兒痢﹐或赤﹑白﹑谷﹐冷熱不調。

上用雞子一枚﹐破其頭如粟米大﹐出黃﹑白於甌中﹐和胡粉如皂莢子大﹐研令極勻﹐調還內殼中糊頭﹐蒸令熟﹐以餵兒﹐取瘥止《嬰孺》治赤白痢﹐又治膿血痢。

葛氏《肘後》療小兒痢方﹐日夜數十行者。

上用雞子一枚﹐破取白﹐半雞子和釅醋攪如白酒﹐煎如稀餳﹐勿使幹﹐幹卽難咽﹐灌訖﹐勿令吐。前後兩度服之﹐稍有效驗。

《千金》駐車丸治大冷洞痢﹐腸滑﹐下赤白如魚腦﹐日夜無節度﹐腹痛不可堪忍者方。

黃連﹝六兩﹞漧薑﹝炮﹐二兩﹞當歸阿膠﹝各三兩﹞上四味末之﹐以大酢入合﹐烊膠和之﹐並手丸如大豆許﹐幹之。大人飲服三十丸﹐小兒百日以還三丸﹐期年者﹐五丸。余以意加減﹐日三服。

《仙人水鑑》小兒秋﹑夏痢不止﹐神方。

漧漆蝦蟆﹝各三分﹞砒霜﹝一分﹐煮﹞黃丹﹝熬﹞蜀葵花遠志黃鹽﹝陶隱居云﹕北海鹽黃﹐艸粒粗﹐以作魚及咸花﹞滑石﹝各二分﹞幹蚯蚓﹝一條﹐生用﹞上並爲末﹐同研令細﹐飯丸如麻子大。患深者﹐不過五服﹐以冷水下一丸至二丸。

《仙人水鑑》孩子生下一月﹐患乳痢。

白膠方乳母寒气浸﹐兒病痢加深。仙人有神法﹐先使水林檎。湯煮白羊肉﹐充餐力自任。乳母一飽食﹐兒病不能臨。

上取水林檎不計多少﹐捶碎﹐以水煮白羊肉食之﹐兒痢疾立可。

《仙人水鑑》治小兒八般痢七寶散方鵓鴿糞﹝二錢﹐取白﹞夜明砂﹝好者﹞槐花朱砂﹝研﹐各一錢﹞白姜白礬﹝各半錢﹞上爲末﹐入麝香一字﹐研勻。每服一錢﹐水一盞﹐煎四分﹐溫喫。忌毒物。

孫尙藥治丈夫﹑婦人﹑小兒痢方。

木香﹝一塊﹐方員一寸﹞黃連﹝半兩﹞上件二味水半升同煎幹﹐去黃連﹐只薄切木香﹐焙榦爲末。三服﹕第一橘皮湯﹔第二陳米飲﹔第三甘艸湯調下。此乃李景純傳。有一婦人久患痢將死﹐夢中觀音授此方﹐服之遂愈。

陳藏器止小兒痢方。

上用雞子和蠟作煎餅與小兒食﹐止痢。

陳藏器治痢方。

上用生雞子一个﹐連紙一幅﹐有肉烏梅十个﹐取雞子白攤徧﹐連紙日幹﹐折作四重﹐包撮烏梅﹐安熨斗中﹐用白炭火燒﹐煙欲盡取出﹐以盞碗蓋覆﹐候冷﹐研令極細﹐入水銀粉少許和勻。如大人患﹐分爲二服﹔小兒分三服。不拘赤白痢﹐空心﹐井華水調服。如覺臟腑微有疏利﹐不須再服。

《貪療》小兒﹑大人痢方。

上用烏賊魚骨﹐炙令火﹐去皮﹐細研成粉﹐粥中調服之﹐良。

《子母祕錄》治小兒痢方。

上用林檎子杵取汁服。以意多與服﹐瘥。

孟詵小兒患秋痢方。

上與虫棗食﹐良。

孟詵又方上用柿澀下焦﹐健脾胃气﹐消宿血。作餅及與小兒食﹐治秋痢。又研柿﹐先煮粥欲熟﹐卽下柿更三兩沸與小兒飽食﹐並奶母喫亦良。

《圖經》止下痢﹕上用黃柿和米粉作HT蒸﹐與小兒食之﹐止下痢。

《聖惠》治小兒一切痢不瘥﹐腹痛﹐羸瘦﹐不欲飲食。

當歸散當歸﹝銼﹐微炒﹞阿膠﹝搗碎﹐炒令黃燥﹞黃芩龍骨﹝各三分﹞人參﹝半兩﹐去蘆頭﹞甘艸﹝一分﹐炙微赤﹐銼﹞上件藥搗細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒一切痢不瘥﹐腹痛﹐多渴。

人參散方桔梗﹝去蘆頭﹞當歸﹝銼﹐微炒﹞地楡﹝微炙﹐銼。各三分﹞人參﹝去蘆頭﹞艾葉﹝微炒﹞黃﹝銼。

各半兩﹞烏梅肉﹝一分﹐微炒﹞龍骨﹝一兩﹞上件藥搗﹐粗羅爲散。每服一錢﹐以水一小盞煎至五分﹐去滓﹐不計時候﹐量兒大小﹐分減溫服。

《聖惠》治小兒一切痢不瘥﹐脾胃气弱﹐飲食全少﹐腹脹無力。

木香散方木香黃連﹝去須﹐微炒﹞桃白皮﹝微炙﹐銼。各半兩﹞麝香﹝一錢﹐細研﹞白礬﹝二兩﹐燒令汁盡﹞龍骨﹝三分﹞上件藥搗﹐細羅爲散。不計時候﹐以粥飲調下半錢。量兒大小以意加減。

《聖惠》治小兒一切痢不瘥靑金散方定粉﹝二兩﹞白術﹝一分﹞訶黎勒皮﹝一分﹞黃丹白礬﹝灰﹞白龍骨﹝各半兩﹞上件藥搗﹐羅爲末﹐用棗一升﹐去核﹐共藥都搜作丸﹐入瓷罐內盛﹐燒令通赤﹐取出細研爲散。每服以粥飲調下半錢﹐日三﹑四服。量兒大小加減服之。

《聖惠》治小兒一切痢不瘥黃丹散方黃丹莨菪子黃明膠﹝各半兩﹞靑州棗﹝三十枚﹐去核﹞上件藥搗爲一團﹐燒令通赤﹐放冷﹐搗細羅爲散。每服以米飲調下半錢﹐日三﹑四服。量兒大小加減服之。

《聖惠》治小兒一切痢不瘥﹐日夜度數無常﹐密陀僧散方密陀僧﹝細研﹞定粉黃丹﹝各微炒﹞龍骨﹝各一分﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒一切痢不瘥鹿角散方鹿角﹝一兩﹞定粉密陀僧黃丹白礬﹝各半兩﹞上件藥入瓶內﹐燒令通赤﹐放冷﹐取出細研爲散。每服以粥飲調下半錢﹐日三﹑四服。量兒大小加減服之。

《聖惠》又方定粉砒霜﹝各一分﹞上件藥同研爲末﹐以麵糊和丸如黍米大。每服以冷漿水下二丸。量兒大小以意加減。

《聖惠》治一切痢﹐諸藥無效﹐宜服此方。

巴豆﹝七枚﹐去皮心油﹞深色燕脂﹝三錢﹞上件藥先研巴豆爲末﹐次入燕脂同研令細﹐煮棗肉和丸如黍米大。每服以冷粥飲下三丸﹐小兒一丸。忌食熱物。

《聖惠》治小兒下痢﹐日夜數十行﹐漸至困弱。

黍米粥方黍米﹝一合﹞雞子﹝一枚﹞黃蠟﹝半兩﹞上煮粥﹐臨熟下雞子﹐蠟攪令勻﹐空服食之。

《嬰孺》治小兒實下痢細辛湯方大黃﹝四分﹞細辛﹝一分﹞黃芩甘艸﹝炙。各三分﹞上以水三升煮八合﹐爲三服。去五里久再進。

《嬰孺》治小兒下痢方。

龍骨榦姜當歸鹿茸﹝炙﹞附子﹝炮﹞礬石﹝燒。各二分﹞黃連﹝七分﹞上爲末﹐蜜丸大豆大五丸。日三服﹐大效。

《嬰孺》治半歲兒滯痢方。

龍骨榦姜﹝各二分﹞附子﹝一分﹐炮﹞甘艸上以水三升﹐煮一升二合﹐頓服半合﹐日三服。

《嬰孺》治小兒身羸瘦﹐滯痢。已服自下湯罷﹐其痢未斷。

薤白豉湯方薤白﹝十二莖﹞豉﹝熬湯﹞梔子仁﹝各五合﹞上以水一升煮八合。一歲爲三服﹐三﹑四歲再服﹐二百日以下爲四服。一云無豉子。

《嬰孺》治少小下痢方。

人參黃芩甘艸﹝炙﹞漧薑﹝各二分﹞上爲末﹐蜜丸如小豆大。五丸﹐日三服。

《嬰孺》治小兒諸痢方。

上用羊骨燒﹐研爲末。飲調方寸匕﹐日二服瘥。

《嬰孺》又方上用黃連二兩﹐水二升煎二合﹐去滓﹐納犀角末四分﹐再煎取一合﹐更納麝香末一分。早﹑午﹑晚各服一雞子許﹐神驗大效。

《嬰孺》治小兒痢櫸皮飲子方梁州櫸皮﹝五分﹞桔梗茯苓﹝各八分﹞粟米﹝二合﹞上以水五升四合﹐量兒大小以意加減。

《嬰孺》治小兒下痢﹐已服龍骨湯不已﹐宜此女萎丸方女萎黃柏﹝各一兩﹞附子﹝三分﹐炮﹞黃連﹝五分﹞漧薑﹝四分﹞上爲末﹐蜜丸大豆大。一服十丸﹐日三服。夜一﹐稍加至十五丸。

《嬰孺》治小兒痢子芩湯方子芩﹝二十分﹞竹葉﹝八合﹐切﹞甘艸黃柏﹝各四分﹞女萎知母﹝各六分﹞枳殼﹝八分﹞上以水三升﹐煮一升﹐一歲兒分服。

《惠眼觀證》胡黃連丸治痢方。

胡黃連訶子肉﹝炮﹐秤二錢﹞朱砂﹝一錢半﹞上爲末﹐爛飯爲丸如此○大。每服七丸至十丸﹐隨大小﹐甘艸姜湯下。

《劉氏家傳》小兒痢方。

上用黃蠟熔以黃丹﹐調赤爲度﹐丸綠豆大。每服七丸﹐烏梅甘艸艾葉煎湯下。

《張氏家傳》金匱丹治大人﹑小兒﹑老人﹑產婦應有寒熱﹐臟腑之疾﹐服之神效。西京龍門奉天寺主合此藥云﹕是異國神僧傳授。

朱砂﹝半兩﹐飛﹐研極細﹞黃丹﹝二兩半﹐炒黑色﹞乳香﹝七錢﹐新水研細﹐紙箱於瓦上干之﹞木鱉子﹝大者十枚﹐燒黑色﹐去皮﹞白膠香﹝四錢﹐不雜僞者﹞砒霜硝石﹝各三兩。同研﹐瓷合以赤石脂封固口縫﹐再以鹽泥紙筋固濟﹐蔭幹﹐用灰火燒通赤﹐候冷取藥﹐其藥如雪玉﹐謂之瓊林玉株。此藥中﹐惟此神異過度﹐煉家謂之用砒不用砒之說﹐此是也。一料用一兩六錢﹞巴豆﹝揀大者去皮心﹑膜﹐出油﹞杏仁﹝大者﹐去皮尖﹐炒﹐研。各七十枚﹞上研極細研﹐以黃蠟一兩三錢熔和爲劑。要服旋丸﹐以全藥力。每服三丸﹐如綠豆大﹐臨臥漿水湯下。未效﹐連日服三服必效。更著老小虛實﹐加減大小也。

《張氏家傳》纏金丹治一切痢下積聚。老少不拘﹐並不疏動﹐極有神效。一名朱砂膏方。

辰砂﹝一兩﹐別研極細﹞砂﹝明淨無石者一兩﹐別研極細﹐一方用半兩﹞上先取肥者巴豆七十个﹐去皮﹐用黃蠟十棗大同煎焦黃色﹐取出﹐不用巴豆。將前藥二味與蠟攪勻﹐放稍冷和成挺子。如有患﹐旋丸。如大人﹐豌豆大﹐每服二丸﹐溫將水吞下。如赤白痢﹐漧薑甘艸湯下。驟瀉﹐新水下。赤痢﹐冷黃連湯下。白痢﹐艾湯下。皆臨臥服二丸。小兒﹐麻子大﹐更看大小﹐臨時加減服之。

《張氏家傳》衮金膏利胸膈化痰﹐取虛中有積﹐臍腹急痛﹐裏急後重﹐欲作惡痢及小兒停食發熱﹐糞白臭。

嘔吐酸水﹐下利積膿﹐谷食不化﹐全不美食。止瀉痢方。

朱砂﹝半兩﹐細研﹞粉霜硫黃砂﹝各一錢﹞砒霜硝石﹝各半錢﹞膩粉﹝二錢﹞腦麝﹝各半字﹞上件研細﹐用巴豆半兩黃明者﹐去殼﹑心膜研如面﹐和前藥令極勻﹐黃蠟三分熔和後﹐用重湯內煮三兩丸﹐搜成丸﹐用金箔裹著旋丸﹐小麥大五粒至七粒﹐取積漿水送下。化痰﹐姜湯下。瀉痢﹐米飲下。小兒﹐丸如麻子大﹐每服三﹑五粒。

《莊氏家傳》治瀉痢神驗木香丸方黃連﹝一兩﹐去須﹐銼如大豆大﹐吳茱萸一兩同炒﹐令焦黃色﹐去茱萸﹞肉豆蔻﹝二个﹞木香﹝一分﹞上爲末﹐蒸餅爲丸如梧桐子大﹝用麵糊亦得。﹞水瀉﹑赤痢用米飲下二十丸。白痢﹐濃朴湯下。小兒﹐丸如許○大﹐服十丸。

《莊氏家傳》如聖丸治大人﹑小兒冷熱瀉痢﹐腹痛﹐米穀不消﹐膿血赤白並療之方。

漧薑﹝炮﹞槐花﹝炒。各一兩﹞宣連﹝半兩﹐去毛﹞上爲末﹐麵糊爲丸如綠豆大。大人﹐三十丸。小兒﹐七﹑八丸。看歲數加減。如常瀉﹐溫水下。赤多﹐米飲下。

《莊氏家傳》治小兒痢阿膠丸方阿膠茯苓黃連上各等分爲細末﹐以飯爲丸﹐曝漧。空腹﹐米飲下三十或五十丸。

《孔氏家傳》小兒痢方。

陳橘皮﹝炒﹞黃連烏梅肉上等分爲末﹐陳粟米爲丸。米飲下五十丸。

《王氏手集》當歸黃連丸治身體壯熱﹐煩渴下痢﹐赤白相雜﹐後重腹痛﹐晝夜無度﹐小便澀少方。

芍藥當歸黃連黃柏上等分爲細末﹐麵糊爲丸梧子大。每服十丸至二十丸﹐溫米飲下﹐食後。

《吉氏家傳》治一切痢靑金散方定粉﹝二兩﹞黃丹白礬﹝﹞龍骨﹝各半兩﹞白術﹝一分﹞訶子皮﹝二十个﹞上件末﹐漧棗一升去核爲一處﹐作團子於罐子中﹐用火先文後武燒靑色爲度﹐研細。米飲下一錢。血多﹐入黃連少許。小兒半錢。又一方入莨菪子﹑豬膽丸尢妙。

《吉氏家傳》治諸般痢方。

訶子皮密陀僧﹝各一兩﹞巴豆﹝二十粒﹐去皮﹑油﹞上件末﹐以醋二升半熬一伏時﹐乘熱於合內﹐凝定丸如綠豆大。每服三丸﹐空心米飲下。休息痢﹐米飲下。赤痢﹐甘艸水下。白痢﹐漧薑湯下。

《吉氏家傳》治一切痢靑金散方黃丹莨菪子胡粉﹝炒。各半錢﹞棗子﹝十个﹞上一處搗作團﹐燒令通赤取出﹐冷﹐研細。空心米飲下半錢。

長沙醫者丁時發傳治小兒痢方。

龍骨黃丹定粉豬指甲子﹝各等分﹞上四味瓶罐泥封口﹐大火紅﹐細研。服半錢一字﹐米飲調下。

長沙醫者鄭愈傳治小兒痢方。

訶子﹝三个﹞龍骨烏魚骨黃丹﹝醋炒。各一錢﹞上爲末。每服半錢﹐米飲調下。

長沙醫者鄭愈傳治小兒痢鍼頭丸方巴豆杏仁﹝去皮尖。各四十九个﹞上用鐵綫串﹐燈焰上燒﹐不存性﹐研細﹐用黃蠟二錢燈上熔汁﹐入藥和爲劑﹐如粟米大。每服七丸﹐小兒三﹑五丸﹐新汲水吞下。

長沙醫者鄭愈傳五仙丹治痢方。

杏仁巴豆﹝各四十五粒﹐鍼頭上並燒存性﹞砒霜﹝一錢﹐研﹞膩粉﹝二錢﹞百艸霜﹝半兩﹞黃蠟﹝一兩﹞上件同研勻﹐熬黃蠟爲劑﹐旋丸如黃米大。白湯下﹐不計時候。

長沙醫者鄭愈傳治瀉痢方。

胡椒綠豆﹝各四十五粒﹞黃丹﹝半錢﹐飛﹞巴豆﹝七粒﹐去皮心﹑膜﹐出油﹞上件爲末﹐入少麵糊丸如黃米大。每服十丸﹐烏梅甘艸湯下。

卷第二十九

冷痢第三﹝亦名白痢﹞《巢氏病源》小兒冷痢候﹕小兒腸胃虛﹐或解脫遇冷﹐或飲食傷冷﹐冷气入於腸胃而痢﹐其色白﹐是爲冷痢也。冷甚﹐則痢靑也。

漢東王先生《家寶》瀉痢病證並方﹕嬰孩﹑小兒春傷於風﹐因衣暖解脫﹐爲風冷所傷﹐藏在肌肉。至夏﹐因飲食﹑居處不調﹐又被風冷乘之﹐以入腸胃﹐先後重則下痢也。其冷气盛則頻下﹐宜進元黃散二﹑三服及下金鎖散二﹑三服。如痢下後重﹐腹﹑肚﹑腸﹑胃攪痛﹐則進雄朱散二﹑三服﹝三方並見本門。﹞張渙謹按﹕小兒脾胃久不和﹐食入不消﹐冷熱不均﹐其气入於腸間﹐變爲痢也。若冷气搏在腸間﹐津液凝則痢白。

《石壁經》三十六種內白痢候歌﹕一瀉時時要水漿﹐面珠流出汗生光﹝四十八候此一句云﹕面上微紅臉淡光。﹞騰騰眼慢常如睡﹝四十八候此一句云﹕眼慢騰騰多燥渴﹞﹐腹內幾同被物傷。努咽大腸多發痛﹑不思飲食麵痿黃。發焦眼碧涼浸耳﹐變色三朝定必亡﹝白痢變黑﹐四十八候云﹕變色三朝定脫腸。﹞此因驚﹑傷寒﹑毒物所致。此瀉久﹑作渴﹐甚則腹痛﹑面黃﹐或靑﹑或黑滿面﹐則不治。其治﹐當分水谷﹐調气止痢。

《小兒形證論》四十八候﹐白痢候歌一同﹐後云﹕此候須有積﹑渴﹑水瀉﹑久腸脫﹑虛弱﹐特不可取﹐只與解脾痢藥。若實﹐微與﹐取後勻气。

《葛氏肘後》徐王神效方﹕三歲患冷痢。

上用附子一枚﹐炮。水五升﹐合煮雞子一枚﹐令熟﹐以哺兒﹐瘥。

《千金》治小兒冷痢方。

上用蓼菜搗汁﹐量大小飲之。一作芥菜。

《千金》又方上用搗蒜﹐敷兩足下。

《外臺》﹕《廣濟》療小兒客冷白痢方。

人參﹝六分﹞濃朴﹝炙﹞甘艸﹝炙。各四分﹞茯苓桔梗﹝各五分﹞梁州櫸皮﹝八分﹐炙﹞上六味切﹐以水三升煮取一升。量大小﹐可一合爲度﹐以瘥止。忌如常法。

《聖惠》治小兒冷痢﹐腹痛﹐四肢不和﹐飲食全少﹐漸至羸瘦。

木香散方木香白術漧薑﹝炮裂﹐銼。各一分﹞濃朴﹝去粗皮﹐塗生薑汁炙令香熟﹞龍骨當歸﹝銼﹐微炒﹞訶藜勒﹝煨﹐用皮。各半兩﹞上件藥﹐搗粗羅爲散。每服一錢﹐以水一小盞﹐入棗二枚﹐同煎至五分﹐去滓﹐不計時候。量兒大小﹐分減溫服。

《聖惠》治小兒冷痢﹐腹痛。

當歸散方當歸﹝銼﹐微炒﹞赤石脂龍骨﹝各一兩﹞黃連﹝去須﹐微炒﹞桂心人參﹝去蘆頭﹞漧薑﹝炮裂﹐銼﹞白頭翁﹝各三分﹞甘艸﹝二分﹐炙微赤﹐銼﹞附子﹝半兩﹐炮裂﹐去皮臍﹞上件藥搗粗羅爲散。每服一錢﹐以水一小盞煎至五分﹐去滓﹐放溫﹐不計時候。量兒大小分減服之。﹝《嬰孺》治周歲兒赤白痢方同。云﹕大患冷者﹐加牡蠣三分﹐去白頭翁。﹞《聖惠》治小兒冷痢﹐腹痛不止。

龍骨散方黃連﹝去須﹐微炒﹞甘艸﹝炙微赤﹐銼﹞龍骨﹝各一兩﹞漧薑﹝炮裂﹐銼﹞當歸﹝銼﹐微炒。各三分﹞上件藥搗羅爲散。每服一錢﹐以水一小盞﹐煎至五分﹐去滓﹐放溫﹐不計時候。量兒大小分減服之。

《聖惠》治小兒冷痢﹐腹痛﹐面無顏色﹐四肢痿悴﹐不欲飲食。

丁香散方丁香當歸﹝銼﹐微炒。各一分﹞人參﹝去蘆頭﹞白術濃朴﹝去粗皮﹐塗生薑汁炙令香熟﹞艸豆蔻﹝去皮。

各半兩﹞白石脂﹝一兩﹞上件藥搗細羅爲散。以粥飲調下半錢﹐日三﹑四服。量兒大小加減服之。

《聖惠》治小兒冷痢﹐多時不斷。

艾葉散方艾葉﹝微炒﹞黃連﹝去須﹐微炒﹞木香﹝各半兩﹞當歸﹝銼﹐微炒﹞訶黎勒﹝煨﹐用皮﹞龍骨﹝各三分﹞漧薑﹝一分﹐炮裂﹐銼﹞上件藥搗﹐細羅爲散。每服以粥飲調下半錢﹐日三﹑四服。量兒大小以意加減。

《聖惠》治小兒冷痢﹐下靑白色物如魚腦﹐腹痛﹐多時不斷。

吳茱萸丸方吳茱萸﹝湯洗七徧﹐焙漧﹐微炒﹞漧薑﹝炮裂﹐銼﹞附子﹝炮裂﹐去皮臍﹞當歸﹝銼﹐微炒﹞木蘭皮﹝銼﹞濃朴﹝去粗皮﹐塗生薑汁炙令香熟﹞白術﹝微炒﹞白頭翁黃連﹝去須﹐微炒﹞黃柏﹝微炙﹐銼﹞石橊皮﹝銼碎﹐炒令微焦。各半兩﹞赤石脂﹝一兩﹞上件藥搗﹐羅爲末﹐煉蜜和搗二﹑三百杵﹐丸如綠豆大。三歲兒﹐以粥飲下五丸﹐日三﹑四服。量兒大小臨時加減。

《聖惠》治小兒冷痢﹐諸藥無效。

乳香丸方漧薑﹝炮裂﹐銼﹞乳香﹝各一分﹞地楡﹝微炙﹐銼﹞訶黎勒﹝煨﹐一兩﹐用皮﹞赤石脂﹝各半兩﹞上件藥搗﹐羅爲末﹐粟米飯和丸如綠豆大。每服以粥飲下五丸﹐日三﹑四服。量兒大小加減服之。

《聖惠》治小兒冷痢﹐日夜數十行。

附子丸方附子﹝一枚﹐炮裂﹐去皮臍﹞訶黎勒﹝煨﹐用皮﹞甘艸﹝炙微赤﹐銼。各一分﹞白礬﹝三分﹐燒令汁盡﹞上件藥搗﹐羅爲末﹐煮飯和丸如綠豆大。每服以粥飲下五丸﹐日三﹑四丸。量兒大小加減服之。

《聖惠》治小兒冷痢﹐百藥無效。

醋石橊皮散方酸石橊皮﹝一兩﹐銼碎﹐炒令微焦﹞硫黃﹝一分﹞上件藥搗﹐研爲細散。每服以粥飲調下半錢﹐日三﹑四服。量兒大小加減服之。

《聖惠》又方訶黎勒﹝煨﹐用皮﹐一兩﹞桂心赤石脂﹝各半兩﹞上件藥搗﹐羅爲末﹐煉蜜和丸如綠豆大。每服粥飲下五丸﹐日三﹑四服。量兒大小加減服之。

《聖惠》治小兒久患冷痢﹐脾胃冷極﹐致大腸滑泄不絕。

麝香丸方麝香﹝一分﹐細研﹞鹿茸﹝一兩﹐去毛﹐塗酥炙令黃﹞上件藥搗羅爲末﹐煮棗肉和丸如綠豆大。每服以粥飲下五丸﹐日三﹑四服。量兒大小加減服之。

《聖惠》又方當歸﹝半兩﹐銼﹐微炒﹞大蒜﹝一顆﹞上搗當歸細羅爲末﹐燒蒜熟和丸如綠豆大。每服以粥飲下七丸﹐日三﹑四服。量兒大小加減服之。

《聖惠》治小兒冷痢多時﹐宜服此方。

上用川椒三分去目及閉口者﹐微炒去汗﹐搗羅爲末﹐煉蜜和丸如綠豆大。每服以粥飲下五丸﹐日三﹑四服。量兒大小加減服之。

《嬰孺》治五﹑六歲兒冷痢方。

當歸黃連龍骨﹝各四分﹞赤石脂濃朴﹝炙﹞漧薑酸石橊皮﹝各二分﹞上切﹐以水三升半煮一升六合﹐爲四服。相去一炊久服。

《嬰孺》治小兒調中止痢﹐去冷進食。

人參丸方人參半夏﹝洗﹞茯苓漧薑﹝各半兩﹞上爲末蜜丸。一歲﹐麻子大二丸。二歲﹐小豆大二丸。日三服。

漢東王先生《家寶》治嬰孩﹑小兒冷气盛則頻下﹐宜元黃散方訶子﹝燒去核﹐二錢﹞海螵蛸龍骨定粉黃丹﹝用銀鍋子同定粉一味令紅﹐如無銀鍋子﹐則用瓷器。各一錢﹞上爲末。每服嬰孩一字﹐二﹑三歲半錢﹐紫蘇米湯調下﹐一日三服。

漢東王先生《家寶》治嬰孩﹑小兒冷痢。

金鎖散方官桂﹝半兩﹐去粗皮﹐薑汁炙﹞黃連﹝一分﹐同茱萸同炒﹐去茱萸不用﹐只用黃連。﹞上爲末。每服嬰孩一字﹐二﹑三歲半錢﹐紫蘇木瓜湯調下﹐一日三服。

漢東王先生《家寶》治嬰孩﹑小兒腸胃虛冷﹐下痢頻並﹐日夜疼痛不可忍。

雄朱散方雄黃﹝一分﹐細研﹐水飛過﹞乳香﹝細研﹞白礬﹝。各一錢﹞上爲末。每服嬰孩一字﹐二﹑三歲半錢﹐陳米飲調下﹐一日三服。

張渙玉脂散治冷痢﹐大便色靑﹐甚則有膿方。

白石脂當歸﹝洗﹐焙漧﹞丁香白術﹝炮。各一兩﹞艸豆蔻﹝去皮﹞濃朴﹝生薑汁炙。各半兩﹞上件藥搗﹐羅爲細末。每服半錢﹐以粥飲調下。量兒大小加減。

張渙艾湯治白痢方。

艾葉﹝微炒﹞當歸﹝各一兩﹞漧薑﹝炮﹞木香訶黎勒皮﹝炮。各半兩﹞上件藥搗﹐羅爲細末。每服一錢﹐水八分一盞﹐入粟米少許﹐煎至五分﹐去滓溫服﹐食前。

張渙醒脾丹治便腥頻數方。

附子﹝一枚﹐重半兩﹐炮裂﹐去皮臍﹞赤石脂川姜﹝炮﹞訶黎勒皮﹝各一兩﹞上件搗﹐羅爲細末﹐粟米飯和丸黍米大。每服十粒﹐粥飲下﹐乳食前。

張渙養藏湯治白痢頻並方。

當歸﹝洗﹐焙漧﹞烏梅肉﹝炒幹﹞漧薑黃白術﹝炮﹞龍骨﹝各一兩﹞上件搗﹐羅爲細末。每服一錢﹐水一小盞﹐生薑﹑粟米各少許﹐煎至五分﹐去滓溫服﹐乳食前。量兒大小加減。

《惠眼觀證》茱萸丸治小兒白痢。凡患痢﹐見上焦虛熱﹐生瘡﹐下成冷毒﹐宜服之。

茱萸﹝三錢﹐炒令黃﹞訶子﹝炮﹐取肉一錢﹞乳香﹝半錢﹞上除乳香別研外﹐並爲末﹐再研令極勻細﹐以爛飯爲丸如此○大﹐朱砂爲衣。飯飲吞下七丸至十丸﹐大小加減服。若藥後見生瘡疥﹐卽減退丸數﹐與阿膠散兼服妙﹝方見赤白痢門。﹞《聖惠》灸法﹕小兒秋深冷痢不止者﹐灸臍下二寸﹑三寸間﹐動脈中﹐三壯﹐炷如小麥大。

卷第二十九

熱痢第四﹝亦名赤痢﹞《巢氏病源》小兒熱痢候﹕小兒本挾虛熱而爲風所乘﹐風熱俱入於大腸而利﹐爲熱﹐是水谷利。而色黃者爲熱痢也。

《巢氏病源》小兒赤痢候﹕小兒有挾客熱入於經絡﹐而血得熱則流散於大腸﹐腸虛則泄﹐故赤痢也。

《石壁經》三十六種內赤痢候歌﹕赤痢先看眼不開﹐定知熱發有從來。唇紅面赤瘡穿口﹝一云舌白唇紅瘡滿口﹞﹐一日之間痢百回。滴瀝腹中加刺痛﹐難餐胃閉食全乖。此時脾熱﹝一云﹕服毒﹞因云極﹐請細消許妙藥材。

此是熱積所致也。當去其積﹐涼胃調气進飲食﹐治痢愼勿令藥大熱﹐熱則發汗作腫多困也。

《小兒形證論》四十八候﹐赤痢候歌一同﹐後云﹕此候醫人將熱藥與服﹐至目閉唇紅﹐不通飲食﹐或下血痢至損命﹐切不得用熱藥﹐宜服開胃解脾毒藥﹐如此調治三﹑五日卽安。

《葛氏肘後》治赤痢下膿﹐小兒得之三日皆死方。

赤石脂﹝一斤﹞漧薑﹝一兩﹞粳米﹝一兩﹞上水七升﹐煮去滓﹐服三合。量兒大小增減。七合止﹐日三服。

《千金》治小兒熱痢方。

上煮木瓜葉飲之。

《千金》治少小熱痢不止梔子丸方梔子﹝七枚﹞黃柏﹝三分﹞黃連﹝五分﹞礬石﹝四分﹞大棗﹝四枚﹐炙令黑﹞上五味末之﹐蜜丸如小豆大。服五丸﹐日三夜二服。不知稍加至十丸。

《仙人水鑑》孩兒一月之內﹐下痢如血方。

急須求取黃雌雞﹐大腹煎湯煮﹐莫疑。更取牙硝一兩末﹐充餐立救乳前兒。

《外臺》﹕《古今錄驗》療小兒熱痢子芩湯方子芩﹝十二分﹞知母女萎﹝各六分﹞竹葉﹝切﹐八分﹞黃柏甘艸﹝炙。各四分﹞上六味切﹐以水二升煮取一升﹐分服甚妙。

《圖經》治熱毒下痢方。

上用蜀葵葉﹐炙與小兒食。

《聖惠》治小兒熱痢﹐腹痛﹐心煩口漧﹐小便赤黃﹐不欲飲食。

梔子仁散方梔子仁當歸﹝銼﹐微炒。各半兩﹞黃柏地楡﹝各三分﹐微炙﹐銼﹞黃連﹝一兩﹐去須﹐微炒﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒熱痢﹐煩悶腹痛﹐面黃體瘦﹐宜服犀角散方犀角﹝屑﹞黃芩地楡﹝微炙﹐銼﹞甘艸﹝炙微赤﹐銼。各半兩﹞赤芍藥黃連﹝去須﹞知母葳蕤﹝各三分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小﹐日三﹑四度﹐分減溫服。

《聖惠》治小兒熱痢﹐體瘦﹐口漧煩躁﹐不欲乳食。

栝蔞根散方枯簍根白茯苓知母黃芩地楡﹝微炙﹐銼﹞甘艸﹝炙微赤﹐銼﹞黃柏﹝微炙﹐銼。各半兩﹞人參﹝去蘆頭﹐三分﹞赤石脂﹝一兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減服之。

《聖惠》治小兒熱痢﹐腹痛心煩﹐不欲飲食。

地楡散方地楡﹝微炙﹐銼﹐三分﹞黃連﹝去須﹐微炒﹞人參﹝去蘆頭﹞赤芍藥杏仁﹝湯浸去皮尖﹑雙仁﹐麩炒微黃。

各半兩﹞赤石脂﹝一兩﹞上件藥粗羅爲散。每服一錢﹐以水一小盞煎至五分﹐去滓﹐不計時候。量兒大小分減服之。

《聖惠》治小兒熱痢﹐腹痛﹐壯熱心煩﹐不欲飲食﹐四肢瘦弱。

子芩散方子芩﹝一兩﹞知母女萎﹝各三分﹞黃柏﹝微炙﹐銼﹞甘艸﹝炙微赤﹐銼﹞赤芍藥﹝各半兩﹞上件藥搗﹐羅爲散。每服一錢﹐以水一小盞入竹葉七片﹐煎至五分﹐去滓﹐不計時候。量兒大小﹐分減溫服。

《聖惠》治小兒熱痢﹐但壯熱多渴﹐而痢不止。

烏梅散方烏梅﹝二枚﹐微炒﹐去核﹞黃連﹝去須﹐微炒﹞藍葉﹝各一分﹞犀角﹝屑﹞阿膠﹝搗碎﹐炒令黃燥﹞甘艸﹝炙微赤﹐銼。各半兩﹞上件藥搗﹐粗羅爲散。每服一錢﹐以水一小盞煎至五分﹐去滓﹐放溫﹐不計時候。量兒大小分減服之。

《聖惠》治小兒熱痢﹐壯熱吐乳。

熊膽散方熊膽蚺蛇膽﹝各半兩﹞黃連﹝去須﹐微炒﹐三分﹞沒石子﹝一枚﹞幹馬齒菜犀角﹝屑。各一兩﹞上件搗﹐細羅爲散。一﹑二百日兒﹐每服用新汲水調下一字。二﹑三歲﹐每服用新汲水調下半錢。空心﹐午後各一服。

《聖惠》治小兒熱毒下痢如魚腦。

白頭翁散方白頭翁﹝半兩﹞黃連﹝去須﹐微炒﹐一兩半﹞酸石橊皮﹝微赤﹐銼﹐一兩﹞上件藥搗﹐粗羅爲散。每服一錢﹐以水一小盞煎至五分﹐去滓﹐放溫服﹐不計時候。量兒大小分減服之。

《聖惠》治小兒熱痢﹐全不欲乳食﹐身體壯熱。

熊膽散方熊膽﹝一分﹞蘆薈﹝三分﹞黃連﹝去須﹐微炒﹐半兩﹞桔梗﹝三分﹞黃芩﹝三分﹞犀角﹝屑﹐五分﹞上件搗﹐細羅爲散。二﹑三歲兒﹐每服用水調下一字﹐五﹑六歲兒﹐每服用新汲水調下一錢。空心﹐午後各一服。

《聖惠》治小兒熱痢﹐腹肚作痛﹐羸瘦﹐內外蒸熱﹐毛髮焦疏。

柴胡散方柴胡﹝去蘆頭﹐五分﹞地骨皮﹝一錢﹞黃連﹝去須﹐酒炒﹐五分﹞知母﹝三分﹐鹽﹑酒炒﹞甘艸﹝炙微赤﹐用二分﹞女萎﹝三分﹞上件藥搗﹐粗羅爲散。每服二錢﹐以水一小盞煎至六分﹐去滓﹐不計時候。量兒大小分減服之。

《聖惠》治小兒熱痢變成浮腫﹐多渴﹐不進飲食﹐小便黃澀。

木通散方木通﹝五分﹞黃芩﹝炒﹐五分﹞滑石﹝三分﹞赤芍藥﹝五分﹞車前子﹝三分﹞上件藥羅爲散。每服一錢﹐以水一小盞煎至五分﹐去滓﹐不計時。量大小分減服。

《聖惠》治小兒生熱下痢三味黃連湯方黃連﹝二分﹞黃柏﹝五寸﹞阿膠﹝指大﹞上以水三升煎及一升﹐下膠化盡﹐溫服一雞子大﹐日進三服。

《嬰孺》治小兒熱痢方。

黃連赤石脂龍骨黃柏﹝各一兩﹞人參甘艸牡蠣﹝。各半兩﹞上爲末﹐蜜丸小豆大。一歲五丸﹐日進三服。大人梧桐子大﹐一服二十丸。

《嬰孺》治小兒熱痢不止梔子丸方黃梔子仁﹝三分﹞大棗﹝炙﹞礬石﹝燒。各四分﹞黃連﹝五分﹞上爲末﹐蜜丸小豆大五丸。日三﹐稍加之。

《嬰孺》治小兒若痢熱不食﹐傷飽不乳﹐及百病並傷寒。下大黃湯方大黃甘艸﹝炙。各一兩﹞麥門冬﹝去心﹐一雞子大﹞上水二升煮一升﹐量兒歲與之服。

《聖惠》治小兒卒下痢﹐腹中挾熱。

赤石脂湯方赤石脂﹝一兩﹞黃連石膏甘艸龍骨前胡茯苓肉桂﹝各一分﹞芍藥﹝二分﹞知母﹝四分﹞棗﹝四个﹞上以水三升煮一升二合﹐溫服二合﹐日四﹑五服﹐神效。勿冷服。

《三十六種》治赤痢訶子散方訶子﹝炮﹞肉豆蔻﹝炮﹞甘艸﹝炙﹞上等分爲末。每服半錢﹐飯飲下。

《三十六種》治赤痢漧薑湯方漧薑﹝炮﹐一分﹞大棗山梔子﹝各四个。並燒存性﹞上爲末﹐粥飲調下半錢。

《四十八候》治赤痢開胃散方白術茯苓人參﹝各半錢﹞石蓮子﹝去皮殼﹑心﹐十个﹞上爲末﹐藿香湯下半錢。

《四十八候》治脾毒痢方。

陳黑米﹝一合﹞石橊皮﹝半錢﹞乳香﹝一塊﹞阿魏﹝少許﹞訶子﹝一錢﹞龍骨﹝末﹐三錢匕﹞上嚼杏仁汁爲丸麻子大﹐陳米飲下十丸。

長沙醫者鄭愈傳犀角散治小兒冷熱不調﹐四肢煩熱﹐啼叫不休﹐可思飲食﹐或時熱痢方。

犀角﹝屑﹐瓦上焙﹐一分﹞大黃﹝紙裹煨﹞甘艸﹝炙。各半兩﹞朴硝﹝淨者一兩﹞上件爲末。每服半錢或一字﹐薄荷湯下。如候急驚不退﹐濃磨犀角水同煎湯下。

卷第二十九

冷熱痢第五﹝亦名赤白痢﹞《巢氏病源》小兒冷熱痢候﹕小兒先因飲食﹐有冷气在腸胃之間﹐而復爲熱气所傷﹐而腸胃宿虛﹐故受於熱。

冷熱相交﹐而變下利﹐乍黃乍白﹐或水或谷﹐是爲冷熱痢也。

《聖惠》﹕夫小兒赤白痢者﹐由乳食不節﹐腸胃虛弱﹐冷熱之气入於腸間﹐變爲痢也。然而赤白者﹐是熱乘於血﹐血滲入腸內則赤也。若冷气搏於腸﹐津液凝滯則白也。冷熱相交﹐赤白相雜。重者狀如濃涕﹐而血雜之﹔輕者白膿上有赤脈薄血﹐狀如魚腦﹐亦謂之魚腦痢也。

《石壁經》三十六種內赤白痢候歌﹕鼻梁白色唇如玉﹐此患本來非髒毒。只是當時愛喫泥﹐﹝一云﹕喫茶。﹞致使病成親手觸。﹝此兩句在《鳳體經》卽云﹕初因臟腑冷熱多﹐致使脾胃不消穀。﹞臉白目胞垂靑綫﹐莫作常疾一般看。只看伊芳家手足心﹐點點深紅若斑爛。

此病先當生胃气﹐次去其積﹐亦分水谷﹐定渴卽止。

《小兒形證論》四十八候赤白痢歌﹕赤白因積形如玉﹐鼻頭白色非常毒。下藥冷熱不根據方﹐致使大腸多結促。臉白眼胞如靑綫﹐若作常疾觀不足。定請看醫手足心﹐點點斑紅如血衄。

此候冷熱不調﹐手腳心有點子﹐紅赤色﹐宜宣連丸﹝方見蠱痢門中。﹞《惠濟》小兒赤白痢候歌﹕痢冷爲靑熱帶紅﹐料因有積更兼風。初時患渴常身熱﹐飲食全妨痢愈膿。開胃但交調上膈﹐腹疼須與急交攻。重重熱渴無多日﹐爲他脈息大浮洪。

《顱囟經》治孩子赤白痢方。

阿膠赤石脂枳殼﹝麩炒﹞龍骨訶子﹝炮半熟﹐去核。各半兩﹞白術﹝一分﹞上爲末。一歲﹑二歲空心米飲下半錢。

《本艸》治小兒赤白痢方﹕上用乳腐﹐細切如豆面﹐拌醋漿水煮二十餘沸﹐小兒患服之彌佳。

《外臺》﹕《救急》療赤白痢﹐無問新舊﹐入口卽斷方。

香豉心﹝豉心謂合豉﹐其中心者﹐熟而且好﹐不是去皮取心﹐勿浪用之﹞上一味爆令幹香﹐搗爲末。大者﹐一大升豉心爲四服﹐服別以酒一大升。小兒﹐一小升豉心還根據劑爲四服﹐和之卽止下。兒更小﹐量气力與之。

《外臺》﹕《近效》赤白痢日數行﹐無問老小方。

上用甘艸二兩﹐炙﹐切﹐以漿水四升煮取一升﹐去滓﹐頓服之。

《外臺》﹕崔氏治大人﹑小兒痢﹐無問冷熱﹑赤白﹑久新並疳溫。劉祕監積年患痢﹐每服此卽愈方。

阿膠﹝二兩﹐一兩炙入藥﹐一兩消作淸﹞漧薑﹝二兩﹞吳黃連﹝一兩﹞入黃無食子﹝二枚﹐久痢腸滑甚者﹐量加至三﹑四枚﹞上四味搗﹐篩爲末﹐以醋溶膠淸﹐頓和丸如梧子大。飲服十丸﹐五日再漸加至三十丸。老小者以意斟酌。

忌如常法。一云﹕冷痢以酒下﹐熱痢以粥飲下。

《外臺》﹕《廣濟》療小兒赤白痢﹐腹痛方。

赤白石脂龍骨地楡黃連﹝各四分﹞濃朴﹝炙﹞人參﹝各三分﹞當歸漧薑﹝各二分﹞上八味搗散﹐以飲服半錢匕﹐日再服之﹔或蜜丸﹐以乳汁下三丸至七丸亦佳。此方甚妙﹐以意量之。

《外臺》﹕《必效》療小兒一歲以上﹐二歲以下赤白痢﹐久不瘥。

雞子餅子雞子﹝二枚﹐取白﹞胡粉﹝二錢﹐熬﹞蠟﹝一棗許﹞上三味以銚中熬令消﹐下雞子﹑胡粉﹐候成餅。平明空腹與喫﹐可三頓﹐痢止。

《外臺》劉氏療小兒赤白痢方。

上用油麻子一抄許﹐炒令香﹐搗末﹐以蜜作漿調與服﹐大人亦療之﹝《子母祕錄》用麻子妙﹐乃是大麻子。《聖惠》亦用藿麻子調蜜和作丸﹐蜜水化下。﹞《外臺》劉氏療小兒赤白痢方。

黃柏﹝炙﹐半兩﹞當歸﹝六分﹞上二味切﹐以水一升煮取六合﹐分溫服之佳。

《外臺》劉氏又方莨菪子羊肉﹝切薄布上﹞上二味以綿裹﹐內下部中﹐不過再瘥﹐量之可用﹐甚妙。

《食醫心鑑》治小兒赤白痢及水痢方。

上用雲母粉研作粉﹐煮白粥調一錢﹐空腹食之。

《海藥》小兒赤白毒痢﹑蛇毒﹑癉﹑溪等毒﹐一切瘡腫方。

上並宜煎風延﹐母服。只出南中﹐諸無所出也。

《子母祕錄》治小兒赤白痢多時﹐體弱不堪方。

上用宣連濃煎﹐和蜜服﹐日六﹑七服。量其大小﹐每煎三分水﹐減二分﹐頻服。

《子母祕錄》治小兒及大人赤白痢方。

上用新槲皮一斤﹐去黑皮﹐細切﹐以水一斗煎取五升﹐去滓﹐更煎如膏﹐和酒服瘥。

《聖惠》治小兒赤白痢﹐腹內痛﹐羸弱不能飲食。

白術散方白術人參﹝去蘆頭﹞黃連﹝去須﹐銼﹐炒﹞當歸﹝銼﹐微炒﹞地楡﹝銼﹞木香櫸株皮﹝銼﹞甘艸﹝炙微赤﹐銼。各半兩﹞濃朴﹝去粗皮﹐塗生薑汁炙令香熟﹐三分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》治小兒赤白痢﹐煩渴寒熱﹐腹痛羸瘦﹐不欲飲食。

地楡散方地楡﹝炙﹐銼﹞阿膠﹝搗碎﹐炒令黃燥﹞黃連﹝去須﹐銼﹐炒。各三分﹞當歸﹝銼﹐炒﹞酸石橊皮﹝銼﹐微炒﹞黃﹝銼﹞烏梅肉﹝微炒。各半兩﹞龍骨﹝燒赤﹞赤石脂﹝燒赤。各一兩﹞上件藥搗﹐羅爲細散。每服以粥飲調下半錢﹐不計時候。量兒大小加減服之。

《聖惠》治小兒赤白痢﹐腹脹疼痛﹐不欲飲食﹐四肢瘦弱。

訶黎勒散方訶黎勒﹝煨﹐用皮﹐三分﹞當歸﹝銼﹐微炒﹞黃芩龍骨地楡﹝微炒﹐銼﹞漧薑﹝炮裂﹐銼﹞陳橘皮﹝湯浸去白瓤﹐焙﹞白術甘艸﹝微炒赤﹐銼。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》又方地楡﹝微炙﹐銼﹞黃連﹝去須﹐微炒﹞木香﹝各半兩﹞當歸﹝銼﹐微炒﹐三分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》治小兒赤白痢不止地楡散方地楡﹝銼﹞黃連﹝去須﹐微炒。各三分﹞酸石橊皮﹝銼﹐微炒﹐半兩﹞白龍骨赤石脂﹝各一兩﹞上件藥搗﹐粗羅爲散。每服一錢﹐以水一盞﹐煎至五分﹐去滓放溫﹐不計時候。量兒大小分減服之。

《聖惠》治小兒赤白痢不止鹿茸散方鹿茸﹝去毛﹐塗酥炙微黃﹞甘艸﹝炙微赤﹐銼﹞訶黎勒﹝煨﹐用皮。各半兩﹞上件藥搗﹐細羅爲散。每服以粥飲調下半錢﹐不計時候。量兒大小加減服之。

《聖惠》治小兒赤白痢不止三骨散方狗骨頭羊骨鹿骨﹝各一兩﹞上件藥並燒爲灰﹐細研。每服以粥飲調下半錢﹐不計時候。量兒大小加減服之。

《聖惠》治小兒赤白痢﹐腹痛不止。

當歸丸方當歸﹝銼﹐微炒﹐半兩﹞黃連﹝去須﹐微炒﹞龍骨人參﹝去蘆頭﹞鹿角﹝灰﹞豆豉﹝炒微焦。各一分﹞沒石子﹝微煨﹐二枚﹞上件藥搗﹐羅爲末﹐煉蜜和丸如綠豆大。不計時候﹐粥飲研下十丸。量兒大小臨時加減。

《聖惠》治小兒赤白痢﹐瘦弱腹痛﹐不欲飲食。

詞黎勒丸方訶黎勒﹝煨﹐用皮﹞地楡﹝微炙﹐銼﹞赤石脂當歸﹝銼﹐微炒。各半兩﹞黃連﹝去須﹐炒﹐三分﹞吳茱萸﹝湯浸五徧﹐焙漧﹐微炒﹐一分﹞上件藥搗羅爲末﹐煉蜜和丸如綠豆大。不計時候﹐以粥飲下五丸。量兒大小加減服之。

《聖惠》治小兒赤白痢﹐腹痛﹐不欲乳食。

鹿角丸方鹿角﹝屑﹞蕪荑仁附子﹝炮裂﹐去皮臍﹞當歸﹝銼﹐微炒。各一分﹞赤石脂黃連﹝去須﹐銼﹐微炒。各半兩﹞上件藥搗﹐羅爲末﹐煉蜜和丸如綠豆大。不計時候﹐以粥飲下五丸。量兒大小以意加減。

《聖惠》治小兒赤白痢﹐努咽腸頭出。

蚺蛇膽丸方蚺蛇膽﹝一分﹞烏梅肉﹝微炒﹐七枚﹞蕪荑﹝微炒﹞黃連﹝去須﹐銼﹐微炒。各一兩﹞上件藥搗﹐羅爲末﹐煉蜜和丸如麻子大。每服以粥飲下三丸﹐日三﹑四服。量兒大小以意加減。

《聖惠》治小兒赤白痢香連丸方木香訶黎勒﹝煨﹐用皮。各半兩﹞黃連﹝去須﹐微炒﹐三分﹞肉豆蔻﹝去殼﹐二枚﹞丁香﹝一分﹞上件藥搗﹐羅爲末﹐以燒飯和丸如黍粒大。每服粥飲下五丸﹐日三﹑四服。量兒大小加減服之。

《聖惠》又方黃連﹝去須﹐微炒﹐一兩﹞莨菪子﹝水浮﹐去浮者﹐水煮令芽出﹐候幹﹐炒令黃黑色﹐一分﹞上件藥搗﹐羅爲末﹐用麵糊和丸如綠豆大。每服以粥飲下五丸﹐日三﹑四服。量兒大小加減服之。

《聖惠》又方自死牛膽﹝一枚﹞胡椒﹝五十粒﹞上將胡椒內入牛膽中﹐寅日於堂屋後檐從東第七懸之﹐至四十九日取﹐搗羅爲末﹐用麵糊和丸如綠豆大。

每服以粥飲下五丸﹐日三﹑四服。量兒大小臨時加減服之。

《聖惠》又方黃丹黃連﹝去須﹞白蕪荑﹝各一兩﹞上件藥搗﹐羅爲末﹐以棗肉和爲一塊﹐用炭火令煙盡﹐候冷細研﹐以軟飯和丸如綠豆大。每服以溫水下五丸﹐日三﹑四服。量兒大小加減服之。

《聖惠》又方川烏頭﹝炮裂﹐去皮臍﹐一兩﹞香墨﹝半挺﹞上件藥搗﹐羅爲末﹐用醋麵糊和丸如麻子大。每服以溫二宜湯下二丸﹐日三﹑四服。量兒大小加減服之。

《聖惠》治小兒冷熱痢不止﹐腹痛﹐心神煩悶。

犀角散方犀角﹝屑﹞白術黃連﹝去須﹐銼﹐微炒﹞當歸﹝銼﹐微炒﹞地楡﹝銼。各一兩﹞木香﹝半兩﹞上件藥搗﹐粗羅爲散。每服一錢﹐以水一小盞煎至五分﹐去滓﹐放溫﹐不計時候。量兒大小分減服之。

《聖惠》治小兒冷熱痢﹐腹痛。

訶黎勒散方訶黎勒﹝煨﹐用皮﹞當歸﹝銼﹐微炒﹞黃連﹝去須﹐銼﹐微炒。以上各一兩﹞甘艸﹝炙微赤﹐銼﹞木香漧薑﹝炮裂﹐銼。各半兩﹞上件藥搗﹐粗羅爲散。每服一錢﹐以水一小盞煎至五分﹐去滓放溫﹐不計時候。量兒大小分減服之。

《聖惠》治小兒冷熱痢不止石橊皮煎方酸石橊皮﹝炙令焦﹐銼﹞黃連﹝去須﹐銼﹐微炒﹞赤石脂﹝各三分﹞上件藥搗﹐粗羅爲散﹐以水二升煎至五合﹐去滓﹐納蠟一兩。更煎三﹑五沸﹐不計時候﹐溫服半合。量兒大小以意加減。

《聖惠》治小兒冷熱痢﹐心神煩渴﹐腹痛﹐胸膈滯悶。

烏梅散方烏梅肉﹝微炒﹞訶黎勒﹝煨﹐用皮。各五枚﹞甘艸﹝炙微赤﹐銼﹐三分﹞上件藥細銼﹐以水一大盞煎至五分﹐去滓﹐不計時候。量兒大小﹐分減放溫服之。

《聖惠》又方黃連﹝去須﹐銼﹐微炒﹐二兩﹞當歸﹝銼﹐微炒﹞烏梅肉﹝微炒。各一兩﹞上件藥搗羅爲末﹐煉蜜和丸如綠豆大。不計時候﹐以粥飲下七丸。量兒大小加減服之。

《聖惠》又方﹕訶黎勒﹝煨﹐用皮﹐二兩﹞地楡﹝炙微黃﹐銼﹐一兩﹞上件藥搗﹐羅爲末﹐煉蜜和丸如綠豆大。每服以溫粥飲下五丸﹐日三﹑四服。量兒大小以意加減。

《博濟方》治男子﹑女人一切酒食所傷﹐取積滯﹐行冷气。

保安丸巴豆﹝去皮。心後﹐一兩﹐研細﹐紙裹去油了﹐入藥內同研半兩﹞靑橘﹝去白﹐切作片子﹐炒令轉色﹐一兩一分﹞黃連﹝去毛﹐銼﹐炒令紫色﹞蓬莪術﹝銼了﹐炒令黃色﹞漧薑﹝炮裂﹐切細﹐再炒少時。各一兩﹞上件四味同爲細末﹐入前巴豆同研令勻﹐以米醋糊和爲丸如麻子大﹐用朱砂爲衣。常服白湯下二丸﹐大人三丸。霍亂吐瀉﹐用煨生薑湯下五丸﹐小兒二丸。心气痛﹐醋湯下三丸。白痢﹐漧薑湯下。赤痢﹐甘艸湯下五丸﹐小兒一丸至二丸。看兒大小加減與服。如疏轉多卽止服。

《靈苑》治諸疾及小兒赤白痢玉液丹方白礬黃丹硝石﹝各一兩﹞砒霜﹝一分﹞上四味並衮研如粉﹐入固濟瓶子內﹐蓋口。以五斤火令通赤爲度﹐取出細研﹐以粳米飯爲丸如綠豆大。

每服二丸至三丸﹐小兒丸如麻子大﹐每服一丸。如瀉血﹐用黃湯下。血痢﹐用冷水下。白痢﹐用漧薑湯下。

寸白虫﹐用蕪荑湯下。水瀉﹐米飲下。赤白帶﹐茱萸湯下。心痛﹐用醋湯下。腰膝疼痛﹐用鹿角湯下。气痛﹐用橘皮湯下。

太醫局不二丸治大人﹑小兒一切瀉痢﹐無問冷熱﹐赤白連綿不瘥﹐愈而復發﹐腹中疼痛者﹐宜服之。

砒霜﹝研﹐入瓷合﹐以赤石脂固縫﹐鹽泥固濟﹐燒通赤﹐候冷取出﹐一兩六錢﹞白膠香﹝末﹐四錢﹞巴豆﹝去皮﹑心膜﹐出油﹐七十个﹞木鱉子﹝燒焦﹐十个﹞黃蠟﹝一兩三錢﹞黃丹﹝炒﹐二兩半﹞朱砂﹝飛﹐研﹐半兩﹞乳香﹝研﹐六錢半﹞杏仁﹝去皮尖﹐炒﹐研﹐七十个﹞上合研勻﹐熔蠟和丸如黃米大﹐每錢作一百二十丸。每服一丸﹐小兒半丸。水瀉﹐新汲水下。赤痢﹐甘艸湯下。白痢﹐漧薑湯下。赤白痢﹐甘艸漧薑湯下。並放冷服之﹐臨臥服。忌熱物一兩時辰。

《譚氏殊聖》小兒水瀉﹐赤白痢方。

罌粟殼﹝用白蜜於新瓦殼上焙令黃色﹞肉豆蔻﹝用面裹﹐火內炮﹐令面黃色爲度﹐不用面。各一兩﹞上二味爲細末。每服二錢﹐用米飲調下。

《嬰孺》治百日兒患魚腦雜赤白痢﹐腹痛多啼。

幹藍湯方幹藍﹝切﹐五合﹞升麻芍藥﹝各四分﹞鹽豉﹝一合半﹞薤白﹝四莖﹞上以水三升煮六合﹐分三服。

《嬰孺》治小兒下痢並冷熱黃湯方黃芎漧薑人參黃芩當歸甘艸﹝炙。各二分﹞桂心﹝一分﹞上以水三升煮一升二合﹐爲二服。納牛黃五大豆許﹐末入之。

《嬰孺》治小兒赤白痢﹐經時不已。

犀角丸方犀角﹝炙令焦﹞赤石脂﹝各五分﹞黃連白頭翁﹝各六分﹞茜艸枳殼櫸皮﹝各三分﹞女萎黃芩龍骨﹝各四分﹞黃柏甘艸﹝炙﹞幹藍﹝各二分﹞上爲末﹐蜜丸。二﹑三歲服小豆大二十五丸﹐日再。量兒大小與服之。

《嬰孺》治二百日兒赤白痢﹐日夜五十行﹐此方大良。

漧薑白術﹝各五分﹞茯苓甘艸﹝炙。各四分﹞附子﹝炮﹐三分﹞上切﹐以水四升煮一升﹐爲四服。此方徐王效方也﹐更檢痢保中。亦有芒硝半合﹐牡丹三兩去心﹐上以水六升煮至三升﹐去滓納芒硝爲三服﹐此是《刪繁方》。﹝《葛氏肘後》《徐王效方》治熱痢方同。《外臺》治冷熱痢亦同﹐卻附子只用二分。﹞

錢乙白附子香連丸治腸胃气虛﹐暴傷乳哺﹐冷熱相雜﹐瀉痢赤白﹐裏急後重﹐腹痛扭撮﹐晝夜頻並﹐乳食減少。

黃連木香﹝各一分﹞白附子﹝大﹐二个﹞上爲末﹐粟米飯丸綠豆大或黍米大。每服十丸至二﹑三十丸﹐食前淸米飲下﹐日夜各四﹑五服。

錢乙豆蔻香連丸治泄瀉﹐不拘寒熱赤白﹐陰陽不調﹐腹痛腸鳴切痛﹐可用如聖。

黃連﹝炒﹐三分﹞肉豆蔻南木香﹝各一分﹞上爲細末﹐粟米飯丸米粒大。每服米飲下十丸至三﹑二十丸﹐日夜各四五服﹐食前。

《嬰童寶鑑》治赤白痢黑散子方棗子﹝去核﹐五十个﹞北礬﹝一兩﹐作小塊子﹐每一个棗子入一塊礬﹐麻皮纏定﹐燒畱性﹐冷後用﹞上件爲末。每服半錢﹐水調下。赤者﹐更入好茶半錢。白者不用。

《嬰童寶鑑》治小兒赤白痢宣連丸方宣連﹝爲末﹐用雞淸搜作餅子﹐炙令黃﹐一兩﹞木香﹝茱萸炒令黃﹐一分﹞上件爲末﹐麵糊爲丸如蘿卜子大。飯飲吞下十丸。

《嬰童寶鑑》治小兒赤白痢﹐疼痛。

乳香丸方乳香朱砂砒霜﹝各末一錢匕﹞巴豆﹝二七个﹞蠟﹝熔煮巴豆令黑﹐去豆入藥﹐半兩﹞上件同和﹐熱搜令勻﹐候冷旋丸如蘿卜子大。每服一丸﹐白者﹐漧薑湯下。赤者﹐甘艸湯下。

《聚寶方》香萸丸治赤白痢。

黃連茱萸﹝各三分﹞訶子皮﹝八个﹞木香﹝一分﹞上四味爲末﹐煉蜜丸桐子大。每服十丸至十五丸。白痢﹐艾湯下。赤痢﹐陳皮湯下。三服見效。小兒﹐丸粟米大﹐下七丸至十丸。

《三十六種》治赤白痢黃連木香丸方黃連﹝炮﹐紫色﹞木香﹝炒。各一分﹞訶子﹝炮﹐一个﹞上爲末﹐煉蜜爲丸綠豆大。粥飲下十丸。

《惠眼觀證》阿膠散治赤白痢方。

阿膠﹝蚌粉炒泡起住﹞宣連木香肉豆蔻仁訶子肉甘艸﹝炙。以上各一分﹞石橊皮朱砂白礬﹝飛過。

各一錢﹞上爲細末﹐每服一錢﹐飯飲調下。

《劉氏家傳》治小兒便赤白痢﹐日夜無度﹐腹痛不思飲食。

大效如聖散方禦米殼阿膠﹝麩炒﹞綿黃﹝炙﹞人參甘艸﹝半炙半生﹞上爲銼散。每服一大錢﹐水五分盞﹐煎三分﹐去滓溫服。

《張氏家傳》如聖散治下痢﹐或赤或白﹐不以久新﹐一服取效。男子﹑婦人﹑小兒悉皆治之。

罌粟殼﹝一兩﹐赤痢蜜炙一半﹐白痢幹炙一半﹞陳橘皮﹝赤痢炙一半﹐白痢焙一半﹐半兩﹞甘艸﹝赤痢炙一半﹐白痢焙一半﹐二錢半﹞如下痢赤白﹐二藥相合而服。

上爲細末。每服二大錢﹐先放藥於盞內﹐用百沸湯浸之﹐急用一盞蓋合﹐勿令透气﹐等少時藥微溫﹐將淸者服。候一兩刻﹐再用百沸湯浸前滓﹐根據前服一次﹐不拘時候。服藥畢。忌一切生冷﹐可喫粥五﹑七日爲妙。

《張氏家傳》軟紅丸治傷寒結胸﹐煩躁吐逆﹐不省人事及泄痢日無度數﹔小兒五疳八痢﹐羸瘦焦黃﹐赤白痢。

此藥能取虛中積﹐不動臟腑﹐性極平善。老人﹑小兒及久病積毒﹐轉取不效﹐肌膚困弱等。宋學士方。

乳香﹝研﹞砂﹝飛﹞輕粉黃丹﹝飛﹞粉霜﹝各一兩﹞巴豆﹝去皮﹐不出油﹐二十一个﹞上再研勻細﹐以黃蠟半兩熬汁﹐丸如梧桐子大﹐朱砂爲衣。常服三丸至五丸﹐乳香湯下。

《張氏家傳》治一切酒食所傷﹐心腹大痛﹐嘔逆惡心﹐全不思飲食﹐暑月傷生冷果木﹔兼磨去遠年﹑近日積塊﹐並治赤白痢。

小丁香丸方丁香肉豆蔻五靈脂﹝與眾藥同研方可用。各一兩﹞黑豆﹝不去皮﹐磨成極細末﹐十兩﹞巴豆﹝長鍼穿﹐燈上燒八﹑九分熟﹐存性﹐罐子內煨﹐教煙絕﹐研細﹐竹紙出盡油﹐秤一兩﹞上件爲細末﹐沸湯調豆末一半和藥﹐入臼內搗尢佳﹐丸如黃米大。每服五﹑七丸至十丸﹐量大人﹑小兒加減常服﹐熟水下。伏暑傷冷﹐用桃枝湯下積滯﹐臨臥十丸。赤痢﹐甘艸湯下。白痢﹐漧薑湯下。各忌熱物少時。

《莊氏家傳》小兒赤白痢姜橘散方漧薑﹝末﹞靑橘皮﹝末﹞好蠟茶﹝末。各等分﹞上爲細末﹐勻。每服一錢﹐米飲下﹐不計時候。

《莊氏家傳》治小兒﹑大人感陰冷﹑伏熱瀉痢。

紫金散方黃連﹝一兩﹐銼如茱萸細﹐用茱萸一兩同炒﹐令紫黑色﹐去茱萸不用﹞上爲末﹐豬膽爲丸﹐大小任便。未斷乳小兒可粟米大十丸﹐加至二十丸﹐米飲下。或大人伏暑衝熱﹐卽茱萸倍之爲末﹐而用米飲調下。或小兒大假瀉﹐亦倍茱萸。此以意觀冷熱增減茱萸也。常服大消疳積﹐當爲丸服。遇急病散服。

《孔氏家傳》治赤白下痢﹑骨立者方。

上用地楡一斤﹐水三升﹐煮取升半﹐去滓再煎如稠餳﹐絞濾﹐空腹服。

《吉氏家傳》治水瀉﹑赤白痢。

茴香散方茴香橘皮﹝炒﹞陳紫蘇﹝各半錢﹞良姜甘艸石橊皮﹝去白。各一分﹞上焙末﹐米飲調下半錢。

《吉氏家傳》赤白痢方。

上用楊梅爲末﹐白湯調下。

《吉氏家傳》治赤白痢香連丸方黃連木香訶子皮﹝各一兩﹞豆蔻﹝二个﹞子芩﹝半兩﹞上末﹐蜜丸綠豆大。空心﹐煎醋漿湯下。大人十丸﹐小兒五丸。空心﹐日午再服﹐煎姜蜜湯下。

《吉氏家傳》治諸般痢及赤白疳痢等疾方。

黃連黃柏﹝好者炙。各半兩﹞桃白皮﹝一分﹞胡粉﹝熬﹐一兩﹞母丁香﹝三个﹞上細末。每服二錢﹐小兒一錢﹐空心﹐米飲調下。

《吉氏家傳》香連丸治小兒赤白痢﹐腹中气痛﹐羸弱不思食方。

木香宣連胡黃連﹝各一分﹞上爲細末﹐水煮稀糊爲丸﹐如此○大。每服七丸至十丸﹐飯飲吞下。

《朱氏家傳》治小兒赤白痢方。

杏仁﹝去皮尖﹞巴豆﹝去油。各七个﹞百艸霜﹝細研﹞黃丹黃蠟﹝各一錢﹞上件爲末﹐用熔黃蠟丸。大人﹑小兒隨年服。赤痢艾湯下。白痢甘艸湯下。

長沙醫者丁時發傳乳香丸治小兒赤白痢不止﹐腹痛﹐不思食﹐及水瀉方。

乳香﹝一錢﹞羊糞﹝二十粒﹞巴豆杏仁縮砂﹝各二十一粒﹞五倍子﹝二錢﹞上同入一罐子內﹐炭火燒過爲末﹐酒蠟爲丸。每服十丸﹐用白姜甘艸湯下。水瀉冷水下。

長沙醫者丁時發傳平胃散治大人﹑小兒水瀉﹐胃气虛弱﹐飲食減﹐可傳成赤白痢﹐羸瘦﹐時復腹痛不可忍方。

丁皮﹝炒﹐五錢半﹞陳皮﹝去白﹞甘艸﹝炙。各三錢半﹞白姜﹝炮﹐一分﹞肉桂﹝不見火﹐二錢半﹞上爲細末。每服一小錢﹐沸湯入鹽點﹐大小加減。

長沙醫者王傳銀珠丸治小兒﹑大人赤白痢﹐裏急後重﹐腹痛﹐服諸藥不瘥。此藥孕婦亦可服。

海附子﹝捶碎﹐研﹐兩个﹞密陀僧﹝研﹞定粉﹝研。各一兩﹞罌粟子﹝禦米是﹐銼﹑焙﹑碾﹑羅﹐十个﹞上四味爲細末﹐糯米粽子角七个﹐研爛如膏﹐和爲丸。大人服豌豆大﹐小兒服黍米大﹐煎蘇木湯吞下兩丸﹐不拘時候。

長沙醫者鄭愈傳赤龍丹治冷熱痢方。

大宣連﹝用巴豆同炒過﹐焦香爲度﹞吳茱萸﹝炒過﹐去梗葉。各一兩﹞上爲末﹐醋麵糊爲丸綠豆大﹐黃丹爲衣。每服一丸。赤痢甘艸湯下。白痢白姜湯下。水瀉痢陳米飲下。

《聖惠》灸法﹕小兒痢下赤白﹐秋末脫肛﹐每廁腹痛不可忍者﹐灸第十二椎下節間﹐名接脊穴。灸一壯﹐炷如小麥大。

卷第二十九

白膿痢第六《嬰童寶鑑》論小兒腸寒﹐卽下白膿﹐腹痛。

《顱囟經》治孩子冷毒疳痢﹐白膿疳靛﹐日加瘦弱﹐不喫食﹐腹痛方。

靑木香﹝一分﹞黃連﹝半兩﹞上末﹐以蜜丸如梧子大。一歲以上﹐空心熟水下一丸。三歲﹑五歲服二丸。藥性熱不宜多服﹐忌生冷。《聖惠》收治冷熱痢﹐二物等分。

《葛氏肘後》雞子餅療小兒秋夏暴冷熱﹐腹脹﹐乍寒乍熱﹐白帶下方。

上用雞子一枚﹐胡粉一丸﹐碎﹐絹篩﹐合雞子黃白共搗﹑研﹐調熬令熟﹐如常雞子餅。兒年一歲﹐一食半餅﹐日再不過二餅卽瘥。兒大倍作丸﹐羸弱不堪與藥﹐宜與此餅。

《王氏手集》治大人﹑小兒純膿白痢﹐其效如神。

脂附丸方大附子﹝一枚﹞上先用豬膏擄成油半盞許﹐蘸前件附子令裂﹐撈出放冷﹐削去皮臍﹐碾爲細末﹐以棗肉和丸。大人如梧子大﹐小兒如綠豆大。每服五七丸至十五﹑二十丸﹐米飲湯送下﹐空心食前服。

《朱氏家傳》治小兒白膿冷痢﹐臍下絞痛方。

訶子皮靑木香﹝各等分﹞上件並爲末﹐以粳米飯丸如綠豆大。米飲下五丸。

長沙醫者丁時發傳治小兒疳痢多有白膿﹐腹內痛﹐附子散方附子﹝炮去皮尖﹐一枚﹞龍骨赤石脂﹝各半兩﹞密陀僧黃丹胡粉﹝炒﹞烏賊魚骨﹝燒灰﹞赤芍藥﹝各一分﹞上件爲末。每服半錢﹐米飲下﹐一日三服。

卷第二十九

純血痢第七《巢氏病源》小兒痢如膏血候﹕此是赤痢腸虛極﹐腸間脂與血俱下﹐故謂痢如膏血也。

《聖惠》﹕夫小兒血痢者﹐由熱毒折於血﹐血入大腸故也。血隨气循環經絡﹐通行臟腑﹐常無停滯。若爲毒熱所乘﹐遇腸虛﹐血滲入於腸則成血痢也。

《嬰童寶鑑》﹕小兒腸熱﹐卽痢下鮮血﹐一如腸風。

《仙人水鑑》小兒血痢方。

甘艸﹝炙﹐一寸﹞大腹﹝一个﹞人參黃鹽﹝陶隱居云﹕北海鹽黃艸粒粗﹐以作魚及咸菹﹞白石脂﹝各一分﹞上並搗爲散﹐漿水二合煎取一合﹐米一錢匕服之﹐立驗。

《外臺》﹕《廣濟》療小兒熱毒痢方。

犀角﹝十分﹞地楡﹝六分﹞蜜﹝三分﹞地麥艸﹝五合﹞上四味切﹐以水三升煮取二升﹐去滓﹐量大小服之。

《外臺》﹕《廣濟》又方蔥白﹝三兩﹞香豉﹝三合﹞梔子﹝綿裹﹐七枚﹞黃連﹝一兩﹞上四味切﹐以水二升煮取九合﹐去滓分服。

《外臺》﹕《廣濟》又療下鮮血方。

上用梔子仁燒灰末﹐水和一錢匕服。量其大小﹐加減服之《外臺》﹕《古今錄驗》痢下落血﹐療小兒痢。

犀角櫸皮煎方梁州櫸皮﹝二十分﹐炙﹐切﹞犀角﹝十二分﹐屑﹞上二味﹐以水三升煮取一升。量大小服之神良。崔氏同。

《外臺》﹕《古今錄驗》療小兒蠱毒﹑血痢。

荷湯荷根犀角﹝屑﹞地楡桔梗﹝各二分﹞上四味切﹐以水二升煮取九合﹐去滓﹐服一合﹐至再服。

《外臺》劉氏療小兒血痢方。

地楡黃柏黃連黃芩﹝各六分﹞馬藺子﹝二分﹞茜根﹝一兩﹞生薑﹝三分﹞上七味切﹐以水二升煮取一升﹐分服。大小量之﹐與一合至二合爲度。

陳藏器小兒寒熱丹毒﹐中惡注忤﹐痢血方。

上並煮艸犀根汁服之更良。生水中者﹐名木犀也。

《食醫心鑑》治小兒血痢方。

上取生馬齒莧絞汁一合﹐和蜜一匙匕﹐空心飲之。

《聖惠》治小兒血痢﹐煩熱口漧﹐腹痛。

黃連散方黃連﹝去須﹐微炒﹞犀角﹝屑﹞白荷根黃芩蔓菁根吳藍﹝各一兩﹞白頭翁﹝三分﹞甘艸﹝炙微赤﹐銼﹞當歸﹝銼﹐微炒。各半兩﹞上件藥搗﹐粗羅爲散。每服一錢﹐水一小盞﹐煎至五分去滓﹐不計時候。量兒大小分減服之。

《聖惠》治小兒血痢﹐體熱心煩﹐腹痛口漧﹐不欲飲食﹐四肢羸瘦。

羚羊角散方羚羊角﹝屑﹞地楡﹝微炙﹐銼﹞吳藍黃連﹝去須﹐微炒﹞黃芩甘艸﹝炙微赤﹐銼﹞當歸﹝銼﹐微炒﹞阿膠﹝搗碎﹐炒令黃燥﹞茜根﹝銼。各半兩﹞亦石脂﹝一兩﹞上件藥搗﹐粗羅爲散。每服一錢﹐以水一小盞煎至五分﹐去滓﹐不計時候。量兒大小分減服之。

《聖惠》治小兒血痢不止﹐肌體黃瘦﹐腹痛﹐不能飲食。

茜根散方茜根﹝銼﹐一兩﹞地楡﹝微炙﹐銼﹞馬藺子﹝微炒﹞黃連﹝去須﹐微炒﹞黃柏﹝微炙﹐銼﹞黃芩當歸﹝銼﹐微炒。各三分﹞上件藥搗﹐粗羅爲末。每服一錢﹐以水一小盞煎至五分﹐去滓﹐不計時候。量兒大小分減溫服。

《聖惠》又方黃芩當歸﹝銼﹐微炒。各三分﹞艾葉﹝微炒﹐半兩﹞上件藥搗﹐粗羅爲散。每服一錢﹐以水一小盞﹐入薤白三寸﹐豉五十粒﹐煎至五分去滓﹐不計時候。量兒大小分減溫服。

《聖惠》治小兒血痢不止沒石子散方沒石子﹝微煨﹞肉豆蔻﹝去殼。各一枚﹞樗根﹝銼﹐三分﹞茜根﹝銼﹐半兩﹞茶末﹝一分﹞上件藥搗﹐粗羅爲散。每服一錢﹐以水一小盞煎至五分﹐去滓放溫﹐不計時候。量兒大小分減服之。

《聖惠》治小兒血痢地楡散方地楡﹝微炙﹐銼﹞黃柏﹝去粗皮﹐微炙﹐銼。各一兩半﹞馬藺子﹝微炒﹐半兩﹞茜根﹝銼﹐一兩﹞上件藥搗﹐羅爲末。每服一錢﹐以水一小盞煎至五分﹐去滓放溫﹐不計時候。量兒大小分減服之。

《聖惠》治小兒血痢﹐身體壯熱。

犀角散方犀角﹝屑﹐三分﹞地脈艸﹝一兩﹞上件藥搗﹐細羅爲散。每服以粥飲調下半錢﹐日三﹑四服。量兒大小﹐加減服之。《嬰孺》亦收治蠱痢。

《聖惠》又方亂髮﹝灰﹞鹿角﹝屑﹐炒令微焦。各半兩﹞麝香﹝一錢﹞上件藥同研細爲散。每服以粥飲調下半錢﹐日三﹑四服。量兒大小加減服之。

《聖惠》治小兒血痢﹐腹肚痛方。

上用益母艸半兩﹐以水一中盞煎至五分﹐去滓﹐不計時候。量兒大小分減溫服。

《聖惠》又方上用露蜂房燒灰﹐細研爲散﹐不計時候﹐以乳汁調下半錢。量兒大小以意加減。

《聖惠》治小兒血痢不瘥馬齒菜汁粥方馬齒菜﹝汁﹐一合﹞蜜﹝半合﹞粟米﹝一合﹞上以水一大盞煮作粥﹐後入二味和調﹐食前服之。

《嬰孺》治小兒血痢方。

薤白﹝三兩﹞鹽豉﹝綿包﹐三合﹞梔子﹝七个﹞黃連﹝一兩﹞上以水四升﹐煮及一升二合﹐分溫三服。或服三﹑二合﹐時時與之﹐或爲三﹑四服﹐如六﹑七里久再進。

若下鮮血﹐取梔子仁燒灰末之﹐和水服如胡桃仁大﹐頻服三﹑四服瘥止。

《嬰孺》治小兒痢如膏血藜蘆散方藜蘆﹝炙﹐三銖﹞巴豆﹝去皮﹐炒﹐十四个﹞亂髮﹝一雞子大燒灰﹞漧薑﹝五塊子﹞蜀椒﹝三合汁﹞鹽豉﹝半升﹐炒﹞上爲末。每二分匕與兒服﹐不能服﹐當哺之。

張渙水蓼丹治血痢疳瘦方。

蛇蛻皮﹝燒灰﹞雞頭殼﹝燒灰存性。各一兩﹞胡黃連水蓼﹝各半兩﹞以上各搗羅爲細末。次用﹕朱砂﹝半兩﹞眞蘆薈牛黃粉霜﹝各細研。一分﹞上件都拌勻﹐再研細﹐軟飯和如黍米大。每服五粒至七粒﹐麝香湯下。量兒大小加減﹐不拘時候。

張渙治熱乘於血﹐滲入腸胃﹐其病則赤。

黃連丹方黃連﹝去須﹐二兩﹞當歸﹝洗﹐焙漧﹐一兩﹞白頭翁蔓菁根﹝湯洗﹐焙漧。各三分﹞木香川楝子﹝面裹﹐炮。各七兩﹞上件搗﹐羅爲細末﹐粳米飯和丸黍米大。每服十粒﹐米飲下。量兒大小加減。

張渙茜根湯治血痢不瘥方。

茜根﹝銼﹞地楡﹝銼﹞黃連﹝去須﹞赤石脂阿膠﹝炙熟。各一兩﹞甘艸﹝炙﹞黃柏﹝各半兩﹞上件藥搗﹐羅爲細末。每服一錢﹐水八分煎至五分﹐去滓﹐放溫服。

張渙濃腸丹治血痢腸虛方。

黃連﹝去須﹞川楝子﹝各一兩﹞木香阿膠﹝炙﹞吳茱萸﹝微炒﹞當歸﹝洗﹐焙漧。各一兩﹞上件搗﹐羅爲細末﹐粟米飯和丸黍米大。每服十粒﹐米飲下﹐乳食前。量兒大小加減。

張渙聖效散治血痢久不瘥方。

赤石脂﹝燒赤﹞白龍骨阿膠﹝炙。各一兩﹞訶梨勒皮木香漧薑﹝炮﹞黃連甘艸﹝炙。各半兩﹞上件搗﹐羅爲細末。每服半錢﹐煎粟米飲調下﹐食前。

張渙必效丹治血痢頻並方。

川黃連﹝去須﹐二兩﹞大棗﹝半升﹞漧薑﹝一兩﹞白礬﹝半兩﹞上件藥瓦器盛﹐鹽泥固濟﹐畱一竅子﹐以木炭火燒﹐煙息爲度﹐取出﹐搗羅爲末﹐白麵糊和丸黍米大。每服十粒﹐米飲下。量兒大小加減。

錢乙附方治小兒熱痢下血。

黃柏﹝去皮﹐半兩﹞赤芍藥﹝四錢﹞上同爲細末﹐飯和丸麻子大。每服一﹑二十丸﹐食前米飲送下。大者加丸數。

《惠眼觀證》鱉甲散治血痢方。

鱉甲﹝醋炙去裙﹞枳殼﹝麩炒﹐去穣﹞訶子肉上等分爲末。每服二錢﹐水一盞煎至五分﹐去滓溫服。

《惠眼觀證》地槐散治血痢及大腸血下方。

地龍﹝去土﹞甘艸﹝炙。各一分﹞槐花﹝炒﹐二分﹞上爲末。每服半錢﹐陳米飲調下。

《莊氏家傳》治血痢方。

甘艸﹝一寸﹐炙﹞大腹皮﹝一个﹞白石脂黃鹽﹝各一分﹞上爲細末。用漿水調下一錢。

《吉氏家傳》治小兒血痢方。

上用宣連爲末﹐以雞子搜作餅子﹐炭火令通赤﹐便蓋著勿令泄气﹐候冷細研。空心米飲下半錢﹐大人一錢﹐以意加減服。

《吉氏家傳》治小兒血痢方。

上只用熟水調下好郁金末半錢。

《吉氏家傳》又方馬牙硝蚌粉﹝各少許﹞上末﹐用蜜爲膏﹐井華水化少許。

《吉氏家傳》地楡散治小兒血痢﹐日久不瘥方。

地楡﹝一分﹐炒﹞訶子﹝五个﹐炮去皮﹞陳槐花黃連﹝各一錢。炒﹞上爲細末。每服半錢或一錢﹐陳米飲下。

《吉氏家傳》龍骨飲子治小兒血痢及身上生癰癤﹐面赤壯熱方。

龍骨根艸﹝半兩﹐一名鬼箭根﹐又名茅枳根﹞甘艸節當歸芍藥大黃﹝蒸﹞連翹栝萎根山慈菇﹝以上各一分﹞上爲細末﹐不用羅。每服三大錢﹐水二盞煎取一小盞﹐去滓﹐作飲子服。

《朱氏家傳》治血痢方。

訶子﹝煨﹐用皮﹞梔子﹝炮。等分﹞上件爲末﹐空心﹐以粥飲調下半錢。大人一錢至二錢。

卷第二十九

膿血相雜痢第八﹝重下痢附﹞《巢氏病源》小兒赤白滯下候﹕小兒體本挾熱﹐忽爲寒所折﹐气血不調﹐大腸虛者則冷熱俱乘之。熱搏血滲腸間﹐其痢則赤。冷搏腸津液凝﹐則痢白。冷熱相交﹐血滯相雜﹐腸虛者泄﹐故爲赤白滯下也。

《巢氏病源》小兒重下痢候﹕重下痢者﹐由是赤白滯下痢。而挾熱多者﹐熱結肛門﹐痢不時下而久KT气﹐謂之重下痢也。

《聖惠》﹕夫小兒膿血痢者﹐由熱毒在髒﹐血得熱則流溢﹐滲入大腸﹐與腸間津液相搏﹐積熱蘊結﹐血化爲膿﹐腹虛則泄﹐故成膿血痢也。

《葛氏肘後》小兒毒下及赤滯﹐下如魚腦。

白頭翁丸方白頭翁﹝三分﹞黃連﹝六分﹐研﹞石橊皮﹝三分﹐有毒除石橊皮﹐用犀角屑三分﹞上三物以水二升煮取八合﹐兒生四十日以五合﹐爲三服。大者則加藥。

《葛氏肘後》乳母方。

扁豆莖﹝一升﹐炙令幹﹐乃切之﹞人參﹝三兩﹞上以水三升煎取一大升半﹐去滓取汁﹐煮粟米粥與乳母食之良。常徧蓋覆乳﹐勿冷﹐佳。又法﹕乳母常食粥﹐仍欲乳兒﹐先撚去少許卽當﹐佳。

《葛氏肘後》﹕《近效》方療小兒三歲卽患痢﹐初患膿少血多﹐四日膿多血少﹐日夜四十餘行﹐朱子丸方服卽效。

生地黃﹝汁﹐五小合﹞羊腎脂﹝一小合﹞上先溫腎脂令暖﹐分三四服立效。乳母須禁食﹐並有乳母方在捲內。

《千金》黃柏湯治小兒夏月傷暴寒﹐寒折大熱﹐熱入胃﹐下赤白滯如魚腦﹐壯熱頭疼﹐身熱手足煩。此太陽之气外傷於寒﹐使熱气便入胃也﹐服此方良。若誤以利藥下之﹐或以溫脾湯下之﹐則熱劇。以利藥下之﹐便數去赤汁如爛肉者﹔或下之不瘥﹐後以澀熱藥斷之﹐下旣不取﹐倍增壯熱者﹐服之旣效。或者溫病﹐熱盛復遇暴寒折之﹐熱如腹中﹐下血如魚腦者﹐服之良方。

黃柏黃連白頭翁﹝一作白蘞﹞升麻當歸牡蠣石橊皮黃芩寄生甘艸﹝炙。各二分﹞犀角艾葉﹝各一分﹞上十二味咀﹐以水三升煮一升二合。百日兒至二百日﹐一服三合。二百餘日至期歲﹐一服三合半。

《千金》治中結腸丸斷冷滯﹐下赤白靑色如魚腦﹐脫肛出﹐積日腹痛﹐經時不斷者方。

赤石脂﹝五分﹞吳茱萸﹝三分﹞漧薑﹝炮﹞附子﹝炮裂﹐去皮臍﹞當歸濃朴白術﹝炮﹞木蘭皮白頭翁黃連黃柏石橊皮﹝各二分﹞上十二味末之﹐蜜丸如大豆。二歲兒服五丸﹐三歲以上服十丸﹐十歲以上二十丸。暴下者服少許便瘥。積下者盡一劑更合之。

《千金》治小兒赤白滯下方。

薤白﹝一把﹞豉﹝一升﹞上二味﹐以水三升煮取二升﹐分三服。

《千金》又方柏葉麻子﹝末。各一升﹞上二味以水五升煮取三沸。百日兒每服三合。

《千金》又方上搗石橊汁服之。

《千金》又方亂髮﹝灰﹞鹿角﹝灰。等分﹞上二味﹐三歲兒以水和服三錢匕﹐日三。

《千金》又方上用牛角灰水和服三方寸匕。

《千金》又方上用燒蜂房灰水和服之。

《千金》治小兒赤白痢方生地黃汁白荷根汁﹝各五合﹞上二味微火上煎一沸服之。

《千金》又方上單服生地黃汁一合。

《千金》又方上用五月五日蝦蟆灰飲服半錢匕。

《聖惠》治小兒膿血痢如魚腦﹐腹痛。

吳藍散方吳藍川升麻赤芍藥龍骨﹝各一兩﹞梔子仁﹝半兩﹞上件藥搗﹐粗羅爲散。每服一錢﹐水一小盞﹐入豉三﹑七粒﹐煎至五分﹐去滓﹐不計時候。量兒大小分減溫服。

《聖惠》治小兒膿血痢如魚腦﹐困重。

樗根皮散方臭樗根皮﹝一分﹐銼﹐炒微黃﹞枳殼﹝麩炒微黃﹐去瓤﹞黃連﹝去須﹐微炒﹞蕪荑﹝微炒﹞赤芍藥﹝各半兩﹞上件藥搗﹐粗羅爲散。每服一錢﹐以水一小盞入豉三十粒﹐蔥白一莖﹐煎至六分﹐去滓﹐不計時候。量兒大小分減溫服。

《聖惠》治小兒膿血痢﹐每日三﹑二十行。立效方棗﹝四顆﹐肥幹者﹞梔子仁﹝四枚﹞漧薑﹝一分﹞上件藥同燒爲灰﹐細研爲散。每服以粥飲調下半錢﹐日三﹑四服。量兒大小臨時加減。

《聖惠》治小兒膿血痢﹐多時不瘥﹐腹痛羸瘦﹐不欲飲食。

人參散方人參﹝去蘆頭﹞當歸﹝銼﹐微炒﹞地楡﹝微炙﹐銼﹞阿膠﹝搗碎﹐炒令黃燥﹞黃連﹝去須﹐微炒﹞子芩黃柏﹝微炙﹐銼﹞赤芍藥蕪荑﹝微炒﹞濃朴﹝去粗皮﹐塗生薑汁炙令香熟。各半兩﹞上件藥搗﹐粗羅爲散。每服一錢﹐以水一小盞入薤白一莖﹑豉五十粒﹐煎至五分去滓﹐不計時候。量兒大小分減溫服。

《聖惠》治小兒膿血痢不瘥﹐漸加瘦弱。

雞屎礬丸方雞屎礬﹝燒灰﹞龍骨阿膠﹝搗碎﹐炒令黃燥﹞黃連﹝去須﹐微炒。各一兩﹞胡粉﹝一分﹐炒微黃﹞上件藥搗﹐羅爲末﹐煎釅醋爲膏﹐和丸如綠豆大。每服以溫漿水下七丸﹐日三﹑四服。量兒大小以意加減。

太醫局靈砂丹治腑臟怯弱﹐內有積滯﹐臍腹撮痛﹐下痢膿血﹐日夜無度﹐裏急後重﹐腸鳴腹脹﹐米谷不化﹐少气困倦﹐不思飲食﹐或發寒熱﹐漸向羸瘦方。

信州砒霜硝石﹝與砒﹐處細研﹐入瓷罐子內用鍛石蓋口﹐以炭燒半日﹐取出火毒﹞粉霜膩粉﹝各半兩。研﹞枯礬黃丹﹝各一兩半。研﹞朱砂﹝飛﹐研﹐一兩﹞桂府滑石乳香﹝研。各一分﹞上件藥研細爲末﹐用蒸餅二兩四錢和爲丸﹐如梧桐子大。每服五丸﹐溫粟米飲下。未愈﹐加丸數再服。小兒可服一丸至兩丸。隨兒大小﹐臨時增減服之。

《養生必用》治熱痢下重﹐膿血疼痛﹐腹中痛不可忍。老人﹑產婦﹑虛勞人﹑小兒並宜服黃連阿膠丸方。

黃連﹝去須﹐一兩半﹞白茯苓白芍阿膠﹝杵碎﹐慢火炒如珠子白色﹐別杵爲細末。以上各半兩﹞上三物爲細末﹐斟酌米醋多少﹐熬膠得所﹐和勻﹐入臼杵萬下﹐眾手丸如綠豆大。每服自二十丸爲始﹐止於五十丸。食前溫米飲下﹐日二﹑三﹐以知爲度。未知加藥更丸一等如黃米大﹐與小兒服。

《嬰孺》治腸水膿血白石脂散方白石脂﹝二分﹐燒赤﹞桂心﹝一分﹞上爲末﹐百日兒方三分匕﹐著乳頭哺。

《嬰孺》治腸下膿血燔發散方白石脂﹝一分﹞發﹝燒﹞甘艸﹝炙。各二分﹞上爲末﹐米汁和二刀圭﹐日二服。

《嬰孺》治少小痢不止﹐或赤白滯下。

結腸丸方當歸漧薑﹝各三兩﹞烏頭﹝半兩﹞女萎黃連桂心雞骨雲實附子﹝炮。各二兩﹞上爲末﹐蜜丸如小豆大。一歲兒二丸﹐先食服﹐日再。禁不得熱者﹐少飲冷水。

《嬰孺》治小兒諸注下﹐及膿血寒熱不絕。

蠟蜜丸方鹽豉﹝八十粒﹐炒香﹞巴豆﹝十四粒﹐去皮心﹑膜﹐出油﹞大豆﹝一雞子大﹐炒﹞黃連﹝三方寸﹞芫花﹝一方寸﹞硝石﹝一方寸﹞白蠟﹝一雞子黃大﹞上爲末﹐研合﹐煉蠟丸之。四十日兒﹐服黍大一丸。一百日兒﹐二丸。二百日﹐麻子大二丸。一歲﹐胡豆大一丸﹐日進一服。腸中病下﹐日中藥力盡﹐至暮不止者﹐復服一丸。夜半病下﹐雞鳴藥力盡不止者﹐明早復服一丸。謂下赤白也﹐極者不過三服。大人下病﹐如大豆三丸。

張渙建胃丹治泄利兼膿血﹐日漸羸瘦方。

黃連﹝一兩﹐去須﹐微炒﹞白礬﹝一分﹐枯﹐令汁盡﹞烏梅肉﹝炒﹞龍骨白石脂神曲﹝炒﹞漧薑﹝各半兩﹞上件搗﹐羅爲細末﹐醋煮麵糊和丸黍米大。每服十粒﹐米飲下。量兒大小加減。

張渙治冷熱相交﹐赤白相雜膿血。

靑橘丹方靑橘皮﹝湯浸去白﹐焙﹞當歸﹝湯洗﹐焙﹞黃連漧薑﹝各一兩﹞濃朴﹝生薑制﹞肉豆蔻﹝各半兩﹞上件搗﹐羅爲細末﹐白面和丸如黍米大。每服十粒﹐米飲下﹐食前。

《王氏手集》赤石脂丸治冷熱不調﹐痢下膿血頻數無度﹐腸胃虛弱﹐煩渴多睡﹐腹痛後重﹐身體壯熱﹐不思乳食方。

赤石脂漧薑上等分爲細末﹐麵糊爲丸綠豆大。每服十丸﹑十五丸﹐米飲下﹐食前。

《王氏手集》訶梨勒丸治冷熱相搏﹐時發腹痛﹐下痢靑黃﹐乳食不化﹐腹脇脹滿﹐及下痢膿血方。

訶梨勒﹝去核﹐一分﹞靑皮姜黃﹝各一錢﹞上爲細末﹐麵糊爲丸綠豆大。每服十丸﹐溫米飲下。量兒大小加減。

長沙醫者王兌傳通神丸治小兒﹑大人痢疾﹐下膿血﹐裏急腰重﹐臍腹疼痛方。

沒藥五靈脂乳香﹝各研細﹐炒。一錢﹞巴豆﹝七粒﹐去皮﹐心膜﹐壓出油﹞上四味同研令細勻﹐滴水爲丸如粟米大。每服一粒﹐生木瓜研水下﹐不拘時候。

《千金》灸法﹕小腸泄痢膿血﹐灸魂捨一百壯。小兒減之。穴在俠臍兩邊相去各一寸﹝《翼》云﹕相去一寸﹞。

卷第二十九

五色痢第九漢東王先生《家寶》治小兒下痢﹐腸虛胃冷﹐或毒瓦斯蘊積。其大腸虛者則變血痢﹐其痢狀血色﹐蘊瘀如雞鴨肝﹐隨痢下是也。宜服湯丸。﹝方見本門。﹞《小兒形證論》四十八候五色痢歌﹕五色之痢最多端﹐見此方知有五般。靑色只因驚積聚﹐黃多食積在脾間。白色冷虛腸胃患﹐赤爲積熱最難安。雞肝隱積多成片﹐黑血相和不易安。膚搐胸髙兼露齒﹐臉紅筋出每居前。急安臟腑和湯散﹐醫者畱心按古賢。

又歌曰﹕五色之痢莫言奇﹐四歲之前始有之。靑色只因驚積聚﹐黃因食積毒於脾。赤黑已知心腎病﹐白多殘害是脾爲。三七以前無變動﹐休令多睡飲餐遲。

此疾且須和五臟﹐補榮衛方﹐漸漸安愈。如目腫不進飲食﹐只與調胃散補之﹝方見積熱門中﹞。

翰林待詔楊大鄴小兒五色痢候歌﹕痢色原因有五般﹐治患先須仔細看。靑色只因驚積聚﹐黃多有毒在脾間。赤色還知心腎病﹐白多應是肺家寒。二七以前無變動﹐莫交絕食命傾殘。

此候須是安和五臟﹐調其榮衛﹐始得安然。如目腫不喫食﹐乃惡候也。先調榮衛﹐後隨形候用藥﹐勿令瘥誤﹐切須用意﹐況十中不得三﹑五再生。

漢東王先生《家寶》治小兒瀉痢﹐五色膿血如爛魚腸﹐並無大便﹐只是膿血﹐腸中攪痛。

湯丸方粉霜輕粉砂﹝各秤一錢﹞朱砂﹝炒﹐一錢匕﹞白丁香﹝匙炒四錢﹞乳香﹝秤半錢﹐別研﹞巴豆﹝七粒﹐去皮﹑心﹐不出油﹞上爲末﹐蒸棗肉丸。每服嬰孩三丸如粟米大。二﹑三歲如大麻子大。四﹑五歲亦如麻子大﹐並旋HT成丸﹐煎湯吞下﹐一日二服﹐間調胃气藥與之。

《三十六種》內治下五色惡物﹐心神煩熱不止方。

地楡白茯苓黃柏﹝炙。各一兩﹞上爲末。每服一錢﹐水一盞煎至五分﹐去滓﹐分三服。

《張氏家傳》治小兒赤白﹐或五色積痢。

三霜丸方巴豆﹝去皮﹐揀選白色肥好者秤三錢﹐研細﹐先用白絹包三﹑二十重﹐次用白紙外面包定﹐大石壓令油盡﹐秤取二錢﹐輕者爲用﹞眞輕粉﹝名水銀粉﹐又名膩粉﹞粉霜﹝各秤一錢﹞上三味同研勻極細﹐別取好黃蠟三錢﹐調煮三﹑二十沸﹐取出去酒令淨﹐再溶﹐入藥和之。如有煮酒蠟﹐亦堪用﹐和成劑﹐油單內盛。如服食旋丸如小綠豆大。三歲以下如粟米大。每服三﹑五丸﹐溫熟水下。此方西京龍門山文太師藥寮內眞珠泉南壁石上刻。量兒子大小加減服之。

《吉氏家傳》治五色痢﹐兼渴不止方。

茯苓宣連黃柏﹝各等分﹞上件取黃柏末﹐以漿水如麵糊良久﹐和前二味爲丸如綠豆大。三歲﹐米飲下七丸。殺疳﹐熟水下五丸。

《吉氏家傳》治五色痢至聖丸方濃朴﹝去皮﹐姜制﹞黃柏﹝略去皮﹐以雞子白塗﹐炙黃熟﹐如幹再上﹞當歸﹝酒浸一宿﹞上三味等分細末﹐煉蜜爲丸如梧桐子大。小兒細丸﹐濃朴湯下。每服四十丸加減。

長沙醫者鄭愈傳治疳痢﹐五色痢。

定粉散方定粉龍骨黃丹﹝過。各二錢﹞訶子﹝三个﹐熟取肉﹞上爲末﹐每服半錢﹐粥飲下。三歲以上半錢。

卷第二十九

休息痢第十《葛氏肘後》治下痢﹐經時不止者﹐此成休息療之方。

上取龍骨﹐炙令黃焦﹐搗服方寸匕﹐日三服。卽愈。

《葛氏肘後》又方上用龍骨四兩﹐搗如小豆大。五升煮取二升半﹐冷之﹐分爲五服﹐效。

《保生信效》松焙餅子治一切塊癖積滯﹐气血瘕聚等一﹑二十年者方。

細墨﹝半兩﹐焙﹞芫花﹝醋浸﹐炒焦赤﹞靑蒙石大戟漧漆﹝炒﹞五靈脂荊三稜蓬莪術密陀僧陳橘皮﹝去白﹞牡蠣﹝燒。各半兩﹞巴豆﹝一兩﹐去皮﹐用濕紙三處裹燒﹐紙焦止﹞大漧棗﹝十四个﹐去核燒存性﹞白丁香砂﹝研﹞虻虫﹝去翅﹑足﹞斑蝥﹝同上。各一分﹞上同爲細末﹐醋煮麵糊丸如皂子大﹐撚作餅子。記以所傷物煎湯﹐或麵湯送下一丸﹐須以齒嚙咽之。其積漸漸移近下﹐再服﹐再覺移下﹐更一丸則積自下。若尋常要宜轉﹐只以麵湯下。血積塊癖﹐經血閉塞﹐大人﹑小兒久痢膿血﹑休息惡痢皆治之。

長沙醫者丁時發傳玉命丹治小兒久患赤白痢﹐及休息痢不止﹐腹肚虛鳴﹐日漸羸瘦﹑眉﹐多喫泥土﹐可食者方。

硫黃﹝研﹞密陀僧黃丹﹝各半兩﹞寒水石白礬﹝各研二兩﹐用新瓦餅子入五味﹐用鹽泥固濟﹐令通赤﹐研勻細﹞麝香﹝一字﹞上件六味研勻﹐以蒸餅爲丸如小綠豆大。每服十粒﹐用烏梅甘艸煎湯下﹐大小加減。忌生冷﹑毒物﹑緬等。

卷第二十九

蠱痢第十一《巢氏病源》小兒蠱毒痢候﹕歲時寒暑不調﹐而有毒厲之气。小兒解脫﹐爲其所傷。邪與血气相搏﹐入於腸胃﹐毒瓦斯蘊積﹐值大腸虛者﹐則變痢血。其痢狀血色﹐蘊瘀如雞鴨肝片﹐隨利下。此是毒瓦斯盛熱﹐食於入髒﹐狀如中蠱﹐故謂之蠱毒痢也。

《石壁經》三十六種內脾毒痢候歌﹕脾間有毒號純陽﹐本爲醫人熱藥傷。致使大腸多結澀﹐多饒滴血在枯腸。如風腹閉難開眼﹐身熱頭溫腳轉涼。舌赤胸髙爲此候﹐多啼喘急細消詳。﹝四十八候云﹕更如狂。﹞先須解熱並開胃﹐便是明醫用藥良。此脾受熱積失治﹐伏毒治當以涼脾﹐次去其積。若胸前骨忽然髙者﹐更加啼急則不治也。

《鳳髓經》歌括同。有注云﹕宜與金華散﹑香連丸。﹝香連丸方見冷熱痢門﹐吉氏方同。金華散方見實熱門中。﹞《小兒形證論》四十八候脾毒痢歌一同。後云﹕此候臟腑有積﹐或痢赤﹐不宜熱藥﹐宜用開胃散﹝方見赤痢門中﹞兼利藥﹐量虛實﹐微取大抵當宣轉。

《小兒形證論》四十八候風毒痢歌﹕八痢之中風轉難﹐形如靑艸汁多般。毒風豆汁添邪熱﹐胃敗雞肝片片全。加赤不須先下積﹐閉眸食絕不堪看。若歸白痢還須下﹐臟腑頻溫得本源。

《千金》治下血狀如雞肝﹐腹中攪痛難忍﹐號蠱毒痢方﹝此方乃人以謂八物茜根湯者。﹞茜根升麻犀角﹝各三兩﹞桔梗黃柏黃芩﹝各二兩﹞地楡白荷﹝各四兩﹞上八味咀﹐以水九升煮取二升半﹐分三服。此蠱痢血用之。小兒分減服。

《千金》治小兒蠱毒痢方。

上用藍靑汁一升二合分爲四服。

《圖經》治蠱痢方。

側柏葉﹝焙榦爲末﹞川大黃﹝等分﹞上二味同煎爲汁服之﹐以療男子﹑婦人﹑小兒大腹下黑血茶腳色﹐或膿血如澱﹐所謂蠱痢者﹐治之有殊效。

又能殺五臟蠱。

《子母祕錄》小兒蠱毒痢方。

上用生地黃汁一升二合﹐分三﹑四服﹐立效。﹝《千金》收治膿血痢。﹞《聖惠》治小兒蠱毒痢不止﹐身體壯熱煩悶。

荷散方白荷根川升麻﹝各一兩﹞敗鼓皮﹝一分﹐燒黃焦﹞甘艸﹝炙微赤﹐銼﹞榦藍葉﹝各半兩﹞赤芍藥犀角屑﹝各三分﹞上件藥搗﹐粗羅爲散。每服一錢﹐以水一小盞入豉二﹑七粒﹐煎至五分﹐去滓﹐不計時候。量兒大小分減溫服。

《聖惠》治小兒蠱毒痢血﹐體瘦。

黃連散方黃連﹝一兩去須微炒﹞敗鼓皮﹝炙令黃焦﹞白頭翁甘艸﹝炙微赤﹐銼﹞藍靑﹝各半兩﹞犀角﹝屑﹞白荷根黃芩茜根﹝銼。各三分﹞上件藥搗﹐粗羅爲散。每服一錢。以水一小盞煎至五分﹐去滓﹐放溫﹐不計時候。量兒大小分減服之。

《聖惠》治小兒蠱毒血痢發盛﹐心神煩悶﹐腹脹﹐不欲飲食。

犀角散方犀角﹝屑﹞白荷根地楡﹝微炙﹐銼﹞桔梗﹝去蘆頭﹞蘇木﹝銼。各等分﹞上件藥搗﹐粗羅爲散。每服一錢。以水一小盞煎至五分﹐去滓﹐不計時候。量兒大小分減溫服。

《嬰孺》治小兒蠱毒痢荷根湯方白荷根﹝八分﹞犀角谷皮﹝四寸﹐炙﹞升麻﹝十分﹞甘艸﹝四分﹐炙﹞藍靑﹝一升﹞豉﹝三合﹞芍藥﹝七分﹞上以水四升煮一升二合。二歲兒爲三服。

《嬰孺》治小兒谷痢挾毒﹐犀角煎方地脈艸黃連葳蕤﹝各十二分﹞黃柏竹茹茜艸﹝各八分﹞蜜﹝一升﹞人參﹝六分﹞牡蠣﹝十分﹞梁州櫸皮﹝十四分﹞幹藍﹝四分﹞犀角﹝屑﹞甘艸﹝各五分﹞上切﹐以水一斗煮及二升半﹐絞去滓﹐下蜜﹐火上煎﹐餘二升。三歲一合。三﹑四歲一合半﹐日二夜一。量與之。

張渙謹按﹕小兒歲時﹐寒暑不調﹐而有毒厲之气入於腸間﹐其痢狀如雞鴨肝片﹐隨痢而下﹐乃名蠱毒痢。及肛門脫出﹐宜白頭翁散祛毒止痢方。

白頭翁黃連﹝去須﹐微炒﹞茜根﹝銼﹐焙漧﹞蘇枋木故舊豉皮﹝炙令黃焦。各一兩﹞犀角﹝屑﹞地楡﹝炙﹐銼。各半兩﹞甘艸﹝炙﹐一分﹞上件搗﹐羅爲細末。每服一錢。水一小盞煎六分﹐去滓服。量兒大小加減﹐乳食前。

張渙地楡丹消毒止痢方。

地楡﹝炙﹐銼﹞黃連榦藍葉川升麻﹝各一兩﹞川楝子苦楝根﹝各半兩﹞上件搗﹐羅爲細末﹐軟飯和丸黍米大。每服十粒﹐米飲下。量兒大小加減﹐乳食前。

《四十八候》治毒痢宣連丸方宣連﹝一錢﹐作散﹐用雞子淸和作餅﹐於瓦上燒幹﹐再爲末﹞肉豆蔻﹝一个﹐去心臍﹐內入乳香﹐不拘多少﹐紙裹﹐火煨黃色﹞朱砂木香﹝各半錢﹞杏仁﹝七粒﹐和皮燒﹞巴豆﹝四粒﹐燒七粒亦得﹞上爲末﹐醋糊丸如蘿卜子大﹐陳米飲下七粒。赤痢﹐槐花湯下。

《寶童方》治髒毒痢﹐爲喫諸藥不愈者。

槐花﹝半兩﹐炒﹞白礬﹝一兩﹞上爲末。每服一錢﹐用陳米飲下。

《孔氏家傳》治蠱短劇方。

上取薺根搗末﹐以飲服方寸匕﹐立瘥。一方可入地楡﹑臭椿根同服。

卷第二十九

脫肛第十二《巢氏病源》小兒脫肛候﹕脫肛者﹐肛門脫出也。肛門大腸之候﹐小兒患肛門脫出﹐多因利久腸虛冷﹐兼因气﹐故肛門脫出﹐謂之脫肛也。

《聖惠》﹕夫小兒痢脫肛者﹐皆因久痢﹐大腸虛冷所謂也。肛門爲大腸之候﹐大腸傷於寒﹐痢而用力﹐其气下衝﹐則肛門脫﹐因謂之脫肛也。

《嬰童寶鑑》﹕小兒腸脫爲瀉痢久不瘥﹐冷極肚腸滑。

《玉訣》小兒瀉血﹑脫肛候歌﹕脫肛瀉血本因傷﹐冷熱攻脾損大腸。消渴口瘡添上熱﹐气虛浮腫面靑黃。

此患先調胃气﹐後下虛積﹐次和臟腑卽安。

《石壁經》三十六種內翻花脫肛候歌﹕本爲醫人下藥涼﹐致令冷气入回腸。鼻頭﹝一云鼻根﹞只見多靑脈﹐唇白相兼更齒旁﹝一云根黃﹞。初患百朝常此候﹐若經年月臉生光。眉紅好哭唇漧燥﹐形候分明要審詳。

只當溫大腸﹑止渴﹑調气則愈﹐愼不可食冷藥也。

《顱囟經》治孩子脫肛方。

上用苦葫蘆一个﹐並子細搗﹐時時水調服之。切忌動風之物。如瀉血用栝蔞一个﹐慢火燒令熟﹐細研爲末﹐熟水下一錢。

《顱囟經》又方﹕大黃﹝二兩﹞木賊艸﹝一分﹐炙﹞白礬﹝半兩﹐燒灰﹞上爲細末﹐空心﹐米飲下半錢。

《葛氏肘後》卒脫肛方。

上燒蜘蛛爲灰﹐敷肛上。

《千金》鱉頭丸治小兒積冷久不瘥﹐後余脫肛不瘥﹐腹中冷﹐肛中疼痛﹐不得入者方。

死鱉頭﹝二枚﹐炙令焦﹞磁石﹝四兩﹞小皮﹝一枚﹐炙令焦﹞桂心﹝三兩﹞上四味末之﹐蜜丸如大豆。兒三歲至五歲服五丸至十丸﹐日三。兒大以意加之。

《外臺》﹕《古今錄驗》療小兒久痢脫肛方。

鱉頭﹝一枚﹐炙焦﹞東壁土五色龍骨﹝各五分﹞捲柏﹝四分﹞上四味搗散﹐以粉敷之﹐按內之卽瘥。

《外臺》﹕《古今錄驗》又方上取鐵精粉敷內之瘥。

姚和眾治小兒因痢脫肛方﹕連翹﹝不以多少﹐先用水洗去土﹞上爲細末﹐先用鹽水洗﹐次用藥末時時幹敷脫肛上﹐立瘥。

長沙醫者丁時發傳治小兒脫肛不收方。

捲柏﹝二錢﹞鱉﹝一枚﹐火﹞白礬﹝一錢﹐火﹞上件爲末﹐先用鹽水洗﹐次用藥塗脫肛上﹐立瘥。

《千金》灸法﹔小兒脫肛﹐灸頂上旋毛中﹐三壯卽入。

《千金》又灸尾翠骨三壯。

《千金》又灸臍中﹐隨年壯。

《聖惠》灸法﹕小兒脫肛瀉血﹐每廁臟腑攝痛不可忍者﹐灸百食一穴三壯﹐在頭中心陷者是也。炷如小麥大。

《聖惠》岐伯灸法﹕療小兒脫肛瀉血﹐秋深不較﹐灸龜尾一壯﹐炷如小麥大﹐脊端窮骨也。

《萬全方》灸法﹕治小兒脫肛瀉血﹐灸第十二椎下節間﹐名接脊穴﹐灸一壯﹐炷如小麥大。

卷第三十﹝血疾淋痔﹞凡十九門

卷第三十

吐血第一《巢氏病源》小兒吐血候﹕小兒吐血者﹐是有熱气盛而血虛﹐熱乘於血﹐血性得熱則流散妄行﹐气逆卽血隨气上﹐故令吐血也。

錢乙論補下不同云﹕段齋郎子四歲﹐病嗽﹐身熱﹐吐痰數日而咯血。醫以桔梗湯及防己丸治之不愈﹐其涎上攻﹐吐喘不止﹐請錢氏﹐下褊銀丸一大服﹝方見痰涎門中﹞﹐復以補肺散﹑補脾散治之﹝方見胃气不和門中﹞。今段氏咯血肺虛﹐何以下之﹖曰﹕肺𨿽咯血﹐有熱故也。久卽虛痿﹐今涎上潮而吐﹐當下其涎﹐若使不吐涎爲甚便也。蓋吐涎能虛﹐又生驚也。痰實上攻﹐亦使發搐﹐故根據法只宜先下痰﹐後補脾肺﹐必涎止而吐愈。若先補其肺爲逆﹐先下其痰爲順﹐先下後補爲良也。

《嬰童寶鑑》小兒吐血歌﹕血爲榮兮气爲衛﹐二气相隨無住滯。忽然血動气來衝﹐便是妄行忘本位。血隨气上奔心來﹐吐出如屠爭忍視。便須服藥好看承﹐解熱且令根據次第。

《千金》治小兒吐血方。

上用燒蛇蛻皮末﹐以乳服之。並治重舌。

《千金》又方上取油三分﹐酒一分﹐和之。分再服。

《簡要濟眾》治小兒吐血不止方。

上蒲黃細研。每服半錢﹐用生地黃汁調下。量兒大小加減進之。

《簡要濟眾》治小兒吐血不止方。

上用黃連一兩﹐去須﹐搗爲散。每服一錢﹐水七分﹐入豉二十粒﹐同煎至五分﹐去滓﹐溫服。量兒大小加減進之。

《聖惠》治小兒四﹑五歲以上非時吐血﹐犀角散方犀角﹝屑﹞梔子仁生熟地黃子芩紫參刺薊﹝各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候﹐溫服。量兒大小加減服之。

《聖惠》治小兒吐血不止﹐蒲黃散方蒲黃亂髮﹝灰。各一分﹞伏龍肝﹝半兩﹞上件藥﹐同研令勻細。不計時候﹐暖生地黃汁調下半錢。量兒大小加減服之。

《聖惠》治小兒吐血﹐心躁煩悶。

茜根散方茜根﹝半兩﹞犀角﹝屑﹞川升麻川大黃﹝銼﹐微炒﹞黃芩甘艸﹝炙微赤﹐銼。以上各一分﹞上件藥搗﹐粗羅爲散。每服一錢﹐以水一小盞﹐入黑豆三十粒﹐淡竹茹半分﹐煎至六分﹐去滓﹐不計時候。

量兒大小﹐以意加減溫服。

《聖惠》又方刺薊﹝自然汁不限多少﹞上件藥取汁一合﹐暖令溫。不計時候﹐調下元明粉半錢﹐量兒大小以意加減。

《聖惠》又方上取生地黃汁一合﹐暖令溫。調下面塵半錢﹐不計時候﹐量兒大小﹐以意加減溫服。

《聖惠》又方上以亂髮燒灰﹐細研。每服以溫水調下一字。張銳《雞峯方》以米飲調下。

《嬰孺》治少小咳唾中有血﹐款冬湯方款冬花漧薑阿膠﹝炙。各二兩﹞吳茱萸﹝一升﹞桂心﹝五寸﹞艾﹝雞子大﹞鯉魚﹝一條﹐長一尺二寸﹞上研細﹐酒和置魚肚中﹐銅器中蒸熟﹐取汁。大人服一升﹐小兒一合﹐以意裁之。

《嬰孺》治少小咳逆﹐甚者血出鼻衄。

豚肺散方上以豚肺﹐好酒浸一宿﹐平旦取﹐炙榦爲末。一服一撮飲下。

《嬰孺》治小兒熱病﹐鼻衄或唾血。

升麻湯方升麻﹝八分﹞淡竹靑皮羚羊角﹝各五分﹞生地黃﹝七分﹞甘艸﹝四分﹞芍藥﹝六分﹞上以水三升煮一升。一歲兒爲三服。

《嬰孺》治小兒汁出如漿﹐衄血﹑吐血﹑小便出血﹐垂死者方。

都梁香幹地﹝各二兩﹞紫菀桂心人參靑竹葉蓯蓉﹝各一兩﹞上爲末。酒服方寸匕﹐日進三服﹐夜一服﹐可至二匕。

張渙治小兒內有邪熱﹐血流散妄行﹐若气逆卽血隨气上﹐或口中吐血﹐鼻中衄血。

紫參散方紫參生漧地黃山梔子﹝各一兩﹞刺薊亂髮﹝各燒灰﹐一分﹞以上搗羅爲細末﹐次用﹕蒲黃伏龍肝﹝各細研。一分﹞上件都拌勻。每服半錢至一錢﹐煎竹茹湯調下。

張銳《雞峯方》治吐血。

上用伏龍肝末。每服二錢﹐水一盞﹐同煎至六分﹐去滓﹐溫服﹐不以時。

張銳《雞峯方》治吐血衄血。

上用白茅花﹐每服秤一錢﹐水一盞﹐同煎至六分﹐去滓﹐溫服﹐不以時。

張銳《雞峯》又方上用新綿燒灰﹐研細。每服一錢﹐旋入少粗香﹐溫酒調下﹐米飲亦可。

《王氏手集》靑金散治肺嗽﹐喘息有音及熱搏上焦﹐血溢妄行﹐咳唾血出﹐咽嗌疼痛﹐煩渴﹑嘔吐﹐寒熱休歇﹐減食羸瘦方。

白芨靑黛﹝研。各半兩﹞上同研勻。每服半錢或一錢﹐糯米飲調下。

卷第三十

嗽血第二《王氏手集》解肌丸治外搏風邪﹐內挾痰飲﹐寒熱往來﹐煩渴頰赤﹐心忪減食﹐熱在上焦﹐咳嗽有血方。

防風地骨皮﹝各一分﹞上件燒沙糖爲丸。每服一丸﹐食後煎紫蘇湯下。

《王氏手集》丸參丸治嗽血方。

阿膠皂兒黃人參﹝各半兩﹞上件膠爲細末。湯少許﹐烊膠和如雞頭大﹐白湯化下。

《朱氏家傳》治咳嗽出血下涎雞淸散方郁金﹝半兩﹐用皂莢漿水一盞或酸菜汁亦得﹐煮幹爲度﹞滑石﹝半兩﹐生﹞雄黃﹝半兩﹐醋煮半幹用﹞上爲細末。每服一字﹐常服﹐薄荷湯調下。止嗽﹐螺粉水下﹔嗽血﹐雞子淸調下。

卷第三十

鼻衄第三《巢氏病源》小兒鼻衄候﹕小兒經脈血气有熱﹐喜令鼻衄。夫血之隨气﹐循行經脈﹐通遊腑臟。若冷熱調和﹐行必根據其常度﹐無有壅滯﹐亦不流溢也。血性得寒﹐卽凝澀結聚﹐得熱卽流散妄行。小兒熱盛者﹐熱乘於血﹐血隨气發溢於鼻者﹐謂之鼻衄。凡人血虛受熱﹐卽血失其常度﹐發溢漫行﹐乃至發於七竅﹐謂之大衄也。

《千金翼》﹕脈浮發熱﹐口漧鼻燥﹐能食者卽衄。

《嬰童寶鑑》﹕小兒心熱﹐肺气貫血﹐隨熱入肺經﹐爲鼻衄。

《惠濟》論小兒鼻衄候歌﹕欲衄之候脈弦洪﹐鼻中漧燥響如風。气沖積血停畱肺﹐臟腑煩冤邪脈攻。數合出紅猶可治﹐更加升斗命須終。明師若欲知調治﹐涼血淸胸始有功。﹝淸胸﹐淸肺也。﹞《葛氏肘後》療人少小亟鼻衄﹐小勞輒出方。

上用桑耳無多少﹐熬令焦﹐搗下篩。每衄發﹐輒以杏仁大塞鼻數度﹐卽可斷。《外臺》法燒用爲丸﹐以內亦得。

《仙人水鑑》小兒百日內鼻中出血方。

葵花一字急吹之﹐白礬水浴更相宜。此是鼻風不消藥﹐莫教虛懼奶頭兒。

《外臺》﹕《古今錄驗》療小兒鼻衄不止方。

上以馬矢綿裹塞鼻孔中。

《外臺》﹕《古今錄驗》又方上燒發灰爲末﹐吹鼻孔中亦佳。《本艸》《聖惠》《嬰孺》法同﹐甚妙。

《外臺》﹕《古今錄驗》又方上單服白馬屎汁三合﹐甚良。

《外臺》﹕深師治少小衄血方。

桂心﹝十八銖﹞亂髮﹝洗﹐燒灰﹞漧薑﹝各六銖﹞上三味﹐搗篩爲散。服方寸匕﹐日再。

《聖惠》治小兒鼻衄或唾血。

升麻散方川升麻﹝半兩﹞羚羊角﹝屑﹞甘艸﹝炙微赤﹐銼﹞黃芩赤芍藥﹝以上各一分﹞上件藥搗﹐粗羅爲散。每服一錢﹐以水一小盞﹐入淡竹葉七片﹐煎至五分﹐去滓﹐入地黃汁半合﹐更煎一兩沸﹐不計時候。量兒大小分減溫服。

《聖惠》治小兒鼻衄不止﹐生地黃煎方生地黃刺薊﹝各取汁半斤﹞蜜﹝一合﹞杏仁﹝一兩﹐湯浸去皮尖﹐雙仁﹐麩炒黃﹐別研﹞阿膠﹝半兩﹐搗碎﹐炒令黃燥爲末﹞上件藥﹐都入銀鍋中﹐以慢火熬爲膏﹐不計時候﹐用新汲水調下一錢。量兒大小加減服之。

《聖惠》又方刺薊蒲黃﹝各半兩﹞亂髮﹝灰﹐一分﹞上件藥搗﹐細羅爲散。每服以冷水調下半錢﹐不計時候。量兒大小加減服之。

《聖惠》治小兒鼻衄不止方。

亂髮﹝灰﹐半兩﹞伏龍肝﹝一兩﹞上件藥都研令勻。不計時候﹐以新汲水調下半錢。量兒大小以意加減。

《聖惠》又方刺薊汁﹝二合﹞地黃汁﹝一合﹞生薑汁﹝少許﹞上調和令勻。徐徐服半合﹐仍將滓塞鼻中﹐卽瘥。

《聖惠》又方上炒桑耳﹐令焦熟﹐搗細羅爲散。不計時候﹐以冷水調下半錢﹐亦吹少許於鼻中。量兒大小以意加減。

《譚氏殊聖》方﹕小兒鼻衄數還啼﹐顏色靑黃漸攺移﹐忽爾發時饒莽躁﹐連忙走起索東西。只緣積熱三焦壅﹐凝水川消貝母知﹐更取荷衣煎五合﹐蜜調頓服定無凝。

凝波散寒水石貝母知母﹝爲末。各一分半﹞馬牙硝﹝細研﹐川硝亦得。各一分﹞荷葉﹝一兩﹐以水一升煮五七沸﹐濾幹﹐焙﹞上爲末。每服半錢﹐蜜水調下。

茅先生治小兒鼻血出方。

山梔仁﹝半兩﹐半生﹐半炒﹞陳槐花﹝一分﹞上同爲末﹐用熟水調下半錢。《聖惠方》同﹐只槐花微炒﹐梔子不炒。

張渙抵聖散治不以疾病鼻衄不止方。

盆硝﹝研﹞亂頭髮﹝燒灰﹐研﹞紅藍花﹝取末。各一分﹞上同研勻細。以綿纏﹐藥塞鼻中。

張渙槐花散治衄血方。

槐花﹝一兩﹐炒﹞蒲黃﹝半兩﹞川面姜﹝一分﹞上件搗﹐羅爲細末。每服半錢﹐新水調下。

張銳《雞峯》方治衄血。

上每用石橊花末一字許﹐搐鼻內。

張銳《雞峯》又方上每用龍骨末少許﹐吹鼻中。

《惠眼觀證》調英散治衄血不止方。

血餘﹝父母者上者一團﹐用綠竹筍殼一片﹐裹燒過﹞上爲末。每服半錢或一錢﹐新汲井花水下。

《吉氏家傳》黃藥散治小兒鼻衄不止方。

上黃藥一味﹐爲細末。每服半錢或一錢﹐井水調下。

卷第三十

大便血第四《聖惠》﹕夫小兒大便血者﹐爲心主於血脈﹐心臟有熱﹐熱乘於血﹐血性得熱﹐流散妄行﹐不根據常度﹐其血流滲於大腸者﹐故令大便血出也。

《千金》治大便訖出血方。

上用鱉頭一枚﹐炙令黃黑﹐末之﹐以飯下五分匕﹐多少量兒大小﹐日三服。《外臺》鱉甲一枚﹐炙末水調。

《千金》又方上燒車一枚令赤﹐內一升水中﹐分二服。

《千金》又方上燒甑蒂末﹐敷乳頭上﹐令兒飲之。

《仙人水鑑》小孩子遺血﹐呼爲胎風﹐宜使此方。人多不識﹐每因上廁犯之﹐至三歲以上﹐解行後有少鮮血﹐宜用此散子方。

胎腸風最惡﹐日久殺孩兒。如後有鮮血﹐宜取一甘梨﹐梨內安琥珀﹐並蜜封燒之。宜待交梨碎﹐取研救孩兒。

上取一顆好梨﹐去心入少許琥珀末並蜜﹐卽以面裹泥球之火中一伏時﹐取出去皮﹐研﹐以水調服立效。

《子母祕錄》治小兒下血。

上取雌雞翅下血服之。

《聖惠》治小兒大便出血﹐體熱黃瘦﹐不欲飲食。

羚羊角散方羚羊角﹝屑﹞黃﹝銼﹞川升麻黃芩甘艸﹝炙微赤﹐銼﹞地楡﹝銼。以上各一分﹞生漧地黃﹝半兩﹞上件藥搗﹐粗羅爲散。每服一錢﹐以水一小盞﹐入苦竹茹半分﹐煎至六分﹐去滓﹐不計時候。量兒大小分減溫服。

《聖惠》治小兒大便出血﹐腹痛黃瘦﹐不欲飲食。

槐花散方槐花﹝微炒﹞白術熟漧地黃芎﹝以上各半兩﹞黃﹝銼﹞木香當歸﹝銼﹐微炒﹞甘艸﹝炙微赤﹐銼。以上各一分﹞上件藥搗﹐粗羅爲散。每服一錢﹐以水一小盞﹐煎至六分﹐去滓﹐不計時候。量兒大小分減溫服。

《聖惠》治小兒大便出血﹐久不止﹐面色痿黃﹐肌體羸瘦或時腹痛﹐不欲飲食。

捲柏丸方捲柏阿膠﹝搗碎﹐炒令黃燥﹞赤石脂﹝各一兩﹞槐花﹝炒﹞黃牛角﹝炙焦﹞當歸﹝銼﹐炒﹞黃﹝銼﹞芎﹝各一兩﹞上件藥搗羅爲末﹐煉蜜和丸如麻子大。三歲兒﹐每服以粥飲下七丸﹐日三服。量兒大小以意加減。

《聖惠》又方上用鹿角燒灰細研﹐以粥飲調下半錢﹐日三服。量兒大小以意增減。《嬰孺》方﹐刮屑米飲服。

太醫局沒石子丸治小兒腸虛﹐受熱下利﹐鮮血或便赤汁﹐腹痛後重﹐晝夜不止﹐徧數頻多方。

沒石子地楡﹝各半兩﹞黃連﹝銼﹐炒﹐一兩半﹞黃柏﹝銼碎﹐蜜炒﹐二兩﹞酸石橊皮﹝一兩﹞上件搗羅爲細末﹐以醋煮麵糊﹐和丸如麻子大。每服十丸至二十丸﹐溫米飲下﹐食前服。

茅先生治小兒大便下血方。

枳殼﹝去白﹐面炒﹞荊芥穗甘艸﹝各等分﹞上爲末。每服一錢﹐用陳米飲調下。

《九衛生》紫參散療小兒下血痛方。

臭椿根皮貫眾紫參酸石橊皮﹝燒灰存性。各等分﹞上同爲細末。每服一錢﹐米飲調下。腹痛煎艾湯調下。

《孔氏家傳》治小兒大腸有血﹐上後有血如痢疾相似﹐但不拘十歲以上皆神效散方。

芍藥地楡甘艸﹝炙﹞陳橘皮黃連漧葛﹝以上各等分﹞上爲末。每服一錢﹐用陳米飲調下﹐日進三服。

《孔氏家傳》治小兒便鮮血槐花散方黃﹝一兩﹞當歸槐花白術人參芍藥﹝各三分﹞上爲末。米飲下一錢﹐小兒半錢。

《吉氏家傳》治瀉血不定﹐是脾胃气冷﹐大腸風毒﹐宜服此方。

沒石子﹝一个大者﹞肉豆蔻﹝一个﹞茶末﹝一錢﹞桑根白皮﹝二錢﹐炙﹞上件末﹐不計時候﹐以水如茶點一錢灌服立瘥。

《朱氏家傳》小兒熱气攻大腸﹐其病瀉血﹐臟腑疼痛﹐漸如茶色難治。此病是傷寒出汗不盡﹐或因瘡子出不足﹐令熱气行於大腸﹐所以瀉血。如活﹐先解汗﹐後下气。

攻大腸散方郁金﹝一兩﹞漧薑﹝半兩﹞大腹皮﹝一兩半﹞上爲末。每服半錢﹐陳米飲下。

卷第三十

小便血第五《巢氏病源》小兒尿血候﹕血性得寒則凝澀﹐得熱則流散。而心主於血﹐小兒心臟有熱﹐乘於血﹐血滲於小腸﹐故尿血也。

《千金》治小兒尿血方。

上燒鵲巢灰﹐井華水服之。亦治尿牀。《嬰孺》治大便血。

姚和眾治小兒尿血方。

上用甘艸五分﹐以水六合﹐煎取二合﹐去滓。一歲兒一日服﹐令盡。

姚和眾又方上用蜀升麻五分﹐水五合﹐煎取一合﹐去滓。一歲兒一日服盡。

《聖惠》治小兒尿血﹐水道中澀痛。

阿膠散方阿膠﹝一兩﹐搗碎﹐炒令黃燥﹞黃芩梔子仁甘艸﹝炙微赤﹐銼﹞車前子﹝各一分﹞上件藥搗﹐細羅爲散。每服用新汲水調下半錢﹐日三四服。量兒大小以意加減。

《聖惠》又方楡白皮生漧地黃﹝各半兩﹞甘艸﹝一分﹐炙微赤﹐銼﹞上件藥都細銼。以水一小盞﹐煎至六分﹐去滓﹐溫服﹐量兒大小以意加減。

《聖惠》又方苦楝子﹝一兩﹞郁金﹝二枚﹐一枚泡﹐一枚生用﹞上件藥搗﹐細羅爲散。每服煎蔥湯調下半錢﹐量兒大小以意加減。

《聖惠》又方生漧地黃黃芩﹝以上各半兩﹞上件藥搗﹐粗羅爲散。每服一錢﹐以水一小盞﹐煎至六分﹐去滓﹐溫服﹐半合。量兒大小加減服之。

《聖惠》又方紫菀﹝洗去苗土﹞甘艸﹝炙﹐銼﹞黃連﹝去須。各一分﹞上件藥搗﹐粗羅爲散。每服一錢﹐以水一小盞﹐入豉三十粒﹐煎至五分﹐去滓。量兒大小分減服之。

《聖惠》又方葵子車前葉甘艸﹝炙﹞川朴硝﹝各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減﹐溫服。

《聖惠》又方上用牛蒡根洗去土﹐搗﹐絞取汁一中盞﹐入生蜜一合﹐相和令勻。每服半合﹐日三﹑四服。量兒大小加減服之。

《聖惠》又方上取蒲黃末﹐以溫水調下半錢。量兒大小加減服之。

《聖惠》又方車前葉﹝半斤﹐搗﹐絞取汁﹞沙糖﹝一兩﹞上件藥﹐相和令勻。每服半合﹐量兒大小加減服之。

《聖惠》又方上以生地黃汁﹐每服暖一合服之。量兒大小以意加減。

茅先生治小兒小便下血方。

生地黃汁﹝小半盞﹞輕粉﹝半錢匕﹞上作一服﹐用井花水下。

張渙車前散治熱盛積於小腸﹐甚則尿血方。

牡蠣﹝半兩﹐燒爲粉﹞車前子甘艸﹝炙微赤﹐銼﹞川朴硝﹝以上各一分﹞上件藥搗﹐羅爲散。每服一錢﹐以水一小盞﹐煎至五分﹐去滓﹐溫服。量兒大小加減﹐不拘時候。

《吉氏家傳》尿血地黃散方綠豆粉滑石﹝各一兩﹞甘艸﹝半兩﹐炙﹞上末﹐此病小兒是心臟積熱﹐並脾臟﹑肝臟積熱。如大人脾臟受病傳腎﹐有三陰三陽之脈﹐小兒八歲以下只有三陽之脈﹐無三陰脈。所以心﹑脾﹑肝三髒受病﹐不傳腎臟傳小腸﹐小腸風熱之極﹐所以尿血。每服半錢﹐新汲水下二錢﹐二服止。忌熱食﹑酸﹑咸。

《千金》灸法﹕尿血﹐灸第七椎兩旁各五寸﹐隨年壯。

卷第三十

大便不通第六《巢氏病源》小兒大便不通候﹕小兒大便不通者﹐腑臟有熱﹐乘於大腸故也。脾胃爲水谷之海﹐水谷之精化爲血气﹐其糟粕行於大腸。若三焦五臟不調和﹐熱气歸於大腸﹐熱實﹐故大便燥澀不通也。

《外臺》﹕《千金》紫雙丸主小兒身熱頭痛﹐食飲不消﹐腹脹滿﹐或小腹絞痛﹐大小便不利﹐或重下數起。小兒無異疾﹐惟飲食過度﹐不知自止﹐哺乳失節﹐或驚悸寒熱﹐惟此丸治之﹐不瘥﹐復可再服。小兒欲下﹐是其蒸候﹐哺食減少﹐气息不快﹐夜啼不眠﹐是腹內不調﹐悉宜用此丸﹐不用他藥﹐數用神驗。《千金》不傳方。

巴豆﹝去皮心﹐熬﹞蕤核仁﹝各十八銖﹐別搗﹞麥門冬﹝十銖﹐去心﹞甘艸﹝五銖﹐炙﹞甘遂眞朱﹝各二銖﹞牡蠣﹝熬﹞臘﹝各八銖﹞上八味﹐以湯熟洗巴豆﹐研﹐以新布絞去油。別搗甘遂﹑甘艸﹑牡蠣﹑麥門冬﹐細篩畢﹔搗巴豆﹑蕤仁令極熟﹐乃納諸藥散﹐更搗三千杵。如藥燥﹐入少蜜。足之半歲兒可服如荏子一雙﹔一﹑二歲兒服如半麻子作一雙﹔三歲兒服如麻子一枚作一雙﹔四歲兒服如麻子二丸﹔五﹑六歲兒服如大麻子二丸﹔七﹑八歲兒服如小豆二丸﹔九歲﹑十歲兒微大於小豆二丸。常以雞鳴時服﹐至日出時不下者﹐飲熱粥汁數合卽下﹐丸皆雙出也。下甚者﹐飲冷粥止之。

《外臺》﹕《必效》療小兒大便不通方。

上用豬苓一兩﹐以水少許﹐煮雞屎白一錢匕與服﹐立瘥。

《聖惠》治小兒臟腑壅熱﹐心神煩躁﹐大便不通。

大黃散方川大黃﹝銼﹐微炒﹞紅雪﹝各一兩﹞犀角﹝屑﹞川升麻﹝各半兩﹞當歸甘艸﹝炙微赤﹐銼﹞赤芍藥﹝各一分﹞上件藥搗﹐粗羅爲散。每服一錢﹐以水一小盞﹐煎至六分﹐去滓﹐三﹑四歲溫服一合。量兒大小加減服之。

日三﹑四服﹐以利爲度。

《聖惠》治小兒大便不通﹐腹脇妨悶。

芎黃散方芎﹝半兩﹞川大黃﹝銼﹐微炒﹞郁李仁﹝湯浸﹐去皮微炒。各三分﹞上件藥搗﹐細羅爲散。每服一錢﹐以溫水半盞調服。量兒大小以意分減﹐以利爲度。張渙兼治大小便不通。

《聖惠》又方甘艸﹝炙微赤﹐銼﹞陳橘皮﹝湯浸﹐去皮瓤﹐焙。各一分﹞牽牛子﹝微炒﹞川大黃﹝銼﹐微炒。各半兩﹞上件藥搗﹐細羅爲散。每服煎蔥白湯調下半錢。量兒大小以意加減。日三﹑兩服﹐以效爲度。

《聖惠》治小兒大便不通﹐心神煩熱﹐臥忽多驚﹐腹脇妨悶。

丹砂丸方丹砂﹝半兩﹐研細﹐水飛過﹞續隨子﹝三分﹞膩粉﹝一錢﹞上件藥都細研令勻﹐煉蜜和丸如綠豆大。三歲兒每服以溫水下三丸。量兒大小﹐以意加減服之。張渙兼治大小便不通。

《聖惠》治小兒大便不通﹐心腹壅悶﹐臥卽煩喘。

通中丸方巴豆霜﹝二分﹞皂莢﹝不者去皮﹑子﹐燒令焦黑﹞川大黃﹝銼﹐微炒。各一兩﹞上件藥大黃﹑皂莢搗羅爲末﹐入巴豆霜同研令勻﹐煉蜜和丸如綠豆大。四﹑五歲兒以溫水下三丸。量兒大小以意加減。

《聖惠》治小兒臟腑壅滯﹐腹脇妨悶﹐大便不通。

犀角丸方犀角﹝屑﹞當歸﹝銼﹐炒﹞丹砂﹝細研﹐水飛過。各半兩﹞巴豆﹝十粒﹐去皮﹑心﹐研﹐紙裹﹐壓去油﹞川大黃﹝一兩﹐銼﹐炒﹞上件藥搗﹐羅爲末﹐入巴豆﹑丹砂同研令勻﹐煉蜜和丸如綠豆大。三歲兒以溫水下三丸。量兒大小以意加減。

《聖惠》治小兒大便不通﹐心腹壅悶。

大黃丸方川大黃﹝一兩﹐銼﹑炒﹞枳殼﹝麩炒﹞梔子仁郁李仁﹝湯浸﹐去皮﹐炒。各三分﹞上件藥搗﹐羅爲末﹐煉蜜和丸如麻子大。每服以熟水下五丸。量兒大小加減服之。

《聖惠》治小兒大便不通﹐臍腹妨悶﹐宜用桃葉湯方桃葉﹝一握﹞木通﹝二兩﹞燈心﹝五大束﹞川朴硝﹝一兩﹞蔥白﹝七莖﹞上件藥細銼﹐用醋漿水三大碗﹐煎十餘沸﹐去滓﹐傾向盆中﹐稍溫﹐便坐兒在盆內。將滓以手帕裹熨於臍下﹐冷卽出之﹐後喫地黃稀粥半盞﹐良久便通。

《聖惠》治小兒大便不通﹐連腰滿悶﹐气急困重﹐宜用走馬煎方羊膽﹝一枚﹞蜜﹝一合﹞鹽花﹝半兩﹞上件藥同煎如餳﹐撚如箸粗﹐可長一寸﹐內下部中﹐須臾卽通。

《聖惠》治小兒大便不通﹐心中煩熱。

牛黃丸方牛黃﹝一錢﹐細研﹞川大黃﹝三錢﹐銼﹐微炒﹐搗﹑羅爲末﹞上件藥都研令勻﹐煉蜜和丸如麻子大。每服以粥飲下七丸﹐以利爲度。量兒大小加減服之。

《聖惠》治小兒大便五﹑六日不通﹐心腹煩滿﹐宜用此方。

上取靑顆鹽末於臍中﹐以手摩良久卽通。大人用之亦得。《嬰孺》方同﹐止內下部中﹐手熱摩之。

《聖惠》治小兒卒大便不通蜂房散方上用蜂房一枚﹐炙令微焦﹐搗﹑細羅爲散。每服以粥飲調下半錢。量兒大小加減服之。《葛氏肘後》《嬰孺》方同。《嬰孺》以酒調少許。

茅先生治小兒大便不通方。

朴硝﹝三錢﹞大黃﹝一兩﹐生用﹞上爲末﹐周歲一錢半﹐水五分﹐煎四分﹐溫服。

茅先生治小兒大便不通﹐目赤﹐瘡癤癰腫﹐熱毒心熱﹐宜服之﹐大人加用。

大黃﹝一分﹞黑牽牛﹝半分﹞檳榔﹝一錢半﹞朴硝﹝二錢﹞上爲末。每服﹐一字半錢﹐用蜜熟水調下。

《嬰孺》治小兒大便不得方。

上用半夏一分﹐炒黃爲末﹐以蜜爲丸黍米大。乳服一丸﹐日再服。此方頻救垂困﹐功效不可具言。

《嬰孺》治小兒大便不通方。

上杵白花調葵子爲末﹐煮汁服之。

《嬰孺》又方上用豬脂一斤﹐水煮﹐取一升﹐服五合﹐日三服﹐兒小量之。

《嬰孺》又方上煎蜜﹐令可索索之﹐撚如匕柄﹐內下部中二寸許﹐立通。

《嬰孺》又方上取羊膽汁灌下部中﹐須臾通。

《嬰孺》治小兒大便不通﹐腹滿。

丹參湯方丹參硝石甘艸﹝炙。各等分﹐並杵爲末﹞上以水二升﹐煮棗三个﹐三沸﹐去滓﹐下末三方寸匕﹐又煮三沸﹐去滓。五歲兒服五合﹐不瘥﹐再服。

《嬰孺》治小兒腹大鳴﹐及內熱堅不得大便﹐更衣大黃丸方大黃﹝七分﹞葶藶﹝四分﹐炒﹞牛黃﹝三分﹞人參濃朴﹝炙﹞芫花﹝炒。各二分﹞桂心黃芩﹝各一分﹞上爲末﹐蜜丸小豆大﹐飲下三丸﹐不知加之。

《嬰孺》治小兒胃中熱﹐更衣起黃赤而難﹐或四﹑五日乃大便難乃方。

大黃甘艸﹝炙﹞栝蔞﹝各三分﹞大棗﹝三十个﹞上以水二升半﹐煮一升。每服一雞子許﹐日進三服。

《嬰孺》治小兒調中利大便牛黃丸方牛黃大黃麝香上三味﹐等分爲末﹐蜜丸如小豆大。飲下二丸﹐日再﹐以利爲度。

漢東王先生《家寶》治小兒大腸祕不通兼血痢金花散方皂子仁﹝一分﹐炒﹞檳榔﹝一个﹐生﹞甘艸﹝一錢﹐炙﹞上爲末。每服一字半錢﹐沙糖﹐熟水調下。

張銳《雞峯方》治大便祕結不通方。

上用麻子以水研汁飲之。

《莊氏家傳》治小兒大腸風熱盛不通方。

大黃﹝一兩﹞防風﹝一兩﹞朴硝﹝二兩﹞上件爲末﹐用蜜湯或蔥湯調下。

《孔氏家傳》治小兒大便不通﹐於硝風散中入鷹條一﹑二寸遂通。蓋庸醫見小兒大便不通﹐多服涼藥與疏轉藥﹐積於中涼轉藥一並發﹐則其人困矣﹐此方最佳。

長沙醫者丁時發傳治小兒大便不通方。

大黃﹝二分﹐銼碎﹐炒﹞陳皮﹝一分﹐去瓤﹐慢炒﹞上二味爲末。每服一錢﹐水八分﹐煎至五分﹐去滓。量大小加減服。

《外臺》灸法﹕療小兒大便不通﹐灸口兩吻各一壯。

卷第三十

小便不通第七《巢氏病源》小兒小便不通利候﹕小便不通利者﹐腎與膀胱熱故也。此二經爲表裏﹐俱主水﹐水行於小腸﹐入胞爲小便﹐熱气在其臟腑﹐水气則澀﹐故小便不通利也。

《顱囟經》治孩子小便不通方。

茯苓通艸冬葵子車前子﹝各等分﹞上水四合﹐藥半兩﹐煎一合半﹐作二服﹝忌油﹞。

《葛氏肘後》治卒不得溺方。

上取HT灰二刀圭﹐以酒若米飲服。

《葛氏肘後》又方上發灰﹐以酒下之。又以少雞子白﹐亦佳。

《千金》治小兒小便不通方。

車前艸﹝切﹞小麥﹝各一升﹞上二味﹐以水二升﹐煮取一升二合﹐去滓﹐爛煮粥服﹐日三﹑四。

《千金》又方﹕上冬葵子一升﹐以水二升﹐煮取一升﹐分服。或入滑石末六錢。

《仙人水鑑》﹕小兒百日內忽患陰風痰﹐多殺人﹐尿不利者﹐以熱治之﹐其疾轉甚也。何以知之﹖孩兒在胎中時﹐計父母之陰陽毒瓦斯或犯孩兒﹐生下百日而有斯疾。醫者不辧相源﹐必言是熱﹐用冷藥轉之不安﹐長大成人﹐遂患陰之疾﹐蓋由此也。小兒因此招禍﹐不亦難乎。其疾﹐多尿澀及痛﹐一尿十餘節是也。庸醫多作淋疾﹐遂與石艸﹑犀角之類﹐全乖其志﹐宜須用此方。

附子燒灰使半枚水精一分力難排父母手煎添水蛭﹝一分﹞功加須得土衣臺﹝土衣是瓦屋上所生瓦松﹐取向陽者燒灰用﹞上量兒大小﹐日數與服之﹐立見神效。

《外臺》劉氏療小兒忽不得小便急悶方。

蔥白﹝一握﹞通艸﹝一兩﹞冬葵子﹝一合﹞上三味切﹐以水二升﹐煮取一升﹐去滓﹐量服。

《外臺》﹕《廣濟》療小兒熱極病﹐小便赤澀或不通﹐尿輒大啼呼。

滑石湯方滑石﹝十六分﹞子芩﹝十四分﹞冬葵子﹝八分﹞車前艸﹝切﹐一升﹞上四味﹐以水二升﹐煮取一升﹐一歲至四歲服一合﹐日每服﹐甚良。

《聖惠》治小兒小便不通心悶。

赤芍藥散方赤芍藥瞿麥木通﹝銼﹞陳橘皮﹝湯浸﹐去白瓤﹐炒﹞牽牛子﹝微炒﹞冬葵子﹝以上各一分﹞上件藥搗﹐粗羅爲散。每服一錢﹐以水一小盞﹐入蔥白一莖﹐煎至五分﹐去滓﹐不計時候。量兒大小分減服之。

《聖惠》治小兒小便不通﹐臍腹防悶﹐心神煩熱。

梔子仁散方梔子仁﹝五枚﹞茅根﹝銼﹞冬葵根﹝各半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》又方滑石﹝一兩半﹞木通﹝銼﹞川芒硝﹝各三分﹞葵子﹝二合﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》治小兒卒小便不通﹐小腹急悶。

冬葵子散方冬葵子﹝一兩﹞木通﹝半兩﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減服之。

《聖惠》治小兒百日內小便不通﹐心神煩悶﹐臍下痞滿﹐宜服乳煎蔥白飲子方蔥白﹝一莖﹐切﹞乳汁﹝三合﹞上二味﹐同煎至一合半﹐去滓﹐分溫爲三服﹐相去如人行十里以來﹐再服﹐以利爲度。

《聖惠》治小兒小便不通﹐宜用浸熨湯方木通﹝一兩﹞生薑﹝二兩﹞蔥白﹝七莖﹞陳皮﹝一兩半﹞川椒﹝半兩﹞上件藥都細銼﹐以水二大碗﹐煎五七沸﹐去滓﹐傾入盆內﹐看冷暖坐兒於盆中浸之﹐將滓於兒臍腹下熨之﹐立通。

《聖惠》治小兒小便三﹑兩日不通欲死者。

葵根散方葵根﹝一握﹐銼﹞壁魚﹝七枚﹐研﹞上以水一大盞煎葵根﹐取汁六分﹐後入壁魚同煎五﹑七沸﹐去滓﹐放溫。量兒大小﹐臨時分減服之。

《聖惠》治小兒積熱﹐小便不通。

地膚子散方地膚子瞿麥冬葵子知母黃芩川升麻木通﹝銼﹞川大黃﹝銼﹐炒﹞豬苓﹝去黑皮﹐以上各半兩﹞上件藥搗﹐粗羅爲散。每服一錢﹐以水一中盞﹐煎至六分﹐去滓﹐不計時候。量兒大小分減服之。

《聖惠》治小兒小便不通﹐心腹滿悶﹐坐臥不安。

滑石散方滑石﹝末﹞川大黃﹝銼﹐微炒﹞葵子﹝各半兩﹞甘艸﹝一分﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐入蔥白三寸﹐燈心一束﹐煎至六分﹐去滓。三﹑四歲兒服一合。量兒大小﹐不計時候﹐加減服之。

《聖惠》治小兒小便不通﹐臍腹堅滿喘急。

木通散方木通﹝銼﹞甘艸﹝炙微赤﹐銼﹞葵子﹝以上各一分﹞川大黃﹝銼碎﹐微炒﹞滑石牽牛子﹝微炒。以上各半兩﹞上件藥都細搗﹐羅爲散。每服煎蔥白燈心湯調下半錢。量兒大小加減服之﹐以利爲度。

《聖惠》治小兒小便不通﹐臍腹急痛。

車前散方石韋﹝去毛﹞瞿麥﹝各半兩﹞小麥﹝一兩﹞上件藥都銼﹐以水二大盞﹐煎至一盞﹐去滓。取汁一合﹐調下滑石末半錢。量兒大小以意加減。

《聖惠》又方冬葵子滑石海蛤蒲黃﹝以上各半兩﹞上件藥搗﹐細羅爲散。每服以蔥白湯調下半錢。量兒大小以意加減。

《聖惠》治小兒小便不通﹐小腹妨悶方。

上用蔥白一斤﹐連須細切﹐煮令熟﹐以綿裹﹐於臍下熨之立通。

《聖惠》又方上用桑螵蛸十枚﹐炙令黃﹐搗羅爲末。每服以粥飲調下半錢。量兒大小加減服之。

《聖惠》治小兒小便不通﹐肚痛﹐漿水蔥白粥方粟米﹝二合﹞蔥白﹝三七莖﹐去須細切﹞上件以漿水煮作稀粥﹐臨熟投蔥白攪令勻﹐溫溫食之。

《譚氏殊聖》治小兒小便不通方。

上芥菜子爛研﹐以紙花貼臍下﹐相次通妙。

茅先生治小兒小便不通方。

山梔子滑石﹝各等分﹞上爲末﹐每服半錢﹐濃煎﹐燈心湯調下。

《嬰孺》治小兒小便不通通艸湯方通艸甘艸滑石﹝各二兩﹞葵子上以水三升﹐煮六合。二百日兒服半合﹐日三﹐夜一服。

《嬰孺》治小兒小便不通瞿麥湯方瞿麥石韋﹝去毛。各一兩﹞滑石﹝二兩﹞小麥﹝二合﹞上以水三升﹐煮一升﹐服一合﹐日四服﹐夜再服。

《嬰孺》治小兒暴不得小便桃仁湯方上用桃仁二十个﹐去皮尖﹐以酒一升﹐煮三沸﹐去滓﹐量兒與之。

《嬰孺》治小兒小便不通滑石散方滑石﹝杵末﹐以水二升和如薄米泔石末﹐澄取上汁二停﹞楡白皮﹝各一兩﹞葵子﹝二兩﹞上切取滑石上汁煮二味﹐四沸﹐絞去滓﹐調水中滑石服之﹐水中澄得者滑石也。

《嬰孺》治小兒小便不下﹐熱發腹滿。

麻黃浴湯方麻黃苦參石膏﹝各一把﹞滑石﹝一升﹞大黃﹝五兩﹞雷丸﹝四个﹞秦皮﹝一兩﹞上用水二斗煮一斗﹐去滓﹐放溫浴兒妙﹐先自臍淋之。

《嬰孺》治小兒小便不通泥臍方。

上用滑石一升﹐末﹐以車前艸汁和泥泥臍﹐方廣四﹑五寸﹐小覺幹卽除之﹐別上新泥。冬月無車前艸汁﹐只以水和。

《嬰孺》治小兒小便不通方。

葵莖﹝半升﹞葵子﹝一升﹞上以水四升﹐煮取一升﹐下滑石末一分﹐研。服半合﹐日進三服。

《嬰孺》治小兒熱病﹐小便赤澀不通﹐尿輒啼呼。

滑石湯方滑石﹝十六分﹞子芩﹝十四分﹞冬瓜子﹝八分﹞車前子﹝一升﹞通艸﹝十二分﹞茯苓﹝五分﹞上以水四升半﹐煮一升二合。一二歲爲三服﹐百日一合。

錢乙撚頭散治小便不通方。

延胡索川苦楝﹝各等分﹞上同爲細末。每服半錢或一錢﹐撚頭湯調多少﹐量下與之。如無撚頭湯﹐卽湯中滴油數點﹐食前。

張渙葵石散方治小便不通悶亂。

葵根﹝一握﹞滑石木通﹝各一兩﹞牽牛子﹝半兩﹐炒﹞上件搗爲粗末。每服一錢﹐以水一大盞﹐入燈心蔥白各少許﹐煎六分﹐去滓﹐放溫服﹐乳食前。

張銳《雞峯方》治小便不通方。

上用大蒜不以多少﹐研爛﹐攤在紙上﹐臍下貼之。

《聚寶方》治小便不通。

獨顆大蒜﹝一枚﹐用豆﹞鹽花﹝少許﹞山梔子﹝三七枚﹞上用味爛搗﹐攤紙花子上﹐貼臍良久通。末間﹐更塗陰囊上﹐立通。

《莊氏家傳》治小兒小便不通方。

上用白礬爲末。每服一錢﹐溫漿水調下。

長沙醫者丁時發傳石韋散治小兒小便不通方石韋﹝去皮﹞瞿麥滑石甘艸﹝各一兩﹞燈心﹝一把﹞上爲末。每服一錢﹐水八分﹐小麥一百粒。同煎五分去滓﹐溫服。量兒大小加減。

卷第三十

大小便不通利第八《巢氏病源》小兒大小便不利候﹕小兒大小便皆不利者﹐臟腑冷熱不調﹐大小腸有遊气﹐气壅在大小腸﹐不得宣散﹐故大小便壅澀不流利也。

翰林待詔楊大鄴問小兒大小便祕澀者爲何﹖答曰﹕乳食失度﹐使之四大不調﹐滋味有貪﹐遂乃五臟受病﹐甘甜聚食﹐鹹酸滯涎﹐食滯畱結於胃腸﹐風壅漬癖於心肺﹐气脈不順﹐水谷不行。𨿽不逆於不焦﹐卽祕結於下部。小兒不知疼痛﹐莫說因由﹐驚啼叫以頻頻﹐但怒脹而不乳﹐不知孩兒痛刺連臍﹐則面色靑黃﹐但按脈息與治﹐若不見病源﹐只根據外變用藥﹐必克安效。

《千金》治小兒大小便不通方。

上搗白花胡葵子末﹐煮汁服之。

《千金》又方上末雞屎白服一錢匕。

《外臺》﹕《必效》主小兒大小便不通妨悶方。

上用白蜜一合﹐以鐺中煎爲丸﹐內下部中卽通。小便不通嚼生蔥﹐以綿裹少許納小便道中﹐卽通。

《子母祕錄》治小兒大小便不通方。

上用峯房燒末﹐酒服一錢﹐日再服。

錢乙郁李仁丸治𦇤褓小兒大小便不通﹐驚熱痰實﹐欲得溏動者方。

郁李仁﹝去皮﹞川大黃﹝去粗皮﹐取實者﹐銼﹐酒浸半日控幹﹐炒爲細末。各一兩﹞滑石﹝半兩﹐研細﹞上先將郁李仁研成膏﹐和大黃﹑滑石丸如黍米大。量大小與之﹐以乳汁或薄荷湯下﹐食前服。

錢乙犀角丸治小兒風熱痰實﹑面赤﹐大小便祕澀﹐三焦邪熱﹐腑藏蘊毒﹐疏導極穩方。

生犀﹝末﹐一分﹞人參﹝去須﹐切﹞枳實﹝去瓤﹐炙﹞檳榔﹝半兩﹞黃連﹝一兩﹞大黃﹝二兩﹐酒浸切片﹐以巴豆去皮一百个﹐貼在大黃上﹐紙裹﹐飯上蒸三次﹐切﹐炒令黃焦﹐去巴豆不用﹞上爲細末﹐煉蜜和丸如麻子大。每服一二十丸﹐臨臥熟水下﹐末動加丸數。亦治大人﹐孕婦無損。

《惠眼觀證》芍藥散治大小便下藥不通者方。

芍藥大黃甘艸﹝炙﹞當歸朴硝﹝各一分﹞上爲末。每服一大錢﹐水一盞﹐瓦器中煎至半盞﹐去滓﹐服卽通。

《吉氏家傳》治大小便不通方。

甘艸節﹝炒﹞槐花﹝洗。各一兩﹞上件末。每服一錢﹐茶半錢﹐點湯下。

吉氏又方滑石﹝一大錢﹞燈心﹝一握﹞上以水二碗﹐煎至一盞﹐溫服。

《千金》灸法﹕小兒大小便不通﹐灸兩口吻﹐各一壯。

卷第三十

大便失禁第九《千金》治老人小兒大便失禁﹐灸兩腳大指去甲一寸﹐三壯。及灸大指奇間﹐各三壯。

卷第三十

小便數第十《巢氏病源》小兒小便數候﹕小便數者﹐膀胱與腎俱有客熱乘之故也。腎與膀胱爲表裏﹐俱主水﹔腎气下通於陰。此二經俱受客熱﹐則水行澀﹐故小便不快而起數也。

張渙雞腸散方治因膀胱有熱﹐服冷藥過多﹐小便不能禁止﹐或遺尿病。

雞腸艸﹝一兩﹞牡蠣粉﹝三分﹞龍骨麥門冬﹝去心焙﹞白茯苓桑螵蛸﹝各半兩﹞上件藥搗爲粗散。每服一錢﹐水一小盞﹐入生薑少許﹐棗二枚﹐煎至六分﹐去滓﹐溫服。量兒大小加減。

卷第三十

大便靑第十一《聖惠》﹕夫小兒大便靑者﹐因驚气及脾气不和﹐大腸虛冷﹐乳食不消﹐冷气搏於糟粕﹐故令大便靑色也。

《聖惠》治小兒大腸虛冷﹐乳食不消﹐大便靑色。

白術丸方白術白芍藥木香當歸﹝銼﹐炒。各一分﹞麝香﹝一錢﹐細研﹞上件藥搗﹐羅爲末﹐煉蜜和丸如綠豆大。每服以粥飲研下五丸﹐日三服。量兒大小以意加減。

《聖惠》治小兒內冷﹐腹脇妨悶﹐大便靑色﹐不欲乳食。

訶黎勒丸方訶黎勒﹝一兩﹞白茯苓當歸﹝銼﹐炒。各一分﹞白術白芍藥陳皮﹝焙﹞濃朴﹝去皮﹐薑汁炙令香熟﹞甘艸﹝炙。以上各半兩﹞上件藥搗﹐羅爲末﹐煉蜜和丸如梧桐子大。三歲兒每服以粥飲研下五丸﹐日三服。量兒大小以意加減。

《聖惠》治小兒內冷大便靑﹐不欲食﹐皆是胎寒。

陳皮丸方陳皮﹝湯浸﹐去白瓤﹐焙﹞當歸﹝炒﹞人參白芍藥芎﹝各半兩﹞甘艸﹝一分﹐炙﹐銼﹞上件藥搗﹐羅爲末﹐煉蜜和丸如綠豆大。三歲兒每服以溫粥飲下七丸﹐日三服。量兒大小以意加減。

《聖惠》治小兒胎寒腹痛大便靑。

木香丸方木香蓬莪術白術人參當歸﹝銼﹐炒。以上各半兩﹞麝香﹝細研﹞白芍藥﹝各一分﹞上件藥搗﹐羅爲末﹐都研令勻﹐煉蜜和丸如綠豆大。三歲兒﹐每服以溫粥飲下七丸﹐日三服。量兒大小以意加減。

《聖惠》治小兒胎寒腹痛﹐大便靑。

芎丸方芎黃﹝銼﹞虫﹝各三分﹞牛黃﹝細研﹞當歸﹝銼﹐炒。各半兩﹞麝香﹝細研﹞白芍藥﹝各一分﹞上件藥搗﹐羅爲末﹐都研令勻﹐煉蜜和丸如麻子大。每服以粥飲下五丸﹐日三服。量兒大小以意加減。

《聖惠》治小兒大便靑不欲食﹐皆是胎寒。

當歸丸方當歸﹝銼﹐炒﹞人參白芍藥芎﹝各半兩﹞甘艸﹝一分﹐炙﹞上件藥搗﹐羅爲末﹐煉蜜和丸如麻子大。每服以乳汁下三丸﹐日三服。量兒大小以意加減。

《吉氏家傳》治小兒驚瀉靑屎方。

上用朱砂米粒大﹐細研﹐入輕粉少許﹐荊芥湯一茶腳調下。

卷第三十

小便白第十二《莊氏家傳》小兒尿作白米泔狀﹐末必皆疳﹐乃膈熱所作方越桃一枚﹝卽山梔子也﹞上同燈心二十莖﹐煎湯細呷﹐卽尿淸。

《吉氏家傳》治心藏熱﹐口瘡目赤﹐尿如米泔。

金露散方郁金﹝半兩﹞甘艸﹝銼﹐二兩﹞滑石﹝半錢﹞上細末。每服一字﹐冷﹐麥門冬熟水調下。

卷第三十

小便淋瀝第十三《巢氏病源》小兒諸淋候﹕小兒諸淋者﹐腎與膀胱熱也。膀胱與腎爲表裏﹐俱主水。水入小腸下於胞﹐行於陰﹐爲小便也。腎气下通於陰﹐陰﹐水液之道路。膀胱﹐津液之腑。膀胱熱﹐津液內溢而流於澤﹐水道不通﹐水不上不下﹐停積於胞﹐腎气不通於陰。腎熱﹐其气則澀﹐故令水道不利。小便淋瀝﹐故謂爲淋。其狀﹕小便出少起數﹐小腹急痛引臍是也。又有石淋﹑气淋﹑熱淋﹑血淋﹑寒淋﹑諸淋﹐形證隨名﹐具說於後章﹐而以一方治之者﹐故謂諸淋也。

茅先生小兒生下有諸般淋瀝。砂石淋所出砂石﹐此腎中有客熱。冷淋﹐遺下白色﹐時時滴瀝﹐此下焦極冷。

熱淋﹐澀痛不出﹐此腎中有客風。血淋如血﹐此五臟甚熱﹐熱極之候。其所治前件諸淋﹐用滑石散夾羊灰散與服卽愈﹝二方並見本門中﹞。如調理冷淋﹐要夾溫藥與服。如見面黑色﹐肚膨脹﹐不進食﹐惡叫唇縮﹐死候不治。

張渙謹按﹕小兒小便淋澀﹐與大人無異﹐亦由膀胱有熱所致。諸淋難澀﹐甚者﹐臍下妨悶﹐心神煩熱。

《嬰童寶鑑》﹕小兒淋者﹐膀胱積熱﹐尿莖不通﹐乃淋澀痛也。

《嬰童寶鑑》﹕小兒尿時啼哭﹐而尿少者﹐綠气滯膀胱﹐莖中澀痛者﹐淋也。

《玉訣》小兒淋瀝候歌﹕小便淋瀝膀胱熱﹐气滯因風腸裏結。聚積胞中砂石淋﹐熱極气攻還變血。此候解熱﹐利下小腸風毒妙矣。

又一云﹕此患利小便﹐去風毒﹐卽無誤也。

又一《玉訣》小兒淋瀝候歌一同﹐云﹕先與姜黃散﹐﹝方見血淋門﹐《鳳髓經》方同。﹞次與石韋散﹝方見本門﹞利小便﹐通心气。

《石壁經》三十六種內五種淋瀝候歌﹕五淋之病熱相傳﹐一一須分病本源。或卽叫啼生水積﹐忽然餐食在脾間。次後復還歸腎臟﹐至今淋瀝小便。但觀眼尾紅筋見﹐﹝一云﹕但看眼尾紅雲見。﹞有血相和汗不幹。﹝一云﹕靑筋垂至耳旁邊。﹞肚上靑筋垂至腹﹐﹝《鳳髓經》云﹕垂至伏﹐注云﹕伏﹐乃陰囊也。定知砂石痛難安。雨唇漧燥如皮退﹐﹝四十八候﹐此一句﹕舌上如同粟米樣。﹞此是風淋定惡痊。下陰不腫气不急﹐下陰才腫气相煎。先與寬腸海金散﹐﹝《鳳髓經》云﹕先與寬腸散子喫。﹞必能通達使安全。

此因膀胱熱使然也﹐或熱逼水聚結砂石﹐若肺經气滯﹐使小腸不分﹐亦爲淋疾。脾積而飲食不足﹐亦爲此疾。治當去膀胱毒瓦斯﹐次寬胞﹐脹卽愈也。﹝海金散方見本門。﹞《鳳髓經》歌括一同﹐有注云﹕血淋宜與姜黃散﹝方見血淋門﹞﹐熱淋宜與石韋散﹝方見本門玉訣方同。﹞《千金》地膚子湯治小兒熱毒入膀胱中﹐忽患小便不通﹐欲小便則澀痛不出﹐出少如血﹐須臾復出方。

地膚子瞿麥知母黃芩枳實﹝麩炒﹞升麻葵子豬苓﹝各六銖﹞海藻橘皮通艸﹝各三銖﹞大黃﹝十八銖﹞上十二味咀﹐以水三升﹐煮取一升。一日至七日兒一合爲三服﹔八日至十五日兒﹐一合半爲三服﹔十六日至二十日兒﹐二合爲三服﹔四十日兒﹐以此爲準﹔五十日以上﹐七歲以下﹐以意加藥益水。

《千金》治小兒淋方。

上用車前子一升﹐水二升﹐煮取一升分服。

《千金》又方上煮冬葵子汁服之。《聖惠》以冬葵子爲散﹐水煎服。

《千金》又方上取蜂房﹑亂髮燒灰﹐以水服一錢匕﹐日再。

《千金》治淋痛方。

上用豬脂酒服三合﹐日三。小兒服一合﹐臘月者。

《聖惠》﹕煉臘月豬脂﹐去滓。每服一栗殼﹐暖酒一合﹐攪勻空心午間各一服。

陶隱居及《圖經》小兒淋閉方。

上以衣魚摩臍及小腹﹐卽溺通也。

《聖惠》治小兒諸淋﹐臍下妨悶﹐心神煩熱。

石燕丸方石燕﹝細研﹞瞿麥梔子仁滑石﹝細研﹞木通﹝銼﹞葵子海蛤﹝細研。以上各半兩﹞上件藥搗羅爲末﹐煉蜜和丸如綠豆大。每服以蔥白湯下七丸﹐日三四服。量兒大小以意加減。

《聖惠》治小兒諸淋澀﹐水道中痛﹐臍下痞滿。

石韋散方石韋﹝去毛﹞葵子木通﹝銼﹞赤茯苓車前子瞿麥楡白皮﹝銼。以上各半兩﹞滑石﹝一兩﹞上件藥搗﹐粗羅爲散。每服一錢﹐以水一小盞﹐入蔥白五寸﹐煎至六分﹐去滓﹐分爲二服。如人行十里﹐再服。量兒大小以意加減。

《聖惠》治小兒諸淋﹐及熱結赤澀不通。

木通散方木通桑根白皮﹝各銼﹞冬葵子川芒硝﹝各一分﹞滑石﹝半兩﹞上件藥搗﹐細羅爲散。每服以蔥白湯調下半錢﹐日三四服。量兒大小以意加減。

《聖惠》治小兒諸淋澀痛不利。

石韋散方石韋﹝去毛﹞赤芍藥川大黃﹝銼﹐微炒﹞麥門冬﹝去心﹐焙﹞甘艸﹝炙微赤﹐銼﹞川升麻川朴硝﹝以上各一分﹞上件藥搗﹐粗羅爲散。每服一錢﹐以水一小盞﹐煎至六分﹐去滓﹐不計時候。量兒大小分減服之《聖惠》治小兒諸淋澀﹐臍下連兩膀胱妨悶及大腸气壅。

牽牛子丸方牽牛子﹝微炒﹞川大黃﹝銼﹐微炒﹞川升麻郁李仁﹝湯浸﹐去皮﹐炒﹐研入﹞川朴硝﹝各半兩﹞滑石海蛤﹝各一兩。細研﹞上件藥搗﹐羅爲末﹐煉蜜和丸如綠豆大。每服用溫水研下七丸﹐日三四服。量兒大小以意加減。

《聖惠》治小兒諸淋澀﹐心煩悶亂。

車前子散方車前子麥門冬﹝去心﹞石燕﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》又方冬葵子﹝一兩﹞瞿麥﹝半兩﹞上件藥搗﹐粗羅爲散。每服一錢﹐以水一小盞﹐煎至六分﹐去滓﹐不計時候。量兒大小分減溫服。

《聖惠》又方上取小豆葉﹐搗絞取汁。每服一合﹐量兒大小分減服之。

茅先生治小兒諸般淋滑石散方滑石﹝末﹞地龍﹝去土﹞上二味等分爲末。每服半錢一錢﹐用燈心﹑通艸﹑甘艸煎湯調下茅先生治小兒諸淋羊灰散方上用羊須﹐燒灰爲末。每服一錢﹐用熱酒調下。

《嬰孺》治小兒﹑大人淋。

葵子湯方陳葵子石韋﹝去毛。各三分﹞棗﹝三十个﹐去核﹞滑石﹝八兩﹞上以水五升﹐煮三升。一服一升﹐小兒減服。

《嬰孺》又方滑石﹝一分半﹞石韋﹝去毛﹐二分﹞上爲末﹐醋水服一刀圭﹐大人二方寸匕。

《嬰孺》治小兒小便赤澀。

車前湯方車前艸汁﹝七合﹞冬瓜汁﹝五合﹞上相合﹐一﹑二歲爲四服﹔三﹑四歲爲三服﹔百日兒一合。

漢東王先生《家寶》治小兒小便淋澀不通。

如聖散方海金砂滑石﹝各一錢﹞上爲末。每服一字或半錢﹐煎燈心湯調下。

張渙石燕丹方治小便淋澀痛悶。

石燕﹝燒赤﹐醋淬﹐放冷細研﹞瞿麥滑石﹝各一兩﹞木通﹝銼﹞海蛤﹝細研。各半兩﹞上件搗﹐羅爲細末﹐煉蜜和丸黍米大。每服十粒﹐以蔥白湯下﹐食前。量兒大小加減。

張渙石韋散方治諸淋澀水道中痛﹐臍下妨悶。

石韋﹝一兩﹐去毛﹞冬葵子木通﹝銼﹞赤茯苓﹝各半兩﹞車前子瞿麥楡白皮﹝銼﹞滑石甘艸﹝各一分﹞上件藥﹐搗羅爲散。每服一錢﹐以水一小盞﹐入蔥白五寸﹐煎至六分﹐去滓﹐溫服。如人行十里再服。量兒大小加減。

張渙葵子散方治腎熱水結﹐化瀉有淋。甚者﹐水道中澀痛不可忍。

冬葵子﹝一兩﹞石楠楡白皮﹝銼﹞石韋﹝去毛﹞木通﹝銼。以上各半兩﹞上件藥搗﹐羅爲散。每服半錢﹐以蔥白湯下﹐日二服。量兒大小加減。

張渙又方滑石散滑石栝萎根石韋﹝去毛。各一兩﹞上件藥搗﹐羅爲散。每服半錢﹐煎大麥飲淸調下﹐日二服。量兒大小加減。《聖惠》專治石淋。

張渙朱砂散方治心神煩躁﹐小便赤澀不通。

朱砂﹝別研細﹐一兩﹞滑石犀角﹝屑。各半兩﹞黃芩甘艸﹝炙微赤﹐銼﹞車前子﹝各一分﹞上件藥搗﹐羅爲散﹐入朱砂同拌勻。每服半錢﹐煎竹葉湯調下﹐食前。

《嬰童寶鑑》治小兒淋澀滑石散方滑石瞿麥葵子﹝炒﹞蕓苔子甘艸﹝炙﹞山梔仁郁金海金砂﹝各一分﹐末﹞上件研勻﹐用燈心﹑蔥湯調下半錢。

《九衛生》寸金散蒲黃滑石﹝各一分﹞上同爲細末。每服一錢﹐煎燈心湯調下﹐沙糖水亦妙。

《聚寶方》通神散治小兒五疳淋方。

石燕子﹝一枚﹐先爲細末﹐再研﹞石韋﹝半兩﹞上二味爲細末。每服一字﹐煎三葉酸漿艸湯調下。甚者再三服﹐瘥。忌生冷油膩。

《玉訣》石韋散通小便淋熱澀痛方。

石韋﹝去毛﹞瞿麥海金砂滑石木通甘艸﹝炙。以上各等分﹞上爲末。每一錢﹐炒燈心煎湯調下。

《三十六種》治五淋車前子散方車前子滑石上等分爲末﹐粥飲調下。

《三十六種》治五淋朴硝散方朴硝﹝三分﹐別研﹞滑石﹝半兩﹞甘艸﹝炙﹐二錢﹞上爲末。每服半錢﹐蔥湯調下。

《四十八候》治五淋海金散方海金砂﹝二錢﹞滑石甘艸﹝炙﹞扁竹郁金﹝皂角煮三五次。以上各一錢﹞木通瞿麥大黃﹝蒸。各一分﹞上細末。每服一錢﹐煎木通湯下。風淋﹐蔓荊子湯﹔冷淋﹐白姜湯﹐日進三服。

《吉氏家傳》治淋瀝兼醫瘡毒。

甘露散方石膏寒水石﹝各二兩﹞甘艸﹝一兩﹐炙﹞上件爲末。每服半錢﹐井華水調下﹐米泔亦得。

《米氏家傳》治小兒小便不利澀痛。

白附子散方白附子滑石﹝各末。等分﹞上件以酸漿子汁調下。

長沙醫者鄭愈傳治淋瀝通神散方石燕子﹝一个﹐去﹞石韋﹝一分﹞海金砂木通﹝各二錢﹞上爲末。每服一錢﹐酸漿艸湯下甚妙。不過三服。

長沙醫者鄭愈傳治小兒小便結熱澀淋等退熱梔子散方梔子仁﹝七个﹞芍藥﹝二錢﹞木通﹝三錢﹞上爲粗末。每服二錢﹐入燈心三兩條﹐水一盞﹐煎至七分﹐去滓﹐溫服。

卷第三十

石淋第十四《巢氏病源》小兒石淋候﹕石淋者﹐淋而出石也。腎主水﹐水結則化爲石﹐故腎容砂石。腎爲熱所乘﹐熱則成淋。其狀小便莖中痛﹐尿不能卒出﹐時自痛引小腸﹐膀胱裏急﹐砂石從小便道出。甚者﹐水道塞痛﹐令悶絕也。

《葛氏肘後》小兒淋若石淋方。

上散﹐牯牛陰頭毛燒末﹐以醬汁一服一刀圭﹐日再之。

《外臺》文仲療小兒淋兼石淋方。

楡皮瞿麥﹝各六分﹞上二味切﹐以水一升﹐煮取半升﹐去滓﹐分溫服之。

《外臺》文仲又方小麥﹝一合﹞蔥白﹝一握﹞上二味﹐以水一升煮﹐去滓﹐取一半分服之。

《聖惠》治小兒石淋﹐水道中澀痛不可忍。

葵子散方冬葵子石楠楡白皮﹝銼﹞石韋﹝去毛﹞木通﹝銼。以上各半兩﹞滑石﹝一兩﹐細研﹞上件藥搗﹐細羅爲散。每服以蔥白湯調下半錢﹐日三﹑四服。量兒大小以意加減。

《聖惠》又方滑石﹝二兩﹞石韋﹝去毛﹞子芩﹝各三分﹞上件藥搗﹐細羅爲散。每服以粥飲調下半錢﹐日三﹑四服。量兒大小以意加減。

《聖惠》治小兒石淋澀痛心煩方。

甘艸﹝炙微赤﹐銼﹞漧薑﹝炮制﹐銼。各一兩﹞雞糞白﹝半兩﹐微炒﹞上件藥搗﹐細羅爲散。每服煎小麥飲調下半錢﹐日三﹑四服。量兒大小加減服之。

《聖惠》治小兒五﹑七歲石淋﹐莖中有砂石不可出者﹐宜服雞糞白散方上用雞糞白一兩﹐炒令黃﹐搗﹑細羅爲散。以水一大盞﹐露一宿。每服用此水一合﹐調散半錢服之。日三﹑四服﹐當下砂石。量兒大小以意加減。

《聖惠》又方上搗細瞿麥一兩﹐羅爲散。每服以溫酒調下半錢﹐日三﹑四服。量兒大小以意加減。

《聖惠》又方上以桃膠半兩﹐熱湯一中盞﹐化膠令消﹐去滓。量兒大小分減頻服。

《嬰孺》治小兒石淋﹐小便難方。

上蠅屎以飲﹐服一刀圭。

《嬰孺》治小兒石淋﹑气淋。

桂心散方桂心﹝一分﹞蜂房﹝二分﹞上爲末﹐酒或麥汁服一刀圭。

《吉氏家傳》石韋散治小兒風熱。砂石淋方石韋﹝去毛﹞海金砂木通滑石﹝以上各等分﹞上爲末。每半錢或一錢﹐瞿麥湯下。

卷第三十

气淋第十五《巢氏病源》小兒气淋候﹕气淋者﹐腎虛﹐膀胱受肺之熱气﹐气在膀胱﹐膀胱則脹。肺主气﹐气爲熱所乘﹐故流膀胱。膀胱與腎爲表裏。膀胱熱﹐則气壅不散。小腹气滿﹐水不宣利﹐故小便澀成淋也。其狀膀胱小腹滿﹐尿澀﹐常有餘瀝是也。亦曰气癃﹐診其少陰脈數者﹐男子則气淋也。

《集驗方》治气淋抵聖散赤芍藥﹝一兩﹐生﹞檳榔﹝一个﹐面裹煨黃﹞上爲末。每服一錢﹐水一盞﹐煎七分﹐空心日三服。立瘥。兒小分減服。

《嬰孺》治小兒气癃方。

上用牯牛陰聚毛灰﹐研﹐以溫米飲服一刀圭﹐日再。其疾立瘥。

卷第三十

熱淋第十六《巢氏病源》小兒熱淋候﹕熱淋者﹐三焦有熱气﹐傳於腎與膀胱﹐而熱气流入於胞而成淋也。

《聖惠》﹕夫小兒小便赤澀不通者﹐由膀胱與腎俱有熱故也。腎主於水﹐膀胱爲津液之腑。此二經爲表裏。

而水行於小腸﹐入於脬爲小便﹐今臟腑有實熱﹐熱行於脬﹐故令小便赤澀不通也。

《聖惠》治小兒壅熱﹐小便赤澀不通﹐水道中澀痛不可忍。

子芩散方子芩冬葵子車前子茅根﹝銼。各一兩﹞滑石﹝二兩﹞上件藥搗﹐粗羅爲散。每服一錢﹐以水一小盞﹐煎至六分﹐去滓﹐不計時候。量兒大小﹐以意分減服之。

《聖惠》治小兒臟腑壅熱﹐心神煩躁﹐小便赤澀不通。

大靑散方大靑川升麻瞿麥甘艸﹝炙微赤﹐銼﹞黃芩﹝各半兩﹞川大黃﹝銼﹐微炒﹞川朴硝滑石﹝各三分﹞上件藥搗﹐細羅爲散。每服不計時候﹐以溫水調下半錢。看兒大小以意加減。

《聖惠》治小兒心臟熱盛﹐煩躁不安﹐小便赤澀不通。

朱砂散方朱砂鉛霜﹝各細研﹞犀角﹝屑﹞黃芩甘艸﹝炙微赤﹐銼﹞車前子﹝各一分﹞滑石﹝細研﹞川朴硝﹝各半兩﹞上件藥搗﹐細羅爲散。入研了藥﹐令勻。不計時候﹐煎苦竹葉湯下半錢。看兒大小以意加減。

《聖惠》又方冬葵子﹝三分﹞滑石﹝細研﹐三分﹞梁上塵黃芩甘艸﹝炙微赤﹐銼。各半兩﹞上件藥搗﹐細羅爲散。不計時候﹐煎蔥白燈心湯調下半錢。量兒大小以意加減。

《聖惠》又方生地黃汁﹝二合﹞牛蒡葉汁蜜﹝各一合﹞上件藥相和令勻。每服一合﹐調下滑石細末半錢。臨時看兒大小加減服之。

《聖惠》治小兒熱極﹐小便赤澀不通﹐尿輒大啼﹐水道中痛。

滑石散方滑石﹝一兩﹞子芩車前子赤茯苓﹝各半兩﹞冬葵子木通﹝銼。各三分﹞上件藥搗﹐粗羅爲散。每服一錢﹐以水一小盞﹐煎至五分去滓。不計時候。量兒大小分減溫服。

《聖惠》治小兒小便赤澀﹐服藥卽通﹐無藥卽澀﹐宜服車前子散方車前子子芩赤茯苓琥珀﹝以上各一兩﹞滑石﹝二兩﹞木通﹝三分﹐銼﹞甘艸﹝半兩﹐炙微赤﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》治小兒小便赤澀不通﹐宜服此方滑石﹝二兩﹞木通﹝一兩﹞葵子﹝一合﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

卷第三十

血淋第十七《巢氏病源》小兒血淋候﹕血淋者﹐是熱之甚。甚者則尿血﹐謂之血淋。心主血﹐血之行身﹐通徧經絡﹐循環腑臟。其熱甚者﹐血卽散失其常﹐經溢滲入胞﹐而成血淋矣。

《聖惠》﹕夫小兒血淋者﹐是熱淋之甚﹐則變成血淋也。心主於血﹐血之行身﹐通於膀胱﹐而熱气流入於脬﹐卽成血淋矣。

《聖惠》治小兒血淋澀痛﹐心躁體熱。

犀角屑散方犀角﹝屑﹞黃芩石韋﹝去毛﹞當歸﹝銼﹞赤芍藥﹝以上各半兩﹞蒲黃﹝一兩﹞上件藥搗﹐粗羅爲散。每服一錢﹐以水一小盞﹐入生地黃半分﹐靑竹茹半分。煎至六分﹐去滓﹐不計時候。量兒大小分減服之。

《聖惠》又方車前子茅根﹝銼。各一兩﹞上件藥搗﹐粗羅爲散。每服一錢﹐以水一小盞﹐入生地黃一分﹐煎至六分﹐去滓﹐不計時候。量兒大小分減服之。

《聖惠》治小兒血淋﹐日夜淋澀﹐小腹及陰中疼痛。

露蜂房灰散方露蜂房﹝灰﹞亂髮﹝灰。各一分﹞滑石﹝一兩﹞海蛤﹝半兩﹞上件藥都細研爲散。不計時候﹐以溫水調下半錢。量兒大小以意加減。

《聖惠》又方楡白皮﹝銼﹞瞿麥蒲黃﹝以上各半兩﹞上件藥搗﹐粗羅爲散。每服一錢﹐以水一小盞﹐煎至六分﹐去滓。不計時候﹐分溫二服。

《聖惠》又方車前葉﹝汁﹞冬瓜﹝汁﹞蜜﹝各一合﹞上件藥相和令勻﹐看兒大小分減服之。

《聖惠》又方石韋﹝一兩﹐去毛﹞白膠﹝炙令黃燥﹞戎鹽﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓。不計時候。量兒大小分減溫服。

《聖惠》又方上用牯牛陰聚毛﹐燒灰細研﹐不計時候﹐以粥飲調下半錢。量兒大小加減服之。

《聖惠》又方上用蜥蜴一枚﹐燒灰細研爲散。不計時候﹐以溫酒調下半錢。量兒大小加減服之。

《譚氏殊聖》方﹕小兒淋病最愁人﹐驚痛連心不暫停。尿血有時三兩滴﹐忽然驚叫不堪聽。石韋石燕酸漿艸﹐立便通流保再生。

通神散石燕子﹝一个﹞石韋﹝半兩﹐共爲末﹞上煎﹐醋艸子湯下。甚者三服﹐大人半錢﹐小兒一字。醋艸子卽酸漿艸也。

張渙蒲黃散方治膀胱熱甚血淋﹐水道澀痛。

蒲黃冬葵子生地黃﹝各半兩﹞上件藥搗﹐粗羅爲細末。每服一錢﹐以水一大盞﹐煎至六分﹐去滓溫服。量兒大小加減。

《鳳髓經》姜黃散治小兒血淋方。

上姜黃一味﹐爲細末。每服半錢﹐酒調下﹐日進三服。若通利﹐不可再服。

《吉氏家傳》治便血並血淋方。

黃芩巴戟菊花白術﹝各等分﹞上件爲末。用燈心煎湯﹐同麝香臘茶下二錢。

長沙醫者丁時發傳姜黃散治血淋方。

上姜黃末半錢或十字﹐輕粉少許相和﹐沙糖水調下。

卷第三十

寒淋第十八《巢氏病源》小兒寒淋候﹕寒淋者﹐其病狀﹐先寒顫﹐然後尿是也。小兒取冷過度﹐下焦受之﹐冷气入胞﹐與正气交爭﹐寒气勝則顫寒﹐正气勝則顫寒解﹐故得小便也。

《集驗方》治小便寒淋不禁。

赤茯苓肉桂﹝各半兩。去皮﹞上爲末﹐用稀糊丸如綠豆大。每服五十丸﹐熟水下﹐不拘時候。兒小量之。

宋義叔和參八味丸治陰虛小便難並寒淋方。

熟漧地黃﹝八兩﹞山藥山茱萸﹝各四兩﹞澤瀉赤茯苓牡丹皮﹝各三兩﹞桂﹝去皮﹞附子元參赤芍藥﹝各二兩﹞上末之﹐煉蜜丸桐子大。每服三十丸﹐煎赤茯苓湯下﹐日二。兒小者﹐丸如綠豆大。每服量大小十丸﹑二十丸。

卷第三十

痔疾第十九《巢氏病源》痔候﹕痔有牡痔﹑牝痔﹑脈痔﹑腸痔﹑血痔﹑酒痔。皆因勞傷過度﹐損動血气所生。小兒未有虛損而患痔﹐止是大便有血出﹐腸內有結熱故也。

《聖惠》治小兒痔疾﹐肛邊生結核﹐疼痛寒熱。

鱉甲散方鱉甲﹝塗醋炙令黃﹐去裙﹞皮﹝炙令黃。各一兩﹞蛇蛻皮﹝燒灰﹞檳榔﹝各三分﹞露蜂房﹝半兩﹐微炙﹞麝香﹝一分﹐細研﹞豬懸蹄甲﹝七枚﹐炙令焦﹞上件藥搗﹐細羅爲散﹐入麝香都研令勻。每服食前以粥飲調下半錢。量兒大小加減服之。

《聖惠》治小兒久不瘥痔疾﹐肛邊癢痛。

桑木耳散方桑木耳﹝微炒﹞槐耳﹝微炙﹞皮﹝炙令黃﹞當歸﹝銼﹐微炒﹞羌活﹝以上各半兩﹞枳殼﹝一兩﹐麩炒微黃﹐去瓤﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒痔疾下血無時。

藤子散方藤子﹝一枚﹐去殼微炙﹞牛角﹝灰﹐一兩﹞皂莢子﹝一百枚﹐與藤子瓤同以酥炒令黃﹞醋石橊皮﹝灰﹐半兩﹞上件藥搗﹐細羅爲散。每服以溫酒調下半錢﹐日三﹑四服。量兒大小加減服之。

《聖惠》治小兒痔疾結硬﹐痛不止。

龜甲散方龜甲﹝二兩﹐塗醋炙令黃﹞蛇蛻皮﹝燒灰﹞豬後懸蹄甲﹝微炙焦。各一兩﹞露蜂房﹝半兩﹐微炙﹞麝香﹝一分﹐細研﹞上件藥搗﹐細羅爲散。入麝香都研令勻。每服以溫酒調下半錢。日三﹑四服。量兒大小加減服之。

《聖惠》治小兒痔疾下血不止﹐熱毒瓦斯流注﹐發歇疼痛。

槐鵝散方槐鵝側柏﹝炙微黃﹞荊芥穗棕櫚﹝燒灰﹞黃牛角﹝燒灰﹞牛膝﹝去苗。各半兩﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒痔疾下血﹐大腸疼痛。

皮散方皮﹝炙令黃﹞枳殼﹝麩炒﹐微黃去瓤﹞木賊當歸﹝銼﹐微炒﹞槐鵝﹝微炙。各一兩﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒痔疾下血不止。

雞冠花散方雞冠花﹝焙令香﹞羌活﹝各一兩﹞棕櫚﹝一兩﹐燒灰﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒痔疾下血不止。

黃散方黃﹝銼﹞枳殼﹝麩炒微黃﹐去瓤﹞側柏葉﹝炙微赤﹐銼﹐各一兩﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒痔疾下血﹐發歇不定方。

荊芥枳殼﹝麩炒﹐微黃去瓤﹞薄荷﹝各一兩﹞上件藥搗﹐細羅爲散。每服以粥飲調下半錢﹐日三﹑四服。量兒大小加減服之。

《聖惠》治小兒痔疾痛不可忍。

木賊丸方木賊﹝一兩﹞藤子﹝二枚﹐去殼﹐塗醋炙黃﹞烏賊魚骨﹝二兩﹞上件藥搗﹐羅爲末﹐煉蜜和丸如綠豆大。不計時候﹐以溫酒下五丸。看兒大小以意加減。

《聖惠》治小兒痔疾疼痛﹐腫硬不消﹐宜用坐藥方蛇牀子荊芥﹝各末。半兩﹞蝸牛﹝二七枚﹞上件藥爛研﹐塗在紙上。每發時﹐先用白礬熱水洗痔頭子後﹐用被褥上安藥紙﹐坐三兩上﹐瘥。

《聖惠》治小兒痔生肛邊﹐如鼠乳﹐及成瘡﹐痛楚至甚﹐宜服穿山甲散方穿山甲﹝二兩﹐炙令黃﹞麝香﹝半分﹐細研﹞上件藥搗﹐研令勻細。每於食前﹐煎黃湯調下半錢。量兒大小加減服之。

《聖惠》治小兒痔﹐下血不止﹐肛邊生鼠乳﹐疼痛。

櫸樹茵子丸方櫸樹茵子黃牛角﹝炙。各一兩﹞葫荽子﹝一合﹞蝦蟆鰻鱺魚頭﹝各一枚。炙令黃﹞上件藥搗﹐羅爲末﹐以水煎白膠香和丸﹐如彈子大。用瓶內如裝香法﹐燒一丸﹐燻下部瘥。

《聖惠》治小兒痔疾﹐下部癢悶。

熨藥方枳實﹝二兩﹐炙炒微黃﹞鬼箭羽木香鬼柏﹝以上各一兩﹞上件藥搗﹐粗羅爲散。以頭醋和勻﹐炒令熱﹐用靑布裹熨﹐日二用之。

《聖惠》治小兒痔疾﹐鼠乳生肛邊。煩熱﹐疼痛。

槐子丸方槐子﹝微炒﹞黃芩﹝各一兩﹞藤子﹝二枚﹐去殼﹐炙令黃﹞上件藥搗﹐羅爲末﹐以水浸﹐蒸餅和丸如綠豆大。每服以桑耳湯下五丸﹐日三﹑四服。量兒大小加減服之。

《聖惠》治小兒腸痔﹐下血不止方上用藤子三枚﹐大者以七八重濕紙裹煨﹐良久脹起﹐取去殼用肉﹐細切碾羅爲散。每服以黃湯調下半錢﹐量兒大小加減服之。

《聖惠》又方上用牛角二兩﹐炙令黃焦﹐搗﹑細羅爲散﹐每於食前﹐以溫酒調下半錢。量兒大小加減服之。

《聖惠》又方上細銼﹐皮一枚﹐於瓶內燒煙﹐燻痔上瘥。

張渙治小兒痔疾﹐皆由勞傷過度﹐損動血气﹐其裏有虫﹐甚微難見。

皮散方皮﹝燒灰﹞鱉甲﹝塗醋炙黃﹐去裙﹞蛇蛻皮﹝燒灰。各一兩﹞露蜂房﹝半兩﹐微炙﹞以上搗﹐羅爲細末﹐次入麝香﹝一分﹞。

上件同拌勻。每服半錢﹐米飲調下。量兒大小加減。

張渙又方棕櫚散棕櫚﹝燒灰﹞荊芥﹝去枝梗﹞側柏﹝炙黃。各一兩﹞牛膝枳殼黃﹝各半兩﹞上搗﹐羅爲細末。每服半錢﹐米飲調下﹐乳食前。

《王氏手集》治腸風下血﹐或成痔疾。

烏金散方槐花﹝銀石器幹炒紫色﹐秤一兩﹞枳殼﹝面炒﹐去瓤﹐秤二分﹞荊芥穗﹝去皮梗﹐秤半兩﹞上件搗﹐羅爲細末。每服一錢﹐米飲調下﹐兒小半錢。

長沙醫者丁時發傳治小兒痔疾下血﹐大腹疼痛。

皮散方皮﹝炙﹞枳殼﹝麩炒﹞當歸槐花﹝微炙﹞木賊﹝各一兩﹞上件爲末。每服半錢﹐用米飲調下﹐一日三服。

卷第三十一﹝三虫疝﹞凡九門

卷第三十一

虫動第一《巢氏病源》小兒三虫候﹕三虫者﹐是長虫﹑赤虫﹑蟯虫爲三虫也﹐猶是九虫之數也。長虫﹐蛔虫也﹐長一尺﹐動則吐淸水而心痛﹐貫心卽死。赤虫狀如生肉﹐動則腸鳴。蟯虫至細微﹐形如菜虫也﹐居胴腸間﹐多則爲痔﹐劇則爲癩﹐因人瘡處以生。諸癰﹑疽﹑癬﹑﹑﹑疥﹑齲﹑虱無所不爲。此卽九虫之內三者﹐而今則別立名﹐嘗以其三種偏發動成病﹐故謂之三虫也。

《外臺》﹕《肘後》三虫者﹐謂長虫﹑赤虫﹑蟯虫也。乃有九種﹐而蟯虫及寸白人多病之。寸白從食牛肉﹑飲白酒所成﹐相連一尺則殺人。服藥下之﹐須結裏潰﹐然出盡乃佳﹔若斷者﹐相生未已﹐更宜速除之。蟯虫﹐多是小兒患之﹐大人亦有﹐其病令人心痛﹐淸朝口吐汁﹐煩躁則是也。其餘各種種不利﹐人人胃中無不有者﹐宜服藥以除之。

錢乙論虫痛﹕面白﹐心腹痛﹐口中吐沫及淸水出﹐發痛有時﹐安虫散主之﹝方見本門中﹞。小兒本怯者多此病。

積痛﹑食痛﹑虛痛﹐大同小異。惟虫痛者﹐當口淡而沫自出﹐治之隨其證。

錢乙論虫與癇相似﹕小兒本怯﹐故胃虛冷﹐則虫動而心痛﹐與癇略相似﹐但目不斜﹐手不搐也﹐安虫散主之﹝方見本門﹞。

錢乙論虫痛訣死云﹕辛氏女年五歲﹐病虫痛。諸醫以巴漆﹑砂之屬治之不效。至五日外多哭而俯仰﹐臥不安﹐自按心腹﹐時大叫。面無正色﹐或靑﹑或黃﹑或白﹑或黑﹐目無光而慢﹐唇白吐沫。至六日﹐胸髙而臥不安。錢詳而視之﹐用蕪荑散三服﹐見目不除靑色﹐大驚曰﹕此病大困﹐若更加瀉則爲逆。至次日﹐錢見辛日夜來三更而瀉﹐錢於瀉盆中看如藥汁﹐以攪之﹐見有藥丸。錢曰﹕此子肌濃當气實﹐今證反虛﹐不可治也。

何以然﹖師曰﹕脾虛胃冷則虫動﹐今反目靑﹐此肝乘脾。又脾加瀉﹐知其气極虛也﹐而丸藥隨糞下﹐卽脾胃已脫﹐兼形病不相應﹐故知死病。後五日昏篤﹐七日而死。

張渙謹按﹕小兒胃气久不和﹐自須虫動不安。令兒腹中痛甚者﹐往來上下﹐痛有休止﹐狀若風候。六﹑七歲以外不因吐利而作者﹐多是食甘肥物等而作。若攻心﹐卽致夭折﹐亦非小疾﹐切宜愼之。

《千金》治小兒三虫方。

雷丸芎上二味各等分爲末﹐服一錢匕﹐日二。

《千金》治肝勞生長虫。在肝爲病﹐恐畏不安﹐眼中赤方。

雞子﹝五枚﹐去黃﹞漧漆﹝四兩﹞蠟吳茱萸東行根皮﹝各三兩﹞粳米粉﹝半斤﹞上五味搗茱萸皮爲末﹐和藥銅器中煎﹐可丸如小豆大。宿勿食﹐旦飲服一百丸﹐小兒五十丸。虫當爛出。

﹝《集驗方》無茱萸根﹐名雞子丸。﹞《外臺》﹕《古今錄驗》療長虫雞子丸方雞子白﹝三枚﹞漧漆﹝四兩﹐熬﹐一本無﹞蠟﹝三兩﹞粳米粉﹝半斤﹞上四味內銅器中﹐於微火上煎﹐攪令稠﹐內粉令凝可丸﹐下置土上﹐才溫﹐及內雞子﹐攪令相得又煎﹐令可丸。宿勿食﹐以飲下小豆許大一百二十丸﹐小兒五十丸﹐效驗。

《外臺》﹕《肘後》療三虫方。

茱萸根﹝取東行指大者﹐長一尺﹞栝萎﹝四兩﹐切﹞上二味﹐細銼茱萸根﹐以酒一升漬之一宿﹐旦絞去滓。宿勿食﹐旦空腹先喫脯﹐然後頓服之。小兒分再﹑三服。亦療寸白虫。

《外臺》範汪療三虫白蘞丸方白蘞野狼牙蘆桃花貫眾﹝各三分﹞橘皮﹝二分﹞蕪荑﹝一分﹞上七味搗﹑篩﹐蜜丸如小豆大。宿勿食﹐旦以漿水服一劑﹐日中乃食﹐立下。一男子病大腹﹐面黃欲食肉﹐服此藥下赤虫﹐如筍莖一尺﹐已有頭目百餘枚﹐病愈。又九江謝丘病脇下有積﹐大如杯﹐少腹亦堅﹐伏痛上下移﹐嘔逆喜唾﹐心下常痛﹐欲食肉。服此藥下虫無頭足﹐赤身有口尾﹐二百餘枚﹐得愈。又九江陳公病大腹煩滿﹐常欲食生菜。服此藥下白虫大如臂﹐小者百餘枚﹐立瘥。妊身婦人不得服之。

《圖經》主小兒無辜﹐子﹐寒熱大腹﹐殺虫。

上用苦耽苗子煮汁服。亦生搗絞汁服。亦研﹐敷小兒閃癖。﹝生故墟墻塹間﹐髙二﹑三尺﹐子作角如撮口袋﹐中有子如珠﹐熟則赤色。﹞《譚氏殊聖方》﹕小兒心悶气頻粗﹐喘息唇焦四體虛。乳食朝朝饒嘔吐﹐連脾脹滿甚崎嶇。大都脾胃虫多擾﹐頭熱時時面似朱。輕粉大黃寒水石﹐水銀調喫永消除。

育神散大黃﹝末﹞馬牙硝水銀﹝各一分﹞膩粉﹝半分﹞寒水石﹝二分﹐研﹞上件研令水銀星盡。每服一字﹐熱水調下。一歲以下半錢。

《譚氏殊聖方》﹕小兒虫咬痛攢心﹐晝夜連聲忍不禁。龍象胡連熊膽汁﹐當門子入勝《千金》。牛黃生米汁爲使﹐頻服三字虫不浸。六味若能丸一處﹐小兒得喫免沈。

勝丸子﹝一名勝金丸﹞胡黃連﹝末﹐半錢﹞蘆薈腦麝﹝各一字﹞牛黃﹝半字。四味並研﹞上爲末﹐以熊膽和丸如豆大。每服三﹑五丸﹐生米泔汁研下。忌一切毒物。

《譚氏殊聖》小兒九虫或虫咬心痛﹐口吐淸水﹐面色靑黃﹐手足逆冷﹐或吐利下虫及虫蝕下部﹐生疳瘡﹐或五痔。

勝金散方黑狗脊﹝去毛﹞白蕪荑﹝去輪皮。各一兩﹞上爲末。每服一錢﹐煎淡肉湯調下﹐食前。如下部生瘡﹑痔﹐以生油調塗瘡上甚效。

茅先生小兒取疳虫檳榔散方檳榔雷丸﹝湯浸﹐去皮﹞使君子﹝肉﹞畫粉﹝各半兩﹞膩粉﹝一分﹞上件爲末﹐每用一錢匕﹐炙牛肉摻喫﹐不久卽便取下虫來。

《嬰孺》治九虫貫眾丸方貫眾﹝五分﹐炒﹞蘆﹝十二分﹐炒﹞野狼牙子蕪荑﹝炒。各四分﹞石蠶雷丸蜀漆僵蠶濃朴﹝炙。

各三分﹞上爲末﹐蜜丸梧子大。夜臥﹑晨起以苦酒漿服七丸﹐日進三服﹐以知爲度。此方貫眾主白虫﹐僵蠶主弱虫﹐蘆主長虫﹐野狼牙子主胃虫﹐蕪荑主肉虫﹐石蠶主蛔虫﹐雷丸主赤虫﹐蜀漆主肉虫﹐濃朴主肺虫。夫九虫一曰伏虫﹐廣一寸﹐長四寸﹔二曰長虫﹐名蛔虫﹐長一尺﹐貫心害人﹔三曰白虫﹐長一寸﹔四曰肉虫﹐如爛杏﹐令人煩滿﹔五曰肺虫﹐如蠶形﹐令人咳逆﹔六曰胃虫﹐如蝦蟆﹐令人嘔逆吐﹔七曰弱虫﹐如瓜瓣﹐令人多唾煩滿﹔八曰赤虫﹐狀如生肉﹐令人腹中鳴﹔九曰蟯虫﹐狀如虫﹐令人下部癢。悉主之﹐累試大驗。

錢乙安虫散方胡粉﹝炒黃﹞檳榔川楝子﹝去皮核﹐秤﹞鶴虱﹝炒黃。各二兩﹞白礬﹝一分﹐鐵器內火上熬枯﹐秤﹞上件爲細末﹐每服一字﹐大者半錢﹐溫米飲調下﹐痛時服。《博濟》名鶴虱散方錢乙安虫丸治上中二焦虛﹐或胃寒虫動及痛。又名苦楝丸方漧漆﹝三分﹐杵碎﹐炒煙出盡﹞雄黃﹝一分﹞巴豆霜﹝一錢﹞上爲細末﹐麵糊丸黍米大。看兒大小與服﹐取棗引石橊根煎湯下。痛者煎苦楝根湯下﹐或蕪荑湯下五﹑七丸至三﹑二十丸﹐發時服。

錢乙又方蕪荑散白蕪荑﹝去扇﹐秤﹞漧漆﹝炒。各等分﹞上爲細末。每服一字﹑半錢或一錢﹐米飲調下﹐發時服。古方杜壬《養生必用》方同﹐杜亦治胃寒虫上。

錢乙附方治小兒虫咬﹐心痛欲絕。

五靈脂﹝末﹐二錢匕﹞白礬﹝半錢﹐水飛﹞上同研﹐每服一﹑二錢﹐水一盞﹐煎至五分溫服﹐無時﹐當吐出虫。

張渙黃金散方專治吐利後虫動。

漧漆﹝一兩﹞白蕪荑﹝半兩﹞肉豆蔻﹝半兩﹞以上搗﹐羅爲細末﹐次用﹕水磨精明雄黃﹝三分﹐細研﹞上件都研令極細﹐拌勻﹐每服半錢﹐煎蔥白湯﹐入生油一點同調下﹐須調令勻熟。藥冷﹐卽再溫。動﹐乳煎。

張渙黑金散每於虫煩以前服之。得眠睡爲驗。

漧漆﹝二兩﹞肉桂﹝一兩﹞艸豆蔻石橊根水磨精明雄黃﹝各半兩﹞上件於瓦器中燒存性﹐搗﹑羅爲細末﹐乳缽內研極細。每服一字至半錢﹐研入麝香少許﹐煎粟米飲調下。

量兒大小加減。

張渙補胃膏治有虫心腹痛甚﹐不可忍者。

髙良姜﹝微炮﹞肉桂﹝刮去皮。各一兩﹞肉豆蔻漧漆﹝燒存性﹞烏梅肉﹝炒幹。各半兩﹞上件搗﹐羅爲細末﹐煉蜜和丸如雞頭大。每服一粒至二粒﹐米飲化下﹐乳食前。

張渙烏梅丹久痢虫動及傷寒蛔厥﹐並宜服之。

烏梅肉﹝一百枚﹐炒焦﹞川黃連﹝三兩﹞當歸﹝洗﹐焙漧﹞漧薑﹝各二兩﹞附子﹝炮制﹐去皮臍﹞細辛桂心﹝去皮﹞人參﹝去蘆頭﹞蜀椒﹝揀去閉目﹑雙仁者﹐炒香熟出汗﹞黃柏﹝各一兩﹞上件搗﹐羅爲細末﹐煉蜜和於石臼中﹐搗一﹑二百下﹐如黍米大。每服十粒﹐米飲下。量兒大小加減。

張渙化虫丹方治五﹑六歲以上小兒食甘肥過多﹐虫動。

鶴虱﹝揀淨﹞檳榔苦楝根﹝各一兩﹞以上搗﹐羅爲細末。次入﹕胡粉﹝細研﹞白礬﹝飛過。各半兩﹞上件都爲細末﹐拌勻﹐用白麵糊和丸如黍米大。每服十粒﹐以溫漿水入生油一兩點同下﹐不拘時候。太醫局化虫丸方同。仍云﹕小兒疾病多有諸虫﹐或因腑臟虛弱而動﹐或因食甘肥而動。其動則腹中疼痛發作﹐結聚往來上下﹐痛無休止﹐亦攻心痛﹐叫哭合眼﹐仰身撲手﹐心神悶亂﹐嘔噦涎沫﹐或吐淸水。四肢羸困﹐面色靑黃﹐飲食𨿽進﹐不生肌膚﹐或寒或熱﹐沈沈默默﹐不的知病之去處。其虫不療﹐則子母相生﹐無有休止﹐長一尺則能害人。

張渙香雷散治虫動啼叫不止。

雷丸鶴虱苦楝根淡蕪荑﹝各半兩﹞上件搗﹐羅爲細末。每服一字半錢﹐用生精豬肉淡湯調下﹐不拘時候。

張渙奪命丹方治小兒虫動不止﹐攻心危困。

野狼牙艸竹苦參﹝各一兩﹞雷丸鶴虱薏苡仁﹝各半兩﹞上件搗﹐羅爲細末﹐糯米飯和丸如黍米大。每服十粒﹐取生地黃汁下。量兒大小加減。

張渙谷精丹方治諸病﹐下虫如絲髮﹐或如馬尾﹐甚者便至夭傷。

谷精艸﹝三兩﹐入瓶子內﹐鹽泥固濟﹐慢火煨﹑通赤爲度﹐取出爲末﹞瓜蒂胡黃連母丁香﹝各半兩﹐末﹞皂莢三寸﹝燒灰﹐末﹞幹蟾﹝三枚﹐五月五日取者﹐用酥炙黃﹐末﹞蘆薈﹝研﹞粉霜麝香﹝各細研一分﹞上件都拌勻﹐用豬膽汁和如黍米大。每服十粒﹐溫米泔下。量兒大小加減。

《劉氏家傳》治驚風疳虫方。

蟾酥杏仁靑黛胡黃連蘆薈坯子胭脂﹝無油者。各半兩﹞麝香﹝一分﹞瓜蒂﹝七个﹞天竺黃﹝一字﹞上末之﹐豬膽丸小豆大。驚風疳虫一歲一丸﹐五歲五丸﹐奶汁下。

《莊氏家傳》治虫動﹐叫哭不已﹐一服見效。

七聖散方筒子漧漆﹝杵碎﹐炒煙盡﹞五靈脂﹝等分﹞上爲末﹐每服一錢半。水八分﹐連根蔥七莖﹐煎至六分﹐去滓溫服。量兒大小加減。

《莊氏家傳》小兒腹痛﹐額上有汗卽有虫方。

上用使君子二十个﹐並殼搗﹐水煎作飲子﹐去滓溫服。

《莊氏家傳》治小兒退黃去塊﹐殺虫。

斧膏方綠礬﹝一斤﹞膽礬﹝半兩﹞京三稜﹝二兩﹞砂﹝一兩﹞上件藥各搗爲末﹐用銅石器內入好醋看多少與上件藥一處熬﹐令醋盡﹐後用棗瓤﹐亦看多少入藥內﹐以斧於淨石上塗油少許﹐捶令可丸﹐得所乃成膏。每服綠豆大﹐旋圓一丸﹐溫米飲下。不計時候﹐日三服。

《孔氏家傳》小兒疳痢久服藥不效或渴者﹐是虫證﹐宜蕪荑散方。

白蕪荑﹝半兩﹞漧漆﹝一兩﹐油炒﹞雄黃﹝一分﹞上入油一﹑二點﹐水調下﹐入麝香少許。

《孔氏家傳》小兒殺虫定痛抵聖散方苦楝肉﹝二兩﹞白蕪荑﹝半兩﹞上爲末。水一盞﹐末一錢﹐煎服二分﹐放冷﹐待發時服之。

《趙氏家傳》碧散子治療一切虫動方。

上用綠礬爲末。每服一剜耳子﹐濃煎豬肉湯下。

《趙氏家傳》醫工李賓治一小兒忽患昏塞﹐不省人事﹐叫喚身向上踴。《素問》謂之虫厥﹐蓋胃寒則虫結聚而上搶心方麝香木香﹝各一錢﹞上爲末﹐分兩服﹐暖酒服之。一服稍定﹐再服遂醒﹐更兩服平愈。謂麝香安虫去穢﹐木香溫胃故也。

《吉氏家傳》取虫檳榔散方檳榔使君子膩粉上件等分爲末﹐肉汁調下﹐量虛實多少用之。

長沙醫者丁時發傳治小兒諸虫﹐化虫者。

蕪荑鶴虱﹝各一分﹐炒﹞檳榔﹝一枚﹐重二錢﹞上件爲末﹐豬膽爲丸。每服七粒至十粒﹐陳米飲下。大小加減。

長沙醫者鄭愈傳治小兒諸般虫蘆薈丸方蘆薈﹝二錢﹞輕粉﹝五合﹞硫黃﹝末﹐一錢﹞密陀僧﹝一兩﹐金色者﹞丁香﹝三錢半﹞上用水一碗﹐同於銀石器內煮幹爲度﹐只取密陀僧碾爲末。如惡瘦﹐先用炙肉少許﹐後用藥一字或二字﹐使飯飲湯下。如下黑糞是虫化也。

卷第三十一

蛔虫第二《巢氏病源》小兒蛔虫候﹕蛔虫者﹐九虫內之一虫也。長一尺﹐亦有長五﹑六寸者。或因腑臟虛弱而動﹐或因食甘肥而動。其動則腹中痛﹐發作腫聚﹐行來上下﹐痛有休止。亦攻心痛﹐口喜吐涎及淸水﹐貫傷心者則死。

診其脈﹐腹中痛﹐其脈法當沈若弦﹐今反脈洪而大﹐則是蛔也。

《嬰童寶鑑》﹕小兒蛔痛﹐爲未五歲時食雞肉而變爲虫﹐虫咬心而痛也。來去不定﹐故發歇也。

《石壁經》三十六種內蛔虫咬心痛候歌﹕只爲從前喫食粗﹐虫生脾內瘦肌膚。愛甜怕苦﹝《鳳髓經》云怕食﹞多生痛﹐痛便髙聲病不除。形容但看人中上﹐從鼻並唇口亦烏。漧漆去虫兼定痛﹐蛔虫盡取痛皆無。

此因脾熱﹐食物太粗﹐是以物在脾內停﹐久不能化﹐感人血气而化作虫。其有數種形類不一﹕有如馬尾者﹐有如釵條者﹐有如瓜子者。治當調气血﹐去積毒﹐生肌肉也﹔次當去其虫﹐定痛﹐行經脈﹐安五臟。

《鳳髓經》歌括一同。有注云﹕宜與使君子散取虫。﹝方見本門。《吉氏家傳》方同。﹞《小兒形證論》四十八候﹕蛔虫咬心痛候歌一同。後云﹕此候與正蛔虫候﹑弔病﹑盤腸﹑脾气病四候皆相切磋﹐只人中黑色便是蛔候。先調气正後取下虫。又調气用調胃散﹝方見積熱門中﹞﹐取虫用蛔疳散﹝方見本門﹞。

《顱囟經》治孩子蛔虫咬心痛﹐面伏地臥﹐口吐淸痰涎方。

檳榔苦楝根鶴虱﹝炒。各半兩﹐爲末﹞上空心﹐熱茶下一錢﹐以意加減。忌粘食。

《顱囟經》治孩子或渴﹐此是蛔虫渴﹐宜服杏仁丸方杏仁﹝去皮尖﹞膩粉﹝各一分﹞上爲末﹐每用唾丸﹐空心﹐米飲﹑茶任下二丸。

《千金》治小兒蛔虫方。

上用楝術削上蒼皮﹐以水煮取汁飲之。量大小多少﹐爲此有小毒。

《千金》治小兒羸瘦﹐有蛔虫方。

上用蘆二兩﹐以水一升﹐米二合﹐煮取米熟﹐去滓與服之。

《千金》又方上用蓄三兩﹐水一升﹐煮取四合﹐分服之。搗汁服亦佳。

《千金》又方東引吳茱萸根白皮﹝四兩﹞桃白皮﹝三兩﹞上二味咀﹐以酒一升二合﹐漬之一宿。漸與服﹐取瘥。

《千金》又方上取豬膏服之。﹝一云﹕治蟯虫。﹞《千金》又方上搗槐子﹐內下部中﹐瘥爲度。﹝一云﹕治蟯虫。﹞《千金》又方上用楝實一枚內孔中。﹝一云﹕治蟯虫。﹞《千金》蘼蕪丸治少小有蛔虫結在腹中﹐數發腹痛﹐微下白汁﹐吐悶寒熱﹐飲食不生肌肉﹐痿黃﹐四肢不相勝方。

蘼蕪貫眾雷丸山茱萸天門冬野狼牙﹝各八分﹞蘆甘菊花﹝各四分﹞上八味末之﹐蜜丸如大豆。三歲飲服五丸﹐五歲以上以意漸加至十丸。加蘆六分﹐名蘆丸﹐治老小及婦人等萬病。腹內冷熱不通﹐急滿痛﹐胸膈堅滿﹐手足煩熱﹐上气不得飲食﹐身體气腫﹐腰腳不遂﹐腹內狀舉如水雞鳴﹐婦人月經不調﹐無所不治。

《千金翼》治小兒羸瘦﹐有蛔虫方。

蘆﹝五兩﹞黍米泔﹝二升﹞上切﹐以內泔中﹐以水三升五合﹐煮取二升。五歲兒服五合﹐日三服。兒大者服一升。

《千金翼》治蛔虫方。

上用莢煮枝汁﹐和作粥甚美﹐以飼小兒﹐殺蛔虫。

《外臺》﹕《千金》療小兒蛔虫方。

上用大麻子研取汁﹐與服之。

《外臺》﹕《千金》又方上用石橊根一把﹐水五升﹐煮一升﹐分二服。

姚和眾治孩兒蛔虫方。

上用葶藶子一分﹐生爲末﹑以水三合煎。取一合﹐一日服盡。

《兵部手集》治小兒蛔虫嚙心腹痛方。

上用鶴虱細研﹐以肥豬肉汁下。五歲一服二分﹐虫出便止。余藥以意增減。

陶隱居治小兒蛔虫方。

上用薏苡仁取根煮汁糜食之﹐甚香而去蛔虫﹐大效。

《圖經》治蛔虫方。

上用鼴鼠肉﹐小兒炙食之﹐殺蛔虫。

《圖經》治小兒疳蛔方。

上用鸕屎﹐紫色如花。南人用治小兒疳蛔。幹碾爲末﹐炙豬肉點與啖。有奇功。

《圖經》治小兒疳蛔咬心﹐心腹脹滿﹐黃瘦﹐亦下寸白虫方。

上用醋林子單搗爲末﹐酒調一錢匕﹐服之甚效。﹝出邛州山野林溝中﹐其木髙碩﹐余枝條繁茂。三月間花色白﹐四出。

九月﹑十月結子累累﹐數十枚成朵﹐生靑熟赤﹐略類櫻桃﹐而蒂短﹐味酸。土人多以鹽醋收爲果子。﹞《聖惠》治小兒蛔虫攢心﹐合眼撲手﹐心悶。

貫眾散方貫眾狗脊野狼牙艸萆﹝銼。各一兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》治小兒多吐蛔虫。

鶴虱散方鶴虱川大黃﹝銼碎﹐微炒。各一分﹞川朴硝﹝半兩﹞上藥搗﹐粗羅爲散。都以水一大盞﹐煎至七分﹐去滓。三歲兒溫服半合﹐日三服。量兒大小以意加減。

《聖惠》治小兒蛔虫咬心疼痛。

檳榔散方檳榔酸石橊根﹝各三分﹞野狼牙艸赤芍藥川朴硝﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《聖惠》治小兒蛔虫發作﹐心痛多吐。

靑葙子散方靑葙子苦參﹝銼﹞黃連﹝去須﹞竹野狼牙艸﹝各三分﹞雄黃﹝半兩﹐細研﹞雷丸桃仁﹝湯浸﹐去皮尖﹑雙仁﹐麩炒微黃。各一兩﹞上件藥搗﹐細羅爲散。一﹑二歲兒不計時﹐以稀粥飲調下半錢。兒稍大﹐以意加之。若下部癢﹐綿裹少許內之﹐日二度。如不癢﹐卽勿用。《嬰孺》方同名苦參散。

《聖惠》治小兒蛔虫咬心痛。

生漧地黃散方生漧地黃鶴虱酸石橊根﹝銼﹞檳榔﹝各半兩﹞苦楝根﹝一分﹐銼﹞上件藥搗﹐細羅爲散。三﹑四歲兒空心﹐以熱茶調下半錢。午後再服﹐取虫下爲度。量兒大小以意加減。

《聖惠》治小兒腹藏有蛔虫。

苦楝根散方苦楝根鶴虱薏苡根﹝銼﹞檳榔牽牛子﹝微炒。各一兩﹞糯米﹝一分﹐微炒﹞上件藥搗﹐細羅爲散。三歲兒每服以粥飲調下半錢﹐日三服。看兒大小臨時加減。

《聖惠》治小兒蛔虫咬心痛。

桃仁散方桃仁﹝湯浸﹐去皮尖﹑雙仁﹐麩炒﹞木香狗脊白蕪荑野狼牙艸苦楝根皮﹝銼﹞鶴虱檳榔﹝各半兩﹞上件藥搗﹐細羅爲散。三歲兒每服煎苦楝根湯調下半錢﹐日三﹑四服。量兒大小臨時加減。

《聖惠》治小兒腹內有蛔虫﹐時時痛。

胡粉丸方胡粉﹝三分﹞豬膽﹝三枚﹞麝香牛黃﹝各一分﹞上件藥都研爲末﹐用膽汁浸﹐蒸餅和丸如綠豆大。五歲兒每服以溫水下七丸。看兒大小以意加減。

《聖惠》治小兒蛔虫咬心﹐痛﹐四肢逆冷﹐漧嘔不吐﹐面色靑﹐宜服化虫漧漆丸方漧漆﹝二錢﹞膽子礬﹝一錢﹞上件藥搗﹐羅爲末﹐用蔥白湯煮麵糊和丸如麻子大。二﹑三歲兒以石橊皮湯下二丸﹐日三服。三﹑四歲兒三丸。《萬全方》同﹐但二物等分。

《聖惠》又方胡粉﹝一分﹞膩粉﹝半兩﹞上件藥細研令勻。五歲每服以粥飲調下半錢。量兒大小以意加減。若用羊子肝一具﹐煮熟細切﹐以藥末拌和與兒食之更佳。

《聖惠》治小兒蛔虫動作﹐多吐淸水。

蕪荑仁散方蕪荑仁﹝三分﹞野狼牙艸﹝半兩﹞白蘞﹝一分﹞上件藥搗﹐細羅爲散。每服空腹﹐以溫酒調下半錢。量兒大小加減服之。

《聖惠》治小兒蛔虫咬心痛﹐或吐淸水。

麝香散方麝香﹝一錢﹐研入﹞萆苦楝根﹝各一兩﹐銼﹞上件藥搗﹐細羅爲散。以豬膽三枚﹐取汁和令勻。曝漧後﹐卻研爲末。每服以蕪荑湯調下半錢。看兒大小以意增減。

《聖惠》治小兒蛔虫攻臟腑痛﹐下虫檳榔散方檳榔苦楝根皮﹝銼﹞東引石橊根皮﹝銼﹐各半兩﹞麝香﹝一錢﹐細研﹞上件藥搗﹐細羅爲散﹐入研了藥令勻。五歲兒每服以熱茶調下半錢。量兒大小以意加減。

《聖惠》又方醋石橊根﹝半兩﹐入土五寸﹐東引者﹞檳榔﹝一枚﹞上件藥切碎﹐以水一大盞﹐煎取七分﹐去滓。入粟米半合煮稀粥﹐空心與食﹐虫下快利﹐立瘥。量兒大小加減服之。

《聖惠》治小兒蛔虫咬心痛神效方。

上用漧漆一兩搗碎﹐炒令煙出﹐細羅爲散。每服以新汲水一合﹐生油一橡斗子﹐空心調下一字。不過三服﹐當取下虫卽瘥。

《聖惠》又方上用薏苡根二兩去土﹐銼。以水一大盞﹐煎取半盞﹐去滓。一﹑二歲兒每服一合﹐三﹑四歲至五﹑六歲兒二合﹐空心服之。隨兒大小以意加減。

《聖惠》又方上用楝樹根白皮半兩﹐細銼。以水一中盞﹐煎至五分﹐去滓﹐爲二服。

《嬰孺》治小兒蛔虫方。

巴豆﹝一个﹐去皮心﹐炒煙盡﹞桃仁﹝二个﹞上杵丸之。先宿不食﹐以黍米泔濃汁半升下一丸﹐大人服盡﹐五歲兒服其半﹐小兒減藥及泔汁。泔汁冷凍飲料﹐熱卽發。

張渙木香桃仁丹方治蛔虫攻心﹐痛不可忍。

木香桃仁﹝湯浸﹐去皮尖﹑雙仁﹐麩炒香熟﹞黑狗脊鶴虱﹝揀淨。各一兩﹞檳榔﹝一分﹞苦楝根皮﹝半兩﹞上件搗﹐羅爲細末。豬膽汁和丸黍米大。每服十粒﹐點麝香湯下﹐不拘時候。

《萬全》又方鶴虱使君子﹝各一兩﹞上爲末。每服煎肥豬肉汁調下半錢﹐其虫便出。

《玉訣》蔥湯丸下蛔虫諸積方。

水銀白扁豆巴豆霜白附子上各等分末﹐麵糊丸如此○大。五丸﹐煨﹐姜蔥湯吞下。

《三十六種》治蛔虫咬心痛漧漆丸方漧漆靑黛輕粉甘遂﹝各等分﹞上爲末﹐麵糊爲丸綠豆大。每服五丸﹐薄荷湯調下。

《四十八候》蛔疳散方使君子﹝一分﹞檳榔﹝一个﹞輕粉﹝一字﹞定粉﹝一錢﹞茴香黃丹苦楝根﹝末﹐炒。各半錢﹞上爲末﹐每服一錢或二錢。臨臥時煎肉汁湯調下。須進三﹑二服﹐虫下再調气。

《趙氏家傳》﹕凡小兒因熱著後吐逆不止﹐或躁渴﹐飲水無度﹐入口卽吐﹐至四﹑五日不止。𨿽吐逆稍定﹐或發驚癇﹐或有用手向口探取之狀﹐此蓋蛔虫攻心所致。俗醫不曉此﹐只取止吐﹑治驚藥治之﹐必不驗。又蛔虫三兩日向上攻心﹐吐逆不止。五﹑七日皆垂頭向下﹐故令小兒疾病無處可曉﹐皆蛔所作也。據此形證﹐當須用安蛔藥治之。未驗仍取蛔藥﹐無不愈者。小兒或患傷寒不能得汗﹐亦由此虫所攻﹐仲景所謂蛔厥者是也。凡有蛔者﹐眼多有赤脈。京師徐助教方安蛔寸金散漧漆﹝一兩半﹐炒煙盡﹐爲細末﹞雄黃﹝半兩﹐研﹞上同研勻﹐以新汲水及油一兩滴﹐調下一錢。若未驗﹐服取蛔虫藥。

《吉氏家傳》使君子散取小兒蛔虫方。

上用使君子不計多少﹐火上炒幹爲細末。每服半錢﹐大者一錢﹐五更空心飯飲下。

長沙醫者丁時發傳治小兒蛔虫刺﹐心腹疼痛方。

上用石橊皮一兩﹐以水一大盞﹐煎四分﹐去滓﹐分作二服。

長沙醫者丁時發傳治蛔疳方﹕孩兒蛔咬痛攢心﹐忽發來時面帶靑﹐唇黑兒如灰土色﹐使君四味可通靈。

使君子散使君子﹝七个﹞輕粉蕪荑鶴虱﹝各半錢﹞上件爲末﹐每服半錢﹐五更米飲調下。

長沙醫者鄭愈傳治小兒蛔虫攻腹痛﹐無時嘔逆涎沫。

取虫散方使君子肉東引石橊根皮鶴虱﹝各二錢﹞輕粉﹝半錢﹞上爲末。每服一錢或半錢﹐煮雞肉汁下。五更早兩服。

卷第三十一

蟯虫第三《巢氏病源》小兒蟯虫候﹕蟯虫者﹐九虫之內一虫也。形甚細小﹐如今之虫狀。亦因腑臟虛弱而致發﹐甚者則成痔屢疥也。

《聖惠》治小兒蟯虫方。

上用煉了臘月豬脂﹐每日空心取如皂莢子大﹐服之甚良。

《聖惠》又方上以槐實末﹐每用少許﹐內下部中。

《聖惠》又方上以苦楝實末﹐每用少許﹐內下部中。

《聖惠》治小兒蟯虫﹐下部中癢。

大棗膏方蒸大棗﹝二枚﹐取肉﹞水銀﹝半分﹞上件藥都研﹐令水銀星盡﹐撚爲挺子﹐長一寸﹐以綿裹﹐宿內下部中﹐明旦虫出爲效。

《聖惠》治小兒蟯虫蝕下部胡粉散方胡粉雄黃﹝各一分﹞上件藥都研令細﹐每用少許﹐敷於下部中。

《聖惠》又方上用杏仁一兩﹐湯浸﹐去皮尖﹑雙仁﹐麩炒微黃﹐研如膏﹐以綿裹﹐棗核大﹐內下部中。甚者不過三度瘥。

《聖惠》又方槐根白皮﹝銼﹞桃仁﹝湯浸去皮﹑雙仁﹐生研﹞苦楝子﹝各一兩﹞上件藥搗﹐羅爲末﹐以豬膏和丸如棗核大﹐內下部中。更以蔥白兩莖﹐去須﹐水煮濃汁﹐溫飲半合。

《聖惠》治蟯虫芫花散方巴豆﹝一枚﹐去皮膜﹐研﹐壓出油﹞桃仁﹝四枚﹐湯浸﹐去皮尖﹑雙仁﹐生用﹞上件藥都研令爛﹐丸如綠豆大。大人平旦以溫漿水下二丸﹐小兒服一丸。若不下﹐再服之。

《嬰孺》治小兒蟯虫狀如虫﹐令人下部中癢方。

上用竹一把﹐以水三升煮熟﹐去滓﹐溫先食。小兒服五合﹐立下。宿食不消﹐服亦佳。

《嬰孺》治小兒蟯虫方。

茱萸根﹝揀南行者大拇指大﹐刮去黑皮﹐用白皮﹞桃白皮﹝三兩﹞上以酒浸一宿﹐絞去滓。先食﹐頓服盡。不能頓服﹐爲二服。一方﹐桃根白皮四兩。

張渙胡粉丹方治小兒蟯虫發動﹐甚者成痔﹑疥。

靑州大棗﹝五十个﹐蒸熟取肉﹞水銀﹝二味同研勻細﹐次用﹞雄黃﹝各半兩。水磨﹑飛﹑研﹞胡粉﹝一兩﹞上件與水銀一處拌勻﹐用棗肉和丸黍米大。每服十粒﹐用苦楝根煎湯下。量兒大小加減。

卷第三十一

寸白虫第四《巢氏病源》小兒寸白候﹕寸白者﹐九虫內之一虫也。長一寸而色白﹐形小扁。因腑臟虛弱而能發動﹐或云飲白酒。一云以桑株枝貫串牛肉炙﹐並食生粟所作﹔或云食生魚後卽食乳酪亦令生之。其發動則損人精气﹐腰腳疼弱。又云﹕此虫生長一尺﹐則令人死者。

《聖惠》﹕夫小兒寸白者﹐多因甘肥不節﹐生冷過度之所致也。其虫發動傷人臟腑﹐飲食不成肌膚。子母相生﹐無有休止。若虫長一尺﹐則能害人也。

《千金》治寸白虫方。

上用東行石橊根一把﹐水一升﹐煮取三合﹐分服。

《千金》又方上用桃葉搗﹐絞取汁服之。

《聖惠》治小兒寸白虫連年不除﹐面無顏色﹐體瘦少力。

靑黛散方靑黛鶴虱﹝各一分﹞檳榔﹝一枚﹞苦楝根﹝一兩﹐微炙﹐銼﹞上件藥搗﹐細羅爲散。每服時先喫淡肉脯少許﹐後以粥飲調下半錢。量兒大小加減服之。日二﹑三服。

《聖惠》又方朱砂麝香﹝各一錢﹞苦楝子肉﹝一兩﹐糯米拌炒﹐以米熟爲度﹞上件藥都研令細﹐以水浸﹐蒸餅和丸如芥子大。每於空腹﹐春夏冷水﹑秋冬熱水下七丸。量兒大小加減服之。

《聖惠》治小兒寸白虫久不愈。

檳榔散方檳榔﹝二枚﹐爲末﹞豬牙皂角﹝三枚﹐燒﹞苦楝子﹝五枚﹐爲末﹞上件藥同研爲散。每服空心﹐煎苦楝根白皮湯調下半錢。三兩服後虫皆自下。量兒大小加減服之。

《聖惠》又方鶴虱雷丸使君子﹝各三分﹞巴豆﹝十枚﹐去皮心﹐研﹐紙裹壓去油﹞上件藥搗﹐羅爲末﹐以糯米飯和丸如綠豆大。每服以砂糖水下三丸。量兒大小加減服之。

張渙碧金散方治小兒大便虫下及生寸白虫。

苦楝根﹝一兩﹐微炙﹐銼﹞豬牙皂角﹝三挺﹐燒灰﹞鶴虱檳榔使君子仁﹝各半兩﹐搗﹐羅爲細末﹐次用﹕﹞好靑黛﹝半兩﹐細研﹞麝香﹝一分﹐細研﹞上件同拌勻。每服一字﹐煎淡豬肉湯下﹐不拘時候。

《張氏家傳》治大人﹑小兒腹中生虫﹐名寸白虫﹐如葫蘆子大﹐令人瘦悴﹐久而不可者方。

密陀僧﹝一錢﹐細研﹞輕粉﹝少許﹞上每早晨未喫飲食且令稍饑﹐然後用生油調﹐猛喫三兩口﹔候一﹑兩時辰﹐虫母取下﹐可長數尺﹐永除根本。

長沙醫者丁時發傳治小兒寸白虫久不瘥檳榔丸方檳榔﹝二枚﹐爲末﹞豬牙皂角﹝三條﹐燒﹞苦楝子﹝五个﹐爲末﹞石橊根﹝一握﹐二七莖﹐燒一碗﹞上件爲末﹐每服半錢﹐苦楝根白皮湯調下﹐三兩服﹐取虫。大小加減。

卷第三十一

疝第五《巢氏病源》小兒病候﹕者﹐陰核气結腫大也。小兒患此者﹐多因啼怒﹐气不止﹐動於陰气﹔陰气下擊﹐結聚不散所成也。

《嬰童寶鑑》小兒疝气陰囊大﹐爲腎久冷﹐攻於膀胱﹐下入小腹﹐結聚不行﹐流於陰中﹐故陰囊腫也。

《小方脈》論小兒疝气四等﹕一盤疝气﹐其病元帶白色﹐臥間奔臍下﹐坐時卻在腹。如作天色﹐先喘粗﹐後臍下疼痛﹐名疝气也。二瘕气﹐其患似雞子形﹐中間粗兩頭尖﹐碧色如作天气。先困後喘粗﹐臍下疼痛﹐瘕气漸作聲﹐名瘕气也。三偏气﹐一偏腫無頭﹐如作天色﹐先無力後臍下痛。四小腸气﹐其病元緊實不去﹐如發天色﹐臍下痛。此病皆因母月內啼泣﹐閉小腸气。

《嬰童寶鑑》小兒陰疝歌﹕陰疝因何得﹐邪風在腎經﹐傳流因血聚﹐如此漸成形。

《玉訣》小兒胎積疝气候歌﹕小兒疝气每因啼﹐胎積膀胱不散之﹐偏者气傷或左右﹐結實年深不可醫。

此患先下小腸積熱﹐調膀胱﹐气順卽妙。

《石壁經》三十六種內疝气候歌此病從來有兩般﹐夜啼胎疝在詳觀﹕要知胎气生紅脈﹐啼哭黃昏靑脈連。中指只看交脈處﹐須識伊芳家病本源﹑一枚搐上宜先理﹐兩个雙提妙藥難。

治此當行心气﹐利小腸﹐去膀胱毒熱。其有如李者﹐亦有稀軟者﹐亦有並腎大者﹐亦有木硬者﹐其楚痛不可忍﹐只以證知。

《鳳髓經》歌括同。有注云﹕夜啼與睡紅散﹝方見夜啼門﹐吉氏方同。﹞疝气與勝金丸﹝方見偏門﹐吉氏方同﹞。

《小兒形證論》四十八候疝气多啼候歌﹝腎腫爲疝﹞﹕小兒疝气有多般﹐日夜啼聲意不歡﹐或有胎中毒瓦斯在﹐傷寒一種亦難安。請看指內相連處﹐識得醫家病本源﹐一脈紅時須急整﹐莫教雙脈恐難痊。

此候多因啼哭﹐得冷气沖膀胱爲疝气。又傷寒與胎气沖下者﹐但手中心个指面上有紅筋一條者是疝气﹐兩條者是驚气。驚气宜丸﹝方見一切癇門中﹞﹐疝气服抽抱散﹝方見本門﹞。

《惠濟》歌小兒疝候歌﹝與勝金丸方見偏門﹐吉氏方同﹕﹞气積膀胱入腎囊﹐疝兩腫各分張﹐喜怒嘔啼因滯气﹐驚撥兒眠气亦傷﹐幸有小腸通水气﹐莫教虛損病難將﹐更有一般胎气病﹐人言獨腎不成雙。

《顱囟經》治孩子陰囊或疝腫脹。

靑木香散方狐陰﹝一雙﹐炙﹞蒺藜﹝炒﹞地膚子昆布枳殼﹝炒﹞槐子﹝炒。各一分﹞上爲末。一歲二歲空心米飲下一錢。

《金匱要略》﹕卒疝走馬湯主之方﹕巴豆﹝去皮心﹐熬。﹞杏仁﹝去皮尖。各二枚﹞上二味取綿纏﹐捶令碎。熱湯二合﹐撚取白汁飲之﹐當下。老小量之。

《葛氏肘後》徐王神效方小兒腹痛大汗出﹐名曰寒疝。

上濃煮梨葉汁﹐一服七合。以意消息﹐可作三﹑四度飲之良。

《千金》治小兒卵腫方。

上取雞翅六莖﹐燒作灰服之﹐隨卵左右取翮。《古今錄驗》云﹕治陰大如斗。《聖惠》﹕《嬰孺》通治偏陰腫。

《千金》治小兒方。

上用蜥蜴一枚﹐燒末﹐酒服之。

《千金》治小兒气方。

土瓜根芍藥當歸上三味各一兩﹐咀。以水二升﹐煎取一升。服五合﹐日二。

《千金》治小兒核腫﹐壯熱有實方。

甘遂靑木香石膏﹝各十八銖﹞麝香﹝三銖﹞大黃前胡﹝各一兩﹞黃芩﹝半兩﹞甘艸﹝炙﹐十八銖。

《千金翼》用半兩﹞上八味咀﹐以水七升煮取一升九合。每服三合﹐日四夜二。

《千金》治小兒狐疝傷損生方。

桂心﹝十八銖﹞地膚子﹝二兩半﹞白術﹝炮﹐一兩十八銖。《千金翼》用一兩一分﹞上三味末之﹐以蜜和丸。白酒服如小豆七丸﹐日三。亦治大人。《聖惠》作散﹐酒服半錢。

《千金》又方芍藥茯苓﹝各十八銖﹞防葵﹝一作防風﹞大黃﹝各半兩﹞半夏桂心蜀椒﹝研。各六銖﹞上七味末之。蜜和服如大豆一丸。日五服。可加至三丸。《千金翼》方同﹐有漧薑一分。《嬰孺》以胡椒代蜀椒。

《仙人水鑑》﹕小兒患小腹气疾方。

凍靑葉﹝一握﹞防葵子漢防己雄黃綠豆﹝各一分﹞豬牙皂角﹝一挺﹞水蛭﹝三个﹐末﹐石衣水下者﹞當門子﹝五个﹞黃鹽﹝六分。﹞﹝陶隱居云﹕北海黃鹽艸粒粗﹐以作魚及咸菹。﹞上並搗﹐研爲散﹐蜜丸麻子大。煎小豆湯下三丸至十丸﹐瘥。

《外臺》﹕《肘後》療超躍舉重卒得陰方。

狐陰﹝一具﹐炙﹞海藻牡丹﹝各三分﹞桂心﹝二分﹞上四味搗﹐篩爲散﹐蜜和爲丸如梧子大。小兒服五丸﹐大人增之。忌胡荽﹑生蔥。

《外臺》﹕《古今錄驗》療小兒陰方。

狐陰﹝一具﹐炙﹞飛生虫﹝十四枚﹞桂心附子﹝炮﹞漧薑蒺藜硝石﹝一作滑石﹞細辛﹝各二分﹞捲柏桃仁﹝去尖﹐熬。各六分﹞上十味搗散﹐蜜丸大豆許。以飲下五丸至七丸﹐再服瘥止。

《圖經》主小兒差方﹝差核大小也﹞。

上取杜父魚﹐擘開口﹐咬之七下。

《聖惠》治小兒陰腫硬﹐或時疼悶。

薏苡仁散方薏苡仁赤芍藥土瓜根黃芩蛇牀子地膚子桔梗﹝去蘆頭。各三分﹞上件藥搗﹐細羅爲散。一﹑二歲每服空心﹐以溫酒調下半錢。日午﹑晚後再服。量兒大小以意加減。

《聖惠》治小兒陰﹐眾藥未效﹐魁蛤散方魁蛤﹝三分﹐細研﹞狗陰﹝一具﹐炙令黃﹞白術﹝半兩﹞桂心﹝一分﹞上件藥搗﹐細羅爲散。一﹑二歲兒每於空心以粥飲調下半錢。晚後再服﹐酒下。更量兒大小以意增減。

《聖惠》治小兒陰不消白蒺藜散方白蒺藜﹝微炒﹐去刺﹞香豉﹝微炒﹐各半兩﹞鼠婦虫﹝微炙﹞川大黃﹝銼﹐微炒﹞桂心細辛﹝各一分﹞上件藥搗﹐細羅爲散。一﹑二歲兒每服以溫酒調下半錢﹐早晨﹑晚後各一服。量兒大小以意加減。

《聖惠》治小兒陰腫脹木香散方木香白蒺藜﹝微炒﹐去刺﹞地膚子昆布﹝洗﹐去鹹味﹞枳殼﹝麩炒微黃﹐去瓤﹞槐子﹝各一分﹞狐陰﹝一具﹐用斷炙令焦黃。﹞上件藥搗﹐細羅爲散。一﹑二歲兒空心以粥飲調下半錢﹐晚後再服。量兒大小以意加減。

《聖惠》治小兒陰﹐日夜疼痛。

桃仁丸方桃仁﹝三分﹐湯浸﹐去皮尖﹑雙仁﹐微炒﹞川大黃﹝銼﹐微炒﹞赤芍藥防葵赤茯苓﹝各半兩﹞半夏﹝湯浸七徧﹐去滑﹞桂心川椒﹝去目及閉口者﹐微炒﹐去汗。各一分﹞上件藥搗﹐羅爲末﹐煉蜜和丸如綠豆大。三歲兒每於食前以溫酒下五丸。看兒大小以意加減。

《聖惠》治小兒陰腫大不消方。

上用硼砂一分﹐以水研化﹐塗之立效。

《譚氏殊聖方》﹕小兒疝气胎中積﹐漸大深疑救療難。往往卻成腎疳病﹐徧身瘦弱不堪觀。求取珍珠並石燕﹐自然銅共續隨研。蝸牛靑黛滑石等﹐膠淸和作黍黃元。冷茴香湯下三粒﹐一朝兩服心安痊。

靑金丹珍珠﹝末﹐二分﹞石燕﹝末﹞自然銅﹝末﹞靑黛滑石﹝各三錢﹞續隨子﹝二百粒﹐去皮﹐研末用之﹞蝸牛﹝二十七个﹐去殼用﹞上爲末﹐以膠淸和丸黍米大﹐茴香湯下三粒。

《譚氏殊聖》治小兒疝气方。

上用車前子根苗﹐令幹﹐生爲末。每服一錢﹐煎紅撲兒酒下。

《嬰孺》治小兒薏苡散方薏苡仁赤芍藥土瓜根黃芩蛇銜艸桔梗蛇牀子﹝各三兩﹞上爲末﹐先食﹐酒服方寸匕。十日瘥。

《嬰孺》治方。

上取柳枝如腳大指﹐三尺﹐二十枝。投水中煮令熱。以故布氈掩腫處﹐取熱柳枝更互柱之﹐如此取瘥乃止。

《嬰孺》又方狐陰﹝一具﹐碎﹐幹炙﹞蜚生虫﹝十四个﹐炒﹞附子﹝十三分﹐炮﹞桂心漧薑細辛﹝各二分﹞蒺藜硝石﹝各三分﹞上爲末﹐蜜丸大豆大。四﹑五歲兒飲服七丸﹐日進三服。

《嬰孺》治少小陰气疝﹐發作有時。

芍藥丸方芍藥茯苓﹝各三分﹞大黃﹝二分﹞半夏﹝一分﹐洗﹞桂心胡椒﹝汗。各半分﹞上爲末﹐蜜丸。酒下大豆大十丸﹐日進三服。

《嬰孺》治小兒狐疝﹑大人。

人參散方人參鹽豉﹝各三分﹞鼠婦虫﹝各一分。炙﹞大黃細辛桂心﹝各半兩﹞上爲末﹐酒服﹐爲四服﹐日三。新生兒量與之。一方云﹕有葶藶子﹐無桂心。

張銳《雞峯方》治惡毒腫﹐或著陰卵﹐或偏著一邊﹐疼痛攣急﹐牽引少腹不可忍方。

上用茴香葉與苗或根搗取汁﹐空心服一合許﹐其滓貼腫處。

《聚寶方》正气散治小兒疝气及少陰受邪冷气滯方。

上用荊三稜一个緊小者﹐猛火內炮﹐令中心有三分性﹐一重紙裹﹐淨土埋一宿﹐爲末。每服一字﹐煨蔥米飲調下﹐不拘時候服之。

《聚寶方》朱砂丸治小兒疝气方。

朱砂﹝半錢﹐研﹞硫黃﹝一錢﹐研﹞沒藥眞珠﹝各末﹐二錢﹞上四味細研﹐糯米飲丸如麻子大。每服二丸﹐空心煎蓯蓉湯下﹐與馬牙硝丸相間服。

《聚寶》又方馬牙硝丸馬牙硝龍腦﹝各一字﹞禹餘糧石朱砂﹝各一分。研﹞上四味細研﹐糯米飲丸如麻子大。每服三粒﹐空心溫酒下﹐日三。服後喫炙豬肝三兩片﹐以助藥力用。

《小方脈》論治小腸疝气方。

木鱉子黃柏吳茱萸﹝等分﹞上件爲末﹐看日數大小用藥。每服二錢﹐津調塗在囊上。後用喫者。

朱砂漧漆續隨子﹝各一分﹞棘岡子﹝三七个﹞木鱉子﹝五个﹞石燕﹝一个﹞上件爲末﹐蒸餅爲丸如此○大。每服三丸﹐煎湯下五丸。七歲以上七丸﹐隨歲數加多少。不過塗五﹐上喫二十丸必效。

《玉訣》治胎腫疝气勝金丸方龍骨遠志牡蠣﹝灰﹞川大黃上等分爲末﹐蜜丸麻子大。三﹑五丸﹐米飲下﹐日三服。

《三十六種》治疝气川楝散方川楝子肉馬蘭花舶上茴香﹝各一分﹞上同炒爲末。每服半錢﹐蔥湯調下﹐三日有效﹐一日三服。

《四十八候》抽抱散方石燕﹝一个二錢﹐火醋淬﹞淡豉﹝少許﹞斑蝥﹝麩炒﹐去翅足﹐取半錢﹞蕓苔子﹝半合﹞川楝子﹝去核﹐取一錢﹞通艸﹝少許﹞上爲末。每服半錢﹐木通湯下。天明取下毒物如鼻涕﹐後調气﹐未下再進一服。

《惠眼觀證》金鈴散治小兒驚疝及五般疝气﹑陰腫﹐先服下涎寬气。

靑橘皮﹝去白﹞蓬莪術﹝炮﹞﹐陳皮﹝去白﹞茴香荊三稜甘艸﹝炙﹞川楝子﹝去皮核﹐用肉﹞上各等分爲末。每服半錢﹐水一小盞﹐煎至半盞﹐入鹽少許溫服。

《張氏家傳》治小兒疝气木香丸方木香砂茴香金鈴子﹝各一分﹞丁香沈香﹝各二錢﹞靑橘皮﹝一錢﹞上件藥七味同搗﹐羅爲末﹐用白沙蜜爲丸如綠豆大。每服三丸至五丸﹐空心鹽湯服。

《莊氏家傳》﹕小兒疝气連陰莖中痛沙參散方沙參﹝炒﹞桂心﹝各一兩﹞桃仁﹝四十九个﹐去皮尖﹐炒﹞上爲末﹐空心溫酒下二錢。

《王氏手集》治小兒寒疝腫痛方。

牡丹皮﹝去心﹞防風桃仁﹝去尖﹐麩炒﹞上件三味等分爲細末。每服一錢﹐空心食前白湯點服。

《趙氏家傳》治大人﹑小兒諸疝偏气方。

金鈴子﹝一兩﹐巴豆四十九个同炒﹐令金鈴子焦色﹐去巴豆﹐用金鈴子﹞丁香茴香﹝鹽少許炒﹞靑橘皮﹝鹽少許炒香。各一兩﹞上爲末。每服二錢﹐溫酒調下﹐空心食前溫服。

傳治小兒疝气方。

石燕﹝二个﹐酸醋浸﹐研爲末﹞巴豆﹝七粒﹐去殼﹞黑牽牛﹝少許﹐同巴豆炒﹐令裂﹐只用牽牛﹞上件爲末﹐每服半錢﹐用飯飲調下。

《千金》灸法﹕气灸足厥陰大惇﹐左灸右﹐右灸左﹐各一壯。

《千金》﹕男兒﹐先將兒至碓頭祝之曰﹕坐汝令兒某甲陰囊﹐故灸汝三七二十一枚。灸訖﹐便牽小兒令雀頭下向著囊縫﹐當陰頭灸縫上七壯卽消﹐已驗。艾炷猶簪頭許。

《千金》大凡男﹐當騎碓軸﹐以莖伸置軸上﹐齊陰莖頭前﹐灸軸木上﹐隨年壯。

《外臺》劉氏療小兒疝气﹐陰囊核腫痛灸法﹐如一歲兒患﹐向陰下縫子有穴﹐灸三壯﹐瘥﹔五歲以上卽從陰上有穴﹐灸之卽愈。

《嬰童寶鑑》小兒疝气陰囊腫﹐灸囊從縱十字紋上﹐又灸昆侖﹝在小踝下﹞﹑陰陵﹝在足大指側曲紋頭﹞。

卷第三十一

偏第六﹝亦名差﹐音﹞《巢氏病源》小兒差候﹕差者﹐陰核偏腫大﹐亦由啼努气﹐擊於下所致。其偏腫者﹐气偏乘虛而行﹐故偏結腫也。

《千金》治偏方。

上三月上除日﹐取白頭翁根搗之﹐隨偏處敷之一宿﹐作瘡二十日愈。

《千金》五等丸治小兒陰偏大﹐又卵核堅方。

黃柏香豉牡丹防風桂心﹝各二兩﹞上五味末之﹐蜜丸如大豆。兒三歲飲服五丸﹐加至十丸。兒小以意酌量﹐著乳頭上服之。

《千金》治疝卵偏大﹐气上﹝上一作脹﹞不能動方。

牡丹皮防風﹝各一兩﹞上二味治下篩﹐酒服方寸匕﹐日三。《肘後方》云﹕《短劇方》用桂心﹑豉﹑鐵精等分爲五味。小兒一刀圭﹐二十日愈﹔嬰兒以乳汁和大豆許與之。《九衛生》以米飲調下半錢。

《外臺》﹕張文仲《短劇》牡丹散﹐療偏大气脹方。

牡丹桂心防風鐵精豉﹝熬。各等分﹞上五味搗﹑篩﹐酒和方寸匕服之。小兒一刀圭﹐二十日愈﹔童兒以乳汁和大豆與之﹐大效。忌生蔥﹑胡荽。

《外臺》﹕《古今錄驗》牡丹五等散療疝陰卵偏大﹐有气上下﹐脹大﹐行走腫大﹐服此良驗方。

牡丹皮防風黃柏﹝炙﹞桂心﹝各一分﹞桃仁﹝一分﹐去皮尖﹑研﹞上五味搗爲散。以酒服一刀圭﹐二十日愈﹐少小疝最良。小兒以乳汁和如一大豆與之﹔二﹑三歲人服方寸匕。忌生蔥﹑胡荽。

《聖惠》治小兒骨疳攻注﹐連腎外囊腫脹﹐或疼﹐或偏墜等﹐宜服昆布丸方昆布﹝三分﹐洗去鹹味﹞香子﹝半兩﹐微炒﹞木香甘艸﹝炙微赤﹐銼﹞黃柏﹝銼﹞丁香爛牡蠣﹝生用﹞銅靑﹝各一分﹞上件藥搗﹐羅爲末﹐用棗肉和丸如麻子大﹐一﹑二歲兒空心以熟甘艸煎湯下三丸。量兒大小以意加減。

《聖惠》治小兒陰偏大﹐卵核堅硬。

防葵丸方防葵牡丹桂心黃柏﹝銼﹞滑石﹝各一兩﹞豉﹝半兩﹐微炒﹞上件藥搗﹐羅爲末﹐煉蜜和丸如麻子大。三﹑四歲兒每服以粥飲下五丸﹐早晨﹑晚後各一服。量兒大小以意加減。

《聖惠》治小兒偏墜﹐或气攻小腹疼痛。

香子丸方香子﹝微炒﹐搗爲末﹞古文錢靑﹝研﹞砂﹝細研。各一分﹞桃仁﹝四十九枚﹐湯浸去皮尖﹑雙仁﹐生研﹞上件藥都研令勻﹐以湯浸蒸餅和丸如麻子大。二﹑三歲兒每服以橘皮湯下一丸。

《聖惠》又方蛇牀子﹝末﹐半兩﹞馬鞭艸汁﹝一合﹞上件藥相和如膏﹐塗兒陰腫處效。

《聖惠》又方上用枳殼三兩微炒﹐搗﹐細羅爲散。每用柏枝煎濃汁﹐調濃塗兒偏腫處妙。

《嬰孺》治少小偏狗莖散方狗莖﹝一具﹐燒﹞白術﹝三分﹞豬苓﹝二分﹞桂心﹝一分﹞上爲末﹐米飲汁若酒服一刀圭﹐日再。灸其對足大指毛上﹐各二壯。

《嬰孺》又方上以蜘蛛一个燒灰作末﹐飲服之﹐愈。

張渙治小兒疝疾偏墜海蛤散方海蛤﹝細研﹞香子﹝炒香熟。各三分﹞薏苡仁白術檳榔﹝面裹炮。各半兩﹞上件藥搗﹐羅爲細散。每服半錢﹐以溫酒調下﹐早晚乳食前。量兒大小加減。

張渙妙香丹方治疝气偏墜。

薰陸香靑木香昆布﹝洗去鹹味。各三分﹞藿香葉牽牛子﹝炒。各半兩﹞上件藥搗﹐羅爲細末﹐用棗肉和如麻子大。每服十粒﹐空心以牡蠣湯下。量兒大小加減。

《九衛生》療小兒偏大﹐气脹方。

雄黃﹝一兩﹐研﹞甘艸﹝一錢﹐細銼﹞上同煎湯淋渫。

《劉氏家傳》小兒外腎偏墜燻洗法。

上用皂角一寸﹐煨去黑皮並子﹐以盞載燒煙燻。又槐葉五兩﹐水二升﹐煎就一升﹐溫﹐日一燻洗。

《吉氏家傳》勝金丸治小兒疝气偏墜方。

川楝子﹝去核﹐取肉﹞續隨子肉﹝七十个﹐去皮﹞輕粉﹝一錢﹞上爲末﹐稀麵糊爲丸如此○大。每服七丸至十丸﹐蔥白薄荷湯吞下。

《聖惠》灸法﹕小兒胎疝﹐卵偏重者﹐灸囊後縫十字紋當上三壯﹐不三月較﹐炷如小麥大。

卷第三十一

陰腫第七《巢氏病源》小兒陰腫候﹕足少陰爲腎之經﹐其气下通於陰。小兒有少陰之經﹐虛而受風邪者﹐邪气沖於陰﹐與血气相搏結﹐則陰腫也。

《千金》治小兒陰腫方。

上用狐莖﹐炙﹐搗末﹐酒服之。

《千金》又方上搗蕪菁敷上。《外臺》搗蕪菁菜葉根敷之。《嬰孺》杵蕪菁子敷之。

《千金》又方上用豬屎五升﹐水煮沸﹐布裹安腫上。

《千金》又方上搗垣衣敷之。

《千金》又方上以衣中白魚敷之。

《千金》又方上桑株白汁塗之。

《聖惠》治小兒小腸虛冷﹐因多啼气下﹐致令陰腫。

桃仁丸方桃仁﹝湯浸去皮尖﹑雙仁﹐麩炒微黃﹞白蒺藜﹝微炒﹐去刺﹞郁李仁﹝湯浸﹐去皮﹐微炒。各三分﹞黃柏﹝一分﹐微炙﹐銼﹞牡丹桂心﹝各半兩﹞上件藥搗﹐羅爲末﹐煉蜜和丸如綠豆大。三歲兒每於食前以溫酒下七丸。量兒大小以意加減。

《聖惠》治小兒陰腫﹐壯熱。

甘遂丸方甘遂﹝煨令微黃﹞麝香﹝細研。各一分﹞川大黃﹝銼﹐微炒﹞木香﹝各一兩﹞前胡﹝二兩﹐去蘆頭﹞黃芩﹝半兩﹞上件藥搗﹐羅爲末﹐煉蜜和丸如綠豆大。三歲兒每於食前以溫水下三丸。量兒大小以意加減。

《聖惠》治小兒陰腫﹐爲腸虛冷﹐多啼气下所爲﹐宜服牡丹丸方牡丹皮桂心郁李仁﹝湯浸去皮﹐微炒。各半兩﹞桃仁﹝一分﹐湯浸去皮尖﹑雙仁﹐麩炒微黃﹞上件藥搗﹐羅爲末﹐煉蜜爲丸如麻子大。一﹑二歲兒每服以溫水下五丸﹐早晨﹑晚後各一服。量兒大小以意加減。

《聖惠》治小兒陰腫大黃散方木通﹝銼﹞羌活川大黃﹝銼﹑炒。各一分﹞桑根白皮﹝半兩﹐銼﹞川朴硝﹝三分﹞上件藥搗﹐粗羅爲散。一﹑二歲兒每服一錢﹐以水一小盞﹐煎至五分﹐去滓。量兒大小分減溫服。

《聖惠》治小兒卒陰囊腫癢蛇牀仁湯熨方蛇牀仁柳HT屑﹝各一兩﹞上件藥﹐以水一大碗﹐煎六﹑七沸洗之﹐取其滓﹐以帛裹﹐熨兒腫處妙。

《聖惠》治小兒陰卒腫痛脹牛蒡膏方生牛蒡汁﹝二大盞﹐煎令如膏﹞赤小豆﹝末﹐半兩﹞肉桂﹝末﹐一分﹞上件藥相和如膏﹐塗兒腫處﹐立消。

《聖惠》又方上取蔓菁子末﹐以豬脂調塗之。

《聖惠》又方上以莧菜根搗汁﹐頻頻塗之。

《聖惠》又方上以馬鞭艸爛搗﹐裹之﹐日二易之。

《聖惠》又方上用桃仁湯浸﹐去皮尖﹑雙仁﹐麩炒微黃﹐搗研如膏。三歲兒以溫酒化豇豆大服之﹐日三服。量兒大小以意加減。

茅先生小兒陰莖赤腫方。

大黃赤小豆上等分爲末﹐用雞子淸調塗之。

《嬰孺》治陰卒腫痛如刺﹐汗出方。

小蒜韭楊柳根﹝各一斤﹞上合燒﹐以酒灌之﹐及熱﹐以气蒸之﹐瘥。

錢乙附方治小兒外腎腫硬成疝。

上用幹蚯蚓爲細末﹐唾調塗﹐常避風冷濕地。

張渙治小兒足少陰之經虛而受風邪者﹐衝於下經則成陰腫﹐桃仁丹方桃仁﹝三分﹐湯浸去皮尖﹑雙仁﹐麩炒微黃﹞郁李仁﹝一分﹐湯浸去皮﹐微炒﹞牡丹白蒺藜﹝微炒﹐去刺﹞桂心﹝各半兩﹞上件搗﹐羅爲細末﹐煉蜜和丸如黍米大。每服十粒﹐以溫酒下﹐乳食前。量兒大小加減。

張渙胡連散方治陰腫生瘡。

胡黃連﹝去須﹞胡粉﹝各半兩﹞白礬灰﹝一分﹞上件搗﹐羅爲細末。每用少許﹐以生油調塗患處。

《吉氏家傳》﹕疝气﹐外腎大莖腫方。

牡丹皮肉桂豉心﹝熬﹞鐵粉﹝等分﹞上件爲末﹐煉蜜丸如綠豆大。空心溫酒下二十丸﹐小兒乳汁下三﹑五丸。

《朱氏家傳》治小兒外腎腫赤脹痛﹐如聖丸方上石燕子二个﹐細研末﹐米醋調成膏子﹐塗在腎上。

長沙醫者丁時發傳治小兒陰腫壯熱甘遂丸方甘遂﹝煨令黃﹞麝香﹝各一分﹞木香川大黃﹝各一兩﹐炒﹞前胡﹝二兩﹞子芩﹝半兩﹞上件爲末﹐煉蜜爲丸如綠豆大。三歲一丸﹐於溫水下。量大小加減。

長沙醫者丁時發傳治小兒外腎赤腫弔痛方。

上用江中水螺殼細研爲粉﹐冷水調﹐拂於腫處。

長沙醫者丁時發傳白丁香散治小兒外腎浮腫弔痛方。

上白丁香半合﹐用道人頭三十枚﹐同白丁香合子﹐取霜子半錢﹐小兒一字。蔥五寸同藥紙裹定﹐酒浸﹐火內煨香熟﹐細嚼﹐時時服。

《葛氏肘後》灸法﹕小兒陰疝﹐發時腫痛﹐隨左右灸足大指第二節

下橫紋理正中央五壯﹐佳。姚云﹕足大指本三壯。

《聖惠》灸法﹕陰腫灸內昆侖各三壯﹐在內踝後五分筋骨間陷中﹐炷如小麥大。又灸大惇七壯。

卷第三十一

陰瘡第八《巢氏病源》小兒陰腫成瘡候﹕小兒下焦熱﹐熱气沖陰﹐陰頭忽腫合﹐不得小便﹐乃至生瘡。俗云尿灰火所爲也。

《千金》治小兒陰瘡方。

上取野狼牙﹐濃煮汁洗之。

《千金》又方黃連胡粉﹝等分﹞上以香脂油和敷之。

《千金》治小兒陰瘡方。

上以人屎灰敷之。又狗屎灰敷之。又狗骨灰敷之。又馬骨末敷之。《聖惠》燒馬骨灰敷。

《千金》治小兒岐股間連陰囊生瘡﹐汁出﹐先癢後痛。十日﹑五日自瘥﹐一月或半月復發﹐連年不瘥者方。

上灸瘡搔去痂﹐帛拭令幹﹐以蜜敷。更搜面作燒餅﹐熟卽以錫塗餅上﹐熨之﹐冷卽止。再度瘥。

《外臺》﹕《備急》治陰瘡方。

上用貓兒骨燒作灰﹐敷之卽瘥。《千金》云﹕狗骨灰敷之。

《聖惠》治陰瘡方。

白礬灰胡粉﹝炒。各一分﹞上件藥同研令勻細﹐用槐枝煎汁﹐調塗兒陰囊上。

《聖惠》又方上以狐陰莖﹐炙微黃搗﹐羅爲末﹐以水調敷之。

《聖惠》又方上取蔓菁根搗﹐研﹐敷之。

《聖惠》又方上以雄雀糞﹐以陳醬汁和敷之。

茅先生治小兒陰莖生瘡方。

地龍﹝燒灰﹞黃柏﹝爲末。各半兩﹞輕粉﹝重一錢﹞上爲末﹐幹摻於莖上瘡處。

《嬰孺》治小兒核腫﹐壯熱﹐腹中有實方。

大黃前胡﹝各五分﹞黃芩甘艸﹝炙﹞靑木香石膏﹝研﹐綿包。各三分﹞甘遂﹝二分﹞麝香﹝一分﹐別研﹞上以水七升﹐煮一升九合﹐一服三合﹐日四夜再。湯成入麝香末。

卷第三十一

弔起外腎第九茅先生﹕小兒於六十日內連哭﹐至一百日不止者﹐此驚疝之候。是以哭而弔起外腎﹐遇陰疼痛﹐四肢彊直﹐哭至天明不已者﹐此候才見啼叫﹐急看外腎﹐或一个在﹐或一个不在﹐或兩个俱不見。如一个不見﹐下兩粒桃奴丸﹔兩个不見﹐下四粒桃奴丸。後用鐵掬散﹝二方並見本門中﹞貼外腎﹐常服朱砂膏﹝方見驚積門中﹞﹑勻气散﹝方見胃气不和門中﹞與服卽愈。如面見黑色﹑气少﹑項軟﹑鼻口燥黑﹐死候。女人看兩腳下上﹐便此外腎也。

茅先生小兒弔起外腎桃奴丸方桃奴﹝二七个﹐枝上干桃不落者﹞桃膠乳香﹝別研。各二錢﹞苦瓠子山荔子﹝各二七个﹞上爲末﹐每服滴水爲丸如○此大﹐若腎上至四更﹐用荊芥蔥湯下五丸至七丸。

茅先生小兒疝气貼臍﹐並治弔起外腎鐵掬散方天南星鐵焰粉甘菊艸烏﹝各二錢﹞上爲末。每服二大錢﹐用蔥涎調塗陰上﹐以紙貼之。

《吉氏家傳》治弔腎桃奴散方漧桃﹝一合﹐枝上自幹者﹞舶上硫黃木香﹝各二錢﹞上件爲末﹐木香湯下一錢。

《千金》灸法﹕失精筋攣﹐陰縮入腹相引痛﹐灸下滿各五十壯﹐老人加之﹐小兒隨年壯。

《千金翼》灸法﹕治失精筋攣﹐陰縮入腹相引痛﹐灸中封五十壯。又下滿灸五十壯﹐兩腳一百壯。些二穴亦主喉腫﹐厥逆﹐五臟所苦﹐鼓脹悉主之。老人加之﹐五十歲以下及小兒並隨年壯。

卷第三十二﹝水痰鬼持﹞凡九門

卷第三十二

痰飲第一《嬰童寶鑑》小兒痰飲候歌﹕飲水並傷乳﹐爲痰結在胸。令兒不下乳﹐吐沫與癇同。實卽身多熱﹐譫言入睡中。早須醫治取﹐久卽變驚風。

《外臺》﹕範汪病痰飲者﹐當以溫藥和之。療心腹虛冷﹐遊痰气上﹐胸肋滿﹐不下食﹐嘔逆﹐胸中冷。

半夏湯方半夏﹝一升﹐洗﹞生薑﹝一斤﹞橘皮﹝四兩﹞上三味切﹐以水一斗煮取三升﹐分三服。若心中急及心痛﹐肉桂心四兩。若腹痛﹐內當歸四兩。羸瘦﹑老小者服之佳。忌羊肉﹑餳。兒小分減服。

《王氏手集》倍術丸治脾胃受濕﹐心下停飲﹐煩渴嘔吐﹐腸間瀝瀝有聲﹐胸膈痞滿﹐短气﹐腹脇脹痛﹐小便不利﹐身面虛浮﹐全不思食方。

官桂漧薑﹝各一兩﹞白術﹝二兩﹞上爲末﹐煉蜜爲丸綠豆大。每服十五﹑二十丸﹐米飲下。兒小減丸。

《王氏手集》丁香開胃丸治脾胃不調﹐停積痰飲﹐嘔吐吞酸﹐胸膈痞悶方。

半夏﹝爲粗末﹐用生薑汁浸﹐炒令黃色﹞甘艸﹝炙﹞京三稜﹝炮﹐各一兩﹞丁香﹝三分﹞幹木瓜﹝半兩﹞生薑﹝十二兩﹐切﹐研入靑鹽一兩﹐炒潤﹐焙榦爲末﹞上爲細末﹐煉蜜爲丸雞頭大。每服一丸﹐沸湯化下﹐不計時候。兒小分減。

卷第三十二

腫滿第二《巢氏病源》小兒腫滿候﹕小兒腫滿者﹐由將養不調﹐腎脾二髒俱虛也。腎主水﹐其气下通於陰。脾主土﹐候肌肉而克水。腎虛不能傳其水液﹐脾虛不能克制於水﹐故水气流溢於皮膚﹐故令腫滿。其挾水腫者﹐卽皮薄如熟李之狀也。若皮膚受風﹐風搏而气致腫者﹐俱虛腫如吹﹐此風气腫也。

茅先生﹕小兒生下有中气腫候。徧身黃腫﹐腫滿﹐腹肚不和﹐气喘急﹐此候因喫物不度﹐或因瀉久而虛至此。所治者﹐先用勻气散﹑﹝方見胃气不和門中﹞。醒脾散與調一日﹐﹝有二方﹕一方見胃气不和門中﹐一方見慢脾風門中。﹞後下甘遂散﹐通下黃水五升已來﹐﹝方見本門﹞卽用勻气散夾醒脾散與服。五日後常下塌气散﹑﹝方見本門﹞。仍要斷鹽醋一月日卽愈。如見气大喘﹐不喫食﹐陰腫唇縮﹐死候不治。

漢東王先生《家寶》論﹕小兒頭面﹑手腳浮腫﹐因疳積日久結風﹐此病或因久患用藥不退﹐發渴喜飲水﹐變成虛浮二證。宜先用調胃气藥補之﹐如觀音散﹑﹝方見胃气不和門中﹞。人參散﹝方見失食傷寒門中﹞之類﹐自然平愈。

如服調胃藥不退﹐宜進內消丸。又未退﹐進紅粉散取了﹐﹝二方並見本門﹞。再用藥補之。

錢氏論﹕腫病﹐腎熱傳於膀胱﹐膀胱熱盛逆於脾胃﹐脾胃虛而不能制腎﹐水反克土﹐脾隨水行。脾主四肢﹐故流走而身面皆腫也。若大喘者重也。何以然﹖腎大勝而克退脾土﹐上勝心火﹐心又勝肺﹐肺爲心克﹐故喘。

或問曰﹕心刑肺﹐肺本見虛﹐今何喘實﹖曰﹕此有二﹐一者肺大喘﹐此五臟逆﹔二者腎水气上行﹐滂浸於肺﹐故令大喘﹐此皆難治。

張渙論﹕小兒諸病後下痢不瘥﹐或有體腫滿。蓋脾腎虛弱﹐腎主水﹐其气不通於陰﹔脾主土﹐候於肌肉而克水。脾腎俱虛﹐不能克制於水﹐故流溢皮膚﹐則令腫滿。

翰林待詔楊大鄴問﹕小兒四肢浮腫﹐喘嗽者爲何﹖答曰﹕小兒寒熱虧盈本是常度。一食失節﹐百病來輳﹐何況過有熱壅諸毒﹐是積小成多﹐壅塞徧於胃管﹐日月深遠﹐積結轉深。雜食未離於口﹐三焦之气不通﹐四肢漸漸浮腫﹐小便或卽赤黃﹐大便或通或祕﹐致喘促﹐盈盈虛脹﹐每每從玆食減轉至羸﹐先要安和脾胃﹐次須利小腸﹐免傷枉矣。

《嬰童寶鑑》小兒气腫水腫候歌﹕小兒腫滿一如吹﹐只爲風邪與气爲。若見皮膚熟李樣﹐此名疳水定無疑。脾虛土壞難禁水﹐腫滿從來只在皮。腫若赤時因熱作﹐皆由气血各無歸。但見此般須早辧﹐莫令差失致傾危。

《外臺》﹕劉氏療小兒身體滿﹐气急﹐臥不得方。

上用郁李仁一合搗末﹐和面搜作餅子﹐法與兒喫﹐微利卽瘥。

《外臺》劉氏又方上用郁李仁末六分﹐以水七合和調﹐去滓﹐煮粥與兒喫之。

茅先生小兒气腫﹑水腫甘遂散方甘遂大戟黑牽牛檳榔陳橘皮﹝去白﹞木香﹝以上各半兩﹞上爲末。每歲一錢﹐五更初用蔥酒調下。不食喫酒﹑用蔥湯調下。天明通下黃水來﹐可根據形證調理。

茅先生小兒腫後塌气散方中庸赤小豆橘皮紅蘿卜子檳榔甘艸﹝以上各半兩﹞木香﹝一分﹞上爲末。每服二錢﹐水一小盞﹐姜棗同煎至六分。通口服﹐進四服﹐看大小用。

《嬰孺》治小兒面目腫﹐胸膈中有熱方。

黃芩芍藥知母﹝各四分﹞虻虫﹝三十个﹐炒﹞當歸大黃甘艸﹝炙。各三分﹞上爲末﹐蜜丸大豆大。飲下﹐二丸﹐日四夜一。若睡中涎膈上有水者﹐加細辛﹑白術各三分﹐令兒彊健。

《嬰孺》治小兒通體洪腫﹐腹滿堅脹﹐气喘急。

郁李仁湯方郁李仁﹝三合﹞大黃﹝十二分﹞柴胡澤瀉﹝各八分﹞赤茯苓﹝十分﹞黃芩麻黃﹝各十二分﹞杏仁﹝湯去皮尖﹞升麻﹝各七分﹞芍藥豬苓﹝各八分﹞鱉甲﹝五分﹐炙﹞上以水二升半煮一升六合。七歲爲三服﹐四﹑五歲爲四服﹐隨小大加減。

《嬰孺》治小兒腫滿黃芩湯方黃芩澤瀉通艸﹝各八分﹞柴胡桑白皮﹝各七分﹞杏仁﹝湯去皮尖﹞豬苓﹝去皮柴。各六分﹞澤漆葉﹝四分﹞上以水五升煮一升半﹐四﹑五歲兒爲三服。一﹑二歲服二合。

《嬰孺》治小兒腫滿小豆飲子方槲皮白﹝切﹐七合﹞茯苓﹝二分﹞小豆﹝八分﹞上以七升水煮一升四合﹐去滓飲之﹐未效再合。

《嬰孺》治小兒腫滿不消﹐服湯不退。

葶藶煎方葶藶子﹝三分﹐炒﹞防己﹝六分﹞柴胡﹝八分﹞茯苓澤瀉杏仁﹝去皮尖﹐炒﹐研。各十二分﹞澤漆葉﹝炒﹞郁李仁﹝各五分﹞蜜﹝一升﹞上以水一斗﹐煮二升半﹐去滓﹐內杏﹑蜜煎至二升。二歲兒一合。量大小服之。

《嬰孺》治小兒腫滿結實﹐諸治不效。

甘遂丸方甘遂﹝炒﹞芍藥杏仁車前子黃芩豬苓葶藶子﹝炒。各三分﹞鱉甲﹝七分﹐醋炙﹞上爲末﹐蜜爲丸大豆大。竹葉飲下﹐二歲五﹑六丸。日再量之。

《嬰孺》治小兒腫滿﹐頭面﹑身體壯熱似傷寒者方。癇瘥腫者﹐除大靑用。

龍膽葵子葳蕤大靑茯苓前胡﹝各一分﹞上以水二升﹐煮八合﹐服半合﹐日再。

《嬰孺》治小兒頭面及身體浮腫。

衛矛丸方衛矛羽﹝鬼箭用羽也﹐鬼箭一名衛矛﹞松羅﹝四分﹞防己黃﹝各三分﹞郁李仁﹝一錢﹐別研入﹞上爲末﹐蜜丸大豆大。百日兒食後一丸。日再﹐以腰中身體汗出盡爲度。

《嬰孺》治少小手足﹑身體腫方。

咸菹汁上溫浸之﹐汁味盡﹐易爲度。

《嬰孺》又方上溫人溺﹐令暖漬之。

漢東王先生《家寶》治小兒頭面﹑手腳虛浮。

內消丸方靑橘﹝五个﹐湯浸去瓤﹞巴豆﹝七个﹐去殼﹞木香﹝二錢﹐炮﹞防己﹝一錢半﹞丁香﹝十四粒﹞上靑橘同巴豆炒蒼色﹐去巴豆不用﹐以其餘藥爲末﹐蒸餅丸如大麻子大。每服二﹑三歲三丸﹐四﹑五歲七丸或十丸。男孩兒陳橘皮湯下﹐女孩兒煎艾葉湯下。一日三服。

漢東王先生《家寶》治小兒渾身虛腫﹐气喘﹐不思飲食。

紅粉散方朱砂﹝一分﹞檳榔﹝一錢﹞輕粉﹝半錢﹞上爲末﹐每服一字及半錢﹐薄荷湯調下。喫一服則取下﹐仍用觀音散﹑﹝方見胃气不和門中﹞。人參散﹝方見夾食傷寒門中﹞調其胃气。忌生冷﹑粗硬等物。

張渙海蛤湯方治腫滿﹐大小便不利。

海蛤桑根白皮﹝各一兩﹞漢防己白術﹝炮﹞赤茯苓﹝各半兩﹞甜葶藶﹝隔紙炒紫色﹞川朴硝木豬苓﹝去黑皮﹐各一分﹞上件搗﹐羅爲細末。每服一錢﹐水一盞煎至五分﹐去滓溫服﹐乳食後。

張渙郁李仁丹方應腫滿﹐皆可服。

郁李仁﹝湯浸去皮﹐微炒﹞檳榔﹝各半兩﹞牽牛子﹝一分﹐炒﹞上件搗﹐羅爲細末﹐滴水和丸黍米大。每十粒煎蔥白湯下﹐不拘時候。量兒大小加減。

《惠眼觀證》塌气散大治虛腫脹滿﹐虛煩﹐手足腫﹐宜服此方。

白術木香靑橘皮﹝去瓤﹞甘艸﹝炙﹞茴香﹝各半兩﹞巴豆﹝三十粒﹞上將巴豆炒橘皮﹐候巴豆黑色﹐去巴豆﹐取橘皮﹐用諸藥爲末。每服一大錢﹐飯飲調下。

《吉氏家傳》治小兒徧身腫塌气散方漢防己當歸芍藥紫菀黑牽牛杏仁﹝去皮略炒﹐先研。以上各一錢﹞檳榔﹝面﹐二錢﹞綿黃﹝二錢﹐蜜炙﹞上件爲末。每服一錢﹐水一盞﹐姜三片﹐棗子一个﹐煎至五分服。

《吉氏家傳》治小兒徧身虛腫棗肉丸方石燕子﹝一个﹐捶爲末﹞大棗﹝七个﹐去核﹞巴豆﹝七粒﹐去油﹞上二味入棗肉內﹐燒存性﹐細研﹐以蟾酥丸麻子大。看原因甚物所傷﹐以原傷物汁下﹐甚妙。

《莊氏集》兪穴灸法﹕飲水不歇﹐面目黃者﹐灸陽綱各二壯。在第十椎下兩旁各五寸陷中。

卷第三十二

水气第三《嬰童寶鑑》﹕小兒水气﹐是積聚久不治﹐並頻下而脾胃虛﹐積散而成水气﹐及通身虛腫﹐但如熟李﹐卽是水也。有疳气虛腫而不亮也。

《惠眼觀證》﹕水气浮腫﹐徧體如黃熟李色不能消。先調气﹐次日四更下中庸飲子﹐取下膜外浮水一兩盆﹝方見專門﹞﹐卽調气後用粥補一月﹐斷鹽醋一月外﹐又服調气散﹝方未見﹞﹐須安樂。若此候見臍凸肚腫﹐兩腎如石﹐此死候不治。

《簡要濟眾》治小兒水气腹腫﹐兼下痢膿血﹐小便澀方。

葶藶子﹝半兩﹐微炒﹐搗如面﹞上以棗肉和搗爲丸﹐如綠豆大。每服五丸﹐棗湯下﹐空心晚後。量兒大小加減服之。

《聖惠》治小兒水气﹐腫滿喘促﹐坐臥不安﹐宜服檳榔散方檳榔川大黃﹝銼碎﹐炒﹞牽牛子﹝微炒﹞甜葶藶﹝隔紙炒令紫色。各半兩﹞上件藥搗﹐細羅爲散。每服以溫水調下半錢﹐日二﹑三服。兒稍大增之﹐以利爲效。

《聖惠》治小兒水气腫滿﹐喘嗽不止。

赤茯苓散方赤茯苓桑根白皮﹝銼﹞貝母﹝煨微黃。各半兩﹞桔梗﹝去蘆頭﹞甜葶藶﹝隔紙炒﹐令紫色﹞川升麻杏仁﹝湯浸去皮尖﹑雙仁﹐炒微黃。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐日三﹑四服。更量兒大小加減服之。

《聖惠》治小兒水气腫滿不消楮皮湯方褚樹白皮﹝銼﹞赤小豆﹝各一合﹞赤茯苓﹝二兩﹐銼﹞上件藥都和令勻。每取一分﹐以水一小盞﹐煎至五分﹐去滓﹐分爲二服﹐日三﹑四服。隨兒大小以意加減。

《聖惠》治小兒水气腫滿﹐小便澀。

貍豆根湯方貍豆根桑根白皮車前艸﹝各半兩﹞葵子赤小豆﹝各半合﹞上件藥細銼和勻。每取一分﹐以水一小盞﹐煎至五分﹐去滓﹐分爲二服﹐日三﹑四服。隨兒大小以意加減。

《聖惠》治小兒水气腫滿﹐小便不利﹐臍腹妨悶﹐喘促。

豬苓散方豬苓﹝去黑皮﹞桑根白皮﹝銼﹞赤茯苓海蛤﹝細研﹞甜葶藶﹝隔紙炒令紫色。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐日三﹑四服。更隨兒大小以意加減。

《聖惠》治小兒水气﹐徧身腫滿﹐喘促﹐小便不利。

桑根白皮散方桑根白皮﹝銼﹞射幹赤茯苓黃芩木通﹝銼﹞澤漆漢防己澤瀉﹝各十兩﹞上件藥搗﹐細羅爲散。每服以煮赤小豆湯調下半錢﹐日三﹑四服。看兒大小加減服之。

《聖惠》治小兒水气﹐面目腫﹐小便澀﹐心腹脹滿方。

赤茯苓杏仁﹝湯浸去皮尖﹑雙仁﹐麩炒微黃﹞漢防己陳橘皮﹝湯浸去白瓤﹐焙﹞紫蘇子﹝微炒﹞甜葶藶﹝隔紙炒令紫色。各半兩﹞上件藥搗﹐羅爲末﹐煉蜜和丸如綠豆大。每服煎桑根白皮湯下十丸﹐日三服。五歲以下減丸服之。

《聖惠》治小兒水气﹐通身腫滿﹐心腹妨悶﹐坐臥不安﹐宜服甜葶藶丸方甜葶藶﹝隔紙炒令紫色﹞牽牛子﹝微炒﹞雄雀糞﹝各半兩﹞大戟﹝一分﹞膩粉﹝一錢﹐研入﹞巴豆﹝十粒﹐去皮心﹐別紙裝﹐壓去油﹞上件藥搗﹐羅爲末﹐都研令勻﹐用棗瓤和丸如綠豆大。每服以溫茶下一丸﹐日二服。五歲以上加丸服之。

《聖惠》治小兒水气﹐徧身腫滿﹐大小便難﹐喘促不得睡臥﹐宜服甘遂散方甘遂﹝煨令微黃﹞檳榔川大黃﹝銼碎﹐微炒﹞甜葶藶﹝隔紙炒令紫色。各一分﹞牽牛子﹝半兩﹐微炒﹞上件藥搗﹐細羅爲散。每服以溫水調下一字﹐以利爲效。隨兒大小以意加減。

《聖惠》治小兒水气﹐四肢浮腫﹐腹脇妨悶﹐宜服木香散方木香赤茯苓﹝各一分﹞牽牛子﹝三分﹐微炒﹞鱉甲﹝塗醋炙令黃﹐去裙﹞川大黃﹝銼碎﹐微炒。各半兩﹞上件藥搗﹐細羅爲散。每服以溫水調下半錢﹐以利爲度。隨兒大小加減服之。

《聖惠》又方檳榔﹝一分﹞郁李仁﹝半兩﹐湯浸去皮﹐微炒﹞上件藥搗﹐羅爲末﹐以大麥麵一兩和作餅子﹐灰火內煨熟。量兒大小與喫﹐卽得通利气下也﹐以溫水下之。

《聖惠》治小兒水气﹐腹肚虛脹﹐頭面浮腫﹐小便不利。

郁李仁粥方粟米﹝一分﹞郁李仁﹝湯浸去皮尖﹐微炒﹞桑根白皮﹝銼。各一兩﹞上件藥搗碎﹐每服半兩。以水一大盞﹐煎至七分﹐去滓﹐下米作粥﹐入少許生薑汁﹐任意食之。

《惠眼觀證》治水气腫滿﹐黃膽。

中庸飲子方海金砂續隨子﹝各一分﹞生薑中庸﹝樟柳根是也﹐各一兩﹞蜜﹝二兩﹞上五味細研﹐罨一宿﹐以次日五更時用絹帛濾汁﹐只作一服﹐溫暖喫盡﹐食前。逼下黃水﹐乃服勻气藥補﹐後用樟柳根煮粥喫。

《聖惠》灸法﹕小兒水气﹐四肢盡腫及腹大﹐灸臍上一寸﹐三壯﹐炷如小麥大﹐分水穴也。

卷第三十二

中惡第四《巢氏病源》小兒中惡候﹕小兒中惡者﹐是鬼邪之气卒中於人也。無問大小﹐若陰陽順理﹐榮衛平調﹐神守彊則邪不幹正。若精气衰弱﹐則鬼毒惡气中之。其狀先無他病﹐卒然心腹刺痛﹐悶亂欲死是也。凡中惡腹大而滿﹐脈緊大而浮者死﹐緊細而微者生。餘勢不盡﹐停滯臟腑之間﹐更發後﹐變爲疰也。

《葛氏肘後》救卒死﹐或先病痛﹐或常居寢臥奄忽而絕﹐皆是中惡﹐救之方。

上取蔥黃心刺其鼻﹐男左女右﹐入七﹑八寸。小兒量度之。若使目中血出佳。扁鵲法同。是後穴耳條中。

葛言此云刺鼻﹐故別爲一法。

《葛氏肘後》又方上令二人以衣壅口﹐吹其兩耳﹐極則易人。可以筒吹之﹐並捧其肩上﹐側身遠之﹐莫臨死人上。

《葛氏肘後》又方上以蔥葉鍼耳﹑耳中﹑鼻中﹐血出者莫怪﹐無血難治﹐有血是候。時當捧兩手忽放之﹐須臾﹐死人自當舉手撈人﹐言痛乃止。又男刺左鼻﹐女刺右鼻中﹐令入七﹑八寸餘大效。小兒量度之。亦治自縊死。此與扁鵲方同。

《葛氏肘後》又方上以綿漬好酒中﹐須臾置死人鼻中﹐手按令汁入鼻中﹐並持其手足﹐莫令驚。

《葛氏肘後》又方上視其上唇裏弦有兒如黍米大﹐以鍼決去之。

《葛氏肘後》又方上以小便灌其面﹐數回卽能語﹐此扁鵲法。

《葛氏肘後》又方上末皂莢如大豆﹐吹其兩鼻中﹐嚏則气通矣。

《葛氏肘後》又方上割雄鷄頭取血﹐以塗其面﹐幹復途﹐並以灰營死人二周。

《葛氏肘後》又方上以管吹下部﹐令數人互吹之﹐气通則活。

《葛氏肘後》又方上破白犬以拓心上﹐無白犬小雞亦佳。

《葛氏肘後》又方上取雄鷄﹐就死人口斷其頭﹐以熱血瀝口中﹐並以竹筒吹其下部﹐極則易人﹐气通下則火。

《葛氏肘後》又方上取牛馬糞尙濕者﹐絞取汁﹐灌其口中令入喉。若口已噤者﹐以物彊撥之。若不可彊者﹐乃扣齒下。若無新者﹐以人溺解﹐幹者絞取汁。此扁鵲法。

《千金》治卒忤方。此病卽今人所謂中惡者與卒死﹐鬼擊亦相類爲治。皆參取而用之。

上鹽八合﹐以水三升煮取一升半﹐二服得吐卽愈。《備急方》云﹕治鬼擊﹐若小便不通﹐筆頭七枚燒作灰末和服之﹐卽通。

《外臺》《古今錄驗》黃帝護命千金丸療羸瘦歷年﹐胸滿結疹﹐飲食變吐﹐宿食不下﹐中風鬼疰疾瘦方。

野葛﹝七寸﹐炙﹞斑蝥﹝二十枚去足﹑翅﹐熬﹞雄黃雌黃丹砂﹝各研﹞瓜丁鬼臼礬石﹝泥裹燒半日﹞沙參莽艸﹝炙﹞椒﹝去目汗。各一兩﹞地膽﹝十五枚﹐去足﹑翅﹐熬﹞上十二味搗﹑下篩﹐蜜和搗三十杵爲丸如梧子大。服五丸﹐日二。卒中惡气絕不知人﹐服如小豆二丸﹐老小半之。牛馬所抵踐癰腫﹐若虫毒所嚙﹐取一丸﹐著掌中唾和﹐塗瘡中毒上﹐立愈。正月日﹐以酒率家中大小各一丸﹐一歲不病。若傷寒身熱﹐服一丸。若欲視病﹐服一丸。病者共臥不恐。忌生血物。

《聖惠》治小兒中惡﹐腹心堅脹﹐疼痛﹐顏色靑黑﹐大便不通。

桃奴散方桃奴﹝五枚﹞甘艸﹝一分﹐炙微赤﹐銼﹞麝香﹝一錢﹐細研﹞杏仁﹝二十枚﹐湯浸去皮尖﹑雙仁﹐麩炒微黃﹞桔梗﹝去蘆頭﹞赤芍藥黃芩柴胡﹝去苗﹞川升麻川大黃﹝銼﹐微炒﹞鬼臼﹝去毛。各半兩﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候溫服﹐以利爲度。量兒大小﹐以意加減。

《聖惠》治小兒中惡﹐心堅彊﹐卒痛欲困。

鬼箭羽散方鬼箭羽眞珠﹝末﹐各一分﹞羚羊角﹝屑﹞桔梗﹝去蘆頭﹞川朴硝川升麻赤芍藥柴胡﹝去苗﹞黃芩﹝各半兩﹞桃仁﹝十枚﹐湯浸去皮尖﹑雙仁﹐麩炒微黃﹞川大黃﹝一兩﹐銼﹐微炒﹞上件藥搗﹐粗羅爲散。每服一錢﹐以水一小盞﹐煎至五分去滓﹐不計時候溫服。量兒大小﹐以意加減。

《聖惠》治小兒中惡﹐心痛﹐辟除邪气。

雄黃丸方雄黃﹝細研﹞眞珠﹝末。各半兩﹞麝香牛黃﹝各細研﹐一錢﹞巴豆﹝二十枚﹐去皮心﹐研﹐紙裹壓出油﹞上件藥都研令勻﹐入棗瓤及煉蜜和丸如粟米大。每服以薄荷湯下三丸。量兒大小加減服之。

《嬰孺》治小兒中惡﹐心腹堅彊﹐卒痛欲困。

鬼箭羽湯方鬼箭羽﹝二分﹞朱砂﹝一分﹞羚羊角﹝屑﹞桔梗鬼臼朴硝﹝湯成下。各四分﹞升麻芍藥柴胡﹝各五分﹞黃芩﹝六分﹞大黃﹝八分﹞桃仁﹝四十二个﹐碎﹐去皮尖﹞上以水四升﹐煮一升二合。二歲兒爲四分。更量兒大小與服之。

《葛氏肘後》灸法﹕以繩圍其死人肘腕﹐男左女右畢﹐伸繩從背上大椎度以下﹐又從此灸橫行各半繩﹐此法三灸各三卽起﹐又令爪其病患人中﹐不醒不起者﹐捲其手﹐灸下文頭﹐隨年壯。又灸鼻中三壯也。又灸頤下宛宛中﹐名承漿穴﹐十壯﹐大效。又灸兩足大指﹑爪甲聚毛中七壯。此華佗法﹐一云三七壯。又灸臍中百壯也。

卷第三十二

卒死第五《巢氏病源》小兒卒死候﹕小兒卒死者﹐是三虛而遇賊風﹐故無病倉卒而死也。三虛者﹕乘年之衰一也﹐逢月之空二也﹐失時之和三也。有人因此三虛﹐復爲賊風所傷。使陰气偏竭於內﹐陽气阻隔於外﹐而气壅閉﹐陰陽不通﹐故暴絕而死也。若腑臟未竭﹐良久乃蘇﹐亦有兼挾鬼神气者﹐皆須邪退乃生也。此中客忤及中惡﹐卒死而邪气不盡﹐停滯心腹久乃發動﹐多變成疰也。

茅先生﹕卒死候﹐眼合嚌齒﹐徧身如綿軟﹐面靑黑﹐口鼻冷。此候因本生下而徧身熱﹐或因有駕患﹐醫人一向退熱﹐不曾下得驚積及奶積﹐遂積聚被邪气至此候。

上前件三个候都來﹐一般只是要辧元初受患根源。所治者﹐急下奪命散與吐下風涎﹐﹝方見急慢驚風門中﹞。醒後便下勻气散﹝方見胃气不和門中﹞二服補。除後﹐下朱砂膏﹑﹝方見驚積門中﹞。鎭心丸與服。﹝方見一切驚門中﹞。如有伏熱來時﹐卽下大附子散﹐與調理三﹑五日安樂。﹝方見慢驚風門中。﹞前件三个形候﹐只是此一般調理。上件疾見鴉聲上啼﹑偏搐﹑汗如珠﹑不得睡﹑眼障淚出﹐死候不治。

《嬰童寶鑑》小兒三虛歌﹕乘年之衰兮逢月之空﹐失時之和兮五虛之中。卒中賊風兮成卒死﹐兼挾鬼气兮候亦同。臟腑未絕兮須再活﹐急令醫治兮莫忽忽《金匱要略》救小兒卒死而吐利不知是何病方。

上以馬屎一團絞取汁灌之。無濕者﹐水煮﹐幹者取汁。

《葛氏肘後》救卒死而壯熱者。

上用礬石半斤﹐水一升半煮消﹐以漬腳﹐令沒踝。

《葛氏肘後》又方救卒死而目閉者。

上用騎牛臨面搗薤汁﹐灌之耳中。

《葛氏肘後》又方救卒死而四肢不收﹐屎便者。

上取牛洞一升﹐溫酒灌口中。洞者﹐稀糞也。

《千金》卒死﹐無脈﹑無他形候﹐陰陽俱竭故也。治之方。

上用牽牛臨鼻上二百息﹐牛舐必瘥。牛不肯舐﹐著鹽汁塗面上﹐卽牛肯舐。

《千金》又方上灸﹐熨斗熨兩脇下。﹝《備急方》云﹕及治屍厥。﹞《千金》治魘死不自覺者方。

上用愼燈火﹐勿令人手動﹐牽牛臨其上卽覺。若卒不能語﹐取東門上雞頭末之﹐以酒服。

《千金》治卒魘死方。

上搗韭汁灌鼻孔中。劇者灌兩耳﹝張仲景云﹕灌口中。﹞《千金》治鬼魘不悟方。

上末伏龍肝吹鼻中。

《千金》又方上末皂莢如大豆許﹐吹鼻中﹐嚏則气通﹐起死人。﹝《集驗方》治中惡。﹞《聖惠》治小兒卒死方。

上取女靑末半錢﹐用牛乳汁調服之。

《聖惠》又方上燒豬糞﹐水解取汁服之。

《聖惠》又方上以苦參醋煮汁少許﹐內口中卽蘇。水煮亦得。又酒煮爛棺木板取汁﹐服少許。

《聖惠》又方上煎鹽湯令極咸﹐以物拗口開灌之﹐令入腹卽活。

《聖惠》又方上以熱湯和灰﹐濃壅身上﹐逡巡卽蘇。

《嬰孺》治小兒不知所病便所絕方。

上取雄鷄冠臨兒口上割血﹐滴入口下卽活。

《葛氏肘後》灸法﹕卒死而四肢不收﹑屎便者﹐灸心下一寸﹑臍上三寸﹑臍下四寸各一百壯。兒小者隨年。

《千金》治卒死﹐鍼間使各百餘息。

《千金》灸鼻下人中。一名鬼客廳。﹝《肘後》方云﹕又治屍厥。﹞

卷第三十二

鬼持第六﹝鬼气附﹞《巢氏病源》小兒爲鬼所持候﹕小兒神气軟弱﹐精爽微羸﹐而神魂被鬼所持錄﹐其狀不覺有餘疾﹐直爾萎黃﹐多大啼喚﹐口气常臭是也。

《嬰童寶鑑》小兒鬼持歌﹕小兒气弱命中衰﹐魂魄多應被鬼持。其候萎黃多哭地﹐不須用藥可求師。

《嬰童寶鑑》又小兒鬼气歌﹕鬼气皮膚裏﹐相傳臟腑開。腫虛如水病﹐似驚癇。熱發渾身澀﹐心攣痛所攢。小兒還有此﹐服藥急醫看。

《圖經》治鬼持方。

上用虎睛﹑爪﹐並指﹑骨﹑毛以系小兒臂上﹐辟惡鬼。

《外臺》﹕《深師》五邪丸療邪狂鬼魅妄言﹐狂走恍惚不識人﹐此爲鬼忤﹐當得殺鬼丸方。

丹砂雄黃﹝各別研﹞龍骨馬目毒公鬼箭﹝各五兩﹞鬼臼﹝二兩﹞赤小豆﹝三兩﹞芫靑﹝一枚﹞桃仁﹝百枚﹐去皮尖﹐熬﹐別研﹞上九味搗﹑下篩﹐細絹篩﹐和諸藥拌﹐令和調後內蠟和之﹐大如彈丸﹐絳囊盛之。系臂﹐男左女右﹐小兒系頭。合藥勿令婦人﹑雞犬見之﹐所服蜜和丸如梧子﹐一服三丸﹐日三。忌五辛﹑生血物。

卷第三十二

疰病第七《巢氏病源》小兒疰候﹕疰之言住也﹐謂其風邪鬼气畱人身內也。人無問大小﹐若血气虛衰﹐則陰陽失守﹐風邪鬼气因而客之﹐畱住肌肉之間﹐連滯臟腑之內。或皮膚掣動﹐遊易無常﹔或心腹刺痛﹔或體熱皮腫﹐沈滯至死。死又疰易旁人﹐故爲疰也。小兒不能觸冒風邪﹐多因乳母解脫之時﹐不避溫涼暑濕﹐或抱持出入早晚﹐其神魂軟弱而爲鬼气所傷﹐故病也。

《千金》治小兒疰方。

上用竈中灰﹑鹽等分相和﹐熬﹐熨之。

《千金》太一備急散主卒中惡﹑客忤﹑五屍入腹﹑鬼刺﹑鬼痱及中蠱疰吐血﹑下血及心腹卒痛﹐腹滿﹐傷寒﹐熱毒病六﹑七日方。

雄黃芫花桂心﹝各二兩﹞丹砂蜀椒﹝各一兩﹞藜蘆巴豆﹝各一分﹞附子﹝五分﹐炮裂﹐去皮臍﹞野葛﹝三分﹞上九味﹐巴豆別治如脂﹐余合治下篩﹐以巴豆合和﹐更搗之﹐合和調以銅器中﹐密貯之﹐勿泄。有急候﹐水服一字匕﹐可加至半錢匕﹐老小半之。病在頭﹐當鼻衄﹔在膈上﹐吐﹔在膈下﹐利﹔在四肢﹐當汗出。此之所爲如湯沃雪﹐手下皆愈。祕之﹐非醫不傳。

《千金》治疰病相染易﹐及霍亂中惡﹐小兒客忤﹐長病方。

獺肝﹝一具﹞雄黃莽艸丹砂鬼臼犀角巴豆﹝各一兩﹞麝香﹝二分﹞大黃牛黃﹝各一兩﹞蜈蚣﹝一枚﹞上十一味末之﹐蜜丸。空腹服如麻子大二丸﹐加至五丸﹐以知爲度。

卷第三十二

屍疰第八《巢氏病源》小兒屍疰候﹕屍疰者﹐是五尸之中一屍疰也。人無問小大﹐腹內皆有屍虫﹐屍虫爲性忌惡﹐多接引外邪﹐共爲患害。小兒血气衰弱者﹐精神亦羸﹐故屍疰因而爲病。其狀沈嘿不的知病之處﹐或寒熱淋瀝﹐涉引歲月﹐遂至於死。死又疰易旁人﹐故名之爲屍疰也。

張渙論﹕小兒亦有疰病﹐與大人所病無是﹐久後疰易旁人﹐傳染骨肉﹐如屍疰蠱毒之類是也。

《外臺》張仲景治大人﹑小兒飛屍。

走馬湯方巴豆﹝去心皮﹐熬﹞杏仁﹝去皮尖。各二枚﹞上二味﹐取綿纏﹐槌令極碎﹐投熱湯二合﹐撚取白汁服之﹐須臾瘥。未瘥﹐更一服。老小量之。通療鬼擊有屍疰者﹐常蓄此藥用驗。忌野豬肉﹑蘆筍。《備急》同。

《聖惠》治小兒屍疰﹐心腹滿脹﹐疼痛不可忍。

木香散方木香鬼箭羽桔梗﹝去蘆頭﹞當歸﹝銼﹐微炒﹞紫蘇莖葉﹝各半兩﹞檳榔﹝三分﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分去滓﹐不計時候溫服。更量兒大小﹐加減服之。

《聖惠》治小兒屍疰﹐及中惡諸病皆主之。

犀角散方犀角川升麻木香檳榔桑白皮﹝銼﹞川大黃﹝銼碎﹐微炒。各半兩﹞麝香﹝一錢﹐細研﹞桃仁﹝二錢七枚﹐湯浸去皮尖﹑雙仁﹐麩炒微黃﹞上件藥搗﹐細羅爲散。每服以溫水調下半錢﹐日四﹑五服。更量兒大小﹐加減服之。

《聖惠》治小兒屍疰鬼癖﹐心腹往來疼痛。或加寒熱恍惚﹐形色多般。

桃仁散方桃仁﹝三七枚﹐湯浸去皮尖﹑雙仁﹐麩炒微黃﹞木香人參﹝去蘆頭﹞虎頭骨﹝塗酥炙令黃﹞檳榔京三稜﹝微煨﹐銼﹞白芥子﹝微炒﹞麝香﹝細研﹞桂心﹝各一分﹞款冬花朱砂﹝細研﹐水飛過﹞榦桃柳葉﹝各半兩﹞上件藥搗﹐細羅爲散。不計時候﹐以溫水調下半錢。量兒大小臨時加減。

《聖惠》治小兒屍疰﹐鬼癖驚癇﹐魍魎三十六種﹐無辜天行急黃。並宜服保童丸方牛黃麝香﹝各細研﹞眞珠﹝末﹞甘艸﹝炙微赤﹐銼。各一分﹞赤芍藥光明砂﹝細研。水飛過﹞赤茯苓杏仁﹝湯浸去皮尖﹑雙仁﹐麩炒微黃。各半兩﹞甘遂﹝七分﹐煨令微黃﹞虎睛﹝一對﹐酒浸﹐炙令微黃﹞巴豆﹝五枚﹐去皮心研﹐紙裹壓出油﹞上件藥搗﹐羅爲末﹐都研令勻﹐煉蜜和丸如麻子大。三﹑四歲兒﹐每服以荊芥湯下二丸。更量兒大小加減服之。

《聖惠》治小兒屍疰﹐及諸蠱魅。精气入心腹﹐使兒刺痛﹐黃瘦。

雌黃丸方雌黃雄黃朱砂﹝各細研﹞川大黃﹝銼碎﹐微炒﹞白頭翁徐長卿羚羊角﹝屑。各一分﹞麝香﹝細研﹐半分﹞上件藥搗﹐羅爲末﹐都研令勻﹐以靑羊脂和丸如麻子大。每服以粥飲下三丸﹐日三服。更量兒大小加減服之。

《聖惠》治小兒屍疰﹐邪气入腹﹐痛。

立效方雄黃﹝一分﹐細研﹞梔子仁﹝十枚﹞赤芍藥﹝半兩﹞上件藥搗﹐細羅爲散﹐研入雄黃令勻。每服以溫水調下半錢。更量兒大小加減服之。

《聖惠》治小兒屍疰﹐勞瘦﹐或時寒熱。

鬼臼丸方鬼臼﹝半兩﹐去毛﹞川升麻﹝三分﹞麝香﹝一錢﹐細研﹞柴胡﹝一兩﹐去苗﹞上件藥搗﹐羅爲末﹐都研令勻﹐煉蜜和丸如綠豆大。每服以暖酒下十丸﹐日三服。更量兒大小加減服之。

《聖惠》又方上以桃仁二十枚﹐湯浸去皮尖﹐生研﹐用水一中盞煎至五分﹐去滓。量兒大小﹐分減與服﹐當吐爲效。如不吐﹐卽非是疰也。

《聖惠》又方上用鱉頭一枚﹐燒爲灰﹐細研爲散。每服以新汲水調下半錢。

《聖惠》又方上以雞子一枚打破﹐生吞之。已困者內入喉中﹐搖頭令下卽瘥。

張渙雌黃丹方治屍疰病。

雌黃雄黃﹝各細研﹞川大黃﹝慢火炮黑﹞鬼臼﹝去毛﹐各一兩﹞桃仁﹝三十个﹐湯浸去皮尖﹐研﹞白頭翁﹝半兩﹐以上並爲細末﹐次用﹞麝香﹝一分﹐別研﹞巴豆﹝十粒﹐去皮心膜﹐紙裹出油﹞上件都研勻﹐以羊脂五兩熔和諸藥成膏﹐如黍米大。每服三粒至五粒﹐荊芥湯冷下。量兒大小加減。

張渙又方立效方川大黃﹝炮﹐銼﹞榦桃柳葉﹝洗﹐焙漧。各一兩﹞梔子仁赤芍藥﹝各半兩﹞以上搗羅爲細末﹐次用﹕朱砂﹝細研﹐水飛﹐一兩﹞麝香雄黃﹝各研一分﹞上件都拌勻﹐每服一錢﹐用蜜湯調下。量兒大小加減。

卷第三十二

蠱疰第九《巢氏病源》小兒蠱疰候﹕人聚虫蛇雜類﹐以器皿盛之﹐令相啖食﹐餘一存者﹐卽名爲蠱。能變化或隨飲食入腹﹐食人五臟。小兒有中者﹐病狀與大人﹑老子無異﹐則心腹刺痛﹑懊悶。急者卽死。緩者涉歷歲月﹐漸深羸困。食心臟盡利血﹐心臟爛乃至死。死又疰易旁人﹐故爲蠱疰也。

《外臺》﹕範汪療大人﹑小兒蠱疰百病﹐瘕積聚﹐酸削骨肉﹐大小便不利﹐卒忤﹐遇惡風臚脹腹滿﹐淋水轉相注﹐殫門盡戶﹐延及男女外孫﹐醫所不能療﹐更生十七物紫參丸方紫參人參半夏﹝洗﹞藜蘆代赭桔梗白薇肉蓯蓉﹝各三分﹞石膏大黃牡蠣﹝熬﹞丹參﹝各一分﹞蝦蟆﹝灰﹞烏頭﹝炮。各四分﹞野狼毒﹝七分﹞附子﹝炮﹐三分﹞巴豆﹝七十枚﹐去心皮﹐熬﹞上件藥搗﹑篩﹐蜜和爲丸﹐以飲下如小豆一丸﹐日三服。老小以意減之。蜂蠆所螫﹐以塗其上﹐神神。忌豬羊肉﹑冷水。一方無蝦蟆﹐有漧薑四分。

《聖惠》治小兒中蠱毒﹐腹中堅如石﹐面目靑黃﹐小便淋瀝﹐變易無常。

羊角散方羊角﹝屑﹞荷﹝各一兩﹞梔子仁﹝七枚﹞赤芍藥牡丹黃連﹝去須。各一兩﹞犀角﹝屑﹐半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐日三﹑四服。更量兒大小加減服之。

《聖惠》又方敗鼓皮﹝三分﹐炙令黃﹞苦參﹝銼﹞荷根﹝各一兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐日三﹑四服。更量兒大小加減服之。

《聖惠》治小兒國中蠱毒﹐宜服升麻散方川升麻桔梗﹝去蘆頭﹞栝蔞根﹝各半兩﹞上件藥搗﹐粗羅爲散。每服一錢﹐以水一小盞﹐前至五分﹐去滓溫服﹐日四﹑五服。量兒大小加減服之。

《聖惠》治小兒飛蠱﹐狀如鬼气者﹐宜服雄黃散方雄黃麝香﹝各細研﹞犀角﹝末﹐各半兩﹞上件藥都研令勻﹐每服以溫水調下半錢﹐日四﹑五服。更量兒大小加減服之。

《聖惠》治小兒五種蠱毒﹐悉主之方。

上搗馬兜苓根﹐細羅爲散。每服一錢﹐以水一小盞﹐煎至五分﹐去滓﹐空腹頓服。當時隨吐蠱出﹐未快吐﹐卽再服。

《聖惠》又方上用敗鼓皮一片﹐燒爲灰﹐細研爲粉。空心以粥飲調服一錢。病患須臾當呼蠱三姓名﹐病便愈。

《聖惠》又方上用薺一兩﹐搗羅爲末﹐以粥飲調下一錢﹐甚效。量兒大小加減服之。

《聖惠》治小兒畏忌﹐中蠱欲死方。

上用甘艸半兩﹐生銼﹐以水一中盞﹐煎至五分﹐去滓﹐分爲二服﹐當吐蠱出。若平生預防蠱者﹐宜熟炙甘艸﹐煮汁服之﹐卽內消不吐﹐神效。

《聖惠》治小兒中蠱毒﹐令腹內堅痛﹐面目靑黃﹐淋露骨立﹐病變無常方。

上用桃株﹑寄生二兩搗﹐細羅爲散﹐如茶點服之﹐日四﹑五服。

《聖惠》又方上用麝香半錢﹐細研﹐空腹以溫水調服﹐卽吐出蠱毒﹐未效再服。

《聖惠》治小兒中蠱﹐下血欲死方。

上取生赤雌雞翅下血﹐服之立效。

《聖惠》又方上搗靑藍汁﹐頻頻與半合服。

《聖惠》治小兒疰病﹑諸蠱魅﹐精气入心入腹﹐刺痛﹐黃瘦骨立。

雄黃丸方雄黃雌黃﹝各四分﹞丹砂野丈人徐長卿﹝各三分﹞大黃﹝五分﹞麝香﹝三棗大﹞羚羊角﹝屑﹐五分﹞上爲末﹐以靑羊脂和丸。百日兒酒服黍米大三丸﹐日進二服﹐或豆大亦可。

張渙雄麝散方專治蠱毒病。

雄黃﹝水磨者細研﹞麝香﹝別研﹞羊角﹝屑﹞赤芍藥敗鼓皮﹝炙黃。各一兩﹞馬兜鈴根薺鬼臼﹝去毛。各半兩﹐以上除雄黃﹑麝香外搗﹐羅爲細末﹞上件八味都一處拌勻﹐研細﹐每服半錢。濃煎甘艸湯調下﹐食前。

張渙又方麝犀湯犀角﹝屑﹞鬼箭安息香水磨雄黃﹝細研﹐各一兩﹞苦參牡丹皮﹝各半兩﹞以上搗﹐羅爲細末。次用﹕麝香﹝半兩﹐細研﹞上件都拌勻﹐每服一錢﹐水一大盞﹐煎至五分﹐去滓放溫﹐時時服。

卷第三十三﹝眼目耳鼻﹞凡二十四門

卷第三十三

眼赤痛第一﹝目腫附﹞《巢氏病源》小兒目赤痛候﹕肝气通於目﹐髒內有客熱﹐與胸膈痰飲相搏﹐燻漬於肝﹐肝中熱气沖發於目﹐故令目赤也﹐甚則生翳。

漢東王先生《家寶》治眼病證﹐嬰孩小兒目赤者﹐因上焦壅熱﹐痰飲相搏﹐燻漬於肝﹐以致眼昏澀疼痛﹐宜用金連散﹑﹝方見夾驚傷寒門中﹞。輕靑丹﹝方見單傷寒門中﹞。洗肝散﹑四順散各二﹑三服﹐相間與之。並用靑涼膏貼兩太陽穴。﹝三方並見本門﹞。如根據資次不退﹐腑臟痰壅漸加﹐熱痛﹐其熱气蘊積﹐則變生障翳。

《外臺》五忌云﹕凡目疾﹐不問少長男女等﹐所忌有五﹕一房室﹔二面酒﹔三目衝風冷霜雪﹐向日遠視﹔四哭泣嗔怒﹔五終身不用喫生﹑五辛﹑蕎麥﹑煮葵菜。若因疾犯者﹐則疾深難療。幸細意將愼﹐百無一失﹐故其五忌也。兒小者𨿽不能皆犯此五忌﹐然其間有不可不忌者。

《顱囟經》治孩兒赤眼﹐並胎熱及疳瘴多淚。

茴香散茴香冬靑膽﹝陰漧﹞生甘艸﹝各等分﹞上每洗眼時﹐取藥一分﹐水一盞﹐煎十沸後溫洗之。或孩兒長大﹐卽加藥並水。

《顱囟經》孩子用洗眼後﹐更服飲子方。

知母黃芩靑葙子地膚子秦皮車前艸山梔子獨活﹝各等分﹞上件藥以水五合﹐煎二合﹐去滓溫服。忌食如常。

《千金》治目熱赤﹐生赤脈侵睛﹐肉﹐急痛閉不開﹐如芥在眼磣痛。

大棗煎方大棗﹝七枚﹐去皮核﹞黃連﹝二兩﹐碎﹐綿裹﹞淡竹葉﹝四﹐五合﹞上三味﹐以水二升﹐先煮竹葉取一升﹐澄淸取八合。內棗肉﹑黃連煎取四合。去滓令淨﹐細細以敷中。

《千金翼》治目赤痛方。

雄黃細辛漧薑﹝各一銖﹞黃連﹝四銖﹞上四味細篩﹐綿裹﹐以唾濡頭注藥﹐內大﹐必閉目﹐目中淚出﹐須臾自止。勿手近﹐勿用冷水澆。

《千金翼》又方雄黃漧薑黃連礬石﹝燒半日。各一分﹞上四味合用之如前方﹐可加細辛一分。

《千金翼》治目赤﹐口漧唇裂方。

石膏﹝一斤﹐碎﹞生地黃汁赤蜜﹝各一升﹞淡竹葉﹝切﹐一升﹞上四味﹐以水一斗二升﹐煮竹葉取七升﹐去滓﹐下地黃汁﹐兩沸﹐下澄淸﹔煮石膏取一升半﹐蜜取三升﹐細細服之。

《千金翼》治赤眼方。

上取杏仁四十九顆﹐末之。絹袋裹飯底蒸之﹐熱絞取脂。以銅靑﹑胡粉各如大豆﹐漧薑﹑鹽各如半大豆﹐熟研之。以雞毛沾取掠眼中頭。日二﹐不過三瘥。

《千金翼》赤眼方。

杏仁脂﹝一合﹞鹽綠﹝如棗核大﹞印成鹽﹝三顆﹞上三味﹐取杏仁脂法﹕先搗杏仁如脂﹐布袋盛﹐蒸熟絞取脂。置密器中﹐納諸藥﹐直坐著其中﹐密蓋二﹑七日。夜臥注目四﹐不過七度瘥止。

《千金翼》治赤眼不問久近方。

上用砂三兩一味﹐以醋漿器中浸﹐日中曝之三日。藥著器四畔﹐幹者取如粟米大﹐夜著兩頭﹐不過三﹑四度永瘥。並石鹽﹑石膽等尢佳。

《千金翼》治眼赤暈白膜翳方。

上用麻燭一尺﹐薄批豬脂裹使匝﹐燃燭﹐以銅器承取脂。內蕤仁三十枚﹐研胡粉少許﹐合和令熟﹐夜內兩中。

《千金翼》又方上用枸杞汁洗目﹐日五度良﹐煮用亦得。

《千金翼》治赤眼方。

石膽蕤仁鹽綠細辛﹝各一兩﹞生驢脂﹝一合﹞上五味爲末﹐以乳汁和﹐夜點兩。

《外臺》謝道人療眼暴腫毒﹐痛不可忍欲生翳方。

決明子梔子仁﹝肥精者﹞地膚子茺蔚子幹藍菜﹝切。各一升﹞石膏﹝研﹞升麻﹝切。各四兩﹞苦竹葉﹝切﹐二升﹞芒硝﹝二兩﹞春車前艸汁﹝一升二合﹞冬瓜子﹝三升﹐爲末﹞上十一味以水二斗﹐煮竹葉取七升二合﹐去滓﹐納諸藥煮取四升﹐分爲四服。每服相去可兩食間﹐再服爲度。小兒減藥﹐以意裁之。

《外臺》﹕《古今錄驗》療小兒眼痛方。

上用取淡竹瀝拭之。

《外臺》﹕《古今錄驗》又方上取鯉魚膽敷之。﹝《嬰孺》以鯉魚膽點。﹞《外臺》﹕《古今錄驗》又方上取車前艸汁﹐和竹瀝敷之。﹝《嬰孺》以二物洗。﹞《外臺》﹕《古今錄驗》又方上以人乳浸黃連點之。

《外臺》劉氏療小兒赤眼方。

黃連﹝三分﹞朴硝﹝一分﹐燒令幹﹞上二味﹐以婦人奶汁浸之﹐點眼良。﹝《聖惠》云﹕浸半日。﹞《外臺》﹕《短劇》療小兒蓐內赤眼方。

上生地黃薄切﹐冷水浸﹐以貼之妙。

《外臺》﹕《短劇》又方上取羊子肝薄切﹐以井華水浸﹐以貼之妙。

《外臺》﹕《短劇》又方上取黃柏﹐以乳浸點之。

《聖惠》治小兒肝臟風毒上衝﹐眼赤痛﹐開張不得﹐頭額疼痛。

羚羊角散方羚羊角﹝屑﹞甘艸﹝炙微赤﹐銼。各半兩﹞葳蕤防風﹝去蘆頭﹞甘菊花牛黃﹝細研入﹞元參赤芍藥黃芩梔子仁﹝各一分﹞上件藥搗﹐粗羅爲散。每服一錢﹐以水一小盞﹐煎至六分去滓。入牛黃一字﹐量兒大小分減溫服。

《聖惠》治小兒眼風熱﹑澀﹑赤痛。

梔子仁散方梔子仁黃芩犀角﹝屑﹞龍膽﹝去蘆頭﹞赤芍藥黃連﹝去須﹞川大黃﹝銼﹐微炒﹞甘艸﹝炙微赤﹐銼。

各半兩﹞上件藥搗篩爲散。每服一錢﹐以水一小盞﹐煎至五分﹐去滓溫服。量兒大小以意加減。

《聖惠》治小兒赤眼﹐澀痛不開﹐由膈中有熱。宜服決明散方決明子子芩柴胡﹝去苗﹞川大黃﹝銼﹐微炒﹞川升麻梔子仁甘艸﹝炙微赤﹐銼﹞羚羊角﹝屑。各半兩﹞石膏﹝一兩﹞上件藥搗﹐粗羅爲散﹐每服一錢。以水一小盞﹐入竹葉七片﹐煎至五分﹐去滓。不計時候﹐隨兒大小加減溫服。

《聖惠》治小兒熱毒﹐眼疼痛赤澀﹐熱淚不止方。

元參決明子甘艸﹝炙微赤﹐銼﹞黃芩梔子仁犀角﹝犀﹞牛黃﹝細研。各半兩﹞龍腦﹝半錢﹐細研﹞上件藥搗﹐細羅爲散。都研令勻。每以食後以蜜水調下半錢﹐五歲以上增之。

《聖惠》治小兒肝臟壅熱﹐兩眼赤痛。

龍腦散方龍腦﹝一錢﹐細研﹞梔子仁黃芩麥門冬﹝去心﹐焙﹞地骨皮川升麻犀角﹝屑﹐各半兩﹞川大黃﹝一兩﹐銼﹐微炒﹞甘艸﹝炙微赤﹐銼﹞牛黃﹝細研。各一分﹞上件藥搗﹐細羅爲散。每於食後以溫水調下半錢﹐五歲以下可服一字。

《聖惠》治小兒肝臟風熱﹐上注眼目﹐赤腫疼痛。

羚羊角散方羚羊角﹝屑﹞犀角﹝屑﹞赤芍藥﹝各三分﹞黃連﹝去須﹞馬牙硝朱砂﹝細研。各一分﹞牛黃天竺黃﹝各細研﹞川升麻芎甘艸﹝炙微赤﹐銼﹞當歸﹝銼﹐微炒。各半兩﹞上件藥搗﹐細羅爲散。入研了藥令勻。每服煎竹葉湯﹐放溫調下一錢。量兒大小以意加減。

《聖惠》治小兒肝臟風熱上攻﹐眼目赤痛。

眞珍散方眞珠﹝末研入﹞靑葙子﹝各一分﹞牛黃﹝細研﹞甘艸﹝炙微赤﹐銼﹞黃連﹝去須。各半分﹞蔓菁子﹝半兩﹞上件藥搗﹐細羅爲散﹐入研了藥﹐都研令勻。每服以熟水調下半錢﹐量兒大小加減服之。

《聖惠》治小兒肝臟久積風熱﹐毒上攻兩眼﹐赤痛。宜服胡黃連散方胡黃連眞珠﹝末﹐研入。各一分﹞梔子仁甘艸﹝炙微赤﹐銼。各半兩﹞上件藥搗﹐羅爲散﹐入眞珠粉同研令勻。每服一字﹐濃煎竹葉湯溫溫調下﹐不計時候。量兒大小加減服之。

《聖惠》治小兒肝心壅熱上衝﹐眼赤腫疼痛。

牛黃丸方牛黃熊膽﹝各細研﹐一分﹞朱砂﹝細研﹐水飛過﹞黃連﹝末﹐各半兩﹞龍腦﹝細研﹞膩粉﹝各一錢﹞上件藥都研令勻﹐煉蜜和丸如麻子大。不計時候﹐以溫水下五丸。量兒大小以意加減。

《聖惠》治小兒熱毒﹐眼赤痛。

黃連水藥煎方。

黃連﹝去須﹞蕤仁﹝湯浸﹐去皮﹐研入﹞杏仁﹝各四十九枚。湯浸﹐去皮尖﹑雙仁﹐研入﹞黃柏﹝銼﹞靑鹽﹝各半兩﹞膩粉龍腦﹝細研。各一錢﹞上件藥搗﹐細羅爲末﹐入研了藥令勻。以生絹袋盛﹐用雪水二大盞﹐浸藥一七日﹐取出藥袋子﹐將藥汁灌在竹筒內﹐密裹封﹐坐在重湯鍋中﹐煮一伏時﹐掘地坑子深三尺﹐埋一宿取出﹐入龍腦攪令勻﹐以瓷瓶盛﹐旋取點之。

《聖惠》治小兒暴赤眼澀痛神效方。

龍腦﹝半錢﹞秦皮﹝銼﹞黃連﹝去須﹞甘艸﹝生銼﹞馬牙硝﹝煉過﹐細研。各半兩﹞上件藥搗﹐羅爲末。用水一大盞浸藥一宿﹐以銀銚子煎至五分﹐以新綿濾過﹐入龍腦攪令勻﹐用瓷器盛。

日三度﹐以銅箸點之。

《聖惠》治小兒暴赤眼澀痛﹐點眼方。

黃連﹝末﹞杏仁﹝湯浸﹐去皮尖。各一分﹞膩粉﹝半錢﹞蕤仁﹝半分﹐湯浸﹐去皮﹞上件藥先將杏仁﹑蕤仁爛研如膏﹐後入黃連﹑膩粉相和研了﹐以新綿濃裹卻﹐以新汲水半小盞﹐於淨器內浸藥半日﹐捩取汁。日三﹑四度點之。

《聖惠》又方甘蔗汁﹝三合﹞黃連﹝末﹐半兩﹞上件藥於銅器中以慢火熬養﹐令汁減半﹐以綿濾。每日三﹑四度點之。

《聖惠》又方龍腦﹝一錢﹞川朴硝﹝半兩﹞上件藥都研令細。每用如綠豆大﹐日三﹑四度點之。

《聖惠》治小兒眼暴赤痛﹐點眼方。

雞子﹝一枚﹞黃連﹝末﹐半兩﹞上取雞子敲破頭﹐作小竅子﹐出黃取淸﹐調拌黃連末﹐卻內雞子殼中﹐蠟紙封裹﹐於靑泥坑中浸三兩日﹐不得令沒。取出。日三﹑四度點之。

《聖惠》又方杏仁﹝一分﹐湯浸﹐去皮尖﹞龍腦﹝三豆許大﹞上件藥先研杏仁﹐後入龍腦﹐同研如膏。頻點少許目中﹐瘥。

《聖惠》治小兒目暴赤﹐熱毒腫痛方。

蕤仁﹝一分﹐去皮﹐研﹞黃連﹝末﹐半兩﹞上件藥同研﹐以綿裹﹐內雞子白中﹐浸一宿後﹐和如膏。以半小豆大﹐點目兩﹐良久﹐用熱水洗之。

《聖惠》治小兒眼痛赤﹐洗眼方。

黃柏秦艽﹝去苗。各一兩﹞蕤仁﹝半兩﹐湯浸﹐去皮﹞漧棗﹝一七枚﹐去核﹞上件藥細銼。以水三大盞﹐煎至二盞﹐去滓。放溫時時用洗之。

生地黃黃芩決明子﹝各一兩﹞竹葉﹝切﹐一升﹞赤芍藥﹝半兩﹞上件藥細銼﹐以水二碗煮一二十沸﹐去滓﹐澄淸。日三﹑四度洗之。

《聖惠》治小兒眼赤痛﹐不能開方。

竹瀝﹝三合﹞人乳汁﹝一合﹞上件藥相和﹐以綿濾過﹐時時拭眼中。月內兒及三歲以下﹐並宜用之。

《聖惠》治小兒肝臟風熱﹐上攻於目﹐疼痛不止。宜用牛黃膏方牛黃﹝一分﹞川大黃﹝一兩﹐細銼﹐生用﹞上先搗﹑羅大黃爲末﹐與牛黃同研令勻﹐以生地黃汁調如稀膏。勻於紙上貼眼﹐候幹﹐時時以冷水潤之﹐如食頃間重換。

《聖惠》治小兒蓐內患赤眼方。

黃連﹝去須﹞黃柏﹝各一錢﹞上件藥細銼﹐以奶汁浸半日﹐綿裹濾去滓﹐頻點之。

太醫局羚羊角散治大人﹑小兒一切風熱﹐毒瓦斯上衝﹐眼目暴發赤腫﹐或生瘡疼痛﹐隱澀羞明方。

羚羊角﹝鎊﹞川升麻黃芩車前子甘艸﹝微炙。各十兩﹞決明子﹝二十兩﹞艸龍膽﹝去蘆頭﹞梔子仁﹝各五兩﹞上爲細末。每服一錢﹐食後溫熟水調下﹐日進三服。小兒可服半錢。

太醫局秦皮散治大人﹑小兒風毒赤眼﹐腫痛癢澀﹐眵淚昏暗方。

秦皮﹝銼﹞桂府滑石﹝槌碎﹞黃連﹝去須。各十兩﹞上爲末。每用半錢﹐沸湯點﹐去滓﹐溫熱頻洗。

《嬰孺》治小兒赤眼方。

黃連﹝半兩﹐槌﹞丁香﹝五个﹞棗﹝一枚﹐去核﹞上以水半升﹐銅器中煎至一大合﹐勿令灰入﹐澄了。卻入銅器中﹐紙封頭避塵土﹐點中。

《嬰孺》治小兒頭眼熱痛方。

木香白檀香﹝各三分﹞上爲末﹐以水塗額上﹐幹則易之。

《嬰孺》又方上取芭蕉汁塗額上﹐立愈。

《嬰孺》治小兒肝熱衝眼。

決明湯方決明子大黃子芩梔子仁﹝各七分﹞升麻芍藥柴胡﹝各六分﹞枳殼﹝三分﹐炙﹞竹葉﹝切﹐八合﹞石膏﹝十分﹐碎﹐綿裹﹞杏仁﹝去皮﹑碎﹞甘艸﹝炙。各二分﹞上以水四升﹐煮一升二合爲四服。一﹑二歲兒一合。若生障翳﹐加地膚子五分。

《嬰孺》治小兒眼赤膜﹐膜不開﹐隔中有熱。

決明湯方。

決明子子芩淡竹葉﹝切﹐五合﹞大黃﹝各五分﹞升麻梔子石膏﹝綿包﹐碎。各四分﹞柴胡枳殼﹝炙﹐各三分﹞甘艸﹝一分半﹞上以水二升七合﹐煮七合﹐二百日兒爲三服。

《嬰孺》治小兒眼赤痛﹐有膿壯熱﹐已服湯自下不消。

澤瀉湯方澤瀉升麻知母柴胡梔子仁芍藥﹝各八分﹞決明子﹝五分﹞枳殼﹝炙﹐四分﹞竹葉﹝切﹐一升﹞杏仁﹝去皮尖﹞寒水石﹝碎。各六分﹞上以水五升﹐煮一升半﹐五﹑六歲爲三服。

《嬰孺》治小兒眼痛方。

上取齏杵汁﹐注目中佳。

漢東王先生《家寶》治小兒目赤腫痛等﹐洗肝散方。

芍藥防風﹝各一分﹞羌活大黃﹝濕紙裹﹐煨﹞甘艸﹝炙。各半分﹞上爲末。每服嬰孩一字﹔二﹑三歲半錢及一錢。水一藥注或半銀盞﹐燈心﹑黑豆各少許﹐同煎十數沸﹐食後服之。

漢東王先生《家寶》治小兒目赤﹐上焦壅熱及退諸般潮熱﹐大便不通。

四順散方當歸﹝洗去土﹞芍藥﹝洗﹞大黃﹝濕紙裹﹐煨﹞甘艸﹝炙﹞上等分爲末。每服嬰孩一字﹔二﹑三歲半錢及一錢。水一藥注或半銀盞﹐於銀﹑石﹑砂銚中煎十數沸﹐溫服。

漢東王先生《家寶》治赤眼腫痛﹐貼太陽穴。

淸涼膏方上芙蓉葉見秋了采﹐陰榦爲末。每用半錢或一錢﹐以井華水調貼之。

《四十八候》治風毒赤眼通頂散方石膏﹝﹞薄荷花﹝各一錢﹞川芎﹝二錢﹐炙﹞硼砂牙硝﹝各半錢﹞甘艸﹝二寸﹐炙﹞上爲末﹐麝香﹑蜜水調。

《劉氏家傳》小兒赤眼及斑瘡入眼方。

龍腦薄荷川黃連﹝各一兩﹞上同末之﹐新汲水調塗頂上。

《張氏家傳》治上焦壅熱牛黃散子﹐偏療諸眼疾及小兒諸疾方。

肉桂郁金﹝各一兩﹞馬牙硝﹝四兩﹞甘艸﹝半兩﹞上四味並生用﹐搗羅爲散。有患眼十五年二十年﹐只喫一﹑二兩便瘥。小小赤眼﹐凡喫十服已來便瘥。臨臥用新汲水調一錢匕。

《莊氏家傳》截赤目淸神膏方。

上每用杏仁三﹑四枚﹐去尖連皮﹐淨漱口爛嚼﹐以膩粉少許相拌﹐靑色得所﹝用急熱湯浸散﹞。正臥用紙腳子去眼中時時點之﹐覺藥力行且便睡一時已來﹐或臨夜睡時用之﹐睡至曉神效﹐甚妙。

《王氏手集》大治小兒赤眼不可忍方。

上射幹不許多少﹐細搗羅爲末﹐每服一錢。用臘茶淸調下﹐臨臥服。

《吉氏家傳》治目腫出血方。

甘艸﹝五寸﹐用豬膽汁浸炙盡﹞上爲末﹐每服半錢。米泔調下。

《吉氏家傳》治小兒赤眼方。

牛黃決明子蕤仁﹝各等分﹞上爲末﹐蜜爲丸如麻子大。臨臥乳汁下二丸﹐或豬膽丸妙。

《聖惠》灸法﹕小兒二﹑三歲﹐忽發兩眼大小俱赤。灸手大指﹑次指間後一寸五分﹐口陷者中各三壯﹐炷如小麥大。

《聖惠》又小兒熱毒風盛﹐眼睛疼痛﹐灸手中指本節頭三壯﹐名拳尖也。炷如小麥大。

卷第三十三

胎赤眼第二﹝緣目有瘡而赤者是﹞《巢氏病源》小兒緣目生瘡候﹕風邪客於瞼之間與血气相搏﹐挾熱卽生瘡。浸漬緣目﹐赤而有汁﹐時瘥時發。世云小兒初生之時﹐洗浴兒不淨﹐便穢露津液浸漬眼瞼睫﹐後遇風邪﹐發卽目赤爛生瘡﹐喜難瘥﹐瘥後還發成疹﹐世人謂之胎赤。

《千金》治胎赤眼方。

上取槐木枝如馬鞭大﹐長二尺齊頭﹐油麻一匙置銅缽中﹐且使童子以木研之﹐至暝止。夜臥時洗目敷﹐日三良。

《仙人水鑑》孩子一月內忌赤眼﹐此爲肝胎風方。

牙硝﹝一分﹞雄黃﹝少許﹞上二味研令細﹐點之立瘥。

《外臺》﹕《近效》療眼睛不疼亦不痛﹐上下瞼赤﹑風癢生瘡﹑淚多者﹐宜點此藥方。

蕤仁﹝四十九枚﹐去赤皮﹐研﹞胡粉﹝如棋子許大﹐上火燒﹐看赤變如金色﹞上二味各別研﹐取好眞酥如杏核許大﹐都一處和研令勻﹐入龍腦香如大豆許大三粒﹐報研令消﹐宜油帛裹或銅盒子盛之﹐勿泄气﹐傷風則不堪用。或有小兒胎赤﹐並宜用此方﹐且不疼痛﹐亦不損眼。大人久患赤痛爛瘡者﹐宜先取鹽花或好白鹽一方寸匕﹐醋漿水不用﹐純酢中者一大升﹐煎鹽三﹑五沸﹐則綿濾取汁。欲夜臥﹐先以淸水洗眼﹐次以鹽湯洗之﹐拭令眼幹﹐次以爪甲挑取麻子許多藥﹐塗眼大小﹐任眼開合﹐須臾少淚出﹐眼中涼冷狀若人吹﹐不經三日內其赤便瘥﹐視物漸明。恐眼中忽有倒毛瞇刺眼者﹐速令一人以鑷子摘去之﹐亦令人眼赤淚多﹐磣痛﹐若不除之﹐塗藥終無益耳。

《聖惠》治小兒眼胎赤﹐風毒所攻腫痛。

升麻散方川升麻黃﹝銼﹞甘艸﹝炙微赤﹐銼﹞元參﹝各半兩﹞犀角﹝屑﹞防風﹝去蘆頭﹞蕤仁﹝湯浸﹐去皮。

各二分﹞上件藥搗﹐粗羅爲散﹐每服一錢。以水一小盞﹐煎至五分﹐去滓。入竹瀝半合﹐更煎一兩沸。量兒大小分減溫服﹐日三﹑四服。

《聖惠》治小兒眼胎赤﹑腫痛﹐上焦壅熱。

麥門冬散方麥門冬﹝去心﹐焙﹞犀角﹝屑﹞川芒硝甘艸﹝炙微赤﹐銼﹞防風﹝去蘆頭。各半兩﹞旋復花﹝一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小分減溫服﹐日四﹑五服。

《聖惠》治小兒眼胎赤﹐久不瘥。

牛黃丸方牛黃﹝細研﹞蕤仁﹝湯浸﹐去皮﹞決明子﹝各一分﹞黃連﹝去須﹞犀角﹝屑﹐各半兩﹞龍腦﹝一錢﹐細研﹞上件藥搗羅爲末﹐煉蜜和丸如麻子大。每服以溫水下五丸﹐日三﹑四服。更隨兒大小以意加減。

《聖惠》治小兒胎赤爛黃連丸方黃連﹝去須﹐一兩﹞龍膽防風﹝各去蘆頭﹞川大黃﹝銼﹐炒﹞細辛﹝各半兩﹞上件藥搗羅爲末﹐煉蜜和丸如綠豆大。每服以溫水下七丸﹐日三服。量兒大小加減服之。

《聖惠》治小兒眼經年胎赤﹐兼有翳膜。

杏仁膏方杏仁﹝一兩﹐湯浸去皮尖﹐研如膏﹞膩粉﹝一錢﹞鹽綠﹝細研﹞黃連﹝末。各一分﹞上件藥同研令勻。以眞酥調如膏﹐攤於銅碗內﹐以熟艾如雞子大﹐掘小坑子﹐內燒艾咽出﹐便覆銅碗於上燻之﹐勿令泄气﹐候煙盡爲度。更重研令勻﹐每取少許﹐以綿裹﹐用人乳汁浸一宿。日三﹑四度點之。

《聖惠》治小兒眼胎赤﹐終年月深遠者﹐宜點銅靑散方銅靑膩粉﹝各一錢﹞龍腦﹝半錢﹞幹地龍﹝一條﹐爲末﹞上件藥研令極細。每用半小豆許﹐點著目﹐日一兩度用之。

《聖惠》治小兒眼胎赤龍腦煎方龍腦﹝一錢﹞鹽綠﹝半兩﹞蕤仁﹝一分﹐湯浸﹐去皮﹞上件藥都研令細﹐以蜜調似面脂。每日三兩上點之。

《聖惠》治小兒眼胎風赤爛﹐不以年月﹐發歇頻頻﹐淚出﹐視物澀痛不可忍。

黃連煎方黃連﹝一兩﹐去須﹞蘆薈﹝一分﹞龍腦﹝一錢﹐別研﹞上件藥先將黃連﹑蘆薈搗﹑羅爲末。以新綿裹﹐用水一大盞於銀器中﹐以重湯煮﹐候藥汁三分減二﹐卽去藥綿入龍腦﹐以瓷瓶子內收﹐每日三兩上點之。

《聖惠》治小兒眼胎赤及生瘡﹐怕見風日方。

龍腦﹝半錢﹐細研﹞蕤仁﹝一分﹐湯浸﹐去皮﹐研﹞杏仁﹝一兩﹐湯浸﹐去皮尖﹑雙仁﹐研﹞上件藥滴少水﹐都細研如乳汁。每日三﹑四度點之。

《聖惠》治小兒眼胎赤癢痛方。

龍腦﹝半錢﹐細研﹞桑葉﹝五兩﹐燒作灰﹞上件藥﹐以水一升半﹐先煎桑葉灰取半升﹐綿濾去滓﹐後入龍腦﹐攪令勻。日三﹑四上少少點之。

《聖惠》治小兒胎赤眼﹐洗眼黃柏湯方。

黃柏﹝銼﹞秦皮﹝各一兩﹞蕤仁﹝一分﹐湯浸﹐去皮﹞上件藥搗篩爲散。每取五錢﹐以水一大盞﹐入棗五枚﹐煎一﹑二十沸﹐去滓﹐適寒溫洗之。

《聖惠》治小兒胎赤眼及風赤眼﹐玉箸煎方。

上蛔虫二條﹐小兒口中吐出者爲上﹐將於瓷盒子中盛﹐用紙裹﹐向濕地埋五十日後取出﹐其虫化爲水﹐以瓷瓶子盛。每日以銅箸點少許﹐著目頭﹐及夜臥時再點之。

《聖惠》治小兒眼胎赤及生瘡方。

上用馬牙硝半兩細研﹐取臘月豬膽三枚﹐內硝入膽中浸之﹐陰漧後取硝出。以少許龍腦同研﹐點之。

《聖惠》治小兒肝熱衝眼﹐緣目生瘡。

黃連散方黃連﹝半兩﹐去須﹞赤芍藥蕤仁﹝湯浸﹐去皮﹞木通﹝銼﹞決明子梔子仁黃芩甘艸﹝炙微赤﹑銼。

各一分﹞上件藥搗﹐粗羅爲散。每服一錢﹐以水一小盞﹐入竹葉七片﹐煎至五分﹐去滓溫服﹐日三﹑四服。量兒大小以意加減。

《聖惠》治小兒赤眼疼痛﹐緣目生瘡﹐難開澀痛﹐及有熱淚。

犀角散方犀角﹝屑﹞羚羊角﹝屑﹞防風﹝去蘆頭﹞元參黃芩黃﹝銼。各一分﹞柴胡﹝去苗﹞川大黃﹝銼﹐微炒﹞馬牙硝﹝各半兩﹞上件藥搗﹐粗羅爲散﹐每服一錢。以水一小盞﹐煎至五分﹐去滓溫服。日三﹑四服。量兒大小增減服之。

《聖惠》治小兒緣目生赤瘡及生翳。

細辛丸方細辛黃連﹝去須﹞蘆薈桑根白皮﹝銼﹞甜葶藶﹝隔紙炒令紫色。各一分﹞蕤仁﹝半兩﹐湯浸﹐去皮﹞龍腦﹝半錢﹐細研﹞上件藥搗﹐羅爲末﹐煉蜜和丸如綠豆大。每服以溫水下七丸﹐日三。三歲以上卽服五丸。

《聖惠》治小兒緣目及爛作瘡。

黃連丸方黃連﹝半兩﹐去須﹞川大黃﹝銼﹐微炒﹞龍膽防風﹝各去蘆頭﹞細辛元參﹝各一分﹞上件藥搗﹐羅爲末﹐煉蜜和丸如綠豆大。每服以熟水下五丸﹐日三服。量兒大小以意加減。

《聖惠》治小兒緣目及爛作瘡﹐腫痛。

白礬煎方白礬﹝一分﹐燒爲灰﹞黃連﹝半兩﹐去須﹞靑錢﹝十文﹞防風﹝去蘆頭﹞朴硝﹝各三分﹞地黃汁﹝一合﹞白蜜﹝三合﹞上件藥搗﹐細羅爲散。用綿裹﹐內一靑竹筒中﹐入地黃汁及蜜﹐以絹油罩蓋﹐緊系筒口﹐於炊飯內蒸之。

候飯熟卽瀉出﹐以綿濾過。日三﹑四度﹐取少許塗之。

《聖惠》治小兒眼赤痛﹐及緣目生瘡。

黃連煎方黃連﹝半兩﹐去須﹞童子蛔虫﹝五條﹐吐出者﹞龍腦﹝半錢﹞蜜﹝二兩﹞上件藥除龍腦外﹐入在瓷瓶中。於炊飯中蒸﹐候飯熟爲度。以綿濾去滓﹐取汁﹐入龍腦令勻。日三﹑四服點之。

《聖惠》治小兒風熱﹐致緣目生瘡赤痛。

龍腦煎方龍腦﹝半錢﹞川芒硝黃丹﹝各一分﹞膩粉﹝半分﹞蜜﹝三兩﹞上件藥同入竹筒﹐以重湯煮一日﹐以綿濾過﹐於瓷瓶內盛。每日三﹑四度點之。

《聖惠》治小兒熱毒衝眼﹐緣目生瘡﹐熱疼不止。

梨汁煎方。

右鵝梨﹝一枚﹐去皮﹐核﹞黃連﹝末﹐二錢﹞龍腦﹝一錢﹞上先將梨爛研﹐絞取汁﹐綿裹黃連末﹐於梨汁內浸半日﹐入龍腦令勻。日三﹑四度點之。

《聖惠》治小兒緣目生瘡腫痛方。

黃連﹝半兩﹐去須﹞杏仁﹝一分﹐湯浸﹐去皮尖﹐細研﹞膩粉﹝半錢﹞上件藥以綿裹﹐冷水一小盞﹐浸一宿後﹐每日三﹑五上點之。

《聖惠》治小兒緣目爛作瘡方。

靑錢﹝二十文﹞靑鹽﹝一兩﹞上件藥相和﹐先以濕紙數重包﹐又用泥裹候幹﹐於猛火中燒令赤﹐放冷剝去泥紙後搗﹐細羅爲散。每服一綠豆許﹐以津調塗瘡上。

《聖惠》又方黃柏黃連﹝去須﹞梔子仁﹝各半兩﹞上件藥細銼﹐以水一大碗﹐靑鹽一分﹐煎十餘沸﹐以綿濾過﹐溫溫洗之﹐日三﹑兩度用之。

《嬰孺》治小兒眼赤爛﹐癢痛﹐淚出可視風下﹐傷裂痛方。

黃連﹝二錢﹞大靑錢﹝七文﹞礬石﹝灰﹐半分﹞上以水三合﹐蜜三合﹐銅器內二斗米飯上蒸煎成﹐夾絹濾澄﹐點之。

張渙治眼瞼赤爛二金散方黃連﹝去須﹞黃柏﹝各一錢﹞上件藥搗﹐羅爲粗末﹐以奶汁浸一宿﹐焙漧。每用少許﹐以新綿裹﹐用荊芥湯浸﹐放溫熱時時洗之。

《張氏家傳》治小兒風赤及胎風眼﹐頭尾有瘡。

百靈散藥方。

靑橘皮﹝一兩﹐去瓤﹞大芎﹝一分﹞白牽牛牛蒡子﹝各二兩﹐微炒﹞大黃﹝濕紙裹﹐火內炮﹞粉艸﹝各半兩﹞上件藥﹐在春合用靑橘皮﹐在夏秋合用黃橘皮﹔大黃在春卽生用﹐在夏秋如前法制。並搗羅爲末﹐每服一錢匕﹐以甜竹葉湯調下﹐食後臨睡。

《張氏家傳》小兒﹑孩兒赤眼﹐爛眼羞明方。

黃連﹝半兩﹐末﹞輕粉﹝一錢﹞生雞子殼﹝一个﹐末之﹐又研極細﹞上再研令勻﹐安在大口瓶子內﹐用布蓋﹐星月下露一宿。來日再研勻﹐用少許津調﹐敷眼唇上。

《莊氏家傳》小兒眼唇赤爛方。

上用光粉少許﹐幹擦之卽平。

《吉氏家傳》銅靑散治小兒斑瘡雀目﹑爛眩淚多方。

銅靑五倍子﹝末。各抄半錢匕﹞山梔子仁﹝末﹞白繕土秦皮﹝末。各抄一錢匕﹞上都細勻爲末﹐乳汁爲丸如雞頭子。每用一丸﹐百沸湯半盞泡開﹐澄淸溫洗。

莊氏兪集穴灸法﹕小兒二﹑三歲忽發兩眼大小皆赤﹐灸手大指﹑次指間後一寸五分陷中﹐各三壯。

卷第三十三

睛生障翳第三《巢氏病源》眼障翳候﹕眼是腑臟之精華﹐肝之外候﹐而肝气通於眼也。小兒腑臟痰熱﹐燻漬於肝﹐衝發於眼﹐初只熱痛﹐熱气蘊積﹐變生障翳。熱气輕者﹐止生白翳結聚。小者如黍粟﹐大者如麻豆﹐隨其輕重﹐輕者止生一翳﹐重者乃至兩三翳也。若不生翳而生白障者﹐是疾重極﹐徧覆黑睛﹐滿眼悉白則失明也。其障亦有輕重﹐輕者黑睛邊微有白膜來侵黑睛﹐漸染散漫﹐若不急治﹐熱勢卽重﹐滿目並生白障也。

張渙兒恣食甘酸﹐令目赤腫﹐甚卽生翳﹐或靑盲不見﹐寶童歌﹕熱气燻肝眼必昏﹐病存輕重事須分。輕卽赤疼多熱淚﹐重生白翳色如銀。赤脈頭成肉﹐翳睛白似浮雲。洗肝散子頻須服﹐障翳還收眼復明。

《千金翼》眞珠散主目翳覆瞳。

光明朱砂﹝半兩﹞貝子﹝燒﹐五枚﹞白魚﹝炙﹐五枚﹞漧薑﹝半分﹞研如粉﹐熟帛篩。仰臥﹐指甲挑少許敷眼中。

七寶散主翳久不愈。

琥珀白眞珠珊瑚馬珂紫貝決明子石膽﹝各一分﹞朱砂蕤仁﹝各二分﹞篩極細﹐敷目中﹐日三。

《聖惠》車前子散治肝熱生翳或血輪脹。

車前子防風人參甘艸﹝炙赤﹞甘菊花菥子靑葙子﹝各一分﹞梔子仁黃連﹝各半兩﹞粗羅。一錢﹐水小盞﹐淡竹葉七片﹐煎五分﹐溫服日三。

黃芩散治目翳﹐體熱﹑心煩。

黃芩決明防風川大黃﹝炒﹞甘艸﹝炙﹞川升麻﹝各一分﹞粗羅。一錢﹐水小盞﹐淡竹葉七片﹐煎五分﹐溫服﹐日三。

治白翳羚羊角散羚羊角川大黃﹝炒﹞桑皮眞珠甘菊花﹝各一分﹞甘艸﹝炙﹐半分﹞細羅。溫水調半錢﹐日三﹑四。更量。

旋復花散治兒生目卽有赤膜漫睛。

旋復花桑皮羚羊角赤芍藥玄參﹝各一分﹞甘艸﹝炙﹞黃連﹝各半分﹞粗羅。一錢﹐水小盞﹐竹葉七片﹐煎五分﹐溫服﹐日三。

兔肝丸治赤。

兔肝﹝微炙﹞梔子仁黃連蕤仁羚羊角﹝各半兩﹞川升麻決明子﹝各三分﹞細辛﹝一分﹞羅﹐煉蜜丸如綠豆。三歲下﹐湯研三丸。日三﹑四﹐量加。

退翳靑葙子丸靑葙子馬牙硝蚺蛇膽熊膽﹝各半兩﹞龍膽﹝半錢﹞羅﹐煉蜜丸如綠豆。三歲下﹐湯研三丸。日三﹑四。量加。

點眼翳肉。

龍腦珊瑚石決明眞珠各一分﹐研如粉﹐白蜜一合﹐和。瓷器盛﹐不時點。

點眼黑翳覆瞳子。

空靑白礬﹝各一分﹞貝齒﹝一枚﹞研細。點翳上﹐日再。

洗方露蜂房一兩﹐水二錢﹐煮五七沸﹐溫洗。

《聖惠》治小兒眼有障翳珊瑚散方珊瑚﹝半兩﹞上細研如粉﹐每點時﹐取如黍米大﹐內在翳上。日再點之。

又方馬腦﹝半兩﹞上細研如粉﹐每用時﹐取如黍米大﹐點在翳上。

又方楸葉﹝三兩﹐嫩者﹞上爛搗﹐以紙裹﹐更將泥重包﹐著猛火燒之﹐候泥幹卽取出﹐去泥﹐入水少許後取汁﹐以銅器盛﹐慢火漸漸熬之﹐令如稀餳卽貯入瓷合中。每日一度﹐點一綠豆許。

《聖惠》又方上用書中白魚爲末﹐點少許翳上﹐卽愈。

《聖惠》又方上用露蜂房一兩﹐以水二盞﹐煮五七沸﹐去滓。溫溫洗之卽瘥。

《博濟方》治男子﹑婦人﹑小兒遠年近日風毒瓦斯上攻﹐眼目昏暗﹑赤澀﹐瘀肉生瘡﹐翳膜遮障不明﹐及久患偏正頭疼﹐眼目漸細小及有夾腦風痛﹐多視黑花。但有此狀﹐服藥五日見效。

羌活丸羌活川芎天麻旋復花靑橘皮﹝去瓤﹞天南星﹝炮﹞本﹝粗者本﹐細者威靈仙﹐碎不用使。各一兩﹞牽牛子﹝六兩﹐杵﹐取二兩末﹐餘者不用﹐微焙漧﹞上件七味一處爲末﹐後入牽牛子末和勻﹐取生薑自然汁﹐煮麵和丸如桐子大。食後溫酒﹑鹽湯﹑米飲任下二十丸﹐日三服。小兒小丸﹐量度與服。不醫內外障及暴赤眼。

《靈苑》治翳膜立效洗肝散方。

白蒺黎﹝一兩半﹐微炒﹐去角﹞羌活防風﹝去蘆頭。各半兩﹞甘艸﹝一分﹐炙﹞馬牙硝﹝二兩﹐細研﹞上同爲細末﹐每服二錢﹐用溫熱水調下﹐食後臨臥時服。小兒及年少气實者﹐只用牙硝一味爲末﹐每服一錢。小兒一字﹐熟水調下。若是暴翳﹐不過兩服便落。

漢東王先生《家寶》治小兒肝臟壅熱及眼生浮翳。

羌菊散方。

羌活山梔子仁﹝炒﹞防風﹝各一分﹞甘艸﹝一分半﹞白蒺藜﹝炒﹐去尖﹞菊花﹝各半兩﹞上爲末﹐每服半錢或一錢﹐蜜湯調下。一日三服﹐食後。

漢東王先生《家寶》治肝臟壅熱﹐眼生翳障。

決明丸方決明子車前子菊花川芎宣連當歸﹝各一分﹞大黃子芩﹝各半分﹞上爲末﹐煉蜜丸如小綠豆大及麻子大。每服五歲七丸﹐七歲十丸﹐十歲十五丸﹐以意加減。並煎桑枝湯吞下﹐麥門冬熟水亦可。

漢東王先生《家寶》治小兒風熱﹐疳气攻眼﹐亦痛﹑內外障眼。

四仁丸方桃仁杏仁﹝各四个﹐去皮尖﹞蕤仁郁李仁﹝各去皮尖﹞蕪荑﹝取肉﹐各五个﹞北亭﹝如豌豆大一塊﹞海螵蛸﹝取末﹞上七味於乳缽內生研極細﹐將綿絹濾過﹐後入白蜜半兩﹐龍腦一字﹐眞麝香少許﹐輕粉一字﹐再研極勻﹐點之。

漢東王先生《家寶》治嬰孩肝熱眼赤痛﹐涼膈退熱去翳。

銀白散方。

天花粉連翹甘艸﹝炙﹞川白藥白附子﹝各等分﹞上爲末。每服半錢﹐麥門冬﹑蜜﹑熟水調下﹐不拘時候。

錢乙附方地黃散治小兒心肝壅熱﹐目赤腫痛﹐生赤脈或白膜徧睛﹐四邊散漫者猶易治﹔若暴遮黑睛﹐多致失明﹐宜速用此方。亦治瘡疹入眼。

木通甘艸﹝銼﹐炒。各一錢半﹞黃連﹝去須﹞大黃﹝去皮﹐取實者﹐銼﹐略炒﹞防風﹝去蘆頭﹐焙﹞羌活生犀﹝末﹞蟬殼﹝去土﹞木賊谷精艸沙苑蒺藜白蒺藜﹝各一錢﹞生熟漧地黃﹝切﹐焙﹐秤﹞當歸﹝去蘆頭﹐切﹐焙﹑秤。各一分﹞元參﹝半錢﹞上爲細末。每服一字或半錢。量大小加減。煎羊肝湯食後調下﹐日三夜一。忌口將息﹐亦治大人。

張渙鎭肝散去痰熱﹐退翳方。

胡黃連梔子仁﹝各一兩﹞甘艸﹝微炙﹞馬牙硝靑葙子﹝各半兩﹞以上搗﹐羅爲細末。次用﹕牛黃眞珠﹝末。各一分﹐研﹞上件都拌勻﹐細研。每服一錢﹐水八分一盞﹐入荊芥﹑薄荷各少許﹐煎四分﹐去滓。溫服﹐食後。

《嬰童寶鑑》治小兒眼中生翳﹐疼痛並暴赤眼方。

羌活蟬殼蛇蛻防風谷精艸菊花木賊甘艸﹝炙﹞大黃﹝煨﹞山梔子仁黃連白蒺藜沙苑蒺黎﹝各等分﹞上件爲末﹐每服半錢﹐熟水調下。

《劉氏家傳》治大人﹑小兒遠年近日內外障翳昏睛﹐並暴腫赤澀流淚﹐及胎風爛眩﹐退翳膜﹐消疹肉。

八仁丹方。

膽礬﹝洗去塵﹐研﹞川黃連﹝去毛﹐末。各三錢﹞乳香﹝通明者﹞靑鹽﹝洗去塵﹞黃丹﹝燒通赤﹞眞腦子﹝各一錢。研﹞輕粉﹝三竹筒﹞蠍梢﹝連芒﹐用七个﹐末之﹞上都研極細勻﹐次用砂糖汁和丸梧桐子大。每一丸安瓷器中﹐百沸湯浸﹐以箸打散﹐澄取淸水熱洗眼﹐水冷則止。復以藥水傾藥滓器中﹐經一﹑二時再以湯底如前洗﹐凡一丸可五次用。忌一切動風﹑毒物並愁惱。

此方乃廣鑑禪師傳方。若目睛全者用之﹐必平復﹐極神妙。不見物者﹐復如舊﹐此僧用此醫其妹見效。

《吉氏家傳》治風翳滿瞳人及風眼羊肝散方牛菜子﹝炒﹞木通蒺藜﹝炒﹐去角﹞上三味等分爲末。每服三錢﹐用羊肝汁調下。大小加減。

《吉氏家傳》治眼中有白膜﹐旬日不開﹐宜服此方。

夜明砂﹝一兩﹐炒煙出﹞蟾﹝一个﹐分兩處燒﹐半生半熟爲度﹞杏仁﹝一百粒﹐去皮尖﹐炒﹞上件爲末﹐收之。臨用卽旋以飯丸﹐如綠豆大。每服三丸﹐米飲下。頻以湯投之﹐看大小加減。

《吉氏家傳》治熱气盛﹐翳膜上睛﹐靑盲兼惡眼疼痛方。

兔肝﹝一具﹞梔子仁黃芩﹝各二錢﹞黃連升麻決明子﹝各三錢﹞細辛﹝一分﹞蕤仁﹝六分﹐研﹞上件爲末﹐蜜丸如綠豆大。一歲五丸﹐熟水下。

《吉氏家傳》威靈仙散治小兒斑瘡﹑雀目﹑眼生翳障遮瞞方。

威靈仙仙靈脾甘艸﹝炙﹞茯苓子芩靑葙子大靑芍藥大黃﹝蒸﹞上等分爲末。每服半錢或一錢﹐豬膽二个﹐劈開摻藥末在內﹐麻皮纏﹐米泔煮熟﹐放冷喫。

《吉氏家傳》蕤仁膏點小兒翳方。

蕤仁﹝三十粒﹐去皮膜﹐出油﹞硼砂﹝一塊﹐如豆大﹞牙硝﹝過﹐一錢﹞龍腦﹝少許﹞上研勻細﹐乳汁調﹐瓷盒盛﹐逐時點眼。

長沙醫者丁時發傳治小兒眼及障膜方。

滑石﹝半兩﹞川百藥煎﹝一兩﹞靑鹽輕粉﹝各一分﹞上爲末﹐用白湯調半錢﹐熱洗眼。又服楮實散方。

楮實子﹝二兩﹞荊芥﹝一兩﹞甘艸﹝半兩﹐炙﹞上爲末。每服一錢﹐好茶調下。

長沙醫者鄭愈傳治翳障眼決明散方石決明﹝火﹞谷精艸﹝各二錢﹞蒼術﹝三錢﹞蟬蛻﹝七个﹞上爲細末。每服半錢﹐用米泔水調下。

長沙醫者鄭愈傳明目退翳方蟬蛻蟬花防風楮子艸決明﹝炒﹞羌活甘艸﹝炙﹞川芎﹝各半兩﹞蛇蛻蠶紙﹝燒灰﹞蒺藜子﹝去尖﹞甘菊﹝各三錢﹞上爲細末。食後每服一錢﹐香熟水調下。

《聖惠》灸法﹕凡小兒至春秋忽生白翳﹐遮瞳子﹐疼痛者﹐灸第九椎節上一壯﹐炷如小麥大。

卷第三十三

眼癢第四《嬰童寶鑑》小兒眼爛歌﹕小兒沿目生瘡爛﹐發歇無時癢更疼。毒熱兼風衝眼瞼﹐莫將胎赤一般攻。

《千金》治風眼爛癢痛方。

竹葉黃連﹝各一兩﹞白皮﹝一兩半﹞上三味咀﹐以水二升煮取五合。稍用滴目兩﹐日三﹑四度。

《嬰孺》治小兒傷風﹐間赤爛﹐赤癢經年不瘥。

靑錢散方上用大靑錢一百文﹐以好酒三升﹐煎錢令漧燥﹐刮取屑﹐羅了﹐點中。

《吉氏家傳》點眼蕤仁膏治風熱﹐腫赤癢痛方。

蕤仁﹝壓出油﹞靑鹽腦子臘月豬脂熊膽﹝各等分﹞上件研極細﹐如是外障入川烏頭尖些小﹐不可多用。用乳汁化開﹐點之。

卷第三十三

眼暗第五《千金翼》決明丸主眼風虛勞熱﹐暗暈內起方。

石決明﹝燒﹞石膽光明砂芒硝﹝蒸﹞空靑黃連﹝不用須﹞靑葙子決明子﹝以苦酒漬﹐經三日﹐曝漧﹞蕤仁防風鯉魚膽細辛上一十二味等分搗﹐密絹篩﹐石研令極細﹐以魚膽和丸如梧子﹐曝漧卻研碎﹐銅器貯之勿泄。每服取黃米粒大內中﹐日一夜一﹐稍稍加﹐以知爲度。兒小極少注之。

《千餘翼》補肝丸主明目方。

地膚子藍子蒺藜子車前子菟絲子瓜子茺蔚子靑葙子﹝各二合﹞桂心﹝五分﹞細辛螢火虫決明子﹝各五合﹞大黃﹝二兩﹞黃連﹝一兩半﹞上一十四味搗﹑篩﹑煉蜜和。飲服如梧子十五丸﹐可至二十丸。愼熱麵食﹑生冷﹑酢滑﹐油﹑蒜﹑豬﹑雞﹑魚﹑蕎面﹑黃米。小兒作小丸﹐量之。治眼暗神方也。

《千金翼》眼暗方上用蔓菁子一斗﹐淨淘﹐以水四斗煮﹐自旦至午﹐去汁易水又煮﹐至晚去汁﹐易水又煮﹐至旦曝漧﹐以布袋貯之。一度搗三升﹐以粥汁服三方寸匕﹐日三服﹐美酒等任性所便。兒小量之。

《千餘翼》補肝湯主肝气不足方。

甘艸﹝炙﹞黃芩人參桂心﹝各二兩﹞上四味咀﹐以水六升煮取二升﹐去滓。分三服。隨小大分減。

《千金翼》瀉肝湯主髒中痰實熱衝眼﹐漠漠暗方。

苦竹根﹝八兩﹞半夏﹝四兩﹐洗﹞杏仁﹝去皮尖﹑雙仁﹞漧地黃﹝各二兩﹞細辛甘艸﹝炙。各一兩﹞漧薑茯苓枳實﹝炙﹞白術﹝各三兩﹞上一十味咀﹐以水一斗三升﹐煮取二升七合﹐去滓﹐分三服。最兒大小分減服之。

《千餘翼》瀉肝湯主眼漠漠無所見﹐或時痛赤﹐腹有痰飲﹐令人眼暗方。

大黃白術﹝各二兩﹞甘艸﹝炙﹞芍藥當歸茯苓黃芩細辛桂心人參﹝各一兩半﹞生薑﹝五兩﹐切﹞半夏﹝四兩﹐洗﹞上一十二味咀﹐以水一斗煮取三升﹐分爲四服。量兒大小分減服之。

《千金翼》治眼漠漠決明洗眼方。

決明子﹝二十五枚﹞蕤仁秦皮黃連﹝宣州者佳。各半兩﹞螢火虫﹝七枚﹞上五味切﹐以水八合﹐微火煎取三合﹐用綿注洗目﹐日二度。

《千金翼》治五臟客熱上燻﹝一作衝﹞眼﹐外受風寒﹐令眼病不明方。

地膚子﹝半兩﹞柏子仁﹝一合半﹞大黃﹝二兩﹞決明子﹝五合﹞藍子蕤仁瓜子靑葙子蒺藜子菟絲子茺蔚子﹝各二合﹞螢火﹝一合﹞黃連﹝一兩半﹐宣州者﹞細辛﹝五分﹞桂心﹝七分﹞上一十五味﹐搗﹑篩﹐煉蜜和丸如梧子。每服五丸﹐日三服。兒小分減服。

《千金翼》治肝膈上大熱﹐目暗不明方。

升麻大靑黃柏﹝各三兩﹞射幹生元參薔薇根白皮﹝各四兩﹞蜜﹝一升﹞上七味咀﹐以水七升煮取一升半﹐去滓。下蜜兩沸﹐細細含咽之。

《千金翼》治眼暮無所見方。

上豬肝一具﹐細切﹐以水一斗煮取熟﹐置小口器中。及熱以目臨上大開勿閉也﹐冷復溫之﹐取瘥爲度。

《千金翼》治熱病瘥後﹐百日內食五辛目暗方。

上以鯽魚作燻之﹐如前法良。

《千金翼》兔肝散主失明方。

兔肝﹝炙﹞石膽貝齒芒硝蕤仁黃連礬石﹝燒﹞松葉螢火菊花地膚子決明子﹝各一分﹞上一十二味爲散。食後服半錢匕﹐不知稍稍加服﹐藥不可廢。若三日停﹐則與不服﹐等愈後仍可常服之。

量兒大小分減服。

《千金翼》治風痰胸滿﹐眼赤暗方。

決明子竹葉防風枳實﹝炙﹞澤瀉黃芩杏仁﹝去皮尖﹑雙仁﹐熬。各三兩﹞細辛芒硝﹝各二兩﹞芍藥李子仁﹝一方無﹞柴胡﹝去苗。各四兩﹞上一十二味咀﹐以水九升﹐煮取二升半﹐去滓。分三服﹐兒小分減服。

張渙眞珠膏方專治眼久不瘥﹐茫茫不見物。

眞珠﹝末﹞甘菊花﹝爲末﹞香豉﹝炒黃爲末﹞井泉石﹝細研。各一分﹞上件拌勻﹐用白蜜一合﹐鯉魚膽一枚﹐同藥慢火熬成膏﹐次入好龍腦一錢同拌勻。每用少許﹐時時點眼中。

《千金》灸法﹕治肝虛目不明。灸肝兪二百壯﹐小兒斟酌﹐可灸一﹑二﹑七壯。

《聖惠》灸法﹕治奶瀝目不明。灸肩中兪二穴各一壯﹐在肩甲內廉﹐去脊二寸陷中。

卷第三十三

睛髙第六《聖惠》治眼熱毒所攻﹐目睛凸出。

黃連丸方黃連﹝去須﹞犀角﹝屑﹞地膚子決明子黃芩苦參元參車前子﹝各一兩﹞朴硝龍膽﹝去蘆頭。各二兩﹞上件藥搗羅爲末﹐煉蜜和丸﹐杵三五百下﹐丸如綠豆大。食後以熟水下一二十丸﹐臨臥再服。

《聖惠》治眼睛無故突出一二寸者方。

上急以冷水灌注目上﹐數數易水﹐須臾﹐睛當自入﹐平復如故。

長沙醫者丁時發傳治大小兒風毒瓦斯﹐眼睛懸出一二分﹐用此藥服。

川芎白芷荊芥薄荷菊花甘艸﹝各等分﹞上爲細末。每服一錢或半錢﹐好茶調下。

卷第三十三

靑盲第七《巢氏病源》小兒目盲候﹕眼無障翳而不見物謂之盲。此由小兒髒內有停飲而無熱﹐但有飲水積漬於肝也。

目是五臟之精華﹐肝之外候也﹐肝气通於目﹐爲停飲所漬﹐髒气不宣和﹐精華不明審﹐故不赤痛亦無障翳而不見物﹐故名靑盲也。

《龍木論》治小兒靑盲外障候﹐此眼初患時﹐於母胎中或受驚邪之气﹐致令生後五﹑七歲以來﹐便乃患眼。

其初患之時﹐夜臥多驚﹐嘔吐痰涎黃汁﹐漸漸失明。還從一眼先患﹐後乃相牽俱損﹐致使然也。宜服牛膽丸﹑犀角飲方立效。﹝二方並見本門。﹞《嬰童寶鑑》小兒雀目靑盲眼歌﹕小兒飲水久停肝﹐翳障全無辧物難﹔夜裏不明爲雀目﹐靑盲晝夕一般看。

《千金翼》治靑盲方。

黃牛膽鉤藤﹝各半兩﹞人參羚羊角藿香廣香﹝各一兩﹞琥珀﹝少許﹞上爲末﹐煉蜜爲丸如梧桐子大。每服五丸﹐薄荷湯化下。

《龍木論》犀角飲子方犀角防風黃芩芍藥﹝各一兩﹞羚羊角知母﹝各二兩﹞人參﹝一兩半﹞上爲末。每服一錢﹐水一盞煎至五分﹐食後﹐去滓溫服之。

《聖惠》治小兒靑盲不見物。

羊子肝散方蕤仁﹝湯浸﹐去皮﹞防風﹝去蘆頭﹞香豉﹝炒黃色。各一分﹞井泉石﹝半兩﹐細研﹞上件藥搗﹐細羅爲散。用羊子肝一片﹐並藥同研令爛。四﹑五歲兒分作二服﹐以新汲水下。甚者不過三﹑四服﹐隨兒大小以意加減。

《聖惠》治小兒靑盲及雀目菊花散方甘菊花寒水石﹝各一分﹞牯牛膽雌雞肝﹝各一枚。並陰漧﹞上件藥搗﹐細羅爲散。取豬肝血調下半錢﹐不過三﹑五服驗﹐兼退翳﹐自然見物。更量兒大小以意加減。

《聖惠》治小兒靑盲不見物方。

鼠膽鯉魚膽﹝各二枚﹐取汁﹞上件二味相和﹐點眼用之立效。

《聖惠》治小兒靑盲腦痛方。

鯉魚腦鯉魚膽﹝各等分﹞上件藥相和令勻。點中﹐日三﹑四服﹐神效。

《聖惠》治小兒靑盲﹐茫茫不見物方。

眞珠﹝半兩﹐研如粉﹞白蜜﹝一合﹞鯉魚膽﹝一枚﹞上件藥相和﹐煎一兩沸﹐候冷點眼中﹐當淚出﹐藥歇卽效。

《聖惠》又方上用豬膽一枚﹐微火上煎之﹐良久﹐候冷﹐點如黍米大﹐效。

卷第三十三

雀目第八《巢氏病源》小兒雀目候﹕人有晝而精明﹐至暝便不見物﹐謂之雀目。言如鳥雀﹐暝便無所見也。

《聖惠》治小兒雀目﹐日晚無所見。

夜明砂散方夜明砂﹝微炒﹞姜石﹝搗碎﹐細研﹐水飛過。各半兩﹞細辛羌活﹝各一分﹞上件藥搗﹐細羅爲散﹐都研令勻。每服一錢﹐用白羊子肝半枚﹐粟米二百粒﹐水一中盞﹐煮米熟去肝放冷﹐漸漸服之。兒稍大﹐並肝食之。

《聖惠》治小兒雀目及疳眼﹐宜服煮肝石決明散方石決明﹝細研﹞井泉石蛤粉谷精艸﹝各半兩﹞上件藥搗﹐細羅爲散。每服一錢﹐取白羊子肝一枚。劈開入藥末﹐以米泔一中盞﹐煮熟﹐空心與食。量兒大小以意加減。

《聖惠》治小兒雀目﹐至暮無所見。

仙靈脾方仙靈脾根晚蠶蛾﹝微炒。各半兩﹞射幹甘艸﹝炙微赤﹐銼。各一分﹞上件藥搗﹐細羅爲散。用羊子肝一枚﹐切開﹐摻藥二錢在內﹐以綫系定﹐用黑豆一合﹐米泔一大盞﹐煮熟取出。分爲三服﹐以汁下之。

《聖惠》又方老柏白皮地膚子﹝各一兩﹞車前子細辛烏梅肉﹝微炒。各半兩﹞上件藥搗﹐細羅爲散。每服以粥飲調下半錢。量兒大小以意增減。

《聖惠》又方細辛麥門冬﹝去心﹐焙﹞甘艸﹝炙微赤﹐銼﹞秦皮蕤仁﹝湯浸﹐去皮﹐細研。各一分﹞上件藥搗﹐羅爲末﹐以白羊子肝一枚﹐去筋膜﹐爛研和丸如綠豆大。每於食後以冷水下五丸﹐五歲以上增之。

《聖惠》又方烏梅槐子﹝各微炒﹞黃連﹝去須﹞防風﹝去蘆頭。各一兩﹞黃牛膽﹝一枚﹐取汁﹞上件藥搗﹐羅爲末。以牛膽汁拌合令勻﹐曝漧﹐重搗爲末﹐煉蜜和丸如綠豆大。三歲每日空心以溫水下五丸﹐量兒大小以意加減。

《聖惠》又方甘艸﹝炙微赤﹐銼﹞谷精艸﹝各半兩﹞漧薑﹝銼﹐一分﹞上件藥搗﹐羅爲散。用面一兩作燒餅子樣﹐用藥三錢入在中間﹐安慢火內﹐煨令熟。用好茶下之﹐每日早晨一服﹐至三日後見物。多時者不過五服見效﹐無問大人﹑小兒並治﹐小兒卽量其大小加減。

《聖惠》又方地膚子決明子﹝各半兩﹞上件藥搗﹐羅爲末﹐以粟米飯和丸如綠豆大。每日空心以粥引下七丸﹐至夜再服。量兒大小以意加減。

﹝《聖惠》又作散飲﹐服一錢。﹞《聖惠》又方夜明砂﹝微炒﹞黃芩﹝各半兩﹞上件藥搗﹐細羅爲散。用米泔濯豬肝汁調下半錢﹐日三服。三歲以上增之。

《聖惠》又方上用蒼術一兩﹐去皮﹐銼﹑微炒﹐搗細羅爲散。每服一錢﹐用羊子肝一具﹐以米泔煮熟﹐分半具細切拌藥與兒食之﹐至晚再服。五歲以上卽頓服﹐未喫食兒不可與服。

《聖惠》治小兒雀目立見物方。

上用羊子肝一具﹐薄切作片子﹐鄆州蛤粉一錢﹐勻摻在肝內﹐系定﹐以水煮熟服之。五歲以下分減與喫。

《聖惠》又方上用牽牛子一兩﹐搗細羅爲散。用羊子肝一片﹐切﹐入末一錢拌肝﹐用白面作角子兩个﹐炙令黃色﹐候冷服之﹐以粥飲下。量兒大小加減服之。

《聖惠》又方上用夜明砂一兩﹐微炒細研﹐豬膽和丸如綠豆大。不計食前後以粥飲下五丸﹐三歲以下三丸。

《聖惠》治雀目﹐不計大人﹑小兒久患不瘥方。

天南星﹝一枚大者﹐炮制﹞防風﹝去蘆頭﹞黃芩黃連﹝去須﹞谷精艸﹝各半兩﹞甘艸﹝一分﹐炙微赤﹐銼﹞上件藥搗﹐細羅爲散。每服一錢半﹐用羊子肝一片﹐以竹刀子批開兩處﹐入藥末在內﹐於銚子中﹐用米泔一盞盞﹐以盞子合。候煮盡泔爲度﹐放溫食之﹐忌豬肉炙爆熱面。

《聖惠》又方黃芩谷精艸蛤粉羚羊角﹝屑。各半兩﹞上件藥搗﹐細羅爲散。每於食後以溫水調下六錢。

《聖惠》又方細辛地膚子決明子松脂﹝各二兩﹞上件藥搗﹐細羅爲散。每於食後以竹葉湯調下一錢。

《嬰孺》治小兒晚日眼茫茫不見物也。

上用鼠膽汁點目中良。

張渙復明散方專治小兒每至日暮卽不見物﹐乃雀目也。

地膚子黃芩決明子﹝各半兩﹞蒼術﹝二兩﹐米泔浸﹐去皮﹐焙漧﹞谷精艸﹝一兩﹞上件藥搗爲細末。每服一錢﹐水八分一盞﹐入荊芥少許﹐煎五分﹐去滓﹐溫服食後。

張渙家傳治眼還睛散風气﹑銀花攀睛﹐努絲瘀肉﹐翳膜侵睛﹐小兒雀目並皆治之。

蔓菁子﹝半升﹐煮一﹑蒸一﹑炒一﹞蓖麻子旋復花眞菊花﹝各八銖﹞羌活防風甘艸﹝炙﹞蒺藜﹝沙苑者﹐炒﹞靑葙子﹝炒﹞鼠粘子﹝炒。以上各四銖﹞谷精艸石決明蟬殼地骨皮木通艸牡蠣烏魚骨淡竹葉木賊艸龍膽細辛密蒙花﹝各十六銖﹞白花蛇﹝半兩﹞蒼術﹝三十二銖﹐米泔水浸﹐竹刀銼去粗皮﹞上件藥搗﹐羅爲末﹐除蔓菁子單搗細﹐拌和爲散。每服二錢匕﹐丈夫生椒湯或茶湯下﹔婦人並小兒雀目並米泔調下。食後服。忌瓜﹑魚﹑醬酒。或腎臟風攻眼﹐入桃仁四兩﹐炒。

《吉氏家傳》治雀目夜盲瑞雲散方眞珠決明子土瓜根石膏﹝慢火煨一宿﹐碗蓋一宿﹞上各等分爲末。三光俱不睹﹐晝夜瞑瞑﹐不止﹐多痛刺﹐甘艸煎湯調下半錢﹐日三服。

《聖惠》小兒雀目夜不見物﹐灸手大指甲後一寸﹐內廉﹑橫紋頭﹑白肉際各一壯﹐炷如小麥大。

卷第三十三

疣目第九《巢氏病源》小兒疣目候﹕人有附皮肉生﹐與肉色無異﹐如麥豆大﹐謂之疣子﹐卽疣目也。亦有三數相聚生者﹐割破裏狀如筋而彊﹐亦微有血﹐而續復生。此多由風邪客於皮膚﹐血气變化所生﹐故亦有藥治之瘥者﹐亦有法術治之瘥者﹐而多生於手足也。

《龍木論》治小兒瞼中生贅外障。此眼初患時﹐皆因脾胃壅毒上衝入眼瞼之中﹐致令生肉。初時卽小如麻米﹐後三五年間漸長大﹐摩隱瞳人﹐赤澀淚出﹐切宜鉤﹑割散去瘀血﹐後乃熨烙卽較宜。服搜胃散﹑補肝丸﹐點曾靑膏卽瘥。﹝方並見本門。﹞《千金》治小兒疣目方。

上以鍼及小刀子決目四面﹐令似血出。取患瘡人瘡中黃膿敷之﹐莫近水﹐三日卽膿潰﹐根動自脫落。

《龍木論》搜胃散方大黃桔梗元參防風車前子細辛芒硝黃芩﹝各二兩﹞上爲末。水一盞﹐散一錢﹐煎五分﹐食後去滓服。

《龍木論》補肝丸方芎本五味子細辛﹝各一兩﹞羌活知母﹝各一兩半﹞茺蔚子﹝二兩﹞上爲末﹐煉蜜爲丸﹐梧桐子大。空心茶下十丸。

《龍木論》曾靑膏方曾靑﹝一兩﹞龍腦乳頭香朱砂琥珀眞珠﹝各半兩﹞上爲末﹐水三盞﹐銀器內熬一盞﹐入蜜半兩﹐再熬成膏。臨睡點之。

《聖惠》治小兒疣目方。

桑柴灰﹝四升﹐以湯淋取汁﹐入砂盆內﹐煎如餳入﹞附子﹝二枚﹐去皮臍﹐生用﹞砂﹝一分﹐研入﹞糯米﹝五十粒﹞上件藥搗﹐羅爲末﹐入煎內調令勻。每取少許點目上卽自落。兼治黑痣。

《聖惠》又方桑皮﹝灰﹞艾﹝灰。各三升﹞上件藥以水五升淋之﹐又重淋三徧﹐以五色帛納汁中合煎令消。點少許於疣目上﹐則爛脫矣。

《聖惠》又方上用糯米三十粒﹐於濕鍛石裏埋之﹐以爛爲度。用鍼撥破疣目敷之﹐經宿自落。

《聖惠》又方上硫黃細研﹐以醋調﹐塗疣目上六﹑七度。

《聖惠》又方上松脂﹑柏脂搗末﹐以鍛石汁調﹐點少許於疣上自落。

《聖惠》又方上七月七日以大豆一合拭疣上三徧。卽令病患自種豆於南屋東頭第二流中﹐豆生四葉﹐以熱湯沃之瘥。

《聖惠》又方上鍛石﹐以醋漬六﹑七日﹐取汁點疣上。小作瘡卽落。

《聖惠》又方上以蜘蛛絲纏疣目﹐卽落。

《聖惠》又方上以杏仁燒令黑﹐研膏塗之。

《聖惠》又方上以牛涎數數塗疣上﹐自落。

卷第三十三

目中有瞇第十﹝目澀羞明附﹞《千金》治目中瞇不出方。

上以蠶沙一粒﹐吞之卽出。

《千金翼》治瞇目不明方。

上槌羊粗筋擘之﹐如被筋法﹐內筋口中熟嚼﹐擘眼內著瞳子瞼上﹐以手當瞼上輕之。若有瞇者﹐二七過便出之。視瞇當著筋出來卽止﹐未出者復爲之。此法常以平旦日未出時爲之﹐以瘥爲度。出訖﹐當以好蜜注四頭﹐鯉魚膽亦佳。若數目痛﹐可間日之。

《聖惠》灸法﹕小兒目澀怕明﹐狀如靑盲。灸中渚二穴各一壯﹐在手小指次指本節後陷者中﹐炷如小麥大。

卷第三十三

耳聾第十一《巢氏病源》小兒耳聾候﹕小兒患耳聾﹐是風入頭腦所爲者。手太陽之經﹐入於耳內﹐頭腦有風﹐風邪隨气入乘其脈﹐與气相搏﹐風邪停積﹐卽令耳聾。

《嬰童寶鑑》小兒耳聾鳴﹐耳痛不痛歌﹕太陽入耳損聽聰﹐气滯時多耳必聾﹔鳴是風並气相系﹐痛應腦戶有邪風。腎熱鬱蒸耳患﹐日深疼痛出稠膿﹔不有稠膿非此患﹐只緣滴水入其中。

《千金》治耳聾﹐幹耵不可出方。

上搗自死白項蚯蚓﹐安蔥葉中﹐面封頭蒸之令熟﹐並化爲水。以汁滴入耳中﹐滿卽止﹐不過數度卽挑易出﹐瘥後發裹鹽塞之。﹝《肘後》以療蚺蜒入耳效。只以蚯蚓並鹽一撚置蔥筒中﹐須臾﹐亦化爲水。﹞《千金》又方上灌酢﹐三年者最良。綿塞之﹐半日許必有物出。

《千金翼》治耳聾方。

生地黃﹝極粗大者﹐長一寸半﹞杏仁﹝燒令黑﹞巴豆﹝去皮﹐熬令紫色﹐各七枚﹞印成鹽﹝兩顆﹞頭髮﹝雞子大﹐炙之﹞上五味搗作末﹐以發薄裹﹐內耳中一日一夜。若少損卽抑之。直以發塞耳﹐耳中黃水及膿出漸漸有效﹐不得更著。若未損﹐一宿後更內一日一夜﹐還去藥﹐一根據前法。

《千金翼》又方硫黃雌黃﹝一云雄黃﹞上二味等分末之。綿裹塞耳﹐數日聞聲。

《千金翼》又方上以童子尿灌耳中﹐三四度瘥。

《千金翼》赤膏主耳聾﹑齒痛方。

丹參﹝五兩﹞蜀椒﹝二升﹞大黃白術細辛芎﹝各一兩﹞漧薑﹝二兩﹞桂心﹝四寸﹞大附子﹝炮去皮﹞巴豆﹝去皮。各十枚﹞上一十味切﹐以淳苦酒漬一宿﹐內成煎豬膏三斤﹐著火上煎三上三下﹐藥成去滓。可服可摩﹐耳聾者綿裹膏內耳中﹐齒冷痛著齒間﹐諸痛皆摩。若腹中有病﹐以酒和服如棗許﹐咽喉痛﹐吞如棗核一枚。

《千金翼》治久聾方成煎雞肪﹝五兩﹞桂心野葛﹝各二兩﹞上二味切﹐膏中銅器內微火煎三沸﹐去滓﹐密貯勿泄。以葦筒盛如棗核大﹐火炙令熱﹐仰傾耳灌之。如此十日耵聹自出﹐大如指長一寸﹐久聾不過三十日﹐以發裹膏深塞﹐勿使泄气﹐五日乃出之。

《千金翼》又方上以器盛石鹽﹐飯底蒸令消﹐以灌耳中驗。

《聖惠》治小兒耳聾﹐或因腦熱﹐或因水入﹐或因吹著﹐並宜用此。

細辛膏方細辛防風﹝去蘆頭﹞川大黃﹝銼﹐微炒﹞黃芩﹝各一分﹞川椒﹝十粒﹐去目﹞蠟﹝半兩﹞上件藥細銼﹐用淸麻油三合﹐煎藥紫色﹐濾過下蠟﹐候消爲膏。每日三度﹐用一大豆大點於耳中。

《聖惠》治小兒風熱﹐兩耳聾鳴方。

遠志﹝去心﹞甘艸﹝炙微赤﹐銼﹞柴胡﹝去苗﹞菖蒲﹝各一分﹞磁石﹝三分﹐搗碎﹐水淘去赤汁﹞麥門冬﹝半兩﹐去心﹐焙﹞上件藥搗﹐細羅爲散。每服以蔥白湯調下半錢﹐日二服。量兒大小以意加減。

《聖惠》治小兒耳聾不瘥方。

甜葶藶杏仁﹝湯浸去皮﹞鹽﹝各等分﹞上件藥研如膏﹐以少許豬脂和合﹐煎令稠。以綿裹如蕤核大塞耳中﹐日一易之。

《聖惠》又方松脂菖蒲﹝末﹞烏油麻﹝各半兩﹞上件藥相和搗熟﹐綿裹如一紅豆大塞耳中﹐日一易之。

《聖惠》又方菖蒲﹝末﹐一分﹞杏仁﹝半兩﹐湯浸﹐去皮尖﹑雙仁﹐研如泥﹞上相和﹐研令乳入。每用少許﹐綿裹內於耳中﹐日一易之。

《聖惠》又方上取蔥白﹐於灰中煨令熟。以蔥白頭內耳中﹐日一易之。

《聖惠》又方蓖麻子﹝十枚﹐去皮﹞棗肉﹝七枚﹞上件藥同搗如膏。每取蕤核大﹐綿裹少許塞耳中﹐日一易之。

《聖惠》又方上搗芥子令爛﹐以入乳和。綿裹少許塞耳中﹐日一易之。

張渙通鳴散方治耳聾病。

菖蒲﹝一寸﹐九節者﹞遠志﹝去心。各一兩﹞柴胡﹝去苗﹞麥門冬﹝去心﹞防風﹝各半兩﹞細辛甜葶藶﹝各一分﹞以上搗羅﹐並爲細末﹐次入﹕磁石﹝一分﹐搗碎﹐水淘去赤汁﹐研﹞杏仁﹝二七粒﹐湯浸﹐去皮尖﹐研﹞上件都研勻。每服半錢﹐煎蔥白湯調下﹐日二服。量兒大小加減﹐乳食後。

長沙醫者鄭愈傳治沈耳麝香散方麝香﹝少許﹞白礬﹝一錢﹐火﹞五倍子﹝二錢﹞上件爲末﹐紙撚子點入耳中少許。

卷第三十三

耳鳴第十二《巢氏病源》小兒耳鳴候﹕手太陽之經脈入於耳內﹐小兒頭腦有風者﹐風入乘其脈﹐與气相擊﹐故令耳鳴。

則邪气與正气相搏﹐久卽邪气停滯﹐皆成聾也。

《嬰孺》治小兒耳目鳴日夜不止﹐菖烏散方菖蒲烏頭﹝炒。各四分﹞上爲末﹐綿裹內耳中﹐日再。

卷第三十三

耳中痛第十三《巢氏病源》小兒耳中風掣痛候﹕小兒耳鳴及風掣痛﹐皆起於頭腦有風﹐其風入經脈﹐與气相動而作﹐故令掣痛。其風染而漸至﹐與正气相擊﹑輕者動作幾微﹐故但鳴也﹔其風暴至﹐正气又盛﹐相擊﹝二﹞則甚﹐動作病急﹐故掣痛也。若不止則風不散﹐津液壅聚﹐熱气加之則生黃汁﹐甚者卽有薄膿也。

《千金翼》治耳痛方。

附子﹝炮﹐去皮﹞菖蒲上二味等分﹐裹塞之。

卷第三十三

耳瘡第十四《巢氏病源》小兒耳瘡候﹕瘡生於小兒兩耳﹐時瘥時發﹐亦有膿汁﹐此是風濕搏於血气所生﹐世亦呼之爲月蝕瘡也。

《千金》治小兒耳瘡方。

上燒馬骨灰敷之。

《聖惠》又方上燒雞屎白﹐筒中吹之。《外臺》﹕《集驗方》以雞屎白敷之。

《聖惠》治小兒耳瘡及頭瘡﹐口邊肥瘡﹑蝸瘡﹐並宜用白礬散方。

白礬﹝燒灰﹞蛇牀子﹝各一兩﹞上件藥同研細爲散﹐幹摻於瘡上﹐立效。

《聖惠》治小兒耳內生瘡汁出方。

白礬﹝灰﹐一錢﹞麝香﹝一字﹞上件藥同研令細﹐少少摻於耳中。

《聖惠》治小兒因築損耳﹐耳內有瘡汁出不止方。

上取胡桃搗肉取油用﹐滴耳中卽止。

《聖惠》又方上取肉機上垢敷之﹐良。

《譚氏殊聖》治小兒耳上生瘡方。

上柏子葉不以多少﹐瓦上焙漧﹐碾成細末。用輕粉﹑麝香不拘多少﹐同和勻。如瘡幹時﹐用生油調塗﹐如瘡濕時幹摻。

張渙香礬散方治耳瘡。

白礬﹝一兩﹐燒灰﹞蛇牀子﹝一分﹞以上搗羅爲細末﹐次用﹕麝香﹝一錢﹐研令細﹞上件再一處拌勻﹐用一字摻瘡上。

卷第三十三

月蝕瘡第十五《巢氏病源》小兒月蝕瘡候﹕小兒耳鼻口間生瘡﹐世謂之月蝕瘡﹐隨月生死﹐因以爲名也。世云﹕小兒見月初生﹐以手指指之﹐則令耳下生瘡﹐故呼爲月蝕瘡也。

《千金》論曰﹕凡日月蝕時﹐忌食飲。腹中生虫﹐及房室生子不具足﹐必患月蝕瘡。亦不得與兒乳﹐日月生後乃不忌。令人口臭﹑齒斷﹑宣露常有血出﹐舌上生瘡者﹐皆由犯此所致耳。日月蝕時須救﹐不救出行逢暴雨。其救月杖須收﹐取治之神藥﹐預備患此者施之救療。

《聖惠》論月蝕瘡﹕夫月蝕瘡者﹐生於兩耳及鼻面間﹐並下部諸孔竅側。侵蝕乃至筋骨﹐月初則瘡盛﹐月末則瘡衰﹐以隨月生﹐因名之爲月蝕瘡也。又小兒耳下生瘡﹐亦名月蝕瘡。世云﹕小兒見月以手指指之﹐則令病此瘡也。其生諸孔竅中﹐則有虫矣﹐久不瘥則變成也。

《葛氏肘後》小兒初得月蝕瘡﹐多在兩耳及七孔竅﹐隨月生死﹐俗言小兒指月所爲。方﹕上燒蚯蚓屎令赤﹐膏和敷之﹐《千金》和以豬膏。

《葛氏肘後》又方上以五月蝦蟆屑﹐膏和塗之。《外臺》和以豬脂。

《千金》治小兒月蝕瘡﹐隨月生死方。

上以胡粉和酥敷之﹐五日瘥。

《千金》治月蝕九竅皆有瘡者方。

上水和粉敷之。

《千金》治月蝕惡瘡肉方。

硫黃茹斑蝥﹝各等分。《聖惠》硫黃﹑茹各半兩斑蝥一分。仍以糯米炒斑蝥﹐微黃去足。﹞上三味﹐治下篩。敷瘡上﹐幹者以豬脂和敷之﹐日三夜一。

《千金》又方吳茱萸根薔薇根地楡根﹝各三兩﹞上三味治下篩。以鹽湯洗瘡上敷之﹐日三。﹝《聖惠方》每用半兩﹐投湯中﹐候溫洗之。﹞《外臺》﹕《集驗》療小兒頭瘡﹑月蝕﹑口邊肥瘡﹑蝸瘡悉瘥。

黃連胡粉膏方黃連﹝二兩﹞胡粉水銀﹝研入。各一兩﹞上三味搗爲散﹐相和水銀研令相得﹐以敷瘡上。縱黃汁引成瘡﹐亦以粉之卽瘥。一方有白礬一兩﹑燒﹐蛇牀子一兩﹐末入﹐用亦甚妙。至耳邊到項上並用。

《子母祕錄》治小兒耳後月蝕瘡方。

上末黃連敷之。

《聖惠》治小兒月蝕瘡﹐生在兩耳上﹐出膿水不止﹐宜敷水銀膏方。

水銀黃連﹝去頭﹑搗爲末。各二兩﹞松脂胡粉﹝點少水﹐與水銀同研﹐令星盡。各一兩。﹞上件藥入乳缽內﹐研令勻﹐以粉瘡上。瘡若干﹐用煉成豬脂和如膏。每用先以鹽湯洗瘡令淨﹐拭漧﹐然後塗之。

《聖惠》治小兒月蝕瘡立效方。

敗鼓皮﹝一兩﹐燒灰﹞蝦蟆﹝一枚﹐燒灰﹞上件藥細研爲散。以煉成豬脂和如膏﹐塗之卽瘥。

《聖惠》治小兒月蝕瘡不瘥方。

幹蟾﹝一枚﹐五月五日者﹐燒灰﹞硫黃﹝一兩﹐細研﹞白礬﹝二兩﹐燒令斗盡﹐一本用一兩。﹞上件藥同研細爲散﹐用敷瘡上。

《聖惠》治小兒月蝕瘡方。

母豬蹄甲蜻蜓﹝各一枚﹞救月杖﹝三分﹞上件藥燒灰﹐細研爲散。以蜜水和塗之。

《聖惠》又方上用虎頭骨二兩﹐搗細羅爲散﹐以豬脂一升煎令黃色﹐膏成傾於不津器中﹐候冷卽塗之。

《聖惠》又方上以水麥搗羅爲末﹐敷之。

《聖惠》治月蝕瘡膩粉散方。

膩粉黃連﹝去須﹐爲末﹞胡粉﹝炒令微黃﹞松脂﹝各一兩﹞上件藥都研細﹐先以溫鹽漿水洗瘡令淨﹐拭漧﹐以散敷之﹐如瘡幹用生油調塗以瘥也。

《聖惠》又方自死靑蛙母豬蹄殼﹝各一枚﹐燒灰﹞救月杖﹝燒灰﹞上件藥都研勻細﹐每用少許﹐蜜調塗之。

《聖惠》治小兒卒得月蝕瘡方。

上於望月取兔糞﹐內蝦蟆腹中﹐合燒爲灰﹐細研敷之。

《聖惠》又方上用蘿艸搗取汁﹐塗之。

《聖惠》又方上以救月蝕鼓皮手許大﹐醋漬一宿﹐取汁塗之。《萬全方》燒爲灰﹐細研﹐以面﹑脂和敷之。

張渙薔薇散方治月蝕瘡病。

薔薇根﹝一兩﹐細銼﹐焙漧﹞地楡根﹝細銼﹑焙﹞虎頭骨﹝各半兩﹞上件藥搗羅爲細末。每服一字﹐先以溫鹽湯洗淨﹐拭漧敷之。

卷第三十三

耳第十六《巢氏病源》小兒耳候﹕耳﹐宗脈之所聚﹐腎气之所通。小兒腎臟盛而有熱者﹐熱气上衝於耳﹐津液壅結﹐卽生膿汁。亦有因沐浴﹐水入耳內﹐而不傾瀝令盡﹐水濕停積﹐搏於血气﹐蘊結成熱﹐亦令膿汁出﹐皆爲之耳﹐久不瘥卽變成聾也。

《惠濟》小兒耳候歌﹕小兒耳腫兼疼﹐兩耳常聞響有聲﹔脈息太陰傳在耳﹐風腦後出膿腥。或因洗浴水從入﹐又被君家腎毒蒸。智者若能醫此患﹐除膿便得兩邊輕。

《顱囟經》治孩子耳方。

白礬﹝半兩﹐燒過﹞龍骨鉛丹﹝燒﹐各一分﹞麝香﹝少許﹞上爲末﹐以綿裹竹枝子淨探膿水﹐以一小豆大敷之。別以綿裹塞塡之﹐勿令見風。

《千金》治小兒耳方。

上末石硫黃﹐以粉耳中﹐日一夜一。

《千金》治小兒耳出膿汁方。

礬石烏賊魚骨黃連赤石脂上四味等分末之。以綿裹如棗核﹐內耳中﹐日二。﹝《千金翼》用龍骨﹐無赤石脂。﹞《千金》治耳﹐耳中痛膿血出方。

上取釜月下灰薄耳中﹐日三易之。每換以篦子去之﹐再著﹐取瘥止。

《千金》耳方上用桃仁熟搗﹐以故緋絹裹內耳中﹐日三易﹐以瘥爲度。

孫眞人方﹕小兒患聵耳﹐出膿水成瘡污方。

上以蚯蚓糞碾末敷之﹐兼吹耳中立效。

《外臺》﹕《古今錄驗》小兒耳方。

上靑羊屎暴漧﹐以綿裹塞耳中便瘥。

《聖惠》治小兒耳久不瘥黃連散方黃連﹝去須﹞白蘞赤石脂龍骨烏賊魚骨﹝以上各半兩﹞上件藥搗﹐細羅爲散。以綿裹如棗核大﹐塞耳中﹐濕卽更易之。

《聖惠》又方桂心靑羊糞﹝炒令轉色。各一分﹞上件藥同細研爲散﹐取一字﹐以綿裹塞耳中瘥。

《聖惠》治小兒耳﹐常出膿水久不止。

花胭脂丸方。

花胭脂白龍骨白礬灰白石脂﹝以上各半兩﹞上件藥都研如粉﹐用棗瓤和丸﹐如棗核大。以綿裹一丸內耳中﹐日三換之。

《聖惠》又方黃連﹝去須﹞龍骨﹝各三分﹞烏賊魚骨﹝半兩﹞上件藥搗﹐細羅爲散。每服少許﹐以綿裹內於耳中﹐日三﹑四度易之。

《聖惠》治小兒耳有膿血﹐疼痛不止。

白礬灰散方白礬﹝灰﹞黃柏﹝銼﹞烏賊魚骨龍骨﹝以上各半兩﹞上件藥搗﹐細羅爲散﹐以綿纏柳枝展去膿血盡﹐幹摻藥末於耳內﹐日二﹑三用之。

《聖惠》治小兒耳出膿水黃礬散方黃礬﹝半兩﹞烏賊魚骨黃連﹝去須。各一分﹞上件藥搗﹐羅爲末﹐綿裹如棗核大﹐塞耳中﹐日三易之。

《聖惠》又方金箔﹝七片﹞花胭脂白礬﹝灰。各半兩﹞上件藥同研爲末﹐每日三﹑四度摻少許於耳中。

《聖惠》小兒通耳方。

上用生薑汁滴耳中神驗。

《聖惠》治小兒耳密陀僧散方密陀僧夜明砂﹝微炒﹞白礬﹝灰。各一分﹞上件藥都研令細﹐用少許幹貼﹐日三上用之。

《聖惠》又方上以桑上毒蜂房炙黃﹐搗羅爲散。空腹以溫酒調下半錢﹐大人服二錢。

《聖惠》又方上以陳橘皮燒爲灰﹐細研﹐取少許綿裹塞耳中。

《聖惠》又方上取虫食荊子中白粉﹐以麻油調。滴於耳中﹐日再易之。

《聖惠》又方上研韭汁點之﹐日二﹑三度用之。

《聖惠》又方上取鯗魚枕燒爲灰﹐細研如粉。每用一字﹐內在耳中﹐日二上用之。

《聖惠》又方上取野狼牙艸搗﹐羅爲末﹐以輕疏生絹裹塞耳中。

《聖惠》又方上以杏仁爛研爲膏。以亂髮裹塞耳中﹐日三易之。

茅先生治小兒耳方。

蛀竹屑﹝一錢﹞白礬﹝﹑焙﹐半錢﹞坯子麝香﹝各少許﹞上爲末。先將綿拭淨耳內膿﹐後將藥以鵝毛管吹藥入耳內﹐一日三次﹐五次用之卽愈。

《嬰孺》治小兒耳方。

上以生地黃汁﹐綿纏杖頭染汁﹐摩耳中立瘥。

《嬰孺》又方上以胡粉粉耳中良﹐亦可燒敷之。

《嬰孺》又方上用雀血瀝耳中瘥。

《嬰孺》治小兒耳聾﹑耳膿血出。

甘艸膏方甘艸黃芩黃連芎白芷本當歸﹝各三兩﹞附子﹝一兩﹞上取豬脂四斤煎爲膏﹐內藥煎三沸至白芷黃﹐去滓。用棗大塗耳﹐敷雞骨粉。

漢東王先生《家寶》治小兒耳麝香散方蜘蛛﹝一个﹞坯子﹝半錢﹞眞麝香﹝半字﹞上同研﹐曬榦爲末。每用一鑷頭許﹐以鵝毛管吹入耳中卽幹。

錢乙附方治小兒膿耳。

白礬﹝火飛﹞坯子胭脂﹝染胭脂也。各一錢﹞麝香﹝一字﹞上同研勻。每用少許﹐先用綿裹杖子展淨﹐摻之。

張渙紅藍散方治耳病不瘥。

紅藍花﹝洗﹑焙漧﹞黃柏﹝銼。各一兩﹞烏魚骨黃芩﹝各半兩﹞以上搗羅爲細末﹐次用﹕雄黃﹝水磨細研﹐半兩﹞麝香﹝一分﹐細研﹞上件藥都研勻細。以綿纏藥﹐塞耳中﹐日再換。

《惠眼觀證》麝肝散治耳方。

麝香﹝少許研﹞豬肝﹝一小片燒存性﹐三指大﹞白礬﹝飛過﹐半錢﹞上三味同研令細﹐先用綿拭漧後摻之。

《惠眼觀證》硼砂散治風熱上攻耳聾﹐或因耳﹐幹後塞卻﹐卽可用之。

硼砂砂馬牙硝白礬上等分﹐銚子內炒過﹐細研﹐入輕粉重研勻。臨臥以鵝翎管子吹一字以上入耳。如此三交﹐當以烏犀膏服之。﹝方未見。﹞《莊氏家傳》治膿耳方。

上用大蛤蛹﹐以艸火燒爲灰﹐研細。先滴生油一點在耳內﹐幹摻少許。

《莊氏家傳》又方竹糞﹝半錢﹞定粉﹝一字﹞麝香﹝少許﹞上爲細末﹐摻耳內便幹。

《莊氏家傳》治膿耳方。

靑州棗﹝二个﹐炭火慢炒令焦﹞白礬﹝棗許大﹐火飛﹞輕粉﹝二兩﹞上爲細末。每用少許﹐用綿纏幹摻耳內卻以綿塞之。

《吉氏家傳》坯子散治小兒耳方。

坯子龍首﹝各末﹐半錢匕﹞麝香﹝少許﹞上爲細末。每用少許﹐鵝毛管吹入耳中。

卷第三十三

耳中有肉第十七《外臺》治小兒耳有瘡及惡肉耳中。

雄黃散方白麻楷取油﹝一合﹞花胭脂﹝十顆﹞上二味搗篩細研﹐敷耳令滿﹐一兩度瘥止。﹝方中無麻楷﹐未詳其合。﹞《嬰孺》治耳有惡瘡﹐及小兒惡肉生耳中方。

雄黃﹝六分﹞曾靑﹝二分﹞黃芩﹝一分﹞上爲末﹐綿裹塞耳中汁出良。

卷第三十三

底耳第十八《千金翼》治底耳方。

礬石石鹽﹝末之﹞上二味先以紙繩之﹐展卻汁令幹。以鹽末粉耳中令徧﹐次下礬石末粉上﹐須臾臥勿起﹐日再。

《莊氏家傳》治底耳膿耳方。

寒水石﹝火﹞麝香上爲細末﹐摻耳中。

卷第三十三

百虫入耳第十九《千金》蚰蜓入耳方。

上炒胡麻搗之﹐以葛袋盛﹐傾耳枕之卽出。

《千金》又方上以牛酪灌之﹐滿耳卽出﹐出當半消。若入腹中﹐空腹食好酪一二升﹐卽化爲黃水而出。不盡更服﹐數用神效。﹝《千金翼》作牛乳﹐仍以和面燒餅﹐乘熱坐上﹐須臾出。﹞《千金》治百虫入耳方。

上末蜀椒一撮﹐以半升酢調灌耳中﹐行二十步卽出。

《千金》又方上取桃葉火熨﹐捲之以塞耳立出。

《千金》又方上以車脂敷耳孔﹐虫自出。﹝《肘後》以療可膿血。﹞《千金》又方上以蔥涕灌耳中﹐虫卽出。亦治耳聾。

上炙豬肉令香﹐掩耳卽出。《聖惠》亦以此治蟻子入耳。

《千金翼》治百虫入耳方。

上搗韭汁灌之耳中﹐立出。

《千金翼》又方上以木葉裹鹽炙令熱﹐以掩耳﹐冷卽易之﹐出。﹝《聖惠》方同﹐他以桑葉裹。﹞《千金翼》又方上以薑汁滴耳中。

《千金翼》治蚰蜓入耳方。

上以油灌之。

《千金翼》又方上灌驢乳於耳中﹐卽變成水﹐入腹﹐飲之卽瘥。

《千金翼》又方上以桃葉汁灌之。

《千金翼》又方上打銅碗於耳邊。﹝日華子﹕敲銅鏗﹔《聖惠》擊銅器﹐其意皆一耳。﹞《勝金方》治小虫蟻入耳﹐桃不出者。

上以燈心浸油﹐釣出虫。

《聖惠》治兒百虫入耳方。

上用好米醋灌少許起行卽出。

《聖惠》又方上閉气﹐以蘆管使人吹耳中卽出。

《聖惠》又方上搗藍靑汁灌之﹐良。

《聖惠》又方上以銅錢二七文﹐以豬膏四兩煎之。良久時﹐用灌耳卽出。

《聖惠》又方上以兩刀於耳前相敲作聲﹐虫卽出。

《聖惠》治蚰蜓入耳方。

上以水銀一大豆許﹐瀉入耳中﹐欹臥空耳向下﹐擊銅器﹐叩齒十下卽出。蚰蜓呼爲土﹐似蜈蚣﹐黃色細長者是也。

張渙追毒膏方治百虫入耳不出。

白礬雄黃﹝各半兩。細研﹞上件用生油調和成膏。每用一皂皂塞耳﹐虫出卽止。

《聚寶方》治飛虫入耳。

上以金釵石斛去心如筒子﹐一邊耳竅中。四畔以蠟閉塞﹐以火燒石斛﹐盡則更添。此虫從耳內生子﹐燻右耳卽左耳內自出也﹔燻左亦然。

《聚寶方》備急散治蚰蜓入耳內﹐虫入耳。

芫靑斑蝥﹝各二十一个﹞金精石銀精石﹝各一錢。研﹞柳絮礬﹝二錢﹞川野狼毒﹝一錢﹞靑黛﹝半分﹐片者﹞上七味細研﹐每用一字。水一合調﹐入耳虫出。

卷第三十三

鼻第二十《巢氏病源》小兒鼻候﹕肺主气而通於鼻﹐而气爲陽﹐諸陽之气上榮頭面﹐若气虛受風冷﹐風冷客於頭腦﹐卽其气不和。冷气停滯﹐搏於津液﹐膿涕結聚﹐卽鼻不聞香臭﹐謂之鼻。

《嬰童寶鑑》小兒風傷囟﹐卽鼻塞並。

《嬰童寶鑑》小兒肺熱加客風者鼻。

《千金翼》治鼻方。

通艸細辛附子﹝炮﹐去皮。各一分﹞上三味下篩﹐蜜和綿裹﹐內鼻中良。

《聖惠》治小兒鼻不聞香臭。

龍腦散方龍腦﹝半錢﹐細研﹞瓜蒂﹝十四枚﹞赤小豆﹝三十粒﹞黃連﹝三大莖﹐去須。﹞上件藥搗﹐細羅爲散﹐入龍腦研令勻。每夜臨臥時以綠豆大吹入鼻中。每用有少許淸水出爲效。

《聖惠》又方木通﹝銼﹞細辛附子﹝去皮﹑臍﹐生用﹞甘艸﹝生用。各一分﹞上件藥搗﹐羅爲末﹐煉蜜和丸如梧桐子大。綿裹一丸內鼻中﹐日再用之。

張渙淸肺膏方治鼻病。

瓜蒂﹝半兩﹞附子﹝一个﹐炮﹐去皮臍﹞赤小豆細辛甘艸﹝各一分。以上搗羅爲細末﹞上件入龍腦一錢研勻﹐煉蜜和丸皂皂大﹐綿裹內鼻中。﹝隨鼻之大小﹞

卷第三十三

鼻塞第二十一《巢氏病源》小兒鼻塞候﹕肺气通於鼻﹐气爲陽﹐諸陽之气上榮頭面。其气不和受風冷﹐風冷邪气入於腦﹐停滯鼻間﹐卽气不宣和﹐結聚不通﹐故鼻塞也。

《千金》治小兒鼻塞不通﹐涕出方。

杏仁﹝湯浸﹐去皮尖﹐半兩﹞蜀椒附子﹝炮﹐去皮﹑臍﹞細辛﹝各六銖﹞上四味咀。以醋五合漬藥一宿﹐明旦以豬脂五合煎﹐令附子色黃膏成﹐去滓﹐待冷以塗絮導鼻孔中﹐日再﹐兼摩頂。﹝《千金翼》附子﹑細辛各一分半﹐《嬰孺》以胡椒代蜀椒。﹞《千金翼》治鼻不利香膏方當歸薰艸﹝一方用木香﹞通艸細辛蕤仁﹝各三分﹞芎白芷﹝各半兩﹞羊髓﹝四兩﹞上八味切﹐合煎微火上﹐三上三下﹐以白芷色黃膏成﹐去滓。取如小豆大﹐內鼻中﹐日三。大熱鼻中赤爛者﹐以黃芩﹑梔子代當歸﹑細辛。

《千金翼》治鼻中窒塞香膏方白芷芎﹝各半兩﹞通艸﹝一分﹞當歸細辛薰艸﹝各三分。《千金》作莽艸﹞辛夷仁﹝五分﹞上七味切﹐以苦酒漬一宿﹐以不中水豬肪一升﹐煎三上三下﹐以白芷色黃膏成﹐去滓。綿展取棗核大﹐內鼻中﹐日三。﹝一方加桂心十八銖。﹞《外臺》﹕《肘後》療老小鼻塞﹐常有淸涕出方。

杏仁附子﹝各二分﹞細辛﹝一分﹞上三味切﹐以苦酒拌﹐用豬脂五兩煎成膏﹐去滓。以點鼻中卽通。又以摩囟上佳。

《外臺》﹕《古今錄驗》療小兒鼻塞不通細辛膏方細辛通艸﹝各一分﹞辛夷仁﹝一分半﹞杏仁﹝二分﹐去皮﹞上四味切﹐以羊髓三合﹑豬脂三合緩火煎之﹐膏成絞去滓。取米粒許大﹐以內鼻孔中﹐頻易佳。

《外臺》﹕劉氏療小兒鼻塞不通﹐喫乳不得方。

醍醐﹝三合﹞靑木香零陵香﹝各四分﹞上三味切﹐和煎成膏。取少許以膏和撚爲丸。或以膏塗兒頭上及塞鼻中﹐以通佳。

《聖惠》治小兒鼻塞﹑腦悶﹑喫奶不得。

摩頂膏方羊髓野豬脂﹝各三兩﹞細辛白芷木通當歸﹝銼﹑微炒。各三分﹞上件藥銼碎。先下脂髓於鐺中﹐入諸藥﹐以慢火煎﹐候白芷色焦黃藥成。以綿濾去滓﹐於瓷盒內盛令凝。

每用以少許塗頂門上摩之﹐兼以少許入鼻內﹐立效。﹝《嬰孺》只用豬脂。﹞《聖惠》治小兒囟气虛腫﹐鼻塞不通。

白芷膏方白芷細辛木通當歸﹝以上各半兩﹞上件藥細銼。以羊髓四兩﹐與藥同入銚子內﹐慢火上熬﹐候白芷赤黃色﹐膏成。絞去滓﹐貯於瓷器內﹐日三四度﹐敷兒囟上及內鼻中。

《聖惠》治小兒鼻塞不通﹑喫乳不得。

木香膏方木香零陵香﹝各半兩﹞細辛﹝三分﹞上件藥搗﹐羅爲末﹐用醍醐三合與藥相和﹐入銚子內﹐慢火煎令極香﹐絞去滓﹐取瓷盒中。日三﹑四度﹐取少許塗頭上及鼻中。

《聖惠》治小兒頭熱鼻塞不通方。

上取濕地龍糞﹐撚作餅子貼囟門上﹐日三易之。

《聖惠》又方羊髓﹝三兩﹞薰艸﹝一兩銼﹞上件藥於銚中﹐慢火上熬成膏。去滓﹐入瓷器內貯之。日三﹑四上﹐以膏摩背。

《聖惠》治小兒冷風拍著囟門﹐致鼻塞不通﹐宜以此方塗之。

麻油﹝二合﹞細辛﹝末﹐一兩﹞上件藥以油煎令微黑色。入蠟半兩﹐消後令凝。每日三度﹐薄薄塗於囟上。

《嬰孺》治小兒鼻鼽及塞不通方。

杏仁韭葶藶子﹝各四分﹞上杵和﹐彈丸大。用摩足踵﹐幹卽易﹐盡三丸。右鼽摩左踵﹐左鼽摩右踵。

《嬰懦》治小兒鼻塞不通方。

細辛丹參防風桂心芎﹝各三兩﹞當歸﹝半兩﹞椒漧薑﹝各半分﹞上以羊髓五兩煎前件藥﹐三上三下﹐去滓。取一豆內鼻中。

《嬰濡》治小兒鼻塞不通丹參膏方丹參細辛芎當歸桂心防風﹝各一兩﹞胡椒漧薑白芷﹝各二分﹞上取豬脂﹑羊髓各五兩﹐去膜。煎藥三上三下﹐白芷黃去滓。內一豆鼻中﹐日夜五上愈。

《嬰孺》治少小鼻塞不通方。

羊髓﹝一兩﹞薰陸香﹝三兩﹞上煎香黃止。摩背上﹐日三﹐鼻通止。

《嬰孺》治小兒鼻塞﹐不得飲乳方。

通艸﹝一分﹞杏仁白前﹝各半分﹞橘皮﹝一分﹞上麻油煎﹐三上三下成。爪甲瀝鼻中。

張渙辛夷膏方治鼻塞病。

辛夷葉﹝一兩﹐洗﹐焙漧﹞細辛木通香白芷木香﹝各半兩﹞以上搗﹑羅爲細末﹐次用﹕杏仁﹝一分﹐湯浸﹐去皮﹑尖﹐研。﹞上件用羊髓豬脂各二兩﹐同諸藥相和於石器中﹐慢火熬成膏﹐赤黃色﹐放冷。入腦﹑麝各一錢﹐拌勻。每用少許塗鼻中﹐若乳下嬰兒﹐奶母吹看兒囟﹐鼻塞者囟上塗。

張銳《雞峯方》治囟開不合﹑鼻塞不通方。

上以天南星大者一枚﹐微炮爲末。以淡醋調﹐塗緋帛上﹐以貼囟上﹐炙熱手頻熨之。

《莊氏家傳》治小兒鼻塞方。

上以槐葉爲末﹐用乳母唾調﹐濃塗囟上。

《吉氏家傳》治生三五日鼻塞气急﹐飲乳之時啼叫不止﹐蔥涎膏方蔥葉豬牙皂角﹝爲末﹐去皮。各七條﹞上爛研﹐用皂角末成膏﹐貼在囟門上瘥。

卷第三十三

鼻流淸涕第二十二《聖惠》﹕夫肺气通於鼻﹐若其髒爲風冷所傷﹐冷隨气乘於鼻﹐故使液涕不收也。夫津液﹑涕﹑唾得熱則漧燥﹐得冷則流溢也。

《聖惠》治小兒肺臟傷冷﹐鼻流淸涕。

前胡散方前胡﹝去蘆頭﹞陳皮﹝湯浸﹐去白瓤﹐燒。各半兩﹞白茯苓桂心白術人參﹝去蘆頭﹞甘艸﹝炙微赤﹐銼﹞細辛﹝各一分﹞上件藥搗﹐羅爲散。每服一錢﹐以水一小盞﹐煎至五分﹐去滓溫服﹐日三四服。隨兒大小以意加減。

《聖惠》治小兒腦戶傷於風冷﹐鼻內多涕﹐精神昏悶。

菊花散方甘菊花白術細辛白茯苓甘艸﹝炙微赤﹐銼﹞防風人參﹝並去蘆頭。各一分﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐不計時候。量兒大小以意分減﹐溫服。

《聖惠》治小兒肺寒﹐鼻多淸涕﹐精神不爽﹐少欲乳食。

人參散方人參前胡﹝各去蘆頭﹞細辛杏仁﹝湯浸﹐去皮﹑尖﹑雙仁﹐麩炒微黃﹞桂心甘艸﹝炙微赤﹐銼。以上各一分﹞上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐煎至五分﹐去滓﹐不計時候。量兒大小加減﹐溫服。

張渙菊花散方治鼻塞多涕等病。

甘菊防風前胡﹝各一兩﹞細辛桂心﹝各半兩﹞甘艸﹝一分﹞上件藥搗羅爲細末。每服一錢﹐研入乳香少許。前荊芥湯調下﹐乳後。

《萬全方》治小兒腦戶傷於風冷﹐鼻內多涕﹐精神昏悶。

芎散方芎﹝半兩﹞甘菊花白術防風人參細辛白茯苓甘艸﹝炙。各一分﹞上件藥搗﹐羅爲散。每服一錢﹐以水一盞﹐生薑少許﹐煎至五分﹐去滓溫服。

《聖惠》灸法﹕小兒多涕者﹐是腦門被冷風拍著及肺寒也。灸囟會一穴三壯﹐炷如小麥大﹐在上星上一寸﹐直鼻。

卷第三十三

鼻幹無涕第二十三《聖惠》﹕夫小兒肺臟壅滯﹐有積熱上攻於腦﹐則令腦熱也。又肺气通於鼻﹐主於涕。若其髒有熱﹐則津液漧燥﹐故令無涕也。

《聖惠》治小兒腦熱無涕﹐口干心躁﹐眠臥不安﹐宜服木通散方木通﹝銼﹞麥門冬﹝焙﹐去心﹞川升麻﹝各半兩﹞知母犀角﹝屑﹞甘艸﹝炙﹑微赤﹐銼﹞杏仁﹝湯浸﹐去皮尖﹑雙仁﹐麩炒微黃。各一分﹞梔子仁﹝三枚﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小﹐以意加減溫服。

《聖惠》治小兒肺壅熱﹐腦幹無涕﹐時有煩躁。

牛黃散方牛黃﹝細研﹞甘艸﹝炙微赤﹐銼。各一分﹞麥門冬﹝一兩﹐去心﹐焙﹞黃連﹝去須﹞赤茯苓犀角﹝屑﹞鉛霜朱砂龍腦﹝各細研﹞川升麻馬牙硝子芩﹝各半兩﹞上件藥搗﹐細羅爲散﹐入研了藥﹐都研令勻。不計時候﹐用溫蜜水調下半錢。量兒大小以意加減。

《聖惠》治小兒肺壅腦熱﹐鼻幹無涕﹐大腸祕澀﹐眠臥心躁。

天門冬散方天門冬﹝去心﹐焙﹞川大黃﹝銼﹐微炒。各半兩﹞桑根白皮川升麻枳殼﹝麩炒微黃﹐去瓤﹞甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減﹐溫服。

《聖惠》治小兒肺心壅熱﹐鼻幹無涕﹐咽喉不利﹐少欲乳食。

射幹散方射幹川升麻麥門冬﹝去心﹐焙﹞柴胡﹝去苗。各半兩﹞黃連﹝去須﹞犀角﹝屑﹞子芩甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小﹐不計時候﹐加減溫服。

《聖惠》治小兒肺气壅﹐腦熱鼻幹﹐心神煩躁﹐大小腸不利。

犀角散方犀角﹝屑﹞麥門冬﹝去心﹐焙﹞川大黃﹝銼﹐微炒﹞黃﹝銼。各半兩﹞赤芍藥木通﹝銼﹞枳殼﹝麩炒微黃﹐去瓤﹞甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓。量兒大小﹐不計時候﹐加減溫服。

《聖惠》治小兒腦熱鼻幹﹐宜用貼頂散方芒硝黃柏﹝銼。各一分﹞地膽艸地龍糞﹝各半兩﹞上件藥搗﹐細羅爲散。以豬膽汁和﹐捏作餅子兩枚﹐更互貼於囟門上。

《聖惠》治小兒腦熱無涕吹鼻散方蟾酥﹝一小豆大﹞硝石蚺蛇膽﹝各一分﹞上細研如粉。每取少許﹐吹入鼻中尢良。

《嬰孺》治小兒鼻幹身熱方。

上取韭根杵汁澄之﹐滴黑豆大內鼻中﹐立止。不可多用。

張渙犀角升麻散方治腦熱﹑肺壅鼻幹病。

犀角﹝末﹐一兩﹞川升麻馬牙硝黃連﹝各半兩﹞以上搗﹑羅爲細末。次用﹕朱砂﹝細研﹐水飛﹐半兩﹞牛黃龍腦﹝各一分。細研﹞上件藥搗﹐羅爲細末。每服半錢﹐溫蜜湯調下﹐乳食後。

《萬全方》治小兒心肺壅熱﹐腦幹無涕﹐時有煩躁。

麥門冬丸麥門冬﹝去心﹐焙﹐一兩﹞龍腦﹝細研﹐半分﹞甘艸﹝炙﹞犀角﹝屑﹞粉霜朱砂馬牙硝﹝各研﹞生漧地黃子芩﹝各半兩﹞黃連赤茯苓牛黃﹝研入。各一分﹞上件藥搗﹐羅爲末﹐入研了藥都研令勻。每服半錢﹐以溫蜜水調下。

卷第三十三

鼻有肉第二十四《千金翼》論曰﹕凡人往往有鼻中肉塞﹐眠食皆不快利得鼻中出息﹐而俗方亦眾﹐而用之皆無成效。惟見《本艸》云﹕雄黃主鼻中肉﹐此言不虛。但時人不知用雄黃之法﹐醫者生用故致困斃。曾有一人患鼻不得喘息﹐余以成煉雄黃﹐日內一大棗許大﹐過十日﹐肉塞自出。當時卽得喘息﹐更不重發。其煉雄黃法在《千金翼》仙丹方中具有之﹐宜尋求也﹐期有神驗。

《千金》治小兒鼻塞生肉方。

通艸細辛﹝各一兩﹞上二味搗末。取藥如豆﹐著綿纏頭內鼻中﹐日二。

《千金翼》治鼻中肉通艸散方通艸﹝半兩﹞礬石﹝一兩﹐燒﹞眞珠﹝一銖﹞上三味下篩。展綿如棗核﹐取藥如小豆﹐內綿頭入鼻中﹐日三度。﹝一方有桂心﹑細辛。各一兩。﹞《千金翼》治鼽鼻﹑鼻中肉不得息方。

礬石﹝燒﹞藜蘆附子﹝炮。各半兩﹞瓜蒂﹝二七枚﹞上四味﹐各搗下篩合和。以小竹管取藥如小豆大﹐內鼻孔中吹之﹐以綿絮塞鼻中﹐日再﹐以愈爲度。﹝一方加葶藶半兩﹞《千金翼》治鼻中肉塞鼻﹐不得喘息方。

上取細辛以口濕之﹐屈頭內鼻中﹐旁內四畔多著。日十易之﹐滿二十日外﹐以﹕葶藶﹝一兩﹞松蘿﹝半兩﹞上二味搗篩。以綿裹薄如棗核大內鼻中﹐日五﹑六易之。滿二十日外﹐以吳白礬上上者二兩﹐瓦坯裹相合令密﹐置窯中燒之﹐待瓦熟﹐取搗篩﹐以面脂和﹐如棗核大內鼻中﹐日五﹑六易﹐盡更和﹐不得頓和﹐二十日外乃瘥。愼行作勞及熱食並蒜面百日。

《千金翼》治鼻有肉不聞香臭方。

瓜蒂細辛﹝各半兩﹞上二味爲散。絮裹豆大﹐塞鼻中﹐須臾卽通。

《千金翼》羊肝散主鼻中肉梁起方。

羊肝﹝一具﹐幹之﹞白術﹝炮﹐四兩﹞蓯蓉通艸漧薑﹝炮﹞芎﹝各二兩﹞上六味爲散。食後以粥汁服五分匕﹐日二服﹐加至方寸匕。

卷第三十四﹝口唇喉齒﹞凡二十四門

卷第三十四

口瘡第一《巢氏病源》口瘡候﹕小兒口瘡由血气盛兼將養過溫﹐心有客熱﹐熱燻上焦﹐故口生瘡也。

《千金翼》曰﹕凡口瘡忌食鹹膩及熱面﹑漧棗等﹐宜純食甜粥﹐勿食鹽菜﹐三日卽瘥。又口中面上生肉﹐轉大﹐以刀決潰去膿愈。

《嬰童寶鑑》﹕小兒口瘡是心臟積熱﹐上發於口故也。

《葛氏肘後》小兒口瘡方。

上燒葵﹐敷之良。

《葛氏肘後》支太醫小兒口瘡方。

上桑白汁﹑生地黃汁﹑赤蜜各半合相和﹐緩緩細敷兒口取瘥。

《葛氏肘後》口瘡不得飲乳方。

上飲羊乳佳。《食療》取羊生乳含。

《千金》治小兒口瘡﹐不得吮乳方。

大靑﹝十八銖﹞黃連﹝十二銖。《千金翼》用二兩﹞上二味咀﹐以水三升﹐煮取一升二合。一服一合﹐日再夜一。

《千金》又方臘月豬脂﹝一斤﹞蜜﹝二升﹞甘艸﹝炙﹐如指大三寸﹞上三味合煎相得。含如棗大﹐稍稍咽之﹐日三。

《千金》又方上用礬石如雞子大﹐置醋中。塗兒足下﹐二七徧愈。

《千金》治小兒心熱﹐口爲生瘡﹑重舌﹑鵝口方。

上用柘根銼五升﹐無根弓材亦佳。以水五升煮取二升﹐去滓﹐更煎。取五合﹐細細敷之﹐數數爲之良。

《千金》治口瘡白漫漫方。

上取桑汁﹐先以父發拭口﹐以桑汁塗之。

《千金翼》治口中瘡﹐咽喉塞不利﹐口燥膏方。

豬膏白蜜﹝各一斤﹞黃連﹝一兩﹐切﹞上三味合煎﹐去滓﹐令相得。含如半棗﹐日四﹑五﹐夜二。

《千金翼》治積年口瘡不瘥﹐薔薇湯方上用薔薇根一升﹐以水七升﹐煮取三升﹐去滓。含之久久﹐極卽吐之﹐定﹑更含。少少入咽亦佳。夜未睡以前亦含之﹐三日不瘥﹐更令含之﹐瘥爲度。驗祕不傳也。

《千金翼》治口中瘡﹐身體有熱气痱瘰。

薔薇丸方薔薇根黃芩鼠李根當歸葛根白蘞石龍芮黃柏黃芍藥續斷黃連﹝各一兩﹞栝蔞根﹝二兩﹞上一十三味末之﹐煉蜜和丸如梧子大。十丸﹐日三服。《千金》無黃連。

《外臺》﹕《救急》療小兒口瘡方。

上以蛇蛻皮水漬令濕軟﹐拭口內瘡﹐一兩徧卽瘥。

《外臺》劉氏療小兒口瘡方。

黃柏皮﹝一兩﹐切﹞烏豆﹝一升﹞上二味﹐以水二升﹐煮取兩合﹐去滓﹐重煎如錫﹐入少許龍腦研和﹐敷之甚良。

《宮气方》主小兒口瘡通白芨風疳瘡蝕透者。

上以白僵蠶炒令黃色﹐拭去蠶上黃肉毛﹐爲末﹐用蜜和﹐敷之立效。

《宮气方》治小兒口瘡及風疳瘡等。

上用晚蠶蛾細研﹐貼瘡上妙。

《宮气方》治小兒口瘡。

上用角蒿灰貼瘡上。

《圖經》主小兒口中熱瘡方。

上用故錦燒作灰﹐研爲末﹐敷口瘡上。

《聖惠》治小兒口瘡﹐多睡﹐吐乳。

龍膽丸方龍膽﹝去蘆頭﹞川大黃﹝銼碎﹐微炒﹞茵陳﹝各一分﹞人參﹝去蘆頭﹞梔子仁川朴硝郁李仁﹝湯浸﹐去皮﹐微炒。各半兩﹞上件藥搗﹐羅爲末﹐煉蜜和丸如綠豆大。一﹑二歲兒以溫水研下三丸﹐看兒稍大﹐臨時加之。

《聖惠》治小兒口瘡﹐心熱煩悶。

黃連散方黃連﹝去須﹞大靑川升麻﹝各三分﹞桑根白皮﹝銼﹞甘艸﹝炙微赤﹐銼。各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐放溫。量兒大小分減服之。若與奶母服﹐卽加梔子﹑黃芩各半兩。每服三錢﹐以水一中盞﹐煎至六分﹐去滓﹐每於食後溫服。

《聖惠》治小兒口瘡爛痛﹐不問赤白﹐或生腮頷間﹐或生齒齦上。

雄黃散方雄黃朱砂﹝各細研﹞硝石蚺蛇膽黃連﹝去須﹞石鹽苦參﹝銼。各一分﹞雞屎礬﹝半分﹞麝香﹝一錢﹐細研﹞上件藥搗﹐細羅爲散﹐都研令勻﹐日可三﹑五度塗之。

《聖惠》治小兒久患口瘡不瘥﹐宜用此方。

蝦蟆﹝塗酥﹐炙微黃﹞筍灰﹝各半兩﹞白礬﹝灰﹞黃柏﹝銼﹞黃連﹝去須﹞晚蠶蛾﹝微炒﹞川升麻﹝各一分﹞蝸牛﹝三七枚﹐去殼﹐微炒﹞上件藥搗﹐細羅爲散。每取少許﹐以白蜜和如膏﹐塗於瘡上﹐日三用之。

《聖惠》治小兒口瘡多時﹐气臭﹐生虫子。

升麻散方川升麻黃芩本甘艸﹝生用﹞生漧地黃五倍子﹝各一分﹞皂莢訶梨勒皮夏枯艸﹝以上三味燒灰。

各半兩﹞上件藥搗﹐細羅爲散。候兒睡時﹐卽幹摻於瘡上﹐神效。

《聖惠》治小兒口瘡鉛丹膏方鉛丹﹝一分﹞鉛霜﹝半分﹞晚蠶蛾﹝微炒﹞蛤粉﹝各半錢﹞麝香﹝一錢﹞上件藥研令極細﹐用蜜二兩熬成膏。每上取膏半錢﹐塗在口中。

《聖惠》又方麝香梧桐律晚蠶蛾﹝微炒﹞黃柏﹝末。各一分﹞朱砂﹝半分﹞上件藥都細研爲散。每夜臨臥時﹐於瘡上薄貼之﹐不過三夜瘥。

《聖惠》治小兒一切口瘡﹐止疼痛方。

沒石子﹝三分﹐微火炙令虛脹﹞甘艸﹝一分﹞上件藥搗﹐細羅爲散。每於瘡上薄摻﹐蓋令徧。

《聖惠》治小兒口瘡腫痛方。

蟾酥石膽﹝各半錢﹞黃柏﹝三錢﹐末﹞上件藥細研令勻﹐煉蜜和丸如皂莢子大。每夜以水化一丸如餳相似﹐以篦子抹在口中。每夜一兩上﹐不過兩夜瘥。

《聖惠》又方麝香﹝半分﹐細研﹞蜜﹝半兩﹞黃丹﹝一分﹞生地黃汁﹝一合﹞上件藥﹐先以蜜﹑地黃汁﹑黃丹同入銚子﹐以慢火熬令紫色﹐次下麝香﹐勻攪候冷。日三度塗於瘡上。

《聖惠》又方銅綠﹝一錢﹐細研﹞白芷﹝末﹐半兩﹞上件藥相合研勻﹐日三度摻貼於瘡上。

《聖惠》治小兒百日以上﹐二﹑三歲以來患口瘡﹐宜服晚蠶蛾散方。

晚蠶蛾﹝一分﹐微炒﹞麝香﹝半分﹞上件藥都細研爲散。每用少許﹐摻於瘡上﹐日再用之。

《聖惠》治小兒口瘡赤爛石膽散方石膽﹝半錢﹞蚺蛇膽龍腦﹝各一分﹞上件藥同細研爲散。每用少許塗於瘡上﹐日三用之﹐以瘥爲度。

《聖惠》又方膩粉﹝一錢﹞黃柏﹝末﹐半兩﹞上件藥相和令勻﹐薄薄摻塗之。

《博濟方》治大人小兒口瘡﹐紫金霜黃柏﹝如兩指大二片﹐塗蜜﹐慢火炙令紫色﹞訶子﹝一枚﹐燒過﹐盞子蓋少時﹞麝香膩粉﹝各少許﹞上件藥搗﹐羅爲末。每服二字許﹐摻於舌上立瘥。

《博濟方》治骨槽風﹐牙齒宣露﹐腫癢浮動﹐疼痛作時或齦爛生瘡。兼治大人﹑小兒口瘡。

地骨皮散地骨皮麥﹝各一兩﹞豬牙皂角﹝半兩﹞靑鹽﹝一合﹞上件四味同杵令勻﹐粗入鍋內炒過﹐再杵爲末。每服看患大小用之﹐仍先以鹽漿嗽口了摻擦。

《譚氏殊聖方》﹕小兒心臟不淸涼﹐客壅傷神饒口瘡。釣引重舌言妨當﹐涎流不斷似流漿。待教食乳搖頭怕﹐夜夜啼聲哭斷腸。五膽三黃除客熱﹐七香金箔甚爲良。

保生丸大黃黃柏﹝爲末﹐別研﹞宣連﹝各一分半﹞丁香﹝一錢﹞麝香﹝一字﹞金箔﹝五片﹐以水銀結砂子﹞上並細研﹐棗肉爲丸如皂子大。溫水化下一粒。

《譚氏殊聖》治小兒口瘡方。

上用密陀僧﹐以文武火燒赤﹐地上以碗蓋出火毒﹐爲細末。臨時幹摻之。

茅先生治小兒口熱生瘡方。

黃柏﹝用蜜塗﹐炙令紫色﹐秤半兩﹞靑黛﹝炒﹐一分﹞上共爲末。一日三﹑五次摻口內。常喫涼心藥。

《嬰孺》治小兒口瘡如月蝕狀﹐赤黑似癅﹐有竅如有虫﹐吮之有血。

黃連含湯方黃連礬石細辛﹝各二分﹞藜蘆﹝一分﹐炙﹞上以水三升煮二合。未食含滿口﹐冬可暖之﹐兒大解語﹐可用含之﹐但以綿拭瘡上。

《嬰孺》治小兒口瘡湯方。

水銀﹝一分﹞黃連﹝六分﹞上二味﹐以水二升半煮五合。小兒不能含﹐以綿拭口中﹐日十徧。

《嬰孺》治小兒口瘡爛方。

羊乳汁黃連上以羊乳汁浸黃連﹐著口中﹐三上愈。

《嬰孺》又方上克桑枝取汁﹐塗兒口瘡上﹐日三。

《嬰孺》又方上用赤葵莖炙榦爲末﹐蜜和含之。

《嬰孺》又方羊脂薏苡根﹝各二兩﹞上煎熟﹐去滓﹐雞翎塗瘡上。

《嬰孺》治小兒口瘡方。

芍藥當歸黃連上等分﹐乳汁浸﹐塗口中。

《嬰孺》治口瘡﹐白者肺噤﹐赤者心噤方。

上取雞屎白棗大一塊﹐綿裹﹐水一合煮二沸﹐分再服。

漢東王先生《家寶》治小兒﹑嬰孺鵝口﹑重舌及口瘡。

靑液散方。

靑黛﹝一錢﹞腦子﹝少許﹞上研爲末﹐每用少許敷舌上。

錢乙治小兒口瘡方。

上用大天南星去皮﹐只取中心如龍眼大爲細末﹐醋調塗足心。《譚氏殊聖》名必效散﹐仍用唾津調貼。

張渙桐律散方治口瘡﹑口吻病。

梧桐律黃柏﹝蜜炙﹞蛤粉﹝各一分﹞晚蠶蛾﹝一錢﹐微炒﹞以上搗﹑羅爲細末。次用﹕朱砂﹝半兩﹐細研﹐水飛﹞麝香﹝一錢﹐研﹞龍腦﹝半錢﹐研﹞上件都研勻﹐每用少許摻貼患處。

《嬰童寶鑑》治小兒口瘡方。

黃丹﹝一兩﹞龍腦﹝一字﹞上件用蜜調敷口中。

《惠眼觀證》丹蜜膏治嗽牙﹐兒口瘡方。

上用黃丹一分﹐炒令紫黑色﹐蜜一分﹐同黃丹於飯上蒸兩次﹐以竹篦子攪勻。以手點少許入口。

《惠眼觀證》石膽散治口瘡方。

石膽﹝不拘多少﹞龍腦﹝少許﹞上爲末摻之。

《劉氏家傳》治口瘡方。

上雞內金細末﹐摻之立效。

《劉氏家傳》金粉散治小兒無故生口瘡﹐不下乳食﹐只於腳心塗貼。

黃柏天南星上等分末。釅醋調﹐塗兩足心﹔咳嗽﹐塗頂門。

《劉氏家傳》治大人﹑小兒透舌口瘡及疳瘡。

韓甲伏方。

上用柳木蛀虫﹐不以多少﹐燒灰﹐煙盡爲度。如無柳木﹐雜木虫亦得。爲細末﹐入麝香少許﹐瘡上無時幹貼。

《劉氏家傳》治小兒口瘡靑黛散方靑黛甘艸﹝生用﹞黃連香白芷密陀僧﹝醋燒﹐別研。各等分﹞上爲末﹐每用摻口內。

《張氏家傳》治大人﹑小兒口瘡方。

柴胡吳茱萸上件各等分爲細末。每用一錢﹐好醋調塗腳心﹐男左女右。

《張氏家傳》失笑散治口瘡﹐或唇裂破血出﹐及小兒赤白口瘡﹐作熱疼立效方。

元胡索白僵蠶﹝各三錢﹞黃連﹝一錢﹞輕粉﹝抄﹐二錢﹞麝香﹝抄一字﹞鉛白霜硼砂黃柏﹝各半錢﹞上爲細末。每用一撚﹐幹貼舌上﹐出涎再貼﹐立效。

《莊氏家傳》治未盈月小兒口瘡方。

上以沒石子﹐細研少許置乳上﹐令兒吮之﹐乳入口卽啼﹐取乳候少頃再用﹐不過三次愈。

《莊氏家傳》治口瘡方。

郁金雄黃甘艸﹝一半炙﹐一半生﹞上各一兩爲末﹐同和摻瘡上﹐有涎吐之﹐每用少半錢許甚妙。又蛤粉水調塗腳心。

《王氏手集》治奶下兒子口瘡方。

烏頭尖﹝七个﹞天南星﹝一个﹞上二味爲末﹐以地磨生薑汁調﹐於男左女右腳心內塗之﹐不過三兩次立愈。

《王氏手集》兩蜜散治小兒口瘡方。

上用密陀僧不以多少末之。每用一字﹐蜜調塗唇上﹐兒舔之盡﹐口瘡便安。

《吉氏家傳》治口瘡方。

密陀僧黃丹﹝等方﹞上爲末﹐煉蜜和藥﹐同熬成膏﹐鵝毛拂塗效。

善化陶宰傳治小兒口瘡升麻散方升麻黃連﹝各半兩﹞上爲末﹐幹摻。

《朱氏家傳》治小兒口瘡方。

赤芍藥川大黃宣連﹝各等分﹞上件爲末﹐以豬膽調塗囟門上﹐一日兩次換。

長沙醫者鄭愈傳治小兒口瘡方。

靑黛黃連﹝各二錢﹞甜硝白僵蠶﹝各三錢﹞馬屁勃﹝拳大﹞上件爲末幹摻。先用茱萸湯洗腳心﹐又醋麵糊調茱萸末塗腳心。

長沙醫者鄭愈傳治上焦熱﹐口生白瘡﹐膈中疳气﹐鉛霜散方鉛白霜粉霜﹝各一錢﹞馬牙硝朱砂﹝各二錢﹞上爲末﹐每服使少許於口內。

《嬰童寶鑑》灸法﹕小兒口瘡臭气﹐灸手心一壯。

卷第三十四

口臭第二上濃煮細辛汁﹐含久乃吐卻﹐三日當愈。

《千金翼》又方上井華水三升嗽口﹐吐廁中。

《千金翼》又方橘皮﹝五分﹞木蘭皮﹝一兩﹞桂心﹝三分﹞大棗﹝四十枚﹐去核﹐蒸之去皮﹞上四味末之﹐以棗肉丸如梧子大。服二十丸﹐日二服﹐稍稍至三十丸。﹝一方有芎十八銖。﹞《千金翼》又方桂心甘艸﹝炙﹐等分﹞上二味細末﹐三指撮﹐酒服﹐二十日香。

《千金翼》又方蜀椒﹝汗﹞桂心﹝各一兩﹞上二味﹐服如前方。

《千金》灸法﹕灸勞宮。主大人﹑小兒口中腫﹐鮏臭。

卷第三十四

口漧第三《千金》治口乾方。

上羊脂若豬脂雞子大﹐擘之﹐內半升酢中漬一宿﹐絞取汁含之。

《千金》治口漧﹐除熱下气方。

石膏﹝五合﹐研﹞蜜﹝二升﹞上二味﹐以水三升﹐煮石膏取二升﹐內蜜﹐煮取二升﹐去滓。含如棗核大﹐咽汁盡﹐更含之。

《千金翼》治口乾方。

上含一片梨卽愈。夜睡﹐當時卽定。

《千金翼》又方羊脂﹝雞子大﹞酒﹝半升﹞大棗﹝七枚﹞上三味﹐合漬七日﹐取棗食之瘥。

《千金翼》又方上遇夜勿食酸食及熱面。

卷第三十四

燕口瘡第四《巢氏病源》小兒燕口生瘡候﹕此由脾胃有客熱﹐熱气燻發於口﹐兩吻生瘡﹐其瘡白色如燕子之吻﹐故名爲燕口瘡也。

《千金》治小兒燕口兩吻生瘡方。

上燒發灰﹐和豬脂敷之。

《千金》治燕口瘡方。

上以白楊枯枝鐵上燒﹐取及熱敷之。

《千金》又方又以木履尾內灰中令熱﹐取柱兩吻﹐各二七徧。

《千金》治口吻瘡方。

上以楸白皮濕貼之﹐三﹑四度瘥。

《千金》又方上取經年葵根﹐欲腐者彌佳﹐燒作灰及熱敷之。

《千金》又方上以新炊飯了甑及熱﹐以唇口向甑唇上熨之﹐二七下三兩上瘥止。

《仙人水鑑》治乳口瘡﹐在口角上經月不瘥方。

桑葉﹝搗汁﹞當門子﹝末。各少許﹞上細研﹐塗之卽瘥。

陳藏器治小兒吻瘡方。

上以桑葉細銼﹐大釜中煎取如赤糖﹐塗之。

《聖惠》治小兒燕口生瘡。

胡粉散方胡粉﹝一分﹐炒令黃﹞黃連﹝半兩﹐末﹞上件藥細研令勻﹐敷於瘡上。

《聖惠》治小兒燕口及重舌﹐並生熱瘡方。

上以柘樹根一握﹐洗去土﹐銼﹐水煎濃汁﹐去滓﹐更煎令稠﹐日三﹑四上塗之。

《聖惠》又方上雞黃皮燒灰﹐研爲末。以乳汁調半錢服之﹐日三服。

《聖惠》治小兒燕口及口內生瘡方。

上羊髭燒灰﹐研爲末。以臘月豬脂和﹐日三﹑四上塗之效。

《聖惠》又方上黃連一兩﹐去須﹐搗﹑羅爲末﹐用蜜調﹐蒸一炊久﹐旋旋與兒喫。

《嬰孺》治小兒燕口﹐兩吻有瘡方。

上取雞屎白三大豆﹐溫酒和服﹐水下亦可。

卷第三十四

唇口上生瘡第五《千金》治口旁惡瘡方。

亂髮﹝灰﹞故絮﹝灰﹞黃連漧薑﹝炮﹞上四味等分爲散﹐以粉瘡上﹐不過三徧瘥。

《千金》治冬月唇幹拆血出方。

上搗桃仁﹐以豬脂和﹐敷之。

《千金》治遠行唇口面皺裂方。

上熟煎豬脂﹐將行夜常敷面。設行萬里﹐野宿不損。

《千金》治唇邊生瘡久不瘥方。

上以八月蘭葉十斤﹐絞取汁洗﹐不過三日瘥。

《聖惠》治小兒唇口吻生瘡方。

上以新瓦搗﹐羅爲末﹐以生油調塗之。

《聖惠》又方上燒雞屎白作末以敷之﹐有涎易之。

《聖惠》治小兒唇腫﹑生瘡及口中生白瘡欲爛方。

上於淸旦﹐取桑根白皮中汁塗之效。

《聖惠》治小兒唇口卒生瘡或痛癢方。

上用黃柏末﹐濃煎薔薇根汁﹐調塗之立效。

卷第三十四

舌腫第六《巢氏病源》小兒舌腫候﹕心候舌﹐脾之絡脈出舌下﹐心脾俱熱﹐气發於口﹐故舌腫也。

《千金》治舌腫彊滿方。

上滿口含糖醋良。

《千金》又方上飲羊乳卽瘥。

《千金翼》治舌卒腫起如吹胞狀﹐滿口塞喉﹐气息欲不復﹐須臾不治殺人﹐治之方。

上以刀鋒決兩邊第一大脈出血﹐勿使刺著舌下中央脈﹐血出不止殺人﹐血出數升﹐以燒鐵令赤﹐熨瘡數過﹐以絕血也。

《千金翼》又方上含甘艸汁佳。

《千金翼》治舌卒腫如吹胞﹐滿口溢出﹐气息不得通﹐須臾不治殺人方。

上急以指刮破潰去汁卽愈。亦可以鈹刀於前決破之。﹝《千金》云﹕兩邊破之。﹞《千金翼》又方上以苦酒一升﹐煮半夏一十枚﹐令得八合﹐稍稍含漱吐之。半夏戟人咽﹐須熟﹐洗去滑盡用之﹐勿咽汁也。

加生薑一兩佳。

張銳《雞峯方》治舌腫。

上以百艸霜研細﹐醋調成膏。舌上下敷之﹐以鍼決出血汁敷之彌佳。

卷第三十四

舌上瘡第七《巢氏病源》小兒舌上瘡候﹕心候於舌﹐若心臟有熱﹐則舌上生瘡也。

《本艸》治小兒舌上生瘡﹐飲乳不得。

上以白礬和雞子置醋中﹐塗足底二七卽愈。

《千金》治小兒舌上瘡方。

上以蜂房燒灰﹐屋間塵各等分﹐和勻敷之。

《千金》又方又以桑白汁塗乳﹐與兒飲之。

《千金》又方上以羊蹄骨中生髓﹐和胡粉敷之。

《千金》﹕舌主心臟﹐熱卽應舌生瘡裂破﹐引唇揭赤﹐升麻煎泄熱方。

蜀升麻射幹﹝各三兩﹞柏葉﹝切﹐一升﹞大靑﹝二兩﹞苦竹葉﹝切﹞地黃汁﹝各五合﹞生蘆根薔薇根白皮﹝各五兩﹞生元參汁﹝三合﹞赤蜜﹝八合﹞上十味咀﹐以水四升﹐煮取一升﹐去滓﹐下元參汁﹐令兩沸﹐次下地黃汁﹐兩沸﹐次下蜜﹐煎取一升七合﹐綿惹取汁安舌上含﹐細細咽之。

《外臺》﹕《短劇》小兒舌上瘡方。

上以烏賊魚骨燒末。以雞子黃和塗之﹐至喉咽舌下徧敷﹐卽瘥止。

《嬰孺》治小兒舌瘡方。

上燒葵根爲灰﹐每用少許敷之。

張銳《雞峯方》治口舌生瘡久不瘥。

上野薔薇根銼碎。每用一匙頭﹐以水二盞同煎至六分﹐去滓﹐熱含﹐冷卽吐了。

《張氏家傳》治大人﹑小兒口舌上生瘡方。

龍腦﹝半分﹞寒水石﹝半兩﹐燒﹐細研﹞上每摻於舌上少許。

《吉氏家傳》治生下來三﹑五日爛舌上白瘡﹐喫奶啼叫﹐敷涎膏方。

黃丹﹝一分﹞輕粉﹝一錢﹞蜜﹝少許﹞上三味同勻﹐去飯上蒸一度﹐鵝毛掃入口舌上﹐一二次安。

卷第三十四

舌上血出第八《千金翼》治舌上黑﹐有數孔出血如湧泉﹐此心臟病也。方﹕戎鹽黃芩黃柏大黃﹝各三兩﹞人參桂心﹝各二兩﹞甘艸﹝一兩﹐炙﹞上七味末之﹐煉蜜和丸。飲服十丸如梧子﹐日三服﹐仍燒鐵烙之。

卷第三十四

唇腫第九《千金翼》治唇黑腫痛癢不可忍方。

上取四文大錢於磨石上﹐以臘月豬脂磨取汁塗之﹐不過數徧卽愈。

《千金翼》又方上以竹弓彈之﹐出其惡血立瘥。

《外臺》﹕《短劇》療小兒唇腫及口中生白瘡爛方。

上淸旦斫桑木白皮取汁﹐以塗兒唇口卽瘥。

卷第三十四

緊唇第十《聖惠》﹕夫脾與胃合爲足陽明﹐其經脈起鼻環於唇﹐其支脈入絡於脾﹐脾胃有熱气則發於唇生瘡﹐而重被風邪寒濕之气搏於瘡﹐則微腫濕爛﹐或冷或熱﹐乍瘥乍發﹐積月累年﹐謂之緊唇﹐亦名沈唇也。

《千金》治緊唇方。

上纏白布作大燈炷如指﹐安斧刃上﹐燃炷令刃汗出﹐拭取敷唇上﹐日二﹑三度。故靑布亦佳﹐並治沈唇。

《千金》又方上用靑布燒灰﹐以酒服之。亦可脂和塗。

《千金》治唇生核方。

上豬屎平量一升﹐以水投絞取汁﹐溫服之。

《千金翼》治緊唇方。

上以亂髮﹑蜂房及六畜毛燒作末﹐敷瘡上。豬脂和亦佳。

《子母祕錄》小兒緊唇方。

上以馬芥子搗汁﹐先揩唇血出敷之﹐日七徧。馬芥﹐卽刺芥也。

《唐本艸》注﹕治小兒緊唇方。

上搗赤莧取汁洗之。

《聖惠》治小兒緊唇﹐是五臟熱﹐毒瓦斯上衝﹐唇腫反粗是也﹐宜用黃連散方。

黃連﹝去須﹞甘艸﹝生﹐銼﹞寒水石黃柏﹝銼。各半兩﹞檳榔﹝一分﹞上件藥搗﹐細羅爲散。煉蜜調塗於唇上﹐一日兩﹑三度換之。

《聖惠》又方上搗刺薊取汁﹐煎令濃。先以物揩唇上血﹐卽塗之。

《聖惠》又方上爛嚼澤蘭心﹐安唇上良。

《聖惠》又方上以葵根燒灰爲末﹐以酥調封之。

《聖惠》又方上燒自死螻蛄灰﹐細研水調敷之。

《聖惠》又方上炙松脂貼之。

《聖惠》又方上燒烏蛇灰﹐細研﹐酥調敷之。

《聖惠》又方上干蠐螬燒灰﹐細研﹐以豬脂和﹐臨臥塗之瘥。

《聖惠》又方上燒鱉甲令煙盡﹐細研﹐酥調敷之。

張渙葵根散方治緊唇病。

葵根﹝燒灰﹐一兩﹞烏蛇﹝燒灰﹞黃柏﹝銼末﹞鱉甲﹝燒灰﹐研。各半兩﹞上件都研勻。每用半錢﹐以豬脂少許和﹐塗唇上﹐時時用。

卷第三十四

唇靑第十一《巢氏病源》小兒唇靑候﹕小兒髒气不和﹐血虛爲冷所乘﹐卽口唇靑。亦有髒气熱﹐唇生瘡而風冷之气入。

瘡𨿽瘥之後﹐血色不復﹐故令唇靑。

《仙人水鑑》小兒百日內﹐無故唇口靑﹐不起飲乳。

神仙方大藍﹝采取﹐陰漧﹞菱霄花牙硝蜀大黃﹝各一分﹞上以上並搗爲散﹐使羊髓丸之。將一丸研碎灌之﹐便喫乳也。余休官去後曾遊湖湘三江﹐長憶雲水修合此方﹐特行救懸危者千餘人﹐皆表功﹐效殊妙。﹝恐有熱者可服﹐而寒者難用。﹞

卷第三十四

咽喉腫痛第十二﹝喉中有瘡附﹞茅先生﹕小兒生下中詐腮風壅候。渾身壯熱﹐耳邊連珠赤腫﹐喉中或結肉癅起﹐有此爲詐腮風壅。此候本固積﹐熱甚卽衝上乃如此。所治者﹐先微下奪命散﹐略與吐下風涎﹝方見急慢驚風門中﹞﹐後用勻气散補﹝方見胃气不和門中﹞﹐又用朱砂膏﹝方見驚風門中﹞夾天竺黃散與服﹝方見實熱門中﹞﹐又用蔥涎膏貼腮腫處﹝方見囟風傷寒門中﹞﹐如此調理三日卽愈。如見惡候﹐恐傳急驚。

《千金》治小兒卒毒腫著喉頸﹐壯熱妨乳方。

升麻射幹大黃﹝各一兩﹞上三味咀﹐以水一升五合﹐煮取八合。一歲兒分三服﹐以滓薄腫處﹐冷更暖以薄。大兒以意加之。

《千金》升麻湯治小兒喉痛﹐若毒瓦斯盛便咽塞﹐並主大人咽喉不利方。

升麻生薑射幹﹝各三兩﹞橘皮﹝一兩﹞上四味咀﹐以水六升﹐煮取二升﹐去滓﹐分三服。

《千金》治懸癰乘熱暴腫長方。

漧薑半夏﹝等分﹞上末﹐以少少著舌上。

《千金》又方上鹽末﹐以箸頭張口柱之﹐日五。

《千金翼》治咽中腫﹐垂肉不得食方。

上先以竹筒內口中﹐熱燒鐵從竹中柱之﹐不過數度愈。

《千金翼》治熱病口爛﹐咽喉生瘡﹐水漿不得入膏方。

當歸射幹升麻﹝各一兩﹞附子﹝半兩﹐炮﹐去皮﹞白蜜﹝四兩﹞上五味切﹐以豬膏四兩先煎之﹐令成膏下著地﹐勿令太熱﹐納諸藥﹐微火煎令附子色黃﹐藥成﹐絞去滓﹐內蜜﹐復火上令相得﹐盛器中令凝。取如杏仁子大含之﹐日四五﹐輒咽之瘥。

《千金翼》治咽痛不得息。若毒瓦斯哽咽﹐毒攻咽喉方。

桂心﹝半兩﹞杏仁﹝一兩﹐去尖﹑皮﹐熬之﹞上二味爲散﹐以綿裹如棗大﹐含咽其汁。

《千金翼》又方上刺小指爪甲文中出血卽瘥。左右刺出血﹐神祕立愈。

《千金翼》治喉卒腫不不食方。

上用韭一把搗﹑熬﹐敷之﹐冷卽易之佳。

《千金翼》又方上含荊瀝﹐稍稍咽之。

《千金翼》又方上含上好酢﹐口舌瘡亦佳。

《外臺》﹕《古今錄驗》靑木香湯療春夏忽喉咽痛而腫兼不利方。

靑木香﹝二兩﹞黃連﹝去毛﹞白頭翁﹝各一兩﹞上三味切﹐以水五升﹐煮取一升半﹐分溫三服。小兒一服一合。忌豬肉﹑冷水。

《外臺》﹕《千金》療小兒卒毒腫著喉頸﹐壯熱妨乳方。

上煮桃皮汁三升服之。

《聖惠》治小兒咽喉腫痛塞悶方。

桑株上螳螂窠﹝一兩﹐燒灰﹞馬勃﹝半兩﹞上件藥同研令勻﹐煉蜜和丸如梧子大。三歲以下每服煎犀角湯﹐研下三丸﹐三歲以上漸漸加之。

《聖惠》治小兒卒毒腫著咽喉﹐壯熱妨乳方。

上以馬藺子半兩﹐水一中盞﹐煎至半盞﹐去滓﹐不計時候。量兒大小分減溫服。

《聖惠》又方上取牛蒡根細銼﹐搗汁﹐漸漸服之驗。

《聖惠》又方上以蛇蛻皮燒灰﹐細研爲散。不計時候﹐用乳汁調下一字。

《聖惠》又方上以露蜂房燒灰﹐細研爲散。不計時候﹐用乳汁調下半錢。看兒大小以意加減。

《聖惠》治小兒脾肺壅熱﹐咽喉腫痛。

射幹散方射幹川升麻百合木通﹝銼﹞甘艸﹝炙微赤﹐銼﹞桔梗﹝去蘆頭﹐各一分﹞馬牙硝﹝半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小﹐以意加減溫服。

《聖惠》治小兒咽喉腫塞疼痛﹐升麻散方川升麻木通﹝銼﹞川大黃﹝銼﹐微炒﹞絡石葉甘艸﹝炙微赤﹐銼﹞犀角﹝屑。以上各一分﹞石膏川朴硝﹝各三分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小﹐以意加減溫服。

《博濟方》治小兒膈上壅熱﹐唇口生瘡﹐咽喉腫痛。

玉芝飲子甘艸﹝銼作半寸許﹐擘破﹐湯浸一日﹐微炒過﹞吳石膏﹝研如粉。各四兩﹞藿香﹝三分﹞山梔子﹝六兩﹐去皮﹐炒令香﹞上件四味﹐同杵爲細末。每服二錢﹐以新汲水調下。不以老幼﹐並加減服之。

《博濟方》治小兒風熱﹐咽喉腫痛﹐塞悶﹐生瘡﹐搖頭﹐燥悶及虫咬心痛。

龍腦膏龍腦﹝半錢﹞白礬﹝一分﹐銚子內煉過﹐煎卻礬汁﹐候幹爲度﹞元明粉﹝一錢﹞蟬殼﹝三十个﹐去足﹐炒﹐研末﹞蛇蛻皮﹝一條長二尺﹐用鐵器上煉焦爲度﹐旋除下黑色焦旨﹐再爆﹐須緊按實著鐵器﹐焦後研爲末﹞牛黃﹝少許﹞上件六味一處爛研﹐入砂糖少許和爲劑﹐丸如梧子大。冷水化破一丸服之。

《博濟方》治大人﹑小兒咽喉腫疼﹐气息難通。

絳雪散砂﹝爲君﹐少許﹞白礬﹝爲臣﹐皂子大﹞馬牙硝﹝三分﹐三佐﹞硝石﹝四兩﹐四相﹞黃丹﹝半兩﹐五方﹞巴豆﹝六兩﹐六甲﹞上件用粗瓷罐子一个﹐先煨令熱﹐後次第漸漸下藥﹐巴豆逐个打破後有火焰盡﹐更入一个﹐續入蛇蛻皮一條﹐謂之七擒﹐以火養成汁﹐候結硬乃成也。每用少許﹐以竹筒子吹在患處。忌雞﹑犬﹑婦人見﹐準臘月合之。

《養生必用》如聖湯治喉閉﹐舌頰腫﹐咽喉有瘡﹐咳嗽濃血方。

甘艸﹝炙﹐二兩﹞桔梗﹝一兩﹞上爲末。每服二錢﹐水一盞煎至七分﹐去滓﹐溫服。急切不以時﹐日二三。﹝張銳《雞峯方》二味等分。﹞《養生必用》治咽中瘡腫方。

蓖麻子﹝去皮﹐一枚﹞朴硝﹝一錢﹐研勻﹞上新汲水調作一服﹐未效再作。

《嬰孺》治小兒咽喉病﹐不利乳哺。

半夏湯方半夏﹝八个﹐洗﹞棘刺﹝半升﹐西者﹞麥門冬﹝半兩﹞人參甘艸﹝各一兩﹞上切﹐以水三升煮一升﹐稍稍飲之。

張銳《雞峯方》治咽喉腫痛閉塞。

白僵蠶﹝生﹐去絲﹑嘴﹞馬牙硝﹝各二錢﹞上同爲末。每服半錢﹐生薑汁調下﹐不以時。

韓樞密傳大聖奪命玉雪無憂散方。

元參管仲白茯苓﹝去皮﹞縮砂仁甘艸﹝炙﹞滑石﹝別研入﹞山豆根川黃連﹝去須﹞荊芥穗﹝各半兩﹞寒水石﹝三兩﹐火燒﹐細水中淬﹐別研入﹞硼砂﹝三錢﹐別研入﹞上八味搗﹐羅爲末﹐次入滑石等三味合和勻﹐每服半錢。此藥理喉咽塞滯﹐口內生瘡﹐心腹脹滿﹐脾積塊﹐解百藥毒﹐如纏喉痺﹑風涎。主小兒嗽﹐奶瓣不消化﹐誤咽下叫子﹑魚骨﹑鍼刺﹑錢等。並藥用半錢﹐先抄入口﹐次用新汲水一口咽之﹐任是百毒﹑硬物﹐可令除化﹐立有妙效。如要喫巴豆﹑鍼刺麥糠﹑HT鍼﹑瓷瓦子等諸毒藥﹑毒虫﹑硬物﹐只用藥半錢與物相拌和喫之﹐用水一口下﹐並無防礙。但是心腹間有礙﹐亦如前法服之。潤三焦﹐消五穀﹐除三尸﹐去八邪﹐辟九虫﹐趁瘟疫﹐專理渴病﹐除風涎﹐開牙關﹐神效不可具述﹐服者自當知之。

《張氏家傳》治大人﹑小兒咽喉腫塞﹐疼痛﹐口舌生瘡﹐上膈壅熱毒。

龍石散方寒水石﹝一斤﹐燒一兩﹞朱砂﹝一兩一分﹐飛﹐研﹞生腦子﹝一錢﹞上爲細末。每用少許擦患處﹐咽津無妨。小兒瘡疹﹐毒瓦斯攻口齒﹐先用五福化毒丹﹝方見驚熱門﹐太醫局方同﹞掃﹐次用此藥擦之立愈。

《張氏家傳》諸病無急於咽喉﹐死人最急。初覺咽喉腫痛﹐急宜此得效方。

上用白礬同白僵蠶二味等分爲末﹐研生薑水調下一錢﹐不過兩服卽愈。如是禁定牙關﹐便用巴豆七粒剝去皮﹐擦巴豆油在四指大四方紙花子上﹐用紅箸斜角捲之﹐卻徹去紅箸﹐男左女右﹐箸在鼻孔中﹐存一半在外﹐用燈點著外相紙花卷兒頭﹐實時煙透喉中﹐牙關隨手便開﹐以白礬少許吹在喉中﹐壓下熱涎卽安。此病暴速﹐非其他病之可擬也。倉卒害人性命﹐不可不愼。

長沙醫者丁時發傳地龍散治小兒風熱﹐咽喉腫痛方。

郁金﹝用皂角水煮幹﹞甘艸﹝炙﹞白僵蠶地龍﹝各一兩﹞蠍牙硝﹝各一分﹞上爲細末。每服一錢﹐薄荷湯調下。兒小半錢。

長沙醫者丁時發傳治大人小兒風熱﹐咽喉腫痛方。

白礬﹝一兩﹞巴豆﹝二十一粒﹐餅內火﹞上爲細末。每服一字﹐吹入口內或鼻內。

卷第三十四

屍咽第十三《千金翼》治屍咽語聲不出方。

漧薑﹝十兩﹐末之﹞酒酥﹝各一升﹞上三味﹐酒二合﹐酥一匙﹐薑末一錢匕和服之。日三﹐食後服。亦治肺病。

《千金翼》治屍咽﹐咽中癢痛﹐吐之不出﹐咽之不入﹐如中虫毒方。

上含生薑﹐五十日瘥。

卷第三十四

咽中噎第十四《千金翼》治噎方。

上酥﹑蜜﹑生薑汁合一升﹐微火煎二沸。每服兩棗許﹐內酒中溫服。

《千金翼》又方上以手巾布裹舂頭糠﹐拭齒。

卷第三十四

喉痺第十五《巢氏病源》小兒喉痺候﹕候痺是風毒之气客於咽喉之間﹐與血气相搏而結腫塞。飲粥不下﹐乃成膿血。若毒入心﹐心卽煩悶懊﹐不可堪忍﹐如此者死。

《嬰童寶鑑》小兒候痺﹑馬痺歌﹕熱毒喉中結作癰﹐名爲喉痺食難通﹕馬痺頷間生腫痛﹐盛邪心煩命也終。

《玉訣》小兒咽腫喉閉候歌﹕咽喉腫閉肺家殃﹐積熱於中舌有傷﹔風盛气攻丹腫毒﹐卻愁生出腦疳瘡。

此患﹐先解利宣泄臟腑﹐壓熱調气卽安也。

《千金》治小兒喉痺腫方。

上用魚膽二七枚﹐以和竈底土塗之﹐瘥止。﹝《聖惠》用鯇魚膽。﹞《千金》治小兒喉痺腫方。

桂心杏仁﹝各半兩﹞上二味末之。綿裹如棗大﹐含咽汁。

《千金》﹕凡卒喉痺不得語﹐服小續命湯加杏仁一兩。喉嚨者﹐脾胃之候。若髒熱喉則腫塞﹐神气不通﹐烏膏主之方。

生烏﹝十兩﹞升麻﹝三兩﹞羚羊角芍藥木通﹝各二兩﹞薔薇根﹝切﹐一升﹞艾葉﹝六銖﹐生者尢佳﹞生地黃﹝切﹐一五合﹞豬脂﹝二斤﹞上九味咀﹐綿裹﹐苦酒一升﹐淹浸一宿﹐內豬脂中﹐微火煎﹐取苦酒盡﹐不鳴爲度﹐去滓。薄綿裹膏似大杏仁﹐內喉中﹐細細吞之。

《千金》治喉痺方。

上荊瀝稍稍咽之。

《千金》又方上以臘月豬毛燒末﹐水服之。

《千金》又方上燒牛角末﹐酒服之。﹝崔元亮云﹕凡小兒飲乳不快﹐覺似喉痺者﹐取此灰塗乳上﹐咽下卽瘥。﹞《千金》又方上熬杏仁令黑﹐含或末服之。

《千金》又方上刺手小指爪文上﹐出三大豆許血﹐逐左右刺﹐皆須愼酒﹑面毒物。﹝《千金翼》以繩纏手大指﹐刺出血一大豆以上瘥﹐云小指亦佳。﹞《千金》治喉痺卒不得語方。

上濃煮桂汁服一升﹐亦可末桂著舌下﹐漸咽之良。

《千金》又方上煮大豆汁含之﹐無豆用豉亦佳。

《千金》又方上以酒三合﹐和人乳半升﹐分二服。

《千金》又方上燒炊帚作灰﹐三指撮﹐水服之。

《千金》又方上用芥子末﹐水和薄之﹐幹則易。

《千金》又方上商陸﹑苦酒熬令濃﹐熱敷之。

《千金》又方上末桂心如棗核大﹐綿裹著舌下﹐須臾破。

《千金》治喉卒腫不下食方。

上以韭一把搗﹑熬﹐薄之﹐冷則易。

《千金》又方上含上好醋。口舌有瘡亦佳。

《千金翼》治喉痺咽唾不得方。

上半夏一味﹐細破如棋子十四枚﹐雞子一枚﹐扣其頭如粟大﹐出卻黃白﹐內半夏於中﹐內酢令滿﹐極微火上煎之。取半﹐小冷凍飲料之卽愈。

《千金翼》喉痺方。

上取附子一枚﹐去皮﹐蜜塗﹐火炙令幹﹐復塗蜜炙。須臾含之﹐咽汁愈。

《千金翼》又方上含蜀升麻一片立愈。

《外臺》﹕《千金》升麻湯主小兒喉痺痛。若毒瓦斯盛便咽塞﹐並大人喉咽不利方。

生薑升麻射幹﹝各二兩﹞橘皮﹝一兩﹞上四味切﹐以水六升﹐煎取二升﹐分溫三服。

《外臺》劉氏療小兒喉痺熱塞方。

升麻﹝五兩﹐切﹞馬藺﹝一合﹞上二味﹐以水一升﹐煎取二合。入少白蜜﹐與兒服之甚良。

《食醫心鑑》小兒喉痺腫痛方。

上以蜂房燒灰﹐以乳汁和一錢匕服。

《食醫心鑑》又方上燒蛇蛻皮末﹐以乳汁服一錢匕。

《聖惠》治小兒喉痺腫塞不通﹐壯熱煩悶﹐宜服犀角散方犀角﹝屑﹞桔梗﹝去蘆頭﹞絡石葉梔子仁甘艸﹝炙微赤﹐銼﹞川升麻﹝各一分﹞馬牙硝射幹﹝各半兩﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小﹐以意加減溫服。

《聖惠》治小兒喉痺疼痛﹐水漿不入﹐馬牙硝散方馬牙硝馬勃牛黃﹝細研﹞川大黃﹝銼﹐微炒﹞甘艸﹝炙微赤﹐銼。以上各一分﹞上件藥搗﹐細羅爲散。不計時候﹐以新汲水調下半錢。更量兒大小以意加減。

張渙射幹湯治風熱上搏於咽喉之間﹐血气相搏而結腫﹐乳食不下﹐名咽閉方。

射幹川升麻﹝各一兩﹞馬牙硝馬勃﹝各半兩﹞上件搗﹐羅爲細末。每服一錢﹐水一盞﹐煎至五分﹐去滓放溫﹐帶熱服﹐食後。

《聚寶方》治急喉痺。

木賊﹝用牛糞餅子火燒﹐每三兩莖才勻著便取出﹐再取燒﹞上一味爲末。每服一錢﹐冷水研﹐米汁淸調下。小兒臘茶淸調下半錢入口﹐腫破血出卽安。三日內未得喫粟米粥飯。

《吉氏家傳》治咽喉涎壅喉閉等疾方。

郁金﹝大者﹐一个爲末﹞輕粉﹝抄一錢匕﹞巴豆﹝七粒﹐四粒熟三粒生﹐熟者是去油﹐生者生用﹞上和合藥﹐先左研四十九徧﹐然後一向順研令勻﹐次入輕粉。每用一字﹐管子吹入喉中。

《吉氏家傳》治喉閉奪命散﹐與大人同治方。

朴硝白礬天南星﹝各半兩﹞上爲末。小兒每服半錢﹐水一盞同煎二分﹔大人水一盞藥三錢﹐煎七分﹐作一服。

長沙醫者鄭愈傳治喉閉方。

上用馬藺子爲末。每服半錢﹐麥門冬熟水調下。

《聖惠》灸法﹕喉痺﹐灸天突一壯﹐在項結喉下三寸兩骨間﹐柱如小麥大。

卷第三十四

馬痺第十六《巢氏病源》小兒馬痺候﹕馬痺與喉痺相似﹐亦是風熱毒瓦斯客於咽喉頷頰之間﹐與血气相搏﹐結聚腫痛﹐其狀從頷下腫連頰﹐應喉內痛腫塞﹐水漿不下﹐甚者膿潰。毒若攻心﹐則心煩懊悶至死。

《千金》凡喉痺深腫連頰﹐吐气數者﹐名馬喉痺﹐治之方。

上以馬銜一具﹐水二升﹐煮取一升﹐分三服。

《千金》又方上以馬鞭艸根一握﹐勿中風﹐截去兩頭﹐搗取汁服。

《千金翼》治馬喉痺方。

上燒馬藺根灰一方寸匕﹐燒桑枝﹐瀝汁和服。

卷第三十四

纏喉風第十七太醫局解毒雄黃丸解毒﹐治纏喉風及急喉痺﹐卒然倒僕﹐失音不語﹐或牙關緊急﹐不省人事方。

雄黃﹝飛﹞郁金﹝各一錢﹞巴豆﹝去皮﹐出油﹐二七个﹞上爲末﹐醋煮﹐麵糊爲丸如綠豆大。用熱茶淸下七丸﹐吐出頑涎﹐立便蘇省。未吐﹐再服。善治纏喉風及走馬喉閉﹐卒死倒地﹐失音不語﹐以至牙關緊硬﹐不知人事。如至死者﹐心頭猶熱﹐灌藥不下﹐卽以刀尺鐵匙斡開口灌之﹐但藥下喉嚨﹐無有不活﹐吐泄些小無妨。及上膈壅熱﹐痰涎不利﹐咽喉腫痛﹐赤眼癰腫﹐一切毒熱並宜服之。如小兒患喉嚨赤腫及驚熱痰涎壅塞﹐服二丸或三丸。量兒大小加減。

《養生必用》治纏喉風﹐咽中如束气不得通方。

蛇蛻﹝炙﹞當歸﹝切﹐焙﹐等分﹞上爲末﹐溫酒一錢﹐得吐爲良。未效再作﹐切忌鍼灸。

《張氏家傳》異功散治纏喉風﹐詐腮﹐喉閉及咽喉一切患方。

盆硝﹝一兩﹞甘艸﹝炙﹐六錢﹞訶子肉白僵蠶貫眾馬勃蛇蛻皮﹝點油﹑醋﹐慢火炒令黃色。各半兩﹞硼砂元精石﹝各一兩﹞上爲細末。每服用一字﹐以蘆筒子吹咽喉內。纏喉風﹐磨刀水調下半錢﹐尋常置舌根下用。

《張氏家傳》治纏喉風﹐喉閉﹐牙宣﹐牙癰﹐走馬疳﹐口瘡等方。

上蠶蛻紙燒存性﹐少入龍腦﹐蜜丸如雞頭大。含化﹐小兒減少。如牙宣癰腫﹐揩貼齦上﹐如有走馬牙疳加麝香擦貼立愈。

《莊氏家傳》治小兒急喉閉及纏喉風方。

元參鼠粘子﹝半生半熟﹐炒﹐爲末。各一兩﹞上二味爲末。新汲水調下立瘥。

安師傳纏喉風藥方。

上以火炊艸一大把﹐舂爛﹐用水一缽﹐衝取汁漱﹐咽中漸寬﹐卽下小續命湯加蔓荊子﹑何首烏﹑薄荷﹑荊芥各少許﹐與小續命湯多少相等咽下﹐使一人守之﹐連數服﹐腫消乃退。

卷第三十四

齒痛第十八《千金翼》治齒痛方。

上﹐夜向北斗﹐手拓地﹐灸指頭地。咒曰﹕蠍虫所作斷木求﹐風虫所作灸便休﹐疼痛疼痛北斗收﹐卽瘥。

《千金翼》又方上﹐人定後向北斗咒曰﹕北斗七星﹐三臺尙書某甲患齦﹐若是風齦閉門戶﹐若是虫齦盡收取。急急如律令﹐再拜三夜作。

《千金翼》治牙疼方。

上用蒼耳子五升﹐以水一斗﹐煮取五升﹐熱含之﹐疼則吐﹐吐復含﹐不過二劑愈。無子﹐莖葉皆得用之。

《千金翼》又方上莽艸五兩切﹐以水一斗﹐煮水五升﹐含漱之﹐一日令盡。

《千金翼》又方上內藜蘆末於牙孔中﹐勿咽汁﹐神良。

《千金翼》又方上取門下桃橛燒取HT汁﹐少少內孔中﹐以蠟固之。

《千金翼》鍼牙痛方。

鍼隨左右邊疼﹐手大指﹑次指﹑掌間﹐入一寸。得气﹐絕補三十九息。

《千金翼》灸牙痛方。

上取桑東南引枝﹐長一尺餘﹐大如匙柄﹐齊兩頭﹐口中柱著痛牙上﹐以三姓火灸之。咒曰﹕南方赤帝子﹐教我治虫齒﹐三姓灸桑條﹐條斷蠍虫死。急急如律令﹐大效。

《千金翼》含漱湯主齒痛方。

獨活黃芩芎當歸﹝各三兩﹞細辛蓽茇丁香﹝各一兩﹞上七味咀﹐水五升﹐煮取二升半﹐含漱之﹐食頃乃吐﹐更含之。﹝一方有甘艸二兩。﹞《千金翼》又方上含白馬尿﹐隨左右含之﹐不過三口瘥。

張渙本散方治卒痛病。

本白附子川芎莽艸﹝各半兩﹐並搗﹐羅爲細末﹞靑黛蘆薈麝香﹝各一錢。研細﹞上件都再研勻。每用一字﹐塗揩患處。

善化陶宰傳小兒牙齒黑蛀﹐气息疼痛。

雄黃丸方雄黃﹝二錢﹞麝香﹝半錢﹞上爲細末﹐較飯和爲梃子﹐安在牙內。

卷第三十四

齒齦宣露第十九《巢氏病源》小兒齒根血出候﹕手陽明﹑足太陽之脈並入於齒。小兒風气入其經脈﹐與血相搏﹐血气虛熱﹐卽齒根血出。

《千金翼》治齒血出不止方。

上刮生竹茹二兩酢漬之﹐令其人解衣坐﹐乃別令一人含其背上三過﹐並取竹茹濃煮取汁﹐勿與鹽﹐適寒溫含漱之﹐終日爲度。

《外臺》﹕《肘後》治齒齦宣露出血﹐所以日月蝕未平復時。特忌飲食﹐小兒亦然方。

上用蚯蚓糞﹐水和作稠泥團﹐以火燒之令極赤﹐末之如粉﹐以臘月豬脂和﹐敷齒齦上﹐日三﹐卽瘥。

茅先生治小兒牙宣﹐齒縫出血方。

苦參﹝末﹐一兩﹞白礬﹝灰﹐一錢﹞上爲末。一日三次揩牙上﹐立驗也。

張銳《雞峯方》治齒間血出。

上以苦竹葉不以多少﹐水濃煎取汁﹐入鹽少許﹐寒溫得所含之﹐冷卽吐了。

張銳《雞峯》又方上用童子小便半升﹐分爲三兩次含之﹐冷卽吐了。

《莊氏家傳》治小兒唇口臭爛﹐齒齦宣露。

麝香散方麝香雄黃蘆薈白龍骨﹝各一錢﹞密陀僧﹝二錢﹞石膽﹝半兩﹐生﹞幹蟾﹝一个﹐重一兩者入瓶﹐燒存性﹞上合研令極勻細﹐先用綿子纏箸頭上﹐以鹽﹑礬﹑漿水輕輕洗過﹐然後貼藥。

卷第三十四

齒根腫痛第二十《千金翼》齒根腫痛方。

生地黃獨活﹝各一兩﹞上二味切﹐以酒漬一宿含之。

《千金翼》又方上常以白鹽末封齒齦上﹐日一夜二。

《千金翼》又方上扣齒三百下﹐日一夜二﹐卽終身不發﹐至老不病齒。

《千金翼》治齒牙根搖欲落方。

上以生地黃大者一寸﹐綿裹著牙上嚼﹐咽汁﹐汁盡去之﹐日三卽愈。可十日含之﹐更不發也。

《千金翼》齒根腫方。

松葉﹝一握﹞鹽﹝一合﹞好酒﹝三升﹞上三味﹐煎取一升含之。

《千金翼》治齒根空腫痛﹐困斃無聊賴方。

獨活﹝四兩﹞酒﹝三升﹞上二味於器中漬之﹐火煨之令暖﹐稍稍沸﹐得半去滓﹐熱含之﹐不過四﹑五度。

《千金翼》又方上取地黃如指大﹐長一寸﹐火炙令大熱﹐著木椎之﹐以綿裹著齒上嚼之﹐咽汁盡卽易﹐三易瘥止。

《千金翼》又方上燒松﹑柏﹑槐枝令熱﹐柱病齒孔﹐須臾虫緣枝出。

《千金翼》治牙齦疼痛方。

杏仁﹝一十枚﹐去皮尖﹑兩仁者﹞鹽末﹝方寸匕﹞上二味﹐以水一升煮令沫出﹐含之味盡吐卻﹐更含﹐不過再三瘥。

《養生必用》治小兒牙方。

牛蒡子﹝炒香﹐一分﹞乳香﹝一錢﹞上爲末。入白面少許﹐溫水調塗。

《養生必用》又方上用大硼砂研細﹐水化﹐雞羽掃。

卷第三十四

齲齒第二十一《巢氏病源》小兒齒痛風齲候﹕手陽明﹑足太陽之脈並入牙齒。風气入其經脈﹐與血气相搏﹐齒卽腫痛﹐濃汁出﹐謂之風齲。

《千金翼》治齒齲方。

上切白馬懸蹄﹐可孔塞之﹐不過三度。﹝《聖惠方》用夜眼。﹞《聖惠》治小兒齒痛風齲﹐連頭微腫。

蝦蟆散方幹蝦蟆﹝一枚﹐燒灰﹞靑黛﹝細研﹞柑子皮細辛白雞糞薰黃﹝以上各一分﹞麝香﹝細研﹞漧薑﹝炮制﹐銼。各半分﹞上件藥搗﹐細羅爲散﹐都研令勻。以薄綿裹少許﹐內齲孔中﹐日一易之。

《聖惠》又方白附子本細辛芎莽艸﹝以上各一分﹞上件藥搗﹐細羅爲散。以薄綿裹少許﹐著齲齒上。

《聖惠》治小兒風齲齒痛及虫蝕疼痛﹐黑爛方。

靑黛﹝細研﹞雞糞白﹝燒灰﹞本細辛雄黃﹝細研。各一分﹞麝香﹝少許﹐細研﹞上件藥搗﹐羅令細﹐同研令勻。旋取少許﹐敷牙齒上。

《聖惠》又方上以郁李根白皮五兩﹐銼﹐以水一大盞半﹐煎取一盞熱含﹐冷吐之﹐當吐出虫。

《聖惠》又方上以皂莢炙去皮子﹐搗末。取少許著齒痛上瘥。

《聖惠》又方上以松柏脂﹐捏銳如錐﹐柱齲孔內﹐須臾齲虫緣松脂出﹐卽瘥。

《聖惠》又方上以雞舌香半兩﹐細銼﹐以水一中盞﹐煎至六分﹐去滓熱含﹐冷吐。

卷第三十四

齒第二十二﹝裂齒附﹞《千金翼》治虫蝕齒疼痛方。

上閉气細書曰﹕南方赤頭虫飛來﹐入某姓名裂齒裹。今得蠍虫孔﹐安置耐居止。急急如律令﹐小箋紙內著屋柱北邊蠍虫孔中﹐取水一杯﹐禹步如禁法﹐還誦上文﹐以水沃孔﹐以淨黃土泥之﹐勿令泄气﹐永愈。

《千金翼》治虫蝕齒根肉黑方。

上燒腐棘﹐取塗之十徧﹐雄黃末敷卽愈。若齒黑者﹐以松木灰揩之﹐細末雄黃﹐塗齦百日﹐日再塗之。

七日愼油﹑豬肉﹐神效。

《千金翼》治齒方。

上以檐一枚﹐令病患蹲坐﹐橫檐於膝上﹐引兩手尋使極﹐住手伸中指﹐灸中指頭檐上三壯﹐兩頭一時下火﹐病患口誦咒曰﹕啖牙虫﹐名字鶻﹐莫啖牙﹐莫啖骨。灸人亦念之。

《千金翼》治裂齒方。

上以腐棘鍼二百枚﹐以水二升﹐煮取一升﹐含嗽之﹐日四﹑五瘥止。

《千金翼》又方上取死曲末﹐敷痛處卽止。

日華子治小兒風牙方。

上濃煎郁李仁水含之。

《聚寶方》黃龍散治齒齦疳虫﹐有竅子不合者。

龍實﹝龍骨中有之﹐深黃或淡黃﹐土褐色﹐緊探人舌者是﹞白礬蝸牛殼南粉牛黃﹝各一錢﹞上五味爲末。每用少許貼竅子內﹐時時用之。

卷第三十四

齒落久不生第二十三《千金》治小兒齒落久不生方。

上以牛屎中大豆二七枚﹐小開豆頭﹐以注齒根處﹐數度卽生。

《千金》又方上取雄鼠屎二七枚﹐以一屎拭一齒根處﹐盡此﹐上二十一日卽生。雄鼠屎頭尖。

《經驗方》治小兒大人多年牙齒不生。

上用黑豆三十粒﹐牛糞火內燒令煙盡﹐細研﹐入麝香少許﹐一處研勻﹐先以鍼挑不生齒處令血出﹐用末少許揩﹐不得見風。忌酸鹹物。

《聖惠》治齒落久不生方。

上取路旁遺卻稻粒﹐於齒落處點三﹑七下﹐其齒自生﹐神效。

《靈苑》治大人﹑小兒生齒神驗方。

上用雄雌雞糞各十四顆﹐焙漧﹐同研如粉﹐入麝香少許。仍先以鍼挑破損齒腳下出血﹐將散子敷之。年髙者不過二十日生﹐年少者十日。不計傷損及少自退落﹐並再生。

卷第三十四

頰車蹉閃第二十四﹝牙車急附﹞《千金》治失欠頰車蹉閃不合方。

上用一人以手指牽其頤以漸推之﹐則復入矣﹐推當急出指﹐恐誤齒傷人指也。

《千金》失欠頰車蹉方。

上消蠟和水敷之。

《千金翼》治牙車急﹐口眼相引﹐舌不轉方。

牡蠣﹝熬﹞伏龍肝附子﹝炮﹐去皮﹞礬石﹝燒﹞上四味﹐等分末之。以白酒和爲泥﹐敷其上﹐幹則易之﹐取瘥止。

《千金》灸法﹕失欠頰車蹉﹐灸背第五椎﹐一日二七壯﹐滿三日。未瘥。灸气沖二百壯﹐胸前喉下甲骨中是﹐亦名气堂。

《千金》又灸足內踝上三寸宛宛中﹐或三寸五分百壯﹐三報﹐此三陰交穴也。

卷第三十五﹝一切丹毒﹞﹝凡三十八門﹞

卷第三十五

丹候第一《巢氏病源》小兒丹候﹕風熱毒瓦斯﹐客在腠理﹐熱毒搏於血气﹐蒸發於外﹐其皮上熱而赤﹐如丹之色﹐故謂之丹也。若久不瘥﹐卽肌肉爛傷。﹝《聖惠方》若久不歇則肌肉壞爛﹐若毒瓦斯入腹則殺人也。﹞土虺丹﹕發兩手指﹐作紅絲﹐迆漸下行至關節﹐便殺人。﹝以下丹無方者﹐可於一切丹門中求之﹞。眼丹﹕眼卒然赤腫﹐生翳﹐至有十數翳者是也。五色丹﹕發而變攺無常﹐或靑﹑黃﹑白﹑黑﹑赤。茱萸丹﹕發初從背起﹐徧身如細纈。

赤丹﹕丹之純赤色者是也。白丹﹕初發癢痛﹐微虛腫﹐如吹奶起﹐不痛不赤﹐而白色者是也。黑丹﹕初發癢痛﹐或腫起﹐微黑色者是也。殃火丹﹕發兩脇及腋下膀上。神火丹﹕發兩膀﹐不過一日便赤黑。野火丹﹕發赤斑斑如梅子﹐徧背腹。骨火丹﹕初發在臂起﹐正赤若黑。家火丹﹕初發著兩腋下﹐兩膀上。火丹﹕往往如傷寒﹐赤著身而日漸大。丹火﹕其狀發赤﹐如火之燒﹐須臾漿起者是也。朱田火丹﹕先發背起徧身﹐一日一夜而成瘡。天竈火丹﹕發兩膀裏尻間﹐正赤流陰頭﹐赤腫血出。赤流丹﹕身上或一片片赤色﹐如燕脂染及﹐漸引﹐俗謂之流。若因熱而得者色赤﹐因風而得者色白﹐皆腫而壯熱是也。赤遊腫﹕其狀皮膚赤而腫起﹐行遊不定者是也。風火丹﹕初發肉黑﹐忽腫起。暴火丹之狀帶黑色。遊火丹﹕發兩臂及背如火炙。石火丹﹕發通身﹐自入起如細粟大﹐色靑黑。郁火丹﹕發從背起。赤黑丹﹕本是毒熱折於血气﹐蘊蒸色赤而復有冷气乘之﹐冷熱互交﹐更相積瘀令色赤黑。厲火丹﹕發初從髂下起﹐背赤能移走。飛火丹﹕著兩臂及背膝。畱火丹﹕發一日一夜便成瘡﹐如棗大正赤色。

藍注候﹕小兒爲風冷乘其血脈﹐血得冷則結聚成核﹐其皮肉色如藍﹐乃經久不歇﹐世謂之藍注。

《顱囟經》﹕黃帝問歧伯曰﹕後生少稚多被惡疾﹑丹毒﹐二品昔分﹖歧伯曰﹕陽解百年一十以上爲毒﹐一十以下爲丹。丹毒一也﹐隨其大小分別之。治之有毒至根據方萬無一差。諭人問﹕男女皆遭丹毒之有毒至體﹐此枉死者復何限哉。良由信邪師之語﹐仍被恐之。過昧之人﹐勿與下手﹐請根據方用之。今出此圖形狀如後。

伊芳火丹從兩脇起。神竈丹從肚起。尿竈丹從踝起。胡吹竈丹從陰囊上起。天火丹從腹背徧身起。天雷丹從頭項起。火丹從背甲起。胡漏竈丹從臍中起。廢竈丹從曲臂起。神气丹從頭背上起。土竈丹從陰踝起。朱黃丹赤豆色徧身上起。螢火丹從耳起。野龜丹從背脊起。鬼火丹從面上起。

《嬰童寶鑑》小兒諸般丹毒歌﹕丹火初成似火燒﹐天火渾身赤轉饒。伊芳火膀邊靑黑色﹐厲從額上起根苗。臀並穀道丹毒﹐如帶紅暴火調。畱火發時一日甚﹐變攺無時五色。家火頰連雙腋乳﹐天竈內腫到陰尻。背並膝赤飛丹病﹐股內臍陰尿竈招。

卷第三十五

一切丹第二《本艸》治小兒諸熱丹毒。

上並以水銀服﹐生銀少許﹐功勝紫雪。

《千金》治小兒丹毒方。

上搗愼火艸﹐絞取汁﹐塗之良。

《千金》治丹毒大赤腫﹐身壯熱﹐百治不折方。

寒水石﹝十六銖﹐《聖惠》用二十四銖﹞石膏﹝十三銖﹐《聖惠》用二十四銖﹞藍靑﹝十二銖﹐冬用幹者﹐《聖惠》同﹞犀角﹝八銖﹐《聖惠》用二十四銖﹞柴胡﹝八銖﹐《聖惠》用二十銖﹞杏仁﹝八銖﹐《聖惠》用二十四銖﹞知母﹝十銖﹐《聖惠》用十二銖﹞甘艸﹝炙﹐用五銖﹐《聖惠》用十二銖﹞羚羊角﹝鎊﹞屑﹐六銖﹐《聖惠》用三分﹞芍藥﹝七銖﹐《聖惠》用三分﹞梔子﹝十二銖﹐《聖惠》同﹞黃芩﹝七銖﹐《聖惠》用二十四銖﹞竹瀝﹝一升﹞生葛汁﹝四合﹐澄淸﹞蜜﹝二升﹐《聖惠》同﹞上十五味咀﹐以水三升﹐並竹瀝﹐煮取一升三合﹐去滓﹐內杏仁脂﹑葛汁﹑蜜﹐微火煎取二升。一﹑二歲兒服二合﹐大者量加之。﹝《聖惠》藍靑散﹐藥味同﹐分兩不同。﹞《千金》治小兒丹腫及風毒﹑風疹。

麻黃湯方麻黃﹝去根節﹐一兩半﹞甘艸﹝炙﹞獨活射幹桂心靑木香石膏黃芩﹝各一兩﹞上八味咀﹐以水四升﹐煮取一升。三歲兒分爲四服﹐日再。

《千金》治小兒惡毒丹及風疹﹐麻黃湯方麻黃升麻葛根﹝各一兩﹞射幹雞舌香甘艸﹝炙。各半兩﹞石膏﹝半合﹞上七味咀﹐以水三升﹐煮取一升。三歲兒分三服。日三。

《千金》治小兒數十種丹湯方大黃甘艸﹝炙﹞當歸芎白芷獨活黃芩芍藥升麻沈香靑木香木蘭皮芒硝﹝各三兩﹞上十三味咀﹐以水一斗二升﹐煮取四升﹐去滓﹐內芒硝﹐以綿湯中﹐適寒溫之﹐幹則易之﹐取瘥止。

《千金》治小兒丹毒方。

上搗馬齒莧一握﹐取汁飲之﹐以滓敷之。﹝《聖惠》絞汁塗之。﹞《千金》又方上搗赤小豆五合﹐水和取汁﹐飲之一合良﹐滓塗五心。

《千金》又方上濃煮大豆汁塗之良。瘥亦無瘢痕。

《千金》又方上用臘月豬脂和釜下土敷之﹐幹則易。

《千金翼》治小兒丹腫方。

棗根升麻白蘞黃柏黃連大黃梔子甘艸﹝生用。各二兩﹞生地黃汁﹝一升﹞上九味切﹐以水一斗四升﹐煮取七升去滓。內地黃汁煎三沸﹐以故帛兩重內湯中﹐以丹上。小暖卽易之﹐常令溫。

《千金翼》澤蘭湯主丹疹入腹殺兒方。

澤蘭芎附子﹝炮﹐去皮﹞莽艸本細辛茵芋﹝各半兩﹞上七味咀﹐以水三升﹐煮取一升半﹐分四服。服此湯然後作余湯洗之。

《千金翼》湯主丹﹑癰疽始發熱﹐浸長進方兼主小兒丹長。忌近陰。

升麻黃連大黃芎羚羊角當歸甘艸﹝各二兩﹞黃芩﹝三兩﹞上八味以水一斗﹐煮取五升去滓﹐又還鐺中﹐內芒硝三兩﹐火上令一沸﹐貼帛腫上數過﹐腫熱便隨手消盡。

《外臺》劉氏療小兒油丹赤腫方。

上用栝蔞三大兩﹐以釅醋搗藥以敷之佳。

《外臺》劉氏又方上取蕎麥麵以醋和﹐塗之瘥。

《外臺》﹕《救急》療小兒赤丹﹐一名丹癅方。

上取小豆搗末﹐以雞子白和塗之﹑以瘥爲度。先以鍼決丹上﹐然後敷之。﹝《千金》亦療火丹。﹞《外臺》﹕《古今錄驗》療月內兒發丹方。

升麻﹝二分﹐《聖惠》用一分半﹞黃芩﹝二分﹐《聖惠》用一分﹞犀角﹝二分﹐《聖惠》用一分﹞甘艸﹝一分﹐炙﹐《聖惠》用半分﹞柴胡﹝二分﹐《聖惠》用一分》大黃﹝別浸二分﹐《聖惠》用一分﹞蘭葉﹝切﹐三合﹐《聖惠》用一兩﹞梔子仁﹝八分﹐《聖惠》用一分﹞石膏﹝三分﹐《聖惠》用一分半﹞上九味切﹐以水一升二合﹐煮取八合﹐下竹瀝四合﹐更煎取一半﹐去滓﹐分二服甚妙。

《外臺》﹕《古今錄驗》又方上搗藍汁塗之。

《外臺》﹕《廣濟》療小兒丹毒方。

靑藍汁﹝五合﹞竹瀝﹝七合﹞上二味相和﹐分爲二三服。大小量之﹐一合至三合。

《簡要濟眾》治小兒丹毒從臍中起方。

伏龍肝﹝是年深竈下黃土﹐研爲末﹞上以屋漏水和如糊﹐敷患處﹐幹卽再敷﹐以瘥爲度。用新汲水調亦得。

《修眞祕旨》治小兒丹癅方。

上用蓖麻子五个去皮﹐研入面﹐一匙水調﹐塗之甚效。

陳藏器治小兒丹毒方。

上以淬鐵水一合飲之﹐此打鐵器時堅鐵糟中水。

陳藏器治小兒丹毒寒熱﹐腹內熱結方。

上以積雪艸搗﹐絞汁服之。﹝東人呼爲連錢艸﹐葉團如錢﹐蔓生溪間邊及陰濕地。﹞陳藏器治小兒丹毒方。

上用旋花根﹑苗搗﹐絞汁服之。﹝俗呼鼓子花子也。﹞《子母祕錄》治小兒丹煩方。

上用柳葉一斤﹐水一斗﹐煮取三升﹐去滓﹐洗赤處﹐日七﹑八度。

《子母祕錄》治癰瘡﹑疽﹑痔痛﹑惡瘡﹐小兒丹方。

上用桐木皮水煎﹐敷。

《子母祕錄》治癰疽﹑痔痛﹑惡瘡及小兒丹方。

上末蠐螬敷上。

《子母祕錄》治小兒丹方。

上用鯽魚肉細切五合﹐小豆搗屑三合﹐合和更杵如泥﹐和水敷上。

《食療》治小兒丹方。

上以鯉魚血塗之卽瘥。

姚和眾治小兒毒破作瘡﹐黃水出方。

上焦炒豉令煙絕﹐爲細末﹐油調敷之。

《聖惠》治小兒一切丹﹐徧身壯熱﹐煩渴。

升麻散方升麻川大黃﹝銼碎﹐微炒﹞黃芩﹝各一分﹞川朴硝麥門冬﹝去心﹞葛根﹝銼。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓放溫﹐不計時候。量兒大小分減服之。

《聖惠》治小兒一切丹徧身赤痛大黃散方川大黃﹝銼碎﹐微炒﹞防風﹝去蘆頭。各半兩﹞川升麻黃芩麻黃﹝去根節﹞秦艽﹝去苗。各一分﹞川朴硝﹝三分﹞上件藥搗﹐粗羅爲散。每服一錢﹐以水一小盞煎至五分﹐去滓放溫﹐不計時候。量兒大小分減服之。

《聖惠》治小兒一切丹發無常處﹐體熱如火燒﹐宜用升麻膏方。

川升麻川大黃景天艸蛇銜梔子仁寒水石川芒硝藍葉生地黃芭蕉根羚羊角﹝屑﹞梧桐皮﹝各半兩﹞上件藥細銼﹐以竹瀝浸一宿﹐明日漉出﹐卻入鐺中﹐用臘月豬脂一斤﹐於慢火上熬一食久﹐承熱以綿濾去滓。候冷成膏﹐以瓷合盛。旋取摩之﹐兼以膏如棗核大﹐以竹瀝調服之。

《聖惠》治小兒一切丹﹐通用愼火艸散方愼火艸紫葛﹝銼﹞硝石﹝各半兩﹞上件藥搗﹐細羅爲散﹐用冷水調塗之﹐幹卽再塗﹐以瘥爲度。

《聖惠》治小兒一切丹﹐徧身體熱。

硝石散方硝石﹝一兩﹞乳香﹝一分﹞上件藥細研爲散﹐以雞子白調塗之。

《聖惠》又方太陰元精石﹝一兩﹞白礬﹝一分﹞上件藥細研爲散﹐以水調塗之。

《聖惠》又方上以浮萍艸﹐研如泥敷之。

《聖惠》又方上以藍靛塗之﹐熱卽更塗。

《聖惠》又方上取菲畦中土﹐以水調塗之。

《聖惠》又方上取粟米﹐以水煮濃汁洗之。

《聖惠》又方上取地龍糞﹐以水研如泥塗之。

《聖惠》治小兒一切丹及諸毒腫方。

上鼠粘艸根洗去苗﹐搗﹐絞取汁﹐每服半合。量兒大小﹐分減服之。

《聖惠》治小兒一切丹方。

上用芭蕉根搗﹐絞取汁﹐塗之。

《聖惠》又方上取蒴搗﹐絞取汁﹐塗之。

《聖惠》又方上以景天花爛搗﹐敷之。

《聖惠》又方上以川芒硝以水研﹐塗之。

《嬰孺》﹕凡小兒病丹﹐此病發起暴卒﹐急者不治。凡人養小之家﹐當先察審病源初起端倪﹐尋方觀圖﹐視病形象隨用別藥。余少探之﹐救瘥者甚眾﹐故復記之。治丹毒天下極驗無及水中藥。但有患熱毒﹑丹腫百藥不瘥者方。

上以水藻不拘多少﹐切爛搗熟﹐敷丹上﹐濃三分許﹐幹則易之﹐則瘥則止。

《嬰孺》治小兒丹方。

升麻柴胡石膏梔子仁﹝各五分﹞大黃生葛﹝各八分﹞子芩﹝六分﹞犀角﹝屑﹞杏仁芍藥﹝各四分﹞甘艸﹝三分﹐炙﹞竹瀝﹝八合﹞上切﹐以水三升並瀝煮一升﹐爲三服﹐此是一歲兒服量之。

《嬰孺》治小兒丹毒方。

升麻犀角﹝屑﹞白蘞黃芩梔子﹝各三兩﹞藍葉﹝切﹐一升﹞石膏﹝四合﹐碎﹞生地黃﹝四兩﹞上以水五升﹐竹瀝二升煮二升半﹐去滓。沾帛之﹐幹卽易。

《嬰孺》又方HT菜﹝切﹐一升﹞豉﹝五合﹞芒硝﹝五兩﹞上杵﹐以水和如泥﹐封之。

《嬰孺》又方上以豬槽下泥﹐敷之立已。

《嬰孺》又方上黃龍湯服三合﹐並塗之。

《嬰孺》又方上取生麻油塗之。

《嬰孺》治小兒惡毒﹑丹毒赤及風疹方。

上以甘艸杵敷之。

《嬰孺》又方上以小豆屑五合﹐生麻油和如泥塗之。

《嬰孺》又方上杵蔓菁根敷之。

《嬰孺》又方上取婦人月水衣洗﹐敷毒處﹐不洗中央散廣去。

《嬰孺》又方上以白鵝血敷之﹐幹卽易之。

《嬰孺》治小兒半身皆紅﹐漸漸長引者方。

牛膝甘艸﹝等分﹞上切﹐以水五升煮之沸﹐去滓﹐和竈下黃土封之。

錢乙治熱毒瓦斯客於腠理﹐搏於血气﹐發於外皮﹐上赤如丹。

白玉散方白土﹝一分﹞寒水石﹝半兩﹞上末之﹐用米醋或新水調塗。

張銳《雞峯方》治丹癅。

上搗細﹐豆豉水和敷之。

張銳《雞峯》又方上梔子去皮﹐爲末﹐水調塗之。

張銳《雞峯》又方上生地黃搗爛取汁﹐塗之。

張銳《雞峯》又方大黃﹝末﹞芒硝﹝等分﹞上合研勻﹐水調塗之。

《劉氏家傳》小兒發丹方。

當得艸子或葉﹝小兒多摘搭額者﹞沙莧﹝等分﹞上搗爛﹐絹裹磨患處﹐立效。

《莊氏家傳》治丹癅方。

上木鱉子新者去皮﹐細研醋調﹐以雞翎敷﹐隨手消。

《孔氏家傳》治小兒丹癅方。

赤小豆蛤粉上等分爲末﹐用園荽汁調塗。

《吉氏家傳》治小兒丹﹑瘡徧赤方。

上末浮炭﹝打鐵者﹞。細羅蜜調﹐敷之隨手瘥。

《吉氏家傳》發丹﹐徧身熱﹐服前《聖惠》六味升麻散後﹐更宜塗此方。

滑石乳頭香﹝各一分﹞上以雞子淸調塗之。

《吉氏家傳》治小兒丹毒﹑癮疹方。

上天麻末﹐每服半錢。或丈夫﹑婦人每服二錢﹐紅酒調下。

卷第三十五

土虺第三《養生必用》治土虺丹﹐發兩手指作紅絲﹐迆漸下行至關節便殺人。惡瘡﹑虫子咬並治方。

大赤足蜈蚣﹝二條﹞白礬膽礬﹝各一錢﹞麝香﹝半錢﹞上爲細末﹐每用一剜耳許﹐先以鍼撥破瘡口﹐安藥在內﹐以醋麵粉紙花子貼定﹐日一換﹐好肉生﹐膿血﹑惡肉盡去﹐卽貼膏藥。

卷第三十五

眼丹第四《集驗方》治小兒眼卒然赤腫﹑生翳﹐至有十數翳者﹐名眼丹方。遲救之﹐必能損目。

上令患人仰臥﹐以紅錢纏並剪刀刃﹐卻安在患人眼上﹐以三姓老婦人各拈艾炷一枚﹐在剪刀上灸之。仍人祝云﹕不灸病患﹐只灸眼丹。如此三徧﹐候煙斷﹐將此剪刀棄之宅後﹐或無人行處路上﹐隔宿收之﹐神效。

卷第三十五

五色丹第五《巢氏病源》小兒五色丹候﹕五色丹發而變攺無常﹐或靑﹑黃﹑白﹑黑﹑赤﹐此由風毒之熱﹐有盛有衰﹐或冷或熱﹐故發爲五色丹也。

《千金》治小兒五色丹方。

上搗蒴葉敷之。

《千金》又方上以豬槽下爛泥敷之﹐幹則易。﹝《集驗》治卒赤黑丹﹞《千金》又方上服黃龍湯二合﹐並敷患上。

《聖惠》治小兒五色丹方。

川大黃黃芩川芒硝梔子仁榦藍葉商陸﹝各一兩﹞上件藥搗﹐細羅爲散﹐以水調塗之﹐立效。

《聖惠》治小兒五色丹徧身﹐宜用洗浴。

棗根湯方棗根﹝四兩﹞丹參﹝三兩﹞菊花﹝一兩半﹞上件藥細銼和勻﹐每用二兩﹐以水五升﹐煎至三升﹐去滓﹐看冷熱﹐避風洗浴﹐極效。

《聖惠》又方薴根葉﹝一斤﹐細銼﹞赤小豆﹝三合﹞上件藥以水五升﹐煎至三升﹐去滓﹐看冷熱﹐避風洗浴。

《聖惠》治小兒丹﹐發惡毒五色無常﹐宜用此方。

上靑粟球有刺者搗碎﹐以水煮洗之。

《聖惠》又方上用赤小豆末﹐以雞子白和如泥﹐頻塗。

《聖惠》治小兒五色丹﹐徧身熱如火燒﹐繞腰卽損人﹐宜用此方。

上以蕓薹子一兩細研﹐酒一小盞﹐研取汁﹐塗之。

《孔氏家傳》治小兒五色丹方。

上以小柴胡湯如法煎﹐飲淸汁﹐滓敷丹上﹐良效。

卷第三十五

伊芳火丹第六《巢氏病源》小兒伊芳火丹候﹕丹發於膀骨﹐靑黑色﹐謂之伊芳火丹也。

《顱囟經》伊芳火丹從兩脇起。

上用豬糞燒灰﹐並鐵槽中泥拌調塗之﹐日三。

卷第三十五

火丹第七《巢氏病源》小兒火丹候﹕丹發於臂﹑背﹑穀道者﹐謂之火丹也。

《顱囟經》火丹從背甲起。

上用生麻油合豬槽下泥﹐塗之。

《嬰孺》治火丹發從背起﹐或走兩足﹐赤如火方。

景天艸﹝十兩﹞眞珠﹝一分﹞上和杵爲泥﹐封丹上。

《嬰孺》治丹入腹及下至卵者不治方。

麻黃﹝炒﹞升麻﹝各二分﹞硝石﹝四分﹞上爲末﹐以井華水服方寸匕﹐日三。一方用大黃半分。

卷第三十五

茱萸丹第八《巢氏病源》小兒茱萸火丹候﹕丹發初從背起﹐徧身如細纈﹐謂之茱萸火丹也。

《千金》治小兒茱萸丹﹐病初從背起﹐徧身如細纈﹐一宿成瘡者方。

上用赤小豆作末以粉之﹐如未成瘡者雞子白和﹐敷之。

卷第三十五

赤丹第九《巢氏病源》小兒赤丹候﹕此謂丹之純赤色者﹐則是熱毒搏血气所爲也。

《聖惠》﹕夫小兒赤丹者﹐由風毒之重﹐故使赤也。初發疹起﹐大如連錢﹐小者如麻豆﹐肉上生粟﹐色如雞冠﹐故謂之赤丹﹐亦名茱萸丹也。

《千金》治小兒赤丹方。

上用蕓薹葉汁﹐服三合﹐滓敷上良。﹝《千金翼》云﹕末蕓薹以雞子白和﹐塗之。﹞《千金》治小兒赤丹斑駁方。

上唾和胡粉﹐從外向內敷之。

《千金》又方上鐵屎以豬脂和﹐敷之。

《千金》又方上屋塵和臘月豬脂敷之。

《兵部手集》治孩子赤丹不止方。

上以土番黃米粉﹑雞子白和﹐敷之。﹝黃米粉﹐黃粱米粉也。﹞《兵部手集》又方上以蕎麥麵醋和﹐敷之瘥。

《兵部手集》又方上以胡荽汁﹐敷之瘥。譚氏方同。

《兵部手集》又方上研粟米敷之。

《聖惠》治小兒赤丹毒腫升麻膏方川升麻白蘞漏蘆川芒硝﹝各一兩﹞黃芩枳殼連翹蛇銜﹝各一兩半﹞梔子仁蒴﹝各二兩﹞上件藥細銼﹐以豬脂一斤半入於鐺中。以慢火煎諸藥令赤色﹐去滓放冷﹐以瓷合盛﹐旋取塗之。

《聖惠》治小兒面身卒得赤丹﹐或癢﹐或腫起﹐不速療之卽殺人﹐宜用此方。

上以羊角屑八兩﹐水五升﹐煎至一升﹐絹濾去滓﹐入煉了豬脂五兩和令勻﹐摩之。

《聖惠》又方上以葛勒蔓輕磨破﹐以醋研訶梨勒﹐塗之妙。

《嬰孺》治小兒赤丹斑駁方。

上以蓼子監湯洗了﹐蓼塗之。

《嬰孺》又方上車前子爲末﹐粉之。

《嬰孺》又方上蠶砂以水二升煮汁﹐洗之。

張渙升麻膏方治赤丹初發﹐肉色如朱色﹐如雞冠﹐又名茱萸丹。

川升麻白蘞漏蘆川芒硝﹝各一分﹞連翹梔子仁﹝各半兩﹞上件藥細銼﹐以豬脂半斤入鐺中﹐用慢火煎諸藥﹐令赤色﹐去滓放冷﹐以瓷合盛。旋取每用少許﹐塗患處。

《莊氏家傳》治小兒丹﹐流如火焰紅赤。

水輪散方上赤腳蜈蚣瓦上慢火焙榦爲末﹐入石硫末少許﹐新汲水調﹐鵝毛掃頭焦卽止。

卷第三十五

白丹第十《巢氏病源》小兒白丹候﹕丹初是熱毒挾風熱搏於血﹐積蒸發赤也。熱輕而挾風多者﹐則其色微白也。

《聖惠》﹕夫小兒白丹者﹐由挾風冷之气﹐故使色白也。初發癢痛﹐微虛腫﹐如吹疹起﹐不痛不赤﹐而白色也。

《千金》治小兒白丹方。

上燒豬屎灰﹐雞子白和﹐敷之良。

《聖惠》治小兒白丹方。

酸母艸五葉艸﹝各五兩﹞上件藥搗﹐絞取汁﹐塗之。

《聖惠》又方上搗川大黃末﹐以馬齒莧搗﹐絞取汁﹐調塗之。

《聖惠》又方上以蘭香葉搗爛﹐塗之。

《聖惠》又方上以蓼葉搗爛﹐塗之。

《聖惠》又方上以梁上塵﹐以醋和﹐塗之。

《聖惠》又方上取鹿角燒灰﹐細研﹐以豬脂和﹐塗之。

《嬰孺》五香湯治小兒風熱毒腫色白﹐或乃惡核瘰﹐附骨癰疽﹐節解下丹白色﹐遊走徧身﹐白癮疹方。

木香薰陸香海藻﹝各一分﹞麝香﹝半兩﹞沈香枳實﹝麩炒﹞升麻射幹﹝各二分﹞大黃﹝八分﹞竹瀝﹝三合﹞上以水四升﹐下瀝煮一升二合﹐分溫服之。

張渙香豉散治白丹﹐疰痛﹐虛腫如吹方。

香豉﹝二兩﹐炒令焦﹞伏龍肝﹝一兩﹐在竈裏黑土是也﹞上件搗﹐羅爲細末。每服半錢﹐以生油調塗患處。

卷第三十五

黑丹第十一《聖惠》﹕夫小兒黑丹者﹐由風毒傷於肌肉﹐故令色黑也。初發癢痛﹐或煙毒起微黑色也。

《聖惠》治小兒黑丹﹐宜升麻湯方。

川升麻漏蘆川芒硝﹝各二兩﹞黃芩﹝三兩﹞梔子仁﹝一兩﹞蒴﹝半兩﹞上件藥細銼﹐和勻。每用三兩﹐以水五升﹐煎至三升﹐去滓微溫。以軟帛旋蘸病上﹐以消爲度。

《聖惠》又方風化鍛石﹝二兩﹞屋四角茅艸﹝三兩﹐燒灰﹞上件藥細研爲散﹐以雞子白調塗之﹐日三五度﹐效。

《聖惠》又方茺蔚子蛇銜艸護火艸﹝各一兩﹞上件藥搗令爛﹐以雞子白調塗之。

《聖惠》又方上以靑羊脂熟摩﹐日三﹑五度用之。

《聖惠》又方上以豬槽下泥塗之。

《聖惠》又方上以餵豬杓子炙令熱﹐熨之。

張渙祛毒散方治丹黑色癢痛腫處。

川升麻漏蘆川芒硝﹝各二兩﹞黃芩梔子仁﹝各一兩﹞上件搗爲粗末。每用兩匙頭﹐以水三盞煎至兩盞﹐去滓微熱﹐以軟帛旋蘸瘡上﹐以消爲度。

卷第三十五

天雷丹第十二《顱囟經》﹕天雷丹從頭項起。

上用陰漧蔥﹑赤末拌脂塗。又用竈下土﹑雞子白調塗。

卷第三十五

天火丹第十三《巢氏病源》小兒天火丹候﹕丹發徧身體﹐斑赤如火之燒﹐故謂之天火丹也。

《聖惠》﹕夫小兒丹發肉中﹐有赤如丹﹐赤色大者如手﹐劇者徧身赤癢﹐故號天火丹也。

《顱囟經》天火丹從腹背徧身起方。

上用樺皮白末和﹐生油調塗之。亦用赤石脂﹑羊脂調塗之。

《千金》治小兒天火丹﹐肉中有赤如丹色﹐大者如手﹐甚者徧身。或痛﹑或癢﹑或腫方。

上用赤小豆二升末之﹐雞子白和如薄泥﹐敷之﹐幹則易。一切丹並用此方皆便瘥。

《千金》又方上生麻油塗之。

《聖惠》治小兒天火丹﹐發徧身﹐赤如絳色﹐宜用此方。

麻油﹝五合﹞生鯽魚﹝半斤﹞上件藥﹐搗如泥﹐塗在丹上﹐燥復塗之。

《聖惠》又方虎脂﹝二兩﹞黃丹﹝一兩﹞上件藥研爲膏塗之卽瘥。

《聖惠》又方上以鬼目搗﹐絞取汁﹐塗赤處。

《聖惠》又方上搗荏子汁塗之。

《聖惠》又方上取小兒埋胞衣餅子中水一﹑二合與兒服﹐及塗身上有毒處。

張渙丹參散方治丹發徧身﹐赤如絳色﹐癢痛甚者乃名天火丹。

丹參桑根白皮﹝各一兩﹞甘菊花莽艸﹝各一兩﹞上搗爲粗末。每用藥三匙頭﹐以水三碗煎至兩碗去滓﹐看冷暖﹐避風處浴兒。﹝《聖惠》《嬰孺》皆同。《聖惠》以菊花爲一兩半﹞

卷第三十五

殃火丹第十四《巢氏病源》小兒殃火丹候﹕丹發兩脇及腋下﹑膀上﹐謂之殃火丹也。

《千金》治小兒殃火丹﹐每著兩脇及腋下者方。

上伏龍肝末和油敷之﹐幹則易。若入腹及陰﹐以愼火艸取汁﹐服之。

《聖惠》治小兒殃火丹﹐生於脇﹑腋下方。

上川朴硝細研爲散。每服以竹瀝調下半錢。量兒大小﹐加減與服之。

《聖惠》又方上以浮萍艸搗﹐絞取汁﹐時時與兒服之。

張渙拔毒散方治丹發生於兩脇及腋下﹐乃名殃火丹。

川朴硝﹝一兩﹞梔子仁﹝半兩﹞上件搗﹐羅爲細末﹐每用半錢。好醋調塗患處﹐次用山梔膏方。

山梔子仁﹝四兩﹞生鯽魚﹝半斤﹞上同搗如泥。每用少許﹐以醋化﹐看丹發患處塗之。

卷第三十五

神气丹第十五《顱囟經》﹕神气丹從頭背上起。

上用牯牛骨燒灰﹐羊脂調塗之。

卷第三十五

神火丹第十六《巢氏病源》小兒神火丹候﹕丹發兩膀﹐不過一日便赤黑﹐謂之神火丹也。

《聖惠》治小兒神火丹方。

上景天花搗﹐絞取汁﹐先微揩丹上﹐後塗之﹐以瘥爲度。《嬰孺》方同云﹕先刺丹上﹐令血出塗刺上。

《聖惠》又方上以鯽魚半斤﹐搗如泥﹐塗丹上﹐惟數塗爲良。

《聖惠》又方上以梔子仁搗末﹐用醋和塗之。

卷第三十五

神竈丹第十七《顱囟經》﹕神竈丹從肚起。

上用土蜂窠﹑杏仁﹑膩粉﹑生油調塗﹐立瘥。

卷第三十五

鬼太丹第十八《巢氏病源》小兒鬼火丹候﹕丹發兩臂﹐赤起如李子﹐謂之鬼火丹也。

《顱囟經》﹕鬼火丹從面上起。

上用竈下土﹐雞子白調﹐塗之立瘥。

《聖惠》治小兒鬼火丹方。

戎鹽﹝一兩﹞附子﹝一枚﹐燒灰﹞上件藥細研爲散﹐以雄鷄血調塗之。

《聖惠》又方景天艸﹝五兩﹞蛇銜艸﹝三兩﹞上件藥搗如泥﹐以雞血調塗之。

《嬰孺》﹕鬼火丹初發兩臂起﹐赤如小豆及大豆治之方。

上用苦桃皮煮汁﹐浴之。

《嬰孺》又方上用虎脂隨病塗之。

張渙戎鹽散方治丹發兩臂赤起如李子乃名鬼火丹。

戎鹽﹝一兩﹞附子﹝一枚﹞雄黃﹝半兩﹐細研﹐水飛﹞上件同研細。每用少許﹐以雄鷄血調塗患處。

卷第三十五

野火丹第十九《巢氏病源》小兒野火丹候﹕丹發赤斑斑如梅子﹐徧背腹﹐謂之野火丹也。

《千金》治小兒野火丹病﹐徧身皆赤者方。

上用油塗之。﹝《嬰孺》云﹕生麻油塗。﹞《聖惠》治小兒野火丹方。

雄黃戎鹽﹝各半兩﹞上件藥細研爲散﹐以雞子白調﹐數數塗之﹐以瘥爲度。

《聖惠》又方竈中黃土﹝一兩﹞靑竹葉﹝二兩﹐燒灰﹞上件藥細研爲散﹐以雞子白和塗之。

《聖惠》又方白僵蠶﹝二七枚﹞愼火艸﹝一兩﹞上件藥搗令爛﹐塗之。

卷第三十五

骨火丹第二十《巢氏病源》小兒骨火丹候﹕丹發初在臂起﹐正赤若黑﹐謂之骨火丹也。

《千金》治小兒骨火丹﹐其瘡見骨方。

上搗大小蒜﹐濃封之﹐著足踝者是。

《嬰孺》治小兒骨火丹刺腫上入二分。

上以黃末﹑牛膽汁和﹐塗之。

卷第三十五

家火丹第二十一《巢氏病源》小兒家火丹候﹕丹初發著兩腋下﹐兩膀上﹐名之家火丹也。

《嬰孺》治家火丹發如大指﹐日長一寸﹐偏旁兩頰方。

梓木白皮﹝二兩﹞蓼葉﹝三兩﹞上燒灰﹐雞子白和如泥﹐敷丹上﹐日四﹑五上。﹝《聖惠》方同﹐但二味等分。﹞《嬰孺》治家火丹攻喉﹐入腹大便不利方。

硝石凝水石﹝各二兩﹞上研入銅器中熬令幹﹐取研。服方寸匕﹐未瘥加之。

《嬰孺》又方烏頭﹝一分﹞赤石脂﹝三分﹞上爲末﹐雞子白和﹐塗丹上﹐日進三服﹐神良。

卷第三十五

火丹第二十二﹝丹火附﹞《巢氏病源》小兒火丹候﹕火丹之狀往往如傷寒赤著身﹐而日漸大者﹐謂之火丹候。

《巢氏病源》小兒丹火候﹕丹火之狀﹐發赤如火之燒﹐須臾漿起是也。

《嬰孺》云﹕火丹者﹐往來如傷寒赤著身體﹐不從傷火而得名。赤如日出時﹐以從其處﹐又名日丹。宜同用《千金》漏蘆湯。治小兒熱毒癰疽﹐赤白朱丹瘡癤。﹝漏蘆湯方見癰門。﹞《千金》治小兒火丹赤如朱﹐走皮中方。

上以醋和豉研﹐敷之。

《千金》又方上鯉魚血敷之﹐良。

《千金》又方上搗荏子敷之﹐良《千金》又方上豬屎水和﹐絞取汁﹐服少許良。

《仙人水鑑》治火丹瘡方。

蕎面黃連﹝各少許﹞上同研令細﹐塗之立瘥。切不得入油及鹽。

《廣利方》﹕小兒火丹﹐熱如火繞腰卽損。

上杵馬齒菜敷之﹐日二。

《嬰孺》治小兒火丹走皮中赤者方。

上梔子末以醋和﹐敷之。

《嬰孺》又方上鯉魚杵爛﹐或片拓之。

《嬰孺》治小兒天火丹者﹐凡小兒肉中有赤如丹色﹐大者如手極﹐徧身赤癢而微淫者方。

上小豆二升爲末﹐雞子白和﹐封之。徧身者合塗之令徧。

《嬰孺》治小兒火丹方。

上取不犯水羊脂向火上炙﹐敷丹上﹐以白粉粉之﹐大良﹐無忌。

卷第三十五

螢火丹第二十三《巢氏病源》小兒螢火丹候﹕丹發如灼﹐在脇下正赤﹐初從額起而長上痛﹐是螢火丹也。﹝《顱囟經》乃雲從耳起。﹞《顱囟經》治螢火丹。

上用愼火艸搗汁﹐和酒調塗之。﹝《聖惠》以醋調塗。﹞《聖惠》治小兒螢火丹方。

赤小豆﹝一合﹞硝石﹝半兩﹞寒水石﹝一分﹞上件藥搗﹐細羅爲散。每服以冷水調下半錢﹐日三服。量兒大小加減服之。﹝《嬰孺》一料用硝石三錢一字。﹞《聖惠》又方竈中黃土﹝一合﹞生油﹝二合﹞上件藥研﹐和如泥﹐時用塗之﹐以瘥爲度。若痛上陰﹐不治卽殺人。

《嬰孺》澤蘭湯治螢火丹走癮疹入腹殺人方。

澤蘭芎﹝各三分﹞附子﹝炮﹞莽艸本細辛茵芋﹝各二分﹞上以水三升煮一升半爲四服﹐此湯外並用粉粉病上。

卷第三十五

朱田火丹第二十四《巢氏病源》小兒朱田火丹候﹕丹先發背起徧身﹐一日一夜而成瘡﹐謂之朱田火丹也。

《顱囟經》朱田火丹赤豆色﹐徧身上起。

上用愼火艸搗汁﹐和酒調塗之。

《千金》治小兒朱田火丹﹐病一日一夜卽成瘡。先從背起﹐漸至徧身如棗大﹐正赤色者方。

上濃煮棘根汁洗之。已成瘡者赤小豆末敷之﹐未成瘡者雞子白和小豆末敷之。凡方中用雞子者﹐皆取先破者用之﹐未破者無力。

《聖惠》治小兒朱田火丹方。

上以藍靛塗之。

《聖惠》又方上以雞子白塗之。

卷第三十五

胡吹竈丹第二十五《顱囟經》胡吹竈丹從陰囊上起。

上以水茄窠下泥和苦酒塗之。

卷第三十五

胡漏竈丹第二十六《顱囟經》胡漏竈丹從臍中起。

上用屋漏水調竈中土塗之。

卷第三十五

土竈丹第二十七《顱囟經》土竈丹從陰踝起。

上用屋四角茅艸﹑竈橫麻及雞子白調﹐塗之。

卷第三十五

天竈火丹第二十八《巢氏病源》小兒天竈火丹候﹕丹發兩里尻間﹐正赤流陰頭﹐赤腫血出﹐謂之天竈火丹也。

《千金》治小兒天竈火丹﹐病從脾間起﹐小兒未滿百日﹐犯行路竈君﹐若熱流下令陰頭赤腫血出方。

上伏龍肝搗末﹐雞子白和敷之﹐三日良。

《千金》又方鯽魚肉﹝銼﹐五合﹞赤小豆﹝末﹐三合﹞上二味和搗﹐少水和﹐敷之良。

《聖惠》治小兒天竈火丹方。

薺葉靑羊脂﹝各三兩﹞赤小豆﹝一合﹞鑪門上灰﹝五兩﹞蔥白﹝一莖﹐切﹞上件藥相和﹐搗如膏。摩之燥再摩之。

《聖惠》又方細辛﹝一兩﹞糯米﹝一合﹞景天艸﹝三兩﹞上件藥搗如泥塗丹上﹐瘥。

《聖惠》又方上以車前子末水調塗之。

《聖惠》又方上以蠶沙一升﹐水煮﹐去滓洗之。

《聖惠》又方上以鐵落末用餳和如膏﹐塗之。

《嬰孺》治天竈火丹﹐初發著腳脛間方。

細辛﹝二兩﹞白生米﹝一合﹞景天﹝五兩﹞上同杵如泥敷之。

《嬰孺》又方上桑根切二升﹐以水一升煮一沸﹐去滓﹐浴之﹐日三﹐不瘥更合。

《嬰孺》又方上取生浮萍杵爲泥敷之。或取汁塗﹐惟多徧良。

張渙赤豆散方治丹發兩里尻間正赤流至陰處﹐乃名天竈火丹。

赤小豆﹝末﹞伏龍肝﹝細研﹐竈中黑土是也。各一分﹞上件藥再同研細﹐每用一錢﹐以雞子白調塗患處。

卷第三十五

廢竈火丹第二十九《巢氏病源》小兒廢竈火丹候﹕丹發從足趺起﹐正赤者﹐謂之廢竈火丹也。

《顱囟經》廢竈丹從曲臂起。

上用屋四角茅艸灰﹐雞子白調﹐塗之。

《千金》治小兒廢竈火丹﹐初從足趺起﹐正赤色者方。

上以棗根煮汁﹐沐浴五﹑六度。

《聖惠》治小兒廢竈火丹方。

赤小豆﹝末﹐一兩﹞牛角﹝二兩﹐燒灰﹞上件藥細研爲散。用雞子白調如泥塗。﹝《嬰孺》云﹕牛角燒之作聲﹐兼治靑黑石丹。﹞《嬰孺》治廢竈丹初發之時﹐起兩腳亦如火燒方。

上五加葉﹑根燒灰﹐以鑪槽中水和﹐塗之﹐惟瘥止。

《嬰孺》治廢竈丹初起足趺正赤。

上桑根煮汁洗五徧。

張渙莽艸散方治丹發從足趺起正勻赤﹐乃名廢竈火丹。

莽艸寒水石硝石﹝各半兩﹞上件藥搗﹐羅爲細散。每用以新汲水調塗患處。

卷第三十五

尿竈火丹第三十《巢氏病源》小兒尿竈火丹候﹕丹發膝上﹐從兩股起及臍間走入陰頭﹐謂之尿竈火丹也。

《顱囟經》尿竈丹從踝起。

上用屋四角頭茅艸燒灰﹐以雞子白調﹐塗之。

《千金》治小兒尿竈丹﹐初從兩股起及臍間走入陰頭皆赤色者方。

上以水二升﹑桑皮切二升﹐煮取汁﹐浴之良。﹝《千金》一方用桑根皮煮。﹞《千金》又方上燒李根爲灰﹐以田中流水和﹐敷之良。

張渙二根湯方治丹發膝上﹐從兩股至臍間走入陰處﹐乃名尿竈火丹。

桑根白皮李子根﹝各四兩﹞上件細銼。每用三匙頭﹐以水兩碗煎至一碗﹐去滓﹐看冷熱避風淋患處。

卷第三十五

野竈丹第三十一《顱囟經》野竈丹從背脊起。

上用柔香茸﹑蒴﹑赤小豆末塗之立瘥。

卷第三十五

大孕丹第三十二長沙醫者鄭愈傳治小兒大孕丹﹐諸般毒聖塗散方。

淩霄花萬州黃﹝各一字﹞薴根﹝半兩﹐切﹐焙漧用﹞上一處爛研﹐以酒調﹐和蜜同調﹐服少許﹐塗於丹上立消。

卷第三十五

爾朱丹第三十三《嬰孺》治小兒爾朱丹及一切丹粉散方。

牡蠣﹝赤﹞烏頭﹝燒﹞麻黃根﹝各三分﹞石膏﹝一分﹞眞珠﹝二分﹞麝香﹝半分﹞上方六味爲末﹐以粢米粉二升合和爲散﹐火中小炒﹐須冷絹袋盛﹐以粉粉徧身大佳。夫丹治爾朱有瘡﹐汁以粉粉之﹐無不立愈。以麻油塗病上﹐然後以粉粉之大驗。

卷第三十五

赤流丹第三十四《聖惠》﹕夫小兒身上或一片片赤色如燕脂染﹐及熱漸引﹐此名丹毒。俗謂之流。若因熱而得者色赤﹐或因風而得者色白﹐皆腫而壯熱也。可用一小鈹刀散鐮去惡血﹐毒未入腹者可療也。

《圖經》治小兒遊癅丹毒方。

上以冷水調剪刀艸化如糊﹐以雞翎掃之﹐腫便消退﹐其效殊佳。

《圖經》又方上以老鴉眼睛艸葉入醋細研﹐治小兒火焰丹﹐消赤腫。卽天茄子也。

《聖惠》治小兒心熱﹐身上赤流色如燕脂﹐皮膚壯熱。

升麻散方川升麻川朴硝川大黃﹝銼碎﹐微炒﹞元參﹝各半兩﹞犀角﹝屑﹞黃芩梔子仁甘艸﹝炙微赤﹐銼﹞木通﹝銼。各一分﹞上件藥搗﹐粗羅爲散。每服一錢﹐以水一小盞煎至五分﹐去滓放溫﹐不計時候。量兒大小分減服之。

《聖惠》治小兒赤流熱如火﹐宜用此方。

護火艸汁﹝三合﹞赤地利﹝末﹞膩粉﹝各一錢﹞上件藥相和﹐量兒大小分減服之。良久瀉下血片爲效。其滓敷在赤處亦佳。

《聖惠》治小兒赤流﹐半身色紅﹐漸漸展引不止方。

牛膝﹝一兩﹐去苗﹞甘艸﹝半兩﹐生用﹞上件藥細銼﹐以水一大盞煎至五分﹐去滓﹐調伏龍肝末﹐塗之效。

《聖惠》又方川大黃﹝一兩﹐生用﹞赤小豆﹝半兩﹐炒令紫色﹞川朴硝﹝三分﹞上件藥搗﹐羅爲末﹐以雞子淸調塗之﹐幹則易之。

《聖惠》又方李子油﹝三兩﹞朱砂﹝一分﹐末﹞上件藥調如膏塗之。

《聖惠》又方上以醬汁塗之。

《聖惠》又方上以蘿摩汁塗赤處﹐隨手便瘥。

《聖惠》又方上蕎麥麵﹐以醋調塗之﹐不過三兩度瘥。

《聖惠》又方上以胡荽汁塗之。

《聖惠》又方上用白礬一兩﹐以水煮﹐冷暖得所洗之。

《聖惠》又方上取燒粉家洗甕水塗之。

《聖惠》又方上取紅藍花末﹐以醋調塗之。

《聖惠》又方上以蕓薹葉爛搗塗之。

《聖惠》又方上砒霜不限多少細研﹐於硯中著水﹐入霜﹐以墨濃研﹐用筆點塗之﹐良久﹐以冷水洗後﹐更塗﹐以瘥爲度。

《聖惠》又方上栝萎根搗末﹐以醋調塗之﹐幹卽更塗。

《聖惠》又方上糯米水研﹐稀粥塗之﹐幹卽更塗。

《聖惠》又方上粟米粉炒令黑﹐以唾調塗之。

《譚氏殊聖方》﹕五遊忽發徧身形﹐恐悚令人怕怖驚。乍腫剎那生滿體﹐莫冤神鬼錯看承。甘泉硝石蒼龍骨﹐感攝消磨去痛疼。更取鐵槽連底水﹐調和頻掃便身輕。

消腫散淸泉硝石白龍骨﹝各一兩﹞上研細﹐淨器內盛。若有患赤癅丹及毒瘡者﹐以鐵槽水調一錢﹐掃塗立瘥。

張渙消毒散方治諸丹赤流﹐初發甚者。

川升麻黃芩﹝各半兩﹞麥門冬﹝去心﹞川大黃﹝銼碎﹐微炒﹞川朴硝﹝各一分﹞上件藥搗﹐粗羅爲散。每服一錢﹐以水一小盞煎至五分﹐去滓﹐放溫服﹐不計時候。量兒大小加減。

張渙棗根浴湯方治丹發而變攺無常。

棗木根﹝四兩﹞丹參﹝三兩﹞菊花﹝二兩﹞上件藥細銼拌勻。每用兩匙頭﹐以水二碗煎三﹑五沸﹐看冷熱避風處浴兒極佳。

張渙木通散方治身體赤流﹐片片赤色如燕脂染﹐毒瓦斯漸引者。

木通﹝一兩﹞川升麻川大黃﹝銼碎﹐微炒﹞川朴硝﹝各半兩﹞甘艸﹝炙微赤﹐銼﹞梔子仁﹝各一分﹞上件藥爲粗散。每服一錢﹐以水一小盞煎至五分﹐去滓﹐放溫服﹐不計時候。量兒大小加減。

張渙截毒散方治赤流熱如火者。

川大黃﹝生用﹞郁金黃藥膩粉豬牙皂角﹝去皮子用。各半兩﹞上件藥搗羅極細﹐每用少許﹐看赤處以生油調塗患處。

卷第三十五

赤遊腫第三十五《巢氏病源》小兒赤遊腫候﹕小兒有肌肉虛者﹐爲風毒熱气所乘﹐熱毒搏於血气﹐則皮膚赤而腫起﹐其風隨气行遊不定﹐故名赤遊腫也。

《本艸》治小兒患赤白遊腫。

上用蝦搗碎敷之。﹝蝦無須及煮之白色者皆不可食﹐生水田及溝渠中者有小毒﹐又內者甚有毒爾。﹞《顱囟經》治孩子赤遊腫或如丹﹐煩渴﹐渾身赤澑壯熱方。

綠豆粉鉛白霜上細研蕓薹汁調塗之。

《顱囟經》取鉛霜法﹕將鉛來於石上﹐打令薄﹐掘地作坑﹐可鉛片大﹐以杵搗坑實﹐滿坑著醋﹐以鉛蓋定﹐經一宿去取﹐霜如珠子大﹐刮下藥使之。如煩渴以後方解。

解熱飲子方麥門冬小蘆根竹葉漧葛﹝搗末﹞木漏蘆犀角﹝屑。各等分﹞上用水四合﹐藥半兩煎一合﹐無問食前後﹐徐徐與之服。

《千金》治小兒赤遊腫﹐若徧身入心腹卽殺人方。

上搗伏龍肝爲末﹐以雞子白和敷。幹易之。

《千金》又方上白豆末水和敷之﹐勿令幹。

《子母祕錄》治小兒赤遊行於身上下至心卽死方。

上以芒硝內湯中﹐取濃汁﹐以拭丹上。

《子母祕錄》又方上水中苔搗末﹐敷上良。

《子母祕錄》又方上蒴煎汁洗之。

《子母祕錄》又方上搗生景天敷瘡上。

《子母祕錄》又方上搗芭蕉根汁煎﹐塗之。

《子母祕錄》又方上杵菘菜敷上。

陳藏器治小兒熱毒遊腫方。

上破艸鞋和人亂髮燒作灰﹐醋和﹐敷之。

《兵部手集》治小兒遊丹赤腫方。

上蕎麥麵醋和﹐敷之良。

《聖惠》治小兒赤遊﹐皮膚作片赤腫﹐此是風熱所致﹐宜服犀角散方犀角﹝屑﹞黃芩黃﹝銼﹞川升麻梔子仁漢防己川朴硝﹝各一分﹞牛黃﹝半分﹐細研﹞上件藥搗﹐細羅爲散。不計時候﹐煎竹葉湯調下半錢。量兒大小加減服之。

《聖惠》治小兒頭面及身體赤毒腫起作片﹐宜用升麻膏方川升麻﹝一兩﹞生地黃﹝二兩﹞犀角﹝屑﹞射幹赤芍藥黃芩梔子仁川大黃大靑藍子元參羚羊角﹝屑。各半兩﹞上件藥細銼﹐以豬脂一斤半﹐入於鐺中﹐慢火上煎﹐不住手攪﹐候藥色變﹐膏成﹐去滓﹐以瓷合盛﹐頻用摩腫處。

《聖惠》又方黃柏﹝末﹞川朴硝﹝細研﹞川大黃﹝末﹐各半兩﹞馬勃水銀﹝手心內津研令星盡。各一分﹞雞子﹝三枚﹐去殼﹞上件藥都研如膏。每用時先以鈹鍼鈹破﹐然後以膏塗之。

《聖惠》又方雞冠花商陸紫礦川大黃﹝各半兩﹞上件藥搗﹐細羅爲散。以雞子淸入生油等分﹐調塗之﹐幹卽更塗。

《聖惠》又方附子﹝去皮臍﹞川椒﹝去目。各半兩﹞石鹽﹝三分﹞上件藥搗﹐羅爲末﹐以煉了豬脂四兩相和﹐於慢火上熬成膏﹐以瓷合盛﹐候冷時用﹐塗之﹐以瘥爲度。

《聖惠》又方栝蔞根﹝二兩﹐末﹞伏龍肝﹝半兩﹞上件藥細研爲散﹐以醋調塗之﹐幹卽再塗。

張渙防己散方治風熱邪毒搏於血气﹐則皮膚赤而腫起﹐遊走不定﹐乃名赤遊腫。

漢防己﹝半兩﹞川朴硝犀角﹝屑﹞黃芩黃﹝銼﹞川升麻﹝各一分﹞上件藥搗﹐羅爲細末。每服半錢﹐煎竹葉湯調下。量兒大小加減服之。

《劉氏家傳》治走馬胎赤腫﹐走入心腹則不救方。

生槐葉﹝一握﹞生栝蔞﹝去皮﹐合槐葉研爛﹞赤小豆﹝末。各等分﹞上和塗患處立效﹐此藥神效。

《莊氏家傳》治小兒遊丹赤腫方。

上栝萎三兩﹐以釅醋搗﹐敷之。

卷第三十五

身有赤處第三十六﹝血疽附﹞《巢氏病源》小兒身有赤處候﹕小兒因汗爲風邪熱毒所傷﹐與血气相搏﹐熱气蒸發於外﹐其肉色赤而壯熱是也。

《葛氏肘後》治身上有赤腫處者。

上熬粉令黑﹐和唾塗之。

《千金》治小兒半身皆紅赤﹐漸漸長引者方。

牛膝甘艸﹝炙﹞上二味咀﹐合得五升﹐以水八升煮三沸﹐去滓﹐和伏龍肝末敷之。

《千金》治小兒身赤腫起者方。

伏龍肝亂髮﹝灰﹞上二味末之﹐以膏和﹐塗之。

《聖惠》治小兒身上有赤引於頰上或口旁﹑眼下﹐赤如燕脂﹐面上皮卽皴剝﹐漸漸引多﹐此是心熱血凝所爲。

其治法宜以小刀子鋒頭鐮破﹐令血出後宜服丹參散方丹參黃芩枳殼﹝麩炒微黃﹐去瓤﹞葛根﹝銼﹞犀角﹝屑﹐以上各一分﹞麻黃﹝半兩﹐去根節﹞上件藥搗﹐粗羅爲散。每服一錢﹐以水一小盞﹐入竹葉十片﹑竹茹半分煎至五分﹐去滓放溫﹐不計時候。

量兒大小分減服之。

《聖惠》治小兒身上有赤﹐煩熱。

麥門冬散方麥門冬﹝去心﹞蘆根﹝銼﹞葛根﹝銼﹞犀角﹝屑﹞甘艸﹝炙微赤﹐銼﹞漏蘆﹝各半兩﹞上件藥搗﹐粗羅爲散。每服一錢﹐以水一小盞﹐入竹葉十片煎至五分﹐去滓放溫﹑不計時候。量兒大小分減服之。

《聖惠》治小兒身上有赤﹐或瘀腫﹐或如火丹﹐煩渴﹐渾身赤引壯熱。

鉛霜散方鉛霜綠豆粉﹝各半兩﹞上件藥細研爲散﹐以蕓薹菜汁調塗之。

《聖惠》又方上桃仁湯浸去皮﹐研令爛﹐以面脂和塗。

《聖惠》又方上黃蒿穗﹐以水濃煎湯﹐入鹽少許﹐溫溫洗之。

《聖惠》又方上白礬細研﹐以生油調塗之。

《聖惠》又方上芭蕉根搗﹐絞汁塗之。

《聖惠》又方上水中苔搗末﹐以水調塗之。

《聖惠》又方上川芒硝以水研塗之。

《吉氏家傳》治小兒腿上並座處血疽方。此疾但有赤色如燕脂﹐漸引闊如錢大﹐或手掌大﹐皮膚光緊﹐此名血疽。此因心熱﹐心主血﹐血得熱卽凝聚不散﹐宜用此藥。

上以鍛石炒令極熱卽以水沃之﹐澄淸三度﹐敷之。

卷第三十五

赤白澑第三十七《聚寶方》牛黃散治小兒初生至二﹑三歲一切風發赤白癅走癢四肢方。

牛黃朱砂蝸牛肉漧蠍﹝全者﹞白僵蠶﹝直者﹞天麻白附子乳香麝香﹝各一分﹞生龍腦﹝一錢﹞螳螂翅﹝五對﹐七月中采﹞上十一味爲細末。每服一字﹐薄荷水調下。初生兒洗了後﹐用乳少許調塗口中﹐胎疾永除。

卷第三十五

卒腹皮靑黑第三十八《巢氏病源》小兒卒腹皮靑黑候﹕小兒因汗腠理則開而爲風冷所乘﹐冷搏於血﹐隨肌肉虛處停之﹐則血气沈澀不能榮其皮膚﹐而風冷搏於腹皮﹐故靑黑也。

《嬰童寶鑑》﹕小兒血凝爲初生下時肌未成肉﹐以新綿及濃衣衣之﹐血被熱而不結變爲肌肉﹐故凝也。其候身上靑黯﹐哭而無聲﹐不乳是也。

《千金》治小兒卒腹皮靑黑方。

上以酒和胡粉敷上﹐若不急治﹐須臾便死。

《子母祕錄》治小兒卒腹皮靑黑赤﹐不能喘息﹐卽急用此方。

上用女靑末內口中﹐酒服。亦治大人。

《聖惠》治小兒卒腹皮靑黑不能喘息﹐宜急用此方。

上苦參一兩銼搗﹐細羅爲散﹐不計時候﹐以醋湯調下半錢。量兒大小以意加減。

《聖惠》又方上取爛棺木半兩﹐以醋一中盞煎至六分﹐去滓﹐溫服半合。量兒大小﹐以意加減服之。

《聖惠》又方上取荊子搗﹐入少水絞取汁﹐暖服半合。量兒大小以意加減。

《千金》灸法﹕治小兒卒腹皮靑黑﹐不急治須臾卽死。灸臍上下左右﹐去臍半寸並鳩尾骨下一寸﹐凡五處各三壯。

卷第三十六﹝癰疽瘰﹞凡十一門

卷第三十六

癰第一《巢氏病源》小兒癰瘡候﹕六腑不和﹐寒气客於皮膚﹐寒搏於血﹐則壅遏不通﹐稽畱於經絡之間﹐結腫而成癰。其狀腫﹐上皮薄而澤是也。熱气乘之﹐熱勝於寒﹐則肉血腐敗化爲膿。膿潰之後﹐其瘡不瘥﹐故曰﹕癰瘡也。

《養生必用》論治癰疽等方謂﹕凡癰疽始作﹐皆須以大黃等藥極轉利。旣利之後﹐病患當自知之﹐勿以困苦爲念。若曰﹕與其腹背潰爛﹐臟腑焦枯﹐膿血流漓﹐孔穴穿空﹐備諸惡而死﹐不若利而死﹐況有生道哉。古聖賢立法﹐率用五香連翹﹑漏蘆等湯。道路貧苦﹐恐不能及﹐卽單煮大黃﹑甘艸作湯以利之。須排日不廢﹐直至膿潰﹑漸有生意﹐卽服黃等藥﹐排膿止痛﹐《千金》《外臺》備矣。世醫不學﹐蔽以妄意﹐不達標本。皆曰﹕瘡發於表﹐豈可轉利﹐死者比比﹐良可悲夫。孫眞人云﹕緩急單煮大黃一物﹐服取快利﹐此要法也。

張渙謹按﹕小兒癰疽﹑毒腫﹑瘡癤﹑瘰﹑結核﹑癭气﹑諸﹑疳瘡等﹐皆與大人無異。經云﹕五臟不和﹐則九竅不通﹐六腑不和﹐則流結爲癰﹐皆由寒熱結搏。淺則爲癰﹐甚則爲疽。毒腫者挾風﹐又腫及寸者爲癤。

邪熱上衝於頭面則生瘡﹐結於皮膚間則成瘰。气結於頸下則成癭﹐病久不瘥則成﹐甚則成疳﹐本根一也。

《千金》漏蘆湯治小兒熱毒癰疽赤白﹐諸丹毒瘡癤方。

漏蘆連翹﹝《肘後》用白薇﹞白蘞芒硝﹝《肘後》用芍藥﹞甘艸﹝炙。各六銖﹞黃芩升麻枳實﹝麩炒﹞麻黃﹝去根節。各九銖﹞大黃﹝一兩﹞上十味﹐咀﹐以水一升半﹐煎取五合。兒生一日至七日取一合﹐分三服。八日至十五日取一合半﹐分三服。十六日至二十日取二合﹐分三服。二十日至三十日取三合﹐分三服。三十日至四十日取五合﹐分三服。

﹝《肘後》治大人用漏蘆﹑白蘞﹑黃芩﹑白薇﹑枳實﹑炙﹑升麻﹑甘艸炙﹑芍藥﹑麻黃去節各二兩﹐大黃三兩﹐十物以水一斗﹐煮取三升。若無藥﹐用大黃下之佳。其丹毒須鍼才去血。《經心錄》無連翹﹐有知母﹑芍藥﹑犀角各等分。﹞《千金》五香連翹湯治小兒風熱毒腫﹐腫色白﹐或有惡核﹑瘰﹑附骨癰疽﹑節解不舉﹐白丹走竟身中﹐白疹瘙不已方。

靑木香薰陸香雞舌香沈香麻黃﹝去根節﹞黃芩﹝各六銖﹞升麻枳實﹝麩炒﹞連翹海藻射幹﹝各半兩﹞麝香﹝三銖﹞大黃﹝二兩﹞竹瀝﹝三合﹞上十四味咀﹐以水四升煮藥﹐減半內竹瀝﹐煮取一升二合。兒生百日至二百日﹐一服三合。二百日至期歲﹐一服五合。一方不用麻黃。

《千金》治大人小兒癰腫方。

上用生豬腦敷紙上貼之﹐幹則易﹐日三﹑四度。

《千金》又方上用芥子末湯和﹐敷紙上貼。﹝《千金翼》以豬膽和塗。﹞《千金》又方上用白姜石末﹑蒜和搗﹐敷上瘥。

《千金》又方上馬鞭艸搗﹐敷上卽頭出。

《千金翼》禁癰方。

咒曰﹕癰非癰﹐癤非癤﹐土塊矢﹐癰卽滅。三七徧﹐取一土塊摩腫上﹐傳與病患﹐男左女右。

《聖惠》治小兒癰腫成瘡﹐臟腑壅滯。

犀角散方犀角﹝屑﹞紅雪元參赤芍藥薺葳蕤升麻﹝各半兩﹞甘艸﹝一分﹞麥門冬﹝三分﹐去心焙﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐入竹瀝半合﹐更煎一兩沸﹐量兒大小﹐不計時候﹐分減服之。

《聖惠》治小兒心肺熱毒﹐攻於諸處﹐生癰瘡及項腋下有結核﹐煩熱疼痛﹐不得睡臥﹐宜服吳藍葉散方。

吳藍葉犀角﹝屑﹞元參川升麻梔子仁甘艸黃﹝銼﹞連翹子﹝各半兩﹞大靑黃芩﹝各一分﹞川大黃﹝三分﹐銼碎﹐微炒﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐量兒大小﹐不計時候﹐分溫服。

《聖惠》治小兒癰瘡及丹毒瘡癤。

漏蘆散方漏蘆麻黃﹝去根節﹞連翹川升麻黃芩川芒硝甘艸﹝各一分﹞白蘞﹝三分﹞大黃﹝一兩﹐銼﹐微炒﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐量兒大小﹐不計時候﹐分減溫服。

《聖惠》治小兒癰瘡膿潰﹐數日不止﹐致體虛煩熱﹐頭痛昏悶﹐黃散方。

黃﹝銼﹞防風﹝去蘆頭﹞川升麻羚羊角﹝屑﹞白茯苓甘艸地骨皮人參﹝去蘆頭﹐各半兩﹞芎﹝一分﹞石膏﹝一兩﹞上件藥搗﹐粗羅爲散。每服一錢﹐以水一小盞﹐煎至五分去滓﹐量兒大小﹐不計時候﹐分減溫服。

《聖惠》治小兒癰瘡膿水出不盡﹐心中煩悶不已。

麥門冬散方麥門冬﹝三分﹐去心﹐焙﹞紫葛﹝銼﹞黃﹝銼﹞川升麻犀角﹝屑﹞甘艸﹝炙微赤﹐銼﹞木通﹝各半兩﹞上件藥搗﹐粗羅爲散。每服一錢﹐以水一小盞﹐煎至五分去滓﹐量兒大小﹐不計時候﹐分減溫服。

《聖惠》治小兒癰瘡﹐臟腑壅熱太過﹐心神煩悶﹐大小便不通。

大黃散方川大黃﹝銼碎﹐微炒﹞川升麻葵子川朴硝﹝各半兩﹞梔子仁﹝一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐以利爲度﹐更量兒大小加減服之。

《聖惠》治小兒癰瘡﹐臟腑澀滯。

大麻仁丸方大麻仁﹝二兩﹞枳實﹝麩炒﹐微炒黃﹐去瓤﹞甘艸﹝炙微赤﹐銼﹞木香﹝各半兩﹞川大黃﹝銼碎﹐微炒﹞牛蒡子﹝微炒。各一兩﹞上件藥搗﹐羅爲末﹐煉蜜和丸如綠豆大。每服以熟水下十丸﹐以利爲度﹐更量兒大小加減服之。

《聖惠》治小兒癰瘡腫毒﹐熱赤疹痛。

消腫散方川大黃﹝生銼﹞杏仁﹝湯浸去皮﹐別研﹞鹽花﹝各三分﹞上件藥搗﹐細羅爲散。入杏仁﹐以新汲水和﹐稀稠得所﹐旋取塗瘡腫上﹐幹卽易之﹐以效爲度。

《聖惠》治小兒癰瘡腫方。

上用益母艸不限多少﹐銼碎﹐搗取汁﹐每服半合﹐量兒大小加減服之。更以滓敷癰瘡上良。

《聖惠》又方上用雞羽毛七枚﹐燒灰細研﹐以水調服之卽潰。

《聖惠》又方上用伏龍肝末﹐以好醋調作膏﹐塗於故帛上貼之。

《聖惠》又方上以地松爛搗敷之﹐幹卽易之。

《聖惠》又方上以馬齒莧爛搗敷之。

《聖惠》又方上用赤小豆末﹐以雞子白和﹐塗之。

《聖惠》又方上用地龍糞以新汲水調塗之。

《聖惠》又方上以龍葵菜爛搗敷之。

《聖惠》又方上以雞腸艸爛搗敷之。

《聖惠》又方上以蕓薹葉爛搗敷之。

《聖惠》又方上以景天葉爛搗敷之。

茅先生小兒身上發癰毒方。

黃丹艸烏天南星﹝末﹞白芨﹝各等分﹞上爲末﹐冷水調如泥﹐用紙貼赤腫處﹐不久自破。

《嬰孺》漏蘆湯治小兒熱毒癰疽赤白丹﹑瘡癤方。

漏蘆連翹白蘞芒硝甘艸﹝炙。各一分﹞細辛升麻枳實﹝炙﹞麻黃﹝去節﹞黃芩﹝各三分﹞大黃﹝四分﹞上以水一升煮五合。兒生一日至七日﹐一合爲三服。八日至十五日﹐一合半爲三服。十六日至二十日﹐二合爲三服。二十日至三十日﹐三合爲三服。三十日至四十日﹐五合爲三服。百日至二百日﹐一服三合。二百日及一歲﹐一服五合。此方比《千金》加細辛及分兩不同爾。

張渙連翹散方治癰癤等。

連翹﹝一兩﹞沈香黃﹝各半兩﹞白蘞川朴硝川大黃﹝炮﹞甘艸上件搗﹐羅爲粗散﹐每服一錢﹐水一盞﹐抄入麝香一錢﹐煎至五分﹐去滓放溫服﹐食後。

張渙益母散方癰癤皆可用。

益母艸﹝燒灰﹐二兩﹞鹽花﹝炒幹﹐一兩﹞伏龍肝﹝半兩﹞上件研爲細末﹐每用一錢﹐新水調﹐稀稠得所﹐旋取塗上瘡口。

《惠眼觀證》白乳散塗破癰毒方。

白丁香﹝半兩﹞乳香黃丹白芨﹝各一分﹞上爲末﹐用水調塗在帛上貼之。

《惠眼觀證》柏連散合癰瘡口方。

黃柏黃連白蘞白芨上等分爲末。每用二錢﹐以水調濃貼之。如湯火所傷﹐以雞子淸調塗﹐兩上愈。

長沙醫者鄭愈傳治癰疽身上熱冷瀉不止﹐郁金散方郁金靑皮﹝各二錢﹞白豆蔻﹝一个﹐面裹煨﹞上件爲末﹐少許點於奶上喫。

《千金》灸法﹕大人小兒癰腫﹐灸兩足﹑大拇指奇中立瘥。仍隨病左右。

卷第三十六

疽第二《巢氏病源》小兒疽候﹕五臟不調則生疽﹐亦是寒。客於皮膚﹐折於血气﹐血气痞澀不通﹐結聚所成。大體與癰相似﹐所可爲異者﹐其上如牛領之皮而硬是也。癰則浮淺﹐疽則深也。至於變敗膿潰﹐重於癰也﹐傷骨爛筋﹐遂至於死。

《千金》治小兒疽癰方。

丹砂大黃﹝各三十銖﹞黃連﹝三十六銖﹞雌黃茹﹝漆頭者﹞雄黃﹝各二十四銖﹞莽艸礬石﹝馬齒者。各十八銖﹞上八味咀﹐以豬脂一升三合﹐微火煎三上三下﹐膏成去滓﹐下諸石末攪凝﹐敷之。

《千金》治小兒疽極﹐月初卽生﹐常黃水出方。

上酢和油煎令如粥﹐及熱敷之﹐二日一易﹐欲重敷﹐則以皂莢湯洗瘡乃敷之。

《聖惠》治小兒熱毒生疽﹐腫硬疼痛及赤白諸丹毒﹑瘡癤﹐並宜服漏蘆散方漏蘆麻黃﹝去根節﹞連翹川芒硝﹝各半兩﹞川升麻枳實﹝麩炒微黃﹞黃芩赤芍藥白蘞甘艸﹝各三分﹞川大黃﹝二兩﹐銼碎﹐微炒﹞上件藥搗﹐粗羅爲散。每服一錢﹐以水一小盞煎至五分﹐去滓﹐量兒大小﹐不計時候﹐分減服之。

《聖惠》治小兒熱毒疽腫及赤白諸丹毒腫﹐或生瘰﹑瘡癤﹐身中風疹搔癢。

木香散方木香薰陸香沈香雞骨香黃芩麻黃﹝去根節﹐各一分﹞連翹海藻﹝洗去鹹味﹞牛蒡子﹝炒﹞枳實﹝炒﹞射幹川升麻﹝各半兩﹞川大黃﹝二兩﹐銼碎炒﹞上件藥搗﹐粗羅爲散。每服一錢﹐以水一小盞煎至五分﹐去滓﹐入竹瀝半合﹐更煎三兩沸﹐放溫﹐量兒大小﹐不計時候﹐分減溫服。

《聖惠》治小兒疽腫及瘡癤﹐身體壯熱﹐口干心躁。

黃散方黃﹝銼﹞連翹川升麻枳殼﹝炒。各半兩﹞丹參露蜂房﹝炙﹞甘艸﹝炙﹐銼﹞元參﹝各一分﹞上件藥搗﹐粗羅爲散。每服一錢﹐以水一小盞煎至五分﹐去滓放溫﹐量兒大小分減服之。

《聖惠》治小兒疽毒腫硬﹐壯熱大渴。

犀角散方犀角﹝屑﹐三分﹞麥門冬﹝一兩﹐去心焙﹞葛根﹝銼﹞川升麻木香黃﹝銼﹞甘艸﹝炙﹞黃芩﹝各半兩﹞上件藥搗﹐粗羅爲散。每服一錢﹐以水一小盞煎至五分﹐去滓放溫﹐量兒大小分減服之。

《聖惠》治小兒疽毒腫堅硬﹐疼痛攻衝﹐四畔赤﹐宜用抽熱毒消腫气靑膏方。

羊桃根﹝銼﹞川大黃﹝銼﹐生用。各一兩﹞黃芩綠豆粉黃柏﹝銼。各半兩﹞赤小豆﹝半分﹞上件藥搗﹐細羅爲散。用蕓薹菜搗取自然汁﹐以蜜少許相和調藥﹐令稀稠得所﹐看四畔腫赤處大小﹐剪生絹上勻攤﹐可濃一錢﹐貼之﹐幹卽換之。

《聖惠》治小兒疽腫穴後及惡瘡腫﹐膿水𨿽較﹐肌肉不生﹐宜敷密陀僧散方密陀僧﹝一兩﹞黃連﹝去須﹞檳榔﹝各三分﹞上件藥搗﹐細羅爲散﹐用摻瘡上﹐日三敷之。

《聖惠》治小兒疽瘡久不瘥﹐宜貼松脂餅子方松脂薰陸香﹝各一兩﹞上件藥合搗﹐內少許鹽爲餅子﹐貼於瘡上﹐汁出盡卽瘥。

《聖惠》治小兒疽已潰黃連散方黃連﹝去須﹞黃柏﹝銼﹞地楡﹝銼﹞白芷﹝各半兩﹞上件藥搗﹐細羅爲散。每用雞子白調塗於故細布上﹐貼之。

《聖惠》又方白芷黃連﹝去須﹞地楡﹝銼﹞白蘞﹝各半兩﹞上件藥搗﹐細羅爲散。每用雞子白調塗於故細布上﹐貼瘡上﹐日三﹑四度換之。

《聖惠》治小兒疽腫結硬﹐已成膿﹐未成膿﹐貼方鹿角﹝屑﹐二兩﹐燒灰﹞白蘞﹝一兩﹞粗理黃石﹝三兩﹐燒赤﹐以醋淬九徧﹞上件藥搗﹐細羅爲散﹐以醋調﹐稀稠得所。濃塗之﹐幹卽更塗﹐五﹑七度卽效。

《聖惠》又方上用蛇蛻皮貼之﹐經宿自消。

《聖惠》又方上以商陸爛搗敷之。

《聖惠》又方上用芫花搗﹐羅爲末﹐水和如膏塗之。

《聖惠》又方上以蠐螬研﹐塗之。鰻鱺魚膽汁及血﹐各用塗之﹐並效。

張渙雞舌散方治疽瘡。

雞舌香木香沈香﹝各一兩﹞麻黃﹝去根節﹞海藻﹝洗去鹹味﹞大黃﹝炮。各半兩﹞上件搗﹐羅爲粗末。每服一大錢﹐水一大盞﹐入竹瀝三兩點﹐煎五分﹐去滓溫服﹐兼放溫熱﹐淋渫患處。

卷第三十六

附骨疽第三《千金》﹕凡附骨疽者﹐以其無破﹝《外臺》作故﹞附骨成膿﹐故名附骨疽。喜著大節解中﹐丈夫產婦喜著中﹐小兒亦著脊背。大人急著者﹐先覺痛不得動搖﹐按之應骨痛。經曰﹕便覺皮肉漸急洪腫如肥狀是也。小兒才手近便大啼呼﹐卽是肢節有痛候也。大人緩者﹐先覺肌烘烘然。經曰﹕便覺痛痺不隨﹐小兒四肢不能動搖亦如不隨狀﹐看肢節解中若有肌烘烘處﹐不知是附骨疽﹐令徧身成腫不至潰﹐體皆有靑黯。大人亦有不別﹐呼爲賊風風腫﹐不知是疽也。凡人身體患熱﹐當風取涼﹐風入骨解中﹐風熱相搏﹐便成附骨疽﹐其候嗜眠沈重﹐忽忽耳鳴。

又秋夏露臥﹐爲冷所折﹐風熱伏結而作此疾。急者熱多風少﹐緩者風多熱少﹐小兒未知取風冷何故而有此疾﹐由其血盛肌嫩﹐爲風折之﹐卽使凝結故也。幾初得附骨疽﹐卽須急服漏蘆湯下之﹐敷小豆散得消﹐可服五香連翹湯。﹝漏蘆湯﹑五香連翹湯方並見癰門中。﹞《千金翼》治骨疽百方治不瘥方。

上可於瘡上以艾灸之﹐三日三夜無不愈。

《千金翼》又方久瘡不愈﹐瘥而復發﹐骨從孔出者﹐名爲骨疽。

上取一死烏雌雞﹐淨去肉﹐取骨熬成灰﹐取三家牛拘木刮取屑﹐三家炊單各一兩﹐皆別熬成灰﹐合導瘡中﹐碎骨當出數十片﹐愈。

《外臺》﹕《千金》凡骨疽者﹐久瘡不瘥﹐瘥而復發﹐骨從孔中出﹐名爲骨疽方上以豬膽和楸葉搗封之。

《外臺》﹕《千金》又方上搗白楊葉下篩敷之。

《外臺》﹕《千金》又方上穿地作坑﹐口小裏大深三尺﹐取幹雞屎五升﹐以艾及荊葉和之﹐令可燃火﹐令煙出﹐內疽孔坑中﹐以衣擁坑口勿泄煙﹐半日許﹐當有虫出。

《外臺》﹕《千金》癰疽敗及骨疽方。

上末龍骨﹐粉瘡四面﹐濃二分。

《外臺》﹕《千金》又方上用自死蛤一枚﹐頭髮一把﹐以豬膏一斤半內二物煎之﹐消盡下之﹐欲冷﹐內鹽一合攪和﹐以膏著瘡中﹐日一易﹐虫出如發﹐虫盡愈。

《外臺》﹕《備急》若骨疽積年﹐每一年一發﹐汁出不瘥方。

上取膠熬﹐搗末。粉勃瘡上﹐及破用生鯉魚以之﹐如食頃﹐刮視﹐其小虫出﹐更洗更敷﹐虫出盡止。《備急》﹑文仲同。

《外臺》﹕《備急》療疽瘡骨出方。

黃連牡蠣﹝各二分﹐熬﹞上二味末﹐先以鹽湯洗﹐以粉之。文仲同。

卷第三十六

毒腫第四《巢氏病源》小兒毒腫候﹕毒腫是風熱濕气搏於皮膚﹐使血气澀而不行﹐蘊積成毒﹐其腫赤而熱是也。

《聖惠》﹕夫小兒毒腫之候﹐與風腫不殊﹐時令人壯熱﹐其邪毒盛者則入腹﹐令人赤色惡寒﹐心煩悶而嘔逆﹐气急腹滿﹐有如此狀﹐宜速療之﹐不爾﹐卽殺人也。

《顱囟經》治孩子身上無故腫﹐但覺肉色赤熱。

硝石散方硝石大黃綠豆﹝各等分﹞上爲末﹐每使時隨腫大小取君達根研汁調塗腫上﹐如有惡物卽看有點子﹐以膏貼之﹐四面以散子之﹐若無君達根﹐卽用雞子白或車前根葉亦得。

《千金》連翹丸治小兒無辜寒熱﹐彊健如故﹐而身體頸項結核瘰﹐及心脇腹背裏有堅核不痛﹐名爲結風气腫方。

連翹桑白皮白頭翁牡丹防風黃柏桂心香豉獨活秦艽﹝各一分﹞海藻﹝半兩﹞上十一味末之﹐蜜丸如小豆﹐三歲兒飲服五丸﹐加至十丸﹐五歲以上者﹐以意加之。

《千金》治小兒手足及身體腫方。

上以小便溫暖漬之良。

《千金》又方上用巴豆五十枚去心皮﹐以水三升煮取一升﹐以綿內湯中﹐拭病上﹐隨手消﹐並治癮疹。

《千金翼》禁一切腫方。

上凡一切腫才覺陰﹐咒曰﹕上有大山﹐下有大海﹐內有大魚﹐主食癰疽﹐四嶽使者﹐於我所須﹐癰疽小鬼﹐隨手消除﹐急急如律令七徧。

《千金翼》又方上取紫檀細研﹐大醋和之塗﹐並治遊腫。

《千金翼》療身體手足卒腫方。

上取驢脂和鹽末敷之。

《千金翼》又方上取大醋和蚯蚓屎敷之。

《千金翼》又方上搗蒼耳敷之﹐冬用子﹐春用心。

《千金翼》又方上取大醋和土消末敷之。

《聖惠》治小兒毒腫壯熱煩悶犀角散方犀角﹝屑﹞黃﹝銼﹞麥門冬﹝去心﹐焙﹞川升麻﹝各半兩﹞露蜂房﹝炙﹞連翹甘艸﹝炙﹐銼﹞牛蒡子﹝炒﹞川朴硝﹝各一分﹞枳殼﹝三分﹐麩炒微黃﹐去瓤﹞川大黃﹝一兩﹐銼碎﹐微炒﹞上件藥搗﹐粗羅爲散。每服一錢﹐以水一小盞煎至五分﹐去滓。量兒大小﹐不計時候﹐分減溫服。

《聖惠》治小兒壅熱在髒﹐皮膚毒腫或生瘡癤﹐心神煩躁﹐大小便不利。

漏蘆散方漏蘆白蘞黃芩麻黃﹝去根節﹞知母枳實﹝麩炒微黃﹞川大黃﹝銼碎﹐微炒﹞川升麻犀角﹝屑﹞赤芍藥川芒硝甘艸﹝炙微赤﹐銼。各半兩﹞上件藥搗﹐粗羅爲細散。每服一錢﹐以水一小盞煎至五分﹐去滓放溫﹐量兒大小﹐不計時候﹐分減服之。

《聖惠》治小兒熱毒腫﹐恐惡毒瓦斯入腹﹐取利以泄毒瓦斯。

麝香散方麝香﹝半分﹐細研﹞木香沈香犀角﹝屑﹞獨活甘艸﹝炙微赤﹐銼﹞射幹﹝各半兩﹞川大黃﹝銼碎﹐微炒﹞桑寄生﹝各一兩﹞上件藥搗﹐粗羅爲散。每服一錢﹐以水一小盞煎至五分﹐去滓放溫。量兒大小﹐不計時候﹐分減服之。

《聖惠》治小兒諸毒腫升麻膏方川升麻白蘞漏蘆黃芩川芒硝﹝各二分﹞川大黃﹝銼碎﹐微炒﹞梔子仁﹝各一兩﹞蒴﹝四兩﹞蛇銜艸﹝三兩﹞上件藥都細銼﹐用酒浸一宿後﹐以豬脂一﹑二斤煎諸藥﹐色焦黃卽膏成﹐以綿濾去滓﹐傾於不津器中﹐於毒腫處塗之卽消。

《聖惠》治小兒熱毒腫貼木香散方木香紫葛﹝銼﹞紫檀香川朴硝﹝各一兩﹞赤小豆﹝一合﹞川升麻白蘞白礬﹝燒灰。各半兩﹞上件藥搗﹐細羅爲散。用水調如稀麵糊﹐可腫大小貼之﹐日二易之。

《聖惠》治小兒熱毒腫﹐解風熱﹐腫令內消。

大黃散方川大黃檳榔川芒硝黃連﹝去須﹞黃柏雄黃﹝細研﹞赤小豆﹝各半兩﹞上件藥搗﹐羅爲末。用蜜水調塗患處﹐日三上。

《聖惠》治小兒熱毒腫忽發頸項胸背﹐發卽封之﹐不成膿方。

生地黃﹝切﹐一升﹞豆豉﹝三兩﹞川芒硝﹝五兩﹞上件藥都搗﹐令熱以敷腫上﹐濃二分﹐以來日六﹑七度﹐敷之效。

《聖惠》治小兒一切毒腫方。

川朴硝川大黃﹝各一兩﹞上件藥搗﹐細羅爲散。每用冷水調塗於腫處﹐幹卽更塗﹐以毒腫消散爲度。

《聖惠》又方蔓菁根蕓薹根﹝各一兩。幹者﹞上件藥搗﹐細羅爲散。以雞子淸調塗之。

《聖惠》又方商陸蕓薹葉﹝各一兩﹞上件藥搗令爛熟﹐貼於腫處﹐頻易之效。

太醫局玉龍膏摩風止痛﹐消腫化毒﹐治一。

藍子羚羊角﹝屑﹞芍藥﹝各四分﹞上取豬脂切﹐二升﹐火煎藥爲膏﹐去滓摩腫上。

《嬰孺》治小兒頭面身體結核瘰及胸背裏有堅不痛﹐又無寒熱﹐彊健如故﹐而有上病﹐名爲結風气腫方。

連翹桑白皮白頭翁牡丹防風黃柏桂心鹽豉秦艽獨活﹝各四分﹞海藻﹝一分﹞上爲末﹐蜜和丸大豆大。三歲兒飲服五丸至十五丸﹐量大小與之。

張渙寄生散方治毒腫甚者。

桑寄生獨活川大黃﹝各一兩﹞朴硝甘艸﹝炙﹞犀角﹝屑。各半兩﹞上件搗﹐羅爲細末。每服一錢﹐水一盞煎五分﹐去滓放溫服。量兒大小加減。

《惠眼觀證》天烏散退風毒瘡腫方。

天南星艸烏頭赤小豆黃柏上等分爲末﹐薑汁調入面少許貼之。

《巢氏家傳》丹毒癰腫方。

上用藍搗爛以汁塗﹐仍用藍敷之良。如無生藍﹐只用染靑黛敷之。又雞子淸塗亦良。

長沙醫者鄭愈傳治熱毒風水澄膏方。

寒水石﹝一錢﹞黃柏硝石雄黃白芨艸烏頭白蘞﹝各三錢﹞赤小豆﹝一分﹞上件爲末﹐以水調塗。

長沙醫者鄭愈傳治風毒胎熱﹐癰疽腫癰等方。

黃丹﹝一錢﹐火﹞白蘞白芨﹝各二錢﹞輕粉﹝少許﹞上件爲末﹐以湯調﹐紙貼頭上﹐開竅子貼之。

卷第三十六

癤第五《巢氏病源》小兒癤候﹕腫結長一寸至二寸﹐名之爲癤﹐亦如癰﹐熱痛﹐久則膿潰﹐撚膿血盡便瘥﹐亦是風熱之气客於皮膚﹐血气壅結所成。凡癰癤撚膿血不盡而瘡口便合﹐其惡汁在裏﹐𨿽瘥﹐終能更發﹐變成漏也。

《千金》治小兒頭上惡毒腫座癤諸瘡方。

上用男子屎尖燒灰和臘月豬脂﹐先以酢泔淸淨洗﹐拭漧敷之。

《千金翼》治癤腫方。

生椒﹝末﹞曲﹝末﹞釜月下土﹝末﹞上三味研勻﹐以大醋和﹐敷上﹐幹則易之。

《聖惠》治小兒初生瘡癤五臟壅﹐宜熱服大黃散方。

川大黃﹝銼碎﹐微炒﹞川升麻黃芩﹝各半兩﹞梔子仁甘艸﹝生用。各一分﹞上件藥搗﹐粗羅爲散。每服一錢﹐以水一小盞煎至五分﹐去滓放溫﹐量兒大小﹐分減服之﹐以利爲度。

《聖惠》治小兒熱毒瓦斯壅﹐外攻皮膚生癤﹐赤腫痛﹐或時煩熱少得睡臥。

犀角丸方犀角﹝屑﹞川升麻黃芩元參黃﹝銼﹞人參﹝去蘆頭﹞坐拿﹝各半兩﹞皂莢﹝去皮塗酥﹐炙令黃焦﹐去子用﹞川大黃﹝銼碎﹐微炒。各一兩﹞上件藥搗﹐羅爲末﹐煉蜜和搗三﹑五百杵﹐丸如麻子大。每服以生甘艸湯下七丸。量兒大小加減服之。

《聖惠》治小兒虛熱消瘡癤地黃丸方生漧地黃川大黃﹝銼碎﹐微炒。各一兩﹞桂心王不畱行赤茯苓赤芍藥﹝各半兩﹞甘艸﹝一分﹐生用﹞上件藥搗﹐羅爲末﹐煉蜜和丸如綠豆大。每服以熱水下七丸。量兒大小加減服之。

《聖惠》治小兒瘡癤初生﹐熱气始結﹐痛疼妨悶﹐塗之便令內消。

硝石散方。

硝石紫檀香﹝銼﹞白蘞川大黃﹝各半兩﹞白藥甜葶藶﹝生用﹞莽艸﹝各一分﹞上件藥搗﹐細羅爲散。以漿水和﹐稀稠得所﹐用竹篦子塗於腫上﹐幹卽易之﹐以熱退腫消爲度。

《聖惠》治小兒瘡癤熱方。

上取半夏末以水調塗之﹐幹卽更塗。

《聖惠》又方上以葛蔓燒灰細研封之。

《聖惠》治小兒癤無頭者方。

上取鼠粘葉爛搗敷之。

《聖惠》又方上取雀糞細研水調敷之。

《聖惠》又方上以葵子一枚﹐以水下之卽有頭。

張渙乳香膏方貼諸瘡癰癤等。

乳香﹝一兩﹐研﹞膩粉松脂密陀僧﹝各半兩﹐研﹞生地黃﹝取汁﹐半合﹞上件拌勻﹐用好油一兩﹑黃蠟二兩﹐煉熟﹐下諸藥熬成膏﹐入麝香一錢﹐取出陰一宿。每用看瘡癤大小煎貼之﹐攤膏藥貼之﹐日一兩次換。

卷第三十六

軟癤第六《聖惠》治小兒軟癤乳香膏方乳香黃蠟﹝各半兩﹞膩粉密陀僧﹝細研﹞松脂﹝各一分﹞油﹝一兩﹞上件藥先取油煎蠟﹐松脂﹑乳香烊後下粉密陀僧﹐調和成膏。看癤大小﹐攤膏於故帛上貼之。

《聖惠》治小兒軟癤赤腫疼痛不可忍方。

天靈蓋﹝一枚﹐塗酥炙黃﹞麻鞋底﹝一雙﹐多年故者燒灰﹞上件藥搗﹐細羅爲散。每使以油調塗之。

《聖惠》治小兒軟癤𨿽出膿水熱毒不止方。

赤小豆﹝四十九粒﹞乳香﹝半分﹞膩粉﹝半兩﹞上件藥搗﹐細羅爲散。先去膿水後﹐摻散藥於瘡上﹐立效。

《聖惠》又方上以油麻子炒熱爛嚼敷之。譚氏方云﹕焦炒乘熱嚼敷之。

《聖惠》治小兒軟癤有膿不空﹐宜用此方。

巴豆﹝一粒﹞豆豉﹝五十粒﹞蔥白﹝一寸﹞上件藥同研令爛。塗在癤上﹐別以醋麵糊封之。

《聖惠》治小兒軟癤立效方。

鍛石漧薑﹝生用。各半兩﹞上件藥搗﹐細羅爲散。以生油和捏作碗子罨在癤上立瘥。

《聖惠》又方百艸霜鹽花寒食麵﹝各半兩﹞黃柏﹝銼﹞乳香﹝各一分﹞上件藥搗﹐細羅爲散。每以醋和塗於故帛上貼之。

《聖惠》又方豆豉鹽﹝各半兩﹞蔥白﹝七莖﹐細切﹞上件藥都搗作餅子。可瘡貼之﹐如瘡大﹐卽以大艾炷灸之效。

《聖惠》又方生椒﹝七﹞面伏龍肝﹝各等分﹞上件藥細研爲散。以醋和封之﹐幹卽易之效。

《聖惠》又方狗頭骨﹝炙令黃﹞蕓薹子﹝等分﹞上件藥搗﹐細羅爲散。以醋調塗之。

茅先生治小兒軟癤不生發及不穿破方。

上地骨皮不以多少燒灰﹐入輕粉﹐用生麻油調塗之。

《莊氏家傳》小兒軟癤方。

上用海螵蛸生碾爲末﹐雞子白調敷。﹝海螵蛸﹐烏賊魚骨也。﹞《莊氏家傳》又方上用白角屑燒灰油調敷之。

安師傳小兒軟癤經年不破方。

南行豬糞﹝一塊﹞鹽罨褊黃魚頭﹝一个﹐浙江鯗魚中自有呼黃魚者﹐邊海處亦多有之﹞上二物於荒僻處﹐先生炭火少許﹐燒二物成炭﹐取研細末﹐凡此末二錢入輕粉一錢﹐生油調塗癤上﹐少頃膿汁自出﹐項上先以故帛纏定等待﹐再以藥塗癤﹐使汁盡平復﹐癤須再出﹐只用此藥塗﹐方痊可。

卷第三十六

惡核第七《巢氏病源》小兒惡核候﹕惡核者﹐是風熱毒瓦斯與血气相搏結成核﹐生頸邊﹐又遇風寒所折﹐遂不消不潰﹐名爲惡核者也。

《聖惠》治小兒風熱﹐項邊生惡核﹐寒熱腫痛。

五香散方木香麝香﹝細研﹞薰陸香雞舌香麻黃﹝去根節﹞海藻﹝洗去鹹味﹞射幹﹝各一分﹞沈香黃芩連翹枳實﹝麩炒微黃﹞川升麻﹝各半兩﹞川大黃﹝一兩﹐銼碎﹐微炒﹞上件藥搗﹐羅爲散。每服一錢﹐以水一小盞煎至五分﹐去滓﹐入竹瀝半合﹐更煎一兩沸﹐量兒大小分減溫服。

《聖惠》治小兒風熱﹐項腋下有惡核不消﹐大便多祕﹐心神煩熱。

丹參散方丹參川升麻防風﹝去蘆頭﹞牛蒡子﹝微炒﹞甘艸﹝炙微赤﹐銼﹞川大黃﹝銼碎﹐微炒﹞黃﹝銼﹞連翹﹝各半兩﹞露蜂房﹝一分﹐微炙﹞枳殼﹝三分﹐麩炒微黃﹐去瓤﹞上件藥搗﹐粗羅爲散。每服一錢﹐以水一小盞煎至五分﹐去滓放溫。量兒大小加減服之。

《聖惠》治小兒項生惡核﹐壯熱不止。

升麻散方川升麻射幹連翹犀角﹝屑﹞川大黃﹝銼碎﹐微炒﹞川朴硝﹝各半兩﹞上搗﹐粗羅爲散。每服一錢﹐水一小盞煎至五分﹐去滓放溫﹐量兒大小分減服之。

《聖惠》治小兒忽寒熱﹐項頸生惡核﹐肩背拘急。

連翹散方連翹﹝三分﹞海藻﹝洗去鹹味﹞楡白皮﹝銼﹞牡丹桂心白頭翁防風﹝去蘆頭﹞黃柏﹝銼﹞香豉獨活秦艽﹝去苗。各半兩﹞上搗﹐羅爲末﹐煉蜜和丸如麻子大。每服溫水下五丸﹐日三服。量兒大小加減。

《聖惠》治小兒胸間積熱毒風气不散﹐連項生惡核﹐煩熱不已。

元參丸方元參漢防己羌活木香梔子仁赤芍藥牛蒡子﹝微炒﹞川升麻﹝各半兩﹞連翹﹝三分﹞川大黃﹝一兩﹐銼碎﹐微炒﹞上搗﹐羅爲末﹐煉蜜和丸如綠豆大。每服以米飲下五丸﹐日三服。量兒大小加減。

《聖惠》治小兒熱毒風腫生惡核令內消﹐赤小豆散方赤小豆豬牙皂莢硝石黃藥木鱉子﹝各半兩﹞川大黃﹝一兩﹐銼碎﹐微炒﹞上件藥搗﹐細羅爲散。用雞子淸調塗﹐日三﹑四用之。

《劉氏家傳》連翹煎治小兒無寒熱﹐彊健如故﹐身體結核瘰及心脇腹背內有堅核不通﹐名爲結風气腫方。

連翹白芨白頭翁牡丹皮防風﹝去蘆﹞黃柏羌活﹝去蘆﹞秦艽﹝去土﹞豉﹝炒﹐以上各秤四分﹞海藻﹝洗淨焙漧﹞桂﹝去皮。各秤二分﹞上煉蜜和丸如綠豆大。三歲兒米飲下五粒至十粒﹐五歲以上以意加之﹐熟水下。

卷第三十六

惡瘡第八《巢氏病源》小兒惡瘡候﹕夫人身體生瘡﹐皆是髒熱衝外﹐外有風濕相搏所生﹐而風濕之气有挾熱毒者﹐其瘡則痛癢腫久不瘥﹐故名惡瘡也。

《葛氏肘後》治大人﹑小兒卒得惡瘡不可名識者方。

上燒竹葉和雞子中黃塗瘥。

《葛氏肘後》又方上取蛇牀子合黃連二兩末﹐粉瘡上﹐燥者脂和塗之。

《葛氏肘後》又方上燒蛇皮末﹐以豬膏和塗之。

《葛氏肘後》又方上煮柳葉若皮洗之﹐亦可內少鹽﹐此又療面上瘡。

《葛氏肘後》又方上臘月豬膏一升﹐亂髮如雞子大﹐生鯽魚一頭合煎令消盡。又雄黃﹑苦參末二兩﹐大附子一枚末﹐絞﹐令凝﹐以敷諸瘡﹐無不瘥。胡治療疽疥大效。

《葛氏肘後》治小兒身中惡瘡方。

上取筍汁自澡洗﹐以筍殼作散敷之效。

《葛氏肘後》治身有惡熱气數起瘡者方。

上熬豉令黃末敷之﹐兼數煮桃葉浴之。﹝《千金》不浴﹐只熬豉敷。﹞《葛氏肘後》治身面卒生諸惡瘡方。

上燒雞子殼﹐豬膏和敷少許。

《葛氏肘後》又方上以黃連﹑胡粉﹑水銀末敷之﹐瘡幹則和豬膏敷之。

《外臺》﹕《古今錄驗》療小兒惡瘡匝身﹐眾藥所不能療之方。

上取父洗取汁以浴兒﹐勿使母知良。﹝《嬰孺》方同﹐云勿使父知之。﹞《聖惠》治小兒惡瘡久不瘥並瘡﹐及疥癬等並宜塗雄黃膏方雄黃﹝細研﹞茹蛇牀子礬石﹝別搗爲末﹞黃連﹝去須。各一兩﹞水銀﹝半兩﹐於手心內以津研爲泥﹞上件藥搗﹐羅爲末﹐與水銀相和﹐以臘月豬脂同研如膏﹐於瓷合中盛。每用先以泔淸洗瘡令淨﹐拭漧後塗於瘡上﹐仍以黃柏末用綿撲之﹐令不污衣﹐日三﹑兩度用之。

《聖惠》治小兒惡瘡人不識者﹐宜敷雌黃散方雌黃﹝細研﹞赤小豆胡粉﹝研入﹞吳茱萸﹝生用﹞膩粉﹝研入﹞黃連﹝去須﹞黃柏﹝銼﹞漧薑﹝生用﹞蛇牀子﹝各半兩﹞上件藥搗﹐羅爲末。以生油旋調如面脂塗於瘡上﹐每用先以槐枝湯洗瘡令淨拭漧﹐然後敷藥。

《聖惠》治小兒惡瘡久不瘥﹐茹散方茹桑螵蛸地龍乳香黃丹黃柏﹝銼。各一兩﹞麝香﹝細研﹞糯米粉膩粉﹝各一分﹞上件藥搗﹐細羅爲散。每使不食井水和沙糖﹐調藥敷之。

《聖惠》治小兒惡瘡﹐一身如麻豆﹐帶膿乍痛乍癢煩熱﹐宜用此方。

甘艸﹝銼﹞赤芍藥白蘞黃芩﹝各三分﹞黃連﹝去須﹞黃柏﹝銼。各半兩﹞上件藥搗﹐細羅爲散﹐用白蜜和如膏塗瘡上﹐日再用﹐亦可作湯洗之佳。

《聖惠》治小兒惡瘡神水膏方密陀僧﹝細研﹞栝萎根花丁香附子﹝去皮臍﹞人參防風沙參﹝各去蘆頭﹞朱砂麝香﹝各細研﹞芎﹝各半分﹞龍骨檳榔桂心﹝各半分﹞皂莢﹝一挺﹐去皮子﹞莨菪子﹝半合﹐水淘浮者﹞土花硝﹝一分﹞淸麻油﹝一斤﹞黃蠟﹝二兩﹞上件藥搗﹐羅爲末﹐先取油入鐺中﹐下諸藥末﹐以慢火煎三兩沸﹐然後下黃蠟令消﹐次下麝香攪令勻﹐膏成以瓷合中盛。但小兒瘡不識者﹐塗於故帛上貼之﹐不過三﹑五上﹐去除根本。

《聖惠》治小兒惡瘡腫疼痛黃連膏方黃連﹝末﹞松脂﹝各一兩﹞硫黃﹝細研﹞膩粉﹝各一分﹞臘月豬脂﹝二兩﹞上件藥先取豬脂入銚子內﹐以慢火煎令化﹐去滓﹐次下松脂﹐候熔﹐次下黃連等末﹐以柳木篦子不住手攪令勻﹐候膏成以瓷合盛。塗於瘡上﹐日三用之。

《聖惠》治小兒諸般惡瘡及軟癤未穴作膿﹐攻刺疼痛不可忍﹐走馬膏方坐拿黃柏﹝銼﹞綠豆石橊皮﹝各一兩﹞甘艸﹝銼﹞木鱉子仁白狗糞﹝各半兩﹞上件藥搗﹐羅爲末。每使取牛蒡根搗取自然汁調藥末﹐塗於瘡癤上﹐日三換之。如已破﹐卽不用貼此藥。

《聖惠》治小兒惡瘡淋洗大黃湯方川大黃黃連﹝去須﹞黃芩澤蘭白礬﹝研﹞石南﹝以上各一兩﹞戎鹽﹝一分﹐研﹞蛇牀子﹝三合﹞上件藥細銼合勻。每用三兩﹐以水三大盞煮至二盞﹐去滓﹐適寒溫淋洗患處﹐日三用之。

《聖惠》治小兒惡瘡方。

膩粉黃連﹝去須﹞蛇牀子﹝各三分﹞上件藥搗﹐細羅爲散。每使時先以溫鹽湯洗瘡令淨﹐拭漧﹐以生油調塗之﹐不過三﹑五上永瘥。

《聖惠》又方楸葉﹝一兩﹐幹者﹞漧漆﹝一分﹐搗碎﹐炒令煙盡﹞上件藥搗﹐細羅爲散。以大麻油調塗﹐日三用之。

《聖惠》又方藜蘆﹝去蘆頭﹐燒爲灰﹞虎頭骨﹝燒灰。各一兩﹞上件藥細研爲散﹐以臘月豬脂調塗﹐日三用之。

《聖惠》治小兒惡瘡及沙虱﹑水弩﹑甲疽﹐凡是惡瘡並宜用此方。

上用蜣螂十枚﹐端午日收者佳﹐搗羅爲末﹐以生油調敷之﹐立效。

《聖惠》治惡瘡方。

上用馬骨燒灰細研﹐以臘月豬脂和塗之。

《聖惠》又方上頭垢膩以臘月豬脂和塗之。

《養生必用》治惡瘡及虫子咬方。

蛇滅門艸﹝端午日收﹐陰榦爲末﹐此艸宿以來皆有人家種以辟蛇﹐形狀如艸決明﹐葉丸子作角﹞夜合花葉﹝陰漧﹐別爲末﹐卽合歡也﹞百合茜根﹝二物不以多少﹐別爲末﹞上患一切惡瘡﹐卽以四藥等分和勻﹐以生油調塗腫上﹐更以紙花子蓋定﹐日一換。毒瓦斯聚未有頭﹐卽四面塗藥﹐畱瘡口﹐如惡瘡才覺便用從上三物共四錢﹐汞粉半錢匕和勻﹐酒調服﹐得吐爲度。未吐再服藥﹐及吐後急以水漱口﹐膩粉損齒故也。服藥人忌過河及食魚﹑酒﹑熱面有毒物。

茅先生治小兒身上一切惡瘡方。

黃連黃柏皂角﹝灰﹞茱萸﹝炒令黑煙起爲度﹞白礬﹝過﹞雞子殼﹝燒灰﹞獨腳瓜豆豉上以上各等分﹐入輕粉爲末。先以鹽蔥湯洗瘡﹐後用藥﹐使麻油調塗。

《嬰孺》治小兒惡瘡洗方。

茵芋﹝一兩﹞蕤仁﹝二十个﹐去皮﹞甘艸﹝碎﹐三分﹞細辛黃連﹝各三分﹞上以水三升煮二升﹐作三日浴洗之。

《嬰孺》又方鹽豉﹝炒﹞黃連﹝末﹞上等分爲末敷之﹐三上瘥。

《嬰孺》治小兒惡瘡肉突出方。

上以烏梅肉爲屑﹐敷肉上立除。

《嬰孺》又方胡粉﹝五兩﹐炒﹞黃連黃柏﹝各三兩﹞上爲末敷之﹐日再。

《嬰孺》治小兒頭惡腫﹑痤癤諸惡瘡方。

上以男子屎尖燒灰﹐臘月豬脂和﹐先醋泔洗後塗之﹐日三。

《嬰孺》治小兒卒生惡瘡方。

黃連蕪荑﹝各末﹞上和合敷之。

《吉氏家傳》治大人﹑小兒一切人不識惡瘡﹐淨水膏方密陀僧栝蔞根麝香皂角﹝各二分﹞附子防風莨菪子朱砂土硝紫參芎檳榔桂心龍腦黃蠟芫花﹝各半兩﹞丁香﹝少許﹞油﹝五兩﹞上件以油煎諸藥﹐取出濾過﹐入蠟使熔﹐器中收。塗之立瘥。

安師傅治小兒一切惡瘡﹐久不得瘥方。

上用膽礬燒灰同茶末等分研細﹐入生油調塗瘡上愈。

卷第三十六

瘡第九《巢氏病源》小兒瘡候﹕寒熱邪气客於經絡﹐使血气痞澀﹐初生作細瘰﹐或梅李核大﹐或如箭桿﹐或丸或長者﹐至五六分不過一寸﹐或一或兩三相連﹐時發寒熱﹐仍膿血不止﹐謂之也。皆是五臟六腑之气不和﹐致血气不足而受寒熱邪气。然者有鼠﹑螻蛄﹑蚯蚓﹑蠐螬等﹐今以一方療之。

《千金》治小兒瘡方。

上取冢中鍛石敷之﹐濃著良。

《千金》又方上燒桑根灰敷之﹐並燒烏羊角灰相合敷之。

《千金翼》治方。

上取鯉魚腸切作五段﹐火上暖之。先洗瘡拭漧﹐以腸貼之﹐冷卽易之﹐從旦至夜﹐覺癢開看﹐虫出卽瘥。

《千金翼》又方上取雞子三顆﹐米下蒸半日出﹐取黃熬令黑。先拭瘡汁令幹﹐以藥內瘡孔中﹐不過三度。

《千金翼》又方上以臘月豬脂﹐以紙沾取內瘡孔中﹐日五度﹐夜三度。

《千金翼》蟻方。

上取鯪鯉甲二七枚﹐燒爲末﹐豬膏和﹐敷之。

《千金翼》又方上取半夏一枚屑之﹐以鴨膏和﹐敷之。

《千金翼》方。

鐵﹝屑﹞狗頰連齒骨鹿角甲半取毛﹝《千金》云﹕粗皮合毛﹞虎矢﹝各二兩﹞上四味搗﹐篩爲散﹐以豬膏和﹐內瘡孔中﹐須臾易之﹐日五﹑六。

《千金翼》治鼠方。

死鼠﹝一枚﹐中形者﹞亂髮﹝一雞子大﹞上二味﹐以臘月豬膏才得沒之﹐微火煎之﹐鼠發消盡膏成﹐以塗瘡上。又以酒服半錢許﹐鼠從瘡中出。

《聖惠》治小兒一切屢出膿水﹐項彊頭疼﹐四肢寒熱﹐宜服赤小豆散方赤小豆﹝一合﹐炒熟﹞露蜂房﹝燒灰﹞白蘞﹝各一兩﹞蛇蛻皮﹝二尺﹐燒灰﹞上件藥搗﹐細羅爲散。每服以粥飲調下半錢﹐量兒大小加減服之。

《聖惠》治小兒久﹐移易三數處﹐皆生瘡孔者﹐宜敷夜明砂散方。

夜明砂﹝一兩﹞白僵蠶乳香臘面茶雄蠶娥﹝各半兩﹞上件藥搗﹐細羅爲散。敷於瘡上﹐以瘥效。

《聖惠》治小兒諸般瘡﹐久不瘥﹐宜敷烏蛇散方。

烏蛇肉﹝燒令黃﹞馬齒莧﹝墻上者﹞蒺藜子﹝各三分﹞曲頭棘鍼亂髮﹝燒灰﹞緋帛﹝燒灰。各半兩﹞雄黃﹝一分﹐細研﹞上件藥搗﹐細羅爲散﹐以酒調﹐內瘡孔中﹐以瘥爲度。

《聖惠》治小兒諸瘡﹐久不瘥﹐作孔。

丹砂膏方丹砂白礬﹝炒。各細研﹞莽艸﹝各半兩﹞雄黃﹝細研﹞苦參川大黃黃連﹝去須﹞茹﹝各一兩﹞上件藥並細銼﹐用煉了豬脂二升於鐺中煎藥﹐候紫色﹐以綿濾去滓﹐入丹砂﹑白礬﹑雄黃以柳木篦攪﹐令勻﹐以瓷合盛。塗於瘡上﹐每日換之。

《聖惠》治小兒諸﹐穿穴成瘡﹐痛不可忍方。

馬齒莧﹝八兩﹞槲木白皮杏仁﹝湯浸去皮﹐炒令微黑﹐研如膏。各三兩﹞麝香﹝三錢﹐細研﹞上件藥除麝香﹑杏仁外﹐細銼﹐以水五升﹐煎至一升﹐濾去滓﹐澄淸入麝香﹑杏仁相和令勻﹐更煎﹐令稀稠得所﹐以瓷合盛。每使塗於故帛上貼之﹐日二換之。

《聖惠》又方上以牛糞堆上赤菌﹐一名朝生暮落花﹐幹者搗﹐羅爲末﹐敷瘡上效。

《聖惠》又方上以干楸葉搗﹐細羅爲末。以生油調﹐敷之。

《聖惠》又方上以煉成松脂末﹐塡瘡孔令滿﹐日三用之效。

《聖惠》又方上以霜下瓠花曝榦搗末﹐敷之。

《嬰孺》治小兒方。

燒菜根犀角﹝屑﹞上燒俱爲灰合﹐敷之。

張渙馬齒莧方治諸瘡久不瘥。

馬齒莧烏蛇肉﹝酒浸一宿焙漧。各一兩﹞蒺藜子亂髮﹝燒灰﹞曲頭棘鍼﹝燒灰﹞緋帛﹝燒灰。各半兩﹞上件藥搗﹐羅爲細末。每用量瘡大小﹐用白酒調﹐以帛子貼瘡上。

《吉氏家傳》治疾方。

白芨白蘞斑蝥虫﹝各半兩﹞巴豆﹝一个﹐去皮心﹐研碎﹞蝸牛﹝一个﹐天螺也。用麝香一錢入口中﹐隔露一夜﹐來日取化水﹞上件用天螺水搜眾藥丸如細綠豆大。先以紙撚探瘡深淺﹐然後將津在紙撚頭﹐點藥入竅內﹐次用膏藥封﹐不畱口﹐須是三﹑二次﹐封可丸大如麻子尢妙。

卷第三十六

瘰病第十《巢氏病源》小兒瘰候﹕小兒身生熱瘡﹐必生瘰﹐其狀作結核在皮肉間﹐三兩个相連累也。是風邪搏於血气﹐結所生也。

《嬰童寶鑑》﹕小兒瘰﹐是肝之積熱攻衝胸項﹐筋血結聚畱停不去﹐作腫塊於頭項及腋下也。

《外臺》﹕《必效》療小兒項上瘰方。

上以楡白皮爛搗如泥封之﹐頻易。

《經驗方》大治大人﹑小兒瘰內消方上以斑蝥一兩去翅足﹐用粟米一升同斑蝥炒令焦黃﹐去米不用細研﹐入幹薄荷末四兩同研令勻﹐以烏雞子淸和丸如綠豆大。空心臘茶下一丸﹐加至五丸﹐每日減一丸﹐減至一丸後﹐每日服五丸。

《聖惠》治小兒瘰﹐腫疼痛﹐身體壯熱﹐大腸壅滯﹐小便赤澀﹐心神煩躁﹐少得眠臥。

犀角散方犀角﹝屑﹞牛蒡子﹝微炒﹞連翹丁香﹝各半兩﹞木通﹝銼﹞元參﹝各三分﹞麝香﹝一分﹐細研﹞沈香川朴硝﹝各一兩﹞上件藥搗﹐粗羅爲散。每服一錢﹐以水一小盞﹐煎至五分去滓﹐量兒大小分減溫服。

《聖惠》治小兒瘰發盛壯熱﹐煩躁﹐坐臥不安。

木通散方木通﹝銼﹞大麻仁元參川升麻敗醬連翹川大黃﹝銼碎﹐微炒﹞川芒硝犀角﹝屑。各半兩﹞上件藥搗﹐粗羅爲散。每服一錢﹐以水一小盞﹐煎至五﹑六分去滓﹐量兒大小﹐分減溫服。當利下惡物﹑筋膜爲效。

《聖惠》治小兒瘰除根本膩粉散方膩粉黃﹝銼。各一分﹞糯米﹝三七粒﹞斑蝥﹝二七枚去翅足﹐以糯米拌﹐炒黃﹞上件藥搗﹐細羅爲散。每服空腹以溫酒調下一字﹐良久﹐喫少許醋湯﹐病隨小便中出﹐量兒大小加減服之。

《聖惠》治小兒瘰不消麝香散方麝香﹝一分﹞鴿糞﹝一兩﹐炒﹞上件藥細研爲散。每服以溫酒調下半錢﹐日二服。量兒大小加減服之。

《聖惠》治小兒瘰發寒熱﹐項頸生結核﹐腫硬如石﹐腹脇背裏有如堅急不通。

連翹丸方連翹桑根白皮﹝銼﹞犀角﹝屑﹞白頭翁漏蘆黃柏﹝銼﹞牛蒡子﹝炒﹞秦艽﹝去苗﹞川升麻﹝各半兩﹞上件藥搗﹐羅爲末﹐煉蜜和丸如綠豆大。每服以粥飲下五丸﹐日三服。量兒大小加減服之。

《聖惠》治小兒瘰難消皂莢丸方皂莢﹝八兩﹐不銼者水浸一宿﹐去黑皮塗酥﹐炙令黃焦﹞薄荷荊芥﹝各五兩﹞雄黃﹝半兩﹐細研﹞麝香﹝一分﹐細研﹞上件藥搗﹐羅爲末﹐都研令勻﹐用白羊肉四兩去筋膜細切﹐以煉成蜜相和﹐搗三五百杵﹐丸如綠豆大。每服以薄荷湯下十丸。量兒大小加減服之。

《聖惠》治小兒腫結﹐久不消散﹐結成瘰﹐宜服麝香丸方麝香牛黃﹝各細研。一分﹞蝸牛子﹝炒令微黃﹞皂莢子﹝炒微黃﹞皂莢鍼﹝炙黃﹞薄荷﹝幹者﹞雄鴿糞﹝微炒。各一兩﹞上件藥搗﹐羅爲末﹐煉蜜和丸如綠豆大。每服以薄荷湯下七丸﹐日三服。量兒大小加減服之。

《聖惠》治小兒瘰不消﹐去除根本。

連翹丸方連翹元參﹝各一兩﹞糯米皂莢鍼﹝炙﹞川大黃﹝銼碎炒。各半兩﹞斑蝥﹝一分﹐炒去翅足﹞上件藥搗﹐羅爲末﹐煉蜜和丸如麻子大。每服於空心以生薑湯下二丸﹐當利下惡物爲度﹐後喫粥一日補之。

《聖惠》治小兒瘰內消蝸牛丸方蝸牛子﹝一百二十枚﹐活者去殼﹞薄荷﹝末﹐二兩﹞丁香﹝末﹐半兩﹞上件藥入乳缽內﹐同研爲丸如綠豆大。每日空心以薄荷湯下五丸﹐晚再服。量兒大小加減服之。

《聖惠》治小兒腦熱結瘰﹐連兩耳腫痛﹐身體寒熱﹐坐臥不安﹐宜用元參膏方。

元參紫葛﹝銼﹞黃藥川大黃木香捲柏川芒硝紫檀香﹝各一兩﹞上件藥搗﹐羅爲末﹐以雞子白和﹐稀稠得所﹐塗於腫上。若瘡腫破時﹐卽去卻芒硝塗之。

《聖惠》治小兒瘰已結成﹐外貼令自出方。

水銀﹝手心內用津研如泥﹞粉霜砒霜斑蝥﹝用糯米同炒令黃﹐去翅足﹞燕子糞﹝各一分﹞上件藥細研令勻﹐用臘月豬脂和﹐稀稠得所﹐取一小豆大﹐安在子上﹐以消腫膏藥封之﹐六﹑七日當有穴膿水﹐半月日﹐其子自出﹐後以生肌膏貼之取瘥﹝方在後。﹞《聖惠》治小兒瘰成瘡有膿水。

生肌散方顆鹽白礬﹝各一分﹞黃丹﹝半兩﹐以上三味以瓷瓶盛﹐大火燒令通赤﹐細研用﹞黃柏﹝銼﹞白蘞膩粉﹝各一分﹞上件藥搗﹐細羅爲散。都研令勻﹐每貼時先用溫鹽漿水洗瘡令淨﹐拭漧﹐看瘡口大小貼﹐日二度用之。

《聖惠》治小兒瘰五香膏方沈香箋香木香丁香﹝各半兩﹞熊膽蘆薈﹝各一分﹞黃丹黃蠟﹝各二兩﹞麝香﹝半分﹐細研﹞亂髮﹝一兩﹞油﹝半斤﹞上件藥細銼﹐先以慢火煎油令沸﹐下亂髮煎令消﹐卽下諸藥煎三上三下﹐以綿濾去滓﹐下黃蠟﹐次下黃丹﹑麝香攪令勻﹐膏成以瓷合盛。每使先以米泔洗﹐拭漧﹐以膏攤於故帛上貼之。

《聖惠》治小兒瘰穴後﹐宜用生肌膏方黃丹黃蠟﹝各半兩﹞杏仁﹝湯浸去皮﹞亂髮﹝各一兩﹞蛇蛻皮﹝一條﹞菜子油﹝六兩﹞皂莢﹝三寸﹐水浸去黑皮子﹞上件藥先取杏仁﹑蛇皮﹑皂莢搗碎﹐又以菜油於銚子中煎亂髮令消﹐次下杏仁等三味同煎三上三下﹐以綿濾去滓﹐下黃蠟﹐次下黃丹﹐以柳篦子不住手攪令勻﹐候膏成以瓷器收﹐與故帛上塗貼之。

《聖惠》治小兒瘰不穴﹐宜貼斑蝥膏方斑蝥﹝二枚﹐去翅足﹞松脂﹝三兩﹞雄雀糞﹝一兩﹐爲末﹞巴豆﹝十枚﹐去皮心﹐以漿水煮過﹐與斑蝥研令細﹞上件藥先取松脂入內熔化﹐入斑蝥﹑巴豆熬成膏﹐捏作餅子﹐熱貼在瘰上﹐候穴用生肌膏貼之﹐日再換﹐瘥爲度。

方在前。

《聖惠》治小兒瘰穿潰﹐膿水不止。

密陀僧散方密陀僧胡粉﹝各二兩﹞熊膽蘆薈白芨白蘞﹝各一兩﹞上件藥搗﹐細羅爲散。敷瘡口內效。

《聖惠》治小兒瘰腫硬皂莢刺散方上用皂莢刺一斤於盆中燒﹐候火盛時﹐取牛蒡子半升撒於火中﹐與皂角刺都成灰爲度﹐待冷取之﹐搗﹐細羅爲散。每服以井華水調下一錢﹐日三服﹐三五日內必有惡物下﹐如膠餳狀﹐下盡卽永斷根本。

《聖惠》治小兒瘰結硬令內消方。

膩粉﹝半兩﹞雞子﹝三枚﹐取白用﹞上件藥調如稀麵糊﹐以文火炒之﹐用火箸急攪﹐勿令粘著銚子﹐候焦黑色卽住﹐入上好朱砂半兩同研如面。

每服以粥飲調下半錢﹐五更與服﹐良久﹐腹痛﹐便瀉出病根﹐棗核之狀。如未瘥﹐卽隔日再服之。若已成瘡者﹐宜用後散貼之。

《聖惠》又方毒蛇皮﹝三條﹞吳茱萸﹝半合﹞上件藥燒爲灰細研﹐以生油和塗之﹐須用帛子遮藥气﹐不得衝眼﹐切須忌之。

《聖惠》治小兒瘰結核腫硬﹐欲令穴。

砂丸方砂砒黃﹝各一分﹞上件藥同研令細﹐以糯米飲和丸如小麥粒大。先烙破﹐內一丸﹐五日內其子當壞爛自出﹐後用生肌膏貼之。﹝方在前。﹞《聖惠》治小兒瘰蝸牛散方蝸牛殼﹝一兩﹞眞牛乳﹝半升﹞上件藥入銚子中﹐於慢火上熬﹐令乳盡﹐取蝸牛殼研如粉﹐入大黃末一分﹐更研令細。每服以皂莢子仁湯調下半錢﹐大小便中利出惡物﹐卽瘥。

《聖惠》又方上以皂莢子四十九枚﹐用手指許大竹筒﹐安得皂莢子者﹐壘在竹筒中﹐緊塞竹筒口﹐投在混坑中﹐浸四十九日﹐取出淨洗曝漧﹐搗﹐細羅爲散。每服以粥飲調下半錢﹐日三服。量兒大小加減服之。

《聖惠》又方上用白花蛇五兩﹐以酥塗﹐炙令黃焦色﹐搗﹐細羅爲散。每服以粥飲調下半錢﹐日三服。量兒大小以意加減。

《聖惠》又方上用白僵蠶炒﹐搗﹐細羅爲散。每服以溫水調下半錢﹐日三服。量兒大小以意加減。

《聖惠》治瘰結成顆塊疼腫﹐穿潰膿水不絕﹐不計遠年日近皆瘥。

薄荷丸方薄荷﹝一束如碗大﹐陰漧﹞皂莢﹝十挺﹐長一尺二寸﹐不者﹐去黑皮塗酥炙令焦黃﹞上件藥搗碎﹐以酒一斗﹐浸經三宿﹐取出曝漧﹐更浸三宿﹐如此取酒盡爲度﹐焙漧搗﹐細羅爲散﹐以燒飯丸如梧桐子大。每於食前以黃湯下二十丸﹐小兒減丸服之。

茅先生治小兒瘰﹑風﹑冷已破者﹐用藥放入方。

鍛石﹝二兩﹐用好醋二升煮幹如餳入﹞杏仁粉﹝一兩﹞膩粉﹝半兩﹞上拌合滴水爲丸如○此大﹐放在窟內以紙貼之﹐其藥自熔﹐其肉自生﹐一个窟只放一丸藥。

張渙妙聖散方治瘰不消。

綿黃連翹﹝各一兩﹞川大黃﹝炒﹞鴿糞﹝燒灰﹞糯米﹝用斑蝥七个同炒黃﹐不用斑蝥﹞犀角﹝屑。各半兩﹞上件搗﹐羅爲細末。每服一錢﹐水八分一盞﹐入酒三兩滴﹐同煎五分﹐去滓﹐放溫令時時呷之。

張渙紫檀散方敷瘰癭核。

紫檀香木香川芒硝﹝研﹞捲柏﹝各一兩﹞川大黃黃芍藥﹝各半兩﹞上件搗﹐羅爲細末。每用少許﹐用雞子白調﹐稀稠得所﹐塗患處。

《王氏手集》治新舊瘰方。

不皂角﹝去皮﹐酥炙黃﹞威靈仙﹝去土﹞仙靈脾﹝用葉去枝梗﹞上等分爲細末﹐煉蜜爲丸如綠豆大。每服二十五丸﹐溫米飲下﹐空心食前臨臥﹐日三服。忌豬肉﹑油膩﹑熱面﹑茶﹐疾已﹐飲食復舊。

《王氏手集》治項鼠方。

砂﹝研﹞膩粉﹝各二錢。各一分亦得﹞上用雞卵子一个﹐敲破一頭﹐瀝雞淸在淨盞內﹐不用黃﹐將雞淸和前二藥入在殼內和令勻﹐用麵糊紙貼破處﹐更用麵餅子裹雞子入無油鐺內﹐水煮近千沸﹐取出陰漧﹐細研如粉。用時令患人先喫酒一盞﹐候少時用酒調藥半錢﹐其疾隨大便瀉下如桃膠﹐是病下。如未﹐更服。重者須三兩服。忌油膩﹑魚﹐動風气物。

《王氏手集》治瘰方。

上牛李子一名天茄子﹐入九月經霜采﹐去苗取根﹐用竹刀子割去皮撕開﹐新瓦上干爲末。不犯鐵器。

每服二錢﹐用活鯽魚一枚﹐持去鱗HT內之肚中﹐用濕紙裹煨熟﹐細細嚼喫﹐以米飲送下﹐如未有瘡則內消﹐已有瘡只用末津唾調貼神效。

《王氏手集》治瘰未及瘡。

玉露丸方斑蝥﹝二十一个﹐去頭﹞海金砂﹝三錢﹞寒食麵﹝一錢﹞上上件藥一處爲細末﹐滴水爲丸如綠豆大。候藥幹﹐再以寒食麵和做濕面復裹藥﹐再丸藥。喫時用漿水二盞﹐將一盞入藥在內﹐煎沸煮動﹐藥麵漉在餘一盞冷漿水﹐取出藥﹐以漿水下。其瘰病隨小便出了。十歲以下至三歲以上﹐每二歲喫一丸﹔是十歲喫五丸﹔自十歲以上至二十歲以上﹐每一歲一丸﹔自三十歲以上﹐每二歲一丸。量虛實加減。

卷第三十六

癭气第十一《巢氏病源》小兒癭气候﹕癭气之狀﹐頸下皮寬﹐內結突起然亦漸長大﹐气結所成也。小兒啼未止﹐因以乳飲之﹐令气息喘逆而不得消散﹐故結聚成癭气也。

《聖惠》治小兒癭气胸膈噎塞咽粗。

商陸散方商陸﹝微炙﹞昆布﹝洗去鹹味。各一兩﹞牛蒡子﹝三分﹞射幹木通﹝銼﹞海藻﹝洗去鹹味﹞羚羊角﹝屑﹞杏仁﹝湯浸去皮尖﹑雙仁﹐麩炒微黃。各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐煎至五分去滓﹐不計時候。量兒大小分減溫服。

《聖惠》治小兒癭气﹐心胸壅悶﹐咽喉噎塞。

木通散方木通﹝銼﹞海藻昆布﹝二味洗去鹹味﹞松蘿桂心白蘞﹝以上各半兩﹞蛤蚧﹝一兩﹐炙微黃﹞琥珀﹝三分﹞上件藥搗﹐細羅爲散。每服以牛蒡子煎湯調下半錢﹐不計時候。量兒大小﹐以意加減服之。

《聖惠》治小兒癭气腫悶﹐宜服昆布散方。

昆布﹝洗去鹹味﹞黃﹝銼﹞麥門冬﹝去心焙﹞川大黃﹝銼微炒﹞陳橘皮﹝湯浸去白瓤焙。以上各半兩﹞甘艸﹝炙微赤﹐銼﹞杏仁﹝湯浸去皮尖﹑雙仁﹐麩炒微黃。各一兩﹞上件藥搗﹐粗羅爲散。每服一錢﹐以水一小盞﹐煎至五分去滓。量兒大小﹐不計時候﹐加減溫服。

《聖惠》治小兒癭气腫結漸大。

海藻散方海藻昆布﹝各洗去鹹味﹞海帶海蛤木香﹝以上各半兩﹞金箔﹝三十斤﹞豬羊靨﹝各三枚。微炙﹞上件藥搗﹐細羅爲散。每服以溫酒調下半錢。量兒大小以意加減﹐日三﹑四度。

《聖惠》治小兒癭气﹐心胸煩悶。

半夏散方半夏﹝湯浸七徧﹐去滑﹞土瓜根龍膽﹝去蘆頭﹞射幹昆布海藻﹝二味洗去鹹味﹞小麥麵﹝各一分﹞上件藥搗﹐細羅爲散。每服以生薑酒調下半錢﹐日三四服。量兒大小以意加減。

《聖惠》治小兒癭气﹐咽喉腫塞妨悶。

木通丸方木通﹝銼﹞昆布﹝洗去鹹味﹞漧薑﹝炮裂銼﹞甜葶藶﹝隔紙炒紫色。各半兩﹞人參﹝去蘆頭﹞羚羊角﹝屑﹞射幹檳榔海藻﹝洗去鹹味。各一分﹞上件藥搗﹐羅爲末﹐煉蜜和丸如麻子大。不計時候﹐以溫酒下十丸。量兒大小以意加減。

《聖惠》治小兒癭气﹐咽喉噎塞。

陳橘皮丸方陳橘皮﹝湯浸去白瓤焙﹞麥門冬﹝去心焙﹞赤茯苓連翹海藻﹝洗去鹹味﹞商陸﹝幹者。各半兩﹞杏仁﹝一分﹐湯浸去皮尖﹑雙仁﹐麩炒微黃﹞羊靨﹝三枚﹑炙黃﹞檳榔﹝三分﹞上件藥搗﹐羅爲末﹐煉蜜和丸如綠豆大。二﹑三歲以溫水下七丸﹐兒大者綿裹一丸﹐如皂子大﹐不計時候﹐含咽津。

《聖惠》又方羚羊角﹝屑﹞昆布﹝洗去鹹味﹞桂心木通﹝銼﹐以上各半兩﹞川大黃﹝一兩﹐銼﹐微炒﹞上件藥搗﹐羅爲末﹐煉蜜和丸如麻子大。不計時候﹐以粥飲下七丸。量兒大小臨時加減。

《聖惠》又方昆布海藻﹝各洗鹹味﹞訶梨勒皮川大黃﹝銼微炒。以上各半兩﹞枳殼﹝麩炒微黃﹐去瓤﹞木香﹝各一分﹞上件藥搗﹐羅爲末﹐煉蜜和丸如麻子大。不計時候﹐以溫酒下七丸﹐量兒大小加減。

《聖惠》又方檳榔﹝一兩﹞海藻昆布﹝各半兩。洗去鹹味﹞上件藥搗﹐羅爲末﹐煉蜜和丸如麻子大。不計時候﹐以溫酒下七丸。量兒大小加減服之。

《聖惠》又方羊靨﹝炙令黃﹞靑橘皮﹝湯浸去白瓤焙﹞燒銀砂鍋﹝各半兩﹞上件藥搗﹐羅爲末﹐用糯米飯和丸如綠豆大。不計時候﹐以溫酒下五丸。量兒大小加減服之。

張渙昆布丹方治癭气不散。

昆布海藻﹝各洗去鹹味﹞艸龍膽甜葶藶﹝隔紙炒令紫色研。各一兩﹞牽牛子﹝炒﹞檳榔﹝各半兩﹞上件藥搗﹐羅爲細末﹐白麵糊和如黍米大。每服十粒﹐煎人參湯下。量兒大小加減。

《劉氏家傳》治童男童女風土癭气及因气結所成者。

昆布散昆布蓬莪術川芎檳榔茴香海藻荊三稜甘艸﹝炙。各半兩﹞木香丁香靑橘皮﹝各一分﹞上件藥爲細末。每服二錢﹐水一中盞﹐先用豬靨三枚燈焰上用鍼串在尖上燎熟﹐入藥內同煎至六﹑七分﹐和滓溫服﹐臨臥每夜止進一服﹐久服日漸消也。

夔州醫者鄧俊民治小兒癭气方。

杏仁﹝湯浸去皮尖﹑雙仁研﹞丁香﹝用瘦小者爲細末。各二十一粒﹞荊三稜﹝三錢﹐濕紙裹炮﹐銼杵爲細末﹞上件三味藥拌勻﹐用豬靨一枚﹐切作四花﹐入藥末一錢匕在內﹐用麻綫系定於鍼上穿﹐於麻油燈焰上燒令香熟﹐去綫細嚼咽下。去碗不得言語﹐睡及不得漱口。忌生冷鮮菜﹐咸醋等物一百日。

夔州醫者鄧俊民蓬莪術散消小兒及丈夫﹑婦人項气磨宿滯積气方。

蓬莪術﹝四錢﹐生溫水洗過用﹞丁香﹝母丁香不用﹞杏仁﹝湯洗去皮尖。各七粒﹞上件搗﹐羅爲細末﹐每用豬靨一枚﹐鍼穿去麻油燈焰上燒令香熟﹐破開入藥末一字在內﹐含化咽津。忌油﹑鹽﹑雞﹑魚﹐日三服﹐稍退﹐可徐徐服半月除根。

卷第三十七﹝瘡疥癬﹞凡十七門

卷第三十七

一切瘡第一漢東王先生《家寶》論小兒諸瘡癤。夫瘡者﹐皆因臟腑不調﹐風邪失守而得。或有積毒﹐或者風化爲虫﹐或則熱气有盛﹐或者驚入皮膚。其大者﹐是滯於血脈而橫出於皮膚之間﹐若節其气血則易破。若或風纏﹐則生其癮疹。或者外邪所入﹐卽多燥癢而不定﹐其食毒則滯死其血气﹐久則化爲膿也。或作驚瘡者﹐驚本無物﹐亦蹉其血气﹐在髒而爲積﹐在腑故出皮膚爲瘡﹐發徧身而四肢難較。﹝其積卽是不化之食在脾。有積者﹐皆是脾得之。其脾胃主四肢﹐故有根本在髒﹐宜以取轉耳。﹞風瘡亦發徧身﹐其形甚小﹐世呼爲疥。﹝其風出入毛竅之間﹐久感外風﹐化爲气也。﹞熱毒瘡發處不定﹐節滯其血﹐故作瘡。

虫窠瘡常發於脛後﹐作其窠﹐窠內有虫﹐如蟣子﹐蓋因腹中燒虫隨气化。其瘡卽較而再發成片子﹐如癬相似﹐甚有死血﹐癢若以藥敷較﹐只是歸腹中﹐須是取卻虫方瘥﹐及與殺虫藥。

驚瘡若發在四肢手足腕時﹐亦難瘥﹐宜服驚藥。

頭瘡多因胎熱﹐及腎上衝之所爲也。

雁過瘡是肺熱也。﹝其瘡遇秋肺盛則發﹔遇春水旺必瘥。發在腳HTHT上﹐成片子也。﹞《嬰童寶鑑》論小兒瘡是臟腑有積熱﹐並宿食停畱胸中﹐毒瓦斯流十二經絡而生瘡也。

《千金》治小兒上下徧身生瘡方。

芍藥黃連黃芩﹝各三兩﹞苦參﹝八兩﹞大黃﹝二兩﹞蛇牀子﹝一升﹞黃柏菝﹝一斤﹞上八味咀﹐以水二斗﹐煮取一斗﹐以浸浴兒。

《千金》苦參湯治小兒身上下百瘡不瘥方。

苦參﹝八兩﹞地楡黃連王不畱行獨活艾葉﹝各五兩﹞竹葉﹝二升﹞上七味咀﹐以水三斗﹐煮取一斗。以浴兒瘡上﹐浴訖敷黃連散。

《養生必用》治瘡腫退臟腑積熱方。

黃﹝切﹐焙﹞人參甘艸﹝炙﹞白藥子栝蔞根﹝等分﹞上爲末﹐煎柳枝湯放溫﹐溫調下一錢﹐日二三服。

《嬰孺》治小兒﹑大人一切瘡﹐醫不識者神效方。

水銀甘艸黃柏黃連松脂﹝黃明者﹞膩粉土蜂窠﹝以泥爲著壁者。南方均有﹐自可采覓。以上等分。﹞上取水銀放掌中﹐以唾殺爲靑泥﹐入碗中。以生麻油和研﹐生絹濾如稀餳﹐和藥末再研如稠餳。先以溫水洗瘡﹐帛拭漧塗之。治一切無名瘡。此方不須付醫人合和﹐令一細心子弟根據方爲之﹐塗一度卽瘥。至如瘡有黃水出﹐塗之隨手便幹。如瘡癢不堪忍﹐塗之立止。如痛不撒者﹐塗之立瘥。比合此藥﹐前後救人非一也。

《嬰孺》治瘡飛烏膏方輕粉﹝燒朱砂作水銀上黑煙也﹞礬石﹝燒灰。各二兩﹞上爲末。甲煎和如脂﹐敷乳瘡﹐日三。爲末敷﹐不須和。有汁自淹定﹐爲散敷。諸種瘡黃爛一切悉效。

《嬰孺》治瘡又方黃連﹝三兩﹐末﹞胡粉﹝五分﹞水銀﹝一兩﹞上和勻﹐以紙裹﹐熟勻﹐敷乳瘡上及小兒頭垢百瘡﹐並悉大效。

《嬰童寶鑑》洗小兒瘡藥。

剪刀艸防己黃連黃柏甘艸﹝各一分﹞上件同杵﹐每用一匙﹐布裹入蔥葉﹐以水同煎湯﹐候通手洗之。

《嬰童寶鑑》治小兒大人瘡方。

黃丹﹝一兩﹞膩粉﹝一錢匕﹞上件研勻﹐嚼杏仁取汁﹐調藥敷之。

《莊氏家傳》治小兒諸般瘡欲出﹑已出﹑變證﹑壞證神效二仙湯方防風甘艸﹝炙。各一兩﹞上爲粗末﹐先用杏仁一兩去皮尖﹐茶盆內研令細爛後﹐入上件藥末同更研﹐拌令勻。每用藥五錢﹐入陳粳米一匙﹐須用水一碗﹐煎米熟爲度﹐如熟水飲之。

《趙氏家傳》治禿瘡﹑疳瘡﹑無辜瘡方。

皂角﹝三寸﹐不者﹞鱉甲﹝一兩﹐燒存性﹞豉﹝一合﹐炒焦﹞膩粉﹝五筒﹞上爲末﹐後入粉一處研勻﹐生油調塗瘡上﹐先用漿水洗去瘡上不潔﹐然後上藥。此累經大驗﹐頭上一切瘡皆可治。

《吉氏家傳》治諸般瘡毒方。

黃柏柏葉﹝各一兩﹞輕粉﹝二錢﹞上件爲末﹐用雞子油調塗在瘡上﹐未瘥﹐更上一次。

安師傳瘡口久不合者方。

狗頭骨空雞子殼﹝已抱出者﹞乳香沒藥黃連上五味﹐將狗頭骨及雞子殼各燒灰﹐乳香等各爲細末﹐平取五者等分﹐以油蠟成膏﹐調塗搽瘡上便幹好。

若是曾水入後不合﹐卽用皂子燒灰存性﹐入沙糖和貼瘡口上。少頃水出腫退﹐卻合前合瘡口藥。如腫水退﹐且用取水毒令腫退方合瘡口。

卷第三十七

蓐瘡第二《子母祕錄》治小兒口瘡﹐兼治小兒蓐瘡方。

上取重五日蝦蟆炙杵末﹐敷瘡上卽瘥。

《子母祕錄》治小兒蓐瘡方。

上嚼澤蘭心封上。

《子母祕錄》小兒蓐瘡方。

上燒葵根末敷之。

安師傳治小兒蓐瘡方。

上炒綠豆焦黑﹐研爲細末﹐敷貼瘡上。

卷第三十七

風熱瘡第三《千金》五香枳實湯治小兒著風熱﹐堅如麻豆粒﹐瘡癢搔之﹐皮剝汁出﹐或徧身頭面年年常發者方。

靑木香﹝九銖﹞麝香﹝六銖﹞雞舌香薰陸香沈香防風秦艽漏蘆﹝各半兩﹞枳實﹝一兩半﹞麻黃升麻黃芩白蘞﹝各一兩﹞大黃﹝一兩十八銖﹞上十四味咀﹐以水五升﹐煮取一升八合。兒五六歲者﹐一服四五合﹐七八歲者﹐一服六合﹔十歲至十四五者﹐加大黃半兩﹐足水爲一斗﹐煮取二升半﹐分三服。

《千金》枳實丸治小兒病風瘙癢痛如疥﹐搔之汁出﹐徧身如麻豆粒﹐年年喜發﹐面目虛肥﹐手足漧枯﹐毛髮細黃﹐及肌膚不光澤﹐鼻气不利。此則小時熱盛極﹐體當風﹐風熱相搏所得也。不早治之﹐成大風疾。方﹕枳實﹝麩炒﹐一兩半﹞菊花蛇牀子防風白薇浮萍蒺藜子﹝各一兩﹞天雄﹝炮裂﹐去皮臍﹞麻黃﹝去根節﹞漏蘆﹝各半兩﹞上十味末之﹐蜜和丸如大豆許。五歲兒飲服十丸﹐加至二十丸﹐日二服。五歲以上者﹐隨意加之。兒大者﹐可爲散服。

日華子治遊風﹑熱毒﹑風疹﹑惡瘡﹑疥癩﹐小兒壯熱方。

上並煎楝皮湯浸洗﹐服食須是生子者名雌枝﹐皮一兩可入五十粒糯米﹐煎煮殺毒。瀉多以冷粥止﹐不瀉者以熱蔥粥發之。無子者名雄枝﹐能吐瀉殺人﹐不可誤服。

《嬰孺》枳實湯治小兒著風熱﹐堅如麻豆﹐抓之皮剝汁出﹐或竟身頭面年年常發有時方。

枳實﹝六分﹐炙﹞防風秦艽雞舌香薰陸香﹝各二分﹞麝香﹝一分﹞沈香黃芩白蘞升麻﹝各四分﹞大黃木香﹝各十分﹞上以水五升﹐煮一升八合﹐五六歲一服五合﹐七八歲六合。

《劉氏家傳》摩風去毒神異膏治男子﹑女人不問老幼﹐身上生一切風瘡﹑腫毒﹑气瘡﹑熱毒﹑瘡癤﹑生瘡發背才覺便點藥﹐擦熱卽消。頭面風气攻注﹐如虫行攻掣﹐眼目動﹐種種瘡癬﹐久使自安。最治婦人黑斑﹑粉刺﹑粉靨﹑落妝及治鼻面酒﹐腳上瘡﹐並皆神效。使時一如面油塗﹐擦熱爲度。

綿黃﹝半兩﹞零陵香﹝一分﹞赤芍藥防風川芎生漧地黃天麻﹝各一錢﹞蠟﹝二兩半﹞淸油﹝十二兩﹞上除黃蠟外﹐將眾藥捶擘細﹐以淸油浸七日﹐文武火上煎至黃色﹐以新棉濾過去滓﹐方入蠟再煎﹐濾過入瓷器收之。

長沙醫者丁時發傳治胎中風熱﹐後生瘡滿身﹐或如疥癆方。

側柏郁金蠍天南星地龍黃芩大黃﹝等分﹞上件爲末﹐用溫酒調下。

卷第三十七

熱毒瘡第四《聖惠》﹕夫小兒熱瘡者﹐是諸陽气在表。陽气盛則表熱﹐小兒解脫腠理開﹐則爲風邪所客﹐風熱相搏﹐畱於皮膚則生瘡。初作瘭漿黃汁出﹐風多則癢﹐熱多則痛﹐血气乘之則多膿血﹐故名熱瘡也。

《千金》治小兒熱瘡水銀膏方水銀胡粉松脂﹝各三分﹞上三味﹐以豬脂四升煎松脂﹐水气盡﹐下二物﹐攪令勻﹐不見水銀以敷之。

陳藏器治小兒赤白遊疹﹐火焱熱瘡。

上搗馬藻絞汁服﹐去暴熱熱痢﹐止渴。﹝生水上﹐如馬齒相連。﹞劉禹錫《傳信方》亂髮雞子膏主孩子熱瘡。

上以雞子五枚﹐去白取黃﹐亂髮如雞子許大。二味相和於鐵銚子中﹐炭火熬。初甚幹﹐少頃卽發焦﹐遂有液出﹐旋取置一瓷碗中﹐以液盡爲度。取塗熱瘡上﹐卽以苦參末粉之。頃在武陵生子蓐內便有熱瘡﹐因閱本艸至發。《本經》云﹕合雞子黃煎之﹐消爲水﹐療小兒驚熱下痢。注云﹕俗中嫗母爲小兒作雞子煎﹐用發雜熬﹐良久得汁﹐與小兒服﹐去痰熱﹐主百病。用發皆取久梳頭亂者。

《聖惠》治小兒熱瘡生於身體。

黃芩散方黃芩﹝三分﹞石膏柴胡﹝去苗﹞川大黃﹝銼碎﹐炒﹞川升麻﹝各一兩﹞甘艸﹝炙微赤﹐銼﹞元參﹝各半兩﹞上件藥搗﹐粗羅爲散。每服一錢﹐以水一小盞煎至五分﹐去滓放溫﹐量兒大小分減服之。

《聖惠》治小兒身上生熱瘡﹐心躁﹐皮膚疼。

枳殼散方枳殼﹝麩炒微黃﹐去瓤﹞甘艸﹝炙﹐銼﹞黃連﹝去須。各半兩﹞上件藥搗﹐細羅爲散。每服以蜜水調下半錢﹐量兒加減服之。

《聖惠》治小兒熱毒瘡。

梔子膏方梔子仁川升麻蛇銜黃芩﹝各一兩﹞犀角﹝屑﹐三分﹞藍葉﹝切﹐五合﹞生地黃﹝二兩﹞上件藥細銼﹐以豬脂一斤半同入鐺內﹐於微火上煎十餘沸﹐濾去滓膏成﹐於瓷盒中盛﹐塗於故帛上貼之。

《聖惠》治小兒熱瘡黃膿出。

黃芩膏方黃芩﹝一兩半﹞水銀﹝入少水與胡粉同研﹐令星盡矣﹞川大黃﹝各一兩﹞黃柏梔子仁黃連﹝去須﹞胡粉﹝各三分﹞竹葉﹝二兩﹞生地黃﹝二兩半﹞上件藥除水銀﹑胡粉外﹐並銼如豆大﹐以新綿裹﹐用豬脂一斤半入鐺內﹐於慢火上煎十餘沸﹐候藥色紫去綿﹐以布絞取汁候凝﹐下水銀﹑胡粉。以柳木篦攪令勻﹐膏成以瓷盒盛﹐日夜三四度塗之。

《聖惠》又方黃柏白礬﹝燒令汁盡。各一兩﹞上件藥搗﹐細羅爲散﹐敷於瘡上﹐日三用之。

《聖惠》又方黃連﹝半兩﹐去須爲末﹞膩粉﹝一分﹞上件藥研令勻﹐以諸菜汁和﹐塗於瘡上﹐日三用之。

《聖惠》又方上以豆豉炒幹﹐搗末敷之。《嬰孺》仍先數煮桃葉浴之。

《聖惠》又方上以伏龍肝搗末﹐用雞子白和塗之。

張渙靑砂散方治身體頭面熱毒瘡。

靑黛﹝研﹞朱砂﹝細研。各一兩﹞硫黃﹝研﹞水銀﹝以棗瓤研令星盡。各半兩﹞胡粉﹝研﹞赤小豆﹝各一兩﹞上件拌勻研細﹐每用少許﹐用生油﹑膩粉調塗患處。

《惠眼觀證》芭蕉散塗退丹毒熱瘡方。

寒水石﹝過﹞蚌粉上爲末﹐用芭蕉汁調塗﹐鵝翎掃之。

《張氏家傳》治小兒生大血泡瘡。

黑聖丸﹝云和尙方﹞艸烏﹝三十二兩米泔浸三宿﹐洗去皮尖﹐簿切曬漧﹞甘艸﹝切﹐焙﹞零陵香藿香﹝各洗﹐銼﹐曬﹞茅香五靈脂﹝洗去沙土﹐曬﹐各四兩﹞荊芥﹝三兩﹐銼﹐日曬﹞沒藥﹝入白瓦盞內﹞川芎石膏﹝入伏龍肝五兩﹐乃竈下紅土﹐加些不假﹐細末。各一兩﹞血竭﹝如無﹐用乳香缽內研細﹐研時口中念元胡索字並是﹐用二兩﹞上件前藥﹐各有過度﹐爲末﹐用好酒糊爲丸如大梧桐子﹐陰漧﹐磨第一等墨染過﹐入些乳香在墨內﹐亦陰漧甚佳﹐都幹了﹐用葛布袋盛之﹐當風處。非但治頭風疼﹐傷寒進飲食﹐大小兒生大血泡瘡﹐並治腫處﹐醋磨貼之。治牙痛﹐更治血風。有妊婦人不可服。

《莊氏家傳》治身生大瘡方。

黃丹﹝一兩﹞膩粉﹝一錢匕﹞上研勻﹐嚼仁取汁﹐調藥敷之。

《王氏手集》治小兒疳熱諸瘡不瘥方。﹝魯直﹞上取驢前蹄一隻﹐自瀝水之下燒過爲末﹐入少麝香﹐濕敷﹐幹油塗。

《吉氏家傳》治生下一百二十日內﹐身上或頭上徧身癰癤赤光腫﹐先用鎭心散﹐後用貼腫藥﹝方見急驚風門中﹐吉氏方用同。﹞上用蓖麻子不拘多少﹐去殼爛研成膏﹐貼在腫處內自消﹐赤腫結成者﹐貼得破。

安師傳治小兒熱毒瘡方。

生硫黃﹝一錢﹞檳榔﹝一兩﹞上同爲細末﹐油調敷之立效。凡欲用藥﹐先爛搗絲瓜兒罨一宿﹐次日敷貼。

卷第三十七

頭面身體生瘡第五《巢氏病源》小兒頭面身體諸瘡候﹕臟腑熱盛﹐熱气沖發皮膚﹐而外有風熱折之﹐與血气相搏則生瘡。其狀初赤起﹐後乃生膿汁﹐隨瘥隨發。或生身體﹐或出頭面﹐或身體頭面皆有也。

《千金》治二百日小兒頭面瘡起﹐身體大熱方。

升麻柴胡石膏﹝各六銖。《千金翼》各用一兩﹞甘艸﹝炙﹞當歸﹝各十二銖﹞大黃﹝十八銖。《千金翼》用三兩﹞黃芩﹝十八銖﹞上七味咀﹐以水四升﹐煮取二升分服﹐日三夜一。量兒大小用之。《千金翼》同服外﹐仍多煮此藥洗瘡佳。

《千金》治小兒頭面身體悉生瘡方。

上用楡白皮隨多少﹐曝令燥﹐下篩﹐醋和塗綿以敷瘡上﹐虫自出。亦可以豬脂和塗之。

《千金翼》苦參湯主小兒頭面熱瘡方。

苦參﹝八兩﹞大黃芍藥黃連﹝各三兩﹞蛇牀子﹝一升﹞黃芩﹝二兩﹞黃柏﹝五兩﹞菝﹝一斤﹞上八味切﹐以水三斗﹐煮取一斗半﹐洗之﹐日三度大良。《千金》云﹕治上下徧身生瘡。

《千金翼》又方大黃黃芩黃柏澤蘭礬石石南﹝各一兩﹞戎鹽﹝二兩﹞蛇牀子﹝三合﹞上八味切﹐以水七升﹐煮取三升﹐以絮內湯中洗拭之﹐日三度。

《千金翼》又方上熬豉令黃﹐末之﹐以敷瘡上﹐不過三愈。

《聖惠》以此方治小兒頭面身體有惡气﹐數起生瘡﹐仍每用先煮桃葉湯﹐洗淨拭漧敷之。

《外臺》﹕《古今錄驗》療小兒面及身上生瘡如火燒方。

上取黃米一斗﹐末﹐以蜜水和塗之﹐瘥爲度。

《外臺》﹕《古今錄驗》又方上以赤地利搗末﹐以粉之佳。《聖惠》以水浸梔子﹐膿汁調赤地利塗瘡。

《外臺》﹕《廣濟》療小兒頭面生熱瘡方。

黃連﹝八分﹐《聖惠》用四分﹞蛇牀子黃柏﹝各八分﹞胡粉﹝四合。《聖惠》用半兩。炒令黃色﹞上四味搗散﹐麻油和塗瘡﹐徧敷之佳。《聖惠》黃連散方同﹐兼治身體生熱瘡﹐若面上瘡﹐以豬脂和塗。

《子母祕錄》治小兒面上忽生瘡黃水出。

上以鯽魚頭燒末﹐和醬淸汁敷﹐日易之。

《子母祕錄》治小兒頭面身上生諸瘡。

上燒蛇蛻末﹐和豬脂敷上。

《聖惠》治小兒頭面身體生赤瘡﹐濕癢﹑黃水不止﹐宜敷漏蘆散方漏蘆當歸﹝銼﹑炒﹞黃柏﹝銼﹞黃連﹝去須﹞麝香﹝別研。各一分﹞膩粉﹝二分﹐研入﹞五倍子﹝一兩﹐燒令煙盡﹞上件藥搗﹐細羅爲散﹐入研了藥﹐更研令勻。每用時先暖鹽漿水洗瘡令淨﹐拭漧﹐以生油調﹐稀稠得所﹐塗於瘡上。如已漧處﹐卽不再塗。余濕赤處卽更塗之﹐以干瘥爲度﹐塗藥後未得洗之。

《聖惠》治小兒頭面風瘡﹐及身上或如麻豆多癢﹐吳茱萸散方吳茱萸鴿糞﹝各微炒﹞赤小豆薰黃﹝研入﹞白礬﹝飛。各半兩﹞葶藶子﹝微炒﹞皂角﹝燒灰﹞藜蘆﹝各一兩﹞上件藥搗﹐細羅爲散﹐以生油旋調塗瘡上﹐以瘥爲度。

《聖惠》治小兒頭面身體卒生惡瘡。

胡粉散方胡粉﹝炒﹐令黃色﹞黃連﹝末﹐各一兩﹞水銀﹝一分﹐入少水並胡粉研﹐令星盡﹞上件藥都研令勻﹐以豬脂調塗之。

《聖惠》治小兒頭面身體生瘡熱痛。

黃柏散方黃柏﹝銼﹞黃連﹝去須。各一兩﹞水銀﹝半兩﹞苦參﹝三兩﹐銼﹞上件藥搗﹐細羅爲散﹐以豬脂和﹐攪乳入﹐研水銀星盡。每使先用泔淸洗瘡令淨﹐拭漧敷之﹐日三上效。

《聖惠》治小兒頭面身體生瘡﹐累醫未效﹐宜用此方貼之。

吳茱萸﹝半兩﹐濃炒﹞川大黃龍膽﹝去蘆頭。各一兩﹞膩粉麝香﹝細研。各一分﹞上件藥搗﹐細羅爲散﹐以生油調可瘡塗﹐日二用之。

《聖惠》治小兒頭面及身體生瘡﹐久不瘥﹐瘙癢。

殺虫蕪荑散方蕪荑﹝三分﹞葶藶﹝各炒﹞白礬﹝燒令汁盡。各一兩﹞吳茱萸﹝半兩﹐微炒﹞上件藥搗﹐細羅爲散﹐以生油調可瘡塗﹐日二用之。

《聖惠》治小兒頭面身體生瘡﹐皮膚赤瘙癢。

雄黃散方雄黃﹝三分﹐細研﹞白礬﹝燒令汁盡﹞莽艸﹝各半兩﹞井鹽﹝一分﹞上件藥搗﹐細羅爲散﹐以生油調可瘡塗﹐日三用之。

《聖惠》治小兒頭面身體生瘡﹐久不瘥。

胡粉膏方胡粉水銀﹝與胡粉相和﹐點少許水﹐研星盡﹞白松脂﹝各一兩﹞豬脂﹝二兩﹞上件藥先將松脂﹑豬脂入鐺中﹐煎成膏﹐以綿濾過﹐入水銀﹑胡粉攪令勻﹐日二塗之瘥。

《聖惠》治小兒頭面身體皆生熱瘡。

黃連散方黃連﹝去須﹞黃柏﹝銼﹞胡粉水銀﹝與胡粉拌和﹐點水少許﹐研令星盡。各一兩﹞苦參﹝二兩﹐銼﹞上件藥搗﹐細羅爲散﹐入水銀﹑胡粉研勻。如瘡在面上﹐以面脂和塗之﹔如在頭及身上﹐以生油和塗之。

《聖惠》治小兒頭面身體生瘡﹐久不瘥﹐宜用洗浴苦參湯方苦參王不畱行﹝各三兩﹞地楡獨活艾葉黃連﹝去須。各半兩﹞竹葉﹝二兩﹞上件藥細銼和勻﹐每用三兩﹐以水五升﹐煮取三升﹐去滓﹐看冷暖洗浴瘡上。

《聖惠》治小兒頭面身體生瘡出黃膿水。宜用洗浴黃連湯方黃連﹝去須﹞甘艸﹝各二兩﹞苦參﹝五兩﹞柳枝並葉﹝一握﹞上件藥細銼和勻﹐每用三兩﹐以水五升﹐煮至三升﹐去滓﹐看冷熱洗浴卽愈。

《聖惠》治小兒頭面身體生瘡黃水出。

黃連散方黃連﹝一兩﹐去須﹞胡粉甘艸﹝銼。各三分﹞上件藥搗﹐細羅爲散﹐以臘月豬脂和如膏﹐塗於故帛上貼﹐日二換之。

《聖惠》又方豆豉﹝一合﹐炒令焦﹞黃柏﹝一兩﹐銼﹞上件藥搗﹐細羅爲散﹐每用先以熱灰汁洗瘡令淨﹐拭漧敷之。

《聖惠》治小兒頭面身體生瘡。

黑豆散方黑豆大麻仁﹝各二兩﹞上件藥搗﹐粗羅爲散﹐著竹筒內﹐橫插熱灰火中﹐以銅器承受﹐當有汁出﹐收之﹐令汁盡﹐便塗瘡卽愈。

《聖惠》又方上用膩粉﹐以蔥汁和塗之。

《聖惠》又方上以菟絲子二兩﹐搗令碎﹐水五升煎取三升﹐去滓﹐看冷暖洗。

《聖惠》治小兒頭面身體生瘡赤腫痛﹐宜用此洗浴方。

上以地楡八兩細銼﹐水一斗煮至五升﹐去滓﹐適寒溫洗浴瘡﹐日三上效。

《聖惠》治小兒頭面身體生瘡肉突出方。

上取烏梅肉微炒﹐搗﹑羅爲末﹐敷瘡上效。

《嬰孺》治小兒身上惡瘡方。

上以馬骨屑燒灰敷之﹐若豬脂和敷之。

《嬰孺》治小兒面瘡方。

上用茱萸葉﹐以東流水煮﹐浴兒。

《嬰孺》治小兒身面卒生惡瘡方。

上用蜣螂燒灰﹐豬脂和敷之。

《嬰孺》又方上以雞子殼燒灰﹐豬脂和敷之。

《嬰孺》又方上以蘇枋末研勻敷之﹐燥則豬脂和塗之。

《嬰孺》又方上取筍汁洗。

《嬰孺》治小兒身頭悉生瘡方。

上以地楡白皮炒燥爲末﹐酒調塗﹐綿覆瘡上﹐虫出愈。

《嬰孺》治小兒胃气不調﹐面目身體發瘡﹐大便難。

乳胃丸方大黃﹝十分﹞細辛﹝一分﹞皂角﹝炙﹞桂心濃朴﹝炙﹞秦椒杏仁﹝去皮﹞黃芩葶藶﹝炒。各二分﹞當歸﹝三分﹞上爲末﹐蜜丸小豆大﹐飲下二丸﹐不知加之。

《嬰孺》治小兒逆嘔胃痺﹐胸脇下滿﹐不思食﹐面目身體有瘡﹐大便難。

大黃乳胃丸方大黃﹝十分﹞細辛﹝六分﹞蜀椒皂角﹝炙﹞漧薑濃朴﹝炙﹞桂心秦椒吳茱萸杏仁﹝去皮炒﹐別研入。各二分﹞上爲末﹐蜜丸小豆大﹐先食飲下三丸﹐不知加之。

《嬰孺》治少小胃气不和﹐身體面目生瘡。

調气丸方枳實﹝炙﹞大黃黃連木蘭皮﹝各五分﹞上爲末﹐蜜丸小豆大﹐三歲兒飲下三丸﹐量大小加之。

《惠眼觀證》三白散治頭面生瘡方。

南粉滑石白藥子﹝等分﹞上爲末﹐用生油調塗之。

《劉氏家傳》小兒面瘡方。

上取羊脛骨髓調膩粉﹐塗立效﹐屢用極驗。

《劉氏家傳》小兒頭面生瘡方淡豆豉﹝一兩﹐燒存性﹐末之﹞膩粉﹝挑﹐二錢﹞上先以地灰汁洗瘡﹐後用此藥摻。如瘡幹﹐卻用生油調﹐貼三﹑五次效。

《莊氏家傳》小兒頭面身上生赤肥瘡﹐並或如魚子等﹐抓破後淸水出方。

上桑白皮燒灰如炭﹐灰幹擦之﹐自較。

《莊氏家傳》治小兒頭面熱瘡並疥癬方。

黃連寒水石定粉﹝各一兩﹞黃柏﹝二兩﹞上四物搗爲末﹐用生油調塗之。

《吉氏家傳》治五年十年面上瘡方。

豉心白礬膩粉﹝等分﹞上件爲末﹐油調塗瘥。

《吉氏家傳》豆豉散治小兒頭面生瘡﹐肥黃不幹﹐瘡膿及別肉赤﹐成瘡者方。

豆豉肥珠﹝和子。各半兩﹞上二味﹐瓦上燒存性﹐爲末﹐黃丹一錢﹐輕粉半錢研勻﹐先用蔥湯洗瘡﹐絹帛拭漧﹐次生油調敷。

《吉氏家傳》又方梧桐葉﹝焙榦爲末﹞輕粉﹝少許﹞上研勻﹐先用蔥湯洗瘡﹐拭漧﹐生油調敷。

卷第三十七

風瘙癮疹第六《巢氏病源》小兒風疹癮疹候﹕小兒因汗解脫衣裳﹐風入腠理﹐與血气相搏﹐結聚起﹐相連成癮疹。風气止在腠理浮淺﹐其熱微﹐故不腫不痛﹐但成癮疹瘙癢耳。

《顱囟經》治孩子胎中受風﹐長後或滿身生瘡﹐痱癢如疥癆﹐或如饑飽癢瘡方。

蔥白硝臭黃硫黃﹝各等分﹞上用油半兩﹐燒令熱﹐下少許蠟﹐先剝蔥白三莖細切﹐待油熱卽潑蔥上﹐細研﹐續下硫黃﹑臭黃﹑硝﹐更研之旋塗。

《千金》治小兒風瘙癮疹方。

蒴防風羊桃石南秦椒升麻苦參茵芋芫花蒺藜蛇牀子枳實﹝炒﹞礬石﹝各一兩﹞上十三味咀﹐以漿水三斗﹐煮取一斗﹐去滓﹐內礬﹐令小沸浴之。

《千金》又方上以牛膝末酒服方寸匕﹐漏瘡多年不瘥﹐搗末敷之。亦主骨疽﹑癲疾﹑瘰絕妙。

《千金》澤蘭湯主丹及癮疹入腹殺人方。

澤蘭芎附子﹝炮﹐去皮臍﹞茵芋本莽艸細辛﹝各十二銖﹞上七味咀﹐以水三升﹐煮取一升半﹐分四服﹐先服此湯﹐然後作余治。

《千金》治小兒患癮疹入腹﹐體腫彊而舌乾方。

上以蕪菁子末﹐酒服方寸匕﹐日三。

《千金》又方上以車前子作末﹐粉之良。

《千金》又方上以蠶沙二升﹐水二升煮﹐去滓﹐洗之良。

《千金》又方上以鹽湯洗了﹐以蓼子敷之。

《千金翼》治小兒癮疹方。

上用巴豆五七枚﹐去心皮﹐以水三升﹐煮取一升﹐以綿內湯中﹐拭病上﹐隨手滅﹐神良。

《千金翼》治小兒風疹癮疹方。

蒴防風羊桃根石南茵芋茺蔚礬石蒺藜﹝各一兩﹞上八味切﹐以酢漿水一斗﹐煮取五升﹐去滓﹐內礬石煎令小沸﹐溫浴之。﹝《千金》有秦椒﹑苦參﹑蛇牀﹑枳實﹑升麻爲十三味。﹞《千金翼》又方上用吳茱萸一升﹐以酒五升﹐煮取一升半﹐拭上。

《外臺》﹕《廣濟》療小兒壯熱癮疹﹐已服湯丸不消﹐宜服竹瀝湯方﹕淡竹瀝﹝一升二合﹞葛根汁﹝五合﹞牛黃﹝三顆﹐豆粒大﹐研﹞上三味相和與兒服﹐一歲至五﹑六歲一合至三合﹑五合﹐再服以意增減之。

《子母祕錄》治小兒風疹不止方。

上以白礬十二分﹐暖熱酒投化﹐用馬尾酒塗之。

《子母祕錄》小兒風瘡久不瘥方。

上燒菇蒲節末﹐以敷上。

《聖惠》治小兒風瘙癮疹。

麻黃散方麻黃﹝去根節﹞川升麻葛根﹝銼。各一兩﹞射幹雞舌香甘艸﹝炙﹐銼。各半兩﹞石膏﹝三分﹞上件藥搗﹐粗羅爲散。每服一錢﹐以水一小盞煎至五分﹐去滓放溫。量兒大小分減服之。

《聖惠》治小兒風瘙癮疹﹐壯熱心躁。

犀角散方犀角﹝屑﹞川升麻麥門冬﹝去心﹞白蒺藜﹝炒去刺﹞甘艸﹝炙微赤﹐銼。各三分﹞上件藥搗﹐粗羅爲散。每服一錢﹐以水一小盞煎至五分﹐去滓放溫﹐量兒大小分減服之。

《聖惠》治小兒風瘙癮疹。

黃散方黃﹝銼﹞黃芩﹝各三分﹞白蘚皮甘艸﹝炙微赤﹐銼。各半兩﹞防風﹝去蘆頭﹞枳殼﹝麩炒微黃。各一分﹞上件藥搗﹐粗羅爲散。每服一錢﹐以水一小盞煎至五分﹐去滓放溫﹐量兒大小分減服之。

《聖惠》治小兒風瘙癮疹﹐癢痛不止。

枳實丸方枳實﹝三分﹐麩炒微黃﹞甘菊花防風﹝去蘆頭﹞麻黃﹝去根節﹞白蒺藜﹝微炒﹐去刺﹞浮萍﹝幹者。各半兩﹞蛇牀子天雄﹝炮裂﹐去皮臍﹞漏蘆白薇﹝各一分﹞上件藥搗﹐羅爲末﹐煉蜜和丸如綠豆大。每服以溫水下七丸。量兒大小加減服之。

《聖惠》治小兒風瘙癮疹﹐心膈煩悶。

茵芋湯方茵芋防風附子牡蠣莽艸﹝各半兩﹞上件藥細銼和丸﹐以水一斗﹐煮取六升﹐去滓﹐看冷暖洗浴﹐避風。

《聖惠》又方鹽﹝二合﹞黃蘆蒴﹝各三兩﹞柳樹空中屑﹝二分﹞上件藥細銼和勻﹐每用三兩﹐以水一斗﹐煮取五升﹐去滓﹐看冷暖洗浴﹐避風。

《聖惠》治小兒風瘙癮疹﹐皮膚腫﹐宜用此方。

石南葉﹝二兩﹞川椒﹝半兩﹞上件藥以水一大盞﹐煎至五分﹐去滓﹐入硝石﹑白礬末各半兩﹐攪令勻﹐以綿浸塗腫處﹐幹卽更塗之。

《聖惠》又方景天艸﹝三兩﹞藍葉﹝五兩﹞上件藥搗﹐絞取汁塗於腫處﹐以熱手摩之﹐日三﹑兩度用之。

《聖惠》治小兒風瘙癮疹﹐心中悶亂方。

上以川芒硝二兩﹐淸酒三大盞﹐煎至二盞放溫﹐洗兒癢處後﹐燥復洗之﹐癢瘥乃止﹐避風。

《聖惠》治小兒風瘙癮疹方。

上以虎脂摩之卽愈。《嬰孺》云﹕無虎脂﹐虎肉亦佳。

《嬰孺》治小兒諸風及熱气﹐渾身癮疹。

赤膏子方白蘞﹝一分﹞黃連芍藥黃柏﹝各二分﹞上爲末﹐以豬脂和如泥﹐日三上。若得病三日塗三日﹐五日塗五日﹐多亦然。

《嬰孺》治小兒癮疹浴湯方。

莽艸防風附子牡蠣﹝赤﹐各二兩﹞上以水五升﹐煮三沸﹐浴兒愈。量兒加水藥。

《嬰孺》治小兒體起風疹及腫。

枳實膏方枳實﹝四分﹐炙﹞茺蔚子防己﹝各五分﹞升麻﹝六分﹞竹葉﹝切﹐七合﹞石膏﹝二兩﹐末﹞芒硝﹝十二分﹞上以麻油一升四合﹐煎四五沸﹐去滓﹐敷瘡上。

張渙防風湯方癮疹﹑瘡疥皆宜服之。

防風鼠粘子荊芥穗人參﹝去蘆頭。各一兩﹞甘艸﹝炙﹞天麻﹝各半兩﹞上件藥搗﹐羅爲細末。每服一錢﹐水八分一盞﹐入生薑﹑薄荷各少許﹐煎五分﹐去滓溫服。

張渙麝香犀角丹方癮疹不瘥﹐甚者如癩﹐服之神驗。

天麻白附子白僵蠶﹝炒﹞烏蛇肉﹝酒浸去皮骨﹐焙漧。各半兩﹞犀角﹝屑﹐一兩﹞以上搗﹐羅爲細末。次入﹕朱砂﹝一兩﹐細研水飛﹞腦麝﹝各一錢。細研﹞上件都拌勻﹐煉蜜爲丸如黍米大﹐每服十粒﹐煎金銀﹑薄荷下。

張渙二聖散方治癮疹﹑肌肉靑黑。

胡粉苦參﹝各一兩﹞每件搗﹐羅爲細末。每服一錢﹐溫酒調下﹐兼塗患處。

《嬰童寶鑑》治小兒身上生小瘡癢藥方。

宣連防己﹝各一兩﹞蕪荑﹝半兩﹞膩粉﹝一分﹞上件研勻﹐先浴瘡子﹐拭漧﹐生油調敷。

《吉氏家傳》風瘡﹕治小兒身上如麻子﹐或如豆大﹐亂生多癢﹐是風瘡也﹐宜此方。

烏蛇﹝去鱗﹐炙﹞黃麻黃﹝去節﹞防風﹝以上各一分﹞枳殼﹝一片﹐炙﹞朴硝﹝三分﹞桂心﹝半分﹞上以水五合﹐煎二合﹐方下朴硝﹐一歲兒漸漸與服盡。

長沙醫者王兌千金散治小兒﹑大人脾肺風血妄行腠理﹐發爲癮疹﹐積久不瘥﹐時發心腹疼痛﹐渾身頑麻﹐手足拘攣﹐或心膈癢悶﹐痰噦嘔逆﹐喫食減少﹐頭疼目暈﹐一發徧身﹐搔之隨手癮起﹐煩躁燥癢﹐萬治不效者﹐宜服此方。

成塊赤土﹝一名羊肝石﹐取膩者細研如面﹐其有砂石者不可用。﹞上一味﹐每用冷酒調下一錢﹐一日三服﹐無有不瘥﹐發盛煩躁者﹐更用後藥塗之。

又敷藥方護火艸﹝景天是大葉﹐有人家盆種以愼火﹞生薑﹝和皮不洗泥土﹞上等分爛研﹐量多少旋入鹽﹐合研和勻塗之。如徧身患﹐只揀癮疹大處塗之﹐應手消散﹐余處自沒﹐若能徧塗尢妙。

長沙醫者劉之才傳治小兒風瘙癮疹。

芒硝散方土朱﹝二兩﹞朴硝﹝一兩﹞上爲細末﹐每服一平錢﹐用生薄荷細研﹐次用冷水調﹐蜜水下﹐不拘時候。

《千金》灸法﹕小兒﹑大人舉體痛癢如虫齒﹐癢而搔之﹐皮便脫落作瘡﹐灸曲池二穴﹐隨手壯發卽灸之﹐神良。

卷第三十七

疥第七《巢氏病源》小兒疥候﹕疥瘡多生手足間﹐漸染生至於身體﹐癢有膿汁。按《九虫論》云﹕蟯虫多所變化﹐亦變作疥。其瘡裏有細虫﹐甚難見。小兒多因乳養之人病疥而染著小兒也。

《本艸》傳一切瘡疥癬﹑殺一切虫方。

油﹝一合﹞雞子芒硝﹝一兩﹞上攪服之﹐少時卽瀉﹐治熱毒甚良。

《千金》治小兒頭面瘡疥方。

上以麻子五升末之﹐以水和﹐絞取汁﹐與蜜和敷之﹐若有白犬膽敷之大佳。

《千金》治小兒疥方。

上燒竹葉爲灰﹐雞子白和敷之﹐日三。亦治瘡KT。

《千金》又方上燒亂髮灰﹐和臘月豬脂敷之。

《千金》又方上以臭酥和胡粉敷之。

《外臺》﹕《救急》療疥瘡及小兒身上熱瘡並主之方。

黃連黃柏赤小豆臭黃﹝各一兩﹞水銀﹝半兩﹐研相和﹞上五味爲散﹐以麻油和﹐先淨洗瘡﹐然後塗之﹐甚佳。

《外臺》﹕《救急》又療小兒瘡疥神驗方。

黃連糯米粉﹝各十三分﹞水銀﹝用八分﹐研﹞胡粉﹝六分﹞吳茱萸赤小豆﹝各一兩﹞上六味搗散﹐水銀手中和唾﹑研如泥﹐以豬脂並水銀成膏。先洗瘡幹拭令淨﹐以藥塗三兩度瘥。忌豬﹑雞﹑魚肉。

《聖惠》治小兒疥﹐瘙癢不止。

蛇牀子散方蛇牀子吳茱萸硫黃﹝細研﹞蕪荑﹝以上各一分﹞膩粉﹝一錢﹞上件藥搗﹐細羅爲散﹐入硫黃研勻﹐用油一合﹐蔥一莖切﹐入油內﹐煎蔥黃黑色﹐去蔥﹐候油冷﹐調散塗之。

《聖惠》治小兒疥﹐徧身皆有痛癢不止。

黃連散方黃連﹝去須﹞胡粉水銀﹝與胡粉點少水同研星盡。各二兩﹞吳茱萸﹝一兩﹞赤小豆﹝一百粒﹞上件藥﹐除胡粉﹑水銀外﹐搗﹑羅爲末﹐入胡粉﹑水銀同研令勻﹐以臘月豬脂和塗之。亦治瘡。

《聖惠》治小兒疥及身上熱瘡並治之。

黃柏散方黃柏﹝銼﹞黃連﹝去須﹞赤小豆臭黃﹝各一兩﹞水銀﹝半兩﹞硫黃﹝一分﹐與水銀結作砂子﹞上件藥搗﹐羅爲末﹐與臭黃﹑水銀砂子同研令細﹐用生油調﹐日三塗之。

《聖惠》治小兒胎中受風﹐長後或身體生疥﹐瘙癢不止。

臭黃膏方臭黃硫黃﹝各一分﹞蔥白﹝一莖﹐細切﹞上件藥研令細﹐用淸油一兩入銚子內﹐熬令熟﹐下少許蠟及蔥白﹐次下硫黃﹑臭黃攪令勻。膏成以瓷盒中盛﹐旋旋塗之。

《聖惠》治小兒疥及諸般瘡﹐洗浴苦參湯方苦參丹參苦楝根防風﹝去蘆頭﹐各半兩﹞蒴根﹝三兩﹞上件藥細銼和勻﹐以水一斗﹐煎至五升﹐濾去滓﹐於密室中洗浴兒﹐以故帛拭漧﹐卽塗前膏。

《聖惠》治小兒疥﹐癢不止方。

硫黃﹝二兩﹞白礬灰﹝四兩﹞上件藥細研爲散﹐以烏麻油調如稀麵糊﹐灸疥令熱﹐薄塗摩之。

《聖惠》治小兒疥﹐癢痛不可忍方。

上用硝石一兩細研﹐以生油調如膏。每用時﹐先以泔淸洗之﹐拭漧塗之。

《聖惠》又方上取羊蹄艸根搗末﹐以豬脂和塗之。

《聖惠》又方上用硫黃細研﹐以醋調塗之。

《聖惠》又方上搗蛇牀子末﹐以豬脂和塗之。

《博濟方》治小兒瘡疥及三十六種風疾﹐服之必愈。

靈寶丸天麻﹝鄆州者﹐洗﹞天南星白附子﹝新羅者﹞獨活白僵蠶川烏頭﹝炮﹞羌活﹝洗﹞幹蠍﹝全者。各一兩﹞牛黃龍腦﹝各一分﹐細研旋入﹞麝香﹝半兩﹐細研旋入﹞上件十一味﹐各要上好藥淨洗﹐日內曬漧﹐不用近火﹐杵爲細末﹐煉蜜爲丸如豌豆大。諸色風疾﹐薄荷溫酒下五丸。女人血風﹐更入少當歸末﹐溫酒下。如癱瘓風下牀不得﹐先用白礬半兩爲末﹐蔥十莖﹐煎湯溫浴﹐後用薄荷汁溫酒下三十丸﹐衣被蓋出汗﹐別服補藥。如是男子﹑婦人疥癬瘰﹐並須根據前法澡浴﹐服三十丸﹐出汗﹐當日必瘥。小兒瘡疥﹐亦須如常浴﹐每一歲一丸﹐並須出汗﹐永瘥。忌熱面﹑豬肉﹑魚﹑毒物等。

《養生必用》治疥不以久新方。

白蕪荑﹝一兩﹞檳榔吳茱萸﹝各半兩﹞硫黃﹝二錢﹐別研﹞上爲末﹐油調抓破擦。

張渙治小兒疥癬徧身﹐或頭面生瘡如粟大﹐浸淫癢痛﹐搔之膿汁出。

雄黃膏方雄黃雌黃﹝並細研。各一兩﹞川烏頭﹝一枚﹐去皮臍﹐爲末﹞松脂亂髮﹝燒灰。各一分﹞上件除雄黃﹑雌黃外﹐以豬脂六兩於鐺中煎煉成油﹐下烏頭﹑松脂﹑亂髮等。烏頭色黑﹐亂髮消盡﹐膏成。

綿濾去滓﹐入雄黃﹑雌黃﹐攪令勻﹐盛於瓷器中候冷﹐每用少許塗瘡上﹐日三兩次用。

《惠眼觀證》烏粉散治頭上疥瘡方。

漆HT﹝二片﹞赤豆﹝一小勺﹞上將豆捲在HT內﹐火過﹐取爲末﹐入輕粉少許﹐以生薑汁調塗之。

《惠眼觀證》如聖散治疥癬﹐他藥治之無驗者用此藥﹐如聖立效方。

細辛蕪荑﹝魚鹽者﹞剪刀艸藜蘆白礬﹝研﹐旋入﹞硫黃﹝研﹑旋入﹞上六味各等分爲末﹐用面油調勻﹐更入豬筒骨髓一條﹐再研勻和﹐揩擦瘡上﹐甚妙。

《惠眼觀證》乳香膏治小兒疥癬並小兒頭瘡等亦治痱子方。

雄黃﹝一錢﹞乳香膩粉﹝各半錢﹐研細﹞上用巴豆二十粒﹐淸麻油四兩﹐慢火渫令焦黃﹐不用巴豆﹐入前三味再煎數沸﹐以黃蠟半兩﹐候熔化入淨器內。每用先以溫水洗瘡拭漧﹐用藥塗之甚驗。

《劉氏家傳》小兒身癢欲生瘡方。

何首烏艾上件等分﹐煮水與浴﹐永不生瘡。

長沙醫者鄭愈傳治臟腑熱﹐毒壅熱滯﹑瘡疥等。

人參飲子方人參大黃荊芥天竺黃甘艸﹝炙。各二錢﹞白芷燈心﹝各一錢﹞鉤藤鉤子﹝二七个﹞梔子仁﹝五个﹞上粗杵爲末﹐以水一碗﹐煎至半碗﹐去滓時時服。

長沙醫者丁時發傳治大人﹑小兒諸般熱毒瓦斯瘡﹐疥癆瘡方。

海螵蛸硫黃靑礬﹝各一錢﹞蛇牀黃連﹝各半錢﹞上同爲細末﹐油調塗瘡上或幹用得亦﹐此藥太妙。

卷第三十七

癬第八﹝奶癬附﹞《巢氏病源》小兒癬候﹕癬病由風邪與血气相搏於皮膚之間﹐不散變生癮疹﹐疹上如粟粒大﹐作形郭或邪或丸﹐浸淫長大﹐癢痛﹐搔之有汁﹐名之爲癬。小兒面上癬﹐皮如甲錯﹐起漧燥﹐謂之乳癬。言兒乳飲﹐乳汁漬污兒面變生之﹐仍以乳汁洗之便瘥也。

《嬰童寶鑑》﹕小兒癬是母於風中浴後﹐拭之未幹﹐和水飲乳及夏月汗出而不粉﹐其瘡細星星者是也。

《千金》治小兒濕癬方。

上以枸杞根搗作末﹐和臘月豬膏敷之。

《千金》又方上以桃靑皮搗末﹐和醋敷之﹐日二。

《千金》又方上揩破﹐以牛鼻上津敷之。

《千金》又方上煎馬尿洗之。

《千金》又方上燒狗屎灰﹐和豬脂塗之。

《千金》治小兒癬方。

上以蛇牀實搗末﹐和豬脂以敷之。

《千金翼》治濕癬方。

上取東壁土﹐摩幹濕癬極有效。

《聖惠》治小兒癬﹐癢痛不止。

白礬膏方白礬灰硫黃膩粉﹝各一錢﹞綠礬﹝半錢﹞川大黃﹝一分﹐末﹞上件藥同研爲末﹐以米醋一升﹐熬如黑餳﹐收於瓷器中﹐旋取塗之。

《聖惠》治小兒濕癬。

附子散方附子﹝半兩﹐去皮﹞雄黃﹝細研﹞白礬﹝各一分﹞吳茱萸﹝半分﹞米粉﹝半分﹞上件藥搗細爲散﹐每日三度﹐以綿撲。

《聖惠》治小兒癬久不瘥。

雄黃膏方雄黃﹝細研﹞多年薤根白礬藜蘆﹝去蘆頭﹞瓜蒂胡粉﹝各一分﹞水銀﹝三分﹐與胡粉點少水同研﹐令星子盡﹞上件藥搗羅爲末﹐入胡粉﹑水銀同研令勻﹐用豬脂調爲膏。輕拭塗之。

《聖惠》治小兒癬不計幹濕﹐瘙癢不絕。

雌黃膏方雌黃﹝研﹞黃連﹝去須﹞蛇牀子黃柏﹝銼﹞硝石蕪荑莽艸藜蘆﹝去蘆頭﹞苦參﹝銼﹐各半兩﹞松脂﹝三兩﹞杏仁﹝一兩﹐湯浸去皮﹐別研如膏﹞上件藥搗﹐細羅爲散﹐以臘月豬脂半斤和松脂煎令熔。先下杏仁﹐次下諸藥﹐攪令勻﹐煎成膏。收於不津器中﹐用時先以泔淸淨洗瘡﹐拭漧﹐塗於故帛上貼﹐日二換之。

《聖惠》又方羊蹄根幹筍﹝燒灰﹐各一兩﹞上件藥搗﹐羅爲末﹐以麻油調塗之。

《聖惠》治小兒久癬方。

獨蓄根﹝去土﹐一把﹞附子﹝二枚﹐去皮臍﹐生用﹞上件藥搗令爛﹐以好酒和塗之。每塗藥時先以皂角湯淨洗﹐拭漧後用藥﹐日二塗之。

《聖惠》治小兒幹癬方。

水銀胡粉﹝各兩﹞上件藥點少水同研﹐令星盡﹐以雞冠血和塗之。

《聖惠》治小兒幹濕癬方。

雄黃﹝一分﹞麝香﹝一錢﹞上件藥細研﹐用甲煎油調塗之。

《聖惠》又方上取幹蟾燒灰細研﹐以豬脂和塗之。

《聖惠》治小兒癬久不瘥方。

上用黃礬一兩﹐燒灰細研﹐每用先以水淨洗﹐拭漧塗之。

《聖惠》又方上以薤根搗﹐醋和塗之。

《聖惠》又方上以醬瓣﹑雀糞相和研塗之。

《聖惠》又方上取羊蹄艸根爛搗﹐以蜜和﹐絞取汁﹐先揩破塗之。

《聖惠》又方上以楮株白汁塗之。

《聖惠》又方上取亂髮燒灰細研﹐以豬脂和塗之。

《譚氏殊聖》方﹕小兒乳癬徧身形﹐眼睫連眉退不生。此是毋名傷五泄﹐發兒損體病還成。野油花共天麻杵﹐赤箭除風四體輕。天竺烏犀懸劍子﹐蟾雄龍腦最多靈。

赤芝飲子野油花﹝名油覆花﹞天麻苗﹝亦名天箭苗﹞防風﹝等分﹞上爲末﹐洗癬了﹐次以油調塗之﹐後服烏犀丸。

《譚氏殊聖》烏犀丸方犀﹝末﹐一錢﹞黑豆﹝二錢﹞幹蟾﹝末﹐三錢﹞龍腦﹝少許﹞上爲末﹐以熊膽汁爲丸如綠豆大﹐溫水化一丸。

《養生必用》治小兒﹑大人濕癬方。

甘艸﹝二分﹞蘆薈﹝四分﹐別研﹞上爲末﹐溫漿水先洗瘡﹐後貼藥。

茅先生小兒周歲以上兒生細沙丹﹐謂之奶癬方。

地龍﹝去土﹐炒黑爲末﹞黃連﹝末﹞豆豉上三味等分爲末﹐入輕粉﹐油調塗。

《嬰孺》治小兒頭面瘡癬方。

上用大麻子五升爲末﹐以水和絞汁﹐和蜜塗之。白狗膽汁塗之亦效。

張銳《雞峯方》治幹濕癬久不瘥者。

上以新楮葉將有芒刺處於瘡上貼﹐以手拍之﹐候黃水出盡﹐幹卽瘥。

《惠眼觀證》防風飲子治風虛瘡癬方。

防風甘艸﹝炙﹞連翹﹝各一兩﹞山梔子﹝半兩﹞上爲末﹐每服二錢﹐水五分煎三﹑五沸﹐去滓服。

《張氏家傳》治小兒頭面生煉銀瘡癬方。

黃連﹝末﹞黃柏﹝濃者﹐取各一錢﹞輕粉﹝二錢匕﹞乳香﹝少許﹐杵細﹞白膠香﹝爲細末﹞白礬﹝如癢生使﹐不癢過。各半錢﹞上爲細末﹐先將熔下白膠香﹐次下黃連﹑黃柏﹐令溫下粉﹑乳﹐已卻成塊﹐再研令極細﹐敷瘡上。

《張氏家傳》治大人﹑小兒濕癬藥方。

桔梗竈底黃土豆豉﹝各半兩﹞麝香膩粉﹝各少許﹞上件三味爲末﹐後入麝香﹑膩粉﹐用暗芝麻油調塗﹐先用溫水洗過﹐後用藥塗之﹐一上一洗。

《莊氏家傳》治小兒癬及大人惡瘡方。

鍛石黃丹上二味等分﹐同炒紫色爲末﹐幹敷妙。

《王氏手集》治小兒奶癬方。

上以苦楝子不計多少﹐燒灰存性﹐研細入膩粉﹐生油調搽極妙。

《吉氏家傳》幹癬方。

巴豆斑蝥﹝各一枚﹞上件研爲極細末﹐使不見星﹐取臘燕脂調塗之﹐日三上。

卷第三十七

瘡第九《巢氏病源》小兒瘡候﹕者﹐風濕搏於血气所成﹐多著手足節腕間匝匝然﹐搔之癢痛﹐浸淫生長﹐呼爲之﹐以其瘡有細虫如虫故也。

《聖惠》治小兒瘡及濕癬。

蛇牀子散方蛇牀子附子雄黃﹝細研﹞吳茱萸白礬苦參﹝各一分﹞上件藥搗﹐細羅爲散﹐敷瘡上﹐日三服之。

《聖惠》治小兒瘡癢痛螺殼散方螺殼﹝一兩﹐爛者﹞亂髮﹝燒灰﹞龍膽﹝末﹞胡粉﹝各半兩﹞上件藥細研爲散﹐以油腳調塗之。

《聖惠》治小兒瘡及疥癬﹑惡瘡。

水銀膏方水銀白礬蛇牀子黃連﹝去須。各一兩﹞上件藥除水銀外﹐搗﹑羅爲末﹐以臘月豬脂七兩入水銀和研﹐以不見水銀星膏成﹐敷瘡神效。

《聖惠》治小兒濕瘡方。

上以胡燕窠一枚﹐取大寬抱子處﹐余處不用﹐搗﹐細羅爲散﹐每使時先以水煎甘艸﹐入鹽少許作湯﹐溫溫淨洗瘡﹐拭漧以散敷之﹐三兩上便瘥。若患惡刺﹐以醋和﹐用帛裹之﹐日二易當愈。

《聖惠》治小兒瘡及疥癬方。

上用苦參三兩搗﹐羅爲末﹐以蜜和塗之。

《聖惠》治小兒幹﹑濕﹑疥癬方。

上取楝根皮﹑蔥白搗如膏﹐以豬脂和塗。

《聖惠》治小兒久瘡及疥瘡內黃水汁出方。

上取羊蹄艸根爛搗﹐以白蜜相和﹐絞取汁塗之。

《聖惠》治小兒瘡方。

上取桃葉爛搗﹐以醋和敷之。

《莊氏家傳》大人小兒尾閭骨生瘡﹐癢不可忍者。

豬攔門泥﹝但是豬擦臀處泥土取用﹐或門上木削皮燒灰﹞麝香﹝少許﹞上爲末﹐濕則幹貼﹐幹則油塗。

卷第三十七

瘡第十《巢氏病源》小兒瘡候﹕小兒爲風熱毒瓦斯所傷﹐客於皮膚﹐主生漿﹐而潰成瘡﹐名爲瘡也。

《葛氏肘後》治大人﹑小兒卒得瘡﹐一名爛瘡﹐初起作漿方。

上燒牛屎末﹐以粉和敷之。姚氏同。

《葛氏肘後》又方上熬秫米令黃黑﹐然後搗以敷之。

《葛氏肘後》又方上末黃連和粉塗之。

《葛氏肘後》又方上燒鐵令赤﹐二七度注水中﹐浴兒﹐日二﹑三度。

《葛氏肘後》徐王神效方兒三歲初患頭上起漿如釘蓋﹐一﹑二日面及胸背皆生﹐仍成瘡。

水銀朱砂胡粉硫黃﹝各半兩﹞上爲末﹐豬膏和塗。禁見狗並靑衣小兒﹑婦女。先濃煮桑汁以洗之﹐帛子拭淨敷膏﹐日三夜再﹐每一洗一易膏。

《千金》治小兒瘡初起漿似火瘡﹐名曰瘡﹐亦名爛瘡方。

上以桃仁熟搗﹐以面脂和敷之。亦治徧身赤腫起。

《千金》又方上以馬骨燒灰敷之。

《外臺》﹕《備急》療小兒三崴患頸上起漿﹐如釘蓋﹐一二日及胸背皆生﹐仍成瘡方。

水銀朱砂﹝各半兩﹐碎研相得﹞石硫黃﹝一兩﹐研﹞臘月豬脂﹝和研如膏﹞上四味煮桑葉湯洗以敷之。勿令豬﹑犬﹑婦人﹑小兒等見之無效。

《聖惠》治小兒瘡。

梔子膏方梔子仁川升麻犀角屑黃芩﹝各半兩﹞蛇銜﹝三分﹞藍葉生地黃川大黃﹝各一兩﹞上件藥細銼﹐以豬脂一斤同於鍋內﹐以微火煎令藥色變﹐濾去滓﹐以瓷盒盛﹐候冷塗之。

《聖惠》又方水銀松脂土蜂房黃柏川大黃﹝生用﹐各一兩﹞膩粉﹝一分﹐與水銀於手掌上﹐以拌研如泥﹞上件藥搗﹐羅爲末﹐以煉成豬脂一斤與藥末同入鐺內﹐慢火熬令稀稠得所﹐將水銀﹑膩粉入膏中﹐攪令勻﹐膏成以瓷盒盛﹐候冷塗之﹐不過三五上瘥。

《聖惠》治小兒卒得瘡赤爛方。

上取牛糞燒灰﹐細研敷瘡上﹐日三用之。

《嬰孺》治小兒毒瘡。

梔子膏方梔子蛇銜艸藍靑﹝各五分﹞犀角屑﹝三分﹞升麻黃芩﹝各四分﹞生地黃﹝八分﹞上以豬脂切一升三合﹐煎藥三上三下﹐去滓敷瘡。

張渙生地黃膏方治漿瘡﹐毒瓦斯發於徧體者。

生地黃川升麻藍葉梔子仁川大黃﹝以上各一兩﹞上件藥細銼﹐以豬脂八兩同於鍋內﹐以慢火煎令藥色變﹐濾去滓﹐以瓷盒盛﹐候冷﹐每用少許塗患處。

張渙朱砂膏方治漿起如釘蓋﹐才發徧體生瘡。

朱砂胡粉水銀﹝各半兩﹞上件藥點少水都研﹐令水銀星盡﹐以臘月豬脂四兩入銚子內﹐慢火上熔化﹐攪成膏﹐以瓷盒盛候冷﹐每用少許塗患處。

卷第三十七

尿灰瘡第十一《子母祕錄》治小兒尿灰瘡方。

上末伏龍肝和雞子白塗之。

《子母祕錄》又方上以黑豆皮熟嚼敷之。

卷第三十七

酢瘡第十二陳藏器治小兒酢瘡方。

上以產死婦人冢上艸取之﹐勿回顧﹐作浴湯洗之﹐不過三度佳。

陳藏器又方上以仙人艸煮湯浴﹐亦搗敷之。酢瘡頭小大硬﹐小者﹐此瘡或有不因藥而自瘥者。當丹毒入腹必危﹐可預飲冷藥以防之。兼用此艸洗瘡﹐亦明目﹐去膚翳﹐汁滴目中。生階庭間﹐髙二﹑三寸﹐葉細有雁齒﹐似離隔艸﹐北地不生也。

卷第三十七

魚臍瘡第十三《聖惠》﹕夫小兒魚臍瘡者﹐此瘡頭黑﹐深破之黃水出﹐四畔浮漿起﹐狹長如魚臍﹐故謂之魚臍瘡也。

《聖惠》治小兒魚臍瘡方。

蛇蛻皮﹝一兩﹐炙微黃﹞雞子﹝一枚﹐打破取淸﹞上件藥以水一大盞煎蛇皮至五分﹐去滓入雞子淸﹐攪令勻﹐更煎三兩沸﹐放溫﹐量兒大小分減服之。

《聖惠》又方芫花根﹝二兩﹐細銼﹞豬牙皂角﹝五挺﹞黑豆﹝三合﹞白礬﹝三兩﹐燒令汁盡﹐細研﹞上件藥用醋七升﹐先浸芫花根及皂角﹑黑豆三日於釜中﹐以文火煎至二升。去滓後卻於別鐺中煎至一升﹐入白礬灰﹐攪令勻﹐膏成以瓷盒盛﹐攤於故帛上貼。

《聖惠》又方上臘月豬脂並髓﹐以雞子淸調令勻塗。

《聖惠》又方上以寒食幹餳燒灰﹐細研敷之。

《聖惠》又方上以白萵苣搗﹐絞取汁﹐先以鍼刺瘡上及四伴﹐滴汁於瘡中卽瘥。

《聖惠》又方上當瘡上切大蒜片子貼定﹐以艾灸二七壯﹐逐壯換蒜﹐灸畢﹐研豆豉濃罨﹐定效。

張渙雞淸散方治身體生瘡出黃水﹐四畔漿起﹐狹長似魚臍上以蛇蛻皮一兩﹐燒灰細研﹐每用少許﹐雞子淸調塗瘡上。

卷第三十七

王灼瘡第十四《巢氏病源》小兒王灼惡瘡候﹕腑臟有熱﹐熱燻皮膚﹐外爲濕气所乘﹐則變生瘡。其熱偏盛者﹐其瘡發勢亦盛﹐初生如麻子﹐須臾王大﹐汁流潰爛﹐如湯火所灼﹐故名王灼瘡﹐亦名王爛瘡﹐又語訛爲黃爛瘡。

《本艸》治小兒黃爛瘡方。

上以羅勒根燒灰﹐敷之佳。

《藥性論》主小兒急黃爛瘡方。

上取赤小豆汁﹐冷洗之﹐不過三度瘥﹐能令人美食。

《千金》治小兒黃爛瘡方。

四交道中土﹑竈下土上二味各等分﹐末之以敷瘡﹐亦治夜啼。

《千金》又方上燒艾灰敷之。《聖惠》方﹐瘡幹卽用生油調艾灰塗。

《千金》又方上燒牛屎敷之﹐亦滅瘢。

《聖惠》治小兒王爛瘡一身盡有如麻子﹐有膿汁﹐乍痛乍癢﹐或時壯熱。

赤芍藥散方赤芍藥甘艸白蘞﹝各三分﹞黃芩黃連﹝去須﹞黃柏﹝炙﹐各半兩﹞上件藥搗﹐細羅爲散﹐以蜜水調塗之﹐日三﹑四上瘥。

《聖惠》治小兒王爛瘡及惡瘡。

秫米散方秫米竹筱﹝等分﹞上件藥燒灰﹐細研爲散﹐以田中禾下水調塗之﹐立效。

《聖惠》治小兒王爛瘡初患﹐一日內色變﹐二日漿出﹐或四畔時赤﹑漸長。若漿匝身﹐卽不可療。其狀如湯火燒﹐宜速用黃連散方黃連﹝末﹞胡粉﹝各一兩﹞上件藥細研令勻﹐以生油調塗之。

《聖惠》治小兒王爛瘡初起﹐漿似火燒瘡﹐宜用此方。

上用桃仁﹐湯浸去皮﹐搗令爛﹐以面脂和塗之。

《聖惠》又方上以吳茱萸﹐酒煎汁塗之。

《聖惠》又方上以赤地利搗末﹐用酥和塗之。﹝出華山﹐春夏生﹐苗作蔓繞艸大﹐上莖赤﹐葉靑似蕎麥葉﹐七月開白花﹐亦如蕎麥﹐根如菝﹐亦如山蕎麥。《本艸》云﹕所在山谷有之。﹞《嬰孺》治小兒王灼惡瘡﹐一身如麻豆者﹐戴膿汁﹐乍痛乍熱乍癢方。

甘艸芍藥白蘞黃芩﹝各三分﹞黃連黃柏﹝各四分﹞上爲末﹐蜜和塗之﹐日再。亦可作湯洗之良。乃《聖惠》治王爛瘡藥﹐但《聖惠》以甘艸﹑芍藥﹑白蘞各三分﹐以黃芩﹑黃柏﹑黃連各半兩。

《嬰孺》治小兒王灼瘡方。

上燒古屋柱作炭﹐杵末敷之。

卷第三十七

火灼瘡第十五《千金》治小兒火灼瘡﹐一身盡有如麻豆﹐或有膿汁﹐乍痛乍癢方。

甘艸﹝炙﹞芍藥白蘞黃芩黃連黃柏苦參﹝各半兩﹞上七味末之﹐以蜜和敷之﹐日二夜一。亦可作湯洗之。《千金翼》除苦參﹐只六味﹐餘皆同。

《千金翼》治小兒火瘡方。

上熟煮大豆濃汁溫浴之﹐亦令無瘢。

《千金翼》又方上以蜜塗之﹐日十徧。

《兵部手集》小兒火灼瘡﹐一名漿瘡﹐一名火爛瘡。

上用酒煎茱萸﹐拭上。

卷第三十七

黃肥瘡第十六《巢氏病源》小兒口下黃肥瘡候﹕小兒有涎唾多者﹐其汁流溢浸漬於頤﹐生瘡黃汁出﹐浸淫肥爛。挾熱者﹐瘡汁則多也。

《千金》治小兒口下黃肥瘡方。

上取羊髭燒作灰﹐和臘月豬脂敷之﹐角亦可用。

《千金》治口下肥瘡方。

上熬竈上飯令焦﹐末敷之。

卷第三十七

浸淫瘡第十七《巢氏病源》小兒浸淫瘡候﹕小兒五臟有熱﹐燻發皮膚﹐外爲風濕所折﹐濕熱相搏﹐身體發瘡﹐初出甚小﹐後有膿汁﹐浸淫漸大﹐故謂之浸淫瘡也。

《千金》治小兒浸淫瘡方。

竈中黃土發灰上二味各等分末之﹐以豬脂和敷之。

《外臺》﹕《備急》療小兒浸淫瘡方。

上燒艾作灰敷之。《千金》同。

《外臺》﹕《備急》又方上以牛屎燒作灰敷之。《千金》同。

《簡要濟眾》治小兒浸淫瘡﹐疼痛不可忍﹐發寒熱方。

上刺薊末﹐新水調敷瘡上﹐幹卽易之。

《聖惠》治小兒浸淫瘡﹐漸展不止方。

鯽魚﹝一枚﹐長三寸者﹞豆豉﹝一盒﹞上件藥搗如膏塗之。亦療馬鞍瘡。若或先起四肢﹐漸向頭面者﹐難治也。

《聖惠》又方上以雞冠血塗之。

《聖惠》又方上煎鯽魚膏塗之。

《聖惠》又方上以生鯽魚薄切大片﹐和鹽貼之。

《嬰孺》治浸淫瘡方。

上取胡燕窠燒灰﹐水和敷之。

張渙苦瓠散方治身體風濕髮瘡﹐膿汁浸淫漸大。

幹苦瓠﹝一兩﹞蛇蛻皮﹝燒灰﹞露蜂房﹝炙。各半兩﹞梁上塵﹝半合﹞上件藥搗﹐羅爲細末﹐每用半錢﹐以生油調塗瘡上。

卷第三十八﹝頭瘡凍痱﹞凡十八門

卷第三十八

頭瘡第一《巢氏病源》小兒頭瘡候﹕有腑臟有熱﹐熱气上衝於頭﹐而復有風濕乘之﹐濕熱相搏折血气而變生瘡也。

《嬰童寶鑑》﹕小兒頭瘡﹐是六陽受熱而爲之﹐六陽之脈食在於頭﹐故熱乘於陽不流而爲之也。

《千金》治小兒一切頭瘡久卽疽﹐癢不生痂。

藜蘆膏方藜蘆黃連雄黃黃芩松脂﹝各二兩﹞豬脂﹝半斤﹞礬石﹝五兩﹞上七味末之﹐煎令調和﹐先以赤龍皮﹑天麻湯洗訖﹐敷之。﹝赤龍皮木皮是也。﹞《千金》治小兒頭瘡經年不瘥方。

松脂苦參黃連﹝各一兩半﹞大黃胡粉﹝各一兩﹞黃芩水銀﹝各一兩六銖﹞礬石﹝半兩﹞蛇牀子﹝十八銖﹞上九味末之﹐以臘月豬脂和研水銀不見星敷之。

《千金》又方上取大虫脂敷之﹐亦治白禿。

《千金翼》治小兒頭瘡方。

胡粉﹝一兩﹞黃連﹝二兩﹞上二味搗爲末﹐洗瘡去痂﹐拭漧敷之卽愈﹐發卽如前再敷。亦治陰瘡。

《千金翼》又方胡粉白松脂﹝各二兩﹞水銀﹝一兩﹞豬脂肪﹝四兩﹞上四味合煎去滓﹐內水銀﹑胡粉攪令和調塗之﹐大人亦同。《聖惠》方同﹐仍先以胡粉入少水﹐與水銀同研令星盡用。

《千金翼》治小兒熱瘡﹐身頭熱煩。

蝕瘡方上以梓白皮湯洗之﹐並封敷嫩葉﹐主爛瘡。

《外臺》範汪療傷寒白膏摩體中手當千徧﹐藥力乃行﹐並療惡瘡﹑小兒頭瘡﹑牛領馬鞍皆療之。先以鹽湯洗惡瘡﹐布拭之﹐著膏瘡腫上摩﹐向火千徧﹐日再﹐自消方。

天雄烏頭﹝炮﹞莽艸羊躑躅﹝各三兩﹞上四味各切﹐以苦酒三升漬一宿﹐作東向露竈﹐又作十二聚濕土各一升許成。煎豬脂三斤﹐著銅器中﹐加竈上炊﹐以葦薪爲火令膏釋﹐內所漬藥﹐炊令沸﹐下﹐著土聚上﹐沸定頃上火煎﹐如此十二過﹐令土聚盡徧﹐藥成絞去滓。傷寒頭痛酒服如杏核一枚﹐溫覆取汗﹔咽痛﹐含如棗核﹐日三咽之。不可近目。﹝《千金》同。

忌豬肉等。﹞《外臺》﹕《集驗》治小兒頭瘡天麻艸湯方天麻艸切五升﹐以水一升半煎取一斗﹐隨寒溫分洗小兒頭瘡﹐洗畢敷飛烏膏散方。

細粉﹝燒朱砂作水銀上﹐黑煙是也﹐熬令焦燥﹞礬石﹝燒粉﹐三兩﹞上二味以絹篩了﹐以甲煎和之﹐令如脂﹐以敷頭瘡﹐日三。作散者不須和﹐有汁自著﹐可用散。亦敷諸熱瘡﹐黃爛浸淫汁瘡﹐蜜瘡﹐丈夫陰蝕癢濕﹐諸小兒頭瘡疳蝕﹐口邊肥瘡﹐蝸瘡等﹐並以此敷之。﹝天麻艸葉如麻﹐冬生夏著花﹐亦如鼠尾花。﹞《外臺》﹕《救急》療小兒頭瘡﹐經年不瘥﹐瘥而復發方。

雄黃雌黃﹝各研﹞大黃黃柏黃芩姜黃白芷當歸靑木香﹝各四分﹞上九味切﹐咀﹐以苦酒浸一宿﹐以豬脂一大升煎﹐候白芷色黃膏成﹐去滓﹐入水銀一兩﹐以唾於手中研令消﹐入膏攪和得﹐於瓷器中收。每以皂角湯洗瘡﹐幹拭﹐以膏塗之﹐日夜再換﹐以瘥爲度。

《外臺》﹕《古今錄驗》療小兒頭瘡﹐面上亦有日月益甚者方。

黃連赤小豆﹝各等分﹞上二味搗末﹐以臘月豬脂和塗之﹐卽瘥止。

《子母祕錄》治小兒頭瘡及女人面瘡方。

上以菟絲湯洗。

《子母祕錄》治兒頭上瘡﹐發不生方。

上以楸葉搗汁﹐塗瘡上發卽生﹐兼治白禿。

《子母祕錄》小兒頭瘡﹐耳上生瘡方。

上以竹葉燒末﹐和豬脂塗上﹐又以雞子白敷之亦妙。

《子母祕錄》小兒頭上瘡﹐及白禿發不生﹐汁出者方。

上以雞子七个去白皮﹐於銅器中熬和油敷之。

陳藏器主小兒頭瘡﹐吻瘡﹐耳後月蝕瘡方。

上甲煎敷之。

陳藏器治小兒頭瘡﹐癰腫陰方。

上蒺藜子可作摩粉﹐其葉主風癢﹐可煮以浴之。

陳藏器本艸主小兒頭瘡方。

上取豬羊膽汁敷之。

勝金右治小兒頭上生惡瘡方。

上以黃泥聚豉煨熟﹐冷後取出豆豉﹐爲末﹐以純菜油敷之瘥。

《食療》治小兒患頭瘡方。

上燒馬骨作灰和醋敷之。亦治身上瘡﹐白禿瘡﹐以駁馬不乏者尿﹐數數暖洗之﹐十徧瘥。

《唐本艸注》治小兒頭瘡方。

上生嚼胡麻塗之﹐又嚼白油麻塗之。﹝胡麻角作八稜者爲巨﹐勝四稜者爲胡麻﹐都以烏者爲良﹐白者爲劣。﹞《藥性論》治小兒頭瘡方。

上以龜甲燒灰敷之。

《藥性論》治小兒頭瘡方。

上搗蓼葉末﹐和白蜜﹝一云和雞子白﹞塗上﹐虫出不作瘢。

《聖惠》治小兒頭上生惡瘡方。

人糞灰狗糞灰豬糞灰皂角灰香豉﹝炒令微焦﹞白礬灰﹝以上各半兩﹞上件藥搗﹐細羅爲散﹐每使可瘡以生油調塗之﹐日一易﹐以瘥爲度。

《聖惠》治小兒頭瘡﹐久不瘥﹐惡汁出不斷方。

黃連﹝去須﹞黃柏﹝銼﹞白礬﹝燒灰。各一兩﹞蛇牀子﹝半兩﹞胡粉﹝三分﹞上件藥搗﹐細羅爲散﹐以熬成豬脂調如膏﹐日二塗之效。

《聖惠》治小兒頭瘡及惡瘡方。

香豉麻油﹝各二合﹞臭黃﹝半兩﹞蔥白﹝四兩細切﹞上件藥﹐先煎油令熟﹐入香豉等﹐熬令煙出﹐熟搗貼於瘡上﹐以物密裹之效。

《聖惠》又方黃連﹝一兩﹐去須﹞吳茱萸﹝生用﹞膩粉杏仁﹝湯浸去皮。各半兩﹞麻油﹝一合﹞上件藥搗﹐羅爲末﹐入麻油杏仁同研如膏﹐每塗藥時先以鹽漿水洗了﹐拭漧﹐塗於瘡上﹐日二用之。

《聖惠》治小兒頭瘡久不瘥。

靑砂散方水銀﹝以少棗肉研令星盡﹞硫黃川椒﹝去目﹞膩粉縮砂﹝去皮。各一分﹞竹葉狗頭骨﹝各半兩﹐燒灰﹞上件藥搗﹐細羅爲散﹐研入水銀令勻﹐以生油調塗之立效。

《聖惠》治小兒頭上生惡瘡﹐及疳瘡﹐軟癤﹐並宜敷胡粉散方胡粉黃連﹝去須﹞水銀﹝點少水入胡粉研令星盡。各一兩﹞糯米﹝二十一粒﹞赤小豆﹝十四粒﹞吳茱萸﹝半分﹞上件藥搗﹐羅爲末﹐卽以麻油和諸藥﹐調勻塗之。

《聖惠》治小兒赤瘡﹐渾頭面及胸上作片﹐人不識者﹐宜用水銀膏方水銀松脂﹝各一兩﹞黃柏﹝銼﹞土蜂窠川大黃﹝各一兩半﹞膩粉﹝一分﹞上件藥除水銀﹑膩粉外搗﹐羅爲末﹐以煉成豬脂半斤﹐煎成膏似稀麵糊﹐放冷﹐取水銀﹑膩粉於掌中﹐以唾調如靑泥﹐然後可入膏中相和﹐攪令勻﹐塗於瘡上﹐不過三兩上瘥。

《聖惠》治小兒頭瘡經年不瘥﹑瘥而復發﹐宜用雄黃膏方雄黃雌黃﹝各細研﹞黃柏黃芩姜黃白芷當歸木香﹝各一兩﹞上件藥除雄﹑雌黃外﹐並細銼﹐用頭醋浸一宿﹐以豬脂一斤煎﹐候白芷色赤黃﹐膏成﹐去滓﹐入水銀一兩﹐以唾於掌中研令星盡﹐入膏內﹐攪令勻﹐次入雄黃﹑雌黃等末﹐又攪之﹐用瓷盒盛﹐每使先以鹽漿水洗瘡令淨﹐拭漧﹐以膏塗之。

《聖惠》治小兒頭瘡紫艸膏方紫艸﹝二兩﹐去無色枝榦﹐搗末﹞馬腸根﹝搗末﹞杏仁﹝湯浸﹐去皮﹐研。各一兩﹞雄黃﹝細研﹞吳茱萸﹝搗碎。各一分﹞淸麻油﹝八兩﹞上件藥先以麻油於一淨鐺內煎﹐下杏仁﹑茱萸入於鐺中﹐徐徐煎三兩沸﹐卽去火﹐以生絹濾去滓﹐次入紫艸﹑馬腸艸等末﹐又煎五七沸﹐再濾去滓﹐看膏稀稠得所﹐入雄黃末﹐攪令勻﹐用瓷盒盛﹐每使先以鹽漿水洗瘡令淨﹐拭漧﹐以膏塗立效。

《聖惠》治小兒頭瘡﹐及白禿瘡。

雞子膏方新雞子﹝七枚﹐去殼﹞膩粉﹝半兩﹞麝香﹝一分﹐細研﹞婦人油頭髮﹝一團如雞子大﹞上件藥先將雞子入銚子內熬﹐次下發令消﹐以綿濾過﹐入膩粉﹑麝香攪令勻﹐以瓷盒盛﹐每用先洗淨﹑拭漧塗之。

《聖惠》治小兒頭瘡出膿水﹐瘥而復發方。

豆豉﹝炒微焦﹞鱉甲﹝燒灰。各一兩﹞膩粉﹝一分﹞皂角﹝一挺﹐長三寸許﹐燒爲灰﹞上件藥搗﹐細羅爲散。每使以生油調塗上﹐立效。

《聖惠》又方杏核﹝一百粒燒灰﹞膩粉﹝一分﹞上件藥細研爲散。每使以生油調塗之。

《聖惠》又方水銀胡粉﹝各半兩﹞黃連﹝末﹐一兩﹞上件藥相和﹐入少水﹐研水銀星盡﹐以生油調塗之。

《聖惠》治小兒頭瘡久不瘥方。

梁上塵﹝五合﹞靑礬﹝半分﹞上件藥細研爲散﹐每使以生油調塗之。

《聖惠》治小兒頭瘡﹐積年不瘥方。

上取檳榔﹐水磨﹐以紙襯﹐曬漧﹐以生油調塗之。

《聖惠》又方上以雞子殼燒灰細研﹐以臘月豬脂和﹐塗之效。雞糞炒爲末﹐敷之亦佳。

《聖惠》又方上取烏梅肉﹐燒灰細研﹐以生油調塗之。

《聖惠》又方上以吳茱萸﹐炒令焦﹐細研﹐入膩粉﹐以口脂調塗之。

《聖惠》又方上以菖蒲末﹐生油調塗之。

《聖惠》治小兒頭瘡及惡瘡﹐及浸淫瘡﹐並宜此方。

上取生油麻嚼﹐敷之效。

《聖惠》治疥癬瘡﹐經年不瘥。

水銀膏方水銀白礬蛇牀子﹝末﹞雄黃茹﹝末。各一兩﹞上件藥入煉了豬脂半斤都研﹐候水銀星盡便用敷之﹐日三﹑兩上。兼治小兒頭瘡﹐甚良。

《聖惠》治頭瘡經年月不瘥。

松脂膏方黃連﹝四兩﹐去須﹞茹胡粉黃柏﹝銼。各一兩﹞上件藥搗﹐羅爲末﹐以烏麻油調如膏﹐若小兒先以泔淸洗之﹐大人卽以泔淸﹑皂角洗之﹐然後塗藥﹐不過三上卽瘥。

茅先生治小兒遠年頭瘡方。

苦楝子﹝十四个﹞杏仁﹝七个﹞上都燒令成灰﹐爲末﹐入膩粉﹐生油調﹐塗瘡上。

《嬰孺》治小兒頭瘡方。

巴豆﹝十四个﹞胡粉﹝一棗大﹞水銀﹝四大豆許﹞上取汞粉﹑巴豆研如靑脂至赤﹐塗瘡﹐勿近陰及目。

《嬰孺》治小兒頭瘡苦參湯洗方苦參黃連甘艸大黃當歸芎黃芩﹝各一兩﹞蒺藜子﹝四兩﹞上以水六升﹐煮三升﹐沾帛洗瘡上﹐日三。

《嬰孺》治小兒頭瘡﹐經年不瘥方。

松脂﹝六分﹞大黃﹝四分﹞苦參﹝五分﹞上爲末﹐臘月豬脂研如膏﹐敷之。亦和少水爲效。

《嬰孺》治小兒頭瘡﹐經年不瘥。

松脂子母膏方松脂黃連﹝各六分﹞大黃胡粉﹝各四分﹞苦參屋塵水銀蛇牀子黃芩﹝各五分﹞礬石﹝二分﹐燒汁盡﹞上爲末﹐豬脂研勻敷之。

《嬰濡》治小兒徧頭瘡方。

水銀松脂胡粉﹝各二兩﹞臘月豬脂﹝半斤﹐煉成油﹞上都入銅器中﹐火上熟﹐研候汞消盡膏成﹐用敷之﹐更以散子敷。

黃連﹝末﹐五兩﹞水銀﹝一兩﹞烏賊魚骨﹝三兩﹐炙﹞上研汞盡爲末敷膏上﹐亦有用白蘞研汞令消者﹐洗瘡用桃葉煮湯﹐或桃皮﹑野狼牙悉佳。

《嬰童寶鑑》治小兒頭瘡方。

頭髮竈上土﹝各彈丸大﹞HT魚頭巴豆﹝各一个﹞上件諸藥入魚肚內﹐以一寸甘艸塞口中﹐過爲末﹐更入膩粉﹐油調敷之。

《保生信效》治一切風熱瘡﹐尢治小兒頭瘡方。

瀝靑黃蠟﹝各半兩﹞脂麻油﹝一兩﹞巴豆﹝十四粒﹞上先將瀝靑﹑黃蠟熬成汁﹐次入油﹐次入巴豆﹐不住攪﹐候巴豆焦黑卽去巴豆不用﹐次入膩粉﹐秤二錢再攪極勻﹐放冷﹐敷瘡上。政和攺元夏﹐予以干至昌﹐驛吏合此藥治其子﹐目睹隨手卽愈。

《惠眼觀證》茱萸膏治徧身疥瘡及頭瘡方。

茱萸﹝炒﹞黃連﹝各一兩﹞黃蠟松糖﹝各半兩﹞上將上二味爲末﹐將油煎黃蠟﹑松糖﹐入蔥頭一寸共煎﹐候蔥頭赤色取出蔥頭﹐以前二味調勻﹐傾出收之﹐如患者先以蔥湯洗過﹐然後使之﹐不過三五上愈。

《張氏家傳》諸小兒多害頭瘡﹐若不治長大遂成禿瘡﹐或有終身無發者方。

上以肥珠子一兩个﹐獨子者最佳﹐無卽不拘﹐存性燒灰﹐用油瓶底濃油腳調塗之﹐不過三兩上﹐永除根本。

《莊氏家傳》小兒頭上肥瘡方。

上以蛇牀子炒焦色爲末﹐油調敷。

《莊氏家傳》小兒頭瘡方。

綠豆﹝生爲末﹞黃連水銀粉﹝少許﹞上爲末﹐生麻油調敷。

《莊氏家傳》又方上以雞子殼燒灰爲末﹐入膩粉油調敷。

《莊氏家傳》又方上用野狼牙艸汁洗敷妙。

《莊氏家傳》又方燕窠﹝一个﹐炭火黑色﹞膩粉﹝少許﹞上研細生麻油調敷。

《莊氏家傳》又方蚯蚓糞﹝炭火﹞膩粉﹝各少許﹞上研細﹐先用甘艸溫水洗瘡﹐揩漧﹐生油調塗神妙。

《孔氏家傳》小兒頭瘡方。

黃丹膩粉白膠香﹝等分﹞上爲末﹐先洗了﹐用油調塗患處。

《孔氏家傳》又方上以寒水石燒過﹐研如粉﹐每約寒水石半兩﹐入膩粉三錢﹐水銀一小塊﹐研無星﹐色變靑﹐則油調敷之妙。

《王氏手集》治小兒頭瘡﹐奶癬方。

上以馬兜鈴一兩燒灰爲末﹐油調﹐入膩粉少許同敷。

《趙氏家傳》治小兒頭瘡方。

馬兜鈴五倍子﹝等分﹞上爲末﹐用生油調塗之。

《吉氏家傳》治小兒頭瘡﹐惡瘡﹐久不愈者方。

臭橘葉﹝一握﹐取自然汁不計多少﹞黃柏﹝末﹞五靈脂﹝各二錢﹞輕粉﹝炒﹐一錢匕﹞上件爲末﹐同橘油汁調塗瘡上一時之間﹐用黑紙一張﹐摻在頭上待一時取下﹐便有細白虫在黑紙上。

《吉氏家傳》治小兒頭上瘡﹐及疳肥禿瘡方。

豆豉﹝一合﹐炒焦色﹞白礬﹝半兩﹐﹞輕粉﹝一錢﹞上件爲末﹐先淨洗瘡﹐削去發﹐用小便一盆﹐將秤錘燒令赤﹐淬入小便中令熱﹐將洗瘡及去瘡上皮﹐血出尢妙﹐用軟物拭漧﹐生油調藥塗之。

朱司理傳治小兒經年頭瘡神效方。

鳳尾艸豬牙皂角穿山甲﹝各等分﹞上同入火存性﹐細研﹐每用一錢﹐入輕粉一錢和勻﹐麻油調﹐先用溫鹽湯洗瘡令淨﹐然後塗之。

《朱氏家傳》治小兒頭瘡方。

上用白礬一塊﹐坯子少許﹐細研﹐帶赤色﹐入燒綿絮一大指大﹐卽用少許油調塗立效。

卷第三十八

禿瘡第二《千金》治小兒禿頭瘡方。

上取雄鷄屎﹐陳醬汁﹐苦酒和﹐以洗瘡了敷之﹝《千金翼》不用苦酒﹞。

《千金》又方上用不中水蕪菁葉﹐燒作灰﹐和豬脂敷之。

陳藏器治小兒禿瘡方。

上以藍澱滓敷之。

《聖惠》治禿瘡及浸淫瘡方。

上以苦楝枝並皮﹐燒爲灰﹐細研﹐如瘡濕卽幹敷之﹐如瘡幹以豬脂調塗之。兼治小兒浸淫瘡等。

《莊氏家傳》﹕小兒禿瘡方。

上以薜荔球燒灰油調敷。

《莊氏家傳》又方上用蠶蛾燒灰﹐油調敷之妙。

《莊氏家傳》大人﹐小兒禿瘡方。

上用黃米﹐不計多少﹐用白布作小袋一个﹐盛貯緊實﹐於火內燒爲灰﹐然後細研﹐用生油﹑膩粉調塗。

《孔氏家傳》治頭禿瘡方。

守宮﹝一枚﹞蛇蛻﹝同守宮等﹞上以淸油煎﹐去二物了﹐以蠟收塗之絕妙。

卷第三十八

白禿瘡第三《巢氏病源》小兒白禿候﹕白禿之候﹐頭上白點斑剝﹐初似癬而上有白皮屑﹐久則生痂又成瘡﹐遂至徧頭。

洗刮除其痂﹐頭皮瘡孔如箸頭大﹐裏有膿汁出﹐不痛而有微癢時﹐其裏有虫﹐甚細微難見。九虫論亦云﹕是蟯虫動作而成此瘡﹐乃至自小及長大不瘥﹐頭髮禿落﹐故謂之白禿也。

《唐本艸注》﹕小兒白禿瘡方。

雞窠中艸白頭翁花上等分燒灰﹐以蠟月豬脂調塗之﹐仍先以酸泔洗﹐然後塗。

《葛氏肘後》白禿方。

上以葶藶搗末﹐以湯洗訖塗上。

《子母祕錄》小兒白禿瘡﹐頭上瘡﹐團團白色方。

上以牛屎敷之。

《子母祕錄》小兒白禿發不生﹐汁出慘痛方。

上濃煮陳香薷汁少許﹐脂和胡粉敷上。

《子母祕錄》小兒白禿瘡﹐凡頭上團團然白色者方。

上以蒜揩白處﹐早朝使之。

《聖惠》治小兒白禿瘡﹐瘥而復生。

皂角散方皂角﹝二挺﹐燒灰﹞白芨﹝半分﹞黃芩朱砂麝香﹝二味細研﹞黃丹﹝微炒﹞檳榔漧薑﹝燒灰。各一分﹞上件藥搗﹐羅爲末﹐以濃醋腳調塗之﹐甚者不過三上瘥。

《聖惠》治小兒白禿瘡及諸癬。

松脂膏松脂﹝半兩﹞淸油﹝二兩﹞天南星川烏頭﹝去皮臍﹞膩粉﹝各一分﹞黃蠟杏仁﹝湯浸﹐去皮﹐別研如膏。各一兩﹞上件藥搗﹐羅爲末﹐先取油蠟入於瓷器內﹐以慢火熔之﹐後下諸藥末﹐和攪令勻﹐熬三﹑五沸﹐膏成候冷﹐塗瘡上﹐日再用之。

《聖惠》又方蕪荑豆豉﹝各一分﹞川椒﹝二十粒﹐去目﹞上件藥搗如泥﹐以陳醬汁調塗之。

《聖惠》小兒白禿瘡﹐痛癢不瘥方。

桃花﹝三月三日收﹐未開者陰漧﹞赤桑根﹝各一兩﹞上件藥搗﹐細羅爲散﹐以臘月豬脂和如膏﹐每使時先以桑柴灰汁淨洗﹐拭漧塗之卽瘥。

《聖惠》又方細柳枝﹝一握﹞水銀﹝半兩﹐以津研令星盡﹞皂角﹝一挺﹐去皮子﹞上件藥細銼﹐以醋一升﹐煎令濃﹐去滓﹐再熬成膏﹐下水銀﹐攪令勻﹐以瓷盒盛﹐日二塗之。

《聖惠》治小兒白禿瘡﹐無發苦癢。

野葛膏方野葛﹝末﹞豬脂羊脂﹝各一兩﹞上件藥同煎三五沸﹐攪令勻﹐濾去滓﹐盛於瓷器中候冷塗之﹐不過三上瘥。

《聖惠》治小兒白禿瘡及疳﹐頭髮連根作穗脫落﹐發不生者﹐宜塗黑豆瀝方黑豆巨子﹝各三合﹞訶黎勒皮﹝一兩﹞上件藥搗﹐羅爲末﹐以油水中半﹐拌令勻﹐內在竹筒中﹐用亂髮塞口﹐以火燒﹐瀝取膏﹐貯於不津器中。每使時﹐先以米泔﹑皂角淨洗﹐然後塗之﹐日二用﹐十日內發生矣。

《聖惠》又方巴豆﹝十枚﹐去皮﹑心﹐用紙裹壓去油﹞鹽﹝一塊如栗子大﹞麻油﹝一合﹞上件藥﹐都入乳缽內﹐研如膏﹐日三度塗之瘥。

《聖惠》治小兒白禿瘡﹐發落苦癢。

黃柏散方黃柏﹝末﹞薰陸香﹝各一兩﹞上件藥細研﹐以生麻油調稀稠得所﹑塗之﹐幹卽更塗﹐不過四五度瘥。

《聖惠》治小兒白禿瘡﹐發不生方。

上取蔓菁子﹑川烏頭等分﹐燒灰細研﹐以生油和塗之。

《聖惠》治小兒白禿瘡﹐久不瘥方。

上取鯽魚一頭重四兩者﹐去肚腸﹐實塡亂髮﹐以濕紙裹燒爲灰﹐細研﹐入雄黃末二錢﹐更研令勻。每用時以泔淸淨洗瘡﹐拭漧﹐以臘月豬脂調塗之﹐生油調亦得。

《聖惠》治小兒白禿瘡方。

上取東引楝木枝﹐銼碎﹐搗羅爲末﹐以豬脂和塗之。

《聖惠》又方馬腸根﹝一兩﹐銼﹐微炒﹞藜蘆﹝半兩﹐去蘆頭﹐銼﹐炒令焦﹞上搗﹑羅爲末。每用時先以泔淸淨洗瘡﹐拭漧敷之。

《聖惠》又方上以梁上塵五兩﹐細研﹐每用時先以皂角湯溫溫淨洗瘡﹐拭漧敷之。

《聖惠》又方上以雄鷄糞白細研﹐以陳醬汁調塗之。《嬰孺》先以苦酒洗了塗之。

《聖惠》又方上以熊脂五兩﹐熔令消﹐塗之。

《聖惠》又方上取瓦靑衣細研﹐以生油調塗之。

《聖惠》又方上以醋泔洗頭﹐後淋蕎麥灰汁再洗之。

《聖惠》又方上以葵根燒灰﹐細研敷之。

《聖惠》又方上以蛇蛻皮燒灰﹐細研敷之。

茅先生治小兒白禿瘡及頭瘡方。

漆HT豆豉白礬﹝等分﹞上都入器內﹐泥裹燒過﹐研細入輕粉﹐油調塗之。

長沙醫者丁時發傳治小兒累年不效白頭爛方。

石炭﹝以童子小便浸七日﹐又換小便浸之﹞蛇胞子葉﹝陰漧。等分﹞上爲細末。先用白紗子頭上裹定﹐次用鴨卵餅一个在頭上﹐又用白絹裹定﹐良久﹐虫在紗子上﹐卻去紗絹卵﹐次用藥塗之﹐不過三﹑五上瘥。

卷第三十八

赤禿瘡第四《千金》治赤禿方。

上搗黑椹﹐取三升服之﹐日三。

《千金》又方上以桑皮汁洗頭﹐搗椹封之﹐日中曝頭睡。

《千金》又方上燒牛角灰﹐和豬脂敷。

《千金》又方上以馬蹄灰末﹐臘月豬脂和敷之。

《子母祕錄》療小兒鬼舐赤禿方。

上以貍屎燒灰﹐和臘月豬脂塗上。

卷第三十八

漏頭瘡第五《聖惠》治小兒頭瘡﹐晝開出膿﹐夜卽復合者﹐宜用此方。

大附子﹝去皮臍﹐搗﹑羅爲末﹞鯽魚﹝長四寸者。各一枚。《葛氏肘後方》用鯉魚﹞上件藥將附子末入魚肚中﹐於炭火上炙令焦﹐細研敷瘡上﹐更爛搗蒜﹐於上封之﹐甚良。

《聖惠》又方亂髮﹝一團如梨大﹞雞子黃﹝五枚﹞上件藥相和﹐入銚子中﹐以炭火熬令發消﹐以棉濾過﹐用瓷盒盛﹐塗於瘡上。﹝《萬全方》更用膩粉少許﹐外入通前三味﹞《聖惠》又方上以馬蹄燒灰細研﹐以生油調塗之。

《聖惠》又方上以露蜂房燒灰細研﹐以臘月豬脂調塗之。

《聖惠》又方上以黑豆一合炒令存性﹐搗羅爲末﹐以水調塗之。

卷第三十八

蠷尿瘡第六《巢氏病源》小兒蠷繞腰腹候﹕蠷虫長一寸許﹐身有毛如毫毛﹐長五六分﹐腳多而甚細﹐居處屋壁之間。

云其遊走遇人﹐則尿人影﹐隨所尿著影處﹐人身卽應之生瘡﹐世病之者﹐多著腰脇。初生之狀匝匝起﹐初結﹐小者如黍粟﹐大者如麻豆﹐染漸生長闊大﹐繞腰生膿汁成瘡也。

《千金》論曰﹕凡蠷虫尿人影著處﹐便令人病瘡﹐其狀身中忽有處慘痛如芒刺﹐亦如刺虫所螫後起細﹐作聚如茱萸子狀也。四邊赤﹐中央有白膿如黍粟﹐亦令人皮肉急﹐舉身惡寒壯熱﹐劇者連起﹐竟腰脇胸也。治之法﹐初得之摩犀角塗之﹐止其毒﹐治如火丹法。余以武徳中六月得此疾﹐經五六日覺心悶不佳﹐以他法治不愈。又有人教畫地作蠷形﹐刀子細細畫取蠷腹中土﹐就中以唾和成泥塗之﹐再塗卽愈﹐將知天下萬物相感﹐莫曉其由矣。

《千金》治小兒蠷咬繞腹匝卽死方。

上搗蒺藜葉敷之﹐無葉子亦可。

《千金》又方上取燕窠中土﹐豬脂和敷之﹐幹卽易之。

《千金》治蠷尿方。

上以羊發燒灰﹐臘月豬脂和封之。

《千金》又方上搗豉封之。

《千金》又方上酢和胡粉塗之。

《千金》治蠷尿瘡方。

上燒鹿角末﹐以苦酒和敷瘡上。《聖惠》以酒和塗已﹐有汁者﹐燒道旁獘蒲席敷之。

《千金》又方上以槐白皮半斤切﹐以苦酒二升漬半日﹐刮去瘡處以洗﹐日五﹑六徧。末赤小豆﹐以苦酒和敷之﹐燥復易之小兒以水和。

《千金》又方上嚼大麥以敷之﹐日三。

《千金》又方上熟嚼梨葉﹐以水和塗﹐燥復易之。

《千金》又方上以馬鞭艸熟搗以敷之﹐燥則易之。

《千金》又方上取茱萸東行根下土﹐酢和塗之。

《聖惠》治小兒蠷瘡方。

上取敗蒲扇﹐以水煮濃汁塗之。

《聖惠》又方上以扁豆葉搗爛塗之。

《聖惠》又方上以生甘艸搗末敷之。

《聖惠》又方上以梨子嚼汁塗之﹐幹則再塗之。

《聖惠》又方上以粟子爛嚼塗之。

《聖惠》又方上以扁竹汁塗之。

《聖惠》又方上生白礬細研﹐以生蔥汁調﹐濃塗之。

卷第三十八

自懸瘡第七《王氏手集》﹕頃見應天有一小兒﹐項下生瘡﹐常癢痛不幹﹐漸繞項滋長﹐經年不愈。有一道人云﹕此名自懸瘡﹐是自縊鬼爲祟﹐將繞項周匝﹐能使人頭斷﹐甚可怪也﹐只求自縊人墓上土數合細研﹐隨瘡敷之﹐初用藥不可勝計﹐用此﹐果不累敷而愈。

卷第三十八

代指第八《聖惠》﹕夫小兒代指者﹐其指先腫﹐熱痛﹐其色不黯﹐然後方始爪甲結膿﹐劇者爪甲脫也﹐亦名代甲﹐亦名糟指﹐亦名土竈火。爪筋之餘也﹐由筋骨熱盛﹐气澀不通﹐故結腫生膿﹐而爪甲脫也。

《聖惠》治小兒代指腫痛方。

上用麻黃三兩搗碎﹐以水二碗﹐煎至一碗﹐乘熱略蘸指在其中﹐日十餘徧卽愈。

《聖惠》治小兒代指逆腫方。

上以雜毛和黃土作泥﹐泥指上﹐令濃五分﹐內灰中暖之﹐令微熱可忍﹐候泥漸漸幹﹐卽易﹐不過二﹑三度卽瘥。

《聖惠》又方上以豬脂和曲研敷之﹐數易之。

《聖惠》又方上取梅核中仁熟搗﹐以醇苦酒和敷之﹐以瘥卽止。

《聖惠》又方上取梁米粉﹐鐵鐺中熬令赤﹐以眾人唾和之﹐塗上令濃一寸﹐卽消。

《聖惠》又方上以小便和鹽作泥﹐濃裹之﹐數易卽瘥﹐更用鍼刺血出﹐最妙。

卷第三十八

手足皸裂第九《聖惠》﹕夫小兒肌膚軟弱﹐冬時解脫﹐觸冒風寒﹐手足脫肉破﹐故謂之皸裂也。

《千金翼》治手足皴裂血出疼痛方。

上取豬著熱酒中﹐以洗之卽瘥。

《聖惠》治小兒入水手足皴裂腫痛血出方。

上用生胡麻﹐爛搗塗之。

《聖惠》又方上以棗煮取肉﹐研細敷之﹐一宿後﹐用甘艸湯洗卽瘥。

卷第三十八

腳瘃第十《聖惠》﹕夫小兒腳瘃者﹐是小兒肉嫩﹐外風冷中於足掌中湧泉穴也。是兒腳上皮肉間血气與風邪相感﹐便肉硬血气不通﹐陽气不達﹐致使然也。

《聖惠》治小兒腳瘃腫硬疼痛﹐宜用沸蘸方。

川椒﹝二兩﹞鹽﹝一兩﹞上以淸酒五升﹐煎取三升﹐頻頻蘸之﹐候冷卽住﹐其藥重暖三五七度用之。

《聖惠》又方附子﹝一兩﹞漧薑﹝二兩﹞上件藥搗﹐羅爲末。入於綿中﹑裝襪與兒著之。

《聖惠》又方上用豬脂﹐日三﹑二度塗之。《吉氏家傳方》濃煎臘脂塗之。

卷第三十八

凍瘡第十一《巢氏病源》小兒凍爛瘡候﹕小兒冬月﹐爲寒气傷於肌膚﹐寒气搏於血气﹐血气壅滯﹐因卽生瘡﹐其瘡亦腫而難瘥﹐乃至皮肉爛﹐謂之爲凍爛瘡。

《千金》治凍爛瘡方。

上以豬後懸蹄﹐以夜半時燒之﹐研細﹐篩﹐以豬脂和敷。亦治小兒。

《千金翼》治冬月冒涉凍淩﹐面目手足瘃壞及始熱疼痛故瘃方。

上取麥窠﹐煮取濃汁﹐熱漬手足兼洗之﹐三﹑五度卽瘥。

《千金翼》治手足皴凍欲脫方。

椒芎﹝各半兩﹞白芷防風姜﹝一秤鹽。各一分﹞上五味﹐以水四升﹐煎令濃﹐塗洗之三數徧卽瘥。

《千金翼》治凍傷十指欲墮方。

上取馬屎三升﹐煮令麻沸﹐漬冷易之﹐半日愈。

《子母祕錄》治小兒凍瘡方。

上用雀兒腦髓塗之立瘥。

孟詵治凍瘡方上取臘日新死者牡鼠一枚﹐油一大升煎之使爛﹐絞去滓﹐重煎成膏﹐塗凍瘡及折破瘡。

《聖惠》治小兒凍耳成瘡﹐或癢或痛。

黃柏散方黃柏白蘞﹝各半兩﹞上件藥搗﹐細羅爲散。先用湯洗瘡﹐後以生油調塗之。

《聖惠》治小兒凍腳成瘡﹐或癢或痛﹐宜用此方。

小麥﹝半升﹞穣艸﹝三握﹞上件藥用醋一升﹐水二升﹐同煮至二升﹐去滓。溫如人體﹐洗兩腳﹐夜間頻洗之效。

《聖惠》治小兒凍手﹐皴裂成瘡。

白蘞散方白蘞﹝末﹐三分﹞白芨﹝末﹐半兩﹞生油麻﹝二合﹐生搗﹞上件藥同研令勻﹐更用蒸蘿卜一个﹐爛研一處﹐以酒調似稀膏。先以童子小便洗﹐後便塗之效。

《養生必用》凍瘡久不愈方。

上以馬蘭花子爲末﹐煎湯帶熱淋洗。

張渙治小兒冬月乳母不愼調適﹐爲寒气傷於皮膚﹐搏於血气﹐令腫生瘡﹐難瘥﹐俗呼爲凍瘡﹐或偏發耳上手足。

黃柏膏方黃柏白蘞﹝各末一兩﹞白芨﹝末﹐半兩﹞生油麻﹝二合﹐生搗取汁﹞上件藥同研令勻﹐更用蒸蘿卜一个﹐一處以好酒一盞爛搗成膏。每用少許﹐先以童子小便洗﹐後用藥﹐看患處塗之。

卷第三十八

痱子第十二《聖惠》﹕夫盛夏之月﹐小兒膚腠開﹐易傷風熱﹐風熱毒瓦斯搏於皮膚﹐則生痱瘡﹐其狀如湯之潑﹐輕者匝匝如粟粒﹐重者熱浸漬成瘡﹐因以爲名﹐世呼爲痱子也。

陶隱居療小兒熱痱方。

上以菟絲子﹐取莖汁﹐以浴小兒。

《聖惠》治小兒痱子﹐磨破成瘡疼痛。宜用止痛生肌赤石脂散方赤石脂黃柏﹝末﹞臘面茶﹝末。各半兩﹞白面﹝二兩﹞龍腦﹝一分﹞上件藥同研令勻﹐每用綿撲於瘡上﹐以瘥爲度。

《聖惠》治小兒夏月痱瘡﹐及熱瘡﹐葛粉散方葛粉﹝三兩﹞甘艸﹝生銼﹞鍛石﹝炒。各一兩﹞上件藥搗﹐羅爲末。以綿撲於瘡上﹐以瘥爲度。

《聖惠》治小兒體熱痱瘡﹐滑石散方滑石﹝末﹐三兩﹞白礬﹝灰﹐一兩﹞棗葉﹝四兩﹞上件藥搗﹐羅爲末。先以溫漿洗瘡﹐後取藥敷之﹐卽瘥。

《聖惠》又方英粉﹝五兩﹞白龍腦﹝一錢﹞上件藥細研。先用棗葉湯洗﹐後以散撲之。

《聖惠》治小兒痱瘡熱破﹐痛不止方。

幹藕節﹝末二兩﹞生油麻﹝二合﹞上件藥先搗油麻如膏﹐後下藕節末和﹐別入生蜜﹐調稀稠得所﹐塗於瘡上﹐不過三﹑五度瘥。

張渙治小兒盛夏之月﹐因汗腠理開疏﹐風熱毒瓦斯客之﹐則生痱瘡﹐其狀如湯潑﹐或紛紛如粟粒﹐俗呼爲痱子﹐甚者磨破。宜龍腦散方龍腦﹝別研﹞黃柏﹝末。各半兩﹞白面臘面茶﹝末。各二兩﹞上件藥同研勻細。每用新綿藥撲於瘡上﹐破者敷之﹐以瘥爲度。

卷第三十八

赤疵第十三﹝黑疵附﹞《巢氏病源》小兒赤疵候﹕小兒有血气不和﹐肌肉變生赤色﹐染漸長大無定﹐或如錢大﹐或闊三數寸是也。

《千金》治小兒身上生赤疵方。

上取馬尿洗之﹐日四﹑五度。

《千金》治小兒身上有赤黑疵方。

上鍼父腳中﹐取血貼疵上﹐卽消。

《千金》又方上取狗熱屎敷之﹐皮自捲落。

《千金翼》凡人身有赤疵方。

上常以銀揩令熱﹐不久漸漸消滅瘢痕。

《嬰孺》治赤疵方。上取生漆點之瘥。

卷第三十八

白駁第十四《千金翼》治白癜﹑白駁﹑浸淫﹑瘍著頸及胸前方。

上以大醋於甌底磨硫黃﹐令如泥﹐又以八角附子截一頭使平﹐就甌底重磨硫黃使熟。夜臥先布拭病上令熱﹐乃以藥敷之﹐重者三度。

《千金翼》又方硫黃水銀礬石竈墨上四味等分﹐搗下篩﹐以蔥涕和研之。臨臥以敷病上。

《千金翼》又方石硫黃﹝三兩﹞附子﹝去皮﹞鐵精﹝各一兩﹞上三味並研搗﹐以三年醋和﹐內瓷器中﹐密封七日。以醋泔淨洗﹐上拭漧塗之卽愈﹐一﹑兩日愼風。

《千金翼》治頭項及面上白駁浸淫漸長﹐有似於癬﹐但無瘡方。

上以干鰻鱺魚灸脂塗之﹐先拭駁上﹐外把刮之令小慘痛﹐拭燥﹐然後以魚脂塗之﹐一塗便愈﹐難者不過三塗之﹐佳。

《千金翼》又方上取生木空中水﹐洗之﹐食頃止。

《千金翼》又方上以桂心末﹐唾和敷駁上﹐日三止。

《千金翼》又方白芨當歸附子天雄黃芩﹝各一兩﹞漧薑﹝四兩﹞躑躅﹝一升﹞上七味﹐搗篩爲散﹐酒服五分匕﹐日三服。

《千金翼》灸法﹕五月五日午時﹐灸膝外屈腳當紋頭﹐隨年壯兩處﹐灸一時下火﹐不得轉動。

卷第三十八

漆瘡第十五《巢氏病源》小兒漆瘡候﹕人無問男女大小﹐有稟性不耐漆者﹐見漆及新漆器﹐便著漆毒﹐令頭面身體腫﹐起隱疹色赤﹐生瘡癢痛是也。

《千金》漆瘡方。

上以生柳葉三斤﹐以水一斗五升細切煮﹐得七升﹐適寒溫洗之﹐日三。《肘後方》云老柳皮尢妙。

《千金》又方上以磨石下滓泥塗之﹐取瘥止﹐大驗。

《千金》又方上取蓮葉燥者一斤﹐以水一斗煮取五升﹐洗瘡上﹐日再。

《千金》又方上以貫眾治末以塗上﹐幹以油和塗之﹐卽愈。

《千金》又方上以羊乳汁塗之。

《千金》又方上以芒硝五兩﹐湯浸洗之。﹝《千金翼》塗之。﹞《千金》又方上以礬石著湯中令消﹐洗之。

《千金》又方上取七姑艸搗﹐封之。《救急方》及《聖惠》皆搗七姑艸和芒硝塗之。

《千金》又方上取豬膏塗之。

《千金》又方上宜啖豬肉嚼谷塗之。

《千金》又方上濃煮鼠查葉以洗漆上﹐亦可搗葉取汁以塗之。

《外臺》﹕《必效》療漆瘡方。

上濃煮杉木汁洗之﹐數數用卽除﹐小兒尢佳。

《聖惠》治小兒漆瘡﹐四肢壯熱。

藍葉散方藍葉麥門冬﹝去心﹞川升麻木通﹝銼﹞甘艸﹝炙微赤﹐銼﹞茯神﹝各半兩﹞犀角馬牙硝﹝各三分﹞上件藥搗﹐粗羅爲散。每服一錢以水一小盞﹐煎至五分﹐去滓放溫。量兒大小分減服之。

《聖惠》又方木通﹝銼﹞川升麻木防己﹝各一分﹞川大黃﹝銼碎﹐微炒﹞川朴硝﹝各一分﹞桑根白皮﹝半兩﹐銼﹞上件藥搗﹐粗羅爲散。每服一錢﹐以水一小盞﹐煎至五分﹐去滓放溫。量兒大小分減服之。

《聖惠》又方垂柳枝﹝五兩﹞苦參﹝二兩﹞黃連﹝一兩﹐去須﹞上件藥細銼﹐以水三升煎至半升﹐去滓﹐入墨末一合攪令勻﹐熬成膏以瓷合盛。候冷﹐塗於瘡上。

《聖惠》又方上濃煎蔓靑湯﹐看冷熱洗之。

《聖惠》又方上取蟹二枚生者爛搗﹐以水二合﹐同絞取汁塗之。《雞峯方》末自死蟹﹐水煎洗之。

《聖惠》又方上以糯米嚼令爛塗之。

《聖惠》又方上以茅香﹐漬汁頻洗之。

《聖惠》又方上用小麥曲搗末﹐以雞子白和塗之。

《聖惠》又方上用馬屎洗之。

《聖惠》又方上以薤白生搗如泥塗之﹐煮汁洗之亦佳。

《聖惠》又方上濃煎黃櫨湯﹐看冷熱洗之。

《聖惠》又方上以菜子油塗之。

《聖惠》又方上濃煎新糜帚湯﹐看冷熱洗之。

《聖惠》又方上搗韭汁塗之。

張渙化毒散方治男女有稟性不耐漆者﹐見生漆及漆器便著毒生瘡癢痛。

木通﹝銼﹐一兩﹞麥門冬﹝去心﹞藍葉﹝各半兩﹞犀角﹝屑﹞甘艸﹝炙微赤﹐銼﹞馬牙硝﹝各一分﹞上件藥搗﹐羅爲粗散。每服一錢﹐以水一小盞﹐煎至五分﹐去滓﹐放溫服。量兒大小加減。

張渙又方柳杖膏。

垂柳枝﹝五兩﹞苦參﹝二兩﹞黃芩﹝一兩﹞上件藥﹐細銼爲粗末。每用三匙頭﹐以水二碗煎至一碗﹐濾去滓﹐研入好墨半匙頭﹐攪令勻﹐再熬成膏﹐以瓷合盛﹐候冷﹐每用少許塗於瘡上。

張銳《雞峯方》治漆瘡。

上以蓬莪術爲細末﹐每一兩以水五盞煎至二盞﹐去滓洗之。

張銳《雞峯》又方上以桂去皮油調塗之。

卷第三十八

金瘡第十六《巢氏病源》小兒金瘡候﹕小兒爲金刃所傷﹐謂之金瘡。若傷於經脈﹐則血出不止﹐乃至悶頓﹔若傷於諸髒兪募﹐亦不可治。自余腹破腸出﹐頭碎腦露﹐並亦難治。其傷於肌肉﹐淺則成瘡﹐終不慮死﹐而金瘡得風則變痙。

《千金翼》療金瘡方。

上以鍛石上血大效。若五月五日采蘩蔞﹑葛葉﹑鹿活艸﹑槲葉﹑芍藥﹑地黃葉﹑蒼耳﹑靑蒿葉﹑令搗鍛石爲團如雞卵﹐曝榦末﹐以療瘡生肌﹐大神驗。﹝鹿活艸天名精也。﹞《千金翼》桃仁湯主金瘡瘀血方。

桃仁﹝五十枚﹐去皮尖及雙仁﹞虻虫﹝去翅足﹐熬﹞水蛭﹝熬。各三十枚﹞大黃﹝五兩﹞桂心﹝半兩﹞上五味﹐切以水酒各五升﹐煮取二升﹐服一合﹐日三服﹐明日五更一服。

《千金翼》金瘡內漏方。

上還自取瘡中血﹐著中水和﹐盡服愈。

《千金翼》金瘡腹中有瘀血。

二物湯方大麻仁﹝三升﹞蔥白﹝二七莖﹞上藥使數人各搗令熟﹐著九升水中﹐煮取半﹐頓服之。若血去盡﹐腹中有膿血﹐更令服之﹐當吐膿血耳。

《千金翼》金瘡內漏血不出方。

上以牡丹爲散﹐服三指撮﹐五日尿出血。

《千金翼》金瘡方。

上取馬鞭艸﹐搗篩薄瘡一宿﹐都瘥。冬用榦葉末。

《千金翼》治金瘡出血﹐多虛竭。

內補散方蓯蓉芍藥當歸芎漧薑人參黃芩濃朴﹝炙﹞桑白皮吳茱萸黃桂心甘艸﹝炙。各一兩﹞蜀椒﹝三分﹐去目及閉口者﹞上十四味﹐搗篩爲散﹐飲服方寸匕﹐日三。

《千金翼》治金瘡煩滿方。

上用赤小豆一升﹐以苦酒浸之﹐熬燥復漬之﹐滿三度﹐色黑﹐治服方寸匕﹐日三。

《千金翼》治金瘡苦不瘥方。

上用白楊木白皮﹐熬令燥﹐末服方寸匕﹐日三服。又以末敷瘡中﹐卽愈。

《千金翼》治金瘡刺痛不可忍﹐百方不瘥方。

上以蔥一把﹐水三升﹐煮數沸﹐漬瘡卽止。

《千金翼》治金瘡煩痛﹐大便不利方。

大黃黃芩﹝等分﹞上二味﹐搗篩爲末﹐煉蜜和丸。先食飲服﹐如梧子七丸﹐日三。

《千金翼》金瘡方上以桑白皮裹﹐令汁入瘡中﹐或鍛石封並妙。

《千金翼》凡金瘡出血必渴﹐當忍啖燥食﹐不得飲粥及漿﹐犯卽血出殺人。凡白血不止方。

上粉龍骨末於瘡上﹐立止。

《千金翼》又方上割取人見著鞋上有斷乳十枚﹐布瘡上立止。

《千金翼》又方上末雄黃﹐敷瘡﹐當沸汁出卽瘥。

《千金翼》又方上刮具子末﹐服一錢匕。

《千金翼》又方上煮葛根食之﹐如食法﹐勿令多。

《千金翼》凡金瘡深﹐不用早合方。

上若合則以滑石末﹐粉則不合。

《千金翼》金瘡止血散方。

釣樟根﹝三兩﹞當歸芎漧地黃續斷﹝各一兩﹞鹿茸﹝半兩﹐炙﹞龍骨﹝二兩﹞上七味﹐搗篩爲散以敷﹐血卽止。酒服一錢匕﹐日五夜三。

《千金翼》金瘡腸出令入方。

磁石﹝燒﹞滑石﹝各三兩﹞上二味﹐搗細篩爲散﹐白飲服方寸匕﹐日五夜二﹐三日當入。

《千金翼》治刀斧所傷﹐及冷瘡﹑牛領馬鞍瘡方。

續斷松脂﹝各一兩﹞鹿角牛骨﹝腐者﹞亂髮﹝燒。各二兩﹞上五味搗﹐篩細爲散﹐以豬脂半斤﹐並松脂合煎令和﹐下鐺於地上﹐攪令冷凝用之﹐瘡有汁﹐散敷之。

《千金翼》金瘡煩悶方。

白芷芎甘艸﹝炙。各二兩﹞上三味﹐熬令變色﹐搗篩爲散﹐水服方寸匕﹐日五夜二。

《千金翼》續斷散主金瘡筋骨續絕方。

續斷﹝三兩半﹞蓯蓉﹝薄切﹐酒浸一首﹐令幹﹞芎當歸﹝各一兩半﹞細辛﹝半兩﹞附子﹝炮﹐去皮﹞漧薑蜀椒﹝汗﹐去目閉口者﹞桂心﹝各三分﹞蛇銜艸漧地黃﹝各二兩﹞芍藥人參甘艸﹝炙。各一兩﹞上十四味﹐搗篩爲散﹐酒服方寸匕﹐日三夜一。﹝《千金》有地楡﹐《古今錄驗》又有杜蘅。﹞《千金翼》澤蘭散主金瘡內塞方。

澤蘭防風蜀椒﹝去目閉口者﹐汗﹞石膏漧薑附子﹝炮去皮﹞細辛辛夷芎當歸﹝各半兩﹞甘艸﹝一兩﹐炙﹞上十一味搗篩爲散﹐酒服方寸匕﹐日三夜一。膿多倍甘艸﹔渴加栝蔞半兩﹔煩熱加黃芩半兩﹔腹滿短气加濃朴三分﹔瘡中瘀血﹐更加辛夷半兩。

《寶童方》治諸般傷損。

花蕊石﹝一斤﹞硫黃﹝一兩﹞上件用瓷合盛﹐白芨粉水調固縫﹐然後以鹽泥固濟﹐火內燒一日一夜取﹐出火气﹐研細。用治瘡﹐凡貓犬所傷及有損﹐用摻之。

《吉氏家傳》金鐵傷血不止方。

鍛石﹝一兩﹞雞子﹝一个﹐打破和黃﹞上二味拌和作餅子燒之令煙絕﹐再研細﹐每日摻之。

卷第三十八

湯燙火燒第十七《聖惠》﹕凡小兒被湯潑火燒者﹐初時愼勿以冷物﹐及井下泥﹑及尿泥並蜜塗塌之﹐其熱气得冷﹐卽卻深搏﹐至入筋骨爛也。所以人中湯火後﹐筋喜攣縮者﹐良由此也。

《千金》治火燒瘡方。

上以死鼠頭一枚﹐臘月豬膏煎令消盡﹐以敷﹐幹卽敷瘥﹐不作瘢﹐神效。亦治大人火瘡。

《千金》又方上用丹參無多少﹐以羊脂﹑豬髓腦煎﹐塗之無瘢﹐神良。

《千金》治湯沃人肉爛壞方。

杏仁附子﹝各二兩﹞甘艸﹝一兩﹞羊脂﹝五兩﹞松脂﹝雞子大﹞上五味﹐咀﹐以不中水豬膏五兩煎﹐塗之。

《千金翼》火燒瘡方。

上取新牛屎承熱塗之。

《千金翼》又方上燒桃葉﹐鹽和煮作湯洗之。

《千金翼》又方上以醬汁塗立愈。

《千金翼》又方上以桑皮灰敷﹐幹則易。

《千金翼》又方上以井底淸泥塗之佳。

《千金翼》又方上以靑羊髓塗之佳。無靑羊﹐白﹑黑羊亦得。

《千金翼》治灸瘡及湯火所損﹐晝夜啼呼不止﹐兼滅瘢方。

羊脂松脂﹝各半兩﹞豬脂蠟﹝各一分﹞上四味於松明上﹐以小銚火燒豬脂等皆消﹐以承取汁敷之。﹝松明是松木節也。﹞《千金翼》治火瘡方。

柏白皮﹝半兩﹞竹葉﹝一兩﹞甘艸﹝二兩﹞上三味以豬膏一斤﹐煎三沸﹐三上三下﹐藥成去滓﹐待冷塗之。《集驗》有地黃四兩。

《圖經》治湯溫火燒方。

上以側柏葉入臼中﹐濕搗令極爛如泥﹐冷水調作膏﹐以治大人及小兒湯湯火燒﹐塗敷於傷處﹐用帛子系定﹐三兩日瘡當斂﹐仍滅瘢。

《北夢瑣言》孫光憲家婢抱小兒不覺﹐落炭火上方。

上便以醋泥敷之﹐無痕。﹝《良方》亦載此說。﹞《子母祕錄》治小兒湯火瘡方。

上水煮大豆汁﹐冷塗上﹐數易瘥﹐無斑。

《聖惠》治小兒卒被湯潑火燒﹐苦劇。

大麻子膏方大麻子﹝一合﹞柏白皮白芷甘艸梔子仁﹝各一兩﹞上件藥細銼﹐以豬脂一斤﹐煎白芷色黃爲度﹐以綿濾去滓﹐盛於瓷器中﹐候冷。塗於瘡上﹐日三﹑四度用之。

《聖惠》治小兒被湯潑火燒﹐赤痛。

生地黃膏方生地黃甘艸苦竹葉﹝各一兩﹞柏白皮﹝二兩﹞上件藥細銼﹐以豬脂一斤﹐煎令地黃色黑﹐以綿濾去滓﹐盛於不津器中﹐候冷﹐日三度塗之。

《聖惠》治小兒火燒瘡敗壞﹐宜用羊髓膏方羊髓﹝一斤﹞柏白皮生地黃蛇銜艸黃芩梔子仁苦竹葉﹝各一兩﹞上件藥細銼﹐先以鐺中煉羊髓令沸﹐次下諸藥同煎﹐候地黃色黑爲度﹐以綿濾去滓﹐傾於瓷器中﹐候冷﹐塗於瘡上﹐日三度用之。

《聖惠》治小兒湯火瘡。

白膏方。

白松脂白蘞白芨定粉﹝各半兩﹞乳香﹝一分﹞淸油﹝二合﹞黃蠟﹝一兩﹞上件藥搗﹐羅爲末﹐先以油入瓷鍋內﹐用慢火熬令香﹐下蠟令熔﹐次下諸藥末﹐不住手攪熬成膏﹐以瓷盒盛﹐候冷﹐日三﹑四度塗之。

《聖惠》又方柏葉梔子仁﹝各一兩﹞胡粉﹝半兩﹞上件藥搗﹐羅爲末﹐以羊髓五合入鐺中﹐於微火上化之﹐後下諸藥末﹐不住手攪熬成膏﹐盛於不津器中。

候冷塗之﹐以瘥爲度。

《聖惠》又方白礬﹝二兩燒灰﹞梔子﹝三七枚﹐燒令煙盡爲度﹞上件藥細研爲散﹐以雞子白調塗之。

《聖惠》又方上用柏白皮半斤細銼﹐以豬脂五兩﹐入銚子內﹐與柏白皮同煎焦黃色取下﹐綿濾去滓﹐內入瓷合中﹐候冷塗之。

《聖惠》又方上用丹參搗末﹐以羊脂和敷之。

《聖惠》又方上用死鼠一枚﹐以淸油一升煎令黑焦﹐去滓﹐日三度塗之。

《聖惠》又方上以楡白皮﹐嚼熱塗之。

《聖惠》又方上用梔子仁以水浸汁﹐日五﹑六度塗之。

《聖惠》又方上用菇蔣根去土燒灰細研﹐以雞子白和塗之。

《聖惠》又方上用柳白皮細銼半斤﹐以豬脂一斤相和﹐煎候柳皮黑﹐去滓放冷﹐日三塗之。

《聖惠》又方上用雄黃末﹐以醋調塗之。

《聖惠》又方上用浮萍艸搗末﹐以溫水調塗之。

《聖惠》又方上初被湯火所傷﹐便取狗毛碎剪﹐消膠和之﹐徧塗於瘡上﹐以帛封之。一封以至痂落﹐更不易之﹐亦之不痛﹐甚良。

《聖惠》又方上以粟米熬令焦﹐投水中卻漉出﹐爛研﹐敷之效。

《聖惠》又方上用黍米煮粥﹐以雞子白和敷之。

《聖惠》又方上以乳頭香水研﹐薄薄塗之。

《聖惠》治小兒卒被湯潑方。

上用牛皮膠以漿水同入瓷器內﹐慢火煨令化﹐濃塗之立瘥。

《養生必用》湯火傷妙方。

上以蛤螭殼火燒令通赤﹐放冷研爲末﹐生油調塗﹐藥至如冰﹐不作瘢。一方云﹕無蛤螭殼﹐細蛤粉亦可。

《養生必用》又方上以水調白面掃上。

《養生必用》又方蓖麻子﹝去皮﹞蛤粉﹝等分﹞上研如膏﹐湯傷用油調塗﹐火傷用水調塗。

《嬰孺》治小兒湯火瘡。

柏皮膏方生柏皮生槐白皮﹝各切。三合﹞生地黃汁生蛇銜﹝各八分﹞梔子仁﹝六分﹞甘艸黃柏﹝各四分﹞上切﹐以豬脂一升半小火上煎爲膏﹐去滓敷之。

《嬰孺》又方上以柏葉火燒爲末﹐冷水和敷之。乳母忌口無瘢。

《嬰孺》又方上以蜜塗之五七。

張渙治小兒偶被湯潑火燒麻子膏方大麻子柏木白皮香白芷甘艸生地黃﹝各一兩﹞上件搗爲粗末﹐以豬脂八兩熔﹐熬藥色黃成膏﹐以綿濾去滓﹐盛於瓷器中。候冷﹐每用少許塗患處。

張銳《雞峯方》治湯火燒。

上以風化鍛石﹐淸油調塗之。

張銳《雞峯》又方上以蕎麥麵炒焦﹐冰水調塗之﹐或入油少許尢妙。

《聚寶方》治火燒瘡。

上以干牛糞燒灰細研﹐生油調塗之﹐仍無瘢痕。

《王氏手集》治小兒湯湯火燒方。

雞子白﹝一个﹞蔥﹝一條﹐煨熟去皮﹞蛤粉﹝一棗大﹞上研極細﹐塗燒湯處﹐便不成瘡﹐有瘡者亦無瘢。

《吳氏家傳》﹕凡湯火傷人小兒痛苦之方出多門﹐如醋磨大黃等方﹐具載與冊。謂出神授﹐用輒不驗﹐自得此方﹐常試甚妙。人有自頂至踵爲熱油所中者﹐急以塗敷﹐隨手無纖恙﹐其間有點星塗敷遺漏處﹐輒起紅泡糜爛﹐經月不瘥﹐可知塗敷所及一何妙也。

湯火方上以一熔銀或金敗鍋子推出火﹐次數絕多者爲上。才被傷﹐卽以冷水急於石上磨汁﹐重重塗敷﹐不見赤痕卽止﹐次日任其自幹﹐脫剝是驗。

長沙醫者鄭愈傳治小兒湯湯火燒方。

寒水石﹝﹞幹山藥螺兒靑﹝各等分﹞上件藥爲末﹐如燒湯著﹐用蜜調塗瘡上﹐實時見效。

卷第三十八

瘡中風中水第十八《千金》治瘡因風致腫方。

上以櫟木根皮一斤﹐濃煮﹐內鹽一把漬之。

《千金》治破傷風腫方。

上濃塗杏仁膏﹐燃麻燭遙灸之。

《千金》凡因瘡而腫痛者﹐皆中水及中風寒所作﹐其腫入腹則殺人。治之方。

上以溫桑灰汁漬﹐冷復溫之﹐常令熱﹐神祕。

《千金》治瘡中水腫方。

上以炭白灰﹑胡粉等分﹐脂和塗瘡孔上﹐水出則痛止。

卷第三十九﹝鯁刺虫毒﹞凡十七門

卷第三十九

惡刺第一﹝竹木刺﹑狐尿刺﹑並刺中風水附﹞《千金》治惡刺方上苦瓠開口﹐內小兒尿﹐煮兩三沸﹐浸病上。

《千金》又方上莨菪根火煮浸之﹐冷復易﹐神效。

《千金》又方上濃煮大豆汁漬﹐取瘥。

《千金》又方上以李葉﹑棗葉搗﹐絞取汁﹐點之卽效。

《千金》治惡刺並狐尿刺方上以烏父驢尿漬之﹐又白馬尿溫漬之。

《千金》因瘡而腫痛劇者數日死。或中風寒﹐或中水﹐或中狐尿刺治之方。

上燒黍穣若牛馬屎﹐若生桑條﹐取得多煙之物燒燻﹐汁出愈。

《千金》又方上以熱蠟內瘡中﹐新瘡亦瘥。

《千金》又方上以蒲公英摘取根莖白汁塗之﹐惟多塗爲佳﹐瘥止。余以正觀五年七月十五日夜﹐左手中指背觸著庭下木﹐至曉﹐遂患痛不可忍﹐經十日痛日深﹐瘡日髙碩﹐色如熟小豆色。嘗聞長者之論有此治方﹐試復爲之﹐手下則愈﹐痛亦卽除﹐瘡亦卽瘥﹐不過十日﹐尋得平復﹐此大神效﹐故疏之。蜀人名耳瘢菜﹐關中名苟乳﹝奴切﹞。又《千金翼》云﹕凡諸螳螂之類﹐盛暑之時﹐多有孕育著諸物上﹐必有精汁﹐其汁幹久則有毒﹐人手觸之﹐不王相之間則成其疾﹐名日狐尿刺。日夜磣痛﹐不識眠睡﹐百方治之不瘥。渠取蒲公英莖葉﹐根中斷之﹐取白汁塗之﹐令濃一分卽瘥﹐神驗。

《千金》治刺傷中風水方上刮箭羽下屑﹐調塗之。

《千金》又方上燒魚目灰敷之。

《千金》又方上服黑牛熱尿﹐一服二升﹐三服卽止。

《千金》又方上煮韭熟拓之。

《千金》又方上以蠟一兩﹐熱炙熨薄裹上﹐令水出愈。

《千金》凡八月﹑九月中刺手足犯惡露腫殺人不可輕也﹐治之方。

上用生桑枝三枚﹐內灰中推引之﹐令極熱斫斷﹐正以頭柱瘡口上﹐熱盡卽易之﹐盡三枚則瘡自爛﹐仍取薤白搗﹐綿裹著熱灰中使極熱﹐去綿取薤白薄瘡上﹐以布帛急裹之。若有腫者便作之﹐用薤白第一佳。

《千金》治竹木刺在皮不出方。

上以羊屎燥者燒作灰﹐和豬脂﹐塗刺上﹐若不出﹐重塗﹐乃言不覺刺出時。一云用幹羊屎末。

《千金》治久刺不出方。

上服王不畱行卽出﹐兼取根末貼之。

《千金》治刺人肉中不出方。

上煮山瞿麥汁飲之﹐日三﹐瘥止。

《千金》又方上用牛膝根﹑莖生者﹐並搗以敷之卽出。瘡𨿽已合猶出也。

《千金》又方上溫小便漬之。

《千金》又方上嚼豉塗之。

《千金》又方上嚼白梅以塗之。﹝《肘後方》用烏梅。﹞《千金》又方上以白茅根燒末﹐以膏和塗之。亦治瘡因風致腫。

《千金》又方上燒鹿角末﹐以水和塗之立出﹐久者不過一夕。

《千金》治竹木刺不出方。

上以薔薇灰水服方寸匕﹐日三﹐十日刺出。

《千金》又方上燒鑿柄灰﹐酒服二寸匕。

《千金》又方上以酸棗核燒末服之。

《千金》又方上以頭垢塗之卽出。

《千金》治卒刺手足中水毒方。

上搗韭及藍靑置上﹐以火炙熱徹卽愈。

《千金翼》治因風水腫方。

上卒刺涉水成腫﹐取韭並鹽搗置上﹐以火炙藥上﹐熱徹卽愈。

《千金翼》惡刺方。

上以五月蔓菁子搗末和烏牛乳封之﹔無﹐卽凡牛乳亦得。

《千金翼》又方上取野狐屎燒灰﹐臘月豬膏和﹐封孔上。

《千金翼》又方上取桑灰汁熱漬﹐冷卽易。

《千金翼》又方上以鍼砂和膠淸﹐塗之。

《千金翼》又方上取故鞋网如棗大﹐婦人中衣有血者如手掌大﹐倒鉤棘鍼二七枚﹐三味合燒作灰﹐以臘月豬膏和﹐塗之﹐虫出。

《千金翼》又方上蔓菁子五升﹐微熬末研﹐童兒尿一升合﹐內瘡口中﹐周回濃二寸﹐以火燒一升﹐投內瘡於中﹐漬之卽愈。

《千金翼》又方上煮槐白皮﹐取湯漬之。

《千金翼》又方上以苦瓠煮作湯漬之。

《千金翼》又方上取五月五日蛇皮燒灰﹐臘月豬膏和﹐敷之。

《千金翼》又方上取故鞍韉旃燒灰﹐臘月豬膏和﹐封之虫出。

《千金翼》又方上取樗根白皮﹐切一升﹐泔漬煮三沸﹐內孔中﹐亦可漬之。

《千金翼》肉刺方。

上割頭令血出﹐內鉛丹如米許﹐曝之。

《千金翼》又方上以刀割﹐卻以好墨塗便瘥。

《簡要濟眾》主小兒誤爲諸骨及魚骨刺入肉不出方。

上以水煮白梅肉爛﹐研後調象牙末﹐濃敷骨刺處自軟。

《勝金方》治小兒﹑大人一切骨鯁或竹木簽刺喉中不下。

上於臘月中﹐取鱖魚膽懸北檐下令幹﹐每有魚鯁便取一皂子許﹐以酒煎化﹐溫溫呷﹐若得逆便吐﹐骨卽隨頑涎出。若未吐﹐更喫溫酒﹐但以吐爲妙﹐酒卽隨性量力也。若更未出﹐煎一塊子﹐無不出者。此藥應是鯁在臟腑中﹐日久痛黃瘦甚者﹐服之皆出。若卒求鱖魚不得﹐鯉魚﹑鯇魚﹑鯽魚俱可。臘月收之甚佳。

陳藏器敷狐刺瘡方。

上以蓼葉搗﹐敷之。

陳藏器又方上以胡瓜根搗敷之。﹝胡瓜卽黃瓜也。﹞張銳《鸚雞方》治魚骨鯁。

上取飴糖如雞子黃大﹐含化。

張銳《雞峯》又方上用象牙爲細末﹐每服一錢﹐蜜水調下。

《聚寶方》治惡刺入肉不出。

上以肉桂去皮爲末﹐熔黃蠟爲丸﹐看瘡大小﹐任磨﹐內三﹑五重濕紙蓋﹐以火﹐候藥丸熔入肉﹐其刺出。

卷第三十九

骨鯁第二﹝發繞喉附﹞《千金》治魚鯁方。

上以鸕屎服方寸匕。

《千金》又方上口稱顱﹐鸕則下。

《千金》又方上服橘皮湯卽下。

《千金》又方上服沙糖水卽下。

《千金》又方上燒魚网灰﹐服方寸匕。《必效方》云﹕取魚网覆頭立下。

《千金》治骨鯁在喉﹐眾治不出。

上取飴糖丸如雞子黃吞之﹐不去更吞﹐漸大作丸﹐可至十丸止。

《千金》又方上燒虎野狼屎服之。

《千金》又方上吞豬膏如雞子﹐不瘥更吞﹐瘥止。

《千金》治食中吞發咽不去繞喉方。

上取亂髮燒末﹐酒服一錢匕。

卷第三十九

食土第三《千金》治小兒食土方。

上取肉六斤﹐繩系曳行數里﹐勿洗﹐火炙與喫之。姚和眾候合時買市中羊肉一斤﹐一法以水洗炒炙﹐根據料與兒﹐未喫食者﹐卽煮法食之。

《經驗方》治小兒喫泥。

上以膩粉一分﹐用沙糖搜和丸如麻子大﹐空心米飲下一丸﹐良久瀉出泥土瘥。

姚和眾治小兒食土方。

上取好土﹐濃煎黃連汁搜之日幹與服。

卷第三十九

落水第四《千金》治落水死方。

上以竈中灰布地令濃五寸﹐以甑側著灰上﹐令死人伏於甑上﹐使頭小垂下﹐抄鹽二方寸匕內竹管中﹐吹下孔中﹐卽當吐水﹐水下因去甑﹐下死人著灰中壅身﹐使出鼻口﹐卽活。

《千金》又方上掘地作坑﹐熬數斛灰內坑中﹐下死人﹐覆灰﹐濕輒卽易之﹐勿令大熱人﹐灰冷更易﹐半日卽活。

《千金》又方上但埋死人灰守﹐頭足俱沒﹐惟開七孔。

《千金》又方上倒懸死人﹐以好酒灌鼻中﹐又灌下部。又酢灌鼻亦得。

《千金》又方上綿裹皂莢內下部中﹐須臾水出。

《千金》又方上裹鍛石內下部中﹐水出盡則活。

《千金》又方上倒懸解去衣﹐去臍中垢﹐極吹兩耳﹐起乃止。

《千金》又方上熬沙﹐覆死人面上下﹐但出鼻口耳﹐沙冷濕卽易。

《千金》又方上竈中灰三石﹐埋死人從頭至足﹐出七孔﹐卽活。

《千金》又方上屈兩腳著生人兩肩上﹐死人背向生人背﹐卽負持走行﹐吐出水便活。

《千金》又方上解死人衣﹐炙臍中﹐凡落水經一宿猶可活。

《千金》治冬月落水﹐凍四肢直﹐口噤尙有微气者方。

上以大器中熬灰使暖﹐盛以囊﹐薄其心上﹐冷卽易﹐心暖气通﹐目得轉﹐口乃開﹐可溫尿粥﹐稍稍吞之卽活。若不先溫其心﹐便持火炙身﹐冷气與火爭卽死。

卷第三十九

遺尿第五《巢氏病源》小兒遺尿候﹕遺尿者﹐此由膀胱有冷不能約於水故也。足太陰爲膀胱之經﹐足少陰爲腎之經﹐此二經爲表裏。腎主水﹐腎气下通於陰。小便者﹐水液之餘也。膀胱爲津液之腑﹐旣冷气衰弱不能約水﹐故遺尿也。

《千金》治小兒遺尿方。

瞿麥龍膽皂莢桂心石韋﹝各半兩﹞雞腸艸人參﹝各一兩﹞車前子﹝一兩六銖﹞上八味末之﹐蜜丸﹐每食後服如小豆大五丸﹐日三﹐加至六七丸。

《千金》又方上以小豆葉搗汁服。

《千金》又方上燒雞腸末之﹐漿水服方寸匕﹐日三。一云面北斗服。

《外臺》﹕《千金》療失禁不覺尿出方。

上以豆醬和竈突墨﹐如大豆許﹐內尿孔中佳。

《聖惠》治小兒遺尿不可禁止。

雞散方雞﹝六具﹐炙令黃﹞桑螵蛸﹝三分微炒﹞甘艸﹝一分﹐炙微赤﹐銼﹞黃牡蠣﹝燒爲粉。各半兩﹞上件藥搗﹐粗羅爲散。每服二錢﹐以水二小盞﹐煎至六分去滓﹐量兒大小分減溫服。

《聖惠》治小兒遺尿﹑體瘦﹑心煩不欲食。

牡蠣散方牡蠣粉桑螵蛸﹝微炒﹞龍骨﹝各三分﹞甘艸﹝七分﹐炙微赤﹐銼﹞麥門冬﹝去心焙﹞雞腸艸黃白茯苓﹝各半兩﹞上件藥搗﹐粗羅爲散。每服一錢﹐以水一小盞﹐入生薑少許﹐棗二枚﹐煎至六分去滓﹐量兒大小分減溫服。

《聖惠》治小兒遺尿足寒﹐宜服白術散方白術土瓜根﹝各半兩﹞牡蠣粉﹝三分﹞上件藥搗﹐粗羅爲散。每服一錢﹐以水一小盞﹐入生薑少許﹐棗二枚﹐煎至六分去滓﹐量兒大小分減溫服。

《嬰孺》治小兒遺尿方。

上杵小豆末﹐取乳汁調服之。

《嬰孺》又方瞿麥龍膽石韋皂莢﹝炙﹞桂心﹝各二分﹞雞腸艸人參﹝各三分﹞車前子﹝五分﹞桑螵蛸﹝炙﹐十分﹞肉雞腸﹝自死者﹐十二分﹞上爲末﹐蜜丸如小豆大。服五丸﹐日三﹐至六﹑七丸﹐食前。

《千金》灸法﹕遺尿灸臍下二寸半﹐隨年壯。又灸大惇三壯亦治。

卷第三十九

尿牀第六《千金》治尿牀方。

上取羊肚盛水令滿﹐綫縛兩頭熟煮﹐卽開取中水頓服之﹐立瘥。

《千金》又方上取雞一具並腸燒末﹐酒服﹐男雌女雄。

《千金》又方上取羊胞盛水滿中﹐炭火燒之盡肉﹐空腹食之﹐不過四﹑五頓瘥。

《千金》又方上以新炊熱飯一盞﹐寫尿牀處拌之﹐收與食之﹐勿令知﹐良。

《千金》灸法﹕尿牀垂兩手兩髀上﹐盡指頭上有陷處﹐灸七壯。又灸臍下橫紋七壯。

卷第三十九

狐臭第七《巢氏病源》小兒狐臭候﹕人有血气不和﹐腋下有如野狐之气﹐謂之狐臭。而此气能染易著於人﹐小兒多是乳養之﹐人先有此病染著小兒。

《千金》論曰﹕有臭﹐有爲人所染臭者﹐天生臭者。爲人所染者易治﹐然須三年醋敷礬石爲散勿止﹐並服五香丸乃可得瘥。勿言一度敷藥卽瘥﹐止可敷藥時暫得一瘥耳。忌食蕓薹﹑五辛﹐治之終身不瘥。

《千金》五香丸治口及身臭﹐令香止煩散气方。

豆蔻丁香藿香零陵香靑木香白芷桂心﹝各一兩﹞香附子﹝二兩﹞甘松香當歸﹝各半兩﹞檳榔﹝二枚﹞上十一味末之﹐蜜和丸﹐常含一丸如大豆﹐咽汁﹐下三夜一。亦可常含咽汁。五日口香﹐十日體香﹐二七日衣被香﹐三七日下風人聞香﹐四七日洗手水落地香﹐五七日把他人手亦香。愼五辛﹐下气去臭。

《千金》治狐臭方辛荑芎細辛杜蘅本﹝各二分﹞上五味﹐咀﹐以酒漬之一宿﹐煎取汁敷之﹐欲敷取臨臥時﹐以瘥爲度。

《千金》鍛石散鍛石﹝一升半﹞靑木香楓香薰陸香丁香﹝各二兩﹞橘皮陽起石﹝各三兩﹞礬石﹝四兩﹞上八味治下篩﹐以綿作篆幹﹐粗如指長四寸﹐展取藥使著篆上﹐以絹袋盛﹐著腋下﹐先以布揩令痛﹐然後夾之。

《千金》又方靑木香附子白灰﹝各二兩﹞礬石﹝半兩﹞上四味﹐爲散著粉中﹐常粉之。﹝《肘後》無礬石。﹞《千金》又方上赤銅屑以酢和銀器中﹐炒極熱﹐以布裹熨腋下﹐冷復易。

《千金》又方上槲葉切三升﹐水五升﹐煮取一升﹐洗腋下﹐卽以白苦瓠燒令煙出燻之數數作。

《千金》又方辛荑細辛芎靑木香﹝各四分﹞上四味治下篩﹐燻竟粉之。

《千金》又方上用馬齒菜一束﹐搗碎以蜜和作丸﹐以絹袋盛之﹐以泥紙裹濃半寸曝漧﹐以火燒熟破取﹐更以少許蜜和﹐使熱勿令冷﹐先以生布揩之﹐夾藥腋下﹐藥痛久忍之不能﹐然後以手巾勒兩臂。

《千金》又方﹝《肘後方》云﹕合椒塗之﹞牛脂胡粉﹝各等分﹞上二味煎令可丸﹐塗腋下一宿卽愈。

《千金》又方上以伏龍肝作泥敷之。

《千金》又方上以三年苦酢和鍛石敷之。

《千金翼》治諸腋臭方。

鍛石﹝五合﹞馬齒艸﹝二兩﹞礬石﹝三兩﹐燒﹞甘松香﹝一兩﹞上四味合搗篩﹐先以生布揩病上﹐令黃汁出﹐拭漧以散敷之﹐三日瘥永除。

《千金翼》又方上二月社日﹐盜取社家糜饋一團猥地﹐摩腋下三七徧﹐擲著五道頭﹐勿令人知永瘥﹐人知卽不效。

卷第三十九

諾虫咬第八《千金》治蛇蠍螫方。

上服小蒜汁﹐滓薄上。﹝《肘後方》云﹕治蝮蛇螫。﹞《千金》又方上熟搗葵﹐取汁服之。

《千金》治蛇嚙方。

上人屎濃塗﹐帛裹卽消。

《千金》治蛇毒方。

上消蠟注瘡上﹐不瘥﹐更消注之。

《千金》又方上以母豬耳中垢敷之。﹝《肘後方》云﹕牛耳中垢亦可用。﹞《千金》治蠍毒方。

上凡蠍有雌雄﹐雄者痛止在一處﹐雌者痛牽諸處痛。若是雄者﹐用井底泥塗之﹐溫則易。雌者用當瓦屋溝下泥敷之。若值無雨﹐可用新汲水從屋上淋下取泥。

《千金》又方上取齒中殘飯敷之﹔又豬脂封之﹔又射罔封之﹔又砂和水塗立愈。

《千金》治蠍螫方。

上若著手足﹐以冷水漬之﹐水微暖則易之。著余處者﹐冷水浸﹐故布之﹐小暖則易。

《千金》又方上用生烏頭末唾和敷之。

《千金》治蜂螫毒方。

上取瓦子摩其上﹐唾二七徧﹐置瓦子故處。

《千金》治蜂螫方。

蜜豬脂﹝各五合﹞蠟﹝二兩﹞上三味﹐和煎如膏﹐候冷以塗之。

《千金》又方上燒牛屎灰﹐苦酒和﹐塗之。

《千金》又方上燒蜂房末﹐膏和塗之。﹝《肘後方》云﹕先煮蜂房﹐洗之﹐又燒塗之。﹞《千金》又方上以酥脂塗之立愈。

《千金》又方上以淳酢沃地﹐取起泥塗之。

《千金》又方上取齒垢塗之。

《千金》又方上嚼鹽塗之。

《千金》又方上以尿泥塗之。

《千金》又方上以人尿新者洗之。

《千金》又方上及手撚地上土敷之。

《千金》又蜘蛛咬人方。

上以人尿敷﹔又油澱敷﹔又炮姜貼之﹔又猢猻尿敷之。

《千金》又方上以烏麻油和胡粉如泥塗上﹐幹則易之。

《千金》治凡犬嚙人方。

上熬杏仁五合令黑﹐碎研成膏﹐敷之。

《千金》又方上取竈中熱灰﹐以粉瘡中﹐帛裹系之。

《千金》又方上以沸湯和灰壅瘡上。

《千金》又方上燒犬尾末敷瘡﹐日三。

《千金》又方上燒自死蛇一枚﹐令焦末內瘡孔中。

《千金》又方上以頭垢少少內瘡中。

《千金》又方上用鼠屎臘月豬膏和﹐敷之。﹝《外臺》方大用鼠一枚﹐豬膏煎敷之。﹞《千金》又方上飲生薑汁一升﹝治狂犬咬﹞﹐韭汁亦佳。﹝《外臺》方云﹕亦治已瘥後復發者。﹞《千金》又方上以熱牛屎塗之佳。

《千金》又方上以苦酒和灰﹐塗瘡中。

《千金》又方上以水洗瘡﹐任血出﹐勿止之﹐水洗不住﹐取血自止﹐以綿裹之瘥。

《千金》又方上以火炙蠟﹐以灌瘡中。

《千金》治小兒狗嚙方。

上於月一日以水一升灌之﹐勿令狗主打狗﹐若月盡﹐日三升灌之。

《千金》治豬嚙方。

上用松脂煉作餅子粘貼。

《千金》又方上以屋澑中泥塗之。

《千金翼》主狂犬傷人方。

上以葛根末或飲其汁﹐或燒葛灰﹐水服方寸匕。

譚氏小兒方﹕治蜘蛛咬﹐徧身瘡子方。

上以蔥一枚去尖頭作孔﹐將蚯蚓入蔥葉中﹐緊埋兩頭﹐勿泄气﹐頻搖頭卽化爲水﹐點咬處瘥。

《聖惠》治小兒蛇咬方。

白礬甘艸﹝等分﹞上件藥搗羅爲末。如蛇咬著﹐心神熱躁﹐眼前暗黑﹐用新汲水調下半錢﹔如有腫赤﹐用白礬鹽漿水﹐萵苣根等分﹐煎三五沸淋洗﹐卽腫气自消。如大段蛇咬著﹐未及修合藥﹐用耳塞少許﹐入在咬著處瘡口內﹐以釅醋一滴﹐滴在瘡內上卽止。

《聖惠》又方合口椒蒼耳苗﹝各一兩﹞上件藥和搗敷之。

《聖惠》又方生椒﹝三兩﹐去目﹞豆豉﹝三合﹐炒黑焦﹞上件藥搗﹐羅爲末﹐以津調﹐看多少敷之立定。

《聖惠》又方上遠志嚼令爛﹐敷之並內瘡孔中。

《聖惠》治小兒蠍螫方。

上以半夏水研塗之﹐立效。

《聖惠》又方上以桂心水磨塗之。

《聖惠》又方上漧薑嚼爛敷之。

《聖惠》又方上大蒜研令爛塗之。

《聖惠》治小兒蜈蚣咬方。

頭垢苦參﹝末。各一分﹞上件藥研令勻﹐以酒和塗之。

《聖惠》又方上以桑白皮汁塗之。

《聖惠》又方上以蝸牛活者生研﹐濃塗之。

《聖惠》又方上以生薑自然汁煎作濃膏﹐入白礬末少許調﹐濃塗之。

《聖惠》治小兒蜘蛛咬方。

棗葉柏葉﹝五月五日收﹞生鐵衣﹝等分重﹞上件藥搗﹐細羅爲散﹐以生油和如膏﹐先火炙瘡﹐然後塗咬處﹐神效。

《聖惠》又方雄黃﹝二分﹞麝香﹝半分﹞上件藥細研﹐以藍汁一大盞攪令勻﹐點咬處立效。

《聖惠》又方五加皮﹝一兩﹞半夏﹝四兩﹞上件藥燒灰﹐細研﹐以醋和塗之。

《聖惠》又方上生鐵上衣﹐醋研濃汁塗之。

《聖惠》又方上以菝苗一握搗如泥﹐封之。

《聖惠》又方上白僵蠶末以津和塗之。若有絲﹐出盡瘥矣。

《聖惠》又方上雄黃末以蔥汁調﹐濃塗之。

《聖惠》又方上生白礬末一兩以醋熬成膏﹐濃塗。

《聖惠》治小兒卒被諸蜂蠆螫方。

露蜂房白礬﹝各半兩﹞上件藥搗﹐羅爲末﹐以水煎如膏﹐濃塗螫處效。

《聖惠》治小兒卒被狗咬方。

上干葛搗﹐羅爲末﹐敷瘡上。

《聖惠》又方上以地龍糞封之﹐毛出卽瘥。

《聖惠》治小兒卒被貓兒爪損及咬損痛方。

上取剪刀艸搗﹐取汁塗之。

《聚寶方》治蜘蛛咬著。

上生油調豉末﹐塗摻之瘥。

張銳《雞峯方》治蜘蛛咬。

上薤白嚼爛敷之。

卷第三十九

頭多生虱第九﹝身有虱附﹞《巢氏病源》小兒頭多虱生瘡候﹕虱者﹐按九虫論云﹐蟯虫多所變化﹐亦變爲虱﹐而小兒頭櫛沐不時﹐則虱生滋長偏多﹐嚙頭遂至生瘡﹐瘡處虱聚也﹐謂之虱巢。然人體性自有偏多虱者。

《嬰孺》治小兒頭中虱方水銀﹝一黑豆大﹐油一棗大。﹞上掌中唾和研﹐塗頭皮﹐令薄徧﹐帛裹﹐半日虱除。

《王氏手集》治小兒頭並身多有虱者方。

上以百部爛嚼於頭上身邊搽之﹐其虱自幹死落地。或焙漧﹐水調塗之。或幹摻之皆妙。

卷第三十九

撲損瘀第十《巢氏病源》小兒落牀損瘀候﹕血之在身﹐隨气而行﹐常無停積。若因墮落損傷﹐卽血行失度﹐隨傷損之處卽停。若流入腹內﹐亦積聚不散﹐皆成瘀血。凡瘀血在內﹐顏色痿黃﹐气息微喘﹐澀澀小寒﹐嗡嗡微熱﹐或時刺痛也。

《葛氏肘後》若墮落有血壯熱﹐不食乳哺者方。

大黃黃連蒲黃﹝各二分﹞芒硝﹝一分半﹞上以水二升煮取一升去滓﹐內芒硝﹐分二服﹐大小便並卽愈。

《千金》治小兒落牀墮地﹐如有瘀血腹中陰陰寒熱﹐不肯乳哺﹐但啼哭叫喚。

蒲黃湯方蒲黃大黃黃芩麥門冬﹝各十銖﹞甘艸﹝炙﹐八銖﹞芒硝﹝七銖﹞黃連﹝十二銖﹞上七味咀﹐以水二升煮去一升去滓﹐內芒硝﹐分三服消息。視兒羸瘦半之﹐大小便血卽愈﹐忌冷食。

《千金》當歸散主落馬墮車諸傷﹐腕折臂腳痛不止方。

當歸桂心蜀椒附子﹝炮﹐去皮臍。各二分﹞芎﹝六分﹞甘艸﹝五分﹐炙﹞澤蘭﹝一分﹞上七味並熬令香﹐治下篩﹐酒服方寸匕﹐日三。凡是傷損皆服之﹐十日愈。小兒亦同。《救急方》云﹕治墮馬落車﹐被打傷腕折臂﹐叫痛喚聲不絕﹐服此散﹐呼吸之間不復大痛﹐十三日筋骨相連。

《千金翼》馬蹄散主被打腸中瘀血方。

上白馬蹄燒令煙盡﹐搗﹑篩爲散﹐酒服方寸匕﹐日三夜一。亦主女人病﹐血消之爲水。

《千金翼》蒲黃散主被打腹中有瘀血方。

蒲黃﹝一升﹞當歸桂心﹝各二兩﹞上三味搗﹐篩爲散﹐酒服方寸匕﹐日三夜一。

《聖惠》治小兒落牀墮地如有瘀血腹中痛。

蒲黃散方蒲黃川大黃﹝銼﹐微炒﹞當歸﹝炒﹞琥珀生漧地黃赤芍藥﹝各半兩﹞桂心﹝一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候溫服。量兒大小加減服之。

《聖惠》治小兒落牀傷於肢節靑瘀疼痛。

地黃散方生漧地黃﹝半兩﹞川大黃當歸﹝二味各銼炒﹞桂心赤芍藥蒲黃甜瓜子桃仁﹝湯浸﹐去皮尖﹑雙仁﹐麩炒微黃﹐以上各一分﹞上件藥搗﹐細羅爲散。每服不計時候﹐用酒半合﹐生地黃汁半合相合暖﹐令溫﹐調下半服。量兒大小加減服之。

《聖惠》治小兒落牀體熱疼痛。

犀角散方犀角﹝屑﹞赤芍藥芎當歸﹝銼﹐微炒﹞甘艸﹝炙微赤﹐銼。各一分﹞川大黃﹝半兩﹐銼﹐微炒﹞上件藥搗﹐粗羅爲細散。每服一錢﹐以水一小盞﹐煎至五分﹐去滓﹐不計時候溫服。量兒大小加減服之。

《聖惠》治小兒落牀體熱驚悸。

茯神散方茯神﹝半兩﹞龍膽人參子芩犀角﹝屑﹞麥門冬﹝去心﹐焙﹞甘艸﹝炙微赤﹐銼。各一分﹞上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候。量兒大小分減溫服。

《嬰孺》治小兒墮地有瘀血在腹中﹐天陰則翕翕寒熱﹐不肯乳哺但呼啼方。

蒲黃大黃甘艸﹝各十銖﹞麥門冬﹝十五銖﹞黃連﹝十二銖﹞上以水二升煮一升﹐爲三服。量兒大小與之。忌生冷﹑菘菜﹑冷水。

張渙蒲黃湯方治打撲或落牀墮地至損吐气羸瘦痿黃﹐或時刺痛遊走不定。

蒲黃生漧地黃當歸﹝洗炒。各一兩﹞赤芍藥琥珀桂心﹝各半兩﹞上件藥搗﹐羅爲細末。每服一錢﹐水一小盞﹐煎至五分﹐去滓﹐溫服。量兒大小加減。

張渙又方茯神丹茯神麥門冬﹝湯浸去心﹞當歸﹝洗焙漧。各一兩﹞人參﹝去蘆頭﹞黃芩龍膽艸﹝各半兩﹞以上爲細末﹐次用﹕桃仁﹝湯浸去皮尖﹐炒香熟﹐半兩﹞上件同再細研﹐拌勻煉蜜和丸黍米大。每服十粒﹐用生地黃汁少許同酒下。量兒大小加減。

卷第三十九

誤吞銅鐵等物第十一《外臺》﹕《短劇》論療小兒誤吞鐵珠子如貍豆大者﹐經年不以爲害﹐後病瘦瘠﹐食不生肌膚﹐時下痢﹐或寒熱﹐服諸藥自療來反劇不效。有師診之云﹕是吞物不消作﹐法服眾藥所吞物不去﹐終不瘥。今其家中察之云﹕兒近歲常弄十六具鐵珠﹐覺失一顆﹐慮是吞之﹐從來積歲實不以爲疑。師出診﹐乃信是故令病矣﹐爲處湯藥﹐所患卽瘥。復與將療﹐其兒肌膚充悅﹐而忘說其方﹐且記之。又有一家女子六七歲許﹐患腹痛﹐其母與摩按之﹐覺手下有一橫物在兒肉里正平橫爾﹐問兒曰﹕那得鍼在肉中。大驚怪﹐脫衣看之﹐肉全淨無有刺處﹐按之兒亦不患鍼痛﹐惟覺腹裏痛耳﹐其母卽以爪用重重介之﹐乃橫物折爪下兩段﹐亦不偏痛。迎師診之﹐共察。若吞鐵刺物者﹐其嬰兒不經鯁礙。惟恐養兒時﹐母常帶鍼身抱兒體﹐鍼入兒肌膚中﹐兒縱覺痛啼呼﹐與乳臥息便止﹐遂成不覺﹐今因腹痛摩之知耳。鐵得土木濕皆生屑易朽﹐鍼在人肉中﹐經數歲﹐因得血气﹐皆朽也﹐故介之卽折﹐令患腹痛不安。但療腹痛﹐服溫中湯下﹐心腹痛瘥。後長大嫁﹐因產乳不聞道鍼處爲患﹐故記之。

《千金》治小兒誤吞鍼。

上取磁石如棗核大﹐吞之及含之﹐其鍼立出。《聖惠》磨磁石如棗核大鉆竅﹐以絲綫穿﹐令吞之吸出。

《千金》治小兒誤吞鐵等物方。

上用艾蒿一把銼﹐以水五升﹐煮取一升半﹐服之卽下。

《千金》治吞錢方。

上以艾蒿五兩﹐以水五升﹐煮取一升﹐頓服之卽下。

《千金》又方上末木炭﹐酒服方寸匕﹐水服亦得。

《千金》又方上服蜜二升卽出。

《千金》治吞金銀環及釵方。

上以白糖二斤﹐一頓漸漸食之﹐多食益佳也。

《千金》又方上吞水銀一兩﹐再服之。

《千金》誤吞環及指驅方。

上燒雁毛二﹑七枚末服之。鵝羽亦得。《聖惠》用粥飲調服半錢。

《千金》誤吞釵方。

上曝韭令萎﹐蒸熟勿切﹐食一束卽出。或生麥葉筋縷如薤法皆可用﹐但立意多食自消。

《千金》誤吞銅鐵而哽者方。

上燒銅弩牙令赤﹐內酒中﹐飲之立愈。﹝《嬰孺》用水中滓飲之。﹞《千金》誤吞釘鍼及箭鏃等方。

上但多食脂肥肉令飽﹐自裹出。

《千金》治誤吞鍼方。

上取懸鍼磁石末﹐飲服方寸匕卽下。﹝古本《錄驗》云﹕今吞鍼在喉中而服磁石末入腹﹐卽含碎石口中或吸鍼出耳。﹞《外臺》﹕《肘臺》療小兒誤吞梅李方。

上以少水灌小兒﹐頭盛其水與飲之卽出﹐良。

《外臺》﹕《近效》療小兒誤吞錢在喉中不出方。

上取麩炭末﹐以指彈入喉中﹐其兒當便咯出如。

日華子治小兒誤吞鍼錢等方。

上末磁石同筋膜肉﹐莫令抹斷﹐與磁石少許同下之。

《藥性論》治惡瘡小兒吞錢不出方。

上煮冬葵根飲之卽出﹐神妙。

《聖惠》治小兒誤吞咽銅鐵物在喉內不下方。

上取南燭根﹐燒灰細研﹐以熟水調下一錢瘥。

《聖惠》又方上用貘齒骨燒灰﹐細研如粉﹐每服以磨刀水調服一錢止。

《聖惠》治小兒誤食發繞咽喉方。

上用梳頭梳燒灰﹐細研如粉﹐以粥飲調下半錢。

《聖惠》治小兒誤吞鉤繩方。

上凡小兒若誤吞鉤繩﹐繩猶在手中者﹐莫引之﹐但以珠當若穿了薏苡子之輩就貫著繩﹐稍稍令推至鉤處﹐小小引之則出。

《聖惠》又方上以常思艸頭一把﹐水一大盞﹐搗絞取汁﹐分三﹑四徧飲之卽效。

《聖惠》治小兒誤吞鉤方。

上以琥珀珠穿貫鉤繩上﹐推令前入至鉤所﹐又復推以牽引出矣。

《靈苑》玉錯散治大人小兒一切骨鯁或竹木簽刺喉中不下方。

蓖麻﹝一兩﹐去殼﹞寒水石﹝細研如粉﹞上入蓖麻乳缽內﹐研如膏﹐旋入石末同研﹐但旋添入石末衮得幹成粉卽止﹐不拘分兩也。有被鯁者﹐只取一撚致舌根深處﹐以冷水咽之﹐其鯁物自然不見﹐可用竹木片於舌深處用藥試之﹐立驗。

《嬰孺》治小兒吞下錢方。

上取頭一把﹐水二升﹐灌水中十餘度﹐飲之立下。

《嬰孺》治小兒吞鍼方。

上以炭末水服立出。

《嬰孺》治小兒鯁若吞錢不下。

半夏散方半夏﹝二分﹐洗﹞白蘞﹝一分﹞上爲末﹐酒或薑汁服方寸匕﹐再服立下。

《嬰孺》治小兒食飲發繞咽喉方。

上取梳頭髮燒灰﹐服之一錢瘥。

張渙通气散方治誤吞銅錢物及鉤繩之類在咽喉不下方。

象牙﹝末﹐燒存性﹞鵝毛﹝燒灰。各一錢﹞磁石﹝一皂皂大﹐燒灰﹞上件搗﹐羅爲細末。每服半錢﹐新汲水調下。

《莊氏家傳》誤吞錢方。

上用鍛石爲末﹐酒調服。

《莊氏家傳》治小兒誤吞錢。

神應丸方朱砂﹝三錢精研﹞半夏﹝大者三枚﹐以漿水煮過﹐研﹞石腦油﹝眞者須小﹐但斟量稀稠抹和得朱砂﹑半夏二味爲度﹐切勿令稀﹐旋旋滴少許在乳缽內﹐研拌二味藥。﹞上三件同入乳缽內研令勻膩﹐丸如豌豆大。每服三丸﹐空心並食前以酒吞下﹐一日之間喫三服﹐不過一﹑二日或三﹑四日內自然隨大便下來﹐此藥大有神效。不取轉﹐不搜覺﹐但趁逐錢下來。

《莊氏家傳》又方﹝此與次方喫了﹐令咽喉並胸中不噎悶﹐便喫得物。﹞上羊脛炭不計多少﹐搗﹑羅極細﹐再於乳缽內研令極勻膩。每服三滿大錢﹐以砂糖溫水調下﹐不計時候﹐日五服﹐臨睡更一服。

《莊氏家傳》又方上以舊經穿錢者麻索子二十對﹝須是元金者﹐逐旋討得旋燒旋用。﹞於熨斗內﹐以精炭火些小﹐吹去灰﹐燒麻索子作灰﹐乳缽內研令極細﹐只以砂糖溫水調三大錢﹐不拘時﹐一日五服﹐錢索若帶靑色者爲上。

《玉氏手集》治小兒誤吞錢在腹方。

上用楡白皮濕者﹐搗爛如泥﹐用新水調打半匙許﹐服之自下。或幹者﹐搗﹑羅亦得。

卷第三十九

耳中有物不可出第十二《千金》治耳中有物不可出方。

上以弓弦﹐從一頭令散﹐敷好膠柱﹐著耳中物上停之﹐令相著﹐徐徐引出。

《孔氏家傳》治小兒皂子入耳鼻內方。

上取曲一條活者﹐用蘿卜看多少同搗﹐粘以麻錢貫三五寸﹐於剪斷頭邊散開些﹐小點膏在上﹐入耳鼻中﹐便粘出。

卷第三十九

滅瘢痕第十三《千金》滅瘢痕方。

上以豬脂三斤飼烏雞一隻﹐令三日使盡﹐後取白屎﹐內白芷﹑當歸各一兩煎﹐白芷色黃去滓﹐內以鷹屎白半兩攪令調﹐敷之日三。

《千金》又方上禹餘糧﹑半夏等分末之﹐以雞子黃和﹐先以新布拭瘢令赤﹐塗之﹐勿見風﹐日二﹐十日瘥。十年者亦滅。

《千金》又方鷹屎白﹝一合﹞辛荑﹝一兩﹞白附子杜若細辛﹝各半兩﹞上五味咀﹐以酒五合﹐浸一宿﹐以羊髓五兩微火煎﹐三上三下﹐去滓﹐小傷瘢上敷之﹐日三。

《千金》滅瘢痕無問新舊必除方。

上以人精和鷹屎白敷之﹐日二。白蜜亦得。

《千金》治瘢痕凸出方上春夏以大麥麩﹐秋冬以小麥麩﹐好細絹下篩﹐以酥和封之。

《千金》又方鷹屎白﹝一兩﹞衣白魚﹝二七枚﹞上二味末之﹐蜜和以敷之﹐日三﹑五度良。

《千金》又方上以熱瓦熨之。

《千金》又方上以凍淩熨之。

《千金》又方鷹屎白﹝二兩﹞白僵蠶﹝一兩半﹞上二味末之﹐以白蜜和﹐敷上﹐日三。愼五辛生菜。

《千金》又方上以臘月豬脂四升﹐煎大鼠一枚﹐令消盡﹐以生布拭上皮令赤﹐塗之﹐不過四﹑五上。

《譚氏殊聖方》療豆瘡瘢痕面。

上以密陀僧細研水調﹐夜塗之﹐明旦洗去﹐平復也。

卷第三十九

中食毒第十四《千金》治飲食中毒煩滿方。

上苦參三兩﹐咀﹐以酒二升半﹐煮取一升﹐頓服之﹐取吐愈。

《千金》治食六畜肉中毒方。

上各取六畜榦屎末水服之佳。若是自死六畜肉毒﹐水服黃柏末方寸匕﹐須臾復與佳。

《千金》又方上燒小豆一升﹐末﹐服三方寸匕﹐神良。

《千金》又方上服竈底黃土方寸匕。

《千金》治食生肉中毒方。

上掘地深三尺﹐取下土三升﹐以水五升煮土五六沸﹐取上淸﹐飲一升立愈。

《千金》治食牛肉中毒方。

上取野狼牙灰﹐水服方寸匕良﹝一作豬牙。﹞《千金》又方上以溫湯服豬脂。

《千金》又方上以水煮甘艸汁飲之。

《千金》治食豬肉中毒方上燒豬屎﹐末﹐服方寸匕。犬屎亦佳。

《千金》治食百獸肝中毒方。

上頓服豬脂一斤佳。亦治陳肉毒。

《千金》治食野味﹑馬肝肉﹑諸脯肉毒方。

上取頭垢如棗核大﹐吞之﹐起死人。

《千金》又方上燒狗屎灰﹐水和絞取汁﹐飲之立愈。

《千金》又方上燒豬骨末之﹐水服方寸匕﹐日三服。

《千金》治漏脯毒方。﹝張文仲云﹕茅水沾脯爲漏脯。﹞上搗韭汁服之良。大豆汁亦得。

《千金》治郁肉濕脯毒方。﹝張文仲云﹕肉閉在密器中﹐經宿者爲郁肉。﹞上燒狗屎﹐末﹐水服方寸匕。凡生肉熟肉皆不用深藏密蓋不泄气﹐皆殺人。又肉汁在器中密蓋气不泄者亦殺人。

《千金》治脯在黍米中毒方。

上曲一兩﹐以水一升﹐鹽兩撮煮﹐服之良。

《千金》又以雉肉作HT﹐因食皆吐下治之方。

上服犀角末方寸匕得靜甚良。

《千金》凡食鵝鴨肉成病﹐胃滿面赤不下食者治之方。

上服秫米泔良。

《千金》治食魚中毒方。

上煮橘皮﹐停極冷﹐飲之立驗。﹝《肘後方》云﹕治食魚中毒面腫煩亂者。﹞《千金》食魚中毒面腫煩亂及食鱸魚中毒欲死者方。

上銼蘆根﹐舂取汁﹐多飲食。並治蟹毒。亦可取蘆葦茸汁飲之愈。

《千金》治食魚不消方。

大黃﹝三兩﹐切﹞朴硝﹝二兩﹞上二味以酒二升﹐煮取一升﹐頓服之。﹝仲景方有橘皮一兩。《肘後方》云﹕治食豬肉遇冷不消﹐必成癥﹐下之。方也無橘皮。﹞《千金》又方上舂馬鞭艸﹐飲汁一升﹐卽消去也。生薑亦良。﹝《肘後方》云﹕亦宜服諸吐藥。﹞《千金》又方上燒魚皮灰水服方寸匕。

《千金》又方上燒魚灰水服方寸匕。食諸鮑魚中毒亦用之。

《千金》治食蟹中毒方。

上取冬瓜汁服二升。亦可食冬瓜。

《千金》治食諸菜中毒方。

甘艸貝齒胡粉上三種各等分﹐治下篩﹐以水和﹐服方寸匕。小兒尿﹑乳汁共服二升亦好。

《千金》治食山中木上菌毒方。

上取人屎汁﹐服一升良。

《千金》治食百物中毒方。

上掘廁傍地深一尺﹐以水滿坑中﹐取廁籌七枚燒令煙以投坑中﹐乃取水汁飲四五升卽愈。急者不可得﹐但掘地著水卽取飲。

《千金》又方上含貝子一枚﹐須臾吐食物瘥。

《千金》﹕黃帝云服大豆屑﹐忌食豬肉。炒豆不得與一歲以上十歲以下小兒食﹐食者啖豬肉﹐必擁气死。

《千金翼》﹕凡六畜五臟著艸自動搖﹐得諸醋鹽不變色及墮地不污﹐又與犬不食者﹐皆有毒殺人。

《千金翼》﹕凡食飲有毒者澆地﹐地墳起者殺人。

《千金翼》﹕凡脯肉﹑熟肉皆不用深藏﹐密不泄气殺人。若中此毒者﹐皆大糞灰水服方寸匕良。

《本艸注》﹕栗實飼孩兒﹐令齒不生。

《本艸注》﹕蕨﹐小兒食之腳弱不行。

《本艸注》﹕越瓜﹝白瓜也﹞不益小兒﹐天行病後不可食。又不得與牛乳酪及同餐及空心食﹐令人心痛。

《陶隱居俗傳》﹕言食蕺不利人腳﹐恐由閉气故也。今小兒食之便覺腳痛。

陶隱居﹕小兒食雞肉好生蛔虫。

陳藏器﹕食蝦無須主五野雞病﹐又煮熟色正赤﹐小兒及雞狗食之﹐腳屈不行。又以熱飯盛密器中﹐作食之﹐毒人至死。

《食療》﹕小兒夏月不可與越瓜食﹐又發諸瘡﹐令人虛弱冷中﹐常令人臍下爲癥﹐痛不止。

《食療》﹕雞兔同食成泄痢﹐小兒五歲以下未斷乳者勿與雞肉食。

《楊氏產乳》﹕凡子不得與桑椹子食﹐令兒心寒。

孟詵﹕蕺﹝戢者﹞菜小兒食之﹐三歲不行。久食之﹐發虛弱﹐損陽气﹐消精髓﹐不可食。此物無似蕎麥莖﹐紫赤色﹐蔓生濕地。切南方人好生食﹐閩中爲之莉菜。

《嬰童寶鑑》﹕凡小兒愼忌﹕不可多食栗﹐令腎气弱而行遲。不可食黍米飯﹐立無力。不可食蕨﹐亦立無力。

不可食雞肉﹐腹中有虫。不可食越瓜﹐發動故疾。不可食胡瓜黃瓜也﹐滑中生虫。不可食芡﹐令不能行。不可食蕎麥﹐令發落。不可食柴﹐令臍下痛。不可食鱘魚﹐令腹有癖。

卷第三十九

中藥毒第十五《巢氏病源》小兒服湯藥中毒候﹕小兒有疹患服湯藥﹐其腸胃脆嫩﹐不勝藥气﹐便致煩毒也﹐故謂之中毒。

《千金》論曰﹕甘艸解百毒﹐此實如湯沃雪﹐有同神效。有人中烏頭﹑巴豆毒﹐甘艸入腹卽定﹔中藜蘆毒﹐蔥湯下咽便愈﹔中野葛毒﹐土漿飲訖卽止。如此之事﹐其驗如反掌﹐要使人皆知之。然人皆不肯學﹐誠可嘆息。

方稱大豆汁解百藥毒﹐余每試之﹐大懸絕不及甘艸。又能加之爲甘豆湯﹐其驗尢奇。有人服玉壺丸治嘔不能已﹐百藥與之不止﹐藍汁入口卽定。如此之事皆須知之﹐此則成規﹐更不須試練也。解毒方中條例極多﹐若不指出一﹑二﹐學人不可卒知﹐余方例爾。

《千金》百藥毒﹕甘艸薺大小豆汁藍汁及實汁根汁《千金》食藥毒﹕白鴨屎人參汁《千金》雄黃毒﹕防己《千金》礬石毒﹕大豆汁白鵝膏《千金》金銀毒﹕服水銀數兩卽出。鴨血及屎汁﹔雞子汁及屎白燒豬脂和服﹔水淋雞屎汁煮蔥汁。

《千金》鐵粉毒﹕磁石《千金》防葵毒﹕葵根汁《千金》桔梗毒﹕白粥《千金》甘遂毒﹕大豆汁《千金》芫花毒﹕防己防風甘艸桂汁《千金》大戟毒﹕菖蒲汁《千金》野葛毒﹕雞子淸﹝《千金翼》﹕打破雞子一枚並吞之﹐卽吐野葛﹞葛根汁甘艸汁﹝《千金翼》﹕煮甘艸汁冷凍飲料﹞鴨頭熱血豬膏人屎雞屎﹝《千金翼》﹕服雞屎汁﹞《千金》藜蘆毒﹕雄黃煮蔥汁溫湯《千金》烏頭﹑天雄﹑附子毒﹕大豆汁遠志防風棗肉飴糖《千金》射罔毒﹕藍汁大小豆汁竹瀝大麻子汁六蓄血貝齒﹝屑﹞蚯蚓屎藕芰汁《千金》半夏毒﹕生薑汁及煮漧薑汁《千金》躑躅毒﹕梔子汁《千金》莨菪毒﹕薺甘艸犀角蟹汁升麻《千金》野狼毒毒﹕杏仁藍汁白蘞鹽汁木占斯《千金》巴豆毒﹕煮黃連汁大豆汁菖蒲汁生藿汁﹝《肘後》云﹕小豆藿﹞煮寒水石汁《千金》蜀椒毒﹕葵子汁桂汁豉汁人尿冷水土漿蒜雞毛燒吸煙及水調服。

《千金》雞子毒﹕淳醋《千金》斑蝥芫靑毒﹕豬膏大豆汁戎鹽藍汁巴豆鹽湯煮豬膏《千金》馬刀毒﹕淸水《千金》杏仁毒﹕藍子汁《千金》野芋毒﹕土漿人糞汁《千金》諸菌毒﹕上掘地作坑﹐以水沃中﹐攪之令濁﹐澄淸飲之﹐名地漿。

《千金》解一切毒藥發﹐不問艸石﹐始覺惡﹐卽服此方。

生麥門冬蔥白﹝各八兩﹞豉﹝二升﹞上三味﹐咀﹐以水七升﹐煮取二升半﹐分三服。

《千金》解諸毒雞腸艸散方雞腸艸﹝三分﹞薺升麻﹝各四分﹞芍藥當歸甘艸﹝炙。各二分﹞藍汁﹝一合﹞坌土﹝一分﹞上八味治下篩﹐水服方寸匕﹐多飲水爲佳。若爲蜂蛇等眾毒虫所螫﹐以鍼刺螫上﹐血出著藥如小豆許於瘡中﹐令濕瘥。爲射罔箭所中﹐削竹如釵﹐股長一尺五寸﹐以綿纏繞﹐水沾令濕﹐取藥內瘡中﹐隨瘡深淺令至底止﹐有好血出卽休。若服藥有毒﹐水服方寸匕﹐毒解痛止愈。

《千金》解毒藥散方。

薺﹝一分﹞藍﹝並花二分﹞上二味﹐七月七日取藍陰漧﹐搗篩﹐水和﹐服方寸匕﹐日三。

《千金》又方上取秦燕毛二七枚﹐燒灰服。

《千金》解一切毒方。

上取母豬屎﹐水和服之。又水三升三合﹐和米粉飲之。

《千金》解鴆毒及一切毒藥不止煩滿方。

甘艸﹝四分﹞蜜﹝四分﹐《千金翼》用八分﹞粱米粉﹝一分﹐《千金翼》用半升。﹞上三味﹐以水五升﹝《千金翼》以水三升﹞煮甘艸﹐取二升去滓﹐歇大熱﹐內粉湯中﹐攪令勻調﹐內白蜜更煎﹐令熱如薄粥﹐適寒溫飲一升佳。

《千金》治食莨菪悶亂如卒中風﹐或似熱盛狂病﹐服藥卽劇方。

上飲甘艸汁﹑藍靑汁卽愈。

《千金》治野葛毒已死﹑口噤者。

上取靑竹去兩節﹐柱兩脇臍上﹐內冷水注之﹐暖卽易之﹐須臾口開﹐開卽服藥立活﹐惟須數易水。﹝《千金翼》云﹕忌酒。﹞《千金》治鉤吻毒困欲死﹐面靑口噤﹐逆冷身痺方。﹝《肘後方》云﹐鉤吻﹑茱萸﹑食芥相似﹐而所生之傍無他艸﹐又莖有毛﹐誤食之殺人。﹞上取薺八兩﹐咀﹐以水六升﹐煮取三升﹐冷如人體﹐服五合﹐日三夜二﹐凡煮薺惟令濃佳。

《千金》又方上煮桂汁飲之。

《千金》又方上啖蔥涕﹐治諸毒。

《千金》治腹中有鐵方。

上取自折炭﹐刮取末﹐井花水服三錢﹐不過再服。

《千金》服藥過劑﹐悶亂者方。

吞雞子黃﹐飲藍汁﹐水和胡粉﹐地漿﹑襄荷汁﹑粳米沈﹑豉汁﹑漧薑﹑黃連﹑飴糖﹑水和葛粉。

《千金翼》治惡毒藥方。

上狗舌艸一把﹐去兩頭﹐以水五升﹐銅器中煮取汁﹐搜面作粥食之。

《千金翼》鉤吻眾毒困欲死﹐面靑口噤逆冷身痺方。

上煮藍汁飲之。

《養生必用》金虎碧霞丹施之小兒﹐爲害彌大。蓋小兒臟腑气血柔弱﹐不能支當有毒藥﹐尢宜愼重。

卷第三十九

中水毒第十六《千金》論曰﹕凡山水有毒虫﹐人涉水中﹐覺似射工而無物。其診法﹕初得之惡寒﹐微以頭痛目痛﹐心中煩懊﹐四肢振﹐腰背百節皆彊﹐兩膝痛﹐或翕翕面熱但欲睡﹐旦醒暮劇﹐手足逆冷至肘膝﹐二﹑三日腹中生虫﹐食人下部﹐肛中有瘡﹐不痛不癢﹐令人不覺。不急治﹐過六﹑七日下部出膿潰﹐虫上食人五臟﹐熱盛毒煩﹐下利不禁﹐八﹑九日良醫不能治矣。覺得之﹐急早視其下部﹐若有瘡正赤如截肉者陽毒。最急。若瘡如鯉魚齒者爲陰毒﹐猶小緩要﹐皆殺人﹐不過二十日也。欲知是中水與非者﹐當作五﹑六升湯﹐以小蒜五升﹐咀投湯中消息﹐勿令大熱﹐去滓﹐以浴之。是水毒﹐身體當發赤斑。無異者非也﹐當以他病治也。

《千金》治中水毒方。

上取梅若桃葉搗﹐絞取汁三升許﹐或幹以少水絞取汁飲之。小兒不能飲﹐以汁敷乳頭與喫。

《千金翼》治水毒方。

上搗蒼耳取汁﹐服一升﹐以綿沾汁滓導下部中﹐日三。

《千金翼》又方上取蓼一把搗﹐取汁服一升﹐不過三服。

《千金翼》又方上取藍一把搗﹐水解以洗面目身令徧。

《千金翼》又方上取大莓根末飲之﹐並導下部﹐生虫者用汁。夏月常多將此藥屑入水浴﹐以方寸匕投水上流﹐無所畏﹐又辟射工。凡洗浴以少許投水盆中。﹝卽無復毒也。﹞

卷第三十九

百病第十七《巢氏病源》小兒百病候﹕小兒百病者﹐由將養乖節﹐或犯寒溫﹐乳哺失時﹐乍傷饑飽﹐致令血气不理﹐腸胃不調。或欲發驚癇﹐或欲成伏熱。小兒气血脆弱﹐病易動變﹐證候百端﹐若見其微證卽便治之﹐不成眾病﹐故謂之百病也。治之若晚﹐其病則成。凡諸病至於困者﹐汗出如珠﹐著身不流者死也。病如囟陷﹐口唇幹目皮反﹐口中气出冷﹐足與頭相柱臥不舉﹐手足四肢垂﹐其臥正直如縛﹐其掌中冷﹐至十日必死﹐不可治也。

《千金》治小兒赤白下痢及狐臭﹑耳聾﹑鼻塞等病﹐此藥以三丸爲一劑﹐服藥不過三劑﹐萬病悉除﹐說無窮盡﹐故稱萬病丸。以其牛黃爲主﹐故一名牛黃丸。以耆婆良醫﹐故名耆婆丸方牛黃麝香犀角﹝一方云一銖﹐今各一分﹞朱砂雄黃黃連禹餘糧大戟芫花人參茯苓漧薑﹝炮﹞桂心當歸芎芍藥甘遂黃芩桑白皮蜀椒細辛桔梗巴豆﹝去皮臍﹞前胡紫菀蒲黃﹝紙上微炒﹞葶藶防風﹝各一分﹞芫靑﹝七枚﹞石蜥蜴﹝一寸﹞蜈蚣﹝三節﹞上三十一味﹝崔氏無黃芩﹑桑白皮﹑桔梗﹑防風爲二十七味﹞並令精細。牛黃﹑麝香﹑犀角﹑朱砂﹑雄黃﹑禹餘糧﹑巴豆別研﹐餘者各搗﹐重絹下之﹐以白蜜和﹐更搗三千杵密封之。破除日平旦空腹﹐酒服三丸如梧子大﹐取微下三升惡水爲良。若卒暴病﹐不要待平旦﹐無問早晚卽服﹐以吐利爲度﹕若不吐利﹐更加一丸或至三丸﹑五丸﹐須吐利爲度。不得限以丸數。病彊藥少卽不吐利﹐更非他故。若其發遲﹐以熱飲汁投之。若吐利不止﹐卽以醋飯兩三口止之。服藥忌陳臭生冷﹐酢﹑滑﹑粘食﹑大蒜﹑豬﹑魚﹑雞﹑狗﹑馬﹑驢肉。若一歲以下小兒有疾者﹐令乳母服兩小豆﹐亦以吐利爲度。近病及卒病皆用多﹐積久疾病卽少服﹐常取微溏利爲度。小兒客忤服二丸如米﹐和乳汁敷乳頭令嗍之。小兒驚癇服二丸如米﹐塗乳頭令嗍之﹐看兒大小量之。小兒乳不消﹐必腹脹滿﹐服二丸如米﹐塗乳頭令嗍之﹐不瘥更服。

《千金翼》治百病﹑諸荒邪狂走﹑气痞冷病﹐歷年黃黑﹐大腹水腫﹐小兒丁奚﹑瘧疾﹐經年霍亂﹐中惡蜚屍及暴疾皆悉主之方。

巴豆﹝去心皮﹞斑蝥﹝去翅足﹐熬﹞芫靑﹝各三十枚﹞天雄﹝炮﹐去皮﹞漧薑﹝各半兩﹞烏頭附子﹝各炮﹐去皮﹞細辛蜀椒﹝汗﹐去目閉口者﹞躑躅黃芩桂心﹝各一兩﹞上一十二味細切﹐以絹袋中盛酒一斗﹐漬十日﹐去滓﹐服半合﹐日三﹐以知爲度。曝滓作散﹐酒服半錢上﹐日三﹐彊人一錢。傷寒中溫濕冷﹐頭痛拘急﹐寒熱瘧﹐發頭風皆須服一錢匕濃覆取汗﹐初服當吐淸汁三﹑四升許。又主心疝﹐婦人無子。服之煩悶不堪者﹐飲冷水一升卽解。

《外臺》﹕深師鎭心丸療老小心气不足﹐虛弱時若小語﹐勞則劇﹐風邪百病並主之方。

銀屑﹝一分半﹐研﹞牛黃﹝九銖﹞丹砂﹝研﹞甘艸﹝炙﹞麥門冬﹝去心﹞遠志﹝去心。各五分﹞桂心漧薑﹝各六分﹞菖蒲紫菀﹝各三分﹞防葵人參附子﹝炮﹞紫石英﹝研﹞防風細辛茯神椒﹝汗。

各四分﹞上十八味搗﹐下篩﹐以白蜜和丸如梧子。先食服三丸﹐日三。不知﹐稍增之。忌海藻﹑菘菜﹑生菜﹑豬肉﹑生蔥﹑生血物﹑餳。丹砂一作丹參。

《外臺》﹕《必效》七宣丸方。

大黃﹝十五兩﹞枳實﹝炙﹞靑木香訶黎勒皮柴胡﹝各五兩﹞桃仁﹝去尖皮﹐熬六兩﹞甘艸﹝四兩﹐炙﹞上七味搗﹑篩﹐蜜和丸如梧子大。以酒服二十丸﹐稍加至五十丸。病在下﹐空腹服﹐病在上﹐食後服之。

以宣利爲度﹐增減以意量之。若風气結聚﹐宿食不消兼砂石皮毛在腹中﹐服經七﹑八日乃盡出﹐下似牛涎﹑魚腦等。若病深痼﹐則須半月或一月專服之。不用五補丸﹝五補丸三人所服﹐此更不毒。﹞若積年腰膝疼痛﹐寒冷如水石﹐香港腳衝心憒悶將死﹐頭旋暗倒﹐肩背重悶﹐心腹脹滿﹐胸膈閉塞﹐風毒腫气﹐連及頭面及大小便﹐或利或澀﹐脾胃气不理﹐不能飲食﹐夜臥腳轉筋﹐脈掣痛﹐恍恍然眠寢不安等疾﹐以飲服之盡瘥。此藥功效不可盡說。

如前十數種病攻擊﹐則須服七宣丸令除。自外輕病下妨與五補丸兼服﹐循環不輟﹐補養無限﹐不問男女老小並可服餌﹐但須量气力細察候之﹐加減服。若是初生孩子可與三丸﹑五丸﹐稍稍加之﹐取通利。其二方當須經久﹐常服不限。春秋冬夏朝夕行止間﹐藥性甚善﹐禁如常法。

《外臺》仙人煉絳雪療一切病。肺气積聚﹐咳逆嘔吐膿血﹔丹石毒發﹔天行時气﹐一切熱病諸黃膽等﹔心風昏亂﹑心忪健忘﹕四肢煩熱﹑頭痛眼赤﹐大小便不通﹐煩悶不安﹐骨節疼痛﹐赤白痢﹑血痢﹑熱毒痢﹐宿食不消化﹐心腹脹滿﹐出气不得﹔下一切諸毒藥﹐香港腳等﹔飲酒多醉困﹐久痢不瘥﹕孩子驚癇等。以上和水服之。

產後一切諸病墮胎和酒服之方。

朴硝﹝十斤﹞升麻﹝三兩﹞大靑桑白皮槐花﹝各二兩﹞犀角﹝屑﹞羚羊角﹝屑﹐各一兩﹞蘇枋木﹝六兩﹞竹葉﹝兩握﹞訶黎勒皮山梔子﹝三十枚﹞檳榔﹝二十顆﹞朱砂﹝半兩﹐細研﹞上十三味﹐以水二斗﹐漬一宿﹐煎取一斗﹐去滓﹐入鍋內朴硝煉烊﹐攪勿住手﹐候欲凝﹐出於盆中﹐攪入朱砂﹑麝香訖雪成﹐後於器中密封。有疾﹐量取之﹐和水服之﹐以利病除﹐身輕目明﹐四肢調適﹐療一切病﹐神驗。老小量之。上云入朱砂﹑麝香未見分兩。

《外臺》仲景三物備急丸司空裴秀爲散﹐用療心腹諸卒暴百病方。

大黃漧薑巴豆﹝去皮心熬﹐別搗如脂。各一兩﹞上藥各須精新好藥﹐搗篩蜜和﹐更搗一千搗﹐丸如梧子或小豆。服三丸﹐老小量之。爲散不及丸也。若中惡客忤﹐心腹脹滿﹐卒痛如錐刀刺痛﹐气急口噤﹐停屍卒死者﹐以暖水若酒服之。或不下﹐捧頭起灌令下咽﹐須臾更瘥。如未﹐更與三丸﹐以腹中當鳴轉卽吐下便愈。若口已噤﹐亦須折齒灌之令入﹐尢妙神驗。忌蘆筍﹑豬肉﹑冷水﹑肥膩。

《外臺》﹕《必效》玉壺丸主萬病與麝香丸同效方。

雄黃朱砂﹝各研﹞巴豆﹝去皮心熬﹞特生石﹝燒半日研﹞附子﹝炮﹐去皮﹞藜蘆﹝炙。各三兩﹞上六味搗篩﹐蜜和丸如小豆。以飲服二丸﹐得利病瘥。小兒黍粟一丸﹐以意量之。

《外臺》劉氏療小兒百病﹐上冷下熱﹐上熱下冷難將息方。

犀角﹝末﹞甘艸生地黃﹝各六分﹞芍藥﹝五分﹞白術茯苓梔子﹝各三分﹞柴胡人參大黃生薑﹝各四分﹞黃芩﹝二分﹞桂心﹝一分﹞上十三味切﹐以水三升﹐煮取一升﹐分溫服之。

《仙經》治百病方。

上以朴硝制伏爲元明粉。朴硝是太陰之精華﹐水之子也﹐陰中有陽之藥。《太陰號》曰元明粉﹕小兒疳气陰毒﹐傷寒表裏﹐疫癘等候並悉治之。此藥久服﹐令人身輕目明﹐駐顏延壽﹐急解毒藥﹑補益妙。唐明皇帝聞說終南山有道士劉元眞服食此藥﹐遂詔而問曰﹕朕聞卿壽約三百歲﹐服食何藥得住世間﹐充悅如此﹖元眞答曰﹕臣接《仙經》修煉朴硝﹐號元明粉﹐止服此藥﹐遂無病長生。其藥無滓﹐性溫﹐能除眾疾。生餌尙能救急難性命﹐何況修煉長服。益精壯气﹐助气正陰﹐不拘丈夫﹑婦人﹑幼稚𦇤褓﹐不問四時冷熱﹐俱治。一兩分爲十二服﹐但臨時酌量加減。似覺壅熱﹐傷寒頭痛鼻塞﹐四肢不舉﹐飲食不下﹑煩悶气服﹐不論晝夜﹐急疾要宣瀉求安。卽看年紀髙下﹐用藥一分或至半兩﹐酌量加減。用桃花湯下爲使最上﹐次用蔥湯下﹐食後隨冷熱服。

《經驗方》﹕《備急》治一切疾患山豆根方上用山大豆根不拘多少﹐根據下項治療﹕一名解毒﹐二名黃結﹐三名中藥。患虫毒﹐密遣人和水研已﹐禁聲﹐服少許﹐不止再服。患禿瘡﹐以水研敷瘡上。患喉痛﹐含一片細咽津。患五種痔﹐水研服。患齒痛﹐含一片於痛處。患麩豆等瘡﹐水研服少許。患頭風﹐搗末﹐油調塗之。患赤白痢﹐搗末﹐蜜丸﹐空心煎水下二十丸﹐三服自止。患腹脹滿喘悶﹐搗末少許﹐煎水調一盞瘥。患瘡癬﹐搗末﹐臘月豬脂調塗之。患頭上白雪屑﹐搗末﹐油浸塗。如是孩兒﹐卽乳汁調半錢。患中宿冷﹑寸白虫﹐每朝空心﹐熱酒調三錢﹐其虫自出。患五般急黃﹐空心以水調二錢。虫气﹐酒下二錢。霍亂﹐橘皮湯下三錢。熱腫﹐熱酒空心下三錢。卒腹痛﹐水研半錢。

蜘蛛咬﹐唾和塗。狗咬﹑蚍蜉瘡﹑蛇咬並水研敷。

《聖惠》治兒百病﹐變蒸﹑客忤﹑驚癇﹑壯熱不解﹐龍膽艸散。喘促痰結﹐胸中滿悶。

虎睛仁﹝炙﹐一對﹞犀角吳藍赤芍藥牽牛子﹝炒﹞牡蠣﹝燒﹞鱉甲﹝酥炙﹐淨。各半兩﹞巴豆霜﹝半分﹞眞珠牛黃桔梗漢防己杏仁﹝麩炒。各一分﹞羅末﹐煉蜜和﹐搗五百杵﹐丸如綠豆﹐湯下二丸﹐量加。

《靈苑》萬病散一名無憂散。諸風瘡腫疥癬﹐臟腑積冷壅滯﹐結爲風勞﹔膀胱宿冷﹐臟腑衰敗﹐面黃癖气塊﹐疳﹑蛔攻心痛﹐中寒腦痛﹐狀如山嵐時疫﹕急服宣轉﹐三五行瘥。或中風口語謇﹐睡後涎出﹐十日一服﹐三服永瘥。久患腰膝疼痛﹐拜跪艱難﹐坐食不安﹐進一兩服。兒疳﹑痢﹑脫肛量與。男女久泄气痢﹐狀似休息﹐一服搜出冷痰一﹑二升。此藥並不困倦﹐不妨行步服藥一兩﹐日後便覺身輕目明﹐腰下減重﹐頓思飲食。婦人久患血癆﹐痿黃無力亦宜。孕婦或遇廢晦勿服﹐服後疾未除﹐將息三﹑四日再服。

黃木通桑白皮陳皮白術木香胡椒﹝各半兩﹐作一服﹐別研置﹞牽牛子﹝微炒﹐勿周熱﹐頭末一兩﹞黃散二錢﹐牽牛末二錢﹐天色晴明五更姜湯小半盞調藥頓服﹐更以湯送。平明宣三兩行﹐下多不妨﹐應臟腑百病悉出﹐轉後喫一日白粥補。

養生神曲治兒諸疾﹐丙日作曲﹐丁日治藥﹐名丙丁膏天南星烏蛇肉﹝各三錢﹞麻黃﹝去節﹞天麻﹝各半兩﹞大附子﹝炮﹐淨﹐一枚﹞蠍﹝分半﹞白附子﹝三錢半﹞白僵蠶﹝四錢﹞末﹐水一升﹐浸三日﹐捩滓﹐寒食曲一斗和踏曲﹐楮葉罨七日﹐紙袋懸十四日。治兒吐瀉後精神困頓﹐不乳多睡﹐入龍麝湯服。變癇鴉聲﹐面靑黃﹑螈﹑咽中不利﹐朱砂﹑龍麝﹑曲服。又滑痢﹐曲末蜜丸雞頭大﹐湯化。又曲一兩﹐入朱砂﹑雄黃少許﹐琥珀﹑甘艸末各二錢﹐蜜丸雞頭大﹐名太一丹。

《嬰孺》治八痞﹑積聚﹑畱飲﹑伏熱﹑宿食不化﹑裏急腹痛﹑往來寒熱﹑羸瘦骨立﹑飲食不爲﹑气力多厭﹑翕翕短气﹑魂神不守﹑邪鬼往來﹑恍惚不定﹐醫不能治﹐太乙決疑牛黃雙丸牛黃﹝棗大﹞馬目毒公﹝二个﹞附子﹝一枚﹞巴豆﹝炒﹐四十枚﹞雄黃丹砂眞珠甘艸牡蠣﹝﹞蜀椒﹝汗﹞白蜜﹝各一兩﹞杏仁﹝炒﹐淨﹐五十粒﹞研末﹐杵杏仁千下次﹐入巴豆﹐次牛黃﹑眞珠並杵﹐又銅器煎蜜熱﹐灌臼中﹐下諸藥﹐杵千下﹐丸如桐子飲服一丸﹐一宿當和。大便出勿復與藥。兒一歲內寒熱在脇結痛﹐哺乳吐下劇者﹐螈及背不著席﹐手足皆舉﹐目靑嘔沫﹐名風癇﹐爲腹癖。以小豆大二丸﹐平旦服﹐日中﹑臨臥各服二丸至十二丸。不去﹐服桐子大二丸。又不愈﹐難治。大病數年﹐此藥決之破除。日合勿令婦人見。一無甘艸﹑目毒﹐有甘遂一兩﹐常山二兩。

五參丸治百病熱毒。

人參苦參丹參元參沙參﹝各二分﹞柴胡茯苓﹝各四分﹞巴豆﹝淨﹞虫﹝淨。各十枚﹞黃芩﹝三分﹞葶藶杏仁﹝淨。各半合﹞末﹐蜜丸。飲下小豆大二丸﹐日再。不知﹐加。若心下食不消﹐用吐下。一無黃芩﹑柴胡﹑茯苓﹑杏仁﹐加漧薑﹑炮附子各一分﹐防風半分﹐椒出汗半合。治五癇吐痢﹐寒熱不乳﹐百病。

大黃湯大黃﹝五兩﹞滑石龍骨當歸芍藥黃芩桂心甘艸﹝炙﹞人參靑石脂牡蠣﹝﹞石膏﹝各二兩﹞粗末囊盛。五歲﹐下棗五枚﹐水八合﹐煮五合﹐撮藥湯中煮三沸﹐絞滓﹐先食盡服。有乳痰卽吐﹐宿乳若下﹐宿乳當止﹐中風汗出痛﹐服後安臥衣蓋﹐兒大量加。治百病驚癇紫芝丸紫芝胡黃連當歸羚羊角赤石脂人參馬齒﹝炙﹐各一分﹞川椒杏仁蚱蟬烏蛇雀甕﹝並炒﹞蜂房丹參漧薑芍藥龍骨細辛黃連芎﹝各二分﹞丹砂﹝熬十上下﹞牛黃﹝各五分﹞東門上雞頭﹝炙﹐一枚﹞末。一歲兒食前乳汁和丸如大豆﹐二丸﹐日三。不知﹐加。一有蜣螂﹑桂心各三分。主病甚多﹐常帶令不病。

保童丸治諸疾。一歲上無辜疳濕﹑閃癖﹑驚癇﹑魍魎﹑除天行﹑赤眼﹑面黃等。

牛黃夜明砂甘艸﹝炙﹞甘遂牡蠣眞珠巴豆﹝淨﹐煮五﹑七沸﹐霜﹐各一分﹞虎睛﹝一分﹞芍藥黃苓杏仁﹝淨。各四分﹞末﹐煉蜜和杵三千下﹐器密封。飲下三丸﹐褥中兒米大一丸﹐量兒加。利下覺虛﹐喫蒸餅煮生赤棗五﹑六枚﹐蔥薤作羹﹐大妙。覺喫冬瓜羹數次及裹頭豉粥。奶母同。忌服藥。後熱服炙鱉甲末﹐飲下一錢。

張氏太乙金華散木香桂心白姜陳皮白蕪荑當歸白術吳茱萸﹝各一分﹞大黃﹝半分﹞檳榔﹝二枚﹐一生一熟﹞黃連巴豆﹝水浸二宿﹐逐日換淨研。各半兩﹞肉豆蔻﹝一枚﹞大附子﹝一枚﹞皂莢﹝一挺﹐浸去黑皮﹐半炮半酥炙﹐無酥醋代﹞末﹐研五百轉﹐傾藥入銚盞﹐蓋定﹑火灰上坐一茶久﹐開盞﹐拭汗﹐可五度逐轉﹐以匙抄勻﹐七日後可服。霍亂﹐菖蒲湯。陰毒﹑傷寒發汗﹐麻黃湯。血气﹐當歸酒。一切風﹐漢防己湯。難產胎橫﹐益母湯。胎衣不下﹐酒調。腰腳痛﹐姜蔥酒。產後血痢﹐蘿卜子酒。兒疳气﹐蔥湯。咳嗽﹐桑白皮湯或杏仁湯。食癥﹐神曲湯。吐逆﹐生薑湯。瀉痢﹐黃連湯。脾气茶下心痛﹐蕪荑酒。打撲損﹐暖酒下。兒蛔咬心﹐冷水。妊娠气沖心﹐安胎﹑酒下。兒腸頭出﹐甑帶灰水調。大小便不通﹐茶下﹑粥引。赤白帶下﹐赤蜀葵湯。腳痛履地不得﹐酒下。敗血不散﹐米飲﹔血刺﹐濃朴湯。血汗曾臥﹐竹簟灰湯。酒疾﹐酒下。肉疾﹐肉汁下。熱面疾﹐麵湯下。香港腳﹐冷茶。五勞七傷﹐豬膽湯或柴胡湯。癖﹑準上口瘡﹐棗湯。五疳﹐乳汁。肺气咳逆﹐杏仁湯。

胃气﹐陳皮湯。一切瘡腫﹐白蜀葵湯。眼昏﹐黑豆湯。頭風發落﹐大黃湯。邪气中心﹐發灰湯。產後血衝心﹐酒下。胎動﹐芎湯。懷胎心痛﹐蕪荑湯。懷胎痢﹐艾湯。大人一字﹐兒量服。

治兒驚疳﹑變蒸﹑傷寒﹑瀉痢﹑多嗽﹑口瘡﹑雀目﹑疳虫咬心﹐至聖靑金丹靑黛雄黃胡黃連﹝各二分﹞朱砂膩粉熊膽﹝水化入藥﹞蘆薈﹝各一分﹞白附子﹝二枚﹞麝﹝半分﹞蟾酥水銀﹝各皂子大﹞龍膽鉛白霜﹝各少許﹞末﹐豬膽一枚﹐汁熬﹐浸蒸餅丸﹐靑黛衣﹐丸如梧子或如豆﹐曝漧﹐瓷器密封。常服﹐金銀薄荷湯磨一﹑二丸﹐三﹑五日進一服。驚風天﹑眼上搐搦﹐湯化滴鼻中﹑嚏噴二﹑五徧卽定﹐薄荷湯進二丸。五疳﹐粥飲下。變蒸﹐薄荷湯化下。寒熱﹐薄荷湯化下。久患瀉痢﹐米飲下。疳眼﹐乳汁化﹐塗眼鼻下。赤爛疳瘡等﹐乳汁下。雀目﹐羊子肝一个﹐竹刀批開入藥兩丸﹐麻縷纏﹐米坩煮熟﹐空心喫。乳母忌食雜物﹐常隔一﹑二日與之服﹐永無諸疾。別一方﹐前添入蟬殼二分﹐龍齒一分尢妙。又以麝香水和糯米粉一兩匙﹐丸亦得。

《王氏手集》萬安丸治小兒百病神效方。

乳香﹝明淨者﹐二錢五分﹐研細﹞辰砂﹝如石橊子者﹞木香﹝搗羅爲末。各半兩﹞安息香﹝如琥珀者﹐二銖﹞巴豆﹝四十粒﹐去皮心膜﹐細研﹐紙壓去油如霜方用﹞上先將辰砂研細﹐次入巴豆霜研與朱砂同色﹐又入木香末研勻﹐次入乳香﹑安息香﹐研勻﹐用軟飯和成劑﹐以眞酥潤手﹐丸如綠豆大。每服三五粒﹐溫湯送下。

卷第四十﹝論藥敍方﹞凡十五門

卷第四十

玉石部第一丹砂一名眞朱。

雲母楊損之云﹕黑者不任用﹐害人。

石鐘乳《本艸》云﹕不煉服之令人怵朴硝《本艸》云﹕色黃者傷人﹐赤白者殺人。

滑石雷公云﹕色似冰白﹐靑色畫石上有白膩文者方使。余色者有毒﹐殺人。

石膽一名膽礬。

綠靑一名石碌。

黃鹽陶隱居云﹕北海鹽﹐黃﹐艸粒粗﹐以作魚及咸菹。

石亭脂俗以生硫黃中揀出色赤黃者﹐以爲石亭脂。

水銀一名汞。陶隱居云﹕燒時飛著釜上灰名汞粉。俗呼爲水銀粉。

凝水石一名寒水石。色如雲母﹐可折者良。

鐵陳藏器云﹕以竹木火﹑於刀斧刃上燒之﹐津出如漆者是也。方中云鐵上燒取者﹐卽此也。

鐵華粉一名鐵衣。方中或云鐵焰粉﹑鐵印粉﹑鐵精粉﹑鐵粉﹐皆此粉也。

光明鹽一名石鹽。

伏龍肝一名竈心土。或云竈底黃土﹑釜下土﹑釜月下土﹐皆此土也。

礬石《本艸》云﹕不煉服則殺人。

鐺墨一名釜底煤。或名釜墨﹐或稱爲是百艸霜。今鍋底煤亦云。

粉錫一名胡粉。一名定粉﹐又名光粉﹐或雲南粉﹑英粉﹑韶粉。或用燒粉家洗甕水﹐皆此粉也。

戎鹽《本艸》云﹕西羌北地﹐酒泉福祿城東南角。北海靑﹐南海赤。又陶隱居云﹕河南鹽池﹐自有凝鹽如石片﹐打破皆方﹐靑黑色。故今言靑鹽者﹐亦或以爲戎鹽。

大鹽《唐本注》云﹕卽河東印鹽也。

白堊一名白善。日華子云﹕入藥燒用。方中或云白繕土﹑白土﹑畫粉﹐皆此土也。

金牙日華子云﹕入藥並燒淬﹐去粗汁乃用。

井泉石《本艸》云﹕用之當細研爲粉﹐不爾使人淋。

卷第四十

艸部第二茺蔚子一名益母艸。

獨活一名羌活。陶隱居云﹕羌活形細而多節軟潤﹐气息猛烈﹔獨活色微白﹑形虛大。

薯蕷一名山藥。

澤瀉扁鵲云﹕多服病患眼昏。

遠志《本艸》云﹕葉名小艸。

赤箭《唐本注》云﹕芝類也。故方中或云赤箭芝。

蘼蕪《本艸》云﹕芎苗也。

黃一名蜀脂。

決明子一名馬蹄決明。又名艸決明。

旋花一名鼓子花。

蘭艸一名都梁香。

蛇牀子日華子云﹕入服食藥﹐卽去皮﹑殼﹐取仁微炒﹐殺毒用。

地膚子《唐本注》云﹕田野人名爲地麥艸。

景天一名愼火。或名護火艸。

茵陳蒿一名山茵陳。

杜若一名杜蘅。

耳實一名常思。或名蒼耳。俗呼爲道人頭。

當歸雷公云﹕破血使頭節﹔止血﹑止痛用尾節。

麻黃陶隱居云﹕根﹑節止汗﹐沫令人煩。

蠡實一名馬藺子。

白芷《本艸》云﹕葉名﹝音歷﹞麻﹐可作浴湯。

淫羊藿一名仙靈脾。

黃芩丸者名子芩。

白蘚皮一名白羊鮮。

石韋《本艸》云﹕用之去黃毛﹐微炙。

惡實一名牛蒡子。又名鼠粘子。

王瓜根一名土瓜根。陳藏器云﹕有小毒﹐宜少進之。

防己《本艸》云﹕文如車輻理解者良。《唐本注》云﹕其靑白虛軟者﹐名木防己。

香子一名茴香子。一名土茴香。

補骨脂一名破故紙。俗以爲蕃韭子也。

零陵香一名薰艸。

積雪艸一名連錢艸。

烏頭一名烏喙。其汁煎之名射罔。

艸蒿一名靑蒿。

鉤吻一名野葛。

射幹一名烏扇。一名烏。

蛇合﹝合音含﹞一名蛇銜。

蜀漆《本艸》云﹕常山苗也。

菌一名蘆。

澤漆《本艸》云﹕大戟苗也。

貫眾一名管仲。

牙子一名野狼牙。

商陸一名章陸。一名章柳。方中或名中庸。唐本注云﹕有赤白二種。白者入藥﹕赤者見鬼神﹐甚有毒﹐但貼腫外﹐若服之傷人﹐乃至痢血不已而死。

菇根一名菇蔣艸。

蓄一名竹。

一名火艸。

白頭翁一名野丈人。

鬼臼一名馬目毒公。陶隱居云﹕馬目毒公如黃精﹐根臼處似馬眼而柔潤。鬼臼似射幹木輩﹐有兩種。然二藥實一物也。

女靑《本艸》云﹕蛇銜根也。

蛇莓一名蛇胞子。

赤地利一名山蕎麥。

蚤休一名紫河車。

烏蘞莓一名五葉莓。

蒲公艸一名鳧公英。或名僕公英。

昨葉荷艸一名瓦松。

屋遊一名瓦靑衣﹐卽瓦屋上靑苔衣也。

艸三稜一名雞爪三稜。

卷第四十

木部第三牡桂一名桂枝。桂枝者﹐桂條﹐非身幹也。

松脂松黃松脂﹐一名松糖﹐或名歷靑。松黃﹐卽松香。

枸杞一名地骨。一名西王母杖。

五加皮一名豺漆。

楓香脂一名白膠香。

雞舌香一名丁子香。

桑根白皮桑耳《本艸》云﹕桑根白皮﹐出土上者殺人。桑耳﹐一名桑菌﹐又名桑黃。

梔子一名越桃。皮薄而丸小者入藥用。其大而長者不堪入藥。

紫﹝音礦﹞騏竭﹝一名血竭﹞《本艸》云﹕二物大同小異。別本云﹕二物同條﹐功效全別。

紫葳《本艸》注云﹕卽淩霄花也。

胡桐淚一名胡桐律﹝胡或作梧。﹞

白棘一名棘鍼。《圖經》云﹕有鉤﹑直二種。直者入補藥﹐鉤者入癰腫藥。

仙人杖《本艸》云﹕此是筍欲成竹時立死者﹐色黑如漆。

衛矛一名鬼箭。

大腹孫眞人云﹕鴆鳥多棲此樹上﹐宜先酒洗﹐仍以大豆汁洗﹐方可用。

伏牛刺一名隔虎刺。

救月杖《中艸》云﹕此卽月蝕時救月擊物木也。

蜀椒《本艸》云﹕口閉者殺人。

楝實一名金鈴子。或名川楝子。

郁李仁一名車下李。

莽艸《本艸》云﹕用沐勿令入眼。

無石子一名沒石子。又名墨石子。

雷丸《本艸》云﹕赤者殺人。日華子云﹕入藥炮用。

槲皮葛洪謂之赤龍皮。

鼠李一名牛李。

小一名山石橊。

赤瓜木一名鼠查。

藤子一名象豆。日華子云﹕入藥炙用。

蔓椒一名豬椒。

卷第四十

人部第四黃龍湯陶隱居云﹕別塞空罌口﹐內糞倉中﹐積年得汁﹐甚黑而苦﹐名黃龍湯。日華子云﹕臘月截淡竹去靑皮﹐浸滲取之。

卷第四十

獸部第五白膠一名鹿角膠。

羚羊角陶隱居云﹕眞者﹐耳邊聽之集集鳴者良也。

犀角《本艸》注云﹕凡見成犀物﹐皆被蒸煮。又有犀﹐並不堪藥用。犀﹐文理細膩﹐斑白分明。

虎骨虎膏虎膽虎睛陳藏器云﹕凡中毒自死者勿使﹐傷人。

貍骨貍屎唐本注云﹕家貍亦好﹐一名貓也。

震肉《本艸》云﹕此畜爲天雷所霹靂者是。

膃肭臍《圖經》云﹕取置睡犬傍﹐其犬忽驚跳苦狂者眞。

卷第四十

禽部第六雄雀屎一名白丁香。

燕屎陳藏器云﹕愼勿入口﹐毒人。

伏翼一名蝙蝠。又名仙鼠。

天鼠屎一名夜明砂。

卷第四十

虫魚部第七龜甲《本艸》云﹕勿令中濕。日華子云﹕卜龜鉆徧者名敗龜。

桑螵蛸《本艸》云﹕子也。用當火炙﹐不爾﹐令人泄。以桑上者好。

海蛤一名魁蛤﹐細如巨勝﹐潤澤光淨。又別有一種魁蛤﹐形似紡﹝音狂﹞﹐小﹑狹長﹐外有綜橫文理﹐與此海蛤一名魁蛤者爲異。

烏賊魚骨一名海螵蛸。

白僵蠶《本艸》云﹕直者佳。中暑卽有毒。

石龍子一名蜥蜴。一名蠍虎。一名守官。又名壁宮子。

蝦蟆一名蟾蜍。或名蟾。又大者名田父。

白頸蚯蚓一名地龍。

蚺蛇膽《本艸》注云﹕取如粟﹐著水中﹐浮遊行走者眞﹔其多著亦沈散。

蛇蛻《藥性論》云﹕白如銀色者良。

一名土蜂。

蜈蚣《本艸》云﹕赤頭足者良。日華子云﹕入藥炙用。

水蛭陳藏器云﹕此物𨿽加火炙﹐得水猶活。日華子云﹕修制須細﹐銼後用微火炒﹐令色黃乃熟﹐不爾﹐入腹生子爲害。

斑蝥日華子云﹕入藥除足﹑羽﹐熟炒。用生卽吐瀉人。余修制見芫靑條。

地膽一名靑。一名靑。修制見芫靑條。

芫靑《圖經》云﹕凡用斑蝥﹑芫靑﹑地膽﹐當以糯米同炒。看米色黃黑卽爲熟﹐便出之﹐去頭﹑足﹑翅羽﹐更以亂髮裹之﹐掛屋東榮一宿﹐然後用之﹐卽去毒矣。

貝子一名貝齒。

雀甕一名棘剛子。一名天漿子。或名雀兒飯甕。

白花蛇《圖經》云﹕頭尾一尺內有大毒尢甚﹐可不用。

蜣螂《本艸》云﹕臨用當炙。勿置水中﹐令人吐。

蠍《本艸》云﹕緊小者名﹐良。

螻蛄陶隱居云﹕腰以前甚澀﹐腰以後甚利。

鯪鯉甲一名穿山甲。

鼠婦一名濕生虫。陶隱居云﹕鼠在坎中﹐背則負之﹐故又名鼠負。

衣魚一名白魚。又名衣中白魚。今人亦呼爲壁魚。

卷第四十

果部第八豆蔻一名艸豆蔻。俗亦呼爲艸果子。

枇杷葉《藥性論》云﹕用須火炙﹐拭去毛。

桃HT1名桃奴。是實著枝不落實中者。

杏仁《本艸》云﹕雙仁者殺人。

卷第四十

米部第九胡麻一名巨勝﹐葉名靑。

小麥奴陳藏器云﹕麥苗上黑黴是也。

醋一名苦酒。

腐婢《本艸》云﹕小豆花也。

罌子粟一名禦米。

卷第四十

菜部第十蕪菁一名蔓菁。

石胡荽一名鵝不食艸。

香薷一名香柔。或名香戌。

卷第四十

本艸𨿽無而人可識者第十一西壁土西壁上土。取夕陽久照﹐受日气之多。

胞衣瓶中水胞衣在瓶中﹐久年而化爲水。

蟬蟬蛻前二足爲。

救月蝕鼓皮月蝕之夜﹐撾鼓救月﹐其鼓皮可以爲藥。

釜月下灰釜月﹐釜耳也。

勞水再三揚之使力乏爲勞水。如敗車輻之爲勞辛水也。

苦鱉魚今黃姑魚中有頭大而﹐生赤黑斑者。

減杖花似紅木香﹐生紅花漸白而微香﹐其木有刺﹐人呼爲野薔微花。

獨角仙林木上多有之﹐似夾豉虫而獨角﹐色黑而粗硬可畏。

鴟翩彼飛集於泮林。鴟﹐惡鳥也。俗呼作木兔﹐又呼爲禿梟。

苕帚也。

地尾人以車前艸爲地尾艸。

烏牛艸烏牛食艸而之者。

土狗子形似螻蛄。

卷第四十

本艸旣無而人未識者第十二皮巾子托胎﹝或云是今羊托胎﹞

乳釜魚竈橫麻花消海附子龍骨艸根黃皮HT子鹿活艸山矍麥大莓艸狗虫窮賊子石地松獨腳瓜山槐土消花鈴石紫金粉靈石紫龍水赤消羊消花魚茗子

卷第四十

前代方書第十三《黃帝內經素問》黃帝與歧伯﹑鬼臾區輩問難之書。

《顱囟經》世傳爲黃帝之書。至周穆王時﹐師巫得之於崆峒洞﹐今不可考。

《石壁經》或傳以爲黃帝時書﹐疑未必然。得之湘陰士人朱中立不倚。

《金匱要略》後漢張機作。機﹐字仲景。前此其書未出﹐至國朝﹐翰林學士王洙在館閣日﹐於蠹簡中得之。

《華佗九候》後漢華佗撰。佗﹐字符化﹐沛國譙人。

《葛氏肘後》晉葛洪撰。洪﹐字稚川﹐丹陽句容人。今書三卷。按《晉史》本傳云﹕《肘後要急方》四卷。

此論莫究其所從出﹐世言龍木王菩薩之書。

《玉訣》《三十六種》《四十八候》《玉訣》﹐太元眞人撰。《三十六種》《四十八候》皆托以神仙所傳﹐不知其果爲何人。得之長沙諸醫。

卷第四十

近世方書第十四《聖惠方》國朝太宗皇帝太平興國中編。

《聖濟經》國朝徽宗皇帝禦制。

《太醫局方》朝奉郎尙書庫部郎中陳師文等編。

《證類本艸》唐愼微纂。傳其書者失其邑裏族氏。

《良方》眉山蘇子瞻﹑夢溪沈存中所論方書。

《活人書》奉議郎致仕朱肱字翼中撰。

《養生必用》初虞世紹聖中編。

《嬰童寶鑑》太湖釣叟棲眞子撰。

《茅先生方》少室山無夢茅先生方。

《博濟方》太原王衮撰。

《靈苑方》本方不載所作人姓名。

《漢東王先生方》本方不載名字。

《萬全方》劉元賓撰。元賓﹐字子儀﹐號通眞子﹐主邵州邵陽縣簿。

《錢乙方》太醫丞錢乙之書。乙﹐字仲陽﹐汶上人。

《保生信效》閻孝忠編。孝忠﹐字資欽﹐許昌人。

《傷寒證治》信陽太守王編。

《張渙方》張渙編。總方四百二十道﹐長沙小兒醫立松年又得遺方數十首﹐分載諸門。

《全生集》宋道方撰。道方﹐字義叔﹐拱州人。

《譚氏殊聖》洪農譚永徳撰。永徳﹐沛國下邳人。

《旅捨備急方》《瘡疹論》二書皆隱士董汲撰。汲﹐字及之﹐東平人。

《丁左藏方》西京左藏庫使丁信臣。

《九衛生》宗室右監守衛大將軍忠州防禦使士紆編。

《劉洙瘡疹訣》彭城劉洙撰。洙﹐字道源。

《雞峯備急》蜀醫張銳編。銳﹐字子剛。

《楊大鄴方》翰林待詔楊大鄴方。得之今湖北範運使家藏。

《惠眼觀證》宜黃戴師憫術翰林醫學梁逢堯撰。得之前宗正丞葵衛子周家藏。

《嬰孺方》此方得之湖南撫幹向澹。伯海云﹕相傳出於祕閣﹐凡一十卷。近《崇文總目》求遺書有兩《嬰孺方》﹐捲目皆同﹐亦不載所作之人。

《脈法要略》《膏肓灸法》《莊氏家傳》三書皆前知筠州莊公手集。得之其子監潭州都作院念祖泉伯。

《鳳髓經》《飛仙論》《寶童方》《聯珠論》《保信論》《惠濟歌》《吉氏家傳》七書皆得之前嶽州平江令吉之謙伯家藏。上六書並不載所作之人﹐內《吉氏家傳》乃謙伯手集之方。

《聚寶方》不載所作之人。得之長沙醫工鄭愈。

《五關貫眞珠囊》不載所作之人。得之長沙醫工毛彬。

卷第四十

士大夫家藏第十五《張氏家傳》知撫州張徽猷家藏方。

《孔氏家傳》孔參議家藏﹐號東家方。

《陳防禦家傳》湖南陳路鈐家藏方。

《吳氏家傳》湖南運幹吳兗魯山家藏方。

《趙氏家傳》江西運幹栩季羽家藏方。

《睢陽王氏家傳》前潭州簽判王伯陽家藏方。

《董氏家傳》知潭州醴陵縣董瑛堅老家藏方。

《陶氏家傳》知潭州善化縣陶定安世家藏方。

《朱氏家傳》潭州司理參軍朱如山季髙家藏方。

《班防禦方》京師醫官。

《胡氏家傳》長沙士人胡晰然明家藏方。

《朱氏家傳》朱不倚家藏方。

《安師所傳方》建安僧惠安所傳方。

相易忠信李剛中丁時發王丁安中劉之才丘松年毛彬鄭愈蕭景仁所傳方十一家皆長沙醫工或醫者之子所傳方。

《劉氏家傳》旦先公太中所傳並平日手抄之方。

後序議者曰﹕經籍﹐吾道之筌蹄﹔方論﹐醫道之筌蹄。然則然矣。使經籍不存﹐學人無所折衷﹐安知夫道之淵源﹔使方論不著﹐醫者無所夷考﹐安知夫醫之精粗﹖世有盧﹑扁﹑華佗﹐則處劑意解﹐妙通於神﹐何假方論哉﹖柰何盧﹑扁﹑華佗不世﹐有求其不迂﹑不泥﹑不矜﹑不誣者蓋鮮。士大夫與其委聽於庸醫之手﹐曷若因方論求古人用心﹐以之衛生濟世耶﹗方論之於世﹐猶五穀之於日用乎﹐孰謂士君子恥言之。

揭陽劉公帥荊湘嘗命編集古今醫書中小兒方劑之說爲一書﹐總四十卷﹐目曰《幼幼新書》﹐旣成三十八卷而疾不起。

漕使四明樓公實繼其政﹐乃曰﹕前之美不可不成。肆命亟迄其事。因合後二卷爲一﹐復纂歷代所述求子方論爲一卷﹐冠其篇首﹐閱月而書成。噫﹗可謂盡矣。﹝才孺﹞竊嘗聞諸夫子之言曰﹕父母生之﹐續莫大焉。嗣續之道﹐人倫之首。詩三百六篇﹐聖人所取。婦人樂有子﹐苜美之﹔子孫眾多﹐螽斯美之﹐居然生子﹐生民美之﹔乃生男子﹐斯幹美之。讀詩至此﹐使人三致志焉。求子之論﹐古人所以著於方書者歟﹗今公會萃諸家之說﹐置諸方論之前﹐使成書流布家藏﹐人有眞得﹐夫子與詩人之意者也。抑嘗謂﹕昔宋莒公因豪雨至水侵蟻穴﹐公折竹爲橋﹐以過羣蟻。他日有僧謂公曰﹕公丰神頓異﹐如能活數百萬命者。夫折竹爲橋﹐一時戲事﹐螻微生﹐何補於世﹐而陰爲功惠如此。矧是書之傳﹐利及天下後世﹐則公之祿榮衍﹐取必於天﹐端可執左契也。

紹興上章惇歲十一月哉生明左迪功郎新差江陵府司戶參軍石﹝才孺﹞謹序庚午秋仲﹐潭帥劉方明以疾不起﹐僕攝帥事﹐問諸府人﹕公治潭久﹐凡所興立﹐不爲苟且計﹐得無有肇端﹐旣閒偶未就者﹖於是以《幼幼新書》來告。索而觀之﹐則古今醫家之書﹐若方與論爲嬰孺設者﹐無不畢取包並總統類聚而條分之。如適通寰﹐百貨具在﹐如開藏室﹐羣玉燦然。隨所宜用﹐必厭其求。噫﹗昔好事人得一名方﹐櫝藏謹守﹐𨿽父子誓以不傳。方明於此﹐顧能窮探博取﹐萃爲成書。鋟版流通﹐與世共寶﹐則其用心亦仁矣哉﹗因命趣工以成其美﹐又集舊傳宜子諸方﹐列系於左爲第一通云。

十一月十六日右朝散大夫荊湖南路轉運判官權潭州軍州事樓謹跋

