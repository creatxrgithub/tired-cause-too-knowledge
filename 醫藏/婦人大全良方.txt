

婦人大全良方陳自明南宋嘉熙元年

《婦人良方》序

世之醫者﹐於婦人一科﹐有《專治婦人方》﹑有《產寶方》。治以「專」言﹐何專攻也﹔方以「寶」言﹐愛重之也。蓋醫之術難﹐醫婦人尢難﹐醫產中數體則又險而難。彼其所謂《專治》者﹑《產寶》者﹐非不可用也。綱領散漫而無統﹐節目諄略而未備。醫者盡於簡易﹐不能深求徧覽。有才進一方不效﹐輒束手者﹔有無方可據﹐揣摩臆度者﹔有富貴家鄙藥賤﹐而不服者﹔有貧乏人憚藥貴﹐而無可得服者﹔有醫之貪利以賤代貴﹐失其正方者。古云﹕看方三年﹐無病可治﹔治病三季﹐無藥可療。又云﹕世無難治之病﹐有不善治之醫﹔藥無難代之品﹐有不善代之人。此之謂也。

僕三世學醫﹐家藏醫書若干捲。旣又徧行東南﹐所至必盡索方書以觀。暇時閉關淨室﹐翻閱涵泳﹐究極未合﹐采摭諸家之善﹐附以家傳經驗方﹐秤而成編。始自調經﹐訖於產後﹐凡八門﹐門數十餘體﹐總二百六十餘論。論後有藥﹐藥不惟其貴賤﹐惟其效。綱領節目﹐燦然可觀。庶幾病者隨索隨見﹐隨試隨愈。

僕於此編﹐非敢求異昔人也﹐蓋亦補其偏而會其全﹐聚於散而斂於約﹐期更無憾云。

愚者千慮﹐必有一得。君子毋以人廢言。

時嘉熙元年八月良日建康府明道書院醫諭臨川陳自明良父序

識別修制藥物法度

凡藥有宜火﹑宜酒者﹐有用子﹑用皮者﹐有去子﹑去皮者﹐有去苗﹑蘆者﹐有別研入藥者﹐有煎成湯去滓後入者﹐若此之類﹐各各不同。今備於前﹐無復更注於逐方之下。

辰砂﹝如鏡麵粉﹐旋者爲上。﹞雄黃﹝如雞冠﹐通明者爲上。﹞雌黃﹝無夾石者爲上。﹞

石硫黃﹝如鵝兒黃色爲上﹐赤者名石亭脂﹞伏龍肝﹝正對釜月下土是也。﹞太陰玄精石以上並研﹐令極細如面﹑無聲爲妙。

禹餘糧代赭石磁石﹝極細者妙﹞自然銅紫石英﹝有紫色如箭簇者爲上﹞雲母石太乙餘糧以上並用火﹐令通赤﹐釅醋淬﹐如此七次或十次﹐方可研令極細如面﹐或用水飛尢妙。

赤石脂白石脂陽起石﹝有雲頭雨腳﹐輕松如野狼牙者﹐產於此地方可用。若是鋪茸茁角者不可用。以上並用火﹐一出時研如面﹐或有生用者。﹞靑礞石﹝每一兩用硝石二兩﹐入銀鍋子內一日一夜﹐自然解散。研爲面﹐仍用水飛爲妙。﹞梁上塵﹝炒令煙盡﹐研如粉。﹞絳礬靑礬﹝並生研細。﹞白礬﹝枯過﹐亦有生用者。﹞石膏﹝如無眞者﹐以方解石代之。凡諸石入湯﹐並碎以綿裹。﹞滑石﹝出桂府者﹐明白而堅者﹐方可用。若赤色而暗者﹐是吉州所產。色黑者名石﹐皆不可用。﹞蘇合香油﹝先用生布絞去滓﹐秤﹔卻用煉熟蜜解開用。﹞竹茹﹝輕輕刮淡竹皮是也。﹞桑寄生﹝僕隨倉使吳常丞寓廣州方識此物。枝梗類木﹐其葉如柘﹐對節而生﹐根侵入樹柯上而生﹐度冬不凋﹐夏生小花﹐用之果有奇效。銼細用﹞木通﹝有川木通﹐有錢子木通﹐卽拿藤者爲正。今之所用者力淺﹐但得隨眾﹐宜去皮節﹐細切。﹞罌粟殼﹝去須﹑蒂﹑筋膜﹐淨冼﹐蜜水淹一宿﹐炒令焦黃﹞阿魏﹝以面搜和成餅﹐炙黃用﹞葛根﹝當用家葛﹐切片曬漧用。今人多取於鋪家者﹐乃野葛也﹐有大毒﹐能動胎气。多見醫者贖鋪家現成升麻葛根湯﹐孕婦服之動了胎孕。小兒藥中亦不宜用﹞麻黃﹝揀小者爲上﹐去根節。若以止汗用根節﹐用水煮﹐去黃沫﹐焙漧。不爾﹐令人發煩躁﹞人參﹝揀色黃明瑩﹐裹面有澤而不油者爲上。《本艸》云﹕不去蘆則吐。人仍煎煮﹐喜河水﹞北細辛﹝揀直而極細﹑味辛辣如川椒者爲上﹞地楡威靈仙柴胡前胡羌活獨活﹝宜用紫色﹐言有蠶頭﹑節稀者爲上。王子亨云﹕獨活乃是極大羌活。自是有曰如鬼眼狀。尋常白色者乃是老宿前胡﹐謹不可用。《本艸經》云﹕二物同一類。今人以紫色節密者爲羌活﹐黃色作塊者爲獨活。又云﹕獨活卽羌活母類也。療風宜用獨活﹐兼水宜用羌活﹞白薇紫菀﹝取茸蘆如北細辛者良﹐以牢山出者爲上﹐沂﹑兗次之。鄆以東﹐市上皆有之﹐形色﹑气味皆與《神農本經》唐注﹑日華子相應﹐此藥肺病最爲急需。今京師所有﹐皆車前艸﹑旋復花根以赤土染之。又味鹹﹐大抵咸走血﹐又能熱中腹﹐利小便。且肺病本因亡津液而得之﹐今又服走津液藥﹐爲害滋甚﹐醫者宜思之﹞

秦艽茜根本升麻漏蘆防風﹝揀軟而裹面有澤﹐蘆似蠶頭者爲上﹐去叉﹑股﹑蘆﹞桔梗﹝今人多以薺爲之。

要揀味苦﹑肥白者爲上﹐或生或炒皆有用﹞

以上並洗﹐去苗﹑蘆﹐細切﹐曬漧﹐秤用。

木香﹝揀如朽骨﹐气味辛辣甚者爲上。近時川人采南云根以亂眞﹐其性大寒﹐利大﹑小便。《本艸》謂之靑木香﹔《證類》謂之獨行根。又云土靑木香﹐不堪入藥。凡方書云當用靑木香者﹐皆當用南木香﹞沈香﹝種類不一﹐惟色黃而沈者爲上﹞丁香檀香白芷官桂﹝愈嫩則愈濃﹐愈老則愈薄。仍用紫色緊捲者﹐去皮至有油處﹐別爲末用﹞藿香荊芥薄荷紫蘇諸香藥並不可見火﹐或急用﹐宜多紙裹懷KT用。

北艾﹝先去梗﹐焙燥碾爛﹐以馬尾羅隔去灰末﹐只畱黃。先秤分量﹐卻用糯米粉打糊捏成餅子﹐炙黃用。或以酒炒亦可﹞敗醬﹝卽今之苦蓍也﹞喝起艸﹝卽蒼耳也﹞澤蘭葉紫蘇藿香荊芥薄荷香薷﹝音柔﹞柏葉茵芋大靑莽艸樗枝石楠葉石葦﹝去毛﹞枇杷葉﹝先用溫水浸﹐刷去毛﹐卻用薑汁炙﹞

以上並去梗取葉﹐以紗隔去塵土。惟紫蘇﹑藿香飲藥中宜兼嫩梗﹐大能下气。

黃連﹝宜揀大而似鷹爪者尢佳﹞石菖蒲﹝一寸九節者佳。此種類甚多﹐取生於石上﹐葉有劍脊者眞﹐無劍脊者名溪蓀﹐生於泥中者名昌陽﹐可解巴豆毒。二味並去須﹐細切﹞舶上茴香北茴香葫蘆巴﹝酒炒﹞破故紙蛇牀子薏苡仁紫蘇子﹝除是自種自取方是眞者﹐可以伐病。𨿽云細而香者是眞﹐今人多采野蘇子以亂其眞。其子亦小﹐卻以眞蘇葉令香﹐更不可辧﹞子葶藶子﹝甜者﹐揀細而脆者眞。要分甜﹑苦﹞黑牽牛﹝亦有半生半炒﹞牛蒡子芫花﹝醋浸過﹐炒令黃色去梗﹞

以上並隔紙炒香。

五味子﹝色黑內有羊腎者佳。入補藥中宜炒用﹐入嗽藥中宜生用﹞木鱉子﹝去殼切﹐以麩炒﹞巴豆﹝川中來者似菘子而差小者爲上。去殼及皮﹐必用皮紙裹打去油﹐如此者三﹑五次油方盡。或有不去油者﹞車前子兔絲子﹝二味先用溫水淘洗﹐去泥砂﹐控幹﹐以好酒浸四﹑五日﹐蒸四﹑五次﹐研令極爛﹐捏成餅子﹐焙漧﹐方可爲末﹞香附子金毛狗脊骨碎補並細切﹐炒令黃色﹐舂擦去毛令盡方秤﹞石斛﹝揀色黃如金﹑大者﹐去根皮﹐細切﹐用好酒浸一宿﹐蒸一炊久﹐慢火炒燥秤用﹞捲柏甘松﹝並洗﹐去根土用﹞肉蓯蓉﹝揀香而肥有鱗甲分明者﹐乃其端有心者方眞。有鹽霜者不用﹞當歸﹝揀如馬尾重半兩以上﹐气香味甜者爲上。微炒﹞川牛膝﹝揀如鼠尾﹐軟而甜者爲上﹞

並去蘆﹐酒浸半日﹐不可太過﹐久則失味。洗淨﹐慢火焙漧﹐切﹐方秤分兩。

五加皮桂心﹝補藥用濃者﹐發散用薄者﹞海桐皮黃柏皮楊梅皮白蘚皮杜仲濃朴桑白皮﹝或炙炒。今人多以橘樹根皮爲僞﹐最要仔細辧﹞

並削去粗皮﹐細切方用。惟杜仲﹑濃朴﹐每一斤用生薑一斤研取自然汁﹐罨一宿﹐次日炒令黃色。

甜瓜子栝蔞子冬瓜仁﹝去皮﹞杏仁桃仁郁李仁﹝並先去尖﹑雙仁﹐卻用水煮一﹑二沸﹐去皮﹐以麥麩炒黃﹐秤用﹞酸棗仁﹝去皮﹐炒香用﹞柏子仁﹝揀去殼﹐別炒﹑研用﹞皂角﹝去皮弦子﹐酥炙﹞川椒﹝揀色紅而口白辛香者爲上。去稜目及閉口者﹐然後慢火炒令色變﹐以紙乘於地上﹐碗覆出汗爲度﹞山梔﹝小者佳﹐一名越桃﹞縮砂白豆蔻益智艸果﹝並去皮﹐取仁秤﹞檳榔﹝如雞心者佳﹞大腹子﹝二味生用﹞肉豆蔻﹝三味面裹炮﹐令面黃爲度﹞山茱萸訶子﹝炮去核﹐取肉秤。雙核者名訶藜勒﹐獨核名訶子﹞川楝子﹝蒸﹐去皮核﹑炒秤﹞大黃﹝濕紙裹煨令香熟。亦有酒洗生用﹞三稜﹝亦有以紅蒲根爲僞者﹞蓬莪術﹝二味並用濕紙裹﹐炮令香軟﹐細切。或更用釅醋浸半日用﹞郁金野狼毒紫河車﹝三味並洗﹐切﹐焙﹞神曲半夏曲麥芽穀芽﹝並搗碎﹑炒黃用﹞白姜﹝出大通池州者尢佳﹞天雄﹝重兩半以上﹐有象眼者佳﹞附子﹝揀圓而堅實者爲上﹞艸烏川烏﹝重七﹑八錢﹐如鵝腦者爲上﹞

五味並用灰火炮裂﹐去皮﹑尖﹑臍用。

天南星﹝重一兩者佳﹐忌用虎掌。炮去皮﹐或以白礬水浸一﹑二宿﹞吳茱萸﹝去枝葉﹞

半夏二味並用﹐湯泡七次。

半夏曲﹝以洗過半夏爲末﹐以生薑自然汁捏爲餅子﹐炙黃用﹞生地黃﹝洗﹐焙漧秤。

亦用研取自然汁﹞熟地黃﹝溫水淨洗﹐焙漧﹐卻以好酒發濕﹐卻用巾子乘於甑上蒸﹐再用酒灑﹐九蒸九爆﹐焙燥秤。地黃生者平宣﹐熟者溫補。虛人須補藥﹐當用熟。《本艸》云﹕男子宜用熟者﹐女子宜用生者﹞滴乳香﹝用蚌粉略炒﹐掛窗孔中風漧﹐研﹞延胡索﹝去根皮﹞貝母﹝去心﹐姜浸一宿﹞山藥川芎芍藥知母續斷﹝川中來者﹐色赤而瘦者佳﹞小薊根﹝以上略洗﹑細切﹐慢火焙漧用﹞巴戟﹝揀紫色者爲上﹐水浸軟﹞牡丹皮枸杞根﹝卽地骨皮也。初虞世云﹕此藥至賤﹐都下並無眞者。大抵都人𨿽一賤亦作僞﹞石蓮烏藥﹝洪州者爲上﹞麥門冬天門冬﹝略用水浸軟。此二門冬去心﹑子﹐火上焙熱﹐卽當風涼之﹐如此不過三﹑四次卽易幹﹐仍不損藥力。它藥並宜如此﹞遠志﹝泔浸一宿﹞黃芩﹝一名枯腸艸﹐刮去朽者﹞

以上有心者並捶去心﹐只取肉焙漧秤用。

靑橘皮橘皮﹝取多年揀小而紅者佳﹔若大而黃者﹐柑皮也﹐恐不堪入藥。大治產後肌浮。雷公云﹕產後肌浮﹐柑皮酒服者此也﹞

二味用溫水洗淨﹐卻於砂盆內磨去白﹐焙漧秤。

枳殼﹝揀小而實者爲上﹐去穣﹐麩炒黃用。《本艸》有枳實一條。王子亨云﹕此物本名曰枳﹐凡艸木有花必有實。夫枳殼卽枳實之類也﹞茯苓﹝補藥宜用白色﹐利水藥宜赤色。

堅者佳﹞茯神﹝去木用﹐色白者爲上﹞豬苓﹝水浸軟﹞

以上三味﹐並去黑皮﹐細切﹐焙燥秤。

蒼術﹝取茅山者爲上﹐米泔浸二﹑三宿﹐打洗去皮﹐切﹐焙﹞白術﹝揀白而肥者﹐方是浙術﹔瘦而皮黃色者﹐出幕阜山﹐力弱不堪用。油者去之﹞

二術並去蘆﹐切細﹑焙漧﹐卻以麥麩炒令黃燥用。

甘艸﹝炙黃﹞黃﹝揀如箭竿﹐直而甜者佳。去叉蘆﹐銼令長四﹑五寸﹐捶扁﹐以蜜水或鹽水浸透﹐炙令酥脆爲上﹞甘菊花﹝取自栽可以烹茶者﹐俟花未開者采之佳﹞旋復花鶴虱諸花並去萼﹑蒂。

血餘﹝皂角水洗盡﹐燒存性﹞童子小便﹝夏月要入薄荷浸之﹐方免臭壞﹞龍齒龍骨﹝並揀有布紋者佳。色白爲上﹐五色者次之﹐黑者爲下。火通赤﹐以乳缽炙令極細﹐不可犯鐵器。或有生用者﹞虎頭骨虎脊骨天靈蓋虎前脛骨龜甲鱉頭鹿茸﹝揀嫩而有血色者佳。大者爲麋茸﹐小者爲鹿茸。冬至曰麋角解﹐夏至曰鹿角解。麋得陽而角解﹐所以利補陽﹔鹿得陰而角解﹐是以利補陰。麋茸性熱﹐鹿茸性溫。並洗﹐燎去毛﹐塗酥﹐炙令黃脆。無酥﹐以好酒浸炙﹞

並用酥炙黃用。

紫梢花﹝卽湖澤中魚生卵於竹木之上﹐如糖狀者是﹐去木用之﹞鹿角膠阿膠﹝揀明亮者爲上。阿膠不必須東平﹐自爲之甚佳。補虛用牛皮膠﹐治風用驢皮膠。東平皆京師僞膠﹐雜以馬皮﹐並故鞍韉鞋底之類﹐其惡爲甚﹞

二味並細切﹐以蚌粉炒燥如珠方用。

桑螵蛸﹝去木﹐塗酥﹐炙黃﹐或以酒炒亦可﹞眞珠母﹝取未鉆者研令極細﹞玳瑁﹝宜生用﹞犀角﹝有竹紋者色黑爲上﹞羚羊角﹝有馬鞭節﹐仍有痕者佳﹞

諸角宜用馬齦先鎊取屑﹐懷KT爲末﹐方可入藥。

牡蠣﹝取左顧者佳。用鹽泥固濟用﹞地龍﹝以生布袋盛﹐捶出沙土﹐只取皮秤﹞烏賊骨﹝一名海螵蛸﹐去殼用﹞僵蠶﹝去嘴﹐切﹑炒令絲盡﹞穿山甲﹝又名鯪鯉甲。去大皮﹐細切﹑蛤粉炒燥用﹞水蛭﹝僞者以血調面而爲之﹐宜仔細辧認﹐以鹽炒黃﹞虻虫靑紅娘子斑蝥﹝並去頭﹑翅﹑足﹐用糯米同炒﹐令米赤爲度﹞蜈蚣﹝去頭﹑足﹐炙黃用﹞全蠍﹝去毒﹐略炒﹞蛇蛻﹝揀全而頭向下者爲妙﹐燒存性用。亦有纏於靑竹上﹐炙黃焦用﹞蟬蛻﹝溫水洗去土石﹐仍去前足﹞石蜥蜴蛤蚧﹝並酒炙用﹞烏蛇﹝揀尾小穿得一百二十錢者﹐仍眼如活者爲上﹞白花蛇﹝揀眼如活者﹐尾端有佛指甲﹐腹兩邊有念珠斑者爲上﹞

二蛇並用酒浸一﹑二百宿﹐去皮骨﹐取肉炙香用﹐仍經久不蛀。

晚蠶砂﹝炒﹞鱉甲﹝揀大而有九肋生者尢佳。先用淡醋煮去裙﹐卻用釅醋炙令黃脆爲妙﹞五靈脂﹝揀似鼠屎者爲上﹐似砂糖者次之。先以水浸﹐淘去沙土﹐日幹碎之﹐亦有炒用﹞漧漆﹝碎之﹐炒令煙盡﹞豬羊腎及肝﹝並去脂膜﹐仍不可經水﹞鯉魚鱗豬左懸蹄甲皮露蜂房牛角蠶蛻並用火燒存性﹐研爲細末用。

鹿角霜﹝研細用﹞麝香﹝揀味辣者眞﹐名生麝。亦有用當門子者。研極細用﹞獺肝﹝炙幹用﹞

並用研細爲末用。

蓮蓬荷葉棕櫚﹝爲墨刷者妙﹞

用荷葉中心蒂者生用。

益母艸﹝去根﹐陰漧。今名大香﹐其子名茺蔚子﹞鬼臼﹝去毛用﹞鬼箭羽﹝去骨﹐取翎用﹞五倍子﹝去心中灰虫﹞麒麟竭安息香﹝去砂石﹞沒藥乳香琥珀五味並細研。

卷之一

調經門

凡醫婦人﹐先須調經﹐故以爲初。

卷之一調經門

月經緒論第一

岐伯曰﹕女子七歲腎气盛﹐齒更發長﹔二七而天癸至﹐任脈通﹐太衝脈盛﹐月事以時下。天﹐謂天眞之气降﹔癸﹐謂壬癸﹐水名﹐故云天癸也。然衝爲血海﹐任主胞胎﹐腎气全盛﹐二脈流通﹐經血漸盈﹐應時而下。所以謂之月事者﹐平和之气﹐常以三旬一見﹐以像月盈則虧也。若遇經脈行時﹐最宜謹於將理。將理失宜﹐似產後一般受病﹐輕爲宿疾﹐重可死矣。蓋被驚則血气錯亂﹐經脈斬然不行﹐逆於身則爲血分﹑癆瘵等疾。若其時勞力﹐則生虛熱﹐變爲疼痛之根。若恚怒則气逆﹐气逆則血逆﹐逆於腰腿﹐則遇經行時腰腿痛重﹐過期卽安也。逆於頭﹑腹﹑心﹑肺﹑背﹑脇﹑手足之間﹐則遇經行時﹐其證亦然。若怒極則傷肝﹐而有眼暈﹑脇痛﹑嘔血﹑瘰﹑癰瘍之病﹐加之經血滲漏於其間﹐遂成竅穴﹐淋瀝無有已也。

凡此之時﹐中風則病風﹐感冷則病冷﹐久而不愈﹐變證百出﹐不可言者。所謂犯時微若秋毫﹐感病重如山嶽﹐可不畏哉﹗

卷之一調經門

精血篇第二

﹝齊﹖光祿大夫褚澄遺書﹞

飲食五味﹐養髓﹑骨﹑肉﹑血﹑肌膚﹑毛髮。男子爲陽﹐陽中必有陰﹐陰中之數八﹐故一八而陽精升﹐二八而陽精溢。女子爲陰﹐陰中必有陽﹐陽中之數七﹐故一七而陰血升﹐二七而陰血溢。皆飲食五味之實秀也。方其升也﹐智慮開明﹐齒牙更始﹐發黃者黑﹐筋弱者彊。曁其溢也﹐凡充身體﹑手足﹑耳目之餘﹐𨿽鍼芥之歷﹐無有不下。凡子形肖父母者﹐以其精血嘗於父母之身﹐無所不歷也。是以父一肢廢﹐則子一肢不肖其父﹔母一目虧﹐則子一目不肖其母。然雌鳥﹑牝獸無天癸而成胎﹐何也﹖鳥獸精血往來尾間也。精未通而禦女以通其精﹐則五體有不滿之處﹐異日有難狀之疾。陰已痿而思色以降其精﹐則精不出而內敗﹐小便道澀而爲淋。精已耗而復竭之﹐則大小便道牽疼﹐愈疼則欲大小便﹐愈便則愈疼。女人天癸旣至﹐逾十年無男子合﹐則不調﹔未逾十年﹐思男子合﹐亦不調。不調則舊血不出﹐新血誤行或漬而入骨﹐或變而之腫﹐或𨿽合而難子。合男子多則瀝枯﹑虛人﹔產乳眾則血枯殺人。

觀其精血﹐思過半矣。

卷之一調經門

《產寶方》序論第三

大率治病﹐先論其所主。男子調其气﹐女子調其血。气血﹐人之神也﹐不可不謹調護。

然婦人以血爲基本﹐气血宣行﹐其神自淸。所謂血室﹐不蓄則气和﹔血凝結﹐則水火相刑。

月水如期﹐謂之月信。不然血凝成孕﹐此乃調燮之常。其血不來﹐則因風熱傷於經血﹐故血不通。或外感風寒﹐內受邪熱﹐脾胃虛弱﹐不能飲食。食旣不充﹐榮衛抑遏﹐肌膚黃燥﹐面無光澤﹐時發寒熱﹐腹脹作痛﹐難於子息。子藏冷熱﹐久而勞損﹐必挾帶下﹐便多淋瀝﹐忽致崩漏。經云﹕腹中如塊﹐忽聚忽散﹐其病乃癥﹔血涸不流而搏﹐腹脹﹐時作寒熱﹐此乃成瘕。或先後爽期﹐𨿽通而或多或寡﹐究病之源﹐蓋本於此。

卷之一調經門

王子亨方論第四

論曰﹕經者常候﹐謂候其一身之陰陽愆伏﹐知其安危。故其來必以月﹐太過不及﹐皆爲不調。過於陽則前期而來﹐過於陰則後時而至。其有乍多乍少﹐斷絕不行﹐崩漏不止﹐亦由陰陽衰盛﹐寒熱爲邪﹐詳說於下。

卷之一調經門

月水不調方論第五

夫婦人月水不調者﹐由勞傷气血致體虛﹐風冷之气乘也。若風冷之气客於胞內﹐傷於衝任之脈﹐損手太陽﹑少陰之經。衝任之脈皆起於胞內﹐爲經絡之海。手太陽小腸之經﹑手少陰心之經也﹐此二經爲表裏﹐主上爲乳汁﹐下爲月水。然則月水是經絡之餘﹐若冷熱調和﹐則衝脈﹑任脈气盛﹐太陽﹑少陰所生之血宣流根據時而下。若寒溫乖適﹐經脈則虛。若有風冷﹐虛則乘之﹐邪搏於血﹐或寒或溫﹐寒則血結﹐溫則血消。故月水乍多乍少﹐故爲不調也。

卷之一調經門

月水不調方論第五

﹝出《本事方》﹞治婦人病。多是月經乍多乍少﹐或前或後﹐時發疼痛﹐醫者一例呼爲經病。不曾說是陰勝陽﹑是陽勝陰﹐所以服藥少得有效。蓋陰气勝陽﹐則胞寒气冷﹐血不營運。經所謂天寒地凍﹐水凝成冰﹐故令乍少而在月後。若陽气勝陰﹐則血流散溢。經所謂天暑地熱﹐經水沸溢﹐故令乍多而在月前。當知陰陽﹐謂其气血﹐使不相勝﹐以平爲福。

紫石英禹餘糧人參龍骨川烏官桂桑寄生杜仲五味子遠志澤瀉當歸石斛蓯蓉漧薑﹝各一兩﹞川椒牡蠣甘艸﹝各半兩﹞

上爲細末﹐煉蜜丸如梧桐子大。每服三﹑五十丸﹐空心米飲吞下。《指迷方》同。

卷之一調經門

月水不調方論第五

治衝任衰弱﹐月候愆期﹐或前或後﹐或崩漏不止﹐赤白帶下﹐小腹急痛。每至經脈行時頭眩﹐飲食減少﹐气滿心忪﹐肌膚不澤﹐悉皆主之。﹝出張氏方﹞

吳茱萸﹝半兩﹞麥門冬漧薑白茯苓牡丹皮南木香苦梗﹝各三錢﹞甘艸﹝三錢半﹞當歸﹝半兩﹞北細辛﹝一錢半﹞防風官桂﹝各一分﹞半夏﹝七錢﹞

上咀﹐每服四大錢。水一盞半﹐生薑五片﹐棗子一枚﹐煎至七分﹐去滓﹐空心溫服。

治婦人﹑室女經脈不調﹐臍腹冷痛﹐惡心﹐腹常脹滿﹐至晚則增。宜服小烏沈湯﹐吞下艾煎丸。﹝見《和劑局方》﹞

卷之一調經門

月水不調方論第五

治血髒久冷﹐月水不調﹐臍腹刺痛。﹝出《專治婦人方》﹞

川姜黃﹝成片子者﹐四兩﹞蓬莪術紅花桂心川芎﹝各一兩﹞延胡索牡丹皮當歸﹝各二兩﹞白芍藥﹝三兩﹞

上爲細末﹐每服一錢。水半盞。酒半盞﹐煎至七分﹐熱服。

桃仁散治婦人月水不調﹐或淋瀝不斷﹐斷後復來﹐狀如瀉水﹐四體虛翕﹐不能飲食﹐腹中堅痛﹐不可行動。月水或前或後﹐或經月不來﹐舉體沈重﹐惟欲眠睡﹐多思酸物。

桃仁粉艸半夏﹝各一兩﹞赤芍藥生地黃﹝各三兩﹞澤蘭葉川牛膝當歸桂心牡丹皮人參蒲黃川芎﹝各二兩﹞

上爲粗末。每服五大錢﹐水盞半﹐姜三片﹐煎七分﹐空心﹐去滓溫服。

卷之一調經門

月水不通方論第六

夫婦人月水不通者﹐由勞傷血气致令體虛﹐受風冷邪气客於胞內﹐傷損衝任之脈﹐並手太陽﹑少陰之經﹐致胞絡內血絕不通故也。衝任之脈起於胞內﹐爲經脈之海。手太陽小腸之經也﹐手少陰心之經也﹐此二經爲表裏﹐主上爲乳汁﹐下爲月水。風冷傷其經血﹐血性得溫則宣流﹐得寒則澀閉。旣爲風冷所搏﹐血結於內﹐故令月水不通也。又云﹕腸中鳴則月水不來﹐病本在胃。胃气虛﹐不能消化水谷﹐使津液不生血气故也。﹝所以《梅師方》單用濃朴﹐其理可見。再出《易簡方》﹞。又云﹕醉以入房﹐則內气竭絕傷於肝﹐使月水衰少不來。所以爾者﹐肝藏於血﹐勞傷過度﹐血气枯竭於內也。又先唾血及吐血﹑下血﹐謂之脫血﹐名曰血枯﹐亦月水不來也。所以爾者﹐津液減耗故也。但益津液﹐其經自下也。診於腎脈微澀者﹐是月水不通也。又左手關後﹑尺內浮爲陽絕﹐無膀胱脈也﹐月水則閉。又肝脈沈而急﹐隱之亦然。時小便難﹐苦頭眩痛﹐腰背痛﹐足寒時疼﹐月水不來﹐恐得之時有所墮墜也。月水不通﹐久則血結於內生塊﹐變爲血瘕﹐亦作血癥。血水相並﹐壅澀不通﹐脾胃虛弱﹐變爲水腫也。所以然者﹐脾候身之肌肉﹐象於土﹐土主克消於水﹐水血旣並﹐脾气衰弱﹐不能克消﹐故水气流溢﹐浸漬肌肉﹐故腫滿也。

卷之一調經門

月水不通方論第六

論曰﹕經脈不通日久﹐此非細事﹐實爲沈病。若是室女經脈不通﹐初因貪食酸鹹之物﹐遂致血脈漧涸﹐變成勞疾。若因經脈正行﹐誤食熱面﹑生冷﹑房室﹐遂成此疾。腹內顆塊﹐誤認爲胎﹐時日稍深﹐必見困篤。

卷之一調經門

《養生必用》論經病第七

初虞世云﹕女子十四﹐天癸至﹐任脈通﹐月事以時下﹐故令有子。天癸者﹐物之自然。

月者﹐以月至﹔經者﹐有常也。其來不可過與不及﹑多與少﹐反此皆謂之病。不行猶甚﹐百疾生焉。血旣不能滋養百體﹐則發落面黃﹐身羸瘦。血虛則發熱﹐故身多熱。水不足則燥气燔﹐燥气燔則金受邪﹐金受邪則肺家嗽﹐嗽則爲肺癰﹑肺痿必矣。醫見經不行﹐則用虻虫﹑水蛭等行血藥﹐見熱則用除熱諸寒藥﹐實出妄意。就中不行﹐以藥行之﹐爲害滋大。經水枯竭﹐則無以滋養﹐其能行乎﹖譬猶索萬金於乞丐之人﹐𨿽捶楚並下﹐不可得也。但服以養气益血諸藥﹐天癸自行。又有一種婦人盛實﹐月經瘀閉﹐利之則行。自有證候﹐學人宜審焉。

卷之一調經門

《養生必用》論經病第七

治血脈不通。

當歸穿山甲﹝灰炒﹞蒲黃﹝各半兩﹐炒﹞辰砂﹝一錢﹞麝香﹝少許﹞

上爲細末研停﹐每服二錢﹐熱酒調下。如不喫酒﹐薄荷﹑醋湯亦可。

卷之一調經門

《養生必用》論經病第七

治心膈迷悶﹐腹髒撮痛﹐气急气悶﹐月信不通等疾。

天臺烏藥﹝二兩﹞當歸莪術﹝各一兩﹞

上爲細末﹐每服二錢﹐溫酒調下﹐服後以食壓之。大忌生冷﹑油膩等物。若產後諸疾﹐用炒姜﹑酒調下。﹝以上出《婦人經驗方》﹞

《救急》療婦人月經不調﹐或一月不來﹐或隔月不來﹐或多或少﹐臍下絞痛﹐面色痿黃﹐四體虛吸﹐羸瘦不能食方。

當歸川牛膝牡丹皮桃仁﹝各一兩半﹞大黃芎土瓜根芍藥朴硝桂心虻虫﹝去翅足﹐炒﹞水蛭﹝各半兩﹐炒﹞

上咀。以水九升﹐煮取三升﹐分溫五服。忌如常法。

療月經不通﹐腹中痛。﹝見《產寶方》﹞

牛膝﹝六分﹞大黃桃仁﹝去皮尖﹑雙仁﹐炒﹞細辛﹝各五分﹞川芎當歸﹝各四兩﹞水蛭﹝三分﹐糯米炒黃﹞

上爲末﹐煉蜜丸如梧桐子大。每服二十丸﹐空心溫酒下。

治月水不通。﹝出《梅師方》﹐已試有驗﹞

濃朴﹝薑汁炙香﹐細切﹞不以多少﹐濃煎去滓﹐空心溫服。

治婦人經候不來數月﹐臍腹痛﹐或有一塊上下相拄﹐飲食減少﹐腹滿惡心﹐大便祕澀者﹐宜服《局方》北亭丸。用石菖蒲﹑馬鞭艸煎湯送下三﹑四十丸﹐兩服必通。

卷之一調經門

《養生必用》論經病第七

治女人月經瘀閉﹐月候不來﹐繞臍寒疝痛徹﹐及產後血气不調﹐腹中生瘕﹐結而不散﹐及癥瘕等病。

漧漆﹝杵碎﹐炒令大煙出﹐煙頭靑白﹐如此一時久﹞牛膝﹝去苗﹐酒浸一宿﹐焙。各一兩﹞

上爲末﹐以生地黃汁一升入二味藥末﹐銀石器內慢火熬﹐俟可丸﹐卽丸如梧桐子大。空心米飲或溫酒下二丸﹐日再。勿妄加﹐病去止藥。

卷之一調經門

《養生必用》論經病第七

治婦人血髒虛竭﹐或積瘀血﹐經候不行或斷續不定﹐時作腹痛﹐腰胯重疼﹐攻刺小腹緊硬﹐及室女月經不通﹐並宜服之。

紅花當歸尾紫葳牛膝甘艸蘇木﹝捶碎細銼﹐各二兩﹞白芷桂心﹝各一兩半﹞赤芍藥﹝九兩﹞劉寄奴﹝去梗﹐五兩﹞

上爲細末。空心熱酒調三錢服﹐食前臨臥再服。若血久不行﹐濃煎紅花酒調下。孕婦休服。一名淩霄花散。

卷之一調經門

《養生必用》論經病第七

治婦人月經不調﹐肌肉黃瘁﹐脇下積气結硬﹐時發刺痛﹐漸成勞狀。﹝出《博濟方》﹞

鱉甲﹝去裙﹐醋炙﹞桂心三稜﹝醋煮﹐急炒﹞牡丹皮牛膝﹝去苗﹐炒﹞訶子肉琥珀大黃﹝煨﹞土瓜根桃仁﹝去皮尖﹑雙仁﹐麩炒﹞

上各等分﹐爲細末﹐煉蜜丸如梧桐子大﹐煎桃仁湯送下十五丸。破血癥﹑气塊尢妙。

卷之一調經門

《養生必用》論經病第七

治月水不調﹐阻滯不通。﹝出《博濟方》﹞

大黃﹝炮﹞朴硝桃仁﹝去皮尖﹑雙仁﹐麩炒。各二兩﹞虻虫﹝一兩﹐去足翅﹐炒黑用﹞

上爲細末﹐用醋五升入銀石器內慢火熬成膏﹐可丸。丸如梧桐子大﹐當日晚不須喫食﹐五更初以溫酒吞下一丸。至明日午際﹐取下如赤豆汁﹐或似雞肝﹑蝦蟆衣。其病下了﹐卽一丸分作二服﹐未下再服﹐候鮮紅卽住服。仍以調气湯散補之。

卷之一調經門

室女月水不通方論第八

論曰﹕夫衝任之脈起於胞內﹐爲經脈之海。手太陽小腸之經﹑手少陰心之經也﹐二經爲表裏。心主於血﹐上爲乳汁﹐下爲月水也。女子十四而天癸至﹐腎气全盛﹐衝任流通﹐經血旣盈﹐應時而下﹐名之月水。常以三旬而一見﹐謂之平和也。若愆期者﹐由勞傷血气壅結﹐故令月水不通也。

治婦人﹑室女月候不通﹐疼痛或成血瘕。通經丸。

桂心靑皮大黃﹝煨﹞川椒莪術川烏﹝泡去皮﹞漧漆﹝碎之﹐炒令煙盡﹞當歸桃仁﹝去皮尖﹑雙仁﹐麩炒﹞漧薑﹝各等分﹞

上爲細末﹐分爲四份﹐用一份以米醋熬成膏﹐和余份藥末成劑﹐臼中治之。丸如梧桐子大﹐晾漧。每服二十丸﹐淡醋湯下至三十丸﹐溫酒亦得﹐空心﹐食前服。

治室女月水不通。﹝出《聖惠方》﹞

雄鼠屎﹝一兩﹞燒存性﹐爲細末。空心﹐溫酒調下一錢﹐神效。

卷之一調經門

室女經閉成勞方論第九

寇宗曰﹕夫人之生﹐以气血爲本。人之病﹐未有不先傷其气血者。世有室女﹑童男﹐積想在心﹐思慮過當﹐多致勞損。男子則神色先散﹐女子則月水先閉﹐何以致然﹖蓋憂愁思慮則傷心﹐心傷則血逆竭﹐血逆竭則神色先散而月水先閉也。火旣受病﹐不能榮養其子﹐故不嗜食﹔脾旣虛﹐則金气虧﹐故發嗽﹔嗽旣作﹐水气絕﹐故四肢幹﹔木气不充﹐故多怒﹐鬢髮焦﹐筋痿。俟五臟傳徧﹐故卒不能死者﹐然終死矣。此一種於勞中最難治。蓋病起於五臟之中﹐無有已期﹐藥力不可及也。若或自能攺易心志﹐用藥扶接﹐如此則可得九死一生。舉此爲例﹐其餘諸勞﹐可按脈與證而治之。

張氏云﹕室女月水久不行﹐切不可用靑蒿等涼藥。醫家多以爲室女血熱﹐故以涼藥解之。殊不知血得熱則行﹐冷則凝﹐《養生必用方》言之甚詳﹐此說大有理﹐不可不知。

若經候微少﹐漸漸不通﹐手足骨肉煩疼﹐日漸羸瘦﹐漸生潮熱﹐其脈微數﹐此由陰虛血弱﹐陽往乘之﹐少水不能滅盛火﹐火逼水涸﹐亡津液。當養血益陰﹐愼無以毒藥通之﹐宜柏子仁丸﹑澤蘭湯。

卷之一調經門

室女經閉成勞方論第九

柏子仁﹝炒﹐別研﹞牛膝捲柏﹝各半兩﹞澤蘭葉續斷﹝各二兩﹞熟地黃﹝三兩﹞

上爲細末﹐煉蜜丸如梧桐子大。空心﹐飲下三十丸。

卷之一調經門

室女經閉成勞方論第九

澤蘭葉﹝三兩﹞當歸芍藥﹝各一兩﹞甘艸﹝半兩﹞

上爲粗末﹐每服五錢。水二盞﹐煎至一盞﹐去滓溫服。

治室女榮衛不調﹐經候凝滯﹐或時頭目昏悶﹐上膈積涎﹐肢體不利﹐五心虛煩﹐飯食進退﹐多困少力。沈香鱉甲散。﹝《博濟方》﹞

卷之一調經門

室女經閉成勞方論第九

沈香甘艸﹝炙﹞檳榔﹝各三分﹞木香﹝一兩﹞鱉甲﹝一兩半﹞常山當歸柴胡人參半夏桂心生地黃白茯苓靑皮陳皮﹝各一兩﹞

上爲細末﹐每服二錢。水一盞﹐生薑三分﹐煎至七分﹐溫服﹐空心﹐日三服。

卷之一調經門

室女經閉成勞方論第九

治室女骨蒸熱勞。

藿香零陵香延胡索芍藥白芷川芎當歸桂心﹝各一分﹞蓮子心晚蠶蛾﹝各二分﹞

上爲細末﹐溫酒調下一錢﹐日二服。

卷之一調經門

室女經閉成勞方論第九

治心腎俱虛﹐勞嗽二﹑三聲﹐無疾。遇夜發熱﹐熱過卽冷﹐時有盜汗﹐四肢倦怠﹐體劣黃瘦﹐飲食減少﹐夜臥恍惚﹐神气不寧﹐睡多異夢。此藥能治微嗽有唾﹐唾中有紅綫﹐名曰肺痿。若上件疾不治﹐便成羸劣之疾。

白芍藥﹝六兩﹞綿黃甘艸人參當歸半夏白茯苓熟地黃五味子阿膠﹝各二兩﹐炒﹞

上咀﹐每服三大錢。水盞半﹐生薑十二片﹐棗三个﹐煎至九分﹐無時溫服﹐日進三服。

陳總領日華云﹕鄕人楊元鼎女及笄﹐病證甚危﹐一歲之間百藥俱試﹐無有效者。亦嘗從余求治法﹐無有應之者。偶遇名醫得此方﹐只一料遂除根。專錄此方傳人。

卷之一調經門

室女經閉成勞方論第九

治婦人血熱气虛﹐經候澀滯不通﹐致使血聚﹑肢體麻木﹐渾身疼痛﹐煩倦。或室女年及﹐經脈未行﹐日漸黃瘦﹐將成勞疾﹐切不可便投紅花破硬等藥﹐他日爲患也。若是前證﹐則憎寒發熱﹐五心煩躁﹐飲食減少﹐宜服此藥滋養而通利之。

馬鞭艸荊芥穗﹝各四兩﹞桂心枳殼川芎當歸赤芍藥﹝各二兩﹞牡丹皮﹝一兩﹞

上爲粗末﹐每服四錢。烏梅一个﹐水二盞﹐同煎至一盞﹐去滓﹐空心﹑食前﹐日四服。

有此證服至半月﹐經脈自通。此方至妙﹐不可輕視﹐非一﹑二服便見特達之效而鄙之。仍服後﹐素有諸疾﹐因此藥皆去矣。

卷之一調經門

室女經閉成勞方論第九

治少男﹑室女骨蒸﹐婦人血風攻疰﹐四肢心胸煩壅。﹝出《蘇沈良方》﹞

鱉甲大黃﹝煨﹞常山赤茯苓柴胡白術當歸漧漆﹝炒令煙盡﹞生地黃石膏﹝各一兩﹞甘艸﹝半兩﹞

上爲細末﹐每服二錢。水一盞﹐小麥五十粒﹐煎至六分﹐食後﹑臨臥時溫服。有虛汗加麻黃根一兩。此黃州吳判官方。治骨熱黃瘦﹑口臭﹑肌熱﹑盜汗極效。麥煎散甚多﹐此方吳君寶之如稀世之珍﹐其效可知。

卷之一調經門

室女經閉成勞方論第九

治男子﹑婦人﹑童男﹑室女五勞七傷﹐傳疰飛屍﹐屍注﹑八極﹐骨蒸﹐肺痿黃瘦﹐虛勞無力﹐肌肉不生。婦人血蒸﹔五心煩熱﹐血風勞气﹔室女月閉黃瘦﹐气塊腹痛﹐經脈不調﹐幹嗽﹐咽膈不利﹐癥瘕積塊﹐臉赤﹐口瘡。以上等疾﹐無不效驗。

黃柴胡枳殼知母白茯苓沈香人參附子木香升麻肉桂胡黃連杏仁當歸常山羌活京三稜烏梅肉安息香﹝明者﹐同胡桃肉細研﹞

上十九味修制了﹐各稱一兩爲末。用活鱉一个﹐重十兩或半斤者﹐以河水養七日﹐須逐日換新水﹔用童子小便五升﹐無灰酒五升﹐銀石器內慢火熬百沸。先更入桃柳枝﹑東南上者各銼三合﹐烏梅五十个拍破。此三味用綿裹﹐同鱉煎煮至一半﹐去桃柳枝等三味﹐鱉爛取去﹐將肉研如膏﹐骨並殼焙榦爲末﹐再入汁中熬如漆色﹐或更入酒少許﹐此在臨時斟酌。盛放瓷器中﹐搜和前藥入臼中﹐杵千下﹐丸如梧桐子大。丈夫﹑婦人十五歲以上二十丸至三十丸﹐溫酒下﹐婦人荊芥酒下。所煮膏子須契勘多少﹐勿令剩卻﹐但少些子不妨﹐卻別熬酒。若膏剩﹐恐鱉不全故也。凡服此藥﹐恐熱﹐三日更須服八仙飲子﹐一服解之。

卷之一調經門

室女經閉成勞方論第九

常山白術秦艽洪州鬼臼赤芍藥甘艸紫蘇銀州柴胡上等分﹐洗淨爲粗末﹐每服半兩。水一碗﹐烏梅肉二个﹐蔥白﹑薤白﹑桃﹑柳﹑槐枝各七寸﹐同煎至一盞﹐去滓溫服﹐滓並煎。

卷之一調經門

室女經閉成勞方論第九

治女子經脈不行﹐胸膈滿悶﹐身體麻木﹐或有寒熱證候。

濃朴牡丹皮茅香藿香甘艸﹝各三錢﹞陳皮生半夏麥芽當歸蒼術﹝炒﹐各半兩﹞赤芍藥﹝三分﹞

上咀﹐每服半兩。水一大盞﹐姜三片﹐煎服。熱甚﹐加北柴胡三錢半。﹝羅宅大師傳﹐有效﹞

卷之一調經門

血枯方論第十

﹝出駱龍吉方﹞

《腹中論》曰﹕有病胸脇支滿者﹐妨於食。病至則先聞腥臊臭﹐出淸液﹐四肢淸﹐目眩﹐時時前後血﹐病名曰血枯。此得之年少時﹐有所大脫血﹔若醉入房中﹐气竭肝傷﹐故月事衰少不來也。注云﹕夫藏血受天一之气﹐以爲滋榮者也。其經上貫膈﹐布脇肋﹐今脫血失精﹐肝气已傷﹐故血枯涸而不榮﹔胸脇滿﹐以經絡所貫然也﹔妨於食﹐則以肝病傳脾胃。病至則先聞腥臊臭﹐出淸液﹐則以肝病而肺乘之。先唾血﹐四肢淸﹐目眩﹐時時前後血﹐皆肝病血傷之證也。

治婦人血枯﹐胸膈四肢滿﹐妨於食飲﹐病至聞腥臊臭气﹐先唾血﹐出淸液﹐或前後泄血﹐目眩轉﹐月事衰少不來。

卷之一調經門

血枯方論第十

烏賊魚骨﹝去甲﹐四兩﹞茹﹝一兩﹞

上爲末﹐以雀卵和成劑﹐丸如小豆大。每服五丸﹐加至十丸﹐以鮑魚煎湯下﹐以飯壓之。

治婦人胸脇支滿﹐聞腥臊气﹐唾血目眩﹐不能飲食﹐泄血不已﹐日久血枯。蓯蓉丸。

卷之一調經門

血枯方論第十

蓯蓉﹝酒浸﹞熟地黃白茯苓菟絲子﹝制﹞附子﹝炮﹞當歸﹝炒﹞白石英﹝研﹞

五味子禹餘糧﹝制﹐研﹞烏賊魚骨﹝去甲﹐各一兩﹞人參﹝半兩﹞

上爲末﹐煉蜜爲丸如梧桐子大。酒下二﹑三十丸﹐米湯亦可。空心﹑日中﹑臨臥各一服。

治婦人先有所脫血﹐或醉入房勞傷﹐故月事衰少不來。宜漧地黃湯。

卷之一調經門

血枯方論第十

漧地黃澤蘭葉白茯苓人參五味子附子﹝炮﹞禹餘糧﹝制﹞當歸上等分﹐爲粗末﹐每服三錢。姜五片﹐水一盞﹐煎至七分﹐空心溫服。

卷之一調經門

血枯方論第十

治婦人陰气衰弱﹐血枯不榮﹐月事不來。

磁石﹝制﹐研﹞白茯苓附子﹝炮﹞漧地黃人參當歸上各一兩爲細末﹐煉蜜丸如梧桐子大。酒下三十丸﹐米湯亦可。空心﹐日中﹑臨臥各一服。

卷之一調經門

月水不利﹝不流利也﹞方論第十一

夫婦人月水不利者﹐由勞傷血气﹐致令體虛而受風冷﹐客於胞內﹐損傷衝任之脈﹐手太陽﹑少陰之經故也。衝任之脈﹐爲經脈之海﹐皆起於胞內。手太陽小腸之經﹑手少陰心之經也﹐此二經爲表裏﹐主下爲月水。風冷客於經絡﹐搏於血气﹐血得冷則壅滯﹐故令月水來不宣利也。診其脈﹐寸口弦﹐苦腹痛﹐主月水不利﹐孔竅生瘡。又肝脈沈﹐是厥陰經也。沈爲陰﹐主月水不利﹐腰腹痛。尺脈滑﹐血气實﹐經絡不利。又尺脈來而斷絕者﹐月水不利也。

寸關調如故﹐而尺脈絕不至者﹐月水不利也﹐當患小腹引腰痛﹐气滯上攻胸膈也。

卷之一調經門

月水不利﹝不流利也﹞方論第十一

治婦人月水不利﹐四肢羸瘦﹐喫食減少﹐漸覺虛乏﹐故令無子。

白薇柏子仁白芍藥當歸桂心附子萆白術吳茱萸木香細辛川芎檳榔﹝各半兩﹞熟地黃﹝二兩﹞牡丹皮﹝一兩﹞紫石英﹝一兩﹞人參﹝三分﹞石斛白茯苓澤蘭葉川牛膝﹝各三分﹞

上爲細末﹐煉蜜爲丸如梧桐子大。每服三十丸﹐空心﹐晚食前溫酒吞下。

療女人臍下憋逆﹐气脹滿﹐月經不利﹐血气上攻﹐欲嘔不得睡。﹝出《產寶方》﹞

當歸﹝四錢﹞漧漆﹝三錢﹐炒令煙盡﹞

上爲細末﹐煉蜜丸如梧桐子大。空心﹐溫酒下十五丸。

卷之一調經門

月水不利﹝不流利也﹞方論第十一

治婦人月水不利﹐臍腹疼痛﹐不欲飲食。

牡丹皮川大黃﹝炒﹐各一兩﹞赤茯苓生地黃桃仁當歸桂心赤芍藥白術﹝各三分﹞石韋﹝去毛﹞木香﹝各半兩﹞

上咀。每服三大錢﹐水一盞﹐姜三片﹐煎七分﹐去滓﹐空心溫服。

治婦人月水不利﹐臍腹痛。牛膝散。

卷之一調經門

月水不利﹝不流利也﹞方論第十一

牛膝﹝一兩﹞桂心赤芍藥桃仁延胡索當歸牡丹皮川芎木香﹝各三分﹞

上爲末。每服方寸匕﹐溫酒調下﹐食前。

卷之一調經門

月水行或不行心腹刺痛方論第十二

論曰﹕夫婦人月經來腹痛者﹐由勞傷气血﹐致令體虛﹐風冷之气客於胞絡﹐損於衝任之脈﹐手太陽﹑少陰之經。衝脈﹑任脈皆起於胞內﹐爲經脈之海也。手太陽小腸之經﹑手少陰心之經也﹐此二經爲表裏﹐主下爲月水。其經血虛﹐則受風冷。故月水將行之際﹐血气動於風冷﹐風冷與血气相擊﹐故令痛也。﹝亦可就第七卷

第十五論尋方﹞

若經道不通﹐繞臍寒疝痛徹﹐其脈沈緊﹐此由寒气客於血室﹐血凝不行﹐結積血爲气所衝﹐新血與故血相搏﹐所以發痛。譬如天寒地凍﹐水凝成冰。宜溫經湯及桂枝桃仁湯﹑萬病丸。﹝方見第一卷

第七論﹞

卷之一調經門

月水行或不行心腹刺痛方論第十二

當歸川芎芍藥桂心牡丹皮莪術﹝各半兩﹞人參甘艸牛膝﹝各一兩﹞

上咀﹐每服五錢。水一盞半﹐煎至八分﹐去滓溫服。

卷之一調經門

月水行或不行心腹刺痛方論第十二

桂枝芍藥生地黃﹝各二兩﹞桃仁﹝制﹐五十个﹞甘艸﹝一兩﹞

上爲粗末﹐每服五錢。水二盞﹐姜三片﹐棗一个﹐煎至一盞﹐去滓溫服。

若經候頓然不行﹐臍腹痛﹐上攻心脇欲死。或因不行﹐結積漸漸成塊﹐臍下如覆杯﹐久成肉癥﹐不可復治。由驚恐﹐憂思﹐意所不決﹐气郁抑而不舒﹐則乘於血﹐血隨气行﹐滯則血結。以气主先之﹐血主後之﹐宜服桂枝桃仁湯。不瘥﹐宜地黃通經丸。已成塊者﹐宜萬病丸。﹝方見前﹞

卷之一調經門

月水行或不行心腹刺痛方論第十二

熟地黃﹝三兩﹞虻虫﹝去頭﹑足﹑翅﹐炒﹞水蛭﹝用糯米同炒黃﹐去糯米﹞桃仁﹝制﹐各五十个﹞

上爲細末﹐煉蜜丸如梧桐子大﹐空心溫酒下五丸。未知﹐加至七丸。

卷之一調經門

月水行或不行心腹刺痛方論第十二

治婦人月經壅滯﹐每發心腹臍痛不可忍。及治產後惡露不快﹐血上搶心﹐迷悶不省﹐气絕欲死。﹝出《本事方》﹞

三稜莪術赤芍藥牡丹皮劉寄奴當歸熟地黃桂心甘菊眞蒲黃﹝炒﹐各一兩﹐細銼﹞

上前五味﹐用烏豆一升﹐生薑半斤切片﹐米醋四升同煮﹐豆爛爲度﹐焙漧﹐入後五味﹐同爲細末﹐每服三錢。空心﹐食前溫酒調下。

一方﹕不用菊花﹑蒲黃﹐卻用烏藥﹑延胡索亦佳。予家之祕方也。

若是尋常血气痛﹐只一服。產後血衝心﹐二服便下﹐常服尢佳。前後救人﹐急切不少。

此藥易合﹐宜多合以救人。烏豆一升﹐約用五兩。

又一方﹕延胡索當歸﹝各等分﹞

上二味爲粗末﹐每服三錢。姜三片﹐水一大盞﹐煎至七分﹐去滓﹐稍熱服。

陳氏方有桂﹐名如神湯﹐最治腰痛。

《雷公炮炙論》只有延胡索一味﹐治心痛。

僕詳此方﹐大能治血气腰腹痛﹐藥簡功專﹐治疾有效。

卷之一調經門

月水行或不行心腹刺痛方論第十二

治婦人無時月水來﹐腹痛。

蓽茇﹝鹽炒﹐去鹽爲末﹞蒲黃﹝各一兩﹐炒﹞

上爲細末﹐煉蜜丸如梧桐子大。每服三﹑四十丸﹐食後用鹽﹑米飲吞下。

卷之一調經門

月水不斷方論第十三

夫婦人月水不斷者﹐由損傷精血﹐衝任脈虛損故也。衝任之脈﹐爲經脈之海。手太陽小腸之經也﹐手少陰心之經也﹐此二經爲表裏﹐主下爲月水。若勞傷經脈﹐衝任气虛﹐故不能制經血﹐令月水不斷也。凡月水不止而合陰陽﹐則冷气上入於髒﹐令人身體﹑面目痿黃﹐亦令絕子不產也。

若經候時行時止﹐或淋瀝不斷﹐腹中時痛﹐其脈沈細﹐此因寒熱邪气客於胞中﹐衝任不調﹐此非虛弱﹐蓋邪气伏畱﹐滯於血海﹐譬如有積之人﹐下利不定﹐有所去卽愈。宜牡丹丸。

卷之一調經門

月水不斷方論第十三

牡丹皮牡蒙附子﹝炮﹞大黃﹝蒸﹞葶藶﹝炒﹞苦梗茯苓﹝各半兩﹞當歸制濃朴吳茱萸川椒﹝炒出汗﹞人參川芎北柴胡桂心漧薑﹝各半兩﹞細辛﹝一兩半﹞虻虫﹝五十个﹐去頭﹑足﹑翅﹐炒﹞

上爲細末﹐煉蜜丸如梧桐子大﹐空心﹐溫酒下十丸﹔未知﹐漸加至二十丸﹐以知爲度。

治婦人月水不斷﹐口干心煩﹐四肢羸瘦﹐飲食無味﹐漸加乏弱。續斷丸。

卷之一調經門

月水不斷方論第十三

川續斷當歸烏賊骨黃牛角﹝燒﹞五味子甘艸龍骨﹝﹑研﹞赤石脂熟地黃﹝各一兩﹞地楡﹝半兩﹞艾葉附子漧薑川芎﹝各三分﹞

上爲末﹐煉蜜丸如梧桐子大。每服三十丸﹐食前﹐溫酒下。

治婦人久冷﹐月水不斷﹐面色痿黃﹐四肢瘦弱﹐心神虛煩﹐飲食減少。禹餘糧丸。

卷之一調經門

月水不斷方論第十三

禹餘糧﹝二兩﹞鹿角膠﹝三分﹐粉炒﹞紫石英續斷赤石脂熟地黃川芎﹝各一兩﹞漧薑黃艾葉柏葉﹝炒﹞當歸﹝炒﹞人參白茯苓﹝各半兩﹞

上爲末﹐煉蜜丸如梧桐子大。每服三十丸﹐空心﹐米飲下。

治婦人血海虛損﹐月水不斷。牡蠣丸。

卷之一調經門

月水不斷方論第十三

牡蠣粉赤石脂代赭石﹝各一兩﹞阿膠川芎當歸鹿茸續斷漧薑﹝各三分﹞甘艸﹝一分﹞上爲末﹐煉蜜丸如梧桐子大。每服三十丸﹐食前溫酒下。

療經血不止。

黃芩﹝五分﹞當歸柏葉蒲黃﹝各四分﹞生薑﹝二分﹞艾葉﹝一分﹞生地黃﹝二十四分﹞伏龍肝﹝十二分﹞

上咀。用水二升﹐煎取八合﹐分爲二服。

療經血不止。歌曰﹕﹝出《婦人經驗方》﹐已試有效﹞婦人經血正淋漓﹐舊瑞蓮蓬燒作灰﹔熱酒一杯調八字﹐自然安樂更無疑。

又一方﹕蓮蓬殼拒霜花上二味等分﹐爲末﹐每服二錢﹐空心﹐米飲調服。

卷之一調經門

婦人殺血心痛方論第十四

凡婦人血崩心痛甚者﹐名殺血心痛。小產血過多﹐而心痛甚者亦然。

烏賊魚墨﹐炒﹐醋湯調下。﹝此魚腹內有墨汁﹐遇見人過﹐必吐其墨﹐以蔽其身﹞

卷之一調經門

崩暴下血不止方論第十五

論曰﹕夫婦人崩中者﹐由臟腑傷損衝脈﹑任脈﹑血气俱虛故也。衝任之脈爲經脈之海﹐血气之行﹐外循經絡﹐內榮臟腑。若無傷損﹐則陰陽和平而气血調適﹐經下根據時。若勞動過多﹐致臟腑俱傷﹐而衝任之气虛﹐不能約制其經血﹐故忽然暴下﹐謂之崩中暴下。診其寸口脈微遲﹐尺脈微弦。寸口脈微遲﹐爲寒在上焦但吐爾。今尺脈微弦﹐如此卽小腹痛。引腰脊痛者﹐必下血也。

若經候過多﹐遂至崩漏﹐色明如水下﹐得溫則煩﹐甚者至於昏悶。其脈數疾小爲順﹐大甚者逆。此由陰陽搏﹐爲熱所乘﹐攻傷衝任。血得熱則流散﹐譬如天暑地熱﹐則經水沸溢。

陽傷於陰﹐令人下血﹐當補其陰。宜服小薊湯﹑阿茄丸。

卷之一調經門

崩暴下血不止方論第十五

小薊莖葉﹝洗﹐切﹐研﹐取汁一盞﹞生地黃汁﹝一盞﹞白術﹝半兩﹐銼﹞

上三件﹐入水一盞﹐煎至一半﹐去滓溫服。

卷之一調經門

崩暴下血不止方論第十五

胡椒紫檀郁金茜根小皮﹝乃山石橊皮也﹞

上等分﹐爲細末﹐滴水丸如梧桐子大。阿膠湯化下二丸。

卷之一調經門

崩暴下血不止方論第十五

治崩暴下血。﹝陳總領方﹞

赤芍藥香附子荷葉﹝枯﹞男子發﹝皂莢水洗﹞當歸棕櫚﹝炒焦﹞烏紗帽﹝是漆紗頭巾﹐取陽气沖上故也﹞

上等分﹐除棕外﹐其餘並切粗片﹐新瓦上成黑炭﹐存性三分﹐爲細末。每服三﹑五錢﹐空心童子小便調下。如人行十里﹐再進一服﹐不過七﹑八服卽止。如產後血去多﹐加米醋﹑京墨﹑麝少許。余親戚黃守正卿爲和劑局日﹐內子淩婦人忽苦此疾﹐危殆﹐百藥不效。

偶得此方﹐旋卽安愈。

張聲道云﹕大率治血崩先用此。譬如治痢﹐有積不先去之﹐徒服斷下藥﹐一時暫止﹐久則毒瓦斯愈深﹐甚至危殆。血崩乃經脈錯亂﹐不循故道﹐淖溢妄行﹐一﹑二日不止﹐便有結瘀之血﹐凝成窠臼﹔更以藥澀住﹐轉見增劇。宜先以五積散加醋煎﹐投一﹑二服﹐次服靈脂散及順气藥﹐去故生新﹐自能平治。此切當之說。

卷之一調經門

崩暴下血不止方論第十五

治婦人血山崩﹐及治丈夫脾積气。張氏云﹕治血崩諸藥不能止者妙。好五靈脂炒令煙盡爲末﹐每服一錢﹐溫酒調下。此藥兼能解藥毒及蛇﹑蠍﹑蜈蚣咬﹐塗傷處立愈。

一方﹐每服三錢。水﹑酒﹑童便各半盞﹐煎至八分﹐通口服﹐名抽刀散。治產後有病﹐服三服﹐散惡血。或心腹脇肋﹑腳痛不可忍者﹐或只用童子小便尢佳。或中風﹐卽入艸烏頭半錢重﹐同煎﹐此鄧知縣方。張氏云﹕亦治腸風下血。如不能飲酒者﹐煎烏梅柏葉湯調下。如心煩口漧渴者﹐加蒲黃炒﹐減半用。一方燒存性﹐霹靂酒調下﹐然此藥气惡難喫﹐燒之存性極妙。

又一方﹕五靈脂十兩爲末﹐水五大盞﹐煎至三盞﹐去滓澄淸﹐再煎成膏﹔入神曲二兩﹐爲末和丸如梧桐子大。每服二﹑三十丸﹐溫酒下。

卷之一調經門

崩暴下血不止方論第十五

治婦人崩中﹐連日不止。﹝夏太君娘娘方﹞

用荊芥穗於燈盞﹐多著燈心﹐好麻油點燈﹐就上燒荊芥焦色﹐爲細末。每服三錢﹐童便調下。

卷之一調經門

崩暴下血不止方論第十五

治婦人血山崩不止。﹝出《經驗方》﹞

防風﹝去叉蘆﹞

上不以多少爲細末﹐酒煮﹐白面淸調下二錢﹐空心﹐食前﹐日二服。更以面作糊﹐酒投之極驗。

以上三方似非止血之藥﹐如靈脂﹑荊芥﹑防風﹐皆是去風之藥﹐然風爲動物﹐衝任經虛﹐被風所傷﹐致令崩中暴下。僕因覽許學士《傷寒脈歌》曰﹕脈浮而大﹐風傷榮。榮﹐血也。而用此藥﹐方悟古人見識深奧如此矣﹗一方﹕熟艾﹝如雞子大﹞阿膠﹝半兩﹞漧薑﹝一錢﹞

上爲粗末﹔用水五盞先煮艾﹑姜﹐至二盞半﹐入膠消烊﹐溫分二服﹐空心服﹐一日服盡。

又方﹕牛角烏賊骨﹝各一分﹞麝香﹝一錢﹞

上爲細末﹐入麝香令停﹐酒調下一錢匕﹐一日二﹑三服。

卷之一調經門

崩暴下血不止方論第十五

治婦人血崩不止。

桂心﹐不拘多少﹐甘鍋內﹐微存性。爲末﹐每服一﹑二錢﹐米飲調下。

又方﹕治崩中下血。﹝出《本事方》﹞

黃芩﹐不以多少﹐爲細末。每服一錢﹐霹靂酒調下。

許學士云﹕崩中多是用止血藥﹑補血藥。此治陽乘於陰﹐前所謂天暑地熱﹐經水沸溢是也。近朝有王禦醫值夜喚起﹐忽有一宮女﹐血如山崩。其時暑月﹐藥笥中只有大順散兩帖﹐用冷水調服﹐旋卽奏效。以此知醫藥雜變。金華散妙。

卷之一調經門

崩暴下血不止方論第十五

治婦人血室有熱﹐崩下不止﹐服溫藥不效者。

延胡索瞿麥穗當歸漧葛牡丹皮﹝各一兩﹞石膏﹝二兩﹞桂心﹝別爲末﹐三分﹞蒲黃﹝半兩﹞威靈仙﹝三分﹞

上爲細末﹐每服二錢。水一盞﹐煎至六分﹐空心溫服﹐日二服。

凡血崩之疾﹐亦有陰陽冷熱之不同﹐不可一槪用藥。僕常療一婦人崩漏暴下﹐諸醫投姜﹑桂﹑附子等藥﹐服之愈甚。召余診之﹐六脈緊數﹐遂用此藥兼《局方》龍腦雞蘇丸﹐數服卽安。《本事方》單用黃芩者﹐亦此意也。

卷之一調經門

崩暴下血不止方論第十五

治婦人血山崩。

棕櫚烏梅﹝各一兩﹞漧薑﹝一兩五分﹐並燒過存性﹞

上爲細末﹐每服二錢。烏梅酒調下﹐空心﹑食前服。久患者不過三服卽愈。

一方﹕用烏梅燒灰爲末﹐烏梅湯調下。

一方﹕用棕櫚燒存性爲末﹐湯破酒令淡﹐調下三錢﹐空心服。

一方﹕用棕櫚﹑白礬爲末﹐酒調二錢服。

治婦人血崩。屢效方。

當歸白芍藥漧薑棕櫚﹝各等分﹞

上各存性﹐碾爲細末﹐稱過﹐醋湯調﹐以有節朱箸左攪四十九轉﹐食前服。

《千金翼》方治婦人崩中﹐去血不止。

大小薊根一斤﹐用酒一斗﹐漬五宿﹐任意服之。《千金方》用白茅根六兩半﹐酒煮服。

卷之一調經門

崩暴下血不止方論第十五

治血崩。

新縮砂仁不以多少﹐於新瓦上炒香﹐爲細末﹐米飲調下三錢。

一方﹕用益智仁炒爲細末﹐鹽米飲調下。

卷之一調經門

崩暴下血不止方論第十五

治婦人血崩不止﹐赤白帶下。

香附子赤芍藥﹝各等分﹞

上爲細末﹐每服二錢。鹽一撚﹐水一盞﹐煎至七分﹐溫服無時候﹐日二服。十服見效。

一方﹕用香附子去毛﹐炒焦爲細末﹐用極熱酒調下二錢﹐放溫服﹐不過兩服立愈。昏迷甚者﹐三錢匕。如山崩不可止者﹐亦能解之。米飲調亦可。

許學士云﹕治下血不止﹐或成五色崩漏﹐常服資血調气﹐是婦人仙藥也。﹝以上並出《婦人經驗方》﹞

卷之一調經門

崩暴下血不止方論第十五

治婦人﹑室女一切血气﹑經脈不調﹐臍腹痛﹐面色痿黃﹐心怔乏力﹐腹脹脇痛﹐頭暈惡心﹐飲食減少﹐崩漏帶下﹐大腸便血﹐積聚癥瘕﹐並皆治之。虔心服餌﹐自見其功爾。﹝以上三方﹐大同小異﹐出《產寶方》﹞

香附子不以多少﹐先擦去毛﹐用好醋煮出﹐焙碾爲末﹐醋煮糊爲丸﹐如梧桐子大﹐每服三十丸﹐米飲送下﹐無時候。婦人數墮胎﹐由气不下降﹐所以胎气不固﹐此藥尢妙。一方有艾﹐同煮亦好。

治血崩方夏枯艸爲細末﹐每服二錢﹐米飲調下﹐無時候。

治崩中下血不止﹐小腹痛。

芍藥﹝一兩半﹐炒黃﹞柏葉﹝六兩﹐微炒﹞

上水一升﹐煎取六合﹐入酒五合﹐再煎取七合﹐空心分爲二服。一方爲細末﹐酒調二錢。一方有鹿角膠等分﹐炒燥爲細末﹐酒調服方寸匕。治白帶﹑臍腹疼痛﹐面黃瘦悴。﹝出《千金》《聖惠方》﹞

治崩中下血久不止﹐或赤或黑﹐臍下痛。

側柏﹝炒﹞芍藥龜甲﹝炙﹞桑耳﹝各六分﹞漧地黃黃續斷﹝各五分﹞當歸﹝炒﹞艾葉牛角﹝﹐各四分﹞禹餘糧﹝十分﹞

上爲末﹐煉蜜丸如梧桐子大。每服三十丸。煎黃湯﹐空心下。

治崩中晝夜不止﹐醫不能治。

芎﹝一兩﹞生地黃汁﹝二合﹞

先用酒五升﹐煮芎一升﹐去滓﹔下地黃汁﹐再煎三﹑二沸﹐分爲三服。不耐者漸進。

﹝《短劇方》無地黃汁。不飲酒者﹐水煮亦可﹞

一方﹕丁香二兩爲細末﹐用酒三升﹐煮取一升﹐空心頓服。《必效方》用丁香百顆﹐酒煎服。﹝《梅師方》同﹞

治忽患崩中血不止﹐結作血片﹐如雞肝色﹐碎爛。

芎﹝十二分﹞阿膠靑竹茹﹝各八分﹞續斷地楡小薊根﹝各十分﹞當歸﹝六分﹞生地黃伏龍肝﹝各十二分﹞

上用水九升﹐煮取三升﹐去滓﹐分作三服。先服此藥﹐後服補藥丸子。

卷之一調經門

崩暴下血不止方論第十五

阿膠鼉甲川芎當歸赤石脂丹參﹝各六分﹞續斷甘艸鹿茸﹝各五分﹞龍骨﹝十一分﹞龜甲﹝十分﹞地楡﹝四分﹞烏賊骨﹝八分﹞

上爲末﹐煉蜜丸如梧桐子大。空心酒下二十丸﹐日二服。常煮小薊汁﹐服之尢佳。

治崩中泄血無度﹐經年淋瀝﹐並黃瘦骨立。

芍藥白芷黃龜甲川芎烏賊骨﹝各八分﹞漧地黃牡蠣五色龍骨榦姜﹝各十分﹞桂心﹝六分﹞附子﹝五个﹐炮﹞

上爲細末﹐空心﹐酒調方寸匕。

又一方﹕白芷牡蠣龍骨芍藥赤石脂阿膠當歸川芎龜甲烏賊骨人參﹝各六分﹞艾葉﹝四分﹞漧地黃﹝八分﹞訶子﹝四分﹞漧薑黃﹝各五分﹞

上爲細末﹐空心﹐酒調方寸匕。

卷之一調經門

崩暴下血不止方論第十五

治婦人崩中﹑赤白帶下。﹝鄧元老方﹞

當歸白術靑木香蠶蛻﹝﹞黑棕刷﹝﹞穿山甲﹝﹐各一兩﹞地楡竹茹川芎白茯苓粉艸血餘﹝﹞牡蠣﹝﹞綿子﹝﹐各半兩﹞熟地黃﹝四兩﹞赤石脂﹝﹐三兩﹞

上七味﹐藥用綿子裹定﹐入瓶子內﹐用鹽泥固濟﹐用炭則半存性﹐卻同前藥碾爲細末﹐煉蜜丸﹐如梧桐子大。每服四十丸﹐空心﹐溫酒吞下。

卷之一調經門

崩暴下血不止方論第十五

治崩暴下血。

百艸霜二錢﹐狗膽汁一處拌停﹐分作兩服﹐當歸酒調下。

卷之一調經門

崩暴下血不止方論第十五

治血山崩。

晚蠶砂﹝一兩﹞伏龍肝﹝半兩﹞

同爲細末﹐酒調二錢匕。

《千金方》治崩中去血不止。《千金翼》無茅根。

白茅根﹝二斤﹞小薊根﹝五斤。一方無小薊根﹞

上二味細切﹐用酒五升﹐煮取四升。去滓﹐分溫四服。

婦人崩中﹐無問久近﹐悉皆治之。

伏龍肝﹝一斤﹞小薊根桑寄生續斷地楡艾葉﹝各三兩﹞阿膠當歸赤石脂濃朴﹝各二兩﹞生薑﹝五兩﹞

上十味切﹐以水一斗﹐煮取三升﹐絞去滓﹐分作三服。忌如常法。

卷之一調經門

崩中帶下方論第十六

論曰﹕崩中帶下者何﹖答曰﹕其患有五。夫病之中人﹐皆有受處﹐因起之候﹐須盡心講究。竊尋方書﹐惟言帶下有色之與形﹐此不參先賢醫中之理也。且五崩是婦人極重之患﹐療之最難。後之學人﹐莫識其源。殷幼習醫方﹐濟眾服餌﹐當極濟人之道﹐偏以思慮於玆彌久﹐其功頗有精妙。夫此病者﹐起於風气﹑寒熱之所傷﹐或產後早起﹐不避風邪﹐風邪之气入於胞門﹔或中經脈﹐流傳臟腑而發下血﹐名爲帶下。若傷足厥陰肝之經﹐其色則靑如泥色﹔若傷手少陰心之經﹐其色赤如紅津﹔若傷手太陰肺之經﹐其色則白形如涕﹔若傷足太陰脾之經﹐則其色黃如爛瓜﹔若傷足少陰腎之經﹐則其色黑如血﹐此爲其因也。

問曰﹕風邪气之所中﹐是人皆受之﹐何爲婦人獨患此病﹖答曰﹕五臟六腑﹐男女𨿽同﹐其中細微各有差別。緣婦人有胞門﹑子髒﹐風冷中之﹐則爲所病﹐若男子則爲他病矣。

又問﹕何以名爲帶下﹖復有冷熱者何﹖答曰﹕脈有數經﹐名字不同﹐奇經八脈﹐有帶在腰﹐如帶之狀﹐其病生於帶脈之下。其有冷熱者﹐卽隨其性也。又號崩中者﹐二帶之下﹐別名也。諸君子有畱心於醫﹐存志備者﹐以此推之﹐萬不失一。

卷之一調經門

崩中漏下生死脈方論第十七

論曰﹕夫婦人崩中漏下者﹐由勞傷血气﹐衝任之脈虛損故也。衝脈﹑任脈爲經脈之海﹐皆起於胞內。而手太陽小腸之經也﹐手少陰心之經也﹐此二經上爲乳汁﹐下爲月水。婦人經脈調適﹐則月水根據時。若勞傷衝任﹐气虛不能制其經脈﹐血非時而下﹐淋瀝而不斷﹐謂之漏下也。

致五臟傷損﹐五臟之色﹐隨髒不同。若五臟皆虛損者﹐則其色隨血下。診其脈﹐寸口弦而大﹐弦則爲髒﹐大則爲芤﹔髒則爲寒﹐芤則爲虛。虛寒相搏﹐其脈爲牢﹐婦人卽半產而漏下。又云﹕尺脈急而弦大﹐風邪入少陰之經﹐女子漏自下赤。又漏下赤白不止﹐脈小虛滑者生﹐脈大緊實數者死也。又漏血下赤白﹐日下血數斗﹐脈急疾者死﹐遲者生也。又云﹕尺寸脈虛者漏血。漏血脈浮﹐不可治也。

若經候過多﹐其色瘀黑﹐甚者崩下﹐吸吸少气﹐臍腹冷極則汗出如雨﹐尺脈微小。由衝任虛衰﹐爲風冷客乘胞中﹐气不能固﹐可灸關元百壯。﹝在臍下當中三寸﹞宜鹿茸丸。

卷之一調經門

崩中漏下生死脈方論第十七

鹿茸﹝燎去毛﹐酥炙﹞赤石脂禹餘糧﹝制﹐各一兩﹞艾葉柏葉附子﹝炮﹐各半兩﹞熟地黃﹝洗﹐焙﹞當歸續斷﹝各二兩﹞

上爲細末﹐酒糊丸如梧桐子大。空心﹐溫酒下三十丸。

卷之一調經門

崩中漏下生死脈方論第十七

治婦人崩中漏下﹐不問年月遠近。

柏葉續斷川芎當歸生漧地黃鱉甲龜甲﹝各一兩半﹞禹餘糧﹝二兩半﹞阿膠赤石脂牡蠣地楡艾葉鹿茸﹝各一兩﹞

上爲末﹐每服二錢﹐食前﹐粥飲調下。

一方有丹參﹐如鹿茸數。煉蜜丸如梧桐子大。每服三﹑四十丸﹐空心﹐溫酒吞下。

卷之一調經門

崩中漏下生死脈方論第十七

治赤白﹑惡露下不止。

益母艸﹐開花時采﹐陰漧爲細末﹐空心﹐溫酒調二錢﹐日三服。

療帶下赤白﹐年月深久不差。

漧薑﹝半兩﹞白芍藥﹝二兩﹞

上各炒黃色﹐同爲末﹐空心﹐米飲調二錢﹐日二服。

張氏方漧薑芍藥﹝等分﹞又云加香附子﹝等分﹞甘艸﹝減半﹞

上各炒黃色﹐同爲末。空心﹐米飲調下方寸匕。

卷之一調經門

崩中漏下生死脈方論第十七

治婦人赤白帶下。

白芷﹝一兩﹞海螵蛸﹝二个﹐燒﹞胎發﹝一團﹐﹞

上爲細末﹐空心﹐溫酒調下二錢。

卷之一調經門

崩中漏下生死脈方論第十七

治赤白帶下。

艸果﹝一个﹐去皮﹐入乳香一小塊﹐用麵餅裹﹐火炮焦黃畱性﹐取出和面用之﹞

上爲細末﹐每服二錢。陳米飲調下﹐重者三錢。

卷之一調經門

崩中漏下生死脈方論第十七

治赤白帶下。

破故紙石菖蒲等分﹝並銼﹐炒﹞

上爲末。每服二錢﹐用菖蒲浸酒調﹐溫服。更入斑蝥五分。﹝去翅﹑頭﹑足﹐糯米同炒黃﹐去米﹞

卷之一調經門

崩中漏下生死脈方論第十七

治子宮久冷﹐赤白帶下。

牡蠣﹝﹞黃狗頭骨﹝﹞紫梢花韶腦母丁香蛇牀子破故紙桂心﹝等分﹞

上爲細末﹐煉蜜丸如雞頭大。臨事用一粒。

卷之一調經門

崩中漏下生死脈方論第十七

治婦人血髒久冷﹐赤白帶下﹐補虛進食﹐暖血海。

北礬﹝四兩﹐枯﹞大附子﹝二个二兩﹞黃狗頭骨灰﹝四兩﹞

上爲末﹐粟米粥爲丸﹐如梧桐子大。每服三十丸﹐醋湯吞下﹐或飯飲亦可﹐空心﹐日三服。忌生冷毒物。

卷之一調經門

崩中漏下生死脈方論第十七

治婦人赤白帶下﹐久患不瘥﹐肌瘦黃瘁﹐多困乏力。

棕櫚﹝不以多少﹐燒灰﹐火燃急﹐以盆蓋﹐陰令火住﹞伏龍肝﹝於鍋竈直下去取赤土﹐炒令煙盡﹞屋梁上塵﹝懸長者如繩﹐以竈頭虛空中者﹐炒令煙盡﹐於淨地出火毒﹞

上三味等分﹐碾和令停﹐入龍腦﹑麝香各少許﹐每服二錢﹐溫酒調下﹐淡醋湯亦可。患十年者﹐半月可安。

一親戚﹐婦人年四十五﹐經年病崩漏不止﹐面黃肌瘦﹐發黃枯槁﹐語言聲嘶﹐服諸藥無效。召僕診之﹐六脈微濡。問之服何藥﹖云﹕凡是當歸﹑川芎﹑澀血諸品﹑丹藥服之皆不作效。僕遂合《博濟方》伏龍肝散﹐兼白礬丸﹐服之愈。

卷之一調經門

崩中漏下生死脈方論第十七

治婦人血海不調﹐因虛冷成積﹐經絡無定﹐赤白帶下﹐崩中不止﹐面色痿黃﹐胎气多損。

﹝三方出《博濟》﹞

白茯苓靑木香杜仲菖蒲漧地黃柏子仁秦艽靑皮菟絲子訶子皮當歸艾葉靑石脂五加皮牛角烏賊骨﹝等分﹞

上爲末﹐每日空心﹐以糯米粥一盞﹐將一匙粥攤溫﹐抄藥一錢﹐相和喫下﹐後喫余粥。

或有胎息﹐用鯉魚糯米粥下。

治冷白帶下。

桑寄生芍藥柏葉﹝各四分﹞桑耳禹餘糧﹝各六分﹞吳茱萸漧地黃﹝各八分﹞

烏賊骨﹝五分﹞

上爲細末﹐空心﹐用飯飲調下二錢匕。

治白崩中不絕。

牡蠣禹餘糧鼉甲﹝各六分﹞黃皮阿膠烏賊骨續斷白芷﹝各四分﹞當歸赤石脂﹝各六分﹞白石脂龍骨﹝各五分﹞

上爲末﹐煉蜜丸如梧桐子大。每服四十丸﹐空心溫酒下。

治帶下。

茅花﹝一握﹐炒﹞棕櫚炭﹝三寸﹞嫩蓮葉﹝三張﹞甘艸節﹝一錢﹞

上爲細末﹐空心酒調方寸匕。

治赤白帶下﹐骨立者。﹝崔元弼方﹞

地楡﹝一斤﹐洗﹐銼﹞﹐用水三升﹐煮至一半﹐去滓﹐再煎如稠餳﹐絞濾﹐空心服三合﹐日二服。

《聖惠方》治漏下五色﹐亦治嘔血。

地楡﹝三兩﹐銼。《本艸》注云﹕地楡主帶下十二病。一曰多赤﹐二曰多白﹐三曰月水不通﹐四曰余蝕﹐五曰子髒堅﹐六曰子門僻﹐七曰合陰陽患痛﹐八曰小腹寒痛﹐九曰子門閉﹐十曰子宮冷﹐十一曰夢與鬼交﹐十二曰五臟不足﹞﹐用醋一升﹐煮十餘沸﹐去滓﹐食前﹑稍熱服一合。

治婦人漏下不斷方。

亂髮﹝皂莢水洗﹐燒﹐爲細末﹞空心﹐溫酒調下一錢。

又一方﹕鹿角燒灰﹐細研﹐食前﹑溫酒調下二錢。

又一方﹕桃仁燒灰﹐細研﹐食前﹑溫酒調下二錢。

《千金》溫經湯治女人曾經小產﹐或帶下三十六病﹐腹脹﹑唇口漧﹐日暮發熱﹐小腹急痛﹐手足煩熱﹐大腑不調﹐時時泄利﹐經脈不調﹐久不懷孕。

吳茱萸﹝三兩﹞白芍藥當歸芎﹝各二兩﹞麥門冬﹝去心﹞半夏﹝各二兩半﹞

人參阿膠﹝粉炒﹞牡丹皮﹝去心﹞甘艸桂心﹝各一兩﹞

上爲粗末﹐每服三錢。水一盞﹐姜五片﹐煎七分﹐去滓﹐空心﹐食前溫服。忌生冷﹑羊肉﹑生蔥﹑海藻﹑菘菜等。﹝《千金方》同﹞

卷之一調經門

崩中漏下生死脈方論第十七

治衝任虛損﹐月水過多﹐崩漏帶下﹐淋瀝不斷﹐腰腹重痛。凡是五色帶疾﹐並皆治之。

﹝男天徳續添﹞

禹餘糧﹝赤﹐釅醋中淬﹐如此者七次﹐細研﹐水飛﹐挹幹﹐稱三兩﹞赤石脂﹝﹞龍骨﹝﹐石器研﹐各一兩﹞白芍藥川芎附子熟地黃當歸﹝各一兩﹞漧薑﹝炮﹞肉桂﹝各半兩﹞

上爲細末﹐每服二錢。入麝香少許﹐米飲調下﹐空心﹐食前﹐一日二服。

文仲治婦人崩中漏下﹐靑黃赤白﹐使人無子方。

禹餘糧﹝﹐研﹞赤石脂﹝﹐研﹞牡蠣﹝﹐研﹞桂心烏賊骨﹝去皮﹞伏龍肝﹝炒﹐研﹞

上等分爲末。溫酒調下方寸匕﹐日二服。忌生蔥。

又一方﹕鹿茸﹝酥炙﹞當歸﹝各二兩﹞蒲黃﹝半兩﹐炒﹞

上三味爲末﹐溫酒調下五分匕﹐日三服。

又一方﹕京墨爲末二匕。若燒露蜂房爲末﹐三指撮﹐酒調服。

又一方﹕常炙豬腎食之。

《千金》療婦人白崩中方。

漧地黃﹝四兩﹞芎阿膠桂心赤石脂小薊根﹝各二兩﹞伏龍肝﹝七枚﹐如雞子大﹞

上七味切﹐以酒六升﹐水四升﹐煮取三升﹐去滓﹐入膠令烊﹐分爲三服﹐日三服。﹝《千金翼》有白馬通汁二升﹐用白石脂﹞

卷之一調經門

崩中漏下生死脈方論第十七

治婦人血海久虛﹐經候不利﹐赤白帶下﹐血气沖心﹐多發刺痛﹐四肢困煩。﹝《博濟方》﹞

沈香﹝三分﹞牡丹皮﹝去心﹞赤芍藥當歸桂心川芎黃﹝去蘆﹐蜜炙﹞人參茯苓山藥白芷橘紅吳茱萸﹝泡七次﹐炒﹞白巴戟﹝去心﹞木香牛膝﹝酒洗﹐去苗﹞枳殼﹝去穣﹐麩炒﹞肉豆蔻制濃朴生漧薑白龍骨﹝各半兩﹞

上爲末﹐煉蜜丸如梧桐子大。每服二十丸﹐空心﹐溫酒下。若心腹痛﹐煎白芷酒下。

《廣濟》治帶下病方。

芍藥七兩﹐熬﹐令黑﹐爲末。每服三錢匕﹐以酒調下。

《千金》治帶下方﹐脈數者可用。

枸杞根﹝一斤﹞生地黃﹝五斤﹞

上二味﹐以酒一斗﹐煮取五升﹐分爲三服。

卷之一調經門

崩中漏下生死脈方論第十七

暖血海﹐實衝任。治子宮虛弱﹐風寒客滯﹐因而斷緒不成孕育。及數嘗墮胎﹐或帶下赤白﹐漏下五色﹐頭目虛暈﹐吸吸少气﹐胸腹苦滿﹐心下煩悸﹐臍腹刺痛﹐連引腰背﹐下血過多﹐兩脇牽急﹐嘔吐不食﹐面色靑黃﹐肌膚瘦瘁﹐寢常自汗。

禹餘糧﹝制﹐一兩﹞白姜﹝炮﹞芍藥白芷川椒﹝制﹞阿膠﹝粉炒﹞艾葉﹝制﹞

川芎﹝各三分﹞

上爲末﹐煉蜜丸如梧桐子大。每服四十丸﹐米飲下。或溫酒﹑醋湯亦得。常服溫補胞室﹐和養血气﹐光澤顏色﹐消散風冷﹐退除百病﹐自成孕育﹐性平不熱。

竹茹丸治婦人赤白帶下。﹝方見崩暴下血不止方﹞

卷之一調經門

崩中漏下生死脈方論第十七

治婦人月經不調﹐每行數日不止﹐兼有白帶﹐漸漸瘦瘁﹐飲食少味﹐累年無子。﹝龐安常方﹞

熟地黃﹝一兩一分﹞山茱萸蕪荑仁﹝各一兩﹞漧薑﹝三分﹞白芍藥﹝微炒﹞代赭石﹝各一兩﹞白僵蠶濃朴﹝各三分﹞

上爲細末﹐煉蜜爲丸如梧桐子大。空心﹐溫酒下五十丸﹐日三服。

許學士云﹕凡婦人有白帶是第一病﹐令人不產育﹐宜速治之。此扁鵲過邯鄲﹐聞貴婦人有此病﹐所以專爲帶下醫也。

卷之一調經門

婦人白濁白淫方論第十八

論曰﹕夫婦人小便白濁﹑白淫者﹐皆由心腎不交養﹐水火不升降﹔或由勞傷於腎﹐腎气虛冷故也。腎主水而開竅在陰﹐陰爲溲便之道﹐胞冷腎損﹐故有白濁﹑白淫﹐宜服《局方》金鎖正元丹。或因心虛而得者﹐宜服平補鎭心丹﹑降心丹﹑威喜丸。若因思慮過當﹐致使陰陽不分﹐淸濁相干而成白濁者﹐然思則傷脾故也。宜用四七湯吞白丸子﹐此藥極能分利﹐﹝方見《簡易方》﹞。更宜小烏沈湯﹐每貼加茯苓一錢重﹐益智二十枚﹑去殼﹐碾鹽﹐煎服。

治血髒久冷﹐腹脹疼痛﹐小便濃白如泔。姜黃散。

片子姜黃﹝二兩﹞大附子﹝炮﹐一兩﹞赤芍藥柳桂紅藍子三稜﹝各半兩﹞牡丹皮芫花﹝醋浸﹐炒﹞木香郁李仁﹝去皮﹞沒藥﹝各一分﹞

上爲細末﹐每服一錢﹐酒煎服。如腹痛用當歸﹑沒藥爲末﹐以水七分﹐酒三分﹐同煎至七分﹐熱服。

卷之一調經門

婦人天癸過期經脈不調方論第十九

許學士云﹕婦人天癸過期而經脈不調﹐或三﹑四月不行﹐或一月再至﹐腰腹疼痛。《素問》云﹕七損七益。謂女子七七數盡﹐而經脈不根據時者﹐血有餘也﹐不可止之。但令得根據時﹐不腰痛爲善﹐宜服當歸散。

卷之一調經門

婦人天癸過期經脈不調方論第十九

當歸川芎白芍藥黃芩白術﹝各半兩﹞山茱萸肉﹝兩半﹞

上爲細末﹐空心﹑食前﹐溫酒調下二錢﹐日三。如冷者。去黃芩﹐加桂心一兩。

卷之一調經門

婦人天癸過期經脈不調方論第十九

補气固血。治本髒因虛生寒﹐月經行多。或來不及期﹐腹痛怯風﹐臟腑不和。

鹿茸五味子蓯蓉杜仲赤石脂﹝各一兩﹞吳茱萸附子漧薑黑龍骨肉豆蔻白茯苓﹝各半兩﹞漧地黃﹝一兩半﹞

上爲細末﹐酒煮﹐麵糊爲丸如梧桐子大。空心﹑食前﹐熱米飲吞下五﹑七十丸。一月後血气已安﹐去龍骨﹐加沈香半兩﹐可以常服。中年以後婦人﹐最宜服此藥。

卷之一調經門

婦人血分水分腫滿方論第二十

夫婦人腫滿﹐若先因經水斷絕﹐後至四肢浮腫﹐小便不通﹐名曰血分。水化爲血﹐血不通則復化爲水矣﹐宜椒仁丸。若先因小便不利﹐後身面浮腫﹐致經水不通﹐名曰水分﹐宜服葶藶丸。

治血分﹐椒仁丸。

卷之一調經門

婦人血分水分腫滿方論第二十

椒仁甘遂續隨子﹝去皮﹐研﹞附子郁李仁黑牽牛五靈脂﹝碎之﹐炒﹞當歸吳茱萸延胡索﹝各半兩﹞芫花﹝醋浸一宿﹐炒黃﹞石膏﹝各一分﹞信砒膽礬﹝各一錢﹞斑蝥﹝糯米炒黃﹐去米不用﹞靑﹝各三十枚。去頭﹑足﹑翅﹐糯米炒黃﹞

上爲細末﹐面作糊爲丸如豌豆大。每服一丸﹐橘皮湯下。

治經脈不利﹐卽爲水。水流走四肢﹐悉皆腫滿﹐名曰血分。其候與水相類﹐醫作水治之﹐非也。宜此方。﹝《養生必用》﹞

人參當歸大黃﹝濕紙裹﹐三斗米下蒸﹐米熟去紙﹐切﹐焙﹞桂心瞿麥穗赤芍藥白茯苓﹝各半兩﹞葶藶﹝炒﹐別研一分﹞

上爲末﹐煉蜜丸如梧桐子大。空心﹐米飲下十五丸至二﹑三十丸。

治水分﹐葶藶丸。﹝《王氏指迷方》﹞

卷之一調經門

婦人血分水分腫滿方論第二十

葶藶﹝炒﹐別研﹞續隨子﹝去殼﹐各半兩。研﹞榦筍末﹝一兩﹞

上爲末﹐棗肉丸如梧桐子大。每服七丸﹐煎扁竹湯下。如大便利者﹐減續隨子﹑葶藶各一分﹐加白術半兩。

又有腸覃﹑臚脹﹑脾气﹑血气﹑血蠱﹑水蠱﹑石蠱﹑血癭﹝此數證亦與腫相類﹞﹐並見後拾遺門。﹝出二十四卷﹞

卷之二

眾疾門

經脈不調﹐眾疾生焉﹐故以次之。

卷之二眾疾門

《極一方》總論第一

夫天地造端於夫婦﹐乾坤配合於陰陽﹐𨿽淸濁動靜之不同﹐而成像效法之有類。原玆婦人之病與男子不同者﹐亦有數焉。古方以婦人病比男子十倍難治﹐不亦言之深乎﹗但三十六病﹐產蓐一門﹐男子無之。其餘外傷風﹑暑﹑寒﹑濕﹐內積喜﹑怒﹑憂﹑思﹑飲食﹑房勞﹑虛實﹑寒熱﹐悉與丈夫一同也。根據源治療﹐可得而知之。

卷之二眾疾門

《產寶方》論第二

古書治婦人別著方論者﹐以其胎妊﹑生產﹑崩傷之異﹐況婦人之病比之男子十倍難療。

蓋女子嗜欲多於丈夫﹐感病倍於男子﹐加之慈戀﹑愛憎﹑嫉妒﹑憂恚﹐染著堅牢﹐情不自抑﹐所以爲病根深﹐治之難瘥。況懷胎﹑妊娠而挾病也﹐不特避其毒藥﹐仍須審其虛實﹑冷熱而調治之﹐無使妄投湯劑﹐以致夭枉。

卷之二眾疾門

《博濟方》論第三

夫人將攝順理﹐則血气調和﹐風﹑寒﹑暑﹑濕不能爲害。若勞傷血气﹐則風冷乘虛而幹之。或作之於經絡﹐或循入於腹中﹐內受風邪﹐脾胃虛弱﹐故不能消於飲食也。食旣不充﹐榮衛凝澀﹐肌膚黃燥﹐面不光澤。若大腸气虛﹐則變爲下利。若流入關元﹐致絕子嗣﹐隨其所傷而變成疾。醫經云﹕凡婦人三十六種病﹐皆由子髒冷熱﹐勞損而挾帶下﹐起於胞內也。

是故衝任之脈﹐爲十二經之會海。婦人之病﹐皆見手少陰﹑太陽之經而候之。

卷之二眾疾門

寇宗論第四

治婦人𨿽有別科﹐然亦有不能盡聖人之法者。今豪足之家﹐居奧室之中﹐處帷幔之內﹐復以帛手臂﹐旣不能行望色之神﹐又不能殫切脈之巧﹐四者有二闕焉。黃帝有言曰﹕凡治病﹐察其形气﹑色澤。形气相得﹐謂之可治﹔色澤已浮﹐謂之易已﹔形气相失﹐謂之難治﹔色夭不澤﹐謂之難已。又曰﹕診病之道﹐觀人勇怯﹐骨肉皮膚﹐能知其情﹐以爲診法。若患人脈病不相應﹐旣不得見其形﹐醫人止據脈供藥﹐其可得乎﹖如此言之﹐於能盡其術也。此醫家之通患﹐世不能革。醫者不免盡理質問﹐病家見所問繁﹐逮爲醫業不精﹐往往得藥不肯服﹐似此甚多。扁鵲見齊侯之色﹐尙不肯信﹐況其不得見者乎﹖嗚呼﹗可謂難也已。

卷之二眾疾門

通用方序論第五

夫通用方者﹐蓋產前﹑產後皆可用也。或一方而治數十證﹐不可入於專門﹐皆是名賢所處。世之常用有效之方﹐𨿽曰通用﹐亦不可刻舟求劍﹑按圖索驥而膠柱者也。

卷之二眾疾門

通用方序論第五

治婦人經病﹐或先或後﹐或多或少﹐疼痛不一。腰﹑足﹑腹中痛﹐或崩中漏下﹐或半產惡露多﹐或停畱不出﹔妊娠腹痛下血﹑胎不安﹐產後塊不散﹔或亡血過多﹐或惡露不下﹐服之如神。

張聲道云﹕此方治婦人百疾﹐只是四物湯加茱萸煎服。若陽髒﹐少使茱萸﹔若陰髒﹐多使茱萸。吳興周端仁郎中﹐傾赴省試﹐照矚。一鄰案出場云﹕某本醫家﹐凡婦人百病﹐只是四物湯加茱萸﹐無不效者。謹以此爲報。﹝徐明仲方加香附子﹞

當歸白芍藥川芎﹝陸氏云﹕川芎減半﹞生漧地黃﹝洗﹐焙。《養生必用方》熟者﹐《和劑》亦然。《本艸》云﹕男子宜熟者﹐女子宜生者﹐合用生者爲是﹞

上等分﹐爲粗末﹐每服四錢。水一盞半﹐煎至八分﹐去滓﹐取六釐淸者﹐帶熱服﹐食前。

若平常血气不調及常服﹐只用本方。日二﹑三服。

治經血凝滯。腹內血气作疼﹐加莪術﹑官桂等分用之。﹝王碩膚云﹕熟地黃滯血﹐安能止痛﹖不若用五味子代之﹞如因產後欲推陳致新﹐補血海﹐治諸疾﹐加生薑煎。若胎動不安﹐下血﹐每服加艾葉五﹑七片﹐更加蔥白﹑阿膠末﹐減四味之半﹐當歸用小半。如疾勢甚者﹐以四味各半兩細銼﹐以水四盞﹐熟艾一塊如雞子大﹐阿膠五﹑七片﹐煎至二盞半﹐去滓分作四服﹐一日令盡。﹝一方有粉艸﹑漧薑﹑黃﹞日二﹑三服﹐至二臘﹝以一七日爲一臘﹞以前﹐產後每日可一﹑二服。如气虛弱﹐血海不調﹐服一月不妨。如產後被驚﹐气滯﹑種種積滯敗血﹐一月內惡物微少﹐敗血作病。或脹或疼﹐胸膈脹悶﹑或發寒熱﹐四肢疼痛﹐加延胡索﹑沒藥﹑香白芷﹐與四物等分﹐爲細末﹐淡醋湯或童子小便﹑酒調下。如血風於產後乘虛發作﹐或產後傷風﹐頭痛發熱﹐百骨節痛﹐加荊芥穗﹑天麻﹑香附子﹑石膏﹑藿香各一分﹐四物料共一兩中加之。每服三錢﹐水一盞﹐煎七分服。如虛熱心煩﹐與血相搏﹐口舌漧渴﹐欲飲水者﹐加栝蔞根一兩﹐麥門冬﹝去心﹞三分。如腹刺痛﹐惡物不下﹐加當歸﹑芍藥各一分。如血崩不止﹐加熟地黃﹑蒲黃各一兩。嘔逆﹐加白術﹑人參各半兩。如寒熱往來﹐加炮了漧薑﹑牡丹皮各一分。因熱生風﹐加川芎一分﹑柴胡半兩。腹脹加濃朴﹑枳實各一分。身熱脈數﹐頭昏項彊﹐加柴胡﹑黃芩各半兩。如臟腑滑泄﹐加桂心﹑附子﹝炮熟﹞各一分。若虛煩不睡﹐加竹葉﹑人參各一分。煩躁引飲﹐頭痛大渴﹐加知母﹑石膏各半兩。若水停心下﹐微吐逆﹐加木豬苓﹑防己各三分同煎。若平常些少虛眩﹐肢體瘦倦﹐月信不調﹐只用生薑﹑薄荷﹐如常煎服。﹝此是婦人常服之藥。蓋味寡而性緩﹐效遲而功深﹞一方治婦人血虛﹐心腹痛不可忍者﹐去地黃加漧薑﹐名四神湯。治老人風祕﹐加靑皮等分﹐煎服。

一方治小便澀﹐大便祕﹐加大黃﹑桃仁﹝去皮尖﹐炒黃﹞減半煎。

一方治血痢不止﹐加阿膠﹑艾藥煎。﹝陳氏方治痢疾﹐腹痛難忍﹐以此名六物湯﹞

一方治婦人腹痛作聲﹐經脈不快﹐加熟地黃一倍﹐添桂心半倍煎。治瘡疾加荊芥﹐酒煎常服。

一方添柴胡﹐名五神湯。柴胡大能補虛﹐退虛熱。

一方以四物湯共四兩爲細末﹐煉蜜爲丸﹐如梧桐子大。空心﹐米飲下三﹑四十丸。以療年髙婦人白帶﹐又良驗也﹐請詳用之。

一方四物湯共四兩﹐加甘艸半兩﹐細末﹐煉蜜爲丸﹐每兩作八丸﹐酒﹑醋共半錢﹐溫湯同化﹐調停下﹐名當歸煎。去敗血﹐生好血。如人行五里﹐再進一丸﹐無時候。﹝用生地黃爲正﹞此藥不知起於何代。或云始自魏﹖華佗。按巢氏云﹕佗之術精微﹐方類單省。傳稱佗術鍼灸不過數處。《千金方》云﹕自三代以來﹐醫方藥論未有如此詳備者。其間有漢﹑晉名公諸方。今《產寶方》乃末梁時節度巡官昝殷所撰。其中有四物散。國朝太平興國中修入《聖惠方》者數方﹐自後醫者易散爲湯﹐𨿽無傑特之功﹐但善用者﹐若馭良馬以意驅策之﹐則隨意無所不至﹐自可珍也。自皇朝以來﹐名醫於此四物中增損品味隨意﹐虛實寒燠﹐無不得其效者﹐然亦非止婦人之疾可用而已。

卷之二眾疾門

通用方序論第五

川芎﹝洗﹞當歸桂心﹝不見火﹞白芍藥﹝洗﹞

上四味﹐各爲細末﹐取淨一兩﹐各隨病證加減用。

產前初覺胎動﹐川芎﹑芍藥各半錢﹐米飲下。臨產腹痛甚﹐川芎﹑芍藥﹑當歸各半錢﹐桂末一錢﹐﹝溫酒下﹐扶產婦營運。﹞產後惡露未快﹐川芎﹑當歸各半錢﹐童子小便調下。仍時時打醋炭﹐令香不絕﹐則血脈自收﹐安樂無病。切不可妄投藥﹐恐逐血過多﹐則心虛气劣。

三日內只服當歸﹑川芎末各一錢﹐童便調下﹐日三服。三日後只服四順理中丸﹐空心﹐童子小便吞下。七日內補虛﹐當歸﹑川芎末各一錢﹐童子小便或米飲調下﹔七日外﹐方可服補藥。補得太早﹐則畱住惡血。才平善﹐四味各半錢﹐童便調下。產後頭昏目暈﹐川芎﹑芍藥﹑當歸末各半錢﹐童子小便調下。未盈月﹑已盈月﹐四味各半錢﹐水一盞﹐煎至八分溫服。腹痛﹐當歸末一錢﹐桂心末半錢﹐童子小便調下。心胸煩悶﹐當歸﹑芍藥各一錢﹐童子小便調下。惡露過多﹐桂心﹑芍藥﹑當歸各一錢﹐童子小便調下。大便冷﹐用理中丸﹐水一盞﹐煎八分溫服。

卷之二眾疾門

通用方序論第五

治產前﹑產後腹痛﹐體熱頭痛及諸疾。才產了﹐未進別物﹐卽先服此藥。能除諸疾﹐逐敗血﹐生新血。

川芎﹝二兩﹞川當歸﹝三兩﹞

上爲細末﹐每服二錢。水一盞﹐酒二分﹐煎七分溫服。

一方爲粗末﹐每服四錢。水七分﹐酒三分﹐同煎至七分熱服。將產前先安排此藥﹐將兩服藥末煎之﹐產了速進之。三日內﹐日二服﹔三日外﹐日一服。

一方名芎歸湯﹐只是此二味等分﹐咀﹐水煎。專治失血﹐傷胎去血﹐產後去血﹐崩中去血﹐金瘡去血﹐拔牙去血不止﹐及一切去血過多﹐心煩眩暈﹐悶絕不省人事﹐頭重目暗﹐舉頭欲倒﹐悉能治之。若產後眩暈﹐宜加芍藥服之。

一名桂香散﹐治產後腹疼不可忍者﹐加桂心﹐等分酒與童子小便合煎﹐服之立效。

一名當歸湯﹐治妊娠子死或未死﹐胎動不安。每服用酒﹑水合煎﹐連進數服。胎若已死﹐服之便下﹔若未死﹐其胎卽安。此經累效﹐萬不失一。

一名琥珀散﹐臨月服之﹐則縮胎易產。兼治產後諸疾。

一名羊肉湯﹐治虛損羸乏﹐腹中疼痛﹐往來寒熱﹐吸吸少气﹐不能支持﹐頭眩自汗﹐腹內拘急。每服用精羊肉一兩﹐姜十片﹐水二盞﹐煎至六分﹐溫服。

一名君臣散﹐治婦人﹑室女心腹痛﹐經脈不調﹐用水煎服。若妊婦胎气不安﹐產後諸疾﹐加酒煎服。

一名芎當散﹐治婦人血气﹐上喘下腫。二味等分爲細末﹐每服二錢﹐空心煎艾湯調下。

又治產後損身﹐血衝心及腹脹气絕者﹐神驗。

難生倒橫﹐子死腹中﹐先用黑豆一大合炒熟﹐水一盞﹐入童子小便一盞﹐藥末四錢﹐煎至一盞﹐以上分爲二服﹐未效再作。產後惡血注心﹐迷悶喘急﹐腹痛根據前﹐用黑豆加生薑自然汁半合煎服。

又此藥兼治髒毒﹐每服一錢半﹐入炒槐花末半錢﹐水一盞﹐煎至六分﹐無時候服。三日取下血塊﹐卽愈。如產後頭痛﹐加荊芥煎。如吐血﹐亦宜服。

論丹參散主治﹝出《明理方》論﹞四物湯﹐婦人多用者﹐以其不問產前﹑產後﹐經水多少﹐皆可通用。惟丹參散一味﹐其主治頗相類。何者﹖以其能破宿血﹐補新血﹐安生胎﹐落死胎﹐止崩中帶下﹐調經脈。大類當歸﹑地黃﹑芍藥﹑川芎也。

卷之二眾疾門

通用方序論第五

治婦人經脈不調﹐或前或後﹐或多或少﹐產前胎不安﹐產後惡血不下﹐並治之。兼治冷熱勞暖﹐脊痛﹐骨節煩疼。

丹參﹝不以多少﹐去土﹐切﹞

上爲細末﹐每服二錢﹐溫酒調下。經脈不調﹐食前服﹔冷熱勞﹐無時候服。

卷之二眾疾門

通用方序論第五

﹝一方名不換金丸。治婦人諸虛不足﹐心腹疼痛。一名勝金丹﹐有沈香﹞治婦人久虛無子﹔產前產後一切病患。兼療男子下虛無力。此藥能安胎催生﹐妊娠﹑臨月服五﹑七丸﹐產時減痛。婦人無子﹐是子宮冷﹐如服二十丸﹐男女自至。又治積年血風﹐腳手麻痺﹐半身不遂﹐赤白帶下﹐血如山崩﹐及治產後腹中結痛﹐吐逆心痛﹐子死腹中﹐繞臍痛﹐气滿煩悶﹐失蓋汗不出﹐月水不通﹐四肢浮腫無力﹐血勞﹑虛勞﹐小便不禁﹐中風不語﹐口噤﹐產後痢疾﹐消渴﹐眼前見鬼﹐迷運﹐敗血上衝﹐寒熱頭痛﹐面色痿黃﹐淋澀諸疾﹐血下無度﹐血痢不止﹐飲食無味﹐產後傷寒﹐虛煩勞悶﹐產後血癖﹐產後羸瘦。凡婦人眾疾﹐不論年月日深﹐並皆治之。

白芍藥本石脂﹝赤﹑白皆可﹞川芎﹝不見火﹞牡丹皮當歸白茯苓人參白薇白芷桂心延胡索白術沒藥甘艸﹝炙﹐江西安撫司沒藥﹐甘艸減半﹞

上十五味﹐等分爲細末﹐煉蜜爲丸如彈子大﹐每服一丸﹐溫酒化下。初產了並用熱醋湯下﹐空心﹑食前。

此方系王承宣祖傳渠家。凡婦人懷身﹐便服此藥﹐甚神妙﹐常服尢好。系在京師於能家傳到。

卷之二眾疾門

通用方序論第五

專治婦人諸疾。產前產後風虛痼冷﹐手足僵痺﹐豆淋酒化下。血風頭痛﹐產後中風﹐荊芥酒化下。產前﹑產後痰涎咳嗽﹐桑白皮湯下。經脈不調﹐或前或後﹐或多或少﹐血气攻刺﹐腰脇重痛﹐溫酒化下。經脈不通﹐產後血喘﹐蘇木﹑人參煎湯化下。血崩不止﹐赤白帶下﹐側柏燒灰調酒下。妊娠將理失宜﹐或因驚動﹐痛極妨悶﹐漏胎下血﹐膠艾煎湯化下。臨產艱難﹐乳香研﹐酒化下。子死腹中﹐胎衣不下﹐用朴硝三錢重研細﹐童便和酒化下。產後勞倦﹐傷敗血气﹐如瘧寒熱﹐徧身疼痛﹐喘嗽盜汗﹐地黃﹑烏梅煎湯化下。產後敗血﹐浮腫﹐薑汁少許和酒半盞化下。產前服之則安胎﹔臨產亦易產﹔產後則逐出惡血﹐不生諸疾﹔用童便和酒化下。常服活血駐顏﹐大暖血海﹐升降陰陽﹐滋養榮衛。或子宮久冷﹐多病少子﹐能久服之﹐見效立致。忌生冷﹑油膩魚鮏﹑豬母﹑白豬﹐一切毒物。

當歸白芍藥川芎石斛﹝酒炒﹞香附子﹝炒﹞糯米﹝各二兩﹐炒﹞降眞香﹝細銼﹞熟地黃﹝各四兩﹞秦艽貝母﹝去心﹞羌活桂心粉艸漧薑﹝炮﹞北細辛牡丹皮大豆捲﹝炒﹞茴香﹝炒﹞枳殼﹝去穣﹐麩炒﹞延胡索白芷﹝各一兩﹞人參木香石膏﹝﹞沈香黃芩﹝各半兩﹞川椒﹝三分﹞交加﹝修制﹐八兩﹞

上爲細末﹐煉蜜爲丸。每兩作七丸。根據前服餌﹐常服﹐溫酒化下。﹝檀峯曉公方﹞

卷之二眾疾門

通用方序論第五

治產前﹑後百病。治婦人榮衛不通﹐經脈不調﹐腹中撮痛﹐气多血少﹐結聚爲瘕。產後中風尢妙。

生地黃﹝一斤﹐研取自然汁﹞生薑﹝十二兩﹐研取自然汁﹞

上將地黃汁炒生薑滓﹐薑汁炒地黃滓﹐各稍幹﹐焙爲細末﹐每服三錢﹐溫酒調下。尋常腹痛亦宜服﹐產後尢不可闕。

卷之二眾疾門

通用方序論第五

治榮衛不和﹐月經湛濁。大能滋養血絡﹐逐散惡血。臍腹撮痛﹐腰腿重墜﹐血經諸疾﹐並皆治之。

生薑﹝十二兩﹞生地黃﹝一斤﹐取二味制度如前法﹞白芍藥延胡索﹝醋紙裹煨令熟﹐用布揉去皮﹞當歸桂心﹝各一兩﹞紅花﹝炒﹐無惡血不用﹞沒藥﹝別研﹐各半兩﹞蒲黃﹝一兩﹐隔紙炒﹞

上爲細末﹐每服二錢﹐溫酒調下。如月經不根據常﹐蘇木煎酒調下。若腰疼﹐用糖球子煎酒調下﹐無時候。

卷之二眾疾門

通用方序論第五

治婦人諸疾。﹝出《經驗婦人方》﹞

半夏﹝薑汁制﹐炒﹞人參﹝各半兩﹞食茱萸﹝醋炒﹞制濃朴﹝各一兩一分﹞澤蘭葉﹝二兩半﹞甘艸蟬蛻﹝炒﹞白芍藥石膏蠶蛻﹝炒用﹐如無﹐以蠶故紙三張代﹞

白術當歸羌活熟地黃﹝洗﹐焙﹞白茯苓﹝各二兩﹞防風漧姜柏子仁蒼術白薇木香黃川牛膝附子白蕪荑﹝與蟬蛻同炒﹐然此方無蟬蛻﹐想馬鳴蛻是也﹞川芎本﹝各一兩﹞川椒苦梗﹝各三兩﹞白芷﹝一兩半﹞

上爲細末﹐煉蜜爲丸﹐每九錢重﹐分作十丸。切記煉蜜無令太過及生。男子﹑婦人諸虛不足﹐狀如勞疾﹐黃煎酒下。

血气痛﹐燒秤錘淬酒下。產前安胎用醋湯下﹔產後諸疾用酒或鹽湯下。產前﹑產後瀉﹐用米飲送下。男子﹑婦人牙疼﹐用半丸揩痛處﹐良久鹽湯咽下。產前﹑產後血悶﹐用童子小便送下。經脈不調﹐用紅花煎酒送下。產後風毒﹐生瘡疥﹐荊芥茶下。冷痰﹑翻胃﹑醋心﹐幹嚼下。婦人子宮久冷﹐崩漏赤白帶下﹐用童子小便﹑米醋﹑好酒一處﹐暖熱下。

卷之二眾疾門

通用方序論第五

常服。

川芎白芍藥黃當歸人參陳皮﹝各半兩﹞白術地黃﹝各一兩﹞

上爲末﹐煉蜜丸如梧桐子大。每服五﹑七十丸﹐溫水下。

卷之二眾疾門

通用方序論第五

產前服之則安胎﹐產後惡血不盡﹑胎衣不下方。

川芎羌活﹝二味等分﹞

上爲細末﹐每服二大錢。水七分盞﹐酒少許﹐煎七沸﹐溫服。

卷之二眾疾門

通用方序論第五

生地黃﹝一斤﹞生薑﹝一斤﹐二味修制如前交加散﹞當歸川芎牡丹皮芍藥莪術蒲黃香白芷羌活﹝八味各炒﹞桂心﹝不見火﹞熟地黃﹝炒﹞

上十味各一兩﹐同煎二味爲細末﹐於瓷盒內收之﹝湯使於後﹞。婦人冷气痛﹐並血海不調﹐膈气﹐炒姜﹑酒下二錢。

產後胞衣不下﹐暖酒調下二錢。產婦臨月﹐日進三服﹐則滑胎易產﹐溫酒調二錢。產後血犯心﹐眼見鬼神﹐用童便半盞﹑酒半盞同煎﹐調二錢。婦人久服﹐則顏色紅白﹐無血來相攻﹐一生無子者﹐久服則有孕。

此藥治療婦人百病﹐空心﹐日午﹑食前﹐日二服。產後百病﹐並暖酒調下。

卷之二眾疾門

通用方序論第五

治婦人胎前﹑產後血气諸疾。﹝出《明理方》論﹞

木香﹝半分﹐炮﹞三稜莪術白術﹝各二兩﹞枳殼﹝去穣﹐麩炒黃﹞白茯苓當歸延胡索人參熟地黃﹝洗﹞丹皮粉艸﹝各半兩﹞

上爲末﹐米糊丸﹐如梧桐子大。每服十五丸至二十丸﹐常服﹐溫酒吞下。湯使於後。胎前渾身並腳手痛﹐炒姜﹐酒下。胎前腹內疼﹐並安胎﹐紫艸煎酒下。胎前嘔逆吐食﹐糯米飲下。胎前飲食不得﹐渾身倦怠﹐豆淋酒下。胎前渾身發熱﹐甘艸湯下。胎前咳嗽﹐煨姜﹑鹽湯下。胎前頭痛﹐煨蔥﹑茶下。胎前﹑產後瀉﹐紫蘇﹑姜﹑酒下。

催生胎衣不下﹐嚼蔥白三寸﹐暖酒下。產後赤白痢﹐漧薑甘艸湯下﹐產後下血不止﹐燒紗帽灰一錢﹐調酒下。﹝無燒灰亦可﹞產後渾身虛腫﹐陳皮去白﹐焙漧﹐浸酒下。

頭疼﹐薄荷茶下。常服﹐飯飲下。赤白帶下﹐燒棕櫚灰三錢﹐調酒下。久年血气成塊﹐築心痛﹐溫酒下﹔炒姜﹑酒下﹔及良姜浸酒下皆可。婦人﹑室女紅脈不通﹐煎紅花蘇木酒下。經脈不調﹐或前或後﹐或多或少﹐煎當歸酒下。大小便祕結﹐燈心煎湯下。乳汁不行﹐苦齏煮豬蹄羹下﹔產後腰疼﹐煎芍藥酒下。

卷之二眾疾門

通用方序論第五

益榮衛﹐滋气血。經脈不調﹐心忪倦乏﹐腰膝疼痛﹐赤白帶下﹐五心煩熱﹐面無顏色﹐血海久冷﹐胎孕不固﹐憎寒壯熱﹐婦人諸疾﹐並能治之。

沈香琥珀﹝別研﹞附子﹝炮﹞川芎肉桂五味子石斛﹝去根﹐切﹐酒蒸﹐炒﹞

辰砂﹝研﹞阿膠﹝各半兩﹞沒藥﹝研﹞續斷蓯蓉﹝酒洗﹞人參當歸牛膝﹝各三分﹞木香地黃﹝各一兩﹞

上爲末﹐蜜丸如梧桐子大。每服四十丸﹐空心酒吞下﹐日午再服。

卷之二眾疾門

通用方序論第五

滋養榮血﹐補婦人諸虛﹐治血海久冷。﹝二方並出胡氏方﹞

當歸川芎芍藥人參麥門冬牡丹皮阿膠﹝各二兩﹞琥珀﹝三分﹐別研﹞酸棗仁﹝炒﹞粉艸桂心﹝各一兩﹞半夏曲﹝一兩半﹞

上爲粗末﹐每服三大錢。水一盞﹐姜三片﹐煎七分﹐去滓溫服﹐一日三服。

卷之二眾疾門

通用方序論第五

治婦人百病。﹝出《三因方》﹞

吳茱萸良姜白姜當歸芍藥延胡索﹝炒﹞椒﹝炒﹞陳皮靑皮劉寄奴生地黃莪術川芎﹝各一兩﹞荷葉灰﹝四兩﹞北艾﹝二兩﹞破故紙﹝炒﹐一兩﹞

上爲細末﹐醋煮麵糊丸如梧子大。每服四﹑五十丸。

月水不通﹐紅花蘇木酒下。白帶﹐牡蠣粉酒下。子宮久冷﹐白茯苓煎湯下。赤帶﹐建茶淸下。血崩﹐豆淋酒調綿灰下。胎不安﹐蜜和酒下。腸風﹐陳米飲調百艸霜下。心疼﹐菖蒲煎酒下。漏胎下血﹐烏梅溫酒下。耳聾﹐臘茶煎湯下。胎死不動﹐斑蝥三个﹐煎酒下。腰腳痛﹐當歸酒下。胞衣不下﹐蕓苔研﹐水下。頭風﹐薄荷茶下。血風眼黑﹐豆粉艸湯下。生瘡﹐生地黃湯下。身體疼痛﹐黃末調酒下。四肢浮腫﹐麝香湯下。咳嗽喘滿﹐桑白皮湯下。

腹痛﹐芍藥末調酒下。產前﹑產後白痢﹐漧薑湯下。赤者﹐甘艸湯﹔雜者﹐二宜湯常服﹐溫酒﹑醋湯任下﹐並空心﹑食前服。

卷之三

此一卷論中風﹐角弓反張﹐風痺﹐手足不隨﹐偏枯﹐口噤﹐口眼斜﹐風眩頭痛﹐血風﹐心神驚悸﹐癲狂﹐骨節痛風﹐血風走注﹐瘙癢癮疹﹐風痰﹐香港腳﹐腰痛﹐諸痰。以上諸證﹐𨿽各有方論﹐亦要先明其大體﹐察脈之虛實﹐辧証之冷熱﹐相人之彊弱﹐入髒入腑﹐在絡在經。首以《局方》調治﹐未要猛浪用藥。今之治法﹐先宜順气﹐然後治風﹐萬不失一。蓋有中風﹑中寒﹑中﹑中痰﹑中气﹐皆能令人涎潮昏塞。所謂朱紫相淩﹐玉石不分。醫者不可不詳而究之。如中風若作中气治之﹐十愈八九﹔中气若作中風治之﹐十無一生。所以疑惑之間﹐不問中風﹑中气﹐首以蘇合香丸﹑麝香煎﹑五積散。如中痰則有參蘇飲﹔如中寒則有理中湯﹔如中則有白虎湯。如的然見得是中風﹐如三生飲﹑木香煮散﹑排風﹑續命﹑風引大小﹑竹瀝﹑大八風湯﹑至寶丹﹑牛黃淸心丸﹐辧其冷熱虛實而投之﹐未有不安者也。然此疾積襲之久﹐非一日所能致。今人服藥﹐三﹑五服便責無效﹐其責醫者亦速矣。正宜大劑﹐久服方有其效。孟子曰﹕七年之病﹐求三年之艾也。

卷之三

婦人中風方論第一

夫中風者﹐虛風中於人也。風是四時八方之气﹐常以冬至之日自坎而起。候其八方之風﹐從其鄕來者﹐主長養萬物﹔若不從其鄕來者﹐名爲虛風﹐賊害萬物。人體虛者則中之﹐當時𨿽不卽發﹐停在肌膚﹐後或重傷於風﹐前後重沓﹐因體虛則發﹐入臟腑兪。兪皆在背﹐中風多從兪入﹐隨所中之兪而乃發病。婦人血气虛損﹐故令中風也。當察口眼開闔以別重輕﹐涎沫有無以明證治。如眼開口閉﹐手足不開﹐涎不作聲者可治。如眼閉口開﹐聲如鼾睡﹐遺尿者死。至寶丹﹑蘇合香丸﹑五積散﹑﹝加麝香煎﹞牛黃淸心丸﹑﹝見《和劑》方﹞大八風湯。﹝方見偏枯第七篇

﹞

卷之三婦人中風方論第一

排風湯

治男子﹑婦人風虛濕冷﹐邪气入髒﹐狂言妄語﹐精神錯亂﹐及風入五臟等證。﹝詳見《和劑方》﹞

白蘚皮白術白芍藥桂心川芎當歸防風杏仁﹝去皮尖﹐麩炒﹞甘艸﹝各二兩﹞白茯苓麻黃﹝去節﹞獨活﹝各三兩﹞

上咀﹐每服三錢。水一盞半﹐生薑四片﹐煎成八分﹐去滓溫服﹐無時候。

癸丑春﹐有一婦人﹐年四十四﹑五﹐其證說話气短﹐足弱﹐行得數步則口若含霜。七十日內三次經行﹐遇行則口冷﹐頭目眩暈﹐足冷則透心冷痛。每行則口中冷﹐气不相續﹐有時鼻中熱﹐面赤翕然而熱。身體不仁﹐不能行步﹐手足不隨﹐不能俯仰﹐冷痺骨痛﹐有時悲傷﹔夢與前夫相隨﹐則上气奄然而極﹐心驚﹑志意不定﹐恍惚多忘﹐卻能食﹐如此僅一年許。

醫者投熱藥則面翕然而熱﹐气滿胸中﹐咽中窒塞﹐悶厥﹔投冷藥則瀉。又一醫者以十全湯服之﹐則發煩躁﹐心驚而跳。一醫者以雙和湯服之﹐覺得面上與腹中甚如火﹐心愈驚﹐欲吐不吐﹐大便祕﹐裏急後重。求僕診之﹐六脈弦緩﹐喜見於春﹐此是可治之疾。未供藥間﹐忽然吐瀉﹐瀉後覺肛門如火﹐𨿽瀉六次﹑卻不多。僕一時識證未盡﹐且與兪山人降气湯八服。

次日診之﹐脈差有力﹐云服藥之後﹐覺鼻中熱﹐心煩悶絕﹐齒噤。與參蘇飲八服﹐黃連丸二兩許。越三日﹐云服藥之後﹐其疾如故。與茯苓補心湯服之﹐皆無效。僕以脈證詳之﹐只有排風湯甚對此證。或曰﹕何以見得是此證﹖一﹑能食飲﹐此風饑也﹔二﹑七十日三次經行﹐此是榮經有風﹐血得風散也﹔三﹑頭目眩暈﹐此肝風也﹔四﹑面赤翕然而熱﹐悲傷﹐此心風也﹔五﹑身體不仁﹐不能行步﹐夢與前夫相隨﹐此脾風也﹔六﹑手足不隨﹐腰痛難以俯仰﹐冷痺骨疼﹐此腎風也。諸有此疾﹐令人心驚﹐志意不定﹐恍惚多忘﹐眞排風湯證也。或曰風脈當浮﹐今脈弦緩微弱﹐恐非風也。答曰﹕風無一定之脈﹐大抵此證虛極生風。然排風湯所用之藥有十全大補湯料﹐亦有平補之意﹐卻不僭燥。共十服。越三日﹐云服之有效。脈亦差勝﹐只是心中如煙生﹐似有微熱﹐大便尙祕。此眞是風證﹐再與排風湯十服﹐兼牛黃淸心丸﹑皂角丸助之。越三日﹐云服前藥一﹑二日﹐大煩躁﹐於熱諸證悉除。只是足弱不能支持﹐脈亦弱﹐予祕傳降气湯十服。又越三日云諸證悉退﹐只是夢裏虛驚﹐大便滑泄﹐如食傷相似﹐奏廁頻數﹐脈尙弱。與五積散數服﹐加人參﹑鹽煎﹐兼感應丸卽愈。自後云﹐皆無恙矣。但上重而頭眩﹐不能久立久坐﹐服與排風湯﹐則脫然安矣。以此方之藥根據上法﹐不可杜撰﹑臆度處方。

卷之三婦人中風方論第一

三生飲

治卒中﹐昏不知人﹐口眼斜﹐半身不遂﹐咽喉作聲﹐痰气上壅﹐無問外感風寒﹑內傷喜怒﹐或六脈沈伏﹐或指下浮盛﹐並宜服之。兼治痰厥﹑飲厥及气虛眩暈﹐悉有神效。

生南星﹝一兩﹞生烏頭﹝去皮尖﹞生附子﹝各半兩﹐去皮﹞木香﹝一分﹞

上咀﹐每服半兩。水二大盞﹐生薑十片﹐煎至六分﹐去滓溫服。或口噤不省人事者﹐用北細辛﹑皂角各少許爲細末。或只用半夏爲細末﹐用少許以蘆管吹入鼻中﹐俟噴嚏﹐其人少蘇﹐然後進藥。如气盛人﹐只用南星五錢重﹐木香一錢﹐加生薑十四片﹐煎作兩服飲之﹐名星香飲。

卷之三婦人中風方論第一

參蘇飲

治痰飲停積胸中﹐中脘閉塞﹐嘔吐痰涎﹐眩暈嘈煩﹐忪悸噦逆﹔及痰气中人﹐停畱關節﹐手足曳﹐口眼斜﹐半身不遂﹐食已卽嘔﹐頭疼發熱﹐狀如傷寒。

人參紫蘇葉半夏茯苓漧葛前胡﹝各三分﹞甘艸木香陳皮枳殼﹝制﹞苦梗﹝各半兩﹞

上咀﹐每服四錢。水一盞半﹐姜七片﹐棗一枚﹐煎七分﹐去滓﹐空心溫服。腹痛加芍藥。

卷之三婦人中風方論第一

木香煮散

治左癱右瘓﹐並素有風濕﹐諸藥不效。常服調气﹑進食﹑寬中。﹝《蘇沈良方》言之甚詳﹞

羌活麻黃﹝去節﹐各一兩﹞防風﹝三分﹞白術陳皮黑附子﹝炮﹞南木香檳榔牛膝大川烏﹝炮﹞艸豆蔻﹝連皮﹐煨﹞杏仁﹝去皮尖﹐麩炒﹞人參白茯苓川芎當歸甘艸桂心﹝各半兩﹞

上咀﹐每服四錢重。水一大盞半﹐生薑五片﹐煎至八分﹐去滓熱服。大便不通加大黃。心腹脹加苦葶藶﹑滑石。膈上壅滯﹐咳嗽气促﹐加半夏﹑川升麻﹑天門冬﹑知母。

繆安人年六十五﹑六﹐忽然中風﹐不省人事﹐無汗有痰﹐已辦後事﹐眾醫爲不可活也。

召僕診之﹐六脈浮緩﹐脾脈溢關﹐此眞風脈也。先投參蘇飲六服﹐先寬气下痰﹐次以木香煮散而愈。又享十年之壽。

卷之三婦人中風方論第一

附子理中湯

治五臟中寒﹐口噤﹑四肢彊直﹐失音不語。昔有武士守邊﹐大雪出帳外觀瞻﹐忽然暈倒﹐時時繼作﹐隨行醫官灌以此藥﹐兩劑遂醒。

大附子﹝炮﹞人參﹝去蘆﹞漧薑﹝炮﹞甘艸﹝炙﹞白術﹝等分﹞

上細銼﹐每服四錢重。水一盞半﹐煎七分﹐去滓﹐不以時候服。口噤﹐斡開灌之。

開慶己未年七月間﹐裕齋馬觀文夫人曹氏﹐病气弱倦怠﹐四肢厥冷﹐惡寒自汗﹐不進飲食。一醫作伏暑治之﹐投暑藥﹔一醫作虛寒治之﹐投熱藥﹔無效。召僕診之﹐六脈𨿽弱而兩關差甚。裕齋問曰﹕此何證也﹖僕答曰﹕以脈說之﹐六部𨿽弱而關獨甚﹐此中焦寒也。中焦者﹐脾也﹔脾胃旣寒﹐非特但有是證﹐必有腹痛﹑吐瀉之證。今四肢厥冷﹐四肢屬脾﹐是脾胃虛冷﹐無可疑者。答曰﹕未見有腹痛﹑吐瀉之證﹐合用何藥治之﹖僕答曰﹕宜用附子理中湯。未服藥間﹐旋卽腹痛而瀉﹐莫不神之﹗卽治此藥﹐一投而瘥。

卷之三婦人中風方論第一

加減小續命湯

治卒暴中風﹐不省人事﹐漸覺半身不遂﹐口眼斜﹐手足戰掉﹐語言謇澀﹐肢體麻痺﹐神情昏亂﹐頭目眩重﹐痰涎並多﹐筋脈拘攣﹐不能屈伸﹐骨節煩疼﹐不得轉側。及治諸風﹐服之皆驗。若治香港腳緩弱﹐久服得瘥。久病風人﹐每遇天色陰晦﹐節候更攺﹐宜預服之﹐以防喑啞。

麻黃﹝去根節﹞防己人參﹝去蘆﹞黃芩桂心甘艸白芍藥川芎杏仁﹝各一兩﹞附子﹝炮﹐半兩﹞防風﹝一兩半﹞

上咀﹐每服五錢。水一盞半﹐姜七片﹐棗兩个﹐煎至七分﹐去滓﹐不以時候服。取汗隨人虛實與所中輕重。有人腳弱﹐服此六﹑七劑得瘥。

精神恍惚﹐加茯神﹑遠志。骨節煩痛有熱者﹐去附子﹐倍芍藥。心煩多驚者加犀角半兩。骨節冷痛者倍用桂﹑附。嘔逆腹脹者﹐倍人參﹐加半夏一兩。躁悶﹑大便澀者﹐去附子﹐倍芍藥﹐入竹瀝一合煎服。髒寒下利者﹐去防己﹑黃芩﹐倍附子一兩﹐加白術一兩﹝《古今錄驗》有白術﹐無杏仁﹞。《救急》無芎﹑杏仁﹐止十味。《延年》無防風﹐﹝一云違失﹞

便利﹑產後失血並老人﹑小兒﹐用麻黃﹑桂心﹑甘艸各二兩。

一法治或歌哭﹑或笑語﹑無所不及。用麻黃三兩﹑人參﹑桂枝﹑白術各二兩﹐無附子﹑防風﹑生薑﹐有當歸一兩。自汗者﹐去麻黃﹑杏仁﹐加白術。

腳弱﹐加牛膝﹑石斛各一兩。身疼痛﹐加秦艽一兩。腰疼﹐加桃仁﹑杜仲各半兩。失音﹐加杏仁一兩。﹝春加麻黃一兩﹐夏加黃芩三分﹐秋加當歸四兩﹐冬加附子半兩﹞

卷之三婦人中風方論第一

小風引湯

防風獨活細辛川芎北五味子白茯苓人參白芍藥白術甘艸﹝等分﹞上咀﹐第服三錢。水一盞﹐姜三片﹐杏仁五个﹐去皮尖捶碎﹐同煎至七分﹐去滓溫服。如加麻黃﹑蓯蓉﹑附子﹑當歸﹑羚羊角六味等分﹐卽大風引湯。

《千金》竹瀝湯大治熱卽生風。

竹瀝﹝二升﹞生葛汁﹝一升﹞生薑汁﹝三合﹞

上三味相和﹐溫暖﹐分三服。朝﹑晡﹑夜各一服。

《必效》竹瀝湯治中風涎潮﹐譫語昏塞﹐四肢緩縱。

秦艽防風獨活附子﹝各一分﹞上咀﹐以水四盞﹐煎至二盞。入生地黃汁﹑淡竹瀝各半盞﹐再煎四﹑五沸﹐去滓﹐分作四服﹐無時熱服。病勢去﹐以他藥扶持﹐未愈再作。近世貴人用之﹐多有神效。

燒竹瀝法新竹截尺許長﹐去節﹐作兩邊用。兩磚對立﹐相去八寸﹐置竹仰在磚上﹐急著焰火燒之﹔磚外兩頭以碗盛瀝﹐瀝盡﹐以絹澄淸。夏﹑秋須沈冷水中﹐以防瀝酸。凡大熱﹑有風人亦可單服。冷暖隨人﹐勿過度。荊瀝亦然。

卷之三

婦人中風角弓反張口噤方論第二

夫婦人角弓反張者﹐是體虛受風﹐風入諸陽之經也。人之陰陽經絡周環於身﹐風乘虛入於諸陽之經﹐則腰背反折攣急如角弓之狀﹐宜用小續命湯。﹝方見前﹞

《活人書》論曰﹕婦人產後血虛多汗出﹐喜中風﹐身體彊直﹐口噤﹐背反張作痙﹐治之屬太陽經。先因傷風﹐又感寒濕而致然也。古人謂之病﹐外證發熱惡寒﹐與傷寒相似﹐但其脈沈遲﹑弦細﹐而項背反張﹑彊硬如發癇之狀﹐此爲異耳﹝新產血虛多汗出﹐喜中風﹐亦有此證﹞。當察有汗﹑無汗﹐以分剛柔二﹝無汗惡寒﹐名剛﹔有汗不惡寒﹐名柔。陽痙屬剛﹐陰痙屬柔。無汗﹐葛根湯主之﹔有汗﹐桂枝加葛根湯主之。凡剛﹑柔二﹐小續命湯並可與之。有汗者去麻黃﹐加葛根。若審知剛者﹐胸滿口噤﹐其人臥不著席﹐腳攣急﹐咬齒﹐當行大承气湯。﹝《外臺》注云﹕熱而痙者死。熱病痙者﹐反折螈﹐齒噤也﹞。

附術湯﹑桂心白術散﹑附子防風湯﹑八物白術湯﹑桂枝煮散﹐可選而用之。﹝《解惑論》云﹕合面而臥爲陰﹔仰目者爲陽。又云﹕或因濕寒﹐發汗多﹐則發也﹞

卷之三婦人中風角弓反張口噤方論第二

葛根湯

治剛﹐無汗惡風。﹝產後有疾﹐凡用麻黃更宜斟酌﹞

葛根﹝一兩﹞麻黃﹝去根節﹐炮﹞姜錢﹝各三分﹞桂枝粉艸芍藥﹝各半兩﹞大棗﹝三个﹞

上咀﹐每服三錢。水一盞﹐煎七分﹐去滓溫服﹐取汗爲度。

卷之三婦人中風角弓反張口噤方論第二

桂枝加葛根湯

治柔﹐有汗不惡寒。

桂枝芍藥甘艸﹝各六錢三分﹞漧葛﹝一兩三錢﹞生薑﹝一兩﹞棗﹝四枚﹞

上咀﹐每服三錢。水一盞﹐煎七分﹐去滓溫服﹐取汗爲度。

大承气湯﹝愚詳之產後難用此藥﹐故不錄﹞

卷之三婦人中風角弓反張口噤方論第二

附術散

治傷寒手足厥冷﹐筋脈拘急﹐汗出不止﹐項彊直﹐搖頭口噤。

附子白術﹝各一兩﹞川芎﹝三錢﹞肉桂﹝二錢﹞獨活﹝半兩﹞

上爲細末﹐每服三錢。棗二个﹐水一中盞﹐煎至一半﹐溫服。

卷之三婦人中風角弓反張口噤方論第二

桂心白術湯

治傷寒陰痙﹐手足厥冷﹐筋脈拘急﹐汗出不止。

白術桂心附子﹝炮﹞防風川芎甘艸﹝各兩半﹞上咀﹐每服五錢。水二盞﹐姜四片﹐棗三枚﹐煎八分﹐去滓溫服。

卷之三婦人中風角弓反張口噤方論第二

附子防風散

治傷寒陰痙﹐閉目合面﹐手足厥逆﹐筋脈拘急﹐汗出不止。

柴胡﹝一兩半﹞五味子白術﹝各一兩﹞茯苓甘艸漧薑附子﹝炮﹞防風﹝各三分﹞桂心﹝半兩﹞

上爲粗末﹐每服三錢。姜四片﹐水一盞﹐煎七分﹐去滓溫服。

卷之三婦人中風角弓反張口噤方論第二

八物白術散

治傷寒陰痙﹐三日不瘥﹐手足厥冷﹐筋脈拘急﹐無汗。恐陰气內傷。

白術麻黃﹝去根節﹞茯苓五味子羌活﹝各半兩﹞附子﹝炮﹞桂心﹝各三分﹞良姜﹝一分﹞

上爲粗末。每服四錢﹐水一盞﹐姜四片﹐煎七分﹐去滓溫服。﹝凡用麻黃﹐宜斟酌用之﹐不可過多﹞

卷之三婦人中風角弓反張口噤方論第二

白僵蠶散

治婦人中風﹐角弓反張﹐口噤不能言﹐皮膚頑痺﹐筋脈抽掣。

僵蠶﹝一兩﹞烏蛇肉﹝炙﹞天麻獨活南星﹝炮﹞川烏﹝炮﹐去皮尖﹞防風蟬蛻﹝洗﹞白附子﹝炮﹞犀角屑朱砂﹝研﹞桑螵蛸﹝各半兩﹞麝香﹝一分﹐研﹞

上爲細末﹐每服一錢。溫酒調下﹐無時候。

卷之三婦人中風角弓反張口噤方論第二

烏蛇丸

治婦人中風﹐牙關緊急﹐手足頑麻﹐心膈痰涎壅滯。

烏蛇肉﹝炙﹞天麻白附子﹝炮﹞南星﹝炮﹐各一兩﹞獨活烏犀屑僵蠶﹝炒﹞

全蠍﹝炒﹞半夏曲麻黃﹝去根節﹞當歸晚蠶砂﹝各半兩﹞

上爲細末﹐煉蜜丸如梧桐子大。每服七丸﹐溫酒吞下。亦治角弓反張。

卷之三

婦人中風口噤方論第三

夫婦人中風口噤者﹐是體虛受風﹐風入頷頰夾口之筋也。手三陽之筋﹐結入於頷頰﹔足陽明之筋﹐上夾於口﹐而風挾冷乘虛入其筋則筋攣﹐故引牙關急而口噤也。

卷之三婦人中風口噤方論第三

天南星散

治婦人中風﹐口噤﹐四肢拘急。

天南星﹝薑汁炒黃﹞白附子﹝炮﹞黑附子﹝炮﹞烏蛇肉﹝酒炙﹞全蠍﹝等分﹐炒﹞

上爲細末﹐每服半錢。以生薑汁﹑溫酒調下﹐無時﹐拗開口灌。

卷之三婦人中風口噤方論第三

走馬散

治婦人中風﹐口噤﹐四肢彊直。

黑附子﹝炮﹞天麻﹝各半兩﹞桂心石膏麻黃﹝去根節﹞蠍梢﹝炒﹞川烏﹝炮﹐去皮尖﹞南星﹝炮﹐各一兩﹞麝香﹝半分﹐研﹞

上爲細末﹐入研藥令停﹐每服一字。無時﹐豆淋酒調灌。

卷之三婦人中風口噤方論第三

烏蛇散

治婦人中風﹑口噤。

烏蛇肉﹝炙﹞全蠍﹝炒﹞天麻南星﹝炮﹞僵蠶﹝各半兩炒﹞膩粉﹝半分﹞

上爲細末﹐入膩粉令停﹐每服一字﹐以生薑酒調灌下。

卷之三

婦人中風不語方論第四

巢氏云﹕脾脈絡胃夾咽﹐連舌本﹐散舌下﹔心之別脈系舌本。今心脾二髒受風邪﹐故舌彊不得語也。喉嚨者﹐气之所以上下也﹔會厭者﹐音聲之戶﹔舌者﹐聲之機﹔唇者﹐聲之扇。風寒客於會厭之間﹐故卒然無音。皆由風邪所傷﹐故謂之中風﹑失音不語。經云﹕醉臥當風﹐使人發喑。

卷之三婦人中風不語方論第四

神仙解語丹

治心脾經受風﹐言語謇澀﹐舌彊不轉﹐涎唾溢盛﹐及療淫邪搏陰﹐神內郁塞﹐心脈閉滯﹐暴不能言。

白附子﹝炮﹞石菖蒲﹝去毛﹞遠志﹝去心﹐甘艸水煮十沸﹞天麻全蠍﹝酒炒﹞羌活白僵蠶﹝炒﹞南星﹝牛膽釀﹐如無﹐只炮﹐各一兩﹞木香﹝半兩﹞

上爲細末﹐煮麵糊爲丸﹐如梧桐子大。量入辰砂爲衣﹐每服二十丸至三十丸﹐生薄荷湯吞下﹐無時候。

治中風內虛﹐腳弱語謇。防風湯。

卷之三婦人中風不語方論第四

防風湯

石斛﹝一兩半﹐酒炒﹞漧地黃杜仲﹝去皮﹐切﹐薑汁炒﹞丹參﹝各一兩一分﹞防風川芎麥門冬﹝去心﹞桂心川獨活﹝各一兩﹞

上咀﹐每服五錢。水盞半﹐棗二枚﹐煎至八分﹐去滓溫服。

治中風入肝脾﹐經年四肢不遂﹐舌彊語謇。竹瀝湯。

卷之三婦人中風不語方論第四

竹瀝湯

威靈仙附子﹝炮﹞苦梗蔓荊子防風枳殼﹝去穣﹐麩炒﹞川芎當歸﹝各等分﹞

上咀﹐每服四錢。水一盞﹐竹瀝半盞﹐姜三片﹐煎至八分﹐溫服。日四服﹐忌茶。

卷之三

婦人風痺手足不隨方論第五

夫婦人風痺者﹐由風﹑寒﹑濕三气合而爲痺。風多者爲風痺﹐其狀肌膚盡痛。諸陽之經皆起於手足而循行於身體﹐風寒之气客於肌膚﹐始爲痺。復傷陽經﹐隨其虛處而停滯﹐與血气相搏﹐血气行則遲緩﹐使機關弛縱﹐故風痺而復手足不隨也。

卷之三婦人風痺手足不隨方論第五

三痺湯

治血气凝滯﹐手足拘攣﹑風痺﹑气痺等疾皆療。

川續斷杜仲﹝去皮切﹐薑汁炒﹞防風桂心華陰細辛人參白茯苓當歸白芍藥甘艸﹝各一兩﹞秦艽生地黃川芎川獨活﹝各半兩﹞黃川牛膝﹝各一兩﹞

上咀爲末﹐每服五錢。水二盞﹐姜三片﹐棗一枚﹐煎至一盞﹐去滓熱服﹐無時候﹐但腹稍空服。有人病左臂不隨﹐後已痊平﹐而手指不便﹐無力﹐試諸藥不驗﹐服此藥才半卽安。

三五七散亦妙。﹝方見《局方》﹐不復贅畱﹞

卷之三

婦人中風自汗方論第六

尋古治中風方﹐續命﹑排風﹑越婢等悉能除去。而《千金》多用麻黃﹐令人不得慮虛。

凡以風邪不得汗﹐則不能泄也。然此治中風無汗者爲宜。若治自汗者更用麻黃﹐則津液轉使脫泄﹐反爲大害。中風自汗﹐仲景𨿽處以桂枝湯﹐至於不住發搐﹐口眼動﹐徧身汗出者﹐豈勝對治﹖當此之時﹐獨活湯﹑續命煮散復榮衛﹐卻風邪﹐不可闕也。

卷之三婦人中風自汗方論第六

獨活湯

治風虛昏憒不自覺知﹐手足棄縱﹐坐臥不能﹐或發寒熱。血虛不能服發汗藥。及中風自汗﹐尢宜服之。

川獨活羌活人參防風當歸北細辛茯神﹝去木﹞半夏桂心白薇遠志﹝去心﹞菖蒲﹝去毛﹞川芎﹝各半兩﹞甘艸﹝三分﹞

上咀﹐每服五錢。水盞半﹐姜五片﹐煎七分去滓﹐無時溫服。

卷之三婦人中風自汗方論第六

續命煮散

治風气畱滯﹐心中昏憒﹐四肢無力﹐口眼動﹐有時搐搦﹐亡失津液﹐渴欲引飲。此能扶榮衛﹑去虛風。中風自汗及產後中風自汗﹐尢宜服之。

防風獨活當歸人參細辛葛根芍藥川芎甘艸熟地黃半夏遠志﹝去心﹞荊芥穗﹝各半兩﹞桂心﹝七錢半﹞

上咀﹐每服五錢。水一盞﹐生薑三大片﹐煎至七分﹐去滓溫服﹐不拘時。汗多不止者﹐加牡蠣粉一分半。

卷之三

婦人臂痛方論第七

論曰﹕夫婦人臂痛﹐筋脈攣急﹐不得屈伸﹐遇寒則劇。由肝虛﹐爲風寒邪气流於血脈﹐客於經絡﹐搏於筋﹐筋不榮則幹急而痛。其脈緊細﹐宜服柏子仁丸﹑舒經湯。若臂痛不能舉﹐或左或右﹐時復轉移一臂﹐由中脘伏痰﹐脾气滯而不行﹐上與气相搏。四肢皆屬於脾﹐脾气滯而气不下﹐上攻於臂﹐故痛。其脈沈細﹐宜茯苓丸﹑控涎丹。

卷之三婦人臂痛方論第七

柏子仁丸

﹝王氏《指迷方》﹞。

柏子仁漧地黃﹝各二兩﹞茯苓枳實﹝去穣﹐麩炒﹞覆盆子﹝炒﹞北五味附子﹝炮﹞石斛﹝去根﹑切﹐酒蒸﹑炒﹞鹿茸﹝酥炙﹞酸棗仁﹝炒﹞桂心沈香黃各﹝一兩。蜜水炙。一方等分﹞

上爲細末﹐煉蜜爲丸如梧桐子大。空心酒下三十丸。

卷之三婦人臂痛方論第七

舒經湯

治臂痛。又名五痺湯﹐亦治腰下疾。

片子姜黃﹝四兩﹞甘艸羌活﹝各一兩﹞白術海桐皮當歸赤芍藥﹝各二兩﹞

上爲粗末﹐每服三錢。水一盞半﹐煎至七分﹐去滓溫服。如腰以下疾﹐空心服﹔腰以上疾﹐食後服。

卷之三婦人臂痛方論第七

茯苓丸

茯苓﹝一兩﹞半夏﹝二兩﹞枳殼﹝半兩﹐制﹞風化朴硝﹝一兩﹞

上四味爲末﹐薑汁煮糊爲丸﹐如梧桐子大。生薑湯下二十丸﹐食後服。

卷之三婦人臂痛方論第七

控涎丹

凡人忽患胸背﹑手足﹑頸背﹑腰胯隱痛不可忍﹐連筋骨牽隱釣痛﹐坐臥不寧﹐時時走易不定﹐俗醫不曉﹐謂之走疰﹐便用風藥及鍼灸皆無益。又疑是風毒結聚﹐欲爲癰疽﹐亂以藥貼﹐亦非也。此乃痰涎伏在心膈上下﹐變爲此疾。或令人頭痛不可舉﹐或神意昏倦多睡﹐或飲食無味﹐痰唾稠粘﹐夜間喉中如鋸聲﹐多流唾涎﹐手腳重﹐腿冷﹐脾气脈不通。誤認爲癱瘓﹐亦非也。凡有此疾﹐但以此藥﹐不過數服﹐其疾如失。

甘遂﹝去心﹞大戟﹝去皮﹞眞白芥子﹝各等分﹐炒﹞

上爲細末﹐糊丸如梧桐子大。臨臥淡姜湯吞下五﹑七丸﹔如痰猛﹐加至十丸。

卷之三婦人臂痛方論第七

白芥子散

治臂痛外連肌肉﹐牽引背胛﹐時發時止。此由榮衛之气循行失度﹐畱滯經絡﹐與正气相搏﹐其痛發則有似癱瘓。

眞白芥子木鱉子﹝各二兩﹐麩炒﹞沒藥﹝別研﹞桂心木香﹝各半兩﹞

上爲細末﹐入研藥令停﹐每服一錢﹐溫酒調下。

卷之三婦人臂痛方論第七

流气飲子

紫蘇葉靑皮苦梗大黃﹝煨﹞當歸芍藥烏藥茯苓川芎黃枳殼﹝去穣﹐麩炒﹞防風﹝各半兩﹞甘艸橘皮﹝各三分﹞木香連皮大腹﹝二兩﹐銼﹐薑汁炒﹞

上咀﹐每服五錢。水二盞﹐姜二片﹐棗一枚﹐煎一盞﹐去滓服。

卷之三

婦人賊風偏枯方論第八

論曰﹕賊風偏枯者﹐是體偏虛受風﹐風客於半身也。人有勞傷血气﹐半身偏虛者﹐風乘虛入﹐客於半體﹐名爲偏風也。其風邪入深﹐眞气去﹐邪气畱﹐發爲偏枯。此由血气衰損﹐爲風所客﹐令血气不相周榮於肌﹐故令偏枯也。

論曰﹕夫偏枯者﹐其狀半身不遂﹐肌肉枯瘦﹐骨間疼痛﹐神智如常﹐名曰偏枯。僕原疾之由﹐皆由陰陽偏虧﹐臟腑怯弱﹐經絡空虛﹐血气不足﹐當風衝坐﹐風邪乘虛而入﹐疾從斯作。《內經》云﹕汗出偏沮﹐使人偏枯。詳其義理﹐如樹木或有一邊津液不蔭注而先枯槁﹐然後被風所害。人之身體﹐或有一邊血气不能榮養而先枯槁﹐然後被風所苦﹐其理顯然。王子亨有云﹕舟行於水﹐人處於風。水能泛舟而亦能覆舟﹔風能養體而亦能害體。蓋謂船漏水入﹐體漏風傷。古人有云﹕醫風先醫血﹐血行風自滅是也。治之先宜養血﹐然後驅風﹐無不愈者。宜用大八風湯﹑增損茵芋酒﹑續斷湯。

卷之三婦人賊風偏枯方論第八

大八風湯

治中風偏枯﹑失喑﹑半身不遂﹐時復恍惚。

當歸杏仁﹝去皮尖﹐麩炒黃﹞甘艸桂心漧薑﹝各二兩﹐炮﹞五味子升麻﹝各兩半﹞川烏﹝炮﹐去皮尖﹞黃芩芍藥獨活防風川芎麻黃﹝去節﹞秦艽石斛﹝去根﹐切﹐酒蒸﹐炒﹞人參茯神石膏黃紫菀﹝各一兩﹞大豆﹝三兩﹐去皮﹐炒﹞

上爲粗末﹐每服五錢。水二盞﹐酒一合﹐煎至一盞﹐去滓溫服。恍惚者﹐不用酒煎。

卷之三婦人賊風偏枯方論第八

增損茵芋酒

治半身不遂﹐肌肉漧燥﹐漸漸細瘦﹐或時酸痛﹐病名偏枯。

茵芋葉川烏﹝炮﹐去皮尖﹞石楠葉防風川椒﹝炒去汗﹞女萎附子﹝炮﹞北細辛獨活捲柏肉桂天雄﹝炮﹐去皮﹞秦艽防己﹝各一兩﹞躑躅花﹝炒﹞當歸生漧地黃﹝各二兩﹞芍藥﹝一兩﹞

上咀﹐酒二斗漬之。冬七日﹐夏三日﹐春﹑秋各五日。初服一合﹐漸增之﹐以知爲度。令酒气相續。﹝出《指迷方》﹞

卷之三婦人賊風偏枯方論第八

續斷湯

治偏枯少血。

續斷﹝酒浸﹐炒﹞當歸﹝三兩﹞陳皮芍藥北細辛﹝各一兩﹞生漧地黃﹝二兩﹞

上爲粗末﹐每服五錢。水二盞﹐煎至八分﹐去滓溫服。髒寒多利者﹐入熟附子一兩﹐和前藥。

卷之三

婦人偏風口方論第九

論曰﹕偏風口者﹐是體虛受風﹐風入於夾口之筋也。足陽明之筋上夾於口﹐其筋偏虛﹐風因虛而乘之﹐使其筋偏急不調﹐故令口僻也。

卷之三婦人偏風口方論第九

防風湯

治卒然口斜﹐言語牽急﹐四肢如故﹐別無所苦。

防風﹝一兩﹞羌活﹝半兩﹞甘艸﹝一分﹞

上爲粗末﹐每服五錢。水二盞﹐煎至一盞﹐去滓﹔入麝香研﹐一字﹐溫服。

治口眼斜﹕用萆麻子七粒﹐去皮殼﹐細研作餅﹐安在手心﹝右安左手﹐左安右手﹞

﹐卻用銅盂乘湯坐於藥上﹐才正卽洗去。﹝一方用巴豆﹐不用萆麻。出《本艸》﹞

《廣濟》療風著口面斜﹐語聲不轉方。

生地黃汁﹝一升﹞竹瀝﹝一升﹞獨活﹝切﹐三兩﹞

上相和煎﹐取一升頓服﹔未正﹐更進一劑。

卷之三婦人偏風口方論第九

深師續命湯

療中風口僻﹑噤諸疾﹐卒死不知人。補虛﹑起死神方。

人參防己麻黃﹝去根節﹞芍藥川芎甘艸黃芩白術﹝各半兩﹞桂心附子﹝炮﹞防風﹝各一兩﹞生薑﹝五兩﹞

上切﹐以水一斗二升﹐煮取三升﹐分爲三服﹐不差復作。忌海藻﹑菘菜﹑桃﹑李﹑生菜﹑蔥﹑雀肉﹑豬肉。

又《千金》方﹕炒大豆三升令焦﹐以酒三升淋取汁﹐頓服。

又方﹕用大皂莢五兩﹐去皮﹑子爲末﹐以三年大醋調。如左塗右﹐右塗左﹐幹更塗。

卷之三

婦人血風心神驚悸方論第十

夫婦人血風驚悸者﹐是風乘於心故也。心藏神﹐爲諸髒之主。若血气調和﹐則心神安定﹔若虛損﹐則心神虛弱﹐致風邪乘虛幹之﹐故驚而悸動不定也。其驚悸不止﹐則變恍惚而憂懼也。﹝排風湯亦可用﹞

卷之三婦人血風心神驚悸方論第十

茯神散

治婦人血風﹑五臟大虛﹑驚悸﹑安神定志。

茯神﹝去木﹞人參龍齒﹝別研﹞獨活酸棗仁﹝各一兩﹐炒﹞防風遠志﹝去心﹞桂心細辛白術﹝各三分﹞甘艸漧薑﹝各半兩﹐炮﹞

上爲粗末。每服四錢﹐水盞半﹐煎至八分﹐去滓溫服。

卷之三婦人血風心神驚悸方論第十

龍齒丸

治婦人血風上攻﹐心神恍惚﹐驚悸﹐眠臥不安。

龍齒﹝別研﹞茯神﹝各一兩﹞朱砂﹝研﹞人參當歸天麻﹝各三分﹞犀角屑檳榔防風生漧地黃﹝各半兩﹞遠志﹝去心﹞赤箭﹝各一分﹞麝香﹝一錢﹞

上爲細末﹐煉蜜丸如梧桐子大﹐每服二十丸﹐薄荷溫酒下。

卷之三婦人血風心神驚悸方論第十

朱賁琥珀散

治婦人血風。

琥珀﹝研﹞沒藥﹝研﹞木香當歸芍藥白芷羌活漧地黃延胡索川芎﹝各半兩﹞土瓜根牡丹皮﹝去心﹞白術桂心﹝各一兩﹞

上爲末﹐每服一錢。水一盞﹐煎至七分﹐益酒三分﹐再煎少時﹐熱服。重者數服效。

卷之三婦人失血過多心神不安方論第十一

寧志膏

治婦人因失血過多﹐心神不安﹐言語失常﹐不得睡。

辰砂﹝研﹞酸棗仁﹝炒﹞人參白茯神﹝去木﹞琥珀﹝各一分﹐研﹞滴乳﹝一錢﹐研﹞

上爲末﹐和停。每服一錢﹐濃煎﹐燈心棗湯空心調下。﹝一方無茯神﹑琥珀﹑蜜丸如彈子大﹐薄荷湯化下一粒﹞

卷之三

婦人風邪顚狂方論第十二

夫婦人顚狂病者﹐猶血气虛受風邪所爲也。人稟陰陽之气而生﹐而風邪久並於陰則爲顚﹐入並於陽則爲狂。陰之與陽﹐有虛有實﹐隨其虛時﹐爲邪所並則發也。顚者﹐卒發意不樂﹐直視僕地﹐吐涎沫﹐口目急﹐手足撩戾﹐無所覺知﹐良久乃蘇。狂者﹐少臥不饑﹐自髙賢也﹐自辯智也﹐自貴倨也﹐妄笑好歌樂﹐妄行不休﹐故曰顚狂也。

卷之三婦人風邪顚狂方論第十二

防風散

治婦人風邪顚狂﹐或啼泣不止﹐或歌笑無度﹐或心神恐懼﹐或言語失常。

防風茯神獨活人參遠志﹝去心﹞龍齒菖蒲﹝去毛﹞石膏牡蠣﹝各一兩﹐﹞秦艽禹餘糧桂心﹝各半兩﹞甘艸﹝三分﹞蛇蛻﹝一尺﹐炙﹞

上爲粗末﹐每服三錢。水盞半﹐煎七分﹐去滓溫服。

又一方﹕羚羊角屑﹝三分﹞獨活遠志﹝去心﹞菖蒲﹝去毛﹞防風﹝各半兩﹞茯神﹝去木﹞石膏麥門冬﹝去心﹞龍齒﹝別研﹞白蘚皮﹝各一兩﹞人參生漧地黃﹝各三分﹞

上爲粗末。每服三錢﹐水盞半﹐煎七分﹐溫服無時。

《素問》云﹕陽厥狂怒﹐飲以鐵落。﹝狂怒出於肝經﹐肝屬木。鐵落﹐金也﹐以金制木之意﹞

愚曾治一女人﹐眼見鬼物﹐言語失常﹐循衣直視。眾醫多用心藥治之﹐無效。僕投養正丹二貼﹐煎乳香湯送下﹐以三生飲佐之﹐立愈。

又一男子亦曾病此證﹐亦用此藥收效。然養正丹與《百一方》抱膽丸無異。抱膽丸內中無硫黃﹐有乳香也﹐自方見效。

卷之三

婦人飛屍血厥方論第十三

夫飛屍者﹐遊走皮膚﹐穿臟腑﹐每發刺痛﹐變作無常﹔遁屍者﹐附骨入肉﹐攻鑿血脈﹐每發不可得近﹐見屍喪﹑聞哀哭便發﹔風屍者﹐淫濯四肢﹐不知痛之所在﹐每發昏沈﹐得風雪便作﹔沈屍者﹐纏骨結髒﹐衝心脇﹐每發絞切﹐遇寒冷便作﹔注屍者﹐舉身沈重﹐精神錯亂﹐常覺昏廢﹐每節气至變輒成大惡。皆宜用此方﹕忍冬葉銼數斤煮令濃﹑取汁煎之。服如雞子大﹐日三服。

卷之三婦人飛屍血厥方論第十三

太乙神積丹

治中風之要藥。治客忤﹐霍亂﹑腹痛脹滿﹐屍注惡風﹐顚狂鬼語﹐蠱毒妖魅﹐癥瘕積聚﹐溫瘧積久﹐百方不差﹐但是一切惡毒﹐無所不治。但近世少得曾靑﹑磁石﹐爲難合爾﹐故不錄。

蘇合香丸亦治此疾。方見《和劑》﹐更不贅錄。

卷之三婦人飛屍血厥方論第十三

雄朱散

治因喪驚﹑憂﹑悲哀﹑煩惱﹐感屍气而成﹐變動不已﹐似冷似熱﹐風气觸則發。

雄黃﹝研﹞朱砂﹝研﹞苦梗羌活當歸升麻川烏﹝炮﹞龍齒﹝別研﹞犀角屑白術芍藥鬼箭羽白僵蠶﹝炒﹞木香虎骨頭﹝酥炙﹞紫蘇子﹝炒﹞川芎南星﹝炮﹞山梔子陳皮莽艸枳殼﹝去穣﹐麩炒﹞黃芩﹝各一分﹞麻黃﹝半兩﹐去根節﹞蜈蚣﹝二條﹐炙﹐去頭足﹞檳榔﹝兩个﹞全蠍﹝一分﹐炒﹞

上爲細末﹐每服二錢。溫酒調下﹐一日三服。

人平居無疾苦﹐忽如死人﹐身不動搖﹐默默不知人﹐目閉不能開﹐口噤不能言。或微知人﹐惡聞人聲﹐但如眩冒﹐移時方寤。此由汗過多血少﹐气並於血﹐陽獨上而不下﹐气壅塞而不行﹐故身如死。气過血還﹐陰陽復通﹐故移時方寤﹐名曰鬱冒﹐亦名血厥。婦人多有之﹐宜服白薇湯﹑倉公散。

卷之三婦人飛屍血厥方論第十三

白薇湯

白薇當歸﹝各一兩﹞人參﹝半兩﹞甘艸﹝一分﹞

上咀﹐每服五錢。水二盞﹐煎至一盞﹐溫服。

卷之三婦人飛屍血厥方論第十三

倉公散

治卒鬼擊﹑鬼疰﹑鬼刺﹑心腹如刺﹐下血便死﹐不知人及臥魘﹑嚙腳趾不覺者﹐並諸毒气等疾。

瓜蒂末﹝《九龠衛生方》無瓜蒂末﹐有皂角末﹞藜蘆末雄黃﹝研﹞礬石﹝﹐研﹐各等分﹞

上爲末﹐研停。用少許吹入鼻中得嚏﹐气通便活﹔未嚏再吹﹐以得嚏爲度。此藥能起死人﹐恐皂莢者爲正。

卷之三婦人飛屍血厥方論第十三

白術散

治中風﹑身體麻痺不仁。

白術﹝炒﹞芍藥本﹝去苗土各一兩﹞續斷﹝去枯者﹞當歸﹝酒洗﹐焙﹐各二兩﹞虎骨﹝酥炙﹞烏蛇肉﹝各半兩﹞

上爲細末﹐每服二錢匕﹐溫酒調下。髒寒多利者﹐加附子半兩﹔骨中煩熱者﹐加生地黃一兩。

卷之四

婦人血風身體骨節疼痛方論第一

夫婦人血風﹐身體骨節疼痛者﹐由體虛﹑气血不調爲風冷所侵故也。其狀風邪在於皮膚﹑肌肉﹐歷於骨節﹐邪气與正气交擊﹐故令疼痛也。

卷之四婦人血風身體骨節疼痛方論第一

芎散

治婦人血風﹐身體骨節疼痛﹐心膈壅滯﹐少思飲食。

川芎﹝一兩﹞赤茯苓赤芍藥酸棗仁﹝炒﹞桂心當歸木香川牛膝﹝各三分﹞

羌活枳殼﹝去穣﹐麩炒﹞甘艸﹝各半兩﹞

上爲粗末﹐每服三錢。水一大盞﹐姜三片﹐煎至七分﹐去滓熱服﹐無時候。

卷之四婦人血風身體骨節疼痛方論第一

羚羊角散

治血風﹐身體疼痛﹐手足無力﹐心神壅悶。

羚羊角屑酸棗仁﹝炒﹞生漧地黃檳榔﹝各一兩﹞五加皮防風赤芍藥當歸骨碎補﹝炒﹐去毛﹞海桐皮川芎﹝各三分﹞甘艸﹝半兩﹞

上爲末。每服二錢﹐溫酒調下。

卷之四婦人血風身體骨節疼痛方論第一

通靈丸

治男子﹑婦人手足痛風﹐不可忍者。

白附子僵蠶﹝各一兩﹐炒去絲﹞全蠍﹝半兩﹐炒﹞麝香﹝一字﹞

上爲末﹐煉蜜丸如梧子大。每服七丸﹐溫酒下﹐一日三服。

卷之四婦人血風身體骨節疼痛方論第一

當歸沒藥丸

療婦人血風﹑血气﹐腹脇刺痛﹐筋攣骨痺﹐手足麻木﹐皮膚瘙癢。

當歸五靈脂﹝各一兩﹐炒﹞沒藥﹝半兩﹞

上爲末﹐醋糊丸﹐如梧桐子大。每服三十丸﹐生薑湯空心下。

卷之四婦人血風身體骨節疼痛方論第一

大效虎骨散

治血風走疰疼痛﹐丈夫筋骨疼﹐及打傷折疼痛甚者。

虎骨﹝酥炙﹞敗龜﹝醋炙﹞當歸桂心地龍﹝去土﹞牛膝漏蘆威靈仙延胡索自然銅﹝制﹞

上各等分爲末﹐每服二錢。熱酒調下﹐每日一服。

卷之四

婦人血風白虎歷節走疰方論第二

夫婦人體虛﹐受風邪之气﹐隨血而行﹔或淫溢皮膚﹐卒然摯痛﹐遊走無有常處﹐故名爲走疰也。加減小續命湯主之。

卷之四婦人血風白虎歷節走疰方論第二

漏蘆散

治婦人血風﹐走疰疼痛﹐無有常處。

漏蘆當歸牛膝﹝各三分﹞桂心地龍﹝去土﹞防風羌活白芷沒藥﹝研﹞甜瓜子﹝各半兩﹞虎脛骨﹝酥炙﹞敗龜﹝各一兩﹐醋炙﹞

上爲細末﹐每服二錢﹐熱酒調下。無時候。

卷之四婦人血風白虎歷節走疰方論第二

四生丸

治血風骨節疼痛﹐擡舉臂不起﹐行履不得﹐並渾身麻痺。

白僵蠶﹝炒去絲﹞地龍﹝去土﹞白附子﹝生﹞五靈脂艸烏﹝去皮尖﹐各等分﹞

上爲細末﹐以米糊丸﹐如梧桐子大。每服二十丸﹐茶酒任下。或作末﹐酒調半錢亦可。

卷之四婦人血風白虎歷節走疰方論第二

麝香丸

治白虎歷節﹐諸風疼痛﹐遊走不定﹐狀如虫嚙﹐晝靜夜劇﹐及一切手足不測疼痛。

大八角川烏頭﹝三个﹐去皮尖﹐生﹞生全蠍﹝二十一个﹞生黑豆﹝二十一粒﹞生地龍﹝去皮﹐淨﹐半兩﹞

上爲細末﹐入麝香一字﹐同研停﹐糯米糊爲丸如綠豆大。每服七丸﹐甚者十丸﹐夜臥令鬲空﹐溫酒吞下﹐微出冷汗一身﹐便瘥。﹝許學士云﹕余得此方﹐凡是歷節及不測疼痛﹐一﹑二服便瘥。在歙川日﹐有一貴家婦人﹐徧身走疰疼痛﹐至夜則發﹐如虫嚙其肌。多作鬼邪治。余曰﹕此正歷節病也。三服愈。﹞

卷之四婦人血風白虎歷節走疰方論第二

芍藥知母湯

治諸肢節疼痛﹐身體羸﹐腳腫如脫﹐頭眩短气﹐溫溫欲吐。﹝《三因方》﹞

桂心知母防風﹝各四兩﹞芍藥甘艸麻黃﹝去根節﹐各三兩﹐炮﹞附子﹝三兩﹐炮﹞

上咀。每服四錢﹐水一盞半﹐生薑五片﹐煎七分﹐去滓﹐空心服。一法有白術﹑川芎﹑杏仁﹑半夏。

卷之四婦人血風白虎歷節走疰方論第二

附子八物湯

治風歷節﹐四肢疼痛如錘鍛﹐不可忍。

附子漧薑芍藥茯苓人參甘艸桂心﹝各三兩﹞白術﹝四兩﹞

上咀﹐每服四大錢。水二盞﹐煎七分﹐去滓﹐食前服。一方去桂﹐用漧地黃二兩。

卷之四婦人血風白虎歷節走疰方論第二

獨活寄生湯

最治歷節風﹐近人用之甚效。﹝見本卷第七論。﹞

小續命湯大治白虎歷節﹐痛不可忍。﹝方見第三卷

﹞

有一婦人﹐先自兩足踝骨痛不可忍﹐次日流上於膝﹐一﹑二日流於髀骨﹐甚流至於肩﹐肩流於肘﹐肘流於後溪。或如錘鍛﹐或如虫嚙﹐痛不可忍﹐晝靜夜劇﹐服諸藥無效。召僕診之﹐六脈緊。余曰﹕此眞歷節證也﹐非解散之藥不能愈。但用小續命湯﹐一劑而愈。

又鄧安人﹐夏月亦病歷節﹐痛不可忍﹐諸藥無效。召僕診之﹐人迎與心脈虛﹐此因中暑而得之﹐合先服酒蒸黃連丸﹐眾醫莫不笑﹐用此藥服一帖卽愈。自後與人良驗。

卷之四

婦人血風癮疹瘙癢方論第三

《局方》治婦人時發徧身瘙癢﹐或赤腫癮疹﹐五心煩熱﹐血風攻疰。與人參荊芥散﹑消風散﹑四物湯加荊芥煎。或人參當歸散﹔或逍遙散兼服導赤丸。如不通者﹐食後服皂角丸﹝气虛﹑老人不可久服﹞。如服皂角丸不退者﹐此凝滯熱甚者﹐宜先服靑木香丸三﹑兩服﹐以開气道﹔卻服前藥﹐卽效。

夫婦人體虛﹐爲風邪气客於皮膚﹐復逢風寒相折﹐則起風瘙癮疹。若赤疹者﹐由涼濕折於肌﹐肌中之極熱結成赤疹也。得天熱則劇﹐取冷則瘥。白疹者﹐由風气折於肌中﹐肌中熱﹐熱與風相搏﹐所以爲白疹也。得天陰﹑雨冷則劇﹐出風中亦劇﹐得晴暖則減﹐著衣暖亦瘥也。脈當浮而洪﹐浮卽爲風﹐洪卽爲气﹐風气相搏﹐則爲癮疹﹐身體爲癢。凡人汗出﹐不可露臥及浴。《素問》云﹕汗出見濕﹐乃生痤痱。使人身振寒熱生風疹也。

《雷公炮炙》序云﹕徧體疹風﹐酒調生側。

卷之四婦人血風癮疹瘙癢方論第三

何首烏散

治婦人血風﹐皮膚瘙癢﹐心神煩悶及血風遊走不定﹐並宜服之。

何首烏防風白蒺藜枳殼天麻僵蠶胡麻茺蔚子蔓荊子﹝各等分﹞

上爲細末﹐每服二錢﹐煎茵陳湯調下﹐無時候。

卷之四婦人血風癮疹瘙癢方論第三

附子酒

治痛風﹑婦人血風﹑身上瘙癢。﹝出張氏方﹞

生附子﹝不去皮﹐重一兩一隻﹞皂角刺﹝二十一个﹞黑豆﹝一合﹞

上三味細銼﹐分爲二處﹐用好酒二瓶﹐入上件藥。慢火﹐候幹至半瓶﹐卻合作一處﹐蜜縛泥頭﹐經二宿。每服一盞﹐溫服﹐無時候。未效再服。

治女人風癢﹐癮疹不止。﹝出《聖惠方》﹞

蒼耳花﹑葉﹑子﹝各等分﹞

上爲細末﹐用豆淋酒調下二錢。

治癮疹白蜜不拘多少﹐好酒調下﹐已試有效。

治皮膚有風熱﹐徧身生癮疹方。﹝初虞世﹞

牛蒡子﹝水煮一兩﹐淨﹐曬漧﹐炒令香﹞浮萍﹝蒸過﹐焙干等分﹞

上爲細末﹐每服二錢﹐薄荷湯調下﹐日二服。

又治風气客於皮膚﹐搔之不已方。

蟬蛻﹝洗﹞大葉薄荷上等分爲細末﹐無時﹐溫酒調下方寸匕。﹝此一方出《本艸》﹞

又方﹕露蜂房﹝洗過﹐蜜炙令焦﹞蛇蛻﹝洗﹐炙令焦﹐等分﹞

上爲細末﹐溫酒調下一錢﹐日二﹑三服。

卷之四

婦人虛風頭目眩暈及心眩方論第四

夫婦人風眩﹐是體虛受風﹐風入於腦也。諸臟腑之精﹐皆上注於目﹐其血气與脈並上屬於腦也。循脈引於目系﹐目系急﹐故令眩也。其眩不止﹐風邪甚者﹐變成癲疾也。

卷之四婦人虛風頭目眩暈及心眩方論第四

養正丹

治虛風頭眩﹐吐涎不已。蓋此藥升降陰陽﹐補接眞气﹐非止頭旋而已。

黑鉛水銀硫黃﹝研﹞朱砂﹝各一兩﹐研﹞

上用建盞一隻﹐火上熔鉛成汁﹐次下水銀﹐用柳杖子打停﹐取下歇少時﹐入二味打停。

候冷取下﹐研爲粉﹐以糯米軟飯丸如綠豆大。每服三十丸﹐棗湯吞下﹐空心﹑食前﹐日二服。

卷之四婦人虛風頭目眩暈及心眩方論第四

鉤藤散

治肝厥頭暈﹐淸頭目。﹝出《本事方》﹞

鉤藤陳皮半夏麥門冬﹝去心﹞茯苓茯神人參﹝去蘆﹞甘菊花防風﹝各半兩﹞甘艸﹝一分﹞石膏﹝一兩﹞

上咀﹐每服四錢。水一盞半﹐生薑七片﹐煎至八分﹐去滓熱服﹝《素問》云﹕頭痛癲疾﹐下虛上實﹐過在足少陰﹑巨陽﹐甚則入腎。徇蒙招尢﹐目瞑耳聾﹐下實上虛﹐過在足少陽﹑厥陰﹐甚則入肝。下虛者﹐腎虛也﹐故腎虛則頭痛﹔上虛者﹐肝虛也﹐故肝虛則頭暈。徇蒙者﹐如以物蒙其首﹐招搖不定﹐目眩耳聾﹐皆暈之狀。故肝厥頭暈﹑腎厥頭痛不同也﹞。

《斗門方》治婦人血風攻腦﹐頭旋悶絕﹐忽死倒地﹐不知人事者。

喝起艸﹐取其嫩心﹐不以多少﹐陰榦爲末﹐以常酒服一大錢匕﹐無時候。其功大效。服之多連腦蓋﹐善通頂門。

卷之四婦人虛風頭目眩暈及心眩方論第四

蔓荊子散

治婦人風眩﹐頭目昏悶煩疼﹐言語謇澀﹐痰逆不下飲食。

蔓荊子防風羌活川芎羚羊角屑枳殼前胡石膏赤茯苓麻黃﹝去根節﹞

荊芥穗﹝各三分﹞北細辛甘菊花白芷本旋復花甘艸﹝各半兩﹞

上爲粗末﹐每服四錢。姜三片﹐水一盞﹐煎七分﹐去滓溫服﹐無時候。

卷之四婦人虛風頭目眩暈及心眩方論第四

四神散

治婦人血風﹐眩暈頭痛。﹝《九龠衛生方》。﹞

菊花當歸旋復花荊芥穗﹝各等分﹞上爲細末﹐每服一錢。水一盞﹐蔥白三寸﹐茶末一錢﹐煎至七分﹐通口服。良久﹐去枕仰臥少時。

卷之四婦人虛風頭目眩暈及心眩方論第四

川芎散

治風眩頭暈。﹝龐安常方﹞

小川芎山藥白茯神甘菊花﹝野菊不用﹞人參﹝各半兩﹞山茱萸肉﹝一兩﹞

上爲細末﹐無時候。酒調二錢﹐日三服。

治女人頭旋﹐卽天動地轉﹐名曰心眩﹐非血風也。﹝心眩方﹞

膽子礬一兩細研﹐用胡餅劑子一个拌停﹐放板子上按平﹑一指濃﹐以篦子勒成如骰子大塊﹐不須界斷﹐於瓦上焙漧。每服一骰子大﹐爲末﹐煎燈心竹茹湯調下。

卷之四

婦人血風頭痛方論第五

﹝腎厥頭痛﹐厥逆頭痛附﹞

許叔微云﹕婦人患頭風者﹐十居其半。每發必掉眩﹐如在車船上。蓋因血虛﹑肝有風邪襲之爾。余常處此方以授人﹐比他藥效而捷。

卷之四婦人血風頭痛方論第五

川芎當歸散

川芎﹝一兩﹞當歸﹝三分﹞羌活旋復花華陰細辛蔓荊子防風石膏本荊芥穗半夏曲漧地黃甘艸﹝各半兩﹞

上咀﹐每服三錢。水一盞﹐姜三片﹐煎至七分﹐去滓溫服。

卷之四婦人血風頭痛方論第五

七生丸

治男子﹑婦人八般頭風及一切頭痛﹐痰厥﹑腎厥﹑飲厥﹑傷寒﹐傷風頭痛不可忍者﹐並皆治療。﹝徐明仲先生方﹞

川烏艸烏南星﹝三味並生﹐去皮﹞半夏﹝冷水洗去滑﹞川芎石膏白芷﹝並生用﹐等分﹞

上爲細末﹐研韭菜自然汁﹐丸如梧子大。每服七丸﹐加至十丸﹐嚼生蔥﹐茶送下。﹝僕嘗療鄧安人頭痛如破﹐服諸藥無效﹐加北細辛等分﹐全蠍減半爲丸﹐服二十粒卽愈﹞

卷之四婦人血風頭痛方論第五

芎辛湯

治狀如前。但發熱者不可服。

生附子﹝去皮﹞生烏頭﹝去皮尖﹞南星漧薑﹝炮﹞北細辛川芎各﹝一兩﹞甘艸﹝三分﹞

上咀﹐每服四錢。水二盞﹐姜七片﹐茶牙少許﹐煎至六分去滓﹐食前溫服。中脘素有寒者﹐不用茶牙。

《局方》如聖餅子加北細辛如半夏數﹐自合服之﹐見效甚速。

若頭痛筋攣﹐骨重少气﹐噦噫腹滿﹐時驚﹐不嗜臥﹐咳嗽煩冤﹐其脈舉之則弦﹐按之石堅。由腎气不足而內著﹐其气逆而上行﹐謂之腎厥頭痛﹐宜玉眞丸與硫黃丸。

卷之四婦人血風頭痛方論第五

玉眞丸

石膏﹝﹐研﹞半夏﹝洗﹐爲末﹐各一兩﹞硫黃﹝二兩﹞硝石﹝一分﹐並研﹞

上研令停﹐生薑自然汁打糊丸﹐如梧桐子大。生薑湯下三十丸。一方無半夏﹐有天南星。

卷之四婦人血風頭痛方論第五

硫黃丸

治頭痛不可忍﹐或頭風年深﹑暴患﹐無所不治﹐服此除根。

硝石﹝一兩﹞硫黃﹝二兩﹞

上研令極細﹐滴水丸如指頭大﹐空心﹐蠟茶淸嚼下。《百一方》云﹕中暑者﹐以冰水服之﹐下咽卽灑然。治傷冷﹐以艾湯下。

若頭痛連齒﹐時發時止﹐連年不已﹐此由風寒中於骨髓﹐畱而不去。腦爲髓海﹐故頭痛﹑齒亦痛﹐謂之厥逆頭痛﹐宜白附子散﹐灸曲鬢穴。此穴在耳上﹐將耳掩前正尖上﹐可灸七壯﹐左痛灸左﹐右痛灸右。

卷之四婦人血風頭痛方論第五

白附子散

麻黃﹝不去根節﹞烏頭﹝炮﹐去皮﹞南星﹝炮﹐各半兩﹞白附子﹝炮﹐一兩﹞全蠍﹝炒﹐五枚﹞辰砂﹝研﹐一分﹞麝香﹝研﹐一錢﹞白姜﹝炮﹐一分﹞

上爲細末﹐酒調一字服訖﹐去枕臥少時。

裕陵傳王荊公偏頭疼方﹐云是禁中祕方。用生蘆菔﹝卽蘿卜汁﹞一蜆殼﹐仰臥注鼻中﹐左痛注左﹐右痛注右﹐或兩鼻皆注。亦可數十年患﹐皆一注而愈。東坡云﹕荊公與僕言已愈數人。此方自後晁將仕明甫云﹕是有效。

治頭風痛不可忍者。

硝石人中白腦子﹝等分﹞

上研令極細﹐用一字搐入鼻中。

卷之四

婦人項筋彊痛方論第六

此一卷論項筋拘攣彊痛。每得斯疾﹐療之似易而實難。然方冊中所載亦少﹐縱有言之﹐議論亦略。以僕考之﹐然旣有斯疾﹐必有是方﹐何古人言此疾證尙且略﹐又無的然之論。

詳之必是挾諸疾而生﹐所以絕無專門。余因暇日摭古名方﹐以備檢閱。然自明學識淺鄙﹐未必全備。博學之士見其遺缺﹐倘能補而完之﹐不亦宜乎﹗咸淳元年上元日﹐藥隱老人書於存心堂。

夫頸項之處﹐乃屬足太陽膀胱之經。又許太學云是足少陰腎之經﹐蓋腎與膀胱爲表裏故也。以感外邪論之﹐則有太陽經﹐先因感風﹐又感寒濕﹐致令外證發熱惡寒﹐與傷寒相似。

頸項彊急﹐腰身反張如中風狀﹐螈口噤﹐其身體KTKT。古人以彊直爲其脈沈遲弦細。新產血虛多汗出﹐喜中風﹐亦有此證。以上並載第三卷

第二論中﹐言之甚詳﹐不復贅錄。

又有挫枕轉項不得者﹐與三五七散﹝方見《和劑》﹞﹑追風散﹐仍與急風散搽項上。

若因被風吹﹐頭目昏眩﹐太陽並腦俱痛﹐項背筋脈拘急﹐可與蠍附散﹑都梁丸。

許太學治項筋彊痛﹐不可轉側者﹐以木瓜煎。

卷之四婦人項筋彊痛方論第六

追風散

治年深﹑日近偏正頭疼﹐又治肝臟久虛﹐血气衰弱﹐風毒之气上攻﹐頭痛﹑頭眩﹑目暈﹑心忪煩熱﹐百節酸疼﹐腦昏目痛﹐鼻塞聲重﹐項背拘急﹐皮膚瘙癢﹐面上游風﹐狀若虫行﹐及一切頭風。兼療婦人血風攻疰﹐頭目昏痛﹐皆治之。

川烏﹝炮﹐去皮﹑臍﹑尖﹞防風﹝去蘆﹞石膏﹝﹞川芎甘艸﹝炙﹞荊芥穗白僵蠶﹝炒去絲﹐各一兩﹞天南星﹝炮﹞羌活天麻地龍白附子﹝炮﹞全蠍﹝去尾鍼﹞白芷﹝各半兩﹞艸烏﹝炮﹐去皮﹑臍﹑尖﹞沒藥﹝研﹞乳香﹝研﹞雄黃﹝研﹐各一分﹞

上爲細末﹐每服半錢。入好茶少許同調﹐食後及臨臥服。常服淸頭目﹑利咽膈﹐消風化痰。

卷之四婦人項筋彊痛方論第六

急風散

艸烏頭﹝三兩﹐一半燒存性﹐於醋內煎令冷﹐餘一半生用﹞生黑豆﹝一分﹐兩味一處爲末﹞丹砂﹝一兩﹐研﹞麝香﹝一分﹐研﹞

上爲細末﹐研令停﹐酒調塗痛處。

卷之四婦人項筋彊痛方論第六

蠍附散

治一切風邪頭痛﹐夾腦風气﹐痰涎壅盛﹐嘔逆惡心﹐口吐淸水﹐暗風眩暈﹐眼見黑花﹐牙關緊急﹐口眼邪﹐面目動﹐頭項拘急﹐肩背引疼﹐耳癢目昏﹐四肢麻木﹔及沐頭﹑浴出﹐暴感風邪﹐頭目昏痛﹐兩太陽穴疼。遠年頭風經隔歲月﹐乍差乍發﹐服藥無效者﹐並皆治之。

附子﹝炮﹐去皮臍﹞川烏﹝炮﹐去皮尖﹞麻黃﹝去節﹞僵蠶﹝炒﹞南星防風﹝各三錢﹞雄黃朱砂全蠍﹝各錢半﹞白芷本﹝各半兩﹞

上爲細末﹐每服半錢。蔥茶調下﹐食後服。孕婦不可服。

京城之醫用此藥﹐兼嚼如聖餅子﹐治眼生眵糞﹐不明﹐羞明多淚﹐見物不明﹐有效。

卷之四婦人項筋彊痛方論第六

都梁丸

香白芷﹝擇大塊白色新潔者﹐先以棕刷去塵土﹐用沸湯泡洗四﹑五次﹞

爲細末﹐煉蜜丸如彈子大。每服一丸﹐多用荊芥點蠟茶細嚼下﹐食後常服﹔只幹嚼下亦可﹐都無所忌。此藥大治中風眩暈﹐婦人產前產後乍傷風邪﹐頭目昏重及血風頭痛﹐服之令人目明。凡浴沐後服一﹑二粒尢佳。暴寒乍暖﹐神思不淸﹐傷寒頭目昏暈﹐並宜服之。

卷之四婦人項筋彊痛方論第六

木瓜煎

宣木瓜﹝二个﹐取蓋去穣﹞沒藥﹝二兩﹐研﹞乳香﹝一分﹐研﹞

上二味內木瓜中﹐用蓋子合了﹐竹簽定之﹐飯上蒸三﹑四次﹐爛﹐研成膏子﹐每服三匙。生地黃汁半盞﹐無灰上醞二盞和之。用八分盞熱暖化膏子服。

有人患此病﹐自午後發﹐黃昏時定。余曰﹕此患必先從足起。經言十二經絡各有筋﹐惟足下少陰之筋自足至項。大抵筋者﹐肝之合也。日中至黃昏﹐天之陽﹐陽中之陰也。又曰﹕陽中之陰﹐肺也。自離至兌﹐陰旺陽弱之時。故《靈寶祕法》云﹕離至乾﹐腎气絕而肝气弱。肝腎二髒受陰气﹐故發於是時。余受此方﹐三服而愈。

卷之四

婦人腰痛方論第七

夫腎主於腰﹐女人腎臟系於胞絡。若腎气虛弱﹐外感六淫﹐內傷七情﹐皆致腰痛。古方亦有五種之說﹐如風腰痛﹐宜小續命湯加桃仁﹑杜仲煎服﹔脾胃气蔽及寒濕腰痛﹐宜五積散加桃仁﹔如虛損及五種腰痛者﹐靑蛾丸﹑神應丸﹝諸方並見《和劑局方》﹞皆可用也。如气滯腰痛﹐如神保丸﹑黑牽牛﹑茴香﹑橘核必有功也。

卷之四婦人腰痛方論第七

如神湯

治男子﹑婦人腰痛。﹝陳總領方﹞

延胡索當歸桂心﹝等分。一方無當歸﹐有杜仲﹞

上爲末﹐溫酒調下二錢。甚者不過數服。﹝潭人滕珂云﹕此方得之於歙州祁門老醫﹐眞是如神﹐故以名之。﹞

卷之四婦人腰痛方論第七

獨活寄生湯

夫腰痛者﹐皆由腎气虛弱﹐臥冷濕地﹐當風所得。不時速治﹐喜流入腰膝﹐爲偏枯﹐冷痺﹐緩弱疼重﹔或腰痛拘攣﹐腳重痺﹐宜急服之。

獨活﹝三兩﹞桑寄生續斷杜仲北細辛川牛膝秦艽茯苓白芍藥桂心川芎防風人參熟地黃當歸﹝各二兩﹞

上咀﹐每服三錢。水一盞﹐煎至七分﹐去滓﹐溫服﹐空心。气虛下利﹐除地黃。並治新產腹痛不得轉動﹐及腰腳攣痛﹑痺弱不得屈伸。此藥最能除風消血。《肘後》有附子一枚﹐無寄生﹑人參﹑當歸﹑粉艸。近人將治歷節風﹑香港腳流注﹐亦效。

卷之四

婦人腰腳痛方論第八

夫腎主於腰腳﹐女人腎臟系於胞絡。若勞傷﹐腎气虛弱而風冷客於胞絡﹐邪气與眞气交爭﹐故令腰腳疼痛也。

卷之四婦人腰腳痛方論第八

酸棗仁散

治婦人血气風虛﹐腰腳疼痛﹐頭目昏悶﹐食少無力。

酸棗仁﹝炒﹞川牛膝當歸﹝各三分﹞羌活川芎桂心防風木香海桐皮杜仲附子﹝炮﹞萆川續斷粉艸﹝各半兩﹞

上咀﹐每服四錢。水一盞半﹐姜三片﹐煎七分﹐去滓溫服。

卷之四婦人腰腳痛方論第八

骨碎補散

治婦人血風气攻腰腳疼痛﹐腹脇拘急﹐肢節不持。

骨碎補﹝炒﹞萆川牛膝桃仁海桐皮當歸桂心檳榔﹝各一兩﹞赤芍藥附子川芎﹝各三分﹞枳殼﹝半兩﹞

上爲粗末﹐每服三錢。水一大盞﹐姜三片﹐棗一个﹐煎至七分﹐去滓﹐食前熱服。

卷之四

婦人香港腳方論第九

凡頭痛身熱﹐肢節痛﹐大便祕﹐或嘔逆而腳屈弱者﹐香港腳也。輕者可與香蘇散加木瓜﹑檳榔﹑生薑煎服﹐然後隨證治之。要知有香港腳之人﹐先從腳起。或先緩弱疼痺﹔或行起忽倒﹔或兩脛腫滿﹔或腳膝枯細﹔或心中忪悸﹔或小腹不仁﹝皮頑﹐不知有無也﹞﹔或舉體轉筋﹔或見食嘔逆﹔惡聞食气﹔或胸滿气急﹔或徧體酸痛﹐皆香港腳候﹝「或」之一字﹐有無是也﹞。

黃帝所謂緩風濕痺是也。頑弱名緩風﹐疼痛爲濕痺。寒中三陽﹐所患必冷﹐小續命湯主之﹝煎成入生薑自然汁最快﹞。暑中三陰﹐所患必熱﹐小續命湯去附子﹐減桂一半主之。大煩躁者﹐紫雪最良。若無紫雪﹐以自合薄荷煎﹐冷水調服極妙。大便祕者﹐脾約丸﹑麻仁丸﹑三和散主之。﹝方並見《和劑局方》中﹞仍鍼灸爲佳。服補藥與湯淋洗﹐皆醫之大禁也。

《聖惠方》婦人香港腳論夫婦人香港腳與丈夫不同。男子則腎臟虛弱﹐爲風濕所乘﹔女子以胞絡气虛﹐爲風毒所搏。是以胞絡屬於腎也﹐腎主於腰腳。又肝﹑脾﹑腎三髒﹐經絡起於十足指。若臟腑虛損﹐則風邪先客於腳﹐從下而上動於气﹐故名香港腳也。此皆由體虛﹐或當風取涼﹐或久坐卑濕﹐或產後勞損﹐或恚怒傷肝﹐心气滯﹐致令月候不通。因其虛傷﹐風毒搏於肌骨﹐則令皮膚不仁﹐筋骨抽痛﹐五緩不遂﹐六急拘攣。或卽冷疼﹐或卽腫滿﹐或兩腳痺弱﹐或舉體轉筋﹐目眩心煩﹐見食卽嘔﹐精神昏憒﹐肢節煩疼﹐小便赤黃﹐大便祕澀﹐並皆其證也。其婦人香港腳治之與丈夫不同者﹐以其气血不調﹐懷胎難產﹑崩傷之異。是以褚澄療寡婦﹑師尼與妻外家殊別﹐卽其義也。﹝凡婦人有香港腳疾者﹐必無生育﹞

卷之四婦人香港腳方論第九

牛膝散

治香港腳浮腫﹐心神煩悶﹐月候不通。

川牛膝羚羊角檳榔大黃﹝炒﹞芒硝﹝各一兩﹞防己桂心牡丹皮赤芍藥甘艸﹝各三分﹞桃仁﹝五十粒﹐制﹞

上爲粗末﹐每服三大錢。水一盞﹐煎至七分﹐去滓溫服。利下惡物爲度﹐亦要相其彊弱用之。

卷之四婦人香港腳方論第九

大腹皮散

治婦人風毒香港腳﹐肢節煩疼﹐心神壅悶。

大腹皮紫蘇木通桑白皮羌活荊芥赤芍藥靑皮木瓜獨活﹝各一兩﹞枳殼﹝二兩﹞

上咀﹐每服四錢。水一盞﹐姜五片﹐蔥白七寸﹐煎至七分﹐去滓﹐空心溫服。

卷之四婦人香港腳方論第九

半夏散

治婦人香港腳發動﹐心腹脹滿﹐飲食不下﹐嘔逆不止。

半夏陳皮人參大腹皮桂心﹝各三分﹞檳榔﹝一兩﹞赤茯苓紫蘇﹝各兩半﹞

上咀﹐每服四錢。水一盞半﹐姜三片﹐煎七分﹐去滓溫服。

卷之四婦人香港腳方論第九

犀角散

治婦人香港腳忽發﹐衝心悶亂﹐四肢煩疼有熱者。

犀角屑木香﹝各半兩﹞紫蘇赤茯苓檳榔﹝各一兩﹞赤芍藥紅花﹝各三分﹞紅雪﹝一兩半﹞

上咀﹐每服四錢。水一盞﹐煎至七分﹐去滓溫服。

卷之四婦人香港腳方論第九

木香散

治婦人香港腳卒發﹐衝心悶亂。

木香﹝半兩﹞郁李仁赤芍藥大腹皮紫雪﹝各一兩﹞桑白皮桂心檳榔茯苓﹝各三分﹞

上咀﹐每服三錢。水一盞﹐姜三片﹐煎至七分﹐去滓溫服。

治婦人香港腳衝心﹐悶亂不識人﹐宜服此藥。

紫蘇松節﹝各二兩﹞吳茱萸﹝半兩﹞檳榔幹木瓜﹝各一兩﹞陳皮﹝三分﹞

上咀﹐每服四錢。水一盞﹐煎至一半﹐入童子小便二合﹐再煎三沸﹐溫服。

卷之四婦人香港腳方論第九

紫蘇散

治婦人風毒香港腳﹐腹內壅塞﹐痰惡﹐不思飲食﹐腳重虛腫。

紫蘇﹝莖﹑葉﹞木通桑白皮茴香根﹝各一兩﹞枳殼﹝二兩﹞羌活獨活荊芥穗木瓜靑皮甘艸﹝各半兩﹞大腹子﹝十个﹞

上咀﹐每服三錢。水一盞﹐姜三片﹐蔥白一莖﹐煎至七分﹐去滓溫服。

卷之四婦人香港腳方論第九

桑白皮散

治婦人香港腳盛﹐發兩腳浮腫﹐小便赤澀﹐腹脇脹滿﹐气急﹐坐臥不得。

桑白皮郁李仁﹝各一兩﹞赤茯苓﹝二兩﹞木香防己大腹皮﹝各半兩﹞紫蘇子木通檳榔靑皮﹝各三分﹞

上咀﹐每服三錢。水一盞﹐姜三片﹐煎至七分﹐去滓溫服。

卷之四婦人香港腳方論第九

薏苡仁散

治婦人香港腳緩弱﹐及頑痺腫滿﹐心下急﹐大便澀。

薏苡仁防風豬苓川芎防己檳榔郁李仁大麻仁﹝各一兩﹞桑白皮﹝二兩﹞

枳實﹝三分﹞甘艸﹝半兩﹞羚羊角屑﹝一兩﹞

上爲散﹐每服三錢。水一盞﹐煎至七分﹐去滓﹐放溫服。

卷之四婦人香港腳方論第九

四白散

治男子﹑婦人血虛發熱﹐夜多盜汗﹐不進飲食﹐四肢羸瘦﹑骨立﹐拘攣﹐腳痛不能行。

黃濃朴益智仁藿香白術白扁豆陳皮﹝各一兩﹞半夏白茯苓人參白豆蔻仁天臺烏藥甘艸﹝各半兩﹞京南芍藥﹝兩半﹞檀香沈香﹝各一分﹞

上爲細末﹐每服三錢。水一盞﹐姜三片﹐棗子一个﹐煎至七分﹐溫服。

自後諸證退﹐只有腳攣痛不能行﹐以蒼術丸治之效。此藥大治幹濕香港腳﹐筋脈拘攣﹐疼痛不能行履﹐兼補下部。

卷之四婦人香港腳方論第九

蒼術丸

乳香沒藥﹝各二錢﹐別研﹞川牛膝靑鹽﹝各半兩﹐研﹞熟艾﹝四錢﹞川烏﹝三錢﹞全蠍﹝一錢﹐炒﹞

上除研藥﹐爲細末﹐入研藥令停。以木瓜一个﹐大者﹐切一頭畱作蓋﹐去穣﹐入上件藥於木瓜內﹐將蓋簽定﹔安木瓜於黑豆中蒸令極爛﹐取出去皮﹐連藥研成膏﹔卻入生蒼術末拌令得所﹐丸如梧桐子大。每服五十丸﹐空心用木瓜湯下﹐或溫鹽酒亦得。一日三服﹐忌血與蒜。

乙巳年﹐羅安人病﹐發熱自汗﹐心煩﹐身體骨立﹐足痛拘攣﹐不能屈伸﹐飲食不進。𨿽老醫亦不能療。召僕治之﹐六脈弦弱。僕曰﹕𨿽脈似勞﹐實非勞也。似香港腳﹐而非正香港腳。

但當調脾生血﹐其熱必退﹔然後攻足﹐則可望安。徧尋諸方﹐皆無對証之藥﹐遂處四白散子與服﹐不半劑﹐熱退能食。又處蒼術丸繼之﹐筋脈伸﹑足能行而愈。

大便祕者﹐可與七宣丸﹑神功丸﹑七聖檳榔丸﹑三和散﹐服之效。﹝諸方並見《和劑》方﹞

卷之五

婦人癆瘵敍論第一

夫骨蒸﹑﹑復連﹑屍疰﹑勞疰﹑虫疰﹑毒疰﹑熱疰﹑冷疰﹑食疰﹑鬼疰等﹐皆曰傳屍。以疰者﹐注也。病自上注下﹐與前人相似﹐故曰「疰」。其變有二十二種或三十六種﹐或九十九種。大略令人寒熱盜汗﹐夢與鬼交﹐遺泄白濁﹐發幹而聳。或腹中有塊﹔或腦後兩邊有小結核﹐連復數个﹐或聚或散﹐沈沈默默﹐咳嗽痰涎﹔或咯膿血如肺痿﹑肺癰狀﹔或復下利﹐羸瘦困乏﹐不自勝持﹔積月累年﹐以至於死。死後乃疰易傍人﹐乃至滅門者是也。更有蜚屍﹑遁屍﹑寒屍﹑喪屍﹑屍疰等﹐謂之五屍。及大小附著等證﹐不的知其所苦﹐無處不惡﹐乃挾諸鬼邪而害人。以三因考之﹐內非七情所忤﹐外非四气所襲﹐𨿽若麗乎不內外因﹑柰其證多端﹐傳變﹑遷移難以推測﹐故自古及今﹐愈此病者十不得一。所謂貍骨﹑獺肝﹑天靈蓋﹑銅鑑鼻﹐徒有其說﹐未嘗見效。惟膏肓兪﹑崔氏穴﹝名四花﹐有六穴﹞﹐若聞早灸之﹐可否幾半﹐晚亦不濟也。

病者憎寒發熱﹐自汗面白﹐目幹口苦﹐精神不守﹐恐畏不能獨臥﹐其傳在肝。

病者憎寒發熱﹐面黑鼻燥﹐忽忽喜忘﹐大便苦難﹐或復泄瀉﹑口瘡﹐其傳在心。

病者憎寒發熱﹐面靑唇黃﹐舌本彊﹐不能咽﹐飲食無味﹐四肢羸瘦﹐吐涎沫﹐其傳在脾。

病者憎寒發熱﹐面赤鼻白﹐漧燥毛折﹐咯嗽喘急﹐時吐白涎﹐或有血綫﹐其傳在肺。

病者憎寒發熱﹐面黃﹐耳葉焦枯﹐KT痛﹐小便白濁﹐遺瀝﹐胸痛﹐其傳在腎。

卷之五婦人癆瘵敍論第一

二十四種蒸病論

所謂勞蒸者二十四種﹐隨證皆可考尋。毛折發焦﹐肌膚甲錯﹐其蒸在皮外﹔人覺熱﹐自反惡寒﹐身振劇﹐其蒸在內。

發焦鼻衄﹐或復尿血﹐其蒸在血。

身熱煩躁﹐痛如鍼刺﹐其蒸在脈。

爪甲焦枯﹐眼昏﹐兩脇急痛﹐其蒸在筋。

板齒黑燥﹐大杼酸疼﹐其蒸在骨。

背膂疼痛﹐骨酸﹐其蒸在髓。

頭眩熱悶﹐口吐濁涎﹐眼多眵淚﹐其蒸在腦。

男子失精﹐女子白淫﹐其蒸在玉房。

乍寒乍熱﹐中脘與膻中煩悶﹐其蒸在三焦。

小便赤黃﹐凝濁如膏﹐其蒸在膀胱。

傳道不均﹐或祕或泄﹐腹中雷鳴﹐其蒸在小腸。

大腹隱痛﹐口鼻幹疼﹐其蒸在大腸。

口鼻漧燥﹐腹脹﹐睡臥不安﹐自汗出﹐其蒸在胃。

口苦耳聾﹐脇下痛﹐其蒸在膽。

裏急後重﹐肛門澀祕﹐其蒸在回腸。

小腹痛﹐筋脈縱緩﹐陰器自彊﹐其蒸在宗筋。

眼昏淚下﹐時復眩暈﹐躁怒不常﹐其蒸在肝。

舌焦黑﹐气短煩悶﹐灑灑淅淅﹐其蒸在心。

唇幹口瘡﹐胸腹脹悶﹐畏寒不食﹐其蒸在脾。

咳嗽喘滿﹐咯痰吐血﹐聲嘶音遠﹐其蒸在肺。

耳葉焦枯﹐香港腳酸疼﹐起居不得﹐其蒸在腎。

情想不寧﹐無故泄精﹐白物綿綿而下﹐其蒸在右腎。

心主胞絡﹐心膈噎塞﹐攻擊疼痛﹐俯仰煩冤﹐其蒸在膈。諸證𨿽曰不同﹐其根多有虫嚙其心肺﹐治之不可不絕其根也。

卷之五婦人癆瘵敍論第一

神仙祕法

取傳屍勞虫﹐服此藥先擇良日﹐焚香禱祝﹐令病患設榻﹐面向福徳方服﹐卽有神效。不可使病患知其藥味及仔細。

靑桑皮楊柳枝梅枝桃枝﹝以上要取東引者﹐各七莖﹞蔥白﹝七莖﹞靑蒿﹝一握﹐如無﹐以子代﹞眞安息香﹝一分﹐研﹐去石﹞阿魏﹝一分﹞

上八味除阿魏外﹐用童子小便一升半煮取﹐藥耗及一半去滓﹐將藥汁化阿魏﹐再煮十數沸﹐去滓候溫﹐作二次調下件藥末﹕朱砂﹝半兩﹞小檳榔﹝半兩﹞麝香﹝半分﹞

上三味研令極細﹐分爲二服。用前湯使調下﹐五更初一服﹐三點再一服﹐辰時間取下虫﹐遂絕根本。若見虫色白者﹐此病必差﹔若黑色﹐則已傳入腎經﹐不可救也。服藥後只以淡粥補之﹐並不動元气﹐效驗無比﹐切須祕之。世傳勞虫有靈﹐輕易傳之則傷醫者。此說殆醫者祕惜其方﹐不可以授人耳。要須密重之﹐則無泄慢天機。乃起死還生﹐功同造化﹐鬼神護助﹐自有靈效。大凡傳屍勞者﹐必須先服此一藥﹐後拾伍方隨證治﹐不可以槪用藥。調治三﹑五个月﹐再服此取虫藥﹐則永除根本。如取下虫色已黑﹐縱服後藥﹐亦無補也。然則能使不傳它人。

治心胸積气作胸痺﹐引兩脇痛﹐昏悶不收﹐音聲不淸﹐虛熱上壅﹐作鼻衄方。

桑白皮﹝三分﹞枳殼木通子芩生漧地黃白芍藥甘艸﹝各半兩﹞

上爲粗末﹐每服三文重。水盞半﹐煎至七分﹐去滓溫服﹐食後。

治伏瘀血在心肺﹐時作衄﹐心胸徹背痛方。

白芍藥牡丹皮﹝各一兩﹞生犀屑﹝半兩﹞生地黃﹝三兩﹐別捶碎入﹞

上咀﹐每服半兩。水一大盞﹐煎至七分﹐去滓溫服。

調榮衛﹐消瘀血﹐出聲音﹐治痰嗽﹐消瘀血方。

川當歸牡丹皮白芍藥子芩木通麥門冬甘艸華陰細辛﹝各半兩﹞生漧地黃﹝一兩﹞

上咀﹐每服三錢。水一盞﹐姜三片﹐煎至七分﹐去滓溫服。

治虛熱﹐昏冒倦怠﹐下虛上壅﹐嗽血﹐衄血﹐雞蘇丸。

卷之五婦人癆瘵敍論第一

雞蘇丸

雞蘇葉﹝半斤﹞黃﹝半兩﹞甘艸川芎﹝各一分﹞防風﹝一兩﹞苦梗﹝半兩﹞

荊芥穗﹝一兩﹞甘菊花﹝一分﹞眞腦子﹝半錢重﹞生漧地黃﹝半兩﹞

上爲細末﹐煉蜜丸﹐如彈子大。每服一丸﹐用麥門冬去心﹐煎湯嚼下。又治肺損吐血﹐日漸乏力﹐瘦弱行步不得﹐喘嗽痰涎﹐飲食不美。或發寒熱﹐小便赤澀﹐加車前子一分﹐每服一丸﹐煎桑枝湯嚼下﹐日可六﹑七服。桑枝銼﹐炒香﹐每用水三盞﹐煎至一盞﹐去滓下藥。

治勞气﹐食後身疼倦﹐夜間盜汗﹐此病因失血﹐榮衛損也。宜防風湯方。

卷之五婦人癆瘵敍論第一

防風湯

黃﹝一兩﹞白芍藥防風﹝各三分﹞甘艸﹝半兩﹞當歸生漧地黃﹝各三分﹞

上咀﹐每服三錢。水一盞﹐姜三片﹐棗一个﹐煎至七分﹐去滓溫服﹐食前服。

治勞嗽﹐溫金散。

卷之五婦人癆瘵敍論第一

溫金散

甘艸黃芩桑白皮防風﹝各一兩﹞杏仁﹝二十七粒﹐制﹞人參﹝去蘆﹞茯神﹝各半兩﹞麥門冬﹝一分﹞

以前五味﹐用米泔浸一宿﹐曬漧﹔次入人參﹑茯神﹑麥門冬三味。同爲細末﹐每服二錢。水一盞﹐蠟一豆大﹐煎至八分﹐食後溫服。

治勞嗽有四滿丸極妙。﹝方見勞嗽門﹞

治心气不足﹐解勞倦﹑益血﹐桔梗飲子。

卷之五婦人癆瘵敍論第一

桔梗飲子

苦梗甘艸黃人參﹝去蘆﹞麥門冬﹝各一兩﹞靑皮﹝半兩﹞

上爲末﹐每服二錢。水一盞﹐煎至七分﹐溫服。

治胸痺﹐栝蔞湯。

卷之五婦人癆瘵敍論第一

栝蔞湯

枳殼﹝四个﹞濃朴薤白﹝各一兩﹞栝蔞﹝一个﹞桂枝﹝一兩。有熱除此一味﹞

上咀﹐水七升﹐煎取四升﹐去滓溫服。

涼心肺﹐解勞除熱﹐使榮衛順﹐血不絕。子芩散。

卷之五婦人癆瘵敍論第一

子芩散

黃﹝一兩﹞白芍藥子芩人參白茯苓麥門冬苦梗生漧地黃﹝各半兩﹞

上爲粗末﹐先用竹葉一握﹐小麥七十粒﹐水三盞﹐姜三片﹐煎至水一盞半﹐入藥末三錢重﹐煎至七分﹐去滓溫服。

治積气堅硬作气噎﹐胸脇引背痛方。

白芍藥﹝一兩半﹞鱉甲﹝醋炙﹞枳殼﹝去穣﹐麩炒﹞北柴胡﹝各一兩﹞甘艸赤茯苓﹝各半兩﹞

上咀﹐每服三錢。水一大盞﹐姜三片﹐棗一个﹐煎至七分﹐去滓溫服。

治伏連﹑傳注﹐腹中有堅硬積气壅心胸﹐作痺痛﹐引脇背痛﹐脘痛﹐脘膈滿悶方。

鬼臼天門冬﹝去心﹐各三分﹞巴豆﹝一分﹐去皮心﹐炒﹞莽艸不蛀皂角﹝酥炙﹐各半兩﹞葉子雄黃﹝一兩﹞

上爲細末﹐煉蜜爲丸如小豆大。每服一丸﹐漸加至二﹑三丸﹐空心﹐湯水吞下。臨臥一服﹐常宜斟酌﹐勿令泄瀉。忌鯉魚﹑山豬﹑蘆筍。

出聲音方訶子﹝炮﹐去核﹞木通﹝各一兩﹞甘艸﹝半兩﹞

上咀﹐用水三升﹐煎至升半﹐入生地黃汁一合﹐再煎數沸﹐放溫﹐分六服﹐食後﹐日作半料。

治咽喉痛方百藥煎﹝去黑皮﹞硼砂甘艸生白礬﹝等分﹞

上四味爲細末﹐每服一錢。食後米飲調﹐細細呷咽。

治肺間邪气﹐胸中積血作痛﹐失音﹐含化丸方。

卷之五婦人癆瘵敍論第一

含化丸

蛤蚧﹝一雙﹐去口足﹐炙﹞訶子﹝去核﹞阿膠﹝粉炒﹞麥門冬﹝去心﹞北細辛甘艸生漧地黃﹝各半兩﹞

上爲細末﹐煉蜜爲丸如雞子頭大。食後含化一丸。﹝以上諸方﹐辰州李﹑名景錄示云﹕傳之於五羊大帥方侍郎上務下徳﹞

治瘵疾得效方﹐河車丸。

卷之五婦人癆瘵敍論第一

河車丸

治勞嗽﹑一切勞瘵虛損﹑骨蒸等疾。

河車一枚﹝初生男子者尢良。於長流水中蕩洗盡血﹐淨入鍋內熟煮﹐以手擘成小片﹐焙漧﹐須在一日內便碾成末。才經宿卽不幹﹐碾不成末矣。按《本艸》云﹕人肉治瘵病﹐胞衣飄生者尢佳。主血气羸瘦﹐婦人勞損﹐面皮黑﹐腹內諸疾﹐漸漸瘦悴者﹐以五味和之﹐如法與服之﹐勿令病者知。亦治天行熱癘﹐立效。胞衣埋地中七﹑八年化成水﹐澄淸如眞水。南方之人以甘艸﹑升麻和諸藥罐盛﹐埋之三﹑五年﹐揆之此爲藥服﹞

雪白茯苓﹝半兩﹞揀參﹝一兩﹞幹山藥﹝二兩﹞

上爲細末﹐麵糊爲丸如梧桐子大。以少麝香末爲衣﹐每服三﹑五十丸。米飲﹑溫酒﹑鹽湯送下﹐空心服。嗽甚者﹐五味子湯下。

又方﹕治肌瘦﹑咯血﹑肺痿等疾。

蛤蚧﹝一雙﹐全者﹐酒浸一宿﹐酥炙﹞知母貝母﹝去心﹞人參﹝去蘆﹞甘艸杏仁﹝去皮尖﹐麩炒﹞枇杷葉﹝去毛﹐炒﹞鹿角膠﹝粉炒﹞

上各一兩﹐根據方事﹐治淨﹐研爲末﹐每服三錢﹐水一盞﹐入桑白皮煎至八分﹐溫服﹐日三夜二。

治勞嗽﹐補肺湯。

卷之五婦人癆瘵敍論第一

補肺湯

桑白皮熟地黃﹝各二兩﹞人參﹝去蘆﹞紫菀黃川五味子﹝各一兩﹞

上爲細末﹐每服二錢。水一盞﹐煎至七分﹐入蜜少許﹐食後溫服。

又四君子湯加秦艽﹑黃蠟煎服尢妙。

辰陽李云﹕以上藥方﹐乃趙世則效之次子公﹐並服此乃安。傳之仲弟﹐屢救人甚驗。服藥止﹐可食淡煮豬蹄肉﹐仍須先煮熟肉去元汁﹐再以白湯熟煮。仍忌房勞﹑一切生冷﹑魚鮏﹑咸毒﹑腌藏等物﹐無不痊愈。修合藥及煎藥時﹐忌生人﹑孝子﹑婦人﹑雞犬﹑貓畜見。仍勿令病患知用藥味﹐大有功效。

治傳屍出汗﹐取虫辟邪﹐養正膏。

卷之五婦人癆瘵敍論第一

養正膏

鱉甲﹝一兩﹐醋炙﹞靑蒿﹝一握﹞淡豉﹝三﹑七粒﹞蔥白﹝二莖﹞安息香﹝一分﹐研﹞桃柳桑枝﹝各七莖﹞桃仁﹝四十九个﹐去皮尖﹑雙仁﹞天靈蓋﹝用匕頭大一片﹐酥炙﹞

上十味﹐隔夜以水一升浸至五更﹐煎至半升﹐再以童便半升同煎﹐取四合。又用檳榔一个爲末﹐麝香一錢匕﹐將所煎藥去滓調下。至日髙二丈時﹐放溫頓服。以衣覆出汗﹐審看十指﹐汗出如藕絲﹐五色臭穢﹔汗出後﹐仍瀉下虫狀惡物盡﹐甚者﹐旬日再服﹐永效。

卷之五婦人癆瘵敍論第一

豬肚丸

治骨蒸勞﹐唇頰赤﹐气粗口漧﹐徧身壯熱。或多虛汗﹐大腸澀祕﹐小便赤黃﹐飲食全少。

﹝出《博濟方》﹞

靑蒿鱉甲﹝醋炙﹞北柴胡木香生漧地黃﹝各一兩﹞靑皮﹝半兩﹞宣黃連﹝二兩﹞

上爲末﹐以豬肚一个洗淨﹐入藥在內系定﹐蒸令極軟﹐研如泥﹐爲丸如綠豆大。湯下十五丸﹐空心﹐日三服。忌濕面毒物。

卷之五

婦人骨蒸方論第二

夫骨蒸勞者﹐由熱毒瓦斯附骨﹐故謂之骨蒸也。亦曰傳屍﹐亦謂殊﹐亦稱復連﹐亦名無辜。丈夫以癖爲根﹐女人以血气爲本﹐無問少﹑長﹐多染此病。內旣傷於臟腑﹐外則損於肌膚﹐日久不痊﹐遂致羸瘦。因服冷藥過度﹐則傷於脾﹐脾气旣衰﹐而傳五臟。脾初受病﹐或脹或妨﹐遂加泄痢﹐肌肉瘦瘠﹐轉增痿黃﹐四肢無力﹐飲食少味。脾旣受已﹐次傳於腎﹔腎旣受病﹐時時盜汗﹐腰膝冷疼﹐夢鬼交侵﹐小便赤黃。腎旣受已﹐次傳於心﹔心旣受病﹐往往忪悸﹐或喜或嗔﹐兩頰常赤﹐唇色如朱﹐乍熱乍寒﹐神气不守。心旣受已﹐次傳於肺﹔肺旣受病﹐胸滿短气﹐咳嗽多唾﹐皮膚甲錯﹐狀如麩片。肺旣受已﹐次傳於肝﹔肝旣受病﹐兩目昏暗﹐脇下妨痛﹐不欲見人﹐常懷忿怒。五臟旣病﹐漸漸羸瘦﹐卽難療也。

卷之五婦人骨蒸方論第二

天靈蓋散

治婦人骨蒸勞﹐四肢無力﹐每至晚間旣熱﹐兩頰紅色﹐食飲不下﹐心神煩躁。

天靈蓋﹝酥炙﹞安息香地骨皮當歸山梔子仁人參﹝去蘆﹞貝母﹝去心﹞黃連桃仁﹝去皮尖﹑雙仁﹐麩炒黃﹞檳榔﹝各一兩﹞鱉甲﹝醋炙﹞北柴胡生漧地黃赤茯苓麥門冬﹝各一兩半﹞阿魏上爲粗末﹐以童子小便一大盞﹐桃﹑柳枝各七寸﹐姜五片﹐蔥白五寸﹐藥四錢﹐煎至七分﹐去滓溫服。

卷之五婦人骨蒸方論第二

獺肝丸

治婦人骨蒸勞熱﹐體瘦煩疼﹐不欲飲食。

獺肝﹝一具﹞鱉甲﹝醋炙﹞北柴胡﹝各兩半﹞朱砂桃仁﹝去皮尖﹑雙仁﹐麩炒黃﹞川升麻天靈蓋﹝酥炙﹞犀角屑梔子仁地骨皮知母﹝各一兩﹞黃﹝三分﹞

甘艸﹝半兩﹞麝香﹝一分﹐研﹞

上爲細末﹐煉蜜丸﹐如梧桐子大。溫水下三十丸﹐無時候。

卷之五婦人骨蒸方論第二

黃丸

治婦人骨蒸煩熱﹐四肢羸瘦﹐疼痛口漧﹐心躁不得眠臥。

黃麥門冬﹝去心﹞茯神北柴胡甘艸生漧地黃﹝各一兩﹞酸棗仁﹝炒﹞郁李仁杏仁﹝去皮尖﹑雙仁﹐麩炒黃﹞枸杞子人參﹝去蘆﹞黃芩﹝各三分﹞百合枳殼﹝去穣﹐麩炒﹞赤芍藥知母﹝各半兩﹞鱉甲﹝二兩﹐制﹞

上爲細末﹐煉蜜爲丸如梧桐子大。淸粥吞下三十丸﹐無時候。

卷之五婦人骨蒸方論第二

煞鬼丸

治婦人骨蒸﹐傳屍勞瘦﹐鬼气伏連。﹝以上出《聖惠方》﹞

麝香﹝三分﹞犀角屑木香白術﹝各一兩﹞鬼箭羽虎頭骨﹝酥炙﹞天靈蓋﹝酥炙﹞辰砂桃仁﹝去皮尖﹑雙仁﹐麩炒黃﹞雄黃﹝各兩半﹞

上爲細末﹐煉蜜爲丸如梧桐子大。溫水下二十丸。此藥避瘟疫﹐亦可帶之。

卷之五婦人骨蒸方論第二

鱉甲煎

治勞。﹝見《專治婦人方》﹞

雄鱉﹝一个﹐重一斤者﹞杏仁﹝去皮尖﹑雙仁﹐炒﹞北柴胡貝母﹝去心﹞知母﹝各四兩﹞

上除鱉外﹐諸藥細銼。以好酒五升入鍋內﹐將活鱉在中﹐以藥和停圍定﹐上用板子﹑石壓定﹐令鱉在藥內喫酒﹐藥候來日卻以慢火煮﹐候酒盡爲度。卻取鱉令患人喫盡﹔次將鱉甲用醋炙黃﹐入在前項諸藥內焙爲細末﹐用酒煮麵糊丸如梧桐子大。用米飲吞下三十丸﹐無時候﹐日五服。

卷之五婦人骨蒸方論第二

麥煎散

治少男﹑室女骨蒸﹐婦人血風﹐攻疰四肢﹐心胸煩壅。

赤茯苓當歸漧漆﹝生﹞鱉甲﹝醋炙﹞常山大黃﹝煨﹞北柴胡白術生漧地黃石膏﹝各一兩﹞甘艸﹝半兩﹞

上爲細末﹐每服二錢。水一盞﹐小麥五十粒﹐煎至六分﹐食後臨臥時溫服。有虛汗﹐加麻黃根一兩。蘇東坡云﹕此黃州吳判官方。療骨蒸黃瘦﹐口臭肌熱﹐盜汗極效。麥煎散甚多﹐此方吳君寶之如稀世之珍﹐其效可知。

卷之五婦人骨蒸方論第二

筒骨煎

治諸虛勞疾﹐羸瘦乏力﹐腰背引痛﹐心煩喘嗽﹐唾膿嘔血﹐頑涎壅盛﹐睡臥有妨﹐胸滿气促﹐夜多盜汗﹐發焦耳鳴﹐皮寒骨熱﹐一切五勞七傷﹑骨蒸等候﹐並皆療治。﹝許元林先生方﹞

地骨皮粉艸北柴胡前胡烏藥麻黃﹝不去節﹞漧葛靑蒿苦梗知母天仙藤北黃芩﹝各一兩﹞人參生漧地黃秦艽鱉甲黃﹝各半兩﹞

上咀﹐每服三錢。水一盞﹐酒一分﹐豬筒骨一莖﹐炙焦分爲四服。桃﹑柳枝各七寸﹐杏仁五粒﹐去皮尖﹐捶碎﹐煎至七分﹐去滓溫服。加烏梅半个尢妙。

一方加當歸﹑白芍藥。

華佗方大靈﹐治傳屍﹐明月丹方。

卷之五婦人骨蒸方論第二

明月丹

雄黃木香﹝各半兩﹞天靈蓋﹝炙﹐一兩﹞輕粉﹝一分﹞鱉甲﹝醋炙﹐一兩﹞兔屎﹝二兩﹞

上爲末﹐用法酒一大升﹐大黃半兩爲末﹐熬膏入前藥爲丸﹐如彈子大﹐朱砂爲衣。傳屍勞肌瘦面黃﹐嘔吐﹐咳嗽不定。先燒安息香﹐令煙出吸之。不嗽非傳屍也﹐不可用此藥。

若煙入口﹐咳不能禁止﹐乃傳屍也﹐宜用此藥。五更初服﹐勿令人知﹐以童便共酒一盞化一丸服﹔如人行十里久﹐必吐出虫﹐狀如燈心﹐細長及寸﹔或如爛瓜李﹐又如蝦蟆﹐狀各不同。未效﹐次日再服﹐以應爲度。

治諸勞﹐《蘇沈良方》明月丹。

兔屎﹝四十九枚﹞砂﹝如兔屎大﹐四十九枚﹞

上細研﹐生蜜丸如梧桐子大。以甘艸半兩碎之﹐水浸一宿取汁﹐五更初下七丸﹐勿令病人知。勞藥下後頻看﹐若有虫﹐急打殺﹐以桑火油煎使焦﹐棄急水中。三日不下﹐更服﹐須在月望前日服。忌見喪服﹐色衣﹑婦人﹑貓犬之類。後服治勞補气藥﹐取瘥。﹝沈內翰云﹕威湣孫元規藏此方﹐數能活人。江陰萬融病勞﹐四體如焚﹐垂困。一夜夢人﹐腹壅一月如大盤﹐明爛不可正視﹐逼人心骨皆寒﹐已而悸寤。俄頃扣關﹐乃威湣使人遺之藥﹐服之遂瘥。

問其名﹐則明月丹也﹐始悟向之所夢。大體此藥最治熱勞﹐又云傷寒煩躁﹑骨熱﹐皆能治療。一方有硼砂等分﹞

解勞﹑生肌﹑進食﹐活血養心。地黃煎丸。﹝有人云甚妙﹐華佗方﹞

卷之五婦人骨蒸方論第二

地黃煎丸

生地黃汁杏仁汁生薑汁藕汁﹝各五升﹞薄荷汁鵝梨汁﹝各一升﹞法酒﹝二升﹞沙蜜﹝四升﹞

上慢火熬成膏﹐入後藥﹕北柴胡﹝去蘆﹐三兩﹞木香人參茯苓山藥柏子仁﹝去皮﹐炒﹐研﹞遠志﹝去心﹞枳實﹝去穣﹐麩炒﹞白術﹝各一兩﹞秦艽苦梗﹝半去蘆﹐各二兩﹞麝香﹝半兩﹐研﹞熟地黃﹝洗﹐焙﹐酒蒸﹐四兩﹞

上爲末﹐以前膏子和丸如梧桐子大。食後甘艸湯下二十丸。

治骨蒸寒熱。《名醫錄》云﹕睦州楊寺丞有女事鄭迪功。女有骨蒸肉熱之病﹐時發外寒﹐寒過內熱附骨。蒸盛之時﹐四肢微瘦﹐足跗腫者﹐其病在五臟六腑之中﹐眾醫不瘥。因遇處州吳醫看曰﹕請爲治之。只單用石膏散服之﹐體微涼如故。

卷之五婦人骨蒸方論第二

石膏散

﹝方見《靈苑方》﹞。

眞石膏﹝不以多﹐以研令極細﹞

上新汲水和服方寸匕﹐取身無熱爲度。﹝《外臺祕要》《本艸》同﹞

卷之五婦人骨蒸方論第二

靑蒿散

治男子﹑婦人肢體倦疼﹐虛勞寒熱。﹝《靈苑方》﹞

靑蒿﹐八九月間成實時采﹐去枝梗﹐以蒿用童子小便浸三日﹐曬榦爲末﹐每服二錢。

烏梅一个﹐煎至七分﹐溫服。

卷之五婦人骨蒸方論第二

靑蒿鱉甲煎丸

治骨蒸勞﹐退熱解肌﹐進食。﹝出《博濟方》﹞

九肋鱉甲﹝一个﹞北柴胡﹝二兩﹞甘艸杏仁桔梗當歸人參地骨皮赤芍藥﹝各一兩﹞胡黃連宣連﹝各一分﹞官桂木香﹝各半兩﹞麝香﹝一字﹞酥蜜﹝各三兩﹞

上十四味同爲細末﹐用靑蒿一斤﹐童子小便五升﹐好酒一升﹐熬靑蒿汁約二升以來漉去靑蒿不用﹐入酥﹑蜜再熬成膏﹔冷後入藥末﹐搜和爲丸如梧桐子大。每服十五丸﹐溫酒下﹐米飲亦得﹐日進三服。如秋後合時﹐更入桃﹑柳枝七莖﹐此藥甚妙。

卷之五婦人骨蒸方論第二

逍遙散

治血虛勞倦﹐五心煩熱﹐肢體疼痛﹐頭目昏重﹐心忪頰赤﹐口燥咽漧﹐發熱盜汗﹐減食嗜臥﹔及血熱相搏﹐月水不調﹐臍腹脹痛﹐寒熱如瘧。又療室女血弱陰虛﹐榮衛不和﹐痰嗽潮熱﹐肌體羸瘦﹐漸成骨蒸。

白茯苓白術當歸﹝去蘆﹐酒浸半日﹐微炒﹞白芍藥北柴胡﹝去苗﹐各一兩﹞甘艸﹝炙﹐兩半﹞

上咀﹐每服三錢。水一盞﹐煨生薑一塊﹐切片﹐薄荷三葉﹐同煎至七分﹐去滓熱服﹐無時候。

治婦人手足煩熱﹐夜臥多汗﹐肌肉黃瘁﹐經候不調﹐四肢煩倦﹐心胸滿悶﹐狀如勞气。

枳殼散。

卷之五婦人骨蒸方論第二

枳殼散

枳殼﹝去穣﹐麩炒﹐二兩﹞半夏曲赤芍藥﹝各一兩﹞柴胡黃芩﹝各一兩半﹞

上爲細末﹐每服二錢。水一盞﹐生薑一塊﹐擘破﹐棗二枚﹐煎至八分﹐去滓溫服。候五心煩熱﹑及身體壯熱﹑潮熱退﹐方續服。

卷之五

婦人血風勞气方論第三

夫婦人血風勞者﹐由气血虛損﹐經候不調﹐外傷風邪﹔或內挾宿冷﹐致使陰陽不和﹐經絡否澀﹐腹中堅痛﹐四肢酸疼﹐月水或斷或來﹐面色萎黃﹑羸瘦。又有因產後未滿百日﹐不謹將護﹐臟腑虛損﹐百脈枯竭﹐遂致勞損之疾也。

卷之五婦人血風勞气方論第三

人參荊芥散

治婦人血風勞气﹐身體疼痛﹐頭昏目澀﹐心忪煩倦﹐寒熱盜汗﹐頰赤口漧﹐痰嗽胸滿﹐精神不爽。或月水不調﹐臍腹痛﹐癖塊硬﹐疼痛發歇。或時嘔逆﹐飲食不進。或因產將理失節﹐淹延瘦瘁﹐乍起乍臥﹐甚卽著牀。

荊芥穗人參桂心生漧地黃北柴胡鱉甲﹝醋炙﹞酸棗仁﹝炒﹞枳殼﹝制﹞羚羊角屑﹝別爲末﹞白術﹝各七錢半﹞川芎當歸防風甘艸﹝各半兩﹞

上爲粗末﹐每服三錢。水一盞半﹐生薑三片﹐煎至八分﹐去滓熱服﹐無時候﹐日二服。

常服除一切風虛勞冷﹑宿疾。孕婦休服。

卷之五婦人血風勞气方論第三

鱉甲丸

治婦人血風勞气﹐四肢羸瘦﹐疼痛﹐經脈不利﹐飲食無味﹐漸加虛困。

鱉甲紫菀桂心川芎防風川牛膝當歸秦艽人參桃仁琥珀﹝各一兩﹞

麝香﹝一分﹞黃赤芍藥虻虫﹝制﹞水蛭﹝制﹞鬼箭羽白術羌活﹝各三分﹞熟漧地黃﹝兩半﹞

上爲細末﹐煉蜜丸如梧桐子大。食前﹐溫酒吞下三十丸。

卷之五婦人血風勞气方論第三

琥珀丸

治血風虛勞﹐上熱下冷。或發動卽心中煩躁﹐困乏無力﹐不美飲食﹐醋心﹐口瘡﹐月水不調﹐肌肉黃瘁﹐腹痛腸鳴。或有气塊攻衝﹔或時作寒熱﹐頭旋痰逆﹐手足麻痺﹐大宜常服。

﹝出《博濟方》﹞

琥珀當歸木香川芎防風檳榔﹝各四分﹞三稜﹝炮﹞漧薑﹝炮﹞桂心﹝各五分﹞吳白術﹝洗﹞柴胡人參﹝各二分﹞靑皮吳茱萸﹝洗﹐炮﹐炒黑﹞全蠍﹝炒﹞

附子﹝炮﹞艸豆蔻赤芍藥柏葉白芷﹝各三分﹞桃仁﹝去皮尖﹐炒﹞敗龜﹝醋炙﹞

鱉甲﹝各六分﹞天麻﹝三分﹞

上爲細末﹐煉蜜丸如梧桐子大。每日空心﹑酒下二十丸﹔午前﹑近晚更進一服。如覺暖﹐近晚不須服。如腹內塊積攻築﹐於鱉甲﹑桃仁﹑檳榔﹑三稜各加一倍爲妙。忌生冷﹑蔥﹑莧菜﹑毒魚等物。

治婦人血气虛勞﹐四肢少力﹐肌肉黃瘁﹐多困減食﹐徧身酸疼。眞邪相擊﹐心腹撮疼。

香甲散。

卷之五婦人血風勞气方論第三

香甲散

木香漧薑﹝各三分﹞鱉甲﹝醋炙﹐二兩﹞牡丹皮赤芍藥橘紅桂心人參茯苓熟地黃秦艽柴胡白術﹝炒﹞當歸﹝炒﹞附子﹝炮﹐去皮﹐各一兩﹞甘艸﹝半兩﹞

上爲粗末﹐每服二錢。水一盞﹐生薑三片﹐棗二枚﹐煎至七分﹐去滓﹐稍熱服。如煩渴心躁﹐入烏梅一兩﹐同杵爲末。

卷之五婦人血風勞气方論第三

地黃煎

治婦人血風勞﹐心忪﹐發熱不退。﹝出《經驗方》﹞

生漧地黃熟漧地黃上二味等分﹐爲細末﹐用生薑自然汁入水相和﹐打糊爲丸如梧桐子大﹐每服三十丸。

用地黃湯下﹐或只茶﹑酒﹑醋湯下亦可﹐食後﹑日三服。覺臟腑虛冷﹐早間先服八味丸一服。﹝不可謂地黃性冷﹐沮洳壞脾。大槪陰虛則發熱﹐蓋地黃大能補陰精血也﹞

卷之五婦人血風勞气方論第三

荊芥散

治血風諸般疾﹐產後並宜服食。久服諸疾除去。

荊芥雀腦芎﹝各三兩﹞當歸人參﹝各半兩﹞桂心牡丹皮羌活防風苦梗大腹子甘艸蒲黃白茯苓枳殼濃朴半夏杏仁款冬花﹝各三分﹞附子﹝炮﹞漧地黃鱉甲白芍藥北柴胡黃﹝各一兩﹞漧薑木香﹝各半分﹞沈香﹝一分﹞

上爲細末﹐每服二錢。姜三片﹐棗一枚﹐水一盞﹐煎至七分﹐溫服。

卷之五婦人血風勞气方論第三

荊芥煮散

治婦人血海虛冷﹐手足煩疼﹐頰赤口漧﹐背甲勞倦﹐寒熱往來﹐咳嗽痰涎﹐飲食進退﹐血經不調﹐多驚盜汗﹐胸膈不快。但是風勞气冷﹐並皆治之。

荊芥穗﹝四兩﹞北柴胡秦艽白芷黃﹝各二兩﹞當歸莪術川芎麥門冬白茯苓人參白芍藥沈香海桐皮枳殼熟地黃甘艸酸棗仁木香檳榔﹝各一兩﹞鱉甲﹝制﹞白豆蔻桂心苦梗﹝各二兩﹞

上爲細末﹐每服二錢。姜錢三片﹐烏梅一个﹐煎至七分﹐無時溫服。如極虛﹐去檳榔。

每日二服﹐臨臥服尢佳。忌生冷﹑動風﹑甜物。腹有顆塊﹐服之便消。

卷之五婦人血風勞气方論第三

如聖散

治婦人所稟血气不足﹐不耐寒暑﹐易冒疾傷﹐月水不調﹔久而心虛﹐狀若心勞。四肢易倦﹐筋骨少力﹐盜汗易驚﹐或時不寧﹐五心煩熱﹐肌膚不長﹐間作頭昏﹐飲食無味﹐胸膈不利﹔或產前﹑產後受病﹐並可服之。

北柴胡白茯苓甘艸熟地黃人參當歸﹝各一兩﹞鱉甲胡黃連沈香知母﹝各半兩﹞桑寄生漧葛﹝各三分﹞

上爲細末﹐每服二錢。水一盞﹐烏梅一个﹐棗二枚﹐麥門冬數粒﹐煎至八分﹐無時候。

卷之五婦人血風勞气方論第三

乞力伽散

治血虛肌熱。又治小兒脾虛蒸熱﹑羸瘦﹐不能飲食。

白術白茯苓白芍藥﹝各一兩﹞甘艸﹝半兩﹞

上爲細末﹐姜﹑棗煎二錢服。

卷之五婦人血風勞气方論第三

油煎散

治血虛寒熱﹐四肢酸倦無力﹐瘦瘁﹐不進飲食。日三服。

川烏海桐皮地骨皮五加皮桂心牡丹皮陳橘皮白芍藥川芎當歸烏藥白芷莪術﹝等分﹞

上爲末﹐每服二錢。水一盞﹐入生麻油三﹑四點﹐煎至七分﹐溫服﹐無時候。

卷之五婦人血風勞气方論第三

大效油煎散

治血風勞气﹐攻疰四肢﹐腰背疼痛﹐嘔逆醋心﹐不思飲食﹐日漸羸瘦﹐面色萎黃﹐手足麻痺﹐血海冷敗﹐服此神效。

五加皮川烏﹝炮﹞芍藥海桐皮牡丹皮﹝各一兩﹞桂心漧薑川芎﹝各半兩﹞

上爲細末﹐每服二錢。水一盞﹐油浸錢一文﹐同煎至六分﹐溫服。常服以油浸二錢﹐煎藥時不可攪﹐喫藥時不可吹。

《局方》亦有油煎散﹝方見《和劑》﹞。四白散子亦妙。﹝見四卷第九論﹞

治血風勞方牡丹皮地骨皮防風甘艸黑豆白芷白芍藥﹝各一兩﹞荊芥穗﹝二兩﹞川芎﹝一分﹞

上爲細末。每服二錢﹐水一盞﹐姜三片﹐棗一个﹐蔥白一寸﹐煎至八分﹐溫服﹐無時候。

卷之五婦人血風勞气方論第三

又香甲散

治熱病後虛勞。或四肢倦怠﹐腳手疼痛﹐飲食無味﹐肌膚黃瘦﹐或熱瘧盜汗﹐頭暈虛煩。

此藥久服駐顏﹐其妙不可具述。

鱉甲﹝三兩﹐醋浸去裙﹐炙黃﹐又入醋蘸﹐炙七次﹞當歸木香人參羌活川芎沈香肉豆蔻酸棗仁附子檳榔大腹子﹝各半兩﹞北柴胡﹝半兩﹞濃朴川牛膝白茯苓秦艽﹝各一兩﹞桂心﹝半兩﹞

上咀﹐每服五錢。水一盞﹐生薑三片﹐烏梅一个﹐煎至八分﹐去滓溫服。日三服﹐空心。忌生冷﹑麵食﹑雞肉﹑醬之類。

卷之五婦人血風勞气方論第三

馬鞭艸散

治血風攻透﹐肢體疼痛。或覺搔癢﹐或覺痺麻﹐作寒作熱﹐飲食減味﹐並皆治之。﹝以上出《專治婦人方》﹞

馬鞭艸﹝去粗梗﹞荊芥穗北柴胡烏梅肉﹝各二兩﹞枳殼白術羌活白芍藥﹝各一兩﹞秦艽天臺烏藥麻黃﹝各兩半﹞木香﹝半兩﹞當歸川烏﹝炮﹞甘艸﹝各一兩﹞

上爲細末﹐每服二錢。水一盞﹐生薑二片﹐棗一枚﹐蔥白二寸﹐煎至七分﹐日午臨臥溫服。常服無忌﹐有孕莫服。

卷之五

婦人風虛勞冷方論第四

夫婦人風虛勞冷者﹐是人體虛勞而受於冷也。夫人將攝順理﹐則血气調和﹐風﹑寒﹑暑﹑濕不能爲害。若勞傷气血﹐便致虛損﹐則風冷乘虛而幹之。或客於經絡﹐或入於腹內。其經絡得於冷﹐則气血凝滯﹐不能自溫於肌膚也。腹內得於風冷﹐則脾胃气弱﹐不能消於飲食也。隨其所傷﹐變成疾病。若大腸虛者﹐則變下利。若風冷入於子髒﹐則令髒冷﹐致令無子。若搏於血則澀壅﹐亦令經水不利﹑斷絕不通也。

卷之五婦人風虛勞冷方論第四

澤蘭散

治婦人風虛勞冷﹐气攻心腹疼痛﹐肢節拘急﹐體瘦無力﹐經候不調﹐飲食減少。

牡丹皮赤芍藥柏子仁續斷﹝各半兩﹞麝香﹝一分﹞澤蘭葉﹝二兩﹞當歸延胡索桂心附子﹝炮﹞川牛膝川芎桃仁漧漆﹝炒﹞琥珀沒藥木香﹝各三分﹞

上十七味爲細末﹐每服二錢﹐溫酒調下。

卷之五婦人風虛勞冷方論第四

紫石英丸

治婦人風虛勞冷﹐經候不調﹐四肢羸弱﹐不能飲食。

紫石英熟漧地黃白石英﹝各二兩﹞續斷白芍藥桂心木香當歸白術漧薑白薇﹝各半兩﹞川牛膝川芎北五味子人參﹝各三分﹞椒紅﹝炒﹞附子﹝炮﹞

黃﹝各一兩﹞

上爲末﹐煉蜜爲丸如梧桐子大。每服三十丸﹐溫酒吞下﹐空心服。

卷之五

婦人冷勞方論第五

夫婦人冷勞者﹐由血气不足﹐表裏俱虛﹐臟腑久挾宿冷﹐致令飲食不消﹐腹內積聚﹐臍下冷痛﹐月候不調﹐骨節酸痛﹐手足無力﹐肌膚羸瘦﹐面色萎黃﹐故曰冷勞也。

卷之五婦人冷勞方論第五

桃仁散

治婦人冷勞气滯﹐經脈不通﹐腹脇妨悶﹐四肢羸瘦﹐不思飲食。

木香訶子白姜桃仁人參﹝各半兩﹞陳皮琥珀桂心﹝各一兩﹞赤芍藥延胡索赤茯苓川牛膝當歸白術﹝各三分﹞

上咀﹐每服四錢。水一盞﹐姜三片﹐煎至七分﹐去滓﹐空心溫服。

卷之五婦人冷勞方論第五

木香丸

治婦人冷勞﹐經脈不調﹐臟腑气滯﹐四肢疼痛﹐飲食無味﹐漸加羸瘦。

木香琥珀吳茱萸﹝炮﹞當歸牡丹皮赤芍藥三稜附子﹝炮﹞延胡索川芎﹝各三分﹞漧薑人參桂心﹝各半兩﹞北柴胡白術鱉甲﹝醋煮去裙﹐炙﹞濃朴熟地黃陳橘皮﹝各一兩﹞

上爲末﹐煉蜜丸如梧桐子大。每服三十丸﹐空心溫酒下。

卷之五婦人冷勞方論第五

熟漧地黃丸

治婦人冷勞虛損﹐肌體消瘦﹐顏色萎黃﹐四肢無力﹐月候不調﹐少思飲食。

幹熟地黃鱉甲陳皮﹝各一兩﹞北五味子當歸川芎桂心﹝各半兩﹞川牛膝人參白芍藥白術附子白茯苓黃﹝各三分﹞甘艸﹝一分﹞

上爲細末﹐煉蜜丸﹐如梧桐子大。空心﹐溫酒下三十丸。

卷之五婦人冷勞方論第五

砂煎丸

治婦人冷勞﹐心腹積聚﹐腹脇疼痛﹐四肢羸瘦﹐不食。

鱉甲﹝醋炙﹞桃仁﹝去皮尖﹐麥炒﹞木香五靈脂﹝去砂石﹐炒﹞當歸﹝各一兩﹞

砂﹝二兩﹐醋一升﹐熬成膏﹞

上爲細末﹐用砂膏爲丸如梧桐子大。空心﹐溫酒下二十丸。

卷之五婦人冷勞方論第五

煮肝散

治婦人冷勞﹐脾胃虛乏﹐大腸轉泄﹐水谷不化﹐四肢羸瘦﹐口內生瘡﹐不思飲食﹐漸加無力﹐宜服此藥。

北柴胡縮砂仁蒔蘿蓽茇﹝各三分﹞白術白芷胡椒白姜陳皮山茵陳人參蕪荑仁木香紫菀白芍藥北細辛桂心﹝各半兩﹞

上爲細末﹐以豬肝一具﹐去脂膜﹐切如柳葉片﹐以新汲水洗過﹔入蔥白三寸﹐細切。

入藥末半兩於銚內﹐以新汲水二大盞﹐入鹽﹑醋少許﹐以瓷碗合煮﹐令水盡﹐空心以意食之﹐喫粥飲下。食後良久飲暖酒一盞爲妙。晚食前再服亦佳。

卷之五婦人冷勞方論第五

煮肝散

治婦人冷勞﹐面色萎黃﹐不多思食﹐或時腹痛﹐四肢少力﹐積漸羸瘦。

白芍藥川芎苦梗濃朴桂心﹝各三分﹞陳皮﹝一兩半﹞白姜當歸荊芥穗蒔蘿胡椒蕪荑仁本柴胡紫菀﹝各半兩﹞

上爲細末﹐每服半兩。以豬肝一具﹐用鹽﹑醋﹑蔥白各少許﹐相和如尋常﹐煮熟﹐空心任意食之﹐然後飲溫酒二盞尢佳。

治婦人血髒風虛冷气﹐肌肉黃瘦﹐飲食進退﹐經候不調﹐心腹多脹﹐漸變如勞。補血海﹑調气。大香甲丸散。

卷之五婦人冷勞方論第五

大香甲丸散

鱉甲﹝醋炙﹐一兩﹞沈香柴胡人參川芎羌活當歸附子﹝炮﹐去皮﹞木香安息香桔梗茯苓藿香葉陳橘皮牡丹皮三稜濃朴﹝薑汁炙﹞桂心桃仁﹝去皮尖﹐炒﹞牛膝﹝去苗﹐各半兩﹞檳榔和皮大腹子﹝各一分﹞

上爲細末﹐每服二錢。水一盞﹐生薑﹑烏梅各少許﹐煎至八分﹐溫服。餘一半更加漧漆﹝炒﹐一分﹞阿魏﹝半分﹞赤芍藥﹝一分﹞同爲末﹐煉蜜丸如梧桐子大。空心﹐煎烏梅地黃湯下二﹑三十丸。與散子相間服。﹝《博濟方》﹞

卷之六

婦人熱勞方論第一

夫婦人熱勞者﹐由心肺壅熱傷於气血﹐气血不調﹐臟腑壅滯﹐熱毒積蓄在內不得宣通之所致也。其候心神煩躁﹐頰赤頭痛﹐眼澀唇幹﹐四肢壯熱﹐煩渴不止﹐口舌生瘡﹐神思昏沈﹐多臥少起﹐飲食無味﹐舉體酸疼。或時心怔﹐或時盜汗﹐肌膚日漸消瘦﹐故名熱勞也。

卷之六婦人熱勞方論第一

黃散

治婦人熱勞羸瘦﹐四肢煩疼﹐心躁口漧﹐不欲飲食。

人參黃芩當歸﹝各三分﹞北柴胡﹝去苗﹐兩半﹞黃地骨皮赤茯苓麥門冬生地黃赤芍藥﹝各一兩﹞甘艸﹝一分﹞

上咀﹐每服四錢。水一盞﹐姜五片﹐煎六分﹐去滓溫服﹐無時。

卷之六婦人熱勞方論第一

半夏散

治婦人熱勞﹐煩渴口漧﹐體瘦無力﹐四肢疼痛﹔或時寒熱﹐痰逆嘔吐﹐不思飲食。

半夏知母苦梗人參赤茯苓秦艽赤芍藥麥門冬烏梅肉﹝各半兩﹞鱉甲﹝醋炙﹞北柴胡黃﹝各一兩﹞大腹皮﹝三分﹞甘艸﹝一分﹞

上爲粗末﹐每服四大錢。水一盞半﹐生薑三片﹐煎至七分﹐去滓溫服﹐無時候。

卷之六婦人熱勞方論第一

豬肚丸

治婦人熱勞羸瘦。

北柴胡赤茯苓人參黃﹝各一兩﹞黃連﹝三兩﹞地骨皮木香﹝各半兩﹞桃仁鱉甲﹝各一兩半﹞

上爲細末﹐用好嫩豬肚一枚﹐淨洗﹐將藥末入豬肚內以綫縫合﹐蒸令爛熟﹐於砂盆內研如膏﹐丸如梧桐子大。食前粥飲下三十丸﹐午食前再服。

卷之六婦人熱勞方論第一

秦艽散

治血經有熱﹐月脈凝滯﹐五心煩倦。﹝出《婦人經驗方》﹞

麥門冬秦艽﹝各一兩﹞生地黃當歸﹝各半兩﹞地骨皮郁金蘇木﹝各一分﹞

上爲細末﹐每服一錢半。水一盞﹐紅花少許﹐同煎至七分﹐溫服。若經脈調﹐不用紅花。忌酒與熱物。此方可服一年。

卷之六

婦人客熱方論第二

夫婦人有气血陰陽﹐臟腑虛實。實則生熱﹐虛則受邪。邪熱加人﹐陰陽冷熱自相乘也。

今云客熱者﹐是體虛而將溫過度﹐外熱加之﹐非臟腑自生。故云客熱。其狀上焦胸膈之間虛熱﹐口燥心煩﹐手足壯熱者是也。

卷之六婦人客熱方論第二

麥門冬散

治婦人客熱﹐四肢煩悶疼痛﹐不下飲食。

麥門冬北柴胡赤茯苓﹝各一兩﹞羚羊角屑赤芍藥桑白皮黃﹝各三分﹞生漧地黃甘艸﹝各半兩﹞

上咀﹐每服四錢。水一盞﹐姜三片﹐煎六分﹐去滓溫服﹐無時候。

卷之六婦人客熱方論第二

犀角散

治婦人客熱﹐四肢煩悶疼痛﹐不下飲食。

犀角屑赤芍藥地骨皮紅花甘艸﹝各半兩﹞北柴胡﹝一兩﹞黃﹝一兩半﹞麥門冬人參枳殼赤茯苓﹝各三分﹞

上咀﹐每服四錢。水一盞半﹐姜三片﹐煎七分去滓﹐無時溫服。

卷之六婦人客熱方論第二

黃散

治婦人客熱﹐心胸壅悶﹐肢節煩痛﹐不思飲食。

生漧地黃黃﹝各一兩﹞犀角屑甘艸栝蔞子仁黃芩﹝各半兩﹞人參茯神﹝各三分﹞

上爲細末﹐每服二錢。水一中盞﹐淡竹葉五片﹐煎至七分﹐溫服﹐無時候。

卷之六

婦人寒熱方論第三

經云﹕陽不足則先寒後熱﹐陰不足則先熱後寒。夫婦人勞傷﹐气血虛弱﹐令陰陽交爭﹐虛實不調﹐故令寒熱如瘧也。

卷之六婦人寒熱方論第三

地骨皮散

治婦人血風气﹐體虛﹐發歇寒熱。

北柴胡地骨皮﹝各一兩﹞桑白皮枳殼前胡黃﹝各三分﹞白茯苓五加皮人參甘艸桂心白芍藥﹝各半兩﹞

上咀﹐每服三錢。水一盞﹐生薑三片﹐煎至七分﹐去滓溫服﹐無時候。

卷之六婦人寒熱方論第三

生地黃散

治婦人血气不調﹐或時寒熱﹐體痛﹐不思飲食。

生漧地黃北柴胡﹝各一兩﹞羌活木香桂心防風﹝各半兩﹞酸棗仁羚羊角屑白芍藥白術黃川牛膝白茯苓當歸枳殼﹝各三分﹞

上咀﹐每服三錢。水一盞﹐姜三片﹐煎至七分﹐去滓溫服﹐空心。

卷之六婦人寒熱方論第三

柴胡散

治婦人寒熱體瘦﹐肢節疼痛﹐口干心煩﹐不欲飲食。

北柴胡黃赤茯苓白術﹝各一兩﹞人參地骨皮枳殼﹝制﹞生漧地黃苦梗桑白皮赤芍藥﹝各三分﹞鱉甲﹝炙﹐二兩﹞麥門冬﹝三兩﹞甘艸﹝半兩﹞

上咀﹐每服四錢。水盞半﹐姜三片﹐煎七分﹐去滓溫服﹐無時候。

卷之六婦人寒熱方論第三

荊芥散

療時气風溫﹐寒熱瘴瘧﹐往來潮熱﹐並宜服之。

陳皮麻黃香附子甘艸﹝各一兩﹞荊芥穗濃朴﹝各二兩﹞艸果仁﹝三个﹞川白芷桂心﹝各半兩﹞

上咀﹐每服二錢。水一大盞﹐姜三片﹐棗兩枚﹐煎至七分﹐去滓溫服﹐無時候。

卷之六

寡婦寒熱如瘧方論第四

論曰﹕寡婦之病﹐自古未有言者。惟《倉公傳》與褚澄略而論及。言寡者﹐孟子正謂「無夫曰寡」是也。如師尼﹑喪夫之婦﹐獨陰無陽﹐欲男子而不可得﹐是以懨懨成病也。《易》曰﹕天地﹐萬物化醇﹔男女媾精﹐萬物化生。孤陽獨陰可乎﹖夫旣處閨門﹐欲心萌而不遂﹐至陰陽交爭﹐乍寒乍熱﹐有類瘧疾﹐久則爲勞。又有經閉﹑白淫﹑痰逆﹑頭風﹑膈气痞悶﹐面﹑瘦瘠等證﹐皆寡婦之病。診其脈﹐獨肝脈弦出寸口而上魚際。究其脈源﹐其疾皆血盛而得。經云﹕男子精盛則思室﹐女子血盛則懷胎。觀其經血﹐思過半矣。

卷之六寡婦寒熱如瘧方論第四

生地黃丸

許學士云﹕有一師尼﹐患惡風體倦﹐乍寒乍熱﹐面赤心煩﹐或時自汗。是時疫气大行﹐醫見寒熱﹐作傷寒治之﹐大小柴胡湯雜進﹐數日病劇。余診視之曰﹕三部無寒邪脈﹐但厥陰肝脈弦長而上魚際﹐宜服抑陰等藥。余制此方﹐治之愈。

北柴胡秦艽黃芩﹝各半兩﹞生地黃﹝二兩﹞赤芍藥﹝一兩﹞

上爲細末﹐煉蜜爲丸﹐如梧桐子大﹐烏梅煎湯下三十丸。無時候﹐日三服。

許學士云﹕嘗讀《史記﹖倉公傳》載﹐齊北王侍人韓女﹐病腰背痛﹐乍寒乍熱﹐眾醫皆以爲寒熱病也。倉公曰﹕病得之欲男子而不可得也。何以知欲男子而不可得﹖診其脈﹐肝脈弦出寸口﹐是以知之。又有婦人熱入血室﹐寒熱如瘧一證﹐在本卷第十論。

卷之六

婦人惡寒方論第五

論曰﹕夫婦人惡寒者﹐亦有陰陽二證。發熱而惡寒者﹐發於陽也﹔無熱而惡寒者﹐發於陰也。發於陽者宜解表﹐脈必浮數﹔發於陰者宜溫裏﹐脈必沈細。又有汗後﹑利後惡寒及背惡寒。以上疾證﹐方治並載《百問》﹐不復繁引。僕嘗治一婦人﹐但惡寒別無他證﹐六脈平靜﹐遂用敗毒散而安。此藥能去表中風邪故也。經云﹕惡寒家愼不可過當覆衣被及近火气﹐寒熱相搏﹐脈道沈伏﹐愈令病患寒不可遏﹐但去被撤火﹐兼以和表之藥﹐自然不惡寒矣。

婦人惡寒尢不可近火。寒气入腹﹐血室結聚﹐鍼藥所以不能治矣。

敗毒散。﹝見《局方》﹞

卷之六

婦人血風煩悶方論第六

夫婦人血風煩悶者﹐由臟腑勞傷﹐血气虛而風邪乘之﹐搏於血﹐使气不宣而痞澀﹐則生瘀熱。或肢節煩疼﹐口漧少臥﹐皆因虛弱而气血壅滯﹐故煩悶也。

治婦人血風虛冷﹐月候不調﹐或卽腳手心煩熱﹐或卽頭面浮腫頑麻。川烏頭丸。

卷之六婦人血風煩悶方論第六

川烏頭丸

川烏頭﹝一斤﹐用好淸油合四兩一處﹐於銚內炭火炒﹐不住手攪。候裂者仍須如桑根色爲度﹐遂旋取出了於新瓦上。或不裂者不用﹐裂者則去皮﹑尖﹑臍﹞五靈脂﹝去土石﹐揀淨﹐四兩﹐生﹞

上爲細末﹐更入臼中﹐或乳缽內研令停後﹐將蒸餅水浸後﹐卻瀝去水﹐漸漸入臼中和杵﹐直待丸得﹐卽丸如梧桐子大。空心﹐溫酒或鹽湯下二十丸。忌動風物。丈夫風疾亦治。

治婦人气血不和﹐心胸煩悶﹐不思飲食﹐四肢少力﹐頭目昏眩﹐身體疼痛。赤芍藥散。

卷之六婦人血風煩悶方論第六

赤芍藥散

牡丹皮白茯苓赤芍藥白芷甘艸﹝各一兩﹞柴胡﹝一兩半﹞

上爲細末﹐每服二錢。水一盞﹐生薑三片﹐棗一枚﹐同煎至七分﹐溫服﹐食後臨臥。

卷之六婦人血風煩悶方論第六

酸棗仁散

治婦人血風煩悶﹐四肢疼痛﹐心神多躁﹐喫食減少。

酸棗仁赤芍藥當歸羚羊角屑赤茯苓紅花生地黃﹝各三分﹞防風羌活川牛膝麥門冬桂心川芎地骨皮甘艸﹝各半兩﹞

上咀﹐每服四錢。水盞半﹐姜三片﹐薄荷少許﹐煎七分﹐溫服。

卷之六婦人血風煩悶方論第六

當歸散

治婦人血風潮熱。

當歸﹝二兩﹞芍藥延胡索不灰木熟地黃﹝各一兩﹞大黃﹝三分﹐蒸﹞桂心﹝半兩﹞甘艸﹝一分﹞

上爲細末﹐每服二錢。水一盞﹐胭脂一小角子﹐煎至六分﹐去滓。如躁時﹐放冷服﹐細呷淸者。

卷之六

婦人血風攻脾不能食方論第七

夫脾象於土﹐脾爲中州﹐意智之髒也。其肝﹑心﹑肺﹑腎皆受脾之精气以榮養焉。脾與胃爲表裏﹐脾主化谷納食﹐胃爲水谷之海﹐故經言四時皆以胃气爲本也。婦人血气不調﹐臟腑勞損﹐風邪冷气蘊蓄在內﹐攻於脾胃。脾胃旣虛﹐爲邪所乘﹐則不能摧伏五穀﹐故令不能食也。

卷之六婦人血風攻脾不能食方論第七

艸豆蔻散

治婦人血風冷气攻脾胃﹐嘔逆﹐不納飲食。

人參﹝一兩﹞艸豆蔻仁﹝面裹煨﹞白茯苓半夏﹝各三分﹞良姜白術縮砂仁枇杷葉﹝去毛﹐炙﹞桂心木香靑皮甘艸﹝各半兩﹞

上爲粗末﹐每服三錢。水一大盞﹐姜三片﹐煎至七分﹐去滓溫服﹐無時候。

卷之六婦人血風攻脾不能食方論第七

神曲丸

治婦人血風攻脾胃﹐腹脇气滿﹐不思飲食。

白術附子﹝炮﹞枳殼﹝制﹞訶子桂心人參木香吳茱萸﹝炮﹞陳皮﹝各一兩﹞苦梗漧薑﹝各半兩﹞

上爲細末﹐以酒煮神曲末二兩﹐作糊爲丸如梧桐子大。每服二十丸﹐空心﹐姜湯吞下。

卷之六婦人血風攻脾不能食方論第七

椒紅丸

治婦人血風攻脾胃﹐臟腑虛冷﹐全不思食﹐臍腹多痛﹐體瘦無力。

椒紅沈香附子﹝炮﹞莪術訶子當歸白術﹝各一兩﹞良姜白豆蔻仁丁香﹝各半兩﹞麝香﹝一分﹞

上爲細末﹐酒煮麵糊丸如梧桐子大。空心﹐溫酒下三十丸。

卷之六婦人血風攻脾不能食方論第七

進食散

李潛云﹕治脾胃虛寒﹐不思飲食﹐及久病患脾胃虛﹑全不入食者。只兩服能食﹝出《蘇沈良方》﹞。據愚見﹐此方旣有川烏﹐治血風攻脾不食﹐豈無良驗。

靑皮陳皮粉艸良姜桂心﹝各一分﹞川烏﹝炮﹐去皮尖﹞艸豆蔻仁﹝各三个﹞

訶子﹝五个﹞

上爲細末﹐每服一錢。水一盞﹐姜二片﹐煎至七分溫服。

卷之六

婦人夢與鬼交方論第八

夫人稟五行秀气而生﹐承五臟神气而養。若陰陽調和﹐則臟腑彊盛﹐風邪鬼魅不能傷之。若攝理失節而血气虛衰﹐則風邪乘其虛﹑鬼邪干其正。然婦人與鬼交通者﹐由臟腑虛﹐神不守﹐故鬼气得爲病也。其狀不欲見人﹐如有對誤﹐時獨言笑﹐或時悲泣是也。脈息遲伏﹐或如鳥啄﹐皆鬼邪爲病也。又脈來綿綿﹐不知度數﹐而顏色不變者﹐亦是此候也。

卷之六婦人夢與鬼交方論第八

茯神散

治婦人風虛﹐與鬼交通﹐妄有所見聞﹐言語雜亂。

茯神﹝一兩半﹞茯苓人參石菖蒲﹝各一兩﹞赤小豆﹝半兩﹞

上咀﹐每服三大錢。水一盞﹐煎至六分﹐去滓﹐食前溫服。

卷之六婦人夢與鬼交方論第八

桃仁丸

治婦人與鬼魅交通。

辰砂檳榔當歸桃仁﹝各三分﹞水銀﹝一分﹐棗肉研令星盡﹞麝香阿魏﹝面裹煨﹞沈香﹝各半兩﹞

上爲細末﹐煉蜜丸如梧桐子大。空心﹐桃仁湯吞下十丸。

又方﹕似辟瘟丹。

虎頭骨﹝二兩﹞朱砂雄黃雌黃鬼臼皂莢蕪荑仁鬼箭藜蘆﹝各一兩﹞

上件生﹐爲末﹐煉蜜爲丸如彈子大﹐囊盛一丸﹐男左女右系臂上。及用一丸﹐當病患戶前燒之﹐一切邪鬼不敢進。

太乙神積丹﹑蘇合香丸皆可用也。

卷之六

婦人傷寒傷風方論第九

論曰﹕古人治病﹐先論其所主﹐男子調其气﹐婦人調其血。血室不蓄﹐則二气諧和﹔血室凝結﹐則水火相刑。傷寒气口緊盛﹐卽宜下﹔人迎緊盛﹐卽宜汗。婦女左關浮緊不可下﹐當發其汗以救血室。榮衛得和﹐津液自通﹐浹然汗出而解。仲景云﹕婦人傷寒﹐經水適斷﹐晝日明了﹐暮則譫語﹐如見鬼狀﹐此爲熱入血室。無犯胃气及上二焦。無犯胃气者﹐言不可下也﹐小柴胡湯主之。若行湯遲則熱入胃﹐令津燥中焦。上焦不榮成血結胸狀﹐須當鍼期門也。五行相克以生﹐相扶以出。平居之日﹐水常養於木﹐水木相生﹐則榮養血室﹔血室不蓄﹐則脾無蘊積﹔脾無蘊積﹐則剛燥不生。剛燥旣生﹐若犯胃气則晝夜譫語喜忘﹐小腹滿﹐小便利﹐屬抵擋湯證也﹝傷寒胃實﹐譫語﹐宜下之﹔婦人熱入血室譫語者﹐不可下也﹞。𨿽然婦人傷寒與男子治法不同﹐男子先調气﹐婦人先調血﹐此大略之辭耳。要知脈緊無汗名傷寒﹐脈緩有汗爲傷風。熱病脈洪大﹐中暑脈細弱﹐其證一也。假如中用白虎﹐胃實用承气﹐豈必調血而後行湯邪﹖仲景《傷寒論》所以不分婦人者﹐良亦在學人皆可隨病﹐於男子藥證中以意選用也。

若妊婦傷寒﹐藥性須涼﹐愼不可行桂枝﹑半夏﹑桃仁等藥。小柴胡去半夏名黃龍湯﹐蓋爲妊婦而去也。大抵產前先安胎﹐產後先補益﹐次服傷寒藥。若病稍退﹐則止藥不可盡劑﹐此爲大法。

黃帝問﹕婦人重身﹐毒之柰何﹖岐伯曰﹕有故無殞﹐亦無殞也。大積大聚﹐其可犯﹐衰其大半﹐過其厄。

男子﹑婦人傷寒﹐仲景治法別無異議。比見民間有婦人傷寒方書﹐稱仲景所撰﹐而王叔和爲之序。以法考之﹐間有可取﹐疑非古方﹐特假聖人之名﹐以信其說於天下。今取《金匱玉函》治婦人傷寒﹐與俗方中可采者列爲一卷。𨿽不足以盡婦人傷寒之詳﹐並可以《百問》中參用也。

婦人傷寒﹐發熱惡寒﹐四肢拘急﹐口燥舌漧﹐經脈凝滯﹐不得往來﹐宜桂枝紅花湯。

卷之六婦人傷寒傷風方論第九

桂枝紅花湯

桂枝芍藥甘艸﹝各三兩﹞紅花﹝二兩﹞

上咀﹐每服五錢。水一盞半﹐姜四片﹐棗二个﹐煎至七分﹐去滓溫服。良久再服﹐汗出而解。

婦人傷寒﹐口燥咽漧﹐腹滿不思飲食﹐黃芩芍藥湯療之。

卷之六婦人傷寒傷風方論第九

黃芩芍藥湯

黃芩白芍藥白術生漧地黃上各一兩﹐咀﹐每服五錢。水一盞﹐煎至七分﹐去滓溫服。寒則加生薑。

治婦人傷寒﹐喘急煩躁﹐或戰而作寒﹐陰陽俱虛﹐不可下﹐宜服當歸湯。

卷之六婦人傷寒傷風方論第九

當歸湯

柴胡﹝三兩﹞白術﹝二兩﹞人參甘艸赤芍藥當歸﹝各一兩﹞五味子木通﹝各半兩﹞

上咀﹐每服半兩。水一盞半﹐生薑四片﹐棗二枚﹐煎至八分﹐去滓﹐稍熱服。

婦人傷寒六﹑七日﹐胃中有燥屎﹐大便難﹐煩躁譫語﹐目赤﹐毒瓦斯閉塞不得通﹐宜瀉心三黃湯。

卷之六婦人傷寒傷風方論第九

瀉心三黃湯

川大黃鼠尾黃芩鷹爪黃連﹝等分﹞

上爲粗末﹐每服四錢。水一盞﹐煎至八分﹐去滓溫服。取微利。如目赤睛疼﹐宜加茯苓﹑嫩竹葉﹐瀉肝之餘气。

婦人傷寒差後﹐猶有餘气不去﹐謂之遺熱﹐宜漧地黃湯。

卷之六婦人傷寒傷風方論第九

漧地黃湯

漧地黃﹝一兩﹞大黃黃連黃芩柴胡白芍藥甘艸﹝一兩半﹞

上咀﹐每服四錢。水一盞半﹐煎至七分﹐去滓溫服。取溏利﹐汗出解。

男子病新瘥﹐婦人與之交合得病﹐名曰陽易。其證裏急﹐腰胯及腹內痛﹐身重。宜燒散。

卷之六婦人傷寒傷風方論第九

燒散

用男子襠燒灰爲末﹐以水調方寸匕服﹐卽愈。

治婦人病未平復﹐因有所動﹐致熱气上衝胸﹐手足拘急搐搦如中風狀﹐宜靑竹茹湯。

卷之六婦人傷寒傷風方論第九

靑竹茹湯

栝蔞根﹝二兩﹞淡靑竹茹﹝半升﹞

上以水二升半﹐煮取一升二合﹐去滓﹐分作三服。

婦人病未平復﹐因有所動﹐小腹急痛﹐腰胯疼﹐四肢不任﹐舉動無力﹐發熱者。宜當歸白術湯。

卷之六婦人傷寒傷風方論第九

當歸白術湯

桂枝白術當歸甘艸芍藥人參黃﹝各一分﹞生附子﹝一个﹐破作八片﹐各一分﹞生薑﹝半兩﹞

上咀﹐水三升﹐煮取一升半﹐去滓﹐通口服一湯盞。食頃再服﹐溫覆微汗瘥。

卷之六

婦人熱入血室方論第十

婦人傷寒發熱﹐經水適來﹐晝日明了﹐暮則譫語﹐如見鬼狀﹐此爲熱入血室。無犯胃气及上二焦﹐宜小柴胡湯。

婦人傷風七﹑八日﹐續得寒熱﹐發作有時﹐經水適斷﹐此爲熱入血室。其血必結﹐故使如瘧狀。宜服小柴胡湯。

卷之六婦人熱入血室方論第十

小柴胡湯

柴胡﹝八錢重﹞黃芩人參生漧地黃甘艸﹝各三錢﹞半夏﹝二錢重﹞

上咀﹐每服五錢。水盞半﹐姜三片﹐棗二枚﹐煎至八分﹐去滓溫服。

《局方》四物湯不用熟地黃﹐只用生漧地黃加北柴胡等分煎服﹐亦療此證。

婦人傷寒﹐經脈方來初斷﹐寒熱如瘧﹐狂言見鬼。宜服漧薑柴胡湯。

卷之六婦人熱入血室方論第十

漧薑柴胡湯

柴胡﹝四兩﹞桂枝﹝一兩半﹞栝蔞根﹝二兩﹞牡蠣漧薑甘艸﹝各一兩﹞

上咀﹐每服五錢。水盞半﹐煎七分﹐去滓溫服。初服微煩﹐再服汗出而愈。

婦人傷寒﹐血結胸膈﹐揉而痛﹐不可撫近﹐宜海蛤散。婦人血結胸﹐法當鍼期門﹐仲景無藥方。此方疑非仲景﹐然其言有理﹐姑存焉。

卷之六婦人熱入血室方論第十

海蛤散

海蛤滑石甘艸﹝各二兩﹞芒硝﹝一兩﹞

上爲細末﹐每服二錢﹐雞子淸調下。小腸通利﹐則胸膈血散﹔膻中血聚﹐則小腸壅﹔小腸旣壅﹐則膻中血不流行﹐宜此方。小便利﹐血數行﹐更宜桂枝紅花湯﹐發其汗則愈。

婦人傷風﹐發熱惡寒﹐經水適來﹐得之七﹑八日﹐熱除脈遲﹐身涼﹐胸脇下滿如結胸狀﹐譫語者﹐此爲熱入血室也。當刺期門穴﹐隨其實而取之。期門穴在乳直下筋骨近腹處是也。凡婦人病﹐法當刺期門﹐不用行子午法﹐恐纏髒膜引气上﹐但下鍼令病患吸五吸﹐停鍼良久﹐徐徐出鍼﹐此是平瀉法也。凡鍼期門﹐必瀉勿補﹐可肥人二寸﹐瘦人寸半深也。

卷之六

婦人咳嗽方論第十一

夫婦人咳嗽者﹐由肌體虛﹐外受於寒﹑熱﹑風﹑濕所得也。肺爲四髒之華蓋﹐內統諸髒之气﹐外合於皮毛。若爲寒﹑熱﹑風﹑濕所傷﹐邪气自皮毛而入於肺﹐中外皆傷﹐故令咳也。大抵治咳﹐不可一槪﹐治當以脈息辧之。其脈浮而弦者﹐起於風﹔濡而弱者﹐起於濕﹔洪而數者﹐起於熱﹔遲而澀者﹐起於寒。風者散之﹐濕者燥之﹐熱者涼之﹐寒者溫之﹐虛者補之﹐未有不安者也。

卷之六

婦人咳嗽用溫藥方論第十二

﹝初虞世﹞

經曰﹕微寒爲嗽﹐寒甚爲腸癖。古人立方治嗽﹐未有不本於溫藥﹐如漧薑﹑桂心﹑細辛之屬。以寒气入裏﹐非辛甘不能發散。以此推之﹐未有不因寒而嗽也。又曰﹕熱在上焦﹐因咳爲肺痿。又實則爲肺癰﹐虛則爲肺痿。此人其始或血不足﹔或酒色滋味太過﹔或因服利藥重亡津液。燥气內焚﹐肺金受邪﹐脈數發熱﹐咳嗽膿血。病至於此﹐亦已危矣。古人立方﹐亦用溫藥﹐如建中之屬。今人但見發熱咳嗽﹐率用柴胡﹑鱉甲﹑門冬﹑葶藶等藥﹐旋踵受獘而不知非﹐可爲深戒﹗就使不可進以溫藥﹐亦須妙以湯丸委曲調治﹐無爲鹵莽﹐致傷人命。

治虛中有熱﹐咳嗽膿血﹐口苦咽漧。黃散。

卷之六婦人咳嗽用溫藥方論第十二

黃散

黃﹝四兩﹞甘艸﹝二兩﹞

上爲細末﹐湯點一﹑二錢服﹐日三。

一方﹕甘艸一兩﹐黃六兩﹐名黃六一湯。只咀﹐水煎服。

治婦人咳嗽不止﹐漸成勞气﹐宜服蛤蚧丸。

卷之六婦人咳嗽用溫藥方論第十二

蛤蚧丸

蛤蚧﹝一對﹐酥炙﹞紫菀款冬花鱉甲﹝炙﹞貝母﹝去心﹞皂莢子仁﹝炒﹞﹐各一兩﹞杏仁﹝炒﹐去皮尖﹐一兩半﹞

上爲細末﹐煉蜜丸如梧桐子大。每服二十丸﹐淡姜湯吞下。

卷之六婦人咳嗽用溫藥方論第十二

含化丸

昔有婦人﹐患肺熱久嗽﹐身如炙﹐肌瘦﹐將成肺癆﹐服此安。﹝寇宗方﹞

枇杷葉﹝去毛﹞桑白皮款冬花木通紫菀杏仁﹝各等分﹞大黃﹝減半﹞

上爲細末﹐煉蜜丸如櫻桃大。食後夜臥含化一丸。

卷之六婦人咳嗽用溫藥方論第十二

貝母湯

治諸嗽久不瘥。﹝出《本事方》﹞

貝母﹝生薑汁浸半日﹞北五味子黃芩漧薑﹝熟者減半﹞陳皮﹝各一兩﹞半夏桑白皮桂心北柴胡﹝熟者加一半﹐各半兩﹞木香甘艸﹝各一分﹞

上爲粗末﹐每服五錢。水一盞半﹐杏仁七个﹐去皮尖﹑碎之﹐生薑二片﹐煎至七分﹐去滓熱服。﹝黃師文云﹕戊申冬﹐有姓蔣者﹐其妻積年嗽﹐制此方授之﹐一投而瘥。以此治諸嗽﹐悉能愈﹞

卷之六婦人咳嗽用溫藥方論第十二

定喘湯

治丈夫﹑婦人遠年日近肺气咳嗽﹐上气喘急﹐喉中涎聲﹐胸滿气逆﹐坐臥不安﹐飲食不下。及治肺感寒邪﹐咳嗽聲重﹐語音不出﹐鼻塞頭昏﹐並皆治之。

半夏曲﹝炒﹞明阿膠﹝炒﹞甘艸﹝各錢半﹞罌粟殼﹝半兩﹐制﹞北五味子桑白皮麻黃﹝去節﹞人參﹝各一分﹞

上咀﹐每服三大錢。姜三片﹐烏梅半个﹐煎至七分﹐去滓﹐漸漸溫服﹐食後臨臥服。

﹝方同《和劑》﹐分兩加減不同﹐有效﹞

滄州李官人宅補肺湯﹐治狀同前。﹝又名淸金湯﹞

卷之六婦人咳嗽用溫藥方論第十二

補肺湯

罌粟殼﹝二兩﹐制﹞人參粉艸﹝各半兩﹞陳皮茯苓杏仁﹝制﹞白術明阿膠﹝炒﹞北五味子桑白皮薏苡仁紫蘇莖﹝各一兩﹞

上咀爲末﹐每服三錢。水盞半﹐姜三片﹐棗兩枚﹐烏梅半个﹐煎至一盞﹐臨臥溫服。

僕每用則無效﹐遂加百合﹑貝母﹝去心﹞﹑半夏曲﹑款冬花各一兩﹐服之良驗。

卷之六婦人咳嗽用溫藥方論第十二

金不換散

治男子﹑女人肺胃虛寒﹐久嗽不已﹐喘促滿悶﹐咳嗽涎盛﹐腹脇脹滿﹐腰背倦痛﹔或虛勞冷嗽﹐咳唾紅痰﹔及遠年日近一切喘咳疾﹐諸藥不效者﹐並治之。

罌粟殼﹝半兩﹐制﹞杏仁﹝制﹞甘艸﹝各三錢﹞枳殼﹝四錢﹞

上咀﹐每服三錢。水一盞半﹐姜三片﹐烏梅半个﹐煎至八分﹐食後﹐臨臥漸漸熱服。

許元林先生方。乙卯年七月﹐僕嘗治一婦人咳嗽不已﹐服諸藥無效﹐漸成勞瘵。求余診之﹐六脈濡弱。以愚考之﹐此是血弱﹐又因憂戚太過而成斯疾。合用當歸等藥治之必愈。遂先用《古今錄驗》橘皮湯﹐空心服蘇子降气湯﹐後用金釵煎﹑熟地黃丸﹑當歸丸調理得安。

又治一婦人﹐時行感熱咳嗽﹐遂用小柴胡湯去人參﹑姜﹑棗﹐只加北五味子﹐煎服愈。

《古今錄驗》橘皮湯療春冬傷寒﹐秋夏冷濕咳嗽﹐喉中作聲﹐上气不得下﹐頭痛方。

卷之六婦人咳嗽用溫藥方論第十二

橘皮湯

陳皮紫菀麻黃﹝去根﹞杏仁﹝制﹞當歸桂心甘艸黃芩﹝各等分﹞

上咀﹐每服五錢。水盞半﹐煎至一盞﹐去滓熱服。

卷之六

婦人勞嗽方論第十三

經曰﹕人感於寒則受病﹐微則爲咳﹐甚則爲泄﹑爲痛。凡咳嗽﹐五臟六腑皆有之﹐惟肺先受邪。蓋肺主气﹐合於皮毛。邪之初傷﹐先客皮毛﹐故咳爲肺病。五臟則各以治時受邪﹐六腑則又爲五臟所移。古人言﹐肺病難愈﹐而善卒死者。肺爲嬌髒﹐怕寒而惡熱﹐故邪气易傷而難治﹐以其湯散逕過﹑鍼灸不及故也。十種咳嗽者﹐肺咳﹑心咳﹑脾咳﹑腎咳﹑肝咳﹑風咳﹑寒咳﹑支飲咳﹑膽咳﹑厥陰咳。華佗所謂五嗽者﹐冷嗽﹑气嗽﹑燥嗽﹑飲嗽﹑邪嗽。

孫眞人亦有方治寒毒注嗽者﹐歷代方論著之甚詳。惟今之所謂勞嗽者﹐無所經見﹐意其華佗所謂邪嗽﹑眞人所謂注嗽者是也。此病蓋酒色過度﹐勞極傷肺﹐損動經絡。其重者咯唾膿血﹔輕者﹐時發時差。又有因虛感邪惡之气﹐且傳注得之。或先嘔血而後嗽﹑或先咳嗽﹐漸就沈羸。此則非特內損肺經﹐又挾邪惡傳疰之气﹐所以特甚﹐病之毒害無過此也。眞人治注嗽﹐通气丸方用蜈蚣四節。又云﹕夢與鬼交通及飲食者﹐全用蜈蚣。《外臺》方四滿丸治五嗽﹐亦用蜈蚣。遇世名公能推原其旨意﹐率用蛤蚧﹑天靈蓋﹑桃柳枝﹑麝香﹑丹砂﹑雄黃﹑安息香之類﹐以通神明之藥療之﹐髙出古人之意矣。又肺中有虫如蠶﹐令人喉癢而咳嗽﹐湯散逕過﹐鍼灸不及﹐以藥含化﹐虫死卽嗽止。﹝見張銳方﹞

深師療五嗽。一上气嗽﹑二飲嗽﹑三燥嗽﹑四冷嗽﹑五邪嗽。四滿丸。

卷之六婦人勞嗽方論第十三

四滿丸

漧薑桂心躑躅花芎紫菀芫花根皮﹝各二分﹞蜈蚣﹝一枚﹐去頭﹑足﹐炙﹞

細辛甘艸﹝炙﹞鬼督郵人參半夏﹝洗﹐各一分﹞

上十二味爲細末﹐煉蜜丸如大豆許。每服五丸﹐米飲下﹐日三。未知加至七﹑八丸﹐服此藥無不瘥。忌羊肉﹑餳﹑生蔥﹑生菜﹑海藻﹑菘菜。

卷之六婦人勞嗽方論第十三

《古今錄驗》四滿丸

療五嗽。一气嗽﹐二痺嗽﹐三燥嗽﹐四邪嗽﹐五冷嗽﹐悉療之方。

蜈蚣﹝二枚﹐炙﹞芫花根﹝五分﹐熬﹞躑躅花﹝炒﹞漧薑芎桂心﹝各四分﹞

人參細辛﹝各二分﹞

上爲末﹐煉蜜丸如梧桐子大。米飲下一十丸﹐日三服﹐加至十五丸。忌生蔥﹑生菜。

卷之六

婦人喘滿方論第十四

夫喘之爲病﹐黃帝問岐伯﹐岐伯對曰﹕夜行則喘出於腎﹐淫气病肺。有所墮恐﹐喘出於肝﹐淫气害脾。有所驚恐﹐喘出於肺﹐淫气傷心。度水跌撲﹐喘出於腎與骨﹐當是之時﹐勇者气行則已﹐怯者則著而爲病也。原疾之由﹐𨿽曰皆本於肺與气﹐然感外邪﹐則有太陽證﹐脈浮無汗而喘者﹐宜麻黃湯。陽明病﹐汗出不惡寒﹐腹滿而喘有潮熱者﹐宜承气湯。若表邪未解﹐誤服下利藥不止﹐脈促﹐喘而汗出者﹐宜葛根黃連黃芩湯。若微喘者﹐桂枝濃朴杏子湯。汗出而喘﹐若無大熱者﹐宜麻黃杏子甘艸石膏湯。若表邪未解﹐心下停水﹐發熱而喘或嘔者﹐小靑龍湯去麻黃加杏仁主之。若陰證喘促者﹐四肢逆冷﹐脈息沈細﹐或寸大尺小﹐或六脈促疾﹔或心下脹滿結硬﹐或冷汗自出﹐或大便頻數﹑上气喘促﹐或咽喉不利者﹐此是本气極虛﹐內外挾寒冷所致。使陰寒內消﹑陽气得復則愈﹐宜返陰丹主之﹝以上方並見《百問》﹐不復錄﹞。僕且以大槪而言之﹐諸髒相乘而喘者﹐以杏子散。如感寒伏熱而喘者﹐以華蓋散﹑九寶湯。若暴寒﹑向火覆衣被過當﹐傷熱肺實而喘促者﹐其狀多有熱證﹐宜洗心散﹐冷水調服。若因气宇不調﹐痰盛喘促者﹐宜四七湯兼官局桔梗湯﹐姜煎服。若涎多而喘者﹐宜千緡湯﹑橘皮半夏湯。若不得臥﹐臥卽喘者﹐此由水气逆行﹐上乘於肺﹐肺得水則浮而升﹐使气不得通流﹐其脈沈大﹐宜神祕湯。肺之積﹐名曰息賁﹐在右脇下﹐大如杯﹐令人灑淅惡寒﹐喘咳﹐發癰疽﹐宜棗膏丸。若上气喘者﹐神授湯。若上盛下弱而喘促者﹐宜蘇子降气湯吞黑錫丹。若尊年之人﹐素來稟賦太濃﹐不任熱藥者﹐不可輕投丹劑及諸熱藥﹐但以祕傳降气湯﹑分心气飲論之﹐梗槪不出於此矣。若素有香港腳而喘者﹐當作香港腳治之。又有骨蒸勞喘﹐自有專門﹐不敢濫及。

卷之六婦人喘滿方論第十四

神祕湯

治水气乘肺而喘﹐兼療支飲而喘。

陳橘皮﹝洗﹐去白﹞紫蘇葉人參桑白皮生薑﹝等分﹞

上咀﹐每服半兩。水煎﹐去滓溫服。

卷之六婦人喘滿方論第十四

杏子散

治諸髒相乘喘急。

杏仁﹝去皮尖﹑雙仁﹐麩炒黃﹐細研如膏﹞麻黃根﹝爲細末﹐等分﹞

上和煎﹐橘皮湯調下二錢﹐無時候。

卷之六婦人喘滿方論第十四

千緡湯

齊州半夏﹝七枚﹐炮制四片﹐破之﹞皂角﹝去皮﹐炙﹐一寸﹞甘艸﹝炙﹐一寸﹞生薑﹝如指大﹞

上同以水一碗﹐煮去半﹐頓服。沈興宗待制﹐嘗病痰喘不能臥。人扶而坐數日﹐客有見之曰﹕我曾如此﹐得良藥一服瘥﹐我以千緡酬之﹐謂之千緡湯﹐可試爲之。興宗得湯﹐一服而瘥。

卷之六婦人喘滿方論第十四

棗膏丸

療息賁。

葶藶﹝研細﹞陳皮苦梗﹝各等分﹞

上後二味爲末﹐入葶藶令停﹐煮肥棗肉﹐研爲膏﹐和丸如梧子大。每服五﹑七丸﹐飲下。

許學士云﹕余嘗患停飲﹐水積肺經﹐食已必嚏﹐漸喘﹐覺肺系急﹐服此良驗。

卷之六婦人喘滿方論第十四

神授湯

治上气喘急﹐不得臥。

橘紅苦梗紫蘇人參北五味子﹝等分﹞

上咀﹐每服四錢。水一盞﹐煎至六分﹐去滓﹐食後服。

卷之六婦人喘滿方論第十四

九寶湯

治感風伏熱﹐一切咳嗽喘息﹐不問髙年﹑小兒﹑室女﹑產前﹑產後皆可服﹐惟虛勞自汗不可服。

薄荷葉紫蘇大腹皮﹝洗﹞麻黃﹝去根節﹐各四兩﹞桑白皮桂心杏仁﹝去皮尖﹞陳橘皮甘艸﹝各二兩﹞

上咀﹐每服半兩。水一盞半﹐姜十片﹐烏梅一个﹐煎至六分﹐去滓溫服﹐食後。

有兩浙張大夫﹐病喘二十年﹐每至秋冬輒劇﹐不可坐臥﹐百方不瘥。後得臨平僧法本方﹐服之遂瘥。法本凡病三十年﹐服此藥半年﹐乃絕根本﹐永不復發。凡服此藥﹐須久乃瘥。

官局桔梗湯﹑橘皮半夏湯﹑洗心散﹑華蓋散﹝並見《局方》﹐不復贅錄﹞﹑四七湯﹝見本卷﹑二十卷﹞。

僕嘗療羅安人﹐年近六十。遇秋冬之交﹐上气喘促﹐不能坐臥﹐六脈洪實﹐服諸藥無效。問疾之源﹐少年自川中任所服餌丹砂﹐又恐是丹毒爲害。遂服洗心散﹐皆無效。僕以華蓋散數服而愈﹐謾記之。

卷之六

婦人風痰方論第十五

夫婦人風痰者﹐由臟腑風冷﹐水飲停積在於胸膈所成也。人皆有痰﹐少者不能爲妨﹐多者成患。但胸膈有痰飲﹐漬於五臟﹐則令眼暈﹐亦令頭眩﹑頭痛也。

評曰﹕夫痰之爲害﹐多因外感五邪﹝五邪者﹕寒﹑暑﹑燥﹑濕﹑風﹞﹐內傷七气﹝七气者﹕喜﹑怒﹑憂﹑思﹑驚﹑恐﹑恚﹞。因五邪而得者﹐得風爲風痰﹐得寒爲寒痰﹐得冷爲冷痰﹐得熱爲熱痰﹐得暑爲暑痰。因七气所傷者﹐多因婦人情性執著﹐不能容忍﹐而有此證。

豈特只因風冷而成哉﹗所以外感五邪﹑內傷七气。則一身之中﹐血﹑液﹑淚﹑汗﹑涕﹑唾﹐身中濕者﹐則濁變而則成痰﹐乘間而爲害也。經云﹕淸則運爲精華﹐濁則凝爲痰飲﹐此之謂也。然有痰﹑涎﹑飲﹑沫四種相類﹐宜仔細詳辧調治。因風而生痰者﹐宜服三生飲﹑星香飲﹑靑州白丸子﹑化痰丸﹝方見《局方》﹞因寒冷而得者﹐宜服降气湯﹑黑錫丹﹑養正丹。﹝並見《局方》﹞因熱而得者﹐宜服金沸艸散﹑柴胡半夏湯。因暑而得者﹐消暑丸。﹝並見《局方》﹞因气宇不調﹐鬱結而成者﹐宜服參蘇飲﹑四七湯﹑二陳湯。痰在上者﹐以瓜蒂散吐之﹔在下者﹐以控涎丹利之。𨿽曰可吐可下﹐亦要觀人之勇怯﹐察脈之虛實﹐方可投之。切記不宜痛系暴下﹐所以初虞世有金虎﹑碧霞之戒者﹐此也。

三生飲﹑星香飲﹑參蘇飲。﹝方並見第三卷

第一論﹞控涎丹。﹝方見第三卷

第六論﹞養正丹。﹝方見第四卷

第四論﹞

卷之六婦人風痰方論第十五

旋復花湯

治婦人風痰﹐嘔逆不下飲食﹐頭目昏悶。

旋復花﹝去蒂﹞枇杷葉﹝去毛﹐炙﹞川芎北細辛藿香桂心枳殼﹝去穣﹐麩炒﹞前胡人參﹝去蘆﹞羌活半夏﹝各半兩﹞甘艸羚羊角﹝屑﹞赤茯苓﹝各三分﹞

上爲粗末﹐每服三錢。水一盞﹐姜三片﹐煎至七分﹐去滓溫服。

治婦人風痰﹐心膈壅滯。天南星丸。

卷之六婦人風痰方論第十五

天南星丸

天南星白附子﹝並炮﹞皂莢仁﹝炒黃﹞半夏曲﹝各一兩﹞晉礬﹝半兩﹐枯﹞

上爲細末﹐以酒煮麵糊丸如梧桐子大。每服十丸﹐生薑﹑薄荷湯吞下。

又方﹕半夏天南星﹝各二兩﹞肥皂莢﹝五挺﹐銼﹞生薑﹝三兩﹞

上以水五升﹐一同煮令水盡﹐去皂莢﹑生薑﹔只用半夏﹑南星﹐焙榦爲末﹐以酒煮麵糊﹐丸如梧桐子大。生薑薄荷湯下七丸。

卷之六婦人風痰方論第十五

柴胡半夏湯

治痰熱頭痛﹐利膈﹑除煩悶﹐手足煩熱﹐榮衛不調﹐肢節拘倦﹐身體疼痛﹐嗜臥少力﹐飲食無味。兼治五嗽﹑痰癖。

柴胡﹝八兩﹞半夏﹝三兩半﹞人參﹝去蘆﹞甘艸黃芩麥門冬﹝各三兩﹞白術﹝二兩﹞

上咀﹐每服五錢。水盞半﹐姜五片﹐棗一枚﹐煎至八分﹐去滓服。

卷之六婦人風痰方論第十五

金沸艸散

治傷寒中脘有痰﹐令人壯熱頭痛﹐筋緊急﹐時發寒熱﹐皆類傷風。

荊芥穗﹝四兩﹞半夏甘艸北細辛﹝各一兩﹞赤茯苓﹝二兩﹞前胡旋復花﹝各三兩﹞

上爲細末﹐每服二錢。水一盞﹐生薑五片﹐棗一枚﹐煎至六分﹐熱服。未知再服。﹝《局方》有麻黃﹑赤芍藥﹐無細辛﹑茯苓﹞

卷之六婦人風痰方論第十五

瓜蒂散

療病如桂枝證﹐頭不痛﹐項不彊﹐寸脈微浮﹐胸中痞硬﹐气上衝喉咽不得息者﹐此爲胸中有痰也。當吐之﹐宜服此。

瓜蒂﹝炒黃﹞赤小豆﹝各半兩﹞

上爲細末﹐取一錢匕﹐豉一合﹐湯七合﹐先漬之﹐須臾煮作稀糜﹐去滓﹐取汁和散﹐溫﹑頓服。不吐﹐少少加﹐得快吐乃止。諸亡血﹑虛家不可與之。﹝脈微﹐大忌令人吐﹞

卷之六婦人風痰方論第十五

大半夏湯

治痰飲及脾胃不和。

半夏白茯苓生薑﹝各一分﹞

上咀﹐作一服。每遇膈間有寒痰﹐以水二盞﹐煎至一盞﹐去滓﹐臨臥溫呷。如有熱痰﹐加炙甘艸一分。如脾胃不和﹐去甘艸﹐加陳橘皮一分同煎。此卽二陳湯加減得理。

卷之六婦人風痰方論第十五

四七湯

治喜﹑怒﹑悲﹑思﹑憂﹑恐﹑驚之气結成痰涎﹐狀如破絮﹐或如梅核在咽喉之間﹐咯不出﹐咽不下﹐此七气所爲也。或中脘痞滿﹐气不舒快﹔或痰涎壅盛﹐上气喘急﹔或因痰飲中節﹐嘔逆惡心﹐並宜服之。婦人情性執著﹐不能寬解﹐多被七气所傷﹐遂致气塡胸臆﹐或如梅核上塞咽喉﹐甚者滿悶欲絕﹐產婦尢多此證﹐宜服此劑﹐間以香附子藥久服取效。切不可謂紫蘇耗气﹐且謂新產气血俱虛不肯多服。用之效驗﹐不可具述。

紫蘇葉﹝二兩﹞濃朴﹝三兩﹞茯苓﹝四兩﹞半夏﹝五兩﹞

上咀﹐每服四錢。水一盞半﹐姜七片﹐棗一个﹐煎至六分﹐去滓熱服﹐無時候。若因思憂過當﹐小便白濁﹐用此藥吞靑州白丸子極妙。

卷之六

婦人心胸嘈雜方論第十六

夫心胸嘈雜﹐婦人多有此證。原疾之由﹐多是痰也。皆血﹑液﹑淚﹑汗變成。或云是血嘈。今人多用豬余血炒而食之則愈。詳其此理﹐是以血導血歸源爾。恰如以鹽梅下涎之義﹐不若用許學士旋復花湯。治心腹中脘痰水冷气﹐心下汪洋﹐嘈雜腸鳴﹐多唾﹐口中淸水自出﹐脇肋急脹滿痛﹐不欲食﹐此胃气虛冷所致。其脈沈遲弦細﹐是其證也。

卷之六婦人心胸嘈雜方論第十六

旋復花湯方

旋復花北細辛橘紅桂心人參甘艸苦梗白芍藥半夏﹝各半兩﹞赤茯苓﹝三分﹞

上咀﹐每服四錢。水盞半﹐姜七片﹐煎至八分﹐去滓溫服。

《局方》治惡阻﹐半夏茯苓湯主亦妙。﹝見惡阻論中﹞

卷之七

婦人嘔吐方論第一

夫婦人嘔吐者﹐由脾胃有邪冷﹐穀气不理所爲也。胃爲水谷之海﹐其气不調而有風冷乘之﹐冷搏於胃﹐胃气逆則令嘔吐也。愚詳曰﹕夫嘔吐之疾﹐非特脾胃虛冷而嘔吐也。亦有胃熱而嘔者﹔亦有胃中冷﹑胃口熱而吐者﹔亦有痰盛而嘔者﹔亦有血弱而嘔者。經云﹕無陰則嘔是也。不可以一槪用藥。

如胃冷而嘔吐﹐宜用《局方》人參丁香散﹑理中丸﹐及許仁則半夏丸﹑人參七味丸。

如胃熱而嘔吐者﹐宜用小柴胡湯﹑蘆根湯﹑竹茹湯﹑槐花散。

如胃中冷﹑胃口熱而嘔吐者﹐宜用《局方》藿香正气散﹐生薑棗子煎﹐沈冷服卽止。

如痰盛嘔吐者﹐宜《局方》半夏茯苓湯﹑二陳湯。

如惡阻﹐兼服茯苓丸。﹝自有專門﹐見十二卷第二論﹞

如血不歸源而嘔吐者﹐宜用十全大補湯加陳皮﹑半夏﹑藿香﹑姜﹑棗煎服。

或有香港腳而嘔者﹐自有專門﹐不敢濫及。

卷之七婦人嘔吐方論第一

益智子散

治婦人脾胃久虛﹐气弱﹐多欲嘔吐﹐全不下食﹐四肢無力。

益智﹝一兩﹞附子﹝炮﹞縮砂仁丁香濃朴黃白術白茯苓陳皮川芎良姜藿香葉當歸﹝各三分﹞人參桂心﹝各半兩﹞

上咀﹐每服三錢。姜三片﹐棗一枚﹐水一盞﹐煎至七分﹐去滓﹐無時溫服。

治婦人臟腑虛冷﹐脾胃气弱﹐食則嘔吐﹐水穀不消。丁香散。

卷之七婦人嘔吐方論第一

丁香散

丁香白術縮砂仁艸果仁﹝各三分﹞人參﹝一兩﹞當歸白豆蔻藿香葉甘艸﹝各半兩﹞橘皮﹝三分﹞神曲訶子﹝各半兩﹞

上爲細末﹐每服二平錢﹐煎姜棗湯調下。

卷之七婦人嘔吐方論第一

竹茹湯

治胃熱嘔吐。

漧葛﹝三兩﹞半夏﹝湯洗七次﹐薑汁半盞﹐漿水一升﹐煮令耗半﹐可取三分用﹞甘艸﹝三分﹞

上咀﹐每服五錢。水二盞﹐姜三片﹐竹茹一彈大﹐棗一枚﹐煎至一盞﹐去滓溫服。

許學士云﹕胃熱者﹐手足心熱。政和中﹐一宗人病傷寒﹐得汗身涼。數日﹐忽嘔吐﹐藥與飲食俱不下。醫者皆進丁香﹑藿香﹑滑石等藥﹐下咽卽吐。余曰﹕此正汗後餘熱畱胃脘﹐孫兆竹茹湯正相當爾。及治藥與之﹐實時愈。

《良方》槐花散亦相類方。

卷之七婦人嘔吐方論第一

槐花散

皂莢白礬槐花﹝炒令黃黑色﹞甘艸﹝等分﹞

上爲細末﹐白湯調二錢。

卷之七婦人嘔吐方論第一

許仁則半夏丸

療積冷在胃﹐嘔吐不下食分。

半夏﹝一升﹐眞熊州者﹐洗﹑去滑﹞小麥麵﹝一升﹞

上搗半夏爲散﹐以水搜面丸如彈子大﹐以水煮﹐令面熟則是藥成。初吞四﹑五丸﹐日二服。稍加至十四﹑五丸﹐旋煮旋服﹐服此覺病減﹔欲更重﹐合服亦佳。忌羊肉﹑餳。《救急》同。

又根據前半夏丸﹐𨿽覺漸損﹐然病根不除。欲多合前丸﹐又慮藥毒不可久服﹔欲不服﹐又恐病滋漫﹐宜合人參七味丸服。

卷之七婦人嘔吐方論第一

人參七味丸

人參白術﹝各五兩﹞濃朴﹝炙﹞細辛﹝各四兩﹞生薑﹝八兩﹐末﹞橘皮﹝三兩﹞桂心﹝二兩﹞

上爲細末﹐煉蜜丸如梧桐子大。飲下十丸﹐漸加至二十丸﹐與半夏丸間服亦可。忌桃﹑李﹑雀肉﹑生蔥﹑生菜。吳升同。

卷之七

婦人霍亂方論第二

論曰﹕嘔吐而利者﹐名霍亂也。原疾之由﹐皆由腸胃虛冷﹐飲食過度﹐觸冒風冷﹐使陰陽不和﹐淸濁相干﹐致令揮霍變亂也。或先心痛而吐者﹔或先腹痛而利者﹔或吐利俱作者﹔或頭痛﹑身體壯熱而脈浮洪者﹔或陽气暴絕而手足逆冷﹐而脈息微絕者。治之當分陰陽﹐察其虛實﹐辧其冷熱﹐觀其脈息。熱者涼之﹐冷者溫之﹐以平爲期。《百問》云﹕凡霍亂吐利﹐熱多而渴者﹐五苓散。寒多不飲水者﹐理中丸。吐利已﹐汗出而厥﹐四肢拘急不解﹐脈微欲絕者﹐通脈四逆加豬膽汁湯。夏月中暑霍亂﹐大煩渴﹐四肢逆冷﹐冷汗出﹐腳轉筋者﹐香薷散濃煎﹐沈冷服卽效。凡霍亂之脈得浮洪者易治。微遲者﹐並气短者難治。

卷之七婦人霍亂方論第二

加減理中丸

主霍亂﹐臨時方。亦可治男子。﹝《千金翼》﹞

人參白術漧薑甘艸﹝各一兩﹞

上爲細末﹐煉蜜爲丸。每兩作五丸﹐取湯和一丸服之﹐日十服。吐多﹑利少者﹐取枳實三枚﹐炙﹐去穣﹐四破。水三升﹐煮取一升﹐和一丸服之。吐少﹑利多者﹐加漧薑一累。吐利漧嘔者﹐取半夏半兩﹐泡洗去滑﹐水二升﹐煮取一升﹐和一丸服。若體疼痛不可堪者﹐水三升﹐煮棗三枚﹐取一升﹐和一丸服。若吐利大極轉筋者﹐以韭汁洗腹腎﹐從胸至足踝﹐勿逆卽止。若體冷微汗﹐腹中寒﹐取附子一枚﹐炮去皮﹐四破﹐以水二升﹐煎取一升﹐和一丸服。吐利悉止﹐脈不出﹐體尢冷者﹐可服諸湯補之。

卷之七婦人霍亂方論第二

《千金翼》四順湯

治霍亂吐利﹐腹痛﹐手足逆冷﹐脈微欲絕。

附子﹝一个﹐破八片﹞漧薑﹝三兩﹞人參甘艸﹝各一兩﹞

上咀﹐水煎服。

卷之七婦人霍亂方論第二

四逆加豬膽汁湯

治吐已下斷﹐汗出而厥﹐四肢拘急不解﹐脈微欲絕者。

甘艸﹝二兩﹞漧薑﹝三兩﹞附子﹝一枚﹐生﹞豬膽汁﹝半合﹞

上三味咀﹐每服五錢。水三盞﹐煮至二盞﹐去滓﹐內豬膽汁﹐分作兩次溫服﹐其脈卽來。

卷之七婦人霍亂方論第二

香薷散

治臟腑冷熱不調﹐飲食不節。或食腥﹑生冷過度﹔或起居不節﹔或露臥濕地﹔或當風取涼﹐而風冷之气歸於三焦﹐傳於脾胃﹐脾胃得冷﹐不能消化水谷﹐致令眞邪相干﹐腸胃虛弱。因飲食變亂於腸胃之間﹐便至吐利﹐心腹疼痛﹐霍亂气逆。有先心痛而吐者﹔或先腹痛而利者﹔或吐利俱發者﹔有發熱頭痛體疼而復吐利虛煩者﹔或但吐利﹐心腹刺痛者﹔或轉筋拘急疼痛者﹔或但嘔而無物出者﹔或四肢逆冷﹐脈微欲絕者﹔或煩悶昏塞欲死者。妊婦霍亂吐利﹐此藥悉能主之。

香薷葉﹝四兩﹞白扁豆濃朴﹝各二兩﹞

上咀﹐每服半兩。水一大盞﹐酒一分﹐慢火濃煎至六分﹐去滓﹐井中浸令冰冷﹐頓服﹐無時候。連並二﹑三服﹐立見神效。《蘇沈良方》中名香茸散。《百問》同﹐有黃連﹐無扁豆。

卷之七婦人霍亂方論第二

訶子散

治老幼霍亂吐利﹐一服取效。又治九種心痛及心脾冷痛不可忍﹐其功如神。

訶子甘艸濃朴漧薑艸果仁陳皮良姜茯苓神曲麥芽﹝各等分﹞

上爲細末﹐每服二錢。候發刺痛不可忍﹐用水一盞﹐煎七分﹐入鹽服。急則鹽點。

卷之七婦人霍亂方論第二

胡椒湯

治霍亂吐利甚妙。

胡椒﹝四十九﹞粒綠豆﹝一百四十九粒﹞

上爲細末﹐木瓜煎湯調下二錢。

卷之七婦人翻胃吐食方論第三

白堊散

治婦人翻胃吐食。《千金翼》云﹕不特治婦人﹐男子亦可。服一斤以上爲妙。

白堊土﹝以米醋一升﹐白堊土令赤﹐入醋內浸﹐令冷再﹑再浸﹐以醋幹爲度。取一兩﹐研﹞漧薑﹝一分﹐炮﹞

上爲細末﹐研停。每服一錢﹐飯飲調下﹐甚者二錢。

卷之七婦人翻胃吐食方論第三

白芷散

治婦人翻胃吐食。

上用白芷一兩﹐切作片﹐於瓦上炒令黃﹐爲細末。用豬血二十文切片﹐以沸湯泡七次﹐將血蘸藥﹐喫七片。如剩藥末﹐畱後次用。

卷之七婦人血膈方論第四

牡丹煎

治婦人血膈。

牡丹皮苦參貝母﹝去心﹞玄胡索白芍藥上等分爲細末﹐煉蜜丸如梧桐子大。每服十五﹑二十丸﹐米飲吞下﹐無時候。

卷之七

婦人鼻衄方論第五

夫婦人鼻衄者﹐由傷動血气所致也。凡血气調和則循環表裏經絡﹐澀則不散。

若勞傷損動﹐因而生熱气逆﹐流溢入於鼻者﹐則成鼻衄也。只有產後見衄者﹐不可治。

評曰﹕凡鼻衄﹐𨿽多因熱而得此疾﹐亦有因怒气而得之者。曾趙恭人鼻衄不止﹐諸治不瘥﹐召余治之。先用蘇合香丸四粒﹐次用五苓散濃煎白茅花湯調服卽止﹐次用芎歸湯調理。

又有一富室男子﹐鼻血不止﹐六脈洪數。究竟﹐云服丹藥太過﹐遂用黃連﹑黃芩﹑大黃爲末﹐水煎服﹐愈。調服亦可。

卷之七婦人鼻衄方論第五

刺薊散

治婦人鼻衄﹐血流不止。

刺薊﹝二兩﹞桑耳亂髮灰艾葉﹝各一兩﹐炒﹞生地黃﹝二兩﹞蒲黃﹝兩半﹞

上爲細末﹐每服二錢。無時﹐粥飲調下。

卷之七婦人鼻衄方論第五

伏龍肝散

治男子﹑婦人五臟結熱﹐吐血﹐衄血﹐並皆治之。

伏龍肝生地黃﹝各一斤﹞竹茹﹝一升﹞芍藥當歸黃芩川芎桂心甘艸﹝各二兩﹞

上咀﹐水一斗三升﹐煮竹茹﹐減三升﹐內藥﹐煮取三升﹐分爲三服。《千金》無桂。

《百問》有茅花湯﹐以白茅花濃煎﹐飲之立止。

卷之七婦人鼻衄方論第五

茅花湯

一方搗生白茅根﹐取汁一合﹐飲之止。

又方取生蔥心塞鼻中卽定。若因刺著並刀斧所傷﹐血不止﹐並用之立定。

又方取釜底墨細研﹐入鼻中。

又方取亂髮灰細研﹐以竹管吹入鼻中﹐立止。

又方取龍骨末吹入鼻中﹐立止。

卷之七

婦人吐血方論第六

夫婦人吐血者﹐皆由臟腑傷損所致。夫血者﹐外行於經絡﹐內榮於臟腑。若傷損气血﹐經絡則虛。血行失於常理﹐气逆者吐血。又怒則气逆﹐甚則嘔血﹔然憂思﹑驚恐﹑內傷气逆上者﹐皆吐血也。

治婦人吐血﹐心煩昏悶。雞蘇散。

卷之七婦人吐血方論第六

雞蘇散

雞蘇葉﹝一兩﹞阿膠刺蘇生地黃﹝各一兩﹞黃羚羊角屑茜根甘艸﹝各半兩﹞麥門冬黃芩當歸伏龍肝﹝各三分﹞

上爲粗末﹐每服四錢。水一盞﹐姜三片﹐竹茹半雞子大﹐煎至六分﹐去滓溫服。

治婦人虛損气逆﹐吐血不止。雞蘇散。

卷之七婦人吐血方論第六

雞蘇散

雞蘇葉黃芩﹝各一兩﹞當歸赤芍藥﹝各半兩﹞伏龍肝阿膠﹝各二兩﹞

上爲粗末﹐每服四錢。水一盞﹐煎至六分﹐去滓溫服。

治婦人熱毒上攻﹐吐血不止。

生藕汁刺薊汁生地黃汁﹝各三兩﹞生薑汁﹝半合﹞白蜜﹝一合﹞

上和煎三﹑兩沸﹐無時﹐以一小盞﹐調炒麵塵一錢服。

《千金翼》治吐血百方不瘥﹐療十十瘥﹐神驗不傳方。詳此藥性﹐治熱毒吐血有效。

地黃汁﹝半升﹞生大黃末﹝一方寸匕﹞

上煎地黃汁三﹑兩沸﹐調大黃末﹐分爲三服。

又方﹕伏龍肝上研令極細﹐每服二錢。新汲水調下﹐頻服取效。

又方﹕白茅根﹝一握長六寸﹞

上以水一大盞﹐煎取七分﹐去滓溫服。

又方﹕治吐血。

桂心末上水調方寸匕﹐日夜可二十服。

又方﹕生地黃﹝三斤﹐切﹞阿膠﹝二兩﹐炒﹞蒲黃﹝六合﹞

上水五升﹐煮取三升﹐分三服。

僕嘗治一人吐血﹐診其脈﹐肝部弦﹐气口濡﹐此因怒極而得之。遂用蘇合香丸和雞蘇丸服卽效。《養生必用方》云﹕凡吐血﹐須煎漧薑甘艸湯與服﹐或四物﹑理中湯亦可﹐如此無不愈者。服生地黃﹑竹茹﹑藕汁﹐去生便遠。

卷之七婦人吐血方論第六

柔脾湯

治虛勞吐血﹑衄血﹑下白﹑汗出方。﹝出《養生必用》﹞

甘艸白芍藥黃﹝各一兩﹞熟地黃﹝三兩﹞

上爲末﹐每服四錢。水﹑酒各一盞﹐以上煎至七分﹐去滓﹐取六分﹐淸汁溫服﹐食前。

余嘗治一女人﹐年十九歲﹐月經不行﹐遂妄行而嘔血﹐諸藥無效。察其形容﹐人肥﹐脈不大不小。僕投以四生丸卽安。

卷之七婦人吐血方論第六

四生丸

又嘗治一男子﹐因飽低頭負重吐血﹐諸藥無效﹐亦投四生丸及靑餅子卽安﹐更不發。僕觀初虞世治吐血﹐不喜用竹茹﹑生地黃﹑藕汁。然亦不可狎泥此說。如陽乘於陰﹐血得熱則流散﹐經水沸溢﹐宜服涼藥以解之。大黃﹑犀角﹑生地黃﹑生艾﹑藕汁豈能無效﹖如陰乘於陽﹐所謂天寒地凍﹐水凝成冰﹐宜服溫藥以暖之。漧薑﹑肉桂豈能無功﹖學人更宜思之。

四生丸療吐血。凡吐血﹑衄血﹐陽乘於陰﹐血熱妄行﹐宜服此藥。

生荷葉生艾葉生柏葉生地黃上等分爛研﹐丸如雞子大﹐每服一丸。水三盞﹐煎至一盞﹐去滓溫服﹐無時候。

陳日華云﹕先公紹興初遊福淸靈石寺﹐主僧畱飲食。將竟﹐侍者赴堂﹐齋罷來侍立﹐見桌子不穩﹐急罄折極之﹐舉首卽嘔血﹐蓋食飽拗破肺也。明年再至寺﹐因問去年嘔血者無恙否﹖其主僧答云﹕得四生丸服之遂愈。自得此方﹐屢救人有效。

療熱甚嘔血者。以犀角地黃湯﹑《局方》小三黃丸﹐以白茅根煎濃湯吞之妙。

卷之七婦人吐血方論第六

犀角地黃湯

治內有瘀血﹐鼻衄吐血﹐面黃﹐大便黑。

芍藥﹝三分﹞生地黃﹝半斤﹞牡丹皮﹝去心﹐一兩﹞犀角屑﹝一兩﹐如無﹐升麻川者代﹞

上咀﹐每服五錢﹐水煎服。有熱如狂者﹐加黃芩二兩。

卷之七婦人吐血方論第六

靑餅子

治咯血。

靑黛杏仁﹝各一兩﹐華佗方以牡蠣粉炒杏仁﹐去皮尖﹐牡蠣不用﹞

上一處同研成膏﹐熔黃蠟和作三十餅子。每服一餅子﹐用幹柿半个夾定﹐以濕紙裹煨令香﹐同嚼﹐粥飲下﹐無時候。

若陰乘於陽﹐心肺經寒而嘔血者﹐宜服漧薑甘艸湯。

卷之七婦人吐血方論第六

漧薑甘艸湯

甘艸漧薑﹝各半兩﹞

上咀﹐水煮頓服。《局方》理中湯亦妙。﹝方見《和劑》﹞

卷之七

婦人癖諸气方論第七

夫婦人癖者﹐本因邪气積聚而生也。者﹐在腹內近臍左右各有一條筋脈急痛﹐大者如臂﹐次者如指﹐因气而成﹐如弦之狀﹐名曰气也。癖者爲僻﹐側在兩肋之間﹐有時而痛﹐故曰癖也。夫之與癖﹐皆陰陽不和﹐經絡否膈﹐飲食停滯﹐不得宣流﹐邪冷之气﹐搏結不散﹐得冷則發作疼痛﹐故曰癖者也。

卷之七婦人癖諸气方論第七

麝香丸

治婦人癖﹐冷气兼疰气﹐心腹痛不可忍。

麝香﹝半兩﹐別研﹞阿魏﹝一分﹐面裹煨﹐令面熟﹞五靈脂桃仁三稜﹝各三分﹞

芫花﹝醋炒﹞檳榔﹝各一兩﹞莪術桂心沒藥木香當歸﹝各半兩﹞

上爲細末﹐入麝香令停﹐用粳米軟飯爲丸﹐如梧桐子大﹐每服十丸。無時﹐淡醋湯下。

治婦人癖及血气等神效方。

上以豬肝一具﹐可及十兩者﹔用巴豆五十枚﹐去大皮﹐紮在肝內。用釅醋三碗﹐慢火熬﹐令肝爛熟﹔入砂缽內研令極爛﹐入京三稜末和就得所﹐爲丸如梧桐子大。每服五丸﹐食前﹐熱酒下。﹝熬熟後去巴不用﹞

夫癖癥瘕﹐血气兜硬﹐發歇刺痛﹐甚則欲死。究而言之﹐皆血之所爲。僕嘗治一婦人血气刺痛﹐極不可忍﹐甚而死一﹑二日方省。醫巫並治﹐數年不愈。僕以蔥白散﹑烏雞丸遂安。又嘗治一婦人﹐血气作楚﹐如一小盤樣﹐走注刺痛﹐要一人伏定方少止﹐亦用此二藥而愈。尋常小小血气﹐用此二藥亦有奇效﹐故錄於後。

烏雞煎丸。﹝方見二十四卷拾遺門﹞

卷之七婦人癖諸气方論第七

蔥白散

專治一切冷气不和﹐及本髒膀胱气攻衝疼痛。大治婦人產前﹑後腹痛﹐胎不安或血刺痛者﹐兼能治血髒宿冷﹐百節倦疼﹐肌體怯弱﹐勞傷帶癖﹐久服盡除。但婦人一切疾病﹐最宜服此。

川芎當歸枳殼濃朴桂心漧薑芍藥舶上茴香靑皮苦楝子木香熟地黃麥芽三稜莪術茯苓神曲人參﹝各等分﹞

上爲細末﹐每服三平錢。水一盞﹐連根蔥白二寸﹐拍破﹐鹽半錢﹐煎至七分﹐溫服。內大黃﹑訶子﹐宜相度病狀。如大便不利﹐入大黃同煎﹐卻不入鹽﹔如大便自利﹐入訶子煎。

朱先生云﹕此藥大治心气腫疼﹐用之見效。僕嘗以此藥治浮腫﹐立效。陳宜人病血气作楚﹐痛不可忍﹐服諸藥無效。召僕診之﹐兩關脈沈弱﹐爲肝脈沈差緊﹐此血气漸成癖也。

只以此二藥安愈。四明馬朝奉後院亦病此﹐用此二藥愈。

羅安人每遇經脈行時﹐則臍與小腹下痛不可忍﹐服藥無效﹐僕以桂枝桃仁湯愈。自後再發﹐一投而瘥。桂枝桃仁湯。﹝方見第一卷

十二論﹞

治經候來時先腹痛。﹝男六徳續添﹞《局方》七气湯吞下來復丹。

卷之七

婦人疝瘕方論第八

夫婦人疝瘕之病者﹐由飲食不節﹐寒溫不調﹐气血勞傷﹐臟腑虛弱﹐受於風冷﹐冷入腹內﹐與血相結所生。疝者﹐痛也﹔瘕者﹐假也。其結聚浮假而痛﹐推移乃動也。婦人之病有異於丈夫者﹐或因產後血虛受寒﹔或因經水往來取冷過度﹐非獨因飲食失節﹐多挾於血气所成也。診婦人疝瘕﹐其脈弦急者生﹐虛弱小者死。又尺脈澀如浮牢﹐爲血實气虛也。其發腹痛﹐逆气上行﹐此爲婦人胞中絕傷有惡血﹐久則結成瘕也。

治婦人疝瘕﹐久不消﹐令人黃瘦羸﹐兩脇妨悶﹐心腹疼痛。漧漆散。

卷之七婦人疝瘕方論第八

漧漆散

漧漆﹝炒令煙盡﹞木香芫花﹝醋炒﹞赤芍藥桂心當歸川芎琥珀﹝各半兩﹞

大黃﹝二兩﹐炒﹞牛膝﹝三分﹞桃仁﹝一兩﹞麝香﹝一分﹞

上爲細末﹐無時﹐溫酒調下一錢。

治婦人疝瘕及積瘀血在髒﹐時攻腹脇疼痛。砂丸。

卷之七婦人疝瘕方論第八

砂丸

川芒硝砂﹝各一兩﹞當歸雄黃桂心﹝各半兩﹞大黃﹝炮﹞三稜﹝各二兩﹞

上爲細末﹐用米醋一碗﹐熬大黃末爲膏﹐次入余藥末和丸如梧桐子大。空心﹐溫酒吞十丸﹐漸漸加至二十丸﹐以利下惡物爲度。

治婦人疝瘕及血气疼痛。巴豆丸。

卷之七婦人疝瘕方論第八

巴豆丸

巴豆﹝去皮心﹐醋煮半日﹐一分﹞砂大黃﹝炒﹐各一兩﹞五靈脂桃仁﹝各三分﹞木香﹝半兩﹞

上爲末﹐煉蜜丸如綠豆大。淡醋湯﹑空心下五丸﹐熱酒亦可。

卷之七婦人疝瘕方論第八

《良方》黑神丸

神曲茴香﹝各四兩﹞木香椒﹝炒香﹐出汗﹞丁香﹝各半兩﹞檳榔﹝四枚﹞漆﹝六兩﹐半生﹐半用湯煮半日﹐令香﹞

上除椒﹑漆﹐五物皆半生半炒爲細末﹐用前生熟漆和丸如彈子大。茴香末十二兩﹐鋪陰地蔭幹﹔候外幹﹐並茴香收器中﹐極幹去茴香。腎余育腸﹑膀胱癖及疝墜﹑五膈﹑血崩﹑產後諸血﹐漏下赤白﹐並一丸分四服﹔死胎一丸﹐皆綿灰酒下﹔難產炒葵子四十九枚﹐搗碎﹐酒煎下一丸。諸疾不過三服﹐气十服﹐膈气﹑癥癖五服﹐血瘕三丸當瘥。

余族子婦病﹐腹中有大塊如杯﹐每發痛不可忍。時子婦已貴﹐京下善醫者悉﹐常服其藥莫愈。陳應之曰﹕此血瘕也。投黑神丸三丸﹐杯气盡消﹐終身不復作。

卷之七

婦人八瘕方論第九

夫婦人八瘕者﹐皆由胞胎生產﹐月水往來﹐血脈精气不調之所生也。腎爲陰﹐主開閉﹐左爲胞門﹐右爲子戶﹐主定月水﹐生子之道。胞門子戶﹐主子精神气所出入﹐合於中黃門﹔玉門四邊﹐主持關元﹐禁閉子精﹔臍下三寸名曰關元﹐主藏魂魄。婦人之胞﹐三焦之腑﹐常所從止。然婦人經脈﹐兪絡合調﹐則月水以時來至﹐故能生子而無病。婦人榮衛經絡斷絕不通﹐邪气便得往入合於其髒。若經血未盡而合陰陽﹐卽令婦人血脈攣急﹐小腹重急﹑支滿﹐胸脇腰痛相引﹐四肢疼痛﹐飲食不調﹐結牢惡血不除﹐月水不時﹐或前或後﹐因生積聚如懷胎狀。邪气盛甚﹐令人恍惚多夢﹐寒熱﹐四肢不舉﹐陰中生气﹐腫內生風﹐甚者害於小便。

小腹築痛﹑淋瀝﹐面色黃黑﹐則不復生子。其八瘕者﹕黃瘕﹑靑瘕﹑燥瘕﹑血瘕﹑脂瘕﹑狐瘕﹑蛇瘕﹑鱉瘕是也。《千金》《外臺》方之詳矣。

卷之七婦人八瘕方論第九

桃仁煎

治婦人血瘕血積﹐經候不通。﹝出《本事方》﹞

桃仁大黃﹝各一兩﹞虻虫﹝半兩﹐炒黑﹞川朴硝﹝二兩﹞

上四味爲末﹐以醇醋二升半﹐銀石器中慢火煎取一升五合﹔下大黃﹑桃仁﹑虻虫等﹐不住手攪﹐欲下手丸﹔下朴硝﹐更不住手攪﹐良久出之﹐丸如梧桐子大。前一日不用喫晚食﹐五更初用溫酒吞下五丸﹐日午取下如赤豆汁﹐或如雞肝﹑蝦蟆衣狀。未下再作。如鮮血來卽止﹐續以調血气藥補之。﹝此方出《千金》﹞

頃年在毗陵﹐有一貴官妻﹐患小便不通﹐臍腹脹不可忍。眾醫皆作淋治﹐如八正散之類。數種皆治不通﹐痛愈甚。余診之曰﹕此血瘕也﹐非瞑眩藥不可去。余用此藥﹐更初服至日午﹐疼痛不可忍﹐遂臥少頃﹐下血塊如拳者數枚﹐小便如黑豆汁一﹑二升﹐痛止得愈。

此藥治病的切﹐然猛烈太峻﹐气虛血弱者更宜斟酌與之。

卷之七

婦人腹中瘀血方論第十

夫婦人腹中瘀血者﹐由月經否澀不通﹐或產後余穢未盡﹐因而乘風取涼﹐爲風冷所乘﹐血得冷則成瘀血也。血瘀在內則時時體熱面黃﹐瘀久不消則變成積聚癥瘕也。

卷之七婦人腹中瘀血方論第十

桃仁散

虻虫水蛭烏賊骨鯉魚鱗﹝燒灰﹞芫花﹝醋炒﹞枳殼當歸﹝炒﹞牛膝赤芍藥砂桂心﹝各半兩﹞桃仁﹝三分﹞

上爲細末﹐食前﹐溫酒調下一錢。

卷之七婦人腹中瘀血方論第十

桃仁丸

治婦人腹內有瘀血﹐月水不利﹐或斷或來﹐心腹滿急。

桃仁大黃﹝炒﹐各三兩﹞虻虫﹝炒﹐去翅足﹞水蛭﹝各四十枚﹐炒焦﹞

上爲末﹐煉蜜丸如梧桐子大。每服五丸﹐熱酒吞下。未知﹐加至八丸。

卷之七

婦人癥痞方論第十一

夫婦人癥痞者﹐由冷熱不調﹐飲食不節﹐積在腹內或腸胃之間﹐與髒气結搏﹐其牢彊推之不移者名曰癥﹐言其病形徵可驗也。气壅塞爲痞﹐言其气痞澀﹑不宣暢也。皆得冷則發動刺痛。癥痞之病﹐其形冷結。若冷气入於子髒﹐則使無子。若冷气入於胞絡﹐搏於血﹐血得冷則澀﹐亦令月水不通也。

卷之七婦人癥痞方論第十一

穿山甲散

治婦人癥痞及惡血﹐气攻心腹疼痛﹐面無顏色﹐四肢瘦弱。

穿山甲﹝灰炒燥﹞鱉甲﹝醋炙﹞赤芍藥大黃﹝炒﹞漧漆﹝炒令煙盡﹞桂心﹝各一兩﹞川芎芫花﹝醋炒﹞當歸﹝各半兩﹞麝香﹝一分﹞

上爲細末﹐入麝香令停。每服一錢﹐無時﹐熱酒調下。

卷之七婦人癥痞方論第十一

蓬莪術丸

治婦人癥痞﹐腹脇妨痛﹐令人體瘦﹐不思飲食。

莪術﹝三分﹞當歸﹝炒﹞桂心赤芍藥檳榔枳殼木香昆布琥珀﹝各半兩﹞

桃仁鱉甲大黃﹝各一兩﹞

上爲末﹐煉蜜丸如梧桐子大。食前﹐粥飲下二十丸。

治婦人癥痞﹐結塊不散﹐心腹疼痛。丁香散。

卷之七婦人癥痞方論第十一

丁香散

雄雀糞﹝炒黃﹞鱉甲﹝各一兩﹞砂當歸﹝炒﹞芫花﹝醋炒幹﹐各半兩﹞巴豆﹝一分﹐去皮﹑心﹑油﹞

上爲末﹐同研令停﹐醋煮麵糊丸如小豆大。當歸酒下三丸。

卷之七

婦人食癥方論第十二

夫婦人食癥者﹐由臟腑虛弱﹐月候來時食生冷之物﹐脾胃旣虛﹐不能消化﹐與髒气相搏﹐結聚成塊﹐日漸生長﹐盤牢不移﹐故謂之食癥也。

治婦人食癥久不消﹐令人瘦弱﹐食少。砂丸。

卷之七婦人食癥方論第十二

砂丸

砂靑礞石穿山甲﹝炙﹞三稜﹝炒﹞漧漆﹝炒令煙盡﹞硫黃﹝各半兩﹞巴豆﹝三十枚﹐去皮﹑心﹐炒﹐不出油﹞

上爲末﹐用軟飯丸如小豆大。每服五丸﹐生薑橘皮湯下。

治婦人食癥﹐塊久不消﹐攻刺心腹疼痛。礞石丸。

卷之七婦人食癥方論第十二

礞石丸

靑礞石﹝末﹞巴豆﹝去皮﹑心﹑油﹞朱砂粉霜﹝並研﹞木香末﹝各一分﹞

砂﹝半兩﹞

上研令停﹐以糯米軟飯和丸如綠豆大。每服二丸﹐空心﹐溫酒下﹐取下惡物爲度。

卷之七

婦人積年血癥塊方論第十三

夫婦人積年血癥塊者﹐由寒溫失節﹐臟腑气虛﹐風冷在內﹐飲食不消﹐與血气相結﹐漸生顆塊﹐盤牢不移動者是也。皆因血气勞傷﹐月水往來﹐經絡否澀﹐惡血不除﹐結聚所生也。久而不瘥﹐則心腹兩脇苦痛﹐害於飲食﹐肌膚羸瘦。

治婦人積年血癥塊﹐或攻心腹疼痛﹐四肢不和﹐面少血色﹐飲食全少。漧漆丸。

卷之七婦人積年血癥塊方論第十三

漧漆丸

漧漆﹝炒令煙盡﹞大黃﹝炒﹐各一兩﹞琥珀砂﹝研﹞硝石﹝研﹞莪術﹝各三分﹞紅花延胡索桂心﹝各半兩﹞膩粉﹝一分﹞巴豆﹝三﹑七粒﹐去皮﹑心﹐研去油﹐用漿水二盞煎如餳﹞

上爲細末﹐用棗肉和丸如梧桐子大﹐每服五丸。於日未出時﹐煎蘇木湯吞下。量患人輕重加減服之。

治婦人積年血癥塊不消﹐狀若鬼胎之候。宜服琥珀丸。

卷之七婦人積年血癥塊方論第十三

琥珀丸

琥珀﹝研﹞桂心牛膝芫花﹝制﹞檳榔桃仁﹝炒﹐各三分﹞生地黃延胡索當歸﹝各半兩﹞鱉甲三稜漧漆﹝炒﹞砂﹝各一兩﹞大黃﹝二兩﹞虻虫﹝四十九枚﹐去翅足﹐炒﹞水蛭﹝四十九枚﹐炒﹞

上爲末﹐醋煮砂爲膏﹐入藥末和﹐搗三﹑二百杵﹐丸如梧桐子大。每服十丸﹐空心﹐溫酒下。

治婦人積年癥塊不消。砂丸。

卷之七婦人積年血癥塊方論第十三

砂丸

砂漧漆雄黃水銀﹝以少肥棗研無星﹞雄雀糞﹝各一分﹞巴豆﹝二粒﹐去油﹞

上研停﹐用棗肉丸如綠豆大﹐空心﹐當歸酒下三丸﹐臨臥再服﹐取下惡物爲度。

卷之七婦人積年血癥塊方論第十三

沒藥丸

理五積气癖及驚悟血積﹐癥癖﹑血瘕﹑發歇攻刺疼痛﹐嘔逆噎塞﹐心中迷悶﹐不醒人事﹐及血臌﹑癥瘕脹滿﹑經脈不行者。﹝《靈苑方》﹞

芫花﹝去枝梗﹐取二兩﹐用好米醋三升﹐煎至一升半﹐去滓不用﹐只將醋入石器內﹐入砂霜一兩﹐巴豆肉七粒﹐爛研﹐入醋內熬成膏﹐畱丸藥用效﹞木香沒藥﹝別研﹞當歸桂心蓽茇﹝各一兩﹞檳榔﹝一分﹞肉豆蔻﹝一枚﹐炮﹞斑蝥﹝三枚﹐去頭﹑足﹑翅﹐糯米炒令焦黃﹐去米研細﹞附子﹝一兩半﹐用去皮﹞

上一十二味﹐除斑蝥﹑沒藥﹐余爲細末﹐與斑蝥﹑沒藥一處合研令停﹐入前膏子內﹐和搗千百杵﹐丸如赤豆大。初服一丸﹐用醋炒蘿卜子令焦黑﹐以酒浸﹐同煎一﹑二沸﹐放溫吞下。漸加至五丸﹑七丸卽止。如急卒血气攻心脾﹐以酒醋共一銀盞﹐煎沸吞下。婦人血瘕﹑癥癖﹑結塊攻心疼痛﹑悶絕﹐久醫不效者﹐入禹餘糧一兩﹐火﹑醋七次﹐研細﹐和藥爲丸﹐每服五丸﹐用蘇木節二兩細銼﹐酒三升﹐煎至七合﹐去滓﹐分爲三服﹐吞藥並進。

三服當汗出﹐則瘕隨大小腸逐下﹐其病立瘥。人弱者﹐每服只二丸。如是丈夫元髒小腸气﹑脾積气﹐癥塊等疾﹐卽入丹砂一兩細研和停﹐以生薑﹑鹽湯吞下三丸。

卷之七婦人積年血癥塊方論第十三

五靈脂丸

治婦人積年癥塊及惡血气﹐久不除者。

五靈脂漧漆﹝炒﹐煙盡﹞川烏﹝各一兩﹐炮﹞麝香硫黃砂﹝並研﹐各半兩﹞

巴豆﹝三十枚﹐去皮﹐醋煮赤﹞

上爲末﹐研停。醋煮麵糊丸如綠豆大。每服五丸﹐空心﹐溫酒下。

卷之七婦人積年血癥塊方論第十三

三稜煎

治婦人血癥﹑血瘕﹐食積痰滯。﹝出《選奇後集》﹞

三稜莪術﹝各二兩﹞靑橘皮﹝去白﹞半夏麥芽﹝炒﹐各一兩﹞

上用好醋六升煮幹﹐焙爲末﹐醋糊丸如梧桐子大。每服三﹑四十丸﹐淡醋湯下。痰積多﹐姜湯下。

卷之七婦人積年血癥塊方論第十三

水府丹

治婦人久虛積冷﹐經候不行﹐癥瘕癖塊﹐腹中卒暴疼痛﹐而有黎黑﹐羸瘠百病方。

經花蕊石﹝研﹐兩半﹞砂﹝紙隔沸湯淋熬﹐取霜半兩﹞桂心﹝別爲末﹞木香漧薑﹝各一兩﹞縮砂仁﹝二兩﹞紅豆﹝半兩﹞斑蝥﹝百个﹞臘月狗膽﹝七枚﹞生地黃汁童子小便﹝各一升﹞靑﹝三百个。斑蝥﹑靑二物並去頭﹑足﹑翅﹐以糯米一升﹐同炒米黃﹐去米不用﹞

上九味爲末﹐同三汁熬爲膏﹐和上末﹐丸如雞頭大﹐朱砂爲衣。每服一丸﹐溫酒嚼破﹐食前服﹐米飲亦可。孕婦莫服。

卷之七

婦人血气心痛方論第十四

夫婦人血气心痛者﹐由臟腑虛﹐血气不調﹐風冷邪气乘於心也。其痛發有死者﹐有不死者﹐成疹者。心爲諸髒之主﹐而主於神。其正經不可傷﹐傷之而痛者﹐名爲眞心痛。﹝朝發夕死﹐夕發旦死﹞心之支別絡﹐爲風冷所乘而痛者﹐故痛發乍輕乍甚而成疹者也。

卷之七婦人血气心痛方論第十四

烏藥散

治婦人血气攻心痛﹐發歇不定。

烏藥莪術桂心當歸﹝炒﹞桃仁靑皮木香上等分爲末﹐每服二錢﹐熱酒調下。

卷之七婦人血气心痛方論第十四

阿魏丸

治婦人血气攻心疼痛﹐及一切積冷气。

當歸﹝炒﹞桂心靑皮附子﹝炮﹞阿魏﹝面裹煨﹐其面熟爲度﹞白術川芎﹝各一兩﹞吳茱萸﹝炮﹞木香漧薑﹝各三分﹞檳榔肉豆蔻﹝煨﹞延胡索莪術﹝各一兩﹞朱砂﹝細研﹐半兩﹞

上爲末﹐先以醋一升﹐煎阿魏成膏﹐和藥末﹐搗一﹑二百杵﹐丸如梧桐子大。每服二十丸﹐食前熱酒下。

卷之七婦人血气心痛方論第十四

雞舌香散

治男子﹑婦人九種心痛﹐一切冷气。

良姜﹝銼細﹐麻油炒﹞桂心赤芍藥﹝等分﹞

上爲細末﹐每服二錢。水一盞﹐入鹽木瓜三片﹐同煎七分﹐溫服。鹽湯點亦可。血气﹑疝瘕痛用熟醋湯調下﹐忌生冷。

又一方﹕應痛散治心脾痛不可忍者﹐婦人脾血气作﹑心脾痛。《必效方》同﹐只無桂心。用醋煎﹐醋湯點亦可。

乙丑年春初﹐次女年十五﹐經脈未行。忽一日心痛如刺﹐吐飲不止﹐脈沈緩弦細。以蘇合香丸﹑沈香丸﹑神保丸﹑理中丸﹑訶子散﹑七气湯皆無效。僕思之此證非虫卽飲作梗﹐非《局方》九痛丸則不可。遂合就﹐服一﹑二丸卽愈。

卷之七婦人血气心痛方論第十四

陳氏二神丸

治婦人血气不和﹐作痛不止﹐及下血無時﹐月水不調。

眞蒲黃﹝炒﹞蓽茇﹝鹽炒﹞

上等分﹐爲細末﹐煉蜜丸如梧桐子大。每服三十丸﹐空心﹐溫酒吞下。如不能飲﹐米飲下兩服卽止。

卷之七婦人血气心痛方論第十四

陳日華抽刀散

治婦人血風﹑血气等疾。武興戎司機宜侯愷云﹐見一道人用此方療病﹐不一而足﹐遂以爲獻﹐眞是奇妙。

五靈脂﹝炒﹐一兩﹞莪術桂心蕓苔子﹝炒﹐各半兩﹞

上爲末﹐每服二大錢。酒半盞﹐水半盞﹐煎至八分﹐疾作熱服。

失笑散﹝見產後心痛門﹞。訶子散﹝見霍亂門﹞亦妙。

《靈苑方》治婦人卒血气心痛﹐只用生五靈脂爲細末﹐每服一錢﹐酒一盞﹐煎沸熱服。

卷之七

婦人血气心腹疼痛方論第十五

夫婦人血气﹐心腹疼痛﹐由臟腑虛弱﹐風邪乘於其間﹐與眞气相擊而痛。其痛隨气上下﹐或上衝於心﹐或下攻於腹。故云﹕血气攻心腹疼痛也。

治婦人血气攻心腹疼痛。延胡索散。

卷之七婦人血气心腹疼痛方論第十五

延胡索

當歸川芎桂心﹝各三分﹞木香枳殼赤芍藥桃仁﹝各半兩﹞熟地黃﹝一兩﹞

上咀﹐每服三錢。水一盞﹐姜三片﹐煎至七分﹐去滓熱服。

治婦人血气攻心腹﹐煩躁悶亂﹐疼痛不止。琥珀散。

卷之七婦人血气心腹疼痛方論第十五

琥珀散

琥珀沒藥當歸﹝炒﹞赤芍藥牡丹皮延胡索蒲黃莪術桂心﹝等分﹞

上爲末﹐每服一錢﹐溫酒調下。

卷之七婦人血气心腹疼痛方論第十五

沒藥散

治一切血气﹐臍腹撮痛﹐及產後惡露不行﹐兒枕塊痛。﹝出《經驗方》﹞

血竭沒藥﹝並細研﹞桂心當歸蒲黃紅花木香延胡索漧漆﹝炒﹞赤芍藥﹝等分﹞

上爲細末﹐每服二錢﹐熱酒調下﹐食前服。

治血塊衝心﹐叫啖其痛至危者。如喫不得﹐可灌下。

上用眞大順散三錢﹐熱酒調服﹐立止。

卷之七婦人血气心腹疼痛方論第十五

瑞金散

治婦人血气撮痛﹐月經不行﹐預先嘔吐﹐疼痛﹐及月信不通。

片子姜黃﹝四兩﹞牡丹皮莪術紅花當歸赤芍藥川芎桂心延胡索﹝各兩半﹞

上爲末﹐每服二錢。水一盞﹐酒三分﹐煎七分﹐溫服﹐日三次。

卷之七婦人血气心腹疼痛方論第十五

八仙散

治血气。心腹痛﹐立驗。

當歸濃朴芍藥枳殼﹝制﹞人參﹝各四分﹞甘艸茯苓﹝各五分﹞肉豆蔻﹝二分﹞

上爲末﹐水二升﹐煎取八合﹐空心﹐分三服。

又八仙散治婦人血气﹑心腹痛﹐立驗。﹝《靈苑方》﹞

棕櫚﹝二兩﹞當歸﹝一兩﹐並銼碎一處﹐燒成灰﹐細研﹞麝香﹝一錢﹐細研﹞

上同研令停﹐每服一錢﹐溫酒調下。

卷之七婦人血气心腹疼痛方論第十五

不換金散

治婦人血刺痛不可忍者。﹝《靈苑方》﹞

三稜莪術﹝並細銼﹞巴豆﹝去殼﹐各一兩﹞

上三味﹐以釅醋一碗﹐熬醋成膏爲度。先將糠固濟一罐子﹐陰漧後將藥並醋膏一處置罐子中﹐外用泥裹﹐以平瓦一片蓋之﹔用炭火五﹑七斤﹐常看守。才候煙急出卽取出﹐看通黑則止﹐不得燒過了﹐便入乳缽內細研爲末。有患者﹐炒生薑﹐酒調一錢服。

治婦人急血气﹐定命散。﹝《靈苑方》﹞

卷之七婦人血气心腹疼痛方論第十五

定命散

大生烏頭﹝去皮尖﹞牡丹皮桂心﹝各一兩﹞

上爲細末﹐每服一錢。酒半盞﹐童子小便半盞﹐煎至七分溫服。如婦人血瘕﹑血气﹑胎血積聚上衝心膈﹐須臾欲絕者﹐用酒一盞﹐生薑一片﹐煎至七分﹐去滓通口服。

卷之七婦人血气心腹疼痛方論第十五

大效琥珀散

治婦人心膈迷悶﹐腹髒掐撮疼痛﹐气急﹑气悶﹐月信不調等疾。﹝《靈苑方》﹞

烏藥莪術﹝各二兩﹞當歸﹝一兩﹞

上並生﹐爲細末﹐溫酒調二錢服﹐服後以食壓之。忌生冷﹑油膩等物。如是產後諸疾﹐炒生薑﹐酒調下。

治血气不調﹐臍下痛。

桑耳子桂心土瓜根川芎﹝各四分﹞甘艸﹝二分﹞牛膝赤茯苓﹝各五分﹞大黃白芍藥﹝各六分﹞漧地黃﹝八分﹞

上爲末﹐煉蜜丸如梧桐子大﹐醋湯吞下二十丸。

卷之七婦人血气心腹疼痛方論第十五

蠲痛散

治婦人血气刺痛。

荔枝核﹝燒存性﹐半兩﹞香附子﹝去毛﹐炒﹐一兩﹞

上爲細末﹐鹽湯﹑米飲調下二錢﹐不拘時候服。

卷之七婦人血气心腹疼痛方論第十五

沒藥散

治婦人血气疼痛不可忍者。﹝出《博濟方》﹞

紅花沒藥當歸延胡索﹝炒﹞

上等分﹐爲末﹐每服二錢。童子小便﹑酒各半盞﹐同煎至六分﹐熱服。只用秤錘淬過調。亦可常服﹐只用溫酒。

卷之七婦人血气心腹疼痛方論第十五

牡丹散

治婦人久虛羸瘦﹐血塊走疰﹐心腹疼痛﹐不思飲食。﹝出《衛生方》﹞

牡丹皮桂心當歸延胡索﹝各一兩﹞莪術牛膝赤芍藥﹝各二兩﹞荊三稜﹝一兩半﹞

上爲粗末﹐每服三錢。水一盞﹐酒半盞﹐煎七分溫服。

卷之七婦人血气心腹疼痛方論第十五

至聖湯

治婦人血气﹐產前﹑產後百疾。﹝出同前﹞

當歸芍藥漧薑莪術桂心地黃蒲黃﹝炒﹐各半兩﹞黑豆﹝炒﹐去皮﹐一兩﹞

上爲細末﹐空心﹐熱酒調下二錢。

天仙散﹝方見二十卷第七論﹞蔥白散﹝方見本卷第七論中﹞琥珀散﹝方見第一卷

十二論﹞

治婦人腹脇刺痛﹐以《局方》七气湯加延胡索少許﹐同煎服。

若胸膈不快﹐惡心﹐更間服《局方》烏沈湯。兼治月水不調﹐或前或後。

卷之七婦人血气心腹疼痛方論第十五

菖蒲丸

治婦人脾血積气及心脾疼。﹝男六徳續添﹞

菖蒲﹝九節者六兩﹞吳茱萸﹝炮﹞香附子﹝炒﹐去毛﹐各四兩﹞

上三味並銼細﹐以釅醋五升煮幹爲度﹐焙漧爲細末﹐以好神曲打糊爲丸如梧桐子大。空心﹐食前以淡姜湯吞下四﹑五十丸﹐日三服。橘皮湯亦好。

治婦人血气走作疼痛不可忍者﹐及月水不調﹐面色萎黃﹐喫食減少﹔及產後諸疾﹐並皆治之。延胡索散。

卷之七婦人血气心腹疼痛方論第十五

延胡索散

延胡索﹝生﹞三稜﹝生﹞當歸﹝去蘆﹐酒浸﹞莪術﹝醋浸少時﹐各等分﹞

上爲末﹐每服二錢。空心﹐溫酒調。如血气發甚者及月水不調﹐並皆童子小便﹑酒﹑紅花同煎調下。

治婦人久積血气﹐時發刺痛﹐肌瘦乏力﹐月候不調﹐當歸煎丸。

卷之七婦人血气心腹疼痛方論第十五

當歸煎丸

當歸﹝二兩﹐別末﹞檳榔赤芍藥牡丹皮延胡索﹝各一兩﹞

上除當歸末﹐用米醋熬成膏﹐入眾藥末和丸如梧桐子大。空心﹐溫酒下二十丸。午食前再服。

治婦人積年血气﹐攻刺心腹疼痛不可忍者﹐及多方醫療未瘥﹐宜服神聖北亭丸。﹝出《靈苑方》﹞

卷之七婦人血气心腹疼痛方論第十五

神聖北亭丸

北亭﹝去砂石﹐研﹞沒藥木香當歸﹝各一分﹞芫花莪術﹝各半兩﹞巴豆﹝去皮膜心﹐四十粒﹞

上先研北亭﹑沒藥﹑巴豆如粉﹐用好米醋三升同煮爲稀膏﹐然後將餘四味爲細末﹐入於膏內搜合成塊﹐用新瓦合盛之。臨時加減丸數﹐用酒﹑醋各半盞煎數沸﹐通口服﹐不得嚼破﹐仍須喫盡酒﹑醋﹐立瘥。或男子血气﹐亦根據前方服食﹔如急喉閉者﹐男左女右﹐以一丸鼻中嗅之立愈。

其中云﹕臨時加減丸數﹐皆不云大小數目﹐詳之古人亦鹵莽也。旣有北亭﹑芫花﹑巴豆﹐合當丸如綠豆大﹐每服只五丸。

治產前﹑產後血气不和及一切疾﹐琥珀散。

卷之七婦人血气心腹疼痛方論第十五

琥珀散

當歸﹝微炒﹞川芎﹝各一兩﹞赤芍藥﹝二兩﹞莪術﹝一兩﹐煨﹞

上爲末﹐每服二錢。空心溫酒調下。如腰腹痛﹐加陳皮去白半兩﹐漧薑炮半兩爲末﹐同和停。如不喫酒﹐以水一盞﹐煎至七分﹐溫服。

卷之七

婦人血气小腹疼痛方論第十六

夫婦人小腹疼痛者﹐此由胞絡之間夙有風冷﹐搏於血气﹐停結小腹﹐因風虛發動與血相擊﹐故痛也。

治婦人久冷﹐气滯血刺﹐小腹疼痛。威靈散。

卷之七婦人血气小腹疼痛方論第十六

威靈散

威靈仙﹝一兩﹞當歸沒藥木香桂心﹝各半兩﹞

上爲細末﹐無時﹐熱酒調下一錢服。忌茶。

治婦人久積血气﹐刺小腹疼痛﹐四肢無力﹐不能飲食。宜當歸散。

卷之七婦人血气小腹疼痛方論第十六

當歸散

當歸﹝炒﹞赤芍藥劉寄奴沒藥枳殼延胡索﹝等分﹞

上爲細末﹐熱酒調下一錢﹐無時候。

卷之七婦人血气小腹疼痛方論第十六

追气丸

治婦人血刺小腹疼痛不可忍。﹝《靈苑方》﹞

蕓苔子﹝微炒﹞桂心﹝各一兩﹞良姜﹝半兩﹞

上爲細末﹐醋糊丸如梧桐子大。每服五丸﹐無時﹐淡醋湯下。常服補血虛﹑破气塊甚有效。

卷之七婦人血气小腹疼痛方論第十六

鍛石散

治婦人血气﹐痛不可忍者。陳五婆方。﹝出《婦人經驗方》﹞

上取豬貼脊血半盞﹐於湯上暖﹐用杖子攪停後﹐用鍛石於火上燒令黃﹐爲末﹔羅過﹐入灰一錢同血攪停。放溫服﹐立愈。

卷之七

婦人兩脇脹痛方論第十七

夫婦人兩脇脹痛者﹐由臟腑虛弱﹐气血不調﹐風冷之气客於腸胃﹐傷於胞絡之間﹐與血气相搏﹐壅塞不宣﹐邪正交爭衝擊﹐故令兩脇脹痛也。

治婦人脾胃虛﹐气攻兩脇脹痛﹐艸豆蔻散方。

卷之七婦人兩脇脹痛方論第十七

艸豆蔻散

艸豆蔻訶子肉﹝各一兩﹞桂心苦梗濃朴﹝各三分﹞甘艸﹝一分﹞川芎當歸漧薑檳榔﹝各半兩﹞

上爲粗末﹐每服四錢。水一盞﹐煎七分﹐去滓熱服﹐食前。

卷之七婦人兩脇脹痛方論第十七

子散

治婦人臟腑虛冷﹑宿冷﹐气攻兩脇脹痛﹐坐臥不安。

子延胡索桃仁桂心琥珀當歸﹝各一分﹞赤芍藥木香沒藥﹝各半兩﹞

上爲末﹐每服二錢﹐溫酒調下﹐無時候。

卷之七婦人兩脇脹痛方論第十七

人參紫金圓

治婦人榮衛不和﹐心腹刺痛﹐胸膈脹滿﹐不進飲食。﹝饒武傳方﹞

紫金皮蒼術石菖蒲﹝各一兩﹞香附子﹝二兩﹞人參﹝半兩﹞木香﹝三錢﹞

上爲末﹐米糊和丸如梧桐子大﹐每服三十丸﹐食後﹐姜湯下。

卷之七婦人兩脇脹痛方論第十七

气鍼丸

治久積風壅。疏利滯气﹐空胸膈﹐止刺痛。

木香靑皮﹝去白﹞大黃﹝炮﹞檳榔﹝各一兩﹞黑牽牛﹝二兩﹐半生半炒﹞

上爲末﹐煉蜜丸如梧子大﹐溫水下三十丸。

鄧安人年五十﹐忽然气痛﹐投神保丸愈。不一﹑二日再痛﹐再服神保丸六﹑七十粒。大腑不通﹐其疾轉甚。亦有要用沈香﹑木香﹑姜﹑桂等藥﹐而未敢投。痛甚則築心﹑築背﹑築定兩脇﹐似有兩柴十字插定心脇﹐叫聲徹天。召僕診之﹐六脈沈伏﹐乍來乍去。眾問僕診脈吉凶何如﹖答曰﹕夫九痛之脈不可準也﹐但以證辧用藥。觀其人質肥偉﹐問其大腑數日不通﹐僕曰實痛也。其腹﹑心脹﹐但以人按之痛甚﹐手不可向邇﹐此大實也。經云﹕大滿大實者﹐可下之。用气鍼丸五﹑六百粒﹐是夜卽愈。

又己未在金陵﹐有家提幹上之下巽內人﹐病心腹脹痛。眾醫投木香﹑沈香﹑檳榔﹑大腹﹑芍藥﹑姜﹑桂之類﹐病益甚。召僕診之﹐六脈弦緊而和﹐不似病脈。但診之時兩手如火﹐以此知其實痛也。眾問如何治療﹖僕曰﹕大凡心腹刺痛﹐不可便作虛冷治療。有兩醫答曰﹕非冷而何﹖熱卽生風﹐冷生气是也。僕曰不然。《難經》云﹕虛則癢﹐實則痛。又仲景云﹕腹痛者﹐桂枝加芍藥湯﹔痛甚者﹐桂枝加大黃湯。家提干云﹕荊布素來質弱。僕曰﹕有可辧處﹐遇痛時使一婢按之﹐若痛止﹐是虛寒證也。若按之轉甚﹐手不可近﹐此實痛也。卽令一婢按之﹐手不可近﹐叫喚異常。僕曰﹕此實熱無可疑者﹐當用大柴胡湯治之。眾皆不許﹐僕責狀而投之﹐八服愈。

論脇肋疼痛﹐服木通散﹝亦可治男子﹐出《明理方》﹞。心下﹑脇肋﹑少腹疼痛﹐皆素有積寒﹐而溫暖湯散亦可主治。甚者以溫藥下之。心下與小腹痛﹐諸書並有效方﹔而脇肋下痛﹐鮮獲治法﹐此散可以主之。

卷之七婦人兩脇脹痛方論第十七

木通散

治脇肋苦痛偏效。並心下﹑脇肋﹐並小腹牽引痛者皆主之。

木通﹝去皮節﹞靑皮﹝去白﹞川楝子﹝去皮核﹐各一兩﹞﹝以上三味﹐用巴豆半兩炒黃﹐去巴豆不用﹞蘿卜子﹝炒﹞舶上茴香﹝一兩﹐炒﹞莪術木香滑石﹝各半兩﹞

上爲細末﹐煎蔥白﹐酒調三錢﹐一服愈。甚者不過再服。

卷之七婦人兩脇脹痛方論第十七

三脘散

治中焦虛痞﹐兩脇气痛﹐面目手足浮腫﹐大便祕澀。兼治香港腳。

大腹皮紫蘇沈香幹木瓜獨活﹝各一兩﹞白術川芎木香甘艸陳皮檳榔﹝各三分﹞

上咀﹐每服三錢。水一盞﹐煎至七分﹐去滓﹐空心熱服﹐日中服。

戊午秋﹐在京城有一婦人﹐中焦虛痞﹐腹脇脹痛﹐大便祕結﹐六脈微弱﹐更數醫服藥無效﹐僕投此藥不終劑而愈。

卷之七

婦人心腹脹滿方論第十八

夫婦人心腹脹滿者﹐由臟腑久冷﹐气血虛損而邪气客之﹐乘於心脾故也。足太陰脾之經也﹐脾虛則脹。足少陰腎之經也﹐其脈起於小指之下﹐斜趣足心﹐入跟中﹐上股內後廉﹑貫腎﹑絡膀胱﹐從腎上貫肝膈﹐入肺中。其支者從肺出絡於心。髒虛﹐邪气客於三經﹐與正气相搏﹐積聚在內﹐气並於脾﹐脾虛有脹﹐故令心腹煩滿而脹也。診其脈遲而滑者﹐脹滿也。

卷之七婦人心腹脹滿方論第十八

白術散

治婦人脾胃气虛﹐心腹脹滿﹐不欲飲食﹐四肢少力。

白術艸果仁訶子肉﹝各三分﹞赤茯苓檳榔桂心﹝各半兩﹞陳皮濃朴人參﹝各一兩﹞甘艸﹝一分﹞

上爲粗末﹐每服四錢。姜三片﹐棗一枚﹐煎至七分﹐去滓﹐食前熱服。

卷之七婦人心腹脹滿方論第十八

檳榔散

治婦人脾胃虛冷﹐心腹脹滿﹐不欲飲食。

檳榔前胡川芎靑皮﹝各三分﹞赤芍藥桂心大黃苦梗木香枳殼﹝各半兩﹞甘艸﹝一分﹞

上咀﹐每服四錢。姜三片﹐煎至七分﹐去滓溫服﹐無時。

《局方》分心气飲亦妙。﹝方見十二卷﹞三脘散亦妙。﹝方見本卷十七論﹞

治婦人脾胃虛冷﹐心腹脹滿﹐不欲飲食。木香散。

卷之七婦人心腹脹滿方論第十八

木香散

木香桂心白術漧薑﹝炮﹞陳皮﹝去白﹞艸果仁訶梨勒人參﹝各一兩﹞神曲﹝炒黃﹐三分﹞甘艸﹝炙﹐半兩﹞

上爲細末﹐每服一錢﹐如茶點熱服。

卷之八

婦人淋瀝小便不通方論第一

夫婦人淋者﹐由腎虛而膀胱熱也。膀胱與腎爲表裏﹐俱主於水﹐行於脬者﹐爲小便也。臟腑不調﹐爲邪所乘﹐腎虛則小便數﹔膀胱熱則小便澀。其狀小便疼痛﹑澀數﹑淋瀝不宣﹐故謂之淋也。小便不通﹐脹滿气喘﹐急用藥無異。

治婦人五淋。木通散。

卷之八婦人淋瀝小便不通方論第一

木通散

木通楡白皮瞿麥穗大麻仁滑石﹝各一兩﹞貝齒葵子白茅根﹝各二兩﹞甘艸﹝半兩﹞

上爲粗末﹐每服五錢。水煎﹐空心溫服。

治婦人小便卒淋瀝。石韋散。

卷之八婦人淋瀝小便不通方論第一

石韋散

石韋黃芩木通楡白皮葵子瞿麥穗甘艸上等分爲粗末﹐每服半兩。水盞半﹐姜三片﹐煎七分﹐去滓熱服。

治婦人气淋﹑勞淋。桃膠散。

卷之八婦人淋瀝小便不通方論第一

桃膠散

桃膠楡白皮﹝各一兩﹞車前子冬瓜子鯉魚齒葵子瞿麥木通﹝各半兩﹞枳殼﹝一分﹞

上咀﹐每服四錢重。水一盞﹐煎至七分﹐去滓溫服。

治淋。金沙散。

卷之八婦人淋瀝小便不通方論第一

金沙散

海金沙艸陰榦爲末﹐煎生甘艸湯﹐調二錢。甚者不過三﹑四服。

又方﹕眞琥珀研細﹐不以多少﹐研麝香﹐白酒調下。﹝此二方出陳總領方﹞

治婦人血淋。雞蘇散。

卷之八婦人淋瀝小便不通方論第一

雞蘇散

雞蘇葉木通﹝各二兩﹞生漧地黃滑石﹝各三兩﹞刺薊根﹝一兩﹞

上爲粗末﹐每服半兩。水盞半﹐竹葉三﹑七片﹐煎至七分﹐去滓﹐食前溫服。

治婦人血淋及尿血澀痛。

生漧地黃﹝三兩﹞郁金蒲黃﹝各二兩﹞

上爲細末﹐每服二錢。車前子﹑葉﹐煎湯調下﹐日三服﹐以利爲度。

亦有血瘕似淋﹐小便不通﹐臍腹脹滿痛﹐宜桃仁煎。﹝方見血瘕門第七卷

第九論﹞後有用亂髮方﹐治脬轉不得小便。亦可治血淋﹐尿血﹝亦好﹞。

卷之八婦人淋瀝小便不通方論第一

火府丹

治心經熱﹐小便澀及治五淋。﹝加甘艸咀煎﹐名導赤散。《本事方》﹞

生地黃﹝二兩﹞木通黃芩﹝各一兩﹞

上爲細末﹐煉蜜爲丸如梧桐子大﹐木通煎湯下三十丸。此藥治淋瀝﹑臍下滿痛。

許學士云﹕壬戌年﹐一卒病渴﹐日飲水一斗﹐不食者三月﹐心中煩悶。時已十月﹐余謂心經有伏熱﹐與此藥數服。越二日﹐不覺來謝﹐當日三服渴止﹐又三服飲食如故。此本治淋﹐用以治渴﹐可謂通變也。

治婦人諸般淋﹕苦杖根俗呼爲杜牛膝﹐多取淨洗﹐碎之。以一合用水五盞﹐煎至一盞去滓﹐用麝香﹑乳香少許調下。

鄞縣武尉耿夢得﹐其內人患沙石淋者十三年﹐每漩痛楚不可忍﹐溺器中小便下沙石剝剝有聲。百方不效﹐偶得此方服之﹐一夕而愈﹐目所視也。《本艸》云﹕牛膝治莖中痛。

卷之八

婦人脬轉不得小便方論第二

夫婦人脬轉之病者﹐由脬轉爲熱所迫。或忍小便﹐俱令水气迫於脬﹐屈辟不得充張﹐外水應入不得入﹐內溲應出不得出﹐內外壅滯﹐脹滿不通﹐故爲脬轉。其狀少腹急痛﹐不得小便。甚者至死﹐不可治也。

《局方》有八味丸﹐治婦人脬轉不得小便。

卷之八婦人脬轉不得小便方論第二

滑石散

治婦人﹑丈夫脬轉﹐小便數日不通。﹝《千金翼》﹞

滑石﹝一兩﹞寒水石﹝二兩﹞葵子﹝一合﹞

上爲末﹐以水準斗﹐煮取五升。時時服﹐一升卽利。

又方﹕亂髮﹝燒灰﹞葵子車前子上等分爲細末﹐每服二錢﹐茶湯調下。

卷之八婦人脬轉不得小便方論第二

葉散

治婦人脬轉﹑小便不通。亦可治男子。

裹茶葉﹝燒灰﹐一兩﹞滑石﹝研細﹐半兩﹞

上研停﹐沸湯調二錢服。

卷之八婦人脬轉不得小便方論第二

石韋湯

治脬轉﹐小便不通。﹝出《指迷方》。前同﹞

石韋﹝去毛﹞車前子上等分爲粗末﹐每服五錢。水二盞﹐煎至一盞﹐去滓服。

治婦人忍小便﹐不得根據時而起﹐致令脬轉。經四﹑五日﹐困篤欲死方。

滑石﹝二兩﹞亂髮灰﹝一兩﹞

上研停﹐取桃白皮一斤熟搗﹐以水三盞絞取汁。無時溫半盞﹐調二錢服。

又方﹕以滑石末﹐蔥湯調下二錢服。

《千金翼》方治婦人不得小便。

杏仁﹝七粒﹐去皮尖﹞

上一味﹐麩炒黃爲細末﹐水調服﹐立通。

又方﹕紫艸爲末﹐井華水調取三指撮﹐立通。又云﹕紫菀皆可用。

若卒暴不通﹐小腹膨急﹐气上衝心﹐悶絕欲死。此由暴气乘並膀胱﹐或從憂驚﹐气無所伸﹐郁閉而不流﹐气沖脬系不正。診其脈﹐右手澀小﹐左手急大﹐宜蔥白湯方。

卷之八婦人脬轉不得小便方論第二

蔥白湯

橘皮﹝三兩﹞葵子﹝一兩﹞蔥白﹝一莖﹞

上咀﹐水五升﹐煮取二升﹐分三服。﹝出《指迷方》﹞

卷之八

婦人小便數方論第三

夫婦人小便數者﹐由腎與膀胱俱主於水﹐腎气通於陰﹐此二經俱虛而有熱乘之﹐則小便澀﹐虛則小便數也。

治婦人久虛冷﹐小便日夜三﹑五十行。蔥白湯。

卷之八婦人小便數方論第三

蔥白湯

鹿茸烏賊骨桑寄生龍骨﹝各一兩﹞白芍藥當歸附子﹝各三分﹞桑螵蛸﹝半兩﹞

上爲細末﹐食前﹐溫酒調下二錢。

治婦人虛冷﹐小便數。桑螵蛸散。

卷之八婦人小便數方論第三

桑螵蛸散

桑螵蛸﹝三十枚﹐炒﹞鹿茸牡蠣粉甘艸﹝二兩﹞黃﹝半兩﹞

上爲細末﹐食前﹐姜湯調一錢服。

卷之八

婦人遺尿失禁方論第四

經云膀胱不利爲癃﹐不約爲遺尿者。乃心腎之气﹐傳送失度之所爲也。故有小便澀而遺者﹐有失禁而出不自知者。又婦人產蓐﹐產理不順﹐致傷膀胱﹐遺尿無時。又有脬寒髒冷而遺尿不禁﹐治之各有方。

治婦人久積虛冷﹐小便白濁﹐滑數不禁。鹿茸丸。

卷之八婦人遺尿失禁方論第四

鹿茸丸

鹿茸椒紅桂心附子牡蠣補骨脂石斛蓯蓉雞沈香﹝各一兩﹞桑螵蛸﹝三分﹞

上爲細末﹐酒煮麵糊丸梧桐子大。空心﹐溫酒下三十丸。

又方以鹿角屑炒令黃﹐爲細末。空心﹐溫酒調二錢。

又方雄鷄﹐炙爲末﹐空心﹐溫酒調二錢。

治婦人遺尿﹐不知出時。﹝出《千金翼》﹞

白薇白芍藥﹝等分﹞

上爲末﹐酒服方寸匕。日三服﹐空心。

又方﹕桑螵蛸﹐酒炒爲細末﹐每服二錢﹐生薑湯調下。

又方﹕白礬牡蠣﹝等分﹞

爲細末﹐飲服方寸匕。亦能療丈夫遺尿。

療婦人小便不禁﹐以雄鷄翎燒灰爲末﹐酒服方寸匕。

卷之八

婦人小便出血方論第五

夫婦人小便出血者﹐由心主於血。血之行身﹐通徧經絡﹐循環臟腑。血性得寒則凝澀﹐得熱則流散﹐失其常﹐經溢滲入於脬內﹐故小便出血也。

治婦人卒傷於熱﹐尿血。陳總領云﹕余傾在章貢﹐時年二十六﹐忽小便後出鮮血數點﹐不勝驚駭﹐卻全不疼﹐如是一月。若不飲酒則血少﹐終不能止。偶有鄕兵告以市醫張康者常療此疾﹐遂呼之來。供一器淸汁﹐云是艸藥﹐添少蜜﹐解以水﹐兩服而愈。旣濃酬之﹐遂詢其藥名﹐乃鏡面艸﹐一名螺靨艸﹐其色靑翠﹐所在石階縫中有之。

治婦人勞損虛羸﹐尿血﹐鹿茸散。

卷之八婦人小便出血方論第五

鹿茸散

鹿茸當歸熟地黃葵子蒲黃續斷﹝等分﹞

上爲細末﹐酒調二錢﹐日三服。

卷之八婦人小便出血方論第五

發灰散

治小便尿血。或先尿而後血﹐或先血而後尿﹐亦遠近之謂也。又治飲食忍小便﹐或走馬﹑房勞﹐皆致脬轉﹐臍下急痛不通。兼治肺疽﹐心衄﹑內崩﹐吐血一兩口﹐或舌上血出如鍼孔。

若鼻衄﹐吹內立已。

亂髮燒灰﹝《本艸》云﹕能療瘀血﹐通關膈﹐利水道﹐破癥瘕﹐癰腫﹐狐尿刺﹑屍疰﹐雜瘡。療脬轉﹐通大﹑小便﹐止咳嗽﹐鼻衄﹞

上一味﹐用二錢﹐以米醋二合﹐湯少許調服﹔井華水調亦得。服藥訖﹐卽炒黑豆葉﹐蹲其上則通。

治婦人尿血不止。生漧地黃散。

卷之八婦人小便出血方論第五

生漧地黃散

生漧地黃﹝二兩﹞柏葉黃芩﹝各半兩﹞阿膠﹝炒成珠﹐一兩﹞

上爲粗末﹐每服三錢。水一盞﹐姜三片﹐煎七分﹐去滓溫服。

又方﹕羚羊角屑龍骨當歸蒲黃﹝各一兩﹞生地黃﹝二兩﹞

上爲細末﹐粥飲調下二錢﹐食前服。

治婦人小便出血﹐或時尿血。當歸散。

卷之八婦人小便出血方論第五

當歸散

當歸羚羊角﹝屑﹞赤芍藥﹝各半兩﹞生地黃﹝一兩﹞刺薊葉﹝三分﹞

上爲粗末﹐每服三錢。水煎﹐去滓服。

又方﹕以生地黃搗取汁﹐每服一小盞﹐日三服。

又方﹕以蒲黃末酒調二錢服之﹐水調亦可。

又方﹕鹿角膠﹝三兩﹐炙令黃﹞

以水一大盞﹐煎至半盞﹐去滓分爲三服﹐食前服。

卷之八

婦人大便不通方論第六

夫婦人大便不通者﹐由五臟不調﹐冷熱之气結於腸胃﹐則津液燥竭﹐大腸壅澀﹐故大便不通也。仲景云﹕婦人經水過多﹐則亡津液﹐亦大便難也。

《局方》四物湯加靑皮煎服。

大三脘散﹝又名三和散。見第七卷

第十七論﹞。七宣丸﹑麻仁丸。﹝並見《局方》不復重錄﹞

治婦人大便不通﹐牽牛子散。

卷之八婦人大便不通方論第六

牽牛子散

木香﹝半兩﹞郁李仁﹝去皮﹐微炒﹞靑皮﹝去白﹞木通枳殼﹝去白﹐麩炒﹞桂心﹝各一兩﹞黑牽牛﹝三兩﹐半生﹑半炒﹞

上爲細末﹐每服二錢。如煎茶一沸﹐攪起放溫﹐空心服。

卷之八婦人大便不通方論第六

通神散

治婦人大便不通。﹝熱而實者﹐方可投此藥。其證心腹脹痛﹐手不得近﹐心胸煩悶﹐六脈沈滑而實﹐是其證也﹞

大黃芒硝檳榔桃花郁李仁﹝湯浸去皮﹐微炒﹐各一兩﹞木香﹝半兩﹞

上爲細末﹐空心﹐粥飲調下二錢。

治婦人大便不通﹐心腹虛脹。﹝《博濟方》有大黃﹑檳榔﹐名气鍼丸﹞牽牛丸。

卷之八婦人大便不通方論第六

牽牛丸

黑牽牛﹝二兩﹐生﹞靑皮﹝去白﹐一兩﹞木香﹝半兩﹞

上爲細末﹐煉蜜丸如梧桐子大﹐空心﹐溫水下二十丸。

治婦人腸胃風結﹐大便常祕。大麻仁丸。

卷之八婦人大便不通方論第六

大麻仁丸

大麻仁﹝去殼﹐秤﹐別研如膏﹞大黃﹝各二兩﹐炒﹞檳榔木香枳殼﹝各一兩﹞

上爲細末﹐與麻仁研停﹐煉蜜丸如梧桐子大﹐空心﹐溫水下二十丸。

論老人﹑虛人﹑風人大便祕不可用快藥初虞世云﹕余歷觀古人用通藥﹐率用降气等藥。蓋肺气不下降﹐則大腸不能傳送﹐以杏仁﹑枳殼﹑訶子等藥是也。又老人﹑虛人﹑風人津液少﹐大便祕。經云﹕澀者滑之。故用胡麻﹑杏仁﹑麻子仁﹑阿膠之類是也。今人學不師古﹐妄意斟酌﹐每至大便祕燥﹐卽以快藥蕩滌之﹐旣走津液﹑气血﹐大便隨手愈更祕澀﹐兼生它病。余昔在魯山日﹐有一少﹐自稱太醫。曹鎭有寄居王世安少府﹐本京師人﹐始病風淫末疾﹐爲此生以快藥累累利之。後爲肺痿﹐咯膿血﹐卒至大便不通而死。古人服藥﹐尢所謹重﹐不若今人之輕生﹐故舉此以戒後人。

卷之八

婦人風入腸間或祕或利方論第七

經云﹕春傷於風﹐夏必飧泄。蓋木气刑土也﹐土不能滲泄﹐則木气勝﹐故泄。風气行﹐津液燥﹐故祕。卽不可專以祕燥爲風也。余家中宗親張公度母氏﹐年七十﹐日下利數十行﹐百方治之不愈﹐又苦腰腳拘攣。公度以蒺藜﹑酸棗仁治拘攣而利愈。黃魯直母安康郡大苦祕結﹐以公度藥投之而大便利。故知祕與利皆出於風。公度﹐潞人﹐名﹐世有令徳。公度承父醫學而克其家﹐淸修不妄取﹐眞有徳君子﹐今見於此。

治風人﹑香港腳人大便或祕或利﹐虛人尢宜方。

皂莢子﹝三百枚﹐破作兩片﹐慢火炒燥甚﹐卻入酥一棗大﹐又炒至燥﹐又入酥﹐至焦黑爲細末﹞

上煉蜜丸如梧桐子大。每服三十丸﹐煎蒺藜酸棗仁湯下﹐空腹服。兩時久未利﹐再進一服。漸加至百丸不妨﹐以通爲度。

卷之八婦人風入腸間或祕或利方論第七

蒺黎湯方

蒺藜不以多少﹐炒至赤黑色。臼內外木棒舂去刺﹐揀﹐簸淨。每蒺藜三兩﹐以酸棗仁一兩炒令香﹐同杵爲粗末﹐馬尾羅篩。每三錢﹐水一盞﹐煎至七分﹐去滓溫服﹐下前丸子藥

卷之八婦人風入腸間或祕或利方論第七

大五柔丸

主臟器不調﹐大便難。通榮衛﹑利九竅﹑進飲食方。

大黃﹝斗米下蒸﹐切﹐焙﹞枳殼﹝去穣﹐麩炒﹞白芍藥葶藶﹝炒香﹐別研﹞牛脂﹝去筋膜﹐熬成油﹐與葶藶﹑杏仁杵﹞肉蓯蓉﹝酒浸軟﹐溫水洗﹐切﹐焙﹐各一兩﹞桃仁﹝百枚﹞杏仁﹝四十枚﹐並去皮尖﹐麩炒黃﹐別杵﹞

上除有油藥﹐並爲末﹐煉蜜丸。入牛脂﹑桃杏仁﹑葶藶﹐杵數千下﹐丸如梧桐子大。

米飲下三丸﹐日三服。腹稍空時服﹐未知稍增﹐以知爲度。

安康郡大苦風祕﹐余爲處只可二仁丸。

卷之八婦人風入腸間或祕或利方論第七

二仁丸

杏仁﹝去皮尖﹐麩炒黃﹞麻仁﹝別研﹞枳殼﹝去穣﹐麩炒赤﹞訶子﹝慢火炒﹐捶去核﹞

上二物各一兩爲細末﹐同二仁杵﹐煉蜜和杵﹐丸如梧桐子大。溫水下二﹑三十丸。未知稍增。

潞公在北門﹐日盛夏間苦大腹不調。公隨行醫官李琬﹐本衢州市戶﹐公不獨終始涵容之﹐又教以醫事。公病泄利﹐琬以言動搖之﹐又求速效。卽以赤石脂﹑龍骨﹑漧薑等藥饋公﹐公服之﹐不大便者累日﹐其勢甚苦。余方自共城來見公。未坐定﹐語及此事﹐公又不喜服大黃藥。余告曰﹕此燥糞在直腸﹐藥所不及﹐請以蜜兌導之﹐公爲然。時七月中苦熱﹐余汗爲公作蜜兌﹐是夕三用藥﹐下結糞四﹑五十枚﹐大如胡桃﹐色黑如橡栗。公二﹑三日間﹐飲食已如故。世有一種虛人﹐不可服利藥﹐今載其法。

蜜兌法好蜜四﹑五兩﹐銀石器內慢火熬﹐不住手以匙攪﹐候可丸﹔見風硬卽以蛤粉塗手﹐掐作人指狀﹐長三寸許﹐坐廁上納之﹐以手掩定﹐候大便通卽放手。未快再作。﹝以上四方﹐出初虞世﹞

卷之八

婦人泄瀉方論第八

《三因》論曰﹕夫婦人泄瀉者﹐經中所謂洞泄﹑飧泄﹑溏泄﹑濡泄﹑胃泄﹑脾泄﹑大腸泄﹑大瘕泄﹑小腸泄﹑水谷注下﹐其實一也。原疾之由﹐皆因腸胃虛冷而邪气乘之。經云﹕寒甚則泄。春傷於風﹐夏必飧泄。﹝蓋風傷肝﹐肝正旺而移气克於脾土﹞又云﹕寒卽溏﹐熱則垢﹐此得於外也。喜﹑怒﹑憂﹑思﹑恐﹐致使髒气隔絕﹐精神奪散﹐必致溏泄﹐比屬內也。如飲食生冷﹐食傷脾胃而泄者﹐屬不內外也。寒者溫之﹐熱者涼之﹐滑者澀之﹐濕者燥之。治利之法﹐無以過也。

卷之八婦人泄瀉方論第八

香朴丸

治腸胃虛冷﹑泄瀉﹑注下無度。脾虛气閉﹐不進飲食。

大濃朴﹝五兩﹞北茴香白術陳皮﹝各三兩﹞訶子赤石脂﹝各一兩半﹞

上爲細末﹐麵糊丸如梧桐子大。空心﹐米飲下五十丸。如常服﹐暖脾胃。

卷之八婦人泄瀉方論第八

桂香丸

治臟腑虛﹐爲風﹑濕﹑寒所搏﹐冷滑注下不禁。老人﹑虛人危篤﹐累效。

附子肉豆蔻﹝並炮﹞白茯苓﹝各一兩﹞桂心木香﹝炮﹞白姜﹝炮﹐各半兩﹞丁香﹝一分﹞

上爲細末﹐米糊丸如梧桐子大。空心﹐米飲下五十丸。

卷之八婦人泄瀉方論第八

豆蔻分气飲

治臟腑虛寒﹐瀉泄無度﹐瘦極﹐及婦人產後瀉﹐洞瀉危篤甚。

藿香葉艸豆蔻仁﹝炮﹞靑橘皮﹝各四兩﹞甘艸丁香﹝各半兩﹞烏梅﹝五十个﹞

肉豆蔻﹝十个﹐炮﹞

上咀﹐每服四錢。水二盞﹐糯米一撮﹐煎七分﹐去滓溫服。

卷之八婦人泄瀉方論第八

五香散

治食魚傷﹐泄瀉不止﹐气刺奔衝﹔及婦人產前﹑產後腹痛﹐血气等疾﹐用溫酒下﹔產後敗血衝心﹐用敗蒲煎湯下﹔安胎﹐以糯米飲調下﹔孕婦脾泄瀉痢﹐煎陳米飲調下﹐食前。

烏藥白芷﹝炒﹞枳殼白術﹝炒﹞良姜﹝炒﹞甘艸莪術﹝有孕減半﹞

等分爲細末﹐每服二錢﹐溫酒調下。

卷之八婦人泄瀉方論第八

豆蔻丸

治髒寒﹑泄瀉不止﹐服諸藥無效。﹝亦可治男子﹞

肉豆蔻﹝面裹煨香﹞

不以多少碾細﹐入陳米﹐白飲搗﹐令得所丸如綠豆大﹐空心﹐煮粟米飲吞下百丸。本家累以此藥救人﹐有效。

治秋夏之間﹐脾胃傷冷﹐水谷不分﹐泄瀉不止。胃苓散。﹝亦療男子﹞

五苓散﹑平胃散。﹝並見《局方》﹞

上合﹐和姜﹑棗煎﹐空心服妙。﹝陳日華方﹞

卷之八婦人泄瀉方論第八

人參豆蔻散

治久泄不止﹐服諸藥無效。僕累試之﹐有效。

人參肉豆蔻漧薑濃朴甘艸陳橘皮﹝各一兩﹞川芎桂心訶子北茴香﹝各半兩﹞

上爲細末﹐每服三錢。水一小盞﹐姜三片﹐棗一枚﹐煎至六分服。﹝方出石道人﹞

卷之八婦人泄瀉方論第八

木香散

治臟腑冷極及久冷傷憊﹐口瘡﹑下泄﹑米谷不化﹐飲食無味﹐肌肉瘦悴﹐心多嗔恚﹐婦人產後虛冷下泄及一切水泄﹑冷痢。

木香破故紙﹝炒﹐各一兩﹞良姜縮砂仁濃朴﹝制﹐各三分﹞赤芍藥橘紅桂心白術﹝各半兩﹞胡椒吳茱萸﹝湯炮七次﹐各一分﹞肉豆蔻﹝四个﹞檳榔﹝一个﹞

上爲散﹐每服三錢。用不經水豬肝四兩許﹐去筋膜﹐批爲薄片﹐重重摻藥置一鼎中。入漿水一碗﹐醋一茶腳許蓋覆。煮肝熟﹐入鹽一錢﹐蔥白三莖﹐細切﹔生薑彈子許﹐拍破同煮﹐水欲盡﹐空心爲一服﹐冷食之。初服微瀉不妨﹐亦是逐下冷气﹐少時自止。經年冷痢﹑滑瀉﹐只是一服。渴卽飲粥湯﹐忌生冷﹑油膩物。如不能食冷物﹐卽添少漿暖服。嘉興謝醫得此方﹐惡其繁﹐只用漿水煮豬肝﹐丸如梧桐子大﹐粥飲下五十丸﹐其效亦若。暴瀉痢只是一服。惟熱痢﹑熱瀉不治。

趙府傅上與下﹐婺州人也。宜人病泄瀉不止﹐如附子﹑木香﹑訶子﹑肉豆蔻﹑龍骨等藥及諸丹服之皆無效。召僕診之﹐肝腎脈虛弱﹐此肝腎虛也。府傅云﹕其說見在何經﹖僕曰﹕諸方論泄痢﹐皆是言脾胃病﹐不過謂風冷﹑濕毒之所侵入及飲食傷滯﹐遇腸虛則泄痢﹐而不知肝腎气虛亦能爲泄痢。古書所載甚明﹐不可不辧。經曰﹕泄痢前後不止﹐腎虛也。又曰﹕諸厥固泄﹐皆屬於下。下謂下焦肝腎之气也。門戶束要﹐肝之气也﹔守司於下﹐腎之气也。肝气厥而上行﹐故下焦不能禁固而泄痢。腎爲胃關﹐門戶不要﹐故倉廩不藏也。若病泄痢﹐其源或出於此。而專以脾胃藥治之﹐則謬固千里矣。遂服木香散﹐數服而愈。

卷之八

婦人協熱下利方論第九

論曰﹕若下利淸水﹐其色赤黃﹐或米谷不化﹐但欲飲冷﹐時時嘔逆﹐小便不利﹐得熱則極﹐心胸煩躁﹐脈虛大而數。此由乘虛﹐熱入於胃﹐湊滲下焦﹐津液不分﹐並於大腸﹐謂之協熱下利。先用五苓散利小便﹐次以玉粉丹﹑四味阿膠丸。

卷之八婦人協熱下利方論第九

玉粉丹

蛤粉硫黃﹝等分﹞

上同研細﹐白麵糊和丸如梧桐子大﹐飲下五十丸。

卷之八婦人協熱下利方論第九

四味阿膠丸

黃連赤茯苓﹝去皮﹐二兩﹞芍藥﹝三兩﹞阿膠﹝炒燥﹐一兩﹞

上先將三味爲末﹐卻以好醋熬阿膠成稀膏﹐丸如梧桐子大﹐飲下三十丸。

卷之八

婦人滯下方論第十

夫赤白痢疾者﹐古人名之滯下是也。究疾之源﹐皆因外感五邪之气﹐內傷生硬﹑冷熱之食。其證不一﹐有赤﹑有白﹑有赤白相雜﹐有冷﹑有熱﹐有虛﹑有實。大抵四時皆以胃气爲本﹐未有不因外感寒﹑暑﹑燥﹑濕﹑風之气而傷於脾胃﹐脾胃旣虧﹐而又內傷飲食﹐飲食不能克化﹐致令積滯而成滯下。古人云﹕無積不成痢者﹐此也。經云﹕春傷於風﹐夏生飧泄。

蓋風喜傷肝﹐然春時肝木正旺而不受邪﹐反移气克於脾土。然脾旣受克﹐又不能忌愼口腹﹐恣食生冷﹑粘硬之物﹐致令脾胃不能克化﹐因此積滯。又夏﹑秋之間﹐或再感暑濕﹑風冷之气﹐發動而成痢也。其證必先臍腹痛﹐洞泄﹑水瀉﹐裏急後重﹐或有或無﹐或赤或白﹐或赤白相雜﹐日夜無度。如有此證﹐不問冷熱﹑虛實﹐但當先服神術散﹐可以發散風冷﹑寒濕之气﹔次服五苓散﹐分利水谷﹔兼用加巴感應丸﹐溫脾胃﹑去積滯﹔或六神丸﹐未有不安者也。或曰﹕𨿽古人有言﹐無積不成痢。亦不專以去積爲先﹐豈有一歲之內﹐獨於夏秋之間人皆有積﹐而春冬無之﹖蓋風邪入胃﹐木來勝土﹐不爲暴下﹐則爲痢疾﹐其神術散要藥也。又有一方﹐一郡之內﹐上下傳染﹐疾狀相似。或只有一家﹐長幼皆然﹔或上下鄰里間相傳染﹔或有病同而證異﹔亦有證異而治同。或用溫劑而安﹐或用涼藥而愈。有如此等﹐是毒疫痢也。治疫毒痢者﹐𨿽當察五運六气之相勝﹐亦不可狎泥此說。且如運气相勝﹐豈毒偏於一方﹑一郡而獨於一家﹑二家者乎﹖如有此證﹐當先察其虛實﹑冷熱﹐首以敗毒散﹐多加人參﹑甘艸﹑陳米﹑姜棗煎服﹔及三黃熟艾湯﹑黃連阿膠丸﹑五苓散﹑駐車丸﹐可選而用之。如下痢赤多﹐或純下鮮血﹐裏急後重﹐大便不通﹐身體壯熱﹐手足心熱﹐大煩燥渴﹐腹脇脹痛﹐小便赤澀﹐六脈洪大﹐或緊而數﹐或沈而實﹐此熱痢也。宜白頭翁湯及三黃熟艾湯﹑五苓散﹐可選而用之。若風痢下血太過﹐宜用胃風湯加木香﹑黑豆煎服。若夏秋之間下痢﹐或赤或白﹐或赤白相雜﹐臍腹痛﹐裏急後重﹐憎寒發熱﹐心胸煩悶﹐燥渴引飲﹐嘔逆惡心﹐小便不利及五心煩熱﹐六脈虛弱。此等脈證﹐正因伏暑而得此疾﹐宜服香薷散加黃連﹑甘艸﹑當歸﹐酒水濃煎﹐沈令水冷﹐頓服。仍兼服酒蒸黃連丸﹐或小柴胡湯加人參煎服必愈。﹝沈內翰云﹕治痢之藥極多﹐然無如此藥之妙。蓋小柴胡湯能治暑毒﹞如雜證一退﹐而痢尙未止﹐則以四物湯加膠﹑艾煎服﹐以調陰陽﹐未有不安者也。如水谷不分﹐小便不利﹐宜用五苓散﹐淡竹葉煎湯調服。如煩渴甚者﹐亦宜服之。若不明伏暑之證﹐但以脈虛而妄投硫﹑附﹑姜﹑桂﹑丹石之藥而殺之﹐深可嘆息。若下痢純白﹐狀如魚腦﹐臍腹冷痛﹐日夜無度﹐手足逆冷﹔或有嘔逆﹐全不入食﹐飲食欲溫而惡冷﹐六脈微細。此由臟腑虛冷之極﹐宜木香散加服四味理中湯及鐘乳健脾丸。甚者﹐四肢逆冷﹐六脈沈絕。當一味峻補﹐兼灸气海﹑丹田二穴﹐更以助胃之藥﹐此守而不攻之意也。宜四順附子湯﹑三建丹﹑白丹﹑加味參附湯﹑姜附湯﹐皆可選用。如年尊虛弱之人﹐或素來稟受怯弱﹐亦宜以此法詳酌調理。然大宜開胃﹑進食爲先﹐食可得入﹐則脾胃運化﹐糟粕便聚。糟粕旣成﹐垢膩鮮血﹐瘀滯不患其不除矣。

如久痢不瘥﹐腸滑不禁﹐溏泄不止﹐諸藥無效﹐方可施之澀腸止痢之劑。亦宜先以龍骨﹑肉豆蔻﹑訶子﹑鐘乳﹑胡粉之藥。近人多用罌粟殼﹑地楡之屬﹐然此物性太緊澀﹐能損胃气。

如少壯之人﹑壯健者服之﹐間奏奇效﹔若是疫毒﹑受暑受濕之證及年尊之人﹐或稟受怯弱﹐服此莫不受其大害。若以因祕澀腸爲先﹐則風寒﹑暑濕之邪﹐非惟澀而不去。而胃管閉而不通﹐禁口不食﹐日見羸瘦。糟粕不入腸中﹐所患無由可除矣。若有此證﹐宜以參苓白術散﹑四君子湯及以石蓮﹑山藥之劑﹐治之必愈。治痢欲投補藥﹐必須有溫通之意在焉﹗如四君子湯﹑理中湯﹑十全湯加木香﹑白豆蔻﹑茯苓﹑官桂﹑濃朴之屬﹐可以散風邪﹐可以分水道﹐可以開胃管﹐可以治纏擾﹐可以通祕澀。此攻守之意兩全也。大抵治痢之法﹐虛者補之﹐實者瀉之﹐滑者澀之﹐閉者通之﹐有積者推之﹐風則散之﹐暑則滌之﹐濕則燥之﹐熱則涼之﹐冷則溫之﹐冷熱者調之﹐以平爲期﹐不可以過﹐此爲大法。藥隱老人序。

卷之八婦人滯下方論第十

白頭翁湯

治熱痢下血﹐連月不瘥。

白頭翁﹝二兩﹞黃連黃柏皮秦皮﹝各三兩﹞

上咀﹐每服四錢。水一盞半﹐煎至七分﹐去滓﹐無時溫服。

卷之八婦人滯下方論第十

神術散

治春傷於風﹐夏生飧泄。大治傷風頭痛﹐項背拘急﹐鼻流淸涕。

蒼術﹝一斤﹞本川芎﹝各六兩﹞羌活﹝四兩﹞粉艸﹝二兩六錢﹞細辛﹝一兩六錢﹞

上爲粗末﹐每服三錢。水一盞﹐姜三片﹐煎七分﹐要出汗﹐加蔥去滓﹐稍熱服﹐無時候。

治赤白痢疾。六神丸。

卷之八婦人滯下方論第十

六神丸

神曲﹝別爲末﹐畱作糊﹞麥芽茯苓枳殼木香﹝煨﹐白痢倍之﹞黃連﹝六味等分﹐赤痢倍之﹞

上爲末﹐用神曲末作糊爲丸﹐如梧桐子大﹐每服五十丸。赤痢﹐甘艸湯下﹔白痢﹐漧薑湯下﹔赤白痢﹐漧薑甘艸湯下。﹝此藥得之東山﹐饒殿講云是京城醫官見傳。愚詳此方﹐有黃連可以解暑毒﹑淸臟腑﹑濃腸胃﹔有木香能溫脾胃﹑逐邪气﹑止下痢﹔有枳殼能寬腸胃﹔有茯苓能利水道﹔有神曲﹑麥芽可以消滯﹐眞痢中之要藥也﹞

卷之八婦人滯下方論第十

三黃熟艾湯

治傷寒四﹑五日﹐大下﹐熱痢時作﹐白通湯諸藥多不止﹐宜服此湯除熱止痢。亦有人作丸子﹐熱水吞下四十丸﹐治時行毒痢﹐良驗。

黃芩黃連黃柏﹝各二分﹞熟艾﹝半个﹐雞子大﹞

上咀﹐每服三錢重。水一盞﹐煎至七分﹐去滓溫服﹐無時。

卷之八婦人滯下方論第十

四順附子湯

生附子﹝去皮臍﹞白姜﹝炮﹞甘艸人參﹝各一兩﹞

上咀﹐每服四錢重。水二盞﹐煎至七分﹐去滓﹐空心服。吐瀉﹑腹痛﹐加桂半兩﹔小便不利者﹐加茯苓半兩。大凡痢疾﹐𨿽體寒﹑手足逆冷﹐冷汗自出﹐六脈沈伏﹐不宜輕用附子。多因伏暑而得此疾﹐亦有冷汗自出﹐四肢逆冷﹐六脈虛弱﹐但背寒面垢﹐或面如塗油﹐齒幹煩冤﹐燥渴引飲﹐此伏暑證也。小柴胡湯﹑五苓散﹑酒蒸黃連丸必能奏效。學人宜精思耳。

卷之八婦人滯下方論第十

三建丹

陽起石﹝﹐飛﹐半兩﹞鐘乳粉﹝一兩﹞大附子﹝炮﹐取末半兩﹐一半入藥﹐一半作糊﹞

上用附子糊丸如梧桐子大。每服五丸至十丸﹐空心﹐溫酒下。如渴﹐參湯下。

卷之八婦人滯下方論第十

加味參附湯

大附子﹝二兩半﹐炮﹞大人參﹝一兩﹞

上二味咀﹐每服四錢重。水二盞﹐姜十片﹐丁香十五粒﹐米一撮﹐煎至七分﹐空心溫服。

治禁口痢﹐孟公實郎中傳云甚妙。

石蓮肉不以多少﹐不炒去殼﹐將肉並心碾爲細末﹐每服一錢。陳米飲調下﹐便覺思食。

此疾蓋是毒瓦斯上衝華蓋﹐心气不通﹐所以不入食。服此藥之後﹐心气通﹐痢當頓下而愈。未愈﹐自服痢藥。

治禁口痢方﹐幹山藥不以多少﹐半生﹑半炒黃﹐爲細末﹐米飲調下。

卷之八婦人滯下方論第十

香茸丸方

治下痢危困。

麝香﹝半錢﹐別研﹐臨時入﹞鹿茸﹝一兩﹐火燎去毛﹐酥炙黃爲末﹐入麝香令停﹞

上以燈心煮棗肉爲丸﹐如梧桐子大﹐每服五十丸﹐空心服。

繆立夫云﹕有醫者﹐每料添滴乳香半兩﹐尢有效。紹興人苦痢疾﹐多往往而死。凡平時所用治痢如罌粟之類﹐不可向口﹐惟服此藥及沒石子丸效。

劉從周痢疾口訣﹕祭酒林謙之說醫人劉從周治病有功﹐議論殊不凡。且有驗云﹕大凡痢疾﹐不問赤白﹐而爲冷熱之證。若手足和暖則爲陽﹐只須服五苓散﹐用粟米飲調下﹔次服感應丸二十粒卽愈。若覺手足厥冷則爲陰﹐當服暖藥﹐如已寒丸﹑附子之類。如此治痢﹐無不效。此方親曾用有效。有人夏月患痢﹐一日六﹑七十行﹐用五苓散兩服止。

酒蒸黃連丸﹝《局方》治狀不言治痢疾﹐僕嘗用之良驗﹞﹑姜附湯﹑小柴胡湯﹑參苓白術散﹑香薷散﹑敗毒散﹑理中丸﹑四君子湯﹑黃連阿膠丸﹑鐘乳健脾丸﹑駐車丸﹑感應丸﹝亦有用蘇合香丸和丸服﹐名蘇感丸。亦有外加黃蠟﹐丸如梧桐子大﹐十粒兼服﹞﹑胃風湯﹑四物湯﹑玉華白丹﹑十全大補湯﹑斗門散﹑五苓散﹑眞人養髒湯﹑水煮木香丸﹑大已寒丸。以上諸方並出官局﹐不復重錄。如斗門散﹑養髒湯﹑水煮木香丸﹑參香散﹑豆蔻餅﹐其中皆使罌粟殼。然此藥大能壞脾胃﹐古方不用。如脾胃壯健之人﹐服者多有良驗﹐姑存於後。

卷之八婦人滯下方論第十

參香散

治男子﹑婦人﹑小兒陰陽不和﹐冷熱相搏﹐積而成痢。或赤或白﹐或赤白相雜﹐日夜無度﹐裏急後重﹐臍腹痛﹐甚不可忍。又治水瀉不止﹐腸鳴腹痛。或熱毒中傷。或寒气久積﹐並宜治之。

罌粟殼﹝制﹞陳皮﹝去白﹞粉艸﹝各一兩﹞濃朴﹝半兩﹞靑皮白姜﹝各一分﹞

上爲末﹐每服二錢。赤痢﹐甘艸湯調﹔白痢﹐陳米飲調﹔赤白相雜﹐紫蘇湯調。如冷瀉﹐陳米飲調﹔熱瀉﹐新井水調。空心服此藥﹐正脾去積﹑和气理中。忌生冷﹑肥膩﹑油面﹑腌藏。

卷之八婦人滯下方論第十

豆蔻餅

治赤白痢﹐臍腹刺痛﹐久而不愈。大治冷痢。

罌粟殼﹝制﹐一兩﹞白芍藥黃﹝各三錢﹞陳皮靑皮木香訶子肉豆蔻人參﹝各錢半﹞羌活當歸﹝各一錢﹞

上爲末﹐煉蜜丸如彈子大﹐每服二丸。水一小盞﹐煎至七分﹐溫服。﹝二方﹐塗明仲先生方﹞

曾有一婦人病痢疾月四十日﹐服諸藥不愈。召僕診之﹐六脈沈弱。大凡下痢之脈﹐宜沈宜弱﹐但服十全大補湯﹐姜﹑棗煎成﹐加白蜜半匙﹐再煎數沸﹐服之愈。

甲子夏秋間﹐僕處趙經略廳有侄孫﹐年九歲﹐病疾甚重﹐召小方脈未至﹐遂令僕診之。

六脈平細﹐以證觀之﹐云是血痢。其實非也﹐只是血水而已。僕云﹕記得調中湯治狀﹐云治夏月初秋﹐忽有暴寒折於盛熱﹐結於四肢﹐則壯熱頭痛。寒傷於胃則下痢﹐或血﹑或水﹑或赤﹐壯熱冥悶﹐脈數﹐宜服此。遂合之﹐去大黃﹐服之而愈。

卷之八婦人滯下方論第十

調中湯方

葛根黃芩芍藥桔梗本赤茯苓白術甘艸﹝炙﹐等分﹞

上咀﹐每服三錢。水一盞﹐煎至七分﹐去滓溫服﹐移時再服。

又有一婦人﹐泄瀉不止﹐似痢非痢﹐似血非血﹐其色如濁酒。召余診之﹐則六脈沈絕。

眾醫用熱藥及丹藥服之﹐則發煩悶。僕先用敗毒散數服加陳米煎﹐次又用胃風湯加粟米煎﹐愈。調中湯去大黃﹐亦療此證。

卷之八

婦人痢後嘔噦方論第十一

凡滯下病之稍久﹐或欲愈之時﹐多有咳逆及嘔逆之證。然咳逆者﹐古人所謂噦是也。噦者﹐胃寒所生﹐此證最危。其它病亦惡咳逆。如見此證﹐宜用橘皮漧薑湯﹑半夏生薑湯﹑丁香柿蒂湯。若陽證咳逆者﹐小柴胡湯﹑橘皮竹茹湯。

僕嘗治一痢疾﹐咳逆不止﹐六脈沈弱。諸醫用藥灼艾﹐皆無效。僕投退陰散﹐兩服愈。

又嘗治許主薄﹐痢疾愈後﹐咳逆不止﹐服諸藥無效。遂灸期門穴﹐不三壯而愈。﹝其穴在第六卷

十五論中﹞如有嘔逆之證﹐𨿽經云無陰則嘔﹐然多有胃熱而嘔﹐亦有胃寒而生﹐亦有暑毒而生。如胃熱而嘔﹐宜服小柴胡湯﹑孫兆竹茹湯﹑蘆根湯﹑官局桔梗湯﹑竹葉石膏湯加生薑主之。嘔而發渴者﹐豬苓湯。

僕嘗治一痢後嘔不止﹐六脈虛弱﹐此胃寒而嘔。又似暑毒凝於胃脘﹐投《局方》香薷丸﹐愈。

卷之八婦人痢後嘔噦方論第十一

橘皮漧薑湯

治噦。

橘皮通艸漧薑桂心甘艸﹝各四錢﹞人參﹝二錢﹞

上咀﹐每服四錢。水一盞﹐煎至七分﹐去滓溫服。

卷之八婦人痢後嘔噦方論第十一

半夏生薑湯

治噦欲死。

半夏﹝一兩一分﹐洗﹞生薑﹝二兩﹐切﹞

上以水二盞﹐煎至八分﹐去滓﹐分爲二服。

卷之八婦人痢後嘔噦方論第十一

丁香柿蒂湯

治咳逆。

丁香﹝十粒﹞柿蒂﹝十五个﹞

上咀﹐用水一盞半﹐煎至八分﹐去滓熱服。

卷之八婦人痢後嘔噦方論第十一

橘皮竹茹湯

治噦逆。

橘皮﹝二兩﹞竹茹﹝一升﹞甘艸﹝二兩﹞人參﹝半兩﹞半夏﹝一兩﹐湯洗﹞

上咀﹐每服四錢。水二盞﹐生薑六片﹐棗一枚﹐煎至七分﹐去滓溫服。

卷之八婦人痢後嘔噦方論第十一

生薑橘皮湯

治漧嘔噦﹐若手足厥冷者。

橘皮﹝四兩﹞生薑﹝半升﹞

上咀﹐每服半兩。水一盞﹐煎至七分﹐去滓溫服。

卷之八婦人痢後嘔噦方論第十一

退陰散

本治陰毒傷寒﹐手足逆冷﹐脈沈細﹐頭痛腰重﹐連進三服。小小傷冷﹐每服一字﹐入正元散內同煎﹐入鹽一撚。陰毒傷寒﹐咳逆煎一服﹐細細熱呷便止。

漧薑川烏上等分﹐爲粗末﹐炒令黃色﹐候冷搗爲末﹐每服一錢。水一盞﹐鹽一撚﹐煎至半盞服。

卷之八婦人痢後嘔噦方論第十一

豬苓湯

治咳而嘔﹑渴﹐心煩不得眠。

豬苓赤茯苓澤瀉阿膠﹝炒﹞滑石﹝各半兩﹞

上咀﹐每服三錢。水一盞﹐煎。候膠消盡服。

孫兆竹茹湯﹝方見第六卷

﹞﹑蘆根湯﹝方見第六卷

﹞﹑小柴胡湯﹑官局桔梗湯﹑竹葉石膏湯﹑香薷丸。﹝以上俱出《局方》。不復重錄﹞

卷之八

婦人大便下血方論第十二

夫婦人臟腑損傷﹐風邪易入。凡熱气在內﹐令人下血﹔風气在內﹐亦大便血色﹐或如豆汁﹐腹中疼痛。若糞後下血者﹐其來遠﹔糞前有血者﹐其來近。遠近者﹐言病在上下也。婦人面無血色﹐時寒時熱﹐脈浮弱﹐按之絕者﹐爲下血也。

治婦人風虛﹐大便後時時下血﹐宜服防風如神散。

卷之八婦人大便下血方論第十二

防風如神散

防風枳殼﹝等分﹞

上咀﹐每服三錢。水一盞﹐煎至七分﹐去滓空心服。

治腸風下血﹕赤芍藥﹝一兩﹐瓦上燒存性﹞

爲末﹐溫酒調下二錢。

又方﹕枳殼﹝十五合﹐每合入巴豆三粒﹐去殼皮﹐安在內﹐以棉裹之。用好米醋於砂盆內煮﹐候醋幹﹐更加無灰酒煮令糜爛﹐去巴豆﹐研成膏﹞

以黃五兩爲末﹐入膏內爲丸﹐如梧桐子大﹐每服二十丸。空心﹐米飲吞下﹐酒亦可。

治痢久不安﹐下血成片。

頭髮﹝一團﹐洗﹐燒灰﹐研﹞

每服一﹑二錢﹐新汲水調下。瘡癤之毒﹐以溫酒服佳﹐空心。

卷之八婦人大便下血方論第十二

木香烏荊丸

治腸風﹑酒痢﹝以上四方出《專治婦人方》﹞

木香﹝一分﹞荊芥穗川烏﹝炮﹐各一兩﹞

上爲末﹐酒糊丸如梧桐子大﹐每服二十丸。食前臨臥濃煎栗根白皮﹐酒吞下。忌羊血。

此同捨處傳之﹐曾服有效。

又方﹕荊芥穗黃熟地黃當歸桑耳地楡樗白皮皂角刺漧薑槐豆牛蒡子甘艸上等分﹐爲細末﹐每服二錢﹐粥飲調下﹐空心服。

治腸風下血蒼術﹝不以多少﹐以皂角濃汁﹐浸一夕﹐次日煮﹐令水漧﹐焙燥﹞

上一味爲細末﹐麵糊丸如梧子大。米飲﹐空心下五十丸﹐日三。

經云﹕結陰者﹐便血一升﹔再結者﹐二升﹔三結三升﹐宜用地楡湯。﹝駱龍吉方﹞

卷之八婦人大便下血方論第十二

地楡湯

地楡﹝四兩﹞甘艸﹝一兩半﹞縮砂仁﹝四﹑七枚﹞

上爲粗末﹐每服三錢。水一盞﹐煎至七分﹐去滓﹐空心溫服。

卷之八婦人大便下血方論第十二

腸風黑散

治榮衛气虛﹐風邪冷气進襲臟腑之內﹐或食生冷﹑或啖炙﹐或飲酒過度﹐積熱腸間﹐致使脾虛弱﹐糟粕不聚﹐大便鮮血﹐臍腹疼痛﹐裏急後重﹐或肛門脫出﹐或久患酒痢﹐大便頻並﹐並皆治之。

敗棕﹝燒﹞木饅頭﹝燒﹞烏梅﹝去核﹞粉艸﹝炙﹐各等分﹞

上爲細末﹐每服二錢。水一盞﹐煎至七分﹐空心溫服。

僕嘗治一婦人﹐便血不止﹐用煮附丸加五靈脂效。﹝方見第一卷

﹞

卷之八

婦人痔方論第十三

夫婦人痔者﹐皆由酒﹑色﹑气﹑風﹑食及勞傷經絡﹐其血滲而成之。亦有長年久坐而成者。其痔有五種﹕肛邊瘡如乳﹐出於外﹐時出膿血者﹐爲牡痔也﹔肛邊腫﹐生瘡而出血者﹐爲牝痔也﹔肛邊生瘡﹐癢而復痛者﹐爲脈痔也﹔肛邊腫﹐核痛﹐發寒熱而出血者﹐爲腸痔也﹔因便轉而淸血隨出者﹐爲血痔也。治之各有方。

卷之八婦人痔方論第十三

鱉甲散

治婦人五種痔疾。

鱉甲露蜂房蛇蛻皮豬後懸蹄甲﹝五味燒存性﹐各二分﹞麝香﹝一分﹞

上各研爲細末﹐和藥令停﹐每服一錢。空心﹐用生漧地黃煎湯調下。若肛門有竅腫痛﹐敷之卽愈。忌莧菜。

《局方》釣腸丸﹑黑玉丹﹐服之皆驗。

僕嘗治一婦人﹐久病心焦多怒﹐遂成痔疾﹐狀如連子﹑熱腫而痛﹐遂用熊膽入梅花腦子並研﹐更用豬膽汁調開塗痔立愈。﹝方出張氏方﹞

又方﹕療痔熱腫痛。﹝鄔解元方﹞

蛞蝓大者一﹑二條﹝江西名蜒蚰﹐湖北名石夾子﹐廣州名鼻涕虫﹞

研令爛﹐入研了龍腦一字﹐坯子半錢。研令停﹐敷之愈。先以石薜荔煮水﹐燻洗尢妙。

﹝五羊大師趙尙書上汝下曁云﹕母夫人病此﹐只用蛞蝓與京墨研塗﹐亦效﹞

卷之八

婦人脫肛候方論第十四

夫肛門者﹐大腸候也。大腸虛冷﹐其气下衝﹐肛門反出。亦有因產用力﹐努气沖﹐其肛亦令反出也。

治大腸久積虛冷﹐每因大便脫肛收不得。﹝出《聖惠方》﹞

蝸牛﹝一兩﹐去殼﹐生研﹞

豬脂和﹐敷之立縮。﹝《藥性論》云﹕蝸牛有小毒﹐能治大腸脫肛。《範汪方》云﹕此螺全似蝸牛﹐色黃而小﹐雨後好綠桑葉者佳。孫眞人同﹞

姚和眾治男子﹑女人﹑小兒大腸虛冷﹑肛門脫出。以鐵精粉敷之良。﹝《聖惠方》亦治陰脫﹑陰腫﹞

卷之八婦人脫肛候方論第十四

《集驗》方

療脫肛﹐歷年不愈。以生鐵三斤﹐水一斗﹐煮取五升﹐去鐵以汁洗﹐日再。姚和眾治大人﹑小兒因痢脫肛。鱉頭骨燒灰﹐研取粉撲之﹝《日華子》云﹕頭骨燒灰療脫肛﹞。《圖經》同。《藥性論》云﹕鱉頭血塗脫肛。

孫眞人療脫肛﹕腸頭若挺出﹐一片蝦蟆皮﹐瓶中燒煙燻﹐功效覺玄微。

卷之八

婦人陰腫方論第十五

夫婦人陰腫者﹐是虛損受風邪所爲﹐胞絡虛而有風邪客之。風气乘於陰﹐與血气相搏﹐令气否澀﹐腠理壅閉﹐不得泄越﹐故令腫也。

卷之八婦人陰腫方論第十五

菖蒲散

治婦人月水澀滯﹐陰間腫痛。

菖蒲當歸﹝各一兩﹐炒﹞秦艽﹝三分﹞吳茱萸﹝半兩﹐制﹞

上爲粗末﹐每服三錢。水一盞﹐蔥白五寸﹐煎至六分﹐去滓﹐空心溫服。

《經心錄》治婦人陰中腫痛不可忍。

艾葉﹝五兩﹞防風﹝三兩﹞大戟﹝二兩﹞

上銼細。以水一斗﹐煮取五升﹐熱洗﹐日三。切宜避風冷。

《古今錄驗》治婦人陰腫或瘡爛者。麻黃湯洗方。

卷之八婦人陰腫方論第十五

麻黃湯洗

麻黃黃連蛇牀子﹝各二兩﹞北艾葉﹝一兩半﹞烏梅﹝十个﹞

上細銼。以水一斗﹐煮取五升﹐去滓熱洗﹐避風冷。

《古今錄驗》治婦人陰腫堅痛﹐白礬散。

卷之八婦人陰腫方論第十五

白礬散

白礬﹝半兩﹞甘艸﹝半分﹐生﹞大黃﹝一分﹐生﹞

上爲細末﹐每用棗大﹐綿裹內陰中﹐日兩換。

《肘後方》療陰中腫痛方。

枳殼半斤﹐炒令熱﹐以故帛裹熨﹐冷卽換之。

《子母祕錄》療陰腫﹐鐵精粉敷上。

卷之八

婦人陰癢方論第十六

﹝與第二十三卷

第十論通用﹞

夫婦人陰癢者﹐是虫蝕所爲。三虫在於腸胃之間﹐因髒虛﹐三虫動作﹐蝕於陰內。其虫作熱﹐微則爲癢﹐重者乃痛也。

治婦人陰癢﹐大黃散。

卷之八婦人陰癢方論第十六

大黃散

大黃﹝微炒﹞黃芩黃﹝炙﹐各一兩﹞赤芍藥玄參丹參山茱萸蛇牀子﹝各半兩﹞

上爲細末。食前﹐溫酒調二錢服。

卷之八婦人陰癢方論第十六

《廣濟方》

療婦人陰癢不止。

蚺蛇膽雄黃硫黃朱砂硝石蕪荑﹝各半兩﹞藜蘆﹝二錢半﹞

上爲細末研停﹐以臘月豬脂和如膏﹐用故布作纏子﹐如指長一寸半﹐以藥塗上﹐內陰中。日一易之﹐易時宜用豬椒根三﹑五兩﹐水煮稍熱﹐洗幹拭內之效。

又方﹕小薊不拘多少﹐水煮作湯熱洗﹐日三用之。

崔氏方療陰癢不可忍﹕杏仁燒作灰﹐承熱綿裹內陰中﹐日二易之。

又方﹕蒜煮湯洗之。一方用枸杞根。

又方﹕野狼牙﹝二兩﹐細銼﹞蛇牀子﹝三兩﹞

上以水三升﹐煮十沸﹐熱洗。

又方﹕取雞肝﹐承熱內陰中。如有虫﹐虫當盡下。

《古今錄驗》療婦人陰癢﹐如有虫狀。

上取牛肝﹐切取三寸﹐內陰中。其虫盡入肝內﹐出之效。豬肝亦得。

《千金翼》治婦人陰癢脫。礬石散。

卷之八婦人陰癢方論第十六

礬石散

礬石爲末﹐空心﹐酒服方寸匕﹐日三服。

卷之八

婦人陰冷方論第十七

婦人胞絡勞傷﹐子髒虛損﹐風冷客之。冷乘於陰﹐故令冷也。

療婦人癖瘦陰冷。五加皮浸酒方。

卷之八婦人陰冷方論第十七

五加皮浸酒

五加皮漧薑丹參蛇牀子熟地黃杜仲﹝制﹐各三兩﹞鐘乳粉﹝四兩﹞天門冬﹝一兩﹞地骨皮﹝二兩﹞

上細銼﹐以生絹袋盛﹐用酒十五升﹐漬二宿。每服溫一中盞﹐空心﹑晚食前各一服。

治婦人陰冷癢方。

遠志﹝二分﹞漧薑﹝生﹞蓮花﹝各三分﹞蛇牀子五味子﹝各四分﹞

上爲細末﹐先以兔尿塗陰門中﹐然後棉裹一錢內陰中﹐熱卽爲效。

《傳心方》治玉門寬冷。硫黃末煎湯洗。

卷之八婦人陰冷方論第十七

《近效》坐導藥

主陰冷﹐子門癢閉方。

吳茱萸葶藶子﹝炒﹐各二分﹞蛇牀子﹝三分﹞沒石子﹝一枚﹞

上爲末﹐以棉裹如棗子﹐內子宮中。

又方五味子﹝四兩﹞

爲細末﹐每用以口中玉泉和如兔屎大﹐內陰門中﹐熱卽效。

《通眞論》療婦人子門冷。坐藥法。

卷之八婦人陰冷方論第十七

坐藥法

蛇牀子﹝四分﹞吳茱萸﹝六分﹞麝香﹝少許﹞

上爲細末﹐煉蜜丸如酸棗大。以棉裹內陰中﹐下惡物爲度。

卷之八

婦人陰挺出下脫方論第十八

夫婦人胞絡傷損﹐子髒虛冷﹐气下衝則令陰挺出﹐謂之下脫。亦有因產而用力气﹐而陰下脫者。診其少陰脈浮動﹐浮爲虛﹐動爲悸﹐故令下脫也。

《千金翼》療婦人陰挺下脫。當歸散。

卷之八婦人陰挺出下脫方論第十八

當歸散

當歸﹝炒﹞黃芩﹝各二兩﹞牡蠣﹝二兩半﹞皮﹝一兩﹐炙焦﹞赤芍藥﹝一兩半﹞

上爲細末﹐每服二錢﹐食前﹐暖酒調下﹐米飲亦可。

又方﹕當歸﹝三兩﹞敗醬﹝二兩﹞獨活白芷地楡白礬﹝各半兩﹞

上細銼﹐水一斗﹐煮取二升﹐去滓﹐稍熱洗。

《廣濟方》治狀同前。

皂角﹝去皮弦子﹐炙焦黃﹞半夏﹝炒令黃﹞大黃北細辛﹝各一兩﹞蛇牀子﹝一兩半﹞

上爲細末﹐薄絹袋盛如指長﹐內陰中﹐日二易之。

又方﹕蛇牀子﹝五兩﹞烏梅﹝十四枚﹞

上銼﹐以水五升﹐煮取三升﹐去滓﹐熱洗﹐日五次。

又方﹕川烏白芨﹝等分﹞

上爲細末﹐綿裹一錢﹐內陰中﹐令入三寸﹐腹內熱卽止﹐來辰再用。一方有生椒一兩。

《千金翼》治婦人陰脫﹐兼療脫肛。

羊脂煎訖﹐適冷暖塗上。以鐵精粉敷脂上﹐多少令調﹔以火炙布令溫以熨上﹐漸漸推內之。更細末磁石﹐酒調服方寸匕﹐日三服。

卷之八

婦人陰中生瘡方第十九

《集驗方》療婦人陰中痛﹐生瘡。

羊脂﹝一斤﹞當歸杏仁白芷芎﹝各一兩﹞

上五味細切﹐羊脂和﹐置甑中蒸之。藥成取如大豆一枚﹐棉裹藥﹐內陰中﹐日一度。

《肘後方》療婦人陰中生瘡方。

杏仁﹝燒末﹞雄黃礬石﹝各二分﹞麝香﹝半分﹞

上四味研細﹐和敷陰中。

又方﹕硫黃﹐研細敷之。

《古今錄驗》療婦人陰中生瘡。黃芩湯洗方。

卷之八婦人陰中生瘡方第十九

黃芩湯洗

雄黃當歸黃芩芎大黃礬石﹝各二分﹞黃連﹝一分﹞

上七味切﹐以水五升﹐煮取四升﹐洗瘡﹐日三度。

又方﹕雄黃散。

卷之八婦人陰中生瘡方第十九

雄黃散

雄黃芎辰砂藜蘆北細辛當歸川椒﹝等分﹞

上爲末﹐綿裹內陰中。又敷外瘡上。忌如常法。

卷之八

女人傷丈夫頭痛方第二十

《集驗方》療女人傷丈夫﹐四體沈重﹐噓吸頭痛方﹕生地黃﹝八兩﹞芍藥﹝五兩﹞香豉﹝一升﹞蔥白﹝一升﹞生薑﹝四兩﹞甘艸﹝二兩﹞

上六味切﹐以水七升﹐煮取二升半﹐分三服﹐不得重作。忌房事。﹝《千金》同﹞

《千金翼》療諸婦人傷丈夫﹐苦頭痛﹐欲嘔悶。桑白皮湯。

卷之八女人傷丈夫頭痛方第二十

桑白皮湯

桑白皮﹝半兩﹞漧薑﹝二累﹞桂心﹝五寸﹞大棗﹝二十枚﹞

上四味切﹐以酒一斗﹐煮三﹑四沸﹐去滓﹐分溫服。衣適濃薄﹐毋令汗出。﹝《千金》同﹞

卷之八

女人交接輒血出痛方第二十一

《千金》方療女人交接輒血出方。

桂心伏龍肝﹝各二分﹞

上爲末﹐酒服方寸匕﹐差止。

又方﹕黃連﹝六分﹞牛膝甘艸﹝各四分﹞

上三味細切﹐以水四升﹐煮取二升洗之﹐日三﹑四度﹐差止。

卷之八

女人交接他物傷方第二十二

《集驗》方療女人交接﹐陽道違理及它物所傷犯﹐血出流漓不止。取釜底墨﹐斷葫蘆塗藥內之。

又療女童交接﹐陽道違理﹐血出不止方。燒發並靑布末爲粉塗之。

又方﹕割雞冠血塗之。

卷之八

小戶嫁痛方第二十三

《千金》療小戶嫁痛連日方。

甘艸﹝三分﹞白芍藥﹝二分﹞生薑﹝三分﹞桂心﹝一分﹞

上四味細切﹐以酒二升﹐煮取三沸﹐去滓溫服﹐神良。

又療小戶嫁痛單行方。

牛膝﹝五兩﹞

上一味切﹐以酒三升﹐煮至二升﹐分三服。

又療婦人嫁痛﹐單行大和湯方。

卷之八小戶嫁痛方第二十三

大和湯

大黃﹝三兩﹞﹐上一味切﹐以酒一升﹐煮一沸﹐頓服。

又療婦人小戶嫁痛﹐海螵蛸散方。

卷之八小戶嫁痛方第二十三

海螵蛸散

烏賊魚骨﹝二枚﹞

上一味﹐燒研爲細末﹐酒服方寸匕﹐日三服。

卷之九

求嗣門

疾病旣無﹐須知求嗣﹐故以次之。

卷之九求嗣門

陳無擇求子論第一

夫有夫婦則有父子﹐婚姻之後﹐必求嗣續。故聖人謂「不孝有三﹐無後爲大」者﹐言嗣續之至重也。凡欲求子﹐當先察夫婦有無勞傷﹑痼害之屬。根據方調治﹐使內外和平﹐則婦人樂有子矣。

卷之九求嗣門

褚尙書澄求男論第二

建平孝王妃姬寺﹐皆麗﹐無子。擇良家未笄女入禦﹐又無子。問曰﹕求男有道乎﹖澄對曰﹕合男女必當其年。男𨿽十六而精通﹐必三十而娶﹔女𨿽十四而天癸至﹐必二十而嫁。皆欲陰陽完實﹐然後交合﹐則交而孕﹐孕而育﹐育而爲子﹐堅壯彊壽。今未笄之女﹐天癸始至﹐已近男色﹐陰气早泄﹐未完而傷﹐未實而動﹐是以交而不孕﹐孕而不育﹐育而子脆不壽﹐此王之所以無子也。然婦人有所產皆女者﹐有所產皆男者﹐大王誠能訪求多男婦人﹐媒之官府﹐有男之道也。王曰﹕善。未再期生六男。夫老陽遇少陰﹐老陰遇少陽﹐亦有子之道也。

卷之九求嗣門

婦人無子論第三疹

夫婦人無子者﹐其事有三也。一者﹐墳墓不嗣﹔二者﹐夫婦年命相克﹔三者﹐夫病婦疹﹐皆令無子。若是墳墓不嗣﹐年命相克﹐此二者非藥能益。若夫病婦疹﹐須將藥餌﹐故得有效也。然婦人挾疾無子﹐皆由勞傷血气生病﹔或月經閉澀﹐或崩漏帶下﹐致陰陽之气不和﹐經血之行乖候﹐故無子也。診其右手關後尺脈浮﹐浮則爲陽。陽脈絕﹐無子也。尺脈微澀﹐中年得此﹐爲絕產也。少陰脈如浮緊則絕產。惡寒﹐脈尺寸俱微弱者﹐則絕產也。又有因將攝失宜﹐飲食不節﹐乘風取冷﹐或勞傷過度﹐致令風冷之气乘其經血﹐結於子髒﹐子髒得冷﹐故令無子也。

卷之九求嗣門

《千金翼》求子方論第四

《千金》論曰﹕夫婦人之別有方者﹐以其血气不調﹐胎妊生產﹑崩傷之異故也。是以婦人之病比之男子十倍難療。經曰﹕婦人者﹐眾陰所集﹐常與濕居。十四歲以上﹐陰气浮溢﹐百想經心﹐內傷五臟﹐外損姿顏﹐月水去畱﹐前後交互﹔瘀血停凝﹐中道斷絕。其中傷墮﹐不可具論。生熟二髒﹐虛實交錯﹐惡肉內漏﹐气脈損竭。或飲食無度﹐損傷非一﹔或胎瘡未愈﹐而合陰陽﹔或行步風來﹐便利於懸廁之上﹐風從下入﹐便成十二痼疾。所以婦人別立方也。若是四時節气爲病﹑虛實冷熱爲患者﹐故與丈夫同也。惟懷胎﹑妊孕而挾病者﹐避其毒藥耳。其雜病與丈夫同﹐則散在諸卷中﹐可得而知也。然而女子嗜欲多於丈夫﹐感病倍於男子﹐加以慈戀﹑愛憎﹑嫉妒憂恚﹐染著堅牢﹐情不自抑﹐所以爲病根深﹐療之難差。故養生之家﹐特須教子女學此三卷婦人方﹐令其精曉﹐卽於倉卒之秋﹐何憂畏也。夫四徳者﹐女子立身之樞機﹔產育者﹐婦人性命之長務。若不通明於此﹐則何以免其橫夭者哉﹗故傳母之徒﹐亦不可不學。常宜繕寫一本﹐懷挾隨身﹐以防不意也。

又曰﹕人之情性皆願賢己﹐而疾不及人。至於學問﹐則隨情逐物墮於事業﹐詎肯專一推求至理﹐莫不虛棄光陰﹐沒齒無益。夫婚姻養育者﹐人倫之本﹐王化之基﹐聖人設教﹐備論厥旨﹐後生莫能精曉﹐臨事之日﹐昏爾若愚﹐是則徒願賢己而疾不及人之謬也。斯實不達賢己之趣﹐而妄徇虛聲以終無用。今述求子之法﹐以貽後嗣。同志之士﹐或可覽焉。

又論曰﹕夫欲求子者﹐當先知夫妻本命五行相生﹐及與徳合﹐並本命不在子休廢死墓中者﹐則求子必得。若其本命五行相克﹐及與刑煞衝破﹐並在子休廢死墓中者﹐則求子﹑子不可得﹐愼無措意。縱或得者﹐於後終亦累人。若其相生﹐並遇福徳者﹐仍須根據法如方﹐避諸禁忌﹐則所誕兒子盡善盡美﹐難以具陳矣。

卷之九求嗣門

《千金翼》求子方論第四

凡欲要兒子生﹐吉良日交會之﹐日常避丙丁及弦望﹑晦朔﹑大風﹑大雨﹑大霧﹑大寒﹑大暑﹑雷電﹑霹靂﹑天地昏冥﹐日月無光﹐虹霓地動﹐日月薄蝕。此時受胎﹐非止百倍損於父母﹐生子或喑啞﹑聾聵﹑頑愚﹑癲狂﹑攣跛﹑盲眇﹑多病短壽﹐不孝不仁。又避日月﹑火光﹑星辰之下﹐神廟佛寺之中﹐井竈﹑圊廁之側﹐冢墓屍柩之傍﹐皆悉不可。夫交會如法﹐則有福徳大智善人降托胎中﹐仍令父母性行調順﹐所作和合﹐家道日隆﹐祥瑞兢集。若不如法﹐則有薄福愚癡惡人來托胎中﹐則令父母性行凶險﹐所作不成﹐家道日否﹐殃咎屢至。

𨿽生成長﹐家道滅亡。夫禍福之驗﹐有如影響﹐此乃必然之理﹐何不再思之。

卷之九求嗣門

《千金翼》求子方論第四

凡男女受胎﹐皆以婦人絕經一日﹑三日﹑五日爲男﹐仍遇月宿在貴宿日。又以夜半後生气時瀉精者﹐有子皆男﹐必壽而賢明髙爵也。若以經絕後二日﹑四日﹑六日瀉精者皆女。過六日皆不成子﹐又遇旺相日尢吉。

卷之九求嗣門

《千金翼》求子方論第四

春甲乙﹐夏丙丁﹐秋庚辛﹐冬壬癸。

卷之九求嗣門

《千金翼》求子方論第四

正月﹕一日﹑六日﹑九日﹑十日﹑十一日﹑十二日﹑十四日﹑二十一日﹑二十四日﹑二十九日。

二月﹕四日﹑七日﹑八日﹑九日﹑十日﹑十二日﹑十四日﹑十九日﹑二十二日﹑二十七日。

三月﹕一日﹑六日﹑七日﹑八日﹑十日﹑十七日﹑二十日﹑二十五日。

四月﹕三日﹑四日﹑五日﹑六日﹑八日﹑十日﹑十五日﹑十八日﹑二十二日﹑二十八日。

五月﹕一日﹑二日﹑三日﹑四日﹑五日﹑六日﹑十二日﹑十三日﹑十五日﹑十六日﹑二十日﹑二十五日﹑二十八日﹑二十九日﹑三十日。

六月﹕一日﹑三日﹑十日﹑十三日﹑十八日﹑二十三日﹑二十六日﹑二十七日﹑二十八日﹑二十九日。

七月﹕一日﹑十一日﹑十六日﹑二十一日﹑二十四日﹑二十五日﹑二十六日﹑二十七日﹑二十九日。

八月﹕五日﹑八日﹑十三日﹑十八日﹑二十一日﹑二十二日﹑二十三日﹑二十四日﹑二十五日﹑二十六日。

九月﹕三日﹑六日﹑十一日﹑十六日﹑十九日﹑二十日﹑二十一日﹑二十二日﹑二十四日。

十月﹕一日﹑四日﹑九日﹑十四日﹑十七日﹑十八日﹑十九日﹑二十日﹑二十二日﹑二十九日。

十一月﹕一日﹑六日﹑十一日﹑十四日﹑十五日﹑十六日﹑十七日﹑十九日﹑二十六日﹑二十九日。

十二月﹕四日﹑九日﹑十二日﹑十三日﹑十四日﹑十五日﹑十七日﹑二十日﹑二十七日。

若春合甲寅乙卯﹔夏合丙午丁巳﹔秋合庚申辛酉﹔冬合壬子癸亥。

與上件月宿日合者佳。論曰﹕夫人求子者﹐服藥須知次第﹐不可不知。其次第者﹐謂男服七子散﹐女服蕩胞湯及坐導藥﹐並服紫石門冬丸﹐則無不效矣。不知此者﹐得力鮮焉。

卷之九求嗣門

《千金翼》求子方論第四

主丈夫風虛目暗﹐精气衰少﹐無子﹐補不足方。

牡荊子五味子兔絲子車前子菥子山藥石斛熟地黃杜仲鹿茸遠志﹝各八分﹞附子蛇牀子川芎﹝各六分﹞山茱萸天雄﹝各五分﹞桂心﹝十分﹞白茯苓川牛膝人參黃﹝各五分﹞巴戟﹝十二分﹞蓯蓉﹝七分﹞鐘乳粉﹝八分﹞

上爲細末﹐酒服方寸匕﹐日二服。不知﹐加至二匕﹐以知爲度。忌生冷﹑醋滑﹑豬﹑雞﹑魚﹑蒜﹑油膩。不能飲者﹐蜜丸服亦佳。

一方加覆盆子二兩。行房法一根據《素女經》。女人月信斷一日爲男﹐二日爲女﹐三日爲男﹐四日爲女﹐以外無子。每日午時﹑夜半後行事生子吉﹐余時生子凶。

卷之九求嗣門

《千金翼》求子方論第四

主丈夫陽气不足﹐不能施化﹐施化無成。

覆盆子五味子﹝各二升﹞菟絲子﹝一升﹞白術﹝炒﹞石斛﹝各三兩﹞麥門冬天雄﹝各九兩﹞紫石英﹝二兩﹞桑寄生﹝四兩﹞

上爲細末﹐食後酒服方寸匕﹐日三服。素不能飲者﹐米飲調下。冷者去桑寄生﹐加細辛四兩。陽事少而無子者﹐去石斛加檳榔十五个﹐良。

卷之九求嗣門

《千金翼》求子方論第四

治婦人立身已來全不產育及斷續久不產三十年者。

朴硝牡丹皮當歸大黃﹝蒸一飯久﹞桃仁﹝各三兩﹞細辛濃朴苦梗赤芍藥人參茯苓桂心甘艸川牛膝陳皮﹝各二兩﹞附子﹝炮﹐一兩半﹞虻虫﹝炒焦﹐去翅足﹞水蛭﹝炒﹐各六十枚﹞

上咀﹐每服四大錢。酒﹑水合盞半﹐煎至六分﹐去滓溫服。空心﹐日三服﹐夜一服。

少汗﹐必下積血及冷赤膿如小豆汁﹐斟酌不盡﹔若力弱大段不堪者﹐只一﹑二服止。然惡物不盡﹐不得藥力﹐能服盡盡好﹐不爾著坐導藥。

卷之九求嗣門

《千金翼》求子方論第四

治婦人全不產﹐及斷續服蕩胞湯惡物不盡﹐用此方。

皂角﹝去皮﹑子﹐一兩﹞吳茱萸當歸大黃﹝蒸﹞晉礬﹝枯﹞戎鹽川椒﹝各二兩﹞五味子細辛漧薑﹝各三兩。一方無茱萸﹐有葶藶子﹑苦瓤各三分﹞

上爲細末﹐以絹袋盛﹐大如指﹐長三寸餘﹐盛藥滿﹐系袋口﹐內婦人陰中。坐臥任意﹐勿行走﹐小便時去之﹐了後更安﹐一日一度。易新者必下淸黃冷汁﹐汁盡止。若未見病出﹐亦可至十日安之。本爲子宮有冷惡物﹐故令無子。但天陰冷則發疼痛﹐須候病出盡方已﹐不可中輟。每日早晚用苦菜煎湯燻洗。《外臺祕要》云﹕出《千金翼》。《千金方》無葶藶﹐有砒三分。《廣濟方》同。著藥後一日﹐乃服紫石英丸。﹝方見後﹞

卷之九求嗣門

《千金翼》求子方論第四

﹝又名紫石門冬丸﹞

紫石英天門冬﹝各三兩﹞紫葳牡蒙﹝各二兩﹞粉艸﹝一兩半﹞桂心川芎捲柏烏頭﹝炮﹞熟地黃﹝幹﹞辛荑仁禹餘糧﹝﹐醋淬﹞當歸石斛﹝各三兩﹞烏賊骨川牛膝薯蕷﹝各六分﹞桑寄生人參牡丹皮漧薑濃朴續斷食茱萸細辛﹝各五分﹞柏子仁﹝一兩﹞

上爲細末﹐煉蜜丸如梧桐子大。每服三十丸﹐溫酒吞下。漸加至五十丸﹐愼如藥法。《經心錄》同。

卷之九求嗣門

《千金翼》求子方論第四

療婦人子髒偏僻﹐冷結無子﹐坐導藥﹕蛇牀子芫花﹝等分﹞

二味爲末﹐取棗大紗囊盛﹐如小指長﹐內陰中。任務須去﹐任意臥著﹐避風冷。

《廣濟》療無子﹐令子宮暖。內炙丸。

卷之九求嗣門

《千金翼》求子方論第四

麝香﹝二分﹞皂莢﹝去皮﹑子﹐酥炙﹐十分﹞川椒﹝六分﹐炒出汗﹞

上爲末﹐煉蜜爲丸如酸棗大﹐綿裹內產宮中﹐畱少棉綫出。覺生寒﹐不淨﹑下多﹐卽抽綿綫出卻。凡藥一日一度換之。無問晝夜﹐皆內無所忌。

卷之九求嗣門

《千金翼》求子方論第四

治婦人無子。知金州範羅言﹕乞以此方試令婦人服之﹐至四十九日﹐如無子﹐請斬臣一家﹐以令天下。何徳揚方。𨿽其言似誇﹐然實有異驗。

秦艽桂心杜仲防風濃朴﹝各三分﹞附子﹝生﹞白茯苓﹝各一兩半﹞白薇漧薑沙參牛膝半夏﹝各半兩﹞人參﹝一兩﹞細辛﹝二兩一分﹞

上十四味﹐並生碾爲細末﹐煉蜜爲丸如赤豆大﹐每服三十丸。空心食前﹐醋湯﹑米飲任下。未效更加丸數。已覺有孕便不可服。臣妻年二十七﹐無子﹐服此藥十二日便有孕。殘藥與石門縣令妻﹐年三十四﹐斷產已十六年﹐服此藥便有孕。又殘藥與太子中守文季妻﹐年四十無子﹐服此遂有孕。其效如神﹐不可具述。此仙方也。

卷之九求嗣門

《千金翼》求子方論第四

治婦人血虛气憊﹐陰陽不升降﹐久不成妊娠者。

鹿茸當歸肉蓯蓉禹餘糧兔絲子覆盆子熟地黃紫石英桑螵蛸﹝各二兩﹞

五味子眞琥珀白芍藥川芎桑寄生捲柏艾葉川姜堅白茯苓人參牡蠣酸棗仁﹝各一兩﹞鐘乳粉﹝四兩﹞

上爲細末﹐酒煮麵糊丸如梧桐子大。食前﹐溫酒吞下五十丸﹐日三服。喫後用粥飯壓之﹐屢試甚驗。﹝以上五方﹐並出《外臺祕要》﹞

療久無子白薇丸。﹝出《廣濟》﹞

卷之九求嗣門

《千金翼》求子方論第四

白薇牡蒙本﹝各五分﹞姜黃當歸熟地黃﹝各七分﹞川芎人參柏子仁石斛桂心附子﹝炮﹞五味子防風甘艸川牛膝吳茱萸桑寄生﹝各六分﹞秦椒﹝二分﹞禹餘糧﹝八分﹞

上爲末﹐煉蜜丸如梧桐子大。空心﹐酒下三十丸﹐日二服。忌生菜﹑蔥﹑熱面﹑蕎麥﹑蒜﹑豬肉﹑炙﹑葵菜﹑蕪荑﹑菘菜﹑海藻﹑粘食﹑臭物等。

又療久無子﹑斷緒﹐小腹冷疼﹑气不調。地黃湯。

卷之九求嗣門

《千金翼》求子方論第四

熟地黃﹝幹﹞川牛膝當歸﹝各八分﹞捲柏川芎防風﹝各六分﹞牽牛子﹝末﹞

桂心﹝各三分﹞

上咀﹐以水六升﹐煮取二升三合﹐去滓﹐分三服。服別和一分牽牛子末服。如人行四﹑五里﹐更進一服﹐以快利止。忌同前。

《千金》療月水不利﹐閉塞絕產十八年﹐服此藥二十八日有子。

卷之九求嗣門

《千金翼》求子方論第四

白薇細辛﹝各五分﹞人參杜衡濃朴牡蒙半夏僵蠶秦艽當歸紫菀﹝各三分﹞川牛膝沙參漧薑﹝各二分﹞川椒附子防風﹝各六分﹞

上爲末﹐煉蜜丸如梧桐子大。先食服三丸﹔不知﹐稍加至四﹑五丸。此藥不長﹐將服覺有身則止﹐用大驗。忌餳﹑豬﹔羊肉﹑冷水﹑生蔥菜。

《古今錄驗》不用杜衡﹐用牡蠣三分熬。《延年方》同前。崔氏有桔梗﹑桂﹑丹參﹝各三分﹞

卷之九求嗣門

《千金翼》求子方論第四

主久無子或斷緒﹐上熱下冷﹐百病皆療。

白薇車前子﹝各三分﹞當歸川芎蛇牀子﹝各四分﹞太一餘糧﹝六分﹞紫石英子石膏本卷柏﹝各五分﹞澤蘭葉覆盆子桃仁﹝熬﹞麥門冬白芷人參﹝各六分﹞桂心蒲黃﹝各十分﹞漧薑椒﹝炒出汗﹞細辛漧地黃﹝各十二分﹞白茯苓赤石脂遠志白龍骨﹝各八分﹞橘皮﹝二分﹞

上爲末﹐煉蜜丸如梧桐子大。酒服十五丸﹐日再增至四﹑五十丸﹐以知爲度。忌驢﹑馬﹑豬﹑雞﹑魚﹑蒜及前所忌。覺有身卽止。藥宜祕之﹐勿妄傳也。

卷之九求嗣門

《千金翼》求子方論第四

療婦人陰寒﹐十年無子者。

吳茱萸川椒﹝各一升﹞

上爲末﹐煉蜜丸如彈子大。綿裹內陰中﹐日再易﹐無所下﹐但開子髒﹐令陰溫卽有子也。

卷之九求嗣門

《千金翼》求子方論第四

紫石英阿膠當歸川芎赤芍藥川續斷﹝各一兩﹞鹿茸白術桂心﹝各半兩﹞柏子仁﹝二兩﹞熟地黃﹝三兩﹞

上爲末﹐煉蜜爲丸如梧桐子大﹐空心﹐溫酒下二十丸。兼治虛中有熱﹐頭目旋暈﹐足如履空﹐嘔吐不食﹐月水不調﹐或多或少﹐皆虛候也。久服能生發﹐令人有子﹔更治虛悸﹐常若憂思﹐皆心血不足﹐血室虛所致也。

卷之九求嗣門

溫隱居求嗣保生篇方論第五

昔東京有一焦公﹐因三世無嫡嗣﹐遂爲商旅遊玩名山﹐尋訪至人﹐問其因果。遂至京都見一老僧﹐聲淸而遠﹐目視精光﹐請教談論﹐話言甚異﹐故就齋而坐。僧曰﹕有何所諭﹖焦曰﹕貧家三世無嫡嗣柰何﹖僧曰﹕無嗣者有三﹕一﹑祖宗無徳﹐自身無行﹔二﹑夫妻年命恐犯禁忌﹔三﹑精神不守﹐妻外家血寒。焦公曰﹕自身無行﹐夫妻年命﹐皆可受持﹔若妻外家血寒﹐有何法術﹖再拜告曰﹕願聞一言。僧曰﹕不難。先修徳﹐後修身﹐三年之後可到五臺山﹐當授異方。說畢忽不見。焦公自遇老僧之後﹐時時行方便﹐種種作陰功。遇人臨難者﹐效觀音之救﹔若見物垂死者﹐助上帝之好生﹐行恩布徳﹐如此三年。竟往五臺山尋訪老僧﹐數日不見﹐方回歸﹐忽見行童手持一書﹐言曰﹕老師傳語大夫﹐功成行滿回宅﹐合藥志誠服之﹐富貴子孫隨念降生。

焦公曰﹕但得嫡子足矣﹐何望貴子乎﹗於是隨生焦員外。後員外養子不肖。嘆曰﹕有何損徳如是。忽遇一道人云﹕汝有憂色﹐何不往五臺山見老僧。焦氏反省﹐遂往五臺山訣其因果。至五臺山﹐不見老僧﹐只見行童﹐曰﹕老師昨日言﹐員外今日到山﹐令行童相接。再三傳語﹐何必來問﹐但根據父行﹐愚者自賢爾﹐後必生賢徳子孫。焦氏曰﹕豈愚子反賢乎﹖行童曰﹕昔竇氏五子﹐皆不全角﹐後行恩布徳﹐悉皆如故﹐積徳報應﹐皆登科第。焦氏拜謝而歸﹐奉行雕版﹐印施方書。不及二十年﹐富貴子孫數人。長子橫金﹐出入金門。後人收得行狀﹐及方受持行﹐用求藥者﹐獲其子孫﹐皆有徳行。余躬受此方﹐不敢緘默﹐並錄篇論﹐以告諸賢﹐庶不致堙沒耳。方具於後。

卷之九求嗣門

溫隱居求嗣保生篇方論第五

治婦人稟受气弱﹐胎髒虛損﹐子宮冷憊﹐血寒痼冷﹐難成子息﹐功效如神。

當歸桂心龍齒烏藥﹝眞天臺者佳﹞益智杜仲石菖蒲吳茱萸﹝各一兩半﹞茯神川牛膝秦艽細辛苦桔梗半夏防風白芍藥﹝各三分﹞漧薑﹝一兩﹐半生半炒﹞附子﹝一隻重八錢者﹐臍心作一竅如皂子大﹐入朱砂一錢重﹐濕面裹煨﹞川椒﹝二兩﹐湯浸半日﹐焙﹞牡蠣﹝一大片﹐要取漳﹑泉二州者﹐卻用學堂童子小便浸四十九日﹐五日一換﹐取出用硫黃末一兩﹐米醋塗徧﹐卻用皮紙裹﹐又用米醋浸令紙濕﹐鹽泥濃固濟幹﹐用炭五斤﹐每遇合藥入二兩﹐餘者畱後次合藥用﹞

上爲細末﹐取附子﹑內朱砂別研爲細末﹐糯米糊爲丸﹐如梧桐子大。每服三十丸至百丸。空心﹐淡醋﹑溫酒﹑鹽湯皆可下﹐一日二服。

此藥及療男子精寒不固﹐陽事衰弱﹐白濁夢泄。及治婦人血虛帶下﹐肌瘦寒熱。但是男女諸虛百損﹐客熱盜汗﹐气短乏力﹐面無顏色﹐飲食少味﹐並皆治之。更有奇效﹐難以具述。受持君子﹐宜預行善及方便﹐卻服此藥﹐無不感應。

卷之十

胎教門

求嗣已明﹐須知胎教﹐故以次之。

卷之十胎教門

妊娠總論第一

夫婦人妊娠十月﹐其說見於古書有不同者多矣。按《巢氏病源》論婦人妊娠﹐一月名始胚﹐足厥陰脈養之。二月名始膏﹐足少陽脈養之。三月名始胎﹐當此之時﹐血不流行﹐形象始化﹐未有定儀﹐見物而變。欲子端正莊嚴﹐當令母見貴人﹐不可見狀貌醜惡人也。欲生男﹐宜操弓矢﹐乘牡馬。欲生女﹐宜著珥﹐施環佩。欲子美好﹐玩白璧﹐觀孔雀。欲子賢能﹐宜讀詩書﹐務和雅﹐手心脈養之。四月始受水精。以成血脈﹐手少陽脈養之。五月始受火精以成其气﹐足太陰脈養之。六月始受金精以成其筋﹐足陽明脈養之。七月始受木精以成其骨﹐手太陰脈養之。八月始受土精以成膚革﹐手陽明脈養之。九月始受石精以成毛髮﹐足少陰脈養之。十月五臟六腑﹑關節﹑人神皆備﹐此其大略也。又《五臟論》有稱耆婆者﹐論一月如珠露。二月如桃花。三月男女分。四月形象具。五月筋骨成。六月毛髮生。七月遊其魂﹐兒能動左手。八月遊其魄﹐兒能動右手。九月三轉身。十月受气足。更有稱張仲景者亦然。又《顱囟經》云﹕一月爲胎胞﹐精血凝也。二月爲胎形成胚也。三月陽神爲三魂。四月陰靈爲七魄。五月五行分五臟也。六月六律定六腑也。七月精關竅通光明也。八月元神具﹑降眞靈也。九月宮室羅布﹐以定生人也。十月受气足﹐萬象成也。今推究數說之理﹐如《五臟論》者﹐類皆淺鄙不經﹐往往妄托其名。至於三藏佛書﹐且語涉怪誕﹐謾不可考。今按《顱囟經》三卷云﹕中古巫方所撰﹐隋人巢氏方亦嘗序之。今巢氏論婦人妊娠﹐乃不見言之。《聖濟經﹖原化篇》亦獨取《顱囟經》﹐更不言巢氏論者何哉﹗《嬰童寶鑑集》云﹕小兒方論起自巫方。黃帝云﹕吾不能察幼小﹐賴國有巫方﹐能知小兒之壽夭耳。及觀巢氏論小兒候亦云﹕中古有巫方﹐立小兒《顱囟經》以占壽夭﹐世所相傳者﹐有少小方焉。是巢氏論小兒則取於《顱囟經》﹐則是未盡其理﹐故不言之。若《聖濟經》者﹐但取其文句﹐不若巢氏之論﹐其間有胎教之法爲可取。所以巢氏論妊娠至三月始胎之時﹐欲令見貴人莊嚴。若操弓矢﹑施環﹑觀孔雀﹑讀詩書之類﹐豈非胎教之理乎﹗嘗試推巢氏所論妊娠脈養之理﹐若足厥陰肝脈也﹐足少陽膽脈也。爲一臟腑之經﹐餘皆如此。且四時之令﹐必始於春木﹐故十二經之養﹐始於肝也﹐所以一月﹑二月。手心主心胞絡脈也﹐手少陽三焦脈也﹐屬火而夏旺﹐所以胎養在三月﹑四月也。屬手少陰心﹑手太陽小腸者﹐以君主之官﹐無爲而尊也。足太陰脾脈也﹐足陽明胃脈也﹐屬土而旺長夏﹐所以養胎而五月﹑六月。手太陰肺脈也﹐手陽明大腸脈也﹐屬金而旺秋﹐所以養胎在七月﹑八月。足少陰腎脈也﹐屬水而旺冬﹐所以養胎在九月。又況母之腎臟系於胎﹐是母之眞气﹑子之所賴也。至十月﹐兒於母腹之中﹐受足諸髒气脈所養﹐然後待時而生。此論奧微而有至理﹐余書所論皆不能及也。觀此測知巢氏之論﹐世更有明之者﹐亦未有過於巢氏之論矣﹐余因述其說。

卷之十胎教門

娠子論第二

夫至精才化﹐一气方凝﹐始受胞胎﹐漸成形質﹐子在腹中﹐隨母聽聞。自妊娠之後﹐則須行坐端嚴﹐性情和悅﹐常處靜室﹐多聽美言﹐令人講讀詩書﹑陳禮說樂﹐耳不聞非言﹐目不觀惡事﹐如此則生男女福壽惇濃﹐忠孝賢明。不然則男女旣生﹐則多鄙賤不壽而愚﹐此所謂因外像而內感也。昔太壬娠文王目不視惡色﹐耳不聽惡聲﹐口不談惡言﹐世傳胎教之道﹐是謂此也。前論亦略敍之矣。然則婦人有終身無子者﹐何也﹖按《巢氏病源》云﹕婦人無子者﹐蓋有三焉﹕一者墳墓不嗣﹔二者夫婦年命相克﹔三者夫疹婦病﹐皆令無子。若夫疹婦病﹐可以服藥﹐而後能有子﹐餘皆不可致也。今觀是說﹐亦未盡善。有人以婦人無子﹐問西京常器之者﹐乃曰﹕婦人自少多病﹐服燥藥無節﹐使天癸耗動且早﹐故終身無子。又有問襄陽宋大亨者﹐亦然。然則婦人妊娠有兩胎者﹐何也﹖按古今方書並無論及此者﹐惟巢氏論云﹕陽施陰化﹐精气有餘﹐故生二胎。且謂成一胎之理﹐其精有幾耶﹖今觀婦人有兩胎者﹐其精神气宇略無小異。至於數有兩胎﹐或間成兩胎者﹐有俱男俱女者﹐有一男一女者。《道藏經》云有求子法﹐云婦人月信初止後﹐一日﹑三日﹑五日﹐值男女旺相日﹐陽日陽時交合﹐有子多男。若男女稟受皆壯﹐則多子。一有怯弱﹐則少子。以此推之﹐理可槪見焉。又婦人妊娠﹐男女之別何也﹖按《顱囟經》云﹕陽盛發陰﹐當孕成男﹐六脈諸經﹐皆舉其陽﹔陰盛發陽﹐當孕成女﹐六脈諸經﹐皆舉其陰。《巢氏病源》云﹕三陽所會則生男﹐三陰所會則生女。葛洪《肘後方》云﹕男從父气﹐女從母气。《聖濟經》云﹕天之徳﹐地之气﹐陰陽之至和﹐相爲流薄於一體﹐因气而左動則屬陽﹐陽資之則成男﹔因气而右動則屬陰﹐陰資而成女。《易》稱乾道成男﹐坤道成女。此男女之別也。凡妊娠有疾﹐投以湯藥﹐有傷胎破血者之忌﹐何也﹖《內經》云﹕婦人重身﹐毒之柰何﹖岐伯答曰﹕有故無殞﹐衰其大半而已也。蓋妊婦有疾不可不投藥也﹐必在醫者審度疾勢輕重﹐量度藥性髙下﹐處以中庸﹐不必多品。視其疾勢已衰﹐藥宜便止﹐則病去母安﹐子亦無損﹐復何懼於攻治哉﹗

卷之十胎教門

受形篇第三

﹝齊光祿大夫褚澄﹞

男女之合﹐二精交暢﹐陰血先至﹐陽精後衝﹐血開裹精﹐精入爲骨﹐而男形成矣﹔陽精先入﹐陰血後參﹐精開裹血﹐血入居本﹐而女形成矣。陽气聚面﹐故男子面重﹐溺死者必伏﹔陰气聚背﹐故女子背重﹐溺死者必仰。走獸溺死﹐仰伏皆然。陰陽均至﹐非男非女之身﹐精血散分﹐駢胎﹑品胎之兆。父少母老﹐產女必羸﹔母壯父衰﹐生男必弱。古之良工﹐首察乎此﹐受气偏瘁﹐與之補之。補羸女則養血壯脾﹐補弱男則壯脾節色。羸女宜及時而嫁﹐弱男宜待壯而婚。此疾外所務之本﹐不可不察也。

卷之十胎教門

論胎教第四

﹝馬益卿先生﹞

論曰﹕胎教﹑產圖之書﹐不可謂之迂而不加信﹐然亦不可狎泥之。方今俚俗之家﹐與不正之屬﹐將息避忌﹐略不如儀。或藥毒不侑﹐或產於風露。旣無產厄﹐子母均安固有之﹐如不利嗣續﹐或僑居太甚﹐卻動必成咎。𨿽鄰家有所興修﹐亦且犯其胎气﹐令兒破形殞命。如刀犯者﹐形必傷﹔泥犯者﹐竅必塞﹔打擊者﹐色靑黯﹔系縛者﹐相拘攣。諸如此等﹐驗如返掌﹐福善禍淫﹐殆不可曉。

卷之十胎教門

孕元立本章第五

有泰初﹑有泰始﹐渾沌一判。旣見气矣﹐故曰泰初﹔旣立形矣﹐故曰泰始。气初形始﹐天地相因﹐生生化化﹐品物彰矣。故曰﹕大哉乾元﹐萬物資始﹔至哉坤元﹐萬物資生﹝吳注云﹕渾沌未判﹐則气形俱泯﹔渾沌旣判﹐則气形已分。旣見气矣﹐是爲泰初﹔旣立形矣﹐是爲泰始。泰初者﹐凡有气之所本﹐故天得之以統元气。泰始者﹐凡有形之所本﹐故地得之以統元气。天地交泰﹐相因爲气形。生生而生者﹐得所以生﹔化化而化者﹐得所以化。品物流形﹐而形色﹐名聲者彰矣。大哉乾元﹐泰初之所寓也﹐故以萬物之資始爲言。至哉坤元﹐泰始之所寓也﹐故以萬物資生爲言。惟萬物資始﹐生於乾坤﹐故乾元則兆象。至哉坤元﹐然後形無不成﹞。有生之初𨿽陽﹐予之正育而充之﹐必陰爲之主﹝薛左丞注﹕《陰陽離合論》曰﹕天覆地載﹐萬物方生﹐未出地者﹐命曰陰處﹐名曰陰中之陰﹔則出地者﹐命曰陰中之陽。陽予之正﹐陰爲之主。王冰謂陽施正气﹐萬物方生﹔陰爲主持﹐羣形乃立。《字說》﹕始而生之春﹐天地也﹔育而充之者﹐人也﹞。因形移易﹐日攺月化﹐無非坤道之代終也﹝《列子﹖周穆篇》嚴文先生曰﹕因形移易﹐謂之化。《莊子﹖田子方篇》混元曰﹕消息滿虛﹐一晦一明﹐日攺月化﹐日有所爲﹐而莫見其功。《易》坤卦文言曰﹕地道無成﹐而代有終也。地之承天﹐其弗成而有終也。豈迫於不得已耶﹗蓋道之所在﹐萬物失之則死﹐逆之則有生之類﹐聽命於此。故無成而代有終者﹐以道言之也﹞。謂之妊﹐陽旣受始﹐陰壬之也﹝壬子謂之妊。《字說》壬﹐一陽也﹐二陰也。陽旣受始﹐陰壬之而謂之妊。解曰﹕壬﹐陽水之壬也。

位在亥子之間﹐陰至亥極矣。陽復受胎﹐而謂之妊於壬至子然後生﹞。謂之胞﹐巳爲正陽﹐陰包之也﹝巳﹐正陽也﹐而陰能包之﹐陰與陽更用事故也。巳者﹐孟夏之月﹐於卦爲幹﹐純陽用事﹐故《詩》謂之正月。正月者﹐正陽之月也。陰方用事﹐而爲物之主﹐則𨿽正陽﹐亦在所包而退聽焉﹞。謂之胚﹐未成器﹐猶之坯也﹝《說文》瓦未燒者﹐謂之坯。胚﹐婦孕一月也。《字說》坯未成爲器﹐猶坯也﹞。謂之胎也﹐旣食於母爲口以也。﹝《說文》胎﹐婦孕二月也。《字說》元胎旣食於母﹐爲口以焉﹞若娠﹐則以時動也。﹝《字說》女娠以時動﹞若懷﹐則以身根據之也。﹝《字說》心所懷﹐則身根據焉﹐目隸焉﹞天之徳﹐地之气﹐陰陽之至和﹐相與流薄於一體。﹝《靈樞經》曰﹕天之在我者徳﹐地之在我者气﹐徳流气薄而生者也﹞惟能順時數﹐謹人事﹐勿動而傷﹐則生育之道徳矣。﹝自一月積之至於十月所謂時數也。保衛輔翼有其道﹐防閒忌愼適其宜﹐所謂人事也。﹞觀四序之運﹐生﹑長﹑收﹑藏﹐貸出萬物﹐有儀則咸備。而天地之气﹐未始或虧者﹐蓋陰陽相養以相濟也。﹝《陰陽離合論》曰﹕天覆地載﹐萬物方生﹐陽予之正﹐陰爲之主。故生因春﹐長因夏﹐收因秋﹐藏因冬。失常則天地四塞。《莊子﹖天地篇》曰﹕流動而生物﹐物生成理﹐謂之形。形體保神各有儀﹐則謂之生。﹞

昧者曾不知此﹐乃欲拂自然之理﹐謬爲求息之術。方且推生死於五行﹐蘄補養於藥石﹐以僞勝眞﹐以人助天﹐𨿽或有子﹐孕而不育﹐育而不壽者眾矣。昔人論年老有子者﹐男不過盡八八﹐女不過盡七七。則知气血在人﹐固自有量﹐夫豈能逃陰陽之至數哉。﹝《天眞論》帝曰﹕有其年已老而有子者﹐何也﹖岐伯曰﹕此其天壽過度﹐气脈常通﹐而腎气有餘也。此𨿽有子﹐男不過盡八八﹐女不過盡七七﹐而天地之精气皆竭矣。注﹕𨿽老而生子﹐子壽亦不能過天癸之數。﹞

卷之十胎教門

凝形殊稟章第六

天地者﹐形之大也﹔陰陽者﹐气之大也。惟形與气相資而立﹐未始偏廢。﹝《莊子﹖則陽篇》太公調曰﹕天地者﹐形之大者也﹔陰陽者﹐气之大者也。道者爲之公﹐气以形載﹐形以气充。惟气與形兩者相待﹐故曰相資而立﹐未始偏廢﹞。男女媾精﹐萬物化生﹐天地陰陽之形气寓焉。﹝《系辭》曰﹕天地﹐萬物化醇﹔男女媾精﹐萬物化生﹞。語七八之數。七﹐少陽也﹔八﹐少陰也﹐相感而流通。故女子二七天癸至﹔男子二八天癸至﹐則以陰陽交合而兆始故也。﹝岐伯曰﹕女子二七而天癸至﹐任脈通﹐衝脈盛﹐月事以時下﹐故有子。丈夫二八腎气盛﹐天癸至﹐精气溢瀉﹐陰陽和﹐故能有子。傳曰﹕女子十四有爲人母之道﹐四十九絕生育之理﹔男子十六有爲人父之道﹐六十四絕陽化之理﹞。語九十之數。九﹐老陽也﹔十﹐老陰也。相包而賦形。故陰窮於十﹐男能圍之﹔陽窮於九﹐女能方之。則以陰陽相生而成終故也﹝《字說》﹕陰窮於十﹐圍之者男﹔陽窮於九﹐方之者女。九有變也﹐女方之不足﹔十無變也﹐男足以圍之。解曰﹕男有家﹐所從圍陰於外﹔女有室﹐所以方陽於內。《易》曰﹕婦人正吉﹐從一而終也。夫子制儀﹐從婦凶也﹐圍圓也﹐君道也﹐夫道也。圓則可以制儀而行仁。方也﹐臣道也﹐婦道也。方則從一而已。男從圍與規﹐從夫同意﹔女從仁與臣﹐從仁同意﹞。元气孕毓﹐皆始於子。自子推之﹐男左旋﹐積歲三十而至巳﹔女右旋﹐積歲二十而至巳。巳爲正陽﹐陰實從之。自巳懷妊﹐男左旋﹐十月而生於寅﹔女右旋﹐十月而生於申。申爲三陰﹐寅爲三陽﹐而生育之時著矣。其稟賦也﹗體有剛柔﹐脈有彊弱﹐气有多寡﹐血有盛衰﹐皆一定而不易也。﹝《十九難》曰﹕男生於寅﹐寅爲木﹐陽也﹔女子生於申﹐申爲金﹐陰也。楊氏注云﹕元气起於子﹐人之所生也。男從子﹐左行三十﹔女從子﹐右行二十﹐俱至於巳﹐爲夫婦懷妊也。古者男子三十﹑女年二十﹐然後行嫁娶﹐法於此也。十月而生男從巳左行﹐至寅爲十月﹐故男行年起於丙寅。女從巳右行﹐至申爲十月﹐故女行年起於壬申。

﹞以至分野異域﹐則所產有多寡之宜﹐吉事有祥﹐則所夢各應其類。是故荊揚薄壤多女﹐雍冀濃壤多男。熊羆爲男子之祥﹐蛇虺爲女子之祥﹐是皆理之可推也﹝周官職方氏﹐揚州其民﹐二男五女﹔荊州其民﹐一男二女﹔壅州其民﹐三男二女﹔冀州其民﹐五男三女。《詩斯幹篇》名吉夢維何﹖維熊維羆﹐維虺維蛇﹐大人占之。維熊維羆﹐男子之祥﹐維虺維蛇﹐女子之祥。﹞胎化之法﹐有所謂轉女爲男者﹐亦皆理之自然。如食牡鷄﹐取陽精之全於天產者﹔帶雄黃﹐取陽精之全於地產者。﹝《千金方》轉女爲男﹐丹參丸。用東門上雄鷄頭。又方取雄黃一兩﹐縫囊盛帶之。《本艸》﹕丹雄鷄補虛溫中﹐通神殺毒﹔其肝補腎﹔其冠血益陽。

雄黃人佩之﹐鬼神不能近﹐毒物不能傷。﹞操弓矢﹐藉斧斤﹐取剛物之見於人事者﹐气類潛通﹐造化密移﹐必於三月兆形之先。蓋方儀則未具﹐陽可以勝陰﹐變女爲男﹐理固然也﹝巢氏論云﹕妊娠三月﹐始胎形﹐象始化﹐未有定儀﹐見物而變。欲得男者﹐操弓夭﹐射雄鷄。﹞

卷之十胎教門

气質生成章第七

具天地之性﹐集萬物之靈﹐陰陽平均﹐气質完備﹐咸其自爾。然而奇偶異數﹐有衍有耗﹔剛柔異用﹐或彊或弱。血榮气衛﹐不能逃於消息﹑盈虛之理。則稟質之初﹐詎可一槪論是。以附贅垂疣﹐駢拇枝指﹐侏儒跛蹩﹐形气所賦有如此者﹔瘡瘍癰腫﹐聾盲喑啞﹐瘦瘠疲瘵﹐气形之病有如此者。然則胚胎造化之始﹐精移气變之後﹐保衛輔翼﹐固有道矣。﹝《孝經》云﹕天地之性﹐人爲貴。《書﹖泰誓》曰﹕惟人﹐萬物之靈。﹞天有五气﹐各有所湊﹔地有五味﹐各有所入。所湊有節適﹐所入有度量。凡所畏忌﹐悉知戒愼﹐資物爲養者﹐理固然也。寢興以時﹐出處以節。﹝《六節髒象論》曰﹕天食人以五气﹐地食人以五味。王冰云﹕天以五气食人者﹐臊气湊肝﹐焦气湊心﹐香气湊脾﹐鮏气湊肺﹐腐气湊腎也。以五味食人者﹐酸味入肝﹐苦味入心﹐甘味入脾﹐辛味入肺﹐鹹味入腎也。﹞可以髙明﹐可以周密﹐使霧露風邪﹐不得投間而入。因時爲養者﹐理宜然也。以至調喜怒﹐寡嗜欲。﹝《禮記﹖月令》仲夏之月﹐可以居髙明﹐可以處臺榭。《脈要精微論》云﹕冬日在骨﹐蟄虫周密﹐君子居室。夏則順陽在上﹐故可以髙明﹔冬則順陽气之伏藏﹐故可以周密。﹞作勞不妄﹐而气血從之﹐皆所以保攝妊娠﹐使諸邪不得幹焉。﹝《天眞論》岐伯曰﹕上古之人﹐其知道者﹐不妄作勞﹐故能形與神俱﹐而盡終其天年。《通天論》曰﹕聖人陳陰陽﹐筋脈和同﹐骨髓堅固﹐气血皆從。﹞苟爲不然﹐方授受之時﹐一失調養則內不足以爲中之守﹐外不足以爲身之彊。气形弗充而疾因之。﹝《脈要》曰﹕五臟者﹐中之守也。得守者生﹐失守者死。又曰﹕夫五臟者﹐身之彊也。得彊則生﹐失彊則死。﹞若食兔唇缺﹐食犬無聲﹐食雜魚面瘡癬之屬﹐皆以食物不戒之過也。﹝孫思邈《養胎法》云﹕妊娠食兔肉﹐令子缺唇。食犬肉﹐令子無音聲。食幹鯉魚﹐令子多瘡癬。《異法方宜論》云﹕魚者使人熱中。注云﹕魚發瘡。﹞心气大驚而癲疾。﹝《奇病論》帝曰﹕人生而病癲疾者何﹖岐伯曰﹕名爲胎病。此得之在腹中時﹐其母有所大驚﹐气上不下﹐精气並居﹐故令子發爲癲疾也。﹞腎气不足而解顱。﹝巢氏云﹕解顱者﹐其狀小兒年大﹐囟應合而不合﹐頭縫開解是也﹐由腎气不成故也。腎主骨髓﹐而腦爲髓海。腎气不盛﹐則腦髓不足﹐不能結成﹐故頭顱開解。﹞脾胃不和而羸瘦。﹝巢氏云﹕夫羸瘦不生肌膚﹐皆爲脾胃不和﹐不能飲食﹐故血气衰弱﹐不能榮於肌膚。凡小兒在胎而遇寒冷或生而挾伏熱﹐皆令兒不能食﹐故羸瘦也。﹞心气虛乏而神不足之屬﹐皆以气血不調之過也。誠能食飲知所戒﹐推而達之﹐五味無所傷。誠能於气血知所調﹐推而達之﹐邪气無所乘﹐玆乃生育相待而成者。

﹝《病源》云﹕肺主气﹐心主血脈﹐病血气﹐通榮腑臟﹐徧循經絡。產則血气傷損﹐臟腑不足。而心統領諸髒﹐其勞傷不足﹐則令驚悸恍惚﹐是心气虛也。﹞故曰﹕天不人不因。﹝《法言》曰﹕天不人不因﹐人不天不成。﹞

卷之十胎教門

轉女爲男法第八

論曰﹕陽施陰化﹐所以有娠。遇三陰所會﹐多生女子。但懷娠三月﹐名曰始胎。血脈不流﹐象形而變。是時男女未定﹐故令於未滿三月間服藥方術﹐轉令生男也。其法以斧置妊婦牀下﹐系刃向下﹐勿令人知。恐不信者﹐令待雞抱卵時﹐根據此置窠下﹐一窠盡出雄鷄。此𨿽未試﹐亦不可不知。凡受胎三月﹐遂物變化。故古人立胎教﹐能令子生良善﹑長壽﹑忠效﹑仁義﹑聰明﹑無疾﹐蓋須十月之內常見好景象。毋近邪僻﹐眞良教也。如有觸忤傷胎﹐治各有法。

又自初覺有娠﹐取弓弩弦縛婦人腰下﹐滿百日去之﹐紫宮玉女祕法也。妊娠三月以前﹐取雄鷄尾尖上長毛三莖﹐潛安婦人臥席下﹐勿令知之﹐驗。

又取夫發及手﹑足甲﹐潛安臥席下﹐勿令知之。

又妊娠才滿三月﹐要男者﹐以雄黃半兩衣中帶之﹔要女者﹐以雌黃帶之。

卷之十一

脈例第一

王子亨云﹕若妊娠﹐其脈三部俱滑大而疾。﹝在左則男﹐在右則女。﹞經云﹕陰搏陽別﹐謂之有子。搏者﹐近也。陰脈逼近於下﹐陽脈別出於上。陰中見陽﹐乃知陽施陰化﹐法當有子。又少陰脈動甚者﹐妊子也。手少陰屬心﹐足少陰屬腎。心主血﹐腎主精﹐精血交會﹐投識於其間則有娠。又三部脈浮沈正等無病者﹐有妊也﹐余病如《脈經》說。左手尺部浮洪者﹐爲男胎也﹔右手尺部浮洪者﹐爲女胎也。兩手尺部俱洪者﹐爲兩男﹔俱沈實者﹐爲兩女。又云﹕中指一跳一止者﹐一月胎﹔二跳二止者﹐二月胎也。

卷之十一

診婦人有妊歌第二

肝爲血兮肺爲气﹐血爲榮兮气爲衛。陰陽配偶不參差﹐兩髒通和皆類例。血衰气旺定無孕﹐血旺气衰應有體。﹝肝藏血爲榮屬陰﹔肺主气爲衛屬陽。陰陽配偶者﹐是夫婦匹配﹐偶合媾精﹐乃有子也。若血少气盛﹐則無娠孕。若血盛气少﹐則有孕也。﹞尺微關滑尺帶數﹐流利往來並雀啄。小兒之脈已見形﹐數月懷猶未覺。﹝尺脈微﹐關脈滑﹐尺脈帶數及流利﹑雀啄﹐皆是經脈閉塞不行成胎。以上之脈﹐皆是血多气少之脈。是懷小兒之脈已見形狀也。﹞

左疾爲男右爲女﹐流利相通速來去。兩手關脈大相應﹐已形亦在前通語。﹝左手脈疾爲懷男﹐右手脈疾爲懷女。及其脈流行滑利相通﹐疾速來去﹐是或兩手關部脈洪大相應﹐是其胎已有形狀也。﹞左手帶縱兩个兒﹐﹝縱者﹐夫行乘妻。水行乘火﹐金行乘木﹐卽鬼賊脈也﹐名曰縱。

見於左手﹐則懷兩个男兒也。﹞右手帶橫一雙女。﹝橫者﹐妻乘夫也。是火行乘水﹐木行乘金﹐卽所勝脈也﹐名曰橫。見於右手﹐則懷一雙女兒也。﹞左手脈逆生三男。﹝逆者﹐子乘母也。

是水行乘金﹐火行乘木﹐卽已生脈也﹐名曰逆。見於左手﹐則懷三个男兒也。﹞右手脈順還三女﹝順者﹐母乘子也。是金行乘水﹐木行乘火﹐卽生己之脈也﹐名曰順。見於右手﹐則懷三个女兒也﹞。寸關尺部皆相應﹐一男一女分形證。寸關尺部脈大小﹑遲疾相應者﹐是懷一男一女形証之脈也。謂關前爲陽﹐關後爲陰。陰陽脈相應﹐故懷一男一女也。﹞有時子死母身存﹐或卽母亡存子命。﹝此二句之文﹐無辧子母存亡之法。﹞往來三部通流利﹐滑數相參皆替替﹔陽實陰虛脈得明﹐徧滿胸膛皆逆气。﹝若寸關尺三部通行流利﹐皆替替有力而滑數﹐皆是陽實陰虛之脈。主娠婦逆气﹐徧滿胸膛而不順也。﹞左手太陽浮大男。﹝左手寸口爲太陽﹐其脈浮大則是懷男子脈也。﹞右手太陰沈細女。﹝右手寸口爲太陰﹐其脈沈細是懷女脈也。﹞

諸陽爲男諸陰女﹐指下分明長記取。﹝諸陽脈皆爲男﹐卽浮大﹑疾數﹑滑實之類是也﹐當懷男子。諸陰脈卽沈細之類是也﹐當懷女子。﹞三部沈正等無絕﹐尺內不止眞胎。﹝寸關尺三部脈﹐沈浮正眞齊等﹐舉按無絕斷。及尺內舉按不止住者﹐眞的懷胎婦也。﹞夫乘妻兮縱气霧。

﹝經云﹕縱者﹐夫乘妻也。水行乘火﹐金行乘木﹐卽鬼賊脈也。縱气霧﹐霧者露也﹐又上下也。謂夫之陽气﹐乘妻之陰气﹐二气上下相逐﹐如霧如露﹐潤澤結子也。﹞妻乘夫兮橫气助。

﹝橫者﹐妻乘夫也。見前注。謂兩旁橫气相佐助也。﹞子乘母兮逆气參﹐﹝逆者﹐子乘母也。

謂子气犯母气相乘兮﹐逆行之气相參合也。﹞母乘子兮順气護。﹝是母气乘於子气爲順气﹐相護衛也。凡胎聚縱﹑橫﹑逆﹑順四气以榮養﹐方乃成形也。﹞小兒日足胎成聚﹐身熱脈亂無所苦。﹝婦人懷小兒五个月﹐是以數足胎成就而結聚也。必母身體壯熱﹐當見脈息躁亂﹐非病苦之證。謂五月胎已成﹐受火精已成气﹐故身熱脈亂﹐是無病也。﹞汗出不食吐逆時﹐精神結備其中住。﹝謂妊胎﹐受五行精气以成形﹐稟二經以榮其母。懷娠至五月﹐其胎𨿽成﹐其气未備﹐故胎气未安﹐上衝心胸﹐則汗出不食吐逆﹐名曰惡阻﹐俗呼選飯。惟思酸辛之味﹐以謂胎气也。﹞滑疾不散胎三月﹐﹝妊娠三月﹐名始胎。此是未有定儀﹐心胞脈養之﹐故脈見滑疾流利﹐爲少气多血。不散爲血气盛﹐則始結爲胎也。﹞但疾不散五月母。﹝其脈但疾數而不散者﹐是五个月懷胎之母也。﹞弦緊牢彊滑者安﹐沈細而微歸泉路。﹝孕婦之脈﹐宜弦緊﹑牢彊﹑滑利﹐爲安吉之脈。若沈細而微﹐謂脈與形不相應﹐故云死也。前文𨿽云太陰沈細﹐又云諸陰爲女。其說似有相違﹐謂三部脈皆不沈細及微﹐故不同也。﹞

卷之十一

驗胎法第三

婦人經脈不行已經三月者﹐欲驗有胎。

川芎﹝生﹐不見火﹞

爲細末﹐空心﹐濃煎艾湯調下方寸匕。覺腹內微動﹐則有胎也。

卷之十一

胎殺避忌產前將護法第四

一受孕之後﹐切宜避忌胎殺所遊。如經云﹕刀犯者﹐形必傷﹔泥犯者﹐竅必塞﹔打擊者﹐色靑黯﹔系縛者。相拘攣﹐甚至母殞。驗若反掌﹐斷不可忽。

卷之十一

月遊胎殺第五

立春在房牀。驚蟄在戶﹝單扇﹞。淸明在門﹝雙扇﹞。立夏在竈。芒種在母身。小暑在竈。

立秋在碓﹝按京本云在正北方子位﹞。白露在廚廁。寒露在門。立冬在戶及廚。大雪在鑪及竈。小寒在房及母身。

卷之十一

十干日遊胎殺第六

甲己日占門。乙庚日占碓磨。丙辛日占井竈。丁壬日占廚KT。戊癸日占米倉。

卷之十一

十二支日遊胎殺第七

子丑日占中堂。寅卯辰酉日占竈。巳午日占門。未申日占籬下。戍亥日占房。

卷之十一

六甲旬遊胎殺第八

甲子旬遊窗碓。甲戍旬遊正廳。甲申旬遊中庭。甲午旬遊房內。甲辰旬遊房中。甲寅旬遊。

卷之十一

太史局日遊胎殺第九

每遇癸巳﹑甲午﹑乙未﹑丙申﹑丁酉五日在房內北﹔庚子﹑辛丑﹑壬寅三日在房內南﹔癸卯一日在房內西﹔甲辰﹑乙巳﹑丙午﹑丁未四日在房內東﹔六戊六巳日在房內中﹔餘日在外無占。

凡遊在房內﹐不宜於方位上安牀帳及掃捨﹐皆凶。

又有小兒殺及本年三殺﹐及產母身黃定命﹐皆不可犯。凡妊娠之後﹐將此貼於當眼﹐常照應之。切不可穿鑿修掘﹐移釘系籬壁﹐重物碾壓之類。犯之重則胎死腹中﹐母亦不利﹔輕則子受其殃﹐成人之後必定破形﹐拳攣﹑跛縮﹑喑啞。犯之極驗。

卷之十一

食忌論第十

一受孕之後﹐不可食之物﹐切宜忌食。非惟有感動胎气之戒﹐然於物理﹐亦有厭忌者。

設或不能戒忌﹐非特延月難產﹐亦能令兒破形母殞﹐可不戒哉﹗食雞肉﹑糯米﹝合食﹞﹐令子生寸白虫。食羊肝﹐令子生多厄。食鯉魚及雞子﹐令兒成疳多瘡。食犬肉﹐令子無聲音。食兔肉﹐令子缺唇。﹝蓋兔乃不雄而孕﹐生子則口中吐出﹐是以忌焉。﹞鴨子與桑椹同食之﹐令人倒生心寒。食鱉﹐令子項短及損胎。雀肉合豆醬食之﹐令子面生黑子。食豆醬﹐合藿食之﹐墮胎。食冰漿絕產。食雀肉﹐令子不恥多淫。食山羊肉﹐令子多病。食子姜﹐令子多指生瘡。食螃蟹﹐令子橫生。食蝦蟆﹑鱔魚﹐令兒喑啞。

食驢﹑騾﹑馬肉﹐延月難產。如此之類﹐無不驗者。則知聖人胎教之法﹐豈非慮有自其然乎﹗

卷之十一

孕婦藥忌歌第十一

KT水蛭地膽虫﹐烏頭附子配天雄。

躑躅野葛螻蛄類﹐烏喙側子及虻虫。

牛黃水銀並巴豆﹐大戟蛇蛻及蜈蚣。

牛膝藜蘆並薏苡﹐金石錫粉及雌雄。

牙硝芒硝牡丹桂﹐蜥蜴飛生及虫。

代赭蚱蟬胡粉麝﹐芫花薇銜艸三稜。

槐子牽牛並皂角﹐桃仁蠐螬和茅根。

根砂與漧漆﹐亭長波流艸中。

瞿麥茹蟹爪甲﹐皮赤箭赤頭紅。

馬刀石蠶衣魚等﹐半夏南星通艸同。

漧薑蒜雞及雞子﹐驢肉兔肉不須供。

切忌婦人產前忌﹐此歌宜記在心胸。

卷之十二

妊娠門

胎教已明﹐須知妊娠疾病﹐故以次之。凡妊娠諸病﹐但忌毒藥﹐余當對證根據法治之。

卷之十二妊娠門

妊娠隨月數服藥及將息法第一

《千金》﹕妊娠一月﹐名始胚。飲食精熟﹐酸美受禦。宜食大麥﹐毋食腥辛﹐是謂才正。

又妊娠一月﹐足厥陰脈養﹐不可鍼灸其經。足厥陰內屬於肝﹐肝主筋及血。一月之內﹐血行否澀﹐不爲力事﹐寢心安靜﹐毋令恐畏。

又妊娠一月﹐陰陽所合爲胎。寒多爲痛﹐熱多卒驚﹐舉重腰痛﹐腹滿胞急﹐卒有所下﹐當預安之。宜服烏雄鷄湯方。

卷之十二妊娠門

妊娠隨月數服藥及將息法第一

烏雄鷄﹝一隻﹐治如食法﹞吳茱萸﹝一升﹞茯苓阿膠﹝各二兩﹞生薑甘艸﹝各一兩﹞人參芍藥白術﹝各三兩﹞麥門冬﹝五合﹐去心﹞

上十味細切﹐以水一斗二升﹐煮雞取汁六升﹔去雞下藥﹐煮取三升﹐內酒三升﹐並膠烊盡﹐取三升﹐去滓﹐溫服一升。日三服。

又若曾傷一月胎者﹐當預服補胎方。

卷之十二妊娠門

妊娠隨月數服藥及將息法第一

北細辛﹝一兩﹞防風﹝二兩﹞烏梅﹝一升﹞吳茱萸﹝五合﹞漧地黃白術﹝各一兩﹞大麥﹝五合﹞生薑﹝四兩﹞

上咀﹐以水七升﹐煮取二升半﹐去滓﹐分溫三服。若寒多者﹐倍細辛﹑茱萸﹔熱多渴者﹐去細辛﹑茱萸﹐加栝蔞根二兩。若有所思﹐去大麥﹐加柏子仁三合。一方有人參一兩。

忌生菜﹑蕪荑﹑桃﹑李﹑雀肉等物。

妊娠二月名始膏。毋食辛臊﹐居必靜處﹐男子勿勞﹐百節疼痛﹐是謂胎始結。

又妊娠二月﹐足少陽脈養﹐不可鍼灸其經。足少陽內屬於膽﹐膽主精。二月之時﹐兒精成於胞裏﹐當謹護勿驚動。

又妊娠二月﹐始陰陽踞經﹐有寒多壞不成﹐有熱卽萎。卒中風寒﹐有所動搖﹐心滿﹑臍下懸急﹑腰背彊痛﹑卒有所下﹑乍寒乍熱﹐艾湯主之方。

卷之十二妊娠門

妊娠隨月數服藥及將息法第一

丹參﹝三兩﹞當歸人參麻黃﹝去節﹞艾葉阿膠﹝炙﹐各二兩﹞甘艸﹝一兩﹐炙﹞大棗﹝十二枚﹐擘﹞生薑﹝六兩﹞

上九味切﹐以酒三升﹐水一斗﹐內藥煮﹐減半﹐去滓﹔內膠﹐煎取三升﹐分溫三服。忌海藻﹑菘菜。

又若曾傷二月胎者﹐當預服黃連湯方。

卷之十二妊娠門

妊娠隨月數服藥及將息法第一

黃連人參﹝各一兩﹞吳茱萸﹝五合﹞生地黃﹝五兩﹞生薑﹝三兩﹞

上五味切﹐以醋漿七升﹐煮取三升﹐分四服﹐日三夜一﹐每十日一作。若頗覺不安﹐加烏梅一升。加烏梅者﹐不用漿﹐直用水耳。忌豬肉﹑冷水﹑蕪荑。一方加當歸半兩。

妊娠三月名始胎。當此之時﹐未有定儀﹐見物而化。欲生男者﹐操弓矢﹔欲生女者﹐弄珠璣。欲子美好﹐數視璧玉﹔欲子賢良﹐端坐淸虛。是謂外像而內感者也。

又妊娠三月﹐手心主脈養﹐不可鍼灸其經。手心主內屬於心﹐無悲哀﹐無思慮﹑驚動。

又妊娠三月爲定形。有寒大便靑﹐有熱小便難﹐不赤卽黃。卒驚恐﹑憂愁﹑恚﹑喜﹐頓僕﹐動於經脈﹐腹滿﹐繞臍苦痛﹐腰背痛﹐卒有所下。雄鷄湯方。

卷之十二妊娠門

妊娠隨月數服藥及將息法第一

雄鷄﹝一隻﹐治如食法﹞甘艸﹝炙﹞茯苓人參阿膠﹝各二兩﹞黃芩白術﹝各一兩﹞芍藥﹝四兩﹞麥門冬﹝去心﹐五合﹞大棗﹝十二枚﹐擘﹞生薑﹝一兩﹐切﹞

上咀﹐以水一斗五升﹐煮雞減半﹐內藥煮取一半﹐入淸酒三升﹐並膠再煎取三升。分三服﹐一日盡之﹐當溫臥。忌海藻﹑菘菜﹑酢物﹑桃﹑李﹑雀肉等。一方有當歸﹑川芎二兩﹐無黃芩﹑生薑。

又若曾傷三月胎者﹐當預服茯神湯方。

卷之十二妊娠門

妊娠隨月數服藥及將息法第一

茯神丹參龍骨﹝各一兩﹞阿膠當歸甘艸﹝炙﹞人參﹝各二兩﹞赤小豆﹝二十一粒﹞大棗﹝十二枚﹐擘﹞

上咀﹐酢漿一斗﹐煮取三升﹐分四服。七日後服一劑。腰痛者﹐加桑寄生二兩。《深師方》有薤白二兩﹐麻子一升。忌同前。

妊娠四月﹐始受水精﹐以成血脈。其食稻粳﹐其羹魚雁﹐是謂成血气﹐以通耳目﹑而行經絡。

又妊娠四月﹐手少陽脈養﹐不可鍼灸其經。手少陽內輸三焦﹐四月之時﹐兒六腑順成。

當靜形體﹐和心志﹐節飲食。

又妊娠四月爲離經。有寒﹐心下溫溫欲嘔﹐胸膈滿﹐不飲食﹔有熱﹐小便難數﹐數如淋狀﹐臍下苦急。卒中風寒﹐頸項彊痛﹐寒熱。或驚動﹐身軀﹑腰背﹑腹痛﹐往來有時﹐胎上迫胸﹐煩不得安﹐卒有所下﹐菊花湯方。

卷之十二妊娠門

妊娠隨月數服藥及將息法第一

菊花﹝如雞子大一枚﹞麥門冬﹝去心﹐一升﹞麻黃﹝去節﹞阿膠﹝炙﹐各三兩﹞生薑﹝五兩﹞甘艸﹝炙﹞當歸半夏﹝洗﹐各二兩﹞人參﹝一兩半﹞大棗﹝十二枚﹐擘﹞

細銼﹐以水八升﹐煮減一半﹐內淸酒三升﹐並阿膠煎取三升﹐分三服﹐溫臥。當汗﹐以粉粉之﹐護風寒四﹑五日。忌羊肉﹑海藻﹑菘菜﹑餳等。

又若曾傷四月胎者﹐當預服調中湯方。

卷之十二妊娠門

妊娠隨月數服藥及將息法第一

芍藥﹝四兩﹞甘艸﹝炙﹞芎續斷﹝各一兩﹞柴胡白術﹝各三兩﹞烏梅﹝一升﹞生李根白皮﹝三兩﹞當歸﹝一兩半﹞生薑﹝四兩﹞濃朴﹝炙﹞枳實﹝炙﹐各二兩﹞

細切﹐以水一斗﹐煮取三升﹐分四服﹐日三夜一。八日再服一劑。一方有半夏二兩。

忌海藻﹑菘菜﹑桃﹑李﹑雀肉。

妊娠五月﹐始受火精﹐以成其气。晏起沐浴﹐浣衣居處﹐必濃其衣裳。朝吸天光﹐以避寒殃。其食稻麥﹐其羹牛羊﹐和茱萸調以五味﹐是謂養气﹐以定五臟。

又妊娠五月﹐足太陰脈養﹐不可鍼灸其經。足太陰內輸於脾﹐五月之時﹐兒四肢成﹐無太饑﹐無甚飽﹐無食漧燥﹐無自炙熱﹐無太勞倦。

又妊娠五月﹐毛髮初生。有熱﹐苦頭眩﹐心亂嘔吐﹔有寒﹐苦腹滿痛﹐小便數﹐卒有恐怖﹐四肢疼痛﹔寒熱﹐胎動無常處﹐腹痛﹐悶頓欲僕﹐卒有所下﹐阿膠湯方﹝又名旋復花湯﹞。

卷之十二妊娠門

妊娠隨月數服藥及將息法第一

阿膠﹝四兩﹐炙﹞人參﹝一兩﹞麥門冬﹝去心﹐一升﹞生薑﹝六兩﹞吳茱萸﹝七合﹞旋復花當歸芍藥甘艸﹝炙﹞黃芩﹝各二兩﹞

上細切﹐以水九升﹐煮取一半﹐內淸酒三升﹐並膠﹐微火煎取三升半﹐分爲四服﹐日三夜一。先食再服便愈。不瘥更服。忌海藻﹑菘菜。

又若曾傷五月胎者﹐當預服安中湯方。

卷之十二妊娠門

妊娠隨月數服藥及將息法第一

甘艸﹝炙﹞芍藥﹝各三兩﹞當歸人參漧地黃芎﹝各二兩﹞五味子﹝五合﹞

生薑﹝六兩﹞麥門冬﹝去心﹐一升﹞大麻仁﹝五合﹞大棗﹝三十五枚﹐擘﹞黃芩﹝一兩﹞

上細切﹐水七升﹐淸酒五升﹐煮取三升半﹐分四服﹐日三夜一。七日再服一劑。忌如前。

《短劇》療妊娠五月﹐舉動驚愕﹐胎動不安﹐下在小腹﹐痛引腰骼﹐小便疼﹐下血。安胎當歸湯。

卷之十二妊娠門

妊娠隨月數服藥及將息法第一

當歸阿膠芎人參﹝各一兩﹞棗﹝十二个﹞艾﹝一虎口﹞

上細切﹐以酒﹑水各三升﹐合煮至三升﹐去滓﹐內膠令烊﹐分三服。腹中當安﹐小便緩也。《古今錄驗》《救急》同。一方有甘艸﹐無參﹑棗。

妊娠六月﹐始受金精﹐以成筋。身欲微勞﹐無得靜處﹐出遊於野﹐數觀走犬﹑馬。食宜鷙鳥﹑猛獸之肉﹐是謂變腠理紐筋﹐以養其力﹐以堅背膂。

又妊娠六月﹐足陽明脈養﹐不可鍼灸其經。足陽明內屬於胃﹐主其口目。六月之時﹐兒口目皆成﹐調五味﹐食甘美﹐無大飽。

又妊娠六月﹐卒有所動不安﹐寒熱往來﹐腹內脹滿﹐身體腫﹐驚怖﹐忽有所下﹐腹痛如欲產﹐手足煩疼﹐麥門冬湯方。

卷之十二妊娠門

妊娠隨月數服藥及將息法第一

麥門冬﹝去心﹐一升﹞甘艸﹝炙﹞人參﹝各一兩﹞漧地黃﹝三兩﹞黃芩﹝二兩﹞

阿膠﹝四兩﹞生薑﹝六兩﹞大棗﹝十五枚﹐擘﹞

上八味切。以水七升﹐煮減半﹐內淸酒二升﹐並膠煎取三升﹐分三服。每如人行三﹑四里﹐中間進糜粥。忌海藻﹑菘菜﹑蕪荑。

又若曾傷六月胎者﹐當預服柴胡湯方。

卷之十二妊娠門

妊娠隨月數服藥及將息法第一

柴胡﹝四兩﹞芍藥﹝一方作紫葳﹞白術甘艸﹝炙﹐各二兩﹞麥門冬﹝三兩﹐去心﹞蓯蓉﹝一兩﹞芎﹝二兩﹞漧地黃﹝五兩﹞生薑﹝六兩﹞大棗﹝三十枚﹐擘﹞

上十味切﹐以水一斗﹐煮取三升﹐分四服﹐日三夜一﹐中間進糜粥。勿食生冷及堅彊之物。七日更服一劑。忌海藻﹑菘菜﹑蕪荑﹑桃﹑李﹑雀肉等。一方有黃芩二兩。

《集驗》療妊娠六﹑七月﹐胎不安常處。旋復花湯。﹝亦名阻病。﹞

卷之十二妊娠門

妊娠隨月數服藥及將息法第一

旋復花﹝一兩﹞濃朴白術枳殼黃芩茯苓﹝各三兩﹞半夏﹝炒﹐一方無﹞芍藥生薑﹝各二兩﹞

上細切﹐以水一斗﹐煮取二升半﹐先食分五服﹐日三夜二。忌羊肉﹑餳﹑醋﹑桃﹑李﹑雀肉。《千金》同。

妊娠七月﹐始受水精﹐以成骨。勞身搖肢﹐無使定止﹐動作屈伸﹐以運血气。自此後﹐居處必燥﹐飲食避寒﹐常食粳稻﹐以密腠理﹐是謂養骨而堅齒。

又妊娠七月﹐手太陰脈養﹐不可鍼灸其經。手太陰內屬於肺﹐肺主皮毛。七月之時﹐兒皮毛已成。無大言﹐無號哭﹐無薄衣﹐無洗浴﹐無寒飲。

又妊娠七月﹐忽驚恐搖動﹐腹痛卒有所下﹐手足厥冷﹐脈若傷寒﹐煩熱﹐腹滿﹐短气﹐常苦頸項﹑腰背彊。蔥白湯方。

卷之十二妊娠門

妊娠隨月數服藥及將息法第一

蔥白﹝長三﹑四寸﹐十四枚﹞半夏﹝洗﹐切﹐炒﹞麥門冬﹝去心﹐各一升﹞生薑﹝八兩﹞甘艸﹝炙﹞當歸黃﹝各三兩﹞阿膠﹝四兩﹞人參﹝一兩半﹞黃芩﹝一兩﹞旋復花﹝一把﹞

上十一味切﹐以水八升煮﹐減半﹐內淸酒三升﹐並膠煎取四升﹐溫服一升﹐日三夜一﹐溫臥當汗出。若不出者﹐加麻黃二兩煮﹐服如前法。若秋後勿彊責汗。忌羊肉﹑餳﹑海藻﹑菘菜等。

卷之十二妊娠門

妊娠隨月數服藥及將息法第一

若曾傷七月胎者﹐當預服。

杏仁﹝去雙仁﹑皮尖﹐碎﹞甘艸﹝炙﹞鐘乳﹝研﹞漧薑﹝各二兩﹞麥門冬﹝去心﹞吳茱萸﹝各一升﹞五味子粳米﹝各五合﹞紫菀﹝一兩﹞

上九味切﹐以水八升﹐煮取三升半﹐分四服﹐日三夜一﹐中間進食﹐七日服一劑。忌海藻﹑菘菜。

妊娠八月﹐始受土精﹐以成膚革。和心靜息﹐無使气極﹐是謂密腠理﹐光澤顏色。

又妊娠八月﹐手陽明脈養﹐不可鍼灸其經。手陽明內屬於大腸﹐大腸主九竅。八月之時﹐兒九竅皆成。無食燥物﹐無輒失食﹐無忍大起。

卷之十二妊娠門

妊娠隨月數服藥及將息法第一

又妊娠八月﹐中風寒有所犯觸﹐身體盡痛﹐乍寒乍熱﹐胎動不安。常苦頭眩痛﹐繞臍下寒﹐時時小便白如米汁﹐或靑或黃﹐或使寒栗﹐腰背苦冷痛﹐而目視茫茫。

芍藥﹝四分﹞人參當歸甘艸﹝炙﹐各三兩﹞白術﹝一兩﹞濃朴﹝二兩﹐炙﹞薤白﹝切﹐一升﹞生薑﹝切﹐四兩﹞

上八味切﹐以水五升﹑酒四升合煮﹐取三升﹐分三服﹐日再夜一。忌海藻﹑菘菜﹑桃﹑李﹑雀肉等。

卷之十二妊娠門

妊娠隨月數服藥及將息法第一

若曾傷八月胎者﹐當預服。

甘艸﹝炙﹞柴胡白術﹝各三兩﹞濃朴芍藥﹝各二兩﹞葵子﹝二升﹞生薑﹝六兩﹞大棗﹝二十枚﹐擘﹞

上八味切﹐以水九升﹐煮取三升﹐分三服﹐日三。一日服一劑。忌海藻﹑菘菜﹑桃﹑李﹑雀肉等。

妊娠九月﹐始受石精﹐以成皮毛﹐六腑百節﹐莫不畢備。飲醴食甘﹐緩帶自時而待之﹐是謂養毛髮﹐多才力。

又妊娠九月﹐足少陰脈養﹐不可鍼灸其經。足少陰內屬於腎﹐腎主續縷。九月之時﹐兒脈續縷皆成﹐無處溫冷﹐毋著炙衣。

卷之十二妊娠門

妊娠隨月數服藥及將息法第一

又妊娠九月﹐若卒下痢﹑腹滿懸急﹐胎上衝﹐腰背痛﹐不可轉側﹐短气。

半夏﹝洗﹞麥門冬﹝去心﹐各五合﹞漧薑﹝一兩﹞當歸吳茱萸阿膠﹝炙﹐各三兩﹞大棗﹝十二枚﹐擘﹞

上七味切﹐以水九升﹐煮取三升﹐去滓﹔內白蜜八合﹐微火上溫﹐分四服﹐痢卽止。忌生血物﹑餳。

卷之十二妊娠門

妊娠隨月數服藥及將息法第一

若曾傷九月胎者﹐當預服。

豬腎﹝一具﹞茯苓桑寄生漧薑漧地黃芎﹝各三兩﹞白術﹝四兩﹞麥門冬﹝一升﹐去心﹞附子﹝中者一枚﹐炮﹞大豆﹝三合﹞

上十味切﹐以水一斗﹐煮腎令熟﹐去腎內諸藥﹐煎取三升半﹐分四服﹐日三夜一。十日更一劑。忌豬肉﹑冷水﹑蕪荑﹑桃﹑李﹑雀肉﹑酢物等。

妊娠十月﹐五臟俱備﹐六腑齊通﹐納天地气於丹田。故使關節﹑人神皆備﹐但俟時而生。《集驗》《延年》同。

卷之十二妊娠門

妊娠惡阻方論第二

夫妊娠阻病者﹐按昝殷《產寶方》謂之子病。《巢氏病源》謂之惡阻。若婦人稟受怯弱﹐或有風气﹐或有痰飲﹐旣妊娠便有是病。其狀顏色如故﹐脈息和順。但覺肢體沈重﹐頭目昏眩﹐擇食﹐惡聞食气﹐好食酸鹹﹔甚者或作寒熱﹐心中憒悶﹐嘔吐痰水﹐胸腑煩滿﹐恍惚不能支持。不拘初娠﹐但疾苦有輕重耳。輕者﹐不服藥亦不妨﹔重者須以藥療之。《千金方》有半夏茯苓湯﹑茯苓丸二方﹐專治阻病。然此二藥﹐比來少有服者﹐以半夏有動胎之性。蓋胎初結﹐慮其易散﹐此不可不謹也。張仲景《傷寒論》云﹕婦人傷風﹐續得寒熱﹐發作有時﹐此爲熱入血室。有用黃龍湯者﹐小柴胡湯去半夏也。此蓋爲妊婦而設焉。王子亨則有白術散﹐《局方》則有人參丁香散﹐用之良驗。然三方皆大同而小異。楊振則有人參橘皮湯﹐齊士明則有醒脾飲﹐余試之亦效。皆不用半夏動胎等藥。服者知之。

卷之十二妊娠門

妊娠惡阻方論第二

治惡阻吐淸水﹐甚則十餘日粥漿不入者。

白術﹝一兩﹞人參﹝半兩﹞丁香﹝二錢半﹞甘艸﹝一錢﹞

上爲細末﹐每服二錢。水一盞﹐姜五片﹐煎至七分﹐溫服。

卷之十二妊娠門

妊娠惡阻方論第二

治阻病﹐嘔吐痰水。

人參﹝去蘆﹞陳橘紅白術麥門冬﹝去心﹐各一兩﹞甘艸﹝三錢﹞濃朴﹝制﹞白茯苓﹝去皮﹐各半兩﹞

上爲粗末﹐每服四錢。水一盞半﹐淡竹茹一塊如彈子大﹐生薑三片﹐煎至七分﹐去滓﹐澄淸溫服。空心﹑食前。《集驗》無茯苓﹑麥門冬﹑甘艸。

卷之十二妊娠門

妊娠惡阻方論第二

治妊娠惡阻﹐胃寒嘔逆﹐翻胃吐食及心腹刺痛。

人參﹝半兩﹞丁香藿香葉﹝各一分﹞

上爲散﹐每服三錢。水一盞﹐煎至七分﹐去滓溫服。無時。

又方﹕人參丁香柿蒂﹝各一兩﹞甘艸良姜﹝各半兩﹞

上爲細末﹐每服二錢﹐熱湯點下﹐無時。

卷之十二妊娠門

妊娠惡阻方論第二

治妊婦阻病﹐嘔逆不食﹐甚者中滿﹐口中無味﹐或作寒熱。﹝此出王氏《博濟方》﹞

艸豆蔻﹝以濕紙裹﹐灰火中煨﹐令紙幹﹐取出去皮用﹞濃朴﹝制﹐各半兩﹞漧薑﹝三分﹞甘艸﹝一兩一分﹞

上爲細末﹐每服二大錢。水一大盞﹐棗二个﹐生薑三片﹐煎至八分﹐去滓呷服。病輕者﹐只一﹑二服便能食。舊有橘紅二兩﹐治寒熱瘧痢不食。後人去橘皮﹐以干生薑代漧薑﹐治老人气虛﹑大便祕﹐少津液﹑引飲有奇效。產科醫官齊士明﹐依舊用漧薑﹐去橘皮﹐亦名醒脾飲子﹐治阻病極神驗。宣和初在京師校勘。

卷之十二妊娠門

妊娠惡阻方論第二

治婦人經候不行﹐身無病而似病﹐脈滑大而六部俱勻﹐乃是孕婦之脈也。精神如故﹐惡聞食臭。或但嗜一物﹔或大吐﹔或時吐淸水﹐此名惡阻。切勿作寒病治之﹐宜服此藥。如覺惡心嘔吐﹐加丁香﹑生薑煎服。﹝溫隱居方﹞

人參﹝一分﹞甘艸﹝一分﹞白術香附子烏藥橘紅﹝各半兩﹞

上咀﹐每服三大錢。水一盞半﹐姜五片﹐煎至七分﹐去滓溫服﹐無時。或作末子調服。

卷之十二妊娠門

妊娠惡阻方論第二

療惡食。

人參﹝四兩﹞濃朴生薑枳殼甘艸﹝各二兩﹞

上切﹐以水六升﹐煮取三升﹐分三服。

治妊娠阻病﹐心中憒悶﹐見食嘔吐﹐惡聞食气﹐肢節煩疼﹐身體沈重﹐多思嗜臥﹐面黃肌瘦。

人參陳皮﹝各八分﹞白茯苓麥門冬甘艸生薑﹝各十二分﹞大棗﹝二十个﹞

上咀﹐以水五升﹐煎取二升﹐溫分三服。忌菘菜﹑醋等。凡妊娠惡食者﹐以所思食任意食之﹐必愈。一方無棗子﹐有半夏﹑竹茹﹑陳皮分兩。

卷之十二妊娠門

妊娠惡阻方論第二

療妊娠胎气不安﹐气不升降﹐飲食不美﹐嘔吐酸水﹐起坐覺重﹐宜服之。

香附子﹝一兩﹞藿香葉甘艸﹝各二錢﹞

上爲細末﹐每服二錢。入鹽少許﹐百沸湯點下。

卷之十二妊娠門

妊娠惡阻方論第二

療妊娠惡食﹐心中煩憒﹐熱悶嘔吐。

靑竹茹麥門冬﹝各三兩﹞前胡﹝二兩﹞橘皮﹝一兩﹞蘆根﹝一握﹞

上細切﹐以水一大升﹐煮取半升﹐去滓﹐分二服。食前一服。一方無麥門冬﹐用小麥三合。體熱﹑四肢煩熱者﹐加地骨皮。﹝醫人夏候五錄方﹞

李莪翁先生云﹕若左脈弱而嘔﹐服諸藥不止者﹐當服理血歸源藥則愈。經云﹕無陰則嘔是也。

治妊娠惡阻﹐嘔吐不止﹐頭痛﹐全不入食﹐服諸藥無效者﹐用此藥理血歸源則愈。

人參甘艸川芎當歸京芍藥丁香﹝各半兩﹞白茯苓白術陳皮﹝各一兩半﹞

苦梗﹝炒﹞枳殼﹝去穣﹐炒﹐各一分﹞半夏﹝泡洗七次﹐切﹑炒黃﹐三兩﹞

上咀﹐每服三錢重。生薑五片﹐棗一枚﹐煎。

卷之十二妊娠門

妊娠惡阻方論第二

治懷胎三月﹑四月至九个月﹐曰惡阻。病者心中憒悶﹐頭重目眩﹐四肢沈重﹐懈怠不欲﹔熱作﹐惡聞食气﹐欲啖鹹酸﹐多睡少起﹐嘔逆不食。或胎動不安﹐非時轉動﹐腰腹疼痛﹔或時下血及妊娠一切疾病﹐並皆治之。

甘艸茯苓當歸熟地黃川芎白術黃白芍藥半夏﹝泡洗七分﹐切﹑炒﹞阿膠﹝切﹐粉炒﹞地楡﹝各等分﹞

上咀﹐每服三錢﹐水盞半﹐生薑四片﹐煎至八分﹐去滓溫服無時候。一方無半夏﹑地楡﹐有人參﹑桑寄生。一方無白術﹑黃﹑半夏﹑地楡﹔有艾葉。只是膠艾湯加白茯苓。

卷之十二妊娠門

妊娠痰逆不思食方論第三

夫水飲停積﹐結聚爲痰﹐人皆有之。少者不能爲害﹐多則成病﹐妨害飲食﹐乃至嘔逆。

妊娠之病﹐若嘔逆甚者﹐傷胎也。原疾之由﹐皆胃气不調或風冷乘之﹐冷搏於胃﹐故成斯病也。亦惡阻之一端。

卷之十二妊娠門

妊娠痰逆不思食方論第三

治妊娠惡阻﹐心中憒悶﹐虛煩吐逆﹐頭目昏眩﹐四肢怠墮﹐百節煩疼﹐痰逆嘔吐﹐嫌聞食气﹐好啖鹹酸﹐惡寒汗出﹐羸極黃瘦﹐多臥多起﹐不進飲食。妊婦有痰﹐必生阻病。《千金》以半夏茯苓湯以對之﹐此思邈處方之妙也。若孕婦羸弱﹐胎孕不牢﹐則動必成咎。全在醫者相人彊弱以投之﹐又何慮焉﹖半夏﹝一兩﹐泡十次﹐別切﹐炒令黃﹞生薑﹝五兩﹞茯苓熟地黃﹝各三兩﹞橘紅北細辛人參芍藥紫蘇川芎﹝各一兩﹞苦梗甘艸﹝各半兩﹞

上咀﹐每服四大錢。水二盞﹐姜七片﹐煎至七分﹐去滓﹐空心溫服。兼服茯苓丸。《局方》與崔氏無紫蘇﹑細辛﹔有旋復花一兩。有客熱煩渴﹐口瘡﹐去橘皮﹑細辛﹐加前胡﹑知母各三兩。腹冷下痢者﹐去地黃加炒桂心二兩。胃中虛熱﹐大便祕﹐小便赤澀﹐加大黃三兩﹐去地黃加黃芩一兩。然半夏𨿽能動胎﹐若炒過則無妨。

卷之十二妊娠門

妊娠痰逆不思食方論第三

半夏﹝泡洗七次﹐炒黃﹞陳皮﹝各二兩半﹞白茯苓﹝二兩﹞縮砂仁﹝一兩﹞甘艸﹝四兩﹞

上咀﹐每服四錢。水二盞﹐姜十片﹐棗一个﹐烏梅半个﹐煎至七分﹐食前溫服。

卷之十二妊娠門

妊娠痰逆不思食方論第三

治妊娠阻病﹐心中煩悶﹐頭目暈重﹐憎聞食气﹐吐逆吐痰﹐煩悶顚倒﹐四肢重弱﹐不自勝持﹐服之卽效。要先服半夏茯苓湯兩劑後﹐服此藥。

赤茯苓人參桂心漧薑半夏﹝泡洗七次﹐炒黃﹞橘紅﹝各一兩﹞白術葛根甘艸枳殼﹝各二兩﹞

上爲細末﹐煉蜜爲丸如梧桐子大。米飲吞下五十丸﹐日三服。一方有麥門冬。忌海藻﹑菘菜﹑羊肉﹑餳﹑糖﹑桃﹑李﹑雀肉﹑酢等。《肘後》只五味﹐云妊娠忌桂。《千金》同。

療妊娠心胸支滿﹐痰逆﹐不思飲食。茯苓散。

卷之十二妊娠門

妊娠痰逆不思食方論第三

赤茯苓前胡白術紫蘇葉﹝各一兩﹞半夏麥門冬人參大腹皮﹝各半兩﹞

上爲粗末﹐每服四錢。水一盞﹐姜五片﹐煎至七分﹐去滓溫服。一方無大腹皮﹑人參﹔有大腹子﹑檳榔。

療妊娠嘔吐不食﹐兼吐痰水。

生蘆根﹝十分﹞橘紅﹝四分﹞生薑﹝六分﹞檳榔﹝二分﹞

上切﹐以水二盞﹐煮取七合﹐空心熱服。

療妊娠心膈气滯﹐嘔吐﹐不下飲食﹐心神虛煩﹐四肢少力。

枇杷葉半夏麥門冬人參甘艸﹝各半兩﹞訶子肉藿香﹝各一兩﹞赤茯苓枳殼陳皮﹝各三分﹞

上咀﹐每服三錢。水一盞﹐姜三片﹐棗一个﹐煎至七分﹐去滓溫服。一方無大棗﹑訶子。

卷之十二妊娠門

妊娠痰逆不思食方論第三

療婦人妊娠惡阻﹐嘔吐不下食。

靑竹茹橘皮﹝各三兩﹞生薑茯苓﹝各四兩﹞半夏﹝五兩﹞

上細切﹐以水六升﹐煮取二升半﹐去滓﹐分三服。不瘥﹐頻服。忌羊肉﹑餳﹑酢等物。

《古今錄驗》療妊娠不欲食﹐或吐﹐春月所宜服柴胡方。

卷之十二妊娠門

妊娠痰逆不思食方論第三

甘艸柴胡﹝各二兩﹞麻黃﹝一兩﹞食茱萸﹝半兩﹞大棗﹝十二个﹞

上細切﹐以水六升﹐煮取三升﹐適寒溫服一升﹐日三。療食噫醋﹐除熱下气﹐所宜多與上同。但秋﹑夏去茱萸﹐加枸杞一升﹔六月加小麥一升﹐石膏三兩﹔秋去石膏﹐加甘艸一兩﹔九月去麻黃﹐加漧薑一兩﹔十月加川芎三分。忌海藻﹑菘菜。

卷之十二妊娠門

胎動不安方論第四

凡婦人妊娠胎動﹐不以日月多少而常墮胎者﹔有𨿽有胎而月信𨿽不多﹐常來而胎不損者。《產寶方》云﹕婦人妊娠常胎動不安者﹐由衝任經虛﹐胞門﹑子戶受胎不實故也。並有飲酒﹑房室過度﹐有所損動不安者。巢氏云﹕婦人衝任二經﹐挾風寒而有胎﹐故不以日月多寡﹐因誤有擊觸而胎動者。有喜怒不常﹐气宇不舒﹐傷於心肝﹐觸動血脈﹐衝任經虛﹐乃致胞門不固﹔或因登髙上廁﹐風攻陰戶﹐入於子宮﹐如此皆令胎動不安也。曾有以娠婦月信不絕﹐而胎不損﹐問產科能宗古者。答曰﹕婦人血盛气衰﹐其人必肥。旣娠之後﹐月信常來﹐而胎不動﹐若據晚進觀之﹐便以爲漏胎。若作漏胎治之﹐則胎必墮﹔若不作漏胎治﹐則其胎未必墮。今推宗古之言﹐誠有旨也。巢氏云﹕婦人經閉不利﹐別無所苦者﹐是謂有子。以其經血蓄之以養胎﹐擁之爲乳汁也。有子之後﹐蓄以養胎矣﹐豈可復能散動邪﹖所以然者﹐有娠而月信每至﹐是亦未必因血盛也。若謂婦人榮經有風﹐則經血喜動﹐以其風勝則可也。旣榮經爲風所勝﹐則所來者非養胎之血。以此辧之﹐若作漏胎﹐治之必服保養﹑補胎之藥。且胎不損﹐彊以藥滋之﹐乃所謂實實虛虛也。其胎終墮宜矣。若醫知所榮經有風之理﹐專以一藥治風﹐經信可止。或不服藥﹐胎亦無恙。然而有胎本不固﹐而因房室不節﹐先漏而後墮者﹐須作漏胎治之﹐此又不可不審也。亦有婦人年方壯歲﹐聽醫官言﹐某藥可服致補暖而子﹐使胞門子戶爲藥所操搏。﹝《巢氏病源》並《產寶方》並謂之胞門子戶﹔張仲景謂之血室。﹞使新血不滋﹐舊血不下﹐設或有子﹐不以遲晚則必墮。中年之後﹐气宇漸衰﹐必有崩中﹑帶下之疾。或月信愆期﹐漸覺黃瘦﹐腰背不伸﹐五心煩熱﹐五勞七傷之疾從此而生﹐不獨胞門﹑子戶風寒而生也。故《千金翼方》有朴硝蕩胞湯﹐正爲此疾。今之醫者未見有用﹐亦未見有知之者。又論妊娠胎動﹐其由有二。一因母病而胎動﹐但療母疾﹐其胎自安。若胎不堅固自動﹐其母疾惟當安胎﹐其母自愈。一因勞役气力﹐或觸冒冷熱﹐或飲食不適﹐或居處失宜。

輕者轉動不安﹐重者便致傷墮﹐當以母形色察之。母面赤舌靑色者﹐兒死母活﹔唇口靑﹐兩邊沫出者﹐子母俱死﹔面靑舌赤﹐口中沫出者﹐母死子活也。

卷之十二妊娠門

胎動不安方論第四

療妊娠二﹑三月﹐上至八﹑九月胎動不安﹐腹痛已有所見方。

艾葉阿膠當歸川芎﹝各三兩﹞甘艸﹝一兩﹞

上細切﹐以水八升﹐煮取三升﹐去滓﹐內膠令烊﹐分三服﹐日三。《千金》文仲《備急》同。

《刪繁》療婦人懷妊﹐胎動不安。蔥豉安胎方。

卷之十二妊娠門

胎動不安方論第四

香豉﹝一升﹐熬﹞蔥白﹝一升﹞阿膠﹝二兩﹐炙﹞

先以水三升煮蔥﹑豉﹐取一升﹔去滓入膠﹐再煎令烊服。一日一夜可服三﹑四劑。《經心錄》同。

卷之十二妊娠門

胎動不安方論第四

治妊娠八﹑九月胎動不安﹐心腹痛﹐面目靑﹐冷汗出﹐气欲絕。此由勞動用力傷胎宮﹐宜急治之。

鉤藤當歸茯神人參﹝各一兩﹞苦梗﹝一兩半﹞桑寄生﹝半兩﹞

上爲粗末﹐每服五大錢。水二盞﹐煎至一盞﹐去滓溫服﹐無時候。忌豬肉﹑菘菜。煩熱加石膏二兩半﹔臨產月加桂心一兩。

始妊娠胎動不安。護胎法。

卷之十二妊娠門

胎動不安方論第四

鯉魚﹝二斤﹞粳米﹝一升﹞蔥﹝一握﹞豉姜上作食之﹐每月一度。

治妊娠無故胎動不安﹐腹內絞痛﹐煩悶。﹝《產寶》同﹞

當歸桑寄生﹝各四分﹞川芎﹝三分﹞豉﹝八合﹞阿膠﹝二分﹞蔥﹝十四莖﹞

上以水二升﹐煮取八合﹐下膠﹐空腹﹐溫分二服。一方無豉﹐用銀器煎。《集驗》無寄生﹑豉﹐有續斷三分。銀多少先煎﹐後入藥。

卷之十二妊娠門

胎動不安方論第四

治胎動不安﹐腹痛下黃汁。

糯米﹝一合﹞黃川芎﹝各一兩﹞

上細銼﹐水一大盞﹐煎至一盞三分﹐溫服。

又《產寶方》治胎動。

卷之十二妊娠門

胎動不安方論第四

熟艾阿膠﹝各二兩﹞蔥白﹝一升﹞

上以水四升﹐煮取一升半﹐分爲三服。

卷之十二妊娠門

胎動不安方論第四

白藥子﹝一兩﹞白芷﹝半兩﹞

上爲細末﹐每服二錢﹐煎紫蘇湯調下。或胎熱﹑心煩悶﹐入砂糖少許煎。

卷之十二妊娠門

胎動不安方論第四

治妊娠胎動欲墮﹐腹痛不可忍方。

薴根﹝二兩﹐銼﹞銀﹝五兩﹞淸酒﹝一盞﹞

上以水一大盞﹐煎至一大盞﹐去滓﹐分溫二服。

卷之十二妊娠門

胎動不安方論第四

《養生必用方》《救急》療胎動去血﹑腰腹痛。

阿膠川芎當歸靑竹茹﹝各二錢﹞

上以水十盞﹐內銀一斤﹐煮至五盞﹔去銀﹐入上件藥三味﹐煮至二盞半﹔去滓﹐入膠再煎。膠烊﹐分溫三服﹐空心﹐自早至暮盡。未效再作。

治妊娠冷熱﹐腹內不調﹐致胎不安。﹝《產寶方》﹞

卷之十二妊娠門

胎動不安方論第四

艾葉﹝二兩﹞當歸漧薑﹝各三兩﹞川芎﹝四兩﹞

上以水四升﹐煮取二升﹐分溫四服。不過兩劑。

卷之十二妊娠門

胎動不安方論第四

治胎气常不安。治五个月以後胎不安。

桑寄生﹝洗﹑銼﹞秦艽阿膠﹝各半兩﹞糯米﹝半兩﹐作粉﹞

上以新汲水三升﹐先下寄生﹑秦艽二味﹐煮至二升﹐去滓﹔次入阿膠﹑糯米再煮﹐約有一升止。分作三服﹐空心﹐食前﹑日午服之。忌酒﹑醋三﹑五日。娠婦胎气至五月以後常不安者﹐服之必效。頃見娠婦好飲酒﹐食鹹酸五辛﹐胎必動﹐不可不知之。

治胎動不安﹐好銀。﹝煮﹐取水。﹞

上著蔥白作羹﹐食之佳。

又方﹕川芎﹝二兩﹞蔥白﹝一升﹞

上以水七升﹐煮取二升半﹐分溫三服。

卷之十二妊娠門

胎動不安方論第四

產前服之安胎。

紫蘇葉木香﹝炮﹞人參艸豆蔻茯苓﹝各一兩﹞甘艸﹝半兩﹞大腹子﹝一兩﹐如气弱者不用﹞

上咀﹐每服三錢。水一盞﹐薴根三寸﹐糯米少許﹐煎至七分﹐去滓溫服。

療妊娠後不轉動方。

阿膠﹝炙﹐一兩﹞桑寄生﹝半兩﹞

上爲末﹐以酒一升﹐煮五沸﹐下生雞卵一枚投酒中﹐分溫二服。空心﹑食前一服。《小品方》無寄生﹐有艾葉﹐只用水煎。

卷之十二妊娠門

胎動不安方論第四

療血流下方。

桑寄生白術﹝各五分﹞茯苓﹝四分﹞甘艸﹝十分﹞

上切﹐以水五升﹐煮取二升半﹐分三服。若人壯者﹐可加芍藥八分﹐足水二升﹔若胎不安﹐腹痛﹐端然有所見﹐加漧薑四分卽安。忌海藻﹑菘菜﹑酢物﹑桃﹑李﹑雀肉等。﹝崔氏﹑《短劇》《經心》同﹞

治胎動不安。秦艽湯。﹝出王氏《指迷方》﹞

卷之十二妊娠門

胎動不安方論第四

秦艽阿膠﹝炒﹞艾葉上等分爲粗末﹐每服五錢。水二盞﹐糯米百粒﹐煎至一盞﹐去滓溫服。

《短劇》療妊娠重下﹐痛引腰背。安胎止痛湯方。

卷之十二妊娠門

胎動不安方論第四

當歸阿膠﹝炙﹞漧地黃黃連芍藥﹝各一兩﹞雞子﹝一枚﹞秫米﹝一升﹞

上七味﹐以水七升﹐攪雞子﹐令相得﹐煮秫米令如蟹目沸﹔去滓﹐內諸藥﹐煮取三升﹐分四服。忌蕪荑。《經心錄》同。

又膠艾湯療損動﹐母去血腹痛方。

卷之十二妊娠門

胎動不安方論第四

膠﹝一斤﹐炙﹞艾葉﹝一莒﹞

上二味﹐以水五升﹐煮取二升半﹐分三服。《經心錄》同。

卷之十二妊娠門

妊娠漏胎下血方論第五

夫妊娠漏胎者﹐謂妊娠數月﹐而經水時下也。此由衝任脈虛﹐不能約制手太陽﹑少陰之經血故也。衝任之脈爲經絡之海﹐起於胞內。手太陽小腸脈也﹐手少陰心脈也﹐是二經爲表裏﹐上爲乳汁﹐下爲月水。有娠之人﹐經水所以斷者﹐壅之養胎﹐蓄之以爲乳汁也。衝任气虛則胞內泄﹐不能制其經血﹐故月水時下﹐亦名胞漏。血盡則人斃矣。又有因勞役﹑喜怒哀樂不節﹐飲食生冷﹐觸冒風寒﹐遂致胎動。若母有宿疾﹐子髒爲風冷所乘﹐气血失度﹐使胎不安﹐故令下血也。

卷之十二妊娠門

妊娠卒然下血方論第六

夫妊娠卒然有損動﹐或冷熱不調和﹐致傷於胎﹐故卒痛而下血。若不止之﹐則墮胎也。

療妊婦三﹑四个月﹐腹痛時時下血。

續斷﹝八分﹞艾葉當歸漧地黃﹝各六兩﹞竹茹阿膠雞蘇﹝各四錢﹞

上以水一升﹐煎取六合﹐去滓﹐空心再服。隔日更服。

療妊娠六﹑七个月﹐忽胎動下血﹐腹痛不可忍。

川芎﹝八分﹞桑寄生﹝四分﹞當歸﹝十二分﹞

上以水一升﹐煎取八合﹐下淸酒半升再煎﹐取八合﹐分三服。如人行五﹑六里再服。

《廣濟》主安胎﹐胎病﹑漏血﹑腹痛。

卷之十二妊娠門

妊娠卒然下血方論第六

當歸川芎阿膠﹝炙﹞人參﹝各一兩﹞大棗﹝二十个﹞

上切﹐以水三升﹐酒四升﹐煮取二升半﹐分三服。五日一劑﹐頻服三﹑四劑﹐無所忌。

又療妊娠胎動﹐腰痛及下血﹐安胎。

當歸川芎薴根﹝各三兩﹞鹿角膠艾葉﹝各二兩﹞蔥白﹝一升﹞

上細切﹐以水一斗﹐煮取五升﹐空心熱服。正方用銀煮水煎藥。﹝又見腰痛門。﹞

療妊娠忽下血﹐胎上衝心﹐手足逆冷。

用生艾汁二盞﹐入阿膠﹑生蜜各二錢﹐煎至一盞半﹐稍熱服。如無生艾﹐濃煎熟艾汁。

治妊娠忽然下血﹐腰痛不可忍。﹝男六徳續添﹞

鹿角﹝銼細﹞當歸﹝銼﹐各半兩﹞

只作一服。以水三盞﹐煎至一半﹐空心﹐食前頓服﹐不過二服卽安。

又方﹕阿膠﹝一兩﹐炒﹞艾葉灰﹝半兩﹞

上爲細末﹐空心﹐糯米飲調下二錢。

漏胎下血不止﹐胞幹卽死﹐宜急治之。

生地黃汁﹝一升﹞酒﹝五合﹞

上同煎三﹑五沸﹐分溫三服﹐以止爲度。

崔氏療妊娠下血不止﹐血盡子死。

生漧地黃爲末﹐酒服方寸匕﹐日三夜一卽愈。不過三服良。

又療妊娠漏胞方。﹝一方云及腹內冷者。又見《指迷方》﹞

生漧地黃﹝五兩﹞漧薑﹝二兩半﹞

上爲末﹐酒服方寸匕﹐日再。《集驗》﹑文仲﹑《經心》同。

療妊娠無故卒然下血不絕方。

阿膠﹝三兩﹞用淸酒一升半﹐煎取一升﹐頓服。

又方﹕治妊娠卒然下血﹐兼治胎衣不下方。

上以鐵錘燒令通赤﹐內酒中﹐如此者三次﹐候溫﹐飲一盞。

卷之十二妊娠門

妊娠驚胎及僵僕方論第七

夫妊娠驚胎者﹐是懷妊月將滿﹐其胎神識已具﹐或將產之時﹐從髙墜下﹐傷損胞絡﹐致血下胎動﹐遂上搶心胸﹐气絕不醒。其母面赤舌靑﹐口無沫出者﹐兒死母活﹔唇口俱靑沫出者﹐子母俱死﹔面靑舌靑﹐沫出﹐母死子活。若下血不止﹐胞燥胎枯﹐令子死矣。

催生神妙佛手散﹝一名芎湯﹞。治婦人妊娠五﹑七月﹐因事築磕著胎﹐或子死腹中﹐惡露下﹐疼痛不已﹐口噤欲絕﹐用此藥探之﹐若不損則痛止﹐子母俱安。若胎損﹐立便逐下。本出文仲﹑徐﹑王﹐效神驗。《胎動方》云﹕治血上衝﹐心腹滿悶者﹐如湯沃雪。《救急》《經心》同。﹝出《外臺》﹞。又治產前﹑產後體熱﹐敗血腹痛。

卷之十二妊娠門

妊娠驚胎及僵僕方論第七

當歸﹝六兩﹞川芎﹝四兩﹞張氏方等分。

上爲粗末﹐每服三錢。水一大盞﹐煎令泣泣欲幹﹐投酒一大盞﹐只煎一沸﹐去滓溫服。口噤灌之。如人行五里再服﹐不過三﹑二服便生。一方云﹕此藥治傷胎去血多﹔崩中去血多﹔金瘡去血多﹔拔牙去血多﹐昏暈欲倒者﹐以水煎服。或先以漏血﹐腹內疼痛﹐加芍藥﹑官桂﹐減半隨手效。﹝詳見通用方﹞

治妊娠因墜倒損胎﹐不轉動﹐腹內疼痛﹐腰重及子死腹中不出﹐須臾三服﹐立下。

川芎﹝一兩﹞

爲細末﹐以熱酒調服方寸匕﹐日三﹑四服。

治妊娠因失所動﹐困絕。《千金方》亦治子煩。

上取竹瀝﹐飲一升立愈。

治妊娠從髙墜下﹐腹痛下血﹐煩悶。

生地黃益母艸﹝各一兩﹞當歸黃﹝各半兩﹞

上咀﹐每服四錢。水一盞﹐姜四片﹐煎至六分﹐去滓﹐無時候。

《集驗》療妊娠二﹑三月上至七﹑八月﹐頓僕失踞﹐胎動不安﹐傷損腰﹑腹痛欲死﹐若有所見﹔及胎奔上搶心﹑短气﹐下血不止方。

卷之十二妊娠門

妊娠驚胎及僵僕方論第七

漧地黃當歸艾葉﹝各二兩﹞阿膠川芎﹝各三兩﹞

上以水七升﹐煮取二升半﹐分作三服。腹痛甚加杜仲﹑五加皮各三兩。一方無地黃﹐有甘艸。一方無地黃﹐卻用生薑自然汁一匙﹐地黃汁半合﹐馬通半合﹐煎成藥去滓﹐入此再煎三沸﹐溫服。一方有人參﹑白茯苓﹐水煎。

卷之十二妊娠門

妊娠驚胎及僵僕方論第七

治妊娠誤有失墜﹐損築胎損疼痛。

靑竹茹﹝二合﹞好酒﹝一升﹞煮三﹑五沸﹐分作三服卽安。

卷之十二妊娠門

妊娠驚胎及僵僕方論第七

療妊娠或因僵僕﹐胎動不安﹐臍腹痛。秦艽湯。﹝出產科﹐方見前。﹞

卷之十二妊娠門

妊娠驚胎及僵僕方論第七

療妊娠偶有所傷﹐胎動不安﹐疼痛不可忍。兼治崩血甚效。兼治子冒。﹝又名子癇。﹞

縮砂湯。

縮砂﹝不以多少﹞﹐和皮炒﹐令黑色。

一方用仁﹐熨斗內略炒﹐爲細末﹐熱酒調下二錢。不飲酒者﹐以米飲調下皆可。覺腹中熱則胎已安矣。此方極效。溫隱居云﹕神效不可盡述。僕用有效。

卷之十二妊娠門

妊娠胎上逼心方論第八

夫妊娠將養得所﹐則气血調和。故兒在胎則安﹐當產亦易。若節適失宜﹐則血气乖理﹐兒在胎則亟動﹐至產育亦難。而子上逼於心者﹐由產難用气力﹐胎動气逆﹐胎上衝逼於心者。凡胎上逼於心則悶絕﹐胎下乃蘇﹐甚者至死也。

卷之十二妊娠門

妊娠胎上逼心方論第八

治妊娠胎气不和﹐懷胎迫上脹滿疼痛﹐謂之子懸。兼治臨產驚恐气結﹐連日不下。名七寶散﹐無芎。

當歸﹝三分﹞甘艸﹝一分﹞大腹皮人參川芎陳橘皮白芍藥﹝各半兩﹞紫蘇﹝一兩﹞

上咀﹐每服半兩。水一盞半﹐姜四片﹐蔥白七寸﹐煎至七分﹐去滓﹐空心溫服。

曾有一婦人﹐累日產不下﹐服催生藥不驗。許學士曰﹕此必坐艸太早﹐心懷一點懼气﹐結而不行﹐然非順不順也。《素問》云﹕恐則气下。蓋恐則精卻﹐卻則上焦閉﹐閉則气還﹐還則下焦脹﹐气乃不行矣。得此藥一服便產。及婦人六﹑七月子懸者﹐余用此數數有驗﹐不十服﹐胎便近下。方出《本事》。

丁未六月間﹐羅新恩孺人黃氏有孕七个月﹐遠出而歸。忽然胎上衝心而痛﹐臥坐不安。

兩醫治之無效﹐遂說胎已死矣。便將萆麻子去皮研爛﹐加麝香調貼臍中以下之﹐命在垂危。

召僕診視﹐兩尺脈沈絕﹐他脈平和。僕問二醫者曰﹕契兄作何證治之﹖答曰﹕死胎也。何以知之﹖答曰﹕兩尺脈絕﹐以此知之。僕問之曰﹕此說出在何經﹖二醫無答。遂問僕曰﹕門下作何證治之﹖僕答曰﹕此子懸也。若是胎死﹐卻有辧處。夫面赤舌靑者﹐子死母活﹔面靑舌靑吐沫者﹐母死子活﹔唇口俱靑者﹐母子俱死﹐是其驗也。今面色不赤﹐舌色不靑﹐其子未死﹔其證不安﹐衝心而痛﹐是胎上逼心﹐謂之子懸。宜紫蘇飲子治﹐藥十服﹐而胎近下矣。

卷之十二妊娠門

妊娠胎上逼心方論第八

治妊娠胎動﹐蕩心悶絕﹐煩躁口漧﹐橫生倒產﹐上衝下築﹐迷悶﹐唇口靑黑﹐手足厥冷。

產科名保安散。一方無艸﹐有川芎﹑濃朴﹔《產寶方》有川芎。

當歸人參﹝各一兩半﹞阿膠﹝一兩﹐炒﹞甘艸﹝二兩﹞連根蔥白﹝一握﹞

上細銼﹐水二升﹐煎四味至升半﹐去滓﹐下蔥再煎三合﹐溫服一劑﹐分爲二﹑三服。

治胎上逼心﹐熱痛下血。曲半斤搗碎﹐和熱水絞取汁三中盞﹐無時﹐分溫五服。

一方治胎動﹐腹痛連腰。用麥曲﹐新汲水調下。一方用神曲。大同小異。

治胎上逼心煩悶方。又治妊娠六﹑七月以後﹐胎動困篤。蔥白二﹑七莖﹐濃煮汁飲之卽安。若胎已死﹐服之卽出﹐未死卽安。未效再服。

治胎不順﹐胎上逼心方。以烏犬血少少飲之﹐當下。

治妊娠徧身痛﹐或衝心欲死﹐不能飲食。

白術﹝五兩﹞黃芩﹝二兩﹞芍藥﹝四兩﹞

上水六升﹐煮取二升半﹐分爲三服。緣胎有水致痛﹐兼易產。

文仲﹑葛氏療妊娠卒胎上迫心痛方。取弩弦急帶之﹐立愈。

卷之十二妊娠門

妊娠忽然下黃汁如膠或如豆汁胎動腹痛方第九

療妊娠忽然下黃汁如膠﹐或如豆汁﹐胎動腹痛。

粳米﹝五升﹞黃﹝六兩﹞

上以水七升﹐煎取二升﹐分爲四服。

卷之十二妊娠門

妊娠誤服毒藥傷動胎气方第十

專治婦人小產﹐下血至多﹐子死腹中。其人憎寒﹐手指﹑唇口﹑爪甲靑白﹐面色黃黑。

或胎上搶心﹐則悶絕欲死﹐冷汗自出﹐喘滿不食﹔或食毒物﹔或誤服艸藥﹐傷動胎气﹐下血不止。胎尙未損﹐服之可安﹔已死﹐服之可下。此方的系異人傳授﹐至妙。

牡丹皮白茯苓桂心桃仁﹝制﹞赤芍藥上等分爲細末﹐以蜜丸如彈子大。每服一丸﹐細嚼﹐淡醋湯送下。速進兩丸﹐至胎腐爛腹中﹐危甚者立可取出。

卷之十二妊娠門

妊娠誤服毒藥傷動胎气方第十

治婦人服艸藥墮孕腹痛方。﹝男六徳補遺。﹞

白扁豆﹝生﹞

去皮爲細末﹐米飲調服方寸匕。若修制不及﹐濃煎服亦可。亦解男子﹑女人誤中砒毒﹔亦治婦人赤白帶下。要炒黃爲末﹐米飲調下。

卷之十二妊娠門

妊娠誤服毒藥傷動胎气方第十

治妊娠不問月數深淺﹐或因頓撲﹐或因毒藥﹐胎動不安﹐腰痛腹滿。或有所下﹔或胎上搶心﹑短气力方。

熟地黃﹝二兩﹞白芍藥艾葉當歸甘艸阿膠黃﹝各一兩。一方有川芎﹞

上咀﹐每服半兩。水一大盞﹐姜三片﹐棗一个﹐煎至七分﹐去滓溫服﹐無時。

卷之十二妊娠門

妊娠心痛方論第十一

夫妊娠心痛者﹐多是風邪痰飲乘於心之經絡﹐邪气搏於正气﹐交結而痛也。若傷心正經而痛者﹐爲眞心痛。心爲帝王之官﹐統領諸髒﹐不可受邪。邪若傷之﹐朝發夕死﹐夕發朝死﹔若傷心支別絡而痛者﹐則乍安乍甚﹐休作有時也。妊娠之人﹐或有病而痛不已者﹐气乘胞絡﹐傷損子髒也﹐則令胎動。凡胎轉移﹐則多不安﹔不安而動於血者﹐則血下也。

卷之十二妊娠門

妊娠心痛方論第十一

治妊娠卒心痛﹐气欲絕方。﹝方出《產寶》。﹞

川芎當歸茯苓濃朴﹝制﹐各等分﹞

上水六升﹐煎取二升﹐分爲二服。忌如前。《雷公炮炙論》云﹕心痛欲死﹐急覓延胡。

卷之十二妊娠門

妊娠心痛方論第十一

治妊娠卒心痛﹐欲死不可忍者。﹝出《古今錄驗》﹞

白術﹝三兩﹞赤芍藥﹝二兩﹞黃芩﹝一兩半﹞

上切﹐以水六升﹐煮取二升半﹐分三服﹐半日令盡。微下水﹐令易生。忌桃﹑李﹑雀肉。

卷之十二妊娠門

妊娠心痛方論第十一

療妊娠心痛。

靑竹茹﹝一升﹞羊脂﹝八兩﹞白蜜﹝三兩﹞

上三味合煎﹐每服棗核大三枚。食前頓服﹐日三服。

又方﹕靑竹茹﹝一升﹞﹑酒﹝二升﹞﹐煮取一升半﹐去滓﹐分溫頓服。

又方﹕破雞子一枚﹐調酒服之。

又方﹕大麻子三升﹐研﹐水八升﹐煮取五升﹐分爲五服。

又方﹕橘皮﹝三兩﹞豆豉﹝二兩﹞

上爲細末﹐煉蜜丸如梧桐子大。溫水下二﹑七丸﹐無時候。﹝四方出《外臺祕要》。﹞

卷之十二妊娠門

妊娠心腹痛方論第十二

夫妊娠心腹痛者﹐或由宿有冷疹﹔或新觸風寒﹐皆由髒虛而致發動也。邪正相擊﹐而並於气﹐隨气上下衝於心﹐則心痛﹔下攻於腹則腹痛﹐故令心腹痛也。妊娠而痛者﹐邪正二气交攻於內﹐若不時差者﹐其痛衝擊胞絡﹐必致動胎﹐甚則傷墮也。又云﹕妊娠心腹疼痛﹐多是風寒濕冷﹑痰飲與髒气相擊﹐故令腹痛。攻傷不已﹐則致胎動也。

卷之十二妊娠門

妊娠心腹痛方論第十二

治妊娠腹中絞痛﹐心下急痛﹐及療產後血暈﹐內虛﹑气乏﹐崩中﹐久痢。常服通暢血脈﹐不生癰癤﹐消痰養胃﹐明目益津。

白芍藥﹝半斤﹞當歸茯苓白術﹝各二兩﹞澤瀉川芎﹝各四兩。一方川芎只兩半﹞

上爲細末﹐每服二錢﹐食前溫酒調服。

《元和紀用經》云﹕本六气經緯﹐元能祛風補勞﹐養眞陽﹐退邪熱﹐緩中﹐安和神志﹐潤澤容色﹐散邪寒﹑瘟瘴時气。安期先生賜李少君久餌之藥﹐後仲景增減爲婦人懷妊腹痛方。本方用芍藥四兩﹐澤瀉﹑茯苓﹑川芎各一兩﹐當歸﹑白術各二兩。亦可以蜜丸服。﹝出《三因方》﹞

治妊娠心腹痛﹐不可忍方。

鹽一斤﹐燒令赤。

上以兩指取一撮﹐酒調服。

療妊娠先患冷气﹐忽中心腹痛如刀刺。

川芎人參茯苓吳茱萸苦梗當歸﹝各三兩﹞濃朴﹝制﹞芍藥﹝各二兩﹞

上咀﹐以水九升﹐煎取三升﹐分三服﹐气下卽安。

療妊娠患腹痛﹐並胎動不安。

蔥白﹝切﹐一升﹞人參濃朴阿膠川芎﹝各二兩﹞當歸﹝三兩﹞

上咀﹐以水七升﹐煎取三升﹐分作三服。一方有甘艸﹐無濃朴﹑川芎。

卷之十二妊娠門

妊娠心腹痛方論第十二

治妊娠五个月以後﹐常胸腹間气刺滿痛﹐或腸鳴﹐以致嘔逆減食。此由喜怒憂慮過度﹐飲食失節之所致。蔡元度寵人有子﹐夫人怒欲逐之﹐遂病。醫官王師處此方﹐三服而愈﹐後用果驗。

廣中莪術﹝一兩﹐煨﹞丁香﹝半兩﹞粉艸﹝一分﹞

上爲細末﹐空心﹐鹽湯點服一大錢﹐覺胸中如物按下之狀。

卷之十二妊娠門

妊娠心腹痛方論第十二

治妊娠心腹常痛﹐喫食減少﹐四肢不和﹐全不入食。

艸果仁﹝想是艸豆蔻﹞陳橘皮漧地黃白術﹝各一兩﹞川芎﹝三分﹞當歸﹝炒﹞

桂心漧薑木香﹝各半兩﹞

上爲細末﹐每服四錢。水一盞﹐棗二枚﹐煎至六分﹐熱服。

卷之十二妊娠門

妊娠心腹痛方論第十二

治妊娠胎動﹐腹中痛﹐不思飲食。

白茯苓白術川芎阿膠﹝各三分﹐炒﹞當歸﹝炒﹞陳皮﹝各一兩﹞甘艸﹝一分﹞

上咀﹐每服三錢。水一盞﹐姜三片﹐棗一个﹐煎至七分﹐去滓溫服。

治妊娠四﹑五月﹐忽心腹絞痛。

大紅棗﹝十四枚﹞

燒存性﹐爲末﹐以童子小便調下。

治妊娠胎動欲落﹐腹痛不可忍。

上等銀﹝一斤﹞茅根﹝二升﹐去黑皮﹞

以水九升﹐煮銀﹐取二升﹐入淸酒一升﹐同煎茅根﹐取二升﹐分爲三服﹐立安。

卷之十二妊娠門

妊娠心腹痛方論第十二

療妊娠腹內冷痛﹐忽胎動。

薤白﹝一升﹞當歸﹝切﹐四兩﹞

上以水五升﹐煮取二升﹐作三服。亦將小便服。將去一炊頃出。

卷之十二妊娠門

妊娠心腹痛方論第十二

療妊娠腹中痛方。

生地黃﹝三斤﹞搗取汁﹐酒一升合煎﹐減半﹐頓服愈。

卷之十二妊娠門

妊娠中惡方論第十三

夫妊娠人忽然心腹刺痛﹐悶絕欲死者﹐謂之中惡。言邪惡之气中胎﹐傷於人也。所以然者﹐血气自養﹐而爲精神之主。若气血不和則精神衰弱﹐故邪毒之气得以中之。妊娠之病﹐亦致損胎也。

卷之十二妊娠門

妊娠中惡方論第十三

治妊娠中惡﹐心腹痛。

當歸丁香川芎﹝各三兩﹞靑橘皮﹝二兩﹞吳茱萸﹝半兩。去梗﹐湯泡三次﹐炒黑﹞

上爲細末﹐無時﹐溫酒調一錢。

又方﹕生漧地黃﹝一兩﹞枳殼木香﹝各三分﹞

上爲細末。每服一錢﹐酒調下。

又方﹕苦梗﹝一兩。細銼略炒﹞

姜﹝半兩﹞煎服。

卷之十二妊娠門

妊娠腰腹及背痛方論第十四

論曰﹕腎主腰足﹐因勞傷損動﹐其經虛則風乘之﹐則腰痛﹔冷气乘虛入腹﹐則腹痛﹐故令腰腹相引而痛。其痛不止﹐多動胎气。婦人腎以系胞﹐妊娠而腰痛甚者。則胎墮也。

卷之十二妊娠門

妊娠腰腹及背痛方論第十四

療妊娠气壅攻腰﹐痛不可忍﹐兼治腹痛。當歸散。

當歸﹝三兩﹞阿膠甘艸﹝各二兩﹞蔥白﹝一升﹞

上細銼。以水七升﹐煮取三升﹐去滓﹐分溫五服。

卷之十二妊娠門

妊娠腰腹及背痛方論第十四

治妊娠腰痛如折。

大黑豆﹝二合﹐炒令香熟﹞以酒一大盞﹐煮取七分﹐去豆﹐空心頓服。

卷之十二妊娠門

妊娠腰腹及背痛方論第十四

治妊娠腰痛﹐狀不可忍。此藥神妙。

破故紙不以多少﹐瓦上炒令香熟﹐爲末﹔嚼核桃肉半个﹐空心﹐溫酒調下二錢。

療妊娠腰背痛﹐反復不得。

鹿角﹝長六寸﹐燒令赤﹐酒中淬。再燒再淬﹐以角碎爲度。取酒飲之。﹞鹿角爲末服亦可。

療妊娠腰疼痛不可忍﹐或連胯痛。﹝先服此散﹞

杜仲﹝四兩﹞五加皮阿膠﹝炙﹞防風金毛狗脊川芎北細辛白芍藥萆﹝各三兩﹞杏仁﹝八十枚。去皮尖﹐炒﹞

上咀﹐以水九升﹐煮取二升﹐去滓下膠﹐作三服。

療妊娠三﹑二月﹐腰痛不可忍者。﹝次服此丸﹞

續斷杜仲﹝各十分﹞芎獨活﹝各三兩﹞狗脊五加皮萆芍藥薯蕷訶子肉﹝各八兩﹞

上爲末﹐煉蜜丸如梧桐子大。空心﹐酒下四十丸﹐日三服。

療觸動胎以致腰痛﹑背痛。

杜仲五加皮當歸芍藥人參川芎萆﹝各三兩﹞

上細銼﹐以水七升﹐煮取二升半﹐分溫三服。

療妊娠三﹑二月及七﹑八月﹐胎動不安﹐或腰肚痛及血下。

川芎當歸﹝各四兩﹞艾葉阿膠﹝各二兩﹞甘艸﹝一兩﹞

上細銼。以水五升﹐煮取二升﹐去滓﹐分溫三服。

卷之十二妊娠門

妊娠腰腹及背痛方論第十四

治產前後腰腹痛﹐一切血疼。《信效方》治血气虛﹐四肢不舉﹐骨髓熱疼。

熟地黃﹝二兩﹞烏梅肉當歸﹝各一兩﹞

上爲細末﹐煉蜜丸如彈子大。每服一丸﹐白湯嚼下﹐空心。

《廣濟》療妊娠胎動﹐腰痛及下血﹐安胎。﹝方見前妊娠卒然下血方論中﹞

卷之十二妊娠門

妊娠腰腹及背痛方論第十四

療損動胎﹐腰腹痛﹐去血﹐胎動向下方。

生漧地黃薴根﹝各二兩﹞當歸芍藥阿膠甘艸﹝各一兩﹞

上細切﹐以水六升﹐煮取二升﹐去滓﹐內膠煎烊﹐分溫三服。忌海藻﹑蕪荑。

《救急》療胎動去血﹐腰腹痛。﹝方見前第四論中﹞

卷之十二妊娠門

妊娠小腹痛方論第十五

論曰﹕妊娠小腹痛者﹐由胞絡宿有風冷﹐而妊娠血不通﹐冷血相搏故痛甚﹐亦令胎動也。

卷之十二妊娠門

妊娠小腹痛方論第十五

療妊娠被驚惱﹐胎向下不安﹐小腹痛連腰﹐下血。當歸散。

當歸川芎﹝各八分﹞阿膠﹝炙﹞人參﹝各六分﹞艾葉﹝四分﹞大棗﹝二十个﹞

茯苓﹝十分﹞

上細切﹐以水四升﹐煮取二升﹐溫分三服。

卷之十二妊娠門

妊娠心腹脹滿方論第十六

夫妊娠心腹脹滿者﹐由腹內夙有寒气﹐致令停飲﹔妊娠重因觸冷凍飲料發動﹐與气相干。故令心腹脹滿也。

卷之十二妊娠門

妊娠心腹脹滿方論第十六

治妊娠心腹脹滿﹐兩脇妨悶﹐不下飲食﹐四肢無力。

羌活赤芍藥甘艸檳榔靑皮大腹皮陳皮赤茯苓半夏桑白皮桂心﹝各半兩﹞紫蘇莖﹝二兩﹞

上咀﹐每服三錢重。水一盞﹐姜五片﹐棗二个﹐煎至七分﹐去滓溫服﹐無時候。與《局方》分心气飲大同小異﹐加燈心煎。

卷之十二妊娠門

妊娠心腹脹滿方論第十六

療妊娠心腹脹滿﹐气沖胸膈﹐煩悶﹐四肢少力﹐不思飲食。

訶梨勒赤茯苓前胡﹝各一兩﹞陳皮大腹皮桑白皮﹝各三分﹞枳殼川芎白術﹝各半兩﹞

上爲粗末﹐每服四錢。水一盞半﹐姜三片﹐棗二个﹐煎至七分﹐去滓溫服﹐無時候。

治妊娠心下急﹐气滿切痛。

赤茯苓﹝六分﹞桑白皮﹝五分﹞前胡﹝四分﹞郁李仁檳榔﹝各三分﹞

上爲細末﹐以水一升﹐煮取一半﹐去滓﹐夜臥服。

《局方》枳殼散及保气散亦妙。﹝方見十六卷第三論﹞紫蘇散亦妙。﹝方見前胎上逼類﹞

卷之十三

妊娠數墮胎方論第一

夫陽施陰化﹐故得有胎。榮衛調和﹐則經養周足﹐故胎得安﹐則能成長。若血气虛損者﹐子髒爲風寒所苦﹐則血气不足﹐故不能養胎﹐所以數墮胎也。其妊娠腰疼者﹐喜墮胎也。

卷之十三妊娠數墮胎方論第一

《千金》方

療妊娠二个月數墮胎法﹐灸膝下一寸﹐七壯。

又方﹕赤小豆爲末﹐酒調方寸匕﹐日二服。亦治妊娠數月﹐月水尙來。

卷之十三妊娠數墮胎方論第一

《刪繁方》方

療妊娠懷胎數落而不結實。或冷或熱﹐百病之源。

甘艸黃人參川芎白術地黃吳茱萸﹝各等分﹐一方有當歸﹑漧薑﹞

上爲末﹐空心﹐溫酒調二錢。忌菘菜﹑桃﹑李﹑雀肉﹑醋物。﹝《經心錄》同﹞

卷之十三妊娠數墮胎方論第一

《廣濟》方

療婦人懷妊數傷胎方。

鯉魚﹝二斤﹞粳米﹝一升﹞

上二味如法作﹐少著鹽﹐勿著蔥﹑豉﹑醋﹐食之甚良。一月中須三徧作效﹐安穩無忌。《集驗》﹑文仲﹑《備急》﹑崔氏﹑《延年》方同。

卷之十三妊娠數墮胎方論第一

《經心錄》紫石英丸

主風冷在子宮﹐有子常落。或始爲婦﹐便患心痛﹐乃成心疾﹐月水都未曾來﹐服之肥悅﹐令人有子方。

紫石英天門冬﹝去心﹞五味子﹝各三兩﹞烏頭﹝炮﹞捲柏烏賊魚骨雲母﹝燒﹐研﹞禹餘糧當歸川椒﹝如常制﹞桑寄生石楠葉﹝各一兩﹞澤瀉杜仲遠志﹝去心﹞蓯蓉桂心甘艸石斛人參辛荑柏子仁﹝各二兩﹞

上爲末﹐煉蜜爲丸如梧桐子大。溫酒下二十丸至三﹑四十丸。﹝《千金方》同﹞

卷之十三妊娠數墮胎方論第一

捲柏丸

療妊娠數墮胎。皆因气血虛損﹐子髒風冷﹐致胎不堅固﹐頻有所傷﹐宜服捲柏丸。

捲柏鐘乳粉鹿角膠﹝炒﹞紫石英﹝飛﹞陽起石﹝飛﹞桑螵蛸﹝炒﹞禹餘糧﹝﹐研﹑飛﹞熟地黃﹝各一兩﹞桂心川牛膝桑寄生北五味蛇牀子牡丹皮杜仲川芎當歸﹝各三分﹞

上爲末﹐煉蜜丸如梧桐子大。每服三﹑四十丸﹐空心﹐溫酒吞下。

卷之十三

妊娠胎不長養方論第二

夫妊娠之人﹐有宿挾疾而後有娠。或有娠時﹐節適乖理﹐致生疾病﹐並令臟腑衰損﹐气力虛羸﹐令胎不長。故須服藥﹐去其疾病﹐益其气血﹐以扶養胎也。

卷之十三妊娠胎不長養方論第二

《集驗》方

治婦人懷胎不長方。

鯉魚長﹝一尺者﹐去腸﹑肚﹑鱗﹞以水漬沒﹐內鹽及棗﹐煮令熟﹐取汁稍稍飲之。當胎所腹上﹐當汗出如牛鼻狀。𨿽有所見﹐胎𨿽不安者﹐十餘日輒一作。此令胎長大﹐甚平安。

卷之十三妊娠胎不長養方論第二

白術散

《古今錄驗》療妊娠養胎。白術散。

白術川芎﹝各四分﹞川椒﹝炒出汗﹐三分﹞牡蠣﹝﹐二分﹞

上四味﹐爲細末﹐酒調一錢匕﹐日三夜一。但苦痛﹐加芍藥﹔心下毒痛﹐倍加川芎。吐唾不能飲食﹐加細辛一兩﹐半夏大者二十枚服之。復更以漿水服之。若嘔﹐亦以醋漿水服之﹔復不解者﹐小麥汁服之。以後其人若渴者﹐大麥粥服之。病𨿽愈﹐盡服之勿置。裴伏《仲景方》忌雀肉﹑桃﹑李。

卷之十三妊娠胎不長養方論第二

黃散

療妊娠胎不長。宜服安胎和气﹑思食﹑利四肢﹐黃散。

黃白術陳皮麥門冬白茯苓前胡人參﹝各三分﹞川芎甘艸﹝各半兩﹞

上咀﹐每服三錢。水一盞﹐姜三片﹐棗一枚﹐煎至七分﹐去滓溫服。

卷之十三妊娠胎不長養方論第二

養胎人參丸

療妊娠胎不長﹐宜服養胎人參丸。

人參白茯苓當歸柴胡刺薊濃朴桑寄生﹝各一兩﹞枳殼﹝三分﹞甘艸﹝半兩﹞

上爲細末﹐煉蜜爲丸如梧桐子大。每服二十丸。食前溫水吞下。

卷之十三妊娠胎不長養方論第二

白術丸

調補衝任﹐扶養胎气。治妊娠宿有風冷﹐胎痿不長﹔或失於將理﹐傷動胎气﹐多致損墮娠孕。常服益血﹐保護胎髒。

白術川芎阿膠﹝炒﹞地黃﹝炒令六分焦﹞當歸﹝去尾﹐炒。各一兩﹞牡蠣﹝爲粉﹐二分﹞川椒﹝三分﹐如常制﹞

上爲末﹐煉蜜爲丸如梧子大。空心﹐米飲吞三﹑四十丸。酒﹑醋湯亦可。

卷之十三

妊娠胎動安不得卻須下方論第三

﹝妊娠得病﹐欲去子方附﹞

夫妊娠羸瘦﹐或挾疾病﹐臟腑虛損﹐气血枯竭﹐旣不能養胎﹐致胎動而不堅固﹐終不能安者﹐則可下之﹐免害妊婦也。

卷之十三妊娠胎動安不得卻須下方論第三

牛膝湯

療胎動安不得﹐尙在腹﹐母欲死。須以牛膝湯下之。

牛膝﹝去苗﹐銼。半兩﹞水銀﹝二兩﹞朱砂﹝二兩半﹐研﹞

上以水五大盞﹐煮牛膝﹐可得一半﹔去滓﹐卽以蜜和朱砂及水銀﹐研如膏。每服以牛膝汁一小盞調下半匙﹐頓服。

卷之十三妊娠胎動安不得卻須下方論第三

桂心散

治妊娠母因疾病胎不能安﹐可下之。桂心散。

桂心栝蔞牛膝瞿麥﹝各二兩﹞當歸﹝一兩﹞

上咀﹐每服四錢。水一盞﹐煎至七分﹐空心﹐去滓服。

又方﹕瞿麥桂心﹝各一兩﹞牛膝﹝二兩﹞蟹爪﹝二合﹞

上爲細末﹐空心﹐溫酒調一錢服。

又方﹕牛膝﹝一握﹞

上細搗﹐以無灰酒一大盞﹐煎取七分﹐溫二服。

又方﹕取七月七日法曲四兩﹐水二大盞﹐煎取一盞三分﹐綿濾去滓﹐分溫三服﹐立下。

卷之十三妊娠胎動安不得卻須下方論第三

《短劇方》方

療妊娠得病﹐須去胎方。

麥﹝一升﹞

爲末﹐和煮二升﹐服之卽下﹐神效。

卷之十三妊娠胎動安不得卻須下方論第三

文仲方

療妊娠得病﹐欲去胎方。

取雞子一枚﹐以三指撮鹽置雞子中﹐服之立出。與阮河南療產難同。《千金》《經心錄》同。

卷之十三

妊娠墮胎後血下不止方論第四

夫墮胎後﹐復損於經脈﹐經脈旣虛﹐故下血不止也。下血多者﹐便致煩悶﹐乃至死矣。

治妊娠損動﹐下血不止﹐腹痛﹐宜服此方。

阿膠﹝一兩﹐炒﹞艾葉﹝半兩﹞

上以水一大盞﹐煎至六分﹐去滓溫服﹐空心。

治妊娠損動﹐下血不止。

甘艸﹝一兩﹐炙﹞阿膠﹝二兩﹐炒﹞雞子﹝一枚﹞

上細銼﹐以水二大盞﹐煮甘艸一盞三分﹐去滓﹔下雞子及阿膠﹐候膠消﹐攪令停。無時﹐分溫三服。

卷之十三妊娠墮胎後血下不止方論第四

龍骨散

《廣濟》療因損娠﹐下惡血不止﹐龍骨散。

龍骨當歸地黃﹝各八分﹞艾葉﹝四分﹐炒﹞地楡阿膠芍藥漧薑﹝各六分﹞

蒲黃﹝五分﹞牛角﹝炙焦﹐十分﹞

上爲細末﹐食前﹐粥飲調下二錢。

治妊娠墮胎﹐下血不盡﹐苦煩滿欲極﹐時發寒熱﹑狂悶方。

鹿角屑﹝一兩﹐熬﹞

上以水一大盞﹐煎豉一合﹐取汁六分﹐分爲三服。調鹿角屑二錢服﹐日三服﹐須臾血下。﹝《古今錄驗》同﹞

卷之十三妊娠墮胎後血下不止方論第四

《千金》方

療落胎﹐下血不止方。

上以生地黃汁一小盞﹐調代赭末一錢﹐日三服。

治妊娠下血﹐疼痛不止方。亦治小便不禁。

上以家雞翎燒灰細研﹐以溫酒調下二錢﹐如人行五里再服﹐以效爲度。

卷之十三妊娠墮胎後血下不止方論第四

《千金》方

療妊娠胎墮﹐下血不止方。

丹參一味﹝十二兩﹞

上細切﹐以酒五升﹐煮取三升﹐分三服。

卷之十三妊娠墮胎後血下不止方論第四

《救急》方

療損娠方。

上取朱砂末一錢匕﹐生雞子三顆﹐取白和朱砂頓服。胎若死﹐卽出﹔如未死﹐卽安。

卷之十三妊娠日月未足欲產方第五

《集驗》知母丸

治日月未足而痛﹐如欲產者。兼治產難及子煩。

知母﹝一味﹞爲細末﹐煉蜜丸如雞頭大。溫酒嚼下﹐日三服。《千金》﹑崔氏﹑《短劇》同。一方丸如梧桐子大﹐粥飲下二十丸。

卷之十三妊娠日月未足欲產方第五

槐子丸

治妊娠月數未足而似欲產腹痛者。

槐子蒲黃﹝等分﹞

上爲末﹐蜜丸如梧桐子大。溫酒下二十丸﹐以痛止爲度。

又方取蒲黃如棗核大﹐篩過﹐以井花水調服。

又方梁上塵竈突煤上二味爲細末﹐空心﹐酒服方寸匕。

卷之十三

斷產方論第六

論曰﹕欲斷產者﹐不易之事。𨿽曰天地大徳曰生﹐然亦有臨產艱難﹔或生育不已﹔或不正之屬﹐爲尼爲娼﹐不欲受孕而欲斷之者。故錄驗方以備所用。然其方頗眾﹐然多有用水銀﹑虻虫﹑水蛭之類﹐孕不復懷﹐難免受病。此方平和而有異驗﹐列具於後。

卷之十三斷產方論第六

《短劇方》方

療婦人斷產驗方。﹝《千金翼》《外臺祕要》同﹞

故蠶紙﹐方圓一尺﹐燒爲末﹐酒飲調服﹐終身不復懷孕也。

療妊娠欲去之﹐並斷產方。

栝蔞桂心﹝各二兩﹞豉﹝一升﹞

上三味切﹐以水四升﹐煮取一升半﹐分服之。

又方﹕附子二枚爲末﹐以淳苦酒和塗右足﹐去之大良。

卷之十三斷產方論第六

《千金》方

斷產方。

油煎水銀﹐一日方息。空心服﹐如棗大一丸﹐永斷不損人。

卷之十三斷產方論第六

《廣濟》方

落胎方。

栝蔞根﹝四兩﹞肉桂﹝五兩﹞牛膝﹝三兩﹞瞿麥﹝一兩﹞

上切﹐以水七升﹐煎二升三合﹐去滓﹐溫分三服。服後如人行五里﹐又進一服。無忌。

卷之十三斷產方論第六

《短劇》方

療羸人欲去胎方。

粉艸漧薑人參川芎生薑肉桂蟹爪黃芩上八味﹐等分細切﹐以水七升﹐煮取二升﹐分三服。忌海藻﹑菘菜﹑生蔥。

卷之十三斷產方論第六

《千金》方

欲去胎方。

大曲﹝五升﹞淸酒一斗。煮二沸﹐去滓﹐分五服。隔宿勿食﹐旦再服。其子如糜﹐令母肥盛﹐無疾苦。﹝千金不傳﹞

卷之十三

妊娠咳嗽方論第七

夫肺感於寒﹐寒傷於肺﹐則成咳嗽也。所以然者﹐肺主气而外合皮毛﹐毛竅不密﹐則寒邪乘虛而入﹐故肺受之也。五臟六腑俱受气於肺﹐以其時感於寒而爲嗽也。秋則肺受之﹐冬則腎受之﹐春則肝受之﹐夏則心受之。其諸髒嗽不已﹐則傳於腑。妊娠病久不已者﹐則傷胎也。

卷之十三妊娠咳嗽方論第七

款冬花散

療妊娠心膈痰毒壅滯﹐肺气不順﹐咳嗽頭疼。款冬花散。

款冬花麻黃貝母﹝煨﹞前胡桑白皮紫菀﹝各半兩﹞旋復花白術甘艸﹝各一分﹞石膏﹝一兩﹞

上咀﹐每服四錢。水一盞﹐姜三片﹐煎至七分﹐去滓溫服﹐食後。

卷之十三妊娠咳嗽方論第七

桔梗散

治妊娠肺壅咳嗽﹑喘急﹐不食。桔梗散。

天門冬﹝去心﹐一兩﹞桑白皮苦梗紫蘇﹝各半兩﹞赤茯苓﹝一兩﹞麻黃﹝去節﹐三分﹞貝母人參甘艸﹝各半兩﹞

上咀﹐每服四錢。水一盞﹐姜三片﹐煎至七分﹐去滓﹐不拘時候服。

卷之十三妊娠咳嗽方論第七

馬兜鈴散

治妊娠胎气壅滯﹐咳嗽喘急﹐馬兜鈴散。

馬兜鈴苦梗人參甘艸貝母﹝各半兩﹞陳皮﹝去白﹞大腹皮紫蘇桑白皮﹝各一兩﹞五味子﹝七分半﹞

上咀﹐每服四錢。水一盞﹐姜三片﹐煎至七分﹐去滓﹐無時溫服。

卷之十三妊娠咳嗽方論第七

麻黃散

治妊娠外傷風冷﹐痰逆﹐咳嗽不食。

麻黃陳皮前胡﹝各一兩﹞半夏人參白術枳殼貝母甘艸﹝各半兩﹞

上咀﹐每服四錢。蔥白五寸﹐姜半分﹐棗三个﹐水一盞﹐煎至六分﹐去滓溫服。

卷之十三妊娠咳嗽方論第七

百合散

治妊娠咳嗽﹐心胸不利﹐煩悶不食。

川百合紫菀麥門冬苦梗桑白皮﹝各一兩﹞甘艸﹝半兩﹞

上咀﹐每服四錢。水一盞﹐竹茹一分﹐煎至六分﹐去滓﹐入蜜半匙﹐更煎三﹑二沸﹐不拘時溫服。

卷之十三妊娠咳嗽方論第七

紫菀湯

治妊娠咳嗽不止﹐胎不安。﹝六方出產科﹞

甘艸杏仁﹝各一分﹞紫菀﹝一兩﹞桑白皮﹝一分﹞苦梗﹝三分﹞天門冬﹝一兩﹞

上咀﹐每服三錢。水一盞﹐竹茹一塊﹐煎至七分去滓﹐入蜜半匙﹐再煎二沸﹐溫服。

療妊娠咳嗽方。

以車燒赤投酒中﹐候冷凍飲料之﹐良。

療妊娠傷寒﹐涎多咳嗽。

知母杏仁天門冬桑白皮﹝等分﹞

上咀﹐每服三錢。水一盞﹐煎至七分﹐去滓服。

妊娠喘嗽不止﹐宜服《局方》華蓋散﹐穩重而有效。

卷之十三

妊娠吐血衄血方論第八

論曰﹕夫妊娠吐血者﹐皆由臟腑所傷。爲憂﹑思﹑驚﹑怒﹐皆傷臟腑﹐气逆吐血﹐吐血而心悶胸滿未欲止﹐心悶甚者死。妊娠病此﹐多墮胎也。

《局方》必勝散有效﹐治吐血不止。

卷之十三妊娠吐血衄血方論第八

馬勃方

馬勃﹐用生布擦爲末﹐濃米飲調下。﹝昌黎先生云﹕牛溲﹑馬勃﹑敗鼓之皮﹐俱收並蓄﹐待用無遺者﹐醫師之良也。﹞

卷之十三妊娠吐血衄血方論第八

白茅花湯

治鼻衄。以白茅花濃煎汁服。﹝亦可就第七卷

吐血方中選用。﹞

卷之十三

妊娠子煩方論第九

論曰﹕妊娠苦煩悶者﹐以四月受少陰君火气以養精﹔六月受少陽相火气以養气。若母心驚膽寒﹐多有煩悶﹐名曰子煩也。《產寶》云﹕夫妊娠而子煩者﹐是肺臟虛而熱乘於心﹐則令心煩也。停痰積飲在心胸之間﹐或衝於心﹐亦令煩也。若熱而煩者﹐但熱而已﹔若有痰飲而煩者﹐嘔吐涎沫﹐惡聞食气﹐煩躁不安也。大抵妊娠之人﹐旣停痰積飲﹐又虛熱相搏﹐气郁不舒﹔或煩躁﹐或嘔吐涎沫﹐劇則胎動不安﹐均謂之子煩也。

卷之十三妊娠子煩方論第九

竹葉湯

治子煩。

防風黃芩麥門冬﹝各三兩﹞白茯苓﹝四兩﹞

上咀﹐每服四錢。水一盞﹐竹葉數片﹐煎至七分﹐去滓溫服。忌酢物。《外臺祕要》有竹瀝三合﹐無竹葉﹐名竹瀝湯。《指迷》同。一方無黃芩﹐有知母。

又方﹕時時飲竹瀝﹐隨多少。

卷之十三妊娠子煩方論第九

竹茹湯

療妊娠煩躁﹐或胎不安。竹茹湯。

淡靑竹﹝刮茹﹐一兩﹞

上以水一大升﹐煮取四合﹐徐徐服盡爲度。

卷之十三妊娠子煩方論第九

麥門冬散

治妊娠心煩憒悶﹐虛躁吐逆﹐惡聞食气﹐頭眩﹐四肢沈重﹐百節疼痛﹐多臥少起。

麥門冬子芩赤茯苓﹝各一兩﹞柴胡赤芍藥陳皮人參苦梗桑寄生甘艸旋復花﹝各半兩﹞生地黃﹝二兩﹞

上爲粗末﹐每服四錢。水一盞﹐姜半分﹐煎至六分﹐去滓﹐無時溫服。

又方麥門冬薴根﹝各二兩﹞黃芩茯神﹝各一兩﹞甘艸﹝炙﹐一分﹞犀角屑﹝半兩﹞

上咀﹐每服四錢。水一盞﹐生地黃一分﹐淡竹葉二﹑七片﹐煎至六分﹐去滓溫服。

卷之十三妊娠子煩方論第九

柴胡散

治妊娠心煩﹐頭目昏重﹐心胸煩悶﹐不思飲食或嘔吐。

柴胡﹝一兩半﹞赤茯苓麥門冬﹝各一兩﹞枇杷葉﹝去毛﹞人參橘紅甘艸﹝各半兩﹞

上咀﹐每服四錢。水一盞﹐姜三片﹐煎至七分﹐去滓溫服。

卷之十三妊娠子煩方論第九

人參散

治妊娠熱气乘於心脾﹐津液枯少﹐煩躁壅熱﹐口舌漧渴。

人參麥門冬赤茯苓地骨皮家漧葛黃芩犀角屑﹝各三分﹞甘艸﹝半兩﹞

上咀﹐每服三錢。水一盞﹐煎至六分﹐去滓溫服。

卷之十三妊娠子煩方論第九

黃連湯

治妊娠子煩﹐口漧不得臥。黃連湯。

黃連﹝去須﹞

上爲細末﹐每服一錢﹐粥飲調下。酒蒸黃連丸亦妙。

治妊娠心煩熱不止。

蔥白﹝一握﹞豉﹝二合﹞

上以水二大盞﹐煎取一盞半﹐去滓﹐溫分三服。

卷之十三妊娠子煩方論第九

益母丸

治妊娠因服藥致胎气不安﹐有似虛煩不得臥者﹐巢氏謂之子煩也。

知母﹝一兩﹐洗﹐焙﹞

上爲細末﹐以棗肉爲丸如彈子大。每服一丸﹐細嚼﹐煎人參湯送下。

次見醫者﹐不識此證﹐作虛煩治之﹐損動胎气宜矣。有識者﹐亦見有藥也。產科鄭宗文得於陳藏器《本艸拾遺》中也。用之良驗。﹝方見《產乳》﹞

卷之十三

妊娠煩躁口乾方論第十

夫足太陰﹐脾之經也﹐其气通於口。手少陰﹐心之經也﹐其气通於舌。若妊娠之人﹐臟腑气虛﹐榮衛不理﹐陰陽隔絕﹐熱气乘於心脾﹐津液枯少﹐故令心煩而口漧也。愚考此證﹐與子煩大同小異﹐其方亦可就子煩中通用。益母丸亦妙。

卷之十三妊娠煩躁口乾方論第十

升麻散

治妊娠壅熱﹐心神煩躁﹐口漧渴逆。

川升麻黃芩人參麥門冬梔子仁柴胡茯神栝蔞根犀角屑﹝各一兩﹞知母甘艸﹝各半兩﹞

上咀﹐每服四錢。水一盞﹐煎至六分﹐去滓溫服。

卷之十三妊娠煩躁口乾方論第十

知母散

治妊娠煩躁悶亂﹐口漧及胎髒熱。

知母麥門冬甘艸﹝各半兩﹞黃子芩赤茯苓﹝各三分﹞

上咀﹐每服四錢。水一盞﹐煎至七分﹐去滓﹐入竹瀝一合﹐更煎二沸﹐溫服。

卷之十三妊娠煩躁口乾方論第十

葛根散

治婦人妊娠數月﹐胸膈煩躁﹐唇口漧渴﹐四肢壯熱﹐少食。

葛根﹝不用野葛﹞黃芩人參葳蕤黃麥門冬甘艸﹝等分﹐咀﹞上每服四錢。水一盞﹐竹茹一塊如錢大﹐煎至七分﹐去滓溫服﹐無時。

卷之十三妊娠煩躁口乾方論第十

人參黃散

治妊娠身熱﹐煩躁口漧﹐食少。

人參黃家葛根秦艽麥門冬﹝各一兩﹞知母﹝三分﹞甘艸﹝半兩﹞赤茯苓﹝一兩﹞

上咀﹐每服四錢。水一盞﹐姜三片﹐淡竹葉二﹑七片﹐煎至六分﹐去滓溫服。

卷之十四

妊娠中風方論第一

論曰﹕夫四時八方之气﹐爲風也。常以冬至之日候之。若從其鄕來者﹐長養萬物﹔若不從其鄕來者﹐名爲虛邪﹐賊害萬物。人體虛則中之。若風邪客於皮膚﹐入於經絡﹐卽頑痺不仁。若入於筋脈﹐挾寒則攣急僻﹐挾溫則弛縱。若入臟腑﹐則恍惚驚悸。凡五臟皆在背。臟腑虛﹐風邪皆從而入﹐隨所傷臟腑﹑經絡而爲諸病也。妊娠中風﹐若不早治﹐則令墮胎也。

卷之十四妊娠中風方論第一

防風散

治妊娠中風卒倒﹐心神悶亂﹐口噤不能言﹐四肢彊急。防風散。

防風桑寄生葛根﹝各一兩﹞菊花防己北細辛秦艽當歸桂心茯神甘艸羚羊角﹝各半兩﹞

上爲粗末﹐每服四錢。水一盞﹐姜三片﹐煎至六分﹐去滓﹐入竹瀝半合﹐溫服。

卷之十四妊娠中風方論第一

白術酒

治妊娠中風﹐口噤﹐語言不得。白術酒。

白術﹝一兩半﹞獨活﹝一兩﹞黑豆﹝一合﹐炒﹞

上細銼﹐以酒三升﹐煎取一升半﹐去滓﹐溫分四服。口噤者﹐拗口灌之﹐得汗卽愈。

治妊娠中風﹐口眼不正﹐手足頑痺。

防風羌活防己﹝各一兩﹞麻黃﹝去節﹐半兩﹞黃松木節﹝一兩﹞桂心荊芥穗羚羊角屑桑寄生甘艸薏苡仁﹝各半兩﹞

上咀﹐每服三錢。水一盞﹐生薑半分﹐煎至六分﹐去滓溫服。

治妊娠因感外風﹐如中風狀﹐不省人事。

熟艾﹝三兩﹞

上以米醋炒﹐令極熱﹐乘熱以絹帛裹﹐熨臍下﹐良久卽省。

陳總領日華云﹕余女夫趙汝盤居天臺﹐親見王淸叔舍人療其嫂氏。

卷之十四

妊娠風痙方論第二

論曰﹕夫妊娠體虛﹐受風而傷太陽之經絡﹐後復遇風寒相搏。發則口噤背彊﹐名之曰痙。﹝又云﹞其候冒悶不識人﹐須臾自醒﹐良久復作﹐謂之風痙。亦名子癇﹐亦名子冒。甚則反張。

卷之十四妊娠風痙方論第二

麻黃散

治妊娠中風﹐角弓反張﹐口噤語澀。麻黃散。

黃﹝去節﹞防風獨活﹝各一兩﹞羚羊角﹝屑﹞桂心升麻酸棗仁﹝炒﹞甘艸秦艽﹝各半兩﹞川芎當歸杏仁﹝制﹐各三分﹞

上咀﹐每服四錢。水一盞﹐姜四片﹐煎至六分﹐去滓﹐入竹瀝半合﹐溫服。

卷之十四妊娠風痙方論第二

防風葛根湯

治妊娠中風﹐腰痛彊直﹐時復反張。防風葛根湯。

防風葛根川芎生漧地黃﹝各二兩﹞杏仁﹝制﹞麻黃﹝去節﹐各兩半﹞桂心獨活甘艸防己﹝各一兩﹞

上咀﹐每服四錢。水一盞﹐煎至七分﹐去滓溫服。

《短劇》療妊娠忽悶﹐眼不識人﹐須臾醒﹐醒復發﹐亦有不醒者﹐名爲病。亦名子癇﹐亦名子冒。葛根湯。若有竹近可速辦者﹐當先作瀝汁﹐次辦湯也﹔其竹遠不可卽辦者﹐當先辦湯。此二療會得其一種。其竹瀝偏療諸絕起死也﹐非但偏療妊娠產婦絕死者有效﹐小兒或癇﹐金瘡發﹐療之亦驗。作竹瀝法﹝見第三卷

第一論﹞。

卷之十四妊娠風痙方論第二

葛根湯

療妊娠臨月﹐因發風﹐忽悶憒不識人﹐吐逆眩倒﹐小醒復發﹐名爲子癇。

葛根貝母﹝去心﹞牡丹皮﹝去心﹞木防己防風當歸川芎白茯苓桂心﹝熬﹞

澤瀉甘艸﹝各二兩﹞獨活石膏﹝碎﹞人參﹝各三兩﹞

上細切﹐以水九升﹐煮取三升﹐分二服。貝母令人易產﹐若未臨月者﹐升麻代之。忌海藻﹑菘菜﹑酢物。﹝其詳見第三卷

第二論。亦可選方﹐詳而用之﹞

卷之十四

妊娠腹內有鬼胎方論第三

夫人臟腑調和﹐則血气充實﹐風邪鬼魅不能幹之。若榮衛虛損﹐則精神衰弱﹐妖魅鬼精得於入髒﹐狀如懷娠﹐故曰鬼胎也。

卷之十四妊娠腹內有鬼胎方論第三

雄黃丸

療妊娠是鬼胎﹐致腹中黑血散下﹐腹痛。雄黃丸。

雄黃﹝細研﹞鬼臼﹝去毛﹞莽艸丹砂﹝細研﹞巴豆﹝去皮﹑心﹑油﹞獺肝﹝炙令黃﹐各半兩﹞蜥蜴﹝一枚﹐炙黃﹞蜈蚣﹝一條﹐炙微黃﹞

上爲細末﹐蜜丸如梧桐子大﹐空心﹐溫酒下二丸﹐日二服﹐後當利。如不利﹐加至三丸。初下淸水﹐次下虫如馬尾狀無數。病極者下蛇虫﹐或如段卵雞子﹔或如白膏﹔或如豆汁。

其病卽除。

療婦人鬼胎﹐及血气不可忍方。

斑蝥﹝去頭﹑翼﹑足﹐制﹞延胡索﹝炒﹐各三枚﹞

上爲細末﹐再研如面﹐以溫酒調下半錢。以胎下爲度。

治婦人虛羸﹐有鬼胎癥塊﹐經候不通。

芫花根﹝三兩﹞

上銼﹐炒令黃色﹐爲細末﹐每服一錢﹐桃仁煎湯調下﹐當下惡物。

卷之十四

妊娠傷寒方論第四

論曰﹕夫冬時嚴寒﹐人體虛﹐爲寒所傷﹐卽成病爲傷寒。輕者淅淅惡寒﹐翕翕發熱﹐微咳鼻塞﹐數日乃止﹔重者頭疼體痛﹐先寒後熱﹐久而不愈則傷胎。凡妊婦傷寒﹐仲景無治法﹐用藥宜有避忌﹐不可與尋常婦人一槪治之也。

卷之十四妊娠傷寒方論第四

加減四物湯

妊婦產前腹痛﹐及治月事或多或少﹑或前或後﹐胎气不安。產後血塊不散﹐或亡血過多﹐或惡露不下。宜加減四物湯。

當歸川芎白芍藥熟漧地黃﹝一方用生者﹐各一兩﹞

上咀﹐每服四錢。水一盞半﹐煎至八分﹐取六分﹐淸汁熱服﹐日四服。以知爲度。

妊孕下血﹐卽入艾六﹑七葉﹐阿膠末一錢同煎。疾勢甚大﹐散藥不及﹐以四味各半兩細銼﹐以水四盞﹐煎至二盞半﹐去滓分四服﹐食前熱服﹐一日之中令盡﹐以知爲度。平常產乳﹐服至三臘止﹔如虛弱﹐血髒不調﹐至一月止。

因虛致熱﹐熱與血搏﹐口舌漧渴﹐欲飲水者﹐加栝蔞根一兩﹐麥門冬三分。

腹中刺痛﹐惡物不下﹐加當歸﹑芍藥各一分﹔血崩加地黃﹑蒲黃各一兩。因熱生風﹐加川芎一分﹑柴胡半兩。身熱脈躁﹐頭昏項彊﹐加柴胡﹑黃芩各半兩。大便祕結﹐加大黃半兩﹐桃仁一分。炒。如大便滑泄﹐加桂心﹑熟附子各一分﹔發寒熱﹐加漧薑﹑牡丹皮﹑芍藥各一分。嘔者﹐加白術﹑人參各半兩。腹脹﹐加濃朴﹑枳實各一分。虛煩不得眠﹐加竹葉﹑人參各一分。煩躁大渴﹐加知母﹑石膏各半兩。水停心下﹐微吐逆﹐加豬苓﹑茯苓﹑防己各一分。虛寒狀類傷寒﹐加人參﹑柴胡﹑防風各三分。

卷之十四妊娠傷寒方論第四

阿膠湯

妊婦傷寒﹑瘟疫時气﹐先服此以安胎﹐宜阿膠湯。卻以治病藥相間服。

阿膠﹝炙﹞白術桑寄生人參白茯苓上等分爲細末﹐煮糯米飲調服方寸匕﹐日三服。

卷之十四妊娠傷寒方論第四

蔥白湯

妊婦傷寒﹐憎寒發熱﹐當發其汗。蔥白湯。

蔥白﹝十莖﹞生薑﹝二兩﹞

上細切﹐以水二盞﹐煮取一盞﹐連服﹐取汗愈。

卷之十四妊娠傷寒方論第四

前胡湯

妊婦傷寒﹐頭痛壯熱﹐肢節煩疼。宜前胡湯。﹝出《廣濟方》﹞

石膏﹝十二分﹞前胡﹝六分﹞甜竹茹﹝三分﹐《外臺》無﹞黃芩大靑﹝各五分﹞

知母梔子仁﹝各四分﹞

上咀﹐每服五錢。水一盞半﹐蔥白三寸﹐煎至八分﹐去滓溫服。《集驗》﹑文仲﹑《備急》《救急》同。

卷之十四妊娠傷寒方論第四

蘇木湯

妊婦傷寒﹐或中時行﹐灑淅作寒﹐振栗而悸或加噦者。蘇木湯。

赤芍藥橘紅黃芩黃連甘艸蘇木﹝等分﹞

上咀﹐每服五錢。水一盞﹐煎至六分﹐去滓溫服﹐汗出瘥。若胎不安﹐兼服阿膠湯。

﹝方出前﹞

卷之十四妊娠傷寒方論第四

黃龍湯

妊婦寒熱頭疼﹐嘿嘿不欲食﹐脇下痛﹐嘔逆痰气﹔及產後傷風﹐熱入胞宮﹐寒熱如瘧﹐並經水適來適斷﹐病後勞復﹐餘熱不解。宜服黃龍湯。

柴胡﹝去蘆﹐一兩﹞黃芩人參甘艸﹝各一分半﹞

上咀﹐每服五錢。水一盞半﹐煎至一中盞﹐去滓溫服。

卷之十四妊娠傷寒方論第四

柴胡石膏湯

妊婦傷暑﹐頭痛惡寒﹐身熱躁悶﹐四肢疼痛﹐項背拘急﹐口漧燥。宜柴胡石膏湯。

柴胡﹝四兩﹞甘艸﹝二兩﹞石膏﹝八兩﹞

上咀﹐每服二錢。水一盞﹐姜五片﹐煎至六分﹐去滓溫服。若气虛體冷﹐加人參四兩。

卷之十四妊娠傷寒方論第四

枳實散

妊婦傷寒﹐四日至六日以來﹐加心腹脹﹐上气﹐渴不止﹐飲食不多﹐腰疼體重。枳實散。

枳實﹝一兩﹐炒﹞陳皮﹝三分﹞麥門冬﹝半兩﹞

上爲細末﹐每服三錢。水一中盞﹐生薑半分﹐蔥白七寸﹐煎至六分﹐去滓溫服。

卷之十四妊娠傷寒方論第四

旋復花湯

妊婦傷寒﹐頭目旋疼﹐壯熱心躁。宜旋復花湯。

旋復花赤芍藥甘艸﹝各半兩﹞前胡石膏﹝各一兩﹞白術人參麻黃﹝去根節﹞黃芩﹝各三分﹞

上咀﹐每服四錢。水一盞半﹐姜半分﹐煎至六分﹐去滓溫服。

卷之十四妊娠傷寒方論第四

麥門冬湯

妊婦傷寒﹐壯熱嘔逆﹐頭疼﹐不思飲食﹐胎气不安。

人參石膏﹝各一兩﹞前胡黃芩﹝各三分﹞家葛根麥門冬﹝各半兩﹞

上咀﹐每服五錢。水一盞半﹐生薑四片﹐棗二个﹐淡竹茹一分﹐煎至八分﹐去滓溫服。

卷之十四妊娠傷寒方論第四

梔子大靑湯

妊婦發斑﹐變爲黑色﹐尿血。宜梔子大靑湯。﹝《外臺》云﹕出《救急》方﹞

升麻梔子仁﹝各二兩﹞大靑杏仁黃芩﹝各一兩半﹞

上咀﹐每服五錢。水一盞半﹐蔥白三寸﹐煎至一盞﹐去滓溫服。

卷之十四妊娠傷寒方論第四

芍藥湯

治妊娠傷寒﹐五个月以前﹐嘗用此方。﹝出《傷寒括要》﹞

黃芩當歸芍藥﹝各四錢﹞川芎﹝十六錢﹞白術﹝八錢﹞

上爲細末﹐溫酒調服方寸匕﹐日二服﹐產後百病﹐悉皆主之﹐常服則易產無疾苦。﹝王子亨爲產後常服之藥﹞

卷之十四妊娠傷寒方論第四

當歸茯苓散

治婦人傷寒﹐腹中隱痛。

當歸茯苓白術﹝各二兩﹞白芍藥﹝半斤﹞澤瀉川芎﹝各四兩﹞

上爲細末﹐酒服方寸匕﹐日三。

卷之十四妊娠傷寒方論第四

白術散

治妊婦傷寒﹐煩熱頭痛﹐胎气不安﹐或時吐逆﹐不下食。

白術橘紅麥門冬人參前胡赤茯苓川芎﹝各一兩﹞甘艸半夏﹝各半兩﹞

上咀﹐每服四錢。水一中盞﹐姜四片﹐淡竹茹一分﹐煎至六分﹐去滓﹐無時溫服。

卷之十四妊娠傷寒方論第四

柴胡散

治妊娠熱病﹐骨節煩痛﹐頭疼壯熱。若不治﹐熱不止則損胎。

柴胡家葛根知母梔子仁甘艸﹝各半兩﹞石膏﹝一兩﹞大靑黃芩升麻﹝各三分﹞

上咀﹐每服四錢。水一盞﹐蔥白三寸﹐煎至六分﹐去滓﹐無時熱服。

卷之十四妊娠傷寒方論第四

麻黃散

治妊娠五﹑六个月﹐傷寒頭疼﹐壯熱﹐四肢煩疼。

麻黃桂心柴胡赤芍藥﹝各一兩﹞甘艸﹝半兩﹞

上咀﹐每服三錢。水一盞﹐姜三片﹐煎至六分﹐去滓﹐無時溫服。

卷之十四妊娠傷寒方論第四

升麻散

治妊娠傷寒﹐頭痛﹐身體壯熱。

川升麻蒼術﹝炒﹞麥門冬麻黃﹝各一兩﹞黃芩大靑﹝各半兩﹞石膏﹝二兩﹞

上咀﹐每服四錢。水一盞﹐姜半分﹐淡竹葉二﹑七片﹐煎至六分﹐去滓﹐無時溫服。

卷之十四妊娠傷寒方論第四

柴胡散

治孕婦傷寒。柴胡散。

柴胡前胡川芎當歸人參芍藥粉艸生地黃﹝等分﹞

上爲細末﹐每服二錢。姜三片﹐棗四个﹐煎至七分﹐去滓溫服。要出汗﹐加蔥。

卷之十四妊娠傷寒方論第四

《良方》白術散

治妊婦傷寒。

白術黃芩﹝各等分﹐新瓦上炒令香﹞

上爲散﹐每服三錢。水一中盞﹐姜三片﹐棗一枚﹐煎至七分﹐溫服。但覺頭痛發熱﹐便可喫二﹑三服卽瘥。惟四肢厥冷﹑陰證者﹐未可服。此方本常州一仕人賣此藥﹐醫皆論斤售去﹐行醫用之如神。無人得此方。余自得此﹐治疾無有不效者。仍安胎﹐益母子。

卷之十四妊娠傷寒方論第四

竹葉湯

治妊婦傷寒﹐頭疼腹痛。竹葉湯。

升麻黃芩﹝各六分﹞家漧葛大靑石膏甘艸﹝各三分﹞苦竹葉﹝一握﹐並細銼﹞

上用水一升半﹐先煮苦竹葉﹑漧葛﹐減一半﹐入諸藥再煮至六合﹐去滓溫服。

卷之十四

妊娠時气方論第五

論曰﹕夫四時之間﹐忽有非節之气。如春應暖而反寒﹔夏應熱而反冷﹔秋應涼而反熱﹔冬應寒而反暖﹐非其節而有其气。而一气之至﹐無人不傷﹐長少𨿽殊﹐病皆相似者﹐多挾於表毒也。言其時普行此气﹐故云此時气也。妊娠遇之重者﹐致傷胎也。

卷之十四妊娠時气方論第五

秦艽散

治妊娠時气﹐五﹑六日不得汗﹐口漧﹑多喫冷水﹐狂語嘔逆。

秦艽柴胡﹝各一兩﹞石膏﹝二兩﹞赤茯苓前胡甘艸犀角屑家葛根川升麻黃芩﹝各半兩﹞

上咀﹐每服四錢。水一盞﹐姜半分﹐淡竹茹一分﹐煎至六分﹐去滓﹐無時溫服。

卷之十四妊娠時气方論第五

葛根飲子

治妊婦時气﹐煩熱口漧﹐頭痛。

家漧葛麻黃﹝去節﹑根﹐各半兩﹞石膏﹝一兩﹞豉﹝一合﹞白米﹝半合﹞梔子仁﹝二﹑七枚﹞蔥白﹝二莖﹐連根﹞

上細切﹐以水二大盞﹐煎至一盞三分﹐去滓﹐無時分溫三服﹐汗出爲效。

卷之十四妊娠時气方論第五

消熱飲子

治妊婦時气﹐六﹑七日熱甚﹐大小便不利﹐最宜服之。

川芒硝﹝一兩﹐細研﹞葵子﹝三兩﹐搗﹞

上如前煎服﹐以利爲效。

敗毒散﹑升麻葛根湯皆可用。﹝凡用葛根﹐宜用家葛曬漧﹐用野葛能動胎气。《養生必用方》言之甚詳。﹞

卷之十四

妊婦熱病方論第六

論曰﹕夫冬時嚴寒﹐觸冒傷之﹐藏於肌骨﹐夏至乃發壯熱﹐又爲暑病﹐卽熱病也。此寒气蘊積﹐發卽爲病﹐若妊娠遇之﹐多致墜胎也。經云熱病與中暑相似。但熱病者脈盛﹐中暑者脈虛。

卷之十四妊婦熱病方論第六

蔥白蘆根湯

治妊娠熱病﹐壯熱頭痛﹐嘔吐不止﹐不食﹐心胸煩悶。蔥白蘆根湯。

人參﹝一方無﹞竹茹家葛根﹝各一兩﹞蘆根﹝二兩﹞麥門冬﹝去心﹐一兩半﹞知母﹝三分﹞

上咀﹐每服四錢。水一盞﹐連根蔥白三寸﹐煎至七分﹐去滓溫服。

卷之十四妊婦熱病方論第六

梔子仁飲子

治妊娠熱病﹐斑出黑色﹐小便如血﹐气急欲絕﹐胎欲落。

梔子仁升麻石膏漧地黃﹝各三兩﹞黃芩大靑﹝各一兩﹞

上咀﹐每服半兩。蔥白七寸﹐豉四十九粒﹐水一盞﹐煎至五分﹐去滓﹐無時溫服。《救急》有杏仁﹐無地黃﹑石膏。

卷之十四妊婦熱病方論第六

大黃飲子

治妊娠熱病﹐六﹑七日熱入腹中﹐大小便祕澀﹐煩熱。

川大黃﹝微炒﹞石膏﹝各一兩﹞知母前胡赤茯苓﹝各三分﹞梔子仁甘艸黃芩﹝各半兩﹞

上咀﹐每服半兩。水一大盞﹐生地黃一分﹐煎至六分﹐去滓﹐無時溫服。

又方﹕以伏龍肝細研﹐無時﹐水調下一錢。﹝亦可調爲泥塗臍下。﹞

又方﹕以家葛根煮汁﹐無時服一小盞。

卷之十四

妊娠傷寒熱病防損胎方論第七

論曰﹕非節之气﹐傷於妊婦﹔熱毒之气﹐侵損胞胎。遂有墜胎漏血﹐俱害子母之命也。

卷之十四妊娠傷寒熱病防損胎方論第七

升麻散

治妊娠傷寒﹐骨節疼痛﹐壯熱﹐不急治則胎落﹐升麻散。

蔥白﹝切﹐一升﹞前胡家葛根石膏﹝各十分﹞靑黛﹝六分﹞升麻﹝八分﹞梔子仁﹝十二分﹞

上咀﹐以水七升﹐煮取二升半﹐去滓﹐分溫三服。

卷之十四妊娠傷寒熱病防損胎方論第七

前胡散

治妊娠時气﹐頭痛﹑腰背彊﹐壯熱。前胡散。

升麻靑黛前胡梔子仁黃芩﹝各二兩﹞石膏﹝八分﹞家葛根﹝三兩﹞

上咀﹐以水五升﹐煎取二升半﹐去滓﹐分爲三服。

卷之十四妊娠傷寒熱病防損胎方論第七

石膏湯

治妊婦六﹑七个月﹐傷寒熱入腹﹐大小便祕結不通﹐蒸熱。石膏湯。

前胡﹝十分﹞大黃石膏﹝各二十分﹞梔子仁﹝十枚﹞知母黃芩茯苓生薑﹝各八分﹞

上水八升﹐煎取二升半﹔後下大黃﹐更煎三﹑五沸﹐分作三服。

卷之十四妊娠傷寒熱病防損胎方論第七

梔子仁飲

治妊娠傷寒。苦熱不止﹐身上斑出﹐忽赤忽黑﹐小便如血﹐气欲絕﹐胎欲落。梔子仁飲。

梔子仁升麻﹝各四兩﹞靑黛﹝二兩﹞石膏﹝八兩﹞蔥白﹝切﹐一升﹞黃芩﹝三兩﹞生地黃﹝二十分﹞

上咀﹐以水九升。煎取三升﹐去滓﹐作三服。忌熱物。

卷之十四妊娠傷寒熱病防損胎方論第七

護胎方

治妊娠時气﹐身大熱。令子不落。護胎方。

伏龍肝﹝研令極細﹞

上水調﹐塗臍下二寸﹐幹則易﹐瘥卽止。泔淸亦可。

又方﹕井中泥塗心下﹐幹則易。﹝二方出《本事》﹐再錄有效﹞

又方﹕浮萍川朴硝蛤粉藍根﹝等分﹞大黃﹝微炒﹞

上爲末﹐水調敷臍上。安胎﹑解煩熱﹐極妙。

卷之十四

妊娠熱病胎死腹中方論第八

﹝郭稽中﹞

論曰﹕熱病﹐胎死腹中者何﹖答曰﹕因母患熱病﹐至六﹑七日以後﹐臟腑極熱﹐燻煮其胎﹐是以致死。緣兒死﹐身冷不能自出﹐但服黑神散暖其胎﹐須臾胎卽自出。何以知其胎之已死﹖但看產母舌靑者﹐是其候也。

卷之十四妊娠熱病胎死腹中方論第八

黑神散

﹝又名烏金散。《靈苑方》名肉桂散﹞

桂心當歸芍藥甘艸﹝炙﹞漧薑﹝炮﹞生漧地黃﹝各一兩﹞黑豆﹝炒去皮﹐二兩﹞附子﹝炮﹐去皮臍﹐半兩﹞

上爲細末﹐每服二錢﹐空心﹐溫酒調下。﹝一方無附子﹐有蒲黃﹞

陳無擇評曰﹕夫妊娠謂之重身﹐二命系焉﹗將理失宜﹐皆能損胎﹐不特病燻煮所致。或因頓僕驚恐﹐出入觸冒﹐及素有癥瘕積聚﹐壞胎最多。其候舌靑﹐卽知子死。《養胎論》曰﹕面靑舌赤﹐母死子生﹔唇靑吐沫﹐子母俱斃。又有雙懷二胎﹐或一死一活﹐其候猶難知。自非臨歧觀變﹐未易預述﹐不可不備學也。然以黑神散溫胎﹐未若補助產母﹐使其气正﹐免致虛乏﹑困頓﹐胎自下矣。催生湯殊勝黑神散。

卷之十四妊娠熱病胎死腹中方論第八

催生湯

治胎死腹中﹐或產母气乏委頓﹐產道漧澀。

蒼術﹝泔浸洗﹑炒﹐二兩﹞苦梗﹝一兩﹞陳皮﹝六錢﹞白芷桂心甘艸﹝各三錢﹞川芎﹝錢半﹞川烏當歸漧薑﹝炮﹞濃朴﹝制﹞芍藥茯苓半夏﹝湯泡﹞附子﹝炮﹐去皮﹞南星﹝炮﹐各二錢﹞枳殼﹝四錢﹐制﹞木香﹝一錢﹞杏仁﹝去皮尖﹐炒﹞阿膠﹝炒﹐各一分﹞

上爲細末﹐每服一大錢﹐溫酒調下。覺熱悶﹐加白蜜﹐新汲水調服。只是五積散無麻黃﹐有川烏﹑附子﹑南星﹑阿膠﹑木香﹑杏仁六味。

卷之十四妊娠熱病胎死腹中方論第八

鹿角散

治妊娠熱病﹐胎死腹中﹐下之。

鹿角屑﹝一兩﹞

上以水一盞﹐蔥白五莖﹐豉半合﹐煎至六分﹐去滓溫服﹐良效。

卷之十四妊娠熱病胎死腹中方論第八

烏雞方

又方﹕取死胎。烏雞方烏雞﹝一隻﹐去毛﹞

上細銼﹐以水三升﹐煮取二升﹐去雞﹐通手用衣帛蘸摩臍下﹐胎自出。

卷之十四

妊娠瘧疾方論第九

論曰﹕夫妊娠病瘧者﹐由夏傷於暑﹐客於皮膚﹐至秋因勞﹑動血气﹐腠理虛而風邪乘之。動前暑熱﹐陰陽交爭。陽盛則熱﹐陰盛則寒﹔陰陽相離﹐寒熱俱歇。若邪動气﹐至交爭則發﹐故瘧休作有時。其發寒時節漸晏者﹐此由風邪客於風府﹐循膂而下。衛气至一日一夜﹐常大會於風府﹐故發日晏。其發日早者﹐衛气之行風府﹐日下一節﹐二十一日下至尾﹐二十二日入脊內﹐上注於伏衛之脈。其行九日﹐出缺盆之內﹐其气旣止﹐故發更早。其間日發者﹐由風邪內搏五臟﹐橫連募原﹐其道遠﹐其气深﹐其行遲﹐不能日作﹐故間日搐積乃發也。

妊娠而發﹐則寒熱之气相迫﹐傷於胎﹐故多損動也。

治妊婦瘧疾不瘥。﹝出《集驗方》。《千金》《救急》《古今錄驗》同﹞

常山石膏﹝各一兩﹞甘艸﹝炙﹞黃芩﹝各半兩﹞烏梅﹝十四个﹐炒﹞

上細切﹐以酒﹑水各一大盞相和﹐浸一宿﹐平旦煎至一盞﹐去滓﹐分二服。

卷之十四妊娠瘧疾方論第九

《千金》方

療妊婦患瘧方。

恆山竹葉﹝各三兩﹞石膏﹝八兩﹐碎﹞糯米﹝百粒﹞

上切﹐以水六升﹐煮取二升半﹐去滓分三服。第一服﹐未發前一食久服之﹔第二服取臨欲發時服﹔餘一服用塗頭額及胸前五心。藥滓置頭邊。當發一日﹐勿進水及飲食﹐發過後乃進粥飲。忌生蔥﹑菜。﹝《集驗》﹑文仲﹑《備急》同﹞

卷之十四妊娠瘧疾方論第九

黃芩散

治妊婦患瘧﹐寒熱頭痛﹐心煩。黃芩散。

黃芩麥門冬﹝去心﹐各一兩﹞石膏﹝二兩﹞甘艸﹝半兩﹞烏梅﹝十四个﹞

上咀﹐每服四錢。水一盞﹐煎至六分﹐去滓溫服。

卷之十四妊娠瘧疾方論第九

七寶散

治男子﹑婦人一切瘧疾。或先寒後熱﹐或先熱後寒﹔或寒多熱少﹐或熱多寒少。或一日一發﹐或一日二﹑三發﹔或連日﹑或間日發﹐或三﹑四日一發。不問鬼瘧﹑食瘧﹑不伏水土﹑山嵐瘴气似瘧者﹐並皆治之。七寶散。

常山濃朴﹝姜制﹞靑皮陳皮﹝並不去白﹞甘艸檳榔艸果﹝去皮﹞

上等分﹐咀﹐每服半兩。於未發﹐隔夜用水一碗﹐酒一盞﹐煎至一大盞﹐濾出露一宿﹐卻將滓再用酒﹑水更根據前煎一次﹐去滓﹔別以碗盛貯﹐亦露一宿。來日當發之早燙溫﹐面東先服頭藥﹐少歇再服藥滓﹐大有神效。﹝出《楊氏家藏》﹞

僕嘗治一妊婦﹐六﹑七个月而沾瘧疾﹐先寒後熱﹐六脈浮緊﹐眾醫用柴胡﹑桂枝無效。

僕言此疾非常山不愈﹐眾醫不肯。因循數日﹐病甚無計﹐黽勉聽僕治之。遂用七寶散一服愈。黃帝問曰﹕婦人重身﹐毒之柰何﹖岐伯曰﹕有故無殞。帝曰﹕願聞其故﹐何謂也﹖岐伯曰﹕大積大聚﹐其可犯也﹐衰其大半而止。豈不以審藥之性味﹐明治療之方﹐處於中庸﹐與疾適好於半而止之﹐勿過而余﹐則何疑於攻治哉﹗

卷之十四

妊娠霍亂方論第十

﹝此方論專治妊婦霍亂﹐然亦可就第七卷

第二論選方通用也﹐故不繁引﹞

論曰﹕夫陰陽淸濁相干﹐謂之气亂。於腸胃則爲霍亂也。但飲食過度﹐觸冒風冷﹐使陰陽不和﹐致淸濁相干﹐腸胃虛者受之﹐故霍亂也。熱亂者先吐﹐或心腹痛則吐痢﹐並發有頭痛﹑體疼。發熱而吐痢者﹐亦爲霍亂。所以然者﹐挾風而有實故也。風折於气﹐皮膚致密﹐故血气不得宣通﹐故令壯熱。風邪乘其經脈﹐气上衝頭則頭痛。風气入於腸胃則泄痢﹐胃逆則嘔逆﹐故爲吐痢也。吐痢甚者則多煩﹐臟腑虛故也。又手足逆冷﹐陽气暴竭﹐謂之四逆也。妊娠之病﹐吐痢甚者則傷胎也。

卷之十四妊娠霍亂方論第十

人參散

治妊娠霍亂吐瀉﹐心煩腹痛。

人參﹝去蘆﹞濃朴﹝姜制﹞橘紅﹝各一兩﹞當歸﹝炒﹞漧薑﹝炮﹞甘艸﹝炙﹐各半兩﹞

上爲散﹐每服四錢。水一盞﹐棗三个﹐煎至六分﹐無時溫服。

卷之十四妊娠霍亂方論第十

白術散

治妊娠霍亂腹痛﹐吐逆不止。

白術﹝炒﹞益智仁枳殼﹝制﹞橘紅﹝各三分﹞艸豆蔻﹝煨﹐去皮﹞良姜﹝炒﹐各半兩﹞

上爲散﹐每服三錢。水一盞﹐姜半分﹐煎至六分﹐去滓溫服﹐無時。

卷之十四妊娠霍亂方論第十

木瓜煎

治妊娠霍亂吐瀉﹐轉筋﹐入腹則悶絕。

吳茱萸﹝湯泡七次﹞生薑﹝切﹐各一分﹞木瓜﹝切﹐一兩半。一方有茴香一分﹐甘艸一錢﹐茱萸半兩﹐加紫蘇煎﹞

上細銼﹐水二盞﹐煎一盞二分﹐去滓﹐分三服﹐無時熱服。

卷之十四妊娠霍亂方論第十

止渴飲

一方止渴飲治妊婦霍亂吐瀉﹐心煩﹐悶亂作渴。

上用糯米一合﹐泡令淨﹐細研﹐以水一大盞﹐研濾取汁﹐入蜜一合﹐生薑汁半合相和﹐渴卽頓服﹐立止。縮脾飲亦妙。

《局方》五苓散﹑訶子散﹑理中丸﹑《局方》胡椒湯﹑香薷散。﹝夏月預宜合此﹐以防霍亂。若有是證﹐以此藥療之﹐其效神速﹐但要極冷服。一方有黃連﹐無扁豆。﹞以上五方﹐並見第七卷

第二論。

卷之十四妊娠霍亂方論第十

縮脾飲方

解伏熱﹐除煩渴﹐消暑毒﹐止吐痢。霍亂之後﹐服熱藥太多致煩躁者﹐宜沈令水冷﹐頓服。

艸果仁﹝四兩﹞烏梅肉﹝三兩﹞甘艸﹝二兩半﹞

上咀﹐每服半兩。水一碗﹐生薑十片﹐煎至八分﹐浸以熱水﹐溫冷任意。

卷之十五

妊娠泄瀉方論第一

論曰﹕凡妊娠泄瀉﹐冷熱不同。水瀉靑白或黃白﹐或水谷不化﹐腹痛腸鳴﹐其脈弱而緊﹐此內傷冷也﹐謂之洞泄寒中。若泄注如水﹐深黃色及有完谷﹐小便赤﹐腹脇脹滿﹐煩躁喜飲﹐時時嘔逆﹔或下利淸水﹐或小便不利﹐得熱則極﹐脈虛大而數。由乘虛熱入於胃﹐湊滲下焦﹐津液不分﹐並於大腸﹐謂之協熱痢。先以五苓散利小便﹐次以黃連阿膠丸或三黃熟艾湯。凡泄瀉色黃而有沫﹐腸鳴腹脹滿﹑微痛﹐其脈沈緊而小數﹐謂之冷熱不調﹐宜戊己丸和之。凡暴下或靑或白﹐水谷或化或不化﹐腹脇或脹或不脹﹐或痛或不痛﹐但生熟气﹐全不思食﹐其脈內虛外實﹐右關脈沈緊者﹐謂之飧泄﹐先去沈積﹐宜感應丸﹐後調和之。

凡治泄﹐先須理中焦﹐如理中湯﹑丸是也。次卽分利水谷﹐如五苓散是也。治中不效﹐然後斷下﹐卽用禹餘糧﹑赤石脂是也。﹝亦可就第八卷

第八論選方通用﹞

卷之十五妊娠泄瀉方論第一

濃朴丸

治妊娠洞泄寒中。

漧薑濃朴﹝去粗皮﹐細銼﹞

上等分﹐先杵令爛﹐水拌﹐同炒令幹再爲末﹐水煮麵糊爲丸如梧桐子大﹐每服五十丸﹐食前﹐米飲下。

卷之十五妊娠泄瀉方論第一

艸果散

治妊娠髒气本虛﹐宿挾風冷﹐脾胃久弱﹐臟腑虛滑﹐臍腹痛﹐日夜無度。

濃朴﹝去粗皮﹐薑汁浸﹐炒黃﹐二兩﹞肉豆蔻﹝一个﹐面煨﹞艸豆蔻﹝一个﹐煨﹞

上咀﹐每服三錢。水一盞﹐姜三片﹐煎至七分﹐去滓熱服。

三黃熟艾湯﹑﹝方見第八卷

第十論。﹞理中丸﹑理中湯﹑五苓散﹑黃連阿膠丸﹑戊己丸﹑感應丸。以上並見《和劑局方》。

卷之十五

妊娠下痢赤白及黃水方論第二

論曰﹕夫妊娠之人﹐胞血旣閉﹐髒气不理﹐脾胃易傷﹔或恣食腥肥生冷﹐脾胃停滯﹐不能克化。冷熱相搏﹐致令心腹攪刺疼痛﹐膿血赤白雜下﹐古書所謂滯下是也。原疾之由﹐皆因冷熱不調﹐大腸虛冷﹐熱气客於腸間。熱气乘之則赤﹐冷气乘之則白。冷熱相交﹐則赤白相雜﹐而運滯水止﹐名爲滯痢也。其狀白膿如涕而有血雜﹐亦有血少者。如白膿涕而有赤脈如魚腦﹐此名魚腦痢。又有血痢者﹐熱乘血入於大腸﹐爲血痢也。血之隨气﹐外行經絡﹐內通臟腑﹐常無滯積。若觸冒勞動生熱﹐熱乘血散﹐滲入大腸﹐腸虛相化﹐故成血痢也。

卷之十五妊娠下痢赤白及黃水方論第二

地楡散

療妊娠患痢膿血﹐狀如魚腦髓﹐小腹絞痛難忍﹐地楡散。

阿膠﹝炙﹐二兩﹞地楡酸石橊皮﹝三兩﹞薤白﹝切﹐一升﹞黃連﹝一方是黃柏皮。各三兩﹐並細切﹞

上用水七升﹐煎取二升﹐溫分三服。忌生冷﹑肥膩。

卷之十五妊娠下痢赤白及黃水方論第二

赤石脂散

療妊娠白膿痢﹐腹中冷。赤石脂散。

漧薑﹝四兩﹞赤石脂﹝六兩﹞粳米﹝一升﹐炒黃﹞

上用水七升﹐煎取二升﹐溫分三服﹐忌如前。

卷之十五妊娠下痢赤白及黃水方論第二

熟艾湯

療妊娠腹痛﹐下痢赤白不可忍﹐熟艾湯。

黃連﹝一方是白術﹞石橊皮當歸﹝各三兩﹞阿膠﹝炙﹐二兩﹞熟艾﹝一兩半﹞

上用水六升﹐煮取二升﹐溫分三服。忌如前。

卷之十五妊娠下痢赤白及黃水方論第二

黃連阿膠散

療妊娠腹痛﹐下痢膿血不止。黃連阿膠散。

黃連﹝八分﹞濃朴﹝制﹞阿膠﹝炙﹞當歸﹝各六分﹞艾葉黃柏﹝各四分﹞漧薑﹝五分﹞

上爲細末﹐空心﹐米飲調下方寸匕﹐日三服。

卷之十五妊娠下痢赤白及黃水方論第二

根黃方

療妊娠臍下刺痛﹐大便白﹐晝夜三﹑五十行。根黃方。

根黃﹝濃者﹐蜜煮令焦﹞大蒜﹝煨令熟爛﹐去皮﹞

上以根黃爲末﹐研蒜作膏爲丸如梧子大﹐空心﹐粥飲下三十丸﹐日三服妙。一方不用根黃﹐用當歸﹐以芍藥煎湯吞下。

卷之十五妊娠下痢赤白及黃水方論第二

濃朴散

療妊娠痢黃水不絕。濃朴散。

濃朴﹝薑汁炙﹐三兩﹞黃連﹝二兩﹞肉豆蔻﹝五个﹐連皮﹞

上用水二升﹐煮取一升﹐頓服。忌如前。﹝以上六方﹐並出《產寶》﹞

卷之十五妊娠下痢赤白及黃水方論第二

文仲方

療妊娠下痢不止方。

黃柏漧薑赤石脂﹝各二兩﹞酸石橊皮﹝一枚﹞

上細切﹐以水八升﹐煮取二升﹐分三服。

卷之十五妊娠下痢赤白及黃水方論第二

《古今錄驗》方

療妊娠下痢方。

酸橊皮黃芩人參櫸皮﹝各四兩﹞粳米﹝三合﹞

上細切﹐以水七升﹐煮取二升﹐分三服。

療妊娠挾熱下痢﹐冷熱不調。﹝《千金翼》同﹞

黃連﹝一升﹞黃柏﹝一升﹞梔子仁﹝二十枚﹞

上爲末﹐每服五錢。水二盞﹐浸三時久﹐煮十沸﹐頓服。嘔者﹐加橘皮一兩﹐生薑二兩。亦治丈夫常痢。

一方治中暑挾熱下痢。無梔子仁﹐用姜錢﹑羊脂煎服。

卷之十五妊娠下痢赤白及黃水方論第二

《肘後方》方

療妊娠下痢赤白如魚腦﹐腹中絞痛。

阿膠﹝炒﹞黃柏地楡當歸﹝各一兩﹞川芎酸橊皮﹝各三分﹞

上爲細末﹐蔥白﹑粥飲調二錢。

療妊娠下痢﹐腹痛不食。

薤白﹝切﹐一合﹞當歸﹝炒﹞地楡﹝各一兩﹞甘艸﹝半兩﹞糯米﹝一合﹞

上爲散﹐以水七升﹐煮取二升﹐去滓﹐溫分三服。

療妊娠下痢腹痛﹐小便澀。

糯米﹝一合﹞當歸﹝炒﹞黃﹝各一兩﹞

上細切﹐和停。以水二盞﹐煮取一盞二分﹐去滓﹐溫分四服。

治妊娠臨產下痢。

上梔子不以多少﹐燒存性﹐爲細末。每服一大錢﹐空心﹐熟水調服。甚者連進四﹑五服卽止。

治妊娠臟腑气素弱﹐頻並下痢﹐時時腹痛﹐漸覺羸瘦﹐面色萎黃﹐不美飲食。

濃朴﹝兩半﹞白術川芎白芍藥當歸﹝炒﹞熟地黃﹝各一兩﹞漧薑人參﹝各半兩﹞訶子﹝三分﹞甘艸﹝一分﹞

上咀﹐每服四錢。水一盞﹐棗三枚﹐煎至六分﹐溫服。

卷之十五妊娠下痢赤白及黃水方論第二

《三因方》方

療妊娠下痢赤白﹐絞刺疼痛。﹝出《三因方》﹞

烏雞子﹝一枚﹐就頭上開一穴﹐傾去淸﹐只畱黃﹞黃丹﹝一錢﹐入雞子殼內﹐打令均﹐以濃紙裹黃泥固濟﹐煨﹐取幹爲細末﹞

上每服二錢﹐米飲調下。一服愈者是男﹐二服愈者是女。

卷之十五

妊娠大小便不通方論第三

論曰﹕夫妊娠大小便不通者﹐由臟腑气實而生於熱者。隨停之處﹐則成病也。若熱結於大腸﹐則大便不通﹔結於小腸﹐則小便不通﹔若大小腸俱爲熱所結﹐故煩滿而大小便皆不通也。

卷之十五妊娠大小便不通方論第三

甘遂散

《短劇》療妊娠子淋﹐大小便並不利﹐气急﹐已服豬苓散不瘥﹐宜服甘遂散下之。

太山赤皮甘遂﹝二兩﹞

上一味爲末﹐以白蜜二合﹐和服如大豆粒﹐多覺心下煩﹐得微下者﹐日一服﹐下之後還將豬苓散。不得下﹐日二服﹐漸加至半錢﹐以微利爲度。《經心錄》同。

卷之十五妊娠大小便不通方論第三

豬苓散

療妊娠小便澀痛﹐兼療胎水。

豬苓﹝五兩﹐去皮﹞

上爲末﹐白湯調方寸匕﹐加至二匕﹐日三夜二。不瘥﹐宜轉下之﹐服前藥。

卷之十五妊娠大小便不通方論第三

葵子湯

《古今錄驗》療妊娠得病六﹑七日以上﹐身熱入髒﹐大小便不利﹐安胎除熱。葵子湯。

葵子﹝二升﹞滑石﹝四兩﹐碎﹞

上以水五升﹐煮取一升﹐去滓盡服。須臾當下便愈。

又方﹕葵子﹝一合﹞川朴硝﹝二兩﹞

上研﹐每服三錢。水一盞﹐煎至六分﹐去滓溫服。

治妊娠大小便不通﹐心腹脹滿妨悶﹐不欲飲食﹐手足煩熱。

檳榔赤茯苓大腹皮木通郁李仁﹝去皮尖﹞北五味﹝各一兩﹞桑寄生甘艸苦梗﹝各半兩﹞

上爲粗末﹐每服三錢。水一盞﹐煎至六分﹐溫服。

治妊娠大小便不通﹐熱閉心膈﹐腹脇妨悶﹐妨害飲食。

大黃木通檳榔﹝各一兩﹞枳殼﹝三分﹞大腹子﹝三枚﹞訶梨勒﹝四个﹐去核﹐半生半煨﹞

上爲末﹐以童便一盞﹐蔥白二寸﹐同煎至六分﹐調下二錢。

卷之十五妊娠大小便不通方論第三

當歸散

治胎前諸疾。或因怒﹐中气充子髒﹐或充脬脈﹐腹急肚脹﹐腰腹時疼﹐不思飲食﹐四肢浮腫﹐气急時喘﹐大便忽難﹐小便忽澀﹐產門忽腫。

當歸﹝一兩﹞赤茯苓枳殼白芍藥川芎﹝各二兩﹞川白姜﹝炮﹞木香﹝煨﹞粉艸﹝各半兩﹞

上咀﹐每服三大錢。水一盞半﹐姜三片﹐煎至八分﹐去滓﹐無時溫服。如稟受气弱及南人﹐枳殼減半﹔如气實及北人﹐於內加分量服之。或連日大便祕澀﹐加蜜同煎。

初虞世治妊娠大便祕澀方。

枳殼﹝三兩﹞防風﹝二兩﹞甘艸﹝炙﹐一兩﹞

上爲細末﹐沸湯點服一﹑二錢﹐空心﹐日三。

又治虛羸大便祕方。

枳殼﹝制﹞阿膠﹝炒﹐等分﹞

上爲細末﹐煉蜜和劑杵二﹑三千下﹐丸如梧子大。別研滑石末爲衣﹐溫水下二十丸。半日來未通﹐再服三十丸﹐止於五十丸。

又方﹕車前子﹝一兩﹞大黃﹝半兩﹐炒﹞

上爲細末﹐每服三錢﹐空心﹐蜜湯調下。

卷之十五

妊娠小便不通方論第四

論曰﹕夫妊娠小便不通者﹐由小腸有熱﹐熱入於脬﹐內熱結甚者﹐故令小便不通也。若小便不通﹐則心脇﹑小腹气澀而喘急也。陳無擇云﹕凡妊娠胎滿逼脬﹐多致小便不利者。或心腎气不足﹐不能使脬冷﹐淸濁相干﹐爲諸淋病﹔或胞系了戾﹐小便不通﹐名曰轉胞。又胎滿尿出不知時﹐名曰遺尿﹐治之各有方。

卷之十五妊娠小便不通方論第四

《古今錄驗》方

療妊娠卒不得小便。

杏仁﹝二十个﹐去皮尖﹐熬令變色﹞

上一味﹐搗丸如大豆﹐燈心煎湯﹐吞七粒﹐立得利。

又方﹕以滑石末﹐水和泥臍下。

又方﹕用車前艸汁調滑石末﹐塗臍四畔﹐方四寸﹐熱卽易之。

卷之十五妊娠小便不通方論第四

杏仁丸

治妊娠卒然小便不利方。杏仁丸。

滑石末杏仁﹝等分﹞

上先搗杏仁令爛﹐次入滑石末﹐以軟飯搗和爲丸如小豆大﹐每服二十丸﹐白湯送下。

治妊娠小便不通﹐臍下妨悶﹐心神煩亂。

葵子﹝研﹞楡白皮﹝切﹐各一兩﹞蔥白﹝七莖﹞

上以水二大盞﹐煎取一盞三分﹐去滓﹐分三服。

又方用紫菀去苗爲末﹐井花水調下二錢。﹝一方用紫艸﹞

卷之十五妊娠小便不通方論第四

苦參丸

治妊娠小便難﹐飲食如故。

當歸貝母﹝去心﹐炒﹞苦參﹝各三兩﹞滑石﹝半兩﹞

上爲末﹐蜜丸如小豆大﹐以米飲下二十丸﹐不拘時。

卷之十五妊娠小便不通方論第四

葵子散

治妊娠小便不利﹐身重惡寒﹐起則眩暈及水腫者。王子亨云﹕妊娠小便不通﹐特避寒藥。

又名茯苓湯。﹝《千金翼﹑要》同﹞

葵子﹝五兩﹞赤茯苓﹝三兩﹞

上二味爲末﹐每服二錢﹐米飲調下。小水利則愈。一方無茯苓﹐有楡白皮一兩。

卷之十五妊娠小便不通方論第四

八味丸

治婦人病﹐飲食如故﹐煩熱不得臥﹐而反倚息﹐以脬系了戾不得溺﹐故致此病﹐名轉脬。

但利小便則愈﹐以此藥有茯苓故也。﹝此藥𨿽局中有賣﹐除非自合方有效﹞

熟地黃﹝八兩﹞山藥山茱萸﹝去核﹐各四兩﹞附子﹝炮﹞桂心﹝各二兩﹞牡丹皮﹝去心﹞茯苓﹝去皮﹞澤瀉﹝各三兩﹞

上爲末﹐蜜丸如梧子大﹐每服三十丸﹐空心﹐溫酒下。

卷之十五

妊娠子淋方論第五

論曰﹕夫淋者﹐由腎虛膀胱熱也。腎虛不能制水﹐則小便數也。膀胱熱﹐則小便行澀而數不宣。妊娠之人胞系於腎﹐腎間虛熱而成淋﹐疾甚者心煩悶亂﹐故謂之子淋也。

卷之十五妊娠子淋方論第五

地膚大黃湯

《短劇》療妊娠患子淋﹐宜下。地膚大黃湯。

川大黃地膚艸﹝各三兩﹞知母黃芩豬苓赤芍藥通艸川升麻枳實甘艸﹝各二兩﹞

上咀﹐每服四錢。水一盞﹐煎至七分﹐去滓溫服。

卷之十五妊娠子淋方論第五

《經心錄》方

療妊娠患子淋﹐小便數﹐出少或熱﹐疼痛及足煩。

地膚艸﹝三兩﹞

上細切﹐水四升﹐煮取二升半﹐去滓﹐分三服﹐日三服。文仲﹐《短劇》同。

卷之十五妊娠子淋方論第五

黃芩湯

療妊娠患淋﹐小便澀﹑不利﹐小腹﹑水道熱痛。黃芩湯。

冬葵子﹝一升﹞芍藥﹝二兩﹞黃芩赤茯苓車前子﹝各三兩﹞

上咀﹐以水七升﹐煎至二升﹐溫分三服。

療妊娠數月﹐小便淋瀝疼痛﹐心煩悶亂﹐不思食。

瞿麥穗赤茯苓桑白皮木通葵子﹝各一兩﹞黃芩芍藥枳殼車前子﹝各半兩﹞

上爲粗末﹐每服四錢。水一盞﹐煎至六分﹐溫服。

療妊娠子淋﹐小便澀痛。

冬葵子滑石木通﹝各等分﹞

上爲末﹐每服四錢。水一盞﹐蔥白七寸﹐煎至六分﹐去滓服。

豬苓散療妊娠子淋﹐小便澀痛。《子母祕錄》療妊娠胎水。﹝方見本卷第三論﹞

卷之十五妊娠遺尿方第六

白薇散

療妊娠尿不知出時﹐胎滿故也。宜服白薇散。

白薇芍藥﹝各一兩﹞

上爲細末﹐溫酒調二錢。

又方﹕白礬牡蠣﹝等分﹞

上爲細末﹐溫酒調二錢。﹝亦可治男子﹞

又方﹕用雞毛灰﹐末之﹐酒調方寸匕。﹝亦見第八卷

第四論﹞

卷之十五

妊娠尿血方論第七

論妊娠尿血者﹐由勞傷經絡﹐有熱在內﹐熱乘於血﹐血得熱則流溢﹑滲入脬﹐故令尿血也。

卷之十五妊娠尿血方論第七

《千金》方

療妊娠卒下血及子淋方。﹝三方並出《外臺》﹞

葵子﹝一升﹐研﹞

上以水五升﹐煮取二升﹐分溫三服。

卷之十五妊娠尿血方論第七

艾葉酒

又方艾葉酒生艾葉﹝一斤﹐研﹐冬用莖﹐幹者亦得﹞

上以酒五升﹐煮取二升﹐分三服。

卷之十五妊娠尿血方論第七

地黃酒

又方地黃酒生地黃﹝一升﹐切﹞

上以酒四升﹐煮取二升﹐分溫三服。亦療落身後血。

續斷湯治妊娠下血及尿血。

當歸生地黃﹝各一兩﹞續斷﹝半兩﹞赤芍藥﹝一分﹞

上爲末﹐空心﹐蔥白煎湯調下二錢。

療妊娠尿血。熟地黃湯。

阿膠熟地黃上各等分爲細末﹐空心﹐粥飲調二錢。

卷之十五

妊娠胎水腫滿方論第八

﹝《產乳集》養子論附﹞

《產寶》論曰﹕夫妊娠腫滿﹐由髒气本弱﹐因產重虛﹐土不克水﹐血散入四肢﹐遂致腹脹﹐手足﹑面目皆浮腫﹐小便祕澀。陳無擇云﹕凡婦人宿有風寒﹑冷濕﹐妊娠喜腳腫﹐俗呼爲皺腳。亦有通身腫滿﹐心腹急脹﹐名曰胎水。

論曰﹕凡妊娠之人﹐無使气極。若心靜气和﹐則胎气安穩﹔若中風寒邪气及有所觸犯﹐則隨邪而生病也。凡妊娠﹐經血壅閉以養胎。若忽然虛腫﹐乃胎中挾水﹐水血相搏。脾胃惡濕﹐主身之肌肉。濕漬气弱﹐則肌肉虛﹔水气流溢﹐故令身腫滿也。然其由有自﹐或因泄瀉下痢﹐臟腑虛滑﹐耗損脾胃﹔或因寒熱瘧疾﹐煩渴引飲太過﹐濕漬脾胃﹐皆能使頭面或手足浮腫也。然水漬於胞﹐兒未成形﹐則胎多損壞。及其臨產日腳微腫﹐乃胞髒水少血多﹐水出於外﹐故現微腫﹐則易生也。宿有寒气﹐因寒冷所觸﹐故能令腹脹腫滿也。

《產乳集》養子論妊娠自三月成胎之後﹐兩足自腳面漸腫腿膝以來﹐行步艱辛﹐以至喘悶﹐飲食不美﹐似水气狀。至於腳指間有黃水出者﹐謂之子气﹐直至分娩方消。此由婦人素有風气﹐或衝任經有血風﹐未可妄投湯藥。亦恐大段甚者﹐慮將產之際費力﹐有不測之憂﹐故不可不治於未產之前也。古方論中少有言者。按《名醫錄》云﹕宋少主元徽與徐文伯微行學鍼法﹐文伯見一娠婦足腫不能行。少主脈之﹐此女形也。文伯診之曰﹕此男胎也﹐在左則胎黑色。少主怒欲破之﹐文伯惻然曰﹕臣請鍼之。胎遂墮﹐男形而色黑。此妊娠足腫之說見於古者。今《巢氏病源》中﹐但有子煩之論﹐《千金》並《產寶》亦略言之。劉禹錫《續傳廣信方》以謂妊婦有水气而成胎﹐《太平聖惠》亦言之﹐皆非也。元丰中﹐淮南陳景初﹐名醫也﹐獨有方論治此病。方名初謂之香附散﹐李伯時易名曰天仙藤散也。

卷之十五妊娠胎水腫滿方論第八

天仙藤散方

天仙藤﹝洗﹑略炒﹞香附子﹝炒﹞陳皮甘艸烏藥﹝不須要天臺者﹐但得軟白﹑香而辣者良﹞

上等分﹐淨秤爲細末﹐每服三錢。水一大盞﹐姜三片﹐木瓜三片﹐紫蘇三葉﹐同煎至七分﹐放溫澄淸﹐空心﹑食前服﹐日三服。小便利﹐气脈通﹐體輕﹐腫漸消﹐更不須多服。

元丰末﹐王荊公居金陵。舉家病﹐以詩贈景初曰﹕舉族貧兼病﹐煩君藥石功﹔到家何所寄﹐一一問徵鴻。因此見方﹐得於李伯時家傳方﹐錄於臨川張石丞宅。

卷之十五妊娠胎水腫滿方論第八

茯苓散

《產寶》療妊娠身腫有水气﹐心腹脹滿﹐小便少。茯苓散。

茯苓﹝四兩﹞杏仁檳榔﹝各三兩﹞旋復花郁李仁﹝各一兩﹞

上爲粗末﹐以水六升﹐煮取二升﹐去滓﹐分溫三服。小便通卽瘥。

卷之十五妊娠胎水腫滿方論第八

崔氏方

療妊娠體腫有水气﹐心腹急滿。

茯苓白術﹝各四兩﹞旋復花﹝二兩﹞杏仁黃芩﹝各三兩﹞

上細切﹐以水七升﹐煮取二升半﹐分溫三服。忌桃﹑李﹑雀肉﹑酢物。《千金》《救急》《古今錄驗》《集驗》同。

療妊娠徧身洪腫。

葶藶子﹝十分﹞白術﹝二十分﹞茯苓﹝二兩﹞桑白皮﹝二兩﹞郁李仁﹝八分﹞

上爲粗末﹐以水六升﹐煮取二升﹐分溫三服。小便利卽瘥。

又方﹕澤瀉葶藶﹝各三兩﹞茯苓枳殼白術﹝各六兩﹞

上細切﹐以水六升﹐煮取二升﹐分溫二服。小便利卽瘥。

卷之十五妊娠胎水腫滿方論第八

澤瀉散

治妊娠气壅﹐身體腹脇浮腫﹐喘急﹐大便不通﹐小便赤澀。

澤瀉桑白皮木通枳殼檳榔赤茯苓﹝等分﹞

上咀﹐每服四錢。水一盞﹐姜四片﹐煎至六分﹐去滓﹐食前溫服。

卷之十五妊娠胎水腫滿方論第八

防己湯

治妊娠脾虛﹐通身浮腫﹐心腹脹滿﹐喘促﹐小便不利。

防己﹝三分﹞桑白皮紫蘇莖﹑葉赤茯苓﹝各一兩﹞木香﹝一分﹞

上爲粗末﹐每服四錢。水一盞﹐姜四片﹐煎至七分﹐去滓﹐食前溫服。

卷之十五妊娠胎水腫滿方論第八

《千金》鯉魚湯

治妊娠腹大﹐胎間有水气。

白術﹝五兩﹞茯苓﹝四兩﹞當歸芍藥﹝各三兩﹞

上細銼﹐以鯉魚一頭﹐修事如食法﹐煮取汁﹐去魚不用﹐每服四錢。入魚汁一盞半﹐姜七片﹐橘皮少許﹐煎至七分﹐去滓﹐空心服。﹝《集驗》同﹞

卷之十五妊娠胎水腫滿方論第八

商陸赤小豆湯

治妊娠手足腫滿﹑攣急。

赤小豆商陸﹝等分﹞

上咀﹐每服一兩。用水一碗﹐煎至七分﹐澄淸汁服。《集驗》《千金》有澤漆﹐《產寶》方無澤漆﹐有桑白皮。

卷之十五妊娠胎水腫滿方論第八

腎著湯

治妊娠腰腳腫。

茯苓白術﹝各四兩﹞漧薑甘艸﹝各二兩﹞杏仁﹝三兩﹞

上咀﹐每服四錢。水一盞半﹐煎至七分﹐食前服。

卷之十五妊娠胎水腫滿方論第八

五皮散

《指迷方》治胎水﹐五皮散。尋常脾虛腫滿亦治。

大腹皮桑白皮生薑皮茯苓皮橘皮﹝各等分﹞

上咀﹐每服半兩。水二盞﹐濃磨木香﹐水一呷同煎至八分﹐去滓﹐空心溫服。

亦治男子脾虛腫滿。

一方無桑白皮﹐有白術倍之﹐名白術散。

卷之十五

妊娠腹內鐘鳴方第九

治孕婦腹內鐘鳴。用鼠窟前後土爲細末﹐研麝香﹐酒調下二錢﹐其疾立愈。

卷之十五

龔顏徳孕癰方第十

治孕癰立效。

烏藥﹝研﹐出洪州軟白﹑香辣者良﹞

上用水一盞﹐牛皮膠一片﹐同煎至七分﹐溫服。

卷之十五

妊娠不語論第十一

孕婦不語非病也﹐間有如此者﹐不須服藥。臨產月但服保生丸﹑四物湯之類﹐產下便語。得亦自然之理﹐非藥之功也。醫家不說與人﹐臨月則與尋常之藥﹐產後能語則以爲醫之功﹐豈其功也哉﹗﹝黃帝問曰﹕人有重身﹐九月而喑﹐此爲何也﹖岐伯對曰﹕胞之絡脈絕也。

帝曰﹕何以言之﹖岐伯曰﹕胞絡者系於腎﹐少陰之脈貫腎﹐系舌本﹐故不能言。帝曰﹕治之柰何﹖岐伯曰﹕無治也﹐當十月復﹞

卷之十五

妊娠傷食方論第十二

經云﹕飲食自倍﹐腸胃乃傷。又云﹕陰之所生﹐本在五味﹔陰之五宮﹐傷在五味。若妊子飲食不節﹐生冷毒物﹐恣性食啖﹐致傷脾胃。故妊娠傷食﹐最難得藥﹐惟此二方最穩捷。

卷之十五妊娠傷食方論第十二

木香丸

治婦人有孕傷食。

木香﹝二錢﹞三稜人參白茯苓﹝各三錢﹞

上爲細末﹐麵糊丸如綠豆大。熟水吞三﹑四十丸。

卷之十五妊娠傷食方論第十二

白術散

治妊娠气不調和﹐飲食易傷。

白術﹝炒﹞幹紫蘇﹝各一兩﹞人參白芷﹝各三分﹐炒﹞川芎訶子皮靑皮﹝各半兩﹞甘艸﹝一分﹞

上爲末﹐每服二錢。水一盞﹐姜三片﹐煎至七分﹐溫服。

愚詳小七香丸﹝見《局方》﹞﹑保气散﹝見十六卷第三論﹞豈無良效。

卷之十五

妊娠髒躁悲傷方論第十三

許學士云﹕鄕裏有一婦人﹐數欠﹐無故悲泣不止。或謂之有祟﹐祈禳請禱備至﹐終不應。余忽憶有一證云﹕婦人髒躁﹐悲傷欲哭﹐象如神靈﹐數欠者﹐大棗湯。余急令治﹐藥盡劑而愈。古人識病制方﹐種種妙絕﹐如此試而後知。

卷之十五妊娠髒躁悲傷方論第十三

大棗湯

治婦人髒躁﹐悲傷欲哭﹐象若神靈﹐數欠者﹐皆主之。

甘艸﹝三兩﹞小麥﹝一升﹞大棗﹝十枚﹞

上咀﹐以水六升﹐煮取三升﹐去滓﹐分溫三服。亦補脾气。《專治婦人方》﹐名甘艸湯。

鄕先生程虎卿內人黃氏﹐妊娠四﹑五个月﹐遇晝則慘戚﹐悲傷淚下﹐數欠﹐如有所憑。

醫與巫者兼治﹐皆無益。僕年十四﹐正在齋中習業﹐見說此證﹐而程省元惶惶無計。僕遂告之管先生伯同﹐說記憶先人曾說﹐此一證名曰髒躁悲傷﹐非大棗湯不愈。虎卿借方看之甚喜﹐對證笑而治﹐藥一投而愈矣。

卷之十六

坐月門

妊娠疾病旣明﹐須知坐月避忌﹐故以次之。

卷之十六坐月門

《產寶方》周序第一

聞至靈者人﹐最重者命。人皆知命之所重﹐而不知養命之方﹐天年未終﹐疾病攻奪。

嗟乎﹗世無良醫著述﹐則急難倉卒尋醫﹐其舛誤多矣。醫之中惟產難爲急﹐子母性命懸在片時。勤志方書﹐常思救療﹐每覽名醫著述﹐皆志於心。且夫男女媾精﹐陰陽分气﹐就中女弱﹐疾狀頗多。蓋其稟柔質﹐以爲人有血髒﹐而抱育﹑妊娠之內﹐導理有常。至於飲食之間﹐動靜之際﹐尢多制忌以節性情﹐及乎旣產﹐鮮保安者。蓋是損觸臟腑﹐傷動筋骨﹐將理稍失﹐疾患便生。更值盲醫﹐取次下藥致其所苦﹐積漸懸危﹐日復一日﹐亟至於死﹐可不痛哉﹗故《易》曰﹕天地之大徳曰生。則知在天地之間以生育爲本﹐又豈因生產而反危人之命乎﹖自惟攝理因循﹐藥餌差謬﹐致其產婦不保安全。且婦人生產方二﹑三次﹐血气未衰﹐飲食易進﹐但能節性﹐則無病生。縱或偶有微﹐不難醫治。至於四﹑五次﹐迨乎七﹑八次﹐傷敗已深﹐血气衰微﹐子髒虛弱﹐穢敗內滯﹐風邪外攻﹐若有病生﹐宜須審療。醫若不仔細﹐疾便危殆﹐此醫殺之理甚明矣。且世俗之家﹐婦人產後復乳其子﹐產旣損气已甚﹐乳又傷血至深﹐蠹命耗神﹐莫極於此。稍失常理﹐便合急醫﹐或以家貧﹐不及濃賂醫者﹐醫者怠慢﹐須臾困篤。吁﹗人之生產非小事也﹐而醫者圖財﹐侮而致死﹐此醫殺之理又明矣。且夫產前產後﹐血气未寧﹐一疾苟生﹐百疾同作。古人所以著方論於產乳者﹐正在此也。至若鯉魚﹑阿膠能治胎動﹔芎﹑當歸善療胎痛。只如胎動﹑胎痛﹐非至理也。有因母疾而胎動者﹐有因胎不堅固而自動者﹐痛亦如之。此略舉大綱﹐蓋須知醫者之功也。降及地黃益血﹐生薑助气﹐芍藥止痛﹐黃補虛。用之得門﹐其效如聖﹔用之失理﹐不如不醫。乃知醫人不可苟作。

以此疾﹐心常思著方以濟危急﹐而學解不博﹐未能自信。所以偏采產術﹐志在廣行。復見昝殷《產寶》﹝昝﹐子感切﹞深入醫門。乃大中歲相國白敏中傷玆婦人多患產難﹐詢訪名醫﹐思救人命﹐或人舉殷。相國迎召問其產乳﹐殷乃撰方三卷﹐贄於相國﹐相國重其簡要﹐命曰《產寶》。此方𨿽存﹐得者甚少。志在愈疾﹐常恨不家藏一本﹐故輒敢序之﹐蓋欲開其眾聽。凡五十二篇﹐三百七十一方﹐兼拾昝氏之遺作小論三篇﹐次於序末。庶幾妊娠之家﹐自得覽斯﹐爲家內明師爾。時丁巳歲秋八月序。

卷之十六坐月門

將護孕婦論第二

凡婦人妊娠之後以至臨月﹐臟腑壅塞﹐關節不利﹐切不可多睡﹐須時時行步。不宜食粘硬難化之物﹐不可多飲酒﹐不可亂服湯藥﹐亦不可妄行鍼灸。須寬神﹐減思慮﹐不得負重或登髙涉險。若偶然胎不安﹑腰痛者﹐須服安胎藥一﹑二服﹐得安卽止。周論曰﹕生產𨿽然觸穢排比﹐須要在先入月一日﹐貼產圖並日遊胎殺所在﹐並借地法於妊婦房內北壁上﹐仍根據位設牀帳﹐濃鋪茵蓐﹐周密使無孔竅。夏月亦鋪濃薦﹐用好油單薄席﹑紗帳以備之﹐常焚香令潔淨﹐備辦湯藥器物。旣覺欲產﹐不得喧哄﹔人力雜亂﹐大小愴惶﹐驚動產婦。宜預擇年髙歷練生婆一人﹐並穩當曾經慣婦人一﹑二人扶持﹐不得揮霍﹐恐產婦憂驚。又忌閒雜外人﹐並喪孝﹑穢觸之人看視﹐切不得驚動傷早。若坐婆拙﹐不能體候﹐胎气方轉動之際﹐便爲欲生。多端下手﹐驚動傷早﹐則橫﹑倒之憂從此而致也。

《產寶方》云﹕妊娠欲產﹐腹𨿽痛而腰不甚痛者﹐未產也﹐且令扶行熟忍。如行不得則憑物扶立﹐行得又行。或衣漿先下﹐然後作陣腰腹痛﹐眼中如火生﹐此是胎離腎經﹐兒逼產門也。卽服催生藥一﹑二服﹐卽扶人蓐艸﹐切不可坐艸早。務要產婦用力﹐存養調停﹐亦令坐婆先說諭之。如覺心中煩悶﹐可取白蜜一匙﹐用新汲水調下。或覺饑﹐卽喫軟飯或粥少許亦須預備﹐勿令饑渴﹐恐產婦無力困乏也。若不饑渴﹐亦不須彊食。大凡生產自有時候﹐不可彊服催生﹑滑胎等藥。或因坐艸早﹐勢不獲已則服之。若無事彊服﹐恐變生他疾﹐又須戒之。

卷之十六坐月門

滑胎例第三

凡妊娠已滿十月﹐形體成就﹐神識咸備﹐分气趣產﹐宜服滑胎湯藥。

卷之十六坐月門

滑胎例第三

瘦胎易產。胡陽公主每產累日不下﹐南山道士進此方。

商州枳殼﹝二兩﹞粉艸﹝一兩﹞

上爲細末﹐百沸湯點二錢服。空心﹐日三服。

凡懷孕六﹑七个月以上﹐服之令兒易生。初生胎小微黑﹐百日以後肉漸變白。此𨿽孫眞人滑胎易產方﹐然抑陽降气﹐爲眾方之冠。此方分兩出《必用方》﹐以此爲正。

一方枳殼六兩﹐甘艸一兩。﹝故加枳殼﹐減甘艸﹐蓋未產人甘艸性寒故也。未產前一月﹐日三服。忌登髙廁﹞

一方有糯米半升﹐淘洗控幹﹐同炒爲末﹐米飲﹑白湯調下一﹑二錢。溫隱居加當歸﹑木香各等分。

卷之十六坐月門

滑胎例第三

治妊娠胎肥壅隘﹐動止艱辛﹐臨月服之﹐縮胎易產。兼治腸中諸疾﹐下气寬膈。

枳殼﹝五兩﹞甘艸﹝一兩半﹞香附子﹝三兩﹐炒去毛﹞

爲末。姜煎湯點亦可。如丈夫﹑婦人冷气攻刺脇肋疼痛者﹐用蔥白三寸同煎服。婦人脾寒﹐血气成塊作痛﹐熱酒調服。大小便不通﹐白牽牛爲末﹐煎湯調服。

卷之十六坐月門

滑胎例第三

香附子枳殼﹝各二兩﹞甘艸﹝半兩﹞

卷之十六坐月門

滑胎例第三

治妊婦衝任脈虛﹐補血安胎。

熟地黃﹝二兩﹞當歸﹝一兩﹐微炒﹞

上爲細末﹐煉蜜丸如梧子大﹐溫酒下三﹑四十丸。

許學士云﹕大率婦人妊娠﹐惟在抑陽助陰。蓋抑陽助陰之藥甚多﹐然胎前藥惟惡羣隊﹐若陰陽交錯﹐別生他病。惟是南山道士枳殼散所以抑陽﹐四物湯所以助陰故爾。然枳殼散差寒﹐若單服之恐有胎寒﹑腹痛之疾﹐以內補丸佐之﹐則陽不至彊﹐陰不致弱。陰陽調停﹐有益胎嗣﹐此前人未嘗論及也。

卷之十六坐月門

滑胎例第三

其藥性滑利小便。

車前子上爲末﹐酒調苜方寸匕服。不能飲者﹐水調。

《詩》云﹕苜能令婦人樂有子矣。陸機注云﹕治婦人產難。愚詳孔子序《詩》云﹕樂然而生﹐易於生育。後人以爲注喜﹐誤矣。

卷之十六坐月門

滑胎例第三

治產難神寢丸瘦胎滑利易產﹐臨入月服之﹐極有神效。知蘄州施少卿方﹐蘄州徐太丞傳。

通明乳香﹝半兩﹐別研﹞枳殼﹝一兩﹞

上爲細末﹐煉蜜丸如梧子大。空心﹐溫酒吞下三十丸﹐日一服。懷孕九个月以後方可服。陸氏方名寤生丸﹐乳香只一分﹐酒糊丸。

卷之十六坐月門

滑胎例第三

治妊娠滑胎易生。

楡白皮甘艸﹝各二兩﹞葵子﹝一兩﹞

上爲粗末﹐每服二錢。水一盞﹐煎至七分﹐去滓溫服。

一方無楡白皮﹐名葵子散。

卷之十六坐月門

滑胎例第三

主孕九个月﹐將產消息﹐豬肚方。

豬肚一全具根據法用蔥五味﹐煮熟食﹔食如不盡﹐更食﹐以盡爲度。不得與別人食﹐無效。

卷之十六坐月門

滑胎例第三

安胎寬气進食﹐瘦胎易產。設或居處失宜﹐偶然頓僕﹐胎動胎痛﹐漏胎下血。

兼服佛手散﹝見通用方﹞﹑神寢丸﹑枳殼散﹝見前﹞﹐此三藥入月內大宜常服。

香附子﹝四兩﹞山藥﹝二兩﹞縮砂仁﹝一兩﹞木香﹝四錢﹞粉艸﹝一兩一分﹞益智仁紫蘇葉﹝各半兩﹞

上爲細末﹐白湯點二錢服。

卷之十六坐月門

月空方位例第四

﹝出《太平聖惠》。《外臺》同﹞

正月三月五月七月九月十一月以上在丙壬二月四月六月八月十月十二月以上在甲庚

卷之十六坐月門

逐月安產藏衣忌向方位第五

凡安產藏衣方位﹐並於臥閣內分布。《太平聖惠方》云﹕凡妊婦初入月﹐便寫產圖一本﹐以朱書某月某日﹐空貼在某位。如正月在丙壬﹐可於壬位安產婦牀帳﹐丙位藏衣之類﹐貼掛在產婦房內北壁上。若值閏月﹐只看節气用之。又云﹕每月產圖有雷公﹑招搖﹑運鬼力士﹑天狗﹑軒轅﹑大時﹑咸池﹑丰隆﹑吳時﹑白虎﹑大夫﹑天候﹑狂虎﹐凡此十三神﹐並從月建易其位。所謂月空者﹐按《內經》云﹕月廓空無寫。王冰注云﹕論月輪中空日也﹐卽非十三神之數。今《太平聖惠方》以六陽月在丙壬﹐以六陰月在甲庚。正如《外臺》所言﹐正月在丁壬﹐至十二月在甲庚之類﹐其理一也。但《外臺》言之詳﹐《聖惠》言之簡耳。今人多根據《聖惠方》者﹐特從其簡而已。或云凡逐月安產藏衣﹐並向月徳﹑月空方位。所有十三神殺﹐並從節气更換。若交次月節便作次月﹐用書產圖者﹐非也。假如正月十四日立春﹐若妊婦十三日乳臥﹐豈可作去年十二月用也﹐必根據月分用之乃是。若根據節气更換﹐則天徳﹑月徳所在差矣。然月空與壬謂之仲﹐天空頗相類﹐議者以爲天空者﹐非十三神之數。蓋課中有天乙﹐貴人其位無可與對者﹐故此空是謂天空。值此神﹐百事不宜﹐止宜安產婦牀帳藏衣之類耳。《集聖歷》云﹕天徳正月在丁﹐二月在坤﹐三月在壬﹐四月在辛﹐五月在幹﹐六月在甲﹐七月在癸﹐八月在艮﹐九月在丙﹐十月在乙﹐十一月在巽﹐十二月在庚。

又堪輿歷有遊年白虎殺神在太歲後一辰。如太歲卯﹐則白虎在寅。餘仿此推之。若產及藏衣犯之﹐則子母皆不利也。

王子亨云﹕難產逆生論稱犯一切神殺﹐固有是理﹐然亦有自然難產﹐兒自逆生者﹔及有產腸胃俱下者﹐產已則復如故。此非疾病所致﹐气血所主。天下之理﹐蓋有不可窮詰者﹐亦宜知之。

安產藏衣十三神吉凶方位圖

卷之十六坐月門

推婦人行年法第六

生气方﹝產婦宜向之坐臥﹐及產帳向之﹐開門大吉﹞

反支月﹝遇此月卽鋪灰上﹐用牛皮或馬驢皮訖﹐鋪艸﹐勿令惡血污地吉﹞

禍害月﹝不得於其上產﹐又不得向之大小便﹐避之大吉﹞

絕命方﹝不得於其上產﹐又不得向之大小便﹐避大大吉﹞

懸屍日﹝遇此月產﹐不得攀繩﹐宜懸馬轡攀之大吉﹞

閉肚方﹝臨月到盈月﹐並不得向之大小便及棄不淨之水﹐謹之吉﹞

八莊方﹝產帳不得向之開門﹐忌之大吉﹞

生气方反支方禍害方絕命方懸屍日閉肚方八莊方產母宜著宜臥宜喚十三歲行年在庚申。坤﹝正﹑七月﹞。離巽﹝辰戌日。在正西偏北辛﹐在正東偏北甲。

黃色衣西南首。西南方黃衣師看產﹞。

十四歲行年在己未。離﹝二﹑八月﹞。坤兌﹝卯酉日。在正北偏西壬﹐在正北偏東癸。

赤色衣正南首。正南方赤衣師看產﹞。

十五歲行年在戊午。坎﹝三﹑九月﹞。乾艮﹝寅申日。在正北偏東癸﹐在正北偏西壬。

黑色衣正北首。正北方黑衣師看產﹞。

十六歲行年在丁巳。震﹝四﹑十月﹞。艮乾﹝丑未日。在正東偏北甲﹐在正西偏北辛。

靑色衣正東首。正東方靑衣師看產﹞。

十七歲行年在丙辰。艮﹝五﹑十一月﹞。震坎﹝子午日。在正東偏南巳。在正西偏南庚。

黃色衣東北首。東北方黃衣師看產﹞。

十八歲行年在乙卯。幹﹝六﹑十二月﹞。坎震﹝巳亥日。在正南偏東丙。在正南偏西丁。

白色衣西北首。西北方白衣師看產﹞。

十九歲行年在甲寅。兌﹝正﹑七月﹞。巽離﹝辰戌日。在正南偏西丁。在正南偏東丙。

白色衣正西首。正西方白衣師看產﹞。

二十歲行年在癸丑。巽﹝二﹑八月﹞。兌坤﹝卯酉日。在正西偏南庚﹐在正東偏南乙。

靑色衣東南首。東南方靑衣師看產﹞。

二十一歲行年在壬子。坤﹝三﹑九月﹞。離巽﹝寅申日。在正西偏北辛﹐在正東偏北甲。

黃色衣西南首。西南方黃衣師看產﹞。

二十二歲行年在辛亥。離﹝四﹑十月﹞。坤兌﹝丑未日。在正北偏西壬﹐在正北偏東癸。

赤色衣正南首。正南方赤衣師看產﹞。

二十三歲行年在庚戌。坎﹝五﹑十一月﹞。乾艮﹝子午日。在正北偏東癸﹐在正北偏西壬。黑色衣正北首。正北方黑衣師看產﹞。

二十四歲行年在己酉。震﹝六﹑十二月﹞。艮乾﹝巳亥日。在正東偏北甲﹐在正西偏北辛。靑色衣正東首。正東方靑衣師看產﹞。

二十五歲行年在戊申。艮﹝正﹑七月﹞。震坎﹝辰戌日。在正東偏南乙﹐在正西偏南庚。

黃色衣東北首。東北方黃衣師看產﹞。

二十六歲行年在丁未。幹﹝二﹑八月﹞。坎震﹝卯酉日。在正南偏東丙﹐在正南偏西丁。

白色衣西北首。西北方白衣師看產﹞。

二十七歲行年在丙午。兌﹝三﹑九月﹞。巽離﹝寅申日。在正南偏西丁﹐在正南偏東丙。

白色衣正西首。正西方白衣師看產﹞。

二十八歲行年在乙巳。巽﹝四﹑十月﹞。兌坤﹝丑未日。在正西偏南庚﹐在正東偏北乙。

靑色衣東南首。東南方靑衣師看產﹞。

二十九歲行年在甲辰。坤﹝五﹑十一月﹞。離巽﹝子午日。在正西偏北辛﹐在正東偏南甲。黃色衣西南首。西南方黃衣師看產﹞。

三十歲行年在癸卯。離﹝六﹑十二月﹞。坤兌﹝巳亥日。在正北偏西壬﹐在正北偏東癸。

赤色衣正南首。正南方赤衣師看產﹞。

三十一歲行年在壬寅。坎﹝正﹑七月﹞。乾艮﹝辰戌日。在正北偏東癸﹐在正北偏西壬。

黑色衣正北首。正北方黑衣師看產﹞。

三十二歲行年在辛丑。震﹝二﹑八月﹞。艮乾﹝卯酉日。在正北偏東癸﹐在正西偏北辛。

靑色衣正東首。正東方靑衣師看產﹞。

三十三歲行年在庚子。艮﹝三﹑九月﹞。震坎﹝寅申日。在正東偏南乙﹐在正西偏南庚。

黃色衣東北首。東北方黃衣師看產﹞。

三十四歲行年在己亥。幹﹝四﹑十月﹞。坎震﹝丑未日。在正南偏東丙﹐在正南偏西丁。

白色衣西北首。西北方白衣師看產﹞。

三十五歲行年在戊戌。兌﹝五﹑十一月﹞。巽離﹝子午日。在正南偏西丁﹐在正南偏東丙。白色衣正西首。正西方白衣師看產﹞。

三十六歲行年在丁酉。巽﹝六﹑十二月﹞。兌坤﹝巳亥日。在正西偏南庚﹐在正東偏南乙。靑色衣東南首。東南方靑衣師看產﹞。

三十七歲行年在丙申。坤﹝正﹑七月﹞。離巽﹝辰戌日。在正西偏北辛﹐在正東偏北甲。

黃色衣西南首。西南方黃衣師看產﹞。

三十八歲行年在乙未。離﹝二﹑八月﹞。坤兌﹝卯酉日。在正北偏西壬﹐在正北偏東癸。

赤色衣正南首。正南方赤衣師看產﹞。

三十九歲行年在甲午。坎﹝三﹑九月﹞。乾艮﹝寅申日。在正北偏東癸﹐在正北偏西壬。

黑色衣正北首。正北方黑衣師看產﹞。

四十歲行年在癸巳。震﹝四﹑十月﹞。艮乾﹝丑未日。在正東偏北甲﹐在正西偏北辛。

靑色衣正東首。正東方靑衣師看產﹞。

四十一歲行年在壬辰。艮﹝五﹑十一月﹞。震坎﹝子午日。在正東偏南乙﹐在正西偏南庚。黃色衣東北首。東北方黃衣師看產﹞。

四十二歲行年在辛卯。幹﹝六﹑十二月﹞。坎震﹝巳亥日。在正南偏東丙﹐在正南偏西丁。白色衣西北首。西北方白衣師看產﹞。

四十三歲行年在庚寅。兌﹝正﹑七月﹞。巽離﹝辰戌日。在正南偏西丁﹐在正南偏東丙。

白色衣正西首。正西方白衣師看產﹞。

四十四歲行年在己丑。巽﹝二﹑八月﹞。兌坤﹝卯酉日。在正西偏東庚﹐在正東偏南乙。

靑色衣東南首。東南方靑衣師看產﹞。

四十五歲行年在戊子。坤﹝三﹑九月﹞。離巽﹝寅申日。在正西偏南庚﹐在正東偏北甲。

黃色衣西南首。西南方黃衣師看產﹞。

四十六歲行年在丁亥。離﹝四﹑十月﹞。坤兌﹝丑未日。在正北偏西壬﹐在正北偏東癸。

赤色衣正南首。正南方赤衣師看產﹞。

四十七歲行年在丙戌。坎﹝五﹑十一月﹞。乾艮﹝子午日。在正北偏東癸﹐在正北偏西壬。黑色衣正北首。正北方黑衣師看產﹞。

四十八歲行年在乙酉。震﹝六﹑十二月﹞。艮乾﹝巳亥日。在正東偏北甲﹐在正西偏北辛。靑色衣正東首。正東方靑衣師看產﹞。

四十九歲行年在甲申。艮﹝正﹑七月﹞。震坎﹝辰戌日。在正東偏南乙﹐在正西偏南庚。

黃色衣東北首。東北方黃衣師看產﹞。

卷之十六坐月門

體玄子借地法第七

東借十步西借十步南借十步北借十步上借十步下借十步壁方之中﹐四十餘地﹐安產借地﹐或有穢污。或有東海神王﹐或有西海神王﹐或有南海神王﹐或有北海神王﹐或有日遊將軍。白虎夫人﹐遠去十丈﹔軒轅招搖﹐舉髙十丈﹔天符地軸﹐入地十丈。令此地空閒﹐產婦某氏安。君無所妨礙﹐無所畏忌﹐諸神擁護﹐百邪速去。

急急如律令敕。﹝前項借地法﹐於入月一日朱書一本﹐貼產婦房內北壁上﹐更不須避忌神殺也﹞

卷之十六坐月門

禁艸法第八

鋪艸及氈褥訖﹐卽咒曰﹕鐵鐵湯湯﹐非公所當。是王一言得之銅﹐一言得之鐵﹐母子相生俱蔑鐵。急急如律令。

卷之十六坐月門

禁水法第九

欲產時貯水咒曰﹕南無三寶水﹐水在井中爲井水﹐水在河中爲河水﹐水在器中爲淨水﹐水在法中爲眞水。自知非眞﹐莫當眞水。

以淨持濁以正治邪日遊月殺五士將軍靑龍白虎朱雀玄武招搖天狗軒轅女天吞地吞懸屍閉肚六甲禁諱十二神王土符伏神各安所在不得動靜不得忌幹若有動靜若有忌乾施以神咒當攝汝形阿法尼阿毗羅莫多梨娑地梨婆訶

卷之十六坐月門

入月預備藥物第十

保气散佛手散枳殼散神寢丸楡白皮散保生丸催生丹黑神散大聖散花蕊石散黑龍丹理中丸催生符生地黃羌活葵子黃連竹茹烏梅雌雄石燕甘艸海馬馬銜鐵棗子陳皮姜錢黑豆白蜜無灰酒童子小便好醋白米煎藥鑪銚子煮粥沙瓶濾藥帛醋炭盆小石﹝一﹑二十顆﹞湯瓶軟硬炭漧柴茅暖水釜洗兒肥皂頭髮斷臍綫及剪刀﹝斷臍本不用刀﹐只用帛裹臍下﹐齒嚙斷﹞幹蓐艸臥交椅軟濃氈燈籠火把繳巾油燭發燭燈心

卷之十六坐月門

催生靈符第十一

書符時﹐宜以水飛朱砂書之﹐貼於房內北壁上。遇坐褥之時紮於鍼上﹐就盞內以燈燒之﹐庶免飛揚。溫水調服。

卷之十七

產難門

坐月旣明﹐須知產難﹐故以次之。

卷之十七產難門

產難論第一

﹝夫產難之由有六﹐所受各異﹐故治療之方不同。今具言之﹐以開世惑﹞

凡婦人以血爲主﹐惟气順則血順﹐胎气安而後生理和。今富貴之家﹐往往保惜產母﹐惟恐運動﹐故羞出入﹑專坐臥。曾不思气閉而不舒快﹐則血凝而不流暢﹐胎不轉動。以致生理失宜﹐臨產必難﹐甚至悶絕﹐一也。且如貧者生育﹐日夕勞苦﹐血气舒暢﹐生理甚易﹐何俟乎藥﹗則孕婦常貴於運動者明矣。次則婦人妊娠已經六﹑七个月﹐胎形已具﹐而世人不知禁忌﹐恣情交合﹐嗜欲不節﹐使敗精﹑瘀血聚於胞中﹐致令子大母小﹐臨產必難﹐二也。何以知之﹖生下孩子頭上有白膜一片﹐滯膩如膠﹐俗彊名曰戴白生﹔兒身有靑有黑﹐俗彊名曰宿痣﹐此皆是入月交合所致也。如此則不特母病﹐其子亦生浸淫﹑赤爛瘡瘍﹐俗謂之胎蛆﹐動逾歲月不差﹐可不戒乎﹗三則臨覺太早﹐大小揮霍﹐或信卜筮﹐或說鬼祟﹐多方誤恐﹐致令產母心驚神恐﹐憂惱怖懼。又被閒雜婦人﹑喪孝穢濁之人衝觸﹐若不預爲杜絕﹐臨產必難﹐三也。何以知之﹖如偸生之女﹑不正之屬﹐旣無產厄﹐子母均安﹐其理可知。凡臨產初﹐然腹痛或作或止﹐名曰弄痛。坐婆疏率﹐不候時至﹐便令試水﹔試水頻並﹐胞漿先破﹐風颯產門﹐產道漧澀。及其兒轉﹐便令坐艸﹐坐艸太早﹐兒轉亦難﹐致令產難﹐四也。直候痛極﹐眼中如火﹐此是兒逼產門﹐方可坐艸﹐卽令易產。如坐艸稍久﹐用力太過﹐產母困睡﹐抱腰之人又不穩當﹐致令坐立傾側﹐胎死腹中﹐其爲產難﹐五也。時當盛暑﹐宜居深幽房室﹐日色遠處﹐打開窗戶﹐多貯淸水﹐以防血暈﹑血悶﹑血溢妄行﹑血虛發熱之證。如冬末春初﹐天色凝寒﹐宜密閉產室﹐窒塞罅隙﹐內外生火﹐常令暖气如春﹐仍下部衣服不可去綿﹐方免胎寒血結﹐毋致產難﹐六也。凡孕婦入月斷不可洗頭﹐方免產難及橫生逆產。﹝自明﹞謹論。

卷之十七產難門

楊子建《十產論》第二

凡人生產﹐先知此十產證候﹐則生產之婦永無傷損性命。生產之間﹐性命最重。幸而孩子易生﹐人不知福﹐萬一有少艱難﹐則須臾之間﹐子母之命懸於絲髮﹐但世人所患者﹐惟看生產。收生之人﹐少有精良妙手﹐緣此而多有傾性命。余因傷痛其事﹐不爲無補。﹝外有盤腸產﹐僕添方法在後﹞

一曰正產﹕正產者﹐蓋婦人懷胎十月滿足﹐陰陽气足﹐忽然腰腹作陣疼痛﹐相次胎气頓陷﹐至於臍腹疼痛極甚﹐乃至腰間重痛﹐穀道挺迸﹐繼之漿破血下﹐兒子遂生﹐此名正產。

二曰傷產﹕傷產者﹐蓋婦人懷胎﹐忽有七月﹑八月而產﹔忽至九月﹑十月而產﹔忽有經一年﹑二年﹐乃至四年﹑五年而後產者。今獨以十月滿足爲正產。蓋一人之生﹐陰注陽定﹐各有時日﹐不可攺移。今有未產一月以前﹐忽然臍腹疼痛﹐有如欲產﹐仍卻無事﹐是名試月﹐非正產也。但一切產母﹐未有前面正產證候﹐卽不可令人抱腰﹐產母亦不可妄亂用力。蓋欲產之婦﹐臍腹疼痛﹐兒身未順﹐收生之人﹐卻教產母虛亂用力﹐兒身才方轉動﹐卻被產母用力一逼﹐遂使兒子錯路﹐忽橫忽倒﹐不能正生﹐皆緣產母未當用力之所致也。凡產母用力﹐須待兒子順身﹐臨逼門戶﹐方始用力一送﹐令兒下生﹐此方是產母之用力當也。若未有正產之候而用力傷早﹐並妄服藥餌﹐令兒下生﹐譬如揠苗而助之長﹐非獨無益﹐而又害之﹐此名傷產。

三曰催產﹕催產者﹐言婦人欲產﹐漿破血下﹐臍腹作陣疼痛﹐其痛極甚﹐腰重﹑穀道挺迸﹐已見是正產之候﹐但兒卻未生﹐卽可服藥以催之。忽有經及數日﹐產母困苦﹐已分明見得是正產之候﹐但兒子難生﹐亦可服藥以助產母之正气﹐令兒速得下生﹐此名催生。

四曰凍產﹕凍產者﹐蓋言三冬之月﹐天气寒冷﹐產母經血得冷﹐則凝結而不散。因其血之不散﹐以至兒子不能生下。此之一獘﹐爲害最深﹐然世人不知覺。若冬月﹐產婦下部不可脫去綿衣﹐並不坐臥寒冷之處﹐當滿房著火﹐令徧房常有暖气﹐常令產母背身向火﹐令臍下﹑腿膝間常有暖气。若背上﹑心前少聞寒冷﹐須是暖炙綿衣以包之爲貴﹐其血得熱則流散﹐使兒子易生﹐此名凍產。若春秋之間﹐天地少有陰濕寒冷之气﹐亦可就房中以微炭火暖之爲妙。

五曰熱產﹕熱產者﹐蓋言盛暑之月﹐欲產之婦當要其溫涼得所﹐不可因熱恣意取涼﹐反有傷損胎气。又生產之處﹐不可多著人數﹐切恐人多﹐熱气逼襲產母。蓋人之血气﹐得熱則散﹐熱過則損。今當夏暑炎熱之盛﹐而產母气虛﹐人气一逼﹐則其血沸溢﹐而血得熱則上蒸﹐能令產母發熱頭痛﹐面赤昏昏如醉﹐乃至不知人事。世有名血暈者﹐緣此而成也﹐此名熱產。若值夏月﹐少有淸涼之气﹐陰雨之變。產母亦不可任意取涼﹐恐生大病。

六曰橫產﹕橫產者﹐蓋兒子下生﹐先露其手﹐忽先露其臀﹐此因未當用力而產母用力之過也。臍腹疼痛﹐兒身未順﹐則是產母用力一逼﹐遂致身橫而不能生下。不幸而有此證候﹐當令產母安然仰臥﹐令看生之人推而入去。凡推兒之法﹐先推其兒身﹐令直上﹐漸漸通手以中指摩其肩﹐推其上而正之﹐漸引指攀其耳而正之。須是產母仰臥﹐然後推兒直上﹐徐徐正之﹐候其身正﹑門路皆順﹐煎催生藥一盞﹐令產母喫了﹐方可令產母用力﹐令兒下生﹐此名橫產。倘若看生之人非精良妙手﹐不可根據用此法﹐恐恣其愚﹐以傷人命。

七曰倒產﹕倒產者﹐蓋因其母胎气不足﹐關鍵不牢﹐用力太早﹐致令兒子不能回轉順生﹐便只直下先露其足也。治之之法﹐當令產母於牀上仰臥﹐令看生之人推其足﹐入去分毫。不得令產母用力﹐亦不得驚恐﹐候兒自順。若經久不生﹐卻令看生之人輕輕用手內入門中﹐推其足﹐令就一畔直上﹐令兒頭一畔漸漸順下﹐直待兒子身轉﹐門路正當﹐然後煎催生藥﹐令產母服一盞後﹐方始用力一送﹐令兒生下﹐此名倒產。若看生之人非精良妙手﹐不可根據用此法﹐恐恣其愚﹐以傷人命。

八曰偏產﹕偏產者﹐蓋因兒子回轉﹐其身未順﹐生路未正﹐卻被產母用力一逼﹐致令兒頭偏拄左腿﹐忽偏拄右腿﹐致令兒𨿽近人門而不能生下。但云兒已露頂﹐然不知兒之所露卽非頂也﹐忽左額角﹑忽右額角而已。謂兒頭偏拄一畔﹐以此不能生。收之之法﹐當令產母於牀上仰臥﹐令看生之人輕輕推兒近上﹐以手正其頭﹐令兒頭頂端正向人門﹐然後令產母用力一送﹐卽使兒子生下。若是小兒頭之後骨偏拄穀道﹐卽令兒卻只露額﹐當令看生之人﹐以一件綿衣炙令溫暖用裹手﹐急於穀道外旁輕輕推兒頭令正﹐卽便令產母用力送兒生也﹐此名偏產。凡於穀道外旁推兒頭正﹐須推其上而正之﹐仍是小用輕力推些上﹐兒而正之也。若看生之人非精良妙手﹐不可根據用此法﹐恐恣其愚﹐以傷人命。

九曰礙產﹕礙產者﹐蓋言兒身已順﹐門路俱正﹐兒子已露正頂而不能生下。蓋因兒身回轉﹐肚帶攀其肩﹐以此露正頂而不能生﹐此名礙產。收之之法﹐當令產母於牀上仰臥﹐令看生之人輕輕推兒近上﹐徐徐引手﹐以中指按兒肩下其肚帶也。仍須候兒身正順﹐方令產母用力一送﹐使兒子下生﹐此名礙產。若看生之人非精良妙手﹐不可根據用此法﹐恐恣其愚﹐以傷人命。

十曰坐產﹕坐產者﹐蓋言兒子之欲生﹐當從髙處牢系一條手巾﹐令產母以手攀之﹐輕輕屈足坐身﹐令兒生下﹐非令產母臨生兒時坐著一物﹐此名坐產。若是產母兒將欲生﹐卻令坐著一物﹐卽抵著兒路﹐不能生也。

十一曰盤腸產﹕﹝續添﹞

趙都運恭人﹐每臨產則子腸先出﹐然後產子。產子之後﹐其腸不收﹐甚以爲苦﹐名曰盤腸產。醫不能療。偶在建昌﹐得一坐婆施之一法而收之。其法遇產後子腸不收之時﹐以醋半盞﹐新汲冷水七分﹐碗調停﹐產婦面﹐每一縮﹐三收盡。此良法也﹐後學不可不知。

治推腸生方﹐又名盤腸產。

上以半夏爲末﹐搐鼻中則腸上矣。

又方﹕以大紙撚﹐以麻油潤了﹐點燈吹滅以煙燻產婦鼻中﹐腸卽上矣。

又方﹕以蓖麻子十四粒﹐去殼﹑研如膏﹐貼產婦頭頂中心﹐腸卽上﹐卽拭去。

卷之十七產難門

催生方論第三

五行論命﹐以年月日時支幹所遇﹐五行所屬﹐相生相值﹐以推人之貴賤。其間﹐最切要者時也。若林開命書﹐以年爲父母﹑爲己身﹔月爲兄弟﹑僚友﹔日爲妻外家﹑上官﹔時爲子孫﹑帝座。蓋人之生也﹐得其時則終身富貴﹐失其時則終身貧賤。信乎﹖人生之時不可忽也。然則人生之時其可催乎﹖殊不知娠有諸生產之難。若臨產起坐旣久﹐勞力困乏﹐須妙藥催趁﹐以救其危。當此之時又何暇論其時耶﹖又《聖惠方》有推娠婦行年法﹐若行年有與本命相值所產歲月者﹐卽鋪驢馬皮於灰艸上﹐令娠婦臨產時踐之﹐手攀鞍轡頭則易產。今之醫者﹐便以此等物爲產臥所需之物﹐誠謬論也。其所以然者﹐謂妊婦行年偶與本命相值於所產歲月﹐慮有諸般艱難之厄﹐故以此厭禳之﹐取其快速之意耳。如或不值則無用矣。今錄催生數方﹐皆名醫士夫歷用良驗者﹐以幸有緣。《產寶方》論曰﹕夫產難者﹐內宜用藥﹐外宜用法。蓋多門救療以取其安也。療產難坐艸數日﹐困乏不能生﹐此爲母先有病﹐經絡俱閉所然。

卷之十七產難門

催生方論第三

治產難或橫或倒﹐死胎爛脹於腹中。此方屢用神妙。

生大柞木枝﹝一大握﹐長一尺﹐淨洗﹑寸銼﹞甘艸大者﹝五寸﹐銼作五段﹞

上用新汲水三升半﹐同入新沙瓶內﹐以紙三重緊封之﹐文武火煎至一升半﹐令香。覺腹痛便準備候產。婦腰重痛欲坐艸時﹐溫溫飲一小盞﹐便覺心下開豁。如覺再渴﹐又飲一盞﹐至三﹑四盞﹐覺下重便生﹐更無諸苦。切不可坐艸早及坐婆亂下手。如催生藥只消一服﹐此方至驗﹐乃上蔡張不愚方也。

卷之十七產難門

催生方論第三

療逆產﹑橫生﹑瘦胎﹐兼治產前產後虛損﹐月脈不調﹐崩漏。一名催生黑散﹐一名烏金散﹐一名二神散。

百艸霜香白芷﹝不見火﹐爲細末﹞

上二味﹐等分研停﹐每服二大錢。於臨產蓐時﹐以童子小便並少米醋打爲膏﹐沸湯調下。《集驗》用酒﹑童子小便各半盞同煎﹐才沸卽調停﹐熱服。甚者不過再服。﹝血得黑則止﹐此藥大能固血﹐免得幹生﹐其妙在此﹞

卷之十七產難門

催生方論第三

黃蜀葵花﹐不以多少﹐焙漧爲細末﹐熟湯調下二錢﹐神妙。或有漏血﹑胎髒漧澀﹑難產痛劇者﹐並進三服。良久腹中气寬胎滑﹐實時產下。如無花時﹐只用葵子﹐爛研小半合﹐以酒調﹐濾去滓﹐溫過頓服﹐尢妙。亦治打撲傷損。如胎死不下﹐煎紅花﹐溫酒調下。用子歌曰﹝《經驗》用子四十九粒﹞﹕黃金內子三十粒﹐細研酒調能備急﹔命若懸絲在須臾﹐卽令眷屬不悲泣。

曹秀才方用葵子一味研墨﹐或研朱砂爲衣﹐每服四十粒﹐溫酒吞下。

卷之十七產難門

催生方論第三

療產婦生理不順﹐產育艱難並宜服之。﹝出《聖惠方》《局方》同﹐宜天醫日合﹞

十二月兔腦髓﹝去皮膜﹐研如泥﹞通明乳香﹝一分﹐研細﹞母丁香﹝末﹐一錢﹞麝香﹝一字﹐研細﹞

上四味拌停﹐以兔腦髓和丸如雞頭穣大﹐陰漧用油紙密封貼。每服一丸﹐溫水下﹐卽時產。隨男左女右﹐手中握出是驗。

卷之十七產難門

催生方論第三

又方﹕乳香方通明乳香一塊﹝如皂子大﹞

上爲末﹐覺腰痛時用新汲水一小盞﹐入醋少許同調。扶立令產婦兩手捉兩石燕﹐坐婆飼藥飲之﹔先令妊婦念「醫靈藥聖」三徧﹐然後服之。仍略扶行數步﹐須臾坐艸便生﹐更無痛楚﹐神良。

《經驗方》如神開骨膏乳香不以多少﹐五月五日午時﹐令一人在壁背捧乳缽在凳上﹐令一童兒以筆管透壁縫內﹐逐粒從筆管中過入乳缽內﹐研令極細。以童兒面北滴水﹐丸如雞頭大﹐每服一粒﹐無灰酒吞下。《海上方》用乳香﹑朱砂等分爲細末﹐麝香酒調下。

卷之十七產難門

催生方論第三

治難產或倒橫不順方﹐蛇蛻方。

蛇蛻﹝一條﹐全者﹞蠶蛻紙﹝一張﹐一方無﹞

上入新瓦瓶中﹐鹽泥固濟﹐燒存性爲末。煎楡白皮湯調下一錢﹐三服﹐覺痛便生。一方云﹕臨產腰痛﹐用藥三字﹐麝香一字﹐溫酒調下﹐名二妙散。

卷之十七產難門

催生方論第三

催生萬金不傳遇仙丹蓖麻子﹝十四个﹐去殼﹞朱砂雄黃﹝各一錢半﹞蛇蛻﹝一條﹐燒﹞

上爲細末﹐漿水飯和丸如彈子大。臨產時先用椒湯淋渫臍下﹐次安藥一丸於臍中﹐用蠟紙數重覆藥上﹐以闊帛系之﹐須臾生下﹐急取去藥﹐一丸可用三次。

卷之十七產難門

催生方論第三

治難產。兼治胞衣不下﹐兼治死胎。

上用蓖麻子七粒﹐去殼﹐細研成膏﹑塗腳心﹐胞衣卽下﹐速洗去﹐不洗腸出﹐卻用此膏塗頂上﹐腸自縮入﹐如聖之妙。一方男用七粒﹐女用十四粒。一方用蓖麻子百粒﹐雄黃末一錢﹐同研並用如前法。

卷之十七產難門

催生方論第三

治產難。

上用敗兔毫筆燒爲灰﹐細研爲末。生藕汁一盞調服﹐立產。若產婦虛弱及素有冷病﹐恐藕汁動气﹐當於銀石器內重湯調﹐溫服。

陸氏方云此難產第一方金箔﹝三片﹞兔毫筆頭﹝三个﹐燒爲灰﹞

上二味和停﹐用蠟爲丸如梧子大﹐作一服﹐溫酒下。

又方﹕大朱砂﹝隨多少﹐端午日曬至百日﹐不得著雨。如滿百日﹐取研如粉﹞

上用臘月兔腦髓和丸﹐如綠豆大。欲覺產﹐粥飲下一丸﹐良久便生。其藥男左女右﹐手中把出。

又方﹕臘月兔頭﹝一枚﹐燒爲灰﹞

上爲細末﹐蔥白煎湯調二錢﹐立生。

卷之十七產難門

催生方論第三

臘月兔血蒸餅﹐切作片子蘸之﹐以紙袋盛掛﹐當風處陰榦爲末﹐煎乳香湯調下二錢。

又方﹕臘月兔腦髓﹐塗於一張薄紙上﹐更用一張合﹐以秤錘捶三﹑五十下。每遇難生﹐看大小書「天生」兩字作符﹐以醋湯調下﹐極妙。

又方﹕兔皮和毛燒爲灰﹐末之。以酒調方寸匕﹐服之卽產。衣不下者﹐服之卽下。

治橫倒生者﹐或先手足者。

明阿膠﹝炒﹐一方用酥﹞滑石末﹝各一兩﹞葵子﹝二合﹞

上水一盞半﹐煎至一盞﹐去滓﹐分二服。

治難產五﹑六日不得分娩﹑疲困虛乏者。

光明水膠﹝二兩﹞

上用好酒一升半﹐微火溶膠﹐入新雞子一个﹐鹽一錢匕攪溫﹔令產婦坐椅物上伸腰﹐大口作二次服之﹐覺小腹重便生。緣坐艸早﹑驚動故也。

救產難經日不生。

雲母粉﹝半兩﹞

溫酒調服﹐入口當產。不順者卽產﹐萬不失一。﹝陸氏方云是何徳揚方﹐云已救三﹑五千人。卻用雲母粉澄過研細﹐取一團如雞子大﹐臨時以無灰酒調下﹞

治橫逆產理不順﹐子死腹中。

伏龍肝細研﹐每服一錢﹐酒調服之。以土著兒頭上戴出妙。

卷之十七產難門

催生方論第三

療難產三日不下方。

吞雞子黃三枚﹐並少苦酒服。

卷之十七產難門

催生方論第三

療橫產及胎死腹中。

以三姓雞卵各一枚﹐三姓鹽各一錢﹐三姓水共一盞相和。煮五﹑七沸﹐分溫二服。令產母東首服之﹐立出。

療難產日久﹐气力乏盡不能生﹐此是宿疾。

赤小豆﹝二升﹞

以水九升﹐煮熟取汁﹐入炙了明黃膠一兩同煎﹐少時一服五合﹐未效再服﹐不過三﹑四服卽產。

卷之十七產難門

催生方論第三

療難產三日不出。

吞槐子十四枚卽下。《廣濟方》有蒲黃一合。《千金》《集驗》﹑崔氏同。

又方當歸爲末﹐酒調方寸匕服。

卷之十七產難門

催生方論第三

臨產腰疼﹐方可服之。

人參﹝爲末﹞乳香﹝各一錢﹞辰砂﹝半錢﹞

上三味一處研﹐臨產之時﹐急用雞子淸一个調藥末﹐再用生薑自然汁調開﹐冷服。如橫生﹑倒生﹐實時端順﹐子母平善。傳於鄂施漢卿﹐屢見功效。

卷之十七產難門

催生方論第三

臨產腰疼﹐方可服之。

延胡索沒藥白礬白芷姜黃當歸桂心﹝等分﹞

上爲細末﹐臨產陣痛時﹐燒鏵刃鐵﹝犁頭是也﹞。令通赤﹐淬酒﹐調藥三錢﹐服一﹑二杯立產。﹝此方鳳州河池縣喬醫家貨﹐每服錢引一道。遇一士友楊濟伯密得之﹐屢試屢驗。﹞

卷之十七產難門

催生方論第三

乳香研細﹐以豬心血爲丸如梧桐子大﹐以朱砂爲衣﹐日幹﹐每服一粒。如催生﹐冷酒化下﹔良久未下﹐再服一粒。如大段難產時﹐以蓮葉心蒂七个﹐水二盞﹐煎至一盞﹐放溫化下一粒﹐良久未下﹐亦可再服。此藥靈驗如神﹐無有不下者。如胞漿先破﹐惡水來多﹐胎幹不得臥時﹐須先與四物湯及通眞丸補養其血气﹐次更濃煎蔥湯﹐放冷如體﹐令坐婆洗產戶﹐須是款曲洗﹐令气上下通暢﹐仍更用酥調滑石末塗產戶裏﹐次服前催生藥則萬全矣。如胎死不下者﹐用黑豆三合﹐好醋半升﹐煮令豆爛﹐取汁一盞放溫﹐化下藥一粒﹐須臾便下矣。萬一未下﹐亦可再服。如胎下胞衣未下者﹐服此亦便下也。若胎橫逆不順﹐卽先服如神散﹝方見前﹞﹐再服此藥﹐復以此藥催之。合藥時﹐要五月五日午時極妙﹐或七月七日﹐或三月三日及月初上辰日合亦得。

卷之十七產難門

催生方論第三

療逆產方鹽塗兒足底。又可急搔抓之﹐並以鹽摩產婦腹上﹐卽產。

又方﹕以鹽和粉﹐塗兒兩足﹐下卽順矣。

《集驗方》療逆產燒錢令赤﹐納酒中飲之。

又方﹕取夫陰毛二﹑七莖燒﹐以豬膏和丸如豆大﹐水吞下﹐兒手卽握出﹐神驗。

卷之十七產難門

催生方論第三

療產難方取車中膏畫腋下及掌心。崔氏﹑文仲﹑《短劇》《千金》《集驗》《備急》同。

療逆產胞衣不出方取竈屋黑塵﹐研爲細末﹐酒調方寸匕。一方用梁上塵。

卷之十七產難門

催生方論第三

療橫生﹑逆產﹐服諸符藥不捷者灸右腳小指尖頭三壯﹐艾炷如小麥大。

卷之十七產難門

催生方論第三

療橫生﹑倒產﹐手足先出方﹝並出《外臺》﹞。用粗鍼刺兒手足﹐入二分許﹐兒得痛驚轉卽縮﹐自當回順。文仲﹑《備急》《千金》﹑崔氏﹑《集驗》同。

橫產﹑逆產二條﹐其理𨿽別﹐療法蓋同。可以意量﹐逐善參用也。

卷之十七產難門

郭稽中產難方論第四

論曰﹕產難者何﹖胎側有成形塊爲兒枕﹐子欲生時﹐枕破與敗血裹其子﹐故難產。但服勝金散﹐逐其敗血卽自生。若逆生﹑橫生﹐並皆治之。

卷之十七產難門

郭稽中產難方論第四

麝香﹝一錢﹐研﹞鹽豉﹝一兩﹐以舊靑布裹了﹐燒令赤﹐急以乳缽研細﹞

上爲末﹐取秤錘燒紅﹐以酒淬之﹐調下一大錢。

陳無擇評曰﹕產難不只胎側有兒枕破﹐與敗血裹凝傷其胎息﹐因緣自有難易。其如橫逆﹐多因坐艸太早﹐努力過多﹐兒轉未逮﹔或已破水﹐其血必幹﹐致胎難轉。若先露腳謂之逆﹐先露手謂之橫。法當以鍼刺之﹐使自縮入﹐卽服神應黑散以固其血﹐必自轉生。《養生方》云﹕倉皇之間﹐兩命所系﹐不可不廣傳﹐蓋贊黑散之功也。或以鹽塗兒腳底搔抓之。

神應黑散方﹝見前﹐卽催生如神散﹞

卷之十七產難門

產難子死腹中方論第五

夫產難子死腹中者﹐多因驚動太早﹐或觸犯禁忌﹐致令產難。皆因穢沃先下﹐產時未到﹐穢露已盡而胎枯躁﹐故子死腹中。其候產母舌靑黑及胎上冷者﹐子已死也。故產處坐臥須順四時方面﹐並避五行禁忌﹐若有觸犯﹐多招災禍也。

卷之十七產難門

產難子死腹中方論第五

治妊娠三﹑五个月﹐胎死在腹內不出﹐當歸葵子散。

大腹子赤芍藥楡白皮﹝各三兩﹞當歸﹝一兩﹐炒﹞滑石末﹝三分﹞瞿麥葵子﹝炒﹞茯苓粉艸子芩﹝各半兩﹞

上爲粗末﹐每服四錢。水一盞﹐煎至七分﹐去滓﹐不拘時溫服。

療死胎腹內不出﹐母已危殆不得已者。立效方。

水銀﹝半兩﹞桂末﹝一錢﹞

上只作一服﹐溫酒調下。粥飲亦可。

又方﹕以利斧赤置酒中﹐待溫飲之﹐其子便下。

卷之十七產難門

產難子死腹中方論第五

治妊娠胎死腹中﹐候其母面赤舌靑者是。宜錫粉丸。﹝出《指迷》﹞

錫粉水銀﹝各一錢﹞

上同研﹐不見水銀爲度﹐以棗肉和丸如豌豆大﹐煎瞿麥湯吞下。

卷之十七產難門

產難子死腹中方論第五

療胎死腹中。

以好辰砂一兩﹐水煮數沸﹐研令極細﹐酒調二錢服。

又方﹕以雞子黃一枚﹐用薑汁一合調雞子黃令均﹐頓服。分娩後喫蕓苔粥良。

卷之十七產難門

產難子死腹中方論第五

桂心﹝末﹐二錢﹞麝香當門子﹝一个﹞

上同研﹐溫酒調服﹐須臾如手推下﹐比之用水銀等藥﹐不損血气。何氏方無麝香﹐每用桂末二錢﹐痛陣密時﹐用溫童子小便調下﹐名觀音救生散。兼治產難及橫﹑倒生。

卷之十七產難門

產難子死腹中方論第五

療胎死腹中不出﹐母欲絕。水銀方。

水銀﹝二兩﹞

頓吞之﹐兒立出。

又方﹕用水銀如彈子大﹐以棗肉均研﹐和如大豆許﹐水吞下立出。

卷之十七產難門

產難子死腹中方論第五

治子死腹中。取夫尿二升﹐煮令沸飲之。

卷之十七產難門

產難子死腹中方論第五

療或半生胎不下﹐或子死腹中﹐或半著脊及在艸不產﹐血气上蕩心﹐母面無顏色﹐气欲絕方。

豬脂﹝一升﹐煎﹞白蜜﹝一升﹞淳酒﹝二升﹞

上三味﹐合煎取二升﹐分溫兩服。不能飲﹐隨所能服之。

又療子死腹中不出。以牛屎塗母腹上立出。

卷之十七產難門

產難子死腹中方論第五

療胎死。

甘艸﹝一尺﹞蒲黃﹝二合﹞筒桂﹝四寸﹞香豉﹝二升﹞雞子﹝一枚﹞

上細切﹐以水六升﹐煮取三升﹐頓服。胎胞穢惡盡去﹐大良。

產經數日不出﹐或子死腹中﹐母气欲絕。

瞿麥﹝六兩﹞通艸桂心﹝各三兩﹞牛膝﹝四兩﹞楡白皮﹝一升﹞

上咀﹐以水九升﹐煎取三升﹐去滓﹐分溫三服。

卷之十七產難門

產難子死腹中方論第五

治子死胎不下﹐胞破不生。此方累有效﹐救人幾萬數。

鬼臼不拘多少﹐黃色者。去毛﹑碾爲末﹐以手指撚之如粉﹑極細爲度﹐每服二錢。用無灰酒一盞﹐同煎至八分﹐通口服﹐立生如神。此藥不用羅﹐只碾令極細。

卷之十七產難門

產難子死腹中方論第五

療死胎不出。

朴硝爲末﹐每用二錢﹐溫童子小便調下。知洪州進賢曾通仕定求云﹕昔爲丰城尉時﹐有貓孕五子﹐一子已生﹐四子死腹中﹐啼喚欲死。試問醫者﹐令用此藥灌之﹐死子卽下﹐貓得再生。後有一牛亦如此﹐用此法亦活。醫云﹕本治人方﹐用以治畜也。後因以救人無不驗。

﹝僕爲兒時﹐曾有一親戚胎死腹中﹐不下數日﹐百計已窮。記憶我先人用朴硝半兩研細﹐以童子小便調下﹐胎卽落矣﹞

治死胎不下﹐其證指甲靑﹑舌靑﹑脹悶﹐甚者口中作屎臭。先以平胃散一貼作兩服﹐每服酒﹑水各一盞﹐同煎至一盞﹐卻投朴硝半兩﹐研細再煎三﹑五沸傾出﹐候微溫服盡﹐其胎卽化血水而下。

繆宅厥息孺人杜氏﹐生產數日不下﹐坐婆﹑魂童救療皆無效﹐召僕診之。僕曰﹕產前脈不可考﹐但當察色而知之。遂揭帳明燭以察之﹐其面色赤﹐舌色靑﹐見此色者﹐知胎已死﹐母卻無憂矣。或問曰﹕何以知之﹖余答曰﹕面赤舌靑者﹐子死母活明矣。供自合至寶丹二粒服之﹐胎卽落矣。以此見古人處方神速。至寶丹﹝方見《和劑方》﹞。

卷之十七產難門

產難生死訣第六

欲產之婦脈離經﹝《難經》云﹕一呼三至曰離經。此是陽加於陰二倍。一呼一至亦曰離經﹐此是陰加於陽四倍也。注云﹕經者常也﹐謂脈離常經之處。細而言之﹐一呼脈再至﹐一吸脈再至﹐曰平和之脈。故一呼脈行三寸﹐一吸脈行三寸﹐呼吸定息﹐脈行六寸。一日一夜﹐一萬三千五百息﹐脈行八百一十丈﹐乃爲一周﹐復從始之經再行。今一呼脈三至﹐一吸脈三至﹐呼吸定息﹐脈行九寸。一日一夜﹐脈行通計一千二百一十五丈﹐過於平脈之數﹐不在所起之經再起﹐故曰離經。若一呼一至﹐脈行寸半﹔一吸一至﹐脈行寸半﹔呼吸定息﹐脈行三寸。一日一夜﹐通計脈行得四百單五丈﹐乃爲一周﹐是不及平脈之數。周而復始﹐亦不在所起之經再起﹐亦曰離經也﹞。沈細而滑也同名。﹝臨產之婦﹐脈見沈細而滑者﹐乃腎臟本脈之形。然腎系胞胎﹐見此脈者﹐亦與離經之脈同名也﹞夜半覺痛應分誕﹐來日日午定知生。

﹝若妊婦夜半時覺得腹痛﹐定知來日午時當分娩也。《聖惠方》云﹕夜半子時覺腹痛﹐來日午時必定生產。謂子午相對﹐正半日時數也﹞身重體熱寒又頻﹐舌下之脈黑復靑。反舌上冷子當死﹐腹中須遣母歸冥。﹝凡妊婦身體沈重者﹐胃气絕也。又體熱寒栗頻並者﹐陽气衰﹐陰气盛也。若舌根下脈見黑靑色及舌反卷上﹐冰冷不溫者﹐子母俱死之候﹞面赤舌靑細尋看﹐母活子死定應難。﹝凡妊婦面色赤是榮气流通﹐母活之候﹔舌上靑色是妊脈絡絕﹐胎死之候﹞

唇口俱靑沫又出﹐子母俱死總髙判。﹝若妊婦唇口俱靑色者﹐榮衛气絕也。又口中吐出痰沫者﹐是脾胃之气俱絕﹐此是子母俱死之候也﹞面靑舌靑沫出頻﹐母死子活定知眞。不信若能看應驗﹐尋之賢哲不虛陳。﹝凡妊婦面與舌皆靑色又頻生痰沫者﹐是產母榮衛俱絕﹐胎气沖上之候。此是子活母死之候﹐產下子﹐母必死也。此古賢哲應驗之文﹐不虛妄陳其說也﹞。

新產之脈緩活吉﹐實大弦急死來親﹐﹝凡婦人新產之後﹐其脈來緩滑者﹐爲气血通和﹐是生活安吉之兆也。若見實大弦急之脈則凶﹐必死之脈﹞若得沈重小者吉﹐忽若堅牢命不停。﹝若產婦診得沈重微小者﹐此是形虛脈虛相應﹐故云吉兆之脈。忽然診得堅硬牢實之脈﹐是脈盛形衰相反﹐性命不可停畱﹐必死也﹞寸口澀疾不調死。﹝若產後診得寸口脈澀疾﹑大小不調勻者﹐此是血气衰絕之脈﹐故云死也﹞。沈細附骨不絕生。﹝若重手按之乃得﹐其脈沈細附著於骨﹐不斷絕有力者﹐此生活之兆也。﹞審看此候分明記﹐長須念此向心經。﹝凡爲醫者﹐宜詳審脈分明﹐記於心胸也。﹞

王子亨云﹕凡產後諸疾﹐最忌脈大。

卷之十八

產後門

產難旣明﹐須知產後疾病﹐故以次之。

卷之十八產後門

產後將護法第一

﹝周論並在其中﹞

論曰﹕凡婦人生產畢﹐且令飲童子小便一盞﹐不得便臥﹐且宜閉目而坐﹐須臾方可扶上牀仰臥﹐不得側臥﹐宜立膝﹐未可伸足。髙倚牀頭﹐濃鋪茵褥﹐遮圍四壁﹐使無孔隙﹐免被賊風。兼時時令人以物從心至臍下﹐使惡露不滯﹐如此三日可止。仍不可令多臥﹐如臥多﹐看承之人宜頻喚醒。舊說產婦分娩了﹐三日方可上牀。若三日上牀則必就地睡臥﹐又豈可令產婦近地气乎﹖才生產畢﹐不得問是男是女﹐且先研醋墨三分服之。一法云不可服醋墨﹐有傷肺經成咳嗽之戒﹐誠過慮也。然醋墨本破凝結之血﹐然不可用太釅之醋﹐仍不可太多﹐卽不至傷肺。然所在皆同﹐亦有不喫者。更產後三日內﹐令產婦嘗聞醋炭气﹐或燒漧漆煙。若無干漆﹐以破舊漆器燒之﹐以防血逆﹑血迷﹑血運不省之患。夏月宜於房門外燒磚﹐以醋沃之置於房中。﹝夏月房中不須著大火及煮粥﹑煎藥之類。﹞分娩之後﹐須臾且食白粥一味﹐不可令太飽﹐頻少與之爲妙﹐逐日漸增之。煮粥時須是煮得如法﹐不用經宿者。又不可令溫冷不調﹐恐畱滯成疾﹐仍時與童子小便一盞飲之。﹝亦須先備小便﹐若遇夏月以薄荷養之。﹞新產後不問腹痛不痛﹐有病無病﹐以童子小便以酒和半盞溫服﹐五七服妙。一臘﹝七日也﹞之後﹐方可少進醇酒並些小鹽味。一法才產不得與酒﹐緣酒引血迸入四肢﹐兼產母臟腑方虛﹐不禁酒力﹐熱酒入腹﹐必致昏悶。七日後少進些酒﹐不可多飲。如未出月﹐間欲酒喫或服藥者﹐可用淨黑豆一升﹐炒令煙出﹐以無灰酒五升澆淋之﹐仍入好羌活一兩﹝洗淨拍破﹞同浸尢妙。當用此酒下藥﹐或時時飲少許﹐可以避風邪﹑養气血﹑下惡露﹑行乳脈也。

如產婦素不善飲酒﹐或夏月之間﹐亦不須彊飲。一臘之後﹐恐喫物無味﹐可爛煮羊肉或雌雞汁﹐略用滋味﹐作粥飲之。或喫爛煮豬蹄肉﹐﹝忌母豬及白腳豬肉﹞不可過多﹐﹝今江浙間產婦多喫熟雞子﹐亦補益﹐亦風俗也﹞三月之後﹐方可少食溫面﹐﹝食麵早﹐成腫疾﹞凡喫物過多﹐恐成積滯。若未盈月﹐不宜多語﹑喜笑﹑驚恐﹑憂惶﹑哭泣﹑思慮﹑恚怒﹑彊起離牀行動﹑久坐﹔或作鍼綫﹐用力工巧﹐恣食生冷﹑粘硬果菜﹑肥膩魚肉之物﹔及不避風寒﹐脫衣洗浴﹐或冷水洗濯。當時𨿽未覺大損﹐盈月之後卽成蓐勞。手腳及腰腿酸重冷痛﹐骨髓間颼颼如冷風吹﹐繼有名醫亦不能療。大都產婦將息﹐須是滿百日方可平復。大愼﹗觸犯此﹐多致身體彊直如角弓反張﹐名曰蓐風﹐遂致不救。又不得夜間獨處﹐緣去血心虛﹐恐有驚悸﹐切宜謹之。所有血衣洗濯﹐不得於日中曬曝﹐免致邪祟侵傷。又不得濯足﹐恐血气攻下。又不得刮舌﹑﹝傷心﹞刷齒及就下低頭﹐皆成血逆﹑血運﹐此產家謹護之常法也。盈月之後﹐尢忌任意飲食﹑觸冒風寒﹑恣意喜怒﹑梳頭用力﹑髙聲﹑作勞工巧﹑房欲﹝詳見產後通用方第一﹞﹐及上髙廁便溺之類。如此節養﹐攝至百﹐始得血气調和﹐臟腑平復﹐自然安帖。

設不根據此﹐卽致產後餘疾矣。小可虛羸﹐失於將補﹐便成大患﹐終身悔而不及。或有諸疾﹐不論巨細﹐後並有方藥醫療﹐不得信庸醫妄投藥餌。經云婦人非止臨產須憂﹐產後大須將理﹐愼不得恃身體和平取次爲之。乃縱心恣意﹐無所不爲。若有觸傷﹐便難整理。犯時微若秋毫﹐感病重如山嶽﹐知命者可不謹之。

卷之十八產後門

產後調理法第二

若產後將息如法﹐四肢安和無諸疾苦﹐亦須先服黑神散四服﹔亦略備補益丸散之類﹐不可過多。又恐因藥致疾﹐不可不戒。﹝如四物湯﹑四順理中丸﹑內補當歸丸﹑當歸建中湯。﹞

或產婦血盛﹐初經生產覺气悶不安者﹐調七寶散﹝在十九卷第二論中﹞服之﹐若寧帖不須服。

若三日後覺壯熱頭痛﹑胸腑气刺者﹐不可便作傷寒﹑傷風治之﹐此是乳脈將行﹐宜服玉露散一﹑二服。﹝如無此證不須服。﹞若因牀帳太暖﹐或產婦气盛﹐或素多喜怒﹐覺目眩暈如在舟車﹐精神鬱冒者﹐此是血暈。卽須服血暈藥一﹑二服止﹐﹝方見第五論。﹞仍須看承之人照管問當也。或覺粥食不美。虛困﹐卽服四順理中丸一﹑二服。﹝若不如此不須服。﹞若於兩﹑三日間覺腹中時時撮痛者﹐此爲兒枕作痛﹐必須服治兒枕藥一﹑二服。﹝方見第二十卷

。﹞若大便祕或小便澀﹐切不可服通利藥﹐以其無津液故也。若投通利之藥則滑泄不禁﹐不可治也﹐切須戒之。若祕甚必欲通利﹐方可服和緩藥卽通。﹝方見二十三卷第二論。﹞

卷之十八產後門

產後通用方論第三

《千金》云﹕凡產後滿百日乃可會合﹐不爾﹐至死虛羸﹐百病滋長﹐愼之。凡婦人患風气﹐臍下虛冷﹐莫不由此早行房故也。凡產後七日內惡血未盡﹐不可服湯﹐候臍下塊散乃進羊肉湯。有痛甚切者﹐不在此例。候兩﹑三日消息﹐可服澤蘭丸﹐比至盈月﹐丸藥盡爲佳﹐不爾﹐虛損不可平復也。至極消瘦不可救者﹐服五石澤蘭丸補之。服法必七日外﹐不得早服也。凡婦人因暑月產乳﹐取涼太多﹐得風冷﹐腹中積聚﹐百病竟起﹐迄至於死﹐百方療不能差﹐桃仁煎主之﹐出蓐後服之。婦人縱令無病﹐每至秋冬須服一﹑二劑﹐以至年內常將服之佳。

卷之十八產後門

產後通用方論第三

治婦人產後惡露不盡﹐胞衣不下﹐攻衝心胸痞滿﹔或臍腹脹撮痛﹐及血暈神昏眼黑﹑口噤﹐產後瘀血諸疾﹐並皆治之。

熟漧地黃蒲黃﹝炒﹞當歸漧薑﹝炮﹞桂心芍藥甘艸﹝各四兩﹞黑豆﹝炒﹐去皮﹐半升﹞

上爲細末﹐每服二錢。酒半盞﹐童子小便半盞﹐同煎調服。

烏金散治產後十八疾方論。﹝方與《局方》黑神散同。有人選集爲歌訣十八首﹐言語鄙俚﹐故不錄。﹞

一曰產後因熱病﹐胎死腹中者何﹖但服烏金散。二曰產難者何﹖但服烏金散。三曰產後胞衣不下者何﹖但服烏金散。四曰產後血暈者何﹖但服烏金散。五曰產後口干心悶者何﹖但服烏金散。六曰產後乍寒乍熱者何﹖但服烏金散。七曰產後虛腫者何﹖但服烏金散兼朱砂丸。

八曰乍見鬼神者何﹖但服烏金散。九曰產後月內不語者何﹖但服烏金散。十曰產後腹內疼痛兼瀉者何﹖但服烏金散兼用止瀉調气藥。十一曰產後徧身疼痛者何﹖但服烏金散。十二曰產後血崩者何﹖但服烏金散。十三曰產後血气不通﹐咳嗽者何﹖但服烏金散。十四曰產後乍寒乍熱﹑心痛﹑月候不來者何﹖但服烏金散。十五曰產後腹脹滿﹑嘔逆不定者何﹖宜服烏金散﹐次服朱砂丸三﹑二日﹐炒生薑﹐醋湯下七丸。十六曰產後口鼻黑气及鼻衄者何﹖論同此證﹐不可治。十七曰產後喉中气喘急者何﹖論同十﹐死不治。十八曰產後中風者何﹖但服烏金散。以上論與郭稽中二十一論問答同﹐故不詳錄。

卷之十八產後門

產後通用方論第三

療萬病﹐婦人產後百病諸气方。

桃仁﹝一千二百枚﹐去皮尖及雙仁﹐熬令黃色﹞

上一味搗令極細﹐熟﹐以上等酒一斗五升研三﹑四徧﹐如作麥粥法﹐以極細爲佳。納小長頸瓷瓶中密塞﹐以面封之。納湯中煮一復時不停火﹐亦勿令火猛﹐使瓶口常出在湯上﹐勿令沒之﹐熟訖出。溫酒服一合﹐日再服﹐丈夫亦可服。

卷之十八產後門

產後通用方論第三

療產後百病﹐理血气﹐補虛勞。

澤蘭甘艸當歸川芎﹝各七分﹞附子﹝炮﹞漧薑白術白芷桂心北細辛﹝各四分﹞北防風人參牛膝﹝各五分﹞柏子仁熟地黃石斛﹝各六分﹞濃朴本蕪荑﹝各二分﹞麥門冬﹝去心﹐八分﹞

上二十味爲末﹐煉蜜丸如梧桐子大﹐溫酒下二十丸。

卷之十八產後門

產後通用方論第三

松煙墨不拘多少﹐用炭火通紅﹐以米醋淬之﹐再再淬﹐如此七度。研令極細﹐用絹羅過。才產了喫醋墨二錢﹐用童子小便調下。

卷之十八產後門

產後通用方論第三

療產後一切諸疾。才分娩喫一服尢妙。

當歸﹝心膈煩加半錢﹞延胡索﹝气悶喘急加半錢﹞血竭﹝惡露不快加半錢﹞沒藥﹝心腹撮痛加半錢﹞

上爲細末﹐每服各炒半錢﹐用童子小便一盞煎至六分﹐通口服。

卷之十八產後門

產後通用方論第三

治產後乳脈行﹐身體壯熱疼痛﹐頭目昏痛﹐大便澀滯﹐悉能治之。涼膈﹑壓熱﹑下乳。

人參白茯苓甘艸﹝各半兩﹞苦梗﹝炒﹞川芎白芷﹝各一兩﹞當歸﹝一分﹞芍藥﹝三分﹞

上爲細末﹐每服二平錢。水一盞﹐煎至七分﹐溫服。如煩熱甚﹑大便祕者﹐加大黃二錢半。

卷之十八產後門

產後通用方論第三

治產後諸疾。

生地黃汁生薑汁﹝各一升﹞藕汁﹝半升﹞大麻仁﹝三兩﹐去殼爲末﹞

上和停﹐以銀器內慢火熬成膏﹐溫酒調半匙服。更以北術煎膏半盞入之尢佳。《產寶方》無麻仁﹐用白蜜。治產後虛憊﹐盜汗﹐嘔吐。

卷之十八產後門

產後通用方論第三

治新產血气俱傷﹐五臟暴虛﹐肢體羸瘦﹐乏气多汗﹐才產直至百日常服。壯气補虛﹐和養髒气﹐蠲除餘疾﹐消穀嗜食。

甘艸﹝二兩﹐一方三兩﹞白術人參漧薑﹝各一兩﹞

上爲細末﹐煉蜜爲丸如梧桐子大。溫米飲下三十丸﹐空心服。才產了以童子小便打開點服﹐七日內日三服。《產乳方》云﹕此乃大理中丸加甘艸兩倍耳﹐然其功比之四味等分大﹐故不同。蓋取甘味以緩其中﹐而通行經絡之功最勝者也。此產婦月內不可闕者﹐出月不須服矣。古方中有婦人補益之藥﹐如大澤蘭丸﹑小白薇丸﹑熟漧地黃丸﹑大聖散之類﹐其藥味稍眾﹐而中下之家﹑村落之地卒何以致﹖且藥肆中少有眞者﹐不若以四順理中丸易之﹐較其功比澤蘭丸之類主治頗多也。

卷之十八產後門

產後通用方論第三

治產後一切血疾﹐產難﹐胎衣不下﹐危急惡疾垂死者。但灌藥得下﹐無不全活﹐神驗不可言。

當歸五靈脂川芎良姜熟地黃﹝各一兩﹞

上細銼﹐以沙合盛﹐赤石脂﹐泯縫紙筋﹐鹽泥固濟。炭火十斤﹐令通赤﹐去火候冷﹐取開看成黑糟色﹐取出細研﹐卻入後藥。

百艸霜﹝五兩﹞硫黃乳香﹝各一錢半﹞花蕊石琥珀﹝各一錢重﹞

上五味並細研﹐與前五味再研﹐如法修制﹑和勻﹔以米醋煮麵糊丸如彈子大﹐每服一丸。炭火燒令通赤﹐投於生薑自然汁﹐與童子小便入酒﹐漉出控幹研細﹐只用此酒調下。

茂恂﹐熙寧初從事濮上幕府﹐郡之蓐醫胡者爲餘言﹐數政之前﹐有朱汴水部施黑龍丹﹐凡產後諸病危甚垂死者無不愈﹐郡中及村落人賴以全活者甚眾。汴受代歸﹐婦人數千號泣遮道送行﹐尙有一﹑二粒未之施也。先人自三峯謫官淮陽﹐家嫂馬氏蓐中大病﹐醫者康從變投丹立愈﹐訪之乃得於汴也。且言每鬻一粒﹐輒受千錢﹐必其獲濃利﹐不欲求之。後起守汝海﹐從變餞別一驛﹐臨行出此方爲獻﹐每以救人﹐無不驗者。盧道原侍郎再帥涇原﹐時姨母妊娠﹐至臨潼就蓐。後數日﹐有盜夜入其室﹐驚怖成疾﹐眾醫不能治。乃以弟嘗遺此藥﹐服之遂安。家人金華君在秦生文度﹐數日苦頭痛﹐未止又心痛。痛發兩股﹐上下走注﹐疾熱甚惡。昏躁煩憒﹐目視燈如金色﹐勺飲不下﹐服藥甚眾無效。弟曰﹕黑龍丹可服。初以半粒投之卽能飲粥﹐而他藥入輒吐出不受。覺痛稍緩又投半粒﹐又得安眠。自中夜服藥至五鼓﹐下惡物數升﹐頭痛頓減﹔又至食時復下數升﹐渙然醒愈。蓋敗血所致﹐其效如此。建中靖國元年五月二十日﹐郭茂恂記。

仲氏嫂金華君﹐在秦產七日而不食﹐始言頭痛。頭痛而心痛作﹐旣而目睛痛如割﹐如是者更作更止﹐相去才瞬息間。每頭痛甚欲取大石壓﹐食久漸定。心痛作則以十指抓壁﹐血流掌﹔痛定﹐目復痛﹐又以兩手自剜取之﹐如是者十日不已。國醫二﹑三輩﹐郡官中有善醫者亦數人﹐相顧無以爲計。且言其藥犯芎﹐可以愈頭痛﹔犯姜黃﹐可以治心痛。率皆悠悠不根之言﹐竟不知病本所起。張益困頓﹐醫益術殫。余度疾勢危矣﹐非神丹不可愈。方治藥而張召余。夫婦付以諸子﹐與仲氏別慘﹐恆不復言。余目戒張曰﹕弟安心養疾。亟出召伯氏曰﹕事急矣﹐進此丹可乎﹖仲氏尙遲遲以兩旬不食﹐恐不勝任。黃昏進半粒﹐疾少間﹔中夜再服藥下﹐瞑目寢如平昔﹔平旦一行三升許﹐如蝗虫子﹐三疾減半﹔巳刻又行如前﹐則頓愈矣。遣荊釵輩視之﹐奄殆無气。午後體方涼﹑气方屬﹐乃微言索飲﹐自此遂平復。大抵產者﹐以去敗惡爲先﹐血滯不快乃至是爾。後生夫婦不習此理﹐老媼﹑庸醫不能中病﹐所以疾苦之人﹐十死八九。大數𨿽定﹐豈得無夭﹖不遇良醫﹐終抱遺恨﹗今以施人﹐俾終天年﹐非祈於報者﹐所冀救疾苦﹑養性命爾。崇寧元年五月五日﹐郭序。

卷之十八產後門

產後通用方論第三

療產後气血俱虛﹐愼無大補﹐恐增客熱﹐別致他病。常令惡露快利爲佳。當歸散。

當歸芍藥川芎黃芩﹝各一兩﹞白術﹝半兩﹞

上爲細末﹐溫童子小便或酒調下二錢。﹝出《指迷方》﹐又出《傷寒括要》。﹞

周傳授濟急方四道﹕嘗見人傳《經效》諸方﹐自曾修合﹐實有大功﹐遂編於卷末﹐普用傳授﹐以濟急難。

卷之十八產後門

產後通用方論第三

治產後血暈﹑血气及滯血不散﹐便成癥瘕﹐兼瀉﹐面色黃腫﹐嘔吐惡心﹐頭痛目眩﹐口吐淸水﹐四肢萎弱﹐五臟虛怯﹐常日睡多﹐喫食減少﹐漸覺羸瘦﹐年久變爲勞疾。如此所患﹐偏宜服勝金丸。

澤蘭葉﹝四兩﹞芍藥蕪荑仁甘艸當歸芎﹝各六分﹞漧薑桂心﹝各三分半﹞石膏桔梗細辛濃朴吳茱萸柏子仁防風烏頭﹝炮﹞白薇枳殼南椒石頷蒲黃石斛茯苓﹝各三分﹞白術白芷人參靑木香本﹝各一分﹞

上揀擇上等州土﹐如法修制﹐爲末﹐煉蜜丸如彈子大。有所患﹐熱酒研一丸﹐入口便愈。大忌腥膩﹑熱面﹑豉汁﹑生蔥﹑冷水﹑果子等。若死胎不下﹐胎衣在腹﹐並以炒鹽酒研服﹐未效再服。

治產後諸疾。聖散子﹐方與《局方》大聖澤蘭散同﹐但無地黃﹑阿膠﹑桔梗﹐故不錄。

卷之十八產後門

產後通用方論第三

神效產後一切疾。黑散子。

鯉魚皮﹝三兩﹐燒灰﹞芍藥蒲黃﹝各二兩﹞當歸沒藥桂心好墨卷柏靑木香麝香﹝各一兩﹞丈夫發灰鐺墨﹝各半兩﹞

上爲細末。以新瓷器盛﹐密封勿令走气﹐每產後以好酒調下一錢匕。如血暈衝心﹐下血不盡﹐臍下攪刺疼痛不可忍﹐塊血癥疾甚者﹐日加兩服﹐不拘時候。忌冷物﹑果子﹑粘食。

保生丸方與《局方》同。卻無麻仁﹐有川椒﹐故不復錄。

卷之十八產後門

產後通用方論第三

治產後虛中有積﹐結成諸疾。

黑附子桂心白姜﹝各半兩﹞巴豆﹝一錢﹐醋浸﹑煮去皮﹐研﹞

上爲細末﹐入巴豆研停﹐醋煮﹐麵糊丸如麻子大。每服三丸至五丸﹐冷茶下服之。取瀉爲度。

卷之十八產後門

產後通用方論第三

才產﹐服此蕩盡兒枕﹐除百病。

當歸人參木香黃川芎甘艸茯苓芍藥桂心知母大黃﹝炒﹞艸豆蔻白術訶子良姜靑皮熟地黃﹝少許﹞附子重﹝半兩一个﹞

上除地黃﹑附子外﹐各等分﹐焙漧。生薑一斤﹐研取自然汁於碗中﹐停畱食久﹐傾去淸汁﹐取下面粉腳﹐攤在葉上﹐入焙籠焙漧﹐搗﹑羅爲末。才產後﹐用藥三錢﹐水一盞﹐姜三片﹐棗一个﹐煎至七分﹐熱服。服後產母自然睡著﹐半日以來﹐睡覺再服﹐全除腹痛。每日只三服﹐至九日不可服﹐肚中冷也。

卷之十八產後門

產後通用方論第三

治產後百病。未產一月先釀﹐產訖可服。

地黃汁好曲好淨秫米﹝各二升﹞

上先以地黃汁漬曲令發﹐準家法釀之﹐至熟﹐封七日﹐取淸者服。常令酒气相接﹐勿令絕。忌蒜﹑生冷﹑滑﹑雞﹑豬肉﹑一切毒物。婦人皆可服之﹐但夏三个月不可合﹐春秋宜合。以地黃汁並滓﹐內米中飲﹐合用之。若作一碩﹐十碩準此﹐一升爲率。先服當歸湯﹐後服此妙。

卷之十八產後門

產後通用方論第三

治產後腹痛﹐眼見黑花。或發狂如見鬼狀﹔或胎衣不下﹐失音不語﹐心胸脹滿﹐水谷不化﹐口漧煩渴﹐寒熱往來﹐口內生瘡﹐咽喉腫痛﹐心中忪悸﹐夜不得睡。產後中風﹐角弓反張﹐面赤﹐牙關緊急﹔或崩中如豚肝﹐臍腹痛﹐煩躁恍惚﹐四肢腫滿﹔及受胎不穩﹐唇口﹑指甲靑黑。﹝一方地黃減半﹐當歸一兩﹐延胡索﹑琥珀各一兩﹐名琥珀地黃丸﹐治狀同。﹞

生地黃﹝研﹐取汁畱滓﹞生薑﹝各二斤﹐研﹐取汁畱滓﹞蒲黃當歸﹝各四兩﹞

上於銀石器內﹐用慢火取地黃汁炒生薑滓﹐以生薑汁炒地黃滓﹐各令幹。四味同焙漧爲細末﹐醋煮麵糊丸如彈子大﹐每服一丸。食前用當歸酒化下神妙。

卷之十八產後門

產後通用方論第三

治產後一切危困之疾。

琥珀朱砂麝香香墨﹝醋炙﹞白僵蠶當歸﹝各一分﹞鯉魚鱗﹝炒焦﹞桂心百艸霜白附子梁上塵﹝炒令煙出﹐篩﹑過稱﹐各半兩﹞

上爲細末﹐炒生薑﹐熱酒調下二錢。產後一切病﹐服之奇效。

治產後諸疾﹐如產臥畢﹐切須用童子小便調黑神散數服﹐除百病。如無小便用白湯亦可。

或產勞力過度﹐或下血頗多﹐或微熱﹐惡露來遲。

卷之十八產後門

產後通用方論第三

馬尾大當歸﹝洗﹐一兩半﹞

上在未產前修制爲末﹐如遇產有疾﹑無疾﹐若產了﹐但用童子小便調服﹐令產婦月後並無他證﹐果有神效。

卷之十八產後門

產後通用方論第三

療產後𨿽甚通利﹐惟覺心腹滿悶﹐脇脹咳嗽﹐不能食﹐大便不通﹐眼澀﹐行坐心腹時痛。﹝許仁則祕方三道﹞

白術當歸桑白皮大黃﹝各三兩﹞細辛桂心﹝各二兩﹞生薑﹝四兩﹞

上咀﹐用水二升﹐煎取一升﹐分爲三服。如人行七﹑八里久﹐再服此湯當得利﹐利又不宜過多。所利者﹐爲不獲已而微利之﹐其不然﹐未合令利。旣初產後覺身皆虛﹐尙藉藥食補之﹐豈宜取利﹖此緣病熱旣要不利﹐苟以當塗服湯得通﹐气息安帖。利旣未止﹐卽便須急取三匙醋飯喫卽止。止後但須適寒溫﹐將息後取瘥復。飯食之節﹐量其所宜﹐如利不減﹐宜根據後方服之。﹝產後不宜輕易便投大黃﹐如不得已﹐後人更斟酌彊弱而用之﹐方得穩當。﹞

當歸﹝十分﹞白術﹝八分﹞甘艸﹝七分﹞細辛﹝四分﹞桂心人參生薑﹝各三分﹞桑白皮﹝六分﹞

上爲末﹐煉蜜丸如梧桐子大。空心﹐溫酒下三十丸。

產後血气不通﹐當時不甚覺﹐如在產出血少﹐皆成癥結。心便疼硬﹐乍寒乍熱﹐飲食不進﹐不生肌肉﹐心腹有時刺痛﹐口漧粘﹐手足沈重。有此狀者﹐宜此藥。

當歸芍藥甘艸牛膝鬼箭羽人參﹝各五分﹞牡丹皮虎杖白術﹝各六分﹞大黃﹝八分﹞漧地黃﹝七分﹞朴硝﹝十分﹞烏梅肉﹝炒﹞白薇桂心﹝各四分﹞水蛭﹝炒﹞蒲黃﹝各三分﹞虻虫﹝十四枚﹐制﹞

上爲末﹐煉蜜丸如梧桐子大。空心﹐酒下二十丸﹐日兩服。《外臺》有赤石脂十分。

﹝許公在西京﹐爲女祕妙﹐不傳此方於人。後仁則女婿尋得﹐根據狀相傳﹐萬不失一。餘散歸本門﹞

卷之十八產後門

產後通用方論第三

﹝陳無擇﹞

世傳產書甚多﹐《千金》《外臺》﹑會王《產寶》﹐馬氏﹑王氏﹑崔氏皆有產書。巢安世有《衛生寶集》《子母祕錄》等。備則備矣﹐但倉猝之間﹐未易歷試。惟李師聖序郭稽中《產科經驗保慶集》二十一篇﹐凡十八方﹐用之頗效。但其間序論未爲至當﹐始用料理﹐簡辧於諸方之下﹐以備識之者﹐非敢好辯也。﹝愚詳產後要病﹐無出於郭稽中二十一論﹑一十八方﹐有益於世多矣。余家三世用之﹐未有不效。𨿽陳無擇所評或者或否﹐亦不可不詳而究之。且如產後眩暈以牡丹散﹐然其中有大黃﹑芒硝﹐況新產後气血大虛﹐豈宜輕服﹖又云去血過多而暈者﹐或有之﹔若言痰暈者﹐十無一﹑二。又如產後熱悶﹐气上轉爲香港腳﹐不應用小續命湯。僕以《百問》中方加減而用之﹐此活法也。故孟子云﹕盡信書則不如無書。此之謂也﹞

卷之十八產後門

胞衣不出方論第四

夫有產兒出﹑胞衣不落者﹐世謂之息胞。由產初時用力﹐此產兒出而體已疲憊﹐不能更用力產胞﹔經停之間﹐而外冷气乘之﹐則血道澀﹐故胞衣不出。須急以方藥救治﹐不妨害於兒。所柰者﹐胞系連兒臍﹐胞不出卽不得以時斷臍﹑浴洗﹐冷气傷兒則成病也。舊法胞衣不出恐損兒者﹐根據法截臍而已。產處須順四時方面﹐並避五行禁忌者。若有觸犯﹐多令產婦難產。𨿽腹痛者﹐未產也。欲腹痛連腰痛甚者﹐卽產也。所以然者﹐腎候於腰﹐胞系腎故也。

診其脈﹐轉急如切繩無殊者﹐卽產也。郭稽中論曰﹕胎衣不下者何﹖答曰﹕母生子訖﹐流血入衣中﹐衣爲血所脹﹐是故不得下。治之稍緩﹐脹滿腹中﹐以次上衝心胸﹐疼痛喘急者。但服奪命丹以逐去衣中之血﹐血散脹消﹐胎衣自下而無所患。更有牛膝湯等用之甚效﹐錄以附之。

卷之十八產後門

胞衣不出方論第四

附子﹝半兩﹐炮﹞牡丹皮﹝一兩﹞漧漆﹝一分﹐碎之﹐炒令煙盡﹞

上爲細末﹐以釅醋一升﹐大黃末一兩﹐同熬成膏﹐和藥丸如梧桐子大。溫酒吞五﹑七丸﹐不拘時。

卷之十八產後門

胞衣不出方論第四

治胎衣不出﹐臍腹堅脹急痛卽殺人﹐服此藥胞卽爛﹐下死胎。

牛膝瞿麥﹝各四兩﹞當歸﹝三兩﹞通艸﹝六兩﹞滑石﹝八兩﹞葵子﹝五兩﹞

上細切﹐以水九升﹐煮取三升﹐分三服。若衣不下﹐腹滿卽殺人。推其源﹐皆是胞衣有血奔心﹐是以不出也。或坐婆生疏﹐斷帶收兒﹐其衣失於系住﹐則帶縮入腹中﹐便不得出。

宜服此藥﹐衣卽爛出也。﹝《廣濟》《集驗》《千金》﹑崔氏同﹞

卷之十八產後門

胞衣不出方論第四

治產後气欲絕﹐緣敗血不盡﹐血迷﹑血暈﹐惡血奔心﹐胎死腹中﹐胎衣不下至死者。但心頭暖﹐急以童子小便調一錢﹐取下惡物如豬肝﹐終身無血風﹑血气疾。膈上有血﹐化爲黃水卽吐出﹐或小便中出也。若先下胎衣﹐則泛泛之藥不能達﹔若先治血悶﹐則尋常之藥無此功﹑無如此藥有兩全之效也。

花蕊石﹝一斤﹞上色硫黃﹝四兩﹞

上二味相拌令均﹐先用紙和膠泥固瓦罐子一个﹐內可容藥。候泥幹入藥在內﹐密泥封口了﹐焙籠內焙令透熱﹐便安在四方磚上﹔﹝磚上書八卦五行字﹞用炭一秤﹐籠疊周匝﹐自巳﹑午時從下生火﹐令漸漸上徹﹐有墜下火﹐放夾火上﹐直至經宿﹑火冷炭消盡﹔又放經宿﹐罐冷定﹐取出細研﹐以絹羅至細﹐瓷合內盛﹐根據法用之。﹝此藥便是療金瘡花蕊石散。尋常人自宜時時收蓄﹐以防急難。至妙﹞

有一親戚婦人﹐產後胞衣不下﹐血脹迷悶﹐不記人事。告之曰死矣﹗僕曰﹕某收得趙大觀文局中眞花蕊石散在笥中﹐謾以一帖贈之﹐以童便調﹐灌藥下卽蘇﹐衣與惡物旋卽隨下﹐乘興無恙。

卷之十八產後門

胞衣不出方論第四

治妊娠五﹑六月墮胎﹐胞衣不出。

牛膝川芎朴硝蒲黃﹝各三分﹞桂心﹝半兩﹞當歸﹝一兩半﹞

上爲粗末﹐每服四錢。水一盞﹐姜三片﹐生地黃一分﹐煎至六分﹐去滓﹐溫溫頻服。

若胞衣不出﹐若腹脹則殺人。

黑豆﹝一合﹐炒令熟﹞

上入醋一盞﹐煎三﹑五沸去豆﹐分爲三服﹐酒煮亦可。

卷之十八產後門

胞衣不出方論第四

療胞衣不出方﹕服蒲黃如棗大。《集驗》《千金》﹑崔氏同。

又方﹕以生地黃汁一升﹐苦酒三合﹐緩服之。

《救急》一方。﹝見子死腹中論中﹞

又方﹕以水產婦面﹐神驗。

《延年》方以洗兒水令產母飲半盞﹐其衣便下﹐勿令產婦知。

又方﹕牛膝﹝一兩﹞葵子﹝一合﹞

上搗碎﹐以水一盞半煎至一盞﹐去滓﹐分二服。

卷之十八產後門

胞衣不出方論第四

療胞衣不出方。

上以末竈突中土三指撮﹐以水服之。《集驗》《千金》《備急》﹑文仲同。

又方﹕竈下土﹝一大寸﹐研碎﹞

用好醋調令相合﹐納臍中﹐續煎生甘艸湯三﹑四合服。

又方﹕以醋湯飲之出。

又方﹕雞子一枚﹐苦酒一合和飲之﹐立出。一方用蓖麻子﹐名如聖膏。﹝見產難門﹞

卷之十八產後門

胞衣不出方論第四

療胞衣不出﹐腹脹則殺人。

吞雞子黃三个﹐仍解發刺喉中﹐令嘔卽出。若困極﹐以水煮螻蛄一枚﹐二十沸﹐灌入口中﹐汁下卽出。崔氏同。

《救急》方用赤小豆﹐男用七粒﹐女用十四粒﹐東流順水吞下。

卷之十八產後門

胞衣不出方論第四

療產後惡血衝心﹐或胞衣不下﹐腹中血塊等疾。﹝《備急》同﹞

上大黃一兩爲末﹐以好醋半升熬成膏﹐以藥末搜膏爲丸如梧桐子大﹐溫醋湯吞五丸﹐良久取下惡物﹐不可多服。

療胞衣不下。栝蔞實一个﹝取子﹐研令細﹞

上酒與童子小便各半盞﹐煎至七分﹐去滓溫服。﹝如無實﹐根亦得﹞

又方﹕紅花﹝一兩﹞﹐酒煮濃汁服。

又方﹕以鹿角鎊屑三分爲末﹐煮蔥白湯調下。

凡欲產時﹐必先脫常所著衣以籠竈﹐胞衣自下﹐仍易產﹐神驗。《廣濟方》云﹕取夫單衣蓋井上﹐立出。﹝《千金》《集驗》《救急》﹑崔氏﹑《短劇》同﹞

卷之十八產後門

胞衣不出方論第四

婦人百病﹐莫甚於生產。產科之難﹐臨產莫重於催生﹔旣產莫甚於胞衣不下。惟有花蕊石散一件﹐最爲緊要。如黑神散﹑琥珀散諸方之類﹐𨿽皆有驗﹐然鄕居或遠於藥局﹐倉卒之間﹐無法可施。今采得胡氏《寶慶方》一妙法云﹕若產訖胞衣不下﹐停待稍久﹐非特產母疲倦﹐又且血流入胞中﹐爲血所脹﹐上衝心胸﹐喘急疼痛﹐必致危篤。若有此證﹐宜急斷臍帶以少物系墜﹐﹝以物系墜之時﹐切宜用心。先系﹐然後截斷。不爾則胞上掩心而死﹞﹐使其子血脈不潮入胞中﹐則胞衣自當痿縮而下﹐縱淹延數日亦不害人。只要產母心懷安泰﹐終自下矣﹐累試有驗。不可輕信坐婆﹐妄用手法﹐多有因此而亡﹐深可浩嘆。所以胡氏重引﹐親見其說爲據。

卷之十八產後門

產後血暈方論第五

論曰﹕產後血暈者﹐由敗血流入肝經﹐眼見黑花﹐頭目旋暈﹐不能起坐﹐甚致昏悶不省人事﹐謂之血暈。細酒調黑神散最佳。庸醫或作暗風﹑中風治之。凡暈﹐血熱乘虛﹐逆上湊心﹐故昏迷不省﹑气閉欲絕是也。然其由有三﹐有用心使力過多而暈者﹔有下血多而暈者﹔有下血少而暈者﹔其暈𨿽同﹐其治特異﹐當詳審之。下血多而暈者﹐但昏悶煩亂而已﹐當以補血淸心藥治之﹔下血少而暈者﹐乃惡露不下﹐上搶於心﹐心下滿急﹐神昏口噤﹐絕不知人﹐當以破血行血藥治之。古法有云﹕產婦才分娩了﹐預燒秤錘或江中黃石子﹐硬炭燒令通赤﹐置器中﹐急於牀前以醋沃之﹐得醋气可除血暈。產後一臘﹐不防時作爲妙。崔氏云﹕凡暈者﹐皆是虛熱﹐血气奔並﹐腹中空所致。欲分娩者﹐第一須先取釅醋以塗口鼻﹐仍置醋於傍﹐使聞其气﹐兼細細飲之﹐此爲上法。如覺暈卽以醋面﹐蘇來卽飲醋﹐仍少與解。﹝一云仍少以水解之。﹞一法燒漧漆﹐令煙濃燻產母面卽醒。﹝如無干漆以舊破漆器﹐以猛火燒燻之亦妙﹞

郭稽中論曰﹕產後血暈者何﹖答曰﹕產後气血暴虛﹐未得安靜﹐血隨气上﹐迷亂心神﹐故眼前生花。極甚者﹐令人悶絕不知人﹐口噤﹑神昏气冷。醫者不識﹐呼爲暗風﹐若作此治之﹐病必難愈。但服淸魂散卽省。

卷之十八產後門

產後血暈方論第五

澤蘭葉人參﹝各一分﹞荊芥﹝一兩﹞川芎﹝半兩﹞

上爲末﹐用溫酒﹑熱湯各半盞﹐調一錢急灌之﹐下咽卽開眼﹐气定卽醒。一方有甘艸二錢。

若去血過多而暈者﹐當服芎湯﹝方見第二卷

通用門﹞﹕當歸芍藥湯。﹝方見十二卷第十二論﹞

卷之十八產後門

產後血暈方論第五

治產後血暈﹐心悶不識人﹐神言鬼語﹐气急欲絕。

芍藥甘艸﹝各一兩﹞丹參﹝四分﹐並咀﹞生地黃汁﹝一升﹞生薑汁白蜜﹝各一合﹞

上水二升﹐先煎前三味﹐取八合﹔下地黃﹑生薑汁﹑蜜﹐分爲兩服。

又方﹕荷葉﹝二枚﹐炙﹞眞蒲黃﹝一兩﹞甘艸﹝二兩﹞生地黃汁﹝半升﹞白蜜﹝一匙﹞

上切細﹐以水三升﹐煮取一升﹐去滓﹐入蒲黃﹑蜜﹑地黃汁﹐暖服立愈。

療產後血暈心悶。

蒲黃﹝四分﹞紫葛芍藥﹝八分﹞紅花﹝十二分﹞

上咀﹐以水二升﹐煎至七合﹐入生地黃汁二合﹐更煎三﹑五沸﹐每服三合。

產後血暈﹐心悶亂﹐恍惚如見鬼。

生益母艸汁﹝三合﹐根亦可﹞生地黃汁﹝二合﹞童子小便﹝一合﹞雞子淸﹝三枚﹞

上煎三﹑四沸後﹐入雞子淸攪停﹐作一服。

產後血暈﹐狂語不識人﹐狂亂。

童子小便﹝五合﹞生地黃汁﹝一合﹞赤馬通﹝七枚﹞紅雪﹝八分﹞

上以前二味浸赤馬通﹐絞去滓﹐下紅雪﹐溫爲兩服。

卷之十八產後門

產後血暈方論第五

治產後血暈﹐昏迷不省﹐衝心悶絕。﹝《衛生方》名立應散﹞

五靈脂﹝半生半炒﹐二兩﹞

上爲末﹐溫酒調下二錢。口噤者﹐拗開口灌之﹐入喉卽愈。一方加荊芥﹐等分爲末﹐童便調下。

又方﹕治產後血暈。

上神曲爲末﹐熟水調二錢。

療產後血暈﹐狂言﹐煩渴不止。

生香附子﹝去毛﹞

上爲末﹐每服二錢。水一盞﹐姜三片﹐棗一个﹐煎至七分﹐溫服。

治產後血暈危困。國醫以此方獻禁中﹐用之大效﹐濃獲賞賚﹐時庚寅歲也。

生地黃汁﹝一大盞﹞當歸﹝一分﹐銼﹞赤芍藥﹝一分﹐銼﹞

上水煎三﹑五沸﹐溫服。如覺煩熱去當歸﹐入童子小便半盞妙。

卷之十八產後門

產後血暈方論第五

治產後血暈﹐全不省人事﹐極危殆者。

用韭菜切﹐入在一有嘴瓷瓶內﹐煎熱醋沃之﹐便密縛瓶口﹐以瓶嘴向產婦鼻孔﹐令醋气透入﹐須先扶病患起。惡血衝心﹐故有此證。韭能去心之滯血﹐加以醋气運達之﹐用無不效。

卷之十八產後門

產後血暈方論第五

《近效》方療血暈﹑絕不識人﹐煩悶﹐言語錯亂﹐惡血不盡﹐腹中絞痛﹐胎死腹中。

紅藍花酒。

紅花﹝一兩﹞

上爲末﹐分二服。每服酒二盞﹑童子小便二盞﹐煮取盞半﹐候冷﹐分爲二服﹐畱滓再並煎。一方無童便。

卷之十八產後門

產後血暈方論第五

療產乳暈絕方以洗兒水飲三合良﹔或以惡血服少許良。

又方﹕半夏﹝洗﹐不以多少﹞

上爲末﹐丸如大豆﹐內鼻中卽省﹐亦療五絕。﹝《指迷》﹑文仲同﹞

又方﹕生赤小豆搗爲末﹐取東流水和服方寸匕﹐不瘥再服。﹝《救急》同﹞

卷之十八產後門

產後血暈方論第五

治產後血暈﹐血入心經﹐語言顚倒﹐健忘失志及產後百病。

沒藥血竭﹝等分﹞

上細研爲末﹐才產下﹐便用童子小便與細酒各半盞﹐煎一﹑二沸﹐調下二錢﹐良久再服。其惡血自循下行﹐更不衝上﹐免生百疾。《專治婦人方》只用白湯調。

五羊洪運使﹝上天下錫﹞子捨孺人﹐產後語言顚倒﹐譫語不已﹐如有神靈﹐服諸藥無效。

召余診之﹐六脈和平﹐僕以此藥兩服而愈。

卷之十八產後門

產後顚狂方論第六

療產後因驚﹐敗血衝心﹐昏悶發狂﹐如有鬼祟﹐宜用《局方》大聖澤蘭散﹝除是自合者﹐方有效﹞加好辰砂﹐研令極細﹐每服加一字許﹐煎酸棗仁湯調下﹐一服可安。

卷之十八產後門

產後顚狂方論第六

療產後因敗血及邪气入心﹐如見祟物。顚狂方。

用大辰砂一﹑二錢重﹐研令極細﹐用飲兒乳汁三﹑四茶腳許調。仍掘紫項活地龍一條入藥﹐候地龍滚三滚﹐取出地龍不用﹐不令帶藥出﹐但欲得地龍身上涎耳。卻入無灰酒﹐與前乳汁相合七﹑八分盞﹐重湯溫。遇疾作﹐分三﹑二服。

余家荊布﹐方產一日﹐忽見鬼物﹐言語顚倒。遂取自合蘇合香丸一錢重﹐以童子小便調服卽醒﹐神思如故。

卷之十八產後門

產後狂言譫語如有神靈方論第七

夫產後言語顚倒﹐或狂言譫語如見鬼神者﹐其源不一﹐須仔細辧證﹑用藥。治療產後驚風﹐言語亂道﹐如見鬼神﹑精神不定者﹐研好朱砂酒調﹐下龍虎丹﹐﹝見《局方》﹞三丸作一服﹐兼琥珀地黃丸服之。

一則因產後心虛﹐敗血停積﹐上干於心而狂言獨語者﹐當在第十九卷

第一論求之。

二則產後髒虛﹐心中驚悸﹐志意不定﹐言語錯亂﹑不自覺知﹐神思不安者﹐當在十九卷第二論求之。

三則宿有風毒﹐因產心虛气弱﹐腰背彊直﹐或歌哭嗔笑﹐言語亂道﹐當作風痙治療﹐當在十九卷第三論求之。

四則產後心虛中風﹐心神恍惚﹐言語錯亂﹐當在十九卷第四論求之。

五則產後多因敗血迷亂心經而顚狂﹐言語錯亂無常﹐或暈悶者﹐當於本卷第五﹑六論求之。

六則因產後感冒風寒﹐惡露斬然不行﹐憎寒發熱如瘧﹐晝日明了﹐暮則譫語﹐如見鬼狀﹐當作熱入血室治之。宜琥珀地黃丸及四物湯﹐只用生漧地黃加北柴胡等分煎服。如不退者﹐以小柴胡湯加生漧地黃如黃芩分兩﹐煎服愈。𨿽然以上諸證﹐大抵胎前﹑產後之疾﹐自有專門一定之法﹐毫髮不同。如產後首當逐敗生新﹐然後仔細詳辧疾證﹐不可妄立名色﹐自立新意﹐妄自加減方藥。大宜對證﹐根據古法施治﹐未有不安者也。

琥珀地黃丸﹑﹝方見十九卷第二論﹞四物湯﹑﹝方見二卷第五通用方﹞小柴胡湯﹑﹝方見六卷第五論﹞治產後敗血衝心﹐發熱﹐狂言奔走﹐脈虛大者。﹝男六徳續添﹞

榦荷葉生地黃﹝幹﹞牡丹皮﹝等分﹐不以多少﹞

上三味濃煎湯﹐調生蒲黃二錢匕﹐一服卽安。

卷之十八產後門

產後不語方論第八

論曰﹕產後不語者何﹖答曰﹕人心有七孔三毛。產後虛弱﹐多致停積敗血﹐閉於心竅﹐神志不能明了﹔又心气通於舌﹐心气閉塞則舌亦彊矣﹐故令不語。如此但服七珍散。

人參石菖蒲生漧地黃川芎﹝各一兩﹞細辛﹝一錢﹞防風辰砂﹝別研﹐各半兩﹞

上爲細末﹐每服一錢。薄荷湯調下﹐不拘時。

卷之十八產後門

產後不語方論第八

胡氏孤鳳散治產後閉目不語。

白礬﹝研細﹞

上每服一錢﹐以熟水調下。

卷之十九

產後乍見鬼神方論第一

論曰﹕產後乍見鬼神者何﹖答曰﹕心主身之血脈。因產傷耗血脈﹐心气虛則敗血停積﹐上干於心。心不受觸﹐遂致心中煩躁﹐臥起不安﹐乍見鬼神﹐言語顚錯。醫人不識﹐呼爲風邪﹐如此治之﹐必不得愈。但服調經散﹐每服加龍腦一撚﹐得睡卽安。

卷之十九產後乍見鬼神方論第一

調經散方

沒藥琥珀﹝並細研﹞桂心﹝各一錢﹞芍藥當歸﹝各一分﹞麝香﹝研﹞細辛﹝各半錢﹞

上爲末﹐每服半錢。生薑汁﹑溫酒各少許調服。

卷之十九產後乍見鬼神方論第一

柏子仁散

治產後狂言亂語﹐皆由內虛﹑敗血挾邪气攻心。

柏子仁遠志﹝去心﹞人參桑寄生防風琥珀﹝別研﹞當歸﹝炒﹞生地黃﹝焙﹞

甘艸﹝等分﹞

上爲粗末﹐先用白羊心一个切片﹐以水一大盞半﹐先煮至九分﹔去羊心﹐入藥末五錢﹐煎至六分﹐去滓﹐無時服。

卷之十九產後乍見鬼神方論第一

茯神散

治產後血邪﹐心神恍惚﹐言語失度﹐睡臥不安。

茯神﹝一兩﹐去皮﹞人參龍齒﹝研﹞琥珀﹝研﹞赤芍藥黃牛膝﹝各三分﹞

生地黃﹝一兩半﹞桂心﹝半兩﹞

上爲末﹐每服三錢。水一盞﹐煎至七分﹐不拘時﹐去滓溫服。

卷之十九

產後髒虛心神驚悸方論第二

夫產後髒虛﹐心神驚悸者﹐由體虛心气不足﹐心之經爲風邪所乘也。或恐懼憂迫﹐令心气受於風邪﹐風邪搏於心則驚不自安。若驚不已則悸動不安﹐其狀目睛不轉而不能呼﹐診其脈動而弱者﹐驚悸也。動則爲驚﹐弱則爲悸矣。

卷之十九產後髒虛心神驚悸方論第二

《產乳》七寶散

療初產後服之調和血气﹐補虛安神﹐壓驚悸。

辰砂﹝研﹞桂心當歸川芎人參白茯苓羚羊角﹝燒存性﹐以上各二錢﹞漧薑﹝一錢﹐產科各等分﹞

上爲粗末﹐每服一錢。用羌活豆淋酒調下﹝將護產婦用之﹞如不飲酒﹐用淸米飲調下。

如覺心煩熱悶﹐以麥門冬去心﹐煎水調下。若心下煩悶而痛﹐用童子小便調下。若覺心胸煩熱﹐卽減姜﹑桂﹐冷卽加之。腹痛加當歸﹔心悶加羚羊角﹔心虛气怯加桂心﹔不下食或惡心加人參﹔虛顫加茯苓。以意斟酌﹐日二﹑夜一服。

治產後髒虛﹐心中驚悸﹐志意不安﹐言語錯亂﹐不自覺知。

茯神遠志人參麥門冬甘艸生地黃當歸龍齒桂心白芍藥羚羊角﹝等分﹞

上爲粗末﹐每服三錢。水一盞﹐姜三片﹐棗一个﹐煎至六分﹐去滓溫服﹐無時候。

治產後心虛驚悸﹐神思不安。

龍齒黃白薇生地黃﹝各一兩﹞人參茯神遠志羌活﹝各三分﹞甘艸桂心防風﹝各半兩﹐一方無黃﹐有荊芥與銀﹞

上爲粗末﹐每服三錢。水一盞﹐姜三片﹐棗一个﹐煎至六分﹐去滓﹐無時服。

治產後臟腑虛﹐心怔驚悸﹐言語錯亂。

麥門冬﹝去心﹞人參﹝各八錢﹞牛黃﹝研﹞白薇﹝各二錢﹞茯神獨活遠志生地黃朱砂﹝飛﹞防風天竺黃甘艸龍齒﹝研﹐各四錢﹞龍腦麝香﹝並細研﹐各一錢﹞

上爲末﹐用薄荷酒調下二錢。

療血虛多驚﹐及產後敗血諸疾。

辰砂琥珀沒藥﹝並細研﹞當歸﹝爲末﹐等分﹞

上爲細末﹐每服二錢。空心﹐日午臨臥白湯調服。

產後驚風﹐亂道言語﹐如見鬼狀﹐精神不定者。

研好朱砂酒調下《局方》龍虎丹﹐三丸作一服﹐兼琥珀地黃丸服之。

卷之十九產後髒虛心神驚悸方論第二

琥珀地黃丸方

南番琥珀﹝別研﹞延胡索﹝糯米同炒赤﹐去米﹞當歸﹝各一兩﹞蒲黃﹝四兩﹐炒香﹞生地黃﹝研裂汁﹐畱滓﹞生薑﹝各二斤﹐洗﹑研﹐裂汁﹐畱滓。以生薑汁於銀石器內炒地黃滓﹐以地黃汁炒生薑滓﹐各至幹甚爲末則止﹞

上爲末﹐煉蜜丸如彈子大﹐食前當歸湯化一丸服。

卷之十九

產後心驚中風方論第三

論曰﹕產後心悶气絕﹐眼張口噤﹐徧身彊直﹐腰背反偃﹐狀如癇疾﹐心忪驚悸﹐言語錯亂。皆是宿有風毒﹐因產心气虛弱﹐發成風痙。

療產後心气虛損﹐卒驚狂語﹐或歌哭嗔笑﹐性气不定。

上等銀﹝一斤﹞桂心甘艸﹝各六分﹞細辛﹝四分﹞人參生薑遠志茯神﹝各八分﹞生地黃﹝二十分﹞龍骨﹝三分﹞棗子﹝一个﹞

上咀﹐以水八升﹐煮銀至一升半﹐入藥煎至一升﹐分作三服﹐溫進。

療產後多虛羸弱。若大汗﹑利﹐皆至於死﹐此重虛故也。若患中風﹐語謬﹑昏悶不知人者。

人參茯苓羌活桂心大棗遠志﹝各十分﹞竹瀝﹝一升﹞

上用水六升﹐煮取三升﹐下竹瀝﹐更煎取二升﹐溫分三服。

療產後心驚﹑中風。

防風當歸茯苓防己麻黃﹝各八分﹞秦艽人參川芎獨活白蘚皮甘艸白薇﹝各六分﹞石膏﹝十二分﹞竹瀝﹝二升﹞

上水七升﹐先煮麻黃﹐掠去沫﹐下諸藥﹔入竹瀝﹐煎取二升半﹐去滓﹐溫分三服。忌菘菜﹑豬肉﹑生冷。

卷之十九產後心驚中風方論第三

茯苓散

療產後狂語﹐志意不定﹐精神昏亂﹐心气虛﹐風邪所致。茯苓散。

茯苓﹝一方用茯神﹞生地黃﹝十二分﹞遠志白薇龍齒﹝各十分﹞防風人參獨活﹝各八分﹐同爲末﹞

上以銀一大斤﹑水一斗五升﹐煎取七升﹐下諸藥﹔煎取三升﹐溫分三服﹐忌如前。一方治產後風邪所幹﹐心神恍惚﹐志意不定﹐加荊芥八分﹐甘艸五分。

療產後心虛﹐忪悸不定﹐亂語錯誤﹐精神恍惚不主﹐當由心虛所致。

人參甘艸芍藥當歸生薑﹝各八分﹞遠志茯苓﹝各十分﹞桂心﹝六分﹞麥門冬大棗﹝各十二分﹞

上爲散﹐以水八升﹐煮取三升﹐去滓﹐溫分三服。

卷之十九

產後中風恍惚方論第四

夫產後中風恍惚者﹐由心主血﹐血气通於榮衛﹑臟腑﹐徧循經絡。產則血气俱傷﹐臟腑皆虛﹐心不能統於諸髒﹐榮衛不足﹐卽爲風邪所乘﹐則令心神恍惚不定也。

卷之十九產後中風恍惚方論第四

《千金》方

療產後暴苦﹐心悸不定﹐言語錯亂﹐恍惚﹐皆因心虛所致。

茯苓﹝三兩﹞芍藥﹝二兩﹞甘艸桂心當歸﹝各一兩﹞生薑﹝六分﹞麥門冬﹝一升﹞大棗﹝三十枚﹞

上爲散﹐水三升﹐煎取一升﹐去滓﹐分作兩服﹐食後。

卷之十九產後中風恍惚方論第四

《經效》方

療產後心虛忪悸﹐志意不定﹐煩躁恍惚。

茯神當歸黃芩麥門冬﹝去心﹞甘艸人參芍藥酸棗仁白蘚皮﹝各三兩﹞大棗﹝七个﹞

上爲粗末﹐水二升﹐煮取七合﹐去滓溫服。

卷之十九產後中風恍惚方論第四

天麻丸

療產後中風﹐恍惚﹑語澀﹐四肢不利。天麻丸。

天麻朱砂防風羌活﹝各一兩﹞僵蠶﹝三分﹐炒﹞幹蠍﹝炒﹞白附子﹝炮裂﹞

五靈脂﹝各半兩﹞雄雀糞﹝炒﹞牛黃﹝各一分﹞

上爲末﹐糯米軟飯爲丸如梧桐子大﹐以薄荷酒研十五丸服之。

卷之十九

產後所下過多虛極生風方論第五

論曰﹕產後所下過多﹐虛極生風者何﹖答曰﹕婦人以榮血爲主﹐因產血下太多﹐气無所主﹐唇靑肉冷﹐汗出﹐目眩神昏﹐命在須臾﹐此但虛極生風也。如此則急服濟危上丹﹐若以風藥治之則誤矣。

卷之十九產後所下過多虛極生風方論第五

濟危上丹方

乳香﹝研﹞五靈脂硫黃玄精石﹝同研極細﹞阿膠卷柏﹝生﹞桑寄生陳皮﹝各等分﹞

上將前四味同研停﹐於銀石器內微火炒﹐勿焦了﹔再研極細﹐復入余藥爲末﹔用生地黃汁和丸如梧桐子大。每服二十丸﹐食前溫酒或當歸酒送下。

卷之十九

產後虛汗不止方論第六

夫虛汗不止者﹐由陰气虛而陽气加之﹐裏虛表實﹐陽气獨發於外﹐故汗出也。血爲陰﹐產則傷血﹐是爲陰气虛也﹔气爲陽﹐其气實者﹐陽加於陰﹐故令汗出。而陰气虛弱不復者﹐則汗出不止也。凡產後血气皆虛﹐故多汗也﹐因之遇風則變爲痙。縱不成痙﹐則虛乏短气﹐身體柴瘦﹐唇口漧燥﹐久則經水斷絕﹐由津液竭故也。﹝亦可就第三卷

第六論中求之﹞

卷之十九產後虛汗不止方論第六

麻黃根散

治產後虛汗不止。麻黃根散。

當歸黃麻黃根牡蠣﹝爲粉﹞人參粉艸﹝各等分﹞上咀﹐每服四錢。水一盞﹐煎至七分﹐去滓溫服。

又方當歸黃﹝各一兩﹞麻黃根﹝二兩﹞

上咀﹐每服三錢。水一盞﹐煎至七分﹐去滓溫服。

卷之十九產後虛汗不止方論第六

《千金》方

療產後風﹐虛汗出不止﹐小便難﹐四肢微急﹐難以屈伸。

甘艸﹝炙﹐一兩﹞附子﹝半个﹐炮﹐去皮臍﹞桂心芍藥﹝各一兩半﹞

上咀﹐每服三錢。水一盞﹐生薑四片﹐棗一枚﹐煎至七分﹐去滓﹐空心溫服。忌豬肉﹑冷水﹑生蔥等物。

卷之十九產後虛汗不止方論第六

《經效》方

療產後汗出不止。

黃﹝十二分﹞白術牡蠣茯苓防風麥門冬﹝去心﹞生地黃﹝各八分﹞大棗﹝七个﹞

上咀﹐水二升﹐煎取七合﹐去滓﹐空心分溫兩服。

又療產後血气暴虛﹐汗出。

淡竹葉煎湯三合﹐微溫服之﹐須臾再服。

又方馬齒莧研取汁三大合。﹝如無﹐幹者亦可﹞

上煮一沸﹐投蜜一匙令停﹐頓服。

卷之十九產後虛汗不止方論第六

止汗散

治產後盜汗不止﹐應多汗者皆可服。

牡蠣﹝﹐研細﹞小麥麩﹝炒令黃色﹐碾爲細末﹞

上等分研細﹐煮生豬肉汁調下二錢﹐無時候。

卷之十九產後虛汗不止方論第六

人參湯

治產後諸虛不足﹐發熱盜汗。﹝二方出胡氏﹞

人參當歸﹝等分﹞

上爲末﹐以豬腰子一隻去脂膜﹐切小片子。以水三升﹐糯米半合﹐蔥白兩條﹐煮米熟﹐取淸汁一盞﹐入藥二錢﹐煎至八分﹐溫服﹐不拘時候。

卷之十九

產後冒悶汗出不識人方論第七

凡產後忽冒悶汗出﹐不識人者﹐暴虛故也。破雞子三枚﹐吞之便醒。若未醒﹐可與童子小便一升﹐甚驗。丈夫小便亦得﹐切不得用病患者。

又若久不識人﹐或時復發者﹐此爲有風。因產血气暴虛﹐風行脈中故也。若產後去血多者﹐又增此疾﹐與雞子不醒者﹐可急作竹瀝汁一服五合﹔須臾不定﹐再與五合。頻與三﹑五服瘥。

卷之十九

產後汗出多而變方論第八

﹝中風口噤﹑角弓反張附﹞

論曰﹕產後汗出多而變者何﹖答曰﹕產後血虛﹐肉理不密﹐故多汗﹐因遇風邪搏之則變。者﹐口噤不開﹐背彊而直﹐如發癇狀﹐搖頭馬鳴﹐身反折﹐須臾十發﹐气息如絕。

宜速斡口灌小續命湯﹐稍緩卽汗出。如兩手拭不及者﹐不可治也。

卷之十九產後汗出多而變方論第八

小續命湯

治中風及剛柔二。及香港腳痺弱﹐不能轉側﹐兼治小兒驚風。

麻黃﹝制﹐可去﹐加葛根﹞桂心甘艸﹝各半兩﹞防風﹝三錢三字﹞芍藥白術人參川芎附子防己黃芩﹝各一分﹞

上咀﹐每服五錢。水一盞半﹐煎至一盞﹐去滓﹐取八釐淸汁﹔入生薑汁再煎一﹑二沸﹐溫服﹐日三服﹐夜二服。若柔自汗者﹐去麻黃﹔夏間及病有熱者﹐去附子﹐減桂一半﹔冬及初春去黃芩。﹝第三卷

𨿽有﹐然其中有杏仁﹐無白術。﹞𨿽然陳無擇評曰﹕產後汗出多變﹐亦令服續命湯﹐此又難信。旣汗多如何更服麻黃﹑官桂﹑防己﹑黃芩輩﹖不若大豆紫湯爲佳。太醫局方大聖散亦良藥也。愚觀朱奉議云﹕凡剛柔二﹐小續命湯並可加減與之。若柔自汗者﹐有去麻黃加葛根之說。朱奉議必有所據。𨿽大豆紫湯﹑大聖散良﹐亦不可偏見曲說﹐有妨古人之意。

卷之十九產後汗出多而變方論第八

大豆紫湯

治中風頭眩﹐惡風自汗﹐吐冷水及產後百病。或中風痱﹐痙﹐背彊口噤﹐直視﹐煩熱。

脈緊大者不治。《短劇方》主產後中風困篤﹐背彊口噤﹐或但煩躁﹐或頭身皆重﹐或身重癢劇﹐嘔吐直視者。﹝《指迷方》名獨活湯﹞

川獨活﹝兩半﹞大豆﹝半升﹞酒﹝三升﹞

上先以酒浸獨活煎一﹑二沸﹐別炒大豆極焦﹐煙出﹑急投酒中密封﹐候冷去豆。每服一﹑二合許﹐得少汗則愈﹐日十服。此藥能去風﹑消血結﹐如妊娠折傷﹐胎死腹中﹐服此得瘥。凡產後口噤﹐腰背彊直﹐角弓反張﹐皆名曰痙﹐又名曰。古人察有汗﹑無汗以分剛柔﹑陰陰而治。今《產寶》諸書有中風口噤一門﹐又有角弓反張一門﹐其實一也。如憎寒發熱有類傷寒﹐皆不論及﹐豈可只以一﹑二藥治之﹖愚今取《百問》中方論﹐已詳備前篇。﹝見三卷第二論﹞庶幾覽者﹐如指諸掌。

卷之十九

中風口噤角弓反張方論附

凡產後中風口噤﹐是其血气虛而風入於頷﹑頰夾口之筋也。手三陽之筋﹐結入於頷﹐產則勞損腑臟﹐傷於筋脈。風若乘之﹐其三陽之筋脈則偏搏之﹐筋得風冷則急﹐故令口噤也。

若角弓反張者﹐是體虛受風﹐風入於諸陽之經也。人陰陽經絡周環於身﹐風邪乘虛入於諸陽之經﹐則腰背反折﹑攣急如角弓之狀也。

卷之十九中風口噤角弓反張方論附

愈風散

療產後中風口噤﹐牙關緊急﹐手足螈如角弓狀﹐愈風散。亦治血暈﹐四肢彊直﹐不省人事﹔或築心眼倒﹐吐瀉欲死。﹝出華佗方。《百問》《經驗》《產寶》﹑陳氏﹑《本事》同﹞

荊芥﹝略焙爲末﹞

上每服三錢﹐豆淋酒調下﹐用童子小便亦可﹐其效如神。口噤者灌﹐齒齦噤者吹鼻中皆效。一方用古老錢煎湯調服﹐名一撚金散。一方云用舉卿﹑古拜二味﹐蓋切腳隱語以祕方也﹐此藥委有奇效神聖之功。大抵產室﹐但無風爲佳。不可衣被帳褥太暖﹐暖卽汗出則腠理開﹐易於中風便昏冒。﹝《指迷方》但爲粗末﹐濃煎服。許學士云﹕記有一婦人﹐產後護密閣內﹐更生火﹐睡久及醒則昏昏如醉﹐不省人事﹐其家驚惶。醫用此藥佐以交加散。祝云﹕服之卽睡﹐睡中必以左手搔頭﹐覺必醒矣。果如其言﹞

交加散﹝方見第二卷

第五論﹞。又名交解散。﹝見產後虛煩﹞

卷之十九中風口噤角弓反張方論附

荊芥散

《專治婦人方》治產後中風﹐不省人事﹐口吐涎﹐手足螈。荊芥散。

當歸荊芥穗﹝等分﹞

上爲細末﹐每服二錢。水一盞﹐酒少許﹐煎至七分灌之。如牙關緊急﹐用匙斡微微灌下﹐但下咽卽有生理。不問多少便服﹐不可以藥味尋常忽之﹐屢用救人有效。

卷之十九中風口噤角弓反張方論附

一物白蘚湯獨活湯

《短劇》療產後中風﹐虛人不可服他藥者﹐一物獨活湯主之﹐及一物白蘚湯主之。亦可與獨活合煮之。

川獨活﹝三兩﹐細切﹞

上水三升﹐煮取一升分服。耐酒者﹐亦可酒水煮。一方用白蘚皮﹐亦根據此法。

產後中風痙﹐口噤面靑﹐手足急彊者。

以竹瀝二升﹐分爲五服﹐溫溫頻服大效。

卷之十九中風口噤角弓反張方論附

羌活酒

治產後中風口噤﹐四肢頑痺不仁﹐身體如角弓反張。羌活酒。

羌活防風﹝各三兩﹞黑豆﹝一升﹐炒令煙出﹞

上細銼﹐以好酒一斗於瓶中攪動﹑密封﹔經半日許﹐又於鍋中重湯煮瓶至半日﹐候瓶冷取出。每服暖一中盞飲之﹐日可三﹑四服﹐度之當汗出卽瘥。

治產後中風﹐身如角弓反張﹐口噤不語方。

川烏﹝五兩﹐銼如豆大﹞

上取黑豆半升﹐同炒半黑﹐以酒三升瀉於鐺內急攪﹐以絹濾取酒﹐微溫服一小盞﹐取汗。若口不開者﹐拗開口灌之﹐未效加烏雞糞一合﹝炒﹞﹐內酒中服之﹐以瘥爲度。

卷之十九中風口噤角弓反張方論附

《寶方》方

療產後腹中堅硬﹐兩脇膈脹﹐手足冷﹐心中煩熱欲飲水﹐漧嘔﹔關節勞﹐中風之疾。

羚羊角﹝二分﹞防風﹝十二分﹞羌活苦梗敗醬﹝各八分﹞桂心柴胡大黃﹝浸過﹐各六分﹞

上水二升﹐煎取八合﹐空心兩服﹐服了吐﹐卽良久更服了喫地黃酒。用地黃切一升﹐炒令黑﹐瓷瓶中下熱酒三升﹐密封口﹐煮令減半﹐任意服之。

卷之十九中風口噤角弓反張方論附

《千金》雞屎醴

療產後中風及男子諸風﹐並產後百疾神效方。又治產後中風﹐口噤拘急﹐困篤﹐腰背彊直﹐時時反折。

烏雞屎﹝三升﹞大豆﹝二升﹞

上先炒豆令聲絕﹐次炒雞屎令黃。以酒一升先淋雞屎﹐取汁淋大豆。每服一升﹐重者凡四﹑五服之極妙。

卷之十九中風口噤角弓反張方論附

深師方

療產後中風口噤﹐不任大小。

獨活﹝八分﹞漧葛﹝六分﹞甘艸﹝二分﹞生薑﹝五分﹞

上咀﹐以水二升﹐煮取一大升﹐分爲兩服。

卷之十九中風口噤角弓反張方論附

張文仲方

療產後中風﹑風痙﹐徧身冷直﹐口噤不識人方。

白術﹝四兩﹐細切﹞

上以酒三升﹐煮取一升﹐頓服效。

卷之十九中風口噤角弓反張方論附

《經效》方

療產後中風﹐腰背彊直﹐時時反張﹐名曰風痙。

防風葛根川芎地黃﹝各八分﹞麻黃﹝去節﹞甘艸桂心川獨活防己﹝各六兩﹞杏仁﹝五个﹐去皮尖﹐炒﹞

上細切﹐以水八升﹐煮麻黃去沫﹐後下諸藥﹐煎取三升﹐分溫三服。﹝有汗者不可服﹞

治產後中風﹐口噤﹐潰悶不能言﹐身體彊直。

羌活防風秦艽桂心粉艸葛根﹝各三分﹞生薑﹝八分﹞附子﹝一个﹐炮﹞杏仁﹝八十枚﹐去皮﹑尖﹞麻黃﹝十分﹐去節﹞

上咀﹐水九升﹐煮麻黃去沫﹐後下諸藥﹐煮取二升﹐分爲三服。﹝有汗者不可服﹞

卷之十九

產後中風方論第九

論曰﹕產後中風﹐由產傷動血气﹐勞損臟腑未平復﹐起早勞動﹐气虛而風邪气乘虛傷之﹐故中風。風邪冷气客於皮膚經絡﹐但疼痺﹑羸乏不任﹐少气。若筋脈挾寒則攣急僻﹐挾濕則緩弱。若入諸髒﹐恍惚驚悸﹐隨其所傷臟腑﹑經絡而生病焉。

卷之十九

郭稽中產後中風方論

論曰﹕產後中風者何﹖答曰﹕產後五﹑七日內彊力下牀﹔或一月之內傷於房室﹔或懷憂怒﹐擾蕩沖和﹔或因著艾﹐傷動臟腑。得病之初﹐眼澀口噤﹐肌肉搐﹐漸至腰脊筋急彊直者﹐不可治。此乃人作﹐非偶爾中風所得也。

陳無擇評曰﹕問產後中風﹐風是外邪﹐血虛則或有中之者﹐直答以人作﹐不可治﹐問答不相顧解﹐如何開示後人﹖立論之難有如此者。若是中風﹐當以脈辧﹐看在何髒﹐根據經調之。彊力下牀﹑月內房室﹐憂怒﹐著灸﹐非中風類﹔蓐勞﹐性气﹐火邪﹐治各有法。非產後病﹐不暇繁引﹐學人識之。

卷之十九郭稽中產後中風方論

《經效》方

療產後風虛﹐頭目痛﹐語言時僻。

防風漧葛茯苓﹝各八分﹞麥門冬﹝去心﹐八分﹞芍藥黃芩﹝各六分﹞犀角﹝四分﹞甘艸﹝三分﹞

上咀﹐以水二升﹐煎取七合﹐分爲二服。

療產後中風﹐心忪悸﹐志意不定﹐恍惚﹐語言錯亂方。

人參﹝六分﹞羚羊角﹝屑﹞麥門冬茯神﹝各八分﹞黃芩白蘚皮甘艸﹝各四兩﹞石膏﹝十二分﹞淡竹瀝﹝兩大合﹞

上咀﹐水二大升﹐煎至七合﹐下竹瀝﹐分三服。

療產後中風﹐身背拘急如束﹐並渴。

川芎羌活羚羊角﹝屑﹞酸棗仁芍藥﹝各四兩﹞桑白皮﹝六分﹞防風﹝五分﹞

上咀﹐水四升﹐煎取二升﹐分溫三服。

療產後中風﹐四肢拘束﹐筋節掣痛﹐不得轉側﹐如角弓反張。

麻黃﹝八分﹐去根節﹞生薑桂心白術﹝各四分﹞防風芍藥﹝各六分﹞川芎﹝五分﹞竹瀝﹝二合﹞

上細銼﹐以水三升﹐先煮麻黃掠去沫﹐下諸藥煎取七合﹐下竹瀝再煎三沸﹐分三服﹐取微汗爲度。

治產後納涼太過中風者﹐或成喘急﹐唇靑鼻黑。﹝男六徳續添﹞

以《局方》小續命湯連進三服﹐卽愈。

療產後中風煩渴。

紅花子﹝五合﹐炒微熱﹐研碎﹞

上以水一升﹐煎取七合﹐每一匙頭﹐徐徐呷。

治產後中風﹐半身﹑手足不遂﹐言語謇澀﹐恍惚多忘﹐精神不定。

川獨活當歸芍藥防風川芎玄參﹝各二分﹞桂心﹝分半﹞

上細銼﹐以水八升﹐煮取二升半﹐分爲三服。覺效又更作一劑﹐漸瘥﹐須適寒溫將息。

如不瘥﹐卽以此方作丸﹐每服二十丸。有熱加漧葛五兩﹔有冷加白術五兩﹔有气加生薑六分﹔手足不穩加牛膝五分﹑萆三兩﹑黃四兩﹔腹痛加當歸﹑芍藥各三分﹔不食加人參二分﹑玄參四分。

卷之十九

產後中風筋脈四肢攣急方論第十

夫產後中風﹑筋脈攣急者﹐是气血不足﹐臟腑俱虛﹐日月未滿而早勞役﹐動傷腑臟﹔虛損未復﹐爲風邪冷气初客於皮膚經絡。則令人頑痺不仁﹐羸乏少气﹐風气入於筋脈﹐挾寒則攣急也。

治產後中風﹐四肢筋脈攣急疼痛﹐背項彊直。

防風﹝一兩﹞赤芍藥桂心﹝各半兩﹞羚羊角﹝屑﹞川芎羌活當歸酸棗仁牛蒡子﹝炒﹐各三分﹞

上咀﹐每服四錢。水一盞﹐煎至六分﹐去滓溫服。

卷之十九產後中風筋脈四肢攣急方論第十

獨活酒

療產後中風﹐睡臥不安﹐筋脈四肢攣急或彊直。獨活酒。

獨活天麻防風﹝各一兩﹞桂心當歸荊芥川芎蔓荊子﹝各半兩﹞麻黃﹝去節﹞附子﹝炮﹞羚羊角﹝屑﹞赤芍藥﹝各三分﹞

上咀﹐每服四錢。水﹑酒各半盞﹐煎至六分﹐去滓溫服。﹝有汗者莫服﹞

療產後中風﹐四肢筋脈攣急疼痛。

羌活天麻酸棗仁川牛膝防風當歸薏苡仁柏子仁鹿角膠﹝炒﹐各一兩﹞

蔓荊子桂心﹝各半兩﹞羚羊角﹝屑﹞附子﹝炮﹞川芎﹝各三分﹞麝香﹝一分﹐研﹞

上爲細末﹐無時﹐以豆淋酒調二錢服。

治產後中風﹐四肢筋脈攣急疼痛﹐心神煩悶﹐背項彊直。

羌活防風附子﹝炮﹐去皮﹞羚羊角﹝屑﹞麻黃﹝去節﹐各一兩﹞地黃桂心﹝各三分﹞酸棗仁﹝炒﹞黃當歸川牛膝川芎萆﹝各半兩﹞

上爲細末﹐煉蜜丸如梧桐子大。每服三十丸﹐溫酒吞下。

卷之十九

產後熱悶气上轉爲香港腳方論第十一

論曰﹕產後熱悶﹑气上﹐轉爲香港腳者何﹖答曰﹕產臥血虛生熱﹐復因春夏取涼過多﹐地之蒸濕﹐因足履之﹐所以著爲香港腳。其狀熱悶掣﹑驚悸心煩﹑嘔吐气上﹐皆其候也。可服小續命湯﹝方見本卷第八論﹞。兩三劑必愈。若醫者誤以逐敗血藥攻之﹐則血去而疾益增矣。

陳無擇評曰﹕香港腳固是常病﹐未聞產後能轉爲者。往往讀《千金》見產婦多有此疾之語﹐便出是證﹐文辭害意﹐槪可見矣。設是熱悶气上﹐如何便服續命湯﹖此藥本主少陽經中風﹐非均治諸經香港腳﹐要須根據香港腳方論﹑陰陽經絡調之。此涉專門﹐未易輕論﹐旣非產後要病﹐更不繁引。

陳無擇𨿽有此評﹐然小續命湯加減與之﹐用無不效。故《百問》云﹕寒中三陽﹐所患必冷﹐小續命湯主之。﹝加生薑汁最快﹞暑中三陰﹐所患必熱﹐小續命湯。﹝去附子﹐減桂心一半﹞大煩躁者﹐紫雪最良。﹝僕取《百問》中加減法﹐庶使後人均得治療﹞如無紫雪用眞薄荷煎﹐冷水嚼下。

卷之二十

產後徧身疼痛方論第一

論曰﹕產後徧身疼痛者何﹖答曰﹕產後百節開張﹐血脈流散﹐遇气弱則經絡﹑分肉之間血多流滯﹔累日不散﹐則骨節不利﹐筋脈急引。故腰背不能轉側﹐手足不能動搖﹐身熱頭痛也。若醫以爲傷寒治之﹐則汗出而筋脈動惕﹐手足厥冷﹐變生他病。但服趁痛散除之。

卷之二十產後徧身疼痛方論第一

趁痛散方

牛膝﹝半兩﹞甘艸薤白﹝各一分﹞當歸桂心白術黃獨活生薑﹝各半兩﹞

上咀﹐每服半兩。水三盞﹐煎至盞半﹐去滓﹐食前服。

陳無擇評曰﹕趁痛散不特治產後气弱血滯﹐兼能治太陽經感風頭痛﹑腰背痛﹐自汗發熱。若其感寒傷食﹐憂恐驚怒﹐皆致身疼發熱﹑頭痛﹐況有蓐勞諸證尢甚﹐趁痛散皆不能療﹐不若五積散入醋煎﹐用卻不妨。﹝五積散方見《和劑局方》﹞

卷之二十

產後腰痛方論第二

論曰﹕腎主腰腳。產後腰痛者﹐爲女人腎位系於胞﹐產則勞傷腎气﹐損動胞絡﹔虛未平復而風冷客之﹐冷气乘腰﹐故令腰痛也。若寒冷邪气連滯背脊﹐則痛久未已﹔後忽有娠﹐必致損動。蓋胞絡屬腎﹐腎主腰故也。

療產後風冷﹐腰痛不可轉。

獨活川芎芍藥桂心續斷生薑桑寄生﹝各六分﹞當歸防風﹝各八分﹞

上咀﹐以水三升﹐煮取一升﹐去滓﹐空心分二服。

卷之二十產後腰痛方論第二

《廣濟》方

療產後虛冷﹐血气流入腰腿﹐痛不可轉。

敗醬當歸﹝各八分﹞川芎芍藥桂心﹝各六分﹞

上咀﹐水二升﹐煮取八合﹐空心﹐分溫二服。並忌蔥。

卷之二十產後腰痛方論第二

《救急》方

療婦人產後余血不盡﹐血流入腰腳疼痛﹐胸滿气急﹐兩脇痛方。

生薑﹝一斤﹞淡竹葉﹝一升﹐切﹞

上二味﹐以水二升﹐煮取一升﹐去滓﹐分溫二服。

《千金》療產後中風﹐腰背彊痛﹐中風煩熱﹑苦渴﹐頭身皆重。此因風冷所致及傷寒。

卷之二十產後腰痛方論第二

大豆酒方

大豆﹝五升﹐炒令煙出﹞

以酒一升投之﹐密蓋令溫﹐去豆﹐服一升﹐日夜數服。臥取微汗﹐避風。﹝亦有加羌活者﹐亦佳﹞

卷之二十產後腰痛方論第二

生地黃湯

《廣濟》療產後三日患腰疼﹐腹中余血未盡﹐並手腳疼﹐不下食。生地黃湯方。

生地黃汁﹝一升﹞芍藥甘艸﹝各二兩﹞丹參﹝四兩﹞蜜﹝一合﹞生薑汁﹝半合﹞

上切﹐以水三升﹐煮取一升﹐去滓﹔內地黃汁﹑蜜﹑薑汁﹐微水煎一﹑二沸﹐一服三合﹐日二夜三。利一﹑二行﹐中間進食﹐與藥更進服。陳氏如神湯亦效。﹝方見第四卷

七論中﹞

上生料五積散加桃仁煎亦妙。此藥逐敗血﹐去風濕。

產後惡露方行﹐忽然漸少﹐斷絕不來﹐腰中重痛﹐下注兩股﹐痛如錐刀﹐刺痛入骨中。

此由血滯於經絡。不卽通之﹐有大痛處必作癰疽﹐宜桃仁湯。恐作癰者﹐預服五香連翹湯。

卷之二十產後腰痛方論第二

桃仁湯方

桃仁﹝去皮尖﹞蘇木生地黃﹝各半兩﹞虻虫﹝去足翅﹐炒﹞水蛭﹝炒﹐各三十个﹞

上爲粗末﹐每服三錢。水一盞﹐煎至六分﹐去滓溫服﹐無時候。惡露下﹐卽住服。

卷之二十產後腰痛方論第二

五香連翹湯方

﹝一方有大黃一兩﹞。

木香沈香丁香乳香麝香升麻獨活桑寄生連翹木通﹝各二兩﹞上爲粗散﹐每服五錢。水二盞﹐煎至一盞﹐入竹瀝少許﹐攪停去滓﹐溫服。

卷之二十

產後惡露不絕方論第三

夫產後惡露不絕者﹐由產後傷於經血﹐虛損不足。或分解之時﹐惡血不盡﹐在於腹中﹐而臟腑挾於宿冷﹐致气血不調﹐故令惡露淋瀝不絕也。

卷之二十產後惡露不絕方論第三

《廣濟》方

療婦人產後惡血不絕﹐崩血不可禁﹐腹中絞痛﹐气息急。療蓐中三十六疾。

亂髮﹝燒﹐一兩﹞阿膠﹝二兩﹞代赭漧薑﹝各三兩﹞馬蹄﹝一个﹐燒﹞漧地黃﹝四兩﹞牛角﹝五兩﹐酥炙﹞

上爲細末﹐煉蜜丸如梧桐子大﹐空心﹐米飲下三四十丸﹐日二服。

卷之二十產後惡露不絕方論第三

文仲﹑葛氏方

療惡露不絕方。

上以鋸截桑木﹐取屑五指撮﹐酒服﹐日三瘥。

療產後泄血不止﹐無禁度﹐及治腹痛﹑胸膈悶。

姜黃末﹐酒服方寸匕﹐日三﹑四服。﹝胡氏方云﹕姜黃治惡露不止﹞

療產後血不止﹐虛羸迨死。亦治血气。﹝三方並出《產寶》﹞

蒲黃﹝二兩﹞水二升﹐煎取八合﹐頓服。

卷之二十產後惡露不絕方論第三

獨聖湯

療產後亡血過多﹐心腹徹痛﹐然後血下﹐久而不止。亦治赤白帶下﹐年深諸藥不能療者﹐良驗。此京師祝景助教方。

貫眾﹝狀如刺者一个﹐全用﹑不銼斷﹐只揉去毛﹐花萼用之﹞。

上用好醋蘸濕﹐慢火炙令香熟﹐候冷﹐爲細末。用米飲調下二錢﹐空心﹐食前服。

療產後七﹑八日﹐惡露不止。

敗醬當歸﹝各六分﹞芍藥續斷﹝各八分﹞川芎竹茹﹝各四分﹞生地黃﹝炒幹﹐十二分﹞

上細銼﹐以水二升﹐煮取八合﹐空心頓服。

卷之二十產後惡露不絕方論第三

《養生必用》方

治產後虛羸﹐臍腹冷痛﹐淋露不止﹔或惡物不下方。﹝《養生必用》﹞

當歸白芍藥甘艸漧薑桂心熟地黃蒲黃﹝各半兩﹞黑豆﹝一兩﹐炒﹞

上爲細末﹐溫酒調下二錢﹐食前服﹐米飲亦可。似黑神散。

卷之二十產後惡露不絕方論第三

牡蠣散

治產後惡露淋瀝不絕﹐心悶短气﹐四肢乏弱﹐不思飲食﹐頭目昏重﹐五心煩熱﹐面黃體瘦。牡蠣散。

牡蠣川芎熟地黃白茯苓龍骨﹝各一兩﹞續斷當歸﹝炒﹞艾葉﹝酒炒﹞人參五味子地楡﹝各半兩﹞甘艸﹝一分﹞

上爲末﹐每服二錢。水一中盞﹐生薑三片﹐棗一枚﹐煎至六分﹐去滓﹐食前服。

卷之二十

產後惡露不下方論第四

夫惡露不下者﹐由產後臟腑勞傷﹐气血虛損。或胞絡挾於宿冷﹔或產後當風取涼﹐風冷乘虛而搏於血﹐血則壅滯不宣﹐積蓄在內﹐故令惡露不下也。

卷之二十產後惡露不下方論第四

芍藥湯

療產後三﹑四日惡露不下﹐嘔逆壯熱。芍藥湯。

芍藥﹝十分﹞知母﹝八分﹞生薑當歸蒲黃﹝各四分﹞紅花﹝二分﹞荷葉中心蒂﹝七个﹞生地黃汁﹝二合﹞

上細切﹐以水二升﹐煎至七合﹐去滓﹔下蒲黃﹐煎四沸﹐分溫﹑空心三服。

卷之二十產後惡露不下方論第四

備急丹

治產後惡血衝心﹐胎衣不下﹐腹中血塊等。備急丹﹝出《產乳》﹞。

上以錦紋大黃一兩﹐杵爲細末﹐用釅醋半升﹐同熬成膏﹐丸如梧桐子大。患者用醋七分盞﹐化五丸至七丸服之。須臾血下卽愈。亦治墜馬內損﹐惡血不出﹐神效。

此藥難用﹐大虛弱﹐不可服。仍調藥﹐醋不宜太酸﹐便損肺臟﹐全在醫者斟酌。

卷之二十產後惡露不下方論第四

荷葉散

療產後惡露不下﹐腹中疼痛﹐心神煩悶。荷葉散。

榦荷葉﹝二兩﹞鬼箭羽桃仁劉寄奴蒲黃﹝各一兩﹞

上爲粗末﹐每服三大錢。以童子小便一大盞﹐姜錢三片﹐生地黃一分﹐捶碎同煎至六分﹐去滓﹐無時熱服。

卷之二十產後惡露不下方論第四

《廣濟》方

療產後惡露不多下方。

川牛膝大黃﹝各八分﹞牡丹皮當歸﹝各六分﹞芍藥蒲黃桂心﹝各四分﹞

上爲末﹐以生地黃汁調﹐酒服方寸匕。日二服。血下愈。

生料五積散。《局方》治產後惡露不快﹐腹中疼痛﹐或腹有塊及發寒熱﹐並加醋少許煎﹐通口服。亦能療血崩。﹝見《易簡方》﹐不復重錄﹞

卷之二十產後惡露不下方論第四

沒藥丸

產後惡露方行而忽然斷絕﹐驟作寒熱﹐臍腹百脈皆痛﹐如以錐刺非常。此由冷熱不調﹐或思慮動作﹐气所壅遏﹐血蓄經絡。宜沒藥丸。

當歸﹝一兩﹞桂心芍藥﹝各半兩﹞桃仁﹝去皮﹑尖炒﹐碎研﹞沒藥﹝研﹐各一分﹞虻虫﹝去足﹐翅﹐炒﹞水蛭﹝炒﹐各三十个﹞

上爲末﹐醋糊丸如豌豆大﹐醋湯下三丸。

卷之二十

產後余血上搶心痛方論第五

論曰﹕夫產後血上搶心﹐由產後气虛挾宿冷﹐冷搏於血﹐則凝結不消。气逆上者﹐則血隨上衝擊而心痛也。凡產後余血不盡﹐得冷則畱結﹐與气相搏則痛﹑困重﹐遇寒結血尢甚﹐則變成血瘕﹐亦令月水否澀不通也。

論曰﹕產後心痛者何﹖答曰﹕心者血之主。人有伏宿寒﹐因產大虛﹐寒搏於血﹐血凝不得消散﹐其气遂上衝擊於心之絡脈﹐故心痛。但以大巖蜜湯治之﹐寒去則血脈溫而經絡通﹐心痛自止。若誤以爲所傷治之﹐則虛極寒益甚矣。心絡寒甚﹐傳心之正經﹐則變爲眞心痛﹐朝發夕死﹐夕發朝死。藥不可輕用如此。

卷之二十產後余血上搶心痛方論第五

大巖蜜湯方

生漧地黃當歸獨活吳茱萸芍藥漧薑甘艸桂心小艸﹝各一兩﹞細辛﹝半兩﹞

上爲散﹐每服半兩。水三盞﹐煎至一盞﹐去滓﹐稍熱服。評曰﹕產後心痛﹐𨿽非產蓐常疾﹐痛或有九痛﹐未必便是血痛。設是巖蜜湯﹐豈可用熟地黃﹖熟地黃泥血﹐安能去痛﹖此方本出《千金》﹐用生漧地黃耳。茱萸一升合準﹐五兩漧薑﹐三兩細辛﹐治陳寒在下焦。

方本一兩﹐卻減半兩﹐制奇制偶﹐量病淺深﹐自有品數﹐不可妄意加減。然以巖蜜湯治血痛﹐不若失笑散用之有效。

卷之二十產後余血上搶心痛方論第五

失笑散

治心腹痛欲死﹐百藥不效﹐服此頓愈。與第八論紫金丸大同小異。﹝見本卷八論﹞

五靈脂蒲黃﹝等分﹞

上爲末﹐先用釅醋調二錢熬膏﹐入水一盞﹐煎至七分﹐食前熱服﹐是驗。

卷之二十產後余血上搶心痛方論第五

《經心錄》蜀椒湯

療產後心痛﹐此大寒所爲方。

蜀椒﹝二合﹞芍藥﹝三兩﹞半夏當歸桂心人參甘艸茯苓﹝各二兩﹞生薑汁﹝五合﹞蜜﹝一升﹞

上切﹐以水九升﹐煮椒令沸﹔下諸藥﹐煮取二升半﹐去滓﹔下薑汁﹑蜜等﹐更煎取三升。一服五合至六合。﹝《千金》同﹞

卷之二十

產後惡露不盡腹痛方論第六

論曰﹕產後惡露不盡﹐腹痛者何﹖答曰﹕產後惡血𨿽常通行﹐或因外感五邪﹐內傷七气﹐致令斬然而止﹔余血停積﹐壅滯不行﹐所下不盡﹐故令腹痛。《產寶》云﹕皆因妊娠當風取涼﹐則胞絡有冷﹐至於產時﹐其血必少。或新產時而取風涼﹐皆令風冷搏於血﹐血則壅滯不得宣通﹐蓄積在內﹐有時惡露不盡﹐故令腹痛。

卷之二十產後惡露不盡腹痛方論第六

溫隱居澤蘭湯

療產後惡露不盡﹐腹痛往來兼胸滿少气。

澤蘭﹝熬﹞生漧地黃當歸﹝各三分﹞芍藥生薑﹝各十分﹞甘艸﹝六分﹞大棗﹝十四个﹞

上細切﹐以水九升﹐煮取三升﹐分爲三服。欲死﹐塗身得瘥。

卷之二十產後惡露不盡腹痛方論第六

《救急》方

療惡露不盡﹐腹脹痛。

取亂髮如雞子大﹐灰汁洗盡﹐淨燒爲末﹐酒調服二錢。

又療產後血不盡﹐血痛悶方。

取荷葉燒作灰﹐暖水和服。煮取汁亦良。

又方﹕以鐵秤錘一枚﹐燒赤﹐投酒五升中﹐用此酒煮當歸三兩﹐取二升﹐去滓﹐分溫再服。《千金》同。﹝一方無當歸﹞

療產後下血不盡﹐腹內堅痛不可忍。

當歸芍藥桂心﹝各三兩﹞桃仁﹝一百二十枚﹐制﹞

上細切﹐以水六升﹐煮取二升﹐分溫二服。如未瘥﹐加大黃三兩。

療產後血結﹑下不盡﹐腹中絞痛不止。

大黃﹝別浸﹞生漧地黃當歸﹝各十分﹞川芎芍藥桂心﹝各八分﹞甘艸黃芩﹝各六分﹞桃仁﹝四十九粒﹐制﹞

上細切﹐以水七升﹐煮取二升半﹐下大黃﹐更煎三沸﹐分溫三服。

療產後血下不盡﹐腹中痛無計。

靑木香當歸牛膝川芎黃芍藥﹝各八分﹞大黃﹝十三分﹐浸﹞芒硝﹝十二分﹞

上細切﹐以水七升﹐煮取二升﹐入大黃更煎三沸﹐分三服。

療產後惡露不盡﹐結聚﹐小腹疼痛。

當歸﹝三分﹞香附子﹝一兩﹞琥珀沒藥靑皮赤芍藥木香桂心﹝各半兩﹞

上爲細末﹐以豆淋酒調下一錢。

卷之二十產後惡露不盡腹痛方論第六

《產寶》方

療產後余血作疼痛兼塊者。

桂心姜黃﹝等分﹞

上爲細末﹐酒服方寸匕﹐血下盡妙。

卷之二十產後惡露不盡腹痛方論第六

地黃散

治產後惡物不盡﹐腹內痛。產後常服甚妙。

生漧地黃當歸﹝並略炒﹐各一兩﹞生薑﹝細切如蠅頭大﹐新瓦炒令焦黑。半兩﹞

上爲細末﹐炒姜﹐酒調一大錢服。

卷之二十產後惡露不盡腹痛方論第六

捲荷散

治產後血上衝心﹐血刺﹑血暈﹐血气腹痛﹐惡露不快。

初出卷荷紅花當歸﹝各一兩﹞蒲黃﹝紙炒﹞牡丹皮﹝各半兩﹞

上爲細末﹐每服二平錢﹐空心﹐溫酒調下。一臘內只使童子小便調。如才產後便服此藥﹐卽諸疾不生。﹝出《婦人方》﹞

卷之二十產後惡露不盡腹痛方論第六

蕓苔散

療產後惡露不下﹐血結不散﹐衝心刺痛﹐將來才冒寒踏冷﹐其血必往來心腹間刺痛﹐有不可忍﹐謂之血母塊。但產後心腹諸疾﹐並宜服之。﹝出《產乳》﹞

蕓苔子﹝紙炒﹞當歸桂心赤芍藥﹝各等分﹞

上爲細末﹐溫酒調服二平錢。趕下惡物﹐產後三日不可無此。

卷之二十

產後兒枕心腹刺痛方論第七

夫兒枕者﹐由母胎中宿有血塊﹐因產時其血破散與兒俱下﹐則無患也。若產婦臟腑風冷﹐使血凝滯﹐在於小腹不能流通﹐則令結聚疼痛﹐名曰兒枕也。

《產寶》論產後心腹痛者﹐由產後气血俱虛﹐遇風寒乘之﹐與血气相搏﹐隨气上衝於心﹔或下攻於腹﹐故令心腹痛。若久痛不止﹐則變成疝瘕也。

卷之二十產後兒枕心腹刺痛方論第七

延胡索散

治產後兒枕腹痛﹐得效。﹝出《經驗婦人方》﹞

延胡索當歸﹝各一兩﹞眞琥珀蒲黃﹝各一分﹐炒﹞赤芍藥﹝半兩﹞桂心﹝三分﹞紅藍花﹝二錢﹞

上爲細末﹐以童子小便合細酒﹐溫酒調三錢﹐食前服。

治產後兒枕﹐亦治赤白痢。

丁香﹝三錢﹞罌粟殼﹝去穣﹐蜜炙﹞香白芷﹝各半兩﹞百艸霜﹝六錢重﹞

上爲細末﹐每服二錢﹐童子小便調下。如痢疾﹐米飲調下。

產後兒枕﹐痛不可忍。

五靈脂﹐慢火熬爲細末。每服二錢﹐溫酒調下。

卷之二十產後兒枕心腹刺痛方論第七

天仙藤散

治產後腹痛不止﹐及一切血气腹痛。﹝出《經驗婦人方》﹞

天仙藤﹝五兩﹐炒焦﹞

爲細末﹐每服二錢。產後腹痛﹐用炒生薑﹐小便和細酒調下。常患血气﹐用溫酒調服效。

卷之二十產後兒枕心腹刺痛方論第七

蒲黃散

產後腹中有塊﹐上下時動﹐痛發不可忍。此由妊娠聚血﹐產後气羸﹐惡露未盡﹐新血與故血相搏而痛﹐俗謂之兒枕﹐乃血瘕也。宜蒲黃散。

眞蒲黃﹐研。飲調服二錢。如燥渴者﹐新水調。

卷之二十產後兒枕心腹刺痛方論第七

黑神散

療產後血塊﹐痛經﹐脈行後腹疼﹐並經脈不調。

熟地黃﹝一斤﹞陳生薑﹝半斤﹞

上拌﹐同炒榦爲末﹐每服二錢。產前烏梅湯調下﹔常服﹐酒調﹔經脈不通﹐烏梅﹑荊芥酒調下。

療新產後腹痛﹐惡血不盡行。黑神散。﹝方見《局方》﹞

療新產後七﹑八日﹐腹痛﹑兩脇痛。

當歸劉寄奴苦梗﹝各十二分﹞延胡索﹝別爲末﹞桂心陳皮﹝各四分﹞茯苓芍藥﹝各八分﹞

上咀﹐以水二升﹐煮取八合﹐調延胡索末﹐空心服。

療先患冷气﹐因產後發腹痛。

芎桂心當歸吳茱萸茯苓芍藥甘艸﹝各六分﹞桃仁﹝十分﹞

上咀﹐水七升﹐煮取二升﹐去滓﹐分三服。

卷之二十產後兒枕心腹刺痛方論第七

桃仁芍藥湯

《千金》療產後腹痛。桃仁芍藥湯。

桃仁﹝半升﹞芍藥當歸川芎漧漆﹝碎﹐熬﹞桂心甘艸﹝各二兩﹞

上細切﹐以水八升﹐煮取二升半﹐去滓﹐分三服。

卷之二十產後兒枕心腹刺痛方論第七

《廣濟》方

療腹中絞痛不可忍。

當歸白芍藥川芎漧薑上等分爲末﹐每服二錢﹐溫酒調下。一方加延胡索﹐妙。

卷之二十產後兒枕心腹刺痛方論第七

《必效方》方

療產後腹痛方。

羌活﹝四兩﹐切﹞以酒二升﹐煮取一升﹐分服。

卷之二十產後兒枕心腹刺痛方論第七

《千金》方

治產後餘疾﹐腹中絞痛﹐不下食﹑瘦乏方。

當歸黃芍藥﹝各六分﹞漧地黃白術﹝各八分﹞桂心甘艸﹝各四分﹞棗﹝十四个﹞

上咀﹐水二升﹐煮取八合﹐去滓﹐空心作兩大服。忌生蔥。

卷之二十產後兒枕心腹刺痛方論第七

《千金》茱萸酒

治心腹內外痛。

吳茱萸﹝一升﹞酒﹝三升﹞

煮取一升﹐空心﹐分二服。

卷之二十產後兒枕心腹刺痛方論第七

《聖惠》方

療同前。

生地黃汁藕汁童子小便﹝各三合﹞上同煎三﹑二沸﹐分溫三服。

卷之二十產後兒枕心腹刺痛方論第七

姜黃散

治產後腹疼。

沒藥﹝一分﹞川姜黃末﹝三分﹞

上以水﹑童子小便各一盞﹐入藥煎至一盞半﹐分作三服﹐通口服。約行五﹑七里﹐再進一服卽止。不過三服便安。

療血气痛欲死。

槐雞半兩爲末﹐酒濃煎頓服﹐立愈。

卷之二十產後兒枕心腹刺痛方論第七

獨聖散

療產後腹痛。

當歸爲末﹐每服二錢。水一盞﹐煎至七分﹐溫服。

又《局方》當歸散亦治產後腹痛。不錄。

卷之二十產後兒枕心腹刺痛方論第七

《外臺》方

療新產後腹中如弦常堅﹐絞痛無聊方。

白蜜﹝一升﹞當歸﹝一兩﹞

上當歸爲末﹐入蜜中煎融二沸﹐適寒溫﹐頓服。

卷之二十

產後小腹疼痛方論第八

夫產後小腹痛者﹐此由產時惡露下少﹐胞絡之間有餘血與气相擊搏﹐令小腹痛也。因重遇於冷﹐則血結變成血瘕﹐亦令月水不利也。

卷之二十產後小腹疼痛方論第八

延胡索散

治產後臍下痛。

延胡索桂心﹝各半兩﹞當歸﹝一兩﹞

上爲細末﹐熱酒調下二錢。

卷之二十產後小腹疼痛方論第八

香桂散

治產後臍下疼痛不止。香桂散。

川芎當歸﹝各一分﹞桂心﹝半兩﹞

上爲細末﹐分爲三服。每服酒一盞﹐煎三﹑五沸﹐更入小便少許﹐煎至七分溫服。甚者不過再服卽瘥。﹝出《博濟》﹞

又方﹕釜底墨﹝醋炒令幹﹞延胡索劉寄奴桂心子上等分爲末﹐熱酒調下二錢。

卷之二十產後小腹疼痛方論第八

紫金丸

治產後惡露不快﹐腰痛﹐小腹如刺﹐時作寒熱﹐頭痛﹐不思飲食。亦治久有瘀血﹐月水不調﹐黃瘦不思飲食﹐並能治之。亦可療心痛。﹝與失笑散同。出《產乳》﹞

五靈脂﹝水淘去石﹐焙漧﹑秤﹐炒爲末﹞眞蒲黃上以好米醋調五靈脂末﹐慢火熬成膏子﹐次以蒲黃末搜和丸如櫻桃大﹐每服一丸。水與童子小便各半盞﹐煎至七分﹐令藥化﹐溫服之。少頃再一服﹐惡露卽下。久有瘀血成塊﹐月信不利者﹐並用酒磨下。

產後六﹑七日﹐忽然臍腹痛﹐皆由呼吸之間﹐冷气乘虛而入。宜服當歸建中湯和四順理中丸﹐共研﹐再丸作小丸﹐飯飲吞下﹐極妙。

卷之二十

產後寒疝方第九

王子亨云﹕產後臍腹大痛﹐由呼吸冷气﹐乘虛入客於血﹐宜《局方》當歸建中湯。

卷之二十產後寒疝方第九

羊肉湯

療虛及產婦腹中痛﹐虛眩不能支持﹐兩脇當臍急痛﹐气上衝﹐前後相引痛。治之如神。

精羊肉﹝四兩﹞當歸川芎﹝各半兩﹞生薑﹝一兩﹞

上細切﹐以水十盞﹐煎至三盞﹐掠去沫﹐去滓分四服﹐空心﹐熱服一日。來日再作﹐兩日滓合爲一日煎﹐當一劑服。

卷之二十產後寒疝方第九

《千金》當歸湯

療婦人寒疝﹐虛勞不足。若產後腹中絞痛﹐其方無川芎﹐有芍藥。

陳無擇云﹕仲景羊肉湯治寒疝。

上用生薑羊肉湯服之﹐無不驗。有一人產當寒月﹐寒气入產門﹐臍下脹滿﹐手不得犯﹐此寒疝也。醫將治之以抵擋湯﹐謂有瘀血。或曰﹕非其治也﹗可服仲景羊肉湯﹐少減水。二服遂愈。

卷之二十產後寒疝方第九

《外臺》羊肉湯

療產後內虛﹐寒气入腹﹐腹中絞痛﹐下赤白痢﹐譫語見鬼﹐羊肉湯。

肥羊肉﹝一斤﹞當歸甘艸芍藥﹝各一分﹐《產寶》各一兩﹞

上咀﹐以水一斗先煮羊肉﹐取七升﹔入藥更煎取二升﹐去滓分服。

卷之二十產後寒疝方第九

《產寶》方

療產後心腹切痛﹐不能飲食﹐乏气﹐忽然往來寒熱。

當歸川芎黃芩人參甘艸芍藥防風生薑﹝各三分﹞大黃﹝二分﹐宜相人彊弱﹐方可投之﹞桃仁﹝八十个﹞

上水七升﹐煮取二升﹔下大黃更煎三沸﹐分作三服。

《千金》羊肉湯無大黃﹑人參﹑桃仁﹐有羊肉煮汁煎藥。﹝崔氏同﹞

卷之二十

產後兩脇脹滿气痛方論第十

論曰﹕產後兩脇脹滿疼痛﹐由膀胱宿有停水﹐因產後惡露下不盡﹐水壅痞與气相搏﹐積在膀胱﹐故令脇肋脹滿。气與水相激﹐故令痛也。

卷之二十產後兩脇脹滿气痛方論第十

《經效》方

療產後血气﹐脇肋脹痛。

當歸﹝十二分﹞芍藥苦梗檳榔枳殼﹝各八分﹞桂心靑木香柴胡﹝各六分﹞

上咀﹐以水二升﹐煎服八合去滓﹐空心﹐分溫二服。

療產後惡露不下﹐血气壅痞﹐脹痛不下食。

蘇木紫葛﹝各十二分﹞芍藥當歸﹝各八分﹞桂心蒲黃﹝各六分﹞生地黃汁﹝三合﹞

上咀﹐以水二升﹐煎取七合﹐下蒲黃﹐分二服。

卷之二十產後兩脇脹滿气痛方論第十

當歸散

治產後腹痛﹐腹脇脹滿。

當歸漧薑﹝等分﹞

上爲末﹐每服三錢。水一盞﹐煎八分﹐入鹽﹑醋少許﹐食前熱服。﹝《選奇方》用酒煎﹞

卷之二十產後兩脇脹滿气痛方論第十

《經效》方

理血气﹐煩悶﹑脇肋脹滿及痛。

芍藥﹝八分﹞蒲黃延胡索﹝各四分﹞當歸﹝六分﹞荷葉蒂﹝三枚﹐炙﹞

上水二升﹐煎取七合﹐後入蒲黃﹐空心分作二服。

卷之二十產後兩脇脹滿气痛方論第十

《廣濟》方

療產後腹痛﹐气脹﹐脇下悶﹐不下食﹐兼微利。

茯苓人參當歸甘艸﹝各六分﹞生薑陳皮﹝各四分﹞濃朴﹝八分﹞

上咀﹐以水二升﹐煎取八合﹐去滓﹐分溫服。

卷之二十

產後積聚癥塊方論第十一

夫積者﹐陰气也﹐五臟所生﹔聚者﹐陽气也﹐六腑所成。皆由飲食不節﹐寒熱不調﹐致五臟之气積﹐六腑之气聚。積者﹐痛不離其部﹔聚者﹐其痛無有常處。所以然者﹐積爲陰气﹐陰性沈伏﹐故痛不離其部。聚爲陽气﹐陽性浮動﹐故痛無常處。產後血气傷於臟腑﹐臟腑虛弱﹐爲風冷所乘﹐搏於臟腑﹐與血气相結﹐故成積聚癥塊也。

卷之二十產後積聚癥塊方論第十一

桃仁散

治產後余血不散﹐結成癥塊疼痛。宜服桃仁散。

桃仁當歸鬼箭羽大黃鱉甲﹝各一兩﹞赤芍藥延胡索琥珀﹝各三分﹞川芎桂心﹝各半兩﹞

上爲粗末﹐每服三大錢。水一盞﹐姜三片﹐煎至七分﹐去滓溫服。

卷之二十產後積聚癥塊方論第十一

京三稜散

治產後積血不散﹐結聚成塊﹔或時寒熱﹐不思飲食。京三稜散。

京三稜熟地黃鱉甲﹝各一兩﹞桂心當歸川芎牡丹皮劉寄奴赤芍藥﹝各半兩﹞大黃﹝炒﹞桃仁牛膝﹝各三分﹞

上爲粗末﹐每服三錢。水一大盞﹐姜三片﹐煎至七分﹐去滓溫服。

卷之二十產後積聚癥塊方論第十一

桂心丸

治產後血气不散﹐積聚成塊﹐上攻心腹﹔或成寒熱﹐四肢羸瘦﹐煩疼﹐不思飲食。桂心丸。

靑皮漧漆﹝炒煙盡﹐各三分﹞沒藥檳榔當歸桂心赤芍藥牡丹皮﹝各半兩﹞

大黃﹝炒﹞桃仁鱉甲濃朴三稜延胡索﹝各一兩﹞

上爲細末﹐煉蜜丸如梧桐子大﹐溫酒下三十丸。

卷之二十

產後血瘕方論第十二

夫新產後有血與气相搏而痛者﹐謂之瘕。瘕之言假也﹐謂其痛﹑浮假無定處也。此由夙有風冷血气不治﹐至產血下則少﹐故致此病也。不急治﹐則多成積結﹐妨害月水﹐輕則否澀﹐重則不通也。

卷之二十產後血瘕方論第十二

鱉甲丸

治產後惡露不盡﹐結成血瘕﹐乍寒乍熱﹐心腹脹痛﹐不欲飲食﹐四肢羸瘦﹐或時口漧。

鱉甲丸。

當歸木香赤芍藥﹝各半兩﹞鱉甲﹝一兩﹞大黃﹝一兩﹐炒﹞牛膝白術水蛭﹝制﹞虻虫﹝制﹐各一分﹞牡丹皮桂心﹝各三分﹞鬼箭羽﹝半兩﹞

上爲細末﹐煉蜜丸如梧桐子大﹐桃仁湯吞下二十丸﹐食前服。﹝更宜加減﹐不可連並服﹞

治產後血气不調﹐腹中生瘕﹐結而不散﹐生地黃煎丸。一名萬病丸。﹝方見第一卷

第七論﹞

卷之二十產後血瘕方論第十二

《產寶》方

療血瘕﹐痛無定處。

童便﹝三升﹞生地黃汁生藕汁﹝各一升﹞生薑汁﹝三升﹞

上先煎前三味﹐約三分減二﹐次下薑汁﹐慢火煎如稀餳。每取一合﹐暖酒調下。

療血瘕痛﹐臍下脹﹐不下食。

當歸﹝八分﹞桂心芍藥麒麟竭蒲黃﹝各六分﹞延胡索﹝四分﹞

上爲細末﹐空心﹐溫酒調二錢匕。

卷之二十產後血瘕方論第十二

《千金》方

療血瘕。

生漧地黃﹝一兩﹞烏賊骨﹝二兩﹞

上爲細末﹐空心﹐溫酒調二錢匕服。

卷之二十產後血瘕方論第十二

淩霄花散

治血瘕﹑血塊及產後穢露不盡﹐兒枕急痛﹐應干積聚疼痛﹐漸成勞瘦﹐悉皆治之。

淩霄花﹝一分﹞牡丹皮山梔子仁赤芍藥紫河車血竭沒藥砂地骨皮五加皮甘艸﹝各二兩﹞紅娘子﹝十一个﹞桃仁紅花桂心延胡索當歸﹝各一兩﹞

上爲細末﹐溫酒調一錢服。

卷之二十產後血瘕方論第十二

葛氏方

療腹中瘕痛。

桂心爲末﹐溫酒調二錢。

產後血瘕腹痛及喉痺熱塞﹐本人呼血瘕爲兒枕。產後卽起﹐痛不可忍。鐵秤錘令通赤﹐淬酒中﹐候溫飲之。用斧亦得。

卷之二十產後血瘕方論第十二

蓬莪術散

治產後血海气虛﹐腹髒疼痛﹐心胸注悶。每遇紅脈行﹐或多或少及有塊積者。蓬莪術散﹐﹝出《博濟》﹞。

莪術桃仁﹝去皮尖﹐麩炒﹞大黃﹝濕紙煨﹞當歸﹝炒﹐各一兩﹞桂心川芎木香牡丹皮延胡索﹝炒﹞赤芍藥﹝各半兩﹞

上爲細末﹐溫酒調一錢﹐空心﹐臨臥服。

卷之二十

產後余血奔心煩悶方論第十三

﹝虛煩當附於此﹞

論曰﹕余血奔心﹐蓋是分解了﹐不便與童子小便並心下﹔及臥太速﹑兼食不相宜之物所致。但能根據方療之﹐無不痊可。

療產後余血不盡奔衝心﹐煩悶腹痛。

川芎生漧地黃枳殼芍藥﹝等分﹞

上爲末﹐酒服方寸匕﹐日二服。

卷之二十產後余血奔心煩悶方論第十三

《廣濟》方

療血气煩悶方。

生藕汁飲二升甚效﹔竹瀝亦得。﹝《千金》同﹞

卷之二十產後余血奔心煩悶方論第十三

《集驗》方

療產後血气煩方。﹝《千金》同﹞

生地黃汁淸酒﹝各一升﹞

上相和﹐煎一沸﹐分爲二服。

療產後七日內﹐宿血不散﹐時時衝心迷悶。

荷葉﹝六分﹞延胡索﹝八分﹞地黃汁﹝二合﹞

上水二升﹐煮二味﹐取八合﹐下延胡索﹐空心三服。忌肉食一日。

療產後余血攻心﹐或下血不止﹐心悶面靑﹐冷气欲絕。

羊血一盞頓服。如不定﹐更服立效。

卷之二十產後余血奔心煩悶方論第十三

《經效》方

療產後气虛﹐冷搏於血﹐血气結滯﹐上衝心腹脹滿。

當歸桂心川芎吳茱萸橘皮生薑﹝各二兩﹞芍藥﹝三兩﹞

上咀﹐以水三升﹐煮取一升﹐去滓﹐空心服。

治產後余血奔心。

上用陳白梅捶碎﹐濃煎湯喫。

卷之二十產後余血奔心煩悶方論第十三

金黃散

治產後惡血衝心﹐時發躁﹐金黃散。﹝出《博濟》﹞

延胡索﹝一兩﹞蒲黃﹝半兩﹞桂心﹝一分﹞

上爲細末﹐烏梅煎湯﹐冷調下一錢。

卷之二十產後余血奔心煩悶方論第十三

沒藥丸

治產後心胸煩躁﹐惡血不快。沒藥丸。﹝出《博濟》﹞

沒藥﹝研﹞蠻姜延胡索漧漆﹝炒﹞當歸桂心牛膝牡丹皮漧薑﹝等分﹞

上爲細末﹐醋煮麵糊丸如梧桐子大。煎曲湯下十丸至十五丸。

卷之二十產後虛煩方第十四

薤白湯

治產後胸中煩熱﹐逆气方。

薤白半夏甘艸人參﹝各二兩﹞栝蔞根﹝三兩﹞麥門冬﹝半升﹞

上六味咀﹐以水一斗三升﹐煮取四升﹐去滓﹐分五服﹐日三夜二。熱甚﹐卽加知母一兩。

卷之二十產後虛煩方第十四

竹根湯

治產後虛煩方。

甘竹根細切﹐一斗五升﹐水二斗﹐煮取七升﹐去滓﹔內小麥二升﹐大棗二十枚﹐復煮麥熟三﹑四沸﹔內甘艸一兩﹐麥門冬一升﹐湯成去滓﹐服五合。不瘥更服﹐取瘥。短气亦服之。

卷之二十產後虛煩方第十四

人參當歸湯

治產後煩悶不安方。

人參當歸麥門冬桂心漧地黃﹝各一兩﹞大棗﹝二十枚﹞粳米﹝一升﹞淡竹葉﹝三升﹞芍藥﹝四兩﹞

上九味﹐咀﹐以水一斗二升﹐先煮竹葉及米﹐取八升﹐去滓﹔內藥煮取三升﹐去滓﹐分三服。若煩悶不安者﹐當取豉一升﹐以水三升﹐煮取一升盡服之﹐甚良。

卷之二十產後虛煩方第十四

甘竹茹湯

治產後內虛﹐煩熱短气方。

甘竹茹﹝一升﹞人參茯苓甘艸﹝各一兩﹞黃芩﹝三兩﹞

上五味咀﹐以水六升﹐煮取二升﹐去滓。分三服﹐日三。

卷之二十產後虛煩方第十四

《千金》方

療婦人產後短气欲絕﹐心中煩悶不解。必效方。

竹葉﹝切﹞麥門冬小麥﹝各一升﹞甘艸﹝一兩﹞生薑﹝二兩﹞大棗﹝十四个﹞

上六味細切﹐以水一斗﹐煮竹葉﹑小麥﹐取八升去滓﹔內余藥﹐煮取三升﹐去滓溫服。

若虛悸﹐加人參二兩﹔少气力﹐加粳米五合。

一方用竹皮﹐若胸中气逆﹐加半夏二兩。忌如常法。﹝與竹根湯﹑淡竹茹湯大同小異﹞

卷之二十產後虛煩方第十四

赤小豆散

治產後煩悶﹐不能食﹐虛滿方。

赤小豆三﹑七枚﹐燒作末﹐以冷水和﹐頓服之。

卷之二十產後虛煩方第十四

蒲黃散

治產後煩悶。蒲黃散。

蒲黃﹐以東流水和﹐服方寸匕﹐極良。

尋常治諸虛煩熱者﹐以竹葉石膏湯﹑溫膽湯。殊不知產後與尋常不同﹐如石膏等藥﹐不宜輕用﹐用之必死。

卷之二十一

產後口漧痞悶方論第一

論曰﹕產後口漧痞悶者何﹖答曰﹕產後榮衛大虛﹐血气未定﹐食麵太早﹐胃不能消化﹐面毒結聚於胃脘﹐上燻胸中﹐是以口漧燥渴﹐心下痞悶。醫者不識﹐認爲胸膈壅滯﹐以藥下之﹐萬不得一。但服見現丸則愈。

卷之二十一產後口漧痞悶方論第一

見現丸方

姜黃三稜蓽澄茄陳皮良姜人參莪術﹝等分﹞

上爲細末﹐用蘿卜浸﹐煮爛研細﹐將汁煮麵糊丸如梧桐子大。用蘿卜湯下三十丸。

評曰﹕產後口漧痞悶﹐未必只因食麵﹐或產母內積憂煩﹐外傷燥熱﹐飲食甘辛﹐使口漧痞悶﹐當隨其所因調之可也。煩心宜四物湯去地黃﹐加人參烏梅煎﹔若外傷燥熱﹐看屬何經﹐當隨經爲治﹐難以備舉。飲食所傷﹐見現丸卻能作效。

四物湯。﹝方見本卷第二論﹞

卷之二十一產後血渴方第二

《產寶》方

療產後大渴不止。

蘆根﹝切﹐一升﹞栝蔞人參甘艸茯苓﹝各三兩﹞大棗﹝二十枚﹞麥門冬﹝生﹐四兩﹞

上以水九升﹐煮取三升﹐分三服﹐頓服﹐四劑卽瘥。忌菘菜。

卷之二十一產後血渴方第二

《楊氏家藏方》黃芩散

治產後血渴﹐飲水不止。

黃芩麥門冬﹝等分﹞

上咀﹐每服三錢。水盞半﹐煎至八分﹐去滓溫服﹐無時。

卷之二十一產後血渴方第二

栝蔞根湯

《集驗》療產後血渴。栝蔞根湯。

栝蔞根﹝四兩﹞麥門冬人參﹝各三兩﹞生漧地黃甘艸﹝各二兩﹞土瓜根﹝五兩﹞大棗﹝二十枚﹞

上咀﹐以水八升﹐煮取二升半﹐分三服。﹝《產寶》無地黃﹑麥門冬﹐有牡蠣粉等分﹞

卷之二十一產後血渴方第二

竹葉湯

《千金》療產後虛渴﹐少气力。竹葉湯。

竹葉﹝三升﹞甘艸人參茯苓﹝各一兩﹞小麥﹝五合﹞生薑半夏﹝各三兩﹞麥門冬﹝五兩﹞大棗﹝十五枚﹞

上咀﹐以水九升﹐先煮竹葉﹑小麥﹑生薑﹑棗﹐取七升﹐去滓﹔內藥再煎取二升﹐去滓。一服五合﹐日三夜一。

卷之二十一產後血渴方第二

延胡散

《博濟》療產後血渴不止。延胡散。

延胡索郁金漧葛桂心靑皮枳殼﹝制﹐等分﹞

上並以好醋浸一宿﹐焙漧﹐杵爲細末。每服一錢﹐冷橘皮湯調下﹐不過三服瘥。

卷之二十一

產後乍寒乍熱方論第三

﹝產後瘧疾附﹞

論曰﹕產後乍寒乍熱者何﹖答曰﹕陰陽不和﹐敗血不散﹐能令乍寒乍熱。產後血气虛損﹐陰陽不和﹐陰勝則乍寒﹐陽勝則乍熱﹐陰陽相乘﹐則或寒或熱。若因產勞傷臟腑﹐血弱不得宣越﹐故令敗血不散。入於肺則熱﹐入於脾則寒。醫人若誤作瘧疾治之則謬矣。陰陽不和﹐宜增損四物湯﹔敗血不散﹐宜奪命丹。又問二者何以別之﹖時有刺痛者﹐敗血也﹔但寒熱無他證者﹐陰陽不和也。增損四物湯不一﹐皆隨病加減。

卷之二十一產後乍寒乍熱方論第三

增損四物湯方

人參當歸芍藥川芎漧薑﹝各一兩﹞甘艸﹝四錢重﹞

上咀﹐每服四錢。水一盞﹐姜錢三片﹐煎至七分﹐去滓熱服﹐無時候。

評曰﹕乍寒乍熱﹐榮衛不和﹐難以輕議。若其敗血不散﹐豈止入脾﹑肺二髒耶﹖大抵一陰閉一陽﹐卽作寒熱。陰勝故寒﹐陽勝故熱。只可云敗血循經流入﹐閉諸陰則寒﹐閉諸陽則熱。血气與衛气解則休﹐遇再會而復作。大調經散﹑五積散入醋煎佳。

卷之二十一產後乍寒乍熱方論第三

大調經散

治產後血虛﹐惡露未消﹐气爲敗濁凝滯﹐榮衛不調﹐陰陽相乘﹐憎寒發熱﹐或自汗﹐或腫滿﹐皆气血未平之所爲也。

大豆﹝一兩半﹐炒﹐去皮﹞茯神﹝一兩﹞眞琥珀﹝一錢重﹞

上爲細末﹐濃煎烏豆紫蘇湯調下。

五積散﹝方見《局方》﹞

卷之二十一產後乍寒乍熱方論第三

《產寶》方

療產後惡寒壯熱﹐一夜三﹑五度﹐發惡語﹐口中生瘡﹐時時漧嘔﹐困乏悶絕。

人參獨活白蘚皮葛根防風靑竹茹遠志﹝各六分﹞茯神﹝八分﹞白蘞﹝十分﹞玄參﹝十二分﹞竹瀝﹝二升半﹞

上銀一斤﹐水一斗五升﹐煎取七升﹐下諸藥重煎﹐取三升﹐分溫三服。忌魚﹑酒﹑面等物。

產後乍寒乍熱﹐心痛﹐月候不來如何﹖答曰﹕敗血衝心﹐痛繞臍腹﹐面色無采﹐縱然得效﹐臨時安痊﹐不過三﹑二日又發。服《局方》黑神散大效。

卷之二十一產後乍寒乍熱方論第三

知母湯

治產後乍寒乍熱﹐通身溫壯﹐胸心煩悶方。

知母﹝三兩﹞芍藥黃芩﹝各二兩﹞桂心甘艸﹝各一兩﹞

上五味咀﹐以水五升﹐煮取二升半﹐分三服。一方不用桂心﹐加生地黃。

卷之二十一產後乍寒乍熱方論第三

郭稽中產後方論附

評曰﹕郭稽中云﹕產後乍寒乍熱者﹐多是敗血爲害﹐或陰陽不和所作。若作瘧疾治之誤矣。如陳無擇評曰﹕只可云敗血循經流入﹐閉諸陽則熱﹐閉諸陰則寒。血气與衛气解則休。

亦未盡善﹐亦有產後病瘧而作寒熱。有一日一發﹐或一日二﹑三發﹔或間日一發﹐或三﹑二日一發。或先寒後熱﹐或先熱後寒﹔或寒多熱少﹐或熱多寒少﹔或但寒但熱者。亦有產前病瘧﹐而產後未愈者﹐最難用藥。如柴胡﹑常山﹑信砒等﹐斷不可用。今有《經效》艸果飲子﹑生熟飲子﹐用之有效﹐謾備檢閱。如《易簡方》四獸飲亦可用。﹝男六徳補遺﹞

卷之二十一產後乍寒乍熱方論第三

艸果飲子

治婦人產後瘧疾﹐寒熱相半者﹐或多熱者。宜艸果飲子。

半夏﹝泡﹞赤茯苓甘艸﹝炙﹞艸果﹝炮﹐去皮﹞川芎陳皮白芷﹝各二錢﹞靑皮﹝去白﹞良姜紫蘇﹝各一錢﹞漧葛﹝四錢﹞

上咀﹐每服三錢重。水一大盞﹐姜三片﹐棗二个﹐同煎至七分﹐去滓。當發日﹐侵早連進三服﹐無有不安。

卷之二十一產後乍寒乍熱方論第三

生熟飲子

治產後瘧疾多寒者。

肉豆蔻艸果仁濃朴﹝生﹐去粗皮﹞半夏陳皮甘艸大棗﹝去核﹞生薑上八味等分﹐細銼和勻。一半生。一半用濕皮紙裹煨令香熟﹐去紙﹐與一半生者和勻。

每服秤五錢重﹐水二盞﹐煎至七分﹐食前一服﹐食後一服。

卷之二十一

產後蓐勞方論第四

夫產後蓐勞者﹐此由生產日淺﹐血气虛弱﹐飲食未平復﹔不滿日月﹐气血虛羸﹐將養失所﹐而風冷客之。風冷搏於血气﹐則不能溫於肌膚﹐使人虛乏勞倦﹐乍臥乍起﹐顏容憔悴﹐食欲不消。風冷邪气而感於肺﹐肺感微寒﹐故咳嗽口漧﹐遂覺頭昏﹐百節疼痛。榮衛受於風邪﹐流注臟腑﹐須臾頻發﹔時有盜汗﹐寒熱如瘧﹐背膊煩悶﹐四肢不舉﹐沈重著牀﹐此則蓐勞之候也。

又論曰﹕婦人因產理不順﹐疲極筋力﹐憂勞心慮。致令虛羸喘乏﹐寒熱如瘧﹐頭痛自汗﹐肢體倦怠﹐咳嗽痰逆﹐腹中絞刺﹐名曰蓐勞。

卷之二十一產後蓐勞方論第四

石子湯

療產後虛羸喘乏﹐乍寒乍熱如瘧﹐四肢疼痛﹐面色萎黃。名爲蓐勞。

豬腎﹝一雙﹐去脂膜﹐四破﹞香豉﹝一方無此﹐有知母﹞蔥白粳米當歸芍藥﹝各二兩﹞

上咀﹐分爲二劑﹐用水三升﹐煮取一小碗﹐去滓﹐分三服。﹝《廣濟方》無芍藥﹐有人參﹞

卷之二十一產後蓐勞方論第四

許仁則方

療產後日淺久坐﹑視﹑聽﹑言語多﹔或運用气力﹐遂覺頭膊﹑肢節﹑皮肉痛﹐乍寒乍熱﹐此爲蓐勞。

豬腎﹝一雙﹐去脂膜﹐四破﹞當歸芍藥生薑﹝各二兩﹞蔥白﹝切﹞桂心﹝各一兩﹞

上水八升﹐煮腎取六升﹐下藥﹐煎取二升﹐分溫爲二服。

卷之二十一產後蓐勞方論第四

胡氏方人參鱉甲散

治婦人產後蓐勞﹐皆由在產內未滿百日﹐體中虛損﹐血气尙弱﹐失於將理﹔或勞動作傷﹐致成蓐勞。其狀虛羸﹐乍起乍臥﹐飲食不消﹐時有咳嗽﹐頭目昏痛﹐發歇無常﹔夜有盜汗﹐寒熱如瘧﹐背膊拘急﹐沈困在牀﹐服此大效。

人參桂心當歸桑寄生白茯苓白芍藥桃仁熟地黃甘艸麥門冬﹝各半兩﹞續斷﹝一分﹞牛膝﹝三分﹞鱉甲﹝炙﹞黃﹝各一兩﹞

上爲細末﹐每服先以豬腎一對﹐去筋膜﹔以水兩大盞﹐生薑半分﹐棗三个﹐煎至一盞﹐去豬腎﹑姜﹑棗﹐然後入藥末二錢﹐入蔥三寸﹐烏梅一个﹐荊芥五穗﹐煎至七分﹐去滓﹐空心﹑晚食前溫服。此藥神妙。

卷之二十一產後蓐勞方論第四

老孫太保增損柴胡湯

治產後虛羸﹐發寒熱﹐飲食少﹐腹脹方。﹝出《養生必用》﹞

北柴胡人參甘艸半夏陳皮川芎白芍藥﹝各等分﹞

上咀﹐每服三錢。水一大盞﹐姜五片﹐棗二枚﹐煎七分﹐去滓﹐食後溫服﹐日二服。

卷之二十一產後蓐勞方論第四

熟地黃散

治產後蓐勞﹐皆由體虛﹑气力未復﹐勞動所致。四肢煩疼﹐時發寒熱﹐不思飲食。熟地黃散熟漧地黃人參白芍藥白茯苓白術﹝各一兩﹞續斷黃桂心五味子當歸麥門冬川芎﹝各三分﹞

上咀﹐每服四錢。水一大盞﹐姜三片﹐棗一个﹐煎至七分﹐去滓溫服﹐無時。

卷之二十一產後蓐勞方論第四

白茯苓散

治產後蓐勞。蓋緣生產日淺﹐久坐多語﹐運動用力﹐遂致頭目﹑四肢疼痛﹐寒熱如瘧狀﹐宜服白茯苓散。

白茯苓﹝一兩﹞當歸川芎桂心白芍藥黃人參﹝各半兩﹞熟地黃﹝半兩﹞

上咀﹐先以水二盞﹐入豬腎一雙﹐去脂膜細切﹐以生薑三片﹐棗三枚﹐煎取一盞﹔去腎﹑姜﹑棗﹐入藥半兩﹐煮取七分﹐去滓﹐食前分溫二服。

卷之二十一產後蓐勞方論第四

黃丸

治產後蓐勞﹐寒熱進退﹐頭目眩痛﹐百骨節疼酸﹐气力羸乏。黃丸。

黃鱉甲當歸﹝炒﹐各一兩﹞桂心續斷白芍藥川芎牛膝蓯蓉沈香柏子仁枳殼﹝各三分﹞北五味熟地黃﹝各半兩﹞

上爲細末﹐煉蜜丸如梧桐子大。食後粥飲吞下四十丸。

卷之二十一產後蓐勞方論第四

補益方

療產後大虛﹐心腹急痛﹐血气上搶心﹐气息乏。補益方。

黃白術當歸甘艸人參﹝各二兩﹞生薑﹝四兩﹞

上先以白羊肉三斤﹐去膜﹐以水一斗九升﹐煮肉取汁五升﹐後下諸藥﹐更煎取三升﹐分溫三服。

療產後喘乏气羸﹐腹內絞痛﹐白汗出。

黃人參茯苓甘艸白術五味子芎當歸﹝各八分﹞澤蘭葉陳皮﹝各六分﹞麥門冬訶子﹝各二十分﹞桂心熟漧地黃﹝各十二分﹞

上爲細末﹐煉蜜丸如梧桐子大。空心﹐溫酒下三﹑四十丸﹐日再服。

卷之二十一產後蓐勞方論第四

胡氏牡丹散

治婦人產後虛羸﹐發熱自汗﹐欲變蓐勞。或血气所搏及經候不調﹐及發寒熱﹐自汗羸瘦﹐並宜服之。

白芍藥當歸五加皮地骨皮人參﹝各半兩﹞沒藥桂心﹝各二錢﹞牡丹皮﹝三錢﹞

上爲細末﹐每服二錢﹐水﹑酒各半盞﹐如不飲酒﹐只用水一盞﹐開通錢一錢﹐麻油蘸之﹐同煎七分﹐去滓通口服。煎不得攪﹐喫不得吹。

卷之二十一產後蓐勞方論第四

黃煮散

治產後蓐勞﹐肌膚黃瘦﹐面無顏色﹔或憎寒壯熱﹐四肢酸疼﹐心煩頭痛。黃煮散。

黃鱉甲﹝醋炙﹐各一兩﹞桂心當歸﹝炒﹞桑寄生白茯苓白芍藥人參熟地黃麥門冬﹝去心﹞甘艸﹝炙﹐各半兩﹞牛膝﹝三分﹞

上爲細末﹐每服用豬石子一對﹐去脂膜﹐先以水一盞﹐入姜半分﹐棗三枚﹐煎至七分﹐去滓﹑並石子﹐卻下藥五錢﹐更煎至四分﹔去滓﹐空心晚食前溫服。二滓並煎。

卷之二十一

產後虛羸方論第五

《產寶》論曰﹕產後虛羸者﹐因產傷損臟腑﹐勞侵气血。輕者﹐將養滿日卽瘥﹔重者﹐日月𨿽滿﹐气血猶不調和﹐故患虛羸也。夫產後气血虛竭﹐臟腑勞傷﹐若人年齒少盛﹐能節愼將養﹐盈月便得平復。如產後多因血气虛弱﹐𨿽逾日月﹐猶常疲乏。或因飲食不節﹐調適失宜﹐爲風冷邪气所侵﹐搏於气血﹐流注於五臟六腑﹐則令肌膚不榮﹐顏容萎悴﹐故曰虛羸。

卷之二十一產後虛羸方論第五

人參散

治產後虛羸﹐脾胃乏弱﹐四肢無力﹐全不思飲食﹐心腹脹滿。人參散。

黃人參艸果仁濃朴附子﹝各一兩﹞白術當歸白茯苓木香川芎桂心甘艸﹝各半兩﹞陳皮良姜訶梨勒皮﹝各三分﹞

上咀﹐每服四錢。水一盞﹐姜三片﹐棗一枚﹐煎至六分﹐去滓﹐無時溫服。

卷之二十一產後虛羸方論第五

熟漧地黃湯

治產後虛羸﹐短气不能食。熟漧地黃湯。

熟漧地黃﹝二兩﹞人參北五味子石斛白茯苓白術鹿角膠附子﹝各一兩﹞桂心當歸川芎澤蘭葉黃續斷﹝各三分﹞

上咀﹐每服四錢。姜﹑棗根據前煎服。

卷之二十一產後虛羸方論第五

澤蘭補虛丸

《刪繁》療婦人虛勞。或本來虛寒﹔或產後血脈虛竭。四肢羸弱﹐飲食減少﹐血脈斷絕﹐血脈不通。虛實根據源。澤蘭補虛丸。

澤蘭葉﹝九分﹞石膏﹝八分﹞川芎甘艸當歸﹝各七分﹞白芷防風白術本川椒濃朴漧薑桂心細辛﹝各五分﹞

上爲細末﹐煉蜜丸如梧桐子大。酒下二﹑三十丸﹐日再。忌海藻﹑菘菜﹑桃﹑李﹑生蔥﹑雀肉。

卷之二十一產後虛羸方論第五

羊腎湯

治產後虛贏﹐乏力短气。羊腎湯。

羊腎﹝一雙﹐去脂膜﹞麥門冬羚羊角﹝屑﹞北五味子茯神桂心續斷黃川芎當歸﹝各半兩﹞人參附子﹝炮﹞漧薑﹝各三分﹞熟漧地黃﹝一兩﹞

上咀﹐先以水二大盞﹐煮腎至一盞﹔去腎﹐入藥五錢﹐椒二﹑七粒﹐姜錢二片﹐棗三枚﹐煎至五分﹐去滓﹐空心溫服。

卷之二十一產後虛羸方論第五

羊肉當歸湯

治產後虛羸﹐乏弱無力﹐喘急汗出﹐腹中痛。

肥羊肉﹝二斤﹞當歸白芍藥﹝各半兩﹞桂心附子﹝炮﹞川芎黃人參龍骨白術﹝各三分﹞熟地黃﹝一兩﹞

上爲粗末﹐先以水五大升﹐煮羊肉取汁二大盞。每服四錢。汁一中盞﹐姜三片﹐棗一枚﹐煎至七分﹐去滓溫服。

卷之二十一產後虛羸方論第五

黃雌雞湯

治產後虛羸腹痛。宜服黃雌雞湯。

小黃雌雞﹝一雙﹐去頭足﹑翅羽﹑腸肚﹐細切﹞當歸白術熟地黃桂心黃﹝各半兩﹞

上咀﹐先以水七升﹐煮雞至三升﹐每服藥四錢﹐以雞汁一盞﹐煎至六分﹐去滓溫服﹐日三。

卷之二十一產後虛羸方論第五

《產寶》方

療產後經三臘﹐諸疾退後﹐身虛無力。

澤蘭葉﹝炒﹞細辛熟漧地黃﹝各五分﹞黃當歸防風﹝各十分﹞麥門冬﹝去心﹐八分﹞石膏﹝七分﹐﹞本白芷川芎柏子仁五味子甘艸﹝各四分﹞桂心﹝三分﹞

上爲細末﹐煉蜜丸如梧桐子大﹐空心﹐溫酒下三﹑四十丸。

卷之二十一產後虛羸方論第五

《救急》方

療產後羸乏不復﹐令肥白方。

大烏豆淨拭﹑熬熟﹐如造豆黃法﹐去皮﹐搗爲末﹐以臘月豬脂成煉者和丸﹐如梧桐子大﹐酒下五十丸﹐日再服。一月內肥白也。無所忌。

卷之二十一產後虛羸方論第五

婦人方當歸散

治產後補虛益血。

當歸羌活﹝各一兩﹞延胡索﹝半兩﹞

上爲細末﹐用豬腰子一隻切作片﹐以水一盞﹐入藥末二錢﹐同煎至七分﹐同腰子喫。

卷之二十一產後虛羸方論第五

佛手散

治產後血虛勞倦﹐盜汗﹐多困少力﹐咳嗽有痰。

當歸川芎黃﹝各一兩﹞北柴胡前胡﹝各一分﹞

上咀﹐每服三錢。水一大盞﹐桃﹑柳枝各三寸﹐棗子﹑烏梅各一枚﹐姜三片﹐煎至六分﹐去滓溫服。如有痰﹐去烏梅。

卷之二十一產後虛羸方論第五

當歸羊肉湯

許仁則療產後𨿽無疾狀﹐但覺虛弱﹐兼心腹痛﹐欲得補气力。當歸羊肉湯。

肥羊肉﹝一斤﹐去脂﹐水一斗﹐煮取八升﹐去肉﹞當歸﹝五兩﹞黃﹝四兩﹞生薑﹝六兩﹞

上以肉汁煮三味﹐取二升五合﹐分爲四服。若覺惡露下不盡﹐加桂心三兩﹔惡露下多﹐覺有風﹐加芎三兩﹔有冷﹐加茱萸一兩﹔有气﹐加細辛二兩﹔有熱﹐加生地黃汁二合。

療產後𨿽無餘苦﹐但覺气虛。

當歸﹝十二分﹞漧地黃﹝十分﹞澤蘭葉﹝八分﹞地骨皮芍藥﹝各七分﹞黃防風續斷﹝各六分﹞人參桂心﹝各五分﹞

上爲細末﹐煉蜜丸如梧桐子大﹐溫酒吞下二十丸。

療產後虛羸。

黃雌雞﹝一隻﹐去毛﹐背上破﹞生百合﹝煨﹐三枚﹞白粳米﹝半升﹞

上根據尋常著五味調和﹐縫背﹐合五味汁煮令熟﹔開腹取百合﹐並飯相和汁﹐作羹食之﹐肉亦食盡﹐略臥佳。

卷之二十一產後虛羸方論第五

《產寶》方

療產後虛乏﹐不思飲食﹐四肢皆倦﹐心腹陣痛。補虛治气。

人參芍藥桂心甘艸生薑﹝各一兩﹞當歸﹝一兩半﹞生地黃﹝二兩﹞

上咀﹐每服三錢。水二盞﹐棗二枚﹐煎至一盞﹐去滓溫服﹐日三服。

卷之二十一產後虛羸方論第五

地黃羊脂煎

《古今錄驗》療產後諸疾羸瘦。欲令肥白﹐飲食和調。地黃羊脂煎方。

生地黃汁﹝一升﹞生薑汁﹝五升﹞羊脂﹝二升﹞白蜜﹝五升﹞

上四味﹐先煎地黃汁﹐令餘五升﹐下羊脂煎減半﹔次下姜﹐次下蜜﹐便以銅器盛著湯中煎﹐令如飴狀。空肚﹐酒一升﹐取煎如雞子大投酒中飲﹐日三﹐良。

卷之二十一

產後風虛勞冷方論第六

夫產則血气勞傷﹐臟腑虛弱而風冷客之﹐冷搏於血气﹐血气不能溫於肌膚﹐使人虛乏疲頓﹐致羸損不平復。若久不平復﹐若久不瘥﹐風冷入於子髒﹐則胞髒冷﹐亦使無子﹐謂之風虛勞損也。

卷之二十一產後風虛勞冷方論第六

黃散

治產後風虛勞損﹑羸瘦﹐不思飲食﹐四肢疼痛。黃散。

黃白術木香羚羊角﹝屑﹞人參當歸桂心川芎白芍藥白茯苓﹝各半兩﹞

甘艸﹝一分﹞

上咀﹐每服三錢﹐水一盞﹐姜三片﹐棗一个﹐煎至七分﹐去滓溫服﹐無時。

卷之二十一產後風虛勞冷方論第六

木香散

治產後風虛勞損﹐气攻心腹﹐四肢疼痛﹐不思飲食。木香散。

木香人參陳皮白茯苓白芍藥黃川芎﹝各三分﹞熟漧地黃當歸附子﹝各一兩﹞甘艸﹝一分﹞桂心白術﹝各半兩﹞

上咀﹐每服三錢。水一盞﹐姜三片﹐棗一枚﹐煎至七分﹐去滓溫服。

卷之二十一產後風虛勞冷方論第六

人參散

療產後風虛勞損﹑羸瘦﹐四肢無力﹐不思飲食。人參散。

人參黃熟地黃﹝各一兩﹞羚羊角﹝屑﹐三分﹞桂心川芎防風當歸北五味子白茯苓白術﹝各半兩﹞甘艸﹝一分﹞

上爲粗末﹐每服三錢。先用水二大盞﹐豬腎一雙﹐切去脂膜﹐姜﹑棗同煎至一盞﹔去豬腎﹐入藥煎至四分﹐去滓﹐空心溫服。

卷之二十一產後風虛勞冷方論第六

枸杞子丸

療產後風虛勞損﹐四肢疼痛﹐心神虛煩﹐不飲食﹐枸杞子丸。

枸杞子牛膝白茯苓人參黃﹝各一兩﹞當歸漏蘆防風桂心酸棗仁羚羊角﹝屑﹞羌活五加皮白術川芎﹝各三分﹞熟地黃﹝二兩﹞甘艸﹝半兩﹞麥門冬﹝一兩半﹞

上爲細末﹐煉蜜丸如梧桐子大﹐溫酒下三十丸。荊芥湯亦可。

卷之二十一產後風虛勞冷方論第六

補益白薇丸

治產後風虛勞損﹐腹痛冷气﹐腳膝無力﹐面色萎黃﹐飲食減少﹐日漸羸瘦。補益白薇丸。

木香當歸桂心澤蘭葉牛膝白薇牡丹皮枳殼人參川芎濃朴白術續斷熟地黃北細辛赤石脂龍骨禹餘糧黃﹝各一兩﹞白茯苓附子﹝各三分﹞

吳茱萸﹝一分﹞

上爲細末﹐煉蜜爲丸如梧桐子大。食前溫酒下三十丸。

卷之二十一產後風虛勞冷方論第六

《產寶》方

療產後風虛﹐羸瘦勞弱﹐不生肌肉。

黃當歸芍藥人參﹝各二兩﹞桂心甘艸川芎生薑﹝各八分﹞大棗﹝十二个﹞

上水七升﹐煮取三升﹐分溫三服。

療產後虛勞﹐骨節疼痛﹐頭痛﹐汗不出。

當歸人參生薑﹝各二兩。正方二分﹞黃﹝三兩﹞淡豉﹝五合﹞豬腎﹝一雙﹞

粳米﹝三合﹞薤白﹝三合﹞

上水一斗五升﹐先煮豬腎﹐取六升﹐後下諸藥﹐煎至二升﹐分爲三服。

又方﹕豬腎一雙煮﹐入蔥﹑豉作﹐如常食之。

卷之二十一產後風虛勞冷方論第六

《延年》澤蘭丸

主產後風虛損瘦﹐不能食﹐令肥悅方。

澤蘭葉﹝熬﹞當歸甘艸﹝各七分﹞濃朴本食茱萸蕪荑白芷漧薑芍藥﹝各三分﹞石膏﹝八分﹞人參柏子仁桂心﹝各四分﹞白術﹝五分﹞

上爲細末﹐煉蜜丸如梧桐子大。酒服十五丸至二十五丸﹐日二服。忌生冷﹐酢滑﹐豬﹐牛肉﹐面﹐生蔥﹑桃﹑李﹐雀肉﹐海藻﹑菘菜。

卷之二十一產後風虛勞冷方論第六

《古今錄驗》澤蘭丸

產後風虛勞損﹐羸弱百病必效方。

澤蘭葉﹝六分﹞白芷川椒蕪荑仁本北細辛﹝各四分﹞人參白術柏子仁防風桂心濃朴丹參﹝各五分﹞川芎當歸甘艸﹝各七分﹞漧地黃﹝十分﹞

上爲細末﹐煉蜜丸如梧桐子大。空心﹐溫酒下二十丸至三十丸﹐日二服。忌如前。

卷之二十一產後風虛勞冷方論第六

《廣濟》方

療產後患風虛冷气﹐腹內不調。補益肥白悅澤方。

澤蘭﹝七分﹞濃朴人參石斛蕪荑仁續斷防風桂心﹝各三分﹞川芎白術柏子仁北五味子黃遠志﹝各四分﹞赤石脂甘艸漧地黃﹝各六分﹞

上爲細末﹐煉蜜丸如梧桐子大。酒下二十丸至三十丸﹐日二服。忌如前。

卷之二十一產後風虛勞冷方論第六

《延年》增損澤蘭丸

主產後風虛勞損黃瘦方。

澤蘭﹝熬﹐七分﹞防風漧地黃當歸北細辛桂心茯苓芍藥人參甘艸本烏頭﹝炮﹞麥門冬石斛紫菀川芎﹝各五分﹞漧薑柏子仁蕪荑仁濃朴川椒﹝各四分﹞白術黃﹝各六分﹞紫石英石膏﹝各八分﹞

上爲細末﹐煉蜜丸如梧桐子大﹐酒下二十丸或三十丸。

卷之二十一

產後腹脹滿悶嘔吐不定方論第七

論曰﹕產後腹脹滿悶﹑嘔吐不定者何﹖答曰﹕敗血散於脾胃﹐脾受之則不能運化精微而成腹脹﹔胃受之則不能受納水谷而生吐逆。醫者不識﹐若以尋常治脹﹑止吐藥治之﹐病與藥不相干﹐轉更傷動正气﹐疾愈難治。但服抵聖湯則愈。

卷之二十一產後腹脹滿悶嘔吐不定方論第七

抵聖湯方

赤芍藥半夏澤蘭葉人參陳皮﹝各一分﹞甘艸﹝一錢﹞

上咀﹐每服一劑﹐用水一碗﹐生薑焙漧﹑半兩﹐煎至半碗﹐去滓﹐分熱三服。

卷之二十一

產後嘔逆不食方論第八

夫胃爲水谷之海。水谷之精﹐以爲血气﹐榮潤臟腑。因產則臟腑傷動﹐有時而气獨盛者﹐則气乘腸胃﹔腸胃燥澀﹐其气則逆﹐故嘔逆不下食也。

卷之二十一產後嘔逆不食方論第八

丁香散

治產後脾胃气寒﹐心胸滿悶﹐吐逆﹐四肢少力﹐不納飲食。丁香散。

丁香人參檳榔白術桂心當歸濃朴前胡﹝各三分﹞甘艸﹝半兩﹞良姜﹝一兩﹞

上爲粗末﹐每服四錢。水一盞﹐姜三片﹐煎至七分﹐去滓溫服﹐空心。

卷之二十一產後嘔逆不食方論第八

開胃散

治產後胃气不和﹐嘔吐不止﹐全不納食。宜服開胃散。

訶子肉﹝兩半﹞人參﹝一兩﹞甘艸﹝半兩﹞

上三味﹐爲細末。另以半夏半分﹐生薑一分﹐薤白二﹑七莖﹐水一大盞﹐煎至六分﹐去滓﹐分爲二服。

療產後嘔逆不止。﹝鄧知縣傳﹞

橘紅﹝一兩﹞半夏曲甘艸﹝各半兩﹞藿香﹝三兩﹞

上爲細末﹐每服二錢。水一盞半﹐姜三片﹐煎至六分﹐無時候。

治產後更無它疾﹐但多嘔逆不能食。

白術﹝五分﹞生薑﹝六分﹞

上細切﹐酒﹑水各二升﹐煎取一升﹐分三服。

卷之二十一

產後霍亂方論第九

夫產後霍亂﹐气血俱傷﹐臟腑虛損﹔或飲食不消﹑觸冒風冷所致。陰陽不順﹐淸濁相干﹐气亂於腸胃之間﹐眞邪相搏﹐冷熱不調﹐上吐下痢﹐故曰霍亂也。經曰﹕渴而飲水者﹐五苓散﹔寒而不飲水者﹐理中丸。大段虛冷者﹐加附子。來復丹亦妙。﹝見《局方》﹞

卷之二十一產後霍亂方論第九

白術散

治產後霍亂﹐吐利腹痛﹐煩渴﹐手足逆冷。

白術橘紅麥門冬人參漧薑﹝各一兩﹞甘艸﹝半兩﹞

上爲粗末﹐每服四錢。生薑五片﹐水一盞﹐煎至七分﹐去滓溫服。

卷之二十一產後霍亂方論第九

附子散

療產後霍亂﹐吐利不止﹐手足逆冷。附子散。

附子白術當歸吳茱萸桂心人參丁香橘紅甘艸﹝各半兩﹞

上爲細末﹐粥飲調下二錢﹐無時候。

卷之二十一產後霍亂方論第九

溫中散

治產後霍亂﹐吐瀉不止。溫中散。

人參白術當歸艸豆蔻仁漧薑﹝各一兩﹞濃朴﹝二兩﹞

上爲粗末﹐每服三錢﹐水煎服。

卷之二十一產後霍亂方論第九

髙良姜散

治產後霍亂吐利﹐腹中痛。髙良姜散。

良姜當歸艸豆蔻仁上等分爲細末﹐每服二錢﹐粥飲調下訶子散﹑胡椒湯亦妙。﹝方見第七卷

第二論﹞

卷之二十二

產後傷寒方論第一

凡產後發熱﹐頭痛身疼﹐不可便作感冒治之。此等疾證﹐多是血虛或敗血作梗。血虛者﹐陰虛也﹔陰虛者﹐陽必湊之﹐故發熱。且以平和之劑與服必效。如玉露散﹝方見十八卷第三論﹞或四物湯以生地黃易熟地黃﹐加北柴胡等分煎服﹔或人參當歸散﹑秦艽鱉甲散﹑人參輕骨散﹑人參百解散﹑逍遙散﹐皆可選用。不學無聞﹐才見產後發熱不退﹐便以爲熱入血室﹐便以小柴胡湯﹐竟不可救者。亦有用竹葉石膏湯而死者﹔亦有見前失而投以溫劑﹐其熱愈熾者。諸如此等﹐非不知罪福﹐皆是不觀古典﹐杜撰臆度﹐枉傷人命。殊不知此等疾狀﹐是產後去血過多而陰虛發熱﹐亦有寒極生熱。但以上件之藥﹐以脈證選用﹐無不獲安。

若是陰陽不和﹐乍寒乍熱﹐宜增損四物湯﹔如敗血不散者﹐宜奪命丹﹑大調經散﹑五積散﹐加醋煎卻效。﹝詳見二十卷第三論﹞

王子亨云﹕婦人新產﹐去血過多﹐津液燥少。﹝陰陽俱虛﹐大凡有疾。﹞如中風﹑傷寒﹑時气之類﹐𨿽當發汗﹐如麻黃﹐謹不可用。取汗毋令過多﹐以意斟酌。

夫人觸冒寒气而爲病者﹐謂之傷寒。產婦血气俱虛﹐日月未滿而起早勞勤﹐爲寒所傷﹐則淅淅惡寒。翕翕發熱﹐頭項﹑肩背﹑骨節皆痛﹐至七﹑八日乃差也。

婦人產後﹐亡血汗多﹐故令鬱冒。其脈微弱﹐不能食﹐大便反堅﹐但頭汗出。所以然者﹐血虛而厥﹐厥而必冒﹐冒家欲解必大汗出。以血虛下厥﹐孤陽上出﹐故但頭汗出。所以爲產婦無汗出者﹐亡陰血﹐陽气獨盛﹐故當汗出﹐陰陽乃復。所以便堅者﹐嘔不能食也。方可用小柴胡湯加生漧地黃主之。秦艽鱉甲散﹑人參輕骨散﹑神仙百解散。﹝並見《和劑局方》﹞

卷之二十二產後傷寒方論第一

人參當歸散

治產後去血過多﹐血虛則陰虛﹐陰虛生內熱﹐內熱生煩。其證心胸煩悶﹐吸吸短气﹐頭痛悶亂﹐骨節疼痛﹐晡時輒甚﹐與大病虛煩相類﹐急宜治之。

人參當歸生漧地黃桂心麥門冬﹝去心﹐各一兩﹞白芍藥﹝二兩﹞

上咀﹐每服四大錢。水二盞﹐先將粳米一合﹐淡竹葉十片﹐煎至一盞﹐去米﹑竹葉﹐入藥﹐並棗二枚﹐煎至七分﹐去滓溫服。虛甚者用熟地黃。

卷之二十二產後傷寒方論第一

三物黃芩湯

治婦人艸蓐中傷風﹐四肢苦煩熱﹐頭疼﹐與小柴胡湯﹔若頭不疼但煩者﹐三物黃芩湯。

黃芩﹝半兩﹞苦參﹝一兩﹞生漧地黃﹝二兩﹞

上咀﹐每服四錢。水一盞﹐煎至七分﹐去滓溫服。

卷之二十二產後傷寒方論第一

增損柴胡湯

治婦人產後虛羸﹐發寒熱﹐飲食少﹐腹脹等疾。宜增損柴胡湯。

柴胡﹝三錢﹞人參芍藥半夏﹝炮﹞甘艸橘紅川芎﹝各三分﹞

上咀﹐每服四錢。水一盞﹐姜三片﹐棗一枚﹐煎至七分﹐去滓溫服。

卷之二十二產後傷寒方論第一

竹葉防風湯

治婦人產後傷風﹐發熱面赤﹐喘而頭痛。宜服竹葉防風湯。

淡竹葉﹝半把﹞防風人參桂枝苦梗甘艸﹝各半兩﹞葛根﹝一兩半﹞

上咀﹐每服三錢。水一盞﹐姜三片﹐棗一枚﹐煎至七分﹐去滓溫服﹐使汗出。頸項彊﹐用附子炮去皮臍﹐銼如豆大﹐抄一錢同煎。嘔者﹐加半夏煎服。

卷之二十二產後傷寒方論第一

陽旦湯

治婦人產後傷風十數日不解﹐頭微痛﹐惡寒﹐時時有熱﹐心下堅﹐漧嘔﹐汗出。宜陽旦湯。

桂枝芍藥﹝各三兩﹞甘艸﹝炙﹞黃芩﹝各二兩﹞

上咀﹐每服三錢。水一盞﹐姜三片﹐棗一枚﹐煎至七分﹐去滓溫服﹐無時候。

自汗者﹐去桂﹐加炮熟附子一枚﹔渴者﹐去桂﹐加栝蔞根三兩﹔下痢者﹐去芍藥﹐加漧薑三兩﹔心下悸者﹐去芍藥﹐加茯苓四兩﹔虛勞裏急者﹐正陽旦湯主之﹐煎時入膠飴爲佳。

若脈浮緊﹐無汗發熱者﹐莫與也。

治產後惡露方下﹐忽而斷絕。晝日明了﹐暮則譫語﹐寒熱往來﹐如見鬼狀。此由爲熱入血室﹐不卽治之﹐諸變不測﹐宜服柴胡地黃湯。﹝方見第六卷

十五論中﹞四物湯加北柴胡。

卷之二十二產後傷寒方論第一

芍藥湯

《千金翼》療產後虛熱頭痛﹐身體發熱﹐兼治腹內拘急疼痛。芍藥湯。

桂心﹝三兩﹞牡蠣白芍藥﹝各五兩﹞黃芩﹝二兩﹐《千金翼》云﹕若通身發熱﹐方加黃芩﹞生漧地黃﹝五兩﹞

上咀﹐每服五錢。水一盞半﹐煎至一盞﹐去滓溫服。

卷之二十二產後傷寒方論第一

《千金》蜀漆湯

產後療虛熱往來﹐心胸煩悶﹐骨節疼痛及頭痛壯熱﹐日晡加甚﹐又如瘧狀。

黃﹝五兩﹞生地黃﹝一斤﹞蜀漆葉桂心甘艸黃芩﹝各一兩﹞知母芍藥﹝各二兩﹞

上咀﹐每服五錢。水一盞半﹐煎至一盞﹐去滓溫服。

卷之二十二

產後頭痛方論第二

夫人頭者﹐諸陽之會也。凡產後五臟皆虛。胃气虧弱﹐飲食不充﹐穀气尙乏﹐則令虛熱﹔陽气不守﹐上湊於頭﹐陽實陰虛﹐則令頭痛也。又有產後敗血頭痛﹐不可不知﹐黑龍丹言之甚詳。

卷之二十二產後頭痛方論第二

川芎散

治產後頭痛。

眞天臺烏藥皮大川芎﹝等分﹞

上爲細末﹐每服三錢。秤錘淬酒調服。

卷之二十二產後頭痛方論第二

芎附散

治產後敗血作梗﹐頭痛﹐諸藥不效者。﹝徐明仲先生傳﹞

大附子一枚﹐釅醋一碗﹐用火四畔炙透﹐蘸醋令盡﹐去皮臍﹔川芎一兩﹐並爲細末。每服二錢﹐茶淸調下。

卷之二十二產後頭痛方論第二

一奇散

治產後頭疼。

取當歸﹑川芎爲細末﹐每服二錢。水一盞﹐煎七分﹐溫服。

卷之二十二

產後咳嗽方論第三

夫肺者主气﹐因產後血虛﹐肺經一感微邪便成咳嗽。或風﹑或熱﹑或寒﹑或濕﹐皆令人咳嗽也。若產後喫鹽太早而咳嗽者﹐難治。

產後血气不通﹐咳嗽者何﹖答曰﹕產後咳嗽﹐多因食熱面壅納﹐或熱病﹐或有气塊。發時充心痛﹐气急咳嗽﹐四肢寒熱﹐心悶口漧﹐或時煩躁﹐睡夢驚悸﹐气虛﹐肢體無力。宜服《局方》眞黑神散﹑五積散加棗煎服。

卷之二十二產後咳嗽方論第三

二母散

治產後惡露上攻﹐流入於肺經﹐咳嗽﹐宜服此藥。如傷風痰嗽﹐卻以尋常傷風藥主治。

知母貝母白茯苓人參﹝各半兩﹞桃仁杏仁﹝並生﹐去皮﹑尖各一分﹞

上爲細末﹐每服三錢。水一盞半﹐煎至八分﹐無時溫服。如覺腹痛並服之﹐立有神效。

卷之二十二產後咳嗽方論第三

《集驗》方

療產後感風傷寒﹐咳嗽多痰﹐唾粘。﹝《產寶》同﹞

甘艸苦梗﹝各六分﹞款冬花﹝四分﹞生麥門冬生地黃﹝各十二分﹞蔥白﹝一握﹞豉﹝二合﹐舊方無蔥白與豉﹞

上咀﹐每二升煮取八合﹐去滓。食後分二服。

卷之二十二產後咳嗽方論第三

《經效》方

療咳嗽多痰﹐唾粘气急。

前胡五味子紫菀貝母﹝各六分﹞桑白皮茯苓﹝各八分﹞淡竹葉﹝二十片﹞

上咀﹐水二升﹐煎取八合﹐去滓﹐食後分二服。

療產後咳嗽气喘。

百部根苦梗﹝各六分﹞桑白皮﹝二十分﹞幹百合赤茯苓﹝各八分﹞

上咀﹐水二升﹐煮取七合﹐去滓﹐食後分二服。

卷之二十二

產後喉中气急喘促方論第四

論曰﹔產後喉中气急﹑喘促者何﹖答曰﹔榮者血也﹐衛者气也。榮行脈中﹐衛行脈外﹐相隨上下﹐謂之榮衛。因產所下過多﹐榮血暴竭﹐衛气無主﹐獨聚肺中﹐故令喘也。此名孤陽絕陰﹐爲難治。若惡露不快﹐敗血停凝﹐上燻於肺﹐亦令喘急﹐但服奪命丹﹐﹝方見十八卷第四論中﹞血去喘自定。

評曰﹕產後喘急固可畏﹐若是敗血上燻於肺﹐猶可責效奪命丹。若感風寒﹐或因憂怒﹐飲食鹹冷等﹐奪命丹未可均濟﹐況孤陽絕陰乎﹖若榮血暴絕﹐宜大料煮芎湯﹐亦自可救。

傷風寒﹐宜旋復花湯﹔性理郁發﹐宜小調經散﹐用桑白皮﹑杏仁煎湯調下﹔傷食宜服見現丸﹑五積散﹑芎湯。﹝方見卷之二第五論。又名佛手散﹞

卷之二十二產後喉中气急喘促方論第四

旋復花湯

治產後傷風﹑感寒﹑暑﹑濕﹐咳嗽喘滿﹐痰涎壅盛﹐坐臥不寧。

旋復花赤芍藥前胡半夏曲荊芥穗甘艸茯苓五味子杏仁麻黃﹝各等分﹞

上咀﹐每服四錢。水一盞半﹐姜五片﹐棗一枚﹐煎至七分﹐去滓﹐食前溫服。﹝有汗者莫服﹞。

小調經散﹑﹝方見本卷第十論﹞五積散﹑﹝方見《和劑》﹞見現丸。﹝方見二十一卷第一論﹞

卷之二十二產後喉中气急喘促方論第四

參蘇飲

治婦人產後血入於肺﹐面黑髮喘欲死者。﹝胡氏﹞

人參﹝一兩﹐別爲末﹞蘇木﹝二兩﹞

上以水兩碗﹐煮取一碗以下﹐去滓﹐調參末隨時加減服﹐神效不可言。

卷之二十二

產後口鼻黑气起及鼻衄方論第五

論曰﹕產後口鼻黑气起及鼻衄者何﹖答曰﹕陽明者經脈之海﹐起於鼻﹐交中﹐還出頰口﹐交人中﹐左之右﹑右之左。產後气消血散﹐榮衛不理﹐散亂入於諸經﹐卻還不得﹐故令口鼻黑起及變鼻衄。此緣產後虛熱﹐變生此證。其疾不可治﹐名胃絕肺敗。此證不可治﹐故不出方。《經驗方》云﹕遇有此疾﹐急取緋綫一條﹐並產婦頂心發兩條﹐緊系中指節上卽止。無藥可療﹐亦厭禳之一端也。《海上方》治產後鼻衄﹑中風﹐以荊芥爲末﹐童子小便調下二錢匕。

卷之二十二

產後咳噫方論第六

夫肺主於气﹐五臟六腑俱稟於气。產後則气血傷﹐臟腑皆損﹐而風冷搏於气﹐气則逆上﹔而又脾虛聚冷﹐胃中伏寒﹐因食熱物﹐冷熱气相衝擊﹐使气厥而不順則咳噫也。脾者主中焦﹐爲三焦之關﹐五臟之倉廩﹐貯積水谷。若陰陽气虛﹐使榮衛气厥逆﹐則致生斯病也。經云﹕咳噫者﹐胃寒所生。服藥無效者﹐灸期門三壯必愈。期門穴乃胃之大絡。﹝穴見六卷第十五論﹞

卷之二十二產後咳噫方論第六

丁香散

治產後心煩﹐咳噫不止。

丁香白豆蔻仁﹝各半兩﹞伏龍肝﹝一兩﹞

上爲細末﹐煎桃仁﹑吳茱萸湯調下一錢﹐如人行五里再服。

卷之二十二產後咳噫方論第六

石蓮散

治气咳噫﹐又治吐逆﹐心怔目暈﹐不思飲食。﹝出《婦人經驗方》﹞

石蓮肉﹝炒﹐兩半﹞白茯苓﹝一兩﹞丁香﹝半兩﹞

上爲細末﹐每服三錢﹐米飲調下﹐無時候。

卷之二十二產後咳噫方論第六

《產寶》方

療產後咳逆三日不止﹑欲死。

桂心﹝半兩﹞薑汁﹝三合﹞

上同煎﹐取二合﹐以火先灸背﹐摩令背熱時﹐塗藥汁盡妙。

產後咳逆方。

幹柿﹝一个﹞

上切碎﹐以水一盞﹐煎至六分﹐熱呷。

又方﹕古壁鏡窠三﹑四个﹐水一小盞﹐煎至一半熱服。﹝並出《產寶》﹞

卷之二十二產後咳噫方論第六

羌活散

治咳逆。﹝出《靈苑方》﹞

羌活附子﹝炮﹞茴香﹝炒﹐各半兩﹞木香白姜﹝炮﹐各一分﹞

上五味爲末﹐每服二錢。水一盞﹐鹽一撚﹐煎一﹑二十沸﹐熱服。一服止。

卷之二十二

產後血崩方論第七

論曰﹕產後血崩者何﹖答曰﹕產臥傷耗經脈﹐未得平復而勞役損動﹐致血暴崩﹐淋瀝不止﹔或因酸鹹不節﹐傷蠹榮衛﹐气血衰弱﹐亦變崩中。若小腹滿痛﹐肝經已壞﹐爲難治。急服固經丸以止之。

卷之二十二產後血崩方論第七

固經丸方

艾葉赤石脂﹝﹞補骨脂木賊﹝各半兩﹞附子﹝一个﹐炮﹞

上爲末﹐陳米飲和丸如梧桐子大﹐食前﹐溫酒下二十丸﹐米飲亦可。評曰﹕血崩不是輕病﹐況產後有此﹐是謂重傷。恐不止﹐鹹酸不節﹐而能致之多。因驚憂恚怒﹐髒气不平﹔或產後服斷血藥早﹐致惡血不消﹐郁滿作堅﹐亦成崩中。固經丸自難責效﹐不若大料煮芎湯加芍藥﹐候定﹐續次隨證諸藥治之爲得。

卷之二十二產後血崩方論第七

芎湯加芍藥方

芎當歸芍藥﹝等分﹞

上咀﹐每服四錢。水盞半﹐煮取七分﹐出滓﹐無時熱服。

卷之二十二產後血崩方論第七

熟漧地黃散

治產後崩中﹐頭目旋運﹐神思昏迷﹐四肢煩亂﹐不知人事。熟漧地黃散。

熟漧地黃伏龍肝黃赤石脂﹝各一兩﹞阿膠甘艸白術艾葉﹝炒﹞川芎人參﹝各半兩﹞當歸﹝三分﹞

上咀﹐每服三錢。姜三片﹐煎至七分﹐去滓溫服。

卷之二十二產後血崩方論第七

白芍藥散

治產後崩中下血﹐淋瀝不絕﹐黃瘦虛損。宜白芍藥散。

白芍藥牡蠣漧薑熟漧地黃桂心黃烏賊骨鹿角膠龍骨﹝各一兩﹞

上爲末﹐食前﹐溫酒調下二錢。

又方﹕熟地黃赤石脂﹝各一兩﹞鹿茸牡蠣當歸﹝各半兩﹞

上爲細末﹐食前粥飲調二錢。

卷之二十二產後血崩方論第七

阿膠丸

治產後崩中﹐下血不止﹐虛羸無力。阿膠丸。

阿膠赤石脂﹝各一兩半﹞續斷川芎當歸甘艸丹參﹝各一兩﹞龍骨鹿茸﹝酥炙﹞烏賊骨鱉甲﹝炙﹐各二兩﹞

上爲細末﹐煉蜜丸如梧桐子大。空心﹐溫酒下二﹑三十丸。

卷之二十二產後血崩方論第七

菖蒲酒

治產後崩中不止﹐下血。

菖蒲﹝一兩半﹞

上細銼﹐以酒二盞﹐煮取一盞﹐去滓﹐分溫三服﹐食前。

卷之二十二產後血崩方論第七

瑞蓮散

治產後惡血崩漏﹐狀如泉水。

瑞蓮﹝百枚﹐燒存性﹞棕櫚﹝燒存性﹞當歸桂心﹝各一兩﹞鯉魚鱗﹝燒﹞川芎﹝各三分﹞檳榔﹝二枚﹞

上爲細末﹐每服三錢﹐煨姜﹐酒調下﹐如未止﹐更進一服。或時血崩﹐無藥可治﹐但進三服卽止。

卷之二十二

產後月水不調方論第八

夫產後月水不調者﹐由產傷動血气﹐虛損未復﹐而風邪冷熱之气客於經絡﹐乍冷乍熱﹐冷則血結﹐熱則血消。故令血或多或少﹐或在月前﹐或在月後﹐故名不調也。

卷之二十二產後月水不調方論第八

琥珀散

治產後經脈不調﹐四肢煩疼﹐飲食全少﹐日漸羸瘦。琥珀散。

琥珀牛膝生漧地黃當歸﹝各一兩﹞桃仁赤芍藥﹝各半兩﹞

上爲粗末﹐每服三錢。水一盞﹐姜三片﹐煎至六分﹐去滓溫服。

卷之二十二產後月水不調方論第八

姜黃散

治產後虛乏﹐不足﹐胸心短气﹐腹內緊急﹐腰背疼痛﹐月水不調﹐食少煩渴﹐四肢無力。姜黃散。

姜黃當歸熟地黃牡丹皮濃朴桂心川芎續斷桃仁白術﹝各一兩﹞赤芍藥木香﹝各三分﹞羚羊角屑﹝一分﹞

上爲細末﹐煉蜜丸如梧桐子大。食前﹐溫酒下三十丸。

卷之二十二

產後月水不通方論第九

﹝無方﹞

論曰﹕夫產傷動於血气﹐其後虛損未復而爲風冷所傷。血之爲性﹐得冷則凝結。故風冷傷於經﹐血結於胞絡之間﹐故令月水不通也。凡血結月水不通﹐則血結成瘕﹐水血相並﹐復遇脾胃衰弱﹑肌肉虛者﹐則爲水腫也。﹝但於第一卷

﹐第六﹑七論中求方﹞

夫婦人衝任之脈﹐爲經絡之海﹐皆起於胞內。而手太陽小腸之經﹑手少陰心之經也﹐此二經上爲乳汁﹐下爲月水。若產後月水不通者﹐蓋新產之後勞傷气血﹐或去血過多﹐乳汁通行﹐自是不通。若新產之後或一歲之內﹐而月經不行﹐此是常候﹐卽非病也﹐何必通之。

諺云奶假是也。若半歲而行者﹐或四﹑五个月便經行者﹐皆是少壯血盛之人﹐注受極易﹐產乳必眾。其子失乳﹐必四肢羸﹐肚大靑筋﹐頭大發焦﹐好啖泥土﹐病名無辜。若經血有餘者﹐不可以藥止之。若產後一﹑二歲﹐月經不通而無疾苦﹐何必服藥。或勞傷气血﹐衝任脈虛﹐气血衰少而不能行者﹐但服健脾胃﹑資气血之藥自然通行。若以牛膝﹑紅花﹑蘇木﹑漧漆﹑虻虫﹑水蛭等藥以通之﹐則爲害滋大。經水枯竭﹐則無以滋養﹐其能行乎﹖初虞世所謂譬猶索萬金於乞丐之手﹐𨿽捶楚並下﹐而不可得也。後之學人﹐更宜詳審而療之。﹝自明補注﹞

卷之二十二

產後四肢浮腫方論第十

論曰﹕產後四肢浮腫者何﹖答曰﹕產後敗血乘虛停積於五臟﹐循經流入四肢。畱淫日深﹐卻還不得﹐腐壞如水﹐故令面黃﹐四肢浮腫。醫人不識﹐便作水气治之﹐凡治水气﹐多用導水藥﹐極虛人。夫產後旣虛﹐又以藥虛之﹐是謂重虛﹐往往因致夭枉。但服小調經散﹐血行腫消則愈。

卷之二十二產後四肢浮腫方論第十

小調經散方

沒藥琥珀桂心芍藥當歸﹝各一錢﹞細辛麝香﹝各半錢﹞

上爲細末﹐每服半錢匕﹐薑汁﹑溫酒各少許﹐調停服。

評曰﹕產後浮腫多端﹐有自懷妊腫至產後不退者﹔亦有產後失於將理﹐外感寒暑﹐風濕內作﹐喜怒憂驚﹐血與气搏﹐畱滯經絡。气分﹑血分﹐不可不辧。要當隨所因脈證治之﹐宜得其情。小調經散治血分固效﹐但力淺難憑。不若吳茱萸湯﹑枳術湯﹑奪魂散﹑大調經散﹐皆要藥也。經云﹕產後肌浮﹐柑皮酒服。

卷之二十二產後四肢浮腫方論第十

加減吳朱萸湯

治婦人髒气本虛﹐宿挾風冷﹐胸膈滿痛﹐腹脇絞刺﹐嘔吐惡心﹐飲食減少﹐身面虛浮﹐惡寒戰栗。或泄不止﹐少气羸困﹔及因生產﹐髒气暴虛﹐邪冷內勝﹐宿疾轉增。

吳茱萸﹝一兩半﹞苦梗漧薑甘艸麥門冬防風半夏細辛當歸赤茯苓牡丹皮桂心﹝各半兩﹞

上爲粗末﹐每服四錢。水盞半﹐煎至七分﹐去滓﹐食前熱服。

卷之二十二產後四肢浮腫方論第十

枳術湯

治心腹堅大如盤﹐邊如旋盤﹐水飲所作﹐名曰气分。

枳實﹝一兩半﹞白術﹝三兩﹞

上咀﹐每服四錢。水一盞半﹐煎至七分﹐去滓溫服。中軟卽當散也。

卷之二十二產後四肢浮腫方論第十

奪魂散

治產後虛腫﹐喘促﹐利小便則愈。

生薑﹝三兩﹐取汁﹞白面﹝三兩﹞半夏﹝七个﹞

上以生薑汁搜面裹半夏爲七餅子﹐炙焦熟爲末﹐水調一盞﹐小便利爲效。

大調經散最治產後腫滿﹐喘急﹑煩渴﹐小便不利。﹝方見二十一卷第三論中﹞

又論曰﹕夫產後勞傷血气﹐腠理虛﹐則爲風邪所乘。邪搏於气﹐不得宣越﹐故令虛腫輕浮。是邪搏於气﹐气腫也。若皮膚如熟李狀﹐則變爲水腫。气腫者﹐發汗卽愈﹔水腫者﹐利小便瘥也。

卷之二十二產後四肢浮腫方論第十

漢防己散

治產後風虛﹐气壅上攻﹐頭面浮腫。漢防己散。

漢防己豬苓枳殼桑白皮﹝各一兩﹞商陸甘艸﹝各三分﹞

上爲粗末﹐每服四錢。水盞半﹐姜三片﹐煎至七分﹐去滓溫服。空心。

治產後徧身靑腫疼痛﹐產後血水疾。﹝出《婦人經驗方》﹞

漧漆大麥﹝等分﹞

上各爲細末﹐以新瓦罐子中鋪一重麥﹑一重漧漆﹐如此塡滿﹐用鹽泥固濟﹐火通赤﹐放冷研爲散。但是產後諸疾﹐熱酒調下二錢。

卷之二十二產後四肢浮腫方論第十

張氏方

治產血虛﹑風腫﹑水腫。

澤蘭葉防己﹝等分﹞

上爲末﹐每服二錢﹐溫酒調下。不能飲者﹐醋湯調亦可。

卷之二十二

產後腹痛及瀉利方論第十一

論曰﹕產後腹痛及瀉利者何﹖答曰﹕產後腸胃虛怯﹐寒邪易侵。若未盈月﹐欲冷當風﹐乘虛襲畱於肓膜﹐散於腹脇﹐故腹痛作陣﹐或如錐刀所刺。流入大腸﹐水谷不化﹐洞泄腸鳴﹐或下赤白﹐脇脹﹐或痛走不定﹐急服調中湯立愈。若醫者以爲積滯取之﹐禍不旋踵。

謹之謹之。

卷之二十二產後腹痛及瀉利方論第十一

調中湯方

髙良姜當歸桂心芍藥附子﹝炮﹞川芎﹝各一兩﹞甘艸﹝半兩﹞

上爲粗末﹐每服三錢匕。水三盞﹐煎至一盞﹐去滓熱服。

評曰﹕產後下痢﹐非止一證﹐當隨所因而調之。旣云飲冷當風﹐何所不至。寒熱風濕﹐本屬外因﹔喜怒憂思﹐還從自性。況勞役饑飽﹐皆能致病。若其洞泄﹐可服調中湯。赤白帶下﹐非此能愈。各隨門類﹐別有正方。今錄桃膠散﹑白頭翁湯以備用﹐余從滯下門選之。

卷之二十二產後腹痛及瀉利方論第十一

桃膠散

治產後痢下赤白﹐裏急後重﹐刺疼痛等證。

桃膠﹝瓦上焙漧﹞沈香蒲黃﹝隔紙炒﹐等分﹞

上爲末﹐每服二錢﹐食前﹐陳米飲調下。

卷之二十二產後腹痛及瀉利方論第十一

白頭翁湯

治產後下痢虛極。

白頭翁甘艸阿膠﹝各二兩﹞黃連柏皮秦皮﹝各三兩﹞

上咀﹐每服四錢。水盞半﹐煎至七分﹐去滓﹐空心服。

卷之二十二產後腹痛及瀉利方論第十一

張氏方的奇散

治產後瀉泄﹐惡露不行。此余血滲入大腸爲瀉﹐分過則愈。𨿽洞泄不禁﹐下靑黑色物亦驗。因食傷動﹐用調中湯。

荊芥﹐大者四﹑五穗﹐於盞內燃火燒成灰﹐不得犯油火﹔入麝香少許研﹐沸湯一兩呷﹐調下此藥。𨿽微﹐能愈大病﹐宜勿忽之。

產後諸痢方。煮薤白食之。

又方﹕羊腎脂炒薤白﹐空腹食尢佳。

又方﹕炙肥羊肉食之。

卷之二十二

產後赤白痢疾及虛羸气痢方論第十二

論曰﹕產後痢疾者﹐由產勞傷﹐臟腑不足﹐日月未滿﹐虛乏未復。或勞動太早﹔或誤食生冷。若行起太早﹐則外傷風冷乘虛入於腸胃﹔若誤食生冷﹑難化之物﹐傷於脾胃﹐皆令洞泄水瀉﹐甚者變爲痢也。若血滲入大腸﹐則爲血痢﹐難治。泄﹐謂之產子痢是也。得冷則白﹐或如魚腦﹔得熱則赤黃﹐或爲驟血。若冷熱相搏﹐則下痢赤白﹐或膿血相雜。若下痢靑色﹐則極冷也。若飲食不進﹐便利無常﹐日夜無度﹐產後本虛﹐更加久痢不止﹐無力瘦乏﹐愈見羸弱﹐謂之虛羸下利。又有產後气宇不順﹐而下痢赤白﹐謂之气痢。治之之法﹐熱則涼之﹔冷則溫之﹔冷熱相搏則調之﹔滑者澀之。虛羸者補之﹐水谷不分者﹐當利小便。若產婦性情執著﹐不能寬解﹐須當順其气﹐未有不安者也。治之各有方。

卷之二十二產後赤白痢疾及虛羸气痢方論第十二

黃連丸

深師療產後冷熱痢。黃連丸。

黃連﹝六兩﹞烏梅﹝三兩﹞漧薑﹝二兩﹞

上爲細末﹐煉蜜丸如梧桐子大。空心﹐米飲下三十丸。忌豬肉。

卷之二十二產後赤白痢疾及虛羸气痢方論第十二

《經效》方

治產後赤白痢﹐臍下气痛。

濃朴﹝八分﹞當歸枳殼訶子肉﹝各六分﹞甘艸﹝五分﹞肉豆蔻﹝五个﹞薤白﹝三合﹞

上水一升﹐煮取九合﹐空心﹐分爲三服。

卷之二十二產後赤白痢疾及虛羸气痢方論第十二

張文仲方

治產後赤白痢﹐腹中絞痛不可忍。

黃連﹝四兩﹞阿膠蒲黃梔子仁﹝各一兩﹞當歸﹝一兩半﹞黃芩﹝二兩﹞黃柏皮﹝三兩﹞

上爲細末﹐煉蜜丸如梧桐子大。飲下六十丸﹐日三夜一立定﹐破血止痢。

卷之二十二產後赤白痢疾及虛羸气痢方論第十二

《救急》方

治產後赤白痢﹐腹中絞痛。

芍藥﹝四兩﹞阿膠艾葉﹝各二兩﹞漧地黃﹝四兩﹞甘艸當歸﹝各二兩﹞

上水二升﹐煮取八合﹐分兩服﹐空心。

卷之二十二產後赤白痢疾及虛羸气痢方論第十二

《必效》方

療新產後赤白痢疾﹐心腹刺痛。

薤白﹝切﹐一升﹞當歸﹝二兩﹞酸橊皮﹝三兩﹞地楡﹝四兩﹞粳米﹝五合﹞阿膠人參甘艸黃連﹝各兩半﹞

上咀﹐以水六升﹐煮取一升﹐日三服。一方有濃朴一兩。《千金方》只有前五味。又療產後赤白痢﹐腹中絞痛﹐不下食。

當歸石橊皮地楡﹝各二分﹞白荷黃連﹝各十二分﹞黃柏﹝一分﹞犀角屑﹝四分﹞黃芩枳殼甘艸升麻﹝各六分﹞茜根﹝八分﹞粳米﹝二合﹞薤白﹝一升﹞

上爲末﹐煉蜜丸如梧桐子大。空心﹐米飲下二十丸。

療產後赤白痢疾。

黃連﹝八分﹞阿膠﹝六分﹞赤茯苓當歸黃柏﹝各四分﹞

上爲末﹐煉蜜丸如梧桐子大。粥飲吞下二十丸﹐空心。

療產後下痢﹐赤白有血。

赤石脂黃連地楡﹝各六分﹞當歸﹝四分﹞漧薑甘艸﹝各三分﹞濃朴﹝十二分﹞蔥白﹝七莖﹞

上水二升﹐煎取八合﹐空心﹐分作二服。

卷之二十二產後赤白痢疾及虛羸气痢方論第十二

《廣濟》方

療產後腹痛气脹﹐肋下妨滿不能食﹐兼微痢方。

茯苓人參濃朴﹝各八分﹞甘艸橘紅當歸黃芩﹝各六分。一方無黃芩﹐有生薑﹞

上爲細末。以飲調下方寸匕至匕半﹐日三。

又療產後下痢﹐赤石脂丸。大治冷痢﹑色靑﹑溏。

赤石脂﹝三兩﹞甘艸當歸白術黃連漧薑秦皮﹝各二兩﹞川椒附子﹝各一兩﹞

上爲細末﹐煉蜜爲丸如梧桐子大。酒下二十丸﹐日三﹐良。忌豬肉﹑冷水﹑海藻﹑菘菜。

卷之二十二產後赤白痢疾及虛羸气痢方論第十二

膠蠟湯

深師療產後下痢。膠蠟湯。

阿膠當歸﹝各六分﹞蠟﹝一枚如雞子大﹞粳米﹝一合﹞黃連﹝十分﹞

上細切﹐以水六升﹐先煮米﹐令蟹目沸﹐去米內藥﹐煮取二升﹐入阿膠﹑蠟﹐煮令烊﹐分溫三服。

卷之二十二產後赤白痢疾及虛羸气痢方論第十二

當歸湯

《千金》療產後下痢腹痛﹐當歸湯。

當歸龍骨﹝各三兩﹞漧薑附子甘艸熟艾﹝各一兩﹞白術﹝二兩﹞川芎﹝二兩半﹞

上味細切﹐以水五升﹐煮取二升半﹐去滓﹐分爲三服﹐日三﹐一日令盡。忌豬肉﹑冷水﹑桃﹑李﹑雀肉﹑毒物。

卷之二十二產後赤白痢疾及虛羸气痢方論第十二

《廣濟》方

療產後赤白痢﹐臍下絞痛。

當歸芍藥地楡龍骨黃連艾葉甘艸濃朴﹝各八分﹞黃芩漧薑﹝各六分﹞

上咀﹐以水八升﹐煮取二升半﹐去滓﹐分溫三服卽瘥。忌生冷﹑油膩﹑海藻﹑菘菜﹑豬﹑魚肉。

又療產後赤白痢﹐臍下气痛。

當歸﹝八分﹞濃朴黃連﹝各十二分﹞肉豆蔻﹝五枚﹞甘艸﹝六分﹞

上咀﹐以水五升﹐煮取二升﹐去滓﹐分溫三服。

卷之二十二產後赤白痢疾及虛羸气痢方論第十二

桂枝湯

《千金》療產後餘寒﹐下痢﹐便膿血赤白﹐日數十行﹐腹痛﹐時時下血﹐桂枝湯。

桂心漧薑甘艸﹝各二兩﹞赤石脂﹝十兩﹞當歸﹝三兩﹞附子﹝一兩﹐炮﹞蜜﹝二升﹞

上細切﹐以水七升﹐煮取三升﹐入蜜再煎一﹑二沸﹐去滓﹐分服一升﹐日三。

卷之二十二產後赤白痢疾及虛羸气痢方論第十二

《必效》方

療產後痢﹐日五十行者方。

取木裏蠹虫糞﹐炒令黃﹐急以水沃之﹐稀稠得所﹐服之瘥止。獨孤祭酒訥方。

療產後虛羸﹐下痢膿血﹐腹痛。

黃連芍藥甘艸當歸漧薑人參﹝各八兩﹞艾葉﹝三分﹞

上咀﹐水七升﹐煮取二升﹐分爲三服。忌豬﹑鹿肉。

治產後下痢不禁止﹐因之气欲絕﹐無問赤白﹐水谷不分。

黃連濃朴﹝各三兩﹞芍藥黃柏﹝各二兩﹞

上水六升﹐煮取二升﹐分溫二服。

治產後羸困﹐赤白痢疾﹐心腹絞痛。

薤白石橊皮黃連﹝各三分﹞當歸﹝二兩﹞地楡﹝三分﹞

上水七升﹐煮取二升半﹐分爲三服。

療產後气痢不止方。

靑木香﹝三分﹞訶子﹝酥炙黃﹐去核﹐八分﹞

上爲細末﹐空心﹐米飲調下方寸匕。一方有縮砂仁。三味等分爲細末﹐入蜜一匙﹐米飲調下二錢。

療產後水痢。

枳殼﹝四分﹞濃朴茯苓黃連﹝各六分﹞當歸﹝三分﹞

上水一升﹐煮取八合﹐空心﹐分爲三服。

療產後水痢。

黃連﹝六分﹞烏梅﹝五分﹞石橊皮赤石脂當歸﹝各四分﹞漧薑﹝三分﹞

上爲細末﹐煉蜜爲丸如梧桐子大﹐空心﹐米飲下三十丸。

療產後血痢。

艾葉﹝三分﹞阿膠﹝十分﹞黃連﹝七分﹞芍藥黃柏甘艸﹝各六分﹞

上爲細末﹐粥飲調下方寸匕。

療產後下痢膿血相雜。

赤石脂五色龍骨黃連﹝各十分﹞白術﹝五分﹞阿膠黃﹝各六分﹞黃柏﹝四分﹞

上爲細末﹐飲服方寸匕。

卷之二十二產後赤白痢疾及虛羸气痢方論第十二

砂煎丸

治一切積滯﹐化气消食﹐補益眞气﹐砂煎丸。產後逐敗血﹑補虛至善。

砂﹝揀過﹐明﹑無石者﹐別研如粉﹞金鈴子﹝去皮核﹞天雄﹝用無灰酒煮五﹑七百沸﹐候軟刮去皮﹞當歸﹝各淨稱二兩﹞巴戟檳榔舶茴香﹝炒﹞木香附子﹝炮﹞

沈香﹝各一兩﹞阿魏﹝半兩﹐米醋磨成膏﹐入諸藥﹞肉蓯蓉﹝一兩﹞

上爲細末﹐以無灰酒煮白麵糊丸如梧桐子大。每服三十丸﹐空心﹐日午溫酒下。此方家家有。余家婦人常病蓐中下痢﹐日久甚困篤﹐百方不瘥。士人李潛善醫﹐曰﹕蓐中痢與他痢不同﹐常痢可用苦澀藥止之。蓐中痢生於血不足﹐投澀藥則血愈不行﹐痢當更甚。爲余作砂法﹐云此藥最能治產後痢。先以桂圓小下之﹐次投砂丸。日九十丸﹐利頓減半﹐次日遂愈。砂丸﹐產後𨿽無疾﹐亦宜服之。能養血气﹐去積滯。

卷之二十二產後赤白痢疾及虛羸气痢方論第十二

桂圓方

﹝沈內翰方﹞。

砂桂心甘遂丁香木香芫花﹝以砂炒焦以上等分﹞巴豆﹝去心皮﹐不去油﹐減半﹞

上爲細末﹐麵糊丸如綠豆大。每服二丸﹑三丸﹐溫水下。加減更量虛實。潛﹐名醫也。

云此丸取積最勝﹐不以久近﹐皆能消化。

卷之二十二產後赤白痢疾及虛羸气痢方論第十二

許仁則祕方

又許仁則祕方。

神曲末﹝五合﹐炒﹞枳殼白術﹝各六分﹞人參﹝四分﹞赤石脂﹝十分﹞

上爲細末﹐米飲調下方寸匕。

卷之二十二產後赤白痢疾及虛羸气痢方論第十二

續命湯

療產後驟血不止。續命湯。

白蜜﹝一匙﹞生薑﹝一片﹞

上同煎後蜜色赤﹐投童子小便一升﹐去姜更煎二沸﹐分爲三次﹐頓服之。

療產後血痢﹐小便不通﹐臍腹痛。

生馬齒莧上搗取汁三大合﹐煎一沸﹐下蜜一合調﹐頓服。

療產後血痢不止。

臭樗根﹝六分﹞

上爲末﹐水和丸如棗核大﹐面擔作餛飩﹐無度﹐煮二﹑七个﹐熱吞之。

療產後下血不止。

桑耳﹝炙﹞芍藥﹝炙﹞地楡茜根牛角阿膠﹝各六分﹞艾葉雞蘇﹝各四分﹞白龍骨﹝十二分﹞

上咀﹐以水二升﹐煮取八合﹐分三服。

卷之二十三

產後痢疾作渴方論第一

論曰﹕產後下痢作渴。夫水谷之精﹐化爲血气津液﹐以養臟腑﹐臟腑虛燥﹐故痢而渴。

若引飲則難止﹐反溢水气。脾胃旣虛﹐不能克水﹐水自流溢﹐浸漬皮膚則令人腫﹐但止其渴﹐痢則自瘥。

卷之二十三產後痢疾作渴方論第一

《必效》方

療產後痢而渴飲無度數。

麥門冬﹝十二分﹞烏梅﹝二十个﹞

上細銼﹐以水一升﹐煮取七合﹐細呷。

卷之二十三產後痢疾作渴方論第一

《經效》方

療產後久痢﹐津液竭﹑渴不止。

龍骨﹝十二分﹞濃朴茯苓黃麥門冬人參﹝各八分﹞生薑﹝六分﹞大棗﹝十四个﹐並細銼﹞

上水一大升﹐煮取七合﹐空心分二服。

卷之二十三產後痢疾作渴方論第一

《古今錄驗》方

療產後痢日久﹐津液枯竭﹐四肢浮腫﹐口漧舌燥。

冬瓜﹝一枚﹞

上以黃泥裹﹐濃五寸﹐煨令爛熟﹐去皮﹐攪汁服之﹐瘥。

卷之二十三

產後大便祕澀方論第二

論曰﹕產後大便祕澀者何﹖答曰﹕產臥水血俱下﹐腸胃虛竭﹐津液不足﹐是以大便祕澀不通也。若過五﹑六日腹中脹悶者﹐此有燥屎在臟腑﹐以其漧澀﹐未能出耳。宜服麻仁丸﹐以津潤之。若誤以爲有熱而投以寒藥﹐則陽消陰長﹐變證百出﹐性命危矣。

卷之二十三產後大便祕澀方論第二

麻仁丸方

麻仁枳殼人參﹝各四分﹞大黃﹝二分﹐煨﹞

上爲末﹐煉蜜丸如梧桐子大。空心﹐溫酒下二十丸。未通漸加丸數﹐不可太過。

評曰﹕產後不得利﹐利者百無一生。去血過多﹐髒燥大便祕澀﹐澀則固﹐當滑之。大黃似難輕用﹐惟蔥涎調蠟茶爲丸﹐復以蔥茶下之必通。﹝僕常以《局方》四物湯﹐以生漧地黃易熟地黃﹐加靑皮去白﹐煎服效﹞

卷之二十三產後大便祕澀方論第二

麥散

療產後五﹑七日不大便﹐切不宜妄服藥。先宜用麥散方。

大麥芽﹝不以多少﹞

上炒黃爲末﹐每服三錢﹐沸湯調下﹐與粥間服。

卷之二十三產後大便祕澀方論第二

阿膠枳殼丸

治產後虛羸﹐大便祕澀。

阿膠枳殼﹝等分﹞

上爲末﹐煉蜜丸如梧桐子大﹐別研滑石末爲衣﹐溫水下二十丸。半日以來﹐未通再服。

卷之二十三產後大便祕澀方論第二

許學士方

許學士云﹕婦人產後有三種疾。鬱冒則多汗﹐汗則大便祕﹐故難於用藥。惟麻子仁﹑蘇子粥最佳﹐穩當。

紫蘇子大麻子仁上二味各二合淨洗﹐研令極細﹐用水再研﹐取汁一盞﹐分二次煮粥啜之。此粥不惟產後可服﹐大抵老人諸虛風祕皆得力。

卷之二十三產後大便祕澀方論第二

蜜兌法

《千金》療產後熱結﹐大便不通。蜜兌法。

白蜜五合﹐慢火煎﹐令如硬餳﹐以投冷水中﹐良久取出﹐撚如拇指大﹐長二寸﹐內穀道中卽通。

卷之二十三

產後大小便不通方論第三

論曰﹕產後大小便不通者。腸胃本挾於熱﹐因產血水俱下﹐津液燥竭﹐腸胃痞澀﹐熱气結於腸胃﹐故令大小便不通也。

卷之二十三產後大小便不通方論第三

葵根湯

《千金》療產後淋瀝。葵根湯。

葵根﹝二兩﹐幹者﹞通艸﹝二兩﹞車前子﹝一升﹞亂髮﹝灰﹞大黃桂心﹝各一兩﹞冬瓜汁﹝七合﹞生薑﹝六兩﹞滑石末﹝別研﹐一兩﹞

上九味切﹐以水七升﹐煮取二升半﹐去滓﹐下滑石末﹐分三服。以愚考之﹐旣有大黃﹐亦可治大便不通﹐故錄於此。更宜斟量虛實而投之。

卷之二十三產後大小便不通方論第三

《集驗》方

療產後津液燥竭﹐大小便不通。

芍藥大黃枳殼麻仁﹝等分﹞

上爲細末﹐煉蜜丸如梧子大。空心﹐熟水下二十丸。一方有甘艸﹑山梔仁。

卷之二十三產後大小便不通方論第三

桃花散

治產後大小便祕澀。桃花散。

桃花葵子滑石檳榔﹝等分﹞

上爲細末﹐每服二錢。蔥白湯空心調下。

卷之二十三產後遺糞方第四

《廣濟》方

療產後遺糞方﹕取故燕窠中艸﹐燒爲末﹐以酒調下半錢。亦治男子。

卷之二十三產後遺糞方第四

《集驗》方

方﹕礬石﹝枯﹞牡蠣﹝熬﹞

上等分爲末﹐酒服方寸匕﹐日三。亦治男子。

又療產後遺糞不知出時方。

白蘞芍藥上各等分爲末﹐酒服方寸匕。

卷之二十三

產後諸淋方論第五

論曰﹕產後諸淋﹐因產有熱气客於脬中﹐內虛則起數﹐熱則小便澀痛﹐故謂之淋。

又有因產損﹐气虛則挾熱﹐熱則搏於血﹐卽流滲於胞中﹐故血隨小便出﹐而爲血淋。淋者﹐如雨之淋也。

《三因》論曰﹕治諸產前後淋祕﹐其法不同。產前當安胎﹐產後當去血。如其冷﹑熱﹑膏﹑石﹑气淋等爲治﹐則一但量其虛實而用之。瞿麥﹑蒲黃最爲產後要藥﹐惟當尋其所因﹐則不失機要。

卷之二十三產後諸淋方論第五

茅根湯

治產後諸淋﹐無問冷﹑熱﹑膏﹑石﹑气結﹐悉主之。

白茅根﹝八兩﹞瞿麥穗白茯苓﹝各四兩﹞葵子人參﹝各二兩﹞蒲黃桃膠滑石甘艸﹝各一兩﹞紫貝﹝十个﹐燒﹞石首魚頭中石﹝二十个﹐燒﹞

上銼爲散﹐每服四大錢。水一盞半﹐姜三片﹐燈心二十莖﹐煎至七分﹐去滓溫服。亦可爲末﹐木通煎湯調下二錢。如气壅閉﹐木通﹑橘皮煎湯調服。

卷之二十三產後諸淋方論第五

《集驗》方

療產後患淋﹐小便痛。

通艸﹝三兩﹞大棗﹝二十枚﹞葵子﹝一升﹞白術﹝一兩﹞楡白皮﹝五兩﹞石葦黃芩﹝各二兩﹞

上以水八升﹐煮取二升半﹐空心服﹐溫呷。《千金》有甘艸﹑生薑。

療產後小便淋澀不通。

葵子﹝一合﹞朴硝﹝八分﹞

上水二升﹐煮取八合﹐下硝﹐分二服。

卷之二十三產後諸淋方論第五

滑石散

《千金》療產後淋。滑石散。

滑石﹝五分﹐研﹞通艸車前子葵子﹝各四分﹞

上爲末﹐以漿水調服方寸匕至二匕爲妙。

卷之二十三產後諸淋方論第五

張允愚方

療產後小便不通。張允愚方。

陳皮﹝一兩﹐去白﹞

上爲末。空心﹐溫酒調二錢﹐一服便通。

療卒不得小便。

杏仁﹝十四个﹐去皮尖﹞

上炒爲末﹐和飲頓服﹐立通。

卷之二十三產後諸淋方論第五

《古今錄驗》方

療气後勞傷熱﹐大小便赤澀。

雞蘇﹝一分﹞通艸﹝十分﹞冬葵子﹝三合﹞芍藥滑石芒硝﹝各八分﹞生地黃﹝十二分﹞

上水三升﹐煮取八合﹐下芒硝﹐空心分三服。

療脬轉小便不通八﹑九日。

滑石﹝十二分﹞寒水石﹝八分﹞

上水二升﹐煮取八合﹐空心分三服。

卷之二十三產後諸淋方論第五

《經效》方

療產結成淋﹐小便熱淋引痛﹐或如豆汁﹐面色萎黃。

貝齒﹝三个﹐爲末﹞葵子﹝一合﹐碎﹞石膏﹝十二分﹞滑石﹝八分﹞

上水一升﹐煮取八合﹐下豬膽汁半枚合煎三﹑四沸﹐空心溫服。

療產後小便澀痛﹐或血淋者。

瞿麥黃芩冬葵子﹝各二兩﹞通艸﹝三兩﹞大棗﹝十二枚﹞

上以水七升﹐煮取二升半﹐分作二服。

療產後血淋。

車前子瞿麥﹝各四兩﹞黃芩﹝三兩﹞郁金末﹝一兩﹞

上水六升﹐煮取二升﹐下郁金末﹐分三服。

卷之二十三產後諸淋方論第五

《廣濟》方

療產後卒患淋﹐小便磣痛及至尿血。

冬葵子﹝一升﹞通艸﹝三兩﹞滑石末﹝別處﹐四兩﹞石韋﹝去毛﹐三兩﹞茯苓黃芩﹝各二兩﹞

上水九升﹐煮取三升﹐入滑石末﹐空心服。忌熱面﹑醋物。

療產後淋﹐小便痛及血淋。

白茅根﹝五兩﹞瞿麥車前子﹝各二兩﹞冬葵子﹝二合﹞鯉魚齒﹝一百个﹐爲末﹞

通艸﹝三兩﹞

上水二升﹐煮取一升﹐入齒末﹐空心服。

治產後小便不通﹐腹脹如鼓﹐悶亂不醒。蓋緣未產之前﹐內積冷气﹐遂致產時尿胞運動不順。用鹽於產臍中塡﹐可與臍平。卻用蔥白剝去粗皮﹑十餘根作一縛﹐切作一指濃﹐安鹽上﹐用大艾炷滿﹐蔥餅子大小﹐以火灸之。覺熱气直入腹內﹐實時便通﹐神驗不可具述。﹝出《產乳集》﹞

卷之二十三產後諸淋方論第五

木通散

治產後小便不通。木通散。

木通大麻仁葵子滑石檳榔枳實甘艸﹝各半兩﹞

上爲粗末﹐每服三大錢。水盞半﹐煎至七分﹐去滓溫服。

卷之二十三

產後小便數方論第六

夫產後小便數者﹐此由脬內宿有冷气﹐因產後發動﹐冷气入腹﹐虛弱不能致其小便﹐故數也。

卷之二十三產後小便數方論第六

桑螵蛸散

《千金翼》治產後小便數及遺尿。桑螵蛸散。

桑螵蛸﹝三十个﹐炒﹞鹿茸﹝酥炙﹞黃﹝各三兩﹞牡蠣﹝﹞人參濃朴赤石脂﹝各二兩﹞

上爲末﹐空心粥飲調下二錢。《外臺》方無濃朴﹑石脂﹐有甘艸﹑生薑。

卷之二十三產後小便數方論第六

栝蔞湯

《集驗》療產後小便數兼渴。栝蔞湯。

桑螵蛸甘艸﹝並炙﹞黃連生薑﹝各二兩﹞栝蔞根人參﹝各三兩﹞大棗﹝五十个﹞

上細切﹐以水七升﹐煮取二升半﹐分三服。忌豬肉﹑冷水。

卷之二十三產後小便不禁方論第七

《廣濟》方

療產後小便不禁。

以雞尾毛燒作灰﹐細研。溫酒調方寸匕服﹐日三。

又方﹕桑螵蛸﹝半兩﹐炒﹞龍骨﹝一兩﹞

上爲細末﹐食前﹐粥飲調下二錢。

卷之二十三產後小便不禁方論第七

《千金翼》方

療產後遺尿不知出。

白薇芍藥上等分爲細末﹐以酒服方寸匕﹐日三服。

卷之二十三產後小便不禁方論第七

固脬散

治婦人臨產時傷手胞破﹐小便不禁。

黃絲絹﹝自然黃者﹐不用染成者。三尺﹐以炭灰汁煮極化爛﹐用淸水洗去灰令盡﹐入黃蠟半兩﹑蜜一兩﹞白茅根﹝二錢﹞馬屁勃﹝末﹐二錢﹞

上用水一升﹐再煎至一盞﹐空心頓服。服時飲气﹐服之不得作聲﹐如作聲無效。

卷之二十三

產後小便出血方論第八

夫產後損於血气﹐血气虛而挾於熱﹐血得熱則流散﹐滲於脬內﹐故血隨小便出。

治小便利血方。

亂髮﹝淨洗﹐燒成灰﹐研細爲末﹞

上米飲調服方寸匕。一方有滑石等分﹐每服一錢﹐生地黃汁調下。

療產後大小便不利﹐下血。

車前子黃芩蒲黃生地黃牡蠣芍藥﹝各六分﹞

上爲細末﹐空心﹐米飲服方寸匕。忌面﹑蒜。

卷之二十三產後小便出血方論第八

崔氏方

療產後血滲入大小腸。

車前子艸汁﹝一升﹞蜜﹝一大合﹞

上相和﹐煎一沸﹐分二服。

卷之二十三

產後陰脫玉門不閉方論第九

《三因》論曰﹕婦人趣產勞力﹐弩咽太過﹐至陰下脫若脫肛狀。乃陰挺下出﹐逼迫腫痛。舉動﹑房勞能發作﹐淸水﹑續小便淋露。

卷之二十三產後陰脫玉門不閉方論第九

硫黃散

治產後勞傷陰脫。

硫黃烏賊骨﹝各半兩﹞五味子﹝一分﹐《千金翼》用三銖。一方無之﹞

上爲細末﹐研令極細﹐糝患處﹐日三易。

當歸散治陰下脫。﹝方見八卷第十八論﹞

卷之二十三產後陰脫玉門不閉方論第九

《千金》方

治產後陰下脫。

以鐵精粉上推﹐內之。又灸臍下橫紋二﹑七壯。

卷之二十三產後陰脫玉門不閉方論第九

《廣濟》方

療產後陰腫下脫內出﹐玉門不閉。﹝《產寶》只有此一方﹐無論﹞

鍛石﹝一升﹐炒令能燒艸﹞

上熱湯二升﹐投灰湯中﹐適溫冷﹐澄淸坐水中﹐以浸玉門﹐斯須平復如故。

卷之二十三產後陰脫玉門不閉方論第九

當歸散

治產後陰下脫方。﹝《傳心方》﹞

當歸黃芩牡蠣﹝﹐各二兩﹞芍藥﹝一兩一分﹞皮﹝燒存性﹐半兩﹞

上爲細末﹐每服二錢﹐空心﹐溫酒調服﹐米飲調服亦可。忌登髙舉重。

卷之二十三產後陰脫玉門不閉方論第九

《集驗》方

療婦人產後虛冷﹐玉門不閉﹑寬冷方。﹝《千金》同﹞

蛇牀子硫黃﹝各四分﹞菟絲子﹝五分﹞吳茱萸﹝六分﹞

上爲細末﹐以湯一升﹐投藥方寸匕﹐以洗玉門﹐日再用。

卷之二十三產後陰脫玉門不閉方論第九

陳氏玉龍湯

治婦人產後用力太過﹐產門惡出。

以四物湯入眞龍骨末少許煎﹐空心連進二服。麻油湯燻洗。

卷之二十三產後陰脫玉門不閉方論第九

熨法

《集驗》療婦人產後陰下脫方。

單炒蛇牀子一升﹐乘熱以帛裹熨患處。亦治產後陰中痛。

卷之二十三產後陰脫玉門不閉方論第九

桃仁膏

治產後陰腫妨悶。

桃仁﹝去皮尖﹐別研爲膏﹞枯礬五倍子上等分﹐爲細末﹐以膏子拌均敷之。

卷之二十三產後陰脫玉門不閉方論第九

樗枝散

治產後子腸下出﹐不能收拾。不論年深者皆治之。

樗枝﹝取皮焙漧﹐一握﹞

上用水五升﹐連根蔥五莖﹐漢椒一撮﹐同煎至三升﹐去滓﹐傾入盆內乘熱燻﹐候通手淋洗。如冷﹐傾入五升瓶內﹐再煎一沸﹐根據前用。一服可作五度用。洗了睡少時。忌鹽﹑藏酢醬﹑濕面﹑發風毒物及用心力﹑房勞等事。

卷之二十三產後陰脫玉門不閉方論第九

《古今錄驗》方

療產後陰下脫方。

鱉頭﹝二个﹐陰漧﹞葛根﹝一斤﹐當作一兩﹞

上二味爲末﹐酒服方寸匕﹐日三服。

卷之二十三產後陰脫玉門不閉方論第九

皂角散

治產後。

皂角樹皮川楝樹皮﹝各半斤﹞皂角核﹝一合﹞石蓮﹝一合﹐炒﹐去心﹞

上爲粗末﹐用水煎湯﹐乘熱以物圍定燻﹐通手洗於淨房中﹐就燻洗處鋪薦席﹐才燻洗了﹐以帛挹幹﹐便喫玉露通眞丸﹐熱酒下二丸﹐便仰睡。﹝方見通用方中﹞

卷之二十三產後陰脫玉門不閉方論第九

《古今錄驗》方

療產後陰下脫方。

川椒﹝一升﹞吳茱萸﹝二升﹞戎鹽﹝半雞子大﹞

上爲末﹐以綿裹如半雞子大﹐內陰中。日一易﹐二十日愈。

卷之二十三

婦人陰蝕五疳方論第十

凡婦人少陰脈數而滑者﹐陰中必生瘡﹐名曰瘡﹐或痛或癢﹐如虫行狀﹐淋露膿汁﹐陰蝕幾盡者。此皆由心神煩郁﹐胃气虛弱﹐致气血畱滯。故經云﹕諸痛癢瘡﹐皆屬於心。又云﹕陽明主肌肉﹐痛癢皆屬於心。治之當補心養胃﹐外以燻洗﹑坐導藥治之乃可。

卷之二十三婦人陰蝕五疳方論第十

《千金方》方

療陰蝕瘡方。

當歸芍藥甘艸芎﹝各二兩﹞地楡﹝三兩﹞

上細切﹐以水五升﹐煮取二升﹐去滓燻洗﹐日三夜一。

又方蒲黃﹝一升﹞水銀﹝一兩﹞

上二味研均。以粉上。

又方肥豬肉﹝三十斤﹞

上以水三碩﹐煮熟去肉﹐入盆中浸之﹐冷卽易﹐不過三﹑二度。

卷之二十三婦人陰蝕五疳方論第十

洗湯

崔氏療陰蝕。洗湯方。

甘艸漧漆﹝各一兩﹞黃芩漧地黃當歸芍藥﹝各二兩﹞龜甲﹝五兩﹞

上細切﹐以水七升﹐煮取一半﹐去滓﹐以綿帛內湯中﹐以瘡處﹐良久卽易﹐日二度。

每湯可行十里許卽幹﹐撚取甘濕散薄敷瘡上﹑使徧﹐可經半日﹐又以湯﹐訖如前敷藥。﹝余家婢遇此疾﹐就甘家療不瘥。蝕處作兩瘡﹐深半寸。余於涓子方中撿得此甘艸湯方﹐仍以自處蚺蛇膽散。不經七日瘡乃平復﹐甚效。凡救十八人﹐手下卽活。遇斯疾者﹐請廣流布傳之﹞

卷之二十三婦人陰蝕五疳方論第十

甘濕散

又名蚺蛇膽散療疳虫陰蝕方。

蚺蛇膽﹝眞者﹞靑木香﹝末﹞石硫黃雄精麝香﹝各四分﹐臨時分之﹐多少入用丸﹐麝香辟蛇毒。若先以相和﹐蛇膽旣無力也。舊用五月五日蝦蟆﹞

上五味等分﹐分爲末﹐更細研。有患取如三棋子﹐和井花水﹐日再。服訖先令便利了﹐卽以後方桃枝燻下部訖。然後取藥如棋子安竹管裏﹐吹入下部中﹐亦日再度﹐老少量減。其燻法每日一度﹐不用再爲之﹐良。

又療疳虫食下部及五臟方。

取桃東南枝三﹑七枚﹐輕打頭使散﹐以綿纏之。又搗石硫黃爲末﹐將此綿纏桃枝撚轉之﹐令末少濃﹐又截一短竹筒﹐先內下部中﹐仍以所撚藥桃枝熟﹐然燻之。

卷之二十三婦人陰蝕五疳方論第十

文仲方

療陰蝕欲盡者方。

蝦蟆兔屎上等分爲末﹐敷瘡上良。

卷之二十三婦人陰蝕五疳方論第十

野狼牙湯

《古今錄驗》療婦人陰蝕﹐其中爛傷﹐膿水淋漓臭穢。野狼牙湯。

野狼牙﹝三兩﹞

上咀﹐以水四升﹐煮取半升﹐去滓﹐內苦酒如雞子中黃大﹐沸湯一杯消盡﹐夜適寒溫﹐以綿纏箸頭大﹐如繭濡湯以瀝瘡中﹐日四﹑五度卽瘥。

卷之二十三

產後乳汁或行或不行方論第十一

論曰﹕凡婦人乳汁或行或不行者﹐皆由气血虛弱﹐經絡不調所致也。乳汁勿令投於地﹐虫蟻食之﹐令乳無汁。若乳盈溢﹐可潑東壁上佳﹔或有產後必有乳。若乳𨿽脹而產後作者﹐此年少之人初經產乳﹐有風熱耳﹗須服淸利之藥則乳行。若累經產而無乳者﹐亡津液故也。須服滋溢之藥以動之。若𨿽有乳﹐又卻不甚多者﹐須服通經之藥以動之﹐仍以羹引之。蓋婦人之乳﹐資於衝脈﹐與胃經通故也。有屢經產而乳汁常多者﹐亦婦人血气不衰使然也。大抵婦人素有疾﹐在衝任經者﹐乳汁少而其色帶黃﹐所生之子怯弱而多疾。

《三因》論曰﹕產婦有二種乳脈不行﹐有气血盛而壅閉不行者﹐有血少气弱澀而不行者。虛當補之﹐盛當疏之。盛者當用通艸﹑漏蘆﹑土瓜根輩﹔虛者當用成煉鐘乳粉﹑豬蹄﹑鯽魚之屬﹐槪可見矣。

卷之二十三產後乳汁或行或不行方論第十一

漏蘆散

療乳婦气脈壅塞﹐乳汁不行及經絡凝滯﹐奶乳脹痛﹐畱蓄邪毒﹐或作癰腫。此藥服之﹐自然內消﹐乳汁通行。

漏蘆﹝二兩半﹞蛇蛻﹝十條﹐炙﹞栝蔞﹝十个﹐急火燒令焦﹑存性﹞

上爲末﹐溫酒調下二錢﹐無時候。服藥後卽以豬蹄羹投之。《經驗方》有牡蠣﹐並燒存性。一方只用牡蠣爲末﹐酒調下二錢。

又方﹕葵菜子﹝炮香﹞縮砂仁﹝各等分﹞

上爲細末﹐每服二錢﹐熱酒調下。滋益气脈﹐榮衛行﹐津液上。蔡張不愚方﹐常用極有驗。

療乳婦气少血衰﹐脈澀不行﹐乳汁絕少。

成煉鐘乳粉﹝研﹞﹐濃煎漏蘆湯﹐調下二錢。

卷之二十三產後乳汁或行或不行方論第十一

《產寶》方

療產後乳無汁。

土瓜根漏蘆﹝各三兩﹞甘艸﹝二兩﹞通艸﹝四兩﹞

上水八升﹐煎取二升﹐分溫三服。忌如常法。

一方加桂心並爲末﹐飲服方寸匕。

一方豬胰如食法﹐煮淸粥食之驗。

卷之二十三產後乳汁或行或不行方論第十一

《靈苑方》方

下乳汁立效方。

粳米糯米﹝各半合﹞萵苣子﹝一合﹐並淘淨﹞生甘艸﹝半兩﹞

上煎汁一升﹐研前藥令細﹐去滓﹐分作三服﹐立下。

又方﹕漏蘆﹝一方二分﹞蠐螬﹝各三分﹞栝蔞根土瓜根﹝各四分﹞

上爲細末﹐酒調方寸匕﹐日三服。一方無土瓜根﹐有鐘乳﹐沙糖水調服。

又方﹕通艸﹝十分﹞鐘乳粉麥門冬﹝各六分﹞

上爲細末﹐食後﹐酒服方寸匕。日三﹑二服效。《千金方》同﹐有理石。﹝二方出《產寶》﹞

一方﹕土瓜根爲末﹐酒服方寸匕﹐日三﹑二服效。

一方﹕豬蹄﹝一隻﹞通艸﹝四兩﹞

上以水一斗﹐煮作羹食之﹐最妙。

卷之二十三產後乳汁或行或不行方論第十一

湧泉散

療乳無汁﹐成都教授單驤方。亦治乳結癰腫。

穿山甲﹝洗﹐一兩﹐灰炒令燥﹞

上爲細末﹐酒調服方寸匕。

下乳方﹕大麻仁﹝去殼﹐二合﹞生蝦﹝三枚﹞

上同研爛去滓﹐用酒﹑水各一盞﹐瓦罌至一盞半有餘﹐食後臨臥溫服﹐仍用被覆睡﹐乳卽通流。﹝劉柳溪傳﹞

又方﹕《必用方》云﹕漏蘆﹑栝蔞皆要藥。或云﹕多食豬蹄羹。栝蔞取子淨洗﹐炒令香熟捶碎﹐取仁研細﹐瓦上攤﹐令白色﹐研爲細末﹐溫酒調下一錢﹐服了合面臥少時。未效再作。

一方﹕栝蔞一枚熟搗﹐以白酒一斗﹐煮取四升﹐去滓溫飲一升﹐日三。

卷之二十三產後乳汁或行或不行方論第十一

崔氏方

療乳汁不下。

鼠肉﹝五兩﹞羊肉﹝六兩﹞獐肉﹝八兩﹞

上三物作啖之﹐勿令食者知。

卷之二十三產後乳汁或行或不行方論第十一

漏蘆湯

《千金》療乳無汁。漏蘆湯。

漏蘆通艸﹝各八分﹞鐘乳﹝四分﹞黍米﹝一升﹞

上先將米漬一宿﹐研取汁三升﹐煮藥三﹑四沸﹐去滓作飲食。《經心錄》同。﹝余荊布因產前食素﹐得疾羸弱﹐產後乳脈不行已七十日﹐服諸藥無效﹐嬰兒甚苦。偶有人送赤豆一斗﹐遂如常煮赤豆粥食之﹐當夜乳脈通行。閱《本艸》﹐赤小豆能通奶乳﹐謾載之﹞

卷之二十三

產後乳汁自出方論第十二

論曰﹕產後乳汁自出﹐蓋是身虛所致﹐宜服補藥以止之。若乳多溫滿急痛者﹐溫帛熨之。《產寶》有是論﹐卻無方以治之。若有此證﹐但以漏蘆散亦可。

亦有未產前乳汁自出者﹐謂之乳泣。生子多不育﹐經書未曾論及。

卷之二十三

產後吹奶方論第十三

夫產後吹奶者﹐因兒喫奶之次﹐兒忽自睡﹐呼气不通﹐乳不時泄﹐蓄積在內﹐遂成腫硬。壅閉乳道﹐津液不通﹐腐結疼痛﹔亦有不癢不痛﹐腫硬如石﹐名曰吹奶。若不急治﹐腫甚成癰。產後吹奶﹐最宜急治﹐不爾結癰逮至死者﹐速與服皂角散﹑栝蔞散﹐敷以天南星散﹐以手揉之則散矣。﹝出《指迷方》﹞

卷之二十三產後吹奶方論第十三

栝蔞散方

乳香﹝一錢﹐研﹞栝蔞根末﹝一兩﹞

上研令均﹐溫酒調二錢服。

卷之二十三產後吹奶方論第十三

天南星散

天南星爲末﹐用溫湯調﹐以鵝翎塗之。

卷之二十三產後吹奶方論第十三

皂角散方

歌曰﹕婦人吹奶意如何﹖皂角燒灰蛤粉和﹔熱酒一杯調八字﹐須臾揉散笑呵呵。

卷之二十三產後吹奶方論第十三

《經驗方》方

治奶結硬疼痛﹐﹝出《經驗方》﹞

百藥煎爲細末﹐每服三錢。酒一盞﹐煎數沸﹐熱服。

療乳硬作痛﹕嫩桑葉生采﹑研﹐以米飲調﹐攤紙花貼病處。

卷之二十三

產後妒乳方論第十四

﹝婦人﹑女子乳頭生小淺熱瘡﹐搔黃汁出方附﹞

夫妒乳者﹐由新產後兒未能飲之﹐及乳不泄﹔或乳脹﹐捏其汁不盡﹐皆令乳汁蓄結﹐與血气相搏﹐卽壯熱大渴引飲﹐牢彊掣痛﹐手不得近是也。初覺便以手助捏去汁﹐更令旁人助吮引之。不爾或作瘡有膿﹐其熱勢盛﹐必成癰也。

吹奶﹑妒乳﹑乳癰﹐其實則一﹐只分輕重而已。輕則爲吹奶﹑妒乳﹐重則爲癰。𨿽有專門﹐不可不錄。

療產後吹奶作癰。

葵莖及子上搗篩爲散﹐酒服方寸匕﹐卽愈。

又方皂莢十條﹐以酒一升﹐揉取汁﹐硝石半兩﹐煎成膏敷之。

又方雞屎爲末﹐酒服方寸匕﹐須臾三服愈。

療產婦乳初結脹不消﹐令敗乳自退方。

栝蔞﹝一个﹐半生半炒﹞大粉艸﹝一寸﹐半生半炙﹞生薑﹝一塊﹐半生半煨﹞

上同銼﹐用酒一碗﹐煮取一盞﹐去滓服之。其痛一會不可忍﹐卽搜去敗乳。臨臥再一服。順所患處乳側臥於牀上﹐令其藥行故也。

療乳腫﹐次第結成癰方。

上以馬溺塗之﹐立愈。

婦人﹑女子乳頭生小淺熱瘡﹐搔之黃汁出方附。

《集驗》論曰﹕凡婦人﹑女子乳頭生小淺熱瘡﹐搔之黃汁出﹐浸淫爲長﹐百種療不差者﹐動經年月﹐名爲妒乳病。婦人飲兒者﹐乳皆欲斷﹐世論苟抄乳是也。宜以赤龍皮湯及天麻湯洗之。敷二物飛烏膏及飛烏散佳。始作者﹐可敷以黃芩漏蘆散及黃連胡粉散並佳。

卷之二十三產後妒乳方論第十四

赤龍皮湯方

槲皮﹝切﹐三升﹞

上以水一斗﹐煮五升。夏用冷水﹑秋冬溫之﹐分以洗乳。亦洗諸深敗爛久瘡﹐洗畢敷膏散。《千金》同。

卷之二十三產後妒乳方論第十四

天麻艸湯方

天麻艸﹝切﹐五升﹞

上以水一斗半﹐煎取一斗﹐隨寒溫分洗乳﹐以殺癢也。此艸葉如麻葉﹐冬生夏著花﹐赤如鼠尾花﹐亦以洗浸淫黃爛熱瘡癢﹑疽濕﹑陰蝕瘡﹑小兒頭瘡。洗畢敷膏散。﹝《千金》同﹞

卷之二十三產後妒乳方論第十四

飛烏膏散方

用燒朱砂作水銀上黑煙﹝名緗粉者﹐三兩﹐熬令焦燥﹞礬石﹝三兩﹐燒粉﹞

上二味﹐以絹篩了﹐以甲煎和之﹐令如脂﹐以敷乳瘡﹐日三。作散者不須和﹐有汁自著可用散。亦敷諸熱瘡﹑黃爛浸淫汁瘡﹑蜜瘡﹑丈夫陰蝕癢濕﹑諸小兒頭瘡﹑疳蝕﹑口邊肥瘡﹑蝸瘡等﹐並以此敷之。﹝《千金》同﹞

卷之二十三產後妒乳方論第十四

又黃連胡粉膏散方

黃連﹝二兩﹞胡粉﹝十分﹞水銀﹝一兩﹐同研令消散﹞

上三味﹐搗黃連爲末﹐三物相和﹐合皮裹熟之。自和合也。縱不成一家﹐且得水銀細散入粉中也。以敷乳瘡﹑諸濕癢﹑黃爛肥瘡。若著甲煎爲膏。《千金》同。

卷之二十三

乳癰方論第十五

夫婦人乳癰者﹐由乳腫結聚﹐皮薄以澤﹐是成癰也。足陽明之經脈則血澀不通﹐其血又歸之﹐气積不散﹐故結聚成癰。《千金》云﹕年四十以下治之多愈﹐年五十以上宜速治之卽瘥。若不治者﹐多死中年。又懷胎發乳癰腫及體結癰﹐此必無害也。蓋懷胎之癰﹐病起於陽明。陽明者﹐胃之脈也。主肌肉﹐不傷髒﹐故無害也。診其右手關上脈沈﹐則爲陰虛者﹐則病癰﹑乳癰﹐久不瘥則變爲。

開慶間﹐淦川嘉林曾都運恭人吳氏﹐年已五十而病奶癰﹐後果不起。以此知聖賢不妄說也。

《產寶》論曰﹕產後宜勤去乳汁﹐不宜蓄積。不出惡汁﹐內引於熱﹐則結硬堅腫﹐牽急疼痛或渴思飲﹐其奶手近不得。若成膿者﹐名妒乳﹐乃急於癰﹐宜服連翹湯。利下熱毒﹐外以赤小豆末﹐水調塗之便愈。或數捏去乳汁﹐或以小兒手摩動之﹐或大人含水嗍之﹐得汁吐之﹐其汁狀如膿。若產後不曾乳兒﹐蓄積乳汁﹐亦結成癰。

卷之二十三乳癰方論第十五

連翹湯

療產後妒乳並癰。連翹湯。

連翹子升麻芒硝﹝各十分﹞玄參芍藥白蘞防己射幹﹝各半分﹞大黃﹝十二分﹞甘艸﹝六分﹞杏仁﹝八十枚﹐去皮尖﹞

上以水九升﹐煎取三升﹐大黃次下﹐硝分三服。

又方﹕蒲黃艸上熟搗敷腫上﹐日三度﹐易之。並葉煎汁飲之亦佳。妒乳及癰並瘥。

又方﹕以地黃汁塗卽愈。

又療諸癰不散﹐已成膿﹐懼鍼﹐令自決破方。取白雞內翅第一翎各一莖﹐燒末服之﹐卽決。

又方﹕取白丁香研塗﹐幹卽易。

又療乳癰﹐初得令消。

赤小豆艸上等分爲細末﹐苦酒和﹐敷之愈。

又療乳癰初覺有異。

黃芩甘艸防風赤芍藥黃﹝各五兩﹞通艸﹝十分﹞桑寄生麥門冬﹝各六分﹞大棗﹝五枚﹞

上細切﹐以水一升﹐煮取九合﹐去滓﹐入乳糖六分﹐分爲四服。

療乳癰或瘡久不瘥﹐膿汁出﹐疼痛欲死不可忍。

鹿角﹝二兩﹞甘艸﹝半兩﹞

上爲細末﹐用雞子白和於銅器中暖溫﹐敷患處﹐日五﹑七易﹐卽愈。

一方只用鹿角石上磨﹐取濃汁塗之﹐幹卽愈。

一方鹿角燒作灰﹐酒調抹立愈。

治乳癰。鹿角屑﹝一兩﹞

上爲細末﹐以豬膽汁調下一錢﹐不過再服﹐神驗。以醋漿水服之亦得。《集驗方》以豬頷下淸汁。

卷之二十三乳癰方論第十五

張氏橘香散

治乳癰未結卽散﹐已結卽潰﹐極痛不可忍者。藥下卽不疼﹐神驗不可云諭。因小兒吹奶﹐變成斯疾者﹐並皆治之。

陳皮浸去白眼﹐幹面炒微黃﹐爲細末﹐麝香研酒調二錢。初發覺赤腫疼痛﹐一服見效。每服有效。

療乳癰﹐諸般癤﹑癰﹑疽。

橘紅﹝半兩﹞阿膠﹝粉炒﹞粉艸﹝炙﹐各一兩﹞

上咀﹐分爲二服﹐每服用泉水一碗半﹐煎至盞半﹐去滓溫服。

療奶癰並無名癰癤。

鼠糞不以多少﹐燒存性二分﹐入輕粉二十文﹐研停﹐麻油調塗。如有頭卽潰﹐無頭卽消。﹝又療火瘡﹞

療乳頭裂破。以丁香爲末﹐水調敷立愈。又以蛤粉﹑胭脂等分﹐新水調敷。

卷之二十三乳癰方論第十五

一醉膏

陳日華方。一醉膏治奶癰。

石膏不以多少﹐通赤﹐取於地上碗覆出火毒﹐細研﹐每服三錢﹐溫酒調下﹐添酒盡醉。睡覺再進一服。《千金》療乳無汁﹐以水煮服。

卷之二十三乳癰方論第十五

金黃散

治奶癰。﹝出《婦人經驗方》﹞

川大黃粉艸﹝各一兩﹞

上爲細末﹐以好酒熬成膏﹐傾在盞中﹐放冷﹐攤紙上貼痛處﹐仰面臥至五更。未貼時﹐先用溫酒調一大匙﹐就患處臥﹐明日取下惡物。相度彊弱用藥﹐羸弱不宜服。

療發背乳癰﹐四肢虛熱﹐大渴。

生地黃﹝六兩﹞黃芩芍藥人參知母甘艸﹝各二兩﹞升麻黃麥門冬栝蔞﹝各三兩﹞大棗﹝十二枚﹞

上以竹葉切三升﹐以水一斗二升﹐煮取九升﹐去竹葉﹐內藥煮取三升﹐渴則飲之。療婦人發乳﹑丈夫發背﹐爛生膿血後﹐虛成气疾。

黃麥門冬地黃人參升麻茯苓﹝各三兩﹞當歸芍藥遠志甘艸﹝各一兩﹞大棗﹝十个﹞

上水二升﹐煮取一升﹐分溫三服。若有是證﹐局中排膿。內補十宣散亦妙。

卷之二十三乳癰方論第十五

《產乳》方

療婦人乳癰﹝已穿未穿﹞出膿﹐大止痛﹐斂瘡口。

以芙蓉花爛研如癡。若無花﹐只取根上皮。先用竹刀刮去粗皮﹐但用內一層嫩白皮﹐研如癡﹐卻入蜜少許調停。看瘡大小﹐如未穿卽畱中孔﹔如已穿卽塞其孔﹐其膿根自然出盡﹐不倦頻頻更換。此方大治一切癰疽﹑發背﹐立見神效。膿出盡﹐卻用後藥敷。

卷之二十三乳癰方論第十五

幹膿散

又斂瘡口。幹膿散。

烏賊骨黃丹天竺黃﹝各二錢﹞輕粉﹝二匕﹞麝香﹝一字﹞老降眞骨﹝三錢﹞

上研爲細末﹐幹糝瘡口﹐不數日幹。

又方﹕降眞節﹝二錢﹞天竺黃露蜂房﹝各一錢﹞麝香輕粉﹝各少許﹞

上爲末幹糝。

又方﹕乳香沒藥黃丹﹝各一錢﹞龍骨﹝二錢﹞眞坯子﹝三錢﹞血竭﹝半錢﹞麝香﹝一字﹞降眞節﹝一錢﹞

上爲細末﹐幹糝。

卷之二十三乳癰方論第十五

《產寶》方

療乳癰方。

黃柏﹝一分﹞

上爲細末﹐以雞子白調停塗之﹐幹則易﹐立愈。

又方﹕薴根搗﹐敷之愈。

卷之二十三乳癰方論第十五

丹參膏

《必效方》療婦人乳癰。丹參膏丹參白芷芍藥﹝各二兩﹞

上咀﹐以苦酒淹經宿﹐以豬脂半斤﹐微火煎之。白芷黃爲度﹐膏成﹐去滓敷之。

治奶發痛不可忍。﹝先人國器經效方﹞

水楊柳根新采者一握﹐捶碎﹐以好酒同甘艸﹑烏梅煎至七分﹐去滓﹐時時溫服。

卷之二十三乳癰方論第十五

神效栝蔞散

治婦人乳疽﹑奶勞。神效栝蔞散。﹝李嗣立方﹞

栝蔞﹝一个﹐去皮﹐焙研爲末。如急用﹐只爛研。子多者有力﹞生粉艸﹝半兩﹞當歸﹝酒洗﹐去蘆﹐焙﹐半兩﹞乳香﹝一錢﹞通明沒藥﹝一分﹐二味並別研﹞

上用無灰酒三升﹐同於銀石器中慢火熬﹐取一升﹐淸汁分作三服﹐食後良久服。如有奶勞﹐便服此藥﹐可杜絕病根。如毒瓦斯已成﹐能化膿爲黃水﹔毒未成﹐卽於大小便中通利。疾甚﹐再合服﹐以退爲妙。婦人乳癰方甚多﹐獨此一方神效無比﹐萬不失一。﹝癸亥年﹐僕處五羊趙經略聽判閫夫人年七十歲﹐隔二年﹐左乳房上有一塊如鵝卵大﹐今忽然作楚﹐召余議藥。僕云﹕據孫眞人云﹐婦人年五十歲以上﹐乳房不宜見癰﹐見則不可療矣。幸而未破﹐恐是气癅﹐謾以五香連翹湯去大黃煎服﹐服後稍減則已。過六﹑七年後﹐每遇再有腫脹時﹐再合服﹐必消減矣﹞

五香連翹湯方﹝見二十卷第二論﹞。

卷之二十四拾遺方

烏喙丸

治腸覃病。因寒气客於腸外﹐與胃气相搏﹐正气不榮﹐系瘕內著﹐惡气乃起。其生也﹐始如雞卵﹐久久乃成﹐狀如懷胎﹐按之堅﹐推卽移﹐月事時下﹐故曰腸覃。亦治乳餘疾﹐大小便不利﹔並食有伏虫﹑臚脹﹑癰疽﹑毒腫﹐久寒邪气。

烏喙﹝炮去皮尖﹐二錢﹞半夏﹝湯洗七次﹐四錢﹞石膏﹝﹞藜蘆﹝炒﹞牡蒙蓯蓉﹝酒浸﹐各一錢﹞漧薑﹝炮﹞桂心﹝各一錢三字﹞巴豆﹝六﹑七个﹐研膏﹞

上爲末﹐蜜丸如綠豆大。每服三﹑五丸﹐食後酒飲任下。亦治男子疝痛。

卷之二十四拾遺方

木香散

治婦人脾气﹑血气﹑血蠱﹑气蠱﹑水蠱﹑石蠱。

木香沈香乳香﹝研﹞甘艸﹝炙﹐各一分﹞川芎胡椒陳皮人參晉礬﹝各半兩﹞桂心漧薑﹝炮﹞縮砂﹝各一兩﹞茴香﹝炒﹐兩半﹞天茄﹝五兩﹐赤小者﹐幹秤﹞

上洗﹑焙爲末。空心﹑日午﹐溫陳米飲調下二錢。忌羊肉。

卷之二十四拾遺方

石莖散

治婦人血結胞門﹐或爲癥瘕在腹脇間﹐心腹脹滿﹐腫急如石水狀。俗謂之血蠱。

石莖﹝一兩﹞當歸尾馬鞭艸紅花﹝炒﹞烏梅肉﹝各半兩﹞逢莪術三稜﹝並炮﹞蘇木節沒藥琥珀﹝別研﹐各一分﹞甘艸﹝炙﹐一錢﹞

上爲末﹐濃煎蘇木酒﹐調下二錢。不飲酒﹐姜﹑棗湯調亦得。

卷之二十四拾遺方

大腹皮飲

治婦人血癭﹐單單腹腫。

大腹皮防己木通濃朴﹝姜制﹞栝蔞黃枳殼﹝麩炒﹞桑白皮﹝炙﹞大黃﹝蒸﹞陳皮靑皮五味子﹝各等分﹞

上咀﹐每服秤一兩﹐水一碗﹐煎至六分盞﹐去滓﹐入酒一分溫服﹐不以時候。

卷之二十四拾遺方

大黃甘遂湯

治婦人小腹滿如惇狀﹐小便微難而不渴。由產後爲水與血並﹐結在血室也。

大黃﹝四兩﹐蒸﹞甘遂﹝炮﹞阿膠﹝炒﹐各二兩﹞

上銼散﹐每服三錢。水一盞﹐煎七分﹐去滓溫服﹐其血當下。

卷之二十四拾遺方

竹茹湯

治婦人汗血﹑吐血﹑尿血﹑下血。

竹茹熟地黃﹝各三兩﹞人參白芍藥桔梗川芎當歸甘艸﹝炙﹞桂心﹝各一兩﹞

上咀﹐每服四錢。水一大盞﹐煎至七分﹐去滓﹐不以時服。

卷之二十四拾遺方

膏發煎

治婦人穀气實﹐胃气下泄﹐陰吹而正喧﹐陰中出血。

頭髮灰豬脂上調停﹐綿裹如棗核大﹐納陰中。

卷之二十四拾遺方

瓜子湯

產後腸頭如以鍼刺﹐連穀道﹔又如痔痛﹐小便如淋狀﹐或寒熱。此產時用力﹐气並腸間﹐亦由陰虛﹐陽邪乘之﹐毒瓦斯攻衝﹐恐成腸癰。宜瓜子湯。

薏苡仁﹝四兩﹞桃仁﹝去皮尖﹞牡丹皮栝蔞子﹝各一兩﹞

上爲粗末﹐每服五錢。水二盞﹐煎至一盞﹐去滓溫服。

卷之二十四拾遺方

固眞丹

治元髒久虛及小腸腎余﹐膀胱疝气﹐五般淋疾﹐精滑精漏﹐小便白濁及婦人赤白帶下﹐漏下血崩﹐子宮血海虛冷等疾﹐並皆治之。髙司法方。﹝續添﹞

制蒼術法﹕洗去土﹐米泔浸﹐逐日換新泔。春五日﹐夏三日﹐如秋七日﹐冬十日。切作片子焙漧﹐秤一斤﹐分四處。

蒼術四兩﹝入茴香一兩﹑鹽一兩同炒﹐令術黃爲度﹞

蒼術四兩﹝入川烏一兩炮裂﹑去皮尖﹐切作片子﹐並川楝子一兩和﹐皮核擘開同炒﹐令術黃爲度﹞

蒼術四兩﹝入紅椒一兩﹐去目並合口者。破故紙一兩﹐同炒﹐令術黃爲度﹞

蒼術四兩﹝用好醋好酒各半升﹐一處同煮二﹑三十沸﹐取術焙漧﹞

上一處爲末﹐用煮藥酒﹑醋打麵糊爲丸﹐如梧桐子大﹐每服二十丸。男子溫酒或鹽水下﹐空心﹑食前﹔婦人醋湯下。藥性溫﹐無毒﹐小便頻數爲效。

卷之二十四拾遺方

大效內補丸

治受气虛弱及五勞七傷。臟腑積冷﹑癖﹑癥塊﹐虛脹或經脈不調﹐疳冷﹐赤白帶下﹐口苦舌漧﹐面色萎黃﹐黑﹐心煩驚悸﹐頭目眩暈﹐不美飲食﹐痰涕粘涎﹐手足百節熱疼無力﹐肌肉消瘦﹐子息斷續。服一月﹐當妊娠﹐百病皆愈。

萆﹝四兩﹞牛膝五加皮白術﹝各二兩﹞川芎﹝炮﹞枳實﹝炒﹞丹參﹝各一兩﹞

上爲細末﹐煉蜜丸如梧子大﹐溫酒下二十丸。空心﹐日午﹑晚食前各進一服。

卷之二十四拾遺方

南嶽魏夫人濟陰丹

治婦人血气久冷﹐無子及數經墮胎。皆因衝任之脈虛損﹐胞內宿挾疾病。經水不時暴下不止﹐月內再行﹐或前或後﹔或崩中漏下﹐三十六疾﹐積聚癥瘕﹐臍下冷痛﹐小便白濁。以上疾證﹐皆令孕育不成﹐以致絕嗣。此藥治產後百病﹐百內常服。除宿血﹐生新血﹐令人有孕及生子充實。亦治男子亡血諸疾。

桃仁﹝去皮尖﹑雙仁﹐麩炒﹞木香﹝炮﹞茯苓京墨﹝燒﹐各一兩﹞秦艽甘艸人參桔梗﹝炒﹞石斛﹝酒浸炒﹞蠶布﹝燒﹞本﹝各二兩﹞當歸桂心漧薑﹝炮﹞

細辛牡丹皮﹝去心﹞川芎﹝各半兩﹞川椒﹝去目及閉口﹐炒出汗﹞山藥﹝各三兩﹞澤蘭葉熟地黃﹝洗﹐酒蒸﹐焙﹞香附子﹝炒﹐各四兩﹞蒼術﹝米泔浸﹐去皮﹞大豆捲﹝炒﹐各半升﹞糯米﹝炒﹐一升﹞

上爲細末﹐煉蜜丸。每兩作六丸﹐每服一丸﹐細嚼﹐溫酒送下﹐淡醋湯調亦可。空心﹐食前服。

治面部生瘡﹐或鼻臉赤﹑風刺﹑粉刺﹐用盡藥不效者﹐惟有此藥可治﹐神妙不可言。每以少許﹐臨臥時洗面令淨﹐如面油﹐用之﹐數日間瘡腫處自平﹐赤亦消。如風刺﹑粉刺﹐一夕見效。但塗藥勿近眼處。

生硫黃香白芷栝蔞子仁膩粉﹝各半錢重﹞全蠍﹝七枚﹐去翅足﹞蟬蛻﹝五枚﹐洗﹞芫靑﹝七枚﹐去翅足﹞

上爲細末﹐麻油﹑黃蠟約度﹐如合面油多少﹐熬滚取下﹑離火﹐入諸藥在內﹐每用少許塗面上。﹝林提點方﹞

卷之二十四拾遺方

烏雞煎

治婦人百病。

吳茱萸良姜白姜當歸赤芍藥延胡索破故紙川椒生漧地黃劉寄奴蓬莪術橘紅靑皮川芎﹝各一兩﹞荷葉灰﹝四兩﹞熟艾﹝二兩﹞

上爲末﹐醋煮麵糊丸如梧子大﹐每服三﹑五十丸。湯使於後﹕月經不通﹐紅花蘇木酒下﹔白帶﹐牡蠣粉調酒下﹔子宮久冷﹐白茯苓煎湯下﹔赤帶﹐建茶淸下﹔血崩﹐豆淋酒調綿灰下﹔胎不安﹐蜜和酒下﹔腸風﹐陳米飲調百艸霜下﹔心疼﹐菖蒲煎酒下﹔漏胎下血﹐烏梅溫酒下﹔耳聾﹐臘點茶下﹔胎死不動﹐斑蝥三十个煎酒下﹔腳﹑腰痛﹐當歸酒下﹔胎衣不下﹐蕓苔研水下﹔頭風﹐薄荷點茶下﹔血風眼﹐黑豆甘艸湯下﹔瘡生﹐地黃湯下﹔身體疼痛﹐黃末調酒下。四肢浮腫﹐麝香湯下﹔咳嗽喘滿﹐杏仁桑白皮湯下﹔腹痛﹐芍藥調酒下﹔產前後痢白者﹐漧薑湯下﹔赤者﹐甘艸湯下﹔赤白雜者﹐一宜湯下。常服。溫酒﹑醋湯﹐任下﹐並空心﹑食前服。

卷之二十四拾遺方

《產乳集》將護嬰兒方論

凡新生兒﹐坐婆急以綿纏手指﹐繳去兒口中惡物令盡﹐不可遲。若咽入腹中﹐必生諸疾﹝《聖惠方》《寶鑑方》謂之玉銜疾﹞。先斷兒臍帶﹐可只畱二寸許。更看帶中﹐如有小虫﹐急撥去之﹐畱之必生異病。或以綫系紮定﹐然後洗兒﹐不然則濕气入腹﹐必作臍風之疾﹝須是坐婆諳練﹐收生手段輕疾﹐方得其宜﹞。旣繃裹了﹐取生甘艸一寸捶銼﹐用水一合煎濃汁﹐用綿篆子蘸﹐令兒咂之﹐當吐出惡汁盡半合不妨。﹝今人止以濃煎黃連並甘艸汁﹐以綿篆子蘸﹐令兒咂。三日以來﹐以退惡物﹑大便下﹐謂之臍屎。此乃忌吐故也﹞。好辰砂一字﹐研細以熟蜜調﹐置兒口中吮之﹐以去驚邪﹐然後飼乳。自此飼乳之後﹐須根據時量多寡與之﹐勿令太飽﹐恐成奶﹐久則吐奶﹐不可節也。三朝洗兒可用虎頭骨﹑桃枝﹑豬膽﹑金銀煎湯洗之﹐則兒少驚。﹝尋常澡浴﹐用豬膽汁化入湯﹐卽不生瘡疥。﹞每日頻就無風處﹐看兒上並兩頰內﹐有白泡如膜起者﹐速以指甲刮破﹐更生更去之。﹝《保童必效》謂之鵝口。無﹐卽不須妄動。﹞更看舌下﹐恐生重舌。皆由兒在胎中﹐母喫炙爆﹑肥膩﹑飲酒﹑服熱藥所致。﹝《保童必效》方自有藥治之。﹞三日烙臍帶或灸之外﹐不可別加火艾﹐恐成驚癇。﹝舊灸兒臍有二﹑七壯者﹐今以七壯爲中。﹞又天寒時﹐兒用父母舊衣作衣服﹐不可用新綿絹﹐只用舊者。

若太溫暖﹐則令兒筋骨軟弱。若天色和暖無風﹐可令奶婆抱孩兒頻見風日﹐則血壯气剛﹐肌體硬密﹐堪耐風寒﹐不致疾病。又擇乳母﹐須精神爽健﹐情性和悅﹐肌肉充肥﹐無諸疾病﹐知寒溫之宜﹐能調節乳食。奶汁濃白﹐則可以飼兒。不得與奶母大段酸鹹飲食﹐仍忌才衝寒或衝熱來便餵兒奶﹐如此則必成奶癖﹐或驚疳﹑瀉痢之疾。切須忌之。夜間不得令兒枕臂﹐須作一﹑二豆袋﹐令兒枕兼左右附之﹐可近乳母之側。蓋覆衣衾﹐須露兒頭面。一向仰臥恐成驚疾﹐須時復回動之。夏月須涼蕈﹐如夜間餵奶﹐須奶母起身﹐坐地抱兒餵之。如陰陽交接之際﹐切不可餵兒奶﹐此正謂之交奶也﹐必生癖。或換易衣繃﹐三月房中不可太暖。奶母不可頻喫酒﹐恐兒作痰嗽﹑驚熱﹑昏眩之疾﹐至於變蒸。次第奶乳所傷﹐夜啼﹑潮熱之類﹐自有專於小方脈者﹐此略見之。若能調和奶食﹐並看承愛護如法﹐則別無疾病﹐亦不須令兒常服湯藥﹐此尢宜審之也。﹝見《楊氏嬰兒論》《巢氏病源》《嬰童寶鑑方》﹑程甫《備要方》﹞

初生浴兒良日﹕寅卯酉日大吉﹐壬申﹑丁巳﹑癸巳大凶。

木瓜丸療兒初生下﹐口中穢惡不盡﹐入喉中卽便吐﹐自後才啼聲﹐一發則又咽下﹐因生異疾矣。

木瓜麝香膩粉木香檳榔﹝末﹐各一字﹞

上水﹑麵糊丸如小黃黍米大。每服一﹑二丸﹐甘艸水下﹐不拘時候。

療兒初生﹐下盤腸﹐刺痛﹐面靑色﹐啼哭不止。延胡索散。

延胡索﹝一錢﹞乳香木香﹝各半錢﹞

上爲細末﹐水一大盞﹐煎七分﹐無時與服少許。

