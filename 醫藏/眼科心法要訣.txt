

眼科心法要訣淸吳謙等

卷一

目睛原始歌

天有日月陰陽精﹐人有二目臟腑精﹐眾精之窠爲之眼﹐肉精上下兩胞名﹐血精兩气精白﹐筋精爲黑骨精瞳﹐約束裹擷系屬腦﹐目睛原始要詳明。

【注】天有日月﹐猶人之有二目也。天之日月﹐乃天之陰陽之精而爲之也﹔人之二目﹐亦人之五臟六腑之精上注於目而爲之也。故眾精之窠爲之眼也﹐肉之精爲上下胞也﹐血之精爲兩也﹐气之精爲白眼也﹐筋之精爲黑眼也﹐骨之精爲瞳仁也﹐約束裹擷气血筋骨之精﹐其系上屬於腦﹐不可不明。此目睛之原始也。

卷一

五輪所屬部位歌

五輪肉血气風水﹐肉輪兩胞血輪﹐气輪白睛風輪黑﹐水輪瞳子自當知。

【注】五輪者﹐肉輪﹑血輪﹑气輪﹑風輪﹑水輪也。謂之輪者﹐目睛運動如輪之意也。上﹑下兩胞爲肉輪﹐內﹑外兩爲血輪﹐白睛爲气輪﹐黑睛爲風輪﹐瞳仁爲水輪﹐此明五輪之部位﹐分屬五臟也。

五輪之圖肉輪──屬脾﹐主肉。

血輪──屬心﹐主血。

气輪──屬肺﹐主气。

風輪──屬肝﹐主筋。

水輪──屬腎﹐主骨。

卷一

五輪主五臟病歌

胞爲脾病主心﹐肺白肝黑腎瞳仁﹐五輪爲病主五臟﹐寒熱虛實隨證分。

【注】胞爲肉輪﹐主脾病也。內﹑外二爲血輪﹐主心病也。白睛爲气輪﹐主肺病也。

黑睛爲風輪﹐主肝病也。瞳仁爲水輪﹐主腎病也。五輪之病﹐五臟主之。其寒﹑熱﹑虛﹑實﹐當隨所現之證而分之也。

卷一

八廓部位歌

瞳仁水廓黑睛風﹐天廓白睛部位同﹐內火雷外山澤﹐上下胞屬地廓宮。

【注】八廓者﹐水廓﹑風廓﹑天廓﹑火廓﹑雷廓﹑山廓﹑澤廓﹑地廓也。謂之廓者﹐猶城郭衛禦之義也。瞳仁﹐屬坎水廓也。黑睛﹐屬巽風廓也。白睛﹐屬乾天廓也。內﹐大也﹐屬離火﹐震雷之廓也。外﹐小也﹐屬艮山﹐兌澤之廓也。兩胞屬坤﹐地廓也。此明八廓以八卦立名﹐示人六腑命門包絡之部位也。

八廓之圖水廓──屬膀胱﹐又名津液廓。

風廓──屬膽﹐又名養化廓。

天廓──屬大腸﹐又名傳導廓。

地廓──屬胃﹐又名水谷廓。

火廓──屬小腸﹐又名抱陽廓。

雷廓──屬命門﹐又名關泉廓。

澤廓──屬三焦﹐又名淸淨廓。

山廓──屬包絡﹐又名會陰廓。

卷一

八廓所屬歌

津液水廓屬膀胱﹐養化風廓是膽方﹐傳導天廓大腸是﹐水谷地廓胃家鄕﹐關泉雷廓命門主﹐抱陽內火小腸﹐外三焦淸淨澤﹐會陰山廓包絡疆。

【注】內火小腸﹐謂內火廓﹐屬小腸也。外三焦淸淨澤﹐謂外屬三焦﹐淸淨澤廓也。津液廓卽水廓﹐水廓屬腎﹐腎與膀胱爲表裏﹐膀胱爲津液之府﹐故又名焉。養化廓卽風廓﹐風廓屬肝﹐肝與膽爲表裏﹐膽爲少陽﹐主長養化育﹐故又名焉。傳導廓卽天廓﹐天廓屬肺﹐肺與大腸爲表裏﹐大腸爲傳導之官﹐故又名焉。水谷廓卽地廓﹐地廓屬脾﹐脾與胃爲表裏﹐胃納水谷﹐故又名焉。抱陽廓卽火廓﹐火廓屬心﹐心與小腸爲表裏﹐根據附於陽﹐故又名焉。關泉廓卽雷廓﹐命門者龍雷之火﹐故名關泉﹐附於火廓也。淸淨廓卽澤廓﹐三焦者﹐陽相火也﹐蒸化水谷﹐爲決瀆之官﹐故名淸淨﹐附於火廓也。會陰廓卽山廓﹐包絡者﹐陰相火也﹐根據附於心爲臣使之官﹐故名會陰﹐附於火廓也。

卷一

八廓主六腑命門包絡病歌

風廓屬膽水膀胱﹐大腸天廓地胃鄕﹐火廓小腸雷廓命﹐山澤三焦包絡方。

【注】此明八廓所屬也。風廓卽風輪也﹐風輪屬肝﹐肝與膽爲表裏﹐故輪主髒爲肝病﹐廓主腑爲膽病。水廓卽水輪也﹐水輪屬腎﹐腎與膀胱爲表裏﹐故輪主髒爲腎病﹐廓主腑爲膀胱病。天廓卽气輪也﹐气輪屬肺﹐肺與大腸爲表裏﹐故輪主髒爲肺病﹐廓主腑爲大腸病。地廓卽肉輪也﹐肉輪屬脾﹐脾與胃爲表裏﹐故輪主髒爲脾病﹐廓主腑爲胃病。火廓﹑雷廓﹑澤廓﹑山廓﹐卽血輪之部位也﹐血輪屬心﹐心與小腸爲表裏﹐故輪主髒爲心病﹐廓主腑爲小腸病。其雷廓命門﹑澤廓三焦﹑山廓包絡﹐皆附於血輪者﹐以命門﹑三焦﹑包絡﹐俱屬相火﹐當稟命於君火﹐故當附焉。

【按】眼科皆以五輪屬髒﹐配五行﹔八廓屬臟腑﹐配八卦﹐遂使臟腑混淆﹐無所適從。夫五輪旣屬髒﹐八廓自應屬腑。今攺訂之﹐俾學人按輪廓之部位視之﹐而病之在髒﹑在腑﹐自能了然矣。

卷一

內因爲病歌

內障皆因傷七情﹐喜怒憂思悲恐驚﹐臟腑內損精不注﹐初爲內障久成風。

【注】此明內障受病之因也。障﹐遮蔽也﹔內障者﹐從內而蔽也。內障之病﹐皆因七情過傷﹐過喜傷心﹐過怒傷肝﹐過憂傷肺﹐過思傷脾﹐過悲傷心﹐過恐傷腎﹐過驚傷膽。臟腑內損﹐精气不上注於目。故初病內障﹐久成五風﹝烏風﹑綠風﹑黑風﹑黃風﹑靑風﹞之患。其證不紅不腫﹐瞳仁色變﹐而其光失明也。

卷一

外因爲病歌

外障皆因六气生﹐暑寒燥濕火與風﹐內熱召邪乘隙入﹐隨經循系上頭中。

【注】此明外障受病之因也。外障者﹐從外而遮也。風﹑寒﹑暑﹑濕﹑燥﹑火﹐六气也。外障之病﹐皆因六淫所感﹐然必因其人內熱外蒸﹐腠理不密﹐相召外邪﹐乘虛而入。入項屬太陽﹐入面屬陽明﹐入頰屬少陽﹐各隨其經之系﹐上頭入腦中﹐而爲患於目焉。其證﹕赤﹑痛﹑腫﹑澀﹑眵﹑淚﹑翳膜遮睛也。

卷一

不內外因爲病歌

病由不內外因者﹐飲食起居擊刺成﹐邪無定體內外障﹐細察其因無遁情。

【注】此明不內外因受病之因也。旣非外感六气﹐又非內傷七情﹐但因飲食不節﹐傷飽失饑﹐起居不愼﹐勞役過度﹐或遭擊振﹐或被刺損。以其邪無定體﹐故或成內障﹐或成外障之病。當細察其所因﹐則病無遁情矣。

卷一

內障總名歌

內障初患變五風﹐黃綠黑烏靑圓冰﹐滑澀浮沈橫散偃﹐黃心黑水棗花形﹐雷頭驚振及瞳缺﹐雀目髙風胎患名﹐二十四證爲內障﹐須當一一辧分明。

【注】內障初患﹐尙未失明之證也﹐久而變成五風之證。瞳變黃色者﹐名曰黃風。變綠白色者﹐名曰綠風。變黑色者﹐名曰黑風。變烏紅色者﹐名曰烏風。變靑色者﹐名曰靑風。圓者﹐圓翳也。冰者﹐冰翳也。滑者﹐滑翳也。澀者﹐澀翳也。浮者﹐浮翳也。沈者﹐沈翳也﹐又名深翳。橫者﹐橫翳也﹐又名劍脊翳﹐散者﹐散翳也。偃者﹐偃月翳也。黃心者﹐白翳黃心翳也。黑水者﹐黑水凝翳﹐亦名黑花翳。棗花者﹐棗花翳也。雷頭者﹐雷頭風變內障也。驚振者﹐因驚振而成內障也。胎患者﹐胎患內障也。此內障二十四証之總名也﹐須當一一分辧明白﹐以施治也。

卷一

內障初患久變五風歌

內障初患如好眼﹐生花視物霧煙中﹐隱隱似翳瞳失彩﹐久變黃綠黑烏靑﹐黃風雀目久金色﹐綠風時見花白紅﹐頭旋額鼻目牽痛﹐黑風見黑綠風同﹐烏風亦與綠不異﹐但痛不旋乃烏風﹐頭旋不痛靑風證﹐瞳黃黃風發脾經﹐淺綠如白肺經發﹐黑色黑風腎經名﹐烏帶渾紅心經病﹐靑是靑風屬肝經。外因頭風痛引目﹐腦脂熱注忽失明﹔內因精傷不上注﹐左右相傳漸漸盲。或兼外因皆赤痛﹐內因不足補其精。

【注】內障初患﹐如同好眼﹐但視物常見五色花飛﹐昏而不明﹐如在霧煙之中。瞳中隱隱似翳﹐漸無精彩射人。其瞳色或變黃﹑白﹑綠﹑靑﹑烏﹑黑﹐渾紅無定﹐久則成五風內障之證也。黃風者﹐初病雀目﹐日久瞳變黃色﹐甚而如金﹐難治之證也。綠風者﹐初病眼前時見白花﹑紅花﹐頭旋﹐兩額俠鼻痛牽兩目﹐日久瞳變淺綠如白之色。黑風者﹐初病與綠風相同﹐但時見黑花﹐日久瞳變昏黑之色。烏風者﹐初病亦與綠風之證不異﹐但頭痛而不旋暈﹐眼前常見烏花﹐日久瞳變烏帶渾紅之色。靑風者﹐初病亦與烏風相同﹐頭𨿽旋暈而不痛﹐眼前常見靑花﹐日久瞳變靑色。其五風發病之源﹕黃風則發於脾經﹐綠風則發於肺經﹐黑風則發於腎經﹐烏風則發於心經﹐靑風則發於肝經。然風𨿽有五﹐其致病之由則有二﹕一曰外因﹐必因頭風﹐其痛引目﹐上攻於腦﹐腦脂與熱合邪﹐下注於目﹐而致兩目忽然失明也﹔一曰內因﹐必因內傷臟腑﹐精气不上注於目﹐或先病左目﹐後及於右目﹐或先病右目﹐後及於左目﹐左右相傳﹐兩目俱損也。外因證屬有餘﹐多兼赤痛﹐當以除風散熱爲主﹔內因證屬不足﹐多不赤痛﹐當以補精益气爲主。

卷一

五風初患有餘歌

五風初患有餘證﹐除風湯內主羚羊﹐黑苓蠍尾車前子﹐黃芩白芍共硝黃。

除風湯方羚羊角﹝二錢﹞黑參﹝二錢﹞茯苓﹝二錢﹞蠍尾﹝三分﹞車前子﹝二錢﹞黃芩﹝一錢﹞白芍藥﹝一錢﹞芒硝﹝一錢﹞大黃﹝一錢﹞

上爲粗末﹐令勻﹐以水二盞﹐煎至一盞﹐食後去滓溫服。

卷一

五風初患不足歌

五風初患不足證﹐通明補腎決明參﹐生地桔車茺芍細﹐引經竄散少加軍。

通明補腎丸方石決明﹝一兩﹞人參﹝二兩﹞生地黃﹝二兩﹞桔梗﹝一兩﹞車前子﹝一兩﹞茺蔚子﹝二兩﹞

白芍藥﹝一兩﹞細辛﹝半兩﹞大黃﹝三錢﹞

上爲細末﹐煉蜜爲丸﹐如桐子大﹐空心茶淸送下三錢。

卷一

黃風有餘歌

已成黃風有餘證﹐須用通脾瀉胃湯﹐知母軍芩茺蔚子﹐石膏梔子黑參防。

通脾瀉胃湯方知母﹝一錢﹞大黃﹝一錢﹞黃芩﹝一錢五分﹞茺蔚子﹝一錢﹞石膏﹝二錢﹞梔子﹝一錢﹞

黑參﹝一錢﹞防風﹝一錢﹞

上爲粗末﹐以水二盞﹐煎至一盞﹐食後去渣溫服。

卷一

黃風不足歌

已成黃風不足證﹐補益脾經山藥丸﹐人參山藥茯苓地﹐澤瀉防風同作丸。

山藥丸方人參山藥茯苓生地黃澤瀉防風﹝各一兩﹞

上爲細末﹐煉蜜爲丸﹐如桐子大﹐空心茶淸送下三錢。

卷一

綠風有餘歌

已成綠風有餘證﹐羚羊角飲黑參防﹐茯苓知母黃芩細﹐桔梗羚羊車大黃。

綠風羚羊飲黑參﹝二錢﹞防風﹝二錢﹞茯苓﹝二錢﹞知母﹝二錢﹞黃芩﹝一錢﹞細辛﹝一錢﹞桔梗﹝二錢﹞

羚羊角﹝一錢﹞車前子﹝一錢﹞大黃﹝一錢﹞

上爲粗末﹐以水二盞﹐煎至一盞﹐食後去渣溫服。

卷一

綠風不足歌

已成綠風不足證﹐還睛丸艸術參苓﹐羌防菊地蒺蓉薯﹐牛膝葙蒙菟賊芎。

綠風還睛丸方甘艸白術人參茯苓羌活防風菊花生地黃蒺藜肉蓯蓉山藥牛膝靑葙子密蒙花菟絲子木賊川芎﹝各一兩﹞

上爲細末﹐煉蜜爲丸﹐桐子大﹐空心茶淸送三錢。

卷一

黑風有餘歌

已成黑風有餘證﹐羚羊角飲黑羚羌﹐車前桔梗黃芩共﹐柴胡茺蔚細辛防。

黑風羚羊飲黑參﹝一錢﹞羚羊角﹝一錢﹞羌活﹝一錢﹞車前子﹝一錢半﹞桔梗﹝一錢﹞黃芩﹝一錢﹞

柴胡﹝一錢﹞茺蔚子﹝一錢半﹞細辛﹝五分﹞防風﹝一錢﹞

上爲粗末﹐以水二盞﹐煎至一盞﹐食後去渣溫服。

卷一

黑風不足歌

已成黑風不足證﹐補腎丸中熟地黃﹐澤瀉茺蔚五味子﹐細辛山藥菟絲良。

補腎丸方熟地黃﹝一兩﹞澤瀉﹝一兩﹞茺蔚子﹝一兩﹞五味子﹝三錢﹞細辛﹝三錢﹞山藥﹝一兩﹞菟絲子﹝一兩﹞

上爲細末﹐煉蜜爲丸﹐桐子大﹐每服二錢﹐空心鹽湯下。

卷一

烏風有餘歌

已成烏風有餘證﹐決明丸內決明辛﹐桔梗防風茺蔚子﹐車茯山藥共元參。

烏風決明丸方石決明﹝二兩﹞細辛﹝五錢﹞桔梗防風茺蔚子車前子茯苓山藥元參﹝各二兩﹞

上爲細末﹐煉蜜爲丸﹐如桐子大﹐食前茶淸送下三錢。

卷一

烏風不足歌

已成烏風不足證﹐補肝散內用川芎﹐熟地當歸蒺藜芍﹐木賊夏枯艸防風。

烏風補肝散方川芎熟地黃當歸蒺藜白芍藥木賊夏枯艸防風﹝各一錢﹞

上爲粗末﹐以水二盞﹐煎至一盞﹐食前去渣溫服。

卷一

靑風有餘歌

已成靑風有餘證﹐羚羊湯內用羚羊﹐元參地骨車前子﹐川芎羌活細辛良。

靑風羚羊湯方羚羊角﹝一錢﹞元參﹝一錢﹞地骨皮﹝一錢﹞車前子﹝一錢五分﹞川芎﹝一錢﹞羌活﹝一錢﹞

細辛﹝五分﹞

上爲粗末﹐以水二盞﹐煎至一盞﹐食遠溫服。

卷一

靑風不足歌

已成靑風不足證﹐還睛散內用苓參﹐防風地骨車前子﹐羌活川芎共細辛。

靑風還睛散方茯苓人參防風地骨皮車前子羌活川芎細辛﹝各等分﹞

上爲粗末﹐以水二盞﹐煎至一盞﹐食後去渣溫服。

卷一

圓翳歌

圓翳靑白一點圓﹐宛如油點水中間﹐肝風衝腦脂下注﹐明視翳小暗看寬。虛熱羚羊飲車細﹐參芩防知一同煎﹐實用防風芩桔梗﹐硝黃茺黑細知前。

【注】圓翳內障初起之時﹐黑睛上一點靑白﹐宛如油點浮於水面。暗處視之﹐其翳靑白而大﹔明處看之﹐其形差小。緣肝風上衝﹐腦脂下注所致﹐宜審其虛實而調之。虛者用羚羊角飲子﹐淸其虛熱﹔實者宜防風散﹐泄其熱邪也。

圓翳羚羊飲羚羊角﹝一錢﹞車前子﹝一錢﹞細辛﹝五分﹞人參﹝一錢﹞黃芩﹝一錢﹞防風﹝二錢﹞知母﹝一錢﹞

上爲粗末﹐以水二盞﹐煎至一盞﹐夜食後去渣溫服。

圓翳防風散方防風﹝二錢﹞黃芩﹝一錢﹞桔梗﹝二錢﹞芒硝﹝一錢﹞大黃﹝一錢﹞茺蔚子﹝一錢﹞黑參﹝一錢﹞

細辛﹝五分﹞知母﹝二錢﹞車前子﹝一錢﹞

上爲粗末﹐以水二盞﹐煎至一盞﹐食後去渣溫服。

卷一

冰翳歌

冰翳瞳色亮如冰﹐陰看陽看無二形﹐睛中隱隱白透外﹐肺風肝熱合邪攻﹐對證𨿽當鍼督脈﹐出血若多反傷睛。還睛參味防知細﹐芩桔車前元地茺。

【注】冰翳內障﹐瞳色堅實﹐白亮如冰之狀。無論陰處及日中視之﹐皆一般無二﹐非若圓翳之明暗有別也﹐其睛內有白色隱隱透出於外﹐此證乃肝熱肺風合邪﹐上攻入目爲患。宜按穴刺之﹐出血則愈。但督脈不宜出血過多﹐若出血過多﹐恐加昏暗也。內服之藥﹐宜還睛丸淸而補之﹝穴名上星﹐在鼻直上入髮際一寸陷中﹞。

冰翳還睛丸方人參﹝一兩﹞五味子﹝半兩﹞防風﹝二兩﹞知母﹝二兩﹞細辛﹝半兩﹞黃芩﹝一兩﹞桔梗﹝一兩﹞

車前子﹝二兩﹞黑參﹝一兩﹞地黃﹝二兩﹞茺蔚子﹝二兩﹞

上爲細末﹐煉蜜爲丸﹐如桐子大﹐空心茶淸送下三錢。

卷一

滑翳歌

滑翳水銀珠子樣﹐微含黃色遮瞳神﹐肝風衝腦脂下注﹐不癢不疼漸漸昏。須用補肝苓桔蔚﹐芩防芎母黑歸參﹐有餘決明車味細﹐軍苓知蔚黑防芩。

【注】滑翳內障﹐瞳心內一點如水銀珠子之狀﹐微含黃色﹐不癢不疼﹐無淚而遮蔽瞳神﹐漸漸失明﹐後則左右相牽俱損﹐此乃肝風衝上﹐腦脂流下所致。宜用補肝湯淸散虛熱﹐若有餘用決明丸下行實熱也。

滑翳補肝湯方茯苓﹝一錢﹞桔梗﹝一錢﹞茺蔚子﹝二錢﹞黃芩﹝一錢﹞防風﹝二錢﹞川芎﹝一錢﹞知母﹝一錢﹞黑參﹝一錢﹞當歸身﹝二錢﹞人參﹝一錢﹞

上爲粗末﹐以水二盞﹐煎至一盞﹐食後去渣溫服。

滑翳決明丸方石決明﹝一兩﹞車前子﹝一兩﹞五味子﹝半兩﹞細辛﹝半兩﹞大黃﹝一兩﹞茯苓﹝一兩﹞

知母﹝一兩﹞茺蔚子﹝一兩﹞黑參﹝一兩﹞防風﹝一兩﹞黃芩﹝一兩﹞

上爲細末﹐煉蜜爲丸﹐如桐子大﹐食前茶淸送下三錢。

卷一

澀翳歌

澀翳微赤凝脂色﹐瞳仁端正漸失明﹐時時隱澀疼無淚﹐或聚或開無定形。還睛散內車防桔﹐元味知芩茶葉茺﹐亦用七寶丸珠珀﹐決腦茺參熊膽同。

【注】澀翳證﹐瞳神內微赤如凝脂之色﹐瞳神端正﹐漸漸昏朦﹐時復澀痛而無淚出﹐其翳無定﹐或聚或開。宜先用還睛散﹐後用七寶丸內消其翳也。

澀翳還睛散方車前子﹝一錢半﹞防風﹝一錢﹞桔梗﹝一錢﹞元參﹝一錢﹞五味子﹝五分﹞知母﹝二錢﹞

黃芩﹝一錢﹞細茶﹝二錢半﹞茺蔚子﹝一錢﹞

上爲粗末﹐以水二盞﹐煎至一盞﹐食後去渣溫服。

澀翳七寶丸方珍珠﹝五錢﹞琥珀﹝二兩﹞石決明﹝二兩﹞龍腦﹝一分﹞茺蔚子﹝一兩﹞人參﹝一兩﹞熊膽﹝一兩﹞

上爲細末﹐煉蜜爲丸﹐如桐子大﹐食前茶淸送下一錢。

卷一

浮翳歌

浮翳色白瞳內映﹐明看細小暗看寬﹐不癢不疼無血色﹐腦風衝入腦脂愆。決明石決人參茯﹐車細防軍茺桔添﹐墜翳石決知辛味﹐生地參防及兔肝。

【注】浮翳內障之證﹐初患之時﹐不癢不疼﹐從瞳神內映出白色。暗處看則其翳寬大﹐明處看其翳略小﹐全無血色相混。緣腦風衝入於眼﹐腦脂流下﹐致成內障。宜服決明散墜翳丸。

石決明散方石決胡﹝一錢﹞人參﹝一錢﹞茯苓﹝一錢﹞車前子﹝一錢﹞細辛﹝五分﹞防風﹝二錢﹞

大黃﹝一錢﹞茺蔚子﹝二錢﹞桔梗﹝一錢半﹞

上爲細末﹐令勻﹐食後米飲湯調下二錢。

浮翳墜翳丸方石決明﹝一兩﹞知母﹝一兩﹞細辛﹝五錢﹞五味子﹝半兩﹞生地黃﹝二兩﹞人參﹝二兩半﹞

防風﹝一兩﹞兔肝﹝一具﹞

上爲細末﹐煉蜜爲丸﹐如桐子大﹐空心茶淸送下三錢。

卷一

沈翳歌

沈翳白隱黑睛內﹐肝勞腦熱下攻瞳﹐向日細看方見翳﹐日輕夜重黑睛疼。羚羊角飲車前子﹐羚角軍防芩黑茺﹐皂莢丸用蛇蟬術﹐龍膽元精歸菊芎﹐參苓木賊連翹芍﹐豬爪皮甲谷精。

【注】沈翳內障﹐白藏在黑睛之內﹐向日細看﹐方見其白﹐疼痛則晝輕夜重。緣肝經勞熱﹐腦中熱气流下。宜服羚羊角飲子及皂莢丸以治之。

沈翳羚羊飲車前子﹝一錢﹞羚羊角﹝二錢﹞大黃﹝一錢﹞防風﹝二錢﹞黃芩﹝一錢﹞黑參﹝一錢﹞茺蔚子﹝二錢﹞

上爲粗末﹐水二盞﹐煎至一盞﹐食後去渣溫服。

皂莢丸方蛇蛻﹝七條﹞蟬蛻白術龍膽艸元精石當歸白菊花﹝各兩半﹞川芎﹝半兩﹞人參﹝一兩﹞

茯苓﹝一兩半﹞木賊﹝一兩半﹞連翹﹝一兩半﹞赤芍藥﹝一兩半﹞豬爪﹝二十枚﹞刺皮穿山甲谷精艸﹝各一兩半﹞

共爲細末﹐一半入牙皂十二梃﹐燒存性﹐和勻﹐煉白蜜丸桐子大﹐每服一錢五分﹐空心杏仁湯下﹔一半入仙靈脾一兩﹐每服三錢﹐用豬肝三片﹐批開夾藥煮熟﹐臨臥細嚼﹐用原汁送下。

卷一

橫翳歌

橫翳橫格在瞳心﹐形如劍脊白如銀﹐內虛風熱攻衝腦﹐胃熱肝邪致目昏。還睛決明車前地﹐芩防辛味黑人參﹐七寶車前連炙艸﹐丹砂石決犀羚均。

【注】橫翳又名劍脊翳﹐自瞳仁中映出於外如劍脊﹐中髙邊薄﹐橫格於瞳仁中心﹐色白如銀。緣內虛肝邪胃熱﹐上衝於腦﹐腦脂下流入眼﹐致成內障。宜服還睛丸﹑七寶散。

橫翳還睛丸方石決明﹝一兩﹞車前子﹝一兩﹞生地黃﹝二兩﹞黃芩﹝一兩﹞防風﹝二兩﹞細辛﹝五錢﹞

五味子﹝半兩﹞黑參﹝一兩﹞人參﹝一兩﹞

上爲細末﹐煉蜜爲丸﹐如桐子大﹐空心茶淸送下三錢。

七寶散方車前子胡黃連丹砂石決明甘艸﹝各五分﹞犀角﹝一錢﹞羚羊角﹝一錢﹞

上爲粗末﹐以水二盞﹐煎至一盞﹐食後去渣溫服。

卷一

散翳歌

散翳形散如鱗點﹐乍靑乍白映瞳中﹐胞內粟生兼爛痛﹐金鍼一撥目光通。還睛散用人參味﹐桔梗車前苓細風﹐後用補肝歸木賊﹐防風熟地芍川芎。

【注】散翳﹐翳從瞳仁內透出﹐散如鱗點之狀﹐乍靑乍白﹐胞內起粟而爛﹐瞳仁痛楚。

宜用金鍼撥其內翳之後﹐先服還睛散淸補﹐後用補肝散收功。

散翳還睛散方人參﹝一錢﹞五味子﹝五分﹞桔梗﹝一錢﹞車前子﹝二錢﹞茯苓﹝一錢﹞細辛﹝五分﹞防風﹝二錢﹞

上爲粗末﹐以水二盞﹐煎至一盞﹐夜食後去渣溫服。

散翳補肝散方當歸﹝二錢﹞木賊﹝一錢﹞防風﹝一錢﹞熟地黃﹝二錢﹞白芍藥﹝一錢﹞川芎﹝五分﹞

上爲粗末﹐以水二盞﹐煎至一盞﹐空心去渣溫服。

卷一

偃月翳歌

偃月瞳含偃月形﹐一灣白气向下生﹐腦風積熱下注眼﹐肝腎俱虧致損明。通明散內防芩入﹐人參白茯細辛茺﹐墜翳丸用石決麝﹐靑鯉靑羊牛膽熊。

【注】偃月內障﹐瞳神內上半邊有白气一灣﹐隱隱似新月之狀﹐覆垂向下。緣腦風積熱注入眼中﹐致成內障﹐爲肝腎俱勞之證。宜服通明散墜翳丸。

偃月通明散方防風黃芩人參茯苓﹝各一錢﹞細辛﹝五分﹞茺蔚子﹝二錢﹞

上爲粗末﹐水二盞﹐煎至一盞﹐夜食後去渣溫服。

五膽偃月墜翳丸方石決明﹝一兩﹞麝香﹝少許﹞靑魚膽鯉魚膽靑羊膽﹝各七个﹞牛膽﹝五錢﹞熊膽﹝一分﹞

上爲細末麵糊爲丸﹐如桐子大﹐空心茶淸送下五分。

卷一

白翳黃心歌

白翳黃心內障證﹐四圍白色內中黃。大小中微帶赤﹐翳隱黑珠障內光。肺肝風熱衝於目﹐澀痛羞明淚似湯。墜翳決明茺蔚子﹐人參甘菊共車防。

【注】白翳黃心內障﹐四邊皆白﹐中心一點微黃色﹐隱在黑珠內﹐映出珠外﹐大小頭微帶赤色。乃肺肝風熱﹐流入於眼﹐頻頻下淚澀痛﹐致成此證。宜服墜翳散。

墜翳散方石決明﹝二錢﹞茺蔚子﹝二錢﹞人參﹝三錢﹞甘菊花﹝三錢﹞車前子﹝三錢﹞防風﹝二錢﹞

上爲細末﹐令勻﹐食後米飲湯調下一錢。

卷一

黑水凝翳歌

黑水凝翳瞳微大﹐內含靑白障瞳仁﹐生花痛頻頻淚﹐膽熱爲邪損目神。蘆薈丸中細辛艸﹐牛膽羚羊柏子參﹐通明防蔚參苓黑﹐桔梗車前柏子仁。

【注】黑水凝翳內障﹐又名黑花翳。瞳仁微大﹐瞳內微現靑白色﹐大小頭澀痛﹐眼中見花﹐黃黑不定﹐頻頻下淚。緣膽熱爲邪﹐致成內障。宜服蘆薈丸通明散。

蘆薈丸方蘆薈﹝一兩﹞細辛﹝半兩﹞甘艸﹝五錢﹞牛膽﹝半兩﹞羚羊角﹝一兩﹞柏子仁﹝一兩﹞人參﹝半兩﹞

上爲細末﹐煉蜜爲丸﹐如桐子大﹐空心茶淸送下三錢。

凝翳通明散方防風﹝一錢半﹞茺蔚子﹝一錢﹞人參﹝一錢﹞茯苓﹝一錢﹞黑參﹝二錢﹞桔梗﹝一錢﹞車前子﹝二錢﹞柏子仁﹝二錢﹞

上爲粗末﹐以水二盞﹐煎至一盞﹐食後去渣溫服。

卷一

棗花翳歌

風輪傍邊白睛內﹐白如鋸齒棗花同。怒傷肝膽邪衝眼﹐還睛散用車知茺。人參防黑黃芩茯﹐墜翳丸服可收功。

【注】棗花內障者﹐風輪傍邊﹐白睛之內﹐映出白翳﹐如棗花鋸齒之狀。緣怒傷肝膽﹐令腦邪熱衝入目中﹐致成此障﹐久則變爲瞳神細小。宜服還睛散﹐再服墜翳丸。

棗花翳還睛散方車前子知母茺蔚子人參防風黑參﹝各二錢﹞黃芩﹝一錢半﹞茯苓﹝二錢﹞

上爲粗末﹐以水二盞﹐煎至一盞﹐去渣溫服。

墜翳丸方﹝見偃月內障下﹞

卷一

雷頭風歌

頭響如雷又似風﹐雷頭風熱毒衝瞳﹐腦汁下注瞳色變﹐瞳仁大小目昏蒙。瀉肝芩梗硝黃黑﹐羌活車歸知母龍﹐虛者磁石丸姜附﹐味黑丹皮磁石同。

【注】雷頭風內障﹐初患之時﹐頭面多受冷熱﹐毒瓦斯衝入頭中﹐致頭內響聲如風如雷﹐頭旋發熱﹐日久衝入眼內﹐腦汁下注﹐瞳仁變色﹐瞳或大小不定。實者宜服瀉肝散﹔虛者宜服磁石丸。

瀉肝散方黃芩桔梗芒硝大黃黑參羌活車前子當歸知母﹝各一錢﹞龍膽艸﹝五分﹞

上爲粗末﹐以水二盞﹐煎至一盞﹐食後去渣溫服。

磁石丸方漧薑﹝一兩﹞附子﹝炮﹐五錢﹞五味子﹝半兩﹞黑參﹝一兩﹞牡丹皮﹝一兩﹞磁石﹝燒紅﹐醋淬三次﹐一兩﹞

上爲細末﹐煉蜜爲丸﹐如桐子大﹐食前茶淸送下一錢。

卷一

驚振內障歌

驚振內障緣擊振﹐腦脂惡血下傷睛﹐睛變漸昏成內障﹐左右相傳俱損明。鎭肝石決茺山藥﹐車柏辛防參茯苓﹐還睛散用人參桔﹐防細車前茺蔚芎。

【注】驚振內障﹐或因擊振誤著頭腦﹐致腦中腦脂惡血流入睛內﹐日久變成內障﹐左右相傳﹐兩目俱損。宜服鎭肝丸﹑還睛散。

驚振鎭肝丸方石決明﹝一兩﹞茺蔚子﹝一兩﹞山藥﹝一兩﹞車前子﹝一兩﹞柏子仁﹝一兩﹞細辛﹝五錢﹞

防風﹝一兩五錢﹞人參﹝一兩﹞茯苓﹝一兩﹞

上爲細末﹐煉蜜爲丸﹐如桐子大﹐食後茶淸送下三錢。

驚振還睛散方人參﹝一錢﹞桔梗﹝一錢﹞防風﹝一錢半﹞細辛﹝五分﹞車前子﹝一錢﹞茺蔚子﹝一錢﹞芎﹝一錢﹞

上爲粗末﹐以水二盞﹐煎至一盞﹐食前去渣溫服。

卷一

瞳仁幹缺歌

瞳仁幹缺瞳形缺﹐左右上下不成圓﹐色白腦脂流下患﹐色黑肝膽熱虛愆。色白瀉肝芩地骨﹐麥知芍蔚黑參添﹔色黑鎭肝山藥味﹐參苓石決細車前。

【注】瞳仁幹缺內障﹐初患之時﹐忽因疼痛難忍﹐細看瞳仁現出缺形﹐或左或右﹐或上或下﹐缺而不圓﹐瞳仁之色﹐黑白不定。色白乃腦脂流下爲患﹐宜服瀉肝湯﹔色黑則膽熱肝虛﹐宜服鎭肝丸。

瞳缺瀉肝湯方黃芩﹝一錢﹞地骨皮﹝一錢﹞麥門冬﹝一錢﹞知母﹝一錢﹞赤芍藥﹝一錢半﹞茺蔚子﹝一錢半﹞

黑參﹝一錢﹞

上爲粗末﹐以水二盞﹐煎至一盞﹐食後去渣溫服。

瞳缺鎭肝丸方幹山藥﹝二兩﹞五味子﹝五錢﹞人參茯苓石決明﹝各一兩半﹞細辛﹝五錢﹞車前子﹝一兩﹞

上爲細末﹐煉蜜爲丸﹐如桐子大﹐空心米湯送下二錢。

卷一

雀目內障歌

雀目內障多癢澀﹐暮暗朝明與雀同﹐黃昏視下難見上﹐肝風邪火障雙瞳。洗肝散用車前子﹐柴胡芩細黑參茺﹐瀉肝湯裏硝黃芍﹐桔梗黃芩與防風。

【注】雀目內障﹐患時暮暗朝明﹐多癢多澀﹐發作不常﹐或明或暗﹐夜中惟能視直下之物﹐而不能視上。乃肝風邪火上衝於目﹐致成內障。宜服洗肝散先淸虛熱﹐後服瀉肝湯﹐以瀉其實邪也。

洗肝散方車前子﹝一錢﹞柴胡﹝一錢五分﹞黃芩﹝一錢﹞細辛﹝五分﹞黑參﹝一錢﹞茺蔚子﹝二錢﹞

上爲粗末﹐以水二盞﹐黑豆三七粒﹐煎至一盞﹐去黑豆﹐空心溫服。

雀目瀉肝湯方芒硝大黃白芍藥桔梗﹝各一錢﹞黃芩防風﹝各二錢﹞

上爲粗末﹐以水二盞﹐煎至一盞﹐食前去渣溫服。

卷一

髙風內障歌

髙風內障號雞盲﹐天晚不明天曉光﹐夜能上視難見下﹐損虧肝血腎精傷。補肝羚細羌苓楮﹐參黑車斛枯艸防﹐還睛石決人參細﹐茺蔚知苓芎木香。

【注】髙風內障之證﹐兩眼至天晚不明﹐天曉復明。緣肝有積熱﹐腎經虛損﹐乃陽微陰盛也。天晚陰長﹐則天時之陰﹐助人身之陰﹐能視頂上之物﹐不能下視諸物﹐至天曉陽長﹐則天時之陽﹐助人身之陽﹐而眼復明矣。宜用補肝散﹑還睛丸。

髙風補肝散方羚羊角細辛羌活茯苓楮實子人參元參車前子石斛夏枯艸防風﹝各一錢﹞

上爲粗末﹐以水二盞﹐煎至一盞﹐去渣溫服。

髙風還睛丸方石決明﹝二兩﹞人參﹝一兩﹞細辛﹝五錢﹞茺蔚子﹝二兩﹞知母﹝一兩﹞茯苓﹝一兩﹞芎﹝一兩﹞木香﹝五錢﹞

上爲細末﹐煉蜜爲丸﹐如桐子大﹐空心茶淸送下三錢。

卷一

胎患內障歌

胎患小兒未出胎﹐熱沖兒腦目生災。護睛木香芩細射﹐川大黃與黑參偕。

【注】胎患內障﹐兒在母腹之時﹐緣食辛辣過多﹐致熱气內沖兒腦﹐及至生後﹐眼成內障。宜用護睛丸。

護睛丸方木香﹝五錢﹞黃芩﹝五錢﹞細辛﹝三錢﹞射幹﹝五錢﹞大黃﹝五錢﹞黑參﹝一兩﹞

上爲細末﹐煉蜜爲丸﹐如桐子大﹐空心茶淸服十丸。

卷二

外障總名歌

外障暴赤血灌瞳﹐硬睛赤垂與黃衝﹐蟹睛旋螺並肉﹐雞冠蜆肉祟疼同。突睛漏睛連鶻眼﹐拳毛倒睫胞凝逢﹐赤花陷及黑釘﹐僻冰瑕粘睛並。玉翳水輪逆順障﹐瞼出風粟又混睛﹐撞破撞刺及鍼刺﹐眼癢淚出瘡痍生。客熱傷寒並肝熱﹐因他痰核天水行﹐靑盲赤爛瘡病﹐轉關生贅疳眼名。小兒通睛恙𨿽小﹐還有瞇目證爲輕﹐此爲外障四十八﹐熟讀方知各證情。

【注】外障者﹐或因內熱﹐或因外邪﹐或內外合邪﹐致生目赤腫痛翳膜等證也。暴者﹐暴赤生翳也。血灌瞳者﹐血灌瞳仁也。硬睛者﹐瞼硬睛疼也。赤垂者﹐赤膜下垂也。黃衝者﹐黃膜上衝也。蟹睛者﹐形如蟹睛而疼痛也。旋螺者﹐形如旋螺尖起也。肉者﹐肉攀睛也﹐疼者﹐神疼痛也。突睛者﹐突起睛髙也。漏睛者﹐漏睛膿出也。鶻眼者﹐鶻眼凝睛也。胞凝者﹐胞肉膠凝也。赤者﹐兩赤脈也。花陷者﹐花翳白陷也。黑者﹐黑翳如珠也。釘者﹐釘翳根深也。僻者﹐風牽僻也。冰瑕者﹐冰瑕翳深也。粘睛者﹐兩瞼粘睛也。玉翳者﹐玉翳浮滿也。水輪者﹐膜入水輪也。逆順者﹐逆順生翳也。撞破者﹐被物撞破也。撞刺者﹐撞刺生翳也。鍼刺者﹐痛如鍼刺也。淚出者﹐衝風淚出也。瘡痍者﹐風赤瘡痍也。客熱者﹐暴風客熱也。傷寒者﹐傷寒熱病後患目也。肝熱者﹐肝虛積熱也。因他者﹐因他病後生翳也。痰核者﹐睥生痰核也。天水者﹐天水行後赤眼也。赤爛者﹐胎風赤爛也。瘡者﹐瘡入眼也。轉關者﹐轆轤轉關也﹐生贅者﹐瞼中生贅也。此外障四十八証之總名﹐讀者誠能熟習玩味﹐自因病而各得其情矣。

卷二

暴赤生翳歌

暴赤生翳心肝病﹐風熱上壅痛難當﹐赤腫熱淚羞明癢﹐最宜洗出血良。初起先用蘆根飲﹐黑連硝黃芩與防﹐去翳鎭肝石決﹐辛薯參苓車味羌。

【注】暴赤生翳﹐其證赤腫生翳﹐癢痛難當﹐時流熱淚羞明﹐乃心﹑肝二經風熱﹐上壅攻目所致。宜洗出血﹐服蘆根飲子﹐淸其內熱﹐後服鎭肝丸。音廉。者﹐或以鍼鋒微刺之﹐或以燈心艸微刮之也。

蘆根飲子蘆根﹝一錢﹞黑參﹝一錢五分﹞黃連﹝一錢﹞芒硝﹝一錢﹞大黃﹝一錢﹞黃芩﹝一錢五分﹞

防風﹝一錢﹞

上爲粗末﹐以水二盞﹐煎至一盞﹐食後﹐去渣溫服。

鎭肝丸方本﹝一兩五錢﹞石決明﹝﹐二兩﹞細辛﹝三錢﹞山藥﹝炒﹞人參茯苓車前子﹝各一兩﹞

五味子﹝三錢﹞羌活﹝一兩﹞

上羅爲細末﹐煉蜜爲丸﹐如桐子大﹐空心茶淸送下三錢。

卷二

血灌瞳仁歌

血灌瞳仁目睛痛﹐猶如血灌色相同﹐膽汁肝血因熱耗﹐血爲火迫灌睛瞳。急用止痛沒藥散﹐硝黃血竭引茶淸﹐痛止大黃當歸散﹐賊芩梔子菊蘇紅。

【注】血灌瞳仁﹐目睛疼痛﹐瞳仁如血灌紅色。緣肝血熱耗﹐膽汁皆虧﹐血因火迫﹐灌入瞳中。宜服止痛沒藥散﹐止疼後﹐服大黃當歸散。

止痛沒藥散方沒藥﹝二兩﹞芒硝﹝一兩半﹞大黃﹝一兩半﹞血竭﹝一兩﹞

上搗篩爲細末﹐食後熱茶淸調下一錢。

大黃當歸散方大黃﹝一兩﹞當歸﹝二錢﹞木賊﹝一兩﹞黃芩﹝一兩﹞梔子﹝五錢﹞菊花﹝三錢﹞蘇木﹝五錢﹞

紅花﹝八錢﹞

上爲細末令勻﹐每服二錢﹐食遠茶淸調下。

卷二

瞼硬睛疼歌

瞼硬睛疼胞腫硬﹐瘀血翳膜目睛疼﹐膈中積熱肝風盛﹐外塗腫瘀紅﹐涼膈硝黃車前黑﹐黃芩知母梔仁茺。

【注】瞼硬睛疼﹐初患之時﹐時覺疼脹﹐久則瞼胞腫硬﹐睛珠疼痛。此緣膈中積熱﹐肝經風毒﹐上衝於目。宜洗去瘀﹐外塗腫膏﹐內服涼膈散。

腫膏﹝方見卷末﹞

涼膈散方芒硝大黃車前子﹝各一錢﹞黑參﹝一錢半﹞黃芩知母梔子﹝炒﹞茺蔚子﹝各一錢﹞

上爲粗末﹐以水二盞﹐煎至一盞﹐食後溫服。

卷二

赤膜下垂歌

赤膜下垂覆睛瞳﹐赤膜從气下垂風﹐此屬肝肺熱衝眼﹐淚流痛癢如朱紅﹐羚羊知母黃芩黑﹐桔梗柴胡梔子茺。

【注】赤膜下垂﹐初患之時﹐气輪上邊起赤膜一片﹐垂至風輪﹐下覆瞳仁。緣肝﹑肺之熱﹐衝於眼內﹐致生赤膜﹐淚流痛癢。宜服羚羊飲。

羚羊飲羚羊角﹝鎊﹐一錢五分﹞知母黃芩黑參桔梗柴胡梔子﹝炒﹐各一錢﹞茺蔚子﹝二錢﹞

上爲粗末﹐以水二盞﹐煎至一盞﹐食後去渣溫服。

卷二

黃膜上衝歌

黃膜一片气輪起﹐上衝風輪覆蓋瞳﹐赤澀淚眵疼痛極﹐此因脾胃熱風攻。通脾瀉胃黃芩黑﹐防軍知母梔膏茺﹐立應白芷羊躑躅﹐鵝不食艸麝歸雄。

【注】黃膜上衝﹐自气輪而起﹐一片黃膜﹐從下直衝風輪﹐上掩瞳仁。乃脾胃風熱﹐上衝於眼﹐致生黃膜﹐淚流赤澀﹐疼痛極甚。宜通脾瀉胃湯﹐外立應散。

通脾瀉胃湯方黃芩﹝一錢五分﹞黑參防風大黃知母﹝炒﹞梔子﹝炒﹐各一錢﹞石膏﹝﹐二錢﹞茺蔚子﹝二錢﹞

上爲粗末﹐以水二盞﹐煎至一盞﹐食遠去渣溫服。

立應散方白芷羊躑躅花﹝減半﹞鵝不食艸﹝洗淨曬漧﹞麝香﹝少許﹞當歸雄黃﹝另研後入﹐各等分﹞

上爲細末﹐每用少許﹐含水鼻內﹐去盡濁涕淚出爲度。

卷二

蟹睛疼痛歌

蟹睛努出蟹睛形﹐烏珠極痛澀羞明﹐肝膽積熱腎虛熱﹐虛軟不疼實硬疼。實者瀉肝車地骨﹐硝黃知母黑柴茺﹐虛宜鎭腎味知地﹐山藥菟辛石決靈。

【注】蟹睛之證﹐烏睛努出如豆如珠﹐形似蟹睛﹐疼痛極甚﹐澀淚羞明。初起爲實﹐硬而極痛﹔久則爲虛﹐軟而不疼。總因肝﹑膽積熱衝睛﹐腎中虛熱注目所致。實者宜瀉肝湯﹔虛者用鎭腎決明丸。

瀉肝湯方車前子地骨皮芒硝﹝各一錢﹞大黃知母﹝各一錢半﹞黑參﹝一錢﹞柴胡﹝二錢﹞茺蔚子﹝二錢﹞

上爲粗末﹐以水二盞﹐煎至八分﹐去渣﹐空心溫服。

鎭腎決明丸方五味子﹝半兩﹞知母﹝炒﹞生地黃山藥﹝炒﹐各一兩半﹞菟絲子﹝一兩﹞細辛﹝半兩﹞石決明﹝﹐一兩﹞

上爲細末﹐煉蜜爲丸﹐桐子大﹐空心茶淸送三錢。

卷二

旋螺尖起歌

旋螺尖起如螺殼﹐烏睛色變極痛疼﹐殼形尖起色靑黑﹐肝經積熱血瘀凝。輕宜瀉腦防辛梗﹐赤芍天冬五味茺﹔重者瀉肝硝黃桔﹐柴芩知母細車行。

【注】旋螺外障﹐气輪之內烏珠色變靑白﹐如螺獅之殼﹐其色初靑久黑﹐其形尖圓﹐乃肝經積熱亢極﹐瘀血凝滯所致。輕者宜瀉腦湯﹔重者用瀉肝飲子。

瀉腦湯方防風﹝二錢﹞細辛﹝五分﹞桔梗﹝一錢﹞赤芍藥﹝一錢﹞天門冬﹝去心﹐一錢﹞五味子﹝五分﹞

茺蔚子﹝二錢﹞

上爲粗末﹐以水二盞﹐煎至一盞﹐食後去渣溫服。

瀉肝飲子芒硝大黃桔梗柴胡黃芩知母﹝炒﹞細辛車前子﹝各一錢﹞

上爲粗末﹐以水二盞﹐煎至一盞﹐食後去渣溫服。

卷二

肉攀睛歌

肉攀睛大起﹐初侵風輪久掩瞳﹐或癢或疼漸積濃﹐赤爛多年肺熱壅。初起紫金膏點效﹐久宜鉤割熨烙攻﹐內服除風湯蔚桔﹐細辛連味大黃風。

【注】肉攀睛之證﹐起於大﹐初則漸侵風輪﹐久則掩過瞳仁﹐或癢或痛﹐漸漸積濃。此證多因赤爛年久﹐或肺經風熱壅盛所致。初起可點紫金膏﹐瘀自退﹔久則堅韌難消﹐必須鉤割熨烙後﹐服除風湯。

除風湯方茺蔚子﹝一錢﹞桔梗﹝一錢﹞細辛﹝五分﹞黃連﹝一錢﹞五味子﹝五分﹞大黃﹝一錢﹞防風﹝一錢﹞

上爲末﹐以水二盞﹐煎至一盞﹐食後去渣溫服。

紫金膏﹝方見卷末﹞

卷二

雞冠蜆肉歌

雞冠蜆肉內生﹐胃心積熱共肝風﹐或靑或赤如雞蜆﹐輕侵風輪重掩瞳。鉤割後服抽風桔﹐硝黃車黑細芩風﹐茺蔚丸芩石決黑﹐軍苓山藥地黃茺。

【注】雞冠蜆肉之證﹐起於睥之內﹐或靑或赤﹐如雞冠蜆肉之形﹐漸漸而長﹐從大侵及風輪﹐久則掩及全目。此乃脾胃積熱﹐肝風上衝所致。先宜用手法鉤割後﹐服抽風湯或茺蔚丸。

抽風湯方桔梗﹝一錢﹞芒硝﹝一錢五分﹞大黃﹝一錢﹞車前子﹝一錢﹞黑參﹝一錢五分﹞細辛﹝一錢﹞

黃芩﹝一錢五分﹞防風﹝二錢﹞

上爲粗末﹐以水二盞﹐煎至一盞﹐食後去渣溫服。

茺蔚丸方黃芩﹝一兩﹞石決明﹝﹐一兩﹞黑參﹝一兩﹞大黃﹝一兩﹞茯苓﹝一兩﹞山藥﹝炒﹐二兩﹞

生地黃﹝一兩五錢﹞茺蔚子﹝二兩﹞

上爲細末﹐煉蜜爲丸﹐桐子大﹐空心茶淸下三錢。

卷二

神祟疼痛歌

神祟疼痛忽然發﹐胞熱睛疼緣肺肝﹐洗肝散用硝黃桔﹐梔子黃芩知母添﹐黑參熱甚加歸地﹐外點還宜石燕丹。

【注】神祟疼痛之證﹐平素無病﹐忽然發動﹐瞼皮火熱﹐睛珠如刺﹐極痛難當。此肺肝風熱﹐上攻於眼﹐不可洗。宜服酒調洗肝散﹐外點石燕丹。

酒調洗肝散方朴硝大黃桔梗梔子黃芩知母﹝炒﹞黑參﹝各等分﹞

熱甚者﹐加生地黃﹑當歸尾。

上爲末﹐每服二三錢﹐溫酒調下﹐日服二次。

石燕丹﹝方見卷末﹞

卷二

突起睛髙歌

突起睛髙珠腫疼﹐風熱毒火上衝睛﹐鍼後退熱桔梗飲﹐硝黃茺芍黑芩風﹐還睛五味參苓細﹐山藥車前防遠茺。

【注】突起睛髙之證﹐緣風熱火毒﹐上衝於眼﹐疼痛難忍﹐睛珠突髙脹起。宜先用鍼出其淸涎毒水﹐後服退熱桔梗飲子﹐用還睛丸調理可愈。

退熱桔梗飲子桔梗芒硝大黃茺蔚子白芍藥﹝炒﹞黑參黃芩防風﹝各一錢﹞

上爲粗末﹐以水二盞﹐煎至一盞﹐食後去渣溫服。

還睛丸方五味子﹝半兩﹞人參﹝二兩﹞茯苓﹝一兩﹞細辛﹝半兩﹞山藥﹝一兩﹞車前子防風遠志茺蔚子﹝各二兩﹞

上爲細末﹐煉蜜丸﹐桐子大﹐空心茶淸送下三錢。

卷二

漏睛膿出歌

漏睛膿出瞼間﹐或流膿汁或淸涎﹐目無翳障不疼痛﹐風熱攻衝心火炎。竹葉瀉經湯柴瀉﹐升麻竹葉艸車前﹐黃芩艸決川羌活﹐苓芍將軍梔子連。

【注】漏睛膿出之證﹐生於瞼﹐或流膿水﹐或淌淸涎﹐目無翳障﹐不疼不痛。乃風熱攻衝﹐心火上炎。宜用竹葉瀉經湯主之。

竹葉瀉經湯方柴胡﹝五分﹞澤瀉﹝四分﹞升麻﹝五分﹞靑竹葉﹝十片﹞甘艸﹝炙﹐五分﹞車前子﹝四分﹞

黃芩﹝六分﹞艸決明﹝四分﹞川羌活﹝五分﹞白茯苓﹝四分﹞赤芍藥﹝四分﹞大黃﹝六分﹞梔子仁﹝炒﹐五分﹞川黃連﹝五分﹞

上爲粗末﹐以水二盞﹐煎至一盞﹐食後溫服。

卷二

鶻眼凝晴歌

鶻眼凝睛睛突定﹐目珠脹硬痛難當﹐積熱上衝腦熱注﹐外用摩風鍼血良﹐內服瀉肝湯桔蔚﹐柴防芩黑共硝黃。

【注】鶻眼凝睛之證﹐睛突於外﹐不能動轉﹐堅硬髙努如鶻眼﹐脹滿疼痛難忍。此積熱上衝﹐腦中風熱﹐壅注於目所致。宜先用金鍼出血瀉毒﹐外敷摩風膏﹐內服瀉肝湯。

摩風膏﹝方見卷末﹞

瀉肝湯方桔梗茺蔚子柴胡防風黃芩黑參芒硝大黃﹝各等分﹞

上爲粗末﹐以水二盞﹐煎至一盞﹐食後去渣溫服。

卷二

倒睫拳毛歌

倒睫拳毛內刺睛﹐皮松弦緊癢兼疼﹐磣澀難開胞瞼爛﹐肝風脾熱兩相壅﹐細辛湯用知茺黑﹐軍細防風桔梗羚。

【注】倒睫拳毛之證﹐由皮松弦緊﹐故拳毛倒入﹐內刺睛珠﹐磣澀難開﹐眼胞赤爛﹐癢而兼疼。此乃脾熱肝風﹐合邪上壅所致。宜用細辛湯﹐內淸邪熱﹐外散風邪也。

細辛湯方知母﹝二錢﹞茺蔚子﹝二錢﹞黑參﹝一錢﹞大黃﹝一錢﹞細辛﹝一錢﹞防風﹝二錢﹞桔梗﹝一錢﹞羚羊角﹝鎊﹐一錢﹞

上爲粗末﹐以水二盞﹐煎至一盞﹐食後去渣溫服。

卷二

胞肉膠凝歌

胞肉膠凝胞肉腫﹐初小漸大摩隱瞳﹐胃脾風熱上攻目﹐通脾瀉胃熱風淸。

【注】胞肉膠凝之證﹐睥中蠹肉壅起﹐初小漸大﹐摩隱瞳仁﹐眼胞濕爛﹐眵淚膠粘。此乃脾胃中邪風積熱﹐上壅於目所致。宜用通脾瀉胃湯﹐散風淸熱﹐兩解其邪。

通脾瀉胃湯﹝方見黃膜上衝下﹞

卷二

兩赤脈歌

赤病屬心經火﹐大多實小虛﹐實者洗心散歸芍﹐麻黃連芥大黃梔﹐虛者九仙芩芥芍﹐菊芎歸艸芷通宜。

【注】赤之證﹐赤脈起於大者﹐心經之實火也﹔赤脈起於小者﹐心經之虛熱也。

實者用洗心散﹐兩解其實邪﹔虛者宜九仙散﹐淸降其虛熱也。

七寶洗心散方當歸﹝一錢﹞赤芍藥﹝一錢﹞麻黃﹝八分﹞黃連﹝一錢﹞荊芥﹝八分﹞大黃﹝一錢﹞梔子﹝一錢﹞

上爲粗末﹐以水二盞﹐煎至一盞﹐食後去渣溫服。

九仙散方黃芩荊芥赤芍藥菊花川芎當歸甘艸白芷木通﹝各一錢﹞

上爲粗末﹐以水二盞﹐煎至一盞﹐食後服。

卷二

花翳白陷歌

花翳白陷在烏睛﹐四圍漸起漫神瞳﹐狀如棗花魚鱗翳﹐肺肝風熱腦中衝﹐知母飲子防風桔﹐知母硝黃芩細茺。

【注】花翳白陷者﹐乃黑睛生翳﹐風輪四圍漸起﹐中間低陷﹐其翳狀如棗花魚鱗之形﹐烏睛或白或帶微黃。此因肺肝積熱﹐風邪上衝於腦所致。宜用知母飲子。

知母飲子防風﹝一錢五分﹞桔梗﹝一錢五分﹞知母﹝一錢﹞芒硝﹝一錢﹞大黃﹝一錢五分﹞茯苓﹝一錢﹞細辛﹝一錢﹞茺蔚子﹝一錢﹞

上爲粗末﹐以水二盞﹐煎至一盞﹐食後去渣溫服。

卷二

黑翳如珠歌

黑翳如珠黑睛上﹐形如珠子黑而圓﹐淚出羞澀疼痛甚。大人肝腎虛風愆﹐通明補腎丸可服﹔小兒患此名眼疳﹐羚羊角飲硝黃細﹐知母羚防一並煎。

【注】黑翳如珠之證﹐黑睛上有黑翳﹐圓如珠子之形﹐淚出羞澀難開﹐疼痛極甚。若大人患此證﹐爲肝腎虛熱風邪﹐宜用通明補腎丸﹔小兒患此證﹐爲實熱眼疳﹐宜服羚羊角飲子﹐泄其實熱也。

通明補腎丸﹝方見五風初患不足下﹞

羚羊角飲子芒硝﹝一錢﹞大黃﹝一錢﹞細辛﹝五分﹞知母﹝一錢﹞羚羊角﹝鎊﹐一錢﹞防風﹝二錢﹞

上爲粗末﹐以水二盞﹐煎至一盞﹐食遠溫服。

卷二

釘翳根深歌

釘翳根深睛內生﹐硬似釘頭極痛疼﹐赤澀羞明時淚出﹐肝心毒熱上衝瞳﹐除熱飲子知母桔﹐硝黃茺蔚黑芩風。

【注】釘翳根深者﹐睛中翳黑﹐硬如釘子之形﹐其證疼痛赤澀﹐淚出羞明。此乃肝﹑心毒熱﹐上攻睛瞳。宜服除熱飲子﹐淸瀉其毒熱也。

除熱飲子知母﹝二錢﹞桔梗﹝二錢﹞芒硝﹝一錢﹞大黃﹝一錢﹞茺蔚子﹝一錢﹞黑參﹝二錢﹞黃芩﹝二錢﹞防風﹝一錢﹞

上爲粗末﹐以水二盞﹐煎至一盞﹐食後去渣溫服。

卷二

風牽僻歌

風牽僻瞼癢赤﹐陽明風熱刺睛明﹐內服排風蠍味蛇﹐天麻白芍桔防風。

【注】風牽僻之證﹐瞼皮癢赤﹐時時口眼相牽而動﹐此乃陽明風熱上壅所致。宜先用鍼刺睛明穴﹐外泄其邪﹐後服排風散﹐內疏其風。

排風散方幹蠍五味子烏蛇﹝各一錢﹞天麻﹝二錢﹞細辛白芍藥﹝炒﹞桔梗﹝各一錢﹞防風﹝二錢﹞

上爲細末﹐令勻﹐食後﹐米飲調下三錢。

卷二

冰瑕翳深歌

冰瑕翳深色微靑﹐橫貫烏睛珠癢疼﹐淚眵赤脈緣肝熱﹐石燕丹宜外點靈﹐內服茺蔚硝黃細﹐元芍知母殼防風。

【注】冰瑕翳深之證﹐翳色靑白如冰﹐橫貫烏睛﹐其證或癢或疼﹐發歇無時﹐眵粘淚出﹐白睛赤脈﹐此乃肝經之熱。宜外點石燕丹﹐內服茺蔚散。

石燕丹﹝方見卷末﹞

茺蔚散方茺蔚子﹝二錢﹞芒硝﹝一錢﹞大黃﹝一錢﹞細辛﹝五分﹞黑參﹝一錢﹞赤芍藥﹝一錢五分﹞

知母﹝一錢﹞枳殼﹝一錢﹞防風﹝二錢﹞

上爲粗末﹐以水二盞﹐煎至一盞﹐食遠溫服。

卷二

兩瞼粘睛歌

兩瞼粘睛眵癢疼﹐脾胃風濕熱甚成﹐菊花通聖硝黃桔﹐芍艸荊歸膏薄芎﹐麻芩梔滑翹防術﹐外加羌細菊蔓荊。

【注】兩瞼粘睛之證﹐瞼內生瘡﹐眵淚癢痛﹐胞瞼粘合難開﹐此乃脾胃中風濕熱盛﹐合邪上攻。宜用防風通聖散加羌活﹑菊花﹑細辛﹑蔓荊子﹐外散風邪﹐內淸邪熱。

菊花通聖散方芒硝﹝五分﹞大黃﹝酒蒸﹐五分﹞桔梗﹝一錢﹞白芍藥﹝炒﹐五分﹞甘艸﹝生﹐一錢五分﹞

荊芥穗﹝五分﹞當歸﹝五分﹞石膏﹝一錢﹞薄荷﹝五分﹞川芎﹝五分﹞麻黃﹝五分﹞黃芩﹝一錢﹞

梔子﹝炒黑﹐一錢﹞滑石﹝二錢﹞連翹﹝五分﹞防風﹝五分﹞白術﹝炒﹐五分﹞

外加羌活﹑細辛﹑菊花﹑蔓荊子各五分。

上爲粗末﹐以水二盞﹐煎至一盞﹐食後去渣溫服。

卷二

玉翳浮滿歌

玉翳浮滿時或疼﹐風熱衝腦蓋瞳睛﹐洗刀通聖羌獨細﹐蒺元賊決蛻蔓靑。

【注】玉翳浮滿之證﹐初起時﹐或疼痛﹐黑睛上翳如玉色﹐遮蓋瞳仁﹐皆緣肝經熱極﹐風熱衝腦所致。宜用洗刀散﹐除風熱而消翳膜也。

洗刀散方卽防風通聖散加羌活﹑獨活﹑細辛﹑蒺藜﹑元參﹑木賊﹑艸決明﹑蟬蛻﹑蔓荊子﹑靑葙子各一錢。

卷二

膜入水輪歌

膜入水輪睛瘡後﹐瘡愈坐翳侵水輪。肺肝虛熱大腸燥﹐日久失治傷瞳神。退熱飲軍茺蔚黑﹐辛防五味桔黃芩。

【注】膜入水輪者﹐因黑白睛上生瘡而起﹐愈後瘡痕不沒﹐漸生翳膜﹐侵入水輪﹐此乃肝經積熱﹐大腸燥滯﹐邪熱上逆所致。宜用退熱飲子﹐淸降其熱。

退熱飲子大黃﹝一錢﹞茺蔚子﹝二錢﹞黑參﹝一錢﹞細辛﹝一錢﹞防風﹝二錢﹞五味子﹝五分﹞

桔梗﹝二錢﹞黃芩﹝二錢﹞

上爲粗末﹐以水二盞﹐煎至一盞﹐食後去渣溫服。

卷二

逆順生翳歌

逆順生翳上下生﹐順則下垂逆上衝﹐鉤割後用知母飲﹐知味軍芩車桔茺。

【注】逆順生翳之證﹐從上垂下﹐侵入黑睛爲順﹐從下衝上﹐侵入黑睛爲逆。順則易安﹐逆則難治。並宜手法鉤割去其翳膜﹐後服知母飲子﹐淸其內熱。

知母飲子知母﹝炒﹐二錢﹞五味子﹝五分﹞大黃﹝一錢﹞黃芩﹝一錢﹞車前子﹝二錢﹞桔梗﹝一錢﹞

茺蔚子﹝二錢﹞

上爲粗末﹐以水二盞﹐煎至一盞﹐食後去渣溫服。

卷二

風牽瞼出歌

風牽瞼出瞼皮翻﹐胞瞼俱紅眵淚漣。胃經積熱肝風盛﹐洗去瘀病可痊。後服黃湯蔚骨﹐防芩苓艸大黃煎。

【注】風牽瞼出之證﹐乃瞼皮翻出向外﹐上下胞瞼俱赤﹐眵淚淋漓﹐皆緣胃經積熱﹐肝有風邪。宜先用洗去瘀﹐後服黃湯﹐淸熱散邪也。

黃湯方黃﹝一錢﹞茺蔚子﹝二錢﹞地骨皮﹝一錢﹞防風﹝一錢五分﹞黃芩﹝一錢﹞茯苓﹝一錢﹞

甘艸﹝五分﹞大黃﹝一錢﹞

上爲粗末﹐以水二盞﹐煎至一盞﹐食後去渣溫服。

卷二

瞼生風粟椒瘡歌

椒瘡風粟瞼胞生﹐多淚難睜摩澀疼﹐脾經風熱粟黃軟﹐脾經濕熱椒硬紅。洗後用淸脾飲﹐知母翹軍生地風﹐黃芩元粉黃連桔﹐陳皮荊芥黑參靈。

【注】椒瘡風粟之證﹐或起於瞼邊﹐或生於胞內﹐皆淚多難睜﹐沙澀摩睛疼痛。粟瘡如粟﹐其形黃軟﹐屬脾經風熱而成﹔椒瘡如椒﹐其形紅硬﹐屬脾經濕熱而成。並宜洗出血﹐服除風淸脾飲﹐椒瘡倍芩連生地﹐風粟倍荊芥防風。

除風淸脾飲知母連翹大黃生地黃防風黃芩元明粉黃連桔梗陳皮荊芥穗黑參﹝各等分﹞

上爲粗末﹐以水二盞﹐煎至一盞﹐去渣食遠溫服。

卷二

混睛歌

混睛初起白睛混﹐漸生赤脈遮瞳睛﹐或混白膜漫珠上﹐白忌苔光赤散紅﹐先癢後疼隱澀淚﹐肝臟毒風洗淸﹐後服地黃生熟地﹐蒺藜當歸甘艸通﹐黃連木賊烏犀角﹐羌活元參軍谷精。

【注】混睛之證﹐初起白睛混赤﹐漸生赤脈﹐遮漫烏睛﹐或白或赤漫珠一色﹐白忌光滑如苔﹐赤忌赤脈外散﹐其證初起則先癢後痛﹐漸致磣澀淚出﹐羞明隱痛﹐視物昏朦﹐此乃肝臟毒風與瘀血上凝所致。先宜洗去瘀﹐後服地黃散﹐外點摩障靈光膏。

地黃散方生地黃﹝七錢﹞熟地黃﹝焙漧﹐七錢﹞白蒺藜﹝炒﹐四錢﹞當歸﹝七錢﹞甘艸﹝炙﹐五錢﹞

木通﹝五錢﹞黃連﹝酒炒﹐五錢﹞木賊﹝五錢﹞烏犀角﹝鎊﹐五錢﹞羌活﹝五錢﹞元參﹝五錢﹞

大黃﹝七錢﹞谷精艸﹝五錢﹞

上爲細末﹐令勻﹐每服三錢﹐煮羊肝汁﹐食遠調服。

摩障靈光膏﹝方見卷末﹞

卷二

被物撞破歌

被物撞破珠脹痛﹐腫閉胞靑洗良﹐外塗生地地黃散﹐芎地羚軍芍殼香。

【注】被物撞破者﹐或因打撲﹐或因撞損﹐睛珠脹痛﹐眼胞靑紫﹐腫閉難開。先宜洗散瘀﹐外敷搗爛生地黃膏﹐內服生地黃散。

生地黃散方川芎生地黃羚羊角大黃赤芍藥枳殼木香﹝各一錢﹞

上爲粗末﹐以水二盞﹐煎至一盞﹐食後去渣溫服。

卷二

撞刺生翳歌

撞刺生翳遺刺痕﹐日久血瘀障翳生﹐赤脈澀疼經效散﹐柴軍歸芍艸犀同。

【注】撞刺生翳之證﹐或被竹木簽刺成瘡﹐因治療不淨﹐畱痕日久﹐瘀血凝積﹐遂生翳膜﹐赤脈滿目﹐澀痛淚出。宜用經效散﹐淸熱散瘀也。

經效散方柴胡﹝二錢﹞大黃﹝一錢﹞當歸尾﹝一錢﹞赤芍藥﹝一錢﹞甘艸梢﹝五分﹞犀角﹝一錢﹞

上爲粗末﹐以水二盞﹐煎至一盞﹐食後去渣溫服。

卷二

痛如鍼刺歌

痛如鍼刺心火熾﹐睛珠如同鍼刺疼﹐頭疼目眩眼系急﹐鍼後八正艸梔燈﹐桑車蓄滑生地﹐竹葉生軍瞿麥通。

【注】痛如鍼刺﹐乃心經毒火上熾﹐睛珠忽然極痛﹐猶如鍼刺﹐微帶頭疼目眩﹐眼系緊急。先宜火鍼刺太陽穴﹐外散其邪﹔後服加味八正散﹐內泄其熱也。

加味八正散方甘艸梔子燈心艸桑白皮車前子蓄滑石生地黃苦竹葉大黃瞿麥木通﹝各等分﹞

上爲粗末﹐以水二盞﹐煎至一盞﹐食後去渣溫服。

卷二

眼癢歌

眼癢皆因肝膽風﹐癢生瞼黑白睛。外用廣大重明洗﹐內服荊防羌烏芎。

【注】眼癢之證﹐皆因肝﹑膽二經風邪衝發所致。或在瞼邊內﹐甚則癢連睛珠﹐癢極難忍。外以廣大重明湯燻洗﹐內服驅風一字散﹐疏散風邪。

廣大重明湯﹝方見卷末﹞

驅風一字散方荊芥穗﹝五錢﹞防風﹝二兩五錢﹞羌活﹝二兩五錢﹞川烏﹝炮﹐五錢﹞川芎﹝五錢﹞

上爲細末﹐令勻﹐每服二錢﹐食後薄荷湯調下。

卷二

衝風淚出歌

風淚初起冬月甚﹐久則冬夏淚蒙蒙。肝虛冷淚不疼赤﹐實則熱淚腫紅疼。虛用補肝歸白芍﹐蒺芎熟地木賊風﹔實用茶調荊薄艸﹐賊防羌決菊膏芎。

【注】衝風淚出之證﹐見風淚出﹐初起則冬月甚﹐夏月輕﹐久則冬夏皆然﹐此乃肝臟虛風邪熱所致。若淚冷不赤不痛爲虛﹐宜用補肝湯﹔淚熱腫赤疼痛爲實﹐宜用川芎茶調散。

止淚補肝散方當歸﹝二錢﹞白芍藥﹝炒﹐一錢﹞蒺藜﹝一錢﹞川芎﹝五分﹞熟地黃﹝二錢﹞木賊﹝一錢﹞

防風﹝一錢﹞

上爲粗末﹐以水二盞﹐煎至一盞﹐食遠去渣溫服。

川芎茶調散方荊芥薄荷甘艸﹝炙﹞木賊防風羌活石決明﹝﹞菊花石膏川芎﹝各一兩﹞

上爲細末﹐令勻﹐每服三錢﹐食後茶淸調下。

卷二

風赤瘡痍歌

風赤瘡痍瞼生﹐黑睛端好瞼爛紅﹐脾經風熱宜急治﹐久生翳膜遮瞳睛。加減四物湯生地﹐苦參牛蒡薄荷風﹐當歸赤芍天花粉﹐連翹荊芥穗川芎。

【注】風赤瘡痍者﹐起於兩﹐其黑睛則端然無恙﹐惟瞼邊爛而紅赤。此乃脾經風熱上攻所致﹐宜急治之﹐久則恐生翳膜﹐遮蓋睛瞳。用加減四物湯。

加減四物湯方生地黃苦參牛蒡子薄荷防風當歸赤芍藥天花粉連翹荊芥穗川芎﹝各一錢﹞

上爲粗末﹐以水二盞﹐煎至一盞﹐食後去渣溫服。

卷二

暴風客熱歌

暴風客熱胞腫疼﹐淚多癢赤脹白睛。原於肺熱召風郁﹐菊花通聖可收功。

【注】暴風客熱者﹐胞腫疼痛﹐淚多癢赤﹐白睛脹起。此證原於肺客邪熱﹐外召風邪。先宜洗﹐後用菊花通聖散﹐內淸邪熱﹐外散風邪也。

菊花通聖散﹝方見兩瞼粘睛下﹞

卷二

傷寒熱病後患目歌

傷寒餘熱過食辛﹐瞳散黑花澀淚頻﹐紅腫痛用生犀飲﹐羚防芩桔知苓參。

【注】傷寒熱病後患目者﹐因餘熱未淸﹐過食辛熱﹐兩熱合邪﹐以致瞳仁散大﹐時見黑花﹐隱澀淚多﹐紅腫疼痛。宜用生犀飲﹐淸解其熱也。

生犀飲生犀角﹝二錢﹞羚羊角﹝一錢﹞防風﹝一錢﹞黃芩﹝一錢﹞桔梗﹝一錢五分﹞知母﹝一錢﹞

茯苓﹝一錢﹞人參﹝一錢﹞

上爲粗末﹐以水二盞﹐煎至一盞﹐食後去渣溫服。

卷二

肝虛積熱歌

肝虛積熱頻發歇﹐起初紅腫痛羞明﹐年深生翳漸昏暗﹐靑葙丸用菟絲茺﹐生地靑葙防五味﹐黑柴澤瀉細車苓。

【注】肝虛積熱之證﹐時發時歇﹐初則紅腫疼痛﹐澀淚難開﹔久則漸重﹐遂生翳膜﹐視物昏暗。宜用靑葙子丸治之。

靑葙丸方菟絲子﹝一兩﹞茺蔚子﹝一兩﹞生地黃﹝二兩﹞靑葙子﹝二兩﹞防風﹝一兩﹞五味子﹝三錢﹞

黑參﹝一兩﹞柴胡﹝一兩﹞澤瀉﹝一兩﹞細辛﹝三錢﹞車前子﹝一兩﹞茯苓﹝一兩﹞

上爲細末﹐煉蜜爲丸﹐桐子大﹐空心茶淸送下三錢。

卷二

因他患後生翳歌

因患病後生云翳﹐赤爛日久翳遮瞳﹐心無黃赤猶能見﹐羊肝丸蒺菊川芎﹐決地楮槐連五味﹐荊歸甘艸蕤仁風。

【注】因患他病後生翳者﹐爲患後生翳也。初則赤爛﹐日久漸生云翳﹐遮蔽瞳仁﹐視無所見。醫者當細看翳心﹐若不黃赤﹐猶能通三光者﹐可治。宜常服羊肝丸可愈。

羊肝丸方雄羊肝﹝一具﹞白蒺藜﹝炒去刺﹐一兩﹞菊花﹝去梗葉﹐一兩﹞川芎﹝三錢﹞石決明﹝一兩﹞

生地黃﹝一兩﹞楮實子﹝五錢﹞槐角﹝炒﹐五錢﹞黃連﹝五錢﹞五味子﹝五錢﹞荊芥穗﹝二錢五分﹞

當歸尾﹝五錢﹞甘艸﹝五錢﹞蕤仁﹝去殼油﹐七錢﹞防風﹝二錢﹞

上爲細末﹐雄羊肝一具﹐滚水沸過﹐和前藥﹐搗爲丸﹐如桐子大。每服五六十丸﹐空心薄荷湯下。

卷二

睥生痰核歌

睥生痰核痰火結﹐核形如豆堅不疼﹐失治成癭流膿血﹐防風散結芷芩風﹐黑桔前胡陳赤芍﹐浙貝蒼術花粉同。

【注】睥生痰核之證﹐因痰火結聚而成﹐生於胞外﹐皮內核形如豆﹐堅硬不疼﹐宜用防風散結湯﹐化痰散熱。若久而不治﹐漸長爲癭﹐破則成漏﹐爲難治矣。

防風散結湯方白芷黃芩防風黑參桔梗前胡陳皮赤芍藥浙貝母蒼術天花粉﹝各八分﹞

上爲粗末﹐以水二盞﹐煎至一盞﹐食後去渣溫服。

卷二

天行赤眼歌

天行赤眼四時生﹐傳染熱淚腫赤疼﹐受邪淺深隨人化。驅風散熱飲防風﹐牛蒡將軍羌赤芍﹐連翹梔薄艸歸芎。

【注】天行赤眼者﹐四時流行風熱之毒﹐傳染而成﹐老幼相傳﹐沿門逐戶﹐赤腫澀淚﹐羞明疼痛﹐受邪淺深﹐視人彊弱﹐彊者先愈﹐弱者遲愈。宜用驅風散熱飲﹐風盛倍羌防﹐熱盛倍大黃。

驅風散熱飲防風牛蒡子﹝炒研﹞大黃﹝酒浸﹞羌活赤芍藥連翹梔子﹝炒﹞薄荷﹝各一錢﹞甘艸﹝五分﹞當歸尾川芎﹝各一錢﹞

上爲粗末﹐以水二盞﹐煎至一盞﹐食後去渣溫服。

卷二

小兒靑盲歌

小兒靑盲胎受風﹐瞳子端然視物蒙。明目羊肝桂柏味﹐細菊羌連白術同。

【注】小兒靑盲者﹐因胎受風邪﹐生後瞳仁端好﹐黑白分明﹐惟視物不見﹐有時夜臥多驚﹐嘔吐痰涎黃汁。宜用鎭肝明目羊肝丸﹐久服可愈。

鎭肝明目羊肝丸方羯羊肝﹝用新瓦盆焙漧﹐如大只用一半﹐竹刃切片﹐一具﹞官桂柏子仁五味子細辛菊花羌活﹝各五錢﹞黃連﹝炒﹐七錢﹞白術﹝五錢﹞

上爲細末﹐煉蜜爲丸﹐如桐子大﹐沸湯研調﹐空心服一錢。

卷二

胎風赤爛歌

胎風赤爛緣胎熱﹐目赤眵粘爛紅。小防風湯羌梔艸﹐歸尾將軍赤芍風。

【注】胎風赤爛之證﹐因在母腹其母過食辛熱﹐或生後﹐乳母過食辛熱﹐致令小兒雙目盡赤﹐眵淚膠粘﹐四濕爛。宜用小防風湯治之。

小防風湯方羌活梔子甘艸當歸尾大黃赤芍藥防風﹝各五分﹞

上爲粗末﹐以水一盞半﹐煎至五分﹐空心溫服。

卷二

瘡入眼歌

小兒瘡入眼中﹐赤腫難開澀淚疼﹐久生云翳如銀色﹐肝經餘熱上衝睛﹐紅花散用艸歸地﹐赤芍軍翹紫艸紅。

【注】小兒瘡之證﹐因患痘時瘡生眼中﹐赤腫難開﹐澀淚羞明疼痛﹐久則生翳如銀色。

此乃痘後﹐肝經餘熱上攻睛瞳所致。宜用紅花散﹐淸熱散瘀﹐其證自愈。

紅花散方甘艸當歸尾生地黃赤芍藥大黃連翹紫艸紅花﹝各五分﹞

上爲粗末﹐燈心艸十莖﹐竹葉十片爲引﹐以水一盞半﹐煎至五分﹐食遠去渣溫服。

卷二

轆轤轉關歌

轆轤轉關肝風盛﹐旋轉睛珠轆轤同﹐輕則瞳斜重反背﹐初起鉤藤飲蠍芎﹐參防二麻僵蠶艸﹐後服天冬飲赤苓﹐羌活天冬五味子﹐人參知母蔚防風。

【注】轆轤轉關之證﹐因肝經風邪壅盛﹐以致二目睛珠旋轉不定﹐與轆轤相同﹐輕則瞳仁偏斜﹐重則瞳仁反背。初起宜用鉤藤飲﹐疏散風邪﹔定後用天門冬飲﹐調理卽愈。

鉤藤飲鉤藤﹝五分﹞全蠍﹝炒去毒﹐一錢﹞川芎人參防風﹝各七分﹞麻黃﹝三分﹞天麻﹝七分﹞

僵蠶﹝炒﹐一錢二分﹞甘艸﹝炙﹐三分﹞

上爲粗末﹐以水二盞﹐煎至一盞﹐去渣﹐不拘時服。

天門冬飲赤茯苓﹝七分﹞羌活﹝七分﹞天門冬﹝一錢﹞五味子﹝五分﹞人參﹝七分﹞知母﹝一錢﹞

茺蔚子﹝一錢﹞防風﹝五分﹞

上爲粗末﹐以水二盞﹐煎至一盞﹐食後去渣溫服。

卷二

小兒生贅歌

小兒生贅生瞼內﹐初小漸大隱摩瞳﹐赤澀淚多脾胃熱﹐鉤割洗去瘀紅﹐淸胃散用車前子﹐膏軍柴桔黑芩風。

【注】小兒生贅之證﹐生於眼胞之內﹐初起如麻子﹐久則漸長如豆﹐隱摩瞳仁﹐赤澀淚出。此乃脾胃積熱上壅所致。先用手法或鉤割或洗﹐散去外瘀﹔後用淸胃散﹐淸其內熱。

淸胃散方車前子石膏大黃柴胡桔梗黑參黃芩防風﹝各一錢﹞

上爲粗末﹐以水二盞﹐煎至一盞﹐食後去渣溫服。

卷二

小兒疳眼歌

小兒疳眼肝脾病﹐腫疼澀淚翳遮瞳﹐咬甲揉鼻合面臥﹐肥兒神麥荑連同。

【注】小兒疳眼者﹐初因飲食傷脾﹐久則肝熱上衝﹐腫痛難開﹐隱澀淚多﹐漸生白膜﹐云翳遮睛﹐外則眉咬甲揉鼻﹐喜合面而臥﹐不喜擡頭。宜用四味肥兒丸﹐久服卽效。

四味肥兒丸方神曲﹝炒﹞麥芽﹝炒﹞蕪荑黃連﹝炒﹐各等分﹞

上爲細末﹐令勻﹐水糊爲丸﹐桐子大﹐每服一錢﹐空心白湯送下。

卷二

小兒通睛歌

小兒通睛因驚振﹐看東反西視斜偏﹐牛黃珠麝竺金黛﹐地龍蘇附珀油蠶。

【注】小兒通睛之證﹐或因驚恐﹐或緣擊振﹐致雙目睛通﹐瞻視偏斜﹐看東反西﹐視左反右。急用牛黃丸﹐疏風鎭驚﹐久則卽成難治之證。

牛黃丸方牛黃﹝三錢﹞珍珠﹝三錢﹞麝香﹝少許﹞天竺黃﹝三錢﹞金鉑﹝爲衣﹐量加﹞靑黛﹝三錢﹞

地龍﹝三錢﹞蘇合油﹝五錢﹞白附子﹝炮﹐三錢﹞琥珀﹝三錢﹞香油﹝五錢﹞僵蠶﹝三錢﹞

以上九味﹐各另研極細﹐共爲一處﹐用細甘艸梢一兩煎汁﹐次入蘇合油香油兌均﹐和藥爲丸﹐黃豆大﹐金鉑爲衣﹐薄荷湯化下一丸。忌一切酒面﹑辛熱﹑生痰等物。

卷二

瞇目飛塵飛絲歌

瞇目塵絲入目中﹐淚澀難開睛痛疼﹐初宜外治久生翳﹐酒調散用艸歸茺﹐螵蛸赤芍蒼菊桔﹐翹麻羌活大黃同。

【注】瞇目者﹐或飛塵飛絲風吹入目也。其證淚多隱澀難開﹐睛珠疼痛﹐初得時﹐宜翻轉眼睥﹐用綿裹釵腳撥出瞇物﹔若日久生云翳者﹐宜用酒調散治之。

酒調散方甘艸當歸茺蔚子桑螵蛸赤芍藥蒼術菊花桔梗連翹麻黃羌活大黃﹝各一兩﹞

上爲細末﹐每服三錢﹐酒調下﹐不拘時服。

卷二補遺

能遠怯近歌

近視昏蒙遠視明﹐陽光有餘損陰精﹐須用地芝丸枳殼﹐菊花生地共天冬。

【注】能遠怯近者﹐謂視物遠則能見﹐近則昏蒙也。蓋由其人陽气有餘﹐陰精不足﹐故光華散亂﹐不能收斂於近也。宜用地芝丸養陰﹐久服則目自愈。

地芝丸方枳殼﹝去穣﹞菊花﹝各三兩﹞生地黃﹝焙漧﹞天門冬﹝去心﹐各四兩﹞

上爲細末﹐煉蜜爲丸﹐桐子大﹐每服百丸﹐食後茶淸送下。

卷二補遺

能近怯遠歌

近視淸明遠視昏﹐陽光不足被陰侵﹐定志丸用菖蒲遠﹐朱砂人參白茯神。

【注】能近怯遠者﹐非生成近視﹐謂平昔無此證﹐忽視物近則明了﹐遠則昏暗也﹐由其人陰气偏盛﹐陽气不足﹐陽被陰侵﹐是以光華不能發越於遠也。宜定志丸補心壯神﹐神足則自能遠視矣。

定志丸方菖蒲﹝二兩﹞遠志﹝去心﹐二兩﹞朱砂﹝研細另用﹐三錢﹞人參﹝一兩﹞白茯神﹝一兩﹞

上爲細末﹐煉蜜爲丸﹐桐子大﹐以朱砂爲衣﹐每服五十丸﹐食後米飲湯送下。

卷二補遺

瞳神散大歌

瞳神散大風輪窄﹐邪熱蒸之風气攻﹐或因思怒痰寒瘧﹐地黃丸內芍歸芎﹐防己丹柴知二地﹐丹參獨柏味寒茺。

【注】瞳神散大者﹐謂瞳神散大﹐風輪反爲窄窄一周﹐甚則一周如綫。乃邪熱內蒸﹐風气上攻所致﹐亦有因憂思气怒﹐痰火傷寒﹐瘧疾經產敗血等證而成。宜用地黃丸。

地黃丸方﹝一名﹕羌活退翳丸﹞

白芍藥﹝酒炒﹐一兩三錢﹞當歸身﹝酒炒﹐五錢﹞川芎﹝酒洗﹐三錢﹞防己﹝酒制﹐二錢﹞牡丹皮﹝酒洗﹐三錢﹞柴胡﹝三錢﹞知母﹝鹽水炒﹐三錢﹞熟地黃﹝焙﹐八錢﹞生地黃﹝八錢﹞丹參﹝五錢﹞

獨活﹝三錢﹞黃柏﹝酒制﹐五錢﹞五味子﹝三錢﹞寒水石﹝三錢﹞茺蔚子﹝五錢﹞

上爲細末﹐煉蜜爲丸﹐桐子大﹐每服三錢﹐空心白滚湯送下。

卷二補遺

瞳神縮小歌

瞳神縮小如鍼簪﹐勞傷精血損腎肝﹐視不甚昏微隱澀﹐淸腎抑陽黃柏連﹐艸決苓歸生地芍﹐獨活知母枸杞寒。

【注】瞳神縮小者﹐謂瞳神漸漸縮小如簪腳﹐甚則如鍼。乃淫欲勞傷精血﹐虧損腎肝二經所致。其證視物不甚昏﹐惟覺羞明隱澀。宜用淸腎抑陽丸﹐壯水以制陽也。

淸腎抑陽丸方黃柏﹝鹽水制﹐二兩﹞黃連﹝酒炒﹐二兩﹞艸決明﹝炒﹐一兩﹞白茯苓﹝二兩﹞當歸﹝酒洗﹐炒﹐一兩﹞生地黃﹝二兩﹞白芍藥﹝酒炒﹐一兩﹞獨活﹝八錢﹞知母﹝鹽水制﹐二兩﹞枸杞子﹝二兩﹞

寒水石﹝另研﹐二兩﹞

上爲細末﹐煉蜜爲丸﹐如桐子大﹐每服三錢﹐空心白滚湯送下。

卷二補遺

漧澀昏花歌

漧澀昏花肝腎病﹐酒色勞瞻思慮傷﹐四物五子車前子﹐覆盆枸杞菟絲當﹐熟地川芎芍地膚﹐五膽膏宜外點良。

【注】漧澀昏花者﹐謂目覺漧澀不爽﹐視物昏花也。此乃肝腎俱傷之候。或因嗜酒恣欲﹐或勞瞻竭視﹐或思慮太過﹐皆成此證。宜用四物五子丸﹐滋陰養水﹐略帶抑火﹐以培其本也。

四物五子丸方車前子﹝酒蒸﹞覆盆子枸杞子菟絲子﹝酒煮爛﹞當歸﹝酒洗﹞熟地黃川芎白芍藥地膚子﹝各等分﹞

上爲細末﹐煉蜜爲丸﹐桐子大﹐每服二錢﹐不拘時鹽湯送下。

五膽膏﹝方見卷末﹞

卷二補遺

白眼痛歌

白眼痛病不紅腫﹐紅絲赤脈沙澀疼﹐肺脾濕熱兼伏火﹐須辧赤脈三陽經。桑皮湯澤元芩桔﹐菊艸旋苓桑麥冬。

【注】白眼痛者﹐俗呼爲害白眼。其證不紅﹑不腫﹐沙澀疼痛﹐多生紅絲赤脈。乃脾肺絡傷濕熱﹐兼气分伏火上衝所致。須看赤脈紅絲﹐以辧三陽﹕從上而下者太陽也﹐羌活爲使﹔從下而上者陽明也﹐升麻爲使﹔從外至內者少陽也﹐柴胡爲使。宜桑白皮湯主之。

桑白皮湯方澤瀉﹝八分﹞元參﹝八分﹞黃芩﹝一錢﹞桔梗﹝七分﹞菊花﹝五分﹞甘艸﹝二分半﹞旋復花﹝一錢﹞茯苓﹝七分﹞桑白皮﹝七分﹞麥門冬﹝去心﹐一錢﹞

上爲粗末﹐以水二盞﹐煎至一盞﹐去渣溫服。

卷二補遺

女子逆經歌

女子逆經血灌瞳﹐滿眼如朱肉生﹐總因血熱經阻逆﹐通經蘇木大黃紅﹐芩連羌薄梔香附﹐生地歸芍賊艸芎。

【注】女子逆經之證﹐乃血逆上行﹐衝灌瞳仁﹐以致滿眼赤澀﹐或生肉﹐總由血熱經阻不行﹐因而上逆也﹐宜用通經散﹐破血通經﹐其血翳自退。

通經散方蘇木﹝一兩﹞大黃﹝五錢﹞紅花﹝一兩﹞黃芩﹝二兩﹞黃連羌活薄荷黑梔子香附生地黃當歸赤芍藥木賊甘艸川芎﹝各一兩﹞

上爲粗末﹐令勻﹐每服五錢﹐以水一盞半﹐煎至七分﹐食後去渣溫服。

卷二補遺

行經目痛歌

女子行經目澀疼﹐眩暈頭疼云翳生﹐去血過多肝臟損﹐當歸補血薄羌茺﹐柴胡蒺藜菊防艸﹐生地當歸白芍芎。

【注】行經目痛者﹐女子遇經行之際﹐眼目澀痛﹐頭疼眩暈﹐腫澀難開﹐生翳於黑睛上﹐或如粟米﹐或花翳白陷。此因經行去血過多﹐肝經虛損故也。宜用當歸補血湯治之。

當歸補血湯方薄荷﹝五分﹞羌活﹝五分﹞茺蔚子﹝一錢﹞柴胡﹝八分﹞蒺藜﹝一錢﹞菊花﹝八分﹞防風﹝八分﹞甘艸﹝四分﹞生地黃﹝二錢﹞當歸﹝一錢五分﹞白芍藥﹝一錢﹞川芎﹝八分﹞

上爲粗末﹐以水二盞﹐煎至一盞﹐食後去渣溫服。

卷二補遺

妊娠目病歌

妊娠目病有餘證﹐須辧气分血分醫﹐气分旋螺瞳散大﹐天冬飲用茯苓知﹐羌活防風參五味﹐血分瘀血並凝脂﹐保胎芩芥歸芍艸﹐連翹芎地縮陳皮。

【注】妊娠目病者﹐爲有餘之證﹐有气分﹑血分之別。屬气分者﹐多見旋螺瞳仁散大﹐乃气分之熱﹐宜天門冬飲﹔屬血分者﹐多生瘀血﹐凝脂翳障﹐乃血分之熱﹐宜用保胎淸火湯以治之。

天門冬飲天門冬﹝一錢五分﹞茯苓﹝一錢﹞知母﹝一錢五分﹞羌活﹝五分﹞防風﹝五分﹞人參﹝五分﹞

五味子﹝五分﹞

上爲粗末﹐以水二盞﹐煎至一盞﹐食後去渣溫服。

保胎淸火湯方黃芩﹝一錢二分﹞荊芥穗當歸身白芍藥﹝各一錢﹞甘艸﹝炙﹐三分﹞連翹﹝一錢﹞川芎﹝八分﹞

生地黃縮砂仁陳皮﹝各一錢﹞

上爲粗末﹐以水二盞﹐煎至一盞﹐食遠去渣溫服。

卷二補遺

產後病目歌

產後患目血不足﹐病有三因治可通﹐思哭勞瞻多內障﹐嗜辛濃味外障成。外因頭風風爛濕﹐四物補肝香附芎﹐夏枯熟地歸芍艸﹐隨人加減可收功。

【注】產後患目﹐乃去血過多不足之證﹐病𨿽有三因之別﹐而治法可以加減變通。內因者﹐多緣思慮哭泣﹐或竭視勞瞻﹐致成內障﹐須四物補肝湯﹐倍熟地芎歸﹔外因者﹐因嗜辛辣濃味﹐或因頭風﹐致成風赤濕爛。宜本方倍香附﹑川芎﹑夏枯艸﹐隨證加減以治之。

四物補肝湯方香附﹝酒制﹐一錢五分﹞川芎﹝一錢﹞夏枯艸﹝二錢﹞熟地黃﹝焙漧﹐四錢﹞當歸身﹝酒洗﹐二錢﹞

白芍藥﹝酒洗﹐一錢五分﹞甘艸﹝炙﹐五分﹞

上爲粗末﹐以水二盞﹐煎至一盞﹐食遠去渣溫服。

卷二

附外治方

腫膏方膩粉﹝少許﹞黃蠟代赭石﹝研﹐各五錢﹞細磁末黃柏﹝細末﹞麻油﹝各一兩﹞

上爲極細末﹐入銅杓內﹐入油蠟同煎爲膏﹐塗患處。

紫金膏方鑪甘石﹝鑪甘石入大銀罐內﹐鹽泥封固﹐用炭火一炷香﹐以罐通紅爲度﹐取起爲末﹐用黃連水飛過﹐再入黃芩黃連黃柏湯內﹐將湯煮幹﹐以甘石如松花色﹐四兩﹞黃丹﹝入鍋內﹐炒黑色﹐用艸試之﹐艸灼提起﹐如此三次﹐研極細末﹐水飛﹐四兩﹞硼砂﹝研細飛過﹐三錢﹞朱砂﹝研細飛過﹐三錢﹞輕粉﹝五分﹞靑鹽﹝水洗去泥﹐五分﹞珍珠﹝三錢﹞白丁香﹝乳汁化開﹐去渣﹐五分﹞沒藥﹝五分﹞乳香﹝五分﹞海螵蛸﹝去皮研細﹐二錢﹞枯礬﹝五分﹞砂﹝五分﹞當歸﹝研細﹐五分﹞川芎﹝研細﹐五分﹞黃連﹝研細﹐五分﹞甘艸﹝研細﹐五分﹞麝香﹝五分﹞冰片﹝五分﹞

如法炮制﹐各研極細無聲﹐用好白蜜十五兩﹐入鍋內﹐熬去沫﹐只用白蜜十兩﹐先下鑪甘石攪勻﹐次下黃丹攪勻﹐再下諸藥﹐不住手攪勻﹐如紫金色﹐不粘手爲度。

石燕丹方鑪甘石﹝鑪甘石入大銀罐內﹐鹽泥封固﹐用炭火一炷香﹐以罐通紅爲度﹐取起爲末﹐用黃連水飛過﹐再入黃芩黃連黃柏湯內﹐將湯煮幹﹐以甘石如松花色﹐四兩﹞硼砂﹝銅杓內同水煮幹﹞石燕琥珀朱砂﹝水飛﹐各取淨末一錢五分﹞鷹屎白﹝如無﹐白丁香代之﹐一錢﹞冰片麝香﹝各分半﹞

上爲極細末﹐研至無聲﹐每用少許﹐水蘸點眼大。

枯澀無淚﹐加熊膽﹑白蜜。血翳﹐加眞阿魏。黃翳﹐加雞內金。風熱翳﹐加蕤仁。熱翳﹐加珍珠﹑牛黃。冷翳﹐加附子尖雄黃。老翳﹐倍硼砂﹐加豬胰子。

摩風膏方黃連細辛當歸杏仁﹝去皮尖﹐爲霜﹞防風松脂﹝各五錢﹞白芷黃蠟﹝各一兩﹞麻油﹝四兩﹞

先將蠟油熔化﹐前藥共研爲細末﹐慢火熬膏﹐貼太陽穴。

摩障靈光膏方黃連﹝銼如豆大一兩﹐童便浸一宿﹐曬榦爲末﹞黃丹﹝水飛﹐三兩﹞當歸﹝酒洗﹐二錢﹞麝香﹝五分﹞

乳香﹝五分﹞輕粉﹝一錢﹞砂﹝一錢﹞白丁香﹝一錢﹞龍腦﹝一錢﹞海螵蛸﹝俱另研細末﹐一錢﹞

鑪甘石﹝以黃連一兩﹐煎水淬七次﹐研細﹐六兩﹞

先用好白蜜十兩﹐熬五七沸﹐以淨紙搭去蠟面﹐除黃丹外﹐下余藥﹐用柳木攪勻﹔次下黃丹再攪﹐慢火徐徐攪至紫色﹐卻將乳香﹑麝香﹑輕粉﹑砂和勻﹐入上藥內﹐以不粘手爲度。

廣大重明湯方防風菊花龍膽艸甘艸細辛﹝各等分﹞

上爲粗末﹐水一盞﹐煎半盞﹐去渣帶熱燻洗。

五膽膏方豬膽汁黃牛膽汁羊膽汁鯉魚膽汁﹝各二錢五分﹞白蜜﹝二兩﹞胡黃連﹝研末﹞靑皮﹝研末﹞

川黃連﹝研末﹞熊膽﹝各二錢五分﹞

上將諸藥末與蜜並膽汁和勻﹐入瓷瓶內﹐以細紙封頭牢系﹐坐飯甑中蒸﹐待飯熟爲度。

