

傷寒審證表

序

有熊氏作而醫學肇興含生育物疵癘不作周秦而降和華倉扁之雄各傳其術以奏神奇漢張機氏審經脈和藥石集經方之大成舉世尊爲醫中至聖懿哉傷寒論一書亙萬古莫能忒矣顧以年代貿遷章次陵雜潛心搜討多所難通唐孫眞人後迄無解者國朝醫學昌明得昌邑黃元禦氏以天挺才智著傷寒懸解以闡之於經絡臟腑陰陽順逆綜貫條理剖析靡遺亦旣若日星矣然而原文列箋注閎富非攻醫力學之士仍苦猝難辧晰涇邑包司馬誠良於醫以需次鄂中來謁叩以黃氏學言之甚悉並質其所爲傷寒審證表均根據黃氏編第者一冊請付剞披閱一過證狀畢呈如掌如貌不失銖寸厥功鉅哉豈惟克章黃氏絕業其有裨於民生日用之需至切也﹝瀚章﹞忝膺寄冀蘇蒸黎之凋瘵而躋之仁壽舉凡所爲鞏邦本利元元者致治之術與良醫治疾將無同因序是表輒於懷而未能忘也同治九年歲在庚午冬十有二月朔督楚使者合肥李瀚章序

序

傷寒論一書晉時已無善本王叔和搜輯成之唐孫思邈著千金方尙未得見傷寒論晚乃見之故千金方中傷寒門方論缺略後乃作千金翼方補之宋林億等所校仍王叔和編次之舊成無己作注亦未能將本文編正篇次旣亂注故未明嗣後注家𨿽多襲訛承錯異說紛起無可執中迨我聖朝醫學昌明山左昌邑黃氏坤載應運而生苦心孤詣作傷寒懸解一書於原文一百十三方分別六經剖析貫串一一釐正注明本病經病腑病髒病壞病及傳腑傳髒入陽入陰綱舉目張各歸各門於是傷寒一書條理井然文義昭著是黃氏有功於仲景實非淺鮮卽謂仲景原書復出無不可也予少遊山左隨張宛鄰先生學醫先生令校讎黃氏諸書而於傷寒一書尢爲致力惟其文奧義精最難記誦因作傷寒審癥表一卷鉤元提要時時溫習以備遺忘同志者見而好之謂可爲傷寒之一助慫恿付梓閱者匡其不逮而惠教之幸甚繕成聊記數語以敍緣起雲同治九年七月望日涇縣包誠書於鄂省寓中

太陽

本病中風發熱惡寒者發於陽也發於陽者七日愈身大寒反不欲近衣寒在皮膚熱在骨髓也太陽病發熱汗出惡風脈緩名中風太陽病頭疼發熱汗出惡風﹝桂枝證﹞太陽病中風陽浮陰弱陽浮者熱自發陰弱者汗自出惡風惡寒發熱鼻鳴漧嘔﹝桂枝證﹞太陽病發熱汗出此營弱衛彊故汗出欲救邪風者桂枝湯主之﹝桂枝證﹞髒無他病時發熱汗出不愈者衛气不和也先於其時發汗則愈﹝桂枝證﹞病常自汗出者此營气和營气和者外不諧以營行脈中衛行脈外復發其汗營衛和則愈﹝桂枝證﹞太陽病服桂枝湯煩不解先刺風池風府卻與桂枝湯則愈﹝桂枝證﹞太陽病外證未解脈浮弱當以汗解﹝桂枝證﹞太陽病外證未解不可下欲解外者桂枝湯主之﹝桂枝證﹞脈浮大但言便硬設利之爲大逆硬爲實汗出而解﹝桂枝證﹞太陽病未解脈陰陽俱停必先振栗汗出而解但陽脈微汗出解但陰脈微下之解若欲下之宜調胃承气湯﹝桂枝證﹞酒客病不可與桂枝湯得湯則嘔﹝忌桂枝證﹞服桂枝湯吐者其後必吐膿血﹝忌桂枝證﹞桂枝本爲解肌若其人脈浮緊發熱汗不出者不可與也﹝忌桂枝證﹞

本病傷寒無熱惡寒者發於陰也發於陰者六日愈身大熱反欲得近衣熱在皮膚寒在骨髓也太陽病或已發熱或未發熱必惡寒體疼嘔逆脈陰陽俱緊名傷寒太陽病頭痛發熱身疼腰痛骨節疼痛惡寒無汗而喘﹝麻黃證﹞脈浮者病在表可發汗脈浮而數可發汗﹝麻黃證﹞傷寒發汗宜解半日許復煩脈浮數可更發汗宜桂枝湯﹝麻黃證﹞傷寒不大便六七日頭痛有熱者與承气湯其小便淸者不在裏仍在表也須發汗﹝此麻黃證﹞若頭痛者必衄宜桂枝湯﹝麻黃證﹞太陽病脈浮緊發熱身無汗自衄者愈﹝麻黃證﹞傷寒脈浮緊不發汗因致衄者麻黃湯主之﹝麻黃證﹞太陽病脈浮緊無汗發熱身疼痛八九日不解麻黃湯主之服藥已微除發煩目瞑劇者必衄衄乃解陽气重故也﹝麻黃癥﹞

兼病太陽之爲病脈浮頭項彊痛而惡寒太陽病得之八九日如瘧發熱惡寒熱多寒少不嘔淸便自可一日二三度發脈浮緩者爲欲愈也脈微而惡寒者陰陽俱虛不可更發汗下吐也面色反有熱色者未解也以不得小汗出身必癢﹝桂麻各半證﹞形作傷寒脈不弦緊而弱弱必渴被火必譫語弱者發熱脈浮解之汗出愈﹝桂枝越婢證﹞太陽病發熱惡寒熱多寒少脈微弱者此無陽也不可更汗﹝桂枝越婢證﹞服桂枝湯大汗出脈洪大者與桂枝如前法若形如瘧日再發者汗出必解﹝桂二麻一證﹞凡病若發汗若吐若下若亡血若亡津液陰陽自和者自愈﹝傳經﹞太陽頭痛至七日以上自愈者以行其經盡也若欲再作經者鍼足陽明使經不傳則愈﹝傳經﹞風家表解而不了了者十二日愈﹝傳經﹞傷寒二三日陽明少陽證不見者爲不傳也﹝傳經﹞傷寒一日太陽受之脈若靜者爲不傳頗欲吐若煩躁脈急數者爲欲傳也﹝傳經﹞

陽盛入腑太陽中風脈浮緊發熱惡寒身疼痛不汗出而煩躁﹝大靑龍證入陽明去路﹞傷寒脈浮緩身不疼但重乍有輕時無少陰證者﹝大靑龍證將入陽明﹞傷寒脈滑而厥者裏有熱也﹝白虎證入陽明去路﹞傷寒脈浮滑此裏有熱表有寒也﹝白虎證入陽明﹞傷寒脈浮發熱無汗表不解者不可與白虎湯渴欲飲水無表證者白虎加人參主之﹝白虎證﹞傷寒無大熱口燥渴心煩背微惡寒者白虎加人參主之﹝白虎證﹞太陽病不解熱結膀胱其人如狂血自下下者愈外不解未可攻外解已但小腹急結者乃可攻之﹝桃核承气證入陽明去路﹞太陽病六七日表證猶存脈微而沈反不結胸其人發狂以熱在下焦少腹當硬滿小便自利者下血乃愈以太陽隨經瘀熱在裏故也抵當湯主之﹝抵當證﹞太陽病身黃脈沈結少腹硬小便不利爲無血也小便自利其人如狂血證諦也﹝抵當證﹞傷寒有熱少腹滿應小便不利今反利者爲有血當下之不可余藥宜抵當丸﹝抵當證﹞

陰盛入髒脈浮緊者法當身疼痛假令尺中遲不可發汗﹝忌麻黃證入少陰去路﹞中風脈微弱汗出惡風服大靑龍湯厥逆筋惕肉此爲逆也以眞武湯救之﹝大靑龍證入少陰去路﹞傷寒表不解心下有水气漧嘔發熱而咳或渴或利或噫或小便不利少腹滿或喘者﹝小靑龍證入太陰少陰去路﹞太陽病小便利者以飲水多必心下悸小便少者必苦裏急也﹝小靑龍證﹞傷寒心下有水气咳而微喘發熱不渴小靑龍主之服湯已渴者寒去欲解也﹝小靑龍證﹞中風發熱六七日不解而煩有表裏證渴欲飲水水入則吐名曰水逆﹝五苓證入太陰去路﹞傷寒汗出而渴者五苓散主之不渴者茯苓甘艸湯主之﹝五苓證﹞病在陽反以冷水灌熱被卻不去益煩肉上粟起欲飲水反不渴者服文蛤散若不瘥與五苓散寒實結胸無熱癥者與三物小陷胸湯白散亦可﹝五苓證﹞

壞病太陽病三日已發汗若吐下若溫鍼仍不解此爲壞病桂枝不中與也知犯何逆隨證治之本發汗而復下之本先下之而復發汗此爲逆太陽病發汗不解而復下之脈浮者不愈當解外﹝桂枝證入陽明﹞大下後復發汗小便不利者亡津液也勿治之得小便利自愈﹝發汗亡津證﹞發汗後不可更行桂枝若汗出而喘無大熱者麻杏甘石湯主之﹝麻杏甘石證﹞發汗後飲水多者必喘以水灌之亦喘﹝汗後作喘證﹞下後不可更行桂枝若汗出而喘無大熱者麻杏甘石湯主之﹝麻杏甘石證﹞服桂枝湯大汗出後大煩渴不解脈洪大者﹝人參白虎證﹞傷寒吐下後七八日不解熱結在裏表裏俱熱時時惡風大渴舌上干燥而煩欲飲水數升者﹝人參白虎證﹞太陽病先下之不愈復發汗表裏俱虛因致冒冒家汗出自愈表和故也得裏未和然後下之﹝表裏俱虛證﹞

發汗後惡寒者虛也不惡寒反惡熱者實也當和胃气﹝調胃承气證﹞太陽病中風火劫發汗兩陽燻灼其身發黃陽盛則欲衄陰虛則小便難陰陽虛則身體枯燥但頭汗出劑頸而還腹滿微喘口漧咽爛或不大便久則譫語甚者至噦手足躁擾撚衣摸牀小便利者可治﹝陰陽俱虛證﹞太陽病二日反躁反熨其背而大汗出火熱入胃胃中水竭躁煩必發譫語十餘日振栗自下利者爲欲解也故其汗從腰以下不得汗欲小便不得反嘔欲失溲足下惡風大便硬小盒飯數而反不數及大便已頭卓然痛足心必熱穀气下流也﹝火熱入胃證﹞太陽病以火燻不得汗必躁到經不解必淸血名爲火邪﹝火邪圊血證﹞脈浮宜汗解用火灸之邪無從出因火而盛腰以下重痺名火逆﹝火逆助邪癥﹞脈浮熱甚反灸之此爲實實以虛治因火而動咽噪吐血﹝火逆吐血癥﹞微數之脈愼不可灸因火爲邪則爲煩逆追虛逐實血散脈中火气內攻焦骨傷筋血難復也﹝火邪內攻證﹞太陽病發汗後大汗出胃中幹躁煩不得眠欲飲水者少少與之令胃气和則愈﹝將成白虎﹞若脈浮小便不利熱微消渴者五苓散主之﹝五苓證入太陰﹞發汗已脈浮數煩渴者﹝五苓證﹞傷寒脈浮自汗小便數心煩微惡寒腳攣急反與桂枝湯得之便厥咽漧躁煩吐逆者作甘艸漧薑湯與之若厥愈足溫者更作芍藥甘艸湯與之若胃气不和譫語者少與調胃承气湯若重發汗加燒鍼者四逆湯主之﹝甘艸漧薑癥﹞證象陽旦按法治之而增劇厥逆咽中幹兩脛拘急而譫語師言夜半手足當溫兩腳當伸何以知此曰寸口脈浮而大浮則爲風大則爲虛風則生微熱虛則兩脛攣病證象桂枝因加附子參其間增桂令汗出附子溫經亡陽故也厥逆咽中幹煩躁陽明內結譫語煩亂更與甘艸漧薑湯夜半陽气還兩足當溫脛尙微拘急重與芍藥甘艸湯爾乃脛伸以承气微溏則止其譫語故知病可愈﹝甘艸漧薑證﹞發汗後水藥不得入口爲逆更發汗必吐下不止﹝汗後吐逆證﹞病患脈數爲熱當消穀引食反吐者以發汗脈乃數數爲客熱不能消穀胃中虛冷故吐也﹝汗後吐逆證﹞太陽病當惡寒反不惡寒不欲近衣此爲吐之內煩也﹝吐後生煩證﹞太陽病當惡寒發熱今自汗不惡寒發熱關上脈細數者吐之過也一二日吐之饑不能食三四日吐之不喜粥欲食冷朝食暮吐爲小逆﹝吐後作吐證﹞傷寒下之續下利淸谷不止身疼痛者急救裏後身疼痛淸便調者急救表救裏宜四逆湯救表宜桂枝湯﹝身疼下利證﹞發汗後身疼痛脈沈遲者﹝新加湯證﹞太陽病桂枝證反下之利遂不止脈促者表未解也喘而汗出者葛根連芩湯主之﹝葛根連芩證﹞太陽病下之後脈促胸滿者桂枝去芍藥主之若微惡寒者去芍藥方加附子主之﹝桂枝去芍藥證﹞太陽病下之微喘者表未解故也﹝桂枝濃朴杏子證﹞喘家作桂枝湯加濃朴杏子仁﹝桂枝濃朴杏子證﹞服桂枝湯或下之仍頭項彊痛發熱無汗心下滿微痛小便不利者﹝桂枝去桂加茯苓白術證﹞發汗後腹脹滿者﹝濃朴姜夏參甘證﹞傷寒下後心煩腹滿臥起不安者﹝梔子濃朴證﹞傷寒醫以丸藥大下之身熱不去微煩者﹝梔子甘姜證﹞發汗若下之而煩熱胸中窒者﹝梔子香豉證﹞發汗吐下後虛煩不得眠劇者必反復顚倒懊梔子豉湯主之若少气者梔子甘艸豉湯主之若嘔者梔子生薑豉湯主之﹝梔子香豉癥﹞凡用梔子湯病患舊微溏者不可與﹝忌梔子證﹞太陽病發汗遂漏不止其人惡風小便難四肢微急難以屈伸﹝入少陰桂枝附子證﹞發汗病不解反惡寒者虛故也﹝芍藥甘艸附子證﹞下之後復發汗必振寒脈微細﹝內外俱虛證﹞傷寒若吐下後心下逆滿气上衝胸起則頭眩脈沈緊發汗則動經身爲振振搖者﹝苓桂術甘證﹞太陽病發汗汗出不解仍發熱心下悸頭眩身動振振欲擗地者﹝眞武證﹞發汗多叉手自冒心心下悸欲得按者﹝桂枝甘艸證﹞未持脈病患叉手自冒心令咳不咳此必耳聾以重發汗虛故﹝陽虛耳聾證﹞脈浮數當汗愈若下之身重心悸者不可發汗若自汗出而解以尺中脈微此裏虛須表裏實津液和便汗出愈﹝身重心悸證﹞發汗後臍下悸者欲作奔豚﹝桂苓甘棗證﹞燒鍼令汗鍼處被寒核起而赤必發奔豚气從少腹上衝心灸其核上各一壯與桂枝加桂湯﹝桂枝加桂證﹞太陽病下之後气上衝者﹝桂枝加桂證﹞傷寒脈浮以火劫之亡陽必驚狂起臥不安﹝桂枝去芍藥加蜀漆龍骨牡蠣癥﹞太陽傷寒加溫鍼必驚也﹝溫鍼亡陽癥﹞火逆下之因燒鍼煩躁者﹝桂枝甘艸龍骨牡蠣癥﹞發汗若下之病仍不解煩躁者﹝茯苓四逆癥﹞下之復發汗晝日煩躁不得眠夜安靜不嘔不渴無表癥脈微沈無大熱者﹝漧薑附子癥﹞汗家重發汗必恍惚心亂小便已陰疼與禹餘糧丸﹝禹餘糧癥﹞病患有寒復發汗胃中冷必吐蛔﹝入厥陰胃冷吐蛔癥﹞病發於陽而反下之熱入因作結胸病發於陰而反下之因作痞太陽病脈浮而動數頭痛發熱微盜汗出反惡寒者表未解也反下之動數變遲膈內拒痛胃空虛客气動膈短气煩躁懊陽气內陷心下因硬則爲結胸大陷胸主之若不結胸但頭汗出劑頸而還小便不利者身必發黃﹝大陷胸湯證﹞傷寒六七日結胸熱實脈沈緊心下痛按之石硬者﹝大陷胸湯癥﹞太陽病重發汗而復下之不大便五六日舌上燥而渴日晡小有潮熱從心下至少腹硬滿而痛不可近者﹝大陷胸湯癥﹞結胸者項彊如柔痙狀下之則和﹝大陷胸丸癥﹞小結胸正在心下按之則痛脈浮滑者﹝小陷胸湯癥﹞太陽病下之其脈促不結胸者此欲解也脈浮者必結胸脈緊者必咽痛脈弦者必兩脇拘急脈細數者頭痛未止脈沈緊者必欲嘔脈沈滑者協熱利脈浮滑者必下血﹝結胸脈法﹞太陽病二三日不得臥但欲起心下必結脈微弱者此本有寒分也反下之若利止必作結胸未止者四日復下之此作協熱利也﹝結胸變癥﹞太陽病外未解而數下之遂協熱而利利不止心下痞硬表裏不解者﹝痞癥人參桂枝癥﹞傷寒大下復發汗心下痞惡寒者表未解也當先解表方可攻痞解表宜桂枝湯攻痞宜大黃黃連瀉心湯﹝大黃黃連瀉心癥﹞脈浮緊復下之緊反入裏則作痞按之濡但气痞耳痞濡其脈關上浮者大黃黃連瀉心湯主之痞而復惡寒汗出者附子瀉心湯主之﹝附子瀉心癥﹞太陽中風下利嘔逆表解者乃可攻之汗出發作有時頭痛心下痞硬滿引脇下痛漧嘔短气汗出不惡寒此表解裏未和也﹝十棗湯癥﹞傷寒汗解後胃中不和心下痞硬幹噫食臭脇下有水气腹中雷鳴下利者﹝生薑瀉心癥﹞傷寒中風反下之下利日數十行腹中雷鳴心下痞硬而滿漧嘔心煩不安醫謂痞不盡復下之痞益甚此非結熱以胃中虛客气上逆故硬也﹝甘艸瀉心癥﹞傷寒服湯藥利不止心下痞硬服瀉心湯已復以他藥下之利不止以理中與之利益甚理中者理中焦此利在下焦赤石脂禹餘糧湯主之復利不止當利其小便﹝石脂禹糧癥﹞本以下之故心下痞與瀉心湯痞不解渴而口煩躁小便不利﹝五苓癥﹞傷寒發汗吐下解後心下痞硬噫气不除者﹝旋覆花代赭石癥﹞病如桂枝癥頭不痛項不彊寸微浮胸中痞硬气沖咽喉不得息此胸有寒也當吐之宜瓜蒂散諸亡血家不可與﹝瓜蒂散癥﹞傷寒吐下後發汗虛煩脈甚微八九日心下痞硬脇下痛气沖咽喉眩冒經脈動惕者久而成痿﹝經脈動惕癥﹞太陽病醫發汗遂發熱惡寒復下之心下痞表裏俱虛陰陽气並竭無陽則陰獨復加燒鍼因胸煩面色靑黃膚者難治令色微黃手足溫者易愈﹝表裏俱虛癥﹞太陽病欲解時巳至未上不治病結胸證脈浮大者下之則死﹝結胸忌下證﹞結胸證悉具煩躁者死﹝結胸煩躁證﹞如結胸狀飲食如故時時下利寸脈浮關脈細小沈緊名曰髒結舌上白苔滑者難治﹝髒結證﹞病脇下素有痞連在臍旁痛引少腹入陰筋者此名髒結死﹝髒結證﹞髒結無陽證不往來寒熱其人反靜舌上苔滑者不可攻也﹝髒結證﹞

方藥桂枝湯桂枝芍藥甘艸大棗生薑麻黃湯麻黃桂枝甘艸杏仁桂枝麻黃各半湯桂枝芍藥甘艸大棗生薑麻黃杏仁桂枝二越婢一湯桂枝芍藥甘艸大棗生薑麻黃石膏桂枝二麻黃一湯桂枝芍藥甘艸大棗生薑麻黃杏仁大靑龍湯麻黃桂枝甘艸大棗生薑杏仁石膏小靑龍湯麻黃桂枝芍藥甘艸半夏五味子細辛漧薑白虎湯石膏知母甘艸粳米白虎加人參湯石膏知母甘艸粳米人參五苓散茯苓豬苓澤瀉白術桂枝茯苓甘艸湯茯苓桂枝生薑甘艸文蛤散白散桔梗貝母巴豆桃核承气湯桃仁桂枝甘艸大黃芒硝抵當湯大黃水蛭虻虫桃仁抵當丸湯三之一爲丸麻黃杏仁甘艸石膏湯甘艸漧薑湯芍藥甘艸湯新加湯桂枝甘艸大棗芍藥生薑人參於桂枝湯內加芍藥生薑﹝各一兩﹞人參﹝三兩﹞

葛根黃連黃芩湯葛根黃連黃芩甘艸桂枝去芍藥湯桂枝甘艸生薑大棗桂枝去芍藥加附子湯桂枝甘艸大棗生薑附子桂枝加濃朴杏子湯桂枝芍藥甘艸大棗生薑濃朴杏仁桂枝去桂加茯苓白術湯芍藥甘艸大棗生薑茯苓白術濃朴生薑甘艸半夏人參湯梔子濃朴湯梔子濃朴枳實梔子漧薑湯梔子豉湯梔子甘艸豉湯梔子生薑豉湯桂枝加附子湯桂枝芍藥甘艸大棗附子生薑芍藥甘艸附子湯茯苓白術桂枝甘艸湯桂枝甘艸湯茯苓桂枝甘艸大棗湯桂枝加桂湯桂枝芍藥甘艸大棗生薑於桂枝湯內加桂枝﹝二兩﹞

桂枝去芍藥加蜀漆龍骨牡蠣湯桂枝甘艸大棗生薑蜀漆龍骨牡蠣桂枝甘艸龍骨牡蠣湯茯苓四逆湯茯苓人參甘艸漧薑附子漧薑附子湯大陷胸湯大黃芒硝甘遂大陷胸丸大黃芒硝葶藶杏仁白蜜爲丸小陷胸湯黃連半夏栝蔞實桂枝人參湯桂枝人參白術甘艸漧薑大黃黃連湯附子瀉心湯附子大黃黃連黃芩十棗湯大棗芫花甘遂大戟生薑瀉心湯生薑半夏黃芩黃連炙艸人參漧薑大棗甘艸瀉心湯甘艸大棗漧薑半夏黃芩黃連赤石脂禹餘糧湯旋復花代赭石湯旋復花代赭石生薑半夏甘艸人參大棗瓜蒂散瓜蒂赤小豆

陽明

腑病連經病患煩熱汗出則解又如瘧狀日晡發熱者屬陽明脈實宜下之浮虛宜發汗下之與大承气湯發汗宜桂枝湯陽明病脈遲汗出多微惡寒者表未解也可發汗﹝桂枝癥﹞陽明病脈浮無汗而喘者發汗則愈﹝麻黃癥﹞太陽與陽明合病喘而胸滿者不可下﹝麻黃癥﹞太陽病項背彊KTKT反汗出惡風﹝桂枝葛根癥﹞太陽病項背彊KTKT無汗惡風﹝葛根癥﹞太陽與陽明合病者必自下利﹝葛根癥﹞太陽與陽明合病不下利但嘔﹝葛根半夏癥﹞

腑病陽明之爲病胃家實也傷寒三日陽明脈大身熱汗自出不惡寒反惡熱﹝陽明外癥﹞病有得之一日不發熱而惡寒何也曰𨿽得之一日惡寒將自罷卽自汗出而惡熱也﹝陽明外癥﹞惡寒何故自罷曰陽明居中土無所復傳始𨿽惡寒二日自止也﹝陽明外癥﹞傷寒發熱無汗嘔不能食反汗出然﹝陽明外癥﹞傷寒脈浮緩手足自溫者是爲系在太陰身當發黃若小便自利不發黃至七八日大便硬者轉系陽明其人然微汗出也﹝陽明外癥﹞太陽陽明者脾約正陽陽明者胃家實少陽陽明者發汗利小便已胃中燥煩熱大便難﹝陽明來路﹞太陽病若發汗若下若利小便此亡津液胃中漧燥轉屬陽明不更衣內實大便難﹝陽明來路﹞太陽病初得時發其汗汗出不徹因轉屬陽明﹝陽明來路﹞二陽並病太陽初得時發其汗汗出不徹因轉屬陽明續自微汗出不惡寒若太陽證不罷不可下下之爲逆可小發汗面色緣緣正赤者陽郁在表當解之燻之若發汗不徹陽郁不得越其人煩躁不知痛處乍在腹中乍在四肢按之不可得短气但坐以汗出不徹故也更發汗則愈何以知汗不徹脈澀故也﹝陽明來路﹞太陽病三日發汗不解蒸蒸發熱者屬胃也﹝調胃承气癥﹞二陽並病太陽證罷但發潮熱手足汗出大便難而譫語下之則愈﹝大承气癥﹞陽明病脈遲𨿽汗出不惡寒者身必重短气腹滿而喘有潮熱者此外欲解可攻裏也手足然汗出者此大便已硬大承气主之若汗多微發熱惡寒者外未解也其熱不潮未可與承气湯若腹大滿不通者可與小承气湯微和胃气﹝小承气癥﹞陽明病若吐若下若發汗微煩小便數大便因硬﹝小承气癥﹞陽明病不吐不下心煩﹝調胃承气癥﹞陽明病本汗出重發汗病瘥尙微煩不了了者大便必硬以亡津液胃漧燥故硬當問其小便若本小便日三四行今日再行故知大便不久出今爲小便數少以津液當還胃中也﹝亡津便硬癥﹞陽明病自汗出若發汗小便自利者此津液內竭𨿽硬不可攻之當須自欲大便宜蜜煎導通之土瓜根大豬膽汁皆可爲導﹝蜜煎導癥﹞趺陽脈浮而澀浮則胃气彊澀則小便數浮澀相搏大便難其脾爲約﹝麻仁大癥﹞得病二三日脈弱無太陽柴胡癥煩躁心下硬至四五日𨿽能食與小承气湯少少和之令小安至六日與承气湯一升若不大便六七日小便少者𨿽不能食初硬後必溏未成硬攻之必溏須小便利屎定硬乃可攻宜大承气湯﹝大承气癥﹞陽明病潮熱大便微硬可與大承气湯不硬不可與之若不大便六七日恐有燥屎欲知之少與承气湯腹中轉失气者可攻不轉失气初硬後必溏攻之必脹滿不能食也欲飲水者與水則噦其後熱者必大便硬而少以小承气和之﹝小承气癥﹞陽明病譫語發潮熱脈滑而疾小承气主之因與承气湯一升腹中轉失气更服一升若不轉失气勿更與之明日不大便脈反微澀者裏虛也爲難治不可更與承气湯也﹝小承气癥﹞傷寒吐下後不解不大便五六日至十餘日潮熱不惡寒獨語如見鬼劇者發則不識人循衣摸牀惕而不止微喘直視脈弦者生微者但發譫語大承气主之若一服利止後服﹝大承气癥﹞傷寒四五日脈沈而喘滿沈爲在裏而反發汗津液越出大便難表虛裏實久則譫語﹝亡津譫語癥﹞汗出譫語以有燥屎在胃此爲風也過經乃可下之下之若早語言必亂表虛裏實故也﹝大承气癥﹞傷寒十三日不解過經譫語者以有熱也當下之若小便利者大盒飯硬而反下利胃脈調和知醫以丸藥下之非其治也若自下利者脈當微厥今反和者此內實也調胃承气湯主之﹝調胃承气癥﹞陽明病下之懊而煩胃中有燥屎者可攻腹微滿初硬後必溏不可攻﹝大承气癥﹞陽明病譫語有潮熱反不能食胃中必有燥屎五六枚宜大承气若能食者但硬耳﹝大承气癥﹞小便不利大便乍難乍易時有微熱喘冒不得臥者有燥屎也﹝大承气癥﹞不大便五六日繞臍痛煩躁發作有時者此有燥屎﹝大承气癥﹞大下後六七日不大便煩不解腹滿痛者此有燥屎本有宿食也﹝大承气癥﹞陽明少陽合病必下利脈不負者順也負者失也互相克賊爲負也脈滑而數者有宿食也當下之﹝大承气癥﹞三陽合病脈浮大上關上但欲眠睡目合則汗﹝三陽合病癥﹞脈陽微汗出少者爲自和也汗出多爲太過陽脈實因發汗多出亦太過爲陽絕於裏亡津液大便因硬﹝汗多亡津癥﹞脈浮而芤浮爲陽芤爲陰浮芤相搏胃气生熱其陽則絕﹝胃熱陽絕癥﹞發汗不解腹滿痛者急下之﹝大承气癥﹞陽明病發熱汗多者急下之﹝大承气癥﹞傷寒六七日目中不了睛不和無表裏癥大便難身微熱此爲實也急下之﹝大承气癥﹞陽明病喜忘者必有蓄血屎𨿽硬大便反易色必黑宜下之﹝抵當癥﹞

病患無表裏癥發熱七八日𨿽脈浮數者可下之已下脈數不解合熱則消穀善饑至七八日不大便有瘀血也宜抵當湯脈不解利不止必協熱而便膿﹝抵當癥﹞陽明病下血譫語此爲熱入血室但頭汗出者刺期門隨其熱而泄之﹝熱入血室癥﹞陽明病欲解時從申至戌上虛證陽明病若能食名中風不能食名中寒陽明病若中寒不能食小便不利手足汗出此欲作固瘕大便初硬後溏以胃中冷水谷不別故也﹝中寒瘕泄癥﹞脈浮而遲表熱裏寒下利淸谷者四逆主之若胃中虛冷不能食者飲水則噦﹝四逆癥﹞陽明病不能食攻其熱必噦胃中虛冷故也﹝胃中虛冷癥﹞傷寒大吐下之極虛復極汗出者以外气拂郁復與水發其汗因得噦胃中寒冷故也﹝胃中寒冷癥﹞傷寒噦而腹滿視其前後知何部不利利之愈﹝噦而腹滿癥﹞陽明病反無汗身如虫行皮中此久虛故﹝身癢無汗癥﹞陽明病反無汗而小便利二三日咳嘔手足厥者必苦頭痛若不咳不嘔手足不厥者頭不痛﹝咳嘔厥逆癥﹞陽明病但頭眩不惡寒故能食而咳其人必咽痛若不咳者咽不痛﹝咳逆咽痛癥﹞食穀欲嘔者屬陽明吳茱萸湯主之得湯反劇屬上焦﹝吳茱萸癥﹞傷寒嘔多𨿽有陽明癥不可攻﹝嘔多忌攻癥﹞太陽病寸緩關浮尺弱發熱汗出復惡寒不嘔但心下痞者醫下之也如不下者不惡寒而渴者此轉屬陽明小便數者大便必硬不更衣十日無所苦也渴欲飲水少與之但以法救之渴者宜五苓散﹝五苓散癥﹞陽明病心下硬滿不可攻攻之利止者愈﹝心下硬滿癥﹞陽明中風口苦咽漧腹滿微喘發熱惡寒脈浮緊若下之則腹滿小便難也﹝寒熱脈緊癥﹞陽明病脈浮緊咽燥口苦腹滿而喘發熱汗出不惡寒反惡熱身重若發汗則躁心憒憒反譫語若加燒鍼必怵惕煩躁不得眠若下之則胃中空虛客气動膈心中懊舌上苔者梔子豉湯主之若渴欲飲水口漧舌燥白虎加人參湯主之若脈浮發熱渴欲飲水小便不利豬苓湯主之﹝梔子白虎豬苓癥﹞發汗多重發汗亡陽譫語脈自和者不死﹝汗多亡陽癥﹞實則譫語虛則鄭聲﹝譫語鄭聲癥﹞陽明病下之外有熱手足溫不結胸懊饑不能食但頭汗出﹝梔子豉癥﹞三陽合病腹滿身重難以轉側口不仁面垢譫語遺尿發汗則譫語下之則額上生汗手足逆冷﹝入太陰﹞若自汗者白虎湯主之﹝白虎癥﹞陽明病汗多而渴者不可與豬苓湯以汗多胃中燥豬苓復利小便故也﹝汗多胃燥癥﹞陽明病口燥但欲漱水不欲咽此必衄﹝口燥欲衄癥﹞脈浮發熱口漧鼻燥能食者則衄﹝鼻燥欲衄癥﹞陽明病脈浮緊必潮熱發作有時但浮必盜汗﹝脈浮盜汗癥﹞陽明病初欲食小便反不利大便調骨節疼如有熱狀奄然發狂汗出然解者此水不勝穀气與汗共並脈緊則愈﹝汗解緊愈癥﹞陽明病面合赤色不可攻必發熱色黃小便不利也﹝發熱色黃癥﹞陽明病無汗小便不利而懊者必發黃﹝無汗發黃癥﹞陽明病被火額微汗小便不利必發黃﹝微汗發黃癥﹞陽明病發熱汗出此爲熱越不發黃但頭汗出劑頸而還小便不利渴飲水漿者此瘀熱在裏必發黃茵陳蒿湯主之﹝茵陳蒿癥﹞陽明病脈遲食飽則微煩頭眩必小便難此欲作谷疸𨿽下之腹滿如故脈遲故也﹝脈遲發黃癥﹞陽明中風脈弦浮大短气腹滿脇下及心痛久按之气不通鼻幹不得汗嗜臥一身及面目悉黃小便難有潮熱時時噦耳前後腫刺之小瘥外不解過十日脈續浮者與小柴胡脈但浮無餘癥者與麻黃湯﹝柴胡麻黃癥﹞陽明病潮熱大便溏小便自可胸脇滿不去者﹝小柴胡癥﹞陽明病脇下硬滿不大便而嘔舌上白苔者可與小柴胡湯上焦通津液下胃气和然汗出解﹝小柴胡癥﹞

不治病傷寒吐下後不解不大便五六日至十餘日日晡潮熱不惡寒獨語如見鬼劇者發則不識人循衣摸牀惕而不安微喘直視脈澀者死陽明病心下硬滿攻之利逆不止者死﹝硬滿癥﹞發汗多重發汗亡陽譫語脈短者死﹝汗多亡陽癥﹞直視譫語喘滿者死下利者亦死﹝譫語喘滿癥﹞陽明中風脈弦浮大短气腹滿脇下及心痛久按之气不通鼻幹不得汗嗜臥一身及面目悉黃小便難有潮熱時時噦耳前後腫刺之小瘥外不解若不尿腹滿加噦者不治﹝柴胡麻黃癥﹞

方藥桂枝加葛根湯桂枝芍藥甘艸大棗生薑葛根葛根湯葛根麻黃桂枝芍藥甘艸生薑大棗葛根加半夏湯葛根麻黃桂枝芍藥甘艸生薑大棗半夏調胃承气湯大黃甘艸芒硝大承气湯大黃芒硝枳實小承气湯大黃濃朴枳實蜜煎導方煎凝作挺納穀道豬膽汁方和醋灌穀道麻仁丸麻子芍藥杏仁大黃濃朴枳實煉蜜丸吳茱萸湯吳茱萸生薑人參大棗豬苓湯豬苓茯苓澤瀉滑石阿膠

少陽

經病傷寒三日少陽脈小者欲已也﹝傳經﹞傷寒三日三陽爲盡三陰當受邪其人反能食不嘔此爲三陰不受邪也﹝傳經﹞

本病少陽之爲病口苦咽漧目眩傷寒五六日中風寒熱往來胸脇苦滿嘿嘿不欲飲食心煩喜嘔或心中煩而不嘔或渴或腹中痛或脇下痞硬或心下悸小便不利或不渴身微熱或咳﹝小柴胡癥﹞血弱气盡腠理開邪气因入與正气相搏結於脇下正邪分爭往來寒熱休作有時默默不欲食臟腑相連其痛必下邪髙痛下故使嘔也﹝小柴胡癥﹞傷寒中風有柴胡癥但見一癥便是不必悉具﹝小柴胡癥﹞傷寒四五日身熱惡寒頭項彊脇下滿手足溫而渴﹝小柴胡癥﹞嘔而發熱者﹝小柴胡癥﹞傷寒六七日發熱微惡寒肢節煩疼微嘔心下支結外證未去者﹝柴胡桂枝癥﹞太陽病十日已去脈浮細而嗜臥外已解也設胸滿腹痛與小柴胡湯脈但浮者與麻黃湯﹝小柴胡癥﹞傷寒陽脈澀陰脈弦法當腹中急痛者先用小建中湯不瘥與小柴胡湯﹝小柴胡癥﹞嘔家不可與建中湯以甜故﹝小柴胡癥﹞婦人中風發熱惡寒經水適來得之七八日熱除而脈遲身涼胸脇下滿如結胸狀譫語者此爲熱入血室當刺期門隨其熱而泄之﹝熱入血室癥﹞婦人中風七八日續得寒熱發作有時經水適斷者此爲熱入血室其血必結故使如瘧狀發作有時小柴胡湯主之﹝熱入血室癥﹞婦人傷寒發熱經水適來晝日明了暮則譫語如見鬼狀者此爲熱入血室無犯胃气及上二焦則愈﹝熱入血室癥﹞

入陽明病服柴胡湯已渴者屬陽明也以法治之﹝屬陽明癥﹞太陽少陽合病自下利者與黃芩湯若嘔者黃芩加半夏生薑湯﹝黃芩半夏癥入陽明去路﹞傷寒發熱汗出不解心中痞硬嘔吐而下利者﹝大柴胡癥入陽明去路﹞傷寒五六日頭汗出微惡寒手足冷心下滿口不欲食大便硬脈細者此爲陽微結必有表復有裏也脈沈亦在裏也汗出爲陽微假令純陰結不得復有外癥悉入在裏此爲半在表半在裏也脈𨿽沈緊不得爲少陰病所以然者陰不得有汗今頭汗出知非少陰可與小柴胡湯設不了了者得屎而解﹝大柴胡癥入陽明去路﹞太陽病過經十餘日心中溫溫欲吐胸中痛大便反溏腹微滿鬱鬱微煩先此時自極吐下者與調胃承气湯若不爾者不可與但欲嘔胸中痛微溏者此非柴胡癥以嘔故知極吐下也﹝調胃承气癥入陽明去路﹞

入三陰病傷寒六七日無大熱其人躁煩者此爲陽去入陰也﹝傳經入三陰去路﹞

壞病本太陽病轉入少陽脇下硬滿漧嘔不能食往來寒熱尙未吐下脈沈緊者與小柴胡湯若已吐下發汗溫鍼譫語柴胡癥罷此爲壞病傷寒脈弦細頭痛發熱者屬少陽少陽不可發汗發汗則譫語此屬胃胃和則愈胃不和則煩而悸﹝譫語煩悸癥入陽明去路﹞傷寒二三日心煩而悸者﹝小建中癥﹞傷寒脈結代心動悸者﹝炙甘艸癥﹞少陽中風兩耳無所聞目赤胸中滿而煩者不可吐下吐下則悸而驚﹝煩滿驚悸癥﹞傷寒八九日下之胸滿煩驚小便不利譫語一身盡重不可轉側者﹝柴胡龍骨牡蠣癥﹞

柴胡湯癥下之若柴胡癥不罷者復與柴胡湯必蒸蒸而振發熱汗出而解﹝小柴胡癥﹞太陽病過經十餘日反二三下之後四五日柴胡癥仍在者先與小柴胡湯嘔不止心下急鬱鬱微煩爲未解也大柴胡湯下之則愈﹝大柴胡癥﹞傷寒十三日不解胸脇滿而嘔日晡潮熱已而微利此本柴胡證下之而不利今反利者知醫以丸藥下之非其治也潮熱者實也先宜小柴胡解外後以柴胡加芒硝主之﹝大柴胡癥﹞傷寒五六日已發汗而復下之胸脇滿微結小便不利渴而不嘔但頭汗出往來寒熱心煩此未解也﹝柴胡桂枝榦姜癥入太陰﹞得病六七日脈遲浮弱惡風寒手足溫醫二三下之不能食脇下滿痛面目身黃頭項彊小便難者與柴胡湯後必下重本渴而飲水嘔者柴胡湯不中與也食穀者噦﹝誤下體黃癥﹞太陽少陽並病頭項彊痛或眩冒時如結胸心下痞硬當刺大椎第一間肺兪肝兪不可發汗發汗則譫語脈弦五六日譫語不止當刺期門﹝結胸初癥﹞太陽少陽並病心下硬頸項彊而眩者當刺大椎肺兪肝兪愼勿下之﹝結胸初癥﹞傷寒十餘日熱結在裏復往來寒熱者與大柴胡湯但結胸無大熱者此謂水結在胸脇也但頭微汗出者大陷胸湯主之﹝結胸癥﹞傷寒五六日嘔而發熱柴胡癥具以他藥下之柴胡證仍在復與柴胡湯𨿽已下不爲逆必蒸蒸而振發熱汗出而解若心下滿而硬痛此爲結胸大陷胸主之但滿而不痛者此爲痞柴胡湯不中與也宜半夏瀉心湯﹝結胸痞癥﹞

太陽少陽並病反下之成結胸心下硬下利不止水漿不下其人心煩﹝結胸癥﹞少陽病欲解時從寅至辰上方藥小柴胡湯柴胡黃芩半夏人參甘艸生薑大棗柴胡桂枝湯柴胡黃芩人參半夏大棗生薑桂枝芍藥小建中湯桂枝芍藥甘艸大棗生薑膠飴黃芩湯黃芩芍藥甘艸大棗黃芩加半夏生薑湯黃芩芍藥甘艸大棗半夏生薑大柴胡湯柴胡黃芩芍藥半夏生薑大棗枳實大黃炙甘艸湯甘艸人參大棗生地黃阿膠麥冬麻仁桂枝生薑柴胡加龍骨牡蠣湯柴胡半夏人參大棗生薑桂枝茯苓大黃鉛丹龍骨牡蠣柴胡加芒硝湯柴胡黃芩半夏生薑人參甘艸大棗芒硝柴胡桂枝榦姜湯柴胡黃芩甘艸榦姜桂枝牡蠣栝蔞根半夏瀉心湯半夏人參大棗漧薑甘艸黃芩黃連

太陰

髒病連經太陰病脈浮者可發汗宜桂枝湯﹝太陰經病桂枝癥﹞下利腹脹滿身體疼痛者先溫其裏乃攻其表溫裏宜四逆湯攻表宜桂枝湯﹝四逆桂枝癥﹞本太陽病醫反下之因而腹滿時痛者屬太陰也﹝桂枝芍藥癥﹞大實痛者桂枝加大黃主之﹝桂枝大黃癥﹞

髒病太陰之爲病腹滿而吐食不下自利益甚時腹自痛若下之必胸下結硬發熱頭痛脈反沈不瘥身體疼痛當溫其裏宜四逆湯﹝四逆癥﹞下利淸谷不可攻表汗出必脹滿﹝下利淸谷癥﹞自利不渴者屬太陰其髒有寒故也當溫之﹝四逆癥﹞傷寒胸中有熱胃中有邪气腹中痛欲嘔吐者﹝黃連湯癥﹞太陰爲病脈弱續自便利設當行大黃芍藥者宜減之以胃气弱易動故也﹝芍藥大黃癥﹞傷寒脈浮而緩手足自溫者系在太陰太陰身當發黃若小便自利者不能發黃至七八日𨿽暴煩下利日十餘行必自止以脾家實腐穢當去也﹝暴煩下利癥﹞傷寒七八日身黃如橘子色小便不利腹微滿﹝茵陳蒿癥﹞傷寒瘀熱在裏身必發黃﹝麻黃連翹赤小豆癥﹞傷寒身黃發熱者﹝梔子柏皮癥﹞傷寒發汗已身目爲黃以寒濕在裏不解故也不可下當於寒濕中求之﹝寒濕髮黃癥﹞太陰中風四肢煩疼陽微陰澀而長者爲欲愈﹝中風欲愈﹞太陰病欲解時從亥至醜上方藥四逆湯甘艸漧薑附子黃連湯黃連半夏人參甘艸大棗榦姜桂枝桂枝芍藥湯桂枝甘艸大棗生薑芍藥於桂枝湯內加芍藥三兩桂枝加大黃湯桂枝甘艸大棗生薑芍藥大黃茵陳蒿湯茵陳蒿梔子大黃麻黃連翹赤小豆湯麻黃杏仁生薑生梓白皮連翹甘艸大棗赤小豆梔子柏皮湯梔子甘艸黃柏皮

少陰

髒病連經少陰病始得之反發熱脈沈者﹝麻附細辛癥﹞少陰病得之二三日麻黃附子甘艸湯微發汗以二三日無裏癥故也﹝麻附甘艸癥﹞

髒病少陰之爲病脈微細但欲寐也少陰病脈細沈數病爲在裏不可發汗﹝髒病忌汗癥﹞少陰病脈沈者急溫之﹝四逆癥﹞少陰病身體疼手足寒骨節痛脈沈者﹝附子湯癥﹞少陰病得之一二日口中和其背惡寒者當灸之附子湯主之﹝附子癥﹞

少陰病咳而下利譫語者被火气劫故也小便必難以彊責少陰汗也﹝咳利譫語癥﹞少陰病脈微不可發汗亡陽故也陽已虛尺脈微弱者復不可下之﹝發汗亡陽癥﹞脈陰陽俱緊反汗出者亡陽也此屬少陰法當咽痛而復吐利﹝咽痛吐利癥﹞少陰病二三日咽痛者可與甘艸湯不瘥與桔梗湯﹝甘艸桔梗癥﹞少陰病咽中痛半夏散及湯主之﹝半夏散癥﹞少陰病咽中痛傷生瘡不能語言聲不出者﹝苦酒湯癥﹞少陰病下利咽痛胸滿心煩﹝豬膚湯癥﹞少陰病飲食入口卽吐心中溫溫欲吐復不能吐始得之手足寒脈弦遲者此胸中實不可下也當吐之若膈上有寒飲漧嘔者不可吐也急溫之宜四逆湯﹝四逆癥﹞少陰病欲吐不吐心煩但欲寐五六日自利而渴屬少陰也虛故引水自救若小便色白者少陰病形悉具小便白者以下焦虛有寒不能制水故也﹝下利煩渴癥﹞

少陰病吐利手足厥冷煩躁欲死﹝吳茱萸癥﹞少陰病二三日至四五日腹疼小便不利四肢沈重疼痛自下利者此爲有水气其人或咳或小便利或不利或嘔者眞武湯主之﹝眞武癥﹞少陰病下利脈微澀嘔而汗出必數更衣反少者當溫其上灸之﹝嘔利汗出癥﹞少陰病下利六七日咳而嘔渴心煩不得眠﹝豬苓癥﹞少陰病四逆或咳或悸或小便不利或腹中痛或泄利小重﹝四逆散癥﹞

少陰病下利淸谷裏寒外熱手足厥逆脈微欲絕身反不惡寒其人面色赤或腹痛漧嘔咽痛或利止脈不出者通脈四逆湯主之其脈出卽愈﹝通脈四逆癥﹞少陰病下利﹝白通湯癥﹞少陰病下利脈微者與白通湯利不止厥逆無脈漧嘔煩者白通加豬膽汁湯主之微續者生﹝白通豬膽汁癥﹞少陰病二三日至四五日腹痛小便不利下利不止便膿血﹝桃花湯癥﹞少陰病下利便膿血可刺﹝下利膿血癥﹞少陰病八九日一身手足盡熱者以熱在膀胱必便血﹝身熱便血癥﹞少陰病吐利手足不厥冷反發熱者不死脈不至者灸少陰七壯﹝陽回不死癥﹞少陰病下利便膿血﹝桃花湯癥﹞少陰病惡寒而蜷時自煩欲去衣被者可治﹝陽回癥﹞少陰病下利若利自止惡寒而蜷臥手足溫者可治﹝陽回癥﹞少陰病脈緊至七八日自下利脈暴微手足反溫脈緊反去者爲欲解也𨿽煩下利必自愈﹝陽回癥﹞少陰負趺陽者爲順也﹝土盛水負癥﹞少陰病得之二三日以上心煩不得臥﹝土勝水負黃連阿膠癥﹞少陰病得之二三日口燥咽漧者急下之﹔宜大承气湯﹝土勝水負大承气癥﹞少陰病自利淸水色純靑心下必痛口漧燥者急下之宜大承气湯﹝土勝水負大承气癥﹞少陰病六七日腹脹不大便者急下之宜大承气湯﹝土勝水負大承气癥﹞少陰中風脈陽微陰浮爲欲愈﹝中風欲癥﹞少陰病欲解時從子至寅上不治病少陰病但厥無汗而彊發之必動其血未知從何道出或從口鼻或從目出是名下厥上竭爲難治﹝發汗動血癥﹞少陰病下利脈微與白通湯利不止厥逆無脈漧嘔煩者服白通加豬膽汁湯脈暴出者死微續者生少陰病脈微沈細但欲臥汗出不煩自欲吐至五六日自利復煩躁不得臥寐者死﹝亡陽死癥﹞少陰病吐利煩躁四逆者死少陰病四逆惡寒而身蜷脈不至不煩而躁者死少陰病惡寒身蜷而利手足逆冷者不治少陰病下利止而頭眩時時自冒者死少陰病六七日息髙者死方藥麻黃附子細辛湯麻黃附子甘艸湯附子湯附子茯苓人參白術芍藥甘艸湯桔梗湯桔梗甘艸半夏散半夏桂枝甘艸不能服散以散煎苦酒湯半夏雞子﹝去黃內苦酒半夏﹞

豬膚湯豬皮加白蜜鉛粉熬眞武湯茯苓白術生薑附子芍藥四逆散甘艸枳實柴胡芍藥通脈四逆湯甘艸漧薑附子加蔥白白通湯蔥白漧薑附子白通加豬膽汁湯蔥白漧薑附子煮去滓內豬膽汁人尿桃花湯粳米漧薑赤石脂黃連阿膠湯黃連黃芩芍藥阿膠雞子黃

厥陰

髒病連經傷寒六七日大下後寸脈沈而遲手足厥逆下部脈不至咽喉不利吐膿血泄利不止者爲難治麻黃升麻湯主之﹝麻黃升麻癥﹞

髒病厥陰之爲病消渴气上衝心心中熱疼饑而不欲食食則吐蛔下之利不止傷寒脈微而厥至七八日膚冷其人躁無暫安時此爲髒厥非蛔厥也蛔厥者當吐蛔令病者靜而復時煩此爲髒寒蛔上入膈故煩須臾復止得食而嘔又煩者蛔聞食臭出其人當自吐蛔蛔厥者烏梅丸主之﹝烏梅丸癥﹞陰陽不相順接便爲厥厥者手足逆冷也諸四逆厥者不可下虛家亦然﹝手足厥逆癥﹞

傷寒一二日至四五日而厥者必發熱前熱後必厥厥深熱亦深厥微熱亦微厥應下之而反發汗必口傷爛赤﹝厥熱勝復癥﹞傷寒厥五日熱亦五日設六日當復厥不厥者自愈厥終不過五日以熱五日故知自愈﹝厥熱勝負癥﹞傷寒厥四日熱反三日厥復五日病必進寒多熱少陽气退也﹝厥多熱少癥﹞傷寒熱四日厥反三日復熱四日厥少熱多病當愈四日至七日熱不除當便膿血﹝厥少熱多癥﹞傷寒熱少厥微指頭寒嘿嘿不欲食煩躁數日小便利色白者此熱除也欲得食其病爲愈若厥而嘔胸脇煩滿者其後必便血﹝熱勝便血癥﹞傷寒始發熱六日厥反九日而利厥利者當不能食今反能食者恐爲除中食以索餅不發熱者知胃气尙在必愈恐暴熱來出而復去也後三日脈之熱續在者期之旦日夜半愈所以然者熱與厥相應故愈後三日脈之而脈數其熱不罷者此熱气有餘必發癰膿﹝熱勝癰膿癥﹞傷寒先厥後熱而利者必自止見厥復利﹝厥勝下利癥﹞傷寒先厥後熱下利必自止反汗出咽中痛者其喉爲痺﹝熱勝喉痺癥﹞發熱無汗利必自止若不止必便膿血便膿血其喉不痺﹝熱便膿癥﹞傷寒脈促手足厥逆者可灸之﹝脈促發厥癥﹞手足厥寒脈細欲絕者當歸四逆湯主之若內有久寒者當歸四逆加吳茱萸湯主之﹝當歸四逆癥﹞病患手足厥冷脈乍緊者邪結在胸中心下滿而煩饑不能食者病在胸中當吐之﹝瓜蒂散癥﹞病患手足厥冷言我不結胸少腹滿按之痛者此冷結在膀胱關元也﹝少腹滿痛癥﹞傷寒厥而心下悸者宜先治水當與茯苓甘艸湯卻治其厥不爾水漬入胃必利﹝水漬作利癥﹞傷寒四五日腹中痛若轉气下趨少腹此欲自利也﹝腹痛欲利癥﹞下利脈大者虛也以彊下故也設脈浮革因而腹鳴者屬當歸四逆湯﹝當歸四逆癥﹞大汗若大下利而厥冷者﹝四逆癥﹞大汗出熱不去內拘急四肢疼又下利厥逆而惡寒者﹝四逆癥﹞下利淸谷裏寒外熱汗出而厥者﹝通脈四逆癥﹞傷寒本自寒下復吐下之寒格更逆吐下食入口則吐﹝漧薑連芩人參癥﹞

漧嘔吐涎沫頭痛者﹝吳茱萸癥﹞嘔家有癰膿者不可治嘔膿盡自愈﹝癰膿作嘔癥﹞嘔而脈弱小便復利身微熱見厥者難治四逆湯主之﹝四逆癥﹞下利脈沈弦者下重也脈大者爲未止脈微弱數者爲欲自止𨿽發熱不死﹝陽回不死癥﹞下利脈沈遲面少赤身微熱下利淸谷者必鬱冒汗出而解病患必微厥所以然者其面戴陽下虛故也﹝陽回癥﹞下利脈數有微熱汗出令自愈設復緊爲未解﹝陽回癥﹞下利脈數而渴令自愈不瘥必圊膿血以有熱也﹝陽回圊膿癥﹞下利寸脈反浮數尺中自澀必圊膿血﹝陽回圊膿癥﹞下利有微熱而渴脈弱者令自愈﹝陽回自愈癥﹞下利欲飲水以有熱也白頭翁湯主之﹝陽回有熱癥﹞厥陰病欲飲水者少少與之愈﹝陽回飲水癥﹞熱利下重者白頭翁湯主之﹝陽回熱利癥﹞下利譫語者有燥屎也宜小承气湯﹝陽回譫語癥﹞

下利後更煩按之心下濡者爲虛煩宜梔子豉湯﹝陽回生煩癥﹞厥陰中風脈微浮爲欲愈不浮爲未愈﹝厥陰欲愈﹞厥陰病欲解時從丑至卯上不治病傷寒脈遲六七日反與黃芩湯徹其熱腹中應冷當不能食今反能食此名除中必死﹝徹熱除中癥﹞傷寒五六日不結胸腹濡脈虛復厥者不可下此爲亡血下之死﹝脈虛厥逆癥﹞發熱而厥七日下利者爲難治﹝熱厥下利癥﹞傷寒發熱下利至甚厥不止者死﹝陽絕死者﹞傷寒六七日不利便發熱而利其人汗出不止者死有陰無陽也傷寒發熱下利厥逆躁不得臥者死傷寒六七日脈微手足厥冷煩躁灸厥陰厥不還者死下利手足厥冷無脈者灸之不溫若脈不還反微喘者死下利後脈絕手足厥冷時脈還手足溫者生不還者死傷寒下利日十餘行脈反實者死方藥烏梅丸烏梅細辛漧薑人參桂枝當歸蜀椒附子黃連黃柏當歸四逆湯當歸芍藥桂枝細辛通艸甘艸大棗當歸四逆加吳茱萸生薑湯當歸芍藥桂枝細辛通艸甘艸大棗吳茱萸生薑漧薑黃連黃芩人參湯麻黃升麻湯麻黃升麻當歸知母黃芩葳蕤石膏漧薑芍藥白術天冬桂枝茯苓甘艸白頭翁湯白頭翁黃連黃柏秦皮

汗下宜忌

可汗脈浮大者應發汗醫反下之此爲大逆可吐病患手足厥冷脈乍結以客气在胸中心下滿而煩欲食不能食者病在胸中當吐之病胸上諸實胸中鬱鬱而痛不能食欲使人按之而反有涎唾下利日十餘行其脈反遲寸口脈微澀吐之利卽止宿食在上脘當吐之可下下利三部脈皆平按之心下硬者急下之宜大承气湯脈雙弦而遲者必心下硬脈大而緊者陽中有陰也可下之宜大承气湯寸口脈浮而大按之反澀尺中亦微而澀知有宿食當下之宜大承气湯下利不欲食者以有宿食故也當下之宜大承气湯下利脈反滑當有所去下之乃愈宜大承气湯下利脈遲而滑者內實也利未欲止當下之宜大承气湯傷寒後脈沈沈者內實也下解之宜大柴胡湯病患腹中滿痛者此爲實也當下之宜大承气湯下利瘥後至其年月復發者以病不盡也當下之宜大承气湯不可汗脈濡而弱弱反在關濡反在巓微反在上澀反在下微則陽气不足澀則無血陽气反微中風汗出而反躁煩澀則無血厥而且寒陽微發汗躁不得眠脈濡而弱弱反在關濡反在巓弦反在上微反在下弦爲陽運微爲陰寒上實下虛意欲得溫微弦爲虛不可發汗發汗則寒栗不能自還脈濡而緊濡則衛气微緊則營中寒陽微衛中風發熱而惡寒營緊胃中冷微嘔心內煩醫謂有大熱解肌而發汗亡陽虛煩躁心下苦痞堅表裏俱虛竭雜起而頭眩客熱在皮膚悵怏不得眠不知胃气冷緊寒在關元技巧無所施汲水灌其身客熱因時罷栗栗而戰寒重被而覆之汗出而冒巓體惕而又振小便爲微難寒气因水發淸谷不容間嘔變反腸出顚倒不能安手足爲微逆身冷而內煩遲欲從後救安可復追還諸脈得數動微弱者發汗則大便難腹中漧胃燥而煩厥脈緊發汗則聲亂咽嘶舌萎動气在左發汗則頭眩汗不止筋惕肉動气在右發汗卽衄而渴心苦煩飲卽吐水動气在上發汗則气上衝正在心端動气在下發汗則無汗心中大煩骨節苦疼目暈惡寒食則反吐咽中閉塞發汗則吐血气欲絕手足逆冷欲得蜷臥不能自溫衄家不可發汗汗出必額上陷脈緊急直視不能不得眠亡血家發汗則寒栗而振淋家發汗則便血瘡家𨿽身疼痛不可汗汗出則痙咽喉漧燥不可汗咳而小便利若失小便者不可汗汗則四肢厥冷咳者則劇數吐涎沫咽中必幹小便不利心中饑煩雜時而發其形似瘧有寒無熱虛而寒栗咳而發汗蜷而苦滿腹中復堅諸逆發汗病微者難瘥劇者言亂目眩者死不可下脈濡而弱弱反在關濡反在巓微反在上澀反在下微則陽气不足澀則無血陽气反微中風汗出而反躁煩澀則無血厥而且寒陽微不可下下之則心下痞硬脈濡而弱弱反在關濡反在巓弦反在上微反在下弦爲陽運微爲陰寒上實下虛意欲得溫微弦爲虛虛者不可下也脈濡而弱弱反在關濡反在巓浮反在上數反在下浮爲陽虛數爲無血浮爲虛數爲熱浮爲虛自汗出而惡寒數爲痛振寒而栗微弱在關胸下爲急喘汗而不得呼吸呼吸之中痛在於脇振寒相迫形如瘧狀醫反下之故令脈數發熱狂走見鬼心下爲痞小便淋漓小腹甚硬小便則尿血也脈浮而大浮爲气實大爲血虛血虛爲無陰孤陽獨下陰部者小盒飯赤而難胞中當虛今反小便利而大汗法應衛家當微今反更實津液四射榮竭血盡幹煩而不得眠血薄肉消而成暴液醫復以毒藥攻其胃此爲重虛客陽去有期必下如污泥而死微則爲咳咳則吐涎下之則咳止而利因不休利不休則胸中如虫嚙粥入則出小便不利兩脇拘急喘息爲難頸背相引臂則不仁極寒反汗出身冷若冰眼睛不慧語言不休而谷食多入此謂除中口𨿽欲言舌不得前脈數者久數不止止則邪結正气未復邪气卻結於髒故正气浮之與皮毛相得脈數者不可下下之必煩利﹝不止﹞動气在右下之則津液內竭咽燥鼻幹頭眩心悸也動气在左下之則腹內拘急食不下動气更劇𨿽有身熱臥則欲蜷動气在上下之則掌握煩熱身上浮冷熱汗自泄欲得水自灌動气在下下之則腹脹滿雜起頭眩食則下淸谷心下痞咽中閉塞者下之則上輕下重水漿不下臥則欲蜷身急痛下利日數十行諸外實者下之則發微熱亡脈厥者當臍握熱諸虛者下之則大渴求水者易愈惡水者劇病陽多者熱下之則硬無陽陰彊大便硬者下之必淸谷腹滿發汗多亡陽譫語者不可下與桂枝柴胡湯和其營衛以通津液後自愈不可汗下傷寒發熱口中勃勃气出頭痛目黃衄不可制貪水者必嘔惡水者厥若下之咽中生瘡假令手足溫者必下重便膿血頭痛目黃者若下之則兩目閉貪水者脈必厥其聲嚶咽喉塞若發汗則戰栗陰陽俱虛惡水者若下之則裏冷不嗜食大便完谷出若發汗則口中傷舌上白苔躁煩脈實數不大便六七日後必便血若發汗則小便自利也傷寒脈陰陽俱緊惡寒發熱則脈欲厥厥者脈初來大漸漸小更來漸漸大是其候也如此者惡寒甚者翕翕汗出喉中痛熱多者目赤脈多睛不慧醫復發之咽中則傷若復下之兩目閉寒多者必淸谷熱多者便膿血若燻之則身發黃若熨之則咽燥若小便利者可救之小便難者爲危殆傷寒發熱頭痛形象中風常微汗出自嘔者下之益煩心中懊如饑發汗則致痙身彊難以屈伸燻之則發黃不得小便久則發咳吐傷寒發熱頭痛微汗出發汗則不識人燻之則喘不得小便心腹滿下之則短气小便難頭痛背彊加溫鍼則衄

傷寒類證

溫病太陽病發熱而渴不惡寒者爲溫病若發汗已身灼熱者名曰風溫風溫爲病脈陰陽俱浮自汗出身重多眠睡鼻息必語言難出若被下者小便不利直視失溲若被火者微發黃色劇則如驚癇時螈若火燻之一逆尙引日再逆促命期痙病太陽病發熱汗出不惡寒者名曰柔痙太陽病發熱無汗反惡寒者名曰剛痙太陽病發汗太多因致痙病身熱足寒頸項彊急惡寒時頭熱面赤目脈赤獨頭搖卒口噤背反張者痙病也太陽病發熱脈沈而細者名曰痙濕病並方藥太陽病關節疼痛而煩脈沈而細者此名濕痺濕痺之候其人小便不利大便反快但當利其小便濕家之爲病一身盡疼發熱身色如燻黃濕家其人但頭汗出背彊欲得被覆向火若下之早則噦胸滿小便不利舌上如脂者以丹田有熱胸中有寒渴欲得水而不能飲則口燥煩也濕家下之額上汗出微喘小便利者死若下利不止者亦死濕家病身上疼痛發熱面黃而喘頭痛鼻塞而煩其脈大自能飲食腹中和無病病在頭中寒實故鼻塞納藥鼻中則愈風濕相搏一身盡疼痛法當汗出而解值天陰雨不止汗之病不愈者何也曰發其汗汗大出者但風气去濕气在故不愈也若治風濕者發其汗但微微似欲汗出者風濕俱去也病者一身盡疼發熱日晡時劇者此曰風濕此病傷於汗出當風或久傷取冷所致也傷寒八九日風濕相搏身體煩痛不能自轉側不嘔不渴脈浮虛而澀者桂枝附子湯主之若大便硬小便自利者去桂枝加白術湯主之風濕相搏骨節煩疼掣痛不得屈伸近之則痛劇汗出短气小便不利惡風不欲去衣或身微腫者甘艸附子湯主之桂枝附子湯桂枝甘艸大棗生薑附子去桂枝加白術湯甘艸大棗生薑附子白術甘艸附子湯甘艸附子白術桂枝病太陽中者發熱惡寒身重而疼痛其脈弦細芤遲小便已灑灑然毛聳手足逆冷小有勞身卽熱口開前板齒燥若發汗則惡寒甚加溫鍼則發熱甚數下之則淋甚太陽中熱者是也其人汗出惡寒身熱而渴也太陽中身熱疼重而脈微弱此夏月傷冷水水行皮中所致霍亂並方藥嘔吐而利是名霍亂病發熱頭痛身疼惡寒吐利此名霍亂自吐下利止復更發熱也傷寒其脈微澀者本是霍亂今是傷寒卻四五日至陰經上轉入陰必利本嘔下利者不可治也欲似大便而反失气仍不利者此屬陽明也便必硬十三日愈以經盡故也下利後當便硬硬則能食者愈今反不能食到後經中頗能食復過一經能食過之一日當愈不愈者不屬陽明也霍亂頭疼發熱身疼痛熱多欲飲水者五苓散主之寒多不用水者理中湯主之吐利汗出發熱惡寒四肢拘急手足厥冷者四逆湯主之旣吐且利小便復利而大汗出下利淸谷內寒外熱脈微欲絕者四逆湯主之吐已下斷汗出而厥四肢拘急不解脈微欲絕通脈四逆加豬膽汁湯主之惡寒脈微而復和利止亡血也四逆加人參湯主之吐利止而身痛不休者當消息和解其外宜桂枝湯小和之吐利發汗脈平小煩者以新虛不勝穀气故也理中丸人參白術甘艸漧薑通脈四逆加豬膽汁湯甘艸漧薑附子於通脈四逆方內加豬膽汁半合無豬膽以羊膽代四逆加人參湯甘艸漧薑附子人參瘥後勞復陰陽易並方藥大病瘥後喜唾久不了了者胃上有寒當以丸藥溫之宜理中丸傷寒解後虛羸少气气逆欲吐者竹葉石膏湯主之大病瘥後從腰以下有水气者牡蠣澤瀉散主之傷寒瘥已後更發熱小柴胡湯主之脈浮者以汗解脈沈實者以下解之大病瘥後勞復枳實梔子湯主之若有宿食加大黃病患脈已解而日暮微煩以病新瘥人彊與谷脾胃气尙弱故令微煩捐谷則愈﹝以上瘥後勞復﹞

竹葉石膏湯竹葉石膏麥冬人參甘艸粳米半夏牡蠣澤瀉散牡蠣澤瀉葶藶商陸根海藻蜀漆栝蔞根枳實梔子豉湯枳實梔子香豉傷寒陰陽易之爲病其人身體重少气少腹裏急或引陰中筋攣熱上衝胸頭重不欲舉眼中生花膝脛拘急者燒散主之﹝陰陽易﹞

燒散襠﹝近陰處剪燒灰和服﹞

