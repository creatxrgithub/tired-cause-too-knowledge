

證治準繩﹟雜病明王肯堂

自敍

餘發始燥﹐則聞長老道說範文正公未逢時﹐禱於神以不得爲良相﹐願爲良醫。

因嘆古君子之存心濟物﹐如此其切也。當是時﹐顓蒙無所知顧﹐讀岐黃家言﹐輒心開意解﹐若有夙契者。嘉靖丙寅母病阽危﹐常潤名醫﹐延致殆徧﹐言人人殊﹐罕得要領﹐心甚陋之﹐於是銳志學醫。旣起亡妹於垂死﹐漸爲人知﹐延診求方﹐戶屣恆滿。先君以爲妨廢舉業﹐常嚴戒之﹐遂不復窮究。無何舉於鄕﹐又十年成進士﹐選讀中祕書﹐備員史館﹐凡四年﹐請急歸﹐旋被口語﹐終已不振。因伏自念受聖主作養濃恩﹐見謂儲相材﹐𨿽萬萬不敢望文正公﹐然其志不敢不立﹐而其具不敢不勉﹐以庶幾無負父師之教﹐而今已矣。定省之餘﹐頗多暇日﹐乃復取岐黃家言而肆力焉。二親篤老善病﹐卽醫非素習﹐固將學之﹐而況乎輕車熟路也。於是聞見日益廣﹐而藝日益精﹐鄕曲有抱沈﹐醫技告窮者﹐叩閽求方﹐亡弗立應﹐未嘗敢萌厭心﹐所全活者﹐稍稍眾矣。而又念所濟僅止一方﹐孰若著爲書﹐傳之天下萬世耶。偶嘉善髙生隱從余遊﹐因遂采取古今方論﹐參以鄙見﹐而命髙生次第錄之﹐遂先成雜病論與方各八巨。髙生請名﹐余命之曰《證治準繩》。髙生曰﹕何謂也﹖余曰﹕醫有五科七事﹐曰脈﹑曰因﹑曰病﹑曰證﹑曰治爲五科﹐因復分爲三﹐曰內﹑曰外﹑曰亦內亦外﹐並四科爲七事。如陰陽俱緊而浮脈也﹐傷寒因也﹐太陽病也﹐頭痛發熱身痛惡寒無汗證也﹐麻黃湯治也。派析支分﹐毫不容濫﹐而時師皆失之不死者﹐幸而免耳。自陳無擇始發明之﹐而其爲《三因極一方》﹐復語焉不詳。李仲南爲《永類鈐方》﹐枝分派析詳矣﹐而入理不精﹐比附未確。此書之所以作也。曰五科皆備焉﹐而獨名證治何也﹖曰以言證治獨詳故也。是書出﹐而不知醫不能脈者﹐因證檢書而得治法故也。𨿽然﹐大匠之所取﹐平與直者準繩也。而其能用準繩者﹐心目明也。

倘守死句而求活人﹐以準繩爲心目﹐則是書之刻﹐且誤天下萬世﹐而余之罪大矣。

家貧無貲﹐假貸爲之﹐不能就其半﹐會侍禦周鶴陽公以接鹺行縣至金壇﹐聞而助成之﹐遂行於世。

時萬曆三十年歲次壬寅夏五月朔旦念西居士王肯堂宇泰識

第一冊諸中門

卒中暴厥

經云﹕暴病卒死﹐皆屬於火。注云﹕火性速疾故也。然初治之藥﹐不寒而溫﹐不降而升﹐甚者從治也。俗有中風﹑中气﹑中食﹑中寒﹑中暑﹑中濕﹑中惡之別。但見卒然僕倒﹐昏不知人﹐或痰涎壅塞﹑咽喉作聲﹐或口眼斜﹐手足癱瘓﹐或半身不遂﹐或六脈沈伏﹐或指下浮盛者﹐並可用麻油﹑薑汁﹑竹瀝﹐調蘇合香丸﹐如口噤抉開灌之。或用三生飲一兩﹐加人參一兩煎成﹐入竹瀝二三杯﹐薑汁少許。如抉不開﹐不可進藥﹐急以生半夏爲末﹐吹入鼻中﹐或用細辛﹑皂角﹑菖蒲爲末﹐吹入得嚏則蘇。此可以驗其受病深淺﹐則知其可治不可治。﹝詳見中風門口噤條。﹞若口開手撒遺尿者﹐虛極而陽暴脫也﹐速用大料參接補之﹐及臍下大艾灸之。痰涎壅盛者宜吐之﹐急救稀涎散﹐豬牙皂角肥實不蛀者四挺﹐去黑皮﹐晉礬光明者一兩﹐各爲細末研勻﹐輕者五分﹐重者三字﹐溫水調灌下。又碧霞散﹐揀上色精好石綠﹐研篩水飛﹐再研取二三錢﹐同冰片三四豆許研勻﹐以生薄荷汁合溫酒調服之。二藥不大嘔吐﹐但微微令涎自口角流出自蘇。舊說口開心絕﹐手撒脾絕﹐眼合肝絕﹐遺尿腎絕﹐聲如鼾肺絕﹐皆爲不治之癥。然五癥不全見者﹐速服參膏﹐灸臍下﹐亦有得生者。

卒中眼上戴不能視者﹐灸第二椎骨﹑第五椎上各七壯﹐一齊下火炷如半棗核大。若中人發直吐淸沫﹐搖頭上攛﹐面赤如妝﹐汗綴如珠﹐或頭面赤黑﹐眼閉口開﹐气喘遺尿﹐皆不可治。諸中或未蘇﹐或巳蘇﹐或初病﹐或久病﹐忽吐出紫紅色者死。

《傳心方》云﹕治男子婦人涎潮於心﹐卒然中倒﹐當實時扶入暖室中﹐扶策正坐﹐當面作好醋炭燻之﹐令醋气沖入口鼻內﹐良久﹐其涎潮聚於心者自收歸舊。輕者實時蘇醒﹐重者亦省人事﹐惟不可喫一滴湯水入喉也。如喫湯水﹐則其涎永系於心絡不能去﹐必成廢人。

風邪中人﹐六脈多沈伏﹐亦有脈隨气奔﹐指下洪盛者。浮遲吉﹐堅大急疾凶。

浮遲爲寒。虛大爲暑﹐不當暑則爲虛。浮澀爲濕。浮大爲風。浮數無熱亦爲風。微而數﹑浮而緊﹑沈而遲皆气中。風應人迎。气應气口。洪大爲火。滑爲痰。或浮而滑﹑沈而滑﹑微而虛者﹐皆虛與痰。更當察時月气候﹐及其人之起居﹐參以顯癥﹐而定病之主名﹐以施治療。

第一冊諸中門

中風

中後當如東垣法﹐分中血脈﹑中腑﹑中髒施治。

《靈樞經》云﹕虛邪偏客於身半﹐其入深﹐內居榮衛﹐榮衛稍衰則眞气去﹐邪气獨畱﹐發爲偏枯。故其邪气淺者﹐脈偏痛。又云﹕偏枯﹐身偏不用而痛﹐言不變﹐志不亂﹐病在分腠之間﹐巨鍼取之﹐益其不足﹐損其有餘﹐乃可復也。痱之爲病也﹐身無痛者﹐四肢不收﹐志亂不甚﹐其言微﹐知可治。甚則不能言﹐不可治也。此《內經》論中風之淺深也。其偏枯﹐身偏痛而言不變﹐志不亂者﹐邪在分腠之間﹐卽仲景﹑東垣所謂邪中腑是也。痱病無痛﹐手足不收﹐而言喑志亂者﹐邪入於裏﹐卽仲景﹑東垣所謂邪中髒是也。

中血脈﹐外有六經之形癥﹐則以小續命湯加減﹐及疏風湯治之。太陽經中風﹐無汗惡寒﹐於續命湯中加麻黃﹑防風﹑杏仁一倍﹐鍼太陽經至陰出血﹐昆侖舉蹺。

有汗惡風﹐於續命湯中加桂枝﹑芍藥﹑杏仁一倍﹐鍼風府。陽明經中風﹐無汗身熱不惡寒﹐於續命湯中加石膏二兩﹐知母二兩﹐甘艸一兩。有汗身熱不惡風﹐於續命湯中加葛根二兩﹐桂枝﹑黃芩各一倍﹐鍼陷谷﹐刺厲兌。太陰經中風﹐無汗身涼﹐於續命湯中加附子一倍﹐漧薑加二兩﹐甘艸加三兩﹐鍼隱白。少陰經中風﹐有汗無熱﹐於續命湯中加桂枝﹑附子﹑甘艸各一倍﹐鍼太溪。凡中風無此四證﹐六經混淆﹐系於少陽厥陰﹐或肢節攣痛﹐或麻木不仁﹐每續命八兩﹐加羌活四兩﹐連翹六兩﹐刺厥陰之井大惇以通其經﹐灸少陽之經絕骨以引其熱。

中腑﹐內有便溺之阻隔﹐宜三化湯﹐或《局方》中麻仁丸通利之。

外無六經之形癥﹐內無便溺之阻隔﹐知爲血弱不能養筋﹐故手足不能運動﹐舌彊不能語言也。宜大秦艽湯養血而筋自榮。若內外癥俱有之﹐先解表而後攻裏。若內邪已除﹐外邪已去﹐當服愈風湯以行中道。久服大風盡去﹐縱有微邪﹐只從愈風湯加減治之。然治病之法﹐不可失於通塞﹐或一气之微汗﹐或一旬之通利﹐如此乃常治之法也。久之淸濁自分﹐榮衛自和矣。

中髒﹐痰涎昏冒﹐宜至寶丹﹑活命金丹之類。﹝若中血脈中腑之病﹐初不宜用龍腦﹑麝香﹑牛黃﹐爲麝香入脾治肉﹐牛黃入肝治筋﹐龍腦入腎治骨﹐恐引風深入骨髓﹐如油入面﹐莫之能出。﹞

中腑者多兼中髒﹕如左關脈浮弦﹐面目靑﹐左脇偏痛﹐筋脈拘急﹐目﹐頭目眩﹐手足不收﹐坐踞不得﹐此中膽兼中肝也。犀角散之類。如左寸脈浮洪﹐面赤﹐汗多惡風﹐心神顚倒﹐言語謇澀﹐舌彊口漧﹐忪悸恍惚﹐此中小腸兼中心也。加味牛黃散之類。如右關脈浮緩﹐或浮大﹐面唇黃﹐汗多惡風﹐口語澀﹐身重怠惰嗜臥﹐肌膚不仁﹐皮肉動﹐腹脹不食﹐此中胃兼中脾也。防風散之類。如右寸脈浮澀而短﹐鼻流淸涕﹐多喘﹐胸中冒悶﹐短气自汗﹐聲嘶﹐四肢痿弱﹐此中大腸兼中肺也。五味子湯之類。如左尺脈浮滑﹐面目黧黑﹐腰脊痛引小腹﹐不能俯仰﹐兩耳虛鳴﹐骨節疼痛﹐足痿善恐﹐此中膀胱兼中腎也。獨活散之類。治風之法﹐解表﹑攻裏﹑行中道﹐三法盡矣﹐然不可執也。如小續命湯﹐亦麻黃﹑桂枝之變﹐麻黃﹑桂枝若不施於冬月卽病之傷寒﹐而施於溫熱之癥﹐未有不殺人者﹐其可執乎。

戴復庵云﹕治風之法﹐初得之卽當順气﹐及其久也﹐卽當活血。久患風疾﹐四物湯吞活絡丹愈者﹐正是此義。若先不順气﹐遽用烏附﹐又不活血﹐徒用防風﹑天麻﹑羌活輩﹐吾未見其能治也。然順气之藥則可﹐破气﹑瀉气之藥則不可。卒僕偏枯之癥﹐𨿽有多因﹐未有不因眞气不周而病者﹐故黃爲必用之君藥﹐防風爲必用之臣藥。黃助眞气者也﹐防風載黃助眞气以周於身者也。亦有治風之功焉。許HT宗治王太后中風口噤﹐煎二藥燻之而愈﹐況服之乎。多怒加羚羊角。渴加葛根汁﹑秦艽。口噤口亦加秦艽。恍惚錯語加茯神﹑遠志。不得睡加炒酸棗仁。不能言加竹瀝﹑荊瀝﹑梨汁﹑陳醬汁﹑生葛汁﹑人乳汁。內熱加梨汁﹑人乳﹑生地黃汁。痰多加竹瀝﹑荊瀝﹐少佐以薑汁。予每治此癥﹐用諸汁以收奇功﹐爲其行經絡﹐滲分肉﹐捷於湯散故也。

【小便不利】《三因》白散子加木通﹑燈心﹑茅根煎﹐熱盛去附子。

潔古云﹕中風如小便不利﹐不可以藥利之。旣已自汗﹐則津液外亡﹐小便自少﹐若利之使榮衛枯竭﹐無以制火﹐煩熱愈甚﹐當俟熱退汗止﹐小便自行也。

【遺尿】濃煎參湯﹐少加益智子頻啜之。

【中風多食】風木盛也﹐盛則克脾﹐脾受敵求助於食。

經曰﹕實則夢與﹐虛則夢取。當瀉肝木﹐治風安脾﹐脾安則食少﹐是其效也。此其大略也﹐仍分癥詳著於後。

【痰涎壅盛】橘紅一斤﹐逆流水五碗﹐煮數滚﹐去橘紅﹐再煮至一碗頓服﹐白湯導之﹐吐痰之聖藥也。竹瀝﹑荊瀝少佐薑汁﹐加入二陳湯﹑星香散中﹐乃必用之藥。

戴云﹕肥人多中﹐以气盛於外而歉於內也。肺爲气出入之道﹐人肥者必气急﹐气急必肺邪盛﹐肺金克肝木﹐膽爲肝之腑﹐故痰涎壅盛。所以治之必先理气爲急﹐中後气未盡順﹐痰未盡降﹐調理之劑﹐惟當以藿香正气散和星香散煎服。此藥非特可以治中風之癥﹐中气﹑中惡﹑霍亂尢宜。中後體虛有痰﹐宜四君子湯和星香散﹐或六君子湯和之。脈沈伏無熱者﹐用三生飲加全蠍一个。養正丹可以墜下痰涎﹐鎭安元气。气實者以星香湯吞之﹐气虛者以六君子湯吞之。

【口噤】以蘇合香丸﹐或天南星﹑冰片末﹐或白梅末擦牙。以郁金﹑藜蘆末搐鼻。以黃防風湯燻。鍼人中﹑頰車各四分。白礬半兩﹐鹽花一分﹐細研。揩點牙根下﹐更以半錢匕綿裹﹐安牙盡頭。用甘艸比中指節截作五截﹐於生油內浸過﹐炭火上炙﹐候油入甘艸。以物斡開牙關﹐令咬定甘艸﹐可人行十里許時﹐又換甘艸一截﹐後灌藥極效。

【口眼斜】經曰﹕木不及曰委和。委和之紀﹐其動戾拘緩。又云﹕厥陰所至爲。蓋縮短也。木不及則金化縮短乘之﹐以勝木之條達也。戾者﹐口目斜也。

拘者﹐筋脈拘彊也。木爲金之縮短牽引而斜拘彊也。緩者﹐筋脈縱也。木爲金乘﹐則土寡於畏﹐故土兼化緩縱﹐於其空隙而拘緩者﹐自緩也。故口目斜者﹐多屬胃土﹐然有筋脈之分焉。經云﹕足之陽明﹐手之太陽﹐筋急則口目爲僻﹐急不能卒視﹐此胃土之筋爲斜也。又云﹕胃足陽明之脈﹐挾口環唇﹐所生病者﹐口唇斜﹐此胃土之脈爲斜也。口目常動﹐故風生焉﹐耳鼻常靜﹐故風息焉。治宜淸陽湯﹑秦艽升麻湯﹐或二方合用。黃二錢﹐人參﹑當歸﹑白芍藥各一錢﹐甘艸﹑桂枝各五分﹐升麻﹑葛根﹑秦艽各一錢﹐白芷﹑防風﹑蘇木﹑紅花﹑酒黃柏各五分﹐水酒各半煎﹐稍熱服。初起有外感者﹐加蓮須蔥白三莖同煎﹐取微汗。第二服不用。外以酒煮桂取汁一升﹐以故布浸病右﹐右上﹐上左。筋急斜﹐藥之可愈。

脈急斜﹐非灸不愈。目斜灸承泣﹐口灸地倉﹐如未效﹐於人迎﹑頰車灸之。戴云﹕中而口眼邪者﹐先燒皂角煙燻之﹐以逐去外邪。次燒乳香燻之﹐以順其血脈。

【半身不遂】經云﹕胃脈沈鼓澀﹐胃外鼓大﹐心脈小堅急﹐皆鬲偏枯﹐男子發左﹐女子發右﹐不喑舌轉可治﹐三十日起。其從者喑﹐三歲起。年不滿二十者﹐三歲死。蓋胃與脾爲表裏﹐陰陽異位﹐更實更虛﹐更逆更從﹐或從內﹐或從外﹐是故胃陽虛則內從於脾﹐內從於脾則脾之陰盛﹐故胃脈沈鼓澀也。澀爲多血少气﹐胃之陽盛則脾之陰虛﹐虛則不得與陽主內﹐反從其胃越出於部分之外﹐故胃脈鼓大於臂外也。大爲多气少血﹐心者元陽君主宅之﹐生血主脈﹐因元陽不足陰寒乘之﹐故心脈小堅急。小者﹐陽不足也。堅急者﹐陰寒之邪也。夫如是﹐心胃之三等脈﹐凡有其一﹐卽爲偏枯者何也。蓋心是天眞神機開發之本﹐胃是穀气充大眞气之標﹐標本相得﹐則胸膈間之膻中气海﹐所畱宗气盈溢﹐分布四髒三焦﹐上下中外﹐無不周徧。

若標本相失﹐則不能致其气於气海﹐而宗气散矣。故分布不周於經脈則偏枯﹐不周於五臟則喑。卽此言之﹐是一條可爲後之諸言偏枯者綱領也﹐未有不因眞气不周而病者也。故治療之方﹐不用黃爲君﹐人參﹑當歸﹑白芍藥爲臣﹐防風﹑桂枝﹑釣藤﹑竹瀝﹑荊瀝﹑薑汁﹑韭汁﹑葛汁﹑梨汁﹑乳汁之屬爲之佐使﹐而雜沓乎烏﹑附﹑羌﹑獨之屬﹐以涸榮而耗衛﹐如此死者﹐醫殺之也。丹溪云﹕大率多痰﹐在左挾死血與無血﹐在右挾气虛與痰﹐亦是無本杜撰之談﹐不必拘之。古方順風勻气散﹑虎骨散﹑虎脛骨酒﹑黃酒皆可用。外用蠶沙兩石﹐分作三袋﹐每袋可七斗。蒸熱﹐一袋著患處﹐如冷再換一袋﹐根據前法數數換易﹐百不禁﹐瘥止。須羊肚釀粳米﹑蔥白﹑姜﹑椒﹑豉等煮爛熟﹐日食一具﹐十日止。

【失音不語】《素問》云﹕太陰所謂入中爲喑者﹐陽盛已衰﹐故爲喑也。內奪而厥﹐則爲喑痱﹐此腎虛也。少陰不至者﹐厥也。夫腎者藏精﹐主下焦地道之生育﹐故衝任二脈系焉。二脈與少陰腎之大絡﹐同出腎下﹐起於胞中。其衝脈因稱胞絡爲十二經脈之海﹐遂名海焉。衝脈之上行者﹐滲諸陽﹐灌諸精。下行者﹐滲三陰﹐灌諸絡而溫肌肉﹐別絡結於跗。因腎虛而腎絡與胞絡內絕﹐不通於上則喑﹐腎脈不上循喉嚨挾舌本﹐則不能言﹐二絡不通於下則痱厥矣。如是者﹐以地黃飲子主之。

竹瀝﹑荊瀝﹑大梨汁﹝各三杯﹞﹐生葛汁﹑人乳汁﹝各二杯﹞﹐陳醬汁﹝半杯﹞﹐和勻﹐隔湯頓溫服。有痰者﹐滌痰湯。內熱者﹐涼膈散加石菖蒲﹑遠志爲末﹐煉蜜丸彈子大﹐朱砂爲衣。每服一丸﹐薄荷湯化下﹐名轉舌膏。《寶鑑》訶子湯﹑正舌散﹑茯神散。

【四肢不舉】有虛有實﹐實者脾土太過﹐瀉令濕退土平而愈。虛者脾土不足﹐十全散加減﹐去邪畱正。﹝詳見痿門。﹞

【身體疼痛】鐵彈丸﹑十味銼散﹑﹝內有熱藥﹐無熱者宜之﹞蠲痺湯。

【昏冒】活命金丹﹑至寶丹﹑至聖保命金丹﹑牛黃淸心丸。

中風要分陰陽﹕陰中顏靑臉白﹐痰厥喘塞﹐昏亂眩暈﹐斜不遂﹐或手足厥冷不知人﹐多汗。陽中臉赤如醉怒﹐牙關緊急﹐上視﹐彊直掉眩。《素問》云﹕諸風掉眩﹐支痛彊直筋縮﹐爲厥陰風木之气﹐自大寒至小滿﹐風木君火二气之位。風主動﹐善行數變﹐木旺生火﹐風火屬陽﹐多爲兼化。且陽明燥金主於緊斂縮勁﹐風木爲病﹐反見燥金之化﹐由亢則害﹐承乃制﹐謂已過極﹐則反似勝己之化﹐故木極似金。況風能勝濕而爲燥﹐風病勢甚而成筋縮﹐燥之甚也。

有熱盛生風而爲卒僕偏枯者﹐以麻﹑桂﹑烏﹑附投之則殆﹐當以河間法冶之。

《紺珠經》云﹕以火爲本﹐以風爲標。心火暴甚﹐腎水必衰。肺金旣摧﹐肝木自旺。

治法先以降心火爲主﹐或淸心湯﹐或瀉心湯﹐大作劑料服之﹐心火降則肝木自平矣。

次以防風通聖散汗之﹐或大便閉塞者﹐三化湯下之。內邪已除﹐外邪已盡﹐當以羌活愈風湯常服之﹐宣其气血﹐導其經絡。病自已矣。或舌謇不語者﹐轉舌膏﹐或活命金丹以治之﹐此聖人心法也。或有中風便牙關緊急﹐漿粥不入﹐急以三一承气湯灌於鼻中﹐待藥下則口自開矣﹐然後按法治之。

有元气素弱﹐或過於勞役﹐或傷於嗜欲﹐而卒然厥僕﹐狀類中風者﹐手必散﹐口必開﹐非大劑參用至斤許﹐豈能回元气於無何有之鄕哉。亦有不僕而但舌彊語澀痰壅﹐口眼斜﹐肢體不遂者﹐作中風治必殆﹐以六君子湯加諸汁治之。

《寶鑑》云﹕凡人初覺大指﹑次指麻木不仁﹐或不用者﹐三年內有中風之疾也。

宜先服愈風湯﹑天麻丸各一料﹐此治未病之法也。薛己云﹕預防之理﹐當養气血﹐節飲食﹐戒七情﹐遠幃幕可也。若服前方以預防﹐適所以招風取中也。

第一冊諸中門

中寒

中寒之癥﹐身體彊直﹐口噤不語﹐或四肢戰掉﹐或灑灑惡寒﹐或翕翕發熱﹐或卒然眩暈﹐身無汗者﹐此寒毒所中也。其異於傷寒何也﹖曰﹕傷寒發熱﹐而中寒不發熱也。仲景於傷寒詳之﹐而中寒不成熱者﹐未之及何也﹖曰﹕陽動陰靜﹐動則變生﹐靜則不變﹐寒𨿽陰邪﹐旣郁而成熱﹐遂從乎陽動﹐傳變不一﹐靡有定方﹐故極推其所之之病﹐不得不詳也。其不成熱者﹐則是邪中於陰形之中﹐一定而不移﹐不移則不變﹐不變則止在所中寒處而生病﹐是故略而不必詳也。治之先用酒調蘇合香丸﹐輕則五積散加香附一錢﹐麝香少許﹔重則用姜附湯。若人漸蘇﹐身體回暖﹐稍能言語﹐須更問其別有何證。寒脈遲緊﹐挾气帶洪﹐攻刺作痛﹐附子理中湯加木香半錢。挾風帶浮﹐眩暈不仁﹐加防風一錢。挾濕帶濡﹐腫滿疼痛﹐加白術一錢。筋脈牽急﹐加木瓜一錢。肢節疼痛﹐加桂一錢。亦可灸丹田穴﹐以多爲妙。大抵中在皮膚則爲浮﹐中在肉則爲苛爲重﹐爲聚液分裂而痛﹐或痛在四肢﹐或痛在胸脇﹐或痛在脛背﹐或痛在小腹引睪。或經脈引注臟腑之膜原爲心腹痛。或注連於臟腑則痛死不知人。中於筋骨爲筋攣骨痛﹐屈伸不利。中入六腑五臟﹐則仲景述在《金匱要略》中。所以肺中寒者﹐吐濁涕。肝中寒者﹐兩臂不能舉﹐舌本燥﹐喜太息﹐胸中痛而不得轉側﹐則吐而汗出也。心中寒者﹐其人苦心中如啖蒜狀﹐劇者心痛徹背﹐背痛徹心﹐譬如虫注﹐其脈浮者﹐自吐乃愈。不言脾腎二髒中寒者缺文也。然所謂中髒者﹐乃中五臟所居畔界之郭內﹐阻隔其經﹐髒气不得出入故病﹐若眞中髒則死矣。《永類鈐方》云﹕肝中寒﹐其脈人迎並左關緊而弦﹐其證惡寒﹐發熱面赤﹐如有汗﹐胸中煩﹐脇下攣急﹐足不得伸。心中寒者﹐其脈人迎並左寸緊而洪﹐其證如HT韭﹐甚則心痛掣背﹐惡寒﹐四肢厥﹐自吐﹐昏塞不省。脾中寒﹐其脈人迎並右關緊而沈﹐其證心腹脹﹐四肢攣急﹐噯噫不通﹐髒气不傳﹐或祕或泄。肺中寒﹐其脈人迎並右寸緊而澀﹐其證善吐濁﹐气短不能報息﹐灑灑而寒﹐吸吸而咳。腎中寒﹐其脈人迎並左尺緊而滑﹐其證色黑气弱﹐吸吸少气﹐耳聾腰痛﹐膝下拘疼﹐昏不知人。治當審微甚﹐甚則以姜附湯爲主﹐微則不換金正气散加附子﹐附子五積散。臍腹痛﹐四肢厥﹐附子理中湯﹑姜附湯。入肝加木瓜﹐入肺加桑白皮﹐入脾加術﹐入心加茯苓。

第一冊諸中門

中暑

中暑之癥﹐面垢悶倒﹐昏不知人﹐冷汗自出﹐手足微冷﹐或吐或瀉﹐或喘或滿﹐以來復丹末﹐同蘇合香丸﹐用湯調灌。或以來復丹研末﹐湯調灌之。卻暑散水調灌下亦得。候其人稍蘇﹐則用香薷飲﹑香薷湯煎熟去渣﹐入麝香少許服。或剝蒜肉入鼻中﹐或研蒜水解灌之。蓋中傷暑毒﹐陽外陰內﹐諸暑藥多有暖劑﹐如大順之用姜桂﹐枇杷葉散之用丁香﹐香薷飲之用香薷。香薷味辛性暖﹐蒜亦辛暖﹐又蒜气臭烈﹐能通諸竅﹐大槪極臭極香之物﹐皆能通竅故也。熱死人切勿便與冷水及臥冷地﹐正如凍死人須先與冷水﹐若遽近火卽死。一法﹕行路死人﹐惟得置日中﹐或令近火﹐以熱湯灌之卽活。初覺中暑﹐卽以日曬瓦﹐或布蘸熱湯更易熨其心腹臍下﹐急以二气丹末﹐湯調灌下。一方用不蛀皂角不拘多少﹐刮去黑皮﹐燒煙欲盡﹐用盆合於地上﹐周遭勿令透煙。每用皂角灰一兩﹐甘艸末六錢和勻﹐每服一錢﹐新汲水調下。气虛人溫漿水調下。昏迷不省者﹐不過兩服。蓋中暑人痰塞關竅﹐皂角能疏利去痰故也。又有暑途一證﹐似中而輕﹐欲睡懶語﹐實人香薷飲加黃連一錢﹐虛人星香飲加香薷一錢。蘇後冷汗不止﹐手足尙逆﹐煩悶多渴者﹐宜香薷飲。蘇後爲醫者過投冷劑﹐致吐利不止﹐外熱內寒﹐煩躁多渴﹐甚欲裸形﹐狀如傷寒﹐陰盛格陽﹐宜用溫藥香薷飲加附子﹐浸冷服。渴者縮脾飲加附子﹐亦浸冷服。

東垣云﹕靜而得之謂之中暑。中暑者陰證﹐當發散也。或避暑熱﹐納涼於深堂大廈得之者﹐名曰中暑。其病必頭痛惡寒﹐身形俱急﹐肢節疼痛而煩心﹐肌膚大熱﹐無汗﹐爲房室之陰寒所遏﹐使周身陽气不得伸越﹐世多以大順散主之是也。動而得之爲中熱。中熱者陽證﹐爲熱傷元气﹐非形體受病也。若行人或農夫於日中勞役得之者﹐名曰中熱。其病必苦頭疼﹐發躁熱﹐惡熱﹐捫之肌膚大熱﹐必大渴引飲﹐汗大泄﹐無气以動﹐乃爲天熱外傷肺气﹐蒼術白虎湯主之。薛氏云﹕若人元气不足﹐用前藥不應﹐宜補中益气湯主之。大抵夏月陽气浮於外﹐陰气伏於內﹐若人飲食勞倦內傷中气﹐或酷暑勞役外傷陽气者多患之。法當調補元气爲主﹐而佐以解暑。若中者﹐乃陰寒之癥﹐法當補陽气爲主﹐少佐以解暑。故先哲多用姜﹑桂﹑附子之類﹐此推《內經》捨時從証之良法也。今患暑癥歿﹐而手足指甲或肢體靑黯﹐此皆不究其因﹐不溫補其內﹐而泛用香薷飲之類所誤也。夫香薷飲﹐乃散陽气導眞陰之劑也。

須審有是證而服﹐亦何患哉。若人元气素虛﹐或犯房過度而飲之者﹐適所以招暑也。

第一冊諸中門

中濕

風寒暑濕﹐皆能中人。惟濕气積久﹐畱滯關節﹐故能中非如風寒暑之有暴中也。

中濕之證﹐關節重痛﹐浮腫喘滿﹐腹脹煩悶﹐昏不知人﹐其脈必沈而緩﹐或沈而微細﹐宜除濕湯﹑白術酒。有破傷處因澡浴濕气從瘡口中入﹐其人昏迷沈重﹐狀類中濕﹐名曰破傷濕﹐宜白術酒。

第一冊諸中門

中气

中气﹐因七情內傷﹐气逆爲病﹐痰潮昏塞﹐牙關緊急。七情皆能爲中﹐因怒而中者尢多。大略與中風相似﹐風與气亦自難辧。風中身溫﹐气中身冷。風中多痰涎﹐气中無痰涎。風中脈浮應人迎﹐气中脈沈應气口。以气藥治風則可﹐以風藥治气則不可。才覺中气﹐急以蘇合香丸灌之﹐候醒﹐繼以八味順气散加香附三五錢﹐或木香調气散。尙有餘痰末盡平復﹐宜多進四七湯及星香散。若其人本虛﹐痰气上逆﹐關隔不通﹐上下升降﹐或大便虛祕﹐宜用三和丹。

第一冊諸中門

中食

中食之證﹐忽然厥逆昏迷﹐口不能言﹐肢不能舉﹐狀似中風。皆因飲食過傷醉飽之後﹐或感風寒﹐或著气惱﹐以致塡塞胸中﹐胃气有所不行﹐陰陽痞隔﹐升降不通﹐此內傷之至重者。人多不識﹐若誤作中風﹑中气﹐而以祛風行气之藥﹐重傷胃气﹐其死可立而待。不若先煎姜鹽湯探吐其食。仍視其風寒尙在者﹐以藿香正气散解之。气滯不行者﹐以八味順气散調之。吐後別無他證﹐只用平胃散加白術﹑茯苓﹑半夏﹑曲之類調理。如遇此卒暴之病﹐必須審問明白﹐或方食醉飽﹐或飲食過傷﹐但覺胸膈痞悶﹐痰涎壅塞﹐气口脈緊盛者﹐且作食滯冶之。戴云﹕人之飲食下咽而入肝﹐由肝而入脾﹐由脾而入胃﹐因食所傷﹐肝气不理﹐故痰涎壅塞﹐若中風然﹐亦有半身不遂者﹐肝主筋故也﹐治以風藥則誤矣。按復庵名醫也﹐飲食下咽而先入肝﹐於理難通﹐其必有謂矣。姑存之以俟問。

第一冊諸中門

中惡

中惡之證﹐因冒犯不正之气﹐忽然手足逆冷﹐肌膚粟起﹐頭面靑黑﹐精神不守。

或錯言妄語﹐牙緊口噤﹐或頭旋暈倒﹐昏不知人。卽此是卒厥客忤﹐飛屍鬼擊﹐弔死問喪﹐入廟登冢﹐多有此病。蘇合香丸灌之﹐候稍蘇﹐以調气散和平胃散服﹐名調气平胃散。

第一冊諸中門

五絕

治五絕。一自縊﹐二摧壓﹐三溺水﹐四魘魅﹐五產乳。用半夏一兩末之﹐爲丸豆大﹐內鼻中愈。心溫者﹐一日可治。

【自縊死】仲景云﹕自旦至暮𨿽已冷﹐必可治。暮至旦則難﹐鞏此當言陰气盛故也。然夏時夜短於晝﹐又熱﹐猶應可治。又云﹕心下若微溫者﹐一日以上﹐猶可治之。當徐徐抱解﹐不得截繩﹐上下安被臥之﹔一人以腳踏其兩肩﹐手挽其發常令弦急﹐勿使縱緩﹔一人以手按據胸上﹐數摩動之﹔一人摩捋臂脛屈伸之﹔若已僵直﹐但漸漸彊屈之﹐並按其腹﹐如此一炊頃﹐𨿽得气從口出﹐呼吸眼開﹐仍引按莫置﹐亦勿勞之﹐須臾可少與桂湯及粥淸含與之﹐令喉潤漸漸能咽乃止﹐更令兩人以管吹其兩耳﹐此法最善﹐無不活者。自縊者﹐切不可割斷繩子﹐以膝蓋或用手濃裹衣物﹐緊頂穀道﹐抱起解繩放下﹐揉其項痕﹐搐鼻及吹其兩耳﹐待其气回﹐方可放手。若便泄气﹐則不可救矣。《肘後方》自縊死﹐安定心神﹐徐緩解之﹐愼勿割繩斷﹐須抱取。心下猶溫者﹐刺雞冠血滴口中卽活。男雌女雄。又方﹐雞屎白如棗大﹐酒半盞和灌及鼻中尢妙。《千金方》以藍汁灌之﹐余法同上。自縊死﹐但身溫未久者﹐徐徐放下﹐將喉气管撚圓﹐揪發向上揉擦﹐用口對口接气﹐糞門用火筒吹之﹐以半夏﹑皂角搐鼻﹐以薑汁調蘇合香丸灌之﹐或煎木香細辛湯調灌亦得。得蘇可治﹐繩小痕深過時者不治。

【摧壓】卒墮壓倒打死﹐心頭溫者皆可救。將本人如僧打坐﹐令一人將其頭髮控放低﹐用半夏末吹入鼻內。如活﹐卻以生薑汁﹑香油打勻灌之。余詳折傷門。

【溺水死】撈起﹐以屍橫伏牛背上﹐無牛以凳控去其水﹐冬月以綿被圍之﹐卻用皂角以生薑自然汁灌之。上下以炒姜擦之﹐得蘇可治。若五孔有血者不治。《金匱》救溺死方﹐取竈中灰兩石埋之﹐從頭至足﹐水出七孔卽活。溺水者﹐放大凳上睡著﹐將腳後凳腳站起二磚﹐卻蘸鹽擦臍中﹐待其水自流出﹐切不可倒提出水﹐此數等﹐但心頭微熱者﹐皆可救治。又方﹐溺水死一宿者尙活﹐搗皂角綿裹納下部﹐須臾出水卽活。

【魘】神虛气濁﹐風痰客於心肺﹐所以得夢不覺﹐濁气閉塞而死。气動不蘇﹐面靑黑者不治。急以搐鼻散引出膈痰﹐次以蘇合香丸導動淸气﹐身動則蘇﹐若身靜色陷者不治。魘死不得近前喚﹐但痛咬其腳跟及唾其面。不醒者﹐移動些少臥處﹐徐徐喚之﹐元有燈則存﹐無燈切不可點燈。《肘後方》臥忽不寤﹐勿以火照之殺人﹐但痛嚙大拇指際﹐而唾其面則活﹐取韭搗汁吹鼻孔﹐冬月用韭根取汁灌口中。皂角爲末如綠豆大許﹐吹入鼻中﹐得嚏卽气通。雄黃搗末細篩﹐以管吹入鼻孔中。

第一冊諸傷門

傷暑

《此事難知》傷暑有二﹕動而傷暑﹐心火大盛﹐肺气全虧﹐故身脈洪大。動而火勝者﹐熱傷气也﹐辛苦人多得之﹐白虎加人參湯。靜而傷暑﹐火勝金位﹐肺气出表﹐故惡寒脈沈疾。靜而濕勝者﹐身體重也﹐安樂之人多受之﹐白虎加蒼術湯。傷暑必自汗背寒面垢﹐或口熱煩悶﹐或頭疼發熱﹐神思倦怠殊甚﹐暑傷气而不傷形故也。

但身體不痛﹐與感風寒異。宜香薷飲﹑香薷湯﹑六和湯。嘔而渴者﹐浸冷香薷湯﹐或五苓散兼吞消暑丸。嘔不止者﹐枇杷葉散去茅根﹐吞來復丹。嘔而痰﹐卻暑散吞消暑丸﹐或小半夏茯苓湯﹐或消暑飲。瀉而渴﹐生料平胃散和生料五苓散各半帖﹐名胃苓散。或理中湯加黃連﹐名連理湯。瀉定仍渴﹐春澤湯﹐或縮脾飲。瀉而腹痛有積者﹐生料五苓散﹑藿香正气散勻各半帖。若瀉𨿽無積﹐其腹痛甚﹐生料五苓散加木香七分﹐或六和湯加木香半錢。或不加木香﹐止與二藥煎熟去滓﹐調下蘇合香丸。又有不瀉而腹幹痛者﹐六和湯煎熟調蘇合香丸。瀉而發熱者﹐胃苓散。瀉而發渴者﹐胃苓散兼進縮脾飲。瀉渴兼作未透者﹐湯化蘇合香丸﹐吞來復丹。或研來復丹作末﹐白湯調下。已透者﹐香薷飲。感冒外發熱者﹐六和湯﹑香薷湯﹑香薷飲。

身熱煩者﹐五苓散﹐或香薷湯加黃連一錢。熱而汗多畏風甚者﹐生料五苓散。熱而渴者﹐五苓散兼進縮脾飲。暑气攻裏﹐熱不解﹐心煩口漧﹐辰砂五苓散﹐或香薷飲加黃連一錢。若大渴不止﹐辰砂五苓散吞酒煮黃連丸。暑气攻裏﹐腹內刺痛﹐小便不通﹐生料五苓散加木香七錢﹐或止用益元散。冒暑飲酒﹐引暑入腸內﹐酒熱與暑气相並﹐發熱大渴﹐小便不利﹐其色如血﹐生料五苓散去桂加黃連一錢﹐或五苓散去桂吞酒煮黃連丸。暑气入腸胃﹐而大便艱澀不通者﹐加味香薷飲﹐仍佐以三黃丸。

暑气入心﹐身煩熱而腫者﹐辰砂五苓散﹐或香薷飲加黃連一錢。傷暑而傷食者﹐其人頭疼背寒﹐自汗發熱﹐畏食惡心﹐噫酸臭气﹐胸膈痞滿﹐六和湯倍砂仁。若因暑渴﹐飲食冷物﹐致內傷生冷﹐外傷暑气﹐亦宜此藥。暑先入心者﹐心屬南方離火﹐各從其類。小腸爲心之腑﹐利心經暑毒使由小腸中出﹐五苓散利小便﹐爲治暑上劑也。

有傷於暑﹐因而露臥﹐又爲冷气所入﹐其人自汗怯風﹐身痛頭痛﹐去衣則凜﹐著衣則煩﹐或已發熱﹐或未發熱﹐並宜六和湯內加扁豆﹑砂仁。一方用薷香﹐一方用紫蘇﹐正治已感於暑﹐而復外感於風寒﹐或內傷生冷﹐以藿香﹑紫蘇兼能解表﹐砂仁﹑扁豆兼能溫中。然感暑又感冷﹐亦有無汗者﹐只宜前藥。若加以感風﹐則斷然多汗﹐審是此癥﹐宜生料五苓散﹐內用桂枝爲佳。市井中多有此病﹐往往日間冒熱經營﹐夜間開窗眠臥﹐欲取淸涼﹐失蓋不覺﹐用藥所當詳審。有此癥而發潮熱似瘧猶未成瘧者﹐六和湯﹑養胃湯各半帖﹐相和煎。有此癥而鼻流淸涕﹐或鼻孔熱气時出者﹐六和湯加川芎半錢﹐羌活﹑黃芩各七分。有因傷暑﹐遂極飲以冷水﹐致暑毒畱結心胸﹐精神昏憒﹐語音不出者﹐煎香薷湯化蘇合香丸。若先飲冷後傷暑者﹐五苓散主之。此必心下痞﹐生薑湯調服佳。或四君子湯調中亦可。中和後﹐或小便不利﹐或莖中痛﹐宜蒲黃三錢﹐滑石五錢﹐甘艸一錢。有因傷暑﹐用水沃面﹐或入水洗浴﹐暑濕相搏﹐自汗發熱﹐身重﹐小便不利﹐宜五苓散。傷暑而大汗不止﹐甚則眞元耗散﹐宜急收其汗﹐生料五苓散倍桂﹐加黃如術之數。傷暑自汗﹐手足厥冷者﹐煎六和湯調蘇合香丸。傷暑自汗﹐手足時自搐搦者﹐謂之暑風。緣已傷於暑﹐毛孔開而又邪風乘之﹐宜香薷飲或香薷湯﹐並加羌活一錢。痰盛者﹐六和湯半帖和星香散半帖。暑月身癢如鍼刺﹐間有赤腫處﹐亦名暑風。末子六和湯和消風散酒調服。暑風而加以吐瀉交作者﹐六和湯﹑藿香正气散各半帖﹐加全蠍三个。

有暑毒客於上焦﹐胸膈痞塞﹐湯藥至口卽出﹐不能過關﹐或上气喘急﹐六和湯浸冷﹐調入麝香少許。伏暑煩渴而多熱痰者﹐於消暑丸中每兩入黃連末二錢﹐名黃連消暑丸。或二陳湯﹐或小半夏茯苓湯﹐並可加黃連一錢。暑气久而不解﹐遂成伏暑﹐內外俱熱﹐煩躁自汗﹐大渴喜冷﹐宜香薷飲加黃連一錢﹐繼進白虎湯。若服藥不愈者﹐暑毒深入﹐結熱在裏﹐譫語煩渴﹐不欲近衣﹐大便祕結﹐小便赤澀﹐當用調胃承气湯﹐或三黃石膏湯。時當長夏﹐濕熱大勝﹐蒸蒸而熾﹐人感之四肢困倦﹐精神短少﹐懶於動作﹐胸滿气促﹐肢節沈疼。或气髙而喘﹐身熱而煩﹐心下膨痞﹐小便黃而數﹐大便溏而頻﹐或利出黃如糜﹐或如泔色。或渴或不渴﹐不思飲食﹐自汗體重或汗少者﹐血先病而气不病也。其脈中得洪緩。若濕气相搏﹐必加之以遲遲﹐病𨿽互換少差﹐其天暑濕令則一也。宜以淸燥之劑治之。《內經》曰﹕陽气者﹐衛外而爲固也。熱則气泄﹐今暑邪干衛﹐故身熱自汗。以黃甘溫補之爲君。人參﹑陳皮﹑當歸﹑甘艸甘微溫﹐補中益气爲臣。蒼術﹑白術﹑澤瀉滲利而除濕﹐升麻﹑葛根苦甘平﹐善解肌熱﹐又以風勝濕也。濕熱則食不消而作痞滿﹐故以炒曲甘辛﹐靑皮辛溫﹐消食快气。腎惡燥﹐急食辛以潤之﹐故以黃柏辛苦寒﹐借其气味﹐瀉熱補水。虛者滋其化源﹐以人參﹑五味子﹑麥門冬酸甘微寒﹐救天暑之傷於庚金爲佐﹐名曰淸暑益气湯。此病皆由飲食勞倦﹐傷其脾胃﹐乘天暑而病作也。但藥中犯澤瀉﹑豬苓﹑茯苓﹑燈心﹑通艸﹑木通淡味滲利小便之類﹐皆從時令之旺气﹐以泄脾胃之客邪﹐而補金水之不及也。此正方已是從權而立之。若於其時病濕熱脾旺之證﹐或小便已數﹐腎肝不受邪者﹐若誤用之﹐必大瀉眞陰﹐竭絕腎水﹐先損其兩目也。復立變證加減法於後。如心火乘脾﹐乃血受火邪﹐而不能升發陽气﹐伏於地中﹐地者人之脾也。必用當歸和血﹐少用黃柏以益眞陰。如脾胃不足之證﹐須少用升麻﹐乃足陽明﹑太陰引經之藥也。使行陽道﹐自脾胃中右遷﹐少陽行春令﹐生萬物之根蒂也。更少加柴胡﹐使諸經右遷﹐生發陰陽之气﹐以滋春之和气也。如脾虛緣心火亢盛﹐而乘其土也﹐其次肺气受邪﹐爲熱所傷﹐必須用黃最多﹐甘艸次之﹐人參又次之﹐三者皆甘溫之陽藥也。脾始虛肺气先絕﹐故用黃之甘溫﹐以益皮毛之气而閉腠理﹐不令自汗而損元气也。上喘气短懶言語﹐須用人參以補之。心火乘脾﹐須用炙甘艸以瀉火熱﹐而補脾胃中元气。甘艸最少﹐恐滋滿也。若脾胃之急痛﹐並脾胃大虛﹐腹中急縮﹐腹皮急縮者﹐卻宜多用。經曰﹕急者緩之。若從權﹑必加升麻以引之﹐恐左遷之邪堅盛﹐卒不肯退﹐反致項上及臀尻肉添而行陰道﹐故引之以行陽道﹐使淸气出地﹐右遷而上行﹐以和陰陽之气也。若中滿者去甘艸﹐咳甚者去人參﹐口漧嗌漧者加漧葛。如脾胃旣虛﹐不能升浮﹐爲陰火傷其生發之气﹐榮血大虧﹐榮气伏於地中﹐陰火熾盛﹐日漸煎熬﹐血气虧少﹐且心包與心主血﹐血減則心無所養﹐致使心亂而煩﹐病名曰。者心惑而煩悶不安也。是由淸气不升﹐濁气不降﹐淸濁相干﹐亂於胸中﹐使周身血气逆行而亂。經云﹕從下上者﹐引而去之。

故當加辛溫﹑甘溫之劑生陽﹐陽生而陰長也。或曰甘溫何能生血﹐又非血藥也。曰﹕仲景之法﹐血虛以人參補之﹐陽旺則能生陰血也。更加當歸和血﹐又宜少加黃柏以救腎水﹐蓋甘寒瀉熱火﹐火減則心气得平而安也。如煩亂猶不能止﹐少加黃連以去之。蓋將補腎水﹐使腎水旺而心火自降﹐扶持地中陽气也。如气浮心亂﹐則以朱砂安神丸鎭固之﹐得煩減﹑勿再服﹐以防瀉陽气之反陷也。如心下痞﹐亦少加黃連。

气亂於胸﹐爲淸濁相干﹐故以陳皮理之﹐能助陽气之升而散滯气﹐又助諸甘辛爲用。

故長夏濕土客邪火旺﹐可從權加蒼術﹑白術﹑澤瀉﹐上下分消其濕熱之气。濕气大勝﹐主食不消化﹐故食減不知谷味﹐加炒曲以消之。復加五味子﹑麥門冬﹑人參瀉火益肺气﹐助秋損也。此三伏中長夏正旺之時藥也。

夫脾胃虛弱﹐必上焦之气不足。遇夏天气熱甚﹐損傷元气﹐怠惰嗜臥﹐四肢不收﹐精神不足﹐兩腳痿軟﹐遇早晚寒厥﹐日髙之後﹐陽气將旺﹐復熱如火﹐乃陰陽气血俱不足﹐故或熱厥而陰虛﹐或寒厥而气虛。口不知味﹐目中澑火﹐而視物KTKT無所見﹐小便頻數﹐大便難而祕結﹑胃脘當心而痛﹐兩脇痛﹐或急縮﹐臍下周遭如繩束之急﹐甚則如刀刺﹐腹難舒伸﹐胸中閉塞﹐時顯嘔噦﹐或有痰嗽﹐口沃白沫﹐舌彊腰背腹皆痛﹐頭痛時作﹐食不下﹐或食入卽飽﹐全不思食﹐自汗尢甚﹐若陰气覆在皮毛之上。皆天气之熱助本病也。乃庚大腸﹑辛肺金﹑爲熱所乘而作﹐當先助元气﹐治庚辛之不足﹐黃人參湯主之。

夫脾胃虛弱﹐至六七月間﹐河漲霖雨﹐諸物皆潤﹐人汗衣﹐身重短气﹐甚則四肢痿軟﹐行步不正﹐腳欹眼黑欲倒者﹐此腎水與膀胱俱竭之狀也。當急救之﹐滋肺气以補水之上源﹐又使庚大腸不受邪熱﹐不令汗大泄也。汗泄甚則亡津液﹐亡津液則七神無所根據。經云﹕津液相成﹐神乃自生。津者﹑庚大腸所主﹐三伏之義﹐爲庚金受囚也。若亡津液汗大泄﹐濕今亢甚﹐則淸肅之气亡﹐燥金受囚﹐風木無制﹐故風濕相搏﹐骨節煩疼﹐一身盡痛﹐亢則害﹐承乃制也。孫思邈曰﹕五月常服五味子﹐是瀉丙火﹐補庚金大腸﹐益五臟之元气。壬膀胱之寒已絕於巳﹐癸腎水已絕於午﹐今更逢濕旺﹐助熱爲邪﹐西方﹑北方之寒淸絕矣。聖人立法﹐夏月宜補者﹐補天元之眞气﹐非補熱火也﹐今人夏食寒是也。爲熱傷元气﹐以人參﹑麥門冬﹑五味子生脈﹐脈者﹐元气也。人參之甘﹐補元气瀉熱火也。麥門冬之苦寒﹐補水之源而淸肅燥金也。五味子之酸﹐以瀉火補庚大腸與肺金也。當此之時﹐無病之人﹐亦或有二癥﹐況虛損﹑脾胃有宿疾之人﹐遇此天暑﹐將理失所﹐違時伐化﹐必困乏無力﹐懶語气短﹐气弱气促﹐似喘非喘﹐骨乏無力﹐其形如夢寐﹐朦朦如煙霧中﹐不知身所有也﹐必大汗泄。若風犯汗眼皮膚﹐必搐項筋﹐皮枯毛焦﹐身體皆重﹐肢節時有煩疼﹐或一身盡疼或渴或不渴﹐或小便黃澀﹐此風濕相搏也。頭痛或頭重﹐上熱壅盛﹐口鼻气短气促﹐身心煩亂﹐有不樂生之意﹐情思慘淒﹐此陰勝陽之極也。

病甚則傳腎肝爲痿厥。厥者﹐四肢如在火中者爲熱厥﹐四肢寒冷者爲寒厥。寒厥則腹中有寒﹐熱厥則腹中有熱﹐爲脾主四肢故也。若肌肉濡潰﹐痺而不仁﹐傳爲肉痿證﹐證中皆有肺疾﹐用藥之人﹐當以此調之。气上衝胸﹐皆厥證也。痿者﹐四肢痿軟而無力也﹐其心煩冤不止。厥者﹑气逆也﹐甚則大逆﹐故曰厥逆。其厥痿多相類也。於前已立人參黃五味子麥門冬湯中﹐每加白茯苓二分﹐澤瀉四分﹐豬苓﹑白術各一分。如小便快利不黃澀者﹐只加澤瀉二分﹐與二術上下分消其濕。如行步不正﹐腳膝痿弱﹐兩足欹側﹐已中痿邪者﹐加酒洗黃柏﹑知母三分或五分﹐令二足湧出气力。如汗大泄者﹐津脫也﹐急止之﹐加五味子六粒﹐炒黃柏五分﹐炒知母三分﹐不令妨其食﹐當以意斟酌。若妨食則止﹐候食進再服。取三里﹑气街以三稜鍼出血。

若汗不減不止者﹐於三里穴下三寸上廉穴出血。禁酒濕面。

六七月之間﹐濕令大行﹐子能令母實而熱旺﹐濕熱相合而刑庚大腸﹐故用寒涼以救之。燥金受濕熱之邪﹐絕寒水生化之源﹐源絕則腎虧﹐痿厥之病大作﹐腰以下痿軟﹐癱瘓不能動矣。步行不正﹐兩足欹側﹐以淸燥湯主之。

第一冊諸傷門

傷濕

濕有天之濕﹐霧露雨是也。天本乎气﹐故先中表之榮衛。有地之濕﹐水泥是也。

地本乎形﹐故先傷皮肉筋骨血脈。有飲食之濕﹐酒水乳酪之類是也。胃爲水谷之海﹐故傷於脾胃。有汗液之濕﹐汗液亦气也﹐止感於外。有人气之濕﹐太陰濕土之所化也﹐乃動於中。治天之濕﹐當同司天法﹐濕上甚而熱者﹐平以苦溫﹐佐以甘辛﹐以汗爲效而止。如《金匱要略》諸條之謂﹐風濕相搏﹐身上疼痛者是也。治地之濕﹐當同在泉法﹐濕淫於內﹐治以苦熱﹐佐以酸淡﹐以苦燥之﹐以淡泄之。治飲食之濕﹐在中奪之﹐在上吐之﹐在下引而竭之。汗液之濕﹐同司天者治。𨿽人气屬太陰脾土所化之濕者﹐在气交之分也﹐與前四治有同有異。何者﹖土兼四气﹐寒熱溫涼﹐升降浮沈﹐備在其中。脾胃者﹐陰陽異位﹐更實更虛﹐更逆更從﹐是故陽盛則木勝﹐合爲風濕﹔至陽盛則火勝﹐合爲濕熱﹐陰盛則金勝﹐合爲燥濕﹔至陰盛則水勝﹐合爲陰濕。爲兼四气﹐故淫上下中外﹐無處不到。大率在上則病嘔吐﹐頭重胸滿﹐在外則身重腫﹐在下則足脛腫﹐在中腹脹中滿痞塞﹐當分上下中外而治﹐隨其所兼寒熱溫涼以爲佐使。至若先因乘克﹐以致脾虛津積而成濕者﹐則先治勝克之邪。或脾胃本自虛而生濕者﹐則用補虛爲主。或郁熱而成濕者﹐則以發熱爲要。或脾胃之濕淫流於四髒﹐筋骨皮肉血脈之間者﹐大槪濕主乎痞塞﹐以致所受之髒﹐澀不得通疏﹐本髒之病因而發焉。其筋骨皮肉血脈受之則發爲痿痺﹐緩弱痛重﹐不任爲用﹐所治之藥﹐各有所入﹐能入於此者﹐不能入於彼﹐且濕淫爲病﹐《內經》所論﹐疊出於各篇﹐本艸治濕﹐亦不一而見﹐凡切於治功者﹐便是要藥。今丹溪書乃止歸重蒼術一味﹐豈理也哉。傷濕爲病﹐發熱惡寒﹐身重自汗﹐骨節疼痛﹐小便祕澀﹐大便多泄﹐腰腳痺冷﹐皆因坐臥卑濕﹐或冒雨露﹐或著濕衣所致﹐並除濕湯。具前諸癥﹐而腰痛特甚﹐不可轉側﹐如纏五六貫重者。濕气入腎﹐腎主水﹐水流濕﹐從其類也。

腎著湯﹑滲濕湯。小便祕﹐大便溏﹐雨淫腹疾故也。五苓散吞戊己丸。戊己屬土﹐土克水﹐因以得名。五苓乃濕家要藥﹐所謂治濕不利小便﹐非其治也。傷濕而兼感風者﹐旣有前項證﹐而又惡風不欲去衣被﹐或額上微汗﹐或身體微腫﹐汗漬衣濕﹐當風坐臥﹐多有此證。宜除濕湯﹑桂枝湯各半帖和服﹐令微發汗。若大發其汗﹐則風去濕在。已得汗而發熱不去者﹐敗毒散加蒼術一錢﹐防己半錢。傷濕又兼感寒﹐有前諸癥﹐但無汗慘慘煩痛﹐宜五積散和除濕湯半帖﹐和五苓散半帖。傷濕而兼感風寒者﹐汗出身重﹐惡風喘滿﹐骨節煩疼﹐狀如歷節風﹐臍下連腳冷痺不能屈伸﹐所謂風寒濕合而成痺。宜防己黃湯﹐或五痺湯。若因浴出﹐未解裙衫﹐身上未幹﹐忽爾熟睡﹐攻及腎經﹐外腎腫痛﹐腰背攣曲﹐只以五苓散一帖﹐入眞壞少許﹐下靑木香丸﹐如此三服﹐臟腑才過﹐腫消腰直﹐其痛自止。濕熱相搏者﹐淸熱滲濕湯。

其證肩背沈重疼痛﹐上熱胸膈不利﹐及徧身疼痛者﹐拈痛湯。酒面乳酪停滯不能運化﹐而濕自內盛者﹐除濕散及蒼白二陳湯﹐加消息之藥燥之。

第一冊諸傷門

傷燥

《內經》曰﹕諸燥枯涸﹐幹勁皴揭﹐皆屬於燥。乃陽明燥金肺與大腸之气也。燥之爲病﹐皆屬燥金之化﹐然能令金燥者火也﹐故曰燥萬物者﹐莫乎火。夫金爲陰之主﹐爲水之源﹐而受燥气﹐寒水生化之源竭絕於上﹐而不能灌漑周身﹐營養百骸﹐色幹而無潤澤皮膚﹐滋生毫毛者﹐有自來矣。或大病而克伐太過﹐或吐利而亡津液﹐或預防養生誤餌金石之藥﹐或房勞致虛﹐補虛燥劑﹐食味過濃﹐辛熱太多﹐醇酒炙肉﹐皆能偏助狂火而損害眞陰。陰中伏火﹐日漸煎熬﹐血液衰耗﹐使燥熱轉甚爲諸病。在外則皮膚皴揭﹐在上則咽鼻焦漧﹐在中則水液衰少而煩渴﹐在下則腸胃枯涸﹐津不潤而便難﹐在手足則痿弱無力﹐在脈則細澀而微﹐此皆陰血爲火熱所傷也。治法當以甘寒滋潤之劑﹐甘能生血﹐寒能勝熱﹐陰得滋而火殺﹐液得潤而燥除﹐源泉下降﹐精血上榮﹐如是則气液宣通﹐內神茂而外色澤矣。滋燥養榮湯﹑大補地黃丸﹑淸涼飲子﹑導滯通幽湯﹑潤腸丸﹑八正散﹐皆燥病中隨癥酌用之方藥也。

第一冊諸傷門

傷飲食

東垣曰﹕陰陽應象論雲﹕水谷之寒熱﹐感則害人六腑。痺論云﹕陰气者﹐靜則神髒﹐躁則消亡。飲食自倍﹐腸胃乃傷。此乃混言之也。分之爲二﹐飲也﹐食也。

飲者水也﹐無形之气也。因而大飲則气逆﹐形寒飲冷則傷肺﹐肺病則爲喘咳﹐爲腫﹐爲水瀉。輕則當發汗﹑利小便﹐使上下分消其濕﹐解酲湯﹑五苓散﹑生薑﹑半夏﹑枳實﹑白術之類是也。如重而蓄積爲滿者﹐芫花﹑大戟﹑甘遂﹑牽牛之屬利下之﹐此其大法也。食者物也﹐有形之血也。如生气通天論云﹕因而飽食﹐筋脈橫解﹐腸爲痔。又云﹕食傷太陰厥陰﹐寸口大於人迎兩倍三倍者﹐或嘔吐﹐或痞滿﹐或下利腸﹐當分寒熱輕重治之。輕則內消﹐重則除下。如傷寒物者﹐半夏﹑神曲﹑漧薑﹑三稜﹑廣術﹑巴豆之類主之。如傷熱物者﹐枳實﹑白術﹑靑皮﹑陳皮﹑麥﹑黃連﹑大黃之類主之。亦有宜吐者﹐陰陽應象論云﹕在上者因而越之。瓜蒂散之屬主之。然而不可過劑﹐過則反傷脾胃。蓋先因飲食自傷﹐又加之以藥過﹐故腸胃復傷﹐而气不能化﹐食愈難消矣﹐漸至羸困。故五常政大論云﹕大毒治病﹐十去其六﹐小毒治病﹐十去其七﹐常毒治病﹐十去其八﹐無毒治病﹐十去其九﹐不可過之。此聖人之深戒也。傷食之證﹐胸膈痞塞﹐吐逆咽酸﹐噫敗卵臭﹐畏食頭痛﹐發熱惡寒﹐病似傷寒﹐但气口大於人迎數倍﹐身不痛耳。內無熱與傷冷物者﹐治中湯加砂仁一錢﹐下紅丸子﹑小七香丸。內有熱與傷熱物者﹐上二黃丸﹑枳術導滯丸﹑通用保和丸﹑枳術丸﹑曲枳術丸﹑木香枳術丸﹑檳榔丸﹑木香檳榔丸。傷肉食濕面辛辣濃味之物﹐塡塞悶亂﹐胸膈不快﹐三黃枳術丸。傷濕面﹐心腹滿悶﹐肢體沈重﹐除濕益气丸。傷熱食﹐痞悶兀兀欲吐﹐煩亂不安﹐上二黃丸。傷濕熱之物﹐不得旋化﹐而作痞滿﹐悶亂不安﹐枳術導滯丸。傷蟹﹐紫蘇丁香湯。傷豆粉濕面油膩之物﹐白術丸。食狗肉不消﹐心下堅﹐或腹脹口漧﹐發熱妄語﹐煮蘆根汁飲之。食魚膾及生肉在胸膈不化﹐必成瘕﹐搗馬鞭艸汁及生薑汁飲之。傷冷食﹐半夏枳術丸﹐小便淋加澤瀉﹐寒熱不調﹐每服加上二黃丸十丸﹐或用木香漧薑枳術丸﹑丁香爛飯丸。

張仲景治宿食在上脘﹐以瓜蒂散吐之﹐不卽下之。凡脈浮而大﹐按之反澀﹐尺中亦微而澀﹐或數而滑﹐或緊如轉索無常﹐及下利不欲食者﹐皆宿食也。皆用大承气湯下之。其人熱﹐其傷物亦熱者﹐宜之。其人寒﹐其傷物亦寒者﹐不宜也。戴云﹕傷食腹痛脹滿﹐大便不通者﹐遂成食積﹐小七香丸一帖﹐用水一盞﹐姜三片﹐煎八分去滓﹐吞感應丸﹐此下傷冷之方也。大抵气口脈緊盛者宜下。尺脈絕者宜吐。經曰﹕气口脈盛傷於食﹐心胃滿而口無味。口與气口同﹐口曰坤者﹐口乃脾之候﹐故胃傷而气口緊盛。夫傷有多少﹐有輕重﹐如气口一盛﹐得脈六至﹐則傷於厥陰﹐乃傷之輕也﹐枳術丸之類主之。气口二盛﹐脈得七至﹐則傷於少陰﹐乃傷之重也﹐雄黃聖餅子﹑木香檳榔丸﹑枳殼丸之類主之。气口三盛﹐脈得八至九至﹐則傷太陰﹐塡塞悶亂﹐則心胃大痛﹐備急丸﹑神保丸﹑消積丸之類主之。兀兀欲吐不已﹐俗呼食迷風是也。經曰﹕上部有脈﹐下部無脈﹐其人當吐不吐者死﹐瓜蒂散主之。如不能吐﹐是無治也。經曰﹕其髙者因而越之﹐此之謂也。或曰盛食塡塞胸中痞亂﹐兩寸脈當用事﹐今反兩尺脈不見﹐其理安在﹖曰﹕胸中有食﹐是木郁宜達﹐故探吐之。食者物也﹐物者坤土也﹐是足太陰之號也。胸中者肺也﹐爲物所塞﹐肺者手太陰金也﹐金主殺伐﹐與坤土俱在手上﹐而旺於天。金能克木﹐故肝木發生之气伏於地下﹐非木郁而何。吐去上焦陰土之物﹐木得舒暢則鬱結去矣。食塞於上﹐脈絕於下﹐若不明天地之道﹐無由達此至理。水火者﹐陰陽之徵兆﹐天地之別名也。故獨陽不生﹐獨陰不長。天之用在於地下﹐則萬物生長。地之用在於天上﹐則萬物收藏。此乃天地交而萬物通也﹐此天地相根之道也。故陽火之根本於地下﹐陰水之源本於天上﹐故曰水出髙源。故人五臟主有形之物﹐物者陰也﹐陰者水也﹐右三部脈主之﹐偏見於寸口﹐食塞於上﹐是絕五臟之源﹐源絕則水不下流﹐兩尺脈之絕﹐此其理也﹐何疑之有。然必視所傷之物冷熱﹐隨證加減﹐如傷冷物一分﹐熱物二分﹐則用寒藥二停﹐熱藥一停﹐隨時消息。經云﹕必先歲气﹐無伐天和﹐此之謂也。旣有三陰可下之法﹐亦必有三陰可補之法。故曰內傷三陰可用溫劑。若飲冷內傷﹐𨿽云損胃﹐未知色脈﹐各在何經。若面色靑黑﹐脈浮沈不一﹐弦而弱者﹐傷在厥陰。若面色紅赤﹐脈浮沈不一﹐細而微者﹐傷在少陰。若面色黃潔﹐脈浮沈不一﹐緩而遲者﹐傷在太陰也。傷在厥陰肝之經﹐當歸四逆湯加吳茱萸﹑生薑湯之類主之。傷在少陰腎之經﹐通脈四逆湯主之。傷在太陰脾之經﹐理中丸湯主之。大便者宜湯﹐結者宜丸。凡諸脾脈微洪﹐傷苦澀物。經曰﹕咸勝苦。微弦﹐傷冷硬物。經云﹕溫以克之。

微澀﹐傷辛辣物。經云﹕苦勝辛。微滑﹐傷腥咸物。經云﹕甘勝咸。弦緊﹐傷酸硬物。經云﹕辛勝酸。洪緩﹐傷甜爛物。經云﹕酸勝甘。微遲﹐傷冷痰積聚惡物﹐溫胃化痰。單伏主物不消化﹐曲﹑三稜﹑廣術之類。浮洪而數﹐皆中酒﹐葛根﹑陳皮﹑茯苓。傷食作瀉不止﹐於應服藥中﹐加肉豆蔻﹑益智仁以收固之。傷食兼感風寒﹐其證與前同﹐但添身疼﹐气口人迎俱盛﹐俗謂夾食傷寒﹐宜生料五積散﹐或養胃湯﹑香蘇飲﹑和解飲。

【傷酒】惡心嘔逆﹐吐出宿酒﹐昏冒眩暈﹐頭痛如破﹐宜沖和湯﹑半夏茯苓湯﹐或理中湯加漧葛七分﹐或用末子理中湯和縮脾飲。酒渴﹐縮脾湯﹐或煎漧葛湯調五苓散。久困於酒﹐遂成酒積﹐腹痛泄瀉﹐或暴飲有灰酒亦能致然﹐並宜酒煮黃連丸。

多飲結成酒癖﹐腹中有塊﹐隨气上下﹐沖和湯加蓬術半錢。酒停胸膈爲痰飲者﹐枳實半夏湯加神曲﹑麥芽各半錢﹐沖和湯加半夏一錢﹐茯苓七分。解酒毒無如枝矩子之妙﹐一名枳﹐一名木蜜﹐俗呼癩漢指頭﹐北人名曰爛瓜﹐江南謂之白石樹﹐杭州貨賣名蜜屈立﹐詩所謂南山有枸是也。樹形似白楊﹐其子著枝端﹐如小指﹐長數寸﹐屈曲相連﹐春生秋熟﹐經霜後取食如餳美。以此木作屋柱﹐令一室之酒味皆淡薄。趙以徳治酒人發熱﹐用枝矩子而愈﹐卽此也。東垣云﹕酒者大熱有毒﹐气味俱陽﹐乃無形之物也。若傷之﹐止當發散﹐汗出則愈矣。其次莫如利小便﹐乃上下分消其濕。今之病酒者﹐往往服酒癥丸﹐大熱之藥下之﹐又有用牽牛﹑大黃下之者﹐是無形元气受病﹐反下有形陰血﹐乖誤甚矣。酒性大熱巳傷元气﹐而復重瀉之﹐亦損腎水眞陰﹐及有形血气﹐俱爲不足﹐如此則陰血愈虛﹐眞水愈弱﹐陽毒之熱大旺﹐反增其陰火﹐是以元气消鑠﹐折人長命﹐不然則虛損之病成矣。酒疸下之﹐久則爲黑疸﹐愼不可犯﹐宜以葛花解酲湯主之。海藏雲﹕治酒病宜發汗﹐若利小便﹐炎焰不肯下行﹐故曰火郁則發之。以辛溫散之﹐是從其體性也。是知利小便﹐則濕去熱不去。若動大便﹐尢爲疏陋。蓋大便者﹐有形質之物﹐酒者無形之水﹐從汗發之﹐是爲近理。濕熱俱去﹐故治以苦溫﹐發其火也﹔佐以苦寒﹐除其濕也。按酒之爲物﹐气熱而質濕﹐飲之而昏醉狂易者熱也﹐宜以汗去之。旣醒則熱去而濕畱﹐止宜利小便而已。二者宜酌而用之﹐大抵葛花解酲湯備矣。

第一冊諸傷門

傷勞倦

東垣曰﹕調經篇云﹕陰虛生內熱。岐伯曰﹕有所勞倦﹐形气衰少﹐穀气不盛﹐上焦不行﹐下脘不通﹐而胃气熱﹐熱气燻胸中﹐故內熱。舉痛論云﹕勞則气耗﹐勞則喘且汗出﹐內外皆越﹐故气耗矣。夫喜怒不節﹐起居不時﹐有所勞傷﹐皆損其气﹐气衰則火旺﹐火旺則乘其脾土﹐脾主四肢﹐故困熱無气以動﹐懶於語言﹐動作喘乏﹐表熱自汗﹐心煩不安。當病之時﹐宜安心靜坐﹐以養其气﹐以甘寒瀉其熱火﹐以酸味收其散气﹐以甘溫補其中气。經言勞者溫之﹐損者溫之是也。《金匱要略》云﹕平人脈大爲勞﹐脈極虛亦爲勞矣。夫勞之爲病﹐其脈浮大﹐手足煩熱﹐春夏劇﹐秋冬瘥﹐﹝脈大者﹐熱邪也。極熱者﹐气損也。春夏劇者﹐時助邪也。秋冬差者﹐時勝邪也﹞

以黃建中湯治之﹐此亦溫之之意也。蓋人受水谷之气以生﹐所謂淸气﹑營气﹑運气﹑衛气﹑春升之气﹐皆胃气之別名也。夫胃气爲水谷之海﹐飲食入胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行﹐合於四時五臟﹐陰陽揆度以爲常也。若陰陽失節﹐寒溫不適﹐脾胃乃傷。喜怒憂恐﹐損耗元气。脾胃气衰﹐元气不足﹐而心火獨盛。心火者﹑陰火也﹐起於下焦﹐其系系於心﹐心不主令﹐相火代之。相火包絡之火﹐元气之賊也。火與元气不兩立﹐一勝則一負﹐脾胃气虛則下流肝腎﹐陰火得以乘其土位﹐故脾證始得則气髙而喘﹐身熱而煩﹐其脈洪大而頭痛﹐或渴不止﹐其皮膚不任風寒而生寒熱。蓋陰火上衝則气髙喘而煩熱﹐爲頭痛﹐爲渴而脈洪。脾胃之气下流﹐使穀气不得升浮﹐是春生之令不行﹐則無陽以護其榮衛﹐使不任風寒﹐乃生寒熱﹐此皆脾胃之气不足所致也。然與外感風寒之證頗同而實異。內傷脾胃﹐乃傷其气﹔外感風寒﹐乃傷其形。傷其外則有餘﹐有餘者瀉之﹔傷其內則不足﹐不足者補之。汗之﹑下之﹑吐之﹑克之之類﹐皆瀉也﹔溫之﹑和之﹑調之﹑養之之類﹐皆補也。內傷不足之病﹐苟誤認作外感有餘之證﹐而反瀉之﹐則虛其虛也。實實虛虛﹐如此死者﹐醫殺之耳。然則柰何﹐惟當以辛甘溫劑補其中而升其陽﹐甘寒以瀉其火則愈矣。經曰﹕勞者溫之﹐損者溫之。又曰﹕溫能除大熱。

大忌苦寒之藥﹐損其脾胃﹐今立補中益气湯主之。夫脾胃虛者﹐因飲食勞倦﹐心火亢甚﹐而乘其土位。其次肺气受邪﹐須用黃最多﹐人參﹑甘艸次之。脾胃一虛﹐肺气先絕﹐故用黃以益皮毛而閉腠理﹐不令自汗﹐損其元气。上喘气短﹐人參以補之。心火乘脾﹐須炙甘艸之甘以瀉火熱﹐而補脾胃中元气。若脾胃急痛﹐並大虛腹中急縮者﹐宜多用之。經曰﹕急者緩之。白術苦甘溫﹐除胃中熱﹐利腰臍間血。

胃中淸气在下﹐必加升麻﹑柴胡以引之﹐引黃﹑甘艸甘溫之气味上升﹐能補衛气之散解﹐而實其表也。又緩帶脈之縮急。二味苦平﹐味之薄者﹐陰中之陽﹐引淸气上升也。气亂於胸中﹐爲淸濁相干﹐用去白陳皮以理之。又能助陽气上升﹐以散滯气﹐助諸甘辛爲用。脾胃气虛不能升浮﹐爲陰火傷其生發之气﹐榮血大虧﹐榮气不營﹐陰火熾盛﹐是血中伏火日漸熬煎﹐血气日減。心包與心主血﹐血減則心無所養﹐致使心亂而煩﹐病名曰。者﹑心惑而煩悶不安也﹐故加辛甘微溫之劑生陽气﹐陽生則陰長﹐故血虛以人參補之﹐更以當歸和之﹐少加黃柏以救腎水﹐能瀉陰中之伏火。如煩猶不止﹐少加生地黃補腎水﹐水旺而心火自降。如气浮心亂﹐以朱砂安神丸鎭固之則愈。以手捫之而肌表熱者﹐表證也。只服補中益气湯一二服﹐得微汗則已。非正發汗﹐乃陰陽气和自然汗出也。若更煩亂﹐如腹中或周身有刺痛﹐皆血澀不足﹐加當歸身五分或一錢。如精神短少﹐加人參五分﹐五味子十二个。頭痛加蔓荊子三分﹐痛甚加川芎五分﹐頂痛腦痛加本五分﹑細辛三分﹐諸頭痛並用此四味足矣。若頭上有熱﹐則此不能治﹐別以淸空膏主之。如頭痛有痰﹐沈重懶倦者﹐乃太陰痰厥頭痛﹐加半夏五分﹐生薑三分。耳鳴目黃﹐頰頷腫﹐頸肩肘臂外後廉痛﹐面赤﹐脈洪大者﹐以羌活二錢﹐防風﹑本各七分﹐甘艸五分﹐通其經血。加黃芩﹑黃連各三分﹐消其腫。人參五分﹑黃七分﹐益元气而瀉火邪﹐另作一服與之。嗌痛頷腫﹐脈洪大面赤者﹐加黃芩﹑甘艸各三分﹐桔梗七分。口漧嗌漧﹐加葛根五分﹐升引胃气上行以潤之。久病痰嗽﹐肺中伏火﹐去人參﹐初病勿去之。冬月或春寒或秋涼時﹐各宜加不去根節麻黃半錢。如春令大溫﹐只加佛耳艸﹑款冬花各五分。夏月病嗽﹐加五味子三﹑五枚﹐去心麥門冬五分。如舌上白滑胎者﹐是胸中有寒﹐勿用之。夏月不嗽﹐亦加人參二分或三分﹐並五味子﹑麥門冬各等分﹐救肺受火邪也。食不下﹐乃胸中胃上有寒﹐或气澀滯﹐加靑皮﹑木香各三分﹐陳皮五分﹐此三味爲定法。如冬月加益智仁﹑艸豆蔻仁各五分。如夏月加黃芩﹑黃連各五分。

如秋月加檳榔﹑艸豆蔻﹑白豆蔻﹑縮砂各五分。如春初猶寒﹐少加辛熱之劑﹐以補春气之不足﹐爲風藥之佐﹐益智﹑艸豆蔻可也。心下痞﹐夯悶﹐加芍藥﹑黃連各一錢。如痞腹脹﹐加枳實﹑木香﹑縮砂仁各三分﹐濃朴七分。如天寒﹐少加漧薑或肉桂。心下痞﹐覺中寒﹐加附子﹑黃連各一錢。不能食而心下痞﹐加生薑﹑陳皮各一錢。能食而心下痞﹐加黃連五分﹑枳實三分。脈緩有痰而痞﹐加半夏﹑黃連各一錢。

脈弦四肢滿﹐便難而心下痞﹐加柴胡七分﹑黃連五分﹑甘艸三分。胸中气壅滯﹐加靑皮二分。如气促少气去之。腹中痛者﹐加白芍藥五分﹑炙甘艸三分。如惡寒冷痛者﹐加桂心三分。如惡熱喜寒而腹痛者﹐於已加白芍藥﹑甘艸二味中﹐更加生黃芩三二分。如夏月腹痛而不惡熱者亦然﹐治時熱也。如天涼時惡熱而痛﹐於已加白芍藥﹑甘艸﹑黃芩中﹐更少加桂。如天寒時腹痛﹐去芍藥﹐味酸而寒故也﹐加益智仁三分﹐或加半夏五分﹑生薑三片。如腹中痛﹐惡寒而脈弦者﹐是木來克土也﹐小建中湯主之。蓋芍藥味酸﹐於土中瀉木爲君。如脈沈細腹中痛﹐以理中湯主之。漧薑辛熱﹐於土中瀉水以爲主也。如脈緩體重節痛﹐腹脹自利﹐米谷不化﹐是濕勝也﹐平胃散主之。脇下痛或脇下縮急﹐俱加柴胡三分﹐甚則五分﹐甘艸三分。臍下痛加眞熟地黃五分﹐其痛立止。如不已者﹐乃大寒也﹐更加肉桂三二分。《內經》所說少腹痛皆寒證﹐從復法相報中來也。經云﹕大勝必大復﹐從熱病中變而作也。非傷寒厥陰之證﹐乃下焦血結膀胱也﹐仲景以抵當湯並丸主之。身有疼痛者濕﹐若身重者亦濕﹐加去桂五苓一錢。如風濕相搏﹐一身盡痛﹐加羌活七分﹐防風﹑本根各半錢﹐升麻﹑蒼術各一錢﹐勿用五苓﹐所以然者﹐爲風藥已能勝濕﹐故別作一服與之。

如病去勿再服﹐以諸風藥損人元气﹐而益其病故也。小便遺失﹐肺金虛也。宜安臥養气﹐以黃﹑人參之類補之。不愈則是有熱也﹐加黃柏﹑生地黃各五分﹐切禁勞役。如臥而多驚﹐小便淋者﹐邪在少陽﹑厥陰﹐宜太陽經所加之藥﹐更添柴胡五分。

如淋加澤瀉五分﹐此下焦風寒合病也。經云﹕腎肝之病同一治。爲俱在下焦﹐非風藥行經則不可﹐乃受客邪之濕熱也﹐宜升舉發散以除之。大便祕澀﹐加當歸稍一錢﹐大黃酒洗煨五分或一錢。閉澀不行者﹐煎成正藥﹐先用淸者一口﹐調玄明粉五分或一錢﹐得行則止。此病不宜下﹐下之恐變凶證也。腳膝痿軟﹐行步乏力或痛﹐乃腎肝伏熱﹐加黃柏五分﹐空心服。不已﹐更加漢防己五分。脈緩﹐顯沈困怠惰無力者﹐加蒼術﹑澤瀉﹑人參﹑白術﹑茯苓﹑五味子各五分。上一方加減﹐是飲食勞倦﹐喜怒不節﹐始病熱中﹐則可用之。若末傳寒中﹐則不可用也。蓋甘酸適足益其气耳﹐如黃﹑人參﹑甘艸﹑芍藥﹑五味之類是也。

【內傷始爲熱中病似外感陽證】頭痛大作﹐四肢疰悶﹐气髙而喘﹐身熱而煩﹐上气鼻息不調﹐四肢困倦不收﹐無气以動﹐無气以言﹐或煩躁悶亂﹐心煩不安﹐或渴不止。病久者﹐邪气在血脈中﹐有濕故不渴。如病渴﹐是心火炎上克肺金﹐故渴。

或表虛不任風寒﹐目不欲開﹐惡食﹐口不知味﹐右手气口脈大於左手人迎三倍﹐其气口脈急大而數﹐時一代而澀。澀是肺之本脈。代是無气不相接﹐乃脾胃不足之脈。

大是洪大﹐洪大而數﹐乃心脈刑肺。急是弦急﹐乃肝木挾心火克肺金也。其右關脾脈比五脈獨大而數﹐數中時顯一代﹐此不甚勞役﹐是飲食不時﹐寒溫失所﹐則無右關胃脈損弱﹐隱而不見﹐惟內顯脾脈如此也。治用補中益气湯。

【內傷末傳寒中病似外感陰證】腹脹﹐胃脘當心痛﹐上支兩脇﹐隔噎不通﹐或涎唾﹐或淸涕﹐或多溺﹐足下痛﹐不能任身履地﹐骨乏無力﹐喜唾﹐兩丸多冷﹐陰陰作痛﹐或妄見鬼狀夢亡人﹐腰背胛眼脊膂皆痛﹐不渴不瀉﹐脈盛大以澀﹐名曰寒中。治用神聖復气湯﹑白術附子湯﹑艸豆蔻丸。

【似外感陽明中熱證】有天气大熱時勞役得病﹐或路途勞役﹐或田野中勞役﹐或身體怯弱食少勞役﹐或長齋久素胃气久虛勞役。其病肌體壯熱﹐躁熱悶亂﹐大惡熱﹐渴飲水﹐此與陽明傷寒熱白虎湯證相似﹐鼻口中气短促上喘﹐此乃脾胃久虛﹐元气不足之證﹐身亦疼痛﹐至日西作﹐必譫語熱渴悶不止﹐脈洪大空虛或微弱。白虎湯證﹐其脈洪大有力﹐與此內傷中熱不同﹐治用淸暑益气湯。饑困勞役之後﹐肌熱躁熱﹐困渴引飲﹐目赤面紅﹐晝夜不息﹐其脈大而虛﹐重按全無。經曰﹕脈虛則血虛﹐血虛則發熱﹐證象白虎﹐惟脈不長實爲辧也。誤服白虎湯必危﹐宜黃當歸補血湯。

【似外感惡風寒證】有因勞役坐臥陰涼處後﹐病表虛不任風寒﹐少气短促﹐懶言語﹐困弱無力。此因勞役辛苦﹐腎中陰火沸騰﹐後因脫衣或沐浴﹐歇息於陰涼處﹐其陰火不行﹐還歸皮膚﹐腠理極虛無陽﹐被風與陰涼所遏﹐以此表虛不任風寒﹐與外感惡風相似。不可同外感治﹐宜用補中益气湯。

【內傷似外感雜證】飲食失節﹐勞役所傷﹐脾胃中州變寒﹐走痛而發黃﹐治用小建中湯﹐或理中湯﹐或大建中湯﹐選而用之。

【勞倦所傷虛中有寒】理中丸。心肺在膈上爲陽﹐腎肝在膈下爲陰﹐此上下髒也。脾胃屬土﹐處在中州﹐在五臟曰孤髒。在三焦曰中焦。因中焦治在中﹐一有不調﹐此丸專主﹐故名曰理中丸。人參味甘溫﹐《內經》曰﹕脾欲緩﹐急食甘以緩之。

緩中益脾﹐必以甘爲主﹐是以人參爲君。白術味甘溫﹐《內經》曰﹕脾惡濕﹐甘勝濕。溫中勝濕﹐必以甘爲助﹐是以白術爲臣。甘艸味甘平﹐《內經》曰﹕五味所入﹐甘先入脾。脾不足者以甘補之﹐補中助脾必須甘劑﹐是以甘艸爲佐。漧薑味辛熱﹐喜溫而惡寒者胃也﹐寒則中焦不治。《內經》曰﹕寒淫所勝﹐平以辛熱。散寒溫胃﹐必先辛劑﹐是以漧薑爲使。脾胃居中﹐病則邪气上下左右無所不之﹐故有諸加減焉。

若臍下築者﹐腎气動也﹐去白術加桂。气壅而不瀉﹐則築然動也﹐白術味甘補气﹐去白術則气易散。桂辛熱﹐腎气動者﹐欲作奔豚也﹐必服辛熱以散之﹐故加桂以散腎气﹐泄奔豚气。吐多者﹐去白術加生薑。气上逆則吐多﹐術甘而壅﹐非气逆者之所宜。《千金》曰﹕嘔家多服生薑﹐以其辛散﹐故吐多者加之。下多者還用白術﹐气泄而不收則下多﹐術甘壅補﹐使正气收而不下泄也。或曰濕勝則濡泄﹐術專除濕﹐故下多者加之。悸者加茯苓﹐飲聚則悸﹐茯苓味甘﹐滲泄伏水﹐是所宜也。渴欲得水者倍加術﹐津液不足則渴﹐術甘以補津液﹐故加之。腹中痛者加人參﹐虛則痛﹐經曰﹕補可以去弱﹐人參﹑羊肉之屬是也。寒多者加漧薑﹐以辛熱能散寒也。腹滿者去白術﹐加附子。《內經》曰﹕甘者令人中滿﹐術甘壅補﹐於腹中滿者則去之。附子味辛熱﹐气壅郁腹爲之滿﹐以熱勝寒﹐以辛散滿﹐故加附子。經曰﹕熱者寒之﹐寒者熱之﹐此之謂也。建中湯﹐《內經》曰﹕肝生於左﹐肺生於右﹐心位在上﹐腎處在下﹐左右上下四髒居焉。脾者土也﹐應中央﹐處四髒之中州﹐治中焦﹐生育榮衛﹐通行津液﹐一有不調﹐則榮衛失所育﹐津液失所行﹐必以此湯溫中益脾﹐是以建中名之焉。膠飴味甘溫﹐甘艸味甘平﹐脾欲緩﹐急食甘以緩之。建脾者﹐必以甘爲主﹐故以膠飴爲君﹐而甘艸爲臣。桂辛熱﹐散也﹑潤也﹐榮衛不足﹐潤而散之。芍藥味酸﹐微寒﹐收也﹑泄也﹐津液不通﹐收而行之。是以桂﹑芍藥爲佐。生薑味辛溫﹐大棗味甘溫﹐胃者衛之源﹐脾者榮之本。《靈樞經》云﹕榮出中焦﹐衛出上焦是也。

衛爲陽﹐不足者益之必以辛﹔榮爲陰﹐不足者補之必以甘。甘辛相合﹐脾胃建而榮衛通﹐是以姜棗爲使也。嘔家不用此湯﹐以味甜故也。《寶鑑》育气湯﹑參術調中湯﹑養胃進食丸﹑寬中進食丸﹑和中丸﹑安胃丸﹑補中丸﹑加減平胃散﹑嘉禾散﹑白術散﹑緩中丸﹑沈香鱉甲散﹑十華散﹑沈香溫脾湯﹑濃朴溫中湯﹑雙和湯﹑小沈香丸﹑木香分气丸﹑木香餅子。

【勞倦所傷虛中有熱】《金匱要略》云﹕夫男子平人脈大者爲勞﹐極虛亦爲勞。

男子面色薄者﹐主渴及亡血﹐卒喘悸﹐脈浮者﹐裏虛也。男子脈虛沈弦﹐無寒熱﹐气促裏急﹐小便不利﹐面色白﹐時目眩﹐兼衄﹐少腹滿﹐此爲勞使之然。勞之爲病﹐其脈浮大﹐手足煩﹐春夏劇﹐秋冬瘥﹐陰寒精自出﹐酸削不能行。男子脈微弱而澀﹐爲無子﹐精淸冷。夫失精家﹐少腹弦急﹐陰頭寒﹐目瞑發落﹐脈極虛芤遲﹐爲淸谷亡血失精也。調中益气湯﹐治因饑飽勞役損傷脾胃﹐元气不足﹐其脈弦﹐或洪緩﹐按之無力中之下時一澀。其證身體沈重﹐四肢困倦﹐百節煩疼﹐胸滿短气﹐膈咽不通﹐心煩不安﹐耳聾耳鳴﹐目有瘀肉﹐熱壅如火﹐視物昏花﹐口中沃沫﹐飲食失味﹐忽肥忽瘦﹐怠惰嗜臥﹐溺色變赤﹐或淸利而數﹐或上飲下便﹐或時餐泄﹐腹中虛痛﹐不思飲食。《內經》云﹕勞則气耗﹐熱則傷气。以黃﹑甘艸之甘瀉熱爲主﹐以白芍藥﹑五味子之酸﹐能收耗散之气。又曰﹕勞者溫之﹐損者溫之。以人參甘溫補气不足﹐當歸辛溫補血不足﹐故以爲臣。白術﹑橘皮甘苦溫﹐除胃中客熱﹐以養胃气爲佐。升麻﹑柴胡苦平﹐味之薄者﹐陰中之陽﹐爲脾胃之气下澑﹐上气不足﹐故從陰引陽以補之。又以行陽明之經爲使也。如時顯熱躁﹐是下元陰火蒸蒸然發也﹐加眞生地黃二分﹐黃柏三分。如大便虛坐不得﹐或大便了而不了﹐腹中常逼迫﹐血虛﹑血澀也﹐加當歸身五分。如身體沈重﹐𨿽小便數多﹐亦加茯苓五分﹐蒼術一錢﹐澤瀉五分﹐黃柏三分。﹝時暫從權而祛濕也﹐不可常用。兼足太陰已病﹐其脈亦絡於心中﹐故顯濕熱相合而煩亂﹞如胃气不和﹐加湯洗半夏半錢﹐生薑三片。有嗽者加生地黃三分﹐以制半夏之毒。痰厥頭痛﹐非半夏不能除﹐此足太陰經邪所作也。如無以上證﹐只服黃一錢﹐人參三錢﹐甘艸五分﹐橘皮酒洗三分﹐柴胡二分﹐升麻二分﹐蒼術五分﹐黃柏酒洗二分。上件銼如麻豆大﹐根據前煎服。如秋冬之月﹐胃脈四道爲衝脈所逆﹐並脇下少陽脈二道而反上行﹐病名曰厥逆。《內經》曰﹕逆气上行﹐滿脈去形。明七神昏絕﹐離去其形而死矣。其證气上衝咽不得息﹐而喘息有音﹐不得臥﹐加吳茱萸半錢或一錢半﹐湯洗去苦﹐觀厥气多少而用之。如夏月有此證﹐爲大熱也。蓋此病隨四時爲寒熱溫涼也。宜以酒黃連﹑酒黃柏﹑酒知母各等分﹐爲細末﹐熟湯爲丸﹐如梧桐子大。每服二百丸﹐白湯送下﹐空心服﹐仍多服熱湯﹐服畢少時﹐便以美飲食壓之﹐不令胃中停畱﹐直至下元﹐以瀉衝脈之邪也。大抵治飲食勞倦所得之病﹐乃虛勞七損證也﹐當用溫平甘多辛少之藥治之﹐是其本法也。如時上見寒熱病﹐四時也﹐又或將理不如法﹐或酒食過多﹐或辛熱之食作病﹐或寒冷之食作病﹐或居大熱大寒之處益其病﹐當臨時制宜﹐暫用大寒大熱治法而取效﹐此從權也。不可以得效之故而久用之﹐必致夭橫矣。《靈樞經》曰﹕從下上者引而去之﹐上气不足﹐推而揚之。蓋上气者﹐心肺上焦之气﹐陽病在陰﹐從陰引陽﹐宜以入腎肝下焦之藥﹐引甘多辛少之藥﹐使升發脾胃之气﹐又從而去其邪气於腠理皮毛也。又云﹕視前痛者當先取之﹐是先以繆刺瀉其經絡之壅者﹐爲血凝而不流﹐故先去之﹐而後治他病。

《寶鑑》桂枝加龍骨牡蠣湯﹑黃建中湯﹑人參黃散﹑續斷湯﹑柴胡散﹑秦艽鱉甲散﹑人參地骨皮散﹑地仙散﹑當歸補血湯﹑犀角紫河車丸﹑人參柴胡散﹑淸神甘露丸﹑雙和散﹑四君子湯﹑豬肚丸﹑酸棗仁丸﹑定志丸﹑麥煎散﹑獨聖散。

飲食不節﹐勞役所傷﹐腹脇滿悶﹐短气﹐遇春則口淡無味﹐遇夏𨿽熱﹐猶有惡寒﹐饑則常如飽﹐不喜食冷物﹐升陽順气湯主之。脾胃不足之證﹐須用升麻﹑柴胡苦平味之薄者﹐陰中之陽﹐引脾胃中淸气行於陽道及諸經﹐生發陰陽之气﹐以滋春气之和也。又引黃﹑人參﹑甘艸甘溫之气味上行﹐充實腠理﹐使陽气得衛外而爲固也。凡治脾胃之藥﹐多以升陽補气名之者﹐此也。饑飽勞役﹐胃气不足﹐脾气下澑﹐气短無力﹐不能寒熱﹐早飯後轉增昏悶﹐須要眠睡﹐怠惰四肢不收﹐懶倦動作﹐五心煩熱﹐升陽補气湯主之。如腹脹及窄狹﹐加濃朴。如腹中似硬﹐加砂仁。

脾胃虛弱﹐气促气弱﹐精神短少﹐衄血吐血﹐門冬淸肺飲﹑大阿膠丸。痰喘﹐人參淸鎭丸。勞風﹐心脾壅滯﹐痰涎盛多﹐喉中不利﹐涕唾稠粘﹐嗌塞吐逆﹐不思飲食﹐或時昏憒﹐皂角化痰丸。病久厭厭不能食﹐而臟腑或結或溏﹐此胃气虛弱也﹐白術和胃丸。《明醫雜著》云﹕東垣論飲食勞倦﹐爲內傷不足之證﹐治用補中益气湯。

《溯洄集》中﹐又論不足之中﹐又當分別飲食傷爲有餘﹐勞倦傷爲不足。予謂傷飲食而畱積不化﹐以致宿食郁熱﹐熱發於外﹐此爲有餘之證﹐法當消導﹐東垣自有枳術丸等治法﹐具於飲食門矣。其補中益气方論﹐卻謂人因傷饑失飽﹐致損脾胃﹑非有積滯者也﹐故只宜用補藥。蓋脾胃全賴飲食之養﹐今因饑飽不時﹐失其所養﹐則脾胃虛矣。又脾主四肢﹐若勞力辛苦﹐傷其四肢﹐則根本竭矣。或專因飲食不調﹐或專因勞力過度﹐或飲食不調之後加之勞力﹐或勞力過度之後繼以不調﹐故皆謂之內傷元气不足之證﹐而宜用補藥也。但須於此四者之間﹐審察明白﹐爲略加減﹐則無不效矣。

第一冊諸傷門

虛勞

《素問》云﹕脈虛﹑气虛﹑尺虛﹐是謂重虛。所謂气虛者﹐言無常也﹔尺虛者﹐行步然﹔脈虛者﹐不象陰也。又云﹕脈細﹐皮寒﹐气少﹐泄利前後﹐飲食不入﹐是謂五虛。五虛死﹐漿粥入胃泄注止﹐則虛可活。治用黃建中湯﹑理中湯之類。

此《素問》但言虛而無勞瘵之名﹐然其因則固屢言之矣。凡外感六淫﹐內傷七情﹐其邪展轉乘於五臟﹐遂至大骨枯槁﹐大肉陷下﹐各見所合衰憊之證﹐眞髒脈見則有死期。又如二陽之病﹐則傳爲風消﹑息賁。三陽之病﹐傳爲索澤﹐癉成爲消中。大腸移熱於胃﹐胃移熱於膽﹐則皆善食而瘦。嘗貴後賤﹐病從內生﹐名曰脫營。嘗富後貧﹐名曰失精。暴樂暴喜﹐始樂後苦﹐皆傷精气。精气竭絕﹐形體毀沮﹐離絕菀結﹐喜怒憂恐﹐五臟空虛﹐血气離守。《靈樞》曰﹕怵惕思慮則傷神﹐神傷則恐懼自失﹐破脫肉﹐毛瘁色夭﹐死於冬。又諸熱病在膚肉脈筋骨之間者﹐各客於所合之本髒不得﹐客於所不勝。及考醫和視晉平公之疾曰﹕是近女室晦﹐女陽物而晦時﹐淫則生內熱或蠱之疾﹐非鬼非食﹐疾不可爲也。至漢張仲景《金匱要略》明立虛勞門﹐於是巢元方撰《病源候論》遂有虛勞﹐有蒸病﹐有注病﹐皆由此而推之者也。虛勞者﹐五勞﹑六極﹑七傷是也。五勞者﹐志勞﹑思勞﹑心勞﹑憂勞﹑瘦勞。六極者﹐气極﹑血極﹑筋極﹑骨極﹑肌極﹑精極。七傷者﹐曰陰寒﹑曰陰痿﹑曰裏急﹑曰精連連﹐曰精少﹑陰下濕﹑曰精淸﹑曰小便苦數﹐臨事不舉。又曰﹕大飽傷脾﹐大怒气逆傷肝﹐彊力舉重﹑久坐濕地傷腎﹐形寒飲冷傷肺﹐憂愁思慮傷心﹐風雨寒暑傷形﹐大恐懼不節傷志。蒸有五﹐骨蒸﹑脈蒸﹑皮蒸﹑肉蒸﹑內蒸。又有二十三蒸﹐胞﹑玉房﹑腦﹑髓﹑骨﹑血﹑脈﹑肝﹑心﹑脾﹑肺﹑腎﹑膀胱﹑膽﹑胃﹑三焦﹑小腸﹑肉﹑膚﹑皮﹑气各有一蒸﹐其狀徧身發熱﹐多因熱病愈後﹐食牛肉﹐或飲酒﹐或房欲而成注者。注之爲言住也﹐邪气居人身內﹐生旣連滯停住﹐死又注易傍人也﹐卽所謂傳屍。已別立門外。今以虛勞骨蒸合爲一門﹐而列古明醫治法於後。《金匱》云﹕五勞虛極羸瘦﹐腹滿不能飲食﹐食傷﹐憂傷﹐飲傷﹐房室傷﹐饑傷﹐勞傷﹐經絡榮衛气傷﹐內有幹血﹐肌膚甲錯﹐兩目黯黑﹐緩中補虛﹐大黃虫丸主之。按虛勞發熱﹐未有不由瘀血者﹐而瘀血未有不由內傷者﹐人之飲食起居﹐一失其節﹐皆能成傷﹐此亦可以睹矣。故以潤劑治幹﹐以蠕動HT血之物行死血﹐死血旣去﹐病根已劃﹐而後可從事乎滋補之劑﹐仲景爲萬古醫方之祖﹐有以哉。又有陳大夫傳仲景百勞丸﹐可與虫丸互用。《活法機要》云﹕虛損之疾﹐寒熱因虛而感也。感寒則損陽﹐陽虛則陰盛﹐故損則自上而下﹐治之宜以辛甘淡﹐過於胃則不可治也。感熱則損陰﹐陰虛則陽盛﹐故損則自下而上﹐治之宜以苦酸鹹﹐過於脾則不可治也。自上而損者﹐一損損於肺﹐故皮聚而毛落。

二損損於心﹐故血脈虛弱﹐不能榮於臟腑﹐婦人則月水不通。三損損於胃﹐故飲食不爲肌膚也。自下而損者﹐一損損於腎﹐故骨痿不起於牀。二損損於肝﹐故筋緩不能自收持。三損損於脾﹐故飲食不能消克也。故心肺損則色獘﹐肝腎損則形痿﹐脾胃損則谷不化也。治肺損皮聚而毛落﹐宜益气﹐四君子湯。治心肺虛損﹐皮聚毛落﹐血脈虛耗﹐婦人月水愆期﹐宜益气和血﹐八物湯。治心肺損及胃﹐損飲食﹐不爲肌膚﹐宜益气和血﹐調飲食﹐十全散。治腎損﹐骨痿不能起於牀﹐宜益精補腎﹐金剛丸。治腎肝損﹐骨痿不能起於牀﹐宜益精。筋緩不能自收時﹐宜緩中牛膝丸。治肝腎損及脾﹐食穀不化﹐宜益精緩中消穀﹐煨腎丸。如陽盛陰虛﹐肝腎不足﹐房室虛損﹐形瘦無力﹐面多靑黃而無常色﹐宜榮血養腎﹐地黃丸。如陽盛陰虛﹐心肺不足﹐及男子婦人面無血色﹐食少嗜臥﹐肢體困倦﹐宜八味丸。

如形體瘦弱﹐無力多困﹐未知陰陽先損﹐夏月宜地黃丸﹐春秋宜腎气丸﹐冬月宜八味丸。病久虛弱﹐厭厭不能食﹐和中丸。肝勞﹐盡力謀慮而成。虛寒則口苦骨疼﹐筋攣煩悶﹐宜續斷湯﹐灸肝兪。實熱則關格牢澀不通﹐眼目赤澀﹐煩悶熱壅﹐毛悴色夭﹐宜羚羊角散。心勞﹐曲運神機而成。虛寒則驚悸恍惚﹐神志不定﹐宜遠志飲子﹑酸棗仁湯。實熱則口舌生瘡﹐大小便祕澀﹐宜黃芩湯。脾勞﹐意外致思而成。

虛寒則气脹咽滿﹐食不下﹐噫气﹐宜白術湯﹑生嘉禾散﹑大建脾散。實熱則四肢不和﹐脹滿气急不安﹐宜小甘露飲。肺勞﹐預事而憂所成。虛寒則心腹冷气﹐胸滿背痛﹐吐逆﹐宜溫肺湯。實熱則气喘﹐面目苦腫﹐宜二母湯。腎勞﹐矜持志節所成。

虛寒則遺精白濁﹐腰脊如折﹐宜羊腎丸。實熱則小便黃赤澀痛﹐陰生瘡﹐宜地黃丸。

肝傷筋極﹐虛則手足拘攣﹐腹痛﹐指甲痛﹐轉筋﹐宜木瓜散﹐當歸﹑枸杞﹑續斷。

實則咳而脇下痛﹐腳心痛不可忍﹐手足甲靑黑﹐宜五加皮散。心傷脈極﹐虛則咳而心痛﹐咽腫﹐喉仲介介如梗﹐宜茯神湯﹐遠志﹑酸棗仁﹑朱砂﹑龍齒。實則血焦發落﹐唇舌赤﹐語澀肌瘦﹐宜麥門冬湯。脾傷肉極﹐虛則四肢倦﹐關節痛﹐不食﹐陰引肩背皆彊﹐宜半夏湯﹐豆蔻﹑濃朴﹑陳皮﹑益智。實則肌肉痺﹐腠理開﹐汗大泄﹐四肢緩弱急痛﹐宜薏苡仁散。肺傷气極﹐虛則皮毛焦﹐津液枯﹐力乏﹐腹脹喘息﹐宜紫菀湯﹐人參﹑黃﹑白石英。實則喘息衝胸﹐心恚腹滿﹐熱煩嘔﹐口燥咽漧﹐宜前胡湯。腎傷骨極﹐虛則面腫垢黑﹐脊痛气衰﹐毛髮枯槁﹐宜鹿角丸﹐益智﹑五味﹑鹿茸。實則面焦耳鳴﹐小便不通﹐手足痛﹐宜玄參湯。臟腑气虛﹐視聽已卸﹐精極﹐虛則遺精白濁﹐體弱﹐小腹急﹐莖弱核小﹐宜磁石丸﹐鹿茸﹑蓯蓉﹑破故紙﹑龍骨﹑人參﹑附子﹑鐘乳。實則目昏毛焦﹐虛熱煩悶﹐泄精﹐宜石斛湯。《古今錄驗》五蒸湯﹐甘艸炙一兩﹐茯苓三兩﹐人參二兩﹐漧地黃三兩﹐竹葉二把﹐葛根三兩﹐知母二兩﹐黃芩二兩﹐粳米二合﹐石膏五兩碎﹐上十味咀。以水九升﹐煮小麥一升﹐至六升去麥﹐入藥煎至二升半﹐分三服。實熱﹐黃連﹑黃芩﹑黃柏﹑大黃。

虛熱﹐烏梅﹑秦艽﹑柴胡﹐气也﹔靑蒿﹑鱉甲﹑蛤蚧﹑牡丹皮﹑小麥﹐血也。肺﹐﹝鼻幹﹞烏梅﹑紫菀﹑天門冬﹑麥門冬。皮﹐﹝舌白唾血﹞石膏﹑桑白皮。膚﹐﹝昏昧嗜睡﹞牡丹皮。

气﹐﹝徧身气熱﹐喘促鼻幹﹐﹞人參﹑黃芩﹑梔子。大腸﹝鼻右孔幹痛﹞芒硝﹑大黃。脈﹐﹝唾白浪語﹐經絡溢﹐脈緩急不調﹐﹞當歸﹑生地黃。心﹐﹝舌漧﹞黃連﹑生地黃。血﹐﹝發焦﹞地黃﹑當歸﹑桂心﹑童子小便。小腸﹐下唇焦木通﹑赤茯苓﹑生地黃。脾﹐﹝唇焦﹞芍藥﹑木瓜﹑苦參。肉﹐﹝食無味而嘔﹐煩躁不安﹐﹞芍藥。胃﹐﹝舌下痛﹞石膏﹑粳米﹑大黃﹑芒硝﹑葛根。肝﹐﹝眼黑﹞前胡﹑川芎﹑當歸。筋﹐﹝甲焦﹞川芎﹑當歸。膽﹐﹝眼白失色﹞柴胡﹑栝蔞。三焦﹐﹝乍寒乍熱﹞石膏﹑竹葉。

腎﹐﹝兩耳焦﹞石膏﹑知母﹑生地黃﹑寒水石。腦﹐﹝頭眩悶熱﹞羌活﹑地黃﹑防風。髓﹐﹝髓沸骨中熱﹞

當歸﹑地黃﹑天門冬。骨﹐﹝齒黑腰痛足逆冷﹐疳虫食藏﹐﹞鱉甲﹑當歸﹑地骨皮﹑牡丹皮﹑生地黃。肉﹐﹝肢細趺腫﹐臟腑俱熱﹐﹞石膏﹑黃柏。胞﹐﹝小便黃赤﹞生地黃﹑澤瀉﹑茯苓﹑沈香﹑滑石。膀胱﹐﹝左耳焦﹞澤瀉﹑茯苓﹑滑石。凡此諸蒸﹐皆因熱病後食肉油膩﹐行房飲酒犯之而成。久蒸不除﹐變成疳病卽死矣。《珍珠囊》云﹕地爲陰﹐骨爲裏﹐皮爲表﹐地骨皮瀉腎火﹐牡丹皮瀉包絡火﹐總治熱在外無汗而骨蒸。知母瀉腎火﹐治熱在內有汗而骨蒸﹐四物湯加二皮﹐治婦人骨蒸。《玄珠》云﹕五行六气﹐水特五之一耳。一水旣虧﹐豈能勝五火哉﹐虛勞等證蜂起矣。其體虛者﹐最易感於邪气﹐當先和解﹐微利微下之﹐從其緩而治之﹐次則調之。醫者不知邪气加於身而未除﹐便行補劑﹐邪气得補﹐遂入經絡﹐至死不悟﹐如此誤者﹐何啻千萬﹐良可悲哉。夫涼劑能養水淸火﹐熱劑能燥水補火﹐理易明也。勞爲熱證明矣﹐還可補乎。惟無邪無熱無積之人﹐脈舉按無力而弱者﹐方可補之。又必察其胃中及右腎二火虧而用之。心虛則動悸恍惚﹐憂煩少色﹐舌彊﹐宜養榮湯﹑琥珀定神丸之類﹐以益其心血。脾虛面黃肌瘦﹐吐利淸冷﹐腹脹腸鳴﹐四肢無力﹐飲食不進﹐宜快胃湯﹑進食丸之類﹐以調其飲食。

肝虛目昏﹐筋脈拘攣﹐面靑恐懼﹐如人將捕之狀﹐宜牛膝益中湯﹑虎骨丹之類﹐以養助其筋脈。肺虛呼吸少气喘乏﹐咳嗽嗌漧﹐宜枳實湯加人參﹑黃﹑阿膠﹑蘇子﹐以調其气。腎虛腰背脊膝厥逆而痛﹐神昏耳鳴﹐小便頻數﹐精漏﹐宜八味丸加五味﹑鹿茸﹐去附子﹐用山藥等丸﹐以生其精。陳藏器諸虛用藥凡例﹕虛勞頭痛復熱﹐加枸杞﹑萎蕤。虛而欲吐﹐加人參。虛而不安﹐亦加人參。虛而多夢紛紜﹐加龍骨。

虛而多熱﹐加地黃﹑牡蠣﹑地膚子﹑甘艸。虛而冷﹐加當歸﹑川芎﹑漧薑。虛而損﹐加鐘乳﹑棘刺﹑蓯蓉﹑巴戟天。虛而大熱﹐加黃芩﹑天門冬。虛而多忘﹐加茯苓﹑遠志。虛而口漧﹐加麥門冬﹑知母。虛而吸吸﹐加胡麻﹑覆盆子﹑柏子仁。虛而多气兼微咳﹐加五味子﹑大棗。虛而驚悸不安﹐加龍齒﹑沙參﹑紫石英﹑小艸。若冷則用紫石英﹑小艸﹐若客熱卽用沙參﹑龍齒﹐不冷不熱皆用之。虛而身彊﹐腰中不利﹐加磁石﹑杜仲。虛而多冷﹐加桂心﹑吳茱萸﹑附子﹑烏頭。虛而勞﹐小便赤﹐加黃芩。虛而客熱﹐加地骨皮﹑白水黃。虛而冷﹐加隴西黃。虛而痰復有气﹐加生薑﹑半夏﹑枳實。虛而小腸利﹐加桑螵蛸﹑龍骨﹑雞。虛而小腸不利﹐加茯苓﹑澤瀉。虛而損﹐溺白﹐加濃朴。髓竭不足﹐加地黃﹑當歸。肺气不足﹐加天門冬﹑麥門冬﹑五味子。心气不足﹐加上黨人參﹑茯苓﹑菖蒲。肝气不足﹐加天麻﹑川芎。脾气不足﹐加白術﹑白芍藥﹑益智。腎气不足﹐加熟地黃﹑遠志﹑牡丹皮。

膽气不足﹐加細辛﹑酸棗仁﹑地楡。神昏不足﹐加朱砂﹑預知子﹑茯神。

《證治要訣》云﹕五勞皆因不量才力﹐勉彊云爲﹐憂思過度﹐嗜欲無節﹐或病失調將﹐積久成勞。其證頭旋眼暈﹐身疼腳弱﹐心怯气短﹐自汗盜汗﹐或發寒熱﹐或五心常熱﹐或往來潮熱﹐或骨蒸作熱﹐夜多惡夢﹐晝少精神﹐耳內蟬鳴﹐口中無味﹐飲食減少﹐此皆勞傷之證也。五臟𨿽皆有勞﹐心腎爲多。心主血﹐腎主精﹐精竭血燥則勞生焉。治勞之法﹐當以調心補腎爲先﹐不當用峻烈之劑﹐惟當溫養滋補﹐以久取效。天雄﹑附子之類投之﹐適足以發其虛陽﹐緣內無精血﹐不足當此猛劑。然不可因有熱﹐純用甜冷之藥﹐以傷其胃气。獨用熱藥者﹐猶釜中無水而進火也。過用冷藥者﹐猶釜下無火而添水也。非徒無益﹐而又害之。宜十全大補湯或雙和散﹐或養榮湯﹑七珍散﹑樂令建中湯﹐皆可選用﹐間進雙補丸。諸發有雜病﹐如咳嗽吐血不得臥﹐盜汗﹐寒熱潮熱等﹐已見各門。審知因虛勞得之﹐並宜用前藥﹐未效用十四味建中湯﹐﹝無熱﹐脈不數﹐乃可用。﹞或大建中湯。渴而不勝熱藥者﹐七珍散加木香﹑五味子各七分。熱多黃鱉甲散﹑或人參散。獨五心發熱﹐將欲成勞者﹐茯苓補心湯。

飲食減少﹐畏食而嘔者﹐難獨用前滯甜藥﹐須斟酌用前快脾之劑﹐縮砂﹑陳皮卻不可少﹐仍下鹿茸橘皮煎丸。如不嘔不畏食﹐用前十全大補湯﹑雙和散等藥﹐亦當少加快脾之劑以爲之防。有患精血不足﹐明知當補腎﹐方欲一取之歸等藥﹐其人素減食﹐又恐不利於脾﹐方欲理脾﹐則不免用疏刷之藥﹐又恐愈耗腎水﹐全一舉而兩得之功﹐莫若鹿茸橘皮煎丸爲第一。故曰精不足者﹐補之以味。又曰﹕補腎不如補脾﹐以脾上交於心﹐下交於腎故也。道家交媾心腎﹐以脾爲黃婆者﹐卽此意。若腎元大段虛損﹐病勢困篤﹐則腎又不容少緩﹐不必拘於此說。要知於滋腎之中﹐佐以砂仁﹑澄茄之類﹐於壯脾之中﹐參以北五味﹑黃之屬﹐此又臨時審病用藥之活法。《難經》曰﹕腎有兩者﹐非皆腎也。其左爲腎﹐右爲命門。命門者諸精神之所捨﹐原气之所系也。男子以髒精﹐女子以系胞﹐故知腎有二也。男子藏精者﹐气海也。

女子系胞者﹐血海也。所主者二﹐受病者一也。是故左腎爲陰﹐合主地道生育之化﹐故曰元气之舍也。若夫腎之藏精者﹑是受五臟六腑之精﹐輸納入精房﹑血海而藏之。

然精有陰有陽﹐陰陽平則兩腎和而不偏﹐不平則偏﹐陰陽俱不足﹐則兩腎俱虛。故東垣治兩虛者﹐以仲景八味丸補之。偏於左腎之陰精不足﹐則以地黃丸主之﹐以三才封髓丹主之。右腎之陽火不足﹐則以八味丸﹑天眞丸之類主之。此用方之凡例也。

丹溪論勞瘵主乎陰虛者﹐蓋自子至巳屬陽﹐自午至亥屬陰﹐陰虛則熱在午後子前﹐寤屬陽﹐寐屬陰﹐陰虛則汗從寐時盜出也。升屬陽﹐降屬陰﹐陰虛則气不降﹐气不降則痰涎上逆而連綿吐出不絕也。脈浮屬陽﹐沈屬陰﹐陰虛則浮之洪大﹐沈之空虛也。此皆陰虛之證﹐用四物湯加黃柏﹑知母主之。然世醫遵用治疾﹐乃百無一效者何哉﹖蓋陰旣虛矣﹐火必上炎﹐而川芎﹑當歸皆味辛气大溫﹐非滋虛降火之藥。又川芎上竄﹐尢非虛炎短乏者所宜。地黃泥膈﹐非胃弱食少痰多者所宜。黃柏﹑知母苦辛大寒﹐𨿽曰滋陰﹐其實燥而損血﹔𨿽曰降火﹐其實苦先入心﹐久而增气﹐反能助火﹔至其敗胃﹐所不待言﹐用藥如此﹐烏能奏功也。予每用薏苡仁﹑百合﹑天門冬﹑麥門冬﹑桑根白皮﹑地骨皮﹑牡丹皮﹑枇杷葉﹑五味子﹑酸棗仁之屬﹐佐以生地汁﹑藕汁﹑乳汁﹑童子小便等。如咳嗽則多用桑皮﹑枇杷葉。有痰則增貝母。有血則多用薏苡仁﹑百合﹐增阿膠。熱盛則多用地骨皮。食少則用薏苡仁至七八錢。

而麥門冬常爲之主﹐以保肺金而滋生化之源﹐無不應手而效。蓋諸藥皆稟燥降收之气﹐气之薄者﹐爲陽中之陰﹐气薄則發泄﹐辛甘淡平寒涼是也。以施於陰虛火動之癥﹐猶當溽暑伊芳郁之時﹐而商颯然倏動﹐則炎如失矣。與治暑熱用白虎湯同意。

然彼是外感﹐外感爲有餘﹐故用寒沈藏之藥﹐而後能輔其偏。此是內傷﹐內傷爲不足﹐但用燥降收之劑﹐而已得其平矣。此用藥之權衡也。虛勞之疾﹐百脈空虛﹐非粘膩之物塡之﹐不能實也。精血枯涸﹐非滋濕之物濡之﹐不能潤也。宜用人參﹑黃﹑地黃﹑天麥門冬﹑枸杞子﹑五味子之屬﹐各煎膏﹐另用靑蒿以童便熬膏﹐及生地汁﹑白蓮藕汁﹑人乳汁﹑薄荷汁﹐隔湯煉過﹐酌定多少﹐並糜角膠﹑霞天膏﹐合和成劑。每用數匙﹐湯化服之。如欲行瘀血﹐加入醋制大黃末子﹑玄明粉﹑桃仁泥﹑韭汁之屬。欲止血﹐加入京墨之屬。欲行痰﹐加入竹瀝之屬。欲降火﹐加入童便之屬。凡虛勞之癥﹐大抵心下引脇俱疼﹐蓋滯血不消﹐新血無以養之也。尢宜用膏子﹐加韭汁﹑桃仁泥。呼吸少气﹐懶言語﹐無力動作﹐目無精光﹐面色白﹐皆兼气虛﹐用麥門冬﹑人參各三錢﹐橘紅﹑桔梗﹑炙甘艸各半兩﹐五味子二十一粒﹐爲極細末﹐水浸油餅爲丸﹐如雞頭子大。每服一丸﹐細嚼津唾咽下﹐名補气丸。气虛則生脈散﹐不言白術。血虛則三才丸﹐不言四物。大略前言薏苡仁之屬治肺虛﹐後言參地黃膏子之類治腎虛。蓋肝心屬陽﹐肺腎屬陰﹐陰虛則肺腎虛矣。故補肺腎卽是補陰﹐非四物﹑黃柏﹑知母之謂也。勞瘵兼痰積﹐其證腹脇常熱﹐頭面手足則於寅卯時分乍有涼時者是也。宜以霞天膏入竹瀝﹑加少薑汁﹐調玄明粉行之。若頑痰在膈上膠固難治者﹐必以吐法吐之﹐或沈香滚痰丸﹑透膈丹之類下之﹐甚則用倒倉法。若肝有積痰污血結熱而勞瘵者﹐其太衝脈必與衝陽脈不相應﹐宜以補陰藥吞當歸龍薈丸。

古方柴胡飲子﹑防風當歸飲子﹑麥煎散皆用大黃﹐蓋能折炎上之勢而引之下行﹐莫速乎此。然惟大便實者乃可。若溏泄則𨿽地黃之屬亦不宜﹐況大黃乎。透肌解熱﹐柴胡﹑漧葛爲要劑﹐故治骨蒸方中多用之。如秦艽鱉甲散﹑人參地骨皮散﹑人參柴胡散﹐皆退熱之劑﹐然非常用多服之藥也。《衍義》云﹕柴胡﹐《本經》並無一字治勞﹐今治勞方中鮮有不用者﹐凡此誤世甚多。嘗原病勞有一種眞藏虛損﹐復受邪熱者﹐如《經驗方》治勞熱﹐靑蒿煎丸用柴胡﹐正合宜耳﹐服之無不效。熱去卽須急已。若無邪熱﹐不死何待。又大忌芩﹑連﹑柏﹐驟用純苦寒藥﹐反瀉其陽。但當用瓊玉膏之類﹐大助陽气﹐使其復還寅卯之位﹐微加瀉陰火之藥是也。有重陰覆其陽﹐火不得伸﹐或灑灑惡寒﹐或志意不樂﹐或脈弦數﹐四肢五心煩熱者﹐火郁湯﹑柴胡升麻湯﹐病去卽已﹐不可過劑。服寒涼藥﹐證𨿽大減﹐脈反加數者﹐陽郁也。宜升宜補﹐大忌寒涼﹐犯之必死。男子肌瘦﹐气弱咳嗽﹐漸成勞瘵﹐用豬肚丸﹐服之卽肥。有面色如故﹐肌體自充﹐外看如無病﹐內實虛損﹐俗呼爲桃花蛀﹐當看有何證候﹐於前項諸藥審而用之。上所列五勞六極二十三蒸諸治法﹐亦略備矣。然當以脾腎二髒爲要﹐何以言之﹐腎乃系元气者也﹐脾乃養形體者也。經曰﹕形不足溫之以气者也。謂眞气有少火之溫﹐以生育形體。然此火不可使之熱﹐熱則壯﹐壯則反耗眞气也。候其火之壯少﹐皆在兩腎間﹐經又曰﹕精不足補之以味。五味入胃﹐各從所喜之髒而歸之﹐以生津液﹐輸納於腎者。若五味一有過節﹐反成其髒有餘﹐勝克之禍起矣。候其五味之寒熱﹐初在脾胃﹐次在其所歸之髒﹐卽當補其不足﹐瀉其有餘。謹守精气﹐調其陰陽﹐使神五內。夫如是﹐則天樞開發﹐而胃和脈生﹐故榮衛以周於內外﹐無不被滋養而病愈矣。勞疾久而嗽血﹐咽疼無聲﹐此爲自下傳上﹔若不嗽不疼﹐久而溺濁脫精﹐此爲自上傳下﹐皆死證也。骨蒸之極﹐聲嗄咽痛﹐面黧脈躁﹐汗出如珠﹐喘乏气促﹐出而無入﹐毛焦唇反﹐皆死證也。又骨肉相失﹐聲散嘔血﹐陽事不禁﹐晝涼夜熱者死。

附水丘先生紫庭治瘵祕方人有傳屍﹑﹑伏連﹑五勞﹑七傷﹑二十六蒸﹐其候各異﹐其源不同﹐世醫不明根本﹐妄投藥石﹐可勝嘆哉。予休心雲水﹐遠絕人事﹐遂以所傳樞要精微﹐以示世醫﹐使之明曉。夫傳屍勞者﹐男子自腎傳心﹐心而肺﹐肺而肝﹐肝而脾﹔女子自心傳肺﹐肺而肝﹐肝而脾﹐脾而腎﹐五臟復傳六腑而死矣。或連及親族﹐至於滅門﹐其源皆由房室﹑飲食過度﹐冷熱不時﹐憂思悲傷﹐有欲不遂﹐驚悸喜懼。或大病後行房﹐或臨屍哭泣﹐屍气所感。邪气一生﹐流傳五臟﹐蠹食傷心﹐𨿽有諸候﹐其實不離乎心陽腎陰也。若明陰陽用藥﹐可以返魂奪命﹐起死回生。人知勞之名﹐未知其理。人生以血爲榮﹐气爲衛﹐二者運轉而無壅滯﹐勞何由生。故勞者倦也﹐血气倦則不運﹐凝滯疏漏﹐邪气相乘。心受之爲盜汗虛汗﹐憂悲恐懼﹐恍惚不安。腎受之爲骨蒸﹐爲鬼交﹐陽虛好色愈甚。肝受之爲瘰﹐脇滿痞聚﹐拳攣拘急﹐風气乘之爲疼痛。脾受之爲多思慮慕﹐淸涼不食﹐多食無味。

肺受之爲气喘痰涎﹐睡臥不安﹐毛髮焦枯。至於六腑﹐亦各有證。今人多用涼藥則損胃气﹐𨿽盧扁亦難矣。予之所論﹐但在開關把胃﹐何則﹖勞病者﹐血气不運﹐遂致漧枯﹐此關脈閉也。故先用開關藥通其血脈﹐旣開關則須起胃。蓋五臟皆有胃气﹐邪气附之則五臟衰弱﹐若不把胃﹐則他藥何由而行﹐故開關把胃乃治勞妙法也。然必須明陰陽﹐且如起胃﹐陽病藥不可過暖﹐陰病藥不可過涼。今人言丁香﹑濃朴﹑肉桂﹑蓯蓉可補五臟﹐不知用之則喘息閉嗽﹐如火益熱。或以治鬼爲先務﹐要當法藥相濟﹐道力資扶﹐然後鬼屍可逐也。此論上合黃帝﹑岐﹑扁﹐下明臟腑陰陽﹐非患人有福﹐亦不遭逢﹐寶之。

總論病證如夜夢鬼交﹐遺精自泄。夢魂不安﹐常見先亡﹐恐怖鬼神。思量飲食﹐食至不進。目睛失白﹐骨節疼痛。五心煩熱﹐頭髮作滯。面臉時紅﹐如敷胭脂。

唇紅異常﹐肌膚不潤﹐言語气短。大便祕澀﹐或時溏利。小便黃赤﹐或時白濁。項生瘰﹐腹中气塊。鼻口生瘡﹐口舌漧燥﹐咽喉不利﹐仰臥不得。或時气喘﹐涕唾稠粘﹐上气憤滿﹐痰吐惡心﹐腹脇妨悶。陰中冷痛﹐陰癢生瘡﹐多濕轉筋拘急。或忿怒悲啼﹐舌直苦痛﹐目睛時疼﹐盜汗﹐擡肩喘息﹐陽道虛剛。如手足心煩疼﹐口漧舌瘡﹐小便黃赤﹐大便難﹐及熱多咽喉痛﹐涎唾黃粘﹐及兼前項一二證﹐卽是陽病。當用陽病開關散﹐爲瀉陽而補陰。如大便溏利﹐小便白濁﹐飲食不化﹐胃逆口惡﹐𨿽有熱﹐痰唾白色及小便多﹐仍兼前項數癥﹐卽是陰病。當用陰病開關藥。凡勞病虛極﹐亦多令人煩躁﹐大小便不利﹐宜兼諸脈證審之。陰陽二癥﹐皆用起胃散。

又歌訣雲﹕水丘道人年一百﹐煉得龍精並虎魄。流傳此法在人間﹐聊向三天助陰徳。

扶危起死莫蹉跎﹐此藥於人有效多。不問陰陽與冷熱﹐先將脾胃與安和。脾經虛冷易生寒﹐最是難將熱藥攻。閉卻大便並上气﹐爲多濃朴與蓯蓉。此法精關兩道方﹐病患入口便知良。但須仔細看形候﹐莫向陰中錯用陽。涕唾稠粘小便赤﹐漧枯四體無筋力。烏龍膏子二十丸﹐便似焦枯得甘滴。遺精夢泄腹膨髙﹐咳嗽陰疼爲患勞。

此病是陰須識認﹐盒飯急下玉龍膏。嗽裏痰涎仰臥難﹐陰陽交並候多端。卻須兼服訶黎散﹐治取根源病自安。

七寶丸﹑瀉骨蒸傳屍邪气﹐陽病可服。黃連四兩﹐爲細末﹐用豬肚一个洗淨﹐入藥末﹐綫縫之。用童便五升﹐文火煮令爛幹爲度。以肚細切同藥爛研﹐置風中吹漧﹐丸如桐子大﹐朱砂﹑麝香作衣。空心麥門冬水下﹐或用陽病開關散咽下。無朱砂亦可。

陽病開關散﹐北柴胡﹐去蘆桔梗炒﹐秦艽﹑麥門冬去心各半兩﹐芍藥﹑木香﹑澤瀉各一兩﹐木通半兩﹐甘艸一錢炙﹐當歸﹑桑白皮蜜炙﹑地骨皮各一兩﹐咀。

每服三錢﹐水一盞﹐姜三片﹐煎六分﹐空心服。小便多卽病去也。

陰病開關散﹐當歸﹑赤芍藥﹑肉桂﹑白芷﹑甘艸炙各半兩﹐木香二錢﹐制枳殼三錢﹐天南星一錢﹐去皮薑汁浸一宿焙﹐咀。每服三錢﹐姜三片﹐煎七分﹐入無灰酒三分盞﹐童便三分盞﹐又煎七分溫服。先服此起胃散一二日後﹐不問退否﹐兼玉龍膏服之。

起胃散﹐陰陽二候皆用。黃炙二兩﹐白術炒一兩﹐白芷半兩﹐人參半兩﹐山藥一兩﹐咀。每服三錢﹐加木瓜煎。或加沈香﹑茯苓﹑甘艸各半兩。

烏龍膏﹐烏梅去核﹐柴胡﹑紫菀﹑生漧地黃﹑木香各一兩﹐秦艽實好者﹑貝母面炒去心﹑防風各三錢﹐杏仁五兩面炒爲末﹐皂角六十片﹐二十片去黑皮醋炙爲末﹐二十片燒灰存性﹐二十片湯浸去黑皮﹐用精豬肉剁爛如泥﹐同皂角一處﹐入水五升細揉汁﹐入童便三升﹐無灰酒一升﹐並熬如膏﹐和前藥末爲丸﹐如梧桐子大。每服二十丸﹐空心麥門冬湯下﹐甚者二十日效。

玉龍膏﹐靑蒿子﹑柴胡﹑白檳榔各二兩﹐制鱉甲﹑白術﹑赤茯苓﹑木香﹑牡蠣各半兩﹐地骨皮半兩﹐人參一兩﹐生漧地黃一兩﹐當歸三錢﹐朱砂一錢﹐豆豉心二合﹐虎頭骨斫開酒炙黃赤色一兩﹐肉蓯蓉酒浸一宿炙一兩﹐鱉甲湯煮去皮裙﹐酒浸炙黃赤﹐皆爲末。又加烏梅肉﹑枳殼。上前件末成﹐卻以杏仁五升﹐壯者﹐以童便浸﹐春夏七日﹐秋冬十日﹐和瓶日中曬﹐每日一換新者﹐日數足﹐以淸水淘去皮尖焙漧﹐別以童便一升﹐於銀石器內﹐以文火煎至隨手爛﹐傾入砂盆﹐用柳木槌研爛爲膏﹐細布濾過﹐入酥一兩﹐薄荷自然汁二合攪勻﹐和藥用槌搗五百下﹐丸如梧桐子大。

空心湯下十五丸﹐加至三十丸。如覺熱減丸數服﹐熱少還添。加減經月日﹐諸證皆退﹐進食安臥﹐面有血色﹐乃藥行也。當勤服無怠。忌莧菜﹑白粥﹑冷水﹑生血﹑雀﹑鴿等物。

訶黎散﹐治勞嗽上气。赤茯苓二兩﹐訶黎勒皮二兩﹐木香半兩﹐檳榔一兩﹐當歸一兩炒﹐大黃一兩炒﹐吳茱萸湯泡七次半兩﹐咀。每服三錢﹐生薑三片﹐水一盞﹐煎六分﹐溫服。

第一冊諸傷門

傳屍勞

《本事方》云﹕葛稚川言﹐鬼疰者﹐是五尸之一疰。又按諸鬼邪爲害﹐其變動乃有三十六種至九十九種。大約使人淋漓沈沈﹐默默的不知其所苦﹐而無處不惡。累年積月﹐漸就頓滯﹐以至於死。傳於旁人﹐乃至滅門。覺知是候者﹐急治獺肝一具﹐陰榦取末﹐水服方寸七﹐日三服效﹐未知再服﹐此方神良。《紫庭方》云﹕傳屍﹑伏屍皆有虫﹐須用乳香燻病患之手﹐乃仰手掌﹐以帛覆其上﹐燻良久﹐手背上出毛長寸許﹐白而黃者可治﹐紅者稍難﹐靑黑者卽死。若燻之良久無毛者﹐卽非此癥﹐屬尋常虛勞癥也。又法﹐燒安息香令煙出﹐病患吸之嗽不止﹐乃傳屍也。不嗽﹐非傳屍也。《直指方》云﹕瘵虫食人骨髓﹐血枯精竭﹐不救者多。人能平時愛護元气﹐保養精血﹑瘵不可得而傳。惟夫縱欲多淫﹐精血內耗﹐邪气外乘﹐是不特男子有傷﹐婦人亦不免矣。然而气虛腹餒﹐最不可入勞瘵之門﹐弔喪問喪﹐衣服器用中﹐皆能乘虛而染觸。間有婦人入其房﹐睹其人﹐病者思之﹐勞气隨入﹐染患日久﹐莫不化而爲虫。治療之法﹐大抵以保養精血爲上﹐去虫次之。安息﹑蘇合﹑阿魏﹑麝﹑犀﹑丹砂﹑雄黃﹐固皆驅伐惡气之藥﹐亦須以天靈蓋行乎其間。蓋屍疰者鬼气也﹐伏而未起﹐故令淹纏﹐得枯骸枕骨治之﹐鬼气飛越﹐不復附人﹐於是乎瘥。外此則虎牙骨﹑鯉魚頭﹐皆食人之類也﹐其亦枕骨之亞乎。要之發用以前﹐當以川芎﹑當歸先立乎根本之地。先用芎歸血餘散﹐吞北斗符﹐次用鱉甲生犀散取虫。蘇遊論曰﹕傳尸之候﹐先從腎起﹐初受之兩脛酸疼﹐腰背拘急﹐行立腳弱﹐飲食減少﹐兩耳颼颼﹐眞似風聲﹐夜臥遺泄﹐陰汗痿弱。腎旣受訖﹐次傳於心﹐心初受气﹐夜臥心驚﹐或多恐悸﹐心懸懸﹐气吸吸欲盡﹐夢見先亡﹐有時盜汗﹐飲食無味﹐口內生瘡﹐心气煩熱﹐惟欲眠臥﹐朝輕夕重﹐兩頰口唇﹐悉皆紋赤﹐如敷胭脂﹐有時手足五心煩熱。

心受已﹐次傳於肺﹐肺初受气﹐咳嗽上气﹐喘臥益甚﹐鼻口漧燥﹐不聞香臭﹐如或忽聞﹐惟覺朽腐气﹐有時惡心欲吐﹐肌膚枯燥﹐時或疼痛﹐或似虫行﹐幹皮細起﹐狀如麩片。肺旣受已﹐次傳於肝﹐肝初受气﹐兩目胱胱﹐面無血色﹐常欲顰眉﹐視不能遠﹐目常漧澀﹐又時赤痛﹐或復睛黃﹐常欲合眼﹐及時睡臥不著。肝旣受已﹐次傳於脾﹐脾初受气﹐兩脇虛脹﹐食不消化﹐又時瀉利﹐水谷生虫﹐有時肚痛腹脹雷鳴﹐唇口焦漧﹐或生瘡腫﹐毛髮幹聳﹐無有光潤﹐或時上气﹐撐肩喘息﹐利赤黑汁﹐見此證者﹐乃不治也。

夫骨蒸﹑﹑伏連﹑屍疰﹑勞疰﹑虫疰﹑毒疰﹑熱疰﹑冷疰﹑食疰﹑鬼疰﹐善皆曰傳屍。以疰者注也﹐病自上注也﹐其變有二十二種﹐或三十六種﹐或九十九種。大略令人寒熱盜汗﹐夢與鬼交﹐遺精白濁﹐發幹而聳﹐或腹內有塊﹐或腦後兩邊有小結﹐復連數个﹐或聚或散﹐沈沈默默﹐咳嗽痰涎﹐或咯膿血如肺痿肺癰狀﹐或腹下利﹐羸瘦困乏﹐不自勝持﹐積月累年﹐以至於死。死復傳注親屬﹐乃至滅門者是也。更有蜚屍﹑遁屍﹑寒屍﹑喪屍﹑與屍疰﹐謂之五屍﹐及大小附著等證﹐乃挾諸鬼邪而害人。其證多端﹐傳變推遷﹐難以推測。故自古及今﹐愈此病者﹐十不一得。所謂貍骨﹑獺肝﹑天靈蓋﹑銅鎖鼻﹐徒有其說﹐未嘗取效。惟膏肓兪﹑四花穴﹐若及早灸之﹐可否幾半﹐晚亦不濟矣。

上淸紫庭追勞方云﹕三尸九虫之爲害﹐治者不可不知其詳。九虫之內﹐三虫不傳﹐﹑蛔﹑寸白也。其六虫者﹐或髒種毒而生﹐或親屬習染而傳﹐疾之初覺﹐精神恍惚﹐气候不調﹐切在戒忌酒色﹐調節飲食。如或不然﹐五心煩熱﹐寢汗忪悸﹐如此十日﹑頓成羸瘦﹐面黃光潤﹐此其證也。大抵六虫﹐一旬之中﹐徧行四穴﹐周而復始。病經遇木气而生﹐立春一日後方食起﹐三日一食﹐五日一退﹐方其作苦﹐百節皆痛﹐虫之食也。退卽還穴醉睡﹐一醉五日﹐其病乍靜。候其退醉之時﹐乃可投符用藥。不然﹐虫熟於符藥之後﹐不能治也。一虫在身中﹐占十二穴﹐六虫共占七十二穴。一月之中﹐上十日虫頭向上﹐從心至頭遊四穴﹐中十日虫頭向內﹐從心至臍遊四穴﹐下十日虫頭向下﹐從臍至足遊四穴。陽日長雄﹐陰日長雌。其食先臟腑脂膏﹐故其色白。五臟六腑一經食損﹐卽皮聚毛脫。婦人卽月信不行﹐血脈皆損﹐不能榮五臟六腑也。七十日後食人血肉盡﹐故其虫黃赤。損於肌肉﹐故變瘦劣﹐飲食不爲肌膚﹐筋緩不能收持。一百二十日外﹐血肉食盡﹐故其虫紫。卽食精髓﹐傳於腎中食精﹐故其虫色黑。食髓卽骨痿不能起於牀。諸虫久卽生毛﹐毛色雜花鐘孕五臟五行之气﹐傳之三人卽自能飛﹐其狀如禽﹐亦多品類。傳入腎經﹐不可救治。

利藥下虫後﹐其虫色白﹐可三十日服藥補﹐其虫黃赤﹐可六十日服藥補﹐其虫紫黑﹐此病已極﹐可百二十日服藥補。又云﹕虫頭赤者﹐食患人肉﹑可治﹐頭口白者﹐食患人髓﹐其病難治﹐只宜斷後。故經曰﹕六十日者﹐十得七八。八十日內治者﹐十得三四。過此以往﹐未知生全﹐但可爲子孫除害耳。

第一代爲初勞病﹐謂初受其疾﹐不測病源﹐酒食加餐﹐漸覺羸瘦﹐治療蹉跎﹐乃成重病﹐醫人不詳其故﹐誤藥多死。

圖此虫形如嬰兒﹐背上毛長三寸﹐在人身中。

圖此虫形如鬼狀﹐變動在人臟腑中。

圖此虫形如蝦蟆﹐變動在人臟腑中。

以上諸虫﹐在人身中縈著之後或大或小﹐令人夢寐顚倒﹐魂魄飛揚﹐精神離散﹐飲食不減﹐形容漸羸﹐四肢酸疼﹐百節勞倦﹐憎寒壯熱﹐背膊拘急﹐頭腦疼痛﹐口苦舌漧﹐面無顏色﹐鼻流淸涕﹐虛汗常多﹐行步艱辛﹐眼睛多痛。其虫遇丙丁日食起﹐醉歸心兪穴中﹐四穴輪轉﹐周而復始。候虫大醉﹐方可醫灸﹐取出虫後﹐用藥補心。﹝此用守靈散﹞

第二代爲覺勞病﹐謂傳受此病﹐已覺病者患人﹐乃自知夜夢不祥﹐與亡人爲伴侶﹐醒後全無情思﹐昏沈似醉﹐神識不安﹐所食味輒成患害﹐或气痰發動﹐風毒所加﹐四體不和﹐心胸滿悶﹐日漸羸瘦﹐骨節漧枯﹐或嘔酸水﹐或者醋心﹐唇焦口苦﹐鼻塞胸痛﹐背膊酸疼﹐虛汗常出﹐腰膝刺痛。如此疾狀﹐早須醫治﹐過時難療﹐致傷性命。

圖此虫形如亂絲﹐長三寸許﹐在人臟腑中。

圖此虫形如蜈蚣﹐或似守宮﹐在人臟腑中。

圖此虫形如蝦蟹﹐在人臟腑中。

以上諸虫﹐在人身中﹐令人气喘﹐唇口多幹﹐咳嗽憎寒﹐心煩壅滿﹐毛髮焦落﹐气脹吞酸﹐津液漸衰﹐次多虛渴﹐鼻流淸水﹐四肢將虛﹐臉赤面黃﹐皮膚枯瘦﹐腰膝無力﹐背脊酸疼﹐吐血唾膿﹐語言不利﹐鼻塞頭痛﹐胸膈多痰。重者心悶吐血﹐僵僕在地﹐不能自知。其虫遇庚辛日食起﹐醉歸肺兪穴中﹐四穴輪轉﹐周而復始。

俟虫大醉﹐方可治醫﹐取出其虫﹐補肺則瘥。﹝虛成散﹞

第三代爲傳屍勞病﹐謂傳受病患自尋得知之﹐日漸消瘦﹐頓攺容顏﹐日日惶﹐夜夜憂死﹐不遇良醫﹐就死伊芳邇。

圖此虫形如蚊蟻﹐俱遊人臟腑中。

圖此虫形如蜣螂﹐大如碎血片﹐在人髒中。

圖此虫形如刺﹐在人腹中。

以上諸虫﹐在人身中﹐令人三焦多昏﹐日常思睡﹐嘔吐苦汁或吐淸水﹐或甜或苦﹐粘涎常壅﹐腹脹虛鳴﹐臥後多驚﹐口鼻生瘡﹐唇黑面靑﹐日漸消瘦﹐精神恍惚﹐魂魄飛揚﹐飲食不消﹐气咽聲幹﹐目多昏淚。其虫遇庚寅日食起﹐醉歸厥陰穴中﹐四穴輪轉﹐周而復始。俟虫大醉﹐方可治取﹐虫出之後﹐補气卽瘥。

第四代圖此虫形如亂絲﹐在人腹髒之中。

圖此虫形如豬肺﹐在人腹內之中。

圖此虫形如蛇虺。在人五臟之中。

以上諸虫﹐在人身中﹐令人臟腑虛鳴﹐嘔逆傷中﹐癖气塊﹐憎寒壯熱﹐肚大筋生﹐腰背疼痛﹐或虛或瘦﹐瀉利無時﹐行履困重﹐四肢憔悴﹐上气喘急﹐口苦舌漧﹐飲食及水過多﹐要喫酸鹹之物。其虫遇戊己日食起﹐醉歸脾兪穴中﹐四穴輪轉﹐周而復始。俟虫大醉﹐方可治取﹐虫出之後﹐補脾爲瘥。﹝魂停散﹞

第五代圖此虫形如鼠﹐似小瓶﹐渾無表裏背裏。

圖此虫形如有頭無足﹐有足無頭。

圖此虫變動﹐形如血片﹐在於陽宮。

以上諸虫﹐入肝經而歸腎﹐得血而更攺也。令人多怒气逆﹐筋骨拳攣﹐四肢解散﹐唇黑面靑﹐憎寒壯熱﹐腰背疼痛﹐起坐無力﹐頭如斧斫﹐眼睛時痛﹐翳膜多淚﹐背膊刺痛﹐力乏虛羸﹐手足漧枯﹐臥著牀枕﹐不能起止﹐有似風中﹐肢體頑麻﹐腹內多痛﹐眼見黑花﹐忽然倒地﹐不省人事﹐夢寐不祥﹐覺來徧體虛汗﹐或有面色紅潤如平時者﹐或有通靈而言未來事者。其虫遇癸未日食起﹐醉歸肝兪穴中﹐四穴輪轉﹐周而復始。俟虫大醉﹐方可醫救﹐取虫出後﹐補肝乃瘥。﹝金明散﹞

第六代﹝此代虫有翅足全者﹐千里傳疰﹐所謂飛屍﹐不以常法治也。﹞

圖此虫形如馬尾﹐有兩條﹐一雌一雄。

圖此虫形如龜鱉﹐在人五臟中。

圖此虫形如爛面﹐或長或短﹐或如飛禽。

以上諸虫﹐在人身中﹐居於腎臟﹐透連脊骨﹐令人思食﹐百味要喫﹐身體危羸﹐腰膝無力﹐髓寒骨熱﹐四體漧枯﹐眼見火生﹐或多黑暗﹐耳內虛鳴﹐陰汗燥癢﹐冷汗如油﹐夢多鬼交﹐小便黃赤﹐醒後昏沈﹐臍下結硬﹐或奔心腹﹐看物如艷﹐心腹悶亂﹐骨節疼痛﹐食物進退﹐有時喘嗽。其虫遇丑亥日食起﹐醉歸腎兪穴中﹐四穴輪轉﹐周而復始。俟虫大醉可醫治﹐取虫後﹐補腎塡精瘥。﹝育嬰散﹞

第一冊寒熱門

發熱

凡病鮮有不發熱者﹐而內傷外感﹐其大關鍵也﹐已各立門﹐詳其治法。此又立發熱門者﹐重在內傷﹐示人治熱之都例也。《明醫雜著》云﹕世間發熱癥類傷寒者數種﹐治各不同。張仲景論傷寒﹑傷風﹐此外感也。因風寒之邪感於外﹐自表入裏﹐故宜發表以解散之﹐此麻黃﹑桂枝之義也。以其感於冬春之時﹐寒冷之月﹐實時發病﹐故謂之傷寒。而藥用辛熱以勝寒。若時非寒冷﹐則藥當有變矣。如春溫之月﹐則當變以辛涼之藥﹐如夏暑之月﹐則當變以甘苦寒之藥。故云傷寒不卽病﹐至春變溫﹐至夏變熱﹐而其治法必因時而有異也。又有一種冬溫之病﹐謂之非其時而有其气。蓋冬寒時也﹐而反病溫焉﹐此天時不正﹐陽气反泄﹐用藥不可溫熱。又有一種時行寒疫﹐卻在溫暖之時﹐時行溫暖﹐而寒反爲病﹐此亦天時不正﹐陰气反逆﹐用藥不可寒涼。又有一種天行溫疫熱病﹐多發於春夏之間﹐沿門闔境相同者﹐此天地之癘气﹐當隨令參气運而施治﹐宜用劉河間辛涼甘苦寒之藥﹐以淸熱解毒。以上諸癥﹐皆外感天地之邪者。若夫飲食勞倦﹐爲內傷元气﹐此則眞陽下陷﹐內生虛熱。

故東垣發補中益气之論﹐用人參﹑黃等甘溫之藥﹐大補其气﹐而提其下陷﹐此用气藥以補气之不足也。又若勞心好色﹐內傷眞陰﹐陰血旣傷﹐則陽气偏勝﹐而變爲火矣。是謂陰虛火旺勞瘵之癥。故丹溪發陽有餘陰不足之論﹐用四物加黃柏﹑知母﹐補其陰而火自降﹐此用血藥以補血之不足者也。益气補陰﹐皆內傷癥也﹐一則因陽气之下陷﹐而補其气以升提之﹐一則因陽火之上升﹐而滋其陰以降下之﹐一升一降﹐迥然不同矣。又有夏月傷暑之病﹐𨿽屬外感﹐卻類內傷﹐與傷寒大異。蓋寒傷形﹐寒邪客表﹐有餘之癥﹐故宜汗之。暑傷气﹐元气爲熱所傷而耗散﹐不足之癥﹐故宜補之。東垣所謂淸暑益气者是也。又有因時暑熱﹐而過食冷物以傷其內﹐或過取涼風以傷其外﹐此則非暑傷人﹐乃因暑而自致之之病﹐治宜辛熱解表﹐或辛溫理中之藥﹐卻與傷寒治法相類者也。凡此數癥﹐外形相似﹐而實有不同。治法多端﹐不可或謬﹐故必審其果爲傷寒﹑傷風﹑及寒疫也﹐則用仲景法。果爲溫病及瘟疫也﹐則用河間法。果爲气虛也﹐則用東垣法。果爲陰虛也﹐則用丹溪法。如是則庶無差誤以害人矣。今人但見發熱之癥﹐一皆認作傷寒外感﹐率用汗藥以發其表﹐汗後不解﹐又用表藥以涼其肌﹐設是虛證﹐豈不死哉。間有頗知發熱屬虛﹐而用補藥﹐則又不知气血之分﹐或气病而補血﹐或血病而補气﹐誤人多矣。故外感之與內傷﹐寒病之與熱病﹐气虛之與血虛﹐如冰炭相反。治之若瘥﹐則輕病必重﹐重病必死矣。可不畏哉。內外傷辧﹐人迎脈大於气口爲外感﹐气口脈大於人迎爲內傷。外感則寒熱齊作而無間﹐內傷則寒熱間作而不齊。外感惡寒﹐𨿽近烈火不能除﹔內傷惡寒﹐得就溫暖而必解。外感惡風﹐乃不禁一切風寒﹔內傷惡風﹐惟惡夫些少賊風。外感證顯在鼻﹐故鼻气不利而壅盛有力﹔內傷證顯在口﹐故口不知味而腹中不和。外感則邪气有餘﹐故發言壯厲﹐先輕而後重﹔內傷則元气不足﹐故出言懶怯﹐先重而後輕。

外感頭痛﹐常常而痛﹔內傷頭痛﹐時止時作。外感手背熱﹐手心不熱﹔內傷手心熱﹐手背不熱。東垣辧法﹐大要如此。有內傷而無外感﹐有外感而無內傷﹐以此辧之﹐則判然矣。若夫內傷外感兼病而相合者﹐則其脈證並見而難辧﹐尢宜細心求之。若顯內證多者﹐則是內傷重而外感輕﹐宜以補養爲先。若是外證多者﹐則是外感重而內傷輕﹐宜以發散爲急。此又東垣未言之意也。東垣云﹕五臟有邪﹐各有身熱﹐其狀各異﹐以手捫摸有三法﹕以輕手捫之則熱﹐重按之則不熱﹐是熱在皮毛血脈也﹔重按至筋骨之分則熱﹐蒸手極甚﹐輕摸之則不熱﹐是熱在筋骨間也﹔輕手捫之則不熱﹐重手加力按之亦不熱﹐不輕不重按之而熱﹐是熱在筋骨之上﹐皮毛血脈之下﹐乃熱在肌肉也。此謂三法﹐以三黃丸通治之。細分之則五臟各異矣。肺熱者﹐輕手乃得﹐微按全無﹐瞥瞥然見於皮毛上﹐爲肺主皮毛故也。日西尢甚﹐乃皮毛之熱也。

其證必見喘咳﹐灑淅寒熱﹐輕者瀉白散﹐重者涼膈散﹑白虎湯之類治之﹐及地黃地骨皮散。﹝海藏雲﹕皮膚如火燎﹐而以手重取之不甚熱﹐肺熱也。目白睛赤﹐煩躁引飲﹐單與黃芩一物湯。丹溪靑金丸﹑黃芩末粥丸﹐亦名與點丸﹐伐脾肺火﹐此二方瀉肺中血分之火。

瀉白散瀉肺中气分之火。﹞心熱者﹐心主血脈﹐微按至皮膚之下﹐肌肉之上﹐輕手乃得。微按至皮毛之下則熱﹐少加力按之則全不熱﹐是熱在血脈也。日中大甚﹐乃心之熱也。其證煩心心痛﹐掌中熱而噦﹐以黃連瀉心湯﹑導赤散﹑朱砂丸﹑安神丸﹑淸涼散之類治之。﹝《千金》地黃丸﹑門冬丸﹑淸心丸﹑火腑丹。導赤散瀉丙﹐瀉心湯瀉丁﹐火腑丹丙丁俱瀉。﹞脾熱者﹐輕手捫之不熱﹐重按至筋骨又不熱﹐不輕不重﹐在輕手重手之間﹐此熱在肌肉﹐遇夜尢甚。其證必怠惰嗜臥﹐四肢不收﹐無气以動。以瀉黃散﹑調胃承气湯﹐治實熱用之。人參黃散﹑補中益气湯﹐治中虛有熱者用之。肝熱者﹐按之肌肉之下﹐至骨之上﹐乃肝之熱﹐寅卯間尢甚﹐其脈弦。

其證四肢滿悶﹐便難﹐轉筋﹐多怒多驚﹐四肢困熱﹐筋痿不能起於牀。瀉靑丸﹑柴胡飲之類治之。兩手脈弦者﹐或寅申發者﹐皆肝熱也﹐俱宜用之。﹝當歸龍薈丸﹑回金九﹑佐金丸。﹞腎熱者﹐輕按之不熱﹐重按之至骨﹐其熱蒸手﹐如火如炙﹐其人骨酥酥然﹐如虫蝕其骨﹐困熱不任﹐亦不能起於牀。滋腎丸﹑六味地黃丸主之。以脈言之﹐則輕按之如三菽之重﹐與皮毛相得﹐洪大而數者﹐肺熱也。如六菽之重﹐與血脈相得﹐洪大而數者﹐心熱也。如九菽之重﹐與肌相得﹐洪大而數者﹐脾熱也。如十二菽之重﹐與筋相得﹐洪大而數者﹐肝熱也。按之至骨﹐舉指來疾﹐洪大而數者﹐腎熱也。

有表而熱者﹐謂之表熱。無表而熱者﹐謂之裏熱。故苦者以治五臟﹐五臟屬陰而居於內。辛者以治六腑﹐六腑屬陽而在於外。故曰內者下之﹐外者發之。又宜養血益陰﹐身熱自除。以脈言之﹐浮數爲外熱﹐沈數爲內熱。浮大有力爲外熱﹐沈大有力爲內熱。晝則發熱﹐夜則安靜﹐是陽气自旺於陽分也。晝則安靜﹐夜則發熱煩躁﹐是陽气下陷入陰中也﹐名曰熱入血室。晝則發熱煩躁﹐夜亦發熱煩躁﹐是重陽無陰﹐當亟瀉其陽﹐峻補其陰。晝熱則行陽二十五度﹐柴胡飲子。夜熱則行陰二十五度﹐四順飲子。平旦發熱﹐熱在行陽之分﹐肺气主之﹐故用白虎湯以瀉气中之火。日晡潮熱﹐熱在行陰之分﹐腎气主之﹐故用地骨皮散以瀉血中之火。白虎湯治脈洪﹐故抑之﹐使秋气得以下降也。地骨皮散治脈弦﹐故舉之﹐使春气得以上升也。气分熱﹐柴胡飲子﹑白虎湯。血分熱﹐淸涼飲子﹑桃仁承气湯。﹝牽牛﹐味辛烈﹐能瀉气中之濕熱﹐不能除血中之濕熱。防己﹐味苦寒﹐能瀉血中之濕熱﹐又能通血中之滯塞﹞骨肉筋血皮毛陰足﹐而熱反勝之﹐是爲實熱。骨痿﹑肉燥﹑筋緩﹑血枯﹑皮聚毛落﹐陰不足而有熱疾﹐是爲虛熱。能食而熱﹐口舌漧燥﹐大便難者﹐實熱也。以辛苦大寒之劑下之﹐瀉熱補陰。經云﹕陽盛陰虛﹐下之則愈。脈洪盛有力者是已。不能食而熱﹐自汗气短者﹐虛熱也。以甘寒之劑瀉熱補气。經云﹕治熱以寒﹐溫而行之。脈虛弱無力者是已。《金匱》云﹕熱在上焦者﹐因咳爲肺痿。熱在中焦者﹐爲堅。熱在下焦者﹐爲尿血﹐亦令淋不通。

《靈樞》云﹕肘前熱者﹐腰以上熱。手前獨熱者﹐腰以下熱。肘前獨熱者﹐膺前熱。

肘後獨熱者﹐肩背熱。臂中獨熱者﹐腰腹熱。肘後以下三四寸熱者﹐腸中有虫。掌中熱者﹐腹中亦熱。又云﹕胃足陽明之脈盛﹐則身以前皆熱。又云﹕胃中熱則消穀﹐令人懸心善饑﹐臍以上皮熱。腸中熱則出黃如糜﹐臍以下皮熱。蓋胃居臍上﹐故胃熱則臍以上熱。腸居臍下﹐故腸熱則臍以下熱。如肝膽居脇﹐肝膽熱則當脇亦熱。

肺居胸背﹐肺熱則當胸背亦熱。腎居腰﹐腎熱則當腰亦熱。可類推也。上焦熱﹐身熱脈洪﹐無汗多渴者﹐宜桔梗湯。易老法﹐涼膈散減大黃﹑芒硝﹐加桔梗同爲舟楫之劑﹐浮而上之﹐治胸膈中與六經熱。以手足少陽之气﹐俱下膈絡胸中﹐三焦之气同相火遊於身之表﹐膈與六經乃至髙之分﹐此藥浮載亦至髙之劑。故施於無形之中﹐隨髙而走﹐去胸膈中及六經之熱也。三焦熱用藥大例﹕上焦熱﹐梔子﹑黃芩。中焦熱﹐小便不利﹐黃連﹑芍藥。下焦熱﹐黃柏﹑大黃。上焦熱﹐淸神散﹑連翹防風湯﹑涼膈散﹑龍腦飲子﹑龍腦雞蘇丸﹑犀角地黃湯。中焦熱﹐小承气湯﹑調胃承气湯﹑洗心散﹑四順淸涼飲﹑桃仁承气湯﹑瀉脾散﹑貫眾散。下焦熱﹐大承气湯﹑五苓散﹑立效散﹑八正散﹑石韋散﹐四物湯﹑三才封髓丹﹑滋腎丸。通治三焦甚熱之气﹐三黃丸﹑黃連解毒湯。暴熱者﹐病在心肺。積熱者﹐病在腎肝。暴熱者﹐宜《局方》雄黃解毒丸。積熱者﹐宜《局方》妙香丸。暴者上喘也﹐病在心肺﹐謂之髙喘﹐宜木香金鈴子散。上焦熱而煩者﹐宜牛黃散。有病久憔悴﹐發熱盜汗﹐謂之五臟齊損﹐此熱勞骨蒸之病也。瘦弱虛損﹐煩喘﹐腸下血﹐皆蒸勞也。治法宜養血益陰﹐熱自能退﹐此謂不治而治也。錢氏地黃丸主之。黃連解毒湯﹐治大熱甚煩躁﹐錯語不得眠。加防風﹑連翹爲金花丸﹐治風熱。加柴胡治小兒潮熱。與四物相合各半﹐治婦人潮熱。陰覆乎陽﹐火不得伸﹐宜汗。經曰﹕體若燔炭﹐汗出而散是也。脈弦而數﹐此陰气也。宜風藥升陽﹐以發火郁﹐則脈數峻退矣。凡治此病脈數者﹐當用黃柏﹐少加黃連﹑柴胡﹑蒼術﹑黃﹑甘艸﹐更加升麻。得汗則脈必下﹐乃火郁則發之意也。男婦四肢發熱﹐肌肉熱﹐筋痺熱﹐骨髓中熱﹐如火燎火燒﹐捫之令人亦熱。四肢主屬脾﹐脾者土也。熱伏地中﹐此病多因血虛而得。又因胃虛過食冷物﹐冰水無度﹐郁遏陽气於脾土中。經曰﹕火郁則發之﹐柴胡升陽湯。五心煩熱﹐是火郁於地中﹐四肢﹑土也﹐心火下陷在脾土之中﹐故宜升發火郁﹐以火郁湯主之。手足心熱﹐用梔子﹑香附﹑蒼術﹑白芷﹑半夏﹑川芎末之﹐神曲糊丸。兩手大熱爲骨厥﹐如在火中﹐可灸湧泉穴三壯立愈。《素問》帝曰﹕人有四肢熱﹐逢風寒如炙如火者何也﹖岐伯曰﹕是人者﹐陰气虛﹐陽气盛。四肢者﹐陽也﹐兩陽相得﹐而陰气虛少﹐少水不能滅盛火﹐而陽獨治﹐獨治者﹐不能生長也﹐獨勝而止耳。逢風如炙如火者﹐是人當肉爍也。仲景有三物黃芩湯﹐治婦人四肢煩熱。小兒後餘熱不退﹐痂不收斂﹐大便不行﹐是謂血燥﹐則當以陰藥治之﹐因而補之﹐用淸涼飲子通大便而瀉其熱。潔古云﹕涼風至而艸木實﹐夫淸涼飲子﹐乃秋風徹熱之劑也。傷寒表邪入於裏﹐日晡潮熱﹐大渴引飲﹐譫語狂躁﹐不大便﹐是胃實﹐乃可攻之。夫胃气爲熱所傷﹐以承气湯瀉其上實﹐元气乃得周流﹐承气之名﹐於此具矣。今世人以苦泄火﹐故備陳之。除熱瀉火﹐非甘寒不可﹐以苦寒瀉火﹐非徒無益﹐而反害之。故有大熱脈洪大﹐服苦寒劑而熱不退者﹐加石膏。如癥退而脈數不退﹐洪大而病有加者﹐宜減苦寒加石膏。如大便軟或泄者﹐加桔梗﹐食後服。此藥誤用﹐則其害非細﹐用者旋旋加之。如食少者﹐不可用石膏﹐石膏善能去脈數﹐如病退而脈數不退者﹐不治。肌熱燥熱﹐目赤面紅﹐煩渴引飲﹐日夜不息﹐脈浮大而虛﹐重按全無﹐爲血虛發熱﹐癥似白虎﹐惟脈不長實爲辧也。誤服白虎必危﹐宜當歸二錢﹐黃一兩﹐水煎服。有腎虛火不歸經﹐遊行於外而發熱者﹐煩渴引飲﹐面目俱赤﹐徧舌生刺﹐兩唇黑裂﹐喉間如煙火上衝﹐兩足心如烙﹐痰涎壅盛﹐喘急﹐脈洪大而數無倫次﹐按之微弱者是也。宜十全大補湯﹐吞八味丸。或問燥熱如此﹐復投桂﹑附﹐不爲以火濟火乎。曰心包絡相火附於右尺命門﹐男子以藏精﹐女子以系胞﹐因嗜欲竭之﹐而火無所附﹐故厥而上炎。桂﹑附與火同气也﹐而其味辛﹐能開腠理﹐致津液通气道﹐據其窟宅而招之﹐同气相求﹐火必下降矣。且火從腎出者﹐是水中之火也。火可以水折﹐而水中之火﹐不可以水折﹐故巴蜀有火井焉﹐得水則熾﹐得火則熄﹐則桂﹑附者﹐固治相火之正藥歟。楊仁齋云﹕凡壯熱煩躁﹐用柴胡﹑黃芩﹑大黃解利之。

其熱乍輕而不退﹐蓋用黃芩﹑川芎﹑甘艸﹑烏梅作劑﹐或用黃連﹑生地黃﹑赤茯苓同煎﹐臨熟入燈心一撚主之﹐其效亦速。蓋川芎﹑生地黃皆能調血﹐心血一調﹐其熱自退。其人脈澀﹐必有漱水之癥﹐必有嘔惡痰涎之證﹐必有兩腳厥冷之證﹐亦必有小腹結急之證﹐或唾紅﹐或鼻衄﹐此皆滯血作熱之明驗也。用藥不止於柴胡﹑黃芩﹐當以川芎﹑白芷﹑桃仁﹑五靈脂﹑甘艸佐之。大便祕結者﹐於中更加大黃﹑濃蜜﹐使滯血一通﹐黑物流利﹐則熱不復作。東垣云﹕發熱晝少而夜多﹐太陽經中尢甚。晝病則在气﹐夜病則在血﹐是足太陽膀胱血中浮熱﹐微有气也。旣病患大小便如常﹐知邪气不在臟腑﹐是無裏證也。外無惡寒﹐知邪气不在表也。有時而發﹐有時而止﹐知邪气不在表﹐不在裏﹐在經絡也。夜發多而晝發少﹐是邪气下陷之深也。

此雜證當從熱入血室而論﹐瀉血湯主之。丹溪治陰虛發熱者﹐於血藥四物湯亦分陰陽﹐血之動者爲陽﹐芎﹑歸主之。血之靜者爲陰﹐生地黃﹑芍藥主之。若血之陰不足﹐𨿽芎﹑歸辛溫﹐亦在所不用。若血之陽不足﹐𨿽姜﹑桂辛熱﹐而亦用之。與瀉火之法﹐有正治﹐有從治﹐皆在臨機應變。飲酒發熱者﹐緣酒性大熱有毒﹐遇身之陽气本盛﹐得酒則熱愈熾﹐剛而又剛﹐陰气破散﹐陽气亦亡﹐故難治矣。然耗之未至於亡者﹐則猶可治。一富家子二十餘歲﹐四月間病發熱﹐脈之浮沈皆無力而虛﹐熱有往來﹐潮作無時﹐間得洪數之脈﹐隨熱進退﹐因知非外感之熱﹐必是飲酒畱毒在內﹐今因房勞气血虛乏而病作。問之果得其情﹐遂用補气血藥加葛根以解酒毒﹐服一帖微汗﹐反懈怠﹐熱如故﹐因思是病气血皆虛﹐不禁葛根之散而然也。必得雞矩子﹐方可解其毒﹐偶得幹者少許﹐加於藥中﹐其熱卽愈。治酒肉發熱﹐靑黛﹑瓜蔞仁﹑薑汁。又有服金石辛熱者﹐甘艸﹑烏豆湯下。火邪者﹐艾湯下。冷凍飲料食者﹐漧薑湯下。炙爆者﹐茶淸﹑甘艸湯下。三消﹑諸失血後﹑蓐勞﹑久痢﹑諸虛復發熱者﹐皆非美證。有當直攻其發者﹐有不當專治其熱者﹐因他病而發爲熱者也﹐當隨證用藥﹐不可一槪求之。其他諸證作熱﹐當自治其本病﹐卽於本證藥中﹐加入退熱藥。元戎謂﹕參蘇飲治一切發熱﹐皆能作效﹐不必拘其所因。謂中有風藥解表﹐有气藥和中﹐則外感風寒及內積痰飲並可用也。而合四物湯名茯苓補心湯﹐尢能治虛熱﹐則此方乃虛實表裏兼治之劑﹐然不可過。如素有痰飲者﹐俟熱退卽以六君子湯調之。素陰虛者﹐俟熱退卽用三才丸之屬調之。

治各有五﹕一治曰和﹐假令小熱之病﹐當以涼藥和之。和之不已﹐次用取。二治曰取﹐爲熱勢稍大﹐當以寒藥取之。取之不已﹐次用從。三治曰從﹐爲勢旣甚﹐當以溫藥從之﹐爲藥气溫也。味隨所爲﹐或以寒因熱用。味通所用﹐或寒以溫用。或以汗發之不已﹐又用折。四治曰折﹐爲病勢極甚﹐當以逆制之。逆制之不已﹐當以下奪之。下奪之不已﹐又用屬。五治曰屬﹐爲求其屬以衰之﹐緣熱深陷在骨髓間﹐無法可出﹐鍼藥所不能及﹐故求其屬以衰之。求屬之法﹐是同聲相應﹐同气相求。

經曰﹕陷下者灸之。夫衰熱之法﹐同前所云﹐火衰於戌﹐金衰於辰之類是也。如或又不已﹐當廣其法而治之。譬如孫子之用兵﹐若在山谷則塞淵泉﹐在水陸則把渡口﹐在平川廣野﹐當淸野千里。塞淵泉者﹑刺兪穴﹐把渡口者﹑奪病發時前﹐淸野千里者﹑如肌羸瘦弱﹐宜廣服大藥以養正。治熱以寒﹐溫而行之有三﹐皆因大熱在身﹐止用黃﹑人參﹑甘艸﹐此三味者﹐皆甘溫﹐𨿽表裏皆熱﹐燥發於內﹐捫之肌熱於外﹐能和之﹐汗自出而解矣。此溫能除大熱之至理一也。熱極生風﹐乃左遷入地﹐補母以虛其子﹐使天道右遷順行﹐諸病得天令行而必愈二也。況大熱在上﹐其大寒必伏於內﹐溫能退寒﹐以助地气﹐地气者﹐在人乃胃之生气﹐使眞气旺三也。

【診】脈浮大而無力爲虛。沈細而有力爲實。沈細或數者死。病熱有火者生﹐心脈洪是也。無火者死﹐沈細是也。浮而澀﹐澀而身有熱者死。熱而脈靜者﹐難治。

脈盛﹐汗出不解者死。脈虛﹐熱不止者死。脈弱﹐四肢厥﹐不欲見人﹐食不入﹐利下不止者死。

第一冊寒熱門

潮熱

潮熱有作有止﹐若潮水之來﹐不失其時﹐一日一發。若日三五發﹐卽是發熱﹐非潮熱也。有虛有實﹐惟傷寒日晡發熱﹐乃胃實﹐別無虛證。其餘有潮熱者﹐當審其虛實﹐若大便堅澀﹐喜冷畏熱﹐心下然﹐睡臥不著﹐此皆气盛﹐所謂實而潮熱者也。輕宜參蘇飲﹐重則小柴胡湯。若气消乏﹐精神憔悴﹐飲食減少﹐日漸羸﹐𨿽病暫去而五心常有餘熱﹐此屬虛證。宜茯苓補心湯﹑十全大補湯﹑養榮湯之類。

病後欠調理者﹐八珍散主之。有潮熱似虛﹐胸膈痞塞﹐背心疼痛﹐服補藥不效者﹐此乃飲證隨气而潮﹐故熱隨飲而亦潮﹐宜於痰飲門求之。外有每遇夜身發微熱﹐病人不覺﹐早起動作無事﹐飲食如常﹐旣無別證可疑﹐只是血虛陰不濟陽﹐宜潤補之。

茯苓補心湯。候熱稍減﹐繼以養榮湯﹑十全大補湯。脈滑﹐腸有宿食﹐常暮發熱﹐明日復止者﹐於傷飲食門求之。濕痿夜熱﹐以黃芩﹑黃柏﹑黃連﹑白芍藥爲末粥丸。

潮熱者﹐黃芩﹑生甘艸。辰戌時發加羌活。午間發黃連。未時發石膏。申時發柴胡。

酉時發升麻。夜間發當歸梢。有寒者﹐加黃﹑參﹑術。分晝夜例見前發熱門。

第一冊寒熱門

惡寒

經曰﹕惡寒戰栗﹐皆屬於熱。又曰﹕戰栗如喪神守﹐皆屬於火。惡寒者﹐𨿽當炎月﹐若遇風霜﹐重綿在身﹐如覺凜凜戰栗﹐如喪神守﹐惡寒之甚也。《原病式》曰﹕病熱證而反覺自冷﹐此爲病熱﹐實非寒也。或曰往往見有服熱藥而愈者何也﹖曰﹕病熱之人﹐其气炎上﹐郁爲痰飲﹐抑遏淸道﹐陰气不升﹐病勢尢甚。積痰得熱﹐亦爲暫退﹐熱勢助邪﹐其病益深。或曰寒勢如此﹐誰敢以寒涼藥與之﹐非殺而何。

曰﹕古人遇戰栗之證﹐有以大承气湯下燥糞而愈者。惡寒戰栗﹐明是熱證﹐但有虛實之分耳。晝則惡寒﹐是陰气上溢於陽分也。夜則惡寒﹐是陰血自旺於陰分也。有衛气虛衰﹐不能實表﹐溫分肉而惡寒者﹐丹溪用參﹑之類﹐甚者加附子少許﹐以行參之气是也。有上焦之邪隔絕榮衛﹐不能升發出表而惡寒者﹐丹溪治一女子﹐用苦參﹑赤小豆爲末﹐水吐後﹐用川芎﹑蒼術﹑南星﹑黃芩﹑酒曲糊丸是也。有酒熱內郁﹐不得泄而惡寒者﹐丹溪治一人形瘦色黑﹐平生喜飲酒﹐年近半百﹐且有別館﹐一日大惡寒戰﹐且自言渴﹐卻不能飲﹐其脈大而弱﹐惟右關稍實﹐略類弦﹐重取則澀﹐以黃一物﹐與漧葛同煎與之﹐盡黃二兩﹐漧葛一兩﹐脈得小﹐次日安。

六月大熱之气﹐反得大寒之病﹐气難布息﹐身涼脈遲﹐何以治之﹖曰﹕病有標本﹐病熱爲本﹐大寒爲標﹐用涼則順時而失本﹐用熱則順本而失時﹐故不從標本﹐而從乎中治。中治者何﹖用溫是已。然旣曰溫﹐則不能治大寒之病。治大寒者﹐非姜附不可﹐若用姜附﹐又似非溫治之例。然衰其大半乃止﹐脈得四至﹐余病便無令治之足矣。𨿽用姜附﹐是亦中治也﹐非溫而何。經曰﹕用熱遠熱﹐𨿽用之不當﹐然勝至可犯﹐亦其理也。丹溪治色目婦人﹐年近六十﹐六月內常覺惡寒戰栗﹐喜炎火禦綿﹐多汗如雨﹐其形肥肌濃﹐已服附子十餘帖﹐渾身癢甚﹐兩手脈沈澀﹐重取稍大﹐知其熱甚而血虛也。以四物去川芎﹐倍地黃﹐加白術﹑黃﹑炒黃柏﹑生甘艸﹑人參﹐每服一兩重。方與一帖﹐腹大泄﹐目無視﹐口無言﹐知其病勢深﹐而藥無反佐之過也。仍用前藥﹐熱炒與之。蓋借火力爲向導﹐一帖利止﹐四帖精神回﹐十帖全安。

又治蔣氏年三十餘﹐形瘦面黑﹐六月喜熱惡寒﹐兩手脈沈而澀﹐重取似數。以三黃丸下之﹐以姜湯每服三十粒﹐二十帖﹐微汗而安。婦人先病惡寒﹐手足冷﹐全不發熱﹐脈八至﹐兩脇微痛﹐治者便作少陽治之。陽在內伏於骨髓﹐陰在外致使發寒﹐治當不從內外﹐從乎中治也。宜以小柴胡調之﹐倍加姜棗。脾胃之虛﹐怠惰嗜臥﹐四肢不收﹐時值秋燥令行﹐濕熱少退﹐體重節痛﹐口舌漧﹐食無味﹐大便不調﹐小便頻數﹐不嗜食﹐食不消﹐兼見肺病﹐灑淅惡寒﹐气慘慘不樂﹐面色惡而不和﹐乃陽气不伸故也。升陽益胃湯主之。背惡寒是痰飲。仲景云﹕心下有畱飲﹐其人背惡寒﹐冷如冰。治法﹐茯苓丸之類是也。身前寒屬胃。經云﹕胃足陽明之脈气虛﹐則身以前皆寒栗。治法宜鍼﹐補三里穴是也。手足寒者﹐厥也。掌中寒者﹐腹中寒。魚上白肉有靑血脈者﹐胃中有寒。理中之類治之。黃補胃湯﹐治表虛惡賊風。上焦不通﹐則陽气抑遏﹐而皮膚分肉無以溫之﹐故寒栗。東垣升陽益胃湯﹐用升發之劑開發上焦﹐以伸陽明出外溫之也。丹溪吐出濕痰﹐亦開發上焦﹐使陽气隨吐升發出外溫之也﹐故寒栗皆愈。

【振寒】謂寒而顫振也。經云﹕陽明所謂灑灑振寒者﹐陽明者午也﹐五月盛陽之陰也﹐陽盛而陰气加之﹐故灑灑振寒也。此當瀉陽者也。又云﹕寒气客於皮膚﹐陰气盛﹐陽气虛﹐故爲振寒寒栗。此當補陽者也。又云﹕厥陰在泉﹐風淫所勝﹐病灑灑振寒﹐治以辛涼。又云﹕陽明司天之政﹐淸熱之气﹐持於气交﹐民病振寒。四之气﹐寒雨降﹐病振栗。治視寒熱輕重﹐多少其制。六脈中之下得弦細而澀﹐按之無力﹐腹中時痛﹐心胃相控睪隱隱而痛﹐或大便溏泄﹐鼻不聞香臭﹐淸濁涕不止﹐目中淚出﹐喘喝痰嗽﹐唾出白沫﹐腰沈沈苦痛﹐項背胸脇時作痛﹐目中流火﹐口鼻惡寒﹐時時頭痛目眩﹐苦振寒不止﹐或嗽或吐﹐或嘔或噦﹐則發躁蒸蒸而熱﹐如坐甑中﹐必得去衣居寒處﹐或飲寒水則便如故。其振寒復至﹐或气短促﹐胸中滿悶而痛﹐如有膈咽不通﹐欲絕之狀。甚則口開目瞪﹐聲聞於外﹐而淚涕痰涎大作﹐其發躁方過﹐而振寒復至。或面白而不澤者﹐脫血也。悲愁不樂﹐情慘意悲﹐健忘﹐或善嚏﹐此風熱大損寒水﹐燥金之復也。如六脈細弦而澀﹐按之空虛﹐此大寒證也﹐亦傷精气﹐以辛甘溫熱潤之劑﹐大瀉西北二方則愈。

【寒痺】帝曰﹕人身非衣寒也﹐中非有寒气也﹐寒從中生者何﹖岐伯曰﹕是人多痺气也﹐陽气少陰气多﹐故身寒如從水中出。帝曰﹕人有身寒﹐湯火不能熱﹐濃衣不能溫﹐然不凍栗﹐是爲何病﹖岐伯曰﹕是人者﹐素腎气勝﹐以水爲事﹐太陽气衰﹐腎脂枯不長﹐一水不能勝兩火。腎者水也﹐而生於骨﹐腎不生則髓不能滿﹐故寒甚至骨也。所以不能凍栗者﹐肝一陽也﹐心二陽也﹐腎孤髒也﹐一水不能勝二火﹐故不能凍栗﹐名曰骨痺﹐是人當攣節也。治法當求之痺門。

【气分寒】桂枝加附子湯﹐桂枝加芍藥﹑人參新加湯。

【血分寒】巴戟丸﹑神珠丸。

【三焦寒】上焦寒﹕陳皮﹑濃朴﹑藿香﹑胡椒﹐理中丸﹑鐵刷湯﹑桂附丸。

中焦寒﹐白術﹑漧薑﹑丁香﹐大建中湯﹑二气丹﹑附子理中丸。

下焦寒﹐肉桂﹑附子﹑沈香﹐八味丸﹑還少丹﹑天眞丹。海藏雲﹕下焦寒﹐四逆例。漧薑味苦﹐能止而不行﹐附子味卒﹐能行而不守﹐泄小便不通。二藥皆陽﹐气化能作小便。若姜﹑附﹑術三味﹐內加茯苓以分利之爲佳。附生用而不炮﹐則無火力﹐熱則行而不止﹐兼以水多煎少﹐則熱直入下焦。

【五臟寒】五臟寒方﹕肝寒﹐雙和湯。心寒﹐定志丸﹑菖蒲丸。脾寒﹐益黃散。肺寒﹐小靑龍湯。腎寒﹐八味丸。通治大寒﹐四逆湯﹑大已寒丸﹑沈香桂附丸。

王太僕云﹕小寒之气﹐溫以和之。大寒之气﹐熱以取之。甚寒之气﹐則下奪之。

奪之不已﹐則逆折之。折之不盡﹐則求其屬以衰之。東垣云﹕治寒以熱﹐涼而行之有三﹐北方之人﹐爲大寒所傷﹐其足脛脹﹐乃寒勝則浮﹐理之然也。若火灸湯浴﹐必脫毛見骨﹐須先以新汲水浴之﹐則時見完復矣。更有大寒凍其面或耳﹐若近火湯﹐必脫皮成瘡﹐須先於涼房處浴之﹐少時以溫手熨烙﹐必能完復。此涼而行之﹐除其大寒之理一也。大寒之气﹐必令母實﹐乃地道左遷入肺﹐逆行於天﹐以涼藥投之﹐使天道右遷而順天令﹐諸病得天令行而必愈二也。況大寒在外﹐其大熱伏於地下者﹐乃三焦包絡天眞之气所居之根蒂也。熱伏於中﹐元气必傷﹐在人之身乃胃也﹐以涼藥和之﹐則元气充盛而不傷三也。

第一冊寒熱門

往來寒熱

凡病多能爲寒熱﹐但發作有期者瘧也﹐無期者諸病也。﹝內因﹞經云﹕榮之生病也﹐寒熱少气﹐血上下行。﹝小柴胡與四物各半湯。﹞﹝外因﹞經云﹕風气盛於皮膚之間﹐內不得通﹐外不得泄﹐風者善行而數變﹐腠理開則灑然寒﹐閉則熱而悶﹐其寒也則衰飲食﹐其熱也則消肌肉﹐故使人栗而不能食﹐名曰寒熱。又云﹕因於露風﹐乃生寒熱。又云﹕風盛爲寒熱。﹝解風湯﹑防風湯。﹞﹝肺﹞經云﹕脈之至也﹐喘而虛﹐名曰肺痺﹐寒熱﹐得之醉而使內也。又曰﹕肺脈微急爲肺寒熱。﹝脾﹞經云﹕脾脈小甚爲寒熱。﹝太陽﹞經云﹕三陽爲病發寒熱。﹝陽維﹞經云﹕陽維爲病苦寒熱。﹝火熱攻肺﹞經云﹕少陰司天﹐熱气下臨﹐肺气上從﹐喘嘔寒熱。又云﹕少陽司天﹐火气下臨﹐肺气上從﹐寒熱腫。又云﹕少陰司天﹐熱淫所勝﹐寒熱﹐皮膚痛。又云﹕歲木不及﹐燥乃大行﹐復則病寒熱﹐瘡瘍。治以寒劑。﹝寒熱相錯﹞﹐經云﹕陽明司天之政﹐天气急﹐地气明﹐民病寒熱發暴。三之气﹐燥熱交合﹐民病寒熱。又云﹕陽明司天﹐燥气下臨﹐肝气上從﹐民病寒熱如瘧。又云﹕少陰司天之政﹐四之气﹐寒熱互至﹐民病寒熱。治視寒熱多少其制。皮寒熱者﹐不可附席﹐毛髮焦﹐鼻槁臘﹐不得汗﹐取三陽之絡﹐以補手太陰。肌寒熱者﹐肌痛﹐毛髮焦而唇槁臘﹐不得汗﹐取三陽於下﹐以去其血者﹐補足太陰﹐以出其汗。骨寒熱者﹐病無所安﹐汗注不休。齒未槁﹐取其少陰於陰股之絡﹔齒已槁﹐死不治。骨厥亦然。﹝無汗而寒熱者﹐屬表可治。寒熱汗出不休﹐骨寒熱者﹐已入骨髓﹐故難治也。﹞灸寒熱之法﹐先灸項大椎﹐以年爲壯數﹐﹝王注云﹕如患人之年數。﹞次灸橛骨﹐以年爲壯數。﹝尾窮謂之橛骨。﹞視背陷者灸之﹐﹝膏肓等陷者﹐爲筋骨之間陷中也。王注﹕以背胛骨際有陷處也。﹞舉臂肩上陷者灸之﹐﹝肩穴也。﹞兩季脇之間灸之﹐﹝京門穴也。﹞外踝上絕骨之端灸之﹐﹝陽輔穴也。﹞足小指﹑次指間灸之﹐﹝俠溪穴也。﹞下陷脈灸之﹐﹝承筋穴也。﹞外踝後灸之﹐﹝昆侖穴也。﹞

缺盆骨上切之堅動如筋者灸之﹐﹝當隨其所有而灸之。﹞膺中陷骨間灸之﹐﹝天突穴也﹐未詳是否。﹞掌束骨下灸之﹐﹝陽池穴也﹐未詳是否。﹞臍下關元三寸灸之﹐毛際動脈灸之﹐﹝气沖穴也。﹞膝下三寸分間灸之﹐﹝三里穴也。﹞足陽明跗上動脈灸之﹐﹝衝陽穴也。﹞巓上一灸之。﹝百會穴也。﹞凡當灸二十九處﹐灸之不已者﹐必視其經之過於陽者﹐數刺其兪而藥之。﹝按項大椎至巓上一灸之﹐二十九處也。以上出骨空論。﹞邪在肺﹐則病皮膚痛﹐寒熱﹐上气喘﹐汗出﹐咳動肩背﹐取之膺中外﹐背三節五臟之旁﹐以手疾按之快然﹐乃刺之﹐取之缺盆中以越之。小腹滿大﹐身時寒熱﹐小便不利﹐取足厥陰。絡病者﹐善太息﹐口苦﹐下利﹐寒熱﹐取陽陵泉。病風﹐且寒且熱﹐汗出﹐一日數過﹐先刺諸分理絡脈﹔汗出且寒且熱﹐三日一刺﹐百日而已。凡刺寒熱﹐皆多血絡﹐必間日而一取之﹐血盡乃止﹐乃調其虛實。寒熱﹐五處及天柱﹑風池﹑腰﹑長彊﹑大杼﹑中膂﹑內兪﹑上﹑齦交﹑上脘﹑關元﹑天牖﹑天容﹑合谷﹑陽溪﹑關衝﹑中渚﹑陽池﹑消爍﹑少澤﹑前谷﹑腕骨﹑陽谷﹑少海﹑然谷﹑至陰﹑昆侖主之。身寒熱﹐陰都主之。寒熱﹐刺腦戶。風寒熱﹐液門主之。心如懸﹐陰厥﹐腳後廉急﹐不可前卻﹐癃癖便膿血﹐足跗上痛﹐舌捲不能言﹐善笑﹐心下痞﹐四肢倦﹐溺靑﹑赤﹑白﹑黃﹑黑﹐靑取井﹐赤取熒﹐黃取輸﹐白取經﹐黑取合。血痔泄﹐後重﹐腹痛如癃狀﹐臥僕必有所扶持﹐及失气涎出﹐鼻孔中痛﹐腹中常鳴﹐骨寒熱無所安﹐汗出不休﹐復澑主之。骨寒熱﹐溲難﹐腎主之。肺寒熱﹐呼吸不得臥﹐上气﹐嘔沫﹐喘﹐气相追逐﹐胸滿脇膺急﹐息難﹐振栗﹐脈鼓﹐气鬲﹐胸中有熱﹐支滿﹐不嗜食﹐汗不出﹐腰脊痛﹐肺兪主之。咳而嘔﹐鬲寒﹐食不下﹐寒熱﹐皮肉膚痛﹐少气不得臥﹐胸滿支兩脇﹐鬲上兢兢﹐脇痛腹﹐胃脘暴痛﹐上气﹐肩背寒痛﹐汗不出﹐喉痺﹐腹中痛﹐積聚﹐默默然嗜臥﹐怠惰不欲動﹐身常濕濕﹐﹝一作溫。﹞心痛無可搖者﹐鬲兪主之。咳而脇滿急﹐不得息﹐不得反側﹐腋脇下與臍相引﹐筋急而痛﹐反折﹐目上視﹐眩﹐耳中然﹐肩項痛﹐驚狂﹐衄﹐少腹滿﹐目KTKT生白翳﹐咳引胸痛﹐筋寒熱﹐唾血﹐短气﹐鼻酸﹐肝兪主之。寒熱食多身羸瘦﹐兩脇引痛﹐心下賁痛﹐心如懸﹐下引臍﹐少腹急痛﹐熱﹐面急﹐﹝一作黑。﹞目KTKT﹐久喘咳少气﹐溺濁赤﹐腎兪主之。寒熱﹐咳嘔沫﹐掌中熱﹐虛則肩背寒栗﹐少气不足以息﹐寒厥﹐交兩手而瞀﹐口沫出。實則肩背熱痛﹐汗出﹐暴四肢腫﹐身濕搖肘寒熱﹐饑則煩﹐飽則善面色變﹐﹝一作癰。﹞口噤不開﹐惡風泣出﹐列缺主之。寒熱﹐胸背急﹐喉痺﹐咳上气喘﹐掌中熱﹐數欠伸﹐汗出﹐善忘﹐四肢厥逆﹐善笑﹐溺白﹐列缺主之。

胸中膨膨然﹐甚則交兩手而瞀﹐暴痺喘逆﹐刺經渠及天腑﹐此謂之大。肺系急﹐胸中痛﹐惡寒﹐胸滿悒悒然﹐善嘔膽汁﹐腦中熱﹐喘﹐逆气﹐气相追逐﹐多濁唾﹐不得息﹐肩背風汗出﹐面腹腫﹐鬲中食噎不下﹐喉痺﹐肩息肺脹﹐皮膚骨痛﹐寒熱煩滿﹐中腑主之。寒熱﹐目KTKT﹐善咳﹐喘逆﹐通谷主之。煩心咳﹑寒熱善噦﹐勞宮主之。寒熱﹐唇口漧﹐身熱喘息﹐目急痛﹐善驚﹐三間主之。﹝一本云﹕寒熱﹐心背引痛胸中不得息﹐咳唾血涎﹐煩中善饑﹐食不下﹐咳逆﹐汗不出﹐如瘧狀﹐目淚出﹐悲傷﹐心主之。﹞

寒熱善嘔﹐商丘主之。嘔﹐厥寒﹐時有微熱﹐脇下支滿﹐喉痛嗌漧﹐膝外廉痛﹐淫濼脛酸﹐腋下腫﹐馬刀﹐肩腫吻傷痛﹐大衝主之。寒熱頭痛﹐喘喝﹐目不能視﹐神庭主之。其目泣出﹐頭不痛者﹐聽會取之。寒熱﹐頭痛如破﹐目痛如脫﹐喘逆煩滿﹐嘔吐流汗﹐頭維主之。寒熱﹐胸滿頭痛﹐四肢不舉﹐腋下腫﹐上气﹐胸中有聲﹐喉中鳴﹐天池主之。寒熱頭痛﹐水溝主之。寒熱善怖﹐頭重足寒﹐不欲食﹐腳攣﹐京骨主之。

下部寒﹐熱病汗不出﹐體重﹐逆气頭眩痛﹐飛陽主之。肩背痛﹐寒熱﹐瘰繞頸有大气﹐暴聾气蒙瞀﹐耳目不開﹐頭頷痛﹐淚出﹐目鼻衄﹐不得息﹐不知香臭﹐風眩﹐喉痺﹐天牖主之。寒熱酸痛﹐四肢不舉﹐腋下腫﹐馬刀挾癭﹐髀膝脛骨淫濼﹐酸痺不仁﹐陽輔主之。寒熱﹐頸瘰﹐咳呼吸﹐灸手三里﹐左取右﹐右取左。

寒熱﹐頸瘰﹐大迎主之。寒熱瘰﹐胸中滿﹐有大气﹐缺盆中滿痛者死。外潰不死。肩引項不舉﹐缺盆中痛﹐汗不出﹐喉痺﹐咳嗽血﹐缺盆主之。寒熱﹐頸瘰﹐肩痛不可舉臂﹐主之﹐寒熱﹐頸瘰﹐耳鳴無聞﹐痛引缺盆﹐肩中熱痛﹐手臂不舉﹐肩眞主之。寒熱瘰﹐目不明﹐咳上气唾血﹐肩中主之。寒熱﹐頸腋下腫﹐申脈主之。寒熱﹐頸頷腫﹐後溪主之。胸中滿﹐耳前痛﹐齒熱痛﹐目赤痛﹐頸腫﹐寒熱﹐渴飲輒汗出﹐不飲則皮幹熱煩﹐曲池主之。振寒﹐小指不用﹐寒熱汗不出﹐頭痛﹐喉痺﹐舌急捲﹐小指之間熱﹐口中熱﹐煩心﹐心痛﹐臂內廉痛﹐聾﹐咳﹐螈﹐口漧﹐頭痛不可顧﹐少澤主之。振寒寒熱﹐肩肘臂痛﹐頭不可顧﹐煩滿身熱﹐惡寒﹐目赤痛爛﹐生翳膜﹐暴痛﹐鼽衄﹐耳聾﹐臂重痛﹐肘攣﹐痂疥﹐胸滿引﹐泣出而驚﹐頸項彊﹐身寒﹐頭不可顧﹐後溪主之。振寒寒熱﹐頸項腫﹐實則肘攣﹐頭眩痛﹐狂易﹔虛則生疣﹐小者痂疥﹐支正主之。寒熱﹐淒厥鼓頷﹐承漿主之。肩痛引項﹐寒熱﹐缺盆主之。身熱汗不出﹐胸中熱滿﹐天主之。寒熱肩腫﹐引胛中肩臂酸痛﹐主之。臂厥﹐肩膺胸滿痛﹐目中白翳﹐眼靑轉筋﹐掌中熱﹐乍寒乍熱﹐缺盆中相引痛﹐數咳喘不得息﹐臂內廉痛﹐上鬲飲已煩滿﹐太淵主之。寒熱﹐腹央央然﹐不得息﹐京門主之。善嚙頰齒唇﹐熱病汗不出﹐口中熱痛﹐衝陽主之。胃脘痛﹐時寒熱﹐皆主之。寒熱篡反出﹐承山主之。寒熱篡後出﹐螈﹐腳酸重﹐戰栗不能久立﹐腳急腫痛﹐趺筋足攣﹐少腹痛引喉嗌﹐大便難﹐承筋主之。寒熱脛腫﹐丘墟主之。寒熱﹐痺脛不收﹐陽交主之。跟厥膝急﹐腰脊痛引腹﹐篡陰股熱﹐陰暴痛﹐寒熱膝酸重﹐合陽主之。寒熱解﹐﹝一作爛。﹞淫濼脛酸﹐四肢重痛﹐少气難言﹐至陽主之。寒熱﹐腰痛如折﹐束骨主之。寒熱骨痛﹐玉枕主之。黃帝曰﹕人之善病寒熱﹐何以候之﹖少兪答曰﹕小骨弱肉者﹐善病寒熱。

黃帝曰﹕何以候骨之大小﹐肉之堅脆﹐色之不一也﹖少兪答曰﹕顴骨者﹐骨之本也。

顴大則骨大﹐顴小則骨小。皮膚薄而其肉無﹐其臂濡濡然﹐其地色然﹐不與天同色﹐污然獨異﹐此其候也。然臂薄者﹐其髓不滿﹐故善病寒熱也。問曰﹕病者有灑淅惡寒﹐而復發熱者何也﹖曰陰脈不足﹐陽往從之﹐陽脈不足﹐陰往乘之。

何謂陽不足﹐假令寸口脈微﹐名曰陽不足﹐陰气上入陽中則灑淅惡寒也。何謂陰不足﹐假令尺脈弱﹐名曰陰不足﹐陽气下陷入陰中則發熱也。﹝凡治寒熱用柴胡之屬者﹐升陽气使不下陷入陰中﹐則不熱也。用黃芩之屬者﹐降陰气使不得上入陽中﹐則不寒也。﹞

上俱《靈》《素》《難》《甲乙》《金匱》之文﹐備載之者﹐以世醫書多不列寒熱門﹐僅僅《綱目》有之﹐又止鍼法﹐少用藥之方。然知鍼所取之經絡﹐則知藥之所取﹐亦猶是矣。吾非不能一一以藥代之﹐但不欲印定後人眼目。仲景曰﹕婦人中風七八日﹐續得寒熱﹐發作有時﹐經水適斷﹐此爲熱入血室﹐其血必結﹐故使如瘧狀﹐發作有時﹐小柴胡湯主之。小柴胡加減法﹕如寒熱往來﹐經水不調﹐去半夏﹑加秦艽﹑芍藥﹑當歸﹑知母﹑地骨皮﹑牡丹皮﹑川芎﹑白術﹑茯苓。如小柴胡湯與四物湯各半﹐名調經湯。

無孕嘔者﹐加半夏。無汗者﹐加柴胡。惡寒者﹐加桂。有汗者﹐加地骨皮。嗽者﹐加紫菀。通經﹐加京三稜﹑廣術。勞者﹐加鱉甲。完顏小將軍病寒熱間作﹐腕後有斑三五點﹐鼻中微血出﹐兩手脈沈澀﹐胸膈四肢按之殊無大熱﹐此內傷寒也。問之向者臥殿角傷風﹐又渴飲冰酪水﹐此外感者輕﹐內傷者重﹐外從內病俱爲陰也。故先斑後衄﹐顯內陰證。寒熱間作﹐脾亦有之﹐非徒少陽之寒熱也。與調中湯數服而愈。《脈經》云﹕大腸有宿食﹐寒栗發熱﹐有時如瘧﹐輕則消導﹐重則下之。當求之傷食門。血中風气﹐體虛發渴﹐寒熱﹐地骨皮散。寒熱體瘦﹐肢節疼痛﹐口干心煩﹐柴胡散。產後往來寒熱﹐柴胡四物湯﹑黃丸。師尼寡婦﹐獨陰無陽﹐欲心萌而不遂﹐陰陽交爭﹐寒熱互作﹐全類溫瘧﹐久則成勞﹐其肝脈弦長而上魚際﹐宜抑陰地黃丸。結熱在裏﹐往來寒熱者﹐大柴胡湯。武陽仇天祥之子﹐病發寒熱﹐諸醫作骨蒸勞治之﹐半年病甚。戴人往視之﹐診其手脈尺寸皆潮於關﹐關脈獨大。戴人曰﹕肺癰也。問其乳媼﹐曾有痛處﹐乳媼曰無。戴人令兒去衣﹐舉其兩手﹐觀其兩脇下﹐右脇稍髙。戴人以手側按之﹐兒移身避之﹐按其左脇則不避。戴人曰﹕此肺部有癰﹐已吐膿矣。

【診】寸口脈沈而喘﹐曰寒熱。脈沈數細散者﹐寒熱也。﹝沈細爲寒﹐數散爲熱。﹞脈澀洪大﹐寒熱在中。尺膚烘然﹐先熱後寒﹐寒熱也。﹝言初捫尺膚則熱﹐久之則寒也。﹞尺膚先寒﹐久之而熱者﹐亦寒熱也。﹝言初捫尺膚則寒﹐久之則熱也。﹞寒熱奪形﹐脈堅搏﹐是逆也。

尺肉熱者﹐解安臥﹐脫肉者寒熱﹐不治。診寒熱﹐赤脈上下貫瞳子﹐見一脈﹐一歲死﹔見一脈半﹐一歲半死﹔見二脈﹐二歲死﹔見二脈半﹐二歲半死﹔見三脈﹐三歲死。﹝見赤脈﹐不下貫瞳子﹐可治也。﹞寒熱病者﹐平旦死。

第一冊寒熱門

外熱內寒外寒內熱

仲景云﹕病患身大熱﹐反欲得近衣者﹐熱在皮膚﹐寒在骨髓也。活人云﹕先與桂枝湯治寒﹐次與小柴胡湯治熱也。又云﹕病患身大寒﹐反不欲近衣者﹐寒在皮膚﹐熱在骨髓也。活人云﹕先與白虎加人參湯治熱﹐次與桂枝麻黃各半湯以解其外。

第一冊寒熱門

上熱下寒上寒下熱

《脈經》云﹕熱病所謂陽附陰者﹐腰以下至足熱﹐腰以上寒﹐陰气下爭還心腹滿者死。所謂陰附陽者﹐腰以上至頭熱﹐腰以下寒﹐陰气上爭還得汗者生。《靈樞經》云﹕上寒下熱﹐先刺其項太陽﹐久畱之﹐已刺則熨項與肩胛﹐令熱下合乃止﹐此所謂推而上之者也。上熱下寒﹐視其虛脈而陷之於經絡者取之﹐气下乃止﹐此所謂引而下之者也。東垣云﹕另有上熱下寒。經曰﹕陰病在陽﹐當從陽引陰﹐必須先去絡脈經隧之血。若陰中火旺﹐上騰於天﹐致六陽反不衰而上充者﹐先去五臟之血絡﹐引而下行﹐天气降下﹐則下寒之病自去矣。愼勿獨瀉其六陽﹐此病陽亢﹐乃陰火之邪滋之﹐只去陰火﹐只損血絡經隧之邪﹐勿誤也。聖人以上熱下寒﹐是有春夏無秋冬也。當從天外引陽下降入地中﹐此癥乃上天羣陰火熾﹐而反助六陽不能衰退﹐先於六陽中決血絡出血﹐使气下降﹐三陰𨿽力微﹐能逐六陽下行﹐以陰血自降故也。

亦可謂老陽變陰之象也。故經云﹕上熱下寒﹐視其虛脈下陷於經絡者取之﹐此所謂引而下之也。但言絡脈皆是也。病大者﹐三稜鍼決血﹐去陽中之熱﹐熱者﹐手太陽小腸中畱火熱之邪﹐致此老陽不肯退化爲陰而下﹐故先決去手太陽之熱血﹐使三陰得時之用而下降﹐以行秋令﹐奉收道下入地中而舉藏也。乃瀉老陽在天不肯退化行陰道者也。至元戊辰春﹐中書參政楊公正卿﹐年逾七十﹐病面顏郁赤﹐若飲酒狀﹐痰稠粘﹐時眩暈﹐如在風霧中﹐一日會都堂﹐此癥忽來﹐復加目瞳不明﹐遂歸。命予診候﹐兩寸脈洪大﹐尺脈弦細無力﹐此上熱下寒明矣。欲藥之﹐爲髙年气弱不任。記先師所論﹐凡上熱譬猶鳥巢髙顚﹐射而取之﹐卽以三稜鍼於顚前髮際﹐疾刺二十餘﹐出紫黑血約二合許﹐實時頭目淸利﹐諸苦皆去﹐自後不復作。中書左丞姚公茂六旬有七﹐宿有暗風﹐至元戊申末﹐因酒病發﹐頭面赤腫而痛﹐耳前後腫尢甚﹐胸中煩悶﹐嗌咽不利﹐身半以下皆寒﹐足脛尢甚﹐由是以牀相接作坑﹐身半以上常臥於牀﹐飲食減少﹐精神困倦而體痛。命予治之﹐診得脈浮數﹐按之弦細﹐上熱下寒明矣。《內經》云﹕熱勝則腫。又曰﹕春气者﹐病在頭。《難經》云﹕蓄則腫熱﹐砭射之也。蓋取其易散﹐故遂於腫上約五十餘刺﹐出血紫黑約一杯數﹐頃時疼痛消散。

又於气海中大艾灸百壯﹐乃助下焦陽虛﹐退其陰寒。次於三里二穴各灸三七壯﹐治足下寒﹐引導陽气下行故也。遂制一方﹐名曰旣濟解毒湯﹐以熱者寒之。然病有髙下﹐治有遠近﹐無越於此。以黃芩﹑黃連苦寒﹐酒制爲引﹐用瀉其上熱。桔梗﹑甘艸辛甘溫升﹐佐諸苦藥治其熱。柴胡﹑升麻苦平﹐味薄者也﹐陽中之陽﹐散發上熱。連翹苦辛平﹐散結消腫。當歸辛溫﹐和血止痛。酒煨大黃苦寒﹐引苦性上行止煩熱。投劑之後﹐腫散痛減﹐大便利。再服﹐減大黃。愼言語﹐節飲食﹐不旬日良愈。

第一冊寒熱門

瘧

《內經》論病諸篇﹐惟瘧論最詳﹐語邪則風寒暑濕四气﹐皆得畱著而病瘧。論邪入客處所﹐則有腸胃之外﹐榮气之舍﹐脊骨之間﹐五臟募原﹐與入客於臟腑淺深不同。

語其病狀﹐則分寒熱先後﹐遇寒熱之多寡﹐則因反時而病﹐以應令气生長化收藏之變﹐此皆外邪所致者也。及乎語溫瘧在髒者﹐止以風寒中於腎。語癉瘧者﹐止以肺素有熱。然冬令之寒﹐旣得以中於腎﹐則其餘四髒令气之邪﹐又寧無入客於所屬之髒者乎。旣肺本气之熱爲瘧﹐則四髒之气郁而爲熱者﹐又寧不似肺之爲瘧乎。此殆舉一隅﹐可以三隅反也。故陳無擇謂內傷七情﹐饑飽房勞﹐皆得郁而蘊積痰涎﹐其病气與衛气並則作瘧者﹐豈非用此例以推之歟。夫如是內外所傷之邪﹐皆因其客在榮气之舍﹐故瘧有止發之定期。榮气有捨﹐猶行人之有傳捨也。故瘧榮衛之气﹐日行一周﹐歷五臟六腑十二經絡之界分﹐每有一界分﹐必有其捨﹐捨有隨經絡沈內薄之瘧邪﹐故與日行之衛气相集則病作﹐離則病休。其作也﹐不惟脈外之衛虛並入於陰﹐《靈樞》所謂足陽明與榮俱行者﹐亦虛以從之。陽明之气虛﹐則天眞因水谷而充大者亦暫衰。所以瘧作之際﹐禁勿治刺﹐恐傷胃气與天眞也。必待陰陽並極而退﹐其榮衛天眞胃气離而復集﹐過此邪畱所客之地﹐然後治之。或當其病未作之先﹐迎而奪之。丹溪謂瘧邪得於四气之初﹐弱者卽病﹐胃气彊者﹐伏而不得動﹐至於再感﹐胃气重傷﹐其病乃作。此謂外邪必用汗解﹐虛者先以參術實胃﹐加藥取汗﹐惟足厥陰最難得汗﹐其汗至足方佳。大率取汗﹐非用麻黃輩﹐但開郁通經﹐其邪熱卽散爲汗矣。又云﹕瘧發於子半之後﹑午之前﹐是陽分受病﹐其病易愈。發於午之後﹑寅之前﹐陰分受病﹐其病難愈。必分受病陰陽﹐气血藥以佐之﹐觀形察色以別之。蓋嘗從是法﹐而治形壯色澤者﹐病在气分﹐則通經開郁以取汗。色稍夭者﹐則補虛取汗。挾痰者﹐先實其胃一二日﹐方服劫劑。形弱色枯者﹐則不用取汗﹐亦不可劫﹐但補養以通經調之。其形壯而色紫黑者﹐病在血分﹐則開其阻滯。色枯者﹐補血調气。夫如是者﹐猶爲尋常之用。至於取汗不得汗﹐理血而汗不足﹐若非更求藥之切中病情﹐直造邪所著處﹐何能愈之乎。經云﹕夏傷於暑﹐秋必瘧。暑者﹑季夏也﹐季夏者﹑濕土也﹐君火持權﹐不與之子﹐暑濕之令不行也。濕令不行﹐則土虧矣。

所勝妄行﹐木气太過﹐少陽旺也。所生者受病﹐則肺金不足。所不勝者侮之﹐故水得以乘之土分。土者﹑坤也﹐坤土﹑申之分﹐申爲相火﹐水入於土﹐則水火相干﹐陰陽交爭﹐故爲寒熱。兼木气終見三焦﹐是二少陽相合也。少陽在濕土之分﹐故爲寒熱。肺金不足﹐灑淅寒熱。此皆往來未定之气也﹐故爲瘧久而不愈。瘧不發於夏﹐而發於秋者﹐以濕熱在酉之分﹐方得其權﹐故發於大暑以後也。在气則發早﹐在血則發晏﹐淺則日作﹐深則間日。或在頭項﹐或在背中﹐或在腰脊﹐𨿽上下遠近之不同﹐在太陽一也。或在四肢者﹐風淫之所及﹐隨所傷而作﹐不必盡當風府也。

先寒而後熱者﹐謂之寒瘧。先熱而後寒者﹐謂之溫瘧。二者不當治水火﹐當從乎中治﹐中治者﹐少陽也。渴者﹐燥勝也。不渴者﹐濕勝也。瘧𨿽傷暑﹐遇秋而發﹐其不應也。秋病寒甚﹐太陽多也。冬寒不甚﹐陽不爭也。春病則惡風﹐夏病則多汗﹐汗者﹑皆少陽虛也。其病隨四時而作﹐異形如此。又有得之於冬﹐而發之於暑﹐邪客於腎﹑足少陰也。有藏之於心﹐內熱燻於肺﹐手太陰也。至於少气煩冤﹐手足熱而嘔﹐但熱而不寒﹐謂之癉瘧﹐足陽明也。治之柰何﹖方其盛也﹐勿敢必毀﹐因其衰也﹐治法易老瘧論備矣。易老云﹕夏傷於暑﹐濕熱閉藏而不能發泄於外﹐邪气內行﹐至秋而發爲瘧也。初不知何經受病﹐隨其受而取之。有中三陽者﹐有中三陰者﹐經中邪气﹐其證各殊﹐同傷寒論之也。五臟皆有瘧﹐其治各異。肺瘧﹐令人心寒﹐寒甚熱﹐熱間善驚﹐如有所見者﹐桂枝加芍藥湯。心瘧﹐令人煩心甚﹐欲得淸水﹐反寒多不甚熱﹐桂枝黃芩湯。肝瘧﹐令人色蒼蒼然﹐太息﹐其狀若死者﹐四逆湯﹑通脈四逆湯。脾瘧﹐令人寒﹐腹中痛﹐熱則腸中鳴﹐鳴已汗出﹐小建中湯﹑芍藥甘艸湯。腎瘧﹐令人灑灑然﹐腰脊痛宛轉﹐大便難﹐目然﹐手足寒﹐桂枝加當歸芍藥湯。足太陽之瘧﹐令人腰痛頭重﹐寒從背起﹐先寒後熱﹐然﹐熱止汗出﹐難已﹐羌活加生地黃湯﹑小柴胡加桂湯。足少陽之瘧﹐令人身體解﹐寒不甚﹐熱不甚﹐惡見人﹐見人心惕惕然﹐熱多汗出甚﹐小柴胡湯。足陽明之瘧﹐令人先寒﹐灑淅灑淅﹐寒甚久乃熱﹐熱去汗出﹐喜見日月光火气乃快然﹐桂枝二白虎一﹐黃芩芍藥加桂湯。足太陰之瘧﹐令人不樂﹐好太息﹐不嗜食﹐多寒熱汗出﹐病至則善嘔﹐嘔已乃衰﹐小建中湯﹑異功散。足少陰之瘧﹐令人嘔吐甚﹐多寒熱﹐熱多寒少﹐欲閉戶牖而處﹐其病難已﹐小柴胡加半夏湯。足厥陰之瘧﹐令人腰痛﹐少腹滿﹐小便不利﹐如癃狀﹐非癃也﹐數便﹐噫﹐恐懼﹐气不足﹐腹中悒悒﹐四物柴胡苦練附子湯。在太陽經者﹐謂之風瘧﹐治多汗之。在陽明經者﹐謂之熱瘧﹐治多下之。在少陽經者﹐謂之風熱瘧﹐治多和之。此三陽受病﹐皆謂暴瘧也。發在夏至後處暑前者﹐此乃傷之淺者﹐近而暴也。在陰經者﹐則不分三經﹐皆謂之溫瘧﹐宜以太陰經論之。其發處暑後冬至前者﹐此乃傷之重者﹐遠而深也。瘧者﹑老瘧也﹐故謂之久瘧。瘧疾處暑前發﹐頭痛項彊﹐脈浮惡風有汗﹐桂枝羌活湯。瘧疾頭痛項彊﹐脈浮惡寒無汗﹐麻黃羌活湯。發瘧如前證而夜發者﹐麻黃黃芩湯。﹝桃仁散血緩肝﹐夜發乃陰經有邪﹐此湯散血中風寒也。﹞瘧疾身熱目痛﹐熱多寒少﹐脈長﹐睡臥不安﹐先以大柴胡湯下之﹐微利爲度。如下過微邪未盡者﹐宜白芷湯以盡其邪。瘧無他證﹐隔日發﹐先寒後熱﹐寒少熱多﹐宜桂枝石膏湯。瘧寒熱大作﹐不論先後﹐此太陽陽明合病也﹐謂之大爭。

寒作則必戰動﹐經曰熱勝則動也。發熱則必汗泄﹐經曰汗出不愈﹐知爲熱也。陽盛陰虛之證﹐當實內治外﹐不治﹐恐久而傳入陰經也。桂枝芍藥湯主之。如前藥服之﹐寒熱轉大者﹐知太陽﹑陽明﹑少陽﹑三陽合病也。宜桂枝黃芩湯和之。服藥已﹐如外邪已罷﹐內邪未已﹐再詮下藥。從卯至午時發者﹐宜大柴胡湯下之。從午至酉發者﹐知邪在內也﹐宜大承气湯下之。從酉至子發者﹐或至寅時發者﹐知邪在血也﹐宜桃仁承气湯下之。前項下藥﹐微利爲度﹐更以小柴胡湯徹其微邪之气。大法先熱後寒者﹐小柴胡湯。先寒後熱者﹐小柴胡加桂枝湯。多熱﹑但熱者﹐白虎加桂枝湯。

多寒﹑但寒者﹐柴胡桂姜湯。此以瘧之寒熱多少定治法也。若多寒而但有寒者﹐其脈或洪實﹐或滑﹐當作實熱治之﹐若便用桂枝誤也。如或多熱而但有熱者﹐其脈或空虛﹐或微弱﹐當作虛寒治之﹐若便用白虎亦誤也。所以欲學人﹐必先問其寒熱多少﹐又診脈以參之﹐百無一失矣。仲景云﹕瘧脈自弦﹐弦數者多熱﹐弦遲者多寒﹐弦小緊者可下之﹐弦遲者可溫之﹐弦緊者可發汗及鍼灸也﹐浮大者可吐之﹐弦數者風疾發也﹐以飲食消息止之。陰气孤絕﹐陽气獨發﹐則熱而少气煩冤﹐手足熱而欲嘔﹐名曰痺瘧。若但熱不寒者﹐邪气五內於心肺﹐外舍於分肉之間﹐令人消爍脫肉。

又云﹕溫瘧者﹐其脈如平﹐身無寒但熱﹐骨節疼煩﹐時時嘔逆﹐以白虎加桂枝湯主之。瘧多寒者﹐名曰牝瘧﹐蜀漆散主之。《外臺》牡蠣湯亦主之。予弱冠遊鄕校時﹐校師蔣先生之內﹐患牝瘧身痛﹐逾月不瘥﹐困甚。時予初知醫﹐延予延醫﹐告以醫欲用姜附溫之﹐予曰溽暑未衰﹐明系熱邪﹐安得寒而溫之。經云﹕陽並於陰則陰實而陽虛﹐陽明虛則寒栗鼓頷也。巨陽虛則腰背頭項痛﹐三陽俱虛則陰气勝﹐陰气勝則骨寒而痛。寒生於內﹐故中外皆寒﹐此所云寒﹐乃陰陽交爭互作之寒﹐非眞寒也﹐豈得用桂﹑附溫之。乃處一方﹐以柴胡﹑升麻﹑葛根﹑羌活﹑防風補三陽之虛﹐﹝升之也﹐何曰補﹐曰虛亦非眞虛﹐以陷入陰分而謂之虛﹐故升之卽補矣。﹞以桃仁﹑紅花引入陰分﹐而取陽以出還於陽分﹐以豬苓分隔之﹐使不復下陷﹐一劑而病良已。瘧病發渴﹐小柴胡去半夏加栝蔞根湯。亦治勞瘧。張子和法﹕白虎加人參湯﹑小柴胡湯﹑五苓散﹑神丸。

服前三服未動﹐次與之承气湯﹐甘露飲調之﹐人參柴胡飲子補之。在上者﹐常山飲吐之。劉立之法﹕先當化痰下气﹐調理榮衛。艸果平胃散﹑理中湯加半夏﹑藿香正气散﹑不換金正气散﹑對金飲子﹐皆要藥也。俟榮衛正﹐方進瘧藥。楊仁齋法﹕風瘧自感風而得﹐惡風自汗﹐煩躁頭疼﹐轉而爲瘧。風﹑陽气也﹐故先熱後寒﹐可與解散風邪﹐如川芎﹑白芷﹑靑皮﹑紫蘇之類﹐或細辛﹑檳榔佐之。溫瘧一證﹐亦先熱後寒﹐此爲傷寒壞病﹐與風瘧大略則同﹐熱多寒少﹐小柴胡湯。熱少寒多﹐小柴胡湯內加官桂。寒瘧自感寒而得﹐無汗惡寒﹐攣痛面慘﹐轉而爲瘧。寒﹑陰气也﹐故先寒後熱﹐可與發散寒邪﹐生料五積散﹑增桂養胃湯﹑或良姜﹑漧薑﹑官桂﹑艸果之類﹐甚則姜附湯﹐附子理中湯。暑瘧者﹐暑勝熱多得之﹐一名癉瘧。陰气獨微﹐陽气獨發﹐但熱不寒﹐裏實不泄﹐煩渴且嘔﹐肌肉消鑠﹐用小柴胡湯﹑香薷散﹐嘔者縮脾飲加生薑溫服﹐下消暑丸。熱多燥甚者﹐少與竹葉湯﹑常山﹑柴胡﹐於暑證最便。濕瘧者﹐冒襲雨濕﹐汗出澡浴得之﹐身體痛重﹐肢節煩疼﹐嘔逆脹滿﹐用五苓散除濕湯加蒼術﹑茯苓輩。寒多者﹐術附湯最良。牝瘧者﹐久受陰濕﹐陰盛陽虛﹐陽不能制陰﹐所以寒多不熱﹐气虛而泄﹐淒慘振振﹐柴胡桂姜湯﹐減半黃芩﹐加半夏。食瘧一名胃瘧﹐飲食無節﹐饑飽有傷致然也。凡食啖生冷。咸藏﹐魚鹽肥膩﹐中脘生痰﹐皆爲食瘧。其狀苦饑而不能食﹐食則中滿﹐嘔逆腹痛﹐靑皮﹑陳皮﹑半夏﹑艸果﹑縮砂﹑白豆蔻作劑﹐或四獸湯下紅丸子。瘴瘧﹐挾嵐瘴溪源蒸毒之气致然也。

自嶺以南﹐地毒苦炎﹐燥濕不常﹐人多瘴瘧。其狀﹕血乘上焦﹐病欲來時﹐令人迷困﹐甚則發躁狂妄﹐亦有啞不能言者。皆由敗血瘀於心﹐毒涎聚於脾﹐坡仙指爲脾胃實熱所致﹐又有甚於傷暑之瘧耳。治之須用涼膈﹐疏通大腸﹔小柴胡加大黃﹐治瘴木香丸﹐觀音丸﹐皆爲要藥。戴復法﹕不問寒熱多少﹐且用淸脾飲﹐艸果飲﹐二陳湯加艸果﹐生料平胃散加艸果﹑前胡。初發之際﹐風寒在表﹐𨿽寒熱過後而身體常自疼﹐常自畏風﹐宜艸果飲﹐或養胃湯﹐每服加川芎﹑艸果各半錢。熱少者進取微汗﹐寒多者宜快脾湯﹐或養胃湯﹐每服更加艸果半錢。服藥後寒仍多者﹐養胃湯﹐每服加熟附﹑官桂各半錢。獨寒者尢宜。不效則七棗湯。熱多者﹐宜驅瘧飲﹐或參蘇飲﹐每服加艸果半錢。大熱不除﹐宜小柴胡湯﹐渴甚則佐以五苓散﹐入辰砂少許。

獨熱無寒﹐宜小柴胡湯。熱𨿽劇不甚渴者﹐於本方加桂四分。熱多而脾气怯者﹐柴朴湯。寒熱俱等者﹐常服宜如上項二陳湯﹑平胃散加料之法。發日進﹐柴胡桂姜湯﹐候可截則截之。有獨熱用淸脾飲效者﹐內煩增參作一錢。食瘧﹐乃是飲食傷脾得之﹐或瘧已成而猶不忌口﹐或寒熱正作時喫食﹐其人噫气吞酸﹐胸膈不利。宜生料平胃散﹐每服加艸果﹑砂仁各半錢﹐仍佐以紅丸子﹑七香丸。暑瘧﹐其人面垢口渴﹐𨿽熱已過後﹐無事之時﹐亦常有汗﹐宜養胃湯一帖﹐香薷飲一帖﹐和勻作二服。渴甚汗出多者﹐加味香薷飲﹐間進辰砂五苓散。不問已發未發﹐其人嘔吐﹐痰食俱出﹐宜多服二陳湯﹐加艸果半錢。又恐伏暑蘊結爲痰﹐宜消暑丸。按戴院使處元末國初大亂之後﹐艸昧之初﹐故其用藥多主溫熱﹐醫者當更斟酌於天時方土物情之間﹐而得其宜﹐以爲取捨可也。仲景﹑易老治瘧法晰矣﹐然用之外因暑邪﹐病在盛熱之時爲宜﹐若深秋淒淸之候﹐與七情痰食諸傷﹐未可泥也﹐故又備諸治法。然暑月之瘧﹐必脈浮有表證﹐始可用麻﹑桂﹑羌活等表藥。脈洪數長實有熱證﹐始可用白虎等藥。

脈沈實有裏證﹐始可用大柴胡﹑承气等藥。若弦細芤遲﹐四肢倦怠﹐飲食少進﹐口漧﹐小便赤﹐𨿽得之傷暑﹐當以淸暑益气湯﹐十味香薷飲投之﹐𨿽人參白虎非其治也。至於內外俱熱﹐煩渴引飲﹐自汗出而不衰﹐𨿽熱退後脈長實自如﹐卽處暑後進白虎何害﹐是又不可泥矣。澹寮云﹕用藥多一冷一熱﹐半熟半生﹐分利陰陽。按《局方》交解飲子﹐卽半熟半生之例也。東垣云﹕秋暮暑气衰﹐病熱瘧﹐知其寒也﹐《局方》用雙解飲子是已。治瘴瘧尢妙。邑令劉蓉川先生﹐深秋患瘧而洞泄不止﹐問予以先去其一爲快﹐予以此方投之﹐一服而二病俱愈。外祖母虞太孺人﹐年八十餘﹐夏患瘧﹐諸舅以年髙不堪﹐懼其再發﹐議欲截之。予曰欲一劑而已亦甚易﹐何必截乎。乃用柴胡﹑升麻﹑葛根﹑羌活﹑防風之甘辛气淸以升陽气﹐使離於陰而寒自已﹐以知母﹑石膏﹑黃芩之苦甘寒引陰气下降﹐使離於陽而熱自已﹐以豬苓之淡滲分利陰陽﹐使不得交並﹐以穿山甲引之﹐以甘艸和之﹐果一劑而止。故趙以徳云﹕嘗究本艸﹐知母﹑艸果﹑常山﹑甘艸﹑烏梅﹑檳榔﹑穿山甲﹐皆言治瘧。集以成方者﹐爲知母性寒﹐入足陽明藥﹐將用治陽明獨盛之火熱﹐使其退就太陰也。艸果性溫燥﹐治足太陰獨盛之寒﹐使其退就陽明也。二經合和﹐則無陰陽交錯之變﹐是爲君藥也。常山主寒熱瘧﹐吐胸中痰結﹐是爲臣藥也。甘艸和諸藥﹐烏梅去痰﹐檳榔除痰癖﹑破滯气﹐是佐藥也。穿山甲者﹐以其穴山而居﹐遇水而入﹐則是出陰入陽﹐穿其經絡於榮分﹐以破暑結之邪﹐爲之使藥也。然則此方﹐乃脾胃有郁痰伏涎者﹐用之收效。若無痰﹐止於暑結榮分﹐獨應是太陰血證而熱者﹐當發唇瘡而愈﹐於此方則無功矣。﹝柴升等藥﹐外因爲宜。知母等藥﹐內因爲宜。﹞東南瀕海﹐海風無常﹐所食魚鹽﹐人多停飲﹐故風瘧﹑食瘧所由以盛﹐烏頭﹑艸果﹑陳皮﹑半夏施得其宜。西北髙曠﹐隆冬則水冰地裂﹐盛夏則爍石流金﹐人多中寒伏暑﹐故多暑瘧﹑寒瘧﹐柴胡﹑恆山故應合用。東南西北往來其間﹐病在未分之際﹐可與藿香正气散﹑艸果飲﹐是猶養胃湯也。治北方瘧﹐以馬鞭艸莖葉煎一盞﹐露一宿﹐早服。寒多加薑汁。戴云﹕近世因寒熱發作﹐見其指甲靑黑﹐遂名曰沙﹐或戛或挑﹐或灌以油茶﹐且禁其服藥﹐此病卽是南方瘴气。生料平胃散加艸果﹑檳榔﹐正其所宜﹐豈有病而無藥者哉。按南人不以患瘧爲意﹐北人則畏之﹐北人而在南方發者尢畏之。以此見治者﹐當知方土之宜也﹐上三條姑引其端耳。《潔古家珍》治久瘧不能食﹐胸中鬱鬱欲吐而不能吐者﹐以雄黃散吐之。按此必上部脈浮滑有力﹐確知胸中有而後可用﹐不然能無虛虛之禍。楊仁齋云﹕有中年人臟腑久虛﹐大便嘗滑﹐忽得瘧疾﹐嘔吐異常﹐惟專用人參﹐爲能止嘔﹐其他瘧劑﹐並不可施﹐遂以茯苓二陳湯加人參﹑縮砂﹐而倍用白豆蔻﹐進一二服﹐病患自覺气脈頓平﹐於是寒熱不作。蓋白豆蔻能消能磨﹐流行三焦﹐榮衛一轉﹐寒熱自平。繼今遇有嘔吐發瘧之癥﹐或其人素嘔而發瘧﹐謹勿用常山﹐惟以生萊菔﹑生薑各碾自然汁半盞﹐入蜜三四匙﹐烏梅二枚同煎﹐吞《局方》雄黃丸三四粒﹐候其利下惡血痰水﹐卽以人參﹑川芎﹑茯苓﹑半夏﹑砂仁﹑甘艸調之。萬一嘔不止﹐熱不退﹐卻用眞料小柴胡湯﹐多加生薑主治。其或嘔吐大作而又發熱﹐且先與治瘧生熟飲﹐嘔定以小柴胡湯繼之。按仁齋論治𨿽悉﹐而用藥不甚中肯綮﹐若審知胸中有而吐﹐不若以逆流水煎橘皮湯導而吐之。若吐不出﹐便可定之﹐抑之使下﹐於隨證藥中加枇杷葉﹑蘆根之屬。大抵當審其所以吐之故﹐從其本而藥之﹐難以言盡也。仁齋又云﹕瘧家多蓄痰涎黃水﹐常山爲能吐之利之﹐是固然矣。其有純熱發瘧﹐或蘊熱內實之證﹐投以常山﹐大便點滴而下﹐似泄不泄﹐須用北大黃爲佐﹐大泄數下﹐然後獲愈。又云﹕凡瘧皆因腹中停蓄黃水﹐惟水不行﹐所以寒熱不歇﹐此瘧家受病之處也。治法﹐暑瘧純熱﹐以香薷飲加靑皮﹑北大黃﹑兩个烏梅同煎﹐侵晨溫服。寒瘧多寒﹐以二陳湯加靑皮﹑良姜﹐多用姜同煎﹐侵晨吞神保丸五粒﹐並欲取下毒水﹐則去其病根﹐寒熱自解。又云﹕瘧有水有血﹐水卽水飲也﹐血卽瘀血也。惟水飲所以作寒熱﹐惟瘀血所以憎寒熱。常山逐水利飲固也﹐苟無行血藥品佐助其間﹐何以收十全之效耶。繼自今瘧家﹐或衄血﹐或大便血絲﹐或月候適來適去﹐皆是血證﹐當於瘧藥中加五靈脂﹑桃仁爲佐﹐入生薑﹑蜜同煎以治之。又云﹕瘧之經久而不歇﹐其故何耶﹖有根在也﹐根者何﹖曰飲﹑曰水﹑曰敗血是耳。惟癖爲瘧之母﹐惟敗血爲暑熱之毒﹐惟飲與水皆生寒熱﹐故暑之脈虛﹐水飲之脈沈﹐癖之脈結。挾水飲者﹐爲之逐水消飲﹔結癖者﹐脇必痛﹐爲之攻癖﹔敗血暑毒﹐隨證而疏利之。寒熱不除﹐吾未之信。按仁齋之論固是矣﹐其於治未也。

大黃止能去有形之積﹐不能去水﹐其取瘀血﹐亦必醋制﹐及以桃仁之屬引之而後行﹐不然不行也。常山治瘧﹐是其本性﹐𨿽善吐人﹐亦有蒸制得法而不吐者﹐瘧更易愈﹐其功不在吐痰明矣。亦非吐水之劑﹐但能敗胃耳。內弟於中甫多畱飲﹐善患瘧﹐嘗一用常山截之﹐大吐﹐瘧亦不止﹐反益重。今談及之﹐猶兀兀欲嘔也。甲午以多飲茶過醉﹐且感時事憤懣於中﹐飲大積腹中﹐常轆轆有聲。夏秋之交﹐病大發﹐始作寒熱﹐寒熱已而病不衰。予見其嘔惡﹐用瓜蒂散﹑人參蘆煎湯導吐之﹐不得吐﹐因念積飲非十棗湯不能取﹐乃用三藥以黑豆煮制﹐曬漧研爲末﹐棗肉和丸如芥子大﹐而以棗湯下之﹐初服五分後﹐見其不動﹐復加五分﹐無何腹痛甚﹐以棗湯飲之﹐大便五六行﹐皆溏糞無水﹐時蓋晡時也﹐夜半乃大下積水數斗而疾平。然當其下時﹐瞑眩特甚﹐手足厥冷﹐絕而復蘇﹐舉家號泣﹐咸咎予之孟浪﹐嗟乎﹗藥可輕試哉。

王海藏雲﹕水者﹐肺腎脾三經所主﹐有五臟六腑十二經之部分﹐上而頭﹐中而四肢﹐下而腰腳﹐外而皮毛﹐中而肌肉﹐內而筋骨。脈有尺寸之殊﹐浮沈之別﹐不可輕瀉藥。

當知病在何經何髒﹐方可用之﹐若誤投之則害深矣。況仁齋所用﹐尢非治水之藥﹐其誅罰無過﹐不爲小害。故愚謂病患果有積水瘀血﹐其實者﹐可用小胃丸行水﹐抵當湯行血。其虛者﹐不若且以淡滲之劑加竹瀝﹑薑汁以治痰﹐而於隨證藥中加桃仁﹑韭汁之屬以活血﹐疾亦當以漸而平。愼無急旦夕之功﹐而貽後悔也。瘧發已多徧﹐諸藥未效﹐度無外邪及虛人患瘧者﹐以人參﹑生薑各一兩煎湯﹐於發前二時﹐或發日五更﹐連進二服﹐無不愈者。愈後亦易康復﹐不煩調將。近因人參價髙﹐難用濟貧﹐以白術代之﹐夜發則用當歸﹐亦莫不應手而愈。《金匱》問曰﹕瘧以月一日發﹐當十五日愈﹐設不瘥﹐當月盡日解也。如其不瘥﹐當云何﹖師曰﹕此結爲瘕﹐名曰瘧母。急宜治之﹐可用鱉甲煎丸。瘧母丸﹐鱉甲醋炙二兩﹐三稜﹑莪術各醋煮一兩﹐香附醋制二兩﹐阿魏醋化二錢﹐醋糊爲丸服之﹐積消及半卽止。諸久瘧及處暑後冬至前後瘧﹐及非時之間日瘧﹐並當用瘧母法治之﹐以鱉甲爲君。瘧之間日而作者﹐其气之舍深﹐內薄於陰﹐陽气獨發﹐陰邪內著﹐陰與陽爭不得出﹐故間日而作也。其有間二日﹐或至數日發者﹐邪气與衛气客於六腑﹐而有時相失﹐不能相得﹐故休數日乃作也。丹溪曰﹕三日一作者﹐邪入於三陰經也。作於子午卯酉日者﹐少陰瘧也。作於寅申巳亥日者﹐厥陰瘧也。作於辰戌丑未日者﹐太陰瘧也。當更參之證與脈﹐而後決其經以立治法。

【淹疾瘧病】肝病面靑﹐脈弦皮急﹐多靑則痛﹐形盛﹐胸脇痛﹐耳聾口苦舌漧﹐往來寒熱而嘔﹐以上是形盛﹐當和之以小柴胡湯也。如形衰骨搖而不能安於地﹐此乃膝筋﹐治之以羌活湯。本艸云﹕羌活爲君也。瘧證取以少陽﹐如久者發爲癉瘧﹐宜以鍼刺絕骨穴﹐復以小柴胡湯治之。心病面赤﹐脈洪身熱﹐赤多則熱﹐暴病壯熱惡寒﹐麻黃加知母﹑石膏﹑黃芩湯主之。此證如不發汗﹐久不愈爲瘧也。淹疾腫﹐面赤身熱﹐脈洪緊而消瘦﹐婦人則亡血﹐男子則失精。脾病面黃﹐脈緩﹐皮膚亦緩﹐黃多則熱﹐形盛﹐根據傷寒說是爲濕溫﹐其脈陽浮而弱﹐陰小而急﹐治在太陰﹐濕溫自汗﹐白虎湯加蒼術主之。如久不愈爲溫瘧重﹐白虎加桂枝主之。淹疾肉消﹐食少無力﹐故曰熱消肌肉﹐宜以養血涼藥。《內經》曰﹕血生肉。肺病面白﹐皮澀﹐脈亦澀﹐多白則寒﹐暴病澀癢﹐气虛﹐麻黃加桂枝﹐令少汗出也。《傷寒論》云﹕夏傷於暑﹐汗不得出爲癢。若久不痊爲風瘧﹐形衰面白脈澀﹐皮膚亦澀﹐形羸气弱﹐形淹衛气不足。腎病面黑﹐身涼﹐脈沈而滑﹐多黑則痺﹐暴病形冷惡寒﹐三焦傷也﹐治之以姜附湯﹐或四逆湯。久不愈爲瘧﹐暴气沖上吐食﹐夜發﹐俗呼謂之夜瘧。太陽經桂枝證﹐形衰淹疾﹐黑癉羸瘦﹐風痺痿厥﹐不能行也。外有傷寒﹐往來寒熱如瘧﹐勞病往來寒熱亦如瘧﹐謂之如瘧﹐非眞瘧也。然傷寒寒熱如瘧﹐初必惡風寒﹐發熱頭痛體疼﹐自太陽經而來。勞病寒熱如瘧﹐初必五心煩熱﹐倦怠咳嗽﹐久乃成寒熱﹐與正瘧自不同。諸病皆有寒熱﹐如失血痰飲﹐瘕積聚﹐小腸疝﹐風寒暑濕﹐食傷發勞﹐勞瘵﹑香港腳﹑瘡毒﹐已各見本門﹐其餘不能盡舉﹐應有發寒熱者﹐須問其元有何病而生寒熱﹐則隨病施治。凡寒熱發作有期者瘧也。無期者諸病也。

第一冊寒熱門

厥

婁全善曰﹕王太僕云﹕厥者﹐气逆上也。世謬傳爲香港腳﹐讀此始知其病﹐上古稱之爲香港腳也。經曰﹕寒厥者﹐手足寒也。曰熱厥者﹐手足熱也。曰痿厥者﹐痿病與厥雜合而足弱痿無力也。曰痺厥者﹐痺病與厥病雜合而香港腳頑麻腫痛也。曰厥逆者﹐卽前寒厥﹑熱厥﹑痿厥﹑痺厥﹑風厥等气逆上﹐而或嘔吐﹐或迷悶﹐或脹或气急﹐或小腹不仁﹐或暴不知人﹐世所謂香港腳衝心者是也。今人又以忽然昏運不省人事爲厥。或問世以手足冷者名爲厥﹐何如﹖曰非也。在張仲景論傷寒﹐則以手足熱者爲熱厥﹐手足冷者爲寒厥﹐冷者曰逆。謂凡厥者﹐陰陽不相順接便爲厥﹐厥者手足逆冷也。是故於陽虛而不接者則溫之﹐於陽陷而伏深﹐不與陰相順者則下之﹐於邪熱入而未深者﹐則散其傳陰之熱﹐隨其淺深輕重以爲治。此乃爲傷寒之邪自表入裏﹐至太陰手足厥者﹐獨歸於二經也。蓋自傷寒六經傳邪者論﹐故厥陰是兩陰交盡之經﹐熱傳至此﹐乃極深之時﹐故曰厥陰。及《內經》厥論篇之義則不然﹐槪以足之三陽起於足五指之表﹐三陰起於足五指之裏﹐故陽气勝則足下熱﹐陰气勝則從五指至膝上寒。論得寒厥之由﹐則謂前陰者﹐宗筋之所聚﹐太陰陽明之所合也。此人質壯﹐秋冬陰气盛﹐陽气衰之時也﹐奪於所用﹐下气上爭不能復﹐精气溢下﹐邪气因從之而上﹐陽气衰不能滲營其經絡﹐陽气日損﹐陰气獨在﹐故手足爲之寒也。論得熱厥之由﹐則謂人必數醉﹐若飽以入房﹐气聚於脾中﹐腎气有衰﹐陽气獨勝﹐故手足爲之熱也。觀其微旨﹐殆將爲腎得先身生之精﹐元气從此而充﹐二髒相因﹐脈道乃行﹐運陰陽於內外﹐各有所司﹐陽主表﹐其气溫﹐陰主裏﹐其气寒﹐表裏之脈﹐循環相接於四肢﹐是故舉此脾胃傷於酒色﹐致陰陽二厥之大者爲例﹐著於篇首﹐續敍十二經之厥逆者﹐止出本經气逆病形﹐皆不言手足之厥﹐亦不及受病之由﹐亦非一言而可足。旣設二例在前﹐於此便可推而及之﹐故不復言也。𨿽然更以諸篇有關於厥者﹐詳陳以明之。如太陰陽明論曰﹕陽明者﹐五臟六腑皆稟气於胃﹐今脾病不能與胃行其津液於三陰﹐胃亦不能行津液於三陽﹐四肢不得稟水穀气﹐日以益衰﹐陰道不利﹐筋骨肌肉皆無气以生。卽此而言﹐脾胃有更實更虛﹐互相盛衰﹐衰者不行津液﹐盛者獨行﹐獨行必寒﹐此脾胃之致厥一也。又十二經皆稟气於胃﹐受胃之寒﹐則經气亦寒﹐受胃之熱﹐則經气亦熱。因之經脈不和﹐比流行相接之際﹐必有所遺寒熱於四末﹐此脾胃之致厥二也。更有脾胃是腎之勝髒﹐脾胃有邪﹐必乘於腎﹐腎乃治下﹐主厥者也。腎受邪則厥﹐此脾胃之致厥三也。《靈樞》曰﹕衝脈者﹐與少陰大絡同出於腎﹐爲五臟六腑之海﹐故五臟六腑皆稟焉。其上者﹐滲諸陽﹐灌諸精﹐其下者﹐並少陰之經﹐滲三陰﹐灌諸絡﹐而溫肌肉﹐其別絡結則上不動﹐不動則厥﹐厥則寒矣。夫衝脈者﹐是行腎臟治內之陽者﹐陽卽火也﹐故陽動之以正﹐則爲生物溫養之少火﹐動之以妄﹐則爲炎熾害物之壯火﹐火壯則元眞之陽亦衰。李東垣謂火與元气不兩立﹐一勝則一負是也。如前厥論﹐謂下气上爭﹐邪气因從之而上者﹐非別有其邪﹐卽此火所亂﹐陰陽之淫气起而上逆者也。故經以逆气爲衝脈之病﹐病機亦言諸逆衝上﹐皆屬於火。諸厥皆屬於下。然而在腎之陰陽和則下治﹐不和則下不治﹐不治則寒熱之厥生矣﹐此腎主厥之道也。至於衝脈與胃﹐皆以海名﹐故十二經稟气而致厥病悉同。又若他篇論厥﹐有謂因陽气煩勞則張﹐精絕辟積於夏﹐使人煎厥者﹔有二陽一陰發病﹐爲風厥者﹔有志不足則厥者﹔有髒厥者﹔有暴不知人之厥者﹔有五絡俱竭而屍厥者。凡此諸因上逆之邪﹐皆相火與五火相扇而起﹐起則變亂其經气﹐所以屬風寒燥濕熱之五气相從而起﹐五气多相兼化﹐風燥同熱化﹐濕同寒化﹐病甚則手足經從其所化之寒熱以爲厥。蓋所逆之气自下而上者﹐非得之火炎之勢而能之乎。如三焦﹑足少陽﹑衝﹑任﹑督﹐皆自司相火在下者﹐然而統屬乎腎。何則﹖足少陰子與手少陰午對化者﹐寄於其間﹐如是則腎之元气安於治下。若相火妄動﹐須當先救其腎﹐分正治從治﹐折其衝逆﹐辧五气所從之盛衰者﹐補瀉之。𨿽然亦有不因气逆而遽冷者﹐如《原病式》謂陰水主淸淨﹐故病寒則四肢冷是也。乃爲陽虛而陰獨在故寒﹐卽仲景所謂先厥後熱﹐因寒邪外中﹐陽气未能勝之﹐故先厥也。𨿽邪有內外之分﹐然在溫之則一耳。

【寒熱二厥】《素問》黃帝曰﹕厥之寒熱者﹐何也﹖岐伯對曰﹕陽气衰於下則爲寒厥﹐陰气衰於下則爲熱厥。帝曰﹕熱厥之爲熱也﹐必起於足下者﹐何也﹖岐伯曰﹕陽气起於足五指之表﹐陰脈者﹐集於足下而聚於足心﹐故陽气勝則足下熱也。帝曰﹕寒厥之爲寒也﹐必從五指而上於膝者何也﹖岐伯曰﹕陰气起於五指之裏﹐集於膝下而聚於膝上﹐故陰气勝則從五指至膝上寒﹐其寒也﹐不從外﹐皆從內也。帝曰﹕寒厥何爲而然也﹖岐伯曰﹕前陰者﹐宗筋之所聚﹐太陰陽明之所合也。春夏則陽气多而陰气少﹐秋冬則陰气盛而陽气衰﹐此人者質壯﹐以秋冬奪於所用﹐下气上爭不能復﹐精气溢下﹐邪气因從之而上也。气因於中﹐陽气衰不能滲榮其經絡﹐陽气日損﹐陰气獨在﹐故手足爲之寒也。帝曰﹕熱厥何如而然也﹖岐伯曰﹕酒入於胃﹐則絡脈滿而經脈虛﹐脾主爲胃行其津液者也。陰气虛則陽气入﹐陽气入則胃不和﹐胃不和則精气竭﹐精气竭則不榮其四肢也。此人必數醉﹐若飽以入房﹐气聚於脾中不得散﹐酒气與穀气相搏﹐熱盛於中﹐故熱徧於身﹐內熱而溺赤也。夫酒气盛而悍﹐腎气日衰﹐陽气偏勝﹐故手足爲之熱也。《靈樞﹟顚狂》篇﹐厥逆爲病也﹐足暴淸﹐胸若將裂﹐腸若將以刀切之﹐煩而不能食﹐脈大小皆澀。暖取足少陰﹐淸取足陽明。

淸則補之﹐溫則瀉之。《儒門事親》云﹕西華李政之病寒厥﹐其妻病熱厥﹐前後十餘年﹐其妻服逍遙散十餘劑﹐終無效。一日命予診之﹐二人脈皆浮大而無力。政之曰﹕吾手足之寒﹐時時漬以熱湯﹐漬而不能止﹔吾婦手足之熱﹐終日沃以冷水﹐沃而不能已者﹐何也﹖予曰﹕寒熱之厥也。此皆得之貪飲食﹐縱嗜欲﹐遂出《內經﹟厥論》証之。政之喜曰﹕十年之疑﹐今而釋然﹐縱不服藥﹐愈過半矣。僕曰﹕熱厥者﹐寒在上也。寒厥者﹐熱在上也。寒在上者﹐以溫劑補肺金。熱在上者﹐以涼劑淸心火。分取二藥﹐令服之不輟﹐不旬日﹐政之詣門謝曰﹐寒熱厥者皆愈矣。《原病式》謂厥者有陰陽之辧﹐陰厥者﹐原病脈候皆爲陰證﹐身涼不渴﹔脈遲細而微也。陽厥者﹐原病脈候皆爲陽證﹐煩渴譫妄﹐身熱而脈數也。若陽厥極深﹐或失下而至於身冷﹐反見陰證﹐脈微欲絕而死者﹐正爲熱極而然也。王安道曰﹕熱極而成厥逆者﹐陽極似陰也。寒極而成厥逆者﹐獨陰無陽也。陽極似陰用寒藥﹐獨陰無陽用熱藥﹐不可不辧也。葉氏曰﹕《內經》所謂寒熱二厥者﹐乃陰陽之气逆而爲虛損之證也。寒厥補陽﹐熱厥補陰。正王太僕所謂壯水之主以鎭陽光﹐益火之原以消陰翳﹐此補其眞水﹑火之不足耳。仲景﹑河間﹑安道所論厥證﹐乃傷寒手足之厥冷也。證旣不同﹐治法亦異。寒厥﹐表熱裏寒﹐下利淸谷﹐食入卽吐﹐脈沈伏﹐手足冷﹐四逆湯主之。熱厥﹐腹滿身重﹐難以轉側﹐面垢譫語遺溺﹐厥冷自汗﹐脈沈滑﹐白虎湯主之。熱厥﹐手足熱而遊赤﹐宜升陽泄火湯。若大便結實﹐大柴胡湯主之。寒厥﹐手足冷﹐以附子理中湯。指尖冷﹐謂之淸﹐理中湯主之。

【寒厥手足冷】脈沈數實爲熱。東垣治中書貼合公腳膝尻腰背冷﹐脈沈數有力﹐用黃柏滋腎丸﹐再服而愈。又治中書左丞姚公茂﹐上熱下寒﹐用旣濟解毒湯良愈。丹溪治呂宗信﹐腹有積塊﹐足冷至膝﹐用大承气加減下之愈。此皆寒厥有熱也。脈沈細微爲寒。羅謙甫治徵南副元帥大忒木兒﹐年六十﹐秋七月徵南﹐至仲冬﹐病自利完谷不化﹐臍腹冷痛﹐足寒﹐以手搔之不知痛癢﹐常燒石以溫之﹐亦不得暖。診之脈沈細而微﹐此年髙气弱﹐深入敵境﹐軍務煩冗﹐朝夕形寒﹐飲食失節﹐多飲乳酪﹐履於卑濕﹐陽不外固﹐由是淸濕襲虛﹐病起於下﹐故寒而逆。《內經》云﹕感於寒而受病﹐微則爲咳﹐盛則爲泄爲痛﹐此寒濕相合而爲病也。法當急退寒濕之邪﹐峻補其陽﹐非灸不能病已。先以大艾炷於气海灸百壯﹐補下焦陽虛。次灸三里各三七壯﹐治寒而逆﹐且接引陽气下行。又灸三陰交﹐以散足受寒濕之邪。遂處方云﹕寒淫所勝﹐治以辛熱﹐濕淫於外﹐平以苦熱﹐以苦發之。以附子大辛熱﹐助陽退陰﹐溫經散寒爲君。漧薑﹑官桂大熱辛甘﹐亦除寒濕﹐白術﹑半夏苦辛溫而燥脾濕﹐故以爲臣。

人參﹑艸豆蔻﹑甘艸大溫中益气﹐生薑大辛溫﹐能散淸濕之邪﹐蔥白辛溫﹐能通上焦陽气﹐故以爲佐。又云﹕補下治下制以急﹐急則气味濃﹐故大作劑服之。不數服﹐瀉止痛減﹐足漸溫﹐調其飲食﹐十日平復。明年秋﹐過襄陽值霖雨﹐閱旬餘前證復作﹐再根據前灸﹐添陽輔各二七壯﹐再以前藥投之﹐數服愈。《內經》寒厥﹐皆屬腎虛。云腎臟志﹐志不足則厥。又云﹕腎虛則淸厥﹐意不樂。又云﹕下虛則厥。又云﹕諸厥固泄﹐皆屬於下是也。《靈樞﹟逆順肥瘦》篇﹐黃帝曰﹕少陰之脈﹐獨下行何也﹖歧伯曰﹕不然。夫衝脈者﹐五臟六腑之海也﹐五臟六腑皆稟焉。其上者﹐出於頏顙﹐滲諸陽﹐灌諸精﹐其下者﹐注少陰之大絡﹐出於气沖﹐循陰股內廉﹐入中﹐伏行骨內﹐下至內踝之後屬而別。其下者﹐並於少陰之經﹐滲三陰﹐其前者﹐伏行出跗屬﹐下循跗﹐入大指間﹐滲諸絡而溫肌肉。故別絡結則跗上不動﹐不動則厥﹐厥則寒矣。﹝經云﹕經絡堅緊﹐火所治之。蓋灸以治之﹐或湯酒漬之也。﹞運气寒厥有二﹕一曰寒。經雲﹕水準气曰靜順﹐靜順之紀﹐其病厥。又云﹕歲水太過﹐寒气流行﹐邪害心火﹐躁悸陰厥。又云﹕歲金不及﹐炎火乃行﹐復則病陰厥且格是也。二曰寒濕。經云﹕太陰司天之政﹐天气下降﹐地气上騰﹐民病寒厥是也。《千金方》治丈夫腰腳冷不隨﹐不能行方﹐上醇酒三斗﹐水三斗﹐合著甕中﹐溫漬至膝﹐三日止。冷則甕下常著灰火﹐勿令冷。東垣云﹕經云﹐厥在於足﹐宗气不下﹐脈中之血﹐凝而畱止﹐非火調弗能取之。潔古云﹕身熱如火﹐足冷如冰﹐可灸陽輔穴。又云﹕酸冷﹐絕骨取之。

【熱厥手足熱】丹溪曰﹕司丞叔平生腳自踝以下常覺熱﹐冬不可加綿於上﹐嘗自言曰﹐我資稟壯不怕冷。予曰﹐此足三陰虛﹐宜斷欲事﹐以補養陰血﹐庶乎可免﹐笑而不答﹐年方十七患痿﹐半年而死。《千金方》手足煩者﹐小便三升﹐盆中溫漬手足。《素問》熱厥﹐取足太陰﹑少陽﹐皆畱之。

暴不知人之厥﹐已前見卒中暴厥門﹐但有輕而未至於卒僕者﹐難以諸中目之﹐故復附見於此。厥有涎潮﹐如拽鋸聲在咽中﹐爲痰厥。先用瓜蒂散﹐或稀涎散﹐或人參蘆煎湯探吐﹐隨用導痰湯﹐多加竹瀝﹐少加薑汁。暴怒气逆而昏運者﹐爲气厥。

宜八味順气散﹐或調气散﹐或四七湯。手足搐搦爲風厥﹐宜小續命湯。因酒而得爲酒厥﹐宜二陳湯加漧葛﹑靑皮﹐或葛花解酲湯。又有骨枯爪痛爲骨厥﹐身立如椽爲厥﹐喘而惋爲陽明厥﹐此皆由气逆也。厥亦有腹滿不知人者﹐一二日稍知人者﹐皆卒然悶亂者﹐皆因邪气亂﹐陽气逆﹐是少陰腎脈不至也。腎气衰少﹐精血奔逸﹐使气促迫﹐上入胸脇﹐宗气反結心下﹐陽气退下﹐熱歸股腹﹐與陰相助﹐令身不仁。

又五絡皆會於耳﹐五絡俱絕﹐則令人身脈皆動﹐而形體皆無知﹐其狀如屍﹐故曰屍厥。正由髒气相刑﹐或與外邪相忤﹐則气郁不行﹐閉於經絡﹐諸脈伏匿﹐昏不知人。

惟當隨其髒气而通之﹐寒則熱之﹐熱則寒之﹐閉則通之。仲景云﹕屍厥脈動而無气﹐气閉不通﹐故靜而死也。菖蒲屑內鼻孔中吹之﹐令人以桂屑著舌下。又剔取左角發方寸﹐燒灰末酒和灌之﹐立起。以竹管吹其兩耳。還魂湯。奄忽死去﹐四肢逆冷﹐不醒人事﹐腹中气走如雷鳴﹐此屍厥也。以焰硝五錢﹐硫黃二錢﹐研細作三服﹐每服好陳酒一大盞煎﹐覺硝焰起﹐傾於盆內﹐蓋著溫服﹐如人行五里﹐又進一服﹐不過三服卽醒﹐灸百會四十九壯﹐气海﹑丹田三百壯﹐身溫灸止。如無前藥﹐用黑附子一隻炮制﹐人參一兩﹐分作二服﹐酒三盞煎服﹐或生薑汁﹑酒合煎亦妙。灸百會﹐艾炷止許如綠豆大﹐粗則傷人。

【診】沈微不數爲寒厥。沈伏而數爲熱厥。細爲气虛。大如蔥管爲血虛。浮數爲痰。弦數爲熱。浮者外感。脈至如喘爲气厥。寸沈大而滑﹐沈爲實﹐滑爲气﹐實气相搏﹐血气入髒﹐唇口靑﹑身冷死。如身和﹑汗自出爲入腑﹐此爲屍厥。

第二冊諸气門

諸气

經云﹕諸痛皆因於气。百病皆生於气。怒則气上﹐喜則气緩﹐悲則气消﹐恐則气下﹐寒則气收﹐熱則气泄﹐驚則气亂﹐勞則气耗﹐思則气結﹐九气不同也。按子和云﹕天地之气﹐常則安﹐變則病。而況人稟天地之气﹐五運疊侵於外﹐七情交戰於中﹐是以聖人嗇气如持至寶﹐庸人役物而反傷太和﹐此軒岐所以論諸痛皆因於气﹐百病皆生於气﹐遂有九气不同之說。气本一也﹐因所觸而爲九﹐怒﹑喜﹑悲﹑恐﹑寒﹑熱﹑驚﹑思﹑勞也。蓋怒气逆甚則嘔血及餐泄﹐故气逆上矣。怒則陽气逆上而肝木乘脾﹐故甚則嘔血及餐泄也。喜則气和志達﹐榮衛通利﹐故气緩矣。悲則心系急﹐肺布葉舉﹐而上焦不通﹐榮衛不散﹐熱气在中﹐故气消矣。恐則精卻﹐卻則上焦閉﹐閉則气逆﹐逆則下焦脹﹐故气不行矣。寒則腠理閉﹐气不行﹐故气收矣。

熱則腠理開﹐榮衛通﹐汗大泄﹐故气泄矣。驚則心無所倚﹐神無所歸﹐慮無所定﹐故气亂矣。勞則喘息汗出﹐內外皆越﹐故气耗矣。思則心有所存﹐神有所歸﹐正气畱而不行﹐故气結矣。嘗考其爲病之詳﹐變化多端﹐如怒气所至爲嘔血﹐爲餐泄﹐爲煎厥﹐爲薄厥﹐爲陽厥﹐爲胸滿脇痛﹐食則气逆而不下﹐爲喘渴煩心﹐爲消癉﹐爲肥气﹐爲目暴盲﹐耳暴閉﹐筋緩﹐發於外爲癰疽。喜气所至﹐爲笑不休﹐爲毛革焦﹐爲內病﹐爲陽气不收﹐甚則爲狂。悲气所至﹐爲陰縮﹐爲筋攣﹐爲肌痺﹐爲脈痿﹐男爲數溲血﹐女爲血崩﹐爲酸鼻辛﹐爲目昏﹐爲少气不能報息﹐爲泣則臂麻。

恐气所至﹐爲破脫肉﹐爲骨酸痿厥﹐爲暴下綠水﹐爲面熱膚急﹐爲陰痿﹐爲懼而脫頤。驚气所至﹐爲潮涎﹐爲目HT﹐爲口﹐爲癡癇﹐爲不省人﹐爲僵僕﹐久則爲痺。勞气所至﹐爲嗌噎病﹐爲喘促﹐爲嗽血﹐爲腰痛骨痿﹐爲肺鳴﹐爲髙骨壞﹐爲陰痿﹐爲唾血﹐爲冥目視﹐爲耳閉﹐男爲少精﹐女爲不月﹐衰甚則潰潰乎若壞都﹐汨汨乎不可止。思气所至﹐爲不眠﹐爲嗜臥﹐爲昏瞀﹐爲中痞﹐三焦閉塞﹐爲咽嗌不利﹐爲膽癉嘔苦﹐爲筋痿﹐爲白淫﹐爲得後與气﹐快然如衰﹐爲不嗜食。寒气所至﹐爲上下所出水液﹐澄徹淸冷﹐下利淸白﹝云云﹞。熱气所至﹐爲喘嘔吐酸﹐暴注下迫﹝云云﹞。竊又稽之《內經》治法﹐但以五行相勝之理﹐互相爲治。如怒傷肝﹐肝屬木。怒則气並於肝﹐而脾土受邪。木太過則肝亦自病。喜傷心﹐心屬火。喜則气並於心﹐而肺金受邪。火太過則心亦自病。悲傷肺﹐肺屬金。悲則气並於肺﹐而肝木受邪。金太過則肺亦自病。恐傷腎﹐腎屬水。恐則气並於腎﹐而心火受邪。水太過則腎亦自病。思傷脾﹐脾屬土。思則气並於脾﹐而腎水受邪。土太過則脾亦自病。

寒傷形﹐形屬陰。寒勝熱則陽受病。寒太過則陰亦自病。熱傷气﹐气屬陽。熱勝寒則陰受病。熱太過則陽亦自病。凡此數者﹐更相爲治。故悲可以治怒﹐以愴惻苦楚之言感之。喜可以治悲﹐以謔浪褻狎之言娛之。恐可以治喜﹐以迫遽死亡之言怖之。

怒可以治思﹐以污辱欺罔之言觸之。思可以治恐﹐以慮彼志此之言奪之。凡此五者﹐必詭詐譎怪無所不至﹐然後可以動人耳目﹐易人視聽。若胸中無才器之人﹐亦不敢用此法也。熱可以治寒﹐寒可以治熱﹐逸可以治勞﹐習可以治驚。經曰﹕驚者平之。

夫驚以其忽然而遇之也﹐使習見習聞則不驚矣。如丹溪先生治一女子﹐許婚後﹐夫經商二年不歸﹐因不食困臥如癡﹐他無所病﹐但向裏牀坐﹐此思想气結也﹐藥難獨治﹐得喜可解﹐不然令其怒。﹝脾主思﹐過思則脾气結而不食。怒屬肝木﹐怒則木气升發而衝開脾气矣。﹞因激之大怒而哭至二時許﹐令解之﹐與藥一帖﹐卽求食矣。然其病𨿽愈﹐必得喜方已﹐乃以夫回﹐旣而果然病不舉。又如子和治一婦人﹐久思而不眠﹐令觸其怒﹐婦果怒﹐是夕困睡﹐捷於影響。惟勞而气耗﹐恐而气奪者爲難治。喜者少病﹐百脈舒和故也。又聞莊先生治喜勞之極而病者﹐莊切其脈﹐爲之失聲﹐佯曰﹕吾取藥去﹐數日更不來﹐病者悲泣﹐後卽愈矣。《素問》曰﹕懼勝喜﹐可謂得玄關者也。凡此之類﹐《內經》自有治法﹐庸工廢而不行﹐亦已久矣。幸河間﹑子和﹑丹溪數先生出﹐而其理始明﹐後之學人﹐宜知所從事。丹溪云﹕冷气﹑滯气﹑逆气﹐皆是肺受火邪﹐气得炎上之化﹐有升無降﹐燻蒸淸道﹐甚而轉成劇病﹐《局方》類用辛香燥熱之劑﹐以火濟火﹐咎將誰執。气無補法﹐世俗之言也。以其爲病﹐痞悶壅塞﹐似難於補﹐不思正气虛者不能營運﹐邪滯著而不出﹐所以爲病。經曰﹕壯者气行則愈﹐怯者著而成病。苟或气怯﹐不用補法﹐气何由行。气屬陽﹐無寒之理。

上升之气覺惡寒者﹐亢則害﹐承乃制也。气有餘﹐便是火。冷生气者﹐髙陽生之謬言也。自覺冷气自下而上者﹐非眞冷也。蓋上升之气﹐自肝而出﹐中挾相火﹐自下而上﹐其熱爲甚﹐火極似水﹐陽亢陰微也。﹝按河間論气爲陽而主輕微﹐諸所動亂勞傷。

乃陽火之化﹐神狂气亂而病熱矣。又云﹕五志過極﹐皆爲火也。而其治法﹐獨得言外之意。

凡見喜﹑怒﹑悲﹑恐﹑思之證﹐皆以平心火爲主。至於勞者傷於動﹐動便屬陽﹐驚者駭於心﹐心便屬火﹐二者必以平心火爲主。俗醫不達此者﹐遂有寒涼之謗。﹞气郁﹐用香附﹑蒼術﹑撫芎。

調气用木香﹐然味辛﹐气能上升﹐如气郁而不達﹐固宜用之。若陰火衝上而用之﹐則反助火邪矣。

故必用黃柏﹑知母﹐而少用木香佐之。气從左邊起者﹐肝火也。气刺痛﹐皆屬火。當降火藥中加枳殼。破滯气用枳殼﹐枳殼能損至髙之气﹐二三服卽止﹐恐傷眞气﹐气實者可服。實熱在內﹐相火上衝﹐有如气滯﹐用知母﹑黃柏﹑芩﹑連。陰虛气滯﹐用四物以補血。因事气郁不舒伸而痛者﹐木香調達之。憂而痰气﹐香附五錢﹐栝蔞一兩﹐貝母﹑山楂各三錢﹐半夏一兩。稟受素壯而气刺痛﹐用枳殼﹑烏藥。因死血而痛者﹐桃仁﹑紅花﹑歸頭。解五臟結气﹐益少陰經血﹐用梔子炒黑爲末﹐入湯同煎﹐飲之甚效。河間云﹕婦人性執﹐故气疾爲多﹐宜正气天香湯先導之。戴復庵云﹕七气致病﹐𨿽本一气﹐而所以爲气者﹐隨癥而變﹐《三因方》論最詳。喜﹑怒﹑憂﹑思﹑悲﹑恐﹑驚﹐謂之七气。有痰在咽喉間﹐如綿絮相似﹐咯不出﹐咽不下﹐並宜四七湯﹐未效﹐進丁沈透膈湯。﹝內有熱者不宜。﹞

審知是思慮過度﹐宜四七湯去茯苓﹐加半夏﹑人參﹑菖蒲。審知是盛怒成疾﹐面色靑黃﹐或兩脇脹滿﹐宜調气散﹐或四七湯加枳殼﹑木香各半錢。因驚恐得疾﹐心下怔忡者﹐見驚悸門。脈滑者﹐多血少气。澀者﹐少血多气。大者﹐血气俱多。小者﹐血气俱少。下手脈沈﹐便知是气。其或沈滑﹐气兼痰飲。脈弦軟﹐或虛大﹐虛滑微弱﹐飲食不節﹐勞傷過度﹐精神倦怠﹐四肢困乏﹐法當補益。補中益气湯﹑調中益气湯﹑十全大補湯。夏月淸暑益气湯﹑四君﹑四物之類加減。脈結澀﹐或沈弦﹐急疾收斂﹐四肢腹脇腰胯間牽引疼痛﹐不能轉側﹐皆由七情郁滯﹐HT閃傷損﹐謹察病原﹐隨證疏導。《三因》七气湯﹑流气飲子﹑大七气湯﹑蘇子降气湯﹑化气散﹑四磨湯﹑大玄胡湯選用。脈沈滑﹐气兼痰飲者﹐二陳湯﹑桔梗半夏湯﹑四七湯﹐枳殼﹑烏藥﹑紫蘇﹑大腹皮﹑桑白皮之類﹐隨證加減。

第二冊諸气門

郁

六元正紀大論曰﹕木郁達之﹐火郁發之﹐土郁奪之﹐金郁泄之﹐水郁折之。然調其气﹐過者折之﹐以其畏也﹐所謂瀉之。王安道曰﹕木郁達之五句﹐治郁之法也。

調其气一句﹐治郁之餘法也。過者折之三句﹐調气之餘法也。夫五法者﹐經𨿽爲病由五運之郁所致而立﹐然擴而充之﹐則未嘗不可也。且凡病之起也﹐多由乎郁﹐郁者﹑滯而不通之義。或因所乘而爲郁﹐或不因所乘而本气自郁﹐皆郁也。豈惟五運之變能使然哉。郁旣非五運之變可拘﹐則達之﹑發之﹑奪之﹑泄之﹑折之之法﹐固可擴焉而充之矣。木郁達之﹐達者﹑通暢之也。如肝性急﹐怒气逆﹐脇或脹﹐火時上炎﹐治以苦寒辛散而不愈者﹐則用升發之藥﹐加以厥陰報使而從治之。又如久風入中爲餐泄﹐及不因外風之人而淸气在下爲餐泄﹐則以輕揚之劑﹐舉而散之。

凡此之類﹐皆達之之法也。王氏謂吐之令其條達﹐爲木郁達之。東垣謂食塞胸中﹐食爲坤土﹐胸爲金位﹐金主殺伐﹐與坤土俱在於上而旺於天﹐金能克木﹐故肝木生發之气伏於地下﹐非木郁而何﹖吐去上焦陰土之物﹐木得舒暢則鬱結去矣﹐此木郁達之也。竊意王氏以吐訓達﹐此不能使人無疑者﹐以爲肺金盛而抑制肝木歟﹐則瀉肺气舉肝气可矣﹐不必吐也。以爲脾胃濁气下流﹐而少陽淸气不升歟﹐則益胃升陽可也﹐不必吐也。𨿽然木郁固有吐之之理﹐今以吐字總該達字﹐則是凡木郁皆當用吐矣﹐其可乎哉。至於東垣所謂食塞肺分﹐爲金與土旺於上而克木﹐又不能使人無疑者﹐夫金之克木﹐五行之常道﹐固不待夫物傷而後能也。且爲物所傷﹐豈有反旺之理。若曰吐去其物以伸木气﹐乃是反爲木郁而施治﹐非爲食傷而施治矣。夫食塞胸中而用吐﹐正《內經》所謂其髙者因而越之之義耳。恐不勞引木郁之說以汨之也。

火郁發之﹐發者﹑汗之也﹐升舉之也。如腠理外閉﹐邪熱怫郁﹐則解表取汗以散之。

又如龍火郁甚於內﹐非苦寒降沈之劑可治﹐則用升浮之藥﹐佐以甘溫﹐順其性而從治之﹐使勢窮則止。如東垣升陽散火湯是也。凡此之類﹐皆發之之法也。土郁奪之﹐奪者﹑攻下也﹐劫而衰之也。如邪熱入胃﹐用鹹寒之劑以攻去之。又如中滿腹脹﹐濕熱內甚﹐其人壯气實者﹐則攻下之﹐其或勢盛而不能頓除者﹐則劫奪其勢而使之衰。又如濕熱爲痢﹐有非力輕之劑可治者﹐則或攻或劫﹐以致其平。凡此之類﹐皆奪之之法也。金郁泄之﹐泄者﹑滲泄而利小便也﹐疏通其气也。如肺金爲腎水上原﹐金受火爍﹐其令不行﹐原郁而滲道閉矣。宜整肅金化﹐滋以利之。又如肺气滿﹐胸憑仰息﹐非利肺气之劑﹐不足以疏通之。凡此之類﹐皆泄之之法也。王氏謂滲泄﹑解表﹑利小便﹐爲金郁泄之。夫滲泄利小便﹐固爲泄金郁矣﹐其解表二字﹐莫曉其意﹐得非以人之皮毛屬肺﹐其受邪爲金郁﹐而解表爲泄之乎。竊謂如此﹐則凡筋病便是木郁﹐肉病便是土郁耶﹐此二字未當於理﹐今刪去。且解表間於滲泄利小便之中﹐是滲泄利小便爲二治矣。若以滲泄爲滋肺生水﹐以利小便爲直治膀胱﹐則直治膀胱﹐旣責不在肺﹐何爲金郁乎﹐是亦不通﹐故予易之曰﹐滲泄而利小便也。水郁折之﹐折者﹑制禦也﹐伐而挫之也﹐漸殺其勢也。如腫脹之病﹐水气淫溢而滲道以塞﹐夫水之所不勝者土也。今土气衰弱不能制之﹐故反受其侮﹐治當實其脾土﹐資其運化﹐俾可以制水而不敢犯﹐則滲道達而後愈。或病勢旣旺﹐非上法所能遽制﹐則用泄水之藥以伐而挫之﹐或去菀陳﹐開鬼門﹐潔淨府﹐三治備舉﹐疊用以漸平之。

王氏所謂抑之制其衝逆﹐正欲折挫其泛濫之勢也。夫實土者﹑守也﹐泄水者﹑攻也﹐兼三治者﹑廣略而決勝也。守也﹑攻也﹑廣略也﹐𨿽俱爲治水之法﹐然不審病者之虛實﹑久近淺深﹐雜焉而妄施治之﹐其不傾踣者寡矣。且夫五郁之病﹐固有法以治之矣﹐然邪气久客﹐正气必損﹐今邪气𨿽去﹐正气豈能遽平哉。苟不平調正气﹐使各安其位復其常﹐於治郁之餘﹐則猶未足以盡治法之妙﹐故又曰然調其气。苟調之而其气猶或過而未服﹐則當益其所不勝以制之﹐如木過者當益金﹐金能制木﹐則木斯服矣。所不勝者﹐所畏者也﹐故曰過者折之﹐以其畏也。夫制物者﹐物之所欲也。制於物者﹐物之所不欲也。順其欲則喜﹐逆其欲則惡。今逆之以所惡﹐故曰所謂瀉之。王氏以鹹瀉腎﹑酸瀉肝之類爲說﹐未盡厥旨。𨿽然自調其气以下﹐蓋經之本旨。故予推其義如此。若擴充爲應變之用﹐則不必盡然也。丹溪言郁有六﹐气﹑血﹑濕﹑熱﹑痰﹑食也。气郁﹐胸脇痛﹐脈沈而澀﹐宜香附﹑蒼術﹑撫芎。濕郁﹐周身走痛﹐或關節痛﹐遇陰寒則發﹐其脈沈細﹐宜蒼術﹑川芎﹑白芷﹑茯苓。熱郁﹐目瞀﹐小便赤﹐其脈沈數﹐宜山梔﹑靑黛﹑香附﹑蒼術﹑撫芎。痰郁﹐動則喘﹐寸口脈沈滑﹐宜海石﹑香附﹑南星﹑栝蔞仁。血郁﹐四肢無力﹐能食便紅﹐其脈芤﹐宜桃仁﹑紅花﹑靑黛﹑川芎﹑香附。食郁﹐噯酸﹐腹滿不能食﹐右寸脈緊盛﹐宜香附﹑蒼術﹑山楂﹑神曲﹑鍼砂。上諸郁藥﹐春加防風﹐夏加苦參﹐秋冬加吳茱萸。

蒼術﹑撫芎﹐總解諸郁。凡郁皆在中焦﹐以蒼術﹑撫芎開提其气以升之﹐假令食在气上﹐气升則食自除矣。餘仿此。或問方論分門敍證﹐未嘗有郁病之名﹐今出六郁之藥何也﹖曰﹕夫人气之變﹐一如地六淫而分之﹐故郁者﹐燥淫爲病之別稱也。

燥乃陽明秋金之位化。經曰﹕金木者生成之終始。又曰﹕木气之下﹐金气乘之。蓋物之化﹐從於生物之成﹐從於殺造化之道﹐於生殺之气﹐未始相離﹐猶權衡之不可輕重也。生之重殺之輕﹐則气殫散而不收。殺之重生之輕﹐則气斂澀而不通﹐是謂郁矣。郁有外邪內傷﹐外邪者﹐《內經》有六气五運勝克之郁﹐內應乎人气而生病者是也。用五郁而治﹐木郁者達之﹐火郁者發之﹐水郁者折之﹐土郁者奪之﹐金郁者泄之。內傷者﹐人之天眞與穀气並﹐分布五臟﹐名五陽者﹐金﹑木﹑水﹑火﹑土之五气也﹐各司一臟﹐而金木則統爲生殺之紀綱。以其五陽﹐又復相通移﹐五五二十五陽﹐於是一臟一五气﹐各有生﹑長﹑化﹑收﹑藏之用。𨿽各自爲之用﹐然必歸於肺。肺屬金﹑主气﹐分陰陽﹐其化燥﹐其變斂澀﹐斂澀則傷其分布之政﹐不惟生气不得升﹐而收气亦不得降。故經曰﹕逆秋气則太陰不收﹐肺气焦滿。又曰﹕諸气怫郁﹐皆屬於肺﹐此之謂也。今觀此集所云﹐郁病多在中焦﹐及六郁凡例之藥﹐誠得其要矣。中焦者﹐脾胃也﹐水谷之海﹐法天地﹐生萬物﹐體幹健之化﹐具坤靜之徳﹐五性備而沖和之气﹐五臟六腑皆稟乏以爲主﹐榮衛由穀气之精悍所化﹐天眞亦由穀气而充大。東垣所謂人身之淸气﹑榮气﹑運气﹑衛气﹑春升之气﹐皆胃气之別稱。

然而諸气豈盡是胃气者哉﹐乃因胃气以資其生故也。脾胃居中心﹐肺在上﹐腎肝在下﹐凡有六淫七情勞役妄動上下﹐所屬之髒气﹐致虛實勝克之變﹐過於中者﹐而中气則常先﹐是故四髒一有不平﹐則中气不得其和而先郁矣。更有因飲食失節﹐停積痰飲﹐寒溫不適所﹐脾胃自受﹐所以中焦致郁之多也。今以其藥兼升降而用之者﹐蓋欲升之﹐必先降之﹐而後得以升也。欲降之﹐必先升之﹐而後得以降也。老氏所謂﹕將欲取之﹐必先與之。其蒼術足陽明藥也﹐气味雄壯辛烈﹐彊胃彊脾﹐開發水穀气﹐其功最大。香附陰血中快气藥也﹐下气最速﹐一升一降﹐以散其郁。撫芎者﹐足厥陰直達三焦﹐俾生發之气﹐上至頭目﹐下抵血海﹐通疏陰陽气血之使者也。然用此不專開中焦而已﹐其胃主行气於三陽﹐脾主行气於三陰﹐脾胃旣布﹐水谷之气行﹐縱是三陰三陽各臟腑自受其燥金之郁者﹐亦必因胃气可得而通矣。天眞等气之不達﹐亦必可得而伸矣。況蒼術尢能徑入諸經﹐疏泄陽明之濕﹐通行斂澀者也。觀此六郁藥之凡例﹐其升降消導﹐皆因《內經》變而致﹐殆將於受病未深者設也。若或气耗血衰﹐津液枯竭﹐病已入深﹐寧復令人守此﹐不從病機大要治法﹐以有者求之﹐無者求之﹐盛者責之﹐虛者責之﹐必先五勝者哉。不然﹐如前條中風﹑傷寒外邪者﹐尙分虛實論治﹐何乃郁病屬內傷多者﹐反不分之乎。先生之意當不止是﹐集書者不能備其辭也。曰子言郁乃燥淫之別稱﹐劉河間則又以怫郁屬熱者何也﹖曰燥之爲气﹐有涼有熱而燥者﹐秋風气至大涼﹐革候肅殺堅勁﹐生气不揚﹐艸木斂容﹐人物之象一也。在人身則腠理閉密﹐中外澀滯﹐气液皆不滑澤﹐是以《原病式》敍諸澀枯涸﹐幹勁皴揭者﹐在燥淫條下﹐從化何如﹐《內經》有之﹐少陰﹑少陽熱火下臨﹐肺气上從﹐白起金用艸木眚。河間又謂六气不必一气獨爲病﹐气有相兼﹐或風熱勝濕成燥澀者﹐或肺受火熱﹑致金衰耗津而燥者﹐或火熱亢極﹑兼賊鬼水化﹑反閉塞而燥者﹐或因寒邪外閉腠理﹑陽气郁而成燥﹐其病在外﹐甚亦入內。或口食生冷﹐陽气內郁而成燥熱者﹐其病在肉裏﹐甚亦在外。或兼於濕者﹐濕主於否﹐因致怫郁成熱以燥者。或兼風者﹐因熱傷肺金不能平木﹐而生風勝濕而燥也。易曰﹕燥萬物者﹐莫乎火。燥之從化者﹐其此之謂歟。至於論郁之爲病﹐外在六經九竅四屬﹐內在五臟六腑﹐大而中風﹑暴病﹑暴死﹑顚狂﹑勞癆﹑消渴等疾﹐小而百病﹐莫不由是气液不能宣通之所致。治郁之法﹐有中外四气之異﹐在表者汗之﹐在內者下之。兼風者散之﹐熱微者寒以和之﹐熱甚者瀉陽救水﹐養液潤燥﹐補其已衰之陰。

兼濕者﹐審其濕之太過不及﹐猶土之旱澇也。寒濕之勝﹐則以苦燥之﹐以辛溫之。

不及而燥熱者﹐則以辛潤之﹐以寒調之。大抵須得仲景之法治之﹐要各守其經气而勿違。然方論止敍風寒濕熱四气之病﹐無燥火二淫之故。殆是從四時令气之傷人者﹐於秋不言傷其燥﹐而乃曰傷其濕者﹐爲相火代君火行令於暑﹐故止言熱而不言火﹐夫如是之天气合四時者尙不能明﹐況能推究人以一气之變﹐亦如天气六淫之分者乎。

且人气之燥火二淫﹐常通貫於風寒濕熱病中﹐尢多於四气之相移也。何以言之﹖在病之衝逆奔迫卽屬之火﹐气液不得通卽屬之燥﹐其火遊行於五者之間﹐今不以爲言﹐尙不可也。抑夫燥者﹐正屬五行金气所化﹐而亦捨之﹐此何理焉。及觀其所立气門﹐多是二淫之病﹐可見其不識人气有六化六變之道﹐宜乎其治气病之法﹐無端緒矣。

【診】郁脈多沈伏﹐郁在上則見於寸﹐郁在中則見於關﹐郁在下則見於尺。郁脈﹐或促﹑或結﹑或澀。滑伯仁云﹕气血食積痰飲﹐一有畱滯於其間﹐則脈必因之而止澀矣。但當求其有神﹐所謂神者﹐胃气也。

第二冊諸气門

痞

或問痞屬何髒﹖邪屬何气﹖曰嘗考之《內經》﹐有陽明之復﹐心痛痞滿者。注以淸甚於內﹐熱郁於外。太陽之復﹐心胃生寒﹐心痛痞悶者。注以心气內燔。備化之紀﹐病痞。卑監之紀﹐畱滿痞塞。太陰所至﹐爲積飲否隔。注皆以陰勝陽也。由是觀之﹐則是受病之髒者﹐心與脾也。因而怫郁壅塞不通爲痞者﹐火與濕也。其論致病所由之邪﹐則不可一言而盡。天气之六淫外感﹐人气之五邪相乘﹐陰陽之偏負﹐飲食七情之過節﹐皆足以亂其火土之气。蓋心﹑陽火也﹐主血。脾﹑陰土也﹐主濕。

凡傷其陽則火怫郁而血凝﹐傷其陰則土壅塞而濕聚﹐二髒之病﹐相去不離方寸間﹐至於陰陽之分﹐施治之法﹐便不可同也。何則﹖《金匱要略》水病篇謂﹕心下堅大如盤﹐邊如旋杯﹐水飲所作者﹐二條同是語也。但一條之上有气分二字﹐用桂枝去芍藥﹐加麻黃附子細辛湯﹐治爲水寒之邪閉結﹐气海之陽不布﹐榮衛不行。一條用枳術湯﹐爲中焦水停土壅故也。又胸痺篇云﹕胸痺心下痞﹐畱气結在胸﹐胸滿﹐脇下逆搶心﹐枳實薤白桂枝湯主之。人參湯亦主之。一證列二方﹐原其意蓋是畱气結在胸爲重者﹐便須補中。又心中痞﹐諸逆心懸痛﹐桂枝生薑枳實湯主之。《傷寒論》中﹐有謂病患手足厥冷﹐脈作緊﹐邪結在胸中者﹐當吐之。脈浮大﹐心下反硬﹐有熱屬髒者﹐下之。玆二者爲不汗下而痞滿﹐從其邪有髙下﹐故吐下之不同。若經汗下而心下痞﹐則以諸瀉心湯。大抵痞與結胸﹐同是滿硬﹐但結胸則湧治﹐豈非仲景治痞亦在心脾二髒﹐從火土之陰陽者歟﹐各適其宜而治。髙者越之﹐下者竭之﹐上气不足推而揚之﹐下气不足溫而行之。髙者抑之﹐下者舉之﹐郁者開之﹐結者解之﹐寒者熱之﹐熱者寒之﹐虛則補﹐實則瀉﹐隨機應變以爲治。東垣云﹕夫痞者﹐心下滿而不痛是也。太陰者濕也﹐主壅塞﹐乃土來心下爲痞滿也。傷寒下太早亦爲痞﹐乃爲寒傷其榮﹐榮者血也﹐心主血﹐邪入於本﹐故爲心下痞悶。仲景立瀉心湯數方﹐皆用黃連以瀉心下之土邪﹐其效如附應桴。故《活人書》云﹕審知是痞﹐先用桔梗枳殼湯﹐非以此專治痞也。蓋因先錯下必成痞證﹐是邪气將陷而欲過胸中﹐故先用截﹐散其邪气﹐使不至於痞。先之一字﹐早用之義也。若已成痞而用之﹐則失之晚矣。不惟不能消痞﹐而反損胸中之正气﹐則當以仲景痞藥治之。經云﹕察其邪气所在而調治之﹐正謂此也。非止傷寒如此﹐至於酒積雜病下之太過﹐亦作痞傷。蓋下多亡陰﹐亡陰者﹐謂脾胃水谷之陰亡也。故胸中之气因虛下陷於心之分野﹐則致心下痞﹐宜升胃气﹐以血藥兼之。若全用气藥導之﹐則其痞益甚﹐甚而復下之﹐气愈下降﹐必變爲中滿膨脹﹐皆非其治也。又有虛實之殊﹐如實痞大便閉者﹐濃朴枳實湯主之。虛痞大便利者﹐白芍陳皮湯主之。如飲食所傷痞悶者﹐當消導之﹐去其胸中窒塞。上逆兀兀欲吐者﹐則吐之﹐所謂在上者﹐因而越之也。海藏雲﹕治痞獨益中州脾土﹐以血藥治之﹐其法無以加矣。傷寒痞者從血中來﹐雜病痞者亦從血中來﹐𨿽俱爲血證﹐然傷寒之證從外至內﹐從有形至無形﹐故無形气證﹐以苦泄之﹐有形血證﹐以辛甘散之。中滿者勿食甘﹐不滿者復當食也。中滿者﹐腹脹也。如自覺滿而外無腹脹之形﹐卽非中滿﹐乃不滿也。不滿者病也﹐當以甘治之可也。主方﹐黃補中湯加柴胡﹑升麻。緣天地不交爲痞﹐今以豬苓﹑澤瀉從九天之上而降﹐柴胡﹑升麻從九地之下而升﹐則可以轉否而爲泰矣。無形气證﹐以苦泄之﹐枳實﹑黃連之類﹐大消痞丸﹑黃連消痞丸﹑失笑丸。有形血證﹐以辛甘散之﹐枳實理中丸﹑人參湯﹑半夏瀉心湯。傷寒五六日﹐不論以下未下﹐心下痞滿﹐瀉心湯﹑小柴胡湯加枳﹑桔主之。少陰面赤下利﹐心下痞﹐瀉心湯加減例﹐易老單用瀉心湯﹐用錢氏法。

後隨癥加減。煩者加山梔﹐躁加香豉﹐嘔加半夏﹐滿加枳實﹑濃朴﹐腹痛加芍藥﹐脈遲加附子﹐下焦寒加漧薑﹐大便硬加大黃。如用姜附﹐先煎令熟﹐使熱不僭﹐後加黃連同用。痞而頭目不淸者﹐以上淸散主之。胸中不利者﹐悉利於表。飲食傷脾痞悶﹐輕者大消痞丸﹑枳術丸﹑回金丸之類。甚者微下之﹑吐之。下之者﹐檳榔丸﹑煮黃丸。吐之者﹐二陳湯及瓜蒂散探吐之。若酒積雜病下之太過﹐亦作痞滿﹐宜升提胃气﹐以血藥兼之。濕者﹐四肢困重﹐小便短﹐宜平胃和五苓以滲之。郁者﹐越鞠丸。熱則煩渴溺赤﹐以苦寒泄之﹐大消痞丸。﹝煎湯用黃連﹐及葛根﹑升麻發之。﹞便結卽利之。寒則中淸﹐以辛甘散之﹐枳實理中丸﹐撾脾湯加丁香﹐或丁沈透膈湯。戴復庵以諸痞塞及噎膈﹐乃是痰爲气所激而上气﹐又爲痰所隔而滯﹐痰與气搏不能流通﹐並宜用二陳湯加枳實﹑砂仁﹑木香﹐或木香流气飲入竹瀝﹑薑汁服。因七气所傷﹐結滯成疾﹐痞塞滿悶﹐宜四七湯或導痰湯加木香半錢﹐或下來復丹。脾胃弱而轉運不調爲痞﹐宜四君子湯。傷於勞倦者﹐補中益气湯﹐大病後元气未復而痞者﹐亦宜之。脈之右關多弦﹐弦而遲者﹐必心下堅﹐此肝木克脾土﹐鬱結涎閉於臟腑﹐气不舒則痞﹐木香順气湯。挾死血者﹐多用牡丹皮﹑江西紅曲﹑麥芽﹝炒研﹞﹑香附﹝童便制﹞﹑桔梗﹑川通艸﹑穿山甲﹑番降香﹑紅花﹑山楂肉﹑蘇木各錢許﹐酒﹑童便各一鐘煎。

甚者加大黃﹐臨服入韭汁﹑桃仁泥。此方一應大怒之後作痞者﹐皆可服。

【胸痺】心下滿而不痛爲痞﹐心下滿而痛爲胸痺。《金匱》方﹐胸痺﹐胸中气塞﹐短气﹐茯苓杏仁甘艸湯主之。橘枳姜湯主之。胸痺緩急者﹐薏苡仁附子散主之。﹝此二條不言痛﹞

支飲胸滿者﹐枳朴大黃湯主之。﹝不言痺﹞胸痺之病﹐喘息咳唾﹐胸背痛﹐短气﹐寸口脈沈而遲﹐關上小緊數者﹐以栝蔞薤白白酒湯主之。胸痺不得臥﹐心痛徹背﹐栝蔞薤白半夏湯主之。胸痺心中痞﹐畱气結在胸﹐胸滿脇下逆搶心﹐枳實薤白桂枝湯主之。

人參湯亦主之。一味栝蔞﹐取子熟炒﹐連皮或煎或丸﹐最能蕩滌胸中垢膩。

第二冊諸气門

水脹總論

許學士云﹕臍腹四肢悉腫者爲水。但腹脹四肢不甚腫爲蠱﹐蠱卽脹也。然脹亦有頭面手足盡腫者﹐大抵先頭足腫﹐後腹大者﹐水也。先腹大後四肢腫者﹐脹也。

《靈樞經﹟五癃津液別》篇﹐黃帝問曰﹕水谷入於口﹐輸於腸胃﹐其液別爲五﹐天寒衣薄則爲溺與气﹐天熱衣濃則爲汗﹐悲哀气並則爲泣﹐中熱胃緩則爲唾﹐邪气內逆則气爲之閉塞而不行﹐不行則爲水脹﹐予知其然也﹐不知其何由生﹐願聞其道。岐伯曰﹕水谷皆入於口﹐其味有五﹐各注其海﹐津液各走其道。故三焦出气﹐以溫肌肉﹐充皮膚﹐爲其津﹐其流而不行者爲液。天暑衣濃則腠理開﹐故汗出﹐寒畱於分肉之間﹐聚沫則爲痛。天寒則腠理閉﹐气濕不行﹐水下畱於膀胱則爲溺與气。五臟六腑﹐心爲之主﹐耳爲之聽﹐目爲之候﹐肺爲之相﹐肝爲之將﹐脾爲之衛﹐腎爲之主外﹐故五臟六腑之津液盡上滲於目﹐心悲气並則心系急﹐心系急則肺舉﹐肺與則液上溢。夫心系舉肺不能常舉﹐乍上乍下﹐故咳而泣出矣。中熱則胃中消穀﹐消穀則虫上下作﹐腸胃充郭故胃緩﹐胃緩則气逆﹐故唾出。五穀之津液和合而爲膏者﹐內滲入於骨空﹐補益腦髓﹐而下流於陰股。陰陽不和﹐則使液溢而下流於陰﹐髓液皆減而下﹐下過度則虛﹐虛故腰背痛而脛酸。陰陽气道不通﹐四海閉塞﹐三焦不瀉﹐津液不化﹐水谷並於腸胃之中﹐別於回腸﹐畱於下焦﹐不得滲膀胱﹐則下焦脹﹐水溢則爲水脹。水脹篇黃帝問於岐伯曰﹕水與膚脹﹑鼓脹﹑腸覃﹑石瘕﹑石水﹐何以別之﹖岐伯答曰﹕水始起也﹐目窠上微腫﹐如新臥起之狀﹐其頸脈動時咳﹐陰股間寒﹐足脛腫﹐腹乃大﹐其水已成矣。以手按其腹﹐隨手而起﹐如裹水之狀﹐此其候也。黃帝曰﹕膚脹何以候之﹖岐伯曰﹕膚脹者﹐寒气客於皮膚之間﹐然不堅﹐腹大﹐身盡腫﹐皮濃﹐按其腹而不起﹐腹色不變﹐此其候也。鼓脹何如﹖岐伯曰﹕腹脹身皆大﹐大與膚脹等也﹐色蒼黃﹐腹筋起﹐此其候也。腸覃何如﹖岐伯曰﹕寒气客於腸外﹐與衛气相搏﹐气不得營﹐因有所系﹐癖而內著﹐惡气乃起﹐肉乃生﹐其始生也﹐大如雞卵﹐稍以益大﹐至其成﹐如懷子之狀﹐久者離歲﹐按之則堅﹐推之則移﹐月事以時下﹐此其候也。石瘕何如﹖岐伯曰﹕石瘕生於胞中﹐寒气客於子門﹐子門閉塞﹐气不得通﹐惡血當瀉不瀉﹐以畱止﹐日以益大﹐狀如懷子﹐月事不以時下﹐皆生於女子﹐可導而下。黃帝曰﹕膚脹﹑鼓脹可刺耶﹖岐伯曰﹕先瀉其脹之血絡﹐後調其經﹐刺去其血絡也。﹝石水﹐臍以下腫﹐其脈沈。﹞

第二冊諸气門

水腫

《素問》湯液醪醴論帝曰﹕其有不從亳毛而生﹐五臟陽以竭也。津液充郭﹐其魄獨居﹐孤精於內﹐气耗於外﹐形不可與衣相保﹐此四極急而動中﹐是气拒於內而形施於外﹐治之柰何﹖岐伯曰﹕平治於權衡﹐去宛陳﹐微動四極﹐溫衣﹐繆刺其處﹐以復其形﹔開鬼門﹐潔淨府﹐精以時服﹐五陽以布﹐疏滌五臟。故精自生﹐形自盛﹐骨肉相保﹐巨气乃平。釋云﹕不從毫毛生者﹐明其邪不自腠理入﹐是水從內而溢出於外者也。五臟陽以竭者﹐爲由脾胃虛弱。夫脾胃者土也﹐法天地﹐生萬物﹐故水谷入胃﹐淸陽化气﹐濁陰成味﹐五臟稟其气曰陽﹐稟其味曰精﹐卽經之謂五陽者﹐胃脘之陽是也。气和精生。今不得稟水穀气﹐則無气以生﹐不得稟五味﹐則無精以化。肺主气而魄髒焉﹐無气則魄獨居﹐腎爲陽﹐故動之﹐經脈行則脾胃之水谷得以化﹐四髒亦得以稟之﹐然後可以施治。其水在表在上者汗之﹐在下﹑在裏者分利之。夫如是﹐此條所治﹐正與評熱論陰虛者對待而言也。彼爲腎之陰虛﹐不能敵夫所湊之陽﹐此爲胃之陽虛﹐不能制夫溢水之陰也。仲景法﹐諸有水者﹐腰以下腫﹐當利小便﹐腰以上腫﹐當發汗乃愈。防己黃湯﹑防己茯苓湯﹑蒲灰散。﹝以上利小便。﹞

越婢湯﹑越婢加術湯﹑甘艸麻黃湯﹑麻黃附子湯﹑杏子湯。﹝以上發汗。﹞觀此可見仲景之法﹐一出於《內經》。後世治水腫方﹐有五皮散﹑香蘇散﹐中用姜﹑橘﹑紫蘇﹑大腹皮辛以散之﹐茯苓﹑防己﹑木通﹑桑皮淡以滲之﹐是開鬼門潔淨府同用也。丹溪云﹕因脾虛不能制水﹐水漬妄行﹐當以參﹑術補脾﹐气得實則自能健運﹐自能升降﹐運動其樞機﹐則水自行﹐非五苓之行水也。又云﹕《內經》曰﹐諸气郁﹐皆屬於肺。

諸濕腫滿﹐皆屬於脾。諸腹脹大﹐皆屬於熱。是三者相因而爲病。蓋濕者土之气﹐土者火之子﹐故濕每生於熱﹐熱气亦能自濕者﹐母气感子濕之變也。濕气盛﹐肺气不行而郁矣。故水腫病者﹐脾失運化之職﹐淸濁混淆﹐因郁而爲水。脾土旣病﹐肺爲之子﹐而肺亦虛﹐榮衛不布﹐气停水積﹐凝聚濁液﹐滲透經絡﹐涵流溪谷﹐窒礙津液﹐久久灌入隧道﹐血亦化水矣。凡治腫﹐皆宜以治濕爲主﹐所挾不同﹐故治法亦異。更宜淸心經之火﹐補養脾土﹐火退則肺气下降而水道通﹐脾土旺則運化行﹐淸濁分﹐其淸者復回而爲气﹑爲血﹑爲津液。其敗濁之甚者﹐在上爲汗﹐在下爲溺﹐以漸而分消矣。盧砥鏡治水腫類例﹐以肺金盛而生水﹐水溢妄行﹐气息閉﹑樞機壅而爲腫﹐必欲導腎以決去之﹐豈理也哉。夫肺者腎之母﹐其气淸肅﹐若果由肺盛生水﹐則將奉行降令﹐通調水道﹐下輸膀胱﹐水精四布﹐五經並行﹐而何病腫之有。

或問丹溪所論水病之源﹐在於脾土。盧氏論水﹐宗於水熱篇﹐陰盛水溢﹐其源在腎。

所起不同﹐故治必異。今如丹溪之論﹐則《內經》非歟﹖曰不然﹐試用水熱篇三章之義繹之﹐則晰然矣。首章問少陰何以主腎﹐腎何以主水﹐曰腎者至陰也﹐至陰者盛水也。肺者太陰也﹐少陰者冬脈也。故其本在腎﹐其末在肺﹐皆積水也。此以少陰經脈在上﹐主腎行冬令﹐至陰盛水气化之常者而言也。非是爲病之因也。當時若遇邪傷﹐則二髒之气停而皆積水矣。今盧氏不求其爲因所感之邪﹐而致气停水積﹐乃輒以至陰盛水﹐謂是髒气有餘而生病者﹐誤矣。不然﹐何乃次章復問﹐腎何以能聚水而生病﹐曰腎者胃之關也﹐關門不利﹐故聚水而從其類也。上下溢於皮膚﹐故爲腫﹐腫者﹐聚水而生病也。此承上章積水之病﹐故注文以腎主下焦﹐膀胱爲腑﹐主其分注﹐開竅二陰﹐故腎气化則二陰通﹐二陰閉則胃塡滿﹐故云腎者胃之關也。關閉則水積。然而气停水溢之義﹐尙有可言者焉﹐當是下焦之气也。何則﹖《靈樞》本輸篇曰﹕少陽者屬腎﹐上連肺﹐故將兩髒﹔三焦者﹐決瀆之腑也﹐水道出焉﹐屬膀胱﹐是孤腑也。宣明五气篇﹐下焦溢爲水。注文以分注之所﹐气窒不瀉﹐則溢而爲水也。又曰﹕三焦病者﹐腹气滿﹐小腹尢堅﹐不得小便﹐窘急﹐溢則水畱﹐卽爲脹。以此觀之﹐其下焦少陽之經气﹐當相火之化﹐六气中惟相火有其經﹐無其腑臟﹐遊行於五者之間﹐故曰少陽爲遊部﹐其經脈之在上者﹐布膻中﹐散絡心包﹐在下者﹐出於委陽﹐上絡膀胱。豈非上佐天道之施化﹐下佐地道之生發﹐與手厥陰爲表裏﹐以行諸經之使者乎。是故腎經受邪﹐則下焦之火气郁矣。火气郁則水精不得四布﹐而水聚矣。火郁之久必發﹐發則與衝脈之屬火者﹐同逆而上。蓋衝脈者﹐十二經之海﹐其上者﹐出於項顙﹐滲諸陽﹐灌諸精﹔其下者﹐並少陽下足﹐滲三陰﹐灌諸絡。

由是水從火溢﹐上積於肺﹐而爲喘呼不得臥﹔散聚於陰絡﹐而爲腫﹔隨五臟之虛者﹐入而聚之﹐爲五臟之脹。夫如是之病﹐皆相火泛濫其水而生病者也。非相火則水不溢﹐而止爲積水之病。如《內經》所謂陰陽結斜﹐多陰少陽曰石水﹐少腹腫﹔三陰結寒爲水﹔腎肝並沈爲石水之類是也。又嘗推其腎气不化之由﹐多是四气相乘害之。蓋胃是腎之勝髒﹐或濕熱盛而傷之﹐或胃气不足下陷而害之﹐或心火太過下乘而侮之﹐或燥金斂澀之﹐或風木搖撼之﹐與夫勞役色欲﹐七情外感﹐皆足以致腎气之不足也。夫胃之關﹐不惟因腎气不化而後閉﹐其胃之病者﹐而關亦自閉矣。其水不待腎水而生﹐所飲之水亦自聚矣。蓋胃主中焦﹐爲水谷之海﹐胃气和則升降出納之气行﹐水谷各從其道而輸泄也。胃气不和﹐則出納之關皆不利﹐故水谷之津液皆積聚而變水也。卽《靈樞》經脈篇曰﹕胃所生病﹐大腹水腫﹐膝臏腫痛。津液篇曰﹕五穀之津液﹐因陰陽不和﹐則气道不通﹐四海閉塞﹐三焦不瀉﹐津液不化﹐水谷並於腸胃之中﹐畱於下焦﹐不得滲膀胱﹐則下焦脹﹐水溢則爲水脹。王叔和《脈經》曰﹕脾常懷抱其子﹐子﹑肺金也。子畏火傷﹐下避水中﹐木畏金乘﹐下爲荊棘﹐脾復畏木居一隅﹐水遂上溢而爲脹也。卽此諸論觀之﹐所謂關門不利云云者﹐蓋以二髒相因而然耳。第三章

問諸水皆生於腎乎﹐曰腎者﹑牝髒也﹐地气上者﹐屬於腎﹐而生水液也。故曰至陰勇而勞甚則腎汗出﹐腎汗出﹐逢於風﹐內不得入於臟腑﹐外不得越於皮膚﹐客於玄府﹐行於皮裏﹐傳爲腫﹐本之於腎﹐名曰風水。觀是章所謂地气上者﹐指人形體皆稟地之陰以生者而言也。腎居五臟之下﹐是至陰﹐主水﹐以生津液﹐是故津液在百體﹐猶水在地中行﹐五气所化之五液﹐悉屬於腎。今因勞火迫於腎气之液﹐發出爲汗﹐因逢風而玄府閉﹐其汗與風相搏﹐遂結於皮膚﹐於是五气所化新舊之液﹐則皆類聚而成水矣。用是比例推之﹐則腎气之勞﹐不止房事一端而已﹐如夜行勞甚﹐渡水跌僕﹐持重遠行﹐極怒驚恐之類﹐豈無越出腎液於表﹐亦得以逢於風者乎。此聖人之言簡而意博﹐舉一而可十者也。又按評熱篇曰﹕有病腎風者﹐面然壅﹐害於言﹐虛不當刺。不當刺而刺﹐後五日其气必至。至必少气時熱﹐時熱從胸背上至頭﹐汗出手熱﹐口漧苦渴﹐小便黃﹐目下腫﹐腹中鳴﹐身重難以行﹐月事不來﹐煩而不能食﹐不能正偃﹐正偃則咳﹐病名曰風水。此腎虛不可妄治﹐治之則陰愈虛而陽必湊之﹐轉及五臟﹐有是熱病狀也。用此比類前後所敍﹐諸水溢之病﹐未有不因腎虛得之。設罔顧虛﹐輒攻其水﹐是重虛其陰也。虛則諸邪可入﹐而轉生病矣。《內經》又謂肝腎脈並浮爲風水﹐此尢見是陰虛之甚者也。何則﹖夫腎肝二髒﹐同居下焦。腎爲陰主靜﹐其脈沈。肝爲陽主動﹐其脈浮。而陰道易乏﹐陽道易饒﹐爲二髒俱有相火故也。若相火所動﹐不得其正﹐動於腎者﹐猶龍火之於海﹐故水附而龍起。動於肝者﹐猶雷火之出於地﹐疾風暴發﹐故水如波湧。今水從風﹐是以肝腎並浮也。王注以爲風薄於下﹐似若水風之邪﹐世人莫知肝木內發之風也。

《靈樞》水脹篇﹐有水脹﹑膚脹﹑鼓脹﹑腸覃﹑石瘕﹑石水之病。治膚脹﹑鼓脹者﹐先瀉其脹之血絡﹐後調其經﹐刺去其血絡也。觀此膚脹﹐與脹論篇謂榮气循脈﹐衛气逆爲脈脹﹐衛气並脈循分肉爲膚脹﹐三里而瀉﹐近者一下﹐遠者三下﹐無問虛實﹐工在疾瀉。此篇之鼓脹﹐亦與腹中論中之鼓脹同其病狀﹐彼則治之以雞矢醴﹐一劑知﹐二劑已。若飲食不節﹐其病𨿽已﹐當病气復聚於腹也。何與此篇治是二證﹐皆先瀉其脹之血絡﹐刺去其血﹐而復調其經﹐如是之不同何哉﹖蓋彼以气聚之病﹐此以气停與血相搏﹐故血凝於絡﹐气凝於經﹐而生水液爲脹﹐故治不同也。仲景云﹕風水﹐其脈自浮﹐外證骨節疼痛﹐惡風。﹝《鍼經》論疾診尺篇云﹕視人之目窠上微腫﹐如新臥起狀﹐其頸脈動﹐時咳﹐按其手足上﹐而不起者﹐風水膚脹也。又仲景云﹕太陽病脈浮而緊﹐法當骨節疼痛﹐反不痛﹐身體反重而酸﹐其人不渴﹐汗出卽愈﹐爲風水。﹞風水﹐脈浮﹐身重﹐汗出惡風者﹐防己黃湯主之。風水惡風﹐一身悉腫﹐脈浮不渴﹐續自汗出﹐無大熱﹐越婢湯主之。惡風者﹐加附子一枚炮。﹝續法﹕風水﹐身體浮腫﹐發歇不定﹐肢節疼痛﹐上气喘急﹐大腹皮散主之。風水毒瓦斯﹐徧身腫滿﹐楮白皮散主之。﹞皮水﹐其脈亦浮﹐外證腫﹐按之沒指﹐不惡風﹐其腹如鼓﹐不渴﹐當發其汗。﹝又云﹕渴而不惡寒者﹐此是皮水。蓋法當風水惡寒不渴﹐皮水不惡寒而渴。假令皮水不渴﹐亦當發汗也。﹞皮水爲病﹐四肢腫﹐水气在皮膚中﹐四肢聶聶動者﹐防己茯苓湯主之。厥而皮水者﹐蒲灰散主之。﹝續法﹕皮水﹐身體面目悉浮腫﹐木香丸主之。﹞正水﹐其脈沈遲﹐外證自喘。石水﹐其脈自沈﹐外證腹滿不喘。﹝大奇論﹐腎肝並沈爲石水﹐並浮爲風水。續法石水四肢細瘦﹐腹獨腫大﹐海蛤丸主之。石水﹐病腹光緊急如鼓﹐大小便澀﹐檳榔散主之。﹞黃汗﹐其脈沈遲﹐身發熱﹐胸滿﹐四肢頭面腫﹐久不愈﹐必致癰膿。﹝又云﹕身腫而冷﹐狀如周痺﹐胸中窒﹐不能食﹐反聚痛﹐暮躁不得眠﹐此爲黃汗。

治法見黃膽門。﹞裏水者﹐一身面目黃腫﹐其脈沈﹐小便不利﹐故令病水。假如小便自利﹐此亡津液﹐故令渴。越婢加術湯主之。甘艸麻黃湯亦主之。水之爲病﹐其脈沈小﹐屬少陰﹐浮者爲風﹐無水虛脹者爲气。水發其汗卽已﹐脈沈者宜麻黃附子湯﹐浮者宜杏子湯。心水者﹐其身重而少气﹐不得臥﹐煩而躁﹐其人陰腫。肝水者﹐其腹大不能自轉側﹐脇下腹中痛﹐時時津液微生﹐小便續通。肺水者﹐身腫﹐小便難﹐時時鴨溏。脾水者﹐其腹大﹐四肢苦重﹐津液不生﹐但苦少气﹐小便難。腎水者﹐其腹大臍腫﹐腰痛不得溺﹐陰下濕如牛鼻上汗﹐其足逆冷﹐面黃瘦﹐大便反堅。諸病水者﹐渴而不利﹐小便數者﹐皆不可發汗。問曰﹕病者苦水﹐面目四肢身體皆腫﹐小便不利﹐脈之﹐不言水﹐反言胸中痛﹐气上衝咽﹐狀如炙肉﹐當微咳喘﹐審如師言﹐其脈何類﹖師曰﹕寸口脈沈而緊﹐沈爲水﹐緊爲寒﹐沈緊相搏﹐結在關元﹐始時當微﹔年盛不覺﹐陽衰之後﹐榮衛相干﹐陽損陰盛﹐結寒微動﹐腎气上衝﹐喉咽塞噎﹐脇下急痛。醫以爲畱飲而大下之﹐气擊不去﹐其病不除﹔後重吐之﹐胃家虛煩﹐咽燥欲飲水﹐小便不利﹐水谷不化﹐面目手足浮腫﹔又與葶藶丸下水﹐當時如小瘥﹐食飲過度﹐腫復如前﹐胸脇苦痛﹐象若奔豚﹐其水揚溢﹐則浮咳喘逆。當先攻擊沖气﹐令止﹐乃治咳﹐咳止其喘自瘥﹐先治新病﹐病當在後。上仲景治水諸方﹐皆用脈病爲本﹐然後量輕重虛實而施治﹐皆守聖經之法耳。柰何今世俗之醫﹐因病者急求一時之效﹐以破气去水爲功﹐不知過一二日﹐則病復至而不可救矣。嗚呼﹗予每痛夫世人病水腫多死不救者有二﹐一以病患不善調攝﹐二以醫誤投下藥之過﹐竭其陰陽﹐絕其胃气﹐故多死。於是詳摘《素》《靈》《金匱》之言而稍發明之﹐有志者當不厭其繁也。

腫病不一﹐或徧身腫﹐或四肢腫﹐面腫腳腫﹐皆謂之水气。然有陽水﹐有陰水﹐並可先用五皮飲﹐或除濕湯加木瓜﹑腹皮各半錢﹐如未效﹐繼以四磨飲兼吞桂黃丸﹐仍用赤小豆粥佐之。徧身腫﹐煩渴﹐小便赤澀﹐大便多閉﹐此屬陽水。輕宜四磨飲﹐添磨生枳殼﹐兼進保和丸﹔重則鑿飲子利之﹐以通爲度。亦有𨿽煩渴而大便已利者﹐此不可更利﹐宜用五苓散加木通﹑大腹皮半錢﹐以通小便。徧身腫﹐不煩渴﹐大便自調或溏泄﹐小便𨿽少而不赤澀﹐此屬陰水。宜實脾飲。小便多少如常﹐有時赤﹐有時不赤﹐至晚則微赤﹐卻無澀滯者﹐亦屬陰也﹐不可遽補﹐木香流气飲﹐繼進復元丹。若大便不溏﹐气息脹滿﹐宜四磨飲下黑錫丹。四肢腫﹐謂之肢腫﹐宜五皮飲加姜黃﹑木瓜各一錢﹐或四磨飲﹐或用白術三兩﹐咀﹐每服半兩﹐水一盞半﹐大棗三枚﹐拍破﹐同煎至九分﹐去查溫服﹐日三無時﹐名大棗湯。面獨腫﹐蘇子降气湯﹐兼气急者尢宜﹐或煎熟去滓後﹐更磨沈香一呷。有一身之間﹐惟面與雙腳浮腫﹐早則面甚﹐晚則腳甚。經云﹕面腫爲風﹐腳腫爲水﹐乃風濕所致﹐須問其大小腑通閉﹐別其陰陽二癥。前後用藥﹐惟除濕湯加木瓜﹑腹皮﹑白芷各半錢﹐可通用。

或以蘇子降气湯﹐除濕湯各半帖煎之。羅謙甫導滯通經湯﹐治面目手足浮腫。感濕而腫者﹐其身𨿽腫﹐而自腰下至腳尢重﹐腿脹滿尢甚於身﹐气或急或不急﹐大便或溏或不溏﹐但宜通利小便爲佳。以五苓散吞木瓜丸。﹝內犯牽牛﹐亦不可輕服。﹞間進除濕湯﹐加木瓜﹑腹皮各半錢﹐炒萊菔子七分半。因气而腫者﹐其脈沈伏﹐或腹脹﹐或喘急﹐宜分气香蘇飲。飲食所傷而腫﹐或胸滿﹐或噯气﹐宜消導寬中湯。不服水土而腫者﹐胃苓湯﹐加味五皮湯。有患生瘡﹐用幹瘡藥太早﹐致徧身腫﹐宜消風敗毒散。若大便不通﹐升麻和气飲。若大便如常或自利﹐當導其气﹐自小便出﹐宜五皮飲和生料五苓散。腹若腫﹐只在下﹐宜除濕湯和生料五苓散﹐加木瓜如澤瀉之數。以上數條爲有餘之證。大病後浮腫﹐此系脾虛﹐宜加味六君子湯。白術三錢﹐人參﹑黃各一錢半﹐白茯苓二錢﹐陳皮﹑半夏曲﹑芍藥﹑木瓜各一錢﹐炙甘艸﹑大腹皮﹑木瓜各五分﹐姜﹑棗煎服。小便不利﹐間入五苓散。有脾肺虛弱﹐不能通調水道者﹐宜用補中益气湯補脾肺﹐六味丸補腎。有心火克肺金﹐不能生腎水﹐以致小便不利﹐而成水證者﹐用人參平肺散以治肺﹐滋陰丸以滋小便。若腎經陰虧﹐虛火爍肺金﹐而小便不生者﹐用六味地黃丸以補腎水﹐用補中益气湯以培脾土﹐肺脾腎之气交通﹐則水谷自然克化。二經旣虛﹐漸成水脹﹐又誤用行气分利之藥﹐以致小便不利﹐喘急痰盛﹐已成蠱證﹐宜加減金匱腎气丸主之。以上數條﹐爲不足之證。不足者﹐正气不足。有餘者﹐邪气有餘。凡邪之所湊﹐必正气虛也。故以治不足之法﹐治有餘則可﹐以治有餘之法﹐治不足則不可。潔古法﹕如水腫﹐因气爲腫者﹐加橘皮。因濕爲腫者﹐煎防己黃湯﹐調五苓散。因熱爲腫者﹐八正散。如以熱燥於肺爲腫者﹐乃絕水之源也。當淸肺除燥﹐水自生矣。於梔子豉湯中加黃芩。

如熱在下焦陰消﹐使气不得化者﹐當益陰而陽气自化﹐黃柏內加黃連是也。如水脹之病﹐當開鬼門﹑潔淨腑也﹐白茯苓湯主之。白茯苓湯能變水﹐白茯苓﹑澤瀉各二兩﹐郁李仁五錢﹐水一碗﹐煎至一半﹐生薑自然汁入藥﹐常服無時﹐從少至多﹐服五七日後﹐覺腹下再腫﹐治以白術散﹐白術﹑澤瀉各半兩﹐爲末﹐煎服三錢。或丸亦可﹐煎茯苓湯下三十丸。以黃芍藥建中湯之類調養之。平復後﹐忌房室豬魚鹽面等物。香薷熬膏﹐丸如桐子大﹐每服五丸﹐日三漸增﹐以小便利爲度。冬瓜﹐不限多少任喫。鯉魚一頭﹐重一斤以上者﹐煮熟取汁﹐和冬瓜﹑蔥白作羹食之。靑頭鴨或白鴨﹐治如食法﹐細切﹐和米並五味﹐煮熟作粥食之﹐宜空腹時進。何柏齋學士云﹕造化之機﹐水火而已﹐宜平不宜偏﹐宜交不宜分。水爲濕爲寒﹐火爲燥爲熱﹐火性炎上﹐水性潤下﹐故火宜在下﹐水宜在上﹐則易交也。交則爲旣濟﹐不交則爲未濟﹐不交之極﹐則分離而死矣。消渴證不交﹐而火偏盛也﹐水气證不交﹐而水偏盛也。制其偏而使之交﹐則治之之法也。小火不能化大水﹐故必先瀉其水﹐後補其火。開鬼門﹐瀉在表在上之水也。潔淨腑﹐瀉在裏在下之水也。水勢旣減﹐然後用暖藥以補元气使水火交﹐則用藥之次第也。又云﹕盧氏以水腫隸肝腎胃而不及脾﹐丹溪非之似矣﹐然實則皆非也。蓋造化生物﹐天地水火而已矣。主之者天也﹐成之者地也。故曰幹知太始﹐坤作成物﹐至於天地交合變化之用﹐則水火二气也。天運水火之气於地之中﹐則物生矣。然水火不可偏盛﹐太旱物不生﹐火偏盛也。太澇物亦不生﹐水偏盛也。水火和平則物生矣﹐此自然之理也。人之臟腑﹐以脾胃爲主﹐蓋飲食皆入於胃而運以脾﹐猶地之土也。然脾胃能化物與否﹐實由於水火二气﹐非脾胃所能也。火盛則脾胃燥﹐水盛則脾胃濕﹐皆不能化物﹐乃生諸病。水腫之證﹐蓋水盛而火不能化也。火衰則不能化水﹐故水之入於脾胃者﹐皆滲入血脈骨肉﹐血亦化水﹐肉發腫脹﹐皆自然之理也。導去其水﹐使水气少減﹐復補其火﹐使二气平和則病去矣。丹溪謂脾失運化﹐由肝木侮脾﹐乃欲淸心經之火﹐使肺金得令以制肝木﹐則脾土全運化之職﹐水自順道﹐乃不爲腫﹐其詞迂而不切﹐故書此辧之。按何公𨿽於醫學未精﹐其論水火﹐則醫書所未發﹐是可存也﹐故附著於此。

【診】目窠微腫﹐如臥蠶之狀﹐曰水。足脛腫﹐曰水。頸脈動﹐喘疾咳﹐曰水。

病下利後﹐渴飲水﹐小便不利﹐腹滿因腫﹐此法當病水。若小便自利及汗出者﹐自當愈。趺陽脈當伏﹐今反數﹐本自有熱﹐消穀﹐小便數﹐今反不利﹐此欲作水。寸口脈浮而遲﹐浮脈則熱﹐遲脈則潛﹐熱潛相搏﹐名曰沈。趺陽脈浮而數﹐浮脈則熱﹐數脈則止﹐熱止相搏﹐名曰伏。沈伏相搏﹐名曰水。沈則絡脈虛﹐伏則小便難﹐虛難相搏﹐水走皮膚﹐則爲水矣。脈得諸沈﹐當責有水﹐身體腫重﹐水病脈出者死。﹝《三因》云﹕大抵浮脈帶數﹐卽是虛寒潛止於其間﹐久必沈伏﹐沈伏則陽虛陰實﹐爲水必矣。﹞

面然浮腫﹐疼痛﹐其色黑﹐多汗惡風者﹐屬腎風。陽水兼陽證﹐脈必沈數。陰水兼陰證﹐脈必沈遲。沈而滑﹐爲風水。浮而遲﹐弦而緊﹐皆爲腫。水病脈洪大者可治﹐微細者不可治。﹝又云﹕浮大輕者生﹐沈細虛小者死。又云﹕實者生﹐虛者死。﹞唇黑則傷肝。缺盆平則傷心。臍出則傷脾。足心平則傷腎。背平則傷肺。凡此五傷﹐必不可治。

第二冊諸气門

脹滿

仲景云﹕脹滿按之不痛爲虛﹐痛者爲實﹐可下之。腹脹時減復如故﹐此爲寒﹐當與溫藥。腹滿不減﹐減不足言﹐須當下之﹐宜大承气湯。心下堅大如盤﹐邊如旋杯﹐水飲所作﹐枳術湯主之。腹滿﹐口舌漧燥﹐此腸胃間有水气﹐防己椒藶丸主之。病腹滿﹐發熱十日﹐脈浮而數﹐飲食如故﹐濃朴七物湯主之。脾虛滿者﹐黃湯。﹝芍藥停濕。﹞脾實滿不運﹐平胃散。﹝蒼術泄濕。﹞東垣云﹕腹脹滿﹐气不轉者﹐加濃朴以破滯气﹐腹中夯悶﹐此非腹脹滿﹐乃散而不收﹐可加芍藥收之﹐是知气結而脹﹐宜濃朴散之﹐气散而脹﹐宜芍藥收之。六元政紀論云﹕太陰所至爲中滿﹐太陰所至爲蓄滿﹐諸濕腫滿﹐皆屬脾土。論云﹕脾乃陰中之太陰﹐同濕土之化﹐脾濕有餘﹐腹滿食不化。天爲陽爲熱﹐主運化也。地爲陰爲濕﹐主長養也。無陽則陰不能生化﹐故雲藏寒生滿病。調經篇云﹕因飲食勞倦﹐損傷脾胃﹐始受熱中﹐末傳寒中﹐皆由脾胃之气虛弱﹐不能運化精微而制水谷﹐聚而不散而成脹滿。經云﹕腹滿脹﹐支膈脇﹐下厥上冒﹐過在太陰﹑陽明﹐乃寒濕郁遏也。《脈經》所謂胃中寒則脹滿者是也。腹滿﹐大便不利﹐上走胸臆﹐喘息喝喝然﹐取足少陰。又云﹕脹取三陽﹐三陽者足太陽寒水爲脹﹐與通評虛實論說﹐腹暴滿﹐按之不下﹐取太陽經絡胃之募也正同﹐取者瀉也。經云﹕中滿者﹐瀉之於內者是也。宜以辛熱散之﹐以苦瀉之﹐淡滲利之﹐使上下分消其濕﹐正如開鬼門﹐潔淨腑﹐溫衣﹐繆刺其處﹐是先瀉其血絡﹐後調其眞經﹐气血平﹐陽布神淸﹐此治之正也。或問諸脹腹大﹐皆屬於熱者何也﹖此乃病機總辭。假令外傷風寒﹐有餘之邪自表傳裏﹐寒變爲熱﹐而作胃實腹滿﹐仲景以大承气湯治之。亦有膏粱之人﹐濕熱郁於內而成脹滿者﹐此熱脹之謂也。大抵寒脹多而熱脹少﹐治之者宜詳辧之。諸腹脹大﹐皆屬於熱﹐此乃八益之邪有餘之證﹐自天外而入﹐是感風寒之邪自表傳裏﹐寒變爲熱﹐作胃實腹病﹐日晡潮熱﹐大渴引飲﹐譫語﹐是太陽﹑陽明並大實大滿者﹐大承气湯下之。少陽﹑陽明微滿實者﹐小承气湯下之。經云﹕泄之則脹已﹐此之謂也。假令瘧爲脹滿﹐亦有寒脹﹑熱脹﹐是天之邪气﹐傷暑而得之﹐不實時發﹐至秋暑气衰絕而瘧病作矣﹐知其寒也﹐《局方》用交解飲子者是也。內虛不足寒濕令人中滿﹐及五臟六腑俱有脹滿﹐更以脈家寒熱多少較之。胃中寒則脹滿﹐濁气在上則生脹﹐取三陽。三陽者﹐足太陽膀胱寒水爲脹﹐腹暴滿﹐按之不下﹐取太陽經絡者﹐胃之募也正同。腹滿脹﹐支膈脇﹐下厥上冒﹐過在太陰﹑陽明﹐此胃之寒濕郁遏也。太陰脹﹐後不利不欲食﹐食則嘔﹐不得臥。按《內經》所說﹐寒脹之多如此中滿。治法當開鬼門﹐潔淨腑。

開鬼門者﹐謂發汗也。潔淨腑者﹐利小便也。中滿者﹐瀉之於內﹐謂脾胃有病﹐當令上下分消其气﹐下焦如瀆﹐气血自然分化﹐不待泄滓穢。如或大實大滿﹐大小便不利﹐從權以寒熱藥下之。或傷酒濕面及味濃之物﹐膏粱之人﹐或食已便臥﹐使濕熱之气不得施化﹐致令腹脹滿﹐此脹亦是熱脹。治熱脹﹐分消丸主之。如或多食寒涼﹐及脾胃久虛之人﹐胃中寒則脹滿﹐或髒寒生滿病﹐以治寒脹中滿﹐分消湯主之。中滿熱脹﹑鼓脹﹑气脹﹐皆分消丸主之。中滿寒脹﹐寒疝﹐大小便不通﹐陰躁﹐足不收﹐四肢厥逆﹐食入反出﹔下虛中滿﹐腹中寒﹐心下痞﹐下焦躁寒沈厥﹐奔豚不收﹐皆分消湯主之。中滿腹脹﹐內有積聚﹐堅硬如石﹐其形如盤﹐令人不能坐臥﹐大小便澀滯﹐上喘气促﹐面色痿黃﹐通身虛腫﹐廣術潰堅湯主之。二服後中滿減半﹐止有積不消﹐再服半夏濃朴湯。陰陽應象論云﹕淸气在下則生餐泄﹐濁气在上則生脹﹐此陰陽反作﹐病之逆從也。夫脹者﹐以寒熱溫涼論之﹐此何腹脹也﹖曰此飲食失節爲脹﹐乃受病之始也。濕熱亦能爲脹﹐右關脈洪緩而沈弦﹐脈浮於上﹐是風濕熱三脈相合而爲病也。是脾胃之令不行﹐陰火亢甚﹐乘於脾胃﹐盛則左遷而陽道不行﹐是六腑之气已絕於外﹐火盛能令母實﹐風气外絕。風气外絕者﹐是穀气入胃﹐淸气﹑營气不行﹐便是風气也。異呼同類﹐卽胃气者是也。經云﹕虛則兼其所勝﹐土不勝者﹐肝之邪也。是脾胃之土不足﹐水火大勝者也。經云﹕濁陰出下竅﹐濁陰走五臟﹐濁陰歸六腑﹐濁陰歸地﹐此平康不病之常道﹐反此則爲脹也。陰陽論云﹕飲食不節﹐起居不時者﹐陰受之﹐陰受之則入五臟﹐入五臟則脹閉塞。調經篇云﹕下脘不通﹐則胃气熱﹐熱气燻胸中﹐故內熱。下脘者﹐幽門也。人身之中﹐上下有七衝門﹐皆下衝上也。幽門上衝吸門﹐吸門者﹐會厭也﹐衝其吸入之气﹐不得下歸於腎﹐肝爲陰火動相拒﹐故咽膈不通﹐致濁陰之气不得下降﹐而大便漧燥不行﹐胃之濕與客陰之火俱在其中﹐則腹脹作矣。治在幽門﹐使幽門通利﹐泄其陰火﹐潤其燥血﹐生益新血﹐幽門通利則大便不閉﹐吸門亦不受邪﹐其膈咽得通﹐滿腹脹俱去﹐是濁陰得下歸地矣。故經曰﹕中滿者﹐瀉之於內﹐此法是也。通幽湯﹑潤腸丸。

脹而大便燥結﹐脈沈之洪緩﹐浮之弦者﹐宜沈香交泰丸。範天夫人﹐先因勞役飲食失節﹐加之憂思气結﹐病心腹脹滿﹐旦食則不能暮食﹐兩脇刺痛﹐診其脈弦而細﹐至夜濁陰之气當降而不降﹐脹尢甚。大抵陽主運化﹐飲食勞倦損傷脾胃﹐陽气不能運化精微﹐聚而不散﹐故爲脹滿。先灸中脘﹐乃胃之募穴﹐引胃中生發之气上行陽道﹐後以木香順气湯助之﹐則濁陰之气自此而降矣。經曰﹕畱者行之﹐結者散之。

以柴胡﹑升麻之苦平﹐行少陽﹑陽明二經﹐發散淸气﹐營運陽分爲君﹔以生薑﹑半夏﹑艸豆蔻﹑益智仁之甘辛大熱﹐消散中寒爲臣﹔以濃朴﹑木香﹑蒼術﹑靑皮之辛苦大溫﹐通順滯气﹐以陳皮﹑當歸﹑人參辛甘溫﹐調和榮衛﹐滋養中气﹐濁气不降﹐宜以苦泄之﹐吳茱萸之苦熱﹐泄之者也﹐气之薄者﹐爲陽中之陰﹐茯苓甘平﹑澤瀉鹹平﹐气薄﹐引濁陰之气自上而下﹐故以爲佐。气味相合﹐散之﹐泄之﹐上之﹐下之﹐使淸濁之气﹐各安其位也。《靈樞經》云﹕腹滿﹐大便不利﹐上走胸臆﹐喘息喝喝然﹐取足少陰。取者瀉也﹐宜以辛熱散之﹐良姜﹑肉桂﹑益智仁﹑艸豆蔻仁﹑濃朴﹑升麻﹑甘艸﹑獨活﹑使黃柏。﹝少許引用﹞又方﹐桂枝﹑桔梗﹑人參﹑陳皮﹑靑皮﹑﹝少許﹞良姜﹑白術﹑澤瀉﹑吳茱萸。太陰所至爲蓄滿。辧云﹕脾爲陰中之太陰。又云﹕脾爲陰中之至陰﹐乃爲坤元亙古不遷之土。天爲陽火也﹐地爲陰水也﹐在人則爲脾同陰水之化﹐脾有餘則腹脹滿﹐食不化﹐故無陽則不能化五穀﹐脾盛乃大寒爲脹滿﹐故《脈經》云﹕胃中寒則脹滿。大抵此病﹐皆水气寒濕爲之也。治宜大辛熱之劑必愈﹐然亦有輕重。木香塌气丸。丹溪云﹕脾者﹑具坤靜之徳﹐而有幹健之運﹐故能使心肺之陽降﹐腎肝之陰升﹐而成天地交之泰﹐是爲平人。今也七情內傷﹐六淫外感﹐飲食失節﹐房勞致虛﹐脾土之陰受傷﹐轉輸之官失職﹐胃𨿽受谷不能運化﹐故陽升陰降﹐而成天地不交之否﹐淸濁相混﹐隧道壅塞而爲熱﹐熱畱爲濕﹐濕熱相生﹐遂成脹滿。經云﹕鼓脹是也﹐以其外𨿽堅滿﹐中空無物﹐有似於鼓。以其膠固難治﹐又名曰蠱﹐若虫之侵蝕﹐而有蠱之義焉。宜補其脾﹐又須養肺金以制木﹐使脾無賊邪之患﹐滋腎水以制火﹐使肺得淸化之令﹐卻鹹味﹐斷妄想﹐遠音樂﹐無有不安。醫者不察﹐急於取效﹐病者苦於脹滿﹐喜行利藥以求通快﹐不知寬得一日半日﹐其脹愈甚﹐而病邪甚矣﹐眞气傷矣。或問方論﹐或以胃冷中虛﹐或以旦食則不能暮食﹐由至陰居中﹐五陽不布然也。今丹溪乃云濕熱相生﹐則固無寒者歟﹖曰初病因寒飲食﹐與外受寒气﹐亦或有之﹐若丹溪之所言者﹐則非一日之病﹐初𨿽因寒﹐陽气被郁﹐久亦成熱矣。經曰﹕諸腹脹大﹐諸病有聲﹐鼓之如鼓﹐皆屬於熱是也。

今使心肺之陽降﹐腎肝之陰升﹐卽是五陽布之也。何必姜﹑附之熱乎。然先以救其脾胃虛弱者爲本﹐從而視其標之有餘者治之﹐此亦聖人之旨也。《靈樞》脹論謂五臟六腑皆有脹﹐其脹皆在臟腑之外﹐排臟腑而郭胸腹﹐脹皮膚。胸腹者﹐臟腑之郭也。

各有畔界﹐各有形狀。榮气循脈﹐衛气逆爲脈脹。衛气並脈﹐循分肉爲膚脹。夫諸脹者﹐皆因厥气在下﹐榮衛畱止﹐寒气逆上﹐眞邪相攻﹐兩气相搏﹐乃合爲脹也。

凡此諸脹﹐其道在一﹐明知逆順﹐鍼數不失。瀉虛補實﹐神去其室﹐致邪失正﹐眞不可定﹐粗之所敗﹐謂之天命。補虛瀉實﹐神歸其室﹐久塞其空﹐謂之良工。以此而觀﹐則聖人未嘗不以補虛爲要。曰《靈樞》脹論多言由厥气在下﹐寒气逆上而爲脹也﹐更有他邪之可言乎。曰考之《內經》脈要精微篇謂﹕胃脈實﹐气有餘則脹。

腹中論謂﹕病心腹滿﹐旦食不能暮食﹐名爲鼓脹。有病熱者﹐三陽盛﹐入於陰﹐故病在頭與腹﹐乃脹而頭痛。有病膺腫頸痛﹐胸滿腹脹﹐名曰厥逆。風論謂﹕胃風鬲塞不通﹐腹善滿﹐失衣則脹。調經篇謂﹕形有餘則腹脹﹐涇溲不利﹐志有餘則腹脹餐泄。至眞大要篇謂﹕諸濕腫滿﹐皆屬於脾。六元正紀大論謂﹕土郁之發﹐心腹脹﹐腸鳴而數後。水運太過﹐陰厥﹐上下中寒﹐甚則腹大脛腫﹐寢汗憎寒。

至眞大要論謂﹕厥陰司天﹐食則嘔﹐腹脹﹐溏泄。在泉病腹脹﹐善噫。少陰司天﹐腹脹﹐腹大滿﹐彭彭而喘咳。陽明之復﹐脹而泄﹐嘔苦咳噦。陽明初之气﹐病中熱脹﹐面目浮腫。太陰陽明論謂﹕飲食起居失節﹐入五臟則滿閉塞﹐下爲餐泄。繆刺論謂﹕有所墮墜﹐惡血畱內﹐腹中滿脹﹐不得前後﹐先飲利藥﹐此上傷厥陰之脈﹐下傷少陰之絡。診要謂﹕手少陰終者﹐面黑﹐齒長而垢﹐腹脹閉﹐上下不通而終。足太陰終者﹐腹脹閉不得息﹐善噫善嘔﹐嘔則逆﹐逆則面赤﹐不逆則上下不通﹐面黑皮毛焦而終。陰陽別論謂﹔二陰一陽發病﹐善脹﹐心滿善气﹐爲腎膽同逆﹐三焦不行﹐气於上。陰陽應象論﹐濁气在上﹐則生脹。六元正紀論謂﹕太陰所至爲滿。又云﹕太陰所至爲中滿。脈解篇謂﹕太陰子也﹐十一月萬物气皆藏於中﹐故曰病脹﹔所謂上走心爲噫者﹐陰盛而上走於陽明﹐陽明絡屬心﹐故上走心爲噫﹔所謂食則嘔者﹐物盛滿而上溢﹐故嘔﹔所謂得後與气﹐則快然如衰者﹐十二月陰气下衰﹐而陽气且出。《靈樞》水脹篇謂﹕鼓脹者﹐腹脹身皆大﹐與膚脹等﹐色蒼黃﹐腹筋起﹐此其候也。經脈篇謂﹕胃气不足﹐胃中寒則脹滿﹐身以前皆寒。有脾是動病﹐胃脘痛﹐腹脹﹐得後與气﹐則快然如衰。邪气論謂﹕胃病者﹐腹脹﹐胃脘當心而痛﹐上支兩脇﹐膈咽不通﹐飲食不下。又胃是動病﹐賁響腹脹。本神篇謂﹕脾气實則腹脹﹐涇溲不利。經脈篇謂﹕足太陰之別公孫﹐虛則鼓脹。師傳篇謂﹕胃中寒﹐腸中熱﹐則脹而泄。脹論篇謂﹕榮气順脈﹐衛气逆爲脈脹。衛气並脈﹐循分肉爲膚脹。脾脹者﹐善噦﹐四肢煩﹐體重不能勝衣﹐臥不安。胃脹者﹐腹滿﹐胃脘痛﹐鼻聞焦臭﹐妨於食﹐大便難。肺脹者﹐虛滿而喘咳。大腸脹者﹐腸鳴而痛﹐濯濯有聲。腎脹者﹐腹滿引背﹐央央然腰髀痛。膀胱脹者﹐少腹滿而气癃。肝脹者﹐脇下滿而痛引少腹。膽脹者﹐脇下痛脹﹐口中苦﹐善太息。三焦脹者﹐气滿於皮膚中﹐輕輕然不堅。心脹者﹐煩心短气﹐臥不安。小腸脹者﹐少腹脹﹐引腰而痛。二經諸條之論﹐各邪所生之脹﹐各脹之病狀如此。李東垣嘗引五常政大要云﹐下之則脹已者﹐謂西北二方﹐地形髙寒﹐及異法方宜論云﹐北方之人﹐髒寒生滿病﹐亦謂適寒涼者脹﹐皆秋冬之气也。

二者盡由寒涼在外﹐六陽在於坤土之中﹐坤土者﹐人之脾胃也。五臟之病﹐外寒必內熱﹐然陰盛陽虛﹐故下之則愈。又曰﹕大抵寒脹多而熱脹少﹐治者宜詳辧之。予因是而思﹐豈獨寒熱而已。凡治是病﹐必會通聖經諸條之旨﹐然後能識臟腑之部分形證﹐邪气之所自來﹐縱是通腹脹滿﹐卒難究竟者﹐亦必有脹甚之部﹐與病先起處﹐卽可知屬何臟腑之气受邪而不行者爲先﹐而後及乎中焦气交之分﹐於是轉運不前﹐壅聚通腹脹滿也。若脾胃受邪﹐便先是胃脘心下痞气起﹐漸積爲通腹脹也。腹屬脾也﹐屬脾胃者﹐則飲食少﹐屬他腑臟者﹐則飲食如常﹐此亦可驗。又須分其表裏淺深﹐以脹在皮膚孫絡之間者﹐飲食亦如常﹐其在腸胃肓膜之間者﹐則飲食減少﹐其气壅塞於五臟﹐則气促急不食而病危矣。是故病在表者易治﹐入腑者難治﹐入髒者不治。更要分虛寒實熱﹐其臟腑之气本盛﹐被邪塡塞不行者爲實。其气本不足﹐因邪所壅者爲虛。實者祛之﹐虛者補之﹐寒者熱之﹐熱者寒之﹐結者散之﹐畱者行之。

邪從外入內而盛於中者﹐先治其外﹐而後調其內﹐陰從下逆上而盛於中者﹐先抑之而調其中﹐陽從上降下而盛於中者﹐先舉之亦調其中﹐使陰陽各歸其部。故《內經》治法謂﹕平治權衡﹐去菀陳﹐開鬼門﹐潔淨腑﹐宣布五陽﹐巨气乃平﹐此之謂也。每見俗工不明其道﹐專守下之則脹已者一法耳。𨿽得少寬一二日﹐然眞气未免因瀉而下脫﹐而邪气旣不降﹐必復聚成脹﹐遂致不救﹐可勝嘆哉﹐因書一二證以驗之。嘉定沈氏子﹐年十八﹐患胸腹身面俱脹滿﹐醫治半月不效﹐診其脈六部皆不出也。於是用紫蘇﹑桔梗之類﹐煎服一盞﹐胸有微汗﹐再服則身盡汗﹐其六部和平之脈皆出﹐一二日其證悉平。又一男子﹐三十餘歲﹐胸腹脹大﹐發煩躁渴﹐面赤不得臥而足冷。予以其人素飲酒﹐必酒後入內﹐奪於所用﹐精气溢下﹐邪气因從之上逆﹐逆則陰气在上﹐故爲脹。其上焦之陽﹐因下逆之邪所迫﹐壅塞於上﹐故發煩躁﹐此因邪從下上而盛於上者也。於是用吳茱萸﹑附子﹑人參輩﹐以退陰逆﹐冰冷凍飲料之以解上焦之浮熱﹐入咽覺胸中頓爽﹐少時﹐腹中气喘如牛吼﹐泄气五七次﹐明日其證愈矣。風寒暑濕脹﹐藿香正气散。七情脹﹐五膈寬中散﹑木香流气飲﹑沈香降气湯。或飲食所傷﹐脾胃虛弱﹐以致水谷聚而不化﹐此寒濕郁遏而脹﹐香砂調中湯。大怒而脹﹐分心气飲。憂思過度而脹﹐紫蘇子湯。濕熱內甚﹐心腹脹滿﹐小便不利﹐大便滑泄及水腫﹐大橘皮湯。失饑傷飽﹐痞悶停酸﹐早食暮不能食﹐名谷脹﹐大異香散。雞矢醴﹐治心腹脹滿﹐旦食不能暮食。由脾元虛弱﹐不能克制於水﹐水气上行浸漬於土﹐土濕不能運化水谷﹐气不宣流﹐上下痞塞﹐故令人中滿。旦﹑陽气方長﹐穀气易消﹐故能食。暮﹑陰气方進﹐谷不得化﹐故不能食。其脈沈實滑﹐病名谷脹。用雞矢白半升﹐以好酒一斗﹐漬七日﹐每服一盞﹐食後﹐臨臥溫服。脾土受濕﹐不能制水﹐水漬於腸胃﹐溢於皮膚﹐漉漉有聲﹐怔忪喘息﹐名水脹﹐大半夏湯。煩躁漱水﹐迷忘驚狂﹐痛悶喘惡﹐虛汗厥逆﹐小便多﹐大便血﹐名血脹﹐人參芎歸湯。有因積聚相攻﹐或疼或脹者﹐初用七气消聚散﹐日久元气虛﹐脾胃弱而脹者﹐參術健脾湯﹐少佐消導藥。瘀蓄死血而脹﹐腹皮上見靑紫筋﹐小水反利﹐脈芤澀﹐婦人多有此疾﹐先以桃仁承气湯﹐勢重者﹑抵當湯﹐如虛人不可下者﹐且以當歸活血散調治。勞倦所傷﹐脾胃不能運化而脹者﹐補中益气湯加減﹐法見勞倦門。大病後飲食失調﹐脾胃受傷﹐運化且難而生脹者﹐先以化滯調中湯﹐次以參苓白術散。瀉利後並過服通利藥﹐以致脾胃太弱而脹﹐專以補脾爲主﹐若瀉痢未止﹐間用胃風湯。喘滿不得臥﹐虛者﹐人參生脈散之類。實者﹐葶藶湯之類。胸膈滿脹﹐一身面目盡浮﹐鼻塞咳逆﹐淸涕流出﹐當用小靑龍湯二三服﹐分利其經﹐卻進消脹藥。經久患泄瀉﹐晝夜不止﹐乃气脫也。宜用益智子﹐煎濃湯服﹐立愈。凡腹脹﹑小腹脹﹐有腎熱﹑三焦虛寒﹑石水﹑腸癰﹑女勞疸。《金匱》云﹕寸口脈遲而澀﹐遲則爲寒﹐澀則爲血不足。趺陽脈微而遲﹐微則爲气﹐遲則爲寒﹐寒气不足﹐則手足逆冷﹐手足逆冷﹐則榮衛不利﹐榮衛不利﹐則腹脹腸鳴相逐﹐气轉膀胱﹐榮衛俱勞﹔陽气不通卽身冷﹐陰气不通卽骨寒﹐陽前通則惡寒﹐陰前通則痺不仁﹔陰陽相得﹐其气乃行﹐大气一轉﹐其气乃散﹐實則失气﹐虛則遺尿﹐名曰气分。寸口脈沈而遲﹐沈則爲水﹐遲則爲寒﹐寒水相搏﹐趺陽脈伏﹐水谷不化﹐脾气衰則驚溏﹐胃气衰則身體腫﹔少陽脈卑﹐少陰脈細﹐男子則小便不利﹐婦人則經水不通﹐經爲血﹐血不利則爲水﹐名曰血分。師曰﹕寸口脈沈而數﹐數則爲出﹐沈則爲入﹐出則爲陽實﹐入則爲陰結。趺陽脈微而弦﹐微則無胃气﹐弦則不得息。少陰脈沈而滑﹐沈則爲在裏﹐滑則爲實﹐沈滑相搏﹐血結胞門﹐其瘕不瀉﹐經絡不通﹐名曰血分。問曰﹕病有血分﹑水分何也﹖師曰﹕經水前斷後病水﹐名曰血分﹐此病爲難治。先病水後經水斷﹐名曰水分﹐此病易治。何以故﹖去水其經自當下。气分謂气不通利而脹﹐血分謂血不通利而脹﹐非脹病之外﹐又有气分﹑血分之病也。蓋气血不通利﹐則水亦不通利而尿少﹐尿少則腹中水漸積而爲脹。但气分心下堅大而病發於上﹐血分血結胞門而病發於下。气分先病水脹後經斷﹐血分先經斷後病水脹也。劉立之云﹕气分之證﹐當以下气消膨爲先﹐如枳殼散﹑木香流气飲﹑三和散之類是也。《金匱》方﹐气分心下堅大如盤﹐邊如旋杯﹐水飲所作﹐桂枝去芍﹑加麻﹑辛﹑附子湯主之。良方加味枳術湯﹐治气分脹滿。婦人血分﹐如奪命丹﹑黑神散﹐皆爲要藥。血分一證﹐大小產後多有之﹐惟產前腳腫不同﹐產後則皆敗血所致﹐當於血上治之。

【腸覃】腸覃者﹐寒气客於腸外﹐與沖气相搏﹐气不得榮﹐因有所系﹐癖而內著﹐惡气乃起﹐肉乃生﹐其始生也﹐大如雞卵﹐稍以益大﹐至其成﹐如懷子之狀﹐久者離歲﹐按之則堅﹐推之則移﹐月事以時下﹐此其候也。夫腸者大腸也﹐覃者延也。大陽以傳導爲事﹐乃肺之腑也。肺主衛﹐衛爲气﹐得熱則泄﹐得冷則凝。今寒客於大腸﹐故衛气不榮﹐有所系止而結瘕在內貼著﹐其延久不已﹐是名腸覃也。气散則淸﹐气聚則濁﹐結爲瘕聚﹐所以惡气發起﹐肉乃生﹐小漸益大﹐至期而鼓﹐其腹如懷子之狀也。此气病而血未病﹐故月事不斷﹐應時而下﹐本非胎娠﹐可以此爲辧矣。露丸﹑木香通气散主之。

【石瘕】石瘕者﹐生於胞中﹐寒气客於子門﹐子門閉塞﹐气不得通﹐惡血當瀉不瀉﹐以畱止﹐日以益大﹐狀如懷子﹐月事不以時下﹐皆生於女子﹐可導而下。夫膀胱爲津液之腑﹐气化則能出焉。今寒客於子們﹐則气塞而不通﹐血壅而不流﹐以畱止﹐結硬如石﹐是名石瘕也。此病先气病而後血病﹐故月事不來﹐則可宣導而下出者也。

《難經》云﹕任之爲病﹐其內苦結﹐男子生七疝﹐女子爲瘕聚﹐此之謂也。非大辛之劑不能已也﹐可服見丸﹑和血通經湯。

【診】脈盛而緊﹐大堅以澀﹐遲而滑﹐皆脹也。關上脈虛則內脹。脹脈﹐浮大洪實者易治﹐沈細微弱者難治。唇偏舉者﹐脾偏傾﹐脾偏傾則善滿善脹。腹脹﹐身熱脈大﹐是逆也﹐如是者﹐不過十五日死矣。﹝脹或兼身熱﹐或兼如瘧狀﹐皆不可治﹐累驗。﹞

腹大脹﹐四末淸﹐脫形﹐泄甚﹐是逆也﹐如是者﹐不及一時死矣。腹脹便血﹐其脈大時絕﹐是逆也。嘔咳腹脹且餐泄﹐其脈絕﹐是逆也。少陰終者﹐面黑齒長而垢﹐腹脹閉﹐上下不通而終矣。太陰終者﹐腹脹閉﹐不得息﹐善噫善嘔﹐嘔則逆﹐逆則面赤﹐不逆則上下不通﹐不通則面黑皮毛焦而終矣。

第二冊諸气門

積聚

《內經》論積﹕有寒气客於小腸募原之間﹐絡血之中﹐血泣不得注於大經﹐血气稽畱成積﹐謂之瘕者。有小腸移熱於大腸﹐爲伏瘕﹐爲沈者。有脾傳腎爲疝瘕者。

有任脈爲病﹐女子瘕聚者。有厥陰司天﹐溏泄瘕水閉者。有二陽三陰脈並絕﹐浮爲血瘕。有腎脈小急﹐亦爲瘕。有伏梁二﹕其一謂少腹盛﹐上下左右皆有根﹐裹大膿血居腸胃之外。其二謂气溢於大腸﹐而著於肓﹐肓之原在臍下﹐故環臍而痛。

《靈樞經》言積皆生於風雨寒暑﹐淸濕喜怒。喜怒不節則傷髒﹐髒傷則病起於陰﹔陰旣虛矣﹐則風雨襲陰之虛﹐病起於上而生積﹔淸濕襲陰之虛﹐病起於下而成積。虛邪中人始於皮膚﹐皮膚緩則腠理開﹐開則邪從毛髮入﹐入則抵深﹐深則毛髮立﹐毛髮立則淅然﹐故皮膚痛。畱而不去﹐傳捨於絡脈﹐則痛於肌肉﹐其痛之時息﹐大經乃代。傳捨於經﹐則灑淅善驚。傳捨於輸﹐則六經不通﹐四肢則肢節痛﹐腰脊乃彊。

傳捨於伏衝之脈﹐則體重身痛。傳捨於腸胃﹐則賁響腹脹﹐多寒則腸鳴餐泄食不化﹐多熱則溏出麋。傳捨於腸胃之外﹐募原之間﹐﹝巳上數端﹐皆邪气襲虛畱而不去﹐以次相傳﹐未曾畱著﹐無有定所。若畱著而有定所﹐則不能傳矣﹐下文是也。﹞畱著於脈﹐稽畱而不去﹐息而成積﹐不一其處。或著孫絡之脈者﹐往來移行腸胃之間﹐水湊滲注灌﹐濯濯有音﹐有寒則滿雷引﹐故時切痛。或著於陽明之經者﹐則挾臍而居﹐飽食則益大﹐饑則益小。或著於緩筋者﹐似陽明之積﹐飽食則痛﹐饑則安。或著於腸胃之募原者﹐痛而外連於緩筋﹐飽食則安﹐饑則痛。或著於伏衝之脈者﹐按之應手而動﹐發手則熱气下於兩股﹐如湯沃之狀。或著於膂筋﹐在腸後者﹐饑則積見﹐飽則積不見﹐按之不得。或著於輸之脈者﹐閉塞不通﹐津液不下﹐孔竅幹壅﹐此邪气之從外入內﹐從上下也。﹝此謂風雨襲陰之虛﹐病起於上而積生也。﹞積之始生﹐得寒乃生﹐厥乃成積也。厥气生足﹐足生脛寒﹐脛寒則血脈凝澀﹐血脈凝澀則寒气上入於腸胃﹐入於腸胃則脹﹐脹則腸外之汁沫﹐迫聚不得散﹐日以成積。卒然多食飲則腸滿﹐起居不節﹐用力過度﹐則絡脈傷。

陽絡傷則血外溢﹐血外溢則衄血。陰絡傷則血內溢﹐血內溢則後血。腸胃之絡傷﹐則血溢於腸外﹐腸外有寒汁沫與血相搏﹐則並合凝聚不得散而積成矣。卒然外中於寒﹐若內傷於憂怒﹐則气上逆﹐气上逆則六輸不通﹐溫气不行﹐凝血蘊裹而不散﹐津液澀滲﹐著而不去﹐而積皆成矣。﹝此謂淸濕襲陰之虛﹐病起於下而成積也。﹞《內經》言積始末﹐明且盡矣。《難經》五積﹐不過就其中析五臟相傳﹐分部位以立其名。《金匱要略》以堅而不移者爲髒病﹐名曰積。以推移而不定者爲腑病﹐名曰聚。然而二者原其立名之由﹐亦不過就其肓膜結聚之處﹐以經脈所過部分﹐屬髒者爲陰﹐陰主靜﹐靜則牢堅而不移﹐屬腑者爲陽﹐陽則推蕩而不定﹐以故名之耳。又有KT气者﹐卽飲食之气滲注停積之名也。《巢氏病源》於積聚之外﹐復立瘕之名﹐謂由寒溫不調﹐飲食不化﹐與髒气相搏結所生﹐其病不動者也。𨿽有癖而可推移者瘕也。瘕者假也﹐虛假可動也。張子和謂五積者﹐因受勝己之邪﹐而傳於己之所勝﹐適當旺時﹐拒而不受﹐復還於勝己者﹐勝己者不肯受﹐因畱結爲積﹐故肝之積得於季夏戊己日云云。

此皆抑鬱不伸而受其邪也。豈待司天克運﹐然後爲郁哉。故五積六聚﹐治同郁斷﹐如伏梁者火之郁﹐火郁則發之是也﹐復述九積丸。食積﹐酸心腹滿﹐大黃﹑牽牛之類﹐甚者礞石﹑巴豆。酒積﹐目黃口漧﹐葛根﹑麥之類﹐甚者甘遂﹑牽牛。气積﹐噫气痞塞﹐木香﹑檳榔之類﹐甚者枳殼﹑牽牛。涎積﹐咽如拽鋸﹐朱砂﹑膩粉之類﹐甚者瓜蒂﹑甘遂。痰積﹐涕唾稠粘﹐半夏﹑南星之類﹐甚者瓜蒂﹑藜蘆。癖積﹐兩脇刺痛﹐三稜﹑廣術之類﹐甚者甘遂﹑蠍稍。水積﹐足脛脹滿﹐郁李﹑商陸之類﹐甚者甘遂﹑芫花。血積﹐打撲肭瘀﹑產後不月﹐桃仁﹑地楡之類﹐甚者虻虫﹑水蛭。

肉積﹐癅核﹐膩粉﹑白丁香﹐砭刺出血﹐甚者砂﹑阿魏。每見子和辯世俗之訛﹐必引《內經》爲證。若此者﹐論病是從《難經》五積之名。論治立九積丸﹐是從《病源》攻其所食之物。《內經》之義﹐則未有發明。然則用《內經》之義而治當何如﹖曰《內經》分六淫六邪﹐喜怒飲食﹐起居房勞﹐各有定治之法。今旣論積瘕由內外邪所傷﹐豈不以諸邪之治法﹐盡當行於其間乎。邪自外入者﹐先治其外﹐邪自內生者﹐先治其內。然而天人之气﹐一陰陽也。是故人气中外之邪﹐亦同天地之邪也。從手經自上而下者﹐同司天法平之。從足經自下而上者﹐同在泉法治之。從五臟气之相移者﹐同五運郁法治之。從腸胃食物所畱者﹐則奪之消之﹐去菀陳也。若气血因之滯者﹐則隨其所在以疏通之。因身形之虛﹐而邪得以入客稽畱者﹐必先補其虛﹐而後瀉其邪。大抵治是病必分國中末三法﹐初治其邪入客後積塊之未堅者﹐當如前所云﹐治其始感之邪與畱結之﹐客者除之﹑散之﹑行之﹐虛者補之﹐約方適其主所爲治。及乎積塊已堅﹐气郁已久﹐變而爲熱﹐熱則生濕﹐濕熱相生﹐塊日益大﹐便從中治﹐當祛濕熱之邪﹐其塊之堅者削之﹐咸以之﹐比時因邪久湊﹐正气尢虛﹐必以補瀉疊相爲用。若塊消及半﹐便從末治﹐卽住攻擊之劑﹐因補益其气﹐兼導達經脈﹐使榮衛流通﹐則塊自消矣。凡攻病之藥﹐皆是傷气損血。

故經曰﹕大毒治病﹐十去其五﹐小毒治病﹐十去其七﹐不得過也。潔古云﹕壯人無積﹐虛人則有之﹐皆由脾胃怯弱﹐气血兩衰﹐四時有感﹐皆能成積。若遽以磨堅破結之藥治之﹐疾似去而人已衰矣。漧漆﹑砂﹑三稜﹑牽牛﹑大黃之類﹐得藥則暫快﹐藥過則依然﹐气愈消疾愈大﹐竟何益哉。故善治者﹐當先補虛﹐使血气壯﹐積自消﹐如滿座皆君子﹐則小人自無容地也。不問何髒﹐先調其中﹐使能飲食﹐是其本也。東垣云﹕許學士云﹐大抵治積﹐或以所惡者攻之﹐所喜者誘之﹐則易愈。如砂﹑阿魏治肉積﹐神曲﹑麥治酒積﹐水蛭﹑虻虫治血積﹐木香﹑檳榔治气積﹐牽牛﹑甘遂治水積﹐雄黃﹑膩粉治痰積﹐礞石﹑巴豆治食積﹐各從其類也。若用羣隊之藥分其勢﹐則難取效。須要認得分明﹐是何積聚﹐兼見何證﹐然後增加佐使之藥﹐不爾反有所損﹐要在臨時通變也。治積當察其所痛﹐以知其病有餘不足﹐可補可瀉﹐無逆天時。詳臟腑之髙下﹐如寒者熱之﹐結者散之﹐客者除之﹐畱者行之﹐堅者削之﹐彊者奪之﹐咸以之﹐苦以瀉之﹐全眞气藥補之﹐隨其所積而行之。節飲食﹐愼起居﹐和其中外﹐可使必已。不然﹐遽以大毒之劑攻之﹐積不能除﹐反傷正气﹐終難復也﹐可不愼歟。肝之積﹐名曰肥气﹐在左脇下﹐如覆杯﹐有頭足﹐久不愈﹐令人嘔逆﹐或兩脇痛﹐牽引小腹﹐足寒轉筋﹐久則如瘧﹐宜大七气湯煎熟待冷﹐卻以鐵器燒通紅﹐以藥淋之﹐乘熱服﹐兼吞肥气丸。肺之積﹐名曰息賁﹐在右脇下﹐大如覆杯﹐气逆背痛﹐或少气喜忘目瞑﹐膚寒皮中時痛﹐如虱緣鍼刺﹐久則咳喘﹐宜大七气湯加桑白皮﹑半夏﹑杏仁各半錢﹐兼吞息奔丸。心之積﹐名曰伏梁﹐起臍上﹐大如臂﹐上至心下﹐久不愈﹐令人病煩心腹熱咽漧﹐甚則吐血﹐宜大七气湯加石菖蒲﹑半夏各半錢﹐兼吞伏梁丸。脾之積﹐名曰痞气﹐在胃脘﹐大如覆杯﹐痞塞不通﹐背痛心疼﹐饑減飽見﹔腹滿吐泄﹐久則四肢不收﹐發黃膽﹐飲食不爲肌膚﹐足腫肉消﹐宜大七气湯下紅丸子﹐兼吞痞气丸。

腎之積﹐名曰賁豚﹐發於少腹﹐上至心﹐若豚狀﹐或下或上無時﹐饑見飽減﹐小腹急﹐腰痛﹐口漧目昏﹐骨冷﹐久不已﹐令人喘逆﹐骨痿少气﹐宜大七气湯倍桂加茴香﹑炒練子肉各半錢﹐兼吞奔豚丸。雜積通治﹐萬病紫菀丸﹐《局方》溫白丸﹑濃朴丸。熱積﹐寒取之﹐《千金》硝石丸﹑醋煮三稜丸﹑神功助化散﹑聖散子。寒積﹐熱取之﹐雞爪三稜丸﹑砂煎丸﹑紅丸子。胃弱少食﹐勿與攻下﹐二賢散常服﹐塊亦自消。驚風成塊者﹐妙應丸加穿山甲炒﹑鱉甲燒各三錢﹐玄胡索﹑蓬術各四錢﹐每五十丸加至七十丸﹐以利爲度。脇痛有塊﹐龍薈丸加姜黃﹑桃仁各半兩﹐蜜丸。龍薈丸加白鴿糞﹐大能消食積﹐或入保和丸。肉積﹐阿魏丸。有正當積聚處﹐內熱如火﹐漸漸徧及四肢﹐一日數發﹐如此二三日又愈﹐此不當攻其熱。又有元得熱病﹐熱畱結不散﹐遂成癖﹐此卻當用去熱之劑。有病瘕腹脹﹐純用三稜﹑莪術以酒煨服﹐下一物如黑魚狀而愈﹐或加入香附子用水煎﹐多服取效。又有病此者﹐用姜蘇湯吞六味丸。六味者﹐乃小七香丸﹑紅丸子﹑小安腎丸﹑連翹丸﹑三稜煎﹑理中丸﹐六件等也。有飲癖結成塊﹐在脇腹之間﹐病類積聚﹐用破塊藥多不效﹐此當行其飲。宜導痰湯﹑五飲湯。何以知爲飲﹐其人先曾病﹐瘥﹐口吐涎沫淸水﹐或素來多痰者是也。又多飲人結成酒癖﹐肚腹積塊﹐脹急疼痛﹐或全身腫滿﹐肌黃少食﹐宜十味大七气湯﹐用紅酒煎服。腹中似若瘕癖﹐隨气上下﹐未有定處﹐宜散聚湯。

若气作痛﹐遊走心腹間﹐攻刺上下﹐隱若雷鳴﹐或已成積﹐或未成積﹐沈香降气散。

﹝戴用全蠍一个劈破煎湯﹐調蘇合香丸。﹞以上磨積之藥﹐必用補气血藥相兼服之﹐積消及半卽止。

若純用之致死﹐乃醫殺之也。貼塊﹐三聖膏﹐琥珀膏﹐大黃﹑朴硝各等分爲末﹐大蒜搗膏和勻貼。熨癥方﹐吳茱萸碎之﹐以酒和煮﹐熱布裹熨癥上﹐冷更炒﹐更番用之﹐癥移走﹑逐熨之﹐候消乃止。

【婦人血塊】加減四物湯﹑當歸丸﹑牡丹散。

【息積】乃气息痞滯於脇下﹐不在臟腑榮衛之間﹐積久形成﹐气不幹胃﹐故不妨食﹐病者脇下滿﹐气逆息難﹐頻歲不已。化气湯。

【倒倉法】用肥嫩黃牡牛肉二十斤﹐﹝必得三十斤方可﹐寧使多﹐勿使不及。﹞切成小塊﹐去筋膜﹐長流水煮糜爛﹐以布濾去滓﹐取淨汁再入鍋中﹐慢火熬至琥珀色則成矣。令病患預先斷欲食淡﹐前一日不食晚飯﹐設密室﹐令明快而不通風﹐置穢桶及瓦盆﹐貯吐下之物﹐置一瓷盆﹐盛所出之溺。至日病者入室﹐以汁飲一鐘﹐少時又飲一鐘﹐積數十鐘﹐寒月則重湯溫而飲之﹐任其吐利﹐病在上者欲其吐多﹐病在下者欲其利多﹐上中下俱有者﹐欲其吐利俱多﹐全在活法而爲之緩急多寡也。﹝連進之急則逆上而吐多﹐緩則順下而利多矣。﹞視其所出之物﹐必盡病根乃止。吐利後必渴﹐不得與湯﹐以所出之溺飲之﹐名輪回酒﹐非惟可以止渴﹐抑且可以浣濯余垢。行後倦睡覺饑﹐先與稠米湯飲﹐次與淡稀粥﹐三日後方與少菜羹﹐次與濃粥軟飯調養半月或一月﹐覺精神煥發﹐形體輕健﹐沈悉安矣。其後忌牛肉數﹝一作五年﹞。夫牛﹑坤土也﹐黃土之色也﹐以順爲性﹐而效法乎幹﹐以爲功者﹐牡之用也。肉者﹑胃之樂也﹐熟而爲液﹐無形之物也﹐橫散入肉絡﹐由腸胃而滲透肌膚皮毛爪甲﹐無不入也。積聚久而形質成﹐根據附腸胃回薄曲折處﹐以爲棲泊之窠臼﹐阻礙津液气血﹐燻蒸燔灼成病﹐自非刮腸剖骨之神妙﹐可以銖兩丸散﹐窺犯其藩墻戶牖乎。肉液之散溢﹐腸胃受之﹐其濃皆倍於前﹐有似乎腫﹐其回薄曲折處﹐肉液充滿流行﹐有如洪水泛漲﹐浮槎陳朽﹐皆推逐蕩漾﹐順流而下﹐不可停畱﹐表者因吐而汗﹐淸道者自吐而湧﹐濁道者自泄而去﹐凡屬滯礙﹐一洗而空。牛肉全重濃和順之性﹐盎然渙然﹐潤澤枯槁﹐補益虛損﹐寧無精神煥發之樂乎。

【霞天膏】卽倒倉法。有人指授韓懋天爵投煎劑治痰﹐而遂推展之。黃牯牛一具﹐選純黃肥澤無病才一二歲者﹐上洗淨﹐取四腿項脊﹐去筋膜﹐將精肉切作塊子如栗大﹐秤三十斤﹐或四五十斤﹐於靜室以大銅鍋或新鐵鍋﹐加長流水煮之﹐不時攪動。另以一新鍋煮沸湯旋加﹐常使水淹肉五六寸﹐掠去浮沫﹐直煮至肉爛如泥﹐漉去渣﹐卻將肉汁以細布漉入小銅鍋﹐用一色桑柴﹐文武火候﹐不住手攪﹐不加熟水﹐只以汁漸如稀餳﹐滴水不散﹐色如琥珀﹐其膏成矣。﹝此節火候﹐最要小心﹐不然壞矣。﹞大段每肉十二斤﹐可煉膏一斤﹐瓷器盛之。用調煎劑﹐初少漸多﹐沸熱自然溶化。用和丸劑﹐則每三分攙白面一分﹐同煮爲糊﹐或同煉蜜。寒天久收若生黴﹐用重湯煮過﹐熱天冷水窨之﹐可畱三日。

【診】細而附骨爲積﹐寸口見之積在胸中﹐微出寸口﹐積在喉中﹐關上積在臍傍﹐上關下積在心下﹐微下關積在少腹﹐尺中積在气街﹐脈出在右積在右﹐脈出在左積在左﹐脈左右兩出﹐積在中央。沈而有力爲積。脈浮而毛﹐按之辟易﹐脇下气逆﹐背相引痛﹐爲肺積。沈而芤﹐上下無常處﹐胸滿悸﹐腹中熱﹐名心積。弦而細﹐二脇下痛﹐邪走心下﹐足腫寒重﹐名肝積。沈而急﹐苦腎與腰相引痛﹐饑見飽減﹐名腎積。浮大而長﹐饑減飽見﹐腹滿泄嘔﹐脛腫﹐名脾積。寸口沈而橫﹐脇下及腹有橫積痛﹐左手脈橫癥在左﹐右手脈橫癥在右﹐脈頭大者在上﹐頭小者在下。脈弦﹐腹中急痛﹐爲瘕。脈細微者﹐爲。脈沈重而中散者﹐因寒食成﹐脈左轉而沈重者﹐气癥在胃中﹐右轉出不至寸口者﹐內有肉癥也。脈細而沈時直者﹐身有癰﹐若腹中有伏梁。脈沈小而實者﹐胃中有積聚﹐不下食﹐食卽嘔吐。脈沈而緊者﹐心下有寒時痛﹐有積聚。關上脈大而尺寸細者﹐必心腹冷積。遲而滑﹐中寒有結。弦而伏者﹐腹中有癥不可轉也﹐必死不治。虛弱者死﹐堅彊急者生。

第二冊諸气門

痰飲

痰皆動於脾濕﹐寒少而熱。濕在肝經﹐謂之風痰。濕在心經﹐謂之熱痰。濕在脾經﹐謂之濕痰。濕在肺經﹐謂之气痰。濕在腎經﹐謂之寒痰。風痰﹐脈弦面靑﹐四肢滿悶﹐便溺祕澀﹐心多躁怒﹐水煮金花丸﹑川芎防風丸。熱痰﹐脈洪面赤﹐煩熱心痛﹐唇口漧燥﹐多喜笑﹐小黃丸﹑小柴胡湯加半夏。濕痰﹐脈緩面黃﹐肢體沈重﹐嗜臥不收﹐腹脹而食不消﹐白術丸﹐《局方》防己丸。气痰﹐脈澀面白﹐气上喘促﹐灑淅寒熱﹐悲愁不樂﹐玉粉丸﹐《局方》桔梗湯。寒痰﹐脈沈面色黧黑﹐小便急痛﹐足寒而逆﹐心多恐怖﹐姜桂丸﹑《局方》胡椒理中丸﹑《金匱》吳茱萸湯。心下痞悶﹐加枳實五錢。身熱甚﹐加黃連五錢。體重﹐加茯苓﹑白術各一兩。气逆上﹐加苦葶藶五錢。气促﹐加人參﹑桔梗各五錢。浮腫﹐加郁李仁﹑杏仁各五錢。大便祕﹐加大黃五錢。﹝以上本出咳嗽門﹐咳嗽當參看。﹞

痰分五色﹕色白﹐西方本色﹔色黃﹐逆而之坤﹔色紅﹐甚而之內﹐金受火囚爲難治﹔靑色受風之羈絆﹔黑如煙煤點﹐順而之北方﹐不治自愈。

經曰﹕飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行﹐安有所謂痰者哉。痰之生﹐由於脾气不足﹐不能致精於肺﹐而淤以成焉者也。故治痰先補脾﹐脾復健運之常﹐而痰自化矣。然停積旣久﹐如溝渠壅遏淹久﹐則倒流逆上﹐瘀濁臭穢﹐無所不有。若不疏決溝渠﹐而欲澄治已壅之水而使之淸﹐無是理也。《金匱》云﹕其人素盛今瘦﹐水走腸間﹐轆轆有聲﹐謂之痰飲。當以溫藥和之。又云﹕心下有痰飲者﹐桂苓甘術湯主之。飲後水流在脇下﹐咳唾引痛﹐謂之懸飲﹐十棗湯主之。﹝此藥太峻﹐以小胃丹代之差緩﹐然虛人切不可用。﹞飲水流行歸於四肢﹐當汗出而不汗出﹐身體疼重﹐謂之溢飲﹐當發其汗。大靑龍湯﹑小靑龍湯主之。咳逆倚息短气﹐不得臥﹐其形如腫﹐謂之支飲。又云﹕嘔家本渴﹐今反不渴﹐心下有支飲故也﹐小半夏湯主之。又云﹕心下有支飲﹐其人苦冒眩﹐澤瀉湯主之。通用海藏五飲湯﹐《局方》倍術丸。丹溪曰﹕痰之源不一﹐有因痰而生熱者﹐有因熱而生痰者﹐有因气而生者﹐有因風而生者﹐有因驚而生者﹐有積飲而生者﹐有多食而成者﹐有因暑而生者﹐有傷冷物而成者﹐有脾虛而成者﹐有嗜酒而成者。

其爲病也﹐驚痰則成心包痛﹐顚疾。熱痰則成煩躁﹐頭風﹐爛眼燥結﹐怔忡懊﹐驚眩。風痰成癱瘓大風﹐眩暈暗風﹐悶亂。飲痰成脇痛﹐四肢不舉﹐每日嘔吐。食痰成瘧痢﹐口出臭气。暑痰中暈眩冒﹐黃膽頭疼。冷痰﹐骨痺四肢不舉﹐气刺痛。

酒痰﹐飲酒不消﹐但得酒次日又吐。脾虛生痰﹐食不美﹐反胃嘔吐。气痰﹐攻注走刺不定。婦人於驚痰最多﹐蓋因產內交接﹐月事方行﹐其驚因虛而入﹐結成塊者爲驚痰﹐必有一塊在腹﹐發則如身孕轉動跳躍﹐痛不可忍。按熱痰用黃連利膈丸﹐當下者﹐用妙應丸加盆硝等分﹐每服三兩丸﹐亦可用滚痰丸。驚痰用妙應丸加朱砂二錢﹐全蠍三錢﹐每用八﹑九丸﹐常與之三﹑五服去盡。驚气成塊﹐妙應丸加穿山甲炒﹑鱉甲燒各三錢﹐玄胡索﹑蓬術各四錢﹐每服五十丸加至七十丸﹐以利爲度。寒痰﹐妙應丸加胡椒﹑丁香﹑蠍﹑桂各等分﹐每服二十五丸。風痰﹐祛風丸﹑導痰丸。酒痰﹐妙應丸加雄黃﹑全蠍各二錢﹐每服十丸。飲痰﹐小胃丹。食痰﹐保和丸。暑痰﹐消暑丹。龐安常有言人身無倒上之痰﹐天下無逆流之水﹐故善治痰者﹐不治痰而治气﹐气順則一身之津液亦隨气而順矣。並宜蘇子降气湯﹑導痰湯各半帖和煎。或小半夏茯苓湯加枳實﹑木香各半錢﹐吞五套丸。或以五套丸料﹐根據分兩作飲子煎服亦好。平居皆無他事﹐只有痰數口﹐或淸或堅﹐宜二陳湯﹑小半夏茯苓湯。痰多間進靑州白丸子和來復丹﹐名來白丸﹐如和以八神來復丹﹐卽名靑神丸﹐此非特治痰飲﹐尢甚療喘嗽﹐嘔逆翻胃。痰飲流入四肢﹐令人肩背酸疼﹐兩手軟痺﹐醫誤以爲風﹐則非其治﹐宜導痰湯加木香﹑姜黃各半錢。大凡病痰飲而變生諸證﹐不當爲諸證牽掣﹐妄言作名﹐且以治飲爲先﹐飲消則諸證自愈。故如頭風﹐眉稜角疼﹐累以風藥不效﹐投以痰藥收功。如患眼赤羞明而痛﹐與之涼藥弗瘳﹐畀以痰劑獲愈。凡此之類﹐非一而足﹐散在各證門中﹐不復繁引。有陰血不足﹐陰火上逆﹐肺受火侮﹐不得淸肅下行﹐由是津液凝濁生痰不生血者﹐此則當以潤劑﹐如門冬﹑地黃﹑枸杞子之屬﹐滋其陰﹐使上逆之火得返其宅而息焉﹐而痰自淸矣。投以二陳﹐立見其殆。

腎虛不能納气歸原﹐出而不納則積﹐積而弗散則痰生焉﹐八味丸主之。脈來細滑或緩﹐痰涎淸薄﹐身體倦怠﹐手足酸軟﹐此脾虛挾濕。六君子湯﹐或補中益气加半夏﹑茯苓。脈來結澀﹐胸膈不利﹐或作刺痛﹐此挾气郁。宜七气湯﹑越鞠丸。有人坐處﹐率吐痰涎滿地﹐其痰不甚稠粘﹐只是沫多﹐此气虛不能攝涎﹐不可用利藥﹐宜六君子湯加益智仁一錢以攝之。丹陽貢魯庵﹐年七十餘﹐膈間有痰不快﹐飲食少思﹐初無大害﹐就醫京口﹐投以越鞠丸﹑淸气化痰丸﹐胸次稍寬﹐日日吞之﹐遂不輟口﹐年餘困頓不堪﹐僦舟來就予延醫﹐則大肉已脫﹐兩手脈如遊絲﹐太溪絕不至矣。見予有難色﹐因曰吾亦自分必死﹐但膈間脹不可忍﹐大便祕結不通﹐誠爲寬須更﹐卽死瞑目矣。固彊予疏方﹐以至親難辭﹐教用大劑人參﹑白術煎湯進之﹐少頃如廁﹐下積痰數升﹐胸膈寬舒﹐更數日而歿。

第二冊諸气門

咳嗽

咳謂無痰而有聲﹐肺气傷而不淸也。嗽謂無聲而有痰﹐脾濕動而爲痰也。咳嗽是有痰而有聲﹐蓋因傷於肺气而咳﹐動於脾濕﹐因咳而爲嗽也。經言臟腑皆有咳嗽﹐咳嗽屬肺﹐何爲臟腑皆有之﹖蓋咳嗽爲病﹐有自外而入者﹐有自內而發者﹐風寒暑濕外也﹐七情饑飽內也。風寒暑濕先自皮毛而入﹐皮毛者﹐肺之合﹐故𨿽外邪欲傳臟腑﹐亦必先從其合而爲嗽﹐此自外而入者也。七情饑飽內有所傷﹐則邪气上逆﹐肺爲气出入之道﹐故五臟之邪上蒸於肺而爲嗽﹐此自內而發者也。然風寒暑濕有不爲嗽者﹐蓋所感者重﹐徑傷臟腑﹐不畱於皮毛。七情亦有不爲嗽者﹐蓋病尙淺﹐止在本髒﹐未卽上攻。所以傷寒以有嗽爲輕﹐而七情饑飽之嗽﹐久而後見﹐治法當審脈證三因。若外因邪气﹐止當發散﹐又須原其虛實冷熱。若內因七情﹐則隨其部經﹐在與气口脈相應﹐當以順气爲先﹐下痰次之。有停飲而咳﹐又須消化之方﹐不可用烏梅﹑罌粟酸澀之藥。其寒邪未除﹐亦不可便用補藥。尢忌憂思過度﹐房室勞傷﹐遂成瘵疾﹐宜養脾生肺也。《仁齋直指》云﹕感風者鼻塞聲重﹐傷冷者淒淸怯寒﹐挾熱爲焦煩﹐受濕爲纏滯﹐瘀血則膈間腥悶﹐停水則心下怔忪﹐或實或虛﹐痰之黃白﹐唾之稀稠﹐從可知也。治嗽大法﹐肺脈浮爲風邪所客﹐以發散取之。肺脈實爲气壅內熱﹐以淸利行之。脈濡散爲肺虛﹐以補肺安之。其間久嗽之人﹐曾經解利﹐以致肺胃俱寒﹐飲食不進﹐則用溫中助胃﹐加和平治嗽之藥。至若酒色過度﹐虛勞少血﹐津液內耗﹐心火自炎﹐遂使燥熱乘肺﹐咯唾膿血﹐上气涎潮﹐其嗽連續而不已。惟夫血不榮肌﹐故邪在皮毛﹐皆能入肺﹐而自背得之尢速﹐此則人參﹑芎﹑歸﹐所不可無。一種傳注﹐病涉邪惡﹐五臟反克﹐毒害尢深﹐近世率用蛤蚧﹑天靈蓋﹑桃﹑柳枝﹐丹砂﹑雄黃﹑安息香﹑蘇合香丸通神之劑。然則咳嗽證治﹐於此可以問津索途矣。抑猶有說焉﹐肺出气也﹐腎納气也﹐肺爲气之主﹐腎爲气之本。凡咳嗽暴重﹐動引百骸﹐自覺气從臍下逆奔而上者﹐此腎虛不能收气歸元也。當以破故紙﹑安腎丸主之。毋徒從事於寧肺。感風而嗽者﹐惡風自汗﹐或身體發熱﹐或鼻流淸涕﹐其脈浮﹐宜桂枝湯加防風﹑杏仁﹑前胡﹑細辛。感寒而嗽者﹐惡寒發熱無汗﹐鼻流淸涕﹐其脈緊﹐宜杏子湯去漧薑﹑五味﹐加紫蘇﹑漧葛﹐或二陳加紫蘇﹑葛根﹑杏仁﹑桔梗。暴感風寒﹐不惡寒發熱﹐止是咳嗽鼻塞聲重者﹐寧嗽化痰湯。薛新甫云﹕春月風寒所傷﹐咳嗽聲重﹐頭疼﹐用金沸艸散。咳嗽聲重﹐身熱頭痛﹐用《局方》消風散。蓋肺主皮毛﹐肺气虛則腠理不密﹐風邪易入﹐治法當解表兼實肺气。肺有火則腠理不閉﹐風邪外乘﹐治宜解表兼淸肺火﹐邪退卽止。若數行解散﹐則重亡津液﹐邪蘊而爲肺疽﹑肺痿矣。故凡肺受邪不能輸化﹐而小便短少﹐皮膚漸腫﹐咳嗽日增者﹐宜用六君子湯以補脾肺﹐六味丸以滋腎水。夏月喘急而嗽﹐面赤潮熱﹐其脈洪大者﹐黃連解毒湯。熱躁而咳﹐梔子湯。咳唾有血﹐麥門冬湯。俱吞六味丸﹐壯水之主以制陽光﹐而保肺金。秋月咳而身熱自汗﹐口漧便赤﹐脈虛而洪者﹐白虎湯。身熱而煩﹐气髙而短﹐心下痞滿﹐四肢困倦﹐精神短少者﹐香薷飲。若病邪旣去﹐宜用補中益气湯﹐加幹山藥﹑五味子以養元气﹐柴胡﹑升麻各二分以升生气。

冬月風寒外感﹐形气病气俱實者﹐宜華蓋散﹑加減麻黃湯。所謂從表而入﹐自表而出。若形气病气俱虛者﹐宜補其元气﹐而佐以解表之藥﹐若專於解表﹐則肺气益虛﹐腠理益疏﹐外邪乘虛易入﹐而其病愈難治矣。《活法機要》云﹕夏月嗽而發熱者﹐謂之熱痰嗽﹐小柴胡湯四兩﹐加石膏一兩﹐知母半兩用之。冬月嗽而發寒熱﹐謂之寒嗽﹐小靑龍加杏仁服之。感濕而嗽者﹐身體痛重﹐或有汗﹐或小便不利﹐此多乘熱入水﹐或冒雨露﹐或浴後不解濕衣﹐致有此患﹐宜白術酒。熱嗽﹐咽喉幹痛﹐鼻出熱气﹐其痰嗽而難出﹐色黃且濃﹐或帶血縷﹐或出血鮏臭﹐或堅如蠣肉﹐不若風寒之嗽痰淸而白﹐宜金沸艸散﹐去麻黃﹑半夏﹐加薄荷﹑枇杷葉﹑五味﹑杏仁﹑桑根白皮﹑貝母﹑茯苓﹑桔梗﹐入棗子一个同煎﹐仍以辰砂化痰丸﹐或薄荷煎﹑八風散含化。有熱嗽諸藥不效﹐竹葉石膏湯﹐去竹葉﹐入粳米﹐少加知母﹐多服五味﹑杏仁﹑枇杷葉﹐此必審是伏熱在上焦心肺間可用。冷熱嗽﹐因增減衣裳﹐寒熱俱感﹐遇乍寒亦嗽﹐乍熱亦嗽﹐飲熱亦嗽﹐飲冷亦嗽﹐宜金沸艸散﹑消風散各一帖和煎﹐或應夢人參散﹐或款冬花散﹐以薄荷代麻黃﹐或二母散﹐仍以辰砂化痰丸﹑八風丹吞化。七情饑飽嗽﹐無非傷動臟腑正气﹐致邪上逆﹐結成痰涎﹐肺道不理。宜順气爲先﹐四七湯一帖﹐加杏仁﹑五味子﹑桑白皮﹑人參﹑阿膠﹑麥門冬﹑枇杷葉各一錢。有飲冷熱酒﹐或飲冷水﹐傷肺致嗽﹐俗謂之湊肺﹐宜紫菀飲。有嗽吐痰與食俱出者﹐此蓋飲食失節﹐致肝气不利﹐而肺又有客邪﹐肝濁道﹐肺淸道﹐淸濁相干﹐宜二陳湯加木香﹑杏仁﹑細辛﹑枳殼各半錢。食積痰嗽發熱﹐二陳湯加栝蔞﹑萊菔子﹑山楂﹑枳實﹑曲。《機要》云﹕痰而能食者﹐大承气微下之。痰而不能食者﹐濃朴湯主之。嗽而失聲﹐潤肺散﹐或淸音丸。戴云﹕有熱嗽失聲咽疼﹐多進冷劑﹐而聲愈不出者﹐宜以生薑汁調消風散﹐少少進之﹐或只一味薑汁亦得﹐冷熱嗽後失聲者尢宜。嗽而失聲者﹐非獨熱嗽有之﹐宜審其證用藥﹐佐以橄欖丸含化﹐仍濃煎獨味枇杷葉散熱服。聲啞者﹐寒包其熱也﹐宜細辛﹑半夏﹑生薑辛以散之。亦有痰熱壅於肺者﹐金空則鳴﹐必淸金中邪滯﹐用淸咽寧嗽湯。勞嗽﹐有因久嗽成勞者﹐有因病勞乃嗽者﹐其證寒熱往來﹐或獨熱無寒﹐咽漧嗌痛﹐精神疲極﹐所嗽之痰﹐或濃或淡﹐或時有血﹐鮏臭異常﹐語聲不出者﹐薏苡仁五錢﹐桑根白皮﹑麥門冬各三錢﹐白石英二錢﹐人參﹑五味子﹑款冬花﹑紫菀﹑杏仁﹑貝母﹑阿膠﹑百合﹑桔梗﹑秦艽﹑枇杷葉各一錢﹐姜﹑棗﹑粳米同煎﹐去渣調鐘乳粉。亦宜蛤蚧散﹐或保和湯﹑知母茯苓湯﹑紫菀散﹑寧嗽湯。經年累月﹐久嗽不已﹐服藥不瘥﹐余無他證﹐卻與勞嗽不同。戴用三拗湯﹑靑金丸。予謂其不妥﹐獨宜保肺而已﹐一味百部膏可也。《衍義》云﹕有婦人患肺熱久嗽﹐身如炙﹐肌瘦﹐將成肺勞。以枇杷葉﹑木通﹑款冬花﹑紫菀﹑杏仁﹑桑白皮各等分﹐大黃減半﹐各如常制治訖﹐同爲末﹐蜜丸如櫻桃大。食後﹑夜臥各含化一丸﹐未終劑而愈。有風寒者﹐可用燻法。有熱者﹐可用枳殼湯。有實積者﹐可用款气丸﹑利膈丸﹑馬兜鈴丸。脾胃如常﹐飲食不妨者﹐加味人參淸肺湯﹑參粟湯。《素問》云﹕咳嗽煩冤者﹐是腎气之逆也﹐八味丸﹑安腎丸主之。有暴嗽﹐服諸藥不效﹐或教之進生料鹿茸丸﹑大菟絲子丸方愈。有本有標﹐卻不可以其暴嗽而疑遽補之非﹐所以易愈者﹐亦覺之早故也。時行嗽﹐發熱惡寒﹐頭痛鼻塞﹐气急﹐狀如傷冷熱﹐連咳不已。初得病卽伏枕一兩日卽輕﹐俗呼爲蝦蟆瘟﹐用參蘇飲加細辛半錢。潔古云﹕咳而無痰者﹐以辛甘潤其肺﹐蜜煎生薑湯﹑蜜煎橘皮湯﹑燒生薑﹑胡桃﹐皆治無痰而嗽者。《本事方》補肺法﹐生地黃二斤﹐淨洗﹐杏仁二兩﹐生薑﹑蜜各四兩﹐搗如泥﹐入瓦盆中﹐置飯上蒸五七度﹐每五更挑三匙咽下。《金匱》方﹐咳而上气﹐喉中水雞聲﹐射幹麻黃湯主之。咳嗽喉中作聲﹐一味白前妙。《千金》有白前湯。一男子五十餘歲﹐病傷寒咳嗽﹐喉中聲如﹐與獨參湯一服而聲徐﹐至二三帖咳嗽亦漸退﹐凡服二三斤﹐病始全愈。丹溪云﹕上半日嗽多﹐屬胃中有火。午後嗽多﹐屬陰虛。黃昏嗽多﹐此火气浮於肺﹐不宜用涼藥﹐宜斂而降之。有一咳卽出痰者﹐脾濕勝而痰滑也。有連咳十數不能出痰者﹐肺燥勝痰澀也。滑者宜南星﹑半夏﹑皂角灰之屬燥其脾﹐若利气之劑所當忌也。澀者宜枳殼﹑紫蘇﹑杏仁之屬利其肺﹐若燥肺之劑所當忌也。形肥﹐或有汗﹐或脈緩﹐體重嗜臥之人咳者﹐脾濕勝也。宜白術﹑蒼術﹑茯苓之屬燥之。形瘦﹐或夏月無汗﹐或脈澀之人咳者﹐肺燥勝也。宜杏仁﹑栝蔞之屬潤之。凡咳嗽面赤﹐胸腹脇常熱﹐惟於足乍有涼時﹐其脈洪者﹐熱痰在胸膈也。宜小陷胸湯﹑礞石丸之類淸膈降痰。

甚而不已者﹐宜吐下其痰熱也。面白悲嚏﹐或脇急脹痛﹐或脈沈弦細遲而咳者﹐寒飲在胸腹也。宜辛甘熱去之﹐半夏溫肺湯。丹溪治飲酒傷肺痰嗽﹐以竹瀝煎入韭汁﹐就吞栝蔞﹑杏仁﹑靑黛﹑黃連丸。按此恐太寒﹐閉遏熱气﹐不得發舒﹐不若先以辛散之﹐而後以酸收之﹐甚者吐之。後與五苓甘露﹐勝濕去痰之劑。喫醋搶喉﹐咳嗽不止﹐用甘艸二兩﹐去赤皮﹐作二寸﹐中半劈開﹐用豬膽汁五枚浸三日﹐取出火上炙幹爲細末﹐煉蜜丸。每服四十丸﹐茶淸吞下﹐臨臥服。咸物所傷﹐哮嗽不止﹐用白面二錢﹐砂糖二錢﹐通搜和﹐用糖餅灰汁撚作餅子﹐放在鑪內炸熟﹐劃出﹐加輕粉四錢﹐另炒略熟﹐將餅切作四亞﹐摻輕粉在內﹐令患人喫盡﹐吐出病根卽愈。

肺咳之狀﹐咳而喘息有音﹐甚則唾血﹐麻黃湯。心咳之狀﹐咳則心痛﹐喉仲介介如梗狀﹐甚則咽腫喉痺﹐桔梗湯。肝咳之狀﹐咳而兩脇下痛﹐甚則不可以轉﹐轉則兩下滿﹐小柴胡湯。﹝仲景云﹕咳引脇痛爲懸飲﹐宜十棗湯。丹溪云﹕咳引脇痛﹐宜疏肝气﹐用靑皮﹑枳殼﹑香附子等﹐實者白芥子之屬。﹞脾咳之狀﹐咳則右脇下痛﹐陰陰引肩背﹐甚則不可以動﹐動則咳劇﹐升麻湯。腎咳之狀﹐咳則腰背相引而痛﹐甚則咳涎﹐麻黃附子細辛湯。五臟之久嗽﹐乃移於六腑﹐脾咳不已﹐則胃受之﹐胃咳之狀﹐咳而嘔﹐嘔甚則長虫出﹐烏梅丸。肝咳不已﹐則膽受之﹐膽咳之狀﹐咳嘔膽汁﹐黃芩加半夏生薑湯。肺咳不已﹑則大腸受之﹐大腸咳狀﹐咳而遺失﹐赤石脂禹餘糧湯﹑桃花湯。不止用豬苓分水散。心咳不已﹑則小腸受之﹐小腸咳狀﹐咳而失气﹐气與咳俱失﹐芍藥甘艸湯。腎咳不已﹐則膀胱受之﹐膀胱咳狀﹐咳而遺溺﹐茯苓甘艸湯。久咳不已﹐則三焦受之﹐三焦咳狀﹐咳而腹滿不欲食飲﹐此皆聚於胃﹐關於肺﹐使人多涕唾﹐而面浮腫气逆也﹐錢氏異功散。

【肺痿】仲景云﹕熱在上焦者﹐因咳爲肺痿﹐肺痿之病﹐從何得之﹖師曰﹕或從汗出﹐或從嘔吐﹐或從消渴小便利數﹐或從便難﹐又被快藥下利﹐重亡津液故得之。肺痿﹐咳吐涎沫不止﹐咽燥而渴﹐生薑甘艸湯主之。生薑五兩﹐人參二兩﹐甘艸四兩﹐大棗十五枚﹐水七升﹐煮取三升﹐分溫三服。炙甘艸湯﹐治肺痿涎唾多﹐心中溫溫液液者。用甘艸一味﹐水三升﹐煮半升﹐分溫三服。桂枝去芍藥加皂莢湯﹐治肺痿吐涎沫。桂技﹑生薑各三兩﹐甘艸一兩﹐大棗十枚﹐皂莢十枚﹐去皮弦﹑炙焦﹐水七升﹐微火煮取三升﹐分三溫服。肺痿吐涎沫而不咳者﹐其人不渴必遺尿﹐小便數。

所以然者﹐以上虛不能制下故也。此爲肺中冷﹐必眩﹐多涎唾﹐甘艸漧薑湯以溫之。

甘艸炙四兩﹐漧薑炮二兩﹐水三升﹐煮取一升五合﹐分溫再服。若服湯口渴﹐屬消渴。肺痿﹐咳唾咽燥﹐欲飲水者自愈。自張口者﹐短气也。咳而口中自有津液﹐舌上胎滑﹐此爲浮寒﹐非肺痿也。肺痿﹐或咳沫﹐或咳血﹐今編咳沫者於此﹐咳血者入血證門。

【肺脹】仲景云﹕咳而上气﹐此爲肺脹﹐脈浮大者﹐越婢加半夏湯主之。又云﹕肺脹﹐咳而上气﹐煩躁而喘﹐脈浮者﹐心下有水﹐小靑龍湯加石膏主之。丹溪治主收斂﹐用訶子爲主﹐佐以海石﹑香附﹝童便浸三日﹞﹑栝蔞仁﹑靑黛﹑半夏曲﹑杏仁﹑薑汁﹑蜜調噙之。肺脹而嗽﹐或左或右﹐不得眠﹐此痰夾瘀血礙气而病﹐宜養血以流動乎气﹐降火疏肝以淸痰﹐四物湯加桃仁﹑訶子﹑靑皮﹑竹瀝﹑韭汁之屬﹐壅遏不得眠者﹐難治。

【診】浮爲風。緊爲寒。數爲熱。細爲濕。浮緊則虛寒。沈數則實熱。弦澀則少血。洪滑則多痰。澀爲房勞。右關濡傷脾。左關弦短傷肝。浮短傷肺。脈出魚際﹐爲逆气喘息。弦爲飲﹐咳而浮﹐四十日已。咳而眩﹐實者吐之愈。咳而脈虛﹐必苦冒。脈沈不可發汗。脾脈微爲咳。肺脈微急爲咳唾血。浮直而濡者﹐易治。喘而逆上气﹐脈數有熱﹐不得臥﹐難治。上气喘﹐面浮腫﹐肩﹐脈浮大者死。久嗽脈弱者可治﹐實大數者死。上气喘息低昂﹐脈滑手足溫者生﹐脈澀四肢寒者死。咳而脫形﹐身熱脈小﹐堅急以疾﹐是逆也﹐不過十五日死。咳嗽羸瘦﹐脈形堅大者死。咳嗽脈沈緊者死﹐浮直者生﹐浮軟者生﹐小沈伏匿者死。咳而嘔﹐腹滿泄﹐弦急欲絕者死。

第二冊諸气門

喘

喘者﹐促促气急﹐喝喝息數﹐張口擡肩﹐搖身擷肚。短气者﹐呼吸𨿽數而不能接續﹐似喘而不搖肩﹐似呻吟而無痛﹐呼吸𨿽急而無痰聲。逆气者﹐但气上而奔急﹐肺壅而不下﹐宜詳辧之。或問喘病之源何如﹖曰嘗考古今方論﹐自《巢氏病源》稱爲肺主气﹐爲陽气之所行﹐通榮臟腑﹐故气有餘﹐俱入於肺﹐或爲喘息上气﹐或爲咳嗽。因此至嚴氏﹐謂人之五臟﹐皆有上气﹐而肺爲之總﹐由其居於五臟之上﹐而爲華蓋﹐喜淸虛而不欲窒礙。調攝失宜﹐或爲風寒暑濕邪气所侵﹐則肺气脹滿﹐發而爲喘﹐呼吸促迫﹐坐臥不安。或七情內傷﹐郁而生痰﹐脾胃俱虛﹐不能攝養一身之痰﹐皆能令人發喘。治之之法﹐當究其源﹐如感外邪則祛散之﹐气郁則調順之﹐脾胃虛者溫理之。《聖濟方》又云﹕呼隨陽出﹐气於是升﹐吸隨陰入﹐气於是降﹐一升一降﹐陰陽乃和。所謂上气者﹐蓋气上而不下﹐升而不降﹐痞滿膈中﹐气道奔迫﹐喘息有音者是也。本於肺臟之虛﹐復感風邪﹐肺葉脹舉﹐諸髒又上衝而壅遏﹐此所以有上气之候也。歷代醫者﹐用此調气之說﹐以爲至當﹐無復他論﹐及觀劉河間《原病式》則以喘病敍於熱淫條下﹐謂火熱爲陽﹐主乎急數﹐故熱則息數气粗而爲喘也。

與巢氏所雲气爲陽﹐有餘則喘較之﹐則劉氏之言爲勝。何則﹖陰陽各因其對待而指之﹐形與气對﹐則以形爲陰﹐气爲陽。寒與熱對﹐則以寒爲陰﹐熱爲陽。升與降對﹐則以降爲陰﹐升爲陽。動與靜對﹐則以靜爲陰﹐動爲陽。巢氏不分一气中而有陰陽寒熱升降動靜備於其間﹐一皆以陽爲說﹐致後人止知調气者﹐調其陽而已。今劉氏五運所主之病機﹐則是一气變動而分者也。其病機如何﹖曰不獨病之有機﹐於化生者亦有之﹐知生化之機﹐則可以知爲病之機也。蓋一气營運﹐升降浮沈者﹐由生气根於身中﹐而神居之﹐主陰陽動靜之機也。其機動而淸靜者﹐則生化治﹐動而煩擾者﹐則苛疾作矣。其動有甚衰﹐以致五行六气勝負之變作﹐故《內經﹟至眞大要》篇立病機一十九條﹐而統領五運六气之大綱。如喘者﹐謂諸喘皆屬於上。王注以上乃上焦气也。炎熱薄爍﹐心之气也。承熱分化﹐肺之气也。又謂諸逆衝上﹐皆屬於火。是故河間敍喘病在熱淫條下﹐誠得其旨矣。曰喘病之綱﹐屬熱屬火﹐則聞命矣。

亦有節目之可言者乎﹖曰予嘗考之《內經》《靈樞》諸篇﹐有言喘喝﹐有言喘息﹐有言喘逆﹐有言喘嗽﹐有言喘嘔﹐有言上气而喘。諸喘之形狀﹐或因熱之微甚﹐或邪之所自故也。其獨喘者﹐《內經﹟逆調》篇謂﹕臥則喘﹐是水气之客也。經脈別論篇謂﹕夜行喘出於腎﹐淫气病肺﹔有所墮恐﹐喘出於肝﹐淫气害脾﹔有所驚恐﹐喘出於肺﹐淫气傷心﹔渡水跌僕﹐喘出於腎與骨。痺論謂﹕肺痺者﹐煩滿喘嘔。腸痺者﹐中气喘爭。大奇論篇謂﹕肺癰者﹐喘而兩滿。至眞大要論謂﹕太陰司天客勝﹐首面腫﹐呼吸气喘。太陰陽明篇謂﹕邪入六腑﹐身熱喘呼﹐不得臥。脈解篇謂﹕陽明之厥﹐則喘而惋﹐惋則惡人﹐連髒則死﹐連經則生。其言喘喝者﹐喝謂大呵出聲。生气通天篇謂﹕陽气者﹐因於暑﹐煩則喘喝。五常政篇﹕堅成之紀﹐喘喝胸滿仰息。《靈樞》本神篇﹕肺實者﹐喘喝胸滿仰息。經脈篇謂﹕肺所生病﹐則上气喘喝﹐煩心胸滿。腎是動病者﹐喝喝而喘﹐坐而欲起。其言喘息者﹐玉機眞髒篇謂﹕大骨枯槁﹐大肉陷下﹐胸中气滿﹐喘息不便﹐內痛引肩項﹐身熱﹐脫肉破﹐眞髒見﹐十月死。注云﹕是脾臟也。皆以至其月眞髒脈見﹐乃予之期日。又謂﹕秋脈不及﹐其气來毛而微﹐其病在中﹐令人喘﹐呼吸少气而咳﹐上气見血﹐下聞病音。注云﹕音是肺中喘息之聲也。舉痛篇謂﹕勞則喘息汗出﹐內外皆越﹐故气耗矣。逆調篇﹕起居如故﹐而息有音。風論篇﹕息而惡風口漧善渴﹐不能勞事。奇病篇謂﹕有病癃一日數十溲﹐身熱如炭﹐頸膺如格﹐人迎躁盛﹐喘息气逆﹐此有餘也。太陰脈微細如發﹐此不足也。病在太陰﹐其盛在胃﹐頗在肺﹐病名厥﹐死不治。繆刺篇謂﹕邪客手陽明之絡﹐令人气滿胸中﹐喘息而支﹐胸中熱﹐刺其井。痿論篇謂﹕肺者髒之長﹐爲心之蓋也。有所失亡﹐所求不得﹐則發肺鳴﹐鳴則肺熱葉焦﹐發爲痿。

注云﹕鳴者﹐喘息之聲也。陰陽別論篇謂﹕陰爭於內﹐陽擾於外﹐魄汗未髒﹐四逆而起﹐起則燻肺﹐使人喘鳴。又二陽之病發心脾﹐傳爲息賁﹐死不治。注云﹕息奔者﹐喘息而上奔﹐脾胃腸肺及心﹑互相傳克故死。《靈樞》五邪篇謂﹕邪在肺﹐上气喘汗出。本髒篇謂﹕肺髙則上气肩息﹐肝髙則上支賁﹐切脇﹐爲息賁。經筋篇謂﹕太陰筋病﹐甚成息賁﹐脇急。其言上气而喘逆者﹐經脈別論篇謂﹕太陽獨至﹐厥喘虛气逆﹐是陰不足﹐陽有餘。至眞大要論謂﹕陽明在泉﹐主勝則腰重腹痛﹐少腹生寒﹐寒厥﹐上衝胸中﹐甚則喘不能久立。痺論篇謂﹕心痺者﹐煩則心下鼓﹐暴上气而喘。脈解篇謂﹕嘔咳上气而喘者﹐陰气在下﹐陽气在上﹐諸陽气浮﹐無所根據從故也。東垣解以此論秋冬之陰陽也。經气之燥寒在上陽也﹐髒气之金水在下陰也。

所謂上喘而爲水者﹐陰气下而復上﹐邪客臟腑間﹐故爲水也。脈要篇謂﹕肝脈搏堅而長﹐當病墜若搏﹐因血在脇下﹐令人喘逆。其言喘咳者﹐髒气法時篇謂﹕肺病者﹐喘咳逆气﹐肩背痛。又腎病者﹐腹大脛腫﹐喘咳身重﹐寢汗憎風。刺熱篇謂﹕肺熱病者﹐惡風寒﹐舌上黃﹐身熱﹐熱爭則喘咳﹐痛走胸膺背﹐頭痛﹐汗出而寒。五常政篇謂﹕從革之紀﹐發喘咳。气交變篇謂﹕歲火太過﹐肺金受邪﹐少气喘咳。血溢血泄﹐嗌燥﹐中熱﹐肩背熱。歲金太過﹐甚則火气復之﹐喘咳逆气﹐肩背痛﹐咳逆甚而血溢。歲水太過﹐害在心火﹐病在中﹐上下寒甚則腹大脛腫﹐喘咳﹐寢汗出﹐憎風。六元正紀篇謂﹕少陰司天﹐三之气﹐大火行﹐病气厥心痛﹐寒熱更作﹐咳喘。

終之气﹐燥令行﹐餘火內格﹐腫於上﹐咳喘﹐甚則血溢﹐內作寒中。至眞大要論篇謂﹕少陰司天﹐胸中熱﹐滿﹐寒熱喘咳﹐唾血。少陰司天﹐客勝少气發熱﹐甚則腫血溢﹐咳喘。《靈樞﹟經脈》篇謂﹕肺是動病﹐肺脹滿膨膨而喘咳﹐缺盆中痛。

其言喘嘔者﹐痺論篇謂﹕肺痺者﹐煩滿喘而嘔。至眞大要篇謂﹕少陰司天﹐喘嘔寒熱。其言喘咳上气者﹐調經篇謂﹕風有餘喘咳上气。玉機篇謂﹕肺脈不及﹐喘﹐少气而咳﹐上气見血﹐下聞病音。夫諸篇節目之多如此﹐然猶是設爲凡例者耳﹐何則﹖蓋聖人之言﹐舉一邪而諸邪具﹐舉一臟而五臟具﹐用是推之﹐其陰陽之變﹐百病之生﹐莫不各有所。窮其理之極致﹐惟張仲景得其旨﹐在傷寒證中﹐諸喘癥者﹐皆因其邪動之機﹐以致方藥務不失其气宜。若夫從後代集證類方者﹐不過從巢氏﹑嚴氏之說而已。獨王海藏辯華佗云﹕肺气盛爲喘。活人云﹕气有餘則喘﹐气盛當認作气衰﹐有餘當認作不足﹐肺气果盛與有餘﹐則淸肅下行﹐豈復爲喘。以其火入於肺﹐炎爍眞气﹐衰與不足而爲喘焉。所言盛與有餘者﹐非肺气也﹐肺中之火也。此語髙出前輩﹐發千古所未發﹐惜乎但舉其端﹐未盡乎火所兼行之气。何則﹖如外感六淫﹐郁而成火者﹐則必與六淫相合﹐因內傷五邪相勝者﹐亦必與邪相並﹐遂有風熱﹑暑熱﹑濕熱﹑燥熱﹑寒熱之分﹐諸逆衝上之火亦然﹐而有所從之气在焉。蓋相火出於肝腎﹐厥陽之火气起於五臟。夫火生於動﹐五臟主藏精﹐宅神乃火也。至若陰精先有所傷而虛﹐不能閉藏其气﹐遇有妄動﹐其神至則火隨發而炎起﹐起於腎者﹐本髒寒水之气從之﹔起於肝者﹐本髒風木之气從之﹔起於脾者﹐濕气從之﹔起於心者﹐熱气從之﹔起於肺者﹐燥气從之﹔所從者得以附火之炎而逆也。諸逆之气盛﹐先入於所勝之髒﹐甚而至於上焦﹐或因火而徑衝於肺﹐此亦火之合並髒气五邪者也。

此外﹐復有心火因逆气不得下降﹐奔迫於上者﹔有髒气之俱不足﹐其火浮澑於上而虛者﹔有離其宮室﹐而務於取勝﹐反自虛者。更有人之稟素弱者﹐有常貴後賤之脫營﹔常富後貧之气離守者。夫如是之病﹐𨿽有當攻之實﹐亦不重瀉﹐大抵必從病機。

大要治法曰﹕謹守病機﹐各司其屬。有者求之﹐無者求之﹐盛者責之﹐虛者責之。

必先五勝﹐疏其血气﹐令其調達﹐而致和平。凡處治虛實之法﹐盡在此數語矣。予今獨引《內經》《靈樞》諸篇綱目之詳如此條者﹐蓋欲令人知是集之百病﹐盡有綱目之當察﹐因書以爲例。丹溪云﹕喘因气虛﹐火入於肺﹐有痰者﹐有火炎者﹐有陰虛﹐自小腹下起而上逆者﹐有气虛而致气短者﹐有水气乘肺者。戴復庵云﹕痰者﹐凡喘便有痰聲﹐火炎者﹐乍進乍退﹐得食則減﹐食已則喘﹐大槪胃中有實火﹐膈上有稠痰﹐得食墜下稠痰﹐喘卽止﹐稍久食已入胃﹐反助其火﹐痰再升上﹐喘反大作﹐俗不知此﹐作胃虛治﹐以燥熱之藥﹐以火濟火也。一人患此﹐諸醫作胃虛治之不愈﹐後以導水丸﹐利五六次而愈﹐此水气乘肺也。若气短喘急者﹐呼吸急促而無痰聲﹐有胃虛喘者﹐擡肩擷肚﹐喘而不休是也。蓋肺主淸陽上升之气﹐居五臟之上﹐通榮衛﹐合陰陽﹐升降往來﹐無過不及﹐何病之有。若內傷於七情﹐外感於六气﹐則肺气不淸而喘作矣。外感風寒暑濕﹐脈人迎大於气口﹐必上气急不得臥﹐喉中有聲﹐或聲不出﹐審是風寒者﹐《局方》三拗湯﹑華蓋散﹑《三因》神祕湯。審是濕者﹐滲濕湯。審是暑者﹐白虎湯。通用祕傳麻黃湯加減﹐麻黃﹑有汗不去節﹐無汗去根節。

川升麻﹑北細辛﹑桑白皮﹑桔梗﹑生甘艸各等分﹐熱加栝蔞根﹐濕加蒼術﹑姜﹑蔥煎﹐溫熱服﹐或加川芎﹑漧葛﹐則羣隊矣﹐暑喘勿用。仲景云﹕上气喘而躁者﹐屬肺脹﹐欲作風水﹐發汗則愈。又云﹕咳而上气﹐此爲肺脹﹐其人喘﹐目如脫狀﹐脈浮大者﹐越婢加半夏湯主之。又云﹕肺脹﹐咳而上气﹐煩躁而喘﹐脈浮者﹐心下有水﹐小靑龍加石膏主之。東垣麻黃定喘湯﹐麻黃蒼術湯。﹝以上皆外因。﹞七情鬱結﹐上气喘急﹐宜四磨湯﹑四七湯。﹝內因。﹞羅謙甫治石憐吉歹元帥夫人﹐年逾五十﹐身體肥盛﹐時霖雨不止﹐又飲酒及潼乳過﹐腹脹喘滿﹐聲聞捨外﹐不得安臥﹐大小便澀滯﹐气口脈大﹐兩倍於人迎﹐關脈沈緩而有力。此霖雨之濕﹐飲食之熱﹐濕熱大盛﹐上攻於肺﹐神气躁亂﹐故爲喘滿。邪气盛則實﹐實者宜下之。故制平气散以下之﹐一服減半﹐再服喘愈﹐止有胸膈不利﹐煩熱口漧﹐時時咳嗽﹐再與加減瀉白散全愈。

﹝內外俱因。﹞仲景云﹕膈間支飲﹐其人喘滿﹐心下痞堅﹐面色黧黑﹐其脈沈緊﹐得之數十日﹐醫吐之不愈﹐木防己湯主之﹔虛者卽愈﹐實者三日復發﹐復與不愈者﹐宜木防己湯去石膏﹐加茯苓﹑芒硝湯主之。支飲不得息﹐葶藶大棗瀉肺湯主之。云岐云﹕四七湯治痰涎咽喉中﹐上气喘逆甚效。風痰作喘﹐千緡湯﹐半夏丸。經驗方定喘化痰﹐豬蹄甲四十九个淨洗控幹﹐每个指甲內入半夏﹑白礬各一字﹐裝罐子內﹐封閉勿令煙出﹐火通赤﹐去火毒﹐細研﹐入麝香一錢匕﹐糯米飲下。人參半夏丸﹐化痰定喘。婁全善云﹕予平日用此方治久喘﹐未發時服此丸﹐已發時用沈香滚痰丸微下﹐累效。槐角利膈丸﹐亦可下痰。婁全善云﹕凡下痰定喘諸方﹐施之形實有痰者神效。若陰虛而脈浮大﹐按之澀者﹐不可下﹐下之必反劇而死。﹝以上治痰例。﹞初虞世云﹕火喘用白虎湯﹐加栝蔞仁﹑枳殼﹑黃芩神效。雙玉散治痰熱而喘﹐痰湧如泉﹐寒水石﹑石膏各等分﹐爲細末﹐人參湯下三錢﹐食後服。﹝以上治實火例。﹞經云﹕歲火大過﹐炎暑流行﹐肺金受邪﹐民病少气咳喘。又熱淫所勝﹐病寒熱喘咳。宜以人參﹑麥門冬﹑五味子救肺﹐童便炒黃柏﹑知母降火。平居則气平和﹐行動則气促而喘者﹐此衝脈之火﹐用滋腎丸。仲景云﹕火逆上气﹐咽喉不利﹐止逆下气﹐麥門冬湯主之。

《保命》天門冬丸。﹝以上治虛火例。﹞丹溪云﹕喘須分虛實﹐久病是气虛﹐用阿膠﹑人參﹑五味補之。新病是气實﹐用桑白皮﹑葶藶瀉之。《金匱》云﹕無寒熱﹐短气不足以息者﹐實也。或又曰實喘者﹐气實肺盛﹐呼吸不利﹐肺竅壅滯﹐上寸沈實﹐宜瀉肺。

虛喘者腎虛﹐先覺呼吸气短﹐兩脇脹滿﹐左尺大而虛﹐宜補腎。邪喘者﹐由肺受寒邪﹐伏於肺中﹐關竅不通﹐呼吸不利﹐右寸沈而緊﹐亦有六部俱伏者﹐宜發散﹐則身熱退而喘定。《三因》又云﹕肺實者﹐肺必脹﹐上气喘逆﹐咽中逆﹐如欲嘔狀﹐自汗。肺虛者﹐必咽漧無津﹐少气不足以息也。《永類鈐方》云﹕右手寸口气口以前陰脈﹐應手有力﹐肺實也﹐必上气喘逆﹐咽塞欲嘔﹐自汗﹐皆肺實證。若气口以前陰脈﹐應手無力﹐必咽漧無津少气﹐此肺虛證。﹝右分虛實例。從前皆瀉實例。今述補虛例於後。﹞

東垣云﹕肺脹膨膨而喘咳﹐胸膈滿﹐壅盛而上奔者﹐於隨證用藥方中﹐多加五味子﹐人參次之﹐麥門冬又次之﹐黃連少許。如甚則交兩手而瞀者﹐眞气大虛也。若气短加黃﹑五味子﹑人參。气盛去五味子﹑人參﹐加黃芩﹑荊芥穗。冬月去荊芥穗﹐加艸豆蔻仁。丹溪云﹕气虛者﹐用人參﹑蜜炙黃柏﹑麥冬﹑地骨皮之類。本艸治咳嗽上气喘急﹐以人參一味爲末﹐雞子淸投新水調下一錢。昔有二人同走﹐一含人參﹐一不含﹐俱走三五里許﹐其不含者大喘﹐含者气息自如﹐此乃人參之力也。婁全善治一婦人﹐五十餘歲﹐素有痰嗽﹐忽一日大喘﹐痰出如泉﹐身汗如油﹐脈浮而洪﹐似命絕之狀﹐速用麥門冬四錢﹐人參二錢﹐五味子一錢五分﹐煎服一帖﹐喘定汗止﹐三帖後﹐痰亦漸少﹐再與前方內加栝蔞仁一錢五分﹐白術﹑當歸﹑芍藥﹑黃芩各一錢﹐服二十餘帖而安。此實麥門冬﹑五味子﹑人參之功也。如自汗兼腹滿﹐脈沈實而喘者﹐裏實也。宜下之。﹝以上治气虛例。﹞丹溪云﹕喘有陰虛﹐自小腹下火起而上者﹐宜四物湯加靑黛﹑竹瀝﹑陳皮﹐入童便煎服。有陰虛挾痰喘者﹐四物湯加枳殼﹑半夏﹐補陰降火。愚謂歸﹑地泥膈生痰﹐枳﹑半燥泄傷陰﹐不如用天門冬﹑桑皮﹑貝母﹑馬兜鈴﹑地骨皮﹑麥門冬﹑枇杷葉之屬。﹝以上治陰虛例。﹞東垣曰﹕病機云﹐諸痿喘嘔﹐皆屬於上。辯云﹐傷寒家論喘嘔以爲火熱者﹐是明有餘之邪中於外﹐寒變而爲熱﹐心火太旺攻肺﹐故屬於上。又云﹐膏粱之人﹐奉養太過﹐及過愛小兒﹐亦能積熱於上而爲喘咳﹐宜以甘寒之劑治之。《脈經》又云﹐肺盛有餘﹐則咳嗽上气喘渴﹐煩心胸滿短气﹐皆衝脈之火行於胸中而作也。系在下焦﹐非屬上也。故雜病不足之邪﹐起於有餘病機之邪﹐自是標本病傳多說。飲食勞役﹐喜怒不節﹐水谷之寒熱﹐感則害人六腑﹐皆由中气不足。其脹腹滿﹐咳喘﹐嘔食不下﹐皆以大甘辛熱之劑治之﹐則立已。今立熱喘﹑寒喘二方於後。人參平肺散﹐治心火刑肺﹐傳爲肺痿﹐咳嗽喘嘔﹐痰涎壅盛﹐胸膈痞悶﹐咽嗌不利。參蘇溫肺湯﹐治形寒飲冷則傷肺﹐喘﹐煩心胸滿﹐短气不能宣暢。調中益气湯加減法﹐如秋冬月胃脈四道﹐爲衝脈所逆﹐並脇下少陽脈二道而反上行﹐病名曰厥逆。其證气上衝咽不得息﹐而喘息有音不得臥﹐加茱萸五分或一錢﹐湯洗去苦﹐觀厥气多少而用之。如夏月有此證﹐爲大熱也。蓋此癥隨四時爲寒熱溫涼﹐宜以酒黃連﹑酒黃柏﹑酒知母各等分﹐爲細末﹐熟湯丸如桐子大。每服二百丸﹐白湯送下﹐空心服﹐仍多飲熱湯﹐服畢少時﹐便以美膳壓之﹐使不得胃中停畱﹐直至下元﹐以瀉衝脈之邪也。大抵治飲食勞倦所得之病﹐乃虛勞七損癥也﹐當用溫平甘多辛少之藥治之﹐是其本法也。如時止見寒熱病﹐四時癥也。

又或將理不如法﹐或酒食過多﹐或辛熱之食作病﹐或寒冷之食作病﹐或居大寒大熱之處益其病﹐當臨時制宜﹐暫用大寒大熱治法而取效﹐此從權也。不可以得效之故﹐而久用之﹐必致夭橫矣。《黃帝鍼經》曰﹕從下上者﹐引而去之。上气不足﹐推而揚之。蓋上气者﹐心肺上焦之气﹐陽病在陰﹐從陰引陽﹐宜以入腎肝下焦之藥﹐引甘多辛少之藥﹐使升發脾胃之气﹐又從而去邪气於腠理皮毛也。又曰﹕視前痛者﹐當先取之。是先以繆刺﹐瀉其經絡之壅塞者﹐爲血凝而不流﹐故先取之﹐而後治他病。

﹝以上分寒熱例。﹞胃絡不和﹐喘出於陽明之气逆。﹝陽明之气下行﹐今逆而上行﹐古人以通利爲戒﹐如分气紫蘇飲﹐指迷七气湯加半夏﹐二陳湯加縮砂﹐施之爲當。﹞眞元耗損﹐喘生於腎气之上奔。﹝眞陽虛憊﹐腎气不得歸元﹐固有以金石鎭墜﹐助陽接眞而愈者﹐然亦不可峻驟﹐且先與安腎丸﹑八味丸輩﹐否則人參煎湯﹐下養正丹主之。﹞肺虛則少气而喘。經云﹕秋脈者﹐肺也﹐秋脈不及則喘﹐呼吸少气而咳﹐上气見血﹐下聞病音﹐其治法則門冬﹑五味﹑人參之屬是也。肺痺﹑肺積則久喘而不已。經云﹕淫气喘息﹐痺聚在肺。又云﹕肺痺者﹐煩滿喘而嘔。是肺痺而喘治法﹐或表之﹐或吐之﹐使气宣通而愈也。《難經》又云﹕肺之積名息賁﹐在右脇下﹐如杯﹐久不已﹐令人喘咳﹐發肺癰。治法則息賁丸﹐以磨其積是也。﹝右治肺喘例。﹞胃喘則身熱而煩。經云﹕胃爲气逆。又云﹕犯賊風虛邪者﹐陽受之﹐陽受之則入六腑﹐入六腑則身熱﹐不時臥﹐上爲喘呼。又云﹕陽明厥則喘而﹐則惡人﹐或喘而死者﹐或喘而生者何也﹖厥逆連髒則死﹐連經則生是也。﹐王注謂﹕熱內郁而煩。凡此胃喘治法﹐宜加減白虎湯之類是也。﹝右治胃喘例。﹞腎喘則嘔咳。經云﹕少陰所謂嘔咳﹐上气喘者﹐陰气在下﹐陽气在上﹐諸陽气浮﹐無所根據從﹐故嘔咳﹑上气喘也。東垣治以瀉白散是也。﹝右治腎喘例。﹞

【喘不得臥】凡喘而不得臥﹐其脈浮﹐按之虛而澀者﹐爲陰虛﹐去死不遠﹐愼勿下之﹐下之必死。宜四物加童便﹑竹瀝﹑靑黛﹑門冬﹑五味﹑枳殼﹑蘇葉服之。《素問》逆調論﹕夫不得臥﹐臥則喘者﹐是水气之客也。夫水者﹐循津液而流也﹐腎者水髒﹐主津液﹐主臥與喘也。東垣云﹕病患不得眠﹐眠則喘者﹐水气逆行﹐上乘於肺﹐肺得水而浮﹐使气不流通﹐其脈沈﹐大宜神祕湯主之。仲景云﹕咳逆倚息不得臥﹐小靑龍湯主之。﹝支飲亦喘不得臥﹐加短气﹐其脈平也。﹞靑龍湯下已﹐多唾口燥﹐寸脈沈﹐尺脈微﹐手足厥逆﹐气從小腹上衝胸咽﹐手足痺﹐其面翕然如醉狀﹐因復下流陰股﹐小便難﹐時復冒者﹐與茯苓桂技五味子甘艸湯﹐治其气沖。沖气卽低﹐而反更咳胸滿者﹐用桂枝茯苓五味甘艸湯去桂﹐加漧薑﹑細辛各三兩﹐以治其咳滿。咳滿卽止﹐而更復渴﹐沖气復發者﹐以細辛﹑漧薑爲熱藥也﹐服之當遂渴﹐而渴反止者﹐爲支飲也。支飲者﹐法當冒﹐冒者必嘔﹐嘔者復納半夏以去其水。﹝於桂苓甘艸五味湯中去桂﹐加漧薑﹑細辛﹑半夏是也。﹞水去嘔止﹐其人形腫者﹐加杏仁半升主之。其證應納麻黃﹐以其人遂痺﹐故不納之。若逆而納之必厥。所以然者﹐以其人血虛﹐麻黃髮其陽故也。用茯苓四兩﹐甘艸﹑漧薑﹑細辛各三兩﹐五味子﹑半夏﹑杏仁去皮尖各半升﹐上煎去渣﹐溫﹑日三服。若面熱如醉﹐此爲胃熱所衝﹐燻其面﹐加大黃三兩以利之。《素問﹟逆調論》不得臥而息有音﹐是陽道之逆也。足三陽者下行﹐今逆而上行﹐故息有音也。陽明者﹐胃脈也。胃者六腑之海﹐其气亦下行﹐陽明逆﹐不得從其道﹐故不得臥也。《下經》曰﹕胃不和則臥不安﹐此之謂也。治法已見前。

【哮】與喘相類﹐但不似喘開口出气之多。如《聖濟總錄》有名呷嗽者是也。以胸中多痰﹐結於喉間﹐與气相系﹐隨其呼吸﹐呀呷於喉中作聲。呷者口開﹐呀者口閉﹐乃開口閉口盡有其聲。蓋喉嚨者﹐呼吸之气出入之門也。會厭者﹐聲音之戶也。懸雍者﹐聲之關也。呼吸本無聲﹐胸中之痰隨气上升﹐沾結於喉嚨及於會厭懸雍﹐故气出入不得快利﹐與痰引逆相擊而作聲也。是痰得之食味鹹酸太過﹐因積成熱﹐由來遠矣﹐故膠如漆粘於肺系。特哮出喉間之痰去﹐則聲稍息﹐若味不節﹐其胸中未盡之痰﹐復與新味相結﹐哮必更作﹐此其候矣。丹溪云﹕哮主於痰﹐宜吐法。治哮必用薄滋味﹐不可純作涼藥﹐必帶表散。治哮方﹐用雞子略擊破殼﹐不可損膜﹐浸尿缸內三四日夜﹐煮喫效。蓋雞子能去風痰。又方﹐用貓屎燒灰﹐沙糖湯調下立效。

哮喘遇冷則發者有二證﹕其一屬中外皆寒﹐治法乃東垣參蘇溫肺湯﹐調中益气加茱萸湯﹐及紫金丹劫寒痰者是也。其二屬寒包熱﹐治法乃仲景﹑丹溪用越婢加半夏湯等發表諸劑﹐及預於八九月未寒之時﹐先用大承气湯下其熱﹐至冬寒時無熱可包﹐自不發者是也。遇濃味卽發者﹐淸金丹主之。

【產後喘】產後喉中气急喘促者﹐因所下過多﹐榮血暴竭﹐衛气無主﹐獨聚肺中﹐故令喘也。此名孤陽絕陰﹐爲難治。陳無擇云﹕宜大料芎歸湯﹐或用獨參湯尢妙。

若惡露不快散﹐血停凝﹐上燻於肺﹐亦令喘急﹐宜奪命丹﹑參蘇飲﹑血竭散。若因風寒所傷﹐宜旋復花湯。若因憂怒鬱結﹐用小調經散﹐以桑白皮﹑杏仁煎湯調服。

婁全善治浦江吳輝妻﹐孕時足腫﹐七月初旬產﹐後二月洗浴卽气喘﹐但坐不得臥者五个月﹐惡風得暖稍寬﹐兩關脈動﹐尺寸皆虛﹐百藥不效﹐用牡丹皮﹑桃仁﹑桂枝﹑茯苓﹑漧薑﹑枳實﹑濃朴﹑桑白皮﹑紫蘇﹑五味子﹑栝蔞仁煎湯服之卽寬﹐二三服得臥﹐其痰如失蓋作污血感寒治之也。若傷咸冷凍飲料食而喘者﹐宜見HT丸。

【診】喘者﹐肺主气﹐形寒飲冷則傷肺﹐故其气逆而上行﹐衝急喝喝而息數﹐張口擡肩﹐搖身滚肚﹐是爲喘也。喘逆上气﹐脈數有熱﹐不得臥者﹐難治。上气面浮腫﹐肩息﹐脈浮大者危。上气喘息低昂﹐脈滑﹑手足溫者生。脈澀﹑四肢寒者死。

右寸沈實而緊﹐爲肺感寒邪﹐亦有六部俱伏者﹐宜發散﹐則熱退而喘定。右寸沈實爲肺實﹐左尺大爲腎虛。

第二冊諸气門

短气

短气者﹐气短而不能相續﹐似喘而非喘﹐若有气上衝﹐而實非气上衝也。似喘而不搖肩﹐似呻吟而無痛。《金匱》云﹕平人無寒熱﹐短气不足以息者實也。﹝丹溪治白雲許先生脾疼胯疼短气﹐用大吐大下者二十餘日﹐凡吐膠痰一大桶﹐如爛魚腸或如油條者數碗而安。﹞

仲景論短气皆屬飲。《金匱》云﹕夫短气有微飲﹐當從小便去之﹐苓桂術甘湯主之﹐腎气丸亦主之。又云﹕咳逆倚息﹐短气﹐不得臥﹐其形如腫﹐謂之支飲。又云﹕支飲亦喘而不得臥﹐加短气﹐其脈平也。又云﹕膈上有畱飲﹐其人气短而渴﹐四肢歷節痛﹐脈沈者﹐有畱飲。又云﹕肺飲不弦﹐但苦喘短气﹐其治法﹐危急者﹐小靑龍湯。脹滿者﹐濃朴大黃湯。冒眩者﹐苓桂術甘湯﹐及澤瀉湯。不得息﹐葶藶大棗湯。吐下不愈者﹐木防己湯之類是也。

【胸痺】胸中气塞﹐短气﹐茯苓杏仁甘艸湯主之﹐橘枳姜湯亦主之。胸痺﹐喘息咳唾﹐胸背痛﹐短气﹐栝蔞薤白半夏湯主之。

【磨積】孫兆正元散﹐治气不接續气短﹐兼治滑泄及小便數﹐蓬莪術一兩﹐金鈴子去核二錢半﹐爲末﹐入硼砂一錢﹐揀過研細和勻﹐每服二錢﹐鹽湯或溫酒調下﹐空心服。

【補虛】東垣云﹕胸滿少气短气者﹐肺主諸气﹐五臟之气皆不足﹐而陽道不行也。气短小便利者﹐四君子湯去茯苓﹐加黃以補之﹐如腹中气不轉者﹐更加甘艸一半。肺气短促或不足者﹐加人參﹑白芍藥﹐中焦用白芍藥﹐則脾中陽升﹐使肝膽之邪不敢犯之。如衣薄而短气﹐則添衣﹐於無風處居止﹐气尙短﹐則以沸湯一碗﹐燻其口鼻﹐卽不短也。

如濃衣於不通風處居止而气短﹐則宜減衣﹐摩汗孔令合﹐於漫風處居止。如久居髙屋﹐或天寒陰濕所遏﹐令气短者﹐亦如前法燻之。如居周密小室﹐或大熱而處寒涼气短﹐則就風日。凡短气﹐皆宜食滋味湯飲﹐令胃气調和。戴復庵云﹕短乏者﹐下气不接上﹐呼吸不來﹐語言無力﹐宜補虛﹐四柱飲﹐木香減半﹐加黃﹑山藥各一錢。若不勝熱藥及痰多之人﹐當易熟附子作生附﹐在人活法﹐餘皆仿此。藥輕病重﹐四柱飲不足取效﹐宜於本方去木香﹐加炒川椒十五粒﹐更不效﹐則用椒附湯。上焦漧燥﹐不勝熱藥者﹐宜於椒附湯中加人參一錢﹐尋常病當用姜附﹐而或上盛燥熱不可服者﹐惟此最良。气短乏力之人﹐於進藥之外﹐選一盛壯男子吸自己之气﹐噓入病患口中﹐如此數次﹐亦可爲藥力一助﹐此法不特可治虛乏﹐尋常气暴逆致呃者﹐用之良驗。

【鍼灸】《靈樞》云﹕短气﹐息短不屬﹐動作气索﹐補足少陰﹐去血絡。

【診】寸口脈沈﹐胸中短气。陽脈微而緊﹐緊則爲寒﹐微則爲虛﹐微緊相搏﹐則爲短气。

第二冊諸气門

少气

少气者﹐气少不足以言也。《素問》云﹕三陽絕﹐三陰微﹐是爲少气。又云﹕怯然少气者﹐是水道不行﹐形气消索也。又云﹕言而微﹐終日乃復言者﹐此奪气也。

其治法則生脈散﹑獨參湯之屬是也。運气少气有二﹕一曰火熱。經云﹕火郁之發﹐民病少气。又云﹕少陰之復﹐少气骨痿。又云﹕少陽之復﹐少气脈痿。治以諸寒是也。二曰風濕。經云﹕太陽司天之政﹐四之气﹐風濕交爭﹐風化爲雨﹐民病大熱少气是也。鍼灸少气有三﹕一曰補肺。經云﹕肺臟气﹐气不足則息微少气﹐補其經隧﹐無出其气。又云﹕肺虛則少气不能報息﹐耳聾嗌漧﹐取其經太陰﹑足太陽之外﹐厥陰內血者是也。二曰補腎。經云﹕少气﹐身漯漯也﹐言吸吸也﹐骨酸體重﹐懈惰不能動﹐補足少陰是也。三曰補气海。經云﹕膻中者﹐爲气之海﹐其輸上在於柱骨之上下﹐前在於人迎﹔气海不足﹐則气少不足以言﹐審守其輸﹐調其虛實。所謂柱骨之上者﹐蓋天容穴也。人迎者﹐結喉兩旁之脈動處也。乃取天容﹑人迎二穴補之也。

【診】魚際絡靑短者﹐少气也。脾脈搏堅而長﹐其色黃﹐當病少气。一呼脈一動﹐一吸脈一動﹐曰少气。尺堅大脈小甚少气﹐有加立死。﹝謂尺內堅而脈反小﹐而少气加也。﹞

第三冊諸嘔逆門

嘔吐膈气總論

《潔古家珍》﹐吐證有三﹐气﹑積﹑寒也。皆從三焦論之﹐上焦在胃口﹐上通於天气﹐主內而不出。中焦在中脘﹐上通天气﹐下通地气﹐主腐熟水谷。下焦在臍下﹐下通於地气﹐主出而不納。是故上焦吐者﹐皆從於气。气者﹑天之陽也。其脈浮而洪。其癥食已暴吐﹐渴欲飲水﹐大便燥結﹐气上衝胸而發痛。其治當降气和中。中焦吐者﹐皆從於積﹐有陰有陽﹐食與气相假爲積而痛。其脈浮而弦。其證或先痛而後吐﹐或先吐而後痛。法當以小毒藥去其積﹐檳榔﹑木香和其气。下焦吐者﹐皆從於寒﹐地道也﹐其脈大而遲。其證朝食暮吐﹐暮食朝吐﹐小便淸利﹐大便祕而不通。

治法宜毒藥通其閉塞﹐溫其寒气﹐大便漸通﹐復以中焦藥和之﹐不令大腑祕結而自愈也。《此事難知》﹐問嘔吐噦﹐胃所主﹐各有經乎﹖答曰﹕胃者總司也﹐內有太陽﹑陽明﹑少陽三經之別﹐以其气血多少﹐而爲聲物有無之不同。卽吐屬太陽﹐有物無聲﹐乃血病也。有食入卽吐﹐食已則吐﹐食久則吐之別。嘔屬陽明﹐有物有聲﹐气血俱病也。仲景云﹕嘔多𨿽有陽明證﹐不可下﹐噦屬少陽﹐無物有聲﹐乃气病也。﹝此以干嘔爲噦也。﹞醫家大法﹕食剎則吐爲之嘔﹐生薑半夏湯。食入則吐爲之暴吐﹐生薑橘皮湯。食已則吐爲之嘔吐﹐橘皮半夏湯。食久則吐爲之反胃﹐水煮金花丸。食再則吐爲之翻胃﹐易老紫沈丸。旦食不能暮食。則吐﹑食不下﹐脈實而滑﹐半夏生薑大黃湯下之。潔古論吐分三焦﹐其說蓋本於黃帝﹐所謂气爲上膈﹐食飲入而遠出爲下膈﹐食時乃反出之。其上焦食已暴吐者﹐今世謂之嘔吐也。中下二焦食久而吐﹐食再而吐者﹐今世謂之膈气反胃也。分嘔吐﹑膈气爲二門。趙以徳云﹕夫陰陽气血﹐隨處有定分﹐獨脾胃得之﹐則法天地人而三才之道備。故胃有上﹑中﹑下三脘﹐上脘法天爲陽﹐下脘法地爲陰﹐中脘法气交之分。陽淸而陰濁﹐故陽所司者气﹐陰所司者血。然陽中亦有陰﹐陰中亦有陽﹐於是上脘气多血少﹐則體乾道之變化動也。下脘血多气少﹐則體坤道之資生靜也。中脘气血相半﹐故運上下動靜升降之气行。由是物之入胃﹐各從其類聚。水飲者﹐物之淸。谷食者﹐物之濁。然淸中有濁﹐濁中有淸﹐故飲之淸者﹐必先上輸於司气之肺﹐而後四布爲津爲液。淸中之濁者﹐則下輸膀胱爲便溺出焉。食之淸者﹐亦必先淫精於司血之心肝﹐以養筋骨經脈﹐更化榮衛﹐流注百骸。濁中之濁者﹐則自下脘變糟粕﹐傳送下大腸出焉。若邪在上脘之陽則气停﹐气停則水積﹐故飲之淸濁混亂﹐則爲痰﹑爲飲﹑爲涎﹑爲唾﹑變而成嘔。邪在下脘之陰則血滯﹐血滯則穀不消﹐故食之淸濁不分﹐而爲噎塞﹑爲痞滿﹑爲痛爲脹﹑變而成吐。邪在中脘之气交者﹐盡有二脘之病。是故嘔從气病﹐法天之陽﹐動而有聲﹐與飲俱出﹐猶雷震必雨注也。吐從血病﹐法地之陰﹐靜而無聲﹐與食俱出﹐象萬物之吐出於地也。气血俱病﹐法陰陽之气交﹐則嘔吐並作﹐飲食皆出。然在上脘﹐非不吐食也﹐設陽中之陰亦病﹐則食入卽吐﹐不得納於胃也。非若中脘之食已而後吐﹐下脘之食久而方出。其下脘﹐非不嘔也﹐設陰中之陽亦病﹐則吐與嘔齊作﹐然嘔少於吐﹐不若上脘之嘔多於吐也。

第三冊諸嘔逆門

嘔吐

東垣曰﹕夫嘔﹑吐﹑噦者﹐皆屬於胃﹐胃者總司也﹐以其气血多少爲異耳。且如嘔者﹑陽明也﹐陽明多血多气﹐故有聲有物﹐气血俱病也。仲景云﹕嘔多𨿽有陽明癥﹐愼不可下。孫眞人曰﹕嘔家多服生薑﹐乃嘔吐之聖藥也。气逆者必散之﹐故以生薑爲主。吐者﹑太陽也﹐太陽多血少气﹐故有物無聲﹐乃血病也。有食入則吐﹐有食已則吐﹐以陳皮去白主之。噦者﹑少陽也﹐少陽多气少血﹐故有聲無物﹐乃气病也。以姜制半夏爲主。故朱奉議治嘔﹑吐﹑噦﹐以生薑﹑半夏﹑陳皮之類是也。

究三者之源﹐皆因脾气虛弱﹐或因寒气客胃﹐加之飲食所傷而致也。宜以丁香﹑藿香﹑半夏﹑茯苓﹑陳皮﹑生薑之類主之。若但有內傷而有此疾﹐宜察其虛實﹐使內消之﹐痰飲者必下之﹐當分其經﹐對證用藥﹐不可亂也。《金匱》方﹐諸嘔吐﹐谷不得下者﹐小半夏湯主之。又云﹕嘔家本渴﹐渴者爲欲解﹐今反不渴﹐心下有支飲故也﹐小半夏湯主之。用半夏一升﹐生薑半斤﹐水七升﹐煮取一升半﹐分溫再服。又云﹕卒嘔吐﹐心下痞﹐有水眩悸者﹐小半夏加茯苓湯主之。卽前方加茯苓四兩也。然則生薑﹑半夏固通治嘔吐之正劑矣﹐然東垣云﹕辛藥生薑之類治嘔吐﹐但治上焦气壅表實之病。若胃虛穀气不行﹐胸中閉塞而嘔者﹐惟宜益胃推揚穀气而已﹐勿作表實用辛藥瀉之。故服小半夏湯不愈者﹐服大半夏湯立愈﹐此仲景心法也。寒而嘔吐﹐則喜熱惡寒﹐四肢淒淸﹐或先覺咽酸﹐脈弱小而滑﹐因胃虛傷寒飲食﹐或傷寒汗下過多﹐胃中虛冷所致﹐當以剛壯溫之﹐宜二陳湯加丁香十粒﹐或理中湯加枳實半錢﹐或丁香吳茱萸湯﹑藿香安胃散﹑鐵刷湯﹐不效則溫中湯﹐甚則附子理中湯﹐或治中湯加丁香﹐並須冷服。蓋冷遇冷則相入﹐庶不吐出。﹝羅謙甫云﹕諸藥不愈者﹐紅豆丸神效。﹞曾有患人用附子理中湯﹑四逆湯加丁香﹐到口卽吐﹐後去漧薑﹐只參﹑附加丁﹑木二香﹐煎熟﹐更磨入沈香﹐立吐定。蓋虛寒痰气凝結﹐丁﹑附旣溫﹐佐以沈﹑木香則通﹐漧薑﹑白術則泥耳。熱嘔﹐食少則出﹐喜冷惡熱﹐煩躁引飲﹐脈數而洪﹐宜二陳湯加黃連﹑炒梔子﹑枇杷葉﹑竹茹﹑漧葛﹑生薑﹐入蘆根汁服。《金匱》方﹐嘔而發熱者﹐小柴胡湯主之。潔古用小柴胡湯加靑黛﹐以薑汁打糊丸﹐名淸鎭丸﹐治嘔吐脈弦頭痛﹐蓋本諸此。胃熱而吐者﹐聞穀气卽嘔﹐藥下亦嘔﹐或傷寒未解﹐胸中有熱﹐關脈洪者是也﹐並用蘆根汁。《金匱》方﹐嘔吐而病在膈上﹐後思水﹐解﹐急與之﹐思水者﹐豬苓散主之。嘔而胸滿者﹐吳茱萸湯主之。嘔而渴﹐煮枇杷葉汁飲之。嘔而腸鳴﹐心下痞者﹐半夏瀉心湯主之。气嘔吐﹐胸滿膈脹﹐關格不通﹐不食常飽﹐食則常气逆而吐﹐此因盛怒中飲食而然﹐宜二陳湯加枳實﹑木香各半錢﹐或吳茱萸湯﹐不效則丁沈透膈湯﹐及五膈寬中湯。食嘔吐﹐多因七情而得﹐有外感邪气﹐並飲食不節而生﹐大槪治以理中爲先﹐二陳湯加枳實一錢﹐或加南星七分﹐沈香﹑木香各四分亦好﹐或只服枳南湯﹐或導痰湯。又有中脘伏痰﹐遇冷卽發﹐俗謂之冷癇﹐或服新法半夏湯﹐或撾脾湯。有痰飲﹐粥藥到咽卽吐﹐人皆謂其番胃﹐非也﹐此乃痰气結在咽膈之間﹐宜先以姜蘇湯下靈砂丹﹐俟藥可進﹐則以順气之藥繼之。外有吐瀉及痢疾﹐或腹冷痛﹐進熱藥太驟﹐以致嘔逆﹐宜二陳湯加砂仁﹑白豆蔻各半錢﹐沈香少許。嘔吐諸藥不效﹐當借鎭重之藥以墜其逆气﹐宜姜蘇湯下靈砂丹百粒﹐俟藥得止﹐卻以養正丹﹑半硫丸導之。嘔吐津液旣去﹐其口必渴﹐不可因渴而遽以爲熱。若陰虛邪气逆上﹐窒塞嘔噦﹐不足之病﹐此地道不通也。正當用生地黃﹑當歸﹑桃仁﹑紅花之類﹐和血﹑涼血﹑潤血﹐兼用甘艸以補其气﹐微加大黃﹑芒硝以通其閉﹐大便利﹐邪气去﹐則气逆嘔噦自不見矣。復有胸中虛熱﹐穀气久虛﹐發而爲嘔噦者﹐但得五穀之陰以和之﹐則嘔噦自止。

【漏气】身背皆熱﹐肘臂牽痛﹐其气不續﹐膈間厭悶﹐食入卽先嘔而後下﹐名曰漏气。

此因上焦傷風﹐閉其腠理﹐經气失道﹐邪气內著﹐麥門冬湯主之。

【走哺】下焦實熱﹐大小便不通﹐气逆不續﹐嘔逆不禁﹐名曰走哺。人參湯主之。

【吐食】上焦气熱上衝﹐食已暴吐﹐脈浮而洪﹐宜先降气和中﹐以桔梗湯調木香散二錢﹐隔夜空腹服之﹐三服後﹐气漸下﹐吐漸去﹐然後去木香散﹐加芍藥二兩﹐黃一兩半﹐同煎服之﹐病愈則止。如大腑燥結﹐食不盡下﹐以大承气湯去芒硝微下之﹐少利爲度﹐再服前藥補之。如大便復結﹐又根據前微下之。《保命集》用荊黃湯調檳榔散。

中焦吐食﹐由食積與寒气相格﹐故吐而疼﹐宜服紫沈丸。《金匱》大黃甘艸湯﹐治食已卽吐﹐又治吐水。吐食而脈弦者﹐由肝勝於脾而吐﹐乃由脾胃之虛﹐宜治風安胃﹐金花丸﹑靑鎭丸主之。《金匱》茯苓澤瀉湯﹐治胃反吐而渴欲飲水者。

【漧嘔】《金匱》方﹐漧嘔噦﹐若手足厥者﹐陳皮湯主之。卒漧嘔不息﹐取甘蔗汁溫服半升﹐日三﹐或入生薑汁。搗葛根絞取汁服。

【惡心】惡心漧嘔﹐欲吐不吐﹐心下映漾﹐人如畏船﹐宜大半夏湯﹐或小半夏茯苓湯﹐或理中湯﹑治中湯皆可用。《金匱》方﹐病患胸中似喘不喘﹐似嘔不嘔﹐似噦不噦﹐徹心中憒憒然無柰者﹐生薑半夏湯主之。胃气虛弱﹐身重有痰﹐惡心欲吐﹐是邪气羈絆於脾胃之間﹐當先實其脾胃﹐茯苓半夏湯主之。舊有風證﹐不敢見風﹐眼澀眼黑﹐胸中有痰﹐惡心兀兀欲吐﹐但遇風覺皮肉緊﹐手足難舉動﹐重如石﹐若在暖室﹐少出微汗﹐其證隨減﹐再遇風﹐病復如是﹐柴胡半夏湯主之。仲景云﹕病患欲吐者﹐不可下之﹐又用大黃甘艸治食已卽吐何也﹖曰欲吐者﹐其病在上﹐因而越之可也。而逆之使下﹐則必抑塞憒亂而益以甚﹐故禁之。若旣已吐矣﹐吐而不已有升無降﹐則當逆而折之﹐引令下行﹐無速於大黃者也﹐故不禁也。兵法曰﹕避其銳﹐擊其惰﹐此之謂也。丹溪泥之﹐而曰凡病嘔吐﹐切不可下﹐固矣夫。

【嘔苦】經云﹕善嘔﹐嘔有苦﹐長太息﹐邪在膽﹐逆在胃。膽液泄則口苦﹐胃气逆則嘔苦﹐故曰嘔膽。取三里﹐以下胃气逆﹐則刺少陽血絡﹐以閉膽逆﹐卻調虛實﹐以去其邪。又云﹕口苦嘔宿汁﹐取陽陵泉﹐爲胃主嘔而膽汁苦﹐故獨取膽與胃也。

陽明在泉﹐燥淫所勝﹐病善嘔﹐嘔有苦。又云﹕陽明之勝﹐嘔苦﹐治以苦溫﹑辛溫。

是運气嘔苦﹐皆屬燥也。

【吐酸】﹝吞酸附﹞東垣曰﹕病機云﹐諸嘔吐酸﹐皆屬於熱。辧云﹐此上焦受外來客邪也﹐胃气不受外邪故嘔。《傷寒論》云﹕嘔家𨿽有陽明證﹐不可攻之﹐是未傳入裏﹐三陰不受邪也﹐亦可見此癥在外也﹐仲景以生薑﹑半夏治之。孫眞人云﹕嘔家多用生薑﹐是嘔家聖藥。以雜病論之。嘔吐酸水者﹐甚則酸水浸其心﹐不任其苦﹐其次則吐出酸水﹐令上下牙酸澀不能相對﹐以大辛熱劑療之必減。吐酸﹐嘔出酸水也。酸味者收气也﹐西方肺金旺也。寒水乃金之子﹐子能令母實﹐故用大咸熱之劑﹐瀉其子﹐以辛熱爲之佐﹐以瀉肺之實。以病機之法作熱攻之者誤矣﹐蓋雜病醋心﹐濁气不降﹐欲爲中滿﹐寒藥豈能治之乎。丹溪曰﹕或問吞酸﹐《素問》明以爲熱﹐東垣又以爲寒﹐何也﹖曰吐酸與吞酸不同﹐吐酸似吐出酸水如醋﹐平時津液隨上升之气郁而成積﹐成積旣久﹐濕中生熱﹐故從木化﹐遂作酸味﹐非熱而何。其有郁積之久﹐不能自湧而出﹐伏於肺胃之間﹐咯不得上﹐咽不得下﹐肌表得風寒則內熱愈郁而酸味刺心﹐肌表溫暖腠理開發﹐或得香熱湯丸﹐津液得行亦可暫解﹐非寒而何。《素問》言熱者﹐言其本也。東垣言寒者﹐言其末也。但東垣不言外得風寒﹐而作收气立說﹐欲瀉肺金之實。又謂寒藥不可治酸﹐而用安胃湯﹑加減二陳湯﹐俱犯丁香﹐且無治熱濕郁積之法﹐爲未合經意。予嘗治吞酸﹐用黃連﹑茱萸各制炒﹐隨時令疊爲佐使﹐蒼術﹑茯苓爲輔﹐湯浸蒸餅爲小丸吞之﹐仍教以食蔬果自養﹐則病易安。中脘有飲則嘈﹐有宿食則酸﹐故常噯宿腐﹐气逆﹐咽酸水﹔亦有每晨吐淸酸水數口﹐日間無事者﹔亦有膈間常如酸折﹐皆飲食傷於中脘所致。生料平胃散加神曲﹑麥芽各一錢﹐或八味平胃散﹐有熱則咽醋丸。膈間停飲積久﹐必吐酸水﹐神術丸。酒癖停飲吐酸水﹐漧薑丸。風痰眩冒﹐頭痛惡心﹐吐酸水﹐半夏﹑南星﹑白附生爲末﹐滴水丸桐子大﹐以生面爲衣﹐陰漧。每服十丸至二十丸﹐姜湯送下。參萸丸﹐可治吞酸﹐亦可治自利。酸心﹐用檳榔四兩﹐陳皮二兩﹐末之。空心生蜜湯下方寸匕。

【嘔淸水】經云﹕太陰之復﹐嘔而密默﹐唾吐淸液﹐治以甘熱。是嘔水屬濕﹐一味蒼術丸主之。《金匱》方﹐心胸中有停痰宿水﹐自吐出水後﹐心胸間虛﹐气滿不能食﹐茯苓飲主之。能消痰气﹐令能食。又云﹕渴欲飲水﹐水入則吐者﹐名曰水逆﹐五苓散主之。

《千金方》治痰飲﹐水吐無時節者﹐其原因冷凍飲料過度﹐遂令脾胃气羸﹐不能消於飲食﹐飲食入胃則皆變成冷水﹐反吐不停者﹐赤石脂散主之。赤石脂搗篩服方寸匕﹐酒飲時稍加至三匕﹐服盡一斤﹐終身不吐痰水﹐又不下利。

【吐涎沫】《金匱》方﹐漧嘔吐逆﹐吐涎沫﹐半夏漧薑散主之。半夏﹑漧薑各等分﹐杵爲散﹐取方寸匕﹐漿水一升半﹐煎至七合﹐頓服之。漧嘔﹐吐涎沫﹐頭痛者﹐吳茱萸湯主之。

婦人吐涎沫﹐醫反下之﹐心下卽痞﹐當先治其吐涎沫﹐小靑龍湯主之﹔涎沫止﹐乃治痞﹐瀉心湯主之。

【嘔膿】仲景云﹕嘔家有癰膿﹐不可治嘔﹐膿盡自愈。《仁齋直指》以地黃丸湯主之。

【嘔虫】仲景以吐蛔爲胃中冷之故﹐則成蛔厥﹐宜理中湯加炒川椒五粒﹐檳榔半錢﹐吞烏梅丸。胃咳之狀﹐咳而嘔﹐嘔甚則長虫出﹐亦用烏梅丸。取胃三里。有嘔吐諸藥不止﹐別無他證﹐乃蛔在胸膈作嘔﹐見藥則動﹐動則不納藥﹐藥出而蛔不出﹐𨿽非吐蛔之比﹐亦宜用吐蛔藥﹐或於治嘔藥中入炒川椒十粒﹐蛔見椒則頭伏故也。

【診】形狀如新臥起。陽緊陰數﹐其人食已卽吐。陽浮而數﹐亦爲吐。﹝或浮大﹐皆陽偏勝陰不能配之也﹐爲格﹐主吐逆﹐無陰和之。﹞寸緊尺澀﹐其人胸滿不能食而吐。寸口脈數﹐其人則吐。寸口脈細而數﹐數則爲熱﹐細則爲寒﹐數爲嘔吐。《金匱》問數爲熱﹐當消穀引食﹐而反吐者﹐何也﹖曰以發其汗﹐令陽微﹐膈气虛脈乃數﹐數爲客熱﹐不能消穀﹐胃中虛冷故吐也。趺陽脈微而澀﹐﹝微則不利﹐澀則吐逆﹐谷不得入。﹞或浮而澀﹐﹝浮則虛﹐虛傷脾﹐脾傷則不磨﹐朝食暮吐名反胃。﹞寸口脈微而數﹐﹝微則血虛﹐血虛則胃中寒。﹞脈緊而澀者﹐難治。關上脈浮大﹐風在胃中﹐心下澹澹﹐食欲嘔。關上脈微浮﹐積熱在胃中﹐嘔吐蛔虫。

關上脈緊而滑者﹐蛔動。脈緊而滑者﹐吐逆。脈小弱而澀﹐胃反。浮而洪爲气。浮而匿爲積。沈而遲爲寒。趺陽脈浮﹐胃虛﹐嘔而不食﹐恐怖者難治﹐寬緩生。﹝寒气在上﹐陰气在下﹐二气並爭﹐但出不入。﹞先嘔卻渴﹐此爲欲解﹔先渴卻嘔﹐爲水停心下﹐屬飲。脈弱而嘔﹐小便復利﹐身有微熱﹐見厥者死。嘔吐大痛﹐色如靑菜葉者死。

第三冊諸嘔逆門

胃反

《金匱要略》云﹕發汗令陽微﹐膈气虛﹐脈乃數﹐數爲客熱﹐不能消穀﹐胃中虛冷﹐其气無餘﹐朝食暮吐﹐變爲胃反。又云﹕趺陽脈浮而澀﹐浮則爲虛﹐澀則傷脾﹐脾傷則不磨﹐朝食暮吐﹐暮食朝吐﹐宿食不化﹐名曰胃反。《傷寒論》太陽病﹐吐後汗出﹐不惡寒發熱﹐關脈細數﹐欲食冷食﹐朝食暮吐。注以晨食入胃﹐胃虛不能克化﹐至暮胃气行裏﹐與邪相搏﹐則食反出也。《巢氏病源》亦曰﹕榮衛俱虛﹐血气不足﹐停水積飲在胃脘﹐卽髒冷﹐髒冷則脾不磨﹐而宿食不化﹐其气逆而成反胃﹐則朝食暮吐﹐甚則食已卽吐。王太僕注《內經》亦曰﹕食不得入﹐是有火也﹔食入反出﹐是無火也。由是後世悉以胃虛爲寒﹐而惟用辛香大熱之劑以復其陽。𨿽有脈數﹐爲邪熱不殺谷者﹐亦用之。殊不思壯火散气﹐其大熱之藥﹐果能復气乎。丹溪謂膈噎反胃之病﹐得之七情六淫﹐遂有火熱炎上之化﹐多升少降﹐津液不布﹐積而爲痰爲飲﹐被劫時暫得快﹐七情飲食不節﹐其證復作﹐前藥再行﹐積成其熱﹐血液衰耗﹐胃脘漧槁﹐其槁在上﹐近咽之下﹐水飲可行﹐食物難入﹐入亦不多﹐名之曰噎。其槁在下﹐與胃爲近﹐食𨿽可入﹐難盡入胃﹐良久復出﹐名之曰膈﹐亦曰反胃。大便祕少若羊矢。然必外避六淫﹐內節七情﹐飲食自養﹐滋血生津﹐以潤腸胃﹐則金無畏火之炎﹐腎有生水之漸﹐气淸血和則脾气健運﹐而食消磨傳送行矣。此論膈噎之久病者也。然而亦有病未久﹐而食入卽反出之不已與膈噎形狀同者﹐何以言之﹖《內經》謂厥陰之復﹐嘔吐﹐飲食不入﹐入而復出﹐甚則入脾﹐食痺而吐。王注食痺者﹐食已心下痛﹐陰陰然不可忍也﹐吐出乃止﹐此胃气逆而不下行也。又胃脈散﹐當病食痺。又肺病傳之肝﹐曰肝痺﹐脇痛出食。與夫《金匱要略》復有肝中寒﹑心中風﹑厥陰之爲病﹐三者皆食入則吐﹐則必又從其病由之邪而治也。大抵反胃亦必如前條治吐﹐分气﹑積﹑寒三法可也。柰後世槪用調气之劑﹐制一方名十膈散﹐治十般膈气﹐今人守之爲良方﹐略古聖賢而勿論。夫治病之道﹐非中其邪﹐而病豈能愈乎。予試以昔嘗求邪而得驗者明之。一男子壯年﹐食後必吐出數口﹐卻不盡出﹐膈上時作聲﹐面色如平人﹐知其病不在脾胃而在膈間﹐問其得病之由﹐乃因大怒未止﹐輒喫麵﹐實時有此證。料之以怒甚則血菀於上﹐積在膈間﹐有礙气之升降﹐津液因聚爲痰爲飲﹐與气相搏而動﹐故作聲也。用二陳湯加香附﹑韭汁﹑萊菔子服二日﹐以瓜蒂散﹑酸漿吐之﹐再一日又吐﹐痰中見血一盞﹐次日復吐﹐見血一鐘﹐其病卽愈。一中年人中脘作痛﹐食已則吐﹐面紫霜色﹐兩關脈澀﹐知其血病也。問之乃云跌僕後中脘卽痛﹐投以生新推陳血劑﹐吐出停血碗許﹐則痛不作而食亦不出矣。

咽喉閉塞﹐胸膈膨滿﹐似屬气滯﹐暫宜香砂寬中丸﹐開導結散而已。然服耗气藥過多﹐中气不運而致者﹐當補气而使自運﹐補气運脾湯。李絳療反胃嘔吐無常﹐粥飲入口卽吐﹐困倦無力垂死者﹐以上黨人參三大兩﹐劈破﹐水一大升﹐煮取四合﹐熱頓服。大便燥結如羊矢﹐閉久不通﹐似屬血熱﹐止可淸熱潤養﹐小著湯丸﹐累累加之﹐關扃自透。﹝滋血潤腸湯﹐薑汁炙大黃﹐人參利膈丸﹐玄明粉少加甘艸。﹞然服通利藥過多﹐致血液耗竭而愈結者﹐當補血潤血而使自行。有因火逆衝上﹐食不得入﹐其脈洪大有力而數者﹐滋陰淸膈散﹐加枇杷葉二錢﹐蘆根一兩。或痰飲阻滯而脈結澀者﹐二陳湯入竹瀝﹑薑汁。痰多﹐食飲才下﹐便爲痰涎裹住不得下者﹐以來復丹控其痰涎﹐自制滌痰丸﹐半夏曲﹑枯礬﹑皂角火炙刮去皮弦子﹑玄明粉﹑白茯苓﹑枳殼各等分﹐霞天膏和丸。

有因脾胃陽火內衰﹐其脈沈微而遲者﹐以辛香之藥溫其气﹐卻宜丁沈透膈湯﹑五膈寬中散﹑嘉禾散之類﹐仍以益陰之藥佐之。瘀血在膈間﹐阻礙气道而成者居多﹐以代抵當丸作芥子大﹐取三錢﹐去枕仰臥﹐細細咽之﹐令其搜逐停積﹐至天明利下惡物﹐卻好將息自愈。五靈脂治淨爲細末﹐黃犬膽汁和丸﹐如龍眼大。每服一丸﹐好酒半盞溫服﹐不過三服效﹐亦行瘀血之劑也。亦有虫者﹐以秦川剪紅丸取之﹐此丸亦取瘀血。《本事方》芫花丸﹐治積聚停飲痰水生虫﹐久則成反胃及變爲胃癰。其說在《靈樞》及《巢氏病源》。有實積而無內熱者﹐古方濃朴丸﹑萬病紫菀丸﹐當如方服之﹐能取下虫物。治反胃﹐用新汲水一大碗﹐畱半碗﹐將半碗水內細細澆香油﹐鋪滿水面上﹐然後將益元散一貼﹐輕輕鋪滿香油面上﹐須臾自然沈水底﹐此卽陰陽升降之道也。用匙攪勻服﹐卻將所畱水半碗蕩藥碗漱口令淨﹐吐旣止﹐卻進末子涼膈散﹐通其大小便﹐未效再進一帖益元及涼膈卽效也。此方極驗。童便﹝降火﹞﹑竹瀝﹝行痰﹞﹑韭汁﹝行血﹞﹑人乳汁﹑牛乳汁﹝補虛潤燥﹞﹑蘆根汁﹝止嘔﹞﹑茅根汁﹝涼血﹞﹑薑汁﹝佐竹瀝行痰﹞﹑甘蔗汁﹝和胃﹞﹑驢尿﹝殺虫﹞﹑仍入燒酒﹑米醋﹑蜜各少許和勻﹐隔湯頓溫服。自制通腸丸﹐大黃﹝酒浸﹞﹑滑石﹝飛研﹞﹐各二兩﹐陳皮﹝去白﹞﹑濃朴﹝姜制﹞﹐各一兩半﹐人參﹑當歸﹑貫眾﹝去毛﹞﹑漧漆﹝炒煙盡﹞﹐各一兩﹐木香﹑檳榔各七錢半﹐三稜﹝煨﹞﹑蓬術﹝煨﹞﹑川芎﹑薄荷﹑玄明粉﹑雄黃﹑桃仁泥﹑甘艸各五錢﹐俱各另取細末﹐用竹瀝﹑童便﹑韭汁﹑人乳﹑驢尿﹑蘆根汁﹑茅根汁﹑甘蔗汁﹑燒酒﹑米醋﹑蜜各二杯﹐薑汁一杯﹐隔湯煮濃﹐和丸如芥子大。每服三錢﹐去枕仰臥﹐唾津咽下﹐通利止後服。服此丸及前諸汁後﹐得藥不反﹐切不可便與粥飯及諸飲食﹐每日用人參五錢﹐陳皮二錢﹐作湯細啜﹐以扶胃气﹐覺稍安﹐漸漸加人參﹐旬日半月間﹐方可小試陳倉米飲及糜粥。倉廩未固﹐不宜便貯米谷﹐常見卽食粥飯者﹐遂致不救。又有反胃﹐因叫呼極力﹐破損气喉﹐气喉破漏﹐气壅胃管﹐胃受气亦致反胃﹐法在不治﹐或用牛喉管焙燥服之。張子和十膈五噎浪分支派﹐病派之分﹐自巢氏始﹐病失其本﹐亦自巢氏始﹐何則﹖老子曰﹕少則得﹐多則惑。且俗謂噎食一癥﹐在《內經》原無多語﹐惟曰三陽結謂之膈。三陽者﹐大腸﹑小腸﹑膀胱也。結謂結熱也。小腸結熱則血脈燥﹐大腸結熱則後不圊﹐膀胱結熱則津液涸﹐三陽俱結則前後祕澀。下旣不通﹐必反上行﹐此所以噎食不下﹐縱下而復出也。謂胃爲水谷之海﹐日受其新﹐以易其陳﹐一日一便﹐乃常度也。今病噎者﹐三五七日不便﹐乖其度也。豈非三陽俱結於下﹐大腸枯涸﹐所食之物爲咽所拒﹐縱入太倉﹐還出喉嚨﹐此陽火不下推而上行也。經曰﹕少陽所至﹐爲嘔﹐湧溢食不下。又气厥論云﹕肝移寒於心﹐爲狂﹐膈中。注陽與寒相搏﹐故膈食而中不通﹐此膈熱與寒爲之也﹐非獨專於寒也。六節藏象云﹕人迎四盛以上爲格陽。王太僕云﹕陽盛之極﹐故膈拒而食不入。《正理論》云﹕格則吐逆﹐故膈亦當爲格﹐後世彊分爲五噎﹐後又別爲十膈五噎﹐其派旣多﹐其惑滋甚﹐人之溢食﹐初未必遽然也。初或傷酒食﹐或胃熱欲吐﹐或胃風欲吐﹐醫氏不察本原﹐火裏燒姜﹐湯中煮桂﹐丁香未已﹐豆蔻繼之﹐蓽茇未已﹐胡椒繼之。𨿽曰和胃﹐胃本不寒。𨿽曰補胃﹐胃本不虛。設如傷飲﹐止可逐飲。設如傷食﹐止可逐食。豈可言虛﹐便將熱補。素熱之人﹐三陽必結﹐三陽旣結﹐食必上潮。醫者猶云胃寒不納﹐燒鍼著艾﹐三陽轉結。分明一句﹐到了難從。不過抽薪退熱﹐最爲緊要。揚湯止沸﹐愈急愈增。歲月彌深﹐爲醫所誤。

人言可下﹐退陽養陰﹐張眼吐舌﹐恐傷元气﹐止在沖和。閉塞不通﹐腸宜通暢﹐是以腸鳴﹐腸旣不通﹐遂成噎病。或曰憂恚气結﹐亦可下乎。予曰憂恚盤礡﹐便同火郁﹐太倉公見此皆下﹐法廢以來﹐千年不復。今代劉河間治膈气噎食用承气三乙湯﹐獨超近代。今予不卹﹐姑示後人。用藥之時﹐更詳輕重。假如祕久﹐愼勿頓攻。

總得攻開﹐必慮後患。宜先潤養﹐小著湯丸﹐累累加之﹐關扃自透。其或咽噎﹐上阻痰涎﹐輕用苦酸﹐微微湧出。因而治下﹐藥勢易行﹐設或不行﹐蜜鹽下導﹐始終勾引﹐兩藥相通﹐結散陽消﹐飲食自下。莫將巴豆﹐耗卻天眞﹐液燥津枯﹐畱毒不去。人言此病﹐曾下奪之﹐從下奪來﹐轉虛轉痞。此爲巴豆﹐非大黃﹑牽牛之過也。

箕城一酒官﹐病嘔吐﹐逾年不愈﹐皆以胃寒治之﹐丁香﹑半夏﹑靑﹑陳﹑姜﹑附﹐種種燥熱﹐燒錐燎艾﹐莫知其數﹐或少愈﹐或復劇﹐且十年大便澀燥﹐小便赤黃﹐予視之曰﹐諸痿喘嘔﹐皆屬於上。王太僕云﹕上謂上焦也。火气炎上之气﹐謂皆熱甚而爲嘔。以四生丸下三十行﹐燥糞腸垢何啻如斗﹐其人昏困一二日﹐頻以冰水呷之﹐漸投涼乳酪﹑芝麻飲﹐時時咽之。數日後大啜飲食﹐精神气血如昔﹐繼生三子﹐至五十歲。

【診】寸口脈微而數﹐微則無气﹐無气則榮虛﹐榮虛則血不足﹐血不足則胸中冷。趺陽脈浮而澀﹐浮則爲虛﹐澀則傷脾﹐脾傷則不磨﹐朝食暮吐﹐暮食朝吐﹐完谷不化﹐名曰胃反。脈緊而澀﹐其病難治。脈弦者虛也﹐胃气無餘﹐朝食暮吐﹐變爲胃反﹐寒在於上﹐醫反下之﹐令脈反弦﹐故名曰虛。胃脈而散者﹐當病食痺。

﹝至眞要論云﹕食痺而吐。﹞腎脈微緩爲洞﹐洞者食不化﹐下嗌還出。沈緩而無力﹐或大而弱﹐爲气虛。數而無力﹐或澀小﹐爲血虛。數而有力爲熱。寸關沈﹐或伏﹑或大而滑數﹐是痰。寸關脈沈而澀﹐是气。反胃之脈﹐沈細散亂﹐不成條道﹐沈浮則有﹐中按則無﹐必死不治。更參面色﹐不欲黃白﹐亦不欲純白﹐皆惡候也。年髙病久﹐元气敗壞﹐手足寒冷﹐糞如羊矢﹐沫大出者﹐皆不治。

第三冊諸嘔逆門

噎

噎謂飲食入咽而阻礙不通﹐梗澀難下﹐有下者﹐有不得下者﹐有吐者﹐有不吐者﹐故別立門。血槁者﹐地黃﹑麥門冬﹑當歸煎膏﹐入韭汁﹑乳汁﹑童便﹑蘆根汁﹑桃仁泥﹐和勻﹐細細呷之。大便祕澀﹐加桃仁泥﹑玄明粉﹐或用人參散。有實積者﹐可暫用濃朴丸﹐亦可用昆布丸。食物下咽﹐屈曲自膈而下﹐梗澀作微痛﹐多是瘀血﹐用前膏子藥潤補之後﹐以代抵當丸行之。有生薑汁煎方﹐用生薑汁﹑白蜜﹑牛酥各五兩﹐人參去蘆末﹐百合末各二兩﹐內銅鍋中﹐慢火煎如膏﹐不拘時候含一匙﹐如半棗大﹐津咽﹔或煎人參湯﹐調下一茶匙亦得﹐此虛而燥者宜之。手巾布裹舂杵頭糠﹐時時拭齒﹐治卒噎。刮舂米杵頭細糠吞之﹐或煎湯呷﹐或煉蜜丸﹐含咽津亦得。

杵頭糠﹑人參末﹑石蓮絞肉﹑柿霜﹑玄明粉等分﹐舐喫。枇杷葉拭去毛炙﹐陳皮去白各一兩﹐生薑半兩﹐水煎分溫三服。噎病﹐喉中如有肉塊﹐食不下﹐用昆布二兩﹐洗去咸水﹐小麥二合﹐水三大盞煎﹐候小麥爛熟去滓﹐每服不拘時﹐喫一小盞﹐仍揀取昆布﹐不住含三兩片咽津極效。噎病聲不出﹐竹皮飲。東垣曰﹕堵塞咽喉﹐陽气不得出者﹐曰塞。陰气不得下降者﹐曰噎。夫噎塞迎逆於咽喉胸膈之間﹐令諸經不行﹐則口開目瞪气欲絕﹐當先用辛甘气味俱陽之藥﹐引胃气以治其本﹐加堵塞之藥﹐以瀉其標也。寒月陰气大助陰邪於外﹐於正藥內加吳茱萸﹐大熱大辛苦之味﹐以瀉陰寒之气。暑月陽盛﹐則於正藥中加靑皮﹑陳皮﹑益智﹑黃柏﹐散寒气泄陰火之上逆﹑或以消痞丸合滋腎丸。滋腎丸者﹐黃柏﹑知母﹑微加肉桂﹐三味是也。或更加黃連別作丸。二藥七八十丸﹐空心約宿食消盡服之﹐待少時以美食壓之﹐不令胃中停畱也。以上諸法﹐悉於補中益气湯加減之。

膈咽不通﹐並四時換气用藥法《黃帝鍼經》云﹕胃病者﹐腹脹﹐胃脘當心而痛﹐上肢兩脇﹐膈咽不通﹐飲食不下﹐取三里。夫咽者﹐咽物之門戶也。膈者﹐上焦心肺之分野。不通者﹐升降之气上不得下交通。又云﹕淸气在下﹐則生餐泄﹐泄黃如糜﹐米谷不化者是也。濁气在上則生脹﹐腹中脹滿﹐不得大便﹐或大便難﹐先結後溏皆是也。濁气在上﹐當降而不降者﹐乃腎肝吸入之陰气不得下﹐而反在上也。胃气逆上﹐或爲嘔﹐或爲吐﹐或爲噦者﹐是陰火之邪上衝﹐而吸入之气不得﹐入故食不下也。此皆气沖之火﹐逆胃之脈反上而作者也。淸气在下則生餐泄者﹐胃气未病之日﹐當上行心肺而經營也﹐因飲食失節﹐勞役形體﹐心火乘於土位﹐胃气弱而下陷入陰中﹐故米谷入而不得升﹐反降而爲餐泄也。膈咽之間﹐交通之气﹐不得表裏者﹐皆衝脈上行逆气所作也。蓋胃病者﹐上肢兩脇﹐膈咽不通﹐飲食不下﹐取三里者是也。《鍼經》云﹕淸濁相干﹐亂於胸中﹐是爲大﹐者惑也。气不交通﹐最爲急證﹐不急去之﹐諸變生矣。聖人治此有要法﹐陽气不足﹐陰气有餘﹐先補其陽﹐後瀉其陰﹐是先令陽气升發在陽分﹐而後瀉陰也。春夏之月﹐陽气在經﹐當益其經脈﹐去其血絡。秋冬陽气降伏﹐當先治其臟腑。若有噎有塞﹐塞者﹐五臟之所生﹐陰也﹐血也。噎者﹐六腑之所生﹐陽也﹐气也。二者皆由陰中伏陽而作也。今立四時用藥並治法於後。冬三月﹐陰气在外﹐陽气五內﹐當外助陽气﹐不得發汗﹐內消陰火﹐勿令泄瀉﹐此閉髒周密之大要也。盛冬乃水旺之時﹐水旺則金旺﹐子能令母實﹐肺者腎之母﹐皮毛之陽﹐元本虛弱﹐更以冬月助其令﹐故病者善嚏﹐鼻流淸涕﹐寒甚則出濁涕﹐嚏不止﹐比常人尢大惡風寒﹐小便數而欠﹐或上飲下便﹐色淸而多﹐大便不調﹐夜惡無寐﹐甚則爲痰咳﹐爲嘔﹐爲噦﹐爲吐﹐爲唾白沫﹐以至口開目瞪﹐气不交通欲絕者﹐吳茱萸丸主之。夏三月大暑﹐陽气在外﹐陰气在內﹐以此病而值此時﹐是天助正气而銼其邪气﹐不治而自愈矣。然亦有當愈不愈者﹐蓋陰气極盛﹐正气不能伸故耳。且如膈咽不通﹐咽中如梗﹐甚者前證俱作﹐治法當從時﹐用利膈丸瀉肺火﹐以黃補中湯送下。如兩足痿厥﹐行步怯﹐欹側欲倒﹐臂如折﹐及作痛而無力﹐或气短气促而喘﹐或不足以息﹐以黃﹑人參﹑甘艸﹑白術﹑蒼術﹑澤瀉﹑豬苓﹑茯苓﹑橘皮等作湯﹐送下滋腎丸一百五十丸。六七月之間﹐濕熱之令大行﹐气短不能言者﹐加五味子﹑麥門冬。如心下痞﹐膨悶食不下﹐以上件白術﹑蒼術等湯﹐送下消痞丸五七十丸﹐更當審而用之。

【診】寸口脈浮大﹐醫反下之﹐此爲大逆﹐浮卽無血﹐大卽爲寒﹐寒气相搏﹐卽爲腸鳴﹐醫不知而反與飲水﹐令汗大出﹐水得寒气﹐冷必相搏﹐其人卽噎。寸口脈緊而芤﹐緊則爲寒﹐芤則爲虛﹐虛寒相搏﹐脈爲陰結而遲﹐其人則噎。

第三冊諸嘔逆門

吐利

成無己云﹕若止嘔吐而利﹐經謂之吐利是也。上吐下利﹐躁擾煩亂﹐乃謂之霍亂。其與但稱吐利者有異也。蓋暴於旦夕者爲霍亂﹐可數日久者爲吐利。《綱目》以霍亂與傷寒吐利合爲一門﹐今仍分爲二﹐而以徐而日久者入此門。《脈經》云﹕心乘肝必吐利。《內經》云﹕厥陰所至﹐爲嘔泄。又云﹕木太過曰發生﹐發生之紀﹐上徵則气逆﹐其病吐利﹐是風木之爲吐利者也。又雲﹕水太過曰流衍﹐流衍之紀﹐其動漂泄沃湧﹐是寒水之爲吐利者也。﹝漂泄謂瀉利﹐沃湧爲吐沫也。﹞《金匱》云﹕漧嘔而利者﹐黃芩加半夏﹑生薑湯主之。黃芩湯亦主之。海藏雲﹕上吐下瀉不止﹐當渴而反不渴﹐脈微細而弱者﹐理中湯主之。丹溪云﹕泄瀉或嘔吐﹐生薑汁湯調六一散服。潔古云﹕有痰而泄利不止﹐甚則嘔而欲吐﹐利下而不能食﹐由風痰羈絆脾胃之間﹐水煮金花丸主之。

第三冊諸嘔逆門

霍亂

陳無擇曰﹕霍亂者﹐心腹卒痛﹐嘔吐下利﹐憎寒壯熱﹐頭痛眩暈﹐先心痛則先吐﹐先腹痛則先利﹐心腹俱痛﹐吐利並作﹐甚則轉筋入腹則斃。蓋陰陽反戾﹐淸濁相干﹐陽气暴升﹐陰气頓墜﹐陰陽痞膈﹐上下奔迫﹐宜詳別三因以調之。外因﹐傷風則惡風有汗﹐傷寒則惡寒無汗﹐冒濕則重著﹐傷暑則煩熱。內因﹐九气所致﹐郁聚痰涎﹐痞膈不通﹐遂致滿悶﹐隨其勝復﹐必作吐利。或飽食膾炙﹐恣餐乳酪﹑冰脯﹑寒漿﹑旨酒﹐胃旣脹﹐脾臟停凝﹐必因郁發﹐遂成吐利﹐當從不內外因也。

或問霍亂病﹐亦復有他論者乎﹐曰嘗考之《內經》﹐有太陰所至﹐爲中滿霍亂吐下。

有土郁之發﹐民病嘔吐霍亂注下。﹝上濕土霍亂﹐卽仲景五苓散﹑理中丸之類。﹞有歲土不及﹐風乃大行﹐民病霍亂餐泄。﹝上土虛風勝霍亂﹐卽羅謙甫桂苓白術散之類。﹞有熱至則身熱霍亂吐下。﹝上熱霍亂﹐卽《活人書》香薷散之類。﹞《靈樞》有足太陰之別﹐名曰公孫﹐去本節後一寸﹐別走陽明﹔其別者﹐入絡腸胃。厥气上逆則霍亂﹐實則腸中切痛﹐虛則蠱脹﹐取之所別。有淸气在陰﹐濁气在陽﹐營气順脈﹐衛气逆行﹐淸濁相干﹐亂於腸胃﹐則爲霍亂。取之足太陰﹑陽明﹐不下﹐取之三里。巢氏因此一條﹐乃云霍亂者﹐由陰陽淸濁二气相干﹐亂於腸胃間﹐因遇飲食而變﹐發則心腹絞痛。挾風而實者﹐身發熱﹐頭痛體疼。虛者但心腹痛而已。亦有因飲酒食肉腥膾﹐生冷過度﹐居處不節﹐或露臥濕地﹐或當風取涼﹐風冷之气歸於三焦﹐傳於脾胃﹐水谷不化﹐皆成霍亂。自巢氏之說行﹐後世守之以爲法﹐無復知《內經》諸條者矣。至劉河間乃云吐下霍亂﹐三焦爲水谷傳化之道路﹐熱气甚則傳化失常﹐而吐瀉霍亂﹐火性躁動故也。世俗止謂是停食者誤也。轉筋者﹐亦是脾胃土衰﹐肝木自甚﹐熱气燥爍於筋﹐則筋攣而痛﹐亦非寒也。

張戴人則以風濕三气合而爲邪。蓋脾濕土爲風木所克﹐郁則熱乃發﹐發則心火炎上故嘔吐﹐嘔吐者也。脾濕下注故注泄﹐注泄者濕也。風急甚故筋轉﹐轉筋者風也。可謂善推病情者乎。王海藏亦謂風濕熱外至﹐生冷物內加﹐內外合病者﹐此條殆似之矣。凡治病當從《內經》隨宜施治﹐安可執一端而已哉。然則此病當以何爲要﹐曰脾胃之濕爲本﹐諸邪感動者爲病之由。然其間脾胃有虛有實﹐邪有陰陽相干之孰甚﹐皆宜消息處治。至若《明理論》謂傷寒吐利者﹐由邪气所傷。霍亂吐利者﹐由飲食所傷。其有兼傷寒之邪﹐內外不和者﹐加之頭痛發熱而吐利者﹐是霍亂傷寒也。原仲景之意﹐豈必在飲食始爲是病﹐彼於寒邪傳入中焦﹐胃气因之不和﹐陰陽痞膈者﹐安得不有以致之乎。不然﹐何以用理中﹑四逆等湯治之。此疾多生夏秋之交﹐縱寒月有之﹐亦多由伏暑而然﹐病之將作﹐必先腹中痛﹐吐瀉之後﹐甚則轉筋﹐此兼風也。手足厥冷﹐气少唇靑﹐此兼寒也。身熱煩渴﹐气粗口燥﹐此兼暑也。

四肢重著﹐骨節煩疼﹐此兼濕也。傷風﹑傷寒﹐當於傷寒吐利門中求之。若風暑合病﹐宜石膏理中湯。暑濕相搏﹐宜二香散。夏月中暑霍亂﹐上吐下利﹐心腹撮痛﹐大渴煩躁﹐四肢逆冷﹐汗自出﹐兩腳轉筋﹐宜香薷飲﹐井底沈極冷﹐頓服之。桂苓白術湯亦妙。羅謙甫治蒙古人﹐因食酒肉﹑飲潼乳﹐得吐瀉霍亂癥﹐脈沈數按之無力﹐所傷之物已出矣。卽以新汲水半碗調桂苓白術散﹐徐徐服之﹐稍得安靜﹐又於墻陰掘地約二尺許﹐入新汲水攪之澄淸﹐名曰地漿﹐用淸一杯再調服之﹐漸漸气和﹐吐瀉遂止。翼日微煩渴﹐卻以錢氏白術散﹐時時服之良愈。或問用地漿者何也﹖曰坤爲地﹐地屬陰土﹐平曰靜順﹐感至陰之气﹐又於墻陰貯新汲水﹐取重陰之气也。

陰中之陰能泄陽中之陽﹐霍亂癥由暑熱內傷而得之﹐故痺論云﹕陰气者﹐靜則神髒﹐躁則消亡。又加暑熱﹐七神迷亂﹐非至陰之气何由息乎。又治提學侍其公七十九歲﹐中暑霍亂吐瀉﹐昏冒不知人﹐脈七八至洪大無力﹐頭熱如火﹐足寒如冰﹐半身不遂﹐牙關緊急﹐此年髙气弱﹐不任暑气﹐陽不維陰則瀉﹐陰不維陽則吐﹐陰陽不相維則旣吐且瀉矣。前人見寒多以理中湯﹐熱多以五苓散﹐作定法冶之。今暑气極盛﹐陽明得時之際﹐況因動而得之﹐中暑明矣。非甘辛大寒之劑不能泄其暑熱﹐墜浮焰之火而安神明也。遂以甘露散甘辛大寒瀉熱補气加茯苓以分陰陽﹐冰水調灌之﹐漸省人事﹐諸癥悉去後﹐愼言語﹐節飲食三日﹐以參術調中湯以意增減服之﹐理其正气﹐逾旬方平復。戴氏云﹕人於夏月多食瓜果及飲冷乘風﹐以致食畱不化﹐因食成痞﹐隔絕上下﹐遂成霍亂。六和湯倍藿香煎熟﹐調蘇合香丸。濕霍亂﹐除濕湯﹑訶子散。七情鬱結﹐五臟六腑互相刑克﹐陰陽不和﹐吐利交作﹐七气湯。霍亂轉筋﹐吐瀉不止﹐頭目昏眩﹐須臾不救者﹐吳茱萸湯。霍亂吐利轉筋﹐四肢逆冷﹐須臾不救﹐急以茱萸食鹽湯。霍亂多寒﹐肉冷脈絕﹐宜通脈四逆湯。有宜吐者﹐𨿽已自吐利﹐還用吐以提其气﹐用二陳湯探吐﹐或樟木煎湯亦可吐﹐或白礬湯亦可吐。《三因》吐法﹐用極咸鹽湯三升﹐熱飲一升﹐刺口令吐﹐宿食便盡﹐不吐更服﹐吐訖仍飲﹐三吐乃止﹐此法勝他法遠矣。俗人鄙而不用﹐坐觀其斃﹐哀哉。吐後隨證調理﹐亦有可下者。《保命集》云﹕夫傷寒霍亂者﹐其本在於陽明胃經也。胃者水谷之海﹐主稟四時﹐皆以胃气爲本﹐與脾臟爲表裏﹐皆主中焦之气﹐腐熟水谷。脾胃相通﹐濕熱相合﹐中焦气滯﹐或因寒飲﹐或因飲水﹐或傷水毒﹐或感濕气﹐冷熱不調﹐水火相干﹐陰陽相搏﹐上下相離﹐榮衛不能相維﹐故轉筋攣痛﹐經絡亂行﹐暴熱吐瀉。

中焦﹑胃气所主也。有從標而得之者﹐有從本而得之者﹐有從標本而得之者。六經之變﹐治各不同﹐察其色脈﹐知犯何經﹐隨經標本各施其冶﹐此治霍亂之法也。如頭痛發熱﹐邪自風寒而來﹐中焦爲熱相半之分﹐邪稍髙者居陽分﹐則爲熱﹐熱多飲水者﹐五苓散以散之。如邪稍下者居陰分﹐則爲寒﹐寒多不飲水者﹐理中丸以溫之。

如吐利後﹐有表者解之﹐汗出厥者溫之。如旣吐且利﹐小便利﹐大汗出﹐內外熱者﹐亦溫之。如吐下後汗出﹐厥逆不解﹐脈欲絕者﹐四逆等湯治之。傷寒吐瀉轉筋﹐身熱脈長﹐陽明本病也。宜和中平胃散﹑建中湯﹐或四君子湯。脈浮自汗者﹐四君子加桂五錢主之。脈浮無汗者﹐四君子加麻黃五錢主之。傷寒吐瀉轉筋﹑脇下痛﹐脈弦者﹐木克土也﹐故痛甚。平胃散加木瓜五錢﹐亦可治宜建中加柴胡﹑木瓜湯。傷寒吐瀉後﹐大小便不通﹐胃中實痛者﹐四君子加大黃一兩主之。傷寒吐瀉轉筋﹐腹中痛﹐體重﹐脈沈而細者﹐宜四君子加芍藥髙良姜湯。傷寒吐瀉﹐四肢拘急﹐脈沈而遲﹐此少陰霍亂也。宜四君子加姜附濃朴湯。厥陰霍亂﹐必四肢逆冷﹐脈微緩﹐宜建中加附子當歸湯。戴復庵云﹕霍亂之病﹐揮霍變亂﹐起於倉卒﹐與中惡相似﹐但有吐利爲異耳。其證胸痞腹﹐气不升降﹐甚則手足厥逆﹐冷汗自出﹐或吐而不瀉﹐或瀉而不吐﹐或吐瀉兼作﹐或吐瀉不透﹐宜蘇合香丸以通其痞塞﹐繼進藿香正气散加木香半錢﹐仍以蘇合香丸調吞來復丹。若果瀉已甚﹐則不可用來復丹﹐瀉而不吐﹐胸膈痞滿﹐先以陰陽湯﹐或濃鹽湯頓服﹐以導其吐。已吐未吐﹐並藿香正气散﹐間進蘇合香丸。吐而不瀉﹐心腹痛﹐頻欲登圊﹐苦於不通﹐藿香正气散加枳殼一錢﹐多下來復丹。欲捷則用生枳殼。若更不能作效﹐逼迫已甚﹐其勢不容不用神保丸﹐但神保𨿽能通利﹐亦入大腸而後有功。若隔於上而不能下﹐轉服轉祕﹐須用來復丹研末湯調﹐吞下養正丹百粒﹐庶可引前藥到下。吐瀉兼作﹐心腹纏擾未安者﹐藿香正气散加官桂﹑木香各半錢﹐不愈則投四順湯。吐利不止﹐元气耗散﹐病勢危篤﹐或水粒不入﹐或口渴喜冷﹐或惡寒戰掉﹐手足逆冷﹐或發熱煩躁欲去衣被﹐此蓋內虛陰盛﹐卻不可以其喜冷欲去衣被爲熱﹐宜理中湯﹐甚則附子理中湯﹐不效則四逆湯﹐並宜放十分冷服。霍亂已透﹐而余吐余瀉未止﹐腹有餘痛﹐宜一味報秋豆葉煎服﹐幹者尢佳。霍亂並諸吐瀉後﹐胸膈髙起﹐痞塞欲絕﹐理中湯加枳實半錢﹐茯苓半錢﹐名枳實理中湯。吐瀉已愈﹐而力怯精神未復者﹐十補散。

【轉筋】陳氏云﹕轉筋者﹐以陽明養宗筋﹐屬胃與大腸。今暴吐下津液頓亡﹐外感四气﹐內傷七情﹐飲食甜膩﹐攻閉諸脈﹐枯削於筋﹐宗筋失養﹐必致攣縮。甚則舌捲囊縮者﹐難治也。

劉宗濃云﹕冷熱不調﹐陰陽相搏﹐故轉筋攣痛﹐甚者徧體轉筋﹐此實陰陽之气反戾﹐風寒乘之﹐筋失血气所榮﹐而爲攣縮急痛也。又河間論轉筋皆屬火。丹溪謂屬血熱。

二公之論轉筋﹐非因於霍亂者也。其不因霍亂而轉筋者﹐誠如二公之言。亦有血虛筋失所養﹐則轉而急痛不能舒也。若夫霍亂而轉筋﹐則陳氏﹑劉氏備矣。亦有榮血中素有火熱﹐卒然霍亂而風寒外束﹐榮中之熱內郁﹐而其勢猖狂﹐則筋亦爲之轉動也。

大抵霍亂見此癥﹐甚者多不可救﹐宜急治之﹐木瓜煮汁飲之。香薷煮汁飲之。燒梔子二十枚﹐研末熟水調下。﹝熱者宜之。﹞理中湯去術﹐加生附子一枚。或理中湯加凍膠銼炒一錢﹐或以造曲蓼汁暖熱浸﹐或用濃鹽湯浸﹐仍令其縶縛腿脛﹐若筋入腹及通身轉筋者﹐不可治。﹝寒者宜之。﹞《直指》木瓜湯。皂角末一小豆許﹐入鼻中取嚏。蓼花一把﹐去兩頭﹐以水二升半﹐煮一升半﹐頓服之。灸承山二十七壯﹐神效。

【煩渴】陳氏云﹕陰陽反戾﹐淸濁相干﹐水與谷並﹐小便閉澀﹐旣走津液﹐腎必枯燥﹐引飲自救﹐煩渴必矣。止渴湯主之。霍亂煩渴﹐以增損縮脾飲主之﹐能解伏熱﹐消暑毒﹐止吐利。霍亂之後﹐服熱藥太多﹐煩躁作渴﹐尢宜服之。霍亂吐瀉後﹐煩渴飲水﹐宜茯苓澤瀉湯。霍亂已愈﹐煩熱多渴﹐小便不利﹐宜小麥門冬湯。霍亂後﹐惡心懶食﹐口漧多渴﹐宜白術散。霍亂後﹐利不止﹐冷汗出﹐腹脇脹﹐宜烏梅散。霍亂後﹐下利無度﹐腹中痛﹐宜黃連丸。霍亂後﹐下利見血﹐宜止血湯﹐赤石脂湯。潔古老人云﹕霍亂轉筋﹐吐瀉不止﹐病在中焦﹐陰陽交而不和﹐發爲疼痛。此病最急﹐不可與分毫粥飲﹐穀气入胃則必死矣。《保命集》云﹕凡霍亂愼勿與粟米粥湯﹐入胃卽死。如吐瀉已多﹐欲住之後﹐宜以稀粥漸漸補養﹐以遲爲妙。

【診】霍亂﹐徧身轉筋﹐肚痛﹐四肢厥冷欲絕者﹐其脈洪大易治。脈微囊縮舌捲不治。霍亂之後﹐陽气已脫﹐或遺尿而不知﹐或气少而不語﹐或膏汗如珠﹐或大躁欲入水﹐或四肢不收﹐皆不可治也。

【幹霍亂】忽然心腹脹滿攪痛﹐欲吐不吐﹐欲瀉不瀉﹐燥亂憒憒無柰﹐俗名攪腸沙者是也。

此由脾土郁極而不得發﹐以致火熱內擾﹐陰陽不交﹐或表气發爲自汗﹐或裏气不通而作腹痛。然膈上爲近陽也﹐膈下爲近陰也。若欲陰陽之气行﹐必先自近從上開之﹐陽气得通﹐則先下之陽也。若欲陰陽之气行﹐必死於其火也。曰方論皆謂脾胃有宿食﹐與冷气相搏﹐子何言爲火耶﹖曰神志昏冒﹐煩躁悶亂﹐非諸躁狂越之爲屬火者乎。不急治卽死﹐非暴病暴死之屬火者乎。但處治不可過於攻﹐攻之過則脾愈虛﹐亦不可過於熱﹐熱之過則內火愈熾﹐不可過於寒﹐寒之過則火必與捍格﹐須反佐以治。然後郁可升﹐食可出﹐而火可散矣。古方有用鹽熬﹐調以童便﹐非獨用其降陰之不通﹐陰旣不通﹐其血亦不行﹐兼用行血藥也。此誠良法﹐足可爲處方者比類矣。

丹溪云﹕吐提其气﹐最是良法﹐吐中兼有發散之義。有用解散者﹐不用涼藥﹐但二陳湯加川芎﹑蒼術﹑防風﹑白芷。戴復庵法﹕先以濃鹽湯頓服﹐次調蘇合香丸﹐吞下來復丹﹐仍進藿香正气散加木香﹑枳殼各半錢。濃朴湯﹑活命散﹑冬葵子湯。刺委中穴﹐並十指頭出血亦好。

【妊娠霍亂】若先吐或腹痛吐利﹐是因於熱也。若頭痛體疼發熱﹐是挾風邪也。

若風折皮膚﹐則气不宣通﹐而風熱上衝爲頭痛。若風入腸胃﹐則泄利嘔吐﹐甚則手足逆冷﹐此陽气暴竭﹐謂之四逆。妊娠患多致損胎也。薛氏曰﹕若因內傷飲食﹐外感風寒﹐用藿香正气散。若因飲食停滯﹐用平胃散。果脾胃頓傷﹐陽气虛寒﹐手足厥冷﹐須用溫補之劑﹐治當詳審﹐毋使動胎也。人參散﹑人參白術散﹑縮脾飲﹑木瓜煎﹑竹茹湯﹑四君子湯﹑理中丸﹑香薷飲。

【產後霍亂】陳氏云﹕因臟腑虛損﹐飲食不消﹐觸冒風冷所致。若熱而飲水者﹐五苓散。寒而不飲水者﹐理中丸。虛冷者加附子﹐來復丹尢妙。予謂宜參之於《保命集》治法。

第三冊諸嘔逆門

關格

關者不得小便﹐格者吐逆﹐上下俱病者也。格則吐逆。九竅﹑五臟﹑陰極自地而升﹐是行陽道﹐乃東方之气﹐金石之變﹐上壅是也。極則陽道不行﹐反閉於上﹐故令人吐逆﹐是地之气不能上行也。逆而下降﹐反行陰道﹐故气塡塞而不入﹐則气口之脈大四倍於人迎﹐此淸气反行濁道也﹐故曰格。關則不便。下竅﹑六腑﹑陽極自天而降﹐是行陰道﹐乃西方之气﹐膏粱之物﹐下泄是也。極則陰道不行﹐反閉於下﹐故不得小便﹐是天之气不得下通也。逆而上行﹐反行陽道﹐故血脈凝滯而不通﹐則人迎之脈大四倍幹气口﹐此濁气反行淸道也﹐故曰關。或問關格之病因何如﹖曰《內經》以臟腑陰陽之病﹐診見於外者﹐則在人迎气口﹐謂人迎一盛病在少陽﹐二盛病在太陽﹐三盛病在陽明﹐四盛以上爲格陽。寸口一盛病在厥陰﹐二盛病在少陰﹐三盛病在太陰﹐四盛以上爲關陰。人迎與寸口俱盛﹐四倍以上爲關格。關格之脈贏﹐不能極於天地之精气則死矣。注謂格者陽盛之極﹐故格拒而食不得入也。關者陰盛之極﹐故關閉而溲不通也。《靈樞》亦嘗三言之﹐其二者﹐皆如《內經》之論人迎气口之盛分經脈也。但更謂盛者是足經﹐盛而躁者是手經。至人迎四盛﹐且大且數﹐名曰溢陽﹐溢陽爲外格。手太陰脈口四盛﹐且大且數﹐名曰溢陰﹐溢陰爲內關。內關不通﹐死不治。人迎與太陰脈口俱盛四倍以上﹐命曰關格﹐關格者與之短期。而人迎與脈口俱盛三倍以上﹐命曰陰陽俱溢﹐如是不開﹐則血脈閉塞﹐气無所行﹐流淫於中﹐五臟內傷矣。凡刺之道﹐從所分人迎一盛﹑三盛﹑五盛瀉其陽﹐補其所合之陰﹐二瀉一補﹔寸口亦然﹐分瀉其陰﹐補其所合之陽﹐二補一瀉﹐皆以上气和乃止。其一言邪在腑則陽脈不和﹐陽脈不和則气畱之﹐气畱之則陽气盛矣。陽气太盛則陰不利﹐陰脈不利則血畱之﹐血畱之則陰气盛矣。陰气太盛則陽气不能榮也﹐故曰關。陽气太盛則陰气不能榮也﹐故曰格。陰陽俱盛不得相榮也﹐故曰關格。關格者﹐不得盡期而死也。由此而觀﹐前之論人迎寸口者﹐爲人迎主外﹐气口主內﹐故分三陰三陽﹐气之多寡﹐定一盛二盛三盛而言也。若此之不言人迎寸口者﹐殆亦有謂焉。何則﹖此因論脈度及之﹐而以手足十二經周行上下者﹐是大經隧﹐然一陰一陽經相爲臟腑之表裏者﹐卽有支橫之路﹐通其內外﹐臟腑陰陽之气與之相榮﹐故在兩手寸關尺六部以爲診法。浮則爲腑﹐沈則爲髒者﹐於陰陽之盛﹐豈盡從其部而見耶﹐故不復言人迎气口耳﹐及張仲景之言關格者﹐則可見矣。如謂寸口脈浮而大﹐浮爲虛﹐大爲實﹐在尺爲關﹐在寸爲格﹐關則不得小便﹐格則吐逆。又謂心脈洪大而長﹐是心之本脈也。上微頭小者﹐則汗出﹐下微本大者﹐則爲關格不通﹐不得尿。頭無汗者可治﹐有汗者死。又云﹕趺陽脈伏而澀﹐伏則吐逆﹐水谷不化﹐澀則食不得入﹐名曰關格。蓋胃者水谷之海﹐營之居也。營者營衛之根源﹐營之機不動﹐則衛气不布﹐衛气不布則脈伏﹐伏則谷不化而吐逆﹐榮气不行則脈澀﹐澀則食不入﹐如是皆爲外格﹐未見內關之病﹐亦通言爲關格矣。注乃又以澀脈爲脾病﹐且脾者陰髒也。脾病則陰盛﹐陰盛當爲內關﹐豈以外格其飲食不入耶。蓋關格之名義﹐格者拒捍其外﹐入者不得內。關者閉塞其內﹐出者不得泄。豈不明且盡乎。後世妄以小便不通爲格﹐大便不通爲關﹐泛指在下陰陽二竅者爲言﹐及乎陰陽之大法者﹐不復窮已﹐抑非獨此也。復有以陰陽格絕之證﹐通爲關格之病者﹐是非錯亂﹐有可嘆焉。

夫隔絕之證﹐具於《內經》者﹐有曰隔則閉絕﹐上下不通者﹐暴憂之病也。注云﹕憂愁則气閉塞不行﹐血脈斷絕﹐故大小便不得通。有曰病久則傳化之行上下不並﹐良醫勿爲。又有三陽結謂之隔。注云﹕小腸膀胱熱結也﹐小腸熱結則血脈燥﹐膀胱熱結則津液涸﹐故隔塞而不便。又謂三陽積則九竅皆塞。又謂陽蓄積病死而陽气當隔﹐隔者當瀉﹐不亟正治﹐粗乃敗之。原此數條﹐其與關格果何如耶。丹溪書云﹕必用吐﹐提其气之橫格﹐不必在出痰也。又云﹕有痰二陳湯吐之﹐吐中便有降。

中气不運者﹐補气藥中升降﹐此蓋竊其治小便之法塡於條下﹐蹈世俗之獘而不悟﹐悲夫。又考之王氏《脈經》﹐從八十一難謂﹕有太過﹐有不及﹐有陰陽相乘﹐有覆有溢﹐有關有格。然關之前者﹐陽之動也﹐脈當見九分而浮﹐過者﹑法曰太過﹐減者﹑法曰不及。遂上魚爲溢﹐爲外關內格﹐此陰乘之脈也。關以後者﹐陰之動也﹐脈當見一寸而沈﹐過者﹑法曰太過﹐減者﹑法曰不及。遂入尺爲覆﹐爲內關外格﹐此陽乘之脈也。故覆溢是其眞髒之脈﹐人不病自死。大抵亦人迎气口之互見者也。云岐子云﹕陰陽易位﹐病名關格。胸膈上陽气常在﹐則熱爲主病。身半以下﹐陰气常在﹐則寒爲主病。寒反在胸中﹐舌上白胎﹐而水漿不下﹐故曰格﹐格則吐逆。熱在丹田﹐小便不通﹐故曰關﹐關則不得小便。胸中有寒﹐以熱藥治之。丹田有熱﹐以寒藥治之。若胸中寒熱兼有﹐以主客之法治之﹐治主當緩﹐治客當急。柏子仁湯﹑人參散﹑旣濟丸﹑檳榔益气湯﹑木通二陳湯﹑導气淸利湯﹑加味麻仁丸﹑皂角散。孫尙藥治奉職趙令儀女﹐忽吐逆﹐大小便不通﹐煩亂﹐四肢漸冷﹐無脈﹐凡一日半﹐與大承气湯一劑﹐至夜半﹐漸得大便通﹐脈漸和﹐翼日乃安。

第三冊諸嘔逆門

呃逆

呃逆﹐卽《內經》所謂噦也。或曰成無己﹑許學士固以穢爲呃逆﹐然東垣﹑海藏又以噦爲漧嘔﹐陳無擇又以噦名咳逆﹐諸論不同﹐今子獨取成﹑許二家之說﹐何也﹖曰噦義具在《內經》﹐顧諸家不察耳。按《靈樞》雜病篇末云﹕噦以艸刺鼻﹐嚏﹐嚏而已﹔無息而疾迎引之立已﹔大驚之亦可已。詳此經文三法﹐正乃治呃逆之法。

按呃逆用紙撚刺鼻便嚏﹐嚏則呃逆立止﹔或閉口鼻气使之無息﹐亦立已﹔或作冤盜賊大驚駭之﹐亦已。此予所以取成﹑許二家之論噦爲呃逆﹐爲得經旨也。若以噦爲漧嘔﹐設使漧嘔之人﹐或使之嚏﹐或使之無息﹐或使之大驚﹐其漧嘔能立已乎﹐噦非干嘔也明矣。若以噦名咳逆﹐按《內經》生气通天論曰﹕秋傷於濕﹐上逆而咳。陰陽應象論曰﹕秋傷於濕﹐冬生咳嗽。以此論之﹐則咳逆爲咳嗽無疑﹐以春夏冬三時比例自見。孫眞人《千金》曰﹕咳逆者嗽也﹐本自明白﹐後人不知何以將咳逆誤作呃逆﹐失之遠矣。趙以徳曰﹕成無己云噦者俗謂之咳逆﹐呃呃然有聲﹐然引咳逆是噦非也。《內經》以噦與咳逆爲兩證﹐噦是胃病﹐咳逆是肺病﹐謂胃气逆爲噦。注云﹕胃爲水谷之海﹐腎與爲關﹐關閉不利﹐則气逆而上﹐胃以包容水谷﹐性喜受寒寒谷相搏﹐故爲噦也。又謂陽明之復﹐咳噦。太陽之復﹐嘔出淸水及爲噦噫。少陰之復﹐噦噫。《靈樞》亦謂谷入於胃﹐胃气上注於肺﹐今有故寒气與新穀气俱還入於胃﹐新故相亂﹐眞邪相攻﹐气並相逆﹐復出於胃故爲噦﹐補手太陰瀉足少陰。張仲景言噦者﹐皆在陽明證中﹐謂濕家下之太早則噦﹐而陽明病不能食﹐攻其熱必噦﹐皆因下後胃气虛而噦者也。至有風熱內壅﹐气不能通﹐有潮熱﹐時時噦者﹐與小柴胡湯和解之。噦而腹滿﹐視前後知何部不利﹐利之者﹐此皆可治之證。至若病極譫語﹐甚者至噦﹐又不尿腹滿加噦者﹐皆不治。丹溪先生亦嘗謂呃逆﹑气逆也﹐气自臍下直衝﹐上出於口﹐而作聲之名也。《內經》謂諸逆衝上﹐皆屬於火。東垣謂是陰火上衝﹐而吸之气不得入﹐胃脈反逆﹐由陰中伏陽而作也﹐從四時用藥法治。古方悉以胃弱言之﹐而不及火﹐且以丁香﹑柿蒂﹑竹茹﹑陳皮等劑治之﹐未審孰爲降火﹐孰爲補虛。人之陰气﹐根據胃爲養﹐胃土傷損則木气侮之﹐此土敗木賊也。陰爲火所乘﹐不得內守﹐木挾相火乘之﹐故直衝淸道而上﹐言胃弱者﹑陰弱也﹐虛之甚也。

病患見此﹐似爲危證。然亦有實者﹐不可不知。嗟乎﹗聖人之言胃气逆爲噦者﹐非由一因而逆﹐緣王太僕用《靈樞》之意﹐竟作腎寒逆上之病注之﹐由是後代方論﹐或用熱劑治寒﹐或用辛溫散气。安知脾與胃﹐一陰一陽也﹐二者不和亦逆。腎肝在下﹐相淩亦逆﹐且腎之逆﹐未可便謂之寒也。左腎主水﹐性本潤下﹐烏能自逆﹐必右腎相火炎上﹐挾其衝逆﹐須觀所挾多寡﹐分正治反治以療之。肝木之風﹐從少陽相火沖克者﹐亦必治火﹐皆當如先生所言者以治。若別有其故而噦者﹐又必如仲景法﹐隨其攸利而治之。劉宗濃曰﹕呃逆一證﹐有虛有實﹐有火有痰﹐有水气﹐不可專作寒論。蓋傷寒發汗吐下之後﹐與瀉利日久﹐及大病後﹑婦人產後有此者﹐皆脾胃气血大虛之故也。若平人食入太速而气噎﹐或飲水喜笑錯喉而气搶﹐或因痰水停隔心中﹐或因暴怒气逆痰厥﹐或傷寒熱病失下而有此者﹐則皆屬實也。夫水性潤下﹐火性炎上﹐今其气自下衝上﹐非火而何。大抵治法﹐虛則補之﹐虛中須分寒熱﹐如因汗吐下後﹐誤服寒涼過多﹐當以溫補之。如脾胃陰虛﹐火逆上衝﹐當以平補之。

挾熱者﹐涼而補之。若夫實者﹐如傷寒失下﹐地道不通﹐因而呃逆﹐當以寒下之。

如痰飲停蓄﹐或暴怒气逆痰厥﹐此等必形气俱實﹐別無惡候﹐皆隨其邪之所在﹐湧之泄之﹐淸之利之也。胃傷陰虛﹐木挾相火直衝淸道而上者﹐宜參術湯下大補陰丸。

吐利後胃虛寒者﹐理中湯加附子﹑丁香﹑柿蒂。吐利後胃虛熱者﹐橘皮竹茹湯。《三因方》云﹕凡吐利後多作噦﹐此由胃中虛﹑膈上熱故噦﹐或至八九聲相連於气不回﹐至於驚人者﹐若傷寒久病得此甚惡﹐《內》所謂壞病者是也。丹溪治趙立道年近五十﹐質弱多怒﹐暑月因饑後大怒﹐得滯下病﹐口渴﹐自以冷水調生蜜飲之﹐痢漸緩﹐五七日後﹐診脈稍大不數﹐遂令止蜜水﹐渴時且以參術湯調益元散與之﹐痢亦漸收。

七八日後覺倦甚發呃﹐知其因下久而陰虛也。令守前藥﹐然利尙未止﹐又以煉蜜與之﹐眾皆尢藥之未當﹐欲用姜附﹐曰補藥無速效﹐附子非補陰者﹐服之必死。眾曰冷水飲多﹐得無寒乎。曰炎暑如此﹐飲涼非寒﹐勿多疑﹐待以日數﹐藥力到當自止﹐又四日而呃止﹐滯下亦安。又治陳擇仁年近七十﹐素濃味﹐有久嗽病﹐新秋患滯下﹐食大減﹐至五七日後呃作﹐脈皆大豁﹐眾以爲難。丹溪曰﹕形瘦者尙可爲﹐以參術湯下大補丸﹐七日而安。婁全善治其兄九月得滯下﹐每夜五十餘行﹐嘔逆食不下﹐五六日後加呃逆﹐與丁香一粒噙之立止﹐但少時又至﹐遂用黃連瀉心湯加竹茹飲之﹐呃𨿽少止﹐滯下未安。若此者十餘日﹐遂空心用禦米殼些少澀其滑﹐日間用參﹑術﹑陳皮之類補其虛。自服禦米殼之後﹐呃聲漸輕﹐滯下亦收而安。﹝以上吐利後補虛例。﹞仲景云﹕噦而腹滿﹐視其前後﹐知何部不利﹐利之卽愈。大腸結燥﹐脈沈數者﹐調胃承气湯。大便不通﹐噦數譫語﹐小承气湯。丹溪治超越陳氏二十餘歲﹐因飽後奔走數里患噦﹐但食物則連噦百餘聲﹐半日不止﹐飲酒與湯則不作﹐至晚發熱﹐脈澀數﹐以血入气中治之﹐用桃仁承气湯加紅花煎服﹐下污血數次﹐卽減﹐再用木香和中丸加丁香服之﹐十日而愈。﹝右下例﹐有實積者宜之。﹞又治一女子﹐年逾笄﹐性躁味濃﹐炎月因大怒而呃作﹐作則舉身跳動﹐脈不可診﹐神昏不知人﹐問之乃知暴病。視其形气俱實﹐遂以人參蘆二兩煎湯﹐飲一碗﹐大吐頑痰數碗﹐大汗昏睡一日而安。人參入手太陰﹐補陰中之陽者也。蘆則反是﹐大瀉太陰之陽。女子暴怒气上﹐肝主怒﹐肺主气﹐經曰怒則气逆﹐因怒逆肝木﹐乘火侮肺﹐故呃大作而神昏。參蘆善吐﹐痰盡則气降而火衰﹐金气復位﹐胃气得和而解。﹝上宣例﹐痰郁者宜乏。﹞《三因》云﹕噦而心下堅痞眩悸者﹐膈間有痰水所爲﹐虛不禁吐者﹐宜二陳湯﹑導痰湯加薑汁﹑竹瀝。亦有污血而噦者﹐丹溪治超越陳氏用桃仁承气湯是也。虛不禁下者﹐於蓄血門求輕劑用之。仲景云﹕噦逆者﹐陳皮竹茹湯主之。又云﹕漧嘔噦﹐若手足厥者﹐陳皮湯主之。

《本事方》用枳殼五錢﹐木香二錢半﹐細末﹐每服一錢﹐白湯調下。孫兆方用陳皮二兩去白﹐水煎通口服﹐或加枳殼一兩﹐此皆破气之劑﹐气逆者宜之。惟陳皮竹茹湯﹐气逆而虛者宜之。水寒相搏者﹐小靑龍湯。寒甚加附子尖炒。潔古柿錢散《寶鑑》丁香柿蒂散﹐羌活附子湯﹐皆熱劑﹐惟寒呃宜之。戴復庵以熱呃﹐惟傷寒有之。其他病發呃者﹐皆屬寒﹐用半夏一兩﹐生薑一兩半﹐水一碗。煎半碗熱服。或用丁香十粒﹐柿蒂十个切碎﹐白水一盞半煎。或理中湯加枳殼﹑茯苓各半錢﹐半夏一錢﹐不效更加丁香十粒。亦有無病偶然致呃﹐此緣气逆而生﹐重者或經一二日﹐宜小半夏茯苓湯加枳實半夏湯﹐或煎湯泡蘿卜子研取汁﹐調木香調气散﹐乘熱服﹐逆气用之最佳。

若胃中寒甚﹐呃逆不已﹐或復加以嘔吐﹐輕劑不能取效﹐宜丁香煮散﹐及以附子粳米湯﹐增炒川椒﹑丁香﹐每服各二三十粒。治呃逆﹐於臍下關元灸七壯﹐立愈﹐累驗。又方﹐男左女右﹐乳下黑盡處一韭葉許﹐灸三壯﹐甚者二七壯。

【診】心脈小甚爲噦。肺脈散者不治。噦聲頻密相連者爲實﹐可治。若半時噦一聲者爲虛﹐難治﹐多死在旦夕。

【產後呃逆】此惡候也。急灸期門三壯﹐神效。屈乳頭向下盡處是穴﹐乳小者﹐乳下一指爲率。男左女右﹐與乳正直下一指陷中動脈處是穴﹐炷如小豆大﹐穴眞病立止。丁香散﹑羌活散﹐桂心五錢﹐薑汁三合﹐水煎服。參附湯。﹝上皆熱劑。﹞幹柿一个切碎﹐以水一盞﹐煎六分熱呷。﹝內有熱﹐不禁熱劑者可用。﹞

第三冊諸嘔逆門

噫气

《內經》所謂噫﹐卽今所謂噯气也。宣明五气論﹐以心爲噫。痺論﹐以心痺者﹐脈不通﹐煩則心下鼓﹐暴上气而喘﹐嗌漧善噫。至眞大要論﹐以太陽司天﹐少陰之復﹐皆爲噦噫。四時刺逆從論﹐刺中心一日死﹐其動爲噫。陰陽別論﹐二陽一陰發病﹐主驚駭背痛﹐善噫善欠﹐名曰風厥。脈解﹐太陰所謂上走心爲噫者﹐陰盛而上走於陽明﹐陽明絡屬心﹐故曰上走心爲噫也。此乃噫從心出者也。厥陰在泉﹐腹脹善噫﹐得後與气﹐則快然如衰。玉版論﹐太陰終者﹐善噫。《靈樞》云﹕足太陰是動病﹐腹脹善噫。又云﹕寒气客於胃﹐厥逆從下上散﹐復出於胃﹐故爲噫。仲景謂上焦受中焦气未和不能消﹐是故能噫。﹝衛出上焦。﹞又云﹕上焦不歸者﹐噫而酢酸。﹝不歸﹐不至也。上焦之气不至其部﹐則物不能傳化﹐故噫而吞酸。﹞由是觀之﹐噫者是火土之气郁而不得發﹐故噫而出。王注解心爲噫之義﹐象火炎上﹐煙隨焰出。如痰閉膈間﹐中气不得伸而噯者﹐亦土气內郁也。仲景云﹕痞而噫﹐旋復代赭湯主之。《本事方》心下蓄積﹐痞悶或作痛﹐多噫敗卵气﹐枳殼散主之。丹溪云﹕胃中有實火﹐膈上有稠痰﹐故成噯气。用二陳湯加香附﹑梔子仁﹑黃連﹑蘇子﹑前胡﹑靑黛﹑栝蔞﹐或丸或湯服之。

【診】寸口脈弱而緩﹐弱者陽气不足﹐緩者胃气有餘﹐噫而吞酸﹐食卒不下﹐气塡於膈上。寸脈緊﹐寒之實也。寒在上焦﹐胸中必滿而噫。趺陽脈微而澀﹐微無胃气﹐澀卽傷脾﹐寒在膈而反下之﹐寒積不消﹐胃微脾傷﹐穀气不行﹐食已自噫。

寒在胸膈﹐上虛下實﹐穀气不通﹐爲閉塞之病。趺陽脈微澀﹐及寸脈緊而噫者﹐皆屬寒。太陰終者﹐腹脹閉﹐噫气嘔逆。

第三冊諸嘔逆門

諸逆衝上

逆气﹐五臟皆有。一曰心﹑小腸。經云﹕諸逆衝上﹐皆屬於火。又云﹕少腹控睪﹐引腰脊﹐上衝心﹐邪在小腸﹐取之肓原以散之﹐刺太陽以予之﹐取厥陰以下之﹐取巨虛﹑下廉以去之﹐按其所過之經以調之是也。二曰胃。經云﹕胃爲气逆是也。

胃逆有嘔有吐有噦﹐故刺嘔吐取中脘﹑三里也。刺噦取乳下黑根盡處﹐及臍下三寸﹐皆大驗也。治各見本門。三曰肺﹑大腸。經云﹕肺苦气上逆﹐急食苦以泄之。又云﹕腹中常鳴﹐气上衝胸﹐喘不能久立﹐邪在大腸﹐刺肓之原﹐巨虛﹑下廉是也。其肺逆曰咳喘﹐取天突﹑人迎泄之也。治亦各有門。四曰肝。經云﹕肝气逆則耳聾不聰﹐腫﹐取血是也。五曰腎。卽奔豚气逆﹑香港腳衝心之類是也。治亦各有門。六曰腎。

經云﹕督脈別絡生病﹐從少腹上衝心而痛﹐不得前後﹐爲衝疝是也。

運气厥逆有三﹕一曰風火。經云﹕少陽司天﹐火气下臨﹐風行於地﹐厥逆﹐膈不通是也。二曰寒。經雲﹕水郁之發﹐善厥逆是也。三曰濕。經云﹕太陰司天﹐濕气下臨﹐厥逆是也。

經云﹕逆气象陽。凡气逆必見象陽證﹐面赤脈洪﹐當以法降其逆乃愈。若以气象陽盛而用寒藥攻之﹐則不救矣。气上衝心咽不得息﹐治法見傷寒厥陰病條。東垣云﹕如秋冬之月﹐胃脈四道﹐爲衝脈所逆﹐並脇下少陽脈二道而反上行﹐病名曰厥逆。經曰﹕逆气上行﹐滿脈去形﹐七神昏絕﹐離去其形而死矣。其癥气上衝咽不得息﹐喘息有聲不得臥﹐於調中益气加吳茱萸半錢或一錢﹐觀厥气多少用之。如夏月有此癥﹐爲大熱也。蓋此癥隨四時爲寒熱溫涼﹐宜以酒黃連﹑酒黃柏﹑酒知母各等分﹐爲細末﹐熟湯爲丸﹐如桐子大。每服二百丸﹐空心白湯下﹐仍多飲湯﹐服畢少時﹐便以美飲食壓之﹐使不得胃中停畱﹐直至下焦﹐以瀉衝脈之邪也。戴復庵云﹕虛炎之證﹐陰陽不升降﹐下虛上盛﹐气促喘息﹐宜蘇子降气湯去前胡﹐下黑錫丹或養正丹﹐气急甚而不能眠臥者﹐沈附湯或正元散﹐或四柱散去木香用沈香﹐並以鹽煎﹐下黑錫丹﹐或靈砂丹﹑三炒丹﹐不效則以前藥下朱砂丹。﹝此多用香燥剛熱之劑﹐若陰虛內熱者﹐誤用立殆﹐醫者審之。﹞

第三冊諸血門

諸見血證

東垣云﹕衄血出於肺﹐以犀角﹑升麻﹑梔子﹑黃芩﹑芍藥﹑生地﹑紫參﹑丹參﹑阿膠之類主之。咯唾血者出於腎﹐以天門冬﹑麥門冬﹑貝母﹑知母﹑桔梗﹑百部﹑黃柏﹑遠志﹑熟地黃之類主之。如有寒者﹐漧薑﹑肉桂之類主之。痰涎血者出於脾﹐葛根﹑黃﹑黃連﹑芍藥﹑甘艸﹑當歸﹑沈香之類主之。嘔血出於胃﹐實者犀角地黃湯主之。虛者小建中湯加黃連主之。

海藏雲﹕胸中聚集之殘火﹐腹裏積久之太陰﹐上下隔絕﹐脈絡部分﹐陰陽不通﹐用苦熱以定於中﹐使辛熱以行於外﹐升以甘溫﹐降以辛潤﹐化嚴肅爲春溫﹐變凜冽爲和气﹐汗而愈也。然餘毒土苴猶有存者﹐周身陽和尙未泰然﹐胸中微躁而思涼飲﹐因食冷物服涼劑﹐陽气復消﹐余陰再作﹐脈退而小﹐弦細而遲﹐激而爲衄血﹐唾血者有之﹐心肺受邪也。下而爲便血﹑溺血者有之﹐腎肝受邪也。三焦出血﹐色紫不鮮﹐此重沓寒濕化毒﹐凝泣水穀道路﹐浸漬而成。若見血證﹐不詳本源﹐便用涼折﹐變乃生矣。陽證溢出鮮血。陰證下如豚肝。

上而血者﹐黃桂枝湯﹐白芍當歸湯。中而血者﹐當歸建中湯﹐增損胃風湯。

下而血者﹐芎歸術附湯﹐桂附六合湯。若三血證在行陽二十五度見﹐黃四君子湯主之。若三血證在行陰二十五度見﹐當歸四逆加吳茱萸主之。

吐血﹑衄血﹑便血﹐其人陰虛陽走﹐其脈沈而散﹐其外證虛寒無熱候﹐宜烏金丸﹑散止之﹐法宜上用散﹐下用丸﹐次以木香理中湯和大七气湯﹐入川芎煎﹐調蘇合香丸溫之。《仁齋直指》云﹕血遇熱則宣流﹐故止血多用涼藥。然亦有气虛挾寒﹐陰陽不相爲守﹐榮气虛散﹐血亦錯行﹐所謂陽虛陰必走是耳。外證必有虛冷之狀﹐法當溫中﹐使血自歸於經絡﹐可用理中湯加南木香﹐或《局方》七气湯加川芎﹐或甘艸漧薑湯﹐其效甚著。又有飲食傷胃﹐或胃虛不能傳化﹐其气逆上﹐亦令吐衄﹐木香理中湯﹐甘艸漧薑湯。出血諸證﹐每以胃藥收功﹐木香理中湯﹐或參苓白術散二分﹐枳殼散一分﹐夾和﹐米湯乘熱調下﹐或眞方四君子湯﹐夾和小烏沈湯﹐米湯調下﹐以上並用姜棗略煎亦得﹐上藥不惟養胃﹐蓋以調气輩與之並行。若夫桔梗枳殼湯﹐夾和二陳湯﹐姜棗同煎﹐入蘇合香丸少許佐之﹐又調气之上藥也。

經云﹕歲火太過﹐炎暑流行﹐肺金受邪﹐民病血溢血泄。又云﹕少陽之復﹐火气內發﹐血溢血泄。是火气能使人失血者也。而又云﹕太陽司天﹐寒淫所勝﹐血變於中﹐民病嘔血血泄﹐鼽衄善悲。又云﹕太陽在泉﹐寒淫所勝﹐民病血見。是寒气能使人失血也。又云﹕太陰在泉﹐濕淫所勝﹐民病血見。是濕气能使人失血也。又云﹕少陰司天之政﹐水火寒熱持於气交﹐熱病生於上﹐冷病生於下﹐寒熱淩犯而爭於中﹐民病血溢血泄。是寒熱淩犯能使人失血也。太陰司天之政﹐初之气﹐風濕相薄﹐民病血溢。是風濕相薄血溢也。又云﹕歲金太過﹐燥气流行﹐病反側咳逆﹐甚而血溢。是燥气亦能使血溢也。然則六气皆能使人失血﹐何獨火乎。

《攖寧生卮言》云﹕古人言諸見血非寒證﹐皆以血爲熱迫﹐遂至妄行﹐然皆復有所挾也。或挾風﹐或挾濕﹐或挾气﹐又有因藥石而發者﹐其本皆熱。上中下治﹐各有所宜。在上則梔子﹑黃芩﹑黃連﹑芍藥﹑犀角﹑蒲黃﹐而濟以生地黃﹑牡丹皮之類。胃血﹐古人有胃風湯﹐正是以陽明火邪爲風所扇﹐而血爲之動﹐中間有桂﹐取其能伐木也。若蒼術﹑地楡﹑白芍藥之類﹐而濟以火劑。大腸血﹐以手陽明火邪﹐爲風爲濕也。治以火劑﹑風劑﹐風能勝濕也。如黃連﹑黃芩﹑芍藥﹑柏皮﹑荊芥﹑防風﹑羌活之類﹐兼用雞冠花﹐則又述類之義也。驚而動血者﹐屬心。怒而動血者﹐屬肝。憂而動血者﹐屬肺。思而動血者﹐屬脾。勞而動血者﹐屬腎。血溢﹑血泄﹑諸蓄妄證﹐其始也﹐予率以桃仁﹑大黃行血破瘀之劑折其銳气﹐而後區別治之。𨿽往往獲中﹐然猶不得其所以然也。後來四明遇故人蘇伊芳舉﹐間論諸家之術﹐伊芳舉曰吾鄕有善醫者﹐每治失血蓄妄﹐必先以快藥下之。或問失血復下﹐虛何以當﹖則曰血旣妄行﹐迷失故道﹐不去蓄利瘀﹐則以妄爲常﹐曷以禦之﹐且去者自去﹐生者自生﹐何虛之有。予聞之愕然曰名言也。昔者之疑﹐今釋然矣。

婦人之於血也﹐經水蓄而爲胞胎﹐則蓄者自蓄﹐生者自生﹐及其產育爲惡露﹐則去者自去﹐生者自生﹐其而爲乳﹐則無復下﹐滿而爲月矣。失血爲血家妄逆﹐產婦爲婦人常事﹐其去其生則一也。失血家須用下劑破血﹐蓋施之於蓄妄之初﹐亡血虛家不可下﹐蓋戒之於亡失之後。

【九竅出血】南天竺飲主之。或用血餘灰﹐自發爲佳﹐無卽父子一气者﹐次則男胎發﹐又次則亂髮﹐皂角水淨洗﹐曬漧燒灰爲末﹐每二錢以茅艸根﹑車前艸煎湯調下。荊葉搗取汁﹐酒和服。刺薊一握絞汁﹐酒半盞和服。如無生者﹐搗幹者爲末﹐冷水調三錢。

【血從毛孔出】名曰肌衄﹐用人中白不拘多少﹐刮在新瓦上﹐用火逼幹﹐研令極細﹐每服二錢﹐入麝香少許﹐溫酒調下。外以男胎發燒灰KT之。未效﹐以郁金末水調﹐鵝翎掃之卽止。《九靈山房集》云﹕湖心寺僧履師﹐偶搔中疥﹐忽自出血﹐汨汨如湧泉﹐竟日不止﹐瘍醫治療弗效。邀呂元膺往視時﹐已困極無气可語﹐及持其脈﹐惟尺脈如蛛絲﹐他部皆無﹐卽告之曰﹐夫脈血气之先也﹐今血妄溢﹐故榮气暴衰﹐然兩尺尙可按﹐惟當益榮以瀉其陰火﹐乃作四神湯加荊芥穗﹑防風﹐不間晨夜並進﹐明日脈漸出﹐更服十全大補湯一劑遂痊。

凡九竅出血皆可用﹕墻頭苔蘚可以塞。車前艸汁可以滴。火燒蓮房用水調。鍋底黑煤可以喫。石橊花片可以塞。生萊菔汁可以滴。火燒龍骨可以吹。水煎茅花可以喫。《玉機微義》曰﹕經云﹐榮者﹑水谷之精也﹐和調五臟﹐灑陳於六腑﹐乃能入於脈也。源源而來﹐生化於脾﹐總統於心﹐髒受於肝﹐宣布於肺﹐施泄於腎﹐灌漑一身。目得之而能視﹐耳得之而能聽﹐手得之而能攝﹐掌得之而能握﹐足得之而能步﹐髒得之而能液﹐腑得之而能气﹐是以出入升降濡潤宣通者﹐由此使然也。注之於脈﹐少則澀﹐充則實。常以飲食日滋﹐故能陽生陰長﹐取汁變化而赤爲血也。

生化旺則諸經恃此而長養﹐衰耗竭則百脈由此而空虛﹐可不謹養哉。故曰血者神气也﹐得之則存﹐失之則亡。是知血盛則形盛﹐血弱則形衰﹐神靜則陰生﹐形役則陽亢。陽盛則陰必衰﹐又何言陽旺而生陰血也﹐蓋謂血气之常﹐陰從乎陽﹐隨气營運於內﹐苟無陰以羈束﹐則气何以樹立﹐故其致病也易﹐調治也難﹐以其比陽常虧而又損之﹐則陽易亢陰易乏之論﹐可以見矣。諸經有云﹕陽道實﹐陰道虛﹐陰道常乏。

陽常有餘﹐陰常不足。婦人之生也﹐年至十四經行﹐四十九而經斷﹐可見陰血之難成易虧如此。陰气一傷﹐所變立至﹐妄行於上則吐衄﹐衰涸於外則虛勞﹐妄反於下則便紅﹐積熱膀胱則癃閉溺血﹐滲透腸間則爲腸風﹐陰虛陽搏則爲崩中﹐濕蒸熱瘀則爲滯下﹐熱極腐化則爲膿血。火極似水﹐血色紫黑。熱勝於陰﹐發爲瘡瘍﹐濕滯於血則爲痛癢﹐癮疹皮膚則爲冷痺。蓄之在上則人喜忘﹐蓄之在下則人喜狂。墮恐跌僕則瘀惡內凝。若分部位﹐身半以上同天之陽﹐身半以下同地之陰。此特舉其所顯之證者。治血必血屬之藥﹐欲求血藥﹐其四物之謂乎。河間謂隨證輔佐﹐謂之六合湯者﹐詳言之矣。予故陳其气味﹐專司之要﹐不可不察。夫川芎血中气藥也﹐通肝經﹐性味辛散﹐能行血滯於气也。地黃血中血藥也﹐通腎經﹐性味甘寒﹐能生眞陰之虛也。當歸分三治﹐血中主藥也﹐通肝經﹐性味辛溫﹐全用能活血﹐各歸其經也。芍藥陰分藥也﹐通脾經﹐性味酸寒﹐能和血﹐治虛腹痛也。若求陰藥之屬﹐必於此而取則焉。《脾胃論》有云﹕若善治者﹐隨證損益﹐摘其一二味之所宜爲主治可也。

此特論血病而求血藥之屬者也。若气虛血弱﹐又當如長沙血虛以人參補之﹐陽旺則生陰血也。若四物者﹐獨能主血分受傷﹐爲气不虛也。輔佐之屬﹐若桃仁﹑紅花﹑蘇木﹑血竭﹑牡丹皮者﹐血滯所宜。蒲黃﹑阿膠﹑地楡﹑百艸霜﹑棕櫚灰者﹐血崩所宜。乳香﹑沒藥﹑五靈脂﹑淩霄花者﹐血痛所宜。蓯蓉﹑瑣陽﹑牛膝﹑枸杞子﹑益母艸﹑夏枯艸﹑敗龜板者﹐血虛所宜。乳酪血液之物﹐血燥所宜。漧薑﹑肉桂﹐血寒所宜。生地黃﹑苦參﹐血熱所宜。特取其正治大略耳。人能觸類而長﹐可以應無窮之變矣。

【診】脫血而脈實者難治。病若吐血復鼽衄﹐脈當沈細﹐反浮大而牢者死。吐血衄血﹐脈滑﹑弱小者生﹐實大者死。汗出若衄﹐其脈滑小者生﹐大躁者死。嘔血胸滿引痛﹐脈小而疾者逆也。脈至而搏﹐血衄身熱者死。吐血﹐咳逆上气﹐其脈數而有熱﹐不得臥者死。諸見血﹐身熱脈大者難治﹐難治者﹐邪勝也。身涼脈靜者易治﹐易治者﹐正气復也。衄血者﹐若但頭汗出﹐身無汗﹐及汗出不至足者死。血溢上行﹐或唾﹑或嘔﹑或吐﹐皆凶也。若變而下行爲惡利者順也。血上行爲逆﹐其治難﹐下行爲順﹐其治易。故仲景云﹕蓄血證下血者﹐當自愈。若無病之人﹐忽然下利者﹐其病進也。今病血證上行而復下行惡利者﹐其邪欲去﹐是知吉也。

第三冊諸血門

鼻衄出血

《三因方》云﹕衄者﹐因傷風寒暑濕﹐流傳經絡﹐湧泄於淸气道中而致者﹐皆外所因。積怒傷肝﹐積憂傷肺﹐煩思傷脾﹐失志傷腎﹐暴喜傷心﹐皆能動血﹐隨气上溢而致者﹐屬內所因。飲酒過多﹐啖炙爆辛熱﹐或墜墮車馬傷損致者﹐皆非內非外因也。鼻通於腦﹐血上溢於腦﹐所以從鼻而出。宜茅花湯調止衄散﹐時進折二泔﹐仍令其以麻油滴入鼻﹐或以萊菔汁滴入亦可。茅花﹑白芍藥對半尢穩。糯米炒微黃爲末﹐新水下二錢。亂髮燒灰存性﹐細研﹐水服方寸匕﹐並吹鼻中。萱艸根搗汁﹐每一盞入生薑汁半盞相和﹐時時細呷。竹蛀屑﹐水飲調。百藥煎﹐半燒半生﹐水酒調服。白芨末﹐新汲水調下神效。治鼻衄久不止﹐或素有熱而暴作者﹐諸藥不效﹐神法以大白紙一張﹐作十數揲﹐於冷水內浸濕﹐置頂中﹐以熱熨斗熨之﹐至一重或二重紙幹立止。又方﹐用綫紮中指中節﹐如左鼻孔出血紮左指﹐右鼻孔出血紮右指﹐兩鼻孔齊出﹐則左右俱紮之。血衄不愈﹐以三稜鍼於气街穴出血﹐更用五味子十粒﹐麥門冬﹑當歸﹑黃﹑生地﹑人參各一錢﹐水煎﹐空心熱服。六脈細弦而澀﹐按之空虛﹐其色必白而夭不澤者﹐脫血也。此大寒證﹐以辛溫補血養血﹐以甘溫﹑甘熱滑潤之劑佐之卽愈﹐理中湯﹐小建中湯。六脈俱大﹐按之空虛﹐心動面赤﹐善驚上熱﹐乃手少陰心脈也﹐此气盛多而亡血。以甘寒鎭墜之劑﹐大瀉其气以墜气浮﹐以甘辛溫微苦﹐峻補其血﹐三黃補血湯。實熱衄血﹐先服朱砂﹑蛤粉﹐次服木香﹑黃連。大便結者下之﹐用大黃﹑芒硝﹑甘艸﹑生地。溏者﹐梔子﹑黃芩﹑黃連﹑犀角地黃湯﹐可選用之。有頭風自衄﹐頭風才發則衄不止﹐宜芎附飲﹐間進一字散。

下虛上盛而衄﹐不宜過用涼劑﹐宜四物湯加參﹑﹑麥門﹑五味﹐磨沈香下養正丹﹐八味地黃丸。傷濕而衄﹐腎著湯加川芎﹐名除濕湯。伏暑而衄﹐茅花湯調五苓散。

上膈極熱而衄﹐金沸艸散去麻黃﹑半夏﹑加茅花如荊芥數﹐或用黃芩芍藥湯加茅花一撮。虛者茯苓補心湯﹐生料雞蘇散。飲酒過多而衄﹐茅花湯加漧葛﹑雞矩子﹐或理中湯去漧薑﹐用漧葛加茅花。而衄不止﹐蘇合香丸一丸﹐或以小烏沈湯一錢﹐白湯調下。或煎濃紫蘇湯﹐獨調小烏沈湯﹐或添入黑神散一錢﹐鹽湯調下亦得。仍驀然以水其面﹐使驚則血止。非特而衄﹐凡五竅出血皆治。曾病衄﹐後血因舊路﹐一月或三四衄﹐又有洗面而衄﹐日以爲常﹐此卽水不通借路之意﹐並宜止衄散﹐茅花煎湯調下。或四物湯加石菖蒲﹑阿膠﹑蒲黃各半錢﹐煎熟﹐調火石膏末一匙頭許﹐兼進養正丹。前諸證服藥不效﹐大衄不止者﹐養正丹多服﹐仍佐以蘇子降气湯﹐使血隨气下。衄後頭暈﹐四物湯﹑十全大補湯。有先因衄血﹐衄止而變生諸證﹐或寒熱間作﹐或喘急無寐﹐病狀不一﹐漸成勞憊﹐當於虛損諸證詳之。

第三冊諸血門

舌衄

舌上忽出血如綫﹐用槐花炒研末摻之﹐麥門冬煎湯調妙香散。香薷汁﹐服一升﹐日三。發灰二錢﹐米醋調服﹐且敷血出處。文蛤散﹐治熱壅舌上出血如泉。五倍子﹑白膠香﹑牡蠣粉等分爲末﹐每用少許摻患處。或燒熱鐵烙孔上。

第三冊諸血門

齒衄

血從齒縫中﹑或齒齦中出﹐謂之齒衄﹐亦曰牙宣。有風壅﹐有腎虛。風壅者﹐消風散內服外擦。﹝外用加鹽。﹞腎虛者﹐以腎主骨﹐牙者骨之餘﹐火乘水虛而上炎﹐服涼藥而愈甚﹐宜鹽湯下安腎丸﹐間黑錫丹﹐仍用靑鹽炒香附黑色爲末擦之。亦有胃熱牙疼而齦間出血﹐以至崩落﹐口臭不可近人者﹐內服淸胃散﹑甘露飲﹐外用大黃﹑﹝米泔浸令軟﹞生地黃﹝大者薄切。﹞二味﹐旋切﹐各用一二片合定﹐貼所患牙上﹐一夜卽愈﹐忌說話。嘗治三人不咳唾而血見口中﹐從齒縫舌下來者﹐每用益腎水瀉相火治之﹐不旬日愈。《醫旨緒餘》云﹕有侄女十歲﹐因毀齒動搖﹑以薴麻摘之血出不止﹐一日夜積十一盆﹐用末藥止其處﹐少頃復從口出。診其脈皆洪大有力。以三制大黃末二錢﹐枳殼湯少加童便調下﹐去黑糞數塊﹐其血頓止。一男子每齒根出血盈盆﹐一月一發﹐百藥不效﹐知其人好飲﹐投前劑一服而安。一老嫗患此﹐一發五七日﹐日約升餘﹐投前劑亦安。所下皆有黑糞﹐是知此疾多陽明熱盛所致﹐緣衝任二脈皆附陽明﹐陽明一經气血俱多﹐故一發如潮湧﹐急則治其標﹐故投以釜底抽薪之法﹐應手而愈。

要知腎虛血出者﹐其血必點滴而出﹐齒亦攸攸而疼﹐必不如此之暴且甚也。

第三冊諸血門

耳衄

耳中出血﹐以龍骨吹入卽止。左關脈弦洪﹐柴胡淸肝散。尺脈或躁或弱﹐六味地黃丸。

第三冊諸血門

吐血

夫口鼻出血﹐皆系上盛下虛﹐有升無降﹐血隨气上﹐越出上竅。法當順其气﹐气降則血歸經矣。宜蘇子降气湯﹐加人參﹑阿膠各一錢﹐下養正丹。亦有气虛不能攝血者﹐其脈必微弱虛軟﹐精神疲憊﹐宜獨參湯﹐或人參飲子﹑團參丸。上膈壅熱吐血﹐脈洪大弦長﹐按之有力﹐精神不倦﹐或覺胸中滿痛﹐或血是紫黑塊者﹐用生地黃﹑赤芍﹑當歸﹑牡丹皮﹑荊芥﹑阿膠﹑滑石﹑大黃﹑玄明粉﹑桃仁泥之屬﹐從大便導之﹐此釜底抽薪法也。血從下出者順﹐從上出者逆﹐一應血上溢之證﹐苟非脾虛泄瀉﹐羸瘦不禁者﹐皆當以大黃醋制﹐和生地黃汁﹐及桃仁泥﹑牡丹皮之屬﹐引入血分﹐使血下行以轉逆而爲順﹐此妙法也。不知此而日從事於芩﹑連﹑梔﹑柏之屬﹐輔四物而行之﹐使气血俱傷﹐脾胃兩敗。今醫治血證﹐百豈有一生者耶。血旣下行之後﹐用薏苡仁﹑﹝多用﹞百合﹑麥門冬﹑鮮地骨皮。嗽渴加枇杷葉﹑五味子﹑桑根白皮。有痰加貝母。皆气薄味淡﹐西方兌金之本藥﹐因其衰而減之﹐自不再發﹐於虛勞證爲尢宜。急欲止之﹐用血餘灰二錢﹐以白湯化阿膠二錢﹐入童便﹑生藕汁﹑刺薊汁﹑生地黃汁各一杯﹐仍用好墨磨濃黑﹐頓溫服。胸中煩熱﹐吐血不止﹐口舌漧燥﹐頭疼﹐石膏散。冒雨著湯﹐郁於經絡﹐血溢妄行﹐從鼻則衄。衄行淸道﹐吐行濁道。流入胃脘﹐令人吐血。用腎著湯﹐頭疼加川芎﹐最止浴室中發衄。吐血在暑天﹐病患口渴面垢﹐頭暈漧嘔﹐煎茅花燈心麥門冬湯﹐仍入藕節汁﹑側扇柏汁﹑茅根汁﹑生薑汁少許﹑生蜜亦少許﹑調五苓散。血止用生地黃﹑當歸﹑牡丹皮﹑赤芍藥﹑百艸霜末﹐煎服一二帖﹐卻用黃六一湯調理。怒气傷肝者﹐唇靑面黑﹐當用雞蘇丸﹐煎四物湯吞下﹐並用十四友丸﹑燈心麥門冬湯吞下﹐蓋其中有理肝之藥。

打撲傷損吐血﹐先以藕節汁﹑側扇柏汁﹑茅根汁﹑韭汁﹑童便磨墨汁﹑化阿膠止之。

卻以川芎﹑當歸﹑白芍藥﹑百合﹑荊芥穗﹑阿膠﹑牡丹皮﹑紫金藤﹑大黃﹑滑石﹑紅花煎湯﹐調番降香末﹑白芨末與服。戴復庵先用蘇合香丸﹐卻以黑神散和小烏沈湯﹐童便調治。勞心吐血﹐用蓮心五十粒﹐糯米五十粒﹐研末溫酒調服﹐及天門冬湯。勞力太過﹐吐血不止﹐蘇子降气湯加人參﹑阿膠﹐用豬肝煮熟﹐蘸白芨末食之。

吐血久不止﹐松花散﹑百花煎﹐並常服大阿膠丸。未效﹐以伏龍肝二錢﹐米飲調下﹐速止。或飲酒之後﹐悶吐之時﹐血從吐後出﹐或因啖辛熱而得吐血之證﹐名曰肺疽。

宜大薊散。古方用紅棗燒存性﹐百藥煎等分爲末﹐米飲調服二錢。飲酒傷胃吐血﹐理中湯加金鉤子﹑漧葛﹑茅花。酒色過度﹐饑飽吐血效方﹐枇杷葉﹑款冬花﹑北紫菀﹑杏仁﹑鹿茸﹑桑白皮﹑木通﹑大黃爲末﹐煉蜜丸﹐噙化。內損吐血下血﹐或飲酒太過﹐勞傷於內﹐其血妄行﹐出如湧泉﹐口鼻皆流﹐須臾不救卽死。用側柏葉蒸焙一兩半﹐荊芥穗燒灰﹐人參各一兩﹐爲細末﹐入飛羅面一錢﹐新汲水調如稀糊﹐不拘時啜服。傷胃吐血﹐因飲食太飽之後﹐胃中冷不能消化﹐便煩悶﹐彊嘔吐﹐使所食之物與气共上衝蹙﹐因傷裂胃口﹐吐血色鮮正赤﹐腹亦絞痛﹐自汗﹐其脈緊而數者﹐爲難治也。宜理中湯加川芎﹑漧葛各半錢﹐或只根據理中本方﹐加川芎﹑扁豆尢好﹐不必漧葛。若渴甚用葛﹐丸則白術丸。《曹氏必用方》云﹕吐血須煎漧薑﹑甘艸作湯與服﹐或四物理中湯亦可﹐如此無不愈者。若服生地黃﹑竹茹﹑藕汁﹐去生便遠。《三因方》云﹕理中湯能止傷胃吐血﹐以其方最理中脘﹐分利陰陽﹐安定血脈。按患人果身受寒气﹐口受冷物﹐邪入血分﹐血得冷而凝﹐不歸經絡而妄行者﹐其血必黯黑﹐其色必白而夭﹐其脈必微遲﹐其身必淸涼﹐不用姜桂而用涼血之劑殆矣。臨病之工﹐宜詳審焉。有時或吐血兩口﹐隨卽無事﹐數日又發﹐經年累月不愈者﹐宜黑神散和小烏沈湯常服。吐血人多發渴﹐名爲血渴﹐十全大補湯﹐或黃﹑人參﹑五味子﹑地黃﹑麥門冬﹑葛根﹑枇杷葉﹐量胃气虛實用之。吐甚頭暈﹐發爲寒熱者﹐降气湯合四物湯各半帖﹐加阿膠一錢。若單發熱者﹐茯苓補心湯。吐血之後有潮熱咳嗽﹐脈洪大而數﹐五至以上不可治也。《金匱方》﹐心气不足﹐吐血﹑衄血﹐瀉心湯主之。大黃二兩﹐黃連﹑黃芩各一兩﹐水三升﹐煮取一升頓服之。此正謂心手少陰經之陰气不足﹐本經之陽亢甚無所輔﹐肺肝俱受其火而病作﹐以致陰血妄行而飛越﹐故用大黃泄去亢甚之火﹐黃芩救肺﹐黃連救肝﹐使之和平﹐則陰血自復而歸經矣。云岐子加生地﹐名犀角地黃湯。又云﹕吐血不止﹐柏葉湯主之。柏葉﹑漧薑各二兩﹐艾三把﹐以水五升﹐取馬通汁一升﹐合煮取一升﹐分溫再服。凡吐血不已﹐則气血皆虛﹐虛則生寒﹐是故用柏葉﹐柏葉生而西向﹐乃稟兌金之气而生﹐可制肝木﹐木主升﹐金主降﹐取其升降相配﹐夫婦之道和則血得以歸髒於肝矣﹐故用是爲君。漧薑性熱﹐止而不走﹐用補虛寒之血。艾葉之溫﹐能入內而不炎於上﹐可使陰陽之气反歸於裏﹐以補其寒﹐用二味爲佐。

馬通者﹐爲血生於心﹐心屬午﹐於是用午獸之通﹐主降火消停血﹐引領而行爲使。仲景治吐血﹐惟此二方﹐可以爲準繩﹐觸類而長之。

第三冊諸血門

咳嗽血

或問咳血﹐止從肺出﹐他無可言耶。曰肺不獨咳血﹐而亦唾血。蓋肺主气﹐气逆爲咳﹐腎主水﹐水化液爲唾。腎脈上入肺﹐循喉嚨﹐俠舌本。其支者﹐從肺出絡心﹐注胸中。故二髒相連﹐病則俱病﹐於是皆有咳唾血也。亦有可分別者﹐涎唾中有少血散漫者﹐此腎從相火炎上之血也。若血如紅縷在痰中﹐咳而出者﹐此肺絡受熱傷之血也。其病難已。若咳白血必死。白血﹑淺紅色﹐似肉似肺也。然肝亦唾血﹐肝臟血﹐肺臟气﹐肝血不髒﹐亂气自兩脇逆上﹐唾而出之。《內經》有血枯證﹐先唾血﹐爲气竭傷肝也。熱壅於肺能嗽血﹐久嗽損肺亦能嗽血。壅於肺者易治﹐不過涼之而已。損於肺者難治﹐漸以成勞也。熱嗽有血﹐宜金沸艸散加阿膠一錢﹐痰盛加栝蔞仁﹑貝母。勞嗽有血﹐宜補肺湯加阿膠﹑白芨一錢。嗽血而气急者﹐補肺湯加阿膠﹑杏仁﹑桑白皮各一錢﹐吞養正丹﹐或三炒丹﹐間進百花膏﹐亦可用七傷散﹑大阿膠丸。丹溪云﹕咳血乃火升痰盛。身熱多是血虛。痰帶血絲出﹐童便﹑竹瀝止之。經血逆行﹐或血腥吐血﹑唾血﹐韭汁服立效。韭汁﹑童便合和﹐隔湯頓熱﹐磨郁金濃汁﹐蕩勻服之﹐其血自消。《千金方》治一切肺病咳唾﹑唾膿血﹐用好酥三十斤﹐煉取凝當中醍醐﹐服一合﹐日三升﹐卽止。薏苡仁十兩﹐杵碎﹐水三升﹐煎取一升﹐入酒少許服。或以薏苡仁細末﹐煮豬肺﹐白蘸食之。上气喘息﹐咳嗽唾血﹑咯血﹐人參細末﹐雞子淸調三錢﹐五更初服﹐便去枕仰臥﹐忌酸鹹酢醬面等物﹐及過醉飽。嗽咯血成勞﹐眼睛疼﹐四肢困倦﹐腳膝無力﹐五味子黃散。脈大﹐發熱﹐喉中痛﹐是气虛﹐用參﹑﹑蜜炙黃柏﹑荊芥﹑地黃﹑當歸﹑韭汁﹑童便﹑少加薑汁﹑磨郁金飲之。嗽血久而成勞﹐或勞病成而嗽血﹐肌肉消瘦﹐四肢倦怠﹐五心煩熱﹐咽漧頰赤﹐心忡潮熱﹐盜汗減食﹐黃鱉甲散﹑人參黃散。陰虛火動而嗽血者﹐滋陰保肺湯。二三年間﹐肺气上喘咳嗽﹐咯唾膿血﹐滿面生瘡﹐徧身黃腫﹐人參蛤蚧散。蛤蚧補肺勞虛嗽有功﹐治久嗽不愈。肺間積虛熱﹐久則成瘡﹐故嗽出膿血﹐曉夕不止﹐喉中气塞﹐胸膈噎痛﹐用蛤蚧﹑阿膠﹑生犀角﹑鹿角膠﹑羚羊角各一兩﹐除膠外皆爲屑﹐次入膠﹐分四服﹐每服用河水三升﹐於銀石器內慢火煮至半升﹐濾去滓﹐臨臥微溫﹐細細呷之。其渣候服盡再捶﹐都作一服﹐以水三升﹐煎至半升﹐如前服。傷寒後傷肺咳唾膿血﹐胸脇脹滿﹐上气羸瘦﹐麥門冬湯。脈浮大者作虛治﹐用前虛勞條諸補藥。若浮大而上壅甚者﹐雞蘇丸。脈沈滑有力者﹐當用攻﹐攻中有補。丹溪治臺州林徳芳﹐年三十餘得咳而咯血﹐發熱﹐肌體漸瘦﹐眾醫以補藥調治數年﹐其證愈甚。診其六脈皆澀﹐此因好色而多怒﹐精血耗少﹐又因補塞藥太多﹐榮衛不行﹐瘀血內積﹐肺气壅遏不能下降。治肺壅非吐不可﹐精血耗少非不可﹐惟倒倉法二者俱備﹐但使吐多於瀉耳﹐兼灸肺兪五次而愈。脈浮數忌灸﹐若誤灸之必唾血﹐唾血而脈浮數﹐其不可灸又可知也。《脈經》云﹕肺傷者﹐其人勞倦則咳唾血。﹝此爲一項﹐以人參救肺散治之。﹞其脈細緊浮數﹐皆唾血﹐此爲躁擾嗔怒﹐得之肺傷气壅所致。﹝此爲一項以降气寧神之藥治之。﹞豬心一个﹐竹刀切開﹐勿令相離﹐以沈香末一錢重﹐半夏七个﹐入在縫中﹐紙裹﹐蘸小便內令濕﹐煨熟取出﹐去半夏﹐只喫豬心﹐此方嗽血﹑吐血均冶。熱嗽咽疼﹐痰帶血絲﹐或痰中多血﹐其色鮮者﹐並宜金沸艸散。若服涼藥不愈﹐其色瘀者﹐此非熱證﹐宜杏子湯。咳嗽甚而吐血者﹐鮮桑白皮一斤﹐米泔浸三宿﹐淨刮上黃皮﹐銼細﹐入糯米四兩﹐焙漧﹐一處搗爲末﹐每服一二錢﹐米飲調下。久嗽咯血成肺痿﹐及吐白涎﹐胸膈滿悶不食﹐扁豆散。肺痿吐膿血﹐甘桔加阿膠紫菀湯。肺痿痰嗽﹐痰中有血綫﹐盜汗發熱﹐熱過卽冷﹐食減﹐劫勞散﹐前薏苡仁一味方。咳而胸滿﹐心胸甲錯﹐振寒﹐脈數﹐咽漧不渴﹐時出濁唾鮏臭﹐久之吐膿如粥者﹐肺癰也。然待吐膿而後覺爲癰﹐不已晚乎。《千金》云﹕咳唾膿血﹐其脈數實者爲肺癰。若口中辟辟燥﹐咳卽胸中隱痛﹐脈反滑數﹐此肺癰也。更於本門細查之。

第三冊諸血門

咯血

咯血﹐不嗽而咯出血也。咯與唾少異﹐唾出於气﹐上無所阻﹔咯出於痰﹐气郁於喉嚨之下﹐滯不得出﹐咯而乃出。求其所屬之髒﹐咯﹑唾同出於腎也。治咯血之方﹐宜用童便﹑靑黛﹐以瀉手足少陽三焦與膽所合之相火﹐而薑汁爲佐﹐用四物﹑地黃﹑牛膝輩﹐以補腎陰安其血也。《攖寧生卮言》云﹕咯血爲病最重﹐且難治者﹐以肺手太陰之經气多血少。又肺者金象﹐爲淸肅之髒﹐金爲火所制﹐迫而上行﹐以爲咯血﹐逆之甚矣。上气見血﹐下聞病音﹐謂喘而咯血且咳嗽也。初得病﹐且宜白扁豆散去半夏﹐加貝母﹐入生地黃﹑藕節尢佳。及濃磨京墨調黑神散﹑小烏沈湯各一錢。

或新掘生地黃淨洗﹐生薑少許﹐搗汁去滓溫進。又有以生薑一片﹐四面蘸百艸霜含咽﹐如百艸霜已淡﹐吐出再蘸﹐如姜已無味﹐則吐出易之。勞瘵吐咯血﹐七珍散加阿膠﹑當歸各半錢﹐惡甜人更加百藥煎半錢﹐仍調鐘乳粉尢佳。一味鐘乳粉﹐用糯米飲調﹐吐血﹑嗽血亦治。因飽屈身傷肺﹐吐咯血者﹐白芨枇杷丸﹐或白芨蓮須散。

治咯血﹐黃藥子﹑漢防己各一兩爲末﹐每服一錢匕﹐水一盞﹐小麥二十粒同煎﹐食後溫服。白芨一兩﹐藕節半兩爲末﹐每一錢湯調服。新綿灰半錢﹐酒調下。薏苡仁爲末﹐熟煮豬胰﹐切片蘸藥﹐食後微空時取食之。靑黛一錢﹐杏仁四十粒去皮尖﹐以黃明蠟煎黃色﹐取出研細﹐二味同研勻﹐卻以所煎蠟少許﹐溶開和之﹐捏作錢大餅子﹐每服用幹柿一个﹐中破開﹐入藥﹐一餅合定﹐以濕紙裹﹐慢火煨熟﹐取出﹐糯米粥嚼下。

第三冊諸血門

溲血

痛者爲血淋。不痛者爲溺血。血淋別見淋門。經云﹕悲哀太甚則胞絡絕﹐胞絡絕則陽气內動﹐發則心下崩﹐數溲血也。又云﹕胞移熱於膀胱則癃﹑溺血﹐是溺血未有不本於熱者。陳無擇以爲心腎气結所致﹐曾不思聖人之言簡意博﹐舉一而可十者也。血𨿽主於心﹐其四髒孰無血以爲養﹐所尿之血﹐豈拘於心腎气結者哉。若此類推之﹐則五臟凡有損傷妄行之血﹐皆得如心下崩者滲於胞中﹐五臟之熱﹐皆得如膀胱之移熱傳於下焦。何以言之﹖肺金者﹐腎水之母﹐謂之連髒﹐況恃之通調水道下輸膀胱者也。肺有損傷妄行之血﹐若气逆上者﹐旣爲嘔血矣。气不逆者如之何﹖不從水道下降入於胞中耶﹐其熱亦直抵腎與膀胱可知也。脾土者﹐勝水之賊邪也﹐水精不布則壅成濕熱﹐濕熱必陷下﹐傷於水道﹐腎與膀胱俱受其害﹐害則陰絡傷﹐傷則血散入胞中矣。肝屬陽﹐主生化﹐主疏泄﹐主納血。腎屬陰血﹐閉髒而不固﹐必滲入胞中。正與《內經》所謂傷肝血枯癥﹐時時前後血者類也。大抵溲血﹑淋血﹑便血三者﹐𨿽以前後陰所出之竅血有不同﹐然於受病則一也。故治分標本亦一也。

其散血止血之藥﹐無越於數十品之間﹐惟引導佐使﹑各走其鄕者少異耳。先與生料五苓散和四物湯﹐若服藥不效﹐其人素病於色者﹐此屬虛證。宜五苓散和膠艾湯﹐吞鹿茸丸。或八味地黃丸﹐或鹿角膠丸﹐或辰砂妙香散和五苓散﹐吞二項丸子。若小便自淸﹐後有數點血者﹐五苓散加赤芍藥一錢。亦有如砂石而色紅﹐卻無石淋之痛﹐亦屬虛證。宜五苓散和膠艾湯﹐或五苓散和辰砂妙香散﹐吞鹿茸丸﹑八味丸﹑鹿角膠丸。幹膠炙搗末﹐酒和服。鹿角膠尢妙。每服一二兩。發灰二錢﹐茅根﹑車前艸煎湯調下。當歸四兩﹐酒三升﹐煮取一升﹐頓服。鏡面艸自然汁﹐加生蜜一匙服之。

以八正散加麥門冬﹑蔥煎服。小便澀痛﹐藥內調海金砂末。夏枯艸燒灰存性爲末﹐米飲或涼水調下。車前艸自然汁數合﹐空心服。實者﹐可以調胃承气湯加當歸下之。

《脈經》云﹕尺脈滑﹐气血實﹐婦人經脈不利﹐男子尿血﹐宜服朴硝煎﹑大黃湯﹐下去經血﹐鍼關元瀉之。

咳而且溲血﹐脫形﹐其脈小勁﹐是逆也。咳﹐溲血﹐形肉脫﹐脈搏﹐是逆也。

第三冊諸血門

下血

血之在身﹐有陰有陽﹐陽者順气而行﹐循流脈中﹐調和五臟﹐灑陳六腑﹐如是者謂之榮血也。陰者居於絡脈﹐專守臟腑﹐滋養神气﹐濡潤筋骨。若其髒感內外之邪﹐傷則或循經之陽血至其傷處﹐爲邪气所阻﹐漏泄經外﹔或居絡之陰血﹐因著畱之邪﹐僻裂而出﹐則皆滲入腸胃而泄矣。世俗每見下血﹐率以腸風名之﹐不知風乃六淫中之一耳。或風有從腸胃經脈而入客者﹐或肝經風木之邪內乘於腸胃者﹐則可謂之腸風。若其他不因風邪而腸胃受火熱二淫﹐與寒燥濕怫郁其气﹐及飲食用力過度﹐傷其陰絡之血者﹐亦謂之腸風可乎。許學士謂下淸血色鮮者﹐腸風也。血濁而色黯者﹐髒毒也。肛門射如血綫者﹐脈痔也。然腸風挾濕者﹐亦下如豆汁及紫黑瘀血﹐不必盡鮮﹐正當以久暫爲別耳。然要之皆俗名也。世醫編書者﹐或以瀉血爲腸風﹐或分瀉血與腸風髒毒爲二門﹐皆非也。先血而後便﹐此近血也。由手陽明隨經下行﹐滲入大腸﹐傳於廣腸而下者也。赤小豆當歸散主之。先便而後血﹐此遠血也。

由足陽明隨經入胃﹐淫溢而下者也。黃土湯主之。下血腹中不痛﹐謂之濕毒下血﹐血色不鮮﹐或紫黑﹐或如豆汁﹐黃連湯主之。下血腹中痛﹐謂之熱毒下血﹐血色鮮﹐芍藥黃連湯主之。東垣治宿有腸血癥﹐因五月大熱喫杏﹐腸下血遠三四尺﹐散漫如篩﹐腰沈沈然﹐腹中不痛﹐血色紫黑﹐是陽明﹑少陽經血證﹐升麻補胃湯。﹝濕毒﹞

太陰陽明腹痛﹐大便常溏泄﹐若不泄﹐卽祕而難見﹐在後傳作濕熱毒﹐下鮮紅血﹐腹中微痛﹐脇下急縮﹐脈緩而洪弦﹐中指下得之﹐按之空虛﹐和中益胃湯。﹝濕熱﹞腸下血﹐另作一派﹐其血HT出有力而遠射﹐四散如篩下﹐腹中大作痛﹐乃陽明气沖熱毒所作也。升陽除濕和血湯。﹝濕熱﹞腸下血﹐紅或深紫黑色﹐腹中痛﹐腹皮惡寒﹐右三部脈﹐中指下得之俱弦﹐按之無力﹐關脈甚緊﹐肌表陽明分涼﹐腹皮熱﹐而喜熱物熨之﹐內寒明矣﹐益智和中湯。﹝挾寒﹞夫腸者﹐爲水谷與血另作一派﹐如HT桶湧出也。夏濕熱太甚﹐正當客气盛而主气弱﹐故腸之病甚也。以涼血地黃湯主之﹐黃柏﹑知母炒各一錢﹐靑皮炒﹑槐子炒﹑當歸﹑熟地各五分﹐水一盞﹐煎七分﹐溫服。如小便澀﹐臍下悶﹐或大便前後重﹐調木香﹑檳榔細末各半錢﹐稍熱於食前空心服。如裏急後重又不去者﹐當下之。如腹中動搖有水聲﹐而小便不調者﹐停飲也。診是何髒﹐以去水飲藥瀉之﹐假令脈洪大﹐用瀉火利小便之類是也。

如胃虛不能食而大渴不止﹐不可用淡滲之藥止之﹐乃胃中元气少故也。與七味白術散補之。如發熱惡熱﹐煩躁﹐大渴不止﹐肌熱不欲近衣﹐其脈洪大﹐按之無力﹐或無目痛鼻幹者﹐非白虎湯證也。此血虛發躁﹐當以黃一兩﹐當歸二錢﹐咀﹐水煎服。如大便祕塞﹐或裏急後重﹐數至圊而不能便﹐或少有白膿﹐或少有血﹐愼勿利之﹐利之則必致病重及鬱結不通﹐以升陽除濕防風湯﹐升其陽則陰气自降矣。《素問》云﹕結陰者﹐便血一升﹐再結二升﹐三結三升。駱龍吉云﹕結陰之病﹐陰气內結﹐不得外行﹐血無所稟﹐滲入腸間﹐故便血也﹐其脈虛澀者是也。因血結不行故下﹐古方有結陰丹。羅謙甫治因彊飲酸酒得腹痛﹐次傳泄瀉﹐十餘日便後見血﹐或紅或紫﹐腸鳴腹痛﹐服涼藥如故﹐仍不欲食﹐食則嘔酸﹐心下痞﹐惡冷物﹐口漧煩躁﹐不得安臥﹐其脈弦細而微遲﹐手足稍冷﹐以平胃地楡湯﹐溫中散寒﹐除濕和胃﹐數服病減大半﹐又灸中脘二七壯﹐引胃气上升﹐次灸气海百壯﹐生發元气。灸則彊食生肉﹐又以還少丹服之﹐至春再灸三里二七壯﹐溫脾壯胃生發元气﹐次服芳香之劑﹐愼言語節飲食而愈。八物湯去生地黃﹑甘艸﹐加官桂﹐名胃風湯﹐治風冷乘虛入客腸胃﹐水谷不化﹐泄瀉注下﹐及腸胃濕毒﹐下如豆汁﹐或下瘀血﹐日夜無度﹐蓋亦結陰之類也。爲陰气內結﹐故去甘寒而加辛熱﹐結者散之也。潔古云﹕如下血﹐防風爲上使﹐黃連爲中使﹐地楡爲下使。若血瘀色紫者﹐陳血也﹐加熟地黃。若血鮮色紅者﹐新血也﹐加生地黃。若寒熱者﹐加柴胡。若肌熱者﹐加地骨皮。此證乃甲欺戊也﹐風在胃口中焦﹐濕泄不止﹐濕旣去盡而反生燥﹐庚欺甲也。本無金气﹐以甲勝戊虧﹐庚爲母復也。故經曰亢則害承乃制﹐是反制勝己之化也。若脈洪實痛甚者﹐加酒浸大黃。戴復庵以色鮮爲熱﹐色瘀爲寒。熱血﹐連蒲散﹐寒血﹐理物湯。血色鮮紅者﹐多因內蘊熱毒﹐毒瓦斯入腸胃﹐或因飲酒過多﹐及啖糟髒炙爆﹐引血入大腸﹐故瀉鮮血﹐宜連蒲散吞黃連阿膠丸﹐及香連丸﹐或一味黃連煎飲。大瀉不止者﹐四物湯加黃連﹑槐花﹐仍取血見愁艸少許﹐生薑搗取汁和米飲服。於血見愁艸中﹐加入側柏葉﹑與生薑同搗汁尢好。有暑毒入腸胃下血者﹐一味黃連煎湯飲。

腸風下血﹐以香附末加百艸霜﹐米飲調服。加入麝香少許﹐其應尢捷。冷气入客腸胃下瘀血﹐理中湯不效﹐宜黑神散米飲調下﹐或用膠艾湯加米湯煎﹐吞震靈丹。

撲內損﹐惡血入腸胃﹐下出濁物如瘀血者﹐宜黑神散加老黃茄爲末酒調。酒積下血不止﹐糞後見﹐用神面一兩半﹐白酒藥二丸﹐同爲末﹐淸水調捏作餅子﹐慢火上炙黃爲細末。每服二錢﹐白湯調下。亦治泄瀉。海藏治梅師大醉﹐醒發渴﹐飲水及冰茶後﹐病便鮮紅﹐先與吳茱萸丸﹐翌日又與平胃﹑五苓各半散三大服﹐血止復自利﹐又與神應丸四服﹐自利乃止。或問何不用黃連之類以解毒﹐曰若用寒藥﹐其疾大變﹐難治。寒飲內傷﹐復用寒藥﹐非其治也。況血爲寒所凝﹐入大腸間而便下血﹐溫之乃行﹐所以得熱則自止。唐生病因飲酪水及食生物﹐下利紫黑血十餘行﹐脾胃受寒濕毒﹐與六神平胃散半兩﹐加白術三錢﹐以利腰臍間血﹐一服愈。《攖寧生卮言》云﹕腸風則足陽明積熱久而爲風﹐風有以動之也。髒毒則足太陰積熱久而生濕﹐從而下流也。風則陽受之﹐濕則陰受之。戴氏《要訣》云﹕髒毒者﹐蘊積毒瓦斯久而始見﹔腸風者﹐邪气外入隨感隨見。《三因方》五痔﹑髒毒﹑腸風之辯甚詳﹐髒毒﹑腸風之血出於腸髒間﹐五痔之血出於肛門蝕孔處﹐治各不同。﹝無擇翁烏連湯﹐治脈痔﹐外無形而所下血一綫如箭﹐或點滴不能已﹐此由脈竅中來也﹐詳見痔門。﹞腸風﹑髒毒不拘糞前糞後﹐並宜米飲湯調枳殼散﹐下酒煮黃連丸﹐或枳殼散下烏梅丸。此乃因登廁糞中有血﹐卻與瀉血不同﹐或用小烏沈湯和黑神散﹐米飲調下。血色淸鮮者﹐以瓦松燒灰研細﹐米飲調服﹐宜減桂五苓散加茅花半錢﹐吞荊梅花丸﹐仍以側柏葉同姜搗爛﹐冷水解下﹐侵些米飲佳。

如血色淡濁者﹐胃風湯吞蒜連丸﹐或烏荊丸﹐或棕灰散﹐仍以米飲調香附末﹐或三灰散。腸風﹐腹中有痛﹐下淸血﹐先當解散腸胃風邪﹐甚者肛門腫疼﹐敗毒散加槐角﹑荊芥﹐或槐花湯﹑枳殼散。髒毒腹內略疼﹐濁血兼花紅膿並下﹐或肛門腫脹﹐或大腸頭突出﹐大便難通﹐先以拔毒疏利之劑﹐追出惡血膿水﹐然後以內托並涼血祛風量用﹐人虛兼以參﹑﹑苓﹑術助養胃气。諸般腸風髒毒﹐並宜生銀杏四十九个﹐去殼膜爛研﹐入百藥煎末﹐丸如彈子大。每兩三丸﹐空心細嚼米飲下。下血久﹐面色痿黃﹐漸成虛憊﹐下元衰弱﹐宜黃四君子湯下斷紅丸﹐或十全大補湯﹐或黃飲。

【中蠱臟腑敗壞下血】如雞肝﹐如爛肉﹐其證唾水沈﹐心腹絞痛者是也。治之方﹐馬藺根末﹐水服方寸匕﹐隨吐則出。白荷葉﹐密安病患席下﹐勿令病患知覺﹐自呼蠱主姓名。蚯蚓十四枚﹐以苦酒三升漬之﹐服其汁。毛燒末﹐水服方寸匕。﹝吐毒﹞苦瓠一枚﹐水二升﹐煮取一升服。吐或用苦酒一升﹐煮瓠令消﹐服之。

【診】腎脈小搏沈爲腸下血﹐血溫身熱者死。淫而奪精﹐身熱色夭然﹐及酒後下血﹐血篤重是逆也。心肝亦下血﹐二髒同病者可治﹐其脈小沈澀爲腸﹐其身熱者死﹐熱見七日死。身熱則死﹐身寒則生。脈懸絕則死﹐滑大則生。脈沈小畱連者生﹐數疾且大有熱者死。腹脹便血﹐脈大時絕﹐是逆也﹐如此者不及一時而死矣。胃移熱於脾﹐傳爲虛﹐腸﹐死不治。脾脈外鼓﹐沈爲腸﹐久自已。肝脈小緩爲腸﹐易治。

第三冊諸血門

蓄血

夫人飲食起居一失其宜﹐皆能使血瘀滯不行﹐故百病由污血者多﹐而醫書分門類﹐癥有七气而無蓄血﹐予故增著之。衄血﹐蓄血上焦。心下手不可近﹐蓄血中焦。

臍腹小腫大痛﹐蓄血下焦。三焦蓄血﹐脈俱在左手中。蓄血上焦﹐活人犀角地黃湯。蓄血中焦﹐仲景桃仁承气湯。蓄血下焦﹐仲景抵當湯﹑韓氏地黃湯﹑生漆湯。

海藏雲﹕蓄血可用仲景抵當湯﹑丸﹐恐庸醫不知藥性﹐用之太過﹐有不止﹑損血之候﹐老弱虛人之禁也。故立生地黃湯﹐虻虫﹑水蛭﹑大黃﹑桃仁﹐內加生地黃﹑漧漆﹑生藕﹑藍葉之輩也。又云生漆湯一方﹐亦恐抵當湯﹑丸下之太過也。是以知漧漆爲破血之劑﹐比之抵當湯則輕﹐用之通則重用之﹐破積治食則重也。食藥內漧漆﹑砂﹐非气實不可用也。如牙齒等蝕﹐數年不愈﹐當作陽明蓄血治之﹐以桃仁承气湯﹐細末﹐煉蜜丸桐子大服之。好飲者多有此疾﹐屢服有效。若登髙墜下﹐重物撞打﹐箭鏃刃傷﹐心腹胸中停積郁血不散﹐以上中下三焦部分分之﹐以易老犀角地黃湯﹑桃仁承气湯﹑抵當湯﹑丸之類下之。亦有以小便同酒煎治之者﹐更有內加生地黃﹑當歸煎服者﹐亦有加大黃者。又法﹐虛人不禁下之者﹐以四物湯加穿山甲煎服妙。亦有用花蕊石散﹐以童子小便煎服﹐或酒調下。此藥與寒藥﹐正分陰陽﹐不可不辧也。

第四冊諸痛門

頭痛

醫書多分頭痛﹑頭風爲二門﹐然一病也。但有新久去畱之分耳。淺而近者名頭痛﹐其痛卒然而至﹐易於解散速安也。深而遠者爲頭風﹐其痛作止不常﹐愈後遇觸復發也。皆當驗其邪所從來而治之。世俗治頭痛﹐不從風則從寒﹐安知其有不一之邪乎。

試考《內經》論頭痛所因以明之﹐如風從外入﹐振寒汗出頭痛。新沐中風爲首風﹐當先風一日﹐頭痛不可以出內。大寒內至骨髓﹐髓以腦爲主﹐腦逆故頭痛齒亦痛。

少陽司天之政﹐初之气﹐風勝乃搖﹐候乃大溫﹐其病气怫於上頭痛。二之气﹐火反郁﹐白埃四起﹐其病熱郁於上頭痛。少陽司天﹐火淫所勝﹐民病頭痛﹐發熱惡寒如瘧。歲金不及﹐炎火乃行﹐復則陰厥且格﹐陽反上行﹐頭腦戶痛﹐延及腦頂發熱。太陽之勝﹐熱反上行﹐頭項頂巓腦戶中痛﹐目如脫。太陽之復﹐心痛痞滿﹐頭痛。太陰司天﹐濕淫所勝﹐腰脊頭項痛時眩。太陰在泉﹐濕淫所勝﹐病衝頭痛﹐目似脫﹐項似拔。太陰之復﹐頭頂痛重﹐而掉螈尢甚。陽明之復﹐咳噦煩心﹐病在膈中﹐頭痛。傷寒一日﹐巨陽受之﹐頭項痛﹐腰脊彊。《靈樞》謂風痺﹐股脛爍﹐足如履冰﹐時如入湯﹐煩心頭痛時眩﹐悲恐短气﹐不出三年死。凡此皆六气相侵﹐與淸陽之眞气相薄而痛者也。至於頭痛甚則腦盡痛﹐手足寒至節死。頭痛巓病﹐下虛上實。注以腎虛不能引膀胱之气故爾。心煩頭痛耳鳴﹐九竅不利﹐腸胃之所生。心熱病者﹐卒心痛煩悶﹐頭痛面赤﹐刺手少陰﹑太陽。肺熱病者﹐頭痛不堪﹐汗出而寒﹐刺手太陰﹑陽明。腎熱病者﹐項痛員員澹澹然﹐刺足少陰﹑太陽。《靈樞》謂厥頭痛﹐面若腫起而煩心﹐取足陽明﹑太陰。厥頭痛﹐頭脈痛﹐心悲善泣﹐取血與厥陰。

厥頭痛﹐貞貞頭重而痛﹐取手﹑足少陰。厥頭痛﹐意善忘﹐按之不得﹐取頭面左右動脈﹐後取足太陰。厥頭痛﹐項先痛﹐腰脊爲應﹐先取天柱﹐後取足太陽。厥頭痛﹐頭痛甚﹐耳前後脈湧有熱﹐瀉出其血﹐後取足少陽。頭痛不可取於者﹐有所擊墮﹐惡血在於內﹐若肉傷﹐痛未已﹐可側取不可遠取也。頭痛不可刺者﹐大痺爲惡﹐日作者﹐可令少愈﹐不可已。頭半寒痛﹐先取手少陽﹑陽明﹐後取足少陽﹑陽明。膀胱足太陽所生病﹐頭囟頂腦戶中痛。膽足少陽所生病﹐頭痛。凡此皆臟腑經脈之气逆上﹐亂於頭之淸道﹐致其不得營運﹐壅遏經隧而痛者也。蓋頭象天﹐三陽六腑淸陽之气皆會於此﹐三陰五臟精華之血亦皆注於此。於是天气所發六淫之邪﹐人气所變五賊之逆﹐皆能相害﹐或蔽覆其淸明﹐或瘀塞其經絡﹐因與其气相薄﹐郁而成熱則脈滿﹐滿則痛。若邪气稽畱則脈亦滿﹐而气血亂故痛甚﹐是痛皆爲實也。若寒濕所侵﹐𨿽眞气虛﹐不與相薄成熱﹐然其邪客於脈外則血泣脈寒﹐寒則脈縮捲緊急﹐外引小絡而痛﹐得溫則痛止﹐是痛爲虛也。如因風木痛者﹐則抽掣惡風﹐或有汗而痛。因暑熱痛者﹐或有汗﹐或無汗﹐則皆惡熱而痛。因濕而痛者﹐則頭重而痛﹐遇天陰尢甚。因痰飲而痛者﹐亦頭昏重而痛﹐憒憒欲吐。因寒而痛者﹐絀急惡寒而痛。

各與本髒所屬﹐風寒濕熱之气兼爲之狀而痛。更有气虛而痛者﹐遇勞則痛甚﹐其脈大。有血虛而痛者﹐善驚惕﹐其脈芤。用是病形分之﹐更兼所見證察之﹐無不得之矣。東垣曰﹕金匱眞言論云﹐東風生於春﹐病在肝﹐兪在頸項。故春气者﹑病在頭。

又諸陽會於頭面﹐如足太陽膀胱之脈﹐起於目內﹐上額交巓﹐直入絡腦﹐還出別下項﹐病則衝頭痛。又足少陽膽之脈﹐起於目銳﹐上抵頭角﹐病則頭角額痛。夫風從上受之﹐風寒傷上﹐邪從外入客經絡﹐令人振寒頭痛﹐身重惡寒﹐治在風池﹑風府﹐調其陰陽。不足則補﹐有餘則瀉﹐汗之則愈﹐此傷寒頭痛也。頭痛耳鳴﹐九竅不利者﹐腸胃之所生﹐乃气虛頭痛也。如气上不下﹐頭痛巓疾者﹐下虛上實也﹐過在足少陰﹑巨陽﹐甚則入腎﹐寒濕頭痛也。有厥逆頭痛者﹐所犯大寒﹐內至骨髓﹐髓以腦爲主﹐腦逆故令頭痛齒亦痛。有心煩頭痛者﹐病在膈中﹐過在手巨陽﹑少陰﹐乃濕熱頭痛也。凡頭痛皆以風藥治之者﹐總其大體而言之也。髙巓之上﹐惟風可到﹐故味之薄者﹐陰中之陽﹐自地升天者也。然亦有三陰三陽之異。太陽經頭痛﹐惡風寒﹐脈浮緊﹐川芎﹑獨活之類爲主。少陽經頭痛﹐脈弦細﹐往來寒熱﹐用柴胡﹑黃芩主之。陽明經頭痛﹐自汗發熱﹐不惡寒﹐脈浮緩長實者﹐升麻﹑葛根﹑石膏﹑白芷主之。太陰經頭痛﹐必有痰﹐體重﹐或腹痛爲痰癖﹐脈沈緩者﹐蒼術﹑半夏﹑南星主之。少陰經頭痛﹐三陰三陽經不流行﹐而足寒气逆爲寒厥﹐其脈沈細﹐麻黃附子細辛湯主之。厥陰經頭疼﹐項痛﹐或吐痰沫﹐冷厥﹐其脈浮緩﹐吳茱萸湯主之。

三陽頭痛藥﹐羌活﹑防風﹑荊芥﹑升麻﹑葛根﹑白芷﹑柴胡﹑川芎﹑芍藥﹑細辛﹑蔥白。﹝連須﹞陰證頭痛﹐只用溫中藥﹐如理中﹑姜﹑附之類。風濕熱頭痛﹐上壅損目及腦痛﹐偏正頭痛﹐年深不愈﹐並以淸空膏主之。如苦頭痛﹐每料中加細辛二錢。如太陰脈緩有痰﹐名曰痰厥頭痛﹐去羌活﹑防風﹑川芎﹑甘艸﹐加半夏一兩半。如偏頭痛服之不愈﹐減羌活﹑防風﹑川芎一半﹐加柴胡一倍。如發熱惡熱而渴﹐此陽明頭痛﹐只與白虎湯加白芷。﹝丹溪云﹕東垣淸空膏﹐諸般頭痛皆治﹐惟血虛頭痛﹐從魚尾相連痛者不治。又云﹕治少陽頭痛。如痛在太陽﹑厥陰者勿用﹐蓋謂頭巓痛也。﹞頭旋眼黑﹐頭痛﹐宜安神散﹑川芎散。熱厥頭痛﹐𨿽嚴寒猶喜風寒﹐微來暖處﹐或見煙火﹐其痛復作﹐宜淸上瀉火湯﹐後用補气湯。風熱頭疼﹐石膏散﹑荊芥散。冬月大寒犯腦﹐令人腦痛齒亦痛﹐名曰厥逆。

出奇病論中。宜羌活附子湯。頭痛﹐胸中痛﹐食減少﹐咽嗌不利﹐寒冷﹐脈左寸弦急﹐宜麻黃吳茱萸湯。濕熱在頭而頭痛者﹐必以苦吐之﹐輕者用透頂散搐鼻取涎。

新沐中風爲首風﹐頭面多汗惡風﹐當先風一日則病甚﹐至其風日則少愈﹐大川芎丸主之。風气循風府而上﹐則爲腦風﹐項背怯寒﹐腦戶極冷﹐神聖散主之。凡治頭痛﹐皆用芎﹑芷﹑羌﹑防等辛溫气藥升散者﹐由風木虛不能升散﹐而土寡於畏﹐得以壅塞而痛﹐故用此助肝木﹐散其壅塞也。若風盛疏散太過而痛﹐服辛散藥反甚者﹐則宜用酸澀﹐收而降之乃愈﹐乳香盞落散之類是也。﹝以上外因。﹞頭痛耳鳴﹐九竅不利﹐腸胃之所生﹐東垣以爲此气虛頭痛也﹐用人參﹑黃主之。羅謙甫治柏參謀六十一歲﹐先患頭昏悶微痛﹐醫作傷寒解之﹐汗出後痛轉加﹐復汗解﹐病轉加而頭愈痛﹐每召醫用藥雷同﹐到今痛甚不得安臥﹐惡風寒﹐不喜飲食﹐脈弦細而微﹐气短促﹐懶言語。經曰﹕春气病在頭。今年髙气弱﹐淸气不能上升頭面﹐故昏悶。此病本無表邪﹐因發汗數四﹐淸陽之气愈虧損﹐不能上榮﹐亦不能外固﹐所以病增甚。宜升陽補气﹐頭痛自愈﹐制順气和中湯。經曰﹕陽气者﹐衛外而爲固也。誤汗之﹐衛外之气損﹐故黃甘溫﹐補衛實表爲君。人參甘溫補气﹐當歸辛溫補血﹐芍藥味酸﹐收衛气爲臣。白術﹑陳皮﹑炙甘艸苦甘溫﹐養衛气﹐生發陽气﹐上實皮毛腠理爲佐。

柴胡﹑升麻苦辛﹐引少陽﹑陽明之气上升﹐通百脈灌漑周身者也。川芎﹑蔓荊子﹑細辛辛溫﹐體輕浮﹐淸利空竅爲使。一服減半﹐再服全愈。血虛頭痛﹐自魚尾﹐﹝眉尖後近髮際曰魚尾。﹞上攻頭痛﹐當歸﹑川芎主之。當歸一兩﹐酒一升﹐煮取六合﹐飲至醉效。當歸﹑川芎﹑連翹﹑熟各二錢﹐水煎去渣﹐入龍腦薄荷末二錢﹐乘沸泡之﹐鼻吸其气﹐候溫卽服﹐服卽安臥效。气血俱虛頭痛者﹐於調中益气湯加川芎﹑蔓荊子﹑細辛﹐其效如神。痰厥頭痛﹐眼黑頭旋﹐惡心煩亂﹐半夏白術天麻湯主之。痰厥頭痛﹐非半夏不能療。眼黑頭旋﹐風虛內作﹐非天麻不能解。天麻苗﹐謂之定風艸﹐獨不爲風所搖﹐以治內風之神藥。內風者﹐虛風是也。黃甘溫﹐瀉火補元气﹐實表虛﹐止自汗。人參甘溫﹐調中補气瀉火。二術甘溫﹐除濕補中益气。澤瀉﹑茯苓利小便導濕。橘皮苦溫﹐益气調中而升陽。炒麵消食﹐蕩胃中滯气。麥芽寬中助胃气。漧薑辛熱﹐以滌中寒。黃柏苦寒用酒洗﹐以療冬日少火在泉而發躁也。東垣壯歲病頭痛﹐每發時兩頰盡黃﹐眩暈﹐目不欲開﹐懶於言語﹐身體沈重﹐兀兀欲吐﹐數日方過。潔古老人曰﹐此厥陰﹑太陰合而爲病﹐名曰風痰﹐宜以《局方》玉壺丸治之﹐可加雄黃﹑白術以治風濕﹐更有水煮金花丸﹐灸俠溪二穴各二七壯﹐不旬日愈。鼻鼽腹腫頭痛﹐病在胃。經云﹕陽明所謂客孫脈則頭痛鼻鼽腹腫者﹐陽明並於上﹐上者則其孫絡太陰也﹐故頭痛鼻鼽腹腫也。動作頭重痛﹐熱气潮者屬胃。丹溪云﹕頭痛如破﹐酒炒大黃半兩﹐茶煎服。婁全善云﹕病在胃而頭痛者﹐必下之方愈也。如孫兆以利膈藥﹐下張學士傷食頭痛﹐郭茂恂以黑龍丹﹐下其嫂產後污血頭痛﹐皆下咽卽安是也。心煩頭痛﹐病在膈中﹐過在手巨陽﹑少陰﹔乃濕熱頭痛也。東垣淸空膏之類治之。頭痛巓病﹐下虛上實﹐過在足少陰﹑巨陽﹐甚則入腎﹐許學士謂之腎厥頭痛也。其脈舉之則弦﹐按之則堅﹐用玉眞丸治之。戴復庵用正元散﹐或大三五七散﹐入鹽煎服﹔或於正元散內入炒椒十五粒﹐下來復丹﹐間進黑錫丹。有服諸藥不效﹐其痛愈甚﹐宜茸朱丹。《素問》曰﹕頭疼巓疾﹐下虛上實﹐過在足少陰﹑巨陽﹐甚則入腎。徇蒙招尢﹐目眩耳聾﹐下實上虛﹐過在足少陽﹑厥陰﹐甚則入肝。

下虛者﹑腎虛也﹐故腎虛則頭痛。上虛者﹑肝虛也﹐故肝虛則頭暈。徇蒙者﹐如以物蒙其首﹐招搖不定﹐目眩耳聾﹐皆暈之狀也。故肝厥頭暈﹑腎厥巓痛﹑不同如此。

肚厥宜釣藤散。傷食頭痛﹐胸膈痞塞﹐咽酸﹐噫敗卵臭﹐畏食﹐𨿽發熱而身不痛﹐宜治中湯加砂仁一錢﹐或紅丸子。傷酒頭痛﹐惡心嘔吐出宿酒﹐昏冒眩暈﹐宜葛花解酲湯。怒气傷肝﹐及肝气不順上衝於腦﹐令人頭痛﹐宜沈香降气散﹐並蘇子降气湯﹐下養正丹。上熱頭目赤腫而痛﹐胸膈煩悶﹐不得安臥﹐身半以下皆寒﹐足尢甚﹐大便微祕﹐宜旣濟解毒湯。外有臭毒頭痛﹐一味喫炒香附愈。頭痛連睛痛﹐石膏﹑鼠粘子炒爲末﹐茶淸食前調下。頭風搐鼻﹐白芷散﹑川芎散﹑如金散﹑瓜蒂神妙散﹑火筒散﹑郁金散。

【偏頭風】頭半邊痛者是也。丹溪云﹕有痰者多。左屬風﹐荊芥﹑薄荷。左屬血虛﹐川芎﹑當歸。上屬痰﹐蒼術﹑半夏。上屬熱﹐黃芩。川芎散﹑細辛散。蓽茇豬膽搐鼻中。蓽麻子半兩去皮﹐大棗十五枚去核﹐上共搗令熟﹐塗紙上﹐用箸一隻捲之﹐去箸﹐納鼻中良久﹐取下淸涕卽止。生蘿卜汁仰臥注鼻中﹐左痛注右﹐右痛注左。一婦人患偏頭痛﹐一邊鼻塞不聞香臭﹐常流淸涕﹐時作臭气﹐服徧治頭痛藥﹐如芎﹑蠍等皆不效。後一醫人教服《局方》芎犀丸﹐不十數服﹐忽作嚏﹐突出一鋌稠膿﹐其疾遂愈。

【雷頭風】頭痛而起核塊者是也。或雲頭如雷之鳴也﹐爲風邪所客﹐風動則作聲也。夫治雷頭風﹐諸藥不效者﹐證與藥不相對也。夫雷者﹑震也﹐震﹑仰盂﹐故東垣制藥用荷葉者﹐象震之形﹐其色又靑﹐乃述類象形。當煎《局方》中升麻湯主之﹐名曰淸震湯。張子和用茶調散吐之﹐次用神芎丸下之﹐然後服烏荊丸及愈風餅子之類。衰者用涼膈散消風散熱。頭上赤腫結核﹐或如酸棗狀﹐用排鍼出血則愈。亦有因痰火者﹐痰生熱﹐熱生風故也。痰火上升﹐壅於气道﹐兼乎風化﹐則自然有聲﹐輕如蟬鳴﹐重如雷聲﹐故名雷頭風也。用半夏﹑﹝牙皂﹑薑汁煮﹐一兩﹞大黃﹑﹝酒浸透﹐濕紙包煨﹐再浸再煨三次。

二兩﹞白僵蠶﹑連翹﹑橘紅﹑桔梗﹑天麻﹑﹝各五錢﹞片芩﹑﹝酒炒七錢﹞薄荷葉﹑﹝三錢﹞白芷﹑靑礞石﹑粉艸﹝各一錢﹞末之﹐水浸蒸餅丸如綠豆大。食後﹑臨臥茶吞二錢﹐以痰利爲度﹐然後用淸痰降火煎藥調理。

【眞頭痛】天門眞痛﹐上引泥丸﹐夕發旦死﹐旦發夕死。爲腦爲髓海﹐眞气之所聚﹐卒不受邪﹐受邪則死﹐不可治。古方云與黑錫丹﹐灸百會﹐猛進參﹑沈﹑烏﹑附﹐或可生﹐然天柱折者﹐亦難爲力矣。

【大頭痛】頭腫大如斗是也。是天行時疫病。東垣監濟源稅時﹐長夏多疫癘﹐初覺憎寒體重﹐次傳面目腫盛﹐目不能開﹐上喘﹐咽喉不利﹐舌漧口燥。俗云大頭天行﹐親戚不相訪問﹐如染之多不救。張縣丞亦患此﹐醫以承气湯加藍根下之稍緩﹐翼日其病如故﹐下之又緩﹐終莫能愈﹐漸至危篤。東垣診視具說其由曰﹐夫身半以上﹐天之气也﹐身半以下﹐地之气也。此𨿽邪熱客於心肺之間﹐上攻頭而爲腫盛﹐以承气下之﹐瀉胃中之實熱﹐是誅罰無過﹐殊不知適其病所爲故﹐遂處方用黃連﹑黃芩﹐味苦寒﹐瀉心肺間熱以爲君。橘紅﹑玄參苦寒﹐生甘艸甘寒﹐瀉火補气以爲臣。連翹﹑鼠粘子﹑薄荷葉苦辛平﹐板藍根味甘寒﹐馬屁勃﹑白僵蠶味苦平﹐散腫消毒定喘以爲佐。新升麻﹑柴胡苦平﹐行少陽﹑陽明二經不得伸。桔梗味辛溫﹐爲舟楫不令下行。共爲細末。用湯調﹐時時服之﹐拌蜜爲丸噙化﹐服盡良愈。

乃施其方﹐全活甚眾﹐名普濟消毒飲子。海藏雲﹕大頭病者﹐𨿽在身半以上﹐熱伏於經﹐以感天地四時非節瘟疫之气所著以成此疾。至於潰裂膿出﹐而又染他人﹐所以謂之疫癘也。大抵足陽明邪熱太甚﹐實資少陽相火爲之熾﹐多在少陽﹐或在陽明﹐甚則逆傳。視其腫勢在何部分﹐隨其經而取之。濕熱爲腫﹐木盛爲痛。此邪發於首﹐多在兩耳前後所﹐先見出者爲主爲根。治之宜早﹐藥不宜速﹐恐過其病﹐所謂上熱未除﹐中寒已作﹐有傷人命矣。此疾是自外而之內者﹐是爲血病﹐況頭部分受邪見於無形之處﹐至髙之分﹐當先緩而後急。先緩者﹐謂邪气在上﹐著無形之部分﹐旣著無形﹐所傳無定﹐若用重劑大瀉之﹐則其邪不去﹐反過其病矣。𨿽用緩藥﹐若又急服之﹐或食前﹐或頓服﹐咸失緩體﹐則藥不能除病矣。當徐徐漬無形之邪﹐或藥性味形體據象服餌﹐皆須不離緩體及寒藥﹐或酒炒浸之類皆是也。後急者﹐謂前緩劑已經髙分瀉邪气入於中﹐是到陰部﹐染於有形質之所﹐若不速去﹐反損陰也。此卻爲客邪﹐當急去之﹐是治客以急也。且治主當緩者﹐謂陽邪在上﹐陰邪在下﹐各爲本家病也。若急治之﹐不惟不能解其紛﹐而反致其亂矣﹐此所以治主當緩也。治客當急者﹐謂陽分受陽邪﹐陰分受陰邪﹐主也。陰分受陽邪﹐陽分受陰邪﹐客也。凡所謂客者﹐當急去之﹐此治客以急也。假令少陽﹑陽明之爲病﹐少陽爲邪者﹐出於耳前後也。陽明者﹐首面大腫也。先以黃芩﹑黃連﹑甘艸﹐通炒過銼煎﹐少少不住服呷之。或服畢﹐再用大黃或酒浸﹑或煨﹐又以鼠粘子新瓦上炒香﹐咀﹐煎去渣﹐內芒硝各等分﹐亦細細呷之﹐當食後用。徐得微利及邪气已﹐只服前藥。如不已﹐再服後藥﹐根據前次第用之﹐取大便利﹑邪已卽止。

如陽明渴者﹐加石膏。少陽渴者﹐加栝蔞根湯。陽明行經加升麻﹑葛根﹑芍藥之類﹐太陽行經加羌活﹑防風﹑荊芥之類﹐選而加之﹐並與上藥均合﹐不可獨用散也。黑白散。甘桔湯加鼠粘子﹑連翹﹑大黃﹑玄明粉﹑白僵蠶﹑荊芥。僵蠶一兩﹐錦紋大黃二兩﹐薑汁丸彈子大。新汲泉水和生蜜調服。外用井底泥﹐調大黃﹑芒硝末敷之。

【眉稜骨痛】眉骨者﹐目系之所過﹐上抵於腦﹐爲目屬於腦也。若諸陽經或挾外邪﹐郁成風熱毒﹐上攻於頭腦﹐下注於目睛﹐遂從目系過眉骨﹐相並而痛。若心肝壅熱﹐上攻目睛而痛﹐則亦目系與眉骨牽連並痛。

若胸膈風痰上攻者亦然。若太陰之勝﹐濕气內郁﹐寒迫下焦﹐痛畱項﹐互引眉間﹐其痛有酸者﹐有抽掣者﹐有重者﹐有昏悶者﹐便可審是孰气之勝也。東垣選奇湯﹐治眉骨痛不可忍﹐神效。丹溪云﹕屬風熱與痰﹐治類頭風。風熱者﹐宜祛風淸上散。因痰者﹐二陳湯加酒黃芩﹑白芷。因風寒者﹐羌烏散。戴云﹕眼眶痛有二證﹐皆屬肝。有肝虛而痛﹐才見光明則眼眶骨痛甚﹐宜生熟地黃丸。有肝經停飲﹐發則眉稜骨痛不可開﹐晝靜夜劇﹐宜導痰湯﹐或小芎辛湯加半夏﹑橘紅﹑南星﹑茯苓。

【頭風眉】羅謙甫云﹕肝經風盛﹐木自搖動﹐《尙書》云﹕滿招損。老子云﹕物壯則老。故木陵脾土﹐金來克之﹐是子來爲母復仇也。使梳頭有雪皮﹐見肺之證也﹐肺主皮毛。大便實﹐瀉靑丸主之。虛者﹐人參消風散主之。萬病紫菀丸﹐治頭多白屑。每服三丸至五七丸﹐姜湯下。按上治法﹐必有風熱上攻﹐頭目眩痛諸證﹐而後用之。若止是白屑﹐但宜白芷﹑零陵香之屬﹐外治而已。

【頭重】何因得之﹖曰因天之濕淫外著也﹐因人之濕痰上蒸也﹐因在下之陰气逆於上也﹐皆得而頭重。何以言之﹐頭象於天﹐其气極淸﹐地气重濁﹐地者陰也﹐土濕也。若外著內蒸﹐必壅蔽淸道﹐致气血不利﹐沈滯於經隧脈絡故重。《內經》曰﹕陽气者﹐因於濕﹐首如裹﹐是外濕蔽著者也。又曰﹕脾熱病者﹐先頭重﹐是胃脈引其熱上於頭也。太陰之復﹐飲發於中﹐濕气內逆太陽﹐上畱而重痛﹐胸中掉螈尢甚。太陽之勝﹐濕气內郁﹐亦頭重。巨陽之厥﹐腫首頭重﹐發爲徇僕。《靈樞》謂督脈之別﹐名曰長彊﹐挾膂上項﹐散頭上﹐下當肩胛左右﹐別走太陽。虛則頭重髙搖之。俠脊之有過者﹐取之所別也。東垣云﹕頭重如山﹐此濕气在頭也。紅豆散鼻內搐之。又方﹐羌活根﹑﹝燒﹞連翹﹑﹝各三錢﹞紅豆﹐﹝半錢﹞上爲末﹐搐鼻。

爲飲除濕藥﹐則過病所﹐誅罰無過﹐故於鼻取之。猶物在髙巓之上﹐必射而取之也。丹溪云﹕壯實人气實有痰﹐或頭痛﹐或眩暈﹐大黃酒浸三次﹐爲末。茶調服。

【頭搖】風也﹐火也﹐二者皆主動﹐會之於巓﹐乃爲搖也。《內經》曰﹕徇蒙招尢﹐目瞑耳聾﹐下實上虛﹐過在足少陽﹑厥陰。注謂﹕徇﹑疾也﹐蒙﹑目不明﹐招﹑掉搖不定也﹐尢﹑甚也。目疾不明﹐首掉尢甚。又太陰之復﹐頭項痛重﹐掉螈尢甚。注謂﹕濕气內逆太陽﹐上畱胸中而掉螈也。《靈樞》謂督脈之別長彊﹐虛則頭重髙搖之。然病機有謂諸風掉眩﹐皆屬肝木。夫頭之巓﹐足太陽之所過﹐督脈與厥陰之所會﹐是故三經所逆之火﹐畱聚於此者﹐皆從風木而爲掉搖也。張仲景又言﹐心絕者﹐亦直視搖頭也。

【診】寸口之脈﹐中手短者﹐曰頭痛。推而下之﹐下而不上﹐頭頂痛。寸口緊急﹐或短或弦或浮﹐皆頭痛。浮滑爲風痰﹐易治。短澀難治。浮緊爲太陽。弦細少陽。浮緩長陽明。沈緩太陰。沈細少陰。浮緩厥陰。浮弦爲風。浮洪爲火。右寸滑或大﹐或弦而有力﹐皆痰火積熱。細或緩﹐兼體重者濕。左脈不足﹐血虛。右脈不足﹐气虛。左右俱不足﹐气血俱虛。右寸緊盛﹐食積。右關洪大﹐爲胃熱上攻。寸口弦細﹐爲鬲上有風涎冷痰﹐或嘔吐。沈細爲陰毒傷寒﹐但頭痛身不熱也。診頭痛目痛﹐久視無所見者死。病苦頭痛目痛﹐脈急短澀死。

第四冊諸痛門

面痛

面痛皆屬火。蓋諸陽之會﹐皆在於面﹐而火陽類也。心者生之本﹐神之變﹐其華在面﹐而心君火也。暴痛多實﹐久痛多虛。髙者抑之﹐郁者開之。血熱者涼血﹐气虛者補气。不可專以苦寒瀉火爲事。

許學士醫檢正患鼻間痛﹐或麻痺不仁﹐如是數年﹐忽一日連口唇頰車髮際皆痛﹐不開口言語﹐飲食皆妨。在與頰上常如糊﹐手觸之則痛﹐此足陽明經絡受風毒﹐傳入經絡﹐血凝滯而不行﹐故有此證。或以排風﹑小續命﹑透體丹之類與之﹐皆不效。制犀角升麻湯贈之﹐數日愈。夫足陽明胃也。經云﹕腸胃爲市。又云﹕陽明多血多气﹐胃之中鮏羴五味無所不納﹐如市釐無所不有也。以其腐熟飲食之毒聚於胃﹐此方以犀角爲主﹐解飲食之毒也。

陽明經脈環唇挾舌﹐起於鼻﹐合中﹐循頰車﹐上耳前﹐過客主人﹐循髮際至頭顱﹐今所患皆一經絡也。故以升麻佐之。余藥皆滌除風熱。升麻﹑黃芩專入胃經。老母年七十餘﹐累歲患頰車痛﹐每多言傷气﹑不寐傷神則大發﹐發之劇則上連頭﹐下至喉內及牙齦﹐皆如鍼刺火灼﹐不可手觸。乃至口不得開﹐言語飲食並廢﹐自覺火光如閃電﹐尋常涎唾稠粘﹐如絲不斷﹐每勞與餓則甚﹐得臥與食則稍安﹐知其虛也。始以淸胃散﹑犀角升麻湯﹑人參白虎湯﹑羌活勝濕湯加黃芩﹑甘﹑桔皆不效﹐後攺用參﹑﹑白術﹑芎﹑歸﹑升﹑柴﹑甘﹑桔之類﹐稍佐以芩﹑梔﹑連翹﹑黍粘﹐空腹進之﹐而食遠則服加減甘露飲﹐始漸安。第老人性躁不耐閒﹐勞與多言時有之﹐不能除去病根﹐然發亦稀少﹐卽發亦不如往歲之劇矣。從子因喪子鬱結﹐復多餌鹿角膠諸種子藥﹐或於食後臨臥輒進之﹐以至積成胃熱﹐遂患面痛如老母證。服淸胃散﹑甘露飲﹐大加石膏過當﹐而見虛證。又服參﹑耆等補藥過當﹐而復見火證。門人施生以越鞠加山梔﹑連翹﹑貝母﹑橘紅之屬﹐開其鬱結﹐而始向安。諸方書無面痛門﹐今補之。且具載上三條﹐以見用藥不可執一耳﹐非三條之足以盡是病也。

第四冊諸痛門

頸項彊痛

經云﹕東風生於春﹐病在肝﹐在頸項。諸痙項彊﹐皆屬於濕。缺盆之中﹐任脈也﹐名曰天突。

﹝當缺盆中央動脈是。﹞一次任脈側之動脈﹐足陽明也﹐名曰人迎。﹝挾喉兩旁動脈。﹞二次脈﹐手陽明也﹐名曰扶突。﹝挾喉動脈之後﹐曲頰之前一寸後是。﹞三次脈﹐手太陽也﹐名曰天。﹝手陽明之後﹐當曲頰之下。﹞四次脈﹐足少陽也﹐名曰天容。﹝曲頰之後﹐當耳之下。﹞五次脈﹐手少陽也﹐名曰天牖。﹝耳後當完骨上。﹞六次脈﹐足太陽也﹐名曰天柱。﹝挾項大筋中。﹞七次脈﹐頸中央之脈﹐督脈也﹐名曰風府。足陽明﹐挾喉之動脈也﹐其在膺中。手陽明次在其外﹐不至曲頰一寸。太陽當曲頰。足少陽在耳下曲頰之後。手少陽出耳後上﹐加完骨之上。足太陽挾項大筋之中。然則頸項彊急之證﹐多由邪客三陽經也。寒搏則筋急﹐風搏則筋弛﹐左多屬血﹐右多屬痰。頸項彊急﹐發熱惡寒﹐脈浮而緊﹐此風寒客三陽經也。宜驅邪湯。頸項彊急﹐動則微痛﹐脈弦而數實﹑右爲甚﹐作痰熱客三陽經治﹐宜消風豁痰湯。

頸項彊急﹐動則微痛﹐脈弦而澀﹐左爲甚﹐作血虛邪客太陽﹑陽明經治﹐宜疏風滋血湯。頸項彊急﹐寒熱往來﹐或嘔吐﹐或脇痛﹐宜小柴胡湯﹑升麻防荊湯。頸項彊急﹐腰似折﹐項似拔﹐加味勝濕湯。

精神短少﹐不得睡﹐項筋腫急難伸﹐禁甘溫﹐宜苦寒﹐養神湯主之。《本事方》椒附散﹐治腎气上攻﹐項背不能轉側﹐於虛寒者爲宜。丹溪治一男子。項彊不能回顧﹐動則微痛﹐其脈弦而數實﹐右手爲甚﹐作痰客太陽經治之﹐用二陳湯加酒洗黃芩﹑羌活﹑紅花﹐服後二日愈。許學士治一人患筋急項不得轉側﹐自午後發至黃昏時定﹐此患必從足起。經言十二經絡各有筋﹐惟足太陽之筋﹐自足至項。大抵筋者﹐肝之合也。日中至黃昏﹐天之陽﹐陽中之陰也。又曰﹕陽中之陰﹐肺也。自離至兌﹐陰旺陽弱之時﹐故《靈寶畢法》云﹕離至乾﹐腎气絕而肝气弱﹐肝腎二髒受陰气﹐故發於是時。授以木瓜煎方﹐三服而愈。戴云﹕頸痛﹐非是風邪﹐卽是气挫﹐亦有落枕而成痛者﹐並宜和气飲﹐食後服。按人多有挫閃﹐及久坐失枕﹐而致項彊不可轉移者﹐皆由腎虛不能生肝﹐肝虛無以養筋﹐故機關不利﹐宜六味地黃丸常服。《內經》刺灸項頸痛有二﹕其一取足手太陽﹐治項後痛。經云﹕足太陽之脈﹐是動則病項如拔﹐視虛﹑盛﹑寒﹑熱﹑陷下取之。又云﹕項痛不可俯仰﹐刺足太陽。不可以顧﹐刺手太陽。又云﹕大風項頸痛﹐刺風府。風府在上椎。又云﹕邪客於足太陽之絡﹐令人頭項肩痛﹐刺足小指爪甲上與肉交者各一﹐立已。不已則刺外踝下三﹐左取右﹐右取左﹐如食頃是也。其二取足﹑手陽明﹐治頸前痛。經云﹕足陽明之脈﹐所生病者﹐頸腫。

又云﹕手陽明之脈﹐是動則病頸腫。皆視盛﹑虛﹑寒﹑熱﹑陷下取之也。

第四冊諸痛門

心痛胃脘痛

或問丹溪言心痛卽胃脘痛﹐然乎﹖曰心與胃各一臟﹐其病形不同﹐因胃脘痛處在心下﹐故有當心而痛之名﹐豈胃脘痛卽心痛者哉。歷代方論將二者混同敍於一門﹐誤自此始。蓋心之藏君火也﹐是神靈之舍﹐與手少陰之正經﹐邪皆不得而傷。其受傷者﹐乃手心主包絡也﹐如包絡引邪入於心之正經髒而痛者﹐則謂之眞心痛﹐必死﹐不可治。夫心統性情﹐始由怵惕思慮則傷神﹐神傷髒乃應而心虛矣。

心虛則邪干之﹐故手心主包絡受其邪而痛也。心主諸陽﹐又主血﹐是以因邪而陽气郁伏過於熱者痛﹐陽气不及惟邪勝之者亦痛﹐血因邪泣在絡而不行者痛﹐血因邪勝而虛者亦痛。然方論𨿽有九種心痛﹐曰飲﹑曰食﹑曰風﹑曰冷﹑曰熱﹑曰悸﹑曰虫﹑曰疰﹑去來。其因固多﹐終不得聖人之旨﹐豈復識六淫五邪不一之因哉。且五臟六腑任督支脈絡於心﹐臟腑經脈挾其淫气﹐自支脈乘於心而爲痛者﹐必有各腑臟病形與之相應而痛。如《靈樞》謂厥心痛﹐與背相控﹐善﹐如從後觸其心﹐傴僂者﹐腎心痛也。厥心痛﹐腹脹胸滿﹐心尢痛甚﹐胃心痛也。厥心痛﹐痛如以錐鍼刺其心﹐心痛甚者﹐脾心痛也。厥心痛﹐色蒼蒼如死狀﹐終日不得太息﹐肝心痛也。厥心痛﹐臥若徒居心痛間﹐動作痛益甚﹐色不變﹐肺心痛也。更以陽明有餘﹐上歸於心﹐滑則病心疝。又心痛引少腹滿﹐上下無定處﹐溲便難者﹐取足厥陰。心痛腹脹﹐嗇然大便不利﹐取足太陰。心痛短气不足以息﹐取手太陰。心痛引背不得息﹐刺足少陰。不已﹐取手少陽。與夫《內經》於六气五運﹐司上下勝復﹐淫邪應髒气盛衰而相乘者﹐亦必有諸淫气之病狀與心而痛。是故苟不能徧識諸臟腑所從來之病因﹐將何以施治哉。胃脘痛亦如心痛﹐有不一之因。蓋胃之眞濕土也﹐位居中焦﹐稟沖和之气﹐多气多血﹐是水谷之海﹐爲三陽之總司﹐五臟六腑十二經脈皆受气於此。是以足之六經﹐自下而上﹐凡壯則气行而已﹐胃脘弱則著而成病。其沖和之气﹐變至偏寒偏熱﹐因之水穀不消﹐停畱水飲食積﹐眞气相搏爲痛﹐惟肝木之相乘者尢甚。胃脘當心而痛﹐上肢兩脇裏急﹐飲食不下﹐膈咽不通﹐食則爲食痺者﹐謂食已心下痛﹐吐出乃止。又腎气上逆者次之﹐逆則寒厥﹐入胃亦痛。夫如是胃脘之受邪﹐非止其自病者多﹐然胃脘逼近於心﹐移其邪上攻於心爲心痛者亦多。若夫心痛之病形﹐如前所云者則詳矣。今欲分胃脘不一病因之狀當何如﹖曰胃之濕土主乎痞﹐故胃病者﹐或滿或脹﹐或食不下﹐或嘔吐﹐或吞酸﹐或大便難﹐或瀉利﹐面色浮而黃者﹐皆是胃之本病也。其有六淫五邪相乘於胃者﹐大率與前所列心痛之形狀相類﹐但其間必與胃本病參雜而見之也。《活法機要》云﹕諸心痛者﹐皆少陰﹑厥陰气上衝也。有熱厥心痛者﹐身熱足寒痛﹐甚則煩躁而吐﹐額自汗出﹐知其爲熱也﹐其脈浮大而洪﹐當灸太溪及昆侖﹐謂表裏俱瀉之﹐是爲熱病汗不出﹐引熱下行﹐表汗通身而出者愈也。灸畢服金鈴子散則愈﹐痛止﹐服枳術丸﹐去其餘邪也。有大實心中痛者﹐因气而食﹐卒然發痛﹐大便或祕久而注悶﹐心胸髙起﹐按之愈痛﹐不能飲食﹐急以煮黃丸利之﹐利後以本湯去其邪也。有寒厥心痛者﹐手足厥逆而通身冷汗出﹐便溺淸利﹐或大便利而不渴﹐气微力弱﹐急以術附湯溫之。寒厥暴痛﹐非久病也﹐朝發暮死﹐急當救之。是知久病無寒﹐暴病非熱也。丹溪云﹕凡心膈痛須分新久﹐若明知身受寒气﹐口喫寒物而得者﹐於初得之日﹐當與溫散或溫利之。溫散謂治身受寒气於外者﹐如陳無擇麻黃桂枝湯﹐治外因心痛之類是也。溫利謂治口食寒物於裏者﹐如仲景九痛丸﹑潔古煮黃丸﹐治大實心痛之類是也。病得之稍久﹐則成郁矣﹐郁則蒸熱﹐熱則生火﹐若欲行溫散﹑溫利﹐寧無助火添病耶。由是方中多以山梔仁爲熱藥之向導﹐則邪易伏﹐病易退﹐正气復而病安矣。大槪胃口有熱而作痛﹐非山梔不可﹐須薑汁佐之﹐多用臺芎開之。《金匱要略》云﹕心中寒者﹐其人病心如啖蒜狀﹐劇者心痛徹背﹐背痛徹心﹐譬如蠱注﹐其脈浮者﹐自吐乃愈。心痛徹背﹐背痛徹心﹐烏豆赤石脂丸主之。胸痺不得臥﹐心痛徹背者﹐栝蔞薤白半夏湯主之。心胸中大寒痛﹐嘔不能飲食﹐腹中寒﹐上衝皮起﹐出見有頭足﹐上下痛而不可觸近﹐大建中湯主之。心中痞﹐厥逆﹐心懸痛﹐桂枝生薑枳實湯主之。上仲景方﹐大抵皆溫散之劑﹐有寒結而痛者宜之。左脈浮弦或緊﹐兼惡風寒者﹐有外邪﹐宜藿香正气散﹐或五積散加姜﹑蔥之類。外吸涼風﹐內食冷物﹐寒气客於腸胃之間﹐則卒然而痛者﹐二陳﹑艸果﹑漧薑﹑吳茱萸﹐扶陽助胃湯﹐艸豆蔻丸之類。心膈痛﹐曾服香燥熱藥﹐復作復劫﹐轉轉深痼﹐宜山梔子炒黑二兩﹐川芎﹑香附﹝鹽水浸炒﹞各一兩﹐黃連﹑﹝酒炒﹞黃芩﹑﹝酒炒﹞木香﹑檳榔各二錢五分﹐赤曲﹑番降香各五錢﹐芒硝二錢﹐爲細末。生薑汁﹑童子小便各半盞﹐調二錢﹐痛時呷下。仲景云﹕按之心下滿痛者﹐此爲實也。當下之﹐宜大柴胡湯。凡脈堅實﹐不大便﹐腹滿不可按﹐並可承气湯下之。有實積者﹐脈沈滑﹐气口緊盛﹐按之痛﹐宜小胃丹﹐津下十五丸﹐亦可服濃朴丸﹑紫菀丸。痰積作痛﹐星半安中湯﹑海蛤丸。火痛﹐淸中湯。心膈大痛﹐攻走腰背﹐發厥嘔逆﹐諸藥不納者﹐就吐中以鵝翎探吐之﹐以盡其痰積而痛自止。《外臺》治卒心痛﹐黃連八兩﹐水七升﹐煮五升﹐絞去渣﹐溫服五合﹐日三。《肘後》治卒心痛﹐龍膽艸四兩﹐酒三升﹐煮一升半﹐頓服。仲景云﹕心傷者﹐其人勞役卽頭面赤而下重﹐心中痛而自煩﹐發熱﹐臍跳﹐其脈弦﹐此爲心臟所傷也。可服妙香散。錢氏云﹕心虛者炒鹽補之。

《圖經》《衍義》謂蠣粉治心痛﹐皆心傷之正藥也。以物拄按而痛者﹐挾虛﹐以二陳湯加炒漧薑和之。按之痛止者爲虛﹐宜酸以收之﹐勿食辛散之劑。又有病久气血虛損﹐及素作勞羸弱之人﹐患心痛者﹐皆虛痛也。有服大補之劑而愈者﹐不可不知。气攻刺而痛﹐宜加味七气湯﹑沈香降气散﹑正气天香散。治心痛﹐但忍气則發者。死血作痛﹐脈必澀﹐作時飲湯水下或作呃﹐壯人用桃仁承气湯下﹐弱人用歸尾﹑川芎﹑牡丹皮﹑蘇木﹑紅花﹑玄胡索﹑桂心﹑桃仁泥﹑赤曲﹑番降香﹑通艸﹑大麥芽﹑穿山甲之屬﹐煎成入童便﹑酒﹑韭汁﹐大劑飲之﹐或失笑散。虫痛﹐面上白斑﹐唇紅能食﹐或食卽痛﹐或痛後便能飲食﹐或口中沫出。上半月虫頭向上易治﹐下半月虫頭向下難治。先以雞肉汁及糖蜜飲之﹐引虫頭向上﹐用集效丸﹐或萬應丸﹑剪紅丸之類下之。若因蛔作痛﹐蛔攻嚙心痛有休止﹐其人吐蛔﹐或與之湯飲藥餌﹐轉入轉吐﹐蓋緣物入則蛔動﹐蛔動則令人惡心而吐﹐用川椒十數粒煎湯﹐下烏梅丸。

仲景云﹕蛔虫爲病﹐令人吐涎心痛﹐發作有時﹐毒藥不止﹐甘艸粉蜜湯主之。爲脾受肝制而急﹐故虫不安﹐用粉蜜之甘緩以安之。有腎气逆上攻心以致心痛﹐用生韭研汁﹐和五苓散爲丸﹐空心茴香湯下。

病患舊有酒積﹑食積﹑痰積在胃脘﹐一遇觸犯﹐便作疼痛﹐挾風寒﹐參蘇飲加姜﹑蔥。挾怒气﹐二陳加靑皮﹑香附﹑薑汁炒黃連。挾飲食﹐二陳加炒山梔﹑曲﹑艸果﹑山楂。挾火熱者﹐二陳加枳實﹑濃朴﹑薑汁炒黃連﹑山梔。加減越鞠丸﹐川芎﹑蒼術﹑香附﹑神曲﹑貝母﹑炒梔子﹑砂仁﹑艸果﹐參酌脈病施治。服寒藥多致脾胃虛弱﹐胃脘痛。宜溫胃湯。寒濕所客﹐身體沈重﹐胃脘痛﹐面色痿黃﹐宜術桂湯。心脾痛﹐用荔枝核爲末﹐每服一錢﹐熱醋湯調下。劉寄奴末六錢﹐玄胡索末四錢﹐薑汁熱酒調服效。白礬﹑辰砂糊丸﹐好醋吞下神效。心胃腹脇散痛﹐二陳加蒼術諸香藥治之﹐或沈香降气散。不愈則和其血。熱飲痛﹐黃連﹑甘遂作丸服之。

冬寒停飲﹐桂黃散。心極痛﹐以生地黃汁調面煮喫﹐打下虫積效。實痛者﹐手不可近﹐六脈沈細甚﹐有汗﹐大承气加桂。彊壯痛甚者﹐加桃仁﹑附子。連小腹虛寒作痛﹐小建中湯。寒熱嘔吐而痛﹐脈沈弦﹐大柴胡湯。脾虛積黃而痛﹐胃苓湯。胃虛感冷而痛﹐理中湯。內傷發熱不食﹐胃口作痛﹐補中益气湯加艸豆蔻﹐熱痛加梔子。肥人心脾胃脘當心痛﹐或痞气不食﹐用艸豆蔻﹑炒三稜﹑白術各一兩﹐白豆蔻仁﹑桂枝﹑小艸遠志﹑莪術﹑丁香﹑丁皮﹑木香﹑藿香﹐炊餅丸梧桐子大。姜湯下三五十丸。

胃脘停濕者﹐溫中丸。脾胃不和而痛﹐大安丸。因气者﹐加減木香檳榔丸。咳逆上气﹐痰飲心痛﹐海蛤粉﹐栝蔞仁帶穣等分爲末﹐和勻米糊丸。丹溪治許文懿公﹐因飲食作痰成心脾痛﹐後觸風雪腿骨痛﹐醫以黃芽歲丹烏附治十餘年﹐艾灸萬計﹐又冒寒而痛加﹐胯難開合﹐脾疼時胯稍輕﹐胯痛則脾疼止。此初因中脘有食積痰飲﹐續冒寒濕﹐郁遏經絡﹐气血不行﹐津液不通﹐痰飲注入骨節﹐往來如潮﹐湧上則爲脾疼﹐降下則爲胯痛﹐須湧泄之。以甘遂末一錢﹐入豬腰子內煨食之﹐連泄七行﹐足便能步﹐後嘔吐大作﹐不食煩躁﹐气弱不語﹐記《金匱》云﹐無寒熱而短气不足以息者﹐實也。其病多年鬱結﹐一旦泄之﹐徒引動其猖獗之勢﹐無他制禦之藥故也。仍以吐劑達其上焦﹐次第治及中下二焦。連日用瓜蒂﹑藜蘆﹑苦參等藥﹐俱吐不透﹐而噦躁愈甚﹐乃用附子尖三枚﹐和漿水以蜜飲之﹐方大吐膠痰一大桶。以朴硝﹑滑石﹑黃芩﹑石膏﹑連翹等一斤濃煎﹐置井中極冷凍飲料之﹐四日服四斤﹐後腹微痛﹐二便祕﹐脈歇至於卯酉時﹐予謂卯酉爲手足陽明之應﹐此乃胃與大腸有積滯未盡﹐當速瀉之。諸醫惑阻﹐乃作紫雪﹐三日服至五兩﹐腹減稍安後﹐又小便閉痛﹐飲以蘿卜子汁得吐立通。又小腹滿痛﹐以大黃﹑牽牛等分水丸﹐服至三百丸﹐下如爛魚腸者二升許﹐脈不歇。又大便迸痛﹐小腹滿悶﹐又與前丸藥百粒﹐腹大絞痛﹐腰胯重﹐眼火出﹐不言語﹐瀉下穢物如油條一尺許﹐肛門如火﹐以水沃之。

自病半月不食不語﹐至此方啜稀粥﹐始有生意﹐數日平安。自嘔吐至安日﹐脈皆平常弦大﹐次年行倒倉法全愈。治一人以酒飲牛乳患心痛﹐年久無汗﹐醫多以丁附﹐羸弱食減﹐每痛以物拄之﹐脈遲弦而澀﹐又苦吞酸﹐以二陳加芩﹑連﹑白術﹑桃仁﹑郁李仁﹑澤瀉﹐每旦服之﹐湧出酸苦黑水﹐並如爛木耳者﹐服至二百餘帖﹐脈澀退至添純弦而漸充滿。時令暖﹐意其欲汗而血气未充﹐以參﹑術﹑歸﹑芍﹑陳皮﹑半夏﹑甘艸。痛緩與麻黃﹑蒼術﹑芎﹑歸﹐才下咽﹐忽暈厥﹐須臾而蘇﹐大汗痛止。一童子久瘧方愈﹐心脾痛﹐六脈伏﹐痛減時气口緊盛﹐餘部弦而實。意其宿食﹐詢之果傷冷油麵食﹐以小胃丹津咽下十餘粒﹐禁餘食三日﹐與藥十二次﹐痛止。後又與谷太早﹐忽大痛連脇﹐乃禁食﹐亦不與藥﹐蓋宿食已消﹐今因新谷與余積相迸而痛﹐若再藥攻﹐必傷胃气。至夜心嘈索食﹐先以白術﹑黃連﹑陳皮丸服之﹐以止其嘈﹐此非饑也﹐乃餘飲未了﹐因气而動耳。若與食復痛﹐詢其饑作膈間滿悶﹐又與前丸子﹐一晝夜不饑而昏睡﹐後少與粥漸安。一婦因久積憂患後心痛﹐食減羸瘦﹐渴不能飲﹐心與頭更換而痛﹐不寐﹐大便燥結﹐以四物加陳皮﹑甘艸百餘帖未效。予曰﹕此肺久爲火所郁﹐气不得行﹐血亦蓄塞﹐遂成污濁﹐气壅則頭痛﹐血不流則心痛﹐通一病也。治肺當自愈。遂效東垣淸空膏例﹐以黃芩細切﹑酒浸透﹐炒赤色﹐爲細末﹐湯下﹐頭稍汗﹐十餘帖﹐汗漸通身而愈。因其膝下無汗﹐瘦弱脈澀﹐小便數﹐大便澀﹐當補血以防後患﹐以四物湯加陳皮﹑甘艸﹑桃仁﹑酒芩﹐服之愈。一婦春末心脾疼﹐自言腹脹滿﹐手足寒時﹐膝須綿裹火烘﹐胸畏熱﹐喜掀露風涼﹐脈沈細澀﹐稍重則絕﹐輕似弦而短﹐渴喜熱飲﹐不食。以艸豆蔻仁三倍﹐加黃連﹑滑石﹑神曲爲丸。以白術爲君﹐茯苓爲佐﹐陳皮爲使﹐作湯下百丸﹐至二斤而安。一婦形瘦色嫩味濃﹐幼時曾以火烘濕鞋﹐濕气上襲﹐致吐淸水吞酸﹐服丁香熱藥﹐時作時止﹐至是心疼﹐有痞塊﹑略吐食﹐脈皆微弦﹐重似澀﹐輕稍和。與左金丸三四十粒﹐姜湯下三十餘次﹐食不進。予曰結已開矣﹐且止藥。或思飲﹐與水﹑間與靑綠丸﹐脈弦漸添。與人參﹑酒芍藥引金瀉木﹐漸思食。若大便祕﹐以生芍藥﹑陳皮﹑桃仁﹑人參爲丸與之﹐又以蜜導﹐便通食進。一老人心腹大痛﹐昏厥﹐脈洪大﹐不食﹐不勝一味攻擊之藥﹐用四君子加川歸﹑沈香﹑麻黃服愈。東垣治一婦人重娠六个月﹐冬至因慟哭口吸風寒﹐忽病心痛不可忍﹐渾身冷气欲絕。曰此乃客寒犯胃﹐故胃脘當心而痛。急與艸豆蔻﹑半夏﹑幹生薑﹑炙甘艸﹑益智仁之類。或曰半夏有小毒﹐重娠服之可乎﹖曰乃有故而用也。岐伯曰﹕有故無殞﹐故無殞也。服之愈。滑伯仁治一婦人﹐盛暑洞泄﹐厥逆惡寒﹐胃脘當心而痛﹐自腹引脇﹐轉爲滯下﹐嘔噦不食﹐人皆以中暑霍亂治之益甚。

脈三部俱微短沈弱﹐不應呼吸﹐此陰寒極矣。不亟溫之﹐則無生意。遂以姜﹑附三四進﹐間以丹藥﹐脈稍有力﹐厥逆漸退﹐更服姜﹑附﹐七日而安。厥心痛者﹐他髒病幹之而痛﹐皆有治也。眞心痛者﹐心臟自病而痛﹐故夕發旦死﹐旦發夕死﹐無治也。然心臟之經絡有病﹐在標者﹐其心亦痛而有治。經云﹕心手少陰之脈﹐是動則病嗌干心痛﹐渴而欲飲。又心主手少陰之脈﹐所生病者﹐心痛﹐掌中熱﹐皆視盛﹑虛﹑熱﹑寒﹑陷下取之。又經云﹕手心主之別﹐名曰內關﹐去腕二寸﹐出於兩筋之間。實則心痛﹐取之兩筋間也。又云﹕邪在心則病心痛喜悲﹐時眩僕﹐視有餘不及﹐調其兪是也。

【卒急心痛】若脈洪大而數﹐其人火熱盛者﹐用前黃連﹑龍膽艸單方飲之。若無熱者﹐荔枝核之類治之。若中惡心痛﹐腹脹大便不通者﹐走馬湯治之。《海上方》急救男子婦人心疼﹐牙關緊急欲死者﹐用隔年陳蔥白三五根﹐去皮須葉﹐擂爲膏﹐將病患口斡開﹐用匙將膏送入咽喉﹐用香油四兩灌送下﹐油不以多少﹐但得蔥下喉﹐其人必蘇。一方﹐用香油頓服一盞亦妙。

經云﹕邪客於足少陰之絡﹐令人卒心痛﹐暴脹﹐胸脇支滿﹐無積者﹐刺然骨之前出血﹐如食頃而已﹐不已﹐左取右﹐右取左﹐病新發者﹐五日已。

【膈痛】與心痛不同﹐心痛則在岐骨陷處﹐本非心痛﹐乃心支別絡痛耳。膈痛則痛橫滿胸間﹐比之心痛爲輕﹐痛之得名﹐俗爲之稱耳。諸方稱爲煩躁忪悸﹐皆其證也。五苓散瀉心﹑小腸之熱﹐恐非其對﹐不若用四物湯﹑十全大補湯去桂﹐生血而益陰﹐此以水制火之義。膈痛多因積冷與痰气而成﹐宜五膈寬中散﹐或四七湯加木香﹑桂各半錢﹐或撾脾湯加木香。膈痛而气上急者﹐宜蘇子降气湯去前胡加木香如數。痰涎壅盛而痛者﹐宜小半夏茯苓湯加枳實一錢﹐間進半硫丸。

【心瘥】亦痰飲所致﹐俗名飲瘥。有胃口熱食易消故瘥。《素問》謂之食瘥﹐亦類消中之狀﹐俗名肚瘥。

痰气﹐宜小半夏茯苓湯加枳實一錢。胃中熱宜二陳湯加黃連一錢﹐或五苓散去桂加辰砂。亦有病瘥﹐呷姜湯數口﹐或進漧薑劑而愈﹐此膈上停寒﹐中有伏飲﹐見辛熱則消。予讀中祕書時﹐館師韓敬堂先生﹐常患膈痛﹐診其脈洪大而澀﹐予用山梔仁﹑赤曲﹑通艸﹑大麥芽﹑香附﹑當歸﹑川芎煎湯﹐加薑汁﹑韭汁﹑童便﹑竹瀝之類﹐飲之而止。一日勞倦忍饑﹐痛大發﹐亟邀予至火房問曰﹐晨起痛甚﹐不能待公﹐服家兄藥﹐藥下咽如刀割﹐痛益甚﹐不可忍﹐何也﹖予曰﹐得非二陳﹑平胃﹑烏藥﹑紫蘇之屬乎﹐曰然。曰是則何怪乎其增病也。夫勞餓而發﹐飽逸則止﹐知其虛也。飲以十全大補湯﹐一劑而痛止。

【診】脈多見於右關﹐陰弦爲痛。微急爲痛。微大爲心痺引背痛。短數爲痛。澀爲痛。痛甚者﹐脈必伏。大是久病。洪大數﹐屬火熱。滑大屬痰。右手實者﹐痰積。沈滑者﹐有宿食。弦遲者﹐有寒。

沈細而遲者﹐可治。堅大而實﹐浮大而長﹐滑而利﹐數而緊﹐皆難治。眞心痛﹐手足俱靑至節者﹐不治。

第四冊諸痛門

胸痛

經云﹕南風生於夏﹐病在心﹐兪在胸脇。又云﹕仲夏善病胸脇。此則胸連脇痛屬心。肝虛則胸痛引背脇﹐肝實則胸痛不得轉側﹐喜太息﹐肝著則常欲蹈壓其胸。經云﹕春脈如弦﹐其气不實而微﹐此謂不及﹐令人胸痛引背﹐下則兩脇脹滿﹐此肝虛而其脈證見於春如此也。宜補肝湯。《金匱》云﹕肝中寒者﹐兩臂不舉﹐舌本燥﹐喜太息﹐胸中痛不得轉側﹐食則吐而出汗也。肝著﹐其人常欲踏其胸上﹐先未苦時﹐但欲飲熱﹐旋復花湯主之。《素問》曰﹕陽明所謂胸痛短气者﹐水气在臟腑也。水者﹑陰气也﹐陰气在中﹐故胸痛少气也。輕者五苓散﹐重者用張子和法取之。《脈經》云﹕寸口脈沈﹐胸中引脇痛﹐胸中有水气﹐宜澤漆湯﹐及刺巨闕瀉之。﹝水﹞杜壬治胸脇痛徹背﹐心腹痞滿﹐气不得通﹐及治痰咳﹐大栝蔞去穣﹐取子熟炒﹐連皮研和﹐麵糊爲丸﹐如桐子大。米飲下五十丸。《斗門方》治胸膈壅滯﹐去痰開胃﹐用半夏洗淨焙漧﹐搗羅爲末﹐生薑自然汁和爲餅子﹐用濕紙裹﹐於慢火中煨令香熟﹐水一盞﹐用餅子一塊如彈丸大﹐入鹽半分﹐煎取半盞﹐溫服。﹝痰﹞丹溪治一人鬲有一點相引痛﹐吸气皮覺急﹐用滑石一兩﹐桃仁半兩﹐枳殼炒一兩﹐黃連炒半兩﹐甘艸炙二錢﹐爲細末。每服錢半﹐以蘿卜汁煎熟飲之﹐一日五六次。又治一人因喫熱補藥﹐又妄自學吐納﹐以致气亂血熱﹐嗽血消瘦﹐遂與行倒倉法。今嗽血消瘦已除﹐因喫炒豆米﹐膈間有一點气梗痛﹐似有一條絲垂映在腰﹐與小腹亦痛﹐大半偏在左邊﹐此肝部有污血行未盡也。用滑石一兩﹐黃丹三錢﹐枳殼一錢﹐黃連五錢﹐生甘艸二錢﹐紅花一錢﹐柴胡五錢﹐桃仁二兩﹐爲細末。每服一錢半﹐以蘿卜汁煎沸服之。胸痛連脇﹐脇支滿膺背肩胛﹐兩臂內亦痛。經云﹕歲火太過﹐則有此證。其脈若洪數﹐宜用降火涼劑。胸痛引背﹐兩脇滿﹐且痛引少腹。經謂歲金太過﹐與歲土不及﹐風木大行而金復﹐則有此疾。是爲金邪傷肝﹐宜用補肝之劑。胸中痛﹐連大腹﹑小腹亦痛者﹐爲腎虛﹐宜先取其經少陰﹑太陽血﹐後用補腎之藥。胸連脇肋髀膝外皆痛﹐爲膽足少陽木所生病﹐詳盛﹑虛﹑熱﹑寒﹑陷下取之。手心主之筋﹐其病當所過者支轉筋﹐前及胸痛息賁﹐治在燔鍼劫刺﹐以知爲數﹐以痛爲輸。又足太陽之筋﹑足少陽之筋痛﹐皆引胸痛﹐治在燔鍼劫刺﹐以知爲數﹐以痛爲輸也。

第四冊諸痛門

腹痛

或問腹痛何由而生﹖曰邪正相搏﹐是以作痛。夫經脈者﹐乃天眞流行出入﹐臟腑之道路也。所以水谷之精悍爲榮衛﹐行於脈之內外﹐而統大其用﹐是故行六气﹐運五行﹐調和五臟﹐灑陳六腑﹐法四時升降浮沈之气﹐以生長化收藏。其正經之別脈﹐絡在內者﹐分守臟腑部位﹐各司其屬﹐與之出納气血。凡是榮衛之妙用者﹐皆天眞也。故經曰﹕血气﹐人之神﹐不可不謹養﹐養之則邪弗能傷矣。失之則榮气散解﹐而諸邪皆得從其臟腑所虛之舍而入客焉。入客則气停液聚﹐爲積爲痰﹐血凝不行﹐或瘀或蓄﹐脈絡皆滿﹐邪正相搏﹐眞气迫促﹐故作痛也。脾胃內捨心腹﹐心肺內捨胸膺﹑兩脇﹐肝內捨脇﹑小腹﹐腎內捨小腹﹑腰脊﹐大小腸﹑衝任皆在小腹﹐此臟腑所通之部位也。曰舉痛論敍腹痛一十四條﹐屬熱者止一條﹐餘皆屬寒。

後世方論﹐因盡作風冷客之攻擊而作痛。今子乃云諸邪何哉﹖曰方論不會通諸篇之旨﹐因不解篇末﹐復謂百病皆生於气﹐列九气之狀﹐其間𨿽不言痛﹐必亦爲或有作痛者故也。不然﹐何乃出於諸痛篇之末耶。試以《靈樞》百病始生篇觀之﹐其旨則顯然矣。所論邪有三部﹐風雨傷於上﹐淸濕傷於下﹐傷於上者﹐病從外入內﹐從上下也。次第傳入﹐捨於輸之時﹐六經不通﹐或著絡脈﹐或著經脈﹐或著輸脈﹐或著伏衝之脈﹐或著腸胃之膜原﹐皆得成積而痛。傷於下者﹐病起於足﹐故積之始生﹐得寒乃生﹐厥乃成積。厥气生足﹐生脛寒﹐脛寒則血脈凝澀﹐血脈凝澀則寒气上入於腸胃﹐入於腸胃則脹﹐腸外之汁沫迫聚不得散﹐日以成積。傷於髒者﹐病起於陰﹐故卒然多食飲﹐則腸滿﹐起居不節﹐用力過度﹐則絡脈傷﹑陽絡傷則血外溢﹐血外溢則衄血。陰絡傷則血內溢﹐血內溢則後血。腸胃之絡傷﹐則血溢於腸外﹐腸外有寒﹐汁沫與血相搏﹐則並合凝聚不得散而積成矣。卒然外中於寒﹐若內傷於憂怒﹐則气上逆﹐气上逆則六輸不通﹐溫气不行﹐凝血蘊裹而不散﹐津液澀滲﹐著而不去﹐而積皆成矣。自今觀之﹐此篇所謂成積作痛﹐未至於瘕結塊之積﹐乃汁沫聚而不散之積也。與舉痛論所謂血气稽畱不得行而成積同也。豈七情敍於篇末者之不同然於作痛乎。然推原二篇之意﹐百病始生篇在乎三部之邪會而爲痛﹐故相連而爲言。舉痛論在乎其邪各自爲病﹐所以獨引寒淫一者﹐亦爲寒邪之能閉塞陽气最甚故也。用是爲例﹐其他則可自此而推之矣。至如七情之气逆﹐卽傷其榮衛而不行﹐榮衛不行則液聚血凝﹐及飲食用力過度者亦然﹐皆不待與寒相會﹐始成積作痛也。且如諸篇有言﹐胃气實而血虛﹐其脈軟散者﹐當病食痺﹐謂食則痛也﹔有言歲土太過﹐濕淫所勝﹐大腹﹑小腹痛者﹔有言衝脈之病﹐其气溢於大腸﹐而著於膏肓之原﹐在臍下﹐故環臍而痛﹔有言脾傳之腎﹐少腹冤熱而痛﹔有言肝熱病者﹐腹痛身熱﹔有言腎虛者﹐亦大腹﹑小腹痛﹔有言厥陰之厥﹐小腹腫脹﹔太陰厥逆﹐心痛引背﹔有言六气司上下之勝之復等邪﹐各隨其所入之部分而痛﹐豈非諸邪各有自徑入作痛﹐初無與寒相關者耶。

《難經》云﹕臍上牢若痛﹐心內證也。臍下牢若痛﹐腎內證也。臍右牢若痛﹐肺內證也。臍左牢若痛﹐肝內證也。方論之未備者﹐不獨此而已。至若厥心痛﹐五邪相乘者﹐亦不能推及四髒﹐與之無異﹐豈五五二十五陽之相移﹐獨心而已哉。更於五臟之疝﹐不干涉於睪丸﹐止在腹中痛者﹐猶未明也。止知諸脈急者爲疝﹐未知脈滑微有熱者﹐亦病疝也。其詳備見疝條。且劉河間嘗解急脈之意﹐急脈固是寒之象﹐然寒脈當短小而遲﹐非急數而洪也。由緊脈主痛﹐急而爲痛甚﹐所以痛而脈有緊急者﹐脈爲心之所養也。凡六气爲病﹐則心神不寧﹐而緊急不得舒緩﹐故脈亦從之而見也。欲知何气之爲病者﹐適其緊急相兼之脈而可知也。如緊急洪數﹐則爲熱痛之類也。此論可謂善推脈理病情者也。曰諸邪之作痛則聞命矣﹐然其邪之博也﹐柰何以治﹖將亦有所守要約之方乎。曰自博而求約﹐何患約之無其道﹐不自博而從事於約﹐約必失其道﹐失其道﹐寧無實實虛虛﹑誅伐無過之患乎。然其道要在於審經脈气血之虛實﹐辧六淫五邪之有無兼气﹐於是擇至眞大要諸治法中﹐並五郁者之所當施﹐而後選其經﹐分祛邪補正﹐適所宜之藥﹐配君臣佐使以爲方。夫如是而約之﹐則猶約囊也﹐不切中其病矣。東垣云﹕夫心胃痛及腹中諸痛﹐皆因勞力過甚﹐飲食失節﹐中气不足﹐寒邪乘虛而入客之﹐故卒然而作大痛。經言得炅則止﹐炅者﹐熱也。以熱治寒﹐治之正也。

然腹痛有部分﹐臟腑有髙下﹐治之者亦宜分之。如厥心痛者﹐乃寒邪客於心包絡也﹐前人以良姜﹑菖蒲大辛熱之味﹐末之﹐酒調服﹐其痛立止﹐此直折之耳。眞心痛者﹐寒邪傷其君也﹐手足靑至節﹐甚則旦發夕死﹐夕發旦死。中脘痛者﹑太陰也﹐理中﹑建中﹑艸豆蔻丸之類主之。臍腹痛者﹑少陰也﹐四逆姜附﹑禦寒湯之類主之。少腹痛者﹑厥陰也﹐正陽散﹑回陽丹﹑當歸四逆湯之類主之。雜證而痛者﹐苦楝湯﹑酒煮當歸丸﹑丁香楝實丸之類主之。是隨髙下治之也。更循各髒部分穴兪而灸刺之﹐如厥心痛者﹐痛如鍼刺其心﹐甚者﹐脾之痛也。取之然谷﹑太溪﹐余髒皆然。如腹中不和而痛者﹐甘艸芍藥湯主之。如傷寒誤下﹐傳太陰腹滿而痛者﹐桂枝加芍藥湯主之。痛甚者﹐桂枝加大黃湯主之。夏月肌熱惡熱﹐脈洪疾而痛者﹐黃芩芍藥湯主之。又有諸虫痛者﹐如心腹懊﹐作痛聚往來上下行﹐痛有休止﹐腹熱善渴涎出﹐面色乍靑乍白乍赤﹐嘔吐水者﹐蛔咬也。以手緊按而堅持之﹐無令得脫﹐以鍼刺之﹐久持之﹐虫不動﹐乃出鍼也。或《局方》化虫丸﹐及諸虫之藥﹐量虛實用之﹐不可一例治也。海藏雲﹕秋腹痛﹐肌寒惡寒﹐脈沈微﹐足太陰﹑足少陰主之﹐桂枝芍藥湯。中脘痛﹑太陰也﹐理中﹑建中﹑黃湯之類。臍腹痛﹑少陰也﹐四逆﹑眞武﹑附子湯之類。小腹痛﹑厥陰也﹐重則正陽散﹑回陽丹之類﹐輕則當歸四逆湯之類。太陰傳少陰痛甚者﹐當變下利而止。夏腹痛﹐肌熱惡熱﹐脈洪疾﹐手太陰﹑足陽明主之﹐芍藥黃芩湯﹐治腹痛脈洪數。肚腹痛者﹐芍藥甘艸湯主之。稼穡作甘﹐甘者己也。曲直作酸﹐酸者甲也。甲己化土﹐此仲景妙方也。脈緩傷水﹐加桂枝﹑生薑。脈洪傷金﹐加黃芩﹑大棗。脈澀傷血﹐加當歸。脈弦傷气﹐加芍藥。脈遲傷火﹐加漧薑。丹溪云﹕有寒﹑有熱﹑有食積﹑有濕痰﹑有死血。綿綿痛而無增減﹐欲得熱手按﹐及喜熱食﹐其脈遲者﹐寒也。當用香砂理中湯﹐或治中湯﹑小建中湯﹑五積散等藥。若冷痛用溫藥不效﹐痛愈甚﹐大便不甚通﹐當微利之﹐用藿香正气散﹐每服加官桂﹑木香﹑枳殼各半錢﹐吞下來復丹﹐或用蘇感丸﹐不利﹐則量虛實用神保丸。時痛時止﹐熱手按而不散﹐其脈洪大而數者﹐熱也。宜二陳平胃﹑炒芩﹑連﹐或四順淸涼飲﹑黃連解毒湯﹑神芎丸﹑金花丸之類。若腹中常覺有熱而痛﹐此爲積熱﹐宜調胃承气湯。感暑而痛﹐或泄利並作﹐其脈必虛豁﹐宜十味香薷飲﹑六和湯。感濕而痛﹐小便不利﹐大便溏泄﹐其脈必細﹐宜胃苓湯。痰積作痛﹐或時眩暈﹐或嘔冷涎﹐或下白積﹐或小便不利﹐或得辛辣熱湯則暫止﹐其脈必滑﹐宜二陳加行气之劑﹐及星半安中湯。食積作痛﹐痛甚欲大便﹐利後痛減﹐其脈必弦﹐或沈滑﹐宜二陳平胃加山楂﹑神曲﹑麥芽﹑砂仁﹑艸果﹐溫中丸﹑枳術丸﹑保和丸﹑木香檳榔丸之類。酒積腹痛﹐用三稜﹑蓬術﹑香附﹑官桂﹑蒼術﹑濃朴﹑陳皮﹑甘艸﹑茯苓﹑木香﹑檳榔主之。多年敗田螺殼﹐存性﹐加三倍於木香檳榔丸中﹐更加山茵陳等分﹐其效甚速。气滯作痛﹐痛則腹脹﹐其脈必沈﹐宜木香順气散。死血作痛﹐痛有常處而不移﹐其脈必澀或芤﹐宜桃仁承气湯。虛者加歸﹑地蜜丸服﹐以緩除之。或用牡丹皮﹑江西紅曲﹑麥芽﹑香附﹑川通艸﹑穿山甲﹑番降香﹑紅花﹑蘇木﹑山楂﹑玄胡索﹑桃仁泥﹐酒﹑童便各一鐘﹐煎至一鐘﹐入韭汁服。七情內結﹐或寒气外攻﹐積聚堅牢如杯﹐心腹絞痛﹐不能飲食﹐時發時止﹐發卽欲死﹐宜七气湯。腹痛有作止者﹐有塊耕起往來者﹐吐淸水者﹐皆是虫痛。

或以雞汁吞萬應丸下之﹐或以椒湯吞烏梅丸安之。《金匱要略》問曰﹕病腹痛有虫﹐其脈何以別之﹖師曰﹕腹中痛﹐其脈當沈﹐若弦﹐反洪大﹐故有蛔虫。關上脈緊而滑者﹐蛔毒。脈沈而滑者﹐寸白。肘後粗以下三四寸熱者﹐腸中有虫。脾胃虛而心火乘之﹐不能滋榮上焦元气﹐遇冬腎與膀胱之寒水旺時﹐子能令母實﹐致肺金大腸相輔而來克心乘脾胃﹐此大復其讎也。經曰﹕大勝必大復﹐故皮毛血脈分肉之間﹐元气已絕於外﹐又大寒大燥二气並乘之﹐則苦惡風寒﹐耳鳴﹐及腰背相引胸中而痛﹐鼻息不通﹐不聞香臭﹐額寒腦痛﹐目時眩﹐目不欲開﹐腹中爲寒水反乘﹐痰唾涎沫﹐食入反出﹐腹中常痛﹐及心胃痛﹐脇下急縮﹐有時而痛﹐腹不能努﹐大便多瀉而少祕﹐下气不絕或腸鳴﹐此脾胃虛之極也。胸中气亂﹐心煩不安﹐而爲霍亂之漸﹐膈咽不通﹐噎塞極則有聲喘喝閉塞﹐或日陽中﹐或暖房內稍緩﹐口吸風寒則復作﹐四肢厥冷﹐身體沈重﹐不能轉側﹐不可回顧﹐小便溲而時燥﹐以艸豆蔻丸主之。此主秋冬寒涼大復气之藥也。復气乘冬足太陽寒气﹑足少陰腎水之旺﹐子能令母實。手太陰肺實﹐反來侮土﹐火木受邪﹐腰背胸膈閉塞疼痛﹐善嚏﹐口中涎﹐目中泣﹐鼻中流濁涕不止﹐或有肉﹐不聞香臭﹐咳嗽痰沫﹐上熱如火﹐下寒如水﹐頭作陣痛﹐目中流火﹐視物KTKT﹐耳鳴耳聾﹐頭並口鼻或惡風寒喜日陽﹐夜臥不安。常覺痰塞膈咽不通﹐口無滋味﹐兩脇縮急而痛。牙齒動搖﹐不能嚼物﹐腰臍間及尻臀膝足寒冷﹐陰汗﹐前陰冷﹐行步欹側﹐起居艱難﹐掌中寒﹐風痺麻木﹐小便數而晝多﹐夜頻而少。气短喘喝﹐少气不足以息﹐卒遺失無度。婦人白帶﹐陰戶中大痛﹐牽心而痛﹐黧黑失色。男子控睪牽心﹐陰陰而痛﹐面如赭色﹐食少﹐大小便不調。煩心霍亂﹐逆气裏急﹐而腹皮色白﹐後出餘气﹐腹不能努或腸鳴﹐膝下筋急﹐肩胛大痛。此皆寒水來復火土之讎也。以神聖復气湯主之。

季秋心腹中大痛﹐煩躁﹐冷汗自出﹐宜益智和中丸。季秋客寒犯胃﹐心胃大痛不可忍者﹐麻黃艸豆蔻丸。脾胃虛寒心腹滿﹐及秋冬客寒犯胃﹐時作疼痛﹐宜濃朴湯。爲戊火已衰﹐不能運化﹐又加客气聚爲滿痛﹐散以辛熱﹐佐以苦甘溫﹐以淡泄之﹐扶持胃气﹐以期平也。腹痛或大便利﹐或用手重按痛處不痛者爲虛﹐宜於以上治寒痛方中選用之。無寒者﹐芍藥甘艸湯。仲景云﹕虛勞﹐裏急腹中痛﹐小建中湯主之。此補例也﹐溫例也。痛而祕者﹐濃朴三物湯主之。此瀉例也﹐寒例也。三陰受邪﹐於心臍少三腹疼痛气風等證﹐當歸丸主之。失笑散﹐治心腹痛效。心痛門有劉寄奴玄胡索方﹐亦治腹痛﹐皆通理气血之劑也。有全不喜食﹐其人本體素怯弱﹐而又加以腹冷疼者﹐養胃湯﹐以人參﹑白術﹑蒼術﹐仍加桂﹑茱萸各半錢﹐木香三分﹐應腹冷痛﹐或心脾疼者﹐加生薑﹐均治之。諸寒作痛﹐得炅則止者﹐熨之。用熟艾半斤﹐以白紙一張﹐鋪於腹上﹐紙上攤艾令勻﹐又以憨蔥數枝﹐批作兩半片﹐鋪於艾上﹐再用白紙一張覆之﹐以慢火熨斗熨之﹐冷則易之﹐覺腹中熱﹑腹皮暖不禁﹐以帛三搭多縫帶系之﹐待冷方解。一法用鹽炒﹐布裹熨痛處﹐神效。

腹痛證治﹐上條列之詳矣。但有因別病而致痛者﹐不可不明。且如疝致腹痛﹐必是睪丸腫疼牽引而痛﹐或邊有一條衝腹而痛。霍亂腹痛﹐必吐利兼作﹐甚有不嘔不利﹐四肢厥冷痛極者﹐名幹霍亂﹐又名攪腸沙。急用樟木煎湯大吐之﹔或用白礬末一錢﹐淸湯調服探吐之﹔或用臺芎爲末﹐每一錢許入薑汁半盞﹐熱湯調服。甚者面靑昏倒不省人事﹐急以鼠矢一合﹐研爲細末﹐滚湯調﹐澄淸﹐通口服之。或刺委中並十指出血。腸內生癰﹐亦常腹痛﹐但小便數似淋﹐脈滑數﹐身甲錯﹐腹皮急﹐按之濡﹐如腫狀﹐或繞臍生瘡﹐治法見本門。凡此數證﹐要當審辧﹐隨其所因而施治﹐毋苟且而誤人也。

【少腹痛】傷寒蓄血在下焦﹐宜抵當丸﹑桃仁承气之類。若因气郁而痛﹐以靑皮主之。寒者﹐以桂枝﹑吳茱萸溫之。﹝苦練丸﹑酒煮當歸丸。﹞若因疝﹑奔豚﹑癥聚者﹐更檢本門施治。若身甲錯﹐腹皮急﹐按之濡﹐如腫狀﹐或繞臍生瘡者﹐小腸癰也。急宜下之﹐或以雲母膏﹑太乙膏作丸服。

【診】脈多細小緊急。滑爲痰。弦爲食。陰弦或緊﹐或尺緊而實﹐或伏者﹐可下。細小遲者生。

堅大疾者﹐數而緊者﹐浮大而長者死。痛而喘﹐臍下或大痛﹐人中黑色者﹐不治。

第四冊諸痛門

脇痛

或問脇痛從肝治﹐復有可言者乎﹖曰肝病內捨脇而脇痛也﹐則何異於心肺內捨膺脇而痛者哉。

若謂肝實病而脇痛也﹐則何異於肝木不及﹑陽明所勝之脇痛者哉。若謂由是厥陰肝經所過而痛也﹐則何異於足少陽﹑手心主所過而脇痛者哉。若謂獨經脈挾邪而痛也﹐則何異於經筋所過而痛者哉。豈執一說而可已乎。非察色按脈﹐徧識各經气變﹐𨿽在一病之中﹐而辧其異狀者﹐卒不能也。且夫左右者﹐陰陽之道路也。是故肝生於左﹐肺臟於右﹐所以左屬肝。肝臟血﹐肝陽也﹐血陰也﹐乃外陽而內陰也。上屬肺﹐肺主气﹐肺陰也﹐气陽也﹐外陰而內陽也。由陰陽互髒﹐其左脇多因畱血作痛﹐右脇悉是痰積作痛﹐其兩脇之病﹐又可一槪而言乎。若論其致病之邪﹐凡外之六淫﹐內之七情﹐勞役飲食﹐皆足以致痰气積血之病。𨿽然痰气固亦有流注於左者﹐然必與血相搏而痛﹐不似右脇之痛無關於血也。戴云﹕傷寒脇痛屬少陽經﹐合用小柴胡湯。痛甚而不大便者﹐於內加枳殼。若尋常脇痛﹐不系正傷寒時﹐身體帶微熱者﹐《本事方》中枳殼煮散﹐用枳殼﹑桔梗﹑細辛﹑川芎﹑防風各四分﹐漧葛錢半﹐甘艸一錢。若只是脇痛﹐別無雜證﹐其痛在左﹐爲肝經受邪﹐宜用川芎﹑枳殼﹑甘艸。其痛在右﹐爲肝經移病於肺﹐宜用片姜黃﹑枳殼﹑桂心﹑甘艸。此二方出嚴氏《濟生續集》﹐加減在人。

又有肝膽經停痰伏飲﹐或一邊脇痛﹐宜用嚴氏導痰湯。痰結成癖﹐間進半硫丸。蓋枳殼乃治脇痛的劑﹐所以諸方中皆不可少。曾見潘子先說﹐有人脇痛﹐下靑龍湯痛止﹐兼嗽得可﹐此其痛必在右脇故也。灼然知是寒气作痛﹐枳實理中湯爲宜。挾外感風寒﹐有表證﹐宜芎葛湯。中脘不快﹐腹脇脹滿﹐香橘湯。腹脇疼痛﹐气促喘急﹐分气紫蘇飲。悲哀傷肝﹐气引兩脇疼痛﹐枳殼煮散。右脇痛﹐推气散。左脇痛﹐枳芎散﹐或柴胡疏肝散。死血者﹐日輕夜重﹐或午後熱﹐脈短澀或芤﹐桃仁承气湯加鱉甲﹑靑皮﹑柴胡﹑芎﹑歸之屬。若跌撲脇痛者﹐亦是死血﹐宜復元活血湯﹑破血散瘀湯。怒气者﹐脈弦實有力﹐大劑香附合芎歸之屬。痰飲停伏者﹐脈沈弦滑﹐導痰湯加白芥子。戴云﹕停飲脇痛﹐《本事方》面丸最佳。食積痛﹐凡痛有一條扛起者是也。用保和丸﹐或吳茱萸炒黃連﹐神曲﹑麥芽﹑山楂﹑蓬術﹑三稜﹑靑皮。發寒熱脇痛﹐覺有積塊﹐當歸龍薈丸。經云﹕肝病者﹐兩脇下痛引少腹﹐善怒。又云﹕肝气實則怒﹐左關必弦實鼓擊﹐獨大於諸脈﹐知肝火盛也。龍薈丸治肝實脇痛﹐其人气收者﹐善怒是也。甚則用薑汁吞下。經云﹕風木淫勝﹐治以辛涼是也。

因驚傷肝脇痛﹐桂枝散。仲景云﹕脇下偏痛發熱﹐其脈弦緊﹐此寒也。以溫藥下之﹐宜大黃附子湯。

煮黃丸﹐治脇下癖痛如神。控涎丹﹐治一身气痛及脇走痛。痰挾死血﹐加桃仁泥。凡脇有痰流注﹐二陳加南星﹑川芎﹑蒼術﹐實者控涎丹下之。枳實散﹐攻中有補﹐虛人可用。戴云﹕曾有人脇痛連膈﹐進諸气藥﹐並自大便導之﹐其痛殊甚﹐後用辛熱補劑﹐下黑錫丹方愈。此乃虛冷作痛﹐愈疏而愈虛耳。

肝气不足﹐兩脇下滿﹐筋急﹐不得太息﹐四肢厥冷﹐發搶心腹痛﹐目不明了﹐爪甲枯﹐口面靑﹐宜補肝湯。左脇偏痛久﹐宿食不消﹐並目KTKT昏風淚出﹐見物不審﹐而逆風寒偏甚﹐宜補肝散。肝虛寒﹐脇下痛﹐脹滿气急﹐目昏濁﹐視物不明﹐其脈遲弱者﹐宜檳榔湯。肝气虛﹐視物不明﹐兩脇脹滿﹐筋脈拘急﹐面色靑﹐小腹痛﹐用山茱萸﹑當歸﹑山藥﹑黃﹑五味子﹑木瓜﹑川芎各一兩半﹐熟地黃﹑白術各一兩﹐獨活﹑酸棗仁各四銖爲末。

每三錢匕﹐棗二枚﹐水一盞﹐煎取八分﹐空心服。房勞過多﹐腎虛羸怯之人﹐胸膈之間多有隱隱微痛﹐此腎虛不能約气﹐气虛不能生血之故。气與血猶水也﹐盛則流暢﹐少則壅滯。故气血不虛則不滯﹐旣虛則鮮有不滯者﹐所以作痛。宜用破故紙之類補腎﹐芎﹑歸之類和血﹐若作尋常脇痛治﹐卽殆矣。一人六月途行﹐受熱過勞﹐性又躁暴﹐忽左脇痛﹐皮膚上一片紅如碗大﹐發水泡瘡三五點﹐脈七至而弦﹐夜重於晝﹐醫作肝經郁火治之﹐以黃連﹑靑皮﹑香附﹑川芎﹑柴胡之類﹐進一服﹐其夜痛極﹐且增熱。

次早視之﹐皮膚上紅大如盤﹐水泡瘡又加至三十餘粒﹐醫教以水調白礬末敷﹐仍於前藥加靑黛﹑龍膽艸進之﹐夜痛益甚﹐脇中如鉤摘之狀。次早視之﹐紅已及半身矣﹐水泡又增至百數。乃載以詢黃古潭﹐爲訂一方﹐以大栝蔞一枚﹐重一二兩者﹐連皮搗爛﹐加粉艸二錢﹐紅花五分﹐進藥少頃卽得睡﹐比覺已不痛矣。蓋病勢已急﹐而時醫執尋常瀉肝正治之劑﹐又多苦寒﹐愈資其燥﹐故病轉增劇。水泡瘡發於外者﹐肝郁旣久﹐不得發越﹐乃侮所不勝﹐故皮腠爲之潰也。栝蔞味甘寒﹐經云泄其肝者緩其中﹐且其爲物﹐柔而滑潤﹐於郁不逆﹐甘緩潤下﹐又如油之洗物﹐未嘗不潔﹐此其所以奏效之捷也歟。《九靈山房集》云﹕裏鐘姓者﹐一男子病脇痛﹐眾醫以爲癰也。投諸香姜桂之屬益甚。項彥章診其脈告曰﹐此腎邪病﹐法當先溫利而後竭之﹐投神保丸下黑溲痛止﹐卽令更服神芎丸﹐或疑其太過﹐彥章曰向用神保丸﹐以腎邪透膜﹐非全蠍不能引導﹐然巴豆性熱﹐非得芒硝﹑大黃蕩滌之﹐後遇熱必再作﹐乃大泄數出病已。彥章所以知男子之病者﹐以陽脈弦﹐陰脈微澀﹐弦者﹐痛也。澀者﹐腎邪有餘也。腎邪上薄於脇不能下﹐且腎方惡燥﹐今以燥熱發之﹐非得利不愈。經曰﹕痛隨利減﹐殆謂此也。雲中秦文山掌教平湖﹐與家兄同官﹐每患脇痛﹐遇勞忍餓則發﹐介家兄書來求方﹐予爲處以人參﹑黃﹑白術﹑當歸﹑川芎﹑地黃﹑牛膝﹑木瓜﹑山茱萸﹑石斛﹑薏苡仁﹑酸棗仁﹑柏子仁﹑桃仁之屬﹐令常服之。後來謝云﹐自服藥後﹐積久之疾﹐一朝而愈﹐不復發矣。聞魏昆溟吏部﹐亦以勞餓得脇痛﹐無大病也。而醫者投以枳殼﹑靑皮破气之藥﹐痛愈甚﹐不數日而殞。予故著之以爲世戒。

【診】合腋張脇者肺下﹐肺下則居賁迫肺﹐善脇下痛。靑色粗理者肝大﹐肝大則逼胃迫咽﹐則苦膈中﹐且脇下痛。凡脇骨偏舉者﹐肝偏傾﹐肝偏傾則脇下痛。揭唇者脾髙﹐脾髙則引季脇而痛。

寸口脈弦者﹐卽脇下拘急而痛﹐其人嗇嗇惡寒也。脈雙弦﹐是兩手俱弦也。沈澀是郁﹐細緊或弦者怒气。

第四冊諸痛門

腰痛

六元正紀論云﹕太陽所至爲腰痛。又云﹕巨陽卽太陽也﹐虛則頭項腰背痛。足太陽膀胱之脈所過﹐還出別下項﹐循肩膊內﹐挾脊抵腰中。故爲病項如拔﹐挾脊痛﹐腰似折﹐髀不可以曲﹐是經气虛則邪客之﹐痛病生矣。夫邪者﹐是風熱濕燥寒皆能爲病。大抵寒濕多而風熱少。然有房室勞傷﹐腎虛腰痛者﹐是陽气虛弱不能運動故也。經云﹕腰者腎之腑﹐轉搖不能﹐腎將憊矣。宜腎气丸﹑茴香丸之類﹐以補陽之不足也。膏粱之人﹐久服湯藥﹐醉以入房﹐損其眞气﹐則腎气熱﹐腎气熱則腰脊痛而不能舉﹐久則髓減骨枯﹐發爲骨痿。宜六味地黃丸﹑滋腎丸﹑封髓丹之類﹐以補陰之不足也。《靈樞》云﹕腰痛﹐上寒取足太陰﹑陽明﹐上熱取足厥陰﹐不可俯仰取足少陽。蓋足之三陽﹐從頭走足﹐足之三陰﹐從足走腹﹐經所過處﹐皆能爲痛。治之者當審其何經﹐所過分野﹐循其空穴而刺之﹐審何寒熱而藥之。假令足太陽令人腰痛引項脊尻背如重狀﹐刺其中太陽二經出血﹐餘皆仿此。彼執一方治諸腰痛者﹐固不通矣。有風﹑有濕﹑有寒﹑有熱﹑有挫閃﹑有瘀血﹑有滯气﹑有痰積﹑皆標也。腎虛其本也。風傷腎而痛﹐其脈必帶浮﹐或左或右﹐痛無常處﹐牽引兩足﹐宜五積散﹐每服加防風半錢﹐全蠍三个。小續命湯﹑獨活寄生湯皆可選用。﹝《三因方》小續命湯加炒去皮桃仁﹐治風腰痛最妙。﹞仍吞三仙丹。杜仲薑汁炒研末﹐每一錢﹐溫酒調﹐空心服﹐治腎气腰痛﹐兼治風冷爲患﹐名杜仲酒。《三因》又有牛膝酒﹐治腎傷風毒﹐攻刺腰痛不可忍者。傷濕而痛﹐如坐水中﹐蓋腎屬水﹐久坐水濕處﹐或爲雨露所著﹐兩水相得﹐以致腰痛﹐其脈必帶緩﹐遇天陰或久坐必發﹐身體必帶沈重﹐宜滲濕湯主之。不效﹐宜腎著湯﹐或生附湯。風濕腰痛﹐獨活寄生湯。寒濕腰痛﹐五積散加桃仁﹑川芎﹑肉桂湯﹐麻黃蒼術湯﹐並摩腰膏。濕熱腰痛﹐蒼術湯﹑獨活湯﹑羌活湯。東垣云﹕如身重腰沈沈然﹐乃經中有濕熱也。於羌活勝濕湯中加黃柏一錢﹐附子五分﹐蒼術二錢。感寒而痛者﹐腰間如冰﹐其脈必緊﹐見熱則減﹐見寒則增﹐宜五積散去桔梗﹐加吳茱萸半錢﹐或姜附湯加辣桂﹑杜仲﹐外用摩腰膏。傷熱而痛者﹐脈必洪數而滑﹐發渴便閉﹐宜甘豆湯加續斷﹑天麻﹐間服敗毒散。若因閃挫﹐或撲傷損而痛者﹐宜乳香趁痛散﹐及黑神散﹐和復元通气散﹐酒調下。不效﹐則必有惡血停滯﹐宜先用酒調下蘇合香丸﹐仍以五積散加桃仁﹑大黃﹑蘇木各一錢﹐當歸倍原數。若因勞役負重而痛﹐宜和气飲﹐或普賢正气散﹐或十補湯下靑娥丸。挫閃腰痛﹐不能轉側﹐用陳久神曲一大塊﹐燒通紅淬老酒﹐去曲﹐以酒通口吞靑娥丸﹐仰臥片時。未效再服﹐不用丸亦得。

又方﹐以茴香根同紅曲擂爛﹐好熱酒調服。東垣云﹕打撲傷損﹐從髙墜下﹐惡血在太陽經中﹐令人腰脊痛﹐或脛臂膊中痛不可忍﹐鼻壅塞不通﹐地龍湯主之。橘核酒﹑熟大黃湯。丹溪治徐質夫年六十﹐因墜馬腰痛﹐不可轉側﹐六脈散大﹐重取則弦小而長稍堅。此𨿽有惡血﹐未可驅逐﹐且以補接爲先。

遂令煎蘇木﹑人參﹑黃﹑川芎﹑當歸﹑陳皮﹑木通﹑甘艸﹐服至半月﹐飲食漸進﹐遂與前藥調下自然銅等藥﹐一月而安。瘀血爲病﹐其脈必澀﹐轉側若錐刀之刺﹐大便黑﹐小便赤黃或黑﹐日輕夜重﹐名瀝血腰痛。宜調榮活絡飲﹐或桃仁酒調黑神散﹐或四物湯加桃仁﹑紅花之類。丹溪用補陰丸中加桃仁﹑紅花主之。气滯而痛﹐其脈必沈﹐宜人參順气散﹐或烏藥順气散﹐加五加皮﹑木香﹐入少甘艸煎湯調下。或用降眞香﹑檀香﹑沈香共一兩重﹐煎湯空心服。痰注而痛﹐其脈必滑或伏﹐宜二陳湯加南星﹑香附﹑烏藥﹑枳殼主之。食積腰腿痛﹐用龜板﹝酒炙﹑﹞柏葉﹝酒制﹑﹞香附﹝五錢﹑﹞辣芥子﹑淩霄花﹝一錢五分﹐﹞酒糊丸﹐煎四物湯加陳皮﹑甘艸一分吞下。食積痰積﹐如气實脈有力者﹐宜下之。威靈仙治痛之要藥﹐爲細末﹐每服二錢﹐豬腰子一隻批開﹐摻藥在內﹐濕紙包煨熟﹐五更細嚼﹐熱酒下﹐以微利爲度。《本事方》治五般腰痛﹐用胡桃肉五个﹐去皮殼﹐研爲膏﹐五靈脂﹑黑牽牛﹝炒﹞﹑白牽牛﹑﹝炒﹞各三錢﹐狗脊﹝微炒﹞半兩﹐萆﹝炒﹞三錢﹐沒藥三十文﹐巴豆五粒﹐用濕紙包煨﹐取肉去油﹐上爲末。入前胡桃膏﹐醋糊丸如桐子大。每服十五丸﹐風腰疼﹐豆淋無灰酒下。气腰疼﹐煨蔥白酒下。血腰疼﹑當歸酒下。打撲腰疼﹐蘇木酒下。張子和治趙進道病腰疼一年不愈﹐診其兩手脈沈重有力﹐以通經散﹝陳皮﹑當歸﹑甘遂爲末﹐每三錢﹐臨臥溫酒調下。﹞下五七行﹐次以杜仲﹐去粗皮細切﹐炒斷絲爲末。每服三錢﹐豬腰子一枚﹐薄批五七片﹐先以椒鹽淹去腥水﹐摻藥在內﹐裹以荷葉﹐以濕紙數重封﹐文武火燒熟﹐臨臥細嚼﹐溫酒送下。每旦以無比山藥丸一服﹐數日而愈。治腰痛牽引足膝腳﹐屢用神效。杜仲﹐薑汁炒去絲﹐續斷﹑黑牽牛﹑破故紙﹑桃仁炒去皮尖﹑玄胡索各等分﹐爲細末。酒煮麵糊胡桃肉﹐和丸如桐子大。

每服五七十丸﹐食前溫酒﹑白湯任下。﹝以上俱用下藥﹐實者宜之。﹞腰胯連腳膝曉夜疼痛﹐宜虎骨散﹑補骨脂丸﹑百倍丸﹑養腎散﹑選而用之。大抵諸腰痛皆起腎虛﹐旣挾邪气﹐則須除其邪。如無外邪積滯而自痛﹐則惟補腎而已。腰肢痿弱﹐身體疲倦﹐腳膝酸軟﹐脈或洪或細而皆無力﹐痛亦攸攸隱隱而不甚﹐是其候也。亦分寒熱二證﹐脈細而無力﹐怯怯短气﹐小便淸利﹐是爲陽虛。宜腎气丸﹑茴香丸﹑鹿茸﹑羊腎之屬﹐或以大建中湯加川椒十粒﹐吞下腰腎丸﹐及生料鹿茸丸之類。仍以茴香炒研末﹐破開豬腰子﹐作薄片勿令斷﹐層層摻藥末﹐水紙裹煨熟﹐細嚼酒咽。此皆所以補陽之不足也。其脈洪而無力﹐小便黃赤﹐虛火時炎﹐是謂陰虛。東垣所謂膏粱之人﹐久服湯藥﹐醉以入房﹐損其眞气﹐則腎气熱﹐腎气熱則腰脊痛而不能舉﹐久則髓減骨枯﹐發爲骨痿。宜六味丸﹑滋腎丸﹑封髓丹﹑補陰丸之類。以補陰之不足也。楊仁齋云﹕經云﹐腰者腎之腑﹐轉搖不能﹐腎將憊矣。審如是則病在少陰﹐必究其受病之源﹐而處之爲得。𨿽然宗筋聚於陰器﹐肝者腎之同系也。五臟皆取气於谷﹐脾者腎之倉廩也。鬱怒傷肝則諸筋縱弛﹐憂思傷脾則胃气不行﹐二者又能爲腰痛之冠﹐故並及之。鬱怒傷肝發爲腰痛﹐宜調肝散主之。憂思傷脾發爲腰痛﹐宜沈香降气湯和調气散﹐姜﹑棗煎主之。煨腎丸﹐治肝腎損及脾損﹐谷不化﹐腰痛不起者神效。又有沮銼失志傷腎而痛者﹐和劑七气湯﹐多加白茯苓﹐少加乳香﹑沈香主之。瘧痢後腰痛﹐及婦人月經後腰痛﹐俱屬虛﹐宜補。於補气血藥中﹐加杜仲﹑側柏葉主之。丹溪云﹕久腰痛﹐必用官桂開之方止﹐腹脇痛亦然。橘香丸﹐治腰痛經久不瘥﹐亦用官桂開之之意也。

【腎著】腎著爲病﹐其體重﹐腰冷如冰﹐飲食如故﹐小便自利﹐腰以下冷痛﹐如帶五千錢﹐治宜流濕﹐兼用溫散﹐腎著湯。

【腰胯痛】腰痛﹐足太陽膀胱經也。胯痛﹐足少陽膽經之所過也。若因傷於寒濕﹐流注經絡﹐結滯骨節﹐气血不和﹐而致腰胯痛者﹐宜除濕丹﹐或滲濕湯加芍藥﹑靑皮﹑蒼術﹑檳榔。有痰積郁滯經絡﹐流搏瘀血﹐內亦作痛﹐用導痰湯加檳榔﹑靑皮﹑芍藥﹐實者禹攻散。濕執腰胯作疼﹐宜淸濕散。

【腰軟】丹溪以爲腎肝伏熱﹐治宜黃柏防己。

【診】大者腎虛。澀爲瘀血。緩爲寒濕。或滑或伏爲痰。尺沈爲腰背痛。尺脈沈而弦﹐沈爲滯﹐弦爲虛。沈弦而緊﹐爲寒。沈弦而浮﹐爲風。沈弦而澀細﹐爲濕。沈弦而實﹐閃肭。腎憊及盛怒傷志﹐則腰失彊不能轉搖而死。﹝經云﹕腎者腰之腑﹐轉搖不能﹐腎將憊矣。得彊者生﹐失彊者死。又云﹕腎盛怒而不止則傷志﹐志傷則善忘其前言﹐腰脊不可以俯仰屈伸﹐毛悴色夭﹐死於季夏是也。﹞

第四冊諸痛門

脊痛脊彊

《內經》刺灸脊痛脊彊有三法﹕其一取督脈。經云﹕督脈之別﹐名曰長彊﹐別走太陽。實則脊彊﹐取之所別也。其二取足太陽。經曰﹕厥挾脊而痛至頂﹐頭沈沈然﹐目KTKT然﹐腰脊彊﹐取足太陽中血絡是也。其三取小腸。經云﹕小腹控睪﹐引腰脊﹐上衝心﹐邪在小腸﹐取之肓原以散之﹐刺太陰以予之﹐取厥陰以下之﹐取巨虛下廉以去之是也。脊痛項彊﹐腰似折﹐項似拔﹐衝頭痛﹐乃足太陽經不行也。羌活勝濕湯主之。打撲傷損﹐從髙墜下﹐惡血在太陽經中﹐腰脊痛不可忍﹐地龍湯主之。

第四冊諸痛門

肩背痛

肩背分野屬肺。經云﹕西風生於秋﹐病在肺﹐在肩背﹐故秋气者病在肩背。又云﹕肺病者喘咳逆气﹐肩背痛汗出。又云﹕秋肺太過爲病﹐在外則令人逆气﹐背痛慍慍然。又云﹕肺手太陰之脈﹐气盛有餘則肩背痛﹐風寒汗出﹔气虛則肩背痛寒﹐少气不足以息。此肺金自病也。經云﹕歲火太過﹐民病肩背熱。又云﹕少陰司天﹐熱淫所勝﹐病肩背缺盆中痛﹐此肺金受火邪而病也。經云﹕邪在腎﹐則病肩背頸項痛﹐取之湧泉﹑昆侖﹐視有血者盡取之。是腎气逆上而痛也。東垣云﹕肩背痛不可回顧﹐此手太陽气郁而不行﹐以風藥散之。《脈經》云﹕風寒汗出肩背痛中風﹐小便數而欠者﹐風熱乘其肺﹐使肺气郁甚也。當瀉風熱以通气﹐防風湯主之。按風寒汗出而肩背痛﹐小便數者﹐旣以瀉風熱之藥﹐通肺气之壅﹐則寒熱气不足以息而肩背痛﹐小便遺失者﹐當以人參﹑黃之屬﹐補肺气之虛﹐不言可知也。濕熱相搏﹐肩背沈重而疼者﹐當歸拈痛湯。當肩背一片冷痛﹐背膂疼痛﹐古方用神保丸愈者﹐此有積气故也。其人素有痰飲﹐流注肩背作痛﹐宜星香散﹐或導痰湯下五套丸。有腎气不循故道﹐气逆挾脊而上﹐致肩背作痛﹐宜和气飲加鹽炒小茴香半錢﹐炒川椒十粒。或看書對奕久坐而致脊背疼者﹐補中益气湯﹐或八物湯加黃。有素虛人及病後心膈間痛﹐或牽引乳脇﹐或走注肩背﹐此乃元气上逆﹐當引使歸元﹐不可復下疏刷之劑﹐愈刷愈痛﹐發汗人患此者眾﹐惟宜溫補。拘於气無補法之說誤矣。汗者心之液﹐陽受气於胸中﹐汗過多則心液耗﹐陽气不足﹐故致疼也。丹溪治一男子忽患背胛縫有一綫疼起﹐上跨肩至胸前側脇而止﹐其痛晝夜不息﹐不可忍。其脈弦而數﹐重取豁大﹐左大於右。夫胛﹑小腸經也﹐胸脇﹑膽經也。此必思慮傷心﹐心臟未病而腑先病﹐故痛從背胛起﹐及慮不能決﹐又歸之膽﹐故痛至胸脇而止。乃小腸火乘膽木﹐子來乘母﹐是爲實邪。詢之果因謀事不遂而病。以人參四錢﹐木通二錢﹐煎湯下龍薈丸﹐數服而愈。

【診】脈洪大﹐洪爲熱﹐大爲風。脈促上擊者﹐肩背痛。脈沈而滑者﹐背膂痛。

第四冊諸痛門

臂痛

臂痛有六道經絡﹐究其痛在何經絡之間﹐以行本經藥行其气血﹐血气通則愈矣。以兩手伸直﹐其臂貼身垂下﹐大指居前﹐小指居後而定之。則其臂之前廉痛者﹐屬陽明經﹐以升麻﹑白芷﹑漧葛行之﹔後廉痛者﹐屬太陽經﹐以本﹑羌活行之﹔外廉痛者﹐屬少陽經﹐以柴胡行之﹔內廉痛者﹐屬厥陰經﹐以柴胡﹑靑皮行之﹔內前廉痛者﹐屬太陰經﹐以升麻﹑白芷﹑蔥白行之﹔內後廉痛者﹐屬少陰經﹐以細辛﹑獨活行之。並用鍼灸法﹐視其何經而取之。臂爲風寒濕所搏﹐或飲液流入﹐或因提挈重物﹐皆致臂痛。有腫者﹐有不腫者。除飲證外﹐其餘諸痛﹐並可五積散﹐及烏藥順气散﹐或蠲痺湯。

若坐臥爲風濕所搏﹐或睡後手在被外爲寒邪所襲﹐遂令臂痛。宜五積散及蠲痺湯﹑烏藥順气散。審知是濕﹐蠲痺湯每服加蒼術三匙﹐防己四分﹐或用五痺湯。

曾有挈重傷筋﹐以致臂痛﹐宜琥珀散﹑劫勞散﹐或和气飲﹐每服加白姜黃半錢﹐以姜黃能入臂故也。

痰飲流入四肢﹐令人肩背酸疼﹐兩手軟痺﹐醫誤以爲風﹐則非其治。宜導痰湯加木香﹑姜黃各半錢﹐如未效﹐輕者指迷茯苓丸﹐重者控涎丹。﹝控涎丹加去油木鱉子一兩﹐桂五錢﹐治臂痛。每服二十丸﹐加至三十丸。﹞外有血虛不榮於筋而致臂痛﹐宜蠲痺湯﹑四物湯各半帖﹐和勻煎服。有气血凝滯經絡不行而致臂痛﹐宜舒筋湯。治臂痛﹐半夏一錢﹐陳皮半錢﹐茯苓五分﹐蒼術二錢﹐威靈仙五分﹐酒芩﹑白術﹑南星﹑香附各一錢﹐甘艸少許。紅花﹑神曲炒爲末。姜黃四兩﹐甘艸﹑羌活各一兩﹐白術二兩。

茯苓丸﹐治臂痛如神。赤茯苓﹑防風﹑細辛﹑白術﹑澤瀉﹑官桂各半兩﹐栝蔞根﹑紫菀﹑附子﹑黃﹑芍藥﹑甘艸炙各七錢半﹐生地黃﹑牛膝﹑﹝酒浸﹞山芋﹑獨活﹑半夏﹑﹝酒浸﹞山茱萸各二錢半﹐爲細末﹐煉蜜丸如桐子大。每服十丸﹐溫酒下。

【手气手腫痛】或掌指連臂膊痛﹐宜五痺湯﹑蠲痺湯。薄桂味淡﹐能橫行手臂﹐令他藥至痛處。

白姜黃能引至手臂尢妙。

第四冊諸痛門

身體痛

體痛謂一身盡痛﹐傷寒﹑霍亂﹑中暑﹑陰毒﹑濕痺﹑痛痺﹐皆有體痛﹐但看兼證及問因診脈而別之。治法已分見各門﹐其畱連難已者﹐於此求之。寒而一身痛者﹐甘艸附子湯。熱者﹐拈痛湯。內傷勞倦飲食﹐兼感風濕相搏﹐一身盡痛者﹐補中益气湯加羌活﹑防風﹑升麻﹑本﹑蒼術治之。濕熱相搏﹐肩背沈重疼痛﹐上熱胸膈不利﹐徧身疼痛﹐宜拈痛湯。陰室中汗出懶語﹐四肢困倦乏力﹐走注疼痛﹐乃下焦伏火不得伸浮而躁熱汗出﹐一身盡痛﹐蓋風濕相搏也。以麻黃髮汗﹐漸漸發之。在經者﹐亦宜發汗﹐況值季春之月﹐脈緩而遲﹐尢宜發之﹐令風濕去而陽气升﹐困倦乃退﹐血气俱得生旺也。

麻黃復煎湯主之。丹溪用蒼術一兩﹐黃柏半兩﹐羌活﹑威靈仙各二錢半﹐姜擂服。徧身皆痛如勞證者﹐《本事方》用黃﹑人參﹑甘艸﹑附子﹑﹝炮﹞羌活﹑木香﹑知母﹑芍藥﹑川芎﹑前胡﹑枳殼﹑桔梗﹑白術﹑當歸﹑茯苓﹑半夏﹐﹝制﹞以上各五錢﹐柴胡﹑鱉甲﹝醋炙﹞各一兩﹐桂心﹐酸棗仁各三分﹐杏仁﹝炒﹞

半兩﹐上爲末。每服四錢﹐水一盞﹐姜三片﹐棗二个﹐烏梅三枚﹐蔥白三寸﹐同煎至七分﹐空心溫服。但少年虛損冷憊﹑老人諸疾﹐並皆治之。惟傷寒身體痛者不可服。活血丹與四物蒼術各半【身體拘急】皆屬寒與寒濕﹑風濕。經云﹕諸寒收引﹐皆屬於腎。又云﹕太陰司天之政﹐民病寒厥拘急﹐初之气﹐風濕相搏﹐民病經絡拘彊﹐關節不利。治法蓋小續命湯﹑仲景三黃湯之類是也。

【診】傷寒太陽經表證﹐六脈俱緊。陰毒傷寒﹐身如被杖﹐脈沈緊。傷寒發汗後﹐身體痛﹐气血未和﹐脈弦遲。傷濕流關節﹐一身盡痛﹐風濕相搏﹐肢體重痛﹐不可轉側﹐脈緩。虛勞人气血虛損﹐脈弦小或豁大。

第四冊痿痺門

痺

《內經》謂風寒濕三气雜至合而爲痺。其風勝者爲行痺。﹝行痺者﹐行而不定也﹐稱爲走注疼痛及歷節之類是也。﹞寒气勝者爲痛痺。﹝痛痺者﹐疼痛苦楚﹐世稱爲痛風及白虎﹑飛尸之類是也。﹞

濕气勝者爲著痺。﹝著痺者﹐著而不移﹐世稱爲麻木不仁之類是也。痺者閉也﹐五臟六腑正气爲邪气所閉﹐則痺而不仁。《靈樞》云﹕病患一臂不遂﹐時復移在一臂者﹐痺也﹐非風也。《要略》曰﹕風病當半身不遂﹐若但臂不遂者﹐痺也。﹞以冬遇此爲骨痺﹐以春遇此爲筋痺﹐以夏遇此爲脈痺﹐以至陰遇此爲肌痺﹐以秋遇此爲皮痺。﹝凡風寒濕所爲行痺﹑痛痺﹑著痺之病﹐又以所遇之時﹐所客之處而命其名﹐非此行痺﹑痛痺﹑著痺之外﹐又別有骨痺﹑筋痺﹑脈痺﹑肌痺﹑皮痺也。﹞陳無擇云﹕三气襲人經絡﹐入於骨則重而不舉﹐入於脈則血凝不流﹐入於筋則屈而不伸﹐入於肉則不仁﹐入於皮則寒。久不已則入五臟﹐煩滿喘嘔者﹐肺也。上气嗌漧﹐厥脹者﹐心也。多飲數溲﹐夜臥則驚者﹐肝也。

尻以代踵﹐脊以代頭者﹐腎也。四肢懈惰﹐發咳嘔沫者﹐脾也。大抵顯髒證則難治矣。又有腸痺﹑胞痺﹐及六腑各有兪﹐風寒濕所中﹐治之隨其腑兪以施鍼灸之法﹐仍服發散等劑﹐則病自除。又有血痺﹑周痺﹑支飲作痺﹐皆以類相從也。風痺者﹐遊行上下﹐隨其虛邪與血气相搏﹐聚於關節﹐筋脈弛縱而不收﹐宜防風湯。寒痺者﹐四肢攣痛﹐關節浮腫﹐宜五積散。濕痺者﹐畱而不移﹐汗多﹐四肢緩弱﹐皮膚不仁﹐精神昏塞﹐宜茯苓川芎湯。熱痺者﹐臟腑移熱﹐復遇外邪客搏經絡﹐畱而不行﹐陽遭其陰﹐故痺﹐然而悶﹐肌肉熱極﹐體上如鼠走之狀﹐唇口反裂﹐皮膚色變﹐宜升麻湯。三气合而爲痺﹐則皮膚頑濃﹐或肌肉酸痛﹐此爲邪中周身﹐搏於血脈﹐積年不已﹐則成癮疹風瘡﹐搔之不痛﹐頭髮脫落﹐宜疏風涼血之劑。腸痺者﹐數飲而小便不通﹐中气喘爭﹐時作餐泄﹐宜五苓散加桑皮﹑木通﹑麥門冬﹐或吳茱萸散。胞痺者﹐少腹膀胱按之內痛﹐若沃以湯﹐澀於小便﹐上爲淸涕﹐宜腎著湯﹑腎瀝湯。血痺者﹐邪入於陰血之分﹐其狀﹐體常如被風所吹﹐骨弱勞瘦﹐汗出﹐臥則不時搖動﹐宜當歸湯。周痺者﹐在血脈之中﹐上下遊行﹐周身俱痛也。宜蠲痺湯。支飲者﹐手足麻痺﹐臂痛不舉﹐多睡眩冒﹐忍尿不便﹐膝冷成痺﹐宜茯苓湯。五臟痺﹐宜五痺湯。肝痺﹐加酸棗仁﹑柴胡。心痺﹐加遠志﹑茯苓﹑麥門冬﹑犀角。脾痺﹐加濃朴﹑枳實﹑砂仁﹑神曲。肺痺﹐加半夏﹑紫菀﹑杏仁﹑麻黃。腎痺﹐加獨活﹑官桂﹑杜仲﹑牛膝﹑黃﹑萆。痺在五臟之合者可治﹐其入藏者死。

【診】粗理而肉不堅者﹐善病痺。關中薄澤爲風﹐衝濁爲痺。浮絡多靑則痛﹐黑則痺。絡脈暴黑者﹐畱久痺也。脈大而澀﹐爲痺。脈來急﹐亦爲痺。肺脈微大爲肺痺﹐引胸背起﹐惡日光。心脈微爲心痺﹐引背善淚出。右寸沈而遲澀﹐爲皮痺。

左寸結不流利﹐爲血痺。右關脈舉按皆無力而澀﹐爲肉痺。左關弦緊而數﹐浮沈有力﹐爲筋痺。遲爲寒。數爲熱。濡爲濕。滑爲痰。豁大﹑弦小爲虛。

第四冊痿痺門

行痺

行痺﹐走注無定﹐防風湯主之。黃柏﹑蒼術各二錢﹐各用酒炒﹐煎就﹐調酒威靈仙末﹑羚羊角灰﹐臣蒼術﹐佐芥子﹐使用姜一片﹐入藥末一錢擂碎﹐以前藥再溫服。東垣云﹕身體沈重﹐走注疼痛﹐濕熱相搏﹐而風熱郁不得伸﹐附著於有形也。宜蒼術﹑黃柏之類。濕傷腎﹐腎不養肝﹐肝自生風﹐遂成風濕﹐流注四肢筋骨﹐或入左肩﹐肌肉疼痛﹐漸入左指中﹐薏苡仁散主之。兩手十指﹐一指疼了一指疼﹐疼後又腫﹐骨頭裏痛。膝痛﹐左膝痛了右膝痛﹐發時多則五日﹐少則三日﹐晝輕夜重﹐痛時覺熱﹐行則痛輕腫卻重。解云﹕先血後气﹐乃先痛後腫﹐形傷气也。和血散痛湯主之。走注又與歷節不同﹐歷節但是肢節疼痛﹐未必行也。《綱目》未免混淆。今以專主走注疼痛方具於後。如意通聖散﹑虎骨散﹑桂心散﹑仙靈脾散﹑沒藥散﹑小烏犀丸﹑沒藥丸﹑虎骨丸﹑十生丹﹑骨碎補丸﹑定痛丸﹑八神丹﹑一粒金丹﹑乳香應痛丸。地龍一兩﹐去土炒﹐水蛭半兩﹐糯米內炒熟﹐麝香二錢半﹐另研﹐上爲細末。每服一錢﹐以溫酒調下﹐不拘時候。外貼方﹐牛皮膠一兩﹐水熔成膏﹐蕓苔子﹑安息香﹑川椒﹑附子各半兩﹐爲細末﹐入膠中和成膏﹐塗紙上﹐隨痛處貼之。萆麻子一兩﹐去皮﹐艸烏頭半兩﹐乳香一錢﹐另研﹐上以豬肚脂煉去沫成膏﹐方入藥攪勻﹐塗摩攻注之處﹐以手心摩娑如火之熱﹐卻塗摩患處妙。

陳無擇云﹕凡人忽胸背﹑手腳﹑頸項﹑腰膝隱痛不可忍﹐連筋骨牽引鉤痛﹐坐臥不寧﹐時時走易不定。俗醫不曉謂之走注﹐便用風藥及鍼灸﹐皆無益。又疑是風毒結聚欲爲癰疽﹐亂投藥餌﹐亦非也。

此是痰涎伏在心膈上下變爲疾﹐或令人頭痛不可舉﹐或神思昏倦多睡﹐或飲食無味﹐痰唾稠粘﹐夜間喉中如鋸聲﹐口流涎唾﹐手腳重﹐腿冷痺﹐气不通﹐誤認爲癱瘓﹐亦非也。凡有此疾﹐但用控涎丹﹐不過數服﹐其疾如失。痰挾死血﹐丹溪控涎散。

第四冊痿痺門

痛痺

畱著之邪﹐與流行榮衛眞气相擊搏﹐則作痛痺。若不幹其流行出入之道則不痛﹐但痿痺耳。隨其痺所在﹐或陽多陰少則爲痺熱﹐或陰多陽少則爲痺寒。𨿽曰風寒濕三气雜至合而爲痺﹐至四時刺逆從篇﹐於六經皆云有餘不足悉爲痺。注曰﹕痺﹑痛也﹐此非人气之邪亦作痛耶。且人身體痛﹐在外有皮﹑肉﹑脈﹑筋﹑骨之異﹐由病有不同之邪﹐亦各欲正其名﹐名不正將何以施治。如邪是六淫者﹐便須治邪。是人气者﹐便須補瀉其气。病在六經四屬者﹐各從其气。故制方須分別藥之輕重緩急﹐適當其所﹐庶得經意。有風﹑有濕﹑有痰﹑有火﹑有血虛﹑有瘀血。診其脈浮者﹐風也。緩細者﹐濕也。滑者﹐痰也。洪大者﹐火也。芤者﹐血虛也。澀者﹐瘀血也。因於風者﹐加減小續命湯﹐或烏藥順气散去漧薑﹐加羌活﹑防風。因於濕者﹐遇陰雨卽發﹐身體沈重﹐宜除濕蠲痛湯﹐佐以竹瀝﹑薑汁﹐或大橘皮湯。傷濕而兼感風寒者﹐汗出身重惡風﹐喘滿﹐骨節煩疼﹐狀如歷節風﹐臍下連腳冷痺﹐不能屈伸﹐宜防己黃湯﹐或五痺湯。因痰者﹐王隱君豁痰湯﹐二陳湯加薑汁﹑竹瀝﹐甚者控涎丹。因火者﹐潛行散加竹瀝。因濕熱者﹐二妙散。因於血虛者﹐四物蒼術各半湯﹐吞活血丹。因瘀血者﹐芎﹑歸﹑桃仁﹑紅花﹑水蛭﹐入麝香少許。肥人多濕痰。瘦人多血虛與熱。上部痛﹐羌活﹑桂枝﹑桔梗﹑威靈仙。下部痛﹐牛膝﹑防己﹑木通﹑黃柏。上部腫痛﹐五積散﹑烏藥順气散加姜﹑蔥煎﹐發其汗。下部腫痛﹐五苓﹑八正﹑大橘皮湯﹐加燈心﹑竹葉利小便。若腫痛而大便不通者﹐大柴胡湯﹐防風通聖散主之。大勢旣退﹐當隨其所因之本病施治﹐防其再發﹐忌羊肉﹑法酒﹑濕面﹑房勞。寒濕相合﹐腦戶痛﹐惡寒﹐項筋脊彊﹐肩背胛卵痛﹐膝臏痛無力行步﹐能食﹐身沈重﹐其脈沈緩洪上急﹐宜蒼術復煎散。目如火腫痛﹐兩足及伏兔骨筋痛﹐膝少力﹐身重腰痛﹐夜惡寒痰嗽﹐項頸筋骨皆急痛﹐目多眵淚﹐食不下﹐宜緩筋湯。風濕客於腎經﹐血脈凝滯﹐腰背腫疼﹐不能轉側﹐皮膚不仁﹐徧身麻木﹐上項頭目虛腫﹐耳內常鳴﹐下注腳膝重痛少力﹐行履艱難﹐項背拘急不得舒暢﹐宜活血應痛丸。晝則靜﹐夜則動﹐其痛徹骨﹐如虎之嚙﹐名曰白虎病。痛如掣者爲寒多﹐腫滿如脫者爲濕多﹐汗出者爲風多﹐於上藥中求之。通用虎骨二兩﹐犀角屑﹑沈香﹑靑木香﹑當歸﹑赤芍藥﹑牛膝﹑羌活﹑秦艽﹑骨碎補﹑桃仁各一兩﹐甘艸半兩﹐槲葉一握。每服五錢﹐水煎﹐臨服入麝香少許。一人感風濕﹐得白虎歷節風證﹐徧身抽掣疼痛﹐足不能履地者三年﹐百方不效。一日夢與木通湯愈﹐遂以四物湯加木通服﹐不效﹐後以木通二兩﹐銼細﹐長流水煎汁頓服﹐服後一時許﹐徧身癢甚﹐上體發紅丹如小豆大粒﹐舉家驚惶﹐隨手沒去﹐出汗至腰而止﹐上體不痛矣。次日又如前煎服﹐下體又發紅丹﹐方出汗至足底﹐汗幹後通身舒暢而無痛矣。一月後人壯气復﹐步履如初﹐後以治數人皆驗。蓋痛則不通﹐通則不痛也。熨法﹐《靈樞經》寒痺之爲病也﹐畱而不去﹐時痛而皮不仁。刺布衣者﹐以火之。刺大人者﹐以藥熨之。用醇酒二十斤﹐蜀椒一升﹐漧薑一斤﹐桂心一斤﹐凡四種﹐皆咀﹐漬酒中﹐用綿絮一斤﹐細白布四丈﹐並納酒中﹐置酒馬矢中﹐蓋封塗﹐勿使泄﹐五日五夜﹐出布綿絮曝漧之﹐幹復漬﹐以盡其汁﹐每漬必其日﹐乃出幹之﹐並用查與綿絮﹐復布爲復巾﹐長六七尺﹐爲六七巾﹐則用之生桑炭炙巾﹐以熨寒痺所刺之處﹐令熱入至於病所﹐寒復炙布以熨之﹐三十徧而止。汗出﹐以巾拭其身﹐亦三十徧而止。起步內中﹐無見風。每刺必熨﹐如此病已矣。此所謂內熱也。﹝內熱之內音納。﹞《外臺方》以三年釅醋五升﹐熱煎三四沸﹐切蔥白二三升﹐煮一沸﹐濾出﹐布帛熱裹﹐當病上熨之瘥爲度。燻洗法﹐用樟木屑一斗﹐置大桶內﹐桶邊放一兀凳﹐以急流水一擔﹐熬沸﹐泡之桶內﹐安一矮凳子﹐令人坐桶邊﹐放腳在桶內﹐外以艸薦圍之﹐勿令湯气入眼。

【肢節腫痛】痛屬火﹐腫屬濕﹐兼受風寒而發動於經絡之中﹐流注於肢節之間﹐用麻黃去節﹑赤芍藥各一錢﹐防風﹑荊芥﹑羌活﹑獨活﹑白芷﹑蒼術﹑威靈仙﹑酒片芩﹑枳實﹑桔梗﹑葛根﹑川芎各五分﹐當歸﹑甘艸﹑升麻各二分。下焦加酒黃柏﹐腫多加檳榔﹑大腹皮﹐痛多加沒藥﹐婦人加酒紅花。風濕相搏肢節疼痛﹐宜大羌活湯。《金匱》方﹐諸肢節疼痛﹐身體羸﹐腳腫如脫﹐頭眩短气﹐兀兀欲吐﹐桂枝芍藥知母湯主之。肥人多是風濕與痰飲流注經絡而痛﹐宜南星﹑半夏。瘦人是血虛與熱﹐四物加防風﹑羌活﹑酒芩。瘦人或性躁急而痛發熱是血熱﹐四物加酒炒芩﹑柏。脈濡滑者用燥濕﹐蒼術﹑南星﹐兼行气﹐以木香﹑枳殼﹑檳榔。脈澀數爲瘀血﹐芎﹑歸﹑桃仁泥﹑紅花﹐加大黃微利之。倦怠無力而痛﹐用參﹑術﹑南星﹑半夏之類。風熱成歷節﹐攻手指作赤腫麻木﹐甚則攻肩背兩膝﹐遇暑熱或大便祕卽作﹐宜牛蒡子散。此病胸膈生痰﹐久則赤腫附著肢節﹐久久不退﹐遂成癘風。宜早治之。

第四冊痿痺門

著痺

《原病式》列麻證在六气燥金諸澀條下釋之曰﹕物得濕則滑澤﹐漧則澀滯﹐麻猶澀也。由水液聚少而燥澀﹐气行壅滯而不得滑澤通行﹐气彊攻衝而爲麻也。俗方治麻病﹐多用烏﹑附者﹐令气行之暴甚﹐以故轉麻﹐因之衝開道路以得通利而麻愈也。然六气不必一气獨爲病﹐气有相兼﹐若亡液爲燥﹐或麻木無熱證﹐卽當此法。或風熱勝濕爲燥﹐因而病麻﹐則宜以退風散熱﹐活血養液﹐潤燥通气之涼藥調之。東垣則曰麻者气之虛也﹐眞气弱不能流通﹐塡塞經絡﹐四肢俱虛﹐故生麻木不仁。或在手﹐或在足﹐或通身皮膚盡麻者﹐皆以黃﹑人參﹑白術﹑甘艸﹑五味﹑芍藥﹑當歸﹑升麻﹑柴胡之類﹐隨時令所兼之气出入爲方﹐但補其虛﹐全不用攻衝之劑。竊詳劉李二公﹐生同時﹐居同地﹐無世運方土之異宜﹐何乃凡病遽有補攻之別如此﹐蓋因悟入聖人之道不同。劉以人稟天賦本無虧欠﹐因邪入攪亂其气而後成病﹐所以攻邪爲要﹐邪退則正气自安。李以人之眞气﹐榮養百骸﹐周於性命﹐凡眞气失調﹑少有所虧﹐則五邪六淫便得乘間而入﹐所以補正爲要﹐正復則邪气自卻。今宜酌量二公之法﹐當攻當補﹐從中調治﹐無執泥其說。丹溪又分麻木爲二﹐以麻止習習然﹐尙無气血攻衝不行之狀﹐木則气血已痺不仁﹐莫知其痛癢也。癘風初起者﹐其手足必先木﹐而後皮膚瘍潰。與夫癱瘓者﹐手足亦時麻木﹐當自求之本門。《素問》曰﹕榮气虛則不仁﹐衛气虛則不用﹐榮衛俱虛﹐則不仁且不用。《靈樞》曰﹕衛气不行則爲麻木。東垣治麻痺﹐必補衛气而行之﹐蓋本諸此。渾身麻木不仁﹐或左或右﹐半身麻木﹐或面或頭﹐或手臂﹐或腳腿﹐麻木不仁﹐並神效黃湯。皮膚間有麻木﹐此肺气不行也﹐芍藥補气湯。如肌肉麻﹐必待瀉營气而愈。如濕熱相合﹐四肢沈痛﹐當瀉濕熱。治杜彥達左手右腿麻木﹐右手大指次指亦常麻木至腕﹐已三四年矣。諸醫不效﹐求治明之﹐明之遂制人參益气湯﹐服二日便覺手心熱﹐手指中間如气滿脹﹐至三日後﹐又覺兩手指中間皮肉如不敢觸者﹐似癢痛滿脹之意﹐指上瑟瑟﹐不敢用手擦旁觸之﹐此眞气徧至矣。遂於兩手指甲旁﹐各以三稜鍼一刺之﹐微見血如黍粘許﹐則痺自息矣。又爲處第二第三服之大效。左腿麻木沈重﹐除濕補气湯。《金匱》方﹐血痺陰陽俱微﹐寸口關上微﹐尺中小緊﹐外證身體不仁﹐如風痺狀﹐黃桂枝五物湯主之。李正臣夫人病﹐診得六脈中俱弦﹐洪緩相合﹐按之無力。弦在其上﹐是風熱下陷入陰中﹐陽道不行。其證閉目則渾身麻木﹐晝減而夜甚﹐覺而目開則麻木漸退﹐久則絕止。常開其目﹐此證不作﹐懼其麻木﹐不敢合眼﹐故不得眠。身體皆重﹐時有痰嗽﹐覺胸中常是有痰而不利﹐時煩躁﹐气短促而喘﹐肌膚充盛﹐飲食大小便如常﹐惟畏麻木不敢合眼爲最苦﹐觀其色脈形病相應而不逆。《內經》曰﹕陽盛目而動輕﹐陰病閉目而靜重。又云﹕諸脈皆屬於目。《靈樞》曰﹕開目則陽道行﹐陽气徧布周身﹐閉目則陽道閉而不行﹐如晝夜之分﹐知其陽衰而陰旺也。且麻木爲風﹐𨿽三尺之童皆以爲然﹐細校之則非。如久坐而起﹐亦有麻木。假爲繩系縛之人﹐釋之覺麻木作而不敢動﹐久則自已。以此驗之﹐非有風邪﹐乃气不行也。不須治風﹐當補其肺中之气﹐則麻木自去矣。知其經脈﹐陰火乘其陽分﹐火動於中爲麻木也﹐當兼去陰火則愈矣。時痰嗽者﹐秋涼在外﹐濕在上作也﹐當實其皮毛以溫劑。身重脈緩者﹐濕气伏匿而作也。時見躁作﹐當升陽助气益血﹐微瀉陰火﹐去濕通行經脈﹐調其陰陽則已。

非五臟六腑之本有邪也﹐補气升陽和中湯主之。李夫人﹐立冬嚴霜時得病﹐四肢無力﹐乃痿厥﹐濕熱在下焦也。醋心者﹐是濁气不降欲滿也。合眼麻木者﹐陽道不行也。開眼不麻木者﹐目開助陽道﹐故陰寒之气少退也。頭旋眩暈者﹐風气下陷於血分不伸越而作也。溫經除濕湯主之。濕气風證不退﹐眩運麻木不已﹐除風濕﹐羌活湯主之。停蓄支飲﹐手足麻痺﹐多睡冒﹐茯苓湯主之。《本事方》治風寒濕痺﹐麻木不仁。粥法﹕川烏生爲末﹐用白米作粥半碗﹐入藥末四錢﹐同米用慢火熬熟﹐要稀薄不要稠﹐下薑汁一茶匙許﹐蜜三大匙﹐攪勻﹐空心啜之﹐溫爲佳。如是濕﹐更入薏苡仁二錢﹐增米作一鐘。服此粥﹐治四肢不隨﹐痛重不能舉者。左氏曰﹕風淫末疾﹐謂四肢爲四末也。脾主四肢﹐風邪客於肝則淫脾﹐脾爲肝克故疾在末。穀气引風濕之藥徑入脾經﹐故四肢得安。然必眞有風寒中於衛气﹐致衛气不行而不仁者﹐外必有惡風寒等證﹐然後可服。榮虛衛實﹐肌肉不仁﹐致令重﹐名曰肉苛。宜前胡散﹑苦參丸。丹溪曰﹕手麻是气虛﹐木是濕痰死血。十指麻木﹐胃中有濕痰死血。气虛者﹐補中益气湯﹐或四君子加黃﹑天麻﹑麥門冬﹑川歸。濕痰者﹐二陳湯加蒼﹑白術﹐少佐附子行經。死血者﹐四物湯加桃仁﹑紅花﹑韭汁。戴人以苦劑湧寒痰﹐次與淡劑。白術﹝除濕﹞﹑茯苓﹝利水﹞﹑桂﹝伐木﹞﹑姜﹑附﹝寒勝加之﹞。《內經》鍼灸著痺分新久﹐新者湯熨灸之﹐久者鍼刺之。﹝取三里﹞。陜帥郭巨濟偏枯﹐二指著痺﹐足不能伸﹐迎潔古治之﹐以長鍼刺委中﹐深至骨而不知痛﹐出血一二升﹐其色如墨﹐又且繆刺之﹐如是者六七次﹐服藥三月﹐病良愈。

大理少卿韓珠泉﹐徧身麻痺﹐不能舉動﹐求治於予﹐予以神效黃湯方加減授之﹐用一兩二錢﹐參﹑芍各六錢。他稱是一服減半﹐彼欲速效﹐遂並兩劑爲一服之﹐旬日而病如失矣。予以元气初復﹐宜靜以養之﹐完固而後可出。渠不能從﹐盛夏遽出見朝謁客﹐勞頓累日﹐偶從朝房出﹐上馬忽欲墜僕﹐從者扶至陳虛舟比部寓﹐邀予視之﹐予辭不治﹐數日而歿。嗚呼﹐行百里者﹐半於九十﹐可不戒哉。

第四冊痿痺門

痿

痿者﹐手足痿軟而無力﹐百節緩縱而不收也。聖人以痿病在諸證爲切要﹐故特著篇目﹐分五臟之熱﹐名病其所屬皮﹑脈﹑筋﹑肉﹑骨之痿。致足不任於地﹐及敍五臟得熱之邪﹐則以一臟因一邪所傷。

觀其微旨﹐是用五志﹑五勞﹑六淫﹐從髒气所要者﹐各舉其一以爲例耳。若會通八十一篇而言﹐便見五勞﹑五志﹑六淫﹐盡得成五臟之熱以爲痿也。何則﹖言肺气熱則皮痿﹐因有所失亡﹐所求不得者﹐與他篇之謂始富後貧﹐𨿽不傷邪﹐皮焦筋屈﹐痿爲攣者﹐同是一於七情之不揚。若病機之謂諸痿喘嘔﹐諸气憤郁﹐皆屬於上者言之﹐卽此可推﹐何熱而不爲痿﹐何脈而不爲熱也。如言心气熱爲脈痿﹐因得之悲哀太甚﹐陽气內動而血崩﹐大經空虛﹐乃爲脈痿﹐此以心爲神明之官﹐主脈爲要者言也。及乎推之﹐五臟各有神﹐各有志﹐若怒則气上逆﹐甚則嘔血之類﹐亦五志所動﹐以熱傷血﹐血逆行於經脈亦必空虛。有若形樂志苦﹐病生於脈。則是五志皆得以痿其脈﹐不獨悲哀一因也。且五志之在各髒﹐自傷其所屬。若怒甚筋縱﹐其若不容與形樂志樂﹐病生於肉﹐形苦志樂﹐病生於筋。又若憂恐喜怒﹐因太虛則五臟相乘﹐故病有五五二十五變﹐皆至於大骨枯槁﹐大肉陷下之病。其神志在五臟之爲熱病者不可勝計。如言肝臟气熱﹐因思想無窮﹐所願不得﹐猶肺之所求不得也。其入房太甚﹐宗筋弛縱﹐亦猶腎之遠行勞倦也。卽此可見﹐五勞各得傷其五臟所合之皮肉筋骨矣。如言脾臟气熱﹐因得之有漸於濕﹐以水爲事者﹐若歲運太陰濕土司天﹐在泉之濕﹐皆致肌肉痿﹐足痿不收﹐此是從五臟中舉外感者爲例耳。諸髒皆然﹐少陰之復爲骨痿。少陽之復爲脈痿。陽明司天之政﹐四之气﹐亦爲骨痿。厥陰司天﹐風气下臨﹐脾气上從﹐而爲肌肉痿。有因於濕﹐首如裹﹐濕熱不攘﹐大筋軟短﹐小筋弛長﹐軟短爲拘﹐弛長爲痿。《靈樞》有八風之變﹐或傷筋﹐或傷肉﹐或傷骨﹐與邪客筋骨間者﹐熱多則筋弛﹐骨消肉爍。夫其外淫而生五臟痿病者如此。然有不言邪﹐止從經髒之虛而論者﹐謂脾病者﹐身重肌肉痿﹐足痿不收﹐行善螈。謂腎虛者﹐爲跛爲痱。謂三陽有餘﹐三陰不足爲偏枯。謂足少陽之別﹐虛則痿﹐坐不能起。足陽明之別﹐虛則足不收﹐脛枯。又有飲食所傷﹐味過於鹹﹐則大骨气勞。味過於辛﹐則筋脈沮弛。與夫膏粱之人﹐病偏枯痿厥。以上所陳﹐止就本條足痿不用者言耳。至若五臟盡熱﹐神昏僕倒﹐手足俱不用﹐世俗所謂癱瘓者﹐豈非亦是痿之大者也。又若下條肺痿之爲髒病者﹐而經又有心气痿者死﹐則是五臟盡有其痿﹐蓋可知矣。《原病式》論小便遺失﹐謂肺熱客於腎部﹐幹於足厥陰之經﹐而气血不得宣通則痿痺﹐故神無所用﹐而不遂其機﹐因致溲便遺失。由是論之﹐凡神機气血或劣弱﹐或閉塞﹐卽臟腑經絡四屬﹐若內若外﹐隨處而不用。故《內經》重其事﹐疊出諸篇﹐後之覽者﹐竟失其旨。集方論者﹐或並見虛勞證﹐或並見風門﹐賴丹溪始發揮千餘年之誤表而出之﹐而復語焉不詳﹐可惜也。曰痿論﹐陽明衝脈合宗筋﹐會於气街﹐因陽明虛﹐故宗筋縱﹐帶脈不引而足痿﹐所以獨取陽明。今子歷陳受病之邪及諸痿證﹐又將若之何治﹐曰聖人凡語其一﹐推之而可十可百﹐豈惟足痿而已乎。所謂各補其滎而通其兪﹐調其虛實﹐和其逆順者﹐則治邪之法盡在其中矣。所云筋脈骨肉﹐各以其時受月則病已者﹐治四屬內外諸痿之法﹐亦在其中矣。然而諸痿之病﹐未有不因陽明虛而得者﹐何以言之﹖按《靈樞》有謂眞气所受於天﹐與穀气並而充身也。又謂谷始入於胃之兩焦﹐以漑五臟﹐別出兩行榮衛之道﹐其大气之搏而不行者﹐積於胸中﹐命曰气海。《素問》則謂足太陰者﹐三陰也﹐其脈貫胃屬脾絡嗌﹐故太陰爲之行气於三陰。陽明者﹐表也﹐五臟六腑之海也﹐亦爲之行气於三陽。臟腑各因其經而受气於陽明﹐故爲胃行其津液。四肢不得稟水穀气﹐日以益衰﹐陰道不利﹐筋骨肌肉無气以生﹐故不用焉。而衝脈者﹐出於腎下﹐與任脈起於胞中﹐治血海亦云﹐爲五臟六腑之海也。五臟六腑皆稟焉。其上行者﹐滲三陽﹐灌諸精。其下行者﹐滲三陰﹐灌諸絡而溫肌肉﹐與陽明宗筋會於气沖。因言陽明虛則宗筋縱﹐帶脈不引﹐故足痿不用也。卽此而觀﹐眞气者﹐天之道也。穀气者﹐地之道也。地非天不生﹐天非地不成﹐是故眞气與穀气並而後生成﹐形气之道立矣。故陽明虛﹐於五臟無所稟﹐則不能行血气﹐營陰陽﹐濡筋骨﹐利關節。气海無所受﹐則衛气不能溫分肉﹐充皮膚﹐肥腠理﹐司開闔。血海無所受﹐則上下內外之絡脈空虛﹐於是精神气血之奉生身﹑周於性命者劣弱矣。故百體中隨其不得受水穀气處﹐則不用而爲痿﹐治痿不獨取陽明而何哉。丹溪云﹕肺金體燥居上而主气﹐畏火者也。脾土性濕居中而主四肢﹐畏木者也。火性炎上﹐若嗜欲無節﹐則水失所養﹐火寡於畏﹐而侮所勝﹐肺得火邪而熱矣。木性剛急﹐肺受熱邪則金失所養﹐木寡於畏而侮所勝﹐脾得木邪而傷矣。肺熱則不能管攝一身﹐脾傷則四肢不能爲用﹐而諸痿作矣。瀉南方﹐則肺金淸而東方不實﹐何脾傷之有。補北方﹐則心火降而西方不虛﹐何肺熱之有。故陽明實則宗筋潤﹐能束骨而利機關矣。治痿之法﹐無出於此。駱龍吉亦曰風火相熾﹐當滋腎水。東垣先生取黃柏爲君﹐黃等藥爲輔佐﹐而無一定之方。有兼痰積者﹐有濕多者﹐有熱多者﹐有濕熱相半者﹐有挾寒者﹐臨病制方﹐其善於治痿乎。𨿽然藥中肯綮矣﹐若將理失宜﹐聖醫不治也。天產作陽﹐濃味發熱﹐凡病痿者﹐若不淡薄滋味﹐吾知其必不能安全也。按丹溪以《難經》瀉南補北之法﹐摘爲治痿之方﹐亦是舉其例耳。若胃口不開﹐飲食少進者﹐當以芳香辛溫之劑進之﹐不可拘於此例﹐宜藿香養胃湯主之。

況根據《內經》當分五臟。肺熱葉焦﹐則皮毛虛弱急薄﹐著則生痿。肺者髒之長﹐爲心之蓋也。有所失亡﹐所求不得﹐則發肺鳴﹐鳴則肺熱葉焦﹐故曰五臟因肺熱葉焦發爲痿。又曰﹕肺熱者﹐色白而毛敗。宜黃﹑天﹑麥門冬﹑石斛﹑百合﹑山藥﹑犀角﹑通艸﹑桔梗﹑枯芩﹑梔子仁﹑杏仁﹑秦艽之屬主之。心气熱則下脈厥而上﹐上則下脈虛﹐虛則生脈痿﹐樞折挈﹐脛縱而不任地﹐悲哀太甚則胞絡絕﹐胞絡絕則陽气內動﹐發則心下崩﹐數溲血也。故本病曰大經空虛﹐發爲肌痺﹐傳爲脈痿。又曰﹕心熱者﹐色赤而絡脈溢。宜鐵粉﹑銀屑﹑黃連﹑苦參﹑龍膽﹑石蜜﹑牛黃﹑龍齒﹑秦艽﹑白蘚皮﹑牡丹皮﹑地骨皮﹑雷丸﹑犀角之屬主之。肝气熱則膽泄口苦﹐筋膜幹﹐筋膜幹則筋急而攣﹐發爲筋痿。思想無窮﹐所願不得﹐意淫於外﹐入房太甚﹐宗筋弛縱﹐發爲筋痿﹐及爲白淫。

故《下經》曰﹕筋痿者﹐生於肝﹐使內也。又曰﹕肝熱者﹐色蒼而爪枯。宜生地黃﹑天門冬﹑百合﹑紫葳﹑白蒺藜﹑杜仲﹑萆﹑菟絲子﹑川牛膝﹑防風﹑黃芩﹑黃連之屬主之。又方治筋痿﹐兩手握固無力﹐兩腿行動無力﹐急饑食少﹐口舌生瘡﹐忽生痰涎﹐忽然睡中涎溢﹐身上躁熱﹐忽時憎寒﹐項頸彊急﹐小便赤白不定﹐大腑忽冷忽熱不調﹐用連翹﹑防風﹑荊芥穗﹑蔓荊子﹑羌活﹑獨活﹑牡丹皮﹑山梔仁﹑秦艽﹑麻黃﹑﹝去根﹞木香各等分﹐爲細末。每服一錢﹐食後白湯調下。脾气熱則胃幹而渴﹐肌肉不仁﹐發爲肉痿。有漸於濕﹐以水爲事﹐若有所畱﹐居處相濕﹐肌肉濡漬﹐痺而不仁﹐發爲肉痿。

故《下經》曰﹕肉痿者﹐得之濕地也。又曰﹕脾熱者﹐色黃而肉蠕動。宜蒼﹑白術﹐二陳﹐入霞天膏之屬主之。腎气熱則腰脊不舉﹐骨枯而髓減﹐發爲骨痿。有所遠行勞倦﹐逢大熱而渴﹐渴則陽气內伐﹐內伐則熱捨於腎﹐腎者水髒也﹐今水不勝火則骨枯而髓虛﹐故足不任身發爲骨痿。故《下經》曰﹕骨痿者﹐生於大熱也。又曰﹕腎熱者﹐色黑而齒槁。宜金剛丸。腎肝俱損﹐骨痿不能起於牀﹐筋弱不能收持﹐宜益精緩中﹐宜牛膝丸﹑加味四斤丸。

腎肝脾俱損﹐谷不化﹐宜益精緩中消穀﹐宜煨腎丸。丹溪云﹕痿屬濕熱。有濕痰者﹐有气虛者﹐有血虛者﹐有食積妨礙不降者﹐有死血者。濕熱﹐東垣健步丸﹐加黃柏﹑蒼術﹑黃芩﹐或淸燥湯。濕痰﹐二陳加蒼術﹑黃柏之類﹐入竹瀝﹑薑汁。血虛﹐四物湯加蒼術﹑黃柏﹐下補陰丸。气虛﹐四君子湯加蒼術﹑黃柏。气血俱虛﹐十全大補湯。食積﹐木香檳榔丸。死血﹐桃仁﹑紅花﹑蓬術﹑歸梢﹑赤芍藥之類。痿病﹐食積妨礙不得降者﹐亦有死血者﹐俱宜下之。《保命集》云﹕四肢不舉﹐俗曰癱瘓﹐經所謂脾太過則令人四肢不舉。又曰﹕土太過則惇阜﹐阜﹑髙也﹐惇﹑濃也﹐旣濃而又髙﹐則令除去﹐此眞所謂膏粱之疾﹐其治則瀉﹐令气弱陽衰土平而愈。或三化湯﹐或調胃承气湯﹐選而用之。若脾虛則不用也。經所謂土不及則卑陷﹐卑﹑下也﹐陷﹑坑也﹐故脾病四肢不舉。四肢皆稟气於胃﹐而不能至經﹐必因於脾﹐乃得稟受。今脾病不能與胃行其津液﹐四肢不得稟水穀气﹐气日以衰﹐脈道不利﹐筋骨肌肉皆無气以生﹐故不用焉。其治可十全散﹑加減四物﹐去邪畱正。又云﹕心熱盛則火獨光﹐火炎上﹐腎之脈常下行﹐今火盛而上炎用事﹐故腎脈亦隨火炎爍而逆上行﹐陰气厥逆﹐火復內焰﹐陰上隔陽﹐下不守位﹐心气通脈﹐故生脈痿。膝腕樞如折去而不相提挈﹐經筋縱緩而不任地故也。可下數百行而愈。東垣補益腎肝丸﹑蕭炳神龜滋陰丸﹑丹溪補益丸﹑虎潛丸﹑王啟玄傳玄珠耘苗丹﹑經驗方何首烏﹑牛膝等分﹐酒浸蜜丸。皆補益腎肝壯筋骨之藥﹐下虛者選而用之。痿發於夏﹐俗名注夏。當從東垣法治之﹐詳見傷暑門。

第四冊痿痺門

痿厥

足痿軟不收爲痿厥﹐有二﹕一屬腎﹑膀胱。經云﹕恐懼不解則傷精﹐精傷則骨酸痿厥﹐精時自下﹐是腎傷精脫也。又云﹕三陽爲病﹐發寒熱﹐下爲癰腫﹐及爲痿厥KT﹐是膀胱在下發病也。二屬脾濕傷腎。經云﹕凡治痿厥發逆﹐肥貴人則膏粱之疾。又云﹕秋傷於濕﹐上逆而咳﹐發爲痿厥是也。目中澑火﹐視物昏花﹐耳聾耳鳴﹐困倦乏力﹐寢汗憎風﹐行步不正﹐兩腳欹側﹐臥而多驚﹐腰膝無力﹐腰以下消瘦﹐宜補益腎肝丸。膝中無力﹐伸不能屈﹐屈不能伸﹐腰膝腿腳沈重﹐行步艱難﹐宜健步丸﹐愈風湯送下。腿腳沈重無力者﹐於羌活勝濕湯中加酒洗漢防己五分﹐輕則附子﹐重則川烏少許﹐以爲引用而行經也。嘗治一老人痿厥﹐累用虎潛丸不愈﹐後於虎潛丸加附子﹐立愈如神﹐蓋附反佐之力。東垣治中書粘合公三十二歲﹐病腳膝痿弱﹐臍下尻陰皆冷﹐陰汗臊臭﹐精滑不固﹐服鹿茸丸十旬不減。診其脈沈數而有力﹐此醇酒膏粱滋火於內﹐逼陰於外。醫見其證﹐不知陽彊不能密致皮膚﹐以爲內實有寒﹐投以熱劑﹐反瀉其陰而補其陽﹐是實實虛虛也。不危幸矣﹐復何望效耶。卽處以滋腎大苦寒之劑﹐制之以急﹐寒因熱用﹐飲入下焦﹐適其病所﹐瀉命門相火之盛﹐再服而愈。求方不與﹐亦不著其方於書﹐恐過用之﹐則故病未已﹐新病復起也。此必滋腎丸﹑神龜滋陰丸之類﹐中病則已﹐可常服乎。﹝熱﹞《本事方》治腳膝無力﹐用菟絲子五兩﹐石蓮肉﹑山藥﹑茴香各二兩﹐白茯苓一兩﹐五味子五錢﹐糊丸。每服五十丸﹐木瓜酒或鹽湯下﹐空心﹑晚食前各一服。﹝寒﹞人參酒浸服之﹐治風軟腳弱可逐奔馬﹐故曰奔馬艸﹐曾用有效。﹝虛﹞仲景方﹐肉極熱則身體津脫﹐腠理開﹐汗大泄﹐厲風气﹐下焦腳弱﹐宜越婢加術湯。﹝表﹞《斗門方》用商陸根細切煮熟﹐入綠豆爛煮爲飯食之﹐及《本事方》左經丸﹑續骨丹﹐此中有濕痰污血﹐阻礙經絡而得痿厥者宜之。﹝裏﹞

第四冊痿痺門

香港腳

香港腳之名﹐起自後代﹐其頑麻腫痛者﹐則經所謂痺厥也。痿軟不收者﹐則經所謂痿厥也。其衝心者﹐則經所謂厥逆也。東垣云﹕香港腳之疾﹐實水濕之所爲也。蓋濕之害人皮肉筋脈而屬於下﹐然亦有二焉。一則自外而感﹐一則自內而致﹐其治法自應不同﹐故詳而論之。其爲病也﹐有證無名。香港腳之稱﹐自晉蘇敬始﹐關中河朔無有也。惟南方地下水寒﹐其淸濕之气中於人﹐必自足始﹐故經曰淸濕襲虛﹐則病起於下。或者難曰﹐今玆北方﹐其地則風土髙寒﹐其人則腠理致密﹐而復多此疾者﹐豈是地濕之气感之而爲耶﹖答曰﹐南方之疾自外而感者也﹐北方之疾自內而致者也。

何以言之﹖北方之人常食潼乳﹐又飲酒無節﹐過傷而不厭﹐且潼乳之爲物﹐其气味則潼乳﹐其形質則水也﹐酒醴亦然。人之水谷入胃﹐胃气蒸騰﹐其气與味宣之於經絡﹐化之爲血气﹐外榮四末﹐內注五臟六腑﹐周而復始﹐以應刻數焉﹐是謂天地之紀。此皆元气充足﹐脾胃之气無所傷而然也。苟元气不充﹐則胃气之本自弱﹐飲食旣倍﹐則脾胃之气有傷﹐旣不能蒸化所食之物﹐其气與味﹐亦不能宣暢旁通﹐其水濕之性﹐流下而致之。其自外而入者﹐止於下脛腫而痛﹐自內而致者﹐乃或至於手節也。經云﹕足脛腫曰水。太陰所至﹐爲重腫。此但言其自外者也。所治之法﹐前人方論備矣。自內而致者﹐治法則未有也。楊大受云﹕香港腳是爲壅疾﹐治以宣通之劑﹐使气不能成壅也。壅旣成而盛者﹐砭惡血而去其重勢。經曰﹕蓄則腫熱﹐砭射之﹐後以藥治之。按東垣論南方香港腳﹐外感淸濕作寒治﹔北方香港腳﹐內傷酒乳作濕熱治。此實前人之未發者。後學泥之﹐遂成南北二派﹐互相詆毀。南毀北者曰﹐彼所論乃北方病也﹐彼所治乃北方法也﹐不可施於南。北毀南者曰﹐彼所論乃南方病也﹐彼所治乃南方法也﹐不可施於北。嗚呼﹐立論之始﹐不究《內經》首尾所言﹐輒創其名﹐以致後人守其說者﹐知其一不知其二﹐故相乖迕若此。夫《素》《靈》諸篇﹐上窮天文﹐下究地理﹐中知人事之變﹐疊出不一書者﹐爲天地以二气食於人﹐而人以六經三陰三陽上奉之﹐是故三陰三陽﹐亦是在人之六經气也﹐內以養於臟腑﹐壯精神﹐運水谷﹐以爲生化百骸之用。及乎天地六气一有不正則變﹐變則襲人身形之虛﹐入客以爲病者﹐謂之外邪。若人之三陰三陽一有不正則變﹐變則淫爲病者﹐謂之內邪。二者皆得致周身之百病。況足之六經﹐皆起於腳五趾﹐行過於腿膝﹐上屬臟腑﹐統身半以下气血之營運﹐故外入之邪客之﹐則壅閉其經气﹐凝泣其絡血。若人气內注之邪﹐著而畱之﹐則亦必如外邪壅閉气血者無異也。及其衝痛痿痺厥逆之狀﹐亦無異也。於是皆以香港腳名也。此四方之所同﹐今乃以南方者﹐止中外邪之濕﹐北方者﹐止中內注之濕﹐豈理也哉。然北方縱無地之卑濕﹐其在踐雨露﹐履汗襪﹐洗濯足﹐皆濕也。與夫脫卸靴履﹐汗出而風吹之﹐而血凝於足者﹐寧不與南方地之濕同類﹐盡屬外中者乎。南方𨿽無潼乳之濕﹐其在酒食﹐與臟腑所傷﹐津液水谷停積之濕而下注者﹐寧不與北方潼乳同類﹐盡屬內注者乎。能達此理﹐第恐自責辧邪之不易﹐奚暇相毀哉。《千金》云﹕凡香港腳之病﹐始起甚微﹐多不令人識也。

食飲嬉戲﹐气力如故﹐惟卒起腳屈弱不能動﹐有此爲異耳。凡香港腳之候﹐或見食嘔吐﹐憎聞食臭﹐或有腹痛下利﹐或大小便閉澀不通﹐或胸中衝悸﹐不欲見光明﹐或精神昏憒﹐或喜迷忘﹐語言錯亂﹐或壯熱頭痛﹐或身體極冷疼煩﹐或覺轉筋﹐或腫或不腫﹐或腿頑痺﹐或時緩縱不隨﹐或復百節攣急﹐或小腹不仁﹐此皆香港腳狀貌也。方書以腫者爲濕香港腳﹐不腫者爲幹香港腳。不問久近幹濕及屬何經﹐並可用除濕湯加木瓜﹑檳榔﹑白芷各半錢﹐或芎芷香蘇散加赤芍藥﹑萆各半錢﹐仍吞木瓜丸。香港腳發動﹐兩足痛不可忍者﹐五積散加全蠍三五个﹐入酒煎。香港腳發動﹐必身痛發熱﹐大類傷寒﹐若卒起腳弱﹐或少腹不仁﹐或舉體轉筋﹐或見食嘔逆﹐或兩脛赤腫﹐盒飯作香港腳治。幹者﹐於前二藥中﹐或更加萊菔子炒研半錢。濕者﹐於前二藥中加靑橘皮十數片。《千金》云﹕若脈大而緩﹐宜服續命湯二劑立瘥。﹝活人云﹕香港腳屬冷者﹐小續命湯煎成﹐旋入生薑自然汁﹐服之最快。﹞若風盛﹐宜作越婢湯加白術二兩。若脈浮大而緊轉﹐宜作竹瀝湯。﹝此最惡脈﹐細而亦惡。﹞脈微而弱﹐宜服風引湯。

此人脈多是因虛而得之。若大虛短气力乏﹐可間作補湯﹐隨病冷熱而用之。若未愈﹐更服竹瀝湯卽止。

竹瀝湯若不及熱服﹐輒停在胸膈﹐更爲人患﹐每服當使極熱。若服竹瀝湯得下者必佳也。

若加服數劑﹐病及脈勢未折﹐而苦脹滿者﹐可以大鱉甲湯下之。湯勢盡而不得下﹐可以丸藥助湯令下﹐下後更服竹瀝湯﹐令脈勢折﹐將息料理乃佳。東垣云﹕《外臺》所錄﹐皆謂南方卑濕霧露所聚之地﹐其民腠理疏﹐陽气不能外固﹐因而履之則淸濕襲虛﹐病起於下﹐此因血虛气弱﹐受淸濕之邪气﹐與血並行於膚腠﹐邪气盛﹐正气少﹐故血气澀﹔澀則痺﹐虛則弱﹐故令痺弱也。後人名曰香港腳。

初覺卽灸患處二三十壯﹐以導引濕气外出﹐及飲醪醴﹐以通經散邪。所制之方﹐寒藥少﹐熱藥多﹐多用麻黃﹑川烏﹑姜﹑附之屬。《內經》云﹕濕淫於外﹐以苦發之。麻黃苦溫﹐發之者也。川烏辛熱﹐走而不守﹐通行經絡。姜﹑附辛甘大熱﹐助陽退陰﹐亦能散淸濕之邪。又察足之三陰三陽﹐是何經絡所起﹐以引用藥爲主治﹐更審六气中何气當之﹐治以佐使之藥。按前廉爲陽明﹐宜以白芷﹑升麻﹑葛根爲引用。後廉爲太陽﹐宜以羌活﹑防風爲引用。外廉爲少陽﹐宜以柴胡爲引用。內廉爲厥陰﹐宜以靑皮﹑吳茱萸﹑川芎爲引用。內前廉爲太陰﹐宜以蒼術﹑白芍藥爲引用。風勝者﹐自汗走注﹐其脈浮而弦﹐宜發散﹐越婢加術湯。寒勝者﹐無汗攣急掣痛﹐其脈遲而澀﹐宜溫熨﹐酒浸牛膝丸。濕勝者﹐腫痛重著﹐其脈濡而細﹐宜分滲﹐除濕湯。暑勝者﹐煩渴熱積﹐其脈洪而數﹐宜淸利﹐淸暑益气湯。若四气兼見﹐但推其多者爲勝﹐分其表裏以施治也。太陽經香港腳病者﹐頭痛目眩﹐項彊﹐腰脊身體經絡﹐外踝之後﹐循京骨至小指外側皆痛﹐宜隨四時之气發散而愈﹐麻黃左經湯。

陽明經香港腳病者﹐翕翕寒熱﹐呻欠﹐口鼻幹﹐腹脹﹐髀膝臏中循外﹐下足跗﹐入中趾內間皆痛﹐宜隨四時气微利之﹐大黃左經湯。少陽經香港腳病者﹐口苦上喘﹐脇痛面垢﹐體無光澤﹐頭目皆痛﹐缺盆並腋下如馬刀腫﹐自汗振寒發熱﹐胸中脇肋髀膝﹑外至絕骨外踝﹐及諸節指皆痛﹐宜隨四气和解之﹐半夏左經湯。三陽並合香港腳病者﹐憎寒壯熱﹐自汗惡風﹐或無汗惡寒﹐暈眩重著﹐關節掣痛﹐手足拘攣疼痛﹐冷痺﹐腰腿緩縱不隨﹐心躁气上﹐嘔吐下利﹐其脈必浮弦緊數﹐宜大料神祕左經湯﹐加味敗毒散。太陰經香港腳病者﹐腹滿﹐夾咽連舌系急﹐胸膈痞滿﹐循骨下股膝內前廉﹑內踝﹐過核骨後﹐連足大趾之端內側皆痛﹐宜六物附子湯。少陰經香港腳病者﹐腰脊痛﹐小趾之下連足心﹐循內踝﹐入跟中﹐上內﹐出中﹐內廉股肉皆痛﹐上衝胸咽﹐饑不能食﹐面黑﹐小便淋閉﹐咳唾不已﹐善恐﹐心惕惕如將捕之﹐小腹不仁者難治。四气偏勝﹐各隨其气所中輕重而溫之﹐宜八味丸。厥陰經香港腳病者﹐腰脇偏疼﹐從足大趾連足趺﹐上廉上﹐至內廉﹐循股環陰﹐抵小腹夾臍﹐諸處脹痛﹐兩腳攣急﹐嗌漧﹐嘔逆洞泄﹐各隨四气所中輕重而調之﹐神應養眞丹。三陰並合香港腳﹐四肢拘攣﹐上气喘滿﹐小便祕澀﹐心熱煩悶﹐徧身浮腫﹐腳弱緩縱不能行步﹐宜追毒湯。以上六經受風寒暑濕流注﹐自汗爲風勝﹐無汗疼痛爲寒勝﹐熱煩爲暑勝﹐重著腫滿爲濕勝﹐各隨其气所勝者而偏調之﹐不可拘於一方也。濕熱爲病﹐肢節煩疼﹐肩背沈重﹐胸膈不利﹐兼徧身疼痛﹐流注手足﹐足脛腫痛不可忍者﹐當歸拈痛湯主之。本艸十劑云﹕宣可去壅﹐通可去滯。

《內經》云﹕濕淫所勝﹐治以苦溫。羌活苦辛﹐透關節勝濕﹐防風甘辛溫﹐散經絡中畱濕﹐故以爲君。

水性潤下﹐升麻﹑葛根苦辛平﹐味之薄者﹐陰中之陽﹐引而上行﹐以苦發之也。白術苦甘溫﹐和平除濕﹐蒼術體輕浮﹐气力雄壯﹐能除膚腠間濕﹐故以爲臣。夫血壅而不流則爲痛﹐當歸身辛溫以散之﹐使血气各有所歸﹐人參﹑甘艸甘溫﹐補脾養正气﹐使苦藥不能傷脾胃。仲景云﹕濕熱相合﹐肢節煩疼﹐苦參﹑黃芩﹑知母﹑茵陳苦寒﹐乃苦以泄之者也。凡酒制炒﹐以爲因用。治濕不利小便﹐非其治也。

豬苓甘溫平﹐澤瀉鹹平﹐淡以滲之﹐又能導其畱飲﹐故以爲佐。气味相合﹐上下分流其濕﹐使壅滯之气得宣通也。楊大受謂香港腳之疾﹐自古皆尙疏下﹐爲疾壅故也。然不可太過﹐太過則損傷脾胃﹐使營運之气不能上行﹐反下注爲香港腳﹐又不可不及﹐不及則使壅气不能消散。今立三方於後﹐詳虛實而用之。香港腳初發﹐一身盡痛﹐或肢節腫痛﹐便溺阻隔﹐先以羌活導滯湯導之﹐後用當歸拈痛湯除之。飲食不消﹐心下痞悶者﹐開結導飲丸。治廉平章年三十八﹐身體充肥﹐香港腳始發﹐頭面渾身肢節微腫﹐皆赤色﹐足脛赤腫﹐痛不可忍﹐不敢扶策﹐手著皮膚其痛轉甚﹐晝夜苦楚﹐此以北土髙寒﹐故多飲酒﹐積久傷脾﹐不能運化﹐飲食下流之所致。投以當歸拈痛湯一兩二錢﹐其痛減半﹐再服腫痛悉除﹐止有左手指末微赤腫﹐以三稜鍼刺爪甲端﹐多出黑血﹐赤腫全去。不數日﹐因食濕面﹐肢體覺痛﹐再以枳實大黃湯治之。夫香港腳之疾﹐皆水濕之爲也。面滋其濕﹐血壅而不行﹐故肢節煩疼。經云﹕風勝濕﹐羌活辛溫﹐透關節去濕﹐故以爲主。血畱而不能行則痛﹐當歸之辛溫﹐散壅止痛﹐枳實之苦寒﹐治痞消食﹐故以爲臣。大黃苦寒﹐以導面之濕熱﹐並治諸老血畱結﹐取其峻﹐故以爲使也。服後利下兩行﹐痛止。控涎丹加胭脂一錢﹐檳榔﹑木瓜各一兩﹐捲柏半兩﹐先以鹽水煮半日﹐次日白水煮半日﹐同前藥爲丸。每三十丸加至四五十丸﹐利下惡物立效。《衍義》云﹕有人嗜酒﹐日須五七十杯﹐後患香港腳甚危﹐或教以巴戟半兩﹐糯米同炒﹐米微轉色﹐不用米﹐大黃一兩﹐銼炒﹐同爲末﹐熟蜜爲丸。

溫水下五七十丸﹐仍禁酒遂愈。腎臟風壅積﹐腰膝沈重﹐威靈仙末﹐蜜和丸﹐如桐子大。酒下八十丸﹐平明微利惡物如靑膿桃膠﹐卽是風毒。香港腳多屬肺气。經云﹕肺病者﹐汗出﹐尻陰股膝﹑髀足皆痛﹐故戴人治香港腳用湧法者﹐良由此也。又《千金方》多汗之者﹐亦瀉肺之意也。古方用紫蘇陳皮生薑湯﹐調檳榔末服之﹐於疏通肺气爲佳。《三因》十全丹﹑續斷丸﹑薏苡仁酒﹑虎骨酒﹐皆藥性平良﹐病患下虛而無實積者﹐可以常服。

【香港腳衝心】丹溪用四物湯加炒柏﹐以附子末津調敷湧泉穴以艾灸﹐泄引其熱下行。《金匱》八味丸﹐治香港腳上攻入少腹不仁。以上虛者宜之。檳榔爲末﹐童便調服。三脘散﹑大腹子散﹑桑白皮散﹑薏苡仁散﹐以上實者宜之。犀角散﹐熱者宜之。茱萸木瓜湯﹑沈香散﹐無熱者宜之。

【香港腳上气喘息】紫蘇葉三兩﹐桑白皮銼炒二兩﹐前胡去蘆一兩﹐咀﹐每服八錢﹐水二盞半﹐檳榔二枚﹐杏仁去皮尖二十枚﹐生薑五片﹐煎至一盞﹐溫服無時。香港腳喘急﹐此系入腹﹐宜蘇子降气湯﹐仍佐以養正丹或四磨飲。香港腳迫肺﹐令人喘嗽﹐宜小靑龍湯﹐每服入檳榔一錢煎服。

【香港腳嘔逆惡心】宜八味平胃散﹐加木瓜一錢。畏食者﹐宜生料平胃散﹐加木瓜一錢。二證並可用半夏散﹑橘皮湯。

【小便不通】用生料五苓散一帖﹐除濕湯一帖﹐加木瓜二錢重﹐分二服。

【大便不通】羌活導滯湯。

【大小便俱不通】檳榔丸﹐或五苓散和復元通气散。

【發熱不退】者﹐敗毒散加木瓜一錢﹐或用敗毒散﹑五積散各半帖和勻﹐名交加散﹐更加木瓜一錢。

若久履濕﹐而得兩腳或腫或瘡﹐五苓散或和气飲﹐加木瓜﹑蘿卜子各半錢﹐大黃一錢。香港腳日久﹐腳脛枯細﹐或寒或熱﹐或疼或癢﹐或一腳偏患軟弱曳﹐狀如偏風者﹐宜小續命湯加木瓜﹐或獨活寄生湯﹑附子八味湯﹐吞活絡丹﹑虎骨四斤丸之類。

【香港腳生瘡】腫痛﹐心神煩熱﹐犀角散。香港腳腿腕生瘡﹐用鹿茸丸﹑芎歸散。香港腳生瘡腫痛﹐用漏蘆﹑白蘞﹑槐白皮﹑五加皮﹑甘艸各七錢半﹐蒺藜子二兩﹐咀﹐水煎去渣﹐看冷熱於無風處淋洗之。香港腳﹐跟注一孔﹐深半寸許﹐每下半日痛異常﹐此乃香港腳注成漏﹐以人中白於火上﹐中有水出﹐滴入瘡口。

【腳心痛者】﹐宜大聖散二錢重﹐入木瓜末一錢﹐豆淋酒調﹐仍用川椒﹑香白芷﹑艸烏煎湯洗。香港腳隱痛﹐行步艱辛﹐用平胃散加赤曲同煎服最妙﹐雞鳴散亦佳。香港腳有壅者﹐加減檳榔湯。無壅者﹐牛膝湯﹐川牛膝﹑﹝酒洗﹞﹑白茯苓﹝去皮﹞﹑人參﹝去蘆﹞各一兩﹐當歸﹝去蘆﹞半兩﹐爲細末。每服三錢﹐空心﹑溫酒調服。香港腳兩脛腫滿﹐是爲壅疾﹐南方多見﹐兩足粗大﹐與疾偕老者﹐初起當以重劑宣通壅滯﹐或砭惡血而去其重勢﹐後以藥治。經曰﹕蓄則腫熱﹐砭射之也。

【渫洗】《活人書》云﹕凡腳气服補藥﹐及用湯渫洗﹐皆醫之大禁也﹐爲南方外感濕气﹐乘虛襲人爲腫痛而言﹐非爲北方內受濕气﹐注下腫痛而言也。蓋濕气不能外達﹐宜淋渫開導泄越其邪﹐名曰導气除濕湯。

《外臺》云﹕第一忌嗔﹐嗔則心煩﹐煩則香港腳發。第二禁大語﹐大語則傷肺﹐肺傷亦發動。又不得露足﹐當風入水﹐以冷水洗腳﹐兩腳脛尢不宜冷﹐𨿽暑月常須著綿褲﹐至冬寒倍令兩脛溫暖﹐得微汗大佳。根據此將息﹐气漸薄損﹐每至寅丑日割手足甲﹐割少侵肉去气。夏時腠理開﹐不宜當風臥睡﹐睡覺令人按﹐勿使邪气稽畱﹐數勞動關節﹐常令通暢﹐此並養生之要﹐拒風邪之法也。尋常有力﹐每食後行三五百步﹐疲倦便止﹐腳中惡气隨卽下散﹐𨿽浮腫气不能上也。凡治此疾﹐每旦早飯任意飽食﹐午飯少食﹐晚飯不食彌佳。恐傷脾胃營運之气﹐失其天度。況夜食則血气壅滯﹐而陰道愈增腫痛矣。第一凡飲食酒及潼酪勿使過度﹐過則傷損脾胃﹐下注於足脛跗腫﹐遂成腳疾。第二欲不可縱﹐嗜欲多則香港腳發。凡飲食之後﹐宜緩行二三百步﹐不至汗出覺困則止﹐如此則不能成壅也。經云﹕逸者行之。又云﹕病濕痺﹐忌溫食飽食﹐濕地濡衣。

【診】脈浮弦爲虛﹐濡細爲濕﹐洪數爲熱﹐遲澀爲寒﹐微滑爲虛﹐牢堅爲實。浮爲表﹐沈爲裏﹐沈弦爲風﹐沈緊爲寒﹐沈細爲濕﹐沈數爲熱。結因气﹐散因憂﹐緊因怒﹐細因悲。入心則恍惚謬妄﹐嘔吐食不入﹐眠不安﹐脈左寸乍大乍小乍無者不治。入腎則腰腳皆腫﹐小便不通﹐呻吟﹐口額黑﹐衝胸而喘﹐左尺絕者不治。但見心下急﹐气喘不停﹐或自汗數出﹐或乍寒乍熱﹐其脈促短而數﹐嘔吐不止者死。

第五冊諸風門

癘風

《素問》脈要精微論曰﹕脈風成爲癘風。論曰﹕風寒客於脈而不去﹐名曰癘風。癘風者﹐榮衛熱﹐其气不淸﹐故使鼻柱壞而色敗﹐皮膚瘍潰。又謂風气與太陽俱入﹐行諸脈兪﹐散諸分肉之間﹐與衛气相干﹐其道不利﹐故使肌肉而有瘍﹐衛气有所凝而不行﹐故其肉有不仁也。長刺節論曰﹕大風骨節重﹐須眉墮﹐名曰大風。刺肌肉爲故﹐汗出百日。王注以泄衛气之怫熱。刺骨髓﹐汗出百日。

王注﹕以泄榮气之怫熱。二百日﹐須眉生而止。《靈樞》曰﹕癘風者﹐數刺其腫上﹐已刺﹐以銳鍼鍼其處﹐按出其惡气﹐腫盡乃止。常食方食﹐毋食他食。今觀經之論治﹐分榮衛者如此。若古方𨿽多﹐但混瀉其風熱於榮衛﹐又無先後之分﹐至東垣﹑丹溪始分之。《活法機要》云﹕先樺皮散﹐從少至多﹐服五七日﹐灸承漿穴七壯﹐灸瘡愈﹐再灸再愈﹐三灸之後﹐服二聖散泄熱﹐祛血之風邪﹐戒房室﹐三年病愈。此先治其衛﹑後治其榮也。《試效方》治段庫使用補气瀉榮湯﹐此治榮多於治衛也。

丹溪云﹕須分在上在下﹐在上者以醉仙散﹐取臭惡血於齒縫中出﹐在下者以通天再造散﹐取惡物蛔虫於穀道中出。所出𨿽有上下道路之異﹐然皆不外於陽明一經而已。看其疙瘩﹐上先見﹐在上體多者﹐病在上也。下先見﹐在下體多者﹐病在下也。上下同得者﹐病在上復在下也。陽明主胃與大腸﹐無物不受﹐此風之入人也﹐气受之在上多﹐血受之在下多﹐血气俱受者﹐上下皆多。自非醫者神手﹐病者鐵心﹐罕有免者。夫气爲陽爲衛﹐血爲陰爲榮﹐身半以上﹐陽先受之﹐身半以下﹐陰先受之。是故再造散治其病在陰者﹐用皂角剌出風毒於榮血中。肝主血﹐惡血畱止﹐其屬肝也。虫亦生於厥陰﹐風木所化﹐必用是治其髒气殺虫爲主﹐以大黃引入腸胃榮血之分﹐利出瘀惡虫物。醉仙散治其病在陽者﹐用鼠粘子出風毒徧身惡瘡﹐胡麻逐風補肺潤皮膚﹐蒺藜主惡血身體風癢﹐通鼻气﹐防風治諸風﹐栝蔞根治瘀血消熱腫﹐枸杞消風熱散瘡毒﹐蔓荊子主賊風﹐苦參治熱毒風﹐皮肌煩躁生瘡﹐赤癩眉脫﹐八味藥治功固至矣﹐然必銀粉爲使﹐銀粉乃是下膈通大腸之要劑﹐所以用其驅諸藥入陽明經﹐開其風熱怫郁痞隔﹐逐出惡風臭穢之毒﹐殺所生之虫﹐循經上行至牙齒軟薄之分﹐而出其臭毒之涎水。服此藥若有傷於齒﹐則以黃連末揩之﹐或先固濟以解銀粉之毒。銀粉在醉仙散有奪旗斬將之功﹐遂成此方之妙用﹐非他方可企及﹐故丹溪取二方分用之﹐如破敵之先鋒。至於余邪未除者﹐但調和榮衛藥中少加驅逐劑耳。

薛新甫曰﹕大抵此證﹐多由勞傷气血﹐腠理不密﹐或醉後房勞沐浴﹐或登山涉水﹐外邪所乘﹐衛气相搏﹐濕熱相火﹐血隨火化而致。故淮陽閩廣間多患之。眉毛先落者﹐毒在肺。面發紫泡者﹐毒在肝。腳底先痛或穿者﹐毒在腎。徧身如癬者﹐毒在脾。目先損者﹐毒在心。此五臟受病之重者也。一曰皮死﹐麻木不仁。二曰肉死﹐鍼刺不痛。三曰血死﹐爛潰。四曰筋死﹐指脫。五曰骨死﹐鼻柱壞。

此五臟受傷之不可治也。若聲啞目盲﹐尢爲難治。治當辧本證兼證﹐變證類證﹐陰陽虛實而斟酌焉。

若妄投燥熱之劑﹐膿水淋漓﹐則肝血愈燥﹐風熱愈熾﹐腎水愈枯﹐相火愈旺﹐反成壞證矣。

本證治法﹕癘瘍所患﹐非止一臟﹐然其气血無有弗傷﹐兼證無有弗雜﹐況積歲而發現於外﹐須分經絡之上下﹐病勢之虛實﹐不可槪施攻毒之藥﹐當先助胃壯气﹐使根本堅固﹐而後治其瘡可也。癘瘍當知有變﹑有類之不同﹐而治法有汗﹑有下﹑有砭刺﹑攻補之不一。蓋兼證當審輕重﹐變證當察先後﹐類證當詳眞僞﹐而汗下砭刺攻補之法﹐又當量其人之虛實﹐究其病之源委而施治焉。蓋虛者形气虛也﹐實者病气實而形气則虛也。癘瘍砭刺之法﹐子和張先生謂一汗抵千鍼﹐蓋以砭血不如發汗之周徧也。

然發汗卽出血﹐出血卽發汗﹐二者一律。若惡血凝滯在肌表經絡者﹐宜刺宜汗﹐取委中出血則效。若惡毒蘊結於髒﹐非蕩滌其內則不能瘥。若毒在外者﹐非砭刺徧身患處及兩臂腿腕﹐兩手足指縫各出血﹐其毒必不能散。若表裏俱受毒者﹐非外砭內泄﹐其毒決不能退。若上體患多﹐宜用醉仙散﹐取其內蓄惡血於齒縫中出﹐及刺手指縫並臂腕以去肌表毒血。下體患多﹐宜用再造散﹐令惡血陳虫於穀道中出﹐仍鍼足指縫並腿腕﹐隔一二日更刺之﹐以血赤爲度﹐如有寒熱頭疼等證﹐當大補血气。癘瘍服輕粉之劑﹐若腹痛去後兼有膿穢之物﹐不可用藥止之。若口舌腫痛﹐穢水時流作渴﹐發熱喜冷﹐此爲上焦熱毒﹐宜用瀉黃散。若寒熱往來﹐宜用小柴胡湯加知母。若口齒縫出血﹐發熱而大便祕結﹐此爲熱毒內淫﹐宜用黃連解毒湯。若大便調和﹐用《濟生》犀角地黃湯。若穢水𨿽盡﹐口舌不愈﹐或發熱作渴而不飲冷﹐此爲虛熱也﹐宜用七味白術散。癘瘍手足或腿臂或各指拳攣者﹐由陰火熾盛虧損气血﹐當用加味逍遙散加生地黃﹐及換肌散兼服。癘瘍生虫者﹐五方風邪翕合﹐相火制金﹐木盛所化﹐內食五臟﹐而證見於外也。宜用升麻湯﹐送瀉靑丸﹐或樺皮散﹐以淸肺肝之邪﹐外灸承漿﹐以陽明任脈﹐則風熱息而虫不生矣。肝經虛熱者﹐佐以加味逍遙散﹑六味地黃丸。

兼證治法﹕【頭目眩暈】若右寸關脈浮而無力﹐脾肺气虛也﹐用補中益气湯。若左關尺脈數而無力﹐肝腎气虛也﹐用六味地黃丸。若右寸尺脈浮大或微細﹐陽气虛也﹐用八味地黃丸。血虛者﹐四物湯加參﹑苓﹑白術。气虛者﹐四君子湯加當歸﹑黃。肝經實熱者﹐柴胡淸肝散。肝經虛熱者﹐六味地黃丸。脾气虛弱者﹐補中益气湯。脾虛有痰者﹐半夏白術天麻湯。砭血過多者﹐芎歸湯。發熱惡寒者﹐聖愈湯。大凡發熱則眞气傷矣﹐不可用苦寒藥﹐恐復傷脾胃也。

【口目斜】若手足牽搐﹐或眉稜癢動﹐屬肝經血虛風熱﹐用加味逍遙散﹑六味地黃丸﹐以生肝血滋腎水。若寒熱往來﹐或耳聾脇痛﹐屬肝木熾盛﹐先用小柴胡合四物湯﹐以淸肝火生肝血。若筋攣骨痛﹐或不能動履﹐用六味地黃丸﹑補中益气湯﹐以滋化源。若因服燥藥而致者﹐用四物湯加生甘艸﹑金銀花﹐以解熱毒益陰血。凡此俱屬肝經血燥所致﹐須用六味地黃丸﹑補中益气湯爲主。若因怒气房勞而甚者﹐用六味地黃丸﹑十全大補湯爲主。若因勞傷形體而甚者﹐用補中益气湯﹑十全大補湯爲主。

【夏秋濕熱行令】若飲食不甘﹐頭目眩暈﹐徧身酸軟﹐或兩腿麻木﹐口渴自汗﹐气促身熱﹐小便黃數﹐大便稀溏﹐濕熱傷元气也﹐用淸燥湯。如在夏令﹐用淸暑益气湯。若自汗盜汗﹐气髙而喘﹐身熱脈大﹐元气內傷也﹐用補中益气湯。

若嘔吐少食﹐肚腹痞悶﹐大便不實﹐脾胃受傷也﹐用六君子湯。若胸腹不利﹐飲食少思﹐吐痰不止﹐脾胃虛痞也﹐用四君子湯。若形气倦怠﹐肢體麻木﹐飲食少思﹐熱傷元气也﹐用人參益气湯。

【熱渴便濁】若夜安晝熱者﹐熱在气分也﹐用淸心蓮子飲。晝安夜熱者﹐熱在血分也﹐用四物二連湯﹐俱佐以六味地黃丸。若寒熱往來者﹐肝經血虛也﹐用加味逍遙散﹑六味地黃丸。

【小便不利】若因服燥藥而致者﹐用四物湯加炒黑黃柏﹑知母﹑生甘艸﹐以滋陰血。若頻數而色黃者﹐用四物湯加參﹑術﹑麥門﹑五味子﹐以生气血。若短而色黃者﹐用補中益气湯加山藥﹑麥門﹑五味﹐以滋化源。

【大便不通】若血虛內熱而澀滯者﹐用四物湯加麥門﹑五味子﹐以生血潤燥。若因燥熱之藥而患者﹐用四物湯加連翹﹑生甘艸﹐以生血淸熱。若服克伐之藥而致者﹐用四君子湯加芎﹑歸﹐以助气生血。若作渴飲冷者﹐熱淫於內也﹐用竹葉石膏湯﹐以淸胃火。若作渴飲湯者﹐腸胃虛熱也﹐用竹葉黃湯﹐以補气生津。若內熱作渴﹐面赤飲湯者﹐用四物湯送潤腸丸﹐以涼血潤燥。若腸胃滿脹﹐燥在直腸而不通者﹐用豬膽汁導之。腸胃气虛血涸而不通者﹐用十全大補湯。若肝膽邪盛﹐脾土受侮﹐而不能輸化者﹐用小柴胡湯加山梔﹑郁李仁﹑枳殼治之。

【怔忡無寐或兼衄血便血】若內熱晡熱﹐作渴飲湯﹐肢體倦怠﹐此脾血虛而火動也﹐用四君子加芎﹑歸。若思慮傷脾動火而致﹐用歸脾湯加山梔。若發熱晡熱﹐用八珍湯加酸棗仁﹑茯神﹑遠志。若因心血虛損﹐用柏子仁散。大抵此證皆心脾血少所致﹐但調補胃气﹐則痰淸而神自安﹐不必專於淸熱治痰。

【發熱惡寒】若肢體倦怠﹐煩躁作渴﹐气髙而喘﹐頭痛自汗者﹐此內傷气血也﹐用補中益气湯加五味﹑麥門。倦怠食少﹐大便不調﹐小便頻數﹐灑淅惡寒者﹐此脾肺气虛也﹐用升陽益胃湯。煩躁作渴﹐體倦少食﹐或食而不化者﹐此脾气虛熱也﹐用六君子湯。

【發熱】在午前脈數而有力者﹐气分熱也﹐用淸心蓮子飲。脈數而無力者﹐陽气虛也﹐用補中益气湯。午後脈數而有力者﹐血分熱也﹐用四物湯加牡丹皮。脈數而無力者﹐陰血虛也﹐用四物湯加參﹑術。熱從兩脇起者﹐肝虛也﹐用四物湯加參﹑術﹑黃。從臍下起者﹐腎虛也﹐用四物湯加參﹑術﹑黃柏﹑知母﹑五味﹑麥門﹑肉桂﹐或六味丸。其熱晝見夜伏﹐夜見晝止﹐或去來無定時﹐或起作無定處﹐或從腳起者﹐此無根虛火也﹐須用加減八味丸﹐及十全大補湯加麥門﹑五味﹐更以附子末唾津調搽湧泉穴。若形體惡寒﹐喜熱飲食者﹐陽气虛寒也﹐急用八味丸。

【口漧】若惡冷飲食者﹐胃气虛而不能生津液也﹐用七味白術散。若喜冷凍飲料食者﹐胃火盛而消爍津液也﹐須用竹葉石膏湯。夜間發熱口渴者﹐腎水弱而不能上潤也﹐當用六味地黃丸。若因汗下之後而有前患﹐胃气虛也﹐宜用八珍湯。

【作渴】若煩躁飲冷者﹐屬上焦實熱﹐用涼膈散。兼大便祕結者﹐屬下焦實熱﹐用淸涼飲。若用克伐之藥而渴者﹐气血虛也﹐急用八珍湯﹑六味丸。

【耳聾耳鳴】若左寸關脈弦數者﹐心肝二經虛熱也﹐用四物湯加山梔﹑柴胡生陰血。右寸關脈浮大者﹐脾肺二經虛熱也﹐用補中益气湯加山梔﹑桔梗培陽气。若因怒便作﹐用小柴胡湯加山梔﹑芎﹑歸﹐淸肝涼血。若午前甚﹐用小柴胡湯加參﹑﹑歸﹑術﹐補气淸肝。午後甚﹐用四物湯加酒炒黑黃柏﹑知母﹑五味﹐補陰降火。如兩足心熱﹐屬腎虛﹐用六味丸以壯水之主。

兩足冷屬陽虛﹐用八味丸以益火之源。

【項彊口噤腰背反張者】气血虛而發痙也。仲景云﹕足太陽病﹐發汗太多則痙﹐風病下之則痙﹐復發汗則加拘急﹐瘡家發汗則痙。蓋風能散气﹐故有汗而不惡寒曰柔痙。寒能澀血﹐故無汗而惡寒曰剛痙。皆因內虛復汗﹐亡津血﹐筋無所養而然。悉屬虛像﹐非風證也。當大補气血爲主。故產婦﹑潰瘍﹑勞傷气血﹑濕熱相火﹑誤服克伐之劑者﹐多患之﹐其義可見。

【婦女經閉】若因郁火傷脾﹐以歸脾湯加山梔﹑丹皮。气血俱虛﹐以八珍湯加山梔﹑丹皮。若因服燥藥傷血﹐以四物湯加生甘艸。若經候過期而來者﹐气血虛也﹐八珍湯倍用參﹑術。先期而來者﹐血虛熱也﹐四物湯倍加參﹑術﹑牡丹皮。將來而作痛者﹐气虛血滯也﹐四物湯加茯苓﹑白術﹑香附。色紫而成塊者﹐血熱也﹐四物湯加山梔﹑丹皮。作痛而色淡者﹐血气虛也﹐用八珍湯。其血崩之證﹐肝火不能髒血者﹐用加味逍遙散。脾虛不能統血者﹐用補中益气湯。凡此皆六淫七情虧損元气所致﹐當審其因而調補胃气爲善。

變證治法﹕【身起疙瘩搔破膿水淋漓】若寒熱往來者﹐肝經气血虛而有火也﹐用八珍散加丹皮﹑柴胡。寒熱內熱者﹐血气弱而虛熱也﹐用八珍散倍用參﹑術。若惡寒形寒者﹐陽气虛寒也﹐用十全大補湯。若肌膚搔如帛隔者﹐气血不能外榮也﹐用人參養榮湯。若面部搔之麻癢者﹐气血不能上榮也﹐用補中益气湯。若痿軟筋攣者﹐血气不能滋養也﹐用補中益气湯﹐佐以六味地黃丸。

【口舌生瘡或咽喉作痛】若飲食喜冷﹐大便祕結者﹐實熱也﹐用四順淸涼飲。肌熱惡熱﹐煩渴引飲者﹐血虛也﹐用當歸補血湯。飲食惡寒﹐大便不實者﹐虛熱也﹐用十全大補湯。熱從下或從足起者﹐腎虛熱也﹐用加減八味丸。若飲食難化﹐四肢逆冷者﹐命門火衰也﹐用八味地黃丸。

【牙齒作痛】或牙齦潰爛﹐若喜寒惡熱﹐屬胃火﹐加味淸胃散爲主。惡寒喜熱屬胃虛﹐補中益气湯爲主。

【自汗】屬气虛﹐用補中益气湯送六味地黃丸。盜汗屬血虛﹐用當歸六黃湯﹝內芩﹑連﹑黃柏﹐炒黑用。﹞送六味地黃丸。若因勞心而致﹐以歸脾湯倍用茯神﹑酸棗仁。

【唾痰或作喘】若右寸脈浮緩者﹐肺气虛也﹐用六君子湯加桔梗。右寸脈洪滑者﹐肺經有熱也﹐用瀉白散。右寸關脈浮緩遲弱者﹐脾肺气虛也﹐用六君子湯加桔梗﹑黃。右寸關脈洪滑遲緩者﹐脾熱傳肺也﹐用瀉白﹑瀉黃二散。右尺脈微弱者﹐命門火衰而脾肺虛也﹐用人參理中丸﹐如不應﹐用八味地黃丸。右寸脈洪數者﹐心火克肺金也﹐用人參平肺散﹐如不應﹐用六味地黃丸。左寸關脈洪弦數者﹐心肝二經有熱也﹐用柴胡淸肝散﹐如不應﹐佐以牛黃淸心丸淸其風熱。仍用六味地黃丸以鎭陽光。左尺脈數而無力者﹐腎虛而水泛上也﹐用六味地黃丸加五味子以滋陰。如脈微細﹐或手足冷﹐或兼喘促﹐急用八味地黃丸以補陽。

【舌赤裂】或生芒刺﹐兼作渴引飲﹐或小便頻數﹐不時發熱﹐或熱無定處﹐或足心熱起者﹐乃腎水漧涸﹐心火亢盛﹐用加減八味丸主之﹐佐以補中益气湯。若誤用寒涼之劑﹐必變虛寒而歿。

【口舌生瘡作渴不止不時發熱】或晝熱夜止﹐或夜熱晝靜﹐小便頻數﹐其熱或從足心﹐或從兩脇﹐或從小腹中起﹐外熱而無定處者﹐此足三陰虧損之證也。用加減八味丸爲主﹐佐以十全大補湯。

若誤用寒涼治火之劑﹐復傷脾胃﹐胸腹虛痞﹐飲食少思﹐或大便不實﹐小便不利﹐胸腹膨脹﹐肢體患腫﹐或手足俱冷者﹐此足三陰虧損之虛寒證也。急用加減金匱腎气丸﹐亦有復生者。

【肚腹腫脹】若朝寬暮急屬陰虛﹐暮寬朝急屬陽虛﹐朝暮皆急﹐陰陽俱虛也。陽虛者﹐朝用六君子湯﹐夕用加減腎气丸。陰虛者﹐朝用四物湯加參﹑術﹐夕用加減腎气丸。眞陽虛者﹐朝用八味地黃丸﹐夕用補中益气湯。

若肚腹痞滿﹐肢體腫脹﹐手足並冷﹐飲食難化﹐或大便泄瀉﹐口吸气冷者﹐此眞陽衰敗﹐脾肺腎虛寒﹐不能司攝而水泛行也。急用加減腎气丸﹐否則不救。

【發熱惡寒】若寸脈微﹐名陽气不足﹐陰气上入陽中則惡寒也﹐用補中益气湯。尺部脈弱﹐名陰气不足﹐陽气下陷於陰中則發熱也﹐用六味地黃丸。

若暑熱令而肢體倦怠﹐此濕熱所乘﹐屬形气虛而病气實也﹐當專補陽气﹐用補中益气湯。若發熱大渴引飲﹐目赤面紅﹐此血虛發熱﹐屬形病俱虛也﹐當專補陰血﹐用當歸補血湯。

【發熱作渴】若右寸關脈浮大而無力者﹐脾肺之气虛也﹐用補中益气湯。數而有力者﹐脾肺之气熱也﹐用竹葉石膏湯。寸脈微數而無力者﹐肺气虛熱也﹐用竹葉黃湯。尺脈微細或微數而無力者﹐命門火衰也﹐用八味地黃丸。左寸關脈數而有力者﹐心肝之气熱也﹐用柴胡梔子散。數而無力者﹐心肝之气虛也﹐用六味地黃丸。尺脈數而無力者﹐腎經虛火也﹐用加減八味丸。大凡瘡愈後口渴﹐或先渴而患瘡﹐或口舌生瘡﹐或咽喉腫痛﹐或唇裂舌黃目赤﹐痰涎上湧者﹐皆敗證也。非此丸不能救。

【眼目】昏弱﹐或內障黑花﹐屬血虛神勞﹐用滋陰腎气丸。若視物無力﹐或見非常之狀﹐屬陰精虛弱﹐用滋陰地黃丸。若視物無力﹐或視物皆大﹐屬陽盛陰虛﹐用六味地黃丸。若目緊體倦﹐或肌膚麻木﹐屬脾肺气虛﹐用神效黃湯。若至夜目暗﹐燈下亦暗﹐屬陽虛下陷﹐用決明夜靈散。若眼暗體倦﹐內障耳鳴﹐屬脾胃气虛﹐用益智聰明湯。蓋五臟六腑之精气﹐皆稟受於脾土﹐上貫於目﹐脾爲諸陰之首﹐目爲血脈之宗﹐當補脾土爲善。

【鼻衄吐血】若左寸關脈數而無力﹐血虛也﹐四物加參﹑術。浮而無力﹐气虛也﹐補中益气湯。尺脈數或無力﹐腎虛也﹐六味地黃丸。右寸關脈數而有力者﹐肺胃熱也﹐犀角地黃湯。數而無力者﹐肺胃虛熱也﹐先用《濟生》犀角地黃湯﹐後用四物湯加參﹑苓﹑白術。尺脈數無力﹐陰虛也﹐用六味地黃丸。若面黃﹑目澀眵多﹑手麻者﹐脾肺虛也﹐用黃芍藥湯。

【飲食少思】若因胃气虛而不能食﹐用四君子湯。若因脾气虛而不能化﹐用六君子湯。大便不實﹐或嘔吐者﹐脾气虛寒也﹐用六君子湯加漧薑﹑木香。若作嘔口渴﹐或惡冷凍飲料食者﹐胃气虛熱也﹐用五味異功散。喜冷凍飲料食者﹐胃气實熱也﹐用瀉黃散。

【帶下】因經行產後﹐外邪入胞﹐傳於五臟而致之。其色靑者﹐屬於肝﹐用加味逍遙散加防風。濕熱壅滯﹐小便赤澀﹐用前散加炒黑龍膽艸。肝血不足﹐或燥熱﹑風熱﹐用六味丸﹑逍遙散。色赤者﹐屬於心﹐用小柴胡湯加黃連﹑山梔﹑當歸。思慮過傷者﹐用妙香散﹑六味丸。色白者﹐屬於肺﹐用六味丸﹑補中益气湯加山梔。色黃者﹐屬於脾﹐用六味丸﹑六君子湯加山梔﹑柴胡﹐不應用歸脾湯。色黑者﹐屬於腎﹐用六味丸。气血俱虛﹐用八珍湯。陽气下陷﹐用補中益气湯。濕痰下注﹐前湯加茯苓﹑半夏﹑蒼術﹑黃柏。

气虛痰飲﹐四七湯送六味丸。若病久元气下陷﹐或克伐所傷﹐但壯脾胃升陽气爲善。若拘於人之肥瘦﹐而用燥濕瀉火之藥﹐反傷脾胃﹐爲患不淺。

【二便下血】若右關脈浮數﹐气虛而熱也﹐用四君子加升麻﹑當歸。尺脈浮大或微弱﹐元气下陷也﹐用補中益气湯。左關脈洪數﹐血虛也﹐用四物湯加炒山梔﹑升麻﹑秦艽。脈遲緩或浮大﹐气虛也﹐用四君子湯加升麻﹑炮姜。尺脈洪數或無力者﹐腎虛也﹐用六味地黃丸。

若因房勞傷損精气﹐陰虛火動而小便下血﹐諸血病者﹐不問脈證百端﹐但用前丸料煎服爲善。

【泄瀉】在五更或淸晨﹐乃脾腎虛﹐五更服四神丸﹐日間服白術散﹐或不應﹐或愈而復作﹐急用八味丸﹐補命門火以生脾土﹐其瀉自止。

【大便不通】屬脾肺虧損﹐大腸津液漧涸﹐或血虛火鑠﹐不可計其日期﹐飲食數多﹐必待腹滿脹﹐自欲去而不能﹐乃熱在直腸間也﹐用豬膽汁潤之。若妄服苦寒辛散之劑﹐元气愈傷﹐或通而不止﹐或成中痞之證。若气血虛者﹐用八珍湯加麻子仁。腸胃虛者﹐用補中益气湯加麻子仁。腎液不能滋潤﹐用六味地黃丸加麻子仁。若濃味積壅﹐小便淋祕者﹐肝腎虛也﹐用六味地黃丸以滋腎水﹐用補中益气湯以補脾胃。若發熱晡熱﹐用六君子湯﹑加味逍遙散﹐養陰血淸風熱。若兼筋骨痛﹐先用透經解攣湯﹑秦艽地黃湯﹐後用八珍散加牡丹皮﹑柴胡主之。若誤服風劑而傷陰血者﹐用易老祛風丸。若兩股或陰囊或兩足﹐必用四生散﹑地黃丸爲善。若誤服艸烏﹑川烏之類﹐或敷巴豆﹑砒石等味﹐肌肉腐潰﹐反成癘證﹐治者審之。

【面赤搔癢或眉毛脫落】屬肺經風熱﹐用人參消風散﹑樺皮散。气虛用補中益气湯加天麻﹑僵蠶。血虛用加味逍遙散加釣藤鉤。面發紫泡或成塊﹐或眉毛脫落﹐屬肝經風熱﹐先用小柴胡湯加山梔﹑丹皮﹑釣藤鉤﹐後用加味逍遙散。凡證屬肝經血燥生風﹐但宜滋腎水生肝血﹐則火自息﹐風自定﹐癢自止。

【徧身疙瘩或癮疹搔癢】此風熱傷血﹐用羌活當歸散。气虛者﹐佐以補中益气湯加山梔﹑釣藤鉤。血虛者﹐佐以加味逍遙散加釣藤鉤。若手足皴裂﹐不問黯白﹐或在手足腿腕﹐搔起白皮﹐此風熱而祕澀﹐用淸胃散加芍藥。蓋腎開竅於二陰﹐精血不足則大便祕塞而不通矣﹐須用六味地黃丸﹑補中益气湯以滋化源。

【小便不利】若不渴而不利者﹐熱在下焦血分也﹐用滋腎丸。渴而不利者﹐熱在上焦气分也﹐用淸肺散。腎經陰虛而不利者﹐用六味地黃丸。熱結膀胱而不利者﹐用五淋散。元气虛而不能輸化者﹐用補中益气湯。脾肺之气燥而不能化生者﹐用黃芩淸肺飲。若轉筋便閉气喘﹐不問男女孕婦﹐急用八味丸﹐緩則不救。

【白濁】足三陰經主之。屬濃味濕熱所致者﹐用加味淸胃散。肝腎虛熱者﹐用六味地黃丸爲主﹐佐以逍遙散。脾腎虛熱者﹐用六味丸﹐佐以六君子湯。肝脾郁滯者﹐六味丸佐以歸脾湯。

脾肺气虛者﹐六味丸佐以補中益气湯。濕痰下注者﹐益气湯佐以六味丸。

類證治法﹕兩如癬搔癢﹐久則膿水淋漓﹐或搔起白皮者﹐名腎臟風也。用四生散以祛風邪﹐用六味地黃丸以補腎水。若頭目不淸﹐內熱口漧體倦﹐痰熱血燥﹐秋間益甚﹐故俗名雁來風。宜用羌活白芷散﹑加味逍遙散。气虛者﹐佐以補中益气湯﹐加皂角刺﹑釣藤鉤。血虛者﹐佐以八物湯﹐加柴胡﹑牡丹皮﹐或加味逍遙散兼服。肢體或腿臂腕間﹐患而遊走不定者﹐赤曰赤遊風﹐白曰白遊風﹐爲血虛陰火內動﹐外邪所搏之證。白用人參消風散﹐赤用加味逍遙散。气血俱虛用八珍湯。晡熱內熱用加味逍遙散﹑六味地黃丸。徧身或頭面起疙瘩﹐或如霞片﹐或破而膿水淋漓﹐或癢痛寒熱﹐乃肝火血虛也﹐用加味逍遙散。若口苦脇痛﹐小便淋瀝﹐肝火血熱也﹐用柴胡淸肝散。若婦女夜間譫語發熱﹐熱入血室也﹐用小柴胡湯加山梔﹑生地黃。血虛者﹐四物合小柴胡湯。病退卻用逍遙散﹐以健脾胃生陰血。此證多有因怒气而發者﹐治當審之。婦人肢體癮疹疙瘩﹐搔破成瘡﹐膿水淋漓﹐熱渴眩暈﹐日晡益甚者﹐用四物湯加柴胡﹑山梔﹑丹皮﹐淸肝火補肝血。若煩熱體倦﹐頭目不淸﹐用八珍散加丹皮﹑山梔﹐補脾气生陰血。若自汗盜汗﹐月水不調﹐肚腹作痛﹐用八珍湯﹑六味丸。若食少體倦﹐心忪盜汗﹐經閉寒熱﹐用八珍湯佐以加味逍遙散。

若病久元气怯弱﹐用十全大補湯佐以歸脾湯。女子十三四或十六七而天癸未至﹐或婦人月經不調﹐發赤癢痛﹐此屬肝火血熱﹐用小柴胡湯加山梔﹑生地黃﹑牡丹皮﹑防風。生虫者﹐乃相火制金﹐不能平木而化耳﹐非風邪所生也﹐但滋腎水生肝血﹐或佐以灸承漿之類﹐說見本證。敷砒霜患處作痛﹐或腐潰﹐用濕泥頻塗換之。若毒入腹﹐胸膈苦楚﹐或作吐瀉﹐飲冷米醋一二杯卽止﹐多亦不妨。生綠豆末﹑芝麻油俱可。敷貼雄黃藥﹐悶亂或吐瀉﹐用防己煎湯解之。服辛熱藥而眉髮脫落者﹐乃肝經血傷而火動﹐非風也﹐用四物湯﹑六味丸﹐以滋肝血生腎水。服川烏﹑艸烏等藥﹐悶亂流涎﹐或昏憒嘔吐﹐或出血吐血﹐用大豆﹑遠志﹑防風﹑甘艸任用一味煎湯解之。大凡服風藥過多﹐皆宜用之。未應﹐急用甘艸﹑生薑汁。敷貼巴豆之藥﹐患處作痛﹐肌肉潰爛﹐以生黃連爲末﹐水調敷之。若毒入內吐瀉等證﹐更以水調服一二錢。大小豆﹑菖蒲汁俱可。敷貼藜蘆﹐毒入內﹐煎蔥湯解之。服祛風克伐之藥﹐嘔吐少食﹐胸膈不利﹐或形气倦怠等證﹐用六君子湯以補陽气。若煩躁作渴﹐飲食不思﹐或晡熱內熱﹐面赤發熱﹐用四物湯加參﹑術以生陰血﹐余從各門治之。

薛新甫以邪之所湊﹐其气必虛﹐世醫治癘﹐止知攻邪﹐而不知補虛﹐非徒無益﹐而又害之﹐故作《癘瘍機要》三卷﹐循其法﹐𨿽不能去病﹐亦可以延天年﹐無夭枉之患﹐故備述於篇。

乃至去病之法﹐則前再造﹑醉仙之外﹐《千金翼》有耆婆治惡病﹐阿魏雷丸散諸方﹐先服藥出虫﹐看其形狀﹐靑黃赤白黑﹐然後與藥療之。此出西域異人﹐龍宮所祕﹐病者能洗滌身心﹐告解業障﹐精虔修治而用之﹐萬無不瘥也。詳具類方中﹐玆不贅。

第五冊諸風門

破傷風

夫風者﹐百病之始也﹐淸淨則腠理閉拒﹐𨿽有大風苛毒﹐莫之能害。諸瘡不瘥﹐榮衛虛肌肉不生﹐瘡眼不合而風邪入之﹐爲破傷風之候。亦有因瘡熱鬱結﹐多著白痂﹐瘡口閉塞﹐气難宣通﹐故熱甚而生風者。先辧瘡口﹐平無汁者﹐中風也﹔邊自出黃水者﹐中水也﹐並欲作痙。急治之。東垣云﹕破傷風者﹐通於表裏﹐分別陰陽﹐同傷寒證治。人知有發表﹐不知有攻裏﹑和解。夫脈浮而無力太陽也﹐在表宜汗。脈長而有力陽明也﹐在裏宜下。脈浮而弦小者少陽也﹐半在表半在裏﹐宜和解。明此三法﹐而治不中病者﹐未之有也。﹝此但云三陽﹐不及三陰者﹐蓋風邪在三陽經﹐便宜按法早治而愈。若得傳入三陰﹐其證已危﹐或腹滿自利﹐口燥嗌漧﹐舌捲卵縮﹐皆無生理﹐故置而勿論也。﹞河間云﹕破傷風﹐風熱燥甚﹐怫郁在表﹐而裏气尙平者﹐善伸數欠﹐筋脈拘急﹐或時惡寒﹐或筋惕而搐﹐脈浮數而弦也。宜以辛熱治風之藥﹐開衝結滯而愈。猶傷寒表熱怫郁﹐而以麻黃湯辛熱發散也。凡用辛熱開衝風熱結滯﹐宜以寒藥佐之則良﹐免致藥中病而風熱轉甚也。如治傷寒發熱﹐用麻黃﹑桂枝﹐加黃芩﹑知母﹑石膏之類是也。若止以甘艸﹑滑石﹑蔥﹑豉寒藥發散甚妙。若表不已﹐漸傳入裏﹐裏又未太甚﹐而脈弦小者﹐宜以退風熱開結滯之寒藥調之﹐或微加治風辛熱藥亦得﹐猶傷寒在半表半里而以小柴胡和解之也。若裏勢已甚﹐而舌彊口噤﹐項背反張﹐驚惕搐搦﹐涎唾稠粘﹐胸腹滿塞﹐便溺祕結﹐或時汗出﹐脈沈洪數而弦也。然汗出者﹐由風熱郁甚於裏﹐而表熱稍罷﹐則腠理疏泄而心火熱甚﹐故汗出也。法宜除風散結寒藥下之﹐後以退風熱﹑開結滯之寒藥調之﹐則熱退結散而風自愈矣。解表﹐羌活防風湯﹑防風湯﹑九味羌活湯﹑蜈蚣散。解後實之白術防風湯。攻裏﹐大芎黃湯﹑江鰾丸﹑左龍丸。後服小羌活湯。和解﹐羌活湯﹑地楡防風散﹑小柴胡湯。日久气血漸虛﹐邪气入胃﹐宜養血四物湯﹐加防風﹑本﹑白芷各等分﹐細辛減半﹐爲粗末。每服五錢水煎。服風藥過多自汗出者﹐白術黃湯。大汗不止﹐筋攣搐搦﹐白術升麻湯。搐痙不已﹐蠲痙湯。背後搐者﹐羌活﹑獨活﹑防風﹑甘艸。向前搐者﹐升麻﹑白芷﹑獨活﹑防風﹑甘艸。兩旁搐者﹐柴胡﹑防風﹑甘艸。右搐加滑石。手足顫掉不已﹐朱砂指甲散。四般惡證不可治。第一頭目靑黑色﹐第二額上汗珠不流﹐第三眼小目瞪﹐第四身上汗出如油。又痛不在瘡處者﹐傷經絡亦死證也。

【外治】初覺瘡腫起白痂﹐身寒熱﹐急用玉眞散敷之﹐或用杏仁去皮細嚼﹐和雄黃飛羅白面敷之。﹝一方只用杏仁白面等分和勻﹐新汲水調和如膏敷。﹞腫漸消爲度。若腰脊反張﹐四肢彊直﹐牙關口噤﹐用鼠一頭和尾燒作灰細研﹐以臘月豬脂和敷。牙關緊不能開﹐用蜈蚣一條﹐焙漧研細末﹐擦牙吐涎立蘇。狗咬破傷風﹐人參不拘多少﹐桑柴火上燒令煙絕﹐用盞子合研爲末摻瘡上﹐仍以魚膠煮烊封固。《嬰童百問》云﹕縣尹張公嘗言吾有一妙方﹐治破傷風如神﹐用人家糞堆內蠐螬虫一枚﹐爛艸房上亦有之﹐捏住其脊﹐待其虫口中吐水﹐就抹在瘡口上﹐覺麻卽汗出﹐立愈。後試之﹐果然。其虫仍埋故處﹐勿傷其命。

第五冊諸風門

痙

《金匱》云﹕病者身熱足寒﹐頸項僵急﹐惡寒﹐時頭熱面赤目赤﹐獨頭動搖﹐卒口噤﹐背反張者﹐痙病也。﹝《活人書》云﹕外證發熱惡寒﹐與傷寒相似﹐但其脈沈遲弦細﹐而項背反張爲異耳。﹞太陽病﹐發熱無汗﹐反惡寒者﹐名曰剛痙。太陽病﹐發熱汗出而不惡寒﹐名曰柔痙。

太陽病﹐其證備﹐身體彊﹐KTKT然﹐脈反沈遲﹐此爲痙﹐栝蔞桂枝湯主之。太陽病﹐無汗而小便反少﹐气上衝胸﹐口噤不得語﹐欲作剛痙﹐葛根湯主之。剛痙爲病﹐胸滿口噤﹐臥不著席﹐腳攣急﹐必齒﹐可與大承气湯。﹝此陽明經藥也﹐陽明總宗筋﹐以風寒濕熱之邪入於胃中﹐津液不行﹐宗筋無所養﹐故急宜此湯下濕熱行津液。故《宣明》云﹕痙病目直口噤﹐背彊如弓臥搖動﹐手足搐搦﹐宜三一承气湯下之﹐亦此意也。然非察証之明﹐的有實熱者﹐亦不可輕用也。﹞按﹕世知治痙之法創自仲景﹐而不知仲景之論傷寒﹐皆自《內經》中來﹐其所謂剛痙者﹐爲中風發熱重感於寒而得之﹐與《內經》所謂赫羲之紀﹐上羽﹐其病痙﹐其義一也。風淫之熱與火運之熱無少異﹐其重感於寒亦與上羽之寒同是外郁者﹐熱因郁則愈甚﹐甚則熱兼燥化而無汗﹐血气不得宣通﹐大小筋俱受熱害而僵直﹐故曰剛痙也。

其所謂柔痙者﹐爲太陽發熱重感於濕而得之﹐卽《內經》所謂諸痙項僵﹐皆屬於濕。又謂因於濕﹐首如裹﹐濕熱不攘﹐大筋軟短﹐小筋弛長﹐軟短爲拘﹐弛長爲痿。肺移熱於腎﹐傳爲柔痙。注云﹕柔謂筋柔而無力﹐痙謂骨彊而不隨。三者之義﹐比之仲景所言重感於濕爲柔痙者﹐豈不同是小筋得濕則痿弛而無力者乎。其搖頭發熱﹐頸項彊急﹐腰背反張﹐螈口噤﹐與剛痙形狀等者﹐又豈不同是大筋受熱則拘攣彊直者乎。後代方論﹐乃以無汗爲表實﹐有汗爲表虛。不思濕勝者自多汗出﹐乃以爲表虛而用姜附溫熱等劑﹐寧不重增大筋之熱歟。及守仲景方者﹐但知剛痙用葛根湯﹐柔痙用桂枝加葛根湯。而不解《金匱》於柔痙之脈沈遲者﹐在桂枝湯不加葛根而加栝蔞根。蓋用葛根﹐不惟取其解肌之熱﹐而取其體輕﹑可生在表陽分之津﹐以潤筋之燥急。今因沈遲﹐沈乃衛气不足﹐故用桂枝以和之﹐遲乃榮血不足﹐故用栝蔞根﹐其體重﹑可生在表陰分之津﹐此仲景隨脈浮沈﹐用藥淺深之法也。至於太陽傳入陽明﹐胸滿口噤﹐臥不著席﹐腳攣齒者﹐與大承气﹐亦可見治痙﹐與傷寒分六經表裏﹐無纖毫之異矣。至若所謂太陽病﹐發汗太過﹐及瘡家不可汗而汗之﹐因致痙者﹔太陽病﹐發熱脈沈細而病痙者﹔病者身熱足寒﹐頸項彊急﹐惡寒﹐時頭熱面赤﹐獨頭動搖﹐卒口噤背反張﹔若發其汗﹐寒濕相得﹐其表益虛﹐卽惡寒甚﹐發其汗已﹐其脈如蛇者﹔暴腹脹大爲欲解﹐脈如故﹐反伏弦爲痙者﹐皆不出方言治。𨿽然﹐能識療傷寒隨機應變之法﹐則無患方之不足用也。海藏雲﹕發汗太多因致痙﹐身熱足寒﹐項彊惡寒﹐頭熱面腫目赤﹐頭搖口噤﹐背反張者﹐太陽痙也。若頭低視下﹐手足牽引﹐肘膝相構﹐陽明痙也。若一目或左右斜視﹐並一手一足搐搦者﹐少陽痙也。汗之﹑止之﹑和之﹑下之﹐各隨其經﹐可使必已。

﹝太陽痙屬表﹐無汗宜汗之﹐有汗宜止之。陽明痙屬裏﹐宜下之。少陽痙屬半表半里﹐宜和之。所謂各隨其經也。﹞神術湯加羌活﹑麻黃﹐治剛痙解利無汗。白術湯加桂心﹑黃﹐治柔痙解利有汗。太陽陽明加川芎﹑荊芥穗。正陽陽明加羌活﹑酒大黃。少陽陽明加防風﹑柴胡根。熱而在表者加黃芩。

寒而在表者加桂枝﹑黃﹑附子。熱而在裏者加大黃。寒而在裏者加漧薑﹑良姜﹑附子。右王氏分經論痙﹐固得仲景傷寒之法矣。其間用仲景方﹐去葛根﹑栝蔞根﹐更風藥者﹐殆從風痙筋彊而然也。及《原病式》論筋勁項彊而不柔和者﹐則不然﹐乃邪在濕淫條下﹐謂土主安靜故耳﹐亢則害承乃制﹐故濕過極﹐反兼風化制之﹐然兼化者虛像﹐而實非風也﹐豈可盡從風治乎。又海藏分六經不及厥陰﹐厥陰固有痙矣。經云﹕厥陰在泉﹐客勝則大關節不利﹐內爲痙彊拘急﹐外爲不便者﹐非乎。《靈樞》又謂足少陰筋病主癇螈及痙﹐此非六陰經痙病之例乎。抑海藏所遺﹐非獨此而已。至若《內經》有謂太陽所至爲寢汗痙﹐手陽明﹑少陽厥逆﹐發喉痺﹑痙者﹐乃是人之六經所屬﹐風寒濕熱燥火之气自相盛衰﹐變而爲痙者也﹐亦皆勿論。予嘗思﹐夫外感內傷之邪病痙﹐治法迥別﹐不可不辧。天气因八風之變﹐鼓舞六淫而入﹐是爲經風外傷腠理﹐內觸五臟﹐故治邪必兼治風。人气因五性勞役﹐感動厥陽﹐君相二火相扇﹐六經之淫邪而起﹐遂有五陽勝負之變﹐故勝者瀉﹑負者補﹐必兼治火調胃土﹐以復火傷之气﹐蓋不可瘥也。苟於內傷而用外感藥以散邪﹐則原气愈耗﹐血竭神離﹐而至於不救矣。丹溪云﹕大率與癇相似﹐比癇爲甚﹐蓋因气血大虛﹐挾痰挾火而成。藥宜人參﹑竹瀝之類﹐不可用風藥。一男子二十餘歲﹐患痘瘡﹐靨謝後﹐忽患口噤不開﹐四肢彊直不能屈﹐時或繞臍腹痛一陣﹐則冷汗如雨﹐痛定則汗止﹐時作時止﹐其脈極弦緊而急。此因勞倦傷血﹐山居多風寒乘虛而感。又因痘瘡﹐其血愈虛。當用辛溫養血﹐辛涼散風﹐遂用當歸身﹑芍藥爲君﹐川芎﹑靑皮﹑鉤藤爲臣﹐白術﹑陳皮﹑甘艸爲佐﹐桂枝﹑木香﹑黃連爲使﹐更加紅花少許﹐煎十二帖而安。薛新甫云﹕痙病﹐因傷寒汗下過度﹐與產婦﹑潰瘍等病﹐及因克伐之劑﹐傷損气血而變。若金衰木旺﹐先用瀉靑丸﹐後用異功散﹐腎水虛用六味丸。肝火旺﹐先用加味小柴胡湯﹐次用加味四物湯﹐發熱用加味逍遙散。若木侮脾土﹐用補中益气加芍藥﹑山梔。脾經鬱結﹐用加味歸脾湯。脾土濕熱﹐用三一承气湯。大凡病後气血虛弱﹐用參﹑術濃煎﹐佐以薑汁﹑竹瀝﹐時時用之。如不應﹐用十全大補湯﹔更不應﹐急加附子﹐或用參附湯﹐緩則不救。虞搏治一婦人﹐年三十餘﹐身形瘦弱﹐月經後忽發痙﹐口噤﹐手足攣縮﹐角弓反張。此去血過多﹐風邪乘虛而入。用四物湯加防風﹑羌活﹑荊芥﹐少加附子行經﹐二帖病減半﹐六帖病全安。張子和治呂君玉妻﹐年三十餘﹐病風搐目眩﹐角弓反張﹐數日不食。諸醫皆作風治不效。夫諸風掉眩﹐皆屬肝木。曲直搖動﹐風之用也。陽主動﹐陰主靜﹐由火盛制金﹐金衰不能平木﹐肝木茂而自病﹐因湧風涎二三升﹐次以寒劑下十餘行﹐又以排鍼刺百會穴﹐出血一杯立愈。﹝上內傷例﹞。痙﹐旣以有汗無汗辧剛柔﹐又以厥逆不厥逆辧陰陽。仲景𨿽曰痙皆身熱足寒﹐然陽痙不厥逆﹐其厥逆者﹐皆陰也。陽痙已前見。陰痙一二日﹐面腫﹐手足厥冷﹐筋脈拘急﹐汗不出﹐恐陰气內傷﹐宜八物白術散。若發熱脈沈而細者﹐附太陰也﹐必腹痛﹐宜桂枝加芍藥﹑防風﹑防己湯﹐又宜小續命湯。陰痙﹐手足厥逆﹐筋脈拘急﹐汗出不止﹐頸項僵直﹐頭搖口噤﹐宜附子散﹑桂心白術湯﹑附子防風散。﹝上三陰例。﹞

【診】太陽病﹐發熱﹐其脈沈而細者﹐名曰痙﹐爲難治。痙脈伏﹐按之緊﹐如弦堅直﹐上下行。

﹝無擇云﹕凡痙脈皆伏弦沈緊。﹞痙病﹐發其汗已﹐其脈滄滄如蛇﹐暴腹脹大者﹐爲欲解﹐脈如故﹐反伏弦者痙。﹝此痙字﹐恐當作死字。﹞痙病有灸瘡難治。

【妊娠痙】多由風寒濕乘虛而感﹐皆從太陽經治之。﹝恐仍當如前例﹐分六經表裏。﹞薛氏云﹕若心肝風熱﹐用鉤藤湯。肝脾血虛﹐加味逍遙散。肝脾鬱怒﹐加味歸脾湯。气逆痰滯﹐紫蘇飲。肝火風熱﹐鉤藤散。脾郁痰滯﹐二陳﹑薑汁﹑竹瀝。

【產後痙】《良方》云﹕產後汗多變痙﹐因气血虧損﹐肉理不密﹐風邪所乘。其形口噤背彊如癇﹐或搖頭馬嘶﹐不時舉發﹐气息如絕。宜速灌小續命湯。若汗出兩手拭不及者﹐不治。《千金》治產中風﹐口噤面靑﹐手足急彊﹐用竹瀝一升﹐分爲五服﹐微溫﹐頻服大效。婁全善云﹕小續命湯﹑舉卿古拜散﹑大豆紫湯﹐皆治產後痙﹐太陽﹑厥陰藥也。邪實脈浮弦有力者固宜﹐但產後血气大虛之人﹐不宜輕發其表﹐第用防風當歸散治之爲妙。薛氏云﹕產後痙﹐由亡血過多﹐筋無所養﹐與傷寒汗下過多﹐潰瘍膿血大泄﹐皆敗證也。急以十全大補湯﹐如不應﹐急加附子。亦有六淫七情所致者﹐﹝治法見上。﹞

第五冊諸風門

螈

者﹑筋脈拘急也﹐者﹑筋脈張縱也﹐俗謂之搐是也。《原病式》云﹕諸熱瞀螈﹐皆屬於火。

熱勝風搏﹐並於經絡﹐風主動而不寧﹐風火相乘是以熱瞀螈生矣。治法﹐祛風滌熱之劑﹐折其火熱﹐瞀螈可立愈。若妄加灼艾﹐或飲以發表之劑﹐則死不旋踵矣。《素問》云﹕心脈急甚者爲螈﹐此心火虛寒也﹐治宜補心﹐牛黃散主之。《靈樞》云﹕心脈滿大﹐癇筋攣﹐此心火實熱也﹐治宜瀉心火﹐涼驚丸主之。肝脈小急﹐亦癇筋攣﹐此肝虛也﹐續斷丸主之。若肝脈盛者﹐先救脾﹐宜加減建中湯。

《素問》云﹕脾脈急甚者﹐亦爲螈﹐此脾虛肝乘之而也﹐故宜實土瀉肝木之劑。熱傷元气﹐四肢困倦﹐手指麻木﹐時時螈﹐人參益气湯主之。尹氏表姑﹐年近七十﹐暑月得病﹐手足常自搐搦﹐如小兒驚風狀﹐醫者不識以訊予﹐予曰此暑風也﹐緣先傷於暑﹐毛孔開而風乘之。宜香薷飲加羌活﹑防風各一錢﹐黃二錢﹐白芍藥一錢半﹐二劑而病如失。風虛昏憒﹐不自覺知﹐手足螈﹐或爲寒熱﹐血虛不能服發汗藥﹐獨活湯主之。虛風證﹐能食麻木﹐牙關緊急﹐手足螈﹐目肉蠕﹐面腫﹐此胃中有風﹐胃風湯主之。

肝勞虛寒﹐脇痛脹滿﹐眼昏不食﹐攣縮螈﹐續斷丸主之。風气畱滯﹐心中昏憒﹐四肢無力﹐口眼動﹐或時搐搦﹐或渴或自汗﹐續命煮散主之。運气螈有二﹕其一曰火。經曰﹕火郁之發﹐民病嘔逆﹐螈。又曰﹕少陽所至﹐爲暴注﹐。又曰﹕少陽司天﹐客勝則爲螈是也。其二曰水。經曰﹕陽明司天﹐燥气下臨﹐木气上從﹐民病脇痛目赤﹐掉振鼓栗。又曰﹕歲土太過﹐雨濕流行﹐民病足痿不收﹐行善。又曰﹕太陰之復﹐頭頂痛重﹐而掉尢甚是也。

【產後螈】經云﹕肝主筋而藏血﹐蓋肝气爲陽爲火﹐肝血爲陰爲水﹐前證因產後陰血去多﹐陽火熾盛﹐筋無所養而然耳。故癰疽膿水過多﹐金瘡出血過甚﹐則陽隨陰散﹐亦多致此。治法當用加味逍遙散﹐或八珍散加丹皮﹑鉤藤以生陰血﹐則陽火自退﹐諸證自愈。如不應﹐當用四君﹑芎﹑歸﹑丹皮﹑鉤藤以補脾土。蓋血生於至陰﹐至陰者﹐脾土也。故小兒吐瀉之後﹐脾胃虧損﹐亦多患之﹐乃虛像也。無風可逐﹐無痰可消。若屬陽气脫陷者﹐用補中益气加姜﹑桂﹐陽气虛敗者﹐用十全大補加桂﹑附﹐亦有復生者。此等證候﹐若肢體惡寒﹐脈微細者﹐此爲眞狀。若脈浮大﹐發熱煩渴﹐此爲假象﹐惟當固本爲善。無力抽搐﹐戴眼反折﹐汗出如珠者﹐皆不治。古方﹐海藏愈風湯﹑交加散﹑增損柴胡湯﹑秦艽湯。

第五冊諸風門

顫振

顫﹑搖也﹐振﹑動也﹐筋脈約束不住﹐而莫能任持﹐風之象也。《內經》云﹕諸風掉眩﹐皆屬肝木。肝主風﹐風爲陽气﹐陽主動﹐此木气太過而克脾土﹐脾主四肢﹐四肢者﹐諸陽之末﹐木气鼓之故動﹐經謂風淫末疾者此也。亦有頭動而手足不動者﹐蓋頭乃諸陽之首﹐木气上衝﹐故頭獨動而手足不動。散於四末﹐則手足動而頭不動也。皆木气太過而兼火之化也。木之畏在金﹐金者土之子﹐土爲木克﹐何暇生金。《素問》曰﹕肝一陽也﹐心二陽也﹐腎孤髒也﹐一水不能勝二火。由是木挾火勢而寡於畏﹐反侮所不勝﹐直犯無憚。《難經》謂木橫乘金者是也。此病壯年鮮有﹐中年已後乃有之﹐老年尢多。夫老年陰血不足﹐少水不能制盛火﹐極爲難治。前哲略不及之﹐惟張戴人治新寨馬叟﹐作木火兼痰而治得效﹐遇此證者﹐當參酌厥旨而運其精思云。新寨馬叟﹐年五十九﹐因秋欠稅﹐官杖六十﹐得驚气成風搐已三年矣。病大發則手足顫掉不能持物﹐食則令人代哺﹐口目張HT﹐唇舌嚼爛﹐抖擻之狀﹐如綫引傀儡﹐每發市人皆聚觀﹐夜臥發熱﹐衣被盡蹇﹐徧身燥癢﹐中熱而反外寒﹐久欲自盡﹐手不能繩﹐傾產求醫﹐至破其家而病益堅。叟之子﹐邑中舊小吏也﹐以父母病訊戴人﹐戴人曰此病甚易治﹐若隆暑時﹐不過一湧再湧﹐奪則愈矣。今已秋寒可三之﹐如未更刺穴必愈﹐先以通聖散汗之﹐繼服湧劑﹐湧痰一二升﹐至晚又下五七行﹐其疾小愈﹐待五日再一湧﹐出痰三四升﹐如雞黃成塊狀﹐如湯熱﹐叟以手顫不能自探﹐妻與代探﹐咽嗌腫傷﹐昏憒如醉﹐約一二時許稍稍省﹐又下數行﹐立覺足輕顫減﹐熱亦不作﹐足亦能步﹐手能巾櫛﹐自持匙箸﹐未至三湧﹐病去如濯。病後但覺極寒﹐戴人曰當以食補之﹐久則自退。蓋大疾之去﹐衛气未復﹐故宜以散風導气之藥﹐切不可以熱劑溫之﹐恐反成他病也。孫一奎曰﹕據戴人此治﹐非眞知爲痰火盛實﹐莫敢如此療也。木之有餘﹐由金之衰弱﹐病旣久矣﹐恐亦有始同而終異者﹐況吐汗下之後﹐謂絕不必補養可乎﹗病之輕者﹐或可用補金平木淸痰調气之法﹐在人自斟酌之。中風手足曳﹐星附散﹑獨活散﹑金牙酒﹐無熱者宜之。摧肝丸﹐鎭火平肝﹐消痰定顫﹐有熱者宜之。气虛而振﹐參術湯補之。心虛而振﹐補心丸養之。挾痰﹐導痰湯加竹瀝。老人戰振﹐宜定振丸。

第五冊諸風門

攣

《內經》言攣皆屬肝﹐肝主身之筋故也。又陽明之復﹐甚則入肝﹐驚駭筋攣。又脾移寒於肝﹐癰腫筋攣。有熱﹑有寒﹑有虛﹑有實。熱攣者﹐經所謂肝气熱則筋膜幹﹐筋膜幹則筋急而攣。又云﹕因於濕﹐首如裹﹐濕熱不攘﹐大筋軟短﹐小筋弛長﹐軟短爲拘﹐弛長爲痿之類是也。﹝丹溪云﹕大筋軟短者﹐熱傷血不能養筋﹐故爲拘攣。小筋弛長者﹐濕傷筋不能束骨﹐故爲痿弱。﹞筋膜幹者用生﹑當歸之屬濡之。大筋軟短者﹐薏苡仁散主之。《衍義》云﹕筋急拘攣有兩等﹐《素問》大筋受熱則縮而短﹐故攣急不伸﹐則可用薏苡仁。若《素問》言因寒筋急﹐不可用也。寒攣者﹐經所謂寒多則筋拳骨痛者是也。烏頭湯﹑《千金》薏苡仁湯。虛攣者﹐經所謂虛邪搏於筋則爲筋拳。又云﹕脈弗榮則筋急。

又仲景云﹕血虛則筋急。此皆血脈弗榮於筋而筋成攣。故丹溪治攣用四物加減﹐《本事》治筋急極用養血地黃丸﹐蓋本乎此。實攣者﹐丹溪治一村夫﹐背傴僂而足攣﹐已成廢人﹐診其脈兩手皆沈弦而澀﹐遂以戴人煨腎散與之﹐上吐下瀉﹐過月餘久﹐吐瀉交作﹐如此凡三帖﹐然後平復。東垣治董監軍﹐臘月大雪初霽出外﹐忽覺有風气暴僕﹐診得六脈俱弦甚﹐按之洪實有力﹐其證手攣急﹐大便祕澀﹐面赤熱﹐此風寒始至加於身也。四肢者脾也﹐以風寒之邪傷之﹐則搐急而攣痺﹐乃風淫末疾而寒在外也。

《內經》云﹕寒則筋攣﹐正此謂也。本人素多飲酒﹐內有實熱﹐乘於腸胃之間﹐故大便閉澀而面赤熱。

內則手足陽明受邪﹐外則足太陰脾經受風寒之邪。用桂枝﹑甘艸以卻其寒邪﹐而緩其急搐﹔用黃柏之苦寒滑以瀉實而潤燥﹐急救腎水﹔用升麻﹑葛根以升陽气﹐行手足陽明之經﹐不令遏絕﹔更以桂枝辛熱﹐入手陽明之經爲引﹔用潤燥復以芍藥﹑甘艸﹐專補脾气﹐使不受風寒之邪而退木邪﹐專益肺金也﹔加人參以補元气爲之輔佐﹔加當歸身去裏急而和血潤燥﹐名之曰活血通經湯。更令暖房中近火摩搓其手乃愈。《本事方》春夏服養血地黃丸﹑秋服羚羊角湯﹑冬服烏頭湯。下虛則挾腰膝疼痛﹐防風散。

上虛則挾心神煩熱﹐不得睡臥﹐麥門冬散﹑黃丸。外感風濕四肢拘攣﹐蒼耳子搗末煎服。酒煮木瓜令爛﹐研作粥漿﹐用裹筋急處﹐冷卽易。灸筋急不能行﹐內踝筋急﹐灸內踝四十壯﹐外踝筋急﹐灸外踝三十壯﹐立愈。

第五冊諸風門

眩暈

眩謂眼黑眩也﹐運如運轉之運﹐世謂之頭旋是也。《內經》論眩﹐皆屬肝木﹐屬上虛。丹溪論眩﹐主於補虛治痰降火。仲景治眩﹐亦以痰飲爲先也。趙以徳曰﹕丹溪先生主火而言者﹐道也。然道無所之而不在﹐道之謂何﹖陰陽水火是也。其順淨淸謐者水之化﹐動擾撓亂者火之用也。腦者﹐地气之所生﹐故藏於陰﹐目之瞳子﹐亦腎水至陰所主﹐所以二者皆喜靜謐而惡動擾﹐靜謐則淸明內持﹐動擾則掉擾散亂﹐是故腦轉目眩者﹐皆由火也。《靈樞》曰﹕五臟六腑之精气﹐皆上注目而爲之精﹐筋骨血气之精與脈並爲目系﹐上屬於腦﹐後出於項中﹐故邪中於項﹐因逢其身之虛﹐其入深﹐則隨眼系以入於腦﹐入於腦則腦轉﹐腦轉則引目系急﹐目系急則目眩以轉矣。所謂邪者。風寒濕熱內外之諸邪也。

然諸邪晝謂以火之所成眩者何﹖《內經》謂諸風掉眩﹐皆屬肝木者﹐是專言風邪矣。《原病式》釋之曰﹕風火皆屬陽﹐多爲兼化﹐陽主乎動﹐兩動相搏﹐則頭目爲之眩暈而旋轉﹐火本動也﹐焰得風則自然旋轉﹐於是乎掉眩掉搖也﹐眩昏亂旋運也﹐此非風邪之因火所成者歟。然風有內外﹐外入者﹑兼火化者﹑則如是。若內發者﹐尢是因火所生之風也。及諸篇中考之﹐有謂厥陰司天﹐客勝﹐耳鳴掉眩。厥陰之勝者亦然。此司天之气﹐從上受者﹐外入者也。又謂發生之紀﹐與歲木運太過﹐皆掉眩巓疾﹐善怒。肝脈太過﹐善忘﹐忽忽冒眩巓疾。又徇蒙招尢﹐過在足少陽﹑厥陰者﹐言目動蒙暗也。巢氏亦謂脇下痛頭眩者﹐肝實也。此或得於肝臟﹐應天气者所動﹐或因本髒虛實之气自動﹐皆名之爲風﹐非火之烈焰﹐何能上於巓也。至於木郁之發﹐甚則耳鳴眩轉﹐目不識人﹐善暴僵僕者﹐尢是肝木中火發之甚也。此天气內應於髒﹐與肝虛實之气動者﹐是皆名內發之風者也。又謂太陽之勝﹐熱反上行﹐頭項頂腦中痛﹐目如脫。注文謂寒气淩逼﹐陽不勝之﹐太陽之气﹐標在於巓﹐入絡於腦﹐故病如是。謂太陽司天﹐善悲﹐時眩僕。《靈樞》謂邪在心者病亦同。二者皆是邪逼於心下﹐致神志不安則悲﹐心火不行則妄動上炎。謂太陰之復﹐陰气上厥﹐飲發於中﹐頭項胸痛而掉螈尢甚。注文謂濕气內逆﹐寒气不行﹐太陽上畱﹐故爲是病。謂太陰在泉﹐病衝頭痛﹐目似脫。注文云亦是足太陽病也。謂太陰司天﹐頭項痛﹐善眩。《靈樞》謂邪在腎﹐頸項時眩。此皆濕邪害腎﹐逼太陽之气畱於上而然也。至於《金匱要略》謂心下有支飲﹐其人苦冒眩者﹐亦是格其心火不行而上衝也。謂尺脈浮爲傷腎﹐趺陽脈緊爲傷脾﹐風寒相搏﹐食穀卽眩。謂陽明脈遲﹐食難用飽﹐飽則發煩頭眩。二者因脾胃虛而陽气不足﹐所以外見遲緊之脈﹐內受濕飲之郁﹐不足之微陽者﹐始與所郁之熱﹐並而衝上於胸目也。用此比類言之﹐則眩運之病﹐非一邪而可終。若夫太乙天眞元气﹐皆得胃脘之陽以行於周身﹐分三陰三陽之經脈。六气應天之陰陽﹐營運於表者﹐謂之六化。布五行於五臟﹐屬之气﹐應地之陰陽營運於裏者﹐謂之五陽。𨿽然表裏固分爲二﹐及乎一經合一臟相通气而行﹐則表裏必似二而一﹐一而二者也。悉如其天之有徳﹑有化﹑有用﹑有變於气交者﹐備在身形之中。經曰﹕成敗倚伏﹐皆生於動﹐動之淸靜則生化治﹐動之躁亂則苛疾起。自此言之﹐掉眩由人气所動者﹐豈止如《金匱》所云濕飲而已。若此五陽六化妄動而病者﹐又可勝數哉。且夫﹐凡有過節﹐卽隨其所動﹐經髒之气而妄起﹐因名曰厥陽之火。厥陽之火有五﹐謂之五邪。五邪之變﹐遂勝克之病作。又或腎水不足﹐或精血傷敗﹐不能制其五陽之火獨光﹐或中土虛衰﹐不能堤防下气之逆﹐則龍雷之火得以震動於巓﹐諸火上至於頭﹐重則搏擊爲痛﹐輕則旋轉爲眩暈矣。夫如是比類之﹐道在經有之﹐諸治病循法守度﹐援物比類﹐化之冥冥﹐循上及下﹐何必守經﹐不引比類﹐是知不明也﹐其此之謂歟。或曰治諸邪當何如﹖曰﹕夫火因動而起﹐但各從其所動之因而治之。因實熱而動者﹐治其熱。因邪搏擊而動者﹐治其邪。因厥逆逼上者﹐下治所厥之邪。因陰虛而起者﹐補其陰﹐抑其陽﹐按而收之。因陽虛而气浮上者﹐則補其陽﹐斂其浮游之气。因五志而動者﹐各安其髒气以平之。因郁而發者﹐治其所郁之邪﹐開之﹑發之。因精血不足者補之﹐不已則求其屬以衰之。因勝克而動者﹐從盛衰之气而補瀉之。

中气虛衰而動者﹐補其土以安之。上焦淸明之气虛﹐不能主持而動者﹐亦當補中焦之穀气﹐推而揚之。

因五臟六腑上注之精气不足而動者﹐察其何者之虛而補之。如是𨿽不專治其火﹐而火自息矣。凡治百病之由火而生者皆然﹐非惟掉眩而已。嚴氏云﹕外感六淫﹐內傷七情﹐皆能眩暈﹐當以脈證辧之。風則脈浮有汗﹐項彊不仁﹐《局方》消風散﹑《本事》川芎散﹑羚羊角散﹑都梁丸﹑靑州白丸子。寒則脈緊無汗﹐筋攣掣痛﹐不換金正气散加芎﹑芷﹑白芍藥﹐甚則姜附湯﹑《濟生》三五七散。暑則脈洪大而虛﹐自汗煩悶﹐黃連香薷飲﹑十味香薷飲﹑消暑丸。濕則脈細沈重﹐吐逆涎沫﹐腎著湯加川芎名除濕湯﹑滲濕湯﹑《濟生》芎術散。風熱﹐羌活湯﹑鉤藤散。寒濕﹐芎術除眩湯﹑理中湯﹐仍吞來復丹﹐甚者養正丹。七情相干﹐眩暈欲倒﹐用十四友丸﹑安腎丸二藥夾和﹐以《和劑》七气湯送下﹐仍間用乳香泡湯下。有气虛者﹐乃淸气不能上升﹐或汗多亡陽所致。當升陽補气﹐黃﹑人參﹑白術﹑川芎﹑當歸﹑甘菊花﹑柴胡﹑升麻之類。《直指方》云﹕淫欲過度﹐腎家不能納气歸元﹐使諸气逆奔而上﹐此眩暈出於气虛也﹐宜益气補腎湯。有血虛者﹐乃因亡血過多﹐陽無所附而然﹐當益气補血芎歸湯之類。《直指方》云﹕吐衄崩漏﹐肝家不能收攝榮气﹐使諸血失道妄行﹐此眩暈生於血虛也﹐宜補肝養榮湯。有因虛致暈﹐𨿽暈醒時面常欲近火﹐欲得暖手按之﹐蓋頭面乃諸陽之會﹐陽气不足故耳。丹溪云﹕一男子年七十九歲﹐頭目昏眩而重﹐手足無力﹐吐痰口口相續﹐左手脈散大而緩﹐右手緩而脈大不及於左﹐重按皆無力﹐飲食略減而微渴﹐大便三四日一行。眾人皆與風藥﹐至春深必死。予曰此大虛證﹐當以補藥作大劑服之﹐眾怒而去。予教用人參﹑當歸身﹑黃﹑芍藥﹑白術﹐濃煎作湯使﹐下連柏丸三十粒﹐如此者服一年半﹐而精力如少壯時。連柏丸﹐冬加漧薑少許﹐餘三時皆根據本法。連柏皆薑汁炒爲細末﹐又以薑汁煮糊爲丸。東垣云﹔範天之內﹐素有脾胃之病﹐時顯煩躁﹐胸中不利﹐大便不通﹐初冬出外晚歸﹐爲寒气怫郁﹐悶亂大作﹐火不得伸故也。醫疑有熱﹐治以疏風丸﹐大便行而病不減。

又疑藥力少﹐復加七八十丸﹐下兩行﹐前證仍不減﹐復添吐逆﹐食不能停﹐痰吐稠粘﹐湧出不止﹐眼黑頭旋﹐惡心煩悶﹐气短促﹐上喘無力﹐不欲言﹐心神顚倒﹐兀兀不止﹐目不敢開﹐如在風雲中﹐頭苦痛如裂﹐身重如山﹐四肢厥冷﹐不得安臥。予謂前證乃胃气已損﹐復下兩次﹐則重損其胃﹐而痰厥頭痛作矣。制半夏白術天麻湯治之而愈。中脘伏痰﹐嘔逆眩暈﹐旋復花湯主之。《金匱》方﹐卒嘔吐﹐心下痞﹐膈間有水﹐眩悸者﹐半夏加茯苓湯主之。假令瘦人臍下有悸﹐吐涎沫而頭眩﹐此水也﹐五苓散主之。又云﹕心下有支飲﹐﹝短气倚息﹐形如腫﹐爲支飲﹞。其人苦冒眩﹐澤瀉白術湯主之。澤瀉五兩﹐白術二兩﹐水二升﹐煮一升﹐分溫再服。痰閉不出者﹐吐之。靑黛散搐鼻取涎﹐治眩神效。頭風眩暈﹐可用獨聖散吐之﹐吐訖可用淸上辛涼之藥﹐防風通聖散加半夏等味。仲景云﹕此痰結胸中而致也。大小便結滯者﹐微利之﹐河間搜風丸。體虛有寒者﹐溫之。仲景云﹕風虛頭重眩﹐苦極﹐不知食味﹐暖肌補中益精气﹐白術附子湯主之。肝厥﹐狀如癇疾﹐不醒嘔吐﹐醒後頭虛運發熱﹐用麻黃﹑鉤藤皮﹑石膏﹑漧葛﹑半夏曲﹑柴胡﹑甘艸﹑枳殼﹑甘菊爲粗末。每服四錢﹐水一鐘半﹐生薑三片﹐棗一枚﹐同煎至八分﹐去渣溫服。鉤藤散﹐鉤藤﹑陳皮﹑半夏﹑麥門冬﹑茯苓﹑石膏﹑人參﹑甘菊﹑防風各等分﹐甘艸減半爲粗末。每服四錢﹐水一鐘半﹐生薑七片﹐煎八分溫服。戴復庵云﹕有眩暈之甚﹐擡頭則屋轉﹐眼常黑花觀見﹐常如有物飛動﹐或見物爲兩﹐宜小三五七散。或芎附湯﹑生料正元飲加鹿茸一錢﹐下靈砂丹。或用正元飲加炒川椒一十五粒﹐下茸朱丸。若不效則獨用鹿茸一味﹐每服半兩﹐用無灰酒一盞半﹐煎至一盞﹐去滓﹐入麝香少許服。緣鹿茸生於頭﹐頭暈而治以鹿茸﹐蓋以類相從也。曾有頭痛不愈﹐服茸朱丹而效。右上一條﹐爲虛寒者設也。若實熱者用之殆矣。故丹溪云﹕眩暈不可當者﹐大黃三次酒炒﹐榦爲末﹐茶調下﹐每服一錢至二錢。劉宗濃以眩暈爲上實下虛所致﹐而又明之曰﹐所謂虛者﹐血與气也。所謂實者﹐痰涎風火也。是固然矣。然《鍼經》胃風篇云﹕上虛則眩。

又五臟生成篇云﹕徇蒙招尢﹐目瞑耳聾﹐下實上虛。蒙﹑昏冒也﹐招﹑搖掉也﹐瞑﹑黑眩也﹐卽眩暈之證。則劉氏所稱﹐無乃與之冰炭乎﹖蓋知虛者正气虛﹐實者邪气實﹐邪之所湊﹐其气必虛﹐畱而不去﹐其病爲實。則虛卽實﹐實卽虛﹐何冰炭之有。然亦當從寸部以定虛實。上虛者﹐以鹿茸法治之。上實者﹐以酒大黃法治之。《本事方》治虛風頭旋﹐吐痰涎不已﹐以養正丹主之﹐稱其升降陰陽﹐補接眞气﹐非止頭旋而已。嚴氏云﹕世所謂气不歸元﹐而用丹藥鎭墜﹑沈香降气之法。蓋香竄散气﹐丹藥助火﹐其不歸之气﹐豈能因此而復耶﹗《內經》云﹕治病必求其本。气之歸﹐求其本﹐而用藥則善矣。

【診】左手脈數熱多。脈澀有死血。右手脈實痰積。脈大是久病。

第五冊神志門

癲狂癇總論

《素問》止言癲而不及癇。《靈樞》乃有癇﹑癇厥之名。諸書有言癲狂者﹐有言癲癇者﹐有言風癇者﹐有言驚癇者﹐有分癲癇爲二門者﹐迄無定論。究其獨言癲者﹐祖《素問》也。

言癲癇﹑言癲狂者﹐祖《靈樞》也。要之癲癇狂大相徑庭﹐非名殊而實一之謂也。《靈樞》𨿽編顚狂爲一門﹐而形證兩具﹐取治異途﹐較之於癇﹐又不侔矣。徐嗣伯云﹕大人曰癲﹐小兒曰癇﹐亦不然也。

《素問》謂癲爲母腹中受驚所致﹐今乃曰小兒無癲可乎﹖癇病﹐大人每每有之﹐婦人尢多。今據經文﹐分辧於後。癲者﹐或狂或愚﹐或歌或笑﹐或悲或泣﹐如醉如﹐言語有頭無尾﹐穢潔不知﹐積年累月不愈﹐俗呼心風。此志願髙碩而不遂所欲者多有之。狂者﹐病之發時﹐猖狂剛暴﹐如傷寒陽明大實發狂﹐罵詈不避親疏﹐甚則登髙而歌﹐棄衣而走﹐逾垣上屋﹐非力所能﹐或與人語所未嘗見之事﹐如有邪根據附者是也。癇病﹐發則昏不知人﹐眩僕倒地﹐不省髙下﹐甚而螈抽掣﹐目上視﹐或口眼斜﹐或口作六畜之聲。趙以徳曰﹕考之《內經》有癇有癲﹐以癇而名者﹐曰心脈滿大﹐癇筋攣。注云﹕心脈滿大﹐則肝气下流﹐熱气內摶﹐筋幹血枯﹐故癇筋攣。曰肝脈小急﹐癇筋攣。注云﹕肝養筋髒血﹐肝气受病﹐故癇筋攣。曰二陰急爲癇厥。注云﹕少陰也。曰治癇驚脈。王注云﹕陽陵泉也﹐陽陵泉乃足少陽合穴也。曰厥狂顚疾﹐久逆之所生也。《靈樞》以癇名者﹐曰足少陰筋病﹐主癇及痙。曰暴攣癇眩﹐足不任身﹐取天柱。以癲名者﹐肺脈急甚爲癲疾。腎脈急甚爲骨癲疾。癲狂篇則曰癲疾始生﹐先不樂﹐頭重痛﹐視舉目赤﹐甚作極已而煩心﹐候之於顏。取手太陽﹑陽明﹑太陰血變而止。治癲疾者﹐常與之居﹐察其所當取之處﹐病至﹐視之有過者瀉之﹐置其血於瓠壺中﹐至其發時﹐血獨動矣﹐不動﹐灸窮骨二十壯﹐窮骨者﹐骨也。

骨癲疾者﹐齒諸分肉皆滿﹐而骨居﹐汗出煩﹐嘔多沃沫﹐气下泄﹐不治。筋癲疾者﹐身倦攣急﹐大刺項大經之大杼。嘔多沃沫﹐气下泄﹐不治。脈癲疾者﹐暴僕﹐四肢之脈皆脹而縱。脈滿﹐盡刺之出血﹔不滿﹐灸之挾項太陽﹐灸帶脈於腰相去三寸﹐諸分肉本輸。嘔多沃沫﹐气下泄﹐不治。癲疾發如狂者﹐死不治。气下泄不治者﹐癲本由邪入於陰﹐陰气滿﹐風閉塞於下而逆上﹐今气下泄﹐則自腎間正气虛脫於下故死。癲發如狂死不治者﹐由心之陽﹐不勝其陰气之逆﹐神明散亂﹐陽气暴絕故如狂﹐猶燈將滅而明也。𨿽然未可以一槪論也﹐蓋必診脈而後定。陰下脫者﹐尺脈不應。如狂者﹐寸脈不應。

若尺寸俱實﹐則是陰陽交錯。旣癲而又狂﹐則不可與此同語矣。何以言之﹖《內經》復謂陽明之厥﹐則癲疾欲走﹐腹滿不得臥而妄言者。蓋足陽明者﹐胃脈也﹐與足太陰脾爲表裏﹐脾爲陰﹐胃爲陽﹐陰脈從足而上行﹐陽脈從頭而下行﹐二者有更虛更實之變﹐是故陽明之厥者﹐由太陰之脈逆上﹐陽明之脈不得下行而返上故曰厥﹐厥則蓄積於中﹐蓄之未甚則癲﹐甚則爲熱﹐熱則狂而妄言也。不獨陽明之厥有是證﹐凡足三陽之厥皆然。何則﹖如經所謂癲疾厥狂﹐久逆之所生是也。《靈樞》經脈篇言﹕足太陽脈所生病者﹐爲狂癲之疾。凡經脈稱是動者﹐爲气病。

所生病﹐爲血病。血者﹑陰也。足太陽內與腎少陰爲表裏﹐外與諸陽主气﹐故得爲癲﹐亦得爲狂也。

及考越人書於二十難曰﹐經言脈有陰陽﹐更有相乘﹐更相伏也。脈居陰部而反陽脈見者﹐爲陽乘陰也﹔𨿽時沈澀而短﹐此謂陽中伏陰也。脈居陽部而反陰脈見者﹐爲陰乘陽也﹔脈𨿽時浮滑而長﹐爲陰中伏陽也。重陽者狂﹐重陰者癲。詳《難經》之言﹐自陰陽相伏相乘﹐至於重陰重陽﹐皆爲癲狂之病。以此諸陰陽之交錯﹐盡能致其病﹐非一因而已。夫如是﹐始與《內經》之意合。柰何諸家之注﹐止從重陰重陽爲癲狂﹐於前乘伏則勿論及。按王叔和《脈經》云﹐陰附陽則狂﹐陽附陰則癲者﹐則與《難經》伏匿之意﹐卽是舍己宮觀而之他邦者。何以言之﹖《脈經》論熱病條謂﹐陽附陰者﹐腰以下至足熱﹐腰以上寒。陰附陽者﹐腰以上至頭熱﹐腰以下寒。蓋陰虛气不能治於內﹐則附陽而上升﹐陽無承而不下降﹐故上熱而下寒。陽虛气不能衛於外﹐則下陷附於陰﹐故下熱上寒。及用脈論癲狂﹐則謂心脈急甚爲螈﹐肝脈微澀爲螈筋攣﹐脾脈急甚爲螈﹐脈气弦急病在肝﹐少食腹滿﹐頭眩筋攣癲疾﹐脈大﹑脈堅實者癲病﹐脈洪大長者風眩癲疾﹐心气虛者精神離散﹐陰气衰則爲癲疾﹐陽气衰則爲狂。及定生死脈則云﹐診癲病﹐虛則可治﹐實則死。

脈實堅者生﹐脈沈細小者死。脈搏大滑﹐久久自已﹐沈小急實不可治﹐小堅急亦不可治﹐脈實而緊急癲癇可治。又有論奇經之癲癇者﹐前部左右彈者﹐陽蹺也﹐動苦腰痛癲癇﹐惡風偏枯﹐僵僕羊鳴﹐身彊皮痺﹐取陽蹺﹐在外踝上三寸直絕骨是。後部左右彈者﹐陰蹺也﹐動苦癲癇寒熱﹐皮膚彊痺。從少陽斜至太陽﹐是陽維也﹐動苦癲癇﹐僵僕羊鳴﹐手足相引﹐甚者失音不能言﹐癲疾﹐直取客主人﹐兩陽維脈﹐在外踝絕骨下二寸。從少陰斜至厥陰﹐是陰維也﹐動苦癲癇。尺寸俱浮﹐直下直上﹐此爲督脈﹐腰背彊痛﹐不得俯仰﹐大人癲病﹐小兒癇疾。脈來中央浮﹐直上下痛者﹐督脈也﹐動苦腰背膝寒﹐大人癲﹐小兒癇也。灸頂上三丸。或曰奇經之癲癇﹐古今所無﹐《脈經》獨言之何也﹖曰﹐豈無所自者哉。按越人《難經》曰﹐奇經八脈者﹐不拘於十二經何也﹖蓋經有十二﹐絡有十五﹐凡二十七气﹐相隨上下﹐獨八脈不拘於經也。比於聖人圖設溝渠﹐溝渠滿溢﹐流入深湖﹐故聖人不能拘通也。而人脈隆盛﹐入於八脈﹐而不環周﹐故十二經亦不能拘之。其受邪气﹐蓄則腫熱﹐砭射之也。今於衝任帶且勿論﹐獨用五脈病癲癇者﹐言督脈者。注云﹕其脈之流行﹐起自下極﹐循脊中﹐上行至大椎﹐與手足三陽脈交會﹐上至喑門穴與陽維會﹐上至百會與太陽交會﹐下至於鼻柱﹐下水溝穴與手陽明交會。據此推之﹐實爲諸陽之海﹐陽脈之都綱也。病則脊彊而厥。陽維﹑陰維者﹐維絡一身﹐陽維維於陽﹐陰維維於陰﹐爲病心苦痛。陽蹺脈者﹐起於跟中﹐循外踝上行入風池。陰蹺脈者﹐亦起跟中﹐循內踝上行至咽喉。注云﹕蹺﹑疾也﹐言此脈是人行走之機要﹐動足之所由﹐故曰蹺脈焉。陰蹺爲病﹐陽緩而陰急。陽蹺爲病﹐陰緩而陽急。然而言二蹺之所行﹐尙未及二脈皆上交會於目內﹐陽脈交於陰則目閉﹐陰脈交於陽則目開。若《靈樞》癲狂篇首敍目之外﹑內﹑上﹑下者﹐正爲癲則目閉﹐狂則目開之不同也。故大惑諸篇亦曰﹐衛气畱於陰﹐不得行於陽﹐畱於陰則陰气盛﹐陰气盛則陰蹺滿﹐不得入於陽則陽气虛﹐故目閉也。衛气不得入於陰﹐常畱於陽﹐畱於陽則陽气滿﹐陽气滿則陽蹺盛﹐不得入於陰則陰气虛﹐故目不瞑矣。由是而推﹐晝夜榮衛行五十度﹐而寤寐之機﹐豈不在二脈乎。二脈者﹐足少陰腎之別脈也。督與腎之大絡﹐同起於會陰﹐《脈經》謂陽維從少陽斜至太陽﹐陰維從少陰斜至厥陰﹐自其腎肝同在下焦﹐主地道資生言之。可見五脈皆是輔相天機﹐動用於形體之要者也﹐故不隨十二經之環周。嗟乎﹐巢氏方不達王叔和之指﹐撰爲《病源》﹐不復妝采﹐於是後失傳焉﹐不獨此也。至於聖人之旨﹐亦不皆及﹐輒立五癲之說。一曰陽癲﹐發如死人﹐遺尿﹐食頃乃解。二曰陰癲﹐初生小兒﹐臍瘡未愈﹐數洗浴因此得之。

三曰風癲﹐發時眼目相引﹐牽縱反僵﹐羊鳴﹐食頃乃解。由熱作汗出當風﹐因房室過度﹐醉飲﹐令人心意逼迫﹐短气脈悸得之。四曰濕癲﹐眉頭痛﹐身重﹐坐熱沐頭﹐濕結腦沸未止得之。五曰馬癲﹐發時反目口噤﹐手足相引﹐身體皆然。諸癲發則僕地吐沫無知﹐若彊起如狂及遺矢者難治。脈虛則可治﹐實則死。由是後代錢氏方論﹐遂增五獸所屬爲五臟之癲﹐各有其狀。犬癲者﹐反折上竄犬吠﹐肝也。雞癲者﹐驚跳反折雞叫﹐肺也。羊癲者﹐目瞪吐舌﹐搖頭羊叫﹐心也。

牛癇者﹐目直視﹐腹滿牛叫﹐脾也。豬癇者﹐如屍﹐吐沫豬叫﹐腎也。卻無馬癲。及《三因方》論﹐則復有馬癇者﹐作嘶鳴搐搦騰踴﹐多因挾熱者﹐驚心動膽﹐攝郁涎入心之所致也。諸方皆以初因涎郁閉塞髒气不動﹐因之倒僕口吐涎沫也。安知口吐涎沫﹐豈止素積於胸中者哉。大抵癲癇之發﹐厥乃成。

厥由腎中陰火上逆﹐而肝從之﹐故作搐搦﹐搐搦則徧身之脂液促迫而上﹐隨逆气吐出於口也。蓋諸方不察其病源﹐故論如此。其源何如﹖大抵𨿽曰癲由邪入於陰﹐然如前所云﹐相乘相附﹐交錯之變﹐於所病經脈﹐一一當較量而治。更分其有從標而得者﹐有從本而得者。標者﹐止在經脈气不通﹐眩暈倒僕﹔本者﹐深入兩腎間動气中﹐當時腎受傷而虛。腎臟志﹐志不足則神躁擾。所以《靈樞》云其先不樂也。所謂腎間者﹐以腎居兩旁﹐各有腎兪一穴﹐離脊中三寸﹐又有志室二穴。楊上善謂七節之旁﹐中有小心者﹐指此也。越人分之﹐左屬腎﹐右爲命門。命門者﹐精神之所捨﹐原气之所系。及論右腎之气與左腎相通﹐則謂之兩腎間動气﹐是人生命也﹐系於生气之原﹐五臟六腑十二經脈之根本﹐呼吸之門也。夫如是者﹐卽《內經》所謂腎治於裏者是也。

所謂生气者﹐陽從陰極而生﹐卽蒼天之气﹐所自起之分也。故經曰﹕蒼天之气淸淨則志意治﹐順之則陽气固﹐𨿽有賊邪﹐弗能害也。或經脈引入外感﹐內傷深入於根本﹐傷其生气之原﹐邪正混亂﹐天樞不發﹐衛气固畱於陰而不行﹐不行則陰气蓄滿﹐郁極乃發﹐發則命門之相火自下焦逆上﹐塡塞其音聲﹐惟迫出其羊鳴者﹑一二聲而已﹐徧身之脂液﹐脾之涎沫﹐皆迫而上胸臆流出於口﹐五臟六腑十二經脈筋骨肉﹐皆不勝其衝逆﹐故卒倒而不知也。食頃﹐火气退散乃醒﹐醒後若邪气從病發而散﹐生气得復﹐則顚不再作。或邪不散﹐仍與生气混亂﹐或邪𨿽退而生气之原尙虛﹐當時不治﹐則邪易入而復作也。

如此者﹐多成常證。故《內經》曰﹕癲疾者﹐初病歲一發﹐不治﹐月四五發也。或曰子以癲癇之疾﹐有由邪入兩腎間而後作者﹐此言古今未嘗聞﹐將有所自乎﹐曰方論未之考爾。《內經》旣有二陰之癲﹐《靈樞》又有足少陰筋病之癇。二陰﹐非腎之經乎。腎間動气﹐非腎之气乎。更以胎癇言之﹐便可推之﹐腎間動气﹐本受父母精气﹐旣爲立命之門﹐安得各經引邪深入者﹐不止於此乎。若夫以胎始論之﹐則七節之旁﹐命門穴在其後﹐臍在其前﹐腎在兩旁﹐胎在其中﹐是故子臍系以胞蒂﹐隨母呼吸﹐母呼亦呼﹐母吸亦吸﹐通母之生气﹐食母穀气﹐以化育內外百骸之形者﹐皆是腎間動气所致也。當母受驚之邪﹐子在母腹﹐隨呼吸得之﹐與腎間動气混在其中﹐𨿽生出腹後一二歲始發﹐或八九歲後發﹐蓋小兒初生之陽﹐如日方升﹐邪不易入﹐故癇未發。必待復感之邪入深﹐與所感母腹之邪相搏而後作。夫如是﹐大人與小兒病此癲疾者﹐縱得稟質彊壯﹐終因邪害其生命之原﹐難得中壽。若發頻而志愚者﹐僅至四十陰气衰半而已。小兒質弱目瞪者﹐則不過歲月﹐遠亦難出成人之年。蓋腎間生命之气虛而不復﹐故不得壽也。諸方中所治﹐皆不及此何哉。李東垣晝發灸陽蹺﹐夜發灸陰蹺﹐爲二蹺能行下焦之陰陽﹐陰陽行則動气中之邪﹐因而可散故也。

第五冊神志門

癲

癲病﹐俗謂之失心風。多因抑鬱不遂﹐傺無聊而成。精神恍惚﹐言語錯亂﹐喜怒不常﹐有狂之意﹐不如狂之甚。狂者暴病﹐癲則久病也。宜星香散加石菖蒲﹑人參各半錢﹐和竹瀝﹑薑汁﹐下壽星丸。或以湧劑﹐湧去痰涎後﹐服寧神之劑。因驚而得者﹐抱膽丸。

思慮傷心而得者﹐酒調天門冬地黃膏﹐多服取效。有心經蓄熱﹐發作不常﹐或時煩躁﹐鼻眼覺有熱气﹐不能自由﹐有類心風﹐稍定復作﹐淸心湯加石菖蒲。有病癲人﹐專服四七湯而愈。蓋痰迷爲癲﹐气結爲痰故也。四川眞蟬肚郁金七兩﹐明礬三兩﹐細末﹐薄荷丸如桐子大。每服五六十丸﹐湯水任下。此病由七情得之﹐痰涎包絡心竅﹐此藥能去郁痰。孫兆治相國寺僧充﹐忽患癲疾半年﹐名醫皆不效﹐召孫療之。孫曰﹕但有咸物﹐盡與食之﹐但待云渴﹐可來取藥﹐今夜睡著﹐明日便愈也。至夜僧果渴﹐孫乃與酒一角﹐調藥一服與之﹐有頃﹐再索酒﹐與之半角﹐其僧遂睡兩晝夜﹐乃覺人事如故。僧謝之﹐問其治法﹐曰﹐眾人能安神矣﹐而不能使神昏得睡﹐此乃靈苑方中朱砂酸棗仁乳香散也﹐人不能用耳。

陳良甫治一女人﹐眼見鬼物﹐言語失常﹐循衣直視﹐醫用心藥不效﹐投養正丹二帖﹐煎乳香湯送下﹐以三生飲佐之﹐立愈。滑伯仁治一僧﹐病發狂譫妄﹐視人皆爲鬼﹐診其脈累累如薏苡子﹐且喘且搏。

曰﹐此得之陽明胃實。《素問》云﹕陽明主內﹐其經血气俱多﹐甚則棄衣﹐升髙逾垣妄罵﹐遂以三化湯三四下﹐復進以火劑卽愈。一妓心﹐狂歌痛哭﹐裸裎妄罵﹐瞪視默默﹐脈之沈堅而結。曰﹐得之憂憤沈鬱﹐食與痰交積胸中﹐湧之皆積痰裹血﹐復與火劑﹑淸上膈而愈。一人方飯間﹐坐甫定﹐卽搏鑪中灰雜飯猛噬﹐且喃喃罵人﹐令左右掖而脈之﹐皆弦直上下行﹐而左手寸口尢浮滑。蓋風痰畱心胞證也。法當湧其痰而凝其神﹐湧出痰沫四五升卽熟睡﹐次日乃寤﹐寤則病已去矣。徐以治神之劑調之如舊。若脈乍大乍小﹐乍有乍無﹐忽六部一息四至如常﹐忽如雀啄﹑如屋漏﹑如蝦遊魚戲﹐此鬼祟之徵也。宜以鍼灸治之。扁鵲曰﹕百邪所病者﹐鍼有十三穴也。凡鍼之體﹐先從鬼宮起﹐次鍼鬼信﹐便至鬼壘﹐又至鬼心﹐末必須並鍼﹐止五六穴卽可知矣。若是邪蠱之精﹐便自言說﹐論其由來﹐往驗有實﹐立得其精邪﹐必須盡其命求去治之。

男從左起鍼﹐女從右起鍼﹐若數處不言﹐便徧穴鍼也。根據訣而行﹐鍼灸等處﹐並宜主之﹐仍須根據法治之﹐萬不失一。黃帝掌訣﹐別是術家祕要﹐縛鬼禁劫﹐五嶽四瀆﹐山精鬼魅﹐並悉禁之﹐有在人兩手中十指節間。第一鍼人中﹐名鬼宮。﹝從左邊下鍼﹐上邊出之。﹞第二鍼手大指爪甲下﹐名鬼信﹝入肉三分。﹞第三鍼足大指爪甲下﹐名鬼壘。﹝入肉二分。﹞第四鍼掌後橫紋﹐名鬼心。﹝鍼入半寸﹐卽太淵穴。﹞第五鍼外踝下白肉際﹐足太陽﹐名鬼路。﹝火鍼七三下﹐卽申脈穴。﹞第六鍼大椎上入髮際一寸﹐名鬼枕。﹝火鍼七三下。﹞第七鍼耳前髮際宛宛中﹐耳垂下五分﹐名鬼牀。﹝火鍼七三下。﹞

第八鍼承漿﹐名鬼市。從左出右。第九鍼手橫紋上三寸兩筋間﹐名鬼路。﹝卽勞宮穴。﹞第十鍼直鼻上入髮際一寸﹐名鬼堂。﹝卽上星穴。火鍼七三下。﹞十一鍼陰下縫﹐灸三壯。女人卽玉門頭﹐名鬼髒。十二鍼尺澤橫紋外頭接白肉際﹐名鬼臣。﹝卽曲池穴。火鍼七三下。﹞十三鍼舌頭一寸﹐當舌中下縫﹐刺貫出舌上﹐名鬼封。仍以一板橫口吻﹐先鍼頭令舌不得動。已前若是手足皆相對﹐鍼兩穴。若是孤穴﹐卽單鍼之。秦承祖灸鬼法﹐以病者兩手大拇指相並﹐用細麻繩紮縛定﹐以大艾炷騎縫灸之﹐甲及兩指角肉﹐四處著火﹐一處不著卽無效﹐灸七壯神驗。

第五冊神志門

狂

《難經》曰﹕狂之始發﹐少臥而不饑﹐自髙賢也﹐自辯智也﹐自貴倨也﹐妄笑好歌樂﹐妄行不休是也。《素問﹟病能》篇﹐帝曰﹕有病怒狂者﹐此病安生﹖岐伯曰﹕生於陽也。陽气者﹐暴折而難決﹐故善怒﹐病名曰陽厥。曰何以知之﹖曰陽明者常動﹐巨陽﹑少陽不動﹐不動而動大疾﹐此其候也。治之奪其食卽已。夫食入於陰﹐長气於陽﹐故奪其食卽已。使之服以生鐵落爲飲﹐夫生鐵落者﹐下气疾也。﹝陽气怫郁而不得疏越﹐少陽膽木挾三焦少陽相火﹑巨陽陰火上行﹐故使人易怒如狂。其巨陽﹑少陽之動﹐脈可診也。奪其食﹐不使胃火復助其邪也。飲以生鐵落﹐金以制木也。木平則火降﹐故曰下气疾速。气卽火也。﹞陽明脈解篇﹐帝曰﹕陽明病甚則棄衣而走﹐登髙而歌﹐或至不食數日﹐逾垣上屋﹐所上之處﹐皆非其素所能也﹐病反能者何也﹖岐伯曰﹕四肢者﹐諸陽之本也﹐陽盛則四肢實﹐實則能登髙也。熱盛於身﹐故棄衣欲走也。陽盛則使人妄言罵詈﹐不避親疏﹐而不欲食﹐不欲食﹐故妄走也。﹝脈解篇云﹕陽明所謂病甚則欲乘髙而歌﹐棄衣而走者﹐陰陽復爭﹐而外並於陽﹐故使之棄衣而走也。﹞治法﹐上實者﹐從髙抑之。生鐵落飲﹑抱膽丸﹑養正丹。在上者﹐因而越之。瓜蒂散﹑來蘇膏。子和治一人落馬發狂﹐以車軸埋之地中﹐約髙二丈許﹐上安中等車輪﹐其輞上一穴﹐如作盆之狀﹐縛病患在其上﹐使之伏臥﹐以軟襯之﹐又令一人於下坐﹐機一枚﹐以棒攪之﹐轉千百遭﹐病患吐出靑黃涎沫一二斗許﹐病患自言不堪﹐因解之﹐索水﹐與冰水飲數升而愈。陽明實則脈伏﹐宜下之﹐大承气湯﹑﹝海藏治許氏病陽厥狂怒﹐罵詈親疏﹐或哭或歌﹐六脈舉按無力﹐身表如冰石﹐發卽叫呼聲髙﹐因不與之食﹐用大承气湯下之﹐得渣穢數升﹐狂稍寧﹐數日復發﹐復下﹐如此五七次﹐行大便數斗﹐疾瘥﹐身溫脈生良愈。

此易老奪食之法也。﹞當歸承气湯﹝《保命集》云﹕若陽狂奔走﹐罵詈不知親疏﹐此陽有餘陰不足﹐大黃﹑芒硝去胃中實熱﹐當歸補血益陰﹐甘艸緩中﹐加姜棗者﹐胃屬土﹐此引入胃中也。經所謂微者逆之﹐甚者從之﹐此之謂也。﹞以大利爲度。微緩以瓜蒂散﹐入防風末﹑藜蘆末吐之﹐其病立安。後用調心散﹑洗心散﹑涼膈散﹑解毒湯等調之。﹝子和治一人﹐以調胃承气大作湯﹐下數十行﹐三五日復上湧一二升﹐三五日復下之。凡五六十日下百餘行﹐吐亦七八度﹐如吐時﹐暖室置火﹐以助其汗。

此三法並施例也。﹞郁者發之。﹝子和治一叟﹐年六十﹐值徭役煩擾而暴發狂﹐口鼻覺如虫行﹐兩手爬搔﹐數年不已﹐診其脈兩手皆洪大如﹐斷之曰﹐肝主謀﹐膽主決﹐徭役迫遽﹐財不能支﹐則肝屢謀而膽屢不能決﹐屈無所伸﹐怒無所泄﹐心火盤薄﹐乘陽明金﹐然胃本屬土﹐而肝屬木﹐膽屬相火﹐火隨木气而入胃﹐故暴發狂。乃命置燠室中湧而汗出﹐如此三次。《內經》曰﹕木郁則達之﹐火郁則發之﹐正謂此也。又以調胃承气湯半斤﹐用水五升﹐煎半沸﹐分作三服﹐大下二十行﹐血水與瘀血相雜而下數升﹐來日乃康﹐以通聖散調其後。﹞虛者補之。寧志膏﹑一醉膏﹑辰砂散。蓋狂之爲病少臥﹐少臥則衛獨行陽不行陰﹐故陽盛陰虛。今昏其神得睡﹐則衛得入於陰﹐而陰得衛塡不虛﹐陽無衛助不盛﹐故陰陽均平而愈矣。經云﹕悲哀動中則傷魂﹐魂傷則狂妄不精﹐不精則不正﹐此悲哀傷魂而狂﹐當以喜勝之﹐以溫藥補魂之陽。

﹝婁云﹕仲景防己地黃湯﹐《本事》驚气丸之類是也。﹞經云﹕喜樂無極則傷魄﹐魄傷則狂﹐狂者意不存人﹐此喜樂傷魄而狂﹐當以恐勝之﹐以涼藥補魄之陰。﹝婁云﹕辰砂﹑郁金﹑白礬之類是也。﹞初虞世用苦參末蜜丸桐子大﹐每服十丸﹐薄荷湯化下。蓋子午乃少陰君火對化﹐故藥之味苦而气寒者﹐類能助水而抑火。諸躁狂越﹐皆屬於火。故苦參一味能療之。戴院使主治痰寧心﹐用辰砂妙香散﹐加金箔﹑眞珠末﹐雜靑州白丸子末﹐濃姜湯調下﹐吞十四友丸。滑石六一湯﹐加眞珠末﹐白湯調下。熱入血室﹐發狂不認人﹐牛黃膏主之。《金匱》云﹕病如狂狀妄行﹐獨語不休﹐無寒熱﹐其脈浮﹐防己地黃湯主之。有婦人狂言叫罵﹑歌笑不常﹐似祟憑根據﹐一邊眼與口角弔起﹐或作狂治﹐或作心風治﹐皆不效。乃是舊有頭風疾﹐風痰使然。用芎辛湯加防風﹐數服頓愈。

第五冊神志門

癇

癇病與卒中﹑痙病相同﹐但癇病僕時口中作聲﹐將醒時吐涎沫﹐醒後又復發﹐有連日發者﹐有一日三五發者。中風﹑中寒﹑中暑之類﹐則僕時無聲﹐醒時無涎沫﹐醒後不復再發。痙病𨿽亦時發時止﹐然身彊直反張如弓﹐不如癇之身軟﹐或如豬犬牛羊之鳴也。《原病式》以由熱甚而風燥爲其兼化﹐涎溢胸膈﹐燥爍而螈﹐昏冒僵僕也。《三因》以驚動髒气不平﹐郁而生涎﹐閉塞諸經﹐厥而乃成。或在母腹中受驚﹐或感六气﹐或飲食不節﹐逆於髒气而成。蓋忤气得之外﹐驚恐得之內﹐飲食屬不內外。所因不同﹐治法亦異。如驚者﹑安神丸以平之。

痰者﹑三聖散以吐之。火者﹑淸神湯以涼之。可下則以承气湯下之。丹溪大法﹐分痰與熱多少治之﹐以黃芩﹑黃連﹑栝蔞﹑半夏﹑南星爲主。有熱﹐以涼藥淸其心。有痰﹐必用吐﹐吐後用東垣安神丸﹐及平肝之藥﹐靑黛﹑柴胡﹑川芎之類。子和法﹐癇病不至目瞪如愚者﹐用三聖散投之﹐更用火盆於暖室中﹐令汗吐下三法並行﹐次服通聖散﹐百餘日愈矣。虛不禁吐下者﹐星香散加人參﹑菖蒲﹑茯苓﹑麥門冬各一錢﹐全蠍三个﹐入竹瀝﹐下酥角丸﹑楊氏五癇丸﹑犀角丸﹑龍腦安神丸﹑參朱丸﹑琥珀壽星丸。或用天南星九蒸九曬爲末﹐薑汁打糊丸如桐子大。每服二十丸﹐煎人參﹑麥門冬﹑茯神﹑菖蒲湯﹐入竹瀝下。治法雜論云﹕凡病發項彊直視﹐不省人事﹐此乃肝經有熱也。或有切牙者﹐先用葶藶苦酒湯吐之﹐吐後可服瀉靑丸下之﹐次服加減通聖散。顯切牙證﹐用導赤散治之則愈。如病發者﹐可用輕粉﹑白礬﹑代赭石發過米飲調下。經云﹕重劑以鎭之。海藏雲﹕治長洪伏三脈風癇﹑驚癇﹑發狂﹐惡人與火者﹐灸第三椎﹑第九椎﹐服局方妙香丸﹐以鍼穿一眼子透﹐冷水內浸少時﹐服之如本方。若治弦細緩三脈諸癇似狂者﹐李仲南五生丸。晝發治陽蹺﹐﹝升陽湯﹞。夜發治陰蹺。先灸兩蹺各二七壯﹐然後服前藥。﹝凡灸癇﹐必須先下之﹐乃可灸﹐不然則气不通﹐能殺人﹞。平旦發者﹐足少陽。晨朝發者﹐足厥陰。日中發者﹐足太陽。黃昏發者﹐足太陰。人定發者﹐足陽明。半夜發者﹐足少陰。煎藥中各加引經藥。《千金》云﹕病先身熱﹐螈驚啼而後發﹐脈浮洪者﹐爲陽癇﹐病在六腑﹐外在肌膚﹐猶易治也。先身冷﹐不驚掣﹐不啼叫﹐病發脈沈者﹐爲陰癇﹐病在五臟﹐內在骨髓﹐難治也。劉宗濃曰﹕陰陽癇猶急慢驚﹐陽癇不因吐下﹐由其有痰有熱﹐客於心胃之間﹐因聞大驚而作﹐若熱盛𨿽不聞驚亦自作也。宜用寒藥以攻治之。陰癇亦本於痰熱所作﹐醫以寒涼攻下太過﹐損傷脾胃﹐變而成陰﹐宜用溫平補胃燥痰之藥治之。若曰不因壞證而有陰陽之分﹐則是指痰熱所客表裏臟腑淺深而言﹐癇病豈本自有陰寒者哉。病久成積﹐濃朴丸﹐從本方春秋加添外﹐又於一料中加人參﹑菖蒲﹑茯苓各一兩五錢﹐和劑服之。積久生虫﹐妙功丸取之。

病愈後﹐痰熱藥中加養血寧神之藥﹐如四物﹑酸棗仁﹑遠志﹑麥門冬﹑安神丸﹑至寶丹﹐服餌不輟﹐仍加謹節﹐疾不再作矣。

【診】脈洪﹑長﹑伏爲風癇。弦﹑細﹑緩爲諸癇。浮爲陽癇。沈爲陰癇。虛弦爲驚。沈數爲實熱。沈小急實者﹐虛而弦急者﹐皆不治。

第五冊神志門

煩躁總論

成氏曰﹕煩爲擾亂而煩﹐躁爲憤激而躁﹐合而言之﹐煩躁爲熱也。析而言之﹐煩陽也﹐躁陰也﹐煩爲熱之輕者﹐躁爲熱之甚者。陳氏曰﹕內熱曰煩﹐外熱曰躁。東垣煩躁發熱論﹐黃帝《鍼經》五亂篇云﹕气亂於心﹐則煩心密默﹐俯首靜伏云云。气在於心者﹐取少陰心主之兪。又云﹕咳喘煩冤者﹐是腎气之逆也。又云﹕煩冤者﹐取足少陰。又云﹕煩冤者﹐取足太陰。仲景分之爲二﹐煩也﹐躁也。

蓋火入於肺則煩﹐入於腎則躁。俱在於腎者﹐以道路通於肺母也。大抵煩躁者﹐皆心火爲病﹐心者君火也﹐火旺則金爍水虧﹐惟火獨存﹐故肺腎合而爲煩躁。又脾經絡於心中﹐心經起於脾中﹐二經相搏﹐濕熱生煩。夫煩者﹐擾擾心亂﹐兀兀欲吐﹐怔忡不安。躁者﹐無時而熱﹐冷汗自出﹐少時則止﹐經云陰躁者是也。仲景以梔子色赤而味苦﹐入心而治煩﹐鹽豉色黑而味鹹﹐入腎而治躁﹐名梔子豉湯﹐乃神藥也。若有宿食而煩者﹐梔子大黃湯主之。運气煩躁有二﹕一曰熱助心火煩躁。經云﹕少陰之復﹐燠熱內作﹐煩躁鼽嚏。又云﹕少陽之復﹐心熱煩躁﹐便數憎風是也。二曰寒攻心虛煩躁。經云﹕歲水太過﹐寒气流行﹐邪害心火﹐病身熱煩心躁悸﹐陰厥是也。先賢治煩躁俱作﹐有屬熱者﹐有屬寒者。治獨煩不躁者﹐多屬熱。惟悸而煩者﹐爲虛寒。治獨躁不煩者﹐多屬寒。惟火邪者爲熱。蓋煩者心中煩﹑胸中煩﹐爲內熱也。躁者身體手足躁擾﹐或裸體不欲近衣﹐或欲在井中﹐爲外熱也。內熱者﹐有本之熱﹐故多屬熱。外熱者﹐多是無根之火﹐故屬寒也。

【診】內外俱虛﹐身體冷而汗出﹐微嘔而煩擾﹐手足厥逆﹐體不得安靜者死。熱病七八日﹐其脈微細﹐小便不利﹐加暴口燥﹐脈代﹐舌焦漧黑者死。

第五冊神志門

虛煩

《活人》云﹕虛煩似傷寒非傷寒也。成無己云﹕傷寒有虛煩﹐有心中煩﹐有胸中煩。二說不同﹐考之於書﹐成無己之言﹐實出仲景﹐活人無據﹐然往往有非因傷寒而虛煩者﹐今故兩存之。陳無擇云﹕虛煩身不覺熱﹐頭目昏疼﹐口漧嗌燥不渴﹐淸淸不寐﹐皆虛煩也。《保命集》云﹕起臥不安﹐睡不穩﹐謂之煩。宜梔子豉湯﹑竹葉石膏湯。《活人》云﹕但獨熱者﹐虛煩也。諸虛煩熱與傷寒相似﹐但不惡寒﹐身不疼痛﹐故知非傷寒也﹐不可發汗。頭不痛﹐脈不緊數﹐故知非裏實也﹐不可下。病此者﹐內外皆不可攻﹐攻之必遂煩渴﹐當與竹葉湯。若嘔者﹐與陳皮湯一劑﹐不愈再與之。

《三因》淡竹茹湯﹐東垣朱砂安神丸。仲景云﹕下利後更煩﹐按之心下濡者﹐爲虛煩也。梔子豉湯主之。《素問》﹐帝曰﹕有病身熱﹐汗出煩滿﹐煩滿不爲汗解﹐此爲何病﹖岐伯曰﹕汗出而身熱者﹐風也﹔汗出而煩滿不解者﹐厥也﹔病名曰風厥。帝曰﹕願卒聞之。岐伯曰﹕巨陽主气﹐故先受邪﹐少陰與其爲表裏﹐得熱則上從之﹐從之則厥也。帝曰﹕治之柰何﹖岐伯曰﹕表裏刺之﹐飲之服湯。﹝表謂太陽﹐裏謂少陰﹐剌以治風湯﹐以止逆上之腎气﹐如仲景止逆下气﹐麥門湯之類。﹞丹溪治一女子﹐年二十餘歲﹐在室素彊健﹐六月間發煩悶﹐困憊不食﹐發時欲入井﹐六脈皆沈細而弱數﹐兩日後微渴﹐眾以爲病暑﹐治不效﹐四五日加嘔而人瘦﹐手心極熱﹐喜在陰處﹐漸成伏脈﹐時妄語﹐乃急制《局方》妙香丸如桐子大﹐以井水下一丸﹐半日許大便藥已出﹐病無退減﹐遂以麝香水洗藥﹐以鍼穿三竅﹐次日以涼水送下﹐半日許大便下稠痰數升﹐是夜得睡﹐困頓伏枕﹐旬日而愈。因記《金匱》云﹐昔肥而今瘦者﹐痰也。遂作此藥治之。溫膽湯﹐治大病後虛煩不得眠。﹝審知有飲者用之﹐無飲者勿用。﹞《金匱》酸棗湯﹐治虛勞虛煩不得眠。上九法治熱煩﹐前五法煩熱怔忡﹐知熱在心肺也﹐故用竹葉﹑石膏﹑朱砂鎭墜其熱﹐使下行也。第六法煩而下利﹐知熱在上也﹐故用梔豉湯吐之。第七法煩而汗出不解﹐知表裏有邪也﹐故用表裏飲湯。第八法脈沈口渴手心熱﹐知熱不在表也﹐故用妙香丸下之。第九法溫膽﹑酸棗﹐治不得眠也。凡心虛則煩心﹐肝腎脾虛亦煩心。經云﹕夏脈者心也﹐其不及者﹐令人煩心。又云﹕肝虛﹑腎虛﹑脾虛﹐皆令人體重煩冤﹐是知煩多生於虛也。大法津液去多﹐五內枯燥而煩者﹐八珍湯加竹葉﹑酸棗仁﹑麥門冬。榮血不足﹐陽勝陰微而煩者﹐人參﹑生地黃﹑麥門冬﹑地骨皮﹑白芍藥﹑竹茹之屬﹐或人參養榮湯下朱砂安神丸。腎水下竭﹐心火上炎而煩者﹐竹葉石膏湯下滋腎丸。病後虛煩﹐有飲溫膽湯﹐無飲遠志湯。產﹑痘﹑滯下後虛煩﹐爲血液耗散﹐心神不守﹐危矣﹗宜猛進獨參湯。煩而小便不利﹐五苓散。心中蘊熱而煩﹐淸心蓮子飲。煩而嘔﹐不喜食﹐陳皮湯。

運气煩有五﹕一曰熱助心實而煩。經云﹕少陰司天﹐熱淫所勝﹐病胸中煩熱﹐嗌漧。又云﹕少陽司天﹐火淫所勝﹐病煩心﹐胸中熱。又云﹕少陽之勝﹐煩心心痛﹐治以鹹寒是也。二曰心從水制而煩。

經云﹕太陽司天﹐寒气下臨﹐心气上從﹐寒淸時舉﹐火气髙明﹐心熱煩是也。三曰金攻肝虛而煩。經云﹕歲金太過﹐燥气流行﹐肝木受邪﹐民病體重煩冤是也。四曰土攻腎虛而煩。經云﹕歲土太過﹐雨濕流行﹐腎水受邪﹐民病體重煩冤。又云﹕歲水不及﹐濕乃大行﹐民病煩冤足痿是也。五曰木攻脾虛而煩。經云﹕歲木太過﹐風气流行﹐脾土受邪﹐民病體重煩冤。蓋肝虛﹑腎虛﹐皆令人體重煩冤。故金太過則肝虛﹐土太過則腎虛﹐木太過則脾虛﹐凡此三太過之歲﹐則肝﹑腎﹑脾受邪而虛﹐皆病體重煩冤也。

灸刺煩心有四﹕其一取心兪。經云﹕心主手厥陰心包絡之脈﹐所生病者﹐煩心心痛﹐掌中熱﹐詳盛﹑虛﹑寒﹑熱﹑陷下取之。又云﹕气亂於心則煩心密默﹐俯首靜伏﹐取之手少陰心主之是也。其二取腎﹑膀胱兪。經云﹕腎足少陰之脈﹐所生病者﹐煩心心痛﹐痿厥﹐足下熱痛﹐視盛﹑虛﹑熱﹑寒﹑陷下取之。又云﹕舌縱涎下﹐煩﹐取足少陰。又云﹕足少陰之別﹐名曰大鐘﹐當踝後繞跟﹐別走太陽﹐其病气逆則煩悶﹐取之所別也。又汗出煩滿不解﹐表裏取之﹐巨陽﹑少陰也。其三取肺兪。經云﹕手太陰之脈﹐所生病者﹐煩心胸滿﹐視盛﹑虛﹑熱﹑寒﹑陷下取之。又云﹕振寒灑灑﹐鼓頷﹐不得汗出﹐腹脹煩冤﹐取手太陰是也。其四取脾兪。經云﹕脾足太陰之脈﹐所生病者﹐煩心﹐心下急痛﹐溏瘕泄﹐水閉﹐視盛﹑虛﹑熱﹑寒﹑陷下取之是也。

【胎前煩】妊娠煩悶﹐名曰子煩。以四月受少陰君火以養精﹐六月受少陽相火以養气﹐若母心驚膽寒﹐多有是證。《產寶》云﹕是心肺虛熱﹐或痰積於胸。若三月而煩者﹐但熱而已。若痰飲而煩者﹐吐涎惡食。內熱者﹐竹葉湯﹑竹茹湯﹑益母丸。气滯者﹐紫蘇飲。痰滯者﹐二陳﹑白術﹑黃芩﹑枳殼。

气郁者﹐分气飲加川芎。脾胃虛弱者﹐六君﹑紫蘇﹑山梔。

【產後煩】《金匱》云﹕婦人在艸蓐﹐自發露得風﹐四肢苦煩熱﹐頭痛者﹐與小柴胡湯﹔頭不痛但煩者﹐三物黃芩湯主之。又云﹕婦人產中虛﹐煩亂嘔逆﹐安中益气﹐竹皮大丸主之。產後余血不盡﹐奔心煩悶﹐生藕汁飲二升﹐竹瀝亦得。產後余血攻心﹐或下血不止﹐心悶﹐面靑冷﹐气欲絕﹐羊血一盞頓服﹐如不定更服。產後血虛气煩﹐生地黃汁﹑淸酒各一盞相和﹐煎一沸﹐分二服。蒲黃方寸匕﹐以東流水和服良。產後去血過多﹐血虛則陰虛﹐陰虛生內熱﹐心胸煩滿短气﹐頭疼悶亂﹐晡時輒甚﹐與大病後虛煩相類﹐宜《和劑》人參當歸散。產後短气欲絕﹐心中煩悶﹐竹葉湯﹑甘竹湯。產後虛煩不得眠﹐芍藥梔豉湯﹑酸棗湯。經驗方治產後煩躁﹐禹餘糧一枚﹐狀如酸餡者入地埋一半﹐四面緊築﹐用炭一秤發頂火一斤﹐去火三分耗二爲度﹐用濕砂土奄一宿﹐方取出﹐打去外面一重﹐只使裏面﹐細研﹐水淘澄五七度﹐將紙襯幹﹐再研數千徧﹐用甘艸煎湯﹐調二錢匕。

第五冊神志門

躁

經云﹕諸躁狂越﹐皆屬於火。又曰﹕陰盛發躁﹐名曰陰躁﹐欲坐井中﹐宜以熱藥治之何也﹖成無己曰﹕𨿽躁欲坐井中﹐但欲水不得入口是也。東垣云﹕陰躁之極﹐欲坐井中﹐陽已先亡﹐醫猶不悟﹐復指爲熱﹐重以寒藥投之﹐其死也何疑焉。況寒涼之劑入腹﹐周身之火得水則升走矣。宜霹靂煎﹑理中湯﹑四逆湯之類治之。

第五冊神志門

譫妄

丹溪﹐虛病﹑痰病有似鬼祟論﹕血气者﹐身之神也。神旣衰乏﹐邪因而入﹐理或有之。若夫血气兩虧﹐痰客中焦﹐妨礙升降﹐不得運用﹐以致十二官各失其職﹐視聽言動皆有虛妄﹐以邪治之﹐其人必死﹐吁哉冤乎﹐誰執其咎。憲幕之子傅兄年十七八﹐時暑月因大勞而渴﹐欲飲梅漿﹐又連得大驚三四次﹐妄言妄見﹐病似鬼邪﹐診其脈兩手皆虛弦而帶沈數。予曰﹕數爲有熱﹐虛弦是大驚﹐又梅漿之酸﹐郁於中脘﹐補虛淸熱﹐導去痰滯﹐病乃可安。遂與人參﹑白術﹑陳皮﹑茯苓﹑芩﹑連等藥濃煎湯﹐入竹瀝﹑薑汁﹐與旬日未效﹐眾皆尢藥之不對﹐予脈之﹐知其虛之未完﹐與痰之未導也。仍與前方入荊瀝﹐又旬日而安。外弟戚一日醉飽後﹐亂言妄見﹐詢之系伊芳亡兄附體﹐言出前事甚的﹐乃叔在邊叱之曰非邪﹐乃食魚生與酒太過﹐痰所爲耳。灌鹽湯一大碗﹐吐痰一二升﹐汗因大作﹐歷一宵而安。金氏婦壯年暑月赴筵歸﹐乃姑詢其坐次失序﹐遂赧然自愧﹐因此成疾﹐言語失倫﹐其中多間一句﹐曰奴奴不是﹐脈大率皆數而弦。予曰﹕此非邪﹐乃病也。但與補脾淸熱導痰﹐數日當自安。其家不信﹐邀數巫者﹐噴水而之﹐旬餘而死。或曰病非邪而以邪治之﹐何遽至於死。予曰﹕暑月赴宴﹐外境蒸熱﹐辛辣適口﹐內境郁熱﹐而況舊有積痰﹐加之愧悶﹐其痰與熱﹐何可勝言﹐今乃驚以法尺﹐是驚其神而血不寧也。噴以法水﹐是沈其體﹑密其膚﹑使汗不得泄﹐汗不出則蒸熱內燔﹐血不寧則陰消而陽不能獨立也﹐不死何爲。或曰《外臺祕要》有禁一科﹐庸可廢乎。予曰﹕移精變气﹐乃小術耳﹐可治小病。若內有虛邪﹐當用正大之法﹐自有成式﹐昭然可考。然符水惟膈上熱病﹐一呷冷涼﹐胃熱得之﹐豈不暫快﹐亦可取安。若內傷而虛﹐與冬令嚴寒﹐符水下咽﹐必冰胃而致害﹐彼郁熱在上﹐熱邪在表﹐須以汗解﹐卒得淸冷﹐膚腠固密﹐熱何由解﹐必致內攻﹐陰陽離散﹐血气乖爭﹐去死爲近﹐又何訝焉。仲景云﹕邪哭使魂魄不安者﹐血气少也。血气少者屬於心﹐心气虛者其人多畏﹐合目欲眠夢遠行﹐則精神離散﹐魂魄妄行。陰气衰者爲顚﹐陽气衰者爲狂。運气譫妄有二﹕一曰火邪助心。經云﹕歲火太過﹐上臨少陰﹑少陽﹐病反譫妄狂越。又云﹕火太過曰赫曦﹐其動炎灼妄擾。又云﹕少陰所至爲譫妄。又云﹕少陰之復﹐振栗譫妄。又云﹕少陽之勝﹐心痛煩心﹐善驚譫妄﹐治以鹹寒是也。二曰寒邪傷心。經云﹕歲水太過﹐寒气流行﹐邪害心火﹐病身熱煩心﹐躁悸陰厥﹐上下中寒﹐譫妄心痛﹐上臨太陽﹐渴而妄冒。又云﹕陽明司天之政﹐四之气﹐寒雨降﹐振栗譫妄﹐治以甘熱是也。

【中風】或歌哭﹐或笑語﹐無所不至﹐加減續命湯。

【中惡】卒心腹脹滿﹐吐利不行﹐如幹霍亂狀﹐由人精神不全﹐心志多恐﹐遂爲邪鬼所擊或附著﹐沈沈默默﹐妄言譫語﹐誹謗罵詈﹐訐露人事﹐不避譏嫌﹐口中好言未然禍福﹐及至其時毫髮未失﹐人有起心已知其故﹐登髙陟險如履平地﹐或悲泣呻吟不欲見人﹐如醉如狂﹐其狀萬端﹐但隨方俗考驗治之。

【屍疰等證】飛屍者﹐發無由漸﹐忽然而至﹐其狀心腹刺痛﹐气息喘急脹滿。遁屍者﹐停遁在人肌肉血脈之間﹐觸卽發動﹐亦令人心腹脹滿刺痛﹐喘急﹐攻脇衝心﹐瘥後復發。沈屍者﹐發時亦心腹絞痛﹐脹滿喘急﹐𨿽歇之後﹐猶沈痼在人腑臟﹐令人無處不惡。風屍者﹐在人四肢﹐循環經絡﹐其狀淫躍去來﹐沈沈默默﹐不知痛處﹐衝風則發。

伏屍者其病隱伏五臟﹐積年不除﹐未發身體都如無患﹐發則心腹刺痛﹐脹滿喘急。又有諸屍疰候者﹐則是五屍內之屍疰﹐而挾外鬼邪之气﹐流注身體﹐令人寒熱淋瀝﹐或腹痛脹滿喘急﹐或壘塊踴起﹐或攣引腰脊﹐或舉身沈重﹐精神雜錯﹐恆覺昏謬﹐每節气攺變﹐輒致大惡﹐積年累月﹐漸至頓滯﹐以至於死﹐死後復易旁人﹐乃至滅門﹐故爲屍疰。皆用忍冬藤葉﹐銼數斛﹐煮令濃﹐取汁煎服日三瘥。

太乙神精丹﹑蘇合香丸﹐治此疾第一。因喪驚憂悲哀煩惱﹐感屍气成諸證變動不已﹐似冷似熱﹐風气觸則發﹐用雄朱散。頃在徽城﹐日常修合神精丹一料。庚申予家一婦人﹐夢中見二蒼頭﹐一前一後﹐手中持一物﹐前者云到也未﹐後應云到也﹐擊下爆然有聲﹐遂魘﹐覺後心一點痛不可忍﹐昏悶一時許。

予忽憶神精丹有此一證﹐取三粒令服之﹐少頃已無病矣。云服藥覺痛止神醒﹐今如常矣。日後相識稍有邪气﹐與一二服無不應驗﹐方在《千金》中﹐治中風之要藥。但近世少得曾靑﹑磁石﹐爲難合耳。

【產後譫妄】陳氏云﹕產後狂言譫語﹐乃心血虛也。用朱砂末酒調﹐下龍虎丹參丸﹑琥珀地黃丸。

薛新甫云﹕前證當固胃气爲主﹐而佐以見証之藥爲善。若一於攻痰則誤矣。郭氏論產後乍見鬼神者何﹖答曰﹕心主身之血脈﹐因產耗傷血脈﹐心气虛則敗血得積﹐上干於心﹐心不受觸﹐遂致心中煩躁﹐起臥不安﹐乍見鬼神﹐言語顚倒﹐俗人不識﹐呼爲風邪﹐如此但服調經散﹐每服加龍膽一撚﹐得睡卽安。產後發熱﹐狂言奔走﹐脈虛大者﹐四物湯加柴胡﹐不愈加甘艸﹑柴胡﹑生地黃等分煎服﹐亦可。

第五冊神志門

循衣摸牀

循衣撮空摸牀﹐多是大虛之候﹐不問雜病傷寒﹐以大補之劑投之﹐多有得生者。東垣云﹕循衣撮空﹐許學士說作肝熱﹐風淫末疾﹐故手爲之循衣撮空﹐此論𨿽然﹐莫若斷之爲肺熱﹐似爲愈矣。其人必譫語妄言。經云﹕肺入火爲譫語﹐兼上焦有疾﹐肺必主之﹐手經者﹐上焦也﹐二者皆當﹐其理果如何哉﹖天地互爲體用﹐此肺之體肝之用。肝主諸血﹐血者陰物也﹐此靜體何以自動﹖蓋肺主諸气﹐爲气所鼓舞﹐故靜得動。一者說肝之用﹐一者說肺之體﹐此天地互爲體用﹐二者俱爲當矣。是知肝臟血﹐自寅至申行陽二十五度﹐諸陽用事﹐气爲肝所使。肺主气﹐自申至寅行陰二十五度﹐諸陰用事﹐血爲肺所用。海藏雲﹕婦人血風證﹐因大脫血崩漏﹐或前後失血﹐因而枯燥﹐其熱不除﹐循衣撮空摸牀﹐閉目不醒﹐揚手擲足﹐搖動不寧﹐錯語失神﹐脈弦浮而虛﹐內躁熱之極也。

气粗鼻幹不潤﹐上下通燥﹐此爲難治﹐宜生地黃黃連湯主之。大承气湯气藥也﹐自外而之內者用之。

生地黃黃連湯血藥也﹐自內而之外者用之。气血合病﹐循衣撮空證同﹐自气而之血﹐血而復之气﹐大承气湯下之。自血而之气﹐气而復之血﹐地黃黃連湯主之。二者俱不大便。

【診】病患循衣縫譫語者﹐不可治。病患陰陽俱絕﹐掣衣撮空妄言者死。

第五冊神志門

喜笑不休

喜笑皆屬心火。經曰﹕心臟神﹐神有餘則笑不休。又云﹕在髒爲心﹐在聲爲笑﹐在志爲喜。又云﹕精气並於心則喜。又云﹕火太過爲赫曦﹐赫曦之紀﹐其病笑狂妄。又云﹕少陰所至﹐爲喜笑者是也。

河間云﹕笑﹐蕃茂鮮淑﹐舒榮彰顯﹐火之化也﹐故喜爲心火之志也。喜極而笑者﹐猶燔爍太甚而鳴笑之象也。故病笑者﹐心火之盛也。一婦病喜笑不休﹐已半年矣﹐眾人皆無術﹐求治於戴人﹐戴人曰此易治也。以滄鹽成塊者二兩余﹐用火燒令通赤﹐放冷研細﹐以河水一大碗﹐同煎至三五沸﹐放溫﹐分三次啜之﹐以釵探於喉中﹐吐出熱痰五升。次服降火劑﹐火主苦﹐黃連解毒是也。不數日而笑定矣。《內經》曰﹕神有餘者﹐笑不休也。所謂神者﹐心火是也。火得風而焰﹐故笑之象也。五行之中惟火有笑﹐常治一老男子笑不休﹐口流涎﹐黃連解毒湯加半夏﹑竹葉﹑竹瀝﹑薑汁而笑止矣。刺灸喜笑﹐獨取心主一經。經云﹕心主手厥陰之脈﹐是動則病面赤目黃﹐喜笑不休﹐詳盛﹑虛﹑熱﹑寒﹑陷下取之。

第五冊神志門

怒

怒在陰陽﹐爲陰閉遏其陽﹐而陽不得伸也。經云﹕陰出之陽則怒。又云﹕血並於上﹐气並於下﹐心煩冤善怒。東垣云﹕多怒者﹐風熱陷下於地是也。怒屬肝膽。經云﹕在髒爲肝﹐在志爲怒。又云﹕肝臟血﹐血有餘則怒。又云﹕膽爲怒是也。丹溪治怒方﹐香附末﹝六兩﹞﹑甘艸末﹝一兩﹞﹐上和勻﹐白湯調服五錢。運气怒﹐皆屬木太過。經云﹕木太過曰發生﹐發生之紀﹐其病怒。又云﹕歲木太過﹐風气流行﹐甚則善怒。

又云﹕歲土不及﹐風反大行﹐民病善怒是也。怒在禁忌多生厥逆。經云﹕陽气者﹐大怒則形气絕﹐而血菀於上﹐使人薄厥。又云﹕暴怒傷陽。又云﹕怒則气逆﹐甚則嘔血及餐泄是也。大法以悲勝之﹐或用藥益肺金以平肝木。

第五冊神志門

善太息

運气善太息﹐皆屬燥邪傷膽。經云﹕陽明在泉﹐燥淫所勝﹐病善太息。又云﹕陽明之勝﹐太息嘔苦。又云﹕少陰司天﹐地乃燥淸﹐淒愴數至﹐脇痛﹐善太息是也。《內經》灸刺善太息﹐皆取心膽二經。經云﹕黃帝曰人之太息者﹐何气使然﹖岐伯曰﹕思憂則心系急﹐心系急則气道約﹐約則不利﹐故太息以出之﹐補手少陰心主﹐足少陽畱之也。又曰﹕膽病者﹐善太息﹐口苦﹐嘔宿汁﹐視足少陽脈之陷下者灸之。又云﹕膽足少陽之脈﹐是動則病口苦﹐善太息﹐視盛﹑虛﹑實﹑寒﹑熱﹑陷下取之是也。

第五冊神志門

悲

悲屬肺。經云﹕在髒爲肺﹐在志爲悲。又云﹕精气並於肺則悲。仲景云﹕婦人髒躁﹐喜悲傷欲哭﹐象如神靈所作﹐數欠伸﹐甘麥大棗湯主之。甘艸三兩﹐小麥一升﹐大棗十枚。水六升﹐煮三升﹐溫分三服。運气悲﹐皆屬寒水攻心。經云﹕火不及曰伏明﹐伏明之紀﹐其病昏惑悲忘﹐從水化也。又云﹕太陽司天﹐寒气下臨﹐心气上從﹐喜悲數欠。又云﹕太陽司天﹐寒淫所勝﹐善悲﹐時眩僕。又云﹕太陽之復﹐甚則入心﹐善忘善悲﹐治以諸熱是也。鍼灸悲有二﹕其一取心。經云﹕邪在心則病心痛善悲﹐時眩僕﹐視有餘不足而調其輸也。其二取厥陰。經云﹕厥陰根於大惇﹐結於玉英﹐絡於膻中﹐厥陰爲闔﹐闔折卽气絕而喜悲﹐悲者取之厥陰﹐視有餘不足﹐虛﹑實﹑寒﹑熱﹑陷下而取之也。

第五冊神志門

驚悸恐總論

或問驚悸怔忡恐怖之別﹐曰悸卽怔忡也。怔忡者﹐本無所驚﹐自心動而不寧。驚者﹐因外有所觸而卒動。張子和云﹕驚者爲自不知故也﹐恐者爲自知也。蓋驚者聞響卽驚﹐恐者自知﹐如人將捕之狀﹐及不能獨自坐臥﹐必須人爲伴侶﹐方不恐懼﹐或夜必用燈照﹐無燈燭亦恐懼者是也。《內經》無有稱驚怖者﹐始於《金匱要略》奔豚條云有驚怖﹐繼之云驚恐﹐由是而見﹐驚怖卽驚恐。怖﹑懼也﹐恐﹑亦懼也﹐於義且同。凡連稱其名以爲提綱者﹐多是一陰一陽對待而言。如喜怒並稱者﹐喜出於心﹐心居於陽﹔怒出於肝﹐肝居於陰。

志意並稱者﹐志是靜而不移﹐意是動而不定﹐靜則陰也﹐動則陽也。驚恐並稱者﹐驚因觸於外事內動其心﹐心動則神搖﹔恐因惑於外事﹐內歉其志﹐志歉則精卻。是故《內經》謂驚則心無所根據﹐神無所歸﹐慮無所定﹐故气亂矣。恐則精卻﹐卻則上焦閉﹐閉則無气還﹐無气還則下焦脹﹐故气不行矣。又謂嘗貴後賤﹐嘗富後貧﹐悲憂內結﹐至於脫營失精﹐病深無气﹐則灑然而驚﹐此類皆是病從外事所動內之心神者也。若夫在身之陰陽盛衰而致驚恐者﹐驚是火熱爍動其心﹐心動則神亂﹐神用無方﹐故驚之變態亦不一狀﹐隨其所之﹐與五神相應而動﹐肝臟魂﹐魂不安則爲驚駭﹐爲驚妄。肺臟魄﹐魄不安則驚躁。脾臟意﹐意不專則驚惑。腎臟志﹐志慊則驚恐﹐心惕惕然。胃𨿽無神﹐然爲五臟之海﹐諸熱歸之則發驚狂﹐若聞木音亦惕然心欲動也。恐者則是熱傷其腎﹐腎傷則精虛﹐精虛則志不足﹐志本一定而不移﹐故恐亦無他狀。《內經》於驚之病邪﹐有火熱二淫﹐司天在泉勝復之气﹐有各經熱病所致﹐有三陽積並﹐有气並於陽﹐皆爲諸驚等病﹐故病機統而言曰﹐諸病驚駭皆屬於火也。於恐病之邪者﹐有精气並於腎則恐﹐有血不足則恐﹐有陰少陽入﹐陰陽相搏則恐﹐有胃气熱腎气微弱則恐﹐腎是動病者恐。然於肝之驚恐互相作者﹐以其髒气屬陽居陰﹐納血髒魂﹐魂不安則神動﹐神動則驚。血不足則志歉﹐志歉則恐。故二者肝臟兼而有之。似此之類﹐於火熱二淫屬感邪之外﹐餘者之驚恐﹐皆因人气之陰陽所動而內生者也。𨿽然亦非獨火熱二淫而已﹐於陽明脈急﹐則亦爲驚矣。曰驚恐二病﹐與內外所因﹐其治法同乎﹖異乎﹖曰驚則安其神﹐恐則定其志﹐治當分陰陽之別﹐何得而同也。夫易之爲卦﹐乾坤交坎離列﹐坎離交而後爲旣濟﹐而人以五臟應之﹐心爲離火﹐內陰而外陽﹐腎爲坎水﹐內陽而外陰﹐內者是主﹐外者是用。又主內者五神﹐外用者五气。是故心以神爲主﹐陽爲用﹐腎以志爲主﹐陰爲用。陽則气也﹑火也﹐陰則精也﹑水也。

及乎水火旣濟﹐全在陰精上奉以安其神﹐陽气下髒以定其志。不然則神搖不安於內﹐陽气散於外﹐志感於中﹐陰精走於下。旣有二髒水火之分﹐治法安得無少異。所以驚者﹐必先安其神﹐然後散亂之气可斂﹐气斂則陽道行矣。恐者必先定其志﹐然後走失之精可固﹐精固則陰气用矣。於藥而有二髒君臣佐使之殊用﹐內外所感者﹐亦少異焉。爲外事驚者﹐𨿽子和氏謂驚者平之﹐平﹑常也﹐使病者時時聞之習熟﹐自然不驚﹐固是良法﹐不若使其平心易气以先之﹐而後藥之也。吾謂內气動其神者﹐則不可用張氏之法﹐惟當以藥平其陰陽之盛衰﹐而後神可安﹐志可定矣。人之所主者心﹐心之所養者血﹐心血一虛﹐神气失守﹐失守則捨空﹐捨空而痰入客之﹐此驚悸之所由發也。或耳聞大聲﹐目擊異物﹐遇險臨危﹐觸事喪志﹐心爲之忤﹐使人有惕惕之狀﹐是則爲驚。心虛而停水﹐則胸中滲漉﹐虛气流動﹐水旣上乘﹐心火惡之﹐心不自安﹐使人有怏怏之狀﹐或築築然動﹐是則爲悸。驚者與之豁痰定驚之劑。悸者與之逐水消飲之劑。所謂扶虛﹐調養心血﹐和平心气而已。若一切以剛燥從事﹐或者心火自炎﹐又有熱生風之證。

第五冊神志門

驚

《素問》云﹕東方靑色﹐入通於肝﹐其病發驚駭。脾移熱於肝﹐則爲驚衄。二陽一陰發病﹐主驚駭﹐背痛﹐善噫﹐善欠者﹐名曰風厥。三陽一陰﹐太陽脈勝﹐一陰不得止﹐內亂五臟﹐外爲驚駭。胃足陽明之脈﹐是動則病﹐聞木音則惕然而驚﹐心欲動。陽明所謂甚者惡人與火﹐聞木音則惕然而驚者﹐陽气與陰气相搏﹐水火相惡﹐故惕然而驚也。黃帝問曰﹕足陽明之脈病﹐惡人與火﹐聞木音則惕然而驚﹐鐘鼓不爲動﹐聞木音而動何也﹖岐伯曰﹕陽明者胃脈也﹐胃者土也﹐故聞木音而驚者﹐土惡木也。由是觀之﹐肝﹑膽﹑心﹑脾﹑胃皆有驚證明矣。運气驚悸有三﹕一曰肝木不及﹐金來乘之。經曰﹕木不及曰委和﹐委和之紀﹐其發驚駭。又云﹕陽明之復﹐甚則入肝﹐驚駭筋攣是也。二曰火邪助心。經云﹕少陽所至爲驚恐。又云﹕少陽所至爲驚躁。又云﹕少陽之勝﹐善驚是也。三曰寒邪傷心。經云﹕歲水太過﹐寒气流行﹐病煩心躁悸是也。東垣云﹕六脈俱大﹐按之空虛﹐必面赤善驚上熱﹐乃手少陰心之脈也。此气盛多而亡血﹐以甘寒鎭墜之劑﹐瀉火與气﹐以墜气浮。以甘辛溫微苦峻補其血﹐熟地黃﹑生地黃﹑柴胡﹑升麻﹑白芍藥﹑牡丹皮﹑川芎﹑黃之類以補之﹐以防血溢上竭。﹝甘寒鎭墜之劑﹐謂丹砂之類。﹞《三因》云﹕五飲停蓄﹐閉於中脘﹐最使人驚駭﹐屬飲家。﹝五飲湯丸﹞心膽虛怯﹐觸事易驚﹐或夢寐不祥﹐遂致心驚膽懾﹐气郁生涎﹐涎與气搏﹐變生諸證﹐或短气悸乏﹐或復自汗者﹐並溫膽湯主之。嘔則以人參代竹茹。若驚悸眠多異夢隨卽驚覺者﹐宜溫膽湯加酸棗仁﹑蓮肉各一錢﹐以金銀煎下十四友丸﹐或鎭心丹﹑遠志丸﹑酒調妙香散﹑琥珀養心丹﹑定志丸﹑寧志丸。臥而多驚魘﹐眞珠母丸﹑獨活湯。羌活勝濕湯﹐治臥而多驚悸﹑多魘溲者﹐邪在少陽厥陰也。加柴胡五分。如淋﹐加澤瀉五分。此下焦風寒二經合病也。經曰﹕腎肝之病同一治﹐爲俱在下焦﹐非風藥行經不可也。丹溪云﹕病自驚而得者﹐則神出於捨﹐捨空得液則成痰矣。

血气入舍﹐則痰拒其神不得歸焉。﹝壽星丸﹑或控涎丹﹐加辰砂﹑遠志。﹞驚悸因事有所大驚而成者﹐其脈大動﹐動脈之狀﹐如豆厥厥動搖﹑無頭尾者是也。東垣云﹕外物驚﹐宜鎭平﹐以黃連安神丸。密陀僧研極細末﹐茶湯調一錢匕﹐治驚气入心絡不能語者。昔有爲野狼及大蛇所驚﹐皆以此而安。蓋驚則气上﹐故以重劑墜之。熱郁有痰﹐寒水石散。气郁有痰﹐加味四七湯。虛而有痰﹐十味溫膽湯﹑養心湯。《金匱》云﹕病有奔豚﹐有吐膿﹐有驚怖﹐有火邪﹐此四病皆從驚發得之。經云﹕陽气者﹐開闔不得﹐寒气從之﹐乃生大僂﹐陷脈爲﹐畱連肉腠﹐兪气化薄﹐傳爲善畏﹐及爲驚駭者﹐是瘡所爲之驚駭也。蓋兪則瘡之兪竅﹐其痛气畱連肉腠之間﹐恐人觸著而痛﹐故化惕惕然之心﹐內薄而傳爲善畏驚駭之疾也。

【診】寸口脈動而弱﹐動卽爲驚﹐弱卽爲悸。趺陽脈微而浮﹐浮爲胃气虛﹐微則不能食﹐如恐怖之脈﹐憂迫所作也。寸口緊﹐趺陽浮滑﹐气虛是以悸。驚主病者﹐其脈止而復來﹐其人目睛不轉﹐不能呼气。

第五冊神志門

悸

《傷寒明理論》釋悸字云﹕悸﹑心忪也。築築惕惕然動﹐怔怔忪忪不能自安也。則悸卽怔忡﹐而今人分爲兩條謬矣。心悸之由﹐不越二種﹐一者虛也﹐二者飲也。气虛者﹐由陽气內虛﹐心下空虛﹐火气內動而爲悸也。血虛者亦然。其停飲者﹐由水停心下﹐心爲火而惡水﹐水旣內停﹐心不自安﹐故爲悸也。有汗吐下後正气內虛而悸者﹐有邪气交擊而悸者﹐有榮衛涸流脈結代者﹐則又甚焉。必生津液益血以實其虛﹐此從傷寒而論者。若雜病則考諸《內經》云﹕心痺者﹐脈不通﹐煩則心下鼓。膽病者﹐口苦嘔宿汁﹐心下澹澹﹐恐如人將捕之狀。足陽明是動﹐聞木音則惕然而驚。心包絡是動病﹐心中澹澹大動。腎是動病﹐善恐﹐心惕然如人將捕之。《原病式》云﹕因水衰火旺﹐其心胸躁動﹐謂之怔忡﹐然後知悸之爲病﹐是心臟之气不得其正動﹐而爲火邪者也。蓋心爲君火﹐包絡爲相火﹐火爲陽﹐陽主動﹐君火之下陰精承之﹐相火之下水气承之。夫如是而動﹐則得其正而淸淨光明﹐爲生之气也。若乏所承﹐則君火過而不正﹐變爲煩熱﹐相火妄動﹐旣熱且動﹐豈不見心悸之證哉。況心者神明居之。經曰﹕兩精相搏之謂神。又曰﹕血气者﹐人之神。則是陰陽气血在心臟未始相離也。今失其陰﹐偏傾於陽﹐陽亦以失所承而散亂﹐故精神怔怔忡忡不能自安矣。如是者﹐當自心臟中補其不足之心血﹐以安其神气。不已則求其屬以衰之﹐壯水之主以制陽光也。

又包絡之火﹐非惟輔心﹐而且遊行於五臟﹐故五臟之气妄動者﹐皆火也。是以各髒有疾﹐皆能與包絡之火合動而作悸。如是者﹐當自各髒補瀉其火起之由﹐而後從包絡調之平之﹐隨其攸利而治。若各髒移熱於心﹐而致包絡之火動者﹐治亦如之。若心气不足﹐腎水淩之﹐逆上而停心者﹐必折其逆气﹐瀉其水﹐補其陽。若左腎之眞水不足﹐而右腎之火上逆﹐與包絡合動者﹐必峻補左腎之陰以制之。若內外諸邪郁其二火不得發越﹐隔絕榮衛﹐不得充養其正气者﹐則皆以治邪解郁爲主。若痰飲停於中焦﹐礙其經絡不得舒通﹐而郁火與痰相擊於心下以爲怔忡者﹐必導去其痰﹐經脈行﹐則病自已。丹溪云﹕怔忡﹐大槪屬血虛與痰。有慮便動者﹐屬虛。時作時止者﹐痰因火動。瘦人多是血虛。肥人多是痰飲。眞覺心跳者是血少﹐宜四物安神之類。《金匱》云﹕食少飲多﹐水停心下﹐甚者則悸﹐微者短气。又云﹕心下悸者﹐半夏麻黃丸主之。亦可用溫膽湯﹐或導痰湯加炒酸棗仁﹑下壽星丸﹐及茯苓飲子﹑茯苓甘艸湯﹑姜術湯﹑五苓散之類﹐火盛加黃連。脈結代而悸﹐炙甘艸湯。久思所愛﹐觸事不意﹐虛耗眞血﹐心血不足﹐遂成怔忡﹐宜養榮湯。感風寒暑濕閉塞諸經而怔忡者﹐各見本門。或有陰火上衝﹐怔忡不已﹐甚者火炎於上﹐或頭暈眼花﹐或齒落頭禿﹐或手指如許長大﹐或見異物﹐或腹中作聲﹐此陰火爲患也。治宜滋陰抑火湯。心不寧者﹐加養心之劑。日久服降火藥不愈﹐加附子從治﹐或入參亦可。有失志者﹐由所求不遂﹐或過誤自咎﹐懊恨嗟嘆不已﹐獨語書空﹐若有所失﹐宜溫膽湯去竹茹﹐加人參﹑柏子仁各一錢﹐下定志丸﹐仍佐以酒調辰砂妙香散。有痞塞不飲食﹐心中常有所歉﹐愛處暗地﹐或倚門後﹐見人則驚避﹐似失志狀﹐此爲卑之病﹐以血不足故耳。宜人參養榮湯。脾胃不足者﹐谷神嘉禾散加當歸﹑黃各半錢。

第五冊神志門

恐

臟腑恐有四﹕一曰腎。經云﹕在髒爲腎﹐在志爲恐。又云﹕精气並於腎則恐是也。二曰肝膽。經云﹕肝臟血﹐血不足則恐。戴人曰﹕膽者敢也﹐驚怕則膽傷矣。蓋肝膽實則怒而勇敢﹐肝膽虛則善恐而不敢也。三曰胃。經云﹕胃爲恐是也。四曰心。經云﹕心怵惕思慮則傷神﹐神傷則恐懼自失者是也。運气善恐﹐皆屬肝木虛。經云﹕木不及曰委和﹐委和之紀﹐其病搖動注恐是也。鍼灸善恐有三﹕其一取腎。經云﹕腎足少陰之脈﹐是動病﹐气不足﹐則善恐﹐心惕惕如人將捕之。虛則補之﹐寒則畱之是也。其二取肝。經云﹕肝虛則目KTKT﹐KT無所見﹐耳無所聞﹐善恐﹐如人將捕之﹐取其經﹐厥陰與少陽是也。其三取膽。經云﹕膽病者﹐善太息﹐口苦嘔宿汁﹐心下澹澹﹐恐人將捕之﹐取陽陵泉。又云﹕善嘔﹐嘔有苦﹐善太息﹐心中﹐恐人將捕之﹐邪在膽﹐逆在胃﹐膽液泄則口苦﹐胃气逆則嘔苦﹐故曰嘔膽。取三里﹐以下胃气逆﹐則刺少陽血絡以閉膽逆﹐卻調其虛實﹐以去其邪是也。丹溪治周本心﹐年六十﹐形气俱實﹐因大恐﹐正月間染病﹐心不自安﹐如人將捕之狀﹐夜臥亦不安﹐兩耳後亦見火光炎上﹐食飲𨿽進而不知味﹐口漧而不欲食﹐以人參﹑白術﹑當歸身爲君﹐陳皮爲佐﹐加鹽炒黃柏﹐炙玄參各少許煎服自愈﹐月餘而安。經云﹕恐傷腎﹐此用鹽炒黃柏﹑炙玄參﹐引參﹑歸等藥入補腎足少陰絡也。《本事方》人參散﹑茯神散﹑補膽防風湯﹐皆治膽虛之劑。

第五冊神志門

健忘

黃帝曰﹕人之善忘者﹐何气使然﹖岐伯曰﹕上气不足﹐下气有餘﹑腸胃實而心气虛﹐虛則榮衛畱於下﹐久之不以時上﹐故善忘也。腎盛怒而不止則傷志﹐志傷則喜忘其前言。血並於下﹐气並於上﹐亂而喜忘。火不及曰伏明﹐伏明之紀﹐其病昏惑悲忘。太陽司天﹐寒气下臨﹐心气上從﹐善忘。太陽之復﹐甚則入心﹐善忘善悲。

人生气稟不同﹐得气之淸﹐則心之知覺者明﹐得气之濁﹐則心之知覺者昏。心之明者﹐無有限量﹐𨿽千百世已往之事﹐一過目則終身記而不忘﹐豈得忘其目前者乎。心之昏者﹐精神旣短﹐則目前不待於傷心﹐而不能追憶其事矣。劉河間謂水淸明而火昏濁﹐故上善若水﹐下愚若火﹐此稟質使之然也。設稟質淸濁混者﹐則不耐於事物之擾﹐擾則失其靈而健忘也。蓋气與血﹐人之神也。經曰﹕靜則神藏﹐躁則消亡。靜乃水之體﹐躁乃火之用。故性靜則心存乎中﹐情動則心忘於外﹐動不已則忘亦不已﹐忘不已則存乎中者幾希﹐存乎中者幾希則語後便忘﹐不俟終日已。所以世人多忘者﹐役役擾擾﹐紛紜交錯﹐當事於一生﹐其气血之陰者將竭﹐必稟質在中人以上﹐淸明有所守﹐不爲事物所亂者﹐百難一人也。由是言之﹐藥固有安心養血之功﹐不若平其心﹐易其气﹐養其在己而已。若夫痰之健忘者﹐乃一時之病。然病忘之邪﹐非獨痰也。凡是心有所寄﹐與諸火熱傷亂其心者﹐皆得健忘。如《靈樞》謂盛怒傷志﹐志傷善忘。《內經》謂血並於下﹐气並於上﹐亂而善忘。夫如是﹐豈可不各從所由而爲治耶。

思慮過度﹐病在心脾﹐宜歸脾湯﹐有痰加竹瀝。有因精神短少者﹐人參養榮湯﹑小定志丸﹑寧志膏。

有因痰迷心竅者﹐導痰湯下壽星丸﹐或加味茯苓湯。

上虛下盛﹐於補心藥中加升舉之劑。心火不降﹐腎水不升﹐神志不定﹐事多健忘﹐宜朱雀丸。《千金》孔子大聖枕中方﹐龜甲﹑龍骨﹑遠志﹑菖蒲四味﹐等分爲末﹐酒服方寸匕﹐日三服﹐常令人大聰明。

治多忘方﹐菖蒲一分﹐茯苓﹑茯神﹑人參各五分﹐遠志七分﹐爲末。酒服方寸匕﹐日三夜一﹐五日效。

《聖惠方》菖蒲﹑遠志各一分﹐搗爲細末。戊子日服方寸匕﹐開心不忘。《肘後方》治人心孔塞﹐多忘喜誤﹐丁酉日密自至市﹐買遠志著巾角中﹐爲末服之﹐勿令人知。本艸﹕商陸花主人心塞﹐多忘喜誤﹐取花陰漧百日搗末﹐日暮水服方寸匕﹐臥思念所欲事﹐卽於眼中自見。

第五冊雜門

汗總論

《素問》云﹕陽气有餘﹐爲身熱無汗﹐陰气有餘﹐爲多汗身寒﹐陰陽有餘﹐則無汗而寒。又云﹕飲食飽甚﹐汗出於胃。驚而奪精﹐汗出於心。持重遠行﹐汗出於腎。

疾走恐懼﹐汗出於肝。搖體勞苦﹐汗出於脾。凡眠熟而汗出﹐醒則倏收者﹐曰盜汗﹐亦曰寢汗。不分寤寐﹐不由發表而自然汗出者﹐曰自汗。若勞役因動汗出﹐非自汗也。傷寒脈緊﹐麻黃﹑蔥﹑豉發之﹐汗出於衛。傷寒脈緩﹐白術﹑桂枝止之﹐汗出於榮。往來寒熱﹐眩﹐柴胡﹑連翹和之﹐汗出於少陽。

體若燔炭﹐地骨皮﹑秦艽解之﹐汗出於三焦。厥而抑鬱﹐柴胡﹑麻黃髮之﹐汗出於血。熱聚於胃﹐大黃﹑芒硝下之﹐汗出於足陽明。陰毒大汗﹐附子﹑漧薑溫之﹐汗出於三陽。

第五冊雜門

自汗

心之所髒在內者爲血﹐發於外者爲汗。汗者﹐乃心之液。而自汗之證﹐未有不由心腎俱虛而得之。

故陰陽虛必腠理發熱自汗﹐此固陰陽偏勝而致。又有傷風﹑中暑﹑病濕﹐兼以驚怖﹑房室﹑勞極﹐則歷節﹑腸癰﹑痰飲﹑產蓐等證﹐亦能令人自汗。仲景謂肉極則自津脫﹐腠理開﹐汗大出。巢氏云﹕虛勞病﹐若陽气偏虛﹐則津發泄爲汗。又云﹕心臟熱則腠理開﹐腠理開則汗出。諸家言汗出之義﹐大約如此。

嘗因是而究之﹐汗者﹑津之泄也﹐津與气同類﹐气之所至﹐津卽有之﹐以故知《內經》之言心爲汗者﹐大矣哉。蓋心是主陽之髒﹐陽乃火也﹐气也。故五臟六腑表裏之陽﹐皆心臟主之﹐以行其變化。是故津者﹐隨其陽气所在之處而生﹐亦隨其火擾所在之處泄出爲汗﹐其汗盡由心出也。不然﹐何《內經》言風﹑言勞動﹑言陽陰相爭者﹐其汗各由其所在臟腑而出之乎。然五臟六腑﹐又必以十二經脈﹑榮衛爲要﹐因經脈是司其出入行气之隧道。榮行脈中以滋陰血﹐衛行脈外以固陽气﹐陽气固則腠理肥﹐玄腑密﹐而臟腑經脈榮衛通貫若一。內之臟腑與表之經脈離居﹐則兩者出入之機皆廢﹐於是邪在於內則玄府不密﹐而汗從腑臟出﹐邪在表則腠理不固﹐而汗從經脈出﹐所以自汗之由﹐不可勝計。至若臟腑之陰拒格衛气浮散於外﹐無所根據從﹐或胃气虛衰﹐水穀气脫散者﹐或肺气微弱不能宣行榮衛而津脫者﹐如是自汗﹐𨿽病重而尙有可治﹐獨三陽之絕汗出者﹐則不可治矣。陰虛陽必湊﹐故發熱自汗﹐當歸六黃湯加地骨皮。陽虛陰必乘﹐故發厥自汗﹐黃建中湯﹐甚者加附子﹐或附湯。滑伯仁治一婦﹐暑月身冷自汗﹐口漧煩躁欲臥泥水中﹐脈浮而數﹐按之豁然虛散。

曰﹕《素問》云﹐脈至而從﹐按之不鼓﹐諸陽皆然﹐此爲陰盛格陽。得之飲食生冷﹐坐臥當風﹐以眞武湯冷凍飲料之﹐一進汗止﹐再進躁去﹐三進全安。陰陽俱虛﹐熱不甚﹐寒不甚﹐秋冬用桂枝﹐春夏用黃。脈證無熱者﹐亦用桂枝﹐脈證有熱者﹐亦用黃。或身溫如常而汗出冷者﹐或身體冷而汗亦冷﹐別無他病﹐並屬本證。戴復庵用黃建中湯﹐加浮麥少許煎﹐黃六一湯﹐或玉屏風散。平人气象論云﹕尺澀脈滑﹐謂之多汗。王注﹕謂尺膚澀而尺脈滑也。膚澀者﹐榮血內涸。又《鍼經》云﹕腠理發泄﹐汗出溱溱﹐是謂津。津脫者﹐腠理開﹐汗大泄。按此二經論自汗多而血涸津脫者﹐東垣周衛湯﹐𨿽曰治濕勝自汗﹐內有血藥﹐實潤劑也﹐可以治此。濕勝自汗﹐以東垣法治之。東垣曰﹕西南坤土也﹐在人則爲脾胃。陽之汗﹐以天地之雨名之。濕主淋淫﹐驟注者濕勝也。陰滋其濕﹐爲露爲雨﹐此陰寒隔熱火也。隔者解也﹐陰濕寒下行﹐地之气也。仲景云﹕汗多則亡陽﹐陽去則陰勝也。重虛則表陽虛極矣﹐甚爲寒中。濕勝則音聲如從甕中出若中水也。相家有言﹐土音如居深甕裏﹐言其壅也﹑遠也﹑不出也﹐其爲濕也審矣。又知此二者﹐亦爲陰寒。《內經》云﹕气虛則外寒﹐𨿽見熱中﹐蒸蒸爲汗﹐終傳大寒。知始爲熱中者﹐表虛無陽不任外寒﹐終傳爲寒中者﹐多成痺寒矣。夫色以候天﹐脈以候地﹐形者乃候地之陰陽也。故以脈气候之﹐皆有形之可見者也。治張蕓夫﹐四月天寒﹐陰雨寒濕相雜﹐因官事飲食失節勞役所傷﹐病解之後﹐汗出不止﹐沾濡數日﹐惡寒重添濃衣﹐心胸悶躁﹐時躁熱﹐頭目昏憒﹐壅塞食少減﹐此乃胃外陰火熾甚﹐與夫雨之濕气挾熱﹐兩气相合﹐令濕熱大作﹐汗出不休﹐兼見風邪以助東方甲乙﹐以風藥去其濕﹐以甘藥瀉其熱﹐羌活勝濕湯主之。

有痰證冷汗自出者﹐宜七气湯﹐或理气降痰湯﹐痰去則汗自止。火气上蒸胃中之濕﹐亦能作汗﹐可用涼膈散。有气不順而自汗不止﹐須理气使榮衛調和﹐小建中湯加木香。《素問》帝曰﹕有病身熱解惰﹐汗出如浴﹐惡風少气﹐此爲何病﹖岐伯曰﹕病名酒風。帝曰﹕治之柰何﹖岐伯曰﹕以澤瀉﹑術各十分﹐麋銜五分﹐合以三指撮﹐爲後飲。﹝麋銜﹐一名薇銜﹐俗名吳風艸。﹞又云﹕飲酒中風﹐則爲漏風。

漏風之狀﹐或多汗﹐常不可單衣﹐食則汗出﹐甚則身汗喘息﹐惡風﹐衣裳濡﹐口漧善渴﹐不能勞事。河間以白術散主之﹐此卽酒風也。凡五臟風皆自汗惡風。因飲食汗出日久﹐心中虛風虛邪﹐令人半身不遂﹐見偏風痿痺之病﹐先除其汗﹐悍之气﹐按而收之﹐安胃湯。有病後多汗﹐服正元散諸重劑不愈﹐惟八珍散宜之。有別處無汗﹐獨心孔一片有汗﹐思慮多則汗亦多﹐病在心﹐宜養心血。用豬心一个﹐破開﹐帶血入人參﹑當歸二兩縫之﹐煮熟去藥﹐止喫豬心﹐仍以艾湯調茯苓末服之。若服藥汗仍出者﹐有熱﹐牡蠣散。無熱﹐小建中湯加熟附子一錢﹐不去皮﹐或正元散﹐仍以溫粉撲之。大汗不止﹐宜於諸藥中入牡蠣粉二錢半﹐並吞朱砂丹﹐或茸朱丹。常自汗出﹐經年累月者﹐多用黑錫丹。久病及大病新愈汗出者﹐亦可用此。若不宜熱補﹐須交濟其陰陽自愈﹐當以靈砂丹主之。凡此皆爲無他病而獨汗出者設﹐非謂有兼病者也。若服諸藥欲止汗固表而並無效驗﹐藥愈澀而汗愈不收止﹐可理心血。蓋汗乃心之液﹐心無所養不能攝血﹐故溢而爲汗﹐宜大補黃湯加酸棗仁。有微熱者﹐更加石斛﹐兼下靈砂丹。汗出如膠之粘﹐如珠之凝﹐及淋漓如雨﹐揩拭不逮者﹐難治。

【診】肺脈軟而散者﹐當病灌汗﹐至今不復散發也。肺脈緩甚爲多汗。

【頭汗】陰陽俱虛﹐枯燥﹐頭汗﹐亡津液也。熱入血室﹐頭汗。傷濕額上汗﹐因下之。微喘者死。胃上熱燻﹐額汗。發黃頭汗﹐小便不利而渴﹐此瘀血在裏也。心下懊﹐頭汗。傷寒結胸﹐無大熱﹐以水結在胸脇間﹐頭汗。往來寒熱﹐頭汗。海藏雲﹕頭汗出﹐劑頸而還﹐血證也。額上偏多﹐何謂也﹖曰﹕首者六陽之所會也﹐故熱燻蒸而汗出也。額上偏多以部分﹐左頰屬肝﹐上頰屬肺﹐鼻屬中州﹐頤屬腎﹐額屬心。三焦之火涸其腎水﹐溝渠之餘迫而上入於心之分﹐故發爲頭汗﹐而額上偏多者﹐屬心之部﹐而爲血證也。飲酒﹑飲食頭汗出者﹐亦血證也。至於雜證﹐相火迫腎水上行﹐入於心爲盜汗﹐或自汗﹐傳而爲頭汗出者﹐或心下痞者﹐俱同血證例治之。無問傷寒﹑雜病﹑酒積﹐下之而心下痞者﹐血證也。何以然﹖曰﹕下之亡陰﹐亡陰者則損脾胃而亡血﹐气在胸中﹐以亡其血陷之於心之分也。故心下痞﹐世人以爲血病﹐用气藥導之則痞病愈甚﹐而又下之﹐故變而爲中滿鼓脹﹐非其治也。然則當作何治﹖曰﹕獨益中州脾土﹐以血藥治之﹐其法無以加矣。頭汗出﹐胸脇滿﹐小便不利﹐往來寒熱﹐心煩﹐嘔而不渴﹐柴胡桂姜湯。身微熱﹐表虛﹐頭汗出不已﹐或因醫者發汗以致表虛者﹐黃湯。

【手足汗】一男子手足汗﹐醫用芩﹑連﹑柏並補劑﹐皆不效。又足汗常多﹐後以八物﹑半﹑苓爲君﹐白附﹑川烏佐使﹐其汗卽無。治腳汗﹐白礬﹑漧葛各等分爲末﹐每半兩﹑水三碗﹐煎十數沸洗﹐日一次﹐三五日自然無汗。

【陰汗】別見。

【無汗】經云﹕奪血者無汗﹐奪汗者無血。束垣云﹕眞气已虧﹐胃中火盛﹐汗出不休﹐胃中眞气已竭。若陰火已衰﹐無汗反燥﹐乃陰中之陽﹐陽中之陽俱衰﹐四時無汗﹐其形不久﹐濕衰燥旺﹐理之常也。其形不久者﹐秋气主殺﹐生气乃竭﹐生气者﹐胃之穀气也。乃春少陽生化之气也。丹溪云﹕盛夏浴食無汗爲表實。治謝老夏月無汗久嗽﹐用半夏﹑紫蘇二味爲末﹐入莎末﹑枕流末﹑﹝蜆殼灰﹑蛤粉之屬。﹞

仁陷末﹝神曲﹞﹐以栝蔞穣﹑桃仁泥半兩爲丸﹐先服三拗湯三帖﹐卻服此丸子。

第五冊雜門

盜汗

衛气至夜行於陰﹐或遇天之六淫在於表﹐或遇人气興衰所變﹐如天之五邪六淫者﹐相乘於裏﹐或臟腑經脈之陰陽﹐自相勝負﹐則皆有以致陽气之不足。然而非惟寒濕燥同其陰者﹐能傷其陽而已﹐至若風火熱同其陽者﹐則亦傷之﹐而相火出腎肝表裏四經者尢甚。夫火與元气不兩立﹐故火盛則陽衰。衛與陽一也﹐陽衰則衛虛﹐所虛之衛行陰﹐當瞑目之時﹐則更無气以固其表﹐故腠理開津液泄而爲汗。迨寤則目張﹐其行陰之气復散於表﹐則汗止矣。夫如是者﹐謂之盜汗﹐卽《內經》之寢汗也。《內經》謂腎病者﹐腹大脛腫﹐喘咳﹐寢汗﹐憎風。又歲水太過﹐甚則土气乘之者﹐病亦若是。注曰﹕腎邪攻肺﹐心內微﹐心液爲汗﹐故寢汗。仲景《傷寒論》中名盜汗﹐謂陽明病當作裏實而脈浮者﹐必盜汗。又三陽合病﹐目合則汗。成無己謂傷寒盜汗﹐非若雜病者之責其陽虛而已﹐是由邪在半表半里使然也。何者﹐若邪气一切在表﹐幹於衛則自汗出﹐此則邪气侵行於裏﹐外連於表邪﹐及睡則衛气行於裏﹐乘表中陽气不致﹐津液得泄而爲盜汗﹐亦非若自汗﹐有爲之虛者﹐有爲之實者﹐其於盜汗﹐悉當和表而已。今觀仲景二論﹐似若不同﹐究其微旨﹐則一而已矣。何則﹖《內經》論其源﹐則心腎者乃陰陽之主。所以論汗必自心之陽﹐論寢必自腎之陰。仲景之云﹐從其邪之所在之陰陽﹐便成盜汗﹐是指陰陽之流者耳。抑究其源流﹐悉是衛气之爲用。衛气者﹐由穀气之所化﹐肺臟之所布。然天眞之陽必得是而後充大﹐無是則衰微。故生气通天論所言﹐陽气者﹐如蒼天之气﹐順之則陽固﹐與陽因而上﹐衛外者之類﹐皆指衛气也。所以王注以衛气合天地之陽气。若夫成無己之釋仲景者固善矣﹐抑亦未爲至當﹐虛勞雜病之人﹐豈可獨責其陽虛﹐而不有陰虛之可責者乎。予每察雜病之盜汗﹐有冷有熱﹐豈無其故哉。因熱邪乘陰虛而發者﹐所出之汗必熱。因寒邪乘陽虛而發者﹐所出之汗必冷。其汗冷之義﹐卽《內經》所謂陰勝則身寒﹐汗出﹐身上淸也。非獨爲自汗﹐𨿽盜汗亦然。其溫汗之義﹐殆以所乘之熱﹐將同於傷寒﹐郁熱在表裏而汗者也。𨿽然邪乘之重者﹐亢則害﹐承乃制﹐兼化水爲冷者有之﹐相火出於腎挾水化而爲冷者有之﹐此又不可不審也。蓋成無己因《金匱要略》敍雜病云﹕平人脈虛弱微細﹐善盜汗。又以《巢氏病源》以虛勞之人盜汗﹐有陽虛所致﹐因卽謂雜病之盜汗﹐悉由於陽虛也。且以《金匱要略》言之﹐脈虛弱者﹐乃陽气之虛﹐細弱者﹐乃陰气之虛。何獨舉陽而遺其陰﹐亦智士之一失也。然虛勞之病﹐或得於大病後陰气未復﹐遺熱尙畱﹐或得之勞役七情色欲之火﹐衰耗陰精﹐或得之飲食藥味﹐積成內熱﹐皆有以傷損陰血﹐衰憊形气。陰气旣虛﹐不能配陽﹐於是陽气內蒸﹐外爲盜汗﹐灼而不已﹐陽能久存而不破散乎。當歸六黃湯治盜汗之聖藥。宜潤劑者﹐六黃湯。宜燥劑者﹐正气湯。無內熱者﹐防風散﹑白術散。肝火﹐當歸龍薈丸。虛者﹐黃連翹湯。實者﹐三黃連翹湯。身熱﹐加地骨皮﹑柴胡﹑黃芩﹑秦艽。肝虛﹐加酸棗仁。肝實﹐加龍膽艸。右尺實大﹐黃柏﹑知母。煩心﹐黃連﹑生地黃﹑當歸﹑辰砂﹑麥門冬。脾虛﹐人參﹑白術﹑白芍藥﹑幹山藥﹑白扁豆﹑浮麥。亦可用山藥一味爲末﹐臨臥酒調下三錢。經霜桑葉末﹐茶調服。豆豉微炒﹐酒漬服。外用五倍子或何首烏爲末﹐津唾調塡臍中﹐以帛縛定。臟腑盜汗皆屬腎。經云﹕腎病者﹐寢汗出﹐憎風是也。運气盜汗皆屬寒水。經云﹕歲水太過﹐寒气流行﹐甚則勞汗出﹐憎風。又云﹕太陽所至﹐爲寢汗痙是也。

第五冊雜門

多臥不得臥

《靈樞》大惑論云﹕衛气不得入於陰﹐常畱於陽﹐畱於陽則陽气滿﹐陽气滿則陽蹺盛﹐不得入於陰則陰气虛﹐故目不瞑矣。衛气畱於陰﹐不得行於陽﹐畱於陰則陰气盛﹐陰气盛則陰蹺滿﹐不得入於陽則陽气虛﹐故目閉也。寒熱病論云﹕足太陽有通項入於腦者﹐正屬目本﹐名曰眼系﹐頭目苦痛﹐取之在項中兩筋間。入腦乃別﹐陰蹺陽蹺﹐陰陽相交﹐陽入陰﹐陰出陽﹐交於目銳。陽气盛則目﹐陰气盛則瞑目。四十六難曰﹕老人臥而不寐﹐少壯寐而不寤者﹐何也﹖然經言少壯者血气盛﹐肌肉滑﹐气道通﹐榮衛之行不失於常﹐故晝日精﹑夜不寤。老人血气衰﹐肌肉不滑﹐榮衛之道澀﹐故晝日不能精﹐夜不寐也。故知老人不得寐也。海藏雲﹕膽虛不眠﹐寒也。

酸棗仁炒爲末﹐竹葉湯調服。膽實多睡﹐熱也。酸棗仁生爲末﹐姜茶汁調服。

《素問》帝曰﹕人有臥而有所不安者﹐何也﹖岐伯曰﹕髒有所傷﹐及精有所倚﹐則臥不安﹐故人不能懸其病也。羌活勝濕湯﹐治臥而多驚﹐邪在少陽﹑厥陰也。諸水病者﹐故不得臥﹐臥則驚﹐驚則咳甚。

第五冊雜門

不得臥

《靈樞》邪客篇﹐帝問曰﹕夫邪气之客人也﹐或令人目不瞑不臥出者﹐何气使然﹖伯髙曰﹕五穀入於胃也﹐其糟粕﹑津液﹑宗气分爲三隧﹐故宗气積於胸中﹐出於喉嚨﹐以貫心脈﹐而行呼吸焉。營气者﹐泌其津液﹐注之於脈﹐化以爲血﹐以榮四末﹐內注五臟六腑﹐以應刻數焉。衛气者﹐出其悍气之疾﹐而先行於四末﹑分肉﹑皮膚之間﹐而不休者也。晝日行於陽﹐夜行於陰﹐常從足少陰之分間﹐行於五臟六腑。今厥气客於五臟六腑﹐則衛气獨衛其外﹐行於陽不得入於陰。行於陽則陽气盛﹐陽气盛則陽蹺陷﹐﹝陷當作滿。﹞不得入於陰﹐陰虛故目不瞑。黃帝曰﹕善。治之柰何﹖伯髙曰﹕補其不足﹐瀉其有餘﹐調其虛實﹐以通其道﹐而去其邪。飲以半夏湯一劑﹐陰陽已通﹐其臥立至。

黃帝曰﹕善。此所謂決瀆壅塞﹐經絡大通﹐陰陽和得者也。願聞其方﹐伯髙曰﹕其湯方﹐以流水千里以外者八升﹐揚之萬徧﹐取其淸五升煮之﹐炊以葦薪火﹐沸置秫米一升﹐﹝秫米﹐北人謂之黃米﹐可以釀酒。﹞治半夏五合﹐徐炊令竭爲一升半﹐去其滓﹐飲汁一小杯﹐日三﹐稍益﹐以知爲度。故其病新發者﹐覆杯則臥﹐汗出則已矣。久者三飲而已也。《素問》逆調論﹐陽明者﹐胃脈也。胃者﹐六腑之海﹐其气亦下行﹐陽明逆不得從其道﹐故不得臥也。《下經》曰﹕胃不和則臥不安﹐此之謂也。《金匱》虛勞﹐虛煩不得眠﹐酸棗湯主之。《本事方》鱉甲丸。《聖惠方》治骨蒸煩心不得眠﹐用酸棗仁一兩﹐水一大盞半﹐研絞取汁﹐下米二合﹐煮粥候熟﹐下地黃汁一合﹐更煮過﹐不計時服之。胡洽治振悸不得眠﹐人參﹑白術﹑茯苓﹑甘艸﹑生薑﹑酸棗仁六物煮服。﹝以上皆補肝之劑。﹞溫膽湯﹐治大病後虛煩不得眠。﹝並《內經》半夏湯﹐皆去飲之劑。﹞六一散加牛黃﹐治煩不得眠。戴云﹕不寐有二種﹐有病後虛弱及年髙人陽衰不寐﹐有痰在膽經﹐神不歸舍﹐亦令不寐。

虛者﹐六君子湯加炒酸棗仁﹑炙黃各一錢。痰者﹐宜溫膽湯減竹茹一半﹐加南星﹑炒酸棗仁各一錢﹐下靑靈丹。大抵驚悸健忘﹐怔忡失志﹐心風不寐﹐皆是膽涎沃心﹐以致心气不足。若用涼心之劑太過﹐則心火愈微﹐痰涎愈盛﹐病愈不減﹐惟當以理痰气爲第一義﹐導痰湯加石菖蒲半錢。喘不得臥﹐以喘法治之。厥不得臥﹐以香港腳法治之。

第五冊雜門

多臥

《靈樞》大惑篇黃帝曰﹕人之多臥者﹐何气使然﹖岐伯曰﹕此人腸胃大而皮膚濕﹐而分肉不解焉。

腸胃大則衛气畱久﹐皮膚濕則分肉不解﹐其行遲。夫衛气者﹐晝日常行於陽﹐夜行於陰﹐故陽气盡則臥﹐陰气盡則寤。故腸胃大則衛气行畱久﹐皮膚濕分肉不解則行遲。畱於陰也久﹐其气不精則欲瞑﹐故多臥矣。其腸胃小﹐皮膚滑以緩﹐分肉解利﹐衛气之行於陽也久﹐故少瞑焉。黃帝曰﹕其非常經也﹐卒然多臥者﹐何气使然﹖岐伯曰﹕邪气畱於上焦﹐上焦閉而不通﹐已食若飲湯﹐衛气畱久於陰而不行﹐故卒然多臥焉。運气多睡﹐皆屬內熱。經云﹕陽明司天之政﹐初之气﹐陰始凝﹐气始肅﹐病中熱善眠是也。酸棗仁一兩﹐生用﹐臘茶二兩﹐以生薑汁塗﹐炙微焦﹐搗羅爲末。每服二錢﹐水七分盞﹐煎六分﹐溫服無時。灸法﹐無名指第二節

尖一壯﹐屈手指取之。

第五冊雜門

怠惰嗜臥

東垣云﹕脈緩怠惰嗜臥﹐四肢不收﹐或大便泄瀉﹐此濕勝﹐從平胃散。又云﹕怠惰嗜臥﹐有濕﹐胃虛不能食﹐或沈困﹐或泄瀉﹐加蒼術﹐自汗加白術。食入則困倦﹐精神昏冒而欲睡者﹐脾虛弱也。

六君子湯加神曲﹑麥芽﹑山楂之屬。四肢懶惰﹐人參補气湯。丹溪云﹕脾胃受濕﹐沈困無力﹐怠惰嗜臥者﹐半夏﹑白術。肥人是气虛﹐宜人參﹑二術﹑半夏﹑甘艸。﹝又云﹕是濕﹐蒼術﹑茯苓﹑滑石。﹞黑瘦人是熱﹐黃芩﹑白術。飲食太過﹐轉運不調﹐枳實﹑白術。按﹕人之虛實寒熱﹐當審脈證定之﹐豈可以肥瘦爲準﹐學人無以辭害意可也。

第五冊雜門

身重

《素問》示從容論有云肝虛﹑腎虛﹑脾虛﹐皆令人體重煩冤。運气身重有五﹕一曰濕。乃濕制腎虛而重。經云﹕太陰所至爲身重。又云﹕太陰之復﹐體重身滿。又云﹕歲土太過﹐濕气流行﹐民病體重煩冤。又云﹕土郁之發﹐民病身重是也。二曰濕熱。經云﹕少陽司天之政﹐四之气。炎暑間化﹐其病滿身重是也。三曰寒濕。經云﹕太陰司天之政﹐三之气﹐感於寒濕﹐民病身重是也。四曰風乃木制﹐脾虛而重。經云﹕歲木太過﹐風气流行﹐民病體重煩冤。又云﹕歲土不及﹐風乃大行﹐民病體重煩冤。

又云﹕厥陰在泉﹐風淫所勝﹐病身體皆重是也。五曰金乃燥制﹐肝虛而重。經云﹕歲金太過﹐燥气流行﹐民病體重煩冤是也。東垣云﹕身重者﹐濕也。補中益气湯加五苓散去桂主之。潔古云﹕起臥不能謂之濕﹐身重是也。小柴胡湯﹑黃芍藥湯。仲景云﹕風濕脈浮身重﹐汗出惡風者﹐防己黃湯主之。潔古云﹕夏月中風濕﹐身重如山﹐不能轉側﹐除風勝濕去熱之藥治之。仲景云﹕腎著之病﹐其人身體重﹐腰中冷﹐如坐水中﹐形如水狀﹐反不渴﹐小便自利﹐飲食如故﹐病屬下焦﹐身勞汗出﹐表裏冷濕﹐久久得之﹐腰以下冷痛﹐腹重如帶五千錢﹐甘姜苓術湯主之。脾胃虛弱﹐元气不能榮於心肺﹐四肢沈重﹐食後昏悶﹐參術湯主之。鍼灸身重有二法﹕其一取脾。經云﹕脾病者﹐身重肉痿﹐取其經太陰﹑陽明﹑少陰血者。又云﹕脾足太陰之脈﹐是動則病腹脹﹐身體皆重﹐視盛﹑虛﹑熱﹑寒﹑陷下取之也。其二取腎。經云﹕腎病者﹐身重﹐寢汗出﹐憎風﹐取其經少陰﹑太陽血者是也。

第五冊雜門

不能食

心下不痞滿﹐自不能食也。東垣云﹕胃中元气盛﹐則能食而不傷﹐過時而不饑﹐脾胃俱旺則能食而肥﹐脾胃俱虛則不能食而瘦。故不能食﹐皆作虛論。若傷食惡食﹐自有本門﹐不在此例。病患脈緩怠惰﹐四肢重著﹐或大便泄瀉﹐此濕勝也﹐從平胃散加味。病患脈弦﹐气弱自汗﹐四肢發熱﹐或大便泄瀉﹐皮毛枯槁發脫﹐從黃建中湯加味。病患脈虛气弱﹐脾胃不和﹐從四君子﹑六君子湯加味。有痰﹐從二陳湯加味﹐兼下人參半夏丸。虛而有痰﹐用人參四兩﹐半夏一兩﹐薑汁浸一宿﹐曝榦爲末﹐麵糊丸。食後生薑湯下。痰積痞隔﹐食不得下﹐皂莢燒存性﹐研末﹐酒調下一錢匕。和中湯﹑七珍散﹑六神湯﹑錢氏異功散﹐皆四君子加減例﹐開胃進食之正劑也。羅謙甫云﹕脾胃弱而飲食難任者﹐不可一槪用克伐之劑﹐宜錢氏異功散補之﹐自然能食。

設或嗜食太過傷脾﹐而痞滿嘔逆﹐權用枳實丸一服﹐愼勿多服。婁全善嘗治翁氏久瘧食少汗多﹐先用補劑加黃連﹑枳實﹐月餘食反不進﹐汗亦不止。因悟謙甫此言﹐遂減去枳﹑連﹐純用補劑﹐又令粥多於藥而食進﹐又於原方內加附子三分半﹐一服而愈。寬中進食丸﹑和中丸﹑木香枳術丸﹑木香漧薑枳術丸﹐皆有行气之劑﹐气滯者宜之。許學士云﹕有人全不進食﹐服補脾藥皆不效。予授二神丸服之﹐頓能進食。此病不可全作脾气治。蓋腎气怯弱﹐眞元衰削﹐是以不能消化飲食﹐譬之鼎釜之中﹐置諸水谷﹐下無火力﹐終日米不熟﹐其何能化。黃魯直嘗記服菟絲子﹐淘淨﹐酒浸曝漧﹐日挑數匙﹐以酒下之﹐十日外飲啖如湯沃雪﹐亦知此理也。今按治法﹐虛則補其母﹐不能食者﹐戊己虛也﹐火乃土之母﹐故以破故紙補腎爲癸水﹐以肉豆蔻濃腸胃爲戊土﹐戊癸化火﹐同爲補土母之藥也。楊仁齋云﹕脾腎之气交通﹐則水谷自然克化。《瑞竹堂方》謂二神丸﹐𨿽兼補脾胃﹐但無斡旋﹐往往常加木香以順其气﹐使之斡旋﹐空虛倉廩﹐倉廩空虛則能受物﹐屢用見效﹐其殆使之交通之力歟。嚴用和云﹕人之有生不善攝養﹐房勞過度﹐眞陽衰虛﹐坎水不溫﹐不能上蒸脾土﹐沖和失布﹐中州不運﹐是致飲食不進﹐胸膈痞塞﹐或不食而脹滿﹐或食而不消﹐大腑溏泄。古人云﹕補腎不如補脾。予謂補脾不如補腎﹐腎气若壯﹐丹田火盛﹐上蒸脾土﹐脾土溫和﹐中焦自治﹐膈開能食矣。薛新甫云﹕予嘗病脾胃﹐服補劑及鍼灸脾兪等穴不應﹐幾殆。吾鄕盧丹谷先生﹐令予服八味丸﹐飲食果進﹐三料而平。予兄年逾四十﹐貌丰气弱﹐遇風則眩﹐勞則口舌生瘡﹐胸常有痰﹐目常赤澀。又一人脾虛發腫﹐皆以八味丸而愈。按此皆補腎之驗。戴復庵云﹕脾運食而傳於肺﹐脾气不足故不喜食﹐宜啟脾丸﹑煮朴丸。若脾虛而不進食者﹐當實脾﹐宜鹿茸橘皮煎丸。若脾虛寒而不進食者﹐理中湯。未效﹐附子理中湯加砂仁半錢﹐或丁香煮散。心腎虛致脾气不足以運者﹐鹿茸橘皮煎丸。脾上交於心﹐下交於腎者也。

【饑不能食】《靈樞》大惑篇﹐黃帝曰﹕人之善饑而不嗜食者﹐何气使然﹖岐伯曰﹕精气並於脾﹐熱气畱於胃﹐胃熱則消穀﹐消穀故善饑﹐胃气逆上則胃脘寒﹐故不嗜食也。運气饑不欲食﹐皆屬濕邪傷腎。經云﹕太陰司天﹐濕淫所勝﹐民病心如懸﹐饑不欲食﹐治以苦熱是也。鍼灸饑不欲食有二法﹕其一淸胃。經云﹕胃者水谷之海﹐其上在气沖﹐下至三里﹐水谷之海不足﹐則饑不受谷﹐審守其﹐調其虛實是也。其二取腎。經云﹕腎足少陰之脈﹐是動則病饑不欲食﹐心如懸﹐苦饑狀﹐視盛﹑虛﹑熱﹑寒﹑陷下取之也。

【惡食】經云﹕太陰所謂惡聞食臭者﹐胃無气故惡食臭也。用大劑人參補之。丹溪云﹕惡食者﹐胸中有物﹐導痰補脾﹐二陳加二術渣芎湯。失笑丸﹐治虛痞惡食。

第五冊雜門

喑

喑者﹐邪入陰部也。經云﹕邪搏陰則爲喑。又云﹕邪入於陰﹐搏則爲喑。然有二證﹕一曰舌喑﹐乃中風舌不轉運之類是也。一曰喉喑﹐乃勞嗽失音之類是也。蓋舌喑但舌本不能轉運言語﹐而喉咽音聲則如故也。喉喑但喉中聲嘶﹐而舌本則能轉運言語也。

【舌喑】經云﹕心脈澀甚爲喑。又云﹕心脈搏堅而長﹐當病舌捲不能言。婁全善云﹕人舌短言語不辧﹐乃痰涎閉塞舌本之脈而然。嘗治一中年男子﹐傷寒身熱﹐師與傷寒藥五帖﹐日後變神昏而喑﹐遂作體虛有痰治之﹐人參五錢﹐黃﹑白術﹑當歸﹑陳皮各一錢﹐煎湯﹐入竹瀝﹑薑汁飲之。十二日其舌始能語得一字﹐又服之半月﹐舌漸能轉運言語﹐熱除而瘥。蓋足少陰脈挾舌本﹐脾足太陰之脈連舌本﹐手少陰別系舌本﹐故此三脈虛則痰涎乘虛閉塞其脈道﹐而舌不能轉運言語也。若此三脈亡血﹐則舌無血營養而喑。經云﹕刺足少陰脈重虛出血﹐爲舌難以言。又云﹕刺舌下中脈太過﹐血出不止爲喑。治當以前方加補血藥也。又嘗治一男子五十餘歲﹐嗜酒吐血桶許後不食﹐舌不能語﹐但渴飲水﹐脈略數。與歸﹑芎﹑芍﹑地各一兩﹐術﹑參各二兩﹐陳皮一兩半﹐甘艸二錢﹐入竹瀝﹑童便﹑薑汁﹐至二十餘帖能言。若此三脈風熱中之﹐則其脈弛縱﹐故舌亦弛縱不能轉運而喑。風寒客之﹐則其脈縮急﹐故舌彊舌捲而喑。治在中風半身不收求之也。丹溪治一男子三十五歲﹐因連日勞倦發喊﹐發爲瘧疾﹐醫與瘧藥﹐三發後變爲發熱舌短﹐言語不辧﹐喉間痰吼有聲﹐診其脈洪數似滑﹐遂以獨參湯加竹瀝兩蚶殼許﹐兩服後﹐吐膠痰三塊﹐舌本正而言可辧﹐余證未退﹐遂煎人參黃湯﹐服半月而諸證皆退﹐粥食調補兩月﹐方能起立。鍼灸喑有二法﹕其一取脾。經云﹕脾足太陰之脈﹐是動則病舌本彊﹐視盛﹑虛﹑熱﹑寒﹑陷下取之也。其二取心。經云﹕手少陰之別﹐名曰通裏﹐去腕一寸五分﹐別而上行﹐入於心中﹐系舌本﹐虛則不能言﹐取之掌後一寸是也。

【喉喑】《靈樞經》憂恚無言篇﹐黃帝問於少師曰﹕人之卒然憂恚而言無音者﹐何道之塞﹖何气出行﹐使音不彰﹖願聞其方。少師答曰﹕咽喉者﹐水谷之道也。喉嚨者﹐气之所以上下者也。會厭者﹐聲音之戶也。口唇者﹐音聲之扇也。舌者﹐音聲之機也。懸雍垂者﹐音聲之關也。頏顙者﹐分气之所泄也。橫骨者﹐神气所使﹐主發舌者也。故人鼻洞涕出不收者﹐頏顙不開﹐分气失也。是故厭小而疾薄﹐則發气疾﹐其開闔利﹐其出气易﹔其厭大而濃﹐則開闔難﹐其气出遲﹐故重言也。人卒然無音者﹐寒气客於厭﹐則厭不能發﹐發不能下﹐至其開闔不致﹐故無音。黃帝曰﹕刺之柰何﹖岐伯曰﹕足之少陰上系於舌﹐絡於橫骨﹐終於會厭。兩瀉其血脈﹐濁气乃辟﹐會厭之脈﹐上絡任脈﹐取之天突﹐其厭乃發也。

雜病篇﹐厥气走喉而不能言﹐手足淸﹐大便不利﹐取足少陰。丹溪治兪繼道遺精﹐誤服參及升浮劑﹐遂气壅於上焦而喑﹐聲不出﹐用香附﹑童便浸透爲末調服﹐而疏通上焦以治喑。又用蛤粉﹑靑黛爲君﹐黃柏﹑知母﹑香附佐之爲丸﹐而塡補下焦以治遺﹐十餘日良愈。出聲音方﹐訶子炮去核﹐木通各一兩﹐甘艸半兩﹐用水三升﹐煎至升半﹐入生薑﹑地黃汁一合﹐再煎數沸﹐放溫﹐分六服﹐食後﹐日作半料。

河間訶子湯﹐訶子折逆气﹐破結气﹐木通通利機竅﹐桔梗通利肺气﹐童便降火潤肺﹐故諸方通用之。

發聲散﹐開結痰。《肘後方》陳皮五兩﹐水三升﹐煮取一升﹐去渣頓服﹐泄滯气下痰。《千金》云﹕風寒之气客於中﹐滯而不發﹐故喑不能言﹐宜服發表之藥﹐不必治喑。以紫梗荊芥根一兩﹐研汁﹐入酒相和﹐溫服半盞﹐服無時。又方﹐用荷根二兩絞汁﹐酒一大盞和勻﹐溫服半盞﹐無時﹐此皆治風冷失音。冬月寒痰結咽喉不利﹐語聲不出。經云﹕寒气客於會厭﹐卒然而啞是也。玉粉丸主之。肺間邪气﹐胸中積血作痛﹐失音﹐蛤蚧丸。暴嗽失音﹐宜潤燥通聲膏。咳嗽聲嘶者﹐此血虛受熱也。用靑黛﹑蛤粉﹐蜜調服之。槐花﹐瓦上炒令香熟﹐於地上出火毒﹐三更後﹐牀上仰臥隨意服﹐治熱而失音。杏仁三分去皮尖炒﹐另研如泥﹐桂一分和﹐取杏核大﹐綿裹含﹐細細咽之﹐日五夜三。又方﹐以桂末著舌下﹐咽津妙﹐此治寒而失音。孫兆口訣云﹕內侍曹都使﹐新造一宅﹐落成遷入﹐經半月﹐飲酒大醉﹐臥起失音不能語。孫用補心气薯蕷丸﹐以細辛﹑川芎治濕﹐十日其病漸減﹐二十日全愈。曹旣安見上問誰醫﹐曰孫兆郎中﹐上乃召問曰﹐曹何疾也﹖對曰﹕凡新宅壁土皆濕﹐地亦陰多﹐人乍來陰气未散﹐曹心气素虛﹐飲酒至醉﹐毛竅皆開﹐陰濕之气從而入乘心經﹐心經旣虛﹐而濕气又乘之﹐所以不能語。臣先用薯蕷丸使心气壯﹐燃後以川芎﹑細辛﹐又去濕气﹐所以能語也。運气喑有二法﹕一日熱助心實。經云﹕少陰之復﹐暴喑﹐治以苦寒是也。二曰寒攻心虛。經云﹕歲火不及﹐寒乃大行﹐民病暴喑﹐治以咸溫是也。

狐惑聲啞﹐其證默默欲眠﹐目不能閉﹐起居不安是也。鍼灸喑有三法﹕其一取足少陰篇首所引二段經文是也。其二取足陽明。經云﹕足陽明之別﹐名曰丰隆﹐去踝八寸﹐別走太陰﹐下絡喉嗌﹐其病气逆則喉痺卒喑﹐取之所別是也。婁全善治一男子四十九歲﹐久病痰嗽﹐忽一日感風寒﹐食酒肉﹐遂厥气走喉病暴喑。與灸足陽明丰隆二穴各三壯﹐足少陰照海穴各一壯﹐其聲立出﹐信哉﹐聖經之言也。仍用黃芩降火爲君﹐杏仁﹑陳皮﹑桔梗瀉厥气爲臣﹐訶子泄逆﹐甘艸和元气爲佐﹐服之良愈。其三取手陽明。經云﹕暴喑气哽﹐取扶突與舌本出血。舌本﹐廉泉穴也。

【妊娠喑】《素問》黃帝曰﹕人之重身﹐九月而喑﹐此爲何也﹖岐伯曰﹕胞之絡脈絕也。帝曰﹕何以言之﹖岐伯曰﹕胞絡者﹐系於腎﹐少陰之脈貫腎﹑系舌本﹐故不能言。帝曰﹕治之柰何﹖岐伯曰﹕無治也。當十月復。﹝王注云﹕少陰﹐腎脈也﹐气不榮養﹐故不能言。﹞

【產後喑】陳氏云﹕產後不語﹐因心气虛而不能通於舌﹐則舌彊不能言語者﹐宜服七珍散。余當推其所因而治之。薛新甫曰﹕經云大腸之脈散舌下。又云脾之脈﹐是動則病舌本彊﹐不能言。又云腎之別脈﹐上入於心系舌本﹐虛則不能言。竊謂前證﹐若心腎气虛﹐用七珍散。腎虛風熱﹐地黃飲。大腸風熱﹐加味逍遙散加防風﹑白芷。脾經風熱﹐秦艽升麻湯。肝經風熱﹐柴胡淸肝散加防風﹑白芷。脾气鬱結﹐加味歸脾湯加升麻。肝木太過﹐小柴胡加釣藤鉤。脾受土侮﹐六君加升麻﹑白芷﹑釣藤鉤。肝脾血虛﹐用佛手散。脾气虛﹐用四君子。气血俱虛﹐八珍湯﹔如不應﹐用獨參湯﹔更不應﹐急加附子補其气而生其血。若徑用血藥則誤矣。郭氏論人心有七孔三毛﹐產後虛弱﹐多致停積敗血閉於心竅﹐神志不能明了。心气通於舌﹐心气閉塞則舌亦彊矣﹐故令不語﹐但服七珍散。胡氏孤鳳丹散﹐治產後閉目不語﹐用白礬細研﹐每服一錢﹐熱水調下。

第五冊雜門

消癉

渴而多飲爲上消。﹝經謂膈消。﹞消穀善饑爲中消。﹝經謂消中。﹞渴而便數有膏爲下消。﹝經謂腎消﹞。劉河間嘗著三消論謂﹐五臟六腑四肢﹐皆稟气於脾胃﹐行其津液﹐以濡潤養之。然消渴之病﹐本濕寒之陰气極衰﹐燥熱之陽气太盛故也。治當補腎水陰寒之虛﹐而瀉心火陽熱之實﹐除腸胃燥熱之甚﹐濟身中津液之衰。使道路散而不結﹐津液生而不枯﹐气血和而不澀﹐則病自已矣。況消渴者﹐因飲食服餌之失宜﹐腸胃漧涸﹐而气不得宣平﹐或精神過違其度而耗亂之﹐或因大病陰气損而血液衰﹐虛陽悍而燥熱郁甚之所成也。若飲水多而小便多﹐曰消渴。若飲食多﹐不甚渴﹐小便數而消瘦者﹐名曰消中。若渴而飲水不絕﹐腿消瘦而小便有脂液者﹐名曰腎消。一皆以燥熱太甚﹐三焦腸胃之腠理怫鬱結滯﹐致密壅滯﹐𨿽復多飲於中﹐終不能浸潤於外﹐榮養百骸﹐故渴不止﹐小便多出或數溲也。張戴人亦著三消之說﹐一從火斷﹐謂火能消物﹐燔木則爲炭﹐燔金則爲液﹐燔石則爲灰﹐煎海水則爲鹽﹐鼎水則幹。人之心腎爲君火﹐三焦膽爲相火﹐得其平則烹煉飲食﹐糟粕去焉。不得其平﹐則燔灼臟腑而津液耗焉。夫心火甚於上爲膈膜之消﹐甚於中爲腸胃之消﹐甚於下爲膏液之消﹐甚於外爲肌肉之消。上甚不已則消及於肺﹐中甚不已則消及於脾﹐下甚不已則消及於肝腎﹐外甚不已則消及於筋骨﹐四髒皆消盡﹐則心始自焚而死矣。故治消渴一證﹐調之而不下﹐則小潤小濡﹐固不能殺炎上之勢。下之而不調﹐亦旋飲旋消﹐終不能沃膈膜之幹。下之調之而不減滋味﹐不戒嗜欲﹐不節喜怒﹐則病已而復作。能從此三者﹐消渴亦不足憂矣。然而二公備引《內經》諸條言消渴者﹐表白三消所由來之病源﹐一皆燥熱也。𨿽是心移寒於肺爲肺消者﹐火與寒皆來乘肺﹐肺外爲寒所薄﹐气不得施﹐內爲火所爍故﹐然太陽寒水司天﹐甚則渴飲者﹐水行淩火﹐火气內郁﹐二者固屬外之寒邪﹐則已郁成內之燥熱也。或曰夫寒與熱反﹐若冰炭之不同鑪﹐而今之燥熱﹐由外寒所郁也。將用涼以治內熱﹐必致外寒增而愈郁﹔用溫以散外寒﹐必致內熱增而愈渴。治之柰何﹖曰﹕先治其急﹐處方之要﹐備在《本經》﹐謂處方而治者﹐必明病之標本﹐達藥之所能﹐通气之所宜﹐而無加害者﹐可以制其方也。所謂標本者﹐先病而爲本﹐後病而爲標﹐此爲病之本末也。標本相傳﹐先當救其急也。又六气爲本﹐三陰三陽爲標。假若胃熱者﹐熱爲本﹐胃爲標也。處方者﹐當除胃中之熱﹐是治其本也。故六气乃以甚者爲邪﹐衰者爲正﹐法當瀉甚補衰﹐以平爲期。養正除邪﹐乃天之道也﹐爲政之理也﹐捕賊之義也。卽此觀之﹐處方之要﹐殆盡此矣。若太陽司天﹐寒水之勝﹐心火受郁﹐內熱已甚﹐卽當治內熱爲急﹔內熱未甚﹐卽當散寒解郁爲急。如《宣明論》立方﹐著《內經》諸證條下者﹐其治漏風而渴﹐用牡蠣﹑白術﹑防風﹐先治漏風爲急也。若心移寒於肺爲肺消者﹐則以心火乘肺傷其气血爲急﹐所移之寒﹐非正當其邪也。故用黃﹑人參﹑熟地黃﹑五味子﹑桑白皮﹑麥門冬﹑枸杞子﹐先救气血之衰﹐故不用寒藥瀉內熱也。若心移熱於肺﹐傳爲膈消者﹐則以肺熱爲急﹐用麥門冬治肺中伏火﹑止渴爲君。天花粉﹑知母瀉熱爲臣。甘艸﹑五味子﹑生地黃﹑葛根﹑人參﹐生津益气爲佐。然心火上炎於肺者﹐必由心有事焉﹐不得其正﹐以致其髒气血之虛﹐故厥陽之火上逆也。

所以用茯神安心定志養精神﹐竹葉以涼之﹐用麥門冬之屬以安其宅﹐則火有所歸息矣。因是三條消渴之方﹐便見河間處方﹐酌量標本緩急輕重之宜﹐通臟腑切當之藥者﹐如此可謂深得仲景處方之法者也。

仲景云﹕男子消渴﹐小便反多﹐飲一斗而小便一斗﹐腎气丸主之。脈浮﹐小便不利﹐微熱消渴者﹐與渴欲飲水﹐水入卽吐者﹐皆以五苓散利之。脈浮發熱﹐渴欲飲水﹐小便不利者﹐豬苓湯主之。兼口漧舌燥者﹐白虎湯加人參主之。卽此便見表裏分經﹐因病用藥﹐豈非萬世之準則哉。坎三﹐乾水也﹐气也﹐卽小而井﹐大而海也。兌三﹐坤水也﹐形也﹐卽微而露﹐大而雨也。一陽下陷於二陰爲坎﹐坎以气潛行乎萬物之中﹐爲受命之根本﹐故潤萬物莫如水。一陰上徹於二陽爲兌﹐兌以形普施於萬物之上﹐爲資生之利澤﹐故說萬物者﹐莫說乎澤。明此二水﹐以悟消渴﹑消中﹑消腎三消之義治之﹐而兼明導引之說﹐又有水火者焉。三焦爲無形之火﹐內熱爍而津液枯﹐以五行有形之水制之者﹐兌澤也﹐權可也。吾身自有上池眞水﹐亦气也﹐亦無形也﹐天一之所生也。以無形之水﹐沃無形之火﹐又常而可久者﹐是爲眞水火﹐升降旣濟﹐而自不渴矣。

【上消者】上焦受病。逆調論云﹕心移熱於肺﹐傳爲膈消是也。舌上赤裂﹐大渴引飲﹐少食﹐大便如常﹐小便淸利﹐知其燥在上焦﹐治宜流濕潤燥﹐以白虎加人參湯主之。能食而渴爲實熱﹐人參石膏湯﹐加減地骨皮散。不能食而渴爲虛熱﹐白術散﹐門冬飲子。有汗而渴者﹐以辛潤之。無汗而渴者﹐以苦堅之。太陽經渴﹐其脈浮無汗者﹐五苓散﹑滑石之類主之。﹝太陽無汗而渴﹐不宜服白虎湯﹐若得汗後脈洪大而渴者﹐宜服之。﹞陽明經渴﹐其脈長有汗者﹐白虎湯﹑涼膈散之類主之。﹝陽明汗多而渴﹐不宜服五苓散﹐若小便不利﹐汗少﹐脈浮而渴者﹐宜服之。﹞少陽經渴﹐其脈弦而嘔者﹐小柴胡湯加栝蔞之類主之。太陰經渴﹐其脈細不欲飲﹐縱飲思湯不思水者﹐四君子﹑理中湯之類主之。

少陰經渴﹐其脈沈細﹐自利者﹐豬苓湯﹑三黃丸之類主之。厥陰經渴﹐其脈微引飲者﹐宜少少與之。

小便不利而渴﹐知內有熱也﹐五苓散﹑豬苓散泄之。小便自利而渴﹐知內有燥也﹐甘露飲﹑門冬飲潤之。大便自利而渴﹐先用白芍﹑白術各炒爲末調服﹐後隨證用藥。大便不利而渴﹐止渴潤燥湯。上焦渴﹐小便自利﹐白虎湯。中焦渴﹐大小便俱不利﹐調胃承气湯。下焦渴﹐小便赤澀﹐大便不利﹐大承气湯。戴院使云﹕心消之病﹐往往因嗜欲過度﹐食啖辛熱﹐以致煩渴﹐引飲旣多﹐小便亦多﹐當抑心火使之下降﹐自然不渴﹐宜半夏瀉心湯﹐﹝半夏非所宜用。﹞去漧薑﹐加栝蔞﹑漧葛如其數﹐吞豬肚丸﹐或酒煮黃連丸﹐仍佐獨味黃連湯﹐多煎候冷﹐遇渴恣飲﹐久而自愈。若因用心過度﹐致心火炎上而渴者﹐宜黃六一湯﹐加蓮肉﹑遠志各一錢﹐吞玄兔丹﹐仍以大麥煎湯﹐間下靈砂丹。渴欲飲水不止﹐仲景以文蛤一味捍爲散﹐沸湯和服方寸匕。經驗方用大牡蠣﹐於臘月或端午日﹐黃泥裹通赤﹐放冷﹐取出爲末﹐用鯽魚煎湯下一錢匕。蓋二藥性收澀﹐最能回津﹐《綱目》以爲咸軟非也。《三因方》用糯谷﹝旋炒作爆﹞﹑桑根白皮﹝濃者切細﹐等分。﹞每服一兩﹐水一碗﹐煮至半碗﹐渴卽飲之。夫水谷之气上蒸於肺而化爲津﹐以漑一身﹐此金能生水之義﹐二藥固肺藥也﹐而又淡滲﹐故取之。《保命集》用蜜煎生薑湯﹐大器傾注﹐時時呷之﹐法曰﹐心肺之病﹐莫厭頻而少飲。

經云﹕補上治上宜以緩。又云﹕辛以潤之。開腠理﹐致津液﹐肺气下流﹐故火气降而燥衰矣。有食韭苗而渴愈者﹐亦辛潤之意也。丹溪云﹕消渴飲繰絲湯﹐能引淸气上朝於口。予謂蠶與馬同屬午也﹐心也﹐作繭成蛹﹐退髒之際﹐故能抑心火而止渴焉。飲多停積﹐有化水丹﹐又有神仙減水法。東垣治張蕓夫病消渴﹐舌上赤裂﹐飲水無度﹐小便數﹐制方名曰生津甘露飲子。《內經》云﹕熱淫所勝﹐佐以甘苦﹐以甘瀉之。熱則傷气﹐气傷則無潤。折熱補气﹐非甘寒之劑不能﹐故以石膏之甘寒爲君。王太僕云﹕壯水之主﹐以制陽光﹐故以柏﹑連﹑梔子﹑知母之苦寒﹐瀉熱補水爲臣。以當歸﹑杏仁﹑麥門冬﹑全蠍﹑連翹﹑白葵花﹑蘭香﹑甘艸﹐甘寒和血潤燥爲佐。升麻﹑柴胡苦平﹐行陽明﹑少陽二經。蓽澄茄﹑白豆蔻﹑木香﹑藿香反佐以取之。又用桔梗爲舟楫﹐使浮而不下也。爲末湯浸﹐蒸餅和成劑﹐曬漧杵碎﹐如黃米大。每於掌內舐之﹐津液送下﹐不令藥過病處也。許學士治一卒病渴﹐日飲水三斗﹐不食已三月﹐心中煩悶﹐此心中有伏熱。與火腑丹﹐每服五十丸﹐溫水下﹐日三。次日渴止﹐又次日食進。此方本治淋﹐用以治渴效﹐信乎﹐藥貴變通用之。經云﹕少陽司天之政﹐三之气﹐炎暑至﹐民病渴。又云﹕少陰之復﹐渴而欲飲。又云﹕少陽之復﹐嗌絡焦槁﹐渴引水漿。是熱助心盛而渴﹐治以諸寒劑﹐世之所知也。經云﹕太陽司天﹐寒气下臨﹐心火上從﹐嗌漧善渴。又云﹕太陽司天﹐寒淫所勝﹐民病嗌漧﹐渴而欲飲。又云﹕寒水太過﹐上臨太陽﹐民病渴而妄冒。是寒攻心虛而渴﹐治以諸熱劑﹐則世之所未知也。東垣云﹕消渴末傳能食者﹐必發腦疽背瘡﹐不能食者﹐必傳中滿鼓脹。《聖濟總錄》皆爲必死不治之證﹐潔古分而治之﹐能食而渴者﹐白虎加人參湯主之。不能食而渴者﹐錢氏白術散倍加葛根主之。

上下旣平﹐不復傳下消矣。或曰末傳瘡疽者何也﹖此火邪勝也﹐其瘡痛甚而不潰﹐或潰赤水者是也。

經曰﹕有形而不痛者﹐陽之類也。急攻其陽﹐無攻其陰﹐治在下焦﹐元气得彊者生﹐失彊者死。末傳中滿者何也﹖以寒治熱﹐𨿽方士不能廢繩墨而更其道也。然臟腑有遠近﹐心肺位近﹐宜制小其服﹐腎肝位遠﹐宜制大其服﹐皆適其所至所爲。故知過與不及﹐皆誅罰無過之地也。如膈消﹑中消﹐制之太急﹐速過病所﹐久而成中滿之疾。正謂上熱未除﹐中寒復生者﹐非藥之罪﹐失其緩急之宜也。處方之際﹐宜加審焉。﹝𨿽爲三條﹐而分經止渴﹐中下亦同例﹐當參考焉。﹞

【中消者】胃也﹐渴而多飲﹐善食而瘦﹐自汗﹐大便硬﹐小便頻數赤黃﹐熱能消穀﹐知熱在中焦也。宜下之以調胃承气湯﹐又三黃丸主之。胃熱則善消水谷﹐可飲甘辛降火之劑﹐用黃連末﹑生地﹑白藕各自然汁﹐牛乳各一升﹐熬成膏﹐和黃連末一斤﹐丸如桐子大。每服三五十丸﹐少呷白湯下﹐日進十服。消渴中消﹐自古只治燥止渴﹐誤矣。三陽結謂之消﹐三陽者﹐陽明也。手陽明大腸主津液所生病﹐熱則目黃口漧﹐是津液不足也。足陽明主血所生病﹐熱則消穀善饑﹐血中伏火﹐是血不足也。結者﹑津液不足﹐結而不潤﹐皆燥熱爲病也。此因數食甘美而多肥﹐故其气上溢轉爲消渴﹐治之以蘭﹐除陳气也。不可服膏粱芳艸石藥﹐其气悍烈﹐能助熱燥也。

越人云﹕邪在六腑則陽脈不和﹐陽脈不和則气畱之﹐气畱之則陽脈盛矣﹐陽脈太盛則陰气不得榮也。

故肌肉皮膚消削是也。和血益气湯主之。戴云﹕消脾緣脾經燥熱﹐食物易化﹐皆爲小便﹐轉食轉饑。

然脾消又自有三﹐曰消中﹐曰寒中﹐曰熱中。宜用蓮茗飲﹐加生地黃﹑漧葛各一錢。或烏金散﹐或止用蓮茗飲。順利散﹑參蒲丸﹑加味錢氏白術散﹑和血益气湯﹑淸涼飲子﹑甘露膏﹑黃連豬肚丸﹑爛金丸﹑天門冬丸﹑豬腎薺湯。《內經》言大腸移熱於胃﹐善食而瘦﹐謂之食。胃移熱於膽﹐亦曰食。食者﹐謂食移易而過﹐不生肌膚﹐亦易饑也。東垣云﹕善食而瘦者﹐胃伏火邪於气分則能食﹐脾虛則肌肉削也﹐卽消中也。運气消中皆屬熱。經云﹕少陰之勝﹐心下熱善饑。又云﹕少陽之勝﹐熱客於胃﹐善饑﹐治以寒劑是也。鍼灸消中﹐皆取於胃。

經云﹕邪在脾胃﹐陽气有餘﹐陰气不足﹐則熱中善饑﹐取三里灸。又云﹕胃足陽明之脈气盛﹐則身已前皆熱﹐於胃則消穀善饑。﹝熱則淸之﹐盛則瀉之。﹞

【下消者】病在下焦﹐初發爲膏淋﹐謂淋下如膏油之狀﹐至病成﹐煩躁引飲﹐面色黧黑﹐形瘦而耳焦﹐小便濁而有脂液﹐治宜養血以分其淸濁而自愈矣﹐以六味地黃丸主之。益火之源以消陰翳﹐則便溺有節。﹝八味丸。﹞壯水之主以制陽光﹐則渴飲不思。六味丸。《金匱》治男子消渴﹐小便反多﹐如飲水一斗﹐小便亦一斗﹐腎气丸主之。﹝子和治腎消﹐以腎气丸本方內加山藥一倍外﹐桂﹑附從四時加減﹐冬一兩﹐春秋五錢﹐夏二錢半。又法﹐腎气丸去附子﹐加五味子一兩半。﹞婁全善云﹕腎消者﹐飲一溲二﹐其溲如膏油﹐卽膈消﹑消中之傳變。王注謂肺臟消燥﹐气無所持是也。蓋肺臟气﹐肺無病則气能管攝津液﹐而津液之精微者﹐收養筋骨血脈﹐餘者爲溲。肺病則津液無气管攝﹐而精微者亦隨溲下﹐故飲一溲二而溲如膏油也。筋骨血脈無津液以養之﹐故其病成﹐漸形瘦焦漧也。然肺病本於腎虛﹐腎虛則心寡於畏﹐妄行陵肺﹐而移寒與之﹐然後肺病消。故仲景治渴而小便反多﹐用腎气丸補腎救肺﹐後人因名之腎消及下消也。或曰﹕經旣云肺消死不治﹐仲景復用腎气丸治之何也﹖曰﹕飲一溲二者﹐死不治。若飲一未至溲二者﹐病尙淺﹐猶或可治。

故仲景腎气丸治飲水一斗小便亦一斗之證。若小便過於所飲者﹐亦無及矣。腎消服滋補丸藥外﹐宜多煎黃湯飲之。戴院使云﹕若因色欲過度﹐水火不交﹐腎水下泄﹐心火自炎﹐以致渴濁﹐不宜備用涼心冷劑﹐宜堅腎水以濟心火﹐當用黃飲﹐加蓯蓉﹑五味各半錢﹐吞八味丸﹐及小菟絲子丸﹑玄兔丹﹑鹿茸丸﹑加減安腎丸﹑或靈砂丹。消腎爲病﹐比諸消爲重﹐古方謂之彊中。又謂之內消。多因恣意色欲﹐或餌金石﹐腎气旣衰﹐石气獨在﹐精水無所養﹐故常發虛陽﹐不交精出﹐小便無度﹐唇口漧焦﹐黃飲﹐吞玄兔丹。八味丸﹑鹿茸丸﹑加減腎气丸﹑小菟絲子丸﹑靈砂丹﹐皆可選用。未效﹐黃飲加蓯蓉﹑五味﹑山茱萸各四分﹐薺蘢湯﹑蓯蓉丸﹑天王補心丹﹑雙補丸﹑腎瀝散﹑金銀箔丸﹑白茯苓丸。

【通治】三消丸﹐用好黃連治淨爲細末﹐不拘多少﹐切冬瓜肉﹐研取自然汁﹐和成餅﹐陰漧﹐再爲細末﹐用汁浸和﹐加至七次﹐卽用冬瓜汁爲丸桐子大。每服三十丸﹐以大麥仁湯入冬瓜汁送下。尋常渴﹐止一服效。酒色過度﹐積爲酷熱﹐燻蒸五臟﹐津液枯燥﹐血泣﹐小便並多﹐肌肉消鑠﹐專嗜冷物寒漿﹐勿投涼劑﹐以龍鳳丸主之。戴云﹕諸消不宜用燥烈峻補之劑﹐惟當滋養﹐除消脾外﹐心腎二消﹐宜用黃六一湯﹐或參湯吞八味丸﹐或玄兔丹﹐或小菟絲子丸。又用竹龍散皆可﹐又用六神飲﹐亦治腎消。惟脾消則加當歸去黃。三消小便旣多﹐大便必祕﹐宜常服四物湯﹐潤其大腸﹐如加人參﹑木瓜﹑花粉在內﹐仍煮四皓粥食之﹐糯米泔折二﹐亦可冷進。三消久而小便不臭﹐反作甜气﹐在溺桶中湧沸﹐其病爲重。更有浮在溺面如豬脂﹐濺在桶邊如燭淚﹐此精不禁﹐眞元竭矣。按消渴小便甜﹐許學士論之甚詳﹐其理未暢。大抵水之在天地與人身﹐皆有咸有甘﹐甘者生气﹐而鹹者死气也﹐坡仙乳泉賦備矣。小便本咸而反甘﹐是生气泄也。生气泄者﹐脾气下陷入腎中也。脾气入腎者﹐土克水也。三消久之﹐精血旣虧﹐或目無見﹐或手足偏廢如風疾﹐然此證消腎得之爲多﹐但用治下消中諸補藥﹐滋生精血自愈。三消病退後而燥渴不解﹐此有餘熱在肺經﹐可用參﹑苓﹑甘艸少許﹐生薑汁冷服。虛者可用人參湯。渴病愈後再劇﹐舌白滑微腫﹐咽喉咽唾覺痛﹐嗌腫﹐時渴飲冷﹐白沫如膠﹐飲冷乃止﹐甘艸石膏丸。渴疾愈﹐須預防發癰疽﹐黃六一湯下忍冬丸。﹝凡諸虛不足﹐胸中煩躁﹐時常消渴唇口漧燥﹐或先渴而欲發瘡﹐或病癰疽而後渴者﹐並宜黃六一湯多服。﹞已發者﹐藍葉散﹑玄參散﹑薺丸。消渴後成水气﹐方書𨿽有紫蘇湯﹑瞿麥湯﹑葶藶丸﹐皆克泄之劑﹐不若五皮飲送濟生腎气丸﹐及東垣中滿分消諸方爲妥。

【口燥咽漧】東垣云﹕飲食不節﹐勞倦所傷﹐以致脾胃虛弱﹐乃血所生病﹐主口中津液不行﹐故口漧咽漧﹐病人自以爲渴﹐醫以五苓散治之﹐反加渴燥﹐乃重竭津液以致危亡。經云﹕虛則補其母﹐當於心與小腸中補之﹐乃脾胃之根蒂也。以甘溫之藥爲之主﹐以苦寒爲之使﹐以酸爲之臣﹐佐以辛。心苦緩﹐急食酸以收之。心火旺則肺金受邪﹐金虛則以酸補之﹐次以甘溫及甘寒之劑﹐於脾胃中瀉心火之亢盛﹐是治其本也。﹝補中益气湯﹐加五味子﹑葛根。《本事方》黃湯亦可。﹞戴云﹕無病自渴﹐與病瘥後渴者﹐參術飲﹑四君子湯﹑縮脾湯﹑俱加漧葛。或七珍散加木瓜一錢。生料五苓散加人參一錢﹐名春澤湯。以五苓散加四君子湯﹐亦名春澤湯﹐尢是要藥。更兼作四皓粥食之。諸病久損﹐腎虛而渴﹐並宜八味丸及黃飲﹐四物湯加人參﹑木瓜各半錢﹐或七珍散﹑大補湯並去術﹐加木瓜如數。諸失血及產婦蓐中渴﹐名曰血渴。宜求益血之劑﹐已於吐血證中論之。有無病忽然大渴﹐少頃又定﹐只宜蜜湯及縮脾湯之類。折二泔冷進數口亦可。酒渴者﹐漧葛湯調五苓散。又有果木渴﹐因多食果子所致﹐藥中宜用麝香。

【診】KT弱小以薄者心脆﹐肩背薄者肺脆﹐脇骨弱者肝脆﹐唇大而不堅者脾脆﹐耳大不堅者腎脆﹐皆善病消癉易傷。心脈微小爲消癉﹐滑甚爲善渴。﹝滑者陽气勝﹞。肺﹑肝﹑脾﹑腎脈微小﹐皆爲消癉。﹝諸脈小者﹐陰陽俱不足也。勿取以鍼﹐而調以甘藥﹞。心脈軟而散者﹐當消渴自已。濡散者﹐气實血虛。洪大者﹐陽余陰虧。寸口脈浮而遲﹐浮爲虛﹐衛气虧﹔遲爲勞﹐榮气竭。趺陽脈浮而數﹐浮爲風﹐數消穀。脈實大﹐病久可治。懸小堅﹐病久不可治。數大者生。細小浮短者死。病若開目而渴﹐心下牢者﹐脈當得緊實而數﹐反得沈澀而微者﹐死也。心移寒於肺消者﹐飲一溲二不治。

第五冊雜門

黃膽

色如燻黃﹐一身盡痛﹐乃濕病也。色如橘子黃﹐身不痛﹐乃疸病也。疸分爲五﹕黃汗﹑黃膽﹑谷疸﹑酒疸﹑女勞疸。

【黃汗】汗出染衣﹐黃如柏汁是也。問曰﹕黃汗之爲病﹐身體腫﹐﹝一作彊﹞。發熱汗出而渴﹐狀如風水﹐汗沾衣﹐色正黃如柏汁﹐脈自沈﹐何從得之﹖師曰﹕以汗出入水中浴﹐水從汗孔入得之。

宜芍桂酒湯主之。黃汗之病﹐兩脛自冷﹐假令發熱﹐此屬歷節。食已汗出﹐又身常暮盜汗出者﹐此勞气也。若汗出已﹐反發熱者﹐久久其身必甲錯。若發熱不止者﹐必生惡瘡。若身重﹐汗出已輒輕者﹐久久必身﹐又胸前痛﹐腰上有汗﹐腰下無汗﹐腰髖弛痛﹐如有物在皮中狀﹐劇者不能食﹐身疼重﹐煩躁﹐小便不利者﹐此爲黃汗﹐桂枝加黃湯主之。按汗出浴水﹐亦是仲景舉一隅耳。多由脾胃有熱﹐汗出逢閉遏﹐濕與熱而成者﹐宜黃湯。﹝治陰黃汗染衣﹐涕唾黃﹐用蔓菁子搗末﹐平旦以井花水服一匙﹐日再﹐加至兩匙﹐以知爲度。每夜小便中浸少許帛子﹐各書記日﹐色漸退白則瘥﹐不過服五升而愈。﹞

【黃膽】食已卽饑﹐徧身俱黃﹐臥時身體帶靑帶赤﹐憎寒壯熱﹐此飲食過度﹐臟腑熱﹐水谷並積於脾胃﹐風濕相搏﹐熱气燻蒸而得之。師曰﹕病黃膽﹐發熱煩喘﹐胸滿口燥者﹐以病發時火劫其汗﹐兩熱所得﹐然黃皆從濕得之﹐一身發熱而黃﹐肚熱﹐熱在裏﹐當下之。黃膽脈浮而腹中和者﹐宜汗之﹐桂枝加黃湯熱服﹐須臾飲熱粥以助藥力﹐取微汗爲度﹐未汗更服。若腹滿欲嘔吐﹐懊而不和者﹐宜吐之﹐不宜汗。黃膽腹滿﹐小便不利而赤﹐自汗出﹐此爲表和裏實﹐當下之﹐宜大黃硝石湯。黃膽病﹐小便色不變﹐欲自利﹐腹滿而喘﹐不可除熱﹐熱除必噦﹐噦者﹐小半夏湯主之。黃膽病﹐茵陳五苓散主之。

【谷疸】食畢卽頭眩﹐心中怫郁不安﹐徧身發黃。趺陽脈緊而數﹐數則爲熱﹐熱則消穀﹔緊則爲寒﹐食卽爲滿。尺脈浮爲傷腎﹐趺陽脈緊爲傷脾。風寒相搏﹐食穀則眩﹐穀气不消﹐胃中苦濁﹐濁气下流﹐小便不通﹐陰被其寒﹐熱流膀胱﹐身體盡黃﹐名曰谷疸。陽明病脈遲者﹐食難用飽﹐飽則發煩﹐頭眩﹐小便難﹐此欲作谷疸﹐𨿽下之腹滿如故﹐所以然者﹐脈遲故也。谷疸之爲病﹐寒熱不食﹐食卽頭眩﹐心胸不安﹐久久發黃爲谷疸﹐茵陳湯主之。續法﹐谷疸丸﹑《寶鑑》茵陳梔子湯﹑紅丸子。

【酒疸】身目發黃﹐則心下懊而熱﹐不能食﹐時時欲吐。﹝足脛滿﹐小便黃﹐面發赤斑﹐此因饑中飲酒﹐大醉當風入水所致﹞。夫病酒黃膽者﹐必小便不利﹐其候心中熱﹐足下熱﹐是其證也。酒黃膽者﹐或無熱﹐靜言了了﹐腹滿欲吐﹐鼻燥﹐其脈浮者﹐先吐之﹔沈弦者﹐先下之。酒疸﹐心中熱﹐欲嘔者﹐吐之卽愈。酒疸下之﹐久久爲黑疸﹐目靑面黑﹐心中如啖蒜韭狀﹐大便正黑﹐皮膚﹑爪之不仁﹐其脈浮弱﹐𨿽黑微黃﹐故知之。﹝《三因》白術湯﹞。酒黃膽﹐心中懊﹐或熱痛﹐梔子大黃湯主之。續法﹐葛根湯﹑小柴胡加茵陳﹑豆豉﹑大黃﹑黃連﹑葛根湯。戴云﹕飲酒卽睡﹐酒毒燻肺﹐脾土生肺金﹐肺爲脾之子﹐子移病而克於母﹐故黃。又肺主身之皮膚﹐肺爲酒毒燻蒸﹐故外發於皮而黃。

法宜合脾肺而治﹐宜藿枇飲。葛根煎湯﹐或梔子仁煎湯﹐調五苓散。或生料五苓散加漧葛一錢﹐或葛花解酲湯。酒疸發黃﹐心胸堅滿﹐不進飲食﹐小便黃赤﹐其脈弦澀﹐當歸白術湯。酒疸後變成腹脹﹐漸至面足俱腫﹐或腫及徧身﹐宜藿香脾飲加木香﹑麥各半錢。

【女勞疸】額上黑﹐微汗出﹐手足中熱﹐薄暮卽發﹐膀胱急﹐小便自利﹐﹝或云小便不利﹐發熱惡寒﹐此因過於勞傷﹐極於房室之後﹐入水所致﹞。腹如水狀不治。黃家﹐日晡時發熱而反惡寒﹐此爲女勞得之。膀胱急﹐少腹滿﹐一身盡黃﹐額上黑﹐足下熱﹐因作黑疸。其腹脹如水狀﹐大便黑﹐或時溏﹐此女勞之病﹐非水也﹐腹滿者難治﹐硝石散主之。續法﹐加味四君子湯﹐﹝脾气不健﹐大便不實者用之﹞。滑石散﹐﹝小便不利者用之﹞。東垣腎疸湯。

【通治】丹溪云﹕五疸不要分﹐同是濕熱﹐如曲相似﹐輕者小溫中丸﹐重者大溫中丸。按﹕丹溪之言﹐已得大意﹐其用藥則未備也。考之《內經》﹐病有上﹑中﹑下之分﹐有謂目黃曰黃膽者﹐有謂黃膽暴病﹐久逆之所生者﹐及少陰﹑厥陰司天之政﹐四之气﹐溽暑﹐皆發黃膽者﹐悉是上焦濕熱病也。有謂食已如饑曰胃疸者﹐與脾風發癉﹐腹中熱出黃者﹐又脾脈搏堅而長﹐其色黃者﹐《靈樞》謂脾所生病黃癉﹐皆中焦濕熱病也。有謂溺黃赤﹐安臥者﹐黃膽﹐及腎脈搏堅而長﹐其色黃者﹐《靈樞》謂腎所生病﹐皆下焦濕熱也。獨張仲景妙得其旨﹐推之於傷寒證中﹐或以邪熱入裏﹐與脾濕相交則發黃。或由內熱已盛﹐復被火者﹐兩陽燻灼﹐其身亦黃。或陽明熱盛﹐無汗﹐小便不利﹐濕熱不得泄亦發黃。或發汗已﹐身目俱黃者﹐爲寒濕在裏不解而黃也。

或食難用飽﹐飽則頭眩﹐必小便難﹐欲作谷疸。疸者﹑單也﹐單陽而無陰也。成無己釋諸黃﹐皆由濕熱二者相爭則黃。濕家之黃﹐黃而色暗不明﹔熱盛之黃﹐其黃如橘子色。大抵黃家屬太陰﹐太陰者﹐脾之經也。脾屬土﹐黃色﹐脾經爲濕熱蒸之﹐則色見於外。或脈沈小腹不利者﹐乃血在下焦之黃也。

凡此﹐必須當其病用其藥﹐直造病所﹐庶無誅伐無過﹐夭枉之失也。大法宜利小便﹐除濕熱。脈浮﹐腹中和﹐宜汗。脈浮﹐心中熱﹐腹滿欲吐者﹐宜吐。脈沈﹐心中懊﹐或熱痛﹐腹滿﹐小便不利而赤﹐自汗出﹐宜下。脈不浮不沈微弦﹐腹痛而嘔﹐宜和解。脈沈細無力﹐身冷而黃﹐或自汗泄利﹐小便淸白﹐爲陰黃﹐宜溫。男子黃﹐大便自利﹐宜補。饑飽勞役﹐內傷中州﹐變寒病生黃﹐非外感而得﹐宜補。治疸須分新久。新病初起﹐卽當消導攻滲﹐如茵陳五苓散﹑胃苓飲﹑茯苓滲濕湯之類﹐無不效者。

久病又當變法也﹐脾胃受傷日久﹐則气血虛弱﹐必用補劑﹐如參術健脾湯﹑當歸秦艽散﹐使正气盛則邪气退﹐庶可收功。若口淡怔忡﹐耳鳴腳軟﹐或微寒熱﹐小便赤白濁﹐又當作虛治。宜養榮湯或四君子湯吞八味丸﹐五味子﹑附子者﹐皆可用。不可過用涼劑彊通小便﹐恐腎水枯竭﹐久而面黑黃色﹐不可治矣。然有元气素弱﹐避滲利之害﹐過服滋補﹐以致濕熱愈增者﹐則又不可拘於久病調補之例也。發汗﹐桂枝加黃湯﹐麻黃醇酒湯。吐﹐瓜蒂散﹑藜蘆散﹑二陳湯探吐。下﹐梔子大黃湯﹑大黃硝石湯﹑黃連散。利小便﹐五苓散﹑益元散。除濕熱﹐茵陳五苓散﹑茯苓滲濕湯。和解﹐小柴胡湯。搐鼻﹐瓜蒂散。溫﹐茵陳附子漧薑湯。補﹐養榮湯﹑補中湯﹑大小建中湯﹑理中湯。漧黃﹑燥也﹐小便自利﹐四肢不沈重﹐渴而引飲﹐梔子柏皮湯。濕黃﹑脾也﹐小便不利﹐四肢沈重﹐似渴不欲飲者﹐大茵陳湯。大便自利而黃﹐有實熱者﹐茵陳梔子黃連三物湯。無實熱者﹐小建中湯。往來寒熱﹐一身盡黃者﹐小柴胡加梔子湯。腹痛而嘔者﹐小柴胡湯。諸疸﹐小便不利爲裏實﹐宜利小便﹐或下之。無汗爲表實﹐宜發汗﹐或吐之﹐吐中有汗。諸疸﹐小便黃赤色者爲濕熱﹐可服利小便淸熱滲濕之藥。若小便色白﹐是無熱也﹐不可除熱。若有虛寒證者﹐當作虛勞治之。故仲景云﹕男子黃﹐小便自利﹐當與虛勞小建中湯。若欲自利﹐腹滿而喘﹐不可除熱﹐而除之必噦﹐小半夏湯主之。要當詳審﹐勿令誤也。海藏雲﹕內感傷寒﹐勞役形體﹐飲食失節﹐中州變寒病生黃﹐非外感而得﹐只用理中﹑大﹑小建中足矣。

不必用茵陳。戴復庵云﹕諸失血後﹐多令面黃。蓋血爲榮﹐面色紅潤者﹐血榮之也。血去則面見黃色﹐譬之竹木﹐春夏葉綠﹐遇秋葉黃﹐潤與燥之別也。宜養榮湯﹑枳歸湯﹑十全大補湯。妨食者﹐四君子湯加黃﹑扁豆各一錢﹐卽黃四君子湯。加陳皮名異功散。亦有徧身黃者﹐但不及耳目。病瘧後多黃﹐蓋脾受病﹐故色見於面。宜理脾爲先﹐異功散加黃﹑扁豆各一錢。諸病後黃者皆宜。黑疸已前見酒疸﹑女勞疸二條﹐此證多死。宜急治﹐用土瓜根一斤﹐搗碎絞汁六合﹐頓服﹐當有黃水隨小便出﹐更服之。

【食勞疳黃】﹝一名黃胖。夫黃膽者﹐暴病也。故仲景以十八日爲期。食勞黃者﹐宿病也﹐至有久不愈者﹐故另爲此條。﹞大溫中丸﹑小溫中丸﹑暖中丸﹑棗礬丸。上前三方﹐以鍼砂﹑醋之類伐肝﹐以術﹑米之類助脾。

後一方﹐以礬﹑醋之酸瀉肝﹐以棗肉之甘補脾。實人及田家作苦之人宜之。若虛人與豢養柔脆者﹐宜佐以補劑。

目黃﹝經云﹕目黃者曰黃膽﹐亦有目黃而身不黃者﹐故另爲條。﹞

經云﹕風气自陽明入胃﹐循脈而上至目﹐其人肥﹐風气不得外泄﹐則爲熱中而目黃。﹝煩渴引飲﹞。河間靑龍散主之。黃膽目黃不除﹐以瓜蒂散搐鼻取黃水。

【診】脈沈﹐渴欲飲水﹐小便不利者﹐皆發黃。腹脹滿﹐面痿黃﹐躁不得睡﹐屬黃家。黃膽之病﹐當以十八日爲期﹐治之十日以上宜瘥﹐反劇爲難治。疸病﹐渴者難治。不渴者﹐可治。脈洪大﹐大便利而渴者死。脈微小﹐小便利﹐不渴者生。發於陰部﹐其人必嘔。發於陽部﹐其人必振寒而發熱。

凡黃家﹐候其寸口脈近掌無脈﹐口鼻並冷不可治。疸毒入腹喘滿者危。凡年壯气實﹐脈來洪大者易愈。

年衰气虛﹐脈來微澀者難瘥。年過五十﹐因房勞飲酒﹐七情不遂而得﹐額黑嘔噦﹐大便自利﹐手足寒冷﹐飲食不進﹐肢體倦怠﹐服建中﹑理中﹑滲濕諸藥不效者﹐不可爲也。

第五冊雜門

嘈雜

嘈雜與吞酸一類﹐皆由肺受火傷﹐不能平木﹐木挾相火乘肺﹐則脾沖和之气索矣。谷之精微不行﹐濁液攢聚﹐爲痰爲飲﹐其痰亦或從火木之成化酸﹐肝木搖動中土﹐故中土擾擾不寧﹐而爲嘈雜如饑狀﹐每求食以自救﹐苟得少食﹐則嘈雜亦少止﹐止而復作。蓋土虛不禁木所搖﹐故治法必當補土伐木治痰飲。若不以補土爲君﹐務攻其邪﹐久久而虛﹐必變爲反胃﹐爲瀉﹑爲痞滿﹑爲眩暈等病矣。脈洪大者火多﹐二陳湯加薑汁炒山梔﹑黃連。脈滑大者痰多﹐二陳湯加南星﹑栝蔞﹑黃芩﹑黃連﹑梔子。肥人嘈雜﹐二陳湯少加撫芎﹑蒼術﹑白術﹑炒梔子。脈弦細身倦怠者﹐六君子湯加撫芎﹑蒼術﹑白術﹑薑汁炒梔子。有用消克藥過多﹐饑不能食﹐精神漸減﹐四君子加白芍﹑陳皮﹑薑汁炒黃連。心懸懸如饑﹐欲食之時﹐勿與以食﹐只服三聖丸佳。心下嘈雜者﹐導飲丸最妙。

第五冊雜門

欠嚏

腎主欠嚏。經云﹕腎爲欠爲嚏是也。運气欠嚏有三﹕一曰寒。經云﹕太陽司天﹐寒气下臨﹐心气上從﹐寒淸時舉﹐鼽嚏﹐喜悲﹐數欠是也。二曰火。經云﹕少陽司天之政﹐三之气﹐炎暑至﹐民病嚏欠是也。三曰濕郁其火。經云﹕陽明司天之政﹐初之气﹐陰始凝﹐民病中熱﹐嚏欠是也。

【欠伸】經云﹕二陽一陰發病﹐主驚駭背痛﹐善噫善欠。王注云﹕气郁於胃﹐故欠生焉。運气欠伸皆屬風。經云﹕厥陰在泉﹐風淫所勝﹐病善伸數欠﹐治以辛是也。《靈樞》口問篇﹐黃帝曰﹕人之欠者﹐何气使然﹖岐伯曰﹕衛气晝日行於陽﹐夜半則行於陰﹐陰者主夜﹐夜者臥﹔陽者主上﹐陰者主下﹐故陰气積於下﹐陽气未盡﹐陽引而上﹐陰引而下﹐陰陽相引故數欠。陽气盡﹐陰气盛﹐則目瞑﹔陰气盡﹐陽气盛﹐則寤矣。瀉足少陰﹐補足太陽。鍼灸欠伸有二法﹕此其一也。其二取胃。經云﹕胃足陽明之脈﹐是動則病振寒﹐善伸數欠﹐視盛﹑虛﹑熱﹑寒﹑陷下調之也。仲景云﹕中寒家﹐善欠。

【嚏】《靈樞》口問篇﹐黃帝曰﹕人之嚏者﹐何气使然﹖岐伯曰﹕陽气和利﹐滿於心﹐出於鼻﹐故爲嚏。補足太陽滎﹑眉本。一曰眉上也。運气嚏有三﹕一曰熱火。經云﹕少陰司天之政﹐熱病生於上﹐民病血溢﹐鼽嚏。又云﹕少陰司天﹐熱气下臨﹐肺气上從﹐病嚏鼽衄。又云﹕少陰之復﹐燠熱內作﹐煩躁鼽嚏。又云﹕少陽所至爲鼽嚏。又云﹕少陽司天﹐火气下臨﹐肺气上從﹐咳嚏鼽衄。治以諸寒是也。二曰金不及火乘之。經曰﹕金不及曰從革﹐從革之紀﹐其病嚏咳鼽衄﹐從火化者是也。三曰燥金。經云﹕陽明所至﹐爲鼽嚏是也。

劉河間云﹕嚏﹐鼻中因癢而气噴作於聲也。鼻爲肺竅﹐癢爲火化﹐心火邪熱幹於陽明﹐發於鼻而癢則嚏也。或故以物擾之癢而嚏者﹐擾癢屬火故也。或視日而嚏者﹐由目爲五臟神華﹐太陽眞火晃曜於目﹐心神躁亂而熱發於上﹐則鼻中癢而嚏也。仲景云﹕其人淸涕出﹐發熱色和者善嚏。

第六冊大小腑門

泄瀉滯下總論

泄瀉之證﹐水谷或化或不化﹐並無努責﹐惟覺困倦。若滯下則不然﹐或膿或血﹐或膿血相雜﹐或腸垢或無糟粕﹐或糟粕相雜。𨿽有痛不痛之異﹐然皆裏急後重﹐逼迫惱人。

潔古論曰﹕臟腑瀉利﹐其證多種﹐大抵從風濕熱論之﹐是知寒少熱多﹐寒則不能久也。故曰暴泄非陰﹐久泄非陽。論云﹕春宜緩形﹐形緩動則肝木乃榮﹐反靜密則是行秋令﹐金能制木﹐風气五內﹐夏至則火盛而金去﹐獨火木旺而脾土損矣。輕則餐泄﹐身熱脈洪﹐谷不能化。重則下利﹐膿血稠粘﹐裏急後重。故曰諸泄稠粘﹐皆屬於火。經曰﹕溲而便膿血﹐知气行而血止也。宜大黃湯下之﹐是爲重劑。黃芩芍藥湯﹐是爲輕劑。是實則泄其子﹐木能自虛而脾土實矣。故經曰﹕春傷於風﹐夏爲餐泄。此逆四時之气﹐人所自爲也。﹝此一節熱泄﹐所謂滯下也﹞。有自太陰脾經受濕﹐而爲水泄虛滑﹐身重微滿﹐不知谷味。假令春宜益黃散補之﹐夏宜泄之。法云宜補﹑宜泄﹑宜和﹑宜止。和則芍藥湯﹐止則訶子湯。久則防變而爲膿血﹐是脾經傳受於腎﹐謂之賊邪﹐故難愈也。若先利而後滑﹐謂之微邪﹐故易安也。此皆脾土受濕﹐天之所爲也。𨿽聖智不能逃﹐口食味﹐鼻食气﹐從鼻而入﹐畱積於脾﹐而爲水泄也。﹝此一節濕泄﹐所謂泄瀉也﹞。

有厥陰經動下利不止﹐其脈沈而遲﹐手足厥逆﹐膿血稠粘﹐此爲難治﹐宜麻黃湯﹑小續命湯汗之。法云謂有表邪縮於內﹐當散表邪而自愈。﹝此一節風泄﹐所謂久泄也﹞。有暴下無聲﹐身冷自汗﹐小便淸利﹐大便不禁﹐气難布息﹐脈微嘔吐﹐急以重藥溫之﹐漿水散是也。﹝此一節寒泄﹐所謂暴泄也﹞。

故法曰後重者宜下﹐腹痛者宜和﹐身重者宜除濕﹐脈弦者去風。膿血稠粘者﹐以重藥竭之。身冷自汗者﹐以毒藥溫之。風邪內縮者﹐宜汗之則愈。溏爲利﹐宜溫之而已。又曰在表者發之﹐在裏者下之﹐在上者湧之﹐在下者竭之。身表熱者內疏之﹐小便澀者分利之。又曰盛者和之﹐去者送之﹐過者止之。

兵法曰﹕避其來銳﹐擊其惰歸﹐此之謂也。凡病泄而惡寒﹐太陰傳少陰﹐爲土來克水也。用除濕白術﹑茯苓﹐安脾芍藥﹐桂枝﹑黃連破血。火邪不能勝水﹐太陰經不能傳少陰﹐而反助火邪上乘肺經﹐而痢必白膿也﹐加當歸﹑芍藥之類是已。又裏急後重﹐脈大而洪實﹐爲裏實證﹐而痛甚是有物結墜也﹐宜下之。若脈浮大﹐愼不可下。𨿽裏急後重﹐脈沈細而弱者﹐謂寒邪在內而气散也﹐可溫養而自安。裏急後重閉者﹐大腸气不宣通也。宜加檳榔﹑木香﹐宣通其气。若四肢慵倦﹐小便少或不利﹐大便走沈困﹐飲食減少﹐宜調胃去濕﹐白術﹑芍藥﹑茯苓三味水煎服。白術除脾胃之濕﹐芍藥除胃之濕熱﹐四肢困倦﹐茯苓能通水道走濕。如發熱惡寒腹不痛﹐加黃芩爲主。如未見膿而惡寒﹐乃太陰欲傳少陰也﹐加黃連爲主﹐桂枝佐之。如腹痛甚﹐加當歸﹑倍芍藥。如見血加黃連爲主﹐桂枝﹑當歸佐之。如煩躁或先便白膿後血﹐或發熱﹐或惡寒﹐非黃連不能止上部血也。如惡寒脈沈﹐先血後便﹐非地楡不能除下部血也。如惡寒脈沈﹐或腰痛﹐或臍下痛﹐非黃芩不能除中部血也。

如便膿血相雜而脈浮大﹐愼勿以大黃下之﹐下之必死﹐謂气下竭也﹐而陽無所收。凡陰陽不和﹐惟以分陰陽之法治之。又曰﹕暴泄非陰﹐久泄非陽。有熱者脈疾﹐身動聲亮﹐暴注下迫﹐此陽也。寒者脈沈而細﹐身困﹐鼻息微者﹐姜附湯主之。身重不舉﹐術附湯主之。渴引飲者﹐是熱在膈上﹐水多入則自胸膈入胃中﹐胃本無熱﹐因不勝其水﹐胃受水攻﹐故水谷一時下。此證當灸大椎三五壯立已﹐乃督脈瀉也。如用藥使﹐車前子﹑雷丸﹑白術﹑茯苓之類﹐五苓散亦可。又有寒泄者﹐大腹滿而泄。又有溏者﹐是寒泄也。者﹑鴨也﹐大便如水﹐其中有少結糞者是也。如此者﹐當用天麻﹑附子﹑漧薑之類。又法曰泄有虛實寒熱﹐虛則無力﹐不及拈衣﹐未便已泄出﹐謂不能禁固也。實則數至圊而不便﹐俗云虛坐努責是也。裏急後重﹐皆根據前法﹐進退大承气湯主之。太陽病爲挾熱痢﹐涼膈散主之。﹝表證誤下﹐因而下利不止﹐爲挾熱利﹞。陽明爲痼瘕﹐進退大承气湯主之。太陰濕勝濡瀉﹐不可下﹐而可溫﹐四逆湯主之。少陰蟄風不動﹐禁固可澀﹐赤石脂丸﹑漧薑湯主之。厥陰風泄以風治﹐宜小續命湯﹑消風湯主之。少陽風气自動﹐大柴胡湯主之。胃泄﹐飲食不化﹐色黃。

﹝承气湯。﹞脾泄﹐腹脹滿泄注﹐食卽嘔吐逆。﹝建中﹑理中湯。﹞大腸泄﹐食已窘迫﹐大便色白﹐腸鳴切痛。﹝漧薑附子湯。﹞小腸泄﹐溲而便膿血﹐少腹痛。﹝承气湯。﹞大瘕泄﹐裏急後重﹐數至圊而不能便﹐莖中痛。五泄之病﹐胃﹑小腸﹑大瘕三證﹐皆以淸涼飲子主之﹐其泄自止。厥陰證﹐加甘艸以緩之。少陰證﹐裏急後重加大黃。又有太陰﹑陽明二證﹐當進退大承气湯主之。太陰證﹐不能食是也﹐當先補而後泄之﹐乃進藥法也。先煎濃朴半兩﹐制﹐水煎﹐二三服後﹐未已﹐謂有宿食未消﹐又加枳實二錢﹐同煎﹐二三服泄又未已﹐如稍進食﹐尙有熱毒﹐又加大黃三錢推過﹐泄止住藥。如泄未已﹐爲腸胃有久塵垢滑粘﹐加芒硝半合﹐宿垢去盡則愈也。陽明證﹐能食是也﹐當先泄而後補﹐謂退藥法也。先用大承气湯五錢﹐水煎服﹐如利過泄未止﹐去芒硝﹔後稍熱退﹐減大黃一半﹐再煎兩服﹐如熱气𨿽已﹐其人必腹滿﹐又減去大黃﹐與枳實濃朴湯﹐又煎三兩服﹔如腹滿退﹐泄亦自愈﹐後服濃朴湯數服則已。按進退承气法﹐須審之脈證的﹐知有積熱﹐及形病俱實﹐而後可下。此以上𨿽出《潔古家珍》﹑東垣《活法機要》而多出於劉河間《保命集》之文﹐故其用藥於疏蕩爲多﹐觀者會其意﹐毋泥其辭可矣。東垣云﹕胃气和平﹐飲食入胃﹐精气則輸於脾﹐上歸於肺﹐行於百脈﹐而養榮衛也。若飲食一傷﹐起居不時﹐損其胃气﹐則上升精華之气反下降﹐是爲餐泄﹐久則太陰傳少陰而爲腸。假令傷寒冷凍飲料食﹐滿而脹﹐傳爲餐泄者﹐宜溫熱之劑以消導之。傷濕熱之物而成膿血者﹐宜苦寒之劑以內疏之。風邪下陷者升舉之。濕气內盛者分利之。裏急者下之。後重者調之。

腹痛者和之。洞泄腸鳴無力﹐不及拈衣﹐其脈細微而弱者﹐溫之收之。膿血稠粘﹐數至圊而不能便﹐其脈洪大而有力者﹐下之寒之。大抵治病﹐當求其所因﹐察何气之勝﹐取相克之藥平之﹐隨其所利而利之﹐以平爲期。此治之大法也。瀉利久不止﹐或暴下者﹐皆太陰受病﹐不可離甘艸﹑芍藥。若不受濕則不利﹐故須用白術。是以聖人立法﹐若四時下利﹐於芍藥﹑白術內﹐春加防風﹐夏加黃芩﹐秋加濃朴﹐冬加桂﹑附。然更詳外證寒熱處之﹐如裏急後重﹐須加大黃。如身困倦﹐須用白術。若自汗逆冷气息微﹐加桂﹑附以溫之。如或後重﹐膿血稠粘﹐𨿽在盛冬﹐於溫藥內亦加大黃。

【診】胃脈虛則泄。脈滑按之虛絕者﹐其人必下利。肺脈小甚爲泄。﹝小者﹐气血皆虛。﹞腎脈小甚爲洞泄。﹝小者﹐气血皆少﹐腎主閉髒﹐今气血俱少﹐無以閉髒﹐故泄﹞。尺寒脈細﹐謂之後泄。

尺膚寒﹐其脈小者﹐泄﹐少气。下利脈沈弦者﹐下重。下利寸口反浮數﹐尺中自澀者﹐必淸膿血。病若腹大而泄者﹐脈當細微而澀﹐反緊大而滑者死。泄而脈大者﹐難治。病泄脈洪大﹐是逆也。泄注脈緩﹐時小結者生﹐浮大數者死。下利脈大爲不止。下利日十餘行﹐脈反實者死。

大便赤瓣﹐餐泄脈小者﹐手足寒難已。餐泄脈小﹐手足溫易已。腹鳴而滿﹐四肢淸泄﹐其脈大﹐是逆也。如是者﹐不過十五日死矣。腹大脹﹐四末淸﹐脫形泄甚﹐是逆也。如是者﹐不及一時死矣。下利﹐手足厥冷無脈者﹐灸之不溫﹐若脈不還﹐反微喘者死。下利後脈絕﹐手足厥冷﹐時脈還﹐手足溫者生﹐脈不還者死。病者痿黃﹐燥而不渴﹐胸中寒而利不止者死。假令下利﹐寸口關上尺中悉不見脈﹐然尺中時一小見﹐脈再舉頭者﹐腎气也。若見損脈來﹐爲難治。下利如魚腦者﹐半死半生。下利如塵腐色者死。純血者死。如屋漏汁者死。下利如竹筒注者﹐不可治。脈細﹐皮寒﹐气少﹐泄利前後﹐飲食不入﹐此謂五虛﹐不治。若用參術膏早救之﹐亦有生者。下則泄瀉﹐上則吐痰﹐皆不已﹐爲上下俱脫﹐死。

第六冊大小腑門

泄瀉

《金匱》下利病脈證並治﹕夫六腑气絕於外者﹐手足寒﹐上气腳縮。五臟气絕於內者﹐利不禁﹐甚者手足不仁。下利﹐脈沈弦者下重﹐脈大者爲未止﹐脈微弱數爲欲自止﹐𨿽發熱不死。下利﹐手足厥冷無脈者﹐灸之不溫﹐若脈不還﹐反微喘者死。少陰負趺陽者﹐爲順也。下利﹐有微熱而渴﹐脈弱者﹐當自愈。下利﹐脈數有微熱﹐汗出﹐今當自愈。設脈緊﹐爲未解。下利﹐脈數而渴者﹐當自愈﹐設不瘥﹐必淸膿血﹐以有熱也。﹝淸﹐古圊字﹞。下利﹐脈反弦﹐發熱身汗者﹐自愈。下利气者﹐當利小便。下利﹐寸脈反浮數﹐尺中自澀者﹐必淸膿血。下利淸谷﹐不可攻其表﹐汗出必脹滿。下利脈沈而遲﹐其人面少赤﹐身微熱﹐下利淸谷者﹐必鬱冒﹐汗出而解﹐病患必微厥﹐所以然者﹐其面戴陽﹐下虛故也。下利後脈絕﹐手足厥冷﹐時脈還﹐手足溫者生﹐脈不還者死。下利腹脹滿﹐身體疼痛者﹐先溫其裏﹐後攻其表﹐溫裏宜四逆湯﹐攻表宜桂枝湯。下利﹐三部脈皆平﹐按之心下堅者﹐急下之﹐宜大承气湯。下利脈遲而滑者﹐實也。利未欲止﹐急下之﹐宜大承气湯。下利脈反滑者﹐當有所去﹐下乃愈﹐宜大承气湯。

下利已瘥﹐至年月日時復發者﹐以病不盡故也。當下之﹐大承气湯。﹝以上數承气湯﹐本虛者當別議。﹞

下利譫語者﹐有燥矢故也。小承气湯主之。下利便膿血者﹐桃花湯主之。熱利下重者﹐白頭翁湯主之。

下利後更煩﹐按之心下濡者﹐爲虛煩也﹐梔子豉湯主之。下利淸谷﹐裏寒外熱﹐汗出而厥者﹐通脈四逆湯主之。下利腹痛﹐紫參湯主之。漧嘔下利﹐黃芩湯主之。上此下利一章﹐後世名醫諸書﹐皆以爲法。古之所謂下利﹐卽今之所謂泄瀉也。內有治傷寒數方﹐仲景用治雜病﹐今全錄之﹐使後人知云治傷寒有法﹐治雜病有方者非也。傷寒雜病同一法矣。

丹溪云﹕有濕﹑有气虛﹑火﹑痰﹑食積。戴復庵云﹕瀉水腹不痛者﹐濕也。飲食入胃﹐輒後之﹐完谷不化者﹐气虛也。腹痛瀉水﹐腸鳴﹐痛一陣瀉一陣者﹐火也。

或瀉或不瀉﹐或多或少者﹐痰也。腹痛甚而瀉﹐瀉後痛減者﹐食積也。濕多成五泄。戴云﹕餐泄者﹐水谷不化而完出﹐濕兼風也。溏泄者﹐漸下污積粘垢﹐濕兼熱也。泄者﹐所下澄徹淸冷﹐小便淸白﹐濕兼寒也。濡泄者﹐體重軟弱﹐泄下多水﹐濕自甚也。滑泄者﹐久下不能禁固﹐濕勝气脫也。濕瀉脈濡細﹐乃太陰經脾土受濕﹐泄水虛滑﹐身重微滿﹐不知谷味﹐口不渴﹐久雨泉溢河溢﹐或運气濕土司令之時﹐多有此疾。宜除濕湯吞戊己丸﹐佐以胃苓湯﹐重者術附湯。東垣云﹕予病脾胃久衰﹐視聽半失﹐此陰盛乘陽﹐加之气短﹐精神不足﹐此由弦脈令虛﹐多言之過也。皆陽气衰弱不得舒伸﹐伏匿於陰中耳。癸卯歲六七月間﹐淫雨陰寒﹐逾月不止﹐時人多病泄利。一日予體重肢節疼痛﹐大便泄並下者三﹐而小便閉塞。思其治法﹐按《內經》標本論﹐大小不利﹐無問標本﹐先利小便。又云﹕在下者引而竭之﹐亦是先利小便也。又云﹕諸泄利﹐小便不利﹐先分利之。又云﹕治濕不利小便﹐非其治也。

皆言當利小便﹐必用淡味滲泄之劑以利之﹐是其法也。噫﹐聖人之法﹐𨿽布在方策﹐其不盡者﹐可以意求耳。今客邪寒濕之淫﹐從外而入裏﹐以暴加之﹐若從已上法度﹐用淡滲之劑以除之﹐病𨿽卽已﹐是降之又降﹐是復益其陰﹐而重竭其陽﹐則陽气愈削而精神愈短矣。是陰重彊﹑陽重衰﹐反助其邪之謂也。故必用升陽風藥卽瘥﹐以羌活﹑獨活﹑柴胡﹑升麻各一錢﹐防風根半錢﹐炙甘艸半錢﹐同咀﹐水二鐘煎至一盞﹐去渣稍熱服。大法云﹕濕寒之勝﹐助風以平之。又曰﹕下者舉之﹐得陽气升騰而去矣。又法云﹕客者除之﹐是因曲而爲之直也。夫聖人之法﹐可以類推﹐舉一而知百者也。若不達升降浮沈之理﹐而一槪施治﹐其愈者幸也。濕兼寒瀉﹐《內經》曰﹕濕勝則濡泄。《甲乙經》云﹕寒气客於下焦﹐傳爲濡泄。夫脾者﹐五臟之至陰﹐其性惡寒濕。今寒濕之气內客於脾﹐故不能裨助胃气腐熟水谷﹐致淸濁不分﹐水入腸間﹐虛莫能制﹐故洞泄如水﹐隨气而下﹐謂之濡泄。法當除濕利小便也﹐治之以對金飲子。濕兼熱瀉﹐益元散﹑參萸丸。濕兼風﹐見餐泄條。寒瀉﹐脈沈細或弦遲﹐身冷口不渴﹐小便淸白﹐或腹中綿綿作疼﹐宜理中湯﹑附子溫中湯﹑漿水散。暴泄如水﹐周身汗出﹐一身盡冷﹐脈沈而弱﹐气少而不能語﹐甚者加吐﹐此謂緊病﹐宜以漿水散治之。若太陽經傷動﹐傳太陰下利﹐爲溏﹐大腸不能禁固﹐卒然而下﹐中有硬物﹐欲起而又下﹐欲了而又不了﹐小便多淸﹐此寒也﹐宜溫之。

春夏桂枝湯﹐秋冬白術湯。理中湯治泄瀉﹐加橘紅﹑茯苓各一兩﹐名補中湯。若溏泄不已者﹐於補中湯內加附子一兩﹐不喜飲食﹐水谷不化者﹐再加砂仁一兩﹐共成八味。仲景云﹕下利不止﹐醫以理中與之﹐利益甚。理中者﹐理中焦。此利在下焦﹐赤石脂禹餘糧湯主之。用此加法則能理下焦矣。戴云﹕寒瀉﹐寒气在腹﹐攻刺作痛﹐洞下淸水﹐腹內雷鳴﹐米飲不化者﹐理中湯﹐或附子補中湯﹐吞大已寒丸﹐或附子桂香丸。畏食者﹐八味丸。元是冷瀉﹐因瀉而煩躁引飲﹐轉飲轉瀉者﹐參附湯﹑連理湯。

如寒瀉服上藥未效﹐宜木香湯﹐或姜附湯﹑六柱湯﹐吞震靈丹﹑養气丹。手足厥逆者﹐兼進朱砂丹。

藥食方入口而卽下者﹐名曰直腸﹐難治。如瀉已愈﹐而精神未復舊者﹐宜十補飲。寒瀉腹中大疼﹐服前藥外﹐兼進乳豆丸。服諸熱藥以溫中﹐並不見效﹐登圊不疊﹐穢物隨出﹐此屬下焦。宜桃花丸二五粒﹐訶梨勒丸以澀之。按戴方多過於亢熱﹐用者審之。熱瀉﹐脈數疾或洪大﹐口漧燥﹐身多動﹐音聲響亮﹐暴注下迫﹐益元散加芩﹑連﹑燈心﹑淡竹葉之屬。泄而身熱﹐小便不利﹐口渴者﹐益元﹑五苓。

若火多﹐四苓加木通﹑黃芩。泄而困倦不便者﹐及脈數虛熱者﹐宜參﹑術﹑滑石﹑苓﹑通。泄而脈滑堅者﹐實熱。宜大承气湯。戴云﹕熱瀉﹐糞色赤黃﹐彈響作疼﹐糞門焦痛﹐糞出穀道﹐猶如湯熱﹐煩渴﹐小便不利﹐宜五苓散吞香連丸。凡瀉津液旣去﹐口必渴﹐小便多是赤澀﹐未可便作熱論﹐的知熱瀉﹐方用冷劑。不然﹐勿妄投以致增劇。玉龍丸﹐治一切伏暑泄瀉神效。理中湯加茯苓﹑黃連﹐名連理湯﹐用之多有奇功。且如今當暑月﹐若的知暑瀉﹐自合用暑藥﹐的知冷瀉﹐自合用熱藥﹐中間有一等盛暑﹐又復內傷生冷﹐非連理湯不可。下泄無度﹐泄後卻彈過響﹐肛門熱﹐小便赤澀﹐心下煩渴﹐且又喜冷﹐此藥爲宜。若元是暑瀉﹐經久下元虛甚﹐日夜頻並﹐暑毒之勢已﹐然而瀉不已﹐復用暑藥﹐則決不能取效﹐便用姜附輩﹐又似難施﹐疑似之間﹐尢宜用此。气瀉﹐腸鳴气走﹐胸膈痞悶﹐腹急而痛﹐瀉則腹下稍可﹐須臾又急﹐亦有腹急气塞而不通者﹐此由中脘停滯﹐气不流轉﹐水谷不分所致。戴法用大七香丸﹐入米煎服。久而不愈者﹐五膈寬中散吞震靈丹﹐仍佐以米飲調香附末。調气散。《金匱》訶梨勒散﹐治气利。气虛瀉﹐用四君子湯加曲﹑柏﹑升﹑柴﹐吞二神加木香丸。積滯泄瀉﹐腹必耕痛方泄者是也。或肚腹滿﹐按之堅者亦是也。受病淺者﹐宜神曲之類消導之。病深而頑者﹐必用進退承气之類﹐下之方安。傷食瀉﹐因飲食過多﹐脾胃之气不足以運化而瀉。其人必噫气如敗卵臭﹐宜治中湯加砂仁半錢﹐曲枳術丸。或七香丸﹑紅丸子雜服。食積腹疼而瀉﹐不可遽用治中住﹐宜先用消導推蕩之藥。或因食一物過傷而瀉﹐後復食之卽瀉者﹐以脾爲所傷未復而然﹐宜大建脾湯﹐﹝寒者可用。﹞仍燒所傷之物﹐存性爲末﹐三五錢重﹐調服。因食冷物停滯傷脾﹐脾气不暖﹐所食之物﹐不能消化﹐瀉出而食物如故﹐宜治中湯加漧葛﹐吞酒煮黃連丸。有脾气久虛﹐不受飲食者﹐食畢卽腸鳴腹急﹐盡下所食之物方快﹐不食則無事﹐俗名錄食瀉﹐經年累月﹐宜快脾丸。因傷於酒﹐每晨起必瀉者﹐宜理中湯加漧葛﹐吞酒煮黃連丸。或葛花解酲湯吞之。因傷面而瀉者﹐養胃湯加萊菔子炒研一錢﹐痛者更加木香五分﹐瀉甚者去藿香﹐加炮姜如其數。痰瀉﹐二陳湯﹑海石﹑靑黛﹑黃芩﹑神曲﹑薑汁﹑竹瀝爲丸。每服三五十丸。少者必用吐法﹐吐之方愈。一男子夜數如廁﹐或教以生薑一兩﹐碎之﹐半夏湯洗﹐與大棗各三十枚﹐水一升﹐瓷瓶中慢火燒爲熟水﹐時時呷之﹐數日便已。每日五更卽泄瀉﹐有酒積﹑有寒積﹑有食積﹑有腎虛﹐俗呼脾腎泄。有人每早須大瀉一行﹐或腹痛﹐或不腹痛﹐空心服熱藥亦無效。有人教以夜食前﹐又進熱藥一服遂安﹐後如此常服愈。蓋暖藥𨿽平旦服之﹐至夜力已盡﹐無以敵一夜陰气之故也。有人每五更將天明時必溏利一次﹐有人云此名腎泄﹐服五味子散頓愈。有人久泄﹐早必泄一二行﹐泄後便輕快﹐脈滑而少弱﹐先與濃朴和中丸五十丸﹐大下之後﹐以白術爲君﹐枳殼﹑半夏﹑茯苓爲臣﹐濃朴﹑炙甘艸﹑芩﹑連﹑川芎﹑滑石爲佐﹐吳茱萸十餘粒爲使﹐生薑煎服﹐十餘帖而愈。戴云﹕有每日五更初洞瀉﹐服止瀉藥並無效﹐米飲下五味丸﹐或專以北五味煎飲。𨿽節省飲食﹐大段忌口﹐但得日間上半夜無事﹐近五更其瀉復作。

此病在腎分。水飲下二神丸及椒朴丸﹐或平胃散下小茴香丸。二神丸合五味子散﹐名爲四神丸﹐治瀉尢妙。小便不利而泄﹐若津液偏滲於大腸﹐大便瀉而小便少者﹐用胃苓散分利之。若陰陽已分而小便短少﹐此脾肺气虛不能生水也﹐宜補中益气湯加麥門﹑五味。陰火上炎而小便赤少﹐此肺气受傷不能生水也﹐用六味地黃丸加麥門﹑五味。腎經陰虛﹐陽無所生﹐而小便短少者﹐用滋腎丸﹑腎气丸。腎經陽虛﹐陰無所化﹐而小便短少者﹐用益气湯﹑六味丸。若誤用滲泄分利﹐復傷陽气﹐陰無所生﹐而小便益不利﹐則腫脹之證作而疾危矣。凡大便泄﹐服理中湯﹐小便不利﹐大便反泄﹐不知气化之過。

本肺不傳化﹐以純熱之藥治之﹐是以轉泄﹐少服則不止﹐多服則愈熱﹐所以不分。若以靑皮﹑陳皮之類治之則可。經云﹕膀胱者﹐州都之官﹐津液髒焉﹐气化則能出矣。泄而口渴引飲﹐此爲津液內亡﹐用錢氏白術散﹐或補中益气湯。腎水不足之人患泄﹐或過服分利之劑而渴者﹐加減八味丸。失治﹐必變小便不利﹐水腫脹滿等危證矣。水漬入胃﹐名爲溢飲滑泄﹐渴能飲水﹐水下復泄﹐泄而大渴﹐此無藥證﹐當灸大。﹝在第一椎下陷中。﹞滑瀉﹐東垣云﹕中焦气弱﹐脾胃受寒冷﹐大便滑泄﹐腹中雷鳴﹐或因誤下﹐末傳寒中﹐復遇時寒﹐四肢厥逆﹐心胃絞痛﹐冷汗不止﹐此腎之脾胃虛也。沈香溫胃丸治之。薛氏曰﹕前證若脾胃虛寒下陷者﹐用補中益气湯﹐加木香﹑肉豆蔻﹑補骨脂。若脾气虛寒不禁者﹐用六君子湯﹐加炮姜﹑肉桂。若命門火衰﹐脾土虛寒者﹐用八味丸。若脾腎气血俱虛者﹐用十全大補湯送四神丸。若大便滑利﹐小便閉澀﹐或肢體漸腫﹐喘嗽唾痰﹐爲脾腎气血俱虛。宜用十全大補湯送四神丸。若大便滑利﹐小便閉澀﹐或肢體漸腫﹐喘嗽唾痰﹐爲脾胃虧損﹐宜《金匱》加減腎气丸。《保命集》云﹕虛滑久而不止者﹐多傳變爲利﹐太陰傳少陰是爲鬼邪﹐先以濃朴枳實湯﹐防其傳變。按此法實者用之﹐虛者不若四神丸實腎之爲得也。收澀之劑﹐固腸丸﹑訶子散﹐皆治熱滑。扶脾丸﹑桃花丸﹑訶子丸﹑赤石脂禹餘糧湯﹐皆治寒滑。瀉已愈﹐至明年此月日時復發者﹐有積故也。脾主信﹐故至期復發。熱積﹐大承气湯。寒積﹑感應丸。虛者﹐以保和丸加三稜﹑蓬術之屬投之。趙以徳云﹕昔聞先生言泄瀉之病﹐其類多端﹐得於六淫五邪﹑飲食所傷之外﹐復有雜合之邪﹐似難執法而治﹐乃見先生治气暴脫而虛﹐頓瀉﹐不知人﹐口眼俱閉﹐呼吸微甚﹐殆欲絕者﹐急灸气海﹐飲人參膏十餘斤而愈。治陰虛而腎不能司禁固之權者﹐峻補其腎。治積痰在肺﹐致其所合大腸之气不固者﹐湧出上焦之痰﹐則肺气下降﹐而大腸之虛自復矣。治憂思太過﹐脾气結而不能升舉﹐陷入下焦而成泄瀉者﹐開其鬱結﹐補其脾胃﹐使穀气升發也。凡此之類﹐不可枚舉。因問先生治病何其神也﹐先生曰無他﹐圓機活法﹐具在《內經》﹐熟之自得矣。

【飧泄】水谷不化而完出是也﹐《史記﹟倉公傳》風卽此。經云﹕淸气在下﹐則生餐泄。又曰﹕久風入中﹐則爲腸風餐泄。夫脾胃土也﹐气沖和以化爲事﹐今淸气下降而不升﹐則風邪久而幹胃﹐是木賊土也﹐故沖和之气不能化而令物完出﹐謂之餐泄。或飲食太過﹐腸胃所傷﹐亦致米谷不化﹐此俗呼水谷利也。法當下者舉之而消克之也﹐以加減木香散主之。東垣云﹕淸气在下者﹐乃人之脾胃气衰﹐不能升發陽气﹐故用升麻﹑柴胡﹐助甘辛之味﹐以引元气之升﹐不令下陷爲餐泄也。又云﹕凡泄則水谷不化﹐謂之餐泄。是淸气在下﹐乃胃气不升﹐上古聖人皆以升浮藥扶持胃气﹐一服而愈﹐知病在中焦脾胃也。《脈訣》曰﹕濕多成五泄。濕者﹐胃之別名也。病本在胃﹐眞气弱。眞气者﹐穀气也。不能克化飲食﹐乃濕盛故也。以此論之﹐正以脾胃之弱故也。初病奪食﹐或絕不食一二日﹐使胃气日勝﹐泄不作也。今已成大泄矣﹐經云﹕治濕不利小便﹐非其治也。

又云﹕下焦如瀆。又云﹕在下者引而竭之。惟此證不宜。此論其病得之於胃气下流﹐淸气不升﹐陽道不行﹐宜升宜舉﹐不宜利小便。《靈樞》云﹕頭有疾﹐取之足﹐謂陽病在陰也。足有疾﹐取之上﹐謂陰病在陽也。中有疾﹐旁取之。旁者﹐少陽甲膽是也。中者﹑脾胃也。脾胃有疾﹐取之足少陽。甲膽者﹐甲風是也﹐東方春也。胃中穀气者﹐便是風化也。作一體而認﹐故曰胃中濕勝而成泄瀉﹐宜助甲膽風勝以克之﹐又是升陽助淸气上行之法也。又一說﹐中焦元气不足﹐溲便爲之變﹐腸爲之苦鳴﹐亦緣胃气不升﹐故令甲气上行。又云﹕風勝濕也。大抵此證﹐本胃气弱﹐不能化食﹐奪食則一日而可止。夫奪食之理﹐爲胃弱不能克化﹐食則爲泄﹐如食不下何以作泄﹐更當以藥滋養元气令和﹐候泄止漸與食﹐胃勝則安矣。若食不化者﹐於升陽風藥內加炒曲同煎。兼食入頓至心頭者﹐胃之上口也﹐必口沃沫﹐或食入反出﹐皆胃土停寒﹐其右手關脈中弦﹐按之洪緩﹐是風熱濕相合﹐穀气不行﹐淸气不升﹐爲弦脈之寒所隔﹐故不下也。曲之熱亦能去之。若反胃者﹐更加半夏﹑生薑﹐入於風藥內同煎。奪食少食﹐欲使胃气彊盛也。若藥劑大則胃不勝藥﹐泄亦不止﹐當漸漸與之。今病旣久﹐已至衰弱﹐當以常法治之﹐不可多服餌也。人之肉﹐如地之土﹐豈可人而無肉﹐故肉消盡則死矣。消瘦之人﹐有必死者八﹐《內經》有七﹐《外經》有一。又病肌肉去盡﹐勿治之﹐天命也。如肌肉不至瘦盡﹐當急療之﹐宜先奪食而益胃气﹐便與升陽。先助眞气﹐次用風藥勝濕﹐以助升騰之气﹐病可已矣。餘皆勿論﹐此治之上法也。﹝治用升陽除濕湯之類是也。﹞春傷於風﹐夏生餐泄﹐木在時爲春﹐在人爲肝﹐在天爲風。風者﹑無形之淸气也﹐當春之時﹐發爲溫令﹐反爲寒折﹐是三春之月行三冬之令也﹐以是知水爲太過矣。水旣太過﹐金肅愈嚴﹐是所勝者乘之而妄行也。所勝者乘之﹐則木虛明矣。故經曰﹕從後來者爲虛邪。

木气旣虛﹐火令不及﹐是所生者受病也﹐故所不勝者侮之﹐是以土來木之分﹐變而爲餐泄也。故經曰﹕淸气在下﹐則生餐泄。以其濕令當權﹐故餐泄之候﹐發之於夏也。若當春之時﹐木不發生﹐溫令未顯﹐止行冬令﹐是謂傷衛﹐以其陽气不出地之外也﹐當以麻黃湯發之。麻黃味苦﹐味之薄者﹐乃陰中之陽也。故從水中補木而瀉水﹐發出津液爲汗也。若春木旣生﹐溫令已顯﹐陽气出於地之上﹐寒再至而復折之﹐當以輕發之﹐謂已得少陽之气﹐不必用麻黃也。春傷於風﹐夏生餐泄﹐所以病發於夏者﹐以木絕於夏﹐而土旺於長夏﹐濕本有下行之體﹐故餐泄於夏也。不病於春者﹐以其春時風𨿽有傷﹐木實當權﹐故餐泄不病於木之時﹐而發於濕之分也。經曰﹕至而不至﹐是爲不及﹐所勝妄行﹐所不勝者搏之﹐所生者受病﹐此之謂也。仲景法﹐下利淸谷﹐裏寒外熱﹐汗出而厥者﹐通脈四逆湯主之。河間法﹐餐泄﹐風冷入中﹐泄利不止﹐脈虛而細﹐日夜數行﹐口漧腹痛不已﹐白術湯主之。東垣云﹕泄利餐泄﹐身熱﹐脈弦腹痛而渴﹐及頭痛微汗﹐宜防風芍藥湯。東垣所云﹕內動之風也。經云﹕春傷於風﹐夏生餐泄。又云﹕久風爲餐泄。又云﹕虛邪之中人也﹐始於皮膚﹐畱而不去﹐傳捨於絡脈﹔畱而不去﹐傳捨於經﹔畱而不去﹐傳捨於輸﹔畱而不去﹐傳捨於伏衝之脈﹔畱而不去﹐傳捨於腸胃。在腸胃之時﹐賁響腹脹﹐多寒則腸鳴餐泄﹐食不化﹐則非內動之風也。潔古云﹕大渴引飲﹐多致水谷一時下者﹐宜灸大椎三五壯﹐或用車前子﹑雷丸﹑白術﹑茯苓及五苓散等藥滲之。又如久風爲餐泄者﹐則不飲水而谷完出﹐治法當以宣風散導之﹐後服蒼術防風湯。餐泄以風爲根﹐風非汗不出。有病此者﹐腹中雷鳴﹐泄注水谷不分﹐小便澀滯﹐皆以脾胃虛寒故耳﹐服豆蔻﹑烏梅﹑粟殼﹑漧薑﹑附子﹐曾無一效﹐中脘臍下灸已數千﹐燥熱轉甚﹐津液涸竭﹐瘦削無力﹐飲食減少。延予視之﹐予以應象論曰﹐熱气在下﹐水谷不分﹐化生餐泄﹐寒气在上﹐則生脹﹐而气不散何也﹐陰靜而陽動故也。診其脈兩手皆浮大而長﹐身表微熱﹐用桂枝麻黃湯﹐以姜棗煎。大劑連進三服﹐汗出終日﹐至旦而愈。次以胃風湯和其臟腑﹐調養陰陽﹐食進而愈。經云﹕脾虛則腹滿腸鳴﹐泄食不化。又云﹕餐泄取三陰。三陰者﹐太陰也。宜補中益气湯﹐以白芍藥代當歸主之。又云﹕腎臟志﹐志有餘﹐腹脹餐泄﹐瀉然筋血。又云﹕肝足厥陰之脈﹐所生病者﹐胸滿嘔逆﹐餐泄﹐視盛﹑虛﹑寒﹑熱﹑陷下施法。此皆內因無風者也。

第六冊大小腑門

滯下

古以赤爲熱﹐白爲冷。至金河間﹑李東垣始非之。劉謂諸痢皆由乎熱﹐而以赤屬之心火﹐黃屬之脾土﹐白屬之肺金﹐靑屬肝木﹐黑乃熱之極而反兼腎水之化。其諸瀉利皆兼於濕﹐濕主於痞﹐以致怫郁﹐气不得宣通﹐濕熱甚於腸胃之中﹐因以成腸胃之燥﹐故里急後重﹐小便赤澀。謂治諸痢﹐莫若以辛苦寒藥而治﹐或微加辛熱佐之。辛能開郁﹐苦能燥濕﹐寒能勝熱﹐使气宣平而已。行血則便血自愈﹐調气則後重自除。李從脾胃病者而論﹐則曰上逆於肺爲白﹐下傳於陰爲赤。《衛生寶鑑》因謂太陰主瀉﹐傳於少陰爲痢。由泄亡津液而火就燥﹐腎惡燥﹐居下焦血分也﹐其受邪者﹐故便膿血。然亦赤黃爲熱﹐靑白爲寒。丹溪謂滯下﹐因火熱下迫而致裏急後重﹐用劉氏之治濕熱﹐李氏之保脾土﹐更復一一較量气血虛實以施治。三家皆發前代之未發﹐而舉其要也。予嘗因是而研究之﹐自其五色分五臟者言﹐則可見濕熱之中﹐具有五邪之相挾。自其上逆下傳气血者言﹐則可見五臟六腑十二經脈之气血﹐諸邪皆得傷之﹐而爲痢之赤白。本自其濕熱爲病者言﹐則可見由來致成濕熱之故非一端。自其分痢有虛實者言﹐則可見凡在痢病者中所有之證﹐如煩躁者﹐咽漧舌黑者﹐噦噫後重者﹐腹痛者﹐脹滿者﹐腳痛腫弱之類﹐悉有虛實之殊。是故予於痢證﹐直斷之種種爲邪入胃以成濕熱﹐經髒受傷﹐其气傷則病於肺﹐血傷則傳於心﹐心肺者﹐气血之主也﹐气血所行之方旣病﹐安得不歸所主之髒乎。而大小腸者﹐心肺之合也﹐出納水谷﹐糟粕轉輸之官。胃乃大小腸之總司﹐又是五臟六腑十二經脈稟气之海。苟有內外之邪﹐凡損傷於經髒者﹐或移其邪入胃﹐胃屬土﹐濕之化﹐胃受邪則濕气不化﹐怫郁而成濕熱矣。或心肺移气血之病﹐傳之於合﹐大腸獨受其病﹐則气凝注而成白痢﹐小腸獨受其病﹐則血凝注而成赤痢﹐大小腸通受其病﹐則赤白相混而下。胃之濕熱﹐淫於大小腸者亦如之﹐其色兼黃。若色之黑者有二﹐如色之焦黑﹐此極熱兼水化之黑也。如黑之光若漆者﹐此瘀血也。或曰治利從腸胃﹐世人所守之法也。今乃復求其初感之邪﹐與初受之經﹐將何爲哉﹖曰﹕病在腸胃者﹐是其標也﹐所感之邪與初受之經者﹐是其本也。且《內經》於治標本﹐各有所宜﹐施之先後﹐況所傳變之法﹐又與傷寒表裏無異﹐何可不求之乎﹐豈止此而已。至若腸胃自感而病﹐亦當以邪正分﹐或正气先虛而受邪﹐或因邪而致虛﹐則以先者爲本﹐後者爲標。與夫積之新舊亦如之。舊積者﹐停食結痰所化之積也。新積者﹐舊積去後而气血復郁所生者也。舊積當先下之﹐新積則不宜下﹐其故何哉﹖蓋腸胃之腐熟水谷﹐轉輸糟粕者﹐皆榮衛灑陳六腑之功。今腸胃有邪﹐則榮衛營運至此﹐其機爲之阻不能施化﹐故衛气郁而不舒﹐榮血泣而不行﹐於是飲食結痰停於胃﹐糟粕畱於腸﹐與所鬱气泣血之積﹐相挾成滯下病矣。如是者必當下之﹐以通壅塞﹐利榮衛之行。至於升降仍不行﹐衛气復郁﹐榮血復泣﹐又成新積﹐故病如初。若是者﹐不必求邪以治﹐但理衛气以開通腠理﹐和榮血以調順陰陽﹐陰陽調﹐腠理開﹐則升降之道行﹐其積不治而自消矣。然而舊積亦有不可下者﹐先因榮衛之虛﹐不能轉輸其食積﹐必當先補榮衛﹐資腸胃之眞气充溢﹐然後下之﹐庶無失矣。予數見俗方﹐惟守十數方治利﹐不過攻之﹑澀之而已矣﹐安知攻病之藥﹐皆是耗气損血之劑﹐用之不已﹐甚至於气散血亡﹐五臟空虛﹐精憊神去而死。其固澀之﹐又皆足以增其气郁血泣之病﹐轉生腹脹﹐下爲足腫﹐上爲喘呼﹐諸疾作焉。世人之法﹐何足守乎。

丹溪云﹕痢初得之﹐必用調胃承气﹐及大小承气。有男子五十餘﹐下利﹐晝有積﹐淡紅色﹐夜無積﹐食自進。先喫小胃丹兩服﹐再與四十丸﹐次六十丸﹐去積﹐卻與斷下。按此惟實者宜之﹐虛者以芍藥湯﹑益元散﹑保和丸之類湯積。芍藥湯﹐治下血調气。經曰﹕溲而便膿血﹐知气行而血止也。行血則便血自安﹐調气則後重自除。益元散﹐治身發熱﹐下痢赤白﹐小便不利﹐湯胃中積聚。下痢勢惡﹐頻並窘痛﹐或久不愈﹐諸藥不止﹐須吐下之﹐以開除濕熱痞悶積滯﹐而使气液宣行者﹐宜玄靑丸逐之。《玄珠》利積丸亦可。《玄珠》云﹕下痢赤白﹐腹滿脹痛﹐裏急﹐上渴引飲﹐小水赤澀﹐此積滯也。宜泄其熱﹐中用淸腸丸﹑導气丸﹐推其積滯而利自止矣。凡治積聚之證﹐輕則溫而利之﹐淸腸丸是也。重者天眞散﹑舟車丸下之﹐下後勿便補之﹐其或力倦﹐自覺气少﹐惡食﹐此爲挾虛證﹐宜加白術﹑當歸身尾﹐甚者加人參﹐若又十分重者﹐止用此藥加陳皮補之﹐虛回而痢自止矣。丹溪治葉先生患滯下﹐後甚逼迫﹐正合承气證﹐但气口虛﹐形𨿽實而面黃積白﹐此必平昔食過飽而胃受傷﹐寧忍二三日辛苦﹐遂與參﹑術﹑陳皮﹑芍藥等補藥十餘帖﹐至三日後胃气稍完﹐與承气二帖而安。苟不先補完胃气之傷﹐而遽行承气﹐寧免後患乎。﹝以上湯積。﹞

戴云﹕痢疾古名滯下。以气滯成積﹐積成痢﹐治法當以順气爲先﹐須當開胃﹐故謂無飽死痢疾也。凡痢初發﹐不問赤白﹐裏急後重﹐頻欲登圊﹐及去而所下無多﹐旣起而腹內復急﹐宜用藿香正气散加木香半錢﹐吞感應丸﹐或蘇合香丸﹑吞感應丸。﹝以上調气﹞赤痢血色鮮紅﹐或如蛇虫形而間有血鮮者﹐此屬熱痢。宜藿香正气散加黑豆三十粒﹐五苓散加木香半錢﹐粟米少許﹐下黃連丸﹐或黃連阿膠丸﹑茶梅丸。熱甚﹐服上項藥未效﹐宜白頭翁湯。赤痢發熱者﹐敗毒散加陳倉米一撮煎。若血色黯如瘀﹐服涼藥而所下愈多﹐去愈頻者﹐當作冷痢﹐宜理中湯﹐或四君子湯加肉果一錢﹐木香半錢。加減平胃散﹑靑六丸﹑治血痢佳。諸血痢不止﹐宜多用地楡。《易簡方》云﹕血痢當服胃風湯﹑膠艾湯之類。

心經伏熱下純血﹐﹝色必鮮紅﹞。用犀角生磨汁半﹐朱砂飛研二錢﹐牛黃三分﹐人參末三錢﹐和丸如麻子大。燈心﹑龍眼肉煎湯﹐下六七分。脾經受濕下血痢﹐用蒼術地楡湯。血痢久不止﹐腹中不痛﹐不裏急後重﹐槐花丸。漧薑於火上燒黑﹐不令成灰﹐瓷碗合﹐放冷爲末﹐每服一錢﹐米飲調下﹐治血痢神效。仲景云﹕小腸有寒者﹐其人下重便血﹐可以此治之。﹝以上赤痢﹞。東垣云﹕大便後有白膿﹐或只便白膿﹐因勞倦气虛傷大腸也﹐以黃﹑人參補之。如裏急頻見污衣者﹐血虛也﹐宜加當歸。如便白膿﹐少有滑﹐頻見污衣者气脫﹐加附子皮﹐甚則加禦米殼。如气澀者﹐只以甘藥補气﹐當安臥不言﹐以養其气。戴云﹕白痢下如凍膠﹐或如鼻涕﹐此屬冷痢。先宜多飲除濕湯﹐加木香一錢﹐吞感應丸﹐繼進理中湯。亦有下如色﹐或如臘茶色者﹐亦宜用前白痢藥。白蠟治後重白膿。

﹝以上白痢﹞。若感暑气而成痢疾者﹐其人自汗發熱﹐面垢﹐嘔逆﹐渴欲引飲﹐腹內攻刺﹐小便不通﹐痢血頻並﹐宜香薷飲加黃連一錢﹐佐以五苓散﹑益元散﹐白湯調服。不愈﹐則用蜜水調。感暑成痢﹐疼甚﹐食不進﹐六和湯﹑藿香正气散各半帖﹐名木香交加散。﹝以上暑痢﹞。老人深秋患痢﹐發呃逆﹐嘔者﹐黃柏炒燥研末﹐陳米飯爲丸小豌豆大。每服三十丸﹐人參﹑白術﹑茯苓三味濃煎湯下﹐連服三劑卽愈。切不可下丁香等熱藥。治冷利﹐腹中不能食﹐肉豆蔻去皮﹐醋面裹煨熟﹐搗末﹐粥飲下二錢匕。世俗治夏中暑痢疾﹐用黃連香薷飲加甘艸﹑芍藥﹑生薑神效者﹐蓋夏月之痢﹐多屬於暑。潔古治處暑後秋冬間下痢﹐用濃朴丸大效者﹐蓋秋之痢多屬於寒積﹐經所謂必先歲气﹐無伐天和者也。﹝以上秋痢﹞。《金匱》下痢腹痛﹐紫參湯主之。潔古云﹕濃朴丸治處暑後秋冬間腹痛下痢大效。丹溪曰﹕初下痢腹痛﹐不可用參﹑術﹐然气虛胃虛者可用。初得之﹐亦可用大承气﹑調胃承气下之﹐看其气病﹑血病﹐然後加減用藥。腹痛者﹐肺經之气郁在大腸之間者﹐以苦梗發之﹐然後用治痢藥﹐气用气藥﹐血用血藥。其或痢後糟粕未實﹐或食粥稍多﹐或饑甚方食﹐肚中作疼﹐切不可驚恐﹐當以白術﹑陳皮各半煎湯﹐和之自安。粥多及食肉作痛者﹐宜奪食。奪食者﹑減其粥食﹐絕其肉味也。因傷冷水瀉﹐變作赤白痢﹐腹痛減食熱燥﹐四肢困倦無力﹐宜茯苓湯。下痢之後﹐小便利﹐而腹中滿痛不可忍﹐此名陰陽反錯﹐不和之甚也﹐越桃散主之。治痢止痛如神方﹐揀淨川連片一兩﹐淨枳殼片一兩﹐槐花三二兩﹐用水浸﹐片時漉淨﹐同川連先炒老黃色﹐次入枳殼再炒﹐待燥揀出槐花不用﹐止將黃連五錢﹐枳殼五錢﹐作一服﹐水煎七分去渣﹐調乳香﹑沒藥淨末各七分五釐服之﹐次照前方再服一劑﹐腹痛卽止﹐痢卽稀﹐神效。此方有服之如醉者﹐乃藥力行也﹐不妨。仲景建中湯﹐治痢不分赤白久新﹐但腹中大痛者神效。其脈弦急或澀﹐浮大按之空虛﹐或舉按皆無力者是也。下利膿血稠粘﹐腹痛後重﹐身熱久不愈﹐脈洪疾者﹐芍藥黃芩湯。膿血痢無度﹐小便不通﹐腹中痛﹐當歸導气湯。﹝以上腹痛。﹞下利赤白﹐裏急後重﹐香連丸。

亦可用連二錢﹐姜半錢﹐爲末和勻﹐溫酒下。仲景云﹕熱利下重者﹐白頭翁湯主之。下利膿血﹐裏急後重﹐日夜無度﹐宜導气湯。大瘕泄者﹐裏急後重﹐數至圊而不能便﹐莖中痛﹐用淸涼飲子主之﹐其泄自止。莖中痛者﹐屬厥陰﹐加甘艸稍。裏急後重多者﹐屬少陰﹐加大黃﹐令急推去舊物則輕矣。《內經》曰﹕因其重而減之。又云﹕在下者引而竭之。裏急後重﹐數至圊而不能便﹐皆宜進退大承气湯主之。下利赤白﹐後重遲澀﹐宜感應丸。或曰治後重﹐疏通之劑﹐羅謙甫水煮木香膏﹐東垣白術安胃散等方已盡矣。又有用禦米殼等固澀之劑亦愈者何也﹖曰﹕後重本因邪壓大腸墜下﹐故大腸不能升上而重﹐是以用大黃﹑檳榔輩﹐瀉其所壓之邪。今邪已瀉﹐其重仍在者﹐知大腸虛滑不能自收而重﹐是以用禦米殼等澀劑固其滑﹐收其气﹐用亦愈也。然大腸爲邪墜下之重﹐其重至圊後不減﹔大腸虛滑不收之重﹐其重至圊後隨減。以此辧之﹐百不失一也。其或下墜異常﹐積中有紫黑色﹐而又痛甚﹐此爲死血證﹐法當用桃仁泥﹑滑石粉行之。或口渴及大便口燥辣﹐是名挾熱﹐卽加黃芩。或口不渴﹐身不熱﹐喜熱手熨湯﹐是名挾寒﹐卽加漧薑。後重﹐積與气墜下﹐服升消藥不愈者﹐用秦艽﹑皂角子﹑煨大黃﹑當歸﹑桃仁﹑枳殼﹑黃連等劑﹐若大腸風盛﹐可作丸服。其或下墜在血活之後﹐此爲气滯證﹐宜前藥加檳榔一枚。後重當和气。積與气墜下者﹐當兼升兼消。升謂升麻之類﹐消謂木香﹑檳榔之類。《金匱》方﹐泄利下重者﹐以水五升﹐煮薤白三升﹐至二升去渣﹐以四逆散方寸匕內湯中﹐煮取一升半﹐分溫再服。凡用諸承气等藥挨積之後﹐仍後重者﹐乃陽不升也﹐藥中當加升麻升其陽﹐其重自去也。東垣云﹕裏急後重﹐數至圊而不能便﹐或少有白膿﹐或少血者﹐愼勿利之﹐宜升陽除濕防風湯。﹝以上裏急後重﹞。其或气行血和積少﹐但虛坐努責﹐此爲亡血證。

倍用當歸身尾﹐卻以生地黃﹑生芍藥﹑生桃仁佐之﹐復以陳皮和之﹐血生自安。虛坐而不得大便﹐皆因血虛也。血虛則裏急﹐加當歸身。凡後重逼迫而得大便者﹐爲有物而然。今虛坐努責而不得大便﹐知其血虛也。故用當歸爲君﹐生血藥佐之。﹝以上虛坐努責﹞。《內經》膿血稠粘﹐皆屬相火。夫太陰主瀉﹐少陰主痢﹐是先泄亡津液而火就燥﹐腎惡燥﹐居下焦血分﹐其受邪者﹐故便膿血。然赤黃爲熱﹐靑白爲寒﹐治須兩審。治熱以堅中丸﹑豆蔻丸﹑香連丸。治寒白膠香散。或多熱少寒﹐水煮木香膏。虛滑頻數﹐宜止宜澀﹐宜養髒湯。溲而便膿血者﹐小腸泄也。脈得五至以上洪大者﹐宜七宣丸。脈平和者﹐立秋至春分﹐宜香連丸。春分至立秋﹐宜芍藥柏皮丸。四時皆宜﹐加減平胃散。如有七宣丸證者﹐亦宜服此藥﹐去其餘邪﹐兼平胃气。﹝以上膿血稠粘﹞。

其或纏滯﹐退減十之七八﹐穢積未盡﹐糟粕未實﹐當以炒芍藥﹑炒白術﹑炙甘艸﹑陳皮﹑茯苓煎湯﹐下固腸丸三十粒。然固腸丸性燥﹐恐尙有滯气未盡行者﹐但當單飲此湯﹐固腸丸未宜遽用。蓋固腸丸者﹐𨿽有去濕實腸之功﹐其或久痢體虛气弱﹐滑泄不止﹐又當以訶子﹑肉豆蔻﹑白礬﹑半夏等藥澀之﹐甚者添牡蠣﹐可擇用之。然須以陳皮爲佐﹐恐太澀亦能作疼。又甚者﹐灸天樞﹑气海。此二穴大能止泄。仲景云﹕下利便膿血者﹐桃花湯主之。丹溪云﹕桃花湯主病屬下焦﹐血虛且寒﹐非漧薑之溫﹐石脂之澀且重﹐不能止血。用粳米之甘﹐引入腸胃。水煮木香膏﹑易簡斷下湯﹑白術安胃散﹑養髒湯。

五倍子爲丸﹐赤痢﹑甘艸湯下﹐白痢﹑漧薑湯下﹐各十丸。烏梅二个煎湯。石橊一个燒灰﹐用酸石橊一个煎湯﹐調二錢。﹝以上滑脫﹞。東垣治一老僕﹐脫肛日久﹐近復下利﹐裏急後重﹐白多赤少﹐不任其苦﹐此非肉食膏粱者也。必多蔬食﹐或飲食不節﹐天气已寒﹐衣蓋又薄﹐寒侵形體不禁﹐而腸頭脫下者﹐寒也﹐滑也。眞气不禁﹐形質不收﹐乃血脫也。此乃寒滑﹐气泄不固﹐故形質下脫也。當以澀去其脫而除其滑﹐以大熱之劑除寒補陽﹐以補气之藥升陽益气﹐以微酸之味固气上收﹐名之曰訶子皮散﹐一服減半﹐再服全愈。養髒湯﹑地楡芍藥湯。戴云﹕脫肛一證﹐最難爲藥﹐熱則肛門閉﹐寒則肛門脫。內用磁石研末﹐每二錢﹐食前米飲調下。外用鐵銹磨湯溫洗。﹝以上脫肛。﹞滯下﹐大便不禁﹐其大孔開如空洞不閉者﹐用蔥和花椒末搗爛﹐塞穀道中。並服酸澀固腸之劑收之﹐如禦米殼﹑訶子皮之類是也﹐神效。﹝大孔開﹞。痢久大孔痛﹐亦有寒熱者﹐熟艾﹑黃蠟﹑訶子燒燻之。因熱而痛﹐檳榔﹑木香﹑黃連﹑黃芩加漧薑。因寒而痛﹐炒鹽熨之。炙枳實熨之。丹溪用瓦片敲圓如銅錢狀﹐燒紅﹐投童子小便中﹐急取起﹐令幹紙裹安痛處﹐因時寒恐外寒乘虛而入也﹐以人參﹑當歸﹑陳皮作濃湯飲之﹐食淡味自安。﹝大孔痛﹞。痢疾不納食﹐或湯藥入口﹐隨卽吐出者﹐俗名噤口。有因邪畱﹐胃气伏而不宣﹐脾气澀而不布﹐故嘔逆而食不得入者﹔有陽气不足﹐胃中宿食因之未消﹐則噫而食卒不下者﹔有肝乘脾胃發嘔﹐飲食不入﹐縱入亦反出者﹔有水飲所停﹐气急而嘔﹐谷不得入者﹔有火气炎熾﹐內格嘔逆﹐而食不得入者﹔有胃气虛冷﹐食入反出者﹔有胃中邪熱不欲食者﹔有脾胃虛弱不欲食者﹔有穢積在下﹐惡气燻蒸而嘔逆﹐食不得入者。當各從其所因以爲治。以脈證辧之﹐如脾胃不弱﹐問而知其頭疼心煩﹐手足溫熱﹐未嘗多服涼藥者﹐此乃毒瓦斯上衝心肺﹐所以嘔而不食。宜用敗毒散﹐每服四錢﹐陳倉米一百粒﹐姜三片﹐棗一枚﹐水一盞半﹐煎八分﹐溫服。若其脈微弱﹐或心腹膨脹﹐手足厥冷﹐初病則不嘔﹐因服粟殼﹑烏梅苦澀涼藥太過﹐以致聞食先嘔者﹐此乃脾胃虛弱。用山藥一味﹐銼如小豆大﹐一半入銀瓦銚內炒熟﹐一半生用﹐同爲末﹐飯飲調下。又方﹐用石蓮捶去殼﹐畱心並肉﹐碾爲末。每服二錢﹐陳米飲調下。此疾蓋是毒瓦斯上衝心肺﹐借此以通心气﹐便覺思食效。丹溪用人參﹑黃連﹝薑汁炒﹞濃煎汁﹐終日細細呷之﹐如吐再喫﹐但一呷下咽便開﹐痢亦自止神效。楊仁齋用參苓白術散﹐加石菖蒲末﹐以道地粳米飲乘熱調下。或用人參﹑茯苓﹑石蓮子肉﹐入些菖蒲與之。戴復庵用治中湯加木香半錢﹐或縮砂一錢。﹝以上噤口痢﹞。其或在下則纏滯﹐在上則嘔食﹐此爲毒積未化﹐胃气未平證。當認其寒則溫之﹐熱則淸之﹐虛則用參﹑術補之﹐毒解積下﹐食自進矣。泄痢久不安﹐膿血稠粘﹐裏急後重﹐日夜無度﹐宜大黃湯。用大黃一兩﹐銼﹐用好酒兩大盞﹐浸半日﹐同煮至一盞半﹐去渣﹐分爲二次﹐頓服之。痢止停服﹐未止再服﹐以利爲度。又服芍藥湯以和之﹐所以徹其毒也。服前藥痢已除﹐宜以白術黃芩湯和之。丹溪治一人患痢百餘日﹐百法不效。六脈促急﹐沈弦細弱芤﹐左手爲甚﹐晝夜十行﹐視之穢物甚少﹐𨿽下淸涕中有紫黑血絲﹐食全不進。此非痢也﹐宜作瘀血治之。以桃仁﹑乳香﹑沒藥﹑滑石﹐佐以檳榔﹑木香﹑神曲糊爲丸。米飲下百餘粒﹐至夜半不動﹐又根據前法下二百粒﹐至天明下穢如爛魚腸者二升半﹐困頓終日﹐漸與粥食而安。按此方恐當有大黃﹐無則難下。又治族叔年七十﹐稟壯形瘦﹐夏末患泄痢至秋﹐百方不應﹐視之病𨿽久而神不瘁﹐小便澀少而不赤﹐兩手脈俱澀而頗弦﹐自言胸微悶﹐食亦減。因悟此必多年沈積﹐癖在腸胃。詢其平生喜食何物﹐曰喜食鯉魚﹐三年無日不用。此積痰在肺﹐肺爲大腸之髒﹐宜大腸之不固也。當與澄其源而流自淸﹐以茱萸﹑陳皮﹑靑蔥﹑苜根﹑生薑煎濃湯﹐和以砂糖﹐飲一碗許﹐自以指探喉中﹐至半時吐痰半升如膠﹐其夜減半﹐次早又服﹐又吐半升而痢自止。又與平胃散加白術﹑黃連﹐旬日而安。

收澀用木香散﹑訶黎勒丸。﹝久痢﹞。休息痢﹐多因兜住太早﹐積不盡除。或因痢愈而不善調理﹐以致時止時作。宜四君子湯加陳皮一錢﹐木香半錢﹐吞駐車丸。只緣兜住積滯﹐遂成休息。再投去積﹐卻用兜劑。張文仲用虎骨炙焦﹐搗末調服﹐日三匙效。

久痢﹑休息痢﹐虛滑甚者﹐用椿根白皮東南行者﹐長流水內漂三日﹐去黃皮切片﹐每一兩配人參一兩﹐入煨木香二錢﹐粳米一撮﹐煎湯飲之。﹝休息痢﹞。勞痢﹐因痢久不愈﹐耗損精血﹐致腸胃空虛﹐變生他證﹐或五心發熱如勞之狀。宜蕷蓮飲﹐赤多倍蓮肉﹐白多倍山藥。痢後調補﹐宜四君子湯加陳皮一錢半﹐卽異功散。或七珍散。惡甜者﹐生料平胃散加人參﹑茯苓各半錢。諸病壞證﹐久下膿血﹐或如死豬肝色﹐或五色雜下﹐頻出無禁﹐有類滯下﹐俗名刮腸。此乃臟腑俱虛﹐脾气欲絕﹐故腸胃下脫﹐若投痢藥則誤矣。六柱飲去附子﹐加益智仁﹑白芍藥﹑或可冀其萬一。痢後風﹐因痢後下虛﹐不善調將﹐或多行﹐或房勞﹐或感外邪﹐致兩腳痿軟﹐若痛若痺﹐遂成風痢。獨活寄生湯﹐吞虎骨四斤丸。

或用大防風湯﹐或多以骨碎補三分之一同研取汁﹐酒解服。外以杜牛膝﹑杉木節﹑白芷﹑南星﹑萆﹐煎湯燻洗。丹溪云﹕痢後風﹐系血入臟腑下未盡﹐復還經絡不得行故也。松明節一兩﹐以乳香二錢炒焦存性﹐蒼術﹑黃柏各一兩﹐紫葳一兩半﹐甘艸半兩﹐桃仁去皮不去尖一兩﹐俱爲末。每服三錢﹐生薑同杵細﹐水湯起二三沸服。鄰人鮑子年二十餘﹐因患血痢﹐用澀藥取效﹐後患痛風﹐號叫撼鄰里。予視之曰﹕此惡血入經絡證。血受濕熱﹐久爲凝濁﹐所下未盡﹐畱滯隧道﹐所以作痛﹐經久不治﹐恐成枯細。遂與四物湯﹑桃仁﹑紅花﹑牛膝﹑黃芩﹑陳皮﹑甘艸煎﹐生薑汁研潛行散﹐入少酒﹐飲之數十帖﹐又與刺委中出黑血﹐近三合而安。《寶鑑》云﹕且如瀉痢止﹐脾胃虛難任飲食﹐不可一槪用克伐之劑﹐若補養其脾胃气足﹐自然能飲食。宜錢氏方中異功散。設或喜嗜﹐飲食太過﹐有傷脾胃﹐而心腹痞滿﹐嘔逆惡心﹐則不拘此例。當權用橘皮枳實丸一服﹐得快勿再服。若飲食調節無傷﹐則胃气和平矣。

第六冊大小腑門

大小便不通

脈盛﹐皮熱﹐腹脹﹐前後不通﹐瞀悶﹐此謂五實。脾胃气滯﹐不能轉輸﹐加以痰飲食積阻礙淸道﹐大小便祕澀不快﹐升柴二術二陳湯數服﹐能令大便潤而小便長。濕熱痰火結滯﹐脈洪盛﹐大小便祕赤﹐肢節煩疼﹐涼膈散﹑通聖散﹑《金匱》濃朴大黃湯選用。丹溪治一婦人﹐脾疼後患大小便不通﹐此是痰隔中焦﹐气聚上焦。二陳加木通﹐初服後吐﹐渣再服。燒皂角灰爲末﹐粥淸調下。推車客七个﹐土狗七个﹐二物新瓦上焙榦爲末。以虎目樹皮﹝卽虎杖﹞。向東南者﹐煎濃湯服之。連根蔥一二莖帶土﹐生薑一塊﹐淡豆豉二十一粒﹐鹽二匙﹑同研爛作餅﹐烘熱掩臍中﹐以帛紮定﹐良久气透自通﹐不通再換一餅。陰證大小便不通﹐及諸雜病陰候﹐大小便不通危急者﹐用牡蠣﹑陳粉﹑漧薑炮各一兩﹐上爲細末。男病用女人唾調﹐手內擦熱﹐緊掩二卵上﹐得汗出愈。女病用男子唾調﹐手內擦熱﹐緊掩二乳上﹐得汗出愈。蓋卵與乳乃男女之根蒂﹐坎離之分屬也。非急不用。

第六冊大小腑門

大便不通

潔古云﹕臟腑之祕﹐不可一槪治療。有虛祕﹐有實祕。胃實而祕者﹐能飲食﹐小便赤﹐當以麻仁丸﹑七宣丸之類主之。胃虛而祕者﹐不能飲食﹐小便淸利﹐濃朴湯主之。胃气實者﹐祕物也。胃气虛者﹐祕气也。有風祕﹑有冷祕﹑有气祕﹑有熱祕﹐有老人津液漧燥﹐及婦人分產亡血﹐及發汗利小便﹐病後血气未復﹐皆能作祕。不可一例用硝黃利藥。巴豆﹑牽牛﹐尢在所禁。風祕者﹐由風搏肺臟﹐傳於大腸﹐故傳化難。或其人素有風病者﹐亦多有祕。宜小續命湯﹐去附子﹐倍芍藥﹐入竹瀝一杯﹐吞潤腸丸﹐或活血潤腸丸。冷祕﹐由冷气橫於腸胃﹐凝陰固結﹐津液不通﹐胃气閉塞﹐其人腸內气攻﹐喜熱惡冷﹐宜藿香正气散加官桂﹑枳殼各半錢﹐吞半硫丸。熱藥多祕﹐惟硫黃暖而通。冷藥多泄﹐惟黃連肥腸而止泄。气祕﹐由气不升降﹐穀气不行﹐其人多噫。宜蘇子降气湯加枳殼﹐吞養正丹﹐或半硫丸﹑來復丹。未效佐以木香檳榔丸。有气作痛﹐大便祕塞﹐用通劑而便愈不通﹐又有气祕﹐彊通之𨿽通復祕﹐或迫之使通因而下血者。此當順气﹐气順則便自通﹐又當求溫暖之劑。熱祕﹐面赤身熱﹐腸胃脹悶﹐時欲得冷﹐或口舌生瘡﹐此由大腸熱結。宜四順淸涼飲﹐吞潤腸丸﹐或木香檳榔丸。實者承气湯。仲景云﹕脈有陽結陰結者﹐何以別之﹖曰﹕其脈浮而數﹐能食不大便者﹐此爲實﹐名曰陽結也﹐期十七日當劇。其脈沈而遲﹐不能食﹐身體重﹐大便反硬﹐名曰陰結也﹐期十四日當劇。東垣云﹕陽結者散之﹐陰結者熱之。前所雲實祕﹑熱祕﹐卽陽結也。前所云祕﹑冷祕﹐卽陰結也。老人虛祕﹐及出汗﹑利小便過多﹐一切病後血气未復而祕者﹐宜蘇子降气湯﹐倍加當歸﹐吞威靈仙丸。或肉黃飲﹐蓯蓉潤腸丸尢宜。東垣云﹕津液耗而燥者﹐以辛潤之。腎主五液﹐津液盛則大便如常﹐若饑飽勞役損傷胃气﹐及食辛熱濃味之物而助火邪﹐伏於血中﹐耗散眞陰﹐津液虧少﹐故大便結燥。又有年老气虛﹐津液不足而結者。

腎惡燥﹐急食辛以潤之是也。血虛津液枯竭而祕結者﹐脈必小澀﹐面無精光﹐大便𨿽軟﹐努責不出。

大劑四物湯﹐加陳皮﹑甘艸﹑酒紅花﹐導滯通幽湯﹐益血丹。血少兼有熱者﹐脈洪數﹐口漧﹐小便赤少﹐大便祕硬。潤燥湯﹑活血潤燥丸﹑四物湯加酒芩﹑梔子﹑桃仁﹑紅花。大法云﹕大便祕﹐服神芎丸。大便不通﹐小便反利﹐不知燥濕之過﹐本大腸少津液﹐以寒燥之藥治之﹐是以轉燥﹐少服則不濟﹐多服則亡血﹐所以不通。若用四物﹑麻子﹑杏仁之類則可。經云﹕燥則爲枯﹐濕劑所以潤之。金匱眞言論云﹕北方黑色﹐入通於腎﹐開竅於二陰﹐故腎陰虛則小大便難﹐宜以地黃﹑蓯蓉﹑車前﹑茯苓之屬﹐補眞陰利水道﹐少佐辛藥開腠理致津液而潤其燥﹐施之於老人尢宜。若大小便燥結之甚﹐求通不得﹐登廁用力太過﹐便仍不通﹐而气被掙脫﹐下注肛門﹐有時泄出淸水﹐而裏急後重不可忍者﹐胸膈間梗梗作惡﹐漧嘔有聲﹐渴而索水﹐飲食不進﹐呻吟不絕﹐欲利之則气以下脫﹐命在須臾﹐再下卽絕。

欲固之則溺與燥矢膨滿腹腸間﹐恐反增劇。欲升之使气自舉﹐而穢物不爲气所結﹐自然通利﹐則嘔惡不堪﹐宜如何處。家姑年八十餘﹐嘗得此患﹐予惟用調气利小便之藥﹐𨿽小獲效﹐不收全功﹐嘗慰之令勿急性﹐後因不能食﹐遽索末藥﹐利下數行﹐不以告予﹐自謂稍快矣。而脈忽數動一止﹐气息奄奄﹐頹然牀褥。予知眞气已泄﹐若不收攝﹐恐遂無救﹐急以生脈藥投之﹐數劑後結脈始退。因合益血潤腸丸與服﹐勸以勿求速效﹐勿服他藥﹐久之自有奇功。如言調理兩月餘﹐而二便通調﹐四肢康勝矣。便祕自是老人常事﹐俗以爲後門固﹐壽考之徵﹐而一時難堪﹐輒躁擾而致疾﹐予所處方﹐不犯大黃﹐可以久服﹐故表而出之。《元戎》五燥大便祕﹕東方其脈弦﹐風燥也。宜瀉風之藥治之﹐獨活﹑羌活﹑防風﹑茱萸﹑地黃﹑柴胡﹑川芎。南方其脈洪﹐熱燥也。宜鹹苦之藥治之﹐黃芩﹑黃連﹑大黃﹑黃柏﹑芒硝。西南方其脈緩﹐土燥也。宜潤濕之藥治之﹐芍藥﹑半夏﹑生薑﹑烏梅﹑木瓜。西方其脈澀﹐血燥也。宜滋血之藥治之﹐杏仁﹑麻仁﹑桃仁﹑當歸。气結用木香﹑檳榔﹑枳實﹑陳皮﹑地黃﹑郁李仁。北方其脈遲﹐寒燥也。宜溫熱之藥治之﹐當歸﹑肉桂﹑附子﹑烏頭﹑硫黃﹑良姜﹑巴豆。潤腸丸加減法﹕如病患不小便﹐因大便不通而澀其邪﹐盛者急加酒洗大黃以利之。如血燥者﹐加桃仁﹑酒洗大黃。如風結燥者﹐加麻仁﹑大黃。如風澀者﹐加煨皂角仁﹑大黃﹑秦艽以利之。如脈澀﹐覺身癢气澀者﹐加郁李仁﹑大黃以除气燥。如寒陰之病﹐爲寒結閉者﹐以《局方》中半硫丸﹐或加煎附子生薑湯﹐冰冷與之。其病𨿽陰寒之證﹐當服陽藥補之﹐若大便恆不甚通者﹐亦當十服中與一服利藥﹐微通其大便﹐不令祕結﹐乃治之大法也。若病患𨿽是陰證﹐或者陰寒之證﹐其病顯躁﹐脈堅實﹐亦宜陽藥中少加苦寒之劑﹐以去熱躁﹐躁止勿加。如陰躁欲坐井中者﹐其二腎脈按之必虛﹐或沈細而遲﹐此爲易辧。如有客邪之病﹐亦從權加之。有物有積而結者﹐當下之。食傷太陰﹐腸滿食不化﹐腹響響然﹐不能大便者﹐以苦泄之﹐七宣丸﹑木香檳榔丸。桃杏仁俱治大便祕﹐當以血气分之。年老虛人大便燥祕者﹐脈浮在气﹐杏仁﹑陳皮主之。脈沈在血﹐桃仁﹑陳皮主之。所以俱用陳皮者﹐以手陽明病與手太陰爲表裏也。又云﹕盛則難便﹐行陽气也。敗則便難﹐行陰血也。注夏大便澀滯者﹐血少﹑血中伏火也。黃人參湯﹐加生地黃﹑當歸身﹑桃仁泥﹑麻仁泥潤之。如潤之大便久不快利者﹐少加煨大黃微利之。如加大黃久不快利者﹐非血結﹑血祕﹐是熱則生風﹐病必濕風證﹐止當服黃人參湯﹐只用羌活﹑防風各半兩﹐水四盞﹐煎至一盞﹐去渣空心服之﹐其大便必大走也。大便不通﹐五日一徧﹐小便黃赤﹐渾身腫﹐面上及腹尢甚﹐色黃﹐麻木﹐身重如山﹐沈困無力﹐四肢痿軟﹐不能舉動﹐喘促﹐唾淸水﹐吐穢痰白沫如膠﹐時躁熱﹐發欲去衣﹐須臾而過﹐振寒頂額有時如冰﹐額寒尢甚﹐頭旋眼黑﹐目中澑火﹐冷淚﹐鼻不聞香臭﹐小腹急痛﹐當臍有動气﹐按之堅硬而痛﹐宜麻黃白術湯。此病宿有風濕熱伏於榮血之中﹐其水火乘於陽道而上盛﹐元气短少上喘﹐爲陰火傷其气﹐四肢痿﹐在腎水之間﹐乃所勝之病﹐今正遇冬寒得時﹐乘其肝木﹐又實其母﹐肺金克木淩火﹐是大勝必有大復。其證善怒﹐欠﹐多嚏﹐鼻中如有物﹐不聞香臭﹐目視KTKT﹐多悲健忘﹐少腹急痛﹐徧身黃﹐腹大脹﹐面目腫尢甚﹐食不下﹐痰唾涕有血﹐目瘍﹐大便不通﹐只二服皆愈。凡諸祕服藥不通﹐或虛人畏服利藥者﹐用蜜煎導。或用鹽及皂角末﹐和入蜜煎中尢捷﹐蓋鹽能軟堅潤燥﹐皂角能通气疏風故也。冷祕﹐用醬生薑導。或於蜜煎中﹐加艸烏頭末﹐以化寒消結。熱者﹐豬膽汁導。烏梅湯浸去核﹐爲丸如棗子大﹐亦可導。醬瓜削如棗﹐亦可導。丹溪云﹕予觀古方通大便﹐皆用降气品劑﹐蓋肺气不降﹐則大便難傳送﹐用枳殼﹑沈香﹑訶子﹑杏仁等是也。又老人﹑虛人﹑風人﹑津液少而祕者﹐宜以藥而滑之﹐用胡麻﹑麻仁﹑阿膠等是也。如妄以峻利藥逐之﹐則津液走﹐气血耗﹐𨿽暫通而卽祕矣﹐必更生他病。昔王少腑患此疾﹐有人以駛藥利之者屢矣﹐後爲肺痿咯膿血﹐卒至不通而死。

第六冊大小腑門

閉癃遺尿總論

遺尿者﹐溺出不自知也。閉癃者﹐溺閉不通而淋瀝滴點也。惟肝與督脈﹑三焦﹑膀胱主之。肝脈﹑督脈主之者。經云﹕肝足厥陰之脈﹐過陰器﹐所生病者﹐遺溺閉癃。又云﹕督脈者﹐女子入系廷孔﹐其孔溺孔之端也。其男子循莖下至篡﹐與女子等﹐其生病癃痔遺溺。故遺溺閉癃﹐皆取厥陰兪穴﹑及督脈兪穴也。三焦主之者。經云﹕三焦下脈在於足太陽之前﹐少陽之後﹐出於中外廉﹐名曰委陽﹐足太陽絡也。三焦者﹐足太陽﹑少陽之所將﹐太陽之別也﹐上踝五寸﹐別入貫腸﹐出於委陽﹐並太陽之正﹐入絡膀胱﹐約下焦﹐實則閉癃﹐虛則遺溺。遺溺則補之﹐閉癃則瀉之是也。膀胱主之者。經云﹕膀胱不利爲癃﹐不約爲遺溺是也。然遺溺閉癃﹐不取膀胱兪穴者﹐蓋膀胱但髒溺﹐其出溺﹐皆從三焦及肝﹑督脈也。閉癃﹐合而言之﹐一病也。分而言之﹐有暴久之殊。蓋閉者暴病﹐爲溺閉點滴不出﹐俗名小便不通是也。癃者久病﹐爲溺癃淋瀝點滴而出﹐一日數十次﹐或百次﹐名淋病是也。今分其病立爲二門。

第六冊大小腑門

小便不通

丹溪大法﹐小便不通﹐有熱﹑有濕﹑有气結於下。宜淸﹑宜燥﹑宜升﹐有隔二隔三之治。如因肺燥不能生水﹐則淸金﹐此隔二。如不因肺燥﹐但膀胱有熱﹐則宜瀉膀胱﹐此正治也。如因脾濕不運而精不升﹐故肺不能生水﹐則當燥脾健胃﹐此隔三。車前子﹑茯苓淸肺也。黃柏﹑知母瀉膀胱也。蒼術﹑白術健胃燥脾也。《寶鑑》小便不利有三﹐不可一槪而論。若津液偏滲於腸胃﹐大便泄瀉而小便澀少﹐一也﹐宜分利而已。若熱搏下焦津液﹐則熱濕而不行﹐二也﹐必滲泄則愈。若脾胃气澀﹐不能通調水道﹐下輸膀胱而化者﹐三也﹐可順气﹐令施化而出也。東垣大法﹐小便不通﹐皆邪熱爲病﹐分在气在血而治之。以渴與不渴而辧之。如渴而不利者﹐熱在上焦肺分故也。夫小便者﹐是足太陽膀胱經所主也。肺合生水﹐若肺熱不能生水﹐是絕其水之源。經云﹕虛則補其母﹐宜淸肺而滋其化源﹐故當從肺之分﹐助其秋令﹐水自生焉。

又如雨如霧如霜﹐皆從天而降下也。且藥有气之薄者﹐乃陽中之陰﹐是感秋淸肅殺之气而生﹐可以補肺之不足﹐淡味滲泄之藥是也。茯苓﹑澤瀉﹑琥珀﹑燈心﹑通艸﹑車前子﹑木通﹑瞿麥﹑蓄之類﹐以淸肺之气﹐泄其火﹐滋水之上源也。如不渴而小便不通者﹐熱在下焦血分﹐故不渴而小便不通也。

熱閉於下焦者﹐腎也﹑膀胱也﹐乃陰中之陰﹐陰受熱邪﹐閉塞其流。易老云﹕寒在胸中遏塞不入﹐熱在下焦塡塞不便﹐須用感北方寒水之化﹐气味俱陰之藥﹐以除其熱﹐泄其閉塞。《內經》云﹕無陽則陰無以生﹐無陰則陽無以化。若服淡滲之藥﹐其性乃陽中之陰﹐非純陰之劑﹐陽無以化﹐何以補重陰之不足也。須用感地之水運而生大苦之味﹐感天之寒气而生大寒之藥﹐此气味俱陰﹐乃陰中之陰也。

大寒之气﹐人感之生膀胱。寒水之運﹐人感之生腎。此藥能補腎與膀胱。受陽中之陽熱火之邪﹐而閉其下焦﹐使小便不通也。夫用大苦寒之藥﹐治法當寒因熱用。又云﹕必伏其所主﹐而先其所因﹐其始則气同﹐其終則气異也。如熱在上焦﹐以梔子﹑黃芩。熱在中焦﹐以黃連﹑芍藥。熱在下焦﹐以黃柏。熱在气分﹐渴而小便閉﹐淸肺散﹑豬苓湯﹑五苓散﹑茯苓琥珀湯﹑紅秫散。熱在血分﹐不渴而小便閉﹐滋腎丸﹑黃連丸﹑導气除燥湯。東垣治一人病小便不利﹐目睛突出﹐腹脹如鼓﹐膝以上堅硬﹐皮膚欲裂﹐飲食不下﹐服甘淡滲泄之藥皆不效。曰疾急矣。非精思不能處﹐思之半夜﹐曰吾得之矣。經云﹕膀胱者﹐津液之腑﹐必气化而能出焉。多服淡滲之藥而病益甚﹐是气不化也。啟玄子云﹕無陽則陰無以生﹐無陰則陽無以化。甘淡气搏皆陽藥﹐獨陽無陰﹐欲化得乎。

遂以滋腎丸羣陰之劑投服﹐再服卽愈。渴而腹冷﹐水气也。《金匱》云﹕小便不利者﹐有水气﹐其人苦渴﹐栝蔞瞿麥丸主之。以小便利﹐腹中溫爲度。小便不通﹐腹下痛﹐狀如覆碗﹐痛悶難忍者﹐乃腸胃漧涸﹐膻中气不下。經云﹕膀胱者﹐州都之官﹐津液藏焉﹐气化則能出矣。膻中者﹐臣使之官﹐三焦相火﹐腎爲气海也。王注曰﹕膀胱津液之腑﹐胞內居之﹐少腹處間毛五內胞器﹐若得气海之气施化﹐則溲便注下﹐气海之气不及﹐則隱祕不通﹐故不得便利也。先用木香﹑沈香各三錢﹐酒調下﹐或八正散﹐甚則宜上湧之﹐令气通達﹐便自通利﹐經所謂病在下﹐上取之。王注曰﹕熱攻於上﹐不利於下﹐气盛於上﹐則溫辛散之﹐苦以利之。一方﹐煎橘紅﹑茯苓湯﹐調木香﹑沈香末服之﹐空心下。丹溪云﹕小便不通﹐屬气虛﹑血虛﹑有實熱﹑痰气閉塞﹐皆宜吐之﹐以提其气﹐气升則水自降﹐蓋气承載其水者也。气虛用參﹑術﹑升麻等﹐先服後吐﹐或就參﹑藥中調理吐之。血虛用四物湯﹐先服後吐﹐或就芎歸湯探吐之。痰多﹐二陳湯﹐先服後探吐之。痰气閉塞﹐二陳加香附﹑木通探吐之。實熱當利之﹐或用八正散﹐蓋大便動則小便自通矣。或問以吐法通小便﹐方論中未嘗有之﹐理將安在﹖曰﹕取其气化而已。何則﹖《內經》謂三焦者﹐決瀆之官﹐水道出焉。膀胱者﹐州都之官﹐津液藏焉﹐气化則能出矣。故上中下三焦之气﹐有一不化﹐則不得如決瀆之水而出矣﹐豈獨下焦膀胱气塞而已哉。上焦肺者﹐主行榮衛﹐通調水道﹐下輸膀胱﹐而腎之合足三焦﹐下輸又上連肺﹐此豈非小便從上焦之气化者乎。張仲景有言﹐衛气行則小便宣通﹐其義亦在是矣。《內經》又謂脾病則九竅不通﹐小便不利﹐是其一也。此豈非小便從中焦之气化者乎。由是而言之﹐三焦所傷之邪不一﹐气之變化無窮﹐故當隨處治邪行水﹐求其气化﹐亦無窮也。然而大要在乎陰與陽無相偏負﹐然後气得以化。若方盛衰論曰﹕至陰虛﹐天气絕﹐至陽盛﹐地气不足。夫腎肝在下﹐地道也。心肺在上﹐天道也。脾胃居中﹐气交之分也。故天之陽絕而不交於地者﹐尙且白露不下。況人同乎天﹐其在上之陽不交於陰﹐則在下之陰無以爲化﹐而水道其能出乎。東垣引《八十一難經》謂﹐有陰陽相乘﹐有覆有溢﹐而爲內關﹐不得小便者。有或在下之陰虛﹐在上之陽盛﹐不務其徳而乘之﹐致腎气之不化者﹐必瀉其陽而舉之﹐則陰可得而平也。

若此條所敍之證﹐皆用吐法﹐蓋因气道閉塞﹐升降不前者而用耳。何嘗捨眾法而獨施是哉。丹溪嘗曰﹐吾以吐通小便﹐譬如滴水之器﹐上竅閉則下竅無以自通﹐必上竅開而下竅之水出焉。予嘗推是開竅之法﹐用之多驗﹐姑書一二證以明之。甲午秋﹐治一婦人﹐年五十﹐初患小便澀﹐醫以八止散等劑﹐展轉小便不通﹐身如芒刺加於體。予以所感霖淫雨濕﹐邪尙在表﹐因用蒼術爲君﹐附子佐之﹐發其表﹐一服卽汗﹐小便實時便通。又治馬參政父﹐年八旬﹐初患小便短澀﹐因服藥分利太過﹐遂致閉塞﹐涓滴不出。予以飲食太過﹐傷其胃气﹐陷於下焦﹐用補中益气湯﹐一服小便通。因先多利藥﹐損其腎气﹐遂致通後遺尿﹐一夜不止﹐急補其腎﹐然後已。凡醫之治是證﹐未有不用泄利之劑者﹐安能顧其腎气之虛哉。表而出之﹐以爲世戒。有瘀血而小便閉者﹐宜多用牛膝。《本事方》云﹕頃在陵﹐有一貴官妻外家﹐小便不通﹐臍腹脹痛不可忍﹐眾醫皆作淋治﹐如八正散之類﹐數種皆治不通﹐病愈甚。予診之曰﹐此血瘕也。非瞑眩藥不可去。乃用桃仁煎﹐初服至日午﹐大痛不可忍﹐臥少頃﹐下血塊如拳者數枚﹐小便如黑豆汁一二升﹐痛止得愈。此藥猛峻﹐气虛血弱者﹐宜斟酌之。大抵小腹痛脹如覆碗者爲實﹐亦分在气在血﹐气壅塞於下者﹐木香流气飲。

血污於下者﹐桃仁煎﹑代抵當丸﹑牛膝膏。經云﹕腎合膀胱﹐膀胱者﹐津液之腑也。小腸屬腎﹐腎上連肺﹐故將兩髒。三焦者﹐中瀆之腑也﹐水液出焉。是屬膀胱﹐乃腎之腑也。又云﹕膀胱者﹐州都之官﹐津液藏焉﹐气化則能出矣。由是言之﹐膀胱藏水﹐三焦出水。治小便不利﹐故刺灸法但取三焦穴﹐不取膀胱也。小腸屬腎﹑肺﹐故東垣用淸肺飲子﹑滋腎丸利小便也。運气小便不利有三﹕其一﹐屬濕邪攻三焦。經云﹕太陰在泉﹐濕淫所勝﹐病小腹痛腫﹐不得小便。又雲﹕水不及曰涸流﹐涸流之紀﹐上宮與正宮同﹐其病癃閉是也。其二﹐屬風邪攻脾。經云﹕厥陰司天﹐風淫所勝﹐病溏瘕泄﹑水閉是也。

其三﹐屬燥熱。經云﹕陽明司天之政﹐天气急﹐地气明﹐民病癃閉。初之气﹐其病小便黃赤﹐甚則淋。

又云﹕少陰司天之政﹐地气肅﹐天气明。二之气﹐其病淋是也。良法治小便不通﹐諸藥不效﹐或轉胞至死危困﹐用豬尿胞一个﹐底頭出一小眼子﹐翎筒通過﹐放在眼兒內﹐根底以細綫系定﹐翎筒子口細杖子堵定﹐上用黃蠟封尿胞口﹐吹滿气七分﹐系定了﹐再用手撚定翎筒根頭﹐放了黃蠟﹐塞其翎筒在小便出裏頭﹐放開翎筒根頭﹐手撚其气透於裏﹐小便卽出﹐神效。

【妊娠小便不通】妊娠胎滿逼胞﹐多致小便不利﹐若胞系了戾﹐小便不通﹐名曰轉胞。丹溪以爲多因胎婦虛弱﹐憂悶性躁﹐食味濃。古方用滑利疏導藥鮮效﹐若脬爲胎所墜而不通﹐但升舉其胎﹐胞系疏而小便自行。若臍腹作脹而小便淋﹐此脾胃气虛﹐胎壓尿胞﹐四物﹑二陳﹑參﹑術﹐空心服後探吐﹐數次自安。薛氏云﹕前證亦有脾肺气虛﹐不能下輸膀胱者﹔亦有气熱鬱結﹐膀胱津液不利者﹔亦有金爲火燥﹐脾土濕熱甚而不利者。更當詳審施治。《金匱要略》問曰﹕婦人病飲食如故﹐煩熱不得臥﹐而反倚息者﹐何也﹖師曰﹕此名轉胞﹐不得溺也。以胞系了戾﹐故致此病。但利小便則愈﹐宜腎气丸主之。﹝卽八味丸﹐酒下十五丸至三十丸﹐日再服。﹞又云﹕妊娠有水气﹐身重小便不利﹐灑淅惡寒﹐起卽頭眩﹐葵子茯苓散主之。又云﹕妊娠小便難﹐飲食如故﹐歸母苦參丸主之。丹溪治一婦轉胞﹐小便閉﹐脈似澀﹐重取則弦﹐左稍和﹐此得之憂患。澀爲血少气多﹐弦爲有飲。血少則胞不舉﹐气多有飲﹐中焦不淸而溢﹐則胞知所避而就下故墜。以四物湯加參﹑術﹑半夏﹑陳皮﹑甘艸﹑生薑空心飲﹐隨以指探吐之﹐俟气定又與﹐至八帖而安。此恐偶中﹐後又治數人皆效。又一婦四十一歲﹐孕九月轉胞小便閉﹐腳腫形瘁﹐脈左稍和而右澀﹐此飽食气傷胎系﹐弱不能自舉而下墜﹐壓著膀胱﹐偏在一邊﹐气急爲其所閉﹐所以水竅不能出也。宜補血養气﹐气血旣正﹐胎系自舉﹐則不下墜﹐方有安之理。遂用人參﹑當歸身尾﹑白芍藥﹑白術﹑陳皮﹑炙甘艸﹑半夏﹑生薑煎湯﹐濃與四帖﹐次早以渣煎﹐頓服探吐之﹐小便卽通﹐皆黑水。

後就此方加大腹皮﹑枳殼﹑靑蔥葉﹑砂仁二十帖與之﹐而得以安產。一孕婦小便不通﹐脈細弱﹐乃气血俱虛﹐胎壓膀胱下口。用補藥升起恐遲﹐反加急滿。令穩婆以香油抹手﹐入產戶托起其胎﹐溺出如注。卻以參﹑﹑升麻大劑服之。一法將孕婦倒豎起﹐胎自運﹐溺自出﹐勝手托遠矣。

【產後小便不通】舊方用陳皮去白爲末﹐空心酒調二錢﹐外用鹽塡臍中﹐卻以蔥白剝去粗皮﹐十餘根作一縛﹐切作一指濃﹐安鹽上﹐用大艾炷滿蔥餅上﹐以火灸之﹐覺熱气入腹內﹐實時便通。按此惟气壅不得通者宜之﹐若气虛源涸與夫熱結者﹐不可泥也。

第六冊大小腑門

淋

淋之爲病﹐嘗觀《病源候論》謂由腎虛而膀胱熱也。膀胱與腎爲表裏﹐俱主水﹐水入小腸與胞﹐行於陰爲溲便也。若飲食不節﹐喜怒不時﹐虛實不調﹐臟腑不和﹐致腎虛而膀胱熱﹐腎虛則小便數﹐膀胱熱則水下澀﹐數而且澀﹐則淋瀝不宣﹐故謂之淋。其狀小腹弦急﹐痛引於臍﹐小便出少气數﹐及分石淋﹑勞淋﹑血淋﹑气淋﹑膏淋﹑冷淋。其石淋者﹐有如沙石。勞淋者﹐勞倦卽發。血淋者﹐心主血﹐气通小腸﹐熱甚則搏於血脈﹐血得熱則流行﹐入胞中與溲俱下。膏淋者﹐肥液若脂膏﹐又名肉淋。

气淋者﹐胞內气脹﹐小腹堅滿﹐出少喜數﹐尿有餘瀝。冷淋者﹐冷气客於下焦﹐邪正交爭﹐滿於胞內﹐水道不宣﹐先寒戰﹐然後便數成淋﹐可謂悉病情矣。考之《內經》﹐則淋病之因﹐又不止此。大綱有二﹐曰濕﹑曰熱。謂太陰作初气﹐病中熱脹﹐脾受積濕之气﹐小便黃赤﹐甚則淋。少陽作二气﹐風火郁於上而熱﹐其病淋。蓋五臟六腑十二經脈气皆相通移﹐是故足太陽主表﹐上行則統諸陽之气﹐下行則入膀胱。又肺者﹐通調水道﹐下輸膀胱。脾胃消化水谷。或在表在上在中﹐凡有熱則水液皆熱﹐轉輸下之﹐然後膀胱得之而熱矣。且小腸是心之腑﹐主熱者也。其水必自小腸滲入膀胱﹐胞中諸熱應於心者﹐其小腸必熱﹐胞受其熱﹐經胞移熱於膀胱者﹐則癃溺血是也。由此而言﹐初起之熱邪不一﹐其因皆得傳於膀胱而成淋。若不先治其所起之本﹐止從末流胞中之熱施治﹐未爲善也。予嘗思之﹐淋病必由熱甚生濕﹐濕生則水液渾﹐凝結而爲淋。不獨此也﹐更有人服金石藥者﹐入房太甚﹐敗精流入胞中﹐及飲食痰積滲入者﹐則皆成淋。丹溪嘗治一小兒﹐在胎受久服金石藥之餘毒﹐病淋一十五年﹐以紫雪治愈。凡治病不求其本可乎。小便澀痛﹐常急欲溺﹐及去點滴﹐莖中痛不可忍者﹐此五淋病。

生料五苓散加阿膠﹐或車前子末﹐或五苓散﹑益元散等分和服﹐並可吞火腑丹﹐佐以導赤散﹑石葦散。

若熱極成淋﹐服藥不效者﹐宜減桂五苓散﹐加木通﹑滑石﹑燈心﹑瞿麥各少許﹐仍研麥門冬艸﹑連根車前艸﹑白龍艸各自然汁﹐和蜜水調下。气淋﹐气壅不通﹐小便淋結﹐臍下妨悶疼痛﹐瞿麥湯﹑石葦散﹑楡枝湯﹑木香流气飲。气虛淋﹐八物湯加杜牛膝﹑黃芩汁煎服。老人气虛亦能淋﹐參﹑術中加木通﹑山梔。血受傷者﹐補血行血自愈﹐勿作淋治。死血作淋﹐牛膝膏妙。但虛人能損胃﹐不宜食。《千金》云﹕用牛膝以酒煮服﹐治小便淋痛。

《肘後方》用牛膝根莖葉﹐亦以酒煮服﹐治小便不利﹐莖中痛欲死﹐及治婦人血結堅痛如神。蓋牛膝治淋之聖藥也。但虛人當用補劑監制之耳。血淋﹐用側柏葉﹑生藕節﹑車前艸等分搗汁﹐調益元散﹑立效散﹑瞿麥散﹑小薊飲子﹑柿蒂散﹑當歸湯﹑羚羊角飲﹑雞蘇飲子﹑金黃散﹑發灰散。戴氏云﹕血淋一證﹐須看血色分冷熱。色鮮者﹐心﹑小腸實熱。色瘀者﹐腎﹑膀胱虛冷。若的是冷淋及下元虛冷血色瘀者﹐並宜漢椒根銼碎﹐不以多少﹐白水煎﹐候冷進。按﹕血多有熱極兼水化而黑凝者﹐未可便以爲冷也。膏淋﹐鹿角霜丸﹑沈香散﹑沈香丸﹑磁石丸﹑海金砂散﹑菟絲丸。戴云﹕有似淋非淋﹐小便色如米泔﹐或便中有如鼻涕之狀﹐此乃精溺俱出﹐精塞溺道﹐故便欲出不能而痛。宜大菟絲子丸﹑鹿茸丸之類。按﹕此卽膏淋也。沙石淋﹐乃是膀胱蓄熱而成﹐正如湯瓶久在火中﹐底結白碱而不能去﹐理宜淸徹積熱﹐使水道通則沙石出而可愈。宜神效琥珀散﹑如聖散﹑石燕丸﹑獨聖散。石首魚腦骨十个﹐火﹐滑石二錢﹐琥珀三分﹐俱爲細末。每服一錢﹐空心煎木通湯調下。鱉甲九肋者一个﹐酥炙令脆﹐爲細末。每服一匙﹐酒煎服﹐當下沙石。

雄鵲燒灰﹐淋取汁飲之﹐石卽下。石淋﹐小便時沙石下流﹐塞其水道﹐痛不可忍﹐經及時日﹐水道不通﹐其气上攻﹐頭痛面腫﹐重則四肢八節俱腫。其石大者如梅核﹐堅硬如有稜角﹐其石小者﹐惟碎石相結﹐通下卽碎。宜服此取石方﹐用冬葵子﹑滑石﹑射幹﹑知母﹐以上各一分﹐通艸三分﹐爲細末。

每服二錢半﹐水一盞半﹐苦竹葉十片同煎﹐取一盞﹐去滓﹐食前熱服。又大腑熱頭痛﹐若體气壯健﹐先進後方藥兩三盞﹐然後進取石方。用麻黃去節﹑羌活﹑射幹﹑荊芥穗﹑紫菀﹑防風﹑知母﹑蔓荊子﹑牽牛各一分﹐半夏二銖﹐爲細末。每服二錢﹐水一盞﹐煎九分﹐去滓﹐食後熱服。石淋﹐導水用螻蛄七枚﹐以鹽一兩﹐同於新瓦上鋪蓋焙漧﹐研爲細末。每服一錢匕﹐溫酒調服。勞淋﹐地黃丸﹑黃湯﹑白芍藥丸。冷淋﹐肉蓯蓉丸﹑澤瀉散﹑沈香散﹑檳榔散﹑生附散。戴氏云﹕進冷劑愈甚者﹐此是冷淋。

宜地髓湯下附子八味丸。有因服五苓散等藥不效﹐用生料鹿茸丸卻愈。此皆下元虛冷之故。乃劉河間則謂亦由熱客膀胱﹐鬱結不能滲泄﹐非眞冷也。小便淋﹐莖中痛不可忍﹐相引脇下痛﹐宜參苓琥珀湯。

有小便艱澀如淋﹐不痛而癢者﹐虛證也。宜八味丸﹑生料鹿茸丸之類。若因思慮過度致淋﹐宜歸脾湯﹑或辰砂妙香散﹑吞威喜丸﹐或妙香散和五苓散。汗多而小便赤澀﹐暑月多有此證。盛暑所飲旣多﹐小便反澀少而赤﹐緣上停爲飲﹐外發爲汗﹐津液不通﹐小腸澀閉﹐則水不運下。五苓散一名導逆﹐內有術﹑桂收汗﹐豬苓﹑澤瀉﹑茯苓分水道﹐收其在外者使之內﹐又從而利導焉。發者斂之﹐壅者通之﹐義取於此。然有虛勞汗多而赤澀者﹐卻是五內枯燥﹐滋腴旣去﹐不能生津﹐故溺澀而赤﹐不宜過用通小便之劑竭其腎水﹐惟當溫養潤肺。

十全大補湯﹑養榮湯之類﹐自足選用。汗者心液﹐心主血﹐血榮則心得所養﹐汗止津生﹐不待通而溺自淸矣。諸失精血及患癰毒人﹐或有小便赤澀之證﹐此亦是枯竭不潤之故﹐並宜前法。

【胞痺】痺論云﹕小腹膀胱﹐按之內痛﹐若沃以湯﹐澀於小便﹐上爲淸涕。夫膀胱者﹐州都之官﹐津液藏焉﹐气化則能出矣。今風寒濕邪气客於胞中﹐則气不能化出﹐故胞滿而水道不通。其證小腹膀胱按之內痛﹐若沃以湯﹐澀於小便﹐以足太陽經﹐其直行者﹐上交巓﹐入絡腦﹐下灌鼻竅﹐則爲淸涕也。腎著湯﹑茯苓丸﹑巴戟丸﹑腎瀝湯。

【妊娠淋】乃腎與膀胱虛熱﹐不能制水﹐然妊婦胞系於腎﹐腎間虛熱而成斯證。甚者心煩悶亂﹐名曰子淋也。若頸項筋攣﹐語澀痰甚﹐用羚羊角散。若小便澀少淋瀝﹐用安榮散。若肝經濕熱﹐用龍膽瀉肝湯。若肝經虛熱﹐用加味逍遙散。腿足轉筋﹐而小便不利﹐急用八味丸﹐緩則不救。若服燥劑而小便頻數或不利﹐用生地﹑茯苓﹑牛膝﹑黃柏﹑知母﹑芎﹑歸﹑甘艸。若頻數而色黃﹐用四物加黃柏﹑知母﹑五味﹑麥門﹑玄參。若肺气虛而短少﹐用補中益气加山藥﹑麥門。若陰挺痿痺而頻數﹐用地黃丸。若熱結膀胱而不利﹐用五淋散。若脾肺燥不能化生﹐宜黃芩淸肺飲。若膀胱陰虛﹐陽無所生﹐用滋腎丸。若膀胱陽虛﹐陰無所化﹐用腎气丸。

【產後淋】因熱客於脬﹐虛則頻數﹐熱則澀痛﹐气虛兼熱﹐血入胞中﹐則血隨小便出而爲血淋也。

若膀胱虛熱﹐用六味丸。若陰虛而陽無以化﹐用滋陰腎气丸。蓋土生金﹐金生水﹐當滋化源。陳氏云﹕治產前後淋﹐其法不同。產前當安胎﹐產後當去血。瞿麥﹑蒲黃﹐最爲產後要藥。茅根湯﹐主治產後諸淋。

【診】腎脈滑實爲癃。痺脈滑甚爲癃。少陰脈數﹐婦人則陰中生瘡﹐男子則气淋。盛大而實者生﹐虛小而澀者死。下焦气血幹者死。鼻頭色黃者﹐小便難。

《素問》奇病論﹐病有癃者﹐一日數十溲﹐此不足也。身熱如炭﹐頸膺如格﹐人迎躁盛﹐喘息气逆﹐此有餘也。太陰脈細微如發者﹐此不足也。其病安在﹖名爲何病﹖岐伯曰﹕病在太陰﹐其盛在胃﹐頗在肺﹐病名曰厥。死不治。

第六冊大小腑門

小便數

運气小便數﹐皆屬火。經云﹕少陽之復﹐便數憎風是也。小便數﹐惟二髒有之。一屬肺。經云﹕肺手太陰之脈﹐气盛有餘則肩背痛﹐風寒汗出中風﹐小便數而欠是也。以刺言之﹐瀉手太陰則愈。一屬肝。經云﹕足厥陰之瘧﹐令人如癃狀而小便不利。又云﹕肝痺者﹐夜臥則驚﹐多飲數小便是也。視虛實﹑補瀉之則愈。數而少﹐茯苓琥珀湯利之。數而多﹐薯蕷﹑蓮肉﹑益智仁之屬收之。生薯蕷半斤﹐刮去皮﹐以刀切碎﹐於鐺中煮酒沸﹐下薯蕷﹐不得攪﹐待熟加鹽﹑蔥白﹐更添酒﹐空腹下二三盞妙。

蓮肉去皮﹐不以多少﹐用好酒浸一兩宿﹐豬肚一个﹐將酒浸蓮肉入肚中多半爲度﹐水煮熟﹐取出蓮肉﹐切﹐焙漧爲細末﹐酒煮麵糊爲丸﹐如芡實大。每服五十丸﹐食前米飲湯下﹐名水芝丸。夜多小便﹐益智二十四个爲末﹐鹽五分﹐水一盞﹐煎八分﹐臨臥溫服。衛眞湯並丸﹑桑螵蛸散。戴氏云﹕小便多者﹐乃下元虛冷﹐腎不攝水﹐以致滲泄。

宜菟絲子丸﹑八味丸﹑玄兔丹﹑生料鹿茸丸。有人每日從早至午前定尿四次﹐一日之間﹐又自無事。

此腎虛所致﹐亦猶脾腎泄﹐早泄而晚愈﹐次日又復然者也。若小便常急﹐徧數𨿽多而所出常少﹐放了復急﹐不澀痛﹐卻非淋證。亦有小便畢少頃﹐將謂已盡﹐忽再出些少者。多因自忍尿﹐或忍尿行房事而然。宜生料五苓散﹐減澤瀉之半﹐加阿膠一錢﹐吞加減八味丸。此丸須用五味子者。有盛喜致小便多﹐日夜無度。乃喜極傷心﹐心與小腸爲表裏。宜釐淸飲﹑四七湯各半帖和煎﹐仍以辰砂妙香散﹐吞小菟絲子丸或玄兔丹。若頻頻欲去而溺不多﹐但不痛耳。此腎與膀胱俱虛﹐客熱乘之﹐虛則不能制水。

宜補腎丸﹑六味地黃丸。熱入水道﹐澀而不利。八正散﹐或五苓散加黃柏﹑知母﹑麥門冬﹑木通。大便硬﹐小便數者﹐是謂脾約。脾約丸主之。

第六冊大小腑門

小便不禁

《原病式》云﹕熱甚客於腎部﹐幹於足厥陰之經﹐廷孔鬱結極甚﹐而气血不能宣通﹐則痿痺﹐神無所用﹐故津液滲入膀胱而旋溺遺失﹐不能收禁也。考之《內經》則謂督脈生病爲遺溺。《靈樞》謂肝所生病爲遺溺。蓋因二經循陰器﹐系廷孔﹐病則榮衛不至﹐气血勞劣﹐莫能約束水道之竅﹐故遺失不禁。劉河間可謂得此旨矣。然《內經》復言膀胱不約爲遺溺。《靈樞》言手太陰之別﹐名曰列缺﹐其病虛則欠KT﹐小便遺數。由此觀之﹐則又不獨病在陰器廷孔而已。夫如是者﹐內由三焦決瀆之失常也。何則﹖手少陽之脈﹐從缺盆布膻中﹐下鬲循屬三焦。足太陽之脈﹐從肩膊內挾脊抵腰中﹐入循膂﹐屬膀胱。三焦虛則膀胱虛﹐故不約也。肺從上焦通調水道﹐下輸膀胱﹐腎又上連肺﹐故將兩髒﹐是子母也。母虛子亦虛﹐此上中下三焦气虛﹐皆足以致遺溺矣。由是而知三焦所部﹐五臟之淫气變而爲五邪者﹐悉能幹於下焦腎肝膀胱出水之竅而爲不禁之病﹐何止於熱極鬱結痿痺腎部而已乎。又自《內經》所謂太陰在泉﹐客勝﹐濕客下焦﹐溲便不時。太陰之復﹐甚則入腎﹐竅泄無度者觀之﹐則知濕主於痞﹐況是所勝之邪﹐其不爲鬱結痿痺者乎。從而思之﹐聖人之言﹐舉一隅盒飯以三隅反﹐前所謂肝腎膀胱之病﹐不言其邪﹐可見諸邪盡能病之也。次言手太陰列缺虛者﹐爲子母髒气之要也。可見所生﹑所勝﹑不勝之五邪﹐皆足以乘之也。

其言太陰之勝復﹐則濕爲所勝之重者也。其他風寒燥熱﹐𨿽不及言﹐可知在其中矣。治法﹐上虛補气。

下虛澀脫。東垣云﹕小便遺失者﹐肺金虛也。宜安臥養气﹐禁勞役﹐以黃﹑人參之類補之。不愈當責有熱﹐加黃柏﹑生地。下虛謂膀胱下焦虛。經雲﹕水泉不止者﹐是膀胱不藏也。仲景云﹕下焦竭則遺溺失便﹐其气不能自禁制﹐不須治﹐久則愈。又云﹕下焦不歸則遺溲﹐世用桑螵蛸﹑雞之類是也。古方多燥熱﹐如二气丹﹑家韭子丸﹑菟絲子丸﹑固脬丸﹑白茯苓散﹑鹿茸散﹑菟絲子散﹐內有桂﹑附﹐惟眞虛寒者宜之。桑螵蛸散﹑鹿角霜丸﹑阿膠飲﹑鹿茸散﹐溫補而不僭。小便不禁而淋瀝澀滯者﹐澤瀉散﹑茯苓丸。滑脫者﹐牡蠣丸。如白薇散﹑雞腸散﹐內俱有寒藥﹐內熱者宜之。婁全善治一男子遺溺不覺﹐脈洪大盛﹐以黃柏﹑知母﹑杜牛膝爲君﹐靑皮﹑甘艸爲臣﹐木香爲佐﹐桂些少反佐﹐服數帖大效。此法與《千金》白薇散﹐皆河間所謂熱甚﹐廷孔鬱結﹐神無所用﹐不能收禁之意也。遺尿有實熱者﹐用神芎導水丸﹐每服百丸﹐空心白湯下。若一服利﹐止後服。此謂淫气遺溺﹐痺聚在腎﹐痺謂气血不通宣也。戴云﹕睡著遺尿者﹐此亦下元冷﹐小便無禁而然。宜大菟絲子丸﹐豬胞炙碎煎湯下。

凡遺尿皆屬虛。通用方﹐薏苡仁鹽炒煎服。

雞腸一具﹐以水三升﹐煮取一升﹐分三服。一方用雄鷄燒灰爲末﹐用三指撮﹐溫漿水調一錢﹐向北斗服之﹐更良。雄鷄喉嚨及矢白﹐裏黃皮﹐燒爲末﹐麥粥淸調服。羊脬盛水貯令滿﹐系兩頭煮熟﹐開取水頓服之。雞一具﹐並腸洗淨燒灰﹐男用雌﹐女用雄﹐爲細末。每服二錢﹐空心溫酒調服。

一方加豬脬灰。燕蓐艸主眠中遺尿不覺﹐燒令黑﹐研﹐水進方寸匕。膀胱咳者﹐咳而遺溺。

【妊娠尿出不知】用白薇﹑芍藥爲末﹐酒調下。或白礬﹑牡蠣爲末﹐酒調二錢。或雞毛灰末﹐酒服一匕。或炙桑螵蛸﹑益智仁爲末﹐米飲下。薛氏云﹕前證若脬中有熱﹐宜加味逍遙散。若脾肺气虛﹐宜補中益气湯加益智。若肝腎陰虛﹐宜六味丸。

【產後小便數】乃气血不能制故也。薛氏曰﹕若因穩婆不愼﹐以致胞損而小便淋瀝者﹐用八珍湯以補气血﹐兼進補脬飲。若因膀胱气虛而小便頻數﹐當補脾肺。若膀胱陰虛而小便淋瀝﹐須補肺腎。

婦人產蓐﹐產理不順﹐致傷膀胱﹐遺尿無時﹐宜補脬飲﹑桑螵蛸散﹑白薇散。薛氏曰﹕前證若脾肺陽虛﹐用補中益气湯。若肝腎陰虛﹐用六味地黃丸。若肝腎之气虛寒﹐用八味地黃丸。若肝脾气血虛熱﹐用加味逍遙散﹐佐以六味丸。丹溪云﹕嘗見尿胞因收生者不謹﹐以致破損而得淋瀝病﹐遂爲廢疾。有婦年壯﹐難產得此﹐因思肌肉破傷在外者﹐可以補完。胞𨿽在腹﹐恐亦可治。診其脈虛甚﹐遂與峻補﹐以參﹑爲君﹐芎﹑歸爲臣﹐桃仁﹑陳皮﹑黃﹑茯苓爲佐﹐煎以豬羊胞中湯﹐極饑時飲之。但劑小者﹐率用一兩﹐至一月而安。蓋令气血驟長﹐其胞自完。恐稍緩﹐亦難成功矣。

第六冊大小腑門

小便黃赤

諸病水液混濁﹐皆屬於熱。小便黃者﹐少腹中有熱也。臟腑小便黃有四﹕一屬肝熱。經云﹕肝熱病者﹐小便先黃是也。二屬胃實。經云﹕胃足陽明之脈﹐气盛則身已前皆熱﹐其有餘於胃則消穀善饑﹐溺色黃是也。三屬肺虛。經云﹕肺手太陰之脈﹐气虛則肩背痛寒﹐少气不足以息﹐溺色變是也。四屬腎虛。經云﹕冬脈者﹐腎脈也﹐冬脈不及則令人淸脊痛﹐小便變是也。運气小便黃有二﹕一屬風。

經云﹕厥陰之勝﹐脇气並﹐化而爲熱﹐小便黃赤是也。二屬熱。經云﹕少陰司天﹐熱淫所勝﹐病溺色變。又云﹕少陽之勝﹐溺赤善驚。又云﹕陽明司天﹐燥气下臨﹐暴熱至乃暑﹐陽气郁發﹐小便變是也。蓋暴熱謂地气少陰之熱也。邪之所在﹐皆爲不足。中气不足﹐溲便爲之變。補足外踝下畱之。用藥則補中益气湯是已。小便黃﹐無如黃柏﹑知母效。《脈經》云﹕尺澀﹐足脛逆冷﹐小便赤﹐宜服附子四逆湯﹐足太衝補之。

第六冊大小腑門

遺精

丹溪書分夢遺精滑爲二門。蓋夢與鬼交爲夢遺﹐不因夢感而自遺者爲精滑﹐然總之爲遺精也。其治法無二﹐故合之。或問精滑﹐何因得之﹖曰﹕《金匱要略》謂虛勞之病﹐脈浮大﹐手足煩﹐陰寒精自出。又謂脈弦而大﹐此名革﹐亡血失精。又謂小腹弦急﹐陰頭寒﹐脈動微緊﹐男失精﹐女子夢交通。

《巢氏病源》以虛勞病分出五勞﹑七傷﹑六極﹑二十三蒸之名。於七傷中精連﹐蒸病中玉房蒸﹐男則遺瀝漏精﹐與尿精﹐聞見精出﹐及失精等候皆混同﹐仍類虛勞門﹐爲腎主藏精﹐故盡作腎气衰弱之病﹐似若他髒無損焉﹐豈其然哉。夫五臟皆藏精者也。嘗考《靈樞》本神篇﹐首謂天之在我者徳也﹐地之在我者气也﹐徳流气搏而生者也。故生之來謂之精﹐兩精相搏謂之神﹐如是者﹐通言一身主宰之精神也。因心腎是水火之髒﹐法天地施化生成之道﹐故藏精神爲五臟之宗主。

其次言所以任物者謂之心﹐心有所憶謂之意﹐意有所存謂之志﹐因志而存變謂之思﹐因思而遠慕謂之慮﹐因慮而處物謂之智。如是者﹐皆因心神隨物所感﹐變而分之﹐是謂五志﹐遂有五神藏之名。五神旣分﹐則於徳化政令性味各司其屬者之用﹐於是心腎之水火﹐亦俯從五神之列。然而所主之精﹐神則並行﹐未始相離﹐而五神五變者分之如此﹐則精亦從神之所變﹐隨處與之合矣。故五臟各得藏其精﹐神以行其用﹐是之謂藏眞主﹐所以屬本气之生化者也。苟有一臟之眞不得其正﹐則一臟之病作矣。苟一臟之精神傷之甚者﹐則必害其心腎之主精神者也。如所謂怵惕思慮則傷神﹐神傷則恐懼﹐流淫而不止。喜樂恐懼則傷精﹐精傷則骨酸痿厥而不舉。喜樂者﹐憚散而不藏。恐懼者﹐蕩而不收。是故主藏精者不可傷﹐傷則失守而陰虛﹐陰虛則無气﹐無气則死矣。如是者﹐精神之在五臟﹐傷之則淫邪立至。心之在志爲喜﹐在气爲火爲熱。腎之在志爲恐﹐在气爲水爲寒。於是怵惕思慮傷其神﹐神傷則火動不止﹐火動不止則腎水恐懼之志者並矣。恐甚不解則動中而腎自傷﹐腎主藏精﹐與所受五臟六腑所輸至之精﹐皆不得藏而時自下矣。此乃以心腎主宰精神者言也。至若他髒之精﹐各得而泄﹐有所據乎﹖曰﹕《內經》所謂思想無窮﹐所願不得﹐意淫於外﹐入房太甚﹐宗筋弛縱﹐發爲白淫﹐其病筋痿。筋痿者﹐生於肝﹐使內。王注以白淫是白物淫衍﹐如精之狀﹐因溲而下。𨿽云如精﹐殆非將化未成之精而徑出者乎。何以言之﹖精有謂生來之精者﹐先身生之精也。有謂食气入胃﹐散精於五臟者﹔有謂水飲自脾肺輸腎而四布﹐五經並行之精者﹐此水谷日生之精也。然飲食日生之精﹐皆從生來元精之所化﹐而後分布其髒﹐盈溢則輸之於腎﹐腎乃元气之本﹐生成之根﹐以始終化之養之之道也。若飲食之精﹐遇一臟有邪﹐則其髒之食味﹐化之不全﹐不得入與元精俱藏而竟泄出。與夫所謂脾移熱於腎﹐少腹冤熱而痛出白者﹐義亦如之。王注𨿽謂消脂爍肉﹐無乃消其腎所藏之精歟。蓋使二髒無病﹐則此白物其不爲精乎。使二髒有病﹐則所藏之精﹐其不變爲白物而出之乎。以此比例﹐則肺脾二髒之精﹐寧不有似肝臟之傷神動气﹐致精失守而走泄者乎。

然則治當何如﹖曰﹕獨腎泄者﹐治其腎。由他髒而致腎之泄者﹐則兩治之。在他髒自泄者﹐治其本髒﹐必察四屬以求其治。大抵精自心而泄﹐則血脈空虛﹐本縱不收。自肺而泄者﹐皮革毛焦﹐喘急不利。自脾而泄者﹐色黃肉消﹐四肢懈惰。自肝而泄者﹐色靑而筋痿。自腎而泄者﹐色黃黑﹐髓空而骨惰。卽脈亦可辧也。或問夜夢交接之理何如﹖曰﹕《內經》曰﹐腎者主水﹐受五臟六腑之精而藏之。又曰主蟄﹐封藏之本﹐精之處也。又曰﹐陰陽之要﹐陽密乃固﹐故陽彊不能密﹐陰气乃絕。陰平陽祕﹐精神乃治。陰陽離決﹐精气乃絕。又曰﹐陰陽總宗筋之會﹐會於气街。《靈樞﹟淫邪發夢》篇曰﹕厥气客於陰器則夢接內。蓋陰器者﹐宗筋之所系也。而足太陰﹑陽明﹑少陰﹑厥陰之筋﹐皆結聚於陰器﹐與衝﹑任﹑督三脈之所會。然厥陰主筋﹐故諸筋皆統屬於厥陰也。腎爲陰﹐主藏精。肝爲陽﹐主疏泄。陰器乃泄精之竅﹐是故腎之陰虛則精不藏﹐肝之陽彊則气不固。若遇陰邪客於其竅﹐與所彊之陽相感﹐則精脫出而成夢矣。所謂陽彊者﹐非髒之眞陽彊也﹐乃肝臟所寄之相火彊耳。蓋水爲陰﹐火爲陽﹐故通言火爲陽﹐然分言之﹐則爲二。若火盛不已﹐反消亡其髒之眞陽也。肝乃魂之居﹐藏之眞陽虛﹐則遊魂爲變﹐變則爲夢﹐與肝虛病者多夢亡人無異。

曰﹕如子所言﹐夢遺則從肝腎得之乎。曰﹕不然。病之初起﹐亦有不在腎肝﹐而在心肺脾胃之不足者﹐然必傳於肝腎而後精方走也。蓋有自然相傳之理存焉。何則﹖宗筋者﹐上絡胸腹﹐挾臍﹐下合橫骨。故《內經》謂其總陰陽之會﹐會於气街﹐主束骨而利機關也。夫五臟俱有火﹐其相火之寄於肝者﹐善則發生﹐惡則爲害﹐獨甚於他火。故平人肝气之剛勇﹐充於筋而爲罷極之本也。其陰器旣宗筋之所聚﹐乃彊於作用﹐皆相火充其力也。若遇接內﹐得陰气與合﹐則三焦上下內外之火﹐翕然而下從﹐百體玄府悉開﹐其滋生之精﹐盡會於陰器以躍出﹐豈止腎之所髒者而已哉。所謂厥气客於陰器則夢者﹐其厥气亦身中陰分所逆之气﹐與接內之气同是陰類故夢﹐猶接內之精脫也。若思欲不已﹐精气已客於陰器﹐至臥故成夢而泄矣。但夢者﹐因眞陽虛而得之﹐故精脫之後﹐其气未能卒復﹐未免形體衰憊﹐不比平人接內之气﹐一二時便可復也。曰﹕治法當何如﹖曰﹕病從他髒而起﹐則以初感病者爲本﹐腎肝聚病處爲標。若由腎肝二髒自得者﹐獨治腎肝。

由陰陽離決﹐水火不交通者﹐則旣濟之。陰陽不相抱負者﹐則因而和之。陽虛者﹐補其气。陰虛者﹐補其血。陽彊者﹐瀉其火。火有正治反治﹐從多從少﹐隨其攸利。經曰﹕思想無窮﹐所願不得﹐意淫於外﹐入房太甚﹐宗筋弛縱﹐發爲白淫夢遺等證。先賢治法有五﹕其一﹐用辰砂﹑磁石﹑龍骨之類﹐鎭墜神之浮游﹐河間祕眞丸﹑《本事》八仙丹之屬是也。其二﹐思想結成痰飲﹐迷於心竅而遺者﹐許學士用豬苓丸之類﹐導利其痰是也。其三﹐思想傷陰者﹐潔古珍珠粉丸﹑海藏大鳳髓丹《本事》淸心丸﹑丹溪用海蛤粉﹑靑黛﹑香附﹑黃柏﹑知母之類﹐降火補陰是也。其四﹐思想傷陽者﹐謙甫鹿茸﹑蓯蓉﹑菟絲子等補陽是也。其五﹐陰陽俱虛者﹐丹溪治一形瘦人便濁夢遺﹐作心虛治﹐用珍珠粉丸﹑定志丸服之是也。戴氏云﹕遺精得之有四。

有用心過度﹐心不攝腎﹐以致失精者。有因思色欲不遂﹐致精失位輸瀉而出者。有色欲太過﹐滑泄不禁者。有年壯气盛﹐久無色欲﹐精气滿泄者。然其狀不一﹐或小便後出﹑多不可禁者﹐或不小便而自出﹐或莖中出而癢痛﹐常如欲小便者。並宜先用辰砂妙香散﹐吞玉華白丹﹐佐以威喜丸或釐淸飲﹐別以綿裹龍骨同煎。或釐淸飲半帖﹐加五倍﹑牡蠣粉﹑白茯苓﹑五味子各半錢。失精夢泄﹐亦有經絡熱而得者﹐若以虛冷用熱劑﹐則精愈失。《本事方》淸心丸﹐用黃柏﹑腦子者最良。﹝大智禪師云﹕夢遺不可全作虛冷﹐亦有經絡熱而得之者。嘗治一男子﹐至夜脊心熱﹐夢遺﹐用珍珠粉丸﹑豬苓丸遺止。

終服紫雪﹐脊熱始除。又一男子﹐脈洪腰熱遺精﹐用沈香和中丸下之﹐導赤散治其火而愈。於此知身有熱而遺者﹐皆熱遺也。﹞若是用心過度而得之﹐宜遠志丸﹐用交感湯加蓮肉﹑五味子吞下﹐仍佐以靈砂丹。若審是思色﹐欲不遂得之﹐且以四七湯﹐吞白丸子。甚者耳聞目見﹐其精卽出﹐名曰白淫。妙香散吞玉華白丹。﹝初虞世方﹐治淸滑不禁﹐用靑州白丸子﹐辰砂爲衣﹐服之神效。﹞若審是色欲過度﹐下元虛憊﹐泄滑無禁﹐宜正元飲﹐加牡蠣粉﹑肉蓯蓉各半錢﹐吞養气丹或靈砂丹﹐仍佐以鹿茸丸﹑山藥丸﹑大菟絲子丸﹑固陽丸之類。﹝按﹕此項藥太僭燥﹐若妄用過劑﹐則陰水耗竭﹐壯火獨炎﹐枯脂消肉﹐骨立筋痿﹐而成不救之疾矣。用者審之。﹞若審是壯盛滿溢者﹐《本事方》淸心丸。夢遺﹐俗謂之夜夢鬼交。宜溫膽湯去竹茹﹐加人參﹑遠志﹑蓮肉﹑酸棗仁炒﹑茯苓各半錢﹐吞玉華白丹﹑固陽丸。夢遺亦備前四證﹐宜審其所感﹐用前藥。婁全善云﹕愚壯年得夢遺癥﹐每四五十日必一遺﹐累用鳳髓丹﹑河間祕眞丸﹐𨿽少效終不除根。後攺用菖蒲﹑遠志﹑韭子﹑桑螵蛸﹑益智﹑酸棗仁﹑牡蠣﹑龍骨﹑瑣陽等劑爲丸﹐服之良愈。又一中年男子夢遺﹐以珍珠粉丸等藥與服﹐了無一效。亦以遠志﹑菖蒲等劑服之﹐隨手而愈。

又云﹕王元圭虛而泄精﹐脈弦大﹐累與加減八物湯﹐吞河間祕眞丸﹐及珍珠粉丸﹐其泄不止。後用五倍子一兩﹐茯苓二兩﹐爲丸。服之良愈。此則五倍子澀脫之功﹐敏於龍骨﹑牡蠣也。又云﹕詳古治夢遺方﹐屬郁滯者居大半﹐庸醫不知其郁﹐但用龍骨﹑牡蠣等澀劑固脫﹐殊不知愈澀愈郁﹐其病反甚。

嘗治一壯年男子夢遺白濁﹐少腹有气沖上﹐每日腰熱﹐卯作酉涼﹐腰熱作則手足冷﹐前陰無气。腰熱退則前陰气耕﹐手足溫。

又旦多下气﹐暮多噫時振﹐隔一旬﹑二旬必遺﹐脈旦弦滑而大﹐午洪大﹐予知其有郁滯也。先用沈香和中丸大下之﹐次用加減八物湯﹐吞滋腎丸百粒。若稍與蛤粉等澀藥﹐則遺與濁反甚﹐或一夜二遺。

遂攺用導赤散﹐大劑煎湯服之﹐遺濁皆止﹐漸安。又一中年男子夢遺﹐醫或與澀藥反甚﹐連遺數夜。

愚先與神芎丸大下之﹐卻制豬苓丸服之﹐皆得痊安。又丹溪治鎭守萬戶蕭伯善﹐便濁精滑不禁﹐百藥不效﹐與試倒倉法而安。於此見夢遺屬郁滯者多矣。葉氏云﹕遺滑之證﹐予累見人多作腎虛﹐而用補澀之藥無效﹐殊不知此因脾胃濕熱所乘﹐飲酒濃味痰火之人﹐多有此疾。腎𨿽藏精﹐其精本於脾胃﹐飲食生化而輸於腎﹐若脾胃受傷﹐濕熱內郁﹐使中气淆而不淸﹐則所輸皆濁气﹐邪火擾動﹐水不得而安靜﹐故遺滑也。治以蒼白二陳湯﹐加黃柏﹑升麻﹑柴胡﹐俾淸气升﹐濁气降﹐而脾胃健運﹐則遺滑自止矣。其有欲心太熾﹐思想無窮而致者﹐當從心治﹐心淸則神寧﹐而火不妄起。宜遠志丸﹑茯神湯。

房勞無度致腎虛者﹐必兼見怯弱等證﹐方可用補腎藥。故治有多端﹐須當審察﹐不可偏作腎虛治也。

趙以徳治鄭叔魯二十餘歲﹐攻舉子業﹐讀書夜至四鼓猶未已﹐遂發此病﹐臥間玉莖但著被與腿﹐便夢交接脫精﹐懸空則不夢﹐飲食日減﹐倦怠少气。此用心太過﹐二火俱起﹐夜不得睡﹐血不歸肝﹐腎水不足﹐火乘陰虛入客下焦﹐鼓其精房﹐則精不得聚藏而欲走﹐因玉莖著物﹐猶厥气客之﹐故作接內之夢。於是上補心安神﹐中調脾胃升舉其陽﹐下用益精生陰固陽之劑﹐不三月而病安矣。一老人年六十患瘧嗽﹐自服四獸飲多﹐積成濕熱﹐乘於下焦﹐幾致危困。診其脈﹐尺部數而有力。與補中益气加涼劑﹐三日與黃柏丸。次早診之﹐尺脈頓減。

問之曰﹕夜來夢交接否﹖曰﹕然﹐幸不泄。曰﹕年老精衰﹐固無以泄﹐其火熱結於精房者﹐得泄火益陰之藥﹐其火散走於陰器之竅﹐病可減矣。再服二日﹐又夢其瘧嗽全愈。亦有鬼魅相感者﹐《大全良方》論婦人夢與鬼交者﹐由臟腑虛﹐神不守﹐故鬼气得爲病也。其狀不欲見人﹐如有對晤﹐時獨言笑﹐或時悲泣是也。脈息乍大乍小﹐乍有乍無﹐皆鬼邪之脈。又脈來綿綿﹐不知度數﹐而顏色不變﹐亦其候也。夫鬼本無形﹐感而遂通。蓋因心念不正﹐感召其鬼﹐附邪气而入﹐體與相接﹐所以時見於夢。

治之之法﹐則朱砂﹑雄黃﹑麝香﹑鬼箭﹑虎頭骨﹐辟邪之屬是也。蔣右丞子﹐每夜有夢﹐招以徳治之﹐連二日診脈﹐觀其動止﹐終不舉頭﹐但俯視不正當人﹐知爲陰邪相著﹐叩之不肯言其所交之鬼狀﹐其父遂問隨出之童僕﹐乃言一日至城隍廟﹐見侍女以手於其身摩久之﹐三五日遂聞病此﹐卽令法師入廟﹐毀其像﹐小腹泥土皆濕﹐其病卽安。試觀張仲景治下焦眞陽與精血兩虛﹐病小腹弦急﹐脈芤動微緊﹐男子失精﹐女子夢交通﹐則用桂枝﹑龍骨之屬﹐溫之固之。若陽浮上而不降﹐作悸衄﹐手足煩熱﹐咽漧口燥﹐陰獨居於內而爲裏急腹中痛﹐夢失精者﹐小建中湯和之﹐皆可取以爲法也。醫家大法曰﹕嘗治脫眞不止者﹐以澀劑收止之﹐則不能收不能止﹐不若瀉心火﹔若瀉心火不能止之﹐不若用升陽之劑﹐加風藥之類止之。非此能止之也﹐舉其气上而不下也。

第六冊大小腑門

赤白濁

溺與精所出之道不同﹐淋病在溺道﹐故《綱目》列之肝﹑膽部。濁病在精道﹐故《綱目》列之腎﹑膀胱部。今患濁者﹐𨿽便時莖中如刀割火灼而溺自淸﹐惟竅端時有穢物如瘡膿目眵﹐淋漓不斷﹐初與便溺不相混濫﹐猶河中之濟焉﹐至易辧也。每見時醫以淋法治之﹐五苓﹑八正雜投不已而增劇者﹐不可勝數。予每正之﹐而其餘尙難以戶說也。蓋由精敗而腐者什九﹐由濕熱流注與虛者什一。丹溪云﹕屬濕熱﹐有痰有虛。赤屬血﹐由小腸屬火故也。白屬气﹐由大腸屬金故也。或曰思慮過度﹐嗜欲無窮﹐俾心腎不交﹐精元失守﹐以爲赤白二濁之患。赤濁者﹐爲心虛有熱﹐由思慮而得之。白濁者﹐爲腎虛有寒﹐因嗜欲而得之。﹝葉氏曰﹕《原病式》以赤白濁均屬於熱﹐其辧甚明。然因於虛寒者﹐不可謂無﹐如上所言是也。但熱多寒少耳。

虛熱者﹐淸心蓮子飲。虛寒者﹐萆釐淸飲。﹞白濁﹐有濕痰流注﹐宜燥中宮之濕。赤者﹐濕傷血也。

有胃中濁气下流﹐滲入膀胱而白濁者﹐蒼白二陳湯加升提之劑。虛勞者﹐用補陰藥。胃弱者﹐參﹑術加升麻﹑柴胡。心經伏暑赤濁者﹐四苓散加香薷﹑麥門冬﹑人參﹑石蓮肉。戴氏云﹕有白濁人服玄兔丹不愈﹐服附子八味丸卽愈者﹐不可不知。有小便如常﹐停久才方澱濁﹐有小便出卽如米泔﹐若小兒疳病者。宜釐淸飲加茯苓半錢﹐下小菟絲子丸。如服藥未效﹐宜四七湯吞靑州白丸子﹐及辰砂妙香散吞玄兔丹﹐及小菟絲子丸﹑山藥丸。如白濁甚﹐下澱如泥﹐或稠粘如膠﹐頻逆而澀痛異常﹐此非是熱淋﹐此是精濁窒塞竅道而結。宜五苓妙香散﹐吞八味丸﹑小菟絲子丸﹐或萆釐淸飲。精者﹐血之所化﹐有濁去太多﹐精化不及﹐赤未變白﹐故成赤濁﹐此虛之甚也。何以知之﹐有人天癸未至﹐彊力好色﹐所泄半精半血。若溺不赤﹐無他熱癥﹐縱𨿽赤濁﹐不可以赤爲熱﹐只宜以治白濁法治之。

若溺赤﹑下濁亦赤﹐口渴﹐時發熱者﹐辰砂妙香散吞靈砂丹﹐或淸心蓮子飲。發熱不退﹐口燥舌漧之甚者﹐此乃精虧內燥﹐腎枯不潤﹐四物湯吞玄兔丹和加減八味丸﹐久服乃效。﹝按﹕旣熱燥如此﹐而用藥無一涼補濡潤之劑﹐非其治也。曷若以生地﹑麥門冬﹑五味﹑鹽炒黃﹑淡竹葉﹑地骨皮﹑山藥之類治之。﹞或問丹溪云﹕白濁之病﹐因何與前人所論不同﹐將古今異也。子能與我折衷乎。曰﹕辧古今之得失﹐必以《內經》証之﹐是病自巢氏《病源候論》曰﹕白濁者﹐由勞傷腎﹐腎气虛冷故也。

由是歷代方論宗其說﹐無異詞﹐不惟白濁之理不明﹐所治之法亦誤。不思《內經》本無白濁之名﹐惟言少陰在泉﹐客勝﹐溲便變。少陽在泉﹐客勝﹐則溲白。又言思想無窮﹐入房太甚﹐發爲白淫﹐與脾移熱於腎出白﹐二者皆隨溲而下﹐夫如是非白濁之源乎。《原病式》因舉《內經》謂諸病水液混濁﹐皆屬於熱﹐言天气熱則水混濁﹐寒則淸潔。水體淸﹐火體濁﹐又如淸水爲湯則自然白濁也。可謂發聖人之旨﹐以正千載之誤矣。然不讀其書者﹐世猶未盡知斯道也。予嘗聞先生論白濁﹐多因濕熱下流膀胱而成。赤白濁﹐卽《靈樞》所謂中气不足﹐溲便爲之變是也。必先補中气使升舉之﹐而後分其臟腑气血赤白虛實以治。與夫其他邪熱所傷者﹐固在瀉熱補虛﹐設腎气虛甚﹐或火熱亢極者﹐則不宜峻用寒涼之劑﹐必以反佐治之﹐要在權衡輕重而已。痿論曰﹕思想無窮﹐所願不得﹐意淫於外﹐入房太甚﹐宗筋弛縱﹐發爲筋痿﹐及爲白淫。夫腎臟天一﹐以慳爲事﹐志意內治則精全而澀﹐若思想外淫﹐房室太甚﹐則固有淫不守﹐輒隨溲溺而下也。然本於筋痿者﹐以宗筋弛縱也。宜內補鹿茸丸﹑茯兔丸﹑金箔丸﹑珍珠粉丸。

【診】脈洪大而澀﹐按之無力﹐或微細﹐或沈緊而澀﹐爲元气不足。若尺脈虛﹐或浮者﹐急疾者﹐皆難治。遲者易治。

第六冊大小腑門

前陰諸疾

前陰所過之脈有二﹕一曰肝脈。二曰督脈。經云﹕足厥陰之脈﹐入毛中﹐過陰器﹐抵少腹﹐是肝脈所過也。又云﹕督脈者﹐起於小腹以下骨中央﹐女子入系廷孔﹐循陰器﹐男子循莖下至篡﹐與女子等﹐是督脈所過也。

【陰縮陰縱】陰縮﹐謂前陰受寒入腹內也。陰縱﹐謂前陰受熱挺長不收也。經曰﹕足厥陰之筋﹐傷於寒則陰縮入﹐傷於熱則縱挺不收﹐治在行水淸陰气是也。丹溪治鮑兄二十餘歲﹐玉莖挺長﹐腫而痿﹐皮塌常潤﹐磨股不能行﹐兩脇气上﹐手足倦弱。先以小柴胡加黃連﹐大劑行其濕熱﹐略加黃柏﹐降其逆上之气。

其挺腫漸收﹐漸減及半﹐但莖中有堅塊未消﹐遂以靑皮爲君﹐佐以散風之劑末服﹐外以絲瓜汁調五倍子末敷而愈。平江王氏子年三十歲﹐忽陰挺長﹐腫而痛﹐脈數而實。用朴硝荊芥湯浸洗﹐又用三一承气湯大下之愈。《內經》刺灸前陰挺長之法有一﹐經云﹕足厥陰之別﹐名曰蠡溝﹐去內踝五寸﹐別走少陽﹐其病實則挺長﹐取之所別是也。《內經》診陰縮而死者﹐皆屬肝傷。經云﹕肝悲哀動中則傷魂﹐魂傷則狂妄不精﹐不精則不正﹐當陰縮而攣筋﹐兩脇骨不舉﹐毛悴色夭﹐死於秋。又云﹕厥陰終者﹐喜溺﹐舌捲﹐卵上縮是也。

【陰痿】陰痿﹐皆耗散過度﹐傷於肝筋所致。經云﹕足厥陰之經﹐其病傷於內﹐則不起是也。腎脈大甚爲陰痿。運气陰痿﹐皆屬濕土制腎。經云﹕太陰司天﹐濕气下臨﹐腎气上從﹐陰痿﹐气衰而不舉是也。

仲景八味丸治陽事多痿不振。今根據前方﹐夏減桂﹑附一半﹐春秋三停減一﹐疾去精足﹐全減桂﹑附﹐只根據六味地黃丸。﹝此法可治傷於內者。﹞陰痿弱﹐兩丸冷﹐陰汗如水﹐小便後有餘滴臊气﹐尻並前陰冷﹐惡寒而喜熱﹐膝亦冷。此肝經濕熱。宜固眞湯﹑柴胡勝濕湯。﹝此法可治濕气制腎者。﹞腎脈大﹐右尺尢甚﹐此相火盛而反痿。宜滋腎丸﹐或鳳髓丹。

【陰汗臊臭陰冷陰癢】陰汗濕癢﹐用大蒜煨﹐剝去皮﹐爛研﹐同淡豆豉末搜和﹐丸桐子大﹐朱砂爲衣。每服三十丸﹐棗二枚﹐燈心數莖﹐煎湯﹐空心送下。陰汗不止﹐內服靑蛾丸﹐外用鑪甘石一分﹐眞蛤粉半分﹐幹撲。

或密陀僧和蛇牀子研末撲之。東垣治一富者﹐前陰間常聞臊臭﹐又因連日飲酒﹐腹中不和。夫前陰者﹐足厥陰之脈﹐絡陰器﹐出其挺末。臭者﹐心之所走﹐散入於五方爲臭﹐入肝爲臊臭﹐此其一也。當於肝經中瀉行間﹐是治其本。後於心經中瀉少衝﹐以治其標。如惡鍼﹐當用藥除之。治法當求其本。連日飲酒﹐夫酒者﹐气味俱能生濕熱﹐是風濕熱合於下焦爲邪。故經云﹕下焦如瀆。又云﹕在下者引而竭之。酒者﹐是濕熱之水﹐亦宜決前陰以去之﹐是合下焦二法治之。宜龍膽瀉肝湯。柴胡入肝爲引用﹐澤瀉﹑車前子﹑木通﹐其淡滲之味﹐利小便亦除臊臭﹐是謂在下者引而竭之。生地黃﹑艸龍膽之苦寒﹐瀉酒濕熱﹐更兼車前子之類﹐以徹肝中邪气。肝主血﹐用當歸以滋肝中血不足也。面色痿黃﹐身黃﹐腳軟弱無力﹐陰汗﹐陰莖有夭色﹐宜溫腎湯。前陰如冰冷並冷汗﹐兩腳痿弱無力﹐宜補肝湯。溺黃臊臭淋瀝﹐兩丸如冰﹐陰汗浸兩股﹐陰頭亦冷﹐正值十二月天寒凜冽﹐霜雪交集﹐寒之極矣。宜淸震湯。兩外腎冷﹐兩髀樞陰汗﹐前陰痿弱﹐陰囊濕癢臊气﹐宜柴胡勝濕湯。《千金方》有人陰冷﹐漸漸冷气入陰囊腫滿﹐恐死﹐日夜痛悶﹐不得眠﹐取生椒﹐擇之洗淨﹐以布帛裹著丸囊﹐令濃半寸﹐須臾熱气大通﹐日再易之﹐取出瘥。《本事方》曾有人陰冷﹐漸次冷气入陰囊腫滿﹐晝夜悶疼﹐不得眠﹐煮大薊汁服立瘥。前陰兩丸濕癢﹐秋冬尢甚﹐冬月減﹐宜椒粉散。腎囊濕癢﹐先以吳茱萸煎湯洗之。後用吳茱萸半兩﹐寒水石三錢﹐黃柏二錢半﹐樟腦﹑蛇牀子各半兩﹐輕粉一錢﹐白礬三錢﹐硫黃二錢﹐檳榔三錢﹐白芷三錢﹐爲末摻之。

【陰腫痛】風熱客於腎經﹐腎虛不能宣散而腫﹐發歇疼痛﹐聖惠沈香散。沈香五錢﹐檳榔一兩﹐丹參﹑赤芍藥﹑白蒺藜去刺炒﹐制枳殼﹑赤茯苓各七錢半﹐空心溫服。腫而有气﹐上下攻注脹悶﹐聖惠木香散。

木香半兩﹐赤茯苓一兩﹐牡丹皮﹑澤瀉各七錢半﹐防風半兩﹐檳榔一兩﹐郁李仁一兩﹐湯浸去皮﹐微炒爲末﹐食前溫酒服。小蟠蔥散﹑五苓散生料﹐和四兩重﹐根據方加檳榔半兩﹐茴香炒八錢﹐川楝肉半兩﹐姜蔥煎﹐空心服。腫痛不可忍﹐雄黃二兩研﹐白礬二兩﹐甘艸二尺﹐煮水三升﹐稍熱浴之。又雞翅燒灰爲末﹐空心粥飲調下二錢﹐患左取左翅﹐患右取右翅。又取伏龍肝﹐以雞子白和敷之。又馬齒莧搗汁﹐或桃仁去皮搗爛﹐或蛇牀子末﹐雞子黃和﹐三者各可敷之。痛用苦楝樹向陽根﹑木香﹑吳茱萸﹑檳榔爲末﹐醋糊丸。熱酒不拘時服。卒痛如刺﹐大汗出﹐小蒜一升﹐韭根一斤﹐楊柳根一斤﹐銼﹐酒三升煎沸﹐乘熱燻之。陰莖痛﹐是厥陰經气滯兼熱﹐用甘艸稍﹐蓋欲緩其气耳。若病淋而作痛﹐似難一槪論之。必須淸肺气﹐而淸濁自分矣。气虛六君﹐血虛四物等﹐各用黃柏﹑知母﹑滑石﹑石葦﹑琥珀之類。婦人陰腫腎痛﹐枳實半斤﹐切碎﹐炒熱﹐布裹包熨之﹐冷卽易。

【陰吹】胃气下泄﹐陰吹而正喧﹐此穀气之實也。膏發煎導之。

第六冊大小腑門

疝

或問疝病﹐古方有以爲小腸气者﹐有以爲膀胱气者。惟子和﹑丹溪專主肝經而言﹐其說不同﹐何以辧之﹖曰﹕小腸气﹐小腸之病。膀胱气﹐膀胱之病。疝气﹐肝經之病。三者自是不一﹐昔人以小腸﹑膀胱气爲疝者誤也。殊不知足厥陰之經﹐環陰器﹐抵少腹﹐人之病此者﹐其發睪丸脹痛﹐連及少腹﹐則疝气之系於肝經可知矣。小腸气﹐俗謂之橫弦豎弦﹐繞臍走注﹐少腹攻刺。而膀胱气則在毛際之上﹐小腹之分作痛﹐與疝气之有形如瓜﹐有聲如蛙﹐或上於腹﹐或下於囊者不同也。但小腸﹑膀胱因經絡並於厥陰之經﹐所以受病連及於肝﹐則亦下控引睪丸爲痛﹐然止是二經之病﹐不可以爲疝也。趙以徳曰﹕此條本爲睪丸之癥立名﹐然《內經》以疝者痛也﹐有腹中臟腑之痛﹐一以疝而名者﹐故通敍於此。

其腹中五臟之疝﹐得以就此而考焉﹐有睪丸之痛。《內經》謂任脈爲病﹐男子內結七疝﹐女子帶下瘕聚。衝脈爲病﹐逆气裏急。然稱任脈有七疝名﹑無疝之狀﹐及按諸篇以雙字命其名者﹐曰疝者﹐以三陽爲病﹐發寒熱﹐痿厥﹐其傳爲疝。及陽明司天與之勝﹐肝是動病﹐足陽明筋病﹐皆爲疝。謂厥疝者﹐面黃﹐脈之至﹐大而虛﹐有積气在腹中﹐有厥气﹐名曰厥疝。謂疝瘕者﹐脾傳之腎﹐病名疝瘕﹐少腹冤熱而痛﹐出白﹐一名曰蠱。

謂衝疝者﹐以衝﹑任﹑督生病﹐上衝心痛﹐不得前後。謂卒疝者﹐邪客厥陰之絡﹐則卒疝暴痛﹐與厥陰別﹐蠡溝气逆﹐亦睪丸卒痛。謂癃疝者﹐厥陰之陰盛而脈脹不通。謂狐疝者﹐肝所生病也。殆非及此雙字之名者﹐由任脈行諸經之會﹐而有七疝者歟。此外獨稱一字疝者﹐則有太陰在泉﹐主勝寒气厥陽﹐甚則爲疝﹔有太陽在泉﹐小腹控睪﹐上引心痛﹔有小腹痛﹐不得大小便﹐名曰疝﹐得之寒﹔有足太陰筋﹐病陰器紐痛﹐上引臍﹔有心疝脈急﹐小腸爲使﹐少腹當有形﹔有腎脈大急沈﹐皆爲疝。心脈搏滑急爲心疝。肺脈沈搏爲肺疝。三陰急爲疝。《靈樞》有謂心脈微滑爲心疝。

肝脈滑甚爲疝。脾脈微大爲疝气﹐腹中裹大膿血在腸胃之外。滑甚爲癃。腎脈滑甚爲癃。諸脈之滑者﹐爲陽气甚盛﹐微有熱。夫如是者﹐名爲七疝﹐中分邪气之寒熱者也。《內經》又云﹕少陽脈滑﹐病肺風疝。太陰脈滑﹐病脾風疝。陽明脈滑﹐病心風疝。太陽脈滑﹐病腎風疝。少陽脈滑﹐病肝風疝。所言風者﹐非外人之風﹐由肝木陽髒動之風也。故經云﹕脈滑曰風。然連以疝稱者﹐蓋腎肝同居下焦﹐而足厥陰佐任脈之生化﹐因肝腎之气並逆﹐所以任之陰气爲疝﹐肝之陽气爲風﹐所以風疝連稱也。李東垣謂脈滑者爲丙丁火﹐熱並於下﹐不勝壬癸﹐從寒水之化﹐故生疝﹐亦用熱治。《內經》初不見於尺部而言也﹐豈不爲外寒郁內熱之故﹐乃曰熱火從寒化﹐恐理未當。而經更有莖垂者﹐身中之機﹐陰陽之候﹐津液之道也。或飲食不節﹐喜怒不時﹐津液內溢﹐下流於睪﹐血道不通﹐日久不休﹐俯仰不便﹐翔不能﹐此病滎然有水﹐不上不下﹐若此者﹐亦疝之一也。張仲景言疝﹐皆由寒邪得之﹐亦同《內經》之云﹐脈者當溫散之。或曰《內經》言疝﹐似若各從諸經脈所生﹐今子何爲盡屬於任脈乎。曰﹕任脈是疝病之本源﹐各經是疝病之支流。何以言之﹖蓋腎臟以四方分部者言﹐則屬五行之寒水。以居在下位者言﹐則屬地道之陰。陰形偶﹐故腎有兩﹐兩其形則地道之剛柔立焉。胞居兩形之間﹐出納腎臟之精血﹐以行坤土之化﹐生成百骸萬象﹐及夫生長壯者已之﹐天癸與作彊伎巧之用悉在於斯。然而坤土居尊﹐不自司其職﹐司其職者乃衝任二脈﹐起於胞中者﹐行其化也。

是故五臟六腑之經﹐皆受气於六脈﹐因以海名之。所以二脈貴乎流通﹐而惡閉塞﹐流通則天之陽气下降﹐與之從事﹐故施化之道行﹐閉塞則天之陽絕﹐故地之陰亦結﹐而百病作矣。疝者是其二也﹐所致任脈之病者﹐若剛柔自相勝負﹐與內外邪之感傷﹐皆得使其陰陽不和﹐陰偏勝則寒气沖擊﹐陽偏勝則熱气內入﹐陰反之外﹐悉致任脈爲疝。縱其邪不自任脈而起﹐初由各經所受而得者﹐亦必與任脈相犯故也。所犯者何﹖或所勝之經脈相傳﹐或受不以次所乘﹐或任脈過處與受邪之經相會﹐或六經受气之際﹐挾邪犯其海﹐則皆足以感動任脈﹐內捨結固不化之陰﹐上擊臟腑﹐則爲腹中之疝﹐下入厥陰﹐會於陰器﹐則爲睪丸之疝。蓋疝自立名﹐獨爲任脈所職﹐在地之陰﹐特然起擊者而命之也。若諸經受邪﹐不與任脈相干﹐則不名爲疝矣。不然﹐何《內經》舉痛篇﹑《靈樞》百病始生篇專爲發明經脈腹中諸痛者﹐乃無一字名其疝也。始可見任脈者﹐是疝病之本源﹐諸經所云疝者﹐是其支流余裔耳。若夫巢氏所敍七疝者﹐曰﹕厥疝﹑疝﹑寒疝﹑气疝﹑盤疝﹑疝﹑野狼疝也。

其厥逆心痛﹐諸飲食吐不下﹐名曰厥疝。腹中气乍滿﹐心下盡痛﹐气積如臂﹐名曰疝。寒飲食卽脇下腹中盡痛﹐名曰寒疝。腹中乍滿乍減而痛﹐名曰气疝。腹中痛在臍旁﹐名曰盤疝。腹中臍下有積聚﹐名曰疝。小腹與陰相引而痛﹐大便難﹐名曰野狼疝。及言諸疝之候﹐止以陰气積於內﹐爲寒气所加﹐使榮衛不調﹐血气虛弱﹐故風冷入於腹內而成疝也。小兒者﹐陰核腫大﹐由啼哭气不止﹐動於陰气﹐結聚不散所致者也。觀於五疝﹐皆是痛在心腹之疝也。獨舉疝屬小兒病者耳。後人述其說﹐更舉《內經》謂脾風傳之於腎﹐名曰疝瘕﹐少腹冤熱而痛﹐一名曰蠱者﹐謂之蠱病。又立陰疝條﹐卽疝也。將以足七疝之數。此言五條爲心腹痛者之治療﹐則曰﹕若因七情所傷者﹐當調气安其五臟。外邪所幹者﹐當溫散之。治之不當﹐內外之气交入於腎者爲腎气﹐入於膀胱者爲膀胱气﹐入於小腸者爲小腸气。腎與膀胱一臟一腑﹐其气通於外腎﹐小腸系於睪丸﹐系會故也。又謂陰疝一名疝﹐其種有四積﹐腸﹑气﹑卵脹﹑水是也。若寒溫之气﹐有連於小腸者﹐卽小腹控睪丸而痛﹐陰丸上下﹐謂之腸。寒气客於經筋﹐足厥陰脈受邪﹐脈脹不通﹐邪結於睪卵﹐謂之卵脹。腎虛之人﹐因飲食不節﹐喜怒不時﹐津液內結﹐謂之水。至張戴人非之曰﹐此俗工所立謬名也。蓋環陰器上抵少腹﹐乃屬足厥陰肝經之部分﹐是受疝之處也。或在泉寒勝﹐水气攣縮郁於此經。或司天燥勝﹐木气抑鬱於此經。或忿怒悲哀﹐憂抑頓挫結於此經。或藥淋外固﹐閉尾縮精壅於此經。了不相干膀胱﹑腎﹑小腸之事﹐乃厥陰肝經之職也。凡疝者﹐非肝木受邪﹐則肝木自甚也。由是於陰疝中亦立七疝之名﹐曰寒疝﹑水疝﹑筋疝﹑血疝﹑气疝﹑狐疝﹑疝也。寒疝﹐其狀囊冷結硬如石﹐陰莖不舉﹐或連控睪丸而痛。得於坐臥濕地及磚石﹐或冬月涉水﹐或值雨雪﹐或風冷處使內過勞。宜以溫劑下之。久而無子。水疝﹐其狀腎囊腫痛﹐陰汗時出﹐或囊腫狀如水晶﹐或囊癢搔出黃水﹐或小腹按之作水聲。得之飲水醉酒﹐使內過勞﹐汗出而遇風﹐寒濕之气聚於囊中﹐故水多令人爲卒疝﹐宜以逐水之劑下之。筋疝﹐其狀陰莖腫脹﹐或潰﹑或膿﹑或痛﹐而裏急筋縮﹐或莖中痛﹐痛極則癢﹐或挺縱不收﹐或白物如精隨溲而下。得於房室勞傷﹐及邪術所使。宜以降心火之藥下之。血疝﹐其狀如黃瓜﹐在小腹兩旁﹐橫骨兩端約中﹐俗云便癰。得於春夏重感大燠﹐勞於使內﹐气血流溢﹐滲入脬囊﹐畱而不去﹐結成癰腫﹐膿少血多。宜以和血之劑下之。气疝﹐其狀上連腎區﹐下及陰囊﹐或因號哭忿怒﹐則气郁乏而脹﹐怒哭號罷﹐則气散者是也。

宜以散气之劑下之。或小兒亦有此疾﹐俗曰偏气。得於父已年老﹐或年少多病﹐陰痿精怯﹐彊力入房﹐因而有子﹐胎中病也。此病不治。狐疝﹐其狀如瓦﹐臥則入小腹﹐行立則出小腹入囊中。狐則晝出穴而溺﹐夜入穴而不溺。此疝出入上下往來﹐正與狐相類﹐亦與气疝大同小異﹐令人帶鉤鈐是也。宜以逐气流經之藥下之。疝﹐其狀陰囊腫縋﹐如升如斗﹐不癢不痛是也。得之地气卑濕所生。故江淮之間﹐湫塘之處﹐多感此疾。宜以去濕之藥下之。諸疝下去之後﹐可調則調﹐可補則補﹐各量病勢﹐勿拘俗法。經所謂陰盛而腹脹不通者﹐癃疝也﹐不可不下﹐其論如此。戴人旣曰用《內經》《靈樞》《明堂》之論﹐要窮疝病之源﹐而不及於任脈生病之源何也﹖蓋因力辧陰器與小腸﹑腎﹑膀胱了不相干﹐是屬足厥陰部分受病之原立說﹐所以不及於任脈。然已三見於論中矣。其間引治疝之穴﹐多與任脈所會一也。又稱衝﹑任﹑督與厥陰會於曲骨﹐環陰器二也。

復言凡精滑白淫﹐皆男子之疝也。血涸不月﹐罷腰﹐膝上熱﹐嗌漧﹐少腹有塊﹐女子之疝也。但女子不謂之疝而謂之瘕﹐卽任脈內結之病尢明者三也。凡戴人辯論之詞﹐彊直專主其一﹐則不復顧其二﹐在疝中有無六經外証之可辧﹐若果有膀胱﹑小腸之證者﹐又安得不從之。如《靈樞》謂小腸病者﹐小腹痛﹐腰脊控睪丸而痛之類。論治法亦然。因病在下必先下之﹐更不問虛弱之人於首尾﹐不可下者下之﹐有不旋踵之禍﹐豈待下後始補﹐而可回其生乎。然而戴人之書﹐其詞直﹐其義明﹐讀之使人豁然﹐以去胸中之茅塞﹐誠是諸醫書之冠﹐及乎詳玩之﹐則少溫潤反復之意。且夫陰陽變化﹐生病於無窮﹐治法亦無窮﹐非一人所能究學人。當因其已明﹐益其未至﹐然後得爲善用其書者。丹溪先生嘗論睪丸連小腹急痛者﹐或有形﹐或無形﹐或有聲﹐或無聲﹐人皆以爲經絡得寒收引不行而作痛﹐不知此病始於濕熱﹐郁遏至久﹐又感外寒﹐濕熱被郁而作痛也。其初致濕熱之故﹐蓋大勞則火起於筋﹐醉飽則火起於胃﹐房勞則火起於腎﹐大怒則火起於肝。

火郁之久﹐濕气便盛﹐濁液凝聚﹐並入血隧﹐流於厥陰。肝屬木﹐性急速﹐火性又暴烈﹐爲寒所束﹐宜其痛甚而暴也。此論亦就厥陰受病處發明戴人之未至者也﹐誠有功於後學。蓋疝不離此三者之邪﹐熱則縱﹐寒則痛﹐濕則腫﹐須分三者多少而治之。兩丸俱病固然也﹐設有偏於一者﹐予又不能無其說焉。腎有兩﹐分左右﹐其左腎屬水﹐水生肝木﹐木生心火﹐三部皆司血﹐統納左之血者﹐肝術之職也。

其右屬火﹐火生脾土﹐土生肺金﹐三部皆司气﹐統納右之气者﹐肺金之職也。是故諸寒收引則血泣﹐所以寒血從而歸肝﹐下注於左丸。諸气憤郁則濕聚﹐所以气濕從而歸肺﹐下注於右丸。且夫睪丸所絡之筋﹐非盡由厥陰﹐而太陰﹑陽明之筋亦入絡也。往往見人偏患於左丸者﹐則痛多腫少。偏於右丸者﹐則痛少腫多。此便可驗也。姑書治效者一二癥以明之。予壯年啖柑橘過多﹐積成飲癖﹐在右脇下隱隱然﹐不敢復啖數年已。一日山行﹐大勞饑渴甚﹐遇橘芋食之﹐橘動舊積﹐芋復滯气﹐實時右丸腫大﹐寒熱交作﹐因而思之﹐脾肺皆主右﹐故積飲滯气下陷﹐太陰﹑陽明之經筋俱傷﹐其邪從而入於囊中﹐著在睪丸筋膜而爲腫脹。張戴人有言﹐病分上下治﹐𨿽是木郁爲疝﹐在下則不可吐﹐亦當從下引而竭之。竊念病有不同﹐治可同乎。今犯饑勞傷脾﹐脾气下陷﹐必升舉之﹐則胃气不復下陷而積可行﹐若用藥下之﹐恐重陷胃气也。先服調胃劑一二帖﹐次早注神使气至下焦﹐嘔逆而上﹐覺肋下積動到中焦﹐則吐而出之﹐吐後腫減半﹐次早復吐﹐吐後和胃气疏通經絡﹐二三日愈。凡用此法治酒傷與飲水注右丸腫者皆效。又治一人病後飲水﹐患左丸痛甚﹐灸大惇﹐用摩腰膏﹐內用烏﹑附﹑丁﹑麝者﹐以摩其囊上﹐抵橫骨端﹐炙溫帛覆之﹐痛卽止﹐一宿腫亦全消矣。

歷代獨治外束之寒《發明》云﹕男子七疝痛不可忍者﹐婦人瘕聚帶下﹐皆任脈所主陰經也。乃肝腎受病﹐治法同歸於一﹐宜丁香楝實丸。凡疝气帶下﹐皆屬於風﹐全蠍治風之聖藥也。川楝﹑茴香皆入小腸經﹐當歸﹑玄胡索活血止痛。疝气帶下﹐皆積寒邪入於小腸之間﹐故用附子佐之。丁香﹑木香爲引導藥也。羅謙甫治火兒赤紐鄰久病疝气﹐復因七月間饑飽勞役﹐過飲潼乳所發﹐甚如初﹐面色靑黃不澤﹐臍腹陣痛﹐搐撮不可忍﹐腰曲不能伸﹐熱物熨之稍緩﹐脈得細小而急。《難經》云﹕任之爲病﹐男子內結七疝﹐皆積寒於小腸之間所致也。非大熱之劑﹐卽不能愈。遂制一方﹐名之曰沈香桂附丸。臍下撮急疼痛﹐並臍下周身一遭皆急痛﹐小便頻數淸﹐其五脈急洪緩澀沈﹐按之皆虛﹐獨腎脈按之不急﹐皆虛無力﹐名曰腎疝。

宜丁香疝气丸。男子婦女疝气﹐臍下冷痛﹐相引腰胯而痛﹐宜當歸四逆湯。《發明》天臺烏藥散﹑川苦楝散﹑《簡易》木香楝子散﹐皆用巴豆炒藥。許學士云﹕大抵此疾﹐因虛而得之﹐不可以虛驟補。

邪之所湊﹐其气必虛﹐畱而不去﹐其病則實。故必先滌去所蓄之邪熱﹐然後補之。是以諸藥多借巴豆气者﹐蓋爲此也。《金匱方》寒疝腹中痛﹐逆冷﹐手足不仁﹐若身疼痛﹐灸刺諸藥不能治﹐抵當烏頭桂枝湯主之。用烏頭一味﹐以蜜二升﹐煎減半去渣﹐以桂枝湯五合和之﹐令得一升後﹐初服二合﹔不知﹐再服三合﹔又不知﹐復加至五合。其知者﹐如醉狀﹐得吐者爲中病。海藏以附子建中湯加蜜煎治疝﹐卽此法也。腹痛﹐脈弦而緊﹐弦則衛气不行﹐卽惡寒﹐緊則不欲食﹐弦緊相搏﹐卽爲寒疝。寒疝繞臍痛﹐若發則自汗出﹐手足厥冷﹐其脈沈弦者﹐大烏頭煎主之。《衍義》云﹕葫蘆巴﹐《本經》云得茴香﹑桃仁﹐治膀胱气甚效。嘗合用桃仁麩炒各等分﹐半酒糊丸﹐半爲散。每服五七十丸﹐空心食前鹽酒下。散以熱米飲調下﹐與丸子相間﹐空心各一二服效。

《寶鑑》葫蘆巴丸。

丹溪治內郁之濕熱煎方﹕枳實﹝九粒炒﹞﹑桃仁﹝十四个炒﹞﹑山梔仁﹝九个炒﹞﹑吳茱萸﹝七粒炒﹞﹑山楂﹝四粒炒﹞﹑生薑﹝如指大﹞﹐上六味﹐同入擂盆擂細﹐取順流水一鐘﹐入瓶內煎至微沸﹐帶渣服。如濕勝疝者﹐加荔枝核。如痛甚者﹐加鹽炒大茴香二錢。如痛處可按者﹐加薄桂少許。

丸方﹕山梔﹝二兩炒﹞﹑山楂﹝四兩炒﹞﹑枳實﹝炒﹞﹑茴香﹝炒各二兩﹞﹑柴胡﹑牡丹皮﹑八角茴香﹝各一兩炒﹞﹑桃仁﹑茱萸﹝炒各半兩﹞﹐末之﹐酒糊丸。空心鹽湯下五六十丸。陽明受濕熱﹐傳入大腸﹐發熱惡寒﹐小腹連毛際間悶痛不可忍﹐用梔子仁﹝炒﹞﹑桃仁﹝炒﹞﹑枳實﹝炒﹞﹑山楂﹝各等分﹞﹐同研細﹐入生薑汁半合﹐用水一小鐘﹐湯起煎令沸﹐熱服之。一方加茱萸。

寒熱兼施《靈樞》云﹕胃中熱﹐腸中寒﹐則疾饑﹐小腹痛脹。丹溪云﹕愚見有用川烏頭﹑梔子等分﹐作湯用之﹐其效亦敏。後因此方隨癥與形加減用之﹐無有不效。

蓋川烏頭治外束之寒﹐梔子仁治內郁之熱也。又云﹕諸疝痛處﹐用手按之不痛者屬虛﹐必用桂枝﹑炒山梔細切﹑川烏頭等分﹐爲細末﹐生薑自然汁打糊爲丸﹐如桐子大。每服三四十丸﹐空腹白湯下。羅謙甫云﹕陰疝﹐足厥陰之脈﹐環陰器﹐抵少腹﹐或痛因腎虛寒水涸竭﹐瀉邪補肝﹐蒺藜湯主之。

補例丹溪云﹕疝有挾虛而發者﹐其脈不甚沈緊﹐而大豁無力者是也。然其痛亦輕﹐惟覺重墜牽引耳。當以參術爲君﹐導藥佐之。蓋導藥卽桃仁﹑山楂﹑枳實﹑梔仁﹑茱萸﹑川楝﹑玄胡索﹑丁香﹑木香之類是也。海藏雲﹕姬提領因疾服涼劑數日﹐遂病臍腹下大痛﹐幾至於死﹐與姜附等劑﹐𨿽稍蘇﹐痛不已﹐隨本方內倍芍藥服之愈。《金匱方》寒疝腹中痛﹐及脇痛裏急者﹐當歸生薑羊肉湯主之。《衍義》云﹕張仲景治寒疝﹐用生薑羊肉湯服之﹐無不應驗。有一婦人﹐產當寒月﹐寒气入產門﹐腹臍以下脹滿﹐手不欲犯﹐此寒疝也。師將治之以抵當湯﹐謂有瘀血﹐非其治也。可服仲景羊肉湯﹐二服遂愈。

肝气肝足厥陰經之病﹐必小腹引脇而痛。經云﹕厥陰之復﹐小腹堅滿﹐裏急暴痛﹐是風气助肝盛而然﹐治法當瀉肝也。又云﹕歲金太過﹐民病兩脇下痛﹐小腹痛。又云﹕歲木不及﹐燥乃大行﹐民病中淸﹐脇痛﹐少腹痛。又云﹕歲土不及﹐風乃大行﹐民病腹痛﹐復則胸脇暴痛﹐下引小腹者﹐是燥邪攻肝虛而然﹐治法當補肝瀉金也。又云﹕寒气客於厥陰之脈﹐則血泣脈急﹐故脇肋與小腹相引痛。又云﹕肝病者﹐兩脇下痛引小腹﹐取其經厥陰﹑小腸。又云﹕邪客厥陰之絡﹐令人卒疝暴痛﹐刺足大指爪甲上與肉交者各一﹐男子立已﹐女子有頃已﹐左取右﹐右取左。瀉肝﹐山梔﹑川芎﹑桂﹑芍之屬。補肝﹐當歸生薑羊肉之屬。

小腸气小腸之病﹐小腹引睪丸必連腰脊而痛。經云﹕少陰之脈﹐心下熱﹐善饑﹐臍下痛。又云﹕少陰之復﹐燠熱內作﹐小腹絞痛者﹐是熱助小腸盛而然﹐治法當瀉小腸也。又太陽在泉﹐寒淫所勝﹐與太陽之復﹐皆病小腹控睪﹐引腰脊﹐上衝心痛﹐及太陰司天﹐大寒且至﹐病小腹痛者﹐是寒邪攻小腸虛而然﹐治法當補小腸﹐瀉寒邪也。《寶鑑》引至眞大要論云﹕小腹控睪﹐引腰脊﹐上衝心﹐唾出淸水﹐及爲噦噫﹐甚則入心﹐善悲善忘。《甲乙經》曰﹕邪在小腸也。小腸病者﹐小腹痛引腰脊﹐貫肝肺﹐其經虛不足﹐則風冷乘間而入﹐邪气旣入﹐則厥之證上衝肝肺﹐客冷散於胸﹐結於臍﹐控引睪丸﹐上而不下﹐痛而入腹﹐甚則衝心胸。蓋其經絡所屬所系也。治之方﹐茴香﹝炒﹞﹑練實﹝銼炒﹞﹑食茱萸﹑陳皮﹑馬蘭花﹝醋炒各一兩﹞﹑芫花﹝醋炒五錢﹞﹐上爲末﹐醋糊丸﹐如桐子大。每服十丸至二十丸﹐溫酒送下。又方﹐益智仁﹑蓬術各半兩﹐茴香﹑山茱萸肉﹑牛膝﹑續斷﹑川芎﹑葫蘆巴﹑防風﹑牽牛﹝炒熟﹞﹑甘艸﹐各二錢半﹐爲細末。每服三錢﹐水一盞二分﹐煎兩三沸﹐空心連滓服。白湯調下二錢匕亦得。

膀胱气膀胱之病﹐小腹痛腫﹐不得小便是也。經云﹕太陰在泉﹐病小腹痛腫﹐不得小便﹐是濕邪攻膀胱虛而然﹐治法當補膀胱﹐瀉濕土邪也。又云﹕膀胱病者﹐小腹偏腫而痛﹐以手按之卽欲小便而不得﹐取委中央。又云﹕小腹痛腫﹐不得小便﹐邪在三陽﹐取之足太陽大絡。﹝卽委陽穴﹞。許學士云﹕頃在嶽城日﹐歙尉宋荀甫﹐膀胱气作疼不可忍﹐醫者以剛劑與之痛愈甚﹐小便不通三日矣﹐臍下虛脹心悶。予因候之﹐見其面赤黑﹐脈洪大。予曰投熱藥太過﹐陰陽痞塞﹐气不得通﹐爲之柰何。宋尙手持四神丹數粒云﹐醫謂不止更服此。予曰若服此定斃﹐後無悔。渠求治予﹐適有五苓散一兩許﹐分三服﹐用連須蔥一莖﹐茴香一撮﹐鹽一錢﹐水一盞半﹐煎至七分﹐令接續三服﹐中夜下小便如墨汁者一二升﹐腰下寬得睡﹐翌日診之﹐脈已平安矣。續用砂丸與之﹐數日瘥。婁全善治謝人妻﹐小腹疼痛﹐小便不通﹐先艾灸三陰交﹐以茴香﹑丁香﹑靑皮﹑檳榔﹑桂﹑茱萸﹑玄胡索﹑山楂﹑枳實﹐又倍用黃柏﹐煎服愈。

心疝心脈微滑爲心疝。心脈搏滑急爲心疝。帝曰﹕診得心脈而急﹐此爲何病﹖岐伯曰﹕病名心疝﹐小腹當有形也。心爲牡髒﹐小腸爲之使﹐故曰少腹當有形也。木香散﹑廣髒煮散。

【疝】睪囊腫大﹐如升如斗是也。丹溪云﹕下部气不痛之方﹐細思非痛斷房事與濃味不可﹐用藥惟促其壽。若蒼術﹑神曲﹑白芷﹑山楂﹑川芎﹑枳實﹑半夏皆要藥。人視其藥皆鄙賤之物﹐已啟慢心﹐又不能斷欲以愛護其根本﹐非惟無益﹐而反被其害者多矣。且其藥宜隨時月寒熱﹐更按君臣佐使加減。大抵疝屬濕多。蒼術﹑神曲﹑白芷﹑﹝散水﹞山楂﹑川芎﹑枳實﹑半夏﹑南星。有熱加山梔一兩。堅硬加朴硝半兩。秋冬加吳茱萸二錢半﹐神曲糊丸。又方﹐南星﹑山楂﹑蒼術各二兩﹐白芷﹑半夏﹑枳實﹑神曲各一兩﹐海藻﹑昆布各半兩﹐玄明粉﹑吳茱萸各二錢﹐爲末﹐酒糊丸。又方﹐治木腎不痛﹐南星﹑半夏﹑黃柏﹝酒洗﹞﹑蒼術﹝鹽炒﹞﹑枳實﹑山楂﹑白芷﹑神曲﹝炒﹞﹑滑石﹝炒﹞﹑茱萸﹑昆布﹐酒糊丸。空心鹽湯下。治脹﹐用香附子不拘多少爲末﹐每用酒一盞﹐海藻一錢﹐煎至半盞﹐先撈海藻細嚼﹐用所煎酒調末二錢服。楮葉雄者﹐曬榦爲末﹐酒糊丸。空心鹽酒下。﹝無實者爲雄﹞。潔古海蛤丸。气痛者易治﹐荔核散﹑三層茴香丸﹑宣胞丸﹑地黃膏子丸﹑安息香丸﹑念珠丸﹐隨宜選用。陰囊腫脹﹐大小便不通﹐宜三白散。偏墜初生﹐用穿山甲﹑茴香二味爲末﹐酒調下﹐幹物壓之。外用牡蠣﹝﹞﹑良姜各等分﹐爲細末﹐津唾調敷大者一邊﹐須臾﹐如火熱痛卽安。丹溪治一人﹐因飲酒後飲水與水果﹐偏腎大﹐時作蛙聲﹐或作痛。炒枳實一兩﹐茴香鹽炒﹐梔子炒﹐各三錢﹐研﹑煎﹐下保和丸。一人膀胱气下墜如蛙聲﹐臭橘子核炒十枚﹐桃仁二十枚﹐蘿卜自然汁研﹐下保和丸。一人左腎核腫痛﹐此飲食中濕墜下成熱。以橘核五枚﹐桃仁七枚﹐細研﹐順流水一盞﹐煎沸熱﹐下保和丸。木腎﹐以枇杷葉﹑野紫蘇葉﹑蒼耳葉﹑水晶葡萄葉﹐濃煎湯燻洗。雄黃一兩研﹐礬二兩﹐生甘艸半兩﹐水五升煎洗。荊芥穗一兩﹐朴硝二兩﹐爲粗末﹐蘿卜﹑蔥同煎湯淋洗。大黃末﹐醋和塗之﹐幹卽易。馬鞭艸搗塗。蔓菁根搗敷。經云﹕陽明司天﹐燥淫所勝﹐丈夫疝﹐婦人小腹痛。又云﹕陽明之勝﹐外發疝﹐是燥邪攻肝气虛而然﹐治法當補肝瀉燥金也。

又云﹕厥陰所謂疝﹐婦人少腹腫者。厥陰者辰也﹐三月陽中之陰﹐邪在中﹐故曰疝少腹腫也。所謂癃疝膚脹者﹐曰陰亦盛而脈脹不通﹐故曰癃疝也。三陽爲病﹐發寒熱﹐下爲癰腫﹐及爲痿厥﹐其傳爲疝。東垣曰﹕陰陽別論云﹐三陽爲病﹐發寒熱﹐下爲癰腫﹐及爲痿厥﹐其傳爲索澤﹐又傳爲疝。夫熱在外寒在內則累垂﹐此九夏之气也。寒在外熱在內則卵縮﹐此三冬之气也。足太陽膀胱之脈﹐逆上迎手太陽小腸之脈﹐下行至足厥陰﹐肝之脈不得伸﹐其任脈並厥陰之脈﹐逆則如巨川之水﹐致陽气下墜﹐是風寒濕熱下出囊中﹐致兩睪腫大﹐謂之曰疝﹐太甚則爲。足厥陰之脈與太陽膀胱寒水之脈﹐同至前陰之末。傷寒家說﹐足厥陰肝經爲病﹐煩滿囊縮﹐急下之﹐宜大承气湯以瀉大熱。《靈樞經》云﹕足厥陰肝經﹐筋中爲寒則筋攣﹐卵縮爲大寒。前說囊縮爲大熱﹐此說爲大寒﹐此說囊縮垂睪下引疝﹑香港腳爲大寒﹐風濕盛下垂爲寒﹐與上二說不同何也﹖曰﹕以平康不病患論之﹐夏暑大熱﹐囊卵累垂﹐冬天大寒﹐急縮收上﹐與前三說又不同何也﹖是相乖耶﹐不相乖耶。答曰﹕傷寒家囊卵縮﹐大熱在內﹐宜承气湯急下之﹐與經筋說囊卵縮﹐大寒在外﹐亦是熱在內﹐與傷寒家同。故再引平康人以証之﹐冬天陽气在內﹐陰气在外﹐人亦應之﹐故寒在外則皮急﹐皮急則囊縮。夏月陰气在內﹐陽气在外﹐人亦應之﹐故熱在外則皮緩﹐皮緩則囊垂﹐此疝之象也。三說𨿽殊﹐其理一也。用藥者宜詳審之。以上三論﹐各有所主﹐兼此考訂﹐則脈證陰陽寒熱虛實之辧判然矣。《內經》刺灸疝有四法﹕其一鈹石取睪囊中水液。經云﹕腰脊者﹐身之大關節也。肢脛者﹐人之管以趨翔也。莖垂者﹐身中之機﹐陰精之候﹐津液之道也。故飲食不節﹐喜怒不時﹐津液內溢﹐乃下流於睪﹐血道不通﹐日久不休﹐俯仰不便﹐趨翔不能。此病滎然有水﹐不上不下。鈹石所取﹐形不可匿﹐常不得蔽﹐命曰去爪。其法今世人亦多能之。睪丸囊大如斗者﹐中髒穢液必有數升﹐信知此出古法也。其二取肝。經云﹕足厥陰之脈﹐是動則病﹐丈夫疝﹐婦人小腹腫是也。是於足厥陰肝經﹐視盛﹑虛﹑熱﹑寒﹑陷下﹐而施補﹑瀉﹑畱﹑疾與灸也。其三取肝之絡。經云﹕足厥陰之別﹐名曰蠡溝﹐去內踝五寸﹐別走少陽﹐其別者﹐循脛上睪﹐結於莖。其病气逆則睪腫卒疝﹐取之所別是也。是於內踝上五寸﹐貼脛骨後近肉處﹐蠡溝取之也。其四取足陽明筋。經云﹕足陽明之筋﹐聚於陰器﹐上腹。其病轉筋﹐髀前腫﹐疝﹐腹筋急。治在燔鍼劫刺﹐以知爲數﹐以痛爲輸是也。是於轉筋痛處用火鍼刺之也。

【狐疝】臥則入腹﹐立則出腹﹐偏入囊中者是也。仲景方﹐陰狐疝气有大小﹐時時上下者﹐蜘蛛散主之。《內經》刺灸狐疝﹐但取足厥陰一經。經云﹕肝足厥陰之脈﹐所生病者﹐狐疝是也。隨其經盛﹑虛﹑寒﹑熱﹑陷下取之也。耳後陷者腎下﹐腎下則腰尻痛﹐不可俯仰﹐爲狐疝。

通治不問何證﹐皆可用生料五積散﹐每服一兩﹐入鹽炒吳茱萸﹑茴香各一錢﹐生薑三片﹐蔥白五寸煎﹐空心熱服。服藥未效﹐大痛攻刺不已﹐陰縮﹐手足厥冷﹐宜香附子﹐仍炒鹽乘熱﹐用絹裹熨臍下。若大小腑不甚通者﹐五苓散加桂﹐下靑木香丸。初發或頭疼身熱﹐或憎寒壯熱﹐並宜參蘇飲加木香。有逆上攻﹐心下不覺痛﹐而見心疼者﹐宜以生韭搗取自然汁﹐和五苓散爲丸﹐茴香湯下。有腎气才動﹐心气亦發﹐上下俱疼者﹐宜異功散吞茱萸內消丸。或且專治下﹐下痛定則上痛定矣。神方治疝气上衝﹐如有物築塞心胸欲死﹐手足冷者﹐二三服除根。硫黃火中熔化﹐卽投水中去毒﹐研細﹐荔核切片炒黃﹐陳皮各等分﹐上爲末﹐飯丸桐子大。每服十四五丸﹐溫酒下﹐其疼立止。患人自覺疼甚﹐不能支持﹐止與六丸﹐不可多也。食積與瘀血作痛者﹐導積行血則愈。﹝於傷食﹑蓄血二門求之。﹞

【診】寸口弦緊爲寒疝﹐弦則衛气不行﹐气不行則惡寒﹐緊則不欲食。寸口遲緩﹐遲爲寒﹐緩爲气﹐气寒相搏﹐轉絞而痛。沈緊豁大爲虛。弦急搏皆疝﹐視在何部而知其髒﹐心脈微滑爲心疝﹐肝脈滑爲疝﹐腎脈滑爲癃﹐大急沈爲腎疝﹐肝脈大急沈爲肝疝﹐心脈搏急爲心疝﹐肺脈沈搏爲肺疝﹐脾脈緊爲脾疝。寸弦而緊﹐弦緊相搏爲寒疝。趺陽虛遲爲寒疝。肝脈滑甚爲疝﹐腎肝滑甚爲癃。

﹝東垣曰﹕夫滑脈關以上見者爲大熱﹐蓋陽與陽並也﹐故大熱。滑脈尺部見爲大寒﹐生疝。滑脈者﹐命門包絡之名也﹐爲丙﹐丙丁熱火並於下﹐蓋丙丁不勝壬癸﹐從寒水之化也﹐故生疝。﹞

第六冊大小腑門

交腸

交腸之病﹐大小便易位而出。或因醉飽﹐或因大怒﹐遂致髒气乖亂﹐不循常道。

法當宣吐以開提其气﹐使闌門淸利﹐得司泌別之職則愈矣。宜五苓散﹑調气散各一錢﹐加阿膠末一錢﹐湯調服。或研黃連阿膠丸爲末﹐加木香少許﹐再以煎藥送下。丹溪治馬希聖年五十餘﹐性嗜酒﹐常痛飲不醉﹐糟粕出前竅﹐便溺出後竅﹐六脈皆沈澀。與四物湯加海金沙﹑木香﹑檳榔﹑木通﹑桃仁服而愈。此人酒多气肆﹐酒升而不降﹐陽極虛﹔酒濕積久生熱﹐煎熬血幹﹐陰亦大虛。陰陽偏虛﹐皆可補接。此人中年後陰陽俱虛時暫可活者﹐以其形實﹐酒中穀气尙在﹐三月後﹐其人必死﹐後果然。

第六冊大小腑門

腸鳴

《內經》腸鳴有五﹕一曰脾虛。經云﹕脾虛則腹滿腸鳴﹐餐泄﹐食不化。取其經﹐太陰﹑陽明﹑少陰血者是也。二曰中气不足。經云﹕中气不足﹐腸爲之苦鳴。補足外踝下﹐畱之五分﹐申脈穴也。

三曰邪在大腸。經云﹕腸中雷鳴﹐气上衝胸﹐邪在大腸。刺肓之原﹐巨虛﹑上廉﹑三里是也。四曰土郁。經云﹕土郁之發﹐腸鳴而爲數後是也。五曰熱勝。經云﹕少陰在泉﹐熱淫所勝﹐病腹中腸鳴﹐气上衝胸﹐治以鹹寒是也。東垣云﹕如胃寒泄瀉腸鳴﹐於升陽除濕湯加益智仁五分﹐半夏五分﹐生薑﹑棗子和煎。丹溪云﹕腹中水鳴﹐乃火擊動其水也。二陳湯加芩﹑連﹑梔子。腹中鳴者﹐病本於胃也。婁全善云﹕腸鳴多屬脾胃虛。一男子腸鳴食少﹐臍下有塊耕動﹐若得下气多乃已﹐已則復鳴。醫用疏气藥與服﹐半年不效。

予用參﹑術爲君﹐甘艸﹑連﹑芩﹑枳﹑漧薑爲臣﹐一帖腸鳴止﹐食進。又每服吞濃朴紅豆丸﹐其气耕亦平。經云﹕脾胃虛則腸鳴腹滿。又云﹕中气不足﹐腸爲之苦鳴﹐此之謂也。肺移寒於腎爲湧水﹐湧水者﹐按之腹不堅﹐水气客於大腸﹐疾行則鳴濯濯﹐如囊裹水漿之聲也。河間葶藶丸主之。

第六冊大小腑門

脫肛

《難經》云﹕虛實出焉﹐出者爲虛﹐入者爲實﹐肛門之脫﹐非虛而何哉。蓋實則溫﹐溫則內气充而有所蓄﹔虛則寒﹐寒則內气餒而不能收。況大腸有濃薄﹐與肺爲表裏﹐肺臟蘊熱則閉﹐虛則脫。本艸有云﹕補可以去弱﹐澀可以去脫。若脫甚者﹐旣補之必兼澀之。設不澀於內﹐亦須澀於外﹐古方用五倍子末托而上之﹐一次未收﹐至五七次必收而不復脫矣。久利﹑婦人﹑小兒﹑老人有此疾者﹐產育及久痢用力過多﹐小兒气血未壯﹐老人气血已衰﹐故肛易於出﹐不得約束禁固也。肛門爲大腸之候﹐大腸受熱受寒皆能脫出﹐當審其因證﹐寒者以香附子﹑荊芥等分﹐煎湯洗之。熱者以五倍子﹑朴硝煎湯洗之。亦用木賊燒灰﹐不令煙盡﹐入麝香少許﹐大便了﹑貼少許。或以五倍子末攤紙上貼肛﹐緩緩揉入。有腸頭作癢﹐卽腹中有虫。丈夫因酒色過度。大腸者﹐傳導之官。腎者﹐作彊之官。蓋腎虛而泄母气﹐肺因以虛﹐大腸气無所主﹐故自脫肛。治法實元气去蘊熱之劑﹐外用前藥洗之﹐醫治無不愈矣。大腸熱甚與腸風者﹐涼血淸腸散。

瀉痢後大腸气虛﹐肛門脫出﹐不腫不痛﹐屬气血虛。宜補气血爲主。赤腫有痛﹐宜涼血祛風爲主。補气血﹐八珍湯﹑十全散。涼血﹐生﹑赤芍﹑槐花﹑槐角﹑黃栝蔞﹑雞冠花。疏風﹐防風﹑羌活﹑荊芥。久瀉痢者﹐補養脾胃﹐宜參術實脾湯。用力過多者﹐十全大補湯﹑參術芎歸湯﹑訶子人參湯﹐內加升提藥。大腸虛而挾熱﹐脫肛紅腫﹐宜縮砂湯﹑槐花散﹑薄荷散。大腸虛而挾寒﹐脫肛不紅腫﹐宜皮散﹑香荊散。日久不愈﹐常宜服收腸養血和气湯。澀脫﹐龍骨散﹑澀腸散。外治﹕陽證﹐蟠龍散。陰證﹐伏龍肝散。五倍子末煎湯﹐加白礬洗。五倍﹑荊芥﹑小便濃煎洗。荊芥﹑龍腦薄荷﹑朴硝煎湯洗。皂角捶碎﹐煎湯浸。生栝蔞搗汁浸。蔥湯洗軟﹐芭蕉葉托上。生鐵三斤﹐水一斗﹐煮取五升﹐出鐵﹐以汁洗。內服瓷石散。鱉頭燒灰塗。

第六冊大小腑門

穀道癢痛

穀道癢﹐多因濕熱生虫﹐欲成痔。宜以雄黃入艾綿燒煙燻之﹐並納蜣螂丸。蜣螂丸﹐治肛門癢﹐或出膿血﹐有虫旁生孔竅內﹐用蜣螂七枚﹐五月五日收﹐去翅足﹐炙爲末﹐新牛糞半兩﹐肥羊肉一兩﹐炒令香﹐上共如膏﹐丸如蓮子大。炙令熱﹐以新綿薄裹﹐納下部中半日﹐少喫飯﹐卽大便中虫出﹐三五度永瘥。治穀道赤腫﹐或癢或痛﹐用杏仁搗作膏敷之。或炒令黃﹐以綿蘸塗穀道中。《外臺》治下部虫嚙﹐杵桃葉一斛﹐蒸之令極熱﹐內小口器中﹐以下部榻上坐﹐虫立死。治肛門腫痛﹐用木鱉子去殼取肉四五枚﹐研如泥﹐安新瓦器或木盆﹐以沸湯衝動﹐洗了﹐另用少許塗患處。

【診】蝕陰脫﹐其脈虛小者生﹐緊急者死。

第六冊大小腑門

痔

《巢氏病源》有五痔之論云﹕肛邊生鼠乳﹐出在外﹐時時出膿血者﹐牡痔也﹔肛邊腫﹐生瘡而出血者﹐牝痔也﹔肛邊生瘡﹐癢而復痛出血者﹐脈痔也﹔肛邊腫核痛﹐發寒熱而血出者﹐腸痔也﹔因便而淸血隨出者﹐血痔也。又有酒痔﹐肛邊生瘡﹐亦有血出。又有气痔﹐大便難而血出﹐肛亦出外﹐良久不肯入。諸痔皆由傷風﹐房室不愼﹐醉飽合陰陽﹐致勞損血气而經脈流溢﹐滲漏腸間﹐衝發下部﹐久不瘥變爲也。《聖濟總錄》敍痔之形狀﹐謂由五腑之所傳﹐大腸之所受﹐可謂得其始末矣。若《內經》所謂因而飽食﹐筋脈橫解﹐腸爲痔。又謂少陰之復爲痔。注又以小腸有熱則戶外爲痔。又謂督脈生病癃痔。蓋督脈自會陰合篡間﹐繞篡後﹐別繞臀。是督脈者﹐與衝任本一脈﹐初與陽明合筋﹐會於陰器﹐故屬於腎而爲作彊者也。由是或因醉飽入房﹐精气脫捨﹐其脈空虛﹐酒毒之熱乘之﹐流著是脈﹐或因淫極而彊忍精不泄﹐或以藥固其精﹐停積於脈﹐流注篡間﹐從其所過大腸肛門之分以作痔也。

與《靈樞》所謂膀胱足太陽之脈及筋﹐皆抵腰中﹐入絡腎。其支者﹐貫臀。故主筋生病者爲痔﹐亦與督脈病痔之理同也。自此推之﹐足厥陰之筋脈﹐環前後二陰﹐寧不爲痔乎。每見患鼠痔者﹑其發則色靑痛甚﹐豈非因肝苦急﹐苦痛甚﹐故本色見耶。方論有謂五痔潰皆血膿者﹐獨爲熱甚血腐者言也。至若潰出黃水者﹐則爲濕熱矣。更宜於東垣方論求之。東垣治濕熱風燥四气。《內經》曰﹕因而飽食﹐筋脈橫解﹐腸爲痔。夫大腸庚也﹐主津﹐本性燥淸﹐肅殺之气﹐本位主收。其所司行津液﹐以從足陽明中州戊土之化﹐若旺則能生化萬物﹐而衰亦能殞殺萬物﹐故曰萬物生於土而歸於土也。然手足之陽明同司其化焉。旣在西方本位﹐爲之害蜚司殺之腑﹐因飽食行房﹐忍泄前陰之气﹐歸於大腸﹐以致木乘火勢而侮燥金﹐以火就燥﹐則大便閉而痔漏作矣。其疾甚者﹐當以苦寒瀉火﹐以辛溫和血潤燥﹐疏風止痛﹐是其治也。以秦艽﹑當歸稍和血潤燥﹐以桃仁潤血﹐以皂角仁除風燥﹐以地楡破血止血﹐以枳實之苦寒補腎以下泄胃實﹐以澤瀉之淡滲﹐使气歸於前陰﹐以補淸燥受胃之濕邪也。白術之苦甘﹐以苦補燥气之不足﹐其甘味以瀉火而益元气也。故曰甘寒瀉火﹐乃假枳實之寒也。古人用藥﹐爲下焦如瀆。又曰﹕在下者引而竭之。多爲大便祕澀﹐以大黃推去之。其津血益不足﹐以當歸和血﹐及油潤之劑﹐大便自然軟利矣。宜作銼湯以與之﹐是下焦有熱以急治之之法也。以地楡惡人而壞胃﹐故宿食消盡﹐空心作丸服之。曰秦艽白術九。又云﹕痔瘡若破﹐謂之痔漏﹐大便祕澀﹐必作大痛。此由風熱乘食飽不通﹐气逼大腸而作也。受病者燥气也﹐爲病者胃熱也﹐胃刑大腸則化燥﹐火以乘燥熱之實﹐勝風附熱而來﹐是濕熱風燥四气相合﹐故大腸頭成塊者濕也﹐作大痛者風也﹐大便燥結者﹐主病兼受火邪熱也。當去此四者。其西方肺主諸气﹐其體收下﹐亦助病爲邪﹐須當以破气藥兼之﹐治法全矣。不可作丸﹐以銼湯與之﹐效如神速﹐秦艽蒼術湯主之。痔漏經年﹐因而飽食﹐筋脈橫解﹐腸爲痔﹐治法當補北方瀉中央﹐宜紅花桃仁湯。痔漏大便結燥疼痛﹐秦艽當歸湯。痔漏﹐大便硬﹐努出大腸頭﹐下血﹐苦痛不能忍﹐當歸郁李仁湯。痔漏成塊下垂﹐不任其癢﹐秦艽羌活湯。《脈訣》云﹕積气生於脾臟旁﹐大腸疼痛陣難當﹐漸教稍瀉三焦火﹐莫漫多方立紀綱。七聖丸主之。痔漏﹐每日大便時發疼痛。如無疼痛者﹐非痔漏也。秦艽防風湯主之。丹溪專一涼血爲主。人參﹑黃連﹑生地﹝涼血﹞﹑當歸﹝和血﹞﹑川芎﹝和血﹞﹑槐角﹝涼生血﹞﹑條芩﹝涼大腸﹞﹑枳殼﹝寬腸﹞﹑升麻﹝提起﹞﹐上煎湯服之。外以澀藥﹐蘆甘石﹑童便﹐牡蠣粉﹑龍骨﹑海蛤﹑密陀僧之類敷之。薛新甫云﹕初起痛便祕﹐或小便不利者﹐宜淸熱涼血﹐潤燥疏風﹐若气血虛而寒涼傷損者﹐調養脾胃﹐滋補陰精。若破而久不愈﹐多成痔漏﹐有穿臀穿陰穿腸者﹐宜養元气補陰精爲主。大便祕澀或作痛者﹐潤燥除濕。肛門下墜或作痛者﹐瀉火除濕。下墜腫痛或作癢者﹐祛風勝濕。腫痛小便澀滯者﹐淸肝導濕。若有患痔而兼疝﹐患疝而兼下疳﹐皆屬肝腎不足之變癥。但用地黃丸﹑益气湯以滋化源爲善。若專服寒涼治火者﹐無不致禍。牡痔﹐乳香散﹑豬蹄灰丸。牝痔﹐檳榔散﹑藤散﹑麝香散。酒痔﹐赤小豆散﹑漧葛湯。气痔﹐橘皮湯﹑威靈仙丸﹑燻熨方。血痔﹐地楡散﹑椿皮丸﹑豬髒丸。腸痔﹐皂角煎丸﹑鱉甲丸。脈痔﹐刺皮丸﹑桑木耳散。痛甚﹐秦艽當歸湯﹑七聖丸﹑能消丸﹑地楡散﹑試虫散﹑龍腦散﹑白聖散﹑黑玉丹﹐或用荔枝艸煎湯﹐入朴硝洗之效。癢甚﹐秦艽羌活湯。外用槐白皮濃煎汁﹐安盆中坐燻之﹐冷卽再暖﹐良久欲大便﹐當虫出。或用水銀﹑棗膏各二兩﹐研勻﹐捏如棗形﹐薄綿裹納之﹐明日虫出。若痛者﹐加粉艸三大分作丸。或用威靈仙﹑枳殼﹝麩炒﹞各一兩﹐爲粗末﹐熬水燻洗﹐冷卽再暖﹐臨臥避風洗三次﹐挹幹﹐貼蒲黃散﹐或用艾入雄黃末燒煙燻之。下血不止﹐芎歸丸﹑黑丸子﹑臭樗皮散﹑二礬丸﹑苦楝丸﹑槐角地楡湯﹑槐角枳殼湯。外敷血竭末。气滯發痔﹐荊枳湯。血瘀作痛﹐逐瘀血湯。血痔﹑久痔﹐潔古用黑地黃丸主之。云治痔之聖藥也。運气痔發皆屬寒。經云﹕太陽之勝﹐痔瘧發﹐治以苦熱是也。則痔固有寒者矣﹐《本事》四方用桂附﹐乃其治乎。燻痔方﹐用無花果葉煮水燻﹐少時再洗。又法﹐燒新磚﹐以醋沃﹐坐燻良。洗藥方﹐治番花痔。用荊芥﹑防風﹑朴硝煎湯洗之﹐次用木鱉子﹑五倍子研細調敷。如肛門腫熱﹐再以朴硝末水調淋之良。又方﹐無花果葉七片﹐五倍二錢﹐皮硝二錢﹐水一碗煎八分﹐砂鍋內乘熱燻洗。敷藥﹐雞內金﹑蒲黃﹑血竭各等分爲末﹐濕則幹摻﹐幹則油調敷。又方﹐茄蒂﹑何首烏﹑文蛤酥炙﹐各等分﹐蜜﹑薑汁﹑雞子淸﹐攪勻調敷。膏藥﹐杏仁去皮五錢﹐蓖麻子去殼七錢﹐乳香二錢﹐沒藥四錢﹐血竭六錢﹐片腦一錢﹐銅綠二錢﹐瀝靑三錢﹐松香二兩﹐穿山甲灰炒研末二錢﹐人乳一酒鐘。先將蓖麻﹑杏仁搗如泥﹐次入松香搗爛﹐次第入諸藥﹐量入人乳﹐搗令軟硬得所﹐再搗五六百下﹐收瓷器中封固﹐臨時以手撚如錢﹐攤濃紙或帛上﹐拔腐去膿生新肉。

李防禦專科治痔九方﹐朝貴用之屢效。蓋其用藥簡要﹐有次第﹐制造有法﹐無苦楚而收效甚速。

凡痔出外﹐或番若蓮花﹐復便血疼痛﹐不可坐臥﹐甚者用下藥﹐早上藥一次﹐午一次﹐晚又一次﹐至夜看痔頭出黃水膏如泉﹐當夜不可再上藥﹐且令黃水出盡﹐次日看痔消縮一半。若更上藥一二日爲好。

若年髙人應外腎牽引疼痛﹐可用人以火烘熱手﹐於大小便間熨之﹐其痛自定。黃水未盡﹐可再敷一日﹐藥仍須勤用﹐曉外科人早晚看照﹐黃水流至盡﹐是病根已去也。水澄膏系護肉藥﹐郁金﹑白芨二味﹐各等分﹐細末。候痔出側臥﹐以鹽湯洗淨拭﹐用新水和蜜﹐盞內調勻﹐卻入藥末﹐同敷在穀道四向好肉上﹐畱痔頭在外﹐用紙蓋藥﹐仍用筆蘸溫水塗紙﹐令常潤澤。卻用下枯藥﹐好白礬四兩﹐通明生砒二錢半重﹐朱砂一錢﹐生研如粉細。三味﹐先用砒末安建盞中﹐次用白礬末蓋之﹐用火令煙斷﹐其砒盡從煙去﹐止是借砒气在白礬中﹐將枯礬取出爲細末﹐先看痔頭大小多寡﹐將礬末抄上掌中﹐加朱砂少許﹐二味以津唾調勻得所﹐用蓖子調塗痔頭上﹐周遭令徧﹐日三上﹐須仔細詳看痔頭顏色﹐欲其轉焦黑﹐乃取落之。漸至夜﹐自有黃水膏出﹐以多爲好﹐方是惡毒水﹐切勿他疑。中夜再上藥一次﹐來日依舊上三次﹐有小疼不妨。如換藥﹐用新瓦器盛新水或溫水﹐在痔邊以筆輕手刷洗舊藥﹐卻上新藥﹐仍用前護藥。老弱人用藥要全無疼痛﹐只增加朱砂末於礬末內﹐自然力慢﹐不可住藥﹐但可少徧數﹐直候痔頭焦枯﹐方可住也。次用荊芥湯洗﹐以荊芥煎湯﹐入瓦器時洗之。潤腸丸﹐用大黃煨淨﹑制枳殼﹑當歸各等分﹐蜜丸。每服二三十丸﹐白湯下。以防肛門急燥﹐欲大便出無澀痛而已。又龍石散﹐用龍骨﹑出火毒﹐軟石膏﹑出火毒﹐白芷﹑黃丹作末﹐摻瘡口。又導赤散﹐用生地黃﹑木通﹑黃芩等分煎﹐以防小便赤澀。又雙金散﹐用黃連﹑郁金等分爲末﹐用蜜水調敷痔頭﹐有小痛卽敷之。若得腦子末敷尢佳。又痔頭收斂﹐卽可服十宣散﹐以生气血。又國老湯﹐生甘艸治痔本藥也﹐煎水燻洗﹐生肌解石毒﹐瘡極癢亦主之。共九方。

周先生枯痔法﹐明礬﹑赤石脂﹝五錢﹞﹑辰砂﹝痛加一錢﹞﹑黃丹﹐上爲末。先用郁金末護肛門﹐如無郁金﹐用姜黃末代之。調塗四圍好肉﹐如不就加綠豆粉打合﹐卻將枯藥敷上。如肛門疼﹐急濃煎甘艸湯放溫﹐拂四圍肛門上﹐就與寬腸藥﹐槐花﹑大黃﹑枳殼﹑木通﹑連翹﹑瞿麥﹑當歸﹐上半酒半水煎。枯藥﹐早辰上一次﹐日午一次﹐洗去舊藥﹐申時又洗去﹐又上一次﹐如要急安﹐至夜半子時又洗﹐上一次。至次日且看痔頭淡淡黑色﹐兩三日如烏梅﹐四五日內用竹蓖子輕輕敲打痔頭﹐見如石堅﹐至七八日便住﹐更不須上枯藥﹐且待自然﹐如蘿卜根乃脫去也。洗用甘艸﹑荊芥﹑槐花﹐洗去舊藥﹐方上新藥。凡醫痔之法﹐且如明日要下手﹐今日先與此藥﹐所以寬大腸﹐使大便軟滑﹐不與痔相礙﹐且不泄瀉。痔頭未脫落者﹐須要日日與之。以大黃一兩煨﹐枳殼炒﹐當歸酒洗一兩﹐同爲細末﹐丸如桐子大。好酒吞下。

治枯痔頭慮生他癥﹐凡用枯藥﹐或觸壞腎根﹐或水道赤澀痛﹐與此方。大黃﹑木通﹑生地各一兩﹐滑石﹑瞿麥各半兩﹐同爲細末。每用四錢煎服。催痔方﹐如枯盡未脫落﹐以此催之。好磁石一錢﹐白僵蠶﹑生川烏五分﹐同爲細末。冷水調敷上立脫。凡用枯藥﹐去盡乳頭﹐恐畱痔硬頭﹐損破肛門四圍成瘡﹐用此藥。龍骨一錢﹐石膏一錢﹐沒藥五分﹐膩粉五分﹐同研十分細。先以荊芥湯洗﹐次摻之。切忌毒物﹐生薑。痔脫後﹐用甘艸湯﹑豆豉湯洗﹐再用荊芥﹑五倍子煎水洗﹐便不生膿。治痔脫後肉癢方﹐用大粉艸濃煎湯洗。收腸方﹐凡用枯藥脫下乳頭﹐隨卽與此以收其腸﹐此方補气﹐又收膿去血﹐生肉令痕壯。人參﹑當歸各一兩﹐川芎﹑甘艸﹑白芷﹑防風﹑濃朴﹑桔梗﹑桂枝﹑黃﹐上細末﹐半酒半水煎。如惡酒者﹐酒少水多煎之。夏月減桂﹑朴﹐加芩﹑柏。

治痔切勿用生砒﹐毒瓦斯入腹﹐反至奄忽。忌喫生冷硬物冷菜之類﹐及酒濕面﹑五辣辛熱大料物﹑及漧薑之類﹐犯之無效。

灸法﹐大蒜十片﹐頭垢捏成餅子﹐先安頭垢餅於痔頭上﹐外安蒜片﹐以艾灸之。唐峽州王文顯﹐充西路安撫司判官﹐乘騾入駱谷﹐有痔疾﹐因此大作﹐其狀如胡瓜貫於腸頭﹐熱如灰火﹐至驛僵僕。

主驛吏云﹐此病予曾患來﹐須灸卽瘥﹐用柳枝濃煎湯﹐先洗痔﹐便以艾炷其上﹐連灸三五壯﹐忽覺一道熱气入腸中﹐因轉瀉鮮血穢物﹐一時出至痛楚﹐瀉後遂失胡瓜所在﹐登騾馳去。祕傳痔漏隔礬灸法﹐皂礬一斤﹐用新瓦一片﹐兩頭用泥作一壩﹐先用香油刷瓦上焙漧﹐卻以皂礬置瓦上枯﹐去砂爲末﹐穿山甲一錢﹐入紫罐內存性爲末﹐木鱉子亦如前法過﹐取末二錢五分﹐乳香﹑沒藥各一錢五分﹐另研。上件和勻﹐冷水調﹐量瘡大小作餅子貼瘡上﹐用艾炷灸三四壯﹐灸畢就用燻洗藥﹐先燻後洗﹐日六度﹐三五日後﹐如前法再灸﹐以瘥爲度。燻洗方﹐皂礬如前制過﹐約手規二把﹐知母末一兩﹐貝母末一兩﹐蔥七莖。先用水同蔥煎三四沸﹐傾入瓶內﹐再入前藥﹐令患者坐瓶口上燻之﹐待水溫傾一半洗患處﹐畱一半俟再灸﹐復熱燻洗﹐以瘥爲度。

第七冊七竅門上

目

經云﹕瞳子黑眼法於陰﹐白眼赤脈法於陽。故陰陽合轉而精明。此則眼具陰陽也。又曰﹕五臟六腑之精气﹐皆上注於目而爲之精。精之窠爲眼﹐骨之精爲瞳子﹐筋之精爲黑眼﹐血之精爲絡﹐其窠气之精爲白眼﹐肌肉之精爲約束﹐裹擷筋骨气血之精而與脈並爲系﹐上屬於腦﹐後出於項中。此則眼具五臟六腑也。後世五輸八廓之說﹐蓋本諸此。臟腑主目有二﹕一曰肝。經云﹕東方靑色﹐入通於肝﹐開竅於目﹐髒精於肝。又云﹕人臥血歸於肝﹐肝受血而能視。又云﹕肝气通於目﹐肝和則目能辧五色矣。二曰心。經云﹕心合脈。諸脈者﹐皆屬於目是已。至東垣又推之而及於脾﹐如下文所云。

東垣曰﹕五臟生成篇云﹐諸脈者﹐皆屬於目﹐目得血而能視。《鍼經九卷》大惑論云﹕心事煩冗﹐飲食失節﹐勞役過度﹐故脾胃虛弱﹐心火太盛﹐則百脈沸騰﹐血脈逆行﹐邪害孔竅﹐天明則日月不明也。

夫五臟六腑之精气﹐皆稟受於脾土而上貫於目﹐脾者諸陰之首也。目者血气之宗也。故脾虛則五臟之精气皆失所司﹐不能歸明於目矣。心者君火也﹐主人之神﹐宜靜而安﹐相火代行其令。相火者包絡也﹐主百脈皆榮於目。旣勞役運動﹐勢乃妄行﹐及因邪气所並而損其血脈﹐故諸病生焉。凡醫者不理脾胃及養血安神﹐治標不治本﹐不明正理也。陽主散﹐陽虛則眼楞急﹐而爲倒睫拳毛。陰主斂﹐陰虛不斂﹐則瞳子散大﹐而爲目昏眼花。《靈樞》顚狂篇云﹕目外決於面者爲銳﹐在內近鼻者爲內﹐上爲外﹐下爲內。論疾診尺篇云﹕診目痛﹐赤脈從上下者﹐太陽病﹔從下上者﹐陽明病﹔從外走內者﹐少陽病。太陽病宜溫之散之﹐陽明病宜下之寒之﹐少陽病宜和之。《保命集》云﹕眼之爲病﹐在腑則爲表﹐當除風散熱。在髒則爲裏﹐當養血安神。暴發者爲表而易療﹐久病者爲裏而難治。除風散熱者﹐瀉靑丸主之。養血安神者﹐定志丸主之。婦人熟地黃丸主之。或有肥體气盛﹐風熱上行﹐目昏澀﹐槐子散主之。此由胸中濁气上行也﹐重則爲痰厥﹐亦能損目。常使胸中气淸﹐自無此病也。又有因目疾服涼藥多則損气者﹐久之眼漸昏弱﹐乍明乍暗﹐不能視物﹐此則失血之驗也。熟漧地黃丸﹑宣風散﹑定志丸﹐相須養之。或有視物不明﹐見黑花者﹐此之謂腎气弱也。當補腎水﹐駐景丸是也。或有暴失明者﹐謂眼居諸陽交之會也﹐而陰反閉也﹐此風邪內滿﹐當有不測之病也。子和曰﹕聖人𨿽言目得血而能視﹐然血亦有太過不及也。太過則目壅塞而發痛﹐不及則目耗竭而失明。故年少之人多太過﹐年老之人多不及。但年少之人則無不及﹐年老之人﹐其間猶有太過者﹐不可不察也。夫目之內﹐太陽經之所起﹐血多气少。目之銳﹐少陽經也﹐血少气多。目之上綱﹐太陽經也﹐亦血多气少。目之下綱﹐陽明經也﹐血气俱多。然陽明經起於目兩旁交之中﹐與太陽﹑少陽俱會於目﹐惟足厥陰經連於目系而已。故血太過者﹐太陽﹑陽明之實也。血不及者﹐厥陰之虛也。故出血者﹐宜太陽陽明﹐蓋此二經血多故也。少陽一經﹐不宜出血﹐血少故也。刺太陽﹑陽明出血則目愈明﹐刺少陽出血則目愈昏。要知無使太過不及﹐以養血脈而已。

凡血之爲物﹐太多則溢﹐太少則枯。人熱則血行疾而多﹐寒則血行遲而少﹐此常理也。目者﹐肝之外候也。肝主目﹐在五行屬木。𨿽木之爲物﹐太茂則蔽密﹐太衰則枯瘁矣。夫目之五輪﹐乃五臟六腑之精華﹐宗脈之所聚﹐其白輪屬肺金﹐肉輪屬脾土﹐赤脈屬心火﹐黑水神光屬腎水﹐兼屬肝木﹐此世俗皆知之矣。及有目疾﹐則不知病之理。豈知目不因火則不病﹐何以言之﹖白輪變赤﹐火乘肺也。肉輪赤腫﹐火乘脾也。黑水神光被翳﹐火乘肝與腎也。赤脈貫目﹐火自甚也。能治火者﹐一句可了。故《內經》曰﹕熱勝則腫。凡目暴赤腫起﹐羞明癮澀﹐淚出不止﹐暴翳目瞞皆火熱之所爲也。治火之法﹐在藥則鹹寒﹐吐之下之。在鍼則神廷﹑上星﹑囟會﹑前頂﹑百會血之。翳者可使立退﹐痛者可使立已﹐昧者可使立明﹐腫者可使立消。惟小兒不可刺囟會﹐爲肉分淺薄﹐恐傷其骨。然小兒水在上﹐火在下﹐故目明。老人火在上﹐水不足﹐故目昏。《內經》曰﹕血實者宜決之。又經曰﹕虛者補之﹐實者瀉之。

如雀目不能夜視及內障﹐暴怒大憂之所致也。皆肝主目血少禁出血﹐止宜補肝養腎。至於暴赤腫痛﹐皆宜以鍼刺前五穴出血而已﹐次調鹽油以塗髮根﹐甚者𨿽至於再﹐至於三可也。量其病勢﹐以平爲期。按此謂目疾出血﹐最急於初起熱痛暴發﹐或久病郁甚﹐非三稜鍼宣泄不可﹐然年髙之人﹐及久病虛損並气郁者﹐宜從毫鍼補瀉之則可﹐故知子和亦大略言耳。於少陽一經﹐不宜出血﹐無使太過不及﹐以養血脈而已﹐斯意可見。

【五輪】金之精騰結而爲气輪﹐木之精騰結而爲風輪﹐火之精騰結而爲血輪﹐土之精騰結而爲肉輪﹐水之精騰結而爲水輪。气輪者﹐目之白睛是也。內應於肺﹐西方庚辛申酉之令﹐肺主气﹐故曰气輪。金爲五行之至堅﹐故白珠獨堅於四輪。肺爲華蓋﹐部位至髙﹐主气之升降﹐少有怫郁﹐諸病生焉。血隨气行﹐气若怫郁﹐則火勝而血滯﹐火勝而血滯則病變不測。火克金﹐金在木外﹐故气輪先赤。金克木而後病及風輪也。金色尙白﹐故白澤者順也。風輪者﹐白內靑睛是也。內應於肝﹐東方甲乙寅卯厥陰風木﹐故曰風輪。目竅肝﹐肝在時爲春﹐春生萬物﹐色滿宇宙﹐惟目能鑑﹐故屬竅於肝也。此輪淸脆﹐內包膏汁﹐有涵養瞳神之功。其色靑﹐故靑瑩者順也。世人多黃濁者﹐乃濕熱之害。惟小兒之色最正﹐至長食味﹐則泄其气而色亦易矣。血輪者﹐目兩角大小是也。內應於心﹐南方丙丁巳午火﹐心主血﹐故曰血輪。夫火在目爲神光﹐火衰則有昏瞑之患﹐火炎則有焚燎之殃。𨿽有兩心﹐而無正輪。心﹑君主也﹐通於大﹐故大赤者﹐實火也。心包絡爲小心﹐小心﹑相火也﹐代君行令﹐通於小﹐故小赤者﹐虛火也。若君主拱默﹐則相火自然淸寧矣。火色赤﹐惟紅活爲順也。肉輪者﹐兩睥是也。中央戊己辰戌丑未之土﹐脾主肉﹐故曰肉輪。脾有兩葉﹐運動磨化水谷﹐外亦兩睥﹐動靜相應﹐開則萬用﹐如陽動之發生﹐閉則萬寂﹐如陰靜之收斂。土髒萬物而主靜﹐故睥合則萬有寂然而思睡﹐此髒納歸靜之應也。土爲五行之主﹐故四輪亦爲睥所包涵﹐其色黃﹐得血而潤﹐故黃澤爲順也。華元化云﹕目形類丸﹐瞳神居中而前﹐如日月之麗東南而晚西北也。內有大絡六﹐謂心﹑肺﹑脾﹑肝﹑腎﹑命門各主其一。中絡八﹐謂膽﹑胃﹑大小腸﹑三焦﹑膀胱各主其一。外有旁支細絡﹐莫知其數﹐皆懸貫於腦下﹐連臟腑﹐通暢血气往來﹐以滋於目。故凡病發則有形色絲絡顯見﹐而可驗內之何臟腑受病也。外有二竅以通其气﹐內有諸液出而爲淚。有神膏﹑神水﹑神光﹑眞气﹑眞元﹑眞精﹐此皆滋目之源液也。神膏者﹐目內包涵膏液﹐如破則黑稠水出是也。此膏由膽中滲潤精汁積而成者﹐能涵養瞳神﹐衰則有損。神水者﹐由三焦而發源﹐先天眞一之气所化﹐在目之內﹐𨿽不可見﹐然使觸物損破﹐則見黑膏之外﹐有似稠痰者是也。在目之外﹐則目上潤澤之水是也。水衰則有火勝燥暴之患﹐水竭則有目輪大小之疾﹐耗澀則有昏眇之危。

虧者多﹐盈者少﹐是以世無全精之目。神光者﹐謂目自見之精華也。夫神光發於心﹐原於膽火之用事﹐神之在人也大矣。在足能行﹐在手能握﹐在舌能言﹐在鼻能嗅﹐在耳能聽﹐在目能視。神捨心﹐故發於心焉。眞血者﹐卽肝中升運滋目經絡之血也。此血非比肌肉間易行之血﹐因其脈絡深髙難得﹐故謂之眞也。眞气者﹐蓋目之經絡中往來生用之气﹐乃先天眞一發生之元陽也。大宜和暢﹐少有郁滯﹐諸病生焉。眞精者﹐乃先後天元气所化精汁﹐起於腎﹐施於膽﹐而後及瞳神也。凡此數者﹐一有所損﹐目則病矣。大槪目圓而長﹐外有堅殼數重﹐中有淸脆﹐內包黑稠神膏一函﹐膏外則白稠神水﹐水以滋膏﹐水外則皆血﹐血以滋水﹐膏中一點黑瑩是也。膽所聚之精華﹐惟此一點﹐燭照鑑視﹐空闊無窮者﹐是曰水輪。內應於腎﹐北方壬癸亥子水也。其妙在三﹐膽汁﹑腎气﹑心神也。五輪之中﹐四輪不鑑﹐惟瞳神乃照物者。風輪則有包衛涵養之功﹐風輪有損﹐瞳神不久畱矣。或曰瞳神水也﹑气也﹑血也﹑膏也﹐曰﹐非也。非血﹑非气﹑非水﹑非膏﹐乃先天之气所生﹐後天之气所成。陰陽之妙用﹐水火之精華﹐血養水﹐水養膏﹐膏護瞳神﹐气爲運用﹐神則維持﹐諭以日月﹐理實同之。而午前則小﹐午後則大﹐亦隨天地陰陽之運用也。

大抵目竅於肝﹐主於腎﹐用於心﹐運於肺﹐髒於脾。有大有小﹐有圓有長﹐亦由稟受之異。男子右目不如左目精華﹐女子左目不如右目光彩﹐此各得其陰陽气分之王也。然聰愚佞直柔剛壽夭﹐亦能驗目而知之﹐神哉。豈非人身之至寶乎。

【八廓】應乎八卦﹐脈絡經緯於腦﹐貫通臟腑﹐達血气往來﹐以滋於目。廓如城郭﹐然各有行路往來﹐而匡廓衛禦之意也。乾居西北﹐絡通大腸之腑﹐髒屬肺﹐肺與大腸相爲陰陽﹐上運淸純﹐下輸糟粕﹐爲傳送之官﹐故曰傳道廓。坎正北方﹐絡通膀胱之腑﹐髒屬於腎﹐腎與膀胱相爲陰陽﹐主水之化源以輸津液﹐故曰津液廓。艮位東北﹐絡通上焦之腑﹐髒配命門﹐命門與上焦相爲陰陽﹐會合諸陰﹐分輸百脈﹐故曰會陰廓。震正東方﹐絡通膽腑﹐髒屬於肝﹐肝膽相爲陰陽﹐皆主淸淨﹐不受濁穢﹐故曰淸淨廓。巽位東南﹐絡通中焦之腑﹐髒屬肝絡﹐肝與中焦相爲陰陽﹐肝絡通血以滋養﹐中焦分气以化生﹐故曰養化廓。離正南方﹐絡通小腸之腑﹐髒屬於心﹐心與小腸相爲臟腑﹐爲謂陽受盛之胞﹐故曰胞陽廓。坤位西南﹐絡通胃之腑﹐髒屬於脾﹐脾胃相爲臟腑﹐主納水谷以養生﹐故曰水谷廓。兌正西方﹐絡通下焦之腑﹐髒配腎絡﹐腎與下焦相爲臟腑﹐關主陰精化生之源﹐故曰關泉廓。臟腑相配﹐《內經》已有定法﹐而三焦分發肝腎者﹐此目之精法也。蓋目專竅於肝﹐而主於腎﹐故有二絡之分發焉。左目屬陽﹐陽道順行﹐故廓之經位法象亦以順行。右目屬陰﹐陰道逆行﹐故廓之經位法象亦以逆行。察乎二目兩之分﹐則昭然可見陰陽順逆之道矣。

【開導說】夫目之有血﹐爲養目之源﹐充和則發生長養之功全而目不病﹐虧滯則病生矣。猶物之有水﹐爲生物之澤時中﹐則灌漑滋生之得宜而物秀﹐旱澇則物壞矣﹐皆一气使之然也。是故天之六气不和﹐則陰陽偏勝﹐旱澇承之﹐水之盈虧不一﹐物之秀稿不齊﹐雨失時而爲物害也。譬之山崩水湧﹐滂沛妄行﹐不循河道而流﹐任其所之﹐不得已而塞決堤以泄其溢﹐使無淪溺昏墊之患。人之六气不和﹐水火乖違﹐淫亢承之﹐血之旺衰不一﹐气之升降不齊﹐營衛失調﹐而爲人害也。蓋由陰虛火盛﹐炎熾錯亂﹐不遵經絡而來﹐郁滯不能通暢﹐不得已而開澀導瘀以瀉其餘﹐使無脹潰損珠之患﹐與戰理同。其所有六﹐謂迎香﹑內睥﹑上星﹑耳際﹑左右太陽穴也。內睥正隊之衝鋒也﹐其功𨿽遲﹐漸收而平順﹔兩太陽擊其左右翼也﹐其功次之﹔上星穴絕其餉道也﹔內迎香抵賊之巢穴也﹐成功𨿽速﹐乘險而徵﹔耳際擊其遊騎耳﹐道遠功卑﹐智者不取。此實拯危之良術﹐挫敵之要機﹐與其閉門捕賊﹐不若開門逐之爲良法也。蓋病淺而邪不勝正者﹐固內治而邪自退矣。倘或六陽炎熾﹐不若開導通之﹐縱使其虛﹐𨿽有所傷﹐以藥內治之功而補其所虧﹐庶免瘀滯至極﹐而有潰爛枯凸之患。惜乎開導之法﹐利害存焉。有大功於目而人不知﹐有隱禍於目而人亦不知﹐其摧鋒挫銳﹐臨大敵而拯禍亂﹐此其功之大也。耗液傷膏﹐弱光華而乏滋生﹐此其禍之隱也。惟能識証之輕重﹐目之虛實而伐之﹐無過不及之獘﹐庶可爲醫之良者。

【點服藥說】病有內外﹐治各不同。內疾已成﹐外證若無﹐點之何益。外有紅絲赤脈﹐若初發乃微邪﹐退後乃餘賊﹐點亦可消﹐服之猶愈。內病始盛而不內治﹐只泥外點者﹐不惟徒點無功﹐且有激發之患。

內病旣成﹐外病已見﹐必須內外夾攻﹐點服並行。柰之何﹐人有愚拗不同﹐有喜服而畏點者﹐有喜點而畏服者。不知內疾旣發﹐非服不除﹔外疾旣成﹐非點不退。其流﹑不若塞其源﹐伐其枝﹑不若斫其根﹐揚湯止沸﹑不如釜底抽薪﹐此謂治本也。內病旣發﹐不服而除者﹐吾未之見也。物污須濯﹐鏡垢須磨﹐脂膏之釜﹐不經洗滌﹐烏能淸淨﹐此謂治標也。若外障旣成﹐不點而去者﹐吾亦未之見也。

若內障不服而點者﹐徒激其火﹐動其气血﹐反損無益。

服而不點者亦然。外障服而不點﹐病初發浮嫩不定者﹐亦退。旣已結成者﹐服𨿽不發不長﹐所結不除﹐當內外夾攻﹐方盡其妙。

【鉤割鍼烙說】鉤者﹐鉤起之謂。割﹐割去也。鍼非砭鍼之鍼﹐乃鍼撥瞳神之鍼。烙卽熨烙之烙。此四者﹐猶斬刈之刑﹐剪戮凶頑之法也。要在審鞫明而詳奪定﹐然後加刑﹐先滅巨魁﹐次及從惡﹐則情眞罪當﹐而良善無侵濫之憂﹐彊暴無猖獗之患。在治法﹐乃開泄郁滯滌除瘀積之術也。要在證候明而部分當﹐始可施治﹐先伐標病﹐後去本病﹐則气和血寧﹐而精膏無傷耗之患﹐輪廓無誤損之失。如鉤﹐先須識定何處皮肉筋脈浮淺﹐而手力亦隨病輕重行之。如鍼﹐先須識定內障證候可鍼﹐歲月已足﹐气血寧定者方與之﹐庶無差謬。鍼後當照證內治其本﹐或補或瀉﹐各隨其証之所宜。若只治其標﹐不治其本﹐則气不定﹐不久復爲害矣。割﹐如在气﹑血﹑肉三輪者可割。而大一塊紅肉﹐乃血之英﹐心之華也﹐若誤割之則目盲﹐因神在而傷者死。有割傷因而惹風﹐及元虛之人﹐犯燥濕盛者﹐潰爛爲漏﹐爲目枯丸障。若掩及風輪之重濃者﹐𨿽可割﹐亦宜輕輕從旁淺淺披起﹐及諸病如攀睛肉﹐雞冠蜆肉﹐魚子石橊﹐赤脈虯筋﹐內睥粘輪等證可割。余病及在風輪之淺者﹐誤割之則珠破而目損。烙能治殘風潰弦﹑瘡爛濕熱久不愈者。輕則不須烙而治自愈。

若紅障血分之病﹐割去者必須用烙定﹐否則不久復生。在气分之白者﹐不須用烙。凡鍼烙皆不可犯及烏珠﹐不惟珠破﹐亦且甚痛。𨿽有惡障濃者﹐鉤割亦宜輕輕﹐淺淺披去外邊﹐其內邊障底﹐只點藥緩伐﹐久自潛消。若鐮割風毒流毒瘀血等證﹐當以活法審視﹐不可拘於一定。鍼瞳神反背﹐又與內障之鍼不同﹐在心融手巧﹐輕重得宜﹐須口傳親見﹐非筆下之可形容。大抵鉤割鍼烙之治﹐功效最速﹐𨿽有撥亂反正﹐乃乘險救危﹐要在心小而膽大﹐證的而部當﹐必兼內治﹐方盡其術。

第七冊七竅門上

目

目痕有二﹐一謂目白眼痛﹐一謂目珠黑眼痛。蓋目白眼疼屬陽﹐故晝則疼甚﹐點苦寒藥則效。經所謂白眼赤脈﹐法於陽故也。目珠黑眼疼屬陰﹐故夜則疼甚﹐點苦寒則反劇。經所謂瞳子黑眼﹐法於陰故也。

婁全善云﹕夏枯艸治目珠疼﹐至夜則疼甚者神效。或用苦寒藥點眼上反疼甚者﹐亦神效。蓋目珠者連目本﹐目本又名目系﹐屬厥陰之經也。夜甚及用苦寒點之反甚者﹐夜與寒亦陰故也。丹溪云﹕夏枯艸有補養厥陰血脈之功﹐其艸三四月開花﹐遇夏至陰生則枯﹐蓋稟純陽之气也。故治厥陰目疼如神者﹐以陽治陰也。予周師目珠疼﹐及連眉稜骨痛﹐及頭半邊腫痛﹐遇夜則作﹐用黃連膏子點上則反大疼﹐諸藥不效﹐灸厥陰﹑少陽則疼隨止﹐半月又作﹐又灸又止者月餘﹐遂以夏枯艸二兩﹐香附二兩﹐甘艸四錢﹐同爲細末。每服一錢五分﹐用茶淸調服。

下咽則疼減大半﹐至四五日良愈。又一男子年六十歲﹐亦目珠連眉稜骨痛﹐夜甚﹐用苦寒劑點亦甚﹐與前證皆同﹐但有白翳二點在黑目及外﹐與翳藥皆不效。亦以此藥間東垣選奇湯﹐又加四物黃連煎服﹐並灸厥陰﹑少陽而安。倪仲賢論七情五賊勞役饑飽之病云﹕陰陽應象大論曰﹐天有四時﹐以生長收藏﹐以生寒暑燥濕風。寒暑燥濕風之發耶﹐發而皆宜時﹐則萬物俱生。寒暑燥濕風之發耶﹐發而皆不宜時﹐則萬物俱死。故曰生於四時﹐死於四時。又曰人之五臟﹐化爲五气﹐以生喜怒憂悲恐。喜怒憂悲恐之發耶﹐發而皆中節﹐則九竅俱生。喜怒憂悲恐之發耶﹐發而皆不中節﹐則九竅俱死。故曰生於五臟﹐死於五臟。目﹐竅之一也。光明視見﹐納山川之大﹐及毫芒之細﹐悉雲霄之髙﹐盡泉沙之深。至於鑑無窮爲有窮﹐而有窮又不能爲窮﹐反而聚之﹐則乍張乍斂﹐乍動乍靜﹐爲一泓一點之微者﹐豈力爲彊致而能此乎﹐是皆生生自然之道也。或因七情內傷﹐五賊外攘﹐饑飽不節﹐勞役異常﹐足陽明胃之脈﹐足太陰脾之脈﹐爲戊己二土﹐生生之源也。七情五賊﹐總傷二脈﹐饑飽傷胃﹐勞役傷脾﹐戊己旣病﹐則生生自然之體﹐不能爲生生自然之用﹐故致其病﹐曰七情五賊勞役饑飽之病。其病紅赤睛珠痛﹐痛如刺刺﹐應太陽。眼睫無力﹐常欲垂閉﹐不敢久視﹐久視則酸疼。生翳者成陷下﹐所陷者﹐或圓或方﹐或長或短﹐或如點﹐或如縷﹐或如錐﹐或如鑿。有犯此者﹐柴胡復生湯主之﹐黃連羊肝丸主之。睛痛甚者﹐當歸養榮湯主之﹐助陽活血湯主之﹐加減地黃丸主之﹐決明益陰丸主之﹐加當歸黃連羊肝丸主之﹐龍腦黃連膏主之。以上數方﹐皆羣隊升發陽气之藥﹐其中有用黃連黃芩之類者﹐去五賊也。搐鼻碧雲散﹐亦可間用。最忌大黃﹑芒硝﹑牽牛﹑石膏﹑梔子之劑﹐犯所忌則病愈劇。又論亡血過多之病曰﹕六節髒象論曰﹐肝受血而能視。宣明五气篇曰﹐久視傷血。气厥論曰﹐膽移熱於腦﹐則辛鼻淵﹐傳爲衄瞑目。四時刺逆從論曰﹐冬刺經脈﹐血气皆脫﹐令人目不明。由此推之﹐目爲血所養明矣。手少陰心生血﹐血榮於目﹐足厥陰肝開竅於目﹐肝亦主血﹐故血亡目病﹐男子衄血﹑便血﹐婦人產後崩漏﹐亡之過多者﹐皆能病焉。其證睛珠痛﹐珠痛不能視﹐羞明癮澀﹐眼睫無力﹐眉骨太陽因爲酸疼。芎歸補血湯主之﹐當歸養榮湯主之﹐除風益損湯主之﹐滋陰地黃丸主之。諸有熱者﹐加黃芩。婦人產漏者﹐加阿膠。脾胃不佳﹐惡心不進食者﹐加生薑。復其血﹐使得其所養則愈。然要忌咸物。宣明五气篇曰﹕鹹走血﹐血病無多食鹹是也。

【白眼痛】多有赤脈﹐視其從上而下者﹐太陽病也﹐羌活爲使。從下而上者﹐陽明病也﹐升麻爲使。從外走內者﹐少陽病也﹐柴胡爲使。太陽病宜溫之散之﹐陽明病宜下之﹐少陽病宜和之。又惡寒脈浮爲有表﹐宜選奇湯﹑防風飲子等散之。脈實有力﹐大腑閉﹐爲有裏﹐宜瀉靑丸﹑洗肝散等微利之。亦有不腫不紅﹐但沙澀昏痛者﹐乃气分隱伏之火﹐脾肺絡有濕熱﹐秋天多有此患﹐故俗謂之稻芒赤﹐亦曰白赤眼也。通用桑白皮散﹑玄參丸﹑瀉肺湯﹑大黃丸﹑洗眼靑皮湯﹑朱砂煎。

【天行赤熱證】目赤痛﹐或睥腫頭重﹐怕熱羞明﹐涕淚交流等證﹐一家之內﹐一里之中﹐往往老幼相傳者是也。然有虛實輕重不同﹐亦因人之虛實﹐時气之輕重何如﹐各隨其所以﹐而分經絡以發病﹐有變爲重病者﹐有變爲輕病者﹐有不治而愈者﹐不可槪言。

此一章專爲天時流行熱邪相感染﹐而人或素有目疾﹐及痰火熱病﹐水少元虛者﹐則爾我傳染不一。其絲脈𨿽多赤亂﹐不可以爲赤絲亂脈證﹐常時如是之比。若感染輕而源淸﹐邪不勝正者﹐則七日而自愈。

蓋火數七﹐故七日火气盡而愈。七日不愈而有二七者﹐乃再傳也。二七不退者﹐必其犯觸及本虛之故﹐防他變證矣。

【暴風客熱證】非天行赤熱﹐爾我感染之比﹐又非寒熱似瘧﹐目痛則病發﹐病發則目痛之比﹐乃素養不淸﹐躁急勞苦﹐客感風熱﹐卒然而發也。𨿽有腫脹﹐乃風熱夾攻﹐火在血分之故。治亦易退﹐非若腫脹如杯等證﹐久積退遲之比。

【火脹大頭證】目赤痛而頭面浮腫﹐皮肉燥赤也。狀若大頭傷寒﹐夏月多有此患。有濕熱﹑風熱﹐濕熱多淚而睥爛﹐風熱多脹痛而憎寒。若失治則血滯於內﹐𨿽得腫消而目必有變矣。

【羞明怕熱證】謂明熱之處而目痛澀﹐畏避不能開也。凡病目者﹐十之六七﹐皆有此患。病源在於心﹑肝﹑脾三經。總而言之﹐不過一火燥血熱。病在陽分﹐是以見明見熱則惡類而澀痛畏避。蓋已之精光弱而不能敵彼之光﹐是以陰黑之所則淸爽。怕熱無不足之證﹐羞明有不足之證。若目不赤痛而畏明者﹐乃不足之證﹐爲血不足﹐膽汁少而絡弱﹐不能運精華以敵陽光之故。今人皆稱爲怕日羞明者﹐俗傳音近之誤。蓋日熱二音類近﹐習俗呼誤已久﹐不察其理﹐遂失其正﹐只以怕熱羞明論之﹐其理灼然可見。夫明字所包已廣﹐何用再申日字﹐若以日字專主陽光言之﹐則怕熱一證無所歸矣。

【瞼硬睛疼證】不論有障無障﹐但兩瞼堅硬而睛疼﹐頭或痛者尢急﹐乃風熱在肝﹐肝虛血少﹐不能營運於目絡﹐水無所滋﹐火反乘虛而入﹐會痰燥濕熱﹐或頭風夾搏﹐故血滯於睥肉﹐睛因火擊而疼﹐輕則內生椒瘡﹐重則爲腫脹如杯﹑瘀血灌睛等證。治當傅退稍軟﹐翻睥開導之吉。若堅硬之甚﹐且漸漸腫起﹐而痛及頭腦﹐𨿽已退而復來﹐其脹日髙﹐𨿽敷治不退不軟者﹐此頭風欲成毒也。﹝宜服通肝散﹑二術散。若有障膜﹐用春雪膏點之。﹞

【赤痛如邪證】每目痛則頭亦痛﹐寒熱交作如瘧狀﹐凡病發則目痛﹐目痛則病發﹐輕則一年數發﹐重則一月數發。蓋肝腎俱虛之故。熱者﹐內之陰虛﹐火動邪熱也﹔寒者﹐榮衛虛﹐外之腠理不實而覺寒也。若作風寒瘧疾﹐或用峻削之治﹐則血愈虛而病愈深矣。宜小柴胡合四物湯主之。不效則活血益气湯。

【气眼證】才怒气則目疼﹐宜酒調復元通气散。

【痛如鍼刺證】目珠痛如鍼刺﹐病在心經﹐實火有餘之證。若痛驀然一二處如鍼刺﹐目𨿽不赤﹐亦是心經流火。別其痛在何部分﹐以見病將犯其經矣。﹝宜服洗心散﹐次服還睛散﹐及乳香丸﹑補肝散。○按此證多有體勞目勞﹐榮气不上潮於目﹐而如鍼刺之痛者﹐宜養其榮。若降火則殆矣。﹞

【熱結膀胱證】目病則小便不通利而頭疼寒熱者方是。

若小便淸利者﹐非也。乃熱蒸於膀胱﹐先利淸其水﹐後治其目則愈矣。蓋太陽經脈﹐循目絡上行巓頂﹐故頭疼﹐火極則兼水化。又血虛者表疏﹐故發寒熱﹐熱甚則水气閉澀﹐而神水被蒸乏潤﹐安得不竭。

【大小雷頭風證】此證不論偏正﹐但頭痛倏疾而來﹐疼至極而不可忍﹐身熱目痛﹐便祕結者﹐曰大雷頭風。若痛從小至大﹐大便先潤後燥﹐小便先淸後澀﹐曰小雷頭風。大者害速﹐小者稍遲。𨿽有大小之說﹐而治則同一。若失緩禍變不測﹐目必損壞﹐輕則HT凸﹐重則結毒。宜早爲之救﹐免於禍成而救之不逮。世人每慮此患害速﹐故疑於方犯﹐惑於鬼祟﹐深泥巫祝﹐而棄醫治﹐遂致禍成﹐悔無及矣。

【左右偏頭風證】左邊頭痛右不痛﹐曰左偏風。右邊頭痛左不痛﹐曰右偏風。世人往往不以爲慮﹐久則左發損左目﹐右發損右目﹐有左損反攻右﹐右損反攻左﹐而二目俱損者。若外有赤痛淚熱等病﹐則外證生。

若內有昏眇眩暈等病﹐則內證生矣。凡頭風痛左害左﹐痛右害右﹐此常病易知者。若難知者﹐左攻右﹐右攻左﹐痛從內起止於腦﹐則攻害也遲﹐痛從腦起止於內﹐則攻害也速。若痛從中間發﹐及眉梁內上星中發者﹐兩目俱害。亦各因其人之觸犯感受﹐左右偏勝﹐起患不同﹐遲速輕重不等。然風之害人尢慘。若能保養調護﹐亦可免患。愚者驕縱不知戒忌﹐而反觸之﹐以致患成而始悔﹐良可痛哉。

【陰邪風證】額板骨﹑眉稜骨痛也。發則多於六陽用事之時。元虛精弱者﹐則有內証之患。若兼火者﹐則有外証之病。

【陽邪風證】腦後枕骨痛也。多發於六陰用事之月。發則有虛運耳鳴之患﹐久而不治﹐內障成矣。

【卒腦風證】太陽內如槌似鉆一團而痛也。若痛及目珠﹐珠外有赤脈縱貫及瘀滯者﹐必有外之惡證來矣。若珠不赤痛﹐只自覺視如雲遮霧障﹐漸漸昏眇者﹐內證成矣。急早治之﹐以免後慮。

【巓頂風證】天靈蓋骨內痛極如槌如鉆也。陽分痛尢甚﹐陰分痛稍可。夾痰濕者﹐每痛多眩暈。若痛連及珠子而脹急瘀赤者﹐外証之惡候。若昏眇則內證成矣。

成內證者﹐尢多於外者。

【遊風證】頭風痛無常位﹐一飯之頃﹐遊易數徧﹐而不能度其何所起止也。

若痛緩而珠赤﹐赤而有障起者﹐必變外障。痛甚而腫脹緊急者﹐必有瘀滯之患。久而失治﹐不赤痛而昏眇者內證來成外證者多﹐然爲害遲如各風耳。

【邪風證】人素有頭風因而目病﹐或素目病因而頭風﹐二邪並立搏夾而深入腦袋﹐致傷肝膽諸絡﹐故成此患。頭痛則目病﹐目病則頭痛﹐輕則一年數發﹐重則一月數發﹐頭風目病常並行而不相悖也。非若雷頭風風火搏激而瘀滯之急者﹐又非若天行赤熱傳染之邪﹐客風暴熱之風火寄旅無定﹐及諸火脹頭痛之比。此專爲自家本病久成者﹐非若彼之標病新來之輕者。若赤痛脹急﹐則有外証之候。若無赤痛而只內脹﹐及赤痛不甚﹐無瘀滯之證﹐而只昏眇者﹐內證成矣。

第七冊七竅門上

目

《內經》目赤有三﹕一曰風助火郁於上。經云﹕少陰司天之政﹐二之气﹐陽气布﹐風乃行﹐寒气時至﹐民病目瞑﹐目赤﹐气郁於上而熱。又云﹕少陽司天之政﹐初之气﹐風勝乃搖﹐候乃大溫﹐其病气怫於上﹐目赤是也。二曰火盛。經曰﹕火太過曰赫曦﹐赫曦之紀﹐其病目赤。又云﹕火郁之發﹐民病目赤﹐心熱。又曰﹕少陽司天之政﹐三之气﹐炎暑至﹐目赤。又云﹕少陽之勝﹐目赤是也。三曰燥邪傷肝。經云﹕歲金太過﹐燥气流行﹐民病目赤。

又云﹕陽明司天﹐燥气下臨﹐肝气上從﹐脇痛﹑目赤是也。倪仲賢論心火乘金﹐水衰反制之病曰﹕天有六邪﹐風寒暑濕燥火也。人有七情﹐喜怒憂思悲恐驚也。七情內召﹐六邪外從﹐從而不休﹐隨召見病﹐此心火乘金﹐水衰反制之原也。世病目赤爲熱﹐人所共知者也。然不審其赤分數等﹐治各不同。有白睛純赤﹐熱气炙人者﹐乃淫熱反克之病也﹐治如淫熱反克之病。有白睛赤而腫脹﹐外睫虛浮者﹐乃風熱不制之病也﹐治如風熱不制之病。有白睛淡赤﹐而細脈深紅﹐縱橫錯貫者﹐乃七情五賊勞役饑飽之病也﹐治如七情五賊勞役饑飽之病。有白睛不腫不脹﹐忽如血貫者﹐乃血爲邪勝﹐凝而不行之病也﹐治如血爲邪勝凝而不行之病。有白睛微變靑色﹐黑睛稍帶白色﹐白黑之間赤環如帶﹐謂之抱輪紅者﹐此邪火乘金水衰反制之病也。此病或因目病已久﹐抑鬱不舒﹐或因目病誤服寒涼藥過多﹐或因目病時內多房勞﹐皆能內傷元气﹐元气一虛﹐心火亢盛﹐故火能克金。金乃手太陰肺﹐白睛屬肺。水乃足少陰腎﹐黑睛屬腎。水本克火﹐水衰不能克反受火制﹐故視物不明﹐昏如霧露中﹐或睛珠髙低不平﹐其色如死﹐甚不光澤﹐赤帶抱輪而紅也。口漧舌苦﹐眵多羞澀﹐稍有熱者﹐還陰救苦湯主之。黃連羊肝丸主之﹐川芎決明散主之。無口漧舌苦﹐眵多羞澀者﹐助陽活血湯主之﹐神驗錦鳩丸主之﹐萬應蟬花散主之。有熱無熱﹐俱服《千金》磁朱丸﹐鎭墜心火﹐滋益腎水﹐榮養元气﹐自然獲愈也。噫﹐天之六邪未必能害人也﹐惟人以七情召而致之也。

七情匿召﹐六邪安從。反此者﹐豈止能避而已哉﹐猶當役之而後已也。論淫熱反克之病曰﹕膏粱之變﹐滋味過也。气血俱盛﹐稟受濃也。亢陽上炎﹐陰不濟也。邪入經絡﹐內無禦也。因生而化﹐因化而熱﹐熱爲火﹐火性炎上。足厥陰肝爲木﹐木生火﹐母妊子﹐子以淫勝﹐禍發反克﹐而肝開竅於目﹐故肝受克而目亦受病也。其病眵多﹐緊澀﹐赤脈貫睛﹐臟腑祕結者爲重。重者芍藥淸肝散主之﹐通气利中丸主之。眵多﹐緊澀﹐赤脈貫睛﹐臟腑不祕結者爲輕。輕者減大黃﹑芒硝﹐芍藥淸肝散主之﹐黃連天花粉丸主之。少盛﹐服通气利中丸。目眶爛者﹐內服上藥﹐外以黃連蘆甘石散收其爛處﹐兼以點眼春雪膏﹑龍腦黃連膏﹑搐鼻碧雲散﹐攻其淫熱﹐此治淫熱反克之法也。非膏粱之變﹐非气血俱盛﹐非亢陽上炎﹐非邪入經絡﹐毋用此也。用此則寒涼傷胃﹐生意不上升﹐反爲所害。論風熱不制之病曰﹕風動物而生於熱﹐譬以烈火焰而必吹﹐此物類感召而不能違間者也。因熱而召﹐是爲外來。久熱不散﹐感而自生﹐是爲內發。內外爲邪﹐惟病則一。淫熱之禍﹐條已如前。益以風邪﹐害豈纖止。風加頭痛﹐風加鼻塞﹐風加腫脹﹐風加涕淚﹐風加腦巓沈重﹐風加眉骨酸疼﹐有一於此﹐羌活勝風湯主之。風加癢﹐則以杏仁龍腦艸泡散洗之。病者有此數證﹐或不服藥﹐或誤服藥﹐翳必隨之而生矣。﹝余文詳外障條。﹞七情五賊勞役饑飽之病﹝見目痛﹞。論血爲邪勝﹐凝而不行之病曰﹕血陰物﹐類地之水泉﹐性本靜﹐行其勢也。行爲陽﹐是陰中之陽﹐乃坎中有火之象﹐陰外陽內故行也。純陰故不行也﹐不行則凝﹐凝則經絡不通。經曰﹕足陽明胃之脈﹐常多气多血。又曰﹕足陽明胃之脈﹐常生气生血。手太陽小腸之脈﹐斜絡於目﹐足太陽膀胱之脈﹐起於目內﹐二經皆多血少气。血病不行﹐血多易凝。靈蘭祕典論曰﹕脾胃者﹐倉廩之官﹐五味出焉。五味淫則傷胃﹐胃傷血病﹐是爲五味之邪從本生也。又曰﹕小腸者﹐受盛之官﹐化物出焉。

遇寒則阻其化。又曰﹕膀胱者﹐州都之官﹐津液藏焉。遇風則散。其藏一阻一散﹐血亦病焉﹐是爲風寒之邪從末生也。凡是邪勝血病不行﹐不行漸滯﹐滯則易凝﹐凝則病始外見﹐以其斜絡目耶﹐以其起於目內耶﹐故病環目靑﹐如被物傷狀﹐重者白睛亦﹐輕者或成斑點﹐然不痛不癢﹐無淚眵羞澀之證﹐是曰血爲邪勝﹐凝而不行之病。此病初起之時﹐大抵與傷風證相似﹐一二日則顯此病也。川芎行經散主之﹐消凝大丸子主之。睛痛者﹐更以當歸養榮湯主之﹐如此則凝復不滯﹐滯復能行﹐不行復行﹐邪消病除﹐血復如故。戴復庵云﹕赤眼有數種﹐气毒赤者﹐熱壅赤者﹐有時眼赤者﹐無非血壅肝經所致。蓋肝主血﹐通竅於眼﹐赤眼之病﹐大率皆由於肝。

宜黑神散﹑消風散等分﹐白湯調﹐食後﹑睡時服。仍用豆腐切片敷其上﹐鹽就者可用﹐酸漿者不可用﹐卽烏豆敷之意。風熱赤甚者﹐於黑神散﹑消風散二藥中﹐放令消風頭髙﹐間以折二泔﹐睡時冷調洗肝散﹐或菊花散服﹔仍進四物湯﹐內用生地黃﹑赤芍藥只須半帖﹐食後作一服﹐卻加赤茯苓半錢﹐醉將軍一錢﹔﹝卽酒蒸大黃﹞。早晨鹽湯下養正丹二三十粒。若不便於過涼之劑﹐則不必用洗肝散﹐宜黑神散二錢﹐消風散一錢。尋常赤眼﹐用黃連研末﹐先用大菜頭一个﹐切了蓋﹐剜中心作一竅﹐入連末在內﹐復以蓋遮住﹐竹簽簽定﹐慢火內煨熟﹐取出候冷﹐以菜頭中水滴入眼中。若赤眼久而不愈﹐用諸眼藥無效者﹐早起以蘇子降气湯下黑錫丹﹐日中以酒調黑神散﹐臨睡以消風散下三黃丸。此數藥﹐不獨治久赤﹐諸眼疾皆治之。海藏雲﹕目赤暴作云翳﹐痛不可忍﹐宜四物龍膽湯。眼赤暴發腫﹐散熱飲子﹐瀉靑丸。肝臟實熱﹐眼赤疼痛﹐竹葉湯﹑龍膽飲﹑決明子湯﹑麥門冬湯﹑瀉肝散﹑羊肝丸。服寒涼藥太過﹐目赤而不痛﹐內服助陽和血補气湯﹐外用碧天丸洗之。目赤腫﹐足寒者﹐必用時時溫洗其足﹐並詳赤脈處屬何經﹐灸三里﹑臨泣﹑昆侖等穴﹐立愈。赤眼癢痛﹐煎枸杞汁服。治暴赤眼﹐古銅錢刮淨姜上﹐取汁於錢唇﹐點目熱淚出﹐隨點隨愈。有瘡者不可用。或削附子赤皮末﹐加蠶屎著中。或《本事》鍼頭丸﹐皆治陰病目赤。九節黃連﹑秦皮粗末﹐加滑石煎湯洗﹐或用艾燒煙﹐以碗蓋之﹐候煙上煤﹐取下﹐入黃連﹐以溫水調洗﹐及前煨菜汁方﹐皆治陽病目赤。

【瘀血灌睛證】爲病最毒﹐若人偏執己見﹐不用開鐮者﹐其目必壞。初起不過紅赤﹐次後紫脹﹐及後則白珠皆脹起﹐甚則脹爲形如蝦座。蓋其病乃血灌睛中﹐瘀塞不通﹐在睥則腫脹如杯﹑椒瘡之患。在珠則白輪湧起﹑凝脂翳﹑黃膜上衝﹑痕HT成窟﹑花翳白陷﹑鶻眼凝睛等惡證出也。失治者﹐必有靑黃牒出HT凸之禍。凡見白珠赤紫﹐睥腫﹐虯筋紫脹﹐敷點不退﹐必有瘀滯在內﹐可翻睥內視之。若睥內色暈泛浮椒瘡或粟瘡者﹐皆用導之之法則吉。不然﹐將有變證生焉。宜服宣明丸﹑分珠散﹑麥門冬湯﹑通血丸﹐及膝歸糖煎散等劑。

【血灌瞳神證】謂視瞳神不見其黑瑩﹐但見其一點鮮紅﹐甚則紫濁色也。病至此﹐亦甚危﹐且急矣。初起一二日尙可救﹐遲則救亦不愈。不但不愈﹐恐其人亦不久。蓋腎之眞一有傷﹐膽中精汁皆損﹐故一點元陽神气靈光﹐見其血之英色﹐而顯於腎部﹐十患九不治者。今人但見瘀血灌睛﹐便呼爲血灌瞳神謬矣。

【色似胭脂證】不論上下左右﹐但見一片或一點紅血﹐儼似胭脂抹者是也。此血不循經絡而來﹐偶然客遊肺膜之內﹐滯成此患。若欲速愈者﹐略略於相近處睥內開導治之﹐或就於所滯之處開之亦好。若畏開者﹐內外夾治亦退﹐只是稍遲。獨於內治亦退﹐其效尢遲。亦有寡欲愼火者﹐不治自愈。若犯禁而變﹐則瘀滯轉甚﹐因而感激風熱者﹐他證生焉。

【赤脈貫睛證】或一赤脈﹐或二三赤脈﹐不論粗細多少﹐但在這邊气輪上起﹐貫到風輪﹐經過瞳外﹐接連那邊气輪者﹐最不易治﹐且難退而易來。細者稍輕﹐粗者尢重。從上下者重﹐從下上者稍輕。貫過者有變證﹐絲粗及有傍絲虯亂者有變證。凡各障外有此等脈者﹐𨿽在易退之證﹐亦退遲也。貫𨿽未連﹐而侵入風輪﹐或一半﹐或三分之二﹑之一﹐皆不易退﹐蓋得生气之故也。此證專言脈已掛侵風輪之重﹐非比赤絲亂脈止在气輪之輕者。今人但見絲脈﹐便呼爲赤脈貫睛﹐非也。夫絲脈在風輪﹑气輪上下粗細連斷爲病﹐各有緩急常變不同﹐旣不能明其證﹐又何能施療乎。

【赤絲亂脈證】謂气輪有絲脈赤亂﹐久久常如是者。然害各不同。或因目痛火𨿽退﹐不守禁戒﹐致血滯於絡而赤者。或因冒風沙煙瘴﹐親火向熱﹐鬱气勞心﹐恣酒嗜燥﹐竭視勞瞻而致﹐有所郁滯而赤者。有痛不痛﹐有淚無淚﹐有羞明不羞明﹐爲病不等。蓋病生在气輪白珠上﹐有絲脈縱橫﹐或稀密粗細不等﹐但常常如是﹐久而不愈者也。非若天行客風等証之暴壅赤脈貫睛之難惡者比。若只赤亂﹐或昏昧澀緊不爽﹐或有微微淚濕者輕﹐因而犯戒者雙重。若脈多赤亂﹐兼以枯澀而緊痛﹐淚濕而爛腫者重。驗之當以大脈爲主﹐從何部分而來﹐或穿連某位﹐卽別其所患在何經絡﹐或傳或變﹐自病合病等證﹐分其生克承制﹐然後因其證而投其經以治之。治外者﹐細脈易退﹐大脈虯紫者退遲。𨿽點細而脈大者﹐必須耐久去盡方已﹐庶無再來之患。不然﹐他日犯禁﹐其病復發﹐若有別證﹐火亦循此而至。凡絲脈沿到風輪上者﹐病尢重而能變。若因其滯而日積月累﹐一旦觸發﹐脈紫脹及睥腫者﹐用開導之。凡見絲脈虯紫﹐內服外點﹐點時細縮﹐不點卽脹﹐久久亦然﹐及因而激動滯病變者﹐珠𨿽不紫﹐睥𨿽不腫﹐亦有積滯在內深處﹐乃積滯尙輕﹐而在絡中幽深之所﹐故未脹出耳。

揭開上睥深處看之﹐其內必有不平之色在焉。因其滯而量其輕重﹐略略導之﹐不可過﹐過則有傷眞血﹐水虧膏澀﹐目力昏弱之患。

【附目珠俱靑證】乃目之白珠變靑藍色也。病在至急。蓋气輪本白﹐被郁邪蒸逼﹐走散珠中﹐膏汁遊出在气輪之內﹐故色變靑藍﹐瞳神必有大小之患。失治者﹐瞳神損而爲終身痼疾矣。然當各因其病而治其本。如頭風者﹐風邪也。傷寒﹑瘧疾﹐痰火熱邪也。因毒者﹐毒瓦斯所攻也。餘仿此。

第七冊七竅門上

目

風眼腫﹐用枸杞白皮﹑雞子白皮等分﹐研令極細﹐每日三次吹鼻內。肝經實熱眼赤腫痛﹐麥門冬湯﹑瀉肝散﹑龍膽飲。風熱上攻﹐目赤腫痛﹐金絲膏﹑琥珀煎﹑滌風散。白睛腫脹痛﹐大黃丸﹑桑白皮散﹑洗眼靑皮湯﹑玄參丸﹑瀉肺湯﹑朱砂煎。

【腫脹如杯證】謂目赤痛﹑睥脹如杯覆也。是邪在木火之有餘。蓋木克土﹐火生土﹐今肝邪實而傳脾土﹐土受木克﹐而火不能生﹐火邪反乘虛而爲炎燥之病﹐其珠必疼尢重﹐而睥亦急硬。若暴風客熱作腫者﹐必熱淚多而珠疼稍緩。然風熱自外客感易退﹐治亦易愈。若木火內自攻擊﹐則病亦退遲。重則疼滯閉塞﹐血灌睛中而變證不測矣。須用開導之法﹐輕則敷治而退﹐重則必須開導﹐此大意也。若敷治不退﹐及退而復來﹐並開導不消﹐消而復發﹐痛連頭腦而腫愈髙﹐睥愈實者﹐此風熱欲成毒之候也。

【形如蝦座證】因瘀滯已甚﹐血脹無所從出﹐遂致壅起﹐气輪狀如蝦座﹐甚則吐出睥外者﹐病尢急。非比魚胞气分之可緩者。瘀血灌睛證與此證病𨿽一種﹐灌睛則槪言而未至於極﹐此則極矣。有半邊脹起者﹐有通珠俱被脹起蓋定烏珠者﹐又有大內近鼻梁處脹出一片﹐如皮如肉狀似袋者﹐乃血脹從額前中落來﹐故脹起了大裏白上寬皮也﹐不可割﹐爲血英在此處﹐誤割者爲漏爲瞎﹐不可不辧認仔細。只用開導﹐血漸去而皮漸縮。小脹出如袋者﹐亦然。其病﹐大意是血气兩盛之患﹐宜以開導爲先﹐次看余證﹐從而治之。在肺部最重﹐久則移傳於肝﹐而風輪有害也。

【狀如魚胞證】气輪努脹﹐不紫不赤﹐或水紅﹐或白色﹐狀如魚胞。乃气分之證﹐金火相搏所致。不用鐮導﹐惟以淸涼則自消復。若有微紅及赤脈者﹐略略於上睥開之﹐不可過﹐此亦是通气之說﹐𨿽不通亦可。若頭痛淚熱及內燥而赤脈多者﹐防有變證﹐宜早導之﹐庶無後患。

【鶻眼凝睛證】有項彊頭疼﹐面臉赤燥之患﹐其狀目如火赤﹐綻大脹於睥間﹐不能斂運轉動﹐若廟塑凶神之目﹐猶鶻鳥之珠赤而綻凝者。凝﹐定也。乃三焦關格陽邪實盛亢極之害。

風熱壅阻﹐諸絡澀滯﹐目欲爆出矣。大宜於內迎香﹑太陽﹑兩睥﹑上星等處要隘之所﹐並舉而劫治之。

【因風成毒證】初發時﹐乃頭風濕熱﹑瘀血灌睛﹑瞼硬睛疼等病﹐失於早治﹐𨿽治不得其法﹐遂致邪盛搏夾成毒﹐睥與珠通行脹出﹐如拳似碗﹐連珠帶腦痛不可當﹐先從烏珠爛起﹐後爛气輪﹐有爛沿上下瞼並腦及顴上肉盡空而死。若飲食少﹐脾泄髒結者﹐死尢速。若能飲食而髒調者﹐死遲。人至中年患此者﹐百無一二可生。若患頭疼腫脹珠凸等證﹐治退復發﹐再治再發﹐痛脹如前者﹐卽成此患。若已成者﹐𨿽治之脹少退﹐痛少止﹐決又發﹐發時再治﹐至於數四﹐終當一發不復退矣。旣成此證﹐必無可生之理。未成者﹐十分用心調攝﹐療治得宜﹐猶有可生。凡目病但見頭腦痛甚﹐珠及睥脹而瘀努硬緊﹐𨿽敷鐮亦不軟﹐總開時略軟﹐少頃如故者﹐皆此病來也。宜向內尋其源而救之﹐庶無噬臍之悔。

【旋臚泛起證】气輪自平﹐水輪自明﹐惟風輪髙泛起也。或只半邊泛起者﹐亦因半邊火來之故。乃肝气獨盛﹐膽液滯而木道澀﹐火郁風輪﹐故隨火脹起。或在下﹐或在上﹐或在兩旁﹐各隨其火之所來﹐從上脹者多。非比旋臚尖起已成證而俱凸起頂尖不可醫者﹐乃止言風輪脹起者耳。

【旋螺尖起證】乃气輪以裏烏珠﹐大槪髙而綻起﹐如螺師之形圓而尾尖﹐視烏珠亦圓綻而中尖髙﹐故曰旋螺尖起。因亢滯之害﹐五气壅塞﹐故脹起烏珠。在肝獨盛﹐內必有瘀血﹐初起可以平治。失於內平之法﹐則瘀𨿽退而气定膏凝﹐不復平矣。病甚膏傷者﹐珠外亦有病﹐如橫翳玉翳水晶沈滑等證在焉。蓋初起時本珠欲凸之候﹐因服寒涼之劑救止﹐但失於戕伐木气﹐故血𨿽退而絡凝气定﹐不復平也。

【神珠自脹證】目珠脹也﹐有內外輕重不同。若輕則自覺目內脹急不爽﹐治亦易退。重則自覺脹痛甚﹐甚則人視其珠﹐亦覺漸漸脹起者﹐病亦發見於外已甚。大凡目珠覺脹急而不赤者﹐火尙微﹐在气分之間。痛者重﹐重則變赤﹐痛脹急重者﹐有瘀塞之患。疼滯甚而脹急﹐珠覺起者﹐防鶻眼之禍。若目不赤﹐止覺目中或脹或不脹﹐時作有止不一者﹐爲火無定位﹐遊客無常之故。有風邪濕熱气勝怫郁者﹐皆有自脹之患﹐但經血部至於痛者﹐皆重而有變矣。

【珠突出眶證】烏珠忽然突出眶也。與鶻眼證因滯而慢慢脹出者不同。其故不一﹐有因眞元將散﹐精華衰敗﹐致絡脈俱損﹐癢極揩擦而出者﹐其人不久必死。有酒醉怒甚及嘔吐極而KT出者﹐有因患火證熱盛而關格亢極而脹出者﹐有因怒甚吼喊而KT出者﹐此皆因水液衰少﹐精血耗損﹐故脈絡澀脆﹐气盛極火無所從出﹐出而竅澀﹐泄之不及﹐故湧脹而出。亦有因打撲而出者。凡出𨿽離兩瞼而脈皮未斷者﹐乘熱捺入﹐𨿽入脈絡損動﹐終是光損。若突出閣在瞼中而含者﹐易入﹐光不損。若離瞼脈絡皮俱斷而出者﹐𨿽華佗復生﹐不能救矣。

第七冊七竅門上

目

因風而癢者﹐驅風一字散。因火而癢者﹐於赤痛門求降火之劑。因血虛而癢者﹐四物湯。

【癢若虫行證】非若常時小癢之輕﹐乃如虫行而癢不可忍也。爲病不一﹐須驗目上有無形證﹐決其病之進退﹐至如有障無障﹐皆有癢極之患﹐病源非一。有風邪之癢﹐有血虛气動之癢﹐有虛火入絡﹐邪气行動之癢﹐有邪退火息﹐气血得行﹐脈絡通暢而癢。大凡有病之目﹐常時又不醫治而自作癢者﹐癢一番則病重一番。若醫治後而作癢﹐病必去速。若癢極難當﹐時時頻作﹐目覺低陷者﹐命亦不久。有極癢而目脫者﹐死期至矣。癢而淚多者﹐血虛夾火。大抵痛屬實﹐癢屬虛﹐𨿽有火﹐亦是邪火乘虛而入﹐非其本病也。

第七冊七竅門上

目

在睛外遮暗。《內經》診目痛﹐赤脈從上下者﹐太陽病。從下上者﹐陽明病。從外走內者﹐少陽病。按此論表裏之翳明矣。用以治病﹐如鼓應桴也。凡赤脈翳初從上而下者﹐屬太陽。以太陽主表﹐其病必連眉稜骨痛﹐或腦頂痛﹐或半邊頭腫痛是也。治法宜溫之散之。溫則臘茶﹑鹽川附等分﹐煎服立愈。薛立齋嘗以此證用川附一錢作一服﹐隨愈。一方﹐附子半兩﹐芽茶一大撮﹐白芷一錢﹐細辛﹑川芎﹑防風﹑羌活﹑荊芥各半錢﹐煎服神效。散則《簡要》夏枯艸散﹑﹝必與退云丸相兼服。﹞

東垣選奇湯﹑羌活除翳湯之類是也。赤脈翳初從下而上者﹐或從內出外者﹐皆屬陽明。以陽明主裏﹐其證多熱﹐或便實是也。治法宜下之寒之。下則局方流气飲﹑錢氏瀉靑丸﹑局方溫白丸﹐加黃連﹑黃柏之類﹐累用累驗。寒則一味黃連羊肝丸之類是也。﹝婁全善云﹕妻侄女形肥﹐笄年時得目疾﹐每一月或二月一發﹐發時紅腫澀痛難開﹐如此者三年﹐服除風散熱等劑及尋常眼藥﹐則左目反有頑翳﹐從銳來遮瞳神﹐右目亦有翳從下而上。經云﹕從外走內者﹐少陽病。從下上者﹐陽明病。予謂此少陽陽明二經有積滯也。脈短滑而實﹐晨則似短。潔古云﹕短爲有積滯遏抑臟腑﹐宜下之。遂用溫白丸減川芎﹑附子三之二﹐多加龍膽﹑黃連。如東垣五積法﹐從二丸每日加一丸﹐加至大利﹐然後減丸。又從二丸加起﹐忽一日於利下﹐下黑塊血若干如墨﹐大而硬堅﹐從此漸覺痊而翳盡去矣。﹞赤脈翳初從外入內者﹐爲少陽。以少陽主半表半里﹐治法宜和解之。神仙退云丸﹑羌活退翳湯﹑消翳散之類是也。

翳膜者﹐風熱重則有之﹐或斑入眼﹐此肝气盛而發在表也。翳膜已生﹐在表明矣﹐宜發散而去之。若反疏利﹐則邪气內搐﹐爲翳益深。邪气未定﹐謂之熱翳而浮。邪气已定﹐謂之冰翳而沈。邪气牢而深者﹐謂之陷翳。當以發之物﹐使其邪气再動﹐翳膜乃浮﹐佐之以退翳之藥﹐而能自去也。病久者不能速效﹐宜以歲月除之。新翳所生表散方﹐東垣羌活除翳湯。

有熱者﹐退云丸之類。發陷翳﹐《保命集》羚羊角散之類﹐用之在人消息﹐若陰虛有熱者﹐兼服神仙退云丸。東垣云﹕陽不勝其陰﹐乃陰盛陽虛﹐則九竅不通﹐令靑白翳見於大。乃足太陽﹑少陰經中郁遏﹐足厥陰肝經气不得上通於目﹐故靑白翳內阻也。當於太陽﹑少陰經中九原之下﹐以益肝中陽气沖天上行﹐此當先補其陽﹐後於足太陽﹑少陰標中﹐瀉足厥陰肝經陰火﹐乃次治也。《內經》曰﹕陰盛陽虛﹐則當先補其陽﹐後瀉其陰﹐此治法是也。每日淸晨以腹中無宿食服補陽湯﹐食遠服升陽泄陰丸﹐臨臥服連柏益陰丸。若天色變﹐大寒大風﹐並大勞役﹐預日飲食不調﹐精神不足﹐或气弱﹐俱不得服。候體气和平﹐天气如常服之。先補其陽﹐使陽气上升﹐通於肝經之末﹐利空竅於眼目矣。魏邦彥夫人目翳暴生﹐從下而起﹐其色綠﹐腫痛不可忍。先師曰﹕翳從下而上﹐病從陽明是也。綠非五方之正色﹐殆肺腎合爲病邪﹐乃就畫家以墨﹑膩粉合成色﹐諦視之﹐與翳同色﹐肺腎爲病無疑矣。乃瀉肺腎之邪﹐而入陽明之藥爲之使﹐旣效而他日病復作者三﹐其所從來之經﹐與翳色各異﹐乃以意消息之。曰﹕諸脈皆屬於目﹐脈病則從之。此必經絡不調﹐則目病未已也﹐問之果然。因視所不調者治之﹐病遂不作。翳除盡﹐至其年月日期復發者﹐或間一月﹐或二月一發﹐皆爲積治。如脈滑者﹐宜溫白丸﹐加黃連﹑艸龍膽﹐如東垣五積法服之。倪仲賢論風熱不制之病曰﹕翳如雲霧﹐翳如絲縷﹐翳如秤星。翳如秤星者﹐或一點或三四點﹐而至數十點。

翳如螺蓋者﹐爲病久不去﹐治不如法﹐至極而致也。爲服寒涼過多﹐脾胃受傷﹐生意不能上升﹐漸而致也。然必要明經絡﹐庶能應手。翳凡自內而出﹐爲手太陽﹑足太陽受邪﹐治在小腸﹑膀胱經﹐加蔓荊子﹑蒼術﹐羌活勝風湯主之。自銳客主人而入者﹐爲足少陽﹑手少陽﹑手太陽受邪﹐治在膽與三焦﹑小腸經﹐加龍膽艸﹑本﹐少加人參﹐羌活勝風湯主之。自目系而下者﹐爲足厥陰﹑手少陰受邪﹐治在肝經﹑心經﹐加黃連﹐倍加柴胡﹐羌活勝風湯主之。自抵過而上者﹐爲手太陽受邪﹐治在小腸經﹐加木通﹑五味子﹐羌活勝風湯主之。熱甚者﹐兼用治淫熱之藥﹐搐鼻碧雲散﹐俱治以上之證﹐大抵如開鍋法﹐搐之隨效﹐然力少而銳﹐宜不時用之以聚其力。𨿽然始者易而久者難﹐漸復而復﹐漸復而又復可也。急於復者則不治。今世醫用磨翳藥者有之﹐用手法揭翳者有之。噫﹗翳猶瘡也﹐奚斯愈乎﹐非徒無益而又害之。論奇經客邪之病曰﹕人之有五臟者﹐猶天地之有五嶽也。六腑者﹐猶天地之有四瀆也。奇經者﹐猶四瀆之外﹐別有江河也。奇經客邪﹐非十二經之治也。十二經之外﹐別有治奇經之法也。繆刺論曰﹕邪客於足陽蹺之脈﹐令人目痛﹐從內始。啟玄子王冰注曰﹕以其脈起於足﹐上行至頭﹐而屬目內﹐故病令人目痛從內始也。

《鍼經》曰﹕陰蹺脈入鼽﹐屬目內﹐合於太陽陽蹺而上行﹐故陽蹺受邪者﹐內卽赤﹐生脈如縷﹐縷根生瘀肉﹐瘀肉生黃赤脂﹐脂橫侵黑睛﹐漸蝕神水﹐此陽蹺爲病之次第也。或兼銳而病者﹐以其合於太陽故也。銳者﹐手太陽小腸之脈也。銳之病必輕於內者﹐蓋枝蔓所傳者少﹐而正受者必多也。俗呼爲攀睛﹐卽其病也。還陰救苦湯主之﹐撥云退翳丸主之﹐梔子勝奇散主之﹐萬應蟬花散主之﹐磨障靈光膏主之﹐消翳復明膏主之﹐朴硝黃連蘆甘石泡散主之。病多藥不能及者﹐宜治以手法﹐先用冷水洗﹐如鍼內障眼法﹐以左手按定﹐勿令得動移﹐略施小眉刀尖﹐剔去脂肉﹐復以冷水洗淨﹐仍將前藥餌之﹐此治奇經客邪之法也﹐故並置其經絡病始。七情五賊勞役饑飽之病﹝見目痛條﹞。內急外弛之病﹝見倒睫拳毛﹞。

【黃膜上衝證】在風輪下際坎位間﹐神膏之內﹐有翳生而色黃﹐如年少人指甲內際白巖相似﹐與凝脂翳同一气脈﹐但凝脂翳在輪外生﹐點藥可去者﹐此則在膏﹐內熱蒸起﹐點藥所不能除。若漫及瞳神﹐其珠必損﹐不可誤認爲湧波可緩者之證﹐此是經絡阻塞極甚﹐三焦關格﹐火土邪之盛實者﹐故大便祕小便澀而熱蒸﹐從膏內作膿潰起之禍也。失治者﹐目有HT凸之患。﹝通脾瀉胃湯﹑神消散﹑皂角丸﹑犀角飲選用﹞。

【赤膜下垂證】初起甚薄﹐次後甚大﹐大者病急﹐其患有障色赤﹐多赤脈貫白輪而下也。烏珠上半邊近白際起障一片﹐仍有赤絲牽絆﹐障大絲粗﹐赤甚淚澀﹐珠疼頭痛者﹐病急而有變。絲細少色微赤﹐珠不疼頭不痛者﹐緩而未變。亦有珠𨿽不疼﹐頭亦不痛﹐若無他證﹔或只澀赤而生薄障﹐障上仍有細絲牽絆﹔或於障邊絲下﹐仍起星數點﹐此星亦是凝脂之微病也。此等皆是火在內滯之患﹐其病尙輕﹐治亦當善。蓋無形之火潛入膏內﹐故作是疾﹐非比有形血熱之重也。若障上有絲﹐及星生於絲稍﹐皆是退遲之病﹐爲接得絲脈中生气﹐故易生而難退。𨿽然退遲﹐翳薄絲細﹐赤不甚者﹐只用善逐之足矣。甚者﹐不得已而開導之。大抵白珠上半邊有赤脈生起﹐垂下到烏珠者﹐不論多寡﹐但有疼痛虯赤﹐便是凶證來了。總是絲少赤微﹐但從上而落者﹐退亦遲﹐治當耐久。若貫過瞳神者﹐不問粗細聯斷﹐皆退遲。

此證是濕熱在腦﹐幽隱之火深潛在絡﹐故有此脈之赤﹐四圍𨿽無瘀血﹐其深處亦有積滯﹐緣滯尙深而火尙伏﹐故未甚耳。一旦觸發﹐則其患迸發﹐疾亦盛矣。內無澀滯﹐外無此病﹐輕者消散﹐重者開導﹐此定法也。﹝內服炙肝散。外用紫金膏點之。次服通肝散﹑神消散﹑皂角丸。﹞

【凝脂翳】此證爲病最急﹐起非一端﹐盲瞽者十有七八。在風輪上有點﹐初起如星﹐色白中有HT﹐如鍼刺傷後漸長大變爲黃色﹐HT亦漸大爲窟者。有初起如星﹐色白無HT﹐後漸大而變色黃﹐始變出HT者。有初起便帶鵝黃色﹐或有HT﹐或無HT﹐後漸漸變大者。或初起便成一片﹐如障大而濃﹐色白而嫩﹐或色淡黃﹐或有HT﹐或無HT而變者。或有障﹐又於障內變出一塊如黃脂者。或先有痕HT﹐後變出凝脂一片者。所變不一﹐禍則一端。大法不問星障﹐但見起時肥浮脆嫩﹐能大而色黃﹐善變而速長者﹐卽此證也。初起時微小﹐次後漸大﹐甚則爲窟﹑爲漏﹑爲蟹睛﹐內潰精膏﹐外爲枯凸。或气極有聲﹐爆出稠水而破者﹐此皆郁遏之極﹐蒸爍肝膽二絡﹐淸气受傷﹐是以蔓及神膏潰壞﹐𨿽遲不過旬日﹐損及瞳神。若四圍見有瘀滯者﹐因血阻道路﹐淸汁不得升運之故。若四圍不見瘀赤之甚者﹐其內絡深處﹐必有阻滯之故。凡見此證﹐當作急曉夜醫治﹐若遲待長大蔽滿烏珠﹐𨿽救得珠完﹐亦帶病矣。

去後珠上必有白障如魚鱗外圓翳等狀﹐終身不能脫。若結在當中﹐則視昏眇。凡目病有此證起﹐但是頭疼珠痛﹐二便燥澀﹐卽是急之極甚。若二便通暢﹐禍亦稍緩。有一於斯﹐猶爲可畏。

【花翳白陷證】因火爍絡內﹐膏液蒸傷﹐凝脂從四圍起而漫神珠﹐故風輪皆白或微黃﹐視之與混障相似而嫩者。大法其病白輪之際﹐四圍生漫而來﹐漸漸濃闊﹐中間尙靑未滿者﹐瞳神尙見﹐只是四圍髙了﹐中間低了些﹐此金克木之禍也。或有就於脂內下邊起一片黃膜﹐此二證夾攻尢急。亦有上下生起﹐名順逆障﹐內變爲此證者。此火土郁遏之禍也。亦有不從沿際起﹐只自凝脂翳色黃或不黃﹐初小後大﹐其細條如翳﹐或細顆如星﹐這邊起一个﹐那邊起一个﹐四散生將起來﹐後才長大牽連混合而害目﹐此木火禍也。以上三者﹐必有所滯﹐治當尋其源﹐其流。輕則淸涼之﹐重則開導之。若病漫及瞳神﹐不甚濃重者﹐速救亦有挽回之理﹐但終不得如舊之好。凡疾已甚﹐𨿽瞳神隱隱在內﹐亦不能救其無疾﹐止可救其HT凸而已。﹝知母飲子﹑桑白皮湯﹞。

【蟹睛證】謂眞睛膏損﹐凝脂翳破壞風輪﹐神膏綻出黑顆﹐小則如蟹睛﹐大則如黑豆﹐甚則損及瞳神﹐內視瞳神亦如杏仁﹑棗核狀者﹐極甚則細小無了者﹐至極則靑黃牒出者。此證與黑翳如珠狀類﹐而治大不同。夫黑翳如珠﹐源從膏內生起﹐非若此因破而出﹐故大不同。然有虛實二證﹐虛者軟而不疼﹐來遲去速。實者堅而多痛﹐來速去遲。其視有二﹐其治則一。𨿽有妙手﹐難免瘢之患。

【斑脂翳證】其色白中帶黑﹐或帶靑﹐或焦黃﹐或微紅﹐或有細細赤脈絆罩﹐有絲絆者﹐則有病發之患。以不發病者論﹐大略多者粉靑色﹐結在風輪邊傍﹐大則掩及瞳神﹐掩及瞳神者﹐目亦減光﹐𨿽有神手﹐不能除去。治者但可定其不垂不發﹐亦須內外夾治﹐得气血定久﹐瘢結牢固﹐庶不再發。若治欠固﹐或卽縱犯﹐則斑迹發出細細水泡﹐時起時隱﹐甚則發出大泡﹐起而不隱﹐又甚則於本處作痛﹐或隨絲生障﹐或蟹睛再出矣。其病是蟹睛收回﹐結疤於風輪之側﹐非若瑪瑙內傷﹐因內傷气血﹐結於外生之證﹐猶有可消之理﹐故治亦不同耳。

【黃油證】生於气輪﹐狀如脂而淡黃浮嫩﹐乃金受土之濕熱也。不腫不疼﹐目亦不昏﹐故人不求治﹐無他患﹑至老只如此﹐略有目疾發作﹐其證則爲他病之端矣。揭開上睥﹐目上邊气輪上有黃油者﹐是濕熱從腦而下﹐目必有病﹐又非兩傍可緩之比﹐或有頭風之患﹐然此病爲患又緩﹐治亦容易。但不治者﹐恐貽後患﹐故宜預自保重而去之。癘風目上有此者又重﹐與常人不同。

【狀如懸膽證】有翳從上而下﹐貫及瞳神﹐色靑或斑﹐上尖下大﹐薄而圓長﹐狀如膽懸﹐以此得名。蓋腦有瘀熱﹐肝膽膏汁有損﹐變證急來之候﹐宜作緊醫治。若眼帶細細赤脈紫脹而來者尢急﹐頭疼者尢惡。內必有滯﹐急向四圍尋其滯而通之﹐庶免損壞之患。

【玉粒分經】此證或生於睥﹐或生於气輪。生於气輪者﹐金火亢承之證﹐燥熱爲重。生於睥者﹐濕熱爲重﹐由土之燥滯。

其形圓小而顆堅﹐淡黃色或白肉色﹐當辧其所生部分而治之﹐故曰玉粒分經。初起不疼﹐治亦易退﹐亦有輕而自愈者。若恣酒色﹐嗜辛熱火毒﹐多怒忿躁急之人﹐及久而不治﹐因而積久者﹐則變大﹐大而堅﹐堅而疼﹐或變大而低潰﹐色白或淡黃﹐如爛瘡相似者﹐證尙輕。若復不知禁忌﹐且犯戒者﹐則爛深。爛深復至於不戒不治者﹐則變爲漏矣。不可誤認爲粟瘡。

【銀星獨見】烏珠上有星﹐獨自生也。

若連萃而相生相聚者﹐不是星。蓋星不能大﹐大而變者亦不是。有虛實自退不退之證。虛實者﹐非指人之气血而言﹐乃指絡間之火而言。若絡間之虛火客遊﹐因而郁滯於風輪﹐結爲星者﹐其火無源﹐不得久滯﹐火退气散膏淸而星自消。若火有源而來﹐气實壅滯於絡者﹐則水不淸﹐故星結不散﹐其色白圓而顆小浮嫩者﹐易退易治。沈澀堅滑者﹐宜作急治之﹐恐滯久气定﹐治𨿽退而有迹﹐爲冰瑕矣。夫星者﹐猶天之有星﹐由二气而結﹐其大小亦由積受盛衰之所致﹐無長大之理。故人之患星﹐亦由火在陰分。故爲星﹐星亦不能大。若能大者﹐此必是各障之初起也。障猶云﹐云隨天地之气而聚散﹐障因人之激戒而消長。卽如凝脂一證﹐初起白顆小而圓嫩﹐儼然一星﹐不出一二日間﹐漸漸長大﹐因而觸犯﹐遂致損目。若誤認爲星﹐則謬於千里矣。亦有凝脂𨿽成﹐因無根客火郁在膏中﹐作此一點﹐無所觸犯﹐善於護養﹐水淸而退者﹐便謂是星退﹐醫者亦謂是星退﹐遂誤認爲星﹐終身執泥不攺者﹐誤人多矣。每見世人用愚夫蠢婦執艸掄絲﹐朝燈對日﹐咀詭魘﹐謂之結眼﹐間有凝脂﹑水晶﹑銀星﹐虛火聚開翳障等證﹐偶然而退﹐遂以爲功﹐駭羨相傳﹐眇醫棄藥﹐智者尙蒙其害﹐況愚人乎。夫人之目﹐因气血不能淸順﹐是故壅滯而生病焉。調養緘護﹐尙恐無及﹐乃反勞掙彊﹐視搏此陽光﹐卽無病之目﹐精彊力盛者﹐且不能與之敵﹐而況病目﹐能無損乎。

𨿽幸自病退者﹐光亦渺茫難醒。大凡見珠上有星一二顆﹐散而各自生﹐過一二日看之不大者方是。若七日而退者﹐火數盡之故。若連萃貫串相生及能大者﹐皆非星也。又有一等愚人﹐看各色障翳﹐亦呼爲星者﹐抑又謬之甚矣。

【聚開障證】謂障或圓或缺﹐或濃或薄﹐或如雲似月﹐或數點如星﹐痛則見之﹐不痛則隱﹐聚散不一﹐來去無時﹐或月數發﹐或年數發。乃腦有濕熱之故。痰火人患者多。久而不治﹐方始生定。因而觸犯者﹐有變證﹐生成不退。各隨所發形證而驗之。﹝鎭心丸﹑退血散﹑連翹散﹑磨睛膏﹑美玉散﹞。

【聚星障證】烏珠上有細顆﹐或白色﹐或微黃。微黃者急而變重。或聯綴﹐或團聚﹐或散漫﹐或一同生起﹐或先後逐漸一而二﹐二而三﹐三而四﹐四而六七八十數余﹐如此生起者。初起者易治﹐生定者退遲。能大者有變。團聚生大而作一塊者﹐有凝脂之變。聯綴四散﹐傍風輪白際而起﹐變大而接連者﹐花翳白陷也。若兼赤脈爬絆者﹐退遲。若星翳生於絲盡頭者﹐亦退遲進速且有變﹐蓋接得脈絡生气之故。此證大抵多由痰火之患﹐能保養者庶幾﹐斫喪犯戒者﹐變證生焉。﹝羚羊角散﹞。

【垂簾障證】生於風輪﹐從上邊而下﹐不論濃薄﹐但在外色白者方是。若紅赤﹐乃變證﹐非本病也。有初起水膏不淸而便成此者﹐有起先赤色﹐火退後膏澀結爲此者﹐因其自上而下﹐如簾之垂﹐故得此名。有證數般相似﹐緩急不同﹐治亦各異﹐不可誤認混呼而誤人。一肉初生﹐亦在風輪上邊起﹐但色如肉﹐且橫濃不同。

一偃月侵睛﹐亦在上邊起﹐是气輪膜內垂下﹐白色而薄﹐與此在外有形者不同。一赤膜下垂﹐因瘀滯火實之急者不同。此則只是白障漫漫生下來﹐而爲混障者﹐間有紅﹐亦是略略微紅而已。因其觸犯﹐搏動其火﹐方有變證。其病從上而下﹐本當言順﹐何以逆稱﹐蓋指火而言﹐火本炎上﹐今反下垂﹐是其逆矣。﹝羌活除翳湯﹞。

【湧波翳證】障從輪外自下而上﹐故曰湧波。非黃膜上衝從內向上之急甚者可比。白者緩而不變﹐赤者急而有變。亦有激犯變發他證者﹐就於此障之內﹐變出黃膜。治宜先去上衝﹐後治此證﹐則萬無一失矣。﹝流气飲﹞。

【逆順障證】色赤而障﹐及絲脈赤亂﹐縱橫上下﹐兩邊生來﹐若是色白而不變者﹐乃是治後凝定﹐非本證生來如是﹐治亦不同。若色浮嫩能大﹐或微黃色者﹐又不是此證﹐乃花翳白陷也。凡見風輪際處﹐由白珠而來無數粗細不等赤脈﹐周遭圈圓侵入黑睛﹐黑睛上障起昏澀者﹐卽此證。必有瘀滯在內。蓋滯於左﹐則從左而來﹐滯於右﹐則從右而來﹐諸絡皆有所滯﹐則四圍而來。睥𨿽不赤腫﹐珠𨿽不脹痛﹐亦有瘀滯於內﹐不可輕視。若傷於膏水﹐則有翳嫩白﹐大而變爲花翳白陷。若燥澀甚者﹐則下起一片變爲黃膜上衝之證。若頭疼珠痛脹急者﹐病又重而急矣。﹝消翳散﹞。

【陰陽翳證】烏珠上生二翳﹐俱白色﹐一中虛﹐一中實﹐兩翳聯串如陰陽之圖。若白中略帶焦黃色﹐或純白而光滑沈澀者﹐皆不能去盡。若有細細赤絲絆者﹐退尢遲。大抵此證﹐非心堅耐久﹐不能得其效也。﹝羌活退翳散﹞。

【瑪瑙內傷證】其障薄而不濃﹐圓斜不等﹐其色昏白而帶焦黃﹐或帶微微紅色﹐但如瑪瑙之雜者。是𨿽生在輪外﹐實是內傷肝膽﹐眞气淸液受傷﹐結成此翳﹐最不能治盡。或先有重病﹐退後結成者﹐久久耐心醫治﹐方得減薄﹐若要除淨﹐須華佗更生可也。

【連珠外翳證】與聚星似是而非。蓋聚星在可治之時﹐而色亦不同﹐此則凝定之證﹐形色沈滑堅澀等狀。𨿽有妙手久治﹐亦難免迹滯﹐如冰瑕之患也。

【劍脊翳證】亦名橫翳。色白﹐或如糙米色者﹐或帶微微焦黃色者﹐但狀如劍脊﹐中間略髙﹐兩邊薄些﹐橫於風輪之外者﹐卽此證也。

濃薄不等﹐濃者𨿽露上下風輪﹐而瞳神被掩﹐視亦不見。薄者瞳神終是被掩﹐視亦昏﹐較之重者稍明耳。縱色嫩根浮者﹐亦有瘢痕。若滑澀根深沈者﹐𨿽有妙手堅心﹐止可減半。若微微紅絲罩絆者﹐尢爲難退易來。以上不論濃薄﹐非需之歲月﹐必無功耳。﹝七寶湯﹑皂角丸﹑生熟地黃丸﹞。

【冰瑕翳證】薄薄隱隱﹐或片或點﹐生於風輪之上﹐其色光白而甚薄﹐如冰上之瑕。若在瞳神傍側者﹐視亦不礙光華。若掩及瞳神者﹐人看其病不覺﹐自視昏渺茫。其狀類外圓翳﹐但甚薄而不圓。又似白障之始﹐但經久而不長大。凡風輪有痕HT者﹐點服不久﹐不曾補得水淸膏足﹐及凝脂﹑聚星等證初發﹐點服不曾去得盡絕﹐井點片腦過多﹐障迹反去不得盡﹐而金气水液凝滯者﹐皆爲此證。大抵𨿽治不能速去﹐縱新患者﹐必用堅守確攻﹐久而方退。若滑澀沈深及患久者﹐𨿽極治亦難盡去。

【圓翳外障證】薄而且圓﹐其色白﹐大小不等﹐濃薄不同。薄者最多﹐間有濃者﹐亦非堆積之濃﹐比薄者稍濃耳。十有九掩瞳神﹐亦名遮睛障。病最難治﹐爲光滑深沈之故。有陰陽二証之別。

陽者﹐明處看則不甚鮮白﹐暗處看則明亮而大。陰者﹐暗處看則昏淺﹐明處看則明大。然𨿽有陰陽驗病之別﹐而治法則同。𨿽堅心久治﹐亦難免終身之患。

【水晶障證】色白如水晶﹐淸瑩見內﹐但髙濃滿珠﹐看𨿽易治﹐得效最遲。蓋𨿽淸而滑﹐根深气結故也。乃初起膏傷時﹐內服寒涼太過﹐外點冰片太多﹐致精液凝滯﹐結爲此病。非比白混障之浮嫩可治者﹐當識別之﹐庶無舛誤。其名有三﹐曰水晶﹑曰玉翳浮瞞﹑曰冰輪。如冰凍之堅。若傍斜細看﹐則白透睛瞳內﹐陰處與日中看﹐其形一同。治𨿽略減﹐難免終身之患。

【魚鱗障證】色𨿽白澀而不光亮﹐狀帶欹斜﹐故號魚鱗。乃气結膏凝不能除絕者。如凝脂翳損及大片﹐病已甚﹐不得已大用寒涼﹐及冰片多點者﹐往往結爲此也。

【馬蝗積證】與肉大同小異。蓋殺伐內外藥治皆同﹐但肉有不用割而治愈﹐故曰小異也。亦有是肉先起﹐後變爲重﹐其狀兩頭尖薄﹐中間髙濃﹐肉紅色﹐若馬蝗狀橫臥於中﹐四匝有薄薄肉油﹐紫赤筋脈圍繞。乃血分之病﹐久久方成﹐最不易治﹐且難去而易來﹐風疾人每多患此。治之必先用鉤割十去五六﹐方用殺伐之藥則有功。不割則藥力不敵病勢﹐徒費其力。

然割須用烙其根處﹐不爾則朝去暮生﹐枉受痛楚。多則有激邪之禍﹐變證出焉。外𨿽劫治﹐內須平治﹐不然外𨿽平而內必發﹐徒勞無功。此狀乃橫條﹐非若努攀漫積之謂也。

【肉證】多起上輪﹐有障如肉﹐或如黃油﹐至後漸漸濃而長積赤瘀﹐努起如肉﹐或赤如朱。凡性燥暴悖﹐恣嗜辛熱之人﹐患此者多。久則漫珠積肉﹐視亦不見。治宜殺伐﹐久久自愈。積而無瘀甚惡證及珠尙露者﹐皆不必用鉤割之治。一云肉攀睛﹐或先赤爛多年﹐肝經爲風所衝而成。或用力作勞﹐有傷肝气而得﹐或癢或痛﹐自兩頭努出﹐心气不寧﹐憂慮不已﹐遂乃攀睛﹐或起筋膜。宜服洗刀散﹐及二黃散﹑定心丸。

【肺瘀證】由而起﹐貫過气輪﹐如皮似筋﹐橫帶至於風輪﹐光亦不損﹐甚則掩及瞳神﹐方礙瞻視﹐大抵十之八九﹐皆由大而起。有赤白二證。赤者血分﹐白者气分﹐其原在心肺二經﹐初起如薄薄黃脂﹐或赤脈數條﹐後漸漸大而濃﹐赤者少﹐白者多﹐𨿽赤者亦是白者所致﹐蓋先有白而不忌火毒辛熱﹐故傷血而赤﹐非血分之本病也。治赤𨿽退﹐其質不退﹐必須殺伐﹐殺伐之治﹐𨿽不見情勢之惡﹐久而且痛﹐功亦遲緩。不若一割卽去﹐烙之免其再發。

大抵眼科鉤割一法﹐惟此患最爲得效。

【雞冠蜆肉】二證形色相類﹐經絡相同﹐治亦一法。故總而言之﹐非二病同生之謂也。其狀色紫如肉﹐形類雞冠﹑蜆肉者卽是。多生睥之間﹐然後害及气輪而遮掩於目。治者須用割治七八﹐後用殺伐﹐不然藥徒費功。若割亦用烙定方好。其目大內有紅肉一塊﹐如雞冠﹑蜆肉者﹐乃心經血部之英華。若誤割者﹐輕則損目﹐重則喪命。愼之。﹝抽風湯﹑決明散﹞。

【魚子石橊】二證經絡同﹐治法亦同。故總而言之﹐亦非二病同生。魚子障非聚星之比﹐又非玉粒之比﹐其狀生肉一片﹐外面累累顆顆叢生於目﹐或淡紅色﹐或淡黃色﹐或肉色。石橊狀如橊子綻露於房﹐其病紅肉顆﹐或四或六或八﹐四角生來﹐障滿神珠﹐視亦不見。以上二障﹐俱是血部瘀實之病﹐目疾惡證。治用割﹐割後見三光者﹐方可伐治。三光瞑黑者﹐內必瞳神有損﹐不必治也。

【輪上一顆如赤豆證】气輪有赤脈灌注﹐直落風輪﹐風輪上有顆積起色紅﹐初如赤小豆﹐次後積大﹐專爲內有瘀血之故。急宜開導﹐血漸通﹐顆亦漸消﹐病到此十有九損。若白珠上獨自有顆鮮紅者﹐亦是瘀滯。上下無絲脈接貫者﹐只用點服自消。若有貫接者﹐必絡中有血灌來﹐宜向所來之處尋看﹐量其輕重而導之。若白輪有紅顆而脹急澀痛者﹐有變。而急痛連內而根深接內者﹐火疳也﹐又非此比。若白珠𨿽有紅顆而珠不疼﹐𨿽疼不甚者病輕﹐治亦易退﹐善消可矣。

【睛中一點似銀星證】白點一顆﹐如星光滑﹐當睛中蓋定﹐𨿽久不大不小﹐傍視瞳神在內﹐只是小些﹐其視光華亦損。

乃目痛時不忌房事﹐及服滲泄下焦寒涼之藥過多﹐火𨿽退而腎絡气滯膏凝﹐結爲此病。𨿽服不退﹐點亦不除﹐終身之患也。

【五花障證】生於神珠之上﹐斑斑雜雜﹐蓋五臟經絡間之气俱傷﹐結爲此疾。

其色或白﹐或糙米色﹐或肉色中帶焦黃微紅藍碧等色﹐斑爛駁雜不一。若中有一點黑色者﹐乃腎絡气見﹐𨿽治不能盡去。此狀與斑脂翳﹑瑪瑙內傷形略相似。斑脂翳﹐乃破而結成瘢痕不能去者。瑪瑙內傷﹐乃小而薄未掩瞳神之輕者。此則髙濃顯大﹐生在膏外可退﹐故不同耳。

【混障證】謂漫珠皆一色之障也。患之者最多﹐有赤白二證。赤者易治於白者﹐赤者怕赤脈外爬﹐白者畏光滑如苔﹐有此二樣牽帶者﹐必難退而易發。若先因別證而成混障﹐則障去而原病見矣。若無別證﹐到底只是一色者。若混障因而犯禁觸發者﹐則變證出﹐先治變證﹐後治本病。一云混睛證﹐白睛先赤而後癢痛﹐迎風有淚﹐閉澀難開﹐或時無事﹐不久亦發﹐年深則睛變成碧色﹐滿目如凝脂赤路﹐如橫赤絲﹐此毒風積熱。宜服地黃散。外點七寶膏。

【驚振外障證】目被物撞觸而結爲外障也。與傷在膏上急者不同。初撞目時﹐亦有珠疼澀脹之苦﹐爲其傷輕而瘀自潛消﹐故痛𨿽止而不戒禁﹐有所觸發其火﹐致水不淸﹐气滯絡澀而生外障。有撞𨿽輕反不知害﹐有所觸犯﹐遂爲外障者。

有撞重不戒﹐反觸而變爲凶疾者。凡外障結而珠疼頭痛及腫脹者﹐皆是惡證﹐防變。急宜治之。﹝治見爲物所傷條。﹞

【黑翳如珠證】非蟹睛﹑木疳之比。木疳是大者﹐生則瞳損不可治。此則至大方損珠﹐後損瞳神也。又非蟹睛因破流出之比﹐此肝气有餘﹐欲泛起之患﹐故從風輪際處發起黑泡﹐如珠子圓而細﹐或一或二﹐或三四五六﹐多寡不一。其證火實盛者痛﹐虛緩者不痛。治亦易平。若長大則有裂目之患。﹝先服羚羊角散﹐後服補腎丸﹞。

【木疳證】生於風輪者多﹐其色藍綠靑碧﹐有虛實二證。

虛者大而昏花﹐實者小而痛澀。非比蟹睛因破而出﹐乃自然生出者。大小不一﹐亦隨其變長也。

第七冊七竅門上

目

在睛裏昏暗﹐與不患之眼相似﹐惟瞳神裏有隱隱靑白者﹐無隱隱靑白者亦有之。婁全善云﹕內障先患一目﹐次第相引﹐兩目俱損者﹐皆有翳在黑睛內遮瞳子而然。今詳通黑睛之脈者﹐目系也。

目系屬足厥陰﹑足太陽﹑手少陰三經。蓋此三經臟腑中虛﹐則邪乘虛入﹐經中鬱結﹐從目系入黑睛內爲翳。《龍木論》所謂腦脂流下作翳者﹐卽足太陽之邪也。所謂肝气沖上成翳者﹐卽足厥陰之邪也。

故治法以鍼言之﹐則當取三經之穴﹐如天柱﹑風府﹑太衝﹑通裏等穴是也。其有手巧心審諦者﹐能用鍼於黑眼裏撥其翳﹐爲效尢捷也。以藥言之﹐則當補中疏通此三經之鬱結﹐使邪不入目系而愈。飲食不節﹐勞傷形體﹐脾胃不足﹐內障眼病﹐宜人參補胃湯﹑益气聰明湯﹑圓明內障升麻湯﹑復明散。

婁云﹕上四方治目不明﹐皆气虛而未脫﹐故可與參﹑中﹐微加連﹑柏。若气旣脫﹐則黃柏等涼劑不可施。經云﹕陽气者﹐煩勞則張﹐精絕﹐目盲不可以視﹐耳閉不可以聽之類﹐是其證也。內障﹐右眼小靑白翳﹐大亦微顯白翳﹐腦痛﹐瞳子散大﹐上熱惡熱﹐大便澀後痞難﹐小便如常﹐遇熱暖處﹐頭疼暗脹能食﹐日沒後﹑天陰暗則昏。此證可服滋陰地黃丸。翳在大﹐加升麻﹑葛根。翳在小﹐加柴胡﹑羌活。東垣云﹕肝木旺則火之勝﹐無所畏懼而妄行也﹐故脾胃先受之﹐或病目而生內障者。脾裹血﹐胃主血﹐心主脈﹐脈者﹐血之腑也。或曰心主血﹐又曰脈主血﹐肝之竅開於目也。﹝治法亦地黃丸當歸湯之類是也﹞。倪仲賢論陰弱不能配陽之病曰﹕五臟無偏勝﹐虛陽無補法﹐六腑有調候﹐弱陰有彊理﹐心﹑肝﹑脾﹑肺﹑腎﹐各有所滋生﹐一臟或有餘﹐四髒俱不足﹐此五臟無偏勝也。

或浮或爲散﹐是曰陽無根﹐益之欲令實﹐翻致不能禁﹐此虛陽無補法也。膀胱﹑大小腸﹑三焦﹑膽﹑包絡﹐俾之各有主﹐平祕永不危﹐此六腑有調候也。衰弱不能濟﹐遂使陽無禦﹐反而欲匹之﹐要以方術盛﹐此弱陰有彊理也。解精微論曰﹕心者五臟之專精﹐目者其竅也。又爲肝之竅。腎主骨﹐骨之精爲神水。故肝木不平﹐內挾心火﹐爲勢妄行﹐火炎不制﹐神水受傷﹐上爲內障﹐此五臟病也。勞役過多﹐心不行事﹐相火代之。五臟生成論曰﹕諸脈皆屬於目。相火者﹐心包絡也﹐主百脈﹐上榮於目。

火盛則百脈沸騰﹐上爲內障﹐此虛陽病也。膀胱﹑小腸﹑三焦﹑膽脈俱循於目﹐其精气亦皆上注而爲目之精﹐精之窠爲眼﹐四腑一衰﹐則精气盡敗﹐邪火乘之﹐上爲內障﹐此六腑病也。神水黑眼皆法於陰﹐白眼赤脈皆法於陽。陰齊陽侔﹐故能爲視。陰微不立﹐陽盛卽淫。陰陽應象大論曰﹕壯火食气﹐壯火散气﹐上爲內障﹐此弱陰病也。其病初起時﹐視覺微昏﹐常見空中有黑花﹐神水淡綠色﹐次則視岐﹐睹一成二﹐神水淡白色。可爲沖和養胃湯主之﹐益气聰明湯主之﹐千金磁朱丸主之﹐石斛夜光丸主之。有熱者﹐瀉熱黃連湯主之。久則不睹﹐神水純白色﹐永爲廢疾也。然廢疾亦有治法﹐先令病者﹐以冷水洗眼如冰﹐气血不得流行爲度﹐用左手大指﹑次指按定眼珠﹐不令轉動﹐次用右手持鴨舌鍼﹐去黑睛如米許﹐鍼之令入﹐白睛甚濃﹐欲入甚難﹐必要手準力完﹐重鍼則破﹐然後斜回鍼首﹐以鍼刀刮之﹐障落則明。有落而復起者﹐起則重刮﹐刮之有至再三者﹐皆爲洗不甚冷﹐气血不凝故也。障落之後﹐以綿裹黑豆數粒﹐令如杏核樣﹐使病目垂閉﹐覆眼皮上﹐用軟帛纏之﹐睛珠不得動移爲度﹐如是五七日才許開視﹐視勿勞也。亦須服上藥﹐庶幾無失。此法治者五六﹐不治者亦四五。五臟之病﹐虛陽之病﹐六腑之病﹐弱陰之病﹐四者皆爲陰弱不能配陽也。

學人愼之。

【靑風內障證】視瞳神內有气色昏蒙﹐如晴山籠淡煙也。然自視尙見﹐但比平時光華﹐則昏日進。急宜治之﹐免變綠色。變綠色則病甚而光沒矣。陰虛血少之人﹐及竭勞心思﹑憂鬱忿恚﹑用意太過者﹐每有此患。然無頭風痰气夾攻者﹐則無此患。病至此亦危矣﹐不知其危而不急救者﹐盲在旦夕耳。﹝羚羊角湯﹑白附子丸﹑補腎磁石丸﹑羚羊角散﹑還睛散﹞。

【綠風內障證】瞳神气色濁而不淸﹐其色如黃雲之籠翠岫﹐似藍靛之合藤黃﹐乃靑風變重之證﹐久則變爲黃風。𨿽曰頭風所致﹐亦由痰濕所攻﹐火郁憂思忿怒之過。若傷寒瘧疫熱蒸﹐先散瞳神﹐而後綠後黃﹐前後並無頭痛者﹐乃痰濕攻傷眞气﹐神膏耗混﹐是以色變也。蓋久郁則熱勝﹐熱勝則肝木之風邪起﹐故瞳愈散愈黃。大凡病到綠風危極矣﹐十有九不能治也。一云此病初患則頭旋﹐兩額角相牽瞳人﹐連鼻鬲皆痛﹐或時紅白花起﹐或先左而後右﹐或先右而後左﹐或兩眼同發。或吐逆﹐乃肺之病。肝受熱則先左﹐肺受熱則先右﹐肝肺同病則齊發。先服羚羊角散﹐後服還睛散。

【黑風內障證】與綠風候相似﹐但時時黑花起。乃腎受風邪﹐熱攻於眼。宜涼腎白附子丸﹑補腎磁石丸﹑還睛散。

【黃風內障證】瞳神已大﹐而色昏濁爲黃也。病至此﹐十無一人可救者。

【銀風內障證】瞳神大成一片﹐雪白如銀。其病頭風痰火人﹐偏於气忿怒郁﹐不得舒而傷眞气﹐此乃痼疾。恐金丹不能爲之返光矣。

【絲風內障證】視瞳神內隱隱然若有一絲橫經﹐或斜經於內﹐自視全物亦有如碎路者。乃絡爲風攻﹐郁其眞气﹐玄府有一絲之遏﹐故視亦光華有損。久而不治則變重﹐爲內証之篤矣。

【烏風內障證】色昏濁暈滯气﹐如暮雨中之濃煙重霧。風痰人嗜欲太多﹐敗血傷精﹐腎絡損而膽汁虧﹐眞气耗而神光墜矣。

【偃月內障證】視瞳神內上半邊﹐有隱隱白气一灣﹐如新月覆垂向下也。乃內障欲成之候。成則爲如銀翳。腦漏人﹐及腦有風寒不足﹐陰气怫郁者患之。與偃月侵睛﹐在輪膜中來緩者不同。

【仰月內障證】瞳神下半邊﹐有白气隱隱一灣﹐如新月仰而從下生向上也。久而變滿﹐爲如銀內障。乃水不足﹐木失培養﹐金反有餘﹐故精液虧而元气郁滯於絡而爲病也。

【如銀內障證】瞳神中白色如銀也。輕則一點白亮﹐如星似片﹔重則瞳神皆雪白而圓亮。圓亮者﹐一名圓翳內障﹐有仰月偃月變重爲圓者﹐有一點從中起﹐視漸昏而漸變大不見者。乃郁滯傷乎太和淸純之元气﹐故陽光精華爲其閉塞而不得發見。亦有濕冷在腦﹐腦油滴落而元精損﹐郁閉其光。非銀風內障已散大而不可復收之比。年未過六十﹐及過六十而血气未衰者﹐撥治之﹐皆有復明之理。

【如金內障證】瞳神不大不小﹐只是黃而明瑩。乃是元气傷滯所成﹐因而痰濕陰火攻激﹐故色變易。非若黃風之散大﹐不可醫者。

【綠映瞳神證】瞳神乍看無異﹐久之專精熟視﹐乃見其深處隱隱綠色﹐自視亦漸覺昏眇﹐病甚始覺深綠﹐而變有气動之患。蓋痰火濕熱害及於淸純太和之元气也。久而不治﹐反有觸犯者﹐爲如金﹑靑盲等證。其日中及日映紅光處﹐看瞳神有綠色﹐而彼自視不昏者﹐乃紅光爍於瞳神﹐照映黑紅相射﹐而光映爲綠之故﹐非綠色自生之謂。及春夏瞳神亦覺色微微綠瑩者﹐乃肝膽淸純之正气﹐而視亦不昏﹐不可誤認爲此。但覺昏眇而瞳神綠色﹐明處暗處看之﹐皆一般气濁不淸者﹐是此證也。

【雲霧移睛證】謂人自見目外有如蠅蛇旗﹐蛺蝶絳環等狀之物﹐色或靑黑粉白微黃者﹐在眼外空中飛揚撩亂﹐仰視則上﹐俯視則下也。乃玄府有傷﹐絡間精液耗澀﹐郁滯淸純之气﹐而爲內障之證。其原皆屬膽腎。黑者﹐膽腎自病。白者﹐因痰火傷肺﹐金之淸純不足。黃者﹐脾胃淸純之气有傷其絡。蓋瞳神乃先天元陽之所主﹐稟聚五臟之精華﹐因其內損而見其狀。虛弱不足人﹐及經產去血太多﹐而悲哭太過﹐深思積忿者﹐每有此病。小兒疳證﹑熱證﹑瘧疾﹑傷寒日久﹐及目痛久閉﹐蒸傷精液淸純之气﹐亦有此患。幼而無知﹐至長始曉﹐气絡已定﹐治亦不愈。

今人但見此證﹐則曰鬼神現像﹐反泥於禳禱而不求內治﹐他日病愈盛而狀愈多﹐害成而不可救矣。

【圓翳內障證】黑睛上一點圓﹐日中見之差小﹐陰處見之則大﹐或明或暗﹐視物不明。醫者不曉﹐以冷藥治之﹐轉見黑花。此因肝腎俱虛而得也。宜服皂角丸﹐合生熟地黃丸﹐及補肺散﹑補腎丸﹑鎭肝丸﹑虎精丸﹑聚寶丸﹑化毒丸﹑靑金丹﹑捲云膏。

【冰翳內障證】如冰凍堅實﹐傍觀目透於瞳神內﹐陰處及日中看之﹐其形一同﹐疼而淚出。此因膽气盛﹐遂使攻於肝而得之。宜服七寶丸﹑皂角丸﹑合生熟地黃丸﹑通肝散﹑羊肝丸﹑瀉肝丸﹑分珠散。

【滑翳內障證】有如水銀珠子﹐但微含黃色﹐不疼不痛﹐無淚﹐遮繞瞳神。宜服皂角丸﹑生熟地黃丸﹑還睛丸﹑羊肝丸﹑黃連膏。

【澀翳內障】微如赤色﹐或聚或開﹐兩傍微光﹐瞳神上如凝脂色﹐時復澀痛﹐而無淚出。宜服皂角丸﹑生熟地黃丸。

【散翳內障證】形如鱗點﹐或瞼下起粟子而爛﹐日夜痛楚﹐瞳神最疼﹐常下熱淚。宜服皂魚丸﹑生熟地黃丸﹑八味還睛散。﹝四物湯﹑谷精散﹑磨風膏﹑宣肺湯﹑淸金散﹑雄豬散﹞。

【浮翳內障證】上如冰光白色﹐環繞瞳神﹐初生目小頭﹐至黑珠上﹐不癢不痛﹐無血色相潮。宜服皂角丸﹑合生熟地黃丸。﹝宣肺湯﹑七寶散﹑白萬膏﹑細辛散﹑川芎散。﹞

【沈翳內障證】白髒在黑水下﹐向日細視﹐方見其白﹐或兩眼相傳﹐疼痛則早輕夜重﹐間或出淚。宜服皂角丸﹑及生熟地黃丸。﹝靈寶丹﹑救睛丹﹑羊肝丸﹑美玉散﹑二和散﹞。上自圓翳以下七證﹐𨿽有治法﹐終難奏功﹐惟金鍼撥之爲善。

【偃月侵睛證】風輪上半邊气輪交際﹐從白膜內隱隱白片薄薄蓋向下來﹐其色粉靑。乃非內非外﹐從膜中而來者﹐初不以爲意﹐久之始下風輪而損光。或沿徧風輪周匝﹐而爲棗花﹐爲害最遲﹐人每忽之﹐常中其患。乃腦有風濕﹐久滯郁中﹐微火攻擊﹐腦油滴下﹐親火嗜燥﹐好酒暴怒﹐激走其郁者﹐爲變亦急。凡發經水不待幹而濕蒸﹐及痰火人好燥膩濕熱物者﹐皆有此患。﹝墜翳丸﹞。

【棗花障證】甚薄而白﹐起於風輪周匝﹐從白膜之內四圍環布而來也。凡性躁急﹐及患痰火﹐竭視勞瞻﹐耽酒嗜辣﹐傷水濕熱之人﹐多罹此患。久則始有目急漧澀﹐昏花不爽之病。犯而不戒﹐甚則有瞳神細小內障等變。或因人觸激﹐火入血分﹐淚而赤痛者﹐亦在變証之例。𨿽有棗花鋸齒之說﹐實無正形﹐又有二十四枚﹑四十枚之數﹐百無一二﹐不必拘泥於此說。凡見白圈傍靑輪際﹐從白膜四圍圈圓而來﹐卽是此證。若白而嫩﹐在風輪外四圍生起﹐珠赤痛者﹐是花翳白陷﹐不可誤認爲此。一云此候﹐周遭如鋸齒四五枚﹐相合赤色﹐刺痛如鍼﹐視物如煙﹐晨輕晝則痛楚﹐迎風有淚﹐昏暗不見。宜皂角丸﹑生熟地黃丸。﹝桑白皮湯﹑蕤生散﹞。

【白翳黃心證】四邊皆白﹐中心一點黃﹐大小頭微赤﹐時下澀淚﹐團團在黑珠上。乃肝肺相傳﹐停畱風熱。宜服還睛散﹑及皂角丸﹐合生熟地黃丸。

【黑花翳證】其狀靑色﹐大小頭澀痛﹐頻頻下淚﹐口苦﹐不喜飲食。蓋膽受風寒。宜涼膽丸﹑還精丸﹑四物湯﹑靈寶丸﹑靑金散﹑皂角丸﹑生熟地黃丸。

【五風變成內障證】其候頭旋偏腫痛甚﹐瞳人結白﹐顏色相間﹐卻無淚出。乃毒風腦熱所致。日中如坐暗室﹐常自憂嘆。

宜除風湯﹑皂角丸﹐合生熟地黃丸。《龍木論》內障根源歌﹕不疼不痛漸昏﹐薄霧輕煙漸漸濃﹐或見花飛蛇亂出﹐或如絲絮在虛空。此般狀樣因何得﹐肝臟停畱熱與風。大叫大啼驚與恐﹐腦脂流入黑睛中。初時一眼先昏暗﹐次第相牽與一同。苦口何須陳逆耳﹐只緣肝气不相通。此時服藥宜銷定﹐將息多乖卽沒功。日久旣應全黑暗﹐時名內障障雙瞳。名字隨形分十六﹐龍師聖者會推窮。靈藥這回難得效﹐金鍼一撥日當空。彊修將息根據前說﹐莫遣根據前病復蹤。鍼內障眼法歌﹕內障由來十六般﹐學醫人子審須看﹐分明一一知形狀﹐下鍼方可得安然。若將鍼法同圓翳﹐誤損神光取瘥難。冷熱光明虛與實﹐調和四體待令安。不然气悶違將息﹐嘔逆勞神翳卻翻。咳嗽震頭皆未得﹐多驚先服鎭心丸。若求涼藥銀膏等﹐用意臨時體候看。老翳細鍼初復嫩﹐鍼形不可一般般。病虛新產懷娠月﹐下手才知將息難。不雨不風兼皓月﹐淸齋三日在鍼前﹐安心定意行醫道﹐念佛親姻莫雜喧。患者向明盤膝坐﹐提撕腰帶得心安。鍼者但行賢哲路﹐惻隱之情實善緣。有血莫驚須住手﹐裹封如舊再開看。忽然驚振醫重卜﹐服藥三旬見朗然。七日解封難見日﹐花生水動莫他言﹐還睛丸散堅心服﹐百日分明復舊根。鍼內障後法歌﹕內障金鍼鍼了時﹐醫師言語要深知。綿包黑豆如球子﹐眼上安排日系之。臥眠頭枕須安穩﹐仰臥三朝莫厭遲。封後忽然微有痛﹐腦風牽動莫他疑。或鍼或烙根據經法﹐痛極仍將火熨之。擬吐白梅含咽汁﹐吐來仰臥卻從伊芳。起則恐因遭努損﹐𨿽然稀有也須知。

七朝豉粥溫溫食﹐震著牙開事不宜。大小便時須緩緩﹐無令自起與扶持。髙聲叫喚言多後﹐驚動睛輪見雪飛。如此志心三十日﹐漸行出入認親知。狂心莫憶陰陽事﹐夫婦分牀百日期。一月不須臨洗面﹐鍼痕濕著痛微微。五腥酒面周年斷﹐服藥平除病本基。上《龍木論》金鍼開內障大法﹐謹按其法﹐初患眼內障之時﹐其眼不痛不澀不癢﹐頭不旋不痛﹐而翳狀已結成者﹐宜金鍼撥去其翳﹐如撥云見日而光明也。今具其略於後。開內障圖﹕圓翳﹝初患時﹐見蠅飛花發垂蟻﹐薄煙輕霧﹐先患一眼﹐次第相牽﹐俱圓翳﹐如油浮水中﹐陽看則小﹐陰看則大﹐金鍼一撥卽去。﹞滑翳﹝翳如水銀珠﹐宜金鍼撥之。﹞澀翳﹝翳如凝脂色﹐宜鍼撥之。﹞浮翳﹝髒形睛之深處﹐細看方見﹐宜鍼深撥之。﹞橫翳﹝橫如劍脊﹐兩邊薄﹐中央濃﹐宜鍼於中央濃處撥之。巳上五翳﹐皆先患一目﹐向後俱損。初患之時﹐其眼痛澀﹐頭旋額痛﹐𨿽有翳狀﹐亦難鍼撥。獨偃月翳﹑棗花翳﹑黑水凝翳﹐微有頭旋額痛者﹐宜鍼輕撥之。﹞冰翳﹝初患時頭旋額痛者﹐眼瞼骨﹑鼻頰骨痛﹐目內赤澀﹐先患一眼﹐向後翳如冰凍堅白﹐宜於所過經脈﹐鍼其穴﹐忌出血﹐宜鍼撥動﹐不宜彊撥。﹞

偃月翳﹝初患時微微頭旋額痛﹐先患一目﹐次第相牽俱損﹐翳一半濃一半薄﹐宜鍼﹐先從濃處撥之。﹞

棗花翳﹝初患時微有頭旋眼澀﹐眼中時時癢痛﹐先患一眼﹐向後俱翳﹐周遭如鋸齒﹐輕輕撥去﹐莫畱短腳。兼於所過之經﹐鍼灸其。﹞散翳﹝翳如酥點﹐乍靑乍白﹐宜鍼撥之。﹞黑水凝翳﹝初患時頭旋眼澀﹐見花黃黑不定﹐翳凝結靑色﹐宜鍼撥之。﹞驚振翳﹝頭腦被打築﹐惡血流入眼內﹐至二三年成翳﹐翳白色﹐先患之眼不宜鍼﹐牽損後患之眼宜鍼之。﹞𨿽不痛不癢﹐其翳黃色﹑紅色者﹐不宜鍼撥。翳狀破散者﹐不宜鍼撥。中心濃重者﹐不宜鍼撥。撥之不動者﹐曰死翳﹐忌撥。獨白翳黃心﹐宜先服藥﹐後鍼之。若無翳者﹐名曰風赤﹐不宜鍼。白翳黃心﹝翳四邊白中心黃者﹐先服逐翳散﹐次鍼足經所過諸穴﹐後用金鍼輕撥。若先患一眼﹐向後俱損。﹞烏風﹝無翳﹐但瞳人小﹐三五年內結成翳﹐靑白色﹐不宜鍼。視物有花爲虛﹐宜藥補﹐不宜藥瀉。﹞肝風﹝無翳﹐眼前多見虛花﹐或白或黑﹐或赤或黃﹐或見一物二形﹐二眼同患﹐急宜補治﹐切忌房勞。﹞五風變﹝初患時頭旋額痛﹐或一目先患﹐或因嘔吐﹐雙目俱暗﹐瞳子白如霜。﹞

綠風﹝初患時頭旋額角偏痛﹐連眼瞼眉及鼻頰骨痛﹐眼內痛澀﹐先患一眼﹐向後俱損﹐無翳﹐目見花或紅或黑。﹞黑風﹝初患時頭旋額偏痛﹐連眼瞼鼻頰骨痛﹐眼內痛澀﹐先患一眼﹐向後俱損﹐無翳﹐眼見黑花。﹞靑風﹝初患時微有痛澀﹐頭旋腦痛﹐先患一眼﹐向後俱損﹐無翳﹐勞倦加昏重。﹞雷頭風變﹝初患時﹐頭旋惡心嘔吐﹐先患一目﹐次第相牽俱損﹐瞳神或大或小﹐凝脂結白。﹞

第七冊七竅門上

目

東垣云﹕凡心包絡之脈﹐出於心中﹐代心君行事也。與少陽爲表裏。瞳子散大者﹐少陰心之脈挾目系﹐厥陰肝之脈連目系﹐心主火﹐肝主木﹐此木火之勢盛也。其味則宜苦﹑宜酸﹑宜涼。大忌辛辣熱物﹐是瀉木火之邪也。飲食中常知此理可也。以諸辛主散﹐熱則助火﹐故不可食。諸酸主收心气﹐瀉木火也。諸苦瀉火熱﹐則益水也。尢忌食冷水大寒之物﹐此物能損胃气﹐胃气不行則元气不生﹐元气不生﹐緣胃气下陷﹐胸中三焦之火﹐及心火乘於肺﹐上入胸灼髓﹐火主散溢﹐瞳子之散大者﹐以此大熱之物﹐直助火邪﹐尢爲不可食也。藥中去茺蔚子﹐以味辛及主益肝﹐是助火也﹐故去之。加黃芩半兩﹐黃連三錢。黃連瀉中焦之火﹐黃芩瀉上焦肺火﹐以酒洗之﹐乃寒因熱用也。亦不可用靑葙子﹐爲助陽火也。更加五味子三錢﹐以收瞳神之散大也。且火之與气﹐勢不兩立。

故經曰﹕壯火食气﹐气食少火﹐少火生气﹐壯火散气。諸酸物能助元气﹐孫眞人曰﹕五月常服五味子﹐助五臟气以補西方肺金。又經云﹕以酸補之﹐以辛瀉之﹐則辛瀉气明矣。或曰藥中有當歸﹐其味亦辛甘﹐而不去何也﹖此一味辛甘者﹐以其和血之聖藥也。況有甘味﹐又欲以爲鄕導﹐爲諸藥之使﹐故不去也。熟地黃丸。瞳神散大﹐而風輪反爲窄窄一周﹐甚則一周如綫者﹐乃邪熱鬱蒸﹐風濕攻擊﹐以致神膏遊走散壞。若初起卽收可復﹐緩則气定膏散﹐不復收斂。未起內障顏色﹐而止是散大者﹐直收瞳神﹐瞳神收而光自生矣。散大而有內障起者﹐於收瞳神藥內﹐漸加攻內障藥治之。多用攻內障發藥﹐攻動眞气﹐瞳神難收。病旣急者﹐以收瞳神爲先﹐瞳神但得收復﹐目卽有生意。有何內障﹐或藥或鍼﹐庶無失收瞳神之悔。若只攻內障﹐不收瞳神﹐瞳神愈散﹐而內障不退﹐緩而疑不決治者﹐二證皆气定而不復治﹐終身疾矣。大抵瞳神散大﹐十有七八﹐皆因頭風痛攻之害﹐𨿽有傷寒﹑瘧疾﹑痰濕﹑气怒憂思﹑經產敗血等久郁熱邪火證﹐而蒸傷膽中所包精汁虧耗﹐不能滋養目中神膏﹐故精液散走而光華失﹐皆水中隱伏之火發。夫水不足不能制火﹐火愈勝陰精愈虧﹐故淸純太和之气皆乖亂﹐气旣亂而精液隨之走散矣。凡頭風攻散者﹐又難收如他證。

譬諸傷寒﹑瘧疾﹑痰火等熱證﹐炎燥之火熱邪蒸壞神膏﹐內障來遲﹐而收亦易斂。若風攻則內障卽來﹐且難收斂﹐而光亦損耳。﹝《保命集》當歸湯。﹞

第七冊七竅門上

目

倪仲賢論彊陽搏實陰之病曰﹕彊者盛而有力也﹐實者堅而內充也。故有力者彊而欲搏﹐內充者實而自收﹐是以陰陽無兩彊﹐亦無兩實。惟彊與實﹐以偏則病﹐內搏於身﹐上見於虛竅也。足少陰腎爲水﹐腎之精上爲神水。手厥陰心包絡爲相火﹐火彊搏水﹐水實而自收。其病神水緊小﹐漸小而又小﹐積漸至如菜子許﹐又有神水外圍相類虫蝕者﹐然皆能睹而不昏﹐但微覺羞澀耳。是皆陽气彊盛而搏陰﹐陰气堅實而有禦﹐𨿽受所搏﹐終止於邊鄙皮膚也﹐內無所傷動。治法當抑陽緩陰則愈。以其彊耶故可抑﹐以其實耶惟可緩﹐而弗宜助﹐助之則反勝。抑陽酒連散主之。大抵彊者則不易入﹐故以酒爲之導引﹐欲其气味投合﹐入則可展其長﹐此反治也。還陰救苦湯主之﹐療相火藥也。亦宜用搐鼻碧雲散。《祕要》云﹕瞳子漸漸細小如簪腳﹐甚則小如鍼﹐視尙有光﹐早治可以挽住﹐復故則難。患者因恣色之故﹐𨿽病目亦不忌淫欲﹐及勞傷血气﹐思竭心意﹐肝腎二經俱傷﹐元气衰弱﹐不能升運精汁﹐以滋於膽﹐膽中三合之精有虧﹐則所輸亦乏﹐故瞳中之精亦日漸耗損﹐甚則陷沒俱無﹐而終身疾矣。亦有頭風熱證﹐攻走蒸漧精液而細小者﹐皆宜乘初早救﹐以免噬臍之悔也。

第七冊七竅門上

目

謂瞳神歪斜不正﹐或如杏仁﹑棗核﹑三角﹑半月也。乃腎膽神膏損耗﹐瞳神將盡矣。若風輪破損﹐神膏流綻﹐致瞳神欹側者﹐輪外必有蟹睛在焉。蟹睛𨿽平﹐而瞳神不得復圓﹐外亦結有脂翳﹐終身不脫。若輪外別無形證﹐而瞳神欹側者﹐必因內傷腎水肝血﹐膽乏化源﹐故膏液日耗而瞳神欲沒﹐甚爲可畏﹐宜急治之。𨿽難復圓﹐亦可挽住﹐而免墜盡無光之患。

第七冊七竅門上

目

運气目昏有四﹕一曰風熱。經云﹕少陽司天之政﹐風熱參布﹐云物沸騰﹐太陰橫流﹐寒乃時至﹐往復之作﹐民病聾瞑。此風熱參布目昏也。二曰熱。經云﹕少陰在泉﹐熱淫所勝﹐病目瞑。治以鹹寒。此熱勝目昏也。三曰風。經云﹕歲水不及﹐濕乃大行﹐復則大風暴發﹐目視KTKT。此風勝目昏也。四曰燥。經云﹕陽明司天﹐燥淫所勝﹐目昧傷。治以苦熱是也。經云﹕肝虛則目KTKT無所見﹐耳汨汨無所聞﹐善恐﹐如人將捕之狀。海藏雲﹕目瞑﹐肝气不治也。鎭肝明目﹐羊肝丸﹑補肝散﹑養肝丸。許學士云﹕《素問》曰﹐久視傷血﹐血主肝。故勤書則傷肝﹐主目昏。肝傷則自生風﹐熱气上騰致目昏。亦不可專服補藥﹐但服益血鎭肝明目藥自愈。經云﹕膽移熱於腦﹐則辛鼻淵﹐傳爲衄瞑目。《千金方》用牛膽浸槐子﹐陰漧百日﹐食後每日吞一枚﹐可以治之。

經云﹕腎足少陰之脈﹐是動則病﹐坐而欲起﹐目KTKT如無所見。又云﹕少陰所謂起則目KTKT無所見者﹐陰內奪故目KTKT無所見也。此蓋房勞目昏也。左腎陰虛﹐益本滋腎丸﹑六味地黃丸。

右腎陽虛﹐補腎丸﹑八味地黃丸。劉河間云﹕目昧不明﹐熱也。然玄府者﹐無物不有﹐人之臟腑皮毛﹑肌肉筋膜﹑骨髓爪牙﹐至於世之萬物﹐盡皆有之﹐乃气出入升降之道路門戶也。人之眼耳鼻舌﹐身意神識﹐能爲用者﹐皆升降出入之通利也。有所閉塞者﹐不能爲用也。

若目無所見﹐耳無所聞﹐鼻不聞臭﹐舌不知味﹐筋痿骨痺﹐爪退齒腐﹐毛髮墮落﹐皮膚不仁﹐腸胃不能滲泄者﹐悉由熱气怫郁﹐玄府閉密﹐而致气液血脈榮衛精神﹐不能升降出入故也。各隨鬱結微甚﹐而爲病之重輕﹐故知熱郁於目﹐則無所見也。故目微昏者﹐至近則轉難辧物﹐由目之玄府閉小﹐如隔簾視物之象也。或視如蠅翼者﹐玄府有所閉合者也。或目昏而見黑花者﹐由熱气甚而發之於目﹐亢則害﹐承乃制﹐而反出其淚泣﹐气液瞇之﹐以其至近﹐故𨿽微而亦見如黑花也。婁全善曰﹕誠哉﹐河間斯言也。目盲耳聾﹐鼻不聞臭﹐舌不知味﹐手足不能運用者﹐皆由其玄府閉塞﹐而神气出入升降之道路不通利。故先賢治目昏花﹐如羊肝丸﹐用羊肝引黃連等藥入肝﹐解肝中諸郁。蓋肝主目﹐肝中郁解﹐則目之玄府通利而明矣。故黃連之類﹐解郁熱也。椒目之類﹐解濕熱也。茺蔚之類﹐解气郁也。芎﹑歸之類﹐解血郁也。木賊之類﹐解積郁也。羌活之類﹐解經郁也。磁石之類﹐解頭目郁﹐墜邪气使下降也。蔓菁下气通中﹐理亦同也。凡此諸劑﹐皆治气血鬱結目昏之法﹐而河間之言﹐信不誣矣。至於東垣﹑丹溪治目昏﹐用參補血气﹐亦能明者﹐又必有說通之。蓋目主气血﹐盛則玄府得利﹐出入升降而明﹐虛則玄府無以出入升降而昏﹐此則必用參四物等劑﹐助气血營運而明也。倪仲賢論气爲怒傷散而不聚之病曰﹕气陽物﹐類天之雲霧﹐性本動。聚其體也﹐聚爲陰﹐是陽中之陰﹐乃離中有水之象﹐陽外陰內故聚也。純陽故不聚也。不聚則散﹐散則經絡不收。經曰﹕足陽明胃之脈﹐常多气多血。又曰﹕足陽明胃之脈﹐常生气生血。七情內傷﹐脾胃先病。怒﹐七情之一也。胃病脾病﹐气亦病焉。陰陽應象大論曰﹕足厥陰肝主目﹐在志爲怒﹐怒甚傷肝﹑傷脾胃﹐則气不聚﹐傷肝則神水散﹐何則﹖神水﹐亦气聚也。其病無眵淚痛癢﹑羞明緊澀之證﹐初但昏如霧露中行﹐漸空中有黑花﹐又漸睹物成二體﹐久則光不收﹐遂爲廢疾。蓋其神水漸散而又散﹐終而盡散故也。初漸之次﹐宜以千金磁朱丸主之﹐鎭墜藥也。石斛夜光丸主之﹐羨補藥也。

益陰腎气丸主之﹐壯水藥也。有熱者﹐滋陰地黃丸主之。此病最難治﹐餌服上藥﹐必要積以歲月﹐必要無饑飽勞役﹐必要驅七情五賊﹐必要徳性純粹﹐庶幾易效。不然必廢﹐廢則終不復治。久病光不收者﹐亦不復治。一證因爲暴怒﹐神水隨散﹐光遂不收﹐都無初漸之次﹐此一得永不復治之證也。又一證爲物所擊﹐神水散﹐如暴怒之證﹐亦不復治﹐俗名爲靑盲者是也。世病者多不爲審﹐第曰目昏無傷﹐始不經意﹐及成﹐世醫亦不識﹐直曰熱致﹐竟以涼藥投﹐殊不知涼藥又傷胃。況涼爲秋爲金﹐肝爲春爲木﹐又傷肝矣。往往致廢而後已。病者不悟藥之過﹐猶諉之曰命也。醫者亦不自悟﹐而曰病拙﹐悲夫。

【視瞻昏眇證】謂目內外別無證候﹐但自視昏眇蒙昧不淸也。有神勞﹐有血少﹐有元气弱﹐有元精虧而昏眇者﹐致害不一。若人年五十以外而昏者﹐𨿽治不復光明。蓋時猶月之過望﹐天眞日衰﹐自然日漸光謝﹐不知一元還返之道﹐𨿽有妙藥﹐不能挽回﹐故曰不復愈矣。此專言平人視昏﹐非因目病昏眇之比。各有其因﹐又當分別。凡目病外障而昏者﹐由障遮之故。欲成內障而昏者﹐細視瞳內亦有气色。若有障治愈後昏眇者﹐因障遮久﹐滯澀其气﹐故光隱﹐當培其本而光自發。有目病漸發漸生﹐痛損經絡﹐血液澀少﹐故光華虧耗而昏。有因目病治失其中﹐寒熱過傷﹐及開導鍼烙炮炙失當﹐當而失中﹐傷其血气﹐耗其光華而昏者。以上皆宜培養根本﹐乘其初時而治之。久則气脈定﹐𨿽治不愈。若目在痛時而昏者﹐此因气塞火壅﹐絡不和暢而光澀﹐譬之煙不得透﹐火反不明。如目暴痛﹐愈後尙昏者﹐血未充足﹐气未和暢也。宜謹愼保養﹐以免後患。若目病愈久而昏眇不醒者﹐必因六欲七情﹑五味四气﹑瞻視哭泣等故﹐有傷目中气血精液脈絡也。早宜調治。久則﹐𨿽治亦不愈矣。若人年未五十﹐目又無痛赤內障之病﹐及斫喪精元之過﹐而視昏眇無精彩者﹐其人不壽。凡人年在富彊﹐而多喪眞損元﹐竭視苦思﹐勞形縱味﹐久患頭風﹐素多哭泣﹐婦女經產損血者﹐目內外別無證候﹐只是昏﹐月復月而年復年﹐非靑盲則內障來矣。

【睛黃視眇證】風輪黃亮如金色﹐而視亦昏眇﹐爲濕熱重而濁气燻蒸淸陽之气﹐升入輪中﹐故輪亦色易。好酒嗜食﹐濕熱燥膩之人﹐每有此疾。與視瞻昏眇證本病不同。

【漧澀昏花證】目自覺漧澀不爽利﹐而視物昏花也。乃勞瞻竭視﹐過慮多思﹐耽酒恣燥之人﹐不忌房事﹐致傷神水﹐目上必有證如細細赤脈﹐及不潤澤等病在焉。合眼養光良久﹐則得淚略潤﹐開則明爽﹐可見水少之故。若不戒謹保養﹐甚則有傷神水﹐而枯澀之變生矣。治惟滋陰養水﹐略帶抑火﹐以培其本﹐本正則淸純之气和﹐而化生之水潤。若誤認火實﹐用開烙鍼泄之治者﹐則有緊縮細小之患。

【起坐生花證】內外別無證候﹐但其人動作少過﹐起坐少頻﹐或久坐或久立﹐久眠久視﹐便覺頭眩目花昏暈也。乃元气弱﹐陰精虧損﹐水少液傷﹐脈絡衰疲之咎。怯弱證陰虛水少﹐痰火人﹐每多患此。

【螢星滿目證】自見目前有無數細細紅星﹐如螢火飛伏撩亂﹐甚則如燈光掃星之狀。其人必耽酒嗜燥﹐勞心竭腎﹐痰火上升﹐目絡澀滯﹐精汁爲六賊之邪火燻蒸所損﹐故陽光散亂而飛伏﹐水不勝火之患。久而不治﹐內障成矣。非若起坐生花證﹐與有火人昏花中﹑亦帶螢星之輕者。此言其時時屢見螢星之重者耳。養肝丸﹑羚羊羌活湯﹑菊睛丸﹑明目生熟地黃丸﹑石決明丸﹑加減駐景丸﹑補腎磁石丸﹑千金神曲丸﹑三仁五子丸﹑補肝丸﹑補腎丸﹑羚羊角飲﹑蕤仁丸﹑熟漧地黃丸﹑摩頂膏﹑決明丸﹑白龍粉﹑煮肝散﹑服椒方﹑芎散。

第七冊七竅門上

目

平日素無他病﹐外不傷輪廓﹐內不損瞳神﹐倏然盲而不見也。病致有三﹐曰陽寡﹑曰陰孤﹑曰神離。乃痞塞關格之病﹐病於陽傷者﹐緣忿怒暴悖﹐恣酒嗜辣﹐好燥膩﹐及久患熱病痰火人得之﹐則煩躁祕渴。病於陰傷者﹐多色欲悲傷﹐思竭哭泣太頻之故﹐患則類中風﹑中寒之起。傷於神者﹐因思慮太過﹐用心罔極﹐憂傷至甚﹐驚恐無措者得之﹐患則其人如癡病發之狀﹐屢有因頭風痰火﹐元虛水少之人﹐眩暈發而醒則不見。能保養者﹐亦有不治自愈。病復不能保養﹐乃成痼疾﹐其證最速。而異人以爲魘魅方犯﹐鬼神爲祟之類﹐泥於禳禱﹐殊不知急治可復﹐緩則气定而無用矣。丹溪治一老人病目暴不見物﹐他無所苦﹐起坐飲食如故﹐此大虛證也。急煎人參膏二斤﹐服二日﹐目方見。一醫與靑礞石藥。朱曰﹕今夜死矣。不悟此病得之气大虛﹐不救其虛﹐而反用礞石﹐不出此夜必死﹐果至夜半死。一男子四十餘歲﹐形實﹐平生好飲熱酒﹐忽目盲脈澀﹐此因熱酒所傷胃气﹐污濁之血﹐死在其中而然也。遂以蘇木作湯﹐調人參膏飲之。服二日﹐鼻內兩手掌皆紫黑。曰此病退矣﹐滯血行矣。以四物加蘇木﹑紅花﹑桃仁﹑陳皮煎﹐調人參末服﹐數日而愈。一男子五十五歲﹐九月間早起﹐忽開眼無光﹐視物不見﹐急就睡片時﹐卻能見人物﹐竟不能辧其何人何物﹐飲食減平時之半﹐神思極倦﹐脈之緩大四至之上﹐重按則散而無力。朱作受濕治﹐詢之果因臥濕地半个月得此證。遂以白術爲君﹐黃﹑茯苓﹑陳皮爲臣﹐附子爲佐﹐十餘帖而安。上三方﹐治目暴盲﹐皆爲气脫而用參﹑術追回者也。經云﹕上焦開發﹐宣五穀味﹐燻膚充身澤毛﹐若霧露之漑﹐是謂气。气脫者目不明﹐卽其證也。

第七冊七竅門上

目

目內外並無障翳气色等病﹐只自不見者﹐是乃玄府幽邃之源郁遏﹐不得發此靈明耳。其因有二﹕一曰神失。二曰膽澀。須訊其爲病之始﹐若傷於七情則傷於神﹐若傷於精血則損於膽﹐皆不易治﹐而失神者尢難。有能保眞致虛﹐抱元守一者﹐屢有不治而愈。若年髙及疲病﹐或心腎不淸足者﹐𨿽治不愈。世人但見目盲﹐便呼爲靑盲者﹐謬甚。夫靑盲者﹐瞳神不大不小﹐無缺無損﹐仔細視之﹐瞳神內並無些少別樣气色﹐儼然與好人一般﹐只是自看不見﹐方爲此證。若有何气色﹐卽是內障。非靑盲也。

第七冊七竅門上

目

俗稱也﹐亦曰雞盲﹐本科曰髙風內障﹐至晚不明至曉復明也。蓋元陽不足之病﹐或曰旣陽不足﹐午後屬陰﹐何未申尙見﹖子後屬陽﹐何丑寅未明﹖曰午後𨿽屬陰﹐日陽而時陰﹐陽分之陰﹐且太陽明麗於天﹐目得其類故明。至酉日沒﹐陰極而瞑﹐子後𨿽屬陽﹐夜陰而時陽﹐陰分之陽﹐天地晦黑﹐理之當瞑。𨿽有月燈而不見者﹐月陰也﹐燈亦陰也﹐陰不能助內之陽﹐病輕者視亦稍見﹐病重者則全不見。至寅時陽盛﹐日道气升而稍明﹐卯時日出如故。若人調養得宜﹐神气融和﹐精血充足﹐陽光復盛﹐不治自愈。若不能愛養﹐反致喪眞﹐則變爲靑盲﹑內障﹐甚則有陰陽乖亂﹐痞塞關格﹐爲中滿而死者。食以牛豬之肝﹐治以補气之藥卽愈﹐益見其元气弱而陽不足也。倪仲賢論陽衰不能抗陰之病﹐或問曰﹕人有晝視通明﹐夜視罔見﹐𨿽有火光月色﹐終不能睹物者何也﹖答曰﹕此陽衰不能抗陰之病﹐諺所謂雀盲者也。黃帝生气通天論曰﹕自古通天者﹐生之本﹐本於陰陽。天地之間﹐六合之內﹐其气九州九竅﹐五臟十二節﹐皆通乎天气。又曰﹕陰陽者﹐一日而主外﹐平旦人气生﹐日中而陽气隆﹐日西而陽气已虛﹐气門乃閉。又曰﹕陽不勝其陰﹐則五臟气爭﹐九竅不通是也。問曰﹕陽果何物耶﹖答曰﹕凡人之气﹐應之四時者﹐春夏爲陽也。應之一日者﹐平旦至昏爲陽也。應之五臟六腑者﹐六腑爲陽也。問曰﹕陽何爲而不能抗陰也﹖答曰﹕人之有生﹐以脾胃中州爲主也。靈蘭祕典曰﹕脾胃者﹐倉廩之官﹐在五行爲土﹐土生萬物﹐故爲陽气之原。其性好生惡殺﹐遇春夏乃生長﹐遇秋冬則收藏。

或有憂思恐怒﹑勞役饑飽之類﹐過而不節﹐皆能傷動脾胃。脾胃受傷﹐則陽气下陷﹐陽气下陷﹐則於四時一日五臟六腑之中陽气皆衰﹐陽气旣衰﹐則於四時一日五臟六腑之中陰气獨盛﹐陰气旣盛﹐故陽不能抗也。問曰﹕何故夜視罔見﹖答曰﹕目爲肝﹐肝爲足厥陰也。神水爲腎﹐腎爲足少陰也。肝爲木﹐腎爲水﹐水生木﹐蓋亦相生而成也。況怒傷肝﹐恐傷腎﹐肝腎受傷﹐亦不能生也。晝爲陽﹐天之陽也。晝爲陽﹐人亦應之也。𨿽受憂思恐怒﹑勞役饑飽之傷﹐而陽气下陷﹐遇天之陽盛陰衰之時﹐我之陽气𨿽衰﹐不得不應之而升也﹐故猶能晝視通明。夜爲陰﹐天之陰也。夜爲陰﹐人亦應之也。旣受憂思恐怒﹑勞役饑飽之傷﹐而陽气下陷﹐遇天陰盛陽衰之時﹐我之陽气旣衰﹐不得不應之而伏也﹐故夜視罔所見也。問曰﹕何以爲治﹖答曰﹕鎭陰升陽之藥﹐決明夜靈散主之。《三因》蛤粉丸。《千金方》地膚子五錢﹐決明子一升﹐二味爲末﹐以米飲汁和丸。食後服二十丸至三十丸﹐日日服至瘥止。蒼術四兩﹐米泔水浸一宿﹐切作片﹐焙榦爲末。每服三錢。豬肝二兩﹐批開﹐摻藥在內﹐用麻綫縛定﹐粟米一合﹐水一碗﹐砂鍋內煮熟燻眼﹐候溫﹑臨臥服大效。又方﹐蒼術一兩。搗羅爲末。每服一錢﹐不計候。

第七冊七竅門上

目

此證乃熱傷眞水﹐以致神膏缺損。若四圍赤甚痛極者﹐由絡間瘀滯﹐火燥了神膏。若凝脂翳碎壞神膏而缺者﹐是熱爛了神膏﹐爲病尢急。若四圍不甚赤痛﹐不是凝脂所損者﹐爲害稍緩。乃色欲煩躁﹐恣辛嗜熱之故。大略是蒸鬱爍損了肝膽絡分之病。其狀風輪有證﹐或痕或HT﹐長短大小不一﹐或HT小如鍼刺傷者﹐或HT大如簪腳刺傷者﹐或痕如指甲刻傷者﹐或風輪周匝有痕長甚者。凡有此等﹐皆系內有郁滯﹐熱蒸之甚﹐爍壞了神膏之故。急須早治﹐勿使深陷爲窟而蟹睛突出。若至深大﹐縱蟹睛未出而翳滿﹐亦有白暈﹐如冰瑕翳等病結焉。乃藥气塡補其膏﹐故有此瘢。若久服久點﹐方得水淸膏復。

若治少間怠﹐則白暈終身難免﹐淺小者方得如故﹐深大者亦有微微之迹。蓋神膏乃先天二五精气妙凝﹐自然至淸至粹者﹐今以後天藥物之气味而補其缺損﹐乃於濁中燻陶其含蘊之淸也。非識鑑之精﹐需以歲月﹐鮮能復其初焉。

第七冊七竅門上

目

謂目珠子覺低陷而不鮮綻也。非若靑黃牒出諸漏等病﹐因損破膏流水耗而HT低之比。蓋內有所虧﹐目失其養﹐源枯絡傷﹐血液耗澀﹐精膏損涸之故。所致不一﹐有恣色而竭腎水者﹐有嗜辛燥而傷津液者﹐有因風痰濕熱久郁而蒸損精膏者﹐有不當出血而誤傷經絡﹑及出血太過﹑以致膏液不得滋潤涵養者﹐有哭損液汁而致者﹐有因竅因漏泄其絡中眞气﹐及元气弱不能升載精汁運用者。大抵系元气弱而膏液不足也。凡人目無故而自低陷者﹐死期至矣。若目至於外有惡證﹐內損精膏者不治。

第七冊七竅門上

目

視珠外神水漧澀而不瑩潤﹐最不好識﹐𨿽形於言不能妙其狀。乃火鬱蒸膏澤﹐故精液不淸﹐而珠不瑩潤﹐汁將內竭。𨿽有淫淚盈珠﹐亦不潤澤﹐視病气色﹐漧澀如蜒蝣唾涎之光﹐凡見此證﹐必有危急病來。治之緩失﹐則神膏漧澀﹐神膏漧澀則瞳神危矣。夫神水爲目之機要﹐其病幽微﹐人不知之﹐致變出危證﹐而救之已遲。其狀難識﹐非心志巧眼力精﹐𨿽師指不得盡其妙。若小兒素有疳證﹐糞如鴨溏﹐而目疾神水將枯者死。五十以外人﹐糞如羊矢﹐而目病神水將枯者死。熱結膀胱證﹐神水將枯者﹐蓋下水熱蒸不淸﹐故上亦不淸﹐澄其源而流自淸矣。﹝一云瞳神幹缺證﹐其睛漧澀﹐全無淚液﹐或白或黑﹐始則疼痛﹐後來稍定而黑不見﹐此證不可治療﹐宜瀉膽散。﹞

第七冊七竅門上

目

目病六气不和﹐或有風邪所擊﹐腦筋如拽﹐神珠不待人轉﹐而自驀然察上﹐驀然察下﹐下之不能上﹐上之不能下﹐或左或右﹐倏易無時。蓋气搏激不定﹐筋脈振惕﹐緩急無常﹐被其牽拽而爲害。輕則气定脈偏而珠歪﹐如神珠將反之狀﹐甚則翻轉而爲瞳神反背矣。﹝天門冬飲子﹑瀉肝散﹑聚寶丹﹑雄豬散﹑牛蒡子丸﹑還睛丸﹑退血散。﹞

第七冊七竅門上

目

亦曰目。《甲乙經》云﹕目者﹐水溝主之。此證謂幼時所患目珠偏斜﹐視亦不正﹐至長不能愈者。患非一端﹐有因脆嫩之時﹐目病風熱﹐攻損腦筋急縮者﹔有因驚風天弔﹐帶轉筋絡﹐失於散治風熱﹐遂致凝滯經絡而定者﹔有因小兒眠之牖下亮處﹐側視久之﹐遂致筋脈滯定而偏者。凡有此病﹐急宜乘病嫩血气未定治之。若至長﹑筋絡血气已定﹐不復愈矣。此專言幼患至長不可醫者﹐非神珠將反急病之比。

第七冊七竅門上

目

謂目珠不正﹐人𨿽要轉而目不能轉。乃風熱攻腦﹐筋絡被其牽縮緊急﹐弔偏珠子﹐是以不能運轉。

甚則其中自聞刮眙﹐有聲時響。血分有滯者﹐目亦赤痛。失治者﹐有反背之患。與雙目睛通初起﹐狀相似而不同。

第七冊七竅門上

目

因六气偏勝﹐風熱搏急﹐其珠斜翻側轉﹐白向外而黑向內也。藥不能療﹐止用撥治﹐須久久精熟﹐能識其向入何﹐或帶上帶下之分﹐然後撥之﹐則療在反掌。否則患者徒受痛楚﹐醫者枉費心機。今人但見目盲內障﹐或目損風水二輪﹐壞而膏雜﹐白掩黑者﹐皆呼爲瞳神反背﹐謬矣。夫反背﹑實是斜翻烏珠向內﹐豈有珠正向外﹐而可謂之反背者哉。

第七冊七竅門上

目

風輪破碎﹐內中膏汁疊出也。不治者﹐甚則膏盡珠HT。有因自破牒出﹐而火气得以舒泄﹐內外不治﹐致气定而脹出不收者。有醫以寒涼逐退內火﹐外失平治﹐滯定爲凸起者﹐乃不治之病。初起由風熱攻擊﹐及撞損眞膏等害﹐血气瘀滯亢極﹐攻碎神珠﹐神珠之中膏汁﹐俱已潰爛而出﹐縱有妙手﹐不復可救﹐但可免其HT凸而已。珠上膏水斑雜結爲翳﹐狀如白混障者﹐南人呼爲白果。卽華元化復生﹐何能爲也。

第七冊七竅門上

目

視瞳神深處﹐有气一道﹐隱隱裊裊而動﹐狀若明鏡遠照一縷淸煙也。患頭風痰火病﹐郁久火勝搏激﹐動其絡中眞一之气﹐遊散飄耗﹐急宜治之。動而定後光冥者﹐內證成矣。

第七冊七竅門上

目

眼睫毛倒捲入眼中央是也。久則赤爛﹐毛刺於內﹐神水不淸﹐以致障結﹐且多礙澀淚出之苦。人有拔去剪去者﹐有醫以夾板腐去上睥者﹐得效𨿽速﹐殊不知內病不除﹐未幾復倒。譬之艸木﹐糞壤枯瘦則枝葉萎垂﹐卽朝摘黃葉﹐暮去枯枝﹐徒傷其本﹐徒速其槁﹐不若培益糞壤﹐滋調水土﹐本得培養﹐則向之黃者翠而垂者聳矣。夾之一治﹐乃劫法耳。其經久睥壞而寬甚者﹐藥攻甚遲﹐不得已而夾去之﹐內當服藥以治其本﹐不然﹐未幾而復寬睫矣。拔剪之法﹐未聞其妙﹐屢有內多濕熱﹐外傷風邪﹐致爛弦極醜﹐一毛俱無如風疾者﹐有毛半斷者﹐有夾而復睫﹐云是尙寬﹐復夾至於三四﹐目亦急縮細小﹐徒損無益﹐終莫之悟﹐愚之甚也。倪仲賢論內急外弛之病曰﹕陰陽以和爲本﹐過與不及﹐病皆生焉。

急者﹑緊縮不解也。弛者﹑寬縱不收也。緊縮屬陽﹐寬縱屬陰。不解不收﹐皆爲病也。手太陰肺﹐爲辛爲金也﹐主一身皮毛﹐而目之上下睫之外者﹐亦其屬也。手少陰心爲丁﹐手太陽小腸爲丙﹐丙丁爲火﹐故爲表裏﹐故分上下﹐而目之上下睫之內者﹐亦其屬也。足厥陰肝爲乙﹐乙爲木﹐其脈循上睫之內﹐火其子也﹐故與心合。心﹑肝﹑小腸三經受邪﹐則陽火內盛﹐故上下睫之內緊縮而不解也。肺金爲火克﹐受克者必衰﹐衰則陰气外行﹐故目之上下睫之外者﹑寬縱而不收也。上下睫旣內急外弛﹐故睫毛皆倒而刺裏﹐睛旣受刺﹐則深赤生翳﹐此翳者﹑睛受損也。故目所病者皆具﹐如羞明沙澀﹐畏風怕日﹐沁爛﹐或痛或癢﹐生眵流淚之證俱見。有用藥夾施於上睫之外者﹐欲弛者急﹐急者弛﹐而睫毛無倒刺之患者﹐非其治也。此徒能解厄於目前﹐而終復其病也。何則﹖爲不審過與不及也﹐爲不能除其原病也。治法當攀出內瞼向外﹐速以三稜鍼亂刺出血﹐以左手大指甲迎其鍼鋒。後以黃防風飲子主之﹐無比蔓荊子湯主之﹐決明益陰丸主之﹐菊花決明散主之﹐搐鼻碧雲散亦宜兼用。如是則緊縮自弛﹐寬縱漸急﹐或過不及﹐皆復爲和。藥夾之治﹐愼勿施也。徒爲苦耳﹐智者審之。瀉肝散﹑洗刀散﹑石膏羌活散﹑五蛻還光丸﹑皂角丸﹑五蛻散﹑靑黛散。以無名異末﹐摻卷紙中﹐作燃子點著﹐至藥末處吹殺﹐以煙燻之自起。蠶沙一兩﹐虢丹五錢﹐慢火熬成膏﹐入輕粉五分﹐熬黑色﹐逐時湯泡洗。摘去拳毛﹐用虱子血點入眼內﹐數次卽愈。

第七冊七竅門上

目

謂眼楞緊急縮小﹐乃倒睫拳毛之漸也。若不曾治而漸自縮小者﹐乃膏血精液澀耗﹐筋脈緊急之故。

若治而急小者﹐治之之故。患者多因睥寬倒睫﹐枷去上睥﹐失於內治﹐愈後復倒復枷﹐遂致精液損而脈不舒﹐睥肉壞而血不足﹐目故急小。有不當割導而頻數開導﹐又不能滋其內﹐以致血液耗而急小者。

凡因治而愈者﹐若不乘時滋養﹐則絡定气滯﹐𨿽治不復愈矣。神效黃湯。有翳﹐撥云湯。小角偏緊﹐連翹飲子。婁全善云﹕陽虛則眼楞緊急﹐陰虛則瞳子散大。故東垣治眼楞緊急﹐用參補气爲君﹐佐以辛味疏散之﹐而忌芍藥﹑五味子之類酸收是也。治瞳子散大﹐用地黃補血爲君﹐佐以酸味收斂之﹐而忌茺蔚子﹑靑葙子之類是也。

第七冊七竅門上

目

目內睥之肉﹐與气輪相粘不開﹐難於轉運。有熱燥血湧者﹐目必赤痛。有熱退血散﹐失於治療者﹐其狀𨿽粘﹐必白珠亦痛。止須用割之治。若赤痛時生粘者﹐必有瘀滯﹐宜漸導漸。如別病𨿽退﹐而粘生不斷﹐亦須割漸開﹐仍防熱血復粘生合﹐須用藥時分之。﹝排風散﹞

第七冊七竅門上

目

兩睥膩沫﹐粘合難開﹐夜臥尢甚。輕則如膠粘刷﹐重則結硬﹐必得潤而後可開也。其病重在脾肺濕熱之故。夫肺主气﹐气化水爲淚﹐淚爲熱擊而出﹐邪熱蒸之﹐混濁不淸﹐出而爲脾土燥濕所滯﹐遂阻膩凝結而不流﹐燥甚則結硬而痛。故當以淸涼滋潤爲主。𨿽有障在珠﹐亦是水不淸內滯之故﹐非障之愆。久而不治﹐則有瘡爛之變﹐內則有椒瘡﹑粟瘡﹐羞明瘀滯等證生矣。

第七冊七竅門上

目

乃睥翻轉貼在外瞼之上﹐如舌舐唇之狀。乃气滯血湧於內﹐皮急系弔於外﹐故不能復轉。有自病壅翻而轉﹐有因翻睥看病﹐爲風熱搏滯﹐不得復返而轉。大抵多風濕之滯所致。故風疾人患者多﹐治亦難愈。非風者易治。宜用剔開導之法。

第七冊七竅門上

目

謂目睥不待人之開合﹐而自牽拽振跳也。乃气分之病﹐屬肝脾二經絡牽振之患。

人皆呼爲風﹐殊不知血虛而气不順﹐非純風也。若有濕爛及頭風病者﹐方是風邪之故。久而不治﹐爲牽弔敗壞之病。

第七冊七竅門上

目

謂睥內之肉紫淤浮泛﹐如臭血壞泛之狀﹐其色紫暈泛起﹐甚則細細如泡﹐無數相連成片。蓋睥絡血滯﹐又不忌火毒燥膩﹐致積而不散﹐其血皆不瑩澤而瘀泛﹐睥內肉壞﹐或碎睥出血﹐因而冒風﹐風傷其血﹐血滯澀而睥肉不得潤澤﹐此乃久積之病也﹐非比暴疾。治以活血爲上﹐甚者方以劫治﹐輕者止用殺伐之治足矣。

第七冊七竅門上

目

謂目睥浮腫如球狀也。目尙無別病﹐久則始有赤絲亂脈之患。火重甚﹐皮或紅﹐目不痛。濕痰與火夾搏者﹐則有淚﹐有爛之候。乃火在气分之虛證﹐不可誤認爲腫如杯覆﹐血分之實病。以兩手掌擦熱拭之少平﹐頃復如故﹐可見其血不足﹐而虛火壅於气也。

第七冊七竅門上

目

丹溪云﹕風沿眼系上膈有積熱﹐自飲食中挾怒气﹐而成頑痰痞塞﹐濁气不降﹐淸气不上升﹐由是火益熾而水益降﹐積而久也﹐眼沿因膿漬而腫﹐於中生細小虫絲﹐遂年久不愈而多癢者是也。用紫金膏﹐以銀KT腳揩去油膩點之。試問若果癢者﹐又當去虫﹐以絕根本。蓋紫金膏只是去濕與去風涼血而已。若前所謂飲食挾怒成痰﹐又須更與防風通聖散﹐去硝黃﹐爲細末﹐以酒拌勻﹐曬漧﹐根據法服之。禁諸濃味及大料物﹐方盡諸法之要。

【風弦赤爛證】乃目睥沿赤爛垢膩也。蓋血虛液少不能滋養睥肉﹐以致濕熱滯於脾絡﹐常時赤爛如是者﹐非若迎風因邪乘虛之比。久而不治﹐則拳毛倒入﹐損甚則赤爛濕垢而拳毛皆壞。若先有障而後赤爛者﹐乃經絡澀滯﹐神水不淸而爛﹐治其障﹐通其脈絡而自愈。有因毛倒而拔剪﹐損動精液﹐引入風邪﹐以致壞爛﹐各因其源而浚之。一法劫治﹐以小烙鐵卷紙﹐蘸桐油燒紅烙之﹐爛濕而癢者﹐頗獲其效。若失於內治﹐終難除根。

【迎風赤爛證】謂目不論何風﹐見之則赤爛﹐無風則否﹐與風弦赤爛入脾絡之深者不同。夫風屬木﹐木彊土弱﹐弱則易侵﹐因邪引邪﹐內外夾攻﹐土受木克﹐是以有風則病﹐無風則愈。赤爛者﹐木土之正病耳。赤者﹑木中火證﹐爛者﹑土之濕證。若痰﹑若濕盛者﹐爛勝赤。若火﹑若燥盛者﹐赤勝爛。心承肺承者﹐珠亦痛赤焉。此專言見風赤爛之患﹐與後章迎東﹑迎西﹑迎風冷熱淚證﹐入內之深者﹐又不同。

【赤爛證】謂赤爛惟有之﹐目無別病也。若目有別病而赤爛者﹐乃因別火致傷其﹐又非此比。赤勝爛者火多﹐乃勞心憂鬱忿悖﹐無形之火所傷。爛勝赤者濕多﹐乃恣燥嗜酒﹐哭泣過多﹐冒火衝煙﹐風熱燻蒸﹐有形所傷﹐病屬心絡﹐甚則火盛水不淸﹐而生瘡於邊也。要分大小二﹐相火君火虛實之說。洗刀散﹑菊花通聖散內服。黃連散洗。蘆甘石散點。

二蠶沙﹐香油浸月餘﹐重綿濾過點。紫金膏用水飛過﹐虢丹﹐蜜多水少﹐文武火熬﹐以器盛之﹐點。

治眼赤瞎﹐以靑泥蛆淘淨﹐曬榦末之。仰臥合目﹐用藥一錢﹐放眼上﹐須臾藥行﹐待少時去藥﹐赤瞎自無。東垣云﹕目眶赤爛歲久﹐俗呼赤瞎是也。常以三稜鍼刺目外﹐以泄濕熱﹐立愈。治風弦爛眼祕穴﹕大骨空﹐在手大指第二節

尖。灸九壯﹐以口吹火滅。小骨空﹐在手小指二節尖。灸七壯﹐亦吹火滅。

第七冊七竅門上

目

《靈樞》黃帝曰﹕人之哀而泣涕者﹐何气使然。岐伯曰﹕心者﹐五臟六腑之主也。目者﹐宗脈之所聚也﹐上液之道也。口鼻者﹐气之門戶也。故悲哀愁憂則心動﹐心動則五臟六腑皆搖﹐搖則宗脈感﹐宗脈感則液道開﹐液道開故涕泣出焉。液者﹐所以灌精濡空竅者也。故上液之道開則泣﹐泣不止則液竭﹐液竭則精不灌﹐精不灌則目無所見矣。故命曰奪精。補天柱經俠頸。又云﹕五臟六腑﹐心爲之主﹐耳爲之聽﹐目爲之視﹐肺爲之相﹐肝爲之榮﹐脾爲之衛﹐腎爲之主外。故五臟六腑之津液﹐盡上滲於目。心悲气並則心系急﹐心系急則肺舉﹐肺舉則液上溢。夫心系與肺不能常舉﹐乍上乍下﹐故咳而泣出矣。《素問》解精微論曰﹕厥則目無所見。夫人厥則陽气並於上﹐陰气並於下。陽並於上則火獨光也。陰並於下則足寒﹐足寒則脹也。夫一水不勝五火﹐故目盲﹐是以气沖風泣下而不止。夫風之中目也﹐陽气內守於精﹐是火气燔目﹐故見風則泣下也。有以比之﹐夫火疾風生乃能雨﹐此之類也。肝爲淚。運气淚出﹐皆從風熱。經曰﹕厥陰司天之政﹐三之气﹐天政布﹐風乃時舉﹐民病泣出是也。張子和曰﹕凡風衝淚出﹐俗言作冷淚者非也。風衝於內﹐火發於外﹐風熱相搏﹐由是淚出﹐內外皆治可愈。治外以貝母一枚白膩者﹐加胡椒七粒﹐不犯銅鐵研細﹐臨臥點之。治內以當歸飲子服之。經云﹕風气與陽明入胃﹐循脈而上至目內﹐則寒中而泣出。此中風寒淚出也。河間當歸湯主之。東垣雲﹕水附木勢﹐上爲眼澀﹐爲眵爲冷淚﹐此皆由肺金之虛﹐而肝木寡於畏也。

【迎東證】謂目見東南二風則澀痛淚出﹐西北風則否。與迎風赤爛﹑迎風淚出﹑末同而本異。各證不論何風便發﹐此二證則有東西之別﹐以見生克虛實之爲病。迎風之淚﹐又專言其淚﹐不帶別病。而本病之深者﹐又非迎東迎西有別病之比﹐故治亦不同。迎東與迎西又不同。迎東乃肝之自病﹐气盛於血﹐發春夏者多。非若迎西﹐因虛受克而病發也。

【迎西證】謂目見西北二風則澀痛淚出﹐見東南風則否。乃肝虛受克之病﹐秋冬月發者多。治當補肝之不足﹐抑肺之有餘。

【迎風冷淚證】不論何時何風﹐見則冷淚交流。若赤爛障翳者﹐非也。乃水木二家﹐血液不足﹐陰邪之患。與熱淚帶火者不同。久而失治﹐則有內障視眇等陰證生焉。與無時冷淚又不同。此爲竅虛﹐因邪引邪之患。無時冷淚則內虛﹐膽腎自傷之患也。

【迎風熱淚證】不論何時何風﹐見之則流熱淚。若有別證及分風气者非也。乃肝膽腎水木之精液不足﹐故因虛竅不密﹐而風邪引出其淚﹐水中有隱伏之火發﹐故淚流而熱。久而不治﹐反有觸犯者﹐則變爲內障﹐如螢星滿目等證也。

【無時冷淚證】目不赤不痛﹐苦無別病﹐只是時常流出冷淚﹐甚則視而昏眇也。非比迎風冷淚﹐因虛引邪病尙輕者。蓋精液傷耗﹐肝膽气弱膏澀﹐腎水不足﹐幽隱之病已甚。久而失治﹐則有內障靑盲視瞻昏眇之患。精血衰敗之人﹐性陰毒及悲傷哭泣久郁者﹐又如產後悲泣太過者﹐每多此疾。且爲患又緩﹐人不爲慮﹐往往罹其害﹐而禍成也﹐悔已遲矣。

【無時熱淚證】謂目無別病﹐止是熱淚不時常流也。若有別病而熱淚流出者﹐乃火激動其水﹐非此病之比。蓋肝膽腎水耗而陰精虧澀﹐及勞心竭意﹑過慮深思﹐動其火而傷其汁也。故血虛膏液不足﹐人哭泣太傷者﹐每每患此。久而失治﹐觸犯者﹐變爲內障。因其爲患微緩﹐故罹害者多矣。肝虛﹐還睛補肝丸﹑枸杞酒﹑二妙散。肝實﹐洗肝湯﹑羚羊角散。肝熱﹐決明子方﹑涼膽丸。風熱﹐羌活散﹑靑葙子丸。風冷﹐羌活散。風濕﹐菊花散﹑蟬蛻餅子﹑川芎丸。外點眞珠散﹑乳汁煎。食鹽如小豆大﹐內目中習習去鹽﹐以冷水洗目瘥。開元銅錢一百文﹐背上有月者更妙﹐甘艸去皮三錢﹐靑鹽一兩半﹐於白瓷器內﹐用無根水一大碗﹐浸七日﹐每著一盞洗。無力換。洗到十日﹐約添甘艸﹑靑鹽﹐每日洗三次。忌食五辛驢馬雞魚葷酒。治冷淚久而眼昏。烏雞膽汁﹐臨臥點眼中﹐治迎風冷淚不止。烏賊魚骨﹐研極細末。點目中﹐治無時熱淚。目中澑火﹐惡日與火﹐隱澀﹐小角緊﹐久視昏花﹐迎風有淚﹐連翹飲子主之。

【气壅如痰證】睥內如痰﹐白沫稠膩甚多﹐拭之卽有者﹐是痰火上壅﹑脾肺濕熱所致。故好酒嗜燥悖郁者﹐每患此疾。若覺睥腫及有絲脈虯赤者﹐必滯入血分﹐防瘀血灌睛等變生矣。

第七冊七竅門上

目

《內經》運气目瘍有二﹕一曰熱。經云﹕少陰司天之政﹐三之气﹐大火行﹐寒气時至﹐民病目赤瘍﹐治以寒劑是也。二曰燥。經云﹕歲金太過﹐民病目赤腫瘍。又云﹕陽明司天﹐燥淫所勝﹐民病目瞇瘍﹐治以溫劑是也。

【實熱生瘡證】輕重不等﹐痛癢不同。重則有堆髙濃﹐紫血膿爛而鮏臭者﹐乃气血不和﹐火實之邪﹐血分之熱尢重。如瘀滯之證﹐膏混水濁﹐每每流於睥成瘡﹐血散而瘡自除。勤勞濕熱人﹐每患睥成瘡﹐無別痛腫證者﹐亦輕而無妨。若火盛瘡生﹐堆重帶腫痛者﹐又當急治﹐恐濁气沿於目內而病及於珠。若先目病後生瘡﹐必是熱沿他經。凡見瘡生﹐當驗部分﹐以別內之何源而來﹐因其輕重治之。

【椒瘡證】生於睥內﹐累累如瘡﹐紅而堅者是也。有則沙擦﹐開張不便﹐多淚而痛﹐今人皆呼爲粟瘡誤矣。粟瘡亦生在睥﹐但色黃軟而易散。此則堅而難散者。醫者率以龍須﹑燈心等物﹐出血取效﹐效𨿽速﹐不知目以血爲榮﹐血損而光華有衰弱之患。輕則止須善治﹐甚重至於累累﹐連片磕﹐髙低不平﹐及血瘀滯者。不得已而導之﹐中病卽止﹐不可太過。過則血損﹐恐傷眞水﹐失養神膏。

大槪用平熨之法﹐退而復來者﹐乃內有瘀滯﹐方可量病漸導。若初治便用開導者﹐得效最速﹐切莫過治。

【粟瘡證】生於兩睥﹐細顆﹐黃而軟者是。今人稱椒瘡爲粟瘡﹐非也。椒瘡紅而堅﹐有則礙睛﹐沙澀不便﹐未至於急。粟瘡見若目痛頭疼者﹐內必有變證﹐大意是濕熱郁於土分爲重。椒瘡以風熱爲重。二證𨿽皆屬於血分﹐一易散﹐一不易散﹐故治亦不同。有素好濕熱燥膩者﹐亦有粟瘡﹐若睛𨿽赤而痛不甚者﹐𨿽有必退﹐與重者不同。又不可誤認爲玉粒﹐玉粒乃淡黃色﹐堅而消遲﹐爲變亦遲者。

【睥生痰核證】乃睥外皮肉有贅如豆﹐堅而不疼﹐火重於痰者﹐皮或色紅﹐乃痰因火滯而結。此生於上睥者多﹐屢有不治自愈。有恣嗜辛辣熱毒﹑酒色斫喪之人﹐久而變爲癭漏重疾者﹐治亦不同。若初起劫治﹐則頃刻平復矣。

【木疳證】﹝前見﹞

【火疳證】生於睥气輪﹐在气輪爲害尢急。蓋火之實邪在於金部﹐火克金﹐鬼賊之邪﹐故害最急。初起如椒瘡橊子一顆小而圓﹐或帶橫長而圓如小赤豆﹐次後漸大痛者多﹐不痛者少。不可誤認爲輪上一顆如赤豆之證﹐因瘀積在外易消者。此則從內而生也。

【土疳證】謂睥上生毒﹐俗呼偸鍼眼是也。有一目生又一目者﹐有止生一目者﹐有邪微不出膿血而愈者﹐有犯觸辛熱燥膩﹑風沙煙火﹐爲漏爲弔敗者﹐有竅未實﹐因風乘虛而入﹐頭腦俱腫﹐目亦赤痛者。其病不一﹐當隨宜治之。巢氏曰﹕凡眼內頭忽結成﹐三五日間便生膿汁﹐世呼爲偸鍼。此由熱气客在間﹐熱搏於津液所成。但其勢輕者﹐小小結聚﹐汁潰熱歇乃瘥。謹按世傳眼初生小﹐視其背上卽有細紅點如瘡﹐以鍼刺破﹐眼時卽瘥﹐故名偸鍼﹐實解太陽經結熱也。人每試之有驗。然巢氏但具所因﹐而不更分經絡﹐其諸名實所過者多矣。﹝治偸鍼眼方﹐南星﹐生爲末三錢﹐生地黃不拘多少﹐一處研成膏。貼太陽兩邊﹐腫自消。又方﹐生薑搗細之﹐淚出卽愈。﹞

【金疳證】初起與玉粒相似﹐至大方變出禍患﹐生於睥內﹐必礙珠澀痛以生障翳。

生於气輪者﹐則有珠痛淚流之苦﹐子後午前陽分气升之時尢重﹐午後入陰分則病略淸寧。久而失治﹐違戒反觸者﹐有變漏之患。

【水疳證】忽然一珠生於睥气輪之間者多﹐若在風輪﹐目必破損﹐有虛實大小二證。實者小而痛甚﹐虛者大而痛緩。狀如黑豆﹐亦有橫長而圓者﹐與木疳相似﹐但部分稍異﹐色亦不同。黑者屬水﹐靑綠藍碧者屬木。久而失治﹐必變爲漏。頭風人每有此患。風屬木﹐肝部何以病反屬水﹐蓋風行水動﹐理之自然。頭風病目﹐每傷瞳神﹐瞳神之精膏被風攻郁﹐郁久則火勝﹐其淸液爲火擊散走﹐隨其所傷之絡結滯爲疳也。疳因火滯﹐火兼水化﹐化因邪勝﹐不爲之淸潤﹐而反爲之濕熱﹐濕熱相搏而爲漏矣。故水疳屬腎與膽也。倪仲賢論血气不分混而遂結之病曰﹕輕淸圓健者爲天﹐故首象天。重濁方濃者爲地﹐故足象地。飄騰往來者爲云﹐故气象云。過流循環者爲水﹐故血象水。天降地升﹐雲騰水流﹐各宜其性﹐故萬物生而無窮。陽平陰祕﹐气行血隨﹐各得其調﹐故百骸理而有餘。反此則天地不降升﹐雲水不騰流﹐各不宜其性矣。反此則陰陽不平祕﹐气血不行隨﹐各不得其調矣。故曰人身者﹐小天地也。《難經》云﹕血爲榮﹐气爲衛﹐榮行脈中﹐气行脈外﹐此血气分而不混﹐行而不阻也明矣。故如雲騰水流之不相雜也。大抵血气如此不欲相混﹐混則爲阻﹐阻則成結﹐結則無所去還﹐故隱起於皮膚之中﹐遂爲疣病。然各隨經絡而見﹐疣病自上眼睫而起者﹐乃手少陰心脈﹐足厥陰肝脈﹐血气混結而成也。初起時但如豆許﹐血气衰者﹐遂止不復長。亦有久止而復長者。

盛者則漸長﹐長而不已﹐如杯如盞﹐如碗如斗﹐皆自豆許致也。凡治在初﹐須擇人神不犯之日﹐大要令病者食飽不饑﹐先汲冷井水洗眼如冰﹐勿使气血得行﹐然後以左手持銅箸按眼睫上﹐右手翻眼皮令轉﹐轉則疣肉已突﹐換以左手大指﹐按之勿令得動移﹐復以右手持小眉刀尖略破病處﹐更以兩手大指甲撚之令出﹐則所出者如豆許小黃脂也。恐出而根不能斷﹐宜更以眉刀尖斷之﹐以井水再洗﹐洗後則無恙。要在手疾爲巧﹐事畢須投以防風散結湯﹐數服卽愈。此病非手法則不能去﹐何則﹖爲血气初混時﹐藥自可及﹐病者則不知其爲血气混也﹐比結則藥不能及矣﹐故必用手法去。去畢則又以升發之藥散之。藥手皆至﹐庶幾了事。

第七冊七竅門上

目

頭結聚生瘡﹐流出膿汁﹐或如涎水粘睛上下﹐不痛﹐仍無翳膜。此因心气不寧﹐並風熱停畱在瞼中。宜服五花丸﹑白薇丸。歌曰﹕原因風熱瞼中停﹐凝結如膿似淚傾﹐驅毒除風無別病﹐黃連膏子點雙睛。合用糖煎散﹑三和散﹑密蒙花散。倪仲賢論熱積必潰之病曰﹕積者﹐重疊不解之貌。熱爲陽﹐陽平爲常﹐陽淫爲邪﹐常邪則行﹐行則病易見﹐易見則易治﹐此則前篇淫熱之病也。深邪則不行﹐不行則伏﹐因伏而又伏﹐日漸月聚﹐勢不得不爲積也。積已久﹐久積必潰﹐潰始病見﹐病見則難治。難治者﹐非不治也。爲邪積久﹐此潰已深。何則﹖潰猶敗也。知敗者﹐庶可以救。其病隱澀不自在﹐稍覺﹐視物微昏﹐內穴開竅如鍼﹐目按之則泌泌膿出﹐有兩目俱病者﹐有一目獨病者。

目屬肝﹐內屬膀胱﹐此蓋一經積邪之所致也﹐故曰熱積必潰之病。又曰漏睛眼者是也。竹葉瀉經湯主之。大便不硬者﹐減大黃﹐爲用蜜劑解毒丸主之。不然藥誤病久﹐終爲禍害。

【大漏證】大之間生一漏﹐時流血水﹐其色紫暈﹐腫脹而疼。病在心部﹐火之實毒。治法宜補北方﹐瀉南方。

【小漏證】小間生一漏﹐時流血﹐色鮮紅。病由心包絡而來﹐相火橫行之候。失治則神膏損而明喪矣。

當於北方中補而抑之。

【陰漏證】不論何部生漏﹐但從黃昏至天曉則痛脹流水﹐作靑黑色﹐或鮏臭不可聞﹐日間則稍可﹐非若他証之長流。乃幽陰中有伏隱之火﹐隨气升而來﹐故遇陰分卽病重。治當溫而淸之。

【陽漏證】不論何部分生漏﹐但日間脹痛流水﹐其色黃赤﹐遇夜則稍可﹐非若他漏長流也。

治當補正气﹐淸金火。

【正漏證】有漏生於風輪﹐或正中﹐或略偏﹐病至此目亦危矣。若初發破淺﹐則流出如痰白膏﹐猶爲可救。至於日久而深﹐則流出靑黑膏汁﹐損及瞳神﹐卽有金丹妙藥﹐難挽先天二五元精﹐喪明必矣。病屬肝腎二部﹐目竅於肝主於腎﹐故曰正漏耳。

【偏漏證】漏生在气輪﹐金堅而位傍﹐爲害稍遲﹐故曰偏漏。其流如稠濁白水﹐重則流膿。久而失治﹐水泄膏枯﹐目亦損矣。

【外漏證】生於兩睥之外﹐或流膿﹐或流稠臭水﹐脹痛則流出﹐不脹則略止﹐其害目遲於各漏。久而失治﹐則睥壞气泄﹐膏水耗損﹐目亦壞矣。

【竅漏證】乃目傍竅中流出薄稠水﹐如膿鮏臭﹐拭之卽有﹐久則目亦模糊也。人嗜燥耽酒﹑痰火濕熱者﹐每患此疾。久而不治﹐亦有暗傷神水﹐耗澀神膏之害﹐與气壅如痰相似﹐彼輕此重。如痰乃在外水不淸﹐瞼內欲出不得出者﹔此則從內﹐邪气燻蒸而出﹐欲罷不能者。治亦深淺遲速不同。

第七冊七竅門上

目

東垣云﹕能遠視不能近視者﹐陽气有餘﹐陰气不足也。乃血虛气盛。血虛气盛者﹐皆火有餘元气不足。火者﹐元气﹑穀气﹑眞气之賊也。元气之來也徐而和﹐細細如綫。邪气之來也緊而彊﹐如巨川之水﹐不可遏也。海藏雲﹕目能遠視﹐責其有火。不能近視﹐責其無水。法當補腎地芝丸主之。《祕要》云﹕陰精不足﹐陽光有餘﹐病於水者﹐故光華發見散亂﹐而不能收斂近視。治之在心腎﹐心腎平則水火調﹐而陰陽和順﹐陰陽和順則收斂發用各得其宜。夫血之所化爲水﹐在身爲津液﹐在目爲膏汁。若貪淫恣欲﹐饑飽失節﹐形脈甚勞﹐過於悲泣﹐皆斫耗陰精﹐陰精虧則陽火盛﹐火性炎而發見﹐陰精不能制伏挽回﹐故越於外而遠照。不能治之﹐而反觸激者﹐有內障之患。

第七冊七竅門上

目

東垣云﹕能近視不能遠視者﹐陽气不足﹐陰气有餘﹐乃气虛而血盛也。血盛者﹐陰火有餘也。气虛者﹐元气虛弱也。此老人桑楡之象也。海藏雲﹕目能近視﹐責其有水。不能遠視﹐責其無火。法宜補心﹐《局方》定志丸主之。《祕要》云﹕此證非謂稟受生成近覷之病﹐乃平昔無病﹐素能遠視﹐而忽然不能者也。蓋陽不足﹐陰有餘﹐病於火者﹐故光華不能發越於外﹐而偎斂近視耳。治之在膽腎﹐膽腎足則神膏濃﹐神膏濃則經絡潤澤﹐經絡潤澤則神气和暢而陽光盛矣。夫气之所用謂之火﹐在身爲運用﹐在目爲神光。若耽酒嗜燥﹑頭風痰火﹑忿怒暴悖者﹐必傷神損气﹐神气弱必發用衰﹐發用衰則經絡澀滯﹐經絡澀滯則陰陽偏勝﹐而光華不能發達矣。

第七冊七竅門上

目

《靈樞》大惑論帝曰﹕予嘗上淸冷之臺﹐中而顧﹐匍匐而前﹐則惑。予私異之﹐竊內怪之﹐獨瞑獨視﹐安心定气﹐久而不解﹐獨搏獨眩﹐披髮長跪﹐俯而視之﹐復久之不已也。卒然自止何气使然﹖岐伯曰﹕五臟六腑之精气﹐皆上注於目而爲之精。精之窠爲眼﹐骨之精爲瞳子﹐筋之精爲黑眼﹐血之精爲絡﹐其窠气之精爲白眼﹐肌肉之精爲約束﹐裹擷筋骨血气之精而與脈並爲系﹐上屬於腦﹐後出於項中。故邪中於項﹐因逢其身之虛﹐其入深﹐則隨眼系以入於腦﹐入於腦則腦轉﹐腦轉則引目系急﹐目系急則目眩以轉矣。邪中其精﹐其精所中不相比也則精散﹐精散則視岐﹐故見兩物。又云﹕目者﹐五臟六腑之精也﹐榮衛魂魄之所常營也﹐神气之所生也。故神勞則魂魄散﹐志意亂﹐是故瞳子黑睛法於陰﹐白眼赤脈法於陽也。故陰陽合轉而睛明也。目者﹐心之使也﹐心者﹐神之舍也﹐故神精亂而不轉﹐卒然見非常處﹐精神魂魄散不相得﹐故曰惑也。帝曰﹕予疑其然。予每之東苑﹐未曾不惑﹐去之則復﹐予惟獨爲東苑勞神乎﹖何其異也﹖岐伯曰﹕不然也。心有所喜﹐神有所惡﹐卒然相感則精气亂﹐視誤故惑﹐神移乃復﹐是故間者爲迷﹐甚者爲惑。《素問》云﹕夫精明者﹐所以視萬物﹐別白黑﹐審長短。以長爲短﹐以白爲黑﹐如是則精衰矣。﹝東垣益气聰明湯之類主之。﹞

【神光自見證】謂目外自見神光出現﹐每如電閃掣﹐甚則如火焰霞明﹐時發時止﹐與視瞻有色之定者不同。乃陰精虧損﹐淸气怫郁﹐玄府太傷﹐孤陽飛越﹐神光欲散﹐內障之重者。非若螢星﹐痰火之輕也。

【黑夜精明證】夫人體天地之陰陽﹐晝明夜晦﹐理之常也。今晦冥之中倏忽見物﹐是背於陰陽矣。乃水火不交﹐精華關格﹐乖亂不和﹐陽光飛越之害。不能培養陰精﹐以畱制陽光﹐而自以爲精華之盛﹐至於光墜而盲始悔之﹐不巳晚乎。

【視正反邪證】謂物本正而目見爲邪也。乃陰陽偏勝﹐神光欲散之候。陽勝陰者﹐因恣辛嗜酒怒悖﹐頭風痰火气傷之病。陰勝陽者﹐因色欲哭泣飲味﹐經產血傷之病。此內之玄府﹐郁滯有偏﹐而气重於半邊﹐故發見之火亦偏而不正耳。治用培其本﹐而伐其標。久而失治﹐內障成焉。《雲麓漫抄》云淮南陳吉老﹐儒醫也。有富翁子﹐忽病視正物皆以爲斜﹐几案書席之類﹐排設整齊﹐必更移令斜﹐自以爲正﹐以至書寫尺牘﹐莫不皆然。父母甚憂之﹐更歷數醫﹐皆不諳其疾﹐或以吉老告﹐遂以子往求治﹐旣診脈後﹐令其父先歸﹐畱其子﹐設樂開宴﹐酬勸無算﹐至醉乃罷。扶病者坐轎中﹐使人舁之﹐髙下其手﹐常令傾倒﹐展轉久之﹐方令登榻而臥﹐達旦酒醒﹐遣之歸家﹐前日斜視之物皆理正之。父母躍然而喜﹐且詢治之之方。吉老云﹕令嗣無他疾﹐醉中嘗閃倒﹐肝之一葉搭於肺上不能下﹐故視正物爲斜。今復飲之醉﹐則肺脹展轉之間﹐肝亦垂下矣。

藥安能治之哉。富翁濃爲之酬。

【視定反動證】謂物本定而目見爲動也。乃气分火邪之害﹐水不能救之故。上旋眩暈﹐振掉不定﹐光華欲墜﹐久則地石亦覺振動而不定﹐內障成矣。恣酒嗜燥﹐頭風痰火人﹐陰虛血少者﹐屢有此患。

【視物顚倒證】謂目視物皆振動而倒植也。譬之環舞後定視﹐則物皆移動而倒植。蓋血气不正﹐陰陽反復﹐眞元有傷﹐陰精衰弱﹐陽邪上干﹐虛眩而運掉﹐有一年數發﹐有一月數發者。若發一視倒而視冥不醒者﹐神光墜矣。須因其所發時令﹐及別其因虛﹑因風﹑因痰﹑因火而治之。若以風眩不足爲慮﹐斫斯喪而激觸者﹐內障之患﹐終莫能逃。《九靈山房集》云﹕元末四明有呂復﹐別號滄洲翁﹐深於醫道。臨川道士蕭雲泉﹐眼中視物皆倒植﹐請治於復。復問其因﹐蕭曰﹕某嘗大醉﹐盡吐所飲酒﹐熟睡至天明﹐遂得此病。復切其脈﹐左關浮促﹐卽告之曰﹐嘗傷酒大吐時﹐上焦反復﹐致倒其膽腑﹐故視物皆倒植﹐此不內外因而致內傷者也。法當復吐﹐以正其膽。遂以藜蘆﹑瓜蒂爲粗末﹐用水煎之。使平旦頓服﹐以吐爲度。吐畢﹐視物如常。

【視一爲二證】謂一物而目視爲二﹐卽《內經》所謂視岐也。乃精華衰亂﹐偏隔敗壞﹐病在腎膽﹐腎膽眞一之精不足﹐而陽光失其主倚﹐故視一爲二。若目赤痛者﹐乃火壅於絡﹐陰精不得升運以滋神光﹐故反爲陽邪錯亂神光而岐其視。譬諸目痛時﹐見一燈火爲二﹑三燈也。許學士云﹕荀牧仲嘗謂予曰﹐有人視一物爲兩﹐醫作肝气盛﹐故見一爲二﹐服瀉肝藥皆不驗﹐此何疾也。

予曰﹕孫眞人曰﹐《靈樞》有云﹐目之系﹐上屬於腦﹐後出於項中云云﹐則視岐﹐故見兩物也。令服驅風入腦藥得愈。

【視瞻有色證】非若螢星﹑雲霧二証之細點長條也。乃目凡視物有大片﹐甚則通行﹐當因其色而別其證以治之。若見靑綠藍碧之色﹐乃肝腎不足之病﹐由陰虛血少﹐精液衰耗﹐膽汁不足﹐气弱而散﹐故視亦見其色﹐怯弱證人﹐眼前每見靑綠色﹐益見其陰虛血少之故也。若見黃赤者﹐乃火土絡有傷也。痰火濕熱人﹐每有此患。

夫陰虛水少﹐則賊火得以燥爍﹐而淸純太和之气爲之乖戾不和﹐故神光乏滋運之化源﹐而視亦因其本而見其色也。因而不能滋養﹐反有觸犯者﹐內障生焉。若見白色者﹐病由金分元气有傷﹐及有痰沫阻滯道路者﹐皆有此患。若視有大黑片者﹐腎之元气大傷﹐膽乏所養﹐不久盲矣。

【視赤如白證】謂視物卻非本色也。因物著形之病﹐與視瞻有色﹐空中气色不同。或觀太陽若冰輪﹐或睹燈火反粉色﹐或視粉墻如紅如碧﹐或看黃紙似綠似藍等類﹐此內絡气郁﹐玄府不和之故。當因其色而別之﹐以知何臟腑乘侮之爲病而施治。

【光華暈大證】謂視日與燈燭﹐皆生紅暈也﹐甚則通紅﹐而人物在燈光之下亦大矣。皆是實火陽邪發越於上之害﹐諸絡必有滯澀﹐輕者暈小而淡﹐重者暈大而濃。治𨿽外證已退﹐目視尙有暈者﹐陽邪未平﹐陰精未盛﹐猶宜滋養化源﹐而克制其火耳。《道山淸話》云﹕張子顏少卿晚年﹐常目光閃閃然中有白衣人如佛相者﹐子顏信之彌謹﹐乃不食肉﹐不飲酒﹐然體瘠而多病矣。一日從汪壽卿求脈﹐壽卿一見大驚﹐不復言﹐但投以大丸數十﹐小丸千餘粒﹐祝曰﹕十日中服之當盡﹐卻以示報。旣如期﹐視所見白衣人﹐衣變黃而光無所見矣。乃欲得肉食﹐又思飲酒﹐又明日俱無所見﹐覺气體異他日矣。乃詣壽卿以告。壽卿曰﹐吾固知矣﹐公脾初受病﹐爲肺所乘﹐心﹑脾之母也﹐公旣多疑﹐心气不固﹐自然有所睹﹐吾以大丸實其脾﹐小丸補其心﹐肺爲脾之子﹐旣不能勝其母﹐其病自愈也。《北夢瑣言》曰﹕有少年苦眩暈眼花﹐常見一鏡子﹐趙卿診之曰﹐來晨以魚奉候﹐及期延於內﹐從容久饑﹐候客退方得攀接﹐俄而上施一甌芥醋﹐更無他味﹐少年饑甚﹐聞芥醋香徑啜之﹐逡巡再啜﹐遂覺胸中豁然﹐眼花不見。卿曰﹐郎君喫魚太多﹐芥醋不快﹐又有魚鱗在胸中﹐所以眼花﹐故權誑而愈其疾也。

【視直如曲證】《夢溪筆談》云﹕有一人家外家﹐視直物如曲﹐弓弦﹑界尺之類﹐視之皆如鈞﹐醫僧奉眞親見之。

第七冊七竅門上

目

足太陽之筋爲目上綱﹐足陽明之筋爲目下綱﹐熱則筋縱目不開。

第七冊七竅門上

目

視物而目睛不轉動者是也。若目睛動者﹐非直視也。傷寒直視者﹐邪气壅盛﹐冒其正气﹐使神气不慧﹐臟腑之气不上榮於目﹐則目爲之直視。傷寒至於直視﹐爲邪气已極﹐證候巳逆﹐多難治。經曰﹕衄家不可發汗﹐發汗則額上陷﹐脈緊急﹐直視不能﹐不能眠。以肝受血而能視﹐亡血家肝气已虛﹐目气已弱﹐又發汗亡陽﹐則陰陽俱虛所致﹐此𨿽錯逆﹐其未甚也。逮狂言反目直視﹐又爲腎絕。直視搖頭﹐又爲心絕。皆臟腑气脫絕也。直視譫語喘滿者死。下利者亦死。又﹐劇者發狂則不識人﹐循衣摸牀﹐惕而不安﹐微喘直視﹐脈弦澀者死﹐皆邪气盛而正气脫也。《素問》曰﹕少陽終者﹐其百節縱﹐目HT絕系。王注曰﹕HT﹑謂直視如驚貌。

﹝HT音瓊。﹞目系絕﹐故目不動而直視。

第七冊七竅門上

目

經云﹕瞳子髙者﹐太陽不足。戴眼者﹐太陽已絕。太陽之脈﹐其終也﹐戴眼﹐反折螈。鍼灸法見中風。

第七冊七竅門上

目

倪仲賢論曰﹕志於固者﹐則八風無以窺其隙﹐本於密者﹐則五臟何以受其邪。故生之者天也﹐召之者人也﹐𨿽生弗召﹐莫能害也﹐爲害不已﹐召之甚也。生气通天論曰﹕風者﹐百病之始也。淸靜則肉腠閉拒﹐𨿽有大風苛毒﹐弗之能害。陰陽應象論曰﹕邪風之至﹐疾如風雨﹐故善治者治皮毛。夫肉腠固皮毛密﹐所以爲害者安從來也。今爲物所傷﹐則皮毛肉腠之間爲隙必甚﹐所傷之際﹐豈無七情內移﹐而爲衛气衰憊之原﹐二者俱召﹐風安得不從﹐故傷於目之上下左右者﹐則目之上下左右俱病﹐當總作除風益損湯主之。傷於眉骨者﹐病自目系而下﹐以其手少陰有隙也﹐加黃連除風益損湯主之。傷於額者﹐病自抵過而上﹐傷於耳中者﹐病自銳而入﹐以其手太陽有隙也﹐加柴胡除風益損湯主之。傷於額交巓耳上角及腦者﹐病自內而出﹐以其足太陽有隙也﹐加蒼術除風益損湯主之。傷於耳後耳角耳前者﹐病自客主人斜下﹐傷於頰者﹐病自銳而入﹐以其手少陽有隙也﹐加枳殼除風益損湯主之。傷於頭角耳前後及目銳後者﹐病自銳而入﹐以其足少陽有隙也﹐加龍膽艸除風益損湯主之。傷於額角及巓者﹐病自目系而下﹐以其足厥陰有隙也﹐加五味子除風益損湯主之。諸有熱者﹐更當加黃芩﹐兼服加減地黃丸。傷甚者﹐須從權倍加大黃﹐瀉其敗血。六節藏象論曰﹕肝受血而能視。此蓋滋血﹑養血﹑復血之藥也﹐此治其本也。又有爲物暴震﹐神水遂散﹐更不復治﹐故並識之於此。

【驚振外障】﹝前見﹞。

【驚振內障證】因病目再被撞打﹐變成內障﹐日夜疼痛淹淹﹐障子赤膜繞目﹐不能視三光﹐亦如久病內障。宜補肝丸﹑補腎丸﹑石決明丸﹑及皂角丸﹐合生熟地黃丸。

【物損眞睛證】謂被物觸打﹐徑在風輪之急者﹐物大則狀大﹐物小則狀小﹐有黃白二色﹐黃者害速﹐白者稍遲。若尖細之物觸傷﹐淺小者可治可消。若粗厲之物﹐傷大而深及缺損神膏者﹐𨿽愈亦有瘢痕。

若觸及破膏者﹐必有膏汁﹐或靑黑色﹐或白色如痰者流出﹐爲害尢急。縱然急治﹐瞳神𨿽在﹐亦難免欹側之患。綻甚而瞳神已去者﹐不治。物有尖小而傷深膏破者﹐亦有細細黑顆如蟹睛出﹐愈後有瘢。

且如艸木刺﹑金石屑﹑苗葉尖鍼尖觸在風輪﹐淺而結顆﹐黃者狀如粟瘡﹐急而有變﹔白者狀如銀星﹐爲害稍緩。每見耘苗人﹑竹木匠﹐往往誤觸竹絲﹑木屑﹑苗葉在風輪而病者。若飛揚之物重大﹐而打破風輪者﹐必致靑黃牒出﹐輕而膏破者﹐膏汁流出黑顆爲蟹睛。又輕而傷淺者﹐黑膏未出﹐有白膏流出﹐狀如稠痰﹐凝在風輪﹐欲流不流﹐嫩白如凝脂者﹐此是傷破神珠外邊上層气分之精膏也。不可誤認爲外障。若視昏者﹐瞳神有大小欹側之患﹐久而失治﹐目必枯凸。大凡此病不論大小黃白﹐但有淚流赤脹等證者﹐急而有變﹐珠疼頭痛者尢急。素有痰火﹑風濕﹑斫喪之人﹐病已內積﹐未至於發﹐今因外傷而激動其邪﹐乘此爲害﹐痛甚便澀者最凶。又如木竹芒刺﹐誤觸斷在風輪膏內者﹐必曉夜脹痛難當﹐急宜取出。物若粗大入深者﹐於此損處必有膏出爲蟹睛﹐治亦有瘢。取遲﹐膏水滯結障生者﹐物去而治障﹐障自退。障若大而濃者﹐𨿽退亦有迹。失取而攻損瞳神者﹐不治。若刺傷斷在气輪皮內﹐取遲者﹐必有瘀血灌脹﹐取去物而先導之﹐後治余證。大抵此證物尖細者﹐傷亦小﹐易退而全好。粗大者﹐傷亦大﹐難退而有迹。小者能大﹐大者損目﹐風輪最急﹐气輪次之。其小物所觸淺細者﹐年少精彊﹐及善於護養﹐性情純緩之人﹐亦有不治而愈者﹐必其內外別無他證也。

【振胞瘀痛證】謂偶被物撞打﹐而血停滯於瞼睥之間﹐以致脹痛也。緩而失治﹐則脹入珠內﹐瘀血灌睛﹐而睛有損壞之患﹐狀亦與脹如杯覆同。外治開導﹐敷治亦同﹐內治不同。蓋脹如杯覆﹐因火從內起而後壅滯。此因外觸凝滯﹐脈道阻塞而後灌及神珠。或素有痰火風邪﹐因而激動﹐乘虛爲患。又當驗其形證絲絡﹐各隨其經而治之。

【觸傷眞气證】乃被物撞打而目珠痛﹐痛後視復如故﹐但過後漸覺昏冥也。蓋打動珠中眞气﹐絡澀滯而郁遏﹐精華不得上運﹐損及瞳神﹐而爲內障之急。若初覺昏暗﹐速治之﹐以免內障結成之患。若疾已成﹐瞳神無大小欹側者﹐猶可撥治﹐內宜調暢气血﹐無使凝滯。﹝此證旣成﹐卽驚振內障﹞。

【飛絲入目證】謂風揚遊絲偶然撞入目中而作痛也。若野蠶蜘蛛木虫之絲﹐患尙遲。若遇金蠶老鸛絲﹐其目不出三日迸裂。今人但患客風暴熱﹐天行赤熱﹐痛如鍼刺﹐一應火實之證﹐便呼爲天絲眼﹐不知飛絲入目﹐乃人自知者﹐但回避不及﹐不意中被其入也。入目之時﹐亦自知之﹐倏然而痛﹐淚湧難開﹐豈可以之混治他證乎。治飛絲入目方﹐頭垢點入眼中。柘樹漿點了﹐綿裹筋頭﹐蘸水於眼上﹐繳拭涎毒。火麻子一合﹐杵碎﹐井水一碗﹐浸攪﹐卻將舌浸水中﹐涎沫自出﹐神效。一方用茄子葉碎杵﹐如麻子法尢妙。飛絲入眼﹐眼腫如瞇﹐痛澀不開﹐鼻流淸涕﹐用京墨濃磨﹐以新筆塗入目中﹐閉目少時﹐以手張開﹐其絲自成一塊﹐看在眼白上﹐卻用綿輕輕惹下則愈。如未盡再塗。

【物偶入睛證】謂偶然被物落在目中而痛也。

凡人被物入目﹐不可乘躁便擦﹐須按住性﹐待淚來滿而擦﹐則物潤而易出。如物性重及有芒刺不能出者﹐急令人取出﹐不可揉擦﹐擦則物愈深入而難取。若入深須翻上睥取之﹐不取則轉運阻礙﹐气滯血凝而病變。芒刺金石稜角之物﹐失取礙久及擦重者﹐則壞損輪膏﹐如痕HT凝脂等病﹐輕則血瘀水滯﹐爲痛爲障等病﹐有終不得出而結於睥內者﹐必須翻而尋看﹐因其證而治之。此與瞇目飛揚不同。飛揚﹐細沙擦瞇已成證者﹐此則未成證。若已成證﹐則大同小異﹐終彼輕而此重也。

【瞇目飛揚證】因出行間風吹沙土入目﹐頻多揩拭﹐以致气血凝滯而爲病也。初起澀濕赤脈﹐次後淚出急澀﹐漸漸重結爲障翳。然有輕重赤白﹐亦因人之感受血气部分﹐或時令之寒熱不同耳。或變或不變﹐亦隨人之戒觸所致。當辧形證﹑別經絡而施治。治瞇目﹐鹽與豉置水中浸之﹐視水其渣立出。物落眼中﹐用新筆蘸繳出。又方﹐濃研好墨點眼﹐立出。治稻麥芒入眼﹐取蠐螬﹐以新布覆目上﹐待蠐螬從布上摩之﹐其芒出著布上。

第七冊七竅門上

目

倪仲賢曰﹕傷寒病愈後﹐或有目復大病者﹐以其淸陽之气不升﹐而余邪上走空竅也。其病隱澀赤脹﹐生翳羞明﹐頭腦骨痛﹐宜作羣隊升發之劑﹐餌之數服斯愈。傷寒論曰﹕冬時嚴寒﹐萬類深藏﹐君子固密﹐不傷於寒。觸冒之者﹐乃名傷寒。其傷於四時之气者﹐皆能爲病。又生气通天論曰﹕四時之气更傷五臟﹐五臟六腑一病﹐則濁陰之气不得下﹐淸陽之气不得上﹐今傷寒時病𨿽愈﹐濁陰淸陽之气猶未來復﹐濁陰淸陽之气未復﹐故余邪尙熾不休﹐走上而爲目之害也。是以一日而愈者﹐余邪在太陽。

二日而愈者﹐余邪在陽明。三日而愈者﹐余邪在少陽。四日而愈者﹐余邪在太陰。五日而愈者﹐余邪在少陰。六日而愈者﹐余邪在厥陰。七日而復﹐是皆淸陽不能出上竅而復受其害也。當爲助淸陽上出則愈﹐人參補陽湯主之﹐羌活勝風湯主之﹐加減地黃丸主之﹐搐鼻碧雲散亦宜用也。忌大黃﹑芒硝苦寒通利之劑﹐犯之不可復治。

第七冊七竅門上

目

其病多有餘﹐要分血分﹑气分﹐气分則有如旋臚泛起﹑瞳神散大等證﹐血分則有如瘀血凝脂等病。

蓋其否隔陰陽澀滯與常人不同﹐爲病每多危急﹐人不知慮﹐屢見臨重而措手不及者﹐內伐又恐傷胎泄气﹐不伐又源不澄病不去﹐將柰何吁﹐能知其胎系固否﹐善施內護外劫之治﹐則百發百中矣。

第七冊七竅門上

目

產則百脈皆動﹐气血俱傷﹐太虛不足﹐邪易以乘﹐肝部發生之气甚弱﹐血少而膽失滋養﹐精汁不盛﹐則目中精膏气液皆失化源﹐所以目病者多。然輕重內外不同。有勞瞻竭視﹐悲傷哭泣﹐而爲無時冷熱淚﹐內障昏眇等證。有竅不密﹐引入風邪﹐爲濕爛頭風者。有因虛沐髮﹐濕气歸腦﹐而爲內障諸病者。有因虛勞役﹐恣辛嗜熱﹐及患熱病而傷目血爲外障者。皆內不足所致。善知愛護者﹐疾微而不變。不知保養﹐反縱斫喪﹐則變重不一。大抵產後病宜早治﹐莫待其久﹐久則气血定而病深﹐治亦不易。其外證易知者﹐人皆知害而早治﹐其內證害緩者﹐人多忽之﹐比其成也﹐爲無及之﹐悔者多矣。﹝參看目痛條﹐亡血過多之病。﹞

第七冊七竅門上

目

謂患風病患目疾也。風在五行爲木﹐在髒爲肝﹐在竅爲目﹐本乎一气。久風則熱勝﹐熱勝則血弱。

風久必郁﹐郁則火生﹐火性炎上﹐故患風人未有目不病者。然各因其故而發﹐有日淺而郁未深﹐爲偏歪斜者﹔有入脾而睥反濕勝而赤爛者﹔有血虛筋弱而振搐者﹔有不禁反傷精神﹐及恣燥嗜熱助邪﹐乖亂淸和融純之气﹐氤郁而爲內障者﹔有風盛血滯﹐結爲外障﹐如肉等證者。加以服餌香燥之藥﹐耽酒縱辛﹐陰愈虧而火愈爍﹐病變瘀變重者﹐治各因其證而伐其本﹐內外常劫不同。大抵風病目者﹐當去風爲先﹐不然﹐目病𨿽退而復來﹐𨿽治至再至三﹐風不住﹐目病終無不發之理。

第七冊七竅門上

目

謂人生瘡瘍腫毒累及目病也。夫六陽火燥有餘﹐水不能制﹐致妄亂無拘﹐气滯血壅而始發瘡瘍腫毒﹐火性炎上﹐目竅髙﹐火所從泄﹐濁能害淸﹐理之自然。肝膽淸淨融和之腑﹐瘡毒癰疽濁亂之邪﹐邪旣熾盛﹐侵攪淸和﹐原素斫喪﹐肝腎有虧﹐陰虛血少﹐膽之精汁不光﹐化源弱而目絡少滋﹐故邪得乘虛入目而爲害。若病目正在病毒之時﹐治毒愈而目亦愈。若毒愈而目不愈者﹐乃邪入至髙之深處﹐難以自退﹐當浚其流﹐澄其源。因而觸激﹐甚者有瘀滯之變。

第七冊七竅門上

目

謂因患別病而害及目也。所致不同﹐有陰病而陰自傷﹐有陽病而陽自損﹐有寒病熱藥太過傷其神气﹐有熱病寒藥太過耗其精血。補者瀉之﹐瀉則損其元﹔瀉者補之﹐補則助其邪。鍼砭之泄散眞气﹐炮炙之激動火邪。實實虛虛﹐損不足益有餘之故。不同﹐亦各因人觸犯感受﹐臟腑經絡衰旺﹐隨其所因而入爲病﹐內外輕重不等﹐當驗其標而治其本。譬如傷寒陽證﹐熱鬱蒸損瞳神﹐內證也﹔熱盛血滯﹐赤痛淚澀者﹐外證也。陰證脫陽目盲﹐內證也﹔服姜附溫熱之劑多﹐而火燥赤澀者﹐外證也。

瘧疾之熱損瞳神﹐內證也﹔火滯於血而赤澀﹐外證也。瀉利後昏眇﹐爲穀气乏﹐土腑淸純之气傷﹐不能發生長養﹐津液耗而膏汁不得滋潤﹐內證也﹔山嵐瘴气目昏者﹐邪气蒙蔽正气﹐外證也。蠱脹中滿赤痛者﹐陰虛難制陽邪﹐內證也。气證多怫郁﹐弱證多昏花﹐皆內證也。痰証之膩沫﹐火証之赤澀﹐皆外證也。餘仿此。夢靈丸﹑明目生熟地黃丸﹑合皂角丸﹑茺蔚子丸。

第七冊七竅門上

目

痘疹爲毒最重﹐爲自稟受以來﹐蘊積惡毒深久之故﹐古稱曰百歲瘡。謂人生百歲之中﹐必不能免。

一發則諸經百脈淸純太和之气﹐皆爲其擾亂一番﹐正气大虛﹐而邪得以乘之﹐各因所犯而爲疾。況目又淸純之最者﹐通於肝膽﹐肝膽爲淸淨之腑﹐邪正不並立﹐今受濁邪燻灼﹐則目有失發生長養之源﹐而病亦易侵﹐皆由人不能救而且害之之故也。或於病中食物太過﹐懷髒太暖﹐誤投熱藥﹐多食甘酸而致病者。或於病後因虛未復﹐恣食辛辣燥膩﹐竭視勞瞻﹐好烘多哭﹐衝冒風沙煙瘴而致病者。有爲昏蒙流淚之內證者﹐有爲赤爛星障之外證者﹐有餘邪蘊積爲凝脂﹑黃膜﹑花翳﹑蟹睛等証之重而目HT凸者﹐有餘邪偶流爲赤絲﹑羞明﹑微星﹑薄翳等証之輕而病自消者。輕重淺深﹐亦各隨人之犯受所患不一﹐當驗其證而審其經以治之﹐不可執一﹐反有激變之禍。

蓋痘疹之後﹐人同再造﹐比之常人不同﹐若有所誤﹐貽害終身﹐行斯道者﹐宜加謹焉。大抵治之早則易退而無變﹐遲則𨿽無變﹐恐血气凝定﹐卽易治之證亦退遲矣。今人但見痘後目疾﹐便謂不治﹐不知但瞳神不損者﹐縱久遠亦有可治之理。惟久而血定精凝障翳﹐沈滑澀損者﹐則不治耳。倪仲賢云﹕疹餘毒所害者﹐與風熱不制之病﹐稍同而異﹐總以羚羊角散主之。便不硬者﹐減硝黃。未滿二十一日而病作者﹐消毒化湯主之。海藏雲﹕東垣先生治後風熱毒﹐翳膜气暈遮睛﹐以瀉靑丸子瀉之大效﹐初覺易治。余詳見痘疹門。

第七冊七竅門上

目

謂目病不治﹐忍待自愈﹐或治失其宜﹐有犯禁戒﹐傷其脈絡﹐遂致深入﹐又不治之﹐致搏夾不得發散之故。或年之月﹑月之日﹐如花如潮﹐至期而發﹐至期而愈。久而不治﹐及因激發﹐遂成大害。

未發者﹐問其所發之時令﹐以別病本在何經位。已發者﹐當驗其形證絲脈﹐以別其何部分﹐然後治之。

第八冊七竅門下

耳

【耳】屬足少陰腎經。﹝《中藏》曰﹕腎者﹐精神之舍﹐性命之根﹐外通於耳。《素問》曰﹕腎在竅爲耳﹐腎和則耳能聞五音矣。《靈樞﹟師傳》曰﹕腎者主爲外﹐使之遠聽﹐視耳好惡﹐以知其性。故耳好前居牙車者腎端正。注﹕牙車卽頰車穴也﹐在耳下曲頷端陷中。耳偏髙者腎偏傾﹐耳髙者腎髙﹐耳後陷者腎下﹐耳堅者腎堅﹐耳薄不堅者腎脆。《玄珠》曰﹕耳薄而黑或白者﹐腎敗也。又屬手少陰心經。《素問》曰﹕南方赤色﹐入通於心﹐開竅於耳。又曰﹕手少陰之絡﹐會於耳中。﹞又屬手太陰肺經。﹝李東垣曰﹕耳本主腎﹐而復能聽聲者﹐聲爲金﹐是耳中有肺水﹐土生於申也。

王太僕曰﹕手太陰肺絡﹐會於耳中﹐肺虛則少气不能報息而耳聾﹞。又屬足厥陰肝經。﹝《素問》曰﹕肝病气逆則耳聾不聰。朱丹溪曰﹕耳聾屬熱﹐少陽﹑厥陰熱多﹞。又屬手足少陽三焦膽﹐手太陽小腸經之會。﹝《靈樞》曰﹕少陽根於竅陰﹐結於窗龍﹐窗龍者﹐耳中也。《素問》曰﹕一陽獨嘯﹐少陽厥也﹐其終者耳聾。注﹕嘯﹐耳中鳴如嘯聾也。膽及三焦脈皆入耳﹐故气逆上則耳中鳴。又曰﹕少陽主膽﹐其脈循脇絡於耳﹐故傷寒三日少陽受之﹐則胸脇痛而耳聾﹐九日少陽病衰﹐耳聾微聞。《靈樞》曰﹕手太陽所生病者﹐耳聾﹐目黃﹞。又屬手足陽明大腸胃經。﹝《素問》曰﹕頭痛耳鳴﹐九竅不利﹐腸胃之所生也。《靈樞》曰﹕聾而痛者﹐取手陽明。聾而不痛者﹐取足少陽。又曰﹕耳者﹐宗脈之所聚也。胃中空則宗脈虛﹐虛則下澑﹐脈有所竭者﹐故耳鳴﹞。又屬足太陽膀胱經。﹝《素問》曰﹕太陽所謂耳鳴者﹐陽气萬物盛上而躍﹐故耳鳴也﹞。又屬手足少陰心腎﹐太陰肺脾﹐足陽明胃經之絡。

﹝《素問》曰﹕此五絡皆屬於耳中﹐上絡左角﹐邪客之則病﹞。

【耳前】屬手足少陽三焦膽﹐足陽明胃經之會。﹝《素問》曰﹕上部人﹐耳前之動脈。注﹕在耳前陷者中﹐動應於手﹐手少陽脈气之所行也﹞。

【耳後】屬手足少陽三焦膽經之會。﹝李東垣曰﹕少陽者﹐邪出於耳前後也。按此語並證上文﹞。

【耳下曲頰】屬足少陽膽﹐陽明大腸經之會﹐又屬手太陽小腸經。﹝《靈樞》曰﹕手太陽當曲頰﹞。

【曲頰前】屬足少陽膽﹐陽明大腸經之會。

【前寸許】屬手陽明大腸經。

【曲頰後】屬足少陽膽經。

﹝《靈樞》曰﹕足少陽在耳下曲頰之後﹞。《保命集》云﹕夫耳者﹐以竅言之水也﹐以聲言之金也﹐以經言之手足少陽俱會其中也。有從內不能聽者主也﹐有從外不能入者經也。有若鐘鳴者﹐有若鐘聲者﹐有若火然者﹐各隨經見之﹐其間虛實不可不察也。假令耳聾者﹐何謂治肺﹐肺主聲﹐鼻塞者肺也。

何謂治心﹐心主臭。如推此法﹐皆從受气於始﹐腎受气於巳﹐心受气於亥﹐肝受气於申﹐肺受气於寅﹐脾受气於四季﹐此治法皆生長之道也。趙以徳曰﹕耳者腎之竅﹐足少陰經之所主﹐然心亦寄竅於耳﹐在身十二經脈中﹐除足太陽手厥陰外﹐其餘十經脈絡皆入耳中。蓋腎治內之陰﹐心治外之陽﹐合天地之道﹐精气無處而不交通﹐故淸淨精明之气上走空竅﹐耳受之而聽斯聰矣﹐因此耳屬二髒之竅也。於是諸經稟其陰陽五行﹐精明者皆上入之﹐所以宮商角徵羽之五音﹐從斯辧矣。經曰﹕積陽爲天﹐積陰爲地﹐淸陽出上竅是也。若二气不調則交通不表﹐故陽气者閉塞﹐地气者冒明。而陽气之閉塞者﹐或因煩勞﹐陰虛气浮﹔或因衛气不下﹐循脈積聚於上﹔或得於邪風與陽並盛﹔或因熱淫之勝﹔或因三焦之火獨光﹐而耳中渾渾﹔或因經髒積熱所致﹔或因大怒气上而不下。夫如是者﹐皆由心气虛實不調。虛則不能治其陽下與陰交﹐實則恃陽彊而與陰絕。經曰﹕至陰虛﹐天气絕是也。而地气之冒明者﹐或憂愁不解﹐陰气閉塞﹐不與陽通﹔或內外濕飲痞隔﹐其气不得升降﹐則耳中亦渾渾﹔或腎精脫﹐若熱病之精脫﹐二者尺脈絕則死﹔或耳中因二气不和﹐結幹耵聹塞之。夫如是﹐皆由腎气不和﹐虛則陰气微不能上交於陽﹐而陽是暴實﹐則陰气逆不納其陽也。《靈樞》曰﹕腎气通於耳﹐腎和則能聞五音。五臟不和﹐則七竅不通。故凡一經一絡有虛實之气入於耳中者﹐皆足以亂二髒主竅之精明。至於聾聵﹐此言暴病者也。若夫久聾者﹐於腎亦有虛實之異。左腎爲陰主精﹐右腎爲陽主气﹐精不足﹐气有餘﹐則聾爲虛。其人瘦而色黑﹐筋骨健壯﹐此精气俱有餘﹐固藏閉塞﹐是聾爲實﹐乃髙壽之兆也。二者皆稟賦使然﹐不須治之。又有乍聾者﹐經曰﹕不知調陰陽七損八益之道﹐早衰之節也。其年五十﹐體重﹐耳目不聰明矣﹐此亦無治也。惟暴聾之病﹐與陰陽隔絕之未甚﹐經脈欲行而未通﹐衝擊其中﹐鼓動聽戶﹐隨其气之微甚而作嘈嘈風雨諸聲者﹐則可隨其邪以爲治﹐補不足﹐瀉有餘﹐務使陰陽和平﹐自然淸淨之气上走耳中而聽斯聰矣。曰若子所表﹐言水火同開此竅﹐何《原病式》之非溫補耶。曰心在竅爲舌﹐以舌非孔竅﹐因寄竅於耳﹐則是腎爲耳竅之主﹐心爲耳竅之客。以五臟開竅於面部﹐分陰精陽气言之﹐在腎肝居陰﹐故耳目二竅陰精主之﹔在心肺脾居陽﹐故口舌鼻三竅陽气主之。所以陰精主者﹐貴淸涼而惡煩熱﹔陽气主者﹐貴溫暖而惡寒涼。潔古老人嘗有是論﹐信耳目之不可以溫補也。《仁齊直指》云﹕腎通乎耳﹐所主者精﹐精气調和﹐腎气充足﹐則耳聞而聰。若勞傷气血﹐風邪襲虛﹐使精脫腎憊﹐則耳轉而聾。又有气厥而聾者﹐有挾風而聾者﹐有勞傷而聾者﹐蓋十二經脈上絡於耳﹐其陰陽諸經適有交並﹐則髒气逆而爲厥﹐厥气搏入於耳﹐是爲厥聾﹐必有時乎眩暈之證。耳者﹐宗脈之所附﹐脈虛而風邪乘之﹐風入於耳之脈﹐使經气否而不宣﹐是爲風聾﹐必有時乎頭痛之證。勞役傷於血气﹐淫欲耗其精元﹐瘦悴力疲﹐昏昏憒潰﹐是爲勞聾。有能將適得所﹐血气和平﹐則其聾暫輕﹔其或日就勞傷﹐風邪停滯﹐則爲久聾之證矣。外此又有耳觸風邪﹐與气相擊﹐其聲嘈嘈﹐眼或見火﹐謂之虛鳴。熱气乘虛隨脈入耳﹐聚熱不散﹐膿汁出焉﹐謂之膿耳。人耳間有津液﹐輕則不能爲害﹐若風熱搏之﹐津液結成核塞耳﹐亦令暴聾﹐謂之耵耳。前是數者﹐腎脈可推﹐風則浮而盛﹐熱則洪而實﹐虛則澀而濡。風爲之疏散﹐熱爲之淸利﹐虛爲之調養。邪气並退﹐然後以通耳調气安腎之劑主之。

風虛耳聾﹐排風湯﹑桂星散﹑羊腎羹﹑魚腦膏﹑磁石丸﹑姜蠍散。風熱耳聾﹐犀角飲子﹑芍藥散﹑犀角散﹑茯神散。耳聾皆屬於熱﹐少陽厥陰熱多﹐宜開痰散風熱﹐通聖散﹑滚痰丸之類。耳因郁聾﹐以通聖散﹐內加大黃酒煨﹐再用酒炒三次﹐後入﹐諸藥通用酒炒。厥聾﹐和劑流气飲加石菖蒲﹐每服三錢﹐以生薑﹑蔥白同煎﹐食後服。沈香降气湯﹑或蘇子降气湯﹑不換金正气散﹑指迷七气湯。輕者吞來復丹﹐重者吞養正丹。凡治耳聾﹐皆當調气。气逆耳聾有三﹐肝與手太陽﹑少陽也。經云﹕肝气逆則頭痛﹐耳聾不聰﹐頰腫。又云﹕太陽所謂浮爲聾者﹐皆在气也。羅謙甫云﹕手太陽气厥而耳聾者﹐其候聾而耳內气滿也。手少陽气厥而耳聾者﹐其候耳內渾渾﹐此皆气逆而聾也。治法宜四物湯吞龍薈丸降火﹐及復元通气散調气是也。耳聾有濕痰者﹐檳榔神芎丸下之。耳聾面頰黑者﹐爲精脫腎虛。羅謙甫云﹕經曰﹐精脫者則耳聾。夫腎爲足少陰之經﹐乃藏精而气通於耳﹐耳者宗脈之所聚也。若精气調和則腎臟彊盛﹐耳聞五音﹐若勞傷气血兼受風邪﹐損於腎藏而精脫者﹐則耳聾也。然五臟六腑十二經脈有絡於耳者﹐其陰陽經气有相並時﹐並則髒气逆﹐名之曰厥﹐厥气相搏﹐入於耳之脈﹐則令聾。其腎病精脫耳聾者﹐其候頰顴色黑。

手少陽之脈動﹐則气厥逆而耳聾者﹐其候耳內渾渾也。手太陽厥而耳聾者﹐其候聾而耳內气滿也。

宜以燒腎散主之。燒腎散﹑益腎散﹑補腎丸﹑蓯蓉丸﹑肉蓯蓉丸﹑桑螵蛸湯﹐腎虛有寒者宜之。《本事》地黃湯﹐腎虛有熱者宜之。

第八冊七竅門下

耳

耳聾﹐少气嗌漧者﹐爲肺虛。東垣曰﹕髒气法時論云﹐肺虛則少气不能報息﹐耳聾嗌漧。注云﹕肺之絡﹐會於耳中故聾﹐此說非也。蓋气虛必寒﹐盛則气血俱澀滯而不行也。耳者﹐宗气也﹐肺气不行故聾也。宜生脈散嚼下蠟彈丸。耳聾多恐者爲肝虛。經云﹕肝虛則目KTKT無所見﹐耳無所聞﹐善恐。治法用四物湯加防風﹑羌活﹑柴胡﹑菖蒲﹑茯神等分煎湯﹐服二十餘帖﹐卻用姜蠍散開之。本艸云﹕肝虛則生薑補之是也。勞聾﹐宜益气聰明湯。頭目不淸﹐淸神散。气閉不通﹐通气散﹐祕傳降气湯加菖蒲。外治﹐通神散﹑通耳法﹑追風散﹑蓖麻丸﹑雄黃散﹑透耳筒﹑鯽魚膽膏﹑蠍稍膏﹑鼠膽丸﹑雞卵方﹑灸方﹑驢脂方﹑醋附方﹑龜尿方﹑幹地龍方﹑魚腦膏。

【久聾】蓖麻子丸﹑天雄雞子方﹑通气散﹑水銀方﹑大蒜方﹑勝金透關散。

【暴聾】蒲黃膏﹑龍腦膏﹐川椒﹑巴豆﹑菖蒲﹑松脂以蠟熔爲筒子﹐內耳中﹐一日一易。或用雄黃一錢﹐巴豆肉一个﹐研細﹐蔥涎和作錠子﹐紙捲塞耳中。或用淩霄花葉﹐杵自然汁滴耳中。羅謙甫云﹕夫卒耳聾者﹐由腎气虛爲風邪所乘﹐搏於經絡﹐隨其血脈上入耳﹐正气與邪气相搏﹐故令卒聾也。婁全善云﹕暴聾皆是厥逆之气。經云﹐暴厥而聾﹐偏塞閉不通﹐內气暴搏也。又云﹐少陽之厥﹐暴聾是也。宜於前厥聾條求其治法。運气耳聾有四﹕一曰濕邪傷腎三焦聾。

經云﹕太陰在泉﹐濕淫所勝﹐民病耳聾﹐渾渾﹐治以苦熱是也。二曰燥邪傷肝聾。經云﹕歲金太過﹐燥气流行﹐肝木受邪﹐民病耳聾無所聞是也。三曰火邪傷肺聾。經云﹕歲火太過﹐炎暑流行﹐肺金受邪﹐民病耳聾是也。四曰風火炎擾於上聾。經云﹕少陽司天之政﹐風熱參布﹐云物沸騰﹐民病聾瞑。三之气﹐炎暑至﹐民病熱中﹐聾瞑﹐治以寒劑是也。

第八冊七竅門下

耳

經云﹕耳者﹐宗脈之所聚也。故胃中空則宗脈虛﹐虛則下澑﹐脈有所竭﹐故耳鳴。補客主人﹐手大指爪甲上與肉交者也。又云﹕上气不足﹐耳爲之苦鳴。補足外踝下﹐畱之。又云﹕腦爲髓之海﹐其輸上在百會﹐下在風府。髓海不足﹐則腦轉耳鳴。審守其輸﹐調其虛實。又云﹕液脫者﹐腦髓消﹐脛酸﹐耳數鳴。凡此皆耳鳴之屬虛者也。經云﹕太陽所謂耳鳴者﹐陽气萬物盛上而躍﹐故耳鳴也。又云﹕厥陰司天﹐風行太虛﹐云物搖動﹐目轉耳鳴。三之气﹐天政布﹐气乃時舉﹐民病耳鳴。又云﹕厥陰之脈﹐耳鳴頭眩。又云﹕少陽所至爲耳鳴﹐治以涼寒。凡此皆耳鳴之屬實者也。王汝言云﹕耳或鳴甚如蟬﹐或左或右﹐或時閉塞﹐世人多作腎虛治不效﹐殊不知此是痰火上升﹐郁於耳中而爲鳴﹐郁甚則壅閉矣。若遇此證﹐但審其平昔飲酒濃味﹐上焦素有痰火﹐只作淸痰降火治之。大抵此證多先有痰火在上﹐又感惱怒而得﹐怒則气上﹐少陽之火客於耳也。若腎虛而鳴者﹐其鳴不甚﹐其人多欲﹐當見勞怯等證。丹溪云﹕耳鳴因酒過者﹐用大劑通聖散﹐加枳殼﹑柴胡﹑大黃﹑甘艸﹑南星﹑桔梗﹑靑皮﹑荊芥。如不愈﹐用四物湯。薛新甫云﹕若血虛有火﹐用四物加山梔﹑柴胡。若中气虛弱﹐用補中益气湯。若血气俱虛﹐用八珍湯加柴胡。若怒便聾﹐而或曰耳屬肝膽經气﹐實用小柴胡加芎﹑歸﹑山梔﹐虛用八珍湯加山梔。若午前甚者﹐陽气實熱也﹐小柴胡加黃連﹑山梔。陽气虛用補中益气湯加柴胡﹑山梔。午後甚者﹐陰血虛也﹐四物加白術﹑茯苓。若腎虛火動﹐或痰盛作渴者﹐必用地黃丸。胃中空﹐宗脈虛﹐上气不足﹐皆參爲君﹐柴升佐之。耳中哄哄然﹐是無陰也。又液脫者﹐腦髓消﹐脛酸﹐耳數鳴。宜地黃丸。腎虛耳中潮聲蟬聲無休止時﹐妨害聽聞者﹐當墜气補腎﹐正元飲咽黑錫丹﹐間進安腎丸﹐有熱者龍齒散。腎藏風耳鳴﹐夜間睡著如打戰鼓﹐更四肢抽掣痛﹐耳內覺有風吹奇癢﹐宜黃丸。腎者﹐宗脈所聚﹐耳爲之竅。血气不足﹐宗脈乃虛﹐風邪乘虛隨脈入耳﹐气與之搏﹐故爲耳鳴。先用生料五苓散﹐加制枳殼﹑橘紅﹑紫蘇﹑生薑同煎﹐吞靑木香丸﹐散邪疏風下气﹐續以芎歸飲和養之。耳中耵聹﹐耳鳴耳聾﹐內有污血﹐宜柴胡聰耳湯。余法與耳聾相參用之。外治﹐麝香散﹑吳茱萸散﹑及烏頭燒灰﹑菖蒲等分末之﹐綿包塞耳﹐或用生地黃截塞耳﹐數易之﹐以瘥爲度。

第八冊七竅門下

耳

屬少陽相火。經云﹕少陽之勝﹐耳痛。治以辛寒是也。生犀丸﹑犀角飲子﹑解熱飲子。耳內痛生瘡﹐用黍粘子湯。耳濕腫痛﹐用涼膈散加酒炒大黃﹑黃芩﹑酒浸防風﹑荊芥﹑羌活服之﹐更以腦多麝香少﹐濕加枯礬﹐吹入耳中。《丹鉛續錄》云﹕王萬里時患耳痛﹐魏文靖公勸以服靑鹽﹑鹿茸﹑煎雄﹑附爲劑﹐且言此藥非爲君虛損服之﹐曷不觀易之坎爲耳痛﹐坎水藏﹐在腎開竅於耳﹐而水在志爲恐﹐恐則傷腎﹐故爲耳痛。气陽運動常顯﹐血陰流行常幽﹐血在形﹐如水在天地間﹐故坎爲血卦﹐是經中已著病證矣﹐竟餌之而良愈。外治﹐白龍散﹑杏仁膏﹑菖蒲挺子。或用穿山甲二片﹐土狗子二个﹐夾在穿山甲內﹐同炒焦﹐黑色爲度﹐入麝香少許同研細﹐吹一字於耳內。﹝亦治耳聾。﹞或用艸烏削如棗核大﹐蘸薑汁塞耳內。﹝一方不用薑汁﹞。

或用郁金研細末﹐每以淨水調一字﹐傾入耳﹐卻急傾出。或用油胡桃肉爲末﹐狗膽汁和爲丸﹐如桐子大﹐綿裹安耳中。或用食鹽炒熱﹐用棗面蒸熟﹐靑花布包定枕之。

第八冊七竅門下

耳

沈存中云﹕予爲河北察訪使時﹐病赤目四十餘日﹐黑睛傍黯赤成瘡﹐晝夜痛楚﹐百療不瘥。郎官丘革相見問予﹐病目如此曾耳中癢否﹐若耳中癢﹐卽是腎家風﹐有四生散療腎風﹐每作二﹑三服卽瘥。

閭裏號爲聖散子。予傳其方合服之﹐午時一服﹐臨臥一服﹐目反大痛﹐至二鼓時乃能眠﹐及覺目赤稍散﹐不復痛矣﹐更進三四服﹐遂平安如常。是時孫和甫學士帥鎭陽﹐聞予說大喜曰﹐吾知所以自治目矣。向久病目﹐嘗見呂吉甫參政云頃﹐目病久不瘥﹐因服透冰丹乃瘥﹐如其言修合透冰丹一劑﹐試服了二三十服﹐目遂愈。乃知透冰丹亦療腎風耳。《聖惠》云﹕有人耳癢﹐一日一作可畏﹐直挑剔出血稍愈﹐此乃腎臟虛﹐致浮毒上攻﹐未易以常法治也﹐宜服透冰丹。勿飲酒﹑啖濕面﹑菜蔬﹑雞﹑豬之屬﹐能盡一月爲佳﹐不能戒無效。

第八冊七竅門下

耳

羅謙甫云﹕耳者﹐宗脈之所聚﹐腎气之所通﹐足少陰之經也。若勞傷气血﹐熱气乘虛入於其經﹐邪隨血气至耳﹐熱气聚則生膿汁﹐故謂之停耳也。內服柴胡聰耳湯﹑通气散﹑蔓荊子散。外用﹐紅綿散﹑松花散﹑白蓮散﹑麝香散﹑杏仁膏﹑礬石散﹑蔥涎膏﹑菖蒲散﹑竹蛀散﹑蠍倍散﹑立效散﹑香附散﹑三黃散﹑二聖散。如壯盛之人﹐積熱上攻﹐耳中出膿水不瘥﹐用無憂散送雄黃丸﹐瀉三﹑四﹑五行瘥。

第八冊七竅門下

耳

羅謙甫云﹕耳內生瘡者﹐爲足少陰﹐是腎之經也﹐其气通於耳﹐其經虛﹐風熱乘之﹐隨脈入於耳﹐與气相搏﹐故令耳門生瘡也。曾靑散主之﹐黃連散亦可。內服黍粘子湯。薛新甫云﹕耳瘡屬手少陽三焦經﹐或足厥陰肝經﹐血虛風熱﹐或肝經燥火風熱﹐或腎經風火等因。若發熱痛﹐屬少陽﹑厥陰風熱﹐用柴胡梔子散。若內熱癢痛﹐屬前二經血虛﹐用當歸川芎散。若寒熱作痛﹐屬肝經風熱﹐用小柴胡湯加山梔﹑川芎。若內熱口漧﹐屬腎經虛火﹐用加味地黃丸﹐如不應﹐用加減八味丸。余當隨證治之。

凍耳成瘡方﹐柏葉三兩﹐微炙爲末﹐杏仁四十九枚﹐湯浸去皮﹐研成膏﹐亂髮兩雞子大﹐食鹽﹑乳香各半兩﹐細研﹐黃蠟一兩半﹐淸油一斤﹐上先煎油令沸﹐卽下亂髮﹐以消盡爲度﹐次下諸藥﹐煎令焦黃﹐濾去滓﹐更以綿重濾過﹐再以慢火煎之﹐後下乳香﹑黃蠟等﹐攪令稠稀得所﹐於瓷器盛﹐每用鵝翎旋取塗之。又方﹐柏白皮﹑楡白皮﹑桑白皮﹑杏仁﹝湯浸去皮﹞各二兩﹐甘艸一兩﹐羊腦髓半斤﹐上銼﹐以羊腦髓煎令黃﹐濾去滓﹐於瓷器盛﹐每用鵝翎蘸藥塗之。

第八冊七竅門下

耳

薛新甫云﹕先君嘗睡間﹐有虫入耳痛瞀﹐將生薑擦貓鼻﹐其尿自出﹐取尿滴耳內﹐虫卽出而愈。

又有百戶張錦謂予曰﹐耳內生瘡﹐不時作痛﹐痛而欲死﹐痛止如故﹐診其脈皆安靜﹐予謂非瘡也。話間痛忽作﹐予度其有虫入耳﹐令回急取貓尿滴耳﹐果出一臭虫﹐遂不復痛。或用麻油滴之﹐則虫死難出。或用炒芝麻枕之﹐則虫亦出﹐但俱不及貓尿之速也。治百虫入耳﹕藍汁﹑蔥汁﹑韭汁﹑萵苣汁﹑雞冠血﹑酸醋﹑香油﹑稻稈灰汁﹐俱灌入耳中。桃葉細塞耳。白膠香燒煙燻入耳。豬肉少許﹐炙香﹐置耳孔邊。麻油作煎餅﹐側臥以耳枕之。以火照之。以刀兩口於耳上相擊作聲。水銀一大豆傾入耳中﹐欹耳孔向下﹐於耳上擊銅器物數聲。白礬﹑雄黃等分爲細末﹐香油調成膏﹐每用皂角子大塞耳。川椒爲末一錢﹐醋半盞浸良久﹐少少滴耳中。用口气盡力吸出最妙。

【蜒蝣入耳】立驗散。砂﹑膽礬等分研細﹐鵝翎管吹一字入耳中﹐虫化爲水。雞一隻﹐去毛足﹐以油煎令黃﹐箸穿作孔﹐枕之。綠礬爲末﹐水調濯耳。雄黃爲末﹐醋調灌耳。蝸牛一个﹐槌碎﹐置耳邊。牛乳一盞﹐少少灌入耳內﹐若入腹者﹐飲一二升﹐當化爲黃水。

驢乳三合灌耳中﹐其虫從左耳入右耳出。

【蜈蚣入耳】用煎雞枕之﹐或用炙豬肉掩兩耳。韭汁或薑汁灌耳中。蜈蚣及蟻入耳﹐用豬脂一指大﹐炙令香﹐安耳邊卽出。又用生薑汁灌耳中卽出。大蒜汁亦可。

【蟻入耳】搗韭汁灌。大蒜汁亦可。鯪鯉甲燒灰爲末﹐水調濾過﹐滴入耳中。

【飛蛾入耳】醬汁灌入耳卽出﹐或以鵝管極气吸之出﹐或擊銅器於耳邊。

【蒼蠅入耳】最害人﹐速用皂角子虫研爛﹐生鱔血調灌入耳中。

【蚤虱入耳】痛﹐菖蒲爲末﹐炒﹐乘熱以綿裹著耳邊。

【水入耳】以薄荷汁點立效。治耳中有物不可出﹐以麻繩剪令頭散﹐敷好膠﹐著耳中﹐使其物粘之﹐徐徐引出效。用弓弦尢妙。

第八冊七竅門下

鼻

中﹐亦作﹐鼻山根也﹐俗呼鼻梁。屬足陽明胃經﹑督脈之會。﹝《素問》曰﹕膽移熱於腦則辛鼻淵﹐傳爲衄瞑目。注﹕足太陽膀胱脈﹐起目內﹐上額交巓絡腦﹐陽明脈起於鼻﹐交中﹐旁約太陽之脈﹐今腦熱則足太陽逆﹐與陽明之脈俱盛﹐薄於中﹐故辛鼻淵。辛者﹐鼻酸痛也。鼻淵者﹐濁涕下而不止如水泉也。熱盛則陽絡溢﹐陽絡溢故衄。衄者﹐鼻出汗血也﹐又謂之蔑。血出甚則陽明太陽脈衰﹐不能榮養於目﹐故目瞑。瞑﹐暗也﹞。鼻屬手太陰肺經。﹝《素問》曰﹕西方白色﹐入通於肺﹐開竅於鼻﹐畏熱。《靈樞》曰﹕肺病者﹐喘息鼻張。又曰﹕肺虛則鼻塞不利﹐和則能知香臭矣。喬嶽曰﹕肺絕則無涕﹐鼻孔黑燥﹐肝逆乘之而色靑。東垣曰﹕傷風﹐鼻中气出粗﹐合口不開﹐肺气通於天也﹞。又屬手少陰心經。﹝李東垣曰﹕鼻本主肺﹐而復能聞香臭者﹐鼻中有心﹐庚金生於己也。《素問》曰﹕五气入鼻﹐藏於心肺﹐心肺有病﹐而鼻爲之不利也﹞。又屬手足陽明大腸胃經﹑督脈之交會。﹝劉河間曰﹕傷風寒於腠理而爲鼻塞者﹐寒能收斂﹐陽气不通暢也。《素問》曰﹕傷寒二日陽明受之﹐陽明主肉﹐其脈俠鼻﹐故鼻幹不得臥。王海藏曰﹕石膏發汗辛寒﹐入手太陰經﹐仲景治傷寒陽明經證乃用之者何也﹖蓋胃脈行身之前﹐而胸爲胃肺之室﹐邪熱在陽明﹐則肺受火制﹐故用辛寒以淸肺﹐所以號爲白虎湯也。《素問》又曰﹕運气陽明所至爲鼽嚏。注﹕鼽﹐鼻窒也。嚏﹐噴嚏也﹞。其在小兒面部﹐謂之明堂。﹝《靈樞》曰﹕脈見於气口﹐色見於明堂。

明堂者﹐鼻也。明堂廣大者壽﹐小者殆﹐況加疾哉。○按此語卽相家貴隆準之說也。然須視其面部何如﹐愚嘗見明堂𨿽小﹐與面相稱者﹐壽可八十﹐要不可執一論也﹞。屬足太陰脾經。﹝《素問》曰﹕脾熱病者﹐鼻先赤﹞。俠鼻孔兩旁五分﹝名迎香穴﹞。屬手足陽明大腸胃經之會﹐直兩目瞳子﹐﹝名巨穴﹞。屬足陽明胃經﹑陰蹺脈之會。余處無恙﹐獨鼻尖色靑黃者﹐其人必爲淋也。鼻尖微白者﹐亡血也。赤者﹐血熱也。黃者﹐小便難也。

第八冊七竅門下

鼻

皆屬肺。經云﹕肺气通於鼻﹐肺和則鼻能知香臭矣。又云﹕五气入鼻﹐藏於心肺﹐心肺有病﹐而鼻爲之不利也。又云﹕西方白色﹐入通於肺﹐開竅於鼻﹐藏精於肺。又云﹕肺主臭﹐在藏爲肺﹐在竅爲鼻是也。東垣曰﹕金匱眞言論云﹐西方白色﹐入通於肺﹐開竅於鼻﹐藏精於肺。夫十二經脈三百六十五絡﹐其气血皆上走於面﹐而走空竅﹐其精陽气上走於目而爲睛﹐其別气走於耳而爲聽﹐其宗气出於鼻而爲臭。

《難經》云﹕肺气通於鼻﹐肺和則能知香臭矣。夫陽气﹑宗气者﹐皆胃中生發之气也。其名𨿽異﹐其理則一。若因饑飽勞役﹐損脾胃生發之气﹐旣弱其營運之气﹐不能上升﹐邪塞孔竅﹐故鼻不利而不聞香臭也。宜養胃气﹑實營气﹐陽气﹐宗气上升﹐鼻管則通矣。又一說﹐《難經》云﹕心主五臭﹐肺主諸气﹐鼻者肺竅﹐反聞香臭者何也﹖蓋以竅言之肺也﹐以用言之心也﹐因衛气失守﹐寒邪客於頭面﹐鼻亦受之不能爲用﹐是不聞香臭矣。故經曰心肺有病﹐鼻爲之不利。潔古曰﹕視聽明而淸涼﹐香臭辧而溫暖者是也。治法宜先散寒邪﹐後補衛气﹐使心肺之气得交通﹐則鼻利而聞香臭矣。麗澤通气湯主之。眼多眵淚﹐溫肺湯。咳嗽上喘﹐禦寒湯。目中澑火﹐气寒血熱﹐淚多﹐臍下冷﹐陰汗﹐足痿弱﹐溫衛湯。耳鳴﹐口不知谷味﹐气不快﹐四肢困倦﹐行步不正﹐發脫落﹐食不下﹐膝冷陰汗帶下﹐喉中介介不得臥﹐口舌嗌漧太息﹐頭不可回顧﹐項筋緊急脊彊痛﹐頭旋眼黑頭痛﹐呵欠嚏噴﹐溫衛補血湯。

人參湯﹑辛夷散﹑增損通聖散﹑辛夷湯﹑醍醐散﹑通關散﹑防風湯﹑排風散﹑蓽澄茄丸﹐皆治鼻塞之劑﹐宜審表裏寒熱而用之。小薊一把﹐水二升﹐煮一升﹐去渣溫服。外治﹐通艸散﹑菖蒲散﹑瓜蒂散﹑蒺藜汁﹑葫蘆酒﹐或用生蔥分作三段﹐早用蔥白﹐午用蔥管中截﹐晚換蔥管末稍一截﹐塞入鼻中﹐令透裏方效。王汝言曰﹕鼻塞不聞香臭﹐或但遇寒月多塞﹐或略感風寒便塞﹐不時舉發者﹐世俗皆以爲肺寒﹐而用解表通利辛溫之藥不效﹐殊不知此是肺經素有火邪﹐火郁甚則喜得熱而惡見寒﹐故遇寒便塞﹐遇感便發也。治法淸肺降火爲主﹐而佐以通气之劑。若如常鼻塞不聞香臭者﹐再審其平素﹐只作肺熱治之﹐淸金瀉火淸痰﹐或丸藥噙化﹐或未藥輕調﹐緩服久服﹐無不效矣﹐此予所親見而治驗者。其平素原無鼻塞舊證﹐一時偶感風寒﹐而致窒塞聲重﹐或流淸涕者﹐自作風寒治。薛新甫云﹕前證若因饑飽勞役所傷﹐脾胃發生之气不能上升﹐邪害空竅﹐故不利而不聞香臭者﹐宜養脾胃﹐使陽气上行則鼻通矣﹐補中益气湯之類是也。

孫氏姑﹐鼻不聞香臭有年矣﹐後因他疾﹐友人繆仲淳爲處方﹐每服用桑白皮至七八錢﹐服久而鼻塞忽通。鼻塞久而成﹐蓋由肺气注於鼻﹐上榮頭面﹐若上焦壅滯﹐風寒客於頭腦﹐則气不通﹐冷气停滯﹐搏於津液﹐膿涕結聚﹐則鼻不聞香臭﹐遂成也。內服芎散﹑山茱萸丸。外用赤龍散﹑通頂散﹑雄黃散﹑黃白散﹑通艸散。

第八冊七竅門下

鼻

謂鼻出淸涕也。《內經》運气鼻鼽有二﹕一曰火攻肺虛鼻鼽。經云﹕少陰司天﹐熱气下臨﹐肺气上從﹐鼽衄鼻窒。又云﹕少陰司天﹐熱淫所勝﹐民病鼽衄嚏嘔。又云﹕少陽司天﹐火淫所勝﹐甚則鼽衄。又云﹕少陽之復﹐煩躁鼽嚏。又云﹕少陰司天﹐客勝則鼽嚏。又云﹕歲金不及﹐炎火乃行﹐民病鼽嚏。又云﹕金不及曰從革﹐從革之紀﹐其病嚏咳鼽衄﹐治以諸寒是也。二曰金助肺實鼻鼽。經云﹕陽明所至爲鼽嚏﹐治以溫劑是也。孫一奎曰﹕大腸﹑肺之腑也﹐胃﹑五臟之所受气者也。經曰﹕九竅不利﹐腸胃之所生也。鼻主無形者。經曰﹕淸气通於天。又曰﹕鼻主天气。設腸胃無痰火積熱﹐則平常上升之气﹐皆淸气也。縱火熱主令之歲﹐何嘗病耶。若腸胃素有痰火積熱﹐則其平常上升之气﹐皆氳而爲濁矣。金職司降﹐喜淸而惡濁﹐今受濁气燻蒸﹐凝聚旣久﹐壅遏鬱結而爲涎涕﹐至於痔珠肉之類﹐皆由積久燥火內燔﹐風寒外束﹐隧道壅塞﹐气血升降被其妨礙﹐澆培彌濃﹐猶積土而成阜也。

卽非火熱主令之歲﹐有不病者乎﹐治者無拘於運气之說可也。細辛散﹑《本事》通艸丸﹑《三因》辛夷散﹑《千金》細辛膏﹑川椒散﹑塞鼻柱膏﹐皆溫熱之劑﹐眞是腦冷者﹐乃可用。白芷丸﹐有外感者可服。丹溪云﹕肥人鼻流淸涕﹐乃飲食痰積也。蒼術﹑片芩﹑南星﹑川芎﹑白芷﹑辛夷﹑甘艸﹐或末或丸皆可﹐白湯下。

第八冊七竅門下

鼻

謂鼻出濁涕也。經云﹕膽移熱於腦則辛鼻淵﹐鼻淵者﹐濁涕不止也。傳爲衄蔑瞑目﹐﹝又云﹕泣涕者腦也﹐故腦滲爲涕﹞。故得之气厥也。王太僕注云﹕腦液下滲則爲濁涕﹐涕下不止如彼水泉﹐故曰鼻淵也。﹐謂鼻也。足太陽脈起於目內﹐上額交巓﹐上入絡腦。足陽明脈起於鼻﹐交中﹐傍約太陽之脈。今腦熱則足太陽逆﹐與陽明之脈俱盛﹐薄於中﹐故鼻酸痛也。熱盛則陽絡溢﹐陽絡溢則衄出汗血也。血出甚﹐陽明﹑太陽脈衰﹐不能榮養於目﹐故目瞑。厥者﹐气逆也。皆由气逆而得之﹐宜服防風湯。運气鼻淵皆屬熱。經云﹕少陰之復﹐甚則入肺﹐咳而鼻淵﹐治以苦寒是也。仲景云﹕肺中寒者﹐吐濁涕。《原病式》曰﹕夫五行之理﹐微則當其本化﹐甚則兼其鬼賊﹐故經曰亢則害﹐承乃制也。《易》曰﹕燥萬物者﹐莫乎火。以火煉金﹐熱極而反化爲水﹐故其熱極則反汗出也。由是肝熱甚則出泣﹐心熱甚則出汗﹐脾熱甚則出涎﹐肺熱甚則出涕﹐腎熱甚則出唾。經曰﹕鼻熱甚出濁涕。又曰﹕膽移熱於腦﹐則辛鼻淵。

故凡痰涎涕唾稠濁者﹐火熱盛極消爍致之也。或言鼽爲肺寒者誤也。但見鼽涕鼻窒﹐遇寒則甚﹐遂以爲然﹐豈知寒傷皮毛則腠理致密﹐熱气怫郁而病愈甚也。《三因》蒼耳散﹑嚴氏辛夷散﹐皆表劑也。

丹溪治鼻淵藥﹐南星﹑半夏﹑蒼術﹑白芷﹑神曲﹑酒芩﹑辛夷﹑荊芥。婁全善治一中年男子﹐右鼻管流濁涕有穢气﹐脈弦小﹐右寸滑﹐左寸澀﹐先灸上星﹑三里﹑合谷﹐次以酒芩二兩﹐蒼術﹑半夏各一兩﹐辛夷﹑細辛﹑川芎﹑白芷﹑石膏﹑人參﹑葛根各半兩﹐分七帖服之全愈﹐此乃濕熱痰積之證也。

孫一奎云﹕嘗以防風通聖散﹐除硝黃﹐其滑石﹑石膏減半﹐倍加辛夷花﹐先服三五帖﹐再用此爲丸﹐每服七十丸﹐早晚白湯吞﹐服半斤則瘳矣。抑金散。戴復庵云﹕有不因傷冷而涕多﹐涕或黃或白﹐或時帶血﹐如腦髓狀﹐此由腎虛所生﹐不可過用涼劑﹐宜補腦散﹐仍以黑錫丹﹑紫靈丹﹑靈砂丹。亦有痰气者﹐宜南星飲。頭風鼻涕下如白帶﹐宜辛夷丸。久患鼻膿極臭者﹐以冷水調百艸霜末服。治腦漏驗方﹐人參﹑白術﹑川芎﹑當歸各一錢﹐黃﹑防風各七分﹐陳皮八分﹐白芷﹑木通各五分﹐辛夷四分﹐細辛﹑升麻﹑炙甘艸各三分﹐水煎﹐食後半飽服。又方﹐川芎二錢﹐防風一錢二分﹐白芷﹑荊芥穗﹑黃芩﹑石膏各一錢﹐細辛﹑升麻﹑木通各七分﹐本﹑桔梗各五分﹐甘艸三分﹐末之。每七錢加過黃魚腦中骨三錢﹐茶淸調下。虛人加人參﹑麥門冬。鼻中時時流臭黃水﹐甚者腦亦時痛﹐俗名控腦砂﹐有虫食腦中。用絲瓜藤近根三五尺許﹐燒存性﹐爲細末。酒調服卽愈。又方﹐沈香少許﹐宿香去白二錢﹐雄黃﹑皂角各少許﹐白牛毛﹑橙葉焙漧各二錢﹐上爲細末。吹入鼻中。倘有少血出不妨﹐血出加炒山梔子。灸法﹐囟會在鼻心直上﹐入髮際二寸﹐再容豆是穴﹐灸七壯。又﹐灸通天﹐在囟會上一寸﹐兩傍各一寸﹐灸七壯。左臭灸左﹐右臭灸右﹐俱臭俱灸。曾用此法灸數人﹐皆於鼻中去臭積一塊如朽骨﹐臭不可言﹐去此全愈。

第八冊七竅門下

鼻

《韓氏醫通》云﹕貴人鼻中肉贅﹐臭不可近﹐痛不可搖﹐束手待斃。予但以白礬末﹐加砂少許吹其上﹐頃之化水而消﹐與勝濕湯加瀉白散二帖愈。此濃味擁濕熱蒸於肺門﹐如雨霽之地﹐突生芝菌也。肺虛而壅﹐鼻生肉﹐不聞香臭﹐羊肺散。胃中有食積熱痰流注﹐宜星﹑半﹑蒼術﹑酒芩﹑連﹑神曲﹑辛夷﹑細辛﹑白芷﹑甘艸﹐消痰積之藥內服。外用蝴蝶礬二錢﹐細辛一錢﹐白芷五分﹐爲末﹐綿裹納鼻中頻換。辛夷膏﹑輕黃散﹑黃白散﹑二丁散﹑瓜丁散﹑地龍散﹐皆外治之藥。

第八冊七竅門下

鼻

內服﹐烏犀丸﹑甘露飲﹑黃連阿膠丸。外治﹐地黃煎﹑辛夷膏﹑杏仁研乳汁敷﹐烏牛耳垢敷﹐黃柏﹑苦參﹑檳榔爲末﹐豬脂調敷﹐靑黛﹑槐花﹑杏仁研敷。

第八冊七竅門下

鼻

椿根湯﹑烏香散﹐藍靛敷令徧﹐日十度夜四度﹐立瘥。

第八冊七竅門下

鼻

犀角散﹑桑根白皮散﹑吹鼻散。

第八冊七竅門下

鼻

气道壅塞故痛﹐內服人參順气散﹐外敷白芷散。風冷搏於肺臟﹐上攻於鼻﹐則令鼻痛﹐沒藥散。

肺受風﹐面色枯白﹐頰時赤﹐皮膚漧燥﹐鼻塞幹痛﹐此爲虛風﹐白蘚皮湯。鼻塞眼昏疼痛﹐腦悶﹐葫蘆酒。卒食物從鼻中縮入腦中﹐介介痛不出﹐以牛脂或羊脂如指頭大內鼻中﹐以鼻吸取脂入﹐須臾脂消﹐則物逐脂俱出也。

第八冊七竅門下

鼻

一名酒鼻﹐乃血熱入肺也。肺气通於鼻﹐爲淸气出入之道路﹐多飲酒人﹐邪熱燻蒸肺葉﹐伏畱不散﹐故見於鼻。或肺素有風熱﹐𨿽不飲酒﹐其鼻亦赤﹐謂之酒﹐蓋俗名也。宜一味折二泔﹐食後冷凍飲料。或以枇杷葉拭去毛﹐不須塗炙﹐銼細﹐煎濃湯候冷﹐調消風散﹐食後臨臥進。亦可服升麻防風散﹑瀉靑丸。祕方﹐用枇杷葉﹝去毛﹞﹑大山梔﹑苦參﹑蒼術﹝米泔浸炒﹞各等分爲末。每服一錢半﹐酒調﹐白滚湯咽下。晚服之﹐去右邊赤。早服之﹐去左邊赤。其效如神。外用硫黃入大菜頭內煨碾塗之。

或以生白礬研末﹐每洗面時置掌中滴酒擦患處﹐數日卽白。或以白鹽常擦。或以牛﹑馬耳垢﹐水調敷。

或以生半夏末﹐水調敷。或以靑黛﹑槐花﹑杏仁研敷。或以杏仁一味﹐乳汁研敷。或用硫黃一兩﹐白果燒灰一錢﹐琥珀三分﹐輕粉五分﹐白礬五分﹐各爲末。用燒酒一碗入酒壺﹐將前藥裝內封固﹐懸空鍋內﹐熱湯浸壺﹐慢火頓一二時﹐取出放冷。日用燒酒塗﹐夜用沈底藥末敷。

第八冊七竅門下

鼻

丹溪云﹕諸陽聚於頭﹐則面爲陽中之陽﹐鼻居面中央﹐而陽明起於中﹐一身之血運到面鼻陽部﹐皆爲至淸至精之气矣。酒性善行而喜升﹐大熱而有峻急之毒。多酒之人﹐酒气燻蒸面鼻﹐血得酒爲極熱﹐熱血得冷爲陰气所搏﹐污濁凝結滯而不行﹐宜其先爲紫而後爲黑色也。須用融化滯血使得流通﹐滋生新血可以運化﹐病乃可愈。予嘗以酒制四物湯﹐加酒炒片芩﹑陳皮﹑生甘艸﹑酒紅花﹑生薑煎﹐調下五靈脂末飲之。气弱形肥者﹐加酒黃﹐無有不應。入好酒數滴﹐爲引使。

第八冊七竅門下

口

口者﹐脾之所主﹐胃大腸脈之所挾。經云﹕中央黃色﹐入通於脾﹐開竅於口﹐藏精於脾。又云﹕脾主口﹐在藏爲脾﹐在竅爲口。又云﹕脾气通於口﹐脾和則口能知五味矣﹐此脾之主於口也。又經云﹕胃足陽明之脈﹐挾口下交承漿。又云﹕大腸手陽明之脈﹐挾口交人中﹐此胃大腸之脈挾於口也。脾熱則口甘﹐肝熱則口酸﹐心熱則口苦﹐肺熱則口辛﹐腎熱則口咸﹐胃熱則口淡。

【口甘】生地黃﹑芍藥﹑黃連﹐及三黃丸。

【口苦】柴胡﹑黃芩﹑黃連﹑苦參﹑龍膽艸﹐及小柴胡湯加麥門冬﹑酸棗仁﹑地骨皮﹑遠志。《內經》曰﹕有病口苦﹐名曰膽癉。乃肝主謀慮﹐膽主決斷﹐盛汁七合﹐是淸淨之腑﹐取決於膽﹐膽或不決﹐爲之恚怒﹐則气上逆﹐膽汁上溢故口苦﹐或熱甚使然也。龍膽瀉肝湯主之。

【口酸】黃連﹑龍膽﹝瀉肝﹞﹑神曲﹑蘿卜﹝消食郁﹞。

【口辛】黃芩﹑梔子﹝瀉肺﹞﹑芍藥﹝瀉脾﹞﹑麥門﹝淸心﹞。

【口淡】白術﹑半夏﹑生薑﹑茯苓﹝燥脾滲濕﹞。

【口】知母﹑烏賊魚骨﹝淡胃﹞。

【口澀】黃芩﹝瀉火﹞﹑葛根﹝生津﹞﹑防風﹑薄荷﹝疏風﹞﹑栝蔞﹑茯苓﹝行痰﹞。

【口糜】《內經》云﹕膀胱移熱於小腸﹐膈腸不便﹐上爲口糜。東垣云﹕好飲酒人多有此疾。易老用五苓散﹑導赤散相合服之﹐神效。經云﹕少陽之復﹐火气內發﹐上爲口糜。治以苦寒﹐胡黃連散﹑必效散﹐皆苦寒之劑﹐以辛溫佐之。口糜﹐野薔薇根煎湯漱之良。

【口瘡】有二﹕一曰熱。經云﹕少陽司天﹐火气下臨﹐肺气上從﹐口瘍是也。

二曰寒。經云﹕歲金不及﹐炎火乃行﹐復則寒雨暴至﹐陰厥且格﹐陽反上行﹐病口瘡是也。或問口瘡如何得之﹖曰﹕經云﹐膀胱移熱於小腸﹐膈腸不便﹐上爲口糜。蓋小腸者﹐心之腑也﹐此舉由邪熱之端耳。心屬君火﹐是五臟六腑之火主﹐故諸經之熱皆應於心﹐心脈布舌上﹐若心火炎上﹐燻蒸於口﹐則爲口舌生瘡。脾脈布舌下﹐若脾熱生痰﹐熱涎相搏﹐從相火上炎﹐亦生瘡者尢多。二者之病﹐諸寒涼劑皆可治。但有涎者﹐兼取其涎。然則有用理中湯加附子以治者﹐又何如﹖曰﹕夫火有虛實﹐因諸經元有熱而動者謂之實﹐無熱而動者謂之虛。實則正治﹐寒涼之劑是也﹐虛則從治﹐如此用溫熱是也。

理中湯者﹐因胃虛谷少﹐則所勝腎水之气逆而承之﹐反爲寒中﹐脾胃衰虛之火﹐被迫炎上作爲口瘡﹐故用參﹑術﹑甘艸補其土﹐姜﹑附散其寒﹐則火得所助﹐接引其退舍矣。至《聖濟總錄》有謂元髒虛冷上攻口瘡者﹐用巴戟﹑白芷﹑髙良薑末﹐豬腰煨服。又有用丁香﹑胡椒﹑松脂﹑細辛末﹐蘇木湯調塗瘡上。及不任食者﹐用當歸﹑附子﹑白蜜含咽者。有用生附塗腳心者。有用吳茱萸末﹐醋熬膏﹐入生地龍末﹐塗兩足心者。若此之類﹐皆是治龍火。按寒水上迫﹐心肺之陽不得下降﹐故用溫熱之劑﹐或散於上﹐或散於下﹐或從陰隨陽﹐所攸利者也。胃中有熱﹐脈洪大﹐宜服涼膈散﹑甘桔湯加芩﹑三補丸﹑金花丸﹐漱以黃連升麻湯﹐敷以綠袍散﹑蜜柏散。丹溪用西瓜漿水徐徐飲之﹐如無以皮燒灰噙之﹐外用細辛﹑黃柏末摻﹐取涎。胡氏方﹐以好墨研螻蛄極細﹐敷之立效。按此治膀胱移熱於小腸者之正劑也。蓋螻蛄專走小腸膀胱﹐而通利膈腸者﹐因力峻气猛﹐陰虛气上致瘡者﹐戒勿用。惟體實有熱在上焦者﹐宜之。張子和治一男子病口瘡數年﹐上至口中至咽嗌﹐下至胃脘皆痛﹐不敢食熱物。一湧一泄一汗﹐十去其九﹐次服黃連解毒湯﹐十餘日皆釋。﹝以上治實熱﹞。服涼藥不愈者﹐此酒色過度﹐勞役不睡﹐舌上光滑而無皮﹐或因憂思損傷中气﹐虛火泛上無制﹐用理中湯﹐甚者加附子﹐或官桂噙之。薛新甫云﹕口瘡﹐上焦實熱﹐中焦虛寒﹐下焦陰火﹐各經傳變所致﹐當分別治之。如發熱作渴飲冷﹐實熱也﹐輕則用補中益气湯﹐重則用六君子湯。飲食少思﹐大便不實﹐中气虛也﹐用人參理中湯。手足逆冷﹐肚腹作痛﹐中气虛寒也﹐用附子理中湯。晡熱內熱﹐不時而熱﹐血虛也﹐用八物加丹皮﹑五味﹑麥門冬。發熱作渴唾痰﹐小便頻數﹐腎水虧也﹐用加減八味丸。食少便滑﹐面黃肢冷﹐火衰土虛也﹐用八味丸。

日晡發熱﹐或從腹起﹐陰虛也﹐用四物﹑參﹑術﹑五味﹑麥門。不應﹐用加減八味丸。若熱來復去﹐晝見夜伏﹐夜見晝伏﹐不時而動﹐或無定處﹐或從腳起﹐乃無根之火也﹐亦用前丸﹐及十全大補加麥門﹑五味﹐更以附子末﹐唾津調搽湧泉穴。若槪用寒涼損傷生气﹐爲害匪輕。﹝以上治虛火﹞。治少陰口瘡﹐半夏散。聲絕不出者﹐是寒遏絕陽气不伸。半夏制一兩﹐桂﹑烏頭各一字﹐同煎一盞﹐分二服。治太陰口瘡﹐甘礬散。以甘艸二寸﹐白礬栗子大﹐含化咽津。治赤口瘡﹐乳香散。以乳香﹑沒藥各一錢﹐白礬半錢﹐銅綠少許﹐研爲末﹐摻之。治白口瘡﹐沒藥散。以乳香﹑沒藥﹑雄黃各一錢﹐輕粉半錢﹐巴豆霜少許﹐爲末摻之。口瘡久不愈﹐以五倍末搽之﹐或煎湯漱﹐或煎湯泡白礬﹑或膽礬漱。

蓋酸能收斂。戴復庵云﹕下虛上盛﹐致口舌生瘡﹐若用鎭墜之藥﹐以降气湯﹐或鹽水下養正丹﹐或黑錫丹﹐仍於臨臥熱湯洗足﹐炒揀淨吳茱萸﹐小撮拭足了﹐便乘炒熱置足心﹐用絹片紮之﹐男左女右。

【口臭】常熟嚴文靖公﹐年逾七十﹐未斷房室﹐日服溫補之藥無算﹐兼以人參煮粥﹐蓯蓉作羹﹐致滋胃熱﹐滿口糜爛﹐牙齒動搖﹐口气臭穢﹐殆不可近﹐屢進寒涼淸胃之藥不效﹐有欲用姜桂反佐者﹐請決於予﹐予曰用之必大劇﹐主用加減甘露飲﹐八劑而平。香薷煮濃汁含之。噙雞舌香﹐卽沈香花。如無﹐沈香可代。口中如膠而臭﹐知母﹑地骨皮﹑桑白皮﹑山梔﹑麥門冬﹐甘艸鹽湯噙﹐早起汲井中第一汲水﹐卽井華水﹐含之﹐吐棄廁下﹐卽瘥。心气不足口臭﹐益智仁加甘艸少許爲末﹐漧咽或湯點。張子和治一男子二十餘歲﹐病口中气出臭如登廁。夫肺金本主腥﹐金爲火所乘﹐火主臭﹐應便如是也。久則成腐﹐腐者腎也。此亢極則反兼水化也。病在上宜湧之﹐以茶調散湧而去其七分﹐夜以舟車丸﹑浚川散下五七行﹐比旦而臭斷。﹝藥性獷悍﹐不宜輕用﹞。羅謙甫治梁濟民膏粱多飲﹐因勞心過度﹐肺金有傷﹐以致气出鮏臭﹐涕唾稠粘﹐咽嗌不利﹐口苦漧燥﹐以加減瀉白散主之。《難經》云﹕心主五臭﹐入肺爲鮏臭﹐此其一也。因洪飲大熱之气所傷﹐從心火刑於肺金﹐以桑白皮﹑地骨皮苦微寒﹐降肺中伏火而補气爲君﹔以黃芩﹑知母苦寒﹐治气鮏臭﹐淸利肺气爲臣﹔肺欲收﹐急食酸以收之﹐五味子酸溫﹐以收肺气﹐麥門冬苦寒﹐治涕唾稠粘﹐口苦漧燥爲佐﹔桔梗辛溫﹐體輕浮﹐治痰逆﹑利咽膈爲使也。

第八冊七竅門下

齒

齒統屬足少陰腎經。﹝《素問》曰﹕丈夫五八腎气衰﹐發墮齒槁。又曰﹕腎熱者﹐色黑而齒槁。少陰終者﹐面黑﹐齒長而垢﹞。齒分上下。﹝亦作齦﹐齒根肉也﹞。上屬足陽明胃經。

﹝《素問》曰﹕邪客於足陽明之經﹐令人鼽衄﹐上齒寒。《鍼經》曰﹕上痛﹐喜寒而惡熱﹐取足陽明之原衝陽穴﹐在兩足跗上五寸骨間動脈中。注﹕﹐判也。左半爲﹐右半爲片。朱丹溪曰﹕當灸三里穴﹐三里﹑足陽明經之合穴也﹐在兩膝下外側輔骨下三指地﹐離骨外一指許﹐兩筋間宛宛也。﹞

下屬手陽明大腸經。﹝張潔古曰﹕秦艽去下牙痛﹐及除本經風濕。《鍼經》曰﹕下痛﹐喜熱而惡寒﹐取手陽明之原合谷穴﹐在兩手大指﹑次指岐骨間陷中。朱丹溪曰﹕當灸三間穴﹐三間﹑手陽明經之兪穴也﹐在兩手大指﹑次指本節後﹐內側骨上縫中赤白肉際﹞。男子八歲﹐腎气實而齒生更﹐三八眞牙生﹐五八則齒槁﹐八八而齒去矣。女子亦然﹐以七爲數。蓋腎主骨﹐齒乃骨之餘﹐髓之所養也﹐故隨天癸之盛衰也。足陽明之支者﹐入於上齒。手陽明之支者﹐入於下齒。若骨髓不足﹐陽明脈虛﹐則齒之諸病生矣。何以言之﹐陽明金也﹐齒屬腎水也。陽明之支入齒間﹐此乃母气榮衛其子也。

故陽明實則齒堅牢﹐陽明虛則齒浮動。所以齒痛者﹐乃陽明經有風冷濕熱之邪乘虛而入﹐聚而爲液爲涎﹐與齒間之气血相搏擊而痛也。若熱涎壅盛則腫而痛也﹐熱不盛則齒微腫而根浮也。有虫牙痛者﹐由濕熱生虫﹐蝕其根而作痛也。有齒間血出者﹐由陽明之支有風熱之邪﹐入齒搏於血﹐故血出也。有齒齲者﹐亦以陽明入風熱之邪搏齒﹐气血腐化爲膿出臭汁﹐謂之齒齲﹐亦曰風齲。有齒者﹐是虫蝕齒至膿爛汁臭也。

有齒挺者﹐由气熱傳入脈至齒間﹐液沫爲膿﹐气血竭﹐肉消﹐故齒根露而挺出也。有齒動搖者﹐陽明脈虛﹐气血不榮﹐故齒動搖也。有齒歷蠹者﹐由骨髓气血不能榮盛﹐故令牙齒黯黑﹐謂之歷齒。

其齒黃黑者亦然。以此而言﹐豈非諸齒病皆因陽明之所致哉。東垣云﹕夫齒者腎之標﹐口者脾之竅﹐諸經多有會於口者。其牙齒是手足陽明之所過﹐上隸於坤土﹐乃足陽明胃脈之所貫絡也﹐止而不動。

下嚼動而不休﹐手陽明大腸脈之所貫絡也。手陽明惡寒飲而喜熱﹐足陽明喜寒飲而惡熱﹐故其病不一。牙者腎之標﹐亦喜寒﹐寒者堅牢﹐爲病不同﹐熱甚則齒動﹐齦斷袒脫﹐作痛不已﹐故所治療不同也。有惡熱而作痛者﹐有惡寒而作痛者﹐有惡寒又惡熱而作痛者﹐有惡寒飲少﹑熱飲多而作痛者﹐有惡熱飲少﹑寒飲多而作痛者﹐有牙齒動搖而作痛者﹐有齒袒而作痛者﹐有齒爲疳所蝕缺少﹑血出而作痛者﹐有齒腫起而作痛者﹐有脾胃中有風邪﹐但覺風而作痛者﹐有牙上多爲虫所蝕﹐其齒缺少而色變爲虫牙痛者﹐有胃中气少不能於寒﹑袒露其齒作痛者﹐有牙齒疼痛而臭穢之气不可近者﹐痛旣不一﹐豈可一藥而盡之哉。劉宗濃云﹕頭面外冒風寒﹐或口吸寒冷致牙疼者﹐皆外因也。實熱﹑陰虛火動﹑骨蒸所致﹐气郁血熱﹐虫蛀﹐皆內因也。

硬物所支﹐打擊等致﹐皆不內外因也。薛新甫云﹕濕熱甚而痛者﹐承气湯下之﹐輕者淸胃散調之。大腸熱而齦腫痛者﹐淸胃散治之﹐重則調胃湯淸之。六郁而痛者﹐越鞠丸解之。中气虛而痛者﹐補中益气湯補之。思慮傷脾而痛者﹐歸脾湯調之。腎經虛熱而痛者﹐六味丸補之。腎經虛寒而痛者﹐還少丹補之﹐重則八味丸主之。其屬風熱者﹐獨活散﹔不愈﹐茵陳散。風寒入腦者﹐羌活附子湯。病證多端﹐當臨證制宜。牙痛有風毒﹑熱壅﹑齲蛀﹑腎虛﹐未辧何證﹐俱用消風散揩抹﹐諸證皆宜。香附炒黑三分﹐炒鹽一分﹐研勻﹐揩用如常。風寒濕犯腦痛﹐項筋急﹐牙齒動搖﹐肉齦袒脫疼痛﹐宜羌活散。冬月時﹐風寒濕頭疼﹐項筋急﹐牙齒動搖疼痛﹐宜麻黃散。大寒犯腦連頭痛﹐齒亦痛﹐宜細辛散﹑白芷散﹑蠍稍散。牙齒寒痛﹐用牢牙地黃散擦﹐或露蜂房﹑川椒﹝去目炒﹞等分爲粗末煎漱﹐或荔枝殼﹑或核燒灰存性擦痛處。

牙痛用淸涼藥便痛甚者﹐從治之。用蓽茇﹑川椒﹑薄荷﹑荊芥﹑細辛﹑樟腦﹑靑鹽爲末﹐擦牙上。得熱而痛﹐得涼則止者﹐以辛涼藥治之。東垣治劉經歷內子年三十餘﹐病齒痛不可忍﹐須騎馬外行﹐口吸涼風則痛止﹐至家則痛復作﹐此濕熱之邪也。足陽明貫於上齒﹐手陽明貫於下齒﹐陽明多血多气﹐又加以膏粱之味﹐助其濕熱﹐故爲此痛。因立一方﹐不須騎馬出外﹐當令風寒之气常生於齒間﹐以黃連﹑梧桐律之苦寒﹐新薄荷葉﹑荊芥穗之辛涼﹐四味相合而作風寒之气﹐治其濕熱﹐更以升麻之苦平﹐引入陽明經爲使﹐牙齒骨之餘﹐以羊脛骨灰補之爲佐﹐麝香少許入內爲引用﹐名曰馘鬼散﹐爲細末擦之神效。又以調胃承气湯﹐去芒硝﹐加黃連﹐以治其本﹐服之下三五行﹐其病良愈﹐不復作。風毒牙痛﹐內服獨活散﹐外用皂角寸節﹐實之以鹽﹐火煨熟﹐湯泡﹐通口漱﹐吐下涎沫。風毒及熱壅上攻﹐牙齦痛﹐或齒縫有紅肉努出﹐宜消風散﹐食後臨臥入茶點﹐仍入荊芥﹑防風﹑白芷﹑蜂房之屬﹐煎冷頻頻漱口。若熱壅甚﹐牙腫連頰﹐痛不可忍﹐宜金沸艸散﹐去麻黃﹐加薄荷如其數。《三因方》云﹕一婦人牙痛﹐治療不效﹐口頰皆腫﹐以金沸艸散大劑煎湯﹐燻漱而愈。陽明熱牙疼﹐大黃炒焦黑存性﹐香附亦然﹐爲末﹐入靑鹽少許﹐擦無時。因服補胃熱藥﹐致上下牙疼痛不可忍﹐牽引頭腦﹐滿面發熱大痛﹐陽明之別絡入腦﹐喜寒惡熱﹐乃手陽明經中熱盛而作﹐其齒喜冷惡熱﹐淸胃湯主之。倉公治齊中大夫病齲齒﹐灸左手陽明脈﹐苦參湯日漱三升﹐五六日愈。寒熱皆痛﹐當歸龍膽散﹑益智木律散。寒多熱少者﹐微惡熱飲﹐大惡寒飲﹐宜艸豆蔻散。

熱多寒少者﹐微惡寒飲﹐大惡熱飲﹐宜麝香散﹑立效散。上牙疼﹐升麻散。下牙疼﹐白芷散。平昔多食肉人﹐口臭﹐牙齒動搖欲落﹐或血出不止﹐乃內傷濕熱膏粱之疾也。宜神功丸﹑牢牙散﹑調胃承气去硝加黃連湯。腎虛牙浮而痛﹐甚則憎寒壯熱全具﹐如欲脫之狀﹐宜安腎丸﹑八味丸﹑還少丹﹐間進黑錫丹。病齒非腫非疼﹐虛不能嚼食﹐用《局方》嘉禾散﹐姜煎﹐食後一服﹐次以地骨皮煎湯漱之﹐候空心﹐以羊腰子一對﹐切片勿令斷﹐以蔥絲﹑椒末﹑靑鹽﹑蒺藜去刺末﹐固元散二錢﹐拌勻﹐摻於腰子內﹐以豆蔻葉﹑或荷葉包裹煨令熟﹐食之。服經兩日﹐頓覺快利﹐飲食如故。擦藥﹐用牢牙散。引涎止痛方﹐枯礬﹑露蜂房﹝微炙﹞等分爲末﹐每服二錢﹐水煎乘熱炸牙﹐冷卽吐之。或用蟾酥﹑銀朱摻和爲丸﹐如蘿卜子大。每用一丸搽患處﹐便不疼﹐至三丸吐濃涎數口﹐全愈。塞耳方﹐雄黃定痛膏﹑透關散﹐及巴豆一粒﹐煨黃熟去殼﹐用蒜一瓣﹐切一頭作蓋﹐剜去中心﹐入巴豆其中﹐以蓋合之﹐用綿裹﹐隨患左右塞耳中。常用刷牙﹐牢牙散﹑白牙散﹑麝香刷牙散﹑羊脛骨灰散﹑長春散﹑沈香散﹑朱砂散﹑妙應散。

第八冊七竅門下

齒

海藏雲﹕牙齒等齲數年不愈﹐當作陽明蓄血治之。桃仁承气湯爲細末﹐煉蜜丸如桐子大﹐服之。

好飲過者﹐多得此疾﹐屢服有效。蛀牙痛﹐用巴豆一粒爛研﹐﹝一方香油燈上燒過﹞搓乳香細末丸之﹐塞蛀孔中。內藜蘆細末於孔中﹐勿咽津。用不蛀皂角一錠﹐去皮子﹐卻於每皂子處安巴豆一粒﹐鹽泥固濟﹐燒灰研細末。用剜耳子抄少許﹐塡入蛀孔內。雄雀糞綿裹塞孔內﹐日一二易。蘆薈﹑白膠香﹐塞蛀孔內。松脂銳如錐者﹐塞孔中﹐少頃虫出脂上。蘆薈四分炒研細﹐先用鹽揩淨齒﹐敷少許。鶴虱枝插患處。蕪荑仁安蛀齒上﹐有縫就以窒之。吳茱萸﹑雄黃各等分﹐樟腦﹑乳香各少許﹐末之﹐擦痛處。鶴虱﹑細辛﹑白芷﹑幹茄等分爲末﹐揩痛處。如有蛀孔﹐用飯丸藥末﹐塞孔中。虫蝕牙根肉腐﹐用棘鍼燒取瀝﹐頻敷之﹐或煮汁含之。亦可煮郁李根白皮濃汁含。溫米醋漱出虫自愈。香白芷﹑細辛煎漱。天仙子燒煙﹐用竹筒抵牙﹐引煙燻之﹐卽虫死不再發。用小瓦片置油拌韭子燒煙﹐擱在水碗上﹐以漏斗覆之﹐以蛀牙受漏斗口中煙﹐其牙內虫如鍼者﹐皆落水碗中。

蛀牙有孔疼痛不斷根者﹐用雄黃﹑乳香各一錢﹐樟腦少許﹐末之﹐黃蠟爲丸﹐隨孔大小納一丸﹐以鐵打條一尺五寸長﹐如箸小頭大﹐作一勾頭如鉗尾狀﹐火燒紅﹐筆管筒住﹐只畱勾頭﹐勿令熱傷唇舌﹐須先以箸挑開口唇﹐然後以頭勾炷湯藥上﹐須熔開覺熱爲度﹐以水漱之神效。有牙虫已出﹐其孔穴空虛而痛者﹐宜用乳香少許﹐火炙令軟以實之。

第八冊七竅門下

齒

用栝蔞根二兩﹐砂鍋內甘艸水煮軟﹐取出令幹﹐雞舌香十枚﹐白芷半兩﹐麝香一分﹐上爲細末。

每用少許揩牙﹐誤咽無妨。蚯蚓矢﹐水和爲泥﹐火燒令赤﹐研如粉﹐臘月豬脂和敷上﹐日三次﹐永瘥。

一方﹐同入瓷瓶內﹐黃泥固濟﹐火煨燒一夜﹐候冷取出﹐細研用﹐如常法揩牙。生地黃一斤﹐於木臼內搗碎﹐入鹽二合和之﹐上用白面裹﹐可濃半寸以來﹐煨於灰火中﹐斷煙始成。去焦面﹐入麝香一分﹐同研末﹐每用少許貼齒根上。蔓荊子﹑生地黃﹑地骨皮﹑靑蒿各一兩﹐郁李根皮二兩﹐每服半兩﹐水煎﹐熱含冷吐。

第八冊七竅門下

齒

東垣云﹕還少丹常服牢牙齒。地黃丸亦好。陰虛內熱者﹐甘露飲。外用﹐五靈膏﹑宣牙膏﹑五倍子散﹑生薑﹑地黃汁制﹐皂角散﹑土蒺藜散﹑黑鉛砂貼搽。生地細銼﹐綿裹著齒上咂之﹐日三四﹐並咽津效。

第八冊七竅門下

齒

用黑豆三十枚﹐牛糞火內燒令煙盡﹐取出細研﹐入麝香少許研勻﹐先以鍼挑破不生處﹐令血出﹐卻塗藥在上。不可見風﹐忌酸鹹物。雄鼠矢三七枚﹐麝香半錢﹐同研細揩齒。露蜂房散﹑川升麻散。

第八冊七竅門下

唇

唇屬足太陰脾經。﹝《素問》曰﹕脾者﹐倉廩之本﹐營之居也﹐其華在唇。《靈樞》曰﹕脾者主爲衛﹐使之迎糧﹐視唇舌好惡﹐以知吉凶。故唇上下好者脾端正﹐唇偏舉者脾偏傾﹐揭唇者脾髙﹐唇下縱者脾下﹐唇堅者脾堅﹐唇大而不堅者脾脆﹐脾病者唇黃﹐脾絕者唇四面腫。又曰﹕唇舌者﹐肌肉之本也。

足太陰气絕﹐則脈不榮肌肉﹐脈不榮則肌肉軟﹐肌肉軟則舌萎﹑人中滿﹐人中滿則唇反﹐唇反者﹐肉先死。甲篤乙死﹐木勝土也﹞。又屬足陽明胃經。﹝《靈樞》曰﹕足陽明所生病者﹐口唇胗。注﹕所生病者﹐血也。胗﹐古疹字﹐唇瘍也。又曰﹕陽明气至則嚙唇。《中藏》曰﹕胃中熱則唇黑﹞。又屬手少陰心經。﹝《玄珠》曰﹕上下唇皆赤者﹐心熱也。上唇赤下唇白者﹐腎虛而心火不降也﹞。又屬手太陰肺經。﹝錢仲陽曰﹕肺主唇白﹐白而澤者吉﹐白如枯骨者死。唇白當補脾肺﹐蓋脾者肺之母也﹐母子皆虛﹐不能相營﹐其名曰怯﹐故當補。若深紅色﹐則當散肺虛熱﹞。俠口統屬衝任二脈。

﹝《靈樞》曰﹕衝任二脈﹐皆起於胞中﹐上循背裏﹐爲經絡之海﹐其浮而外者﹐循腹右上行﹐會於咽喉﹐別而絡唇口﹐故气血盛則充膚熱肉﹐血獨盛則澹滲皮膚而生毫毛﹐婦人數脫血﹐是气有餘血不足﹐衝任之脈不營唇口﹐所以無須也﹞。上唇俠口屬手陽明大腸經。下唇俠口屬足陽明胃經。燥則幹﹐熱則裂﹐風則﹐寒則揭。若唇腫起白皮皺裂如蠶繭﹐名曰繭唇。有唇腫重出如繭者﹐有本細末大﹑如繭如癅者。或因七情動火傷血﹐或因心火傳授脾經﹐或因濃味積熱傷脾。大要審本證﹐察兼證﹐補脾气﹐生脾血﹐則燥自潤﹐火自除﹐風自息﹐腫自消。若患者忽略﹐治者不察﹐妄用淸熱消毒之藥﹐或用藥綫結去﹐反爲翻花敗證矣。腎虛唇繭﹐時出血水﹐內熱口漧吐痰﹐體瘦﹐宜濟陰地黃丸。肝經怒火﹐風熱傳脾﹐唇腫裂﹐或患繭唇﹐宜柴胡淸肝散。胃火血燥﹐唇裂爲繭﹐或牙齦潰爛作痛﹐宜淸胃散﹐或加芍﹑芎﹑柴胡﹐可治脾胃肝膽經熱。風熱傳脾﹐唇口皺﹐或頭目眩﹐或四肢浮腫如風狀﹐宜羌活散。風熱客於脾經﹐唇燥裂無色﹐宜瀉黃飲子。中气傷損﹐唇口生瘡﹐惡寒發熱﹐肢體倦怠﹐宜補中益气湯。思慮傷脾﹐血耗唇皺﹐宜歸脾湯。意思過度﹐蘊熱於脾﹐沈裂無色﹐唇燥口漧生瘡﹐年久不愈﹐內服五福化毒丹﹐外用橄欖燒灰末﹐豬脂調塗﹐或用核中仁細研敷之。又﹐硫黃﹑白礬灰﹑朱砂﹑水銀﹑麝香﹑黃柏爲末﹐和水銀瓷器中﹐臘月豬脂和如泥。光淨拭唇﹐卻以膏塗之。又﹐八月藍葉絞汁洗﹐不過二日瘥。又﹐訶子肉﹑五倍子等分爲末﹐幹貼。又﹐黃連一分﹐漧薑半分炮﹐爲細末﹐敷之。又﹐大銅錢四文﹐石上磨以豬脂﹐磨取汁塗。又﹐蛇蛻灰﹑晚蠶蛾末﹐油調敷。又﹐以甑上滴下汗敷之﹐白荷花瓣貼之﹐皆神效。緊唇﹐白燈散﹐或皂角末少許﹐水調塗。風濕入脾﹐唇口動揭﹐頭目眩痛﹐結核﹐浮腫﹐用薏苡仁炒﹑防己﹑赤小豆炒﹑甘艸炙等分﹐姜煎﹔《聖惠》獨活散﹐加白蘞﹑黃﹑枳殼﹐或升麻飲。外用松脂半兩﹐大黃﹑白蘞﹑赤小豆﹑胡粉各二錢半﹐爲細末﹐雞子淸調塗。

脾熱﹐唇焦枯無潤澤﹐宜生地黃煎。冬月唇幹拆血出方﹐桃仁搗爛﹐豬脂調塗。唇舌者﹐肌肉之本也。唇反者﹐肉先死。

第八冊七竅門下

舌

舌屬手少陰心經。﹝《素問》曰﹕心在竅爲舌﹐畏寒。《內經》曰﹕心气通於舌﹐心和則舌能知五味矣。病則舌捲短﹐顴赤﹐其脈搏堅而長。喬嶽曰﹕心絕則舌不能收﹐及不能語﹞。又屬足太陰脾經。﹝李東垣曰﹕舌者心也﹐復能知味﹐是舌中有脾也。《靈樞》曰﹕足太陰之正﹐貫舌中。《素問》曰﹕中央黃色﹐入通於脾﹐故病在舌本。《靈樞》又曰﹕足太陰是動則病舌本彊﹐所生病者舌本痛。《素問》刺舌下中脈太過﹐血出不止爲喑。注﹕舌下脈脾脈也。喑﹐不能言也。孫景思曰﹕舌者﹐心气之所主﹐脾脈之所通﹐二髒不和﹐風邪中之﹐則舌彊不能言﹔壅熱攻之﹐則舌腫不能轉。更有重舌木舌﹐舌腫出血等證﹐皆由心脾二經風熱所乘而然也。﹞又兼屬足陽明胃經。﹝張雞峯曰﹕脾胃主四肢﹐其脈連舌本﹐而絡於唇口。胃爲水谷之海﹐脾气蘑而消之﹐由是水谷之精化爲營衛﹐以養四肢。若起居失節﹐飲食不時﹐則致脾胃之气不足﹐而營衛之養不周﹐風邪乘虛而幹之﹐則四肢與唇口俱痺﹐語言謇澀﹐久久不治﹐變爲痿疾。經云﹕治痿獨取陽明﹐謂足陽明也。治法宜多用脾胃藥﹐少服去風藥則可安矣。﹞又屬足少陰腎經。﹝《靈樞》曰﹕足少陰之正﹐直者系舌本﹐舌縱涎下﹐煩﹐取足少陰。《玄珠》曰﹕舌之下竅﹐腎之津液所朝也。注﹕下竅﹐廉泉穴也﹐一名舌本﹐在頷下結喉上。《素問》曰﹕刺足少陰脈﹐重虛出血﹐爲舌難以言﹞。又屬足厥陰肝經。﹝《靈樞》曰﹕肝者筋之合也﹐筋者聚於陰器﹐而脈絡於舌本﹞。舌主嘗五味﹐以榮養於身﹐資於脾﹐以分布津液於五臟﹐故心之本脈系於舌根﹐脾之絡脈系於舌旁﹐肝脈循陰器絡於舌本﹐心脾虛風熱乘之則爲病。風寒濕所中﹐則舌捲縮而不能言﹐宜小續命湯。挾熱﹐升麻湯加桔梗漱之﹐碧雪敷之。七情所郁﹐則舌腫滿不得息﹐宜《本事方》烏﹑星﹑薑末﹐貼手足心。心熱則裂而瘡﹐木舌重舌﹐宜三黃丸﹐眞蒲黃摻之﹔《三因》龍石散﹐三黃丸末﹐水調貼腳心﹔升麻湯加桔梗﹑玄參﹑黃芩。又﹐白礬﹑大黃﹑朴硝擦漱。又﹐醋調五靈脂末﹑烏賊骨﹑眞蒲黃末塗之﹐服散肝經實熱之藥。脾熱則滑而胎﹐脾閉則白胎如雪﹐宜薄荷汁﹑白蜜﹑姜片揩之。肝壅則血上湧﹐宜蒲黃或槐花末摻之﹐服淸肝之藥。薛新甫云﹕如口舌腫痛﹐或狀如無皮﹐或發熱作渴﹐爲中气虛熱﹐宜淸熱補气湯。若眼如煙觸﹐體倦少食﹐或午後益甚﹐爲陰血虛熱﹐宜淸熱補血湯。若咽痛舌瘡﹐口漧足熱﹐日晡益甚﹐爲腎經虛火﹐宜六味丸。若四肢逆冷﹐惡寒飲食﹐或痰甚眼赤﹐爲命門火衰﹐宜八味丸。若發熱作渴﹐飲冷便閉﹐爲腸胃實火﹐宜涼膈散。若發熱惡寒﹐口漧喜湯﹐食少體倦﹐爲脾經虛熱﹐宜加味歸脾湯。若舌本作彊﹐腮頰腫痛﹐爲心脾壅熱﹐宜玄參升麻湯。若痰盛作渴﹐口舌腫痛﹐爲上焦有熱﹐宜淸熱化痰湯。若思慮過度﹐口舌生瘡﹐咽喉不利﹐爲脾經血傷火動﹐宜加味歸脾湯。若恚怒過度﹐寒熱口苦﹐而舌腫痛﹐爲肝經血傷火動﹐宜小柴胡湯加丹皮﹑山梔。血虛者﹐用八珍加參﹑術﹑柴胡﹑山梔﹑丹皮﹐虛甚須加炮姜。

第八冊七竅門下

舌

舌根腫脹爲重舌﹐舌腫而不柔和者爲木舌﹐風寒傷於心脾﹐令人憎寒壯熱﹐齒浮舌腫痛﹐宜金沸艸散漱口﹐吐一半﹐喫一半。治舌腫﹐黃藥湯。或亂髮燒灰﹐水調下。外用釜底煤研細醋調﹐敷舌上下﹐脫去更敷﹐能先決去血﹐竟敷之尢佳。一方用鹽等分﹐井花水調敷。硼砂細末﹐切生薑蘸藥揩舌腫處﹐卽退。蓖麻取油﹐蘸紙撚燒煙燻之愈。好膽礬研細敷之。舌上腫硬出血﹐海螵蛸﹑蒲黃各等分研細﹐井花水調敷。

第八冊七竅門下

舌

腫脹﹐馬牙硝丸﹑牛黃散﹑玄參散﹑飛礬散﹑虫散﹑百艸霜散。

第八冊七竅門下

舌

用一味眞蒲黃末摻之。又用皂角刺﹐朴硝少許﹐研勻﹐先以手蘸水擦口內並舌上下﹐將藥摻之﹐涎出自消。又用五靈脂一兩﹐去砂石研末﹐米醋一大碗煎﹐逐旋噙漱口。又用皂角不蛀者四五挺﹐去皮弦﹐炙令幹﹐荊芥穗少許研細末﹐以米醋調塗腫處。又以蛇蛻燒灰﹐研極細﹐少許敷之。烏犀膏﹑牛黃散﹑黃藥湯。亦可以鈹刀刺之﹐出血愈。《三因》云﹕凡舌腫﹐下必有噤虫﹐狀如螻蛄﹑臥蠶﹐有頭尾﹐其頭小白﹐可燒鐵烙﹐烙頭上卽消。不急治﹐能殺人。東垣云﹕廉泉一穴﹐一名舌本﹐在頷下結喉上。治舌下腫難言﹐舌縱涎出﹐口禁﹐舌根急縮﹐下食難。刺瘧論云﹕舌下兩脈者﹐廉泉也。

刺禁論云﹕刺舌下中脈太過﹐血不止爲喑。刺節眞邪論云﹕取廉泉穴﹐血變而止。以明宜出血禁用鍼。

或問取廉泉穴二說不同﹐一說取頷下結喉上﹐一說取舌下兩脈﹐何者爲當﹖答曰﹕舌本者﹐乃舌根蒂也。若取舌下兩脈﹐是取舌稍也﹐舌標也﹐此法誤也。當取頷下者爲當﹐此舌根也。況足陽明之脈﹐根於厲兌﹐結於廉泉﹐頷下乃足陽明之所行也。若取舌下兩脈﹐非足陽明經也。戊與癸合﹐廉泉足少陰也﹐治涎下。解云﹕胃中熱上溢﹐廉泉開﹐故涎下﹐當出血瀉胃中熱。又知非舌下兩脈也﹐頷下結喉上者爲準矣。脹論曰﹕廉泉﹑玉英者﹐津液之道路也。張戴人治南朱老翁﹐年六十餘歲﹐身熱數日不已﹐舌根腫起﹐和舌尖亦腫﹐腫至滿口﹐比原舌大三倍。一外科以燔鍼刺其舌兩旁下廉泉穴﹐病勢轉凶﹐將至顚。戴人曰﹕血實者宜決之﹐以鍼磨令鋒極尖﹐輕砭之﹐日砭八九次﹐出血約一二盞﹐如此者三次﹐漸覺血少痛減腫消。夫舌者﹐心之外候也。心主血﹐故血出則愈。又諸痛癢瘡瘍﹐皆屬心火。燔鍼艾火﹐皆失此義也。薛新甫云﹕凡舌腫脹甚﹐宜先刺舌尖﹐或舌上﹐或邊傍出血泄毒﹐以救其急。惟舌下廉泉穴﹐此屬腎經﹐𨿽宜出血﹐亦當禁鍼﹐愼之。

第八冊七竅門下

舌

《三因》礬石散﹐治風寒濕舌彊不能語。牛黃散治舌腫彊﹐又用蛇蛻燒存性﹑全蠍等分﹐爲細末敷之。

第八冊七竅門下

舌

經云﹕邪客手少陽之絡﹐令人喉痺舌捲﹐口干心煩﹐臂外廉痛﹐手不及頭﹐刺手中指﹑次指爪甲上去端如韭葉﹐各一。又云﹕手少陽之筋﹐其病支痛轉筋﹐舌捲﹐治在燔鍼劫刺﹐以知爲數﹐以痛爲輸。又云﹕厥陰絡者﹐甚則舌捲卵上縮。又云﹕肝者﹐筋之合也。肝脈弗榮則筋急﹐筋急則引舌與卵﹐故唇靑舌捲卵縮﹐則筋先死﹐庚篤辛死。

第八冊七竅門下

舌

風熱﹐口中漧燥﹐舌裂生瘡﹐宜甘露飲﹑栝蔞根散﹑甘露丸。外敷蘆薈散﹑玄參散﹑綠雲散。並以白礬末湯化洗足。曾有舌上病瘡﹐久蝕成穴﹐累服涼劑不效﹐後有教服黑錫丹﹐遂得漸愈。此亦下虛故上盛也。又有舌無故常自痺者﹐不可作風治﹐由心血不足﹐理中湯加當歸服之。

第八冊七竅門下

舌

心經熱甚﹐及傷寒熱毒攻心﹐及傷寒後不能調攝﹐往往有之﹐宜用珍珠末﹑冰片等分﹐敷之卽收。或用巴豆一枚﹐去油取霜﹐用紙撚捲之﹐內入鼻中﹐舌自收。﹝此治傷寒後不能調攝者﹞。治一婦人產子﹐舌出不能收﹐令以朱砂末敷其舌﹐乃令作產子狀﹐以二女掖之﹐乃於壁外潛累盆盎置危處﹐墮地作聲﹐聲聞而舌捲矣。

第八冊七竅門下

舌

《靈樞》口問篇﹐黃帝曰﹕人之涎下者﹐何气使然﹖岐伯曰﹕飲食者皆入於胃﹐胃中有熱則虫動﹐虫動則胃緩﹐胃緩則廉泉開﹐廉泉開故涎下。補足少陰。蕭炳治口角流涎不止﹐口目邪﹐手足痿軟﹐用神龜滋陰丸﹑通天愈風湯﹑淸心導痰丸﹑淸心牛黃丸。婁全善治宣文炳口流涎不止﹐喜笑舌喑﹐脈洪大﹐用連﹑芩﹑柏﹑梔﹑白術﹑蒼術﹑半夏﹑竹瀝﹑薑汁服之﹐五日涎止笑息。﹝流涎者﹐自然流出也﹞。仲景云﹕大病瘥﹐喜出唾﹐久不了了者﹐胃上有寒﹐當以丸藥溫之﹐宜理中丸。東垣云﹕多唾或唾白沫者﹐胃口上停寒也﹐藥中加益智仁。

第八冊七竅門下

舌

《靈樞經》黃帝曰﹕人之自嚙舌者﹐何气使然﹖岐伯曰﹕此厥逆走上﹐脈气皆至也。少陰气至則嚙舌﹐少陽气至則嚙頰﹐陽明气至則嚙唇矣。視主病者﹐則補之。

第八冊七竅門下

面

面統屬諸陽。﹝《靈樞》曰﹕諸陽之會﹐皆在於面﹞。又屬足陽明胃經。﹝《素問》曰﹕五七陽明脈衰﹐面始焦﹐發始墮。六八衰竭﹐面焦發鬢頒白。《靈樞》曰﹕邪中於面則下陽明。《中藏》曰﹕胃熱則面赤如醉人。《素問》又曰﹕已食如饑者胃疸。面腫曰風。注﹕胃陽明之脈行於面故耳﹞。

又屬足太陽膀胱經。﹝《靈樞》曰﹕足太陽之上﹐血多气少則面多少理﹐血少气多則面多肉肥而不澤﹐血气和則美色。俱有餘則肥澤﹐俱不足則瘦而無澤﹞。又統屬手少陰心經。﹝《素問》曰﹕心者﹐生之本﹐神之變也﹐其華在面。又曰﹕心之合脈也﹐其榮色也﹞。又以五色候五臟﹐故面靑屬肝。﹝《素問》曰﹕生於肝﹐如以縞裹紺﹐故靑欲如蒼璧之澤﹐不欲如藍。注﹕縞﹐繒之精白者。紺﹐深靑揚赤色。又曰﹕靑如翠羽者生﹐如艸玆者死。注﹕玆﹐滋也﹐如艸初生之色也﹞。赤屬心。﹝《素問》曰﹕生於心﹐如以縞裹朱﹐故赤欲如白裹朱﹐不欲如赭。注﹕赭﹐赤土也。又曰﹕赤如雞冠者生﹐如血者死。注﹕血﹐凝血也﹞。黃屬脾。﹝《素問》曰﹕生於脾﹐如以縞裹栝蔞實﹐故黃欲如羅裹雄黃﹐不欲如黃土。又曰﹕黃如蟹腹者生﹐如枳實者死﹞。白屬肺。﹝《素問》曰﹕生於肺﹐如以縞裹紅﹐故白欲如鵝羽﹐不欲如鹽。又曰﹕白如豕膏者生﹐如枯骨者死﹞。黑屬腎。﹝《素問》曰﹕生於腎﹐如以縞裹紫﹐故黑欲如重漆色﹐不欲如地蒼。又曰﹕黑如烏羽者生﹐如者死。注﹕﹐煤也。又曰﹕五臟六腑固盡有部﹐視其五色﹐黃赤爲熱﹐白爲寒﹐靑黑爲痛﹞。《靈樞》邪气臟腑病形篇﹐黃帝曰﹕首面與身形也﹐屬骨連筋同血﹐合於气耳。天寒則裂地淩冰﹐其卒寒或手足懈惰﹐然而其面不裂何也﹖岐伯答曰﹕十二經脈﹐三百六十五絡﹐其血气皆上於面而走空竅﹐其精陽气上走於目而爲睛﹐其別气走於耳而爲聽﹐其宗气上出於鼻而爲臭﹐其濁气出於胃﹐走唇舌而爲味﹐其气之津液皆上燻於面﹐而皮又濃﹐其肉堅﹐故天气甚寒﹐不能勝之也。葉氏曰﹕手足六陽之經﹐皆上至於頭﹐而惟陽明胃脈﹐起鼻交中﹐入上齒中﹐俠口環唇﹐循頰車﹐上耳前﹐過客主人﹐故人之面部﹐陽明之所屬也。其或胃中有熱則面熱﹐升麻湯加黃連。胃中有寒則面寒﹐升麻湯加附子。若風熱內甚而上攻﹐令人面目浮腫﹐或面鼻紫色﹐或風刺癮疹﹐隨其證而治之。李氏云﹕風邪入皮膚﹐痰飲漬腑臟﹐則面。脾應見於面﹐肺應皮毛﹐二經風濕搏而爲熱濕﹐故面生瘡。

第八冊七竅門下

面

面腫爲風﹐宜用羌活﹑防風﹑升麻﹑白芷﹑牛蒡子之屬。外杵杏仁如膏敷之。余見水腫門。

第八冊七竅門下

面

丹溪云﹕面熱火气﹐因郁熱。面寒屬胃虛。東垣云﹕飲食不節則胃病﹐胃病則气短精神少﹐而生大熱﹐有時而火上行獨燎其面。《鍼經》云﹕面熱者﹐足陽明病。咳逆停息不得臥﹐面熱如醉﹐此爲胃熱上衝燻其面﹐茯苓桂枝五味子甘艸湯加大黃以利之。羅謙甫療楊郎中之內﹐五十一歲﹐身體肥盛﹐患頭目昏悶﹐面赤熱多﹐服淸上藥不效﹐診其脈洪大有力。《內經》云﹕面熱者﹐足陽明病。《脈經》云﹕陽明經气盛有餘﹐則身已前皆熱﹐況其人素膏粱積熱於胃﹐陽明多血多气﹐木實則風熱上行﹐諸陽皆會於頭目﹐故面熱之病生矣。先以調胃承气湯七錢﹐加黃連三錢﹐犀角一錢﹐疏下一兩行﹐徹其本熱﹐次以升麻加黃連湯﹐去經絡中風熱上行﹐如此則標本之邪俱退矣。又治尼長老﹐六十一歲﹐身體瘦弱﹐十月間病頭面不耐寒气﹐弱不敢當風行﹐諸治不效。診之﹐其脈皆弦細而微﹐其人年髙﹐素食茶果而已﹐陽明之經本虛。《脈經》云﹕气不足則身以前皆寒栗﹐又加看誦損气﹐由此胃气虛﹐經絡之气亦虛﹐不能上榮頭面﹐故惡風寒。先以附子理中丸溫其中气﹐次以升麻湯加附子主之。或曰升麻加黃連湯治面熱﹐升麻加附子湯治面寒﹐有何根據﹖答曰﹕出自仲景﹐云岐子注《傷寒論》中辧葛根湯云﹕尺寸脈俱長者﹐陽明受病也﹐當二三日發﹐以其脈夾鼻絡目﹐故身熱目疼鼻幹﹐不得臥﹐此陽明經受病也。始於鼻﹐交中﹐從頭至足﹐行身之前﹐爲表之裏。陽明經標熱本實﹐從標脈浮而長﹐從本脈沈而實。陽明爲病﹐主蒸蒸而熱﹐不惡寒﹐身熱爲標病﹔陽明本實者﹐胃中燥﹐鼻幹目疼爲本病。陽明爲肌肉之本﹐禁不可發汗﹔在本者不禁下﹐發之則變黃證。太陽主表﹐榮衛是也。榮衛之下﹐肌肉屬陽明。二陽並病﹐葛根湯主之。衛者桂枝﹐榮者麻黃﹐榮衛之中﹐桂枝麻黃湯各半主之。榮衛之下﹐肌肉之分者﹐葛根湯主之。又名解肌湯。故陽明爲肌肉之本﹐非專於發汗止汗之治。桂枝麻黃兩方﹐互並爲一方﹐加葛根者﹐便作葛根湯﹐故榮衛肌肉之次也。桂枝﹑芍藥﹑生薑﹑甘艸﹑大棗止汗﹐麻黃﹑桂枝﹑生薑﹑甘艸發汗﹐葛根味薄﹐獨加一味者﹐非發汗止汗也。從葛根以解肌﹐故名葛根湯。錢仲陽制升麻湯﹐治傷寒瘟疫﹐風熱壯熱﹐頭痛肢體痛﹐瘡疹已發未發﹐用葛根爲君﹐升麻爲佐﹐甘艸﹑芍藥安其中气。朱奉議作《活人書》﹐將升麻湯列作陽明經解藥。予診楊氏婦﹐陽明經標本俱實﹐先攻其裏﹐後瀉經絡中風熱﹐故用升麻湯加黃連﹐以寒治熱也。尼長老﹐陽明經標本俱虛﹐先實其裏﹐次行經絡﹐故用升麻湯加附子﹐以熱治寒也。仲景乃羣方之祖﹐信哉。

第八冊七竅門下

面

《難經》云﹕肝﹐外證面靑﹐善潔善怒。

第八冊七竅門下

面

運气面塵有二﹕一曰燥金制肝。經云﹕陽明司天﹐燥淫所勝﹐民病嗌漧面塵。又云﹕陽明在泉﹐燥淫所勝﹐病嗌漧面塵。又云﹕金郁之發﹐嗌漧面塵。宜治以濕劑是也。二曰火。經云﹕少陽之復﹐厥气上行﹐面如浮塵﹐目乃﹐治以寒劑是也。鍼灸面塵﹐皆取肝膽二經。經云﹕肝足厥陰之脈是動病﹐甚則嗌漧﹐面塵脫色。又云﹕膽足少陽之脈是動病﹐甚則面微有塵。皆視盛﹑虛﹑熱﹑寒﹑陷下取之也。

第八冊七竅門下

面

《難經》云﹕心﹐外證面赤﹐口漧善笑。東垣云﹕面赤爲邪气怫郁在經﹐宜表不宜下。仲景云﹕下利脈沈而遲﹐其人面赤﹐身有微熱﹐下利淸谷者﹐必鬱冒汗出而解。此面赤亦表而解也。運气面赤皆屬寒。經云﹕太陽司天﹐寒淫所勝﹐民病面赤目黃。治以熱劑是也。鍼灸面赤﹐皆取心主。經云﹕心主手厥陰之脈﹐是動則病面赤目黃。視盛﹑虛﹑熱﹑寒﹑陷下取之也。治面赤﹐用好柏銼碎四兩﹐人乳浸拌勻﹐以日曬漧﹐再浸拌勻﹐如此六七次爲妙﹐然後爲細末。臨臥淸茶或湯調下二錢﹐有奇效。

第八冊七竅門下

面

《難經》云﹕脾﹐外證面黃﹐善噫﹐善思﹐善味。《素問》云﹕陽明經終者﹐口目動作﹐善驚妄言﹐色黃。治法見黃膽門。

第八冊七竅門下

面

《難經》云﹕肺﹐外證面白﹐善嚏﹐悲愁不樂﹐欲哭。血脫者﹐色白夭然不澤﹐其脈空虛。肺病面白不悅﹐則爲脫气﹑脫血﹑脫津﹑脫液﹑脫精﹑脫神。巴戟丸主之。脈緊者﹐寒也。或面白善嚏﹐或面色惡﹐皆寒也。以羌活﹑防風﹑甘艸﹑本四味﹐瀉足太陽﹐少加附子以通其脈。面色惡﹐悲恐者﹐更加桂﹑附。太陽終者﹐戴眼反折﹐螈﹐其色白﹐絕汗出。少陽終者﹐耳聾﹐百節皆縱﹐目HT絕系﹐其色靑白。

第八冊七竅門下

面

《難經》云﹕腎﹐外證面黑﹐善恐欠。羅謙甫治一婦人﹐年幾三十﹐憂思不已﹐飲食失節﹐脾胃有傷﹐面色黧黑不澤﹐環唇尢甚﹐心懸如饑狀﹐又不欲食﹐气短而促。大抵心肺在上﹐行榮衛而光澤於外﹐宜顯而藏。肝腎在下﹐養筋骨而彊於內﹐當隱而不見。脾胃在中﹐主傳化精微﹐以灌四旁﹐沖和而不息。其气一傷﹐則四髒失所﹐憂思不已﹐气結而不行﹐飲食失節﹐气耗而不足﹐使陰气上溢於陽中﹐故黑色見於面。又經云﹕脾气通於口﹐其華在唇。今水反來侮土﹐故黑色見於唇﹐此陰陽相反病之逆也。上古天眞論云﹕陽明脈衰於上﹐面始焦。故知陽明之气不足﹐非助陽明生發之劑﹐無以復其色﹐故以沖和順气湯主之。《內經》曰﹕上气不足﹐推而揚之。以升麻苦平﹐葛根甘溫﹐自地升天﹐通行陽明之气爲君。人之气﹐以天地之風名之﹐气畱而不行者﹐以辛散之。防風辛溫﹐白芷甘辛溫﹐以散滯气爲臣。蒼術苦辛﹐蠲除陽明經之寒﹐白芍藥之溫酸﹐安太陰經之怯弱。《十劑》云﹕補可去弱﹐人參羊肉之屬。人參﹑黃﹑甘艸甘溫﹐補益正气爲佐。至眞要大論云﹕辛甘發散爲陽。

生薑辛熱﹐大棗甘溫﹐和榮衛﹐開腠理﹐致津液﹐以復其陽气﹐故以爲使。每服早飯後﹑午飯前﹐取陽升之時﹐使人之陽气易達故也。數服而愈。孫兆治一人﹐滿面黑色﹐相者斷其死。孫診之曰﹕非病也﹐乃因登混﹐感非常臭气而得。去至臭﹐無如至香﹐令用沈﹑檀碎劈﹐焚於鑪中﹐安帳內以燻之﹐明日面色漸變﹐旬日如故。蓋腎臭腐屬水﹐脾臭香屬土。今夫廁臭者﹐腐臭也﹐故聞之則入腎而面黑。

沈香者﹐香臭也﹐故燻之則脾土勝腎水而色還也。浙全夫人﹐忽日面上生黑斑數點﹐日久滿面俱黑﹐徧求醫治不效。忽遇一艸澤醫人云﹕夫人中食毒﹐治之一月平復。後校其方﹐止用生薑汁服之。問其故﹐云食斑鳩﹐蓋此物常食半夏苗﹐中毒﹐故以姜解之。鍼灸面黑有二法﹕其一取胃。經云﹕胃足陽明之脈﹐是動則病灑灑振寒﹐顏黑。其二取腎。經云﹕足少陰之脈﹐是動則病饑不欲食﹐面如漆柴。

視盛﹑虛﹑熱﹑寒﹑陷下取之也。少陰終者﹐面黑﹐齒長而垢﹐腹脹閉。太陰終者﹐腹脹閉不得息﹐善噫嘔逆則面赤﹐不逆則面黑﹐皮毛黑。洗面藥七白散﹐白蘞﹑白術﹑白牽牛﹑白附子﹑白芷﹑白芍藥﹑白僵蠶。

面上細瘡﹐常出黃水﹐桃花陰漧﹐加當歸或杏花作末洗面。面上熱毒惡瘡﹐柏連散塗。面上五色瘡﹐用鹽湯綿浸塌瘡上﹐日五六度易瘥。面上黃水瘡﹐並目生瘡﹐三月三日桃花陰榦爲末﹐食後熟水下方寸匕﹐日三良。

面上豆痕﹐或斑﹐密陀僧細末﹐夜以人乳汁調敷有效。

面上粉刺﹐用不語唾塗之﹐或搗菟絲子汁塗之﹐或以白礬末少許﹐酒調塗之。

《斗門方》治黑﹐令人面色好﹐白僵蠶﹑黑牽牛﹑北細辛﹐粗末作澡豆﹐去小兒胎穢。

面裏皮痛﹐何首烏末﹐薑汁調成膏敷之﹐帛蓋﹐以火炙鞋底熱熨之。

面赤酒﹐生附子﹑川椒﹑野葛少許﹐銼﹐醋浸一宿﹐取出﹐用豬脂同煎﹐以附子黃爲度﹐去滓﹐時時塗之。又﹐硫黃半兩﹐蝸牛殼自死枯漧小者爲上﹐木香各半兩﹐虢丹半兩﹐俱爲末﹐杏仁半兩﹐去皮研膏﹐入臘月豬脂調成膏。夜臥時用漿水先洗面﹐令幹﹐以藥塗患處﹐平明洗去。濕癬﹐以米泔水洗﹐卻上前藥。指爪破面﹐用生薑自然汁調輕粉﹐敷破處﹐更無瘢瑕。

第八冊七竅門下

頰

﹝也﹐俗呼顴骨﹞。屬手足少陽三焦膽﹐手太陽小腸經之會﹐又屬手少陰心經。

﹝《靈樞》曰﹕心病者顴赤。喬嶽曰﹕心絕則虛陽上發﹐面赤如脂。○按﹕如脂者﹐如女人以粉敷面﹐以丹敷顴也。夫白者肺之候﹐丹者心之候﹐《發明》謂之火克金﹐是從所不勝來者﹐爲賊邪﹐其病不治。故《脈訣》云﹕面赤如妝﹐不久居也﹞。又屬足少陰腎經。﹝《靈樞》曰﹕腎病者﹐顴與顏黑﹞。

頰﹝面旁也﹞。屬手足少陽三焦膽﹐手太陽小腸﹐足陽明胃經之會。﹝《素問》曰﹕少陽之脈色榮頰前﹐熱病也。注﹕足少陽部在頰﹐色﹐赤色也﹔前﹐當根據《甲乙經》作筋。《靈樞》曰﹕邪气中於頰﹐則下少陽。又曰﹕少陽气至則嚙頰。《素問》又曰﹕少陽之厥﹐則暴聾頰腫而熱。又曰﹕上部地﹐兩頰之動脈。注﹕在鼻孔下兩旁﹐近於巨穴之分﹐動應於手足陽明脈气之所行也。巨直兩目瞳子﹞。又屬足厥陰肝經。﹝《素問》曰﹕肝病气逆則頰腫﹞。其在小兒面部。左頰屬足厥陰肝經。﹝《素問》曰﹕肝熱病者﹐左頰先赤﹞。右頰屬手太陰肺經。﹝《素問》曰﹕肺熱病者﹐右頰先赤﹞。頰側﹝蕃也﹞。屬足少陽膽﹐陽明胃經之會。頤﹝本作臣中也﹞。屬足陽明胃經。﹝《素問》曰﹕陽明虛則寒栗鼓頷﹐終則口耳動作。注﹕口耳動作﹐謂目而鼓頷也﹞。又屬足少陰腎經。﹝《素問》曰﹕腎熱病者頤先赤﹞。俠頤屬足陽明胃經。﹝《素問》曰﹕病上衝喉者﹐治其漸﹐漸者上俠頤也。注﹕陽明之脈漸上頤而環唇﹐故名俠頤爲漸﹐卽大迎穴也﹐在曲頷下一寸三分﹐骨陷中動脈﹞。《內經》取治面頰腫痛有三法﹕其一﹐取手陽明。經云﹕痛﹐刺足陽明曲周動脈見血﹐立已。不已﹐按人迎於經﹐立已。又云﹕厥胸滿面腫﹐唇漯漯然﹐暴言難﹐甚則不能言﹐取足陽明。又云﹕厥頭痛﹐面若腫起而煩心﹐取之足陽明﹑太陰﹐爲煩心也。又云﹕痛﹐刺手陽明與之盛脈出血是也。其二﹐取手太陽。經云﹕手太陽之脈﹐是動則頷腫不可以顧。所生病者﹐目黃頰痛。視盛﹑虛﹑熱﹑寒﹑陷下取之也。其三﹐取手足少陽。經云﹕三焦手少陽之脈﹐所生病者﹐頰痛。又云﹕膽足少陽之脈﹐所生病者﹐頷腫。視盛﹑虛﹑熱﹑寒﹑陷下取之也。又云﹕肝气逆則頭痛﹐耳聾﹐頰痛﹐取血者。蓋取足少陽之血也。丹溪治朱奶﹐兩腮熱腫﹐膈壅之病也。用漧葛﹑桔梗一錢半﹐升麻一錢﹐蘇葉一錢半﹐甘艸炙七分﹐薄荷一錢﹐姜一片﹐水煎服。東垣云﹕咽痛頷腫﹐脈洪大面赤者﹐羌活勝濕湯﹐加黃芩﹑桔梗﹑甘艸各半錢治之。如耳鳴目黃﹐頰頷腫﹐頸﹑肩﹑﹑肘﹑臂外後廉痛﹐面赤﹐脈洪大者﹐以羌活﹑防風﹑甘艸﹑本通其經血﹐加黃芩﹑黃連消其腫﹐以人參﹑黃益其元气﹐而瀉其火邪。兩腮腫﹐以細辛﹑艸烏等分爲末﹐入蚌粉﹐以豬脂調敷腫處。或用醋調赤小豆末﹐敷之亦妙。口含白梅﹐置腮邊良久﹐腫退出涎﹐患消矣。消時腫必先向下。腮用柏葉﹑車前艸﹑柏子仁杵碎﹐熱敷患處。或用雞子淸調赤小豆末。﹝詳見瘍科﹞。平江陳氏﹐因驚懼後﹐常用手指甲拄掐兩頰﹐遂兩頰破損﹐心中懊不安﹐脈數而實﹐諸藥不愈﹐用《活幼口議》牛黃淸心涼膈丸﹐數服如失。《三因方》﹐凡伸欠頰車蹉﹐但開不能合﹐以酒飲之﹐令大醉﹐睡中吹皂角末﹐搐其鼻﹐嚏透卽自止。

第八冊七竅門下

咽喉

咽﹝在喉之前﹐所以咽物。楊上善謂﹕喉嚨之後屬咽者非﹞。屬手太陽小腸﹐少陰心﹐足太陰脾﹐厥陰肝經之會。﹝《素問》曰﹕咽主地气﹐地气通於隘﹐足太陰脈布胃中﹐絡於嗌﹐故病則腹滿而嗌漧。《靈樞》曰﹕足太陰之正﹐上結於咽﹞。又屬足少陰腎經。﹝《靈樞》曰﹕足少陰所生病者﹐口熱舌漧﹐咽腫上气﹐嗌漧及痛。《素問》曰﹕邪客於足少陰之絡﹐令人嗌痛﹐不可內食﹐無故善怒﹐气上走賁上。注﹕賁﹐鬲也。賁上﹐賁門也。《難經》胃爲賁門。舊注﹕气奔而上者非。朱丹溪曰﹕手足陰陽合生見證曰﹐咽腫﹐足少陰厥陰﹞。又屬足陽明胃經。﹝《靈樞》曰﹕陽明之脈上通於心﹐上循咽﹐出於口﹞。又屬足厥陰肝﹐少陽膽經。﹝《素問》曰﹕肝者中之將也﹐取決於膽﹐咽爲之使。

《靈樞》曰﹕足少陽之正﹐上挾咽﹐出頤頷。《素問》又曰﹕一陰﹐一陽代絕﹐此陰气至心﹐上下無常﹐出入不知﹐喉咽漧燥﹐病在脾土。注﹕一陰厥陰脈﹐一陽少陽脈﹐並木之气也。木克土﹐故咽喉病𨿽在脾上﹐實由肝膽之所爲也﹞。俠咽屬手少陰心﹐足太陰脾經之會。喉﹝在咽之後﹐所以候气﹞。屬手太陰肺﹐足陽明胃﹐少陰腎﹐厥陰肝經﹐任脈之會。﹝《靈樞》曰﹕手太陰之正﹐出缺盆﹐循喉嚨。

《素問》曰﹕喉主天气﹐天气通於肺﹐謂之肺系﹞。又屬手少陰心﹐少陽三焦經。﹝《靈樞》曰﹕手少陰之正﹐上走喉嚨﹐出於面。《素問》曰﹕心咳之狀﹐咳則心痛﹐喉仲介介如哽狀﹐甚則咽腫喉痺。

張潔古曰﹕三焦通喉﹐喉和則聲鳴利﹐不和則暴喑熱閉。《素問》又曰﹕邪客於手少陽之絡﹐令人喉痺舌捲﹐口干心煩。又曰﹕運气少陽所至爲喉痺﹐耳鳴﹐嘔湧。又曰﹕一陰一陽結﹐謂之喉痺。注﹕一陰手少陰心也﹐一陽手少陽三焦也﹐二脈並絡於喉﹐气熱內結﹐故爲喉痺﹞。又屬手足陽明大腸胃﹐手少陽三焦經之合。﹝《靈樞》曰﹕手陽明之正﹐上循喉嚨﹐出缺盆。又曰﹕喉痺不能言﹐取足陽明﹐能言取手陽明。《素問》曰﹕手陽明﹑少陽厥逆﹐發喉痺嗌腫﹐。注﹕謂骨彊而不隨也。朱丹溪曰﹕手足陰陽經合生見證曰﹐喉痺﹐手足陽明﹑手少陽﹞。又屬足太陰脾經。﹝《千金方》曰﹕喉嚨者﹐脾胃之候也﹞。喉嚨後屬手厥陰心包經。結喉兩旁應手大動脈﹝名人迎脈﹐一名五會﹞。屬足陽明胃經。﹝《內經》曰﹕頸側俠喉之動脈人迎﹐人迎足陽明胃脈也。陽明者常動。注﹕動謂動於結喉旁也。《素問》曰﹕其脈之動﹐常左小而右大﹐左小常以候髒﹐右大常以候腑。按﹕此動字與上文不同﹐謂左右手二脈之動也﹞。人迎後屬手陽明大腸經。經云﹕咽喉者﹐水谷之道也。喉嚨者﹐气之所以上下者也。會厭者﹐音聲之戶也。懸雍者﹐音聲之關也。咽與喉﹐會厭與舌﹐此四者同在一門﹐而其用各異。喉以納气﹐故喉气通於天。咽以納食﹐故咽气通於地。會厭管乎其上﹐以司開闔﹐掩其厭則食下﹐不掩其喉必錯。必舌抵上﹐則會厭能閉其喉矣。四者交相爲用﹐缺一則飲食廢而死矣。或問咽喉有痺有腫﹐二者之外﹐又有纏喉風﹑乳鵝生瘡諸病﹐何邪致之﹐何經病之﹐與治法大略﹐願聞其說。曰﹕十二經脈皆上循咽喉﹐盡得以病之﹐然統其所屬者﹐乃在君相二火。何則﹖經曰﹕喉主天气﹐咽主地气。又曰﹕諸逆衝上﹐皆屬於火是也。蓋肺主气天也﹐脾主食地也﹐於是喉納气﹐咽納食。納气者從金化﹐納食者從土化。金性燥﹐土性濕。至於病也﹐金化變動爲燥﹐燥則澀﹐澀則閉塞而不仁﹐故在喉謂之痺。土化變動爲濕﹐濕則泥﹐泥則壅脹而不通﹐故在咽謂之腫。痺腫之病𨿽少異﹐然一時火郁於上焦﹐致痰涎气血聚結於咽喉也。自其咽腫形狀分之﹐則有纏喉風﹑乳蛾之名。纏喉風者﹐其腫透達於外﹐且麻且癢且痛。乳蛾者﹐腫於咽兩傍﹐名雙乳蛾﹔一邊腫者﹐名單乳蛾。喉痺之暴發暴死者﹐名走馬喉痺。《內經》又有嗌塞咽喉幹者﹐亦皆因諸經所致﹐中間𨿽有經气之寒熱不等﹐其爲火證一也。大抵治法﹐視火微甚﹐微則正治﹐甚則反治﹐撩痰出血﹐三者隨宜而施﹐或更於手大指少商出血行气。

若腫達於外者﹐又必外敷以藥。予嘗治是證﹐每用鵝翎蘸米醋繳喉中﹐摘去其痰。蓋醋味酸能收﹐其痰隨翎而出﹐又能消積血。若乳蛾甚而不散﹐上以小刀就蛾上刺血﹐用馬牙硝吹點咽喉﹐以退火邪。

服射幹﹑靑黛﹑甘﹑桔﹑梔﹑芩﹑礬石﹑惡實﹑大黃之類﹐隨其攸利爲方﹐以散上焦之熱。外所敷藥﹐如生地龍﹑韭根﹑伏龍肝之類皆可用。若夫生瘡﹐或白或赤﹐其白者多涎﹐赤者多血﹐大率與口瘡同例﹐如薔薇根皮﹑黃柏﹑靑黛煎噙細咽亦佳。凡經云喉痺者﹐謂喉中呼吸不通﹐言語不出﹐而天气閉塞也。云咽痛﹑云嗌痛者﹐謂咽喉不能納唾與食﹐而地气閉塞也。云喉痺咽嗌痛者﹐謂咽喉俱病﹐天地之气並閉塞也。蓋病喉痺者﹐必兼咽嗌痛﹐病咽嗌痛者﹐未必兼喉痺也。

第八冊七竅門下

咽喉

作痛﹐或有瘡﹐或無瘡﹐初起通用甘桔湯。不效﹐加荊芥一錢半重名如聖湯。或如聖湯中更加連翹﹑黍粘子各一分﹐防風﹑竹茹半分。或甘露飲。喉痺惡寒﹐及寸脈小弱於關尺者﹐皆爲表證﹐宜甘桔湯﹑半夏桂枝甘艸湯﹐詳寒熱發散之。若水漿不得入口者﹐用解毒雄黃丸四五粒﹐以極酸醋磨化﹐灌入口內﹐吐出濃痰﹐卻服之。間以生薑自然汁一蜆殼﹐噙下之神效。婁全善云﹕喉痺惡寒者﹐皆是寒折熱﹐寒閉於外﹐熱郁於內﹐薑汁散其外寒﹐則內熱得伸而愈矣。切忌膽礬酸寒等劑點喉﹐反使其陽鬱結不伸﹐又忌硝黃等寒劑下之﹐反使其陽下陷入裏﹐則禍不旋踵矣。韓祗和云﹕寸脈弱小於關者﹐宜消陰助陽。東垣云﹕兩寸脈不足﹐乃陽气不足﹐故用表藥提其气﹐升以助陽也。或三部俱小弱﹐亦用其法也。喉痺﹐鄕村病皆相似者﹐屬天行運气之邪﹐治必先表散之﹐亦大忌酸藥點之﹐寒藥下之﹐郁其邪於內不得出也。其病有二﹕其一﹐屬火。

經云﹕少陽所至爲喉痺。又云﹕少陽司天之政﹐三之气﹐炎暑至﹐民病喉痺。治宜仲景桔梗湯。或面赤斑者﹐屬陽毒。宜陽毒諸方汗之。其二﹐屬濕。經云﹕太陰之勝﹐火气內郁﹐喉痺。又云﹕太陰在泉﹐濕淫所勝﹐病嗌腫喉痺。治宜活人半夏桂枝甘艸湯。或面靑黑者﹐屬陰毒。宜陰毒諸方汗之。婁全善云﹕洪武戊辰春﹐鄕村病喉痺者甚眾﹐蓋前年終之气﹐及當年初之气﹐二火之邪也。予累用甘桔湯加黃連﹑半夏﹑僵蠶﹑鼠粘子根等劑發之。挾虛者﹐加參﹑﹑歸輩。水漿不入者﹐先用解毒雄黃丸﹐醋磨化之灌喉﹐痰出﹐更用生薑汁灌之﹐卻用上項藥﹐無不神驗。若用膽礬等酸寒點過者﹐皆不治﹐蓋邪郁不出故也。《三因方》治卒喉痺不得語﹐小續命湯加杏仁七个煎甚妙。活人半夏桂枝甘艸湯﹐治暴寒中人咽痛﹐此外感風寒作喉痺者之治法也。喉痺不惡寒者﹐及寸脈大滑實於關尺者﹐皆屬下證﹐宜硝石﹑靑黛等寒藥降之﹐或白礬等酸劑收之也。韓祗和云﹕寸脈大於關尺者﹐宜消陽助陰。東垣云﹕兩寸脈實爲陰盛陽虛﹐下之則愈。故予每用此法治急喉痺﹐如鼓應桴。或三部俱實﹐亦可用其法也。《外臺》療喉痺神驗﹐朴硝一兩﹐細細含咽汁﹐立愈。或含黃柏片﹐或咽萊菔汁﹐或吹蠡魚膽﹐或噙李實根﹐及玉鑰匙﹑玉屑無憂散﹑淸心利膈湯﹑碧玉散﹑防風散﹑追風散﹐皆寒降之劑也。白礬末﹐或用烏雞子淸調灌﹐或枯而吹之﹐用燈盞底油腳灌下﹐或同馬屁勃等分爲細末﹐以鵝翎吹入喉中。或用一握金燒灰﹐拌炒靑色爲度﹐吹入患處。或用牙皂和霜梅爲末噙之﹐或用鴨嘴膽礬末以筋蘸藥點患處﹐及開關散﹑七寶散﹐皆酸收之劑也。

丹溪治風熱痰喉痺﹐先以千緡湯﹐次以四物湯﹐加黃柏﹑知母養陰﹐則火降矣。七情鬱結﹐气塞不通﹐宜五香散。血壅而爲痺﹐宜取紅藍花汁服之﹐無鮮者﹐則濃煎絞汁亦得。

或用茜艸一兩煎服﹐或用杜牛膝搗自然汁和醋服﹐或用馬鞭艸搗自然汁服﹐或用射幹切一片含咽汁﹐皆破血之劑也。喉閉者﹐先取痰﹐瓜蒂散﹑解毒雄黃丸﹑烏犀膏﹐或用鵝翎蘸桐油探吐之﹐或用射幹逆流水吐之﹐或用遠志去心爲末﹐每半錢﹐水小半盞調服。口含竹管﹐或用皂角揉水灌下。或用返魂艸根﹝卽紫菀﹞一莖﹐淨洗﹐入喉中取寒痰出﹐更以馬牙硝津咽之。或用土烏藥﹝卽矮樟根﹞醋煎﹐先噙後咽。牙關閉者﹐搐鼻取之﹐憊急如聖散﹑一字散﹐或用巴豆油染紙作撚子﹐點火吹滅﹐以煙燻入鼻中﹐實時口鼻涎流﹐牙關開矣。經云﹕寒气客於會厭﹐卒然如啞﹐宜玉粉丸。陳藏器每治髒寒咽閉﹐吞吐不利﹐用附子去皮臍﹐炮裂﹐以蜜塗炙﹐令蜜入內﹐含之勿咽。急喉痺﹐其聲如鼾﹐有如痰在喉響者﹐此爲肺絕之候﹐速宜參膏救之﹐用薑汁﹑竹瀝放開服。如未得參膏﹐或先煎獨參湯救之﹐服早者十全七八﹐次則十全四五﹐遲則十不全一也。治喉痺逡巡不救方﹐皂莢去皮弦子﹐生﹐半兩爲末﹐以箸頭點少許在腫痛處﹐更以醋糊調藥末﹐濃塗項上﹐須臾便破血出﹐瘥。鍼法治喉閉﹐刺少商出血﹐立愈。孫兆治文潞公喉腫﹐刺之﹐嘔出膿血升餘而愈。婁全善治一男子喉痺﹐於太溪穴刺出黑血半盞而愈。由是言之﹐喉痺以惡血不散故也。凡治此疾﹐暴者必先發散﹐發散不愈﹐次取痰﹐取痰不愈﹐次去污血也。

第八冊七竅門下

咽喉

咽唾與食﹐則痛者是也。經云﹕形苦志苦﹐病生於咽嗌﹐治之以百藥。又云﹕肝者中之將也﹐取決於膽﹐咽爲之使。丹溪云﹕咽痛必用荊芥。陰虛火炎上者﹐必用玄參。气虛﹐人參加竹瀝。

血虛﹐四物加竹瀝。陰气大虛﹐陽气飛越﹐痰結在上﹐遂成咽痛﹐脈必浮大﹐重取必澀﹐去死爲近﹐宜補陰斂陽。人參一味濃煎湯﹐細細飲之。﹝此證皆是勞嗽日久者有之﹐如用實喉痺條下諸方﹐無益有害﹞。咽瘡﹐多虛火遊行無制﹐客於咽喉﹐宜用人參﹑蜜炙黃柏﹑荊芥治之。實熱咽痛﹐三黃丸﹐或用黃連﹑荊芥﹑薄荷爲末﹐蜜﹑薑汁調噙﹐或山豆根噙之﹐及用黃柏﹑黃連﹑大黃水調塗足心與患處﹐及龍麝聚聖丹﹑祛毒牛黃丸﹑咽喉備急丹。浮熱﹐表散之﹐增損如聖湯﹑利膈湯﹑桔梗湯。散之不已則收之﹐或單用硼砂﹐或和膽礬﹑白僵蠶﹑白霜梅和噙﹐或用百藥煎去黑皮﹐硼砂﹑甘艸﹑生白礬等分爲細末﹐每服一錢﹐食後米飲調﹐細細咽下。戴云﹕熱壅咽痛﹐或嗽中帶血者﹐宜金沸艸散﹐佐以辰砂化痰丸。咽喉痛用諸冷藥不效者﹐宜枳南湯。有咽疼服冷劑反甚者﹐宜用薑汁﹐詳見嗽門。然生瘡損了者﹐戒勿用﹐用之辣痛﹐又能散不收。若熱壅上焦﹐咽喉疼痛﹐而吞咽漧物﹐不若常時之潤﹐睡覺口舌全無津液者﹐如聖湯加人參半錢﹐玄參七分﹐或佐以碧雲散﹑雞蘇丸。有上證兼心頭煩躁﹐辰砂五苓散。咽痛妨悶﹐咽物則微痛﹐不宜寒藥過泄之。用栝蔞一个﹐白僵蠶微炒半兩﹐桔梗七錢半﹐甘艸炒二錢﹐爲細末。每用少許幹摻咽喉中。若腫痛左右有紅﹐或只一壁紅紫長大﹐水米難下﹐用此散一錢﹐朴硝一錢﹐和勻﹐摻喉中咽津。如喉中生赤腫﹐或有小白頭瘡﹐用前散一錢匕﹐白礬細研半錢﹐幹摻。《內經》運气咽嗌痛﹐皆屬寒。云太陽在泉﹐寒淫所勝﹐民病嗌痛頷腫是也。《三因方》蜜附子﹐治感寒咽門閉不能咽﹐大附子一枚﹐生去皮臍﹐切作大片﹐蜜塗炙令黃﹐噙咽津。甘味盡﹐更以附子片塗蜜炙用之。咽痛用諸藥不效者﹐此非咽痛﹐乃是鼻中生一條紅綫如發﹐懸一黑泡﹐大如櫻珠﹐垂掛到咽門而止口中﹐飲食不入﹐須用深取牛膝根﹐直而獨條者﹐洗淨﹐入好醋三五滴﹐同研細﹐就鼻孔滴二三點入去﹐則絲斷珠破﹐其病立安。乳蛾一名懸癰﹐羅靑散﹑粉香散﹑玄參散﹑射幹丸﹑燒鹽散﹑馬牙硝散﹑射幹散﹑硼砂散﹑啟關散。

第八冊七竅門下

咽喉

黃散﹑桃紅散﹑琥珀犀角膏﹑救命散﹑牛蒡子丸﹑硼砂散。

第八冊七竅門下

咽喉

經云﹕膽病者﹐善太息﹐口苦嘔宿汁﹐嗌仲介介然﹐數唾﹐取陽陵泉。又云﹕心咳之狀﹐喉仲介介如梗狀﹐取心之兪。大陵。仲景云﹕婦人咽中如有炙臠﹐半夏濃朴湯主之。射幹散﹑含化龍腦丸﹑木香散﹑絡石湯﹑四味湯﹑杏仁煎丸。有人患纏喉風。食不能下﹐大麥麵作稀糊咽之。咽喉塞﹐鼻中瘡出﹐及漧嘔頭痛食不下﹐生雞子一个﹐開頭取白去黃﹐著米醋拌煨﹐火頓沸起擎下﹐沸定﹐須頻三度﹐就熱飲醋盡﹐不過一二次瘥。王醫師法﹐冬月於臨臥時食生萊菔三五片﹐無咽喉之疾。

第八冊七竅門下

咽喉

《三因方》煮薤白令半熟﹐以綫縛定﹐手執綫頭﹐少嚼薤白咽之﹐度薤白至哽處便牽引﹐哽卽出矣。祕方﹐用傾銀鑪上倒掛灰塵﹐砂糖和丸﹐咽之自下。骨梗﹐槿樹葉油﹑馬屁勃﹑砂糖三味﹐熬膏爲丸﹐噙化。麻根杵爛﹐丸如彈子大﹐將所哽物煎湯化下。以犬弔一足﹐取其涎﹐徐徐咽之。剪刀艸﹐如野茨菇生於籬塹間﹐其根白﹐研之則如膠﹐用順水吞下﹐卽吐出骨﹐不過兩三口效。研萱艸根﹐順水下亦佳。朴硝研﹐對入雞蘇﹐丸如彈子大﹐含化﹐不過三四丸。南硼砂﹐井花水洗滌﹐含化﹐最軟骨。貫眾濃煎一盞半﹐分三服連進﹐片時一咯骨自出。魚骨哽﹐以皂角少許吹入鼻中﹐得嚏哽出。細茶﹑五倍子等分爲末﹐吹入咽喉﹐立愈。食橄欖卽下﹐或用其核爲末﹐順流水下。魚骨在肚中刺痛﹐煎茱萸汁一盞飲之﹐骨軟而出。雞骨鯁﹐用水艸搗汁飲之﹐骨自消。野根﹐洗淨﹑搗爛如泥﹐每用龍眼大﹐如被雞骨所傷﹐雞羹化下﹔魚骨所傷﹐魚湯化下。稻芒糠谷哽喉﹐將鵝弔一足取涎﹐徐徐咽下卽消。或取薦頭艸嚼亦妙。吞釘鐵金銀銅錢等物﹐但多食肥肉﹐自隨大便而下。吞錢及鐵物在喉不得下﹐南燭根燒細末。湯調一錢下之。吞鐵或鍼﹐用餳糖半斤﹐濃煎艾汁調和服。或用磁石磨如棗核大﹐鉆眼以綫穿﹐令吞喉間﹐鍼自引出。磁石須陰陽家用驗者。張子和治一小兒﹐誤吞錢在喉中不下﹐以淨白表紙捲實如箸﹐以刀縱橫亂割其端﹐作之狀﹐又別取一箸縛鍼鉤於其端﹐令不可脫﹐先下咽中輕提輕抑探之﹐覺鉤入於錢竅﹐然後以紙捲納之咽中﹐與鉤尖相抵﹐覺鉤尖入紙捲之端﹐不礙肌肉﹐提之而出。吞錢﹐燒炭末﹐白湯調服數匙﹐卽出﹔或服蜜升許。或食荸薺﹑茨菇﹐其錢自化﹔或用艾一把﹐水五升﹐煎至一升﹐頓服卽下﹔或用百部根四兩﹐酒一升﹐漬一宿﹐溫服一升﹐日再。吞釵﹐取薤白曝令萎黃﹐煮使熟﹐勿切﹐食一大棗卽出。吞錢釵及﹐飴糖一斤漸漸食之。吞發繞喉不出﹐取自亂髮作灰﹐白湯調服一錢。陳無擇云﹕凡治哽之法﹐皆以類推﹐如顱治魚哽﹐磁石治鍼哽﹐發灰治發哽﹐貍虎治骨哽﹐亦各從其類也。

第八冊七竅門下

四肢

陽主四肢。經云﹕四肢者﹐諸陽之本也。又云﹕陽受气於四肢是也。陽實則肢腫。經云﹕結陽腫四肢是也。陽虛則肢滿。經云﹕冬气滿在四肢是也。脾主四肢。經云﹕四肢皆稟气於胃﹐而不得至經﹐必因於脾﹐乃得稟者是也。脾實則四肢不舉。經云﹕脾脈太過爲病﹐在外則令人四肢不舉者是也。脾虛則四肢不用。經云﹕脾臟肉﹐形不足則四肢不用。又云﹕四肢懈惰﹐此脾精之不行是也。治見痿及中風。五臟有邪﹐畱在支節。

經云﹕肺心有邪﹐其气畱於兩肘﹔肝有邪﹐其气畱於兩股﹔脾有邪﹐其气畱於兩髀﹔腎有邪﹐其气畱於兩膝是也。治見痛痺。運气四肢不舉﹐皆屬濕。經云﹕土太過曰惇阜﹐惇阜之紀﹐其病腹滿﹐四肢不舉是也。

第八冊七竅門下

筋

《靈樞》經筋篇云﹕足太陽之筋﹐起於足小指﹐上結於踝﹐邪上結於膝﹐其下循足外側結於踵﹐上循跟﹐結於。其別者﹐結於外﹐上中內廉﹐與中並上結於臀﹐上挾脊上項。其支者﹐別入結於舌本。其直者﹐結於枕骨﹐上頭下顏結於鼻。其支者﹐爲目上綱﹐下結於﹝音求﹞。其支者﹐從腋後外廉﹐結於肩。其支者﹐入腋下﹐上出缺盆﹐上結於完骨。其支者﹐出缺盆﹐邪上出於。其病小指支跟腫痛﹐攣﹐脊反折﹐項筋急﹐肩不舉﹐腋支缺盆中紐痛﹐不可左右搖。治在燔鍼劫刺﹐以知爲數﹐以痛爲﹐名曰仲春痺。足少陽之筋﹐起於小指次指﹐上結外踝﹐上循脛外廉﹐結於膝外廉。其支者﹐別起外輔骨﹐上走髀﹐前者結於伏兔之上﹐後者結於尻。其直者﹐上乘季脇﹐上走腋前廉﹐系於膺乳﹐結於缺盆。直者上出腋﹐貫缺盆﹐出太陽之前﹐循耳後﹐上額角﹐交巓上﹐下走頷﹐上結於。支者結於目爲外維。其病小指次指支轉筋﹐引膝外轉筋﹐膝不可屈伸﹐筋急﹐前引髀﹐後引尻﹐卽上乘季脇痛﹐上引缺盆﹑膺﹑乳﹑頸維筋急。從左之右﹐右目不開﹐上過右角﹐並蹺脈而行﹐左絡於右﹐故傷左角﹐右足不用﹐命曰維筋相交。治在燔鍼劫刺﹐以知爲數﹐以痛爲﹐名曰孟春痺也。足陽明之筋﹐起於中三指﹐結於跗上﹐邪外上加於輔骨﹐上結於膝外廉﹐直上結於髀樞﹐上循脇屬脊。其直者﹐上循﹐結於膝。其支者﹐結於外輔骨﹐合少陽。其直者﹐上循伏兔﹐上結於髀﹐聚於陰器﹐上腹而布﹐至缺盆而結﹐上頸﹐上挾口﹐合於﹐下結於鼻﹐上合於太陽﹐太陽爲目上綱﹐陽明爲目下綱。其支者﹐從頰結於耳前。其病足中指支脛轉筋﹐腳跳堅﹐伏兔轉筋﹐髀前腫﹐疝﹐腹筋急﹐引缺盆及頰﹐卒口僻﹐急者目不合﹐熱則筋縱﹐目不開。頰筋有寒﹐則急引頰移口﹔有熱則筋弛縱緩﹐不勝收故僻。治之以馬膏﹐膏其急者﹐以白酒和桂﹐塗之其緩者﹐以桑鉤鉤之﹐卽以生桑灰置之坎中﹐髙下以坐等﹐以膏熨急頰﹐且飲美酒﹐啖美炙肉﹐不飲酒者﹐自彊也﹐爲之三拊而已。治在燔鍼劫刺﹐以知爲數﹐以痛爲﹐名曰季春痺也。足太陰之筋﹐起於大指之端內側﹐上結於內踝。其直者﹐絡於膝內輔骨﹐上循陰股﹐結於髀﹐聚於陰器﹐上腹結於臍﹐循腹裏結於肋﹐散於胸中。其內者﹐著於脊。其病足大指支內踝痛﹐轉筋痛﹐膝內輔骨痛﹐陰股引髀而痛﹐陰器紐痛﹐上引臍兩脇痛﹐引膺中脊內痛。治在燔鍼劫刺﹐以知爲數﹐以痛爲輸﹐名曰孟秋痺也。足少陰之筋﹐起於小指之下﹐並足太陰之筋﹐邪走內踝之下﹐結於踵﹐與太陽之筋合﹐而上結於內輔之下﹐並太陽之筋﹐而上循陰股﹐結於陰器﹐循脊內夾膂﹐上至項﹐結於枕骨﹐與足太陽之筋合。其病足下轉筋﹐及所過而結者皆痛及轉筋﹐病在此者主癇螈及痙﹐在外者不能俯﹐在內者不能仰。故陽病者腰反折不能俯﹐陰病者不能仰。治在燔鍼劫刺﹐以知爲數﹐以痛爲輸。在內者﹐熨引飲藥。此筋折紐﹐紐發數甚者﹐死不治﹐名曰仲秋痺也。

足厥陰之筋﹐起於大指之上﹐上結於內踝之前﹐上循脛﹐上結內輔之下﹐上循陰股﹐結於陰器﹐絡諸筋。其病足大指支內踝之前痛﹐內輔痛﹐陰股痛轉筋﹐陰器不用﹐傷於內則不起﹐傷於寒則陰縮入﹐傷於熱則縱挺不收。治在行水淸陰气。其病轉筋者﹐治在燔鍼劫刺﹐以知爲數﹐以痛爲輸﹐名曰季秋痺也。手太陽之筋﹐起於小指之上﹐結於腕﹐上循臂內廉﹐結於肘內銳骨之後﹐彈之應小指之上﹐入結於腋下。其支者﹐後走腋後廉﹐上繞肩胛﹐循頸出走太陽之前﹐結於耳後完骨。其支者﹐入耳中。

直者﹐出耳上﹐下結於頷﹐上屬目外。其病小指支肘內銳骨後廉痛﹐循臂陰入腋下﹐腋下痛﹐腋後廉痛﹐繞肩胛引頸而痛﹐應耳中鳴痛引頷﹐目瞑良久乃得視﹐頸筋急則爲筋頸腫。寒熱在頸者﹐治在燔鍼劫刺之﹐以知爲數﹐以痛爲輸。其爲腫者﹐復而銳之。本支者﹐上曲牙﹐循耳前﹐屬目外﹐上頷結於角。其痛當所過者支轉筋。治在燔鍼劫刺﹐以知爲數﹐以痛爲輸﹐名曰仲夏痺也。手少陽之筋﹐起於小指次指之端﹐結於腕﹐上循臂結於肘﹐上繞外廉﹐上肩走頸﹐合手太陽。其支者﹐當曲頰入系舌本。其支者﹐上曲牙﹐循耳前﹐屬目外﹐上乘頷結於角。其病當所過者卽支轉筋﹐舌捲。治在燔鍼劫刺﹐以知爲數﹐以痛爲輸﹐名曰季夏痺也。手陽明之筋﹐起於大指次指之端﹐結於腕﹐上循臂﹐上結於肘外﹐上結於。其支者﹐繞肩胛挾脊﹐直者從肩上頸。其支者﹐上頰結於。直者﹐上出手太陽之前﹐上左角﹐絡頭﹐下右頷。其病當所過者支痛及轉筋﹐肩不舉﹐頸不可左右視。治在燔鍼劫刺﹐以知爲數﹐以痛爲輸﹐名曰孟夏痺也。手太陰之筋﹐起於大指之上﹐循指上行﹐結於魚後﹐行寸口外側﹐上循臂﹐結肘中﹐上內廉﹐入腋下﹐出缺盆﹐結肩前﹐上結缺盆﹐下結胸裏﹐散貫賁﹐合賁下﹐抵季脇。其病當所過者支轉筋﹐痛甚成息賁﹐脇急吐血。治在燔鍼劫刺﹐以知爲數﹐以痛爲輸﹐名曰仲冬痺也。手心主之筋﹐起於中指﹐與太陰之筋並行﹐結於肘內廉﹐上臂陰﹐結腋下﹐下散前後挾脇。其支者﹐入腋散胸中﹐結於臂。其病當所過者支轉筋﹐前及胸痛息賁。治在燔鍼劫刺﹐以知爲數﹐以痛爲輸﹐名曰孟冬痺也。

手少陰之筋﹐起於小指之內側﹐結於銳骨﹐上結肘內廉﹐上入腋﹐交太陰﹐挾乳裏﹐結於胸中﹐循臂﹐下系於臍。其病內急﹐心承伏梁﹐下爲肘网。其病當所過者支轉筋﹐筋痛。治在燔鍼劫刺﹐以知爲數﹐以痛爲輸。其成伏梁唾血膿者﹐死不治。經筋之病﹐寒則反折筋急﹐熱則筋弛縱不收﹐陰痿不用﹐陽急則反折﹐陰急則俯不伸。刺者﹐刺寒急也。

熱則筋縱不收﹐無用燔鍼。名曰季冬痺也。足之陽明﹐手之太陽﹐筋急則口目爲劈﹐急不能卒視﹐治皆如上方也。形樂志苦﹐病生於筋﹐治之以熨引。諸筋病皆屬於節。經云﹕諸筋者﹐皆屬於節。又云﹕手屈而不伸者﹐病在筋是也。肝主諸筋。經云﹕肝主筋。又云﹕在髒爲肝﹐在體爲筋。又云﹕酸生肝﹐肝生筋﹐筋生心是也。筋病忌風﹐忌食酸辛﹐忌久行。經云﹕風傷筋﹐燥勝風﹐酸傷筋﹐辛勝酸。又云﹕酸走筋﹐筋病無多食酸。又云﹕多食辛則筋急而爪枯。又云﹕久行傷筋是也。

第八冊七竅門下

筋

經云﹕足太陽之下﹐血气皆少﹐則善轉筋﹐踵下痛。丹溪云﹕轉筋皆屬血熱﹐四物加黃芩﹑紅花﹑蒼術﹑南星。有筋轉於足大指﹐轉上至大腿近腰結了﹐乃因奉養濃﹑飲酒感寒而作﹐加酒芩﹑蒼術﹑紅花﹑南星﹑姜煎服。仲景云﹕轉筋之爲病﹐其臂腳直﹐脈上下行﹐微弦﹐轉筋入腹者﹐雞矢白散主之。用雞矢白一味爲散﹐取方寸匕﹐以水六合﹐和溫服。《聖惠方》治肝虛轉筋﹐用赤蓼豆葉切作三合﹐水一盞﹐酒三合﹐煎至四合去渣﹐溫分二服。孫尙藥治腳轉筋疼痛攣急﹐松節二兩﹐細銼如米粒﹐乳香一錢。上件藥﹐用銀﹑石器內慢火炒令焦﹐只畱一分性﹐出火毒﹐研細。每服一錢至二錢﹐熱木瓜酒調下。同是筋病﹐皆治之。《外臺》治轉筋﹐取故綿以釅醋浸﹐甑中蒸及熱﹐用綿裹病患腳﹐令更易勿停﹐瘥止。丹溪云﹕轉筋徧身入肚不忍者﹐作極咸鹽湯於槽中暖浸之。《靈樞》四時气篇﹐轉筋於陽治其陽﹐轉筋於陰治其陰﹐皆刺之。婁全善云﹕此則經所謂以痛爲輸之法﹐蓋用火燒燔鍼劫刺﹐轉筋之時﹐當察轉筋之痛在何處﹐在陽刺陽﹐在陰刺陰﹐隨其所痛之處刺之﹐故曰以痛爲輸也。若以一鍼未知﹐則再刺之﹐以知覺應效爲度﹐故曰以知爲數也。竇太師云﹕轉筋而疼﹐灸承山而可治。霍亂轉筋﹐已見霍亂門。

此謂不霍亂而筋自轉。

第八冊七竅門下

骨

腎主骨﹐在體爲骨﹐在髒爲腎。又云﹕腎之合骨也﹐其榮發也。又云﹕少陰者﹐冬脈也﹐伏行而濡骨髓也。骨病忌食甘苦﹐久立。經云﹕多食甘則骨痛而發落。又云﹕苦走骨﹐骨病無多食苦。又云﹕久立傷骨是也。骨病不屈。經云﹕手屈而不伸者﹐病在筋﹔伸而不屈者﹐病在骨。在骨守骨﹐在筋守筋是也。骨度﹐詳《靈樞》骨度篇。骨空﹐詳《素問》骨空篇。

第八冊七竅門下

肉

脾主肉。經云﹕脾主肉﹐在體爲肉﹐在髒爲脾。又云﹕邪在脾胃﹐則病肌肉痛是也。脾病在溪。

經云﹕北方黑色﹐入通於腎﹐故病在溪。溪者﹐肉之小會也。《素問》气穴論﹐帝曰﹕願聞溪谷之會也﹐歧伯曰﹕肉之大會爲谷﹐肉之小會爲溪﹐肉分之間﹐溪谷之會﹐以行榮衛﹐以會大气。邪溢气壅﹐脈熱肉敗﹐榮衛不行﹐必將爲膿﹐內消骨髓外破大﹐畱於節湊﹐必將爲敗。積寒畱捨﹐榮衛不居﹐捲肉縮筋﹐肋肘不得伸﹐內爲骨痺﹐外爲不仁﹐命曰不足﹐大寒畱於溪谷也。溪谷三百六十五穴會﹐亦應一歲﹐其小痺淫溢﹐循脈往來﹐微鍼所及﹐與法相同。形樂志樂﹐病生於肉﹐治之以鍼石。濕傷肉﹐甘傷肉。經云﹕濕傷肉﹐風勝濕﹔甘傷肉﹐酸勝甘。又云﹕甘走肉﹐肉病無多食甘。又云﹕多食酸則肉胝而唇揭是也。坐樂傷肉。經云﹕久坐傷肉。又云﹕形樂志樂﹐病生於肉﹐治之以鍼石是也。

第八冊七竅門下

皮膚

《素問》皮部篇﹐黃帝問曰﹕余聞皮有分部﹐脈有經紀﹐筋有結絡﹐骨有度量﹐其所生病各異﹐別其分部﹐左右上下﹐陰陽所在﹐病之始終﹐願聞其道。岐伯對曰﹕欲知皮部﹐以經脈爲紀者﹐諸經皆然。陽明之陽﹐名曰害蜚﹐上下同法﹐視其部中有浮絡者﹐皆陽明之絡也。其色多靑則痛﹐多黑則痺﹐黃赤則熱﹐多白則寒﹐五色皆見﹐則寒熱也。絡盛則入客於經﹐陽主外﹐陰主內。少陽之陽﹐名曰樞持﹐上下同法﹐視其部中有浮絡者﹐皆少陽之絡也。絡盛則入客於經﹐故在陽者主內﹐在陰者主出﹐以滲於內﹐諸經皆然。太陽之陽﹐名曰關樞﹐上下同法﹐視其部中有浮絡者﹐皆太陽之絡也。絡盛則入客於經。少陰之陰﹐名曰樞儒﹝一作﹞﹐上下同法﹐視其部中有浮絡者﹐皆少陰之絡也。絡盛則入客於經﹐其入經也﹐從陽部注於經﹔其出者﹐從陰內注於骨。心主之陰﹐名曰害肩﹐上下同法﹐視其部中有浮絡者﹐皆心主之絡也。絡盛則入客於經。太陰之陰﹐名曰關蟄﹐上下同法﹐視其部中有浮絡者﹐皆太陰之絡也。絡盛則入客於經。凡十二經絡脈者﹐皮之部也。是故百病之始生也﹐必先於皮毛﹐邪中之則腠理開﹐開則入客於絡脈﹐畱而不去﹐傳入於經﹐畱而不去﹐傳入於腑﹐廩於腸胃。邪之始入於皮也﹐溯然起毫毛﹐開腠理﹔其入於絡也﹐則絡脈盛色變﹔其入客於經也﹐則感虛乃陷下。其畱於筋骨之間﹐寒多則筋攣骨痛﹐熱多則筋弛骨消﹐肉爍破﹐毛直而敗。帝曰﹕夫子言皮之十二部﹐其生病皆何如﹖岐伯曰﹕皮者﹐脈之部也﹐邪客於皮則腠理開﹐開則邪入客於絡脈﹐絡脈滿則注於經脈﹐經脈滿則入舍於腑臟也。故皮者有分部﹐不與而生大病也。帝曰﹕善。皮膚屬肺。經云﹕肺之合皮也﹐其榮毛也。又云﹕肺主皮毛﹐在髒爲肺﹐在體爲皮毛是也。毛折爪枯﹐爲手太陰絕。經云﹕手太陰者﹐行气溫於皮毛者也。气不榮則皮毛焦﹐皮毛焦則津液去。皮絕者﹐津液旣去則爪枯毛折﹐毛折者﹐毛先死矣。

第八冊七竅門下

皮膚

屬心實。經云﹕夏脈者心也﹐夏脈太過﹐則病身熱膚痛﹐爲浸淫。運气皮膚痛﹐皆屬火邪傷肺。經云﹕少陰在泉﹐熱淫所勝﹐病寒熱皮膚痛。又云﹕少陽司天﹐火淫所勝﹐熱上皮膚痛。又云﹕少陰之復﹐咳﹐皮膚痛。治以諸寒是也。鍼灸皮膚痛取肺。經云﹕邪在肺則病皮膚痛﹐寒熱﹐上气喘﹐汗出﹐咳動肩背﹐取之膺中外﹐背三節五椎之傍﹐以手疾按之快然﹐乃刺之。取之缺盆中﹐以越之是也。﹝升麻湯﹞。

第八冊七竅門下

皮膚

卽仲景所謂皮膚甲錯﹐蓋皮膚澀而不滑澤者是也。三陽爲病發寒熱﹐其傳爲索澤。王注云﹕索﹑盡也﹐精血枯涸﹐故皮膚潤澤之气皆盡也。運气皮膚索澤﹐屬燥傷膽气。經云﹕陽明在泉﹐燥淫所勝﹐病體無膏澤﹐治以苦寒是也。仲景云﹕五勞虛極羸瘦﹐腹滿不能飲食﹐食傷﹑憂傷﹑飲傷﹑房室傷﹑饑傷﹑勞傷﹑經絡榮衛气傷﹐內有幹血﹐肌膚甲錯﹐兩目黯黑﹐緩中補虛﹐大黃虫丸主之。咳有微熱﹐煩滿﹐胸中甲錯﹐是爲肺癰﹐葦莖湯主之。尺膚粗如枯魚之鱗者﹐水飲也。鍼灸皮膚索澤﹐取足少陽。經云﹕足少陽之脈﹐是動則病體無膏澤﹐視盛﹑虛﹑熱﹑寒﹑陷下取之也。

第八冊七竅門下

髭發

《內經》云﹕腎者主蟄﹐封髒之本﹐精之處也。其華在發。腎之合骨也﹐其榮發也。多食甘則骨痛而發落。﹝王注云﹕甘益脾﹐勝於腎﹐腎不勝故骨痛而發落﹞。女子一七歲腎气實﹐齒更發長﹔五七陽明脈衰﹐面始焦﹐發始墮。丈夫八歲腎气實﹐發長齒更﹔五八腎气衰﹐發墮齒槁。《巢氏病源》云﹕足少陽膽之經﹐其榮在須。足少陰腎之經﹐其華在發。衝任之脈﹐爲十二經之海﹐謂之血海﹐其別絡上唇口。若血盛則榮於頭髮﹐故須髮美。若血气衰弱﹐經脈虛竭﹐不能榮潤﹐故須髮脫落。帝曰﹕婦人無須者﹐無气血乎﹖岐伯曰﹕衝脈﹑任脈皆起於胞中﹐上循胸裏﹐爲經絡之海。其浮而外者﹐循腹上行﹐會於咽喉﹐別絡唇口。今婦人之生﹐有餘於气﹐不足於血﹐以其數脫血也。﹝女人月月而經通﹐故曰數脫血﹞。衝任之脈不榮口唇﹐故須不生焉。又曰﹕人有傷於陰﹐陰气絕而不起﹐陰不用﹐然其須不去﹐宦者獨去﹐其故何也﹖岐伯曰﹕宦者去其宗筋﹐傷其衝脈﹐血瀉不復﹐皮膚內結﹐唇口不榮﹐故須不生。有人未嘗有所傷﹐不脫於血﹐其須不生何也﹖曰﹕此天之所不足也﹐稟衝任不盛﹐宗筋不成﹐有气無血﹐唇口不榮﹐故須不生。髭須黃赤者﹐多熱多气﹐白者少血少气﹐黑色者多血少气。美眉者太陽多血﹐通髯極須者少陽多血﹐美須者陽明多血﹐此其時然也。

第八冊七竅門下

髭發

張天師艸還丹﹐七寶美髯丹。單用自已發﹐不足則父子一气者﹐又不足則無病童男女發與胎發﹐用皂角水洗淨﹐無油气爲度﹐入新鍋內﹐上用小鍋蓋之﹐鹽泥固口﹐勿令泄气﹐桑柴慢火三炷香﹐冷定取出﹐研爲細末﹐每用一二分﹐空心酒調下。揩齒變白髮方﹐酸石橊皮一个﹐泥裹燒令通赤﹐候冷去泥﹐用茄子根與槐枝同燒﹐令煙絕﹐急以器蓋之﹐候冷﹐用槐枝﹑馬齒莧墻上生者好﹐不令人見采﹐薄荷﹑石膏﹑五倍子燒熟﹑川升麻各一兩﹐爲末揩牙﹐不但變白爲黑﹐亦且堅牙甚妙。東垣靑絲散﹐西嶽石碑方。拔白生黑良曰﹕正月四日﹑二月八日﹑三月十三﹑四月十六﹑五月二十﹑六月二十﹑七月二十八﹑八月十九﹑九月二十五﹑十月一日﹑十一月十一日﹑十二月十日﹐早起拔之永不白。又正月五日﹑十三日﹐二月八日﹑十八日﹐三月三日﹐四月十三﹑二十五﹐五月五日﹑十五日﹐六月十四﹑二十四﹐七月十八﹑二十八﹐八月九日﹑十日﹐九月八日﹑十八日﹐十月十三﹑二十三﹐十一月十日﹐十二月十六日﹐以上月日﹐並用午時前拔之。凡拔時先以水於石上磨丁香汁﹐候拔了﹑急手敷於毛孔中﹐卽生黑者。李卿換白髮方云﹕刮老生薑皮一大升於鐺中﹐以文武火煎之﹐不得令過沸﹐其鐺惟得多油膩者尢佳﹐更不須洗刮﹐便以姜皮置鐺中﹐密封固濟﹐勿令通气﹐令一精細人守之﹐地色未分時﹐便須煎之﹐緩緩不得令火急﹐如其人稍疲﹐卽換人看火﹐一伏時卽成﹐置瓷缽中研極細。李方𨿽曰一伏時﹐若火候勻﹐至日西卽藥成也。使時以小簪腳蘸取如麻子大﹐先於白髮下點藥訖﹐然後拔之再點﹐以手指熟撚之﹐令入肉﹐第四日當有黑者生﹐神效。

第八冊七竅門下

髭發

東垣云﹕脈弦气弱﹐皮毛枯槁﹐發脫落﹐黃建中湯主之。發脫落及臍下痛﹐四君子湯加熟地黃。

丹溪治胡氏子﹐年十七八歲﹐發脫不畱一莖﹐飲食起居如常﹐脈微弦而澀﹐輕重皆同﹐此濃味成熱濕﹐痰在膈間﹐又日多喫梅﹐酸味收濕熱之痰﹐隨上升之气至於頭﹐燻蒸髮根之血﹐漸成枯槁﹐遂一時盡脫。遂處以補血升散之藥﹐用防風通聖散﹐去芒硝﹐惟大黃三度酒炒﹐兼以四物湯酒制合和﹐作小劑煎﹐以灰湯入水頻與之。兩月餘後診其脈﹐濕熱漸解﹐停藥﹐淡味調養﹐又二年﹐發長如初而愈。甜瓜葉治人無發﹐搗汁塗之卽生。滋榮散﹐三聖膏。治發落不生令長﹐麻子一升﹐熬令黑﹐壓油﹐以敷頭髮上。《千金》云﹕麻葉﹑桑葉二味﹐以泔煮﹐沐髮七次﹐可長六尺。眉毛墮落﹐生半夏﹑羊矢燒焦﹐等分爲末﹐薑汁調塗。又用七月烏麻花陰榦爲末﹐生烏麻油浸﹐每夜敷之。烏麻﹐卽秋麻是也。

第八冊七竅門下

腋

腋謂臂下脇上際也﹐屬手厥陰心包絡經。﹝丹溪云﹕手足陰陽合生見證曰﹐腋腫﹐手厥陰﹑足少陽﹞。又再足厥陰肝經。﹝《靈樞》曰﹕肝有邪﹐其气畱於兩腋﹞。腋前屬手太陰肺經。腋後屬少陰心經。腋下屬足厥陰肝經。下六寸屬足太陰脾之大絡。﹝《靈樞》曰﹕脾之大絡﹐名曰大包﹐出淵腋下三寸﹐布胸脇。注﹕大包﹑淵腋並穴名﹐穴各有二。淵腋在腋下三寸宛宛中﹐舉臂取之﹞。

第八冊七竅門下

腋

《內經》鍼灸腋腫有二法﹕其一﹐取膽。經云﹕膽足少陽之脈﹐所生病者﹐缺盆中腫痛﹐腋下腫是也。其二﹐取心。經云﹕心主手厥陰脈﹐是動則痛﹐手心熱﹐腋腫。皆視虛﹑實﹑寒﹑熱﹑陷下﹐施補﹑瀉﹑疾﹑畱﹑灸也。

第八冊七竅門下

腋

亦曰狐臭﹐有竅﹐諸藥鮮能除根﹐止堪塞竅耳。用銅靑好者﹐不拘多少﹐米醋調成膏﹐用皂角煎湯﹐洗淨腋下﹐以輕粉摻過﹐卻使上件塗之﹐立效。

第八冊七竅門下

蠱毒

凡蠱毒有數種﹐曰蛇毒﹑蜥蜴毒﹑蝦蟆毒﹑蜣﹑艸毒等﹐皆是變亂元气﹐人有故造作之者﹐卽謂之蠱也。多因飲食內行之﹐與人禍患﹐禍患於他則蠱主吉利﹐所以人畜事之﹐中其毒者﹐心腹絞痛﹐如有物嚙﹐或吐下血皆如爛肉﹐或好臥暗室不欲光明﹐或心性反常乍嗔乍喜﹐或四肢沈重百節酸疼﹐或乍寒乍熱﹐身體習習而痺﹐胸中滿悶﹐或頭目痛﹐或吐逆不定﹐或目面靑黃﹐甚者十指俱黑﹐診其脈緩大而散﹐皆其候也。然其毒有緩有急﹐急者倉卒或數日便死﹐緩者延引歲月﹐遊走腸內﹐蝕五臟盡則死。凡入蠱鄕﹐見人家門限屋梁絕無塵埃潔淨者﹐其家必畜蠱﹐當用心防之﹐如不得已喫其飲食﹐卽潛地於初下箸時﹐收贓一片在手﹐盡喫不妨﹐少頃卻將手髒之物﹐埋於人行十字路下﹐則蠱反於本家作鬧﹐蠱主必反來求。或食時讓主人先動箸﹐或明問主人云﹐莫有蠱麼﹐以箸築卓而後食﹐如是則蠱皆不能爲害。南方有蠱毒之鄕﹐於他家飲食﹐卽以犀角攪之﹐白沫起卽爲有毒﹐無沫者卽無毒也。欲知蠱主姓名者﹐以敗鼓皮燒作末﹐令病患飲服方寸匕﹐須臾自呼蠱家姓名﹐可語之令呼喚將去則愈﹐治之亦有方。驗蠱法﹐令病患唾於水內﹐沈者是蠱﹐浮者卽非。或令含黑豆驗之﹐若豆脹皮脫者是蠱﹐豆不脹皮不脫卽非。又初虞世方云﹕嚼黑豆不腥﹐嚼白礬味甜﹐皆中毒之候也。凡國中蠱在膈上者﹐用歸魂散吐之。以下膈者﹐雄朱丸下之。吐利後﹐猶覺前後心刺痛拘急﹐咽中如茅刺者﹐此是取利後气之候也﹐更不須再服吐利藥﹐但服桔梗散﹐自然平復。《西溪叢話》云﹕泉州一僧能治金蠶蠱毒﹐如中毒者﹐先以白礬末令嘗不澀﹐次食黑豆不腥﹐乃中毒也。卽濃煎石橊皮汁飲之﹐卽吐出有虫皆活﹐無不愈者。李晦之云﹐凡中毒以白礬﹑茶芽搗爲末﹐冷水服。

廣南挑生殺人﹐以魚肉延客﹐對之行厭勝法﹐魚肉能反生於人腹中﹐而人以死﹐相傳謂人死陰役於其家。昔雷州推官符昌言於乾道五年﹐親勘一公事﹐買肉置之盤中﹐俾囚作法以驗其術﹐有頃肉果生毛﹐何物淫鬼乃能爾也。然解之亦甚易﹐但覺有物在胸膈﹐則急服升麻以吐之﹔覺在腹中﹐急服郁金以下之。雷州鏤板印行者﹐蓋得之於囚也。《夷堅志》云﹕陳可大知肇慶腑肋下忽腫起如癰狀﹐頃之大如碗。識者云﹐此中挑生毒也。俟五更以綠豆嚼試﹐若香甘則是﹐已而果然。使搗川升麻﹐取冷熟水調二大盞服之﹐遂洞下瀉出生蔥數莖﹐根莖皆具﹐腫卽消﹐續煎平胃散調補﹐且食白粥﹐經旬復常。雷州康財妻﹐爲蠻巫用雞挑生﹐值商人楊一者﹐善醫﹐與藥服之﹐食頃﹐吐積肉一塊﹐剖開筋膜中有生肉﹐雞形已具。康訴於州﹐捕巫置獄﹐而呼楊令具疾證﹐及所用藥﹐略云﹕凡喫肉瓜果湯茶皆可挑﹐國中毒覺胸腹稍痛﹐明日漸加攪刺﹐滿十日則內物能動﹐騰上則胸痛﹐沈下則腹痛﹐積而瘦悴其候也。在上鬲則取之﹐法用熱茶一甌﹐投膽礬半錢於中﹐候礬化盡﹐通口呷服﹐良久﹐以雞翎探喉中﹐卽吐出毒物。在下鬲則瀉之﹐以米飲下郁金末三錢﹐毒卽瀉下。乃以人參﹑白術各半兩爲末﹐同無灰酒半升納瓶內﹐慢火熬半日許﹐度酒熟﹐取出溫服之﹐日一杯﹐五日乃止。佛說解蠱毒神﹐凡在旅中飲食﹐先默念七徧﹐其毒不行。曰﹕姑蘇琢﹐磨耶琢﹐吾知蠱毒生四角﹐父是穹隆窮﹐母是耶捨女﹐眷屬百千萬﹐吾今悉知汝﹐摩訶薩摩訶。凡見飲食上有蛛絲﹐便莫喫。又法﹐每遇所到處﹐念藥王萬福七徧﹐亦驗。

灸蠱毒法﹐當足小指尖灸三炷﹐卽有物出﹐酒上得者﹑酒出﹐肉果上得者﹑肉果上出﹐上得者﹑出﹐餘如方。

【診】《脈訣》云﹕凡脈尺寸緊數形﹐又似釵直吐轉增﹐此患蠱毒急須救﹐脈逢數軟病延生。經云﹕脈浮澀而疾者生﹐微細者死﹐洪大而速者生。

第八冊七竅門下

虫

虫由濕熱鬱蒸而生﹐觀之日中有雨﹐則禾節生虫﹐其理明矣。善乎﹐張戴人推言之也﹐曰﹕水火屬春夏﹐濕土屬季夏﹐水從土化﹐故多虫焉。人患虫積﹐多由饑飽調失宜﹐或過餐魚白酒﹐或多食牛羊﹐或誤啖鱉莧﹐中脘气虛﹐濕熱失運﹐故生寸白諸虫﹐或如蚯蚓﹐或似龜鱉﹐小兒最多﹐大人間有。其候心嘈腹痛﹐嘔吐涎沫﹐面色痿黃﹐眼眶鼻下靑黑﹐以致飲食少進﹐肌肉不生﹐沈沈默默欲眠﹐微有寒熱﹐如不早治﹐相生不已。古人云﹕虫長一尺則能害人﹐虫若貫串﹐殺人甚急。

治法追虫取積﹐以剪紅丸﹑尊神丸﹑遇仙丹。夫人腹中有虫﹐此物與人俱生﹐而爲人大害。虫之形﹐狀似大馬尾﹐或如薄筋﹐根據脾而居﹐乃有頭尾﹐皆長三寸。又有九虫﹕一曰伏虫﹐長四分﹔二曰蛔虫﹐長一尺﹔三曰白虫﹐長一寸﹐四曰肉虫﹐狀如爛杏﹔五曰肺虫﹐狀如蠶﹔六曰胃虫﹐狀如蝦蟆﹔七曰弱虫﹐狀如瓜瓣﹔八曰赤虫﹐狀如生肉﹔九曰蟯虫﹐至細微﹐形如菜虫狀。伏虫則羣虫之主也﹔蛔虫貫心殺人﹔白虫相生﹐子孫轉多﹐其母轉大﹐長至四五丈﹐亦能殺人﹔肉虫令人煩滿﹔肺虫令人咳嗽﹔胃虫令人嘔吐﹐胃逆喜噦﹔弱虫又名膈虫﹐令人多唾﹔赤虫令人腸鳴﹔蟯虫居胴腸之間﹐多則爲痔﹐劇則爲癩﹐因生瘡痍﹐卽生諸癰疽﹑癬疥。齲虫無所不爲﹐人亦不必盡有﹐有亦不必盡多﹐或偏有﹐或偏無類﹐婦人常多﹐其虫凶惡﹐人之極患也。常以白筵艸沐浴隹﹐根葉皆可用﹐旣是香艸﹐且是虫所畏也。凡欲服補藥及治諸病﹐皆須去諸虫﹐並痰飲宿﹐醒醒除盡﹐方可服補藥。不爾﹐必不得藥力。凡得傷寒及天行熱病﹐腹中有熱﹐又人食少﹐腸胃空虛﹐三虫行作求食﹐蝕人五臟及下部。若齒無色﹐舌上盡白﹐甚者唇裏有瘡﹐四肢沈重﹐忽忽喜眠。當數看其上唇內有瘡。唾血﹐唇內如粟瘡者﹐心內懊痛悶﹐此虫在上蝕也。九虫皆由臟腑不實﹐脾胃皆虛﹐雜食生冷﹑甘肥油膩﹑咸髒等物﹐節宣不時﹐腐敗停滯﹐所以發動。又有神志不舒﹐精魄失守﹐及五臟勞熱﹐又病餘毒﹐气血積郁而生。或食瓜果與畜獸五內﹐遺畱諸虫子類而生。虫之爲候﹐嘔惡吐涎﹐口出淸沫﹐痛有去來﹐乍作乍止。寸白虫色白形褊﹐損人精气﹐力乏腰疼。蟯虫細如菜虫﹐能爲痔漏﹑瘡癩﹑疥癬﹑癰疽等患。寸白﹑蟯﹑蛔是三者﹐皆九虫數中之一物也。外此又有兒童疳﹐昏睡煩躁﹐鼻爛汁臭﹐齒生瘡﹐下利黑血。虫食下部爲狐﹐下唇有瘡﹔虫食其髒爲惑﹐上唇有瘡。三虫者﹐謂長虫﹑赤虫﹑蟯虫也。乃有九種。而蟯虫及寸白人多病之。寸白從食牛肉飲白酒所成﹐相連一尺則殺人﹐服藥下之﹐須結裹潰然出盡乃佳﹐若斷者相生未已﹐更宜速治之。蟯虫多是小兒患之﹐大人亦有﹐其病令人心痛﹐淸朝口吐汁﹑煩躁則是也。其餘各種﹐皆不利人﹐人胃無不有者﹐宜服九虫丸以除之。蛔虫者﹐是九虫之一也﹐長一尺﹐亦有長五六寸。或因臟腑虛弱而動﹐或因食甘肥而動﹐其發動則腹中痛﹐發作種聚﹐行來上下﹐痛有休息﹐亦攻心痛﹐腹中熱﹐口中喜涎﹐及吐淸水﹐貫傷心者則死。診其脈﹐腹中痛﹑其脈法當沈弱弦﹐今反洪而大﹐則蛔虫也。蛔虫﹐九虫之數﹐人腹中皆有之。小兒失乳而哺早﹐或食甜過多﹐胃虛虫動﹐令人腹痛惡心﹐口吐淸水﹐腹上有靑筋。火煨史君子與食﹐以殼煎湯送下﹐甚妙。然世人多於臨臥服之﹐又無日分﹐多不驗。惟是於月初四五間﹐五更服之。至日午前虫盡下﹐可以和胃溫平藥﹐一兩日調理之﹐不可多也。九虫在人腹中﹐月上旬頭向上﹐中旬橫之﹐下旬頭向下﹐故中下旬用藥卽不入虫口﹐所以不驗也。牛馬之生子﹐上旬生者行在母前﹐中旬生者並肩而行﹐下旬生者後隨之。貓之食鼠亦然﹐上旬食上段﹐中旬中段﹐下旬下段﹐自然之理﹐物皆由之而莫知之。客座新聞云﹕靑陽夏戚宗陽家﹐素業醫﹐任江陰訓科。有儒生之父患腹脹﹐求其診視﹐乃曰﹕脈洪而大﹐濕熱生虫之象﹐況飲食如常﹐非水腫蠱脹之證﹐以石橊皮﹑椿樹各東行根﹐加檳榔﹐三味各五錢﹐用長流水煎﹐空心頓服之。少頃﹐腹作大痛﹐瀉下長虫一丈許﹐遂愈。《本事方》云﹕肺虫如蠶能殺人﹐居肺葉之內﹐蝕人肺系﹐故成瘵疾﹐由是咳嗽咯血聲嘶﹐藥所不到﹐治之爲難。《道髒經》中載﹕諸虫頭皆向下﹐惟自初一至初五以前虫頭向上﹐故用藥多取效者此也。

又姚寬《西溪叢話》云﹕五臟虫皆上行﹐惟有肺虫下行最難治。用獺爪爲末調藥﹐於初四﹑初六日治之﹐此日肺虫上行也。二說小異﹐姑兩存之﹐以備參考。泊宅編永州通判廳軍員毛景得奇疾﹐每語喉中必有物作聲相應﹐有道人教令誦本艸藥名﹐至藍而默然﹐遂取藍捩汁而飲之﹐少頃﹐吐出肉塊長一寸餘﹐人形悉具﹐自後無聲。陳正敏《遁齋閒覽》載﹕楊中年得異疾﹐每發言應答﹐腹中有小聲效之﹐數年間其聲浸大﹐有道人見而驚曰﹐此應聲虫也﹐久不治延及妻子﹐宜讀本艸﹐遇虫不應者﹐當取服之。如言讀至雷丸﹐虫無聲﹐乃頓服之﹐遂愈。正敏後至長沙﹐遇一丐者﹐亦有是疾﹐環而觀之甚眾﹐教使服雷丸﹐丐者亦愈。丁志記﹕齊州士曹席進孺﹐招所親張彬秀才爲館捨﹐彬嗜酒﹐每夜必置數升於牀隅﹐一夕忘設﹐至夜半大渴﹐求之不可得﹐忿悶呼躁﹐俄頃﹐嘔吐一物於地﹐旦起視之﹐見牀下肉塊如肝而黃﹐上如蜂窠﹐猶微動﹐取酒沃之﹐喞喞有聲﹐始悟平生酒病根本﹐亟投諸火中﹐後遂不飲。庚志記﹕趙子山字景髙﹐寓居邵武軍天王寺﹐苦寸白虫爲撓。醫者戒云﹕是疾當止酒。而以素所耽嗜﹐欲罷不能﹐一夕醉於外﹐捨歸已夜半﹐口漧咽燥﹐倉卒無湯飲﹐適廊廡下有甕水﹐月色下照瑩然可掬﹐卽酌而飲之﹐其甘如飴﹐連飲數酌﹐乃就寢﹐迨曉虫出盈席﹐覺心腹頓寬﹐宿疾遂愈。一家皆驚異﹐驗其所由﹐蓋寺僕日織艸履﹐浸紅藤根水也。吳少師在關外﹐嘗得疾﹐數月間肌肉消瘦﹐每日飲食下咽少時﹐腹如萬虫攢攻﹐且癢且痛﹐皆以爲勞瘵也。張銳是時在成都﹐吳遣驛騎招致銳到興元旣切脈戒云﹕明日早﹐且忍饑﹐勿啖一物﹐俟銳來爲之計。旦而往﹐天方劇暑﹐白請選一健卒﹐趨往十里外﹐取行路黃土一銀盂﹐而令廚人旋治面﹐將午乃得食﹐才放箸﹐取土適至﹐於是溫酒一升﹐投土攪其內﹐出藥百粒﹐進於吳飲之﹐覺腸胃掣痛﹐幾不堪忍﹐急登混﹐銳密使別坎一穴﹐便掖吳以行﹐須臾﹐暴下如傾穢惡鬥許﹐有馬蝗千餘﹐宛轉盤結﹐其半已困死。吳亦憊甚﹐扶憩竹榻上﹐移時方餐粥一器﹐三日而平。始信去年正以夏夜出師﹐中塗躁渴﹐命候兵持馬盂挹澗水﹐甫入口似有物焉﹐未暇吐之﹐則徑入喉矣﹐自此遂得病。銳曰﹕虫入人肝脾裏﹐勢須滋生﹐常日遇食時則聚丹田間﹐吮咂精血﹐飽則散處四肢﹐苟惟知殺之而不能掃盡﹐故無益也。銳是以請公枵腹以誘之﹐此虫喜酒﹐又久不得土味﹐乘饑畢集﹐故一藥能洗空之耳。

吳大喜﹐濃賂以金帛﹐送之歸。﹝瀉出後﹐宜以四物湯加黃煎服﹐生血調理﹞。蔡定夫戡之子康積苦寸白爲孽﹐醫者使之碾檳榔細末﹐取石橊東引根煎湯調服之﹐先炙肥豬肉一大臠﹐置口中嚼咀其津膏而勿食。云此虫惟月三日以前其頭向上﹐可用藥攻打﹐餘日卽頭向下﹐縱有藥皆無益。虫聞肉香咂啖之意﹐故空羣爭赴之﹐覺胸中如萬箭攻攢﹐是其候也。然後飲前藥。蔡悉如其戒﹐不兩刻腹中雷鳴﹐急登廁﹐虫下如傾﹐命僕以杖挑撥﹐皆聯綿成串﹐幾長數丈﹐尙蠕蠕能動﹐舉而拋於溪流﹐宿患頓愈。

