

辧癥玉函淸陳士鐸

弁言

人身一小天地大都不外陰陽虛實四字故燮理得宜愆伏可以不患調劑有法疾病因之無虞是司命者有以辧之而已苟臨癥疏略不暇加辧以致毫釐千里誤人於俄頃者曷可勝嘆此陳子遠公辧癥玉函之所爲著也陳子爲於越世冑幼抱匡濟恆以公輔自命人亦無不以公輔期之志未售間畱心於經世之學當途者HT勤徵聘爭欲延致後因遠陟蒼梧雅慕獨秀棲霞諸勝徧歷幽隱遇一龐眉修髯衣冠岸偉者相與坐語移日因出其囊中一編授之曰熟此可以普濟世人蓋活人於筆端與活人於指下均之躋斯民於壽域也陳子攜歸展讀悉岐黃辧論問答語與世之所傳內經素問諸書迥異始悟前此之成編累帙皆僞托以行世者陳子掩HT肄習不數年間卽以醫學擅名於時客歲餘仲子忽嬰異癥徧召諸醫不特不能祛病使去並不能辧病所自來轉輾遷延經年彌劇蒼崖姜世兄親見所苦因爲推轂適陳子以秋試入省亟延胗視一劑奏功再服而十減四五矣餘力扣其所蘊知授受有自大異尋常殊恨相知之晚也陳子隨有巨鹿之遊瀕行出是編以示余曰是書吾久欲問世憾剞劂無資有懷未遂耳因憶當年餘白下友人有居要津者向有膏丹異方頗自珍祕余偶過告歸主人濃贐以壯行色余堅卻不受且請曰歸裝粗辦不敢以行李相累惟得所藏祕方以廣利濟是吾顧也友人誼餘言探囊錄授余歸卽購求珍藥按方虔制出遇有疾患呻吟者輒牽止異之靡不立效後請乞漸廣窮鄕僻壤山陬海梯航跋款門祈懇者無虛日惟不喜給富人爲其力能療治也余行之數十年未嘗有怠色𨿽歲有所損然拯患而起廢者當不可以數計矣今乃祕帙當前歷有成驗忍於寶山空返耶爰爲授梓以公當世倘陳子遊屐所不及至胗視所未及施庶幾執是編辧癥而區處之不無小補知不徒爲紙上陳言也陳子所輯洞垣祕笈尙富未能一一鋟行其以是編爲嚆矢也可

時康熙癸酉嘉平之望天都王之策愼庵氏題於古修堂

卷之一陰癥陽癥辧

傷風傷寒

傷風與傷寒相似陰癥與陽癥宜知若不辧明殺人多矣𨿽仲景張公有傷寒專門之書我可不必再傳然而各有不同正不可不傳也傷寒之異於傷風者何以辧之一在感之輕一則感之重也傷風者傷寒之輕者也傷寒者傷風之重者也原無大分別苟不急治之則傷風者卽變爲傷寒矣蓋人之元气最惡外邪人身一感風邪則元气必然與邪相戰元气旺者邪不能深入不能深入邪自然畱於皮毛之間而不敢入於腠理之內不過一二日而邪散者正气以祛邪之易也若正气虛者則入於內而變爲傷寒矣非傷風傷寒之有異也有異於人之元气虛弱而已矣然則遇風邪之侵人者開手卽用補正祛邪之藥何至傷風之變爲傷寒哉若旣已風入於腠理之內則邪卽有陰邪陽邪之分矣大約入於腑則爲陽邪入於髒則爲陰邪矣是邪亦無陰陽之分亦分於人之臟腑之陰陽也然而腑又不同髒又各異又從何處以辧之哉我有一法辧癥最易大約身熱而煩躁者陽癥也身熱而安靜喜睡者陰癥也𨿽陰癥陽癥中各有分別而此法終爲千古不易之論也倘一遇風寒之侵體無論是傷寒傷風一劑卽愈斷不須二劑也方名轉春丹此治初起之傷寒傷風也倘三日後身有不涼者此成傷寒之癥矣亦不必問其陰癥陽癥吾有一方治之隨手而回春矣方卽名回春丹一劑身卽涼而邪卽退再一劑全愈矣倘不聽吾言則變癥蜂起矣可查仲景專門治之二方之妙各有深意轉春丹用桂枝與麻黃此胡可並用使邪入太陽者速散而邪不敢入於少陽之間且邪原未入內故可用補藥以和解之方中所以用芍藥先去平肝使邪之門路速斷用茯苓又引邪從膀胱太陽下行自然隨手奏功轉一陽於頃刻也回春丹之妙妙在不用芍藥桂枝蓋邪已入裏已離太陽之經何必又用桂枝況邪由衛而入於少陽之經倘更用芍藥不特不能平肝而且引邪入肝矣蓋肝最惡邪侵於未近邪之時可以未雨綢繆而已近邪之頃難於及時杜絕余方中所以不敢用之也石膏麻黃靑蒿之類純是入衛祛邪之聖藥單攻一府而邪自難畱不得不從外而入者仍從外而出矣況方中又多調濟之品有不奏功如響者乎世人細思吾方卽授之以治傷寒之癥又安有殺人而比之刀刃者哉

轉春丹

桂枝﹝五分﹞柴胡﹝一錢五分﹞麻黃﹝三分﹞白芍﹝五錢﹞茯苓﹝三錢﹞甘艸﹝一錢﹞陳皮﹝七分﹞白術﹝三錢﹞半夏﹝三分﹞神曲﹝一錢﹞蘇葉﹝八分﹞水煎服

回春丹

麻黃﹝一錢﹞石膏﹝二錢﹞靑蒿﹝五錢﹞柴胡﹝二錢﹞甘艸﹝一錢﹞茯苓﹝五錢﹞當歸﹝五錢﹞陳皮﹝一錢﹞神曲﹝一錢﹞麥冬﹝三錢﹞生地﹝三錢﹞白芥﹝二錢﹞人參﹝三分﹞玄參﹝二錢﹞水煎服

卷之一陰癥陽癥辧

中風

中風之癥世人以風治之誤之甚矣蓋中風之癥乃人陽气虛與陰气涸而中之也何嘗有風哉人見其疾之忽然而來有如暴風疾雨遂以風名之其實乃中气而作中風也治之法一治風無不死者必須治气始能有效然而中气不同也內有中陽气之虛有中陰气之涸又不可不辧也中陽气之虛者柰何其人一時卒倒口吐白沫痰聲如鼾目直視胡言亂語者陽癥也若中陰气之涸者亦一時卒倒目不知人時而躁時而靜欲睡不能言痰如鋸吐不絕口中流涎不止蓋陰癥也二癥亦相同者均不知人最難辧而最易辧也易辧者何辧之眼而已矣眼直視者气虛也眼雙閉不開者陰虛也二癥皆能遺尿手撒皆不治之癥也然而遺尿手撒亦可治之大約十人中亦可救四五者非盡不可救也倘陽虛而中者用三生飲必須用人參二兩或三兩始可回生與其日後用之不若乘其欲絕未絕之頃多用人參可轉死回生之易也至治陰虛而中者又不可純用三生飲古無專方畱下我今酌一奇方以救世人之陰虛中風者神效方名十寶丹一劑卽回春也此方俱是純陰之劑然又何以兼用人參不知無陽則陰無以生必須加參爲佐使則陰生於陽之中而陽回於陰之內兩相須而兩相成也苟或捨三生飲以救陽虛之中風而攺用祛風祛痰之藥我未見能生者卽或用三生飲矣而少用人參多加祛痰之品卽或不死未有不成半支風與偏枯等癥以三生飲治陰虛中風亦無不死者苟聽吾言用吾之方自慶生全倘怪吾藥品之多攺重爲輕恐難免半支偏枯之癥矣願人敬守吾訓蓋吾之方必須照吾分兩以治國中之時不可妄自加減或用此方之後以病患脾胃之弱量爲加減亦未爲不可但切不可加入風藥一味以殺人於俄頃也愼之愼之

十寶丹

麥冬﹝三兩﹞熟地﹝三兩﹞山萸﹝二兩﹞白芥子﹝二錢﹞人參﹝五錢﹞菖蒲﹝一錢﹞茯苓﹝五錢﹞沙參﹝五錢﹞五味﹝三錢﹞丹皮﹝二錢﹞水煎服

卷之一陰癥陽癥辧

吐癥

大吐吐癥多是胃气之傷然而胃气不同有陰陽之別如吐而有聲或痛者陽癥也倘吐而無聲又純是淸水或今日飲食而明日盡情吐出者乃陰癥也或腹中不痛或遇寒卽發無非陰癥倘辧之不淸妄自用藥必致殺人我亦更傳一法以辧陰陽之殊亦看舌之滑與燥而已矣大約陽癥口必渴而舌必燥陰癥口不渴而舌且滑也治之法陽癥之吐用方名爲引火止吐湯此方之妙妙在茯苓至一兩蓋火勢之上衝由於水道之下閉用茯苓以健胃又利水下行黃連止心火余俱調和得法自然火不逆而水下通又何至吐逆之生耶至於陰虛作吐實爲難治不比陽吐一劑便可奏功也蓋陰虛而吐乃腎中之火虛也腎火旣衰則脾無火養食畱脾中成爲陰寒世界下不能化自然上湧而吐矣法當溫補命門之火使火生水中然後土生火內方用濟火神丹服後卽用飲壓之一劑輕二劑更輕十劑愈三十劑全愈矣蓋陰病之吐其來非一日矣不大補之則陰不能生而陽不能化或求速效再加人參三錢於方中可減十分之二然終不若原方之妙蓋病是純陰不必再借陽藥況方中原有白術陽藥在其中矣又何必更用參之多事哉人不知生病之重惟求速愈或攺用吾方或別求治病未必不反害之也

引火止吐湯

黃連﹝一錢﹞茯苓﹝一兩﹞白術﹝五錢﹞陳皮﹝一錢﹞神曲﹝一錢﹞麥冬﹝一錢﹞人參﹝二錢﹞砂仁﹝一粒﹞藿香﹝五分﹞生薑﹝三片﹞水煎服

濟火神丹

肉桂﹝三錢﹞熟地﹝一兩﹞山萸﹝五錢﹞五味﹝二錢﹞茯苓﹝五錢﹞山藥﹝一兩﹞肉果﹝二枚﹞白術﹝一兩﹞芡實﹝五錢﹞水煎服

卷之一陰癥陽癥辧

瀉癥

瀉癥瀉有傾腸而出者最可畏之病也倘治之少遲必至气絕而亡但瀉中有陰陽之分不可不急辧之也如大瀉五六十次或百餘次或數百次純是淸水完谷不化人以爲寒也然其中亦有熱癥但寒癥水瀉心腹不痛大腸不後重作楚若熱癥之瀉也不然必腹痛不可按有後重之苦倘不辧明而用藥下喉必死矣吾今傳二方一治陰癥一治陽癥也陽癥用車前茯苓最是利水之品而白術又是健脾去濕之藥加入肉桂以取其气引入膀胱同澤瀉同羣共濟自然定亂扶危轉禍爲福又何必用人參以救絕哉倘富貴之人不妨用人參五錢或一兩爲妙我傳方不入參者欲救貧窮之客也方名導水止流湯其治陰癥之瀉則又不同𨿽此方亦可相通而終不可執之以槪治也另傳方者名爲扶火消水湯二方之妙各有深意前方瀉水而不耗其气後方補火而培其气也

導水止流湯

車前﹝一兩﹞茯苓﹝一兩﹞白芍﹝一兩﹞甘艸﹝三錢﹞肉桂﹝一分﹞陳皮﹝一錢﹞白術﹝五錢﹞神曲﹝五分﹞澤瀉﹝五錢﹞水煎服

扶火消水湯

白術﹝一兩﹞車前﹝五錢﹞山藥﹝一兩﹞芡實﹝一兩﹞薏仁﹝五錢﹞肉桂﹝三錢﹞五味﹝二錢﹞茯苓﹝五錢﹞水煎服

卷之一陰癥陽癥辧

瘧疾

瘧疾皆起於外來之風邪然而內無痰與食終不能成瘧也𨿽然無痰不成瘧與無食不成瘧𨿽感於外來之風邪然亦內之陰陽之气各有不足三者始能相合而成瘧然則烏可不辧陰陽乎若陽癥之瘧也必發於晝或一日一發或兩日一發必寒多而熱少其勢若盛而其病實輕蓋陽气能與邪气相戰故作戰栗之狀而齒擊有聲也若陰癥之瘧亦有一日一發者或兩日一發或三日一發然發之時必發於夜發必寒少而熱多齒不戰擊身痛亦不甚口必不十分大渴其癥似輕而實重𨿽二癥皆是邪侵而成而治之法均不可徒治其邪但補其正均能愈瘧原不必更爲逐邪之計也然而補正之中而少帶散邪之品未爲不可用之得當病去如掃吾今立二方一治陽瘧一治陰瘧陽瘧方名爲扶陽散邪丹一劑輕二劑全愈不必三劑也凡陽瘧不論一日二日無不全愈神方也陰瘧方名爲益陰辟邪丹無論一日二日三日四劑全愈倘四日兩頭髮之瘧久經歲月者方中藥料加一培增入人參五錢亦四劑全愈但愈後必須多服十全大補湯不致再感而重發也倘人不信吾言動用祛邪之品置陽气陰气於不問𨿽心欲去瘧適所以堅瘧鬼之城也

扶陽散邪丹

人參﹝一錢﹞白術﹝三錢﹞柴胡﹝二錢﹞半夏﹝三錢﹞靑皮﹝一錢﹞鱉甲﹝三錢﹞當歸﹝三錢﹞生何首烏﹝三錢﹞山楂﹝二十粒﹞甘艸﹝一錢﹞水煎服

益陰辟邪丹

熟地﹝五錢﹞當歸﹝五錢﹞白芍﹝五錢﹞何首烏﹝五錢﹞白術﹝五錢﹞茯苓﹝五錢﹞鱉甲﹝一兩﹞白芥子﹝五錢﹞柴胡﹝一分﹞山楂﹝十粒﹞水煎服

卷之一陰癥陽癥辧

痢疾

痢亦不同有陽痢陰痢之分世人不知也皆爲濕熱所致動言痢無止法而不辧其陰陽之異故往往殺人可慨也陰陽之痢內經亦未分別我今日亦泄天地之奇大約便血腹疼後重噤口者陽痢也腹不痛以手按之而快者糞門無急迫之狀日能食無血而白痢者乃陰痢也𨿽用藥得宜一方可以兼治然終不識癥之陰陽猶爲不知痢癥之人也不可不明辧之庶幾用藥可分輕重尢易奏功如響吾今立二方一治陽痢一治陰痢陽痢方名爲掃痢神丹一劑卽止血二劑卽止痢不必三劑也陰痢方名爲化痢仙丹一劑輕二劑止三劑全愈人見血痢爲重而不知白痢感於陰分未嘗輕也但陽痢火重而濕輕陰痢火輕而濕重耳陽痢之方妙在用黃連於大黃之中使火毒迅掃而去不久畱腸胃之中陰痢之方妙在用芍藥之多平肝以扶脾土使土安而水易去其餘皆是祛逐邪穢之物各用之咸宜所以奏功尢易也

掃痢神丹

黃連﹝三錢﹞當歸﹝五錢﹞白芍﹝五錢﹞廣木香﹝一錢﹞檳榔﹝一錢﹞枳殼﹝一錢﹞大黃﹝五錢﹞車前子﹝五錢﹞水煎服

化痢仙丹

白芍﹝一兩﹞當歸﹝五錢﹞枳殼﹝一錢﹞蘿卜子﹝三錢﹞檳榔﹝一錢﹞甘艸﹝一錢﹞車前子﹝一錢﹞水煎服

卷之一陰癥陽癥辧

癲狂

癲狂之癥世人以癲爲陰以狂爲陽是矣然而癲之中未嘗無陽癥狂之中未嘗無陰癥也何以見之癲如羊癲牛馬之癥此發之陽气之不足陽虛則陰邪自旺此謂之陰癥宜也然而其中又有花癲之病見男子而思親逢女子而不識呼喊叫號晝夜不止倘亦爲陰癥而用桂附之品則立刻發狂而死矣狂如登髙而歌棄衣而走見水而入此發之陽邪之有餘謂之陽癥宜也然其中有似是而非又不可不辧如見人則罵逢物則燥擾不寧欲睡不安欲行不得口渴索飲見水則止倘亦視爲陽癥而投之竹葉石膏湯下喉卽死矣然則二癥終於何處辧之亦辧之於兩目有神無神而已如陽癥則目必紅而陰癥則目必白也吾定二方一治陽癲一治陰狂之癥陽癲方名散癲湯此方之妙妙在白芍用至一兩自能平肝梔子用至五錢自然散其鬱結之火其餘柴芥術苓皆去痰去濕之妙品自然心淸而火降脾健而癲除也陰狂方名解狂散此方之妙妙在用玄參二兩於羣補眞陰之中解散其浮游之火木足而火自消亦火息而狂自定也苟或辧之不淸妄投藥餌生死存亡正未可定矣

散癲湯

白芍﹝一兩﹞白術﹝五錢﹞當歸﹝五錢﹞炒梔子﹝五錢﹞菖蒲﹝五分﹞茯神﹝三錢﹞甘艸﹝一錢﹞白芥子﹝三錢﹞丹皮﹝三錢﹞柴胡﹝一錢﹞陳皮﹝五分﹞水煎服

解狂散

熟地﹝一兩﹞白芍﹝五錢﹞當歸﹝五錢﹞山茱萸﹝五錢﹞麥冬﹝五錢﹞北五味﹝一錢﹞玄參﹝二兩﹞白芥子﹝三錢﹞菖蒲﹝三分﹞生地﹝五錢﹞水煎服

卷之一陰癥陽癥辧

咳嗽

咳嗽初起多是陽邪之感咳嗽日久多是陰气之虛然亦不可拘於此論也有初起而卽是陰虛者有日久而仍是陽虛者又不可不辧也何以見初起之卽犯陰經也如日間不嗽而夜間嗽者或朝咳之輕而夜咳之重者𨿽有風邪襲之終是陰虛使然開手卽宜用補陰之味而佐之散風之品則邪易去而正气不耗也何以見日久之猶是陽經也如嗽必擡肩咳必聲振吐痰而結成黃塊塞鼻而長流淸涎或晝重而夜反安然或坐躁而臥轉寧貼此陽气之未虛而邪气憑之而不散也必須仍用祛風蕩痰之品而少兼之滋陰之味則邪自散而陰气不傷也吾今畱二方一治陰經之咳嗽一治陽經之咳嗽陰經方名護陰止嗽丹此方有調濟之宜看甚平常而奏功實神也陽經方名散邪止嗽丹此方𨿽是散邪而仍然補陰而不補陽者何故蓋陽旣旺而邪自難去補益其陰則陽气自平陽平而邪亦難畱矣倘不知陰陽之異卽一味偏補之則陰不能生而陽不能化不特咳嗽難愈而且變癥百端矣可不愼哉

護陰止嗽丹

麥冬﹝五錢﹞紫菀﹝五錢﹞百部﹝五錢﹞天門冬﹝三錢﹞熟地﹝五錢﹞桔梗﹝二錢﹞甘艸﹝一錢﹞白芥子﹝二錢﹞玄參﹝三錢﹞沙參﹝五錢﹞陳皮﹝五分﹞款冬花﹝五分﹞水煎服

散邪止嗽丹

柴胡﹝一錢﹞白芍﹝五錢﹞黃芩﹝一錢﹞石膏﹝一錢﹞桔梗﹝一錢﹞甘艸﹝一錢﹞生地﹝五錢﹞麥冬﹝二錢﹞茯苓﹝三錢﹞半夏﹝一錢﹞陳皮﹝五分﹞水煎服

卷之一陰癥陽癥辧

大小便閉

大小便之閉塞不通也人皆謂之火然火亦有陰陽之別陽火而成閉結人易知陰火而成閉結人難識也先言大便之閉寒邪火逼迫於大腸之中燒幹大腸以致腸結而痛手按之不可近者必須用祛蕩之品而大瀉之否則邪畱於腹中必變爲譫語發狂之癥矣此等之病乃陽火作崇也若夫腎水虧損不能滋潤於大腸以致糞如羊屎者往往有經月而尙未便者𨿽覺急迫而終亦不甚忍至二三日而如前不相異老人多有此癥乃陰火作崇也陰火者相火乃虛火也腎火之有餘實腎水之不足也若亦以下藥下之是因其陰虛而復虛之也去死不遠矣吾今定二方一治陽火一治陰火治陽火方名利火下導湯此方𨿽有大黃之行火麻之潤而仍以當歸爲君則補多於下亦止因勢利導而終非過下亡陰也治陰火方名爲升陽下陰湯此方之妙妙在熟地純陰之藥爲君而佐之地楡蓯蓉火麻之潤尢妙用升麻升提淸气則穢濁自然下行又何必加入大黃之多事哉再言小便之閉塞小便之通在於膀胱之气化膀胱乘於火邪則小便必點滴不通其癥必气急面紅心欲嘔而胃作酸腹欲脹而腸欲斷兩目雙赤狂燥不寧此陽癥也苟或小便𨿽急而非點滴之不通气不急面不紅目不痛腹脹而喜按胃安而難餐此陰癥也設不辧其陰陽而輕用開關之劑亦半死半生之道也夫陽癥易治而陰癥難治者何也亦不取陰癥而一辧明之耳蓋小便之通𨿽本於膀胱之气化然膀胱畏火而又未嘗不喜火也多火則膀胱之气化不及行無火則膀胱之气化又不能行也膀胱之陰虛則水道已成水凍之窟又何能通陰寒之水哉故小便亦閉塞而不通也吾今亦立二方一治陽癥一治陰癥陽癥方名淸水至神湯一劑卽通車前利水而不走气寄奴逐水而不傷陰升麻升提而反得下降之宜白果引入任督之路以瀉水之气直入膀胱實有妙用也陰癥用益火濟水湯此方之妙妙在純是補陰而不去利水用肉桂之一味以轉陽和自然雪消春水冰泮而溝壑皆通也倘止去通水則膀胱愈寒必成牢不可破之堅城矣

利火下導湯

大黃﹝三錢﹞當歸﹝一兩﹞紅花﹝二錢﹞赤芍藥﹝三錢﹞濃朴﹝二錢﹞枳實﹝一錢﹞柴胡﹝八分﹞火麻子﹝三錢﹞水煎服

升陽下陰湯

熟地﹝一兩﹞當歸﹝五錢﹞地楡﹝一錢﹞火麻子﹝一錢﹞升麻﹝一錢﹞生地﹝五錢﹞麥冬﹝五錢﹞肉蓯蓉﹝五錢洗去鹽水﹞水煎好加入人乳半碗服

淸水至神湯

薏仁﹝五錢﹞白果﹝十个﹞升麻﹝五分﹞車前子﹝一兩﹞澤瀉﹝三錢﹞劉寄奴﹝五錢﹞水煎服

益火濟水湯

熟地﹝一兩﹞山藥﹝五錢﹞茯苓﹝五錢﹞山茱萸﹝五錢﹞牛膝﹝三錢﹞肉桂﹝二錢﹞麥冬﹝五錢﹞車前子﹝三錢﹞薏仁﹝五錢﹞水煎服

卷之一陰癥陽癥辧

心痛

心痛從來言無眞正之病不知心痛未嘗無眞也但有陰陽之分耳大約陽病之痛犯心者多不救陰病之痛犯心者多難醫陽病乃火也火邪犯心有膻中之障隔而火勢不能直衝於心瀉其胃中之火而心安矣其故何也邪火與心火本是同類火與火合气焰𨿽殊而熱性何殊也原無相克之嫌故火退而君火自息何至有自焚之禍若陰病乃寒也寒邪直犯乎心𨿽有膻中之障隔而寒气沖天直中皇居相臣不當其鋒先自逃遁於他處而天王有不下堂而走乎蓋寒水克心火立時可以撲滅較陽癥而更重也故朝發夕死夕發旦死醫之少遲已多不救況用藥之不得其宜何怪其驟亡也人見其亡之驟謂其眞正心痛其實非眞正心痛也治之得宜何嘗不可救哉然則心痛之陰陽又烏可不辧之乎若陽癥也必徹夜竟日疼痛呼號雙目必紅口必渴引飲得涼水而少止與之食而更痛手不可按按之而痛必甚身上必然有汗日重而夜少輕此乃邪火作祟於胃中上衝膻中耳用瀉火神丹下喉而痛卽定矣此方之妙妙在梔子用之太多始能直折其郁抑之火而蒼術茯苓又去其濕濕去則不生熱而火勢自衰又加之貫眾以去穢乳香木香以止痛用甘艸之多則梔子不至太涼反得其調劑之宜而枳殼化食食消則火隨食而下行矣又慮邪火大旺若不順從其性則火勢炎上恐拒隔而不受用漧薑之炒黑去其太熱引梔子之類於下行又得其前導之功也藥性旣然相宜功效豈不立奏乎所以甫下喉而痛卽定也若陰癥也必感寒而得之其癥小腹先痛而後入心口吐淸水與之茶卽吐出手足靑甚而卵縮角弓反張此陰寒之气犯心其來甚速苟能以生薑半斤搗碎炒熱敷於心腹之間則寒邪少減卽用生薑三兩搗碎飲之亦能生者然終乃一時急救之法而非萬年濟人之術也用祛寒定痛湯救之實神刻不可緩速行救之下喉亦生否則難救矣此方之妙妙在用白術之多直入腰臍之內者何也寒气之入原從臍內先入若不急杜其來路則邪無顧忌往前直奔心包之絡如何當其賊勢之橫行余故用白術以絕之也然非多加則勢孤力薄寒邪亦何所畏而反顧哉故必多加而後可以取效然徒用白術之多而無附子肉桂之熱藥是猶兵眾而將非摧鋒陷陣之帥則兵卒不前賊又何所畏忌故必用附子肉桂也然徒用附子肉桂斬殺誅戮而不分散寒邪之勢則敵人團聚尢難解紛余所以又用茯苓引寒邪之下行也又慮心君寒甚無火以溫其中譬如羣賊圍困皇宮𨿽有勤王之將而無導引之師則外𨿽有聲援之兵而內無接應非得親信之臣又何以交通內外余所以又用菖蒲引桂附人心而衛君也願人敬守吾方以治眞正之心痛無不手到成功倘見病勢少輕前二方少減分兩亦未爲不可

瀉火神丹

梔子﹝五錢﹞白芍﹝三錢﹞乳香﹝一錢﹞廣木香﹝一錢﹞貫眾﹝三錢﹞甘艸﹝三錢﹞枳殼﹝一錢﹞炒黑漧薑﹝一錢﹞茯苓﹝五錢﹞蒼術﹝三錢﹞水煎服

祛寒定痛湯

附子﹝三錢﹞白術﹝三兩﹞肉桂﹝三錢﹞人參﹝三錢﹞菖蒲﹝一錢﹞茯苓﹝五錢﹞水煎服

卷之一陰癥陽癥辧

腹痛

腹痛多是寒熱之二癥𨿽有气痛虫痛食痛之殊然大約以陰陽二字足以包之母論食痛虫痛气痛也其陰癥之痛如時而痛時而不痛或夜痛而日不痛或饑痛而飽不痛或不按而痛手按之而不痛皆是陰癥之痛也其癥口吐淸水者有之喜熱湯者有之索飲食者有之喜擁被而臥者有之面靑手冷口必不幹痰必不結此等之癥不可用寒藥治之吾有一方甚效之極方名安腹止痛丹此方之妙妙在用白芍以平肝使肝木不來克土又佐之健脾去濕去痰去食之劑而後調和得宜自然奏效如神倘或有虫亦能制縛而不痛矣蓋肉桂一味原能殺虫故耳若陽癥之痛必日重而夜輕必痛不可手按得食則痛更甚口必渴痰必黃目必紅赤舌必燥手足反寒而戰大便堅實小便必黃赤而便難皆火之作祟而虫與食之不化也或因气惱而得或因酒醉而成或過食燔熬烹灸而得治之法不可以寒藥折之吾有一方治之最妙方名淸解止痛丹此方亦妙在用芍藥蓋痛癥非芍藥不能和故必以此爲君要佐使之得宜又何患芍藥之酸收哉攻邪之內用芍藥爲君所謂剿撫兼施自成仁勇先居必勝之勢以攻必散之病有不奏效如神者乎腹痛𨿽小疾而陰陽最不可不辧明者世人往往因小疾而治之不得法遂成大病者多矣我所以不憚煩而傳腹疼之一門也

安腹止痛丹

白芍﹝五錢﹞甘艸﹝一錢﹞肉桂﹝一錢﹞漧薑﹝一錢﹞白術﹝五錢﹞麥芽﹝二錢﹞山楂﹝十粒﹞半夏﹝二錢﹞水煎服

淸解止痛丹

芍藥﹝五錢﹞枳實﹝一錢﹞白術﹝一錢﹞山楂﹝二十粒﹞濃朴﹝一錢﹞石膏﹝二錢﹞甘艸﹝一錢﹞白芥子﹝三錢﹞茯苓﹝三錢﹞柴胡﹝八分﹞當歸﹝三錢﹞炒梔子﹝二錢﹞水煎服

卷之一陰癥陽癥辧

頭痛

頭痛之癥人以爲陽之病也然陽虛而頭痛與陽實而頭痛者有殊蓋陽虛之病卽陰虛之癥也陽气之虛以致陽邪之旺倘陰气不衰則陽邪有制何能作祟乎然則頭痛不可盡言陽癥也吾今辧明有陽虛之頭痛有陰虛之頭痛或曰頭乃六陽之首陰气不能到頭如何說是陰虛之故不知陰气到頭而還而陽气旣衰不能接續陰气以致頭痛𨿽是陽虛之故而實亦陰气之衰陰气苟旺亦能上接夫陽气也陰陽原兩相根亦兩相接原不可分爲二也惟其一偏之虛遂至兩相之隔矣然則治之法何可不辧陰癥與陽癥乎陰癥之痛也顚頂若暈而頭重似痛不痛昏昏欲睡頭重而不可擡非若陽癥之痛之甚也其癥朝輕而晚重身胝又不覺十分之重此乃腎水之衰而肝气克脾虛火升上之故也方用平顚化暈湯治之自然平復但非一二劑可以奏功蓋陰病多無近效非藥餌之不靈萬勿責之近功可也此卽四物湯之變方妙在用桔梗細辛於補陰之中陰足而二味解其頭之暈是顧陰爲本而散邪爲末也若陽虛之頭疼多是風邪侵襲而然陽气不虛邪何從入於脾胃之陽虛而气遂不能顧首風邪因而相犯然則祛風而可不補正乎但其間陽气之虛從何辧之亦觀之癥以辧之其癥必鼻塞而多涕口渴而多痰其痛必走來走去不定於一方而痛連齒牙或痛連於項背徹夜號呼竟夜不寐者是也吾有一方最佳方名解痛神丹一劑而痛如失此方用川芎至一兩而又佐之天麥二冬純是補陰之味如何治之陽虛有邪之頭痛也不知陽邪之旺終由於陰气之衰補其陰而陽自旺陽旺而邪自衰況方中各有散邪之品用之於陰藥之中愈足以見其功用之大倘純用風藥未嘗無功然眞气散盡頭痛𨿽除而他病將見又不可不知也

平顚化暈湯

熟地﹝一兩﹞麥冬﹝一兩﹞細辛﹝三分﹞山茱萸﹝五錢﹞川芎﹝五錢﹞當歸﹝三錢﹞白芍﹝三錢﹞北五味﹝一錢﹞白芥子﹝三錢﹞桔梗﹝一錢﹞水煎服

解痛神丹

川芎﹝一兩﹞辛夷﹝一錢﹞黃芩﹝三錢﹞蔓荊子﹝一錢﹞細辛﹝五分﹞麥冬﹝五錢﹞甘艸﹝一錢﹞天門冬﹝五錢﹞桔梗﹝三錢﹞天花粉﹝二錢﹞水煎服

卷之一陰癥陽癥辧

目痛

目疾至難治而至易治也世人目疾往往有經歲經年而不愈甚至終身爲廢疾者有之此豈目病之果難治乎亦治之不早與早治之不得其法耳蓋目痛有陰陽之分而辧之不可不預也苟辧之至淸用藥得當隨手卽可奏功何至有廢疾之成哉陽癥之目痛必羞明惡亮大必赤如火而小反覺淡紅其痛必如刺戳流水結眵或鼻塞而不通或口渴而痰結或身發寒發熱而不止此皆火擁於心腹之間肝木气郁而成此目痛也若錯認作虛癥而用溫補之藥則必變爲兩眼靑盲之癥矣法當用開郁去風之劑方用開目散此方之妙妙在舒肝木之气而加之去濕散火之品不去治目而目之紅痛盡除大約二劑便可收功不必多用至於陰虛之目痛𨿽初起之時略有微疼而痛終不甚大不赤而小則紅如血者有之或小不赤而通身作桃花色者有之無淚無眵日間少快夜則反重𨿽羞明而不甚腹內時時作饑饑則痛較飽時覺重可見日而不可見燈大便溏者有之而小便反覺淸長或夜發熱者有之而身間發汗不止此皆腎水虛耗不能滋潤肝木肝木自顧不暇又何能上潤於目必須用純補眞陰之藥大劑吞服始能水足而虛火有歸經之日倘以寒涼之藥治之則必胃气消亡而陽气亦因之而喪或以風藥治之散其眞气而雙目終無紅退之時於是有昏花之癥於是有拳毛倒睫之癥終身成爲廢人而不悟者比比也予與言及此可勝浩嘆子今定一方救之實有神功名爲養目至神湯此方前去補腎以生肝使水足而肝木得養肝木有气而雙目自明矣但此方必須多服爲妙服至半年不特昏花者可以重明而拳毛倒睫者亦能自愈蓋治本而末治在其中正不必又治本而又去治末也

開目散

柴胡﹝二錢﹞當歸﹝一錢﹞白芍﹝三錢﹞白蒺藜﹝三錢﹞半夏﹝二錢﹞陳皮﹝一錢﹞甘艸﹝一錢﹞車前子﹝二錢﹞蒼術﹝一錢﹞黃連﹝一錢﹞艸決明﹝一錢﹞天花粉﹝一錢﹞水煎服

養目至神湯

熟地﹝五錢﹞山茱萸﹝五錢﹞甘菊花﹝三錢﹞地骨皮﹝三錢﹞當歸﹝三錢﹞白芍﹝三錢﹞茯苓﹝三錢﹞白芥子﹝一錢﹞柴胡﹝三分﹞枸杞子﹝二錢﹞葳蕤﹝三錢﹞水煎服

卷之一陰癥陽癥辧

雙蛾

雙蛾之癥乃少陰之火衝上於咽喉也其勢甚速甚急重者有點滴之水不能下喉者一連數日不進飲食而死者有之𨿽此癥皆起於火而火有不同有陰火陽火之異苟不辧明而妄自用藥死亡頃刻非發在而亡卽身靑而死矣陽癥如何喉中必先作漧燥之狀口必大渴引飲痰或結於胸膈之間欲吐不能欲咽不可喉腫如瘡小舌紅甚喉之兩旁內如雞冠外必作腫狀日間痛不可當夜間少安可寐舌必峭而目必赤也萬不可與溫熱之藥倘誤與之立時發狂矣此癥只消用吐法便可全愈古人有用生桐油以鵝翎掃其喉中一吐出頑痰碗許卽刻奏功者然亦有火亢之極一吐不能效者柰何然必問其飲食起居從前曾服過何藥倘服熱藥而致此者亦多其大便必燥結三四日不下或小便痛澀者放膽用吾湯以治之方名豆根神散一劑卽安而雙蛾消歸烏有矣此方之妙妙在山豆根之多用此物最消少陰之實火然非甘艸桔梗以伴之則下行而不上達故用二味爲臣靑黛亦止痛消腫之神藥以之爲輔半夏天花不過消其頑痰則火易消散耳若陰癥之雙蛾也有形而不十分作痛時而痛時而不痛夜痛而重晝痛而輕口必不幹不過微燥而已飲之涼水下喉卽快少頃轉覺不安胸中膨脹大便如常小便淸長卽色黃而亦不作艱澀之狀此皆陰虛火動之故莫妙用八味地黃湯大劑飲之自然下喉而痰聲息腫痛除也蓋八味丸專補命門之火下熱而上熱自消龍雷之火非眞火不能引之歸經耳然而二癥往往有藥食不能咽者𨿽有此等妙藥何以下喉陽癥用鵝翎掃其喉得小吐則水路少開便可用藥陰癥則不可用吐法也蓋吐之甚則火益沸騰另有巧法用鍼刺手上大指指甲之旁少商穴刺星星出血其血色必紫必黑血出喉必少寬便可用地黃湯也如不肯刺更用附子爲末以子調成攤在兩足之腳心一時辰便開水路便可用藥固是至妙之方也

豆根神散

山豆根﹝三錢﹞甘艸﹝三錢﹞麻黃﹝五分﹞桔梗﹝三錢﹞半夏﹝二錢﹞靑黛﹝三錢﹞天花粉﹝三錢﹞水煎服

卷之一陰癥陽癥辧

癰瘡

癰瘡之癥至凶至惡者莫過發背然而別其陰陽治之無難不知陰陽各瘡癰且皆不能奏效況易治乎故癰瘡之癥但當問其是陰是陽不當計其何輕何重也大約各癰疽瘡癥初發之時作痛作疼發寒發熱多是陽癥陽癥初起必然紅腫髙突呼號叫喊自不能免若陰癥則不然𨿽亦發寒發熱而疼痛反覺少輕初發之時必現無數小瘡頭以欺世大勢平陂而無髙突之狀面必色黯不若陽癥之面紅也治之少瘥死生反掌可不愼乎陽癥之瘡乃火之有餘不能發泄或飲涼水水漿擁遏而成陽毒陰癥之瘡必生於富貴之人或繁華而兼憂鬱或气惱而帶房勞內水旣幹內火自熾蘊毒實深一旦潰發豈可以細小微劑望其生全乎與陽癥治法大是懸殊然而陰陽𨿽有各別有毒瓦斯總無大異也吾今立一方統治陰陽癰疽之各瘡無不神效但陽癥小其劑陰癥多其味也方名陰陽通治丹如若陰癥各藥倍一半加附子一錢可也余不可亂加此方之妙妙在金銀花蓋此味乃補陰之妙品又是散邪解毒之聖藥然非多加則力薄而效淺吾所以用至三兩也陽癥何以相宜蓋補陰正所以助陽气之不足陽生於陰原有妙用也若陰癥尢其所宜加一倍則力大而气專加附子以達其經絡無經不入引當歸甘艸之類同羣共濟更易奏功也倘世人不聽吾言因循失治必致陰癥變成壞癥而陽癥亦變爲陰癥而不可救者是則可憐也矣

陰陽通治丹

當歸﹝一兩﹞甘艸﹝三錢﹞金銀花﹝三兩﹞車前子﹝五錢﹞水煎服

卷之一陰癥陽癥辧

脫癥

脫癥之有陽陰也於何辧之亦辧之癥而已非男脫爲陽而女脫爲陰也陽脫之癥乃陽气之衰陽精不能與陰精相合於是彼此相脫而身亡而陽精與陰精又從何處以辧之陽精者火也陰精者水也陰陽皆在於腎之中無陽則陰不生無陰則陽不化合則生而脫則死也而陽脫之癥若何其陽必翹然不倒精盡而繼之以血者是也陰脫之癥若何精盡而止其陽卽痿身寒而無气者是也治陽脫與治陰脫𨿽皆不可離去人參附子而其中又不可不少有分別治陽脫者宜多用人參而少用附子治陰脫者宜多用附子而少用人參吾今定二方一治陽脫一治陰脫或疑脫癥不可服補陰之劑不知陰虛而脫無陰固不能驟生然而有參以生气又有附子一枚以爲君則純是大熱之藥若不助之補陰之味未免過於酷烈此中實有妙用倘附子不用至一枚斷難用補陰之藥也設若止用人參而少用附子則陰寒之气逼人又安能回之無何有之鄕哉此陰脫陽脫之宜辧也苟知陰陽之辧見此等之癥自然不至臨時忙亂而枉人之性命也

陽脫方

人參﹝三兩﹞附子﹝二錢﹞水煎服

陰脫方

附子﹝一个﹞人參﹝一兩﹞熟地﹝五錢﹞山茱萸﹝五錢﹞麥冬﹝五錢﹞水煎服

卷之一陰癥陽癥辧

汗癥

汗癥之宜講也人以爲發汗亡陽耳誰知亦有發汗亡陰之禍哉大約汗癥多是熱而陽气不能固者始有汗出故世人動以汗出亡陽爲辭不知陽生於陰陰气不能固而陽气始能外泄亦有陽气不能收而陰气外逆者亦不可不辧也其陽癥若何身必發熱口必發渴兩目必紅赤痰如黃塊或吐白沫其汗或如雨或如珠身必狂躁不安脈必洪大而數按之必有力而擊指登髙而歌或棄衣而走或見水而入皆是陽癥之汗也然陽之中有實有虛又從何而辧之汗出而身涼者爲虛是矣然亦有汗出而身未涼者爲虛虛者口舌必滑胎爲白胎者虛也若見黃胎與灰黑之色與紅赤之色俱是實邪之火如此辧癥斷斷不瘥虛者宜用補陽之味三黃之湯多加黃淸中補之最妙若實邪之汗非石膏湯不能遏抑其火世人皆知其方余所以不畱方也若陰虛發汗人最難知醫方亦無佳者吾先言其癥而後定其方其癥微微汗出如星星光景口必不渴舌必滑無胎或夜有汗而日無汗或動有汗而靜無汗或飲食有汗而平時無汗或身有汗而頭無汗皆是陰虛之汗也吾今畱一方統治之無不神效此方之妙妙在補气之味而加入於補血之中少加桑葉五味以止汗故陰气自生而汗亦自止倘亦用寒涼之味以止汗汗𨿽止而正气消亡非胃气之寒卽脾气之壞矣論理人參亦可多加而余不用之者傷人之貧者多而富者少吾定此方以救萬世之人故不以難者彊世人也黃﹝三錢﹞當歸﹝五錢﹞桑葉﹝七片﹞五味子﹝十粒﹞白芍﹝一兩﹞生地﹝五錢﹞麥冬﹝五錢﹞白芥子﹝三錢﹞水煎服

卷之一陰癥陽癥辧

痰癥

痰癥百病多起於痰無痰則不能成病然痰之生必非無因非陽气之衰卽陰气之乏也陽气旣衰而風邪外中則痰必生矣其痰之生也或如黃塊或如敗絮種種之不同或咳嗽之不已或嘔吐之不足而繼之膨悶治之法以二陳湯加減以治陽癥之痰實有奇效然此方人多不善用之往往取敗者爲何亦因其欠補陽气之味也吾今加減其方名爲加減二陳湯以此治陽癥之痰無不神效汝見有火少加枯芩一錢可也陰癥之痰吐如淸水或如蟹涎口必不渴或腹內作聲或胸中作悶或夜重而晝輕或面紅而時白皆陰虛之痰也陰虛者非脾气之不足則腎气之匱乏也治之法健脾以化其痰補腎以歸其水此大法也更有一種下寒之甚火气無多水波泛上必須補其腎中之火以生脾土則土旺始能攝水自然不化痰而化精又在人善於治之也腎火虛寒以致水泛者用八味丸最妙余不再定其方惟是脾腎之虛不至命門之火太微者可兼治脾土而不必純去補腎余定一方一劑輕二劑痰靜三劑痰消烏有矣此方之妙妙在純去健脾而又去瀉濕濕去則痰無黨可聚又有白芥子消其膜膈之痰而神曲砂仁又最是醒脾之品同羣共濟有不奏功如神者乎

加減二陳湯

白術﹝三錢﹞陳皮﹝一錢﹞甘艸﹝一錢﹞茯苓﹝五錢﹞半夏﹝一錢﹞人參﹝五分﹞麥冬﹝三錢﹞蘇子﹝八分﹞水煎服

後方

白術﹝五錢﹞山藥﹝五錢﹞芡實﹝五錢﹞薏仁﹝五錢﹞神曲﹝五分﹞砂仁﹝二粒﹞白芥子﹝三錢﹞水煎服

卷之一陰癥陽癥辧

腫脹

腫脹之癥有水腫气腫血腫虫腫食腫之別五癥之中最易治者食腫耳不必分其陰陽以消食之品分消之卽愈其次難治者則虫腫亦不必分其陰陽蓋虫腫卽食之變皆傷脾陰而成健脾而濟之下虫之品自然能愈世多畱方然用之而不效者何也亦因看不淸是陰虛之故而用陽藥以去之也吾今畱一奇方專治虫臌最妙最神方名化虫絕神丹每日空腹白滚水送下一兩早晚二服服三日卽有虫從大便中出矣服十日腫脹消再服十日全愈不必盡服也此方俱是補陰之品又是殺虫之藥臟腑不傷而反受大益潛移默奪不戰之戰正妙於戰也气臌者乃陽气之郁也世人以水臌法治之轉成危癥者最多而气臌從何辧之單脹於兩脇之間而手足不十分腫者是又不是虫脹之單脹於腹也此等之病宜解郁爲主而解郁又以舒肝爲急吾定一方名爲開郁消腫湯此方用柴芍以舒肝气則兩脇之脹滿自除又何必用大腹皮與檳榔之消克哉此方可用四劑之後略減其半加入人參三錢連服四劑气臌自消亡於無事矣血臌之病非气病也乃血癥也半由於飲食之失宜半由於思想之太結遂成此病其癥面黃而腹脹手按之如有物在而又不十分大痛手足必然細小者此是血臌也方用破血安全湯此方大黃用之以逐血然非以補中下之恐有排山倒海之憂今用白術以固腰臍當歸生新去舊鱉甲牛膝入於至堅之中以動之又慮脾气消亡又加人參以醒其气安有脾不健而血不下者乎至於水脹之癥實有陰陽之殊初感之時兩足如泥者乃水癥也𨿽是水浸脾土亦因脾气之虛以致邪水相犯然而脾气之虛又因於胃气之弱是脾陰之病卽陽气之衰也初起之時乘其陰气之未虧卽以牽牛甘遂二味各二錢治之水去如響又何水臌之難治乎至於陰虛而成水臌者𨿽亦是脾經之弱然非胃气之衰蓋命門火衰無火以溫脾土以致水泛爲痰畱於胃脾之內漸侵入四肢非若水癥之由外而內也法當用金匱腎气丸補腎中之火以生脾胃之土而水自歸元終亦盡消烏有更有一種純是陰虛水亦上泛非腎火之不足者其癥滿身流水囊大而不能臥大便如常小便亦利飲食知味者是法當用六味地黃湯一料煎湯恣飲自然奏功如神耳又不可不知之也

化虫絕神丹

鱉甲﹝一斤﹞地栗粉﹝一斤﹞雷丸﹝二兩﹞生何首烏﹝一斤﹞甘艸﹝三兩﹞神曲﹝半斤﹞榧子肉﹝半斤﹞枳實﹝五兩﹞檳榔﹝三兩﹞使君子﹝三兩﹞各爲末米飯爲丸

開郁消腫湯

柴胡﹝三錢﹞白芍﹝五錢﹞郁金﹝三錢﹞當歸﹝五錢﹞紅花﹝五錢﹞茯苓﹝五錢﹞薏仁﹝二兩﹞枳殼﹝一錢﹞甘艸﹝一分﹞陳皮﹝五分﹞神曲﹝三錢﹞半夏﹝一錢﹞水煎服

破血安全湯

大黃﹝一兩﹞雷丸﹝五錢﹞白術﹝一兩﹞枳實﹝二錢﹞肉桂﹝二錢﹞當歸﹝一兩﹞牛膝﹝三錢﹞鱉甲﹝三錢﹞人參﹝五錢﹞水煎服

卷之一陰癥陽癥辧

暑癥

暑癥有中熱中暑之分大約中暑則陰癥居多而中熱多是陽癥何以辧之中暑之人半皆居於髙堂大廈𨿽暑气明是熱气如何說是陰經之病不知陰气之虛而後陽邪來犯仍作陰癥治之其癥必然腹痛頭暈吐瀉兼作甚則角弓反張霍亂吐瀉法當以健脾爲主而佐之祛暑之藥實爲得之方用卻暑仙丹倘角弓反張加入肉桂五分否則不可加也此治陰癥之法如此若中熱陽癥若何必得之肩挑負販之人於烈日火輪之下汗出如雨一時暴中當速以解暑爲先而利水爲次不可仍補其气也方用化熱仙丹此方妙在亦用靑蒿蓋靑蒿最能去暑暑去而利其膀胱是暑從小便而出一劑而卽愈也此治陽癥之中熱又如此

卻暑仙丹

靑蒿﹝五錢﹞人參﹝三錢﹞茯苓﹝三錢﹞白術﹝三錢﹞香薷﹝一錢﹞陳皮﹝五分﹞半夏﹝五分﹞甘艸﹝五分﹞水煎服

化熱仙丹

靑蒿﹝一兩﹞香薷﹝三錢﹞石膏﹝三錢﹞知母﹝一錢﹞麥冬﹝三錢﹞甘艸﹝一錢﹞陳皮﹝一錢﹞車前子﹝五錢﹞水煎服

卷之一陰癥陽癥辧

喘癥

喘癥之宜分別也喘癥一時而來者感外來之風邪也必气急不能喘息聲如酣聲肩必擡上背心寒冷熨之火而不見其熱吐痰如湧泉人不得臥此乃陽癥之喘也用參蘇飲一劑而輕再劑而愈或用小柴胡湯加減用之亦無不奏功如響故不必更立方法也惟陰喘之癥最爲可畏而又最難治療也其癥亦作喘狀人亦不能臥得食則少減太多則脹咳嗽不已夜必更甚此等之喘乃似喘而非眞喘气之有餘實气之不足也蓋腎气大虛欲離其根惟此一綫元陽挽回於臍之上下欲絕而不遂絕之時也法當大補其气而竣補腎中之陰使木火旣濟始可成功否則气斷而速斃矣方用回絕神奇湯一劑而喘輕再劑而喘定一連四劑自有起色而後始可加入桂附之品少少用之不可多用以劫奪之也蓋气絕非參不能回於無何有之鄕腎虛非熟地山藥不能濟其匱乏然腎虛之故終由於肺气之虛肺气旣虛腎水不能速生故又助肺气之旺而後金能生水子母有相得之宜自然肺气下行而腎气上接何至有喘病之犯哉

回絕神奇湯

人參﹝三兩﹞熟地﹝四兩﹞麥冬﹝三兩﹞山茱萸﹝二兩﹞玄參﹝一兩﹞牛膝﹝一兩﹞白芥子﹝三錢﹞水煎服

卷之一陰癥陽癥辧

中邪

邪有陰邪有陽邪𨿽辧之不淸無致大害然而亦不可不辧者辧之淸用藥得當自然易於奏功也陽邪之中大約罵詈之聲不絕於口發狂而走不欲安靜或呼見大頭之鬼或喊見金甲之神眼直視而口吐白沫者是也倘以熱藥投之立時死矣法當用醒邪湯治之自愈或疑陽癥而何以仍用陽藥不知陽藥可以祛陽邪非人參之助正气則邪不能退也陰邪之中雙目必閉安臥無聲或自言自語聲必低微或遺尿手撒或痰響如酣或身子發熱不喜見明者是也倘以寒藥投之亦立時身喪法當用扶正蕩邪湯治之此方之妙妙在用人參爲君而佐之生棗仁爲臣棗仁生用實有妙理蓋中邪之病昏昏欲睡不以棗仁生用則其气更昏而不能醒生棗仁得人參更有殊功所以相佐而相合也陰寒非桂附不能祛邪然非參苓甘術一派扶正之藥亦不能奪魂於俄頃返魄於須臾也論理此方去附桂亦可兼治陽癥之中邪終不若二方分治之更妙猶願人細爲消息之耳

醒邪湯

人參﹝三錢﹞石膏﹝一錢﹞半夏﹝三錢﹞菖蒲﹝一錢﹞黃連﹝一錢﹞水煎服

扶正蕩邪湯

人參﹝三錢﹞白術﹝一兩﹞附子﹝一錢﹞半夏﹝三錢﹞菖蒲﹝一錢﹞茯神﹝五錢﹞甘艸﹝一錢﹞麥冬﹝三錢﹞丹參﹝一錢﹞當歸﹝五錢﹞肉桂﹝一錢﹞生棗仁﹝三錢﹞水煎服

卷之一陰癥陽癥辧

吐血

吐血宜分陽癥陰癥者尢宜細辧蓋吐血犯人濁道不比衄血之犯淸道也淸道者气道也濁道者食道也胃中無血而胃中有血吐血從口中而出者非胃中之血而何此血也因胃中有竅不閉而血乃妄行然而此血非止胃經一經之血也蓋心肝肺脾腎之血俱奔騰於胃腕之外而滲入於胃中胃不能藏所以上湧而吐也然五臟之血俱不可傷而腎經尢甚一傷腎則經年累月而不可止遏矣蓋胃爲腎之關關門不閉而腎中之血自然上升於胃又理之易知者也然同是五臟之失血又何以辧其爲陰爲陽此又有故蓋吐血無火不能吐血而無水亦不能吐血也無火吐血人能知無水吐血人難測其故又何也吾先言其有火者胃本土也而實有火在胃無土气則吐變爲火火存胃中自然挾血而上奔此陽火之焚非水不能相濟然而血乃有形之物一時傾盆而出欲急補其水一時旣難收功不得不益其气使气生夫血气生則气行气行則血止實有妙理存乎其間其癥必口渴齒痛喉幹目赤身熱便可知爲陽癥之吐血也治之法須用獨參湯一兩飲之最妙其次莫若當歸補血湯之爲更神倘二方之中能調之三七根末各三錢再加入荊芥炒黑者爲末同前二方飲之立止斷不再吐無柰世人不知妙法使吐血者致成癆瘵未必非吾輩天醫過於珍重方法不肯傳人之咎也至於陰癥何以辧之或一日而數口或經年而咳嗽或痰中見絲或夜重而日無血迹或聲啞而聲嘶者是也治之法又不可專用參歸黃之品當攺用純陰之味世醫六味地黃湯加麥冬五味最爲相宜但此等之病非一二劑可以速效人見六味湯之迂緩而無近功也往往棄而不用遂至輕變重而重變亡吾今憐惜酌定神方可以長服而不必如六味丸之必須服至三年也此方大半補陰少加陽藥以生胃气又用歸經止漏之品以塞其竅較六味湯爲更神且此藥味平妥無有動性蓋血癥最惡動也熟地﹝五錢﹞山茱萸﹝三錢﹞麥冬﹝五錢﹞玄參﹝三錢﹞天冬﹝一錢﹞車前子﹝三錢﹞荊芥﹝炒黑三分﹞人參﹝三分﹞山藥﹝五錢﹞薏仁﹝一兩﹞百合﹝五錢﹞三七根﹝末五分﹞水煎服

卷之一陰癥陽癥辧

夢遺

夢遺之癥十人常患六七人有此病半如廢人蓋腎不可瀉而可補如何可終日而自瀉之也此病之必須速愈而不可因循失治致成終身之漏卮也但其癥有陰虛陽虛之分不可不辧不知陰陽而妄治之多見其寡效也陽虛之癥气必寡弱而陽痿往往見色倒戈一入夢中又偏鼓往直前而不肯已其先亦必見色而思慕容而視身不能竊而魂隨夢遊遂成此癥當時卽用補陽丘澀之藥亦易成功而無如人以爲夢耳何足憂一而再再而三三而至四至五而玉關不閉矣余今傳一方最簡最易一劑輕三劑全愈至神之方不可思議者也如若初起之時一劑永不再發倘能消息吾方攺劑爲丸日服一兩亦奏奇功讀書之子當奉我爲救命之神也至陰虛夢遺又復不同往往有絕非思想而夜間亦遺者此必天稟素虛又加色欲或看春圖而摹擬或讀野史而怡神或陶情花柳而娛色以至玉關不鎖見色則流聞聲則泄擦皮肉而輒遺終日呻吟全無健色當大補眞元扶助命門之火始可回陽光之離照祛陰蕩之羣魔閉其關門增其精水不必止遏而精自止也方名壯陽止精湯此方𨿽名壯陽而實補腎水止用巴戟以溫暖命門之火使水足以相濟而精自收攝於腎宮而不外遺此不止精而正所以止精也倘徒以牡蠣金櫻子之類以止澀其精而不補其腎中之水火吾日見其消亡而已矣芡實﹝一兩﹞山藥﹝一兩﹞人參﹝五分﹞蓮子﹝三十个連心用﹞生棗水煎服

壯陽止精湯

熟地﹝一兩﹞山茱萸﹝五錢﹞山藥﹝三錢﹞炒棗仁﹝五錢﹞芡實﹝五錢﹞人參﹝五錢﹞巴戟天﹝三錢﹞車前子﹝三錢﹞北五味﹝一錢﹞麥冬﹝三錢﹞柏子仁﹝一錢﹞白芥子﹝一錢﹞水煎服

卷之一陰癥陽癥辧

吞酸

吞酸之癥皆肝木之淩土也何以有陰陽之殊哉不知肝經𨿽屬陰然肝中有火以克脾克胃而陰陽遂分之矣大約脾受肝火之侵多屬於陰胃受肝火之犯多屬於陽耳犯於陽者心中嘈雜如火之焚燒飲之水而輒吐吐水必黃綠之色如醋之酸而不可聞者是也方用解酸湯治之此方之妙皆舒肝之聖藥而又解其火郁之气自然手到功成也侵於陰者𨿽胸中作酸而不甚今日食之必至明日吞酸而不可咽口𨿽作渴飲之水而酸更加吐出必純是淸水可用熱物而不可用涼物者是也方用八味地黃丸實與癥相宜然而丸方終不及煎方之速吾今定一方治陰癥之吞酸有奇功也方名補陰化酸湯一劑少輕二劑卽愈此方之妙妙在健脾多於補腎蓋脾健則水濕自去邪水旣去而眞水自生腎水行於脾之中脾气卽通於胃之上又何至胃口之寒出於吞酸而作吐乎倘不知補脾於腎中而惟圖止酸於胃上勢必變爲反胃而不可止也

解酸湯

柴胡﹝二錢﹞白芍﹝五錢﹞蒼術﹝五錢﹞炒梔子﹝三錢﹞茯苓﹝五錢﹞陳皮﹝一錢﹞濃朴﹝一錢﹞神曲﹝一錢﹞砂仁﹝三粒﹞枳殼﹝五分﹞香附﹝二錢﹞水煎服

補陰化酸湯

肉桂﹝五分﹞熟地﹝五錢﹞山藥﹝一兩﹞山茱萸﹝三錢﹞芡實﹝五錢﹞陳皮﹝五分﹞薏仁﹝五錢﹞車前子﹝三錢﹞附子﹝一錢﹞人參﹝五錢﹞白術﹝五錢﹞白芥子﹝三錢﹞水煎服

卷之一陰癥陽癥辧

腰痛

腰痛多是腎病然而腰痛不止腎病也腎病固是陰虛而腎病亦有陽虛者陽虛之病腰必冷气如冰見寒則痛必甚不可俯仰食涼水冷飯之類必然痛甚而不可止陰虛之病痛𨿽甚而不十分冷凍飲料涼茶食冷飯而亦不十分大痛以此分別陰陽實爲得要而治之法亦少有微異也吾今立一方統治之各略加減無不神效名爲健腰散陽虛者加肉桂一錢陰虛者加熟地一兩各照方服之病各全愈大約不必用至四劑也惟有一種陽癥腰痛人最不知其故一時風濕驟侵腰痛不能轉側打恭作揖如千錢系腰一般陽气有餘而風邪作祟法當祛邪消濕其病立痊方用祛蕩湯一劑輕二劑病如失此方純去祛風蕩濕而又不損其正气所以稱神而奏功愈奇也若錯認作虛癥而用熟地補水之劑則濕以惡濕邪畱腰脊而不去必成傴僂之癥倘已成傴僂吾有奇方可以漸起之日服一劑三月傴僂可以起立神方也

健腰散

白術﹝二兩﹞薏仁﹝二兩﹞水煎服

祛蕩湯

澤瀉﹝三錢﹞防己﹝一錢﹞柴胡﹝三錢﹞白術﹝五錢﹞甘艸﹝一錢﹞蒼術﹝三錢﹞薏仁﹝三錢﹞艸﹝二錢﹞半夏﹝二錢﹞水煎服

後方

薏仁﹝一兩﹞白術﹝二兩﹞黃﹝一兩﹞防風﹝五分﹞艸﹝二錢﹞肉桂﹝五分﹞茯苓﹝五錢﹞水煎服

卷之一陰癥陽癥辧

霍亂

霍亂之癥乃感暑熱之气也因人之陰陽有虛有實而癥遂分之矣大約霍亂𨿽有幹濕而犯暑邪則一也宜別其陰陽之虛實以用藥耳陽癥之霍亂腹必大痛欲死而手足不致反張或吐而不瀉或瀉而不吐或吐瀉交作不可止抑不比陰癥之欲吐而不能欲瀉而不得也方用香薷飲治之最佳然而香薷飲爲世人妄用不知遵守我今重定香薷之飲一方蓋香薷性熱必熱藥冷凍飲料始能順其性而奏功也我所定方與世上之香薷飲各有不同然而吾方實異於世人所定之方也凡遇暑天而患霍亂者用吾方煎飲無不下喉卽定耳至於陰癥霍亂此方亦可並用但宜加入人參三錢或二錢或一錢煎服亦佳但不可一气服之必須緩緩呷之則暑气自消而正气來復非吐則瀉便慶回春矣設更用桂附熱劑以劫之𨿽亦有一時奏功者而亂定復亂往往變生他癥又不可不知也香薷﹝三錢﹞白術﹝三錢﹞陳皮﹝一錢﹞神曲﹝一錢﹞濃朴﹝一錢﹞茯苓﹝三錢﹞藿香﹝五分﹞砂仁﹝一粒﹞煎湯候冷凍飲料之

卷之一陰癥陽癥辧

生產

生產如何有陰陽之分如陰虛不能產卽陽虛不能產也但何以辧其陰陽之虛也陽虛者气虛下陷而漿水必然漧枯往往有不能轉頭而卽欲產者倘以手腳先下此至危之癥或用鍼刺兒之手足未爲盡善必須多用參使气足而兒身自能轉動不可止見其漿水之漧枯而徒用滑胎補水之藥以濡潤之也方用救胎兩全散一劑兒身實時活動二劑而兒頭到門立產矣蓋參原是純於補气之藥二者同用更見奇功況又各用至二兩之多則气生於無何有之鄕母健而子自不弱自然勇力出於尋常而轉身甚速也尢妙加升麻三分以少提其滯气气不滯而生產更自神奇也若陰虛不能產者又從何辧之兒頭業已到門而交骨不開水自然不能推送以至於此非大補其水又何以推送之易乎方用順推散一劑而交骨一聲響亮兒頭竄出而生矣倘兒頭先不到門此方萬不可加柞木以輕啟其門戶也切戒之戒之蓋當歸川芎原是補血之神品而柞木又是開關之聖藥自然相合而成功也倘捨此不用而徒用催生兔腦之丹恐徒取敗亡而已矣

救胎兩全散

人參﹝二兩﹞黃﹝二兩﹞升麻﹝三分﹞水煎服

順推散

當歸﹝二兩﹞川芎﹝一兩﹞紅花﹝五錢﹞柞木枝﹝五錢﹞益母艸﹝三錢﹞水煎服

卷之一陰癥陽癥辧

小產

小產多是陰陽之虛而又加好色以至胎動不安少有所觸使至墮落矣然則不急補其陰陽之气血又何以安其胎乎但陽衰之癥從何而辧其婦必然嗜臥懶於下牀少若起居之勞倦便覺心煩頭暈飲食少思者是也方用安胎上聖湯一劑卽安二劑不再動矣多服尢妙然亦不必至十劑也陰虛而動者人必瘦弱或夜熱而晝寒或夜有汗而晝無汗皮焦骨熱咳嗽時見者陰虛也方用養陰安胎湯此方專治陰水之虛而少佐之補陽之品前方純乎補陽而少佐之補陰之味總使陰陽不可偏勝而調濟之不可失宜也後方大約服四劑自然胎安如肯多服尢佳亦聽病患之意而醫者不必過彊之也

安胎上聖湯

人參﹝三錢﹞白術﹝五錢﹞山藥﹝五錢﹞茯苓﹝二錢﹞黃﹝五錢﹞甘艸﹝一錢﹞杜仲﹝二錢﹞白扁豆﹝三錢﹞麥冬﹝三錢﹞北五味﹝一錢﹞水煎服

養陰安胎湯

熟地﹝五錢﹞山藥﹝一錢﹞茯苓﹝一錢﹞山茱萸﹝二錢﹞枸杞﹝一錢﹞杜仲﹝一錢﹞白術﹝二錢﹞陳皮﹝五分﹞當歸身﹝三錢﹞人參﹝五分﹞水煎服﹝倘熱甚加黃芩一錢不熱不必加也﹞

卷之一陰癥陽癥辧

產後

產後以大補气血爲主補气血卽補陰陽也然而產後又不可徒補气血而不分陽盛陰衰陰盛陽衰而槪用補劑也如產後身熱血暈此气衰不能生血以致血暈不可止補血而尢宜補气當用人參爲君而佐之當歸川芎荊芥爲妙如產後兒枕作痛手不可按而血暈此乃血气有餘以致陽衰不能運動亦用前方加山楂十粒便可奏功惟有亡血過多僅存微气或作寒作熱必須大補其血而少補之以气爲得方亦用前湯以當歸川芎爲君臣以人參荊芥爲佐使未嘗不可一劑奏功也產後原有專門吾所以止言大槪大約陰虛者夜必沈困陽虛者日必軟弱耳以此用藥更爲得宜汝再廣之可耳

卷之一陰癥陽癥辧

子嗣

子嗣之當分陰陽也天師與仲景張公定方於從前而雷公又發明之於後吾可以不必再言之矣然而何故又言之耶蓋陰陽偏勝終難生子徒服溫補之品亦復何益必須知其陽虛者補陽陰虛者補陰庶幾陰陽兩得其平有子之道也如見人見色倒戈望門流涕正戰而興忽闌或欲再舉而終不振此陽气之衰微又何疑哉方用扶弱丸以助之每日酒送下六錢或一兩服三日陽事振作非復從前之衰憊矣然三日之中母染色欲吾方始見神奇倘一犯吾禁止可少助其半而不能大攺其觀非我傳方之不精也陰虛不能生子者又不可服此藥陰虛者必然多火火之有餘水之不足熬幹陰精泄亦不多或太熱而驚其胞或水少而難於射或夜熱骨蒸汗出亡陰皆不能生子吾今立一方如法修合終日吞咽必能生子每日早晚吞下五錢或一兩亦可多之更美服至三月半年未有不生子者二方各有至理各有奇功要在人分別陰陽以爲種玉之丹也

扶弱丸

人參﹝六兩﹞白術﹝一斤﹞黃﹝二斤﹞巴戟天﹝半斤﹞肉桂﹝三兩﹞鹿茸﹝一對﹞遠志﹝三兩﹞覆盆子﹝四兩﹞柏子仁﹝三兩﹞熟地﹝半斤﹞北五味﹝三兩﹞山茱萸﹝六兩﹞肉蓯蓉﹝一支﹞龍骨﹝二兩﹞杜仲﹝四兩﹞驢鞭﹝一具大而壯者佳﹞麥冬﹝四兩﹞各爲末蜜爲丸酒送下﹝每日或服六錢或一兩﹞

後方

熟地﹝一斤﹞地骨皮﹝一斤﹞天門冬﹝半斤﹞麥冬﹝一斤﹞山茱萸﹝一斤﹞芡實﹝一斤﹞山藥﹝一斤﹞玄參﹝四兩﹞北五味﹝三兩﹞車前子﹝四兩﹞各爲末蜜爲丸

卷之二﹝亨﹞虛癥實癥辧

咳嗽

咳嗽之宜辧虛實也初嗽之時多是實久嗽之後多是虛肺主皮毛一感風寒便成咳嗽痰气住於胃腕之間而不得散鼻塞流涕而不已其咳嗽之聲必響其吐痰亦必或黃或綠重且身熱而喉痛嗑幹胸中膨悶而不可解此皆邪气之實也若以爲����劑則邪未散而气更壅滯矣故初起之����風藥解散爲第一惟世人治嗽實多其方����者無幾也吾今酌定一方可以爲永遠之����名寧嗽丹此方祛風祛痰又不耗气治初起之咳嗽殊有神功大約二劑無不愈者此治實癥之咳嗽人幸存而收之又何必用柴胡防風過於消散哉至於肺虛嗽癥非脾胃之虛卽腎肝之涸也咳嗽至於日月之久若有風邪卽不服藥亦宜自散今久而不愈因脾气不健土不能生肺金則邪欺肺气之無親況土虛則肝木必然過旺又來克脾而金弱不能相制則邪气無所顧忌盤踞於肺中而不去或日久而成嗽也然何以知其脾气之虛以致其久嗽之不已論其飲食則能食而不能消口欲餐而腹又飽或溏瀉而無休或小便之不謹皆是脾虛作嗽也法當用培土之味而益之止嗽之品方名土金丸每日白滚水送下五錢半料卽全愈此方全不治嗽而嗽自安蓋健脾之气而肺气有養邪自難畱故不止嗽而嗽自已也肝經之虛以致久嗽者何故肺金本克肝木肝木之虛肺金免乎制伏宜於肺气之有養矣何得反致咳嗽不知肝木之气必得肺金之制而木气始能調達今因肝木素虛而風又襲之筋不能疏益加抑鬱而不伸此咳嗽之未能痊也法當舒肝中之郁滋肝中之津而金气始能彼此之相通而不致上下之相隔庶幾嗽有止時也然而肝虛之癥又從何而辧之問其人必兩脇作脹悶之狀或左邊之疼痛而手不可按或面目之靑黑而气無開或胃脘作酸而欲吐或痰結成小塊而咽在喉嚨或逢小怒而咳嗽更甚此皆肝虛咳嗽之病也世人治肝經之咳嗽原無方法動以老痰呼之誤之甚矣吾今立一方專治肝虛作嗽之癥神效之極方名木金兩治湯此方之妙全去舒肝而不去治肺蓋久嗽則肺气已虛何可又虛其虛故不用風藥以散肺金之气也然則何不補肺金之气耶不知肝虛所以久嗽若又去助肺則仍又致肝木之不得伸何若竟補肝舒木之爲得耶況方中祛痰祛風於表裏膽膈之間又未嘗不兼顧肺邪也此方之所以神而妙耳腎虛之嗽更自難明肺爲腎之母子母相戀豈有相忌而作嗽之理殊不知肺金之气夜臥必歸息於腎宮所謂母髒子捨也今肺金爲心火風邪所淩逼旣無衛蔽勸解之人又無祛逐戰爭之士束手受縛性又不甘自然投避子家號召主伯亞旅以復其仇子母關切安忍坐視自然統領家人騰上祛邪無柰彊鄰勢大賊眾瞞天而其子又國衰民弱不能拒敵逃竄披靡肺金之母不得已仍回己家而腎宮子水敵旣未除而家人星散亦且民作爲盜不復仇而反助仇矣於是水化爲痰終年咳嗽而不能愈也法當專補腎水而兼益肺金之气其癥始可安然然腎虛作嗽之癥若何辧之飲食知味可飲可食全無相礙惟是晝輕夜重夜汗則淋漓或夜熱之如火或聲嘶而口不幹或喉痛而舌不燥痰涎純是淸水投之水中而立化或如蟹之涎純是白沫皆腎虛咳嗽之癥也論方莫妙用八味地黃湯去桂附加麥冬五味大濟煎飲必能奏功如響然而可作丸而不可作湯誠恐世人不知倦於修合吾今另定奇方可代地黃之湯也方名水金兩治湯此方奇絕補腎補肺而又加去火之劑使骨髓之虛火皆安又何慮外邪之相犯腎中不熱則水气相安自然化精而不化痰況方中又有薏仁車前以利其膀胱之气分消敗濁而精益能生非漫然而用之也願人加意吾方以治腎虛之咳嗽又奚至經年累月受無窮之累哉

寧嗽丹

甘艸﹝二錢﹞桔梗﹝三錢﹞黃芩﹝一錢﹞陳皮﹝一錢﹞天花粉﹝二錢﹞麥冬﹝三錢﹞蘇葉﹝一錢﹞水煎服

土金丸

白術﹝三兩﹞茯苓﹝三兩﹞甘艸﹝一兩﹞人參﹝一兩﹞半夏﹝一兩﹞桔梗﹝一兩﹞白芍﹝三兩﹞麥冬﹝三兩﹞漧薑﹝一兩﹞神曲﹝五錢﹞陳皮﹝五錢﹞薏仁﹝三兩﹞各爲末蜜爲丸

木金兩治湯

白芍﹝一兩﹞當歸﹝五錢﹞柴胡﹝三錢﹞炒梔子﹝二錢﹞蒼術﹝二錢﹞甘艸﹝一錢﹞神曲﹝一錢﹞白芥子﹝三錢或五錢﹞防風﹝五分﹞枳殼﹝五分﹞水煎服

水金兩治湯

熟地﹝一兩﹞山茱萸﹝五錢﹞麥冬﹝一兩﹞北五味﹝三錢﹞車前子﹝三錢﹞薏仁﹝一兩﹞玄參﹝三錢﹞地骨皮﹝五錢﹞牛膝﹝二錢﹞水煎服

卷之二﹝亨﹞虛癥實癥辧

喘癥

喘癥之有虛實也喘癥遇風而發此實邪也可散邪而病輒愈其癥喉作水雞聲喘必擡肩气悶欲死視其勢若重而其癥實輕蓋外感之病而非內傷之患也方用射幹止喘湯一劑卽愈不必再劑也此方𨿽皆祛邪散風之品而有補益之味以相制邪去而正气無虧倘無補味存乎其中但有散而不補風邪𨿽去喘亦頓除後日必有再感之患不若乘其初起之時預作綢繆之計也至於虛喘若何口中微微作喘而不至擡肩蓋短气之癥似喘而非喘也問其癥必有气從臍間上衝便覺喘息不寧此乃腎虛之極元陽止有一綫之微牽連未絕而欲絕也法當大補腎宮之水而兼補元陽之气則虛火下潛而元陽可續方用生水歸源散此方神而更神此等之病非此等之方不能回元气於將亡補眞水之乘絕一劑而喘輕再劑而喘定三劑四劑而安寧矣庶幾身可眠而气無上衝之患矣倘不用吾方自必斃或少減乃亦能奏效然而曠日遲久徒增困頓與其後日多服藥餌過於吾方之多何若乘其初起之時卽照吾定之方而多與之痛飲能去病之爲快哉

射幹止喘湯

射幹﹝二錢﹞柴胡﹝一錢﹞麥冬﹝三錢﹞茯苓﹝三錢﹞半夏﹝三錢﹞甘艸﹝一錢﹞天花粉﹝一錢﹞黃芩﹝一錢﹞蘇子﹝三錢﹞百部﹝一錢﹞水煎服

生水歸源散

熟地﹝三兩﹞山茱萸﹝一兩﹞人參﹝三兩﹞牛膝﹝五錢﹞麥冬﹝三錢﹞車前子﹝五錢﹞北五味﹝三錢﹞胡桃仁﹝五个﹞生薑﹝五片﹞水煎服

卷之二﹝亨﹞虛癥實癥辧

雙蛾

雙蛾癥之虛實從何辧之大約外感者爲實內傷者爲虛而外感內傷又從何而辧之大約外感者鼻必寒舌必燥身必先熱而後寒痰必黃而白目必赤而浮此邪气之實也用殺蛾丹治之用鵝翎吹入喉中必吐痰涎碗許而愈神方也內傷者𨿽同是爲蛾喉腫而日間少輕痰多而舌必不燥吐痰如湧泉而下身必畏寒兩足必如冰冷此正气之虛也用八味湯必然奏功吾今更定一方名爲三陸同補湯此方之妙妙在水中補火水足而肺經有養亦火溫而土气有生則肺經兼有養也況方中原有生肺之品而肺金有不安寧者哉肺腎脾三經俱安則邪何所藏自難畱戀於皮膚之內邪退而腫自消雙蛾頓失其形眞有莫知其然而然者矣

殺蛾丹

硼砂﹝一分﹞丹砂﹝三分﹞牛黃﹝一分﹞冰片﹝一分﹞兒茶﹝一錢﹞麝香﹝一分﹞石膏﹝一錢﹞各爲絕細末

三陸同補湯

熟地﹝一兩﹞山茱萸﹝五錢﹞麥冬﹝一兩﹞北五味﹝二錢﹞薏仁﹝一兩﹞肉桂﹝二錢﹞人參﹝一錢﹞白芥子﹝五錢﹞茯苓﹝五錢﹞白術﹝五錢﹞水煎服

卷之二﹝亨﹞虛癥實癥辧

目痛

目痛有虛有實實痛之癥必然紅腫流淚結眵或如錐傷或如砂入羞明喜暗見日光而如觸對燈影而若刺起障生星發寒發熱吐痰吞酸大便實而小便黃此皆邪火之實癥也治之法必須散邪解熱祛痰爲主倘遽以補藥爲先愈助其火勢之焰痰且不得消而邪且不易散方用瀉火全明湯治之此方之妙妙在用玄參之多以解散浮游之火而各藥無非入肝舒木之品去濕熱而除風邪消痰結而培土气不治目而正所以治目也虛痛之癥色必淡紅卽紅而亦不甚痛𨿽羞明而無淚𨿽畏明而無星大便如平時小便必淸長有痰亦不黃畏寒而無涕此腎肝之虛癥也治之法必須補水舒肝爲主倘然以逐邪散火爲先勢必輕變重而重必變盲矣方用溫補救目散治之此方肝腎兩補而尢注意於肝𨿽肝木之枯由於腎水之竭以致肝木不能養目然而肝气𨿽必得腎水以相資必竟目爲肝養補肝則目自然有光故補腎尢須補肝之爲先也世人治虛眼之方原無佳法一見目痛動以風藥治之往往壞人之目倘聞吾之教而辧其虛實毋論或先或後實者用前方虛者用後方則目病必能隨手回春何致有失明之嘆哉可見虛實之必宜辧明而用藥之不宜少差也

瀉火全明湯

柴胡﹝二錢﹞艸決明﹝三錢﹞甘菊花﹝二錢﹞玄參﹝五錢﹞炒梔子﹝二錢﹞甘艸﹝一錢﹞天花粉﹝三錢﹞白芍﹝三錢﹞澤瀉﹝一錢﹞車前子﹝一錢﹞龍膽艸﹝一錢﹞水煎服

溫補救目散

熟地﹝五錢﹞當歸﹝五錢﹞白芍﹝一兩﹞山茱萸﹝五錢﹞甘菊花﹝五錢﹞葳蕤﹝五錢﹞枸杞﹝三錢﹞薏仁﹝五錢﹞柴胡﹝五分﹞車前子﹝二錢﹞白芥子﹝二錢﹞水煎服

卷之二﹝亨﹞虛癥實癥辧

吐癥

吐癥之虛實尢不可不辧不知虛實而輕用藥餌死亡立刻可不愼歟吐有朝吐暮吐飽吐饑吐虫吐水吐之異朝吐者陽气虛也暮吐者陰气虛也饑吐者邪火之實也飽吐者寒邪之實也虫吐者有虛有實虛則寒而實則熱也水吐者吐黃水爲實吐淸水爲虛也朝吐之病乃頭一日之食至朝而盡情吐出也此乃陽气之虛陽气者乃腎中之陽气虛而非脾陰之气虛也若徒以人參白術以健其脾气亦終年累月而寡效不助其腎中之火則釜底無薪又何以蒸夫水谷此其癥胃气不弱故能食之以藏於胃中而胃旣藏一宿自當轉輸於脾矣而脾寒之極下不能化自然仍返於胃而胃不肯受而上反而出矣倘認之不淸皆爲胃气之弱仍用參之類則胃益健而脾之寒虛如故何能使之下行哉況脾气旣寒下旣不能推送則大腸久無水谷之養亦且縮小卽或脾有殘羹剩汁流入大腸而大腸漧枯亦難潤導勢不得不仍返之於脾而脾仍返之於胃而胃仍返之於咽喉而上出矣治之法急於腎宮溫之方用八味地黃丸大劑煎服始能水中生火以煮土中之穀气脾土熱而傳化亦易且大腸得腎水之滋潤則水谷亦可下達矣暮吐者朝食而卽吐也亦有隨食而隨吐者此乃陰水衰之故胃中無液不能潤喉所以水谷下咽便覺棘喉故隨食而隨吐或朝食而暮吐也倘亦以胃之虛而錯用健脾開胃之劑愈助其火勢之炎蒸而食轉不能下咽矣法當用六味地黃丸湯大劑煎服或四物湯加人尿人乳亦大劑煎服庶幾可愈否則徒自苦而已矣飽吐者因先有風邪入於胃中飲食入胃而胃气得飲食之勢難與邪气相戰故一湧而出往往有一吐而病自愈者所謂吐之卽發之也吐後用二陳湯加減調治之亦未爲不可至於饑吐者腹中無食何以作吐蓋寒邪入腹挾腎水上淩於心驅其火而外出也此乃至危之癥然而寒邪挾腎水而上衝者飽時亦有此病終不若饑時之吐爲更重法當以熱藥溫之方用理中湯溫其命門之火健其脾胃之土使元陽無奔越而厥逆有返還之慶也虫吐之癥𨿽有虛實寒熱之異而虫吐則一也吾定一方專治虫而加減之可通治虫吐矣方用定虫丹服後萬不可飲之茶水約二時可飲矣此方乃殺虫之聖藥而又不十分耗气所以飲之而虫死而痛亦隨之而定也水吐之病吐淸水者乃脾气之寒虛不若吐黃水者胃气之實熱也故最宜辧淸諭嘉言謂吐淸水者有水窠之異不然何以吐水而絕不吐食耶其言則是而看癥實非胃口之中那有更生一窠囊之理不知脾气寒虛則水不能分消專聚於脾而不知一經泛濫則傾腸而出而胃中糟粕何以絕無此又有故存焉蓋胃气之行原稟令於脾土裏病而表亦病脾病而胃亦病也脾之水旣然上溢胃之水亦必然上行脾之气使糟粕不出胃之气亦使糟粕不出也諭生不知其妙以物理窺臟腑淺哉之見也此等之病必須健脾而加之重墮之品而不可單尙塞竅之藥以專恃乎阻抑之也方用遏水丹一劑而吐止再劑而全愈三劑而吐不再發蓋人參補气而白術止水二味原有奇功況又加茯苓等類以分消其水勢之滔天又用鹿角霜以止流而斷路又何至上吐之奔越哉

定虫丹

白芷﹝一錢﹞苦楝根﹝二錢﹞枳殼﹝一錢﹞使君子﹝十个槌碎﹞檳榔﹝一錢﹞甘艸﹝一錢﹞白薇﹝三錢﹞榧子肉﹝三錢槌碎﹞茯苓﹝三錢﹞烏梅﹝三个﹞水煎服如熱加黃連﹝一錢﹞寒加漧薑﹝一錢﹞實加大黃﹝二錢﹞虛加人參﹝三錢﹞

遏水丹

人參﹝一兩﹞白術﹝二兩﹞茯苓﹝一兩﹞肉桂﹝一錢﹞漧薑﹝二錢﹞鹿角霜﹝一兩﹞水煎調鹿角霜末服

卷之二﹝亨﹞虛癥實癥辧

瀉癥

瀉癥多虛亦未嘗無實瀉也實瀉之癥腹痛多不可手按完谷不化傾腸而出糞門之邊覺火毒燒焚裏急後重與痢疾正復相似但無魚凍瘀血而已此乃火勢借水橫行土隨水轉翻江破海而來其勢難於止抑投之茶水立時俱下投之米食卽速傳出仍如故物似乎膀胱不化而脾胃無權大小腸盡行失令苟不治之得宜三晝夜必然歸陰此等之癥萬中見一原不必細辧然世旣有此病之一種吾又何可置而不論世人用脾約丸亦佳而終非一定不可移易之方吾今特傳一方以治此癥神驗之極方名收脾湯先服未有止勢再服之無不止者神方也其虛癥之瀉或脾瀉或腸瀉或腎瀉三癥大約可包而治之法亦不相遠惟是腎經之瀉不特不可止水而兼且必須補水以止瀉人實難知非補水可以止瀉蓋水必得火而後能生補水者又不可不補火也補火者補命門之火也火在水之中徒補火則火且飛揚不能止瀉必於水中補火則火得水而生而水得火而止其中實有至理非漫然好辧也但脾瀉腸瀉與腎瀉從何以辧其虛實哉脾瀉之虛腹喜溫而不喜冷凍飲料食能食而不能化面色痿黃手足懶惰此脾瀉之虛癥也方用燥脾止流湯方中純是健脾去濕之品投脾之所好土旺而水自歸元也腸虛之瀉腹中時時雷鳴或作水聲大便不實小便淸長者是此等之病亦要健脾助气爲妙而佐之實腸之品則瀉可除而腸之气又旺可以傳導水谷也方用補腸至聖丹此方之妙妙在鹿角霜下行而固脫然不佐之人參健脾之藥𨿽用鹿角霜仍是徒然止脫而終不能生气於絕續之時挽回於狂瀾無砥柱之地也腎虛之瀉必於夜半子時或五更前後痛瀉三四次五六次不等日間仍然如病患者此是腎瀉名爲大瘕瀉也倘徒以脾胃藥止之斷不能愈必須用熱藥以溫其命門爲妙方用溫腎止瀉湯此方𨿽補腎而仍兼補脾補腎以生其火補脾以生其土火土之气生寒水之勢散自然不止瀉而瀉自止也

收脾湯

黃連﹝五錢﹞山藥﹝一兩﹞薏仁﹝五錢﹞車前子﹝五錢﹞茯苓﹝五錢﹞人參﹝五錢﹞肉桂﹝五分﹞水煎好用米糕粉炒熟調服之

燥脾止流湯

人參﹝五錢﹞山藥﹝一兩﹞芡實﹝一兩﹞澤瀉﹝二錢﹞吳茱萸﹝五分﹞炒漧薑﹝五分﹞茯苓﹝五錢﹞神曲﹝五分﹞水煎服

補腸至聖湯

人參﹝三錢﹞茯苓﹝五錢﹞薏仁﹝一兩﹞芡實﹝五錢﹞肉桂﹝一錢﹞山藥﹝一兩﹞鹿角霜末﹝五錢﹞水煎湯調服

溫腎止瀉湯

白術﹝三錢﹞茯苓﹝三錢﹞熟地﹝八錢﹞附子﹝二錢﹞肉桂﹝二錢﹞車前子﹝二錢﹞北五味﹝三錢﹞山茱萸﹝五錢﹞山藥﹝一兩﹞薏仁﹝五錢﹞巴戟天﹝五錢﹞水煎服

卷之二﹝亨﹞虛癥實癥辧

頭痛

頭痛有虛有實實痛易除而虛痛難愈實痛如刀劈箭傷而不可忍或走來走去穿腦連目連鬢連齒而痛風痰壅塞於兩鼻之間面目黎黑胸膈飽脹叫喊號呼皆實癥也倘以爲虛而用補陽之藥轉加苦楚必以散邪去火爲先而病始可去方名升散湯此方全是發散之藥必須與前癥相同者方可用二劑而病去如失否則未可輕投也至於虛癥頭痛有陽虛陰虛之分陽虛者脾胃之气虛陰虛者肝腎之气虛也脾胃之气虛者或瀉後得病或吐後成災因風變火畱戀腦心以致經年累月而不效方用補中益气湯加蔓荊子一錢半夏三錢一劑而痛如失陰虛者腎肝之气不能上升於頭目而顚頂之气昏暈而頭岑岑欲臥或痛或不痛兩太陽恍若有祟憑之此癥若作陽虛治之不特無效而且更甚往往有雙目俱壞而兩耳俱聾者可慨也方用肝腎同資湯一劑而暈少止再劑而暈更輕四劑全愈此方妙在肝腎同治少加入顚之藥陰水旣足肝气自平肝气旣平火邪自降設不如此治法徒自於頭痛救頭風邪未必散而正气消亡必成廢人而不可救矣

升散湯

蔓荊子﹝二錢﹞白芷﹝二錢﹞細辛﹝一錢﹞本﹝五分﹞半夏﹝三錢﹞甘艸﹝一錢﹞水煎服

肝腎同資湯

熟地﹝一兩﹞白芍﹝一兩﹞當歸﹝一兩﹞川芎﹝一兩﹞細辛﹝五分﹞郁李仁﹝五分﹞白芥子﹝五錢﹞水煎好半鐘加入酒一碗其飲

卷之二﹝亨﹞虛癥實癥辧

臂痛

臂痛𨿽小癥而虛實宜分蓋此等之癥最難辧也實癥若何其痛長長在於一處皮毛之外但覺苦楚按之痛更甚口渴便閉此實邪也用搜風散火祛痰之味自然有效苟若不然更添疼痛吾以外祛湯治之一劑而痛輕兩劑而痛減三劑而痛愈使邪從外入仍從外出也虛癥若何其痛不定或走來而走去或在左而移右捶之而痛減摩之而痛安或作而現形或生瘢而見色口必不渴而痰結更深腸必漧枯而溺偏淸白此眞气之虛而痰气壅滯固結而然也若用祛風之劑而身原無風或用祛火之藥而體非實火卽用消痰之劑而正气旣虛痰亦難去必須用健脾補腎之藥而後佐之去風去火去痰之品自然手到病除也方用衛臂散此方全不去治臂痛而單去滋肝益腎水木有養自不去克脾脾气健旺自能運動四肢何致有兩臂之痛哉

外祛湯

白術﹝五錢﹞防風﹝三錢﹞炒梔子﹝三錢﹞荊芥﹝三錢﹞半夏﹝三錢﹞烏藥﹝三錢﹞甘艸﹝一錢﹞白芍﹝三錢﹞水煎服

衛臂散

黃﹝一兩﹞當歸﹝五錢﹞防風﹝一錢﹞白芥子﹝三錢﹞白芍﹝五錢﹞茯苓﹝五錢﹞熟地﹝五錢﹞枸杞子﹝三錢﹞薏仁﹝三錢﹞水煎服

卷之二﹝亨﹞虛癥實癥辧

足痛

兩足之痛亦有虛實其癥與兩臂相同而少有異者蓋足居下流多感水濕之气實癥之生必爲水腫按之皮肉如泥者是也虛癥之生𨿽感水气而不致腫脹之如泥骨中作酸時痛時止久之膝大而腿脹者是也實癥宜瀉其水用牽牛甘遂各二錢煎湯服之實時獲效正不必俟其大腫而後治之也虛癥不可瀉水宜補其气而兼利濕溫其火而帶治其風之爲得也方用顧足散此方之妙妙在用气分之藥以壯其气气壯而後利水則水自出而邪自難畱也

顧足散

黃﹝一兩﹞薏仁﹝一兩﹞芡實﹝五錢﹞白術﹝一兩﹞車前子﹝五錢﹞肉桂﹝五分﹞防風﹝五分﹞茯苓﹝五錢﹞白芥子﹝五錢﹞水煎服

卷之二﹝亨﹞虛癥實癥辧

齒痛

齒痛人之最小之疾也然不得其陰陽之道最不能愈而最苦也齒之部位不同有臟腑之各屬然而各分臟腑之名目反致炫惑不若單言陰陽易於認識𨿽然陰陽終於何而辧之仍亦辧之臟腑而已矣大約陽癥之痛多屬於陽明胃經之火此火多是實火發作之時牙牀必腫口角流涎喉嚨作痛欲食甚難不食作痛汗出而口渴舌燥而便閉倘以補陽補气之藥祛風殺虫之方治之多有不效卽或少有效驗亦隨止而隨痛牽連作楚者比比也法當用竹葉石膏湯一劑而痛輕二劑而全愈不必三劑也至於虛癥之痛多是腎經之病腎水熬幹腎火上越齒乃骨之餘骨髓無腎水以相資使致齒中作痛倘亦以祛風散火殺虫之品急救之不特無濟於事而痛且更甚從前或一齒之痛後必上下之齒全痛矣法當用六味地黃湯加麥冬五味骨碎補治之一劑而痛失眞奇異之法也二方治虛實之齒痛實爲至妙惟是虫牙作祟不可拘於虛實之分以五靈脂爲細末先以淨水嗽口後以醋調靈脂含漱多時立時虫死而痛除又不可不知也

卷之二﹝亨﹞虛癥實癥辧

心痛

心痛之宜辧虛實也古人云痛無補法是痛不可以虛實言也然虛可補而實可瀉心痛言虛實卽宜言補瀉矣人恐不相信不知心痛有可補之道人未之知也如心痛之時晝夜呼號飲食難進此實火也斷斷不可用補一補而痛必更甚必有死亡之禍然而能於補中瀉火亦未嘗不可卻病蓋補正气少而去火之藥多又何患乎補也方用先攻散治之一劑卽止痛神方也論此方有白芍之酸收似乎不宜治火痛之心病誰知梔子枳殼貫眾各皆祛火散邪之藥而無芍藥以調和之則過於殺伐未必不使窮寇之死鬥妙在用芍藥以解紛則剿撫兼施實有人謀不測之機也至於可補之心痛亦因其虛而可補故補之也其痛必時重而時輕喜手按而不喜不按與之飲食而可吞此痛名爲去來痛也去來痛原是虛癥豈可執痛無補法而不用純補之藥哉吾今立一方名爲消痛補虛飲一劑而痛如失二劑全愈不再發亦神方也蓋去來之痛全在心气之虛少有微寒畱於膻中之下寒遠則不痛寒近則少痛也此等之病往往有經歲經年而不愈者亦因人不敢用補邪無所畏畱住於皇畿內地時時偸竊作祟耳今吾用大劑補藥以補其膻中譬如相臣得令英察精明必然擒賊小偸細盜焉敢潛住皇居左右哉此方之所以神耳

先攻散

芍藥﹝五錢﹞梔子﹝五錢﹞枳殼﹝五錢﹞貫眾﹝五錢﹞水煎服

消痛補虛飲

人參﹝五錢﹞白術﹝五錢﹞茯神﹝五錢﹞枳殼﹝一錢﹞廣木香﹝一錢﹞白芍﹝一兩﹞當歸﹝五錢﹞甘艸﹝一錢﹞附子﹝一片重二分﹞白芥子﹝三錢﹞水煎服

卷之二﹝亨﹞虛癥實癥辧

脇痛

脇痛之虛實又何以辧之脇痛屬之肝肝經本是至陰之位宜乎痛皆陰癥也不知肝𨿽屬陰而气則屬陽或一時感冒風邪兩脇作痛痰壅上焦中腕不痛結成老痰欲吐不能欲下不得亦最苦之癥也法當用舒肝散風之藥逍遙散最妙之方也至於肝气之虛一旦觸動怒气傷其肝血亦兩脇作痛其癥亦與前癥相似但無欲吐不能欲咽不下之狀論理亦可用逍遙散以舒解之然而本方藥味𨿽佳而分兩欠重吾今更立一方名爲平肝舒怒飲治因怒脇痛甚效或因郁而作痛者亦無不神一劑而痛如失此方之妙妙在芍藥用至一兩之多則肝木得酸而自平況又佐之當歸之補血以生肝又佐之各品相輔之宜則肝气之郁解而兩脇又何能作痛哉倘不知用此一旦用小柴胡等湯𨿽亦能去痰而曠日遲久不能如此方之神速耳

平肝舒怒飲

柴胡﹝二錢﹞白芍﹝一兩﹞炒梔子﹝三錢﹞當歸﹝一兩﹞白芥子﹝三錢﹞車前子﹝三錢﹞白術﹝三錢﹞枳殼﹝一錢﹞丹皮﹝三錢﹞神曲﹝一錢﹞麥芽﹝二錢﹞山楂﹝十粒﹞水煎服

卷之二﹝亨﹞虛癥實癥辧

腹痛

腹痛之虛實又何以辧之腹居至陰之下以痛之皆陰癥也旣是陰癥宜虛而非實矣誰知痛之不同有虛有實之異乎實痛何以辧之按之必手不可近此乃燥屎結成於大腸之內火迫於臟腑之間傷寒日久最多此病此乃實邪而非虛病之可比方當下之爲妙仲景張公有大柴胡乘气亦可選用然而非專治腹痛也吾今另立一方專治腹痛之癥實有神效名爲滌邪救痛湯此方𨿽有大黃之下邪而卽有當歸生地之生血以活血總然有枳實之推蕩而無妨亦攻補並施之妙法也倘腹痛而身有寒邪未散本方中加柴胡一錢足矣餘可不必增入一劑而邪散穢出身卽涼而痛如失至於腹痛虛癥大約畏寒畏食喜熱手之相熨喜健人之按摩蓋虛寒之气畱於下焦之故也其大便必溏而小便必然淸冷一問可知無多深辧方用祛寒止痛湯此方妙在用白術爲君以利其腰臍之气气濕而寒溫之气不能畱於腹中自然邪從小便而出而疼痛之苦頓除也倘以輕淸之味和解之未必奏功如神至此

滌邪救痛湯

大黃﹝五錢﹞紅花﹝一錢﹞生地﹝五錢﹞當歸﹝五錢﹞枳實﹝一錢﹞濃朴﹝一錢﹞天花粉﹝一錢﹞甘艸﹝一錢﹞水煎服

祛寒止痛湯

白術﹝一兩﹞肉桂﹝二錢﹞甘艸﹝一錢﹞吳茱萸﹝五分﹞砂仁﹝三粒﹞藿香﹝一錢﹞人參﹝二錢﹞半夏﹝一錢﹞水煎服

卷之二﹝亨﹞虛癥實癥辧

吐血

吐血最難治之癥虛實更不可不知吐血實癥百中二三非感暑而得卽大怒而成也其餘郁癥不可言實病矣暑癥之成自家必然知道必有熱气從口中而入一時不能外卻而吞入胸中便覺气逆痰滯少頃傾盆吐血𨿽血旣傾盆而出亦成虛癥然終不可因其已失之血而謂是虛癥以治之也法當解其暑熱而佐之引血歸經之品火散而血歸經絡𨿽身子微弱而血終不再吐也方用解暑至神湯一劑而血癥頓愈不必再劑也大怒吐血以致肝气大傷不能藏血亦傾盆而出但其色多紫不若傷暑之純紅也若見其吐血之多便爲虛癥而用黃補血之湯未爲不可然終非治肝平怒之法肝气不平吐血又何日止也方用平肝止血湯一劑而病如失再劑不再吐血矣此方妙在白芍用至三兩始能平其大怒之气況肝中之血盡情吐出非芍藥之多何能滋潤又慮芍藥尙不足以平肝又益之以丹皮之涼血而佐之以柴胡之舒肝又恐漏卮之路熟加三七以杜其隙相制得宜所以奏功如神也此方服後必須六味地黃湯加麥冬生地當歸白芍各三兩爲丸每日吞服一兩一月如平時也此又善後之計又不可不知至於虛癥吐血或因房勞或因行役或因气郁皆能失血我有一方可以通治名爲救生丹一連數服未有血癥之不愈者愈後將此方少減一半終日煎湯作飲能服至三月者斷無再行吐血之理何至有少年夭亡者哉

解暑至神湯

靑蒿﹝一兩﹞生地﹝一兩﹞人參﹝五錢﹞荊芥﹝末炒黑三錢﹞麥冬﹝五錢﹞玄參﹝一兩﹞白芥子﹝三錢﹞水煎服

平肝止血湯

白芍﹝三兩﹞丹皮﹝一兩﹞炒梔子﹝三錢﹞白芥子﹝三錢﹞柴胡﹝五分﹞三七根末﹝三錢﹞水煎調三七根末服

救生丹

熟地﹝一兩﹞生地﹝一兩﹞麥冬﹝一兩﹞人參﹝三錢﹞荊芥﹝三錢﹞三七根﹝末炒黑三錢﹞水煎調服

卷之二﹝亨﹞虛癥實癥辧

發狂

發狂之有虛實也發狂多是熱邪之作祟然亦間有虛火之發狂又不可不知也發狂之實癥與治實狂之方法前文已載玆不再論但論陰虛而發狂者此癥婦人居多鬱气不伸思慕不遂一時憂憤遂成此癥或披髮行歌或出門呼喚見男子則思其心上之人見女子則嗔其目中之刺或吞炭而食泥或毀容而割體人生抱病至此亦可憐也此皆肝气實郁肝血漧燥兩關之脈必然沿出寸口所謂欲得男子而不可得者也此等之病必須大補腎中之水足以生肝而少加之以安心祛痰之藥又益之以解郁降火之味自然羞愧頓生前狂自定方名解羞湯一劑卽見神功二劑全愈不必三劑也吾傳方至此亦憐婦人之郁而成此病也倘見左關之脈沿出寸口人未發狂之前卽以吾方減十之六七早爲治之又何至有花顚之患哉遠公可記之汝將來有治此等之病者故吾先傳此方也

解羞湯

熟地﹝二兩﹞白芍﹝三兩﹞柴胡﹝三錢﹞炒梔子﹝三錢﹞生棗仁﹝五錢﹞菖蒲﹝一錢﹞白芥子﹝三錢﹞茯神﹝一兩﹞麥冬﹝一兩﹞北五味﹝二錢﹞山茱萸﹝五錢﹞丹皮﹝五錢﹞當歸﹝五錢﹞香附﹝二錢﹞郁金﹝一錢﹞水煎服

卷之二﹝亨﹞虛癥實癥辧

耳聾

耳聾之宜知虛實也耳𨿽屬於腎耳聾自然是腎水之虛以致腎火之旺故气塞而不通老人多有此癥補其水而少加開竅之藥漸漸耳聰亦不能一時奏效其癥飲食如常手按之更覺無蟬鳴之響者是也至於實癥或作蟬鳴或如濤響或發寒作熱飲食少思吐痰成面目靑黃赤白之不同時而汗出時而汗止汗出覺輕汗止則重遇食轉加遇熱更甚此乃實聾之癥也腎𨿽開竅於耳而胃爲腎之關胃熱而反感風邪則火熱於中而邪壅於外腎气且隨胃气而助焰其竅反致遏塞故耳亦聾也重者常若有千軍萬馬洶騰之狀手按之其聾十倍者是也若用補腎補脾之藥益添其壯盛之气而聾且倍常治之法宜用發散降火之劑我今畱一方一治虛聾一治實聾也虛聾方名爲淸音湯此方不特補腎而兼去補肺補心補肝者謂何蓋腎水不能自生必得肺金之气下降而後能生也心腎相通而耳之竅始不閉欲心之通竅捨肝气之相生又何以通之耶故必補肝以生心火也況肝有補而後能瀉不致耗竊腎气則腎水更有生气矣此耳聾之所能自愈也但此方必須多服爲妙蓋陰不能驟生而補陰不易遽補也實聾方名爲止沸湯此方降胃中之火舒肝木之气消上壅之痰不治耳聾而耳聾自聰也

淸音湯

熟地﹝一兩﹞菖蒲﹝一錢﹞茯神﹝五錢﹞丹皮﹝三錢﹞玄參﹝五錢﹞薏仁﹝五錢﹞山茱萸﹝五錢﹞麥冬﹝五錢﹞北五味﹝一錢﹞柴胡﹝五分﹞當歸﹝五錢﹞白芍﹝五錢﹞白芥子﹝三錢﹞水煎服

止沸湯

柴胡﹝一錢五分﹞白芍﹝五錢﹞石膏﹝三錢﹞知母﹝一錢﹞甘艸﹝一錢﹞靑蒿﹝五錢﹞半夏﹝一錢﹞陳皮﹝一錢﹞茯神﹝三錢﹞神曲﹝五分﹞蔓荊子﹝一錢﹞水煎服

卷之二﹝亨﹞虛癥實癥辧

瘡癰

瘡癰皆熱毒也分其陰陽是矣又何必別其虛實乎不知陰陽之中各有虛有實倘分別不淸用補用瀉亦自徒然故必辧其陰中之虛與陰中之實陽中之虛與陽中之實爲妙陰中之虛若何瘡口平而不髙而血色復加黯黑者是也陰中之實若何瘡口先平而後實血色紅潤者是也𨿽陰癥俱是虛然而用補可分輕重吾今立一方皆可治之如見血色黯黑者此虛之極而寒之至也方中加附子一錢肉桂三錢一連數劑必然黑色攺爲紅色矣去附子再服自然瘡口生肉而愈也若先見瘡色紅者不必加附桂一連照前方服之必全痊矣倘不知陰癥之虛實而亂用附桂適足以取敗也陽中之虛者若何瘡口𨿽髙忽然色變而不紅此陽癥欲變陰癥之兆急宜用金銀花三兩歸身一兩附子一片重二分生甘艸三錢煎湯飲之則色卽變紅矣此方名轉陽化毒丹此癥因病患原不十分健旺或又加色欲惱怒一時變癥刻不可遲一見色變卽用此方可轉危爲安也陽中之實若何瘡口旣髙突而巍然而色又鮮紅而有光者是也方用瀉陽祛毒丹此方治陽癥之毒最佳一劑卽出毒二劑卽毒淨三劑卽全痊也若初起之時而髙突者一劑立削神方也又不可不知之也

轉陽化毒湯

人參﹝五錢﹞黃﹝一兩﹞遠志﹝三錢﹞白術﹝一兩﹞金銀花﹝一兩﹞生甘艸﹝三錢﹞水煎服

瀉陽祛毒丹

金銀花﹝一兩﹞蒲公英﹝五錢﹞大力子﹝三錢﹞天花粉﹝三錢﹞生甘艸﹝三錢﹞白礬﹝三錢﹞防風﹝一錢﹞水煎服

卷之二﹝亨﹞虛癥實癥辧

大小便閉

大便之閉結實有虛實之分實者乃風火結於臟腑之間故成閉結之癥手按之而痛者是也虛者𨿽亦閉結覺肛門艱澀有不能暢遂之狀然手按腹中平平無痛飲食如常亦不十分緊急以此辧虛實斷斷不爽其方上文已講玆不再贅至於小便之閉塞虛實從何而分虛者乃膀胱寒甚內無火气之化源故爾寒如冰凍而不能出其癥亦覺腹痛而難忍然以熱手按之反覺快然服熱湯薑水則快飲寒湯冷汁而痛加者是也古人用五苓散多加肉桂亦能奏功但此方止可救急於一時而不能久遠之寬快吾今定一方實可長服有功實非旦夕之取效也方名溫水散此方利水而不耗气去濕而溫其源久暫皆可奏功勝於五苓散多多矣治小便閉結之實癥柰何蓋膀胱有火邪壅於小腸之口而不得下達且肺金又熱不傳淸肅之气而反傳溫熱之气故點滴不能出以致腹痛而不可按急迫之狀往往至於雙目之紅腫而心煩意躁刻不可眠倘治之不得法有數日不便而死者矣我今定一方以救此危癥方名疏浚丹此方之奇奇在用寄奴與王不畱行二味走而不守又能瀉膀胱之火然過於下行加入升麻以提其气譬如水注之法上升而下卽降也況方中又有白術薏仁以健脾土而仍是利濕之聖藥自然手到病除下喉而水如奔決也設徒以五苓散以利水而不知升提之法亦徒然利之也

溫水散

人參﹝三錢﹞白術﹝五錢﹞肉桂﹝二錢﹞茯苓﹝五錢﹞升麻﹝五分﹞車前子﹝三錢﹞薏仁﹝一兩﹞蓮子﹝三錢連心用﹞水煎服

疏浚丹

車前子﹝五錢﹞劉寄奴﹝三錢﹞肉桂﹝一分﹞王不畱行﹝三錢﹞升麻﹝一錢﹞薏仁﹝一兩﹞豬苓﹝三錢﹞白術﹝五錢﹞水煎服

卷之二﹝亨﹞虛癥實癥辧

大渴

大渴之癥自是熱癥如何有虛實之分不知腎水大耗腎火沸騰變爲消渴之病非虛而何往往有飲水一斗而反溺二斗者此水不知從而來往往使人不可測度𨿽消癥有上中下之分而渴癥則一也一者何腎水之虛以致腎火之旺也故治消渴之癥無論上中下俱以補腎爲先仲景張公定八味地黃湯原治漢武帝消渴之癥其方實是神奇能遵守此方大劑煎服又何患虛渴之難治哉但醫道苦方之不多治法之最少我今再傳一方可與仲景張公並傳千古治渴癥實是奇絕方名止渴仙丹早午晚各飲一碗一日而渴減半二日而又減半三日而渴止四日而全愈願人勿驚疑此方當遵守而敬服自能轉逆爲安也其大渴實癥捨竹葉石膏湯原無第二之方然而石膏過於酷烈吾今更定一方名爲解渴神丹用石膏一劑之外卽用此湯連服二劑以伐石膏之峻烈未爲不可也大約實癥之渴舌如芒刺目紅而突發狂發斑者是又不可不知

止渴仙丹

熟地﹝三兩﹞麥冬﹝三兩﹞玄參﹝三兩﹞天冬﹝三兩﹞肉桂﹝三錢﹞山茱萸﹝三兩﹞北五味﹝一兩﹞車前子﹝一兩﹞牛膝﹝一兩﹞芡實﹝一兩﹞水十碗煎三碗﹝早午晚服每服一碗﹞

解渴神丹

玄參﹝四兩﹞生地﹝二兩﹞茯苓﹝一兩﹞甘菊花﹝一兩﹞水煎服

卷之二﹝亨﹞虛癥實癥辧

大汗

大汗亡陽明是虛癥如何分虛實耶不知發狂發斑之癥非實而何其癥大渴引飲飲水至半桶或一桶者其汗必如雨之來不可止遏蓋熱乘水勢而外泄也無水濟之往往無汗蓋漧燥之極汗從何來必得水濟之而汗乃出此汗乃實而非虛也法當用竹葉石膏湯大劑煎飲始能止汗而解其熱然而汗多必致亡陽石膏湯中亦宜多用人參以防亡陽之禍是實癥亦宜用補也況虛癥之汗乎虛癥之汗或如潮熱而汗發星星或如珠之出而閣住不流或夜間有汗而晝無汗或下體有汗而上身漧燥見風則畏見寒則止大非陽癥之見風寒而無畏也若誤認作白虎陽癥而亦用竹葉石膏則死亡頃刻可不愼歟然則當用何藥以治之乎莫妙用補血湯也此方治之則汗止而身快吾加黑姜五味實有妙用歸乃生血補气之品气足則皮毛有衛而汗自然不致外泄當歸生血則虛熱自退而汗又何致外越耶黑姜守而不走五味酸而能斂自然气血相安何從發汗所以相濟而成功也

補血湯

當歸﹝一兩﹞黃﹝二兩﹞漧薑﹝炒黑二錢﹞北五味﹝一錢﹞水煎服

卷之三﹝利﹞上癥下癥辧

怔忡

怔忡之癥本是心气之虛如何分爲上下其故實有至理而世人未知也肺脈居於心之上肺气有養則淸肅之令下行足以制肝木之旺肝木不敢下克脾土脾土得令自能運化以分津液而上輸於心而後心君安靜無爲何致有怔忡不定之病耶此所謂上癥之源流也因肺金失令則肝木寡畏以克脾土脾土爲肝所制事肝木之不暇又安能上奉於心乎心無脾土之輸而肝木又旺自己尊大罔顧心君之子此心所以搖搖靡定而怔忡之癥起矣但怔忡上病何以知之其癥必兼咳嗽而飲食能食而不能消者是也方用安止湯此方合肺脾心肝四髒之藥以治之也一劑而少定再劑而更安十劑而怔忡之病可以全愈矣其下病柰何其癥吐痰如淸水飲食知味而苦不能多聞人言則驚見天光可畏時時懊刻刻煩悶此病乃腎水耗竭不能上輸於肝木而肝木自顧不遑又安能上養於心乎心血旣耗又安能下通於腎心腎交困怔忡時生不止痰气之作祟也治用消煩湯此方乃補心肝腎之聖藥三經大補則气血精皆足𨿽有痰气不淸又有白芥子以消其痰於膽膈之中豈尙有怔忡之不定乎自然煩去而心安悶除而魂靜也

安上湯

人參﹝三錢﹞茯神﹝五錢﹞麥冬﹝五錢﹞北五味﹝一錢﹞丹參﹝二錢﹞柏子仁﹝二錢﹞半夏﹝一錢﹞丹砂﹝一錢﹞菖蒲﹝二錢﹞白術﹝五錢﹞枳殼﹝三分﹞神曲﹝五分﹞白芍﹝五錢﹞水煎服

消煩湯

熟地﹝一兩﹞山茱萸﹝五錢﹞白芍﹝五錢﹞當歸﹝五錢﹞黃﹝五錢﹞人參﹝五錢﹞牛膝﹝五錢﹞巴戟天﹝五錢﹞菟絲子﹝五錢﹞枸杞子﹝五錢﹞炒棗仁﹝五錢﹞白芥子﹝五錢﹞山藥﹝五錢﹞水煎服

卷之三﹝利﹞上癥下癥辧

痿癥

痿癥之不起牀也人以爲兩足之無力非下病而何殊不知痿癥不同有上下之分焉上痿者非手痿之論乃肺气與陽明之病也𨿽痿癥皆屬之陽明治痿不治陽明終難起廢然而陽明有兼肺經而痿者實是上病而非下痿之可比其癥必咳嗽吐膿吐痰而雙足無力則與下痿之癥頗同而治法不可與下痿之病同治也吾今立一方治上痿者神妙名爲起痿上淸丹此方仍是治陽明之藥而妙在用金銀花以治肺中之痿淸其肺气自然下生腎水腎水生而骨中之髓自生又何必更補腎哉況方中俱是輕淸散火之味輕淸則上升以散其肺中胃中之火則陽明火焰自然不上衝於肺而肺气安寧又可不辧而自知也至於下痿之癥𨿽治法不能離於陽明然必竟以補腎爲主蓋兩足之無力本是骨中無髓而髓乃腎中之精也不補其精則髓從何出況陽明胃經乃腎之關門補腎正所以補胃耳其癥能食而饑面紅如火晝輕夜重吐痰如水者是也方用堅骨起痿丹此方妙在補腎而兼補胃也可統治下痿之癥無不神效但痿病非一二劑可以奏功願人遵守吾方朝夕吞咽斷無久臥牀席之人也

起痿上淸丹

麥冬﹝五錢﹞金銀花﹝二兩﹞玄參﹝一兩﹞北五味﹝一錢﹞薏仁﹝一兩﹞生地﹝五錢﹞天門冬﹝五錢﹞天花粉﹝三錢﹞甘菊花﹝三錢﹞黃﹝三錢﹞陳皮﹝一錢﹞人參﹝五錢﹞水煎服

堅骨起痿丹

熟地﹝三兩﹞山茱萸﹝二兩﹞牛膝﹝五錢﹞金釵石斛﹝五錢﹞薏仁﹝二兩﹞山藥﹝一兩﹞白術﹝五錢﹞玄參﹝五錢﹞麥冬﹝五錢﹞丹皮﹝五錢﹞地骨皮﹝五錢﹞白芥子﹝三錢﹞水煎服

卷之三﹝利﹞上癥下癥辧

气病

气病何以分上下也如有人气逆衝而上兩脇飽滿又不作喘又不咳嗽痰如核結欲吐不可欲下甚難謂非气之上癥而何治之法又不可徒治其上也此等之癥非憂鬱而得之卽惱怒而成之也方用逍遙散最佳不必更立奇方耳如有人气崩迫於下兩腹作脹欲瀉不能不瀉更急大便燥結小便短少臍下作痛而不可忍或環臍而痛或兩足俱腫謂非气之下癥而何而治之法又不可徒治其下也此等之癥𨿽亦因憂鬱惱怒而來然何以气不上而反下蓋上焦無火其气無隙可乘見下有可下之機故隨之而下奔調其中而解其郁亦非難治故其勢較上衝者反重而治之實易也亦用逍遙散和解之亦隨手而愈然則予又何必取而細辧之乎不知方可兼用而癥不可混觀辧明上下之癥而於逍遙方中上病加蘇子降气之味下病增梔子瀉火之品又何至臨癥之曠顧哉

卷之三﹝利﹞上癥下癥辧

痰癥

痰癥之分上下者其故何哉痰在胃中者上也痰在脾中者下也痰在腎中者下之下也世人謂肺中有痰者誤蓋肺乃嬌藏一物不容如何有痰肺痰者因肺有病因謂之也其實皆胃中之痰耳若心亦有痰肝亦有痰二皆因其病而命名而終不可謂心肝有痰不統之於胃中也故言胃而凡有在上之痰舉皆包之矣治上之痰柰何健其胃而淸其痰補其气而利其濕治上焦之痰其庶幾乎然而上痰終何以辧之必感風寒而得之或黃或白或成而膠結不開或嘔吐而終朝不已或胸悶而作脹或鼻塞而气粗或咳嗽而隨吐或咯唾而難出或如敗絮或如黃膿此皆上痰也我有一方可以通治之神效方名攻痰散此方健胃補气又兼利濕消痰而去風也痰在下者𨿽有脾腎之別而癥實相同脾气之虛而後腎水之泛腎气之乏而後脾土之虧原相因而至也其癥則有純吐淸水者蓋命門無火則水寒命門無火則土亦寒水土旣寒又何有堤防之障哉勢必狂潤洶湧上騰泛濫而不可止遏方用返流湯一劑而痰靜再劑而痰消四劑而痰無矣此方妙在以白術爲君健脾而佐之以補腎消痰之藥引水歸源而先堅其土气俠水不能蕩其土則土自然能制夫水也

攻痰散

白術﹝三錢﹞茯苓﹝五錢﹞柴胡﹝一錢﹞白芍﹝五錢﹞半夏﹝三錢﹞神曲﹝一錢﹞黃芩﹝一錢﹞甘艸﹝一錢﹞天花粉﹝二錢﹞水煎服

返流湯

白術﹝一錢﹞山藥﹝五錢﹞薏仁﹝五錢﹞芡實﹝五錢﹞山茱萸﹝五錢﹞北五味﹝二錢﹞肉桂﹝二錢﹞人參﹝三錢﹞白芥子﹝五錢﹞水煎服

卷之三﹝利﹞上癥下癥辧

癆病

癆病之宜分上下也五臟過勞皆能成癆何以止分上下不知五臟成癆非由上以損下卽由下以損上也故言上下而五臟之癆癥已不外於此也又何必逐髒以細別之乎由上而損下者何如大約先損其心而後傷於肺肺傳之肝肝傳之脾脾傳之腎而後死也其癥之外見者若何心驚不寐咳嗽吐痰飲食少思兩脇微悶夢遺不休身發潮熱足膝無力此等之癥初起之時補其陽虛而少佐之滋陰之品自易奏效無如世人不知治法妄用消痰降气克削之劑不至於成癆不已其已成癆又不用殺虫之藥於大補气血之中無怪乎奄奄垂絕也吾今憫惜世人特傳奇丹於初病之時於已病之時急用吾方皆可回春方名補上救癆丹此方之妙平平無奇而實有奇效乎補之中而寓以剿殺之計所以奏功如響也由下而上損者如何因房勞而起也先損其腎腎傳之心心乃傳之肺肺傳之肝肝傳之脾脾仍傳之腎其癥身先發熱骨蒸多汗以致夢寐恍惚吐痰不已似饑非饑似痛非痛脇脹心跳腹瀉腸鳴不可勞役力難勝任久則奄奄臥牀難於起立者是也若誤認作陽虛誤用參必致陽愈旺而陰愈消咳嗽吐血唾血衄血而不能止夢遺精滑彊陽不倒骨髓作酸頭暈眼花惡癥種種不可枚舉誰知皆是不愼女色而然也必須大用補陰而加之化虫之味始能奪命返魂重登壽域否則行屍坐鬼不過旦夕爲世上之人而已吾今傳一奇方專治下癆實見奇功方名重春奪命丹此方妙在地骨皮同鱉甲地栗同用蓋癆病未有不骨髓內熱者地骨入於骨中以淸其虛熱鱉甲無孔不鉆與地栗粉相濟有虫則殺有隙則塡陰虛則補陽旺則衰三者並用實有至理況各品又純是補陰制陽之味陰足而陽有不平者乎此方之所以神而肆也

補上救癆丹

麥冬﹝三兩﹞生棗仁﹝三兩﹞炒棗仁﹝三兩﹞山藥﹝六兩﹞芡實﹝六兩﹞地骨皮﹝六兩﹞丹皮﹝六兩﹞當歸﹝六兩﹞白芍﹝一斤﹞人參﹝三兩﹞北五味﹝二兩﹞橘紅﹝八錢﹞白薇﹝三兩﹞神曲﹝三兩﹞茯神﹝三兩﹞萬年靑﹝三片﹞薏仁﹝五兩﹞天門冬﹝六兩﹞各爲細末蜜爲丸每日空腹服五錢早晚各一服

重春奪命丹

熟地﹝一兩﹞山茱萸﹝五錢﹞麥冬﹝五錢﹞北五味﹝一錢﹞薏仁﹝五錢﹞芡實﹝五錢﹞山藥﹝五錢﹞地骨皮﹝一兩﹞丹皮﹝五錢﹞地栗粉﹝五錢﹞鱉甲末﹝三錢﹞生何首烏﹝三錢﹞菟絲子﹝三錢﹞砂仁﹝一粒﹞人參﹝三分﹞水煎服

卷之三﹝利﹞上癥下癥辧

心驚

心驚本是上癥而余分上下者有故心與腎相通心气不下交於腎則能成驚而不寐腎气不能上交於心亦能不寐而成驚也故癥須分別而治法亦宜各異也但二癥何以別其在上在下乎大約心不交腎者終日不寐而腎不交心者終夜難眠耳以此分別最得病情若人有心驚不寐於日者用止驚補心湯一劑卽寐二劑而心驚少安矣四劑全愈此方補心而不補腎惟引其心腎之合而不必治腎經之虛也蓋腎气原未常大虛補其心而腎不必上之於心則腎气有養又何至心腎之不交哉心驚而夜不寐此腎水之竭急用定驚補腎湯此方妙在大補腎水而不去補心腎足原能上通於心也方中用肉桂黃連相濟成功蓋二物同用原能交心腎於頃刻況又有腎經之味大壯其眞水之气則水火旣濟亦何至驚悸而不寐哉

止驚補心湯

人參﹝五錢﹞白術﹝五錢﹞茯苓﹝五錢﹞炒棗仁﹝五錢﹞丹砂﹝二錢﹞竹茹﹝一丸﹞遠志﹝一錢﹞甘艸﹝一錢﹞麥冬﹝五錢﹞黃連﹝三分﹞肉桂﹝三分﹞半夏﹝八分﹞北五味﹝一錢﹞水煎服

定驚補腎湯

熟地﹝一兩﹞山茱萸﹝五錢﹞山藥﹝五錢﹞北五味﹝二錢﹞牛膝﹝三錢﹞葳蕤﹝五錢﹞當歸﹝五錢﹞丹皮﹝三錢﹞沙參﹝一兩﹞薏仁﹝五錢﹞芡實﹝五錢﹞白芥子﹝三錢﹞肉桂﹝一錢﹞黃連﹝二分﹞巴戟天﹝五錢﹞白術﹝三錢﹞水煎服

卷之三﹝利﹞上癥下癥辧

中滿

中滿之宜辧上下也旣曰中滿矣似於病不在上病在下矣不知中滿中宮似滿也非肺气之虛以成滿卽腎气之虛以成滿也肺气苟旺則淸肅之道下行胃脾且奉令之惟謹又何至有飲食之阻滯以成中滿哉惟其肺气之衰淸肅之令不行於中州於是肝木寡畏來克脾胃之土中州受禍賊人截路糧道不通而中滿之病生矣其癥胸寬微飽吞酸吐酸能食而不饑旣食而作脹此皆上病而非下病也法當用健土制肝之味尢宜用補肺扶金之藥始爲得之方用助金制滿湯此方補气以助肺金薏仁山藥之類以培土气枳殼蘿卜子之類消食以去脹滿此方之相制而相成也初服之時少覺微悶久服自通倘不知此等妙法而妄用削刻消導之品初覺快而後覺甚矣此塞因塞用實有妙機也至於腎虛成滿者半由於脾之寒而脾之寒又因於命門之火少也釜底無薪何能煮爨腎气旣虛下不能消必反而上此所以成中滿之癥也其癥必腹寒而時痛小便淸長大便閉塞蓋大腸之能開能合腎操權也今腎水漧涸則大腸無水以潤之日日煎熬腸亦細小腸旣細小水谷難化而糟粕之類不能直達於肛門勢必停積於下流下流旣閉塞勢必上反而中滿此等之病卽翻胃之漸也世人以翻胃爲脾腎之癥誤矣當急補其腎水而更益之以命門之火蓋此水乃眞水也眞水非眞火不能生水中補火正火中補水也水生而大腸有水以相濟則舟舶可以相通糧路可以輸挽下旣無阻抑之途則中自無飽滿之苦倘不知此等妙論而徒用大黃牽牛之類以峻攻之徒取一時之寬快反成日久之閉結轉利轉虛遂成不可救藥之病矣方用寬中散此方純補腎經而少佐之以補肝使肝木平和不來克土則腎水更能潤澤於大腸大腸旣潤又何隔塞之不通哉此又不治中滿而正所以治中滿也人又不可不知之耳

助金制滿湯

人參﹝一錢﹞白術﹝一錢﹞茯苓﹝三錢﹞神曲﹝一錢﹞甘艸﹝一分﹞蘿卜子﹝一錢﹞大腹皮﹝五分﹞枳殼﹝五分﹞山藥﹝五錢﹞薏仁﹝五錢﹞山楂﹝五粒﹞麥芽﹝一錢﹞穀芽﹝一錢﹞水煎服

寬中散

熟地﹝二兩﹞白芍﹝五錢﹞當歸﹝五錢﹞麥冬﹝五錢﹞牛膝﹝三錢﹞玄參﹝三錢﹞葳蕤﹝五錢﹞車前子﹝一錢﹞鱉甲﹝五錢﹞龜膠﹝三錢﹞山茱萸﹝三錢﹞山藥﹝五錢﹞丹皮﹝三錢﹞沙參﹝三錢﹞水煎服

卷之三﹝利﹞上癥下癥辧

關格

關格之癥原有上下之分一上格之而不得入一下關之而不得出也上下旣有相殊治法亦宜各異大約上格之而不得入者當治肝下關之而不得出者當治脾然而開郁行气則上下皆同也上格之癥水食俱不可下一得水食則吐出兩脇飽脹气逆拂抑而覺气不能通初起之時以逍遙散和解之何致成不可救藥之癥惟其不與此湯也則肝木終無解時又加另服他藥則愈加脹悶吾今定一方緩緩呷之自然重門漸開轉輸有路矣下關之癥大小便俱不能出上食水谷覺脹悶欲死气急而息粗初起之時亦以逍遙散和之亦隨手奏功而無如人之不識也則脾气轉燥而肝木來淩大小腸火勢阻遏而不能下達其勢甚急然而較上格之癥實少輕也蓋邪在上難於發泄邪在下易於推蕩也用四物湯加大黃柴胡於補中兼下而散之則火郁可開關門中啟矣誰謂關格之癥可不分上下以治之乎

增補逍遙湯

白芍﹝三錢﹞白術﹝一錢﹞枳殼﹝一錢﹞當歸﹝三錢﹞柴胡﹝一錢﹞香附﹝一錢﹞甘艸﹝五分﹞川芎﹝一錢﹞炒梔子﹝一錢﹞茯苓﹝三錢﹞陳皮﹝五分﹞天花粉﹝一錢﹞竹瀝﹝五匙﹞水煎服

卷之四﹝貞﹞眞癥假癥辧

癰疽

癰疽之宜辧眞假也少若辧之不淸殺人多矣癰疽之毒結於臟腑之中發於皮膚之外往往現假象以欺人本是熱而假作寒本是陰而假作陽其問辧明之法尢宜亟講如癰疽之初生也身必重而口必渴此現眞象以示人也及見瘡口也或現髙突而作疼止有一點黃頭露形者此眞象也或瘡口作癢現無數小頭無髙突之形止現圓圓一綫之紅影者此假象也及其頭破出膿也膿出紅黃而作痛者此眞象也膿出而不多或現紫黑瘡口作黯澹之狀不疼不癢者此假象也及其將收口也雲蒸霧起肉擁皮縐𨿽有膿而黃紅中有膿而旁無膿者眞象也坎陷色滯膿少而血多兩旁之皮全無潤澤之气或外邊皮肉生滿而中央仍復作疼或中不滿而作癢旁反痛者皆假象也大約眞者皆火毒也宜用散火以涼之假者皆虛寒也宜用補劑以溫之而少加解毒之藥余今定二方一治眞癥一治假癥無不神效治眞者名爲散眞湯此方散毒而又能祛火未破者能消已破者能收自生毒之初至出膿之後皆可服之收功不論前後而均宜也治假者名爲救假湯此方大補气血而又能散毒凡遇陰癥不論初起已破已潰已壞以此方投之卽能起死爲生轉禍爲福又何至有夭人性命之憂哉倘遇人貧家窘無參亦可服但加黃當歸可也

散眞湯

金銀花﹝一兩﹞蒲公英﹝五錢﹞生甘艸﹝五錢﹞荊芥﹝二錢﹞當歸﹝一兩﹞水煎服

救假湯

金銀花﹝三兩﹞人參﹝三兩﹞生黃﹝五兩﹞肉桂﹝二錢﹞當歸﹝三兩﹞水煎服

卷之四﹝貞﹞眞癥假癥辧

火癥

火癥之眞假宜辧也火癥本爲大熱之病熱極則火勢炎天自宜顯現火熱之癥如何有眞假之分不知火原有二有眞火有假火眞火者實邪也假火者相火也然而眞火每見假寒以欺人假火每見眞熱以欺世少若用藥之誤頃刻殺人矣眞火之見假寒柰何身熱而手足反涼脈反沈細而口渴心作懊而身反戰栗此陽癥似陰熱極假作冰涼也法當用大寒之藥以涼解之方用攻眞散一劑而手足之涼反作如火之熱愼勿疑寒藥之多用也蓋病是熱極之癥見假寒以騙人吾以眞寒之藥攻其至堅假象破而眞狀乃顯故手足涼者而轉爲火熱也再以此湯少減一半與之則胸腹一身之熱盡去倘疑前方過峻攺用他方又且熱變爲寒以成危亡之癥矣又何可不知復爲所誤乎行醫者當於此等之病著眼畱心則生死之權不在閻羅而在醫者之手操之矣假火而見眞熱之象柰何此乃腎水涸竭腎火無制上騰而作熱也腎火者少陰之虛火也腎火得腎水以相資則爲眞火腎火離腎水以相制則成虛火矣相制者忽而相離則火無所養忽然衝地而出如霆如雷劈木焚林震天轟地者龍雷之火也人身少陰之火亦然有一發而不可止遏由脾而胃由心而肺無髒不燒無膚不害咽喉方寸之地安能止遏自然火星奔越目痛喉漧咳嗽吐痰身熱心煩頭痛耳鳴諸癥蜂起矣看其癥候絕是火之有餘誰知是水之不足哉若錯認作白虎湯癥而大用寒涼石膏知母肆情多用下口卽便滅亡不知其故而用吾攻眞之湯禍亦同之然則治之柰何當用六味地黃湯加麥冬五味大肆吞飲水足而火自歸原蓋龍雷之火原喜水也寒涼之味亦水也何以以水投水而龍雷之火愈加飛越其故何哉蓋水非眞水故龍雷之火愈爲猖獗耳六味地黃湯乃至陰之水也陽水以制陰火則陰火不能伏陰水以制陰火則陰火自能歸倘藥中再加入肉桂少許尢爲得宜蓋龍雷之火不特喜陰水之相濟而更喜陰火之相宜肉桂亦至陰之火以火引火原爲妙法而更加入至陰之水中水中引火火自退藏消歸烏有矣此種議論實驚世人然實有至理存焉非故作幽奇之論能知此等治法醫道自然神異而治病又何有棘手哉

攻眞散

黃連﹝三錢﹞梔子﹝五錢﹞柴胡﹝二錢﹞白芍﹝一兩﹞茯苓﹝五錢﹞枳殼﹝一錢﹞濃朴﹝一錢﹞甘艸﹝一錢﹞天花粉﹝五錢﹞黃芩﹝一錢﹞水煎服

卷之四﹝貞﹞眞癥假癥辧

厥癥

厥癥之眞假最宜辧淸一不明而立刻死亡於醫人之手矣蓋厥癥多一時變起禍生倉猝認之淸自然治之斷也厥癥大約熱者多而寒者少然而熱病偏見假者以相欺而寒者偏見熱者以相騙也但熱癥甚多頗難枚舉內經已將熱厥盡情闡揚而未言其眞假余又將何以逐癥辧之耶不知得其要則一言可定眞假自分又何必紛紛之論癥乎大約熱厥之見假寒也作寒畏冷四字盡之每論諸厥但辧其舌之燥滑滑者寒而燥者熱也汝見舌燥而紅者尢爲熱癥舌燥而白者亦未嘗非熱也吾定一方方名扶危轉厥湯治熱厥之癥無不神效此方單平肝木以瀉其肝中之火肝平火去而各經之厥盡安又何必問經尋方之爲多事耶至於寒厥之癥方名溫經轉厥湯此方健脾以祛寒寒去而厥自定也汝見舌滑而嘔吐面目戴陽兩足冰冷者乃寒厥也所謂假寒而故見眞熱之狀以欺人者也此方投之無不神效倘或寒甚隔陽加入人尿膽汁爲妙

扶危轉厥湯

白芍﹝一兩﹞柴胡﹝三錢﹞當歸﹝五錢﹞炒梔子﹝五錢﹞漧薑﹝一錢﹞天花粉﹝三錢﹞車前子﹝三錢﹞陳皮﹝二錢﹞木瓜﹝二錢﹞廣木香﹝五分﹞水煎服

溫經轉厥湯

白術﹝五錢﹞吳茱萸﹝一錢﹞漧薑﹝一錢﹞半夏﹝一錢﹞人參﹝三錢﹞甘艸﹝一錢﹞附子﹝一片﹞水煎服

卷之四﹝貞﹞眞癥假癥辧

吐血衄血

吐血衄血之宜分眞假也𨿽上文已言之矣而眞假尙未言之也眞者非寒熱之論也假者非虛實之論也有人跌磕而忽然鼻血如湧泉而出者此假衄血非內傷而然也吐血而受人打傷以至傾盆而出者亦假吐血而非眞吐血也此眞假如此之分辧而非前癥之言陰陽虛實也二癥亦相同同是外傷而治法亦宜相同然而不可同也蓋跌磕傷鼻病在上毆傷吐血病在上中下也我今定二方一治跌磕鼻傷衄血之癥方名補金丹一劑而血止再劑而不再發此方妙在入肺而又上能入鼻使傷損者重全而竅開者重閉又能生血補血以大益其肺金自能奏功如神也毆傷吐血者方名爲護損奇丹此方用歸芍以生血而用大黃以逐淤淤血去而新血生新血生而淤血止實有神功也二方救跌磕損傷俱妙不獨治二癥之傷損也

補金丹

生地﹝一兩﹞麥冬﹝一兩﹞枳殼﹝五分﹞敗龜板﹝一付﹞甘艸﹝一錢﹞荊芥﹝炒黑二錢﹞人參﹝三錢﹞當歸頭﹝三錢﹞丹皮﹝三錢﹞桃仁﹝七粒﹞水煎服

護損奇丹

當歸﹝一兩﹞牛膝﹝三錢﹞生地﹝五錢﹞大黃﹝五錢﹞紅花﹝三錢﹞丹皮﹝三錢﹞白芍﹝一兩﹞甘艸﹝三錢﹞桃花﹝二十粒﹞荊芥﹝三錢炒黑﹞水煎服

卷之四﹝貞﹞眞癥假癥辧

發狂

發狂有眞有假𨿽虛實可包其內然而眞假非虛實之論也人有一時悶亂妄言見鬼此痰迷心竅而非火毒入心非假狂而何若作狂癥治之則死矣如人不得志先議論紛紜以曲爲直譏刺雌黃本爲無心之論以消其鬱鬱不平之气久之而狂成矣見妻子而怒罵謁官府而指摘甚至赤身露體終年累月而不止者乃因假而成眞非若一時發狂登髙而歌棄衣而走見水而入之可比也此等之病但可治狂而不可瀉火若作火狂治之亦頃刻死矣吾所以又立一門而暢談之也特傳一方二癥俱可治之方名爲釋狂丹病患不肯服兩人執其手一人抱其身一人掘其齒一人灌藥服後必然大罵久之而身倦又久之而身臥矣聽其自睡切勿驚他醒來前癥頓失彼自索藥減半再與二劑無不全愈神之神也

釋狂丹

人參﹝五錢﹞天花粉﹝五錢﹞生棗仁﹝五錢﹞白術﹝一兩﹞白芥子﹝五錢﹞陳皮﹝一錢﹞菖蒲﹝二錢﹞丹砂﹝一錢﹞柴胡﹝二錢﹞白芍﹝一兩﹞當歸﹝五錢﹞郁金﹝五錢﹞枳殼﹝一錢﹞神曲﹝五錢﹞水煎服

卷之四﹝貞﹞眞癥假癥辧

大吐

大吐有眞假也旣吐矣如何有假有眞之分不知吐癥而兼他癥者多吐爲眞象則他癥爲假象吐爲假象則他癥爲眞象也故亦不可不辧明之耳如傷寒之有吐癥也傷寒爲眞吐乃假象若但止其吐而不顧其寒則寒癥不能愈如翻胃之吐也乃下元之眞虛不治其虛而止治其吐則吐愈不可止此吐癥之所以有眞假也大約眞吐者少而假吐者多眞吐者止胃气之病治其胃而卽安其癥心中泛泛然一時而來非平昔之素有疾病非火作祟卽風作虐耳方用二陳湯加香砂平胃之品一劑便可奏功何治之易耶以其眞吐之病耳若夫假吐之癥必觀其病情察其虛實看其起居觀其口舌之滑燥而後以治傷寒翻胃等癥之藥因病而加減之始可奏功以安其吐否則適所以取敗也假吐余不立方者正以病非一端而方難執一耳

卷之四﹝貞﹞眞癥假癥辧

大瀉

大瀉之癥何以亦分眞假其瀉果有眞假之分哉亦以瀉必兼邪挾邪而瀉有因虛而瀉者實不相同故吾又分門而辧論之陰虛而瀉乃眞瀉也補脾陰之气溫命門之火前已有方故不再定若挾邪而瀉乃假瀉也不可因其瀉而用止瀉之藥其癥必腹痛而有一陣一陣之景狀者乃邪瀉不比正瀉之但痛而不動也邪瀉者必後重而裏急正瀉則不然也以此辧癥最爲得情上文言瀉已定其方然而止言挾火而瀉未嘗論及挾邪而瀉挾邪而瀉者挾風而瀉也更有挾毒而瀉者此皆假瀉不可不知余今立一方風瀉毒瀉俱可通治無不神效方名穢逐丹此方逐穢之中而兼去風之藥瀉火毒而又利其水濁者仍從大便出而淸者則從小便而行眞兩得之道也然何以知是風瀉與毒瀉之分風瀉者裏急濃重糞門作嗶唪之聲風瀉也下如膠漆烏黑屋漏水之污穢者毒瀉也以此分別大約無差又在臨癥以細辧之

穢逐丹

大黃﹝三錢﹞車前子﹝五錢﹞當歸﹝五錢﹞甘艸﹝二錢﹞檳榔﹝二錢﹞枳殼﹝一錢﹞蘿卜子﹝一錢﹞桃仁﹝二十粒﹞梔子﹝二錢﹞柴胡﹝二錢﹞水煎服

卷之四﹝貞﹞眞癥假癥辧

大渴

大渴之癥有眞有假眞渴者飲水至一斗不止舌如芒刺眼赤如火喉中吐火星者眞熱也熱極而渴非眞渴而何此等之癥不用石膏知母白虎之湯大劑煎飲不可人亦見癥自能用藥不必余之多辧也𨿽是假渴之癥亦飲水而無休而大便不見燥實口中𨿽起白胎而無芒刺胸前𨿽覺熱而兩目未見紅腫時時煩躁而飲之熱水亦宜上部脈洪大而下部又覺微細欲絕上身以上有汗而下體寒冷而無汗此皆假渴之癥也余定一方與此癥實有相宜方名甘露飲一劑而渴減半二劑而渴止然後以六味地黃湯加麥冬五味肉桂爲丸每日早晚各吞下一兩服三月不再發此方神異而實平常蓋大渴之癥半是腎虛而胃火沸騰胃爲腎之關關門不閉腎火隨胃火而上升燎原之勢非水不能救所以必得水而解渴而杯水何能止之故大渴之癥亦宜以此等大劑與之雨沛滂沱而漫山徧野之火始無餘焰矣

甘露飲

玄參﹝四兩﹞熟地﹝四兩﹞麥冬﹝四兩﹞山茱萸﹝四兩﹞生地﹝四兩﹞肉桂﹝五錢﹞北五味﹝一兩﹞牛膝﹝四兩﹞車前子﹝二兩﹞水煎服

卷之四﹝貞﹞眞癥假癥辧

狐疝

狐疝之有眞假也人知之乎疝不同原無眞假而狐疝獨有之人有日間有疝上升夜間乖下者此狐疝無疑矣然而以狐疝之藥治之有效有不效何也正未辧明其眞假耳眞者若何日隱而夜垂其勢必翹然而舉者也蓋狐性善戰而此病似狐則其陽亦必似狐古人像物命名必非無意眞正狐疝予以一方治之甚效甚速方用逐狐湯一劑而病全愈神方也此方用沙參以補陰用杜若以祛邪已操必勝之道又加羣品無非消痰逐穢之味更有肉桂以引入膀胱之路直搗中堅所以奏功如響也此治眞正狐疝者如此若假者若何亦日隱而夜墜而勢則終夜不起卽隨起而隨痿遇寒更痛或有經年累月而體木者日間縮入全無痛楚此則狐疝之假者也吾亦有一方治之最妙一劑輕二劑又輕三劑全愈此方利腰臍而兼逐邪消痰不必治狐疝而疝癥全愈者也以此分別以治疝又何疝之不可治哉

逐狐湯

沙參﹝一兩﹞橘核﹝三錢﹞陳皮﹝一錢﹞甘艸﹝一錢﹞檳榔﹝一錢﹞天花粉﹝三錢﹞肉桂﹝五分﹞野杜若花根﹝五錢生者用二兩搗碎﹞水煎服

後方

白術﹝一兩﹞肉桂﹝三錢﹞白芥子﹝五錢﹞橘核﹝二錢﹞小茴香﹝二錢﹞枳殼﹝一錢﹞茯苓﹝三錢﹞野杜若花根﹝生者一兩﹞水煎服

卷之四﹝貞﹞眞癥假癥辧

熱入血室

熱入血室婦人之病也婦人經行之時忽遇風邪之侵多成此癥其癥發寒發熱似瘧非瘧狀似見鬼譫語胡言此熱入血室之眞病也然亦有似是而非又不可不辧亦發寒發熱似瘧非瘧但無見鬼之狀亦胡言亂語飲食少思此非熱入血室之眞病也癥旣不同治法亦宜少變如遇眞正熱入血室者用小柴胡湯加減治之一劑而熱退二劑而身涼病全愈若遇非眞正熱入血室者乃肝木過燥血不養肝𨿽亦熱癥而非入於血室之中也欲滋其肝必須大潤其腎腎水足而肝木自然發生又何至有木郁之癥木郁旣解而寒熱自除矣方用涼肝解熱湯此方補肝勝於補腎病原重肝故以補肝爲主而佐以補腎子母相生痰邪兩去而寒熱尙畱於人身吾不信也或曰此病亦熱也何以不用涼藥不知大涼則寒寒則血凝而不生血血不生又何以潤肝以解郁哉況方中用丹皮未嘗不涼血以生血一味而兩用之實有妙用也

加減小柴胡湯

柴胡﹝三錢﹞黃芩﹝一錢﹞甘艸﹝一錢﹞丹皮﹝五錢﹞半夏﹝一錢﹞水煎服

涼肝解熱湯

熟地﹝五錢﹞丹皮﹝三錢﹞白芍﹝一兩﹞當歸﹝五錢﹞陳皮﹝一錢﹞甘艸﹝一錢﹞天花粉﹝一錢﹞白術﹝五錢﹞柴胡﹝一錢五分﹞水煎服

卷之四﹝貞﹞眞癥假癥辧

痢疾

痢疾之眞假人多不識不可不辧明之以昭示萬世也大約白痢多眞紅痢多假人以白痢爲寒紅痢爲熱誤矣何以見白痢之爲眞紅痢之爲假也白痢如白膿如魚凍如黃精皆濕熱之眞象也以去濕逐穢之藥治之大抵無甚差錯予亦不必再立方也惟是如紅痢而非痢最能惑人倘亦以痢藥下之是虛其虛矣其癥必皆純血而無糞間有穢物亦必如膿而稀少更或久痢之後卽有血下亦如敗膿而黯黑相間無神無色此皆不可作痢治之蓋似痢而非痢也此等之癥一作痢治去生不遠吾今特傳一方治似痢之假癥無不如神方名急生丹一劑而血止再劑而身安四劑而全愈惟有久痢而有敗膿黯黑相間者本方去附子加蘿卜子三錢煎服余則俱照本方所定藥味分兩也此方止血於補气補血之中而絕不去治痢故爾收功如響此治假痢之法實宜如此願人遵守之也

急生丹

人參﹝五錢﹞白芍﹝一兩﹞附子﹝一片﹞黃﹝一兩﹞漧薑﹝二錢炒黑﹞熟地﹝二兩﹞茯苓﹝五錢﹞三七根﹝末三錢﹞當歸﹝五錢﹞水煎服

卷之四﹝貞﹞眞癥假癥辧

痰癥

痰之有假眞也人亦何從而辧之乎痰之眞者人人而知之也治眞痰之癥亦人而能之也故予亦不再立方矣惟是痰之有假癥不可不暢談之以破世人之惑如人終年終月吐痰如蟹涎者此非眞痰也此乃腎之精腎火挾之而化爲痰如釜中之沸乃火沸爲痰耳此癥以上焦治痰之味投之而益甚以中焦消痰之味治之而益多蓋不能探其本源而直入之於腎豈以水救其火也然則以何藥救之乎必須以補陰之味而且上滋乎肺金之气使金生水而水制火水足而火自歸原方用六味地黃湯加麥冬五味大劑煎飲同痰气自淸不化痰而化精矣然此等之癥亦須早治之爲妙失時不治必變爲靑臭之痰以成肺痿之癥吾所以特言假痰一門教天下之人速以六味湯預治其已然非教人執此方以救於將困之時也凡見有白沫之痰不妨卽勸其速用此湯挽回於初起之日自然手到成功尢爲易之也

卷之四﹝貞﹞眞癥假癥辧

大滿

大滿之癥眞假難知必須辧明始無差錯大約眞滿之病邪气橫塞於胃中得之傷寒之癥者居多仲景張公用陷胸湯是也但此方峻利無病之人誤服之下喉之後覺心如崩陷倘虛弱之人服之又將何如故必同傷寒愈後作大滿者曾否用過何物倘有食塞在胃中可用陷胸湯下之然亦一時權宜之計而不可執之以槪治大滿之癥也傷寒大滿倘能可以忍受不若餓以待之爲妙亦不必定用陷胸之湯況原無大滿更非實滿乎烏可孟浪用之以夭人之性命哉至於假滿之癥心懊而難眠腹虛脹而不實手中按之而不痛以指彈之作逢逢之聲水飲可入食物難進此皆假滿之病也法當開其木郁之气培其脾胃之土分其下消之勢宣其上焦之滯自然中州太平輸挽有路運用有基又何慮中滿之患哉犯此等之病宜久治而不可責之近功余定一方時時常服自然郁開而滿除也名爲化消湯此方無論傷食�可見�方中再加柴胡七分芍藥三錢凡遇滿癥均可施治此又治假滿之法也

化消湯

人參﹝一錢﹞甘艸﹝一分﹞蘿卜子﹝一錢﹞白術﹝五錢﹞薏仁﹝五錢﹞枳殼﹝一錢﹞陳皮﹝五分﹞濃朴﹝五分﹞神曲﹝五分﹞山楂﹝五粒﹞麥芽﹝二錢﹞砂仁﹝一粒﹞水煎服

卷之四﹝貞﹞眞癥假癥辧

瘧疾

瘧疾之有眞假何以辧之乎發時有一定之時刻者眞瘧也發時或早或遲或晝或夜而無一定之時刻者假瘧也𨿽治之法可以通用而治之癥不可不知予所以又立一門而再辧之眞瘧之方以從前上文已傳神效之方可不必再爲立方矣然而眞瘧之癥多有鬼崇爲耗我前所定者皆方而非法我今更傳篆法治之實奇而且效之極願吾子廣傳於世將來刊刻此書亦不妨付之剞劂以彰吾救世之心也太乙符不必咒語但書符時不可嘖聲用朱砂書符一气書完心對於我書之將此符與病患帶在頭上或系頭髮變內或藏在耳中俱妙但先須對病患幫助就裏當日該發之前俏俏如法系藏在發內耳中當日斷斷不發瘧矣無力買藥飲者與之最妙之法當日愈後卽以此符焚在姜湯內朝東或朝日光對吞之不再發也神效之極勿視爲尋常也假瘧之癥又不可如此治之假瘧者因眞气之未甚大虛與邪气之兩相戰鬥故正勝則邪退邪勝則正負因气機之往來致寒熱之作止所以時節之不準而無定候也補其正气而兼帶消邪奏功最易吾今亦傳一方名爲助正消弭湯此方補气補血而佐之柴胡以舒發其半表半里之邪消痰消食之藥卽有邪气何從潛伏況正气旣彊主人善戰門戶重修刀槍俱備自然气勢張而賊人且望之而走又何必親加格鬥哉此又治假瘧之法也然吾更有一法以救貧窮無力買藥之人吾符亦能卻病並傳於後�書此符於茶杯水碗之內不必書紙焚燒也服符亦不可嘖聲

助正消弭湯

黃﹝五錢﹞柴胡﹝一錢﹞白術﹝五錢﹞半夏﹝一錢﹞當歸﹝三錢﹞白芍﹝三錢﹞甘艸﹝一錢﹞茯苓﹝五錢﹞砂仁﹝三粒﹞神曲﹝二錢﹞麥芽﹝二錢﹞山楂﹝十粒﹞防風﹝五分﹞水煎服

卷之四﹝貞﹞眞癥假癥辧

傷寒

傷寒有眞假也陽癥假作陰癥陰癥假作陽癥辧之不淸下喉卽死可不愼歟夫純陰之癥自然易明純陽之癥自然可識惟是眞見假而假見眞人患此病已在半死半生之際天道以觀人心之善不善也有一念之善危變爲安無一念之悛生且入死無柰世人不知猶怪生病之拙可嘆也𨿽然病之成於似陽似陰者天道之奇而必辧其似陰似陽者醫道之法豈可以天心之警戒爲醫者免謗之資乎寧知眞假嘆病之難醫不可昧於假眞聽病之莫救也吾故談各門之外又將傷寒陰癥似陽陽癥似陰之眞假而重爲辧之也陽癥見假陰之象必有身熱手足寒而厥逆之狀口必漧燥而脈反細微此等之癥當從癥而不可從脈觀其舌之黃白紅赤之若何眞熱之癥舌必如刺非黃卽赤非黑卽灰以此辧之萬無一失急以大乘气下之或以大柴胡湯和之二湯之中又必按人之腹痛甚者用之必無有差矢之誤也陰癥似眞熱之癥身亦有時而發熱腹亦有時而作痛手足亦時而作逆而口渴喉腫往往有之與之涼藥而作吐與之熱藥而亦吐此陰盛隔陽上假熱而下眞寒也方用白通湯加人參附子煎冷與服一劑而病如失然亦須驗舌舌必白胎而滑斷不漧燥斷不芒刺此又可辧而明者也將此等之癥了然胸中又何致動手殺人吾傳道至此實一段悲憫憐惜之心也以吾傳而告之天下自無再誤之理願遠公廣傳刊布以慰我碧落之懷也

太倉公淳於意傳於燕山之東時康熙戊辰六月之後二日也

