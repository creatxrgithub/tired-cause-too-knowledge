

馬培之醫案淸馬培之

疔毒

黃鼓疔﹐走黃疔毒﹐散溫腫及胸頸內熱﹐便閉﹐防其內陷﹐擬化疔解毒。

地丁艸銀花赤芍大貝連翹黃芩花粉人中白元參薄荷桔梗淡竹葉野菊花頭疔紅腫便閉﹐脈實者﹐必須用鮮生地﹑黃連﹑木通﹑生軍之類。

蛇頭疔﹐破潰﹐指節須脫﹐急宜淸解火毒。

連翹銀花甘艸黃芩丹皮花粉赤芍地丁大貝菊花鎖口疔﹐瘡頭不硬﹐致毒瓦斯走散﹐急爲淸散。

牛蒡子甘菊銀花赤芍連翹地丁艸大貝艸河車淡竹葉野菊花頭

血痣

額顱血痣翻花﹐上及腮門﹐下至眼胞﹐肉翻崢﹐振動出血﹐脈數細﹐左弦﹐陰傷﹐心肝火旺﹐宜犀角地黃湯治之。

犀角鮮生地連翹赤芍元參粉甘艸象貝母粉丹皮知母側柏葉藕節

骨槽風

腮頰爲手陽明所過之地﹐骨槽風癥緣陽明濕熱與外風迫結而成。其來必驟﹐蓋火性急故也。今外潰已久﹐牙關不開﹐緣頰車中堅硬未消﹐開合不利。古之用中和湯者﹐因從病久脈虛﹐故用黃之補托﹐四物之養血﹐桂心﹑白芷以散結邪﹐銀花﹑花粉﹑元參﹑貝母之淸化蘊毒。前言所議極是。但陽明多气多血之經﹐溫補過施恐有偏獘之患﹐擬照古之中和湯不增不減可也。

川芎當歸白芍生地肉桂黃花粉粉甘艸桔梗大貝銀花紅棗骨槽風﹐頰車內外俱腫﹐內潰流膿宜淸胃解毒自主外潰爲要。

川連石膏元參花粉羚羊角丹皮赤芍銀花甘艸黃芩淡竹葉蘆根骨槽風﹐潰後筋脈急縮﹐以致牙關緊彊﹐兼之餘蘊未淸﹐腠理結核﹐兩耳作鳴而音不聰﹐厥少不和﹐陽浮於上。擬養陰淸肝﹐兼和脈絡。

北沙參菊花當歸白芍廣皮石決明白蒺藜夏枯艸澤瀉丹皮甘艸荷葉丸方川芎當歸半夏僵蠶大貝陳皮茯苓白蒺藜北沙參夏枯艸元參白芷甘艸海螵蛸蜜水法丸﹐早膳後服三錢。

骨槽風癥﹐竇漢卿名穿珠穿腮﹐心法曰﹕牙上發﹑牙槽發﹐二者皆以手少陽三焦﹑足陽明胃二經風火是。夫手少陽之經系手走頭﹐足之陽明系頭走足。恙由手經而入﹐始則牙痛頤腫﹐面腫上過太陽﹐繼入陽明﹐則由項及胸。初時先下於前﹐嗣又慢補於後﹐以致毒火蘊遏﹐傷陰耗气﹐不能去毒化膿﹐散漫無定﹐脈象左部散大﹐右部濡小﹐舌目定﹐陽縮﹐頭面無華﹐汗多﹐气血兩敗﹐已成陷癥。藥病不能醫﹐命由天定﹐非人力所能挽也。擬方盡人事而已。

西洋參茯苓甘艸銀花花粉川石斛麥冬大貝母綠豆昨晚進湯藥𨿽有轉機﹐脈仍未起﹐未可爲恃。原方中加生地五錢。

骨風潰久﹐牙骨已損﹐完功不易﹐當以補托。

黃當歸黨參甘艸白術白芍川芎肉桂大生地花粉紅棗

舌菌

舌爲心苗﹐腎陰不足﹐心火肝陽上升﹐發爲舌菌。舌尖肉翻如豆﹐內熱嗆咳﹐頭眩﹐心神不安﹐肺腎亦虧。當滋水制陽﹐兼淸肺腎。

鮮生地川貝桔梗元參蒲黃連翹沙參麥冬丹皮茯神川石斛藕

牙菌

牙菌落而復生﹐肝陽火郁不解﹐幸軟而不堅﹐可無足慮。惟營血素虧﹐肝陽化風﹐左半頭痛﹐脾土又弱﹐腹痛便溏﹐右脈較起﹐脾腎漸有充旺之機。肝气𨿽彊﹐水足而木自柔和﹐虛陽自不上潛。仍從脾腎進治。

潞黨參白術歸身白芍枸杞子杜仲炙甘艸破故紙黃廣皮煨姜紅棗

牙巖

肝火上升致發牙巖﹐內外穿潰﹐肉翻崢﹐髙年得此惡候﹐極難調治。姑擬養陰淸肝胃積熱。

羚羊角大貝甘艸元參連翹細生地丹皮花粉石斛麥冬蘆根脈神較起﹐惟肉翻崢﹐左腮上出血數次﹐火郁陰傷。當養陰淸肝。

生地西洋參玉露霜川石斛白芍南沙參左牡蠣黃柏蒲黃懷山藥山萸肉黑元參坎板人中黃胃火上升﹐牙巖潰腐﹐肉翻且堅﹐難治之癥。勉立一方。

羚羊角花粉連翹大貝鮮生地麥冬甘艸元參桔梗生石膏此方服四劑後痛定肉平﹐頗效。復診﹐加黃柏﹑蘆梗。

舌巖

心脾之火夾痰上升﹐舌巖堅腫﹐破碎﹐飲咽不能﹐癥非輕淺。擬淸火化痰。

麥冬粉蛤海藻大貝元參僵蠶桔梗橘紅生甘艸連翹蒲黃地栗竹茹吹靑陽柳華散﹐加琥珀﹑橄欖灰﹑蒲黃﹑冰片﹐已漸軟﹐然未可恃﹐原方加羚羊片﹑丹皮。

舌疳

腎陰不足﹐心火肝陽上亢﹐發爲舌瘡。舌根破碎成窟﹐不時內熱﹐舌爲心苗﹐腎脈貫肝膈﹐循喉嚨﹐挾舌本﹐腎陰不升﹐心火不降﹐未濟之象也。恐釀成舌疳大患﹐法當滋水制陽爲治。

生地石斛元參麥冬女貞子象貝母甘艸桔梗丹皮玉露霜甘蔗心脾火郁致發舌疳﹐舌根腫潰﹐連及咽喉﹐癥非輕候。宜養陰淸解。

細生地丹皮大貝連翹元參生蒲黃蛤粉麥冬甘艸桔梗黃柏竹茹舌糜於左﹐心火上盛﹐腎水不足﹐謹防舌疳之患。

西洋參麥冬甘艸靑果六味丸

鎖喉毒

鎖喉毒外腫內閉﹐痰鳴气促﹐險癥也。

羚羊蔞仁牛蒡子橘紅元參射幹片桑皮僵蠶連翹竹油鎖喉毒外腫已退﹐痰鳴亦減﹐仍從前方加減。

照前方去連翹﹐加桔梗﹑丹皮。

鎖喉毒漸能哺乳﹐哭聲不出﹐喉外尙腫。

牛蒡子蔞仁杏仁桑皮貝母橘紅蘇子僵蠶竹油

盤槽癰

盤槽癰月餘﹐自左及右間潰流膿﹐腮外堅腫﹐硬勢又將破潰﹐發熱便閉﹐食少噦惡﹐脈細神疲﹐陰傷胃熱不化﹐癥屬不輕﹐擬以甘寒淸解。

鮮石斛貝母銀花桔梗丹皮使君子元參甘艸連翹天花粉橘紅茯苓枳殼蘆根盤槽癰腮外腫﹐勢難消﹐究須外潰﹐精神𨿽起﹐而熱渴噦惡未減﹐飲食未增﹐陰分大虧。

癥非輕候﹐姑擬養陰淸胃。

鮮石斛懷山藥麥冬茯苓銀花花粉白豆北沙參毛燕使君子象貝母穀芽糯稻根

對口

對口由七情發者宜補﹐六淫發者宜散宜發。素有濕與熱相搏﹐致發偏腦疽﹐潰久膿多而硬不消﹐當以消化。

南沙參丹皮苡米連翹大貝甘艸銀花赤芍藕功勞葉對口膿已漸淸﹐腫亦漸消﹐似可收斂﹐仍以前法加減。

前方加當歸﹐去功勞葉。

風濕熱交燻於上﹐偏對鬢疽腫硬有頭﹐惟對口瘡根散漫﹐均非小恙﹐腑气不爽。宜內疏黃連湯加減。

薄荷黃連赤芍當歸連翹陳皮銀花生甘艸桔梗大貝黑梔淡竹葉

瘰

肝气夾痰凝滯﹐頸左右瘰叢生﹐中脘不暢。當養陰淸肝化痰。

川芎當歸香附夏枯艸陳皮海藻茯苓廣郁金僵蠶大貝佩蘭橘葉肝火瘰頸項﹐自胛至胯發熱﹐脈數﹐徧體經絡擘痛﹐宜逍遙散加減主之。

當歸薄荷黃沙參連翹粉甘艸赤芍僵蠶丹皮柴胡大貝夏枯艸

失榮

肝郁不舒﹐气火夾痰﹐凝結頸左﹐失榮堅腫﹐筋脈攀痛﹐宜淸肝解郁。

川芎當歸白芍生地夜交藤僵蠶蛤粉大貝鉤鉤夏枯艸丹皮金橘葉失榮堅腫﹐痛攀肩背﹐原方加黑山梔三錢﹐去夜交藤﹑鉤鉤。

操勞思慮﹐郁損心脾﹐木失暢榮﹐气化爲火﹐陽明濁痰借以上升﹐致頸左堅腫﹐成爲失榮。熱刺痛﹐痰火交並絡中﹐投劑以來﹐腫熱略減﹐惟動則气升﹐飲咽作阻。臥則漸平﹐肺爲气之主﹐腎爲气之根﹐水不養肝﹐蟄藏失職﹐肝逆直奔﹐肺胃職是之故。宜滋水柔肝﹐納气歸腎。但舌苔白滑而兩邊尖﹐漸縫陰分固傷﹐上焦痰气痺郁﹐似宜先淸其上﹐兼平肝木﹐俾郁解痰消﹐飲食暢進﹐嗣後再商補腎。

服淸肺化痰之藥。

肝郁夾痰﹐項右失榮﹐堅腫﹐經今五月﹐胸背頸項攀痛﹐肝脾兩傷﹐气血並損。姑擬益气養榮。

當歸身黨參冬術白芍川芎淸半夏陳皮炙甘艸炒生地佩蘭紅棗煨姜

乳巖

乳頭屬肝﹐乳房屬胃。胃與脾相連﹐乳巖一癥﹐乃思慮挹郁﹐肝脾兩傷﹐積想在心﹐所願不得﹐志意不遂﹐經絡枯澀﹐痰气鬱結而成。兩乳房結核有年則攀痛牽連筋﹐肝陰亦損﹐气化爲火﹐陽明郁痰不解﹐慮其長大成爲巖癥﹐速宜撇去塵情﹐開懷解郁﹐以冀消化乃吉。擬方候裁。

西洋參童便制香附靑皮﹝蜜炙﹞川貝母全栝蔞赤白芍毛菇陳皮夏枯艸淸半夏當歸佩蘭葉紅棗頭乳巖破潰﹐乳房堅腫﹑掣痛﹐定有翻花出血之虞。難治之癥。姑擬養陰淸肝。

中生地當歸白芍黑梔生甘艸羚羊片丹皮栝蔞大貝母連翹蒲公英乳巖一年腫突﹐紅紫甫潰﹐兩目筋脈掣痛﹐難治之癥。勉擬養陰淸肝。

北沙參麥冬大貝丹皮當歸羚羊片黑梔連翹甘艸澤蘭夏枯艸藕肝郁乳核气化爲火﹐抽引掣痛﹐恐釀成乳巖大癥﹐宜淸肝湯主之。

當歸栝蔞丹皮夏枯艸連翹大貝黑山梔澤蘭北沙白芍金橘葉血不養肝﹐肝气鬱結﹐右乳脹硬﹐乳頭掣痛﹐勢成巖癥。急爲淸肝解郁﹐冀消化爲要。

全栝蔞靑皮甘艸白術薄荷當歸柴胡白芍黑梔丹皮蒲公英橘葉暴怒傷陰﹐厥气火偏旺﹐與陽明之痰熱交並於絡﹐以致乳房堅腫﹐頸顏鏈接數核﹐或時掣痛﹐已成巖癥﹐脈數右洪﹐气火不降﹐謹防破潰。急爲養陰淸肝。

羚羊片天門冬全栝蔞大貝丹皮黑梔鮮石斛連翹澤蘭赤芍黑元參蒲公英气虛生痰﹐陰虛生熱﹐气火夾痰交並絡中﹐乳巖堅腫﹐痛如虫咬。此陽化內風﹐動擾不寧﹐每遇陰晦之日﹐胸悶不暢﹐陰虧液燥。宜養陰淸气化痰﹐緩緩圖之。

天冬羚羊夜合花橘葉郁金海蟄蔞仁茯苓川貝母澤蘭連翹勃薺乳核掣痛已減﹐肝火未淸﹐脈尙弦數﹐仍以前法。

全栝蔞白芍當歸丹皮夏枯艸連翹北沙參大貝黑梔澤蘭合歡花橘葉肝气夾痰﹐左乳房結核三月﹐幸未作痛﹐可冀消散。宜淸肝散結。

當歸柴胡連翹赤芍香附僵蠶靑皮大貝夏枯艸栝蔞蒲公英橘葉

井疽

五臟之尊﹐心爲之主﹐以腎過用﹐腎水下虧﹐水不火﹐心陽擾動﹐營不內守﹐則腰痛咯紅﹐繼患井疽。外潰已久﹐不時嘈雜﹐气餒中虛﹐當營衛並倍﹐兼以養心。

當參茯苓參須遠志牡蠣甜冬術懷藥歸身白芍陳皮柏子仁生地紅花

蔽骨疽

肝气夾痰凝滯﹐蔽骨發爲痰疽﹐已潰﹐一頭腫硬不消﹐又將破潰﹐脈來兩尺弦數﹐榮血已虧﹐陽明痰气不淸。宜養榮和衛﹐兼化痰軟堅之治。

當歸淸半夏陳皮茯苓栝蔞仁廣郁金大貝左牡蠣蘇根佛手敷海浮蔽骨疽腫硬較松﹐膿亦較濃﹐仍和榮化堅。

前方去蘇根﹐加澤蘭﹑連翹﹑藕節。

蔽骨痰疽﹐膿成將潰﹐當以淸托。

南沙參大貝陳皮連翹甘艸川石斛當歸茯苓蔞仁藕節

石疽

石疽乃气血冰凝成此惡疾﹐起自左腋結硬﹐漸次硬及乳房﹑肩臂頸項﹐木腫﹐日夜掣痛﹐气血俱虛﹐難治之癥。姑念遠來﹐勉方冀幸。

黨參大熟地上肉桂焦白術大白芍全當歸川芎茯苓香附炙甘艸桑皮紅棗頭抑鬱傷肝﹐思慮傷脾﹐肝脾榮損﹐气動於中﹐木火夾痰上升﹐少陽經气鬱結頸左﹐發爲石疽。硬堅如石﹐肩項酸脹﹐牙緊喉痺﹐脈細神羸﹐已入沈﹐勢難挽救。姑念遠來﹐擬方回府調理。

黨參冬術當歸川芎白芍香附大貝淸半夏陳皮茯苓甘艸煨姜紅棗心肝抑鬱不遂﹐气化爲火﹐火與痰升﹐頸左發爲石疽。堅腫色紅﹐勢將外潰﹐潰則難愈。

姑擬養榮淸肝化堅。

北沙參川芎白芍元參香附淸半夏大貝當歸連翹中生地左牡蠣橘葉肝脾鬱結﹐气與痰滯﹐石疽堅腫﹐咽腫喉痺﹐牙緊頸酸﹐項脹﹐厥少不和﹐經絡壅塞﹐七情至傷之病﹐治調非易。脾胃又薄﹐便溏﹐食入作嘔吐﹐愼防脾敗。姑擬扶土和中﹐冀其納谷爲幸。

焦白冬術﹝枳實二分同炒﹞佩蘭木香枳殼砂仁陳皮潞黨參﹝藿香炒﹞半夏郁金穀芽炙甘艸茯苓金橘葉治虛勞嘔吐方。

嘔吐已止﹐飲食加增﹐石疽腫亦較退﹐似有轉機。但牙緊未松﹐喉痺未舒﹐脈沈弦澀﹐陰傷木郁﹐痰气凝痺。上尙在險途﹐恐未爲可恃。姑從原法治之。

黨參冬術川芎當歸半夏砂仁陳皮枳殼佩蘭廣郁金白芍橘葉石疽腫硬稍松﹐七情至傷之病究難消散﹐因日來飲食加增﹐精神稍復。姑擬原方進治。

黨參當歸淸半夏佩蘭冬術白芍陳皮炙艸川芎茯苓大貝老姜橘葉日來精神飲食倍增﹐石疽堅腫亦見收束﹐是萬億之幸也。宜香貝養榮湯主之。

黨參當歸白芍陳皮白術川芎茯苓淸半夏大貝香附炙甘艸牡蠣紅棗橘葉恙勢日見起色﹐宗前法治。

生地蒲黃炒當歸陳皮大貝白芍潞黨參川芎茯苓香附淸半夏牡蠣遠志金菊葉紅棗姜石疽腫勢稍加﹐且作脹痛﹐肝火復升﹐宜和榮化堅﹐兼舒肝郁。

前方去生地﹑遠志﹐加夏枯艸。

石疽復腫﹐又復作吐﹐心胸懊﹐肝胃气逆﹐極虛之體﹐攻補兩難。屬在險途。姑擬香砂六君湯加味主之。

當參冬術當歸佩蘭廣皮茯苓穀芽木香砂仁淸半夏炙艸郁金生薑棗痰气血積於肝絡﹐少腹兩旁﹐石疽堅腫﹐木不知痛。姑擬溫消﹐冀其不潰乃吉。

當歸赤芍桃仁茯苓肉桂淸半夏陳皮甘艸延胡楞子生薑濕瘀凝滯經絡﹐委陽穴石疽堅腫﹐色紫﹐及內側足肚木腫﹐夜分熱痛。將來難於收斂﹐急爲利濕化凝﹐以冀收束爲要。

生首烏歸尾甘艸沒藥連翹川萆赤芍桃仁黃柏澤蘭淮牛膝廣皮桑枝鬱怒傷肝﹐气滯於絡﹐絡血因之畱阻﹐胸脇作痛﹐繼之乳根堅腫﹐石疽大癥﹐脈來弦彊﹐動勞喘气﹐自汗盜汗﹐肝陰傷﹐腎气不攝﹐癥勢極重。擬育陰柔肝﹐以化堅結。

北沙參牡蠣當歸大貝白芍遠志肉澤蘭茯神丹參廣皮橘葉栝蔞子藕節

疵疽

疵疽右膝漫腫而熱﹐瘍科重癥。姑擬利濕化凝﹐保其不潰乃吉。

歸須赤芍川牛膝沒藥川黃柏防己桃仁白芷甘艸裝半夏澤蘭茯苓桑枝藕節

附骨疽

附骨疽破潰成漏。

大生地山萸肉當歸遠志澤瀉甘艸鹿角膠淮牛膝白芍茯苓白術紅棗桑枝

串臂漏

串臂漏久﹐肌肉僵硬﹐體質虧弱﹐不易速愈。煎劑培養气血﹐兼淸濕熱﹐晚進丸藥﹐退管化堅﹐緩緩調之。

生首烏苡仁當歸槐角丹皮皂角刺金銀花大貝生甘艸茯苓紅棗

肛漏

肛漏一年﹐陰气耗泄於下﹐陽傷於上﹐冬春咳嗽惡寒﹐肝气拂郁﹐肚腹作痛。入夏以來嗆咳益加﹐咽痛妨食﹐痰多作惡﹐腹痛頻頻﹐大便時溏﹐脈來尺寸弱而急﹐肺腎並虧﹐肝木侮土﹐勢入損門﹐殊屬重候。擬養榮柔肝﹐兼補肺滋腎。

東洋參白芍當歸炙甘艸冬虫艸淮山藥蓮子沙苑子甜杏仁大生地﹝蛤粉炒﹞橘紅大麥冬肛有漏卮﹐陰气先虧於下﹐子病及母﹐致生喘咳﹐宜金水並調。

北沙參女貞子全歸馬料豆沙苑子淮山藥淮牛膝大麥冬茯苓杏仁蓮子

肝癰

肝癰背肋腫痛﹐一月邇來咳嗽气急﹐痰腥肢冷﹐汗多﹐或作蛻熱﹐脈虛細﹐癥勢極重﹐礙方以望轉機。

首烏半夏茯苓北沙參杏仁蔞仁粉蛤麥冬川貝橘紅梨肝气夾痰﹐凝結於絡﹐左肋結硬漫腫﹐勢成肋癰﹐發熱﹐胸痞不舒﹐宜疏肝化痰解郁。

生首烏香附赤芍半夏僵蠶新絳枳殼澤蘭茯苓靑皮郁金蔥管肋癰硬痛發熱﹐胸脘阻隔﹐半月未得更衣。宜疏肝和胃﹐兼以通幽。

廣郁金蔞仁枳殼赤芍旋覆花山梔藕根桃仁通艸靑皮半夏曲佛手荸薺肋癰卽肝癰也﹐乃痰气血滯於肝絡﹐肝脹成癰﹐外潰兩月﹐肉腐外紫﹐胸背骨脹﹐內熱咳嗽﹐短气﹐脈數﹐肝肺兩傷﹐榮陰大損﹐勢入損門。姑擬淸養。

北沙參杏仁丹皮淮藥大貝川石斛麥冬蔞仁茯苓藕枇杷葉肋癰潰久﹐肋骨傷損﹐不易完功﹐宜內托。

生地當歸白芍淮藥粉甘艸茯苓玉竹料豆陳皮象牙屑紅棗

肝癰

附論

《素問》以肝癰兩滿﹐臥則驚﹐不得小便。又曰﹕期門隱隱痛者﹐肝癰。其上肉微起者﹐肝癰。未能詳言。後陳遠公曰﹕人素多鬱怒﹐致兩脹滿﹐發寒發熱﹐繼而脇疼﹐手不可按﹐火盛爍乎肝血﹐此肝葉生瘡﹐在左不在右。左脇之皮必見紅紫五色﹐以化肝消毒湯。丹溪治以復元通气散﹑柴胡淸肝湯﹐潰後八珍﹑六味滋補脾腎法﹐致難稍備﹐究未詳明確當。肝之脈從股陰入毛中﹐環陰起器﹐抵少腹﹐上貫肝膈﹐布﹐至期門而終。肝气壅滯﹐故脹滿不得小便。肝病發驚駭﹐魂不藏﹐故臥則多驚﹐故肝盛則兩痛﹐怒火動則爍肝血﹐血凝气壅則肝脹生癰﹐手不可按﹐毒聚而未成。若皮現紅紫之色﹐內膿已成﹐發越於外之象也。嗜酒之人每多此患﹐酒入於胃則肝橫膽浮﹐肝卽橫則气血不能順行﹐胃中痰濁亦旁流於脇。痰气血交混﹐結而爲癰。又有閃气之人﹐亦生此患。閃則气滯﹐而血亦滯﹐久而不愈﹐亦發癰瘍。小兒亦見有之。小兒之生﹐乃因痰熱入於肝絡﹐先咳嗽而後脇助腫脹﹐但此癥初生﹐病者因不生癰而醫者總云肝气﹐十有八九一派辛香耗气﹐迨至脇肋腫脹﹐姑知生癰。必呼吸不利﹐轉側不能﹐手不可按﹐癥明且確﹐醫者豈可自恃萬能﹐按脈卽曉﹐以肝气治﹐貽誤匪淺。肝火甚者﹐脈必弦數﹐挾瘀者脈弦澀﹐挾痰者脈弦兼滑﹐治與肝气迥殊。傷於此者﹐不知幾何﹐故諄諄辧論﹐臨癥之時不可不審也。用特列方於後﹐並錄治驗數則﹐以便參觀。

一方化肝消毒湯

當歸白芍銀花黑梔甘艸此用歸芍入肝滋血﹐甘艸緩肝﹐梔子淸肝﹐銀花解毒火平肝﹐緣血生而痛自止。

二方柴胡淸肝湯

治怒火上升﹐憎寒惡熱﹐肝膽風熱瘡瘍。

柴胡黃芩甘艸南沙參川芎黑梔

三方復元通气散

治閃挫气血凝滯﹐腰脇引痛。

小茴香延胡陳皮甘艸炙甲片白醜木香

四方六味地黃湯

治肝癰潰後發熱﹐虛羸脈數﹐服此以滋肝腎。

大生地山萸肉澤瀉丹皮淮藥

五方八珍湯

治肝癰潰久﹐气血俱虛﹐脈弱。

當歸川芎白芍生地黨參白術茯苓炙甘艸

六方淸肝活瘀湯

治閃挫脇痛﹐瘀凝於絡﹐肋骨腫脹者。

當歸赤芍新絳桃仁靑皮廣郁金參山七枳殼蘇根澤蘭瓦楞子

七方疏肝流气飲

治肝癰初起﹐左脇掣痛﹐呼吸不利。

蘇根枳殼通艸廣郁金延胡靑皮佛手當歸烏藥香附

八方舒郁滌痰湯

治肝癰六七日後﹐脇肋微腫﹐或兼咳嗽﹐大便不利香附當歸佛手橘紅蔞仁廣郁金茯苓蘇根枳殼參三七半夏竹茹

加味金鈴子散

川楝子延胡靑皮赤芍甘艸黑梔枳殼通艸橘紅

肺癰

肺癰一年﹐咳吐膿血﹐發熱脈數﹐勢入損門﹐當養陰淸痰熱。

南洋參杏仁苡米橘紅象貝鮮百部蛤粉麥冬丹皮花粉蔞仁梨片肺癰咳吐膿血之後﹐而夜分嗆咳不止﹐入暮作寒﹐肢冷體痛﹐肺胃榮衛皆虛﹐肝陽不降。

宜養肺胃﹐兼以柔肝。

當歸炙甘艸首烏淮牛膝北沙參杏仁橘紅蛤粉茯苓紫菀淮山藥榧子風陽外受﹐肺胃之痰熱內蘊﹐咳嗽發熱﹐胸脇作痛﹐防成肺癰﹐急當淸降。

薄荷杏仁桑皮通艸茯苓橘紅枳殼川貝蘇根蔞仁枇杷葉茅根痰气蘊結肝肺﹐咳嗽發熱﹐痰腥﹐脇痛﹐防成肺癰﹐當以淸降。

南沙參杏仁百部蛤粉川貝丹皮橘紅通艸蔞皮枇杷葉竹茹

漫心癰

悲哀傷中﹐气凝血結﹐臍上脘下結硬作痛﹐已成漫心痰。寒熱瀉黃﹐脈弦﹐夾有暑邪﹐殊非小恙。姑擬宣暢气血﹐散結化痰之治。

柴胡葛根薄荷郁金赤芍川貝枳殼赤芍靑皮通艸制半夏荷葉佛手

馬刀

勞倦致傷﹐加復憂思﹐鬱結頸左右﹐發爲馬刀。堅腫如石﹐痛掣頭腦﹐脈細軟﹐气血兩虧﹐生气日殘﹐極難調治。姑擬養榮扶土﹐以化堅結。

川芎當歸白芍熟地白術黨參炙甘艸茯苓陳皮大貝香附肉桂煨姜紅棗復診﹐原方加牡蠣。

血虛肝火﹐夾痰凝結﹐頸右發爲馬刀結核﹐堅腫﹐硬如石﹐發熱﹐脈細。癥勢極重﹐宜和榮化痰﹐緩緩取效。

當歸淮藥黨參香附北沙參大貝石斛茯苓佩蘭制半夏廣皮紅棗脈弦右滑左關且勁﹐榮陰不足﹐厥陰气火內動﹐夾痰上升﹐凝結少陽之分。頸右發爲馬刀結核﹐堅腫﹐治調不易﹐擬養榮淸肝化堅。

川芎當歸白芍生地制半夏僵蠶廣皮香附大貝北沙參石牡蠣橘葉復診加山茨菇。

木郁較舒﹐馬刀結硬稍松軟﹐宗前法治。

川芎當歸白芍生地人參須陳皮香附大貝牡蠣山茨菇半夏遠志橘葉鬱怒傷肝﹐思慮傷脾﹐痰气鬱結﹐頸右馬刀﹐堅腫﹐頭半掣痛﹐癥勢非輕。宜養榮淸肝化痰﹐更宜屏去塵情﹐勿怒勿勞爲要。

當歸香附茯苓川芎白蒺藜白芍半夏大貝牡蠣杭菊姜蠶陳皮馬刀爲瘍科﹐要連投解郁淸肝﹐頭痛已平﹐目能啟視﹐似有轉機。但午後微惡寒熱﹐痰堅腫如故﹐木郁不達﹐宜逍遙散合化堅湯主之。

當歸白芍半夏香附白蒺藜柴胡陳皮大貝牡蠣橘葉肝气夾痰﹐凝結左腋﹐挾癭馬刀﹐脹及乳房﹐熱作痛﹐防其破潰﹐潰則難愈﹐宜淸肝化痰。

栝蔞大貝淸半夏澤蘭赤芍僵蠶夏枯艸當歸香附連翹復診加海藻﹑靑皮﹑橘葉。

少陽相火夾痰上升﹐頸右馬刀腫硬﹐誤施鍼砭﹐腫益甚﹐掣痛不休﹐血出頭暈。癥屬不治﹐勉立一方。

鮮生地元參黑梔大貝赤芍羚羊角麥冬丹皮連翹知母側柏葉黃芩

腎兪發

黃當歸首烏苡仁花粉丹皮綠豆腎兪發﹐漫腫不能轉側﹐呼吸作痛﹐濕气化痰。

烏藥五靈脂半夏延胡赤芍當歸桂枝獨活秦艽桑枝好黃酒

少腹癰

少腹癰癥有气血凝滯者﹐有濕熱流注小腸者﹐有寒濕鬱結而成者。恙起去夏﹐少腹梗硬﹐攻衝作痛。少腹乃廣腸部位﹐肝脈遊行之所﹐肝气拂郁﹐寒邪乘之﹐腸胃之气火失利﹐血隨气阻﹐日久正虛邪凝愈甚。自冬及春﹐愈形髙腫﹐色紅而軟﹐內膿已成﹐定須外潰。然腸膜受傷﹐恐糞穢並出﹐且飲食少進﹐溲出便閉﹐內熱舌漧﹐脈數﹐陰傷熱郁﹐倘大膿後胃气不蘇﹐元气不續﹐深爲可慮。若論瘍科治法﹐當補托毒之劑﹐然虛不受補﹐淸則礙脾﹐治當捨外而從內。議調胃育陰﹐陰充便自通﹐胃和而食自進矣﹗生首烏淮藥柏子仁茯苓穀芽北沙參廣皮當歸玉竹毛燕腸癰外潰﹐已得微膿﹐且穢從孔出﹐濁气外泄﹐大非所宜﹐脈象難和﹐食難漸進﹐惟慮正气與濁气並出﹐有上下交脫之慮。急當原方加白芍﹑參須﹑熟地。

腑气已通﹐原方加黨參﹑石斛﹐去柏子仁﹑生首烏。

腸癰潰後﹐膿少气多﹐腫平一半﹐脈靜身涼﹐一夜神安熟寐﹐是屬佳兆。黎明之際﹐外患復增﹐腫痛﹐卯時气虛滯於大腸﹐邪正交攻腸膜﹐損傷恐難完固。當陰陽並補﹐兼以護膜﹐保無更變乃佳。

潞黨參懷山藥炙甘艸象牙屑茯苓廣皮當歸玉竹大熟地白芍參須黃絲絹腸癰一月﹐少腹內硬﹐拘攣作痛﹐小溲混濁如膿。宜化瘀利濕。

萆茯苓淮膝赤芍澤瀉車前黃柏延胡歸尾杏仁蔞仁藕節气血凝滯﹐少腹硬痛﹐小溲不爽﹐寒熱﹐勢成腸癰﹐急爲流气化痰。

歸尾桃仁延胡索靑皮山楂肉枳殼烏藥五靈脂腸癰一年﹐內膜已傷﹐形衰脈弱﹐難治之證。

十全大補丸﹐又服琥珀蠟礬丸。

腸癰外潰﹐穢從孔出﹐腸膜穿破﹐極難收口。宜十全大補加味主之。加木香﹑萸肉﹑黃絲絹。

腸癰內硬較松﹐膿亦較淸﹐尙宜前法加減。

當歸鹿角膠淮牛膝澤瀉萆甘艸蒲公英肉桂苡仁赤苓

縮腳癰

縮腳癰兩旬﹐右胯掣痛﹐兼惡寒熱﹐急爲疏解。

獨活防風桂枝川牛膝左秦艽全蠍五靈脂赤芍當歸半夏陳酒縮腳癰三月﹐右胯掣痛﹐筋掣﹐大肉漸瘦﹐陰分已虧﹐絡中寒濕不解﹐勢成殘廢。當養榮溫經通絡。

生地當歸獨活淮牛膝炮姜木瓜天麻附子鹿角屑桑枝陳酒濕瘀滯於腸胃﹐致成縮腳腸癰﹐右胯拘掣作痛﹐少腹腫硬﹐勢將成膿。宜利濕化瘀。

歸尾赤芍淮牛膝茯苓延胡桃仁靑皮生首烏丹皮半夏金銀花藕節縮腳癰﹐腿痛筋弔﹐急爲和榮通絡。

歸尾川淮牛膝桃仁秦艽威靈仙桂枝絲瓜絡赤芍紅花獨活桑枝陳酒

流注

脈象兩關細弦而右兼澀﹐脾有濕痰﹐肝气大旺﹐榮衛不利﹐以致胸腹不舒﹐腰髀作痛﹐不能轉側﹐左肋痰注成漏﹐間日必服通利之劑﹐而胸腹頓舒。然取快一時﹐恐傷胃气﹐宜和榮衛化痰﹐兼平肝木。

當歸茯苓黑丑川楝子靑皮苡米陳皮丹參淮牛膝半夏郁李仁絲瓜絡木旺水虧﹐脾多痰濕﹐肝風暈厥之疾數年﹐去冬漸至臥牀不起﹐肝腎血液俱疲。春分後木挾相火用事﹐濕痰隨風火之气充斥三焦﹐眩暈發熱﹐徧體作痛。疑以舊恙復萌﹐詎知模骨之旁結爲癰毒﹐約半月有餘﹐是穴乃肝經部位火濕凝聚絡中所致﹐肝熱最易上升﹐濕火燻蒸胃腑﹐始則發熱譫語﹐後漸熱退神安。乃濕熱之邪歸並下焦﹐是外患之見﹐端非舊恙之復萌也。現已成膿半月﹐未得更衣﹐齒漧苔燥﹐陰傷而濕火不化。癥𨿽屬外﹐而藥餌尢當治內。

幸脈波和而關微弦象﹐似可無虞。擬用甘寒育陰﹐兼和中潤下之治。

南沙參麥冬川石斛大貝柏子仁栝蔞仁苡米仁茯苓天花粉藕靑皮甘蔗流注臂已成﹐右腎兪穴結腫﹐痛難轉側﹐爲患最劇﹐急爲和气化痰。

蒼術烏藥半夏全蠍當歸川芎桂枝蘇葉赤芍陳皮獨活酒背兪痰注痛﹐膿從肋縫而出﹐難以速愈﹐兼之發熱面浮﹐胸腹飽脹﹐泄瀉﹐脈滑數﹐痰濕滯脾癥﹐非輕候﹐當先其內。

小川朴茯苓神曲砂仁雞內金苡米仁麥冬枳殼靑皮生首烏鮮荷葉

腎巖

腎巖乃瘍科惡候﹐鮮有收功。經治以來﹐翻花腫硬𨿽見松輕﹐究未可恃也。仍宗前法進步。

紅棗藕懷山藥當歸黃柏澤瀉茯苓知母麥冬堅巖腫勢較平﹐愼防出血﹐擬方多服保守而已。

懷山藥當歸川連生地黃柏赤白芍澤瀉龜板茯苓知母烏鯽骨丹皮玉莖者﹐卽宗筋也﹐乃腎臟之主。又十二經絡之總會馬口﹐端屬手少陰心經。腎臟陰虛火郁﹐心肝二髒之火復會於此。始時莖頭馬口癢碎﹐漸生堅肉﹐業已年餘。今夏破潰翻花﹐出數次﹐火郁日久﹐必致外越﹐血得熱而妄行。經云﹕實火可瀉﹐虛火可補。且龍雷之火不宜直折﹐脈細數﹐陰分大傷﹐急當峻補眞陰﹐兼介類潛陽之法。俾龍雷之火得以歸窟﹐而外患方保無虞。

西洋參麥冬丹皮天冬小生地元武板粉茸澤瀉白芍藕

脫囊

脫囊黑腐﹐溫邪內逼﹐噦惡泄瀉﹐脈細﹐舌白﹐髙年重癥﹐愼防呃脫﹐先爲和中止泄。

川朴菖根枳殼車前子左金丸茯苓藿梗廣皮半夏大腹皮炙甘艸荷葉土竈心

伏兔癰

伏兔癰漫腫內硬﹐已延兩月﹐發熱口漧﹐脈虛數﹐宜養溫通經絡。

中生地淮牛膝肉桂當歸陳皮炙甲片黃柏制半夏赤芍甘艸桑枝伏兔癰潰久﹐濕熱上升﹐腮齦口舌糜腐﹐先爲淸解。

元參川毛連桔梗連翹花粉粉丹皮甘艸黃芩靈根

眼胞痰癅

眼胞屬脾﹐脾气呆鈍﹐濕痰濁气上升﹐滯於膜裏﹐眼胞痰癅數年﹐日漸腫大下垂﹐將來定須外潰﹐宜和榮化痰泄濁。

川芎當歸南星桃仁淸半夏僵蠶茯苓陳皮海藻大貝元參姜痰癅漸松﹐前方加白芥子﹑毛茨菇﹑荸薺。

脾肚發

脾肚發外﹐潰爛勢大﹐當以托裏。

當歸甘艸連翹銀花大貝花粉黃赤芍陳皮綠豆

腸覃

脈來左部細弦﹐右部沈澀﹐榮血不足﹐肝气不彊﹐脾气不利﹐气血與汁沫凝結腸外﹐結爲腸覃﹐狀如懷子。幸月事仍以時來﹐法宜養榮﹐兼流气化凝治之。

淮牛膝丹參川楝子桃仁靑皮上肉桂當歸烏藥香附延胡瓦楞子降香片

胃脘癰

胃脘癰硬於右﹐呼吸轉側不能已﹐半月餘﹐勢將外潰﹐宜理气化痰。

炙甲片制半夏延胡赤芍生首烏白茯苓陳皮靑皮

舌根癰

舌根癰硬痛﹐大便閉﹐通降法。

生軍牛蒡子姜蠶赤勺連翹橘紅風化硝元參薄荷竹葉

鶴膝風

鶴膝風腫痛稍減﹐宗原治法。

當歸沒藥川黃柏桂枝淮牛膝苡米五加皮獨活絲瓜絡蒼術川萆茄皮桑枝

鶴膝風

附論

鶴膝風癥﹐前賢以足三陰虧損﹐風寒濕三气襲於經隧﹐其治皆以辛溫開發﹐宣通經絡。

予謂又有不然。若肝腎陰虧﹐夾濕熱者﹐豈可以辛溫例治﹐如的系三气雜成﹐宗右法。又有濕痺一癥﹐與鶴膝風相似﹐不可不明辧也。痺則兩膝腫痛﹐或足踝不腫﹐𨿽三月五月之久而腿肉不消﹐筋脈不拘﹐鶴膝則二月後大肉枯細﹐屈不能伸﹐以此爲辧。而治法亦殊。痺癥屬實﹐鶴膝夾虛﹐有單有雙﹐如肝腎陰虧﹐陽明濕熱下注﹐膝腫熱痛。若進辛溫﹐是助其熱﹐虧其陰﹐必致腫潰爲敗癥。始宜通絡利濕﹐繼以養陰淸絡。若初起腫痛﹐按之不熱﹐𨿽寒熱者以萬靈丹汗之﹐用獨活滲濕湯﹑防己桂枝湯。日久腿足枯細者﹐古之大防風湯﹑勝駿丸﹑三痺湯等方選用。脈見細數﹐𨿽風寒濕之癥﹐過餌溫熱﹐恐濕寒化熱﹐亦致釀膿。憑脈用藥﹐認癥分濕與熱﹐最爲的當。至外治者諸方﹐詳載於後。

一方通絡利濕湯

治鶴膝腫熱作痛。

大豆捲防己赤芍秦艽川牛膝川萆幹地龍歸須黃柏白茄根桑枝

二方養陰淸絡飲

治鶴膝腫熱日久﹐夜分痛甚者。

炙鱉甲秦艽黃柏炙龜板地龍川石斛獨活赤芍川牛膝當歸川萆苡米仁桑枝

三方獨活湯

治鶴膝風因風寒濕。初起腫痛寒熱者。

獨活防風蒼術黃柏當歸秦艽防己萆赤芍川牛膝

四方防己桂枝湯

治寒濕鶴膝初起﹐腫痛無熱者。

桂枝川萆獨活秦艽川牛膝白茄根木防己赤芍蒼術炙沒藥全當歸炒桑枝

五方防風湯

治三陰不足﹐風邪乘之﹐兩膝作痛﹐膝腫而腿細。

潞黨參黃熟地木防風懷牛膝熟附子甘艸羌活川芎生白術全當歸川杜仲桑枝

六方獨活寄生湯

治肝腎虛﹐風濕入絡﹐足膝掣痛痺。

獨活云茯苓防風大生地桑寄生細辛秦艽川芎大白芍桂心人參杜仲當歸懷牛膝生甘艸

七方三因勝駿丸

治鶴膝風﹐膝腫腿細﹐手足寒攣﹐走注疼痛﹐三陰不足﹐寒濕气侵者。

熟地附片當歸蓯蓉破故紙蒼術全蠍檳榔懷牛膝萆乳香木香射幹炙沒藥木瓜防風天麻棗仁川羌活巴戟肉上藥爲末﹐爛蜜法丸。

八方三痺湯

治寒濕痛痺﹐膝踝腫脹﹐三陰不足。

川芎當歸白芍生地防風秦艽黃茯苓炙甘艸牛膝獨活川杜仲桂心細辛羌活續斷黨參

九方史國公藥酒

治手足拘掣﹐半身不遂﹐或腿膝痺痛﹐鶴膝等癥。養血祛風﹐壯骨﹐健脾滲濕。

羌活﹝二兩﹞防風﹝二兩﹞白術﹝二兩﹞當歸﹝二兩﹞川萆﹝二兩﹞杜仲﹝二兩﹞松節﹝二兩﹞虎骨﹝二兩﹞杞子﹝二兩﹞蠶沙﹝二兩﹞秦艽﹝四兩﹞鱉甲﹝二兩﹞茄根﹝八兩﹞

蒼耳﹝四兩﹞川牛膝﹝二兩﹞

上藥用好陳酒三十斤煮服。

外治丹散

洪寶丹

治膝蓋腫痛而熱﹐皮色不變﹐用蔥湯調敷。

地骨皮散

治鶴膝腫熱痛甚者﹐用車前子艸打汁調敷。

沖和膏

治膝腫而潮熱者﹐用醋調敷。

鶴膝散

治鶴膝因受風濕腫者。

白芷﹝四兩﹞陳酒﹝二十兩﹞

煎稠去渣﹐以筆醮酒塗。

香桂散

此散治一切風寒濕气﹐筋骨疼痛。溫經通絡﹐摻膏藥上貼之。

生附子﹝二錢﹞麝香﹝二分﹞川烏﹝二錢﹞細辛﹝二錢﹞木香﹝二錢﹞炙沒藥﹝二錢﹞

肉桂﹝二錢﹞艸烏﹝二錢﹞丁香﹝二錢﹞樟冰﹝二錢﹞

共爲細末﹐隨癥聽用。

麻風論

麻風古稱癘風。癘者﹐榮气熱﹐髒气不淸﹐故使鼻柱壞而色敗﹐肌膚瘍腐﹐風寒客絡脈而不去﹐名曰癘風。方書俱以風藥混治﹐又無先後之分﹐並有蘄蛇﹑虎骨﹑山甲走竄﹐蜈蚣溫而有毒﹐服之未有不發者。予閱歷多多﹐是癥風濕﹑濕毒﹑毒癘諸種﹐有肌表經絡之殊。肺司皮毛﹐胃主肌肉﹐肺虛則腠理不密﹐胃气薄則肌肉疏豁﹐易於觸受﹐或暴露陰濕晦霧﹐或坐臥濕地﹐气血滯而不行。初起一點麻木﹐不知痛癢﹐毛竅閉塞﹐汗孔不透﹐漸次延及徧身﹐斑如雲片﹐微微扛起﹐或白或紅。然在上者多風﹐風爲陽邪﹐陽從上受﹐白而紅者風兼熱也。在下多濕﹐濕爲陰邪﹐從下襲紅而扛者﹐濕兼熱也。毒癘則由口鼻吸入﹐陽明獨受其邪﹐血壅熱蒸﹐初起身面疙瘩成塊﹐扛起日久﹐腳指常起﹐鼻柱壞﹐節脫气移﹐肌膚瘍腐。始時均宜汗解﹐開通腠理﹐用萬靈丹汗之。風勝者消風散﹑蒺藜丸﹐濕勝者苦參丸﹑滲濕湯。毒甚者雙解散﹑通聖散﹑羚羊角散﹑解毒湯俱可選用。以上皆發於肌表。肺胃受病居多﹐若在經絡則四肢指節作麻﹐拘掣肉削﹐日久足破掌穿﹐上部面頰麻木﹐口﹐目淚眼翻﹐皆風濕入於經絡之見證。初起亦宜汗解﹐次以蒺藜丸﹑苦參丸﹑消風散﹑利濕湯﹑通經湯選用﹐忌辛辣炙酒醋等物﹐避風雨﹐戒房幃。十中猶可保全六七﹐病者勿以初起而忽諸。

萬靈丹

治癰疽諸發等瘡﹐初起憎寒壯熱﹐渾身拘急疼痛﹐並治癘風﹐麻木不仁。

茅術﹝二兩﹞何首烏﹝二兩﹞羌活﹝二兩﹞荊芥﹝二兩﹞明雄黃﹝六錢﹞甘艸﹝一兩﹞

川石斛﹝一兩﹞川烏﹝二兩﹐薑汁炒去皮尖﹞全蠍﹝炙﹐一兩﹞防風﹝一兩﹞細辛﹝一兩﹞

全當歸﹝一兩﹞朱砂﹝六錢﹞麻黃﹝一兩﹞明天麻﹝一兩﹞

上藥細末﹐煉蜜爲丸﹐朱砂爲衣﹐每服一錢。用蔥頭兩枚﹐豆豉三錢﹐煎湯下﹐服後進以稀粥﹐助令汗出。避風寒﹐忌生冷﹐戒房事﹐孕婦忌之。此方屢試屢驗﹐故有萬靈之名。

防風通聖散

此足太陽陽明藥也。外爲六淫所傷﹐气血怫郁﹐表裏丹斑﹐癮疹癘風﹐腫塊紅熱服之。

防風﹝二兩﹞荊芥﹝二兩﹞連翹﹝二兩﹞麻黃﹝二兩﹞薄荷﹝二兩﹞川芎﹝二兩﹞歸須﹝二兩﹞赤芍﹝二兩﹞白術﹝二兩﹞山梔﹝二兩﹞大黃﹝二兩﹞芒硝﹝二兩﹞黃芩﹝四兩﹞

石膏﹝四兩﹞桔梗﹝四兩﹞滑石﹝八兩﹞

上藥爲末﹐蜜水泛丸﹐服三錢﹐開水下。

雙解散

治陽明吸受毒癘﹐觀面四肢腫起塊﹐唇翻目紅﹐多淚﹐用此發表攻裏﹐大便實者宜之。

大黃﹝三錢﹞金銀花﹝三錢﹞元參﹝二錢﹞防風﹝一錢﹞荊芥﹝一錢﹞甘艸﹝一錢﹞連翹﹝二錢﹞熟石膏﹝四錢﹞花粉﹝二錢﹞甘菊花﹝三錢﹞黃芩﹝錢半﹞赤芍﹝錢半﹞淡竹葉﹝三十片﹞

上藥水煎服。

羚羊角散

治肺胃吸受毒癘﹐斑紅作腫﹐目赤淚多﹐四肢筋脈作痛﹐體虛者宜之。

羚羊片﹝錢半﹞元參﹝二錢﹞知母﹝錢半﹞川黃柏﹝一錢﹞連翹﹝錢半﹞馬齒莧﹝三錢﹞

赤芍﹝一錢﹞甘艸﹝五分﹞杭菊﹝錢半﹞蟬衣﹝八分﹞白蒺藜﹝三錢﹞荊芥﹝一錢﹞浮萍﹝三錢﹞

上藥水煎服。

育陰化癘湯

治陰虛濕熱﹐毒癘蒸於陽明﹐斑紅腫﹐脈虛數﹐不勝攻表者。

南沙參﹝三錢﹞當歸﹝錢半﹞甘艸﹝五分﹞大胡麻﹝三錢﹞赤芍﹝一錢﹞甘菊﹝錢半﹞白蒺藜﹝三錢﹞米仁﹝四錢﹞荊芥﹝一錢﹞浮萍﹝錢半﹞川石斛﹝三錢﹞馬齒莧﹝三錢﹞

上藥水煎服。

苦參丸

治麻風發於腿足﹐云斑麻木﹐或紅或白。

苦參﹝二錢﹞川牛膝﹝四兩﹞蒼術﹝四兩﹞荊芥﹝六兩﹞當歸﹝四兩﹞甘艸﹝二兩﹞浮萍﹝四兩﹞艸楓子肉﹝二兩﹞

炒黑漿丸。

滲濕湯

治麻風下部發斑﹐或踝跗腫脹﹐指掌起泡﹐漏蹄等癥。

蒼術﹝錢半﹞當歸﹝二錢﹞川牛膝﹝錢半﹞苡仁﹝四錢﹞萆﹝二錢﹞甘艸﹝八分﹞

黃柏﹝錢半﹞澤瀉﹝錢半﹞五加皮﹝錢半﹞苦參﹝錢半﹞大胡麻﹝三錢﹞

利濕通經湯

治四肢麻木﹐指節拘掣。

威靈仙﹝一錢﹞桑枝﹝三錢﹞當歸﹝二錢﹞秦艽﹝五錢﹞蠶沙﹝三錢﹞艸﹝錢半﹞

甘艸節﹝八分﹞苦參﹝一錢﹞蒼術﹝一錢﹞苡仁﹝三錢﹞大胡麻﹝一錢﹞五加皮﹝錢半﹞川牛膝﹝錢半﹞川續斷﹝錢半﹞

養血祛風湯

治麻風塊斑退﹐汗孔未透﹐服之和榮順气﹐以達肌表。

川芎﹝八分﹞烏藥﹝八分﹞秦艽﹝錢半﹞甘艸﹝八分﹞大胡麻﹝三錢﹞當歸﹝二錢﹞丹參﹝錢半﹞云苓﹝二錢﹞川斷﹝錢半﹞萆艸﹝錢半﹞蒼耳子﹝錢半﹞白蒺藜﹝三錢﹞白術﹝一錢﹞

桑枝﹝三錢﹞

解毒湯

治麻風面腫﹐腥而出水﹐掌穿臭穢﹐足腐腫脹者。

黃柏﹝一錢﹞丹參﹝二錢﹞云茯苓﹝二錢﹞川萆﹝二錢﹞川牛膝﹝錢半﹞澤瀉﹝錢半﹞

花粉﹝二錢﹞赤芍﹝錢半﹞小生地粉甘艸﹝一錢﹞大木通﹝一錢﹞馬齒莧﹝三錢﹞桑枝﹝四錢﹞

消風散

治風身面白斑﹐麻木﹐汗孔不開﹐起於面者﹐乃肺經受毒。

荊芥﹝一錢﹞當歸﹝五錢﹞防風﹝一錢﹞苦參﹝一錢﹞白芷﹝八分﹞川芎﹝五分﹞甘菊﹝錢半﹞蒺藜﹝三錢﹞浮萍﹝一錢﹞大胡麻﹝三錢﹞蔓荊子﹝五錢﹞

蒺藜丸

治風身面白斑﹐或微紅扛起﹐肺胃受毒。

白蒺藜﹝一兩﹞苡米﹝四兩﹞防風﹝四兩﹞幹浮萍﹝四兩﹞蒼術﹝四兩﹞川牛膝﹝四兩﹞

黃芩﹝四兩﹞大胡麻﹝一兩﹞荊芥﹝四兩﹞當歸﹝四兩﹞苦參﹝一兩﹞赤芍﹝四兩﹞甘菊﹝四兩﹞

楓子肉﹝二兩﹐炒黑﹞

上藥研末﹐水泛爲丸﹐每服三錢﹐毛尖茶送下。

雞胸龜背

雞胸龜背﹐古方書列於一門﹐未能條分縷晰﹐治法甚略。予按﹕雞胸發於肺﹐龜背則肝脾腎肺皆有之。肺位最髙﹐處於胸中﹐積而生熱﹐肺气上浮﹐胸骨髙起﹐是爲雞胸。咳嗽或無﹐气粗必見﹐日久羸瘦﹐發熱毛焦﹐唇紅面赤﹐卽成气疳之候。气疳者﹐卽肺疳也﹐宜淸降肺气﹐气降痰消﹐胸骨自平。又有雞胸龜背並發者﹐肺有痰熱﹐客風從風門而入於肺﹐其背庀於脊之第三椎﹐乃肺气壅遏﹐胸背之骨撐凸而起。有單脊凸而胸不髙者﹐其候短气頭低﹐兼咳嗽﹐腰背板彊﹐久則兩足軟弱﹐甚至不能站立。肺爲腎母﹐腎爲肺子﹐淸肅不降﹐腎水不生﹐肺虛不能榮運﹐臟腑灌漑經絡﹐上元竭而下源憊。經云﹕所謂肺熱葉焦﹐爲痿是也。𨿽然下枯﹐還當治肺﹐肺气淸肅﹐金來生水﹐子受其蔭矣。古方之龜胸丸用硝黃﹐未免傷其正气。龜背﹐之用六味鹿茸﹐柰地萸之滯膩﹐鹿茸之助陽﹐非不中病﹐必致增劇。且肺爲淸虛之髒﹐病在上者只可輕淸。余經驗數方錄後﹐以爲後學人參考﹐非可云法﹐聊補前人之未備耳。

枇杷葉膏﹝自制﹞

治雞胸及龜背﹐肺兪脊庀發熱﹐咳嗽﹐气粗喘促﹐呼吸有痰音者﹐其葉气味俱薄﹐肺胃二經之藥淸肺降气﹐開胃消痰。

鮮枇杷葉五斤﹐拭去毛﹐煎濃汁去渣濾淸﹐熬至稠濃﹐加冰糖十兩﹐溶化收膏。

淸肺飲﹝自制﹞

治雞胸內有痰熱﹐兼受外風者。

杏仁﹝二錢﹞蘇梗﹝一錢﹞栝蔞皮﹝三錢﹞川貝母﹝一錢﹞橘紅﹝一錢﹞桑葉﹝一錢﹞枳殼﹝八分﹞枇杷葉﹝三錢﹐去毛﹞牛蒡子桔梗﹝一錢﹞

加味瀉白散﹝自制﹞

治雞胸气粗身熱。

桑白皮﹝二錢﹞蘇梗﹝一錢﹞川貝母﹝一錢﹞橘紅﹝一錢﹞甘艸﹝三分﹞栝蔞皮﹝三錢﹞

杏仁﹝二錢﹞地骨皮﹝錢半﹞茯苓﹝二錢﹞悉尼﹝三片﹞

加味白薇湯﹝自制﹞

治肺胃痰熱壅於膈上﹐身熱咳嗽﹐气粗痰鳴﹐口漧作渴。

白薇﹝二錢﹞蔞仁﹝三錢﹞橘紅﹝一錢﹞杏仁﹝二錢﹞象貝﹝二錢﹞丹皮﹝五錢﹞桑白皮﹝二錢﹞靑蒿﹝一錢﹞竹茹﹝一錢﹞浮石﹝三錢﹞悉尼﹝三片﹞

麥冬湯﹝自制﹞

治肺虛有熱﹐胃有濕痰。

南沙參﹝三錢﹞麥冬﹝二錢﹞橘紅﹝一錢﹞栝蔞皮﹝三錢﹞蛤粉﹝二錢﹞淸半夏﹝一錢﹞川貝﹝一錢﹞

茯苓﹝二錢﹞苡米﹝三錢﹞竹茹﹝六分﹞

補肺淸金飲﹝自制﹞

治雞胸龜背﹐脈虛數﹐身熱少食者。

淮山藥﹝三錢﹞北沙參﹝三錢﹞麥冬﹝二錢﹞杏仁﹝二錢﹞蔞皮﹝三錢﹞茯苓﹝二錢﹞橘紅﹝一錢﹞川石斛﹝三錢﹞毛燕﹝二錢﹞蓮子﹝十粒﹐去心﹞大貝﹝二錢﹞

金水準調散﹝自制﹞

治雞胸龜背﹐內無痰﹐腳弱不能站立。

麥冬﹝二錢﹞茯苓﹝二錢﹞女貞子﹝三錢﹞料豆﹝三錢﹞玉竹﹝三錢﹞當歸﹝錢半﹞毛燕﹝三錢﹞懷牛膝﹝錢半﹞旱蓮艸﹝錢半﹞北沙參﹝三錢﹞淮山藥﹝二錢﹞桑寄生﹝三錢﹞紅棗﹝三个﹞

龜背庀

龜背乃先天腎虧﹐冷風入脊﹐或痰飲攻注﹐或閃挫折傷﹐或腎肝虛熱﹐嬰兒脊骨柔脆﹐彊坐太早﹐皆能致之。背之中行屬於督脈﹐旁開則足太陽膀胱﹐與腎爲表裏。腰爲腎之外廓﹐腎臟虧虛﹐膀胱之府焉能自足。督脈爲陽脈之海﹐其爲病也﹐腰似折﹐髀不可以曲﹐督脈與膀胱之經皆取道於脊﹐一著風寒濕邪﹐則經气不行﹐腰脊板彊﹐漸至脊庀成爲龜背庀。於脊之第三椎者﹐肺臟受病已評於前﹐庀於第五椎以下者﹐厥陰肝經受病﹐十椎十一椎者﹐屬太陰脾經﹐十二椎以下者﹐足少陰腎。其在肝者﹐脊背彊痛﹐牽引脇肋﹐肝脈布於兩脇也。疏肝流气飲。若兼咳嗽气粗﹐必兼治肺﹐在脾經者始悠悠腹痛﹐始所不覺﹐三日五日一作﹐三五月後腰背漸彊﹐脊漸凸﹐行則傴僂﹐溫脾飲主之。亦有腹不痛者﹐和脾通絡散。在腎者﹐腰脊彊痛﹐痛引股腿﹐日久精血衰奪﹐筋骨不榮﹐兩足癱軟﹐獨活湯﹑安腎丸主之。若痰飲攻注﹐兼於經隧而脊凸者﹐久之必發陳痰﹐脊兩旁作腫﹐或串腰腿﹐漫腫不痛﹐脈象雙弦﹐或兼緩滑﹐二陳竹茹湯。虛羸食少發熱者﹐六君子湯合何首烏鱉甲煎。若肝腎虛熱﹐陰精被耗﹐骨枯髓減﹐宜以地黃湯合二至丸。閃挫折傷﹐必瘀血凝滯經絡﹐當活血通經絡。但此癥治之貴早﹐用藥得宜﹐猶可保全﹐若成痰外潰﹐十無一愈。今之治者見脊庀腰背作彊﹐總屬虛寒﹐不分何髒﹐不究所因﹐一槪溫補。邪畱不去﹐痰濕不行﹐變成殘廢﹐枉致夭亡者多多矣。有嗜欲傷腎之人﹐精衰血憊﹐腰痛脊庀者﹐非溫補三陰不可。然宜辧陰中水虧﹑火虧﹐蓋爲水髒﹐在卦爲坎﹐而眞陽寓焉。水虧者﹐補元煎﹑左歸丸之類﹐火虧者﹐歸腎丸﹑贊化血餘丹之類。

塡精養血﹐俾精來生气﹐气來生陰﹐精血充旺﹐庶無痿廢之虞。

一方疏肝流气飲

治風冷著於肝兪五六椎﹐兩旁作痛﹐牽引脇肋。

當歸﹝二錢﹞丹參﹝二錢﹞白蒺藜﹝三錢﹞烏藥﹝八分﹞茯苓﹝二錢﹞秦艽﹝錢半﹞川斷肉﹝五錢﹞紅花﹝錢半﹞橘絡﹝八分﹞老姜﹝一片﹞

淸肺和肝飲

杏仁﹝二錢﹞橘絡﹝八分﹞云茯苓﹝二錢﹞枳殼﹝八分﹞佛手﹝錢半﹞栝蔞皮﹝二錢﹞丹參﹝錢半﹞蒺藜﹝錢半﹞當歸﹝錢半﹞秦艽﹝錢半﹞川楝子﹝切﹐錢半﹞

溫脾飲

治寒客太或痰滯於脾﹐肚腹悠悠作痛﹐腰瘀傴僂。

當歸﹝錢半﹞焦白術﹝一錢﹞茯苓﹝二錢﹞烏藥﹝八分﹞小茴香﹝八分﹞延胡﹝錢半﹞姜半夏﹝一錢﹞白芍﹝錢半﹞炙艸﹝四分﹞川濃朴﹝一兩﹞川續斷﹝錢半﹞煨生薑﹝二片﹞

和脾通經湯

治脾兪脊庀﹐兩旁作痛﹐行則傴僂﹐腰脊板彊。

當歸木香丹參秦艽焦白術獨活川續斷紅花淮牛膝桑枝姜

獨活湯

治寒客腎與膀胱之經﹐腰脊痛引股腿。

獨活﹝一錢﹞秦艽﹝五錢﹞炙沒藥﹝八分﹞懷牛膝﹝錢半﹞五加皮﹝錢半﹞當歸﹝錢半﹞

丹參﹝錢半﹞巴戟肉﹝錢半﹞川續斷﹝錢半﹞狗脊﹝三錢﹞廣木香﹝四分﹞紅棗﹝三个﹞桑枝﹝三錢﹞

安腎丸

治腎虛脊庀﹐足痿疼痛。

鹿角霜﹝三錢﹞焦白術﹝錢半﹞肉桂﹝三分﹞當歸﹝二錢﹞川續斷﹝錢半﹞獨活﹝八分﹞

懷牛膝﹝五錢﹞大生地﹝三錢﹞菟絲子﹝五錢﹞巴戟肉﹝錢半﹞紅棗﹝三个﹞桑枝﹝三錢﹞

導痰湯

治濕痰攻注﹐背兪脊庀作痛﹐脈小滑者。

制半夏﹝錢半﹞陳皮﹝一錢﹞木香﹝四分﹞當歸﹝二錢﹞獨活﹝一錢﹞五加皮﹝錢半﹞

生白術﹝錢半﹞淮牛膝﹝錢半﹞川芎﹝八分﹞竹茹﹝八分﹞生薑﹝一片﹞

首烏鱉甲煎

治龜背虛羸﹐食少發熱者。

生首烏﹝三錢﹞焦冬術﹝錢半﹞茯苓﹝二錢﹞炙鱉甲﹝四分﹞生薑﹝二片﹞甘艸﹝四分﹞

東洋參﹝錢半﹞姜半夏﹝錢半﹞陳皮﹝一錢﹞紅棗﹝三枚﹞

活血通經湯

治閃挫折傷﹐腰痛脊庀者。

當歸﹝二錢﹞延胡﹝錢半﹞生地﹝二錢﹞丹參﹝二錢﹞木香﹝四分﹞獨活﹝一錢﹞桃仁﹝錢半﹞

炙沒藥﹝一錢﹞紅花﹝五分﹞淮牛膝﹝五錢﹞桑枝﹝三錢﹞

地黃二至丸

治肝腎陰虛生熱﹐背庀足弱﹐小溲不利者。

大生地﹝二錢﹞女貞子﹝三錢﹞澤瀉﹝錢半﹞懷山藥﹝二錢﹞當歸﹝錢半﹞懷牛膝﹝錢半﹞

旱蓮艸﹝錢半﹞丹皮﹝一錢﹞川斷﹝錢半﹞桑枝﹝三錢﹞

加減左歸飲

治眞陰不足﹐不能滋養榮衛﹐腰酸痛。

大熟地﹝四錢﹞龜板膠﹝錢半﹞山萸肉﹝錢半﹞云茯苓﹝二錢﹞菟絲子﹝三錢﹞鹿角膠﹝錢半﹞

懷山藥﹝二錢﹞

加減右歸飲

治三陽不足﹐腰腿冷﹐足弱。

熟地黃﹝四錢﹞杞子﹝二錢﹞肉桂﹝三分﹞杜仲﹝三錢﹞當歸﹝二錢﹞菟絲子﹝三錢﹞萸肉﹝錢半﹞懷牛膝﹝五錢﹞

贊化血餘丹

此丹大補气血﹐壯筋養骨﹐有培元贊育之功。

血餘﹝三錢﹞熟地黃﹝四錢﹞鹿角膠﹝五錢﹞桃肉﹝二枚﹞小茴香﹝八分﹞杜仲﹝三錢﹞柑子﹝二錢﹞老臺人參﹝三錢﹞云茯苓﹝二錢﹞巴戟肉﹝二錢﹞蓯蓉﹝三錢﹞菟絲子﹝二錢﹞生首烏﹝三錢﹞當歸﹝二錢﹞

風注

風注一癥﹐古書未載﹐頭額間忽然腫起﹐軟似綿﹐大如饅頭﹐木不知痛﹐按之似有癢狀﹐此風入腠理﹐衛气滯而不行。有腫及頭半者﹐宜以萬靈丹汗之﹐內服疏風流气飲﹐外以洪寶丹敷之﹐五七日卽消散而愈。予見有腫而日久不消者﹐醫者疑其膿﹐遂用刀鍼竄空半頭﹐未能收功。凡遇此者﹐禁用刀鍼﹐極宜愼之。

疏肝流气飲

靑防風﹝一錢﹞川撫芎﹝八分﹞陳皮﹝一錢﹞炒僵蠶﹝錢半﹞甘艸﹝五分﹞赤芍﹝一錢﹞

荊芥穗﹝一錢﹞全當歸﹝錢半﹞白芷﹝八分﹞菊花﹝錢半﹞烏藥﹝八分﹞蔥白頭﹝三个﹞

恙因折傷﹐起見瘀血凝滯﹐腳跟疽外潰兩月﹐腫脹不消﹐防成多骨﹐宜養血化毒。

當歸赤芍川萆川貝母苡米陳皮澤瀉忍冬藤生首烏懷牛膝甘艸桑枝紅棗復診當歸生首烏牛膝云茯苓苡米川萆大貝忍冬藤赤芍粉甘艸廣皮甜冬術桑枝紅棗足跟疽潰久﹐竄及內踝﹐又將破潰﹐夜分發熱﹐汗出卽解﹐虛中夾邪﹐先爲和解。

生首烏炙鱉甲當歸川貝母威靈仙云茯苓制半夏廣皮靑蒿柴胡炙甘艸生薑棗濕熱下注﹐小便後白濁點滴﹐法以釐淸。

川萆﹝三錢﹞黃柏﹝淡水炒﹐八分﹞炒知母﹝錢半﹞赤苓﹝三錢﹞遠志﹝八分﹞澤瀉﹝鹽水炒﹐二錢﹞茅術﹝八分﹞石菖蒲﹝五分﹞

別服威喜丸﹝白濁最妙﹐每服三錢﹞

久患小便淋滴近帶﹐白濁綿綿﹐气化失職﹐濕熱下墜。擬開太陽法。

桂枝﹝三分﹞白術﹝八分﹞豬苓﹝二錢﹞赤苓﹝二錢﹞澤瀉﹝二錢﹞

淋濁不止﹐陰頭碎癢不時﹐腎虛濕熱不化﹐滿身筋骨微痛。

大生地﹝四錢﹞茯苓﹝三熱﹞懷山藥﹝二錢﹞澤瀉﹝錢半﹞丹皮﹝錢半﹞益智仁﹝八分﹞

五味子﹝炒﹐四分﹞麥冬﹝五錢﹞萸肉﹝錢半﹞蓮子﹝五粒﹞

濕熱下注﹐小便混濁如膏﹐遇勞卽發﹐五淋中之勞淋是也。

黃柏﹝八分﹞知母﹝錢半﹞赤白苓﹝各二錢﹞海金沙﹝三錢﹞澤瀉﹝二錢﹞石菖蒲﹝五分﹞

田字艸﹝卽河邊頭四瓣如田字﹐或仿佛如烏菱丘﹞

脊曳酸痛﹐時時遺泄﹐督脈交虧也。

沙苑子﹝二錢﹞茯苓﹝三錢﹞金櫻子﹝錢半﹞遠志﹝八分﹞黃柏﹝三錢﹞歸身﹝二錢﹞牡蠣﹝錢半﹞山藥﹝三錢﹞萸肉﹝錢半﹞

夢泄頻頻﹐心腎不交故也。宜淸心寡欲爲安。

制半夏﹝錢半﹞米仁﹝三錢﹞棗仁﹝二錢﹞豆衣﹝三錢﹞茯苓﹝三錢﹞橘白﹝三錢﹞金櫻子﹝三錢﹞左牡蠣﹝四錢﹞遠志﹝炒﹐一錢﹞蓮子﹝七粒﹞

陽物作痛而脹﹐總是膀胱濕未淸。

川萆﹝三錢﹞黑梔﹝二錢﹞甘艸梢﹝四分﹞瞿麥﹝錢半﹞木通﹝八分﹞澤瀉﹝錢半﹞車前子﹝三錢﹞牛膝梢﹝錢半﹞赤白苓﹝各二錢﹞淡竹葉﹝一錢﹞

小溲痛﹐或有瘀腐﹐漸化濕火。

冬葵子﹝二錢﹞秋石﹝四分﹞扁蓄﹝錢半﹞甘艸梢﹝四分﹞牛膝梢﹝錢半﹞川黃柏﹝一錢﹞

龍膽艸﹝六分﹞赤白苓﹝各二錢﹞寒水石﹝錢半﹞淡竹葉﹝一錢﹞大淡菜﹝二隻﹞

火郁於膀胱﹐下爲癃閉。

細生地﹝四錢﹞竹葉﹝一錢﹞甘艸梢﹝四分﹞車前子﹝三錢﹞牛膝梢﹝二錢﹞赤芍﹝錢半﹞

麝香﹝衝﹐二釐﹞

濕熱溺血。

川萆﹝三錢﹞車前子﹝三錢﹞茯苓﹝二錢﹞小薊炭﹝二錢﹞麥冬﹝錢半﹞蓮肉﹝七粒﹞

甘艸梢﹝四分﹞

按﹕疏肝流气飲以下各案﹐皆屬補遺。

