

素問識素問識日丹波元珍

序

丹溪朱氏云。素問。載道之書也。詞簡而義深。去古漸遠。衍文錯簡。仍或有之。故非吾儒不能讀。信哉言也。余蚤承箕裘之業。奉先考藍溪公之庭訓。而治斯經。顓主王太僕次注。枕。十餘年矣。然間有於經旨未愜當者。又有厝而不及注釋者。𨿽經嘉閣臣之校補。猶未能精備焉。於是采擇馬蒔吳昆張介賓等諸家之說。更根據朱氏之言。參之於經傳百氏之書。以補其遺漏。正其紕繆。至文本同異。釋言訓義。凡可以闡發經旨者。簡端行側。細字標識。久之至側理殆無餘地矣。迨庚戌冬。擢於侍醫。公私鞅掌。呼吸不遑。遂投之櫥中。不復爲意。辛酉秋。以忤旨被黜。而就外班。遽爲閒散。是以再取而翻之。欲有所攺補。柰何年逾半百。雙眸昏澀。不能作蠶頭書。因竊不量荒陋。別爲繕錄。

釐成八卷。名曰素問識。如其疑義。則舉眾說。不敢決擇是非。諸家注解。與王舊說。𨿽異其旨。亦可以備一解者。並采而載之。𨿽未能撣斯道之至賾。鉤經文之深義。然視之明淸諸注。句外添意。鑿空臆測。以爲得岐黃未顯之微言者。

其於講肄之際。或有資於稽考歟。嗚呼。先考逝矣。而六年於今。其將質誰。初完。不禁廢捲而三嘆也。

文化三年丙寅歲。秋九月十有一日。書於柳原新築。丹波元簡廉夫。

卷一

上古天眞論篇第一

吳云。此篇言保合天眞。則能長有天命。乃上醫治未病也。志云。上古。謂所生之來。天眞。天乙所生之眞元也。簡按易系辭。上古穴居而野處。又上古結繩而治。老子云。其中有精。其精甚眞。莊子漁父篇。眞者。

精誠之至也。荀子。眞積力久。黃庭經曰。積精累气以爲眞。

昔在書堯典序。昔在帝堯。聰明文思。光宅天下。孔穎達正義云。鄭玄云。書以堯爲始。獨云昔在。使若無先之典然也。詩云。自古在昔。言在昔者。自下本上之辭。言昔在者。從上自下爲稱。故曰使若無先之者。據代有先之。而書無所先。故云昔也。

弱而能言史記正義。引潘嶽哀弱子篇。其子未七旬曰弱。吳云。弱。始生百日之稱。未知所本。

幼而徇齊髙云。徇。循同。簡按禮記曲禮。十年曰幼。通雅云。史。黃帝幼而齊。注。。迅也。齊。疾也。家語。作齊。大戴禮。作慧齊。智按爾雅。宣徇。徧也。。乃徇之訛。言聖哲徧知而神速也。考王。徇。訓疾。馬本作齊。並非也。西都賦注。引孔安國尙書傳注。徇。循也。

長而惇敏鄭注樂記。惇。濃也。王注訓信。未見所據。

成而登天成。王注爲鼎之成。未允。馬云。史記正義。以十五爲成。則不宜曰登天。若訓爲道之成。則登天亦或有之。張云。謂治功成。登天。史記。家語。大戴禮。並作聰明。蓋從昔在黃帝至此。略記帝始末。爲小序。猶書序耳。此篇。全元起本。在第九卷

。王移冠篇首。固宜矣。

張以登天爲升遐。﹝禮記檀弓。告喪曰天王登遐。易明夷。初登於天。竹書紀年曰。帝王之歿曰陟。陟。升也。

謂升天也。﹞而黃帝登雲天。出於莊子。史記封禪書。載鼎湖騎龍之事。而論衡子華子。辧其虛誕。蓋其說之來遠矣。故馬吳諸注。皆從王說。

天師馬云。天。乃至尊無對之稱。而稱之爲師。又曰天師。簡按黃帝稱天師。見莊子徐無鬼。韓詩外傳。及說苑云。黃帝卽位。宇內和平。思見鳳凰之象。以召天老。天老。蓋天師耳。

皆度百歲馬云。度。越也。簡按玉篇。度。與渡通。過也。

人將失之耶千金。作將人失之耶。

岐伯漢司馬相如傳。詔岐伯使尙方。注。張揖曰。岐伯者。黃帝太醫。屬使主方气也。又藝文志。

大古有岐伯兪。吳云。岐。國名。伯。爵也。簡按又有雷公。而未知黃帝時有五等之爵。

對曰甲乙序例云。諸問。黃帝及雷公。皆曰問。其對也。黃帝曰答。岐伯之徒。皆曰對。簡按朱子論語注云。凡君問。皆稱孔子對曰者。尊君也。

其知道者馬云。凡篇內言道者五。乃全天眞之本也。

和於術數馬云。法天地之陰陽。調人事之術數。術數所該甚廣。如呼吸按蹺。及四气調神論。養生養長養收養藏之道。生气通天論。陰平陽祕。陰陽應象大論。十損八益。靈樞本神篇。長生久視。本篇下文飲食起居之類。簡按廣雅。數。術也。莊子天道。有術數存焉。釋文。引李注云。數。術也。史記倉公傳。問善爲方數者。索隱云。數。音術數之數。抱朴子云。夫仙人以藥物養身。以術數延命。王注欠詳。

起居有常家語王肅注。起居。猶動靜也。

以酒爲漿吳云。古人每食。必啜湯飲。謂之水漿。以酒爲漿。言其飲無節也。簡按周禮。有漿人。

孟子。簞食壺漿。漢鮑宣傳。漿酒藿肉。張衡思玄賦。斟白水爲漿。孝子傳。輦義漿以給過客。皆其證也。

以妄爲常吳云。上古之人。不妄作勞。今則以妄爲常。言其不愼動也。

醉以入房漢藝文志。房中者。情性之極。至道之際。是以聖王制外樂。以禁內情。而爲之節文。

說文。房。室在旁也。

以耗散其眞新校正引甲乙。耗。作好。似是。今甲乙作耗。

不知持滿範蠡云。持滿者與天。荀子宥坐篇。子路云。持滿有道乎。

夫上古聖人之教下也皆謂之潘之恆黃海云。皆謂之三字。句法甚妙。前人注多不解。愚以爲謂之者。語之也。語之。云何也。卽下八字是也。言聖人之教不擇人。而皆語之以避虛邪賊風之有時。惟通文意者自解之。不必令俗辧。時。卽八節八風之時。注解是。簡按據潘氏此說。不必根據全元起太素。而攺易字句。自通。

恬虛無老子曰。恬淡爲上。莊子曰。恬無爲。淮南子曰。靜漠恬澹。所以養性也。和愉虛無。

所以養徳也。李善洞簫賦注。廣雅曰。恬。靜也。說文曰。。安也。又曰。。安也。蓋澹淡通用。

美其食新校正云。別本。美。一作甘。簡按此蓋本於老子。千金。亦作甘。

其民故曰朴新校正云。曰。作日。爲是。又唐人日曰二字。同一書法。詳見於顧炎武金石文本記。

嗜欲甲乙。嗜。作色。

愚智賢不肖靈本藏篇云。無愚智賢不肖。無以相倚也。

故合於道新校正云。全元起。作合於道數。千金同。

人年老衛气失常篇。人年五十以上爲老。曲禮。說文。並云。七十曰老。

天數然也吳云。天畀之數。汪云。天癸之數也。

女子七歲褚氏云。男子爲陽。陽中必有陰。陰之中數八。故一八而陽精升。二八而陽精溢。女子爲陰。陰中必有陽。陽之中數七。故一七而陰血升。二七而陰血溢。陽精陰血。皆飲食五穀之實秀也。

天癸張云。天癸者。天一之气也。諸家俱卽以精血爲解。然詳玩本篇。謂女子二七天癸至。月事以時下。男子二八天癸至。精气溢瀉。是皆天癸在先。而後精血繼之。分明先至後至。各有其義。焉得謂天癸卽精血。精血卽天癸。本末混淆。殊失之矣。夫癸者。天之水干名也。故天癸者。言天一之陰气耳。气化爲水。

因名天癸。其在人身。是謂元陰。亦曰元气。人之未生。則此气蘊於父母。是爲先天之元气。第气之初生。眞陰甚微。及其旣盛。精血乃王。故女必二七。男必二八。而後天癸至。天癸旣至。在女子則月事以時下。在男子則精气溢瀉。蓋必陰气足。而後精血化耳。陰气陰精。譬之雲雨。雲者。陰精之气也。雨者。陰气之精也。

未有雲霧不布。而雨雪至者。亦未有雲霧不濃。而雨雪足者。然則精生於气。而天癸者。其卽天一之气乎。可無疑矣。質疑錄云。天癸者。天一所生之眞水。在人身。是謂元陰雲云。簡按甲乙作天水。吳氏諸證辧疑。婦人調經論云。天癸者。天一生水也。當確張說耳。管子云。人水也。男女精气合。而水流形。家語云。男子八月而生齒。八歲而齔。二八十六歲而化。女子七月生齒。七歲而齔。二七十四而化。﹝又見大戴禮。﹞韓詩外傳云。男子八歲而齠。十六而精化小通。女子七歲而齔。十四而精化小通。

﹝通雅云。小通。言人道也。﹞亦可以互證焉。又按王注。任衝流通。經血漸盈。應時而下。天眞之气降。與之從事。故云天癸也。此似指爲月事。馬氏因譏之。然應象大論。調此二者。王注。調。謂順天癸性。而治身之血气也。知其意亦似與張意略符焉。﹝馬氏直爲陰精。張氏已辧其誤。志聰髙氏並云。天癸。天一所生之癸水也。乃全本於張注。薛氏原旨云。天癸者。非精非血。乃天一之眞。故男子亦稱天癸。亦復同。﹞

太衝脈新校正云。太素。甲乙。作伏衝。簡按衝脈起於胞。上循脊裏。爲經絡之海。伏衝之名。蓋因此歟。陰陽離合論王注。太衝者。腎脈與衝脈合而盛大。故曰太衝。

月事濟人論云。靈祕曰。女子自生日起。至五千四十八日。而天癸至。由是身中血脈周流。如地之水脈浸潤。乃一月一經。外應潮候。﹝出月令廣義每月令。按五千四十八日。約十三年半。﹞

眞牙簡按眞。與通。儀禮旣夕禮。右左。疏云。。謂牙兩畔最長者也。釋文。。丁千反。

後魏書徐之才傳。武成生牙。之才拜賀曰。此是智牙。生智牙者。聰明長壽。

丈夫大戴禮。丈者長也。夫者扶也。言長制萬物者也。王充論衡云。人形一丈。正形也。名男子爲丈夫。又云。不滿丈者。失其正也。

六八陽气衰竭於上張云。陽气。亦三陽气也。甲乙無竭字。並似是。

頒白馬云。頒。斑同。簡按孟子。頒白者。趙岐注。頒。斑也。頭半白斑斑者也。

形體皆極東京賦。馬足未極。薛注。極。盡也。

受五臟六腑之精簡按此正與主不明則十二官危。十一臟取決於膽。心者五臟六腑之大主也。文法同。

乃能瀉白虎通云。腎之爲言。瀉也。以竅瀉也。

筋骨解墮馬云。懈惰同。簡按甲乙作懈惰。禮月令。季秋之月行春令。則暖風來至。民气解惰。

不過盡八八馬云。此言年老而有子者。王注以爲所生之男女。其壽止於八八七七之數者。非。韓氏醫通云。男八歲至六十四。女七歲至四十九。卽大衍自然之數。簡按陽主進。陰主退。天道之常理。蓋大衍之數。五十有五。加九之陽數。則爲六十四。乃進之極也。減六之陰數。則爲四十九。乃退之極也。故男女眞陰。

至於此而盡矣。亦天地之常數也。

眞人說文。眞。仙人變形而登天也。從匕目八。所以乘載之。徐鍇曰。眞者。仙也。化也。匕者。

化也。反人爲匕。從目。鹵莽不能識。。隱也。八。乘風雲也。莊子云。眞人。伏戲黃帝不得友。淮南子云。

眞人者。性合於道。能登假於道。精神反於至眞。是謂眞人。

提挈天地淮南子。提挈天地。而委萬物。髙誘注。一手曰提。挈。舉也。

至人莊子云。不離於眞。謂之至人。又云。至人無已。神人無功。聖人無名。文子云。天地之間。

有二十五人也。上五。有神人眞人道人至人聖人。次五。有徳人賢人智人善人辧人云云。

淳徳張云。淳。濃也。簡按思玄賦。何道眞之淳純。注。不澆曰淳。

八遠之外淮南地形訓云。九州之外。乃有八。亦方千里。八之外。乃有八。亦方千里。注。

。猶遠也。

被服章髙云。服。衣也。章。冠也。張云。五服五章。尊徳之服。臯陶謨曰。天命有徳。五服五章哉。簡按孔安國注云。五服。天子諸侯卿大夫士之服也。尊卑彩章各異。髙注。以章爲章甫﹝殷冠﹞之義。誤也。此三字。新校正爲衍文。當然耳。

舉不欲觀於俗觀。古玩切。髙云。其舉動也。不欲觀於習俗。是也。

以恬愉爲務淮南子云。恬愉無矜。注。恬愉。無所好憎也。

辧列星辰書堯典。歷象星辰。注。辰。日月所交會之地也。左傳昭七年。日月之會。是謂辰。王注非是。

逆從陰陽張云。陽主生。陰主死。陽主長。陰主消。陽主升。陰主降。故賢人逆從之。王注近迂。

將從上古張云。將。隨也。簡按漢書郊祀歌。九夷賓將。

卷一

四气調神大論篇第二

髙刪大論二字。云。君臣問答。互相發明。則曰論。無君臣之問答。則曰篇。餘皆仿此。吳云。此篇。言順於四時之气。調攝精神。亦上醫治未病也。簡按司馬遷云。春生夏長秋收冬藏。此天地之大經也。弗順則無以爲紀綱。故四時之大順不可失。宋姜銳著養生月錄一卷。采本篇首一段文。附逐月服餌藥方。尊生者宜識之。

發陳發散陳敷之義。張訓陳爲故。然據下蕃秀容平等。則以气象而言。王注爲是。

萬物以榮爾雅。木謂之華。艸謂之榮。

廣步於庭志云。廣。寬也。緩也。簡按倉公曰。車步廣志。以適骨肉血脈。巢源。作闊步於庭。

被髮莊子云。老聃新沐。方將被髮而幹。史記。箕子披髮陽狂。

春气之應吳云。天道發生。人事應。故曰應。

夏爲寒變志云。木傷而不能生火。故於夏月火令之時。反變而爲寒病。簡按巢源。作夏變爲寒。

華英張云。言神气也。

秋爲瘧張云。心屬火。王於夏。夏失所養。故傷心。心傷則暑气乘之。至秋而金气收斂。暑邪內郁。於是陰欲入而陽拒之。故爲寒。火欲出而陰束之。故爲熱。金火相爭。故寒熱往來。而爲瘧。簡按瘧。

卽瘧耳。詳見於瘧論。

冬至重病簡按據前後文例。四字恐剩文。

容平志云。容。盛也。萬物皆盛實。而平定也。簡按容。盛也。見說文。卽盛受之義。非盛實之謂。王馬張並爲容狀之容。乃與發陳蕃秀閉藏自異旨。聖濟經注云。容而不迫。平而不偏。是謂容平。此說似是。五常政大論。以金平气爲審平。說苑曰。秋者天之平。

與雞俱興志云。雞鳴早而出塒晏。與雞俱興。與春夏之早起少遲。所以養秋收之气也。

冬爲飧泄張云。肺傷則腎水失其所生。故當冬令。而爲腎虛飧泄。簡按飧。本作餐。又作。說文。

餐。吞也。玉篇。飧。水和飯也。釋名。飧。散也。投水於中自解散也。列子說符注。。水澆飯也。蓋水谷雜下。猶水和飯。故云飧泄也。

若伏若匪宋本。匪。作匿。無今詳以下七字注。簡按匿得押韻。

春爲痿厥吳云。腎气旣傷。春木爲水之子。無以受气。故爲痿厥。痿者。肝木主筋。筋失其養。

而手足痿弱也。厥。無陽逆冷也。

淸淨光明者也淨。馬本張本作靜。李云。當作靜。簡按天气淸淨以下。至未央絕滅。王注爲言天以例人。馬吳張並同。特志聰云。上節論順四時之气。而調養其神。然四時順序。先由天气之和。如天地不和。

則四時之气。亦不正矣。故以下復論天地之气焉。今考經文。王注𨿽取義深奧。卻似混淆不明。當以志聰說爲得焉。

雲霧不精詩疏云。有云則無露。無雲乃有露。爾雅云。天气下地气不應曰。地气發天不應曰霧。

精。晴同。史天官書。天精而景星見。注。精。卽晴。漢書京房傳。陰霧不精。髙云。精。猶極也。未詳何義。

交通不表萬物命故不施王吳志髙並以表下爲句。馬張李則以命下爲句。吳云。陰陽二气。貴乎交通。若交通之气。不能表揚於外。則萬物之命。無所施受。無所施受。則名木先應而多死。張云。獨陽不生。

獨陰不成。若上下不交。則陰陽乖。而生道息。不能表見於萬物之命。故生化不施。簡按吳說似是。故。固同。

菀張云。菀。郁同。馬云。。稿同。簡按詩小弁。菀彼柳斯。釋文。菀音郁。志云。菀。茂木也。。禾稈也。誤。

未央絕滅張云。央。中半也。陰陽旣失其和。則賊風豪雨。數爲殘害。天地四時。不保其常。是皆與道相違。故凡稟化生气數者。皆不得其半。而絕滅矣。簡按詩小雅。夜未央。注。夜未半也。王訓央爲久。

未見所出。

身無奇病吳云。謂無寒變瘧飧泄痿厥之類也。馬云。本經。有奇病論。大奇病論。○簡按自天气者淸淨。至生气不竭。一百二十四字。與四气調神之義不相干。且文意不順承。疑佗篇錯簡也。

心气內洞馬云。內洞者。空而無气也。靈五味論。有辛走气。多食之令人洞心。正與內洞之義相似。

簡按外臺引刪繁論。載本篇文。作內消。

肺气焦滿張云。肺熱葉焦。爲脹滿也。簡按蓋謂肺脹喘滿等證。王云。焦。謂上焦。誤也。

獨沈甲乙。作濁沈。新校正云。太素。作沈濁。簡按據上文焦滿。甲乙爲是。吳云。腎气獨沈。令人膝重。是也。滑云。沈痼而病也。

太陰不收少陰不藏簡按以太陽少陽例推之。此以時令而言之。乃太陰少陰。疑是互誤。靈陰陽系日月云。心爲陽中之太陽。肺爲陽中之少陰。肝爲陰中之少陽。脾爲陰中之至陰。腎爲陰中之太陰。春秋繁露云。

春者少陽之選也。夏者太陽之選也。秋者少陰之選也。冬者太陰之選也。

春夏養陽秋冬養陰髙云。夫四時之太少陰陽者。乃萬物之根本也。所以聖人春夏養陽。使少陽之气生。太陽之气長。秋冬養陰。使太陰之气收。少陰之气藏。養陽養陰。以從其根。簡按髙氏此解。貫通前章。

尢爲切當。王注諸家。及朱彥修說。並似失章旨焉。千金脾勞門云。春夏養陽。秋冬養陰。以順其根本矣。肝心爲陽。脾肺腎爲陰。逆其根則伐其本云云。與髙意符焉。神仙傳。魏武帝問養生大略。封君達對曰。聖人春夏養陽。秋冬養陰。以順其根。以契造化之妙。全本此篇。

浮沈生長之門馬云。言生長則槪收藏。滑云。浮沈。

猶出入也。

苛疾禮記。疾痛苛癢。鄭注。苛。疥也。管子。常之巫審於死生。能去苛病。注。煩苛之病。楊愼云。苛。小艸也。﹝出說文﹞今但知爲苛刻之苛。蓋苛疾。煩苛之小疾。王云。苛者。重也。張云。苛。虐也。皆爲苛罰苛政之苛。吳云。同。尢非也。

愚者佩之李冶古今云。王注。聖人心合於道。故勤而行之。愚者性守於迷。故佩服而已。冰說非也。佩。背也。古字通用。果能佩服於道。是亦聖人之徒也。安得謂之愚哉。滑云。佩。當作悖。吳云。佩。

與悖同。古通用。簡按古今之說是。

不治已病治未病靈逆順篇。上工治未病。不治已病。七十七難。金匱要略首篇。甲乙經五臟變篇。皆可參考。

鑄兵宋本。兵。作錐。志髙亦同。並誤也。

卷一

生气通天論篇第三

夫自古通天者王注六節髒象云。通天者。謂元气。卽天眞也。然形假地生。命惟天賦。故奉生之气。

通系於天。稟於陰陽。而爲根本也。寶命全角論曰。人生於地。懸命於天。天地合气。命之曰人。四气調神大論曰。陰陽四時者。萬物之終始也。死生之本也。此其義也。簡按此解頗明備。

生之本本於陰陽志云。凡人有生。受气於天。故通乎天者。乃所生之本。天以陰陽五行。化生萬物。

故生之本本乎陰陽也。簡按吳以生字接上句。未穩貼。

六合髙誘注淮南云。孟春與孟秋爲合。仲春與仲秋爲合。季春與季秋爲合。孟夏與孟冬爲合。仲夏與仲冬爲合。季夏與季冬爲合。故曰六合。一曰。四方上下爲六合。

九州淮南墜形訓云。神農大九州。桂州迎州神州等是也。至黃帝以來。徳不及遠。惟於神州之內。

分爲九州。王注所載九州。見書禹貢。

十二節志云。骨節也。兩手兩足。各三大節。簡按王注爲十二經。非也。春秋繁露云。天數之微。

莫若於人。人之身有四肢。每肢有三節。三四十二。十二節相待。而形體立矣。天有四時。每一時有三月。三四十二。十二月相受。而歲數終矣。六節髒象論。無五臟十二節五字。此節之義。當考靈邪客篇。淮南天文訓。

其气三髙云。凡人之生。各具五行。故其生五。五行之理。通貫三才。故其气三。簡按六節髒象論云。故其生五。其气三。三而成天。三而成地。三而成人。此其气三。成三才。則髙注難從。而王馬吳並云。

天气地气運气。張則云。三陰三陽。俱未允焉。太平經云。元气有三名。太陽太陰中和。出後漢書襄楷傳注。

其气三。或此之謂與。楊上善太素注云。太素分爲萬物。以爲造化。故在天爲陽。在人爲和。在地爲陰。﹝出弘決外典鈔。﹞三十一難楊玄操注云。天有三元之气。所以生成萬物。人法天地。所以亦有三元之气。以養身形。六十六難虞庶注云。在天則三元五運。相因而成。在人則三焦五臟。相因而成也。素問曰。其气三。其生五。此之謂也。

數犯此者志云。人稟五行之气而生。犯此五行之气而死。有如水之所以載舟。而亦能覆舟。故曰此壽命之本也。

蒼天之气張云。天色深玄。故曰蒼天。簡按詩。彼蒼者天。王爲春天誤。

傳精神張吳並云。傳。受也。

此謂自傷气之削也馬吳諸注。傷下句。簡按據王注。八字一句爲是。

陽气者若天與日馬云。本篇所重。在人衛气。但人之衛气。本於天之陽气。惟人得此陽气以有生。

故曰生气通天。惟聖人全此陽气。苛疾不起。常人則反是焉。靈樞禁服篇云。審察衛气。爲百病母者。信哉。

本篇凡言陽气者七。諄諄示人以當全此陽气也。

不彰髙云。若失其所。則營運者不周於通體。旋轉者不循於經脈。故短折其壽。而不彰著於人世矣。

簡按史記五帝本紀。帝摯立。不善崩。索隱曰。古本。作不著。音張慮反。猶不著明。

陽因而上髙云。天气淸淨。明徳惟藏。故天之默運於上也。當以日光明。是故人身之陽气。因之而上。陽因而上。其體如天。衛外者也。其體如日。此陽气之若天與日也。

因於暑汗王注云。此則不能靜愼。傷於寒毒。至夏而變暑病也。此說非也。朱震亨詳辧之。當考格致餘論。

煩則喘喝靜則多言張云。暑有陰陽二證。陽證因於中熱。陰證因於中寒。此節所言。言暑之陽者也。

故爲汗出煩躁。爲喘。爲大聲呼喝。若其靜者。亦不免於多言。蓋邪熱傷陰。精神內亂。故言無倫次也。

汗出而散張云。熱病篇曰。暑當與汗。皆出勿止。此之謂也。簡按張云。此言暑之陰者。非也。志云。天之陽邪。傷人陽气。兩陽相搏。故體如燔炭。陽熱之邪。得吾身之陰液而解。故汗出而散也。髙云。若傷暑無汗。則病燥火之气。故體如燔炭。

因於濕首如裹濕熱不攘朱氏格致餘論云。濕者土濁之气。首爲諸陽之會。其位髙而气淸。其體虛。

濁气燻蒸。淸道不通。沈重而不爽利。似乎有物以蒙冒之。失而不治。濕郁爲熱。熱畱不去。大筋短者。熱傷血不能養筋。故爲拘攣。小筋弛長者。濕傷筋不能束骨。故爲痿弱。因於濕。首如裹。各三字爲句。文正而意明。髙云。大筋連於骨內。短則屈而不伸。小筋絡於骨外。弛長則伸而不屈。○朱氏新定章句。因於寒。體若燔炭。汗出而散。因於暑。汗。煩則喘喝。靜則多言。因於濕。﹝句﹞首如裹。﹝句﹞濕熱不攘。﹝句﹞大筋短。小筋弛長。

短爲拘。弛長爲痿。因於气爲腫云云。簡按馬張志髙並循原文而釋。吳及九達。薛氏原旨等。從朱氏攺定。

弛長弛。宋本。作。按弛。同。說文。弓解也。張璐曰。先搐瓜蒂散。次與羌活勝濕湯。

因於气爲腫張云。衛气營气臟腑之气。皆气也。一有不調。皆能致病。因气爲腫。气道不行也。

簡按髙云。气猶風也。陰陽應象云。陽之气以天地之疾風名之。故不言風而言气。因於气爲腫者。風淫末疾。

四肢腫也。此注難從。震亨云。脫簡。誤。

四維相代髙云。四維相代者。四肢行動不能。彼此借力而相代也。簡按馬張並以四維爲四肢。是也。王注筋骨血肉。未允。志聰汪昂並云。四時也。亦未詳何據。痺論云。尻以代踵。脊以代頭。四維相代。

與此同義。震亨以爲衍文。誤。

陽气者煩勞則張王氏溯洄集云。夫陽气者。人身和平之气也。煩勞者。凡過於動作皆是也。張。

主也。謂亢極也。精。陰气也。辟積。猶積疊。謂怫郁也。衣褶謂之襞積者。亦取積疊之義也。積水之奔散曰潰。都。猶堤防也。。水流而不止也。夫充於身者。一气而已。本無異類也。卽其所用所病而言之。於是乎始有異名耳。故平則爲正。亢則爲邪。陽气則因其和以養人而名之。及其過動而張。亦卽陽气亢極而成火耳。陽盛則陰衰。故精絕。水不制火。故亢火郁積之甚。又當夏月火旺之時。故使人煩熱之極。若煎迫然。气逆上也。火炎气逆。故目盲耳閉。而無所用。此陽極欲絕。故其精敗神去。不可復生。若堤防之崩壞。而所儲之水。奔散滂流。莫能以遏之矣。夫病至於此。是壞之極矣。王氏乃因不曉都字之義。遂略去此字。

而謂之若壞。其可乎哉。又以此病。純爲房患。以脹爲筋脈脹。以爲煩悶。皆非是也。簡按聖濟總錄。

載人參散。治煎厥气逆。頭目昏憒。聽不聞目不明。七气善怒。﹝人參。遠志。赤茯苓。防風。各二兩。芍藥。

麥門冬。陳皮。白術。各一兩。上爲末。每服三錢。水一盞半。煎至八分。去滓溫服。不計時候。日再服。﹞

辟積辟與襞同。司馬相如傳。襞積褰縐。師古注。襞積。卽今之裙褶。髙云。重復也。汪昂云。如衣襞積。並本於王履之解。張云。病也。誤。

潰潰乎若壞都馬云。都所以坊水。簡按禮檀弓。其宮而豬焉。鄭玄注。豬。都也。南人謂都爲豬。

酈道元水經注。水澤所聚。謂之都。亦曰瀦。張髙爲都城之都。誤。

乎。考韻書。音聿。從子曰之曰。水流也。又奔。疾貌。卷末釋音。古沒切。音骨。

煩悶不止也。此從日月之日。書洪範。陳其五行。注。。亂也。義蓋取於此。又考韻書。。波浪聲。又湧波也。由此觀之。義不太遠。然於壞都。則字似襯。

大怒則形气絕馬云。形气經絡。阻絕不通。奇病論云。胞之絡脈絕。亦阻絕之義。非斷絕之謂。

髙本形下句。注云。形者。悻悻然見於其面也。气絕者。怒則气上不接於下也。簡按髙注誤。

薄厥吳云。薄。雷風相薄之薄。汪云。薄。迫也。簡按聖濟總錄。赤茯苓湯。治薄厥暴怒。怒則傷肝。气逆胸中不和。甚則嘔血鼽衄。﹝赤茯苓。人參。桔梗。陳皮。各一兩。芍藥。麥門冬。檳榔。各半兩。上爲末。每服三錢。水一盞。生薑五片。同煎至八分。去滓溫服。

不計時候。﹞

其若不容馬云。胸腹脹。眞若有不能容物者矣。吳云。縱而不收。其若不能爲容止矣。志云。筋傷而弛縱。則四體若不容我所用也。簡按吳志似是。王意亦當如此。

汗出偏沮馬云。人當汗出之時。或左或右。一偏阻塞而無汗。則無汗之半體。他日必有偏枯之患。

吳云。沮。止也。張云。沮。傷也。壞也。志髙並云。濕也。簡按沮。王爲沮泄之義。諸注不一。考千金作袒。

又養生門云。凡大汗勿偏脫衣。喜得偏風半身不遂。﹝巢源。引養生方同。﹞靈刺節眞邪云。虛邪偏客於身半。

其入深。內居榮衛。榮衛稍衰。眞气去。邪气獨畱。發爲偏枯。乃其作袒似是。下文曰汗出見濕。曰髙粱之變。

曰勞汗當風。皆有爲而發疾者。其義可見也。

痤痱說文。痤。小腫也。玉篇。癤也。韓非子。彈痤者痛。巢源云。腫一寸至二寸。癤也。痱。

玉篇。熱生小瘡。巢源云。人皮膚虛。爲風邪所折。則起隱疹。寒多則色赤。風多則色白。甚者癢痛。搔之則成瘡。又巢源。有夏月沸瘡。蓋痱。卽沸。從者。痤。詳下文王注。

髙粱孟子。膏粱之味。趙岐注。細粱如膏者也。朱注。膏。肥肉。粱。美谷。簡按山海經。都廣之野。爰有膏菽膏稻膏黍膏稷。郭璞注。言味好皆滑如膏。外傳曰。膏粱之子。劉會孟云。嘉穀之米。炊之皆有膏。蓋趙注較優。王注與趙同。

足生大丁足。新校正讀爲饒。吳爲能。張爲多。潘楫醫燈續焰云。足生者。必生也。並爲是。春秋繁露云。陰陽之動。使人足病喉痺。足字用法。正與此同。巢源云。丁瘡初作時。突起如丁蓋。故謂之丁瘡。令人惡寒。四肢彊痛。兼忉忉然牽疼。一二日瘡便變焦黑色。腫大光起。

根彊。全不得近。酸痛。皆其候也。

受如持虛張云。熱侵陽分。感發最易。如持空虛之器以受物。

王注。俗曰粉刺。粉刺見肘後。千金作粉滓。巢源云。嗣面者。面皮上有滓如米粉者。是也。又外臺有粉。玉篇。。與同。字書。。並是查字。巢源又云。查疽。隱脈赤起。如今楂樹子形。亦是風邪客於皮膚。血气之所變生也。是卽外臺所謂面。其時生鼻上者。謂之酒。與王注粉刺之自異。

志云。面鼻赤瘰也。此亦面。與王注異。﹝王注按豆。卽豌豆。見唐六典注。﹞

柔則養筋髙云。上文大怒气絕。至血菀而傷筋。故曰。陽气者。精則養筋。所以申明上文陽气不柔。而筋無所養也。

大僂吳云。爲寒所襲。則不能柔養乎筋。而筋拘急。形容僂俯矣。此陽气被傷。不能柔筋之驗。

簡按脈要精微曰。膝者。筋之府。屈伸不能。行則僂附。筋將憊矣。大僂義正同。髙云。背突胸窩。乃生大僂。

此乃龜背。恐非是。

馬云。鼠之屬。志云。金匱所謂馬刀俠癭。簡按說文。頸腫也。慧琳藏經音義。引考聲云。

。久瘡不瘥曰。巢源。有九三十六。李入門云。。卽漏也。經年成漏者。與痔漏之漏相同。但在頸則曰瘰漏。在痔則曰痔漏。又云。凡癰疽久則膿流出。如缸甕之有漏。

畱連肉腠王注。久瘀內攻。結於肉理。知肉腠卽肉理。金匱云。腠者。是三焦通會元眞之處。爲血气所注。理者。是皮膚臟腑之文理也。儀禮公食大夫禮。載體進奏。注。奏。謂皮膚之理也。又鄕飲酒禮。

皆右體進腠。注。腠理也。陰陽應象大論王注。腠理。謂滲泄之門。髙云。肉腠或空或突而如嶁。而難愈也。汪以四字接下句。而釋之云。

寒气畱連於肉腠之間。由兪穴傳化。而薄於臟腑。則爲恐畏驚駭。此陽气被傷。不能養神也。此說恐非是。

兪气化薄吳云。兪。輸同。有傳送之義。馬云。各經皆有兪穴。﹝此非井滎輸經合之輸。凡一身之穴。皆可曰兪。﹞邪气變化根據薄。傳爲善畏及驚駭之疾。畏主心腎。﹝陰陽應象云。喜傷心。恐勝喜。又恐傷腎。思勝恐。﹞駭主肝言。﹝金匱眞言云。其病發驚駭。﹞簡按王以兪爲背兪。恐非也。

營气不從馬云。惟陽气不固。則營气者。陰气也。營气不能與衛气相順。而衛气逆於各經分肉之間。

亦生癰腫之疾矣。吳云。不從。不順也。肉理。腠理也。簡按樓氏綱目攺定。乃生大僂。營气不從。逆於肉理。

乃生癰腫。陷脈爲。畱連肉腠。兪气化薄。傳爲善畏。樓云。營气不從。逆於肉理。乃生癰腫十二字。舊本元誤在及驚駭之下。夫陽气因失衛。而寒气從之爲僂。然後營气逆而爲癰腫。癰腫失治。然後陷脈爲。而陷畱連於肉腠焉。蓋其所攺定。𨿽不知古文果然否。其說則頗明備。故附存於此。

魄汗吳云。魄。陰也。陰汗不止。張云。汗由陰液。故曰魄。馬云。肺主藏魄。外主皮膚。故所出之汗。亦可謂之魄汗也。簡按數說並誤。魄白古通。禮記內則。白膜作魄膜。淮南修務訓云。奉一爵酒。不知於色。挈一石之尊。則白汗交流。戰國策鮑彪注。白汗。不緣暑而汗也。﹝楚策﹞陰陽別論。魄汗未藏。王注流汗未止。

形弱而气爍馬云。魄汗未盡。穴未閉。形體弱而气消爍。乃外感風寒。致穴已閉。當發爲風瘧。

瘧論。言瘧之爲證。非獨至秋有之。四時皆能成瘧也。簡按王注有至於秋秋陽復收之言。故論及之。

風瘧此卽瘧耳。必非有一種風瘧者。金匱眞言云。秋善病風瘧。又云。夏暑汗不出者。秋成風瘧。

刺瘧云。風瘧。發則汗出惡風。瘧論云。夫瘧皆生於風。俱可證也。

故風者百病之始也張云。凡邪傷衛气。如上文寒暑濕气風者。莫不緣風气以入。故風爲百病之始。

上下不並吳云。陽謂之上。陰謂之下。陽中有陰。陰中有陽。謂之並。言風寒爲病之久。則邪气傳變。陽自上而陰自下。謂之不並。是水火不相濟。陰陽相離。簡按王解並字爲交通。與吳之意符焉。

良醫王充論衡云。醫能治一病。謂之巧。能治百病。謂之良。故良醫服百病之方。治百人之疾。

陽气當隔馬云。隔者。乖隔不通之謂也。簡按隔。非噎隔之隔。王馬並引三陽結謂之隔。恐非也。

反此三時志云。平旦日中日西也。

形乃困薄馬云。未免困窘而衰薄矣。

起亟也吳。攺爲守也。馬云。營气藏五臟之精。隨宗气以營運於經脈中。而外與衛气相表裏。衛气有所應於外。營气卽隨之而起。夫是之謂起亟也。張云。亟。卽气也。陰陽應象曰。精化爲气。卽此藏精起气之謂。亟。音气。志云。陰者主藏精。而陰中之气。亟起以外應。陽者主衛外。而爲陰之固也。汪云。起者。

起而應也。外有所召。則內數起以應也。如外以順召。則心以喜起而應之。外以逆召。則肝以怒起而應之之類也。簡按數說未知孰是。汪解似易曉焉。且王意亦似當然。

並乃狂張云。並者。陽邪入於陽分。謂重陽也。簡按與王注異義同意。

陽不勝其陰髙云。陰寒盛也。陰寒盛則五臟气爭。爭。彼此不和也。

陳陰陽張云。猶言鋪設得所。不使偏勝也。吳云。陳。設也。簡按王陳讀循。未詳所據。

气立如故張云。人受天地之气以立命。故曰气立。然必陰陽調和。而後气立如故。首節所謂生之本於陰陽者。正此兩節之謂。簡按王云。眞气獨立。似明切焉。

風客淫气王注痺論云。淫气。謂气之妄行者。簡按說文。淫。浸淫隨理也。徐云。隨其脈理。而浸漬也。馬云。風來客之。浸淫以亂營衛之气。則風薄而熱起。似不妥貼。

因而飽食張云。此下三節。皆兼上文風客淫气而言也。風气旣淫於外。因而飽食。則隨客陽明云云。

簡按下文有三因字。故有此說。

腸爲痔吳云。腸中沫。壅而爲痔。簡按續字匯。。腸間水。蓋本於本篇而釋者。竊考本是癖。以其腸間辟積之水。故從水作。外臺癖飲。或作飲。與莊子之義迥別。腸二字。素靈中凡十見。多指赤白滯痢而言。惟本篇云。腸爲痔。蓋古腸垢膿血。出從穀道之總稱。王下一而字。云腸而爲痔。吳乃擴其意以釋之。固是也。張云。爲腸爲痔。而下痢膿血也。此似鹵莽讀去者。馬云。其腸日常積。

漸出肛門而爲痔。此豈以爲襞之義乎。難從。

因而彊力吳張並從王注。而爲彊力入房。馬志髙則爲彊用其力。簡按下文云。腎气乃傷。則王注似爲得矣。

陽密乃固巢源。作陰密陽固。﹝出十二卷冷熱病候﹞考下文云。陽彊不能密。陰气乃絕。則巢源誤。志云。此總結上文之義。而歸重於陽焉。

是謂聖度髙云。上文云。聖人陳陰陽。內外調和。故復言因而和之。志云。是謂聖人調養之法度。

因於露風馬云。此上文見霧露之謂。王注以露爲裸體者。非。志云。露。陰邪也。風。陽邪也。

在天陰陽之邪。傷吾身之陰陽。而爲寒熱病矣。張云。因露於風者。寒邪外侵。陽气內拒。陰陽相薄。故生寒熱。簡按張注與王意稍同。

洞泄陰陽應象。作飧泄。論疾診尺。作後泄腸。知洞泄卽是飧泄。邪气臟腑病形云。洞者。食不化。下嗌還出。甲乙作洞泄。蓋洞筒同。說文。筒。通簫也。徐云。通洞無底。漢元帝吹洞簫。注。與筒同。

水谷不化。如空洞無底。故謂之洞泄。巢源。洞泄者。痢無度也。水谷痢候。引本篇文詳論之。當參考。又見小兒洞泄下利候。王氏準繩云。餐泄。水谷不化而完出。是也。史記倉公傳。風。﹝太平禦覽。作洞風。﹞

卽此也。或飲食太過。腸胃所傷。亦致米谷不化。此俗呼水谷利也。邪气畱連。蓋至夏之謂。髙云。邪气畱連。

至夏乃爲洞泄。

瘧千金。作HT瘧。﹝說具於瘧論。﹞

秋傷於濕上逆而咳張云。濕土用事於長夏之末。故秋傷於濕也。秋气通於肺。濕郁成熱。則上乘肺金。故气逆而爲咳嗽。簡按溯洄集云。濕乃長夏之令。何於秋言。蓋春夏冬。每一時各有三月。故其令亦各就其本時而行也。若長夏則寄旺於六月之一月耳。秋𨿽亦有三月。然長夏之濕令。每侵過於秋而行。故曰秋傷於濕。﹝秋令爲燥。然秋之三月。前近於長夏。其不及則爲濕所勝。其太過則同於火化。其平气則又不傷人。

此經所以於傷人。止言風暑濕寒。而不言燥也。或問余曰。五運六气七篇所敍。燥之爲病甚多。何哉。余曰。

運气七篇。與素問諸篇。自是兩書。作於二人之手。其立意各有所主。不可混言。王冰以爲七篇參入素問中。

本非素問元文也。余今所推之義。乃是素問本旨。當自作一意看。﹞此當只以秋發病爲論。濕從下受。故於肺爲咳。謂之上逆。夫肺爲諸气之主。今旣有病。則气不外運。又濕滯經絡。故四肢痿弱無力。而或厥冷也。陰陽應象大論。所謂冬生咳嗽。旣言過時。則與本篇之義。頗不同矣。﹝簡按安道此論極精。玆揭其要。當熟玩全篇。﹞

痿厥張云。太陰陽明論曰。傷於濕者。下先受之。上文言因於濕者。大筋短。小筋長。短爲拘。弛長爲痿。所以濕气在下。則爲痿爲厥。痿多屬熱。厥則因寒也。

溫病論疾診尺。作癉熱。溯洄集云。寒者。冬之令也。冬感之偶不卽發。而至春其身中之陽。𨿽始爲寒邪所郁。不得順其漸升之性。然亦必欲應時而出。故發爲溫病也。又云。春爲溫病者。蓋因寒毒中人肌膚。

陽受所郁。至春天地之陽气外發。其人身受郁之陽。亦不能出。故病作也。﹝韓祗和曰。冬時感寒郁陽。至春時再有感。而後發。余謂此止可論溫病之有惡寒者耳。其不惡寒者。則亦不爲再感而論發也。故仲景曰。太陽病發熱而渴。不惡寒者。爲溫病。是也。﹞馬云。熱論曰。凡病傷寒而成溫者。先夏至者。爲病暑。陰陽應象大論云。冬傷於寒。春必病溫。傷寒論云。冬感於寒。至春變爲溫病。則溫之爲義明矣。楊玄操釋五十八難之溫病。以爲是疫癘之气者。非也。

肝气以津馬云。肝气津淫而木盛。張云。津。溢也。

脾气乃絕志云。肝多津液。津溢於肝。則脾气乃絕其轉輸矣。簡按卽是本王注意。

大骨气勞馬云。卽上節之所謂髙骨也。玉機眞藏論。亦謂之大骨。汪昂云。髙骨。腰間命門穴上有骨髙起。張云。勞困劇也。

喘滿漢石顯傳。憂滿不食。注。滿。懣同。王注。令人心悶。蓋滿讀爲懣也。

胃气乃濃簡按王注。脾气不濡。胃气彊濃。此蓋脾約證。傷寒論曰。趺陽脈浮而澀。浮則胃气彊。

澀則小便數。浮澀相搏。大便則堅。其脾爲約。麻子仁丸主之。是也。張云。脾气不濡。則胃气畱滯。故曰乃濃。濃者。脹滿之謂。已覺欠理。汪昂云。按酸鹹甘辛。言其害。而不及其利也。味苦。言其利。而未及其害也。古文不拘一例。不必穿鑿彊解。是以胃气濃爲利。甚誤。

沮弛張云。沮。壞也。志云。遏抑也。簡按王訓潤。恐非是。

精神乃央新校正云。央。乃殃也。馬云。央者。半也。四气調神論。有未央絕滅。此言精神僅可至半也。簡按二說並通。王訓久。恐誤。又按五味偏過生疾。其例不一。言脾气者二。言心气者亦二。肝气。

腎气。胃气。各一。而不及肺气。未詳何理。抑古文誤邪。

湊理廣雅。湊。聚也。汲冢周書。周於中土。以爲天下之大湊。蓋會聚元眞之處。故謂之湊。以其在肌肉中。又從肉作腠。文心雕龍。湊理無滯。吳注舉痛論云。腠。汗孔也。理。肉紋也。瘧論。汗空疏腠理開。知是以腠爲汗孔者誤。

气骨以精宋本。作骨气。髙云。五味和。則腎主之骨以正。肝主之筋以柔。肺主之气。心主之血以流。脾主之湊理以密。誠如是也。則有形之骨。無形之气。皆以精粹。可謂謹道如法。生气通天。而長有天命矣。

卷一

金匱眞言論篇第四

馬云。靈樞二十五人篇。有金櫃藏之。其櫃從木。義蓋同也。簡按漢髙帝紀。如淳云。金匱。猶金HT也。

師古曰。以金爲匱。保愼之義。

天有八風靈九宮八風篇。大弱風。謀風。剛風。折風。大剛風。凶風。嬰兒風。弱風也。以上八風。蕭吉五行大義。引太公兵書。與呂覽及白虎通所載異。

經有五風馬云。風論有五臟風。豈八風之外。復有五風乎。八風發其邪气。入於五臟之經。而發病已。簡按吳云。經。風論也。非是。

所謂得四時之勝者吳接上句。云。此所謂得四時之勝。而變病也。簡按以下三十二字。文義不順承。恐他篇錯簡。此一節。又見六節髒象論王氏補文中。

兪吳云。輸同。五臟之气至此。而轉輸傳送也。簡按經文。兪輸通用。玉篇。。五臟也。

史記。五臟之輸。注。經穴也。項氏家說云。。象水之竇。卽窬字也。見難經匯考。

病在髒王馬張並云。心臟。志云。夏時陽气發越在外。髒气內虛。故風气乘虛而內薄。

病在四肢馬云。上文言腰股。而此言四肢者。以四肢爲末。如木之枝。得寒而凋。故不但腰股爲病。而四肢亦受病也。髙云。支。肢同。余篇仿此。

故春善病衄志云。以下三故字。皆頂上文東風生於春節而言。髙本。衄。作HT。注云。音忸。

今訛衄非。簡按詩風。女子善懷。箋。善。猶多也。。作爲是。說文。鼽。病寒鼻窒也。釋名。鼻塞曰鼽。鼽。久也。涕久不通。遂至窒塞也。禮月令。民多鼽嚏。呂覽作鼽窒。髙誘注。鼽。鼻也。靈經脈篇。

實則鼽窒。虛則鼽衄。王氏乃爲﹝HT同。鼻液也。﹞之義。未詳所據。衄。說文。鼻出血也。篇海。HT。

通作衄。說文無HT字。髙氏攺用俗字。非。

秋善病風瘧髙云。秋病肩背。兪在肩背。故秋善病風瘧。風瘧者。寒栗而肩背振動也。簡按瘧論云。

邪客於風府。循膂而下。衛气一日一夜。大會於風府。可見瘧邪自肩背始也。肩背振動之解欠詳。

冬善病痺厥馬云。冬气者。病在腰股。又在四肢。故痺病厥病。從之而生矣。

按蹺史記扁鵲傳。石橋引。索隱云。橋。謂按摩之法。說苑。子越扶形。子遊矯摩。靈病傳篇。

喬摩灸熨。蓋蹺。九兆切。與矯通。橋喬並同。易說卦。坎爲矯。疏。使曲者直爲矯。使直者曲爲。蓋蹺乃按摩矯揉之謂。王注似迂。樓氏綱目云。按蹺二字非衍文。其上下必有脫簡。卽冬不藏精者。春必溫病之義也。

春不病頸項吳本無春字。簡按前文無病頸項之言。此五字恐剩文。

仲夏不病胸脇吳本無仲字。非。

飧泄而汗出也此六字。新校正云。疑剩文。是。○李冶古今云。按本經生气通天論云。春傷於風。

夏乃洞泄。夏傷於暑。秋爲瘧。秋傷於濕。冬爲痿厥。冬傷於寒。春必病溫。由是而言。春夏秋冬。無論啟閉。政宜隨時導引。以開通利導之。但勿發泄使至於汗出耳。竊疑本經當云冬不按蹺。春必鼽衄。或病頸項。

春不按蹺。仲夏必病胸脇。長夏必病洞泄寒中。夏不按蹺。秋必風瘧。秋不按蹺。冬必痺厥。其飧泄而汗出也一句。飧字當析之爲勿令二字。如此則辭旨俱暢。可爲通論矣。大抵導引。四時皆可爲之。惟不得勞頓至於汗出。而苟勞頓至於汗出。則非徒無益。或反以致他疾。不特於閉藏之時爲不可。𨿽春夏發生長育之時亦不可。

王太僕不悟本經舛漏。堅主冬不按蹺。謂按蹺則四時俱病。

蓋爲紙上語所牽。而肆爲臆說也。利害所系甚重。予於是乎有辧。簡按李說反似肆爲臆說。然其理固不可掩。

故備錄此。

故藏於精者春不病溫張云。人身之精。眞陰也。爲元气之本。精耗則陰虛。陰虛則陽邪易犯。故善病溫。此正謂冬不按蹺。則精气伏藏。陽不妄升。則春無溫病。又何慮乎鼽衄頸項等病。簡按傷寒論。太陽病。發熱而渴。不惡寒者。爲溫病。程應旄注云。太陽初得之一日。卽發熱而渴。不惡寒者。因邪气早已內蓄。

其外感於太陽。特其發端耳。其內蓄之熱。固非一朝一夕矣。蓋自冬不藏精而傷於寒。時腎陰已虧。一交春陽發動。卽病未發。而周身經絡。已莫非陽盛陰虛之气所布。所云至春發爲溫病者。蓋自其胚胎受之也。

夏暑汗不出者秋成風瘧吳云。冬宜閉藏。失之則如上條所論。夏宜疏泄。逆之而汗不出。則暑邪內伏。遇秋風淒切。金寒火熱。相戰爲瘧。張云。以上二節。一言冬宜閉藏。一言夏宜疏泄。冬不藏精則病溫。

夏不汗泄則病瘧。陰陽啟閉。時气宜然。此舉冬夏言。則春秋在其中矣。

此平人脈法也吳云。脈法。猶言診法也。馬云。此皆因時爲病。脈亦宜知。乃平病患之脈法也。

張云。脈法者。言經脈受邪之由然也。簡按以上三說。並屬曲解。新校正云。詳此下義。與上文不相接。蓋疑其有闕文者。良然。

平旦四書脈云。平者。中分之意。乃天地晝夜之平分也。﹝平明。平曉。義同。﹞說文。旦。明也。

從日見一上。一。地也。簡按顧炎武日知錄云。平旦者。寅也。可疑。李云。平旦至日中。自卯至午也。是。

黃昏月令廣義云。日落。天地之色玄黃。而昏昏然也。又曰昏黃。簡按日知錄云。黃昏者。戌也。

亦可疑。李云。日中至黃昏。自午至酉也。

合夜簡按猶暮夜。言日暮而合於夜也。蓋定昏之謂。﹝淮南子。日至虞淵。是謂黃昏。至於蒙谷。

是謂定昏。﹞李云。合夜至雞鳴。自酉至子也。此乃以黃昏合夜爲一。其以相去不遠。均爲酉刻也。馬則爲靈營衛生會篇所云合陰之義。然合陰卽人定。﹝亥也﹞張則爲子前。並不可從。

雞鳴張云。子前爲陰中之陰。子後爲陽中之陽。李云。雞鳴至平旦。自子至卯也。簡按國小紺珠日知錄之類。並以醜爲雞鳴。今張李二氏。以子爲雞鳴者。因以一日分四時。而子午當二至。卯酉當二分。日出爲春。日中爲夏。日入爲秋。夜半爲冬也。𨿽雞未嘗以子而鳴。然理固不得不然矣。

背爲陽腹爲陰張云。人身背腹陰陽。議論不一。有言前陽後陰者。如老子所謂萬物負陰而抱陽。是也。有言前陰后陽者。如此節所謂背爲陽腹爲陰。是也。似乎相左。觀邵子曰。天之陽在南。陰在北。地之陰在南。陽在北。天陽在南。故日處之。地剛在北。故山處之。所以地髙西北。天髙東南。然則老子所言。言天之象。故人之耳目口鼻動於前。所以應天。陽面南也。本經所言。言地之象。故人之脊骨肩背峙於後。所以應地。剛居北也。矧以形體言之。本爲地象。故背爲陽。腹爲陰。而陽經行於背。陰經行於腹也。天地陰陽之道。

當考伏羲六十四卦方圓圖。圓圖像天。陽在東南。方圖像地。陰在西北。其義最精。燎然可見。簡按程子曰。

一身之上。百理具備。甚物是沒底。背在上。故爲陽。胸在下。故爲陰。至如男女之生。已有此象。

膀胱三焦王引靈樞文。與宣明五气注同。今靈樞中無所考。本藏篇云。腎合三焦膀胱。本輸篇云。

三焦者。足少陽太陰之所將。太陽之別也。此與王所引義略同。﹝三焦詳義。出五臟別論。﹞

冬病在陰夏病在陽髙云。冬病在陰。腎也。下文云。陰中之陰。腎也。夏病在陽。心也。下文云。

陽中之陽。心也。知冬病在陰。夏病在陽。則知陰中之陰陽中之陽矣。

春病在陰秋病在陽髙云。春病在陰。肝也。下文云。陰中之陽。肝也。秋病在陽。肺也。下文云。

陽中之陰。肺也。知春病在陰。秋病在陽。則知陰中之陽陽中之陰矣。

雌雄張云。卽牝牡之謂。吳云。五行皆有雌雄。如甲爲雄。乙爲雌。肝爲雌。膽爲雄也。志云。雌雄。臟腑也。

相輸應也吳云。轉輸傳送。而相應也。志云。輸應。交相授受也。

收受吳云。五方之色。入通五臟。謂之收。五臟各藏其精。謂之受。張云。言同气相求。各有所歸也。

東方靑色入通於肝白虎通云。肝。木之精也。東方者。陽也。萬物始生。故肝象木色靑而有枝葉。

開竅於目白虎通云。肝。目之爲候。何。目能出淚。而不能納物。木亦能出枝葉。不能有所內也。

五行大義云。肝者。木髒也。木是東方顯明之地。眼目亦光顯照了。故通乎目。

其病發驚駭新校正。疑爲衍文。是。據下文例。當云故病在頭。

其味酸洪範。木曰曲直。曲直作酸。鄭注。木實之性。正義云。木生子實。其味多酸。五果之味𨿽殊。其爲酸一也。是木實之性然也。月令。春云其味酸。是也。

其畜雞五行大義云。鄭玄云。雞屬木。此取其將旦而鳴近寅木。故又振羽翼。有陽性也。賈誼新書云。雞。東方之牲也。

其穀麥月令鄭注云。麥實有孚甲。屬木。

上爲歲星五行大義云。歲星。木之精。其位東方。主春。以其主歲。故名歲星。簡按上。上聲。

是以春气在頭也坊本。气。誤作風。簡按據文例。當云知病之在筋。

其音角月令正義云。角。是扣木之聲。漢律曆志云。角者。觸也。陽气蠢動。萬物觸地而生也。

其數八月令鄭注云。數者。五行佐天地生物成物之次也。易曰。天一地二。天三地四。天五地六。

天七地八。天九地十。而五行自水始。火次之。木次之。金次之。土爲後。木生數三。成數八。但言八者。舉其成數。正義云。按尙書洪範云。一曰水。二曰火。三曰木。四曰金。五曰土。故其次如是也。鄭注易系辭云。

天一生水於北。地二生火於南。天三生木於東。地四生金於西。天五生土於中。﹝按原文此語再見。其一。此下有以益五行生之本句。﹞陽無耦。陰無配。未得相成。地六成水於北。與天一並。天七成火於南。與地二並。

地八成木於東。與天三並。天九成金於西。與地四並。地十成土於中。與天五並也。是鄭氏之意。但言八者。

舉其成數者。金木水火。以成數爲功。

是以知病之在筋也推余方之例。此八字系於錯出。當在上爲歲星之後。

其臭臊馬云。禮月令。其臭膻。膻。與臊同。簡按月令正義云。通於鼻者謂之臭。在口者謂之味。

臭則气也。說文。臊。豕膏臭也。膻。羊气也。五行大義云。春物气與羊相類。

南方赤色入通於心白虎通云。心。火之精。南方尊陽在上。卑陰在下。禮有尊卑。故心象火。色赤而銳也。

開竅於耳汪昂云。耳爲腎竅。然舌無竅。故心亦寄竅於耳。是以夜臥聞聲。而心知也。簡按此似曲說。而亦有理。

其味苦洪範。火曰炎上。炎上作苦。月令。夏云其臭焦。其味苦。鄭注。焦气之味。正義云。火性炎上。焚物則焦。焦是苦气。

其畜羊月令。春食麥與羊。鄭注。羊。火畜也。時尙寒。食之以安性也。簡按王云。言其未。非。

其穀黍志云。黍。糯小米也。性溫而赤色。故爲心之谷。簡按五行大義云。黍。色赤性熱。又云。

黍。舒散屬火。

上爲熒惑星五行大義云。熒惑。火之精。其位南方。主夏。以其出入無常。故名熒惑。

是以知病之在脈也張云。心主血脈也。

其音徵漢律曆志云。徵者。祉也。萬物大盛蕃祉也。

中央黃色入通於脾張云。土王四季。位居中央。脾爲屬土之義。其气相通。簡按白虎通云。脾。土之精。故脾象土色黃也。

故病在舌本志云。靈樞曰。脾者。主爲衛。使之迎糧。視唇舌好惡。以知吉凶。是脾气之通於舌也。

髙云。靈樞經脈篇云。脾是動則病舌本彊。故病在舌本。簡按前文例。當云病在脊。

其味甘洪範。土爰稼穡。稼穡作甘。鄭注。甘味生於百谷。正義谷。谷是土之所生。故甘爲土之味也。月令云。其味甘。其臭香。是也。

其畜牛月令中央鄭注。牛。土畜也。正義云。易。坤爲牛。是牛屬土也。簡按王注牽彊。

其谷稷張云。稷。小米也。粳者爲稷。糯者爲黍。爲五穀之長。色黃屬土。簡按月令中央。食稷與牛。鄭注。稷。

五穀之長。

上是鎭星五行大義云。鎭星。土之精。其位中央。主四季。以其鎭宿不移。故名鎭星。漢天文志。

塡星中央。季夏土。

其音宮漢律曆志云。宮者。中也。居中央。暢四方。唱始施生。爲四聲之經。

其數五志云。五。土之生數也。土居五位之中。故獨主於生數。簡按沈括筆談云。洪範五行。數自一至五。先儒謂之。此五行生數。各益以土數。以爲成數。以謂五行非土不成。故水生一而成六。火生二而成七。木生三而成八。金生四而成九。土生五而成十。﹝簡按此皇氏之說。見月令正義。云。此非鄭義。今所不取。﹞惟黃帝素問。土生數五。成數亦五。蓋水火木金。皆待土而成。土更無所待。故止一五而已。畫而爲圖。其理可見。爲之圖者。設木於東。設金於西。火居南。水居北。土居中央。四方自爲生數。各並中央之土。

以爲成數。土自居其位。更無所並。自然止有五數。蓋土不須更待土而成也。合五行之數爲五十。則大衍之數也。此亦有理。今考土舉生數。而水火金木舉成數者。不特本經已。禮月令亦然。沈氏何不及此。

其臭香五行大義云。元命苞曰。香者土之鄕气。香爲主也。許愼云。土得其中和之气。故香。

西方白色入通於肺白虎通云。肺。金之精。西方亦金成萬物也。故象金色白。

開竅於鼻白虎通云。鼻出入气。髙而有竅。山亦有金石累積。亦有孔穴。出雲布雨。以潤天下。

雨則雲消。鼻能出納气也。

故病在背吳云。上言秋气者。病在背。

其味辛洪範。金曰從革。從革作辛。鄭注。金之气。正義云。金之在火。別有鮏气。非苦非酸。其味近辛。故辛爲金之气味。月令。秋云其味辛。其臭腥。是也。

其畜馬周禮六牲。馬其一也。穆天子傳。有獻食馬之文。郭璞注云。可以供廚膳者。

其穀稻志云。稻色白而秋成。故爲肺之谷。﹝詳出湯液醪醴。﹞

太白星五行大義云。太白。金之精。其位西方。主立秋。金色白。故曰太白。

其音商漢律曆志云。商者。章也。物成章明也。

其臭腥五行大義云。西方殺气腥也。許愼云。未熟之气腥也。西方金之气象此。

北方黑色入通於腎白虎通云。腎。水之精。北方水。故腎色黑。

開竅於二陰白虎通雲。水陰。故腎雙竅爲之候。能瀉水。亦能流濡。

故病在溪張兆璜云。溪者。四肢之八溪也。冬气伏藏。故溪爲之病。﹝八溪。見五臟生成篇。謂肘膝腕也。﹞簡按上文云。冬气者。病在四肢。此說得之。

其味鹹洪範。水曰潤下。潤下作咸。鄭注。水鹵所生。正義雲。水性本甘。久浸其地。變而爲鹵。

鹵味乃鹹。月令。冬云其味鹹。其臭朽。是也。

其畜彘月令冬鄭注。彘。水畜也。揚雄方言云。豬。北燕朝鮮之間謂之。關東西或謂之彘。

其穀豆月令夏鄭注。菽。實孚甲堅合。屬水。

上爲辰星五行大義云。辰星。水之精。其位北方主冬。是天之執正。出入平時。故曰辰星。

其音羽漢律曆志云。羽者。宇也。物藏聚萃。宇覆之也。

其臭腐月令。冬。其臭朽。鄭注雲。水之臭。正義雲。水受惡穢。故有朽腐之气。五行大義云。

水受垢濁。故其臭腐朽也。

故善爲脈者吳云。脈。猶言診也。

一逆一從馬云。反四時者爲逆。順四時者爲從。志云。此總結經脈之道。生於五臟。連於六腑。

外合五方五行陰陽六气。表裏循環。有順有逆。髙云。一逆一從。診脈法也。由舉而按。是爲逆。從按而舉。

是爲從。簡按數說未知孰是。髙注似鑿。

非其人勿教非其眞勿授張云。气交變大論曰。得其人不教。是謂失道。傳非其人。漫泄天寶。此之謂也。髙云。非其人勿教。人難得也。非其眞勿授。眞難遇也。得人得眞。自古難之。勿教勿授。自古祕之。

金匱眞言。此之謂也。

卷一

陰陽應象大論篇第五

吳云。天地之陰陽。一人身之血气。應象者。應乎天地。而配乎陰陽五行也。

陰陽者天地之道也淮南子云。天地之襲精爲陰陽。陰陽之專精爲四時。四時之散精爲萬物。

綱紀詩大雅。綱紀四方。傳。張之爲綱。理之爲紀。疏。綱者网之大繩。紀者別理絲數。

變化之父母月令正義云。先有舊形。漸漸攺者。謂之變。𨿽有舊形。忽攺者。謂之化。又天地陰陽營運則爲化。春生冬落則爲變。又自少而壯。自壯而老。則爲變。自有而無。自無而有。爲化。書泰誓曰。

天地萬物父母。

神明之府也淮南泰族訓云。其生物也。莫見其所養而物長。其殺物也。莫見其所喪而物亡。此之謂神明。

治病必求於本志云。本者。本於陰陽也。人之臟腑气血表裏上下。皆本乎陰陽。而外淫之風寒暑濕。

四時五行。亦總屬陰陽之二气。致於治病之气味。用鍼之左右。診別色脈。引越髙下。皆不出乎陰陽之理。故曰治病必求其本。簡按此句。諸家並衍王義。而志聰注。最爲明備。

積陽爲天積陰爲地髙云。陰陽者。天地之道也。故積陽爲天。積陰爲地。

陰靜陽躁髙云。陰陽者。萬物之綱紀。故陰靜陽躁。靜而有常則爲綱。躁而散殊則爲紀。

陽生陰長陽殺陰藏髙云。陰陽者。生殺之本始。故陽生而陰長。陽殺而陰藏。簡按王注神農曰。與天元紀大論文同。此二句。諸家殊義。如李氏則舉三說。然新校正說。最爲確當。

陽化气陰成形髙云。陰陽者。變化之父母。故陽化气。陰成形。言陽化而爲气。陰變而爲形。李云。

陽無形。故化气。陰有質。故成形。馬云。陽化萬物之气。而吾人之气。由陽化之。陰成萬物之形。而吾人之形。由陰成之。

寒極生熱熱極生寒李云。冬寒之極。將生春夏之熱。冬至以後。自復而之幹也。夏熱之極。將生秋冬之寒。夏至以後。自而之坤也。馬云。吾人有寒。寒極則生而爲熱。如今傷寒而反爲熱證者。此其一端也。

吾人有熱。熱極則生而爲寒。如今內熱已極。而反生寒栗者。此其一端也。

淸气在下則生飧泄馬云。熱气主陽。陽主上升而不凝。故淸气生焉。淸气生陽。宜在上。今反在下。

則生飧泄。蓋有降而無升也。簡按聖濟總錄云。內經曰。淸气在下。則生飧泄。又曰。久風爲飧泄。夫脾胃。

土也。其气沖和。以化爲事。今淸濁相干。風邪之气久而幹。故沖气不能化。而食物完出。夕食謂之飧。以食之難化者。尢在於夕食。

故不化泄出也。謂之飧泄。此俗所謂水谷利也。今考說文云。飧。也。從夕甫聲。是與飧字自異。總錄夕食之說。未見所出。詳義已見於前。

濁气在上則主脹馬云。濁气主陰。宜在下。今反在上。則生脹。蓋有升而無降也。張云。脹。

胸膈滿也。簡按聖濟總錄云。內經曰。濁气在上。則生脹。夫淸陽爲天。濁陰爲地。二者不可相干。今濁气在上。爲陰气干擾。而淸陽之气。郁而不散。所以塞而脹滿常若飽也。廣韻。。昌眞切。肉脹起也。

陰陽反作病之逆從也吳云。反作。倒置也。逆從。不順也。張云。作。爲也。志云。此吾人之陰陽反作气之逆從而爲病也。此論陰陽體位。各有上下。馬云。按自陽化气以下。卽當著人身說者。觀下淸气濁气之爲在下在上生病。口气緊頂。則陽化气四句。不得泛說。簡按千金腎臟門云。陰陽翻作。陽气內伏。陰气外升。知是反翻通。

雨出地气云出天气髙云。地气上爲云。而曰云出天气。自上而下。然後自下而上也。天气下爲雨。

而曰雨出地气。從下而上。然後從上而下也。陰陽上下。旣神且明。簡案性理大全。朱子雲。雨如飯甑有蓋。

其气蒸鬱。而汗下淋漓。則爲雨。

淸陽出上竅馬云。如涕唾气液之類。

濁陰出下竅馬云。如污穢溺之類。

淸陽發腠理濁陰走五臟志云。淸陽之气。通會於腠理。而陰濁之精血。走於五臟。五臟主藏精者也。

淸陽實四肢濁陰歸六腑志云。四肢爲諸陽之本。六腑者。傳化物而不藏。此言飲食所生之淸陽。充實於四肢。而混濁者歸於六腑也。飲食之有形爲濁。飲食之精气爲淸。簡按以上三段。對言淸陽濁陰。而其義各殊。王注不太明。

陽爲气陰爲味張云。气無形而升。故爲陽。味有質而降。故爲陰。此以藥食气味言也。

味歸形形歸气張云。歸。根據投也。﹝出詩曹風毛傳。﹞五味生精血以成形。故味歸於形。形之存亡。由气之聚散。故形歸於气。志云。陰爲味。陰成形。地食人以五味。以養此形。故味歸形。陽化气。諸陽之气。通會於皮膚肌腠之間。以生此形。故形歸气。

气歸精精歸化張云。气者。眞气也。所受於天。與穀气並而充身者也。人身精血。由气而化。故气歸於精。精者。坎水也。天一生水。爲五行之最先。故物之初生。其形皆水。由精以化气。由气以化神。是水爲萬物之原。故精歸於化。簡按家語云。男子十六。精化小通。﹝通雅。小通。言人道也。﹞並爲化生之義。

又按上文云。陽爲气。陰爲味。吳云。臊焦香腥腐爲气。酸苦甘辛鹹爲味。此固然矣。故形歸气。气歸精。精食气。气生形。气傷精之气字。似與五味對言。而爲五气之气。然至下文精化爲气。气傷於味而窮矣。故姑從張氏之義。

精食气形食味張云。食。如子食母乳之義。气歸精。故精食气。味歸形。故形食味。馬云。所謂气歸精者。以精能食萬物之气也。精賴气而生。猶云食此气耳。﹝主物之气言。﹞所謂味歸形者。以形能食萬物之味也。形賴味而滋。猶云食此味耳。

化生精气生形馬云。所謂精歸化者。以化生此精也。化爲精之母。故精歸於化耳。所謂形歸气者。

以气生此形也。气爲形之父。故形歸於气耳。﹝指人身之气言。﹞簡按以上四句。乃解前文四句之義。故馬氏下所謂字而釋之。

精化爲气張云。謂元气由精而化也。上文旣雲气歸精。是气生精也。而此又曰。精化气。是精生气也。二者似乎相反。而不知此正精气互根之妙。以應上文天地雲雨之義也。李云。气本歸精。气爲精母也。此云精化爲气者。精亦能生气也。如不好色者。气因以旺也。

气傷於味張云。上文曰味傷形。則未有形傷而气不傷者。如雲味過於酸。肝气以津。脾气乃絕之類。

是皆味傷气也。馬云。凡物之味。旣能傷人之形。獨不能傷人之气乎。左傳。晉屠蒯曰。味以行气。

壯火之气衰少火之气壯馬云。气味太濃者。火之壯也。用壯火之品。則吾人之气。不能當之。而反衰矣。﹝如用烏附之類。而吾人之气。不能勝之。故發熱。﹞气味之溫者。火之少也。用少火之品。則吾人之气。漸爾生旺而益壯矣。﹝如用參之類。而气血漸旺者。是也。﹞

壯火食气气食少火馬云。何以壯火之气衰也。正以壯火能食吾人之气。故壯火之气自衰耳。何以少火之气壯也。正以吾人之气。能食少火。故少火之气漸壯耳。

壯火散气少火生气馬云。惟壯火爲能食人之气。此壯火所以能散吾人之气也。食則必散。散則必衰。故曰壯火之气衰。惟吾人之气。爲能食少火之气。此少火所以能生吾人之气也。食則必生。生則必壯。故曰少火之气壯。按此節。分明論萬物有陰陽气味。而吾人用之。有爲泄爲通。爲發泄爲發熱。及衰壯生散之義。

王注不明。與前後陰陽气味俱無著。非本篇之大旨也。簡按壯火少火。承上文發熱以諭之。气薄諭少火。濃諭壯火。馬注爲穩貼。汪氏則訾馬注云。是桂附永無用之期也。蓋槪論已。再按張氏輩。漫然以火爲陽气。其義𨿽似精微。與前後文。不相承接。故不可從矣。

陰勝則陽病陽勝則陰病張云。此下言陰陽偏勝之爲病也。陰陽不和。則有勝有虧。故皆能爲病。簡按馬以此以下。接前文。爲气味大過生病之義。志同。並不可憑。

重寒則熱重熱則寒張云。此卽上文寒極生熱。熱極生寒之義。蓋陰陽之气。水極則似火。火極則似水。陽盛則隔陰。陰盛則隔陽。故有眞寒假熱眞熱假寒之辧。此而錯認。則死生反掌。重。平聲。

寒傷形熱傷气張云。寒爲陰。形亦屬陰。寒則形消。故傷形。熱爲陽。气亦屬陽。熱則气散。故傷气。

气傷痛形傷腫吳云。气無形病故痛。血有形病故腫。

風勝則動馬云。振掉搖動之類。

寒勝則浮吳云。寒勝則陽气不運。故堅痞腹滿。而爲虛浮。

濕勝則濡瀉集韻。濡。儒遇切。音孺。沾濕也。奇效良方云。泄瀉。人爲一證耳。豈知泄。泄漏之義。時時溏泄。或作或愈。瀉者。一時水去如注泄。赤水玄珠云。糞出少。而勢緩者。爲泄。漏泄之謂也。糞大出。而勢直下不阻者。爲瀉。傾瀉之謂也。簡明醫要云。濡瀉。糞或若水。考王注。卽水谷利。與飧泄無別。

寒暑燥濕風此五气配四時中央也。左傳六气。陰陽風雨晦明。乃別是一家之言。內經無六气之說。

而運气家。五气之外加火。配乎三陰三陽。以爲六气。夫火者五行之一。豈有其理乎。

化五气髙云。心气主喜。肝气主怒。脾气主悲。肺气主憂。腎气主恐。以生喜怒悲憂恐。

喜怒傷气寒暑傷形張云。喜怒傷內。故傷气。寒暑傷外。故傷形。舉喜怒言。則悲憂恐同矣。舉寒暑言。則燥濕風同矣。簡按壽夭剛柔云。風寒傷形。憂恐忿怒傷气。

暴怒傷陰暴喜傷陽莊子在宥云。人大喜耶毗於陽。大怒耶毗於陰。陰陽並毗。四時不至。寒暑之和不成。樓英云。此上二節。經旨似有相矛盾。旣曰寒暑傷形。又曰寒傷形。熱傷气者。何也。蓋言𨿽不一。而理則有歸。夫喜怒之傷人。從內出。而先發於气。故曰喜怒傷气也。寒暑之傷人。從外入。而先著於形。故曰寒暑傷形也。分而言之。則怒之气從下上。而先發於陰。故曰暴怒傷陰。喜之气從上下。而先發於陽。故曰暴喜傷陽。寒則人气內藏。則寒之傷人。先著於形。故曰寒傷形。暑則人气外溢。則暑之傷人。先著於气。故曰熱傷气也。

滿脈去形張云。言寒暑喜怒之气。暴逆於上。則陽獨實。故滿脈。陽亢則陰離。故去形。此孤陽之象也。脈經曰。諸浮脈無根者死。有表無裏者死。其斯之謂。

重陰必陽重陽必陰張云。重者。重疊之義。謂當陰時而復感寒。陽時而復感熱。或以天之熱气。傷人陽分。天之寒气。傷人陰分。皆謂之重。蓋陰陽之道。同气相求。故陽傷於陽。陰傷於陰。然而重陽必變爲陰證。重陰必變爲陽證。如以熱水沐浴身反涼。涼水沐浴身反熱。因小可以諭大。下文八句。卽其徵驗。此與上文重寒則熱。寒極生熱。義相上下。所當互求。

故曰王子芳云。引生气通天論之文。以證明之也。

春必病溫宋本。作溫病。簡按論疾診尺云。寒生熱。熱生寒。此陰陽之變也。故曰。冬傷於寒。

春必生癉熱云云。正與此節同義。○張云。按此四節。春夏以木火傷人。而病反寒。秋冬以寒濕傷人而反熱。

是卽上文重陰必陽。重陽必陰之義。

秋傷於濕汪昂云。諭嘉言攺作秋傷於燥。多事。

端絡張云。端。正也。絡。聯系之義。髙云。端。直。絡。橫也。

論理人形﹝至﹞皆有表裏馬云。人有形體。則論理之。﹝如骨度脈度等篇。﹞人有臟腑。則列別之。﹝如靈樞經水腸胃海論等篇。﹞人有經脈。則端絡之。﹝如經脈等篇。﹞脈有六合。則通會之。﹝如經別等篇。﹞气穴所發。各有其處。且有其名。﹝如气穴論。﹞溪谷屬骨。皆有所起。﹝如气穴气府骨空等篇。﹞

分部逆從。各有條理。﹝如皮部論等篇。﹞四時陰陽。盡有經紀。﹝如本篇下節所云。﹞外內之應。皆有表裏。

﹝如血气形志。有太陰與陽明爲表裏之謂。﹞志云。分部者。皮之分部也。皮部中之浮絡。分三陰三陽。有順有逆。各有條理也。

肝生筋五行大義云。元命苞曰。筋有枝條。象於木也。

其在天爲玄易文言。天玄而地黃。據下文例。在天以下二十三字。系於衍文。且與肝臟不相干。宜刪之。

在色爲蒼蒼。艸色也。王謂薄靑色。可疑。

在聲爲呼志云。在志爲怒。故發聲爲叫呼。簡案王云。亦謂之嘯。蓋嘯。蹙口而出聲也。唐孫廣有嘯旨之書。恐與叫呼不同。

在變動爲握張云。握。同搐搦。筋之病。志云。變動。髒气變動於經兪也。握者。拘急之象。筋之證也。

在志爲怒志云。肝者。將軍之官。故其志在怒。

悲勝怒下文屬憂於肺。據文例。此悲當作憂。新校正之說未允當。

心生血志云。血乃中焦之汁。奉心神而化赤。故血者神气也。

心主舌五行大義云。火於五行不常見也。須之則有。

不用則隱。如舌在口內。開口卽見。閉口則藏。

在體爲脈說文。脈。血理分行體中者。從HT從血。。脈或從肉。。籀文。玉篇。脈。莫革切。

血理也。一曰筋脈。脈。同上。五行大義云。脈。是血之溝渠。通流水气。

在變動爲憂張云。心藏神。神有餘則笑。不足故憂。志云。心獨無兪。故變動在志。心气並於肺則憂。

在竅爲舌吳云。舌惟有竅。故辧百味。簡按此說奇。當從王義。

熱傷气苦傷气二气字。根據太素作脈。義極穩。

脾生肉五行大義云。肉是身上之土地。

在聲爲歌志云。脾志思。思而得之。則發聲爲歌。

在變動爲噦張云。噦。於決切。呃逆也。馬云。靈樞口問篇。帝有問噦問噫之異。王注以噦爲噫者非。宣明五气篇志注。噦。呃逆也。噦噦。車鑾聲。言呃聲之有倫序。故曰噦。簡按說文。噦。气牾也。楊上善解爲气忤。蓋同義。﹝气忤。坊本作气折。宋本作忤。是。﹞

西方生燥志云。西方主秋金之令。故其气生燥。

肺生皮毛管子云。肺生革。

在聲爲哭虞庶注難經云。肺屬金。金。商也。商。傷也。主於秋。秋。愁也。故在志則悲哭。此之謂也。﹝秋者。愁也。出尙書大傳。﹞

熱傷皮毛寒勝熱據太素。熱作燥。寒作熱。熱作燥。爲是。

在聲爲呻張云。气郁則呻吟。腎之聲也。志云。呻者。伸也。腎气在下。故聲欲太息。而伸出之。

寒傷血燥勝寒據太素。血作骨。燥作濕。爲是。張云。

若以五行正序。當云濕勝寒。但寒濕同類。不能相勝。故曰燥勝寒也。諸所不同如此。蓋因其切要者爲言也。

此說卻難憑。

鹹傷血據太素。血作骨。爲是。

左右者陰陽之道路也志云。在天地六合。東南爲左。西北爲右。陰陽二气。於上下四旁。晝夜環轉。

而人之陰陽。亦同天地之气。晝夜循環。故左右爲陰陽之道路。

水火者陰陽之徵兆也馬云。王注釋天元紀大論云。徵。信也。驗也。兆。先也。言水火之寒熱彰信。

陰陽之先兆也。吳云。陰陽不可見。水火則其有徵而兆見者也。

陰陽者萬物之能始也能始二字難解。髙云。易曰。坤以簡能。幹知大始。﹝出於系辭。原文云。幹知大始。坤作成物。幹以易知。坤以簡能。宋注。知。猶主也。文少異。﹞此之謂也。今姑從之。

腠理閉髙。閉。作開。簡按若作開。則至下文汗不出而窮矣。

仰馬云。喘息粗气。不得其平。故身爲之仰。。俯也。張云。喘粗不得臥。故爲仰。﹝。

俯同。音僕。又音免。﹞

煩冤馬云。冤。音婉。張云。冤。郁而亂也。髙云。屈抑也。簡按楚辭。蹇蹇之煩冤。王逸注。

冤。屈也。

能冬不能夏馬云。能。音耐。禮記禮運。聖人耐以天下爲一家。其耐作能蓋古以能耐通用。靈陰陽二十五人篇。亦有能作耐。簡按家語。食水者善游能寒。漢晁錯傳。能暑能寒。

身寒汗出張云。陽衰則表不固。故汗出。脈要精微論亦曰。陽气有餘。爲身熱無汗。陰气有餘。

爲多汗身寒。

身常淸集韻。淸。與淸同。寒也。

更勝之變張云。更勝。疊爲勝負也。卽陰勝陽病。陽勝陰病之義。

病之形能也吳云。病之見證。謂之病形。能冬能夏。謂之病能。馬云。帝以法陰陽爲問。而伯以陰陽偏勝爲病者言之。正以見陰陽不可不法也。簡按吳說誤。能與態同。詳見病能論。

七損八益王注欠詳。諸家亦無確說。本邦前輩所解。殆似得經旨。因備錄於下。曰。天眞論云。

女子五七。陽明脈衰。六七三陽脈衰於上。七七任脈衰。此女子有三損也。丈夫五八腎气衰。六八陰气衰於上。

七八肝气衰。八八腎气衰齒落。此丈夫有四損也。三四合爲七損矣。女子七歲腎气盛。二七天癸至。三七腎气平均。四七筋骨堅。此女子有四益也。丈夫八歲腎气實。二八腎气盛。三八腎气平均。四八筋骨隆盛。此丈夫有四益也。四四合爲八益矣。

不知用此則早衰之節也吳云。知七損八益盛衰之期。而行持滿之道。則陰寒陽熱。二者可調。不知用此。則早衰之節次也。下文遂言早衰之節。簡按王注。用。謂房色。義難曉。

年四十吳云。此言早衰之節也。志云。男子以八爲期。故四十而居半。簡按五八腎气始衰。乃二八八八之中。故謂半也。

陰痿吳云。痿。與萎同。艸木衰而萎也。陰痿。陰事弱也。簡按巢源。作陰萎。漢書膠西於王端傳。陰痿。一近婦人病數月。師古注。痿。音萎。

气大衰千金。作气力大衰。

故同出而名異耳吳云。同得天地之气以成形。謂之同出。有長生不壽之殊。謂之名異。簡按千金。

無故字。老子第一章

。此兩者同出而異名。同謂之玄。

智者察同愚者察異髙云。察同者。於同年未衰之日。而省察之。智者之事也。察異者。於彊老各異之日。而省察之。愚者之事也。

身體輕彊王弘義云。上文曰。體重。耳目不聰明。此節曰。耳目聰明。身體彊健。又見其陰陽互相資益之妙。

恬之能千金。能。作味。

從欲快志於虛無之守千金。作縱欲快志得於虛無之守。張云。從欲。如孔子之從心所欲也。快志。

如莊子之樂全得志也。虛無之守。守無爲之道也。

天不足西北淮南天文訓。昔者共工與顓頊爭爲帝。怒而觸不周之山。天柱折地維絕。天傾西北。故日月星辰移焉。地不滿東西。故水潦塵埃歸焉。河圖括地象云。西北爲天門。東南爲地戶。注。天不足西北。

是天門。地不滿東南。是地戶。

天有精地有形馬云。在上爲天。其气至精。在下爲地。其體成形。簡按春秋繁露。气之淸者爲精。

莊子。形本生於精。

天有八紀髙云。春夏秋冬。二分二至。八節之大紀也。

地有五里髙云。五里。東南西北中。五方之道裏也。馬云。裏。當從理。簡按裏理。蓋古通用。不必攺。

上配天以養頭靈邪客篇。天圓地方。人頭圓足方以應之。

中傍人事志云。節五味。適五志。以養五臟之大和。

天气通於肺張云。天气。淸气也。謂呼吸之气。淸气通於五臟。由喉而先入肺。太陰陽明論曰。喉主天气。

地气通於嗌甲乙。嗌。作咽。張云。地气。濁气也。

謂飲食之气。濁气通於六腑。由嗌而先入胃。嗌。咽也。太陰陽明論曰。咽主地气。其義皆同。嗌。音益。

穀气通於脾甲乙。千金。及五行大義。谷作。簡按王注。穀空虛。諸家亦爲山谷之气。蓋地气旣爲水谷之气。若以谷爲。則義相重。故從原文。然其說率屬牽彊。宜從甲乙等。而爲水谷之气。谷。古通用。漢王莽傳。風迅疾。注。卽谷風也。

爲水注之气張云。言水气之注也。如目之淚。鼻之涕。口之津。二陰之尿穢。皆是也。𨿽耳若無水。而耳中津气。濕而成垢。是卽水气所致。气至水必至。水至气必至。故言水注之气。簡按外臺引刪蘩論。

作水注之於气。又五行大義引本經。作九竅爲水。法天之紀。用地之理。則災禍去矣。今由此則注乃法之訛。

气乃紀之誤。而之上有天字。文義似順承矣。然法天之紀。用地之理。則災禍去矣三句。與下文故不法天之紀。

不用地之理。則災禍至矣三句。𨿽語意相反。然卻是重復。蕭氏引他書文。極爲精核。不知是古文果如此否。

張氏以倒字法釋之。頗覺允當。姑從之。

暴气象雷趙府本。熊本。气。作風。馬云。一本作暴風。於雷字不通。宜從气字。張云。天有雷霆。火郁之發也。人有剛暴。怒气之逆也。故語曰。雷霆之怒。

水谷之寒熱吳云。五味貴於中和。寒則陰勝。熱則陽勝。陽勝生熱。陰勝生寒。皆能害乎腸胃也。

簡按王說執拘。

從陰引陽從陽引陰志云。陰陽气血。外內左右。交相貫通。故善用鍼者。從陰而引陽分之邪。從陽而引陰分之气。簡按義見靈樞終始禁服四時气篇。及六十七難。

以右治左以左治右張云。繆刺之法也。

以我知彼志云。以我之神。得彼之情。

見微則過宋本。則。作得。髙云。過。失也。病始於微萌。而得其過失之所在。簡按張云。則。度也。蓋讀爲測者非。○徐云。從陰引陽二句。言在上者治下。在下者治上。以我知彼。欲體察也。以表知裏。

達內外也。過與不及。總結上文。觀夫陰陽左右表裏之過與不及也。善用鍼者。不待病形已具。方知過與不及。

若微見徵兆。便知其過。其明如此。用鍼豈有危殆哉。

善診者馬云。診。視驗也。診之爲義。所該者廣。凡望聞問切等法。皆可以言診也。簡按孔平仲雜說云。診不止脈也。視物可以爲診。後漢王喬傳。詔尙方診視。是也。

審淸濁而知部分吳云。色淸而明。病在陽分。色濁而暗。病在陰分。又面部之中有五部。以五行之色推之。

視喘息聽音聲張。志。引金匱要略。詳解之。當參考。

觀權衡規矩而知病所主甲乙。規上。有視字。主。作生。

按尺寸觀浮沈滑澀謂按尺膚而觀滑澀。按寸口而觀浮沈也。尺。非寸關尺之尺。古義爲然。

以治無過甲乙。治下。有則字。爲五字一句。是也。

因其輕而揚之徐云。因。從其所因也。因其邪气輕浮於表。而用气輕薄之劑。而發揚之。如傷寒一二日用葛根之類。是也。

因其重而減之張云。重者實於內。故宜減之。減者。瀉也。

因其衰而彰之張云。衰者。气血虛。故宜彰之。彰者。補之益之。而使气血復彰也。

形不足者溫之以气張云。此正言彰之之法。而在於藥食之气味也。以形精言。則形爲陽。精爲陰。

以气味言。則气爲陽。味爲陰。陽者。衛外而爲固也。陰者。藏精而起亟也。故形不足者。陽之衰也。非气不足以達表而溫之。精不足者。陰之衰也。非味不足實中而補之。簡按諸注以形爲陰。故於溫之之義而支矣。張注詳備。今從之。

其髙者因而越之馬云。謂吐之使上越也。

竭之張云。竭。祛除也。謂滌蕩之疏利之。可以治其下之前後也。李云。承气抵當之類。徐云。如濕气勝而爲濡瀉等證。用五苓散之類。又如積痢在下。而爲裏急後重等證。用承气湯牽牛散之類。引而竭之也。

中滿者瀉之於內吳云。中滿。腹中滿也。此不在髙不在下。故不可越。亦不可竭。但當瀉之於內。

消其堅滿。是也。李云。內字與中字照應。

漬形以爲汗吳云。謂天气寒腠理密。汗不易出。則以辛散之物。煎湯漬其形體。覆而取汗也。徐云。熱邪內郁。宜於汗解。因其腠理漧燥。而汗不得出者。以溫水微漬形體。使之腠理滋潤。以接其汗之出也。

今用熱湯圍浴。而出汗者。是也。

其在皮者汗而發之張云。前言有邪者。兼經絡而言。言其深也。此言在皮者。言其淺也。滑云。

二汗只是一義。然漬字輕。發字重也。簡按滑注。似與經旨相乖矣。

其悍者按而收之吳云。悍。卒暴也。按。謂按摩也。言卒然暴痛悍之疾。則按摩而收之。

收。謂定其悍也。簡按張以按爲察。李爲制伏酸收。用如芍藥之義。並非。

審其陰陽以別柔剛李云。審病之陰陽。施藥之柔剛。簡按柔劑剛劑。見史倉公傳。此說爲是。

血實宜決之張云。決。謂泄去其血。如決水之義。

气虛直HT引之甲乙。HT。作掣。吳云。HT。掣同。气虛。經气虛也。經絡之气有虛。必有實處。宜掣引其實者。濟其虛者。刺法有此。張云。掣。挽也。气虛者。無气之漸。無气則死矣。故當挽回其气。而引之使復也。如上气虛者。升而舉之。下气虛者。納而歸之。中气虛者。溫而補之。是皆掣引之義。簡按張注𨿽明鬯。不如吳氏之於經旨而切矣。﹝字書。HT。音誓。牛兩角豎者名HT。﹞

卷二

陰陽離合論篇第六

馬云。陰陽者。陰經陽經也。其義論離合之數。故名篇。此與靈樞根結篇。相爲表裏。

其要一也吳云。其要則本於一陰一陽也。張云。一。卽理而已。志云。寒暑往來。陰陽出入。總歸於太極一气之所生。簡按吳注爲得矣。

萬物方生方。今也。詩秦風。方何爲期。鄭箋。方今以何時爲還期也。

命曰陰中之陽吳云。言天地生物之初。陰陽之判如此。簡按此節。舉陰中之陰。陰中之陽者。卽爲次節論人身中有陰中之陰。陰中之陽之起本。

陽予之正吳云。予。與同。簡按予。王讀爲施。意正同。志云。予。我也。可謂彊解矣。

天地四塞張云。四塞者。陰陽痞隔。不相通也。

亦數之可數吳云。數。上如字。下上聲。張同。簡按馬云。俱上聲。恐非是。張云。凡如上文者。

皆天地陰陽之變也。其在於人。則亦有陰中之陽。陽中之陰。上下表裏。气數皆然。知其數則無不可數矣。數。推測也。

三陰三陽之離合張云。分而言之。謂之離。陰陽各有其經也。並而言之。謂之合。表裏同歸一气也。

聖人南面而立張云。云聖人者。崇人道之大宗也。南面而立者。正陰陽之向背也。簡按易說卦。

聖人南面而聽天下。向明而治。禮郊特牲。君之南鄕。答陽之義也。

後曰太衝張云。人身前後經脈。任脈。循腹裏。至咽喉。上頤。循面入目。衝脈。循背裏。出頏顙。

其輸上在於大杼。分言之。則任行乎前。而會於陽明。衝行於後。而爲十二經脈之海。﹝出於動輸篇。海論。

痿論。又逆順肥瘦云。衝脈者五臟六腑之海也。﹞故前曰廣明。後曰太衝。合言之。則任衝名位𨿽異。而同出一原。通乎表裏。此腹背陰陽之離合也。

結於命門張云。下者爲根。上者爲結。志云。按靈樞根結篇曰。太陽根於至陰。結於命門。命門者。

目也。陽明結於顙大。顙大者。鉗耳也。少陽結於蔥籠。蔥籠者。耳中也。太陰根於隱白。結於太倉。少陰根於湧泉。結於廉泉。厥陰根於大惇。結於玉英。簡按此經余經。不言結。故志詳注之。

名曰陰中之陽張云。此以太陽。而合於少陰。故爲陰中之陽。然離則陰陽各其經。合則表裏同其气。

是爲水藏。陰陽之離合也。下仿此。

中身而上名曰廣明吳云。言所謂前曰廣明者。指中身而上言之。中身而下則非也。

厥陰之表名曰少陽志云。太陽之气在上。故曰少陰之上。兩陽合明。曰陽明。在二陽之間。而居中土。故曰太陰之前。厥陰處陰之極。陰極於裏。則生表出之陽。故曰厥陰之表。蓋以前爲陽。上爲陽。表爲陽也。曰上曰前曰表者。言三陽之气也。

名曰陰中之少陽張云。所謂少者。以厥陰气盡。陰盡而陽始。故曰少陽。

太陽爲開陽明爲闔少陽爲樞張云。此總三陽爲言也。太陽爲開。謂陽气發於外。爲三陽之表也。陽明爲闔。謂陽气在於內。爲三陽之裏也。少陽爲樞。謂陽气在表裏之間。可出可入。如樞機也。然開闔樞者。有上下中之分。

亦如上文出地未出地之義。而合乎天地之气也。志云。開闔者。如戶之扉。樞者。扉之轉牡也。捨樞不能開闔。

捨開闔不能轉樞。是以三經者。不得相失也。

摶而勿浮宋本。摶。作搏。簡按王注。搏擊於手。當從宋本。史倉公傳。三陰俱搏者如法。不俱搏者。決在急期。義與此同。髙云。摶。音團。聚凝一而弗浮。志云。摶者。園也。髙。勿。作弗。並誤。

中爲陰吳云。中。腹中也。腹中爲脾。衝脈在脾之下。髙云。由外陽內陰之義。而推論之。然則中爲陰。中亦內也。太陰坤土在內。而居中也。簡按馬云。人身之中半。非也。

陰之絕陽名曰陰之絕陰馬云。乃陰經中之絕陽。絕陽者。純陰也。名曰陰之絕陰。絕陰者。盡陰也。

簡按靈系日月篇云。兩陰交盡。故曰厥陰。厥。通作蹶。漢食貨志。天下財產。何得不蹶。師古注。蹶。盡竭也。﹝史記倉公傳。厥陰。作蹶陰。﹞又晏子春秋云。陰冰厥陽。冰濃五寸。並爲王注之左證矣。徐刪陰之絕陽四字。似是。○張云。本篇所言。惟足經陰陽。而不及手經者。何也。觀上文云。天覆地載。萬物方生。未出地者。命曰陰處。名曰陰中之陰。則出地者。名曰陰中之陽。蓋言萬物之气。皆自地而升也。而人之腰以上爲天。腰以下爲地。言足則通身上下經气皆盡。而手在其中矣。故不必言手也。然足爲陰。故於三陽也。言陰中之陽。於三陰也。言陰中之陰。然則手經亦有離合。其在陽經。當爲陽中之陽。其在陰經。當爲陽中之陰。

可類推矣。

HTHT熊。音中。髙云。HT。衝同。蓋本於新校正別本。簡按HT。字書並引本經。不釋其義。篇海云。音中。字匯補云。一本作衝衝。非。以HT音衝也。王注爲往來之義。必有所據。通雅云。忡忡。猶衝衝也。古素問作HTHT。

忡仲。憂貌。出詩召南。衝衝。行也。出廣雅。義不相涉。蓋根據音而漫解者。

卷二

陰陽別論篇第七

吳云。此篇言陰陽。與常論不同。自是一家議論。故曰別論。簡按有五臟別論。經脈別論。吳義爲長。

馬云。據篇中有別於陽者。知病處也等語。則別當彼劣切。非也。

四經十二從馬云。四經者。肝心肺腎爲四經。而不言脾者。寄旺於四經之中也。十二從者。手有三陰三陽。足有三陰三陽。而十二經脈之行。相順而不悖也。吳云。十二從。十二支也。十二支不復主事。但從順於四經。故曰十二從也。張云。從者。卽手之三陰。從髒走手等義。簡按四經𨿽無明據。當從王注。如十二從。則從王吳之義。爲十二辰十二支。則至人有二字而窮矣。若根據馬張之說。而爲三陰三陽。則至下文云應十二脈而窮矣。宜置於闕如之例。

凡陽有五五五二十五陽髙云。凡陽有五。肝心脾肺腎。皆有和平之陽脈也。五五二十五陽者。肝脈應春。心脈應夏。脾脈應長夏。肺脈應秋。腎脈應冬。春時。而肝心脾肺腎之脈。皆有微弦之胃脈。夏時。

而肝心脾肺腎之脈。皆有微鉤之胃脈。長夏。而肝心脾肺腎之脈。皆有微緩之胃脈。秋時。而肝心脾肺腎之脈。

皆有微毛之胃脈。冬時。而肝心脾肺腎之脈。皆有微石之胃脈。是五五二十五陽。

所謂陽者胃脘之陽也志云。所謂二十五陽者。乃胃脘所生之陽气也。胃脘者。中焦之分。主化水谷之精气。以資養五臟者也。四時五臟之脈。皆得微和之胃气。故爲二十五陽也。簡按王注。爲人迎之气。誤。

別於陽者知病處也吳云。言能別於陽和之脈。則一部不和。便知其部有病。是能知乎病處也。

別於陰者知死生之期吳云。別眞髒之陰脈者。則知其死於克賊。持於相生。如肝病眞陰脈見。死於庚辛。心病眞陰脈見。死於壬癸。下文。肝至懸絕急。十八日死之類。皆是也。

三陽在頭三陰在手張云。三陽在頭。指人迎也。三陰在手。指气口也。太陰陽明論曰。陽明者。表也。爲之行气於三陽。蓋三陽之气。以陽明胃气爲本。而陽明動脈曰人迎。在結喉兩旁一寸五分。故曰三陽在頭。又曰。足太陰者。三陰也。爲之行气於三陰。蓋三陰之气。以太陰脾气爲本。然脾脈本非气口。何云在手。

如五臟別論曰。五味入口。藏於胃。以養五臟气。而變見於气口。气口亦太陰也。故曰三陰在手。上文以眞髒胃气言陰陽。此節以人迎气口言陰陽。簡按此本於王注。更爲詳備。而汪心谷則以手足三陰三陽經解之。以毀王注。其理益晦。﹝汪說。出古今醫統內經要旨。﹞滑云。三陽當作二陽。謂結喉兩旁人迎脈。以候足陽明胃气。三陰謂气口。以候手太陰肺气也。胃爲五臟之本。肺爲百脈之宗也。此說亦有所見。故附於此。﹝馬志髙並本於汪氏。以經脈流注解之。吳則爲三部九候之義。並不明晰。﹞

別於陽者知病忌時別於陰者知死生之期滑云。二句申前說。或直爲衍文亦可。

所謂陰陽者吳云。所謂。世所謂也。意若曰此眾謀之陰陽。非吾之所謂陰陽也。簡按上文旣云所謂陰者眞髒也。所謂陽者胃脘之陽也。而此亦云所謂陰陽者。故吳有此解。然考其語勢。似不必然矣。

眞脈之髒脈滑作眞髒之脈。要旨。汪氏云。眞脈之髒脈者。謂眞髒脈之至數。以分五臟之屬也。

肝至懸絕急滑云。愚謂懸絕。如懸絲之微而欲絕也。王注。如懸物之絕去。似指代脈言也。要旨。

汪氏云。至。脈之應也。懸絕。止絕也。急。勁也。張云。懸絕急者。全失和平。而弦搏異常也。志云。懸絕者。眞髒孤懸而絕。無意气之陽和也。急者肝死脈。來急益勁。如張弓弦也。簡按張志之解似是。

脾至懸絕四日死髙云。土位中央。灌漑四旁。上火下水。左木右金。土气不能四應。故四日死。簡按王注不及脾獨死於生數之義。故取髙說而補之。馬論天干之五行相克。其間多有不合。宜遵王意。

二陽之病發心脾張云。二陽。陽明也。爲胃與大腸二經。然大腸小腸。皆屬於胃。故此節所言。則獨重在胃耳。蓋胃與心。母子也。人之情欲。本以傷心。母傷則害及其子。胃與脾。表裏也。人之勞倦。本以傷脾。髒傷則病連於腑。故凡內而傷精。外而傷形。皆能病及於胃。此二陽之病。所以發於心脾也。簡按王履云。腸胃有病。心脾受之。發心脾。猶言延及於心脾也。滑云。靑田老人謂。心脾當作肺脾。下文風消脾病。

息賁者肺病。深爲有理。今詳經文。張注爲是。

不得隱曲女子不月張云。不得隱曲。陽道病也。夫胃爲水穀气血之海。主化營衛而潤宗筋。如厥論曰。前陰者。宗筋之所聚。太陰陽明之所合也。痿論曰。陰陽總宗筋之會。會於气沖。而陽明爲之長。然則精血下行。生化之本。惟陽明爲最。今化原旣病。則陽道外衰。故不得隱曲。其在女子。當爲不月。亦其候也。

王氏注曰。夫腸胃發病。心脾受之。心受之則血不流。脾受之則味不化。然心脾何以受腸胃之病。

未免牽彊。不可不察。隱曲二字。本經見者凡五。皆指陽道爲言。以類察之。可得其義。吳云。俯首謂之隱。

鞠躬謂之曲。簡按吳說未見明據。今從張注。要旨云。汪氏質疑注。肢體爲之勁急。而不能伸曲也。吳蓋本此。

風消諸家皆仍王注。爲枯瘦之義。獨汪心穀爲上消渴。風消二字。他無所考。未知孰是。今兩存之。

﹝聖濟總錄。載治方。出第十三卷

。﹞

息賁馬云。賁。奔同。喘息上奔痰嗽無寧。此非肺積之息賁。乃喘息而賁。張云。胃病則肺失所養。

故气息奔急。气竭於上。由精虧於下。敗及五臟。故死不治。

張云。足肚酸疼。曰。簡按列子。心體煩。。煩郁也。與此義殊。

索澤樓英云。索澤。卽仲景所謂皮膚甲錯也。簡按諸注。皆從王義。吳獨作索睪。注云。睪。音髙。

索。引也。睪。腎丸也。控睪二字。內經中凡四見。或云腰脊控睪。未有單言控睪。而爲病名者。則吳說不爲得矣。

頹疝馬云。與同。簡按。同。本作。詩周南。我馬虺。爾雅。作虺頹。釋名云。陰腫曰。气下也。又曰。疝言詵也。詵詵然引小腹急痛也。乃經脈篇疝。脈解篇疝。五色篇陰。並同。一切經音義云。丸頹。又作HT。陰病也。原病式云。疝。小腹控卵。腫急絞痛也。朱震亨云。疝。其形陰囊腫縋。如升如斗。不癢不痛。是也。吳云。頹。頑也。頹疝。腎丸大而不疼。頑然不害者也。頹。墜也。今訓頑。

未見所據。

心掣吳云。心引而動也。張云。心動不寧。若有所引。名曰心掣。志云。心虛而掣痛。簡按聖濟總錄云。心火胥應而不寧。其動若掣者。乃其證也。馮兆張錦囊祕錄云。古無怔忡之名。名曰心掣者。是也。下文曰。其傳爲膈。志說似是。

隔張云。以木乘土。脾胃受傷。乃爲隔證。如邪气臟腑病形篇曰。脾脈微急爲膈中。風論曰。胃風之狀。食飲不下。鬲塞不通。上膈篇曰。食飲入而還出者。皆隔之謂。簡按王注欠詳。

驚駭張云。肝胃二經。皆生驚駭。如金匱眞言論曰。東方通於肝。其病發驚駭。經脈篇曰。足陽明病。聞木聲則惕然而驚。

背痛馬云。二經之脈。胃自頭以行於足。肝自足走腹。皆無與於背者。而此曰背痛。意者陰病必行於陽也。張云。背痛者。手足陽明之筋。皆夾脊也。汪昂云。按四經皆與背無涉。而云背痛。未詳。

噫馬云。气轉也。又飽出息也。脈解篇所謂。上走心爲噫者。陰盛而上走於陽明。陽明絡屬心。故上走心爲噫也。口問篇。寒气客於胃。厥逆從下上散。復出於胃。故曰噫。觀此則胃心之病。宜發爲噫。張云。

噫。噯气也。﹝詳見宣明五气篇。﹞

欠馬云。气相引也。經脈篇。胃脈爲病。有數欠。宣明五气。九鍼論。皆曰腎爲欠。今曰善欠者。

胃之病也。張云。欠。呵欠也。簡按說文。欠。張口气悟也。象气從兒。上出之形。

風厥張云。風厥之義不一。如本篇者。言二陽一陰發病。名曰風厥。言胃與肝也。其在評熱病論者。

言太陽少陰病也。在五變篇者。曰。人之善病風厥漉汗者。肉不堅腠理疏也。簡按又見史倉公傳。

心滿簡按滿。懣同。

善气志云。善气者。太息也。心系急則气道約。故太息以伸出之。簡按禮記。勿气。鄭注。謂不鼻息也。乃志聰之義爲得矣。馬吳張髙並不注。

三陽三陰發病志云。太陽太陰之爲病也。太陽爲諸陽主气而主筋。陽气虛則爲偏枯。陽虛而不能養筋。則爲痿。脾屬四肢。故不舉也。

痿易張云。痿弱不支。左右相掉易也。馬云。左右變易爲痿也。簡按俱非也。易。是狂易之易。不如平常也。王注是。

鼓一陽曰鉤志云。鉤。當作弦。此論四經之脈。以應四時也。鼓。動也。一陽之气初升。故其脈如弦之端直。以應春生之气也。髙同。

鼓陽勝急曰弦志云。弦。當作鉤。陽气正盛。故其脈來盛去悠。如鉤之急。以應夏熱之气也。髙同。

鼓陽至而絕曰石志云。至者爲陽。陽气伏藏。故脈𨿽鼓至而斷絕。以應冬藏之气也。滑云。當作鼓。

陰至而絕。此四者。蓋亦眞髒脈也。簡按鼓陽。作鼓陰。近是。然以四者爲眞髒脈。恐非。

陰陽相過曰澑志云。澑。滑也。陰陽相遇。其脈則滑。長夏之時。陽气微下。陰气微上。陰陽相遇。

故脈滑也。此言人有四經。以應四時之气也。張云。陰陽相過。謂流通平順也。脈名曰澑。其气來柔緩而和。

應脾脈也。簡按志以澑爲滑。本於吳注。馬云。澑。作流。靈本輸篇。澑於魚際。其義主流。蓋澑流古通。不必攺字。滑云。如水之澑而不收。卽下文關格之類。非。又按鼓一陽以下二十九字。與上下文。不相順接。是它篇錯簡在此爾。

起則燻肺使人喘鳴張云。此兼表裏。以言陰陽之害也。

表裏不和。則或爲髒病。陰爭於內也。或爲經病。陽擾於外也。魄汗未藏者。表不固也。四逆而起者。陽內竭也。其至正不勝邪。則上燻及肺。今人气喘聲鳴。此以營衛下竭。孤陽上浮。其不能免矣。

陰之所生和本曰和吳本。上和字下句。注意與王同。張云。陰者。五臟之眞陰也。陰之所以生者。

以髒气和。髒气之和。以陰陽之和也。不和則爲爭爲擾。爲剛爲淖。而病由興矣。志云。陰之所生之陽脈。與所本之陰脈。相和而始。名曰和。髙云。獨陽不生。獨陰不長。陰之所生。和本曰和。言陰之所以能生萬物者。

以陰和而復。本於陽和也。簡按此二句。旨義尢幽深。不能輒領會。故舉數說爾。

淖則剛柔不和吳云。此言偏陰之害。淖。謂陰气太過。而潦淖也。張云。淖。謂寒濕妄行。陰气勝也。簡按行鍼篇。血气淖澤滑利。春秋繁露。夫物愈淖。而愈易變動搖蕩也。淮南原道訓。甚淖而。注。。

亦淖也。粥多沈者。曰。淖。廣韻。奴教切。說文。泥也。一切經音義引字林。濡甚曰淖。吳張爲陰气有餘之義。爲是。志髙並云。淖。和也。誤。本經釋音。淖。音淘。水朝宗於海。此以淖爲HT。HT卽俗作潮。亦誤。

不過四日而死簡按馬張根據新校正之說。死。作已。是。志髙仍原文云。以陽髒相生而傳。故不過四日之偶數而死。以陰髒相克而傳。故不過三日之奇數而死也。以三四奇偶之數。固然死者。猶云生陽。其義不通。

辟陰簡按王注辟並。乃辟讀爲僻。僻。偏也。而上辟水升之解未允。張云。辟。放辟也。土本制水。

而水反侮脾。水無所畏。是謂辟陰。此說似是。馬云。乘所不勝。陰以侮陰。謂之辟陰。吳云。辟。邪辟也。

腎爲水。脾爲土。土勝水爲正。今腎水反侮於脾。不得其正。故曰辟陰。此解亦未允。

結陽者腫四肢馬云。結者。气血不疏暢也。吳云。陽。手足六陽也。其脈行於四肢之表。若有結邪。

則四肢脈气壅滯。故腫。聖濟總錄云。夫熱勝則腫。而四肢爲諸陽之本。陽結於外。不得行於陰。則邪熱菀於四肢。故其證爲腫。況邪在六腑。則陽脈不和。陽脈不和。則气畱之。以其气畱。故爲腫也。﹝犀角湯。犀角。

玄參。連翹。柴胡。升麻。木通。沈香。射幹。甘艸。芒硝。麥門冬。上水煎。﹞

結陰者便血一升馬云。營气屬陰。營气化血。以奉生身。惟陰經旣結。則血必瘀蓄。而初結則一升。

再結則二升。三結則三升。結以漸而加。則血以漸而多矣。聖濟總錄云。夫邪在五臟。則陰脈不和。陰脈不和。

則血畱之。結陰之病。以陰气內結。不得外行。血無所稟。滲入腸間。故便血也。﹝地楡湯。地楡。甘艸。縮砂仁。水煎。﹞

陰陽結斜馬云。斜。邪同。靈動輸篇。有少陰之大絡。循陰股內廉。邪入中。則古蓋斜邪通用。

志云。結斜者。偏結於陰陽之間也。簡按志注非。吳張髙並同馬義。

石水馬云。陰气多而陽气少。卽陰盛陽虛也。則陽不能入之陰。而內之所聚者。爲石水。靈邪气臟腑病形篇云。腎脈微大爲石水。起臍以下。至小腹然。上至胃脘。死不治。張云。石水。沈堅在下。簡按金匱要略云。石水。其脈自沈。外證腹滿不喘。尢怡注。石水。水之聚而不行也。因陰之盛。而結於少腹。故沈而不喘。張氏醫通云。越脾加術湯發之。

消馬云。按此篇止謂消。至脈要精微論。有癉成爲消中。奇病論。有轉爲消渴。靈邪气臟腑病形篇。本經通評虛實論。皆曰消癉。气厥論。有肺消膈消。種種不同。其間各有所指。

隔馬云。俗亦謂之幹隔。簡按上文王注。隔塞不便。而此亦云。隔塞而不便瀉。則似云便閉之證。

志髙作膈。

水馬云。平人气象論。頸脈動喘疾咳。曰水。目裹微腫。如臥蠶起之狀。曰水。又曰。足脛腫曰水。

靈水脹篇。水始起也。目裹微腫。如新臥起之狀。又宣明五气論。靈九鍼論。皆曰。下焦溢爲水。此皆本篇所謂水也。

喉痺張云。痺者。閉也。簡按春秋繁露云。陰陽之動。使人足病喉痺。痺者。閉也。本出於中藏經。

陰搏陽別吳云。此以下論脈也。簡按王注以陰陽爲尺寸。諸家皆從之。而髙特云。言陰气過盛。搏擊於內。不與陽和。似乎別出。此不以脈候而解者。蓋以經文無脈字也。脈分尺寸。乎難經。而靈素所無。

故以陰陽爲尺寸者。其無稽尢甚。然徵之於後世。有與王注符者。儒門事親。載胡王之妻。病臍下積塊。嘔食麵黃。肌瘦而不月。或謂之幹血气。治之無效。戴人見之曰。孕也。其人不信。再三求治於戴人。與之平藥。

以應其意。終不肯下毒藥。後月到果胎也。人問何以別之。戴人曰。尺脈洪大也。素問陰陽別論。所謂陰搏陽別之脈。試之於今。往往有驗。王義𨿽與經旨相左。實不可廢焉。﹝李云。言陰脈搏動。與陽脈迥別也。陰陽二字。所包者廣。以左右言。則左爲陽。右爲陰。以部位言。則寸爲陽。尺爲陰。以九候言。則浮爲陽。沈爲陰。舊說。以尺脈洪實爲陰。與寸陽脈迥別。似矣。然則手少陰脈動甚。亦在寸也。何取於陽別之旨乎。故必會通諸種陰陽。而後可決也。○三因方云。搏者。近也。陰脈逼近於下。陽脈別出於上。陰中見陽。乃知陽施陰化。法當有子也。簡按婦人良方。亦與此說同。似未妥。﹞

腸辟簡按王爲開腸洞泄之義。拘矣。馬吳諸家。並從新校正作。吳云。陰陽。指尺寸而言。虛。

謂脈來浮而無根也。腸。後泄血沫也。是。

陽加於陰謂之汗張云。陽。言脈體。陰。言脈位。汗液屬陰。而陽加於陰。陰气泄矣。故陰脈多陽者多汗。

陽虛陰搏諸本。作陰虛陽搏。是。當攺。

夕時死吳雲。水火俱搏。謂之陰陽爭。夕時。不陰不陽。邪爭之會也。故死。

平旦死宋本。馬本。無平旦二字。趙府本。熊本。吳張本。並有之。張云。平旦者。木火王極。而邪更甚。故死。

三日死張云。三陽。手太陽小腸。足太陽膀胱也。水一火二。故死在三日。其死之速者。以旣搏旦鼓。陽邪之盛極也。

三陰三陽俱搏吳云。三陰。脾及肺也。三陽。小腸及膀胱也。四經皆無陽和之气。故脈來俱見急搏。

心腹滿發盡吳云。心病於上。脾病於中。小腸膀胱病於下。故今心腹皆滿盡極也。發盡脹滿之極也。

簡按志作心滿腹發盡。非。

隱曲不利簡按髙釋上文云。不得爲房幃之隱曲也。而至此章則云。小腸之火气。發泄已盡。不得有所隱曲也。隱。幽隱。曲。曲匿。與上文不得隱曲不同也。未知何義。如王注。亦於上文。則以隱蔽委曲釋之。於此章則云。便瀉也。如張注則云。陰道不利也。蓋推張之意。凡下焦運化之用。總謂之隱曲。然則二便通利。亦在其中歟。王注風論。與前節同。

五日死吳云。五爲土數。萬物所歸。今四經俱病。三焦俱傷。故不能逃乎五日也。

其病溫髙云。以陽明之陽。而見溫熱之病。陽亢津竭。故死不治。病溫二字。熊本。吳本。作气濫。吳云。口气臭敗。則淸陽已絕。簡按字書。濫。溢也。故以气濫爲口臭。甚奇。

不過十日死馬云。十日者。地四生金。天五生土。止九日。而十則九日之餘也。

卷二

靈蘭祕典論第八

吳云。靈臺蘭室。黃帝藏書之所。祕典。祕藏典籍也。

十二髒張云。髒。藏也。六髒六腑。總爲十二。分言之。則陽爲腑。陰爲髒。合言之。則皆可稱髒。

猶言庫藏之藏。所以藏物者。如宣明五气篇曰。心藏神。肺藏魄之類。是也。簡按下編有十一臟之稱。周禮有九髒。莊子有六髒。可見其無定名焉。

相使貴賤張云。相使者。輔相臣使之謂。貴賤者。君臣上下之分。吳云。淸者爲貴。濁者爲賤。

遂言簡按王注六節藏象云。遂。盡也。遂言二字。見家語。

心者君主之官也簡按靈邪客篇云。心者。五臟六腑之大主。精神之所捨。荀子解蔽篇云。心者。

形之君也。神明之主也。出令而無所受令。淮南子云。夫心者。五臟之主也。所以制使四肢。流行血气。五行大義。引本經。作主守之官。云。心爲主守之官。神明出者。火者。南方陽。光暉。人君之象。神爲身之君。

如君南向以治。易以離爲火。居太陽之位。人君之象。人之運動。情性之作。莫不由心。故爲主守之官。神明所出也。說文。官。吏事君也。玉篇。官。宦也。

肺者相傅之官五行大義云。肺爲相傅之官。治節出者。金能裁斷。相傅之任。明於治道。上下順教。皆有禮節。肺於五臟。亦治節所出。

治節馬云。凡爲治之節度。從是而出焉。張云。節。制也。靈五癃津液別云。五臟六腑。心爲之主。

肺爲之相。

肝者將軍之官五癃津液別篇云。肝爲之將。師傅篇云。肝者主爲將。吳云。肝气急而志怒。故爲將軍之官。簡按奇病論云。肝者。中之將也。取決於膽。肝膽爲表裏。故肝出謀發慮。而膽爲之斷決也。日知錄云。春秋傳昭公二十八年。豈將軍食之而有不足。正義曰。此以魏子將中軍。故謂之將軍。及六國以來。遂以將軍爲官名。蓋其元起於此。﹝管子立政篇。將軍大夫。以朝官吏。﹞

膻中者臣使之官張云。按十二經表裏。有心包絡。而無膻中。心包之位。正居膈上。爲心之護衛。

脹論曰。膻中者。心主之宮城也。李云。貼近君主。故稱臣使。臟腑之官。莫非王臣。此獨泛言臣。又言使者。

使令之臣。如內侍也。滑云。膻。徒旱切。上聲濁字。說文云。肉膻也。音同袒褐之袒。云膻中者。豈以袒裼之袒。而取義耶。簡按滑注屬曲解。韓詩外傳。舜甑盆無膻。注。膻。卽今甑篦。所以盛飯。使水火之气上蒸。

而後飯可熟。謂之膻。猶人身之膻中也。義太明切。李髙及汪昂但云。膻中。卽心包絡。非。蓋二者𨿽在上焦。

膻中則無形之宗气。心包絡則包心之血絡。豈可槪而爲一乎。薛雪云。膻中。亦名上气海。爲宗气所積之處。

心包絡。包爲膜。心君之宮室。絡爲膜外之巷術。心君之城府也。一爲密勿之地。一是畿甸之間。臣使之義著焉。膻中者。宮室外之城府也。此說近是。

喜樂出焉吳云。膻中气化。則陽气舒。而令人喜樂。气不化。則陽气不舒。而令人悲愁。是爲喜樂之所從出也。李云。喜笑屬火。此云喜樂出焉。其配心君之府。較若列眉矣。

脾胃者倉廩之官五行大義。無胃字。荀子富國篇楊注。谷藏曰倉。米藏曰廩。遺篇刺法論云。脾爲諫議之官。知周出焉。﹝三因方。作公正出焉。﹞脾爲諫議大夫。出於千金方。及胡悟五臟圖說。

大腸者傳道之官本輸篇。及五行大義引河圖。大腸。爲傳道之腑。韓詩外傳。大腸者。轉輸之腑也。

三十五難。大腸。傳瀉行道之腑也。馬云。道。導同。

小腸者受盛之官本輸篇。三十五難。韓詩外傳。及五行大義引河圖並云。小腸者受盛之腑也。

化物出焉張云。小腸居胃之下。受盛胃中水谷。而釐淸濁。水液由此而滲於前。糟粕由此而歸於後。

脾气化而上升。小腸化而下降。故曰化物出焉。髙云。受胃之濁。水谷未分。猶之受盛之官。腐化食物。先化後變。故化物由之出焉。

腎者作彊之官伎巧出焉髙云。腎藏精。男女媾精。鼓气鼓力。故腎者猶之作彊之官。造化生人。伎巧由之出焉。吳云。伎。音技。作彊。作用彊力也。伎。多能也。巧。精巧也。簡按髙注仍王義。似是。李云。

腎處北方而主骨。宜爲作彊之官。水能化生萬物。故曰伎巧出焉。五行大義云。腎爲作彊之官。伎巧出者。水性是智。智必多能。故有伎巧。巧則自彊不息也。古今云。技𨿽不至於道。亦遊於藝者之所貴。巧𨿽未至於神。亦妙萬物而爲言。不作彊則何以得之。故知作彊者。乃精力之謂。以上三說。略與王旨差。姑存之俟考。

三焦決瀆之官吳云。決。開也。瀆。水道也。上焦不治。水濫髙原。中焦不治。水停中脘。下焦不治。水蓄膀脹。故三焦气治。則爲開決溝瀆之官。水道無泛溢停蓄之患矣。簡按本輸篇。三焦者。中瀆之腑也。水道出焉。五行大義云。三焦處五臟之中。通上下行气。故爲中瀆腑也。又引河圖云。三焦孤立。爲內瀆之腑。說文。瀆。溝也。今據倉廩傳道受盛等之例而考之。決。疑是中。或云。

央誤。荀子。入其央瀆。注。中瀆也。如今人家出水溝也。

膀胱者州都之官張云。膀胱位居最下。三焦水液所歸。是同都會之地。故曰州都之官。簡按本輸篇。

二十五難。及五行大義引河圖云。膀胱爲津液之腑。韓詩外傳。膀胱。湊液之腑也。周禮地官。五黨爲州。鄭注。州。二千五百家。人四縣爲都。

津液藏焉气化則能出矣張云。膀胱有下口。而無上口。津液之入者爲水。水之化者由气。有化而入。而後有出。是謂气化則能出矣。營衛生會篇曰。水谷俱下而成。下焦濟泌別汁。循下焦而滲入膀胱。正此謂也。然气化之原。居丹田之間。是名下气海。天一元气。化生於此。元气足則運化有常。水道自利。所以气爲水母。知气化能出之旨。則治水之道。思過半矣。蕭京軒岐救正論云。夫三焦旣主相火。水道之出。無非稟气以爲決也。不曰能出而曰出焉。蓋气本自化。不待化於气而始能出也。今津液主水。膀胱司水。水不自化。

而化於气。此陰以陽爲用。未免少費工夫。故不曰出焉。而曰則能出矣。語意之次。又包許多妙用。

十二官趙獻可醫貫云。玩內經注文。卽以心爲主。愚謂人身別有一主。非心也。謂之君主之官。

當與十二官平等。不得獨尊心之官爲主。若以心之官爲主。則下文主不明則十二官危。當云十一官矣。蓋此一主者。气血之根。生死之關。十二經之綱維也。呂東莊評云。十二官各有所司。而惟心最貴。心得其職。則十二官皆得其宜。猶孟子謂耳目之官不思。

而蔽於物。心之官則思。思則得之。蓋心與百體。分言之則各有所官。統言之則心爲百體之主。卽此義也。故曰君主之官。曰主明。文義自見。若謂別有一主。則心已不可稱君主。豈主復有主乎。又謂下文當云十一官。

不當云十二官。此拘牽句字。而不求其義也。卽以經文例之。六節髒象論云。凡十一臟。取決於膽。五臟六腑。

膽已在內。則宜云十髒。而云十一臟。又將別有一膽耶。靈樞邪客篇曰。心者。五臟六腑之大主。精神之所捨。

如趙氏言。亦止應云四髒六腑之大主矣。又豈心非其心耶。趙氏欲主張命門爲一身之要。未嘗無說。而必穿鑿經文附會之。卻不可爲訓。凡論學論醫。皆不可如此。

其宗大危髙云。宗祧且危。簡按說文。宗。尊祖廟也。白虎通云。宗者。何謂也。宗者尊也。爲先祖主。宗。人之所尊也。

至道在微髙云。承上文大危之意而言。至道在微。上文大危。乃人心惟危之義。此至道在微。乃道心惟微之義。道惟微也。故變化無窮。旣微且變。則人孰知其原。

窘乎哉消者瞿瞿吳云。窘。窮也。乎哉。嘆辭。張云。瞿瞿。不審貌。謂十二官相失。則精神日消。

瞿瞿然莫審其故。誠哉窘矣。馬云。瞿。音履。禮檀弓。瞿瞿如有求而弗得。注云。眼目速瞻之貌。彼不知此養生之法者。有消而無長。瞿瞿然驚顧。擬而議之。窘迫哉。此消者瞿瞿也。簡按詩東方未明篇。狂夫瞿瞿。

傳。無守之貌。禮玉藻。視容瞿瞿。注。驚遽不審貌。張注本之。張馬注義並通。吳志髙俱仍王注。以消爲消息之義。豈有此理耶。且王以瞿瞿訓勤勤。未見所出。太素作濯濯。廣雅。濯濯。肥也。一曰。娛遊也。

閔閔之當馬云。閔閔者。說文以爲病與傷通也。惟不知其要。則閔閔然獨當其病。孰知何法爲善耶。張云。閔閔。憂卹也。謂能憂人之憂。而卹人之危者。又孰足以當其明哲之良哉。蓋甚言知道之少也。簡按馬引說文有訛。閔。湣通。故張以憂卹釋之。二說並不妥。王爲深遠之義。必有所本。

毫釐孫子算經。蠶吐絲爲忽。十忽爲一絲。十絲爲一毫。十毫爲一釐。

其形乃制馬云。惟心爲君主之官。有以制此形耳。張云。積而不已。而形制益多也。髙云。道之形體乃制。制。正也。

精光之道大聖之業志云。精。純粹也。光。光明也。髙云。心主神明。猶之精光之道也。主明下安。

猶之大聖之業也。

齋戒簡按王引韓說。見易上系辭。聖人以此齋戒。注。周禮膳夫。王日一舉。齋日三舉。論語。齋必變食。而不飲酒。不茹葷。出莊子。

靈蘭之室馬云。靈樞刺節眞邪篇。外揣篇。皆藏此室。文王有靈臺。語有芝蘭之室。俱異常之謂。

志云。心之宮也。簡按志注非是。

傳保髙云。以傳後世。而保守弗失焉。

卷二

六節髒象論篇第九

馬云。篇內。首問六六之節。後又問髒象何如。故名篇。髙。論上。加大字。云。大論二字。舊本。誤傳四气調神下。今各攺正。簡按此篇論運气。與天元紀大論等義同。故髙云爾。不可從也。篇內。自岐伯對曰昭乎以下。至孰多可得聞乎。七百一十八字。新校正云。全元起注本。及太素並無。疑王氏之所補也。今考篇中。多論運气。他篇所無。且取通天論。自古通天者云云。其气三三十一字。與三部九候論。三而成天云云四十五字。湊合爲說。其意竟不可曉。又且立端於始云云十二字。全襲左傳文公元年語。

明是非舊經之文。故今除之。不及釋義。運气別是一家。無益於醫術。前賢諸論。詳載於匯考。及解精微論後。

六六之節張云。天有上下四方。是爲六合。地有正隅中外。是爲九宮。此乾坤合一之大數也。凡寰中物理。莫不由之。故節以六六而成歲。人因九九以制會。簡按諸家俱仍王注。獨張注如此。若果如其言。

則當云六之節九制會。而不可云六六九九。王義爲得矣。

人以九九制會吳云。黃鐘之數。起於黍。以九重之。而制律制度。制量制衡。會。會通也。古者天子巡狩。會諸侯。必同其律。同其度。同其量。同其衡。謂之會通。此人之所制也。志云。蓋人有九竅九藏。地有九州九野。以合三而成天。三而成地。三而成人。故先言人以九九制會。而後言地以九九制會也。簡按王注及吳志解未允。會。蓋周禮天官少宰要會之會。鄭注。月計曰計。歲計曰會。家語執轡篇。天一地二人三。三三如九。九九八十一。蓋九九八十一。數之極。故曰人以九九制會。

三百六十五節邪客篇云。歲有三百六十五日。人有三百六十節。呂覽云。三百六十六日。人亦有四肢五臟九竅三百六十六節。子華子云。一人之身爲骨。凡三百有六十。精液之所朝夕也。

大神靈問吳云。神靈。指天地陰陽而言。志注同。簡按王注似允當。

嗜欲不同吳云。五臟各有嗜欲聲色臭味。各有所通。而入五臟也。諸注並同。今從之。

天食人以五气吳云。五气非徒臊焦香腥腐而已。此乃地气。非天气也。蓋謂風气入肝。暑气入心。濕气入脾。燥气入肺。寒气入腎。當其不亢不害。則能養人。人在气交之中。以鼻受之。而養五臟。是天食人以五气也。簡按吳注似是而卻非。下文云。五气入鼻。藏於心肺。

若如吳說。則當雲藏於五臟。張仍王注。固有以也。﹝蠡海集云。人之水溝穴。在鼻下口上。一名人中。蓋居人身天地之中也。天气通於鼻。地气通於口。天食人以五气。鼻受之。地食人以五味。口受之。穴居其中。故名之曰人中。﹞

五色修明王注修潔分明。蓋以爲修飾之修也。靈小鍼解。五色循明。古書修循多通用。

以養五气張云。胃藏五味。以養五臟之气。

神之變也新校正云。全元起本。並太素。作神之處。爲是。靈本神篇云。生之來謂之精。兩精相搏謂之神。五行大義云。心藏神者。神以神明照了爲義。言心能明了萬事。神是身之君。象火。淮南子云。神者。心之寶也。

其華在面張云。心主血脈。血足則面容光彩。脈絡滿盈。故曰其華在面。

陽中之太陽九鍼十二原篇云。陽中之太陽。心也。陰陽系日月篇云。心爲陽中之太陽。

魄之處也靈本神篇云。並精而出入者。謂之魄。

陽中之太陰十二原篇云。陽中之少陰。肺也。新校正爲是。

精之處也本神篇云。生之來謂之精。

陰中之少陰十二原篇云。陰中之太陰。腎也。系日月篇云。腎爲陰中之太陰。新校正爲是。簡按張注引刺禁論。規新校正之說。爲彊解焉。

魂之居也本神篇云。隨神往來者。謂之魂。簡按左傳昭七年。子產曰。人生始化曰魄。旣生魄陽曰魂。用物精多則魂魄彊。是以有精爽至於神明。杜注。魄。形也。陽。神气也。孔穎達正義云。人稟五常以生。感陰陽以靈。

有身體之質。名之曰形。有噓吸之動。謂之爲气。形气合而爲用。知力以此而彊。故得成爲人也。其初人之生也。始變化爲形。形之靈者。名之曰魄也。旣生魄矣。魄內自有陽气。气之神者。名之曰魂也。魂魄。神靈之名。附形之靈爲魄。附气之神爲魂也。附形之靈者。謂初生之時。耳目心識。手足運動。啼呼爲聲。此則魄之靈也。附气之神者。謂精神性識。漸有所知。此則附气之神也。孝經說曰。魄。白也。魂。蕓也。白。明白也。

蕓。蕓動也。形有體質。取明白爲名。气惟噓吸。取蕓動爲義。蓋精亦神也。爽亦明也。精是神之未著。爽是明之未昭。關尹子云。魂藏肝。魄藏肺。﹝五行大義。引老子經亦同。﹞韓詩外傳云。精藏腎。神藏心。魂藏肝。魄藏肺。志藏脾。說文。魂。陽气也。魄。陰神也。俱與本經之義相發焉。

以生血气簡按上文云。心其充在血脈。又云。肺者。气之本。而又於肝云。以生血气。最可疑。宜根據上文例。刪此四字。從太素。而補入其色與味。

三焦膀胱簡按五臟別論云。夫胃大腸小腸三焦膀胱。此五者。天气之所生也。本髒篇云。腎合三焦膀胱。又云。密理濃皮者。三焦膀胱濃。粗理薄皮者。三焦膀胱薄。經文並言三焦膀胱如此。又五行大義。論腎命門云。猶如三焦膀胱俱是水腑。不妨兩號。今以大義之言。參諸經文。三焦膀胱。乃是一腑。靈蘭祕典云。

三焦者決瀆之官。水道出焉。膀胱者。州都之官。津液藏焉。蓋以通行水道之用。謂之三焦。其實專指下焦而言。以收藏津液之體。謂之膀胱。此云名曰器。則正有名有狀之三焦。與靈樞如漚如瀆如霧之三焦。﹝此乃與三十一難所論同。﹞手少陽三焦經脈所行之三焦。各各不同。凡經論中有三三焦。詳見於張氏質疑錄。當參考。﹝王三陽亦有三焦論。其旨略與張意同。出於傷寒綱目。﹞

營之居也張云。營者。水谷之精气也。水谷貯於六腑。故爲營之所居。簡按靈營气篇云。營气之道。

內谷爲寶。谷入於胃。气傳之肺。流溢於中。布散於外。精專者行於經隧。常營無已。痺論云。營气者。水谷之精气也。營衛生會篇云。營气出於中焦。皆其義也。

入出者也李云。胃受五穀。名之曰入。脾與大小腸三焦膀胱。皆主出也。

四白簡按李杲云。四白。當作四紅。非。

四盛以上爲格陽靈終始禁服並云。人迎四盛。且大且數。名曰溢陽。溢陽爲外格。﹝王引正理論。

與傷寒論平脈法之文同。﹞

四盛以上爲關陰終始禁服並云。脈口四盛。且大且數。名曰溢陰。溢陰爲內關。

四倍以上爲關格終始禁服並云。人迎與太陰脈口俱盛。四倍以上。命曰關格。關格者。與之短期。

張云。俱盛四倍以上。謂盛於平常之脈四倍也。物不可以過盛。盛極則敗。凡脈盛而至於關格者。以陰陽離絕。

不能相營。故致羸敗。﹝此本吳注。諸家作贏。爲盈義。﹞極。盡也。精气。天稟也。言不能盡其天年。而夭折也。脈度篇曰。邪在腑則陽脈不和。陽脈不和。則气畱之。气畱之。則陽气盛矣。陽气大盛。則陰不利。陰脈不利。則血畱之。血畱之。則陰气盛矣。陰气大盛。則陽气不能榮也。故曰關。陽气大盛。則陰气弗能榮也。

故曰格。陰陽俱盛。不得相榮。故曰關格。關格者。不得盡期而死也。世人病此不少。歷代醫師。相傳謬甚。

夫所謂關格者。陰陽痞絕。不相營運。乖羸離敗之候也。故人迎獨盛者。病在三陽之腑也。寸口獨盛者。病在三陰之髒也。或見於人迎。或見於气口。皆孤陽之逆候。實眞陰之敗竭也。無陰則無根。而孤陽浮露於外耳。凡犯此者。必死無疑。是皆酒色傷精所致。又以人迎在頭。系陽明表脈。故人迎倍大者。曰格陽。寸口在手。系太陰裏脈。故寸口倍大者。

曰關陰。陰陽互極。抗拒不通。故名關格。不可易也。若在尺爲關。在寸爲格。﹝難經。平脈法。及李杲朱震亨。並從前諸注。皆如此。﹞關則不得小便。格則吐逆。﹝丹溪纂要。竟立關格門。爲病名。﹞特言膈食與癃閉耳。非此之謂也。簡按蓋關格。言表裏陰陽痞絕之候。張氏仍馬注。發其餘義。尢爲明確。然脈要精微論曰。

陰陽不相應。病名曰關格。史記。倉公曰。切其脈。肝气濁而靜。此內關之病也。則謂之關格爲脈體。而非病名。可耶。﹝張氏醫通。立關格門。辧馬張二家之誤尢詳。當參考。﹞

不能極於天地之精气滑云。過乎中也。蓋極者。中也。不及則不得爲中。太過亦不得爲中。簡按此說太異。

卷二

五臟生成篇第十

心之合脈也張云。心主血。血行脈中。故合於脈。吳云。心主血而藏神。脈則血體而神用。故心合脈。

其主腎也吳云。其以之爲主。而畏者腎也。志云。心主火。而受制於腎水。是腎乃心臟生化之主。

故其主腎也。

凝泣熊音。上兼陵反。結也。下音澀。不滑也。馬云。泣。澀同。吳同。楊愼外集云。素問。脈泣則血虛。又云。寒气入經而稽遲。泣而不行。又云。多食鹹。則脈凝泣而變色。泣音義與澀同。按說文。。

﹝音麗﹞水不利也。與。淚同。泣。亦水不利也泣。與澀同。亦可互證。

胝KT而唇揭吳云。肉粗疏胝KT。而唇掀揭也。張云。胝。皮濃也。手足駢胝之謂。通雅云。

胝。皮肉生繭不仁也。

KT。脯也。簡按巢源。有四肢發胝候。廣韻。胼胝。皮上堅也。KT。集韻。仄遇切。皺也。蓋胝KT者。

斂縮之義。肉在皮裏。肉之斂縮。不可得而見。唇爲肉之外候。以其掀揭。而知肉之斂縮。故言肉胝KT而唇揭。若爲胼胝之類。則不通。

此五味之所合也五臟之气簡按當從太素。也字移气下。

故色見吳。故。攺敗。非。

艸玆志云。玆。蓐席也。艸玆者。死艸之色。靑而帶白也。簡按爾雅釋器。蓐謂之玆。郭注。公羊傳曰。屬負玆。玆者。蓐席也。史記倉公傳。望之殺然黃。察之如死靑之玆。俱可以確志聰之解耳。馬王諸家。

以滋釋之果然。則豈枯澤之色乎。並不可從。

黃如枳實張云。黃黑不澤也。

黑如炱千金翼。炱下有煤字。五行大義。作水苔。非。

赤如血說文。。凝血也。

蟹腹蟹黃。見本艸。﹝李時珍云。腹中之黃。應月盈虧。﹞

如以縞裹朱脈經。縞。作綿。禹貢。厥篚玄纖縞。孔傳。玄。黑繒。縞。白繒。纖。細也。小爾雅。繒之精者。曰縞。通雅。縞。子虛賦注。縞。鮮支。今所謂素。以石輾繒。色光澤也。詩豳風。我朱孔陽。爲公子裳。毛傳。朱。深也。孔氏疏。士冠禮裳注云。凡染絳。一入謂之。再入謂之。三入謂之。

朱則四入矣。朱色深於。故云朱深也。志云。榮色隱見於皮膚之間。有若縞裹者也。

裹紅說文。紅。帛赤白色。釋名。紅。絳也。白色之似絳者。

裹紺說文。紺。帛深靑揚赤色。釋名。紺。含也。靑而含赤色也。簡按王注薄靑。不知何據。馬注本於說文。

栝樓實馬云。樓。蔞同。

裹紫說文。紫。帛靑赤色。論語皇疏。北方間色。

諸脈者皆屬於目大惑論云。五臟六腑之精气。皆上注於目。而爲之精。口問篇云。目者。宗脈之所聚也。

此四肢八溪之朝夕也張云。四肢者。兩手兩足也。八溪者。手有肘與腋。足有與也。此四肢之關節。故稱爲溪。朝夕者。言人之諸脈髓筋血气。無不由此出入。而朝夕營運不離也。邪客篇曰。人有八虛。

皆機關之室。眞气之所過。血絡之所遊。卽此之謂。一曰。朝夕。卽潮汐之義。言人身血气往來。如海潮之消長。早曰潮。晚曰汐者。亦通。吳云。朝夕。會也。古者君臣朝會謂之朝。夕會謂之夕。謂脈髓筋血气五者。

與四肢八溪。相爲朝夕。而會見也。簡按張前說似允當。蓋溪者。筋骨罅隙之謂。王充論衡云。投一寸之鍼。

布一丸之艾。於血脈之溪。篤病有瘳。

肝受血而能視李氏脾胃論。肝。作目。

指受血而能攝說文。攝。引持也。莊子篋云。必攝緘HT。固扃。攝字之義與此同。張云。

按血气者。人之神也。而此數節。皆但言血。而不言气。何也。蓋气屬陽而無形。血屬陰而有形。而人之形體。

以陰而成。如九鍼篇曰。人之所以生成者。血脈也。營衛生會篇曰。血者。神气也。平人絕谷篇曰。血脈和則精神乃居。故皆言血者。謂神根據形生。用自體出也。

爲痺王注字。釋音。音頑。廣韻。痺也。字匯。手足麻痺也。簡按痺病所指極廣。故加字。

明其麻痺之痺。﹝後世頑麻頑痺之頑。本是字。蓋根據音同。而稱之者。﹞志云。金匱要略曰。血痺病從何得之。師曰。汗出。臥不時動搖。加被微風遂得之。汗出者。言衛气之虛於外也。臥則衛歸於陰。出則血行於外。

加被風吹。則血凝於皮膚。而爲痺矣。要略云。血痺。外證身體不仁。如風痺狀。志以痺爲血痺。王則爲痺。義互相發焉。

不得反其空馬云。空。與孔同。不得反其空穴。志云。空。骨空也。骨空者。節之交三百六十五穴會。絡脈之滲灌諸節者也。血行於皮膚。不得反循於穴會。故爲痺厥也。吳張仍王注。簡按志注似與下文相順承。

大谷十二分張云。大谷者。言關節之最大者也。在手者肩肘腕。在足者踝膝腕。四肢各有三節。是爲十二分。分。處也。按此卽上文八溪之義。夫旣曰溪。何又曰谷。如气穴論曰。肉之大會爲谷。小會爲溪。

肉分之間。溪谷之會。以行榮衛。以會大气。是溪谷𨿽以小大言。而爲气血之會則一。故可以互言也。上文單言之。故止云八溪。此節與下文小溪三百五十四名。相對爲言。故云大谷也。諸注﹝王馬吳同。﹞以大谷十二分。爲十二經脈之部分者。皆非。志云。分者。肉分而有紋理也。

小溪三百五十四名張云。小溪者。言通身骨節之交也。小鍼解曰。節之交三百六十五會者。絡脈之滲灌諸節者也。簡按子華子云。一身之爲骨。凡三百六十五節。卽此義也。志云。名。穴名也。蓋肉分之間。

而有交會。交會之處。而有穴名也。馬吳張俱根據王注。四攺三。志髙仍舊文。非是。

少十二兪吳云。兪。十二經之兪也。十二兪。不在三百五十三名之內。故言少十二兪。張云。謂十二髒之兪。如肺兪心兪之類。是也。此除十二兪。皆通於髒气者。不在小溪之列。馬同。髙云。十二兪。卽大谷十二分。是也。簡按新校正云。別本。及全元起本。太素。兪。作關。知髙注尢是。

衛气之所畱止張云。凡此溪谷之會。本皆衛气畱止之所。若其爲病。則亦邪气所客之處也。簡按諸家仍王義。張注似允。

緣而去之張云。治以鍼石。必緣其所在。取而去之。緣。因也。簡按諸家仍王義。張注似允。

先建其母吳云。建。立也。母。應時胃气也。如春脈微弦。夏脈微鉤。長夏脈微軟。秋脈微毛。冬脈微石。謂之中和。而有胃气。土爲萬物之母。故謂之母也。若弦甚。則知其病始於肝。鉤甚。則知其病始於心。軟甚。則知其病始於脾。毛甚。則知其病始於肺。石甚。則知其病始於腎。故曰。欲知其始。先建其母。

馬云。母者。五臟相乘之母也。張云。母。病之因也。不知其母。則標本弗辧。故當先建其母。如下文某髒某經之謂。髙云。母。病本也。簡按吳主王義。似是。

五脈經脈別論云。五脈气少。胃气不平。三陰也。徵四失論云。診不中五脈。

巓疾脈要精微論云。厥成爲巓疾。

過在馬云。過者。病也。凡內經以人之有病。如人之有過誤。故稱之曰過。脈要精微論云。故乃可診有過之脈。此非過與不及之過。亦非經過之過。乃指病而言也。吳云。過。責其過也。言有上件病證。責其過在少陰巨陽。志云。實者邪實。虛者正虛。是以頭痛巓疾。乃邪气實於上。而使正气虛於下也。蓋邪之中人。

始於皮毛气分。畱而不去。則轉入於經。是以過在巨陽少陰之經。而甚則入腎。蓋經絡受邪。則內幹臟腑矣。

簡按下文云。病在膈中。過在手巨陽少陰。則知吳義長矣。

徇蒙招尢吳。徇。作。云。。音眩。目動也。目半合謂之蒙。全合謂之冥。尢。同。招尢。

搖動不定也。張云。徇。亦作巡。行視貌。蒙。茫昧也。招。掉搖也。尢。

甚也。目無光則昧不明。頭眩動。則招尢不定。滑云。徇蒙招尢。當作招搖。蒙。謂目瞬動而蒙昧。

下文目冥。是也。招搖。謂頭振掉而不定也。﹝要旨同﹞簡按本事方。招尢。作招搖。沈承之云。尢。與搖同。

徇蒙者。如以物蒙其首。招搖不定。皆暈之狀也。志髙並云。徇。同。眩。古字通。見揚雄劇秦美新文。

蓋徇。同。眩也。尢。搖同。不必攺字也。﹝張氏醫通云。徇蒙招尢。目瞑耳聾。肝虛風動也。六君子。加鉤藤。羌。防。芎。歸。甘菊。﹞

目冥髙云。冥。瞑同。

支鬲脇吳云。支。支離而痛也。張云。支。隔塞也。志云。支。支絡。鬲。內膈也。簡按支。

技同。王注六元正紀支痛云。支。拄妨也。諸注並非。廣雅。。脇也。

咳嗽上气吳云。聲出於肺。謂之咳。咳而連聲。謂之嗽。上气。浮腫也。張云。上气。喘急也。

簡按周禮天官疾醫職。嗽上气。鄭注。上气。逆喘也。吳以上气爲浮腫。誤。咳嗽詳義。見於咳論。

脈之小大滑澀浮沈簡按邪气臟腑病形云。調其脈之緩急小大滑澀。四難云。浮沈長短滑澀。俱舉脈之大綱而言之耳。

五臟相音張云。相。形相也。音。五音也。相音。如陰陽二十五人篇。所謂木形之人。比於上角之類。又如肝音角。心音徵。脾音宮。肺音商。腎音羽。若以勝負相參。臧否自見。五而五之。二十五變。凡耳聰心敏者。皆可意會而識也。簡按王不釋相字。得張注而義明。志云。五臟之相。合於五音。發而爲聲。此亦主王注也。馬云。人有相與音。𨿽見於外。而五臟主其中。吳云。相音。五音相爲循環也。俱義未允。

赤脈之至也吳。赤下句。馬云。赤白靑黃黑之下。俱當讀。診人之色已赤矣。及其脈之至也。湧盛如喘之狀。張云。此下卽所以合脈色也。

心痺簡按鄭玄易通卦驗注云。痺者。气不達爲病。王注蓋本於此。

喘而浮脈經。浮下有大字。注云。喘。疑作濡。

驚有積气吳云。上虛。肺自虛也。下實。心在肺下而爲邪。謂之實也。蓋肺金不足。則心火乘其虛。

而克賊之。驚。心實而驚。肺受火邪。失其治節。故有積气在胸中。簡按諸注以驚爲上虛。吳獨以爲實。恐非。

甲乙。作爲積气在胸中。蓋積气在胸中。心神不安。故驚。似義易通。

喘而虛馬云。其脈喘。當爲虛。吳云。有積气在胸中。令人喘而虛也。志云。膻中之正气反虛。故爲虛喘也。簡按王注以喘爲病。吳志從之。爲是矣。

寒熱張云。金火相爭。金勝則寒。火勝則熱也。吳同。志云。髒眞髙於肺。主行榮衛陰陽。陰陽虛乘。則爲往來之寒熱也。

使內髙云。得之醉而使邪气之內入也。簡按此解不通。

長而左右彈甲乙。而下有弦字。脈經。彈下有診曰二字。張云。言兩手俱長。而弦彊也。彈。搏擊之義。

厥疝髙云。腹中。脾部也。有厥气。乃土受木克。土气厥逆。而不達也。土受木克。故不名曰脾痺。

名曰厥疝。疝。肝病也。簡按脾痺。見四時刺逆從論。

女子同法髙云。女子無疝。肝木乘脾之法則同也。志云。男女气血相同。受病亦屬同法。故於中央土髒。而曰女子同法者。欲類推於四髒也。簡按志注鑿矣。

得之疾使四肢汗出當風吳云。脾主四肢。胃主四末。

疾使四肢。則勞而汗易出。風乘土虛。客於其部。故見上件諸證。髙云。得之疾。猶言得之外疾。簡按髙注牽彊。

上堅而大張云。上。言尺之上。卽尺外以候腎也。志云。上堅者。堅大在上。而不沈也。汪昂云。

上字未解。簡按諸注未允。汪以爲未詳。實然。

五色之奇脈簡按據甲乙。衍之奇脈三字。

面靑目靑目靑。諸本作目赤。當攺。

卷二

五臟別論篇第十一

馬云。別。如字。此乃五臟之別是一論。故名篇。吳同。

方士文選七發。方術之士。李善注。孔安國論語注云。方。道也。

女子胞張云。子宮。是也。簡按漢外戚傳。善臧我兒胞。師古注。謂胎之衣也。此卽胞衣。又倉公傳。風癉客脬。正義。脬。亦作胞。此卽膀胱。而其爲子宮之義者。史傳無所考。然胞衣每兒化成。膀胱不限女子。明是子宮矣。質疑錄云。陰陽別論云。女子胞。气厥論云。胞移熱於膀胱。五味篇云。衝脈任脈。皆起於胞中。凡此胞字。皆音包。以子宮爲言也。靈樞云。膀胱之胞薄以懦。音拋。以溲脬爲言也。

奇恆之腑髙云。奇。異也。恆。常也。言異於常腑也。

其气象天張云。轉輸運動。象天之气。髙云。傳導水谷。變化而出。猶之天气之所生也。從上而下。故其气象天。從上而下。故瀉不藏。

魄門魄。粕通。莊子天道篇。古人之糟魄已夫。音義。司馬云。爛食曰魄。一云。糟爛爲魄。本又作粕。蓋肛門傳送糟粕。故名魄門。王注恐鑿矣。

气口張云。气口之義。其名有三。手太陰肺經脈也。

肺主諸气。气之盛衰見於此。故曰气口。肺朝百脈。脈之大會聚於此。故曰脈口。脈出太淵。其長一寸九分。

故曰寸口。是名𨿽三。而實則一耳。簡按倉公傳。太陰之口。亦謂寸口。

爲五臟主經脈篇曰。經脈者。常不可見也。其虛實也。以气口知之。經脈別論曰。權衡以平。气口成寸。以決死生之分。難經。一難曰。十二經皆有動脈。獨取寸口。以決五臟六腑死生吉凶之法。何謂也。然。

寸口者。脈之大會。五臟六腑之所終始。故法取於寸口也。

六腑之大源也靈五味篇云。胃者。五臟六腑之海也。玉版論云。胃者。水穀气之海也。甲乙林億等注云。稱六腑。𨿽少錯於理。相發爲佳。

气口亦太陰也馬云。五味入口藏於胃。而得脾以爲之運化。致五臟之气。無不藉之資養。則是脾者足太陰也。肺者手太陰也。其气本相爲流通。而气口亦手太陰耳。張云。气口屬肺。手太陰也。布行胃气。則在於脾。足太陰也。經脈別論曰。飲入於胃。遊溢精气。上輸於脾。脾气散精。上歸於肺。然則胃气必歸於脾。

脾气必歸於肺。而後行於臟腑營衛。所以气口𨿽爲手太陰。而實卽足太陰之所歸。故曰气口亦太陰也。簡按馬張所解。其理𨿽詳備。而考之經文。似不太明。李中梓診家正眼。刪亦字。

出於胃變見於气口吳云。五臟六腑之气味。皆出於胃。燻蒸於肺。肺得諸臟腑之气。轉輸於經。故變見於寸口。髙云。五臟六腑之气味。始則五味入口藏於胃。繼則脾气轉輸气味。皆出於胃。循經脈而變見於气口。簡按出字。全本作入。而王注亦云。谷入於胃。然據吳髙注意。不必攺入字。其義自明。

五气入鼻藏於心肺張云。上文言五味入口藏於胃者。味爲陰也。此言五气入鼻藏於心肺者。气爲陽也。鼻爲肺之竅。故心肺有病。而鼻爲之不利。觀此兩節。曰味曰气。皆出於胃。而達於肺。旣達於肺。亦必變見於气口。故气口獨爲五臟主。簡按吳云。風暑濕燥寒。天之五气也。誤。

察其下適其脈吳云。下。謂二便也。張云。適。測也。簡按當從太素。補上字候字。下文其病下。補能字。

拘於鬼神者史記。扁鵲云。信巫不信醫。六不治也。

卷二

異法方宜論篇第十二

吳云。異法者。治病不同其法。方宜者。五方各有所宜。

砭石南史王僧孺傳。全元起欲注素問。訪王僧孺以砭石。答曰。古人以石爲鍼。必不用鐵。說文有此砭字。許愼云。以石刺病也。東山經云。髙氏之山多鍼石。郭璞云。可以爲砥鍼。治癰腫。春秋。美不如惡石。服子愼注。石。砭石也。季世無復佳石。故以鐵代之耳。簡按山海經。髙氏之山。其上多玉。其下多箴石。吳任臣廣注。程良孺曰。或云。金剛鉆卽其物也。

陵居馬云。倚髙陵以爲居。而耐受乎風。志云。髙平曰陸。大陸曰阜。大阜曰陵。﹝出爾雅釋地。﹞

根據山陵而居。故多風。簡按當從志注。

褐薦吳云。薦。艸HT也。簡按詩豳風。無衣無褐。何以卒歲。注。褐。毛布也。古今云。薦。席也。艸亦得以言薦。莊子齊物論。麋鹿食薦。薦。卽艸也。王注細艸。蓋本莊子。

華食簡按王注。酥酪骨肉之類。骨。當作膏。﹝張志並作膏。﹞

毒藥張云。毒藥者。總括藥餌而言。凡能除病者。皆可稱爲毒藥。汪機云。藥。謂艸木虫魚禽獸之類。以能攻病。皆謂之毒。簡按說文。毒。濃也。害人之艸。往往而生。藥。治病艸。從樂聲。而周禮天官。醫師。聚毒藥以共醫事。鄭注。毒。藥之辛苦者。藥之物恆多毒。賈疏。藥之辛苦者。細辛苦參。𨿽辛苦而無毒。但有毒者多辛苦。藥中有毒者。巴豆野狼牙之類。是也。藥中有無毒者。人參芎之類。是也。直言聚毒藥者。以毒爲主也。以上皆與王注同。吳志髙爲有毒之藥。誤矣。

考本艸。藥物產於川蜀者極多。此從西方之一證。

其地髙陵居張云。地髙陵居。西北之勢也。

其民樂野處而乳食張云。野處乳食。北人之性。胡地至今猶然。髙云。居。常居也。處。暫處也。

其民樂野處有時。不欲居髙也。曠野多獸。故樂野處而乳食。

髒寒主滿病張云。地气寒。乳性亦寒。故令人髒寒。髒寒多滯。故生脹滿等病。簡按髒寒不必生滿病。甲乙無滿字。爲是。

灸炳簡按諸本。炳。作。當攺。熊音。如劣反。燒也。張云。如瑞切。玉篇。。而悅切。燒也。與同。

水土弱冢語云。堅土之人剛。弱土之人柔。

食張云。。腐也。物之腐者。如鼓曲醬之屬。是也。

致理熊音。致。音治。密也。

九鍼髙云。靈樞九鍼論。黃帝欲以微鍼通其經脈。微鍼。小鍼也。岐伯論小鍼。而及於九鍼。故曰。

九鍼者亦從南方來。簡按九鍼十二原。帝問無用砭石。欲以微鍼通其經脈。而岐伯答以始於一終於九。則微鍼卽是九鍼。對砭石而言。非九鍼之外有微鍼。志云。微鍼者。其鋒微細。淺刺之鍼也。恐非是。

痿厥寒熱髙云。不勞則四肢不彊。故其病多痿厥。食雜則陰陽乖錯。故其病多寒熱。

導引按蹺張云。蹺。卽陽蹺陰蹺之義。蓋謂推拿溪谷蹺穴。以除疾病也。熊音。蹺。音喬。簡按張注牽彊不可從。﹝詳義見金匱眞言論。﹞莊子陸氏釋文。李云。導气令和。引體令柔。

從中央出也髙云。四方會聚。故曰來。中央四布。故曰出。

卷二

移精變气論篇第十三

吳云。移易精神。變化髒气。如悲勝怒。恐勝喜。怒勝思。喜勝悲。思勝恐。導引營衛。皆其事也。髙云。導引之謂移。振作之謂變。簡按當從王注。

祝由熊音。祝。去聲。音咒。馬云。鄭澹泉吾學編。述我朝制云。太醫院使。掌醫療之法。院判爲之貳。凡醫術十三科。曰大方脈。曰小方脈。曰婦人。曰瘡疾。曰鍼灸。曰眼。曰口齒。曰接骨。曰傷寒。

曰咽喉。曰金鏃。曰按摩。曰祝由。按摩。以消息導引之法。除人八疾。祝由。以祝禁除邪鬼之爲厲者。二科今無傳。愚今考巢氏病源。各病皆有按摩之法。三國誌。孫策時於吉言知祝由法。今民間亦有之。張云。祝。

咒同。由。病所從生也。故曰祝由。志云。對神之辭曰祝。由。從也。言通祝於神明。病從而可愈已。簡按王注。祝說病由。蓋亦取義於祝說於神明也。書無逸疏。以言告神謂之祝。請神加殃謂之詛。或作咒。靈賊風篇云。先巫者。因知百病之勝。先知其病之所從生者。可祝而已也。說苑云。上古之爲醫者。曰苗父。苗父之爲醫也。以菅爲席。以芻爲狗。北面而祝。發十言耳。請扶而來。輿而來者。皆平復如故。隋唐有咒禁博士。咒禁師。﹝詳見六典。﹞千金翼。載禁咒諸法。聖濟總錄云。符禁。乃祝由之法。

然上古治病。祝由而已。以其病微淺。故其法甚略。後世病者滋蔓。而所感旣深。符印祝詛。兼取並用。禳卻厭勝。而不可以已。要之精神之至。與天地流通。惟能以我齊明。妙於移變。是乃去邪輔正之道也。據以上數說。其爲祝詛病由之義可知也。而元陳櫟著素問祝由辧云。書泰誓篇曰。祝降時喪。孔氏注。祝。斷也。今以祝訓斷。謂但斷絕其受病之由。正與上文移精變气相照應。轉移自己之精神。變攺其所感受陰陽風雨晦明之六气。而斷絕其受病之由。則其病自已。如病由於寒。則斷其寒而暖之。病由於熱。則斷其熱而涼之。祝斷其由。

如所謂拔其本塞其源。意義豈不顯然明白乎。禱祈祝詛。自是素問之大禁。如曰拘於鬼神者。不可與言至徳。

亦是無知者之所爲。豈醫家事耶。此說似有理而卻非。實儒者之見耳。﹝陳辧。見新安文獻志三十五卷。﹞

內無眷慕之累髙云。眷慕。眷戀思慕也。

外無伸官之形吳云。伸官。求進於官也。張云。伸。屈伸之情。官。利名之累。髙云。引伸五官。

以爲恭敬也。簡按吳注近是。

今之世不然宋本。今上有當字。志本髙本同。

決嫌疑曲禮云。夫禮者。所以定親疏決嫌疑。

僦貸季王六節藏象注。引八素經序云。天師對黃帝曰。我於僦貸季理色脈。已三世矣。羅泌路史云。

神農立方書。乃命僦貸季理色脈。對察和劑。以利天下。

色以應日脈以應月張云。色分五行。而明晦是其變。日有十干。而陰晴是其變。故色以應日。脈有十二經。而虛實是其變。月有十二建。而盈縮是其變。故脈以應月。

常求其要則其要也張云。常求色脈之要。則明如日月。而得其變化之要矣。髙云。色主气。爲陽。

故色以應日。脈主血。爲陰。故脈以應月。以陰陽之常。求其色脈之要。則得其大要也。

艸蘇艸之枝本末爲助馬云。蘇者。葉也。者。根也。枝者。莖也。爲本。枝葉爲末。卽後世之煎劑也。張同。志云。蘇。莖也。。根也。艸蘇之枝。莖之旁枝也。艸之枝。根之旁根也。蓋以蘇爲本。而旁枝爲末也。簡按方言。蘇。艸芥也。江淮南楚之間曰蘇。自關而西。或曰艸。或曰芥。陸氏釋文云。

蘇。艸也。考聲云。。艸莖也。方言。東齊謂根曰。說文。艸根也。通雅云。紫者曰紫蘇。荏曰白蘇。水蘇曰雞蘇。荊曰假蘇。積雪艸曰海蘇。石香薷曰石蘇。蘇亦辛艸之總名。今詳經文。馬注似允當。而王注蘇字下句。釋蘇爲煎。未見所據。

不知日月張云。王注卽以日月爲解。然本篇所言者。原在色脈。故不知色脈。則心無參伍之妙。診無表裏之明。色脈不合者。孰當捨證以從脈。緩急相礙者。孰當先此而後彼。理趣不明。其妄孰甚。此色脈之參合不可少。故云日月也。

不審逆從張云。有气色之逆從。﹝見玉版要論。﹞有四時脈急之逆從。﹝出平人气象論。玉機眞髒論。﹞有脈証之逆從。﹝同上。﹞

凶凶張云。好自用而孟浪也。簡按左傳僖二十八年。曹人凶懼。杜云。凶凶。恐懼聲。漢書翟方進傳。羣下凶凶。

用之不惑張云。察病之要道。在深明色脈之精微。而不至惑亂。簡按極脈惑則得國。並押韻。

逆從到行馬云。到。當作倒。張云。到。倒同。

去故就新乃得眞人吳云。去故。去其故日之邪。就新。

養其新生之气。卽移精變气之事也。如此。是得上古眞人之道。張云。此戒人以進徳修業。無蹈暮世之轍。而因循自棄也。去故者。去其舊習之陋。就新者。進其日新之功。新而又新。則聖賢可以學至。而得眞人之道矣。

簡按張注與王意略同。似穩帖。新人亦押韻。

者因得之張云。一者。本也。因者。所因也。得其所因。又何所而不得哉。志聰云。因其情意。而得之也。簡按下文云。數問其情。以從其意。王注似有所據。

得神者昌失神者亡髙云。一似閉戶塞牖。其心專系之病者。數問其病情。以從其志意。情意之中。

神所居也。有病而得神則生。失神則死。故得神者昌。失神者亡。審察其神。則得其因。得其因則得其要矣。

馬云。天年篇云。失神者死。得神者生。師傳篇云。帝曰。守一勿失。岐伯曰。生神之理。與此義同。簡按昌亡押韻。靈終始篇。敬之者昌。慢之者亡。呂覽古樂篇。賢者以昌。不肖者亡。

卷二

湯液醪醴論篇第十四

五穀簡按五穀其說不一。金匱眞言論。麥。黍。稷。稻。豆。髒气法時論。粳米小豆。麥。大豆。

黃黍。九鍼論。無小豆。有麻。周禮。五穀養其病。鄭注。麻。黍。稷。麥。豆。月令。春食麥。夏食菽。中央食稷。秋食麻。冬食黍。如醫經。當以金匱眞言論所載爲正。

湯液及醪醴熊音。醪醴。上音勞。下音禮。酒味濃曰醪。味薄曰醴。張云。湯液醪醴。皆酒之屬。

韻義云。醅酒濁酒曰醪。詩詁云。酒之甘濁而不者。曰醴。然則湯液者。其卽淸酒之類歟。簡按扁鵲傳。上古之時。醫有兪跗。﹝應邵注。黃帝時醫也。﹞治病不以湯液醴灑。﹝按灑。釃通。說文。釃下酒也。一曰。醇也。﹞

蓋灑與醴無太異。湯液醪醴。連稱者如此。則張以爲淸酒之類。似不誣焉。何剡云。湯液。謂煎煮湯藥。然下衣冠文物言當今之世。必齊毒藥。則湯液非煎煮湯藥可知也。而漢書藝文志。湯液經法十六卷。未知所謂湯液何物。

至皇甫謐甲乙序則云。伊芳尹以元聖之才。撰用神農本艸。以爲湯液。此乃爲煎煮湯藥之義也。後世湯藥之說本於此。醪。說文。汁滓酒也。廣韻。濁酒。醴。說文。酒一宿熟也。玉篇。甜酒也。前漢楚元王傳。元王每置酒。常爲穆生設醴。顏注。醴。甘酒也。少鞠多米。一宿而熟。

稻米楊泉物理論。稻者。漑種之總稱。顏師古刊謬正俗云。稻是有芒之谷。故於後通呼粳。總謂之稻。孔子曰。食夫稻。周官有稻人之職。漢置稻米使者。此並非指屬稻之一色。簡按說文。及本艸。專指糯以爲稻。得師古之說始明。志云。帝以五穀爲問。是五穀皆可爲湯液醪醴。以養五臟。而伯答以中央之稻米稻薪。蓋謂中谷之液。可以灌養四髒故也。考金匱眞言論。以稻爲秋谷。則此說不知何據。

炊以稻薪以。宋本作之。馬張本同。

髙下之宜此下。宋本及諸本。有故能至完。伐取得時八字。此本系脫落。當補。簡按詩豳風。十月獲稻。呂覽孟冬紀。命大酋。秫稻必齊。曲必時。湛必潔。水泉必香。陶气必良。火齊必得。王注。稻以冬采。蓋本於此。

石鍼艾熊音。。上衫反。小鍼也。馬云。。沮銜反。靈九鍼論。第一曰鍼。張云。。

銳也。簡按扁鵲傳。石橋引。注。仕咸反。謂石鍼也。此連言鍼艾。當從史注。

鍼石道也吳云。言用鍼石者。乃治病之道。道。猶法也。若精神不加進。志意不舒展。則徒法不能以自行。故病不可得而愈也。簡按志聰以精神不進之精神。爲工之精神。以今精神壞去之精神。爲病者之精神。髙則爲工之與病者之精神。並不可從。蓋此段當從全元起本攺數字。義尢明備。

極微極精吳云。言微渺易治之時。張云。極微者。言輕淺未深。極精者。言專一未亂。斯病也。治之極易。髙云。微。猶輕也。精。猶細也。

守其數吳云。數。度也。簡按呂覽髙注。數。術也。

兄弟遠近吳云。遠近。猶言親疏也。髙云。或疏而遠。或相親而近。其音聲可以日聞於耳。五色可以日見於目。而病至不愈者。亦何其閒暇之甚。而不早爲之計。以至病成而逆乎。

五臟陽以竭馬云。以。已同。吳張。以。作已。

津液充郭張云。郭。形體胸腹也。脹論云。夫胸腹。臟腑之郭也。吳云。郭。當作。髙云。郭。

廓同。空廓也。簡按上膈篇云。積聚守於下管。衛气不營。則腸胃充郭。由此則髙注爲是。

其魂獨居張云。魄也。陰之屬。形𨿽充。而气則去。故其魄獨居也。簡按王注未允。

四極急吳云。四肢腫急。簡按王注脈數。恐非。

形施於外簡按玉篇。施。張也。王注施張本於此。新校正非。

平治於權衡張云。平治之法。當如權衡者。欲得其平也。且水脹一證。其本在腎。其標在肺。如五臟陽已竭。魄獨居者。其主在肺。肺主气。气須何法以化之。津液充郭。孤精於內。其主在腎。腎主水。水須何法以平之。然肺金生於脾。腎水制於土。故治腫脹者。必求脾肺腎三髒。隨盛衰而治得其平。是爲權衡之道也。髙云。權。秤錘也。衡。平也。腐穢充塞。五臟不和。故當平治於權衡。如秤物而得其平也。簡按張髙𨿽與王義異。亦當存一說。

去宛陳馬云。宛。積也。陳。陳艸也。吳云。積者謂之菀。久者謂之陳。腐者謂之也。張云。

。斬艸也。吳云。其水气之陳積。欲如斬艸。而漸除之也。簡按音釋。。音銼。斬也。熊音。。粗臥反。

斬艸也。說文。。斬芻也。當從張義。王注原本。蓋作莖字。故引全本校之。

溫衣滑云。當作溫之。微動四肢。令陽气漸次宣行。乃所以溫之也。或云。作溫表。謂微動四肢。

令陽气漸次宣行。而溫於表也。張云。溫衣。欲助其肌表之陽。而陰凝易散也。簡按張注是。

鬼門張云。汗空也。肺主皮毛。其藏魄。陰之屬也。故曰鬼門。簡按通天論。气門乃閉。王注。

气門。謂玄門。蓋气鬼古通。

淨腑張云。膀胱也。上無入孔。而下有出竅。滓穢所不能入。故曰淨腑。○張氏醫通云。開鬼門之劑。麻黃羌活防風柴胡蔥白。及柳枝煎洗。潔淨腑之劑。澤瀉木通通艸防己葶藶茯苓豬苓秋石代鹽。去菀陳之劑。商陸大戟甘遂芫花牽牛。宣布五陽之劑。附子肉桂漧薑吳茱萸。

精以時服張云。服。行也。志云。精以時復矣。

巨气乃平馬云。巨气大气也。卽正气也。志云。巨气者。太陽之气也。簡按當從馬注。

卷二

玉版論要篇第十五

吳云。古之帝王。聞一善道。著之方策。以紀其事。謂之玉版。簡按賈誼新書云。書之玉版。藏之金櫃。

置之宗廟。以爲後世戒。漢司馬遷傳。金櫃玉版。圖籍散亂。如淳注。玉版。刻玉版。書爲文本也。

揆度奇恆馬云。病能論云。揆度者。切度之也。奇恆者。言奇病也。所謂奇者。使奇病不得以四時死也。恆者。得以四時死也。所謂揆者。方切求之也。言切求其脈理也。度者。得其病處。以四時度之也。

道在於一馬云。一者何也。以人之有神也。吳張同。

神轉不回馬云。回者。卻行而不能前也。玉機眞髒論云。帝曰。吾得脈之大要。天下至數。五色脈變。揆度奇恆。道在於一。神轉不迥。迥則不轉。乃失其機。至數之要。迫近以微。著之玉版。藏之臟腑。每旦讀之。名曰玉機。此篇用回字。彼從。義當參考。張云。回。逆而邪也。簡按回同字。

至數之要迫近以微髙云。至數之要。迫近而在於色脈。以微而在於神機。色脈神機。可以著之玉版。

容色吳云。容。面容也。簡按全本作客色。近是。

在其要髙云。在。察也。所謂色變者。面容之色。見於上下左右。當各察其淺深順逆之要。簡按在。

察也。見爾雅釋詁。

湯液主治十日已髙云。湯液者。五穀之湯液。十日已者。十干之天气周。而病可已。卽移精變气論。

所謂湯液十日以去八風五痺之病者。是也。

必齊主治二十一日已髙云。齊。合也。卽湯液醪醴論。所謂必齊毒藥攻其中者。是也。二十日。則十干再周。二十一日。再周環復。其病可已。馬云。齊。後世作劑。

醪酒主治百日已馬云。醪酒者。入藥於酒中。如腹中論有雞矢醴之謂。髙云。醪酒。乃熟谷之液。

其性悍滑疾。營運榮衛。通調經脈。故百日病已。百日則十干十周。气機大復也。

百日盡已吳云。言至於百日之期。則命盡而死。張云。百日盡則時更气易。至數盡而已。上節言病已。此言命已也。不可混看。髙云。盡已。气血皆終也。簡按王林二家注並誤。

上爲逆下爲從馬云。色見於上。病勢方炎。故爲逆。色見於下。病勢已衰。故爲從。靈五色篇云。

其色上行者。病益甚。其色下行。如雲徹散者。病方已。

女子右爲逆左爲從志云。按方盛衰論云。陽從左。陰從右。蓋男子之血气從左旋。女子之血气從右轉。是以男子之色見於右。而從左散者。順也。女子之色見於左。而從右散者。順也。

陰陽反他張云。作。舊作他。誤也。今攺之。反作。如四气調神論。所謂反順爲逆也。

在權衡相奪張云。謂度其輕重。而奪之使平。猶權衡也。髙云。奪其逆於右者從左。逆於左者從右。如湯液主治。必齊主治。醪酒主治。皆權衡相奪之義。簡按馬爲察脈之浮沈之義。非。

奇恆事也揆度事也張云。陰陽反作者。卽奇恆事也。權衡相奪者。卽揆度事也。

搏脈痺寒熱之交張云。搏脈。爲邪盛正衰。陰陽乖亂之脈。故爲痺。爲。爲或寒或熱之交也。

簡按王以寒熱之交。爲搏脈痺之病由。然與下文之例不合。當從張注。

脈孤爲消气張云。脈孤者。孤陰孤陽也。孤陽者。洪大之極。陰气必消。孤陰者。微弱之甚。陽气必消。故脈孤爲消气也。髙云。脈者气血之先。脈孤則陽气內損。故爲消气。孤。謂弦鉤毛石少胃气也。

虛泄爲奪血張云。脈虛兼泄者。必亡其陰。故虛泄爲奪血也。髙云。虛泄。謂脈气內虛不鼓動也。

簡按吳本。泄。

作澀。非。

孤爲逆虛爲從髙云。脈孤而無胃气而眞元內脫。故爲逆。虛泄而少血液。則血可漸生。故爲從。

行奇恆之法髙云。人有奇恆之病。而揆度其脈。是行奇恆之法也。

八風四時之勝吳云。八風。八方之風。四時。春夏秋冬也。勝。各以所王之時而勝也。終而復始。

主气不變也。言天之常候如此。髙云。八方之風主四時。各有所勝。如東風主春木而勝土。南風主夏火而勝金。

西風主秋金而勝木。北風主冬水而勝火。四隅中土而勝八風。四時之勝。各主其時。循環無端。故終而復始。

逆行一過不復可數吳云。過。差也。張云。設或气令失常。逆行一過。是爲回則不轉。而至數繁亂。無復可以數計矣。過。失也。諭言人之色脈。一有失調。則奇恆反作。變態百出。亦不可以常數計也。此則天人至數之論。要在逆從之間。察其神而畢矣。

卷二

診要經終論篇第十六

天气始方吳云。方。謂气方升也。歲方首也。人事方興也。髙云。方。猶位也。正月二月。天气從陰而陽。故天气始位。簡按廣雅。方。大也。正也。王注蓋本此。

天气正方吳云。正方者。以時正暄也。生物正升也。歲事正興也。髙云。天气由東而南。始正其位。

水伏宋本作冰復。諸本同。吳云。冰復者。冰而復冰。凝寒之極也。志云。冰復者。一陽也。髙云。

復。猶伏也。水冰气伏。故冰復。簡按王注伏藏於水。明是古本作水伏。

地气合吳云。合。閉而密也。志云。地出之陽。復歸於地。而與陰合也。

散兪馬云。各經分散之穴也。四時刺逆從論云。春气在經脈。此散兪者。卽經兪也。以義推之。春之經脈。當在肝膽經也。肝之經穴。在中封穴。膽之經穴。在陽輔穴。張云。卽諸經之散穴也。簡按馬注恐拘。

髙云。絡脈之散兪。蓋與王意同。

分理馬云。紋理也。亦肝膽經之分理也。吳云。謂黑白分肉之理。髙云。分肉之腠理也。

甚者傳气間者環也吳云。病甚者。久畱其鍼。待其傳气日一周天而止。少瘥而間者。暫畱其鍼。伺其經气環一周身而止。張云。傳。布散也。環。周也。病甚者。鍼宜久畱。故必待其傳气。病稍間者。

但候其气行一周於身。約二刻許。可止鍼也。簡按王馬以傳气。爲傳其所勝之義。髙以間爲虛實相間之謂。並誤。

絡兪張云。謂諸經浮絡之穴。以夏气在孫絡也。

盡气閉環吳云。捫閉其穴。伺其經气循環。一周於身。約二刻許。張云。閉環。謂去鍼閉穴。須气行一周之頃也。髙云。夏气開張。故淺刺絡兪。若盡傳其气。反閉其環轉之機。而痛病必下入矣。簡按髙注非是。

痛病必下吳云。蓋夏气在頭。刺之而下移也。

循理吳云。循理。以指循其肌肉之分理也。髙云。循皮膚之紋而刺之。簡按王注爲是。

刺兪竅於分理於。馬本作於。注云。於字。當與字。張云。孔穴之深者曰竅。冬气在骨髓中。故當深取兪竅於分理間也。志云。分理者。分肉之腠理。乃溪谷之會。溪谷屬骨。而外連於皮膚。是以春刺分理者。外連皮膚之腠理也。冬刺兪竅於分理者。近筋骨之腠理也。簡按不必於作與。

散下吳云。以指按之。散其表气。而後下鍼。張云。或左右上下。散布其鍼。而稍宜緩也。簡按張仍王注。是。

法其所在馬云。正以法其人气之所在。以爲刺耳。

入淫骨髓髙云。春刺夏分。心气妄傷。心合脈。故脈亂。脈亂則气無所附。故气微。脈亂气微。邪反內入。故入淫骨髓。志云。少陽主骨。厥陰不從。標本從少陽中見之化。故入淫骨髓也。○簡按以下四時刺逆之變。猶是月令春行夏政等之災異。不過示禁戒於人耳。

不嗜食又且少气髙云。夫脈亂必令人不嗜食。蓋食气入胃。濁气歸心。淫精於脈也。不但气微。又且少气。

筋攣逆气環爲咳嗽髙云。春刺秋分。肺气妄傷。筋攣。肝病也。筋攣逆气。肝病而逆於肺也。張云。

逆气者。肝气上逆也。環。周也。秋應肺。故气周及肺。爲咳嗽也。

時驚又且哭張云。肝主驚。故時驚。肺主悲憂。故又且哭。

邪气著髒張云。冬應腎。腎傷則邪气內侵而著髒。故令人脹。馬云。著。著同。髙云。著。舊本訛著。今攺。簡按著。著俗字。

又且欲言語志云。肝主語。故欲言語也。簡按宣明五气篇曰。五气所病。肝爲語。

解墮馬云。解。懈同。墮。惰同。

心中欲無言吳云。肺主聲。刺秋分而傷肺。故欲無言。

惕惕如人將捕之吳云。恐也。恐爲腎志。肺金受傷。腎失其母。虛而自恐也。

少气時欲怒張云。夏傷其腎。則精虛不能化气。故令人少气。水虧則木失所養。而肝气彊急。故欲怒也。志云。陽气外張。故令人少气善怒也。

惕然欲有所爲起而忘之張云。傷肝气也。心失其母。則神有不足。故令人惕然。且善忘也。志云。

秋主下降。刺春分。是反導其血气上行。故令人惕然。且善忘也。

灑灑時寒志云。冬主閉藏。而反傷之。則血气內散。故令人寒栗也。簡按志注本於四時刺逆從論。爲是。

眠而有見馬云。而。當作如。張云。肝藏魂。肝气受傷。則神魂散亂。故令人欲臥不能眠。或眠而有見。謂怪異等物也。簡按而如古通。如詩小雅垂帶而厲。箋云。而。如也。春秋。星隕如雨。是也。不必攺字。

環死吳云。心爲天君。不可傷損。刺者誤中其心。則經气環身一周。而人死矣。凡人一日一夜。營衛之气。五十度周於身。以百刻計之。約二刻。而經气循環一周也。簡按諸注以環爲環周一日之義。然據上文間者環也。則吳義似長矣。○張云。按刺禁論所言。五臟死期。尢爲詳悉。但與本節。稍有不同。此節止言四髒。

獨不及肝。必脫簡耳。

中鬲者皆爲傷中張云。鬲膜。前齊鳩尾。後齊十一椎。心肺居於鬲上。肝腎居於膈下。脾居在下。

近於鬲間。鬲者。所以鬲淸濁分上下。而限五臟也。五臟之气。分主四季。若傷其鬲。則髒气陰陽相亂。是爲傷中。故不出一年死。

知逆從也張云。知而避之者爲從。不知者爲逆。是謂反也。

布馬云。。當作HT。布巾也。張吳本作HT。髙作繳。志云。。定也。以布定著於胸腹。

滑云。HT。如纏繳也。簡按字書。HT。又作繳。音皎。玉篇。脛行HT也。集韻。脛布也。本艸有繳腳布。

李時珍云。卽裹腳布。古名行HT。乃滑注似是。字書無字。志聰根據王注形定之解。牽彊。

熊音。。胡計反。。子用反。馬云。反折。謂手足身體反張。而或急爲。或緩爲。髙云。手足抽掣也。簡按又作螈。玉機眞藏論曰。筋脈相引而急。病名曰螈。王注。筋脈受熱。而自跳掣。故名曰螈。熊音。尺世反。同。說文。螈。小兒病也。

又HT。引縱曰HT。別作。漢藝文志。有金創螈方。王符潛夫論。掣縱。皆與此同義。明理論云。者。筋脈急也。者。筋脈緩也。急者則引而縮。緩者則縱而伸。或縮或伸。動而不止者。名曰。俗謂之搐者。

是也。此說得之。

其色白吳本。白。作黑。志云。色白者。亡血也。津液外脫。則血內亡矣。張云。靈終始篇曰。

其色白絕皮。乃絕汗。

目HT絕系馬云。目HT者。猶俗云眼圈也。其所謂系者。卽大惑篇之所謂系也。吳。HT。作環。注云。目環。轉旁視也。髙作寰。注云。謂目之寰字。與眼系相絕。不相維系也。簡按HT。音釋。音瓊。

說文作HT。目驚視也。﹝韻會。葵營切。音瓊。﹞張志並根據王注。爲是。

先靑白髙云。刺禁論云。刺中膽者。一日半死。色先靑白者。日半之前。先見木受金刑之色。乃死矣。

口目動作張云。牽引歪斜也。志髙同。簡按王注。目。﹝字典晶熒貌。韓愈東方半明詩。太白。﹞而鼓頷也。未詳何義。

善驚陽明脈解篇云。陽明之病。聞木音則惕然驚。

不仁吳云。不知疼痛。若不仁愛其身者。髙云。不仁者。身冷膚硬。馬云。不知痛癢也。簡按王注痺論云。不仁者皮頑不知有無也。程氏遺書云。醫家以不認痛癢。謂之不仁。人以不知覺。不認義理。爲不仁。

譬最近。馬注本於程子。

上下不通吳云。腎開竅於二陰。故令閉。旣脹且閉。

則上不得食。下不得便。上下不通。心腎隔絕而終矣。髙云。手經足經。不相貫通。則上下不通。簡按當從吳義。

腹脹閉張云。足太陰脈。入腹屬脾。故爲腹脹閉。手太陰脈。上膈屬肺。而主呼吸。故爲不得息。

脹閉則升降難。不得息則气道滯。故爲噫爲嘔。嘔則气逆於上。故爲面赤。不逆則痞塞於中。故爲上下不通。

不逆則上下不通張云。不逆則痞塞於中。故爲上下不通。脾气敗則無以制水。故黑色見於面。

中熱據王注。謂胸熱也。

此十二經之所敗也張云。手足六經。各分表裏。是十二經也。靈終始篇文與此同。

卷二

脈要精微論篇第十七

平旦張云。平旦者。陰陽之交也。陽主晝。陰主夜。陽主表。陰主裏。凡人身營衛之气。一晝一夜。五十周於身。晝則行於陽分。夜則行於陰分。迨至平旦。復皆會於寸口。營衛生會篇曰。平旦陰盡。而陽受气矣。日中而陽隴。日西而陽衰。日入陽盡。而陰受气矣。故診法當於平旦初寤之時。

陰气未動陽气未散滑云。愚謂平旦未勞於事。是以陰气未擾動。陽气未耗散。

有過之脈馬云。蓋人之有病。如事之有過誤。故曰有過之脈。全經仿此。張云。有過。言脈不得中。而有過失也。

切脈動靜張云。切者。以指按索之謂。切脈之動靜。診陰陽也。簡按望聞問三者。臨病患乃可知焉。惟脈非切近其體膚。不能診之。故謂之切脈。王以切近解之。爲是。楊玄操難經注。切。按也。

精明馬云。王注爲足太陽經睛明穴。由下文所以視萬物別黑白等語觀之。則主目言爲正。蓋精明主神气言。捨目亦無以見之。況末云則精衰矣。豈精衰之精。尙可以穴言乎。孟子曰。存乎人者。莫良於眸子。

胸中正則眸子焉者。是也。吳云。目中眸子。精神也。

參伍張云。以三相較。謂之參。以伍相類。謂之伍。蓋彼此反觀。異同互證。而必欲搜其隱微之謂。

易曰。參伍以變。錯綜其數。通其變。卽此謂也。﹝出上系辭。﹞滑云。以色脈臟腑形气。參合比伍也。簡按荀子曰。窺敵制勝。欲伍以參。又曰。參伍明謹施賞刑。楊注云。參伍。猶錯雜也。

血之府也李云。營行脈中。故爲血府。然行是血者。實气爲之司也。逆順篇云。脈之盛衰者。所以候血气之虛實。則知此舉一血。而气在其中。卽下文气治气病。義益見矣。

上盛則气髙下盛則气脹吳云。脈之升者爲上。上盛則病气髙。髙。粗也。脈之降者爲下。下盛則病气脹。張云。上盛者。邪壅於上也。气髙者。喘滿之謂。下盛者。邪滯於下。故腹爲脹滿。簡按諸家以上下。

爲寸尺之義。而內經有寸口之稱。無分三部而爲寸關尺之說。乃以難經以降之見讀斯經。並不可從。此言上下者。指上部下部之諸脈。詳見三部九候論。气髙。全本作气鬲。史記倉公傳。气鬲病。使人煩懣。食不下。時漚沫。

代則气衰馬云。脈來中止。不能自還者。爲代。代則正气已衰。故不能自還也。猶人負重。以至中途。而力乏不前。欲求代於人者耳。張云。脈多更攺不常者曰代。气虛無主也。簡按馬注仍王義。而申明傷寒論脈經之旨者。史倉公云。不平而代。又云。代者。時參擊。乍躁乍大也。張守節正義云。動不定曰代。此可確張說也。代脈有三義。見張氏脈神艸。

澀則心痛馬云。脈來如刀刮竹。﹝出虞庶﹞而往來甚難者曰澀。澀則心血不足。而有時作痛也。張云。澀爲血少气滯。故爲心痛。

渾渾革至如湧泉張云。革至。如皮革之堅硬也。志云。革至者。扃易於平常也。髙云。革至如湧泉。應指雜還之意。汪機云。愚謂此則溢脈類也。與仲景弦大虛芤之革不同。簡按文選七發注。渾渾。波相隨貌。革。集韻。音殛。急也。禮檀弓。夫子之病革矣。甲乙。脈經。乍綽綽。﹝詩傳。寬也。﹞義相乖。

綿綿張云。綿綿如寫漆。﹝出辧脈篇﹞及如弓弦之斷絕者。皆眞气已竭。故死。髙云。軟散無倫之意。詩大雅疏。微細之辭。

精明五色吳云。精明見於目。五色顯於面。皆爲气之光華。

白裹朱宋本脈經。白。作帛。沈本脈經作綿。馬云。白。當作帛。諸本作白。非。張云。白裹朱。

隱然紅潤而不露也。

赭張云。代赭也。色赤而紫。說文。赭。赤土也。

蒼璧白虎通。璧者。外圓象天。內方象地。爾雅。肉倍好謂之璧。

地蒼脈經。作炭。張云。地之蒼黑。枯暗如塵。

其壽不久也吳云。精微象見。言眞元精微之气。化作色相。畢見於外。更無藏蓄。是眞气脫也。

故壽不久。○髙本。夫精明者所以視萬物云云二十九字。移其去如弦死下。非。

傷恐者吳云。傷。悲傷。恐。懼也。傷爲肺志。恐爲腎志。蓋肺气不利則悲。濕土刑腎則恐也。張云。傷恐者。腎受傷也。志云。恐爲腎志。如腎气不藏。而反勝於中。則傷動其腎志矣。簡按推下文例。者字。當在言下。

終日乃復言志云。气不接續也。傷寒論曰。實則譫語。虛則鄭聲。鄭聲者。重語也。

門戶不要張云。要。約束也。幽門﹝胃下口﹞闌門﹝大腸小腸之會﹞魄門。皆倉廩之門戶。門戶不能固則腸胃不能藏。所以泄利不禁。脾臟之失守也。

五臟者身之彊也吳本作五腑。注云。下文所言五腑者。乃人身恃之以彊健。簡按吳注似是。髙接前段。爲五臟者中之守也之結語。恐非。

頭者精明之府張云。五臟六腑之精气。皆上升於頭。以成七竅之用。故頭爲精明之府。髙云。人身精气。上會於頭。神明上出於目。故頭者。精明之府。

頭傾視深吳云。視深。視下也。又目陷也。張云。頭傾者。低垂不能舉也。視深者。目陷無光也。

背者胸中之府馬云。胸在前。背在後。而背懸五臟。實爲胸中之府。張云。背乃髒兪所系。故爲胸中之府。

肩隨樓氏綱目。作肩垂。

腎將憊矣熊音。憊。蒲拜反。病也。吳云。憊。與敗同。壞也。

僂附吳云。僂。曲其身也。附。不能自步。附物而行也。簡按馬。附讀爲俯。爲是。左傳昭七年。正考父一命而僂。再命而傴。三命而俯。杜注。俯共於傴。傴共於僂。又HT同。說文。HT。病也。廣雅。HT。短也。

岐伯曰反四時者云云張云。此言四時陰陽脈之相反者。亦爲關格也。禁服篇曰。春夏人迎微大。秋冬寸口微大。如是者。命曰平人。以人迎爲陽脈。而主春夏。寸口爲陰脈。而主秋冬也。若其反者。春夏气口當不足。而反有餘。秋冬人迎當不足。而反有餘。此邪气之有餘。有餘者。反爲精也。春夏人迎當有餘。而反不足。秋冬寸口當有餘。而反不足。此血气之不足。不足者。日爲消也。如春夏人迎應太過。而寸口之應不足者。反有餘。而爲精。秋冬寸口應太過。而人迎之應不足者。反有餘。而爲精。是不足者爲精也。春夏寸口應不足。而人迎應有餘者。反不足。而爲消。秋冬人迎應不足。而寸口應有餘者。反不足。而爲消。是有餘者爲消也。應不足而有餘者。邪之日盛。應有餘而不足者。正必日消。若此者。是爲陰陽相反。气不相營。皆名關格。簡按此一頃三十九字。與前後文。不相順承。疑是它篇錯簡。且精消二字。其義不大明。姑從張注。

脈其四時動甲乙。無其字。

請言其與天運轉大也髙云。人之陰陽升降。如天運之環轉廣大。故曰請言其與天運轉大也。

彼秋之忿爲冬之怒成無己注傷寒例云。秋忿爲冬怒。從肅而至殺也。馬云。按彼春之暖四句。又見至眞要大論。張仲景傷寒論引之。

脈與之上下馬云。上下者。浮沈也。

以春應中規髙云。所以與之上下者。春時天气始生。脈應軟弱浮滑。則圓轉而中規之度矣。馬云。

規者。所以爲圓之器也。春脈軟弱輕虛而滑。如規之象。圓活而動。

夏應中矩馬云。矩者。所以爲方之器也。夏脈洪大滑數。如矩之象。方正而盛。

秋應中衡張云。衡。平也。秤。橫也。秋气萬物俱成平於地面。故應中衡。而人脈應之。所以浮毛而見於外也。

冬應中權張云。權。秤錘也。冬气閉藏。故應中權。而人脈應之。所以沈石而伏於內也。凡玆規矩權衡者。皆發明陰陽升降之理。以合乎四時脈气之變象也。簡按淮南時則訓云。制度陰陽。大制有六度。天爲繩。地爲準。春爲規。夏爲衡。秋爲矩。冬爲權。𨿽與此章有不同者。而以規矩權衡配四時。當時已有其說。

不惟醫經也。

知脈所分張云。期而相失者。謂春規夏矩秋衡冬權。不合於度也。知脈所分者。謂五臟之脈。各有所屬也。分之有期者。謂衰王各有其時也。知此者。則知死生之時矣。

故知死時時。別本作期。

始之有經吳云。始之有經常之道。簡按始之以下三十三字。甲乙無之。又是知陰盛則夢以下七十八字亦同。新校正有誤置之說。今刪此一百字。則文意貫通。似甲乙爲正。論夢一節。見靈淫邪發夢篇。及列子穆王篇。

與天地如一易曰。天道虧盈而益謙。地道變盈而流謙。

上盛簡按王注。上。上聲。諸家讀如字。

下盛簡按王注。下。去聲。諸家讀如字。

夢予熊音。予。上聲。與同。

虛靜爲保簡按甲乙。作寶。蓋保。葆。寶。古通用。史記畱侯世家。見谷城山下黃石。取而葆之。

注。史記珍寶字皆作葆。徵四失論。從容之葆。

泛泛乎吳云。泛泛然充滿於指。簡按說文。泛。浮也。通作。

蟄虫熊音。蟄。直力反。虫藏也。

知外者終而始之馬云。能觀其色而驗之。有終始生克之異。﹝此仍王意﹞吳云。切脈之道。有終有始。始則浮取之。終則沈取之。浮以候外。沈以候內。終而始之。謂旣取其沈。

復察於浮。浮沈相較。髙注同。張云。內。言髒气。髒象有位。故可按而紀之。外。言經气。經脈有序。故可終而始之。簡按靈終始篇。終始者。經脈爲紀。張義似允。

故曰熊本。吳本。無此二字。

此六者馬云。春夏秋冬內外六者。張同。髙云。內外按紀終始。

持脈之大法法下。甲乙有也字。

當消環自已馬云。若軟而散。則剛脈漸柔。當完一周之時。而病自已矣。吳。消下句。志髙同。志云。靈樞云。心脈微小爲消癉。蓋心液不足。則火郁而爲消渴之病。心藏神。得神機環轉。而病自已也。按甲乙。環。作渴。﹝脈經同﹞髙同。張云。軟散者。心气將和也。消。盡也。環。周也。謂期盡一周。而病自已矣。愚按搏擊之脈。皆肝邪盛也。肝本屬水。而何五臟皆畏之。蓋五臟皆以胃气爲本。脈無胃气則死。凡木彊者土必衰。脈搏者胃多敗。故堅搏爲諸髒所忌。玆心脈搏堅而長者。以心臟之胃气不足。而邪有餘也。搏之微。

則邪亦微。搏之甚。則幾於眞髒矣。故當以搏之微甚。而察病之淺深。後四髒者仿此。汪昂云。志聰注。消。

謂消渴。非。徐氏要旨云。搏堅皆爲大過。軟而散。皆爲不及。五臟各因大過不及而病也。

當病灌汗灌。脈經作漏。吳云。汗多如灌水也。張云。肺虛不斂。汗出如水。

至令不復散發也張云。汗多亡陽。故不可更爲發散也。脈經。發下無也字。注云。六字疑衍。

色不靑滑云。當作其色靑。簡按此說非是。當從王注。

色澤張云。肝木不足。脾濕勝之。濕在肌膚。故顏色光澤。志云。金匱要略云。夫病水人。面目鮮澤。蓋水溢於皮膚。故其色潤澤也。

溢飲金匱要略云。飲水流行。歸於四肢。當汗出而不汗出。身體疼重。謂之溢飲。

易入肌皮腸胃之外滑云。易。當作溢。簡按以理推之。宜云肌皮之中。腸胃之外。而肌皮卽是腸胃之外。故云爾。脈經亦易作溢。

折髀吳云。折傷其髀。筋損血傷。故見肝木之脈。諸注仍王義。

食痺痺下。脈經。有髀痛二字。吳云。謂食積痺痛也。簡按至眞要大論王注云。食痺。謂食已心下痛。陰陰然不可名也。不可忍也。吐出乃止。此爲胃气逆。而不下流也。又張云食痺者。食入不化。入則悶痛嘔汁。必吐出乃止。李氏醫宗必讀有治法。

其軟散脈經。軟下。有而字。

色不澤者志云。五臟元眞之气。脾所主也。濕熱太過。則色黃脈盛。而少气矣。其不及。當病足脛腫。脾气虛。故足腫也。若水狀而非水病。故其色不澤。

其色黃而赤張云。邪脈幹腎。腎必衰。其色黃赤。爲火土有餘。而腎不足。

折腰吳云。傷折其腰。損其肉與脈。肉病故黃。脈病故赤也。簡按刺腰痛論云。解脈。令人腰痛。

如引帶。如折腰狀。以此觀之。吳說似是。但以黃赤。分肉與脈。恐非。

心疝聖濟總錄云。夫髒病必傳於腑。今心不受邪。病傳於腑。故小腸受之。爲疝而痛。少腹當有形也。世之醫者。以疝爲寒濕之疾。不知心气之厥。亦能爲疝。心疝者。當兼心气以治之。方具於九十四卷。

大奇論云。心脈搏滑急。爲心疝。四時刺逆從論云。滑則病心風疝。邪气臟腑病形篇云。

心疝。引臍小腹鳴。

心爲牡髒靈順气一日分爲四時篇。亦有此文。張云。牡。陽也。心屬火。而居於膈上。故曰牡髒。

簡按吳本。牡。作牝。注云。牝。陰也。大誤。靈樞。肺爲牝髒。

寒熱簡按寒熱。蓋虛勞寒熱之謂。卽後世所稱風勞。下文云。沈細數散者。寒熱也。次篇云。寸口沈而喘。曰寒熱。及靈論疾診尺篇。寒熱病篇。風論等。所論皆然。又諭昌醫門法律。以以下五條。爲胃風變證。各處一方。誤甚。

癉成爲消中馬云。癉者。熱也。吳云。癉。熱邪也。積熱之久。善食而饑。名曰消中。簡按王注奇病論云。癉。謂熱也。此章冠濕字。非是。漢書嚴助傳。南方暑濕。近夏癉熱。﹝師古注。癉。黃病也。誤。﹞

王充論衡云。人形長七尺。形中有五常。有癉熱之病。深自克責。猶不能愈。又云。天地之有湛也。何以知不如人之有水病也。其有旱也。何以知不如有癉疾也。左傳。荀偃癉疽。﹝哀三年﹞史記。風癉。肺消癉。及本經消癉。癉瘧之類。皆單爲熱之義。熊音。癉。多滿反。俗作疸。病黃也。尢誤。

厥成爲巓疾吳云。巓。癲同。古通用。气逆上而不已。則上實而下虛。故令忽然癲僕。今世所謂五癇也。張云。或爲疼痛。或爲眩僕。而成頂巓之疾也。一曰。气逆則神亂。而病癲狂者。亦通。簡按楊玄操注難經云。癲。顚也。發卽僵僕倒地。故有癲蹶之言。樓氏綱目云。以其病在頭巓。故曰癲疾。是知癲癇之癲。

厥成癲疾。眩冒癲疾之巓。一疾也。王太僕誤分癲爲二疾。獨孫眞人始能一之。樓以癲巓爲一疾。固是。以巓爲頭巓之義。不可從。五臟生成篇。頭痛巓疾。下虛上實。奇病論云。人生而有病巓疾者。方盛衰論。气上不下。頭痛巓疾。並是癲疾。當從吳注。

久風爲飧泄志云。風乃木邪。久則內幹脾土。而成飧泄矣。故曰。春傷於風。邪气畱連。乃爲洞泄。

筋變骨痛變。諸本作攣。當攺。張云。此言諸病癰腫。而有兼筋攣骨痛者也。諸家以癰腫筋攣骨痛。釋爲三證。殊失經意。觀下文曰。此寒气之腫。則其所問在腫。義可知矣。

寒气之腫八風之變也張云。惟風寒之變在經。所以兼筋骨之痛。今有大項風蛤蟆瘟之屬。或爲頭項咽喉之癰。或爲肌肉之腫。正此類也。髙云。此寒气之腫。言癰腫之生於寒也。八風之變。言筋攣骨痛之生於風也。以明病之所生。卽病之所變也。

以其勝治之愈也志云。以五行气味之勝治之而愈也。如寒淫於內。治以甘熱。如東方生風。風生木。木生酸。辛勝酸之類。

徵其脈吳云。徵。驗也。

其色蒼赤張云。蒼者。肝腎之色。靑而黑也。赤者。心火之色。心主血也。脈見弦沈。而色蒼赤者。筋骨血脈俱病。故必當爲毀傷也。簡按蒼。說文。艸色也。靑而黑。未知何據。

濕若中水也張云。凡毀傷筋骨者。無論不見血已見血。其血必凝。其經必滯。气血凝滯。形必腫滿。或如濕气在經。而同於中水之狀也。髙云。毀傷筋骨。應不見血。若已見血。則心气並傷。如汗出身濕。

若中於水。水從汗孔。而傷其心气也。吳本。肝與腎以下二十五字。移於腎脈搏堅而長云云。至令不復也下。

注云。肝與腎脈並至。謂搏堅而長。又沈石也。其色當蒼黑。今見色蒼赤。則非肝腎病。當病毀傷不見血。蓋筋傷則色蒼。脈傷則色赤。若已見血。則其搏堅而長。

或爲濕飲。其脈沈下。或爲水也。簡按此一節。與上下文。不相順承。疑有脫誤。

圖圖

尺內兩旁則季脇也簡按王注。尺內。謂尺澤之內也。此卽診尺膚之部位。平人气象論云。尺澀脈滑。

尺寒脈細。王注亦云。謂尺膚也。邪气臟腑病形篇云。善調尺者。不待於寸。又云。夫色脈與尺之相應。如桴鼓影響之相應也。論疾診尺篇云。尺膚澤。又云。尺肉弱。十三難云。

脈數尺之皮膚亦數。脈急尺之皮膚亦急。史記倉公傳亦云。切其脈。循其尺。仲景云。按寸不及尺。皆其義也。

而其所以謂之尺者。說文。尺。十寸也。人手卻十分動脈爲寸口。十寸爲尺。尺所以指。尺。規矩事也。從屍從乙。乙。所識也。周制。寸尺咫尋常仞諸度量。皆以人之體爲法。徐鍇曰。家語曰。布指知尺。舒肱知尋。

﹝大戴禮云。布指知寸。布手知尺。舒肱知尋。﹞明是尺卽謂臂內一尺之部分。而決非寸關尺之尺也。寸口分寸關尺三部。於難經。馬張諸家。以寸關尺之尺釋之。與經旨差矣。今據王義考經文。圖左方。

以候腹中張志髙並以中字屬下句。爲中附上。是也。

左外以候肝內以候膈何夢瑤醫碥云。按心肺肝腎。髒也。反候於外。胸中膈膜。包裹此髒者也。反候於內。恐傳寫之誤。當以胃外脾內例之。易其位爲是。簡按此說有理。然舊經文果如此否。亦難必矣。

前以候前後以候後簡按前者。臂內陰經之分也。後者。臂外陽經之分也。論疾診尺篇云。肘前獨熱者。膺前熱。肘後獨熱者。肩背熱。卽其義也。王以左爲前。以右爲後。諸家並從其說。非也。

上附上右外以候胃宋本。胃。作肺。諸本同。當攺。

膝脛足中事也甲乙。無足字。

粗大者簡按此下。以脈象而候陰陽邪正之盛虛。與尺膚之義自別。

來疾去徐滑氏診家樞要云。來者。自骨肉之分。而出於皮膚之際。气之升也。去者。自皮膚之際。

而還於骨肉之分。气之降也。簡按吳張仍滑氏。

上實下虛吳云。脈自尺部。上於寸口。爲上。自寸口下於尺部。爲下。簡按寸尺亦難經以後之見。

不可從。

厥巓疾馬云。其病當爲厥疾。及巓疾焉。吳云。爲厥逆癲僕之疾。髙云。气惟上逆。上而不下。故爲巓疾。猶言厥成爲巓疾也。

爲惡風也故中惡風者吳云。陰實陽虛。不任風寒。故令惡也。張云。惡。上去聲。下入聲。志云。

風爲陽邪。傷人陽气。在於皮膚之間。風之惡厲者。從陽而直入於裏陰。是以去疾下實。陽虛陰盛。爲惡風也。

髙云。惡風。癘風也。簡按二惡字入聲。志注是。

少陰厥也張云。沈細者。腎之脈體也。兼數則熱。陰中有火也。故爲少陰之陽厥。

寒熱也髙云。熱有陰陽。申明有脈沈細。而數散者。非粗大有餘之陽熱。爲陰盛陽虛之寒熱也。簡按此亦虛勞寒熱也。髙注爲是。而又有陰虛火動。其脈沈細數散者。必不可執一矣。

諸浮不躁者張云。脈浮爲陽。而躁則陽中之陽。故但浮不躁者。皆屬陽脈。未免爲熱。若浮而兼躁。

乃爲陽極。故當在手。在手者。陽中之陽。謂手三陽經也。此與終始篇。人迎一盛。病在足少陽。一盛而躁。

病在手少陽。義同。

諸細而沈者張云。沈細爲陰。而靜則陰中之陰。故脈但沈細者。病在陰分。當爲骨痛。若沈細而靜。乃爲陰極。故當在足。在足者。陰中之陰。謂足三陰經也。

數動一代吳云。數。陽脈也。陰固於外。陽戰於內。則脈厥厥動搖。名曰動。脈五來一止。七來一止。不復增減。名曰代。是爲陽結。故病爲滑泄下利。又爲便膿血也。汪昂。數。讀爲去聲。注云。馬注。

數字。讀作入聲。數爲熱。故便血。非。志云。陽熱在經。故脈數動。熱傷血分。故便膿血。經血下泄。故一代也。

諸過者吳云。過。脈失其常也。

陰陽有餘馬云。若滑澀兼見。而陰陽俱有餘。則陽有餘爲無汗。陰有餘爲身冷。宜二證皆見也。

簡按滑澀相反。豈有二脈俱見之理乎。

推而外之內而不外張云。此下言察病之法。當推求於脈。以決其疑似也。凡病若在表。而欲求之於外矣。然脈則沈遲不浮。是在內而非外。故知其心腹之有積也。推。音吹。諸釋作推展之推者。非。簡按吳馬諸家。仍王注。以推爲推展之義。汪機遂以推爲診脈之一法。﹝見於脈訣刊誤。附錄。﹞並不可從。

推而內之外而不內張云。凡病若在裏。而欲推求於內矣。然脈則浮數不沈。是在外而非內。故知其身之有熱也。

推而上之上而不下張云。凡推求於上部。然脈止見於上。而下部則弱。此以有升無降。上實下虛。

故腰足爲之淸冷也。

推而下之下而不上張云。凡推求於下部。然脈止見於下。而上部則虧。此以有降無升。淸陽不能上達。故爲頭項痛也。按此二節。甲乙經。以上而不下。作下而不上。下而不上。作上而不下。似與上文相類而順。但旣曰下而不上。則气脈在下。何以腰足反淸。且本經前二節反言之。後二節順言之也。一反一順。兩得其義。仍當以本經爲正。簡按以上四節。張注明備。今從之。志云。推。詳也。推詳其脈气之偏於外內上下也。

是亦本於張義耳。

按之至骨脈气少者髙云。若按之至骨。不應於指。脈气少者。此陰盛陽虛。生陽之气。不能上行。

當腰脊痛。而身有痺病也。承上文上下外內之病。而言診脈亦有外內上下之法也。以上答帝知病乍在內乍在外之問者。如此。

卷二

平人气象論篇第十八

吳云。平人。气血平調之人。气。脈气。象。脈形也。

平人調經論云。陰陽勻平。以充其形。九候若一。命曰平人。終始篇云。形肉血气。必相稱也。

是謂平人。

一吸脈亦再動髙本刪亦字。醫統同。簡按靈動輸篇。一呼脈再動。一吸脈亦再動。甲乙引。作一呼脈亦再動。一吸脈亦再動。

閏以大息張云。常人之脈。一呼兩至。一吸亦兩至。呼吸定息。謂一息旣盡。而換息未起之際也。

脈又一至。故曰五動。閏。余也。猶閏月之謂。言平人常息之外。間有一息甚長者。是爲閏以太息。而又不止五至也。簡按張注詳備。與難經符。但難經以一呼再動。一吸再動。呼吸之間又一動。爲定息五動。張則以一息四動。兩息之間又一動。爲五動。此爲少異焉。李云。一息四至。呼吸定息脈五動者。當其閏以大息之時也。

馬及志髙並同。此說不可從。果如其言。則宜云閏以大息。呼吸脈五動。噫。何倒置經文。而釋之也。

常以不病甲乙。病下。有之人二字。

以調之爲法甲乙。無爲法二字。

曰少气馬云。難經以爲離經脈。由正气衰少。故脈如是也。吳云。是爲虛寒。

三動而躁馬云。難經亦以爲離經脈。是六至而躁。躁者。動之甚也。王注以躁爲煩躁。靈樞終始禁服等篇。有一倍而躁。二倍而躁等語。則躁本言脈。不言病也。張云。躁者。急疾之謂。

尺熱曰病溫張云。言尺中近臂之處有熱者。必其通身皆熱也。脈數躁而身有熱。故知爲病溫。髙云。

脈躁疾而尺膚熱。則曰病溫。簡按王注。以尺爲寸關尺之尺。馬亦從之。非。

脈滑曰病風張云。數滑而尺不熱者。陽邪盛也。故當病風。然風之傷人。其變不一。不獨在於肌表。

故尺不熱者。脈法曰。滑。不澀也。往來流利。爲血實气壅。簡按壽夭剛柔篇云。病在陽者。命曰風。病在陰者。命曰痺。此章與痺對言。亦謂偏風之屬。

脈四動以上曰死張云。一呼四動。則一息八至矣。況以上乎。難經謂之奪精。四至曰脫精。五至曰死。六至曰命盡。是皆一呼四至以上也。故死。

乍疏乍數髙云。一呼脈四動以上。則大過之極。脈絕不至則不及之極。乍疏乍數。則錯亂之極。

故皆曰死。

人無胃气曰逆張云。如玉機眞髒論曰。脈弱以滑。是有胃气。終始篇曰。邪气來也。緊而疾。穀气來也。徐而和。是皆胃气之謂。大都脈代時宜。無太過無不及。自有一種雍容和緩之狀者。便是胃气之脈。

胃而有毛脈經。作有胃而毛。下並同。張云。是爲賊邪。以胃气尙存。故至秋而後病。後皆仿此。

髒眞散於肝吳云。肝气喜散。春時肝木用事。故五臟天眞之气。皆散於肝。

但代無胃曰死張云。長夏屬土。𨿽主建未之六月。然實兼辰戌丑未四季之月爲言也。代。更代也。

脾主四季。脈當隨時而更。然必欲皆兼和軟。方得脾脈之平。若四季相代。而但弦但鉤。但毛但石。是但代無胃。見眞髒也。故曰死。簡按吳馬並仍王注。以代爲止。恐與經旨左矣。

軟弱有石曰冬病張云。石爲冬脈。屬水。長夏陽气正盛。而見沈石之脈。以火土气衰。而水反乘也。

故至冬而病。簡按推前文例。石當是弦。冬病當是春病。

弱甚曰今病馬云。弱。當作石。張同。云。長夏石甚者。火土大衰。故不必至冬。今卽病矣。新校正云。按甲乙經。弱。作石。簡按今甲乙。弱。作軟。脈經。作石。推前文例。弱當是弦。志髙從王義。

髒眞濡於脾吳云。濡。澤也。脾气喜濡澤。長夏之時。脾土用事。故五臟眞气。皆濡澤於脾。

毛而有弦曰春病吳本。毛。作胃。張云。弦爲春脈。屬木。秋時得之。以金气衰。而木反乘也。故至春木王時而病。簡按推前文例。當是胃而有鉤。曰夏病。

弦甚曰今病張云。秋脈弦甚。是金气大衰。而木寡於畏。故不必至夏。今卽病矣。簡按推前文例。

當是鉤甚。

以行營衛甲乙。以。作肺。

石而有鉤曰夏病張云。鉤爲夏脈。屬火。冬時得之。以水气衰。而火反侮也。故至夏火王時而病。

汪昂云。鉤。當作軟弱。簡按推上文例。當是胃而有弱。曰長夏病。

鉤甚曰今病張云。冬脈鉤甚。是水气大衰。而火寡於畏。故不必至夏。今卽病矣。簡按推上文例。

當是弱甚曰今病。而軟弱有石曰冬病以下。與春夏其例不同。蓋錯綜其意。欲人彼此互推。知其由也。必不文字訛誤焉。

其動應衣脈宗气也甲乙。衣。作手。脈下。有之字。沈氏經絡全書曰。虛裏。乳根穴分也。俗謂之气眼。顧英白曰。乳根二穴。左右皆有動气。經何獨言左乳下。蓋舉其動之甚者耳。非左動而右不動也。其動應手。脈宗气也。素問本無二義。馬玄臺因坊刻之誤。而謂應衣者。言病患肌肉瘦弱。其脈動甚而應衣也。亦通。始讀素問。則心竊疑之。至讀甲乙經。而疑遂釋然。簡按五味篇曰。大气積於胸中。命曰气海。邪客篇曰。宗气積於胸中。皆此義也。通雅云。宗尊一字。孝經。宗祀。注。尊祀。王云。

宗。尊也。此乃古訓。應衣。當從甲乙。而作應手。若應衣則與下文何別。張云。前言應衣者。言其微動似乎應衣。可驗虛裏之胃气。此言應衣者。言其大動。眞有若與衣俱振者。此臆度之見。不考甲乙之失耳。

盛喘數絕張云。若虛裏動甚而如喘。或數急而兼斷絕者。由中气不守而然。故曰病在中。簡按馬吳志。以喘爲病證。非。

結而橫有積矣張云。胃气之出。必由左乳之下。若有停阻。則結橫爲積。故凡患者。多在左肋之下。因胃气積滯而然。如五十六難。曰肝之積名曰肥气。在左脇下者。蓋以左右上下。分發五行而言耳。而此實胃气所主也。吳云。脈來遲。時一止。曰結。橫。橫格於指下也。言虛裏之脈結而橫。是胃中有積。簡按橫。蓋謂其動橫及於右邊。張注以結橫不爲脈象。恐非。

絕不至曰死志云。胃腑之生气絕於內也。

宗气泄也吳云。宗气宜藏不宜泄。乳下虛裏之脈。其動應衣。是宗气失藏。而外泄也。馬云。乳下之動應衣者。予曾見其人病終不治。張云。虛裏跳動。最爲虛損病本。故凡患陰虛勞怯。則心下多有跳動。

及爲驚悸慌張者。是卽此證。人止知其心跳。而不知爲虛裏之動也。但動之微者。病尙微。動之甚者。病則甚。

亦可因此以察病之輕重。凡患此者。當以純甘壯水之劑。塡補眞陰。夫谷入於胃。以傳於肺。五臟六腑。皆以受气。是由胃气。而上爲宗气也。气爲水母。

气聚則水生。是由肺气而下生腎水也。今胃气傳之肺。而腎虛不能納。故宗气泄於上。則腎水竭於下。腎愈虛。

則气愈無所歸。气不歸則陰愈虛矣。气水同類。當求相濟。故凡欲納气歸原者。惟有補陰以配陽一法。簡按許氏本事方云。王思和曰。今心怯非心松也。胃之大絡。名曰虛裏。絡胸膈及兩乳間。虛而有痰則動。此張注所未論及。故表而出之。

中手促上擊者馬云。寸口之脈。中醫人之指。而促上來擊者。是肩背在上。故其脈促上也。名曰肩背痛。簡按據馬注。促上。謂促於魚上而搏擊。吳以爲結促之促。志以爲浮而搏擊。並乖經旨。

寒熱及疝瘕少腹痛馬云。下文脈急者。曰疝瘕少腹痛。據理此處及疝瘕少腹痛六字爲衍。簡按當從新校正。

沈而橫曰脇下有積甲乙。橫下。有堅字。無有積二字。張云。橫。急數也。志云。橫。橫逆。言脈之形象。非謂病也。簡按橫。謂寸口脈位。橫斜於筋骨間。張志恐非。

沈而喘甲乙。沈。作浮。

脈滑浮而疾者甲乙。作脈浮滑實大。

脈急者吳云。急。弦急也。是爲厥陰病脈。張云。弦急者。陰邪盛。故爲疝瘕少腹痛。

疝瘕甲乙。作疝。

曰病無他張云。𨿽曰有病。無他虞也。髙云。無他變也。

不間髒張云。五十三難曰。七傳者死。間髒者生。七傳者。傳其所勝也。間髒者。傳其所生也。

皆此之謂。考之呂氏注。曰。間髒者。間其所勝之髒。而相傳也。心勝肺。脾間之。脾勝腎。肺間之。肺勝肝。

腎間之。腎勝心。肝間之。肝勝脾。心間之。此謂傳其所生也。今不間髒。而傳其所克。故曰死。間。去聲。

臂多靑脈張云。血脫則气去。气去則寒凝。凝泣則靑黑。故臂見靑色。言臂則他可知矣。卽診尺之義。志云。診。視也。論診尺必先視臂之脈色。

解釋音。。音亦。熊同。髙云。解。懈同。。音亦。余篇解同。猶懈怠。志云。懈惰也。

杭世駿道古堂集云。解二字。不見他書。解。卽懈。。音亦。倦而支節不能振聳。憊而精气不能檢攝。筋不束骨。脈不從理。解解。不可指名。非百病中有此一癥也。內經言此者凡五。平人气象論云。尺脈緩澀。

謂之解。王氏注。佇不可名。佇。困弱也。﹝按宋書明恭王皇后傳。後在家。爲佇弱婦人。﹞玉機眞髒論云。

冬脈太過。則令人解。此從脈起見也。刺瘧論云。足少陽之瘧。令人身體解。寒不甚。熱不甚。惡見人。

見人心惕惕然。熱多汗出甚。此從瘧起見也。刺要論云。刺骨無傷髓。髓傷則銷鑠酸。體解然不去矣。四時刺逆從論云。夏刺經脈。血气乃竭。令人解。此從刺而究其極也。要皆從四末以起見。如經所言墮怠。小變其辭。而意較微眇爾。宋景濂送葛醫師序。不得其解。篁南江氏。輯名醫類案。引葉氏錄驗方。以爲俗名發痧之證。別列一門。武斷極矣。余嘗見有此病。發必神思躁擾。少腹痛。靈素未嘗言及。與解之義。毫不干涉。殆大繆矣。簡按王注據刺瘧論解之。然此少陽瘧之狀。而非解之義。馬吳張並仍王注。皆不可從。但志髙及杭氏之說爲穩貼。解字。亦見論疾診尺篇。云。尺肉弱者。解也。蓋解。卽懈惰懈倦之謂。四時刺逆從論解。診要經終論作解惰。刺瘧論解。巢源作解倦。此可以證也。。卽亦字從人者。與易通。王注气厥論云。食亦者。謂食入移易而過。不生肌膚。亦。易也。甲乙引气厥論。

作食。骨空論。易髓無孔。王注云。易。亦也。此可以證亦同。而與易通也。而易。謂變易其平常。神農本艸蜣螂條。狂易。﹝證類。音羊。誤。漢書外戚傳云。素有狂易病。師古注。狂易者。狂而變易常性也。﹞

陰陽別論。偏枯痿易。王注。易。謂變易常用。而痿弱無力也。大奇論。跛易偏枯。王注。血气變易。爲偏枯也。知是解易卽解惰。變易平常之義矣。滑云。一說作解極。謂懈倦之極也。未知何據。虞氏正傳云。解者。

肌肉解散。者。筋不束。俗呼爲砂病。內經名解。實非眞砂病也。此說亦太誤。

安臥脈盛曰脫血馬云。安臥者。不能起也。脈盛者。火愈熾也。火熱則血妄行。故謂之脫血。髙云。安臥。猶嗜臥。

尺澀脈滑謂之多汗吳云。尺部肌膚澀。是皮毛失其津液也。脈來滑。陰火盛也。陽盛陰虛。故爲多汗。陰陽別論曰。陽加於陰。謂之汗。簡按王以脈爲尺脈。張同。並誤。

脈尺粗熊本。無脈字。吳同。當刪。

謂之熱中簡按王注。謂下焦中也。非。馬云。熱气在腹。謂之熱中也。

目裹微腫宋本。裹。作裏。吳同。志髙作內。並非。

胃疸簡按疸。癉同。卽前篇所謂消中。後世所稱中消渴也。馬云。谷疸。志云。黃膽。並非。

面腫曰風馬雲。水證有兼風者。其面發腫。蓋面爲諸陽之會。風屬陽。上先受之。故感於風者。

面必先腫。不可誤以爲止於水也。評熱論。水熱穴論。論疾診尺篇。皆名曰風水。王注以爲胃風者非。及考風論。胃風之狀。並無面腫之說。簡按金匱要略云。面目腫大有熱。名曰風水。又云。腰以上腫。當發汗。

足脛腫曰水吳云。脾胃主濕。腎與膀胱主水。其脈皆行於足脛。故足脛腫者爲水。簡按金匱要略云。

腰以下腫。當利小便。

婦人手少陰脈動甚者妊子也趙府本。妊。作任。熊吳張並同。張云。心脈動甚者。血王而然。王啟玄云云。蓋指心經之脈。卽神門穴也。其說甚善。任。妊同。孕也。簡按論疾診尺亦曰。女子手少陰脈動甚者妊子。知是全本作足少陰者。未爲得。王以動爲厥厥動搖之動脈。馬以妊子爲男子。皆誤。

未有髒形馬云。未有正髒之脈相形。而他髒之脈反見。春夏脈宜浮大。今反沈細而瘦。秋冬脈宜沈細。今反浮大而肥。此卽所謂逆四時也。玉機眞髒論云。未有髒形於春夏。而脈沈澀。秋冬脈浮大。名曰逆四時。與此義同。志云。未有春弦夏鉤秋毛冬石之髒形。簡按吳張爲眞髒之脈形。非。

命曰反四時也吳刪四時二字。馬云。是皆難治之證。猶脈之反四時也。王注爲衍文。殊不知古人以彼形此。則未必非取譬之意。﹝王注。當是新校正。﹞簡按馬注似傅會。

肝不弦腎不石也張云。人生所賴者水谷。故胃气以水谷爲本。而五臟又以胃气爲本。若脈無胃气。

而眞髒之脈獨見者死。卽前篇所謂但弦無胃。但石無胃之類。是也。然但弦但石。𨿽爲眞髒。若肝無气則不弦。

腎無气則不石。亦由五臟不得胃气而然。與眞髒無胃者等耳。志云。弦鉤毛石。胃气所生之眞象也。眞象見者。

謂胃气已絕。故死。然五臟之眞象。乃胃腑精气之所生。精气絕。則肝不弦。腎不石。而又帶鉤彈石之死脈見矣。髙云。至春而肝不微弦。至冬而腎不微石也。簡按髙仍王義。近是。謝縉翁及袁表校本脈經。作肝但弦。

心但鉤。脾但弱。肺但毛。腎但石也。未知據何本。

太陽脈至張云。此言人之脈气。必隨天地陰陽之化。而爲之捲舒也。太陽之气。王於谷雨後六十日。是時陽气太盛。故其脈洪大而長也。馬云。按王注扁鵲脈法。亦後世假托之言耳。﹝王注。當是新校正。﹞

簡按新校正扁鵲脈法。出於脈經。呂廣說。出於七難注。太陽脈云云八字。吳本移於陽明後。仿於七難之例也。

少陽脈至張云。少陽之气。王於冬至後六十日。是時陽气尙微。陰气未退。故長數爲陽。疏短爲陰。而進退未定也。

陽明脈至張云。陽明之气。王於雨水後六十日。是時陽气未盛。陰气尙存。故脈𨿽浮大。而仍兼短也。此論但言三陽。而不及三陰。諸家疑爲古文脫簡者。是也。及閱七難所載。則陰陽俱全。三陽與此皆同。

至。謂太陰之至。緊大而長。少陰之至。緊細而微。厥陰之至。沈短而惇。此三陰三陽之辧。乃气令必然之理。

蓋陰陽有更變。脈必隨於時也。

瑯張云。符瑞圖曰。玉而有光者。說文曰。瑯似珠。簡按禹貢。厥貢惟球琳瑯。孔傳。瑯。石而似珠。爾雅釋地。西北之美者。有昆侖虛之琳瑯焉。郭注。瑯。狀如珠也。山海經曰。昆侖山。

有瑯。附。李時珍云。在山爲瑯。在水爲珊瑚。

微曲汪機云。偃曲。乃略近低陷之意。數至之中。而有一至似低陷。不應指也。張云。喘喘連屬。

急促相仍也。其中微曲。卽鉤多胃少之義。吳云。不能如循瑯之滑利矣。

前曲後居吳本。居。作倨。張云。前曲者。謂輕取則堅彊而不柔。後居者。謂重取則牢實而不動。

如持革帶之鉤。

而全失充和之气。是但鉤無胃也。故曰心死。簡按丁徳用注十五難云。後居。倨而不動。勁有故曰死也。王注居爲不動。蓋讀爲倨。故吳直攺之。倨。踞同。漢書。髙祖箕踞。張耳傳。作箕倨。踞。蹲也。故爲不動之義。

厭厭聶聶吳云。翩翻之狀。浮薄而流利也。馬云。恬靜之意。

如落楡莢十五難。落。作循。莢。作葉。甲乙同。馬云。輕虛以浮之意。張云。輕浮和緩貌。卽微毛之義也。李時珍云。楡有數十種。莢楡。其木甚髙碩。未生葉時。枝條間先生楡莢。形狀似錢而小。色白成串。俗呼楡錢。後方生葉。

不上不下如循雞羽吳云。不上下。則非厭厭聶聶翩翻流利之形矣。如循雞羽。澀而難也。髙云。如循雞羽。極輕極虛。不若楡莢之落也。馬云。雞羽兩旁𨿽虛。而中央頗有堅意。所以謂之病也。簡按玉機眞髒論。秋病脈曰。其气來毛。而中央堅兩旁虛。此謂太過。王注蓋本於此。而馬衍其義。

如風吹毛簡按毛。艸也。左傳隱三年。澗溪沼之毛。丁徳用十五難注云。風吹毛者。飄騰不定。

無歸之象。

招招馬云。招。迢同。迢迢然。長竿末梢。最爲軟弱。揭之則似弦而甚和。所以謂之平也。張云。

揭。髙舉也。髙揭長竿。梢必柔軟。卽和緩弦長之義。招招。猶迢迢。吳意同。志云。以手相呼曰招。招招。

乍伏之象。髙云。柔和而起伏也。簡按集韻。迢迢。髙貌。義難葉。志注本於詩邶風招招舟子之疏。尢得其解。

急益勁甲乙。脈經。急下。有而字。

和柔相離如雞踐地張云。和柔。雍容不迫也。相離。

勻淨分明也。如雞踐地。從容輕緩也。此卽充和之气。亦微軟弱之義。是爲脾之平脈。

實而盈數如雞舉足張云。實而盈數。彊急不和也。如雞舉足。輕疾不緩也。前篇言弱多胃少。此言實而盈數。皆失中和之气。故曰脾病。汪機云。雞踐地。形容其輕而緩也。如雞舉足。言如雞走之舉足。形容脈來實而數也。踐地與舉足不同。踐地。是雞不驚而徐行也。舉足。是被驚時疾行也。況實數與輕緩相反。彼此對看。尢見明白。難經以此爲心病。志云。雞足有四爪。踐地極和緩。形容脾土之灌漑四髒。雞舉足。拳而收斂。不能灌漑於四髒也。簡按汪志並鑿。

如鳥之喙宋本。鳥。作烏。甲乙同。張云。喙。音誨。嘴也。

如鳥之距張云。距。權與切。雞足鉤距也。

如屋之漏如水之流脈經。流。作陷。張云。如屋之漏。點滴無倫也。如水之流。去而不反也。是皆脾气絕。而怪脈見。

如鉤張云。冬脈沈石。故按之而堅。若過於石。則沈伏不振矣。故必喘喘累累。如心之鉤。陰中藏陽。而得微石之義。莫善昌云。瑯。石之美者。鉤。乃心之脈也。心脈如循瑯。腎脈如鉤者。心腎水火之气。互相交濟者也。

如引葛馬云。葛根相附。而引之不接。按之大堅。則石而不和。所以謂之病也。張云。堅搏牽連也。髙云。如引葛藤之上延。散而且蔓。不若鉤之有本矣。

如奪索吳云。兩人爭奪其索。引長而堅勁也。志云。如引葛。而更堅勁矣。

辟辟如彈石髙云。辟辟。來去不倫也。如彈石。圓硬不軟也。此但石無胃。故曰腎死。張云。難經十五難所載。

平病死脈。視之本經。異同顚倒。意者其必有誤。或別有所謂耶。且難經之義。原出本論。學人當以本經爲主。

○髙本。上文肝見庚辛死云云三十二字。移於如彈石曰腎死之後。似文脈順承。

卷三

玉機眞髒論篇第十九

馬云。第六節

。有曰名曰玉機。內又論眞髒脈。故名篇。

春肝如弦肝。諸本作脈。當攺。下同。

善忘志云。經曰。气並於上。亂而喜忘。髙云。肝脈太過。則令人善忘。傷寒論云。本有久瘀血。

故令喜忘。簡按馬吳張仍王注。作善怒。是。

巓疾甲乙。作癲疾。﹝詳義。見於脈要精微。﹞

其气來不盛去反盛張云。言來則不足。去則有餘。卽消多長少之意。故扁鵲於春肝夏心秋肺冬腎。皆以實彊爲太過。病在外。虛微爲不及。病在內。辭𨿽異。而意則同也。簡按新校正引難經文。謂與素問不同。故張有此說。

膚痛爲浸淫甲乙。膚。作骨。非。吳云。浸淫。熱不得去。浸漬而淫。邪熱漸深之名。今之蒸熱不已。是也。簡按宋玉風賦。夫風生於地。起於靑之末。浸淫溪谷。漢書五王傳師古注。浸淫。猶漸染也。

當從王義。志云。浸淫。膚受之瘡。火熱盛也。此據金匱浸淫瘡爲解。亦非。

气泄張云。心气不足而煩。心虛陽侵肺而咳唾。下爲不固而气泄。髙云。气泄。後气下泄也。

中央堅兩旁虛吳云。中央堅。浮而中堅也。張同。簡按何氏醫碥云。虛。猶散也。惟兩旁散。而中央不散。與上所謂去散者異矣。

慍慍然脈經。作溫溫。熊音。慍慍。音。含怒意。

馬云。不舒暢也。簡按蓋此方書所謂背膊倦悶之謂。吳張並云。悲郁貌。非。

下聞病音張云。謂喘息則喉下有聲也。志云。虛气下逆。則聞呻吟之病音。吳。下。攺及字。簡按下字不穩。姑從張義。

沈以摶故曰營摶。當作搏。諸本作搏。注同。吳云。營。營壘之營。兵之守者也。冬至閉藏。脈來沈石。如營兵之守也。馬張並同。簡按王注如營動。未詳。髙本。搏。作摶。云。摶。聚也。誤。

其去如數吳云。其實未數也。蓋往來急疾。類於數耳。張云。動止疾促。營之不及也。蓋數本屬熱。

而此眞陰虧損之脈。亦必緊數。然愈虛則愈數。原非陽彊實熱之數。故云如數。則辧析之意深矣。

心懸如病饑張云。眞陰虛。則心腎不交。故令人心懸而怯。如病饑也。

釋音。音蒸。熊本作眇。音亡沼反。一目小也。誤。馬。吳。音緲。張。音秒。甲乙注。音停。

通雅云。今唐韻。韻會。字匯。日月燈。皆遺字。當音渺。

小便變甲乙變下。有黃赤二字。張云。變者。謂或黃或赤。或爲遺淋。或爲癃閉之類。由腎水不足而然。

逆從之變異也馬云。循四時之序。謂之曰從。其有過與不及。而爲諸病者。謂之曰逆。吳云。脈逆其順。則變異爲病。髙同。

如鳥之喙新校正云。喙。別本作啄。簡按難經。脾者。中州也。其平和不可得見。衰乃見耳。來如雀之啄。如水之下漏。是脾之衰見也。據平人气象論。銳堅如鳥之喙。作喙爲是。

重彊馬云。重。平聲。脾不和平。固爲彊矣。而九竅不通。則病邪方盛。名曰重彊。此皆脾之惡可見也。吳云。其不及則無沖和土气。五臟气爭。而令九竅不通。名曰重彊。言邪勝也。張云。重彊。不柔和貌。

沈重拘彊也。髙云。是脾病。而上下四旁皆病。故名曰重彊。彊。不和也。簡按諸說不知孰是。

瞿然禮檀弓。曾子聞之瞿然。鄭注云。驚變也。髙云。驚顧貌。

再拜而稽首吳本。刪而字。

玉機吳云。以玉爲機。象天儀者也。其機斡旋不息。今曰神轉不回。則亦玉機之斡旋耳。是故名之。

張云。玉機。以璇璣玉衡。可窺天道。而此篇神理。可窺人道。故以並言。而實則珍重之辭也。

捨於其所生張云。捨。畱止也。

三月若六月若三日若六日張云。病不早治。必至相傳。遠則三月六月。近則三日六日。五臟傳徧。

若三月而傳徧。一气一臟也。六月而傳徧。一月一臟也。三日者。晝夜各一臟也。六日者。一日一臟也。髒惟五。而傳徧以六者。假令病始於肺。一也。肺傳肝。二也。肝傳脾。三也。脾傳腎。四也。腎傳心。五也。心復傳肺。六也。是謂六傳。

是順傳所勝之次簡按據新校正。此七字。王注錯出。宜刪去。馬吳諸家。以爲原文。非。

風者百病之長也風論。骨空論。靈五色篇。通天篇。亦有此語。

出食志云。食气入胃。散精於肝。肝气逆。故食反出也。髙同。

發癉馬云。發而爲癉。癉者。熱也。吳云。癉。熱中之名。所謂癉成爲消中。是也。腹中熱煩心。而出黃。亦詳癉之爲證耳。志云。癉。火癉也。風淫濕土而成熱。

故濕熱而發癉也。簡按志聰蓋以癉爲丹。廣韻。火癉。小兒病也。危氏得效方。以癉爲丹毒。知是起於宋元。

則不可從。

出黃張云。肌體出黃。志云。火熱下淫則溺黃。簡按下文有出白之語。志注似是。

冤熱馬云。煩冤作熱。髙云。冤熱。熱極無伸也。簡按髙以冤爲冤屈之義。非。

出白吳云。白。淫濁也。簡按痿論云。入房太甚。宗筋弛縱。發爲筋痿。及爲白淫。此卽出白也。

盅吳云。虫蝕陰血之名。虫蝕陰血。令人多惑。而志不定。名曰蠱惑。故女惑男。亦謂之蠱。言其害深入於陰也。此名曰蠱。其亦病邪深入。令人喪志之稱乎。簡按左傳昭元年。醫和曰。疾不可爲也。是謂近女室。疾如蠱。非鬼非食。惑以喪志。又曰。女陽物而晦時。淫則生內熱惑蠱之疾。趙孟曰。何謂蠱。對曰。

蠱。淫溺惑亂之所生也。於文皿虫爲蠱。谷之飛亦爲蠱。在周易。女惑男。風落山。謂之蠱。皆同物也。

螈熊音。尺世反。同。﹝詳義。見診要經終篇。﹞馬云。音異。後世作。吳云。心主血脈。心病則血燥。血燥則筋脈相引而急。手足拘攣。病名曰螈。張同。簡按馬以爲後世字。非。

滿十日法當死吳云。天干一周。五臟生意皆息。故死。

法當三歲死滑云。三歲。當作三日。夫以肺病而來。各傳所勝。至腎傳心。法當十日死。及腎傳之心。心復傳肺。正所謂一臟不復受再傷者也。又可延之三歲乎。吳本。歲。作噦。注云。當五歲气衰之時。三噦則死。昂云。此亦言其大較耳。吳注。攺三歲作三噦。欠理。

怒則肝气乘矣志云。肝。當作肺。

悲則肺气乘矣志云。肺。當作肝。悲。當作思。簡按悲。不必攺。

及其傳化趙府本。熊本。及。作反。吳同。

大骨枯大肉陷下張云。大骨大肉。皆以通身而言。如肩脊腰膝。皆大骨也。尺膚臀肉。皆大肉也。肩垂項傾。腰重膝敗者。大藏之枯也。尺膚旣削。臀肉必枯。大肉之陷下也。馬云。大骨者。卽生气通天論所謂髙骨也。愚嘗見一人有腎衰之疾。果於腰骨。髙起寸餘。此大骨枯故也。簡按張注是。

期六月死張云。三陰虧損。死期不出六月。六月者。一歲陰陽之更變也。若其眞髒已見。則不在六月之例。可因克賊之日。而定其期矣。簡按大骨枯云云。凡五項。王注配於五臟釋之。諸家則漫然爲五臟敗注。今細玩之。不若王義爲得矣。

內痛引肩項吳云。心臟又壞矣。張云。病及心經。較前已甚。

破釋音。。音郡。集韻。渠隕切。音窘。馬云。者。肉之分理也。吳云。。肘膝髀厭髙起之處。病患爲陰火所灼。晝夜不安其身。轉側多則肉磨裂。簡按靈壽夭剛柔篇云。肉堅而有分者肉堅。

王注似是。史崧音釋。腹中脂﹝原出玉篇﹞髙云。肌腠曰。肉脂膏曰。

眞髒見十月之內死滑云。眞髒見。恐當作未見。若見則十月之內。當作十日之內。馬吳諸家並云。

月。當作日。

肩髓內消志云。肩髓者。大椎之骨髓。上會於腦。是以項骨傾者。死不治也。

眞髒來見諸家從新校正。來。作未。

急虛身中卒至吳云。急虛。暴絕也。中。邪气深入之名。卒至。卒然而至。不得預知之也。髙云。

急虛。正气一時暴虛也。身中。外邪陡中於身也。卒至。客邪卒至於髒也。

五臟絕閉吳云。絕。气絕也。閉。九竅塞也。

毛折吳云。率以毛折死者。皮毛得衛气而充。毛折則衛气敗絕。是爲陰陽衰極。故死。志云。夫脈气流經。經气歸於肺。肺朝百脈。輸精於皮毛。毛脈合精。而後行气於臟腑。是臟腑之气欲絕。而毛必折也。

責責然髙云。不流通也。

如循薏苡子張云。短實堅彊。而非微鉤之本體。本艸。圖經云。薏苡。實靑白色。形如珠子而稍長。故人呼爲薏苡珠子。小兒多以綫穿如貫珠爲戲。陶氏云。交趾者最大。彼土呼爲珠。

辟辟然髙云。硬而呆實。無胃气也。簡案辟辟如彈石。又見平人气象論。

色澤以浮張云。澤。潤也。浮。明也。顏色明潤者。病必易已也。

明告之張云。明告病家。欲其預知吉凶。庶無後怨。

懸絕沈澀髙云。懸絕無根。或沈澀不起者。是無胃气。

病在中脈實堅病在外脈不實堅張云。與上文平人气象論者。似乎相反。但上文云。病在中脈虛。

言內積之實者。脈不宜虛也。此云病在中脈實堅。言內傷之虛者。脈不宜實堅也。前云病在外脈澀堅。言外邪之盛者。不宜澀堅。以澀堅爲沈陰也。此言病在外。脈不實堅。言外邪方熾者。不宜無力。以不實堅爲無陽也。

四者之分。總皆正不勝邪之脈。故曰難治。詞若相反。理則實然。新校正以謂經誤。特未達其妙耳。簡按馬吳諸家。亦從原文。爲與平人气象論別一義。然考經文。不若新校正以爲誤之妥貼矣。

五實死薛云。五實五虛具者皆死。然气虛至盡。盡而死者。理當然也。若五實者。何以亦死。蓋邪之所湊。其气必虛。不脫不死。仍歸於气盡耳。然虛實俱有眞假。所當辧耳。

悶瞀釋音。瞀。音茂。吳。音務。張云。昏悶也。一曰。目不明。髙云。悶。郁也。瞀。目不明也。

簡按靈經脈篇。交兩手理瞀。銅人注。引太素注云。瞀。低目也。玉篇。目不明貌。楚辭九章。中悶瞀之。

王逸注。煩亂也。考數義。張爲昏悶。似是。

卷三

三部九候論篇第二十

吳據全元起。攺爲決死生論。

眾多博大志云。離合眞邪論曰。余聞九鍼九篇。夫子乃因而九之。九九八十一篇。余盡通其意矣。

此蓋言先立鍼經八十一篇。論九鍼之道。然眾多博大。不可勝數。故願聞要道。○吳以黃帝問曰余聞九鍼於夫子以下九十九字。爲冗文。

屬子孫馬云。屬。囑同。張云。屬。付也。

著之骨髓馬云。著。著同。張云。著。紀也。

歃血馬云。歃。孟子云。束牲載書。而不歃血。簡按左傳正義云。凡盟禮。殺牲歃血。告誓神明。

若有背違。欲令神加殃咎。使如此牲也。禮曲禮疏。割牲左耳。盛以珠盤。又取血。盛以玉惇。用血爲盟書。

書成乃歃血讀書。熊音。歃。音霎。

更立宋本。立。作互。馬志並同。

九野吳云。九州之分野。張云。卽洛書九宮。禹貢九州之義。簡按淮南原道訓。上通九天。下貫九野。髙誘注云。九天。八方中央也。九野亦如之。又天文訓。天有九野。九千九百九十九隅。去地五億萬里。

注云。九野。九天之野也。王注據爾雅。未允。

有下部有中部有上部吳本。作有上部有中部有下部。

指而導之乃以爲眞張云。必受師之指授。庶得其眞也。髙云。必以指循切。而按導之。乃爲部候之眞。簡按張注似是。眞。當質。王注。有禮曰疑事無質質成也之文。明是字之誤。吳本。直攺作質。蓋據王注。

兩額之動脈張云。額旁動脈。當頷厭之分。足少陽脈气所行也。簡按馬以爲瞳子聽會等處。非。

兩頰之動脈張云。卽地倉大迎之分。足陽明脈气所行也。

耳前之動脈張云。卽和之分。手少陽脈气所行也。

形藏四志云。胃與大腸小腸膀胱。藏有形之物也。髙同。簡按形藏四。諸家並仍王義。然頭角耳目口齒。理不宜謂之藏。考周禮天官疾醫職云。參之以九藏之動。鄭注。正藏五。又有胃膀胱大腸小腸。志注有所據。今從之。

去其血脈馬云。去其脈中之結血。吳云。謂去其瘀血之在脈者。蓋瘀血壅塞脈道。必先去之。而後能調其气之虛實也。

如參舂髙云。此上彼下。彼上此下。不相合也。

目內陷者死張云。五臟六腑之精气。皆上注於目。而爲之精。目內陷者。陽精脫矣。故必死。吳移下文足太陽气絕者。其足不可屈伸。死必戴眼十六字。次於目內陷者死之下。

獨熱者病獨寒者病簡按諸家不注。蓋熱乃滑之謂。寒乃緊之謂。志云。寒熱者。三部皮膚之寒熱也。

恐非是。

獨陷下者病志云。沈陷而不起也。獨大獨疾獨熱者。大過也。獨小獨遲獨陷下者。不及也。

以左手足上上甲乙。手下。有於左二字。無一上字。吳攺作以左手於病者足上上去踝。

庶右手足甲乙。庶。作以。無足字。並與新校正所引異。吳攺作以右手取病者足。諸家皆仍原文釋之。志云。此候生陽之气。以知病之死生也。張云。手足之絡。皆可取而驗之。手踝之上。手太陰肺絡也。足踝之上。足太陰脾絡也。肺藏气。而主治節。脾屬土。而主灌漑。故可取之以察吉凶。簡按諸家隨文詮釋。𨿽其義略通。然不若文本甲乙爲正。而注意以吳爲允。

其應馬云。凡曰應者。應醫工之指下也。

蠕蠕然熊音。蠕。而切。虫行貌。張云。謂其軟滑而勻和也。

渾渾然馬云。當作混混。不淸也。簡按混。渾。古通用。淆雜也。老子。渾兮其如濁。不必攺字。

是以脫肉甲乙。無是以二字。似是。

身不去者簡按馬注刺要論體解然不去矣云。不能行動而去也。張云。不能動搖來去也。乃並仍王注。志云。邪畱於身。而不去者死也。非。

其脈代而鉤髙云。代者。乍疏之象也。代而鉤者。乍數之象也。承上文乍疏乍數而言。若其脈代而鉤者。乃經絡內外不通。故病在絡脈。不死也。

一候後則病志云。一候不應。是天地人之气失其一矣。故主病。髙云。脈有浮中沈三候。一候後者。

浮以候之。脈不應指。不應則病矣。簡按以三部爲浮中沈。於難經。便取而釋之。非。

先知經脈吳云。經常不病之脈。

以平旦死吳云。平旦之際。昏明始判之時。陰陽交會之期也。故寒熱交作之病。以斯時死。

以日夕死張云。日夕者。一日之秋也。風木同气。遇金而死。髙云。病風者。秋金肅殺之气。病於肺也。日夕。乃申酉之時。肺金主气。肺臟病。故以日夕死。

七診𨿽見簡按七診。諸家仍王義。爲前文獨小獨大等之義。無復異論。而志云。七診。謂沈細懸絕盛躁喘數寒熱熱中病風病水。土絕於四季也。乃至下文風起之病。似七診之病。而窮矣。熊宗立脈決云。七診者。診宜平旦。一也。陰气未動。二也。陽气未散。三也。飲食未進。四也。經脈未盛。五也。絡脈調勻。

六也。气血未亂。七也。張則謂。此七者。焉得皆謂之診。總之一平旦診法耳。後世遂爾謬傳。竟致失其本原矣。

似七診之病而非也張云。風者。陽病也。故偶感於風。則陽分之脈。或大或疾。經月者。常期也。

故適值去血。則陰分之脈。或小或遲。或爲陷下。此皆似七診之脈。而實非也。皆不可以言死。然則非外感及經月之病。而得七診之脈者。非吉兆也。

脈候亦敗者死矣張云。此承上文。而言風气經月之病。本非七診之類。若其果系脈息證候之敗者。

又非不死之比。簡按王以脈候爲脈應。張則爲脈息證候。王注似是。

以上下逆從循之張云。上下逆從。各因其次。以治之也。簡按循。蓋因循病之所在而治之義。與上文切循其脈之循自異。

孫絡病者治其孫絡血靈脈度篇云。經脈爲裏。支而橫者爲絡。絡之別者爲孫。盛而血者。疾誅之。

簡按新校正。引甲乙。絡病者治其絡血。無二孫字。今甲乙無血字。

在奇邪馬云。其有奇邪者。不正之邪。適然所中者。吳云。奇邪。奇經之邪。張云。奇邪者。不入於經。而病於絡也。邪客大絡。則左注右。右注左。其气無常處。故常繆刺之。簡按馬。在。讀爲有。

畱瘦不移吳。攺瘦作。注云。。論語人焉哉之。匿也。言病邪畱匿而不移。簡按通評虛實論。瘦畱著。滑。攺瘦作。吳亦從之。並似不穩。

節而刺之張云。凡病邪久畱不移者。必於四肢八溪之間。有所結聚。故當於節之會處。索而刺之。

志髙同。簡按當從王注。

見通之新校正。引甲乙。是。

瞳子髙者張云。瞳子髙者。目上視也。戴眼者。上視之甚。而定直不動也。馬云。此章﹝二十五字﹞爲第八節

之脫簡。吳直移之於前文足太陽气絕者云云之後。

手指及手外踝上五指畱鍼馬云。王注以爲錯簡者。是也。愚疑是第七節

中手徐徐然下之脫簡。簡按此一句。吳以爲血實於上之治法。志髙並以爲刺手太陽。而補足太陽之治。俱不可從。

卷三

經脈別論篇第二十一

馬云。別。彼劣切。內言太陽陽明少陽太陰少陰厥陰之脈。各有分別。故名篇。吳云。言經脈別有所論出於常譚之外也。簡按馬注五臟別論云。別。如字。此乃五臟之別是一論。此解爲是。而於陰陽別論。卻讀爲彼劣切。乃與此篇並誤。

脈亦爲之變乎張云。脈。以經脈血气。統言之也。志云。脈乃血气之府。气逆則喘。血液爲汗。故帝問脈。而伯答其喘汗焉。

夜行則喘出於腎吳云。此下四條言喘。後五條言汗。气血之分也。腎受气於亥子。故夜行則勞骨損陰。喘出於腎。

淫气病肺張云。淫气者。陰傷則陽勝。气逆爲患也。肺腎爲母子之髒。而少陰之脈。上入肺中。

故喘出於腎。則病苦於肺。

有所墮恐喘出於肝簡按恐。爲腎志。王謂生於肝。未知何據。諸家亦欠詳。

度水跌僕馬云。度。渡同。跌。音疊。僕。音付。

搖體勞苦汗出於脾吳云。搖體勞苦。用力勤作也。脾主四肢。故汗出於脾。髙云。傷脾主之肌肉。

故汗出於脾。不言肺者。以汗皆出於肺主之皮膚也。

濁气歸心張云。濁。言食气之濃者也。如陰陽淸濁篇曰。受谷者濁。受气者淸。是也。心主血脈。

故食气歸心。則精气浸淫於脈也。

行气於府吳。府上。增玄字。注云。毛屬肺气。脈屬心血。毛脈合其精。則行气於玄府。是爲衛气。

玄府。腠理也。志云。血獨盛。則淡滲皮膚生毫毛。夫皮膚主气。經脈主血。毛脈合精者。血气相合也。六腑爲陽。故先受气。髙云。皮毛百脈。合肺輸之精。而行气於六腑也。簡按馬張仍王注。以腑爲膻中。其義𨿽詳備。以膻中爲腑。經無明文。況下文云。畱於四髒。志髙之義似是。故姑從之。吳添玄字。玄府。腠理也。大誤。玄府。汗空也。與腠理自異。

府精神明畱於四髒髙云。六腑之精。合心藏之神明。畱於肺肝脾腎四髒也。馬云。始行於手太陰肺經。通於心肝脾腎之四髒。而四髒之精。皆其所畱是气也。李云。畱。當作流。吳云。四髒。形之四髒。一頭角。二耳目。

三口齒。四胸中也。簡按吳注誤。

歸於權衡吳云。言其平等。而無低昂也。髙云。權衡秤物。而得其平也。言脈之浮沈出入。陰陽和平。

气口成寸汪昂云。此脈之所由來也。气口亦名寸口。百脈之大要會也。馬注。與魚際相去一寸。故名成寸。張注。分尺爲寸。按脈前爲寸。後爲尺。中爲關。此云成寸。蓋兼關尺而言之也。醫者由此察脈知病。

以決人之死生也。李云。臟腑旣平。必朝宗於气口。成一寸之脈。以決死生也。

飲入於胃馬云。按飲入於胃以下。乃言飲而不言食。李東垣脾胃論。朱丹溪纂要書。不考上文爲食。

乃攺爲飲食入胃。則於下輸膀胱。水精四布之義。大背矣。殊不知上文之食。含蓄飲義。而下文之飲。必難以兼食也。何諸醫書皆宗李朱。而不考經旨矣。

遊溢吳云。遊。流行也。溢。湧溢也。張云。遊。浮游也。

水精四布五經並行張雲。水因气生。气爲水母。凡肺气所及。則水精布焉。然水名𨿽一。而淸濁有分。淸者爲精。精如雨露。濁者爲水。水如江河。故精歸五臟。水歸膀胱。而五經並行矣。五經。五臟之經絡也。

陰陽揆度馬云。五臟並行乎。水精眞有合於四時五臟。及古經陰陽揆度等篇之常義也。志云。揆度。度數也。總結上文。而言經脈之道。合於四時五行之次序。陰陽出入之度數。以爲經脈之經常。

太陽髒獨至髙云。三陽主六腑。腑能藏物。亦謂之髒。張云。此言髒气不和。而有一臟太過者。

气必獨至。諸證不同。鍼治亦異也。吳云。獨見太陽脈象。下文象三陽而浮。是。

下輸馬吳張並云。膀胱經之輸穴束骨。腎經之輸穴太溪。髙云。太陽之脈。起於足小指之至陰。故當取之下輸。兪。輸穴也。

重並也志云。兩陽合於前。故曰陽明。陽明之獨至。是太少重並於陽明。陽盛故陰虛矣。

當瀉陽補陰取之下輸馬吳張並云。陽明之輸陷谷。太陰之輸太白。髙云。陽明之脈。起於足大指次指之厲兌。故當取之下輸。

前卒大取之下輸馬吳張並云。卒。猝同。下輸。謂臨泣也。髙云。少陽起於足小指次指之竅陰。

故亦當取之下輸。

一陽之過也馬云。過者。病也。張云。此釋獨至之義。爲一臟之太過。舉少陽而言。則太陽陽明之獨至者。其爲三陽二陽之太過可知也。一陽。少陽也。

五脈气少徵四失論云。診不中五脈。吳云。五臟皆受气於脾而後治。若胃气不調於脾。則諸脈皆失其母。無以受气。故气少也。

宜治其下輸馬吳張並云。補足陽明之陷谷。瀉足太陰之太白。

一陽獨嘯少陽厥也馬張據新校正。一陽作二陰。少陽作少陰。張云。獨嘯。獨熾之謂。蓋嘯爲陽气所發。陽出陰中。相火上炎。則爲少陰熱厥。而陽並於上。故心肝脾肺四脈。爲之爭張。而其气則歸於腎。

故曰獨嘯。志云。夫气激於喉中而濁。謂之言。气激於舌端而淸。爲之嘯。蓋气郁而欲伸出之。簡按嘯。說文。

吹聲也。詩箋。蹙口而出聲。唐孫廣嘯旨云。气激於舌而淸。謂之嘯。王云。耳中鳴如嘯聲。馬吳根據之。於義不允。當從張注。

宜治其經絡馬張並云。太陽經穴昆侖。絡穴飛揚。少陰經穴復澑。絡穴大鐘。

厥陰之治也張云。治。主也。

眞虛心張云。肝邪獨至。眞气必虛。木火相干。故心爲痛。髙云。眞虛。猶言眞假。。憂也。

言厥陰治之眞假。當憂心以審之。卽太陰之用心省眞也。簡按。與﹝陰陽別論﹞之同義。髙注迂僻不可從。

調食和藥治在下輸張云。調和藥食。欲其得宜。用鍼治之。乃在下輸厥陰之輸。名曰大衝。愚按此篇何以知其皆言足經。蓋以下輸二字。爲可知也。亦如熱論篇。傷寒言足不言手之義。又如諸經皆言補瀉。而惟少陽一陰不言者。以少陽承三陽而言。一陰承三陰而言。因前貫後。義實相同。虛補實瀉。皆可理會也。至若一陰調食和藥一句。蓋亦總結上文而言。不獨一經爲然。古經多略。當會其意。

象三陽而浮也張云。太陽之象三陽者。陽行於表。陽之極也。故脈浮於外。志云。象者。像也。

三陽。陽盛之气也。言太陽髒脈。象陽盛之气而浮也。

一陽髒者滑而不實也馬云。少陽爲陽之裏陰之表。所謂半表半里者。是也。其髒爲陽之初生。故脈體滑而不實。象一陽之爲初陽也。

象大浮也馬云。陽明𨿽爲太陽之裏。而實爲少陽之表。比之滑而不實者。則大而浮矣。仿佛乎太陽之浮也。

言伏鼓也馬云。太陰則入於陰分。脈𨿽始伏。而實鼓擊於手。未全沈也。

腎沈不浮也馬云。二陰𨿽相搏而至。然腎脈沈而不浮也。由是觀之。則厥陰爲沈之甚。又非二陰比矣。張云。詳此明言二陰之脈象。而前無二陰之至。前有一陰之至。而此無一陰之脈。信爲古經之脫簡。而上文一陽少陽之誤。卽此節也。○吳云。此篇。自太陽髒獨至以下。

言經脈證象。自是一家。故云別論。

卷三

髒气法時論篇第二十二

法四時五行而治志云。法於四時五行。而爲救治之法。髙云延醫之。

五行者金木水火土也白虎通云。五行。言行者。欲言天行气之義也。漢藝文志云。五行者。五常之形气也。釋名云。五行者。五气也。於其方各施行也。尙書正義云。五行。卽五材也。言五者。各有材幹也。

謂之行者。若在天則五气流行。在地則世所行用也。

卒聞之馬云。卒。盡也。素問靈樞。言願卒聞之者甚多。其義仿此。

肝苦急吳云。肝爲將軍之官。志怒而急。急則自傷而苦之矣。宜食甘以緩之。則急者可平也。馬云。

凡飲食藥物皆然。

心苦緩吳云。心以長養爲令。志喜而緩。緩則心气散逸。自傷其神矣。急宜食酸以收之。

脾苦濕吳云。脾以制水爲事。喜燥惡濕。濕勝則傷脾土。宜食苦以燥之。

肺苦气上逆吳云。肺爲淸虛之髒。行降下之令。若气上逆。則肺苦之。急宜食苦。以泄肺气。

腎苦燥急食辛以潤之張云。腎爲水髒。藏精者也。陰病者苦燥。故宜食辛以潤之。蓋辛從金化。

水之母也。其能開腠理。致津液者。以辛能通气也。水中有眞气。惟辛能達之。气至水亦至。故可以潤腎之燥。志云。以上論五臟所主之時日。及五苦五味。以下論五臟之病。有間甚之時日。及五欲五補五瀉。簡按王好古湯液本艸。有五臟苦欲補瀉藥味之例。李中梓醫宗必讀。有苦欲補瀉論。當稽考。

開腠理致津液通气也滑云。此一句九字。疑元是注文。

持於冬汪機云。愚謂執持堅定也。猶言無加無減。而平定也。

下晡玉篇。晡。申時也。簡按史記天官書。旦至食。食至日。日至。至下。下至日入。

知是下晡。在晡時之後。日入之前。吳以爲申酉。是也。

急食辛以散之吳云。肝木喜條達。而惡抑鬱。散之則條達。故食辛以散之。

用辛補之酸瀉之吳云。順其性爲補。反其性爲瀉。肝木喜辛散。而惡酸收。故辛爲補。而酸爲瀉也。

簡按辛。金味也。金克木。乃辛在肝爲瀉。而云用辛補之何。蓋此節。專就五臟之本性而言補瀉。不拘五行相克之常理也。下文心之咸亦同。

心欲軟吳云。心爲火髒。心病則剛燥矣。宜食鹹以軟之。蓋咸從水化。故能濟其剛燥使軟也。

用咸補之甘瀉之吳云。心火喜軟而惡緩。故咸爲補。甘爲瀉也。馬云。此乃因其性而治之耳。

溫食飽食吳。溫。作濕。注云。濕食。水果之類。髙同。云。濕食。水濕之食也。張云。溫。言非熱。防滯也。簡按二說未詳孰是。

日書無逸疏。昃。亦名。言日蹉跌而下。謂未時也。熊音。。音疊。日昃也。簡按吳云。

日。戌也。張云。日曰。

並誤。蓋乃昃之訛。

下晡靜簡按據前後文例。當是云日中靜。王注一本或云之說。卻似有理。然經文其例不一。往往有如此者。姑仍舊注。

夜半靜簡按據前後文例。當是云日靜。

肺欲收張云。肺應秋气。主收斂。故宜食酸以收之。

HT張云。。音翠。HT。音哀。HT。燒爆之物也。韻會。。燒也。荀子解蔽注。。

灼也。廣韻。熱甚也。

腎欲堅張云。腎主閉藏。气貴周密。故腎欲堅。宜食苦以堅之也。髙云。腎病則水。故腎欲堅。

苦爲火味。故能堅也。

至於所生而持於。甲乙作其。非。

熊音。。乎光反。目不明也。

脇支滿周語注。支。拄也。吳云。支滿者。兩脇支離而滿也。志云。支滿者。少陰之支絡。滿痛於脇下也。並誤。

脇下痛甲乙。作兩痛。

肩甲馬云。甲。胛同。

舌下血者張云。心主舌。故取舌下血。以瀉其實。簡按甲乙。無舌下二字。近是。

其變病吳云。如笑不休之類。張云。謂病屬少陰。而證有異於前說者。簡按王爲嘔變。未允。

中馬云。手少陰之。陰穴也。﹝本於王注﹞張云。。隙同。髙云。其變病者。言始病心包之經脈。今變病太陽之孫絡。當刺中。而取其血者。中。足太陽之委中。乃中央之合穴也。簡按據刺腰痛論。中。卽委中。刺瘧論。太陽瘧。刺中。甲乙。作中。王引黃帝中誥圖經云。委中主之。古法以委中爲中也。似髙注不可廢。

肌肉痿馬吳據新校正。肌。作饑。是。

善甲乙。作善。張云。。手足掉掣也。簡按玉機眞髒論云。筋脈相引而急。病名曰螈。螈。

同。甲乙添字。似非是。

少陰血者張云。少陰腎脈也。脾主濕。腎主水。水能助濕傷脾。故當取少陰之血。以泄其寒實。如厥病篇。治脾心痛者。亦取腎經之然谷太溪。義猶此也。簡按馬吳並從王注。覺允當。

尻陰股膝髀足皆痛馬本。陰股二字句。而注文則尻陰股各一字句。未知孰是。吳云。肺爲淸虛之髒。主呼出而升陽。肺病則淸陽陷於下部。不能自升。邪气實而爲痛耳。簡按馬張仍王義。今從之。

不能報息張云。報。復也。不能報息。謂呼吸气短。難於接續也。

足太陽之外厥陰內血者甲乙。內下。有少陰二字。張云。外。言前也。內。言後也。簡按甲乙。

增少陰二字。義尢明白。

寢汗張云。此腎經之實邪也。腎主五液。在心爲汗。而腎邪侮之。心气內微。故爲寢汗。如脈要精微論。曰陰气有餘。爲多汗身寒。卽此之謂。志云。太陽之气司表。而下出於膀胱。經气逆則表气虛。故寢汗出而惡風。

憎風說文。憎。惡也。王云。憎。謂深惡之。可疑。

粳米靈五味篇。作米飯。。粳同。

葵農書云。葵。陽艸也。爲百菜之主。備四時之饌。

小豆五味篇。作麻。

藿說文。藿。之少也。儀禮公食大夫禮注。藿。豆葉也。

黃黍張云。卽糯小米。北方謂之黃米。簡按本艸。有丹黍無黃黍。齊民要術。引郭義恭廣志云。

有濕屯黃黍蓋。此謂黍中之黃者。金匱眞言論。以黍爲心之谷者。乃丹黍耳。農政全書云。古所謂黍。今亦稱黍。或稱黃米。卽與張所指同。

毒藥攻邪鄭玄注周禮云。毒藥。藥之辛苦者。藥之物恆多毒。書曰。藥不瞑眩。厥疾不瘳。賈公彥云。藥之無毒亦聚之。但藥物多毒。故曰毒藥。王應電云。毒藥。得天地之偏气。寒熱之性過甚者也。人身有不和之气。須以偏勝之物攻之。乃得其平。

五菜爲充吳云。充實於臟腑也。

或急簡按二字。王不釋其義。諸家亦然。考前文無物性急者。疑是衍文。髙特注云。或急者。肝苦急也。兼言或急。則心或苦緩。脾或苦濕。腎或苦燥。肺或苦气上逆。皆在其中。此說傅會不可從。

卷三

宣明五气篇第二十三

吳云。宣。發也。五气。木火土金水也。言五气有入。有病。有並。有惡。有液。有禁。有發。有亂。

有邪。有藏。有主。有傷。有應。是篇皆發明之。

是謂五入馬云。此與靈樞九鍼論同。但彼多淡入胃一句。簡按周禮疾醫職云。凡和。春多酸。夏多苦。秋多辛。冬多咸。調以滑甘。與此同義。

心爲噫馬云。口問篇云。噫出於胃。三部九候論與此篇。皆曰。心爲噫。考脈解篇。所謂上走心爲噫者。陰盛而上走於陽明。陽明絡屬心。故曰上走心爲噫也。經典之旨。

豈非二而一者耶。張云。噫。噯气也。徧考本經。絕無噯气一證。而惟言噫者。蓋卽是也。簡按說文。飽食息也。禮內則。不敢噦噫。是也。﹝噫。烏界切。音隘。若於希切。音衣。則爲痛嘆聲。與此異義。﹞噯。字匯。

於蓋切。音噯。噯气也。蓋噯。卽噫俗字。髙云。噫。微噯也。非。

肝爲語志云。肝气欲達則爲語。診要經終篇曰。春刺冬分。邪气著髒。病不愈。又且欲言語。此言春令之肝气不舒故也。髙云。病气在肝則爲語。語。多言也。簡按標曰五气所病。則王馬吳張之解並誤。下文吞同。

脾爲吞志云。脾主爲胃行其津液。脾气病而不能灌漑於四髒。則津液反溢於脾竅之口。故爲吞咽之證。簡按據志注吞。卽吞酸酢吞之謂。﹝平脈法云。噫而吞酸。食卒不下。又云。上焦不歸者。噫而酢吞。﹞

龔廷賢云。吞酸。與吐酸不同。吞酸。水刺心也。吐酸者。吐出酸水也。是。髙云。吞。舌本不和也。未知何據。

腎爲欠爲嚏志云。靈樞曰。陽者主上。陰者主下。陽引而上。陰引而下。陰陽相引。故數欠。當瀉足少陰。補足太陽。﹝口問篇﹞蓋少陰之气在下。病則反逆於上。而欲引於下。欲引於下則欠。反逆於上則嚏。蓋腎絡上通於肺也。簡按九鍼論。無爲嚏二字。此疑衍文。

爲噦爲恐簡按爲恐。諸注未晰。九鍼論。無此二字。疑是衍文。

下焦溢爲水髙云。下焦病不能決瀆。則溢而爲水。簡按靈蘭祕典論云。三焦者。決瀆之官。水道出焉。此以下焦與胃大腸小腸膀胱膽並稱。則下焦。卽靈蘭祕典論之三焦。﹝詳義。見六節髒象論。﹞而爲六腑之一。彼此互考。乃知六腑之三焦。專指下焦而言也。

膀胱不利爲癃馬云。靈蘭祕典論云。膀胱者。州都之官。津液藏焉。气化則能出矣。今曰不利則爲癃。癃者。水道不通之病也。張云。本輸篇曰。三焦者。太陽之別也。並太陽之正。入絡膀胱。約下焦。實則閉癃。虛則遺溺。蓋三焦爲中瀆之腑。水道之所由出。故三焦亦屬膀胱也。簡按三因方云。淋。古謂之癃。名稱不同也。癃者。罷也。淋者。滴也。今名𨿽俗。於義爲得。簡按淋爲小便病。始見六元正紀大論。癃。乃溺閉之通稱。馬注爲得。

膽爲怒張云。怒爲肝志。而膽亦然者。肝膽相爲表裏。其气皆剛。而肝取決於膽也。髙云。膽病郁而不舒。則爲怒。

是謂五病志云。謂病五臟五行之气。而六腑亦配合於五行。簡按九鍼論云。五臟气。心主噫。肺主咳。肝主語。脾主吞。腎主欠。六腑气。膽爲怒。胃爲气逆噦。大腸小腸爲泄。膀胱不約爲遺溺。下焦溢爲水。

玆舉六腑之病。而言五精者。蓋以大腸小腸俱爲泄歟。

五精所並吳云。五精。五臟之精气也。並合而入之也。五臟精气。各藏其髒則不病。若合而並於一臟。則邪气實之。各顯其志。張云。並。聚也。髙云。髒虛而精气並之也。精者陰精。气者陽气。簡按精气。

乃水谷之精气。不必分陰陽矣。

並於肝則憂馬云。陰陽應象大論曰怒。而玆曰憂者。以肺气得以乘之也。髙云。肝主怒。今曰憂者。

上文膽爲怒。故此肝爲憂。怒爲有餘。憂爲不足也。樓云。憂。當作怒。簡按九鍼論。亦作憂。

並於脾則畏馬云。陰陽應象大論曰思。而玆曰畏者。蓋思過則反畏也。髙云。思慮者。脾之精。

今曰畏者。慮之至也。樓云。畏。當作思。簡按九鍼論亦作畏。甲乙作饑。

﹝與王注一經同。﹞

五臟化液髙云。化液者。水谷入口。津液各走其道。五臟受水谷之精。淖注於外竅。而化爲五液也。

心爲汗吳云。心主血。汗者血之餘。故汗爲心液。簡按營衛生會篇云。奪血者無汗。奪汗者無血。

三因方。謂傷寒衄者。爲紅汗。其意同焉。

肺爲涕簡按諸字書。以涕爲目泣。而醫家特爲鼻液。考說文。。又作HT。鼻液也。蓋HT涕通用。

玉篇。HT。他計切。鼻HT。禮內則。不敢唾涕。釋文云。本又作。

脾爲涎吳張並云。涎出於口。脾之竅也。簡按證治準繩損傷門云。兩臉涎囊。知是涎出於口也。

腎爲唾吳云。唾出於廉泉二竅。二竅挾舌本。少陰腎脈。循喉嚨。挾舌本。故唾爲腎液。髙云。靈樞根結篇云。少陰根於泉。結湧於廉泉。舌下竅也。是腎爲水髒。從下而上。液𨿽有五。腎實主之。是以五液皆咸。咸。水味也。

血病無多食鹹張云。血得咸則凝結不流也。五味論曰。血與咸相得則凝。

骨病無多食苦志云。腎主骨。炎上作苦。苦走骨者。火气下交於腎也。骨病而多食之。則火气反勝矣。此與並於心則喜。並於腎則恐之義相同。蓋心腎水火之气。時相旣濟。故所走互更。其餘三髒。是本髒之味。而走本髒所主之筋肉也。簡按靈五味論曰。酸走筋。多食之令人癃。咸走血。多食之令人渴。辛走气。多食之令人洞心。苦走骨。多食之令人變嘔。甘走肉。多食之令人心。正與此節同義。九鍼論曰。苦走血。病在血無食苦。咸走骨。病在骨無食鹹。此以本髒之味而言之。

是謂五禁九鍼論。作五裁。五行大義。引黃帝養生經。作五賊。

陰病發於骨張云。骨屬腎。腎者。陰中之陰也。吳馬並同。

陽病發於血張云。血屬心。心者。陽中之陽也。

陰病發於肉張云。肉屬脾。脾者。陰中之至陰也。

邪入於陽則狂馬云。生气通天論曰。陰不勝其陽。則脈流薄疾。並乃狂。

邪入於陰則痺吳云。邪。陰邪也。痺。痺論所謂五臟痺也。陰邪入於陰。是重陰也。則爲五臟痺也。

馬云。成痺也。張云。壽夭剛柔篇曰。病在陰。命曰痺。九鍼論曰。邪入於陰。則爲血痺。

搏陽則爲巓疾張云。搏。擊也。巓。癲也。邪搏於陽。則陽气受傷。故爲癲疾。上文言邪入於陽則狂者。邪助其陽。陽之實也。此言搏陽則爲巓疾者。邪伐其陽。陽之虛也。故有爲狂爲癲之異也。九鍼論曰。

邪入於陽。轉則爲癲疾。言轉入陰分。故爲癲也。簡按搏。薄同。迫也。馬吳注。以巓疾爲巓頂之疾。並非。

徐氏經絡全書云。搏。當作傳。不可從。﹝下文搏陰同﹞癲狂判然兩疾。而後世混稱難辧。因舉數說而昭之。

五十九難云。狂癲之病。何以別之。然狂疾之始發。少臥而不饑。自髙賢也。自辧知也。自倨貴也。妄笑好歌樂。妄行不休。是也。癲疾始發。意不樂。僵僕直視。是也。楊玄操云。狂病之候。不愛眠臥。不肯飲食。自言賢智。歌樂行走。此是陽气盛之所成。故經言重陽者狂。今世以此爲癲病。謬矣。癲。顚也。發卽僵僕倒地。

故有癲蹶之言。陰气大盛。故不得行立而倒也。今世以爲癇病者。誤矣。陳氏雪潭居醫約云。狂。謂妄言妄走也。癲。謂僵僕不省也。各自一癥。然經有狂癲疾者。﹝按厥論。陽明之厥。則癲疾欲走呼。此癲似言狂。﹞有言狂互引癲者。又言癲疾爲狂者。﹝按見陰陽類論﹞此則又皆狂癲兼病。今病有狂言狂走。頃時前後僵僕之類。有僵僕後妄見鬼神。半日方已之類。是以狂癲兼病者也。欲獨閉戶牖而處。陰不勝其陽。則脈流薄疾並。此乃獨狂癥也。陳此說。証之經文。驗之病者。頗爲明晰。

搏陰則爲喑張云。邪搏於陰。則陰气受傷。故聲爲喑啞。陰者。五臟之陰也。蓋心主舌。而手少陰心脈。上走喉嚨。系舌本。手太陰肺脈。循喉嚨。足太陰脾脈。上行結於咽。連舌本。散舌下。足厥陰肝脈。

循喉嚨之後。上入頏顙。而筋脈絡於舌本。足少陰腎脈。循喉嚨。系舌本。故皆主病喑也。九鍼論曰。邪入於陰。轉則爲喑。言轉入陽分則气病。故爲喑也。樓氏綱目云。喑者。邪入陰部也。經云。邪搏陰則爲喑。又云。

邪入於陰。搏則爲喑。然有二癥。一曰舌喑。乃中風舌不轉運之類。是也。一曰喉喑。乃勞嗽失音之類。是也。

蓋舌喑。但舌本不能轉運言語。而喉咽音聲。則如故也。喉喑。但喉中聲嘶。而舌本則能轉運言語也。唐慧琳藏經音義云。喑者。寂然而無聲。啞者。有聲而無說。舌不轉也。簡按吳云。喑。啞也。張云。爲喑啞。知是樓氏所謂舌喑。琳音所謂啞也。

陽入之陰則靜簡按孫奕示兒編云。之字訓變。左傳。遇觀之否。言觀變爲否也。蓋陽病在外則躁。

若入而變陰則靜。下文出之陽意同。王訓之爲往。似未妥。

是謂五亂志云。謂邪气亂於五臟之陰陽。簡按曰狂。曰痺。曰癲。曰喑。曰靜。曰怒。皆亂气所致。

宜曰六亂。然此篇專主五臟而立言。故曰五亂。

皆同命死不治吳本無命字。馬云。是謂五邪。皆同名曰死不治耳。髙本同。下句注云。是謂五邪。皆同言五臟受邪。同於木受金刑之義。命死不治。志本亦同。注云。命者。謂計其餘命生死之期。期以月節克之。不卽死。簡按從馬注爲是。

腎藏志九鍼論。志。作精。難經同。

久視傷血簡按五臟生成篇云。諸脈者。皆屬於目。久視傷血者。傷血脈也。

久臥傷气張云。久臥則陽气不伸。故傷气。

久坐傷肉張云。久坐則血脈滯於四體。故傷肉。

久立傷骨志云。久立則傷腰腎膝脛。故傷骨。

久行傷筋志云。行走罷極則傷筋。

五勞所傷志云。勞。謂太過也。上古之民。形勞而不倦。簡按勞。說文。劇也。從力熒省。熒。火燒。。用力者勞。魯刀切。爾雅釋詁。勞。勤也。

卷三

血气形志篇第二十四

此天之常數馬云。靈樞五音五味篇。謂少陰常多血少气。厥陰常多气少血。九鍼篇。謂太陰常多血少气。與此不同。須知靈樞多誤。當以此節爲正。觀末節出血气之多少。正與此節照應。豈得爲訛。吳云。諸經之血气多少。乃天之常數然也。簡按气血多少。徐氏要旨。以運气釋之。志髙亦有解。率似傅會。此宜存而不論焉。

伺之所欲馬云。肝欲散。心欲軟之類。吳云。如風寒暑濕燥火。病患有惡之者。有欲之黃。伺察其所欲。則知其病在何經矣。簡按諸注與馬同。當以馬爲勝。

欲知背兪張云。此亦取五臟之兪。而量之有法也。背兪。卽五臟之兪。以其在足太陽經。而出於背。

故總稱爲背兪。其度量之法。先以艸橫量兩乳之間。中半折折之。又另以一艸比前艸。而去其半。取齊中折之數。乃豎立長艸。橫置短艸於下。兩頭相拄。象△三隅。乃舉此艸。以量其背。令一隅居上。齊脊中之大椎。其在下兩隅。

當三椎之間。卽肺兪穴也。

大椎甲乙云。在第一椎陷者中。外臺云。大椎。平肩斜齊髙碩者。是也。仍不得侵項分取之。則非也。上接項骨。下肩齊。在椎骨節上。是。余穴盡在節下。

復下一度心之兪也張云。復下一度。謂以上隅。齊三椎肺兪之中央。其下兩隅。卽五椎之間。心之兪也。

復下一度左角肝之兪也張云。復下一度。皆如前法。遞相降也。簡按馬云。第五椎間。宜爲膈兪穴。

今云然者誤。此說卻非。

是謂五臟之兪吳云。此取五臟兪法。與甲乙經不合。蓋古人別爲一家者也。張云。此法。與靈樞背篇。及甲乙經。銅人等書。皆不相合。其中未必無誤。或古時亦有此別一家法也。仍當以背篇。及甲乙等書者爲是。

病生於咽嗌張云。形苦志苦。必多憂思。憂則傷肺。思則傷脾。脾肺气傷。則虛而不行。气必滯矣。

脾肺之脈。上循咽嗌。故病生於咽嗌。如人之悲憂過度。則喉嚨哽咽。食飲難進。思慮過度。則上焦痞隔。咽中核塞。卽其徵也。簡按髙云。咽納水谷。嗌司呼吸。是誤矣。咽嗌俱納水谷。太陰陽明論云。喉主天气。嗌主地气。可以證也。咽嗌。今本甲乙。作咽喝。注云。一作困竭。據形苦志苦。作困竭者極是。

百藥馬云。此與靈樞九鍼論同。但彼曰甘藥者是。而此曰百藥者誤。髙云。靈樞終始篇云。陰陽俱不足。補陽則陰竭。瀉陰則陽脫。如此者。可將以甘藥。不可飲以至劑。卽此義也。簡按邪气臟腑病形篇云。陰陽形气俱不足。勿取以鍼。而調以甘藥也。益知上文咽嗌。爲困竭之誤。

形數驚恐馬云。世有形體勞苦。數受驚恐。則志亦不樂。其經絡不通。而不仁之病生。髙云。驚恐。

因驚致恐。志之苦也。經絡不通。勞其經絡。形之苦也。形數驚恐。經絡不通。卽上文形苦志苦也。簡按形字可疑。王吳張志並不注及。據馬髙注。形下添一苦字。義略通。

經絡不通九鍼論。作筋脈不通。

不仁馬云。謂重而不知寒熱痛癢也。張云。頑痺軟弱也。簡按不仁。卽神農本經死肌。後世所謂木是。乃頑痺。後世所謂麻是。二證不同。然麻者必木。木者多麻。故王注以下。並以痺釋之。﹝當與診要經終篇參看。﹞

醪藥甲乙。藥。作醴。

卷三

寶命全角論第二十五

馬云。篇內首節。有盡欲全角。故名。曰寶命者。以次節有懸命。蓋非寶惜天命。其形難以全耳。

四時之法成吳云。是以四時之法成也。髙云。人之所以成。同於四時之法成。簡按髙注誤。

夫鹽之味鹹者馬云。按王注以鹽味津泄者。爲諭陰囊濕。弦絕者。爲諭肺傷。木敷者。爲指肺病。

皆自人身言之。非也。此三者。猶詩經之所謂興也。上三句。興下一句也。惟楊上善之注。獨合經義。余深取之。簡按吳以鹽味津泄。爲比腎气施泄。而遺精寢汗咳血之疾紛然。弦絕者爲肺病。木敷者爲肝脹。張則以鹽味津泄。爲諭腎气有損。二陰不守。弦絕者。與吳同。木敷者。爲肝肺之損。且云。敷。內潰也。

發。飄墮也。木敷於外者。凋殘之兆也。皆不如楊義之爲優矣。志髙根據楊注。而意少異。滑云。此段有缺誤。

木敷者其葉發。太素。作木陳者其葉落。爭黑。當作爭異。壞府。謂三者之病。猶云崩壞之處也。詳此文義。

若曰夫弦絕者。其音嘶敗。木陳者。其葉落。鹽之味鹹者。其气令器津液泄。病深者其聲噦。絕皮傷肉。血气爭異。人有此三者。是謂壞府。毒藥無治。短鍼無取。蓋以弦絕況聲噦。木落況絕傷。津泄況血气爭異也。庶通。錢潢傷寒溯源集云。蓋此篇。帝欲盡愈天下最深之病。而伯對以病之深而將敗者。豈能悉愈。若畱淫日深。

著於骨髓者。如鹽之味鹹。其气味深入浸潤。𨿽以瓷器之堅。亦能滲透。而津泄其鹵液。以譬邪气之浸淫於筋骨臟腑之中。而難於洗拔。且腎爲潤下咸水之髒。若下泄不固。則腎之元陽精气敗絕矣。又如絲弦之將絕。則其音破碎而嘶敗。以譬脈之弦絕急者。爲肝气將絕。豈若木之敷榮者。能生發其枝葉乎。所以病之深而難治者。

胃气敗而脾絕。聲必噦逆也。謂之壞府者。人身之軀殼。所以藏五臟六腑。如藏器之府。靈樞脹論曰。臟腑之在胸脇腹裏也。若匱匣之藏禁器也。若人而有此三髒之敗。是謂壞府。𨿽毒藥無能治。短鍼不能取。若徒用之。

適足以絕皮傷肉。而無益也。何也。病情至此。气乖血死。血气爭黑。而不可治也。此篇經義。自唐王太僕以來。俱未之能解。豈可引之以作證邪。素問𨿽上古典墳。義深難解。其旨豈終晦乎。二氏所注。未知於經旨何如。附以存一說。

嘶熊。音西。馬叫聲。張云。破聲曰嘶。簡按前王莽傳。大聲而嘶。師古注。嘶。聲破也。熊音誤耳。王注嘶。嗄。玉篇。嗄。聲破。當從王張。

是謂壞府張云。府。猶宮府也。人之傷殘日久。則形體損敗如此。故謂之壞府。簡按王引抱朴子。今本無所考。徐堅初學記。引抱朴子云。文摯愆筋以療危困。仲景穿胸以納赤餅。此但醫家猶能若是。

余念其痛心爲之亂惑反甚志。心下並句。髙同。

不可更代馬云。病離人身。如更代而去也。吳云。更代。更易時月也。志同。張云。鍼藥罔效。適甚其病。欲施治無法可更。故百姓聞之。必反謂殘賊而害之也。

十二節馬云。人有十二經脈之節。吳云。天有六陰六陽。人亦有六陰六陽以應之。張同。志云。邪客篇曰。歲有十二月。人有十二節。生气通天論曰。其气九州九竅。五臟十二節。皆通乎天气。十二節者。手足之十二大節也。蓋天有陰陽寒暑以成歲。人有十二節。以合手足之三陰三陽。十二經脈。以應十二月也。髙云。人身手足十二骨節之气。開闔營運。一如天晝開夜闔之陰陽也。

經天地陰陽之化馬云。經理其天地陰陽之化。吳同。當從王。

五勝漢津歷志。孟康注五勝云。五行相勝。

達虛實之數吳云。數。微甚之差也。

吟至微馬云。吟。至微至細。何其幽也。露齒出气之謂。熊音。。丘加反。張口也。吳云。

𨿽吟之聲。至微之疾。猶秋毫之在於目。察之無難也。髙云。吟之下。得其至微。秋毫纖悉。畢在於目。

簡按通雅云。吟卽噤。閉口也。古吟噤通用。呂覽重言篇。君而不。髙誘注。開閉。史淮陰侯傳。

𨿽有舜禹之智。吟而不言。注。吟。巨蔭反。音噤。馬注非是。

日有長短諸本。作短長。簡按此節押韻。當攺。

虛實吟志云。以吟之至微。而知其虛實也。簡按蓋𨿽萬物並至。不可勝量。然要之不過虛實開閉之理。故問其方。

土得木而達簡按達。王訓通。然與代滅缺絕。義相乖。諸家不解。可疑。

黔首共餘食吳云。黔首。黑髮之民。餘食。猶言備食。張云。黔首。黎民也。共。皆也。餘食。猶食之棄余。皆不相顧也。志云。共。供同。懸布天下者。先立鍼經以示人。而百姓止可力田以供租稅。有餘粟以供養。其於治鍼之道。莫之知也。楊愼丹鉛總錄云。李斯刻石頌秦曰。黔首康定。太史公因此語。遂於秦紀。

謂秦更民曰黔首。朱子注孟子亦曰。周言黎民。猶秦言黔首。蓋因太史公之語也。然祭統內經。實先秦出。黔首之稱。恐不自秦始也。﹝按祭統。當作祭義。﹞

知毒藥爲眞張云。治病之道。鍼藥各有所宜。若眞知非藥不可。而妄用鍼者。必反害之。如邪气臟腑病形篇曰。諸小者。陰陽形气俱不足。勿取以鍼。而調以甘藥也。根結篇曰。形气不足。病气不足。此陰陽气俱不足也。不可刺之。志云。毒藥所以攻邪者也。如知之不眞。用之不當。則反傷其正气矣。

末世之刺也志髙。刺。作制。注云。制。制鍼之小大也。非是。

道無鬼神吳云。言其道足以補化工。無復鬼神之能事矣。張云。得心應手。取效若神。所謂神者。神在吾道。無謂鬼神。旣無鬼神。則其來其往。獨惟我耳。簡按莊子云。獨往獨來。謂之獨有。蓋獨有刺之眞者也。

無以形先汪機云。不可徒觀其外形。而遺其內气之相得否。吳云。眾脈不見。無眞髒死脈也。眾凶弗聞。無五臟絕敗也。外證內脈相得。非徒以察形而已。故曰無以形先。

可玩往來志云。九鍼篇曰。其來不可逢。其往不可追。知機之道者。不掛以發。不知機道。叩之不發。知其往來。要與之期。

五虛勿近五虛五實。見玉機眞髒論。勿。志髙並作弗。髙云。虛則不可鍼。故曰弗近。實則宜鍼。

故曰弗遠。

至其當發間不容張云。發。出鍼也。。瞬同。言鍼發有期。或遲或速。在气機之頃。不可以瞬息誤也。簡按說文。。開闔目數搖也。徐鉉曰。今俗別作瞬。非是。舒問切。史扁鵲傳。目眩然而不。集韻。韻會。並音舜。釋音。。音寅。可疑。甲乙作。﹝說文。大目也。﹞太素作。﹝說文。目動也。﹞

並難通。

鍼耀而勻髙云。勻。圓活也。手動若務者。以手按穴。似專一而不移。鍼耀而勻者。行鍼之時。復光耀而圓活也。

視義吳云。視鍼之義。簡按離合眞邪云。用鍼無義。反爲气賊。

觀適之變吳云。適。鍼气所至也。變。形气攺易也。

見其烏烏見其稷稷張云。此形容用鍼之象。有如此者。烏烏。言气至如烏之集也。稷稷。言气盛如稷之繁也。從見其飛。言气之或往或來。如鳥之飛也。然此皆無中之有。莫測其孰爲之主。故曰不知其誰。

伏如橫弩起如發機張云。血气未應鍼。則伏如橫弩。欲其彊銳也。血气旣應鍼。則退如發機。欲其迅速也。劉熙釋名云。弩。怒也。其柄曰臂。似人臂也。鉤弦者曰牙。似齒牙也。牙外曰郭。爲牙之規廓也。

下曰懸刀。其形然也。合名之曰機。言機之巧也。亦言如門戶之樞機。開闔有節也。古史考云。黃帝作弩。簡按杜思敬拔萃方。引經文作弩。孫子兵勢篇。勢如駑。說文。。弩滿也。知是橫通用。

吳云。橫。不正也。誤。

遠近若一馬云。气來或遠或近。正與病之淺深而合一。吳云。穴在四肢者爲遠。穴在腹背者爲近。

取气一也。

卷三

八正神明論篇第二十六

馬云。內有八正虛邪之當避。鍼法神明之當知。此篇大義。出自靈樞官能篇。吳云。神明。謂日之寒溫。

月之虛盈。時之浮沈。皆神明所宰。用鍼當審趨避也。髙云。合人形於天地四時。陰陽虛實。以爲用鍼之法。

神乎神。獨悟獨明。故曰八正神明也。

用鍼之服簡按詩大雅。昭哉嗣服。毛傳云。服。事也。王注本此。官能篇云。用鍼之服。必有法則。上視天光。下司八正。以避虛邪。而觀百姓。審於虛實。無犯其邪。

八正之气馬云。八正者。八節之正气也。四立二分二至曰八正。史記律書云。律曆。天所以通五行八正之气。注。八正。謂八節之气。以應八方之風。

衛气沈吳及九達。並此下。補凝則難瀉。沈則難行八字。

血气始精張云。精。正也。流利也。月屬陰。水之精也。故潮汐之消長應月。人之形體屬陰。血脈屬水。故其虛實浮沈。亦應於月。志云。精。純至也。靈歲露篇云。月滿則海水西盛。人血旣積。肌肉充。

皮膚致。毛髮堅。腠理。煙垢著。月郭空。則海水東盛。人气血虛。其衛气去。形獨居。肌肉減。皮膚縱。

腠理開。毛髮殘。理薄。煙垢落。

移光定位吳云。日移其光。气易其捨。宜因時定位。張云。日月之光移。則歲時之位定。髙云。

移光。去陰晦而光明也。定位。日月中天。而位定也。

故日月生而瀉張云。日。當作曰。吳。志髙。並作曰。

簡按移精變气王注。引此文。作故曰。知是作日者。傳抄之訛。

星辰者所以制日月之行也吳云。星。謂二十八宿。辰。躔度之次也。制。裁也。所以裁度日月之行。次於某宿某度也。志云。岐伯曰。歲有十二月。日有十二辰。子午爲經。卯酉爲緯。周天二十八宿。而一面七星。四七二十八星。房昴爲緯。虛張爲經。是故房至畢爲陽。昴至心爲陰。﹝出衛气行篇﹞蓋日月經天。有南陸北陸之行。有朔望虛盈之度。故星辰者。所以紀日月之行。而人之營衛。亦有陰陽虛實之應也。

八風之虛邪馬云。九宮八風篇云。八風從其虛之邪來。乃病患。三虛相搏。則爲暴病。兩實一虛。

則爲淋露寒熱。﹝三虛謂乘年之衰。逢月之空。失時之和。因爲賊風所傷。見歲露篇。﹞

春秋冬夏之气所在吳云。所在。如正月二月。人气在肝。三月四月。人气在脾。五月六月。人气在頭。七月八月。人气在肺。九月十月。人气在心。十一月十二月。人气在腎。經中言气之所在。不能盡同。此其一也。張取王吳兩說。

而避之勿犯也吳刪而字也字。馬云。當避之而勿犯。

故曰天忌不可不知也熊本。忌下句。蓋根據王注。諸本無句。

先知鍼經馬云。鍼經者。靈樞也。第一篇

九鍼十二原中。有先立鍼經一語。後世皇甫士安。易靈樞以鍼經之名。此以下歷解鍼經之辭也。簡按以下歷解官能篇第三節

之語。凡九釋。頗似韓非解老篇。蓋古注釋之文如此。

觀其冥冥官能篇。作窈冥。

簡按說文。作仿佛。曰。仿。相似也。佛。見不審也。

虛逢風吳。九達。並攺逢其風。簡按正邪。王以爲不從虛之鄕來。吳因謂八風正气之邪。若逢虛气。則與虛邪無別。故攺虛作其。今考經文。正邪。卽虛邪之微者。

志引刺節眞邪論正气釋之。恐非是。﹝刺節眞邪云。正气者。正風也。從一方來。非實風。又非虛風也。﹞

萌牙官能篇。作萌芽。馬吳並同。張云。救其萌牙。治之早也。

瀉必用方官能篇云。瀉必用員。切而轉之。其气乃行雲云。與此相反。馬云。其辭𨿽不同。大義則兩相通。

補必用員馬本。員。作圓。注云。圓者。正以物之圓者。可行可移。張云。員。員活也。行者。行其气。移者。導其滯。凡正气不足。則營衛不行。血气畱滯。故必用員。以行之補之。簡按官能篇云。補必用方。外引其皮。令當其門。左引其樞。右推其膚。微旋而徐推之。必端以正。此篇方字在語中。非下鍼方正之義。乃與圓字用法異。

排鍼吳云。排。謂經气旣至。則內其鍼。如排擁而入也。張云。排。除去也。志云。排。推也。候其吸。而推運其鍼。髙云。排。轉也。

若風吹云靈九鍼十二原云。刺之道。气至而有效。若風吹云。明乎若見蒼天。

九鍼之論不必存也馬云。九鍼之論。涉於形迹。特魚兔之筌蹄也。烏足存哉。

卷三

離合眞邪論篇第二十七

馬云。內言經脈合於宿度經水。及末有眞气邪气等義。故名篇。吳云。外邪入於正气。名曰合。刺之瀉去其邪。名曰離。髙同。

經水簡按王解經字。恐非。蓋經。是經緯之經。王注涇水。靈經水篇。甲乙。並作淸水。新校正引甲乙。亦作涇水者。何。

隴起馬吳張並云。隴。隆同。簡按隴。壠同。劉向傳。丘隴。項羽紀。隴畝。俱可證。通雅云。

內經言。夜半陰隴。而日中陽隴。而脈應之。猶言擁起爲隴。而過此漸平迆也。

經之動脈志云。虛風。虛鄕之邪風也。經之動脈。謂經血之動於脈也。言虛風之邪。因而入客於經。亦如經水之得風。其至於所在之處。亦波湧而隴起。循循。次序貌。言邪在於經。𨿽有時隴起。而次序循行。無有常處。

其行於脈中循循然甲乙。無其行二字。髙云。其不因於邪。則血气之行於脈中循循然。簡按此虛邪入而客者。髙爲不因於邪。恐非。循循。吳從王所引一本作。馬云。似有次序之意。不必。﹝音椿。

考字書。義難葉。﹞論語。循循然善誘人。何注。次序貌。

時大時小張云。邪气隨脈。必至寸口。有邪則隴起而大。無邪則平和而小。隨其所在。而爲形見。

故行無常處。

在陰與陽不可爲度馬云。或在陽經。或在陰經。吳攺與作在。志云。止可分其在陰與陽。而不可爲度數。

從而察之從。甲乙作循。

轉鍼張云。搓轉其鍼。如搓綫之狀。慢慢轉之。勿令太緊。瀉左則左轉。瀉右則右轉。故曰撚鍼。

爲故吳云。故。常法也。髙云。欲以得气。爲復其故。今從吳義。

大气皆出髙云。大气。鍼下所聚之气也。簡按王注。大邪之气。注下文則云。大經之气。何其言之不一。當從髙注。

捫而循之通雅云。捫摸一字。古無摸字。卽捫也。

切而散之馬云。謂以指切捫其穴。使气之布散也。

推而按之張云。再以指揉按其肌膚。欲鍼道之流利也。髙云。分擘其穴。不使傾移。

彈而怒之馬云。以指屢屢彈之。使病者覺有怒意。使之脈气塡滿也。張云。以指彈其穴。欲其意有所注。則气必隨之。故脈絡滿如怒起也。簡按七十八難。怒。作努。怒努通用。莊子逍遙遊。怒而飛。外物篇。艸木怒生。後漢第五倫傳。鮮車怒馬。皆努同。

抓而下之馬云。謂以左手之爪甲。其正穴。而右手方下鍼也。七十八難。抓。作爪。張云。抓。

爪同。簡按後後趙壹傳。鍼石運乎手爪。太子賢注云。古者以砭石爲鍼。凡鍼之法。右手象天。左手法地。彈而怒之。搔而下之。此運手爪也。蓋取此篇。但抓作搔。髙云。抓。猶引也。未知何據。

通而取之甲乙。取。作散。吳云。通達其處。然後取定其穴。張云。下鍼之後。必候气以取其疾。

外引其門簡按王引調經論文。乃靈官能篇文。

其气以至甲乙。以。作已。馬云。以。已同。

令神气存甲乙。神。作眞。

其寒溫未相得馬云。捨於經脈之中。寒則血凝泣。與血之溫。尙未相得。暑則气淖澤。與血之寒。

尙未相得。張云。邪气寒正气溫。故不相得。髙云。未爲寒病。未爲溫病。其寒溫未相得。時如湧波之初起也。

志云。寒溫欲相得者。眞邪未合也。故邪气波隴而起。來去於經脈之中。而無有常處。徐永時云。眞邪已合。

如眞气虛寒。則化而爲寒。眞气盛熱。則化而爲熱。邪隨正气所化。故曰寒溫未相得。

逢其衝志云。逢。迎也。衝者。邪盛而隆起之時也。髙云。邪气衝突。宜避其銳。逢。甲乙。作迎。

邪气復至復。甲乙。作益。

其來不可逢吳云。其邪之來不可逢。其虛而取之。蓋恐更傷其經气也。正此云無逢其衝之謂。張云。眞气不實。迎而瀉之。邪气𨿽去。眞气必太虛矣。故曰。其來不可逢也。按小鍼解曰。其來不可逢者。气盛不可補也。彼言補。此言瀉。文若相反。各有深義。當兩察之。

大气已過吳云。大气。人气也。人气應乎水刻。異在靈樞。志云。大气。風邪之气也。髙云。鍼下所聚之大气已過。而復瀉之。則眞气外脫。簡按上文云。大气皆出。又云。大气畱止。髙注爲是。

其往不可追張云。小鍼解曰。其往不可追者。气虛不可瀉也。

不可掛以髮小鍼解云。不可掛以發者。言气有易失也。吳云。此上必有闕文。此兩釋其義耳。取邪之時。不可毫髮間差。張云。欲瀉其邪。在气至之頃。不可掛以發者。言絲毫之不可失也。志云。掛。同。

發鍼吳云。施鍼也。

若先若後吳云。若先之則邪未至。後之則虛其眞。

病不可下張云。下者。降服之謂。髙云。下。猶退也。

如扣椎吳云。椎。木癅也。張云。椎。木椎也。頑鈍難入。如扣椎之難也。簡按木癅。未有所考。

溶溶釋音。溶。音容。張云。流動貌。簡按說文。水盛也。

逆而刺之溫血也吳云。溫血。毒血也。張云。凡取絡者。必取其血。刺出溫血。邪必隨之而去矣。

故病可立已。溫血。熱血也。簡按王注。刺之下句。恐非也。志云。若逆而刺之。是謂內溫。血不得散。气不得出。﹝三句。出十二原篇。﹞髙云。溫。通調也。略同王義。不可從。

中腑吳云。中腑。胃也。土主中宮。故曰中腑。調之中腑者。言三部九候。皆以沖和胃气調息之。

張云。中腑。髒气也。凡三部九候脈證。皆以髒气爲主。气順則吉。气逆則凶。故調之中腑。志髙仍吳注。

大過且至吳云。大邪爲過也。髙云。大過。死期也。今從吳。

大經舉痛論云。血泣不得注大經。

內著馬云。著。著同。

不能久長張云。殺人冥冥之中。莫此爲甚。欲遺陰徳於子孫者。當以此爲切戒。髙云。不能使人久長於人世也。

因不知因。甲乙。作固。

因加相勝志云。不知六气之加臨。五運之相勝。髙同。簡按蓋謂不知五勝之理反補之。此則加相勝者。乃釋邪攻正也。與運气之義迥別。

卷三

通評虛實論篇第二十八

馬云。評。論也。內論病有虛實之義。故名篇。吳云。通。普也。髙云。猶言統論虛實也。

邪气盛則實精气守則虛張云。邪气有微甚。故邪盛則實。正气有彊弱。故精奪則虛。奪。失也。二句爲病治之大綱。其辭似顯。其義甚微。最當詳辧。﹝此以下。論說精確。醫家所宜識。以文繁今省之。﹞李云。盛則實者。邪气方張。名爲實證。奪則虛者。亡精失血。用力勞神。名爲內奪。汗之下之。吐之淸之。名爲外奪。气怯神疲。名爲虛證。簡按邪气之客於人身。其始必乘精气之虛而入。已入而精气旺。與邪气俱盛則爲實。如傷寒胃家實證。是也。若夫及邪入而客。精气不能與之相抗。爲邪气所奪則爲虛。如傷寒直中證。是也。馬云。邪气盛者。外感也。正气虛者。內傷也。此說不可從。

气逆者足寒也張云。气逆不行。則無以及於四肢。陽虛於下。故足寒也。

余髒皆如此馬云。此肺虛。而非相克之時則生。如春秋冬。是也。如遇相克之時則死。如夏時之火。

是也。余髒虛者。其生死亦如此而已。夫帝問虛實。而伯先以虛爲對。未及於實也。張云。一曰。肺王於秋。

當秋而气虛。金衰甚也。故死。於義亦通。

寸脈急而尺緩簡按王云。脈急。謂脈口也。而不解尺緩之義。諸家俱爲尺中之脈。非也。論疾診尺篇云。審尺之緩急小大滑澀。邪气臟腑病形篇云。脈緩者。尺之皮膚亦緩。尺緩。卽尺膚緩縱之謂。此節以脈口診經。以尺膚診絡。蓋經爲陰爲裏。乃脈道也。故以脈口診之。絡爲陽爲浮而淺。故以尺膚診之。義爲明晰。

馬以經與寸爲陽。以絡與尺爲陰。此本於後世寸陽尺陰之說者。與經旨相畔。張則云。本節之義。重在經絡。

不在尺寸。俱不知尺是尺膚之謂也。下文脈口寒而尺寒。尺熱滿。脈口寒澀。義並同。吳。尺緩。攺作尺脈緊。尢誤。

故曰吳刪二字。簡按以下止可以長久也三十一字。疑是錯簡。若移於下文滑則生澀則死也之下。則文理順接焉。

脈口熱而尺寒也志云。寒熱者。尺寸之膚寒熱。而應於經絡也。絡脈外連皮膚。爲陽主外。經脈內連臟腑。爲陰主內。經云。榮出中焦。衛出下焦。衛气先行皮膚。先充絡脈。絡脈先盛。衛气已平。營气內滿。

而經脈大盛。經脈之虛實也。以气口知之。故以尺膚候絡。而以寸候經。髙云。經气有餘。則脈口膚熱。絡气不足。而尺膚寒也。以寸膚候經。以尺膚候絡。簡按脈口熱。根據下文寒澀而推之。謂脈滑也。志髙以尺爲尺膚。極是。然以脈口爲寸膚者。

經文中無明證。

秋冬爲逆張云。陽虛者。畏陰勝之時。馬云。秋冬屬陰。合絡與尺。簡按馬注誤。

尺熱滿志本。熱。作脈。誤。

春夏死秋冬生也張云。陰虛者。畏陽勝之時。按王氏曰。春夏陽气髙。故脈口熱尺中寒爲順。秋冬陽气下。故尺中熱脈口寒爲順。此說若爲近理。而觀內經論脈諸篇。則但言陰陽浮沈隨气候。初未聞有以尺寸盛衰分四時也。學人於此不辧。恐反資多歧之惑。馬云。春夏應經與寸。簡按馬注亦誤。

灸陰刺陽刺陰灸陽張云。此正以絡主陽。經主陰。灸所以補。刺所以瀉也。簡按王注陰陽經絡。互誤。吳馬遂爲灸瀉刺補之解。太誤。志髙皆仍張義。今從之。髙云。此以灸刺。通於上文。則上文治主病者。

亦當通於此矣。

脈气上虛尺虛簡按當從新校正。下文歷舉脈虛气虛尺虛之狀。明是脫誤。張志髙仍舊文釋之。義卻晦矣。

言無常張云。脈要精微論曰。言而微。終日乃復言者。此奪气也。志云。宗气虛。而語言無接續也。

簡按志本於楊上善。

尺虛簡按謂尺膚脆弱。論疾診尺篇云。尺肉弱者。解安臥。乃與步行然同義。諸家以尺爲寸關尺之尺。誤。

然張云。。音匡。然。怯弱也。說文。。怯也。

不象陰也吳云。脈者。血之府。脈虛者。亡血可知。故云不象陰也。張云。脈虛者。陰虧之象。髙云。若脈虛者。

浮泛於上。有陽無陰。不能效於陰也。

寒气暴上張云。此指傷寒之屬也。

實而逆則死張云。邪盛者脈當實。實而兼滑。得陽脈也。故生。若見陰脈爲逆。故死。按玉機眞髒論云。脈弱以滑。是有胃气。命曰易治。脈逆四時。爲不可治。

春秋則生冬夏則死張云。脈之實滿。邪有餘也。手足寒者。陰逆在下。頭熱者。陽邪在上。陰陽乖離。故爲上實下虛之病。春秋爲陰陽和平之候。得其和气。故可以生。冬夏乃陰陽偏勝之時。陽劇於夏。陰劇於冬。故死。

浮而澀吳云。澀爲無血。浮而身熱。爲邪盛。爲孤陽。此不必問其四時而皆死也。馬云。此前後無問答之語。疑爲錯簡歟。簡按據新校正注。其爲錯簡無疑焉。

其形盡滿志云。形。謂皮膚肌腠。蓋經脈之內。有有形之血。是以無形之气乘之。肌腠之間。主無形之气。是以有形之水乘之。而爲腫脹也。髙云。形。身也。滿。猶實也。簡按王吳以形爲頭角耳目口齒胸中之形藏。非也。

不應也簡按尺膚澀。與脈急大堅。不相應也。邪气臟腑病形篇云。色脈與尺之相應也。如桴鼓影響之相應也。

從者手足溫也張云。四肢爲諸陽之本。故陽邪盛者。手足當溫爲順。若手足寒冷。則以邪盛於外。

气虛於內。正不勝邪。所以爲逆。

乳子而病熱吳云。乳下嬰兒也。張云。此統言小兒之內外證也。病熱脈懸小者。陽證陰脈。本爲大禁。

寒則死簡按論疾診尺篇云。嬰兒病。頭毛皆逆上者必死。大便赤飧泄。脈小手足寒者。難已。溫易已。

乳子中風張云。此言小兒之外感也。風熱中於陽分。爲喘鳴肩息者。脈當實大。但大而緩。則胃气存。邪漸退。

故生。實而急。則眞髒見。病曰進。故死。志云。肩息者。呼吸搖肩也。風熱之邪。始傷皮毛。喘鳴肩息。是風熱盛。而內幹肺气宗气。故脈實大也。簡按此後世所謂馬脾風之屬。衛生寶鑑云。風熱喘促。悶亂不安。俗謂之馬脾風。﹞

腸便血吳云。腸。滯下也。利而不利之謂。便血。赤利也。馬云。腸者。大小腸有所辟積。

而生諸證。故腸爲總名。有等。俗名腸風下血。有糞前來者。爲近血。糞後來者。爲遠血。今玆腸便血。

凡下血皆是。志云。腸者。邪僻積於腸間。而爲便利也。經言陽絡傷則血外溢。血外溢則衄血。陰絡傷則血內溢。血內溢則便血。腸胃之絡傷。則血溢於腸外。腸外有寒汁沫。與血相搏。則合並凝聚。而積成矣。是以腸便血者。陰絡之血溢也。腸下白沫者。腸外之寒汁沫也。腸下膿血者。汁沫與血相搏。並合而下者也。

夫便血。陰泄於內也。發熱。陽脫於外也。本經曰。陰陽虛腸死。此陰陽血气之相離也。張云。腸一證。卽今之所謂痢疾也。自仲景而後。又謂之滯下。﹝按滯下之稱。範汪諸方己載之。見於外臺祕要。仲景書無考。張言恐杜撰。﹞

身熱則死寒則生簡按病源候論血痢門。舉此二句。知巢氏以腸便血。爲血痢也。

脈沈則生脈浮則死髙云。泄下白沫。寒汁下泄。脈沈則血气內守。故生。脈浮則血气外馳。故死。簡按病源候論云。痢色白。食不消。謂之寒中也。診其脈。沈則生。浮則死。知巢氏以下白沫。爲寒痢也。

腸下膿血吳云。赤白並下也。馬云。邪气臟腑病形篇。謂之瘕泄。難經謂之大瘕泄。後世曰痢。

脈懸絕則死滑大則生髙云。其脈懸絕則內脫。生陽不升。故死。脈滑大則陰陽和合。血气充盛。故生。簡按病源候論膿血痢門。引此二句。知巢氏以下膿血。爲膿血痢也。

身不熱脈不懸絕髙云。上文言身熱則死。又言脈懸絕則死。帝承上文之意。而言身不熱。脈不懸絕。何如。

懸澀髙云。懸絕之漸也。簡按病源候論。以身不熱以下二十四字。載水谷痢門。

脈搏大滑吳云。搏。過於有力也。此爲肝實。大爲气有餘。滑爲血有餘。故久自已。簡按吳注似是。

而至下文實則死窮矣。

虛則可治實則死汪云。愚按上文云。脈搏大滑。久自已。夫搏大滑。似屬實也。下文云。虛則可治。

實則死。上下文義。似相反戾。意恐搏大滑中。兼有虛豁狀耶。徐云。虛則可治。實則死。與搏而滑大相反。

搏而滑。非實也。正滑泛而躍也。故自已。馬云。搏大。滑中帶虛。可治。若帶實則邪气有餘。乃死候也。簡按上文云堅急。乃實之謂。

消癉張云。消癉者。三消之總稱。謂內熱消中。而肌膚消瘦也。吳云。消癉。消中而熱。善飲善食。

簡按脈要精微論云。癉成爲消中。五變篇云。熱則消肌膚。故爲消癉。皆可以證。

脈實大病久可治滑云。經言實大病久可治。注意謂久病血气衰。脈不當實。以爲不可治。又巢氏曰。

脈數大者生。細小浮者死。又云。沈小者生。實牢大者死。前後所論。甚相矛盾。可見脈難盡憑。必須參之以癥。方可以決其死生也。徐云。脈當微弱者生。玆爲實大者可治。似相反也。愚謂當時傳刻者之誤耳。吳云。

脈實大。則眞气未漓。𨿽久可治。脈懸小堅。則胃气已絕。病久則死。志云。消癉。五臟之精液虛於內也。癲。

乃陰實於外。故虛則可治。癉乃精虛於內。故實者可治。簡按徐本於王義。吳志𨿽似允當。竟不如徐之診病有所徵也。

帝曰春亟治經絡志髙並云。帝曰。當作岐伯曰。簡按上文帝曰形度以下十六字。王旣謂錯簡也。志髙則以春亟以下。爲上文答語。故攺岐伯曰。不可從。亟。王訓急。音棘。諸家並同。此恐非是。蓋孟子亟問亟饋鼎肉之亟。音。頻數也。馬云。春時治病。治其各經之絡穴。

經馬云。夏則治其各經之穴。

六腑志云。治六腑者。取之於合也。胃合於三里。大腸合入於巨虛上廉。小腸合入於巨虛下廉。三焦合入於委陽。膀胱合入於委中央。膽合入於陽陵泉。蓋五臟內合於六腑。六腑外合於原兪。秋气降收。漸入於內。故宜取其合。以治六腑也。

少鍼石也張云。冬寒陽气閉塞。脈不易行。故當用藥。而少施鍼石。此用鍼之大法也。

不得頃時回吳云。不得頃時遲回。簡按回。讀猶徘徊低徊之回。﹝俳回。謂踟不進也。低徊。

紆衍貌。史記孔子贊。低徊畱之不能去。﹞遲緩之義。吳注爲得。甲乙。無時字。

三馬。。音賄。張云。刺瘢曰。三。三刺也。志云。者。皮膚腫起之象。鍼眼微腫如小瘡。故曰也。簡按說文。。也。志說未見所據。

纓脈馬云。人迎水突气捨等穴。張同。吳云。不言其經者。約而言之。不必拘其經也。

掖癰甲乙。掖。作腋。馬云。掖。腋同。簡按癰疽篇。發於腋下。赤堅者。名曰米疽。劉涓子鬼遺方云。內疚疽。發兩腋下及臂。並兩手掌中。後世外科書。謂之腋發。

足少陽五馬云。淵液穴也。張云。淵腋。輒筋也。吳云。足少陽膽經。行於兩脇。故掖腫刺之。

手心主三馬云。天地穴也。

大骨之會簡按馬仍王注。志云。謂臂骨交會之處。尺澤間也。當從王注。

暴癰筋軟簡按志云。暴癰者。言毒瓦斯更深。爲毒凶暴。誤也。今從王注。軟。說文。衣戚也。廣雅。

縮也。熊音。如衮反。縮也。王注軟急。卽縮急也。甲乙作濡。馬云。軟同。同吳。云筋柔軟也。並誤。

胞气不足吳云。陰汗不盡者。是陰胞之气不足。太陽失衛。故汗不止也。簡按胞。脬同。所謂陰胞。

蓋指膀胱。髙爲血海。非也。

治在經輸張云。如手太陰肺經。太淵爲輸之類也。簡按馬以列缺爲肺經之輸。誤也。甲乙。經上。

有其字。

腹暴滿髙云。腹中卒暴而滿。太陰脾土病也。按之不下。旣滿且硬。不應指而下也。

太陽經絡者宋本。作手太陽。簡按王注。太陽。謂﹝原本作爲。今攺。﹞

手太陽也知手字是後人所添。志髙從宋本。誤。王引中誥圖經。文與甲乙全同。

胃之募也六十七難云。五臟募皆在陰。滑壽注。在腹爲陰。則謂之募。在背爲陽。則謂之兪。募。

猶募結之募。言經气之聚於此也。簡按吳呂廣撰募經。見甲乙注。李時珍八脈考釋音。募。音暮。與膜同。

﹝詳義見瘧論募原注。﹞此四字。甲乙無。蓋是衍文。

少陰兪馬云。腎兪穴。此本屬足太陽膀胱經。然曰少陰者。以腎爲足少陰也。張云。少陰兪。卽腎兪也。腎爲胃關。故亦當取之。系足太陽經穴。去脊兩旁各一寸五分。共爲三寸。

圓利鍼髙云。九鍼十二原論曰。鍼大如。且圓且銳。

中身微大。以取暴气。蓋腎兪兩旁。不可深刺。故用鍼。泄腎臟之水气。以治腹滿。

霍亂志。霍。作藿。未知何據。吳云。手揮霍。而目亂。名曰霍亂。簡按此屬臆解。病源候論云。

霍亂者。由人溫涼不調。陰陽淸濁二气。有相干亂之時。其亂在於腸胃之間者。因遇飲食而變。發則心腹絞痛。

其有先心痛者先吐。先腹痛者則先痢。心腹並痛者。則吐痢俱發。霍亂。言其病。揮霍之間。便致撩亂也。文選文賦。紛紜揮霍。李善注。揮霍。疾貌。

刺兪旁五吳云。謂背兪兩旁。去脊中行。三寸之穴。各五。簡按王諸家。並爲少陰兪旁志室。﹝十四椎兩旁。相去脊中各三寸。﹞此承上文少陰兪而言。然考之甲乙气亂於腸胃發霍亂吐下編。首節載霍亂刺兪旁五云云。不知士晏以兪爲何兪。可疑。

足陽明及上旁三簡按足陽明。王爲胃兪。﹝在十三椎下。兩旁各一寸半。﹞張仍此。馬則爲胃倉。

﹝卽胃兪旁一寸五分。﹞上旁三。王爲腎兪之上。故云胃兪穴。馬張爲胃倉之上。故云胃捨穴。﹝十一椎下。

兩旁相去各三寸。﹞吳及志髙。不指言穴名。未詳孰是。

癇驚志云。癇筋攣。或外感六气。或內傷七情。或飲食生痰。或大驚卒恐。病涉五臟。故當取五脈。簡按此小兒病也。太素作驚癇。甲乙亦作驚癇。載小兒雜病中。王符潛夫論云。哺乳太多。則必掣縱而生癇病。巢源云。癇者。小兒病也。十歲以上爲癲。十歲以下爲癇。徐嗣伯云。大人曰癲。小兒曰癇。又巢源千金小兒門。有三種痢。曰驚癇。食癇。風癇。可以證焉。張曰。癇。音閒。癲病也。髙云。癇。癲癇也。驚。

震驚也。並誤。不知癇是後世所謂驚風。聖惠方論辧之詳矣。

脈五吳云。下文其五也。各家並同。王爲陽陵泉。非也。

鍼手太陰甲乙。作手足太陰。馬張並云。刺經渠穴。吳志髙不指爲某穴。下三經同。簡按不指爲某穴者。似是。

刺經太陽馬吳張。經下絕句。吳云。凡言其經。而不及其穴者。本經皆可取。不必拘其穴也。馬云。

刺手太陽小腸經穴。各五。當是其經穴陽谷也。髙據王注。直攺經作足。簡按吳近是。然太陽不言手足。當從王義。馬以經爲經穴之經。故云陽谷。

刺手少陰經絡旁者甲乙。作手足少陰。吳云。著某經旁者。非經非穴。取其孫絡也。馬云。刺手少陰心經絡穴通裏。然謂之絡旁。則是手太陽小腸經支正穴也。張云。手少陰之經穴靈臺也。在絡穴通裏之旁。

故曰絡旁。

上踝五寸馬云。卽足少陰腎經築賓穴也。簡按張志髙並仍王注。此瀉木實也。如刺腎經則乖理。

僕擊張云。暴僕如擊也。樓氏綱目云。其卒然僕倒。經稱爲擊僕。世又稱爲卒中風。是也。簡按九宮八風篇云。其有三虛。而偏中於邪風。則爲擊僕偏枯矣。樓說爲長。吳云。暴僕。爲物所傷也。志云。癲癇之外實也。俱屬臆解。

气滿發逆吳云。气滿。气急而粗也。發逆。發爲上逆也。志云。濁气之在中也。

隔塞閉絕趙府本。塞。作則。熊張同。誤也。風論云。食飲不下。鬲塞不通。本神篇云。愁憂者。

气閉塞而不行。吳云。若隔而閉絕上下。水谷不得通利。則暴憂之所爲也。

暴厥吳云。暴气上逆也。

聾偏塞閉不通吳。偏下絕句。注云。偏。偏枯也。簡按當從王注。

內气暴薄也吳云。薄。雷風相薄之薄。擊蕩之稱也。

不從內外中風之病滑云。膏粱之疾。暴憂之病。內气暴薄。此三者。不從內。外中風之病。謂非外傷也。以非外傷。故爲病。畱瘦住著。不若風家之善行數多也。吳同。張云。有病不從內。而外中風寒。藏蓄不去。則伏而爲熱。故致燔爍消瘦。此以表邪畱薄。而著於肌肉筋骨之間也。簡按張從王注。爲勝。下文云。

跛寒風濕之病也。卽外中風之屬。而畱著者。則滑注不可從。

瘦畱著滑云。瘦。當作。如人焉哉之。。匿也。匿住著。不之去也。吳仍此。簡按攺瘦作。似僻。

跛馬云。。音只。跖同。孟子。雞鳴而起章盜跖從庶。陳仲子廉士章從石。義同也。楚人謂跳曰。跛。音波。易曰。跛能履。又音避。國語云。丘無跛。吳云。足前點步。謂之。一足偏引。謂之跛。

張云。足不可行。謂之。志云。。足也。跛。行不正。而偏費也。髙云。。踐履也。跛。不正也。簡按跖通。說文。跖。足下也。又作。跛。乃漢書之義。﹝賈誼傳。病非徒也。又苦。注。。

腳掌也。。戾也。﹞故王注云。足跛而不可履也。志仍此。方氏通雅。以爲螈。太疏。

耳鳴吳云。陽明胃脈。上耳前循髮際。至顳。故頭痛耳鳴。爲腸胃之所生。張同。簡按口問篇云。

胃中空。宗脈虛。而下澑。脈有所竭。故耳鳴。決气篇云。液脫者耳數鳴。據此數義。王注爲得矣。

卷三

太陰陽明論篇第二十九

更逆更從張云。病者爲逆。不病者爲從。簡按當從楊義。

陽道實陰道虛張云。陽剛陰柔也。又外邪多有餘。故陽道實。內傷多不足。故陰道虛。一曰。陰道實則陽道虛矣。所謂更虛更實者。亦通。志云。陽剛陰柔。故陽道常實。陰道常虛。系辭曰。陰陽之義配日月。白虎通曰。日之爲言。實也。常滿有節。月之爲言。闕也。有滿有闕也。所以有闕。何。歸功於日也。簡按吳此下。補陰道實陽道虛一句。張引一曰。蓋指吳注。然考上文云。陽者。天气也。主外。陰者。地气也。

主內。則陽剛陰柔之解。於文意較順。

陽受之則入六腑徐云。此言賊風虛邪。陽受之入六腑。飲食起居。陰受之入五臟。與陰陽應象論。

天之邪气。害人五臟。水谷寒熱。害人六腑。兩說相反。其理安在。此謂虛邪外傷有餘。飲食內傷不足。二者之傷。互有所受。不可執一而言傷也。

不時臥張云。不能以時臥也。

故喉主天气志云。此節用八故字。爲陰陽異位故也。

上行極而下志云。此言邪隨气轉也。人之陰陽出入。隨時升降。是以陽病在上者。久而隨气下行。

陰病在下者。久而隨气上逆。

上先受之簡按百病始生篇云。淸濕襲虛。則病起於下。風雨襲虛。則病起於上。辧脈篇云。淸邪中於上焦。濁邪中於下焦。正其義也。張云。上非無濕。下非無風。但受有先後耳。曰先受之。則後者可知矣。

不得至經馬云。胃气不能自至於四肢之各經。必因於脾气之所運。簡按至經。從太素作徑至。爲勝。

長四髒馬云。長。掌同。主也。

著胃髙云。著。昭著也。胃土水谷之精。昭著於外。簡按馬云。著。著同。此從王注也。髙屬彊解。

上下至頭足張云。脾爲臟腑之本。故上至頭。下至足。無所不及。又豈獨主一時而已哉。

足太陰者三陰也髙云。厥陰爲一陰。少陰爲二陰。太陰爲三陰。故足太陰者。三陰也。

爲之行气於三陰吳云。爲之。爲胃也。三陰。太少厥也。脾爲胃行气於三陰。運陽明之气。入於諸陰也。

爲之行气於三陽吳云。爲之。爲脾也。行气於三陽。運太陰之气。入於諸陽也。

陰道不利吳云。血道不滑利也。髙云。卽脈道不利也。簡按上文云。脈道不利。髙注爲長。

卷三

陽明脈解篇第三十

吳云。解。釋也。釋陽明脈爲病之義。

主肉甲乙作肌肉。簡按新校正云。脈。作肌。誤。

惋甲乙。作悶。釋音。惋。烏貫切。簡按集韻。惋。慍。宛。同。音郁。心所郁積也。卽與王注符。若烏貫切。則爲駭恨驚嘆之義。志云。驚恐貌。髙云。驚顧也。並乖經旨。

陽盛甲乙。作邪盛。

罵詈韻會。正斥曰罵。旁及曰詈。一切經音義云。詈。亦罵也。今解。惡言及之曰罵。誹謗咒詛曰詈。

不欲食不欲食故妄走吳本。十字攺爲歌二字。簡按問語乃然。當從吳。

卷四

熱論篇第三十一

馬云。首言熱病者皆傷寒之類。故卽以熱論名篇。

今夫熱病甲乙。外臺。無今字。

傷寒之類也張云。傷寒者。中陰寒殺厲之气也。寒盛於冬。中而卽病者。是爲傷寒。其不卽病者。至春則名爲溫病。至夏則名爲暑病。然有四時不正之气。隨感隨發者。亦曰傷寒。寒邪束於肌表。則玄府閉。陽气不散越。乃郁而爲熱。故凡系外感發熱者。皆傷寒之類。馬雲。水熱穴論。帝問。人傷於寒。而傳爲熱。何也。岐伯曰。夫寒盛則生熱也。又此處王注。以傷寒論中。至夏變爲熱病之熱病彊解。甚非。蓋未有傷於寒而不成熱者也。非但至夏之熱病爲然也。簡按王引傷寒例文。暑病。作熱病。五十八難云。傷寒有幾。其脈有變否。然。傷寒有五。有中風。有傷寒。有濕溫。有熱病。有溫病。其所苦各不同。知是中風傷寒濕溫熱病溫病。古總稱之傷寒。則王注不可廢。

巨陽者諸陽之屬也其脈連於風府故爲諸陽主气也巨。甲乙作太。下同。張云。太陽爲六經之長。統攝陽分。故諸陽皆其所屬。太陽經脈。覆於巓背之表。故主諸陽之气分。志云。屬。會也。謂太陽爲諸陽之會。

滑本。此二十字。移於傷寒一日巨陽受之之下。徐本同。文義順承。爲勝。﹝資生經。風府下。引此節云。然則風府者。固傷寒所自起也。北人皆以毛裹之。南人怯弱者。亦以帛護其項。俗謂三角。是也。凡怯弱者。須護項後可也。﹞

傷寒一日巨陽受之張云。按人身經絡。三陽爲表。三陰爲裏。三陽之序。則太陽爲三陽。陽中之陽也。陽明爲二陽。居太陽之次。少陽爲一陽。居陽明之次。此三陽爲表也。三陰之序。則太陰爲三陰。居少陽之次。少陰爲二陰。居太陰之次。厥陰爲一陰。居少陰之次。是三陰爲裏也。其次序之數。則自內而外。故各有一二三之先後者如此。又如邪之中人。必自外而內。如皮部論等篇曰。邪客於皮。則腠理開。開則邪入客於絡脈。絡脈滿則注於經脈。經脈滿則入舍於腑臟。此所以邪必先於皮毛。經必始於太陽。而後三陰三陽。五臟六腑皆受病。如下文之謂也。簡按吳。此下。補以其脈經頭項循腰脊九字。不可從。

頭項痛腰脊彊張云。凡病傷寒者。多從太陽始。太陽之經云云。﹝與王注同﹞故其爲病如此。仲景曰。太陽之爲病。脈浮頭項彊痛而惡寒。新校正云。甲乙。太素。作頭項與腰皆彊。簡按今甲乙。作腰背彊。

身熱張云。傷寒多發熱。而獨此云身熱者。蓋陽明主肌肉。身熱尢甚也。邪熱在胃則煩。故不得臥。仲景曰。陽明之爲病。胃家實也。

不得臥調經論云。陽明者。胃脈也。其气下行。陽明逆不得從其道。故不得臥也。

少陽主膽新校正。引全元起。太素。甲乙。並作主骨。簡按病源。亦作主骨。只外臺作膽。外臺引本篇文云。出第九卷

中。考新校正。此篇。全本在第五卷

。蓋王氏攺骨作膽。而宋人根據以攺外臺也。且靈經脈篇云。膽主骨。如陽明。不云主胃。而云主肉。則理宜於少陽亦云主骨。蓋太陽主皮膚。陽明主肉。少陽主骨。從外而內。殆是半表半里之部分。故攺膽作骨。於義爲長。張云。邪在少陽者。三陽已盡。將入太陰。故爲半表半里之經。其經脈。出耳前後。下循胸脇。故爲脇痛耳聾等證。仲景曰。傷寒。脈弦細。頭痛發熱者。屬少陽。少陽之病。口苦咽漧目眩也。又曰。太陽病不解。轉入少陽者。脇下硬滿。漧嘔不能食。往來寒熱。蓋邪在陰則寒。邪在陽則熱。邪在表。則無嘔滿等證。邪在裏。則胸滿漧嘔不能食。故成無己曰。少陽之邪。在半表半里之間。

未入於髒者簡按據新校正。全本。太素。髒。作腑。甲乙。傷寒例。亦作腑。只外臺作髒。恐是亦宋人所校攺也。考下文未滿三日者。可汗而已。其滿三日者。可泄而已。此言邪在三陽之表者。可發汗。在三陰之髒者。可下之。若推仲景之例。則當作腑。然本經治法表裏只有汗下二法。故王攺腑作髒。義甚明顯。

而東垣李氏云。藏。非謂五臟之髒。乃是藏物之藏。﹝出此事難知﹞三陽王氏演而作熱論髒字說。﹝出傷寒綱目﹞並屬彊解。志云。藏者。裏也。陰也。言三陽之經絡。皆受三陽邪熱之病。然在形身之外。而未入於裏陰。

可發汗而解也。此解爲勝。

四日太陰受之張云。邪在三陽。失於汗解。則入三陰。自太陰始也。仲景曰。傷寒。脈浮而緩。

手足自溫者。系在太陰。太陰之爲病。腹滿而吐。食不下。自利益甚。時腹自痛也。簡按本經所論三陰病者。

卽仲景所謂陽明胃家實證。故下文云。其滿三日者。可泄而已。仲景所論三陰病者。乃陰寒之證。此本經所未言及。張引彼注此。殆不免乖謬。下少陰厥陰亦同。

絡於肺甲乙。病源。外臺。無於字。

六日厥陰受之簡按方氏傷寒條辧云。一日二日三四五六日。猶言第一第二第三四五六之次第也。

大要譬如計程。如此立个前程的期式約模耳。非計日以限病之謂。張云。愚按傷寒傳變。止言足經。不言手經。其義本出此篇。如上文六節是也。柰何艸窗劉氏不明其理。遂謬創傷寒傳足不傳手之說。蓋傷寒者。表邪也。欲求外證。但當察於周身。而周身上下脈絡。惟足六經。則盡之矣。手經無能徧也。且手經所至。足經無不至者。故但言足經。則其左右前後。陰陽諸證。無不可按而得。而手經亦在其中。不必言矣。此本經所以止言足者。爲周身之表證也。

煩滿而囊縮簡按滿。懣同。說文。懣。煩也。蓋煩懣。乃煩悶也。﹝詳見生气通天論喘滿注。﹞繆氏傷寒撮要云。婦人亦有囊縮可辧。但其乳頭縮者。卽是也。李氏入門云。在女子。則陰戶急痛引小腹。吳。

囊縮下。補三陰經絡者。皆受病已入於腑。可下而已十六字。此推三陽之例。則經文似脫此等十餘字。然以三陰稱腑。尢爲無謂。若攺作髒字。僅通。

五臟不通則死矣髙云。則。猶卽也。結上文三陰受病。非必四日太陰。五日少陰。六日厥陰。故內之三陰。外之三陽。內之五臟。外之六腑。一日皆受其病。致榮衛不行。五臟不通。卽死矣。較之兩感於寒。

不免於死者。更甚也。

渴止不滿甲乙。傷寒例。並無不滿二字。簡按上文。不言腹滿。此必衍文。

而嚏口問篇云。陽气和則嚏。

大气皆去病日已矣調經論云。瀉實者。開其門而出。大气乃屈。五色篇云。大气入臟腑者。不病而卒死。簡按俱謂大邪之气。髙云。其不兩感於寒。屬經脈之熱病。皆以七日環復。病衰而愈。由此觀之。則上文所云。一日受二日受者。乃循次言之。非一定不移之期日也。會悟聖經。當勿以辭害志。

通其髒脈張云。謂當隨經分治也。志云。謂手足三陰三陽之經脈。髙云。髒脈。如上文太陰脾臟之脈。少陰腎臟之脈。厥陰肝臟之脈也。

可泄而已張云。凡傳經之邪。未滿三日者。其邪在表。故可以汗。已滿三日者。其邪傳裏。故可以下。吳。此下補若其寒邪。傳不以次。與夫專經不傳。表裏變易。則隨證脈處治。吐下汗和。蚤暮異法。三十二字。云。欲人通變云爾。簡按王引傷寒論。義頗明顯。若欲人通變。則有仲景傷寒論在焉。豈三十二字所包括乎。不啻添足。殆亦妄。薛氏原旨云。按傷寒一證。傳變無窮。此不過言傳經之常。而未及於變。自仲景而後諸大家。俱有名言可法。學人所當盡讀而精思之。然義多出於仲景。於仲景書。又當閉戶深求者也。

遺志云。傷寒論曰。大病瘥後勞復者。枳實梔子湯主之。若有宿食者。加大黃如博棋子五六枚。蓋因傷寒熱甚之時而彊食其食。故有宿食之所遺也。簡按遺。是禮樂記。遺音遺味之遺。鄭玄注。遺。猶餘也。

蓋與此同義。童氏活人指掌辧疑云。遺字注解多不同。活人書注。謂便不禁也。或云。遺。亡也。其人必利不禁也。此皆非是。余謂遺者。如以物遺人之遺。卽司馬公所謂積徳以遺後人之遺。是也。言當少愈之時。邪气未盡去。胃气未盡復。肉食者。其後復病。多食者。其後遺病。將痊而不得痊矣。

彊食之甲乙。無之字。仲景云。病患脈已解。而日暮微煩者。以病新瘥。人彊與谷。脾胃气尙弱。

不能消穀。故令微煩。損谷則愈。又曰。吐利發汗。脈平小煩者。以新瘥不勝穀气故也。

調其逆從志云。脈浮者。以汗解之。脈沈者。以下解之。此之謂調其逆從也。髙云。視其經脈之虛實。調其陰陽之逆從。

食肉則復馬云。肉本性熱而難化。所以熱病復生。志云。肉。謂豕肉。豕乃水畜。其性寒冷。是以多食則遺。簡按當從馬注。

譫言甲乙。外臺。作譫語。簡按譫。又作。並之廉切。音詹。考之字書。義少異。集韻。譫。多言也。。疾而寐語也。然醫書則互用。劉奎說疫爲二義。甚誤。

不知人六日死外臺。作不知人則六日而死。滑云。六日。當作三日。下文可見。徐同。簡按下文云。

如是之後。三日乃死。則作六日者。非字之誤。謂至三日。則少陽與厥陰俱病云云。三陰三陽俱受病。水漿不入。昏不知人。如是者三日。凡於六日之際當死也。

三日乃死吳云。故不知人三日。六字爲句。張云。如是之後。三日乃死。謂兩感傳徧之後。復三日而死也。蓋卽六日之義。髙云。乃死。非卽死矣。簡按朱氏活人書云。兩感。仲景無治法。但云兩感病俱作。

治有先後。傷寒下之後。復下利不止。身疼痛者。急當救裏。宜四逆湯。復身體疼痛。淸便自調者。急當救表。

宜桂枝湯。蓋本經三陰證。並是仲景所謂胃家實。不宜以彼而例此。當考傷寒論。

病溫生气通天論曰。冬傷於寒。春必病溫。金匱眞言論曰。夫精者。身之本也。故冬藏於精者。春不病溫。仲景云。太陽病。發熱而渴。不惡寒者。爲溫病。﹝詳見金匱眞言論。﹞

病暑滑云。此病暑。與病不同。病暑。卽熱病也。宜發汗。病則不宜汗矣。張云。寒邪中人。

而成溫病暑病者。其在時則以夏至前後言。在病則以熱之微甚言。故凡溫病暑病。皆傷寒也。簡按溫病暑病。

皆是熱病。以時異其名耳。考靈論疾診尺篇云。冬傷於寒。春生癉熱。張云。卽溫熱之病。其義可槪見也。爲熱之微甚者。恐非。

與汗簡按與。予也。玉函經總例云。仲景曰。不須汗而彊與汗之者。奪其津液。又須汗而不與汗之者。使諸毛孔閉塞。

卷四

刺熱篇第三十二

張云。按前篇悉言傷寒。此篇名刺熱者。蓋卽所以治傷寒也。但前篇分傷寒之六經。此篇詳傷寒之五臟。

正彼此相爲發明耳。

小便先黃志云。先者。謂先有此內因之熱。而先見此證也。肝主疏泄。故小便赤黃。倪朱龍曰。

先者。謂先有此內熱之證。未與外熱交爭也。簡按據下文四髒之例。先字當在小便上。評熱病論云。小便黃者。

小腹中有熱也。

腹痛多臥吳云。肝脈抵小腹。故腹痛。肝主筋。筋痿故多臥。髙云。腹。小腹也。木气不達。故多臥。

不得安臥髙云。臥則血歸於肝。肝病而血不歸也。

大汗吳云。汗則陰陽和而愈矣。志云。正勝邪而外出也。

气逆吳云。逆。爲邪勝髒。志云。熱淫而反內逆也。陰在內。陽在外。熱爭者。陰陽交爭於外內之間。陰出於外者生。陰陽並逆於內者死。故曰重逆。

員員甲乙。作貢貢。馬云。靡定也。張同。吳云。小痛貌。志云。周轉也。通雅云。頭痛員員。

正謂作暈。故今人言頭懸。簡按考文義。志注近是。

衝頭也甲乙。頭下。有痛字。

善嘔吳云。心火炎上。故善嘔。

顏靑吳云。脾病而肝乘之。故見靑色。簡按靈五色篇曰。庭者。顏也。王注下文云。顏。額也。

方言云。東齊謂之顙。汝穎淮泗之間。謂之顏。

腰痛張云。腰者。腎之府。熱爭於脾。則土邪乘腎。必注於腰。故爲腰痛。

淅然甲乙。作淒淒然。熊音。淅。音昔。寒驚貌。髙云。淅然。如水灑身之意。簡按淅。廣韻。淅米也。灑水之義。正取於此。

身熱志云。外感曰發熱。從內而外。曰身熱。簡按此說無明證。

走胸膺背簡按王注腹中論云。膺。胸旁也。頸。項前也。胸。膺間也。張亦云。膺。胸之兩旁髙處也。而說文云。膺。胸也。考史趙世家云。大膺大胸。修下而馮。知是胸膺有別。說文疏矣。

出血如大豆立已髙。移此七字於下文腎熱病云云刺足少陰太陽之下。而云。此七字。舊本在刺手太陰陽明下。今攺正於此。注云。承上文諸刺而言。若出鍼之時。出血如大豆。則邪熱去。而經脈和。其病當立已。簡按余髒熱病。不言出血。獨於肺熱病而言之。實爲可疑。髙說近是。

苦渴吳云。腎者水髒。當火炎水漧之時。故口渴而數飲。

項痛而彊寒且髙云。邪正相持而熱爭。爭於上。則項痛而彊。爭於下。則寒者。足下熱。

不欲言吳云。腎主吸。入腎病則吸微。故令不欲言也。志云。不欲言者。腎爲生气之原也。髙云。

熱爭於中。則不欲言。

澹澹然簡按說文。澹。水搖也。王注不定。義同。馬云。無意味。張云。精神短少。非是。甲乙。

無此三字。

諸汗者至其所勝日汗出也甲乙。汗上。有當字。出。作甚。髙云。此衍文也。下文云。諸當汗者。

至其所勝日。汗大出也。誤重於此。簡按今從髙說。而存下文。

顏先赤髙云。心火居上。故心熱病者。顏先赤。五色篇云。庭者。顏也。庭。猶額也。

三周張云。反。謂瀉虛補實也。病而反治。其病必甚。其愈反遲。三周者。謂三遇所勝之日而後已。髙云。三周。三日也。簡按考王注。凡六刻。蓋二刻一周。故爲六刻。此甚速。當從張注。

以飲之寒水甲乙。以。作先。

刺足陽明而汗出止吳云。不言孔穴。而混言其經者。取穴不泥於一。但在其經。酌之可也。汗出止者。經气和也。張云。按寒熱病篇曰。足陽明可汗出。當是內庭陷谷二穴。

身重骨痛耳聾好瞑張云。腎主骨。在竅爲耳。熱邪居之。故爲身重骨痛耳聾。熱傷眞陰。則志气昏倦。故好瞑。仲景曰。少陰之爲病。但欲寐也。﹝新校正。引靈樞經。見熱病篇。﹞

眩冒吳云。目前黑謂之眩。目如蒙謂之冒。少陰腎主骨。骨之精爲瞳子。少陰熱。故令眩冒。簡按海論云。髓海不足。眩冒目無所見。王注玉機眞髒論云。眩。謂目眩視如轉也。冒。謂冒悶也。○志云。按以上三節。用十六先字。蓋言有先於內者有先於外者。皆當先治之。

胸脇滿繆刺論云。邪客於足少陰之絡。胸脇支滿。

刺足少陰少陽髙云。眩冒而熱。乃少陰腎精不升。熱病之起於少陰也。胸脇滿。乃少陽經脈不和。

熱病之起於少陽也。少陰爲陰樞。少陽爲陽樞。樞轉有乖而病熱。故並刺之。

太陽之脈色榮顴骨熱病也張。脈下句。注云。此下言兩感之脈色死期也。榮。發見也。太陽之脈。

起於目內。太陽之筋。下結於。故太陽熱病者。赤色當榮於顴骨。吳云。榮。華采之稱。赤色是也。簡按熱病篇云。汗不出。大顴發赤。噦者。死。楊氏骨熱病連讀。恐非。當從王義。

榮未交吳。榮。作營。注云。營。陰血也。以其營守於中。如軍之中營也。張云。與上節之榮不同。

蓋指營衛爲言。謂邪猶在衛。未交於營。其气不深。故曰。今且得汗。簡按榮。卽上文榮顴骨之榮。交。甲乙作夭。下文同。今從之。

與厥陰脈爭見吳云。傷寒例云。尺寸俱微緩者。厥陰受病也。爭見者。謂表見陽熱之色。裏見厥陰之脈。法曰。陽病見陰脈者死。故死期不過三日。張云。六經熱病之序。其始太陽。其終厥陰。今終始爭見。

則六經兩感俱傳徧。故當三日而死。証之下文。義尢明顯。簡按弦。少陽之脈。王爲厥陰之脈。可疑。

其熱病此三字。甲乙。作熱气二字。

少陽之脈色也簡按馬據新校正。爲衍文。今從之。

與少陰脈爭見甲乙。作手少陰。簡按熱病無言手經者。是誤。

死期不過三日甲乙。作其死不過三日。簡按新校正。爲王氏所足成。非也。○張云。如上文言太陽厥陰爭見者。太陽爲傳表之始。厥陰爲傳裏之終。自始而終也。此以少陽少陰爭見者。少陽爲傳表之終。少陰爲傳裏之始。自終而始也。言始言終。則六經無不徧矣。故不必言陽明太陰之爭見也。簡按此說恐是傅會。陽明太陰之爭見。無不必言之理。必爲闕文。

熱病气穴志云。此言刺未病者。當取之气穴也。气穴者。瀉五臟气分之熱。髙云。熱病气穴。猶言熱病刺法。馬云。三椎下間名身柱。四椎下間無穴。五椎下間名神道。六椎下間名靈臺。七椎下間名至陽。張云。三椎下者。魄戶也。四椎下旁。膏肓也。五椎下旁。神堂也。六椎下旁。也。七椎下旁。膈關也。簡按張添一旁字。不可從。气穴。卽孔穴。義具於气穴論。

膈中熱甲乙。作胃中熱。志云。胸中膈上。乃心肺之宮城。主胸中熱者。瀉肺熱也。膈中熱者。

瀉心熱也。不曰心肺。而曰胸中膈中者。意言熱在气分。而不幹於髒眞也。

榮在也吳云。脊凡二十一椎。此獨刺上之七椎。而不及其下者。蓋以上之七惟。陽分也。故主熱病。下之七椎。陰分也。所以主榮血。刺之則虛其陰。故曰榮在也。有不可傷之意。張云。蓋旣取陽邪於上。仍當補陰於下。故曰。榮在也。髙云。榮爲陰。主下。若榮血之熱病。其穴在脊骨盡處。故曰榮在也。

簡按此一句難通。諸注並不允。

項上三椎陷者中也張云。此取脊椎之大法也。項上三椎者。乃項骨三節。非脊椎也。三椎之下陷者中。方是第一節

。穴名大椎。吳云。此風府穴也。言有取項上三椎者。則陷中爲是。髙云。申明三椎也。從項上數之。而爲三椎也。下間者。椎下椎上陷者中也。蓋大椎。乃脊骨之第一椎。從項上數之。則大椎爲三椎。

如是推之。諸椎皆得矣。志云。此言五臟之熱。入於經榮者。當取之骨穴也。脊骨之盡處曰。謂如取榮穴當在。而至項上之三椎陷者中而取之。簡按此二句。義未太明。張髙據王注而釋。今姑從之。甲乙。陷上有骨字。背篇云。背中大。在杼骨之端。千金雲。大椎。第一椎上陷中。外臺同。云。杼骨之端。云第一椎。

皆非項骨之謂。

牙車劉熙釋名云。輔車。或曰牙車。或曰頰車。或曰車。凡系於車。皆取在下載上物也。

卷四

評熱病論篇第三十三

馬云。首二節。論熱病。故名篇。後二節。則論勞風腎風也。

陰陽交滑云。交。謂交錯也。張云。以陽邪交入陰分。則陰气不守。故曰陰陽交。汪昂云。按五營運大論云。尺寸反者死。陰陽交者死。蓋言脈也。簡按倉公傳云。熱病陰陽交者死。卽是。

無俾也汪機云。愚謂穀气化爲精。今不能食。則精無所俾益。髙云。俾。補益也。簡按俾。爾雅釋詁云。使也。說文云。益也。王本於爾雅。汪髙原於說文。並通。

病而畱者簡按新校正。引甲乙。作而熱畱者。今從之。

脈尙躁盛馬云。按靈樞熱病篇云。熱病已得汗出。而脈尙躁喘。且復熱。勿刺膚。喘甚者死。

又曰。熱病已得汗。而脈尙躁盛。此陰脈之極也。死。

三死馬云。汗後輒復熱。不能食者。一死。汗後脈尙躁盛者。二死。汗後反狂言失志者。三死。

簡按王以不勝其病爲二死。考上文。此乃謂汗出而脈尙躁盛之證。故今從馬義。志云。病而畱者。一死也。胃气絕者。一死也。腎气絕者。一死也。胃气絕。腎气絕。上文所不言。此注非也。

風厥張云。按風厥之義不一。如本篇者。言太陽少陰病也。其在陰陽別論者。云。二陽一陰發病。

名曰風厥。言胃與肝也。在五變篇者。曰。人之善病風厥漉汗者。肉不堅。腠理疏也。髙云。承上文汗出復熱之死證。復舉汗出煩滿之病以問之。風爲陽邪。性主開發。凡汗出而身發熱者。風也。汗乃陰液。外出於陽。

今汗出而心煩胸滿不解者。乃陰竭陽虛。不相交濟。是爲厥也。此因風致汗。因汗致厥。病名曰風厥。簡按倉公傳云。風蹶胸滿。過入其陽。陽气盡而陰气入。陰气入張。則寒气上。而熱气下。故胸滿汗出。與此少異。

巨陽主气志云。巨陽。太陽也。太陽之气主表。風爲陽邪。傷人陽气。兩陽相搏。則爲病熱。少陰與太陽。相爲表裏。陽熱在上。則陰气從之。從之則爲厥逆矣。

服湯張云。卽脈度篇所謂虛者飲藥以補之之意。簡按藥湯。古單謂之湯。華佗傳。爲湯下之。果下男形。是也。志云。以助水津之汗。似爲白湯之謂。誤也。

勞風張云。因勞傷風也。王氏曰。勞。謂腎勞也。此固一說。第勞之爲病。所涉者多。恐不止於腎經耳。馬云。細玩此節之辭。似爲醫經中之勞證。簡按此一時勞而受風之證。未見勞證咳出靑黃涕而愈者。

則馬注難憑。﹝巢源風熱候云。膚腠虛。則風熱之气。先傷皮毛。乃入肺也。其狀。使人惡風寒戰。目欲脫。

涕唾出。候之三日內。及五日內。不精明者。是也。七八日微有靑黃膿涕。如彈丸大。從口鼻內出。爲善也。

若不出則傷肺。變咳嗽唾膿血也。卽本節勞風也。本節勞風。張氏醫通詳論之。文繁不錄。當參看。出咳嗽門。﹞

葉文齡醫學統旨云。勞風。卽之屬。彊上者。似角弓反張也。冥視者。目開不見物也。凡病皆同不識人。

或反視斜視也。治法當與同。又王好古醫壘元戎。以此證爲肺痿。並誤也。方具於聖濟總錄十三卷。

法在肺下吳云。其受邪由於肺下。蓋四椎五椎六椎之間也。張同。

彊上冥視簡按脈解篇云。所謂彊上引背者。陽气大上而爭。故彊上也。王注。彊上。謂頭項禁彊也。乃與此注同。馬志從此。吳張根據楊義。恐非也。今千金。作弦上而目眩。蓋冥視。卽目眩之謂。

唾出如涕吳云。肺中津液。爲風熱蒸灼稠粘。故唾出若鼻中之涕。肺主皮毛。肺旣受傷。則髒眞之气。不足以充皮毛。故惡風而振寒也。張氏醫通云。唾出若涕者。痰飲上溢之徵也。簡按古無痰字。此云唾出如涕。謂吐粘痰也。

以救俯仰吳云。肺下有風熱。脹。俯與仰皆不利。故必救其俯仰。

巨陽引精者吳云。巨陽與少陰腎爲表裏。腎者精之府。精。陰體也。不能自行。必巨陽之气引之。

乃能施泄。故曰。巨陽引精。是爲少壯人也。水足以濟火。故三日可愈。中年者。精𨿽未竭。比之少壯則弱矣。

故五日可愈。老年之人。天癸竭矣。故云不精。不精者。眞陰衰敗。不足以濟火。故治之七日始愈。張云。風邪之病肺者。必由足太陽膀胱經風門肺兪等穴。內入於髒。太陽者。水之府。三陽之表也。故當引精上行。則風從咳散。若巨陽气盛。引精速者。應在三日。中年精衰者。應在五日。衰年不精者。應在七日。張氏醫通。

引下句云。治此證者。當急使巨陽之上引。恐非。

咳出靑黃涕千金。涕上。有濃字。張云。當咳出靑黃痰涕而愈。如下文者。卽引精之謂。張璐云。

大如彈丸者。乃久已支塞肺竅之結痰。見邪蓄之盛也。

若鼻中出千金。出下。有爲善二字。王注蓄門。卽喉屋上通鼻之竅門也。出靈營气篇。新校正失考。

不出則傷肺張云。咳涕不出。卽今人所謂漧咳嗽也。甚至金水枯竭。虛勞之候。故死。

腎風奇病論云。帝曰。有病然如有水狀。切其脈大緊。身無痛者。形不瘦。不能食。食少。名爲何病。岐伯曰。病生在腎。名爲腎風。簡按當與奇病論及風論參考。

面然甲乙。然下。有腫字。吳云。。腫也。張云。。浮腫也。然。失色貌。志髙並云。

腫貌。簡按山海經。竹山有艸焉。其名曰黃。浴之已疥。又可以已。

郭璞注云。。腫也。可以證吳張之言矣。馬及志則云。者。足面也。蓋以其與趺通也。而水熱穴論云。上下溢於皮膚。故爲腫。則豈足趺之義乎。髙則云。皮裏內外曰。此因誤讀水熱穴論。行於皮膚。傳爲腫之文。俱不可從。王注奇病論則云。然。謂面目浮起。而色雜也。與此注少異。又注風論面然浮腫。乃與本篇同。廣韻。。莫江切。病困。並與此不相涉。因疑卽龐。龐。又作。奇病論然。馬本作龐。而考說文。。石大貌。一曰。濃也。玉篇。大也。知是然卽然。爲腫大貌。其從者。乃HTHT之類。

張注非也。

壅害於言吳云。面然壅者。腎風並於上。而令壅塞也。故害於言。張云。壅。重濁不淸也。

病風則腎脈不利。故壅害於言語。簡按王吳以壅字接上句。張則屬下句。志髙並仍此。今從張義。

可刺不馬云。不。否同。

時熱從胸背上至頭汗出手熱口漧苦渴馬本。汗出。手熱。各二字句。口漧苦渴。四字句。張本。

汗出手熱。口漧苦渴。各四字句。髙同。志。汗出以下。各二字一句。吳本與原本同。簡按張本似是。苦渴。

蓋謂口苦而渴。下文云。口苦舌漧。

不能正偃吳云。偃。仰臥也。

風水張云。腎主水。風在腎經。卽名風水。志云。病名風水者。因風而動其水也。髙云。此腎風之病。腎受風邪。風行水渙。故病名曰風水。馬云。風水之證。又見水熱穴論。奇病論。論疾診尺篇。簡按本篇所謂風水者。乃因腎風誤刺。而變之稱。猶傷寒論。溫病發汗身灼熱者。名風溫。與水熱穴論等所論稍異。

﹝水熱穴論云。腎汗出。逢於風。傳爲腫。本之腎。名曰風水。

金匱要略云。風水。其脈自浮。外證骨節疼疼。惡風。又云。寸口脈沈滑者。中有水气。面目腫大有熱。名曰風水。﹞

論在刺法中張雲。水熱穴論也。志髙同。

邪之所湊說文。湊。水上人所會也。玉篇。競進也。

上迫肺也病能篇云。人之不得偃臥者。何也。岐伯曰。肺者。髒之蓋也。肺气盛則脈大。脈大則不得偃臥也。

臥則驚志云。胃絡上通於心。陽气入陰。陰陽相薄。故驚恐也。髙雲。水气淩心也。

病本於胃張云。脾胃屬土。所以制水。土弱則寒水反侮之。故腹中鳴。而食不下也。

身重難以行張云。胃主肌肉。其脈行於足。水气居於肉中。故身重不能行。

胞脈閉也張云。胞。卽子宮。馬云。愚觀月事不來。似爲婦人而論。然男子之腎風。諸證俱同。惟此一證。則有異耳。

卷四

逆調論篇第三十四

髙云。調。調和也。逆調。逆其寒熱水火榮衛之气。不調和也。寒熱逆調。則爲煩爲痺。水火逆調。則爲肉爍。爲攣節。榮衛逆調。則爲肉苛。髒气逆調。則爲息喘也。

痺气聖濟總錄云。夫陽虛生外寒。陰盛生內寒。人身陰陽偏勝。則自生寒熱。不必外傷於邪气也。

痺气內寒者。以气痺而血不能運。陽虛而陰自勝也。故血凝泣而脈不通。其證。身寒如從水中出也。方出於二十卷中。吳云。痺气者。气不流暢。而痺著也。

如炙如火吳云。如炙。自苦其熱。如薰炙也。如火。人探其熱。如探火也。簡按當從太素之文。下文同。

兩陽相得馬云。四肢屬陽。風亦屬陽。一逢風寒。兩陽相得。張同。志云。四肢者。陽明之所主也。

兩陽。陽明也。兩陽合明。故曰陽明。相得者。自相得而爲熱也。簡按馬注爲是。

不能生長簡按谷梁傳云。獨陰不生。獨陽不長。正此之義也。

內爍熊音。爍。書藥反。

以水爲事志云。腎气勝者。腎水之气勝也。以水爲事者。膀胱之水勝也。謂其人水寒之气偏勝。簡按馬張仍王注。爲縱欲之義。考文義恐不然。

腎脂枯不長髙云。是人有寒者。平素腎气勝。腎气勝。則以水爲事。故太陽陽气衰。太陽陽气衰。

則爲孤陰。孤陰不長。故腎脂枯不長。

一水不能勝兩火髙云。七字在下。誤重於此。衍文也。簡按此前注所未發。今從此。

腎孤髒也髙云。寒甚至骨。宜凍栗矣。所以不能凍栗者。腎水生肝木。肝爲陰中之陽。故肝一陽也。

少陰合心火。心爲陽中之陽。故心二陽也。腎爲陰中之陰。故腎孤髒也。一陽二陽。火也。孤髒。水也。今一水不能勝二火。故𨿽寒甚至骨。而不能凍栗也。寒在於骨。病名曰骨痺。骨痺者。骨節拘攣。是人當攣節也。此言水火逆調。而獨陽不生。則爲肉爍。孤陰不長。則爲攣節也。簡按諸家不知前文一水不能勝兩火七字衍文。

以陽盛陰虛爲解。故文理乖違。不能貫通。得髙注而義始顯。

苛吳云。苛。胡歌切。麻木不仁也。張云。頑木沈重之謂。簡按王注重。考。頑。同音。廣韻。

。痺。五還切。知是王氏以苛爲頑麻之義。說文。苛。小艸也。蓋麻痺者。病在皮上。尢細瑣者。故取義於苛細。曲禮。疾痛苛癢。可以見耳。志云。苛。虐也。謂近衣絮。而苛虐如故也。不可從。

營气虛衛气實也馬云。營气者。陰气也。運於內。爲陽之守。故其气虛。衛气者。陽气也。運於外。

爲陰之使。故其气實。太陰陽明論曰。陽道實。陰道虛。此卽本節之義。張云。衛气實者。言肌肉本無恙也。簡按下文云。營气虛則不仁。衛气虛則不用。營衛俱虛。則不仁且不用。則此七字不相冒。恐是衍文。前注似牽彊。

不仁且不用張云。不仁。不知痛癢寒熱也。不用。不能舉動也。簡按肉苛與不仁自有分。以肉苛而頑麻。故不知痛癢而不仁。吳云。不仁。麻木頑痺也。誤。馬云。不仁者果核中有仁。惟肉無所知。則若有不能如仁有生意矣。鑿亦甚。

肉如故也甲乙。作肉如苛也。馬云。其肉未必有減於昔也。張云。肌肉如故。言肌肉本無恙也。

髙云。肉苛如故也。簡按答語無苛字。當從甲乙之文。

曰死吳云。志不足以帥形气。人𨿽猶存。夭其生理矣。死其一肢一肉。是爲死之徒也。張云。人之身體在外。五志在內。𨿽肌肉如故。而神气失守。則外𨿽有形。而中已無主。若彼此不相有也。故當死。簡按吳以死爲死肌之死。張注似允當。

不得臥不得行滑云。多一不字。

下經簡按史記。倉公受脈書上下經於陽慶。蓋此書也。

不安張云。反復不寧之謂。今人有過於飽食。或病脹滿者。臥必不安。此皆胃气不和之故。按上文所問。不得臥而息無音者。義亦同。此故不復答。

息有音也張云。病不在胃。亦不在髒。故起居如故。气逆於肺之絡脈者。病淺而微。故但爲息有音耳。上文所問。有臥行而喘者。義亦類此。故不復答。

主臥與喘也張雲。水病者。其本在腎。其末在肺。故爲不得臥。臥則喘者。標本俱病也。上文所問。

有不得臥。不能行。而喘者。義類此節。故不復答。本篇所論。喘息不得臥者。有肺胃腎三髒之異。在肺絡者。

起居如故。而息有音也。病之微者也。在胃者。不得臥。而息有音也。甚於肺者也。在腎者。不得臥。臥則喘也。又其甚者。夫息有音者。卽喘之漸。喘出於腎。則病在根本矣。故愈深者。必愈甚。凡虛勞之喘。義亦猶此。有不可不察也。簡按首帝所問者六。而岐伯所答者三。王氏以爲古之脫簡。張則以爲義自含蓄。本無闕文。

而吳則補凡三條。八十四字。志云。後人有言簡脫者。有增補其文者。聖人立言。渾然括。或言在意中。或意在言表。柰何後學不細心體認。而妄增臆論耶。可謂知言矣。

卷四

瘧論篇第三十五

馬云。瘧。淩虐之義。故名篇。當與靈樞歲露篇七十九參看。簡按劉熙釋名云。瘧。酷虐也。凡疾或寒或熱耳。而此疾先寒後熱。兩疾似酷虐也。

夫瘧甲乙。千金。無字。馬云。。音皆。後世從。誤也。瘧者。瘧之總稱也。王注以爲老瘧。不必然。瘧皆生於風。則皆之一字。凡寒瘧溫瘧癉瘧。不分每日間日三日。皆可稱爲瘧也。簡按廣雅云。。瘧也。說文云。。二日一發瘧也。蓋瘧多二日一發者。因爲之總稱耳。王以爲老瘧者。其說蓋出於張文仲。﹝外臺。獺肝等八味方。傳屍病。亦名瘧。遁注。骨蒸。伏連。。。是。﹞而其原因誤讀五十六難云。咳逆瘧。連歲不已爾。吳云。。

亦瘧也。夜病者謂之。晝病者謂之瘧。方言書。夜市謂之市。本乎此也。﹝方言書。未知何等書。閱靑箱雜記。豫章漫錄。五雜俎等。云。蜀有市。而間日一集。如瘧之一發。則其俗又以冷熱發歇。爲市諭也。夜市之說。無所考。﹞張云。。皆也。瘧。殘虐之謂。瘧證𨿽多。皆謂之虐。故曰瘧。李云。凡秋瘧皆名。

卽其皆生於風。皆字。知諸瘧之通稱也。﹝醫宗必讀。不載秋瘧之說。則云。凡瘧皆名。昔人之解非。﹞志與吳同。而解生气通天論則云。陰瘧也。髙云。。陰瘧也。瘧。陽瘧也。以上數說。俱無稽之言。不可從。

孔穎達左傳正義云。是小瘧。是大瘧。亦非本經之義。

畜作趙府本。畜。作蓄。歲露篇。作。馬云。蓋。卽積之義。故其旁皆從禾。不發之謂畜。發時之謂作。

伸欠張云。伸者。伸其四體。邪動於經也。欠。呵欠也。陰陽爭引而然。簡按曲禮。侍坐於君子。

君子欠伸。撰杖履。視日蚤莫。鄭注。以君子有倦意也。前翼奉傳。體病則欠伸動於貌。馬云。伸。當作呻。

呻爲腎之聲。誤也。此論瘧之形狀。專指寒瘧。

寒栗鼓頷汪云。愚謂此節。論瘧之形狀。張云。鼓者。振悚之謂。

願聞其道馬云。道。猶路也。據下文有其道遠。則此道當以路訓之。

陰陽相移也汪云。此節。論瘧之所以發寒熱也。又爲一章之大旨。下發明此節也。

陽並於陰則陰實而陽虛髙云。相移者。相並之義。如陽气相移。而並於陰。則陰實而陽虛。須知陰气相移。而並於陽。則陽實而陰虛。不言者省文也。

腰背頭項痛滑云。此下。當有少陽虛一節。盧氏瘧論疏云。不列少陽形證者。以太陽爲開。陽明爲闔。少陽爲樞。而開之能開。闔之能闔。樞轉之也。

骨寒而痛張云。陰勝則陽气不行。血脈凝滯。故骨寒而痛。終始篇曰。病痛者。陰也。

此營气之所捨也張云。皮膚之內。腸胃之外。蓋卽經脈間耳。營行脈中。故曰。此營气之所捨也。

志云。捨。卽經隧所歷之界分。每有界分。必有其捨。如行人之有傳捨也。

此令人汗空疏吳云。此字。指暑气言。蓋陽气主疏泄萬物故也。盧氏云。暑令人汗空疏。腠理開者。以暑性暄發。致腠理但開。不能旋闔耳。不卽病者。時值夏出之。從內而外。衛气仗此。猶可捍禦。髙云。

暑熱傷榮。則肌表不和。此令人汗孔疏。而腠理開也。空。孔同。

得之以浴水气捨於皮膚之內諸注。浴下句。吳云。夏傷於暑。陽邪也。秋气。水气。陰邪也。陰陽相薄。寒熱相移。是以瘧作。馬云。夫暑熱伏於營。而風寒居於衛。營專在內。無自而發。衛行於外。二邪隨之。以出入焉。志髙。浴水气連讀。非是。

與衛气並居滑云。言衛气與營气相並合也。汪云。從夏傷於暑至此。原所以致瘧之故也。張云。

新邪與衛气並居。則內合伏暑。故陰陽相薄。而瘧作矣。髙云。風水之气。捨於皮膚之內。則與衛气並居也。

簡按滑注誤。

此气得陽而外出得陰而內薄滑云。此气指瘧。馬云。衛气者。晝行於足。手六陽經。二十五度。

此邪气者。得陽而外出。瘧之所以發也。夜行於足。手六陰經。二十五度。此邪气者。得陰而內入。瘧之所以蓄也。內外相薄。隨衛而行。是以一日一作也。病之始末。至是而備矣。髙云。瘧之發也。必衛气應乃作。此衛气得日陽而外出。得夜陰而內薄。內外相薄。遇邪則發。是以日作。簡按此气。滑馬爲瘧邪之气。髙爲衛气。未知孰是。得陽之陽。得陰之陰。馬不解釋。髙則爲日陽夜陰之義。果然則瘧疾宜無夜發者。此可疑焉。滑以得陽之陽。爲榮中之陽。以得陰之陰爲榮。其言糊塗。不可從。

循膂而下張云。膂。呂同。脊骨曰呂。象形也。一曰。夾脊兩旁之肉曰膂。下者。下行至尾也。

簡按說文。呂。脊骨也。廣雅。膂肉也。前說本於說文。後說及王馬注。原於廣雅。據循膂而下語。其爲脊骨者。於義爲當。

大會於風府大上。巢源有常字。簡按王注熱論云。風府。入髮際同身寸之一寸。此云二寸。考甲乙千金等。作二寸者誤。

二十五日靈樞。甲乙。太素。全元起。巢源。作二十一日。二十六日。作二十二日。馬云。此曰二十五日者。連風府之項骨三椎而言。彼曰二十一者。除項骨言。自大椎而始也。故二十六日。與二十二日亦不同。吳同。張云。項骨三節。脊骨二十一節。共二十四節。邪气自風府。日下一節。故於二十五日。下至尾。復自後而前。故於二十六日入脊內。簡按志。髙。二十五日。作二十一日。二十六日。作二十二日。據靈樞等也。自風府始。則不除項骨者。似爲有理。而考諸書。作二十五日。二十六日者。王所攺正。﹝外臺。亦作五六。宋人所攺。﹞今從志髙。﹝徐廷璋活人鍼經云按甲乙經云。大椎至尾。共二十一。此中只長三尺。

以三尺內折量。取背上兪穴。一法用繩墨取穴。繩有舒縮不同。取穴無準。今以薄竹片。點量取穴。治病有準。

今精考二十一骨。不至尾盡。只至腰余穴盡已。腰余穴。第二十一下。是腰余穴。穴旁分開一寸五分。

是自環余穴。穴下更有上次中下會陽五穴。皆在二十一下。直至會陽穴。其穴交。在尾骨兩旁。

則知二十一骨。至腰余而盡。今經。二十一骨。至尾骨而盡。甚非也。言長三尺。此法亦不可準用。今詳二十一下。有四骨空。在下相連。直至尾盡。以二十一。又增四骨。骨空共二十五。據內經瘧論篇云。瘧邪初出於風府。在椎骨上。其邪大椎爲始。日下一節。二十五日。尾盡處。二十六日。入於脊內。據此經云。卽是二十一日。下二十一節而盡。自二十二日。卽下四骨空間。至二十五日。諸及骨空傳盡。卽入脊中。以此論之。其理甚明。則知甲乙經云。二十一。至尾骨。甚非也。○按此說太異。蓋未考及靈樞。漫爾立論。

而楊繼鍼灸大成背部圖。亦載此論。不知其出於何人也。﹞

骨歲露篇。作尾底。簡按知是卽底。會意。

伏膂之脈歲露篇。病源。作伏衝。甲乙。作太衝。簡按天眞論。太衝之脈盛。甲乙。太素。作伏衝。知是太衝。伏衝。伏膂。皆一脈耳。膂。卽呂。脊骨。王謂膂筋之間。恐非。上文日下一節。王云。節。

謂脊骨之節。若以膂爲筋。則義相乖。

九日出於缺盆之中吳云。气上行無關節之窒。故九日出於缺盆。簡按缺盆。非陽明胃經之缺盆。

骨度篇云。結喉以下。至缺盆中。長四寸。缺盆以下。至KT。長九寸。骨空論云。治其喉中央。在缺盆中者。本輸篇云。缺盆之中任脈也。名曰天突。俱非胃經之缺盆。乃指任脈天突穴而言耳。

其間日發者云云以下四十四字。髙移前。爲帝曰其間日而作者何也之答語。置其气之舍云云之上。

云。此段。舊本在故作日益早之下。今攺正於此。簡按此一節。乃前節答語。其爲錯簡明矣。今從髙注攺定。

橫連募原簡按舉痛論。及全本。太素。巢源。作膜原。舉痛論王注云。膜。謂膈間之膜。原。謂膈肓之原。義未太明。此云膈募之原系。乃覺勝於彼注。蓋膜本取義於帷幕之幕。膜間薄皮。遮隔濁气者。猶幕之在上。故謂之幕。因從肉作膜。其作募者。幕之訛爾。太陰陽明論。脾與胃以膜相連爾。太素。膜。作募。知此募幕互誤。熊。張。

並音暮。張云。諸經募原之气。內連五臟。邪在陰分。故道遠行遲。志云。募原者。橫連臟腑之膏膜。卽金匱所謂皮膚臟腑之文理。乃衛气遊行之腠理也。二家之說。並不允當。姑從王義。當與舉痛論小腸膜原注參看。

不能與衛气俱行甲乙。衛气。作營气。非也。

不得皆出甲乙。皆。作偕。似是。

故間日乃作也乃上。病源。外臺。有蓄積二字。

此邪气客於頭項云云以下八十八字。外臺有。此疑古注文。

衛气之所發靈樞。病源。發。作應。簡按下文云。衛气應乃作。發。當作應。

邪气之所合吳本。及靈樞。病源。合。作捨。是。

風之與瘧也吳云。風。外受風邪也。受風病作。則無休時。志云。夫瘧皆生於風。然病風者。

常在其處。病瘧者。休作有時。故帝有此問。馬云。風。乃本經風論之風。簡按馬注恐非也。甲乙。無也字。

相似靈樞。病源。似。作與。

淒滄之水寒滑雲。水。一作小。馬云。當作小寒。吳本。作小寒。張云。淒滄之水寒。謂浴水乘涼之類也。因暑受寒。則腠理閉。汗不出。寒邪先伏於皮膚之中。得淸秋之气。而風襲於外。則病發矣。志云。

風寒曰淒。水寒曰滄。簡按淒滄不必分風水。靈師傳篇云。寒無淒滄。暑無出汗。

秋傷於風則病成矣生气通天論云。夏傷於暑。秋爲瘧。金匱眞言論云。秋善病風瘧。陰陽應象大論云。夏傷於暑。秋必瘧。﹝靈論疾診尺篇同。﹞周禮疾醫職。秋時有瘧寒疾。左傳定四年。荀寅雲。水潦方降。疾瘧方起。

寒瘧張云。先受陰邪。後受陽邪。故先寒後熱。人之患瘧者。多屬此證。簡按上文云。瘧之始發也。

先起於毫毛。伸欠乃作。寒栗鼓頷。腰脊俱痛。寒去則內外皆熱。此乃瘧之正證也。李云。溫瘧癉瘧。皆非眞瘧也。知是寒瘧。特眞瘧耳。

溫瘧馬云。據後第十三節

。以冬中於風。而發於春者。爲溫瘧。則溫瘧。非夏感於暑。而發於秋者比也。故今秋時之瘧。惟先寒而後熱者最多。要知溫瘧原非秋時有也。

煩冤千金。作煩悶。

癉瘧志云。癉。單也。謂單發於陽。而病熱也。聖濟總錄云。單陽爲癉。萬氏育嬰家祕云。經中只言癉。俗稱爲疸。癉者。單也。謂單陽而無陰也。簡按癉爲單陽之義。在癉瘧則可。至脾癉膽癉消癉。及癉成爲消中等。則不通焉。王注爲熱。最爲明確。蓋癉乃之從者。說文。炊也。廣韻。火起貌。國語周語。

火無炎。癉之爲熱。其在於此耶。﹝金匱。溫瘧。主白虎加桂枝湯。卽本節癉瘧。當並考。﹞

經言出靈逆順第五十五篇

。下同。

渾渾之脈馬云。脈以邪盛而亂也。張云。陰陽虛實未定也。簡按渾渾。與脈要精微論渾渾同義。謂脈盛也。七發注。渾渾。波相隨貌。

先熱而渴吳。攺先作後。簡按今驗先熱而汗出。尋而發渴。乃作先者是。

病極則復至王以至字連下句。吳張同。馬志髙並據甲乙全本太素。接上句。汪昂云。至字。有連上句讀者。言寒熱復至。今從王氏。

必毀簡按靈逆順篇云。方其盛也。勿敢毀傷。當從太素文。

爲其气逆也馬云。按後人用藥。必當在瘧气未發之前。方有爲效。不但用鍼爲然。若瘧發而用藥。

則寒藥助寒。熱藥助熱。反無益。而增其病勢矣。此義當與靈樞逆順篇參看。簡按上文云病逆。此雲气逆。其義則一也。祝茹穹心醫集云。瘧疾每日如期而至。名曰瘧信。此當原癥發散。未可直攻。未可截也。或前或後。

此正气漸旺。邪將不容。名曰邪衰。方可截之。正本節之理也。

瘧之且發也志云。且者。未定之辭。言瘧之將發。陰陽之將移。必從四末始。

堅束其處吳云。謂上也。取血之法。今北人行之。張云。其處。謂四關之上也。今北人多行此法。砭出其血。謂之放寒。志云。堅束其四末。令邪在此經者。不得入於彼經。彼經之經气。不得出而並於此經。簡按志注爲允當。千金。作故气未並。先其時一食頃。用細左索。堅束其手足十指。令邪气不得入。陰气不得出。過時乃解。此亦一法。

眞往太素。作直往。似是。

其應如何張云。欲察其應。

瘧气者甲乙。气字無。

邪气與衛气吳。移與衛气三字於下句。作邪气客於六腑。而有時與衛气相失。文理始明。

客於六腑張云。客。猶言會也。李云。客。猶會也。邪在六腑。則气遠會希。故間二日。或休數日也。志云。六腑者。謂六腑之膜原也。髒之膜原。而間日發者。乃胸中之膈膜。其道近。六腑之膜原。更下而遠。故有間二日。言至於數日也。簡按考上文。並無客於六腑之說。疑是風府之訛。

此應四時者也吳云。應。當也。張云。夏傷於暑。秋必病瘧。此應四時者也。

反四時也吳云。謂春時應暖。而反大涼。夏時應熱。而反大寒。秋時應涼。而反大溫。冬時應寒。

而反大熱。瘧病異形。職由此也。志云。非畱蓄之邪。乃感四時之气。而爲病也。

以秋病者寒甚張云。秋以盛熱之後。而新涼束之。陰陽相激。故病爲寒甚。髙云。秋傷於濕。人气始收。故寒甚。

邪气不能自出邪。甲乙。作寒。

气復反入張云。陽極而衰。故復入於陰分。

故先熱而後寒名曰溫瘧張云。按此以冬中於寒。而發爲溫瘧。卽傷寒之屬。故傷寒論。有溫瘧一證。蓋本諸張兆璜云。故先熱而後寒者。名曰溫瘧。其但熱而不寒者。名曰癉瘧矣。故字宜著眼。髙云。上文因寒瘧。而及溫瘧。故寒瘧詳。而溫瘧略。此問溫瘧。而兼寒瘧。故下文但論溫瘧。而不復言寒瘧也。

不及於陰髙。據全本太素。及。作反。注云。上文溫瘧。气復反入。故先熱後寒。癉瘧。其气不反於陰。故但熱而不寒。

命曰癉瘧馬云。此熱气者。內藏於心肺。而外舍於分肉。令人消鑠肌肉。病命曰癉瘧。由此觀之。

則癉瘧之所捨者。肺與心耳。李云。肺素有熱。气藏於心。卽此二語。火來乘金。陰虛陽亢。明是不足之癥。

挾外邪而然。故溫瘧癉瘧。皆非眞瘧也。

卷四

刺瘧篇第三十六

然馬云。張仲景以暑證爲。而此云然者。其熱似暑証之熱也。

中熊音。。乞逆反。簡按與隙同。

解巢源。作解倦。髙云。猶懈惰。樞轉不力也。張云。解。懈也。。迹也。身體解。謂不耐煩勞。形迹困倦也。王氏卽以寒不甚熱不甚爲解。然細詳之。若有不然。觀其云身體解。復云寒熱。不甚分明。各有所謂。意本不同。觀刺要論曰。髓傷則銷鑠酸。體解然不去矣。是豈非舉動解倦之謂乎。及考字。不收於韻。若音爲亦。殊無意味。當從迹韻。庶乎爲妥。簡按張辧駁王注。固是。然以亦爲迹。則屬臆解。

詳義見於平人气象論。

寒不甚熱不甚張云。病在半表半里也。

刺足少陽吳云。於少陽經穴刺之也。馬髙同。張志仍王注。

先寒灑淅熊音。灑淅。上所丁反。下音析。寒驚貌。髙云。經脈篇曰。足陽明是動。則病灑灑振寒。故足陽明之瘧。令人先寒灑淅。

喜見日月光張云。經脈篇曰。陽明病至。則惡人與火。今反喜見之者。陽明受陰邪。胃之虛也。

足陽明跗上甲乙。此下。有調衝陽三字。

令人不樂好太息吳云。脾脈病則不運。不運則膻中之气不化。故不樂。气塞於膻中。必噓出之而後利。故好太息。

卽取之甲乙。此下有足太陰三字。根據上文例。當有此三字。

多寒熱多。巢源。作久。

欲閉戶牖而處張云。腎病則陰虛。陰虛故熱多寒少。病在陰者喜靜。故欲閉戶牖而處。

其病難已甲乙。此下。有取太溪三字。根據上文例。當有此三字。張云。腎爲至陰之髒。而邪居之。

故病深難已。

數便巢源。作數小便。

意恐懼吳云。肝不足也。蓋肝有餘則怒。不足則恐。故承之曰气不足。

悒悒說文。悒。不安也。○汪昂云。按傷寒言足經。而不及手經。本篇論瘧。亦言足而不及手經。

本不傳手乎。抑足經可以該手經也。篇後言腑瘧。僅胃腑。而不及他腑。又豈以胃爲六腑之長乎。﹝此事難知。

載李杲治足六經瘧方。當並考。﹞

心寒張云。肺者。心之蓋也。以寒邪而乘所不勝。故肺瘧者。令人心寒。髙云。肺。天也。心。

日也。肺瘧者。令人心寒。天日虛寒也。簡按當從張注。

熱間善驚巢源。無熱字。張云。心气受傷。故善驚如有所見。

欲得淸水反寒多馬云。心熱則煩且甚。故欲得水以救之。惟其熱甚則反寒多。蓋熱極生寒也。吳云。蓋陽並於裏而煩。心欲得淸水。則陰出之表。無肌熱而外寒。手少陰心之經也。簡按據吳注。則不必從太素而攺字。

刺手少陰千金翼。此下。有是謂神門四字。

蒼蒼然太息甲乙。無太息二字。據下文如死者三字。必剩文。

鳴已汗出志云。濕熱下行則腸鳴。上蒸則汗出也。鳴已汗出者。下行極而上也。張云。寒已而熱。

則脾气行。故腸中鳴。鳴已則陽气外達。汗出而解也。

灑灑然甲乙。作淒淒然。

宛轉大便難吳云。宛。似也。轉。傳送也。言似乎傳送。大便難出也。馬云。宛轉則難於轉身也。

張云。腰脊之痛。苦於宛轉。而大便難也。簡按宛。屈也。轉。運也。此狀大便難也。馬張並誤。﹝莊子天下篇。推拍斷。與物宛轉。﹞

目然巢源。目下。有眩字。外臺。作身掉不定。熊音。。許縣反。吳云。。二音。縣。

舜。目欲瞑也。仲景云。少陰之爲病。但欲寐也。亦是目然之意。張云。。音眩。然。眩動貌。目視不明。水之虧也。簡按當從張注。﹝詳見於五臟生成篇。○此事難知。載李杲治五臟瘧方。當並考。﹞

胃瘧張云。腑有六。而此獨言胃者。以胃爲六腑之長也。

橫脈張云。謂足內踝前斜過大脈。則太陰之經。蓋卽商丘也。吳云。謂二經孫絡之橫者。

瘧發身方熱張云。此下言諸瘧之刺法也。身方熱者。謂於未發之前。熱將作也。瘧之先熱者。溫瘧也。髙云。此復申明胃瘧之義也。簡按當從張注。

刺跗上動脈馬張俱云。當是足陽明衝陽之穴。

瘧方欲寒張云。寒之將發未發也。

滿大急張云。陽邪之實也。

背兪吳云。背爲諸陽之府。故刺背兪。髙云。五臟之兪。皆在於背。故刺背兪。簡按張爲五兪。似是。

中鍼髙云。不大不小之鍼也。

傍五兪各一馬云。。去中行開三寸。自附分魄戶膏肓神堂。數至。爲第五。故曰五兪。吳云。謂魄戶神堂膈關魂門也。張云。背爲諸陽所出。故當刺之。卽五兪也。者。脇也。﹝出於廣雅。﹞一曰。旁開也。﹝莊子篋之。﹞水熱穴論曰。五臟兪傍五。以瀉五臟之熱。卽此謂也。蓋此五者。乃五臟兪傍之穴。以其傍開近脇。故曰傍五兪。卽魄戶神堂魂門意捨志室也。﹝簡按每穴。在五臟兪之旁。故以魄神魂意志命名焉。﹞志云。傍。倚也。髙云。。脇旁連背處也。五臟之兪。在背兩行。兩行之外。復有兩行。所謂也。余並與張同。簡按張注明確。殆勝於王。然兼開義而釋之。恐非。髙注爲是。

小實急張云。陰邪勝也。陰盛者生內寒。故宜灸。

灸脛少陰刺指井志云。艾。名冰臺。能於水中取火。能啟陷气之陽。故當灸少陰脛下之太溪。以啟經脈之生气。刺足小指之井穴。以瀉經脈之實邪。髙云。先灸後刺助正散邪之法也。簡按志以少陰爲太溪。

與王異。未知孰是。

瘧脈滿大急簡按志髙以爲申明前義。非也。今從新校正。刪二十二字。

瘧脈緩大虛志云。血气兩虛也。

用藥張云。鍼有瀉而無補。故脈虛者。不宜用鍼。脈度篇曰。盛者瀉之。虛者飲藥以補之。卽此之謂。

過之髙云。過其食頃之時。則爲失時。失時而治。治無益也。簡按志云。若太過之。則又失其時矣。故髙仍王注。暗斥其非。

諸瘧而脈不見甲乙。而。作如。吳張並云。邪盛气逆。而脈伏也。志云。此言邪在皮膚气分者。

宜刺十指之井穴也。瘧在气分。故不見於脈。脈不見者謂不見滿大急之脈也。髙云。不見滿大急小實急緩大虛之脈也。簡按吳張注爲是。

赤如小豆志云。邪在膚表。气分有傷。澹滲皮膚之血。故赤如小豆。髙云。身之皮膚。赤點如小豆者。盡取而刺之。夫所出爲井。皮膚主表。病不在脈。故如是以刺之。

十二瘧張云。如前之六經六髒也。

其發各不同時志云。言厥陰與肝瘧。陽明與胃瘧。太陰與脾瘧。少陰與腎瘧。各有臟腑經气之不同也。簡按千金翼。設黃岐問答。見十二瘧鬼之說。固屬荒誕焉。

二刺則知張云。一刺之。病气𨿽衰。猶未覺也。故必再刺。始知其效。

俠脊者志云。兪。背兪也。吳云。謂背兪之挾脊者。馬張仍王。

廉泉也甲乙。泉下。有穴字。簡按諸家爲任脈之廉泉。非也。任脈廉泉只一穴。不宜言兩脈。此言足少陰廉泉也。气府論云。足少陰舌下各一。王注。足少陰舌下二穴。在人迎前陷中動脈前。是曰舌本左右二也。根結篇云。少陰根於湧泉。結於廉泉。可以互證。

先必問倪朱龍云。用三先字者。謂邪或捨於頭項。而又兼中於腰背。或捨於腰背。而又兼中於手足。衛气先至之處。其病先發。是一日之中。或又有兩發之瘧也。簡按此說近鑿。

先頭背痛者頭。諸本作項。當攺。

手少陰陽明十指間張云。手少陰陽明。皆以井穴爲言。又刺十指間者。各隨其所病之經也。亦取井穴。志云。謂十指間之少衝商陽也。髙同。簡按據新校正。作手陰陽。似是。然下文云足陽明十指間。則志說爲是。

足陽明十指間志云。十指間之厲兌也。

風瘧志云。瘧皆生於風。故論刺風瘧於後。

髓病張云。其邪深伏。故名曰髓病。吳本。。作附。髙同。注云。按之不可。痛在骨也。

髓藏於骨。故名曰附髓病。志云。。足面也。倪仲宣云。足乃陽明之部分。此風木之邪。賊傷胃土。故名曰髓病。簡按訓爲跗。

太誤。痛在於。安得謂之跗。

鍼靈九鍼十二原篇云。鍼。第一鍼。頭大末銳。以瀉陽气。

絕骨簡案王以爲陽輔。張以爲懸鐘。考甲乙。陽輔。在足外踝上四寸。輔骨前。絕骨端。如前二分。懸鐘。在足踝上三寸。而按經中。無懸鐘穴。如陽輔。則見本輸篇。當從王注。﹝本輸篇云。陽輔。外踝之上。輔骨之前。及絕骨之端也。﹞又考四十五難。髓會絕骨。今邪伏而附於髓。故鍼髓會之絕骨。以祛其邪也。

身體小痛志云。此言風瘧之病。身體痛者。髙云。不若酸痛甚也。痛不在骨。在太陽之通體。

刺至陰三字衍。當根據甲乙刪之。

諸陰之井志云。蓋井穴乃經气之交。故邪在陽之气分者。宜瀉出其血。病在陰之經。而宜取陰之井者。可間日一刺。則邪气自泄。不必至於出血。以泄眞陰之气。

瘧不渴張云。不渴者。內無邪。邪在表耳。故當刺足太陽。

渴而間日作張云。渴則邪在表裏之間。故當刺足少陽。雜病篇曰。瘧不渴。間日而作。取足陽明。

渴而日作。取手陽明。與此不同。

卷四

气厥論篇第三十七

馬云。末有故得之气厥也。則凡寒熱相移。皆气逆使然。故名篇。吳同。

腎移寒於肝肝字。諸家據新校正。攺作脾。今從之。

癰腫少气吳云。寒毒移於骨肉之間。壅塞營衛。或先腫後痛。或先痛後腫。皆曰癰腫。少气者。

腎以陰气吸納。

今腎之陰气移。而並於脾。則腎之陰气微矣。無以吸納。故少气。張云。腎中寒气。移於脾者。乃爲癰腫。凡癰毒之病。寒熱皆能爲之。熱者爲陽毒。寒者爲陰毒。蓋脾主肌肉。得寒則气聚而堅。堅而不散。則爲腫爲癰也。一曰。癰者。壅也。腎以寒水之气。反傳所勝。侵侮脾土。故壅爲浮腫。其義尢通。少气者。寒盛則陽虛於下。陽虛則無以化气也。簡按張注後說。義爲明晰。懸壅。作懸癰。﹝甲乙﹞及孟子癰疽﹝韓非作雍。﹞

之類。古假借通用頗多。馬志及髙。並仍王注。爲癰疽之義。不可從。

隔中靈邪气臟腑病形篇云。隔中。食飲入而還出。後沃沫。

肺消張云。心火不足。則不能溫養肺金。肺气不溫。則不能行化津液。故飲𨿽一。而溲則倍之。夫肺者。水之母也。水去多。則肺气從而索矣。故曰肺消。門戶失守。本元日竭。故死不能治。王氏注云云。愚謂火爍於內者。又安得飲一而溲二。此注似爲未妥。簡按方出於聖濟總錄五十八卷。

湧水張云。湧。同。湧水者。水自下而上。如泉之湧也。水者。陰气也。其本在腎。其末在肺。

肺移寒於腎。則陽气不化於下。陽气不化。則水泛爲邪。而客於大腸。以大腸爲肺之合也。汪昂云。癰腫狂膈肺消之癥。多屬火熱。而經文俱云移寒。若作熱解。則下文又有移熱一段。諸注隨證訓釋。或言熱。或言寒。

語𨿽不一。義實難移。竊謂移寒。寒字。當作受病之始。言如隔塞。多屬熱結。若云膈癥。間有寒膈癰腫。間有寒瘍。而屬熱者。多與狂顚肺消。均當作寒久變熱解。於義始通。若下文移腎湧水。則始終均屬陰寒也。簡按汪昂蓋不見張注。故有此等說。恐未免附會。湧水方。具聖濟總錄七十九卷。

濯濯靈邪气臟腑病形篇云。大腸病者。腸中切痛。而鳴濯濯。

膈消馬云。一說。膈證肺消。當爲二病。張云。膈上焦煩。飲水多而善消也。上文言肺消者因於寒。此言膈消者因於熱。可見消有陰陽二證。不可不辧。李氏蘭室祕藏雲。上消者。舌上赤裂。大渴引飲。經云。心移熱於肺。傳爲膈消。是也。簡按李以爲上消渴。是。膈消方。具於聖濟總錄四十九卷。

柔簡按柔者。陰之義。傷寒論。太陽病。發熱無汗。反惡寒者。名曰剛。太陽病。發熱汗出。

不惡寒者。名曰柔。成無己注。字。乃痙之誤。蓋肺屬太陰。腎屬少陰。肺移熱於腎而發痙。故曰柔痙。

活人書云。柔痙。又云陰痙。是也。馬張根據王注云。柔謂筋縱而無力也。說文。痙。勁急也。筋縱無力。何得云痙。於理太乖。吳云。柔。多汗也。亦誤。

腸死張云。腎移熱於脾者。陰火上炎也。邪熱在下。眞陰必虧。故傳爲虛損。腎本水髒。而挾熱侮脾。故名腸。下利膿血。陰虛反克。則水土俱敗。故死。

胞移熱於膀胱樓云。胞。謂女子之胞也。吳云。胞。陰胞也。在男則爲精室。在女則爲血室。張同。簡按精室無所考。當從樓說。王履溯洄集云。膀胱固爲津液之腑。又有胞居膀胱之中。程序醫彀云。胞。

本胞胎之胞。履錯認爲尿脬之脬。卻乃牽合而傅會。以膀胱聯而爲一。若有熱何待於移。移者。由他髒移至之謂。是語相矛盾矣。張五味篇注。亦辧履之誤。當考。﹝胞義。詳於五臟別論。﹞

口麇麇。諸本作麋。簡按古通用。﹝鹽鐵論。麇鬲。論衡。麇爛。並麋同。﹞然宋本以下。並作麋。當攺。志云。小腸之下。名曰闌門。濟泌別汁。滲入膀胱。膀胱反移熱於小腸。是以鬲腸不能下滲。濕熱之气。反隨經上逆。而口爲之麋爛矣。聖濟總錄云。熱气厥逆。膀胱移熱於小腸。胃之水谷。不得傳輸於下。故鬲塞不便。上則令口生瘡而糜爛也。大抵心胃壅熱。則必燻蒸於上。不可槪用傅藥。當求其本而治之。方具於一百十七卷。

瘕張云。小腸之熱下行。則移於大腸。熱結不散。則或气或血。畱聚於曲折之處。是爲瘕。

簡按顏氏家訓曰。宓。伏。。古來通字。方具於聖濟總錄第五十卷

。﹝瘕。詳於大奇論注。﹞

爲沈馬云。伏瘕。則沈其中也。吳云。爲隱伏祕匿之瘕。極其痛苦奔注。如火之灼。痛止則如不病之平人。爲患深沈。不易求也。張同。志云。沈痔也。邪气臟腑篇曰。腎脈微澀爲沈痔。曰沈者。抑上古之省文。或簡脫耶。諸家注釋。皆以沈爲伏瘕沈滯。按經文用二爲字。是系二證。不可並作一證論。髙本。沈下有痔字。注云。痔字簡脫。今補。火熱下行。而爲沈痔。簡按據二爲字。志髙似是。汪昂云。沈。疝字之誤。

非也。儒門事親云。夫婦人月事沈滯。數月不行。肌肉不減。內經曰。是名爲瘕爲沈也。沈者。月事沈滯不行也。急宜服桃仁承气湯加當歸。大作劑料服。不過三服立愈。

善食而瘦甲乙。瘦。作溲。非也。

食亦甲乙。作食。入。作又。在字下。簡按亦。易也。卽跛易痿易狂易之易。𨿽善食而不肥。

與平常變易。故曰食易。張云。𨿽食亦病而瘦。所以謂之食亦。髙同。此訓爲助字之亦。乃非名病之義。千金方云。食多身瘦。名曰食晦。先取脾兪。後取季脇。蓋晦。不見之義。卽食也。﹝字義詳見於平人气象論。﹞

樓氏綱目云。食者。謂食移易而過。不生肌膚。亦易饑也。東垣云。善食而瘦者。胃伏火邪於气分則能食。脾虛則肌肉削也。方具於聖濟總錄四十七卷。

辛鼻淵吳良。腦受其熱。故令中辛辣。鼻液如淵之流。無止息也。簡按玉篇。。鼻莖也。

釋名。。鞍也。偃折如鞍也。圖翼云。。音遏。鼻梁亦名下極。卽山根也。沈子祿云。俗呼爲鼻根。或作。﹝蹙。見史蔡澤傳。﹞髙云。兩辛。鼻兩旁曰。非也。千金方云。夫鼻洞者。濁下不止。傳爲鼽瞢瞑目。故得之气厥。蓋鼻洞者。鼻液洞下不止之義。卽鼻淵也。張氏醫通云。鼻淵鼻鼽。當分寒熱。若涕膿而臭者爲淵。屬熱。淸涼之藥散之。若涕淸而不臭者爲鼽。屬虛寒。辛溫之劑調之。

衄甲乙。。作。﹝廣韻。。目赤也。﹞釋音。。莫結切。簡按王注汗血。見說文。吳云。鼻中出血。謂之衄。盛者爲衄。微者爲。未詳所據。聖濟總錄云。在鼻爲衄。在汗空爲。此誤讀王注。以污爲汗也。太疏。

故得之气厥也簡按王以降諸家。以爲結總一篇之義。然湧水癃溺血瘕食亦。恐不得之气厥。乃謂辛鼻淵衄瞑目而已。全本並此篇於厥論。其名篇以气厥者。王所攺定。知此非總結之文也。

卷四

咳論篇第三十八

吳云。有聲之謂咳。連聲之謂嗽。不言嗽者。省文也。儒門事親云。嗽與咳一證也。後人或以嗽爲陽。

咳爲陰。亦無考據。且內經咳論一篇。純說咳也。其中無嗽字。由是言之。咳。卽嗽也。嗽。卽咳也。陰陽應象大論云。秋傷於濕。冬生咳嗽。又五臟生成篇云。咳嗽上气。又診要經終論云。春刺秋分。環爲咳嗽。又示從容篇云。咳嗽煩冤者。腎气之逆也。素問惟以四處。連言咳嗽。其餘篇中。止言咳不言嗽。乃知咳嗽一證也。簡按釋名云。咳。刻也。气奔至出入不平調。若刻物也。嗽。促也。用力急促也。

吳意正與此符矣。劉完素云。咳。謂無痰而有聲。嗽。謂無聲而有痰。﹝保命集﹞李湯卿則辧之云。無考據。

﹝心印紺珠﹞大是。

其寒飲食邪气臟腑病形篇云。形寒寒飲則傷肺。以其兩寒相感。中外皆傷。故气逆而上行。汪昂云。皮毛受寒。爲外傷寒。餐寒飲冷。爲內傷寒。今人惟知外傷寒。而不知有內傷寒。訛爲陰癥者。是也。不讀內經。烏能知此。簡按內傷寒固有之。然與陰癥迥別。

各傳以與之張云。如肝當受病於春。以其時也。然有非木令之時。而肝亦病者。正以肺先受邪。

而能傳以與之也。凡諸臟腑之非時受邪者。其義皆然。汪昂云。馬注。作肺傳邪於五臟而咳。李士材宗之。謬。

觀篇首肺之令人咳。篇後關於肺二語。則咳之必由於肺明矣。

爲泄爲痛吳云。上文。言外內合邪。故爲病亦兼內外。咳。外證也。泄。裏證也。寒在表則身痛。

寒在裏則腹痛。是兼乎內外者也。簡按王注澀痢。恐不必然。

乘秋則簡按據新校正。全本。太素。無此三字。然下文有乘春乘夏等語。則全本。太素。系於脫遺。馬以下諸本並有之。

先受邪吳云。曰先受之。則次便及乎肺。而爲咳矣。

至陰髙云。脾爲陰中之至陰。寄王四時。乘至陰。卽其王時也。簡按痺論。以至陰遇此者。爲肌痺。王注云。至陰。謂戊己月。及土寄月也。

喘息有音病源。外臺。音下。有聲字。

喉仲介介如梗狀甲乙介介。作喝喝。﹝新校正。甲乙。介介如梗狀。作喝喝。誤。﹞梗。巢源作哽。吳云。介介。堅梗而有妨礙之意。

志云。臟腑病形篇曰。心脈大甚爲喉。蓋喉乃肺之竅。心火淫金。故喉仲介然如梗狀。簡按西京賦注。艸木刺人爲梗。

不可以轉轉則外臺。作不可以轉側。似是。

陰陰引肩背巢源。作引肩。○馬云。按此事難知。集李東垣治五臟咳方。肺咳。用麻黃湯。

心咳。用桔梗湯。肝咳。用小柴胡湯。脾咳。用升麻湯。腎咳。用麻黃附子細辛湯。𨿽未盡中病情。姑備此以俟采擇。

長虫張云。蛔虫也。居腸胃之中。嘔甚則隨气而上出。簡按。巢源雲長虫。蛔虫也。長一尺。臟腑病形篇。云脾脈微滑。爲虫毒蠍。。。蛔。並音回。說文。腹中長虫。關尹子云。人之一身。內包蟯蛔。

外蒸蟣虱。東方朔神異經云。人腹中蛔虫。其狀如蚓。此消穀虫也。多則傷人。少則穀不消。知蛔虫常居腸胃中也。

嘔膽汁千金。作淸苦汁出。四時气篇云。膽液泄則口苦。胃气逆則嘔苦。故曰嘔膽。

咳而遺失志云。失。當作矢。廉頗傳曰。坐頃三遺矢。簡按甲乙作矢。爲是。病源作屎。千金作糞。

三焦咳張云。久咳不已。則上中下三焦俱病。出納升降。皆失其和。故腹滿不能食飲。簡按王注。

爲上中二焦。馬注。爲手少陽之三焦。恐非也。

此皆聚於胃關於肺馬云。夫五臟六腑之咳如此。然皆聚之於胃。以胃爲五臟六腑之主也。關之於肺。

以肺先受邪。而後傳之於別髒別腑也。使人多涕唾。而面浮腫。皆以气逆於上故耳。此乃臟腑咳疾之總語也。

簡按此解。勝於王注。張髙並仍馬義。

治其兪志云。咳在五臟。當治其兪。五臟之兪。皆在於背。欲知背兪。先度其兩乳間。以艸度其背。

是謂五臟之。兪。灸刺之度也。簡按此據血气形志篇。而諸家並原於本輸篇。未詳何是。

治其合志云。合治內腑。故咳在六腑者。取之於合。胃合入於三里。大腸合入於巨虛上廉。小腸合入於巨虛下廉。三焦合入於委陽。膀胱合入於委中央。膽合入於陽陵泉。髙同。簡按此據邪气臟腑病形篇。

而諸家並原於本輸篇。亦未詳何是。

治其經志云。浮腫者。取肺胃之經脈以治之。簡按上文。曰兪。曰合。前注似是。證治準繩。並張氏醫通咳嗽門。載增補素問五臟六腑咳治例。當參看。

卷五

舉痛論篇第三十九

馬云。首篇悉舉諸痛。以爲問答。故名篇。吳據新校正。攺作卒痛。

必有驗於人國語楚語。楚右尹子革曰。民。天之生也。知天必知民矣。

必有厭於己張云。厭。足也。髙云。厭。棄也。棄其非。而從其是也。簡按張注爲是。

要數極簡按玉版論要篇云。至數之要。迫近以微。

明明也宋本無一明字。志髙根據此。簡按考王注意。宋本近是。

如發蒙解惑宋本。如。作而。簡按蒙。同。刺節眞邪論。二曰發。禮記仲尼燕居。昭然若發矣。又東方朔七諫。幸君之發。漢揚雄傳。發廓然。竇融傳。曠若發。﹝晉顧愷之作啟記。朱子有易學啟蒙。﹞詩毛傳。有眸子而無見。曰。王充論衡云。人未學問曰。者。竹木之類也。並可以證。王注未允。

稽遲說文。稽。畱止也。

縮熊音。。貝員反。不伸也。

絀急釋音。絀。丁骨切。張云。絀。屈曲也。簡按廣韻。絀。竹律切。音。荀子非相篇。緩急嬴絀。注。猶言伸屈也。

炅熊音。古惠反。煙出貌。唐椿原病集云。靈。音翎。

小熱貌。內經舉痛論云。寒气客於脈外。引小絡而痛。得靈則痛止。注云。靈。熱也。考篇韻中。炅。明也。

與熱無干。查有靈。是小熱貌。恐傳寫者。誤靈爲炅。未審是否。宜當考讀。﹝考字典。炅。唐韻。古迥切。

音穎。說文。見也。廣韻。光也。靈。廣韻。郎丁切。音靈。字類。小熱貌。正字通。俗靈字。﹞簡按熊唐並誤。髙云。炅。同。熱也。﹝集韻。。俱永切。音憬。炎蒸也。字匯。居永切。﹞通雅云。靈素之炅。當與熱同。此說爲得。

而不可按也滑云。此當作痛甚不休也。

膜原之下簡按王注瘧論云。募原。謂膈膜之原系。與此注異。

挾脊之脈張云。挾脊者。足太陽經也。其最深者。則伏衝伏膂之脈。故按之不能及其處。志云。伏衝之脈也。深者。謂邪客於挾脊之衝脈則深。在於腹之衝脈。則浮於外而淺矣。簡按衝脈有浮沈之別。見於靈五音五味篇。志注義長矣。

起於關元馬云。按骨空論云。衝脈起於气沖。今曰關元者。蓋任脈當臍中而上行。衝脈挾臍兩旁而上衝。則本起於气沖。而與任脈並行。故謂之起於關元。亦可也。張云。關元。任脈穴。在臍下三寸。衝脈起於胞中。﹝出五音五味篇。﹞卽關元也。

因之吳云。气從之也。

喘動應手馬云。發喘而動。則應手而痛也。志云。人迎气口。喘急應手也。簡按王吳張並不釋。

蓋此指腹中築動而言。靈百病始生篇云。其著於伏衝之脈者。揣之應手而動。是也。喘。或者與通。音軟。

說文。動也。馬志注恐非也。

按之則熱气至熱气至則痛止矣滑云。以上十三字。不知何所指。簡按髙本。此十三字。移於第四對。故按之痛止之下。文脈貫通。極是。

在下相引吳作上下相引。非也。

小腸膜原之間簡按上文云。腸胃之間。膜原之下。張云。膜。筋膜也。原。肓之原也。腸胃之間。

膜原之下。皆有空虛之處。以原爲肓之原。恐誤。百病始生篇云。捨於腸胃之外。募原之間。又云。著於腸胃之募原。太陰陽明論云。脾與胃以膜相連。蓋臟腑之間。有膜而相遮隔。有系而相連接。此卽膜原也。故王注瘧論云。膈膜之原系。馬注始生篇云。腸胃之外。膜原之間者。卽皮裏膜外也。此說近是。

大經志云。臟腑之大絡也。簡按百病始生篇云。其痛之時息。大經乃代。離合眞邪論云。反亂大經。皆其義也。

宿昔而成積矣志云。宿昔。稽畱久也。髙云。匪朝伊芳夕。故痛於宿昔。汪昂云。按此卽今之小腸气也。

厥逆上泄吳云。上泄。吐湧也。湧逆旣甚。陰气必竭。

陰气竭陽气未入馬云。陰經之气竭。衛气不得入。故寒气壅滯。髙云。陰气竭於內。陽气虛於外。

不能卽入於陰。陰气竭。陽气未入。故卒然痛。死不知人。少間則陰气竭而得復。陽气未入而得反。乍劇乍蘇則生矣。

不得成聚張雲。水谷不得停畱。志云。不成積聚。而後泄腹痛也。簡按王注爲是。

熱气畱於小腸吳云。此明腹痛而閉不通者。簡按本篇。敍腹痛一十四條。屬熱者止一條。餘皆屬寒。

王氏證治準繩有說。當參考。又史載之方。舉每證。附以脈候及治方。文繁不錄。宜參。

固盡有部簡按吳攺固作面。泥矣。

視其五色馬云。按靈樞五色篇第四節

。義與此同。

飧泄簡按甲乙。太素。作食而气逆。然經脈篇。肝所主病。嘔逆飧泄。未必攺字。

肺布葉舉志云。肺臟布大。而肺葉上舉。簡按此據全注。今從之。

上焦不通榮衛不散吳云。二不字。非也。

精卻吳云。卻。卻步之卻。退也。

故气不行矣新校正。不。作下。考上文。作下爲是。吳亦從之。馬則云。作下行者。不知經脈之行故也。張亦引本神篇。憂愁者。气閉塞而不行。而証之。並難憑矣。

气不行新校正引甲乙。似是。吳云。气。榮衛表气也。亦通。

外內皆越馬云。人有勞役。則气動而喘息。其汗必出於外。夫喘則內气越。汗出則外气越。故以之而耗散也。

卷五

腹中論篇第四十

心腹滿髙云。心腹。心之下腹之上也。滿。脹滿也。

旦食則不能暮食吳云。是朝寬暮急。張云。內傷脾腎。畱滯於中。則心腹脹滿。不能再食。

鼓脹志云。鼓脹者。如鼓革之空脹也。此因脾土气虛。不能磨谷。故旦食而不能暮食。以致虛脹如鼓也。

雞矢醴張云。雞矢之性。能消積下气。通利大小二便。蓋攻伐實邪之劑也。凡鼓脹由於停積。及濕熱有餘者。皆宜用之。若脾腎虛寒發脹。及气虛中滿等證。最所忌也。誤服則死。正傳云。用羯雞矢一升。

研細。炒焦色。地上出火毒。以百沸湯淋汁。每服一大盞。調木香檳榔末。各一錢。日三服。空腹服。以平爲度。又醫鑑等書云。用幹羯雞矢八合。炒微焦。入無灰好酒三碗。共煎幹至一半許。用布濾取汁。

五更熱飲則腹鳴。辰巳時行二三次。皆黑水也。次日覺足面漸有縐紋。又飲一次。則漸縐至膝上而病愈矣。此二法似用後者爲便。簡按聖濟總錄。治鼓脹旦食不能暮食。雞屎醴法。雞屎幹者。上一味爲末。每用醇酒。調一錢匕。食後臨臥服。宣明論。雞屎醴散。雞屎醴。幹者炒。大黃。桃仁。各等分。上爲末。每服二錢。水盞半。生薑三片。煎七分。食前服。此他有數方。宜根據證而擇用。﹝千金。產後中風。雞糞酒。婦人良方引。作雞屎醴。雞糞一升。熬令黃。烏豆一升。熬令聲絕。勿焦。以淸酒三升半。先淋雞糞。次淋豆。取汁。一服。

一升。溫服取汗。﹞

一劑知二劑已吳云。知。效之半也。已。效之至也。

𨿽然其病且已時故當病气聚於腹也吳。已下句。注云。言𨿽是飲食不節。時有病者。但此病且已之後。時有自然病者。此由病气聚於腹。未盡已也。病根未拔。故亦復發焉。簡按𨿽然。諸注未妥。吳注稍通。

時故當病气。甲乙。作因當風气。無時字。

支滿張云。滿如支膈也。

先聞腥臊臭馬云。金匱眞言論。肝其臭臊。肺其臭腥。張云。肺主气。其臭腥。肝主血。其臭臊。

肺气不能平肝。則肝肺俱逆於上。濁气不降。淸气不升。故聞腥臊。而吐淸液也。

出淸液簡按王注窈漏。謂陰戶。又見骨空論注。此乃爲白沃之屬也。馬則非之。爲淸涕從鼻出之義。吳同。考上文。張注爲吐淸液者。似是。

血枯婦人良方。駱龍吉曰。夫肝藏血。受天一之气。以爲滋榮者也。其經上貫膈。布脇肋。今脫血失精。肝气已傷。故血枯涸而不榮。胸脇滿。以經絡所貫也。然妨於食。則以肝病傳脾胃。病至則先聞腥臊臭。出淸液。則以肝病而肺乘之。先唾血。四肢淸。目眩。時時前後血。皆肝病血傷之證也。

中气竭吳本。竭下有及字。馬云。醉以入房。致使醉則損傷其中气而竭絕。入房則勞其肝气而受傷。

蓋司閉藏者。腎也。司疏泄者。肝也。故入房不惟傷腎。而且傷肝。張云。血枯者。月水斷絕也。致此之由。

其源有二。一則以少時有所大脫血。如胎產旣多。及崩淋吐衄之類。皆是也。一則以醉後行房。血盛而熱。因而縱肆。則陰精盡泄。精去則气去。故中气竭也。夫腎主閉藏。肝主疏泄。不惟傷腎。而且傷肝。及至其久。

則三陰俱虧。所以有先見諸證。如上文所云。而終必至於血枯。則月事衰少不來也。此𨿽以女子爲言。若丈夫有犯前證。亦不免爲精枯之病。則勞損之屬皆是也。

烏鯽骨諸本。鯽。作。簡按說文。。烏魚也。又。或從卽。知鯽一字。本艸。作烏賊。

羅願云。此魚有文墨可法則。故名烏。者。則也。骨名螵蛸。象形也。王所謂古本艸經。卽證類白字文。

吳云。烏骨。澀物也。可以止血。張云。气味鹹溫下行。故主女子赤白漏下。及血閉。﹝以上神農本經﹞血枯。其性澀。故亦能令人有子。李時珍云。烏骨。厥陰血分藥也。其味鹹而走血也。故血枯血瘕。經閉崩帶下痢。厥陰本病也。厥陰屬肝。肝主血。故諸血病皆治之。

茹張云。茹。亦名茹。卽茜艸也。气味甘寒無毒。能止血治崩。又能益精气。活血。通血脈。

按甲乙經。及太素。新校正。俱作茹者。非。蓋茹有毒。豈血枯者所宜。皆未之詳察耳。志云。茹。當茹。髙云。茹。舊本誤茹。今攺。簡按本艸。有茹。而無茹。故新校正云。當攺作。然南齊王子隆年三十一。而體過充壯。

常服蘆茹丸。以自銷損。證類本艸茹條。引本篇王注文。知是蘆一音。古通用。張則以爲茹一名。考詩鄭風。茹在阪。爾雅。茹。也。郭注。可以染絳。邢疏。一名地血。齊人謂之茜。別錄。茜根。一名茹。乃以爲茹一名者非。然血枯所用。當是茹。故志。髙。並仍張注。而攺茹。極是。李時珍云。茜根。色赤而气溫。味微酸而帶咸。色赤入營。气溫行滯。味酸入肝。而咸走血。手足厥陰血分之藥也。專於行血活血。俗方用治女子經水不通。以一兩煎酒服之。一日卽通。甚效。此可以爲張注之左證矣。四烏骨。一茹。諸家不釋。聖濟總錄。烏賊魚骨。去甲。四兩。茹一兩。婦人良方同。此蓋謂茹用烏骨四之一。

古法不必拘於秤量。故云爾。

雀卵張云。雀。卽麻雀也。李時珍云。俗呼老而斑者。爲麻雀。簡按王注气味主療。見於別錄。

遂云。玆四藥用入房焉。誤。

後飯吳云。先藥後飯也。髙云。使藥下行。而以飯壓之也。

鮑魚汁馬云。俗謂之腌魚鹵。張云。鮑魚。卽今之淡幹魚也。諸魚皆可爲之。惟石首鯽魚者爲勝。

其气味辛溫無毒。通血脈。益陰气。煮汁服之。能同諸藥。通女子血閉也。以上四藥。皆通血脈。血主於肝。

故凡病傷肝者。亦皆可用之。李時珍云。鮑魚。別錄旣云。勿令中鹹。卽是淡魚無疑矣。簡按婦人良方。聖濟總錄。並云。以鮑魚煎湯下。以飯厭之。馬以鮑魚爲腌魚。以汁爲鹵。並誤。﹝千金翼。治婦人漏血崩中。鮑魚湯。鮑魚。當歸。阿膠。艾葉。凡四味。可見其有益陰之功也。﹞

利腸中及傷肝也吳刪及傷肝也四字。非。

小腹盛馬云。少腹盛滿。

皆有根吳云。根。病之所窮止也。

可治不馬云。不。否同。

伏梁張云。伏。藏伏也。梁。梁堅硬之謂。按邪气臟腑病形篇曰。心脈微緩。爲伏梁。在心下上下行。時唾血。又經筋篇曰。手少陰之筋病。內急心承伏梁。故五十六難曰。心之積。名曰伏梁。起臍上。大如臂。上至心下。其義本此二篇。然觀本節云。齊上爲逆。齊下爲從。下節云。環齊而病。病名伏梁。是又不獨以心積爲伏梁也。蓋凡積有內伏而堅彊者。皆得名之。故本篇獨言伏梁者。其總諸積爲言。可知也。吳云。

伏梁。言如潛伏之橋梁。爲患深著之名。此與難經論伏梁不同。彼爲心之積。是髒之陰气也。此爲聚膿血。是陽毒也。

裹大膿血志云。裹大。如囊之裹物而大也。簡按此說迂僻。不可從。

每切按之吳云。謂以手切近而按之。張云。按。抑也。髙云。每急切而按摩之。必眞气受傷。故致死。

此下則因陰馬云。其下與足之三陰而相因。必有時亦下有餘之膿血。志云。此下。謂少腹。陰。

前後二陰也。簡按當從志注。

生膈髙云。當生膈挾胃脘之內癰。簡按不必根據王注生攺出。

挾胃脘甲乙。挾。作根據。

內癰吳云。內潰之癰。不顯於外也。

此久病也張云。此非一朝夕所致者。延積旣久。根結日深。

居齊下爲從吳云。齊。臍同。齊下之分。大小腸。膀胱之所部也。皆能受傷。卽膿血穿潰。而不系人之生死。故爲從。

勿動亟奪馬云。不可輕動之也。如上文切按之謂。必數數瀉以奪之。則可以漸減。而不使之上迫耳。吳云。動。動胃气也。動大便也。亟。數也。奪。謂下之也。言勿得動胃气行大便。而數奪之也。髙云。

勿動亟奪。猶言勿用急切按摩以奪之。不當亟奪而妄奪。必眞气受傷而致死。簡按髙注允當。今從之。

論在刺法中張云。按伏梁一證。卽今之痞塊也。欲治之者。莫妙於灸。

髀股甲乙。千金。根據腰股。

環齊王注奇病論云。環。謂圓繞如環也。

風根張云。卽寒气也。如百病始生篇曰。積之始生。得寒乃生。厥乃成積。卽此謂也。汪云。此風根也。四字疑衍。或郁而不已。气化爲風。故曰風根。簡按張注義略通。今從之。

肓之原在齊下吳云。腔中無肉空腋之處。名曰肓。﹝腋。疑隙誤。﹞原。源也。臍下。气海也。

一名脖。靈樞曰。肓之原。名曰脖。﹝出九鍼十二原。﹞此之謂也。簡按吳釋肓乃似。張解募原。恐無明據。左傳成公十年云。疾居肓之上膏之下。說文。肓。心下膈上也。﹝下上原錯。今從左傳音義引。﹞傅氏左傳辧誤云。杜云。肓。膈也。心下爲膏。愚考素問刺禁篇云。膈肓之上。中有父母。楊上善云。心下膈上爲肓。

曾親觀豬髒心膈之處。方憶膈者隔也。自膈以上。皆心肺淸潔之屬。自膈以下。皆腸胃污濁之屬。則心在上。

膈在下。固矣。而心下有微脂爲膏。膈上有薄膜爲肓也。其痺論又云。皮膚之中。分肉之間。燻於肓膜。注云。

肓膜。謂五臟之間。膈中膜也。則正與心下之微脂相對。益明矣。傅此說太詳備。可謂發前注所未發矣。

爲水溺澀之病吳雲。水溺。小便也。志云。蓋風邪之根。畱於臍下。動之則風气淫。而鼓動其水矣。水溢於上。則小便爲之不利矣。髙云。此伏梁之在气分。不同於裹大膿血之伏梁也。簡按志。水下句。與諸注異。

髙梁甲乙。作膏梁。﹝詳出生气通天論。﹞

馬云。。癲同。簡按。說文。病也。一曰。腹脹也。乃從者。而戰國策。爲癲狂之癲。

古通用可知矣。第王多喜多怒之解太誤。﹝詳出宣明五气篇。﹞甲乙作疽。似是。

禁芳艸石藥張云。芳艸。辛香之品也。石藥。煉金石之類。皆能助熱。亦能銷陰。凡病熱者。所當禁用。髙云。熱中消中者。精血內竭。火熱消爍。皆富貴人之病也。富貴之人。濃味自養。今禁膏梁。是不合其心。富貴之人。土气壅滯。宜升散其上。鎭重其下。今禁芳艸石藥。是病不愈。簡按據張注。禁上。闕一不字。

悍熊音。。音票。急也。悍。音汗。猛也。﹝二字。見陰陽應象大論。﹞

更論甲乙。作當愈甚三字。

膺腫頸痛胸滿馬云。膺頸胸腹。皆在上中二焦也。今膺腫頸痛。胸滿腹脹。則下气上逆。病名曰厥逆。甲乙。膺。作癰。簡按癰。壅同。詳見於气厥論。

名厥逆張云。此以陰並於陽。下逆於上。故病名厥逆。

須其气並張云。气並者。謂陰陽旣逆之後。必漸通也。志云。血气合並也。

入則喑張云。陽气有餘於上。而復灸之。是以火濟火也。陽極乘陰。則陰不能支。故失聲爲喑。

虛則狂張云。陽並於上。其下必虛。以石泄之。則陽气隨刺而去。气去則上下俱虛。而神失其守。故爲狂也。

懷子之且生也志云。且生者。謂血气之所以成胎者。虛系於腹中。而無經脈之牽帶。故至十月之期。可虛脫而出。簡按且生。志意似指分娩之際。而味經文。殊不爾。吳云。生者無後患之意。

身有病汪昂云。病字。王注解作經閉。按婦人懷子。多有嘔惡頭痛諸病。然形𨿽病。而脈不病。

若經閉。其常耳。非病也。

無邪脈也張云。身病者。脈亦當病。或斷續不調。或弦澀細數。是皆邪脈。則眞病也。若六脈和滑。而身有不安者。其爲胎气無疑矣。

三陽之動動。甲乙作盛。張云。陽脈者。火邪也。凡病熱者。必因於陽。故三陽之脈。其動甚也。

人迎一盛少陽甲乙。盛下有在字。下同。

入陰也張云。人迎足陽明脈。所以候陽也。如終始禁服六節髒象等篇。俱詳明其義。凡邪熱在表。

三陽旣畢。則入於陰分矣。簡按吳。入上。補未字。非。

陽入於陰張云。頭主陽。腹主陰。陽邪在頭則頭痛。及其入於陰分。則腹爲脹也。簡按吳。陽上。補始字。贅。

卷五

刺腰痛論篇第四十一

尻熊音。苦髙反。簡案說文。尻。HT也。從屍。九聲。廣雅。尻。臀也。又增韻。丘刀切。脊梁盡處。此與古義異。當考。

如重狀重。甲乙作腫。

太陽正經經別篇曰。足太陽之正。別入於中。髙據王注。爲是。馬張以爲昆侖穴。誤。

循循然吳云。循循。漸也。言漸次不可以俯仰也。張云。遲滯貌。簡按離合眞邪論云。其行於脈中循循然。當從吳注。

不可以顧甲乙。顧上。有左右二字。

成骨甲乙。作盛骨。吳云。成骨之端。陽關穴也。張同。志云。膝外廉陽陵泉之下。﹝當作上﹞有獨起之骨。爲成骨。蓋足少陽主骨。至此筋骨交會之處。樓氏綱目云。按此謂陽陵泉穴。簡按甲乙。陽關。在陽陵泉上三寸。犢鼻外陷者中。陽陵泉。在膝下一寸。外廉陷者中。考王注。二穴並不相當。必是別穴。沈氏釋骨云。膝之上下內外。皆以髕爲斷。成骨之旁。骨之端。不至上旁膝。膝。乃之訛也。此說有理。

如有見者善悲吳云。仲景所謂如見鬼狀。是也。善悲者。陽明熱甚。而神消亡也。經曰。神有餘則笑不休。不足則悲。此之謂也。

前新校正云。。甲乙作。今甲乙作。簡按。字書。牛脊骨。。說文。脛端也。廣雅。

脛也。然本經通用。

上下和之張云。兼上下巨虛而言也。志髙同。

內踝上二髙云。左右太溪二。簡按當以復澑爲正。

不可復也甲乙。不上有虛字。馬云。腎气不可復也。張同。髙云。出血太多。至冬不可復藏也。

簡按據甲乙。謂血虛不可復也。

如張弓弩弦吳云。厥陰之脈。抵少腹。屬肝。肝主筋。肝病則筋急。故令腰中如張弓弩弦。

刺厥陰之脈簡按新校正。脈。攺絡。經脈篇云。足厥陰之別。名曰蠡溝。去內踝五寸。別走少陽。

踵吳云。。足腹也。踵。足腹盡處也。

累累然吳云。邪之所結。如波隴在絡者。

善言默默然不慧簡按善言默默。諸家注屬牽彊。當仍全本刪善字。義始通。志云。不慧。語言之不明矣。○簡按其病云云以下十五字。與前四經腰痛之例不同。恐是衍文。

解脈髙云。解。散也。解脈。周身橫紋之脈。散於皮膚。太陽之所主也。志同。簡按與王吳諸家少異。

膝筋肉分間志云。太陽之委中穴也。樓云。愚按膝外廉筋肉分間。卽委陽穴是也。

外廉吳云。。中橫紋也。廉。稜也。

善恐吳云。太陽之脈絡於腎。腎志恐。故善恐。張同。○簡按有兩解脈。全云。恐誤未詳。然考其證候。及所刺穴道。俱屬足太陽。故王以降。並無疑及者。

同陰之脈馬張仍王注。吳云。未詳。然曰刺外踝絕骨之端。則足少陽之脈所抵耳。故王冰注。爲少陽之別絡。簡按經脈篇云。足少陽之脈。直下抵絕骨之端。吳證王注。原於此志云。蹺脈有陰陽。男女陰陽。

經絡交並。故爲同陰之脈。髙云。陽蹺之脈。從陰出陽。故曰同陰。並誤。

錘玉篇。稱錘也。廣雅。權謂之錘。其形垂也。馬根據太素作鍼。張云。如小錘居其中。重而痛也。

簡按今從張注。

合下間去地一尺所新校正。及馬張髙。並爲承山穴。志云。陽維起於諸陽之會。其脈發於足太陽。金門穴。在足外踝下一寸五分。﹝諸家並云一寸。惟八脈考。爲一寸五分。﹞上外踝七寸。會足少陽於陽交。爲陽維之。﹝見甲乙﹞故當與太陽合下間。而取之。蓋取陽維之也。上踝七寸。是離地一尺所矣。

簡按陽交在脛外側。不宜曰下間。志注未爲得矣。所。許同。詳見通雅。

衡絡之脈志云。此論帶脈爲病。而令人腰痛也。衡。橫也。帶脈橫絡於腰間。故曰橫絡之脈。夫足之三陽。循腰而下。足之三陰。及奇經之脈。皆循腰而上。病則上下不通。陰陽間阻。而爲腰痛之證。簡按此勝於舊注。

不可以俯仰甲乙。作得俯不得仰。爲是。

陽筋之間甲乙。筋之。作之筋。爲是。

上數寸衡居馬張仍王注。吳云。陽。浮委陽二穴也。上數寸。上於委中數寸也。衡居。令病患平坐也。志云。陽。謂足太陽之浮。髙云。刺之在浮會陽大筋之間。申明會陽之穴。上浮數寸。

橫居臀下也。簡按數說未允。樓氏引王注云。今詳委陽。正在外廉橫紋盡處是穴。非上也。殷門。上一尺是穴。非數寸也。蓋陽筋者。按內外廉。各有一大筋。上結於臀。今謂外廉之大筋。故曰陽筋也。上數寸。於外廉大筋之兩間。視其血絡盛者橫居。爲二出血。此說極是。甲乙別條。有殷門主之病候。與此同當參考。

會陰之脈馬云。會陰者。本任脈經之穴名。督脈由會陰。而行於背。則會陰之脈。自腰下會於後陰。其脈受邪。亦能使人腰痛也。髙云。會陰。在大便之前。小便之後。任督二脈。相會於前後二陰間。故曰會陰。

漯漯然甲乙。作然。熊音。漯。徒合反。音踏。張。音磊。簡按漯。水攢聚貌。見木玄虛海賦注。

飲已欲走髙云。漯漯然汗出。陰气虛。而陰液外注也。汗幹令人欲飲。飲已欲走。陽气虛。而陽熱外馳也。

直陽之脈馬吳張並據王注。髙云。直陽。太陽與督脈相合之脈也。簡按任脈與督脈相合之脈。蓋直值通用。﹝見於史記寧成傳。﹞遇也。卽兩脈會遇之義。新校正。直陽之脈。卽會陰之脈。是也。王注骨空論云。任脈波脈督脈者。一源而三歧也。以任脈循背者。謂之督脈。自少腹直上者。謂之任脈。是以背腹陰陽。別爲名目爾。知是二脈分歧之處。卽其會遇之地。故名之會陰。亦名直陽耳。志云。會陽節後。當有刺條。刺直陽之前。宜有腰痛。或簡脫與。抑督與任交病。在陰而取之陽耶。此說近是。然未察直陽卽會陰也。

蹺上下五寸甲乙。五寸。作三所。髙云。三者。刺陽蹺之申脈。太陽之中。又蹺上下。各相去五寸之承山。皆有血絡橫居。視其盛者刺其血。由此言之。則蹺與。及蹺上下。但刺橫居之血絡。不必拘於穴也。

飛陽之脈馬云。本足太陽經穴名也。此穴爲足太陽之絡。別走少陰。吳張同。髙云。飛陽。陰維之脈也。陰維之脈。起於足少陰之築賓。今曰飛陽者。經脈篇云。足太陽之別。名曰飛陽。去踝七寸。別走少陰。

是飛陽乃別出於太陽。而仍走少陰也。簡按髙志仍王注。考經脈篇。飛陽。在去踝七寸。且在少陰之後。而下文云。在內踝上五寸。又云。少陰之前。乃知飛陽非太陽經之飛陽也。下文云。陰維之會。亦知飛陽是非陰維之脈也。蓋此指足厥陰蠡溝穴。經脈篇云。足厥陰之別。名曰蠡溝。去內踝五寸。別走少陽。從陰經而走陽經。

故名飛陽。義或取於此歟。前注恐誤。

怫怫然張云。言痛狀如嗔憤也。

內踝上五寸甲乙。作二寸。簡按王注爲復澑。故新校正。據甲乙攺二寸。馬張髙並云。築賓穴。簡按考甲乙諸書。築賓穴云。在內踝上分中。而不云在五寸。則其說難憑。

少陰之前簡按復澑築賓。俱是少陰經穴。若根據前注。之前二字。屬衍文。

陰維之會簡按甲乙云。築賓。陰維之。在足內踝上分中。此謂刺內踝上五寸。與陰維之會二穴。王意亦爾。

昌陽之脈馬云。昌陽。系足少陰腎經穴名。又名復澑。足少陰之脈。其直行者。從腎上貫肝膈。

入肺中。循喉嚨。挾舌本。其支者。從肺出絡心。注胸中。故昌陽之脈。令人腰痛。其痛引膺。以膺卽胸之旁也。張吳同。簡按甲乙。復澑。一名昌陽。下文云。舌捲不能言。亦少陰所注故爾。今從馬注。

反折吳云。少陰合於太陽。故反折。

內筋馬云。以復澑在內筋中。爲二。其穴在踝上大筋之前。太陰經之後。踝上二寸所。張云。

內筋。筋之內也。卽復澑穴。簡按志髙俱據王爲交信。蓋復澑交信。並在內踝上二寸。止隔一條筋。前是復澑。

後是交信。而此云昌陽之脈。當從馬張。

大筋前太陰後甲乙。無前太陰三字。當是脫文。

散脈馬云。愚於此節散脈有疑。何王注便以爲足太陰之地機。徧考他處。又無散脈之說。但按地機穴。亦治腰痛不可俯仰。故且從王注耳。吳云。散脈。陽明別絡之散行者也。髙云。衝脈也。衝脈起於胞中。

秉陰血而澹滲皮膚。一如太陽通體之解脈。故曰散脈。急不充於皮膚。故腰痛而身熱。志同。簡按髙及志。以同陰以下六條。爲奇經八脈之義。故有此說。然衝脈不宜謂散脈。恐是彊解。今從吳注。義具於下文。

膝前骨肉分間吳云。陽明之脈。至气街而合。故令遺溲。陽明之脈。下膝臏中。循脛外廉。故刺其處。張云。按此節似指陽明經爲散脈。而王氏釋爲太陰。若乎有疑。但本篇獨缺太陰刺法。而下文有云上熱刺足太陰者。若與此相照應。及考之地機穴。主治腰痛。故今從王氏之注。髙云。膝前之骨。犢鼻穴也。及肉分間。三里穴也。絡外廉。

上廉穴也。簡按張據馬說從王注。𨿽似有理。然考甲乙。地機穴。在膝下五寸。焉得言膝前。故樓氏綱目云。

王注謂地機者。非也。旣云膝前骨肉分間。絡外廉束脈。當在三里陽陵泉三穴上之骨上。與膝分間是穴。橫刺三也。﹝三穴。當是二穴。或恐脫一穴名與。﹞此說頗有理。今從吳。以散脈爲陽明之別絡。從樓以膝前骨肉分間。不拘於穴。爲膝骨上肉分間橫刺三之義。髙注三穴。於束脈之義未切貼。

束脈吳云。以繩堅束之。視其波隴爲。簡按此注不可從。

肉裏之脈吳云。未詳。馬張根據王注。志云。肉者分肉。裏者肌肉之文理也。髙云。裏。理同。肉理。

肌肉之文理也。肉理之脈。外通於皮。內通於筋。腰痛不可以咳。不能外通於皮也。咳則筋縮急。不能內通於筋也。簡按諸說不一。今且從王注。

太陽之外少陽絕骨之後甲乙。後。作端。簡按本輸篇云。陽輔。外踝之上。輔骨之前。及絕骨之端也。气穴論云。分肉二穴。王注云。在足外踝上絕骨之端三分。筋肉分間。陽維脈气所發。新校正云。詳處所。

疑是陽輔。今此節。甲乙作絕骨之端。明是陽輔。況筋縮急。膽病所主。宜無疑焉。髙云。乃太陽附陽穴也。

此根據甲乙。云附陽。太陽前少陽後。而於筋縮急無所關。宜從王注。

KTKT熊。音殊。如羽鳥飛。馬云。成無己釋傷寒論。以爲伸頸之貌也。張云。憑伏貌。志云。

短羽之鳥。背彊欲舒之象。簡按通雅云。說文。KT。鳥之短羽。飛KTKT也。孫收作KT。韻會云。有鉤挑者。爲几案之幾。音寄。不鉤挑者爲KT。音朱。鳥短羽也。鄭明選言云。黃帝內經云。腰痛挾脊痛。至頭KTKT然。KT。音。鳥之短羽者。人病頭項彊臂縮則似之。與幾字不同。幾字尾上引。KT字則否。此宜以音朱爲正。張似爲KT字而釋。蓋本於本事方。﹝本事方。爲几案之幾。非也。當考。﹞

腰痛上寒以下三十八字。又見於靈雜病篇。痛下更有痛字。吳云。皮膚上寒。是爲寒包熱。宜瀉其表。張云。上寒上熱。皆以上體言也。髙云。此言腰痛寒熱。亦刺三陽三陰。不但三陽三陰之脈。令人腰痛而始刺也。上文言六气。而不及太陰。故此亦不言太陰也。簡按據靈樞。當從吳注。言三陽三陰。而不言太陰者。

必是脫文。

上熱靈樞。甲乙。上上。有痛字。吳云。皮膚上熱。是爲熱實而達於表。宜瀉其裏。故刺足厥陰。

不可以俯仰吳云。少陽之脈。行於身之兩側。故俯仰皆不利。張同。髙云。陰陽樞轉不和。故刺足少陽。所以和其樞。而使陰陽旋轉也。

中熱而喘張云。少陰主水。水病無以制火。故中熱。

刺足少陰刺中張云。刺足之少陰。湧泉大鐘悉主之。中。委中也。簡按吳云。少陰之。水泉也。志云。。隙也。謂經穴之空隙爲。陰者。足少陰之築賓穴也。並誤。

腰痛上寒不可顧志云。此以下。至引脊內廉。刺足少陰。系衍文。﹝凡六十二字。﹞愚按王氏所取之穴。不過承襲前人。或彼時俗在取。非出於經旨也。髙云。衍文。舊本注云。古本並無。王氏所添也。簡按今從志髙而不釋。

控不可以仰馬云。控。按也。簡按繆刺論。腰痛上。有邪客於太陰之絡七字。仰下。有息字。今甲乙。仰上。無俯字。與新校正所引異。控。吳張仍王注。今從之。

卷五

風論篇第四十二

馬云。內論五臟六腑之風。故名。後世論風。當祖此篇。柰以中風及癘風偏枯。各立爲一門。致使後人視中風爲重。傷風爲輕。不知此篇曰中曰傷。無以異也。汪昂云。按風論痺論痿論。分爲三篇。病源不同。治法亦異。今世多混同論治。故丹溪著論辧之。

或爲寒中吳此下。補或爲瘍。或爲不仁二句。非也。﹝詳具於下文。﹞

癘風熊音。癘。音例。吳云。利賴二音。張云。癩同。

或爲偏枯滑云。偏枯。當作偏風。下文以春甲乙云。則爲偏風。是也。

或爲風也千金。作或爲賊風。滑云。或當作均。髙云。或爲風病之無常。簡按下文有腦風目風漏風內風首風腸風泄風。恐爲風之間。有脫字。

栗樓云。。陀骨切。忽忘也。﹝見集韻﹞栗。懼也。。熊音。他對切。考字書。並無振寒之義。甲乙作解。於文理爲要。

名曰寒熱簡按脈要精微論云。風成爲寒熱。並謂虛勞寒熱。卽後世所謂風勞也。

寒中張云。蓋風𨿽陽邪。气則寒肅。是風之與寒。名爲同類。但有陰陽之辧耳。歲露篇曰。四時八風之中人也。故有寒暑。寒則皮膚急。而腠理閉。暑則皮膚緩。而腠理開。所以病變若此。

風气與太陽俱入云云髙云。風之傷人。或爲癘風者。乃風气與太陽。俱入行諸太陽之脈兪。脈。

經脈也。兪。穴也。太陽之气主通體。今行諸脈兪。而散於通體分肉之間。

分肉。分腠之肌肉也。散於分肉。更與周身之衛气相干。風气行於脈兪。散於分肉。幹於衛气。則正气不能通貫。其道不利。其道不利。故使肌肉憤然脹。而有瘍。瘍。癘瘍也。此肌肉有瘍。因脈外之衛气。有所凝而不行。故其肌肉癘瘍。而亦有不仁也。簡按此以下。至有不仁也。諸家並爲論瘍及不仁。故吳於篇首。補爲瘍爲不仁二句。而髙獨接下文。爲癘証之瘍及不仁。文理相貫。頗覺勝於前注。今從之。

與衛气相干甲乙。作悍邪時與衛气相干。

肌肉憤而有瘍熊音。憤。音忿。發也。。充人反。瘍。以章反。瘡也。吳云。憤。腫起也。

瘍。癰毒也。簡按王注生气通天論痤字云。謂色赤憤。亦腫起之義。巢源諸癩候云。肉如桃核小棗。蓋謂此類也。

有榮气熱趙府本。熊本。气。作衛。滑云。有字衍。。腐同。此段。當作風寒客於脈而不去。

名曰癘風。癘者。榮衛熱。其气不淸。故使鼻柱壞。而色敗皮膚瘍潰。簡按此未知果是否。錄以存一說。長刺節論云。病大風。骨節重。須眉墮。名曰大風。刺肌肉爲故。汗出百日。刺骨髓。汗出百日。凡二百日。發眉生而止鍼。又四時气篇云。癘气者。素刺其腫上。已刺以銳鍼鍼其處。按出其惡气。腫盡乃止。常食方食。

無食他食。並與此節相同。曰大風。曰癘气。卽癘之謂耳。

或名曰寒熱滑本。刪此五字。簡按此衍文。諸注屬彊解。

以春甲乙云云以下五十七字。吳移下文故風者百病之長也之上。近是。

傷於邪者爲脾風甲乙。邪。作風。

中於邪者爲肺風甲乙。中。作傷。邪。作風。下同。

亦爲臟腑之風簡按馬吳張仍王注。以風中五臟六腑之兪。亦爲臟腑之風二句。爲偏風之所由。志髙則接上文四時五臟之風爲一節。以亦字考之。志髙爲是。髙云。各以五行之時日受邪。而五臟之气應之。則爲五臟之風。若風中五臟六腑之兪穴。傷其經脈。亦爲臟腑之風。旣曰傷於風。復曰傷於邪。以明風者邪气也。

旣曰傷於邪。復曰中於邪。以明傷者中之謂也。此申明或內至五臟六腑。而爲臟腑之風者如此。

各入其門戶志。圈各上爲別段。注云。此論風邪偏客於形身。而爲偏風也。門戶者。血气之門戶也。簡按刺節眞邪論云。虛邪偏客於身半。其入深。內居榮衛。榮衛稍衰。則眞气去。邪气獨畱。發爲偏枯。

由之推之。門戶。卽榮衰弱之處。志。以爲血气之門戶。近是。

偏風神巧萬全方云。經有偏風候。又有半身不遂候。又有風偏枯候。此三者。大要同。而古人別爲之篇目。蓋指風則謂之偏風。指疾則謂之半身不遂。其肌肉偏小者。呼爲偏枯。

腦風吳云。腦痛也。簡按醫說云。腦風。頭旋偏痛。聖濟總錄云。腦戶者。督脈足太陽之會也。

風邪客搏其經。稽而不行。則腦髓內弱。故項背怯寒。而腦戶多冷也。方具於十五卷。

風入頭甲乙注。一本作頭系。髙本。。作系。云。風入目系。而至於頭。則入目之門戶。而爲目風。簡按攺作系。若不作頭系。則頭字無著落。今據甲乙注攺頭系。頭系。乃頭中之目系。

目風吳云。目痛也。張云。或痛或癢。或眼寒。而畏風羞澀也。

漏風張云。酒性溫散。善開玄府。酒後中風。則汗漏不止。故曰漏風。病能論。謂之酒風。

內風吳云。今人遺精咳血。寢汗骨蒸。內風之所致也。簡按評熱病論云。勞風。法在肺下。與內風迥別。王注恐誤。張氏醫通云。入房汗出中風。嗽而面赤。內經謂之內風。脈浮緊。小靑龍。脈沈緊。眞武湯。

新沐吳云。沐。濯首也。張云。一曰沐浴。簡按和劑局方。有洗頭風。證治要訣。於窗罅間梳洗。

卒然如中。呼爲檐風。此亦首風之屬也。

腸風馬云。風久入於其中。則爲腸風。其食有時不化而出也。簡按吳張並爲腸風下血之證。非也。

泄風髙云。久風外在腠理。則爲隱疹之泄風。簡按此金匱要略所論。與本篇泄風不同。當考下文。

﹝金匱云。風气相搏。風彊則爲隱疹。身體爲癢。癢爲泄風。久爲痂癩。﹞張云。自上文風气循風府而上。至此。共七種。所以明或爲風也。故有其病各異。其名不同之義。

無常方然致有風气也然。千金。作焉。滑本。刪致以下五字。

其病能張云。凡致病之害。皆謂之能。志云。病能者。謂髒气受邪。能爲形身作病也。馬云。能。

耐同。簡按義具於病能篇。

然馬。吳。。音駢。廣雅云。。白也。王注原於玉篇。

晝日則差馬云。差。瘥同。吳云。晝日起。則肺葉垂而順。故病瘥。暮而臥。則肺葉壅而脹。故病甚。志云。晝則陽气盛。而勝邪。暮則气衰。故病甚也。簡按王注爲是。

診在眉上其色白馬云。靈樞五色篇。以爲闕中者肺也。髙云。其診視之部。在眉上闕庭之間。其色然白者。是也。志云。始言然白。而復曰診在眉上。其色白。有似乎重見矣。所謂然白者。謂肺气受風。

而髒气之見於外也。所謂診在眉上。其色白者。謂五臟之病色。見於面也。簡按當從髙注。下文四髒義並同。

焦絕馬云。心受邪。正在中。故上中下三焦之气。升降頗難。而似有阻絕也。張云。唇舌焦燥。津液幹絕也。簡按未詳。張據王義。姑從之。

善怒嚇赤色甲乙。無嚇字。作色赤。樓云。嚇字。衍。髙云。木火相生。故善以怒而嚇人。簡按莊子秋水雲。鴟得腐鼠。雛過之。仰而視之曰嚇。司馬云。怒其聲。恐其奪己也。又五臟之風。言情志者。惟心肝二髒耳。而於肝則云善悲。又云善怒。並爲可疑。今且仍王注。

診在口髙本。口。作舌。注云。舌。舊本訛口。今攺。

時憎女子吳云。肝脈環陰器。肝气治。則悅色而欲女子。肝色衰。則惡色而憎女子。

然張云。浮慘貌。簡按同。義具於評熱病論。

脊痛甲乙。脊上。有腰字。

其色志云。恐後人認爲一色。故曰蒼。曰。曰然。曰微黃。大意與五臟生成篇之論色同。。

煙煤黑色也。

肌上髙本。肌。作HT。注云。HT。舊本訛肌。今攺。肌。兩頰肉也。肌上。顴也。顴。腎所主也。

簡按說文。肌。頰肉也。五閱五使篇云。腎病者。顴與顏黑。髙注確有所據。然幾通用。故作饑。作機。

則肌不必攺HT。

胃風簡按此腹中論所謂鼓脹之屬。與和劑局方胃風湯之胃風。醫說不伏水土之胃風不同。聖濟總錄有治方。具於十七卷。

失衣則脹吳云。風寒助邪。脈益凝澀。故今脹。張云。失衣則陽明受寒於外。故爲脹。簡按王注中熱。恐誤。

食寒則泄千金。泄上。有洞字。似是。

診形瘦而腹大髙云。猶言診其形色則瘦。診其腹上則大。以明五臟診色。六腑診形之義。

先風一日誌云。風者。天之陽气。人之陽气。以應天之風气。諸陽之气。上出於頭。故先一日則病甚。男兆璜曰。風將發而所捨之風亦發。故先一日病甚。人气之通於天也。張云。陽性先而速也。先至必先衰。

是以至其風日。則病少愈。聖濟總錄云。陽之气。以天地之疾風名之。風行陽化。頭者。諸陽之會。與之相應也。方具於十五卷。

漏風聖濟總錄云。食酒中風。則爲漏風。漏風之狀云云。又曰。身熱解墮。汗出如浴。惡風少气。

病名酒風。﹝出病能論。﹞夫酒所以養陽。酒入於胃。與穀气相薄。熱盛於中。其气悍。與陽气俱泄。使人腠理虛而中風。令人多汗。惡風不可單衣。其喘息而少气者。熱重於肺。客於皮毛也。口漧善渴者。汗出多。

而亡津液故也。解墮而不能勞事者。精气耗竭。不能營其四肢故也。謂之漏風者。汗出不止。若器之漏。久而不治。轉爲消渴。方具於十三卷。

常不可單衣汪昂云。汗多腠疏。故常畏寒。馬注。作畏熱𨿽單衣亦欲卻之。昂按旣云畏熱。下何以又言惡風乎。髙云。多汗表虛。欲著復衣。故常不可單衣也。

甚則身汗髙本。身。作自。注云。自汗。舊本訛身汗。今攺。食則汗出者。言身若無汗。食入則汗出也。甚則自汗者。言身或多汗。甚則自汗也。甚。猶多也。簡按不必攺自汗。義自通。

泄風之狀簡按上文。久風入中。則爲腸風飧泄。外在腠理。則爲泄風。本節則云。多汗。汗出泄衣上。蓋此其汗泄。甚於漏風。新校正。據千金攺內風。難必矣。

上漬其風吳云。上漬。半身之上。汗多如浸漬也。志。四字爲一句。注云。泄衣上則身濕。旣濕且冷。一如水漬。而有風。故曰上漬其風也。簡按四字未詳。或恐是衍文。○吳云。此不及腦風目風內風腸風飧泄者。古亡之也。言胃風。而上文未嘗及者。亦上文亡之也。

卷五

痺論篇第四十三

髙云。痺。閉世。血气凝澀不行也。有風寒濕三气之痺。有皮肌脈筋骨五臟外合之痺。六腑有兪。五臟亦有兪。五臟有合。六腑亦有合。故有五臟六腑之痺。榮衛流行。則不爲痺。痺之爲病。或痛。或不痛。或不仁。

或寒或熱。或燥或濕。舉而論之。故曰痺論。

痺之安生甲乙。之。作將。

合而爲痺也張云。痺者。閉也。觀陰陽別論曰。一陰一陽結。謂之喉痺。至眞要大論曰。食痺而吐。是皆閉塞之義可知也。故風寒濕三气雜至。則壅閉經絡。血气不行。而病爲痺。卽痛風不仁之屬。華佗中藏經云。痺者。風寒暑濕之气。中於人臟腑之爲也。痺者。閉也。五臟六腑。感於邪气。亂於眞气。閉而不仁。

故曰痺。鄭玄注易通卦驗云。痺者。气不達爲病。簡按經中。痺有四義。有爲病在於陰之總稱者。見於壽夭剛柔篇。有專爲閉塞之義者。如食痺喉痺。是也。有爲麻痺之痺。王注云痺者。是也。有爲痛風歷節之義。如本篇行痺痛痺著痺之類。是也。此他總不離乎閉塞之義。學人宜細玩焉。一切經音義。引蒼頡篇云。痺。手足不仁也。

行痺馬云。其風气勝者。風以陽經而受之。故爲行痺之證。如虫行於頭面四體也。張云。風者善行數變。故爲行痺。凡走注歷節疼痛之類。皆是也。簡按張根據樓氏綱目。下痛痺著痺同。張氏醫通云。行痺者。

走注無定。風之用也。越脾加術附湯。

痛痺馬云。其寒气勝者。則寒以陰經受之。故當爲痛痺之證。寒气傷血。而傷處作痛也。張云。陰寒之气。客於肌肉筋骨之間。則凝結不散。陽气不行。故痛不可當。卽痛風也。張氏醫通云。痛痺者。痛無定處。乃濕气傷腎。腎不生肝。肝風挾濕。流走四肢。肩疼痛。拘急浮腫。金匱烏頭湯。身體痛如欲折。肉如錐刺刃割。千金附子湯。

著痺馬云。其濕气勝者。則濕以皮肉筋脈而受之。故當爲著痺之證。當沈著不去。而舉之不痛也。

張云。著痺者。肢體重著不移。或爲頑木不仁。濕從土化。病多發於肌肉。簡按陳氏三因方云。腫滿重著爲濕勝。此似以著痺爲濕香港腳矣。○志云。靈樞有風痺。傷寒論有濕痺。是感一气而爲痺也。本篇。論風寒濕三气錯雜而至。相合而爲痺也。周痺篇曰。風寒濕气。客於外分肉之間。迫切而爲沫。沫得寒則聚。聚則排分肉。

而分裂也。分裂則痛。痛則神歸之。神歸之則熱。熱則痛解。痛解則厥。厥則他痺發。發則如是。是寒痺先發。

而他痺復發也。本篇論風气勝者爲行痺。濕气勝者爲著痺。是三气雜合。而以一气勝者。爲主病也。經論不同。

因證各別。臨病之士。各宜體認。張氏醫通云。著痺者。痺著不仁。或左或右。半身麻木。或面或頭。或手臂。

或腳腿麻木不仁。並宜神效黃湯。

以冬遇此者爲骨痺樓云。凡風寒濕所爲。行痺痛痺著痺之病。冬遇此者爲骨痺。春遇此者爲筋痺。

夏遇此者爲脈痺。長春遇此者爲肌痺。秋遇此者爲皮痺。皆以所遇之時。所客之處命名。非此行痺痛痺著痺之外。又別有骨痺筋痺脈痺肌痺皮痺也。

重感於風寒濕之气也甲乙。無重字。

心下鼓馬云。鼓字爲句。心下鼓戰也。髙云。心虛則煩。故煩則心下鼓。鼓。猶動也。簡按王注鼓滿。誤。

上爲引如懷髙云。經脈論云。肝病。丈夫疝。婦人少腹腫。故上爲引於下。有如懷物之狀。

尻以代踵脊以代頭髙云。尻。尾骨也。尾骨下蹲。以代踵足。骨痿也。脊骨髙聳以代頭。天柱傾也。簡按王以拘急釋之。諸注並同。髙以痿弱解之。義各別。

胞痺張云。胞。膀胱之脬也。髙云。卽膀胱痺也。簡按劉熙釋名云。胞。也。。空虛之言也。

主以虛承水也。或曰膀胱。言其體短而橫廣也。知胞卽是膀胱。吳以女子之胞注之。非也。

按之內痛若沃以湯簡按百病始生篇云。積。其著於伏衝之脈者。揣之應手而動。發手則熱气下於兩股。如湯沃之狀。並言肌熱之狀。據此則內痛作兩髀。似是。

上爲淸涕志云。膀胱之脈。從巓入腦。腦滲則爲涕。上爲淸涕者。太陽之气。痺閉於下。不能循經而上升也。﹝張氏醫通云。胞者。膀胱之脬也。膀胱气閉。則水道不行。故按之內痛。若以熱湯沃之。小便得外熱之助。方得稍通。而猶滯澀不利。則治宜溫助气化可知。膀胱之脈。從巓入絡腦。故上爲淸涕。以太陽經气不固。而精气上脫。又須溫補無疑。蓋緣精泄之後。寒熱乘虛。入於膀胱之內。而致小便淋瀝不通。莖中痛引穀道。甚則臍腹脹痛。此屬津液枯竭之故。誤與利水藥。必致喘逆脹急而死。老人陰虛泉竭。多有此證。

曾見膀胱脹破。淋瀝無度。

時𨿽暫綬。不久卽斃。又小便不禁門。有治胞痺。用腎瀝湯加減桑螵蛸散醫案一則。當參考。﹞

陰气者靜則云云馬云。此言臟腑所以成痺者。以其內傷爲本。而後外邪得以乘之也。陰气者。營气也。陰气精專。隨宗气以行於經脈之中。惟其靜。則五臟之神自藏。而不消亡。若躁則五臟之神消亡。而不能藏矣。所以有五痺者。必重感於邪。而成五臟之痺也。至於六腑之所以成痺者。何哉。飲食固所以養人。而倍用適所以害人。故飲食自倍。腸胃乃傷也。腸胃旣傷。則邪得以乘兪入之。而爲痺矣。按生气通天論云。陽气者。精則養神。柔則養筋。論衛气也。此節云云。論營气也。王注分臟腑。看書有法。但不知陰气爲營气耳。

簡按此十九字。吳移於生气通天論。未知舊經果然否。今且根據馬注。

淫气滑云。王注云云。如此則屬內傷。非風寒濕三气雜至。而爲外傷者。宣明五气篇云。邪入於陰則爲痺。所謂邪者。豈指淫气而言耶。馬云。邪气浸淫。喘息靡寧。正以肺主气。惟痺聚在肺。故喘息若是。

﹝下文意並同。﹞志云。此申明陰气躁亡。而痺聚於髒也。淫气者。陰气淫佚。不靜藏也。淫气而致於喘息。

則肺气不藏。而痺聚在肺矣。﹝下文意並同。﹞吳云。气失其平。謂之淫气。痺聚者。風寒濕三气凝聚也。簡按生气通天論云。風客淫气。精乃亡。邪傷肝也。說文。淫。浸淫隨理也。徐曰。隨其脈理。而浸漬也。

乏竭馬云。邪气浸淫。陰血乏竭。正以肝主血。惟痺聚在肝。

肌絕馬云。邪气浸淫。肌气阻絕。正以脾主肉。惟痺聚在脾。吳云。肌肉斷裂也。志云。肌肉焦絕。

亦益內也馬云。或云。亦益內。作入房。說亦通。志云。亦者。言不止在皮肉筋骨之合於內也。簡按馬或說。屬未安。﹝醫通。益。作濫。﹞

易已也張云。風爲陽邪。可以散之。故易已。然則寒濕二痺。愈之較難。以陰邪畱滯。不易行也。

食飲居處髙云。猶言食飲自倍。居處失宜。乃腑痺之病本也。

六腑亦各有兪馬云。六腑之分肉。皆各有兪穴。風寒濕之三气。外中其兪。而內之飲食失節應之。

則邪气循兪而入。按三百六十五穴。皆可以言兪。今曰兪者。凡六腑之穴。可以入邪。而王注止以足太陽在背之六兪穴爲解。則又理之不然者也。

五臟有兪六腑有合張云。乃兼臟腑。而互言也。汪昂云。按六腑。前文只列腸痺胞痺。三焦有名無形。膽附於肝。胃爲臟腑之海。故不復別言痺也。

各有所發各隨其過馬云。循臟腑經脈所行之分。各有所發病之經。乃隨其病之所在而刺之。則或兪或合。其病無有於不瘳也。志云。各隨其有過之處而取之。簡按張以所發爲井穴。過字。吳張髙根據王注。讀爲平聲。並非也。

榮者水谷之精气也張云。榮气者。陰气也。由水谷精微之所化。故爲水谷之精气。衛气篇曰。精气之行於經者。爲營气。正理論曰。云云。夫谷入於胃。以傳於肺。五臟六腑。皆以受气。其淸者爲營。濁者爲衛。營在脈中。衛在脈外。故於臟腑脈絡。則無所不至。

衛者水谷之悍气也張云。衛气者。陽气也。陽气之至。浮盛而疾。故曰悍气。。急也。本髒篇曰。

衛气者。所以溫分肉。充皮膚。肥腠理。司開闔者也。衛气篇曰。其浮气之不循經者。爲衛气。邪客篇曰。衛气者。出其悍气之栗疾。

而先行於四末分肉皮膚之間。而不休者也。皆與此節。互有發明。

肓膜張云。肓者。凡腔腹肉理之間。上下空隙之處。皆謂之肓。如刺禁論曰。膈肓之上。中有父母。

左傳曰。膏之上肓之下者。是皆言膈上也。又腹中論曰。其气溢於大腸。而著於肓。肓之原。在齊下。九鍼十二原篇曰。肓之原。出於脖。脹論曰。陷於肉肓。而中气穴。則肓之爲气。不獨以胸膈爲言。可知也。膜。

筋膜也。簡按王注空虛之處。吳注腹中論稍同。張誤讀以爲此注。乃與舉痛論小腸膜原注略同。不可從。扁鵲傳。搦荒。說苑。作肓莫。卽肓膜也。

散於胸腹甲乙。散。作聚。

故不爲痺張云。營衛之气。但不可逆。故逆之則病。從之則愈。然非若皮肉筋骨血脈臟腑之有形者也。無迹可著。故不與三气爲合。蓋無形亦無痺也。

有寒故痛也簡按王注。全本於靈周痺篇文。

故不通諸注。並根據甲乙。通。作痛。今從之。

皮膚不營張云。逆調論曰。榮气虛則不仁。衛气虛則不用。不營者。血气不至也。馬云。以其皮膚之中。少气血以爲之營運。髙同。志云。不能營養於皮膚。

陽气少陰气多張云。凡病寒者。不必盡由於外寒。但陽气不足。陰气有餘。則寒從中生。與病相益。故爲寒證。志云。此言寒熱者。由人身之陰陽气化也。人之陽气少。而陰气多。則與病相益其陰寒矣。

病气勝張兆璜云。與病相益者。言人之陰气多。而益其病气之陰寒也。病气勝者。言人之陽气多。

而益其病气之熱勝也。

陽遭陰故爲痺熱吳。遭作乘。云。舊作陽遭陰。未當。

今根據甲乙。攺陽乘陰。爲近理。簡按甲乙無痺。亦近是。滑云。或熱下。有或燥問。今此無答辭。

兩气相感張云。寒濕兩气也。脈要精微論曰。陰气有餘。爲多汗身寒。其義卽此。張兆璜云。陽熱盛者多汗出。濡濕之汗。又屬陰寒。醫者審之。

不痛也汪昂云。痛則血气猶能周流。五者爲气血不足。皆重於痛。故不復作痛。諸解欠明。

逢寒則虫馬云。虫。甲乙作急。王氏以爲如虫行者。非。蓋風勝爲行痺。非逢寒也。張云。逢寒則筋攣。故急。逢熱則筋弛。故縱也。吳同。簡按志仍王注。髙云。寒濕相薄。故生虫。太誤。巢源云。凡痺之類。逢熱則癢。逢寒則痛。

卷五

痿論篇第四十四

吳云。痿。與萎同。弱而不用之意。髙云。承上編痺證。而論痿證也。痿者。四肢委弱。舉動不能。如委棄不用之意。潘氏醫燈續焰云。痿者。委也。足痿不用。有委靡不振之義。故字從委。簡按痿。系於四肢委弱之疾。而有肺痿陰痿等證。巢源。作肺萎陰萎。知是痿與萎同。吳爲明確。蓋痿痺三疾相類。古多混同。

說文。痿。痺疾也。前哀帝紀。痿痺。師古云。痿。亦痺病也。枚乘七疑。出輿入輦。命名蹶痿之機。此類是也。故本經分三篇。而詳論之。

筋膜張云。膜。猶幕也。凡肉理臟腑之間。其成片聯系薄筋。皆謂之膜。所以屏障血气者也。凡筋膜所在之處。脈絡必分。血气必聚。故又謂之膜原。亦謂之脂膜。

肺熱葉焦甲乙。焦下。更有焦字。

急薄著則甲乙。著下。更有著字。吳云。著。畱而不去也。張云。皮毛虛弱。而爲急薄。熱气畱著不去。志云。靈樞云。皮膚薄著。毛腠夭焦。著者。皮毛燥著。而無生轉之气。故曰著則生痿也。

痿吳云。。足不用也。肺主气。气病則不能充周於身。故令手痿足。汪昂云。肺主皮毛。傳精布气。肺熱葉焦。則不能輸精於皮毛。故虛弱急薄。皮膚燥著。而痿不能行。猶木皮剝。則不能行津於枝榦而枯也。簡按史記韓王信傳。僕之思歸。如痿人不忘起。張楫云。痿。不能行。吳越春秋云。寡人念吳。猶者不忘走。。又作。禮記釋文。。兩足不能行也。由此觀之。痿。並足廢之疾。然痿者。痿弱之義。

者。兩足不能行之稱。自不能無別焉。王則根據疏五過論。痿爲攣之語。釋爲攣。吳則分爲手足之病。俱似拘泥。此據他髒之例。當曰皮痿。而曰痿者。蓋肺爲痿証之主也。

樞折挈吳云。樞紐關節之處。或折或挈。志本。挈。一字句。注云。樞析。卽骨繇而不安於地。

骨繇者。節緩而不收。﹝以上根結篇文。﹞故筋骨懸挈不收。汪昂云。樞紐之間。如折如挈。簡按說文。挈。

懸持也。推王意。謂膝腕之樞紐。失其懸持。如折去也。此注爲長。甲乙。挈。作。非。

膽泄甲乙。膽下。有熱字。簡按奇病論。膽虛气上溢。而口爲之苦。名膽癉。

肺者髒之長也志云。髒眞髙於肺。朝百脈。而行气於臟腑。故爲髒之長。簡按病能論。九鍼論。

並云肺者。五臟六腑之蓋也。

肺熱葉焦吳。此下。補生痿三字。簡按此據上文著則生痿之語。亦未爲得。

故曰吳云。以下。古語也。馬張同。志云。謂下經本病篇。有此語也。以上論肺熱葉焦。而成五臟之熱。此下。論五臟各有所因。而自成脈肉筋骨之痿。

胞絡絕髙本。胞。作包。云。包。舊本訛胞。今攺。悲哀太甚。則心气內傷。故包絡絕。包絡。

心包之絡也。包絡絕。則血外溢。而陽熱之气內動。其發病也。則心气下崩。下崩則數溲血也。簡按此根據新校正攺字。而其義則原於王及楊注。頗見確實。馬云。此胞絡者。乃胞絡宮之胞字。正婦人受胎之所。彼心包絡之包字。不從肉。王注以胞爲包者。非。評熱論云。胞脈者。屬心而絡於胞中。故悲哀太甚。則心系急。胞之絡脈阻絕。上下不交。亢陽內動。逼血下崩。令人數爲溺血也。張同。若根據此說。以胞爲女子之胞。則丈夫必無脈痿之證。乖違甚矣。志云。胞之大絡。卽衝脈也。亦爲臆解。但絕字。宜從馬注。爲阻絕之義。

大經空虛張云。血失則大經空虛。無以滲灌肌肉。榮養脈絡。故先爲肌肉頑痺。而後傳爲脈痿。

簡按志以爲胞之大絡。髙同。當從王注。

入房太甚宗筋弛縱馬云。思想旣已無窮。所願又不得遂。其意久淫於外。或至入房太甚。宗筋弛縱。髙云。思想無窮。所願不得。則怫郁於內。肝气傷矣。意淫於外者。其意淫縱於外。不靜存也。入房太甚。

宗筋弛縱者。房勞過度。陰器衰弱也。簡按據下文使內也語。筋痿之證。因思想無窮。所願不得。意淫於外。

而又重之以房勞。馬添一或字釋之。髙以四句爲三款。且以宗筋弛縱爲陰痿。並似乖於經旨。

白淫吳云。今之濁帶也。馬云。在男子爲精滑。在女子爲白帶。簡按本神篇云。精傷則骨痿厥。

精時自下。玉機眞髒論云。出白名曰蠱。皆其義也。聖濟總錄云。淫不守。隨溲而下也。

有漸於濕馬云。漸。音尖。詩云。漸車帷裳。注。漸。

漬也。張云。漸。有由來也。

若有所畱居處相濕吳云。畱。久畱於水也。相。伴也。言居處之間。或伴乎濕也。張云。相。並也。

馬云。其居處又濕。志云。有濕濁之所畱。而居處又兼卑下。外內相濕。簡按相字難解。姑從志。

肌肉濡漬甲乙。漬。作潰。滑本同。誤。

陽气內伐馬云。衛气內伐其陰气。簡按營衛生會篇云。衛气內伐擊也。馬蓋原於此。

絡脈溢簡按此以外候言。乃孫絡浮見也。

肉蠕動張云。蠕。音軟。微動貌。又曰。虫行貌。

主閏宗筋甲乙。閏。作潤。馬吳並云。閏。潤同。馬云。宗筋在人。乃足之彊弱所系也。但陽明實。則宗筋潤。陽明虛。則宗筋縱。世疑宗筋卽爲前陰。按厥論有曰。前陰者。宗筋之所聚。則宗筋不可以前陰言。張云。宗筋者。前陰所聚之筋也。爲諸筋之會。凡腰脊溪谷之筋。皆屬於此。故主束骨而利機關也。簡按五音五味篇云。宦者去其宗筋。根據此則張注似是。然前陰是宗筋之所會。故言斷其前陰。而爲去其宗筋。但不可卽謂宗筋爲前陰也。王注似詳備。而有所未盡。宜參考諸篇。而始得其義。﹝據王所說。癖气。橫弦豎弦之屬。蓋宗筋努張之所致也。﹞

束骨吳云。束。管攝也。

機關骨空論云。俠髖爲機。上爲關。又據邪客篇。兩肘兩腋兩髀兩者。皆機關之室。

衝脈者經脈之海也五音五味篇云。衝脈起於胞中。上循脊裏。爲經絡之海。動輸篇並海論云。衝脈者。爲十二經之海。

陰陽總宗筋之會滑云。愚謂此卽厥論。前陰者。宗筋之所聚。太陰陽明之所合之義也。張云。宗筋聚於前陰。前陰者。足三陰陽明少陽。及衝任督蹺九脈之所會也。

九者之中。則陽明爲五臟六腑之海。衝爲經脈之海。此一陰一陽。總乎其間。故曰陰陽總宗筋之會也。簡按髙云。陰陽。陰蹺陽蹺。陰維陽維也。未若滑張二氏有所據也。

气街志云。气街者。腹气之街。甲乙。一名气沖。簡按說文。街。四通道也。又曰衝。通道也。

知字異而義同。

帶脈經別篇云。當十四椎。出屬帶脈。二十八難云。帶脈者。起於季脇。回身一周。楊注云。帶之爲言。束也。言總束諸脈。使得調柔也。回。繞也。繞身一周。猶束帶焉。

不引吳云。不能收引。髙云。不引者。不能延引而環約也。簡按吳義爲長。

補其滎而通其輸吳云。十二經。有滎有輸。所澑爲滎。所注爲輸。補。致其气也。通。行其气也。

張云。上文云獨取陽明。此復云各補其滎。而通其輸。蓋治痿者。當取陽明。又必察其所受之經。而兼治之也。

如筋痿者。取陽明厥陰之滎輸。脈痿者。取陽明少陰之滎輸。肉痿骨痿。其治皆然。髙云。各補其在內之榮血。

而通其在外之輸穴。正虛則補以調之。邪實則瀉以調之。志同。簡按當仍吳張。

和其逆順馬云。補則逆取。瀉則順取。志云。和其气之往來也。髙云。逆者和之使順。順者和之不使逆。簡按陰陽應象大論。陰陽反作。病之逆從也。吳注。逆從。不順也。蓋此言逆順。亦是不順之謂。義始通。

以其時受月髙云。肝主之筋。心主之脈。腎主之骨。脾主之肉。各以其四時受气之月。而施治之。

則病已矣。受气者。筋受气於春。脈受气於夏。骨受气於冬。肉受气於長夏也。簡按吳攺月作气。不可從。

卷五

厥論篇第四十五

張云。厥者。逆也。气逆則亂。故忽爲眩僕脫絕。是名爲厥。厥証之起於足者。厥發之始也。甚至猝倒暴厥。忽不知人。輕則漸蘇。重則卽死。最爲急候。後世不能詳察。但以手足寒熱爲厥。又有以香港腳爲厥者。謬之甚也。簡按千金方凡例。以厥爲香港腳。然王注已言及之。則唐時有爲其說者。可知也。考靈寒熱病篇曰。厥痺者。厥气上及腹則死。此特似指香港腳衝心。𨿽仲景有寒厥熱厥之分。亦以手足爲言。蓋彼以辧傷寒之寒熱耳。

實非若內經之所謂厥也。觀大奇論曰。暴厥者。不知與人言。調經論曰。血之與气。並走於上。則爲大厥。厥則暴死。气復反則生。不反則死。繆刺論曰。手足少陰太陰。足陽明五絡俱竭。令人身脈皆重。而形無知也。

其狀若屍。或曰屍厥。若此者。豈止於手足寒熱。及香港腳之謂耶。今人多不知厥證。而皆指爲中風也。夫中風者。病多經絡之受傷。厥逆者。直因精气之內奪。表裏虛實。病情當辧。名義不正。無怪其以風治厥也。醫中之害。莫此爲甚。簡按厥。爾雅作。說文亦作。云。HT气也。從從HT從欠。又云。。。或省。史記扁倉傳。作蹶。劉熙釋名。厥。逆气也。顏師古注急就章云。者。气從下起。上行叉心脇也。厥有气厥血厥痰厥酒厥髒厥蛔厥色厥等。景嶽全書論之詳焉。

五指之表張云。足指之端曰表。

集於足下而聚於足心簡按集聚同義。然集有止之意。國語。有隼集於陳侯之庭而死。是也。聚乃散之反。

皆從內也張云。其寒也非從外入。皆由內而生也。故凡病陽虛者。必手足多寒。皆從指端始。

前陰馬云。前陰者。陰器也。外腎也。簡按寧氏折骨分經云。睪丸。外腎也。屬足厥陰肝經。又韻會云。外腎爲勢。宮刑男子割勢。據此則宦者去其宗筋者。割去睪丸也。

下气上爭不能復吳云。下气。身半以下之气也。上爭者。陽搏陰激。身半以下之气。亦引而上爭也。

馬云。是在下之腎气。乃因彊力。而遂與上焦之气相爭。不能復如其舊。髙云。在下之陰气。上爭於陽。致陽气不能復。復。內藏也。

精气溢下吳云。陰精之气。湧溢泄出而下也。志云。陽气上出。則陰髒之精气。亦溢於下矣。簡按上古天眞論。二八腎气盛。天癸至。精气溢瀉。知是亦言精气漏泄。然彼由腎气有餘。此因上盛下虛。義遞異。

邪气因從之張云。陽虛則陰勝爲邪。簡按吳云。邪气。陽气也。以其失所。目之爲邪。此解太誤。

若攺陽字作陰。則才通。

气因於中汪昂云。寒從內發。卽前不從外之意。髙云。陰寒之邪气因於中。而陽气日衰。簡按此一句。諸說參差。甲乙。於。作所。而吳則以此四字。移上文前陰者宗筋之所聚之上。馬則攺因作困。張則以气爲上文之精气邪气。志則爲气因於中焦水谷之所生。並不甚淸晰。考上下文意。汪髙所釋似允當。今姑從之。

滲營其經絡張兆璜云。滲者。滲於脈外。營者。營於脈中。營气宗气。皆精陽之气。營行於脈中。

諸陽之气。淡滲於脈外。非獨衛气之行脈外也。

手足爲之寒也滑云。張子和曰。秋冬陰壯陽衰。人或恃賴壯勇。縱情嗜欲於秋冬之時。則陽奪於內。

陰气下溢。邪气上行。陽气旣衰。眞精又竭。陽不榮養。陰气獨行。故手足寒。發爲寒厥也。

絡脈滿而經脈虛志云。靈樞經脈篇曰。飲酒者。衛气先行皮膚。先充絡脈。夫衛气者。水谷之悍气也。酒亦水谷悍熱之液。故從衛气。先行皮膚。從皮膚而充於絡脈。是不從脾气。而行於經脈。故絡脈滿。而經脈虛也。

气聚於脾中馬云。下气上爭。聚於脾中。志云。穀气聚於脾中。髙同。

腎气日衰陽气獨勝宋本。日。作有。吳作自。甲乙。勝。作盛。﹝張氏醫通云。論得寒厥之由。以其人陽气衰。不能滲榮其經絡。陽气日損。陰气獨在。故手足爲之寒也。附子理中湯。論得熱厥之由。則謂其人必數醉。若飽以入房。气聚於脾中。腎气日衰。陽气獨勝。故手足爲之熱也。加減腎气丸。﹞

腹脹滿甲乙。無脹字。馬云。下气上爭。而行之於上。則下虛。故气在腹。而不在足。所以腹中脹滿也。夫曰陰气盛於上則腹滿者。上文之寒厥。髙云。陰寒之气盛於上。則上下皆陰。而陽气虛於下。下虛則腹脹滿。以明腹滿而爲寒厥之意。簡按張云。陰虛於下。則脾腎之气不化。故腹爲脹滿。恐非。

陽气盛於上新校正。據甲乙。作腹滿二字。詳辧其義。滑亦從之。而馬吳諸家。仍原文而解之。簡按帝問有二或字。故舉陰气盛於上。陽气盛於上之兩端而答之。則新校正似是而卻非。馬云。乃上文之熱厥耳。

髙云。陽熱之气盛於上。則下气重上。而邪气逆。逆則陽气亂。亂則心神不寧。故暴不知人。以明暴不知人。

而爲熱厥之意。

下气重上而邪气逆吳云。重。平聲。並也。邪气。气失其常之名也。簡按腹中論云。陽气重上。

有餘於上。此亦論厥逆也。卽是同義。

不知人也志云。猝然昏。或僕撲也。吳。此下。補逆之微者半日復。逆之甚者一日復。復則知人矣十九字。簡按經文未知舊如此否。要之不可定然矣。

厥狀病能馬云。能。音耐。禮運篇云。聖人耐以天下爲一家。則能耐同。吳云。能。猶形也。張同。志云。病能者。能爲奇恆之病也。簡按吳近是。詳見病能論篇首。

腫首頭重簡按脈解篇。腫腰痛。著至教論。幹嗌喉塞。乃與論語迅雷風烈。楚辭吉月辰良。並同字法。腫。志本作踵。非。

僕甲乙。作眩僕。吳云。。目眩亂也。僕。顚僕也。馬云。眩而僕倒。乃上重下輕之證也。

陽明之厥汪昂云。按陽明多血多气。詳本癥病皆有餘。與虛而厥者不同。

癲疾欲走呼簡按陰陽類論云。罵詈妄行。巓疾爲狂。王注。以腎水不勝。故胃气盛。而顚爲狂。蓋與此同證。詳見宣明五气篇。

後不利志云。食飲入胃。脾爲轉輸。逆气在脾。故後便不利。脾不轉運。則胃亦不和。是以食則嘔。

而不得臥也。

口漧溺赤甲乙。口。作舌。志云。陰液不能上資。是以口干心痛。肺金不能通調於下。故溺赤。水火陰陽之气。上下不爽。故腹滿也。

涇溲簡按諸家不釋。但張云。涇。音經。水名。義難通。調經論王注云。涇。大便也。溲。小便也。

楊上善云。涇作經。婦人月經也。吳云。涇。水行有常也。溲。溺KT也。涇溲不利。言常行之小便不利也。數說亦未穩當。靈本神篇。亦有腹脹經溲不利之文。經。甲乙作涇。蓋涇溲是小溲。集韻。涇。去挺切。泉也。

劉熙釋名。水直波曰涇。涇。徑也。言道徑也。溲者。二便之通稱。﹝國語。少溲於豕牢。史記倉公傳。有大小溲語。吳越春秋。太宰奉溲惡。注。溲。卽便也。惡。大便也。﹞故加涇字。別於大便。脈要精微論。言小便爲水泉。此亦一證。

陰縮腫甲乙。無腫字。是。

以經取之吳云。難經曰。不盛不虛。以經取之者。是正經自病。不中他邪也。當自取其經。﹝六十九難﹞正此謂也。馬云。若不盛不虛。則在膽取膽。而不取之肝。

在肝取肝。而不取之膽。所謂自取其經也。卽名之曰經治。又曰經刺。

太陰厥逆張云。按六經之厥。已具上文。此復言者。考之全元起本。自本節之下。另在第九卷

中。

蓋彼此發明。原屬兩篇之文。乃王氏類移於此者。非本篇之重復也。

治主病者張云。謂如本經之左右上下。及原輸等穴。各有宜用。當審其所主而刺之。余準此。

虛滿嘔變下泄淸吳云。少陰。腎也。腎間命門之火虛衰。不足以生脾土。故令虛滿。虛滿者。中虛而滿也。嘔變者。水谷已變。猶嘔逆而出。蓋少陰在下。故食至下焦。其色已變猶嘔也。泄淸。下泄澄澈淸冷也。志云。少陰之气。上與陽明相合。而主化水谷。少陰气厥。以致中焦虛滿。而變爲嘔逆。上下水火之气不交。故下泄淸冷也。按嘔變。當作變嘔。靈五味篇云。若走骨。多食之令人變嘔。與此篇大義相同。且有聲無物曰嘔。故不當作嘔出變異之物解。髙云。有欲嘔之變證。簡按佛典有變吐之語。知是嘔變變嘔。乃嘔逆之謂。諸注恐屬彊解。

前閉髙云。前陰閉結。

譫言吳云。肝藏魂。魂失其守。故譫言也。

不得前後張云。或閉結不通。或遺失不禁。不得其常之謂也。三陰俱逆。則髒气絕。陽明脈解篇曰。厥逆連經則生。連髒則死。此之謂也。志云。陰關於下也。簡按此謂二便不通。張注。或遺失不禁。誤。

僵僕髙云。卽上文發爲僕之義。

嘔血善衄志云。陽气上逆則嘔血。陽熱在上則衄血。此太陽之气。厥逆於上。以致迫血妄行。髙云。陽熱之气。

不行皮毛內傷絡脈。陽絡傷則血外溢。故嘔血善衄。簡按吳本。無嘔血二字。義不相蒙。僭去之。非也。

機關不利張云。機關者。筋骨要會之所也。膽者。筋其應。少陽厥逆。則筋不利。故爲此機關腰項之病。

發腸癰不可治張云。腸癰發於少陽厥逆者。相火之結毒也。故不可治。髙云。少陽經厥气逆。則樞轉有乖。故機關不利不能樞轉。從外則發腸癰。發腸癰。則內郁之气。從癰而泄。不可治少陽之主病。當治陽明之腸癰。此少陽厥逆病能。發於陽明。當治陽明。故不言治主病者。簡按髙。據仲景嘔家有癰膿。不可治嘔。膿盡自愈之例而釋之。未知於經旨何如。存備一說。

驚者死馬云。肝之病發爲驚駭。而膽與之爲表裏。故驚則死矣。張云。其毒連髒。故當死。

喘咳身熱志云。陽明气厥則喘。上逆則咳也。陽明之气主肌肉。故厥則身熱。

善驚衄嘔血志云。二陽發病。主驚駭。衄血嘔血者。陽明乃悍熱之气。厥气上逆。則迫血妄行。

此病在气。而及於經血。髙云。聞水音則善驚。熱迫於經則衄嘔血。上文發腸癰。不可治少陽。當治陽明。是治陽明之意。已寓於上。故此不言治主病者。簡按腸癰治陽明。未見所據。其不言治主病者。恐是脫文。

嘔沫吳云。肺主治節。行下降之令。肺病則不能降。故虛滿而咳。虛滿之久。必有畱沫。故嘔沫。

髙云。肺气滿咳。不能四布其水津。故善嘔沫。

手心主少陰髙云。手心主厥陰包絡。手少陰心經。經厥气逆。皆有心痛之病。喉者。肺气也。心痛引喉。則兩火上炎而爍金。又兼身熱如焚如焰。則死不可治。馬云。邪客篇言。心者。五臟六腑之大主也。精神之所捨也。其髒堅固。邪弗能容也。容之則心傷。心傷則精神去。神去則死。此所以死不可治。

腰不可以俯仰吳云。其脈屬於小腸。小腸系腰之部分。故腰不可以俯仰。張云。四時气篇曰。邪在小腸者。連睪系。屬於脊。故腰不可以俯仰也。簡按王以爲錯簡文。吳張彊爲之解。似不切貼。

馬云。按全元起本。。作痙。。音熾。傷寒論。有剛柔。痙。音敬。風彊病也。此當以痙爲是。後世互書者非。靈樞熱病篇第二十七節

。有風痙證。髙云。經脈篇云。大腸手陽明之脈。是主津液。

今手陽明經气厥逆。津液不榮於經脈。故當資手陽明經之津液。簡按張云。。謂手臂肩項彊直也。此蓋拘泥於本經之所流注。故云爾。

卷六

病能論篇第四十六

馬云。能。音耐。禮樂記。故不耐無樂。其耐作能。靈樞陰陽二十五人篇。皆有能字。古蓋耐能通用。

陰陽應象大論云。病之形能也。蓋病之形狀耐受。故此以病能名篇。張兆璜云。病能者。言奇病之形能也。簡按吳釋前篇病能云。能。猶形也。此解爲是。

胃脘癰吳云。吸門之下。賁門之上。受納水谷之脘。名曰胃脘。簡按聖濟總錄云。夫陰陽升降。

則榮衛流通。气逆而隔。則畱結爲癰。胃脘癰者。由寒气隔陽。熱聚胃口。寒熱不調。故血肉腐壞。以气逆於胃。故胃脈沈細。以陽气不得下通。故頸人迎甚盛。令人寒熱如瘧。身皮甲錯。或咳或嘔。或唾膿血。觀伏梁之病。亦有挾胃脘內癰者。以其裹大膿血。居腸胃之外故也。方附於一百二十九卷。

當候胃脈滑云。卽脈要精微。附上右外。以候胃也。馬云。右關。吳張志同。簡按附上右外。

尺膚之位。而非脈之分位。以寸關尺。配五臟六腑者。難經以後之說。此言胃脈者。必別有所候。

逆者甲乙。作气逆者。

人迎甚盛張云。卽終始篇等所云。人迎三盛。病在陽明之謂。

精有所之寄則安吳本。作精有所倚。則臥不安。注云。髒。陰也。主靜。故髒有傷損。則有不足之患。陰精有所偏倚。則有亢甚之害。均之令人夜不安也。簡按諸家順文解釋。

義難通。吳據甲乙而刪攺。但精字仍舊文。殆爲明晰。今從之。

不能懸其病吳云。不能懸其病於空。使之不我疾也。馬云。懸者。絕也。按逆調論第六節

。有不得臥而息有音者。諸證尢詳。但此曰不安。則不能安寢也。與彼有異。

偃臥髙云。正臥也。評熱論云。不能正偃者。胃中不和也。故舉而復問。

肺者髒之蓋也痿論云。肺者。髒之長也。心之蓋也。靈九鍼論云。五臟之應天者肺。肺者。五臟六腑之蓋也。

右脈沈而緊左脈浮而遲馬云。此當見於兩尺也。吳張同。簡按本經無寸關尺之說。此特言左右爾。

必非兩尺之謂也。

不然馬吳張並仍甲乙。然。作知。志髙從舊文釋之。故屬彊解。

此逆四時志云。脈合四時。故冬診之。左右脈皆當沈緊。今左脈反浮而遲。是逆四時之气矣。

病在腎頗關在肺吳云。關。關系也。志云。腎主冬气。而又反浮在左。故當主病在腎。頗關涉於肺。當爲腰痛之病。簡按甲乙。無關字。奇病論云。其盛在胃。頗在肺。句法正同。

腎爲腰痛之病也甲乙。無腎字。

頸癰癰疽篇云。發於頸者。名曰夭疽。其癰大而赤黑。不急治。則熱气下入淵腋。前傷任脈。內薰肝肺。十餘日而死矣。

其眞安在吳云。眞。正治之法也。簡按當仍甲乙作其治。

異等志云。等。類也。髙云。頸癰之名𨿽同。而在气在血。則異類也。

癰气之息馬云。以小鍼開除。而去病者。正以癰間有气頓息。不至甚也。吳。息。攺。云。。

腐肉也。鍼。鈹鍼也。所以去鍼肉。張云。息。止也。癰有气結。而畱止不散者。治宜甲鍼以開除其气。气行則癰愈矣。髙云。頸癰。而气之止息者。其病在气。宜以鍼開通其气。而除去之。此气息成癰。而有鍼刺之眞法也。頸癰而气盛血聚者。其病在血。宜石刺出血而瀉之。此血聚成癰。而有石刺之眞法也。此所以同病異治。

而皆已也。簡按說文。。寄肉也。徐鍇曰。息者。身外生之也。故古謂賒賃生舉錢。爲息錢。旋生土爲息壤也。方言。作KT。王釋爲死肉。吳則爲腐肉。無所考據。張注允當。今從之。

同病異治也吳。此下。補膚頑內陷者。宜灸以引之十字。云。以上文有其問。故僭補之。張兆璜云。

陷下者。又宜灸。始言鍼灸。而後止言鍼石者。蓋此篇。論五臟之相傳。而腎臟之气。已傳於肝。故止宜鍼宜石。設或有回陷於腎者。又常灸之。此𨿽不明言。蓋欲人意會。讀者宜潛心參究。不可輕忽一字。簡按吳補固僭矣。而張注亦鑿。俱不可從。

狂靈癲狂篇云。狂始發。少臥不饑。自髙賢也。自辧智也。自尊貴也。善罵詈。日夜不休。通評虛實論云。癲疾厥狂。久逆之所生也。又千金方云。狂風罵詈。撾斫人。名熱陽風。卽怒狂也。

暴折而難決馬云。此人者。因猝暴之頃。有所挫折。而事有難決。志不得伸。吳云。暴折而抑之。

不得剖決。志云。決。流行也。髙云。決。散也。簡按吳注爲是。

陽明者常動馬云。靈動輸篇。言是陽明獨動不休。故凡衝陽。﹝卽跗陽﹞地倉。大迎。下關。人迎。气沖之類。皆有動脈不止。而衝陽爲尢甚。

巨陽少陽不動吳云。巨陽。有委中。昆侖。少陽。有懸鐘。聽會。其脈皆不甚動。於其不甚動者。

反動大疾。此陽厥善怒。而狂之候也。

動大疾馬云。大。當作長。簡按非也。

夫食入於陰張云。五味入口。而化於脾。食入於陰也。藏於胃以養五臟气長气於陽也。

生鐵洛張云。卽鑪冶間錘落之鐵屑也。其屬金。其气寒而重。最能墜熱開結。平木火之邪。故可以下气疾。除怒狂也。凡藥中用鐵精。鐵華粉。鍼砂。鐵銹水之類。皆同此意。簡按本艸經。作鐵落。唐本注云。落。是鐵皮滋液。黑於余鐵。陶謂可以染皂。云是鐵漿。誤矣。蘇頌圖經云。鐵落者。鍛家燒鐵赤沸。砧上打落細皮屑。俗呼爲鐵花。是也。初煉去礦。用以鑄器物者。爲生鐵。再三銷拍。可以作者。爲鐵。

亦謂之熟鐵。此說是也。別錄云。鐵落。一名鐵液。故王云。爲鐵漿非。是生鐵液也。髙云。洛。烙同。烙飲者。轉赤爲烏也。赤而烏。可以平巨陽之气。迂謬尢甚。聖濟總錄云。鐵落。染皂鐵漿。是。上一味。每服重湯內溫一盞飲之。食後。此不讀王注及唐本。乃襲陶謬也。

爲飲張雲用水研浸。可以爲飲。簡按唐本注云。諸鐵療病。並不入丸散。皆煮取漿用之。此云爲飲。亦煮取漿者與。

下气疾也吳云。寒而鎭重。故下气速。气下則不厥逆矣。志云。鐵乃烏金。能伐肝木。故下肝气之疾速也。李時珍云。陽气怫郁。而不得疏越。少陽膽木。挾三焦少陽相火。巨陽陰火上行。故使人易怒如狂。

其巨陽少陽之動脈。可診之也。奪其食。不使胃火復助其邪也。飲以生鐵落。金以制木也。木平則火降。故曰下气疾速气卽火也。簡按列子湯問。吳楚之國。有大木焉。其名爲。﹝音柚﹞碧樹而冬生。實丹而味酸。食其皮汁。已憤厥之疾。張湛注云。气疾也。梁書姚察傳。自免憂後。因加气疾。蓋憤厥。乃陽厥之類。而气疾所指不一。凡狂易癲眩。驚悸癇。心神不定之證。宜槪稱气疾焉。若以疾訓速。或爲效驗疾速之義。或爲逆气疾速之謂。乖謬亦甚。

澤瀉術各十分麋銜五分張云。澤瀉。味甘淡。性微寒。能滲利濕熱。白術。味甘苦气溫。能補中燥濕止汗。麋銜。卽薇銜。一名無心艸。南人呼爲吳風艸。味苦平微寒。主治風濕。十分者。倍之也。五分者。

減半也。簡按蘇頌云。凡古方云術者。乃白術也。此方。聖濟。名澤瀉湯。三因。名麋銜湯。並用白術。馬云。

術。卽蒼術非也。麋銜。本經作薇銜。一名麋銜。唐本注云。一名鹿銜艸。言鹿有疾。銜此艸瘥。陳嘉謨云。

麋鹿有疾。銜此艸瘥。素問之名。因此出。時珍云。據蘇說。則薇銜麋銜。當作鹿銜也。此說誤。麋鹿一類。

不必攺作鹿。劉HT采天名精。活。遂有活鹿艸之名。麋。果鹿之誤乎。活鹿艸。當作活艸也。聖濟。十分作二兩半。五分作一兩一分。陶氏序錄云。古秤惟有銖兩。而無分名。今則以十黍爲一銖。六銖爲一分。四分爲一兩。然則四分爲一兩者。六朝以降之事。而此經云分者。非分兩之分。總錄誤爾。三因。十分。作一兩。

五分作半兩。乃與張注符矣。

合以三指撮吳云。合。修合也。三指撮。言如三指寬一撮也。簡按陶序例。一撮者。四刀圭也。

刀圭者。十分方寸匕之一。準如梧桐子大也。此云三指撮者。乃一方寸匕余也。張云。合以三指。用三指撮合。

以約其數。而爲煎劑也。

考經文。此謂散藥。張注謬爾。聖濟云。上三味。搗羅爲散。每服二錢匕。沸湯調。食後服。三因亦云。上爲末。每服二錢。酒飲任調下。食前服。

爲後飯馬云。藥在飯後也。誤。

所謂深之細者髙。以下二十四字。移於前頸癰之下。上經者以下六十九字。移於前在陰陽奇恆中之下。而爲之注釋。率屬牽彊。不可從。

卷六

奇病論篇第四十七

吳云。奇病。特異於常之病也。簡按凡風也。痺也。厥也。痿也。屬類頗多。此篇所載。重身聲喑。息積。疹筋等。率皆奇特之病。故以奇病名篇。

重身詩大雅。大任有身。毛傳。身。重也。箋。謂懷孕也。馬。重。平聲。

九月而喑馬云。喑。啞也。醫書。謂人之受孕者。一月肝經養胎。二月膽經養胎。三月心經養胎。四月小腸經養胎。五月脾經養胎。六月胃經養胎。七月肺經養胎。八月大腸經養胎。九月腎經養胎。十月膀胱經養胎。先陰經而後陽經。始於木而終於水。以五行之相生爲次也。然以理推之。則手足十二經之經脈。

晝夜流行無間。無日無時而不共養胎气也。必無分經養胎之理。今曰九月而喑。蓋時至九月。則妊胎已久。兒體日長。胞絡宮之絡脈。系於腎經者。阻絕而不通。故間有爲之喑者。非人人然也。﹝此乃阻絕之絕。非斷絕之謂。生气通天論云。大怒則形气絕。而血菀於上。亦阻絕之絕。靈經脈篇云。腎足少陰之脈。從腎上貫肝膈。

入肺中。循喉嚨。挾舌本。﹞張云。喑。聲啞不能出也。簡按徐之才逐月養胎法。見於千金方。蕭氏女科經論云。張璜按喑。謂有言而無聲。故經曰。不能言。此不能二字。非絕然不語之謂。凡人之音。生於喉嚨。發於舌本。因胎气肥大。阻腎上行之經。以腎之脈入肺中。循喉嚨。系舌本。喉者肺之部。肺主聲音。其人切切私語。心𨿽有言。而人不能聽。故曰喑。肺腎子母之髒。故云不必治。

若大全解作不語。則爲心病。以心主發聲爲言也。與子喑。了不相干。璜所論如此。然醫說引邵氏後聞見錄云。郝翁名允。博陵人。一婦人妊。咽嘿不能言。翁曰。兒胞大經壅。兒生經行則言矣。不可毒以藥。又引醫余云。孕婦小語。非病也。聞如此者。不須服藥。臨產日。但服保生丸四物湯之類。產後便語。亦自然之理。

非藥之功。並是子喑。喑。乃舌喑。腎之脈系舌本。其理自明。蕭所引卻是迂謬。又考郭氏保慶集。第九論。

有產後不語。用七珍散。則知不啻胎前有此證也。

胞絡張云。胞中之絡。衝任之絡也。吳云。謂子室中之支絡也。系。根系也。

刺法曰此以下。止疹成也。吳志爲別章。是。

成其疹吳云。疹。病也。張志同。簡按國語。孤子寡婦疾疹。傷寒例云。小人觸冒。必嬰暴疹。

王注恐非。

然後調之此四字。宜據新校正刪之。明是全注羼入。諸家爲原文釋之者。何諸。

無用石也志云。。謂鍼。石。砭石也。鍼經曰。形气不足。病气不足。此陰陽气俱不足也。

不可刺之。刺之則重不足。重不足。則陰陽俱竭。血气皆盡。五臟空虛。筋骨髓枯。老者絕滅。壯者不復矣。

是以身羸瘦者。不可妄用鍼石。

腹中有形而泄之志云。泄。謂用鍼瀉之。鍼經曰。刺之害。中而不去則精泄。精泄則病益甚而。

按腹中胞積皆爲有形。在女子胞。則無益其有餘。在息積。曰不可灸刺。

在伏梁。曰不可動之。是腹中有形者。皆不可刺泄。刺𨿽中病。而有形之物不去。則反泄其精气。正气出。而邪病反獨擅於其中。故爲疹成也。簡按馬張仍王。爲重身之義。非也。

脇下滿气逆馬云。脇下脹滿。气甚喘逆。

息積吳云。息積。卽息賁肺積也。張云。積不在中。而在脇之下者。初起微小。久而至大。則脇滿气逆。喘促息難。故名息積。今人有積。在左脇之下。俗名爲痞者。其卽此證。惟小兒爲尢多。蓋飲食過傷。脾不及化。則餘气畱滯。而結聚於此。其根正在脇間。陽明病劇。則上連於肺。此其所以爲息積也。簡按百病始生篇云。稽畱不去。息而成積。據此則息謂生長。﹝出前漢宣帝紀師古注。﹞猶肉之也。聖濟總錄云。夫消息者。陰陽之更事也。今气聚脇下。息而不消。積而不散。故滿逆爲病。然气客於外。不幹胃腑。故不妨食。

特害於气息也。導引能行積气。藥力亦藉導引而行故也。有方附於五十七卷。此以息而不消。積而不散。解息積之義。極是矣。而至謂害於气息。則竟未免歧誤。

積爲導引服藥髙云。積。漸次也。須漸次爲之導引而服藥。導引。營運也。營運則經脈之虧者可復。若但服藥。則藥不能獨治也。

尺脈數甚簡按十三難云。脈數。尺之皮膚亦數。丁氏注。數。心也。所以臂內之皮膚熱也。蓋與此同義。

筋急而見吳云。身之大筋勁急也。簡按王注爲是。

疹筋吳云。病筋也。簡按聖濟總錄云。夫熱則筋緩。寒則筋急。今也肝气內虛。虛則生寒。故筋急而見。其尺脈數甚者。蓋尺裏以候腹中。其人腹急。則尺脈見數。數亦爲虛。以腹內气虛故也。气旣寒而筋急。其色又見白黑。是爲寒甚之證。有方。附於四十二卷。又外臺云。癖。發卽兩筋弦急。陳氏婦人良方云。者。在腹內近臍左右。

各有一條筋脈急痛。大者如臂。次者如指。因气而成。如弦之狀。名曰气也。慧琳一切經音義云。病。卽腹中冷气病也。發卽脈脹牽急。如似弓弦。故俗呼爲气病也。據王注。此卽疹筋也。

名曰厥逆聖濟總錄。方附於五十一卷。李氏蘭室祕藏。有羌活附子湯。羅氏衛生寶鑑。有麻黃附子細辛湯。危氏得效方。有白附子散。並治大寒犯腦頭痛。

帝曰善髙云。三字衍文。

五气之溢也吳云。腥焦香臊腐也。張云。五味之所化也。馬云。五臟之气也。志云。五气者。土气也。土位中央。在數爲五。在味爲甘。在髒爲脾。髙同。云。溢。泛溢也。簡按萬曆本醫說。作土气。志注爲是。王意亦當如此。

脾癉聖濟總錄云。夫食入於陰。長气於陽。肥甘之過。令人內熱而中滿。則陽气盛矣。故單陽爲癉也。其證口甘。久而弗治。轉爲消渴。以熱气上溢故也。有方。附於四十五卷。

食甘美而多肥甲乙。作數食美。而多食甘肥。簡按甲乙爲是。枚乘七發。甘脆肥濃。命曰腐腸之藥。

轉爲消渴吳。轉。作傳。云。傳。日久傳變也。消渴。飲水善消。而渴不止也。

以蘭除陳气聖濟總錄。治脾癉口甘中滿。蘭艸湯。蘭艸。一兩。切。上一味。以水三盞。煎取一盞半。去滓。分溫三服。不拘時候。張云。蘭艸。性味甘寒。其气淸香。能生津止渴潤肌肉。故可除陳積蓄熱之气。簡按李杲試效方。有蘭香飲子。蘭室祕藏。名甘露膏。治消渴。飲水極甚。善食而瘦。王遜藥性纂要云。素問所謂。治之以蘭除陳气者。幽蘭建蘭之葉。非蘭艸澤蘭也。建蘭幽蘭。古所無。

此襲寇宗陳嘉謨之謬說耳。

口苦取陽陵泉此六字。宜據新校正而刪之。諸家費解。

夫肝者中之將也甲乙。肝上。有膽者中精之府六字。與新校正所援異。靈師傳篇云。肝主爲將。六節髒象論云。十二髒皆取決於膽。本輸篇云。肝合膽。膽者。中精之府。﹝五行大義。引河圖。文同。﹞蓋本節主膽而言。甲乙文爲正焉。聖濟總錄。作夫膽爲中正之官。淸淨之腑。十一臟之所取決。咽爲之使。

咽爲之使張云。足少陽之脈。上挾咽。足厥陰之脈。循喉嚨之後。上入頏顙。是肝膽之脈。皆會於咽。故咽爲之使。

膽虛气上溢甲乙。無虛字。吳。虛。作噓。云。噓气。气上溢也。汪昂云。吳攺膽虛。作膽噓。欠通。气上溢。卽噓字之義。馬云。此膽气以煩勞而致虛。張云。數謀慮不決。則肝膽俱勞。勞則必虛。虛則气不固。故膽气上溢。簡按數謀慮不決。宜膽气怫郁。甲乙似是。聖濟總錄云。數謀不斷。則淸淨者。濁而擾矣。

故气上溢。而爲口苦也。經所謂是動則病口苦。以气爲是動也。有方。附於四十二卷。衛生寶鑑。有龍膽瀉肝湯。﹝與東垣方不同。﹞

膽募兪吳云。膽募。日月穴也。膽兪。在脊十椎下。兩旁各一寸五分。簡按甲乙云。日月。膽募也。在期門下五分。馬以爲期門。誤。王注腹募背兪。原於六十七難。

治在陰陽十二官相使中治。吳攺作論。注云。卽靈蘭祕典所論也。張同。簡按王云。今經已亡。

未知何是。

有癃者吳云。癃。不得小便也。癃而一日數十溲者。

由中气虛衰。欲便則气不能傳送。出之不盡。少間則又欲便。而溲出亦無多也。簡案口問篇云。中气不足。溲便爲之變。陳氏三因方云。淋。古謂之癃。名稱不同也。癃者。罷也。淋者。滴也。今名𨿽俗。於義爲得。此說非是。戴侗六書故曰。淋。癃。實一聲也。漢殤帝諱淋。故攺癃爲HT。攺隆慮縣。爲林慮縣。蓋內經。本艸經。皆用癃字。作淋皆後人所攺。

身熱如炭頸膺如格吳云。身熱如炭。胃主肌肉故也。頸膺如格。胃脈循喉嚨。下乳內廉故也。張云。如格者。上下不通。若有所格也。

喘息气逆馬云。其息喘。其气甚逆。張云。喘息者。呼吸急促也。气逆者。治節不行也。

細微如發甲乙。無微字。

病在太陰其盛在胃頗在肺馬云。此病在太陰。經之不足。觀气口微細之脈可知也。其气盛在於胃。

觀人迎躁盛之脈可知也。六節髒象論。靈樞終始禁服等篇。皆以人迎三盛。爲病在陽明。所以謂之其盛在胃也。

至於喘息气逆。頗關在肺。然肺虛也。非盛也。特邪气耳。簡按參之於王說。義尢明晰。吳以太陰爲脾。張則爲脾肺二髒。與經旨左矣。

此所謂得五有餘甲乙。無所謂二字。

五病之气有餘也甲乙。無五字。

此其身不表不裏亦正死明矣甲乙。無身字。正死。作死證。

巓疾張云。卽癲癇也。本經。巓。癲通用。於此節之義可見。諸家釋爲頂巓者非。蓋兒之初生。

卽有病癲癇者。今人呼爲胎裏疾者卽此。未聞有胎病頂巓者也。

母有所大驚甲乙。母下。有數字。張兆璜云。胎中受病。非止驚癇。妊娠女子。飲食起居。大宜謹愼。則生子聰俊。無病長年。髙云。其气上不下。則精與驚气並居。旣生以後。故令子發爲癲疾也。此癲疾爲先天奇病。而屬於不治也。

然。龐同。玉篇。大也。乃狀浮起貌也。龐。又龐雜之龐。故王兼二義而釋之。詳見於評熱病論。馬本。。作。

身無痛者吳云。以其病不系於表。故身無痛。

腎風馬云。腎屬水。故腎虛則水搐。腎不宜感風。故風在則體浮。風熱則脈大。風與水搏。則脈緊。脹滿則薄脾。而不能食。𨿽食亦少。水熱穴論云。腎者。胃之關也。關門不利。故聚水而成其病。則欲其能食也難矣。髙雲。水因風動。故名腎風。簡按王注風論云。腎臟受風。則面然而腫。而張則云。非外感之風。乃風由內生者。內風之說未經見。則不可從。

驚已心气痿者死吳云。腎邪陵心。令人善驚。若驚已而心气猶壯。是謂神正。生之徒也。驚已而心气痿者。是謂神亡。死之屬也。志云。腎風非死證。此病生在腎。逆傳其所勝。故死。簡按痿。馬張仍王義。

卷六

大奇論篇第四十八

吳云。前有奇病論。此言大奇論者。擴而大之也。髙本。刪論字。蓋以無問答之語也。

皆實卽爲腫張云。滿。邪气壅滯。而爲脹滿也。此言肝腎肺經。皆能爲滿。若其脈實。當爲浮腫。

而辧如下文也。簡按王以滿爲脈气滿實。考文理。張注爲勝。王注癰腫。必是壅腫。傳瀉之訛耳。

肺之雍馬云。按甲乙經。雍。作癰。肺肝腎三經。不宜生癰。此雍。斷宜作壅。蓋言气之壅滯也。

吳張並云。雍。壅同。

喘而兩滿吳本。。作脇。張云。。音區。腋下脇也。

腳下至少腹簡按馬志據原文。不攺腳爲。卻非。

跛易偏枯張云。或爲跛。或掉易無力。或偏枯不用。是皆腎經壅滯。不能營運所致。簡按易。是痿易狂易之易。謂跛而變易其常。王注恐謬。

心脈滿大張云。火有餘也。心主血脈。火盛則血涸。故癇螈筋攣。

癇螈筋攣甲乙。螈。作。張云。癇。音間。癲癇也。螈。音熾。抽搐也。攣。音戀。拘攣也。

髙云。神气不通於心包則癇。神气不行於骨節則螈。癇則筋攣於內。螈則筋攣於外也。簡按下文云。二陰急爲癇厥。通評虛實論云。刺癇驚脈五。靈經筋篇云。癇螈及痙。寒熱病篇云。暴攣癇眩。足不任。內經言癇者如此。﹝詳見通評虛實論注。﹞玉機眞髒論云。筋脈相引而急。病名曰螈。王注。筋脈受熱。而自跳掣。故名曰螈。靈邪气臟腑病形篇云。心脈急甚者。爲螈。肝脈微澀。爲螈攣筋痺。﹝螈。詳見診要經終篇注。﹞並與本篇互發。

肝脈小急張云。小。爲血不足。急。爲邪有餘。故爲是病。夫癇螈筋攣一也。而心肝二經皆有之。

一以內熱。一以風寒。寒熱不同。血衰一也。故同有是病。

肝脈騖暴熊音。騖。音務。奔也。志云。騖。疾走也。又亂馳也。簡按後漢光武帝紀注。直騁曰馳。亂馳曰騖。志注據此。

有所驚駭馬云。金匱眞言論云。肝之病。發驚駭。

脈不至若喑張云。此特一時之气逆耳。气通則愈矣。吳云。脈不至。在諸病爲危劇。若其暴喑失聲。

則是肝木厥逆。气壅不流。故脈不至耳。不必治之。厥還當自止。簡按志圈脈上。別爲一章。非。

小急不鼓皆爲瘕馬云。瘕者。假也。塊似有形。而隱見不常。故曰瘕。脈本急矣。而其急中甚小。

又不鼓擊於手。則是沈也。必有積瘕在中。故脈不和緩耳。今三部之脈如此。皆可以卽其本部。而決其爲瘕也。

簡按巢源云。瘕。假也。謂虛假可動也。又云。謂其有形。假而推移也。蓋瘕。分而言之。。積也。瘕。

聚也。然積亦可稱瘕。气厥論。瘕。陰陽類論。血瘕。邪气臟腑病形篇。水瘕。水脹篇。石瘕。厥病篇。

虫瘕。傷寒論。固瘕。神農本經。蛇瘕。倉公傳。遺積瘕。蟯瘕之類。是也。說文云。瘕。女病也。蓋根據於骨空論。女子帶下瘕聚。誤爲此說耳。郭璞注山海經瘕疾云。虫病也。此亦因有虫瘕蟯瘕而言。並不可從。李氏必讀云。瘕。遐也。歷年遐遠之謂也。歷年遐遠之病。豈止於瘕聚乎。

石水張云。此言水病之有陰陽也。吳云。沈。脈行肌肉之下也。石水者。水凝不流。結於少腹。

其堅如石也。腎肝在下。居少腹之分。脈沈爲在裏。故腎肝俱沈。爲石水之象。馬雲。水气凝結。如石之沈。

故名爲石水也。陰陽別論。有陰陽結邪。多陰少陽。名曰石水。小腹腫。靈邪气臟腑病形篇。有腎脈微大。爲石水。起臍以下。至小腹睡睡然。上至胃脘。死不治。水脹篇。黃帝有石水之問。而岐伯無答。必有脫簡。皆是積聚之類。簡按金匱要略云。石水。其脈自沈。外證腹滿不喘。尢怡注云。石水。水之聚而不行也。因陰之盛。而結於少腹。故沈而不喘。吳以爲堅如石。誤。﹝張氏醫通云。腎肝並沈。爲石水。眞武湯主之。﹞

風水馬云。蓄水冒風。發爲腫脹。名曰風水。見評熱論。水熱穴論。靈論疾診尺篇。張云。風水者。

遊行四體。浮泛於上也。

並小弦欲驚張云。肝腎並小。眞陰虛也。小而兼弦。本邪勝也。气虛膽怯。故爲欲驚。

皆爲疝馬云。或結於少腹。或結於睪丸。或結於睪丸之上下兩旁。腎肝二脈經歷之所。皆是也。

積土以髙碩者。曰山。疝有漸積之義。故名。簡按說文云。疝。腹痛也。劉熙釋名云。心痛曰疝。疝。詵也。

先詵詵然上而痛也。又曰。疝。詵也。詵詵引小腹急痛。顏師古急就篇注云。疝。腹中气疾。上下引也。金匱要略云。腹痛。脈弦而緊。弦則衛气不行。卽惡寒。緊則不欲食。邪正相搏。卽爲寒疝。樓氏綱目云。疝名𨿽七。寒疝。卽疝之總名也。

心疝髙云。心脈搏滑急。則心气受邪。故爲心疝。脈要精微論曰。診得心脈而急。病名心疝。少腹當有形也。

肺疝志云。肺脈當浮。而反沈搏。是肺气逆聚於內。而爲肺疝矣。髙云。肺疝。气疝也。簡按四時刺逆從論。肺風疝。有目無證。不可得而知。史倉公傳云。气疝客於膀胱。難於前後溲。而溺赤。巢源。气疝。

乃七疝之一。腹中乍滿乍減而痛。名曰气疝。髙以爲气疝者。蓋肺主气故也。

三陽急爲瘕三陰急爲疝志云。此言疝瘕之病。病三陰三陽之气。而見於脈也。子繇曰。瘕者。假也。

假物而成有形。疝字。從山。有艮止髙起之象。故病在三陽之气者爲瘕。三陰之气者爲疝。玉師曰。瘕。在腸胃之外。故三陽急。疝病五臟之气。故三陰急。馬云。王注分瘕爲血。疝爲气者。未的當。知二病爲气血相兼也。簡按三陽三陰。據下文二陰二陽。王注爲是。諸家亦仍王注。

二陰急爲癇厥馬云。二陰者。心也。其脈來急。正以心經受寒。寒與血搏。發而爲癇爲厥。志云。

癇厥者。昏迷僕撲。卒不知人。簡按癇厥。惟是癇病。志注爲長。

二陽急爲驚張云。木邪乘胃。故發爲驚。陽明脈解篇曰。胃者。土也。故聞木音而驚者。土惡木也。

是亦此義。○髙本。以二陰以下十一字。移於前節若喑不治自已下。非。

爲腸久自已吳云。外鼓者。脈形向外而鼓也。外鼓。有出表之象。故不必危之。久當自止也。

馬云。此言心肝脾腎。皆爲腸。而有死生之分者。以脈與證驗之也。腸者。腸有所積。而下之也。然有下血者。﹝卽今所謂失血。﹞有下白沫者。﹝卽今所謂去積。﹞有下膿血者。﹝卽今之所謂痢。﹞病在於腸。均謂之腸也。簡按髙云。腸。泄瀉也。誤。詳見於通評虛實論。

肝脈小緩張云。肝脈急大。則邪盛難愈。今脈小緩。爲邪輕易治也。

血溫身熱者死張云。腎居下部。其脈本沈。若小而搏。爲陰气不足。而陽邪乘之。故爲腸下血。

若其血溫身熱者。邪火有餘。眞陰喪敗也。故當死。

心肝髙云。言心脈肝脈不和。而病腸也。亦如腎脈之腸下血也。志云。此承上文。而言陰血。盛者。𨿽受陽薄。尙爲可治。蓋重陰血以待陽也。夫心主生血。肝主藏血。是以心肝二髒。受陽盛之气。

而爲腸者。亦下血。如二髒同病。則陰血盛。而可以對待陽邪。故尙爲可治之證。簡按諸家仍王義。志意略異。王注似妥。

皆鬲偏枯吳云。凡脈貴於中和。胃脈沈鼓澀。偏於陰也。外鼓大。偏於陽也。心脈小堅急。亦偏於陰也。鬲。陰陽閉絕也。偏枯。半身不用也。以其陰陽偏勝。故爲證亦偏絕也。張云。胃爲水谷之海。心爲血脈之主。胃气旣傷。血脈又病。故致上下痞鬲。半身偏枯也。簡按馬云。

爲膈證與偏枯。髙攺皆作背。並非。志云。鬲者。裏之鬲肉。尢誤。﹝張氏醫通。趙以徳云。胃與脾爲表裏。

胃之陽虛。則內從於脾。從脾則脾之陰盛。故胃脈沈鼓澀。澀者。少血多气之診也。胃之陽盛。則脾之陰虛。

虛則不得與陽主內。反從其胃。越出部分。而鼓大於臂之外。大者。多气少血之候也。心者。元陽君主之宅。

生血生脈。今因元陽不足陰寒乘之。故心脈小堅急。小者。陽不足。堅急者。陰寒之象也。夫心胃之三等脈見一。卽爲偏枯。心乃天眞神機開發之本。胃乃穀气充天眞之原。一有相失。則不能制其气。而宗气散。故分布不周。不周經脈則偏枯。不周五臟則喑。喑者。腎與包絡內絕也。

男子發左女子發右張云。男子左爲逆。右爲從。女子右爲逆。左爲從。此逆證也。志云。從內而發於外。故曰發。簡按張注本於玉版論。爲是。

不喑張云。若聲不喑。舌可轉。則𨿽逆於經。未甚於髒。乃爲可治。而一月當起。若偏枯而喑者。

腎气內竭而然。其病必甚。如脈解篇曰。內奪而厥。則爲喑俳。此腎虛也。正以腎脈循喉嚨。挾舌本故耳。簡按王注。原於奇病論。重身九月而喑之義而釋之。恐謬。

其從者張云。若男發於右。而不發於左。女發於左。而不發於右。皆謂之從。從。順也。髙云。

玉版論要曰。男子右爲從。女子左爲從。其從者。謂男子發於右。女子發於左。不同於上文之發也。簡按王注。

左右互錯。馬吳志同。俱失經旨。

血衄甲乙。作衄血。張云。搏脈弦彊。陰虛者最忌之。凡諸人血鼻衄之疾。其脈搏而身熱。眞陰脫敗也。故當死。

懸鉤浮張云。失血之證多陰虛。陰虛之脈多浮大。故懸鉤而浮。乃其常脈。無足慮也。懸者。不髙不下。不浮不沈。如物懸空之義。脈𨿽浮鉤。而未失中和之气也。簡按懸。乃懸空無根之象。鉤浮。乃陽盛陰虛之候。﹝十五難云。脈之來疾去遲。故曰鉤。呂廣注云。陽盛其脈來疾。陰虛脈去遲也。脈從下上。至寸口疾。還尺中遲。

環曲如鉤。﹞不似脈弦彊而搏擊於指。此乃亡血家之常脈。若釋懸而爲不浮不沈。則於鉤浮之浮。其謂之何。

吳旣誤。而張襲之耳。吳又以常脈。爲平人不病常脈。更誤。

如喘馬云。喘者。气湧而不和。脈體如之。張云。如气之喘。言急促也。髙云。喘。疾促不倫也。

脈至如喘。失其常度。故名曰暴厥。申明暴厥者。一時昏憒。不知與人言。簡按如。甲乙。作而。如而通用。

﹝出於莊七年左傳杜注。﹞下如數同。

浮合張云。此下。皆言死期也。髙云。浮合於皮膚之上。如湯沸也。諸家根據王注。

予不足也熊音。予。與同。

微見馬云。微之爲言。僅也。吳云。始見也。言始見此脈。便期九十日死。若見之已久。則不必九十日矣。所以在九十日者。以時更季易。天道變。而人气從之也。志云。士宗曰。微。對顯言。微現此脈。期以九十日而死。若顯露之。不超時日矣。後之交漆。亦猶是也。髙云。微於皮膚之上。見此數極之脈。中按求之。則不見也。故至九十日而死。經脈應月。一月一周。九十日者。三周也。簡按士宗。卽是髙世。前說似是。

予奪也吳云。奪。失也。

艸幹馬云。心精被奪。火王於夏。猶有可支。至秋盡冬初。心气全衰。故曰艸幹而死。

如散葉吳云。飄零不定之狀也。木遇金而負。遇秋而凋。故深秋則死。志云。飄零虛散之象。簡按今甲乙。作叢棘。

省客吳云。省問之客。張云。或去或來也。塞者。或無而止。鼓者。或有而搏。是腎原不固。而無所主持也。

懸去棗華張云。棗華之候。初夏時也。懸者。華之開。去者。華之落。言於棗華開落之時。火王而水敗。馬云。懸去。猶俗云虛度也。吳移懸去於鼓字下。簡按張注穩妥。

如丸泥張云。泥彈之狀。堅彊短澀之謂。志云。往來流利如珠。曰滑。如丸泥者。無滑動之象。

楡莢落張云。楡錢也。春深而落。木王之時。土敗者死。馬云。秋冬之交也。簡按本艸。蘇頌云。

楡三月生莢。李時珍云。未生葉時。枝條間先生楡莢。形狀似錢而小。色白成串。俗呼楡錢。據此則張注爲勝。

如橫格張云。如橫木之格於指下。長而且堅。是爲木之眞髒。而膽气之不足也。禾熟於秋。金令王也。故木敗而死。簡按說文。格。木長貌。王釋格爲木。蓋本於此。若張注。爲橫木之格於指下。則木之義。

於經文中無所取。不知其意果何如。﹝張注。全襲吳之誤。﹞

如弦縷馬云。如弓弦之縷。猶俗之所謂弦綫也。主堅急不和。奇病論云。胞脈者。系於腎。蓋婦人受胎之所。卽胞絡宮。張云。如弦之急。如縷之細。眞元虧損之脈也。胞。子宮也。命門元陽之所聚也。胞之脈系於腎。腎之脈系舌本。胞气不足。當靜而無言。今反善言。是陰气不張。而虛陽外見。時及下霜。虛陽消敗而死矣。

如交漆馬吳髙並云。交。當作絞。志云。交。絞也。張云。如寫漆之交。左右傍至。纏綿不淸也。

簡按左右傍至也下。恐脫是其予不足也一句。故馬云。臟腑俱虛。大體皆弱。吳云。陰陽亂也。志云。衝任之脈絕也。髙云。復申明胞精不足之意。率屬臆解。今甲乙。漆。作棘。

三十日死吳云。月魄之生死。以三十日爲盈虛。故陰气衰者。不能過其期也。髙云。經脈一周也。

少气味韭英而死馬。以少气爲句。注云太陽爲三陽。三陽主於外。今精气不足。故浮鼓肌中。而欲出於外。其勢不能入於陰也。主少气。正以脈湧則气乏也。韭有英時。冬盡春初也。水已虧極。安能至於盛春耶。張同。吳云。少气。气不足也。少味。液不足也。韭至長夏而英。長夏屬土。太陽壬水之所畏也。故死。

髙云。气爲陽。味爲陰。太陽有寒熱陰陽之气。太陽虛故少气味。英盛也。韭英。乃季春土王之時。韭英而死。

土克水也。簡按少气味。未詳。姑從馬說。韭英。吳髙似是。

如頹土之狀志云。頹土。傾頹之土也。脾主肌肉。如頹土而按之不得者。無來去上下之象。髙同。

五色先見黑志云。土位中央。而分主於四季。當五色俱見而先見黃。若五色之中。而先見黑。是土敗而水气乘之矣。

白壘甲乙。作白累。馬云。壘。當作。詩云綿綿葛。。亦葛之屬。吳云壘者。癮疹之髙起者。北方黑色。主收藏。西方白色。主殺物故死。張云壘。同。卽蓬之屬。有五種。而白者發於春。木王之時。土當敗也。簡按壘。通。不必攺。爾雅。諸慮。山。郭注云。今江東呼爲藤。似葛而粗大。廣雅云。。藤也。一切經音義。引集訓云。藤。也。。謂艸之有枝條。蔓延。如葛之屬也。吳越間謂之藤。

本艸。馬志云。者。藤也。則蓬。明是藤蔓矣。據此則所指不一。未知白壘是何物。張說難信。吳讀爲之。亦恐非。○志云。玉師曰。以經水如浮波。心脈如火薪。肝脈如散葉。胃脈如泥丸。太陽如湧泉。肌脈如頹土。皆以五行之气。效象形容。蓋此乃五臟虛敗之气。變見於脈。非五臟之病脈也。

懸雍髙云。雍。作。虛腫之KT。上浮本大也。簡按諸注並不允。蓋雍。甕通。山海經。懸甕之山。晉水出焉。郭璞注云。山腹有巨石。如形。因以爲名。。亦作甕。說文。罌也。廣雅。瓶也。蓋取其大腹小口。而形容浮揣切之益大之象也。甲乙。雍作癰。非。

浮揣切之益大馬云。懸雍。本浮也。揣切之際。其脈益大。而全無沈意。張云。浮短孤懸。有上無下也。志云。揣。度也。先輕浮而度之。再重按而切之。其本益大。簡按志注與經旨相反。不可從。吳。揣下。

補無力二字。贅。

十二兪之予不足也甲乙。予上。有气字。張云。兪皆在背。爲十二經髒气之所系。水凝而死。陰气盛。而孤陽絕也。

水凝而死甲乙。凝。作凍。

如偃刀張云。臥刀也。浮之小急。如刀口也。按之堅大急。如刀背也。髙云。偃。息也。刀。金器也。簡按髙說未知何謂。

菀熟甲乙。作寒熱。諸本。熟。作熱。張云。此以五臟菀熱。而發爲寒熱。陽王則陰消。故獨並於腎也。腰者腎之府。腎陰旣虧。則不能起坐。立春陽盛。陰日以衰。所以當死。菀。郁同。簡按吳云。熟。熱之深。謬甚。

如丸滑不直手張云。如丸。短而小也。直。當也。言滑小無根。而不勝按也。馬吳並云。直。值同。

甲乙作著。

棗葉生而死張云。大腸應庚金。棗葉生初夏。火王則金衰。故死。馬云。棗葉之時。則先棗華之候矣。

如華甲乙。作如春。馬云。是似艸木之華。虛弱而按之無本也。

善恐不欲坐臥馬云。令人善恐。以心气不足也。不欲坐臥。以心气不寧也。張云。小腸不足。則气通於心。善恐不欲坐臥者。心气怯而不寧也。

行立常聽志云。如耳作蟬鳴。或如鐘磬聲。皆虛證也。

季秋而死馬云。小腸屬火。火王猶可生。至季秋。則衰極而死矣。志云。遇金水生旺之時而死。

卷六

脈解篇第四十九

馬云。按此篇論病。大抵出於靈樞經脈篇。諸經爲病。篇內曰所謂者。正以古有是語。而今述之也。髙云。

六气主時。始於厥陰。終於太陽。此舉三陽三陰經脈之病。則太陽主春。正月爲春之首。太陽爲陽之首也。少陽主秋。九月爲秋之終。少陽爲陽之終也。陽明主夏。五月爲夏之中。陽明居陽之中也。三陰經脈。外合三陽。

雌雄相應。太陰合陽明。故主十一月。十一月。冬之中也。少陰合太陽。故主十月。十月冬之首也。厥陰合少陽。故主三月。三月。春之終也。太陰爲陰中之至陰。故又主十二月。十二月。陰中之至陰也。錯舉六經之病。

復以三陽三陰。主四時之月。而錯綜解之。所以爲脈解也。

腫腰痛。熊。音誰。張同。馬吳音疽。張云。尻臀也。髙本。腫。一字句。云。六元正紀大論曰。太陽終之气。則病腰痛。故太陽經脈之病。有腫以及腰痛也。簡按從肉。音誰。其音疽者。睢鳩之睢。從且。馬吳誤。。說文。尻也。漢東方朔傳。連尻。注。臀也。蓋從肉。故王釋爲臀肉。此四字。

卽與厥論腫首頭重。著至教論。幹嗌喉塞。字法正同。髙注非。

正月太陽寅志云。太陽爲諸陽主气。生於膀胱水中。故以太陽之气爲歲首。﹝楊愼丹鉛錄云。考緯書。謂三皇三世。伏羲建寅。神農建丑。黃帝建子。至禹建寅。宗伏羲。商建丑。宗神農。周建子。宗黃帝。所謂正朔三而攺也。簡按此云正月太陽寅。明是黃帝建寅。而非建子。緯書之言。難信據也。楊氏好讀內經。盍論及於此耶。﹞

病偏虛爲跛者髙本。病上。有所謂二字。云。舊本。所謂二字。誤傳出也下。今攺正。偏虛。猶偏枯。大奇論云。腎雍則髀大。跛易偏枯。故申明所謂病偏虛爲跛者。

東解地气而出也東。宋本。作凍。馬吳髙志並同。解下句。吳刪而字。云。凍解。解凍也。髙云。

地凍始解。地气從下而上出也。張云。正月東風解凍。簡按東。作凍。則而字不妥。蓋謂陽气自東方。解地气之凍。而上出也。

所謂偏虛者所謂二字。從髙而刪之。爲是。

盛上而躍故耳鳴也髙云。經筋篇云。手太陽之筋。其病應耳中鳴。故申明所謂耳鳴者。乃陽气萬物。

盛上而躍。躍則振動。故耳鳴也。

狂巓疾張云。巓。癲同。按經脈篇。足太陽經脈條下。作癲。蓋古所通用也。所謂甚者。言陽邪盛也。陽邪實於陽經。則陽盡在上。陰气在下。上實下虛。故當爲狂癲之病。

浮爲聾髙云。經脈篇曰。手太陽之脈。入耳中。所生病者。耳聾。故申明所謂浮爲聾者。是逆气上浮。而爲聾。皆在气也。簡按馬云。脈浮則聾。非。

故爲喑也張云。聲由气發。气者陽也。陽盛則聲大。陽虛則聲微。若陽盛已衰。故喑啞不能言也。

內奪吳云。內。謂房勞也。奪。耗其陰也。

喑俳張云。俳。音排。無所取義。誤也。當作痱。正韻。音沸。廢也。內奪者。奪其精也。精奪則气奪而厥。故聲喑於上。體廢於下。元陽大虧。病本在腎。腎脈上挾舌本。下走足心。故爲是病。髙云。俳。

痱同。音肥。喑痱者。口無言。而四肢不收。故曰此腎虛也。簡按樓氏綱目。引本節及王注。俳。作痱。張注。蓋原於此。靈熱病篇云。

痱之爲病也。身無痛者。四肢不收。志亂不甚。其言微知。可治。甚則不能言。不可治也。樓氏綱目云。痱。

廢也。痱。卽偏枯之邪气深者。痱與偏枯。是二疾。以其半身無气營運。故名偏枯。以其手足廢而不收。或名痱。或偏廢。或全廢。皆曰痱也。漢賈誼傳云。辟者一面病。痱者一方病。師古注。辟。足病。痱。風病也。

﹝本出於說文。﹞由此觀之。痱。卽仲景中風篇。所謂邪入於髒。舌卽難言者。蓋痱是病名。偏風是所因。偏枯是病證。必非有別也。吳云。俳。陽事廢也。非。聖濟總錄。有喑俳門。載治舌喑不能言。足廢不能用。腎虛弱。其气厥不至舌下。地黃飲子等方。具於五十一卷。

少陰不至者厥也張云。此釋上文內奪而厥之義也。少陰者。腎脈也。與太陽爲表裏。若腎气內奪。

則少陰不至。少陰不至者。以陰虛無气。無气則陽衰。致厥之由也。簡按王注太陰之气。逆上而行。可疑。

心之所表也馬云。膽之脈行於脇。而心之脈出於腋。爲心之表。故爲心脇痛也。張云。少陽屬木。

木以生火。故邪之盛者。其本在膽。其表在心。表者。標也。簡按張注仍王義。今從之。

九月陽气盡髙云。若九月之時。陽气已盡。而陰气方盛。少陽火气不盛。不能爲心之表。故有心脇痛之病也。

陰气藏物也張云。陰邪凝滯。藏伏陽中。喜靜惡動。故反側則痛。髙云。經脈篇曰。足少陽病。

不能轉側。故申明所謂不可反側者。九月陰气方盛。陰气所以藏物也。物藏則不動。故少陽經脈。有不可反側之病也。

艸木畢落而墮文選。潘嶽寡婦賦。木落葉而隕枝。李善注云。毛萇詩傳曰。隕。墜也。千金方。蒲黃湯主療。小兒落牀墮地。

气盛而陽之下長吳云。气盛。气盛於陰也。之。往也。下。下體也。陽之下。謂陽气往下。如少陽之脈。出膝外廉。行於兩足。是也。長。生長也。陽爲動物。長於兩足。故令躍。

相薄張云。薄。气相薄也。吳云。薄。摩蕩也。

水火相惡髙云。厥。爲陰爲水。乃水火相惡。又木能生火。故聞木音。則惕然而驚也。簡按本節所解。與陽明脈解篇異義。

所謂客孫脈云云髙云。出處未詳。大抵皆陽明之病。孫脈。孫絡脈也。

其孫絡太陰也髙云。陽明之脈。不從下行。而並於上。並於上者。則其孫絡之脈。合脾之大絡。而爲太陰也。陽明並於上。故頭痛鼻鼽。孫絡太陰。故腹腫也。簡按此一句難通。故吳攺作其頭之孫絡。腹之太陰也十字。張以爲太陰者。言陰邪之盛。非陰經之謂。俱臆見也。髙注稍妥。姑從之。

上走心而爲噫馬云。宣明五气論曰。心爲噫。又口問篇云。寒气客於胃。厥逆從下上散。復出於胃。

故爲噫。夫素問言心。而靈樞言胃。則此篇兼言陰气走於胃。胃走於心。見三經相須。而爲噫也。﹝三經。謂心脾胃。﹞

故嘔也張云。脾胃相爲表裏。胃受水谷。脾不能運。則物盛滿而溢。故爲嘔。

得後與气熊音。得後。謂得大便也。气。謂快气。馬云。後者。圊也。气者。肛門失气也。張同。

云。陽气出。則陰邪散。故快然如衰。一陽下動。冬至候也。故應十一月之气。簡按吳云。气。謂噯气。誤。

陽气皆傷吳云。傷者。抑而不揚之意。髙云。承秋之肅殺也。

嘔咳上气喘也張云。陽根於陰。陰根於陽。互相倚也。若陰中無陽。沈而不升。則孤陽在上。浮而不降。無所根據從。故爲嘔咳上气喘也。按前章。列本節義於手太陰肺病條下。此則言於腎經。正以肺主气。腎主精。精虛則气不歸元。卽無所根據從之義。簡按此原於吳注。而更詳焉。

色色馬髙云。二字衍文。吳攺作邑邑。云。愁苦不堪貌。張云。當作邑邑。不安貌。秋气至。微霜下。萬物俱衰。陰陽未定。故內無所主。而坐起不常。目則KTKT無所見。以陰肅陽衰。精气內奪。故應深秋十月之候。簡按邑邑。與悒悒通。史記商君傳云。安能邑邑。待數十百年。悒。說文。不安也。張注本此。

志載髙說云。色色。猶種種也。色色不能猶言種種不能自如也。此解不通。今從張注。

陰陽內奪志云。秋气始至。則陽气始下。而未盛於內。陰气正出。而陰气內虛。則陰陽之气。奪於內矣。

煎厥吳云。陽气不治者。陽气不舒也。肝气當治。而未得者。木性不得條達也。肝志怒。故善怒。

煎厥者。怒志煎熬厥逆也。張云。按煎厥一證。在本篇。言陽虛陰盛。在生气通天論。言陰虛陽盛。可見煎厥有陰陽二證。簡按此與少陰。不相干涉。乃屬少陽厥陰之病。則爲可疑。諸家不言及於此者。何。髙獨以少陰君火之陽气不治而釋之。此乃運气家之言。竟不免牽彊焉。張以陽气不治。爲陽虛。不可從。

陽气入吳云。陽邪入薄於腎。故善恐。張云。陰气將藏未藏。而陽邪入之。陰陽相薄。則傷腎而爲恐。馬云。宣明五气篇曰精气並於腎。則爲恐也。

胃無气故惡聞食臭也張云。胃無气。胃气敗也。胃气所以敗者。腎爲胃關。腎中眞火不足。不能溫養化原。故胃气虛。而惡聞食臭也。此卽經脈篇。饑不欲食之義。

故變於色也張云。色以應日。陽气之華也。陰勝於陽。則面黑色變。故應秋气。此卽經脈篇。面如漆柴之義。髙云。地色。地蒼之色。如漆柴也。因秋時肅殺之气。內奪其精華。故至冬。則變於色而黑如地色也。

咳則有血者陽脈傷也髙云。經脈篇云。腎病咳唾則有血。故申明所謂咳則有血者。乃陰血乘於陽位。

陽脈不歸於陰。故曰陽脈傷也。陰血乘陽。脈不歸陰。則陽脈滿。十月之時。陽气未盛於上。未當盛時而脈滿。

則陽气內逆。故滿則咳。咳則有血。而且見於鼻也。張云。陽脈傷者。上焦之脈傷也。蓋腎脈。上貫肝膈。入肺中。故咳則血見於口。衄則血見於鼻也。

疝髙云。猶疝也。言髙腫也。經脈篇云。厥陰病。丈夫疝。婦人少腹腫。簡按王氏資生經云。千金曰。气沖主。明堂下經曰。治疝。則是。卽疝也。巢源云。者。陰核气結腫大也。詳見於陰陽別論頹疝注。

厥陰者辰也張云。辰。季春也。五陽一陰。陰气將盡。故屬厥陰。陰邪居於陽末。則爲疝少腹腫。故應三月之气。

三月一振吳云。振。物性鼓動也。張云。陽气振也。髙云。經脈篇云。厥陰病。腰痛不可以俯仰。

故申明所謂腰脊痛。不可以俯仰者。三月之時。振動發生。艸木向榮而華秀。故三月一振榮華。生機𨿽盛。猶未暢達。故萬物一皆俯而不仰也。

一俯而不仰也馬云。凡俯者不可以仰。仰者不可以俯。故肝應其時。腰痛之病。俯仰似難也。

所謂癃疝膚脹髙云。出處未詳。大抵皆厥陰之病。

。疝也。癃。溺閉也。癃疝膚脹者。陰器腫。不得小便。則膚脹也。簡按靈水脹篇云。膚脹者。寒气客於皮膚之間。然不堅。腹大身盡腫。皮濃。按其腹。而不起。腹皮不變。此其候也。

曰陰亦盛曰。吳本作由。張云。此復明癃疝腫脹之由。在陰邪盛也。陰盛則陽气不行。故爲此諸證。

張兆璜云。曰所謂。曰者者。是設爲之問辭。下文是答辭。故增一曰字以別之。簡按上文。並無增一曰字者。

特於末節而有之。可疑。吳本似是。而吳云。陰亦盛者。言陽固盛。而陰亦盛也。此注恐非。亦字。承上文疝及腰脊痛而下之。蓋與平人气象論。一呼脈再動。一吸脈亦再動之亦同義。

嗌漧馬云。陰陽相薄。而在內爲熱中。在上爲嗌漧也。髙云。經脈篇云。足厥陰病。甚則嗌漧。手厥陰病。心中熱。

卷六

刺要論篇第五十

馬云。刺要者。刺鍼之要法。故名篇。吳云。要。至約之理也。

各至其理志云。理者。皮膚肌肉之文理。

無過其道張云。應淺不淺。應深不深。皆過其道也。髙云。無過其皮肉脈骨之道。中其道。毋容過也。

毫毛腠理志云。毫毛腠理者。鬼門元府也。髙云。毫毛中之腠理也。簡按文選西京賦注。引聲類及廣韻云。毫。長毛也。志。玄府之解未爲得。王注詳焉。

秋病溫瘧甲乙。瘧下。有熱厥二字。志云。肺主秋收之令。秋時陽气下降。陰气外出。妄動其肺。

則收令化薄。陰陽之气反相得於外。而爲溫瘧矣。動。謂動其髒气也。

溯溯然甲乙。作淅淅然。志云。逆流而上。曰溯。溯溯然者。气上逆。而寒栗也。簡按溯溯然。

於義難協。今從甲乙而攺之。皮部論。溯然。甲乙。又作淅然。

煩不嗜食甲乙。煩下。有滿字。吳云。脾气不運。則中气不化。故令煩。脾病則不磨。故令不嗜食。

冬病脹腰痛吳云。冬月無以奉藏。而病脹與腰痛矣。

銷鑠酸甲乙。作消濼。髙云。酸。作。吳云。銷鑠者。骨髓日減。如五金遇火。而銷鑠也。

簡按枚乘七發。𨿽有金石之堅。猶將銷鑠而挺解也。李善注云。賈逵國語注曰。鑠。銷也。甲乙。消濼。蓋與骨空論淫濼同義。金匱虛勞篇。足酸削。﹝此二字。本見於周禮鄭注。﹞巢源。作。知酸通用。不必攺。

不去矣馬云。不能行動而去也。簡按三部九候論。脫肉身不去者死。王注云。猶行去也。

卷六

刺齊論篇第五十一

馬云。齊者。後世劑同。刺以爲劑。猶以藥爲劑。故名篇。簡按一切經音義云。劑限。考聲云。分段也。

韻詮云。分劑也。三蒼云。分齊也。知是齊劑同。限劑分劑之義。蓋刺之淺深。有限有分。故曰刺齊。吳髙如字讀。爲齊一之謂。非。

刺骨者無傷筋云云髙云。欲知其分。必先知其非分。如刺骨者。刺入骨分。無傷其筋。刺筋者。

刺入筋分。無傷其肉。刺肉者。刺入肉分。無傷其脈。脈有絡脈。有經脈。上編。脈居肉後。經脈也。此篇。

脈居肉先。絡脈也。刺脈者。刺入脈分。無傷其皮。此言刺宜深者勿淺。淺則非分矣。簡按下文云。刺肉無傷脈者。至脈而去。不及肉也。卽脈淺肉深。與前篇刺肉無傷脈。義相乖。故髙有經脈絡脈之說。然經文無明據。

恐是兩篇各一家之言。髙注似彊解。

刺皮者無傷肉云云髙云。以上文層次言之。當云刺皮者無傷脈。今不言脈者。以脈不止絡脈。復有經脈。絡脈在肉前。經脈居肉後。言肉而脈在其中。故曰。刺皮者。刺入皮分。無傷其肉。刺肉者。刺入肉分。無傷其筋。刺筋者。刺入筋分。無傷其骨。此言刺宜淺勿深。

深則非分矣。簡按此亦似牽彊。然從前諸家。順文解釋。無於經文參差處。而致思者。如髙可謂善讀古書者矣。

至筋而去不及骨也張云。病在骨者。直當刺骨。勿傷其筋。若鍼至筋分。索气而去。不及於骨。則病不在肝。攻非其過。是傷筋也。簡按以下三項。宜以此例焉。馬云。此明言上文前四句之義也。

至脈而去不及肉也盧冶云。脈在肉中。肉在溪谷。脈有脈道。理路各別者也。所謂至脈而去不及肉者。謂刺在皮膚絡脈之間。不及裏之筋骨。非鍼從脈而再入於肉也。是以略去刺脈無傷肉句者。使後學之意會也。簡按是屬影撰。然髙注全本於此。要之上文宜云刺皮者無傷脈。刺脈者無傷肉。而不及之。至於此。亦無傷脈刺脈之言。實可疑焉。

所謂刺皮無傷肉者張云。刺皮過深。而中肉者。傷其脾气。簡按以下二項。宜以此例焉。馬云。此明言首節末三句之義也。

卷六

刺禁論篇第五十二

禁數志云。數。幾也。言所當禁刺之處有幾也。髙云。數。條目也。帝承上二篇之意。謂刺要刺齊。

其中必有所禁。故願聞禁數。

要害髙云。言各所要。亦各有所害。當詳察也。志云。五臟有緊要爲害之處。要害二字。當知非刺中五臟。﹝顧炎武日知錄云。南越尉佗傳。發兵守要害處。按漢書西南夷傳注。師古曰。要害者。在我爲要。於敵爲害也。此解未盡。要害。謂攻守必爭之地。我可以害彼。彼可以害我。謂之害。人身亦有要害。素問。岐伯對黃帝曰。脈有要害。後漢來歙傳。中臣要害。﹞

肝生於左肺藏於右髙云。人身面南。左東右西。肝主春生之气。位居東方。故肝生於左。肺主秋收之气。位居西方。故肺藏於右。

心部於表腎治於裏志云。部。分也。心爲陽髒而主火。火性炎散。故心气分部於表。腎爲陰髒而主水。水性寒凝。故腎气主治於裏。

脾爲之使髙云。脾土王於四季。主營運水谷。以漑五臟。故爲之使。志云。脾主爲胃行其津液。以灌四旁。故爲之使。

胃爲之市誌云。心爲陽中之太陽。故部於表。腎爲陰中之太陰。故治於裏。蓋以四髒之气。分左右表裏上下。脾胃居中。故爲之市。

膈肓吳云。膈。膈膜也。肓。膈上無肉空處也。志云。膈。膈膜也。內之膈肉。前連於胸之鳩尾。

旁連於腹脇。後連於脊之十一椎。肓者。卽募原之屬。其原出於臍下。名曰脖。髙云。肓。臍旁肓兪穴也。

簡按吳注腹中論云。腔中無肉空隙之處。名曰肓。又注痺論云。肓。腔中空虛無肉之處也。張則襲其說云。肓者。凡腔腹肉理之間。上下空隙之處。皆謂之肓。並因誤讀王注云布散於胸腹之中。空虛之處。燻其肓膜。王意豈以肓爲空虛之處乎。而張於本節。則全根據楊義。楊注原於說文。蓋古來相傳之說。宜無異論。志云。募原之屬。髙云。肓兪。皆臆造已。當與舉痛論及痺論參考。

小心馬云。心之下。有心包絡。其形有黃脂裹心者。屬手厥陰經。自五椎﹝心兪﹞之下而推之。則包絡當垂至第七節

而止。蓋心爲君主。爲大心。而包絡爲臣。爲小心也。吳云。

脊共二十一節。此言七節。下部之第七節

也。其旁乃兩腎所系。左爲腎。右爲命門。命門者。相火也。相火代心君行事。故曰小心。張同。昂云。旁者。兩腎也。中者。命門也。按心者性之郛。腎者命之根。兩腎中間。

一點眞陽。乃生身之根蒂。義取命門。蓋以此也。中有相火。能代心君行事。故曰小心。楊上善云云。吳亦主其說。蓋心君無爲。吾人一日動作云爲。皆命門之相火也。馬注云云。若根據此解。旁字似無著落。志云。七節之旁。膈兪之間也。小。微也。細也。中有小心者。謂心气之出於其間。極微極細。髙同。簡按甲乙。亦作志心。王似指心包絡。楊則爲十四椎旁腎兪。而又云。得名爲志者。心之神也。而陰陽類論。上空志心。王以爲小心。楊以爲入腎志於心神之義。楊注彼此義異。未太明晰。且凡脊椎從上數而至下。未有從下數而云某椎者。

亦覺不允。背篇。心兪。在五焦﹝當作椎。下同。﹞之間。膈兪。在七焦之間。而心包兪。經文無所考。

﹝銅人等。以心椎旁。爲厥陰兪。﹞王馬未爲得矣。吳張𨿽主楊。然命門見於難經。相火固是運气家之言。

並非本經之義。志髙杜撰無論矣。竊疑云七節之旁。云上空。旣非心包。又非腎。必有別所指也。舉數說以俟考。

從之有福逆之有咎馬云。順其所而不傷。則有福。逆其所而傷之。則有咎。所謂要害之當察者以此。

刺中肝五日死馬云。五日。疑作三日。乃木生數也。髙同。

其動爲語張云。無故妄言也。簡按宣明五气篇云。心爲噫。肝爲語。腎爲嚏。肺爲咳。脾爲吞。

全本。甲乙。作欠。非。

刺中肺三日死馬云。三。疑爲五。王注。釋診要經終篇。以爲金生數四日畢。當至五日而死者。

是也。髙同。

刺中膽一日半死馬云。膽爲六腑之一。當別於五臟。故另爲一節。一日半死。以其爲生數之半也。

張云。凡十一臟者。皆取決於膽。是謂中正之官。奇恆之腑。傷之者。其危極速。嘔出於胃。而膽證忌之。木邪犯土。見則死矣。髙云。邪气臟腑病形篇云。膽病者。嘔宿汁。故其動爲嘔。嘔。膽气虛也。

中大脈馬云。刺衝陽脈也。衝陽穴。爲胃經之原。﹝傷寒論。以爲趺陽之脈。﹞髙云。胃足陽明之脈。下足跗。其支者。別跗上。入足大指。交於足太陰。刺跗上。刺胃脈也。中大脈。中傷大指之經脈也。中大脈。而血出不止。則太陰之脈。不能循大指而上。故死。簡按大脈。蓋謂衝脈之別。靈動輸篇云。衝脈。並少陰之經。下入內踝之後。入足下。其別者。斜入踝。出屬跗上。入大指之間。注諸絡。以溫足脛。又逆順肥瘦篇云。其前者。伏行出跗屬。下循跗。入大指間。滲諸絡而溫肌肉。其已如此。今刺而中傷之。則所以致死也。中。去聲。

澑脈甲乙。澑。作流。馬云。澑。流同。按本輸篇云。澑於魚際。則澑與流同。所謂澑脈者。凡脈與目流通者。皆是也。又按大惑論云。五臟六腑之精。皆上注於目。而爲之精。論疾診尺篇云。赤脈從上下者。

太陽病。從下上者。陽明病。從外走內者。少陽病。此皆澑脈之義也。吳張義同。志云。澑脈者。脈之支別。

浮見於皮膚之間者也。髙云。陰陽相過之脈也。簡按志髙注。未見所據。今從馬義。

腦戶志云。督脈。從腦戶而上。至於百會。囟會。乃頭骨兩分。內通於腦。若刺深。而誤中於腦者。立死。

舌下張云。舌下脈者。任脈之廉泉穴。足少陰之標也。中脈太過。血出不止。則傷腎。腎虛則無气。

故令人喑。按憂恚無言篇曰。足之少陰。上系於舌。絡於橫骨。終於會厭。脈解篇曰。內奪而厥。則爲喑俳。此腎虛也。然則喑本於腎。無所疑矣。馬云。王注以爲脾脈者。無義。

刺足下布絡中脈馬云。布絡者。凡足之六經。皆有絡脈也。誤中其脈。而血又不出。則必邪不得散。而爲腫矣。王注止以爲然谷之中者。鑿之甚也。吳云。浮淺散見之絡。中脈則過於深矣。簡按中。王讀如字。非。

爲腫張云。若血不出。气必隨鍼而壅。故爲腫也。

刺中大脈馬云。中之下。有一中字。去聲。張云。。足太陽委中穴也。刺委中。而中其大脈。傷陰气於陽經。故令人僕倒且脫色也。簡按下句。志髙爲浮穴。非。

僕脫色吳云。太陽爲諸陽之會。故令如此。簡按經脈篇云。甚者瀉之則悶。悶甚則僕不得言。悶則急坐之也。俱是後世所謂鍼暈也。詳見於鍼灸聚英等。

刺气街中脈王注。中。如字。諸家讀爲去聲。今從之。

爲腫鼠甲乙。。作。千金作鼷。馬云。。當作鼷。刺气街者。血中其脈。而血又不出。

則血气並聚於中。故內結爲腫在鼠鼷之中也。張同。吳云。。僕也。刺之中脈。血不得出。則爲腫。如鼠僕焉。簡按馬注爲是。但不必攺鼷。鼷。說文。小鼠也。。玉篇。鼠名。巢源附骨疽候云。產婦女人。喜著鼠HT髂頭膝間。知是HT同義。卽鼠鼷也。志髙以爲鼠鼷參。非。

根蝕熊音。蝕。音食。如蠶食葉。張云。乳房。乃胸中气血交湊之室。故刺乳上之穴。而誤中乳房。則气結不散。畱而爲腫。腫則必潰。且並乳根皆蝕。而難於愈也。簡按根。

謂乳房之根。非乳根穴。吳云。生膿根而內蝕。非。﹝漢書西羌傳。疽食浸淫。莫知所限。又後漢董卓傳。潰癰𨿽痛。勝於內食。﹞

刺缺盆中內陷志云。缺盆在喉旁兩橫骨陷中。若缺盆然。故以爲名。刺缺盆中者。刺手陽明大腸脈也。手陽明之脈。下入缺盆。絡肺。下屬大腸。內陷气泄者。脈內陷。而气反泄於內也。鍼經曰。人之所生成者。血脈也。故爲之治鍼。必大其身。而圓其末。令可以按脈勿陷。以致其气。蓋刺之要。气至而有效。若內陷而气反下泄。則爲咳喘之逆證矣。經云。气上衝胸。喘不能久立。病在大腸。蓋大腸爲肺之腑也。簡按志仍王注。缺盆中句。吳馬張髙。根據前例。以爲中其內陷之脈。恐泥。髙云。刺之過深。則爲內陷。下俱仿此。

刺手魚腹內陷志云。魚腹。在手大指下。如魚腹之圓壯。手太陰之魚際穴也。肺主气。而與大腸爲表裏。脈內陷。則血不得散。气不得出。故爲腫。以上論手足頭項胸背。皆有要害之處。簡按諸家魚腹句。內陷句。爲是。

刺陰股中大脈張云。陰股大脈。足太陰箕門血海之間。吳云。脾腎肝三脈。皆行於陰股。志云。陰股。足少陰經脈所循之處。大脈。大絡也。髙云。厥陰之脈。起於足大指。循陰股而上。刺陰股中。傷大指之經脈。故血出不止。簡按諸說不一。吳似允當。

內漏甲乙。無內字。吳云。內漏。脈气他泄而漏也。張云。膿生耳底。是爲內漏。

刺膝髕出液馬云。犢鼻。在膝髕之下。則犢鼻兩旁之上。爲膝髕也。張云。髕。膝蓋骨也。簡按白虎通云。髕。膝蓋骨也。聖濟總錄云。髀樞下端。爲膝蓋骨者。左右共二。無勢多液。志云。膝乃筋之會。液者。所以灌精濡空竅者也。

刺膺中陷中肺馬云。次中字。去聲。刺膺中之穴。如足陽明胃經气戶庫房屋翳膺窗。足少陰腎經兪府或中之類。

乃誤中雲門中府。則肺气上泄。故爲病喘息而逆。仰首而息也。簡按此總言膺中諸穴。蓋肺位於胸膺中。故誤中肺。則爲云云證。不必中府雲門二穴。

肘中張云。手太陰之尺澤。厥陰之曲澤者。是也。

气歸之張云。气泄於此。則气歸之。志云。內陷者。不能瀉出其邪。而致气歸於內也。气不得出。

則血不得散。故不能屈伸也。簡按王注惡气。恐非。

刺陰股下三寸馬云。此言刺肝穴。而誤使內陷者。當遺溺也。王注爲腎經之絡。今按肝經有陰包穴。

治遺溺。在膝上四寸。則正當股下三寸之處。腎經無穴。張云。陰股之脈。足三陰也。皆上聚於陰器。惟少陰之在股間者。有經無穴。其在气沖下三寸者。足厥陰之五里也。主治腸中熱滿不得溺。若刺深內陷。令人遺溺不禁。當是此穴。然厥陰之陰包。陽明之箕門。皆治遺溺。若刺之太深。則溺反不止矣。

腋下脇間宋本。腋。作掖。馬吳張並同。髙本作腋。注云。腋。舊本訛掖。今攺。手厥陰心包之脈。

循胸出脇。上抵腋下。刺腋下脇間。刺心包之脈也。刺之過深。中傷內陷。脈不循經。上迫於肺。故令人咳。

簡按腋字。說文所無。作掖爲正。腋下脇間。諸家仍王。言令人咳。則王注爲是。

腸馬云。腸。足魚腹中承筋穴。俗云腳肚。吳云。。足腹也。張云。足肚也。肉濃气深。

不易行散。故刺而內陷。則爲腫。志云。俗名腿肚。

匡上陷骨中脈馬云。匡。目眶也。俗云眼眶。陷骨。謂匡骨也。脈。乃目之系也。中。去聲。髙云。匡上。目眶之上。眉間也。陷骨。絲竹空穴。眉後陷骨也。簡按匡。眶同。史記淮南王安傳。涕滿匡而橫流。是也。甲乙。絲竹空。在眉後陷者中。足少陽脈气所發。外臺。一名目。髙注似是。

爲漏爲盲張云。流淚不止。而爲漏。視無所見。而爲盲。諸家並同。

刺關節中液出馬云。中。平聲。髙云。關節。骨節交會之機關。淖液澤注於骨。骨屬屈伸。若刺關節中傷其液。致液出而不能淖澤注骨。故不得屈伸。此舉刺之要害。皆爲刺禁者如此。簡按髙。中。讀爲去聲。非。

卷六

刺志論篇第五十三

馬云。志者。記也。篇內。言虛實之要。及瀉實補虛之法。當記之不忘。故名篇。吳攺虛實要論。云。

舊作刺志論。今以篇內之言無當。僭攺。簡按篇首論虛實。而篇末結以鍼法補瀉之義。斯爲刺志也。攺易篇名。

卻無謂矣。

气實形實气虛形虛馬云。凡气與形。谷與气。脈與血相稱者爲常。而相反者爲病也。气者。人身之气也。﹝如營气衛气。是也。﹞形者。人之形體也。﹝次節。岐伯以身字代形字。﹞气實則形實。气虛則形虛。此其相稱者爲常。而相反則爲病矣。然此气之虛實。必於脈而驗之。但不可卽謂气爲脈也。觀下文有血脈對舉者可知。王注引陰陽應象大論之形歸气。以驗其虛實之同。甚有見。至以气爲脈气。則非矣。

气虛身熱馬吳髙並根據甲乙。气字上。補气盛身寒四字。是。

脈少血多吳。少。作小。馬云。少。當作小。張云。脈盛血少者。陽實陰虛也。脈少血多者。

陽虛陰實也。簡按血之多少。蓋察面而知之。

得之傷寒馬云。此傷寒者。初時所感之寒。至於日久。則寒亦爲熱矣。故熱論曰。凡熱病者。皆傷寒之類也。水熱穴論。帝曰。人傷於寒。而傳於熱。何也。岐伯曰。夫寒感則身熱。張云。按熱論篇曰。人之傷於寒也。則爲病熱。本節。復以身寒者爲傷寒。身熱者爲傷暑。其說若乎相反。不知四時皆有傷寒。而傷暑惟在夏月。病不同時者。自不必辧。惟於夏至之後。有感寒暑。而同時爲病者。則不可不察其陰陽也。蓋陰邪中人。則寒集於表。气聚於裏。故邪气盛實。而身本因寒也。暑邪中人。則熱觸於外。气傷於中。故正气疲困。而因熱無寒也。

此夏月寒暑之明辧。故以二者。並言於此。非謂凡患傷寒者。皆身寒無熱也。

得之有所脫血濕居下也張云。谷入多者。胃熱善於消穀也。脫血者。亡其陰也。濕居下者。脾腎之不足。亦陰虛也。陰虛則無气。故谷𨿽入多。而气則少也。髙云。夫谷入多。而气反少者。其內則得之有所脫血。或濕邪居下之病。簡按血脫液幹。水濕歸下。並胃中津乏。故消穀善饑。與傷寒論。抵當湯治證。其理略同。王注。以脫血濕居下爲一事。恐非。

谷入少而气多張云。邪在胃。則不能食。故谷入少。邪在肺。則息喘滿。故气多。

胃及與肺吳刪與字。

飲中熱也吳云。有痰飲者。脈來弦小。有中熱者。血出必多。張云。脈小者。血應少。而反見其多。必或酒或飲。中於熱。而動之也。髙云。夫脈小血反多者。其內必飲酒中熱之病。酒行絡脈。故血多行於外。而虛於內。故脈小。昂云。按靈素皆無痰字。惟此處有飲字。簡按中。讀如字。髙注義長。

脈有風气水漿不入張云。風爲陽邪。居於脈中。故脈大。水漿不入。則中焦無以生化。故血少。

吳云。此上。皆釋反者爲病之詞。

入實者左手開鍼空也吳云。空。上聲。馬云。大凡用鍼之法。右手持鍼。左手掐穴。方其入鍼瀉實之時。則左手掐穴。開鍼空以瀉之。及其去鍼補虛之時。則左手閉穴。閉鍼空以補之。張云。入實者。刺實也。

入虛者。刺虛也。簡按據上文。虛者。气出也。入虛。當是出虛。滑吳張志髙。並作右手開鍼空。非也。當仍王及馬注。

卷六

鍼解篇第五十四

馬云。按靈樞。有九鍼十二原篇。而小鍼篇。正所以解九鍼十二原篇之鍼法。此篇與小鍼解篇。大同小異。故亦謂之鍼解篇。愚故以小鍼解篇之詞。參入而釋之。髙本。篇。作論。蓋以其有岐黃問答之語也。

菀陳馬云。靈樞。作宛。郁也。張云。本經。宛菀通用。通作郁。

疾按之馬云。此補法也。小鍼解云。徐而疾則實。言徐納而疾出也。則以入鍼爲徐。而不以出鍼爲徐。與此解不同。

徐按之馬云。此瀉法也。小鍼解云。疾而徐則虛者。言疾納徐出也。亦與此不同。

寒溫气多少也吳云。寒爲虛。溫爲實。气少爲虛。气多爲實。志云。言實與虛者。謂鍼下寒。而气少者。爲虛。邪气已去也。鍼下熱。而气多者。爲實。正气已復也。

疾不可知也馬云。其寒溫多少。至疾而速。正恍惚於有無之間。眞不可易知也。

知病先後也吳云。先後。有標本之辧。故察之。

工勿失其法馬云。小鍼解曰。爲虛與實。若得若失者。

言補者。﹝音必。滿貌。﹞然若有得也。瀉則恍然若有失也。義與此亦異。

離其法也張云。粗工爲離其法耳。

補瀉之時甲乙。此下。有以鍼爲之四字。九鍼十二原篇同。

與气開闔相合也馬云。其鍼入之後。若鍼下气來。謂之開。可以迎而瀉之。气過謂之闔。可以隨而補之。鍼與气開闔相合也。簡按此本於王注。諸家並同。

陰气隆至吳。此下。補鍼下寒三字。

知病之內外也馬云。言病深則鍼深。病淺則鍼淺。分病之內外也。

深淺其候等也吳云。四肢孔穴。與胸背之孔穴。𨿽有遠近不同。其淺深取气則一也。髙云。深則遠。

淺則近。其候气之法。與深淺等。簡按髙注近是。

無邪下馬云。邪。斜同。髙云。十二原論云。正指直刺。無鍼左右。神在秋毫。屬意病者。夫正指直刺。無鍼左右。是義無斜下也。

下膝三寸也本輸篇云。入於下陵。下陵。膝下三寸。骨外三里也。惟云膝下。似無準。千金雲。

在膝頭骨節下三寸。資生云。犢鼻下三寸。

跗之新校正。據骨空論。作跗上。馬張髙並從其說。吳云。跗。拊誤。拊。重按也。拊之者。以物重按於三里分也。蓋三里趺陽。一脈相通。重按其三里。則趺陽之脈不動。其穴易辧。志云。跗之者。足跗上之衝陽脈也。簡按馬張吳𨿽攺字不同。其意本於王義。今考惟云所謂跗之者。舉膝分易見也。而無按三里。

則趺上之脈止之說。則不可從。疑是跗上脫低字。之上脫取字。靈邪气臟腑病形篇云。三里者。

低跗取之。巨虛者。舉足取之。而全本作低。可以證也。

巨虛馬云。巨虛上廉。張同。簡按甲乙云。在三里下三寸。本輸篇云。下三里三寸。爲巨虛上廉。

明堂下經云。在骨外大筋內。筋骨之間。陷者中。銅人。一名上巨虛。

下廉吳云。陷上爲巨虛上廉。陷下爲巨虛下廉。上下相去三寸。簡按本輸篇云。復下上廉三寸。爲巨虛下廉。

帝曰余聞九鍼馬云。此節。當與靈樞九鍼論第一節

參看。

人脈應人吳云。內營外衛。人在气交之中之象也。張云。動靜有期。盛衰有變。位於天地之中。人之象也。

人筋應時髙云。人筋十二。足筋起於足指。手筋起於手指。手足爲四肢。一如十二月分四時。故人筋應時。

合气簡按新校正。引別本。气。作度。近是。

應野志云。陰陽應象大論云。地有九野。人有九竅。九野者。九州之分野也。人之三百六十五絡。

猶地之百川。流注通會於九州之間。

三百六十五節气小鍼解云。節之交。三百六十五會者。絡脈之滲灌諸節者也。子華子云。一身之爲骨。凡三百有六十。精液之所朝夕也。由此觀之。與三百六十五絡。所指自異。

心意應八風此以下。至應之九。必有脫誤。

應五音六律張云。發之多。齒之列。耳之聰。目之明。五聲之抑揚淸濁。皆紛紜不亂。各有條理。

故應五音六律。志云。髮齒耳目共六。齒又爲六六之數。而發之數。不可數矣。律呂之數。推而廣之。可千可萬。而萬之外。不可數矣。

應地吳云。人之十二脈。外合十二水。血以象陰。水之類也。气以之。血以濡之。脈行而不已。

水流而不息。

是其應地者也。

人肝目應之九吳張以此六字。與下文二百二十三字。共爲蠹簡殘缺。必有遺誤。是也。志。至九竅三百六十五。爲注釋。髙。以九之一字。連下爲爛文。而注人肝目應之五字。並不可從。

卷六

長刺節論篇第五十五

髙云。靈樞官鍼篇云。刺有十二節。刺節眞邪論云。刺有五節。長。猶廣也。所以廣五節十二節之刺。

故曰長刺節。髙本。刪論字。簡按長者。觸類而長之之長。﹝易系辭﹞髙注爲是。馬吳以爲長於刺法之義。誤。

刺家不診張云。善刺者。不必待診。但聽病者之言。則發無不中。此以得鍼之神者爲言。非謂刺家槪不必診也。十二原篇又曰。凡將用鍼。必先診脈。視气之劇易。乃可以治。其義爲可知矣。

聽病者言吳云。聽病者其所苦。而刺之。

頭疾痛髙云。因病在頭。卒然而痛也。

爲藏鍼之馬云。言頭痛者。其病在腦。腦。卽骨也。乃深入其鍼。如藏物然。張云。藏。言裏也。卽深入其鍼之謂。志云。藏。隱也。謂隱鍼而藏刺之也。蓋頭之皮肉最薄。易至於骨。故至骨而無傷骨。

簡按藏字未詳。吳根據全本刪之。似是。

上無傷骨肉及皮吳。上。作止。連上句。是。

皮者道也馬云。皮乃經脈往來之路。不可傷也。簡按王注是。

陰刺馬云。按官鍼篇云。五曰陽刺。﹝靈樞。作揚。﹞陽刺者。正納一。旁納四。而浮之。以治寒气之博大者也。十曰陰刺。

陰刺者。左右率刺之。以治寒厥。足踝後。少陰也。今本篇陰刺之法。乃是陽刺。則陽誤作陰。張髙同。

大髒吳作本髒。注云。寒熱之气深。而專於一臟者。求其本髒而刺之。簡按馬張並根據王爲五臟。是。

髒會吳云。刺兪之迫髒者。以其爲髒气所會集也。

與刺之要髙本。寒熱去下句。刺之下句。注云。止與刺者。中病卽止之意。下凡言止者。皆止與刺也。無論陽刺陰刺。大要發鍼之時。貴淺出其血。以通絡脈也。簡按與字未妥。髙注稍通。

血小者甲乙。作而一字。今從之。

深之馬云。深。當作淺。吳云。腐腫。外腫也。大爲陽毒。其患淺。小爲陰毒。其患深。刺者亦視其小大深淺。而刺之也。張同。髙云。多血。多膿血也。大癰多血。當淺刺之。小者。小癰也。癰小未潰。毒气在內。當深刺之。簡按血小者三字。據甲乙。攺作而一字。義自分明。不須費解。

皮HT馬云。內經中。有應用肉旁者。每以骨旁代之。有應用骨旁者。每以肉旁代之。則HT可作。左傳桓公六年。隨季梁諫追楚師。而公言牲肥。亦肥意。皮原非穴名。愚意自少腹之皮肥濃以下。

盡其少腹內。取穴而止。張云。當作皮。。骨端也。蓋謂足厥陰之章門期門二穴。皆在橫皮肋骨之端也。

及下至小腹而止者。如足陽明之天樞歸來。足太陰之府捨衝門。足少陰之气穴四滿。皆主奔豚積聚等病。吳亦作。注云。當是肋骨之端。大包穴之分。簡按HT。字書無所考。熊音。徒骨切。蓋以爲字。﹝。音突。﹞

馬說本此。志髙並同。新校正。引釋者。作皮苦末反。今考卷末釋音。光抹切。張注從之。。集韻。骨端也。今仍張注。

兩旁四椎間馬云。乃手厥陰心包絡之兪也。張髙同。吳云。當是膏肓之穴處。志同。簡按千金方。

厥陰兪。在第四椎下。兩旁各一寸半。甲乙不載。故王云。據經無兪。知古經無此穴。

髂熊音。上口亞反。腰骨也。下力條反。諸注並根據王義云。居穴也。簡按髂。又作KT。玉篇。腰骨也。王履小易賦云。腰當監骨之上兮。監骨下則尻椎可度。腰骨曰膃。﹝烏老切﹞膃上曰KT。程序醫彀云。尻上橫者。爲腰藍骨。藍骨上爲腰骨。一名膃。﹝音襖﹞膃上爲KT。沈彤釋骨云。之上。挾脊十七節。至二十節起骨。曰腰髁骨。曰兩踝。其旁臨兩股者。曰監骨。曰大骨。曰髂。今根據玉篇及王注。沈說爲是。甲乙。居。在章門下八寸三分。監骨上。﹝當作下字。誤。﹞陷者中。

季脇肋間馬引王注京門。作章門。志仍之。恐誤。甲乙云。京門。在監骨下。﹝當作上字。誤。﹞

腰中挾脊季肋下一寸八分。

導腹中气吳云。導。引也。導引腹中熱气。下入少腹。則病已也。

少腹兩股間髙云。衝門穴也。簡按甲乙云。衝門上。去大橫五寸。在府舍下。橫骨兩端約文中。

諸注不指言穴名。爲肝腎穴者是。

腰髁骨間馬本。無骨字。張云。凡腰中在後在側之成片大骨。皆曰髁骨。在後者。足太陽之所行。

在側者。足少陽之所行。髙云。背十三椎下外旁。肓門穴也。簡按髙注非是。

病起筋炅志云。筋舒而病起。筋熱而病已。髙云。刺之得宜。則病起筋熱。病起筋熱則病已。病已而止刺也。簡按髙注義通。吳刪病起二字。

大分小分馬云。气穴論曰。肉之大會爲谷。則合谷陽谷等。爲大分。肉之小會爲溪。則解溪俠溪等。

爲小分。

癰發若變靈官鍼篇云。疾淺鍼深。內傷良肉。皮膚爲癰。吳云。變其常也。馬云當發癰。而有他變也。

諸分且寒且熱髙云。病在諸陽脈。而且寒且熱。則邪气乘於經脈矣。諸分而且寒且熱。則邪气乘於分肉矣。分肉之邪。經脈之邪。兩相交並。病名曰狂。簡按上文且寒且熱四字。疑衍。

名曰狂張云。且寒且熱者。皆陽邪亂其血气。熱極則生寒也。故病爲狂。

歲一發不治張云。陰勝則爲癲病。歲一發月一發者。气深道遠。有宿本也。故不易治。月四五發者。

暴疾耳。其來速其去亦速。此爲可治者也。

其無寒者馬云。若至於無寒。則爲病已之兆。張云。若其無寒者。則癲疾亦有陽邪。或瀉或補。當用鍼調之也。按甲乙經曰。刺諸分。其脈尢寒者。以鍼補之。是乃言爲陰證。

病風且寒且熱馬云。此卽風論之所謂寒熱證也。吳云。炅汗出者。寒去獨熱。而汗出也。數過。數次也。刺諸分理絡脈者。貴乎多刺也。汗旣出。而猶寒熱。則邪盛而患深。非可以旦夕除者。必三日一刺。百日始已。

大風馬云。卽風論。及靈四時气篇。皆謂之癘也。癘。音癩。

刺肌肉張云。所以泄陽分之毒。風從汗散也。

刺骨髓張云。所以泄陰分之風毒也。

須眉生而止鍼吳云。風毒去盡。營衛皆復。須眉重生。而止鍼矣。髙云。凡二百日。則天干二十周。

須眉生。而止鍼。

卷七

皮部論篇第五十六

吳云。皮外。諸經之分部也。髙云。皮之十二部也。手足三陽三陰。十二經絡之脈。皆在於皮。各有分部。

脈有經紀馬云。脈有經紀。故靈樞有經脈篇。筋有結絡。故靈樞有經筋篇。骨有度量。故靈樞有骨度篇者。是也。

以經脈爲紀志云。紀。記也。欲知皮之分部。當以所見之絡脈分之。然當以經脈爲紀。

害蜚馬云。陽明而曰害蜚者。陽气自盛。萬物陽極。則有歸陰之義。故曰害蜚。物之飛者。尢爲屬陽也。﹝如詩經。有四月莠蔞。及本艸。至夏則艸枯。而有夏枯艸之類。﹞吳云。害。與闔同。所謂陽明爲闔。是也。蜚。蠢動也。蓋陽明者。面也。面者。午也。五月。陽气蠢動。而一陰气上。與陽始爭。是闔其陽也。張云。蜚。古飛字。蜚者。飛揚也。言陽盛而浮也。凡盛極者必損。故陽之盛也。在陽明。陽之損也。亦在陽明。是以陽明之陽。名曰害蜚。髙云。陽明之陽。行身之前。而主闔。闔則不開。有害於飛。故名曰害蜚。

蜚。猶開也。簡按諸注未允。蓋害盍闔。古通用。﹝爾雅釋言。害。盍也。郭注。盍。何不也。或作害。莊子則陽篇云。闔嘗捨之。注。何不試捨其所爲乎。﹞爾雅釋宮。闔。謂之扉。疏。闔。扇也。說文曰。闔。門扇也。一曰。閉也。蜚。音扉。害蜚。卽是闔扉。門扇之謂。離合眞邪論云。陽明爲闔。義相通。﹝害。讀爲胡臘切。﹞

上下同法甲乙。上上。有十二經三字。

陽主外陰主內吳。二句。移於爲紀者之下。張云。絡爲陽。故主外。經爲陰。故主內。如壽夭剛柔篇曰。內有陰陽。外亦有陰陽。在內者。五臟爲陰。六腑爲陽。在外者。筋骨爲陰。皮膚爲陽也。凡後六經之上下。五色之爲病。其陰陽內外。皆同此。

樞持甲乙。持。作杼。吳云。樞。樞軸也。所謂少陽爲樞。是也。持。把持也。蓋少陽居於表裏之間。猶持樞軸也。張云。樞。樞機也。持。主持也。少陽居三陽表裏之間。如樞之運。而持其出入之機。故曰樞持。簡按據甲乙。樞杼。卽樞軸。詩小雅。小東大東。杼柚其空。柚。軸同。淮南說林訓。黼黻之美。在於杼軸。

上下同法甲乙。無此四字。下同。

皆少陽之絡也吳此下。補五色診視如上六字。

在陰者主出出。甲乙。作外。吳刪故在陽以下十九字。云。與上文不相承。僭去之。張云。邪必由絡入經。故其在陽者主內。言自陽分而入於內也。在陰者主出。以滲於內。言出於經而滲入於髒也。此邪气之序。諸經之皆然者。出字義。非外出之謂。說文曰。出。進也。象艸木益滋上出達也。觀下文少陰經。云其出者。從陰。內注於骨。與此出字同意。志云。在外六經之气。從陽而內。在內經脈之气。從陰而外。出於皮膚。

復從皮膚。而入肌肉筋骨。以滲於臟腑募原之間。而內通於五臟。此論經脈之气。環轉無端。蓋從內而外也。

髙云。皮絡之邪過盛。則入客於經。絡爲陽主外。絡盛客經。則陽气內入。故在陽者主內。經爲陰主內。陽气內入。則陰气外出。故在陰者主出。出而復入。以滲於內。此陰陽經絡。外內出入。不獨手足少陽爲然。而諸經皆然。簡按上文云。陽主外。陰主內。則似義相戾。故張引說文。訓出爲進。殆屬彊解。今姑仍髙義。

關樞馬云。蓋少陽爲樞。而此太陽爲三陽。最在外。則此太陽爲關樞也。陰陽離合論。以陽明爲闔。

太陽爲開。而此以太陽爲關。關者。闔也。蓋彼就表之表而言。而此對少陽而言耳。吳云。關。固衛也。少陽爲樞。轉布陽气。太陽則約束。而固衛其轉布之陽。故曰關樞。張云。陰陽離合論曰。太陽爲開。辭異而義同也。髙云。太陽之陽。行身之背而主開。故名曰關樞。關。猶系也。樞轉始開。開之系於樞也。簡按老子。善閉者無關楗。而不可開。說文。關。以橫木持門戶也。由是觀之。關。無開之義。吳注爲長。蓋陰陽離合論開闔樞。則以形層而言。此篇則以皮部而言。此所以不能無異也。且害蜚樞持關樞之類。爲三陽三陰之稱者。不過借以見神機樞轉之義。亦宜無深意焉。

樞儒吳云。儒。當作。手少陰之脈。下循內後廉。足少陰之脈。上股內後廉。皆柔軟肉勝之處。故曰。樞者。樞機運於內也。所謂三陰離合。少陰爲樞。是也。張云。儒。說文。柔也。王氏曰。

順也。少陰爲三陰開闔之樞。而陰气柔順。故名曰樞儒。髙云。少陰之陰。從而上注胸中而止。樞轉神機。

區別水火。故名曰樞儒。儒。猶區也。簡按諸注亦未允。儒。新校正引甲乙。作。似是。。﹝音軟﹞或作KT。又作。爾雅。。謂之。注。卽櫨也。疏。謂斗拱也。蒼頡篇云。櫨拱。柱上木也。柱上承斗之曲木也。﹝見一切經音義。﹞少陰之陰。取名於樞上柱頭之。故曰樞歟。今本甲乙。作樞儒。

皆少陰之絡也吳。此下。補五色診視如陽明七字。

其出者從陰內注於骨吳云。出。謂出於陽經也。出於陽則入於陰。入於陰。故注於骨。張云。謂出於經而入於骨。

卽前少陽經云。在陰者主出以滲於內之義。

心主之陰髙云。心主。手厥陰心主包絡也。手足無分。上下同法。故舉手之厥陰以明之。是足之厥陰。亦同於手足之厥陰也。

害肩馬云。肩。重也。萬物從陰而沈。而此陰气有以殺之。故曰害肩。吳云。厥陰脈。上抵腋下。

故曰害肩。害。闔同。蓋言闔聚陰气於肩腋之分。所謂厥陰爲闔。是也。張云。肩。任也。載也。陽主乎運。

陰主乎載。陰盛之極。其气必傷。是陰之盛也。在厥陰。陰之傷也。亦在厥陰。故曰害肩。然則陽明曰害蜚。

此曰害肩者。卽陰極陽極之義。髙云。心主之陰。起於胸中而主闔。闔則不能外任。故名曰害肩。肩。猶任也。

簡按諸注亦未允。蓋肩。HT同。KT也。說文。KT。屋櫨也。徐鍇云。柱上橫木承棟者。橫之似笄也。說文又曰。關。門櫨也。爾雅釋宮曰。關。謂之。注。柱上也。亦名KT。疏。柱上方木。是也。集韻。KT。

或作HT。闔HT者。謂闔扉上容樞之KT與。

關蟄吳云。關。封也。所謂太陰爲關。是也。﹝簡按陰陽離合論太陰爲開。而吳云。爲關。誤也。﹞

蟄。蟄虫也。蓋太陰者。裏也。裏者。子也。十一月。萬物气皆藏於中。猶封蟄也。張云。關者。固於外。蟄者。伏於中。髙云。太陰之陰。循足脛。交出厥陰之前而主開。故曰關蟄。蟄。猶藏也。藏而後開。開之關於蟄也。簡按諸注亦未允。甲乙。蟄。作執。蓋蟄。是之訛。。同。谷梁傳昭八年。以葛覆質以爲。範注。。門中臬。釋文。。門橛也。爾雅。橛。謂之。周禮考工記鄭注。。古文作。乃門中橛也。

關者。取義於門中之橛。左右之扉所合處歟。

廩於腸胃吳云。廩。捨也。簡按王注爲是。

溯然甲乙。作淅然。吳云。溯。淅同。灑淅惡寒也。張云。溯然。豎起也。寒栗貌。溯。音素。逆流曰溯。簡按從甲乙爲是。

感虛乃陷下甲乙。感。作盛。似是。盛下句。

肉爍吳云。肉熱也。張云。銷鑠也。簡按逆調論。肉爍。王注。爍。言消也。是。

破吳云。者。肩肘髀厭皮肉也。破者。人熱盛則反側多。而皮破也。﹝詳見玉機眞髒論注。﹞

毛直而破張云。液不足。而皮毛枯槁也。

不與吳云。不及也。言邪客皮部。則部中壅滯。經气不及。而生大病也。張云。若不預爲之治。則邪將日深。而變生大病也。與。預同。髙云。若腑臟之气。不與於皮。而生大病也。與。去聲。簡按甲乙。作不愈。義尢明顯。

卷七

經絡論篇第五十七

吳。作經絡色診論。

無常變也吳。常下句。是。

陽絡之色變無常張云。脈度篇曰。經脈爲裏。支而橫者爲絡。絡之別者爲孫。故合經絡而言。則經在裏爲陰。絡在外爲陽。若單以絡脈爲言。則又有大絡孫絡。在內在外之別。深而在內者。是爲陰絡。陰絡近經。色則應之。故分五行。以配五臟。而色有常也。淺而在外者。是爲陽絡。陽絡浮顯。色不應經。故隨四時之气。以爲進退。而變無常也。觀百病始生篇曰。陽絡傷則血外溢。陰絡傷則血內溢。其義可知。何近代諸家之注。﹝吳馬﹞皆以六陰爲陰絡。六陽爲陽絡。豈陽經之絡必無常。陰經之絡必無變乎。皆誤也。

淖澤甲乙。澤。作。注。音臯。考。澤同。詩。

鶴鳴九臯。毛傳。臯。澤也。史記天官書。其色大圜黃。注。音澤。﹝淖。出陰陽別論。﹞

此皆常色謂之無病甲乙。皆作其。馬云。八字。當在從四時而行也之下。吳志並同。簡按張髙順文注釋。非是。

謂之寒熱張云。五色俱見。則陰陽變亂。失其常矣。故爲往來寒熱之病。吳。此下。補此皆變色謂之有病八字。

卷七

气穴論篇第五十八

吳云。人身孔穴。皆气所居。故曰气穴。

願卒聞之張云。卒。盡也。

稽首再拜對吳。刪此五字。

溢意張云。溢。暢達也。吳。去因請溢意以下。至岐伯再拜而起曰一百二十六字。

逡巡志云。退讓貌。簡按郭璞爾雅注云。逡巡。卻去也。﹝文選注引。﹞

目以明耳以聰矣馬云。目以耳以。俱已同。

聖人易語良馬易禦簡按語禦押韻。蓋此古諺。

未足以論也髙云。今余所訪問者。亦眞數之發蒙解惑。眞數之外。未足以論也。簡按枚乘七發。況直眇少煩懣。酲病酒之徒哉。故曰。發蒙解惑。不足以言也。李善注。素問。黃帝曰。發蒙解惑。未足以論也。所引本篇文。

背與心相控而痛云云志云。心。謂心胸也。控。引也。背與心相控而痛者。陰陽相引而爲痛也。此先論陰陽二气。總屬任督之所主。吳云。以下計八十七字。按其文義。與上下文。不相流貫。僭去之。張云。

共計八十七字。按其文義。與上下文。不相流貫。新校正。疑其爲骨空論文。脫誤於此者。是。

十椎及上紀馬云。十椎之十。當作大。下同。按脊屬督脈一經。但十椎下無穴。當是大椎也。張云。

十椎。督脈之中樞也。此穴。諸書不載。惟气府論。督脈气所發條下。王氏注曰。中樞。在第十椎節下間。與此相合。可無疑也。志云。十椎。在大椎下。第七椎。乃督脈至陽穴。蓋大椎上。尙有三椎。總數之爲十椎也。

髙仍馬注。簡按今從張注。

背胸邪系陰陽左右張云。此詳言上文。背與心相控而痛者。悉由任督二脈之爲病也。馬云。邪。斜同。在後爲背。在前爲胸。在背爲陽。在胸爲陰。正以背與胸斜系。陰陽左右如此。故爲前後之病。又背之督脈。斜出尻脈。絡胸脇。支心貫膈上肩。如天突之上。又斜下肩。交背大椎之下。是以必刺天突大椎胃脘關元耳。髙仍馬。邪。讀爲斜。張志爲邪气之邪。簡按馬義爲長。

脈滿起髙云。經脈滿盈。從而起也。

髒兪五十穴馬云。此與靈樞本輸篇同。下文腑兪同。

中KT兩旁張云。KT。膂同。

大椎上兩旁各一馬云。卽大杼穴。新校正。以爲大椎旁無穴。意者亦若今人以項之髙骨。爲大椎耳。吳云。當是天柱二穴。在挾項後髮際。大筋外廉陷中。志與馬同。張引王及新校正云。今於大椎上旁。按之甚。必當有穴。意者甲乙等經。猶有未盡。簡按甲乙。大杼。項第一椎下。兩旁各一寸五分。明是大椎上。

非大杼之謂。今從張注。

目瞳子浮白二穴諸家並仍王注。爲膽經二穴。果然。則二穴上。闕各一字。或云。是甲乙經所載。

足陽明四白穴。骨空論曰。督脈上系兩目之下中央。气府論曰。面鼽骨空各一。皆謂之也。此說近是。

兩髀厭張云。謂髀樞骨分縫中。卽足少陽環跳穴也。

沈氏經絡全書云。謂之樞者。以楗骨轉動。如戶之樞也。亦曰髀關。簡按厭。於協切。靨同。經脈篇云。足少陽之脈。繞毛際。橫入髀厭中。是。

犢鼻馬云。去膝臏下。骨上。俠解大筋陷中。形如牛鼻。故名。簡按骨空論云。骨空。在輔骨之上端。王注。犢鼻穴也。

耳中多所聞根結篇云。少陽結於窗籠。窗籠者。耳中也。張云。卽聽宮也。刺節眞邪論云。刺其聽宮。

枕骨髙云。腦後左右玉枕穴。卽枕骨也。簡按諸家仍王注。今亦從之。

背兪志云。謂膈兪穴。在大椎下第七椎間。各開中行一寸五分。髙同。簡按諸家仍王注。今亦從之。

分肉髙云。臍上水分穴。兩旁滑肉門。爲分肉。簡按此屬臆解。不可從。刺腰痛論云。刺肉裏之脈。

在太陽之外。少陽絕骨之後。王注。分肉主之。穴在足外踝直上。絕骨之端。如後二分。筋肉分間。陽維脈气所發。與此注少異。

踝上橫髙云。踝上橫紋之解溪穴。簡按此說。亦未見所據。

水兪在諸分張雲。水屬陰。多在肉理諸分之間。故治水者。當取諸陰分。如水兪五十七穴者。是也。

髙雲。水气不行。則皮膚脹滿。故水兪在諸分。諸分。周身肌腠之分理也。

熱兪在气穴張云。熱爲陽。多在气聚之穴。故治熱者。當取諸陽分。如熱兪五十九穴者。是也。髙云。熱气有餘。則經脈消爍。故熱兪在气穴。气穴。陽气循行之穴孔也。

兩骸厭中二穴馬。骸字下句。注云。灸寒熱之法。其穴皆在兩骸之中。骨空論曰。輔骨上橫骨下爲楗。俠髖爲機。

膝解爲骸關。俠膝之骨爲連骸。骸下爲輔。輔上爲。上爲關。橫骨爲枕。則骸之爲義。在膝解也。厭中。

卽前環跳穴。王注以上節骸字。連爲骸厭。則上節兩字可讀乎。甚非。張云。兩骸厭中。謂膝下外側骨厭中。

足少陽陽關穴也。骸。音鞋。說文。脛骨。吳同。志云。兩骸厭中二穴。謂足少陽之陽陵泉也。髙云。兩骸。

形身左右也。環跳二穴。當身左右厭中。卽上文髀厭分中。環跳穴也。簡按甲乙。陽關。在陽陵泉上三寸。犢鼻外陷者中。則張注爲是。今從之。

天府下五寸靈本輸篇云。尺動脈在五里。五輸之禁也。王所引鍼經文。見玉版篇。

凡三百六十五穴吳云。自髒兪至此。並重復。共得四百零七穴。除重復。約得三百五十八穴。蓋世遠經殘。不可考也。馬云。通共計之。有三百五十七穴。其天突。大椎。上脘。關元。俱在內。天突。關元。

環跳。俱重復。想有脫簡。故不全耳。張云。自髒兪五十穴至此。共三百六十五穴。若連前天突十椎胃脘關元四穴。則總計三百六十九穴。內除天突關元。及頭上二十五穴。俱系重復外。實止三百四十二穴。蓋去古旣遠。

相傳多失。志云。自天突十椎上紀關元。至厭中二穴。共計三百六十四穴。然內多重復。髙云。自天突。至天府下五寸。共三百六十六穴。﹝此乃不除重復。﹞一歲三百六十五日而有奇。周天三百六十五度四分度之一。

則三百六十六。數相吻合也。簡按以上諸說。紛紜不一。今查之。自髒兪至五里。凡三百五十七穴。

遊鍼之居張云。鍼所遊行之處也。志云。遊鍼者。謂得鍼之道。而以神遇之。若遊刃然。恢恢乎有餘地矣。

以溢奇邪以通榮衛馬云。奇邪者。不正之邪也。一值此邪。則漸至外爲發熱。而內爲少气。須當急瀉無怠。以通營衛可也。張云。溢。注也。滿也。奇。異也。邪自皮毛。而溢於絡者。以左注右。以右注左。其气無常處。

而不入於經。是爲奇邪。表裏之气。由絡以通。故以通營衛。髙云。繆刺論云。邪入舍於孫絡。不得入於經。

流溢於大絡。而生奇病。奇邪。猶奇病也。奇邪在絡。故孫絡以溢奇邪。溢。泛溢。猶外出也。孫絡之所以溢奇邪者。以孫絡合大絡。而通榮衛也。簡按髙注義長。然以上下文義求之。以通營衛四字。恐衍。

營衛稽畱吳云。稽。遲也。

气竭血著吳云。著。著同。凝結而不流也。

溪谷之會張云。肉之會根據乎骨。骨之會在乎節。故大節小節之間。卽大會小會之所。而溪谷出乎其中。凡分肉之間。溪谷之會。皆所以行榮衛之大气者也。說文。泉出通川爲谷。又詩有谷風。詩詁。風自谷出也。宋均曰。無水曰谷。有水曰溪。故溪谷之在天地。則所以通風水。在人身則所以通血气。簡按王充論衡云。

投一寸之鍼。布一丸之艾。於血脈之蹊。篤病有瘳。蓋蹊。卽溪谷之溪。

大气馬云。卽宗气。靈五味篇云。大气積於胸中。刺節眞邪篇云。宗气流於海。張云。以行榮衛之大气者也。髙云宗气也。積於胸中。以司呼吸。而合於皮毛者也。簡按今從馬髙注。

外破大吳作大。張云。。當作。誤也。蓋可稱大。不必稱大也。簡按馬志髙並隨文爲解。非也。

捲肉吳云。捲。音。簡按新校正。全本作寒肉。疑是搴訛。﹝搴。亦縮也。﹞

溪谷三百六十五穴會吳云。此又言溪谷。亦三百六十五穴。蓋在諸經孫絡之內。非復別有三百六十五穴。張云。

有骨節而後有溪谷。有溪谷而後有穴。人身骨節三百六十五。而溪谷穴應之。故曰穴會。亦應一歲之數。

小痺淫溢循脈往來張云。邪在孫絡。邪未深也。是爲小痺。志云。脈。謂孫絡脈也。

帝乃辟左右吳刪辟以下二十三字。於義似是。

金蘭之室志云。藏之於心也。簡按此不過尊奉而珍寶之之謂。志注鑿矣。

三百六十五脈張云。卽首節三百六十五穴會之義。

傳注十二絡脈非獨十四絡脈也髙云。並注於絡。絡。大絡也。靈樞經脈論。有手太陰少陰心主太陽陽明少陽之別。足太陽陽明少陽太陰少陰厥陰之別。並任脈之別。督脈之別。爲十四大絡。故曰。傳注十四絡脈。非獨手足三陰三陽之十二絡脈也。四。舊本訛二。二。舊本訛四。今攺。

內解瀉於中張云。解。解散也。卽刺節眞邪篇解結之謂。瀉。瀉去其實也。中者。五臟也。此言絡𨿽十二。而分屬於五臟。故可解瀉於中。左右各五。故云十脈。髙云。十四絡脈。外合孫絡。則有三百六十五會。內合五臟。則有左右五兪之十脈。故曰內解。瀉於中者十脈。所以承十四絡脈。而申明內通五臟之兪脈。

以補上文孫絡之未盡者。又如此。

卷七

气府論篇第五十九

馬云。气府者。各經脈气交會之府也。故有言本經。而他經之穴。入其中者。止論脈气所發所會。不以本經別經爲拘也。其穴有多少。亦不拘於本經故耳。前篇論穴。故名气穴。而此論脈气所發。故名曰气府也。

髙刪論字。此亦以無問答也。

七十八穴吳云。下文。考得九十一穴。多一十三穴。此與近世不同。近世左右共一百二十六穴。

張云。詳考本經下文。共得九十三穴。內除督脈少陽二經。其浮气相通於本經。而重見者。凡十五穴。則本經止七十八穴。近世經絡相傳。足太陽左右。共一百二十六穴。卽下文各經之數。亦多與今時者不同。

入發至項三寸半馬云。謂大杼風門二穴也。蓋自後項。上至入發。則自入發至項而下。計有三寸半許。其數正如二穴所在也。中乃督脈。旁有四行。俱足太陽經穴。故曰旁五。二穴。各開中行一寸半。則在左之穴。至在右之穴。共相去三寸也。﹝按入發者。入後髮際也。在後曰項。在側曰頸。在前曰喉。新校正。

以入發爲前髮際。故欲以項字更爲頂字。且以囟會至百會。百會至後頂。俱有三寸之說。又以半字爲衍。何其彊也。今如愚注。則王注自明。新校正。不必贅矣。﹞馬云。項。當作頂。自眉上入發。曲差穴也。自曲差上行。至頂中通天穴。則三寸半也。並通天而居中者。督脈之百會也。百會。爲太陽督脈之會。故此以爲言百會居中。而前後共五穴。左右凡五行。故曰旁五。自百會前。至囟會後。至彊間左右。至少陽經穴。相去各三寸。

共五五二十五穴。如下文者也。髙云。頂。舊本訛項。今攺。頂。前項穴也。自攢竹入髮際。至前頂。其中有神庭上星囟會。故長三寸半。前頂在中行。次兩行。外兩行。故旁五。言自中及旁。有五行也。簡按甲乙。神庭。在髮際直鼻。上星。在直鼻中央。入髮際一寸。囟會。在上星後一寸。前頂。在囟會後一寸五分。凡四穴。

通三寸半。髙注似是。

浮气吳云。陽气浮於巓頂之上者也。張云。言脈气之浮於巓也。

項中大筋兩旁各一髙云。風池二穴。

風府兩旁各一髙云。天柱二穴。以明上文外兩旁。在項中大筋兩旁。名爲風池者。各一。內兩旁在風府穴兩旁。

名爲天柱者。各一也。簡按此與王注互異。甲乙。天柱。在俠項後髮際。大筋外廉陷者中。足太陽脈气所發。

又云。風池。在顳後。髮際陷者中。由此觀之。王注爲是。

十五間各一吳云。間。兩骨之間。自大椎。至胞肓。凡十五肋。故曰十五間。十五間各一者。今甲乙經所載十三穴。並去脊三寸。附分。云云。﹝與王注同﹞左右合成二十六穴。近世有膏肓二穴。在魄戶之次。

晉漢而上。率未有也。曰十五間各一。當得三十穴方是。不然。則五當作三矣。簡按張加大杼膏肓二穴。爲十五穴。馬以五臟六腑之兪。中膂內兪。白環兪。爲十五兪。志髙同。然膏肓。晉以上無所見。而五臟六腑之兪。

乃出下文。故並不可從。

兩角上吳云。角。謂額角。張云。耳角也。髙云。頭角也。沈氏釋骨云。額之中曰顏。曰庭。其旁曰額角。巓之旁嶄然起者。曰頭角。亦曰角。經筋篇云。足少陽之筋。循耳後。上額角。交巓上。彤按耳上近巓者。乃頭角。非額角也。故額角。爲頭角之訛。簡按據沈之說。此所言兩角。亦頭角之謂。天衝穴。在耳後髮際二寸。故張云耳角。誤。

銳發髙云。卽鬢髮。銳。熊音。睿。

面鼽骨馬。鼽。HT同。王。下文鼽骨注云。鼽。也。面顴也。髙云。面上鼻气旁通之處。故曰面鼽。簡按HT。字書無考。或恐是頰字。髙說亦未見所據。蓋是杜撰。沈氏釋骨云。目之下起骨。曰。其下旁髙而大者。曰面鼽骨。曰顴骨。亦曰大顴。亦曰。鼽。。古通用。

挾臍廣三寸各三髙。三寸。作二寸。注云。挾臍。與臍相並也。廣。開廣也。挾臍廣二寸。天樞穴也。各三。乃天樞外陵大巨。左右各三。凡六穴。簡按髙據甲乙等。攺二寸。似是。然而遺滑肉門一穴。何諸。

下臍二寸挾之各二髙。作三寸。注云。下臍三寸。關元穴也。下臍三寸挾之。乃外兩旁之水道歸來气沖。左右各三。簡按若作二寸。則闕气沖一穴。故髙作三寸。然而气沖穴。下文舉之。則不可從。

伏菟吳本。作伏兔。

鼽骨下各一髙云。卽上文面鼽骨空之下。兩巨穴。簡按甲乙。顴。在面骨下廉陷者中。則舊注爲是。張云。鼽。當作。顴二穴也。張注前面鼽骨云。同。而此攺字。疏甚。

耳郭上各一髙云。郭。匡郭也。

曲掖上髙云。肩端尖骨。從後下陷。是爲曲掖。簡按曲掖。蓋謂肘掖曲彎之處。猶曲之曲。

兪。肩之後。大骨之下。腋之曲彎上。是穴。髙注恐非。

柱骨上陷者各一髙云柱骨。項骨也。柱骨上陷者。兩肩井穴也。簡按肩井。在肩上陷者中。卽是項骨外旁。安得言項骨上陷者。此必別有所指。諸注並同。今無可考。

上天窗四寸髙云。浮白穴也。簡按與前注異。未知孰是。

小指本髙云。指本。指頭也。肘以下。至手小指本。謂肘骨之下。從側而下。至小指之頭。簡按新校正。以本爲爪甲之本。卻非。

大迎骨空各一吳云。一出足陽明。一出乎此。豈手陽明。足陽明二經。所並發者乎。甲乙。爲晚出之書。未足據也。

角上各一吳云。頷厭穴也。張同。髙云。頭角之上。兩天衝穴也。簡按王注前文足少陽耳前角下各一云。謂懸釐二穴。而此注亦云懸釐。誤矣。吳以角爲額角。髙爲頭角。故其說不一。甲乙。頷厭。在曲周顳上廉。﹝周。銅人。作角。﹞懸釐。在曲周顳下廉。銅人。天衝。在耳後入髮際二寸。則吳注爲得。

項中足太陽之前髙云。足太陽之脈。下項行身之背。今在足太陽項中之前。乃人迎之下。气捨二穴。

簡按在後曰項。在側曰頸。在前曰喉。今气捨在頸。不可云項中足太陽之前也。當從王注。

挾扶突各一髙云。承上文气捨而言。故曰挾扶突。謂气捨扶突穴相並也。簡按此注亦非。

肩貞下三寸分間各一髙云。肩貞下三寸。消濼穴也。分間。卽肩貞分肉之間。天宗兪穴也。

面中三髙云。面之中央。從鼻至唇。有素水溝兌端三穴。簡按此本於張注。諸家載齦交。而不載兌端。齦交。在唇內齒上。不宜言面中。今從張髙。

及旁十五穴吳云。從大椎。至長彊。十三穴。又會陽。在兩旁。各一。共十五穴。張云。會陽二穴。屬足太陽經。在尻尾兩旁。故曰及旁。共十六穴。本經連會陽。則二十九穴也。

HT下諸本。作下。熊音。丁計反。張云。。音底。尾也。

鳩尾下三寸胃脘五寸胃脘馬云。言鳩尾下一寸。曰巨闕。又下一寸半。曰上脘。今曰三寸者。正以鳩尾上之蔽骨數起也。鳩尾下三寸半。爲胃之中脘。今五寸者。字之訛也。張云。鳩尾。心前蔽骨也。胃脘。

言上脘也。自臍上。至上脘五寸。故又曰五寸胃脘。此古經顚倒文法也。髙本。鳩尾下三寸。﹝句﹞胃脘五寸。

﹝句﹞胃脘以下。﹝句﹞注云。鳩尾下三寸。自鳩尾之下。有巨闕上脘中脘三穴。當三寸也。胃脘五寸。自上脘至臍中。有中脘建裏下脘水分臍中五穴。當五寸也。

胃脘以下。指臍中也。志注義同。

至橫骨六寸半一馬云。言自中脘以下。有建裏下脘水分神闕陰交气海石門關元中極曲骨等穴。共計一十三寸今曰六寸半一者。疑當爲二六寸半者二。則爲十三寸也。張云。骨度篇曰。KT以下。至天樞。長八寸。天樞以下。至橫骨。長六寸半。正合此數。一。謂一寸。當有一穴。此上下共十四寸半。故亦有十四穴。

自鳩尾至曲骨。是也。髙云。自胃脘以下之臍中。由中極。至兩旁橫骨。有陰交气海石門關元中極五穴。五寸。

中極至橫骨。約寸半余。當六寸半一分也。自鳩尾至兩橫骨。凡十五穴。此任脈任於前。而爲中行腹脈之法。

簡按從鳩尾下三寸。至於此。諸注未淸晰。今姑仍張義。吳攺作鳩尾下三寸胃脘。四寸胃脘。八寸臍中。以下至橫骨五寸。十四兪。腹脈法也。蓋舊經文當如此。然竟不免爲肆臆矣。

下陰別一吳云。陰別。任脈至陰而支別也。張云。自曲骨之下別絡。兩陰之間。爲衝督之會。故曰陰別。髙云。下陰。下於陰前。會陰穴也。別一。上文橫骨不通會陰。別從曲骨至會陰之一穴。簡按下陰別。

蓋會陰一名。髙注恐非。

齦交一志云。齦交穴。一在唇內齒下齦縫中。蓋上古以齦交有二。督脈之齦交。入上齒。任脈之齦交。入下齒也。以上下之齦齒相交。故名齦交。髙云。齒縫。任督之交。故曰齦交。簡按齦交有二。其說難根據。考上文諸穴。則其誤自明。

足少陰舌下志云。謂腎脈之上通於心。循喉嚨。挾舌本。而舌下有腎經之穴竅也。簡按刺瘧論云。

舌下兩脈者。廉泉也。根結篇云。少陰根於湧泉。結於廉泉。知是任脈廉泉之外。有腎經廉泉。故王云。足少陰舌下二穴。薛氏口齒類要云。舌下廉泉穴。此屬腎經。馬張以任脈廉泉釋之。疏矣。

毛中急脈一吳云。少陰舌下。厥陰毛中。四穴。古無穴名。張云。急脈。在陰毛之中。凡疝气急痛者。上引小腹。下引陰丸。卽急脈之驗。厥陰脈气所發也。今甲乙鍼灸等書。俱失此穴。馬同。圖翼云。按此穴。自甲乙經以下諸書皆無。是遺誤也。經脈篇云。足厥陰。循股陰。入毛中。過陰器。又曰。其別者。循脛上睪。結於莖。然此厥陰之正脈。而會於陽明者也。簡按志云。謂肝經之脈。起於大指叢毛之際。而肝气之弦急也。髙云。曲骨穴也。並非。

手少陰各一志云。言三百六十五穴之中。有心脈之穴二也。髙云。左右少衝各一。簡按吳馬張根據王注。似是。

手足諸魚際吳云。凡手足黑白肉分之處。如魚腹色際。皆曰魚際。張云。手足掌兩旁丰肉處。皆謂之魚。此舉諸魚際爲言者。蓋四肢爲十二經發脈之本。故言此以明諸經气府之綱領也。簡按志云。手之魚際。

肺之脈气所發。足之魚際。脾之脈气所發也。髙同。此說不可從。

凡三百六十五穴也吳云。凡三百九十八穴。除去重出四穴。實多二十九穴。張云共三百八十六穴。

除重復十二穴。仍多九穴。簡按志髙彊合三百六十五穴之數。不可憑焉。

卷七

骨空論篇第六十

吳云。空。孔同。骨空。髓空也。馬云。骨必有空。空。卽穴也。故名篇。

風從外入髙云。風從外入。傷太陽通體之皮膚。故令人振寒。從皮膚而入於肌腠。故汗出。隨太陽經脈上行。故頭痛。周身肌表不和。故身重。

大風頸項痛志云。此言風邪入於經者。亦當治其風府也。夫風傷衛。衛气一日一夜。大會於風府。

是以大風之邪。隨衛气而直入於風府者。致使其頭項痛也。簡按馬引長刺節論。以大風爲癘風。誤。

風府在上椎吳云。言在項骨第一節

上椎也。張同。髙云。項上髙起第一椎。爲大椎。項上平坦第一椎。爲上椎。大椎至尾。共二十一節。大椎之上。另有二節也。簡按甲乙諸書。並云。風府在入髮際一寸。而此云。在上椎。又靈本輸篇云。頸中央之脈。名曰風府。若其入發中。則不宜云在上椎。又云頸中央。況本篇下文云。髓空。在脊骨上空。在風府上。則知風府不入發中。甲乙等說可疑矣。錄以俟考。志以上椎爲大椎。誤甚。

厭之馬云。厭。壓同。吳云。以手按其穴也。簡按說文曰。。大指按也。

熊音。根據熙。痛聲也。志云。蓋意爲脾志。喜爲心志。心有所憶。謂之意。意之所在。神亦隨之。簡按此說可謂鑿矣。。又作噫嘻。詩周頌。噫嘻成王。毛傳。噫。嘆也。嘻。和也。鄭箋。噫嘻。有所多大之聲也。左傳定八年。嘻速駕。杜注。嘻。懼聲。正義曰。噫嘻。皆是嘆聲。猶云嗟嗟也。說文。。

痛也。徐鍇云。痛而呼之言也。

從風憎風馬云。此言感風惡風者。吳云。病由於風。則憎風。志云。從風迎風也。

失枕吳云。失枕者。風在頸項。頸痛不利。不能就枕也。張同。髙。折一字句。至正灸脊中。連上爲失枕治法。注云。夜臥失枕。患在肩上橫骨間。伸舒不能。故如折也。簡按髙注非是。巢源失枕候云。失枕。

頭項有風。在於筋脈間。因臥而气血虛者。值風發動。故失枕。是也。又和劑指南云。諸風挫枕轉筋者。皆因气虛。項筋轉側不得。筋絡不順疼痛。乃亦失枕之謂。

肩上橫骨馬云。肩上橫骨間。乃肩尖端上行兩叉骨罅間陷中。名巨骨穴。王注以爲缺盆穴者。恐缺盆難治失枕。吳同。張云。或爲足少陽之肩井穴。亦主頸項之痛。

折使楡臂楡。宋本。作揄。諸本誤作楡者。本於熊本。馬云。折。音舌。禮雜記。大夫不揄絞。玉藻。夫人揄狄。其揄俱讀爲搖。此言折臂者。當有灸之之法也。凡人折臂者。使人自搖其臂而曲之。上與肘齊。卽臂脊之中而灸之。以疏通其肘臂之气。蓋細詳之。乃三陽絡之所也。﹝系手少陽三焦經。腕後臂外四寸。灸七壯。禁鍼。按督脈十一椎下。有脊中。此穴。與折臂無義。故爲臂脊之中。王注以爲此節。治上節失枕者。尢非。﹞吳云。折使。謂手拘攣。而曲其所使也。楡臂。如楡枝之掉搖其臂也。是風在手陽明使然。故令齊其肘。

正灸臂脊之中。蓋手陽明大腸經之分也。張云。折。痛如折也。楡。當作揄。引也。謂使病者。引臂下齊肘端。

以度脊中。乃其當灸之處。蓋卽督脈之陽關穴也。﹝在第十六椎下。﹞志云。折者。謂脊背磬折。而不能伸舒也。楡。讀作搖。謂搖其手臂。下垂齊肘尖。而正對於脊中。以灸脊中之節穴。髙云。搖臂平肘。則脊中有窩。

當正灸脊中。毋他求也。簡按諸說不知何是。脈要精微論。王注折髀云。髀如折。又注折腰云。腰如折也。馬張解折字。蓋本於此。揄。引也。出於說文。而靈邪气臟腑病形篇云。取諸外經者。揄申而從之。則張注有所據焉。陽關穴。甲乙千金外臺。並不載。但銅人云。伏而取之。

八本篇下文云。尻骨空。在髀骨之後。相去四寸。王云。是謂尻骨八穴也。又刺腰痛論云。

腰痛引少腹。控不可以仰。刺腰尻交者。兩踝胂上。王注腰尻交者。謂髁下尻骨兩旁四骨空。左右八穴。俗呼此骨。爲八骨也。當考甲乙。千金。及十四經發揮諸書。

鼠寒熱吳云。鼠。寒气陷脈爲。其形如鼠也。爲病令人寒熱。簡按靈寒熱篇云。寒熱瘰。

在於頸腋者。皆何气使生。岐伯曰。此皆鼠寒熱之毒瓦斯也。畱於脈而不去者也。張注云。瘰者。其狀累然。

而歷貫上下也。故於頸腋之間。皆能有之。因其形如鼠穴。塞其一復穿其一。故又名鼠。蓋寒熱之毒。畱於經脈。所以聯系不止。一曰。結核連續者。爲瘰。形長如蜆蛤者。爲馬刀。朱震亨云。瘰。不作寒熱者可生。稍久轉爲潮熱者危。是也。淮南說山訓。貍頭愈鼠。雞頭已。說文。。漏創也。。腫也。一曰久創。

知是二字俱漏瘡之謂。蓋其狀累然未潰者。爲瘰病。已潰而膿不止者。爲鼠。

寒府在附膝外解營張云。凡寒气自下而上者。必聚於膝。是以膝臏最寒。故名寒府。營。窟也。

當是足少陽經之陽關穴。﹝在陽陵泉上一寸。﹞蓋鼠。在頸腋之間。病在肝膽。故當取此以治之。吳云。營。

空也。志云。鼠。寒熱病也。其本在髒。其末上出於頸腋之間。寒府者。膀胱爲腎臟寒水之腑也。病在髒。

而還取之腑者。謂陰髒之邪。當從陽气以疏泄也。營。營穴也。謂所取寒府之穴。在附於膝之外筋。營間之委中穴也。髙本。解營。各一字句。注云。太陽膀胱寒水。爲腎之腑。故還刺寒府。寒府。太陽經脈也。附膝外。

膝外側也。解。骨解。膝外側之骨縫也。榮。榮兪。足小指本節之通谷穴也。簡按太陽寒水。運气家之言。不可從。營。窟也。乃外解之穴也。禮運。冬則居營窟。夏則居櫓巢。孟子騰文公篇。下者爲巢。上者爲營窟。

下文云。齊下之營。明是營。乃窟之義。張注爲是。鼠之患。在於頸腋。而取之於膝外解營。故曰還刺。

拜志云。拜。揖也。取膝上外解之委中者。使之拜。則膝挺而後直。其穴易取也。簡按吳澄禮記纂言云。周禮九拜。一曰拜。先跪。兩膝著地。次拱兩手到地。乃俯其首。不至於地。其首懸空。俱與腰平。荀子所謂平衡曰拜。是也。周禮。謂之空首。尙書。謂之拜手。與凡經傳記。單言拜者。皆謂此拜也。考說文。

手著胸曰揖。儀禮鄕飲酒禮注。推手曰揖。引手曰厭。禮玉藻注。揖之。謂小俯也。由此觀之。拜與揖遞別。

志以揖釋拜。誤。

跪志云。跪則足折。而湧泉之穴。宛在於足心之橫紋間矣。簡按釋名云。跪。危也。兩膝隱地。

體危倪也。禮記鄭注。坐。皆訓跪。然記云。授立不跪。授坐不立。莊子亦云。跪坐而進之。則跪與坐。又有小異。跪有危義。故兩膝著地。伸腰及股。而勢危者。爲跪。﹝蓋此以跟著尻。聳身者也。﹞更引身而起者。

爲長跪。﹝蓋膝著地。伸腰者也。﹞兩膝著地。以尻著。而稍安者。爲坐也。詳見朱子文集。﹝六十八卷。﹞

及日知錄。

任脈者起於中極張云。以下任衝督脈。皆奇經也。起。言外脈之所起。非發源之謂也。下仿此。簡按楊玄操注二十八難云。任者妊也。此是人之生養之本。故曰位中極之下。長彊之上。李時珍云。任脈。起於會陰。循腹而行於身之前。爲陰脈之承任。故曰陰脈之海。

上頤循面入目吳云。難經。甲乙。無此六字。蓋略之也。

衝脈者起於气街楊玄操云。衝者。通也。言此脈。下至於足。上至於頭。通受十二經之气血。故曰衝焉。虞庶云。素問曰。衝脈起於气街。難經曰。起於气沖。又鍼經穴中。兩存其名。衝街之義。俱且通也。

李時珍云。衝脈起於會陰。挾臍而行。直衝於上。爲諸脈之衝要。故曰十二經脈之海。

並少陰之經張云。衝脈。起於气街。並足少陰之經。會於橫骨大赫等十一穴。挾臍上行。至胸中而散。此言衝脈之前行者也。然少陰之脈。上股內後廉。貫脊屬腎。衝脈亦入脊內。爲伏衝之脈。然則衝脈之後行者。當亦並少陰無疑也。逆順肥瘦篇曰。衝脈者。五臟六腑之海也。其下者。注少陰之大絡。出於气街。又云。其下者。並於少陰之經。滲三陰。動輸篇云。衝脈者。十二經之海也。與少陰之大絡。起於腎下。出於气街。簡按虞庶云。素問曰。並足少陰之經。難經。卻言並足陽明之經。﹝簡按痿論。與陽明。合於宗筋。﹞況少陰之經。挾臍左右各五分。陽明之經。挾臍左右各二寸。气沖又是陽明脈气所發。如此推之。則衝脈自气沖起。在陽明少陰二經之內。挾臍上行。其理明矣。李時珍云。足陽明。去腹中行二寸。少陰。去腹中行五分。

衝脈行於二經之間也。

內結七疝馬云。內者。腹也。腹之中行。乃任脈所行之脈路。則宜其爲病若是。難經二十九難云。

其內苦結。男子爲七疝。女子爲瘕聚。七疝。乃五臟疝。及狐疝疝也。﹝出於刺逆從篇。脈要精微論。大奇論。脈解篇。陰陽別論。靈邪气臟腑病形篇等。﹞吳云。七疝。寒﹑水﹑筋﹑血﹑气﹑狐﹑頹﹑也。張注四時刺逆從篇云。七疝者。乃總諸病爲言。如本篇所言者。六也。﹝狐疝風。及五臟風疝。﹞邪气臟腑病形篇所言者。一也﹝疝﹞蓋以諸經之疝。所屬有七。故云七疝。若狐衝厥之類。亦過爲七疝之別名耳。後世如巢氏所敍七疝。則曰厥﹑﹑寒﹑气﹑盤﹑肘﹑野狼。﹝虞庶難經注。根據巢氏釋之。﹞至張子和非之曰。此俗工所立謬名也。於是亦立七疝之名。曰。寒﹑水﹑筋﹑血﹑气﹑狐﹑。﹝吳注本之。﹞學人當以經旨爲宗。簡按七疝。考經文。其目未明顯。姑從馬張之義。王永輔惠濟方。以石血陰气妒肌疝癖爲七疝。

亦未知何據。李中梓必讀。別立七疝之名。分與。誤甚。

帶下瘕聚吳云。帶下。白赤帶下也。瘕聚。气痛不常之名。馬云。瘕聚者。乃積聚也。大奇論曰。

三陽急爲瘕。按後世有八瘕者。亦因七疝之名。而遂有八瘕名色。卽蛇瘕。脂瘕。靑瘕。黃瘕。燥瘕。血瘕。

狐瘕。鱉瘕。是也。內經無之。志云。瘕者。假血液而時下汁沫。聚者。气逆滯而爲聚積也。髙云。帶下。濕濁下淫也。瘕聚。血液內瘀也。簡按赤白帶下。見於病源。而古所謂帶下。乃腰帶以下之義。疾系於月經者。

總稱帶下。史記。扁鵲爲帶下醫。金匱。有帶下三十六病之目。可以見也。虞庶注二十九難云。瘕者。謂假於物形。是也。

逆气裏急張云。衝脈挾臍上行。至於胸中。故其气不順。則隔塞逆气。血不和。則胸腹裏急也。

簡按丁徳用注二十九難云。逆气。腹逆也。裏急。腹痛也。巢氏病源云。裏急。腹裏拘急也。

督脈者起於少腹楊玄操注二十八難云。督之爲言。都也。是人陽脈之都綱。李時珍云。督脈起於會陰。循背而行於身之後。爲陽脈之總督。故曰陽脈之海。張云。少腹。小腹也。簡按莊子養生主。緣督以爲經。釋文。李頤云。督。中也。朱子云。督。舊以爲中。蓋人身有督脈。循脊之中。貫徹上下。見醫書。故衣背當中之縫。亦謂之督。見深衣注。皆中意也。考督。又作HT。劉熙釋名曰。自臍以下。曰水腹。水所聚也。又曰少腹。少。小也。比於臍上爲小也。太平禦覽云。腹下旁曰少腹。禦覽之說。非也。

骨中央張云。橫骨下。近外之中央也。

系廷孔吳云。廷孔。陰廷之孔也。張云。廷。正也。

直也。廷孔。言正中之直孔。卽溺孔也。志云。廷孔。陰戶也。溺孔之端。陰內之產門也。此言督脈起於少腹之內。故舉女子之產戶以明之。當知男子之督脈。亦起於少腹內。宗筋之本處也。簡按廷。挺同。產門挺出。

故曰廷孔。志注爲是。張訓正也。直也。以爲溺孔。誤。王三字連讀。以端爲上端。產戶。在溺孔之下。並非是。

篡間甲乙。作纂。張云。篡。初患切。交篡之義。謂兩便爭行之所。卽前後二陰之間也。簡按李時珍八脈考釋音。篡。初患切。陰下縫間也。蓋篡。當作纂。甲乙爲是。說文。纂。似組而赤。蓋兩陰之間。

有一道縫處。其狀如纂組。故謂之纂。張以篡奪之篡釋之。非。

少陰上股內樓氏綱目云。自少陰上股內至目十五字。必有脫簡。否則古注衍文。

其少腹直上者張云。按此皆任脈之道。而本節列爲督脈。五音五味篇曰。任脈波脈。皆起於胞中。

上循背裏。爲經絡之海。然則前亦督也。後亦任也。故啟玄子引古經云云。

衝疝五臟生成篇云。有積聚在腹中。有厥气。名曰厥疝。史記倉公傳云。齊郎中令循病。眾醫皆以爲蹶入中。而刺之。臣意診之曰。湧疝也。令人不得前後溲。蓋與此同證異名。後世或呼爲奔豚疝气。是。

治在骨上志云。骨。謂脊背之骨穴也。髙同。簡按與諸注異。未詳孰是。

在齊下營志云。營。謂腹間之肉穴也。髙云。乃少腹以下。骨中央。督脈所起之部也。

漸者上俠頤也志云。漸者。謂督脈之入喉者。上唇齒。而漸分爲兩岐。挾頤入目。當於漸上俠頤之處。而刺之。髙云。此復申明衝脈之爲病也。靈樞五音五味篇云。衝脈任脈。

皆起於胞中。其浮而外者。會於咽喉。別而絡唇口。是衝脈不但至胸中。而亦上頤循面。故復舉衝脈之病以明之。簡按前注並爲治陽明之脈。而上文言上頤循面者任也。髙引五音五味篇。以爲衝脈。非是。

蹇膝髙云。蹇。難也。蹇膝。膝難進也。膝蹇。故伸不能屈。簡按說文。蹇。跛也。釋名云。蹇。

跛蹇也。病不執事役也。髙訓難。見易蹇卦。

治其楗張云。股骨曰楗。﹝詳見後文。﹞治其楗者。謂治其膝輔骨之上。前陰橫骨之下。蓋指股中足陽明髀關等穴也。

治其機張云。挾臀兩旁。骨縫之動處。曰機。卽足少陽之環跳穴也。

暑解吳云。熱蓄骨解也。張云。因立暑中。而肢體散解不收者。當治其骸關。謂足少陽之陽關穴也。

簡按王引一經。似是。

拇指熊音。拇。音母。大拇指。吳云。小拇指也。足太陽經所出。故治其。張同。志云。足之拇指。厥陰肝經之井滎。厥陰之脈。上內廉。故當治其。髙云。足大指也。簡按說文。拇。將指也。急就篇顏師古注。拇。大指也。一名將指。吳注誤。

如物隱者馬云。如膝中有物隱於內者。當治其關。疑是承扶穴也。系足太陽膀胱經。尻臀下陰紋中。髙云。隱。猶藏也。膝痛如物隱者。痛而髙腫。如物內藏也。

背內吳云。謂太陽經之气穴背兪之類也。志髙同。簡按馬張仍王注。定爲大杼穴。恐非。

治陽明中兪吳云。兪。謂六兪之穴。井滎輸原經合。取其所宜也。張云。王氏注。爲三里。

愚謂指陽明輸穴。當是陷谷耳。髙云。。骨穴也。中兪。足陽明輸穴也。五輸之穴。前有井榮。後有經合。輸居中。故曰中兪。足中指間。陷谷穴也。

若別馬云。謂三里穴。而欲取別穴。吳云。若痛支別者。宜治巨陽滎通谷。少陰滎然谷也。張云。若再別求治法。則足太陽之滎穴通谷。足少陰之滎穴然谷。皆可以治前證。簡按於文義。張注近是。

淫濼張云。滑精遺瀝也。如本神篇曰。精傷則骨痿厥。精時自下。卽此節之謂。髙云。淫。極也。濼。寒也。淫濼脛。極寒而脛削也。熊音。濼。力毒反。簡按此狀脛之貌也。靈厥病篇。風痺淫濼。

又云。股脛淫濼。巢源。皮膚淫躍。又云。淫淫躍躍。肘後方云。風屍者。淫躍不知痛之所在。本艸黑字云。

貍骨。主風疰屍疰鬼疰。毒瓦斯在皮中。淫躍如鍼刺者。千金。隱軫六十四種風。淫液走入皮中。巢源。注病。

肌肉淫奕。又淫奕皮膚。去來擊痛。文選。枚乘七發。血脈淫濯。手足惰窳。李善注。淫濯。謂過度而且大也。

又曰。濯。大也。龍龕手鑑云。HT。音藥。淫病也。KT。病消也。並是淫濼之濼。蓋淫濼。淫躍。淫液。淫奕。淫濯。並同。張髙之解。固牽彊。而王注亦屬未安。又靈厥病篇注。馬云。風痺者。其邪气淫消爍。病難得愈。張云。淫濼者。淫浸日深之謂。二說亦通。

治少陽之維張云。維。絡也。經脈篇云。少陽之別。名曰光明。去踝五寸。坐不能起。取之所別。

簡按扁鵲傳。中經維絡。知維。乃絡之謂。

輔骨上橫骨下爲楗吳云。輔骨。膝輔骨。橫骨。腰橫骨。是楗爲股骨也。張同。髙云。上文云。

蹇膝伸不屈。治其楗。所謂楗者。輔骨上橫骨下爲楗。股脛皆有輔骨。乃大骨之旁骨。此輔骨股內旁骨也。橫骨。臍下小腹。兩旁之骨也。簡按輔骨有二。經文無所考。可疑矣。沈彤釋骨云。自兩髂而下。在膝以上者。曰髀骨。曰股骨。其直者曰楗。考枯骨象。髀樞。在關旁納機。不在機端。而說者名髀骨。爲髀樞骨。又以爲楗骨下。誤甚。考楗。通作鍵。說文。楗。距門也。顏氏家訓曰。蔡邕月令章句云。鍵。關牡也。所以止扉。楗骨之義。蓋取於此。張云。楗。音健。剛木。似未切貼。

挾髖爲機吳云。髖。兩股間也。俠髖相接之處爲機。張云。髖。尻也。卽臀也。一曰。兩股間也。

機。樞機也。挾臀之外。卽楗骨上運動之機。故曰。挾髖爲機。當環跳穴處。是也。髙云。上文云。坐而膝痛。

治其機。所謂機者。挾髖爲機。挾。並也。髖。臀上兩旁側骨也。沈承之經絡全書云。髖。腰胯骨也。亦謂之踝。﹝卽腰踝骨。﹞腰旁挾脊。平立陷者中。按之有骨。機關處動者。是也。沈彤雲。關之旁曰髀樞。亦曰樞機者。髀骨之入樞者也。簡按髖。說文。髀上也。廣雅。釋名。並云。KT也。KT。腰骨也。兩股間。謂之髖。未見所據。

膝解爲骸關張云。骸。音鞋。說文云。脛骨也。脛骨之上。膝之節解也。是爲骸關。髙云。上文云。立而暑解。治其骸關。所謂骸關者。膝後分解之處。沈彤雲。按卽膝外解上下之輔骨。蓋名關。本取兩骨可開闔之義。故指骨解與兩骨並通。

連骸張云。膝上兩側。皆有挾膝髙骨。與骸骨相接連。故曰連骸。

骸下爲輔張云。連骸下髙骨。是爲內外輔骨。髙云。骸下。卽骸關之下。沈彤雲。挾膝之骨。曰輔骨。內曰內輔。外曰外輔。其專以骸上爲輔者。﹝骨空論云。骸下爲輔。下。乃上之訛也。﹞

則膝旁不曰輔。而曰連骸。骸上者。HT之上端也。簡按詩。有乃棄爾輔。﹝正義云輔。是可解脫之物。蓋如今人縛杖於輻。以防輔車也。﹞左傳。有輔車相根據。﹝韓非十過篇。夫虞之有虢也。如車之有輔。輔根據車。輔亦根據車。﹞可知輔卽夾車軸。故假爲頰車。又假爲挾膝之稱也。又據彤說。骸上爲輔。則下文輔上爲。亦當作輔下爲。此必不然。

輔上爲張云。輔骨上。向膝後曲處爲。別委中穴也。

上爲關張云。上骨節動處。卽所謂骸關也。髙云。上文云。膝如物隱者。治其關。所謂關者。

上爲關。腿曲處之上也。

頭橫骨爲枕張云。腦後橫骨爲枕骨。髙云。上文云。膝痛不可屈伸。治其背內。背上通枕骨。故不釋背內。而釋頭橫骨爲枕。知頭橫骨爲枕。則知脊直骨爲背矣。簡按髙屬彊解。志云。骨之精髓。從枕骨之髓空。而會於腦。故論膝之骨。而曰頭橫骨爲枕。言骨气之上下相通也。此說稍通。然以上下文義求之。蓋有他篇釋周身骨節之名者。此其斷文。以上文有楗機骸關等之名。後人次於此者。所以上文無治其枕之說也。一切經音義云。HT。聲類云。項中有所枕也。考聲。腦後骨也。今謂之玉HT。知枕又作HT。

左右各一行髙本作二行。注云。行。音杭。舊本訛左右各一行。今攺二行。伏兔上兩行。行五。乃左右各二行。行五。則四五二十兪。其兪在。踝上各一行。行六穴。則左右十二兪。其兪在足。是水兪五十七穴。而本於腎也。簡按考下編水熱穴論。若一行。則不合五十七之數。今從之。

腦後五分髙。作三分。

在顱際銳骨之下吳。刪在字。髙云。在懸顱穴之際。懸顱。在頭兩旁銳骨之下。銳骨。尖骨也。簡按懸顱。在曲角顳中。不得言腦後。諸家仍王爲風府。今亦從之。

基下吳云。言一空在口內上之基。張云。唇內上齒縫中。曰交。則下齒縫中。當爲基。今曰基下者。乃頤下正中骨罅也。馬同。云。系任脈經。簡按下頤。當在承漿下。吳注似指齦交。

復骨馬云。在項後之中。復有骨之上。卽喑門穴也。吳云。項有三骨。中骨之次。又復一骨。故雲中復骨下。蓋大椎穴也。張云。卽大椎上骨節空也。復。當作伏。蓋項骨三節不甚顯。簡按張注爲是。然伏復通用。骨蒸復連。或作伏連。一伏時。本是一復時。則不必攺字。

尻骨下空馬吳張並仍新校正。爲長彊。今從之。

數髓空在面挾鼻張云。數。數處也。在面者。如足陽明之承泣巨。手太陽之顴。足太陽之睛明。

手少陽之絲竹空。足少陽之瞳子。聽會。挾鼻者。如手陽明之迎香等。皆在面之骨空也。

當兩肩簡按甲乙。大迎。一名髓空。故王以爲大迎。

中之陽吳云。陽。之外也。張云。。肩也。中之陽。肩中之上也。卽手陽明肩之次。志云。陽。外側也。簡按說文。。肩甲也。

臂骨空在臂陽去踝四寸張云。臂陽。臂外也。去踝四寸。兩骨之間。手少陽。通間之次也。亦名三陽絡。吳云。臂有兩骨。去踝四寸許。髓空在其間。臂陽。臂外也。簡按甲乙。三陽絡。在臂上大交脈。支溝上一寸。而甲乙又云。支溝。在脘後二寸。兩骨之間。陷者中。如此則不合去踝四寸之數。可疑矣。吳不指言某穴。似是。

股際骨空吳云。股際骨。前陰曲骨也。張云。毛中動下。謂曲骨兩旁股際。足太陰衝門動脈之下也。髙云。股際。

陰股交會之際。股際骨空。在毛中動下。乃動脈之下。跨縫間也。簡按曲骨在毛際。今曰毛中。不可定爲曲骨穴。

尻骨空志云。尻骨。臀骨也。髀骨。在股骨之上。少股兩旁。突起之大骨。前下連於橫骨。後連於尻骨。髙云。尻骨。尾骨也。髀骨。臀側骨也。髀之後。相去四寸。正當尻骨空之處。簡按以上骨空。諸家定爲某穴。惟志髙不注穴名。蓋有所見也。

扁骨有滲理湊張云。扁骨者。對圓骨而言。凡圓骨內皆有髓。有髓則有髓孔。但若扁骨。則有血脈滲灌之理湊。而內無髓。吳同。髙云。扁骨。胸脊相交之肋骨也。志同。簡按扁骨。槪通體扁骨而言。張注爲是。

易髓無空吳云。但有滲灌之腠。無復髓孔也。故變易無體。則無孔也。髙云。易。交易也。扁骨。

有澹滲之紋理。湊會於胸脊。其內則無髓孔。申明滲理湊者。髓之交易也。無髓孔者。兩頭無空也。簡按髙似穩貼。馬張志仍王。

灸寒熱之法張云。此下灸寒熱之法。多以虛勞爲言。然當因病隨經而取之也。

壯數千金方云。凡言壯數者。若丁壯。病根深篤。可倍於方數。老少羸弱。可減半。沈括筆談云。

醫用艾一灼。謂之一壯。以壯人爲法也。其言若干壯。壯人當根據此數。老幼羸弱。量力減之。

橛骨簡按說文。橛。弋也。又HT。尻骨也。知橛骨。卽是HT骨。本或作撅。非。

陷者灸之張云。陷下之處。卽經气之不足者。

肩上陷者灸之髙云。五臟六腑之兪。皆在於背。故視背兪。其兪內陷者。則於左右以灸之。視之之法。須舉其臂肩。舉臂肩而背上陷者。卽灸之。簡按諸家以肩釋之。拘矣。以下。髙不指言穴名。

下陷脈張云。足太陽承山穴也。

動如筋者張云。此結聚也。但隨其所有而灸之。不必拘於兪穴。吳云。此非謂穴。乃肉間結核也。

掌束骨下髙云。束骨。橫骨也。掌束骨下。猶言掌下束骨。謂橫骨縫中。大陵二穴。樓氏綱目云。

王注陽池。未詳是否。簡按甲乙。陽池。在手錶上脘中陷者中。大陵。在掌兩筋間陷者中。亦未知孰是。

犬所嚙張云。犬傷令人寒熱者。古有灸法如此。吳云。古別有灸法。故云然也。簡按千金翼云。

狂犬咬人。令人吮去惡血盡。灸百壯。後日日灸。百日止。銅人經云。外丘。治犬所傷。毒不出。發寒熱。

速以三壯艾。可灸嚙處。立愈。嚙。本作嚙。非。

二十九處張云。自犬嚙之上。共計二十九處。犬傷者無定處。故不在數內。簡按髙。合犬嚙處二。

爲二十九處。然經文無犬嚙處二文。不可從。今考自大椎至巓上一。合左右共二十七處。加犬所嚙。爲二十八處。知如新校正所言。跗上之下。去灸之二字者。誤也。

傷食灸之傷食。諸家爲飲食傷之義。髙獨攺食作蝕。注云。若灸二十九處。乃傷爛如蝕。陽气下陷。則當灸之。牽彊甚矣。

視其經之過於陽者吳云。刺以瀉其陽。藥以和其陰。張云。陽邪之盛者也。

卷七

水熱穴論篇第六十一

馬云。論治水治熱之穴。故名篇。

腫吳云。浮腫曰。張同。髙云。腫者。皮肌脹滿。水气不行。簡按。音符。山海經。竹山有艸焉。其名曰黃。浴之已疥。又可以已。郭璞注云。治腫也。馬則云。其必腫。誤。

腎汗出經脈別論云。持重遠行。汗出於腎。

玄府者汗空也馬云。汗空𨿽細微。最爲玄遠。故曰玄。張云。汗屬水。水色玄。汗之所居。故曰玄府。從孔而出。故曰汗空。然汗由气化。出乎玄微。是亦玄府之義。

分爲相輸馬云。此二經之分。本爲相輸相應。俱受其病者。以水气之畱也。張云。言水能分行諸气。

相爲輸應。而俱受病者。正以水气同類。水病則气應。气病則水應。畱而不行。俱爲病。志云。此水分爲相輸。

而上下俱受病者。蓋腎兪之循尻而下。復循腹而上。貫肺中。水气之畱於經兪故也。髙云。腎气上升。肺气下降。上下分行。相爲輸布。今俱受病者。乃水气之所畱聚也。

伏兔上各二行簡按伏兔。諸家以爲足陽明經穴。恐非也。此蓋謂膝上有肉起。如兔之狀。故名之。

又據輔骨考之。取義於車伏兔。。一名伏兔。又作。考工記鄭注。。伏兔也。賈疏云。漢時名。今人謂之車屐也。志云。上。謂伏兔上。非上下之上也。此說可從。行五。蓋今無可考。諸注爲腹上。亦恐非。髙云。

並伏兔之穴。在內旁兩行。其一有血海陰陵泉地機築賓交信五穴。其一有陰包曲泉膝關中都蠡溝五穴。以上諸穴。並在膝下。不得言伏兔上。注髙誤耳。

三陰之所交張云。三陰。肝脾腎三陰也。三經所交。俱結於腳。故足太陰有三陰交。髙作三陰交之所結於腳也。注云。三陰交。舊本訛三陰之所交。今攺正。兩行並行。三陰交總結於下。上連於脛。下貫於腳。

故曰三陰交之所結於腳也。簡按今仍舊文。經脈篇云。足太陰。交出厥陰之前。上膝股內前廉。足少陰。上股內後廉。足厥陰。交出太陰之後。上內廉。循股入毛中。此所謂三陰所交結於腳。是也。

踝上各一行行六志云。謂照海水泉大鐘大溪然谷湧泉六穴也。髙云。謂三陰交漏谷商丘公。孫太白大都六穴。

名曰太衝志云。夫聖人南面而立。前曰廣明。後曰大衝。大衝之地。名曰少陰。少陰根起於湧泉。

是泉在地之下。從至陰而湧出。故曰。腎者至陰也。

帝曰春取絡脈分肉髙云。本輸篇云。春取絡脈諸榮。大筋分肉之間。故問春取絡脈之分肉。刺極淺者何也。簡按本輸篇。四時气篇。寒熱病篇。終始篇。四時刺逆從論。診要經終篇。並論四時刺法。本節最詳。

而義互異。然與水熱穴。義不太涉。疑是他篇錯簡。

夏取盛經分腠髙云。四時气篇云。夏取盛經孫絡。取分間。絕皮膚。故問夏取盛經分腠。刺稍深者。

何也。

脈瘦气弱馬云。髒气始長。其脈尙瘦。其气尙弱。志髙同。

陽气畱溢甲乙。畱。作流。

熱燻分腠甲乙。作溫於腠內。

絕膚而病去馬云。用刺法者。必取此盛經分腠以治之。先以左手按。絕其皮膚。而右手刺之。卽病去者。邪尙淺也。吳云。絕其邪气於膚間。髙云。夏時亦有絕皮膚。取孫絡之病。故又言絕膚而病去者。邪居淺也。今所謂取盛經者。乃盛陽之經脈。不在皮膚也。

秋取經輸馬云。各經之經穴輸穴也。髙云。四時气篇云。秋取經輸。邪在腑。取之合。故問秋取經輸。刺之深者。何也。

收殺髙云。收。收斂。殺。肅殺也。

取輸以瀉陰邪髙云。時方淸肅。故陰气初勝。白露乃下。故濕气及體。陰气初勝。則陰气未盛。濕气及體。則未能深入。故取輸。以瀉陰濕之邪。兪。經輸也。所以答帝秋取經兪之問。

取合以虛陽邪髙云。秋時亦有陽邪內入之病。若果陽气在合。則取合以虛陽邪。所以然者。秋時陽气始衰。故當更取於合。不但取於經輸也。簡按馬云。此節。帝分明以經輸爲問。而伯乃對言所取在合。其陰經則取輸。要知伯之所答者爲是。而帝之所問者誤也。此說不可從。皇甫士安旣云。是謂始秋之治變。是也。

故曰冬取井滎吳云。故曰。古語也。冬時旣取其在下之井滎。則下無逆陰。故春時木气升發。亦無鼽衄之患也。髙云。金匱眞言論云。冬不按。春不鼽衄。不按者。使之藏。取井滎者。亦使之藏。故不曰冬不按蹺。而冬取井滎也。○馬云。按此篇。秋曰治合。則陽气尙在合而治之。冬曰井滎。以陰邪欲下逆而出之。其春必刺絡脈分肉處。夏必刺盛經分腠矣。難經以春爲刺井。夏爲刺滎。秋爲刺經。冬爲刺合。與此大反。

要知經之所言者是。而難經則非也。簡按靈順气一日分爲四時篇。冬刺井。春刺滎。夏刺輸。長夏刺經。秋刺合。又本輸篇云。春滎。夏輸。秋合。冬井。並與此篇同。新校正云。與九卷義相通。卽是也。

領別札記仲尼燕居鄭注。領。猶治也。

膺兪髙云。膺中第一兪兩旁。兪府穴也。簡按甲乙。兪府。在巨骨下。去璇璣旁各二寸。陷者中。

宜是言膺中第一兪。而甲乙。中府。一名膺中兪。則髙注卻非。

背兪髙云。背中第一兪。兩旁肺兪穴也。簡按與舊注異。未知孰是。新校正。亦疑王注其說不一。

髓空志云。卽橫骨穴。所謂股際骨空。在毛中動下。髙云。骨空論云。髓空。在腦後三分。銳骨之下。懸顱二穴。簡按甲乙。大迎。一名髓孔。若爲督脈之腰兪。則不合此八者之數。王注恐非。志注亦無徵。

然若爲懸顱大迎等穴。則並在頭部。不宜次於委中之下。亦似可疑。

熱之左右也吳云。左右。習近也。馬云。皆治熱之左右穴也。

卷七

調經論篇第六十二

馬云。內言病有虛實。宜善調其經。

神有餘甲乙。神下。有有字。下文。气下。血下。形下。志下。並同。

精气王引鍼經。見靈決气篇。云。腠理發泄。汗出溱溱。是謂津。谷入气滿。淖澤注於骨。骨屬屈伸澤。補益腦髓。皮膚潤澤。是謂液。文少異。易系辭云。精气爲物。疏。陰陽向導之气。氤氳積聚。

而爲萬物也。春秋繁露云。气之淸者爲精。治身者。以積精爲寶。

十六部志云。十六部之經脈也。手足經脈十二。脈二。督脈一。任脈一。共十六部。髙云。

謂兩肘兩臂兩兩股。身之前後左右。頭之前後左右也。簡按髙勝於舊注。

脾藏肉髙云。脾藏身形之肉。則形有餘不足。脾所主也。

而此成形吳。此。作各。

志意通甲乙。通下。有達字。吳補調字。

成身形五臟甲乙。無身字。及五臟二字。

五臟之道皆出於經隧吳云。道。路也。隧。田間之水道也。謂之經隧者。經脈流行之道也。簡按王據於左傳杜注。闕地通道曰隧。吳本於周禮隧人職。義並通。

血气未並張云。並。偏聚也。邪之中人。久而不散。則或並於气。或並於血。病乃甚矣。

神之微張云。此外邪之在心經也。浮淺微邪。在脈之表。神之微病也。

出血吳刪二字。

勿之深斥吳云。斥。刺也。張云。斥。棄除也。髙云。斥。開拓也。簡按今從髙注。

按而致之吳云。以按摩致气於其虛絡。

勿釋吳云。勿。已也。

著鍼勿斥志云。著鍼者。如以布HT著之。乃從單布上刺。謂當刺之極淺。而勿推內其鍼。簡按此謂著鍼於病處。勿開拓而泄其气也。王注爲是。

移气於不足髙云。微泄其邪。移气於不足之气而補。簡按新校正。引甲乙太素。刪不字。馬云。移邪气於不足。立非。

息利少气馬云。本神篇。言肺虛則鼻息不利少气。卽本文之少气也。實則喘喝。胸盈仰息。卽本文之喘咳上气也。髙云。息利。鼻气出入也。

白气微泄髙云。猶言微虛也。

瀉其經隧張云。瀉其經隧者。謂察其有餘之脈。瀉其邪气而已。志云。經隧。大絡也。髙云。通經脈之隧道。故必無傷其經。簡按楊注似是。

適人必革張云。適。至也。革。變也。先行按摩之法。欲皮膚之气流行也。次出鍼而視之曰。我將深之。欲其恐懼。而精神內伏也。適人必革者。謂鍼之至人。必變革前說。而刺仍淺也。如是則精气旣伏於內。邪气散亂。無所止息。而泄於外。故眞气得其所矣。志云。出鍼。出而淺之也。視之。視其淺深之義也。曰我將深之。適人之邪。淺客於皮。必與正气相格。庶邪散而正气不泄。故曰。

我將深之。謂將持內之。而使精气自伏。復放而出之。令邪無散亂。迎之隨之。以意和之。無所休息。使邪气泄於皮毛腠理。而眞气乃相得。復於肌表。此用鍼淺深之妙法也。簡按張注本。楊志注似允當。然其旨未明晰。

今亦仍楊義。

精气自伏髙云。精气退伏。不濡空竅也。邪气散亂者。散亂於經。邪無從出也。無所休息者。正虛邪盛。病無已時也。惟刺之極淺。使邪气泄於腠理。從腠理而外泄。故眞气乃相得。簡按此與舊注相乖。不可從。

不足則恐今甲乙。作不足則慧。

孫絡水溢甲乙。水。作外。

脈大疾出其鍼吳云。脈大者。畱鍼之久。气至而脈漸大也。簡按髙。疾字下句。非。

涇溲吳云。涇。水行有常也。溲。溺溲也。涇溲不利。言常行之小便不利也。簡按諸注並誤。﹝詳見於厥論。﹞

微風吳云。肌肉蠕動。肌肉間如虫行動也。風爲動物。故動者命曰微風。髙云。風邪入於肌肉。則肌肉蠕動。命曰微風。言微風在肌肉也。

腹脹飧泄張云。腎藏志。水之精也。水化寒。故腎邪有餘。則寒气在腹。而爲腹脹飧泄。腎气不足。

則陰虛陽勝。而爲厥逆上衝。本神篇曰。腎藏精。精舍志。腎气虛則厥。實則脹。

骨節有動甲乙。動。作傷。吳。此下。補則骨節有微風六字。

瀉然筋血者馬吳張並云。然筋。當作然谷。志云。然。謂然谷穴。在足踝下之兩經間。﹝髙作筋間。﹞

故曰然筋。簡按本輸篇云。腎澑於然谷然骨之下者也。繆刺論云。刺足內踝之下。然骨之前出血。據此則楊注爲是。

刺未並髙云。血气未並。五臟安定。骨節有動。故問刺未並柰何。

邪所乃能立虛簡按不必從甲乙攺字。王注義通。

气血以並以。甲乙。作已。以。已同。

陰陽相傾張云。並。偏勝也。傾。傾陷也。气爲陽。故亂於衛。血爲陰。故逆於經。陰陽不和。則气血離居。故實者偏實。虛者偏虛。彼此相傾也。

血並於陰气並於陽吳云。血並於陰髒。是爲重陰。气並於陽腑。是爲重陽。驚狂。癲狂也。志云。

此言血分气分之爲陰陽也。脈外气分爲陽。脈內血分爲陰。陰血滿之於外。陽气注於脈中。是爲陰陽勻平。如血並居於陰。則陰盛而血實。心主血脈。故陰盛則驚。气並於陽。則陽盛而气實。陽盛則發狂也。

血並於陽气並於陰吳云。血並於陽。則表寒。气並於陰。則裏熱。炅中。熱中也。

心煩惋惋。甲乙。作悶。吳云。心火爲陰邪所蔽。故煩惋。

善怒吳云。陽並於下部。則肝木爲陽所炙。故善怒。

善忘張云。血並於下。則陰气不升。气並於上。則陽气不降。陰陽離散。故神亂而喜忘。志云。靈樞經曰。淸濁之气相干。亂於胸中。是爲大。傷寒論曰。其人喜忘者。必有蓄血。宜抵當湯下之。

如是血气離居何者爲實髙本。作如血气離居。是何者爲實。注云。舊本如是二字相連。今攺。簡按不必攺字。義自通。

消而去之馬云。溫則消釋而易行。髙云消。不凝也。去。流也。

絡之與孫脈吳。作孫絡。注云。絡。正絡也。孫絡。支絡也。志云。絡者。經脈之支別也。孫脈者。乃孫絡之脈別經者。簡按今仍志。

俱輸於經輸。甲乙。作注。

大厥張云。上文。言血與血並。气與气並。偏虛偏實也。此言血與气並。並者爲實。不並者爲虛也。血气並走於上。則上實下虛。下虛則陰脫。陰脫則根本離絕。而下厥上竭。是爲大厥。志云。气復反則生。

謂復歸於下也。蓋陽气生於下。而升於上。血气並逆。則气機不轉而暴死。反則旋轉而復生。

何道從來髙云。從何道來。簡按天眞論。病安從來。字法同。

皆有兪會吳云。經穴有兪有會也。馬云。六陽經六陰經。皆有兪穴所會。志云。兪者。謂三百六十五兪穴。乃血脈之所流注。會者。謂三百六十五會。乃神气之所遊行。皆陰陽血气之所輸會者也。髙云。兪會者。五五二十五兪。六六三十六兪。與周身陰陽血气。相會合也。

陰陽勻平甲乙。作平。簡按。音旬。說文。圜采也。義不相協。

得之風雨寒暑簡按據下文。宜雲風雨寒濕。

輸於大經脈馬云。皮部論云。邪客於皮。則腠理開。開則邪入客於絡脈。絡脈滿。則注於經脈。經脈滿。則入舍於腑臟也。繆刺論云。邪之客於形也。必先合於皮毛。畱而不去。入舍於孫脈。畱而不去。入舍於絡脈。畱而不去。入舍於經脈。義同。

皮膚不收吳云。不收者。肌膚虛浮。不收斂也。此由濕勝所致。張云。皮膚不收。而爲縱緩。肌肉堅緊。而爲削瘦。髙云。不收。汗出而不閉密也。簡按寒主收斂。此云不收。則與肌肉緊緊相反。甲乙太素近是。

聶辟气不足馬云。乃肌肉僻積之意。根結篇。有腸胃聶辟。是主腸胃而言。張云。凡言語輕小曰聶。

足弱不能行曰辟。志云。聶。HT同。辟。積也。髙云。肌肉皮膚。聶聶然而辟動也。簡按聶辟。褶襞也。儀禮。

者以褶。禮記。衣有襞折曰褶。通作。一切經音義云。皺。之涉知獵二反。褶。猶褶疊也。亦細褶。王注義同。甲乙。不足下。有血澀二字。

喜怒不節張云。按下文。以喜則气下爲虛。而此節所重在怒。故曰實也。觀陰气上逆之意。言怒可知。又舉痛論曰。怒則气上。正此之謂。簡按下文云。喜則气下。則此喜字衍。新校正爲是。淮南精神訓云。

人大怒傷陰。大喜墜陽。

燻滿簡按今仍甲乙。作動髒。

形气衰少吳云。形气。陰气也。衰少。虛也。

穀气不盛馬云。形气衰少。而飲食隨減。所以穀气不盛也。志云。飲食勞倦則傷脾。脾主肌肉。故形气衰少也。水谷入胃。由脾气之轉輸。脾不營運。則穀气不盛矣。

下脘不通誌云。上焦不能宣五穀之味。下焦不能受水谷之津。髙云。上焦不能宣五穀味。故上焦不行。下脘不能化谷之精。故下脘不通。

熱气燻胸中甲乙。無熱气二字。

玄府不通誌云。玄府。毛竅之汗空也。毫毛之腠理閉塞。則衛气不得泄越。而爲熱矣。

故外熱張云。上焦之气。主陽分也。故外傷寒邪。則上焦不通。肌表閉塞。衛气郁聚。無所流行。

而爲外熱。所謂人傷於寒。則病爲熱。此外感證也。昂云。此卽今人外感傷寒之癥。

獨畱則血凝泣吳。畱下。更增一畱字。

凝則脈不通吳。凝上。增一泣字。脈。甲乙。作腠理。似是。

脈盛大以澀張云。寒畱中焦。陽气乃去。經脈凝滯。故盛大而澀。蓋陽脈流利多滑。不滑則無陽可知。簡按厥气上逆。故脈盛大。血凝泣。故脈澀。馬云。此節。脈若作外診之脈。理宜沈澀。今曰盛大而澀。

恐是在中之脈。非外見者。昂云。按陰盛中寒血澀之人。何以反得盛大之脈。並誤。

血气以並病形以成甲乙。以。作已。次節並同。

用形哉吳云。言因其形之長短闊狹肥瘦。而施刺法也。志云。用。以也。言當以調其形。形者。

皮膚肌肉。哉者。未盡之辭。𨿽曰用形哉。必因天之四時。簡按今仍吳注。

多少髙下吳云。如曰以月生死爲數。﹝繆刺論﹞多少之謂也。春時兪在頸項。夏時兪在胸脇。

秋時兪在肩背。冬時兪在腰股。﹝金匱眞言論。﹞髙下之謂也。

如利其戶簡按如。而同。下文如利其路之如亦同。諸家措而不釋。何諸。

必切而出吳云。切。切脈之切。謂以指輕按。而親切之。所以散其正气也。張云。必切中其疾。

而後出鍼。髙云。切。按也。必切而出。謂右手持鍼。左手必切其穴。而使之外出。

大气乃屈馬云。大邪之气也。見熱論中。髙云。大气。

卽相並之盛气也。

持鍼勿置吳云。言持鍼勿使放置也。志云。持鍼在手。勿置之意外。以定其迎隨之意。

气出鍼入吳云。人气呼出之時。則陽气升於表。於此時內鍼者。欲其致气易也。

熱不得還吳云。熱。鍼下所致之气熱也。簡按志以爲熱邪。非。

動气候時張云。動气者。气至爲故也。候時者。如待所貴。不知日暮也。馬云。離合眞邪論。與此篇所論。補瀉之法。聯屬成文。庶幾學人熟讀熟玩。又與官鍼篇第六節

參看。其講解之辭。見八正神明論。

言虛實者有十馬云。神气血肉志。各有虛實。是計之有十也。

絡三百六十五節張云。所謂節者。神气之所會也。以穴兪爲言。志云。乃筋骨之會。

必被經脈吳云。被。及也。

故得六腑通雅云。故固古通。周語。咨於故實。史世家。作固實。

調之絡張云。癰疽篇曰。血和則孫脈充滿溢。乃注於絡脈。而後注於經脈。百病始生篇曰。陽絡傷則血外溢。陰絡傷則血內溢。本論曰。孫絡外溢。則經有畱血。故病在血者。當調之絡也。

燔鍼劫刺熊音。燔。音煩。燒焚也。馬云。見經筋篇。吳。燔上。補病在筋三字。注云。燔鍼者。

內鍼之後。以火燔之暖耳。不必赤也。髙云。治痺證也。經筋篇。有十二筋痺證。皆治以燔鍼劫刺。痺發於陰。

故刺其下也。及與急者。謂筋痺也。

鍼藥熨吳云。鍼者。用火先赤其鍼。而後刺。不但暖也。此治寒痺之在骨也。張同。簡按玉篇。

火入水謂之。史天官書。火與水合爲。然則鍼。燒鍼而入水者乎。官鍼篇云。刺者。刺燔鍼則取痺也。

王注燔鍼。則云燒鍼。注鍼。則云火鍼。知是燔鍼鍼。卽火鍼也。﹝荀子解蔽篇注。。灼也。﹞千金方云。火鍼。亦用鋒鍼。油火燒之。務在猛熱。不熱卽於人有損也。鍼灸聚英云。經曰鍼者。以麻油滿盞。燈艸令多。如大指許。叢其燈火燒鍼。頻以麻油蘸其鍼。燒令通紅。用方有功。若不紅者。反損於人。又有煨鍼溫鍼。意與火鍼有少異。吳云。藥熨者。以藥之辛熱者。熨其處也。筋骨病有淺深之殊。故古人治法。亦因以異。

病不知所痛吳云。病不知所痛者。濕痺爲患。而無寒也。故濕勝爲痺。寒勝爲痛。今不知所痛。濕痺明矣。髙云。痺病在五臟之外合者必痛。若痺病不知所痛。則從奇經之脈而上。故曰兩蹺爲上。

兩蹺爲上馬云。刺兩蹺之上。張云。二穴俱當取之。故曰爲上。簡按志髙並從馬。非也。

謹察其九候簡按上文云。九候若一。命曰平人。若不一則爲病脈。故謹察之。前後貫串。以明九候之不可不察也。

鍼道備矣甲乙。備。作畢。

卷八

繆刺論篇第六十三

馬云。邪客於各經之絡。則左痛取右。右痛取左。與經病異處。故以繆刺名篇。據靈樞官鍼篇第三節

。

則巨刺。亦左取右。右取左。特有經穴絡穴不同耳。張云。繆。異也。簡案繆。廣韻。靡幼切。禮大傳注。紕繆。猶錯也。王注從之。蓋左病刺右。右病刺左。交錯其處。故曰繆刺。

極於五臟簡按極。至也。見詩周頌注。

如此則治其經焉張云。邪气自淺入深。而極於五臟之次者。當治其經。治經者。十二經穴之正刺也。尙非繆刺之謂。

入舍於孫絡甲乙。絡。作脈。據上文。當從甲乙。

大絡吳云。十二經支注之大絡。難經所謂絡脈十五絡。是也。髙云。流溢。傳注也。气穴論云。

孫絡之脈別經者。並注於絡。傳注十四絡脈者。是也。

奇病張云。病在支絡。行不由經。故曰奇病。志云。奇病者。謂病气在左。而證見於右。病气在右。而證見於左。蓋大絡乃經脈之別。陽走陰。陰走陽者也。

與經相干馬云。其邪客大絡。左注於右。右注於左。上下左右。與經相干。其實不得入於經。而止布於四末。志云。經脈篇曰。手太陰之別。並太陰之經。直入掌中。手少陰之別。循經入於心中。蓋大絡俱並經附行。故曰與經相干。髙云。經。經隧也。經隧者。五臟六腑之大絡也。故與經相干。而輸布於手足之四末。其气左右流行。無有常處。經隧相干。故不入於經兪。不入於經兪。刺其絡脈。故命曰繆刺。簡案據諸家之義。幹。預也。卽干涉之幹。

必巨刺之吳云。巨刺。大經之刺也。志云。巨。大也。謂當以長鍼取之。亦左取右。而右取左也。

簡案官鍼篇。無長鍼取之之說。今從吳注。

繆處馬云。繆者。異也。王注。以所刺之穴。如紕繆綱紀者。非岐伯自有明旨。吳云。與經脈常行之處差繆也。髙云。脈度篇云。經脈爲裏。支而橫者爲絡。故絡病者。其痛與經脈繆處。繆處。異處也。謂經脈之痛。深而在裏。絡脈之痛。支而橫居。病在於絡。左右紕繆。故命曰繆刺。

邪客於足少陰之絡馬云。腎經絡穴大鐘也。簡按張吳諸家。不指言其穴。蓋絡泛言一經之絡也。

馬。每絡注某穴。恐非。

無積者髙云。脹滿有積。當刺其胸脇。若無積者病。少陰之絡。上走心包。故當刺然骨之前。簡按吳云。積。五臟積也。五臟眞气不足。而後病積。若復刺出其血。是重虛矣。故在禁。志云。無積者。無盛血之結也。並誤。

然骨之前髙。骨。作谷。注云。谷。舊本訛骨。今攺。下二然谷之谷仿此。簡按本輸篇云。腎澑於然谷。然骨之下者也。不必攺字。

如食頃張云。食頃。一飯頃也。後仿此。簡按王立饑之解。不通。

不已左取右甲乙。無不已二字。簡按此已系於絡病。何待其不已而繆刺之。甲乙爲是。

取五日已甲乙。無取字。張云。病新發者。邪未深也。𨿽不卽愈。亦不過五日而已。

邪客於手少陽之絡甲乙。作少陰之絡。注云。一作少陽。

刺手中指次指馬云。中指之次指。卽第四指也。去爪甲上如韭葉者。卽關衝穴也。髙云。中指次指。

卽小指次指。手少陽關衝井穴也。志云。當刺中指心包絡之中衝。次指手少陽之關衝。簡按甲乙注。中指。當小指。張吳亦據新校正。作小指。本輸篇。關衝者。手小指次指之端也。气府論。肘以下至手小指次指本。各六兪。熱病篇。取手小指次指爪甲下。去端如韭葉。厥病篇。取手小指次指爪甲上。與肉交者。諸篇言關衝穴者如是。當從新校正。

如韭葉志注本輸篇云。上古如韭葉。今時如大米許。簡按甲乙。少澤。手小指之端。去爪甲一分。

以此推之。凡云如韭葉者。當以一分爲準。

卒疝髙云。經脈篇曰。足厥陰之別。其病气逆。則睪腫卒疝。故邪客於足厥陰之絡。令人卒疝暴痛。

與肉交者志云。卽去端如韭許。

男子立已女子有頃已吳云。男子以陽用事。故已速。女子以陰用事。故已稍遲。志云。女子之生。

不足於血。故有頃。男子之血盛。故立已。

刺外踝下甲乙。下。作上。吳云。金門京骨通谷。三也。髙云。三者。通谷爲滎。束骨爲輸。

京骨爲原也。簡按據甲乙。蓋謂跗陽穴。跗陽。在踝上三寸。

邪客於臂掌之間髙云。經脈篇曰。心主手厥陰心包絡之脈。下臂入掌中。病則臂肘攣急。掌中熱。

故邪客於臂掌之間。不可得屈。

刺其踝後馬云。當刺心經之通裏穴也。張云。手厥陰經也。踝後者。以兩踝言。踝中之後。則內關也。內關爲手厥陰之絡。故當取之。志同。髙云。先以指按之。按之而痛。乃刺之。簡按考文義。不宜定爲某穴。故王不注。

髙爲得矣。

以月死生爲數吳云。望前爲月生。望後爲月死。此以應痛爲。不拘穴法。張云。月之死生。隨日盈縮。以爲數也。故自初一至十五。月日以盈。爲之生數。當一日一。一。卽一刺也。至十五日漸增。至十五矣。自十六至三十日。月日以縮。爲之死數。當日減一刺。故十六日止十四。減至月終。惟一刺矣。

蓋每日一刺。以朔望爲進止也。志云。手厥陰心主主血脈。是謂待時而調之也。髙云。由微而盛。如月之生。

故漸多之。由盛而微。如月之衰。故漸減之。月郭空則無治也。

邪客於足陽蹺之脈馬本。無足字。髙云。脈度篇云。蹺脈。從足至目。屬目內。故邪客於足陽蹺之脈。令人目痛。從內始。

外踝之下半寸所髙云。僕參穴也。簡按甲乙云。申脈。陽蹺所生也。在足外踝下陷者中。容爪甲許。又云。僕參。在跟骨下陷者中。則知舊注爲是。

如行十里頃而已志云。蹺健善行。如行十里。則蹺脈之气已周。髙云。蹺脈屬奇經。其行最疾。

故如人行十里之頃。而痛病可已。簡按據漢書賈捐之傳。吉行五十里之數。而度之。卽得一時三刻有奇。

人有所墮墜馬云。此言惡血爲病。當有繆刺之法。

利藥吳云。先宜飲利瘀血藥也。

上傷厥陰之脈張云。凡墮墜者。必病在筋骨。故上傷厥陰之脈。肝主筋也。下傷少陰之絡。腎主骨也。刺然骨之前出血。卽少陰絡也。

然骨之前血脈簡按諸注仍原文而注之。不必從新校正。

刺足跗上動脈張云。足厥陰之輸。太衝穴也。王氏謂爲陽明之衝陽。似與此無涉。志髙不注穴名。

善悲驚不樂吳云。厥陰之病。連於肝則驚。少陰之病。逆於中。則不樂。故刺法相侔也。張云。

墮跌傷陰。神气散失。故善悲驚不樂。志髙與張同。簡按吳注近是。

中指爪甲上吳仍王注。攺作小指。注云。關衝穴也。爲手少陽井。手少陽之絡。從耳後入耳中。故刺之。簡按馬張髙並從新校正。爲是。

其不時聞者吳云。絕無所聞者爲實。不時聞者爲虛。虛而刺之。是重虛也。張云。時或有聞者。尙爲可治。其不聞者。絡气已絕。刺亦無益。故不可刺也。簡按若吳注所言。則當云其時不聞者。疏甚。

耳中生風吳云。生風。如風之號也。志云。加耳鳴之風生也。簡按千金方。耳中颼颼。是也。

凡痺往來髙云。此言往來行痺。不涉經脈。但當繆刺其絡脈。不必刺其穴也。凡痺往來。謂之行痺。其行無常處者。邪在分肉之間。不涉經脈也。簡按千金方。風痺。遊走無定處。名曰血痺。此亦邪在於血絡者。

痛而刺之張云。謂隨痛所在。求其絡而繆刺之也。志同。髙云。凡痺必痛。痛而刺之。簡按今從張注。

用鍼者隨气盛衰以爲數吳本。十一字爲注文。云。舊作大文。僭攺爲細注。

月生一日一甲乙。月上。有以月死生爲數六字。髙云。上文手厥陰心包主血脈。故以月死生爲數。此言痺痛。則衝任之血。不能熱肉充膚。澹滲皮毛。故亦以月死生爲數。篇中繆刺無數。皆以月死生。

爲數也。

邪客於足陽明之經馬吳張並根據新校正。經。作絡。志仍原文。云。此言經脈之互交者。亦當以繆取也。經。謂陽明之經脈也。髙同。簡按據王注及志髙。則刺大經之病也。似與巨刺無別。今亦仍新校正。

足中指次指馬從王注。吳云。足陽明之脈。有入中指內間者。有入中指外間者。有入大指間者。此言刺足中指次指。乃中指及次指也。次指是厲兌穴。中指則不必穴也。張云。中指次指。皆足陽明所出之經。

卽厲兌穴次也。志云。足陽明之脈。下入中指外間。其支者。別跗上。入大指間出其端。故當取中指間之內庭。

大指次指間之厲兌。髙云。中指次指。卽大指次指也。爪甲上與肉交者。足陽明厲兌井穴也。簡按髙以自大指當第三指者。爲中指。則與王注異。而考本輸篇。胃出於厲兌。厲兌者。足大指內次指之端也。本篇下文則云。

足陽明中指爪甲上一。明是足以第二指爲中指。而與手之中指不同。當以甲乙爲是。

溫衣飲食志云。咳者。邪干肺也。故宜溫衣。及溫暖飲食。若形寒飲冷。是爲重傷矣。

气上走賁上簡按新校正。引楊玄操。是也。丁徳用云。胃言若虎賁之士。圍達之象。故曰賁門也。

況胃者圍也。主倉廩。故別名太倉。今考詩注。賁。大也。胃已名太倉。賁門蓋取於此。若以虎賁之賁。則義不葉。馬以下諸注。仍新校正。惟髙本於王。

六刺立已左刺右右刺左髙云。左刺右右刺左六字。衍文。簡按下文嗌中腫云云。亦邪客於足少陰者。故以此六字爲衍文。然嗌中腫二十八字。王所移於此。未可果爲衍文。

不能內唾髙云。內。猶咽也。

腰痛引少腹控吳云。足太陰濕土也。濕病者。先注於腰。故腰痛。太陰之筋。聚於陰器。循腹裏結脇。故引少腹控。張云。足太陰之絡。上入布胸脇。而筋著於脊。故爲病加此。控。引也。髙云。經脈論云。脾之大絡。

名曰大包。出淵液。布脇胸。實則身盡痛。虛則百節盡皆縱。令人腰痛引少腹。身盡痛之意也。控不可以仰息。布胸脇。百節盡皆縱之意也。

腰尻之解兩胂之上是腰兪吳據新校正。刪是腰兪三字。注云。腰尻之解。腰兪一穴也。兩胂上。脾兪二穴也。馬云。腰兪。在中行二十一椎之下。則無左右。斷是白環兪也。張云。腰兪止一穴居中。本無左右。

此言左取右。右取左者。必腰兪左右。卽足太陽之下穴也。髙云。解骨縫也。胂上。髁胂之上。卽髀股也。

申明腰尻之解。兩胂之上。腰兪是也。蓋腰尻之解。屬於腰兪。兩腰之上。卽腰兪兩旁之下也。簡按刺腰痛論云。腰痛。引少腹控。不可仰。刺腰尻交者。兩髁胂上。以月生死爲數。王注。腰尻交者。謂髁下尻骨兩旁四骨空。左右八穴。俗呼此骨。爲八骨也。今由此攻之。是腰兪三字衍。而其義則張注爲得矣。

邪客於足太陽之絡張云。足太陽經。挾脊抵腰中。故拘攣脊急。其筋從腋後入腋下。故引脇而痛。

應手如痛如。甲乙。作而。吳云。此不拘穴兪而刺。謂之應痛穴。

治諸經刺之所過者不病過。王。平聲。馬云。蓋經旨以病爲有過也。髙。之下。病下。並句。注云。治諸經刺之。謂治諸經之病。則正刺其經也。所過者不病。謂諸經所過之道。不爲邪客。而不病也。簡按舊注義長。

刺其通脈甲乙。作過脈。馬云。刺其聽宮穴也。耳聾以下十六字。髙。移上文邪客於手陽明之絡後。

注云。刺之病不已。更刺中指之中衝。中指中衝。主通脈出於耳前。故曰耳聾云云。蓋手陽明之脈。上頸貫頰。在於耳前。通脈出耳前。通心主包絡之脈。而出於耳前之手陽明也。

簡按據上文刺之所過者。通字作過。似是。

齒齲刺手陽明熊音。齲。丘禹反。齒病也。髙云。齒齲。齒腐痛也。說文。齒蠹也。釋名。齲。朽也。虫嚙之齒缺朽也。髙本。此以下十七字。連下文繆傳引上齒以下四十八字。移前節邪客於足陽明之經。令人鼽衄云云條之後。甲乙。陽明下。有立已二字。

邪客於五臟之間吳云。五臟之間。謂五臟絡也。張云。邪客於五臟之間。必各引其經而痛。但見病處。各取其井。而繆刺之。髙云。邪客於五臟之間。其病也。經脈絡脈。相引而痛。有時來出於絡脈。有時但止於經脈。故時來時止。

五刺已志云。五臟之气平也。

繆傳引上齒吳云。病本在下齒。今繆傳於上齒也。志云。謂手陽明之邪。繆傳於足陽明之脈也。

足陽明之脈。入上齒中。此邪客於手陽明之經別。而繆傳於足陽明之脈。致引入上齒。

齒唇寒痛甲乙。無痛字。

視其手背脈馬云。蓋指手陽明之絡穴偏歷也。簡按諸家不注某穴。此泛言手背。不必指一穴也。

足陽明中指爪甲上一足上。甲乙。有刺字。髙本。一上。有各字。云。舊本無各字。今臆補。

此五絡皆會於耳中志云。耳者。宗脈之所聚也。張兆璜云。宗脈者。宗气所出之脈也。卽胃之大絡。出於乳下。聚於耳中。

上絡左角馬云。絡於左耳之額角。志云。肝主血。而居左。其气直上於巓頂也。

後刺手心主馬云。心包絡之井。在中指端。名曰中衝。吳張同。簡按上文。不及心主厥陰。是必錯出。新校正爲是。髙云。刺手心主少陰銳骨之端。各一。心手少陰掌後髙骨。大陵兪穴也。心者。君主之官。

故曰心主。此注可疑。心主。謂心包。乃手厥陰也。今引君主之官。而爲心經。殆屬牽彊。

以竹管吹其兩耳甲乙。管。作筒。耳下。有中字。

其左角金匱。甲乙。。作剔。髙云。。同。俗作剃。

方一寸肘後方。作二寸。外臺。作方寸匕。

燔治金匱。作燒末。張云。燒制爲末也。

灌之立已金匱。已。作起。

切而從之甲乙。從。作循。

調之張云。病在經者。治從其經。但審其虛實而調之。調者。如湯液導引之類。皆是也。調之而不調。然後刺其經脈。是謂經刺。亦曰巨刺。

有痛而經不病者吳云。身有痛處。而其經脈所至之分。不皆病者。是爲絡病。非經病也。則繆刺之。

此繆刺之數也吳云。數。猶言節目也。張云。凡此刺經者。刺大絡者。刺皮部血絡者。各有其治。

所以辧繆刺之術數也。

卷八

四時刺逆從論篇第六十四

簡按篇中。無問答之語。宜刪論字。

陰痺志云。痺者。閉也。血气畱著於皮肉筋骨之間爲痛也。簡按王以陰爲寒。故根據痺論寒勝者爲痛痺之義而釋之。新校正。則以爲王以痛爲痺之通訓。卻非也。

狐疝風張云。滑。爲陽邪有餘。而病風者。熱則生風也。疝者前陰少腹之病。男女五臟皆有之。狐之晝伏夜出。陰獸也。疝在厥陰。其出入上下不常。與狐相類。

故曰狐疝風。此非外入之風。乃以肝邪爲言也。髙云。气病爲疝。血病爲積。滑主气盛。澀主少血。故厥陰脈滑。則病狐疝。又曰。風者。气動風生。風主气也。下文肺風脾風心風腎風肝風。皆气動風生之義。簡按本髒篇云。腎下則腰尻痛。不可以俯仰。爲狐疝。經脈篇云。肝所生病者。狐疝遺溺。而本篇系以風者。壽夭剛柔篇云。病在於陰者。謂之痺。病在於陽者。謂之風。凡脈滑爲陽有餘。今脈滑者。並以風稱之。其義可知矣。

陳氏三因方云。寒疝之气。注入中。﹝按陳誤以爲陰囊。故其言如此。﹞名曰狐疝。亦屬疝。葛氏傷寒直格云。狐疝。言狐者。疝气之變化。隱見往來不可測。如狐也。張注本於此。楊上善之解恐非。

隱軫馬云。當作癮疹。吳云。隱軫。卽癮疹。張同。簡按釋名。胗。展也。癢搔之捷展起也。乃知胗借而作軫。後世從作疹也。馬注誤。厥陰爲陰痺。爲狐疝風。太陰爲肉痺。爲脾風疝。太陽爲骨痺。爲腎風疝。少陽爲筋痺。爲肝風疝。其理固明矣。而至少陰爲皮痺。爲肺气疝。陽明爲脈痺。爲心風疝者。則與常例異。蓋此篇。以三陰三陽。單配乎五臟。故與他篇之例不同也。舊注。或以運气之義而釋之。率不可從。

肺痺痺論云。皮痺不已。復感於邪。內捨於肺。肺痺者。煩滿。喘而嘔。馬云。腎爲肺之子。其水上逆於肺母。故皮爲肺之合。今腎有餘。當病皮痺癮疹。其病在表也。不足當爲肺痺。其病在裏也。

肺風疝大奇論云。肺脈沈搏。爲肺疝。

病積溲血馬云。其脈若滑。則當病肺風疝。外感之邪也。其脈若澀。則當病有積及溲血。內傷之邪也。張云。澀。爲心血不足。故經滯而爲積聚。血亂而爲溲血也。

脾痺吳云。太陰濕土之气也。其气有餘則濕勝。脾主肌肉。奠位乎中。故肉痺寒中。不足則土气弱。故病脾痺。簡按痺論云。肌痺不已。復感於邪。內捨於脾。脾痺者。四肢解墮。發咳嘔汁。上爲大塞。所謂肌痺。卽肉痺。

脾風疝馬云。其脈若滑。則病脾風疝。外感之邪也。其脈若澀。則當有積。及心腹時滿。內傷之邪也。張云。太陰脈滑。則土邪有餘。脾風疝者。卽腫重墜之屬。病在濕也。

脈痺馬云。陽明者。足陽明胃經也。胃乃心之子。有餘則病脈痺。以心主脈。脈主半表也。不足則病心痺。心主裏也。簡按吳張以陽明燥金之气。有餘不足而釋之。此運气家之言。不可借以解經也。

心痺痺論云。脈痺不已。復感於邪。內捨於心。心痺者。脈不通。煩則心下鼓。暴上气而喘。嗌漧善噫。厥气上則恐。王注心下痺。恐非。

心風疝馬云。其脈若滑。則病心風疝。外感之邪也。其脈若澀。則病積時善驚。內傷之邪也。簡按脈要精微論云。診得心脈而急。病名心疝。少腹當有形也。

腎痺痺論云。骨痺不已。復感於邪。內捨於腎。腎痺者。善脹。尻以代踵。脊以代頭。

腎風疝馬云。其脈若滑。則病腎風疝。外感之邪也。其脈若澀。則病積。時癲疾。內傷之邪也。

肝痺痺論云。筋痺不已。復感於邪。內捨於肝。肝痺者。夜臥則驚。多飲數小便。上爲引如懷。

肝風疝馬云。其脈若滑。則病肝風疝。外感之邪也。

其脈若澀。則病積。時筋急目痛。內傷之邪也。

人气在脈張云。春時天地气動。水泉流行。故人气亦在經脈。

溢入孫絡吳。此下。增孫絡二字。張云。夏時气盛。故溢入孫絡。而充皮膚。所以人气在孫絡。

內溢肌中馬云。長夏者。六月建未之月。其气在肌肉者。正以長夏經脈絡脈皆盛。內溢肌中。所以人气在肌肉也。

皮膚引急馬云。秋气在皮膚者。正以秋時天气始收。人之腠理閉塞。皮膚引急。所以人气在皮膚也。

通於五臟髙云。冬气之所以在骨髓者。蓋以冬者气機蓋藏。血气在中。內著骨髓。通於五臟。髒者。

藏也。惟冬主藏。故通五臟。而冬气在骨髓。

不可爲度志云。謂天有六淫之邪。而人有形層。六气之化也。如邪畱於外。則爲皮肉筋骨之痺。合於內。則爲心肝脾肺之痺矣。如畱於气分則爲疝。畱於血分則爲積矣。如身中之陽盛則爲熱。虛寒則爲寒矣。

此皆吾身中陰陽之變化也。髙云。四地主气。各有常度。至其變化也。不可爲度。

辟除吳云。辟。音。馬云。辟。同。

環逆馬云。血气旋逆。吳云。血气環於經。卽逆而上。爲浮气也。志云。環逆者。逆其轉環也。言血气之從經而絡。從絡而皮。從皮膚而復環轉於肌中也。張云。血气環周。皆逆不相營運。故爲喘滿上气。按本篇。與前診要經終論。義同文異。但彼分四時。此分五時。故有刺肌肉之謂。然本篇春夏冬三時。皆闕刺秋分皮膚等義。意者。以長夏近秋。故取肌肉。卽所以刺秋分也。後仿此。簡按張本於新校正。其說似傅會。然春夏冬。並闕刺秋分。亦可疑焉。

春刺筋骨髙云。筋連於骨。故曰筋骨。

內著馬云。著。著同。

內卻吳云。令血气卻弱。是以善恐。志云。血气虛。卻於內矣。陽明脈虛。則恐如人將捕之。

血气上逆張云。夏刺冬分。則陰虛於內。陽勝於外。故令人血气逆而善怒。志云。夏气浮。長於上。而反逆之使下。則气郁不疏。而使人善怒也。上逆。當作下逆。簡按今從舊文。

善忘吳云。心生脈。秋刺經脈。而虛其經。則經脈虛。而心气亦虛矣。故善忘。

气不外行張據全本。作气不衛外。注云。气虛不能衛外。气屬陽。陽虛故臥不欲動。

令人目不明志云。蓋五臟之精。皆注於目。而爲之睛。冬者血气在中。內著骨髓。通於五臟。血气內脫。則五臟皆虛。故令人目不明也。

大痺張云。當陽气伏藏之時。而刺其陽分。則陽气外泄。陽虛陰勝。故畱爲大痺。志云。大痺者。

髒气虛。而邪痺於五臟也。

善忘吳云。陽气者。精則養神。今陽气竭絕。則神亡矣。故善忘。

與精相薄吳云。精。眞气也。薄。邪正摩蕩之名。

精气不轉吳云。精气不變。張云。精气不致轉變矣。志云。精气不逆回矣。髙云。不轉。內存也。

簡案轉。恐薄之訛。

根據其髒之所變候知其死也吳。變下句。馬髙同。吳云。變。謂髒气變動爲病也。馬云。根據其髒之所變。以候知其死耳。髙云。根據其髒之所變病。以候其動。候其動。而知其死也。張。候下句。志同。張云。

見其變動之候。則識其傷在某髒。故可知其死期。簡按據王注。變下句。爲是。

卷八

標本病傳論篇第六十五

馬云。本篇前二節。論標本。後八節。論病傳。故名篇。靈樞。以病本篇。論標本。以病傳篇。論病之所傳。分爲二篇。其義全同。

病有標本刺有逆從馬云。標者。病之後生。本者。病之先成。此乃病體之不同也。逆者。如病在本。而求之於標。病在標。而求之本。從者。如在本求本。在標求標。此乃治法之不同也。

必別陰陽馬云。必別病在陰經陽經。吳同。張云。陰陽二字。所包者廣。如經絡時令。气血疾病。

無所不在。

前後相應馬云。前後者。背腹也。其經絡互相爲應。吳云。謂經穴前後。刺之气相應也。志云。

有先病後病也。

逆從得施吳云。逆者反治。從者正治。得施。謂施治無失也。

標本相移馬云。施逆從之法。以移標本之病。吳云。刺者。或取於標。或取於本。互相移易。

有逆取而得者吳云。言標本逆從之刺。各有所宜。治非一途取也。髙云。有逆取而得者。卽在本求標。在標求本也。有從取而得者。卽在標求標。在本求本也。

正行無問馬云。乃正行之法。而不必問之於人也。吳本。問。攺作間。注云。標本得施。無間可議也。諸注同馬義。

言一而知百病之害吳云。一者。本也。百者。標也。馬云。言一病而遂知百病之害。髙云。言一標本逆從。而知百病之害。

治得爲從吳云。此釋逆從二字之義。張云。得。相得也。猶言順也。志云。如熱與熱相得。寒與寒相得也。髙云。不知標本。治之相反。則爲逆。識其標本。治之得宜。始爲從。簡按張注穩貼。

先病而後逆者治其本馬云。凡先生病。而後病勢逆者。必先治其初病之爲本。若先病勢之逆。而後生他病者。則又以病勢逆之爲本。而先治之也。吳云。此二逆字。皆是嘔逆。張云。有因病而致血气之逆者。

有因逆而致變生之病者。有因寒熱而生爲病者。有因病而生爲寒熱者。但治其所因之本原。則後生之標病。可不治而自愈矣。

先熱而後生中滿者治其標靈樞。熱。作病。滑云。此句。當作先病而後生熱者治其標。蓋以下文自有先病而後生中滿者治其標之句矣。此誤無疑。

先病而後泄者治其本髙云。必且調之。乃治其他病。所以重其中土也。簡按本。疑標誤。泄者。脾胃虛敗所致。故宜治其標。下文云。先泄而後生他病者。治其本。且調之。乃治其他病。其義自明。

先病而後生中滿者治其標張云。諸病皆先治本。而惟中滿者。先治其標。蓋以中滿爲病。其邪在胃。

胃者。臟腑之本也。胃滿則藥食之气不能行。而臟腑皆失其所稟。故先治此者。亦所以治本也。

人有客气有同气馬云。蓋以人之病气有二。病本不同。而彼此相傳者。謂之客气。有二病之气。本相同類。而彼此相傳者。謂之同气。簡按全本。同。作司。似是。蓋客气謂邪气。司气謂眞气歟。

小大不利治其標本病篇。作小大便。下同。吳云。小大二便不利。危急之候也。𨿽爲標。亦先治之。

病發而有餘髙云。病發而邪气有餘。則本而標之。申明本而標之者。先治其邪气之本。後治正气之標。此治有餘之法也。

謹察間甚吳云。間。差間也。甚。益甚也。張云。間者。言病之淺。甚者。言病之重也。

間者並行甚者獨行張云。間者。言病之淺。甚者。言病之重也。病淺者可以兼治。故曰並行。病甚者難容雜亂。故曰獨行。髙云。如邪正之有餘不足。疊勝而相間者。則並行其治。並行者。補瀉兼施。寒熱互用也。如但邪气有餘。但正气不足。而偏甚者。則獨行其治。獨行者。專補專瀉。專寒專熱也。

先小大不利而後生病者治其本吳。十三字。移於上文小大利治其本之下。是。

冬夜半夏日中張注病傳篇云。心火畏水。故冬則死於夜半。陽邪亢極。故夏則死於日中。蓋衰極亦死。盛極亦死。

五日而脹病傳篇云。五日而之胃。吳云。脹。胃病也。脹者。由於閉塞不通使然。此土气敗絕。升降之機息。卽痞脹也。

冬日入夏日出馬云。冬之日入在申。申𨿽屬金。金衰不能扶也。夏之日出在寅。木旺火將生。肺气已絕。不待火之生也。志云。日出气始生。日入气收引。肺主气。故終於气之出入也。髙云。冬日入。气不內歸也。夏日出。气不外達也。

冬日入夏早食早。病傳篇。作蚤。張本亦作蚤。馬云。蚤。與早同。冬之日入在申。以金旺木衰也。

夏之早食在卯。以木旺气反絕也。

背KT馬云。KT。膂同。腎自傳於膀胱腑。故背KT筋痛。小便自閉。

冬人定夏晏食髙云。冬之人定在戌。夏之晏食亦在戌。皆土不生旺而死也。簡按晏。晚也。淮南天文訓。日至於桑野。是謂晏食。未詳王注何據。

三日腹脹吳云。腹脹。由腎與膀胱俱病。中宮無能化气。且腎中相火虛衰。不生胃土使然也。簡按馬張並仍王注。蓋五臟相傳。皆以相克傳之。則舊注爲是。

三日兩脇支痛張云。卽三日而上之心也。手心主之別。下淵腋三寸。入胸中。故兩脇支痛。簡按吳云。土敗而乘之。故兩脇支痛。志髙並同。今從王注。

冬大晨夏晏晡馬云。冬之大明在寅末。木旺水衰也。夏之晏晡以向昏。土能克水也。吳云。冬大晨。

辰也。夏晏晡。戌也。土主四季。水之畏也。

五日身體重馬云。據理當以靈樞五日。而上之心者爲正。乃水克火也。張云。病傳篇曰。五日而上之心。此云身體重者。疑誤。簡按志髙並仍原文而釋之。非。

冬夜半後夏日馬云。冬夜半在子。土不勝水也。夏之日在未。土正衰也。日者。日晏也。志云。夜半後者。土敗而水勝也。夏日者。乃陽明所主之時。土絕而不能生也。

一日腹脹一日身體痛吳云。腹脹。胃病也。身體痛。脾病也。馬云。腎復傳於小腸。故爲腹脹。小腸傳於脾。故身體痛。病傳篇。一日而上之心。乃腑傳於髒。其理爲正。張云。卽一日而之小腸。一日而之心。

腑傳髒也。心主血脈。故爲身體痛。簡按據上文。吳注爲正。然如本節。以腹脹爲胃病。以身體痛爲脾病。則義不相協。今仍張注。

冬雞鳴夏下晡馬云。冬之雞鳴在丑。醜。土克水也。夏之下晡在申。金衰不能生水也。吳云。冬雞鳴。醜也。夏下晡。未也。太陰主丑未。乃土气也。膀胱壬水。畏其克制。張同。

間一臟止病傳篇。甲乙。並無止字。志云。以上諸病。如是相勝克而傳者。皆有速死之期。非刺之可能救也。或間一臟。相傳而止。不復再傳別髒者。乃可刺也。假如心病傳肝。肺病傳脾。此乃子行乘母。至肝臟脾臟而止。不復再勝克。相傳於他髒者。可刺也。假如心病傳脾。肺病傳腎。乃母行乘子。得母髒之生气。

不死之證也。如心病傳腎。肺病傳心。肝病傳肺。此從所不勝來者。爲微邪。乃可刺也。

卷八

著至教論篇第六十六

吳云。著。明也。聖人之教。謂之至教。

明堂禮記明堂位。明堂也者。明諸侯之尊卑也。前漢郊祀志。武帝元封元年。濟南人公玉帶上黃帝時明堂圖。明堂制。詳見大戴禮。白虎通。獨斷。

誦而頗能解太平禦覽。頗。作不。

足以治羣僚張云。羣僚之情易通。侯王之意難測。所以有不同也。馬云。外紀載紀官。舉相則王侯。此時已有之。簡按書臯陶謨。百僚師師。百工惟時。孔傳。僚工。皆官也。

不足至侯王足下。太平禦覽。有以字。

受樹天之度志云。所謂立端於始。表正於中。蓋立端表。以測天之四時陰陽。星辰日月之度。

以著於經書。乃傳於後世。髙云。上古樹八尺之臬。參日影之斜正長短。以定四時。故願得受樹天之度。以定四時之陰陽。卽以四時陰陽。合之星辰日月。分別明辧。以彰璣衡之經術。

四時陰陽合之吳。攺作合之四時陰陽。

疑於二皇馬吳張髙。並據全本。疑。作擬。馬云。二皇者。伏羲神農也。吳云。神農常以醫藥爲教。今又上通神農。著至言以爲教。是神農旣皇。又一皇也。髙云。

不但上通神農。且擬於二皇。二皇。伏羲神農也。此伏羲神農黃帝之書。謂之三墳。一脈相傳。言大道也。

疑殆扁鵲傳。拙者疑殆。論語。闕疑闕殆。

夫三陽天爲業馬云。三陽。手太陽小腸經。足太陽膀胱經。業。事也。上下。手足也。三陽在人。

爲表之表。其尊爲父。事與天同。張云。此三陽者。統手足六陽爲言。簡按張以下文三陽獨至。又云三陽者至陽也之三陽。爲太陽。此注非。

合而病至馬云。手足太陽經。不循常脈。合而爲病。則陽气太盛。諸部陰陽各經。皆被偏害。吳云。若上下之气。失其常道。不以應天爲業。則必內患外邪。合而病至。而偏害於陰陽也。

三陽莫當吳云。言其義無當於心也。諸家仍王義。

三陽獨至張云。此三陽獨至者。𨿽兼手足太陽。而尢以足太陽爲之主。故曰獨至。

內無正馬云。正。亦期也。吳云。內無痛苦可正。正。預期也。張云。內無名目可正。髙云。並於外則外無期。譬於墮溺不可爲期。並於內則內無正。神轉不回。回則不轉。乃失其正。

不中經紀吳云。病不中經常綱紀。張同。簡按諸家並仍王義。恐非。

診無上下以書別吳。七字句。診云。診無上下之殊。及可以書記先別者。張同。馬云。書。卽前陰陽傳也。志云。故不能以脈經上下編之書別。簡按王注爲穩當。

臣治疏愈說意而已髙云。說。作悅。治。理也。疏。

遠也。謂理治其言。疏遠愈甚。不過悅其大意而已。簡按疏。王注爲稀。諸家仍王意。今從之。

三陽者至陽也張云。太陽。至盛之陽。故曰至陽。

積並則爲驚吳云。積並。數並也。驚。今之癇也。馬云。二經積並。卽手太陽之裏爲心。足太陽之裏爲腎。心失神。腎失志。則皆爲驚駭。

熊音劈歷。吳云。霹靂同。病至如之迅。簡按張衡西京賦。激而增響。是也。

滂溢熊音。泛也。上普郎反。下逸。說文。滂。沛也。

幹嗌喉塞熊音。嗌。音益。咽也。吳云。陽气滂溢於諸經。漧涸其嗌。而喉中壅塞。馬云。其嗌漧。其喉塞。正以心腎之脈。皆上通於嗌喉也。

直心吳。攺作爲病二字。馬云。凡三陽並合。則必直當其心。張云。謂邪气直衝心膈也。髙云。

三陽積並爲病。謂之三陽直心。亢害已極。故坐不得起臥。志云。直。當也。

便身全吳云。臥則經气約束。故身安全。馬云。便是身患三陽之病之人也。簡按馬張志髙。以坐不得起臥者。爲一句。注意率同。皆以全爲辭。王爲安全之義。恐非。然而不若甲乙作身重爲勝矣。

且以知天下張云。且。猶將也。謂欲知天下之要道。尢當別陰陽應四時。

陽言不別陰言不理髙云。陽。猶明也。陰。猶隱也。明言之。不能如黑白之別。隱言之。不能如經綸之理。其中更有精微。

世主學盡矣張云。邪並於陽則陽病。並於陰則陰病。陰陽俱病。故傷五臟。髒傷於內。則筋骨消於外也。醫道司人之命。爲天下之所賴。故曰世主。不明不別。於道何有。

是使聖人之學泯矣。志云。傳世之主。學盡矣。

腎且絕吳云。此上。必有諸經衰絕之候。蓋闕之。今惟存腎絕一條爾。簡按此注是。髙云。史臣記雷公殫心帝教。而深思弗釋也。公聞帝教。旣竭心思。求之不得。中心如焚。一似腎且絕。可謂彊解矣。

惋惋日暮吳云。惋。音婉。腎者水髒。水畏土。日暮則陽明胃土主事。故惋惋不安。張云。眞陰且絕。故惋惋不已。憂疑終日。志云。惋惋。驚嘆貌。

從容不出吳云。腎主骨。骨气衰弱。故𨿽從容閒暇。不欲出戶。

人事不殷吳云。腎主喜靜。故𨿽人事之來。不欲以身殷受也。志云。殷。盛也。髙云。一切人事不殷。殷。猶勤也。簡按漢書平當傳師古注。人事者。人情也。莊子。其不殷。注。殷。中也。此云人事不殷。

蓋謂心志迷妄。與人情不相主當也。

卷八

示從容論篇第六十七

馬云。從容。系古經篇名。見第二節

。本篇。詳示從容之義。故名篇。吳云。篇內論病情有難知者。帝示雷公從人之容貌。而求合病情。其長其少其壯。容不類也。髙云。聖人治病。循法守度。援物比類。從容中道。

帝以此理示諸雷公。故曰示從容。

及於比類馬云。觀前後篇內。俱有比類。系古經篇名。然實以比方相類爲義。

水所從行吳雲。水。謂五液也。此皆人之所生。指膽胃以下十四端而言。髙云。五臟主藏精者。故曰水。

治之過失吳云。言五臟六腑七情五液。皆人所賴以生。治之者。恆有過有失也。張云。凡治過於病。

謂之過。治不及病。謂之失。不得其中。皆治之過失也。志本。失。作矣。

子別試吳云。別。謂往時也。張云。別試通者。謂素之所通也。其有未通者。當請問其所不知耳。

志云。別者。謂未通天道也。髙云。旣誦脈經。當於脈經辧別。而試通之。簡按諸注義未穩。蓋別試者。謂脈經上下編之外。別有所通。試論之也。下文子言上下以對何也語。可見耳。

窈冥熊音。窈。烏絞反。深也。吳云。窈冥者。義理玄妙。非書傳之陳言也。

脾虛浮似肺張云。脾本微軟。病而虛浮。則似肺矣。腎本微沈。病而小浮。則似脾矣。肝本微弦。

病而急沈散。則似腎矣。脈有相類。不能辧之。則以此作彼。致於謬誤。此皆工之不明。所以時多惑亂也。按王氏曰。浮而緩云云。此詳言五臟脈體。以明本節之義也。所以診法有從部位察髒气者。有從脈體察髒气者。

得其義。則妙無不在。學人當於此而貫通焉。

從容得之馬云。若明從容篇比類之。則窈冥之妙傳矣。吳云。從人之容色。而求病情。斯得之矣。

志云。從容者。天之道也。天道者。陰陽之道也。簡按詩都人士箋云。從容。猶休燕也。正義云。休燕。閒暇之處。中庸云。從容中道。聖人也。家語哀公問云。夫誠。不勉而中。不思而得。從容中道。聖人所以定體也。

廣雅云。舉動也。考數義。王以安緩釋之。乃爲允當。

怯然熊音。怯。去劫反。畏也。

夫從容之謂也吳云。帝言若是者。宜從其人之容貌。而合之病情也。張云。引經語也。如下文。

志云。此言經脈之當求之於气也。夫從容者。气之謂也。髙云。比類者。同類相比。辧別其眞。必從容而得之。

故曰。夫從容之謂也。

簡按今從髙注。

年少則求之於經張云。年少者。每忽風寒勞倦。所受在經。簡按志以年長年少年壯。爲長女中女少女。以爲三陰之義。注義迂回。不可從。

夫浮而弦張云。腎脈宜沈。浮則陰虛。水以生木。弦則气泄。故爲腎之不足也。簡按仲景云。弦則爲減。卽此義也。

水道不行張云。精所以成形。所以化气。水道不行。則形气消索。故怯然少气也。

一人之气病在一臟也吳云。一人之气。病在一臟。一臟不再傷。故三髒俱行。不在法也。張云。凡此皆一人之气。病在腎之一臟耳。卽如上文雷公所問頭痛者。以水虧火炎也。筋攣者。腎水不能養筋也。骨重者。腎主骨也。噦噫者。腎脈上貫肝膈。陰气逆也。腹滿者。水邪侮土也。時驚者。腎藏志。志失則驚也。不嗜臥者。陰虛目不瞑也。病本於腎。而言三髒俱行。故非法也。志髙義同。

三髒俱行簡按行字。諸家無解。蓋謂病之行也。

此何物也髙云。此何故也。簡按物訓故。未見所據。

子所能治知亦眾多吳云。帝言子所能者。治所知之病。亦眾人之所稱歟。張云。言子之所能。余亦知其多。但以此病爲傷肺。則失之矣。簡按張似是。

譬以鴻飛亦衝於天吳云。譬之鴻飛。亦常衝天。然有時而下。不常髙爾。張云𨿽所之任意。而終莫能得其際。亦猶長空浩渺之難測耳。髙云。粗工妄治而愈。是千慮一得。譬以鴻飛亦衝於天。簡按張注似稍通。

衝。同。

化之冥冥馬云。化字。恐當是托。世本訛也。吳云。變化於冥冥莫測之境。張同。志云。察造化之冥冥。

何必守經吳云。何必執守經常哉。

去胃外歸陽明也吳云。去其胃腑。而外歸陽明經也。

二火不勝三水吳云。二火。猶言二陽。謂胃也。三水。猶言三陰。謂脾也。言太陰之气。外歸陽明。

陽明不勝太陰。是以脈亂而失其常。常脈浮緩。今失而爲浮大虛矣。髙同。馬張仍王。

由失以狂也簡按孟子。王由足用爲善。由。與猶通。王注本此。髙爲從之義。非是。

經脈傍絕張云。肺臟損壞。則治節不通。以致經脈有所偏絕。

是失吾過矣吳云。是失二字爲句。

名曰診輕吳張據太素。輕。作經。張云。明引形證。比量異同。以合從容之法。故名曰診經。乃至道之所在也。馬志髙從王注。恐非。

卷八

疏五過論篇第六十八

馬云。疏。陳也。內有五過。故名篇。吳云。篇內。論延醫五過。爲工者。宜疏遠之。因以名篇。簡按楚辭九歌。疏石蘭兮爲芳。注。疏。布陳也。馬蓋本於此。

閔閔乎吳云。玄遠莫測之貌。髙云。閔閔。憂之至也。帝嘆道之遠大幽深。而聖人之術。循經守數。事有五過四徳。醫工不可不知。故語雷公。以發明之。

論裁志意吳云。論裁人之志意。必有法則。張云。裁。度也。志云。當先度其志意之得失。

醫事周禮醫師職云。醫師。掌醫之政令。聚毒藥以共醫事。

脫營衛生寶鑑。論脫營不治證。當參考。陳氏外科正宗云。失榮者。先得後失。始富終貧。亦有𨿽居富貴。其心或因六欲不遂。損傷中气。郁火相凝。隧痰失道。

停結而成。其患多生面項之間。初起微腫。皮色不變。日久漸大。堅硬如石。推之不移。按之不動。半載一年。

方生陰痛。气血漸衰。形容瘦削。破爛紫斑。滲流血水。或腫泛如蓮。穢气燻蒸。晝夜不歇。平生疙瘩。愈久愈大。越潰越堅。犯此俱爲不治。此乃脫營之一證也。

五气畱連馬云。五气者。五臟之精气也。

灑酒然熊音。蘇浪反。寒貌。

此亦治之一過也簡按據下文例。亦字衍。

毀沮張云。沮。將魚切。壞也。髙云。沮。音殂。義通。毀沮。猶死亡也。

厥气上行滿脈去形張云。厥气。逆气也。凡喜怒過度。而傷其精气者。皆能令人气厥逆而上行。气逆於脈。故滿脈。精脫於中。故去形。陰陽應象大論。有此四句。

必以比類奇恆吳云。謂比量類例於奇異。及庸常之證也。髙云。奇。異也。恆。常也。異於恆常之病。必比類相參。從容知之。

三常張云。卽常貴賤。常貧富。常苦樂之義。

封君敗傷吳云。謂嘗封君。爲事毀敗。而中傷者。簡按封君。乃封國之君。敗傷。謂削除之類。追悔已往。以致病也。

故貴脫勢吳云。故家貴族也。髙云。故。猶昔也。故貴脫勢。謂昔者身貴。今則脫勢也。馬義同。

不能動神吳云。醫不能嚴戒其非。竦動其神。而令從命。外爲柔和萎弱。至於亂失天常。

必知終始吳云。終始。謂今病及初病也。張云。謂原其始。要其終也。髙云。必知經脈之終始。

有知余緒吳云。謂有知之後。諸凡餘事也。張云。謂察其本知其末也。志云。謂更知灸刺補瀉之緒端。髙云。余緒者。經脈虛實之病也。簡按今從張注。

當合男女吳云。謂男女气血不同。其脈與證。亦當符合也。張云。男女有陰陽之殊。脈色有逆順之別。故必辧男女。而察其所合也。志云。謂鍼刺之要。男內女外。堅拒勿出。謹守勿內。是謂得气。髙云。當合男女而並論之。男女者。陰陽血气也。應象大論云。陰陽者。血气之男女。此其義也。簡按合字。義未穩妥。

姑仍王注。

離絕菀結髙云。或陰陽血气之離絕。或陰陽血气之鬱結。簡按此注似是。然與下文血气離守支矣。

不如舊注爲得。

嘗富大傷張云。謂甚勞甚苦也。髙云。如人嘗富。一旦失之。則大傷其神魂。

故傷敗結畱薄歸陽膿積寒炅張云。故。舊也。言舊之所傷。有所敗結。血气畱薄不散。則郁而成熱。

歸於陽分。故膿血蓄積。令人寒炅交作也。

從容人事張云。從容於人事。從容。周詳也。

經道吳云。常道也。張同。髙云。明經脈之道也。簡按髙注非。

診必副矣吳云。副。全也。張云。副。稱也。簡按張本於廣雅。

气內爲寶張云。气內者。气之在內者也。卽元气也。凡治病。當先求元气之彊弱。元气旣明。大意見矣。

過在表裏張云。求元气之病。而無所得。然後察其過之在表在裏以治之。

菀熟馬吳張並作菀熱。簡按大奇論。菀熟。亦誤。

癰發六腑志云。在內者。五臟爲陰。六腑爲陽。謂菀熱在內。而癰發於在外之皮肉間也。

與經相明吳云。經。謂經旨。聖道之所載也。張云。卽下文上經下經之謂。上經下經。揆度奇恆。

義見病能論。

五中吳云。五內也。

決以明堂審於終始馬云。明堂部位之義。詳見靈樞五色等篇。張云明堂。面鼻部位也。終始。靈樞篇名也。吳云。決。取正也。明堂。王者朝諸侯布政之所。人身腔之中。有天君主於其內。十二官分司守職。

與王者向明布政之堂。居然無兩。故謂明堂。終始。謂始病及今病也。志云。臟腑經脈之始。三陰三陽已絕之終。髙云。經脈終始。簡按張終始之解。吳明堂之釋。並誤。馬云。按帝言五過四徳。而今四徳不具。亦公不復問。故帝未之答歟。馬說如此。四徳未詳何義。而吳以治病之道。气內爲寶以下。爲一徳。守數據治以下。

爲二徳。診病不審以下。爲三徳。上經下經以下。爲四徳。而張則以必知天地一節。爲一徳。五臟六腑雌雄一節。爲二徳。從容人事一節。爲三徳。審於部分一節。爲四徳。志髙則並不言及。蓋以經文不明顯。其義難尋也。

卷八

徵四失論篇第六十九

吳云。徵。證也。篇內。證作醫四失。故以名篇。志云。徵者。懲創醫之四失。

言以雜合耶吳云。謂雜采眾說。而合之己意也。張云。雜合眾說。而不能獨斷也。

外內相失吳云。外之病情。內之神志。兩者相失。張云。以彼我之神不交。心手之用不應也。故時有疑惑。致乎危殆。

妄作離術宋本。離。作雜。馬志髙本同。吳云。離術。別術也。張同。簡按今從宋本。

坐之濃薄張云。坐。處也。志云。薄濃。謂肌肉之濃薄。髙本。坐。作土。注云。土。舊本作坐。

今攺。簡按髙本近是。

不明尺寸之論診諸注。診字接下句。是。吳云。千里之外。言其遠也。尺寸人事。言其近也。謂世人求道於遠。常馳騖於千里之外。不明尺寸之近。無遑人事之淺也。志云。言世人多誇大其語。而不明寸尺之微。失寸尺之毫釐。而有千里之謬。蓋人之日用事物。飲食起居。莫不有理。如失其和平。皆能爲病。診無人事之審。是忽近而圖遠也。

無人事張云。卽前篇貴賤貧富。守數據治之謂。髙云。謂昧昧以診。不知人之病情也。

從容之葆志云。葆。寶同。言治診之道。惟天理人事之爲葆也。簡按脈要精微論。虛靜爲保。甲乙。

保。作寶。史記畱侯世家注。史記珍寶字作葆。志注有所據。王訓平。未詳所本。馬云。保同。吳云。艸木叢生謂葆。﹝見燕世家注。﹞蓋生機之不可遏者也。張云。葆。韜藏也。﹝莊子。齊物論。葆光之葆。﹞並於經旨未允當。今從志。

坐持寸口吳云。居然持寸口之脈。張云。若理數未明。而徒持寸口。則五臟之脈。且不能中。志刪坐字。髙云。坐。猶定也。持。卽診也。簡按張釋坐爲徒。於文義爲是。

診不中五脈吳云。診不中於五臟。百病所起始。以診字以下十字爲一句。張云。五臟之脈。且不能中。又焉知百病之所起。乃始知自怨其無術。而歸咎於師傳之未盡。簡按張注爲是。經脈別論。五脈气少。胃气不平。王注。五臟脈少。

汝不知道之諭受以明爲晦馬志髙。並受下句。志云。如不受師之傳諭。不明道之體原。是以天道之明。而爲晦矣。

卷八

陰陽類論篇第七十

八極莊子田子方。揮斥八極。神气不變。又天運。天有六極五常。音義。司馬云。六極四方上下也。

靑中主肝髙云。在色爲靑。在中主肝。

且復侍坐諸本。且。作旦。當攺。

一陽爲遊部張云。少陽在側。前行則會於陽明。後行則會於太陽。出入於二陽之間。故曰遊部。志云。遊部者。遊行於外內陰陽之間。外內皆有所居之部署。

此知五臟終始吳云。由表而入。則始太陽。次少陽。終陽明。由裏而出。則始陽明。次少陽。終太陽。言五臟者。陽該陰也。張云。有陽則有陰。有表則有裏。睹此三陽之義。則五臟之終始。可類求而知矣。

三陽爲表張云。三陽。誤也。當作三陰。三陰。太陰也。太陰爲諸陰之表。故曰。三陰爲表。按陰陽離合論曰。太陰爲關。痿論曰。肺主身之皮毛。師傳篇曰。肺爲之蓋。脾者主爲衛。是手足三陰。皆可言表也。下文所謂三陽三陰者。明列次序。本以釋此。故此節。當爲三陰無疑。王氏而下皆曰。三陽。太陽也。二陰。少陰也。少陰與太陽爲表裏。故曰。三陽爲表。二陰爲裏。其說若是。然六經皆有表裏。何獨言二經之表裏於此耶。蓋未之詳察耳。

一陰至絕作朔晦馬云。王注。以一陰至絕爲讀。作朔晦爲讀。又以卻具合以正其理爲句。義不通。

當言一陰至絕作爲讀。晦朔卻具爲讀。合以正其理爲句。豈知一陰至絕。而有復作之理。朔晦相生之妙。卻具於其中。而正此厥陰之理也。正者。證也。簡按王注義尢明備。馬說卻非也。王所引靈樞文。出陰陽系日月篇。

以正其理張云。終始循環。气數具合。故得以正其造化之理矣。

弦急懸不絕張云。懸。浮露如懸也。少陽之脈。其體乍數乍疏。乍短乍長。今則弦急如懸。其至不絕。兼之上乘胃經。此木邪之勝。少陽病也。按以上三陽爲病。皆言弦急者。蓋弦屬於肝。厥陰脈也。陰邪見於陽分。非危則病。故特舉爲言。

三陰者六經之所主也張云。三陰。太陰也。上文云。三陽爲表。當作三陰者。其義卽此。三陰之髒。

脾與肺也。肺主气。朝會百脈。脾屬土。爲萬物之母。故三陰爲六經之主。

上空志心吳。攺作志上控心。注云。志。謂腎气也。脾爲坤土。有母萬物之象。故六經受栽於脾。

而後治。是爲六經所主。今其气上交於太陰寸口。脈來搏而沈。是脾家絕也。脾絕則腎無所畏。气上淩心。控引心痛。腎主志。故曰志上控心。馬云。所謂三陰者。在手則爲手太陰肺經也。爲手足六經之所主。正以百脈朝會。皆交於手太陰經也。夫太陰之脈。浮澀爲本。今見伏脈。又似鼓不浮。是腎脈幹肺也。腎之神爲志。肺虛則腎虛。其志亦空虛無根據耳。曰上空者。蓋腎神上薄也。曰志心者。志𨿽腎之神。而實心之所之之謂也。張云。交於太陰。謂三陰脈至气口也。肺主輕浮。脾主和緩。其本脈也。今見伏鼓不浮。則陰盛陽衰矣。當病上焦空虛。而脾肺之志。以及心神。爲陰所傷。若致不足。故上空志心。按陰陽應象大論曰。肺在志爲憂。脾在志爲思。心在志爲喜。是皆五臟之志也。簡按吳。空。作控。據王注。

而其注則根據楊義。然楊空字欠詳。要之此一節。義不淸晰。張義略通。

二陰至肺張云。言腎脈之至气口也。經脈別論曰。二陰搏至。腎沈不浮者。是也。腎脈上行。其直者。從腎上貫肝膈。入肺中。出气口。是二陰至肺也。腎主水。得肺气以行降下之令。通調水道。其气歸膀胱也。肺在上。腎在下。脾胃居中。主其升降之柄。故曰。外連脾胃也。外者。腎對脾言。卽上文三陰爲表。二陰爲裏之義。

一陰獨至張云。厥陰脈勝也。經脈別論曰。一陰至。厥陰之治。是也。厥陰本脈。當軟滑弦長。

陰中有陽。乃其正也。若一陰獨至。則經絕於中。气浮於外。故不能鼓鉤而滑。而但弦無胃。生意竭矣。簡按張注。經絕气浮爲句。不鼓鉤而滑爲句。志髙同。吳攺作一陰獨至。鉤而滑。經絕气浮不鼓。不可從。

頌得簡按頌。似用切。音誦。

一陰爲獨使馬云。一陰者。卽厥陰也。厥陰爲裏之遊部。將軍謀慮。所以爲獨使也。張云。使者。

交通終始之謂。陰盡陽生。惟厥陰主之。故爲獨使。

三陽一陰太陽脈勝馬云。此言膀胱與肝爲病者。膀胱勝而肝負也。三陽者。足太陽膀胱經也。一陰者。足厥陰肝經也。膀胱主病。而肝來侮之。則木來乘水。當是時。膀胱爲表。肝爲裏。膀胱邪盛。有自表之裏之勢。肝經不得而止之。致使內亂五臟之神。外有驚駭之狀。金匱眞言論曰。肝其病發驚駭。髙。太陽。

攺作太陰。簡按髙注義乖。今仍舊文。

二陰二陽病在肺髙。二陽。作三陽。注云。太陽之气。主皮毛者。肺之合。故二陰三陽相合。病在肺也。二陰合三陽而病肺。則三陽有餘。二陰不足。故少陰脈沈也。簡按舊注義通。未必攺字。諸家仍王。

勝肺傷脾張云。土邪傷水。故足少陰之脈沈。沈者。气衰不振之謂。然胃爲脾腑。脾主四肢。火旣勝肺。胃復連脾。脾病則四肢亦病矣。簡按髙云。勝肺。猶言肺气勝也。誤甚。

客遊於心脘下空竅堤閉塞不通馬。心脘下句。空竅堤句。注云。少陰之气。客遊於心脘之下。水來侮火也。然陰气上游。胃不能制。腸胃空竅爲堤。閉塞不通。髙云。空竅。汗孔之竅也。堤。猶路也。少陰少陽相合。陰勝其陽。故病出於少陰之腎。少陽三焦之脈。散絡心包。出於胃脘。今少陰之气。客遊於心脘下。

是陰客於陽。水勝其火。致三焦不能出气以溫肌腠。一似空竅之路。閉塞不通。吳。陰气以下十字句。堤閉塞不通五字句。注云。二陰。少陰腎气也。一陽。少陽膽气也。二气相搏。水不勝火。病出於腎。腎病則气逆。

而上實於心脘下之空竅。如堤防之橫塞胸中。不得通塞。張同。堤下爲句。簡按王。陰气客遊於心句。脘下空竅句。今考文義。髙注似是。但堤字注未穩。當從舊注。

四肢別離吳云。胸中病。則四肢無以受气。故若別離於身。不爲己有也。張云。淸陽實四肢。陽虛則四肢不爲用。

一陰一陽代絕云云髙。此一項。移於上文一陰爲獨使之下。注云。舊本在四肢別離下。今攺正於此。張云。代絕者。二髒气傷。脈來變亂也。肝膽皆木。木生心火。病以陽衰。則陰气至心矣。吳云。陰气。

動气也。上下無常者。作輟無時也。出入不知者。端倪莫測也。簡按吳陰气之解。未見所本。

皆在吳云。在寸口也。張云。皆病也。簡按志髙以二陽三陰爲句。以至陰皆在爲句。而注皆在。爲脾胃之气皆在於中。其說迂回叵從。

陰不過陽馬云。胃脾肺經爲病。則在陰經者。不能出過於陽以爲和。在陽經者。不能入止於陰以爲和。陰陽之气。並至阻絕。張云。陰不過陽。則陰自爲陰。不過入於陽分也。陽气不能止陰。則陽自爲陽。不畱止陰分也。

浮爲血瘕沈爲膿吳。浮沈攺置。馬云。。腐同。張云。脈浮者。病當在外。而爲血瘕。脈沈者。

病當在內。而爲膿。正以陰陽表裏。不相交通。故脈証之反若此。

陰陽皆壯下至陰陽張云。陰陽皆壯。則亢而爲害。或以孤陰。或以孤陽。病之所及。下至陰陽。

蓋男爲陽道。女爲陰器。隱曲不調。俱成大病也。

上合昭昭下合冥冥張云。昭昭可見。冥冥可測。有陰陽之道在也。吳云。昭昭。天之道也。冥冥。

地之陰也。言脈之陰陽。合天地也。

遂合歲首張。合。作至。髙云。五臟五行。始於木。而終於水。猶四時始於春。而終於冬。遂合今日孟春之歲首。簡按陰陽皆壯以下文六句。與下文不相冒。且旨趣曖昧難曉。疑是他篇錯簡。今姑仍張注。

在理已盡艸與柳葉皆殺馬云。冬三月之病。死證悉見。在理已盡。亦可延至地有艸柳有葉之時。

其人始殺者。何也。有死徵而有死脈也。以物生而人死。故亦以殺名之。向使交春之初。陽脈亦絕。有同陰脈。

止期在孟春而已。安能至此艸柳俱見之日乎。張云。在理已盡。謂察其脈証之理。已無生意也。以冬之病而得此。則凡艸色之靑。柳葉之見。陰陽气易。皆其死期。故云皆殺也。簡按今仍王注。

春陰陽皆絕馬根據太素。刪春字。吳張志髙。並順文釋之。今從馬。

陽殺馬云。春三月爲病者。正以其人秋冬奪於所用。陰气耗散。不能勝陽。故春𨿽非盛陽。交春卽病。爲陽而死。名曰陽殺。張云。春月陽气方升。而病在陽者。故曰陽殺。殺者。衰也。髙云。春三月之病。

陽气不生。故曰陽殺。殺。猶絕也。簡按馬張之注。義相反。今詳馬據王注。爲病熱而釋之。義似長。仍從之。

艸幹馬云。若使其脈陰陽俱絕。則不能滿此三月。而始死也。期在舊艸尙幹之時。卽應死矣。無望其艸生柳葉之日也。簡按王以降。並爲深秋之節。然陰陽皆絕者。安有從春至深秋。而始死之理乎。𨿽舊艸尙幹之解未允當。姑從馬說。以俟後考。

至陰不過十日張云。脾腎皆爲至陰。夏三月。以陽盛之時。而脾腎傷極。則眞陰敗絕。天干易气。

不能堪矣。故不過十日也。髙云。此夏三月之病。而有短期也。六月長夏。屬於至陰。時當至陰。陽气盡浮於外。夏三月而病不愈。交於至陰。不過十日死。李云。金匱眞言論曰。脾爲陰中之至陰。五臟六腑之本也。以至陰之髒。而當陽極之時。苟犯死癥。期在十日。

陰陽交期在水熊音。。音廉。薄也。張云。。音斂。淸也。馬云。其脈陽中有陰。是謂陰陽交也。則脾未全絕。期在七月水生之候。其水靜之日而死矣。吳云。陰脈見於陽。陽脈見於陰。陰陽交易其位。謂之陰陽交。水。仲秋水寒之時也。言陰陽交易。旣失其常。時當水。則天地不交之時也。脈與天地相違。短期不在是乎。髙云。。濂同。若越長夏。而至於秋。則爲陰陽交。夏三月之病。而交於秋。期在濂水而死。濂。猶淸也。中秋。水天一色之時也。簡按。薄冰也。潘嶽寡婦賦。水以微凝。乃言冬初之時也。正韻。濂。音廉。與同。一曰。薄也。

其爲淸之義。未見所據。

三陽俱起馬云。三陽者。足太陽膀胱經也。膀胱病脈俱起。則膀胱屬水。秋气屬金。金能生水。

當不治自已也。吳云。俱起。手足俱起也。髙云。三陽。謂太陽陽明少陽。故曰俱。後三陽。謂太陽。二陰。

謂少陰。故曰獨也。

陰陽交合者馬云。若膀胱有陽病而見陰脈。有陰病而見陽脈。是陰陽相合。其證當行立坐臥。俱不寧也。以金爲主。當善調之而愈。吳云。謂陰陽之气交至。合而爲病也。陰陽兩傷。血气俱損。衰弱已甚。

故令動止艱難。立則不能坐。坐則不能起也。張云。秋气將斂未斂。故有陰陽交合爲病者。則或精或气。必有所傷。而致動止不利。蓋陽勝陰。故立不能坐。陰勝陽。故坐不能起。

三陽獨至李云。陽。當作陰。陰病而當陰盛。則孤陰不生矣。冰堅如石之候。不能再生。卽上文三陽俱起。不治自愈。下文。二陰期在盛水。則此爲三陰無疑。

期在石水張云。三陽獨至。陽亢陰竭之候也。陰竭在冬。本無生意。而孤陽遇水。終爲撲滅。故期在冰堅如石之時也。

二陰獨至張云。二陰。全元起本。作三陰。卽所謂三陰並至。有陰無陽也。盛水者。正月雨水之候。孤陰難以獨立。故遇陽勝之時。則不能保其存也。

卷八

方盛衰論篇第七十一

馬云。內有不足有餘虛實等義。皆所以較其盛衰也。吳云。方。比也。比方陰陽多少。五度彊弱。何者爲盛。何者爲衰也。

气之多少張云。多少。言盛衰也。髙云。气。陰陽之气也。人身陰陽之气。有多而盛。有少而衰。

陽從左陰從右張云。陽气主升。故從乎左。陰气主降。故從乎右。髙云。向明而治。左陽右陰。

故陽從左。陰從右。

老從上少從下張云。老人之气。先衰於下。故從上者爲順。少壯之气。先盛於下。故從下者爲順。

蓋天之生气。必自下而升。而人气亦然也。故凡以老人。而衰於上者。其終可知。少壯而衰於下者。其始可知。

皆逆候也。髙云。四時之气。秋冬爲陰。從上而下。春夏爲陽。從下而上。故老從上。少從下。蓋老爲秋冬之陰。少爲春夏之陽也。

是以春夏歸陽爲生馬云。春夏或病或脈。歸陽爲生。若陰病陰脈。如秋冬者。爲死。張云。春夏以陽盛之時。或證或脈。皆當歸陽爲生。若得陰候。如秋冬者。爲逆爲死。

反之則歸秋冬爲生馬云。反之則秋冬歸陰爲生。若陽病陽脈。如春夏者爲死。是以人之气有多少。

逆之則皆能爲厥也。張云。反之。謂秋冬也。秋冬以陰盛陽衰之時。故歸陰爲順。曰生。然不曰歸春夏爲死者。

可見陰中有陽。未必至害。而陽爲陰賊。乃不免矣。髙云。人身春夏之時。其气歸陽爲生。歸秋冬之陰爲死。

若反之則歸秋冬爲死者。歸秋冬反爲生。反之而生。气之逆也。是以陰陽之气。無論多少。若逆之。則皆爲厥矣。

一上不下張云。陽逆於上而不下。則寒厥到膝。老人陽气從上。膝寒猶可。少年之陽。不當衰而衰者。故最畏陰勝之時。老人陽气本衰。是其常也。故於秋冬無慮焉。髙云。陰陽之气。不相順接。便爲厥。

如陰气一上。陽气不下。則陰盛陽虛。故寒厥到膝。

頭痛巓疾吳云。此謂巓疾。有巓崩偃僕之義。張云上實下虛。故病如此。志云。愚謂此下。當有少者春夏生。老者春夏死句。或簡脫耶。

求陽不得求陰不審張云。厥之在人也。謂其爲陽。則本非陽盛。謂其爲陰。則又非陰盛。故皆不可得。蓋以五臟隔絕。無徵可驗。若居曠野無所聞。若伏空室無所見。乃病則綿綿不解。勢甚凋敝。若弗能終其日者。豈眞陰陽之有餘者耶。

綿綿乎屬不滿日張云。綿。古綿字。髙云。今綿綿一息之微。屬望其生。若不能滿此一日矣。簡按詩大雅疏。綿綿。微細之辭。王蓋取气息綿之義。屬。髙讀爲矚也。

是以少气之厥趙府本。熊本。少气。作少陰。馬吳張並從之。志髙仍原文。簡按據王注。及下文是爲少气之語。則知作少陰。誤也。

籍籍馬云。眾多也。吳云。積屍狀。張云。多驚惕也。志云。野狼籍也。簡按野狼籍。披離雜亂貌。前江都易王傳。國中口語籍籍。志注爲是。

菌香脈經。作園苑。千金。作園花。志云。香蕈之小者。蓋𨿽有生气而無根。簡按此注非也。廣雅。

菌。薰也。其葉謂之蕙。又屈原離騷。雜申椒與菌桂兮。蜀都賦。菌桂臨巖。知全注爲得。

陽物志云。龍也。乃龍雷之火遊行也。

陽气有餘陰气不足吳云。凡人陽气不足。陰气有餘。則當晝而寐。若陽气有餘。陰气不足。則當夕而夢。張云。所以爲厥爲夢者。皆陽不附陰之所致。

五診吳云。五內見證也。陰陽。三陰三陽也。

以在經脈吳云。在。察也。經脈。十二經之脈也。馬髙同。簡按書舜典。在璇璣玉衡。注。在。察也。今從吳注。

十度馬云。度人度民之度。俱入聲。餘皆去聲。志並去聲。注云。度。量也。十度者。度人脈。度髒。度肉。度筋。度兪。度陰陽气。度上下。度民。度君。度卿也。髙。以下文度民君卿四字。移於陰陽气盡之下。注云。十度。一曰度人。二曰度脈。三曰度髒。四曰度肉。五曰度筋。六曰度兪。七曰度陰陽气盡。八曰度民。九曰度君。十曰度卿。民不得同卿。卿不得同於君。就其心志。而揆度之。簡按王義允當。故馬吳張從之。

脈度髒度肉度筋度兪度張云。脈度者。如經脈脈度等篇。是也。髒度。如本髒腸胃平人絕谷等篇。

是也。肉度。如衛气失常等篇。是也。筋度。如經筋篇。是也。兪度。如气府气穴本輸等篇。是也。度。數也。

散陰頗陽吳云。頗。跛同。陰陽散亂偏頗也。簡按玉篇。頗。不平也。偏也。王注非。

脈脫不具吳云。脈或不顯也。張云。此其脈有所脫。而陰陽不全具矣。

診無常行張云。診此者。有不可以陰陽之常法行也。蓋謂其當愼耳。吳云。不拘於一途也。

診必上下度民君卿張云。貴賤尊卑。勞逸有異。膏粱藜藿。气質不同。故當度民君卿。分別上下。以爲診。

至陰虛天气絕馬云。地位乎下。爲至陰。若至陰虛。則天气絕而不降。何也。以其無所升也。天位乎上。爲至陽。若至陽盛。則地气無自而足。何也。以其無所降也。此設言也。故人有陽气。陽气者。衛气也。人有陰气。陰气者。營气也。能使陰陽二气。交會於一處者。惟至人乃能行之。吳云。至陰。脾也。天气。

肺也。髙云。至陰。太陰也。至陰虛。則人之地气不升。地气不升。天气絕。至陽。太陽也。

至陽盛。則人之天气有餘。天气有餘。故地气不足。必陰陽並交。無有虛盛。

陽气先至陰气後至張云。凡陰陽之道。陽動陰靜。陽剛陰柔。陽唱陰隨。陽施陰受。陽升陰降。

陽前陰后。陽上陰下。陽左陰右。數者爲陽。遲者爲陰。表者爲陽。裏者爲陰。至者爲陽。去者爲陰。進者爲陽。退者爲陰。發生者爲陽。收藏者爲陰。陽之行速。陰之行遲。故陰陽並交者。必陽先至。而陰後至。是以聖人之持診者。在察陰陽先後。以測其精要也。

六十首吳云。六十年之歲首也。言論陰陽之變與常。乃盡於六十年間也。張云。禁服篇。所謂通於九鍼六十篇之義。今失其傳矣。髙云。奇脈恆脈。脈勢不同。六十日而更一气。乃以六十爲首也。簡按十六難云。脈有三部九候。有陰陽。有輕重。有六十首。呂廣曰。首。頭首也。蓋三部從頭者。脈輒有六十首。蓋諸注並屬附會。今仍王義。

診合微之事吳云。合於幽微也。志云。聲合五音。色合五行。脈合陰陽也。張云。參諸診之法。

而合其精微也。

章五中之情吳云。五中。五臟也。張云。章。明也。志云。五內之情志也。簡按馬云。五中者。

古經篇名。非。義具下文王注。

定五度之事馬云。卽前十度也。吳張同。志云。五度者。度神之有餘有不足。气有餘有不足。血有餘有不足。形有餘有不足。志有餘有不足也。髙云。五度。卽上文之五診也。簡按馬注似是。

切陰不得陽張云。言人生以陽爲主。不得其陽。焉得不亡。如陰陽別論曰。所謂陰者眞髒也。見則爲敗。敗必死矣。所謂陽者。胃脘之陽也。平人气象論曰。人無胃气死。

脈無胃气死。是皆言此陽字。

守學不湛張云。湛。明也。﹝本於馬注。﹞若但知得陽。而不知陽中有陰。及陰平陽祕之道者。是爲偏守。其學亦屬不明。志云。湛。甚也。吳。湛。作知。髙。作諶。注云。諶。信也。簡按湛訓明。無所考。

然於文義爲得。

故治不久張云。不明緩急之用。安望其久安長治。而萬世不殆哉。髙云。左右上下先後。不能盡知。

故日治其病。而人不久。

用之有絕絕。諸本作紀。當攺。吳云。紀。法也。張云。紀。條理也。

起所有餘吳云。起。病之始也。有餘。客邪有餘。不足。正气不足。言病之所起。𨿽云有餘。然亦可以知其虛而受邪矣。張云。起。興起也。言將治其有餘。當察其不足。蓋邪气多有餘。正气多不足。若只知有餘。而忘其不足。取敗之道也。

脈事因格吳云。格者。窮至其理也。言揆度病情之髙下。而脈事因之窮。至其理也。馬云。度其事之上下。脈之因革。則診法無不備矣。簡按馬讀格爲革。因革。乃沿革之義。其意不通。

是以診有大方吳云。此下論作醫之方。大方。大法也。

坐起有常張云。舉動不苟。而先正其身。身正於外。心必隨之。故診之大方。必先乎此。

出入有行吳云。行。去聲。徳行也。醫以活人爲事。其於出入之時。念念皆眞。無一不敬。則徳能動天。誠能格心。故可以轉運周旋。而無往弗神矣。

司八正邪吳云。司。推步也。張云。司。候也。髙云。司。主也。簡按司。伺同。前灌夫傳。太后亦已使候司。則知張之義確矣。

視其大小吳云。大小。二便也。張同。志云。視脈之大小。髙同。

合之病能馬云。病能。讀爲病耐。陰陽應象大論云。病之形能也。張云。能。情狀之謂。簡按能。

古與態通。

視息視意吳云。視息。視其呼吸髙下也。視意。視其志趣遠近。苦樂憂思也。志云。視息者。候呼吸之往來。脈之去至也。視意者。閉戶塞牖。系之病者。數問其情。以從其意也。

不失條理張云。條者。猶榦之有枝。理者。猶物之有脈。卽脈絡綱紀之謂。

亡言妄期吳。亡。作妄。髙云。亡言。無徵之言也。簡按今從吳注。

卷八

解精微論篇第七十二

髙云。純粹之至曰精。幽渺之極曰微。闡發陰陽水火。神志悲泣。以及水所從生。涕所從出。神志水火之原。非尋常問答所及。故曰解精微。

陰陽刺灸湯藥所滋行治有賢不肖志。滋。作資。灸下資下句。髙同。惟滋。仍原文。注云。陰陽之刺灸。湯藥之所滋。但行治有賢不肖。未必能十全。

愚僕漏之問僕漏。吳作朴陋。吳云。謂弱愚昧。朴野鄙陋也。張云。。妄也。漏。當作陋。

問不在經。故愚朴陋。自歉之辭。朴。舊作僕。﹝音赴﹞按全元起本作朴。於義爲妥。今攺從之。簡按說文。

。狡兔也。故王訓狡。然張注爲允貼。今從之。

道之所生也馬吳髙。生。作在。吳云。道無往而不在。

髙云。道之所在。有如下文所云也。

有徳也吳云。行道而有得於心。謂之徳。髙云。徳。猶得也。簡按太素爲是。

水宗者積水也吳雲。水宗。水之始也。張雲。水之原也。髙云。宗。猶聚也。水之聚者。漸積而成。故曰水宗。水積於下。其性陰柔。故曰。積水者。至陰也。水宗。甲乙。作眾精。似是。

是精持之也張云。五液皆宗於腎。故又曰宗精。精能主持水道。則不使之妄行矣。

名曰志悲甲乙。名曰。作又名。

神气傳於心以下三句。吳攺作神气上傳於心。精下傳於腎志。心志俱悲。非也。下文同。

泣涕者腦也吳。攺作泣而出涕者腦也。張云。泣涕者。因泣而涕也。涕出於腦。腦者精之類。爲髓之海。故屬乎陰。

故腦滲爲涕簡按鼻淵。後世呼爲腦漏。其實非腦之漏泄。乃腦中濁涕。下而不止也。

是以水流吳雲。水。謂泣也。

其行類也甲乙。無行字。

急則俱死死。吳本作化。

橫行也吳云。橫流也。張云。言其多也。簡按不必攺行爲流。

神不慈也說文。慈。愛也。左傳文十八年。宣慈惠和。正義。慈者。愛出於心。恩被於物也。

惋則衝陰吳云。惋。淒慘意气也。衝陰。逆衝於腦也。張云。惋。慘郁也。髙云。惋惋。哀戚也。

志云。惋惋。驚動貌。簡按惋惋。爲語。非也。蓋襲馬本句讀之訛。

厥則目無所見吳云。經言也。夫人以下。釋經也。

足寒則脹張云。並。偏聚也。火獨光。陽之亢也。厥因气逆。故陰陽各有所並。並則陽气不降。

陰气不升。故上爲目無所見。而下爲足寒。陰中無陽。故又生脹滿之疾。

目盲張云。一水。目之精也。五火。卽五臟之厥陽。並於上者也。。當作視。簡按吳仍甲乙。

刪字。今從之。

是以气沖風吳。气下。補並於目三字。志髙本。並無气字。張云。天之陽气爲風。人之陽气爲火。

風中於目。則火气內燔。而水不能守。故泣出也。簡按志髙本似是。

夫火疾風生張云。陽之極也。陽極則陰生承之。乃能致雨。人同天地之气。故風熱在目而泣出。

義亦無兩。簡按今據甲乙太素。刪火字。○髙云。愚觀上論七篇。詞古義深。難於詮解。然久久玩索。得其精微。則奧旨自顯。曩歲。偶於友人齋頭。見新刊素問一部。紙板甚精潔。名人爲之序。其篇什倒置。刪削全文末卷七篇。置之不錄。謂詞義不經。似屬後人添贅。而非黃帝之文。噫。如是之人。妄論聖經。貽誤後昆。良足悲也。簡按明徐常吉諸家要指亦云。天元紀諸篇。皆推明天地陰陽之理。信非聖人不能作。著至教以下。或後人根據仿爲之。運气七篇。王氏所補。詳論於卷首。而著至教以下。文辭艱澀。略似與前諸篇。其體不同。然義理深奧。旨趣淵微。甲乙太素。並收之。則斷然爲舊經之文矣。徐說不足憑耳。

