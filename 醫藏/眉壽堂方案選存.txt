

眉壽堂方案選存淸葉天士

卷上

春溫

溫邪有升無降﹐經肺气機交逆﹐營衛失其常度爲寒熱﹔胃津日耗﹐渴飲不饑﹔陽气獨行頭痛面赤。是皆冬春驟暖﹐天地失藏﹐人身應之﹐患此者最多。考古人溫病忌表散﹐誤投卽謂邪熱逆傳心包﹐最怕神昏譫語。治法以辛甘涼泄肺胃﹐蓋傷寒入足經﹐溫邪入手經也。土潤則肺降﹐不致郁﹐胃熱下移﹐知饑渴解矣。

嫩靑竹葉白糖炒石膏杏仁甘蔗汁經霜桑葉麥門冬生甘艸勞倦嗔怒﹐是七情內傷﹐而溫邪感觸﹐气從口鼻直走膜原中道。蓋傷寒陽證﹐邪是太陽傳及﹐至於春溫夏熱﹐鼻受气則肺受病﹐口入之气﹐竟由脘中﹐所以原有手經見癥﹐不比傷寒足六經病也。其原不同﹐治法亦異。仲景論溫邪不可發汗﹐汗則劫津傷陽﹐身必灼熱﹐一逆尙引日﹐再逆促命期。又云﹕鼻息鼾﹐語言難出﹐劇則驚癇螈。無非重劫陰陽而然。今病發熱﹐原不似太陽客邪見證﹐所投羌防辛溫表汗之誤﹐卽爲逆矣。上竅不納﹐下竅不﹐亦屬常事﹐必以攻下稀水泄熱﹐殊不知彊汗劫津而陽傷﹐妄下劫液而傷陰矣。頃診脈兩手如搐而戰﹐舌漧燥而無津﹐齒前板幹﹐目欲瞑﹐口欲開﹔周身燈照﹐而淡晦斑紅﹐隱隱躍躍﹔幾日來時有呃逆﹐因胃乏穀气而中空﹐肝陽衝突﹐上冒肆虐耳。爲今反正﹐先與糜粥﹐使胃中得濡﹐厥陽不致上冒﹐而神昏之累可已。進藥之理﹐甘溫可以生津除熱﹐卽斑疹亦不足慮也。觀仲景論中﹐邪少虛多﹐陰液陽津並涸者﹐復脈湯主之。謹仿此意。

人參生地炙甘艸麥冬阿膠白芍冬月熱伏於裏﹐春令風溫入肺﹐引動舊時伏熱﹐營衛流行﹐邪干怫郁﹐遂致寒熱。四十﹐形神瘦削﹐入夜著枕便躁。經云﹕不得臥﹐臥則喘煩﹐乃肺气之逆也。幼稚陽常有餘﹐陰常不足﹐故晝輕夜重耳。病名風溫。手太陰肺﹐屬上焦至髙之所﹐若淸痰消食﹐若苦寒通便方藥﹐皆徒攻腸胃﹐焉能恰當至理﹖倘气閉竅塞﹐慢驚亦是久延致危﹐萬難調理。久而失治﹐肺津日枯﹐气失淸降﹐又屬肺脹喘促。議孫眞人葦莖湯﹐宣通气血﹐以驅伏邪之意。

心營肺衛﹐爲溫邪畱伏。气血流行﹐與邪相遇搏激﹐遂有寒熱如瘧之狀。今形神羸瘦﹐經月﹐速則恐其成驚﹐再延恐致兒勞﹔多進苦藥消克﹐胃口又慮敗倒。急淸气熱以通營衛﹐使溫邪無容畱之地﹐寒熱可冀其止。至於痰嗽﹐必得胃口充旺﹐而肺金自全﹐要非藥餌彊劫之謂。輕劑桂枝白虎湯。

稚年陽亢陰虛﹐溫邪深入不解﹐畱伏營衛之中﹐晝夜气行﹐遇邪則熱﹐如瘧同義。先議淸气分﹐兼通營衛一法。

川桂枝知母生甘艸生石膏麥冬白風米淸气熱﹐通營衛﹐果得咳熱皆緩。前論溫邪犯肺是矣﹐但稚年易實易虛﹐寒暄食物之調﹐最宜謹愼﹐勿致反復爲上。

鮮地骨皮大沙參生甘艸嘉定天花粉炒川貝金銀花風溫不解﹐早涼晚熱﹐舌絳口渴﹐熱邪未淸﹐陰液衰也﹔胃汁耗則不知饑。宜生津和陽淡黃芩烏梅靑蒿生白芍橘紅鱉甲溫邪內伏﹐潮熱自利。暮甚於晝者﹐稚年陰气淺也。仲景於暮春瘟病﹐內應肝膽例﹐黃芩湯爲主。

黃芩杏仁淡竹葉白芍甘艸木通溫邪深入﹐咽阻﹐心中熱悶﹐自利﹐三焦咸病﹐恐熱極欲厥。

淡黃芩川連杏仁生白芍烏梅淡竹葉風溫入肺﹐肺气失降﹐鬱蒸熱聚﹐咳痰﹐臥不安靜。髙年積勞之體﹐最宜甘寒淸燥﹐所謂風溫得潤而解。

桑葉甜杏仁麥冬蔗梨汁沙參玉竹竹葉左大空搏﹐陽不潛伏﹐咳吐涎。

陳阿膠炒麥冬生白芍雞子黃生地炭炙甘艸脈大咽漧﹐痰多咳頻﹐食下腹悶﹐此風溫日久﹐勞倦內熱﹐津傷液燥。

冬桑葉甜杏仁麥門冬蔗漿大沙參玉竹生甘艸梨汁風溫入肺﹐咳嗽﹐脈堅搏﹐夜臥汗出。陰分先虧﹐最多失血﹐大忌發散苦辛﹐從溫邪當桑葉甜杏仁炒麥冬白沙參玉竹生甘艸元米湯煎。

風溫不解﹐肺气不利﹐寒熱汗出﹔吐血﹐更有惱怒肝逆。內外兩因之癥﹐爲左右立法。

蘆根汁杏仁丹皮黑梔皮生米仁郁金鉤藤栝蔞仁肺痺﹐脘中及腹痛﹐自利淸谷﹐是風溫邪熱相搏﹐諸气失於宣降﹐擬進開手太陰法﹐以滋气化﹐得小便利可安。

蘆根汁桑葉栝蔞皮枯芩杏仁桔梗郁金汁橘紅風溫入肺﹐肺郁失降﹐气窒上焦淸空之地﹐發散則犯溫邪劫津﹐故口渴气逆不已﹐腹痛而嘔﹐胃絡受傷耳。

桑葉杏仁蔓荊子象貝馬勃牛蒡子面浮咽痛﹐溫邪未解﹐輕劑苦辛泄降。

桑葉大沙參通艸連翹大力子滑石溫邪上混﹐頭痛气喘﹐治在手太陰肺。酒客痰熱素盛﹐苦降爲宜。

杏仁花粉連翹枳實汁橘紅黃芩白芍郁金汁風溫入手太陰﹐气郁熱聚﹐喘逆口渴﹐營衛失和﹐周身掣痛。脈右搏﹐防失血。

桑葉杏仁生米仁蘇梗梔皮郁金風溫不解﹐頓嗽嘔吐﹐宜淡滲以利熱淸胃。

蘆根杏仁滑石米仁桑葉通艸風溫陽逆嘔噫。

枇杷葉白杏仁金石斛桑葉大沙參茯苓外寒內熱﹐溫邪气逆爲嘔。

嫩蘇梗杏仁黃芩冬桑葉橘紅濃朴溫邪嘔逆。

淡黃芩竹茹半夏曲川石斛郁金鉤藤茯苓廣皮白風溫輕恙﹐誤汗表疏﹐形寒自汗。先進建中法以和營衛﹐繼當以參苓補劑﹐則表裏平和昨進建中法﹐因表气不固﹐形寒汗泄﹐主乎護陽理營。今繼進《金匱》麥冬湯﹐以蘇津液﹐得胃陰稍振﹐然後商進峻補﹐庶爲合宜﹐不致偏勝之獘。

炒麥冬生甘艸甜梨漿北沙參生白芍甘蔗汁久嗽失音﹐歲暮用參益气得效。春令風溫﹐燥燻其汗﹐亦如火劫逼陽同例。但仲景救逆﹐在太陽少陰﹐此證气泄肺傷互異﹐從風溫汗出不解﹐葳蕤湯主之。

咳嗽二年﹐形瘦減谷。冬季喉垂漸痛﹐已見水虧﹐陽气不藏。春月气升日盛﹐皆陰乏上承﹐陽結於上﹐爲喉痺矣。近日寒熱﹐風溫客气﹔脈小數﹐爲陰傷﹐忌用辛散。

桑葉玉竹川貝母大沙參麥冬生甘艸背寒復熱﹐發於晡時﹐暮夜寐多驚惕﹐食入欲嘔﹐此肝陰久虛﹐陽獨上熾。風溫乃是客气﹐多延漸爲本虛矣。

泡淡黃芩生牡蠣烏梅肉生白芍桂枝木大棗又人參炒阿膠牡蠣茯神炒白芍炒烏梅冬月溫邪內伏﹐入春寒熱咳嗽﹐身痛漸汗乃解。與溫瘧同法。

桂枝白虎湯。

風溫如瘧煩倦﹐乃內熱水虧。

犀角地黃湯加知母﹑澤瀉。

風溫上受﹐气郁熱生﹐咽痛嗽頻﹐震動痰血。以淸肅上焦﹐薄味調理。

桑葉花粉大力子杏仁大沙參射幹連翹仁象貝風溫上郁﹐是冷暖侵肺使然。輕劑淸解﹐忌發散。

杏仁黑梔皮栝蔞皮象貝桑葉嫩蘇梗郁金汁气逆痰升﹐呼吸不爽﹐仍宜淸解。

杏仁象貝白沙參滑石桑葉橘皮郁金汁紫菀風溫郁熱上升﹐支飲亦令上泛﹐渴煩咳涎。下虛上實﹐仍宜輕劑淸理。

桂枝木茯苓白芍石膏米仁甘艸又小靑龍湯去麻﹑辛﹑半﹑甘﹐加石膏。

面赤足冷﹐脈沈弦細﹐吸短有聲﹐昏昏欲寐﹐下焦淋帶不斷﹐此下虛不攝﹔飲濁上泛﹐期。從來飲家咳逆﹐當治其飲。仲景謂飲家短气倚息﹐以外飲屬脾﹐用苓桂術甘﹐理脾陽以營運﹔內飲屬腎﹐進腎气以收攝固納﹐仿此爲法腎气丸﹐淡鹽湯送下。

又熟地炭茯苓淡蓯蓉五味子白芍胡桃肉左堅數甚﹐舌喑不言﹐得飲漸嗆漸呃﹐此溫邪內伏﹐少陰水虧﹐液燥﹐熱气上冒﹐乃中厥之象。老年最怕面赤神昏﹐爲衰脫耳。

生地知母炒遠志梨汁天冬川石斛石菖蒲蔗汁久虛勞損﹐幾年不復。當春深陽气發泄﹐溫邪乘虛入陰﹐寒熱汗出﹐不納谷食﹐脘中痞悶不舒﹐胃乏气運﹐側眠咳痰。病熱險篤﹐恐難萬全。

人參旋復花木瓜茯苓赭石炒粳米此因驚憂內傷肝藏﹐邪熱乘虛內陷﹐直走厥陰﹐消渴漸嘔﹐汗大泄﹐胸腹脹。次第論證都屬在裏﹐半月以外之病。左脈堅搏如刃﹐耳聾昏躁不靜﹐豈是脈證相合﹖議以鎭逆一法﹐冀其神淸勿躁﹐不致厥脫。

生牡蠣生白芍桂枝木生龍骨烏梅肉陽亢陰虛﹐煩躁妄言無寐﹐苟非鎭靜﹐焉得神淸。議乙癸同治﹐熄內風﹑和陽擾爲近理水制熟地茯苓生白芍磁石澤瀉山藥丹皮辰砂多言原從熱治﹐診脈小數﹐又當元气大泄之餘﹐故壯水制陽﹐王道成法。若但說實火﹐苦降﹐必致變癥蜂起。試論食粥後﹐原有片時安靜﹐豈非水谷鎭胃﹐虛陽不致擾動﹖焉得純以實火治。以陰陽偏勝爲理﹐不致敗壞。

天冬川黃連生地女貞茯神雞子黃阿膠白芍左三部動數倍右﹐陽擾不和戀﹔定是陰中之火﹐所以粥食鎭胃稍安。且善饑欲食﹐卽《經》陽亢爲消之驗。治法總在足三陰﹐勿參入亂藥爲正。質重益陰﹐佐以介類潛藏立法。

熟地龜甲萸肉白芍茯神鱉甲女貞炙艸鼻煤唇裂舌腐。頻與芩連﹐熱不肯已﹐此病輕藥重﹐致流行之气結閉不行﹐郁遏不通﹐其熱愈甚﹐上則不嗜飲納食。小便𨿽利﹐便必管痛。三焦皆閉﹐神昏痙厥有諸矣。

竹葉杏仁川貝母連翹射幹鮮石菖蒲汁自停服藥﹐日有向愈之機。胃困則痞悶不欲食﹐今𨿽未加餐﹐已知甘美﹐皆醒之漸也。

無下虛之理﹐溲溺欲出﹐尿管必痛﹐良由肺津胃汁﹐因苦辛燥烈气味劫奪枯槁﹐無以營運。

若必以分利爲治﹐所謂泉源旣竭﹐當滋其化源﹔九竅不和﹐都屬胃病也。

甜杏仁蔗汁麥冬梨汁初春暴冷﹐暖覆臥牀﹐漸漸失音﹐久則咽喉皆痛﹐痰沫上泛。納食照常﹐已非虛像。致內爲熱迫﹐外爲寒郁。

越婢加半夏湯。

溫邪形寒痰嗽。脈形細小﹐少陰本气素弱﹐治邪宜以輕藥﹐勿得動下。

蘇梗桑葉沙參杏仁玉竹橘紅溫邪爍陰﹐寒熱渴飲﹐不汗出。

玉女煎去麥冬﹐加竹葉﹐燈心。

卷上

時癘濕溫

疫邪三焦兼受﹐營衛失度﹐體虛防厥。

犀角連翹川貝母元參銀花鮮菖蒲舌白灰刺﹐肢痙牽厥﹐神識少慧如寐﹐嘿嘿囈語。穢邪欲閉宜開﹐久延胃气已乏﹐辟穢須輕﹐輔以養胃。

人參半夏鮮菖蒲根汁粳米麥冬口鼻吸入穢濁﹐著於膜府。不饑嘔逆﹐中焦病也。宜通濁痺爲正法﹐忌淸涼發散。

杏仁艸果仁檳榔藿香蔻仁制半夏濃朴薑汁鼻煤舌縮﹐耳聾神呆﹐環口裂血﹐津液被劫﹐必漸昏昧。邪已入絡﹐所謂內閉外脫。

犀角尖元參銀花露鮮生地連翹石菖蒲又化服至寶丹穢濁閉塞胸膈﹐神迷昏厥﹐速速開竅。

牛黃丸。

熱蘊三焦﹐煩渴不寐﹐徧體赤斑﹐兩脈搏數。

犀角尖生地連翹金銀花羚羊角元參花粉菖蒲根營虛斑伏不透﹐咽痛嘔惡﹐議《金匱》升麻鱉甲湯。

升麻﹝一錢﹞歸身﹝二錢﹞川椒﹝三分﹞鱉甲﹝四錢﹞赤芍﹝一錢﹞

熱久陰傷﹐津液不承﹐咳嗆﹐舌紅罩黑﹐不饑不食﹐肌膚甲錯﹐渴飲不休﹐當滋胃汁以供肺﹐惟甘寒爲宜。

麥冬桑葉蔗汁花粉梨汁久郁內傷﹐著於時令之濕熱。舌焦黃﹐頭痛汗出腰痛﹐乃內外兩因之病﹐最防昏厥。

羚羊角黑梔皮黃芩石菖蒲連翹仁郁金穢濁熱气﹐蔽塞神昏﹐舌黃呃逆。勢甚險篤﹐先用萬氏淸心牛黃丸一服。

時气兼勞倦悒郁﹐舌黃﹐气促身痛。當以內傷爲重﹐禁風藥。

杏仁栝蔞皮黑梔桔梗枳實滑石溫邪入裏﹐昏昏似寐﹐並不大熱渴飲。必夾濕气﹐故身痛耳聾。當宜通其裏﹐莫以發散消導﹐大犯濕溫劫津之戒。

杏仁梔皮香豉連翹郁金淡芩風溫濕熱﹐狀如瘧癥。神昏妄言煩渴﹐已非表病。木防己湯主之。

木防己黑梔土蔞皮石膏連翹杏仁脈右大﹐舌黃不渴﹐嘔吐粘痰﹐神躁﹐語言不淸﹐身熱不除。此勞倦內傷﹐更感溫邪﹐濃朴廣皮六一散石菖蒲根汁白蔻仁茯苓淡竹葉此濕溫也﹐濕著關節爲痛﹐濕阻气隧爲痞悶﹐濕畱腸胃爲下利﹐濕蒸則裏熱如火﹐是以光。積勞陽气大傷﹐腸風營陰耗泄。體虛而兼六淫之邪﹐頗爲重癥。大旨以和陽明﹑厥陰爲枯黃芩川楝皮制半夏廣皮白生白芍烏梅肉茯苓川黃柏濕邪骨骱發紅瘰﹐胸聚濁痰﹐消濁未已﹐用木防己湯。

木防己杏仁生米仁生石膏滑石寒水石通艸﹝五錢﹐煎湯代水﹞

卷上

暑

﹝三气交蒸﹐暑邪無不夾濕﹐濕病俱以入暑門﹞

本系勞倦气虛之體﹐當此暴熱﹐熱從口鼻受﹐竟走中道。經云﹕气虛身熱﹐得之傷暑。

蒸迫﹐津液日槁﹐陽升不寐﹐喘促舌漧﹐齒前板燥﹐刻欲昏冒矣。甘寒生津益气﹐一定之理人參白虎湯加捲心竹葉﹑麥門冬。

煩渴耳聾﹐但熱無寒﹐漸嘔﹐胸腹痞脹。此暑熱由口鼻入﹐三焦受濁﹐營衛不通﹐寤不成寐。日期半月﹐熱深入陰﹐防其螈發厥。

桂枝白虎湯。

暑風頭脹口渴﹐身熱嘔痰﹐脈弦﹐防瘧。

香薷花粉貝母杏仁蘇梗橘紅暑風未變成瘧﹐欲嘔﹐脘痺气喘﹐乃上焦受病。正气久虛﹐無發散消導更通大便之理。

此乃口鼻受气﹐與風寒停食不相侔者。

杏仁花粉黃芩蘇梗白蔻濃朴暑邪在上﹐淸空諸竅熱瘡﹐咳痰气促﹐肺熱急淸。

竹葉杏仁黃芩連翹川貝郁金潮熱煩渴﹐欲得冷凍飲料。暑燥津液﹐故發疹唇瘡﹐不足盡其邪。理進淸气熱﹐通營衛。

桂枝白虎湯加麥冬。

熱傷肺气﹐煩渴便祕﹐但暑病忌下﹐尙宜甘寒生津爲主。

竹葉石膏湯去半夏﹐加玉竹。

气熱劫津煩渴﹐安寐則減﹐此虛像也。況咳嗽百日﹐肺气大傷﹐此益气生津﹐諒不可少﹐勿以拘宿垢未下﹐致因循也。

人參捲心竹葉木瓜麥冬大麥仁暑熱由中而受﹐不可表散。

藿香梗杏仁黃芩木瓜絲瓜葉蔻仁橘紅暑熱消爍胃汁﹐口渴不饑﹐以制木和胃。

省頭艸生白芍橘紅麥門冬烏梅肉半曲脈右弦﹐中痞。暑邪入裏﹐三焦俱病。況發汗後熱不解﹐其病不在表可知矣。進苦勝於杏仁金石斛黃芩花粉桔梗陳皮白艸果陰虛之體﹐遇夏气泄﹐元气受傷﹐神倦不耐煩勞。復因暑邪竊踞中宮﹐遂致胃不知饑﹐知味﹐或惡心﹐或噯气﹐腹鳴漸痛。豈非病在中焦﹐久延三焦俱困。恐有瘧﹑痢之虞﹐宜安閒調攝﹐旬日可安﹐進溫膽法。

竹茹金石斛木瓜郁金半曲廣皮烏梅暑熱傷气形均日減。汗泄則煩倦﹐气浮越面腫。夏月正在气泄﹐當治後天。仿東垣淸人參五味神曲黃柏煨葛根麥冬川連麥芽澤瀉久虛之體﹐客气易於乘襲。近因濕熱穢气所觸﹐中宮不和﹐升降失節﹐宜先進六和湯。

長夏脾胃主乎气候。暑濕气自口入﹐由膜原以入中宮﹐脾胃受困﹐正气已餒﹐勉進食物肯轉運﹐气機呆鈍﹐淸濁失職﹐郁遏於中﹐少火皆爲壯火。欲噯不得﹐心中熱﹐思冷凍飲料﹐坐起頭旋欲暈﹐形骸疲倦無力﹐皆壯火食气﹐內風掀旋之象。藥餌效與不效在醫﹐而平居調護夫須自琢磨﹐冀免小愈病加之累﹐屢經反復﹐再無撤消之日。古人因病損眞﹐生气不來﹐最深慮及此。

人參醋炒半夏生白芍郁金汁川連烏梅肉枳實汁頭脹﹐脘悶漸痛﹐渴喜飲水﹐下咽則嘔﹐煩熱無寐﹐大便漸溏不爽。此暑熱气從口鼻而竟走三焦﹐淸濁爲阻﹐營衛不行﹐是以發散消導﹐膏無取效。徒令克爍胃汁﹐所以嘔煩不已也。法宜苦降和陽方。

杏仁黃芩竹茹花粉枳實汁橘紅蔻仁半曲郁金暑熱多日﹐深入血中﹐所以衄血﹐熱泄身涼。頃診脈弦左搏。連日嘔逆﹐胃气受戕﹐而消食﹐都是劫耗胃汁之物﹐幾日傷觸﹐焉有霍起之理﹖意者變瘧﹐或旬日不曉饑餓﹐竟有諸杏仁竹茹花粉犀角橘紅半曲郁金汁丹皮又犀角生芍條芩生地丹參側柏熱深日多﹐至於動血。血屬陰象﹐主乎養胎。邪熱乘襲﹐胎元難固﹐因此變癥有諸﹐況嘔家最能傷胎。今脘痞潮熱爲病證﹐徒攻病﹐置胎气於不理﹐非也。

川連條芩知母烏梅生芍枳實汁脈左數﹐下重。熱入血中﹐恐胎難保﹔暮夜煩躁無寐﹐亦是陰傷。太僕所云寒之不寒爲無水﹐當益其陰。今日衄血又來﹐應減气辛耗散。仿苦寒佐以鹹寒爲治。

黃芩川連人中白白芍知母元參脈形細小搏數﹐舌刺肌燥﹐津液告涸﹔嘔逆煩冤﹐食粥乃定﹐胃气已虛。慮有變證﹐淸熱安胎爲主﹐更兼養胃。

川連竹菇知母元參麥冬條芩心中熱﹐舌生刺。暮夜煩躁覺熱﹐嘔逆觸動少腹﹐一團熱气熾甚。陰傷﹐胎元未能穩保。頻頻叮嚀主家視參如毒柰何﹖與王先生再議他法。

生地炭天冬知母阿膠川斛茯神少陰中暑﹐陰液已涸﹐舌痿形縮﹐齒板燥﹐煩躁多日。食瓜腸滯大下﹐此陰不主收攝矣。證屬大危﹐難以圖治﹐勉擬竹葉地黃湯。

生地炭山藥白芍麥冬澤瀉茯苓丹皮竹葉潮熱耳聾汗出﹐神識昏冒﹐脈細數下垂入尺。壯年熱病﹐脈形如是之衰﹐怕其昏厥在邇﹐以上實下虛故也。擬復脈湯法。

復脈湯去姜﹑桂﹐加蔗漿。

體瘦陰虧﹐暑熱更劫津液﹐風陽上燔爲厥。淸神兼顧其陽﹐議用景嶽玉女煎。

鮮生地知母竹葉心生石膏甘艸連翹仁渴欲涼飲﹐穢濁熱气內蒸﹐不知饑﹐不大便﹐不安寐。九竅不和﹐都是胃病。舌白惡心﹐病在膈上气分﹐用河間苦辛寒法。

石膏知母黑梔薑汁杏仁半夏濃朴暑邪數日﹐發熱後﹐左頤下腫﹐神煩無寐。擬進辛涼漸苦法。

連翹苦丁茶黑山梔馬勃鮮荷葉飛滑石勞倦夾暑熱不解。鼻煤﹐舌灰白﹐咳逆痰喘﹐潮熱自汗﹐神識不淸﹐語言錯謬。此邪結﹐病屬險途﹐擬萬氏淸心牛黃丸﹐以驅蘊伏之邪。冀其神气淸﹐再商去其他病。上焦之病多屬气﹐气窒則上下不通﹐而中宮遂脹。熱病蒸灼﹐喉舌疳蝕﹐淸气之中﹐必佐解毒。

連翹金銀花馬兜鈴水蘆根川貝白金汁川通艸連朝驟熱﹐必有暑气內侵。頭熱目瞑﹐吸短神迷﹐此正虛邪畱﹐淸補兩難﹐先與益元散三錢﹐用嫩竹心二錢﹐煎湯涼用。當服綠豆淸湯代茶。

暑熱吸受﹐先傷於上。初病咳逆﹐震動血絡﹐暑熱仍在﹐見血治血﹐已屬不法﹔參入重劑﹐傷及無病之地。晡時頭脹﹐潮熱咳嘔﹐邪在气分﹐當推上病治下之旨。

西瓜翠白通艸六一散白蘆根生薏仁暑濕上入﹐气分先受﹐非風寒停滯﹐用發散消導者﹐治之不法﹐邪入血分矣。

犀角竹葉綠豆皮連翹花粉益元散暑入營絡﹐吐痰血﹐以心營肺衛兩淸法。

竹葉生地麥冬連翹元參川貝舌絳口渴﹐夜熱神煩﹐大便不實﹐胸中痞悶。乃伏暑入裏﹐非表散可解﹐進開心胞一法竹葉犀角細葉菖蒲川連元參郁金伏暑發熱﹐經旬不解﹐暮夜神識不淸﹐少腹脹痛﹐大便不通﹐穢濁蘊結﹐慮其內閉痙厥淸心牛黃丸。

汗出神煩﹐晡時潮熱﹐胃中痛至少腹。熱邪凝結血分﹐恐瘀滯之變﹐進淸血中之熱。

鮮生地丹參山梔銀花露丹皮元參郁金汁白金汁上現衄血﹐心痛殃及小腹﹐晝靜夜躁﹐常以寒栗﹐宛如熱入血室。前云邪在血中陰分﹐已屬顯然。滋淸血藥﹐正在以搜剔伏邪耳。

鮮生地犀角尖元參丹皮金銀花生芍小溲莖中痛﹐是餘熱未淸﹐從下行也。進導赤散法。

細生地知母黑山梔甘艸梢丹皮麥冬金銀花小木通陰虛熱伏﹐半月不解﹐舌絳唇紫﹐呼吸不利。溺短赤﹐便祕澀﹐此皆辛散苦藥劫盡津液。況兼精濁下淋﹐熱气已入至陰之界﹐豈區區淸解爲治者。

生地麥冬炙艸甘蔗汁阿膠雞子黃麻仁暑風不解﹐身痛熱﹐渴而嘔﹐水結之象。

杏仁橘紅花粉豆蔻藿香半夏濃朴木瓜未病先遺﹐陰气走泄。醫投柴﹑葛﹑荊﹑防﹐再泄其陽﹐大汗淋漓﹐寒熱愈甚。長夏暑兼濕气﹐足脛常冷。邪在中上二焦﹐恐陰弱內陷耳。是投劑解其暑濕熱邪﹐務在輕小爲穩。

絲瓜葉杏仁黃芩花粉連翹郁金豆蔻橘白勞倦傷陽﹐當風沐浴﹐衛外气泄疏豁。藥以柴﹑葛﹐再泄其陽﹔雜以消導﹐更耗其气。

熱迫﹐嘔逆气沖。但夏熱必兼濕邪﹐周身掣痛。法當酸苦安胃泄熱﹐使厥陽稍平﹐卽商輔正川黃連枯黃芩薑汁炒竹茹炒烏梅生白芍郁金冒暑伏熱﹐引飲過多﹐脾胃深受寒濕﹐令人喘脹噫噦﹔水濕結聚﹐溺溲澀﹐便難。險篤之癥﹐仿古人暑門方大順散主之。

杏仁炮姜肉桂甘艸冒暑伏熱﹐引飲過多﹐脾胃旣受寒濕﹐陽气郁遏﹐不主轉旋﹐遂痞結欲嘔。古人以大順散溫中下气爲治。

杏仁炙甘艸茯苓炒漧薑肉桂心半夏脈形略起﹐按之短澀。進溫中下气﹐似乎閃爍欲動﹐知陽漸气結有形﹐非眞食滯重著之愚見不用寒涼犯胃﹐以肥人之病﹐慮虛其陽﹐矧夏月陰气在裏﹐裏之有形﹐便是濁陰。《內》論諸痛爲寒內客﹐今暑熱蒸迫﹐理無外寒﹐然口食涼茶瓜果﹐此水寒入脘﹐未能卽化爲熱﹐素因脾胃气弱所致﹕津液不運﹐自有煩渴。再驗舌色﹐未必定以實熱。但以辛香開气之屬﹐可以醒陽﹐可以宣濁﹐上下分布﹐病機自減。髙明采取如何﹖郁金汁杏仁半夏白蔻仁濃朴塊茯苓又吳茱萸炒半夏槐枝木金鈴子塊茯苓病減六七﹐胃中淸气未旋﹐津液未肯分布﹐故口渴喜飲﹐豈是實火。常山梅餅蘇胃生津﹐午後進四磨湯一次。

人參烏藥桔梗郁金各磨汁﹐開水沖服。

年髙體丰﹐暑濕爲陰邪﹐肥人陽气不足﹐忽冷忽熱﹐煩躁舌白﹐飲水不多﹐便溏溲數。

此濕邪傷太陰脾土﹐陽气內郁﹐與邪相混﹐漸延昏痙呃逆之變。

生白術半夏茵陳濃朴橘紅茯苓暑必兼濕﹐濕郁生熱﹐頭脹目黃﹐舌腐不饑。暑濕熱都是一般濁气﹐彌漫充塞三焦﹐狀如雲霧﹐當以芳香逐穢﹐其次莫如利小便。

省頭艸濃朴廣皮寒水石茵陳白蔻仁杏仁茯苓滑石夏季暑濕先入气分﹐如泄瀉溲少﹐皆濕熱郁阻气分﹐六和﹑甘露﹐可證可據之方也。

省頭艸杏仁米仁大麥白蔻仁橘紅茯苓時序濕熱﹐與水谷內因之濕互異﹐況舌白下利﹐中陽已弱。脈緩﹐漧嘔而煩。夏暑最怕發痙昏厥。議通中焦之陽以驅濕。

杏仁半夏豬苓茯苓薑汁脈短無神﹐並不口渴思飲﹐水入欲嘔欲噦﹐下利黃水。八日來身熱汗出不解﹐時時譫語﹐防其昏厥螈。是濕熱深陷入裏﹐議用桂苓甘露飲。

杏仁益智仁茯苓豬苓濃朴木瓜滑石澤瀉脈大﹐舌白渴飲﹐脇痛欲嘔﹐濕熱阻其經隧﹐寒熱未已﹐議用木防己湯。

木防己杏仁知母薑汁石膏濃朴半夏舌白口膩﹐痰多自利。濕熱未盡﹐中焦不運﹐防變脹滿。

川連人參半夏白芍枳實茯苓熱邪內結﹐耳聾﹐自利稀水﹐用瀉心法。

淡芩生淡漧薑枳實半夏川黃連白芍濕郁太陰﹐熱聚陽明﹐舌黃口燥﹐不欲食。此熱因濕而生﹐議用桂苓甘露飲。

白術豬苓滑石寒水石茯苓澤瀉石膏肉桂酒客濕勝﹐中焦陽气素虧﹐易痞易溏﹐不饑不飽﹐皆淸陽不肯轉旋﹔況煩勞傷陽﹐亦屬內癥發熱﹐非外感所致也。

杏仁廣皮白煨姜茯苓濃朴白蔻仁半夏澤瀉服理中後﹐胃痛泄瀉轉加﹐心熱渴不欲飲﹐必有暑濕內結﹐暫用酸苦泄熱。

川連淡黃芩炒廣皮烏梅生白芍木瓜陽虛體丰﹐夏熱耗气﹐胃弱不納不饑﹐此九竅不和﹐都胃病矣。法當鎭逆理虛﹐略佐苦降﹐以胃爲陽土﹐气下爲順耳。

人參淡漧薑川連代赭石茯苓生白芍脈漸陰濁上僭﹐與眞武法﹐減術換參。

眞武法兩日﹐脘中有知饑感﹐與陽漸結痞無疑。陰濁得泄﹐卽當溫養太陰﹐使脾陽鼓動健運﹐冀其納谷安然﹐用治中法。

人參益智仁淡漧薑茯苓廣皮白木瓜潮熱耳聾﹐有似陽邪。診得脈空大﹐自利不渴﹐舌上粉苔﹐形枯色槁﹐豈是實證。議以勞倦夾濕﹐從脾胃病治。

人參廣皮白茯苓炮姜生益智仁澤瀉交夏形瘦食減﹐气怯欲寐﹐世俗謂之疰夏。後天脾胃不和﹐熱傷气也。

人參白術炒楂砂仁桔梗茯苓廣皮神曲川連米仁熱痛失治﹐三焦皆被邪結﹐不甚淸明﹔左脇瘕聚有形﹐食下漸脹。大便日前頗利﹐目今﹐是腸胃經絡之邪未淸﹐淸空之竅尙蒙。調治之法﹐亦宜分三焦爲法﹐白金丸可用﹐午後進熱邪深入爲厥﹐陽气上冒神昏。病魔多日﹐已在血分﹐況臍下堅滿乎﹗仲景云﹕厥應下﹐下之不止﹐利者死。凡鹹苦皆通陽﹐均謂之下﹐不必硝﹑黃也。

陰陽兩爲病傷﹐熱邪深陷至陰﹐陰液涸盡﹐遂躁亂不已﹐已屬至危。思從前諸醫發散﹑消導﹑苦寒﹑辛燥﹐都令劫爍陰陽。仲景云﹕凡元气有傷而病不減﹐可與甘藥。仿此。

復脈湯。

夏令熱伏﹐入秋而發﹐卽仲景謂陰气先傷﹐陽乃獨發之謂。脈右搏數﹐胃汁受損。暫忌濃味﹐進甘寒養胃﹐內熱自罷。

捲心竹葉知母大麥仁麥冬白芍烏梅肉夏令伏邪﹐至深秋而發﹐發汗不解﹐繼又泄瀉。此伏裏之證﹐與暴感不同﹐所以表散﹑不能取效。病有四旬﹐脈細搏如刃﹐面色消奪﹐猶裏熱口渴﹐舌色白﹐病中潰泄﹐此久熱迫蒸﹐陰陽失守﹐苦藥燥損﹐津液日枯。因熱致病﹐醫不以河間三時法則分三焦以逐邪﹐昧於從事節庵陋習﹐宜乎淹淹不已。若不急調﹐久延虛怯一途﹐古人所謂因病致損也﹐愼之﹗捲心竹葉生地炭生白芍米炒麥冬炒丹皮烏梅肉伏暑深秋乃發﹐是屬裏證﹐𨿽經遺泄﹐系陰虛夾邪。忌用溫散﹐再傷陰液。今自利口渴腹滿﹐可與四逆散方法。

黃芩枳實六一散生芍廣皮白夏季暑熱內伏﹐秋涼伏邪內發。初起耳竅流膿﹐已非風寒在表。今十餘日大便不解﹐目黃赤﹐舌起黃苔﹐耳聾昏譫﹐漸有內閉之狀﹐非輕癥也。

連翹黃芩大黃黑梔生甘艸枳實急火煎四十沸﹐卽濾淸服。

濕熱之邪郁於气分﹐身熱目黃自利。夏月受之﹐深秋而發。

木防己杏仁黃芩生石膏枳實白芍脈沈目黃﹐气喘嗆嘔﹐脘悶肢冷潮熱﹐汗出略緩﹐少頃復熱。病九日不解﹐口漧自利。

此濕邪內勝爲熱﹐三焦不通﹐夏伏至霜降而發﹐其病爲重。

杏仁半夏山茵陳鮮石菖蒲濃朴艸果仁茯苓皮川通艸久痛﹐用辛溫兩通气血不效。病已十年﹐不明起病之由。今便溏溺赤﹐水谷濕熱不運﹐必夾濕阻气﹐主以分消。

薏苡仁濃朴豬苓茯苓皮蔻仁山茵陳澤瀉又香砂平胃散﹐加茯苓﹑茵陳。

酒客濕熱內蘊﹐長夏濕熱外加。醫不曉客邪兼有宿病﹐發散消導﹐胃汁大傷﹐先利粘膩而吐血。今兩跗麻痺﹐膝中逆冷﹐陰液枯涸﹐脈絡少气﹐舌絳煩渴﹐溺赤短澀﹐熱未盡﹐本先奪﹐僂廢之象﹐恐不能免。

滑石生石膏寒水石白芍川柏麥冬鮮生地阿膠炙艸麻仁舌白心黃﹐濕著太陰﹐食不運﹐嘔吐。

杏仁廣皮白艸果仁藿梗濃朴半夏痛脹得吐而安﹐隨發寒熱﹐口苦目黃﹐皆濕熱內擾﹐胃口不淸。《靈樞》謂中气不足﹐溲便爲變矣。

柴胡花粉穀芽生薑黃芩半夏枳實大棗暑濕𨿽去﹐胃气未復﹐務宜薄味靜養﹐勿令客邪再擾。

川石斛廣皮半夏曲煨益智仁茯苓靑皮熱穢上加﹐頭脹脘痞﹐宜蔬食淸上。

竹葉心桑葉黃芩連翹花粉杏仁脈沈舌赤﹐邪入血分﹐煩躁﹐神气欲昏﹐用竹葉地黃湯。

竹葉心浙生地犀角尖連翹心元參細葉菖蒲初病伏暑傷於气分﹐潮熱渴飲﹐邪犯肺也。失治則遂傳膻中﹐遂舌絳縮﹐小便忽閉﹐鼻血﹐環口瘡蝕﹐耳聾神呆﹐此气分之邪熱漫延於血分矣。夫肺主衛﹐心主營﹐營衛二气﹐晝夜流行於經隧之中﹐與邪相遇﹐或涼或熱。今則入於絡﹐津液被劫﹐必漸昏昧﹐所謂內閉外犀角尖元參心金銀花鮮生地連翹細葉菖蒲根心營肺衛同治。

鮮生地蔗汁生甘艸梢麥門冬花粉暑濕本陰邪﹐必傷於气分﹐久則三焦均受﹐自頭巓胸脇﹐流行皆阻﹐便溺不爽﹐但濕久而生熱﹐治濕必究其本。

桂苓甘露飲。

伏暑得新涼﹐身熱咳嗽﹐治在肺。舌白不﹐囊腫﹐暑必兼濕﹐濕滯爲腫。

蘆根茯苓淡竹葉杏仁通艸

卷上

燥病

形脈俱虛﹐不饑不食。積勞虛人﹐得深秋涼气外侵﹐引動宿邪﹐內蒸而爲煩渴﹐已非柴﹑芩﹑半夏之癥。急救津液﹐以淸伏邪。

竹葉生地梨汁連翹麥冬蔗汁不治失血﹐獨取時令濕邪﹐得以病減。凡六气有勝必復﹐濕去致燥來。新秋暴暑爍津﹐且養胃陰﹐白露後可立調理方。

麥冬人參大棗半夏生艸粳米脈虛數﹐形寒﹐心中煩熱﹐五更後气升咳嗆。當秋分節燥金司令﹐大熱發泄之餘﹐皆能化燥。肺爲嬌髒﹐最處上焦﹐先受其衝﹐宜潤燥以滋其化源。

冬桑葉南花粉生米仁大沙參玉竹蜜炙橘紅用白糯米三合﹐淘淨﹐流水泡﹐取極淸湯﹐代水煎服。

夜來咳嗽略稀﹐卽得假寐目瞑。夫溫邪內熱﹐津液被劫﹐已屬化燥。而秋令天气下降﹐攺色﹔肺位最髙﹐上焦先受。大凡濕由地升﹐燥從天降﹐乃定理也。今皮膚甲錯﹐肌肉消爍﹐無有速於是也。玆論气分主治﹐以上焦主气也。議用諭氏方﹐減去血藥﹐以淸燥專理上焦經霜桑葉玉竹甜杏仁枇杷葉甜梨皮花粉﹝將濾入生石膏末二錢﹞

初秋咽痛發嗆﹐是气交中暑熱燥气從呼吸而入。肺位最髙﹐淸空失司﹐惟輕淸可解。藥過於苦辛寒﹐胃傷食減﹐而上焦仍窒。古人謂金空則有聲﹐聲嘶脈數﹐有肺痿之慮。

甜水梨兜鈴北沙參川貝母訶子皮蔗漿甜杏仁熬膏。

卷上

寒病

傷寒病發汗後表不解﹐漧咳嘔逆﹐夜不得臥﹐遵古人小靑龍法。

杏仁桂枝榦姜白芍米仁石膏五味甘艸下焦陰陽素虛﹐雪地奔走﹐寒從口鼻而入﹐肺受邪則上逆而喘﹐陽受傷則汗出。由中邪入﹐表散無益﹔宣其肺逆﹐喘緩可救。

桂枝榦姜杏仁白芍五味茯苓煩勞遇冷﹐營衛交窒﹐虛人夾邪﹐只宜輕劑疏解。

桂枝炙艸杏仁白芍大棗茯苓嘔惡腹痛﹐舌漧不喜飲﹐脈左弱右大。勞倦中寒﹐脘中格拒﹐皆是太陰見證。古人有生料﹑熟料五積散﹐因爰其意﹐候裁。

杏仁艸果仁半夏濃朴廣皮煨姜冷气吸入﹐卽是寒中太陰。與霍亂互參﹐正气散﹑冷香引飲﹐辟穢蘇陽卽效。而脾胃陽气未爲全復﹐議用治中湯數劑﹐夜釐淸虛爲妙。

人參生益智仁砂仁煨姜廣皮茯苓皮木瓜暴冷從口鼻入﹐直犯太陰﹐上嘔下利腹痛﹐爲中寒陰癥﹐脈細澀欲絕﹐急急溫暖中下之人參淡漧薑生芍焦術淡附子茯苓因脘中痞悶﹐去術之緩中﹐再加桂枝以理陽。

人參桂枝榦姜附子茯苓白芍又人參白芍附子茯苓甘艸

卷上

冬溫

髙年水虧﹐溫邪深入陰分﹐熱在裏﹐外像反冷﹐熱傷陰則小溲欲痛﹐皆冬溫本病。仲景以存陰爲章旨﹐柰何醫藥以桂枝﹐附子辛熱﹐再劫幹津液﹐是何意見﹖生地阿膠炙甘艸麥冬炒麻仁生白芍溫邪水虧熱入﹐脈細數﹐口渴舌絳﹐不知饑餓﹐皮膚漧涸甲錯。熱劫津液﹐務以存陰爲先﹐不當以苦寒反令化熱。

復脈湯。

舌漧不喜飲﹐腹鳴下利﹐皆陰液不肯上注﹐亦屬枯槁之象。仲景於邪少虛多﹐每以復脈湯升其津液。

復脈湯去桂枝﹑麻仁﹐衝入靑蔗漿一杯。

腎虛溫邪內入﹐形神消爍﹐無寐廢食﹐臨晚寒熱﹐得汗而解﹐議用復脈湯去姜加芍。

脈左搏右細﹐顴赤气喘。咋夜大便後﹐汗泄﹐竟夕不安。冬溫伏熱﹐陰衰陽冒之象﹐最生地炭炒麥冬蔗汁炙甘艸生白芍腎虛溫邪內入﹐熱迫液傷﹐舌白﹐不知饑﹐不欲食。宗仲景邪少虛多例﹐以甘藥用復脈炙甘艸麥冬肉桂枝人參大麻仁生地冬溫水虧﹐上焦熱熾。

生地六味湯去萸肉﹐加生白芍﹑雞子黃﹑小麥。

溫邪暮熱﹐由乎陰虛陽浮。熱解無汗﹐不欲飲水﹐豈是陽經爲病﹖冬令失藏﹐法從腎肝阿膠生地炭炙黑甘艸小麥生白芍炒松麥冬容色消奪﹐脈形漸細﹐不知饑﹐不欲納﹐捫之不熱﹐而自云熱﹐並不渴飲﹐間有寒栗之狀﹐此營衛不振﹐當治中焦。

人參炮漧薑益智仁茯苓木瓜生白芍著右臥稱甚气悶﹐陽明气未全降﹐宜補土降逆。

人參白旋復花生白芍茯苓代赭石南棗肉脈左動是陰虛。溫邪深入﹐但大苦直降﹐恐化燥劫津陰。議以甘鹹寒之屬。

鮮生地竹葉心生甘艸元參心麥門冬气喘痰鳴﹐鼻竅焦黑。溫邪上受﹐腎眞下竭﹐陰不接陽﹐神識日迷﹐皆是衰脫之象。據右脈散大無緒﹐黃昏面色戴陽﹐少陰𨿽絕﹐當宗河間法﹐復入淸上﹐滋其化源。

熟地炭淡蓯蓉白茯神牛膝炭天門冬石菖蒲溫邪十四日﹐舌絳渴飲﹐面帶油亮﹐此水虧熱入營分﹐最防昏厥。當淸其血中之邪﹐以鮮生地知母生白芍竹葉心麥冬丹皮冬溫﹐气熱深入少陰﹐舌赤心黃﹐潮熱不渴。大旨當存陰爲要﹐勿令昏憒。

鮮生地知母生白芍竹葉心麥冬丹皮冬溫﹐脈數舌赤﹐口渴暮甚﹐水虧熱侵陰分。

杏仁赤芍花粉黑梔桔梗連翹廣皮溫邪入肺﹐上唇髙腫。初起病在气分﹐治以苦辛寒輕劑﹐不得犯中下二焦。

薄荷連翹杏仁牛蒡黑梔皮生石膏溫邪上受﹐肺气脾塞﹐周身皮膚大痛﹐汗大泄﹐坐不得臥﹐渴欲飲水﹐漧嘔不已。從前溫邪皆從熱化﹐議以營衛邪郁例﹐用仲景越婢湯法。

杏仁桂枝木茯苓炒半夏生石膏寸搏﹐咳逆﹐骨痛暮熱。溫邪入肺﹐營衛不和﹐議淸气中之熱﹐佐以通營。

桂枝白虎湯。

冬溫熱入﹐爍及筋骨﹐非風寒襲筋骨痛宜汗之比。生津淸熱﹐溫邪自解。

桂枝木知母杏仁花粉滑石甘艸冬溫伏邪﹐先厥後熱﹐熱深從裏而發﹐汗出煩躁﹐當救胃汁。

竹葉心烏梅肉川石斛麥門冬生甘艸生穀芽。

藏眞下虛﹐陽挾上冒﹐胃少納﹐不饑﹐齒根實腫﹐巓頂麻痺。素多郁遏﹐驟難溫補﹐況今冬溫﹐正少藏熱易入﹐姑擬輕劑鹹苦﹐軟結升降。俾厥陰﹑陽明稍和﹐另商損益調理。

黃芩川石斛栝蔞皮牡蠣木瓜山楂陰虛體質﹐復加勞力奔走﹐致陽气亦傷。舌邊赤﹐中心黃﹐咽漧腹膨。熱在裏﹐脈气結聚﹐胃失司降﹐當進解郁淸燥。

杏仁炒黃竹茹栝蔞仁紫菀金石斛廣皮白過暖气泄﹐失冬藏之用。此病後煩倦﹐痰嗽帶血﹐髙年上實下虛﹐卽如冬溫客气。無辛散之理﹐甘涼潤劑﹐與胃無損爲宜。

桑葉杏仁黑梔玉竹白沙參象貝冬溫爲病﹐乃正气不能固藏﹐熱气自裏而發。齒板舌漧唇燥﹐目漸紅﹐面油亮﹐語言不呼吸似喘。邪伏少陰﹐病發三焦皆受。仲景謂﹕發熱而渴者爲溫病﹐明示後人﹐寒外郁則不渴﹐熱內發斯必渴耳。治法以淸熱存陰﹐勿令邪气焚劫津液﹐致螈痙厥﹑神昏譫狂諸患。

故仲景復伸治療﹐若非一逆尙引日﹐再逆促命期﹐且忌汗下﹑忌溫鍼﹐可考。九日不解﹐議淸膈上之熱。

竹葉杏仁花粉淡黃芩連翹橘紅滑石郁金汁

卷上

瘧疾

脈弦口渴﹐少陽寒熱乘胃劫津﹐可與小柴胡湯和正以解邪。

小柴胡去半夏﹐加花粉﹑白芍。

脈右軟左弦﹐寒熱漸早﹐口渴喜飲﹐此胃津日損﹐木火尙熾﹐生津養胃以扶正﹐辛酸兩和木火之郁熱。

柴胡人參麥冬橘紅黃芩知母白芍烏梅又生鱉甲知母烏梅炒桃仁丹皮艸果白芍又人參知母金石斛川連烏梅茯苓不知饑飽﹐大便溏泄三次﹐寒熱犯中﹐脾胃不和﹐未宜純補﹐議用四獸飲意。

人參艸果仁炙甘艸茯苓廣皮木瓜陰虛之體﹐冷熱失調﹐爲瘧寒熱﹐重傷胃津爲嘔吐﹐夏至後病暑﹐宜生津和陽以安胃口嫩竹葉金石斛廣橘紅知母制半夏木瓜津傷復瘧﹐寒熱煩渴。

桂枝白虎湯﹐加花粉。

脈弦如刃﹐煩渴脘痞﹐嘔吐﹐蛔虫上升﹐此胃气已慮﹐暑熱復入﹐三焦不行﹐客气逆乘﹐況病後調理失宜﹐本虛標實﹐姑進安胃降逆﹐冀得嘔逆緩﹐气道稍順﹐再議。

川連烏梅肉枳實汁川椒生白芍生薑暑熱未退﹐胃气已虛﹐蛔逆中痞﹐嘔吐涎沫﹐是厥陰犯胃﹐胃气有欲到之象﹐進安胃法進安胃法嘔逆稍緩﹐夜寐神識不安﹐辰前寒戰畏冷﹐是寒熱反復﹐陰陽並傷﹐有散失之勢﹐擬救逆法﹐鎭攝陰陽﹐得安其位﹐然後病機可減。

龍骨桂枝木人參牡蠣生白芍蜀漆交寅﹑卯兩手及臂冷﹐是脾胃虛陽失旋運﹐至午前復溫﹐以陽旺於日中﹐故𨿽進稀粥﹐脘中痞悶﹐議進治中湯﹐健運中宮﹐使肝邪不敢戕伐中土﹐所謂瘧痢之病﹐多因脾弱也。

人參半曲烏梅茯苓益智仁廣皮木瓜澤瀉瘧後胃虛﹐客气易逆﹐吐涎沫﹐不知飲食﹐進養胃制肝法。

人參半夏曲桂枝木龍骨烏梅陳皮白生白芍牡蠣脈弦遲﹐形寒神倦﹐得之憂思驚恐﹐衛外陽气暴折﹐陰寒不正之气得以乘襲﹐將有瘧疾﹐病機宜靜攝護陽﹐庶外邪不至深入爲害。

當歸建中湯去姜﹐加牡蠣。

形色脈證俱虛﹐寒熱結耗胃津﹐脘中不知饑餓﹐二便皆覺不爽﹐徒進淸熱﹐消克中宮﹐更是坐困﹐考古暑病凡旬日不解﹐必當酸泄矯陽﹐以蘇胃汁﹐元虛之體﹐恐滋變病。

桂枝木生牡蠣炒烏梅生白芍炒蜀漆大棗又去大棗﹐加龍骨。

體虛溫瘧﹐當從和正解邪﹐禁用柴﹑荊發散﹐及沈重傷下藥。

桂枝木黃芩杏仁花粉生白芍半夏曲橘紅豆蔻寒熱由四末迫劫胃津﹐是以病餘不食不饑﹐叨叨汗泄﹐當養胃陰生津﹐以俟克復。

人參捲心竹葉生芍茯苓麥門冬麻仁溫瘧陰傷﹐足熱陽亢﹐病發日早。

六味去萸肉﹑山藥﹐加人參﹑生芍﹑生鱉甲。

熱邪入肺爲溫瘧。

桂枝白虎湯。

但熱無寒﹐咳嗽漸嘔﹐周身疼楚﹐此爲溫瘧﹐伏邪日久﹐發由肺經﹐宗仲景桂枝白虎湯﹐二劑當已。

桂枝白虎湯﹐加麥冬。

癉瘧邪在肺﹐口渴﹐骨節煩疼。

桂枝白虎湯。

肺瘧咳逆欲吐。

蘆根汁花粉杏仁半夏曲橘紅勞怯一年﹐近日頭脹潮熱口渴﹐乃暑熱深入爲癉瘧也。《金匱》云﹕陰气先傷﹐陽气獨發爲病﹐不必發散消導﹐再傷正气﹐但以甘寒生津和陽﹐務使營衛和﹐熱自熄。

北沙參知母生鱉甲麥冬烏梅生白芍夏暑久郁爲癉瘧﹐熱勝則肺胃津傷﹐五心熱﹐多咳﹐故薄味淸養﹐自能向愈﹐甘寒除熱生津方進商。

麥冬花粉竹葉沙參甜杏仁甘艸暑風入肺爲闡瘧﹐《金匱》謂陽气獨發﹐嘉言云﹕體陰素虛﹐而所伏暑气﹐日久混入血陰虛陽冒﹐上焦淸竅皆蒙﹐胃陽失和﹐不納易痞﹐究竟伏邪未去﹐凡苦辛疏滯﹐都屬禁例。

夫上實下虛﹐有客邪畱著﹐鎭降決不應病﹐仿之才輕可去實之例﹐分別气血﹐以宣之逐之。

靑大竹葉連翹犀角鮮荷葉汁元參通艸脈數﹐稚年陰气先傷﹐陽气獨發﹐暮夜潮熱﹐天曉乃緩﹐由夏暑內伏﹐入秋乃發﹐病名﹐色白肌瘦﹐久熱延虛﹐不可汗下消導﹐再傷陰陽﹐舌邊赤﹐中心苔膩﹐兼欲嗆咳﹐熱灼上焦﹐肺臟亦病﹐法宜育陰制陽﹐仍佐淸暑肅上﹐用景嶽玉女煎。

鮮生地石膏生甘艸麥門冬知母竹葉心熱勢減半﹐脈猶勁數﹐夏季久伏之邪﹐由裏而發﹐汗泄不能解徹﹐稚年陽盛陰虛﹐病當夜甚﹐從河間三焦並淸法。

甘露飲。

脈數右大﹐渴飲神迷﹐聞聲若在甕中﹐舌邊赤苔有刺﹐伏暑必挾濕化瘧﹐熱蒸迫從傷津汁不復﹐脘中常悶。夫熱病以存陰爲先﹐瘧已半月﹐須參裏癥﹐議淸胃生津﹐若景嶽玉女煎鮮生地麥冬竹葉生石膏知母甘艸體質陰虛﹐暑邪深入﹐著熱漸渴﹐汗泄可解﹐此仲景所謂陰气先傷﹐陽气獨發﹐病名癉瘧。妄投苦辛消導﹐胃津劫損﹐气鈍不知饑矣。

竹葉心鮮生地滑石知母牡丹皮生艸營液劫盡﹐邪透膻中﹐遂心熱惶惶﹐難訴苦況。丹溪謂﹕上升之气自肝而出。況先厥後亦是肝病。用紫雪芳香走竄﹐勿使裏邪結閉耳。湯藥用飲子煎法﹐取輕淸不滯﹐僅解在膈上之蘊熱﹐議用景嶽玉女煎。

鮮生地知母竹葉風米麥冬石膏生艸脈左盛﹐邪畱在血。寒熱頗減未已﹐滋淸裏熱﹐以俟廓淸﹐不必過治。

鮮生地生鱉甲知母天冬丹皮花粉仲景云﹕凡元气有傷﹐熱邪不去者﹐當與甘藥。人之一身﹐不外陰陽二气而成﹐知陽虛中﹐陰虛用復脈﹐斷斷然也。是方全以復脈甘藥護身中陰液﹐劉河間加入三石﹐名曰甘露飲子﹐蓋滋淸陰藥﹐能救陰液﹐並能驅逐熱邪之深伏。上焦如霧﹐滑石之甘淡以驅之﹔中焦如漚﹐石膏之甘辛寒以淸之﹔下焦如瀆﹐寒水石之甘鹹寒以泄之﹐俾去邪不損眞陰﹐非柴胡鱉甲之比。方名飲子﹐取重藥以輕投﹐斯入陰不滯﹐攻邪不伐﹐又與湯散方法迥異耳。夏月最宜進商﹐柰世人忽而不究者頗多﹐故辧及之。

復脈湯加三石。

春季失血﹐是冬藏未因﹐陰虛本病無疑。小愈以來﹐夏至一陰未能來復﹐血癥再來﹐原病。今診得右脈急數倍左﹐面油亮﹐汗淋涕濁﹐舌漧白苔﹐煩渴欲飲﹐交午﹑未蒸蒸發熱﹐頭脹﹐周身掣痛﹐喘促嗽頻﹐夜深熱緩﹐始得少寐﹐若論虛損﹐不應有此見證。考《金匱》云﹕陰气先傷﹐陽气獨勝﹐令人熱勝煩冤﹐病名癉瘧。要知異气觸自口鼻﹐由肺系循募原﹐直行中道﹐布於營衛﹐循環相遇﹐邪正相並﹐則發熱矣。津液被劫﹐日就消爍﹐火熱刑金﹐咳喘爲甚﹐此與本病虛損劃然兩途。仲景定例﹐先理客邪新病﹐恐補則助邪害正耳。是以右之診爲憑﹐議當辛甘之劑﹐驅其暑濕之邪﹐必使熱減﹐議調本病﹐勿得畏虛養邪貽害﹐至囑桂枝知母麥冬石膏甘艸粳米前法大淸气分﹐兼通營衛﹐石膏佐以桂枝﹐淸肺爲多﹐其餘皆滋淸胃熱﹐仍有生津之意診兩手相等小數﹐交未末熱勢較昨似輕﹔右脈不甚急搏﹐而心熱煩悶﹑作渴之象如昔。驗舌漧白﹐舌邊過赤﹐陰虛之體﹐其熱邪乘虛入三焦﹐皆有諸矣。況冬病風寒﹐必究六經﹔夏暑溫熱﹐須推三焦﹐河間創於宣明論中﹐非吾臆說也。凡熱淸片刻﹐議進甘露飲子一劑﹐服至五日再議。

滑石生石膏寒水石桂枝白芍麥冬鮮生地阿膠人參炙艸火麻仁先用淸水二盞﹐空煎至一半﹐入藥煎四五十沸﹐澄淸冷服。

未病形容先瘦﹐旣病夜熱早涼。猶然行動安舒﹐未必眞重病傷寒也。但八九日病來小愈食粉團腥面﹐當宗食穀發熱﹐損谷則愈﹐仲景先未嘗立方。引腹痛洞泄﹐食滯阻其腸胃﹐火腑不司變化。究其病根﹐論幼科體具純陽﹐瘦損於病前﹐亦陽亢爲消爍。仲景謂﹕癉瘧者但熱不寒。本條之陰气先傷﹐陽气獨發﹐熱爍煩冤﹐令人消爍肌肉﹐亦不設方﹐但曰以飲食消息主之。嘉言主以甘寒生津可愈﹐重後天胃气耳。洞瀉旣頻﹐津液更傷﹔苦寒多餌﹐熱仍不已﹐暮夜昏譫﹐自知胸膈拒痛﹐腹中不和﹐此皆病輕藥重﹐致陰陽二气之殘憊。法當停藥與谷﹐諒進甘酸﹐解其煩渴﹐方有斟酌。

瘧來嘔吐﹐失血成塊且多﹐乃平素勞傷積瘀﹐因寒熱攻動胃絡﹐瘀濁遂泛。血後肢冷汗陽明虛也。但瘧邪仍來﹐口渴胸痞。𨿽是熱邪未盡﹐然苦寒枳﹑朴等藥再伐胃气﹐恐非所宜鮮生地生鱉甲知母生白芍牡丹皮竹葉心瘧熱攻絡﹐絡血湧逆﹐脇痛咳嗽。液被瘧傷﹐陽升入巓爲頭痛。絡病在表裏﹐攻之不肯散﹐議搜血分畱邪伏熱。

鱉甲丹皮知母鮮生地桃仁寒水石面赤口渴﹐脈大而空﹐勞倦夾虛﹐不可純作時瘧感治。

桂枝木炙甘艸泡淡黃芩生白芍南棗肉生薑脈空搏﹐面赤舌白﹐消渴汗出﹐晝夜不已﹐兩足逆冷﹐寒熱潮遲。此積勞陽虛﹐外邪易陷﹐本虛標實﹐復進柴葛加消導﹐謂之劫津﹐仍宜和營主治。

歸建中去糖。

又淡黃芩知母花粉烏梅廣皮白制半夏艸果枳實白芍外寒勢緩﹐熱渴勢甚﹐此少陽木火迫劫胃汁﹐脘中津衰。熱蒸痰飲﹐倘飲水過多﹐中焦不運﹐恐爲水結。仿白虎之意﹐不泥其方﹐以示勿太過耳。

鮮竹葉飛滑石烏梅肉麥門冬知母生白芍胃爲肝陽之擾﹐沖气如呃﹐熱時煩躁不眠﹐純屬裏證﹐法當酸苦泄熱﹐俾陽明凝和。

知母淡黃芩生鱉甲捲心竹葉丹皮生白芍烏梅肉胃虛熱气上行﹐故覺气塞﹐當養胃陰生津﹐使陽和則邪淸。積勞有年之體﹐甘寒爲宜。

人參竹葉知母粳米麥冬石膏生甘艸又鱉甲煎丸﹐早服七粒﹐午時七粒﹐暮時七粒﹐白滚湯送下。

又生牡蠣桂枝木人參花粉生白芍烏梅肉間日瘧脈弦﹐煩渴無汗﹐頭微痛﹐往來寒熱欲嘔﹐可與小柴胡湯。

柴胡人參生薑黃芩半夏寒熱𨿽止﹐心熱口渴﹐營分余邪未解。仿景嶽玉女煎意﹐滋淸營熱﹐此伏暑可去。

生地知母生甘艸生白芍生石膏竹葉心口鼻吸入﹐上焦先受。因陰虛內熱體質﹐咳嗽震動絡中﹐逆致血上而脹。煩渴寒熱﹐究是客邪﹐先以淸暑方法。

杏仁竹葉心黑梔皮連翹心石膏荷葉汁陰虛者邪未盡﹐癉熱汗解﹐用景嶽玉女煎。

石膏竹葉心生地知母麥冬白芍夏季瘧發﹐溫熱恆多。攻下動裏﹐裏傷邪陷﹐變痢大痛。利頻不爽。彊食脘中遂脹﹐濕熱阻遏﹐气偏滯也。況久病大虛﹐恐有變厥之慮。

黃連黃芩人參烏梅白芍當歸。

手指尖及背部皆寒﹐唇舌亦皆麻木。夫背爲陽脈經行之所﹐四肢亦屬諸陽之本﹐況麻爲气虛﹐凡陰傷陽無不損﹐當撤去苦寒﹐進和中制木意。

人參炙艸炒白粳米新會皮木瓜白芍炒荷葉蒂脈大右澀﹐舌白﹐鼻竅幹黑﹐不饑不食。由暑濕內伏﹐新涼外來成瘧﹐汗泄表解﹐伏气﹐塡塞胸臆﹐餘熱結於气分﹐思得肺化﹐如秋冬天降﹐則淸肅令行。況初病身痛﹐亦濕熱阻气之象﹐諸家不及道此。

栝蔞皮杏仁黑梔郁金川貝枇杷葉肥人多痰多濕﹐暑熱夏受﹐秋深涼來﹐伏熱乃發。汗多不解﹐非關表寒﹔煩渴喜飲﹐均病。肺失降而胸痞悶﹐濕邪盛而戰栗多。濕熱合邪﹐同時气分﹐是太陰﹑陽明之瘧。醫不分經絡混治﹐所以旬日之外邪未退舍也。

木防己杏仁炒半夏枳實汁生石膏炒濃朴生薑汁巓脹汗多﹐脘痞欲嘔﹐熱多寒少。初因遺泄陰傷﹐伏暑內發爲瘧﹐忌用柴﹑葛再泄其陽淡黃芩花粉蔞皮杏仁醋炒半夏豆蔻橘紅飛滑石寒熱已止﹐脘痞不饑﹐此淸陽不主運通﹐益气佐以芳香醒中。

人參白蔻仁炒白芍陳皮炒半夏茯苓舌灰白﹐胸痞﹐瘧來欲嘔昏厥﹐熱時渴飲﹐此暑熱不解﹐邪欲深陷﹐議瀉心法。

黃連黃芩濃朴半夏杏仁薑汁脈數﹐舌邊白。暑濕熱內伏爲瘧﹐嘔逆胸滿﹐間日寒熱﹐邪勢未解﹐議以酸苦泄熱主治川連艸果仁黃芩廣皮白烏梅知母半夏生薑脾腎陽虛﹐背寒吐涎。邪𨿽未盡﹐又慮正傷﹐扶正驅邪﹐以冀劫瘧。

人參艸果仁炒焦半夏生薑烏梅肉新會皮粵中陽气偏泄﹐途中煩勞涉虛。暑熱內伏﹐涼風外加﹐瘧來間日者﹐邪深不得與衛气陽但客邪六气﹐總化爲熱。吐蛔消渴噦逆﹐厥陰﹑陽明病也﹐裏證顯然﹐柴﹑葛泄表動陽﹐須川黃連人參黃芩烏梅肉生薑汁枳實半夏生白芍病起腹痛泄瀉﹐繼而轉瘧。舌膩﹐渴不能飲﹐嘔逆吐痰﹐脘中熱悶﹐乃暑熱內伏﹐足太陽不主旋轉運通﹐有以霍亂而起。緣未及分經辧證﹐邪畱不解﹐有內結之象。不特老人質弱﹐如今霜降土旺﹐天令欲收﹐邪勢未衰﹐未爲穩妥﹐議用瀉心湯法。

淡黃芩川連杏仁炒半夏濃朴薑汁頭痛惡心嘔涎﹐冷自四肢起﹐舌白渴飲﹐胸痞悶﹐眼白帶黃﹐汗多﹐乃太陰濕瘧也。夏秋伏邪而發﹐並非暴受風寒﹐不可發散。

杏仁枳殼廣皮白半夏藿梗蔻仁濃朴薑汁瘧發於秋﹐名曰伏气。兩旬不解﹐消滯淸火而不見效。寒少熱多﹐口渴喜暖﹐心中懊能自主。是無形气結﹐蔞﹑連﹑枳﹑半﹐只治有形有滯﹐寒熱未能開提﹐懊气結﹐況無汗爲煩﹐表裏气機不行﹐顯然窒閉﹐宗仲景梔豉湯﹐一升一降﹐以開其結。

梔子香豉﹝各三錢﹞

浴後寒熱﹐衛陽損也﹐用建中湯。

人參歸身桂枝木蜜姜黃炙艸白芍大棗陽气發泄﹐寒熱脈大。

蜀漆龍骨人參桂木牡蠣生芍左數甚。

人參五味山藥熟地芡實茯神左數寒熱。

人參桂枝木南棗炙艸牡蠣又人參生白芍生牡蠣烏梅肉炙甘艸小麥又何人飲。

又鱉甲煎丸。

從來通則不痛﹐通者非流气下奪之謂﹐作通陰陽訓則可。閱《內經》論痛﹐都因寒客。

今脈左搏而大﹐气墜便不爽﹐宛是陰液少﹐气失疏泄。議用辛酸甘緩﹐而和體用。

小茴香炒當歸生白芍另參湯遠藥進。

又熟地炙艸山藥秋石丸五味白芍茯神脈左細右空。小產亡血未復﹐風邪外襲營衛孔隙﹐寒熱汗出。視目紫晦﹐面色枯痿﹐其眞气衰奪﹐最慮痙厥之變。此辛甘緩和補法﹐以護正托邪。

人參白術榦姜桂枝炙艸脈虛數﹐舌白。身痛脘痞﹐有痰﹐寒熱日遲。此陰陽兩損﹐時令濕邪外薄﹐內應太陰﹐謂之虛邪﹐宜從中治。

人參半夏知母生薑茅術陳皮艸果仁烏梅肉夜來忽然昏暈﹐目無光﹐筋骨痛。營液暗損﹐任﹑督皆憊之象。

人參炙甘艸鹿茸當歸酒炒白芍鹿角霜自昏厥以來﹐耳聾舌白﹐嘔逆涎沫﹐大便不通﹐必有暑邪吸入胃脘。此肝气升舉﹐諸陽﹐腑气窒塞﹐恐內閉昏脫﹐最爲可慮。體虛夾邪﹐先淸邪以安胃﹐議以酸苦泄熱驅暑。暑汗無止澀之例﹐總以勿進表散﹐乃裏癥治法也。

川連黃芩廣皮白烏梅肉生薑汁炒半夏枳實兩脈皆起﹐神气亦蘇﹐但大便未通﹐中虛舌白﹐理難攻下。況肝虛易驚﹐又屬瘧傷致厥﹐仲景𨿽有厥應下之文﹐驗諸色脈﹐不可徒執書文以致誤。

人參半夏生白芍川連枳實烏梅肉前此未盡瘧邪仍至﹐兼之惱怒﹐肝气結聚中焦﹐補虛之中必佐散邪開結。

人參生牡蠣白芍橘紅炙鱉甲丹皮產後下虛﹐利後爲瘧﹐是營衛交損﹐況色脈並非外邪﹐補劑頻進不應﹐由治錯亂。經云﹕陽維爲痛苦寒熱。

人參桂枝木炒當歸鹿角霜炙甘艸炮黑姜積勞傷陽﹐哀戚動藏﹐重重內損﹐其夏秋伏邪﹐已深在重圍。此從陰經而來﹐朱漢老非﹐病患服藥而安﹐溫藥助陽也。考三陰而投溫補扶正﹐正謂托邪。知母入咽卽呃﹐陽明之陽幾漸﹐不饑不食不寐﹐陽不流行﹐三焦困﹐脾胃憊矣。肛墜屬陰傷气陷﹐難任純剛之劑。

人參當歸﹝米炒﹞濃朴麋角﹝酒浸烘﹞炮姜艸果陰瘧足太陰經﹐先進柴胡姜桂湯。

柴胡黃芩栝蔞根甘艸桂枝榦姜生牡蠣瘧兩旬不解﹐寒多熱少﹐是爲牝瘧﹐進牡蠣散。

牡蠣龍骨肉桂白芍雲母蜀漆炙艸大棗牝瘧寒多﹐內熱心悸。

陽旦湯﹐加生牡蠣﹑花粉。

勞瘧不止﹐肢腫寒多。

陽旦湯﹐加牡蠣﹑雲母石。

陰瘧四月﹐汗泄﹐下肢腫。

早服八味丸。

淡附子細辛生白術澤瀉厥陰陰瘧不止﹐能食。

熟地炭淡蓯蓉牡蠣五味子鹿角霜龍骨陰瘧三年不愈﹐下虛遺泄。

蜀漆牡蠣炙黃桂枝龍骨炙甘艸陰瘧久虛。

益气湯加附子。

陰瘧脈沈﹐漸背寒肢冷﹐脘中食入痞滿。此屬陽气傷極﹐春深木旺﹐恐變浮腫脹病﹐宜理中兼理下焦﹐勿得驅邪治瘧。

附子桂枝人參湯﹐加塊茯苓﹑生薑﹑大棗。

冬月伏邪﹐至春發爲溫瘧﹐汗出不解﹐非因新感可知。脈虛﹐先有遺癥﹐忌進耗散眞气﹐和正解邪爲穩。

桂枝艸果杏仁白芍枯芩桔梗瘧由四末﹐必犯中焦﹐胃獨受其侮克﹐故煩渴脘痞不饑。今日舌絳便溏﹐陰气先傷﹐陽邪未盡﹐宜芩﹑芍和裏﹐益以瀉木邪﹐救胃陰。

黃芩丹皮白蔻仁白芍靑蒿烏梅肉經月瘧後﹐易生嗔怒。春令內應肝膽﹐其用太過﹐其體尢虛﹐所以自覺餒怯。考仲景﹐瘧來痊期﹐血气凝結脇中﹐必有瘕聚﹐名曰瘧母。母者﹐瘧邪病根也﹐鱉甲煎丸主之﹐使气血通行﹐畱邪無可容矣。

服露姜飲頗逸﹐第寒熱仍來﹐知邪伏於陰﹐不得透解﹔大便不通﹐又經旬日﹐議從厥陰搜逐三陽皆通﹐邪無容足之地矣。

瘧久邪入絡﹐絡主血﹐邪結血分﹐則爲瘧母。仲景鱉甲煎丸專以升降宣瘀治肝﹐謂寒熱少陽﹐久必入肝﹐肝主血﹐左脇爲肝膜兪也﹐攻病固當如是。但欠有遺精﹐食少不化﹐諸恙病非一端﹐此攻邪溫補﹐未能動病﹐莫若養正﹐气旺邪自除﹐古有諸矣。

午服妙香散﹐晚服阿魏丸。

久瘧鍼挑﹐汗出乃止﹐經脈邪去﹐絡脈畱邪﹐脇下遂結瘧母﹐按之堅﹐形髙突。四年帶病﹐仍然能食便通﹐其結聚不在腸胃﹐藥下咽入胃入腸不效﹐蓋絡脈附於臟腑之外廓耳。

生鱉甲﹝靑色刮去衣﹐四兩﹞穿山甲﹝炙﹐二兩﹞五靈脂﹝燒至煙盡爲度﹐二兩﹞麝香﹝忌火﹐另研﹐五錢﹞辰砂﹝忌火﹐另研水飛﹐五錢﹞

上藥各研﹐淨末分兩加入阿魏一錢﹐同搗丸﹐饑時服二錢。

三瘧已久﹐自述煩勞必心胸痞脹。凡勞則傷陽﹐議溫養營分托邪一法。

人參桂枝炙甘艸南棗茯苓蜀漆當歸身生薑瘧三日乃發﹐是邪伏在陰﹐經年𨿽止﹐正傷難復。衛陽外泄﹐汗出神疲﹐宜甘溫益气之屬。五旬向衰﹐必節勞保養﹐不徒恃藥。

養營法﹐用煨姜三兩﹑南棗四兩﹐煮汁泛丸。

三日瘧是邪伏陰分而發﹐非和解可效。久發不止﹐補劑必以升陽﹐引伏邪至陽分乃愈﹐守補藥則非。

鹿茸人參熟附子炒黑杞子鹿角霜當歸茯苓炒沙苑稚年三日瘧﹐太陰脾傷爲多﹐飲食忌用鮏羴﹐劫邪繼以升陽。

常山白術濃朴艸果陳皮薑汁診左現小數﹐右緩濡溺。食已煩倦﹐是脾陽漸衰﹐古人謂瘧﹑痢都因脾弱也。況便溏足色奪形瘦﹐若不急補後天﹐以崇母气﹐區區疲藥﹐元气消憊矣。用《局方》加味四獸飲。

人參熟術艸果仁廣皮茯苓炙艸烏梅肉此勞傷陽气之瘧﹐循環不已﹐脈絡久空﹐當升補陽气。

生炙艸生薑鹿角當歸南棗露姜飲止瘧﹐是益中气以驅邪﹐虛人治法皆然。脾胃未醒﹐忌進腥濁。

人參炙艸半夏益智仁橘紅薑汁陰泄陽冒頻遺﹐鼽衄寒熱消渴﹐气上撞心﹐欲寐驚惕﹐飲多嘔逆﹐兩足如墜﹐莖中凝窒。《金匱》謂陰气先傷﹐陽乃獨發。見瘧厥陰經瘧﹐與上焦治異。

鮮生地知母生甘艸梢元參川斛竹葉熱病時瘧﹐不釐淸理在气在血﹐以發散消導﹐劫傷胃汁﹐遂不饑不食。突遭驚駭﹐肝陽﹐復令倏熱倏涼﹐兩足皆冷﹐腹脹不和。脇中有形觸痛﹐由久病入絡。陰陽不通﹐二便窒閉﹐先與更衣丸二錢﹐俟半日後﹐大便得通。次日用藥﹐當以兩和厥陰﹑陽明方法。

生牡蠣柏子仁生白芍川楝肉小黑豆皮細根生地瘧熱傷陰﹐陰液不得上承﹐舌心捫之如板。目瞑面腫﹐驚惕﹐肝陽化風內震﹔胃气愈逆痞﹐欲人撫摩。熱气聚膈﹐蒸迫膻中﹐必至神昏閉塞﹐老年凶危俄頃﹐然非形質之結淸寒攻蕩可效﹐況已瀉利在前﹐邪陷陰傷顯然。夫陰傷屬下﹐熱聚居上﹐救陰之劑未遑透膈以滋下。芩﹑連﹑涼膈﹐苦辛燥气再傷陰﹐究非至當。展轉籌劃﹐法宜分理﹐議於今晚先進淸心牛黃丸一服﹐勻三次溫開水與服﹐取其芳香淸燥以開其結。明日再診議方。

冒暑遠行﹐熱气由口鼻入﹐犯上犯中﹐分布營衛﹐故爲寒熱瘧疾。當淡薄食物﹐淸肅胃投藥以涼解芳香﹐或甘寒生津﹐皆可療此。柰何發散以去寒﹐不知口鼻受熱﹐與皮膚受寒迥﹐治之不效﹐肆行滋補﹐參﹑術﹑﹑地﹐粘膩中宮﹐肺气壅閉﹐胃中滯凝﹐腫脹每上至下﹐一身气機不通﹐張戴人所謂邪得補而勢盛﹐如養寇殃良之比。但病久形消﹐矯其非而再爲攻逐﹐又慮正气之垂寂﹐故攺湯爲丸。丸者緩也﹐使中焦得疏﹐漸漸轉運﹐升降得宣﹐六腑有再通之理﹐腑通﹐經脈之气無有不通者矣。每日進丹溪保和丸。

左脇下宿積有形﹐今瘧瘧反復﹐左脇又結瘧母﹐胸脘痞悶﹐大便艱難﹐乃瘧癥余邪與气結﹐六腑亦因之不宣﹐宜攻以通其瘀滯﹐先進鱉甲煎丸三錢。早上﹑午時﹑暮時各用七粒﹐開水送下。

瘧邪未盡﹐堵截气窒﹐致腹滿足腫﹐气逆欲喘。水濕內蘊﹐治當分利。

杏仁牡蠣豬苓濃朴澤瀉茯苓瘧止太早﹐邪熱未盡﹐脘痞不饑﹐口渴自利﹐防有滯下。

川連黃芩半夏枳實白芍橘白同議上下合邪﹐泄厥陰以安陽明﹐仍佐整肅暑濕方法。

桂枝木川連人參生牡蠣烏梅白芍痰哮由外邪而發﹐坐不得臥﹐腎病爲多。以風寒必客太陽﹐體弱內侵少陰耳。若夫暑濕﹐觸自口鼻﹐背部瘍癤﹐乃鼻竅應肺﹐是手經受邪﹐辛涼气輕之劑可解﹐以肺欲受辛﹐其象上懸﹐气味沈重﹐藥力下走而肺邪不解。然夏病入冬﹐气候疊更﹐熱邪久而深入﹐气血日被損傷﹐滋淸如膠﹑地﹐搜逐如鱉甲煎丸﹐無如不獨陰虧﹐八脈气衰﹐如寒爲熱﹐病形漸延損怯﹐喉痛﹐火升上熱﹐緩必下熱﹐此剛藥難投﹐柔溫之養﹐佐通奇脈定議。

生鹿角霜﹝三錢﹞炒黑枸杞﹝錢半﹞茯苓﹝錢半﹞沙黑歸身﹝錢半﹞熟地炭﹝三錢﹞生沙苑﹝一錢﹞

瘕泄下冷熱升﹐議通攝任﹑督之散越。

鹿角霜﹝三錢﹞熟地炭﹝五錢﹞補骨脂﹝鹽水先煎百沸﹐八分﹞敗龜板﹝刮光炙脫研﹐三錢﹞云茯苓﹝錢半﹞石殼建蓮﹝連殼勿研﹐十粒﹞

經先期三日﹐熱多寒少﹐脈左弦大。血分偏熱﹐治厥陰瘧邪窒在血。

生鱉甲冬桑葉靑蒿梗炒桃仁炒丹皮川貝母瘧乃暑濕客邪﹐血證逢時便從。已是陰虧體質﹐治邪須顧本元﹐議與竹葉地黃湯。

竹葉知母川貝母鮮生地薄荷寒熱後﹐診脈小弱﹐舌白﹐渴不欲飲﹐痰多气悶。瘧未盡而正已虛﹐不可過攻﹐防其衰生術半夏艸果仁廣皮茯苓濃朴瘡家濕瘧﹐忌用表散。

蒼術白虎加艸果仁。

伏邪成瘧﹐寒熱間日作﹐汗多欲嘔﹐中脘痞悶不饑﹐進瀉心湯法。

川連黃芩杏仁枳實薑汁半夏濃朴艸果脈無力﹐寒熱夜作﹐煩渴惡心﹐舌黃中痞。𨿽是伏暑爲瘧﹐然平素煩勞﹐卽屬內傷﹐未可泥於發散消食﹐先進瀉心湯以泄蘊熱。

川連淡黃芩花粉枳實薑汁炒半夏豆蔻橘紅寒熱後津傷﹐舌上黑胎﹐口漧不知味﹐食不易饑﹐大便不爽﹐宜進滋養陰液法。

麥冬知母橘紅人參川石斛烏梅肉產後未滿百日﹐下焦精血未旺﹐遂患三瘧﹐緣眞气內怯﹐邪不肯外出。醫藥淸散攻下﹐僅治三陰之瘧﹐遂致魄汗淋漓﹐乃陽气脫散敗壞之象矣。

人參補骨脂炒黑茴香茯苓歸身濕盛寒戰﹐不解成瘧。濕主關節爲痛﹐邪在裏爲煩﹐總以濕熱裏瘧﹐治宜用苦辛。

川連黃芩杏仁薑汁半夏濃朴脈大﹐寒熱渴飲﹐舌漸黃。气分熱勝﹐血弱已久﹐恐邪漫劫津﹐淸气熱卽以和陽﹐議用張氏玉女煎。

石膏竹葉心鮮生地知母生甘艸生白芍伏邪畱於少陰﹑厥陰之間﹐爲三日瘧。百日不愈﹐邪傷眞陰﹐夢遺盜汗。津液日枯﹐腸難。養陰藥𨿽爲有益﹐但深沈瘧邪﹐何以得追拔掃除﹖議以仲景鱉甲丸三十粒﹐早上開水送下﹐午後進養陰通陽藥。

復脈湯﹐去人參﹑生薑﹑加牡蠣﹑鹿角霜。

邪與气血膠凝則爲瘧。女病在絡。自左脇漸歸於中焦﹐木乘土位。東垣謂瘧久必傷脾胃旣成形象﹐宜通惡守﹐佐芳香乃能入絡。凡食物肥膩呆滯﹐尢在禁例。所慮延及中滿。

人參艸果陳皮木香茯苓濃朴靑皮郁金汁。

深秋曾診﹐擬議此病爲暑濕食瓜﹐辛甘寒分利﹐柰何脾陽又受辛寒之累﹐致濁陰聚形﹐食復﹐陽屬受戕。凡身中脾陽宜動﹐動則運﹔腎陽宜藏﹐藏則固﹐斯爲命根。《局方》大建脾丸﹑仲淳資生丸﹐多以補虛通滯﹐芳香合用﹐取其气通濁泄﹐人參輔正之力得矣。

人參陳皮濃朴益智仁茯苓木香間日寒戰﹐發熱渴飲﹐此爲瘧。飲水結聚﹐而心中痛脹﹐乃病上加病。不敢用湧吐之藥﹐暫與開肺气壅遏一方。

生石膏大杏仁生甘艸蜜水炒麻黃脈如平人﹐但熱不寒﹐煩渴﹐身疼時嘔﹐此溫瘧也。仲景有桂枝白虎湯一法﹐一劑知﹐二劑已也。

桂枝白虎湯。

卷下

女科

女科首重調經﹐只因見嗽見熱﹐但以肺藥淸涼﹐希冀嗽緩﹐無如胃口反傷﹐腹痛便溏﹐惡食嘔逆。此寒熱乃營衛欹斜明矣。病系憂鬱成勞﹐情志內傷﹐故藥不奏功﹐議戊己湯。

人參炒白芍鮮芡實茯苓炙甘艸炒扁豆﹝去皮﹞

向來經水調和﹐自上年冬季﹐每月經轉兩次﹐天柱脊椎卽酸垂﹐心中嘈雜忽痛﹐頭面烘脊背指足常冷﹐經期落後四五十日。此屬八脈不和﹐皆肝腎脂液暗傷﹐養液熄風﹐冀其奇充淸阿膠鹿角膠枸杞子當歸身生地黃元武膠桂圓肉白芍藥天門冬白茯烏骨雄鷄去毛骨頭足腸雜﹐靑蒿汁﹑酒﹑醋加水﹐煮汁收膠。以膠爲丸﹐淡鹽湯送下﹐每日經阻三月﹐咳嗽失血﹐交夜蒸蒸發熱﹐脈來左搏而促。是陽气煩蒸﹐攻逆諸絡﹐血液不得匯集衝脈。深秋經水不來﹐必加寒熱瘦削﹐成幹血癆矣。

鱉甲全歸丹皮山楂生地白芍茺蔚麥冬久病形神日消﹐脈象堅大﹐是謂脈無胃气矣。曾於上年夏季便瀉腹痛食減﹐舒肝健脾疏春進安胃丸﹐此生气不至。當女子天癸將通之歲﹐經脈气機怫逆﹐久郁熱蒸﹐漸爲枯涸之象﹐最足慮也。議用汪石山郁勞治法。

川芎白芍湖蓮肉靑蒿當歸熟地南楂肉香附病起左肢痛痿﹐卽《靈樞》云意傷憂愁則肢廢也。蓋肝臟多气多血﹐气勝則熱﹐血不營脈﹐陽明日空﹐血海無貯﹐經事遂閉。內風挾陽﹐上升眩暈﹐咳出痰沫。冬令天地閉藏﹐病不致凶﹔萬花暢茂﹐有增劇之慮。議鎭肝安胃法﹐用麥甘大棗湯﹐麥以鎭逆﹐棗﹑甘益虛﹐遵《內經》肝苦急﹐急食甘以緩之也。

甘麥大棗湯。

气郁滯則血不行﹐當理血中之气。

四物湯加香附﹑楂炭﹑益母艸。

脈滯經澀﹐食入脘痞﹐都因情懷失和﹐肝脾鬱結使然。

香附廣皮蔻仁丹皮楂炭茯苓神曲鉤藤停經已九月﹐少腹重墜而痛﹐及診少陰脈澀小﹐並非妊象。衝任虛餒﹐怕其暴崩。

八珍湯﹐加砂仁。

晝夜腹痛﹐泄气則緩﹔夜臥捫之﹐常髙突有形橫處其間﹐爲肝郁不舒﹐致衝﹑任二脈乏气流行。經期不來﹐營衛阻閉﹐爲寒熱互作。

因泄瀉已久﹐風木久乘中土﹐峻攻非宜。

川楝子當歸身靑木香山楂龍膽艸小茴香炒橘核靑蔥泄瀉食減﹐經水不來﹐而寒熱咳嗽﹐日無間斷。據說嗔怒病來﹐其象已是勞怯。郁勞經閉﹐最爲難治之癥。

人參蒸冬術炙艸茯苓廣皮白芍郁損經停﹐脹難便。

歸身川楝子茺蔚子小茴生白芍澤蘭經水不來﹐是絡脈無血。古雲气旺血自生﹐大忌通瘀。

人參當歸麋角膠茯苓桂心羊肉膠天癸從未至﹐肉瘦色瘁﹐咳嗆著枕更甚﹐暮夜內外皆熱﹐天明汗出熱減﹐痰出或稠或咽中總不爽利。此先天最薄﹐眞陰不旺﹐勿攻鍼黹﹐務安閒怡悅﹔俾經來可以熱除﹐不然﹐世稱幹血勞矣。復脈湯﹐去麻仁。

兩三月經水不來﹐少腹痛脹下墜。寒疝屬虛﹐可與當歸生薑羊肉湯。

經閉淋瀝。﹝初﹞

柏仁肉蓯蓉女貞子郁李仁當歸川石斛肝風逆﹐經閉淋瀝﹐便艱。﹝復﹞

柏子仁當歸身川石斛女貞子郁李仁黑豆淡蓯蓉肝痺脹至心下﹐腹大經閉﹐二便澀少。﹝初﹞

橘葉靑皮銀柴胡茯苓皮靑蔥楂肉五靈脂大腹皮血結爲瘕﹐腹脹大如缶﹐進疏肝通瘀稍安﹐續進鍼砂丸以緩攻之。

此勞怯是悒郁內損﹐陽土爲陰木乘侮﹐衝脈乏血﹐經閉肉瘦气脹﹐減食便溏﹐五液日枯不上承﹐喉舌漧涸。仍不嗜湯飲。《內經》謂二陽之病發心脾﹐風消息賁﹐皆是久損傳變見人參烏梅肉南楂肉茯苓白芍老蘇梗陰癇脈遲﹐經水二月一至。

六味加阿膠﹑白芍。

經來潮潮澀少﹐湯飲入脘噯吐。平昔善吐涎沫﹐心搖震惕。厥陰﹑陽明皆逆﹐龍薈丸主龍薈丸﹐每服二錢。

經來澀少﹐便瀉汗出。因驚恐致病﹐由肝傳脾﹐用戊己湯。

風動液虧﹐腹痛腸紅﹐經閉﹐暮熱驚恐﹐治在腎肝。

熟地炭萸肉炭炙艸五味子白茯神白芍自八月中經止﹐卽食入嘔吐﹐醫認懷娠惡阻治﹐延至小寒節﹐頭巓痛﹐心中熱﹐吐淸涎。水藥仍受﹐粒米食物下咽卽吐﹐欲寐灑然驚惕﹐肌表及足寒﹐晡刻頭面熱﹐腹脹﹐心腹皆痛。初病嗔怒而來﹐確是肝木犯胃﹐最怕暴厥急至。

金鈴子黑山梔炒半夏生薑汁延胡索炒香豉茯苓經水兩月不來﹐腹形脹大﹐有形攻觸﹔目瞑將寐﹐先欲厥冷﹐後漸熱多汗。此皆郁損成當歸須茺蔚子五靈脂小茴香小香附炒楂肉嗽急心腹堅脹﹐入夜气沖﹐欲坐下部已冷﹔久有瘕聚﹐問月事不來三年。此濁气飲壅塞﹐以致血脈不通﹐爲絡脈之脹。

桂枝淡姜五味子茯苓白術北細辛暴崩﹐癖聚腹脹﹐經水不來五月﹐絡虛所致。

蔥白丸。

紅棗﹑蘄艾煎湯送下。

動怒血吐成升﹐月餘再吐。自述少腹常痛﹐夜必身熱汗出。必經水得通﹐可免幹血勞怯醋炙鱉甲胡黃連炒焦延胡炒桃仁茺蔚子炒楂肉脈數經遲﹐面起痱疹﹔肝陽內風﹐衝逆上升﹐胃減少食。

淸阿膠炙甘艸柏子仁小生地白茯神火麻仁左肢麻木﹐經遲宿﹐中年從未生育。脈數﹐怒則腹脹。和肝胃之陽﹐卽調經要領。

生地當歸砂仁﹝鹽水炒﹞炒楂仁豆皮香附知母胃痛四年﹐因鬱怒而起。經落不調﹐瘕聚腹脹﹐欲嘔便瀉。久病入絡﹐兼理血分。

金鈴子肉桃仁五靈脂炒延胡索生蒲黃生香附質偏於熱﹐陰液易虧。女人肝爲先天﹐月事𨿽準而少﹐裏乏儲蓄﹐無以交會衝脈﹐此從育之由也。凡生气及陰血﹐皆根於陽﹐陽浮爲熱﹐陰弱不主戀陽﹐脊背常痛﹐當從督﹑任脈元武版桑螵蛸當歸身細子芩鹿胎枸杞子桂圓肉經來綿綿不止﹐恐延淋帶﹐此後遇裏急﹐爲陰弱不內守治。

熟地炭芡實艾炭茯神湖蓮炒歸身脈數﹐下焦冷﹐經淋不止﹐少腹腰臂痛﹐火升面熱。

枸杞子生杜仲生地炒蒺藜川石斛女貞髒屬陰﹐陰虧內熱自起﹐陽搏動則經多如崩﹐帶下綿綿。治宜堅固其陰。

熟地牡蠣秦皮樗皮艾阿膠黃柏白芍茯苓羊肉膠丸五十歲天癸當絕﹐而反多於昔﹐衝﹑任之脈不固﹐已屬下焦主病。脈不束骨﹐痛無定所三气客痺迥異。羣藥未嘗及下﹐胃傷肝垂嘔吐。問病患口味苦﹐气塞必噦﹐必如懸旌﹐當以胃虛客气攻逆﹐議用旋復代赭湯。

人參炒黑川椒烏梅肉茯苓釘頭代赭生白芍冬溫失藏﹐肝木反泄﹐陽明脈虛﹐血海不按期而經下﹐乃體不足﹑用太過之象。法當辛酸甘緩﹐兩和肝之陰陽﹐而苦降走泄﹐不但妨胃﹐且助劫耗。

炙甘艸枸杞子柏子仁生白芍桂圓肉茯苓暴崩去血過多﹐絡中空虛﹐浮陽夾內風以動﹐心悸﹐筋脈痿軟。奇經已乏﹐每經來必病﹐最難調治。

炒熟地阿膠女貞子湖蓮肉白芍旱蓮艸郁悖陽升﹐八脈不和﹐下少因攝﹐有暴崩之累。

枸杞鹿角霜小茴醋艾茯苓沙苑淡蓯蓉當歸香附益母艸丸久漏成崩﹐上有瘍癥﹐用藥極難﹐仿《內經》七方之一﹐固下漏少佐淸上。

醋炙螵蛸茜艸煎好濾淸﹐加黃芩﹑阿膠﹐煎數十沸﹐取淸服。

經漏已三年﹐淋漓帶下黃白。視色脈不受溫暖﹐固下湯散力量難以直達衝﹑任。古《局方》中有震靈丹。每早服六十粒﹐是固奇脈藥﹔欲求全愈﹐非大劑人參不可。

室女經初至﹐必然畏熱﹐因熱求涼﹐致傷衝﹑任﹐經漏不已﹐血色漸紫﹐腹中痛﹐得按略緩﹐是從前經至失調之故。和血脈之中﹐必佐通陰中之陽。

杞子沙苑鹿角霜人參當歸小茴紫石英桂心十四歲室女﹐無溫補熱藥之例。視色奪脈弱﹐下焦未寒先冷﹐經事淋漓﹐是衝任二气不交。冬宜藏陽﹐用溫補升陽。

鹿角霜杞子當歸人參蛇牀子麋茸沙苑小茴紫石英血瘀自下爲順﹐但形神頓減﹐明是積勞已傷。血脫必益气﹐否則有復瘀之慮。

補中益气湯。

經漏四十餘日﹐色黯瘀腐成塊。病中動怒﹐遂胸膈脹悶且痛﹐瘀下稍寬﹐醫治漏血﹐投地﹑芍﹑歸﹑膠﹐下焦先未得其益﹐上焦先受其滯。宗經義先理其上。

老蘇梗南山楂桃仁香附汁麥芽延胡久崩淋帶﹐少腹結癜﹐液涸气墜﹐二便皆阻。辛甘補方﹐冀得宣通﹐勿謂崩癥徒以澀藥柏子霜淡蓯蓉郁李仁當歸身枸杞子葵子經漏腹脹﹐髒陰爲病﹐濁攻脾胃爲嘔逆。

人參淡附子茯苓蒸術淡漧薑長齋有年﹐脾胃久虛。瘧由四末﹐必犯中焦﹔血海隸乎陽明﹐苦味辛散﹐皆傷胃系。𨿽久絕﹐病邪﹑藥味擾動血絡﹐是爲暴崩欲脫。閱醫童便﹑阿膠﹐味鹹滑潤﹐大便溏瀉﹐豈宜潤下﹖卽熟地﹑五味﹐補斂陰液﹐咽湯停脘﹐頃欲吐盡。滋膩酸濁之物﹐下焦未得其益﹐脘中先以受其戕。議以仲景理中湯﹐血脫有益气之治。坤土陽和旋轉﹐希圖中流砥柱﹐倘得知味納谷﹐是爲轉機。重証之尢﹐勿得忽視﹗人參炒焦於術炮姜炭茯苓炙黑甘艸十年不孕﹐奇脈大傷﹐經來如崩﹐周身筋掣﹐自腦後痛連腰膂﹐食少腹脹﹐漧嘔气沖﹐如淋窒痛。蓋奇經諸脈﹐隸於肝腎恆多﹐腎失納﹐肝失藏﹐脈絡气血消乏﹐何以束骨充形﹐此病之最延綿難卻也。閱古人法中﹐藏眞宜固﹐脈絡宜通﹐非偏寒偏熱之治。

鹿角霜當歸身柏子仁川桂枝小茴香眞茯神交節令血下成塊﹐腰痛溺淋﹐乃下元虛﹐八脈無气﹐最多反復﹐議升陽固脈法。

人參鹿茸補骨脂當歸鹿角霜茯苓入土旺用事﹐食減惡心﹐淋帶反多。老年陽气漸泄下墜﹐議東垣升陽法。

人參熟術炙艸當歸羌活防風獨活廣皮經阻兩月﹐脈象虛數﹐嘔吐淸水﹐仍以惡阻調治。

竹茹半夏廣皮生薑茯苓濃朴凡交三月胎殞﹐是肝陰內怯﹐任脈不司擔任。今見癥脊椎尻垂﹐腰酸痿弱﹐肝腎奇經虛不固攝﹐議用孫眞人法。

阿膠當歸生地寄生艾炭白芍子芩砂仁女科胎前以立基爲要。惡阻嘔吐味酸﹐是熱化﹐宜安胃調气。

人參半夏竹茹茯苓生薑培土安胎。

人參焦術建蓮茯苓廣皮砂仁气塞幹噦﹐不欲進谷。懷妊四月﹐腹大如足月﹐足跗浮腫﹐得血下洞泄而來。詢知兩月不納﹐立秋交節﹐血乃暴下﹐爲陽明胃虛﹐滯气逆攻。血海隸乎陽明﹐致有淋漓之狀。法當淸熱安中﹐以暴脹常多熱證耳。

生白芍烏梅肉蘇梗參湯﹝另進﹞子黃芩知母川連脈左右弦﹐身麻肢冷﹐脘中脹悶﹐不饑吞酸﹐由中虛肝气內動之故。五六月當脾胃司胎﹐又體質不受苦寒﹐非淸火破泄气分之治所宜。

人參枳殼生薑汁半夏桔梗厥陰之陽上衝﹐嘔逆腹痛﹐防胎上攻﹐以苦寒淸泄法。

川連黃芩川楝肉靑皮白芍郁金胎气日長﹐諸經气機不行﹐略進水谷之物﹐變化水濕﹐不肯從膀胱而下﹐橫漬肌膚爲腫奔射肺﹐咳嗽气沖﹐夜不得臥﹔陰陽不分﹐二便不爽。延綿經月﹐藥難治效﹐當刺太陽穴﹐使其气通﹐坐其安產。

桂枝五味牡蠣杏仁茯苓淡姜澤瀉臨月﹐用淸熱理气。

蘇梗苓皮知母白芍砂仁腹皮黃芩懷妊若患時癥﹐古人主在保胎。今喜暖惡寒﹐升則厥﹐痛墜欲便﹐腰腹繞痛﹐大慮胎墜。辛香溫柔之品﹐冀其止厥。

鹿角霜沙苑枸杞小茴淡蓯蓉茯苓柏仁當歸暑濕阻气﹐胎熱由下而升﹐兩熱相搏﹐咽喉欲痺﹐寒戰﹐周身諸脈震動﹐防胎下墜﹐治竹葉枇杷葉知母連翹郁金川貝胎孕而患時瘧﹐古人先保產﹐佐以治病。玆診唇燥舌白﹐嘔悶自利﹐乃夏令伏邪至秋深非柴胡﹑枳實之屬可止。嘔吐黑水腹痛﹐胎气不動﹐邪熱深陷入裏﹐蒸迫臟腑﹐是凶危之象黃芩黃柏川貝黃連秦皮寒少熱多﹐卽先厥後熱之謂。熱甚胎攻衝心而痛﹐蓋胎在衝脈﹐瘧邪由四末漸歸胃系﹐屬陽明胃脈管轄﹐上嘔靑黑涎沫﹐胎受邪迫﹐上衝攻心﹐總是熱邪無由而發泄﹐內陷不已﹐勢必墮胎﹐且協熱自利﹐外邪從裏而出﹐有不死不休之戒。方書保胎必因陰益气﹐今熱熾壅﹐參﹑膠﹑歸﹑地﹐反爲熱邪樹幟矣。前以絕苦無寒﹐取其急過上焦﹐陽明胃與厥陰兩治﹔今用酸苦泄兩經之邪熱﹐外以井泥護胎。

川連烏梅肉黃芩艸決明川椒石蓮肉白芍苦辛酸﹐淸泄陽明﹐厥陰邪熱﹐兼外護胎法﹐病勢減十之二三。視舌黑芒刺﹐舌心幹板﹐而調治。夫護胎存陰﹐淸熱去邪﹐兩不可少。

川連鮮生地知母阿膠雞子黃始於嗔怒動肝﹐冬季溫暖少藏﹐肝气多升﹐肺气不降﹐遂令咳逆喘促﹐熱郁入裏﹐耳聾自利。延綿經月﹐眞損必然殞胎﹐非輕小之恙。

黃芩蔞皮杏仁白芍橘皮烏梅午後診脈﹐問及踢傷胎漏﹐用兩補气血安胎。

人參炒當歸炙艸炒砂仁末茯苓炒白芍廣皮痛由背繞肋﹐脹至胃脘﹐停住不移。妊交六月﹐陽明司胎。陽升气阻於絡﹐斯爲痛脹宿恙﹐當春半而發﹐脈弦搏鼓指。胃爲陽腑﹐和陽以苦味之流行﹐仍佐宣利气分郁遏爲治。

金石斛鮮竹茹黑山梔老蘇梗化州橘紅香附汁小產後勞動嗔怒﹐陡然血崩﹐乃身中陽動﹐陰弱失守之證。用藥气味﹐最忌辛溫走泄﹐不向安者。緣辛香溫熱﹐胃中不安﹐致嘔逆頻頻﹐神復欲憒﹐皆血下而陰虧爲病﹐嘔多則陽气再傷耳。古人上下變病當治其中﹐此安胃第一要旨。以胃爲臟腑之大源﹐能納谷﹐斯後天生气再振﹐何容縷縷經營乎﹗人參小麥茯神烏梅木瓜白芍鎭補肝胃﹐旣得進谷。閱來教仍是陰弱陽浮﹐姑擬補攝足三陰髒﹐必得小效。

人參炙黑甘艸山藥芡實熟地炭茯神起病由於小產後﹐是衝任脈虛所致﹐溫養攝納﹐最爲近理。病根在下致脹﹐乃﹑術﹑柴守而兼升﹐濁僭上行﹔炒焦腎气丸可以常進﹐但不能入奇脈耳﹐更議法以輔其不及可也。

鹿茸補骨脂人參大茴香鹿角霜歸身蓯蓉蘄艾煎湯代水。

小產後﹐血下暴崩﹐汗淋昏冒﹐寐則夢與人爭鬥﹐此髒血大走﹐肝魂易越﹐補方必兼斂攝。血崩久淋帶﹐致衝﹑任脈絡不固﹐不但不得孕育﹐更延痛疾耳。

人參龍齒炒歸身炒枸杞炙艸茯神炒棗仁五味子小產後經年淋漓﹐旬日帶下﹐綿綿不斷﹐骨節痿軟。經臨筋脈牽掣﹐骨熱如蒸﹐皆衝﹑﹐久而不復﹐五液皆枯﹐日就損怯一途。所幸胃气尙存﹐按候調攝經年﹐冀可血气充復。

四物湯﹐加胡黃連﹑炒黃柏。

驚恐起病﹐由怒而發﹐是爲肝厥。陽气暴升﹐痰隨气上﹐神識乃迷。近加小產後﹐必須養肝陰﹐佐入涼肝。

生地柏仁丹參天冬阿膠茯神白芍人中白小產後﹐汗多寒熱。

龍骨白芍南棗牡蠣炙艸小產後經月﹐泄瀉腹痛﹐下血不止﹐漧咳嗆逆。乃气血兩虛﹐當以建中法。

歸建中﹐去姜。

半產後﹐衝﹑任虛﹐瘕聚﹐少腹痛﹐胃痛形寒身疼。

桂枝加桂﹑當歸﹑茯苓﹐去姜。

半產後﹐失血咳逆不得臥。

小靑龍法。

半產後﹐咳逆不得臥﹐腹膨。

腎气丸﹝一兩﹞。

用沙囊懸起煎湯﹐早上服。

蓐勞下損﹐咳逆不得臥。

烏骨雞丸。

遇勞气泄胎墜﹐胎去下焦先空﹐足冷腰脊皆病。陰陽兩損﹐但以溫養之補﹐懷孕卽止。

人參沙苑歸身肉桂雄羊內腎茯神麋茸白芍﹝酒炒﹞枸杞共爲丸。

產後驟脫﹐參附急救﹐是脫陽固气方法﹐但損在陰分﹐其頭痛汗出煩渴﹐乃陽气上冒。

凡開泄則傷陽﹐辛熱則傷陰﹐皆非新產鬱冒之治。

細生地黑楂肉牡蠣眞阿膠茺蔚子惡露衝心﹐防其昏厥。

澤蘭楂炭香附川貝童便茺蔚延胡廣皮通艸新產陰气下泄﹐陽气上冒。日晡至戌﹑亥﹐陽明胃衰﹐厥陰肝橫﹐肝血無藏﹐气沖擾膈心下格拒﹐气幹膻中﹐神識昏譫。若惡露衝心則死﹐焉有天明再醒之理。回生丹酸苦直達下焦血分﹐用之不應﹐諒非瘀痺﹐想初由汗淋發熱。凡外感風寒﹐理從外解﹔此熱熾神亂﹐卽仲景之新產鬱冒也。倘失治必四肢牽掣﹐如驚如風癇﹐立危殆。議從亡陽汗出譫語例﹐用救龍骨桂枝南棗牡蠣炙艸小麥濁气上逆﹐惡心不食﹐冷汗煩躁﹐最防暴脫。不可但執惡露滯滿﹐而專泄气攻血。

人參漧薑澤蘭附子童便產後血去陰傷﹐肝腎先虧﹐致奇經諸絡不至內固﹐陰旣不守﹐陽泄爲汗﹐多驚多恐﹐神气欲撤。此攝陰固液﹐而有形豈易速旺﹖古人必曰封固﹑曰鎭納﹐皆爲此而設。

人參桂枝龍骨炙艸附子煨姜牡蠣蜀漆產後陰損下虛﹐孤陽泄越﹐汗出驚悸﹐百脈少气﹐肢體痿廢﹐易饑消穀。陽常動爍﹐陰不內守﹐五液日枯﹐喉舌漧涸。理進血肉有情﹐交陰陽﹐和气血﹐乃損癥至治。

羊肉五味紫衣胡桃當歸牡蠣產後汗大出﹐目瞑神昏﹐此爲鬱冒欲脫﹐大危之象。勉擬鎭固補虛一法。

生龍骨桂枝人參生杜蠣炙艸歸身生羊肉煎湯。

產後蓐勞﹐厥陽逆行﹐頭痛昏暈身熱。

生龍骨生白芍炙甘艸當歸生牡蠣桂枝木大棗肉羊肉產後將半月﹐頭汗耳聾﹐便瀉不食。陰分大虛﹐陽气上冒﹐防其痙厥﹐不可忽視。

熟地炭炒當歸炮姜茯神炒白芍炙艸產後十七朝﹐因惱怒陽升爲鬱冒﹐寒熱如瘧﹐經半月不止﹐乃陰傷於下﹐陽潛於上﹐肝膽之邪肆行無制﹐故乍寒乍熱﹐不得息也。擬進甘緩法﹐使陰气稍復﹐寒熱可緩。

復脈湯去姜﹐加甘蔗汁。

鬱冒汗出﹐血下液虧。

人參龍骨棗仁熟地五味茯神產後眞陰下虛﹐眞气不主收納﹐咳逆汗泄﹐肉腠刺痛。未至半月﹐惡露已盡﹐大便不實﹐斷非淸潤治嗽可療。此攝固斂液﹐一定治法。

熟地山藥枸杞五味建蓮芡實產後下虛﹐腹中刺痛。𨿽因惡露未盡而起﹐然病經五十日﹐未可專以逐瘀爲主。

當歸生薑羊肉湯。

頻產脈絡已空﹐胎前已見帶下﹐痛甚不隨利減﹐奇經气撒不攝。仲景建中之議﹐取意在﹐爲上中法﹐而藥力原不及下焦也。腎气湯乃收攝陰中之陽﹐產後營虛﹐不耐桂﹑附之猛烈。當年先哲﹐每炒炭煎服﹐亦如劉河間濁藥輕投﹐蓋湯﹑散﹑飲子﹐不同法程耳。

熟地﹝四錢﹞山藥﹝二錢﹞丹皮﹝錢半﹞附子﹝一錢﹞車前﹝一錢﹞萸肉﹝二錢﹞茯苓﹝三錢﹞澤瀉﹝錢半﹞肉桂﹝一錢﹞牛膝﹝一錢﹞

各炒炭﹐急火煎服。

產後幾五十日﹐下利滑膩﹐痞悶嘔逆。此陽結於上﹐陰撤於下﹐仿仲景獨治陽明法。

人參赤石脂五味子茯神炮姜炭炒黃米產後去血過多﹐陰傷陽損﹐致畏冷倏熱﹐急宜溫養營气﹐勿雜治也。

人參歸身桂心桂圓茯神炒芍炙艸枸杞產後五十日﹐暮熱汗出﹐身動气喘﹐帶下綿綿不斷﹐腰脊酸軟牽痛﹐此肝腎液虧﹐衝﹑任空乏﹐法當通補下焦﹐久延怕成蓐勞。

淡蓯蓉炒杞子當歸身紫石英白茯苓生牡仲炒白芍五味子陰虛潮熱﹐在產後肝腎本虛。始誤於逐瘀泄气﹐鎭補稍安﹔再誤延胡﹑枳實攻逐﹐腹中刺痛﹐營傷何疑﹖人參﹝秋石拌烘﹞生地炙艸茯神阿膠白芍產後下損﹐治嗽肺藥是上焦藥﹐藥不對癥﹐先傷脾胃﹐此食減腹膨腫所由來也。

人參沙苑杜仲茯神螵蛸枸杞產後去血﹐陰傷骨熱。大凡實火可用淸涼﹐虛熱宜用溫補﹐藥取味甘气溫﹐溫養气血﹐令其復元。況產傷之損蓐勞﹐病根全在肝腎﹐延及奇經﹐豈泛然雜治所宜。

人參杞子蓯蓉紫石英河車當歸胡桃茯神產後形肉日瘦﹐經水逾期﹐此屬內損。問經來無痛﹐與方書气滯經遲迥異﹐養肝﹑衝﹑當歸生地柏子仁丹參白芍杞子茯神桂枝烏骨雞丸。

蓐勞自春入秋﹐肌肉消﹐色痿黃﹐外像漸寒﹐心腹最熱。髒陰損不肯復﹐形空气聚﹐非有物積滯也。

人參生菟絲子炒當歸茯苓煨木香小茴香眉心痛﹐心中熱﹐腰脊酸痛﹐五心皆熱。自產後半載﹐肉消減食﹐乃下焦陰液大耗﹐而肝風挾陽震動矣。病自內損﹐服藥無益。閱醫𨿽曰養陰﹐半投芎﹑柴﹐不知何意﹖生地炙艸阿膠羚羊角汁麥冬白芍麻仁產後發熱後﹐陰虛爲多﹐陰不內守﹐陽外泄爲汗出。自秋䢐冬﹐形肉消爍。

人參炙艸炒芍五味炮姜茯神甘溫佐以酸收﹐陰陽有漸交之機﹐熱緩加谷﹐可謂明驗。然產後損傷﹐古人遠剛取柔﹐使有情生气日泰﹐理體可以卻病。

人參熟地河車膠歸身五味子產後內虛﹐復感冬溫﹐遂寒戰後汗出﹐乃厥陰如瘧﹐非輕癥也。

炒生地炙甘艸阿膠炒麥冬炒白芍麻仁蓐損當夏發泄﹐惡風畏冷﹐便溏汗出﹐法宜養營。

人參冬術桂心五味子炒白芍茯神廣皮炙艸全當歸蓐勞下損﹐損及八脈﹐醫投淸內熱滋陰﹐致胃傷食減寒熱﹐下元沖气﹐上逆咳嘔﹔而咳治肺﹐與內虛下損益無干涉。帶淋骨熱﹐髓竭液枯﹐蓐損較平常損怯更難。寒暑更遷不復﹐艸木焉能奏功﹖免與血肉有情﹐望其加谷﹐可得悠久。

紫河車﹝洗潔﹐一具﹞人乳﹝八兩﹞生紫石英﹝一斤﹐捶碎﹞血餘炭﹝二兩﹞秋石﹝一同煎﹐河水熬膏。人參湯服二錢。

產後自乳陰傷﹐卽是亡血虛像。陡然驚恐﹐內動肝腎﹐脊椎尾閭骨凸﹐肌癟﹐自髒陰損及奇脈矣。先冷後熱﹐厥冷見癥﹐良由骨枯髓竭﹐艸根樹皮﹐何能濟事﹖常用人乳熱飲﹐日二三次。

產後失調﹐蓐勞下損﹐必映奇經。心腹痛寒熱﹐脊酸腰痿﹐形肌消爍殆盡。若縷縷而治﹐卽是夯極。凡病宜通﹐補而能通﹐能入奇經。

人參炒黑枸杞炒黑小茴麋茸炒蒺藜當歸身蓐勞下損﹐久則延及三焦﹐不獨八脈。晨瀉嘔食﹐心熱下冷﹐吸短脹痛﹐焉有寒涼止嗽淸熱之理。扶得胃口安谷﹐月事仍來﹐方得回春。

異功散﹐加南棗。

脈數左甚﹐沖气上咳吐血﹐嘈雜如抓﹐常有眩暈喘促。此產後失調﹐腎肝內損﹐若不斷乳靜養﹐春未夏初﹐必致受累。

熟地炭炒山藥炒枸杞五味子建蓮肉白茯神形冷驚怕﹐旬日經淋漏注﹐心怔悸如懸旌﹐自七八年產後致病。夫肝主驚﹐腎主恐﹔產後先虛在下﹐奇脈不爲固束﹐急急溫補固攝﹐仍佐通藥﹐其力可到八脈。

紫石英炒枸杞人參麋茸烏骨沙苑茯苓衝任內損﹐經淡日遲﹐形神漸漸瘦痿﹐猶是產後不復﹐先議溫通八脈一法。

當歸身鹿角霜紫石英小茴香淡蓯蓉茯苓產後下虛﹐血病爲多。今脘中痞脹﹐減食不運﹐全是气分之病﹐但調气寬中﹐勿動下焦生香附桔梗神曲蘇梗蔻仁茯苓產後病起下焦爲多。今右偏頭痛﹐得暖爲甚﹐納食則脘腹加痛﹐必瀉則已。夫痛隨利減﹐已顯濕鬱气阻﹐熱自濕升﹐恆有是證。從脾胃門調治。

生於術紫濃朴煨木香嫩香梗茯苓皮小茵陳新會皮香附汁產後腹痛脈數﹐足不能伸﹐瘀畱入絡﹐結爲小腹癰矣。

失笑散﹐加桃仁﹑歸尾﹑醋炒蓬術。

死胎至旬日乃下﹐必有屍濁穢气﹐畱著衝﹑任脈中。至今黃﹑白帶淋﹐自腰以下冷﹐大便久溏。產後剛劑難進﹐議用朱南陽方法。

鼠糞湯。

女科肝病爲多﹐產後必病及八脈﹐卽如少腹聚瘕﹐瘕气攻心下必嘔吐﹐上泛則咽喉閉塞水半年不來﹐越日必有寒熱。凡下焦多屬血病﹐瘕屬气聚﹐爲血病﹐病在衝脈﹑陰維﹑陽維混混醫藥﹐烏得入於奇脈乎﹖地鱉虫川楝肉鱉甲桃仁麝香延胡索楂肉蓬術卒然心痛寒熱﹐恰在產後﹐卽《內經》所謂陽維爲病苦寒熱﹐陰維爲病苦心痛。維主一綱維﹐其陽行衛﹐其陰行營﹐二脈致偏﹐不饑少納﹐腹脹瘕聚泄瀉﹐夏月經必先期﹐秋冬下鹿角霜當歸生杜仲芡實白茯苓沙苑小茴淡蓯蓉湖蓮炒黑艾紫石英紅棗肉爲丸。

又去艾﹐加河車膠。

脘痛映脊﹐甚則四肢逆冷。問當年產後瘕泄﹐今帶淋經漏﹐脊椎酸垂。《內經》云﹕陰維爲病苦心痛。維脈陰傷異治﹐非破气降气能療。

鹿茸枸杞子當歸沙苑鹿角霜肉蓯蓉小茴茯苓產後瘕。

蔥白丸﹐每服二錢﹐艾棗湯送下。

產後堅痛﹐少腹癥。

桂心當歸白芍茯苓紫石英小茴香附羊肉膠丸。

背痛徹心﹐帶證多下﹐兼有气逆衝心﹐周身寒栗﹐乃衝任脈虛損﹐病從產後來。

歸身炙艸桂心白芍杞子茯苓肝脾不和﹐少腹脹﹐足浮腫﹐帶下因於產後未復。

大腹皮當歸身茺蔚子柏子仁茯苓皮小茴香小香附胎前水溢浮腫﹐喘滿不得臥﹐開太陽獲效﹐卽產浮腫自然漸退。女科不明產後下虛﹐多气寬脹﹐百日來腹大且滿﹐按之則痛﹐此皆气散彌漫﹐爲難治之癥。議用炒枯腎气丸﹐兼調琥珀末以調其血。

冬至一陽初復﹐驟有肢麻火升﹐其失藏已屬下虎。月餘﹐值黃昏﹐气塞心痛喘逆。戌﹑時﹐衝逆下起﹐肝臟厥逆﹐直將犯上﹐至於坐不得臥。直至產後﹐下虛更極﹐水谷溫气未能循腑分流﹐旁漬滲入經脈﹐從前厥逆肝气﹑肝風。由然沸騰搏激﹐似湍水東西﹐可使過顙之。究竟病根全在平昔抑鬱﹐《內經》驚恐明指肝腎﹐今旣失司﹐腑气不主宣化﹐至陰之髒調之非易﹐議以專走足太陽表中之裏﹐冀陰陽漸分﹐經旨謂太陽司開立法。

薏苡仁淡漧薑茯苓塊大杏仁五味子生白芍此水气結聚﹐壅遏經隧﹐致呼吸有阻爲噫气﹐而其聲在咽HT。況任脈行乎身前﹐母子經必關衝﹑任。今气痺水蓄﹐血亦化水爲腫脹﹐胸髙腹大﹐水性就下﹐搏激可使過顙﹔下竅久閉﹐狀如甕。曷不效禹治水之功﹖徒執寒熱補瀉爲法﹐宜乎久藥無功也。

十棗丸。

經水不來﹐先天素弱。因多郁嗔怒﹐肝木疏泄﹐水飲旁漬而腫脹﹐最爲難治。

米仁牡蠣防己茯苓澤瀉萆多產五液走泄殆盡。年已六旬﹐反患淋漓帶下﹐大便日見枯澀﹐少腹形膨脹。血液旣去﹐气散不收﹐行气破气﹐是速其凶矣。

炒焦腎气湯。

腰痛如束﹐腹膨欲脹﹐八脈爲病。

鹿角小茴茯苓杜仲當歸本質最虛﹐多憂積郁。春深入夏﹐陽气發泄﹐脾弱失運﹐納谷漸減﹐土中陽漸﹐濕生气肝木來克﹐腫脹日著。血敗化水凝結﹐小便日加短澀﹔濕墜注腸﹐大便溏。陽气不交於下﹐膝下寒冷不溫。脈澀經閉﹐顯然血蠱。濁气上干﹐必有喘急﹐夜坐不臥﹐見癥險篤已極﹐勿得小視。以通陽腑理虛﹐冀陰濁不致閉錮。

人參淡漧薑茯苓淡附子豬膽汁澤瀉動怒忽心腹痛有形﹐此气聚成瘕。乃肝虛气逆﹐用辛補體用方。

人參炙艸當歸川楝子皮茯神白芍桃仁肝失疏泄﹐二便不利。少腹素有瘕癥﹐气逆爲厥﹐治以辛潤。

當歸蔥管柏子仁小茴桃仁茯苓冬季腹大﹐大便不實﹐以通陽泄濁﹐初用相投﹐久則不應。久寡獨陰無陽﹐郁慮﹐至少腹結癥﹐其病在肝。五旬外正气日衰﹐邪不可峻攻矣。

六味加小茴香﹑川楝子﹐水泛爲丸。

衝﹑任脈虛帶下﹐少腹瘕聚﹐肢麻。

歸身桑葉牡蠣茺蔚子茯神建蓮少腹瘕聚攻痛﹐淋澀不止。

蔥白丸﹐艾﹑棗湯送下。

肝陽上升﹐陰失內守﹐心痛火升﹐帶下。

生地炭天冬杜仲歸身女貞子茯神川斛柏仁八脈空虛﹐衝陽上逆﹐上熱下冷﹐肉筋惕﹐帶下變色﹐晨必瘕泄﹐非滋淸陰潤所宜。

桑螵蛸生杜仲湖蓮菟絲子沙蒺藜茯苓食少便溏帶下。

人參生術小茴鹿角霜杜仲茯苓炮姜炒當歸桑螵蛸艾炭紅棗肉爲丸。

脘中气通﹐帶下赤白﹐此平素血虛﹐近日時气復傷其陽﹐六脈無力﹐下滑不禁。爲病臥久﹐非堵塞可愈﹐仿東垣固眞寄升降方法。

人參生漧薑柴胡郁李仁廣皮炙甘艸黃芩白葵子脈數盜汗﹐心嘈咳嗽﹐腹痛便溏﹐形體日瘦﹐小溲淋痛。此肝腎眞陰大虛﹐欲爲勞怯﹐熟地芡實炙艸女貞子五味山藥茯神陰虛淋閉未減﹐近日腹痛吐瀉﹐喜得冷凍飲料。必有暑濕內著太陰脾臟﹐與本病兩途﹐先宜分消調中﹐俟痛瀉平再議。

黃芩益智仁黑山楂白芍陳皮白木瓜下焦熱甚﹐陰陽气泄﹐腹痛未止﹐與和中堅陰法。

熟地炒歸身黃柏炒楂炒白芍萆驚憂惱怒﹐肝失其用﹐遂成淋閉。

當歸身柏仁車前郁李仁牛膝黃柏寡居少歡悅之念﹐肝膽中郁悖气火﹐直上直下﹐莫能制伏。失其疏泄之用﹐小溲成淋﹐以厥陰肝脈環繞陰器。議進龍膽瀉肝湯。

鬼神亡靈﹐皆屬陰魅﹐寡後獨陰無陽。病起驚恐﹐必腎肝致髒損所致。經水仍至。以寧攝神魂﹐定議韓祗和法。

當歸身羊肉龍骨肉桂心生薑牡蠣任督失司﹐脂液暗消﹐八味丸可以常服﹐再議固奇脈方法以佐之。

人參菟絲子覆盆鹿茸鎖陽骨脂產後厥證﹐下虛爲多。怕風寒﹐面腫﹐肌肉如虫行﹐腹瀉肢縱﹐此方虛風議和八脈。

枸杞小茴鹿角霜菟絲子杜仲當歸沙苑茯苓姜﹑棗湯泛丸。

脈沈﹐懷妊八月﹐久咳皆冷﹐衝逆不得臥。此因抑鬱﹐陽失轉旋﹐濁凝飲結﹐當治飲不桂枝淡姜白芍茯苓五味色脈無神﹐虛煩久咳﹐寒熱不止。因悲哀驚恐﹐病勢反加﹐胃气漸減﹐大便不實﹐月事過期不至﹐恐有下損及中之慮﹐擬建中法。

人參白芍桂枝茯神黃炙艸牡蠣南棗脈細弱﹐形寒久嗽﹐寒熱頻來﹐易於驚恐﹐經來色淡且少﹐不耐煩勞。此陰陽內損﹐營衛造偏。仲景凡元气有傷﹐當與甘藥。知淸涼治嗽等法﹐非醇正之道。

黃建中湯去姜。

虛損久嗽失血﹐晝寒暮熱﹐經閉食減﹐大便不實。當交春病增﹐少陽生气不至﹐春半後肝木大旺﹐其能久乎﹗炒生地阿膠炙甘艸蓮肉炒麥冬茯神生白芍又人參芡實生地炭茯神蓮肉川石斛悒郁內損經阻﹐筋骨皆痛﹐損傷不復﹐卽是勞怯。溫養流通﹐望其郁痺气血融和。但以淸熱見血理嗽治﹐百無一活。

當歸生鹿角桑寄生枸杞生杜仲寡居菀勞﹐系乎情志損傷﹐艸木難以奏功。因近日火升下寒﹐暫進加味貞元飲﹐制龍相熟地白芍靑鉛牛膝炭茯苓虛體驚恐﹐遂成癇厥﹐議鎭肝熄風﹑養陰平陽法。

生龍骨生地生白芍生牡蠣阿膠烏梅肉血液已空﹐肝風翻越﹐產後大虛之體﹐厥逆昏冒﹐皆是肝陰欲絕﹐陽气夾內風上蒙淸竅。昨議鎭肝熄風﹐旦日頗安﹐暮夜再厥﹐陰气枯槁已露﹐最難調攝何疑﹖制首烏天冬生地黑豆皮茯苓川斛肝風陽气升於淸空﹐咽喉阻痺﹐心似懸旌。緣春半地气上加﹐產後下虛﹐藏納未固﹐隨時令而越。議用鎭陽守陰方。

龍骨阿膠生白芍牡蠣雞子黃米醋又人參小麥生白芍阿膠茯神川楝肉又淡天冬陳阿膠制首烏茯神黑豆皮生白芍脈澀數﹐上盛下垂﹐肝腎眞陰下虧﹐陽气內風上泛﹐舌齦欲腐﹐跗腫。進腎气丸三日﹐腸紅﹐暮夜熱蒸﹐晨朝汗泄﹐大便常有溏泄淋滯諸恙。當理足三陰之法﹐仍佐固眞攝下主之水制熟地女貞子茯神白芍五味子禹餘糧芡實秋石糯稻根須﹑山藥粉丸。

脈沈右弦﹐月經漸少而閉﹐腫由下而上﹐此血化爲水﹐气壅經脈﹔大便久瀉﹐小便不利﹐六腑不通﹐從太陽開導﹐以泄其水。

五苓散﹐加濃朴﹐調入琥珀末。

胃脘痛起﹐必經漏帶淋﹐嘔吐不納食。醫者多以開泄理肝﹐及參﹑連﹑姜﹑桂﹐治三月幾危殆。六月念四診﹐議宗《內經》陰維脈病獲效。秋燥冬溫气加﹐因咳嗽而吐血。思絡空气乘﹐非偏寒偏熱可治。女人肝爲先天﹐首重調經﹐恪守此議爲正。

烏骨雞膠生地女貞建蓮桂圓膏白歸身阿膠柏仁茯神膠﹑膏爲丸。

煩勞繼以悲哀﹐經阻三月﹐是二陽之病發心脾。

當歸川芎澤瀉白芍香附楂肉接服柏子仁丸。

娠八九月﹐胎吸母液﹐陽擾煩蒸﹐心痛引入少腹﹐謂之子懸。失治有三衝﹑三激之累。

生地天冬柏仁阿膠女貞茯神初產益母艸炒楂肉延胡索澤瀉炒麥冬黑豆皮安胎桑寄生人參石殼建蓮川斷砂仁臺州靑薴產後﹐宗王損庵劫胃水法﹐用理中湯。

人參焦術炒姜炙艸劫胃水已應﹐議升陰中之陽﹐互入攝固。

人參炒當歸五味子茯神麋茸蓐勞久損不復﹐舌絡牙關牽掣。陰乏上承﹐浮陽內風上熾﹐當與靜藥養陰和陽。

生地天冬當歸身桂圓膏阿膠麥冬女貞子烏雞膠丸方。

脈數左弦右澀。產後經年﹐右肢痛楚﹐不能步趨。𨿽曰勞怒傷肝﹐營陰暗虧﹐不能涵養所致﹐然久久陽明之脈交傷﹐焉能束骨利機關之用﹖肌肉漸瘦﹐寒熱不止﹐是足三陰交虛成損﹐上及胃腑之象。議藥當主通補﹐但病久延﹐根蒂已虧﹐恐淹纏不已﹐病日加增﹐未敢輕談易易也。

羚羊角制首烏女貞子生杜仲白蒺藜大胡麻金石斛黃脈左弦右數。五年前經漏瘕﹐又復生產﹐繼之帶下綿綿。年來色奪气短﹐食減﹐外寒﹐脊骨腰髀酸楚若墜﹐時欲拊捫少安。仲景謂產損諸病﹐多從下焦肝腎起見。髒陰虧損﹐漸幹陽分﹐而衝﹑任﹑督﹑帶諸奇脈受傷﹐有形精血難以速成﹐下焦空乏﹐隧道迂遠﹐𨿽補劑頻施﹐不能沾及﹐故未易取效也。若暴崩暴漏﹐溫經固澀可投﹐今屢年帶淋﹐脂液暗耗﹐陰分大傷﹐豈可溫熱剛暴﹐再劫其陰﹖宜從陽引陰﹐扶之培之可耳。見病治病﹐有何益歟﹖日久髓枯﹐將有損不得復而成勞怯者。

鹿角霜蓯蓉當歸熟地沙苑杜仲小茴香茯苓癥是損怯經閉﹐診左脈濡小。前用溫通湯藥﹐心下稍舒﹔繼用膏子柔膩﹐便溏﹐少腹堅小溲不利。凡脹屬气滯﹐質虛斷不可彊執通經﹐議早服五苓散﹐暮服禹餘糧丸﹐壯水髒以分利小便﹐是气郁脹閉治法。

白術獵苓桂心茯苓澤瀉

卷下

幼科

形瘦﹐脇中有形﹐五心煩熱盜汗﹐𨿽是童眞﹐久延疳勞。

使君子廣皮胡蓮楂肉砂仁白術茯苓白芍濃朴雞肫皮久病腹膨﹐目眶下紫﹐是脾虛夾積﹐卽疳熱之癥。

幹蟾丸。

利後陰傷﹐五心煩熱。稚年恐致疳病﹐最宜薄味調養﹐夏﹑冬可與淸熱肥兒丸之屬。

白芍胡黃連南橋山楂榦荷葉茯苓牡丹皮炒澤瀉汗後泄瀉不解﹐非因表裏客邪。初起嘔吐而瀉﹐今噫气尙然穢濁﹐知平素過愛雜食。屢傷脾胃﹐兩旬不愈﹐爲幼科疳蝕瘦蒸之癥。乳汁甘美﹐慮熱化痰﹐再吐便有驚厥矣。

胡黃連枳實豬苓廣皮白楂肉澤瀉犀角尖白金汁鮮石菖蒲連翹心鮮生地金銀花溫邪入肺﹐肺移熱於大腸爲瀉﹐瀉白散淸其受病之源頗是﹐但上焦气壅熱聚﹐气逆則咳吐。幼年最怕有痙厥﹐進辛寒解邪﹐豎抱令臥﹐勿使肺葉張舉﹐易得安痊﹐乃百試百中快捷方式杏仁米仁荷葉梗連翹橘紅﹝蜜炙﹞

稚年食物不節﹐胃土受傷﹐熱蒸於裏﹐肝膽木火化風﹐遂成癇厥。口肢牽﹐皆風火燥及絡脈﹐若仍亂食﹐厥逆不止﹐有五癇不治沈。

川連膽星遠志枳實黑梔橘紅桔梗萊菔子稚年形消脈小﹐食物日少﹐晡熱早涼﹐汗出﹐損勞難治。幼科門內損﹐必皮毛血肉之傷起因﹐議調營衛。

黃歸身米糖南棗幼年﹐冬月短气煩悶﹐寐中筋惕肉﹐乃因未充長﹐陽浮則動﹐當用六味丸加麥冬﹑五稚年脾胃气弱﹐夏秋瘧痢﹐宜顧戀中土﹐醫不明此理﹐惟發散消導﹐致元气衰憊﹐肝風內鼓﹐爰成慢脾驚搐﹐遂令無藥可挽。勉議一方。

犀角尖白金汁鮮石菖蒲連翹心鮮生地金銀花

卷下

痘科

診後夜來大便三次﹐午後看視﹐堆沙甚薄﹐額準諸痘﹐枯癟少漿﹐可見元气日虛﹐裏毒無以領載而出。今日理進攻托﹐遲則恐其漧涸塌陷。

黃當歸僵蠶桑虫漿防風炙艸山甲木香汁次日漿有五分﹐不肯肥飽充頂。昨停涼藥﹐寢食大物頗宜。頃燈燃看視﹐自云畏寒。

﹕形寒飲冷爲肺損﹐蓋見肺主一身气化﹐气虛性薄﹐皮腠不營﹐法當參﹑益气﹐气充漿成矣﹐近日幼科以毒爲疑慮﹐吾謂气壯毒化﹐邪與正不並立也。

歸身人參川芎炙艸黃官桂廣皮木香次用錢氏異功散加木香。

次用四漿散。

又首烏茯苓百合炒芍米仁沙參四朝半汗出衛疏﹐肌肉柔嫩﹐气虛證也。今日猶在六日前﹐宜和血脈升頂﹐少候形充﹐卽商內托。至於保護脾胃﹐猶不可缺。

川芎僵蠶紫礦廣皮當歸炙艸丹皮雞頂血五朝賴有形紅潤色澤﹐得以營運漿汁﹔而嘔惡泄瀉﹐脾胃气弱﹐已見一斑。五行火能生土﹐況肺金溫暖﹐气化流行﹐如陽春布徳同旨。

人參炙艸濃朴官桂丁香木香腹皮當歸六朝淸漿已有六七﹐色頗鮮明﹐气血有生長之機。助元正所以化毒﹐兼理脾胃。

保元湯﹐加川芎﹑木香﹑肉果﹑黃米。

七朝漿已八分﹐其色淡白。要知气血不足﹐到此便顧脾胃﹐色漸蒼黃﹐卽可回痂﹐以杜气弱難收之獘竇。議錢氏異功意。

人參白術廣皮茯苓炙艸米仁八朝痘至回痂﹐皮毛內應乎肺﹐此音低咳嗽﹐有自來矣。古人進淸涼以助結痂﹐譬之秋令收藏﹐萬物乃登。小便頻長﹐腑無畱毒壅滯﹐非徒爲虛而呆補爲也。

米仁苦皮百合甘艸梢茯苓地骨皮淡竹葉九朝回痂嗽嗆音低﹐痘气由裏傳及肺部﹐气之所至﹐卽爲熱气燻灼﹐只因脾气未實﹐亦犯禁忌﹐故小便欲長﹐驗肺气降也。輕淸涼解﹐毋傷中也。古人云﹕疹前痘後﹐最宜詳愼淡黃芩綠豆皮米仁甘艸梢地骨皮金銀花連翹茯苓五朝痘已大發﹐面部細粒繁冗﹐界地不淸﹐抑且神躁不安﹐身軟痿頓﹐毒火時癘並重此血熱大險之痘。今日痘熱𨿽透﹐所謂痘𨿽出﹐毒猶在裏﹐大劑寒涼﹐疏利气血﹐使時火去﹐神識淸﹐顴頰諸痘綻立﹐釐淸界地﹐乃是好處。

犀角楂肉川連連翹元參靑皮羚羊丹皮紫礦大力赤芍木通四朝議用淸火解毒﹑活血疏滯。痘繁漧燥﹐乃不得起脹之象﹐險重。

犀角楂肉生地連翹元參羚羊丹皮金汁土貝紫艸黃連膏豬尾血膏銀花湯煎。

五朝兩日來大劑淸解﹐痘粒仍屬幹萎﹐可見火毒蒙蔽气血﹐邪勝正怯何疑﹖毒不外透在裏蒸﹐搏痰侵咽﹐嗆逆來矣。總頻與淸涼﹐痘之潤澤﹐非成漿形色﹐至險至險﹗議以牛黃﹑珍珠護心包以利毒痰﹐湯藥方法﹐不越寒涼範圍矣。

川黃連犀角汁土貝丹皮金汁生地地龍汁羚羊汁連翹桔梗元參六朝三次大便﹐竟是藥汁﹐乃胃中穀气已少﹐苦寒直從下走。究竟痘形幹痿﹐肢泡累然﹐並無毒肯解化之兆也。已經洞泄﹐其滑潤又當酌進﹐必得胃蘇納谷﹐希冀堆沙發臭。

黃連土貝羚羊角丹皮黃芩桔梗連翹紫茸七朝𨿽是淸漿﹐顏色呆鈍﹐仍是郁毒﹐尙多气血不足宣布之象。況肢腿發泡﹐瘙癢損泄﹐皆伏危機。今日淸解滋血﹐佐以攻托﹐務使胃蘇進谷﹐穩過十二朝﹐方有好意。

黃連生地銀花僵蠶桑虫汁黃芩丹皮連翹紫茸銀花﹑地丁湯煎。

九朝神衰困倦﹐夜來繚舌切牙﹐煩不肯寐﹐況進粥食甚﹐是勉彊﹐猶非全好光景﹐古重恙必進寢食。今陽火與痘毒尙亢﹐而陰血﹑津液暗爍﹐淸涼多進﹐熱不盡解﹔攻蒸兩投﹐毒未熔化﹐摩挨多日﹐究無實濟﹐因思《內經》云﹕寒之不寒爲無水﹐當養其陰。擬此連進三天﹐扶過十二朝再議。

炒熟地茯神麥冬天門冬川斛米仁頭面有收斂之象﹐𨿽曰回痂﹐而食物不加﹐便溲未調﹐究竟毒未盡化﹐正气先怯﹐危機。連進苦寒攻毒以來﹐胃气受藥﹐亦致廢食。凡欲自思進之物﹐皆能醒豁脾胃之性﹐停藥以和胃﹐越二日再議。

三朝時癘毒火兼盛﹐表裏不淸﹐煩躁神昏﹐布痘不爽﹐痘屬險篤。幸賴年已十三﹐能耐摧拔﹐庶可幸成。

石膏大黃靑皮連翹紅花方諸水黃芩桃仁泥楂肉牛蒡滑石四朝時癘毒火﹐當蔽心包絡﹐所以昏憒譫妄。況痘子界地隱隱夾疹﹐血熱煩蒸已極。

不獨治痘﹐先須淸神爲要﹐議三黃解毒湯。

淡芩黃柏石膏黃連滑石黑梔五朝神識頗淸﹐全賴苦降之力。論年長出痘﹐人事已曉﹐肝中相火﹐腎臟龍火﹐皆得騰升發。少陰脈循咽挾舌﹐厥陰脈貫膈繞咽﹐一水不能制伏﹐恐其阻塞咽喉﹐陽气燔灼﹐吐湧涎沫爲膠﹐原在難治之例矣。經云﹕火淫於內﹐治以苦寒﹐佐以鹹寒。咸能潤下﹐直入至陰。溫邪宜潤忌燥﹐不僅痘門通套已也。

川連元參黑山梔犀角方諸水川柏生地龍膽艸丹皮六朝川連膏丹參犀角汁連翹生地膏元參丹皮羚羊汁土貝銀花湯煎。

又川連膏天冬麥冬連翹銀花元參生地川貝生艸十一朝漿滿回痂﹐毒瓦斯已泄﹐口唇痘子﹐未若肌表漿痂﹐必成熟腐而落。此最動之處﹐最易變疳﹐明日便約疳醫洗治爲要。

川貝生艸天冬銀花麥冬元參知母連翹又天冬生首烏生黃銀花麥冬小胡麻地骨皮連翹又金石斛天冬生首烏連翹地骨皮麥冬金銀花山豆根十八朝虎潛丸。

八朝火毒卽是血熱﹐理用寒涼﹔气虛乃元弱不領毒外達﹐治宜內托﹐二癥相反﹐有如﹐若之火毒便非气虛。今周歲嬰孩﹐面有淸漿五六﹐背部根暈皆散﹐八日來不思納谷﹐反現嘔惡切牙﹑泄瀉渴煩等象﹐全屬裏虛毒陷﹐若不急保脾胃﹐溫養气血以營運漿汁﹐必致延挨告變。陳文中云﹕渴瀉嘔惡﹐或腹脹﹐十一味木香散主之。憑理考古﹐不敢因循苟且也。

九朝七味豆蔻丸﹐研入米飲內服。

十朝瀉止能食﹐最是好處﹐但痂瘡甚薄﹐漿汁不濃﹐毒未化盡﹐半月後恐有餘毒纏綿解毒爲涼藥﹐脾胃尙弱﹐未可驟進﹐姑與健脾利水一二日﹐當停藥安谷。至初十間再行解毒熟白術炙甘艸米仁炒陳皮白茯苓炒白芍炒穀芽炒澤瀉三朝正面不發﹐色猶郁伏。時气固從熱論﹐驗形體已屬不足﹐刻下輕潤涼解活血六七日﹐受補可療﹐然癥象已繁多屬險。

犀角紫艸連翹木通滑石楂肉丹皮甘艸紅花筍尖四朝正痘皆發﹐形軟蓬松﹐色嬌皮嫩﹐是气虛形色大著。或以身夾斑點爲血熱﹐此乃混入血中﹐非本體之見端﹐故六日前淸涼活血﹐皆解邪之法﹔七日間助元內托﹐乃養正之法﹐仍以輕淸﹐議用﹕犀角紅花紫艸杏仁僵蠶羚羊丹皮甘艸連翹楂肉加雞冠血。

五朝不肯光華﹐形象扁塌﹐此气血俱餒﹐未能領載毒瓦斯以化漿﹐則知寒涼解毒乃通套常方﹐而煦提气血﹐方稱工巧。

川芎炙艸僵蠶紫茸歸身楂肉角刺桔梗加雞冠血。

气血寒涼太過﹐脾胃傷則嘔澀﹐議用異功散。

寒戰切牙﹐泄利淸滑﹐粥食不受。從前寒滑﹐重傷脾骨﹐致毒不盡﹐神內怯﹐腸中滑不自持﹐𨿽參﹑術亦從滑下﹐惟有陳氏法急固下利。七味豆蔻丸。

脾气初結﹐未可解毒涼潤。

白術炭建蓮山藥炙黑艸薏苡仁茯苓澤瀉二朝時气與內毒痺結﹐喘促﹐痘不發越﹐宜通气血﹐調暢六腑。

石膏大黃﹝酒炒制﹞紅花靑皮滑石楂肉桃仁木通三朝痘形八九不得均勻﹐而形色幹燒﹐已爲火象﹐淸解涼血透毒爲治。

犀角尖楂肉連翹丹皮生艸羚羊角紫茸牛蒡桔梗四朝羚羊角元參僵蠶生地紫茸川黃連桔梗楂肉丹皮雞冠血銀花湯煎。

五朝火毒未化﹐切牙嗆咳﹐嘔惡腹膨﹐淸解兼疏滯。

羚羊角楂肉僵蠶紫茸連翹川黃連廣皮土貝丹皮桔梗銀花湯煎。

六朝火毒未爲盡透﹐腹膨便溏﹐不欲進食﹐此脾正虧﹐而腸胃中滯气不行也﹐議以養營托裏﹐疏理滯气之法。

川芎腹皮僵蠶濃朴當歸廣皮角鍼靑皮八朝攻毒以來﹐漿末鼎充﹐再腹膨嘔逆身熱﹐二便頗通﹐豈云食滯﹐口之脾胃間尙有蘊伏熱毒﹐阻撓流行气機。脾滯爲脹﹐胃逆爲嘔﹐若不淸理痘中雜病﹐須防喘急疳鉗。

竹茹枳實麥冬靑皮川連橘紅茯苓腹皮九朝川黃連黃芩桔梗銀花橘紅益元散連翹川貝地丁痘形色不雄偉發﹐是屬气虛﹐議進透肌安表。

荊芥赤芍楂肉桔梗筍尖牛蒡紅花廣皮甘艸四朝痘已發齊﹐稠密不準﹐額準盤松不綻﹐諸部亦少光彩。气虛毒重﹐八九恐生癢塌。今議用升頂提透﹐不可擅用寒涼。

川芎歸身紫茸僵蠶雞頂血桔梗紅花楂肉甘艸酒漿五朝元虛痘密﹐起發成漿最難。今日再進提托﹐少候形充﹐卽商內托﹐受補爲佳。

川芎炙艸僵蠶楂肉羊肉歸身廣皮角鍼紫茸雞頂血六朝地閣頤頰稍稍光潤﹐所謂行漿之色。柰何天庭枯白﹐形似蛇皮﹐陽位不宣﹐究非善狀﹐急急溫補气血﹐從內托毒﹐遲則變癥﹐補必無益矣。

人參川芎廣皮楂肉黃當歸炙艸雞頂血七朝人參川芎當歸廣皮黃鹿茸炙艸楂肉八朝漿有四分﹐闊塌發癢﹐愼之。

人參黃炙艸木香歸身鹿茸坎气廣皮肉果九朝面部淸漿欲涸﹐周身暈散塌闊﹐切牙泄瀉﹐納谷不多﹐兩日癢甚﹐今日稍和﹐表里正虛﹐毒陷欲涸﹐再當攻發﹐繼進木香異功散﹐理肺安脾爲要。

十一朝頭面半漿回痂﹐肢體灰陷不榮﹐虛中畱毒﹐險篤在於明後﹐今寒戰切牙不食﹐則正气欲脫﹐擬以附子理中湯加茯苓。

四朝身小痘多﹐气虛血熱。今時气未盡﹐尙宜疏解。五日後盒飯補托﹐猶宜加意﹐可荊芥楂肉紅花桔梗冬米牛蒡僵蠶川芎丹皮五朝身小痘多﹐元气甚薄。凡起脹灌漿﹐全要精神﹐待毒自發熱﹐體少安適﹐至七八﹐神气已經耗損﹐故痘書云﹕小舟重載。八九風波可見﹐元气日薄﹐癢塌﹐內外癥象都在是期﹐虛中夾毒﹐明明險象。今議用和血提頂起脹方法。

川芎炙艸紫茸木香雞頂血當歸廣皮炒查僵蠶六朝痘𨿽放白﹐已具行漿之勢﹐所嫌頂不髙聳﹐況又切牙﹐大便頻下﹐內虛之象﹐已見一斑。今急急補托﹐使精神稍振﹐可以送毒化漿。

黃炙艸木香僵蠶歸身川芎廣皮黃米七朝色白不能紅潤﹐大便頻下﹐是精神內竭﹐有下陷之象。擬進參歸鹿茸湯﹐冀其元气稍振﹐便可僥幸成功。

本方加肉果﹑訶子皮﹑炒廣皮﹑木香。

八朝漿水不行﹐切牙腹痛泄瀉﹐此正虛气滯毒凝﹐補托極妥﹐慮虛不承受。陳文中云﹕渴瀉腹脹﹐可與木香異功散﹐以安中疏滯。

人參蘇梗濃朴丁香當歸木香前胡靑皮腹皮川芎加炒黃米六朝形鈍色扁﹐是痘發毒郁於裏﹐不肯成漿﹐焉得毒化。況內證如不食﹑口臭下利﹐元气爲毒拘束之象已著。無對癥之藥﹐不得已﹐以當世通行涼解﹐實無濟也。

犀角紫礦僵蠶生地連翹丹皮楂肉銀花湯煎。

六朝肉部腫瘡枯﹐周身形象不偉﹐本虛气血不行﹐毒瓦斯漫無拘束﹐必得痘形充長﹐顏色潤澤﹐方有成漿之望。議以淸毒內托﹐兩和气血。

黃連歸身丹皮廣皮川芎炙艸紫礦僵蠶雞頂血七朝色稍潤﹐形尙癟﹐血有承載之基﹐气少煦運之力。古人每以十宣保元勃气﹐翁氏亦主六日後專運气血爲主。今日初見漿來﹐瘡家气血耗損﹐深慮兩日間癢塌。

人參木香川芎酒漿歸身炙艸楂肉九朝人參僵蠶歸身黃甲末廣皮十朝漿未充盈﹐泄瀉粘膩﹐𨿽痰咳﹐上焦未肅﹐理必急護脾陽﹐此陳氏方法﹐何憚不人參酒炒當歸炙艸肉果黃酒炒白芍木香廣皮炒黃米湯煎﹐此後十一朝方。

十一朝鼎不充滿﹐皮殼已腐﹐不任攻發﹐惟宜補托。

人參焦術丁香訶子皮肉桂廣皮濃朴肉果炒黃米﹐此前九朝方。

十二朝炒白芍茯苓甘艸丹皮生米仁骨皮銀花澤瀉七朝音啞痰潮﹐下利粘膩。翁仲仁云﹕喘急見於瀉後﹐總是气虛而斷。嘔惡不食﹐脾肺兩敗﹐危如朝露矣。陳氏異攻散溫裏托毒﹐急救太陰髒眞。

八朝內癥安和﹐宜理陽。

人參丁香肉果肉桂茯苓白術木香姜附炒黃米湯煎。

二朝見點隱隱不透﹐左太陽背部紫斑﹐𨿽經下過﹐精神已憊﹐難任蕩滌。悶伏之象﹐顯然已著﹐卽投攻發藥石﹐恐有倒戈之慮。

荊芥桃仁牛蒡紫艸大黃靑皮防風紅花桔梗川芎滑石楂肉藍汁百日嬰兒未沾谷食﹐胃受乳汁甘美﹐腑气嫩薄﹐痘發震動﹐裏眞已覺淒淒不安。藥味﹐胃中气弱﹐必有嘔吐泄瀉﹐是病未攻而正反傷矣。況此薄質﹐宜乎和﹐不可推蕩﹐乃至理也。總屬邀天幸﹐不堪用人工者﹐議解肌透毒﹐乳母代食﹐兼通乳汁。

生地赤芍紫茸楂肉漏蘆紅花荊芥丹皮木通通艸形瘦質弱﹐當夏至气疾發痘﹐汗泄肌疏﹐暑熱傷气。五朝來形象枯癟﹐乏光潤充偉之象元气不能運毒以化漿矣。有限日期﹐若不气充外灌﹐必致外剝﹐內陷諸竅。大凡治痘﹐必須論體﹐此虛弱扶毒之證﹐最難調治﹐與實火壯盛迥別。議進芎歸湯﹐和血內托﹐以助充長。

川芎炙艸紫茸天虫雞頂血當歸炒查丹皮桔梗空泡徧起﹐不肯灌漿﹐世俗每拘气過則泡﹐僉用涼藥﹐淸其气火。夫不足之體﹐焉得正余﹖良由血不附气爲空累耳﹐故保元湯內托挾漿﹐一定至理。此證扶持過十二朝﹐投得淸涼解毒﹐合乎先補後淸之旨﹐方有好音。

人參黃當歸白粳米炙艸廣皮川芎面漿七八﹐𨿽曰稀淸﹐護養弗損﹐亦可濃濃成痂。但胸中身背形象損傷者﹐難以聚漿﹐僅有空殼﹐根暈少附﹐況兼嘔惡﹐气逆神煩﹐內證未得安寧﹐虛中夾毒﹐又非徒補可安。此益元气血之中﹐諒必參以淸涼。就翁氏論痘﹐原叱過補﹐十天痘疹﹐合乎秋冬之令﹐夏季發泄﹐大忌攻擊以速其腐潰。至囑至囑﹗人參煨木香歸身粳米川連﹝酒炒﹞白芍廣皮晝靜夜煩﹐陽亢陰虛﹐緣稚年之體屬陽﹐乏陰協和。淸涼解毒﹐僅能理時癘火毒﹐先天藏蓄之毒兆於有形之始﹐豈刻時可徹﹖論理壯水制陽﹑益陰解憂﹐仿仲景之議可也。

六味去萸加芍。

正在關津﹐而陽分散漫之毒現於頭巓。內虛不受芩﹑連苦寒﹐姑進益陰髒﹐能陽腑﹐勿使深入裏。﹝此方逸去﹞

冬溫未解﹐神气未爲淸爽。痘𨿽熱癥﹐體柔肌白﹐是爲元虛。淸寒不可太過﹐胃無妨礙﹐自無變癥﹐殼薄痘多﹐看護宜愼。

犀角炒楂肉牛蒡子連翹羚羊丹皮制天虫桔梗臨服入雞冠血十五滴。

卷下

痧疹

痧不外透﹐火郁於肺﹐肺脹則喘﹔口渴頻煩﹐熱邪在上﹐況發厥如驚﹐尢屬熱象。辛寒解利郁熱﹐從《內經》夏至後爲病暑治。

連翹杏仁黃芩山梔蘆根牛蒡石膏紫菀木通病在暴冷而發﹐肌表頭面不透﹐是外蘊爲寒﹐內伏爲熱。肺病主衛﹐衛爲气分﹐兩解爲麻黃牛蒡射幹桔梗石膏杏仁生艸枳殼汁暴冷外加﹐伏熱更熾﹐邪郁則气血壅遏﹐痧疹不肯外達。痰气交阻﹐神昏喘促﹐漸入心包﹐有內閉外脫之象。

連翹射幹滑石銀花菖蒲通艸又牛黃丸。

溫疹乃口鼻吸入穢濁之气﹐乃無形之邪﹐上竅阻塞﹐嗆物不下。醫不知有形無形﹐但曰淸火寒降﹐至藥直入腸胃﹐與咽中毫不相干。

牛蒡子銀花馬勃連翹射幹蘆根

卷下

外科

脈細數。春﹑夏間水顆如疥﹐下焦先發﹐延及四肢﹐此先天遺熱伏於陰分﹐乘天地之气升越而發。病𨿽漸渺﹐除根最難﹐蓋陰液難成易損﹐情欲之感﹐皆與眞陰有乖也。

虎潛丸。

寢食如常。自上年失血之後﹐巓頂﹑肌膚發現疥瘰瘙癢﹐春發冬瘥﹐先以和血平調方。

制首烏九蒸桑葉浙菊花炒杞子三角胡麻金銀花紅棗肉和丸﹐每三錢。

陽气發泄﹐水穀气蒸﹐畱濕爲瘍。流膿之後﹐而睪丸偏墜。下焦瘡疾﹐皆濕甚郁熱之徵﹐以宜行气分﹑健陽運濕治。

刺蒺藜﹝雞子淸制﹐四兩﹞生薏仁﹝四兩﹞制半夏生益智仁﹝二兩﹞生於術﹝八兩﹞

白茯苓水泛丸。

骨骱屈伸之間﹐疥癬經年不愈﹐痛癢流水﹐外治敷貼不效﹐曲折處結核﹐抑且頻噫漧嘔食咽中似阻﹔經水期至﹐常有帶下。此陽明經絡中久有濕熱﹐浸淫旣久﹐必有虫蝕。外治淸熱去濕殺虫﹐內服藥餌以調和气血爲主﹐佐苦辛通其經絡﹐使气血流行﹐內外兩治相合。

生皮防風生米仁白蒺藜當歸防己桔梗威靈仙大風癘疾﹐周身皮脫如麩﹐夜則烘烘潮熱﹐晝起鼓栗寒戰﹐其風毒流布營衛﹐無地循環﹐爍人气血﹐深入臟腑﹐爲瘍科緊要之癥。余非瘍科﹐僅閱古人方書﹐推古方醉仙散爲首﹐考其藥性﹐藉毒驅毒﹐慮有齒牙之傷。此癥發於秋﹐甚於冬﹐至春暖入夏﹐則鮮相沿發﹐非纏綿之恙﹐非規矩準繩所能調攝者。暫宗羅氏旣濟解毒湯﹐與髙麗參末。

黃芩升麻大黃防風黃連柴胡威靈仙甘艸陳酒浸一日﹐竹籃內攤幹﹐煎服。

咽喉腫痛﹐湯入咽有阻﹐此皆郁熱欲變喉風痺塞﹐急急淸散。

牛蒡元參金銀花桔梗連翹射幹綠豆殼通艸另用川連﹑冰片﹑硼砂﹑牛黃點痛處。

喉痺勢緩﹐郁火釀痰﹐未經全淸﹐補湯少進。

炒黃川貝天花粉大沙參夏枯艸花鮮菊葉白通艸癰瘍膿潰以來﹐臥牀气機未暢﹐肥甘過進﹐胃壅生熱﹐致口中味甜﹐納少不饑。只因津散之餘﹐原非痰凝之比﹐辛燥滲泄﹐都是動藥﹐洞然忽空﹐求助於食﹐陽動爲消也。自述火升由下上巓﹐病來迅若風雷﹐與仲景厥陰心熱如饑恰合。可見厥陽震內風生﹐肝失和﹐胃受﹐咽漧舌枯﹐亦是厥陰消渴。此肝爲主病之髒﹐胃爲受病之腑﹐古人謂九竅不和﹐都從胃治。夫淸養胃陰﹐必先制肝陽之擾﹐故取甘酸化陰之法。

人參炙甘艸炒麥冬佩蘭葉木瓜生白芍烏梅肉瘍潰膩補﹐胃陽壅遏﹐加以暑濕燻蒸﹐自口鼻由中道而入﹐胃更不和﹐嘔逆泄瀉。古人竅之疾都爲胃病也﹐但胃爲陽腑﹐剛燥須忌。久臥牀褥﹐脾困艱運﹐和補仍佐通泄爲宜﹐勿使气分呆滯。

人參金石斛廣皮荷葉茯苓烏梅肉木瓜澤瀉潰瘍未合﹐頻進培養﹐反晝夜漸寒潮熱﹐食物日減﹐形神日損。近熱甚衄血﹐口渴舌絳﹐肉腠麻木。本虛之體﹐夾雜暑熱﹐慮液涸昏厥﹐擬用復脈湯。

菀悖陽生﹐血气紊亂﹐遂成癰瘍。潰膿以來﹐進參﹑內托益气生肌﹐𨿽爲正治﹐但上兩焦補法﹐陽愈升騰﹐肝木震動﹐爍筋襲絡﹐致有偏枯麻痺。診面色油光﹐平居大便久溏﹐酒客虛中﹐有濕不受甘膩溫柔﹐議以苦降和陽﹐佐以熄風。其平時調理方法﹐俟再斟酌。

金石斛陳膽星人參橘紅烏梅肉茯苓潰瘍營損不能食﹐便瀉復閉。

四君子湯﹐加當歸﹑白芍。

年髙表疏﹐風毒侵入陽位﹐盤踞閉塞隧道﹐發爲癰瘍﹐中﹑下兩焦受困。今津竭便難﹐無味食減﹐內風日熾﹐節過春半﹐恐有病加之慮﹐宜潤補。

淡蓯蓉枸杞柏仁牛膝當歸麻仁破傷失血液涸。

淡蓯蓉枸杞生地川石斛當歸天冬陽上冒﹐郁熱蒙竅。

桑葉雞子白海浮石蘆根沙參麥冬川貝母陰分固虛﹐經脈有濕熱阻塞﹐所以下焦發瘍﹔津液不得上涵﹐遂久咳不止。幸得能食﹐不致傷及中宮﹐薄味靜養圖安。

生地幹何首烏米仁黃柏麥冬三角胡麻茯苓萆陰損有漏瘡﹐咳逆欲嘔。

炒熟地女貞山藥炙甘艸白芍茯神能食形色奪﹐肛瘍癰﹐遺精﹐酸苦泄熱不應﹐當通陽攝陰。

蓯蓉熟地黃柏遠志茯苓鎖陽龜甲白芍羊肉膠丸。

督虛腰背痛﹐神倦﹐有痔下血。

早服斑龍丸﹐加五味﹔晚服歸芍異功﹐水泛丸。

陰傷濕熱﹐下墜肛痔﹐溺澀精濁。

生地黃柏川斛炒黑槐米丹皮知母澤瀉金銀花瘰不消﹐伏邪寒熱。

海石生牡蠣黃芩橘紅小生地蛤粉夏枯艸土貝銀花丹皮水泛丸。

癘勞寒熱食減。

參歸建中湯﹐去糖加茯苓。

病起北方﹐冬月始於腰間﹐膚膜凝形﹐旣經消散。凡靜坐良久﹐若皮裏膜外中有牽絆不和之狀﹐想凝著之寒﹐必入營分血絡之中﹐由此壯年不愈﹐气血日薄﹐有癰瘍累瘁矣。

麝香全蠍川烏頭乳香地龍沒藥脈得左搏大﹐右緩。夏秋熱气從口鼻入﹐由膜原以分布脈絡﹐是時水谷腥膩助熱聚濕﹐濕勝則腫﹐熱爍爲痛。所患右脈及左甚﹐病久邪深﹐入於血分矣。經云﹕陽明之脈束筋骨以利機關。今躁痛夜劇﹐便祕不爽﹐且有渴飲﹐古稱九竅不和﹐都屬胃病。水穀气內蒸﹐暑濕气外侮﹐內外相薄﹐痺而不通﹐當思苦辛寒以宣之﹐宗河間法。

飛滑石生石膏寒水石杏仁木防己萆晚蠶砂一兩﹐煎湯﹐濾淸煎。

夏秋內伏暑濕﹐皆是陰邪久瘡﹐漸致食入痞滿。形寒脈小﹐當溫中醒陽﹐莫以淸涼治瘡米仁生白術薄肉桂茯苓五加皮豬苓患處熱蒸痛癢﹐是經脈气血不行。但癰疽之餘﹐毒輕爲瘡痍﹐重延流注。淸解固宜﹐然胃弱少餐﹐苦寒宜愼﹐且瘍發身坐以上﹐气分之郁必究。

金銀花川貝母白蒺藜夏枯艸地骨皮香附汁瘡家營衛自虛﹐寒熱神疲﹐調補二气非廖。久虛不復﹐不待恃藥﹐當以靜養身心爲要。

黃當歸身制首烏茯苓桂枝皮枸杞子飴糖漿爲丸。

耳環口浮腫﹐是少陽﹐陽明風熱﹐久而失解﹐邪漫經絡顯然。疹現隨沒﹐當與羅謙甫枯芩升麻荊芥銀花大黃黃連葛根防風甘艸酒浸半日﹐陰漧煎。

風毒濕郁﹐爲六气所傷。醫治經年﹐必損气血﹐爲內傷癥。

白蒺藜﹝雞子制﹞枸杞子

