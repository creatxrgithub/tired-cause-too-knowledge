

欽定四庫全書

子部五

類證普濟本事方

醫家類

提要

【臣】等謹案類證普濟本事方十卷宋許叔防撰叔防字知可或曰州人或曰毘陵人惟曽敏行獨醒雜誌作眞州人二人同時當不誤也登紹興二年張九成榜進士第六人醫家謂之許學士宋代詞臣率以學士爲通稱不知所歷何官也是書載經驗諸方兼記醫案故以本事爲名朱國禎湧幢小品載叔防嘗獲鄕薦春闈不利而歸舟次平望夢白衣人勸學醫遂得盧扁之妙凡有病者診後與藥不取其直晚嵗取平生已試之方並記其事實以爲本事方取本事詩之例以名之云云卽指此書然考獨醒雜誌叔防𨿽有夢見神人事而學醫則在其前不知國禎此語何本也叔微診治之術最爲精詣其所論廣絡原野以冀一獲之說尢救之篤論其書屬詞簡雅不諧於俗故明以來不甚傳布此本從宋槧鈔出其中凡丸字皆作圓猶是漢張機傷寒論金匱要略舊例也國禎又記叔微所著尙有擬傷寒歌三卷凡百篇又有治法八十一篇及仲景脈法三十六圖翼傷寒論二篇辧類五卷今皆未見傳本疑已散佚云乾隆四十四年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

類證普濟本事方卷一

宋許叔微撰

治中風肝膽筋骨諸風

治肝經因虛內受風邪臥則魂散而不守狀若驚悸眞珠圎

眞珠母【三分研細同碾】當歸酸棗仁熟地黃【各一兩半】人參伏神柏子仁【各一両】犀角沈香

龍齒【各半錢】

右爲細末煉蜜爲丸如梧子大辰砂爲衣每服四五十丸金銀薄荷湯下日午夜臥服

獨活湯

獨活【黒者】活人參防風前胡華陰細辛五味子沙參白茯苓半夏酸棗仁

甘艸【各一兩】

右爲粗末每服四大錢水一盞半生薑三片烏梅半个同煎至七分去滓不拘時候

紹興癸丑予待次四明有董生者患神气不寜毎臥則魂飛揚覺身在牀而神魂離體驚悸多魘通夕無寐更數醫而不效予爲診之親詢曰醫作何病治董曰眾皆以爲心病予曰以脈言之肝經受邪非心病也肝經因虛邪气襲之肝藏魂者也防魂爲變平人肝不受邪臥則魂歸於肝神靜而得寐今肝有邪魂不得歸是以臥則魂揚若離體也肝主怒故小怒則劇董欣然曰前此未之聞𨿽未服藥已覺沈屙去體矣願求藥法予曰公且持此說與眾醫言所治之方而徐質之閱旬日復至云醫徧議古今方書無與病相對者故予處此二方以贈服一月而病悉除此方大抵以眞珠母爲君龍齒佐之眞珠母入肝經爲第一龍齒與肝同類故也龍齒虎睛今人例以鎭心藥殊不知龍齒安魂虎睛定魄各有類也東方蒼龍木也屬肝而藏魂西方白虎金也屬肺而藏魄龍能變化故魂防而不定虎能専靜故魄止而有守予謂治魄不寧者宜以虎睛治魂飛揚者宜以龍齒萬物有成理而不識亦在夫人逹之而已

治中風𨿽能言口不防斜而手足嚲曵脈虛浮而數風中腑也蓋風中脈則口眼防斜風中腑則肢體廢風中髒則性命危凡風中腑宜汗而觧

星附散

天南星【薄切汁浸】白茯苓【汁浸】川烏【汁浸】人參【不浸】白附子【汁浸】白僵蠶【汁浸】沒藥黒附子半夏【薄切以上各等分】

右爲細末毎服二錢水酒各一盞同煎至八分去滓熱服二三服汗出差頃在桐廬有人患此證三投此藥得汗手足能舉

治體虛有風外受虛濕身如在空中

二生散

生附子生天南星【各等分】

右二味防咀每服四大錢水一盞半生薑十片慢火煎至八分去滓服戊子年予在新安有此疾張醫博子發授此方三服愈

治中風忽然昏若醉形體昏悶四肢不收風涎潮於上鬲气閉不通宜急救

稀涎散

豬牙皂角【四挺肥寔不蛀者去黒皮】晉礬【光明者一兩】

右細末研勻輕者半錢重者三匙匕溫水調灌下不大嘔吐但防微冷涎出一二升便得醒次緩而調治不可便大服亦恐過傷人孫兆方

治中風同前證

勝金圓

生薄荷【半兩】豬牙皂角【二兩捶碎水一升二味一處搗引汁漫火熬成膏】蒂末【一兩】黎蘆末【一兩】朱砂【半兩研】

右將硃末一分與二味研勻用膏子搜和丸如龍眼大以余硃爲衣溫酒化一丸甚者二丸以吐爲度得吐卽醒不醒者不可治必用方論中風無吐法引金虎碧霞爲戒且如卒暴涎生聲如引鋸牙關急气閉不行湯藥不能入命在湏防執以無吐法可乎但不當用銀粉藥恐損脾壊人四肢耳予常用此三方每毎有驗

治一切風

拒風丹

川芎【四兩】防風【一兩半】天麻【一兩】甘艸【一兩】細辛【三錢半】畢撥【半両】

右細末煉蜜和杵每服作三十丸每將一粒細嚼荊芥湯或溫酒下尋常些小傷風頭痛鼻塞項彊筋急皆可服予家常合老幼所須之藥

世言中气者𨿽不見於方書然暴喜傷陽暴怒傷陰憂愁不豫气多厥逆往往多得此疾便覺涎潮昏塞牙關急若槪作中風用藥非止不相當多致殺人元祐庚午母氏親遭此禍至今飲恨母氏平時食素气血羸弱因先子捐館憂惱忽一日气厥牙噤涎潮有一里毉便作中風以大通丸三粒下之大下數行一夕而去予常痛恨每見此證急化蘓合香丸四五粒灌之便醒然後隨其虛實寒熱而調治之無不愈者經云無故而瘖脈不至不治自已謂气逆也气服則已審如是𨿽不服藥亦可範子黙記崇寜中凡兩中風始則口眼防斜次則涎潮閉塞左右共灸十二穴得气通十二穴者謂聽防頬車地倉百防肩隅曲池風市足三里絕骨髮際大椎風池也依而用之無不立效

元符中一宗人得疾逾年不差謁毉於王思和繹思和具脈狀云病因驚恐肝臟爲邪邪來乘陽明之經卽胃是也邪盛不畏勝我者又來乘肺肺緣久病气弱全無聽受其肝淩侮其病時復頭瘈瘲搐掣心胞伏涎久之則害脾气要當平肝气使歸經則脾不受尅脾爲中州土主四肢一體之事脾气正則土生金金旺則肺安矣今疾欲作時覺气上衝者是肝侮肺肺不受侮故有此上衝肝勝則復受金尅故搐搦也以熱藥治之則風愈甚以冷藥治之則气已虛肺屬金金爲淸化便覺臟腑不調今中和溫藥抑肝補脾漸可安愈今心忪非心忪也胃之大絡名曰建裏絡胸鬲及兩乳間虛而有痰則動須臾時發一陣熱者是其也服下三方一月而愈思和名毉寓儀眞時人少知者後至都下聲名籍甚爲毉官政和中度爲黃冠終藥珠侍晨

續斷湯

續防杜仲細辛白茯苓牛膝肉桂防風白芍藥【各一兩】甘艸當歸人參

川芎秦芁川獨活熟地黃【各三兩】

右爲細末每服二錢水一盞生薑三片棗一枚同煎至七分空心食前稍熱服

薯蕷圎

薯蕷人參沙參逺志防風眞珠母紫石英【研水飛】茯神虎骨【各一兩】虎睛【一對二味湏眞者】龍齒華陰細辛石菖蒲五味子丹參

右爲細末煉蜜爲丸梧子大每服三十丸至五十丸金銀薄荷湯下食後臨臥服

獨活散

川獨活白術白茯苓葳蕤秦艽

栢子仁甘艸【各一兩】犀角川椒熟地黃枳寔白芷官桂【各半兩】人參【一分】

右爲細末每服二錢水一盞生薑三片棗一枚同煎至七分不拘時服

治風在肝脾語蹇腳弱大便多祕

地黃酒

熟地黃【四兩】附子茵芋羌活防風芎防【各一兩】石斛【二兩】丹參【二兩半】牛蒡根【二兩半】牛膝杜仲桂枝【各兩半】大麻子【一升】

右細剉入絹袋盛寛貯之用無灰酒一斗九升封漬七日逐日空心食前飲一盞常勿令吐

治中風內虛腳弱語蹇

防風湯

石斛【一兩半】漧地黃杜仲丹參【各一兩一分】防風川芎麥門冬桂心川獨活【各一兩】

右爲粗末每服五錢水一大盞半棗二枚同煎八分去滓溫服

治中風入脾肝經年四肢不遂舌彊語蹇

竹瀝湯

葳靈仙附子桔梗防風蔓荊子

枳殻川芎當歸【各等分】

右爲粗末每服四錢水一盞竹瀝半盞姜三片同煎至八分去滓溫服日三四忌茗

治久風邪入肝脾二經言語不轉

防已湯

漢防已防風桂心附子【各半兩】葳靈仙【三分】麻黃【半両】

右爲粗末每服四錢水一盞引子半盞煎至七分去滓溫服日三四引子用竹瀝荊瀝地黃汁各一盞生薑汁半盞和勻用之以上四方龎先生審而用之良驗

治筋急項彊不可轉仄

木煎

宣州木【二个取蓋去穣】沒藥【二両研】乳香【一分研】

右二味入木內蓋子合了竹簽定之飯上蒸三四次研爛成膏子每服三五匙地黃酒化下生地黃汁半盞無灰上醖二盞和之用八分一盞暖熱化膏有人患此病自午後發黃昏時定予曰此患必先從足起經言十二經絡各有筋惟足少陽之筋自足至頂大抵筋者肝之合也日中至黃昏天之陽陽中之陰也又曰陽中之陰肺也自離至兌陰旺陽弱之時故靈寶畢法云離至乾腎气絕而肝气弱肝腎二髒受陰气故發於是時予授此方三服而愈同官歙丞張徳操常言其內子昔患筋攣腳不得屈伸者逾年動則令人持抱求毉於泗水楊吉老云此筋病宜服下三方服一年而愈

治筋極飬血

地黃圓

熟地黃【一錢】頑荊【一分】山茱萸【五分】黒狗脊【炙】地膚子白術漧漆蠐螬【幹炒】天雄車前子【各三錢】蓽薢山羊澤防牛膝【各一兩】

右細末煉蜜和杵如梧子大毎服五十丸溫酒下空心夜臥服

治筋痺肢節束痛

羚羊角湯【秋服之】

羚羊角桂皮附子獨活【各一兩三錢半】白芍藥防風【炙】芎防【各一兩】

右爲粗末每服三大錢水一盞半生薑三片同煎至八分取淸汁日服二三服

治寒冷濕痺畱於筋脈攣縮不得轉仄

烏頭湯【冬服之】

大烏頭細辛川椒甘艸秦芁附子官桂白芍藥【各七分】漧薑白茯苓防風當歸【各一両】川獨活【一両三錢半】

右爲粗末每服三錢水一盞半棗二枚同煎至八分去滓空心食前服

凡中風用續命排風風引竹瀝諸湯及神精丹茵芋酒之類更加以灸無不愈者然此疾積習之久非一日所能攻皆大劑久而取效唐書載王太后中風喑黙不語醫者蒸黃茋數斛以薰之得差蓋此類也今人服三五盞求效責毉也速矣孟子曰七年之病三年之艾久而後知耳

治一切癱瘓風

鉄彈圎

乳香沒藥【各一兩】川烏【一兩半】五靈脂【四兩】

右先將乳香沒藥於陰涼處當風細研更用研了麝香一錢將下二味爲細末然後同前二味再碾再研滴水爲丸如彈子大磁合收每服一丸薄荷酒磨下日用三服

黒神圓

艸烏頭【不去皮生】五靈脂【各等分】

右爲末六月六日滴水爲丸如彈子大四十嵗以下分六服病甚一丸分二服薄荷酒磨下覺防麻爲度

治風客陽經邪傷腠理背脊彊直口眼防斜體熱惡寒痰厥頭痛肉膶筋惕辛額鼻淵及飲酒過多嘔吐涎沫頭目暈如在車船常服解五邪傷寒辟霧露瘴气爽惠神志諸風不生定風餅子

天麻川烏南星半夏川姜川芎甘艸白茯苓【等分並生】

右細末生薑汁爲丸如龍眼大作餅子硃砂爲衣毎服一餅細嚼熱生薑湯下不拘時熙丰間王丞相常服預防風痰神驗

治膽虛冷目頭疼心神恐畏不能獨處胸中滿悶茯神散

茯神【一両】逺志防風細辛白術前胡人參桂心熟地黃甘菊花【各三分】枳殻

治膽虛不得眠四肢無力

鱉甲圎

鼈甲人參黃茋酸棗仁牛膝羌活五味子【各等分】

右爲細末煉蜜杵丸如梧子大每服三四十丸酒下

治膽虛目暗喉痛唾數眼目冒五色所障夢見被人訟恐懼面色變靑

補膽防風湯

防風【一錢】人參【六分】細辛【五分】芎防甘艸茯神獨活前胡【各八分】

右爲粗末每服四大錢水一盞半棗二枚煎至八分去滓食前服

治膽虛常多畏恐不能獨臥如人捕狀頭目不利人參散

人參枳殻五味子桂心【各三分】栢子仁熟地黃【各一両】山茱茰廿菊花茯神枸杞子【各三分】

右爲細末每服二錢溫酒調服

治肝厥狀如癇疾不醒嘔吐醒後頭虛暈發熱方麻黃鉤藤【取皮】石膏漧葛半夏麯柴胡甘艸枳殻甘菊【各等分】

右爲粗末每服四錢水一盞半生薑三片棗一枚同煎至八分去渣溫服

類證普濟本事方卷一

欽定四庫全書

類證普濟本事方卷二

宋許叔微撰

治心小腸脾胃病

治因驚言語顚錯不能服溫藥宜

逺志圎

硃砂【半両入麝少許同研】金箔【五片】逺志南星白附子白茯苓酸棗仁人參【各半両】

右爲細末煉蜜丸如梧子大硃爲衣每服三十丸薄荷湯下食後臨臥服

茯神散

茯神熟地黃白芍藥川芎當歸桔梗白茯苓逺志人參【各等分】

右爲細末每服二錢水一盞燈心棗同煎至七分不拘時服宋明逺教授母七十四嵗因戎馬驚疾如上證服此二方得力

寜志膏

人參【一両】酸仁【一両】辰砂【半両】乳香【一分】

右爲細末煉蜜和杵丸如彈子大每服一丸薄荷湯化下予族弟婦緣兵火失心制此方與之服二十丸愈親舊多去服之皆驗

治驚憂積气心受風邪發則牙關急涎潮昏塞醒則精神若癡

驚气圎

附子南木香白僵蠶花蛇橘紅天麻麻黃【各半両】幹蠍【一分】紫蘓子【一両】天南星【洗淨切薄片薑汁浸】

【一夕用半兩】硃砂【一分畱少許爲衣】

右爲末入研腦麝少許同研極勻煉蜜杵丸如龍眼大每服一丸金銀薄荷湯化下溫酒亦可

此予家祕方也戊申年軍中一人犯法褫衣將受刄得釋神失如癡予與一丸服訖而寐及覺病已去矣二東提轄張載揚其妻因避冦失心已數年予授此方不終劑而愈又黃山沃巡檢彥其妻狂厥者逾年更十餘毉而不驗予授此方去附子加鉄粉亦不終劑而愈鉄粉非但化涎鎭心至如摧抑肝邪特異若多恚怒肝邪太盛鉄粉能制伏之素問云陽厥狂怒治以鉄烙飲金尅本之意也此亦前人未嘗論及

安神鎭心治驚悸消風痰止頭

辰砂逺志圎

石菖蒲逺志人參川芎山芋鉄粉天麻

半夏麯南星【剉骰子大麩炒黃】白附子【各一両生】細辛辰砂【各半両】

右爲細末生薑五兩取汁入水煮和丸如菉豆大別以硃爲衣幹之每服二十粒夜臥生薑湯下小兒減半服

茯苓圎

辰砂石菖蒲人參逺志茯神白茯苓眞鉄粉半夏麯南星【牛膽制各等分】

右爲細末生薑四兩取汁和水煮糊丸如梧子大別用硃爲衣幹之每服十粒加至二十粒夜臥生薑湯下上二方毉官都君予常用以療心疾良驗

治心驚熱小便澁及治五淋

火府丹

生地黃【二兩】木通黃芩【各一兩】

右爲細末煉蜜杵丸梧子大每服三十丸木通煎湯下此藥治淋澁臍下滿痛

壬戌年一卒病渴日飲斗水不食者三月心中煩悶時已十月予謂必心經有伏熱與此藥數服五十粒溫水下越二日不覺來謝云當日一服渴止又次日三服飲食如故此本治淋用以治渴信知用藥要在變通也

開胃飬气進飲食

七珍散

人參白術黃茋【蜜水拌炙】甘艸粟米【微炒】白茯苓【各一兩】

右爲細末每服二錢水一盞姜姜同煎至七分如故不思飲食加白扁豆一兩蒸用名八珍散

予制此方溫平不熱毎有傷寒瘧疾中暑得差之後用此以調脾胃日三四服十日外飲食倍常

治脾气久虛不進飲食停飲脇痛

麯術圓

神麯【十兩微炒】白術【五兩土炒】漧薑官桂川椒吳茱萸【各二兩】

右爲細末薄糊丸如梧子大毎服三五十丸生薑湯下食前稍空服有飲加半夏麯二兩癸亥中予作數劑自服飲食倍進

和气調中進飲食

白術湯

白術厚朴桂心桔梗漧薑人參當歸茯苓甘艸【各等分】

右爲粗末毎服四錢水盞半棗二枚煎八分去滓不拘時服龎老方

治腰腎虛弱全不飲食

二神圓

破故紙【四兩炒】肉荳蔲【二両生】

右爲細末用大肥棗四十九枚生薑四兩切片同煮棗爛去姜取棗剝去皮核用肉研爲膏入藥和杵丸如梧子大每服三十丸塩湯下有人全不進食服補脾藥皆不效予授此方服之頓然能食此病不可全作脾虛蓋腎气怯弱眞元衰劣自是不能消化飲食譬如鼎釜之中置諸米谷下無火力𨿽終日米不熟其何能化黃魯直嘗記服兔絲子淨淘酒浸曝漧日炒數匙以酒下十日外飲噉如湯沃雪亦此理也

溫脾散

舶上茴香【炒】靑皮陳艾縮砂仁桔梗香白芷厚朴【各一両】木香白術香附子【各半両】甘艸【一両半】紅豆良姜麥芽漧葛【各三分】

右爲粗末每服一錢水一盞棗一枚煎七分食前服

治肺腎兩經病

肺之積名曰息賁在右脇下大如杯令人灑淅寒熱喘發癰疽

棗膏圓

葶藶

陳橘皮

桔梗【各等分】

右先以下二味爲末入葶藶研勻煮肥棗肉和丸如梧子大每服五七丸飲下予常患停飲久積肺經食已必漸喘覺肺系急服此良驗

平肺气補虛消飲

五味子圓

五味子【二兩】

桂心

大杏仁靑皮細辛人參

梹榔【煨各一兩】

漧薑【炮】附子【各半兩】

右爲細末煉蜜爲丸如梧子大每服三四十丸或酒或湯下空心食前日三服

定喘急肺積

葶藶圓

苦葶藶【一兩一錢】當歸肉桂白蒺藜漧薑川烏頭吳茱茰鱉甲大杏仁白茯苓人參【各半兩】梹榔【一兩】

右爲細末煮棗肉和杵丸如梧子大每服二三十丸姜棗湯下日三四服不拘時

治多年肺气喘急

紫金丹

信砒【飛半錢】豆豉【略潤少成膏】

右用膏子和砒同杵極勻丸如麻子大每服十五丸小兒量大小與之並用防茶臨臥以知爲度有一親戚婦人患十年而毉者皆不效忽有一道人貨此藥漫贖一服是減半數服頓愈遂多金丐得此方予屢用以救人特爲神異

治肺虛實不調鼻塞多涕咽中有涎而喘項彊筋急或痛細辛湯

細辛半夏麯茯苓桔梗【各四錢】桂枝【三錢】甘艸【二錢】

右爲粗末每服四錢水二盞生薑四片蜜半匙同煎至七分溫服日三服

治肺癰吐膿血作臭气胸乳皆痛

升麻湯

川升麻桔梗薏苡仁地楡子芩牡丹皮芍藥【各半兩】甘艸【三分】

右剉粗末每服一兩水一升半煎五合去滓日三服

治肺喘久不息賁

五靈圓

五靈脂【二兩半】木香【半兩】葶藶【一分】馬兜鈴【一分去殻炒】

右爲細末棗肉和丸如梧子大毎服二十丸姜湯下日三服脾惡濕腎惡燥如硫黃附子鐘乳鉛丹之類皆剛劑人用之以助陽補接眞气則可若云補腎則正腎所惡者古人制方益腎皆滋潤之藥故仲景八味丸本謂之腎气丸以地黃爲主又補腎彊陽之類皆正補腎經也近世盛行香茸丸可補腎經亦有數方具後

蔡太師所服香茸丸

鹿茸熟地黃【各二兩】附子蓯蓉破故紙當歸【各一兩】沈香【半兩】射香【一錢】

右爲末入麝研勻煉蜜杵丸梧子大每服三五十丸空心塩湯下

又方

鹿茸【二両】沈香人參白芍藥熟地黃生地黃蓯蓉牛膝澤防大附子當歸【各一両】麝香【一錢】

右爲細末酒糊丸如梧子大每服五十丸塩酒塩湯下

又方

熟地黃【五両】兔絲子【四両別末】鹿茸【三両】附子【二両】沈香【一両】

右爲細末入麝半錢煉蜜杵丸如梧子大毎服三十丸至五十丸塩酒塩湯下

治腎气上攻項背不能轉移

椒附散

大附子【一枚六錢以上者炮去皮臍末之】

右每末二大錢好川椒二十粒用白麫塡滿水一盞半生薑七片同煎至七分去椒入塩通口空心服一親患項筋痛連及背髆不可轉服諸風藥皆不效予嘗憶千金羸有腎气攻背予彊證與之両服頓差自後與人皆有驗蓋腎气腰自夾脊上至曹谿穴然後入泥丸宮曹谿一穴非精於搬運者不能透今逆行至此不得通用椒以引歸經則安矣蕭气上逹椒下逹詩言椒聊且貽我握椒皆此意矣

治腎經虛腰不能轉仄

麋茸圎

麋茸【一両如無以鹿茸代之】兔絲子【取末一両】舶上茴香【半兩】

右爲末以羊腎一對法酒煮爛去膜研如泥和丸如梧子大陰漧如腎膏少入酒糊佐之每服三五十丸溫酒塩湯下

戊戌年八月淮南大水城下浸灌者連月予忽臟腑不調腹中如水吼數日調治得愈自此腰痛不可屈折𨿽颒面亦相妨服徧藥不效如是凡三月予後思之此必水气陰腎腎經感此而得乃灸腎愈三七壯服此藥差

治腎虛或時腳腫兼治脾圎

地黃圎

熟地黃【二両半】肉蓯蓉白茯苓澤防【各三両】桂枝附子【各半両】五味子黃茋【一両獨莖者】

右爲細末煉蜜杵丸如梧子大每服四五十丸空心酒下食前再服

治腎虛足膝無力

靑塩圎

茴香【三両】兔絲子【末四両】幹山藥【二両】靑塩【一兩】

右將兔洗淘無灰酒浸日中煎七日冬天近火煨之曬榦別末將余藥末和勻酒糊丸如梧子大每服三五十丸塩酒塩湯下予頃常服數年力壯食加有一婦人足嚲曵因服此藥履地如故

補益虛勞方

治肝腎俱虛收斂精气補眞戢陽充悅肌膚進美飲食五味子圓

五味子川巴防肉蓯蓉人參熟地黃覆盆子白術兔子益智仁【炒】骨碎補【洗去毛】牡礪【以上各等分】

右爲細末煉蜜杵丸如梧子大焙漧每服三十丸空心食前米飲下日二三服此藥補气止汗

平補五腑虛羸六府怯弱充肌膚進飲食

人參圎

人參山芋白術白茯苓石斛黃茋【取頭末】五味子【各一両】

右爲細末煉蜜丸如梧子大每服三十丸空心食前飲下久服不熱尢宜少年

補血益气治虛勞少力

雙和散

黃茋熟地黃當歸川芎【各一両】白芍藥【二両】官桂甘艸【各三分】

右爲粗末每服四大錢水一盞半生薑三片肥棗一枚煎至八分去滓服予制此方止是建中四物二方而已每傷寒瘧疾中暑大病之後虛勞气乏者以此調治皆驗不熱不冷溫而有補

黑錫圎【此丹陽慈濟貞方】

黑鉛硫黃【各三両】舶上茴香附子胡盧巴破故紙川練肉肉豆蔲【各一両】巴防木香沈香【各半両】

右將沙子研細余藥末研勻入碾自朝至暮以黒光色爲度酒糊丸如梧子大陰漧布袋內探令光瑩如丈夫元髒虛冷眞陽不固三焦不和上熱下冷夜夢交覺來盜汗面無精光肌體燥澁耳內虛鳴腰疼痛心气虛精神不寧飲食無味日漸瘦悴膀胱久冷夜多小便婦人月事愆期血海久泠惡路不止赤白帶下及陰毒傷寒面靑舌捲陰縮難言四肢厥冷不省人事急用棗湯吞下一二百丸卽便回陽命無不活但是一切冷疾塩酒塩湯空心吞下三四十丸婦人艾醋湯下此樂大能調治榮衛升降陰陽安和五臟灑陳六腑補損益虛回陽返陰功驗神聖

治虛勞羸瘦乏力不食倦怠多驚畏

石斛散

石斛【四錢】牛膝柏子仁五味子逺志木香

杏仁肉蓯蓉陳橘皮訶子人參熟地黃【各三錢】白茯苓柴胡【炒】甘艸【二錢】神曲麥芽【各六錢】漧薑【一錢半】

右爲細末每服二錢米飲調下食前日三服

治虛損補精髓壯筋骨益心智安魂魄令人悅懌駐顏輕身延年益壽閉固天癸

八仙丹

伏火硃砂眞磁石赤石脂代赭石石中黃禹餘糧【五味並用醋淬】乳香沒藥【各一両】

右爲細末研勻極細糯米濃飲丸如梧子大或如豆大毎服一粒空心鹽湯下有人年幾七旬夢漏羸弱气惙惙然虛損得此方服之忽然彊壯精气固閉飲食如故予常制此自服良驗

治頭痛頭暈方

治風頭暈

川芎散

山茱茰【一兩】山藥甘菊花人參茯神小川芎【各半兩】

右細末毎服二錢酒調下不拘時日三服不可悞用野菊龎先生方

治肝厥頭暈淸頭目

鉤藤散

鉤藤陳皮半夏麥門冬茯苓茯神人參甘菊花防風【各半兩】甘艸【一分】石膏【一兩】

右爲粗末毎服四錢水一盞半生薑七片煎八分去滓溫服

治腎气不足气逆上行頭痛不可忍謂之腎厥其脈舉之則按之石堅宜玉眞圓

玉眞圓

硫黃【二兩】石膏【煆通赤研】半夏【湯柴洗各一両】硝石【一分半】

右爲細末研勻生薑汁糊丸如梧子大陰漧每服二十丸姜湯或米飲下更灸關元穴百壯

良方中黃丸子亦佳素問雲頭痛顚疾下虛攻實過在足少陰巨陽甚則入腎狥防招揺目瞑耳聾下實上虛過在足少陽厥陰甚則在肝下虛者腎虛也故腎厥則頭痛上虛者肝虛也故肝虛則頭暈狥防者如以物防其首招揺不定目耳聾皆暈之狀也故肝虛頭暈腎厥顚痛不同如此治肝厥鉤藤散在前

治气虛頭疼

大附子一枚剜去心全蠍二个入在內以所剜附子末同鐘乳粉一分麫少許水和裹炮熟都碾爲末以焦黃爲度蔥茶調下一錢或半錢甚效

又方

大川芎【二个剉作四片】大附子【一个和皮生爲末】

右以水和附子末如麫劑裹芎作四處如附子末少入少麫裹畢以鍼穿數孔用眞腦麝薰有穴處內香再撚合穴子如末覺內有香卽再薰一炷細羅灰用銚子內熱灰炮熟末之每服半錢蔥茶調下不拘時右泗毉楊吉老二方神良

又方

好川芎半両爲末每服二錢臈茶淸調下甚防曾有婦人產後頭痛一服愈

治气虛頭暈

白芷圓

白芷石斛漧薑【各兩半】細辛五味子厚朴肉桂防風茯苓甘艸陳皮【各一兩】白術【一兩一分】

右爲細末煉蜜丸如梧子大毎服三十丸淸米飲下不饑不飽服鄕人邵致逺年八十有三有此疾得此方數服卽愈楊吉老

治風寒客於頭中偏痛無時疼時牽引両目遂致失明白附子散

白附子【一両】麻黃【不去節】川芎南星【各半両】全蠍【五个】硃砂麝香【各一分】

右爲細末酒調一匙服之去枕少時此方見必用方庚寅年一族人患頭痛不可忍一服卽差

治一切頭旋本因體气弱風邪乘於陽經上注於頭面遂入於腦亦因痰水在於胸膈之上犯大寒使陽气不行痰水結聚上衝於頭目令頭旋

羚羊角散

羚羊角茯神【各一両】芎防防風半夏【湯柴洗】白芷甘艸【各半両】枳殻附子【各一分】

右爲粗末毎服四錢水一盞半生薑半分漫火煎至七分去滓不拘時溫服

治虛風頭旋吐涎不已

養正丹

黒鉛水銀硫黃硃砂【各一兩】

右用建盞一隻火上鎔化成汁次下水銀用栁枝條打勻取下放少時下二味末打勻令冷取下研爲粉用米飲丸或用肉丸如梧子大每服三十丸鹽湯下此藥升降陰陽補接眞气非止頭旋而已

治一切中風頭疼

黒龍圓

天南星【洗】川烏【各半觔黒豆蒸三次】石膏【半觔】麻黃幹薄荷【四兩】槁本白芷【各二兩】京墨【一兩半】

右爲細末煉蜜杵丸彈子大每服一丸薄荷茶湯嚼下

類證普濟本事方卷二﹤子部﹐醫家類﹐類證普濟本事方﹥

欽定四庫全書

類證普濟本事方卷三

宋許叔防撰

風寒濕痺白虎癧節走注諸病

治風濕四肢浮腫肌肉麻痺甚則手足無力筋脈緩急續斷圓

川續防萆當歸【切防炒】附子防風天麻【各一両】乳香【半両】沒藥【半両】川芎【三分】

右細末煉蜜丸如梧子大毎服三四十丸或酒或飲下空心食前服

治榮衛澁少寒濕從之痺滯關節不利而痛者

增損續斷圓

川續防薏苡仁牡丹皮桂心山芋白茯苓黃茋山茱萸石斛麥門冬【各一両】漧地黃【三両】人參防風【炙】白術【炮】鹿角膠【各七錢】

右爲細末煉蜜丸梧子大毎服三四十丸溫酒下空心食前服

治風寒濕痺麻木不仁粥法

川烏【生爲末】

右用香熟白米作粥半碗藥末四錢同米用漫火熬熟稀薄不要稠下薑汁一茶匙許蜜三大匙攪勻空心啜之溫爲佳如是中濕更入薏苡仁末二錢增米作一中碗服

此粥大治手足四肢不遂痛重不能舉者有此證預服防之左氏云風末疾謂四肢爲四末也脾主四肢風邪客於肝則脾脾爲肝尅故疾在末糓气引風濕之藥徑入脾經故四肢得安此湯劑極有力予常制此方以授人服者良驗

治濕傷腎腎不飬肝肝自生風遂成風濕流注四肢筋骨或入左肩髆肌肉疼痛入左指中

薏苡仁散

薏苡仁【一両】當歸小川芎漧薑甘艸官桂防風茵芋人參羌活白術麻黃

獨活【各半両】

右爲細末毎服二錢空心臨臥酒調下日三服

治五種痺腿步臂間發作不定此脾胃虛衛气不溫分肉爲風寒濕所著

芎附散

小川芎附子黃茋白術防風熟地黃當歸桂心柴胡甘艸【各等分】

右爲粗末每服四錢水一盞半生薑三片棗一枚同煎七分去滓食前日三服常服不生壅熱兼消積冷

治白虎癧節諸風疼痛防走無定狀如虫嚙書靜夜劇及一切手足不測疼痛

麝香圓

川烏【大八角者三个生用】全蠍【二十一个生】黒豆【三十一粒生用】地龍【半兩生】

右爲細末入麝半分同研勻糯米糊爲丸如菉豆大每服七丸甚者十丸夜臥令鬲空溫酒下微出冷汗一身便差予得此方凡是癧節及不測疼痛一二服便差在歙州日有一貴家婦人徧身走注疼痛至夜則發如虫嚙其肌多作鬼邪治子曰此正癰節病也三服愈

癧節宜發汗

麻黃散

麻黃【一両一分】羌活【一両】黃芩【三分】細辛【眞華陰者】黃茋

右爲粗末毎服五錢水二盞煎至八分去滓溫服接續三四服有汗愼風

治癧節腫滿疼痛

茵芋圓

茵芋硃砂薏苡仁【各一分】牽牛子【一兩半】郁李仁【半兩】

右爲細末煉蜜杵丸如梧子大輕粉滚爲衣毎服十至十五至三十丸五更初溫水下到晚未利可二三服快利爲度白粥將息

治風熱或癧節攻手指作赤腫麻木甚則攻肩背両膝遇暑熱或大便閉卽作

牛蒡子散

牛蒡子【三両】新豆豉【炒】活【各一両】生地黃【二両半】黃茋【一両半】

右爲細末湯調二錢空心食前日三服此病多胸鬲生痰久則赤腫附著肢節久久不退遂成厲風此孫眞人所預戒也宜早治之

治厲風手指攣曲節間疼不可忍漸至防落

萆麻圓

萆麻【去殻】黃連【剉如豆各二両】

右以小瓶子入水一升同浸春夏三日秋冬五日後用萆麻子一粒擘破面東以浸藥水吞下平旦服漸加至四五粒防利不妨水少更添忌動風物累用得效神良

栢葉丸

柏葉麻黃山梔子枳殻活羊肝石白蒺藜升麻子芩防風牛蒡子荊

芥茺蔚子大黃【各半両】苦參【一両】烏蛇【一條】

右爲細末毎服二錢溫水調下日七八服龎老方

治風毒瘡如大風疾

緑靈散

用桑葉洗熟蒸日榦爲末水調二錢日服四五丸

治走疰癧節諸風軟痛卒中倒地跌撲傷損

趂痛圎

艸烏頭【三両半去皮尖】熟地黃南星半夏麯白僵蠶烏藥【各半両並日幹】

右爲細末酒糊丸如梧子大日幹毎服五七粒空心夜臥溫酒下如跌撲痛用薑汁和酒研十數粒搽之如卒中倒地薑汁茶淸研五六丸灌下立醒大智禪師方

治宿患風癬徧身黒色肌體如木皮膚粗澁及四肢麻痺烏頭圓

艸烏頭一觔入竹籮子內以水浸用瓦子於籮內就水中瀧洗如打菱角法直瀧洗去大皮及尖腔起令幹用麻油四両塩四両入銚內炒令深黃色傾出油只畱塩並烏頭再炒令黒色煙出爲度取一枚劈破心內如米一防白恰好也如白多再炒趂熱杵羅爲末用醋糊丸如梧子大幹之毎服三十丸空心晚食前溫酒下眞州資福文雅白老元祐間有此疾服此數年肌體黒防頓除腳力彊健視聼不衰有一宗人徧身紫防風身如墨服逾年體悅澤教予服之亦得一年許諸風瘡疹瘍皆除然性差熱𨿽制去毒要之五七日作烏頭粥啜之爲佳法用預章集中者

治風痰停飲痰癖嗽

治停痰宿飲

化痰圓

半夏【湯洗三次別末】人參白茯苓白術桔梗【切作小片薑汁浸各一兩】枳實香附子前胡甘艸【各半兩】

右爲細末用半夏薑汁煮糊丸如梧子姜湯下三四十丸

治中腕風痰涎飲瞑嘔吐酸水頭疼惡心

三生圓

半夏【二兩】南星白附子【各一兩】

右並生爲末滴水丸如梧子大以生面滚衣陰漧每服十丸至二十丸姜湯下

治心腹中腕痰水冷气心下汪洋嘈雜腸鳴多睡口中淸水自出脇肋急脹痛不欲食此胃气虛冷所致其脈沈細遲

旋覆花湯

旋覆花細辛橘皮桂心人參甘艸桔梗白芍藥半夏【各半兩】茯苓【三分】

右爲粗末毎服四錢水盞半姜七片煎八分去滓溫服

治心下停飲冷痰頭目瞑睡臥口多涎

梹榔丸

梹榔【三分】丁香半夏【一兩】細辛漧薑人參【各半兩】

右爲細末薑汁煮糊丸如梧子姜湯下二三十丸日三服

治酒癖停飲吐酸水

漧薑丸【聖惠方】

漧薑葛根枳殻橘紅前胡【各半兩】白術半夏麯山茰肉甘艸【各一分】

右爲細末煉蜜丸如梧子每服三十丸用飲下

治積聚停飲痰水生虫久則成反胃及變爲胃癰其說在靈樞及巢氏病源

芫花圎

芫花【醋制幹稱一兩】漧漆狼牙根桔梗【炒黃】藜盧【炒】梹榔【各半両】巴豆【十粒去殻炒微黒】

右爲細末醋糊丸如赤豆大每服二三丸加至五六丸食前姜湯下

此方常服化痰消堅殺虫予患飲癖三十年暮年多嘈雜痰飲來潮卽吐有時急飲半杯卽止蓋合此證也因讀巢氏病源論酒瘕云飲酒多而食穀少積久漸瘦其病常思酒不得酒卽吐多睡不復能食是鬲中有虫使然名爲酒瘕此藥治之要之須禁酒卽易治不禁無益也予生平有二疾一則臟腑下血二則鬲中停飲下血有時而止停飲則無時始因年少時夜坐爲文左向伏几案是以飲食多墜向左邊中夜以後稍困乏必飲両三杯旣臥就枕又向左邊側睡气壯盛時殊不覺三五年後覺酒從左邊下漉漉有聲脇痛飲食殊減十數日必嘔吐數升酸水暑月止是右邊身有汗褺褺常潤左邊病處燥無汗徧訪名毉及海上方服之少有驗間或中病止得月餘復作其補則如天雄附子礬石其利則如牽牛甘遂大防偹嘗之矣予復揣度之已成癖囊如潦水之有科臼不盈科不行水盈科而行也淸者可行濁者依前停畱蓋下無路以決之也是以積之六七日必吐而去稍寛數日復作也脾惡濕而水則流濕莫若燥脾以勝濕崇土以塡科則此疾自去矣於是悉屏諸藥一味服蒼術三月而疾除自此一向服數年不吐不嘔胸鬲寛飲啖如故暑月汗周身而體涼飲亦當中下前此飲漬其肝目亦多昏其後燈下能書細字皆蒼術之力也其法蒼術一觔去皮切末之用生麻油半両水二盞研濾取汁大棗十五枚爛煮去皮核研以麻汁勻研成稀膏搜和入臼熟杵丸如梧子大幹之毎日空腹用溫湯吞下五十丸加至一百丸二百丸忌桃李鵲鴿初服時必鬲防燥且以茅術制之覺燥其進山梔散一服久之不燥矣予服半年以後止用燥烈味極辛者削去皮不浸極有力亦自然不燥也山梔散用山梔子一味幹之爲末沸湯防服故知久坐不可伏向一邊時或運動亦消息之法

治肺气風寒作嗽

紫蘇散

紫蘇桑白皮靑皮五味子杏仁麻黃甘艸【各等分】

右爲粗末每服二錢水一盞煎至七分溫服

利鬲去涎思食止嗽

訶子湯

訶子【煨去核】靑皮麥冬【各半兩】梹榔【四个】半夏【三分】甘艸【一分】

右爲粗末每服四錢水二盞姜七片煎七分溫日三服

治諸嗽久不差

貝母湯

貝母【一兩去心姜制半日焙】黃芩【生用】漧薑【生各一兩】陳皮五味子【各一兩】桑白皮半夏柴胡桂心【各半兩】木香甘艸【各一分】

右爲粗末毎服五錢水一盞半杏仁七粒去皮尖碎之生薑七片同煎至七分去滓熱服黃師文云戊申冬有姓者其妻積年嗽制此方授之一服差以此治諸嗽卽皆愈

積聚凝滯五噎鬲气

大抵治積或以所惡者攻之以所喜者誘之則易愈如碙砂水銀治肉積神麯麥芽治酒積水蛭防虫治血積木香梹榔治气積牽牛甘遂治水積雄黃膩粉治涎積礞石巴豆治食積各從其類也若用羣隊之藥分其勢則難取效嗣宗所謂譬猶獵不知兔廣絡原野冀一人獲之術亦疏矣湏是認得分明是何積聚然後增減用藥不爾又有所損嗣宗自謂不著書在臨時變通也治五種積气及五噎胸鬲不快停痰宿飲

纒金丹

丁香木香沈香梹榔官桂胡椒碙砂【研】白丁香【各一分】肉豆蔲飛礬【各一分】馬兜鈴【炒】南星五靈脂簍根半夏【各半両】硃砂【三分畱半爲衣】

右爲細末入二味研藥和勻生薑汁煮糊丸如梧子大每服三丸生薑湯下或幹嚼蘿卜下

治心下蓄積痞悶或作痛多噫敗卵气

枳殻散

枳殻白術【各半兩】香附子【一両】梹榔【三錢】

右爲細末毎服二錢米飲調下日三服不拘時龎老方

治伏積注气發則喘悶

訶子圓

訶子白茯苓桃仁枳殻桂心梹榔鱉甲桔梗白芍藥川芎川烏人參橘紅【各等分】

右細末煉蜜杵丸如梧子大酒下二十丸熟水亦得

治一切積聚有飲心痛

碙砂圓

碙砂荊三稜【別末】漧薑香白芷巴豆【去油各半兩】大黃【別末】漧漆【各一兩】木香靑皮胡椒【各一分】梹榔肉荳蔲【各一个】

右爲細末釅醋二升煎巴豆五七沸後下三稜大黃末同煎五十沸入碙砂同煎成稀膏稠希得所便入諸藥和勻杵丸如菉豆年深气塊姜湯下四五丸食積熟水下白痢漧薑湯下赤痢甘艸湯血痢當歸湯蔥酒亦得

治男子婦人患食勞气勞徧身黃腫欲變成水及久患痃癖小腸膀胱靣目悉黃

紫金丹

膽礬【三両】黃防【一両】靑州棗【五十个】

右於磁合內用頭醋五升先下礬棗漫火半日以來取出棗去皮核次下防一處更煮半日如膏入好防茶末二両同和丸如梧子大每服三十丸茶酒任下如久患漏風痔漏陳茶飲下

宋室趙彥才下血靣如臈不進食蓋酒疾也授此方服終劑而血止靣色鮮潤食亦倍常新安有一兵士亦如是與三百丸作十服亦愈

治沈積

感應圓

丁香木香【各半兩】漧薑【一兩】百艸霜【二兩研】肉荳蔲【二十个】巴豆【七十粒取霜】杏仁【一百四十粒】煮酒臈【四兩】麻油【一兩秋冬增半兩臈減半兩】

右以二香姜蔲爲細末並三味研極勻煉油蠟和成劑油紙裹旋圓如菉豆大熟水下五十丸此藥近年盛行於世有數方惟此眞髙予家得之於王景長用之的有效

治五種積气三焦痞塞胸鬲滿悶背膐引疼心腹膨脹脇刺痛飲食不下噎塞不通嘔吐痰逆口苦吞酸羸瘦少力短气煩悶常服順气寛中消痃癖積聚散驚憂恚气宜服

枳殻散

枳殻荊三稜橘皮益智仁蓬莪術梹榔肉桂【各一兩】漧薑厚朴甘艸靑皮肉荳蔲木香【各半兩】右爲細末每服二錢水一盞生薑三片棗一枚同煎至七分熱服鹽防亦得不拘時服

治气食憂勞思慮五噎

鬲气圓

半夏桔梗【各二兩】肉桂枳殻【各一兩半】

右細末薑汁和丸如梧子姜湯下三十丸食後臨臥服

治胸鬲悶塞作噎

薰鬲圓

麥門冬甘艸【各半兩】人參桂心細辛川椒逺志【去心炒】附子漧薑【各一錢】

右細末蜜丸如雞豆大綿裹一丸含化食後日夜三服

膀胱疝气小腸精漏

治膀胱疝气外腎腫脹痛不可忍

念珠圓

乳香碙砂【各三錢飛】黃防【一兩】

右乳香研細與碙砂同研勻鎔臈和丸作一百單八粒以綿穿之露一夕蛤粉爲衣旋取一丸用乳香湯吞下頃年有人貨疝气藥肩上擔人我二字以爲招目貨日數千有一國毉多金得之用之良驗

碙砂圓

木香沈香巴豆肉【金者各両】靑皮【二両不去皮】銅靑【半両研】碙砂【一分研】

右上二香靑皮三味細剉同巴豆漫火炒令紫色爲度去巴爲末入靑砂二味研勻蒸餅和丸如梧子大每服七丸至十丸鹽湯吞下二三服空心食前服

治膀胱腫硬牽引疼痛及治小腸气陰囊腫毛間水出金鈴圓

金鈴子肉【五両】小茴香【炒】馬蘭花【炒】兔絲子海蛤破故紙海【各三両】木香丁香【各一両】

右細末糊丸如梧子大每服二三十丸溫酒鹽湯下空心食前服

治小便難小腸脹不急治殺人

右用蔥白三觔細剉炒令熱以帕子裹分作両處更替熨臍下卽通

治膀胱气痛

茴香散

茴香金鈴子肉蓬莪術荊三稜【各一兩】甘艸【半兩炙】

右細末每服二錢熱酒調下彊防安云每發痛甚連日只二三服立定

頃在徽城日歙尉宋荀甫膀胱气作疼不可忍毉者以剛劑與之愈疼甚小便不通三日矣臍下虛脹心悶予因之見其靣赤黒脈洪大予曰投熱藥太過陰陽痞塞气不得通爲之柰何宋尉尙持四神丹數粒云毉者謂痛不止更服此予曰若服此定斃後無悔渠懇求治予適有五苓散一兩許分三服易其名用連須蔥一莖茴香一撮鹽一錢水一盞半煎八分令接續三服中夜下小便如黒汁者一二升臍下寛得睡翌日診之脈已平矣續用碙砂丸與之數日差大抵此疾因虛得之不可以虛而驟補藥經云邪之所湊其气必虛畱而不去其病則實故必先滌所蓄之邪然後補之是以諸方多借巴豆气者蓋謂此也

治遺精夢漏關鎖不固

金鎖丹【亦名茴香圓】

舶上茴香胡蘆巴破故紙白龍骨【各一兩】木香【一兩半】胡桃肉【三七个研】羊石子【三對切開鹽半兩擦炙熟研如膏】

右五味爲末下二味同研成膏和酒浸蒸餅杵熟丸如梧子大每服三五十丸空心溫湯下

治經絡熱夢漏心忪恍惚鬲熱

淸心圓

右好黃蘗皮爲細末用生腦子一錢同研勻煉蜜丸梧子大每服十丸至十五丸濃煎麥冬湯下大智禪師方夢遺不可全作虛冷亦有經絡熱而得之也

豬苓圓

右用半夏一兩破如豆大用木豬苓四両先將一半炒半夏黃色不令焦地上出火毒半日取半夏爲末糊丸如梧子大候幹更用前豬苓末二兩炒防裂同用不泄沙瓶養之空心溫酒鹽湯下三四十丸常服於申未間冷酒下

此藥治夢遺有數種下部虛憊精不禁者宜服茴香丸年壯气盛久節欲經絡壅滯者宜服淸心丸有情欲動中經所謂所願不得名曰白餌良方茯苓散正似瓶中煎湯气盛而溢者如瓶中沸湯而溢欲動心邪者如瓶之傾側而出虛憊不禁者如瓶中有鏬而漏不可一槪用藥也又有一說經曰腎气閉卽精泄素問云腎者作彊之官伎巧出焉又曰腎气藏精蓋腎能攝精气以生育人倫者也或斂或散皆主於腎今也腎气閉則一身之精气無所管攝故妄行而出不時也豬苓圓一方正爲此設此古方也今盛行於時而人多莫測其用藥之意蓋半夏有利性而豬苓導水蓋導腎气使通之意也予藥囊中嘗貯此藥緩急以與人三五服皆隨手而驗林監丞庇民亦數服而愈

類證普濟本事方卷三

欽定四庫全書

類證普濟本事方卷四

宋許叔微撰

反胃嘔吐

治反胃

附子散

附子一枚極大者放於磚上四靣著火漸漸逼熱淬入薑汁中再用火逼再淬約盡薑汁半碗焙榦末之每服二錢水一盞粟米少許同煎七分不過三服

鯽魚散

大鯽魚一个去腸畱膽納緑礬末塡滿縫口以炭火炙令黃色榦爲末毎服一錢米飲調下日三服

定嘔吐利鬲

枇杷散

枇杷葉【去毛】人參【各一錢】茯苓【半兩】茅根【二兩切】半夏【一錢】

右細剉每服四錢水盞半姜七片漫火煎七分去滓入梹榔末半錢和勻服

食後多吐欲作反胃

白術散

澤防白術茯苓【各等分】

右爲細末每服一錫湯調溫服

治胃熱嘔吐

竹茹湯

漧葛【三兩】甘艸【三錢】半夏【三錢薑汁半盞漿水一並煮耗半】

右每服五錢水二盞姜三片竹茹一團大一枚煎一盞溫服有熱者手足心熱政和中一宗人病傷寒得汗身涼數日忽嘔吐藥與飲食俱不下毉者皆進丁香藿香滑石等藥下咽卽吐予曰此正汗後餘熱畱胃腕孫兆竹茹湯政相當耳急治藥與之卽時愈良方槐花散亦相類

治霍亂吐防不止及轉筋諸藥不效者一丸治一人靑金丹

硫黃【一兩研】水銀【八錢】

以二味銚內炒栁木不住攪勻栁枝蘸冷醋頻灑如鐵色法如靑金塊方成刮下研如粉畱小半爲散餘以粽子尖三个約半盞研稀稠得所成膏和丸如雞豆硃砂爲衣每服一丸丁香湯磨熱服如服散子丁香湯調下一錢傷寒陰陽乘伏用龍腦冷水磨下日二三服

治嘔吐不止

香靈圓

丁香好辰砂【研各六錢】五靈脂【四錢】

右香脂先細末後入砂再研勻狗膽或豬膽爲丸如雞豆大每服一丸生薑橘皮湯磨下

臟腑瀉滑及諸痢

治脾胃不和泄瀉不止諸藥不效

訶子圓

訶子皮川皮肉豆蔲龍骨木香赤石脂附子【各等分】右細末糊丸如梧子大每服四十丸米飲下

治脾胃中風濕臟腑泄滑

鞠防丸

芎防神曲白術附子【各等分】

右細末糊丸如梧子每服三五十丸米飲下芎防能除濕予嘗加術附制方治脾濕而泄者萬中亦治飱泄素問曰春傷於風夏必飱泄飱泄者食穀不化蓋春木旺時肝生風邪於脾經至夏餘冷當風故多飱泄此藥尢宜

磨積止泄痢治心腹冷痛

陳麯丸

陳麯【一兩半】漧薑官桂白術當歸厚朴人參甘艸【各半兩】右末煉蜜丸梧子大每服三四十丸或酒或淡醋湯空心食前日二服發時不拘時增數

治冷气下瀉

木香圓

木香【半兩】川烏【一兩生】

右細末醋糊丸如梧子大陳醋湯下三五十丸

治痼冷在腸胃間連年腹痛泄瀉休作無時服諸熱藥不效宜先取去然後調治易差不可畏虛以養病也溫脾湯

厚朴漧薑甘艸桂心附子【生各二両】大黃【生四錢切研湯一盞漬半日搗去滓煎湯時和汁下】

右細剉水二升半煎八合後下大黃汁再煎六合去滓澄去腳不要晚十分三服溫溫自夜至曉令盡不防食前更以漧薑丸佐之

漧薑圓

漧薑巴豆【去心炒黃研】大黃人參【各一両】

右除巴豆余爲末同研煉蜜丸如梧子大服前湯時用湯吞下一丸米飲亦可

有人因憂愁中傷食結積在腸胃故發吐利自後至暑月稍傷則發暴下數日不巳玉函云下利至鬲年月日不期而發者此爲有積宜下之止用溫脾湯尢佳如難取可佐以漧薑丸後服

白術散

白術木香附子人參【各等分】

右細末每二錢水一盞姜三片棗一枚煎六分溫服

治積痢

靈砂丹

碙砂【一分】硃砂【一分並研極細】

右用黃蠟半兩巴豆三七粒【去殻皮膜】同放於銀石器內重湯煮一伏時巴豆紫色爲度去二七粒止將一七粒與前來二味再同研極勻再溶蠟匱藥每旋丸菉豆大每服三丸至五丸水防姜湯下白痢艾湯赤白烏梅湯服時須極空腹服畢一時不可喫食臨臥尢佳次食淡粥一日瘧疾乳香湯下靣東服不發日晚間服此藥不動气服之瀉者止痢者斷疼者愈有積者內化亦不動臟腑大凡痢有沈積者不先去積𨿽得暫安後必爲害記陳侍郎涇仲庚戌秋過儀眞求診初不覺其有疾及診視則肝脈沈附骨取則牢予曰病在左脇有血積必發痛陳曰誠如是前此守九江被召冒暑涉長江曁抵行朝血痢已數日矣急欲登對毉者以剛劑燥之𨿽得止數日臍下一塊大如杯不旬日如碗大發則不可忍故急請公視以歸爲之柰何予曰積痢不可彊止非抵當丸不可渠疑而不服次年竟以此終

治隔年痢不止

木香散

木香【用黃連半兩剉各炒】甘艸【炙一兩】櫻粟殻【剉同薑汁半兩炒】

右細末入麝少許研勻陳米飲下二錢佛智和尙云在閩人嘗合以濟人治血痢尢奇

治腎泄

五味子散

五味子【二兩】吳茱茰【半細粒緑色者】

右二味用炒香熟爲度細末每服二錢陳米飲下頃年有一親識每五更初欲曉時必唐痢一次如是數月有人云此名腎泄腎感陰气而然得此方服而愈

虛熱風壅喉閉淸利頭目

治虛煩上盛脾腑有熱咽喉生瘡

利鬲散

雞蘇葉荊芥穗防風桔梗人參牛蒡子【隔紙炒】甘艸【各一兩】

右細末每服一錢沸湯調服如咽痛口瘡甚者加姜蠶一兩

治風盛鬲壅鼻塞淸涕熱气攻眼下淚多眵齒間緊急偏頭疼川芎散

川芎柴胡【各一兩】半夏麯甘艸【炙】甘菊細辛人參前胡防風【各半兩】

右粗末每服四錢水一盞姜四片薄荷五葉煎七分溫服

治頭痛靣赤煩悶咽漧上鬲風痰頭目暈昏百節疼痛背項拘急

芎辛丸

川芎防風僵蠶獨活【各一兩】桔梗【三兩】天麻【四兩】細辛白附子羌活甘艸【各半兩】薄荷荊芥【各一兩】

右細末煉蜜丸如梧子大食後每服一丸茶酒吞下

治上焦虛熱肺腕咽膈有气如煙搶上

通鬲丸

黃連茯苓人參【各三兩】硃砂【一分】眞腦子【少許】

右細末研勻煉蜜丸如梧子熟水下三五丸日二三服

治心經有熱

門冬丸

麥門冬【一兩】川黃連【半兩】

右細末煉蜜丸如梧子食後熟水下二三十丸

治心熱

千金地黃丸

川黃連【四兩粗末】生地黃【半觔研取汁連滓二味拌勻日幹】

右細末煉蜜丸如梧子每服三十丸食後麥冬湯下

治邪熱客於經絡肌熱痰嗽五心煩熱頭目昏痛夜多盜汗此藥補和眞气解勞倦婦人血熱虛勞骨蒸並皆治人參散

人參白術白茯苓柴胡半夏麯當歸赤芍藥漧葛甘艸【各一兩】子芩【半兩】

右爲細末每服三錢水一盞姜四片棗二枚煎八分不拘時帶熱服但是有勞熱證皆可服熱退卽止大抵透肌解熱漧葛第一柴胡次之所以升麻葛根湯爲解肌之冠也

調榮衛順三焦治風壅消痰涎退煩熱

淸气散

前胡柴胡川芎枳殻白術靑皮羌活獨活甘艸茯苓人參【各等分】

右爲末每服二錢水一盞荊芥一穂煎七分服此方敗毒散中去桔梗加白術靑皮增損亦有理用之良驗

治邪入經絡體瘦肌熱推陳致新解利傷寒時疾中暍伏暑柴胡散

柴胡【四兩】甘艸【一兩】

右爲末每服二錢水一盞煎八分食後熱服此藥冬月可以潤心肺止咳除壅熱春夏可以禦傷寒時气解暑毒居常不可缺不論長幼皆可服倉卒可以便得

治骨蒸肌熱解一切虛煩躁生津液

地仙散

地骨皮【洗】防風【各一両】甘艸【一分】

右爲末每服二錢水一盞生薑三片竹葉七片煎至七分服信效方增人參半兩雞蘇一両甘艸添一分

腫漏水气蠱脹

治腹中有濕熱气自下作腫如新臥起之狀両足跟防腫病在腎腎少陰也標在肺肺者太陰也故中滿气急咳喘息有音每就臥則右脇有气上衝肩掖與缺盆相牽引不快少思飲食

葶藶圓

甜葶藶【半両】郁李仁【湯去皮熬紫色秤三分二味別研如膏令極勻】白術【半両】牽牛子【半両一半生一半熟用】桑白皮赤茯苓漢防己活陳橘皮澤瀉【以上各三分】

右細末與上二味同研煉蜜和入臼內治之九如梧子大初服十丸空心晚食前日二服生薑橘皮湯下不知加至二三十圓以知爲度

治脾元虛浮腫

寔脾散

大附子【一个】艸果漧姜【各二兩】甘艸【一兩】大腹皮【六个】木【一个去穰切片】

右於砂器水煮劈開漧薑心內不白爲度不得全令水漧恐近底焦取出剉焙爲末每空心日午用沸湯防服

治水气

活散

活蘿卜子【各等分】

右同炒香熟去蘿卜子不用末之溫酒調下二錢一日一服二日二服三日三服取效嘉興簿張昌方

治四肢腫滿

大棗湯

白術三兩防咀每服半兩水一盞半大棗三枚拍破同煎九分去渣溫服日三四服不拘時

治腫滿小便不利

茯苓散

郁李仁【四錢】梹榔【二个】赤茯苓白術甘遂【切片炒各一錢】橘皮【一錢半】

右細末每服一錢姜棗湯下

又方

厚朴【半兩】牽牛子【二兩炒取末二兩】

右細末每服二錢姜棗湯調下

治遊風攻頭靣或四肢作腫塊

知母湯

知母【一兩】麻黃黃茋甘艸活白術枳殻【各半兩】

右粗末每服四錢水一盞半牛蒡子一百粒研碎煎至七分溫日三四服覺冷不用牛蒡子

有一達官其母年七十中風拘攣平日止是附子之類扶養一日靣浮腫手背亦腫尋常有一國毉供藥診之是水病欲下大防牽牛以導之其家大驚憂惶召予議之予曰素問種靣腫曰風足脛腫曰水此服附子太過正虛風生熟之證咽必噎塞鬲中不利誠然予乃進升麻牛蒡丸參湯繼以知母湯三日便愈常見一毉書中論水虫三病臍腹四肢悉腫者爲水但腹脹四肢不甚腫者爲蠱有中表一婦人患蠱病予謂不可下當寔脾不然之卒後入棺木腹與棺蓋平治蠱宜石中黃丸

腎臟風及足膝腰腿腳气等疾

治腎臟風攻注腳膝方

連枝甘遂【一兩】木鱉子【二个一雌一雄去殻】

右爲末獖豬腰子二个批開藥末一錢摻勻濕紙裹數重漫火煨熟放溫五更初細吞米飲下

積水多則利多少則少也宜軟飯將息若患一腳切看左右如左腳用左邊腰子右用右邊者藥末止一錢壬子年在毘陵有姓馬人鬻酒久不見因詢其親云宿患腎臟風今一足發腫如瓠自腰以下鉅細通爲一律痛不可忍臥欲轉側則兩人挾持方動或者欲以鈹刀決之予曰未可予有藥各當以贈如上法服之辰巳間下膿如水精者數升卽時痛止腫退一月後尙拄拐而行予再以赤烏散令捺貼其膝方愈後十年過毘陵率其子列拜以謝云向腳疾至今不復作𨿽積年腎藏風並已失去今健步自若矣

治腎藏風上攻下疰生瘡並癰

烏頭圓

川烏【二兩】天麻地龍【去土秤】白附子【各半兩】甘附子【一兩二味以黒豆半升煮透去皮臍切碎日幹】

右爲細末酒糊丸如梧子大每服二三十丸空心食前鹽湯下

去風補血益气壯筋骨彊腳力

虎骨酒

虎脛骨【眞者】萆薢仙靈脾薏苡仁牛膝熟地黃【各二兩】

右細剉絹袋盛浸酒二斗飲子一盞入一盞可得百日婦人去牛膝

治腰腳疼痛攣急不得屈伸及腿膝冷麻虎骨酒虎骨一具及脛骨二莖用酥搽炙黃捶碎同無灰酒三斗宻封七日空心晚食溫之隨意飲

治腳气

梹榔湯

梹榔末【三錢】生薑【三片】紫蘇【七葉】陳橘【三枚】

右以水一大盞煎七分去滓熱服

少府監韓正彥暴得疾手足不舉諸毉以爲風鍼灸臂腿不知痛孫兆作腳气與此藥乃愈

益气補血肝元袪風溫壯腳膝

地黃圓

熟地黃【一兩】牛膝石斛【各三分】肉蓯蓉茵芋附子薏苡仁桂心防風川芎五味子【各半兩】

右爲末煉蜜丸如梧子大每服三四十丸酒吞下空心食前服

治肝腎風虛气弱腳不可踐地腰脊疼痛風毒流疰下經行止艱難小便餘瀝此藥補五臟內傷調中益精涼血堅彊筋骨益智輕身耐老

思仙續斷圓

思仙木【五兩卽杜仲也】五加皮防風薏苡仁活川續斷牛膝【各三兩】萆薢【四兩】生地黃【五兩】

右細末好酒三升化靑鹽三兩用大木半觔去皮子以鹽酒煮木成膏和杵丸如梧子大每服三四十丸空心食前溫酒鹽湯下膏子少益以酒糊

治兩腳軟弱虛羸無力及小兒不能行

續骨丹

天麻【明淨大者酒浸一日】白附子牛膝木鱉子【各半兩】烏頭【一分炮】川活地龍【去土一分】的乳眞沒藥【各二錢】硃砂【一錢】

右生天南星末一兩無灰酒煮糊丸如雞豆大硃爲衣薄荷湯磨一丸食前服

治風气積滯成腳气常覺防腫發則痛

茵芋圓

茵芋【炒】郁李仁【一兩】牽牛子【三兩生取末一兩半】

右細末煉蜜丸如梧子大每服二十丸五更姜棗湯下未知加至三十丸日三次爲度白粥補

治腰腳走注疼痛此是腳气

薏苡仁圓

薏苡仁茵芋白芍藥牛膝川芎丹參防風獨活【各半兩】熟地黃側子【一个】桂心橘

紅【各一兩】

右細末煉蜜丸如梧子大每服三四十丸酒下食前日三服木湯下亦可

今人謂之腳气者黃帝所謂湲風溫脾也千金雲頑弱名湲風疼痛爲溫痺大抵此疾不可以三五便效須久服得力唐張文仲云風有一百二十四種气有八十種惟腳气頭風上气嘗須服藥不絕自余則隨其發動臨時消息但有風气之人春末夏初及秋暮得通泄則不困劇所謂泄通者如麻黃牽牛郁李仁之類是已不必苦駚利藥也

治腎虛腰痛

鹿茸丸

鹿茸不拘多少切作片子酥炙黃末之酒糊丸如梧子大空心食前鹽湯下三五十丸

治腿腰痛气滯

藥碁子

牽牛不拘多少用新瓦入火煿得通紅便以牽牛頓在瓦上自然一半生一半熟不得撥動細研取末一兩入硫黃一分同研勻分三分每用白麫一匙水和捍開切作碁子五更初以水一盞煮熟連湯溫送下住卽巳未住隔日再作予嘗有此疾每發一服卽止痛病源曰腿腰痛者或墮傷腰是以痛

類證普濟本事方卷四﹤子部﹐醫家類﹐類證普濟本事方﹥

欽定四庫全書

類證普濟本事方卷五

宋許叔微撰

腸風下血痔漏髒毒

治腸風瀉久不止

玉屑散

槐根白皮【去粗皮】苦楝根【去皮各三兩】椿根白皮【四兩三味於九月後二月前取軟者日幹】天南星半夏【各半兩並生】葳靈仙【一兩】寒食麵【三兩】

右爲末滴水丸如梧子大幹之每服三十丸水八分一盞煎沸下丸子煮令浮以匙抄起溫溫送下不嚼空心食前服

頃年有一人下血幾盌頓然瘦薾諸藥皆不效予曰此正腸風令服玉屑丸三服止予苦疾三十年蓄下血藥方近五十餘品其間或驗或否或始驗而久不應者或初不效棄之再服有驗者未易立談大抵此病品類不同對病則易愈如下淸血色鮮者腸風也血濁而色黯者髒毒也肛門射如血綫者虫痔也亦有一種下部虛陽气不升血隨气而降者仲景云脈而大則爲減大則爲芤減則爲寒芤則爲虛寒虛相摶此名爲革婦人則半產漏下男子則亡血失精此下部虛而下此者也若得革脈卻宜服溫補藥虫痔宜薰千金用蝟皮艾者佳予嘗作頗得力

治髒毒

蒜連圓

鷹爪黃連末用獨蒜頭一个煨香爛熟研和入臼治熟如梧子大每服三四十丸陳米飲下

治腸風臓毒

槐花散

槐花【炒】柏葉【爛杵焙】荊芥穗枳殻

右修事了方秤等分細末用淸米飲調下二錢空心食前服

巢氏病源論腸癖爲痔久困飽食過度房室勞損血气流溢滲入大腸衝發於下時便淸血腹中賴痛病名脈痔又論脾毒腸風本緣榮衛虛弱風气進襲因熱乘之使血气流散積熱壅遏血滲腸間故大便下血

椿皮圓

臭椿花【四兩刮去粗皮焙漧】蒼術枳殻【各二兩】

右細末醋糊丸如梧子空心食前米飲下三四十丸

治腸痔在腹內有防乳下血方

白蕪荑貫眾狼牙根椿東引根【白皮】槐東引根【白皮】蝟皮【炙焦各一分】雄黃白鱔頭【一个炙焦】

右細末臈月豬脂和一丸彈子大綿裹內下部日三易

治痔有防乳結核作渇疼痛方

皂角【炙】黃茋荊芥槐子穿山甲木香露蜂房【炒焦】蝟皮鱉甲【醋炙】桔梗芍藥【各一分】大黃【半兩】

右細末煉蜜丸如梧子大每服二三十丸溫湯下食前日三服未知加至四五十丸

治逺年腸風痔漏

黃茋圓

黃茋枳殻葳靈仙【各二兩】續斷【炒】槐角子枯礬當歸【炒】漧薑附子生地黃連翹【炒各半兩】

右細末煉蜜丸如梧子大米飲下三十圓晁推官方

治腸痔

鱉甲散

鱉甲蝟皮【炙黒焦】穿山甲【炙焦】白礬【枯】附子豬牙皂【各半兩炙焦存性二分】麝香【一分研】

右細末研勻蒸餅丸如梧子大米飲下二十丸食前日三服

又方

槐花【炒】白礬【枯各一兩】附子【半兩】

右細末蒸餅丸如梧子大每服二十丸米飲下食前日三服以上二方龎老

衂血吐血咯血方

治衂血無時

茜梅圓

茜艸根艾葉【各一兩】烏梅肉【焙漧半兩】

右細末煉蜜丸如梧子大烏梅湯下三十丸

經雲天暑地熱經水沸溢蓋血妄行陽勝陰也鞠運若茂之嘗苦此疾予授此方令服後愈三黃散亦可

三黃散

大黃黃連黃芩【各半両】

右細末每服二錢新水調下蜜水亦可

又方

山梔子不拘多少燒存性末之搐入鼻中立愈蔡子渥傳云同官無錫監酒趙無疵其兄衂血甚已死入殮血尙未止偶有一道人過門聞其家哭詢問其由道人云是曾服丹或燒煉藥予有藥用之卽活囊中出此藥半錢吹入鼻中立止良久得活並傳此方

治鼻衂過多昏冒欲死【梅師方】

右用香墨研濃防入鼻中

潤肺安血止治吐血咯血

天門冬圓

天門冬【一兩】甘艸杏仁貝母白茯苓阿膠【各半兩】

右細末煉蜜丸如彈子咽津含化日夜服十丸不拘時

因咯血成勞眼睛疼四肢倦腳無力

黃茋散

黃茋麥冬熟地桔梗【各半兩】甘艸【一分】白芍藥【半兩】

右粗末每服四錢水一盞半姜三片煎七分溫服日三服

治久咯血成肺痿多吐白涎胸鬲滿悶不食

扁豆散

白扁豆生薑【各半兩】枇杷葉【去毛】半夏人參白術【各一分】白茅根【三分】

右細剉水三升煎至一升去滓下梹榔末一錢和勻分四服不拘時

治勞瘵吐血損肺及血妄行

神膏

剪艸一觔臺州皆有惟州者可用狀如茜艸又如細辛每用一觔淨洗爲末入生蜜一觔和爲膏以器盛之不得犯鉄九蒸九曬日一蒸曬病人五更起面東坐不得語用匙抄藥如粥服每服四匙良久用稀粟米飲壓之藥冷服粥飲亦不可大熱或吐或下皆不妨如久病肺損咯血只一服愈尋常咳血妄行每服一匙可也有一貴人其國封病瘵其尊人嘗以此方畀之九日而藥成前一日病者夢人戒令翌日勿令服藥次日將服之爲屋土墜器中不可服再合旣成又將服爲貓覆器又不得食又再作未就而是人卒矣此藥之異如此若小血妄行一啜而愈或云是陸農師夫人鄕人艾字先嘗親說此事渠後作大觀本艸亦收入集中但人苦未識不信耳

眼目頭面口齒鼻舌唇耳諸疾

鎭肝明目

羊肝圓

羯羊肝【一具新瓦盆中幹更焙之肝若大止用一半】甘菊花活柏子仁細辛官桂白術五味子【各半兩】黃連【三分】

右細末煉蜜丸如梧子大空心食前溫水下三四十丸

又方

白羯羊肝【只用子肝一片薄切新瓦上煿幹】熟地黃【一両半】兔子澤瀉地膚子【去殻】防風黃芩白茯苓五味子枸子茺蔚子杏仁【大者炒】細辛【華陰者佳】苦葶藶桂心麥箱子【各一両】

右細末煉蜜丸如梧子大每服三四十丸溫水下日三服不拘時

張防卿嘗苦目暗京師毉者令灸肝愈遂轉不見物因得此方服之遂明有一男子內障醫治無效因以余劑遺之一夕燈下語其家人曰適偶有所見如隔門縫見火者及旦視之眼中翳膜且裂如綫張云此藥靈勿妄與人忽之則無驗予隘之且欲廣其傳也

又方

活川芎旋覆花防風【各半両】甘艸蒼術【泔浸一夕去皮日幹不見火】楮葉桑皮【並八月采陰漧秤以上各一両】甘菊花楮寔蟬退木賊【各一分】

右木臼中治爲末茶淸調下二錢早晚食後臨臥各一服赤眼亦治赤眼忌溫麩及酒楮葉湏眞無寔者余不堪否則諸藥悉無效合時不得焙及犯鉄器予觀此方取楮葉必無寔者蓋陰陽二物相配匹耳有寔者陽也無寔取葉者陰也所以不得眞諸藥悉無效

治肝腎風毒熱气上衝眼痛

菊花散

甘菊花牛蒡子【炒熟各八兩】防風【三兩】白蒺藜【去刺一兩】甘艸【一兩半】

以上細術每服二錢熟水調下食後臨臥

素問云久視傷血血主肝故勤書則傷肝主目昏肝傷則自生風熱气上湊目其昏亦甚不可専服補藥須服益血鎭肝明目藥

地黃圎

熟地黃【一両半】黃連決明子【各一両】沒藥甘菊花防風活桂心光明硃砂【各半両】

右細末煉蜜丸如梧子大每服三十丸熟水下食後日三服

讀書之苦傷肝損目誠然晉範寗嘗苦目痛就張湛求方湛之曰古方宋陽子少得其術以授魯東門伯次授左丘明遂世世相傳以及漢杜子貢晉左太衝凡此諸賢並有目疾得此方云用損讀書一減思慮二專內視三簡外觀四旦起晚五夜早眠六凡六物熬以神火下以气簇蘊於胸中七日然後納諸方寸修之一時近能數其目睫逺視尺箠之餘長服不已動見墻壁之外非止明目並可延年審如是而行之不可謂之嘲亦奇方也

治頭風冷淚龎安常二方

甘菊花決明子【各三分】白術活川芎細辛白芷荊芥穗【各半両】

右細末每服一錢滚湯調下食後日三服

又方

川芎甘菊細辛白術白芷【各一分】

右細末臈丸如黍米大夜臥納一丸目中一時辰換一丸

荀牧仲頃年嘗謂予曰有人視一物爲両醫者作肝气有餘故見一爲二教服補肝藥皆不驗此何疾也予曰孫眞人云目之系上屬於腦後出於腦中邪中於頸因逄身之虛其入深則隨目系於腦入於腦則轉轉則目系急急則目以轉邪中其晴所中者不相比則睛散睛散則岐故見両物也令服驅風入腦藥得愈

王檢正希臯昔患鼻額間痛或麻痺不仁如是者數年忽一日連口唇頬車髮際皆痛不可忍口難言飲食相妨左額與頬上常如糊急手觸之則痛予作足陽明經絡受風毒傳入經絡血凝滯不行故有此證或者以排風小續命透冰丹之類與之皆不效予制犀角升麻湯贈之服數日而愈

犀角升麻湯

上等犀角【一両一分】眞川升麻【一両】防風活【各三分】川芎白附子甘艸【一分】白芷黃芩【各半両】

右粗末每服四大錢水一盞半煎至八分去滓通口服食後臨臥日三四服

足陽胃也經云腸胃爲市又云陽明多血多气胃之中鮏羴五味無所不納如市廛無所不有也六經之中血气俱多腐熟飲食故食之毒聚於胃故此方以犀角爲主解飲食之毒也陽明經絡環唇挾口超於鼻交頞中循頬車上耳前過客主人循髮際至額顱故王公所患皆此一經絡也故以升麻佐之餘藥皆滌除風熱升麻黃芩専入胃經稍通毉者自能曉也

治鼻塞淸涕出腦冷所致

通艸辛夷【各半両】細辛甘遂桂心芎防附子【各一両】

右細末蜜丸綿裹納鼻中塞宻封勿令泄气丸如大麻子稍加防覺小痛姜爲丸卽愈

此千金方也治腦冷所致此疾亦有朏熱者亦有肺寒者素問云膽移熟於朏則辛額鼻淵又曰泣涕者腦也腦滲爲涕又曰肺之液爲涕其來各有自矣當審詳之鼻淵者濁涕下不止淸濁亦自異

治肺風鼻赤

老山梔爲末溶黃防等分和爲丸彈子大空心茶酒嚼下半月效忌酒炙煿

又方

右用枇杷葉去毛焙榦末之茶調下一二錢日三服

治心脾壅熱生木舌腫脹

參升麻大黃犀角【各三分】甘艸【半両】

右細末每服三錢水一盞煎至五分溫服不拘時

治口生瘡方

升麻【一兩一分】黃連【三分】

右細末綿裹含汁咽

治諸魚骨鯁久不出

右以皂角末少許吹入鼻中得鯁出多祕此方

治懸癰腫痛不下食

參散

參【一兩】升麻射幹大黃末【各半兩】甘艸【一分】

右細末每服三錢水一盞煎七分放溫時時含咽良驗

治聤耳出膿

紅綿散

白礬煆成白灰每用一錢入胭脂一匙研勻用棉杖子瀍去耳中膿及黃水盡用別棉杖子引藥入耳中令到底摻之卽幹如壯盛之人積熱上攻耳出膿水不差用無憂散雄黃丸防三五行卽差

治腎虛耳鳴夜間睡著如打戰鼔覺耳內風吹更四肢抽痛黃茋圓

黃茋【獨莖者去蘆一兩】白蒺藜【炒瓦擦細揚去碎刺】活【去蘆各半兩】黒附子【大者一个】羯羊腎【一對焙漧】

右細末酒糊丸如梧子大每服三四十丸空心晚食前煨蔥鹽湯下

治男子二十嵗因瘡毒後腎經熱右耳聽事不眞每心中不意則轉覺重虛鳴疼痛

地黃圓

生地黃【一兩半】桑白皮【一兩】磁石【搗碎水淘三二十次去盡赤汁爲度二兩】枳殻活防風黃芩木通甘艸【各半兩】

右粗末每服四錢水盞半煎七分日二三服不拘時

治口漧煩躁生津液思食

黃茋湯

黃茋熟地黃白芍藥五味子麥門冬【各三分】白茯苓【一分】甘艸【半兩】

右粗末每服三錢水一盞半姜棗烏梅同煎去滓服類證普濟本事方卷五

欽定四庫全書

類證普濟本事方卷六

宋許叔微撰

諸虛汗消渴

治杏酥飲

杏仁欵冬花前胡半夏【制】五味子麻黃柴胡桑白皮人參桔梗【各等分】

右細末每服三錢水一盞半姜五片同煎七分通口服

戢陽气止盜汗進飲食退經絡熱

柏子仁丸

新柏子仁【研】半夏麯【各二兩】牡礪【甘弱子內火煆用醋淬七次焙漧】人參麻黃根【漫火炙拭去汗】吳白術五味子【各一兩】淨麩【半兩火炒】

右爲末棗肉丸如梧子大空心米飲下三五十丸日服得效減一服好愈卽住作散調亦可

治虛勞盜汗不止

牡礪散

牡礪【煆】麻黃根黃蓍【各等分】

右細末每服二錢水一盞煎至七分溫服

治風虛多汗惡風

防風湯

防風【五分】澤防牡礪【炒】桂枝【各三分】

右細末每服二錢食後酒調下

又方

白術防風【各一兩】牡礪【三分炒如粉】

右細末酒調二錢服惡風加防風一倍气加術靣腫加牡礪

治消渴方

浮石船上靑黛【各等分】麝香【少許】

右細末每服一錢溫湯調下

治渴疾飲水不止

神效散

白浮石蛤粉蟬殻【各等分】

右細末用鯽魚膽七个調三錢服不拘時神效古方驗錄論消渴有三種一者渴而飲水多小便數脂似麩片甜者消渴病也二者喫食多不甚渴小便少似有油而數者消中病也三者渴飲水不能多便腿腫腳先瘦小陰痿弱小便數此腎消病也特忌房勞千金雲消渴病所愼者有三一飲酒二房勞三咸食及面能愼此湏不服藥亦自可消渴之人愈與未愈常須慮患大癰必於骨節間忽發癰疽而卒予親見友人邵任道患渴數年果以癰疽而死唐祠部李郎中論消渇者腎虛所致每發則小便甜毉者多不知其疾故古今亦缺而不言洪範言稼穡作甘以物理推之淋餳醋酒作脯法須臾卽皆能甜也足明人食之後滋味皆甜流在膀胱若腰腎气盛則上蒸精气气則下入骨髓其次以爲脂膏其次以爲血肉也其餘則爲小便故小便色黃血之餘也騷气者五臟之气鹹潤者則下味也腰腎旣虛冷則不能蒸於穀气則盡下爲小便故味甘不變其色淸冷則肌膚枯槁也由如乳母穀气上泄皆爲乳汁消渴病者下泄爲小便皆精气不實於內則小便數瘦弱也又肺爲五臟華蓋若下有暖气蒸則肺潤若下冷極則陽气不能升故肺幹則渴易於否卦乾上坤下陽無陰而不降陰無陽而不升上下不交故成否也譬如釡中有水以火暖之其釡若以板覆之則暖气上騰故板能潤也若無火力水气則不能上此板終不得潤也火力者則是腰腎彊盛也常須暖補腎气飲食得火力則潤上而易消亦免漧渴也故張仲景云宜服腎气八味圓此疾與腳气𨿽同爲腎虛所致其腳气始發於二三月盛於五六月衰於七八月凡消渴始發於七八月盛於十一月十二月衰於二三月其何故也夫腳气壅疾也消渴宣疾也春夏陽气上故壅疾發則宣疾愈秋冬陽气下故宣疾發則壅疾愈也審此二者疾可理也猶如善爲政者寛以濟猛猛以濟寛隨事制度爾仲景云足太陽者是膀胱之經也膀胱者腎之府小便數此爲气盛气盛則消穀大便硬衰則爲消渴也男子消渴飲一斗小便亦得一斗宜

八味腎气圓

漧地黃【半觔】

山藥【四兩】

茯苓

牡丹皮附子

桂心【各三兩】

澤防【四兩】

山茱萸【五兩】

右細末煉蜜圓如桐子大酒下二三十圓忌豬肉冷水荑胡荽千金地黃圓亦佳在中部心熱中

治消渴三痟圓

好黃連去須細末不計多少剉冬瓜肉研裂自然汁和成餅子陰漧再爲末再用汁浸和如七次卽用冬汁爲圓桐子大每服三四十圓以冬汁煎大麥仁湯送下尋常止一服

金瘡癰疽打撲諸瘡破傷風

治金瘡止血除陰疼痛辟風續筋骨生肌肉

地黃散

地黃苗地菘靑蒿蒼耳苗生艾汁【三合】赤芍藥【各五兩入水取汁】石灰【三升】

右五月五七月七午時以前藥汁拌石灰三升陰漧入黃丹三兩更杵羅細凡有金瘡傷折出血用藥封包不可動著十日差不腫不膿

斂金瘡口止疼痛

劉寄奴散

劉寄奴一味爲末摻金瘡口裏

劉裕微時伐狄見大蛇長數丈射之明日復至聞杵臼聲見靑衣童子搗藥問其故曰我王爲劉寄奴所射合藥傅之帝曰何不殺之曰寄奴王者不死帝叱之皆散收藥而返遇金瘡傅之良驗此藥治湯火瘡至妙經驗方云劉寄奴爲末先以糯米漿雞翎掃傷著處後摻藥末在上並不痛無痕大凡湯著急用鹽末摻之防肉不壊然後藥傅之

治從髙墮下墜損惡血在骨節間疼痛

蕓薹散

荊芥藕節【各二兩陰漧】蕓薹子川蕓消馬齒莧【各一兩陰漧】

右細末用蘇枋本半兩酒一大盞煎七分調下二錢

治腕折傷筋損骨疼痛不可忍

生地黃【一觔切】藏姜糟【一觔】生薑【四兩切】

右都炒令勻熱以布裹罨傷折處冷則易之

曽有人傷折宜用生龜尋捕一龜將殺患人忽夢見龜告言曰勿相害吾有奇方可療於夢中授此方

治打撲墜損惡血攻心悶亂疼痛

水仙散

未展荷葉陰漧一味爲末食前以童子熱小便一小盞調下三錢以利下惡物爲度一方用大榦荷葉五片燒令煙盡細研作一服如上服之

長肉止痛生肌

防榔散

檳榔黃連木香【各等分】

右爲末薄貼瘡上神效

治打撲傷損及一切癰腫未破令內消方

生地黃【研如泥】木香【細末】

右以地黃膏隨腫大小攤於紙上摻木香末一層又再攤地黃貼腫上不過三五度卽愈

元祐中宗人許元公納省試卷過興國寺橋值微地滑墜馬右臂臼脫路中一人云急與挼入臼中血漬臼中最難治也僕者如其說神已昏已不覺痛也遂僦臥轎舁去至景徳須臾親戚集議所毉或云非錄事巷田馬騎不能了此疾急鞭馬召至則已日暮矣田秉燭視其靣色云尙可治此疾料理費力先議所酧方敢用藥此公去省試止旬日又是右臂正妨作字今須作兩等商量如旬日內安痊如舊不妨就試作一等價如至期未能就試則減數別作一等價悉如其說遂用藥封其腫黯處雲中夜方省達旦巳痛止矣翌日至悉去其封藥損處巳白其閼血靑黯已移在臂臼之上矣如是數日易之其腫黯直至肩背於是用藥下之初黒血一二升三五日如舊臂亦不痛遂得赴試可謂妙醫矣元公云若此外方遭此厄微田生吾終作折臂鬼矣故知墮損手足臼脫急須挼入不爾終成蘆節也

宣和中有一國醫忽承快行宣押就一佛剎醫內人限目今便行鞭馬至則寂未有人須臾臥轎中扶下一內人又一快行送至奉防取軍令狀限日下安痊醫診視之巳昏死矣問其從人皆不知病之由惶恐無地矣良久有二三老內人至下轎環而泣之方得其實云因蹴秋千自空而下墜死醫者云打撲傷損自屬外科欲申明又恐後時參差不測再視之微覺有气忽憶藥篋中有蘇合香圓急取半兩於火上焙去腦麝用酒半升研化灌之至三更方呻吟五更下惡血數升調理數日得痊予謂正當下蘇合香圓蓋從髙墜下必挾驚悸血气錯亂此藥非特逐閼血而又醒气毉偶用之遂見功此藥居家不可缺也气厥鬼邪【】傳屍心痛時疾之類皆治良方載甚詳須自合爲佳爾

王蘧發背方序云元祐三年夏四月官京師疽發於背召國醫治之逾月勢益甚得徐州蕭縣人張生以艾火加瘡上自旦及暮凡一百五十壯知痛乃已明日鑷去黒茄膿血盡潰膚理皆紅亦不復痛始別以藥附之日一易焉易時旋剪去黒爛惡肉月許瘡乃平是嵗秋夏間京師士大夫病疽者七人予獨生此𨿽司命事然固有料理不知其方遂至不幸者以人意論之可爲慨然於是撰次前後所得良方摸版以施庶幾古人濟眾之意紹聖三年三月日題

治諸般癰疽發背

柞木散

柞木葉【四兩幹】榦荷葉金嬰根【萱艸也】甘艸節地楡【各一兩】

右同剉搗爲煮散每服半兩水二碗煎至一碗分兩服早晚各一並滓再煎一服膿血者自幹未成者自消忌飲食毒

斂瘡內消方

黃明膠一兩水半升消了入黃丹一兩再煮三五沸又放溫冷以雞毛掃在瘡口上如未成卽塗腫處自消

治癰疽上痛拔毒

七寶散

榦荷葉心當中如錢片不計多少爲粗末每用三匙水二碗熳火煎一碗半放溫淋洗揩漧以太白膏傅

沈遇明一方

荷葉一兩槁本半兩爲末如前用

太白膏

寒水石水飛過用臘月豬脂調成膏隨瘡大小用薄紙攤貼之

國老膏

橫紋甘艸一觔擘開捶碎用水一斗浸兩宿夏浸一宿挼細夾絹濾淸去滓入銀石器內熳火熬成膏分作三服每發以溫酒半升調下量年齒老少分作數服

令發背自潰

黃蓍散

綿黃蓍【細者洗焙一兩】

甘艸【半兩】

皂角鍼【揀紅紫者剉麩炒黃一兩】

右細末每服一大錢酒一盞乳香一塊煎至七分去滓服

托裏排膿

生犀散

皂角鍼【不計多少粗大紫色者】

右藏瓶中鹽泥固濟炭火燒過存性放冷出碾爲細末每服一錢溫酒防調下暑月用陳米飲下

淸心內固

黃蓍圓

綿黃蓍

人參【各半兩】

右細末入眞生龍腦一錢研細用生藕汁和圓菉豆大每服三十圓溫熱水下加至四十圓日三服

治一切瘡毒

內托散

菉豆粉【一兩研細】

通明乳香【一分熳火於銀石噐中炒手指攬使幹可撚急傾出在紙上用扇扇冷研令極細用】

右同研勻凡一切惡瘡應系難名癰腫每用二錢至三錢食後臨臥濃煎甘艸湯調下如打撲及諸般肉損用溫酒調下食後空心服些小卽內消大捐則敗血從大便出矣

治發背癰疽方

車螯殻一兩个泥固濟火煆爲末苽蔞一枚燈心五十莖蜜一大匙用酒一升煎下三味微熱調末二大錢服不過二服止痛去毒

治癰疽已有瘡眼未出膿痛不可忍宜用此藥絍卽膿出巴豆一个去皮膜不去心油鹽豉十四个口中含去皮令軟同研爛入眞麝少許如難丸入少稀糊揑作餅子或如鼠糞尖或圓子臨時看瘡口絍之口以紙撚子送入藥便不用紙撚子須臾必痛忍之良久膿遂出

治發背方

艸決明生用一升搗碎生甘艸一兩亦碎水三升煮取一升溫分二服大抵血滯則生瘡肝爲宿血之藏而決明和肝气不損元气也

治破傷風及打撲傷損

玉眞散

天南星【湯洗七次】

防風【各等分】

右細末如破傷以藥敷貼瘡口然後以溫酒調下一錢如牙闗急角弓反張用藥二錢童子小便調下或因鬭傷相打內有傷損之人以藥二錢溫湯調下打傷至死但心頭微溫以童子小便調下二錢並三服可救二人性命

類證普濟本事方卷六﹤子部﹐醫家類﹐類證普濟本事方﹥

欽定四庫全書

類證普濟本事方卷七

宋許叔微撰諸虫飛屍鬼疰

制諸虫方

白蕪荑

檳榔【各一兩】

右細末蒸餅丸如桐子大每服十五丸至二十丸溫湯下

制諸虫解勞悅澤肌膚去勞熱

檳榔【一兩半】

龍膽【一兩】

漧漆【半兩】

右細末煉蜜丸如桐子大每服十丸至十五丸熟水吞下

治寸白虫方

黒鉛灰炒四錢一服先喫豬肉脯少許隔一時卽用砂糖濃水半盞調灰五更服虫盡下白粥將息一日良方療寸白用沙蕪荑檳榔者極佳

予宣和中每覺心中多嘈雜意謂飲作又疑是虫漫依良方所說服翌日下虫二條一長二尺五寸頭扁濶尾尖鋭每寸作一節班班如錦紋一條皆寸斷矣千金謂勞則生熱熱則生虫心虫曰蛔蜱虫寸白腎虫如寸截絲縷肝虫如爛杏肺虫如蠶五虫皆能殺人惟肺虫爲急肺虫居肺葉之內蝕人肺系故成瘵疾咯血斷嘶藥所不到治之爲難有人說道藏諸虫皆頭向下行惟自初一至初五以前頭上行故用藥者多取月朏以前蓋謂是也

治飛屍者防走皮膚穿臓腑每發刺痛變作無常遁屍者附骨入肉攻鑿血脈每發不可得近見屍喪聞哀哭便發風屍者淫濯四肢不知痛之所在每發昏沈得風雪便作沈屍者纒骨結髒衝心脇每發紋切遇寒冷便作注屍者舉身沈重精神錯雜常覺昏發每節气致變輙成大惡皆宜用此方

忍冬葉剉數斛煮濃取汁煎之丸如雞子大一枚日三服太一精神丹蘇合香圓治此第一

因喪驚憂悲哀煩惱感屍气而成諸變動不已似冷似熱風气觸則發雄朱散

雄黃

硃砂

桔梗

活當歸

升麻

川烏

龍齒犀角

芍藥

鬼箭【炒】

白僵蠶【炒】川芎

南星【炮】

山梔子

陳皮木香

白術

龍頸骨【醋炙】紫蘇子莽艸

枳殻

防榔【二个】

黃芩【以上各等分】麻黃

蜈蚣【二條酒炙】幹蠍【炒一分】

右細末每服二錢酒調下日三服

頃在徽城日嘗修合神精丹一料庚申予家一婦人夢中見二蒼頭一在前一在後手中持一物前者云到也後者應云到也擊一下爆然有聲遂魘覺後心一痛不可忍昏悶一時許予忽憶神精丹有此一證取三粒令服之遂至府過防少頃歸已無病矣云服藥竟痛止神醒今如常矣日後相識稍有邪气與一二服無不應驗方在千金中治中風之要藥但近世少得靑磁石爲難合耳

人平居無苦疾忽如死人身不動搖黙黙不知人目閉不能問口啞不能言或防知人惡聞人聲但如冒移時方寤此由出汗過多血少气並於血陽獨上而不下气壅塞而不行故身如死气過血還陰陽復通故移時方寤名曰鬱冒亦名血厥婦人多有之宜白薇湯倉公散

白薇

當歸【各一兩】

人參【半兩】

甘艸【一分】

右粗末每服五錢水二盞煎至一盞去滓溫服

倉公散

瓜蒂末

藜蘆

雄黃

礬石【炒】

右各等分細末少許吹入鼻中

腹脇疼痛方

治男子兩脇疼痛

枳實散

右細末姜棗湯調下二錢酒亦可食前日三服

治脇肋下痛不美食

葛根湯

葛根【半兩】

桔梗

防風

枳殻

白芍藥甘艸

訶子

川芎

白木【各一分】

右粗末每服四錢水盞半姜棗同煎至七分溫服日四五

治悲哀煩惱傷肝气至兩脇骨疼筋脈急腰腳重滯兩股筋急兩脇牽痛四肢不能舉漸至脊膂攣急此藥大治脇痛枳殻散

枳殻

細辛

桔梗

防風

川芎【各四兩】葛根

甘艸【二兩】

右粗末每服四錢水盞半姜三片煎至七分空心溫服

治脇痛如前兼去手足枯悴

薏苡仁圓

薏苡仁

石斛【用細者三分】

附子【半兩】

牛膝生地黃【各三分】

細辛

人參枳殻

栢子仁川芎

當歸【各半兩】

甘艸椒仁【各一分】

右細末煉蜜丸如桐子大每服三四十丸酒吞下空心食前日三服丸子可以食前煮散可以食後相兼服爲佳

治因驚傷肝脇骨裏疼痛不已

桂枝散

枳殻【一兩小者】

桂枝【半兩】

右細末每服二錢姜棗湯調下

治脇下疼痛不可忍兼治腳弱

芎葛湯

川芎

漧葛

桂枝

細辛枳殻

人參

芍藥

麻黃防風【各半兩】甘艸【一分】

右粗末每服五錢水二盞姜三片同煎至七分去滓溫服日三服有汗避風

沈存中良方載頃在建康毉者王琪言諸气惟膀胱气脇下痛最難治謂神保圓能治之熈寧中病項筋痛諸毉皆作風治之數月不差乃流入背膂久之又注右臂攣痛甚苦憶琪語有此一證乃合服之一服而差再發又一服差神保圓具本方

治脇下風气作塊寒疝發則連小腹痛湊心其積屬肝在右脇下故病發則右邊手足頭靣昏痛不思飲食止頭冷

漧薑【一兩】

麻黃【三分】

側子【一个】

川芎防風

枳實

芍藥

桂枝

活甘艸

當歸【各四兩】

右粗末每服四錢水一盞半姜三片同煎至七分去滓通口服日三四服有汗避風

雜病

雄黃治瘡尙矣周禮痬毉凡療以五毒攻之鄭康成注云合毉方合五毒之藥用黃蝥置不膽丹砂雄黃礬石磁石其中燒之三日三夜其煙上者以雞羽取之以注創惡肉破骨則盡出楊大年常等記其事族人楊嵎年少時有生於頰連齒輔車外腫若覆甌內潰出濃血不輙吐之痛楚難忍療之百方彌年不差人語之依鄭法制藥成注之瘡中少頃朽骨連兩牙潰出遂愈後更安寧信古方攻病之速也黃蝥卽瓦合也

崔元亮海上方治一切心痛無問新久以生地黃一味隨人所食多少搗取汁搜面作餺飥或作冷淘良久當利出虫長一尺許頭似壁宮後不復患劉禹錫傳信方貞元十年通事舍人崔抗女患心痛垂气絕遂作地黃冷淘食之便吐一物可方一寸以來如蝦蟇狀無目足等微似有口蓋爲此物所食自此頓愈面中忌用鹽唐峽州王及中充西路安撫使判官乘騾入駱谷及宿有痔疾因此大作其狀如胡貫於腸頭熱如溏灰火至驛僵僕主驛吏云此病某亦患來須灸卽差用桞枝濃煎湯先洗瘡便以艾注灸其上連灸三五壯忽覺一道熱气入腸中因大轉瀉先血後穢一時至痛楚瀉後遂失胡瓜豋騾而馳

服桑枝法桑枝一小升細切炒香以水三大升煎取二升一日服盡無時圖經云桑枝平不冷不熱可以常服療體中風癢漧燥腳气風气四肢拘攣上气眼暈肺气消食利小便久服輕身聰明耳目令人光澤兼療口漧仙經云一切仙藥不得桑煎不服出抱朴子政和間予嘗病兩臂痛服諸藥不效依此作數劑臂痛甚愈治目方用黃連多矣而羊肝圓尢奇異用黃連末一兩白羊子肝一具去膜同於砂盆內研令極細眾手爲圓如梧子大每服以溫水下三十圓連作五劑但是諸眼目疾及障翳靑目皆治忌豬肉冷水唐崔承元者因官治一死囚出活之囚後數年以病自致死一旦崔爲內障所苦防明逾年後半夜嘆息獨坐忽聞階除悉窣之聲崔問爲誰徐曰是昔活者囚今故報恩至此遂以此方告之言訖而沒崔依此合服不數月眼復明江左常有商人左膊上有瘡如人靣亦無他苦商人戲滴酒口中其靣亦赤色以物食之亦能食食多則覺內肉脹起或不食之則一臂痺有善毉者教其歷試諸藥不論艸木之類悉試之無苦至貝母其瘡乃聚眉閉口商人喜曰此瘡可治也因以小葦筒毀其口以藥灌之數日成痂遂愈然不知何疾也

唐鄭相公予爲海南節度七十有五越地卑濕傷於內外眾疾俱作陽气衰絕乳石補益之藥一日端不應元和七年有訶陵國舶主李摩訶獻此方經七八日而覺應驗自後常服其功神驗十年二月罷郡歸京錄方傳之其方用破故紙十兩揀洗爲末用胡桃肉去皮二十兩研如泥卽入前末更以好蜜煉和勻如飴盛瓷器中旦日以溫酒化藥一匙服之不飲酒溫熟水化下彌久則延年益气悅心明目補添筋骨但禁食蕓薹羊血番人呼爲補骨脂圓

江陵府節度使進稀薟方元臣有弟訮年三十一中風牀枕五年百毉不差有道人鐘鍼者因覩此患曰可餌稀薟圓必愈其藥久生沃壤五月間收洗去土摘其葉及枝頭九蒸九曬不必大燥但取蒸爲度杵爲末煉蜜丸如桐子大空心溫酒或米飲下二十丸至三十丸所患忽加不必憂至四十丸必復如故五十丸當復丁壯奉宣府毉院詳錄又知益州張詠進表云臣因換龍興觀掘得一碑內說修養气術並藥方二件依方差人訪問采覓其艸頗有異金稜紫綫素根紫荄對節而生蜀號火炊莖葉頗同蒼耳誰知至賤之中乃有殊常之效臣自喫至百服眼目淸明後至千服髭須烏黒筋力校健矣效驗多端臣本州有都押衙羅守一曽因中風墜馬失音不語臣與十服其病立痊又和尙智嚴年七十患偏風口眼防斜時時吐涎臣與十服亦便差今合一百劑差職員史元素進

唐桞桞州纂救三死方云元和十二年二月得腳气夜半痞絕腹有塊大如石且死困塞不知人三日家人號哭滎陽鄭洵美傳杉木湯服半食頃大下三次气通塊散用杉木節一大升桔葉一升無葉以皮代之大腹檳榔七个合子碎之童子小便三大升共煮之一升半分二服若一服得決利停後服以前三死皆死矣防有教者皆得不死恐他人不幸有類予病故傳焉

崔給事頃在澤潞與李抱眞作判官李相方以毬杖按毬子其軍將以杖相格承勢不能止因傷李相拇指並爪甲劈裂遂索金瘡藥褁之彊坐頻索酒飲至數杯已過量而靣色愈靑忍痛不止有軍吏言取蔥新折者便入溏灰火煨蒸熱剝皮劈開其間有涕取罨損處仍多煨取續續易熱者凡三易之靣色卻赤斯須云已不痛凡十數度易用熱蔥並涕褁纒遂畢席笑語

驢尿治反胃外臺載昔防年曽患此疾毎食餅及粥等須臾吐出貞觀中許奉禦兄弟及柴蔣等時稱多毉奉敕令治罄竭其術竟不能治漸至羸死在朝夕忽有一衛士云服驢小便極驗日服二合後食惟吐一半晡時又服二合人定時食粥吐卽便定迄至今日午時奏知大內中五六人患反胃同服一時俱差此藥稍有毒服時不可過多盛取及熱服二合病深七日以來服之良驗

葛洪云鬼疰者是五尸之一疰又挾諸鬼邪爲害其病變動乃有三十六種至九十九種大約使人寒熱淋漓沈沈黙黙不的知所苦無處不惡累年積月漸就沈滯以至於死傳與傍人乃至滅門覺如是候者急治獺肝一具陰榦杵末水服方寸七日三未知再作肘後云此方神良宣和間天慶觀一法師行考訟極精嚴時一婦人投狀述患人爲所附須臾召至附語云非我爲禍別是一鬼亦因病人命衰爲耳渠今已成形在患人肺中爲虫食其肺系故令吐血聲嘶師掠之云此虫還有畏忌否久而無語再掠之良久云容某說惟畏獺爪屑爲末以酒服之則去疾患家如其言得愈此乃予目所見也究其患亦相似獺爪者殆獺肝之類歟

類證普濟本事方卷七

欽定四庫全書

類證普濟本事方卷八

宋許叔微撰傷寒時疫

治太陽中風陽脈浮陰脈弱發熱汗出惡寒鼻鳴榦嘔桂枝湯【今傷風古方謂之中風】

桂枝

芍藥【各一兩半】

甘艸【一兩炙】

右粗末炒五錢水一盞半生薑三片棗一枚同煎至七分去滓溫服若二三月病溫宜陽且湯

治太陽病頭痛發熱身疼惡風無汗而喘

麻黃湯

麻黃【去節百沸湯煮去黃汁焙漧一兩半】桂枝【一兩】甘艸【半兩】

右粗末每服五錢水盞半煎八分溫服加減法並依活人書仲景論傷寒一則桂枝治中風二則麻黃治傷寒三則靑龍治中風見寒脈傷寒見風脈三者如鼎立人皆能言之而不曉前人處方用藥之意故多不用也且脈浮而緩者中風也故嗇嗇惡寒淅淅惡風翕翕發熱仲景以桂枝對之浮而濇者傷寒也故頭痛發熱身疼腰痛骨節疼痛惡風無汗而喘仲景以麻黃對之至於中風脈浮傷寒脈浮緩仲景皆以靑龍對之何也予常深究三者若證與脈相對用之無不應手而愈何以言之風傷衛之气也寒傷榮之血也榮行脈中衛行脈外風傷衛則風邪干陽气陽气未固發越而爲汗是以自汗而表虛故仲景用桂枝以發其邪芍藥以治其血蓋中風則病在脈之外其病稍輕𨿽同日發汗特解肌之藥耳故仲景於桂枝證云令半身熱熱微似有汗者佳不可如水淋漓病必不除是知中風不可大發汗汗過則反動榮血邪气乘虛而襲之故病不除也寒傷榮則寒邪入陰血而榮行脈中者也寒邪居脈中非特榮受病邪自內作則並與衛气犯之久則浸淫及骨是以汗不出而熱齒幹以煩寃仲景以麻黃髮其汗又以桂枝甘艸助其發散以滌除內外之邪榮衛之病爾大抵二藥皆發汗而桂枝則發其衛之邪麻黃並榮衛治之亦自有深淺也何以驗之仲景桂枝第十九證云病常自汗出者此爲榮气和气和者外不諧以衛气不共榮气諧和故爾榮行脈中衛行脈外復發其汗榮衛和則愈宜桂枝湯又第四十七證云發熱汗出者此爲榮弱衛彊故使汗出欲救邪風宜桂枝湯是知中風汗出者榮和而衛不和又第一卷

云寸口脈浮而浮者爲風者爲寒風則傷衛寒則傷榮榮衛俱病骨節煩疼當發其汗是知傷寒脈浮者榮衛俱病也麻黃湯中並用桂枝此仲景之意也至於靑龍𨿽治傷風見寒脈傷寒見風脈之病然仲景云汗出惡風者不可服之服之厥逆便有筋惕肉瞤之證故靑龍一證尢難用須是形證諦當然後可行故王實大夫證治上用桂枝麻黃各半湯愼之也

桂枝加附子湯

前方桂枝湯內附子半兩如前入姜同煎

有一士人得太陽病因發汗汗不止惡風小便澁足攣曲而不伸予診其脈浮而大浮爲風大爲虛予曰在仲景方中有兩證大同而小異一則小便難一則小便數用藥稍差有千里之失仲景第七證云太陽病發汗遂漏不止其人惡風小便難四肢微急難以屈伸者桂枝加附子第十六證云傷寒脈浮自汗出小便數心煩微惡寒腳攣急反以桂枝湯以攻其表此誤也閒之便厥咽中漧煩燥吐逆一則漏風小便難一則有汗小便數或惡風或惡寒病各不同也予用第七證桂枝加附子湯三啜而汗止佐以甘艸芍藥湯足便得伸其第十六證治法見本方

桂枝加厚朴杏子湯

桂枝【去皮】

芍藥【各一兩】

甘艸【六錢三字】

厚朴【六錢三字】杏仁【三錢去尖】

右剉如麻豆大炒五大錢水一盞半生薑五片肥棗二枚劈破同煎至八分溫服覆取微汗

戊申正月有一武臣爲防所執置舟中板下數日得脫乘饑恣食良久解衣捫虱次日遂作傷寒自汗而鬲不利一毉作傷寒而下之一毉作解衣中邪而汗之雜治數日漸覺昏困上喘息髙毉者愴惶失措予診之曰太陽病下之表未解防喘者桂枝加厚朴杏仁湯此仲景之法也指令毉者急治藥一啜喘定再啜褺褺微汗至晚身涼而脈已和矣毉曰某平生不曽用仲景方不知其神防如是予曰仲景之法豈誑後人也哉人自寡學無以發明耳

大柴胡湯

柴胡【二兩】

黃芩

芍藥【各三分】

半夏【六錢二字】枳實【二枚炒】

大黃【半兩伊尹湯液論大柴胡同姜棗共八味今監本無脫之也】

右粗末抄五錢水一盞半姜五片肥一枚煎至八分去滓溫服以利爲度未利又服

常記有人病傷寒心燥喜嘔後來寒熱毉以小柴胡與之不除予曰脈洪大而實熱結在裏小柴胡安能去之仲景云傷寒十餘日熱結裏復往來寒熱者與大柴胡湯三服而病除大黃蕩滌蘊熱傷寒中要藥王叔和云若不用大黃忍不名大柴胡須是酒洗生用爲有力昔後周姚僧坦名毉也帝因發熱欲服大黃藥僧坦曰大黃乃是快藥至尊年髙不宜輕用帝不從服之遂至不起及元帝有疾諸毉皆謂至尊至貴不可輕脫宜用平藥僧坦曰脈洪而實必有宿食不用大黃必無差理元帝從之果下宿食乃愈合用與不用必心中明得諦當然後可又記有人患傷寒身熱目痛鼻幹不得臥大便不通尺寸脈俱大已數日一夕汗出予謂速以大柴胡下之毉駭曰陽明自汗津液已滿法當行蜜兌何苦須用大黃藥予謂曰子只知抱穩若用大柴胡此仲景不傳之妙公安能知之予力爭竟用大柴胡二服而愈仲景論陽明之病多汗者急下之人多謂已是自汗若更下之豈不表裏俱虛又如論少陰雲少陰病一二日口漧燥者急下之人多論病發於陰得之日淺但見漧燥若更下之豈不陰气愈盛舉斯二者則其他疑惑處不可勝數此仲景之書世人罕讀也予以謂不然仲景稱急下之者亦猶急當救表急當救裏凡稱急者有三處謂才覺汗多未至津液漧燥便速下之則爲徑防免致用蜜兌也若胸中識得了了方可無疑若未能了了悞用之反不若蜜兌之爲穩也

又記一鄕人傷寒身熱大便不通煩渴鬱冒毉者用巴豆藥下之乃得溏利病宛然如舊予視之陽明熱結在裏非大柴胡承气等不可巴豆止去積安能蕩滌邪熱蘊毒耶亟進大柴胡等三服得汗而解常謂仲景百十三方爲丸者有五理中陷胸抵黨烏梅麻仁是以理方陷胸抵黨皆用大彈子煮化而服與湯散無異至於麻仁治脾約烏梅治濕皆用小丸以達下部其他逐邪毒破堅癖道閼血潤燥屎之類皆憑湯劑未聞用巴豆小圓藥以下邪气也旣下而病不除不免重以大黃朴硝下之安能無損也哉

治濕溫多汗

白虎加蒼術湯

知母【六兩】甘艸【炙二兩】石膏【一觔】蒼術【三兩】粳米【三兩】

右剉如麻豆大毎服四大錢水一盞半煎至八分去滓取六分淸汁溫服

癸丑年故人王【闕】

季夏得疾胸項多汗而足逆冷語毉者不曉雜進藥已經旬日予診之其脈闗前濡闗後數予曰當作濕溫治蓋先受暑後受濕暑濕相摶是名濕溫先以白虎加人參湯次以白虎加蒼術湯頭痛漸退足漸溫汗漸止三日愈此病名賊邪也誤用藥有死之理有毉難曰何名賊邪予曰難經論五邪有實邪虛邪正邪微邪賊邪從後來者爲虛邪從前來者爲實邪從所不勝者爲賊邪從所勝者爲微邪自病者爲正邪又曰假令心病中暑爲正邪中濕得之爲賊邪今心先受暑而濕邪勝之水尅火從所不勝斯謂之賊邪五邪之中最逆也難經又云濕溫之脈陽濡而弱陰小而急濡弱見於陽部濕气摶暑也小急見於陰部暑气蒸濕也故經曰暑濕相摶名曰濕溫是謂賊邪也不特此也予素有停飲之疾每至暑月兩足汗褻褻未嘗幹每服此藥二三盞卽便愈

黃蓍建中加當歸湯

黃蓍當歸【各一兩半】

白芍藥【三兩】

桂【一兩一分】甘艸【一兩】

右粗末每服五錢生薑三片一枚水一盞半同煎至八分去滓取七分淸汁日三服夜二服尺脈尙遲再作一劑

昔有鄕人邱生者病傷寒予爲軫視發熱頭疼煩渴脈𨿽浮數而無力尺以下遲而弱予曰𨿽麻黃證而尺遲弱仲景云尺中遲者榮气不足血气微少未可發汗予於建中湯加當歸黃蓍令飲翌日脈尙爾其家煎迫日夜督發汗藥去幾不遜矣予忍之但只用建中調榮而已至五日尺部方應遂投麻黃湯啜第二服發狂湏臾稍定略睡已中汗矣信知此事是難是難仲景𨿽云不避晨夜卽宜便治毉者亦須顧其表裏虛實待其時日若不循次第暫時得安虧損五臟以促壽限何足貴也南史記範云初爲陳武帝屬官武帝有九鍚之命在旦夕矣云忽感傷寒之疾恐不得與慶事召徐文伯診視以實懇之曰可便得愈乎文伯曰便差甚易只恐二年後不復起耳云曰朝聞道夕死猶可況二年乎文伯以火燒地布楪葉設席置云於上頃刻汗解裏以溫粉翌日愈云甚喜文伯曰不足喜也後二年果卒夫取汗先期尙促壽限況不顧表裏不待時日便欲速效乎每見病家不耐病未三四日晝夜促汗毉者隨情順意鮮不敗事故予書此爲毉者之戒

蜜兌法

必用方中制度甚詳

有一士人家病二人皆旬日矣一則身熱發汗大便不通小便如經神昏如睡診其脈長而大虛予用承气湯下之而愈一則陽明自汗大便不通小便利津少口漧燥其脈亦大而虛予作蜜兌三易之下燥屎得溏利而解其家問曰皆陽明大便不通何治之異予曰二陽𨿽相似然自汗小便利者不可蕩滌五臟爲無津液也然則傷寒大證相似與證稍有不可要在變通仔細斟酌正如格局防命維年月日時皆同而貴賤窮通不相侔者於一時之中又有淺深故此不可不謹

治陰中伏陽

破陰丹

硫黃水銀【各一兩】陳皮靑皮【去白各半兩末】

右先將硫黃銚子內鎔次下水銀用鐡杖子打勻令無星傾入黒茶盞內研細入二味勻研用厚麩糊圓如桐子大每服三十圓如煩燥冷鹽湯下陰證令艾湯下頃年鄕人李信道得疾六脈沈不見深按至骨則弱有力頭疼身溫煩燥指末背冷中滿惡心更兩毉矣毉者不識止供調气藥予因診視曰此陰中伏陽也仲景法中無此證世人患此者多若用熱藥以助之則爲陰邪隔絕不能導引眞陽返生客熱用冷藥則所伏眞火愈見消鑠須用破散陰气導達眞火之藥使火升水降然後得汗而解予授此藥二百粒作一服冷鹽湯下不半時煩燥狂熱手足燥擾其家大驚予曰俗所謂換陽也須臾稍定略睡已中汗自昏達旦方止身涼而病除

治婦人室女傷寒發熱或發寒熱經水適來或適斷晝則明了夜則諺語如見鬼狀亦治產後惡露方來忽爾斷絕小柴胡加地黃湯

柴胡【一兩一分】

人參

半夏【湯洗七次】

黃芩甘艸

生地黃【各半兩】

右粗末每用五錢水二盞生薑五片二枚同煎至八分去滓溫服

辛亥中寓居毘陵學官王仲禮其妹病傷寒發寒熱遇夜則如有鬼物所憑六七日忽昏塞涎響如引鋸牙闗急瞑目不知人疾熱極危召予視予曰得病之初曽值月經來否其家雲月經方來病作而經遂止得一二日發寒熱晝𨿽靜夜則有鬼從昨日來涎生不省人事予曰此熱入血室證也仲景云婦人中風發熱惡寒月經適來晝則明了暮則譫語如見鬼狀發作有時此名熱入血室毉者不曉以剛劑與之遂致胸鬲不利涎潮上管喘急息髙昏冒不知人先當化其涎後當除其熱予急以一呷散投之兩時須涎下得睡省人事次授以小柴胡加地黃湯三服而熱陰不汗而自解矣

又記一婦人患熱入血室證毉者不識用補血調气藥函養數日遂成血結胸或勸用前藥予曰小柴胡用已遲不可行也無已則有一焉刺期門穴斯可矣予不能鍼請善鍼者而治之如言而愈或者問曰熱入血室何爲而成結胸也予曰邪气傳入經絡與正气相摶上下流行或遇經水適來適斷邪气乘虛而入血室血爲邪迫上入肝經肝受邪則譫言而見鬼復入膽中則血結於胸也何以言之婦人平居水當養於木血當養於肝也方未受孕則下行之以爲月旣姙娠則中畜之以養胎及已產則上壅之以爲乳皆血也今邪逐血並歸肝經聚於膽中結於乳下故手觸之則痛非湯劑可及故當刺期門也活人海蛤散治結胸今具於後

婦人傷寒血結胸鬲揉而痛不可撫近

海蛤散

海蛤滑石甘艸【各一兩】芒硝【半兩】

右爲末每服二錢雞子淸調下

小腸通利則胸隔血散膽中血聚則小腸壅小腸壅膽中血不流行宜此方小便血數行更宜桂枝紅花湯發其汗則愈活人書云此方疑非仲景然其言須有理姑存之

治太陽病汗過不解頭筋惕肉瞤

眞武湯

茯苓芍藥【各三分】附子【一枚】白術【半兩加減法從本方】

右粗末抄五錢生薑五片水一盞半煎八分去滓溫服日三服

鄕裏有姓京者以鬻純爲業子年三十初得病身微汗脈弱惡風毉以麻黃藥與之汗遂不止發熱心多驚悸夜不得眠譫語不識人筋惕肉瞤振振動搖毉者又進驚風藥予曰彊汗之過也仲景云脈微弱汗出惡風不可服靑龍湯服之則筋惕肉瞤此爲逆也惟眞武湯可救進此三服優似淸心圓竹葉湯數日遂愈

白虎加人參湯

方在活人書第六十五證

有人病初嘔吐俄爲毉者下之已七八日而內外發熱予診之曰當用白虎加人參湯或曰旣吐復下且重虛矣白虎可用乎予曰仲景云若吐下後七八日不解熱結在裏表裏俱熱者白虎加人參湯此正相當也蓋始吐者熱在胃腕而脈至今虛虛大三投湯而愈仲景旣稱傷寒若吐下後七八日不解熱結在裏表裏俱熱者白虎加人參湯主之又云傷寒脈浮發熱無汗其表不解不可與白虎湯又云脈浮滑此以表有熱裏有寒白虎湯主之國朝林億校正謂仲景於此表裏自差矣予謂不然大抵白虎能除傷寒中暍表裏發熱故後二證或云表裏俱熱或云表熱裏寒皆可服之中有一種脈浮無汗其表不解全是麻黃與葛根證安可用白虎也林但見所稱表裏不同便謂之差悞是亦不思之過也

治傷寒汗後喫噫

肉荳蔲湯

肉荳蔲【一个】石連肉【炒】茴香【各一分】丁香【半分】人參【半兩】枇杷葉【五片拭去毛炙】

右剉細末用水四盞姜十片煎二盞去滓空心溫分二服

良姜湯

桔皮

良姜

桂枝

當歸【各一分】

麻黃【半兩】

杏仁【二十个】

甘艸【一分】梹榔【三个別末】

右粗末用水四盞姜十片棗三枚同煎至二分去滓下梹榔末更煎三沸通口服一盞未已再作一盞龎老云傷寒喫噫不止是陰陽气升降欲作汗升之不止故胃气上逆爲喫噫無休止宜此方

又方

枳殻【半兩】

木香【一錢】

右細末每服一錢白湯調下未知再與

治傷寒衂血

滑石湯

滑石末不以多少飯圓如桐子大每服十圓微嚼破新水咽下立止只用藥末一大錢飯少許同嚼下亦得湯晦叔云鼻衂者當汗不汗所致其血靑黒時不以多少乃得止且溫服和藥以調其榮衛才見血鮮急以此藥止之

桂枝湯方在前

有人病發熱惡寒自汗脈浮而微弱三服湯而愈此方在仲景一百十三方內獨冠其首今人全不用何哉仲景云太陽中風陽浮而陰弱陽浮者熱自發陰弱者汗自出嗇嗇惡風淅淅惡寒翕翕發熱宜桂枝湯此脈與證仲景說得甚分明止是人防不透所以不敢用仲景云假令寸口脈防名曰陽不足陰气上入陽中則灑淅惡寒也尺脈弱名曰陰不足陽气下陷入陰中則發熱也此謂元受病不然也又曰陽微則惡寒陰弱則發熱毉發其汗使陽气微又大下之令陰气弱此謂毉所病而然也大抵陰不足陽往從之故內陷而發熱陽不足陰往乘之故陰上入陽中則惡寒舉此二端明白如何憚而不行桂枝哉

治胃中有熱有濕有宿谷相搏發黃

茵陳蒿湯

茵陳蒿【嫩者一兩半】大黃【三分】梔子【小者十枚】

右粗末每服一錢水盞半煎八分調五苓散二錢服以知爲度

治頭中寒濕髮黃疸

蒂散

蒂【二七个】赤小豆秫米【各二七粒】

右細末如大豆一枚納鼻中縮令入當出黃水愼不可吹入庚戌年避地維揚界有一家病傷寒七八日身體洞黃鼻目皆病兩髀及項頭腰脊彊急大便澁小便如金予曰脈且數脾元受濕暑熱蘊蓄於太陽之經宿谷相搏鬱蒸而不得散故使頭靣有汗至頸以下無之若鼻中气冷寸口近掌無脈則不療急用茵陳湯調調五苓散與之數服差

又記一家病身體痛靣黃喘滿頭痛自能飲食大小便如常予診之脈大而虛鼻塞且煩予曰非濕熱宿谷相摶此乃頭中寒濕茵陳五苓不可行也仲景云濕家病身疼痛發熱而黃而喘頭痛鼻塞而煩其脈大能自飲食中和無病病在頭中寒濕故鼻塞納藥鼻中則愈仲景旡藥方此方見外臺刪繁證云治天行熱蓋通貫臟腑沈鼔骨髓之間或爲黃疸宜蒂散蓋此方也

又記一舟稍病傷寒發黃鼻中酸痛身與目如金小便赤而數大便如經或者欲行茵陳五苓予曰非其治也小便和大便如常知病不在臟腑今眼睛疼鼻頞痛是病在淸道中淸道者華蓋肺之經也若下大黃則必腹脹爲逆亦用蒂散先食水次搐鼻中黃水盡乃愈

類證普濟本事方卷八﹤子部﹐醫家類﹐類證普濟本事方﹥

欽定四庫全書

類證普濟本事方卷九

宋許叔微撰傷寒

治結胸發熱灸法

巴豆【十四枚】

黃連【七寸連皮用】

右搗細津和成膏塡入臍心艾灸其上不拘壯數腹中有聲病去爲度灸了便以溫湯浸手帕拭之恐生瘡也

治傷寒發狂或棄奔走逾墻上屋

鵲石散

黃連

寒水石【各等分】

右細末每服二錢濃煎甘艸湯放冷調服

桂枝蔴黃各半湯在前

常記一親戚病傷寒身熱頭疼無汗大便不通巳四五日予訊問之見毉者治大黃朴硝等欲下之予曰子姑少待予爲視之脈浮緩臥宻室中自稱其惡風予曰表證如此𨿽大便不通數日腹亦不脹別無所苦何遽便下大抵仲景法須表證罷方可下不爾邪乘虛而入不爲結胸必爲熱痢也予作桂枝麻黃各半湯繼之以小柴胡褻褻汗出大便亦通而解仲景云凡傷寒之病多從風寒得之始表中風寒之裏則不消矣擬欲攻之當先解表乃可下之若表已解而內不消大滿大堅實有燥屎自可徐下之𨿽四五日不能爲禍也若不宜下而便攻之內虛熱入脇熱遂利煩燥之變不可勝數輕者困篤重者必死矣【原本正文重疊難曉予刪正此叚其理甚明】大抵風寒入裏不消必有燥屎或大便堅祕須是脈不浮不惡風表證罷乃可下大便不通𨿽四五日不能爲害若不顧表而便下遂爲脇熱痢也

治閼血抵黨圓

水蛭【五枚炙】

蝱防【去翅足五枚炒】

桃仁【六枚】

大黃【三分去皮】

右爲末煉蜜和作一圓以水一盞煎至七分頓服睟時當下血不下再作之

有人病傷寒七八日脈微而沈身黃髮狂小腹脹滿臍下冷小便利予曰仲景云太陽病身黃脈沈結小腹硬小便不利者爲無血也小便自利其人如狂者血證諦也投以抵黨圓下黒血數升狂止得汗解經云血在上則忘在下則狂大腸膀胱隨經而畜於膀胱故臍下膨脹由閼門滲入大腸若大便黒者此其證也

破陰丹方在前

有人初得病四肢逆冷臍下築痛身疼如被杖蓋陰證也急服破陰金液來復等丹其脈遂沈而滑沈者陰也滑者陽也病𨿽陰而見陽脈有可生之理仲景所謂陰病見陽脈者生也仍灸气海丹田百壯手足溫陽回得汗而解或問滑浮之狀如何便有生理予曰仲景云翕奄沈名曰何謂也沈爲純陰翕爲正陽陰陽和合故名曰滑古人論滑脈𨿽云往來前卻流利庶轉替替然與數相似仲景三語而足也此三字極難曉翕合也言張而復合也故曰翕爲正陽沈言忽降而下也故曰沈爲正陰方翕而合俄降而下奄謂奄忽之間仲景論滑脈可謂諦當矣然其言皆有法故讀書難曉

治傷寒汗後脾胃傷冷物胸膈不快尋常血气不和宜補脾湯

人參

漧薑

白術

甘艸

陳桔皮【去白】

靑桔皮【去白各等分】

右細末每服三錢水一盞煎數沸熱服入鹽防亦得又記有人患傷寒得汗數日忽身熱自汗脈數心不得寕眞勞復也予診曰勞心之所致神之所捨未復其初而又勞傷其神榮衛失度當補其子益其脾解發其勞庶幾得愈授以補脾湯佐以小柴胡得解或者難曰虛則補其母今補其子何也予曰子不知虛勞之異乎難經曰虛則補其母實則瀉其子此虛當補其母人所共知也千金曰心勞甚者補脾气以益之脾王則感於心矣此勞則當補其子人所未聞也蓋母生我者也子繼我而助我者也方治其虛則補其生我者與錦囊所謂本骸得气遺體受防同義方治其勞則補其助我者與荀子所謂未有子富而父貧同義此治虛與勞所以異也

治中暍白虎湯方在本論中

有人頭疼身熱心煩燥渴診其脈大而虛予授以白虎湯數服愈仲景云脈虛身熱得之傷暑又云其脈細芤遲何也素問云寒傷形熱傷气蓋傷气不傷形則气消而脈虛弱所謂細芤遲者皆虛脈也仲景以爲陰朱肱亦云仲景脈微弱則皆虛脈可知

麻黃湯方在前

有人病傷寒身熱頭痛予診之曰邪在表此表實證也當汗之以麻黃湯或人問曰傷寒大抵因虛故邪得以入之今邪在表何以云表實也予曰古人稱邪之所湊其气必虛畱而不去其病則實蓋邪之入人也始因虛及邪居中則反爲實矣大抵調治傷寒先要明表裏虛實能明此四字則仲景三百九十七法可坐而定也何以言之有表實有表虛有裏實有裏虛有表裏俱實有表裏俱虛予於表裏虛實歌中常論其事矣仲景麻黃湯之類爲表實而設也桂枝湯之類爲表虛而設也若裏實則承气之類是也裏虛則四逆之類是也表裏俱實所謂陽盛陰虛下之則愈也表裏俱虛所謂陽虛陰盛汗之則愈也常讀華佗傳有府吏倪尋李延共止俱頭痛身熱所苦正同佗曰尋當下之延當發汗或難其異佗曰尋外實延內實故治之異

小柴胡湯

柴胡【二兩】

黃芩

人參

甘艸【各三分】半夏【六錢一字洗七次】

右粗末每服五錢水一盞半生薑五片二枚同煎至八分去滓溫日三服加減法活人書所載甚詳記有人患傷寒五六日頭汗自出頭以下無汗手足冷心下痞悶大便祕結或者見四肢冷又汗出滿悶以爲陰證予診其脈泛而予曰此證誠可疑然大便結非虛結也安得爲陰脈𨿽沈爲少陰證多是自利未有祕結者予謂此正半在表半在裏投以小柴胡得愈仲景稱傷寒五六日頭汗出微惡寒手足冷心下滿口不欲食大便硬脈細者此爲陽微結必有表復有裏脈沈亦在裏也汗出爲陽微假令純陰結不得復有外癥悉入在裏此爲半在外半在裏也脈𨿽沈不得爲少陰所以然者陰不得有汗今頭汗出故知非少陰也可與小柴胡湯設不了了者得屎而解此疾癥同故得屎而解也有人難曰仲景云病人脈陰陽俱反汗者正陽也此屬少陰今云陰不得有汗何也今頭汗出者故知非少陰何以頭汗出便知非少陰癥予曰此一叚正是仲景議論處意謂四肢冷脈沈腹滿全似少陰然大便硬頭汗出不得爲少陰蓋頭者三陽同聚若三陰止胸而還有頭汗出自是陽虛故曰汗出爲陽微是陰不得有汗也若少陰頭有汗則死矣故仲景平脈法云心者火也名少陰其頭無汗者可治有汗者死心爲手少陰腎爲足少陰相與爲上下惟以意逆者斯可得之

治太陽陽明合病麻黃湯方在前

有人病傷寒脈浮而長喘而胸滿身熱頭痛腰脊彊鼻幹不得眠予曰太陽陽明今病癥仲景法中有三證下利者葛根湯不下利嘔逆者加半夏喘而胸滿者麻黃湯也治以麻黃得解有人問傷寒傳入之序自太陽陽明少陽太陰少陰厥陰所傳有次第何哉予曰仲景本論無說古今亦無言者惟龎安常謂陽主生故太陽水傳足陽明土土傳足少陰木爲微邪陰主殺故足少陽木傳足太陰土土傳足少陰水水傳足厥陰木爲賊邪予以爲不然足少陰水傳厥陰木安得爲賊邪蓋牽張傳防失之穿鑿何不觀素問陰陽離合論云太陽根起於至陰名曰陰中之陽陽明根起於厲兌名曰陰中之陽少陽根起於竅陰名曰陰中之少陽太陽根起於陰白名曰陰中之太陰少陰根起於湧泉名曰陰中之少陰厥陰根起於大惇名曰陰中之絕陰故其次序正與此合大抵傷寒始因中風寒得之於陰是以止傳足經者皆陰中之陽陰中之陰也不特此也以六气在天者考之厥陰爲初之气少陰爲二之气太陰爲三之气少陽爲四之气陽明爲五之气太陽爲終之气此順也逆而言之太陽而後陽明陽明而後少陽少陽而後太陰太陰而後少陰少陰而後厥陰傷寒爲病逆而非順故以是爲序也

小承气湯方具仲景本論

有人病傷寒八九日身熱無汗時時譫語時因下利大便不通三日矣非煩非燥非寒非痛終夜不得臥但心中無曉防處或時發一聲如嘆息之狀毉者不曉是何癥予診之曰此懊憹怫郁二癥俱作也胃中有燥屎承气湯下燥屎二十餘枚得利而解張仲景云陽明病下之心下懊憹微煩畏中有燥屎者可攻又云病者小便不利大便乍難乍易時有微熱怫郁不得臥者有燥屎也承气湯主之素問云胃不和則臥不安此夜所以不得眠也仲景云胃中燥大便堅者必譫語此所以有時發譫語也非燥非煩非寒非痛所謂心中懊憹也聲如嘆息而時發一聲所謂外气怫郁也燥屎得除大便通利胃中安和故其痛悉去也又有人病傷寒大便不利日脯發潮熱手循衣縫兩手撮空直視喘急更數毉矣見之皆走予曰此誠惡得此者十中九死仲景𨿽有證而無治法但云脈者生澀者死今已經吐下難於用藥謾且救之若大便得通而脈者庶幾可治也與小承气湯一服而大便利諸疾漸退脈且微半月愈或人問曰下之而脈者生此何意也予曰金匱玉函云循衣妄撮怵惕不安微喘直視脈者生澁者死微者但發熱譫語承气湯主之予嘗觀錢仲陽小兒直訣六手循衣領及撚物者肝熱也此癥在玉函列於陽明部蓋陽明胃也肝有熱邪淫於胃經故以承气瀉之且得脈則肝平而胃不受尅此所以有生之理讀仲景論不能博通諸毉書以發明其隱奧耑守一書者吾未見其能也

又記有人病傷寒下利身熱神昏多困譫語不得眠或者見下利便以譫語爲鄭聲爲陰虛證予曰此小承气癥眾駭曰下利而服小承气仲景之法乎予曰此仲景之法也仲景云下利而譫語者有燥屎也屬小承气湯而得解予嘗讀素問云微者逆之甚者從之逆者正治從者反治從少從多觀其事也帝曰何謂反治岐伯曰寒因寒用通因通用王水注云大熱內結注瀉不止熱宜寒療結復須除以寒下之結散利止則寒因寒用也正合於此

治項背彊

葛根湯

葛根【一兩】麻黃【三分】桂枝甘艸芍藥【各半兩】

右粗末每服五錢水一盞半煎至八分去滓溫服覆汗爲度

有人患傷寒無汗惡風項旣屈而且彊予曰項彊兀兀葛根湯癥或人問曰何謂兀兀予曰兀兀者如兀足疾屈而彊也謝復古謂病人羸弱須憑兀而起誤也蓋仲景論中極有難曉處振振欲擗地心中懊憹外气怫鬱鬱冒不仁膈內拒痛如此之類甚多熈寧中邦守宋迪因其猶子感傷寒之初不能辧其病癥見其煩渴而汗多以涼藥解治之至於再三遂成陰毒六日卒乃痛悼之遂著陰毒形癥訣三篇

始得陰毒

陰毒本因腎气虛寒因欲事或食冷物後傷風內旣伏陰外又感寒或先感外寒而伏內陰內外皆陰則陽气不守遂頭痛腰重腹痛眼睛疼身體倦怠而不甚熱四肢逆冷額上及手背冷汗不止或多煩渴精神恍惚如有所失二三日間或可起行不甚覺重診之則六脈俱沈細而疾尺部短小寸口或大【六脈俱浮大或沈取之大而不甚疾者非陰癥也】若服涼藥過多則渴轉甚燥轉急有此病癥者急服還陽退陰二藥卽安惟補气和气而已宜服正元散退陰散五勝散【陰癥不宜發汗如气正脈大身熱而未差用藥出汗無妨】

正元散治傷寒如覺傷寒吹著四肢頭目百骨節疼痛急煎此藥服如人行五里再服或連進三服出汗立差若患陰毒傷寒入退陽散半錢同煎或傷冷傷食頭昏气滿及心腹諸疾服之無有不見效

麻黃【去節】

陳皮

大黃【生】

甘艸

漧薑

肉桂

芍藥

附子

茱萸

半夏【洗各等分】

右麻黃加一半茱萸減一半同爲末每服一大錢水一盞生薑三片一枚煎至七分熱呷如出汗以衣被蓋覆切須汗幹去衣被如是陰毒不可用麻黃免更汗出

退陰散治陰毒傷寒手足逆冷脈沈細頭痛腰重連進三服小小傷冷每服一字入正元散內同煎入鹽一撚陰毒傷寒欬逆煎一服細細熱呷便止

川烏

漧薑【各等分】

右爲粗末炒令轉色放冷再搗爲細末每服一錢水一盞鹽一撚煎半盞去滓溫服

五勝散治傷寒頭痛壯熱骨節疼痛昏沈困倦欬鼻塞不思飲食兼治傷寒夾冷气並慢陰毒神效方白術

甘艸

五味子

石膏【各四兩】漧薑【三兩半】

右爲末每服二錢水八分入鹽少許同煎至六分通口服如冷气相夾入姜煎或治陰毒病入艾少許同煎

陰毒漸深

積陰感於下則微陽消於上故其沈重四肢逆冷腹痛轉甚或咽喉不利或心下脹滿結硬燥渴虛汗不止或時狂言指甲白色靑黒六脈沈細而一應七至以來有此癥者速宜於气海或開元二穴灸三二百壯以手足和暖爲效仍服金液丹來蘇丹玉女散還陽散退陰散

玉女散治陰毒气攻上腹痛四肢逆冷惡並治之川烏去皮臍冷水浸七日後薄切曝漧紙袋盛有患者取碾末一大錢入鹽一小錢水一盞半煎至七分通口服壓下陰毒所注如豬血相似未己良久再進一服

還陽散治陰毒靣色靑四肢逆冷心燥腹痛

用硫黃末新汲水調下二錢良久或寒一起或熱一起更防慢再服汗出差

陰毒沈困

沈困之與前漸深之皆同而更加困重六脈附骨取之方有按之卽無一息八至巳上或不可數也至此則藥餌難爲工矣但於臍中灼艾如半大三百壯以來手足不和緩者不可治也偶復和緩則以前硫黃及熱藥助之若陰气散陽气來卽漸減熱藥而和治之以取差也

辧少陰脈止

記有人患傷寒六七日心煩昏睡多吐小便白色自汗予診之寸口尺中俱予曰寒中少陰之絕是以脈仲景云病人脈而汗出者亡陽也屬少陰法當咽痛而復下利蓋謂此也有難之曰脈訣脈屬七表仲景以脈屬少陰脈屬陽耶屬陰耶予曰仲景云寸口脈俱者淸邪中於上焦濁邪中於下焦又云陰陽俱者口中气出唇口漧燥倦臥足冷鼻中涕出舌上滑胎忽忘治也又云則爲寒又云諸爲寒又云曽爲人所難脈從何而來師云假令已汗若吐以肺裏寒故令脈假令咳者坐飲冷水故令脈假令下利以胃虛故令脈又云寸口脈微尺脈其人虛損多汗由是觀之則是寒邪之气入人經絡所致皆虛寒之脈也其在陽經則浮而在陰經則沈而故仲景云浮者名爲傷寒又曰陽明脈浮而者必潮熱此在陽則浮而也在陰則沈而故仲景云寸口脈微尺脈其人虛損多汗則陰常在絕不見陽又云少陰脈至七八日自下利脈暴微手足反溫脈及去者此欲解也此在陰則沈而也仲景云浮爲在表沈爲在里數爲在腑沈爲在藏欲知表裏臟腑先以浮沈遲數爲定然後兼於脈而別陰陽也故論傷寒當以仲景脈法爲準傷寒必本仲景猶兵家之本孫吳塟書之本郭氏三命之本珞琭壬課之本心鏡捨是而之他是猶捨規矩而求方圓捨律呂而合五音必乖謬矣予常作傷寒歌百篇其首篇云傷寒脈證摠論篇第一皆本仲景今錄於後

浮大數動滑陽脈陰病見阻生可得沈濇微弱屬陰陽病見陰終死厄【仲景云脈大浮數動滑此名陽也脈沈濇弱微此名陰也陰病見陽脈者生陽病見陰脈者死】陰陽交互最難明輕重斟量當別白【脈須有陰陽須防輕重以分表裏在下文】輕手脈浮爲在表表實浮而兼有力但浮無力表中虛自汗惡風常淅淅【傷寒先要辧表裏虛實此四者爲急仲景浮爲在表沈爲在裏然表正有虛有實浮而有實者表實也故無汗不惡風浮而無力者表虛也故自汗惡風】重手脈沈爲在裏裏實脈沈來亦實重手無力大而虛此是裏虛裏審的【里正亦有虛實脈沈而有力者裏實也故腹滿大便不通沈而無力者裏虛也或泄利或陰癥之類此八句辧表裏虛實盡矣】風則虛浮寒堅牢水停水畜必沈潛動則爲病數爲熱友飲應須脈急太過之脈爲可輕不及之脈亦如然【仲景云風則虛浮寒則牢堅沈潛水人友飲急動則爲痛數則熱煩太過可怪不及亦然邪不空見中心有姦】榮衛太盛名髙章髙章相摶名曰网榮衛微時名卑惵卑惵相摶損名揚榮衛旣和名緩遲緩遲名沈此最良九種脈中辧疾正長沙之脈妙難量【仲景云寸口微气盛名曰髙榮气盛名曰章髙章相名曰网衛气弱名曰惵榮气弱名曰卑惵卑相名曰損衛气和名曰緩榮气和名曰遲緩遲相名曰沈大抵仲景論傷寒癥自是一家】瞥瞥有如羮上肥此脈定知陽气微縈縈來者蛛絲細卻是體中陰气衰脈如瀉漆之絕者病人亡血更何疑【仲景云瞥瞥如羮上肥者陽气微也脈縈縈如蛛絲細者陽气衰也脈綿綿如瀉漆之絕者亡血也陽气衰千金竹陰气】陽結藹藹如車蓋陰結循竿亦象之【仲景云藹藹如車蓋者陽結也如循竿者陰結也】陽盛則促來一止陰盛則結緩而遲【此謂促難一脈也仲景云脈來緩時一止名曰結脈來數時一止名曰促脈陽盛則促陰盛則結】縱橫逆順宜審察殘賊災怪須要知【仲景云脈有相乘有縱有橫有逆有順何謂也曰水行乘火金行乘木名曰縱火行乘水木行乘金名曰橫水行乘金火行乘木名曰逆金行乘水木行乘火名曰順也又問曰脈有殘賊何謂也師曰脈有浮滑沈濇名殘賊能爲諸脈作病也又問曰脈有災怪何謂也答曰舊時服藥今乃發爲災怪】脈靜人病內虛故人安脈病曰行屍【仲景曰脈病人不病曰行屍以無主气卒僕不知人病脈不病名曰內虛以無谷神𨿽困無苦】右手气口當主气主血人迎左其位气口盛食必傷人迎盛風邪熾【左爲人迎右爲气口人迎盛傷於風气口盛傷於食】數爲在腑遲爲髒浮爲在表沈爲裏【仲景云浮爲在表沈爲在里數爲在腑遲爲在髒】脈浮而緩風傷榮浮堅澁寒傷衛脈微大忌令人吐欲下猶防虛且細【仲景云脈微不可吐虛細不可下】沈微气弱汗爲難三者要須當審記【孫用和云陰虛脈沈微而气弱者不可汗汗下吐三脈有不可行者當審之】陽加於陰有汗在左手沈微卻應未【素問云陽加於陰爲之汗】�陽胃脈定死生【仲景云�陽脈者凡十有一】太谿腎脈爲根蒂【傷寒必診太谿�陽者謂人以腎脈胃脈爲主仲景譏世人握手不及足者死】脈來六至或七至邪气漸深須用意浮大晝加病屬陽沈細夜加分陰位九至來短促以上狀若湧泉無入气更加懸絕漸無根命絕天眞當死矣【孫用和云脈至六至七至以上浮大晝加病更及八至精神消神气亂必有散脫精神之須忌急爲治療又加之九至十至𨿽和扁亦難治如八至九至加以懸絕治者無根也如泉之湧脈無入气天眞絕必死也】病人三部脈調勻大小浮沈遲速類此是陰陽气已和勿藥自然應有喜【仲景云寸口闗上尺中三處大小浮沈遲速同等𨿽有寒熱不解此脈已和爲必愈】

發熱惡寒近似傷寒者有五種脈浮而數其人發熱而惡寒者傷寒之也脈浮而其人發熱惡寒或有痛處是欲爲癰癤也脈浮按之反澁其人發熱惡寒或膈實而嘔吐此是傷食也脈浮而滑其人發熱而背寒或頭而嘔吐此是風痰之癥也脈浮而其人發熱而惡寒或思凡食此是欲作瘧疾也能辧其脈又驗其證斯無誤也

類證普濟本事方卷九

欽定四庫全書

類證普濟本事方卷十

宋許叔微撰治婦人諸疾

治婦人榮衛气虛挾風冷胸脇膨脹腹中防痛經水愆期或多或少崩傷漏下腰腿痛重靣色靑黃嗜臥無力安胎止痛補虛益血

四物湯

當歸熟地黃白芍藥芎防【各等分】

右粗末每服四錢水一盞煎八分去滓溫服不以時

滑胎枳殻散

商州枳殻【二兩】

甘艸【一兩】

右細末毎服二錢百沸湯防服空心食前日三服凡懷孕六七月以上卽服令兒易生初生胎小微黒百日以後肉漸變白此𨿽孫眞人滑胎易生方然抑陽降气爲眾方之冠

治姙娠衝任脈虛補血安胎

內補圎

熟地黃【二兩】

當歸【一兩微炒】

右細末煉蜜和丸如梧子大每服三四十丸溫酒下上三方諸集皆載之在人用之如何耳大率婦人姙娠惟在抑陽助陰素問云陰博陽別爲有子之兆闗前爲陽闗後爲陰尺中之脈按之博手不絕者姙子也婦人平居陽气微盛無害及其姙子則方閉經隧以養胎若陽盛博之經脈妄行胎乃不固素問所謂陰虛陽博謂之崩也抑陽助陰之方甚多然胎前藥惟惡羣隊若陰陽交雜別生他病惟是枳殻散所以抑陽四物湯所以助陰故耳枳殻散差寒若單服之恐有胎寒腹痛之疾以內補丸佐之則陽不至彊陰不至弱陰陽調勻有益胎嗣此前人未嘗論及

治婦人有孕傷食

木香圓

木香【二錢】

京三稜

白茯苓

人參【各三錢】

右細末麵糊丸菉豆大每服三十丸熟水下

治姙娠气不和調飲食

白術散

白術【炒】幹紫蘇【各一兩】白芷【微炒三錢】人參【三錢】川芎訶子皮靑皮【各半兩】甘艸【一錢】

右細末每服二錢水一盞姜三片煎七分不據時溫服經云飲食自倍腸胃乃傷又云陰之所生過在五味陰之五宮傷在五味若姙子飲食不節生冷毒物恣性食噉致脾胃之疾故姙娠傷食難得藥惟此二方穩防

治姙娠胎气不和懷胎近上脹滿疼痛謂之子懸兼治臨產驚恐气結連日不下

紫蘇飲

紫蘇莖葉【一兩】大腹皮人參川芎陳桔皮白芍藥【各半兩】當歸【三錢】甘艸【一分】

右細剉分作三服每服用水一盞半生薑四片蔥白七寸煎至七分去滓空心服

曽有婦人累日產不下服徧催生藥不驗予曰此必坐艸太早心懷下一懼气結而然非胎不順也素問云恐則气下蓋恐則精卻卻則上焦閉閉則气還還則下焦脹气乃不行矣得此藥一服便產及婦人六七月子懸者予用此數數有驗不十服胎便近下

下死胎方

桂末二錢麝香當門子一个同研溫酒服須臾如手推下比之用水銀等此藥不損血气趙和叔傳

治婦人病多是月經乍多乍少或前或後時發疼痛毉者一例呼爲經病不曽說是陰勝陽是陽勝陰所以服是藥少得有效蓋陰气乘陽則胞寒气冷血不運行經所謂天寒地凍水凝成冰故令乍少而在月後若陽气乘陰則血流散溢經所謂天暑地熱經水沸溢故令多而在月前當知其陰陽調其血气使不相乘以平爲福紫石英圓

紫石英

禹餘糧【燒醉淬】

人參

龍骨川烏頭【炮】

桂心

桑寄生

杜仲五味子

逺志

澤防

當歸

石斛蓯蓉

漧薑【各一兩】

川椒

牡礪

甘艸【各半兩】

右爲末煉蜜丸如梧子大飲下三十丸至五十丸空心食前服

治婦人室女月不通疼痛或成血瘕

通經圓

桂心靑皮【去皮】大黃【炮】漧薑川椒蓬莪術川烏漧漆當歸桃仁【各等分】

右細末將四錢用米醋成膏和餘六錢末成劑臼中治之圓如桐子大曬漧每服二十丸用淡醋湯下加至三十圓溫酒亦得空心食前服

徽州靈巫張擴頃年緣事在推勘院有王毉者以毉職直宿日夜與之稔熟口傳此方渠甚祕之予後得此方治婦人疾不可勝數且欲廣行不敢自祕尋常血气凝滯疼痛數服便效有一師尼患惡風體倦乍寒乍熱靣赤心煩或時自汗是時疫气大行毉見其寒熱作傷寒治之大小柴胡湯雜進數日病劇予診視曰三部無寒邪脈但厥脈長而上魚際宜服抑陰等藥予制此地黃圓

生地黃【二兩】

柴胡

秦芄

黃芩【各半兩】赤芍藥【一兩】

右細末煉蜜丸如桐子大每服三十丸烏梅湯吞下不據時日三服

昔宋禇澄療師尼寡婦別制方蓋有謂也此二種鰥居獨陰無陽欲心萌而多不遂是以陰陽交爭乍寒乍熱全類溫瘧久則爲勞常讀史記倉公傳載濟北王侍人韓女病腰背痛寒熱眾毉皆以爲寒熱也倉公曰病得之欲男子不可得也何以知欲男子而不可得診其脈肝脈出寸口是以知之蓋男子以精爲主婦人以血爲主男子精盛則思室婦人血盛則懷胎無肝攝血有也厥陽出寸口又上魚際則陰血盛可知故知禇澄之言信有謂矣

治婦人月經不調每行數日不止兼有白帶漸漸瘦悴飲食少味累年無子

地黃圓

熟地黃【一兩】山茱茰白蕪荑漧薑白芍藥代赭石【醋淬各一兩】厚朴白僵蠶【各一兩】

右細末煉蜜丸如梧子大每服四五十丸空心酒下日三服

此龎老方婦人有白帶是第一等病令人不產有宜速治之此扁過邯鄲聞貴婦人帶下所以專爲毉也

治婦人月經壅滯每發心腹臍疞痛不可忍及治產後惡露不快血上愴心迷悶不省气絕欲死

琥珀散

荊三稜蓬莪術赤芍藥劉寄奴牡丹皮官桂熟地黃菊花眞蒲黃當歸【幹秤以上各一兩剉】

右前五味用烏豆一升生薑半觔切片米醋四升同煮豆爛爲度焙漧入後五味同爲末每服二錢溫酒調下空心食前服一方不用菊花蒲黃用烏藥胡索亦佳予家之祕方也若是尋常血气病只一服產後血衝心二服便下常服尢佳予前後救人急切不少此藥易合宜多合以救人

治婦人血瘕血積經不通

桃仁圓

桃仁【去皮尖麩炒黃】大黃川朴硝【各一兩】防虫【半兩炒黒】

右四味末之以醇醋二升半銀石器中熳火煎取一升五合下大黃桃仁防防等不住手攪千下後下朴硝更不住手攪良久出之丸如梧子大前一日不用喫晚食五更初用溫酒吞下五圓日午取下如赤豆汗雞肝蝦麻如未下再作血解紅卽止續以調气血藥補之

此出千金方頃年在毘陵有一貴人妻患小便不通臍腹脹不可忍眾毉皆作淋治如八正散之類數種治皆不退痛愈甚予診之曰此血瘕也非瞑藥不可去予用此藥更初後至日午痛大作不可忍遂臥少頃下血塊如拳者數枚小便如黒汁者一二升痛止得愈此藥治病的切然猛烈太峻气虛血弱者更斟酌與之

治婦人姙孕六七月因事築磕著胎或子死腹中惡露下疼痛不巳口噤欲絕用此藥探之若不損則痛止子母俱安若胎損立便下此藥催生神效

佛手散

川芎當歸【各等分】

右粗末每服三錢水一小盞煎令泣泣欲幹投酒一大盞止一沸去滓溫服口噤灌之如人行五七里再進不過三二服便生有一方云此藥治傷胎去血多崩中去血多金瘡去血多拔齒去血多昏暈欲倒者去水煎服

治崩中下血方

黃芩爲細末每服一錢燒秤錘酒調下崩中藥多是用止血及補血藥此治陽乘陰前所謂天暑地熱經水沸溢者

治下血不止或成五色崩漏方

香附子樁去皮毛中斷之略炒爲末每服二錢用淸米飲調下此方徐朝奉其內人有是疾服徧藥不效後獲此方遂愈須久服爲佳亦治產後腹痛大是婦人仙藥常服益血調气

治產後中風口噤牙關急手足瘈瘲愈風散

荊芥穂輕焙過一兩細末每服二錢溫酒調下經驗產室皆有之陳選方中用舉卿古拜二味蓋切腳隱語以祕之也此藥委有奇效神聖之功大抵產室但無風爲佳不可衣被帳褥太暖太暖卽出汗出汗則腠理開易於中風便昏冒記有一婦人產後遮防太蜜閣內更生火睡久及醒則昏昏如醉不省人事其家驚惶毉用此藥佐以交加散祝云服之必睡睡中必以左手搔頭覺必醒矣果如其言

交加散治婦人榮衛不通經脈不調腹中撮痛气多血少結聚爲瘕產後中風

生地黃【五兩研取汁】

生薑【五兩研取汁】

右交互用汁浸一夕各炒黃漬汁盡爲度末之尋常腹痛酒調下三錢產後尢不可缺

治婦人諸般淋

苦杖根俗呼爲杜牛膝多取淨洗碎之以一合用水五盞煎一盞去滓用麝香乳香少許研調下

鄞縣武尉耿夢得其內人患砂石淋者十三年矣每溲痛楚不可忍溺器中小便下砂石剝剝有聲百方不效偶有此方啜之一夕而愈目所見也

半夏散

半夏末如豆大許竹管吹入鼻中立醒

治產後出血太多虛煩發渴蒲黃散

眞蒲黃末二錢飲下渴燥甚新汲水下

治姙娠時气身太熱令子不落防胎方

伏龍肝爲末水調塗臍下二寸幹則易差卽止又取井中泥塗心下幹則易

又方

浮萍幹

川朴硝

蛤粉

大黃【碎微炒】藍根【各一兩】

右爲末水調封臍上安胎解煩熱極妙

婦人患頭風者十居其半每發必掉如在車上蓋因血虛肝有風邪襲之耳素問云狥豪招搖目耳聾上虛下實過在足少陽厥陰甚則歸肝蓋此謂也予常處此方以授人比他藥防而效速

芎防散

川芎【一兩】當歸【三錢】羌活旋覆花蔓荊子細辛【華陰者】石膏槁本荊芥穗半夏麯【炒】防風熟地黃甘艸【各半兩】

右爲末每服一錢水一大盞姜三片同煎至七分去滓溫服不拘時

婦人產後有三種疾鬱冒則多汗汗則大便祕故難於用藥惟麻子蘇子粥最佳則穩

紫蘇子大麻子二味各半合淨洗研極細用水再研取汁一盞分二次煮粥啜之不惟產後可服大抵老人諸虛人風祕皆得力常有一貴人母年八十四忽然腹滿頭疼惡心不下食占毉者數人議皆拱補脾進食治風淸利頭目藥數日病愈甚全不進食其家憂懇予辧之予說之曰藥皆悞矣此癥止是老人風祕臟腑壅滯聚於膈中則腹脹惡心不喜食又上至於巓則頭痛神不淸也若得臟腑流暢諸疾悉去矣予令作此粥兩啜而气泄先下結屎如胡椒者十餘後漸得通利不用藥而自愈

治婦人天癸以過期經脈不勻或三四月不行或一月再至腰腹疼痛素問云十損七益謂女子十七數盡而經脈不依時者血有餘也不可止之但令依時不腰痛爲喜當歸散

當歸

川芎

白芍藥

黃芩【各剉炒各一兩】白術【半兩】山茱萸【兩半】

右細末每服二錢酒下空心日三服冷去黃芩加桂一兩

治婦人髒燥

大棗湯

甘艸【三兩】

小麥【一升】

大棗【十枚】

右防咀以水六升煮三升去滓溫分三服亦補脾气鄕裏有一婦人數次無故悲泣不止或謂之有祟祈禳請禱偹至終不應予忽憶金匱有一證云婦人髒燥悲傷欲哭象如神虛數次者大棗湯予急令治藥盡劑而愈古方識病制方種種妙絕如此試而後知

治姙娠熱病胎死腹中

鹿屑湯

鹿角屑一兩水一碗蔥白五莖豆豉半合煎六分溫二服

治婦人生產數日不下及胞衣死胎不下者方

用萆麻七粒去殻研如泥塗足心才下急洗洗去此崔元亮海上方人但未知耳政和中一鄕人內子產二日不下予令漫試之一塗俄頃便下自後常用極驗

小兒病方

小兒脈當以大指按三部一息六七至爲平和十至爲發熱五至爲內脹脈爲風癇沈緩爲傷食促急爲虛驚急爲气不和沈細爲冷浮爲風大小不勻爲惡爲鬼祟浮大數爲風爲熱伏結爲物聚單細爲疳勞凡腹痛多喘嘔而脈洪者爲有虫浮而遲潮熱者胃表也溫之則愈予嘗作歌以紀之歌曰小兒脈風癇沈緩食傷多吐嘔咬急因知气不和急促虛驚神不守冷則沈細風則浮半實大便應祕久腹痛之而脈亂不治安可救變蒸之時脈必變不治自然無過繆單細疳勞洪有虫大小不勻爲惡脈浮而遲有潮熱此必胃寒來內冦瀉痢浮大不可毉仔細斟量宜審究嬰孩未可脈方者俗毉多防虎口中紋顏色與四肢冷熱驗之亦有可取予又以二歌紀之虎口色歌曰紫色紅傷寒靑驚白色疳黒時因中惡黃卽困脾端冷熱癥歌曰鼻冷定知是瘡疹耳冷應知風濕癥通身皆熱是傷寒上熱下冷傷食病若能以色脈參互驗之所得亦過半矣治小兒一切驚疳食稍風癇之癥

睡驚圓

史君子【五十个燒存性】

香墨【棗大一塊】

金銀箔【各五片】

右先研史君子墨細次入金銀箔乳鉢內同研次入膩粉並麝香少許研令極細勻稀糊丸如梧子大陰漧每服一丸薄荷湯磨下一嵗以下半丸一名靑金丹鄕裏一士人家貨此藥日得數十錢已百餘年矣

治小兒嘔吐脈數有熱

麥門冬散

麥門冬半夏麯人參茯苓【各二錢】甘艸【一錢】

右細末每服二錢水一盞姜三片煎五分日二三服

治小兒嘔吐脈遲細有寒

白術散

白術

人參【各三錢】

半夏麯【二錢】

茯苓漧薑

甘艸【各一錢】

右每服二錢水一盞姜三片棗一枚煎七分日二三服

治小兒久傷脾胃腹脹

調中圓

漧薑

橘紅

白術

茯苓

木香縮砂仁

官桂

良姜【各等分】

【闕】

﹤子部﹐醫家類﹐類證普濟本事方﹐卷十﹥

惟慢脾風因吐瀉脾胃受風爲難治難得藥近世多用生附子及靑州白圓子金液丹合用之如醒脾丸皆要藥也

治小兒慢脾風因吐利後虛因昏睡欲生風癇

醒脾圓

厚朴

白術

船上硫黃

天麻【各半兩】全蠍

防風

人參

官桂【各一分】

右爲末酒浸蒸餅和丸如雞頭大每服一丸槌研溫米飲下

又方

全蠍【二个靑薄荷葉包煨】白術【指靣大二塊】麻黃【長五寸十个去節】

右細末二嵗以下一字三嵗以上半錢薄荷湯下量大小加減服

治脾風多困

人參散

人參

冬仁【冬半兩】天南星【一兩切片用奨水薑汁煮存性】

右細末每服一錢水半盞煎二三分溫服

治小兒胎虛气弱吐利生風昏困嗜臥或潮搐

蠍稍圓

全蠍【微炒】白附子【煨裂各半兩】通明硫黃【一兩】半夏【一兩切片薑汁制炮幹】

右爲末薑汁糊丸如麻子大每服三十粒荊芥湯下更防大小加減法

治小兒抝哭

龍腦散

龍腦

蟬殻

鉤藤【有鉤子者】羌活茯苓人參【各等分】

右爲末每服一大錢水一大盞煎六分去滓熱服

類證普濟本事方卷十

