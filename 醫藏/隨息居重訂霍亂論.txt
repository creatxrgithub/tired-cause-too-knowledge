

隨息居重訂霍亂論淸王士雄

汪序

經云﹕人之傷於寒也﹐則爲病熱。蓋六气之行﹐都從火化。外感之病﹐𨿽有因寒因熱之分﹐而熱者較多。霍亂不過外感之一證﹐其中亦有寒﹑有熱﹐初非專屬於寒也。特以其﹐。蓋深疾偏執一方以治百病之獘﹐故不辭痛切﹐言之如此。讀者顧疑其偏用寒涼﹐未免以詞害意矣。昔洄溪作《愼疾芻言》﹐而自論之曰﹕有疑我爲專用寒涼攻伐者﹐不知此乃爲誤用溫補者

同治癸丑正月烏程汪曰楨

自序

隨息居士﹐當升平盛世﹐生長杭垣﹐不幸﹐幼失怙。自知無應世才﹐而以潛名其齋十﹐忽挈兩弟﹐攜一硯以歸籍﹐然貧無錐地﹐賃屋而居。或問故﹐曰﹕余繼先人志耳﹗乃顏其艸堂酉秋﹐勢日蹙﹐不克守先人邱壠﹐始別其兩弟﹐攜妻孥﹐棲於濮院。人視之如野鶴閒雲﹐而自傷迨季冬﹐杭垣再陷﹐悠悠長夜﹐益覺難堪。今春﹐急將三﹑四兩女艸艸遣嫁﹐夏間避地申江﹐妻孥踵至﹐僦屋黃歇浦西﹐仍曰隨息居。略識顚末﹐俾展捲而知隨處以息者﹐卽半癡山人﹐身不能重訂《霍亂論》者﹐以道光間﹐嘗艸《霍亂論》於天臺道上﹐爲海丰張柳吟先生閱定﹐同郡王君仲安梓以行世﹐蓋二十餘年矣﹐板存杭會﹐諒化劫灰﹐咸豐初元﹐定州楊素園先生﹐又與《王氏醫案》十卷﹐合刻於江西﹐不知其板尙存否﹐今避亂來上海﹐適霍亂大行﹐司命者罔知所措﹐死者實多。元和金君齋﹐仁心爲質﹐惻然傷之﹐徧搜坊間《霍亂論》﹐欲以弭亂﹐而不能多得﹐聞余足迹﹐卽來訂交﹐以爲登髙之呼。余自揣無撥亂才﹐方悔少年妄作之非﹐愧無以應也。逾兩月﹐齋亦以此今板已毀﹐書亦無餘﹐余讀之﹐簡明切當﹐多采蕘﹐洵可傳之作。因嘆齋韜晦之深﹐竟不君下﹐非敢自忘不武﹐謂可以戡定斯亂也。書成﹐題曰《重訂霍亂論》。首病情﹐次治法﹐次醫案﹐次藥方﹐凡四篇。

同治建元壬戌閏月丙午華胥小隱自記

卷上病情篇第一

總義

《素問﹟六元正紀大論》曰﹕太陰所至﹐爲中滿﹐霍亂吐下。

太陰濕土之气﹐內應於脾。中滿﹐霍亂吐下﹐多中焦濕邪爲病。故太陰所至﹐不必泥定司天在之气上騰﹐烈日之暑下爍﹐人在气交之中﹐受其蒸淫。邪由口鼻皮毛而入﹐畱而不去﹐則成溫熱暑疫諸病﹐霍亂特其一證也。若其人中陽素餒﹐土不勝濕﹐或飲冷貪涼太過﹐則濕遂從寒化﹐而成霍亂者亦有之。然熱化者﹐天運之自然﹔寒化者﹐體气之或爾。知常知變﹐庶可治無不當也。

《靈樞﹟經脈篇》曰﹕足太陰厥气上逆﹐則霍亂。

足太陰脾﹐土髒也﹐其應在濕﹐其性喜燥﹐鎭中樞而主升淸降濁之司。惟濕盛而滯其升降之機﹐則濁反厥逆於上﹐淸反抑陷於下﹐而爲霍亂。𨿽有熱化﹑寒化之分﹐治宜宣其濁﹐則逆自平﹐而亂乃定﹐淸自升也。

《傷寒論》曰﹕病有霍亂者﹐何﹖答曰﹕嘔吐而利﹐名曰霍亂。

此設爲問答﹐以明霍亂之病。謂邪在上者﹐多吐﹔邪在下者﹐多利﹔邪在中焦﹐上逆而爲嘔吐﹐復下注而利者﹐則爲霍亂。霍亂者﹐揮霍悶亂﹐成於頃刻﹐變動不安之謂也。若上不能納﹐下不能禁之久病﹐但名吐利。不得謂之霍亂也。

又曰﹕病發熱頭痛﹐身痛惡寒﹐吐利者﹐此屬何病﹖答曰﹕此名霍亂。自吐下﹐又利止﹐復更發熱也。

徐洄溪曰﹕此霍亂是傷寒變證。郭白雲曰﹕此論霍亂﹐似傷寒之證。蓋傷寒而霍亂者﹐陰陽二气亂於胸中也。初無病而霍亂者﹐往往飲食失節﹐而致胸中逆亂也。經云﹕淸气在陰﹐濁惟亂於胸﹐所以吐。亂於腸﹐所以利。經言五亂﹐霍亂其一也。張路玉曰﹕傷寒吐利﹐由邪气寒霍亂也。

雄案﹕霍亂﹐有因飲食所傷者﹐有因濕邪內蘊者﹐有因气郁不舒者。但旣有發熱頭痛﹐身痛惡寒之表證﹐則治法必當兼理其表﹐此仲聖主五苓散之義也。然表証之可兼者﹐不獨寒也。如吸受溫熱風暑之邪者﹐皆能兼見表證。舉隅三反﹐活法在人。其溫暑直侵脾胃﹐與內邪相協爲虐﹐迨裏气和而吐利止﹐則邪復還之表而爲發熱者﹐駕輕湯主之。寒霍亂後﹐表不解者﹐有仲聖之桂枝法在。

《醫徹》曰﹕霍亂之候﹐其來暴疾﹐腹中痛﹐擾亂不安。有吐瀉交作﹐有吐而不瀉﹑瀉而不吐﹐有不得吐而又不得瀉。則邪有上下淺深之分﹐而總以得吐爲愈。邪有入﹐必有出﹐鹽湯探吐故邪入焉。至飲食失和﹐穢邪觸感者尢多。胃气一傷﹐淸濁相干﹐邪不去則正不安﹐所以攻邪尢要於扶正也。卽至肢冷脈伏﹐轉筋聲啞﹐亦必驅逆至盡。蓋邪去則正安﹐非比他證﹐養正而邪自除也。所以當其發時﹐不可用米飲。先哲諄諄戒之﹐豈無謂哉﹗觀於幹霍亂﹐上不得吐﹐下不得瀉﹐亦因邪不能出﹐所以爲劇。治者﹐益可思其故矣。

此治霍亂之大法也。總以得吐爲邪有出路者﹐承上不得吐瀉之幹霍亂言也。邪不去則正不安﹐尢爲治諸病之名言。但霍亂𨿽無養正則邪自除之理﹐而虛多邪少之證﹐亦間有之﹐治宜攘外安中並用﹐又未嘗無其法也。

《病源》曰﹕霍亂﹐脈大可治﹐微細不可治。霍亂吐下﹐脈微遲﹐气息劣﹐口不欲言者﹐不可治。

《治法匯》曰﹕吐瀉﹐脈代﹐乃是順候。气口脈弦滑﹐乃膈間有宿食﹐𨿽吐﹐猶當以鹽湯鵝翎探之。吐盡﹐用和中藥。凡吐瀉﹐脈見結﹑促﹑代﹐或隱伏﹐或洪大﹐皆不可斷以爲死。

果脈來微細欲絕﹐少气不語﹐舌捲囊縮者﹐方爲不治。

《醫通》曰﹕脈伏﹐或微澀者﹐霍亂。脈長﹐爲陽明本病。霍亂脈洪大﹐吉。虛﹑微﹑遲﹑細兼喘者﹐凶。霍亂之囊縮﹐皆爲死候。

《金齋轉筋證治》云﹕此證重者﹐立時脈伏﹐乃邪閉而气道不宣。勿輕信庸工﹐爲脈絕不救也。

案﹕營虛气奪﹐脈微欲絕者﹐復脈湯主之。气散陽飛﹐脈微欲絕者﹐四逆湯主之。若客邪深入脈﹐陽亡而死﹔閉者誤補﹐邪錮而死。

又案﹐天士云﹕經曰﹕暴病暴死﹐皆屬於火﹐火郁於內﹐不能外達﹐故似寒證。關竅閉塞﹐經絡不通﹐脈道不行﹐多見沈滯無火之脈。愚謂各證皆然﹐舉一可例其餘﹐然非閱歷深者﹐不能知此。

卷上病情篇第一

熱證

《素問﹟六元正紀大論》曰﹕土郁之發﹐爲嘔吐霍亂。

諸郁之發﹐必從熱化。土郁者﹐中焦濕盛﹐而升降之機乃窒。其發也﹐每因吸受暑穢﹐或飲食停滯﹐遂至淸濁相干﹐亂成頃刻﹐而爲上吐下瀉。治法﹐如燃照湯﹐宣土郁而分陰陽。

連𨿽吐﹐猶當以鹽湯探吐﹐吐盡其食﹐然後以駕輕﹑致和等湯調之。

又云﹕不遠熱則熱至﹐熱至則身熱吐下霍亂。

此明指霍亂有因熱而成者。柰《病源》《三因》等書﹐咸謂霍亂本於風冷﹐遂致後人印定眼目。凡患熱霍亂者﹐率爲藥誤﹐且不遠熱三字﹐亦非但以藥食爲言。如勞役於長途田野之間﹐則暑邪自外而入。所謂熱地如鑪﹐傷人最速﹐宜白虎湯﹑六一散之類﹐甘寒以淸之。或安享乎醇酒膏。

其有暑入傷元﹐白虎湯可以加參。气虛招感﹐用參術必佐淸邪。昔賢成法﹐自可比例而施。

柰昧者﹐妄謂勞傷之病宜補﹐膏粱之體必虛。知其一﹐不知其二﹐信手溫補﹐動輒殘生﹐可哀也已。

《至眞要大論》曰﹕諸熱瞀螈﹐諸逆衝上﹐諸躁狂越﹐皆屬於火。

瞀﹐昏悶也﹐螈﹐抽掣也。熱傷神則瞀﹐火迫血則螈。火性炎上﹐故逆而衝上。躁﹐煩躁不安也。狂﹐狂亂也。越失常度也。熱盛於外﹐則肢體躁擾。熱盛於內﹐則神志煩亂。蓋火主動﹐凡病之動者﹐皆屬於火。霍亂而見此等證候者﹐皆爲熱邪內盛之的據也。

又曰﹕諸轉反戾﹐水液混濁﹔諸嘔吐酸﹐暴注下迫﹐皆屬於熱。

諸轉反戾﹐轉筋拘攣也。熱气燥爍於筋﹐則攣螈爲痛﹐火主燔灼﹐躁動故也。水液﹐小便也熱盛﹐則迫逆而上衝也。土爰稼穡﹐而味變酸者﹐肝熱內燔﹐故從而化也。暴注﹐卒暴注泄也。腸胃熱盛而傳化失常﹐火性疾速﹐故如是也。下迫﹐後重裏急迫痛也。火性急速﹐而能燥物故也。

此麻痧等俗名﹐而貿貿然妄投燥熱之藥﹐以促人天年﹐抑何不思之甚耶﹗《千金要方》曰﹕中熱霍亂暴利﹐心煩脈數﹐欲得冷水者﹐以新汲井水﹐頓服一升。

郭白雲曰﹕治霍亂之法﹐惟《千金要方》﹐最爲詳備。

《治暑全書》曰﹕暑气入腹﹐惡心腹痛﹐上吐下瀉﹐瀉如水注。

春分以後﹐秋分以前﹐少陽相火﹐少陰君火﹐太陰濕土﹐三气合行其政。故天之熱气下﹐地之濕气上。人在气交之中﹐受其蒸淫之气﹐由口鼻入而擾其中﹐遂致升降失司﹐淸濁不分。所瀉者皆五臟之津液﹐急宜止之﹐然止非通因塞用之謂也。濕甚者﹐胃苓湯分利陰陽﹐暑亦自去﹔熱甚者﹐桂苓甘露飲淸其暑火﹐濕亦潛消。若火盛之體﹐內本無濕﹐而但吸暑邪者﹐白虎湯之類宜之。且髒性有陰陽之別。陰虛者火旺﹐𨿽病發之時﹐適犯生冷﹐而橘﹑朴等只宜暫用﹔陽虛者濕勝﹐𨿽寒潤之品﹐非其所宜﹐如胃苓湯已爲合法。縱使體極虛羸﹐亦不過補气淸邪並用。若因其素稟之虧﹐而忘其現病之暑﹐進以丁﹑附﹑姜﹑桂之劑﹐眞殺人不轉睫矣。凡傷暑霍亂﹐有身熱煩渴﹐气粗喘悶﹐而兼厥逆躁擾者﹐愼勿認爲陰證。但察其小便必黃赤﹐舌苔必粘膩﹐或白濃﹐宜燃照湯﹐澄冷服渾身靑紫而死矣。甚或手足厥冷少气﹐唇面爪甲皆靑﹐腹痛自汗﹐六脈皆伏﹐而察其吐出酸穢﹐瀉下臭惡﹐小便黃赤熱短﹐或吐下皆系淸水﹐而瀉出如火﹐小便點滴﹐或全無者﹐皆是熱伏厥陰也。熱極似陰﹐急作地漿﹐煎竹葉石膏湯服之。又有吐瀉後﹐身冷如冰﹐脈沈欲絕﹐湯藥不下﹐或發噦﹐亦是熱伏於內﹐醫不能察﹐投藥稍溫﹐愈服愈吐﹐驗其口渴﹐以涼水與之卽止﹐後以駕輕湯之類投之﹐脈漸出者生。然暑之爲病﹐傷之驟﹐則發之暴﹔傷之漸﹐則發之緩。故九月時候﹐猶多伏暑霍亂之證﹐醫者不可不知。

《金匱》曰﹕轉筋之爲病﹐其人臂腳直﹐脈上下行﹐微弦﹐轉筋入腹者﹐雞矢白散主之。

劉守眞曰﹕轉反戾也﹐熱爍於筋﹐則攣螈而痛。或以爲寒客於筋者誤也。蓋寒主收引﹐然止爲厥逆禁固﹐屈伸不利﹐安得爲轉也。所謂轉者﹐動也。陽動陰靜﹐熱證明矣。夫轉筋者﹐多由熱甚﹐霍亂吐利所致。以脾胃土衰﹐則肝木自盛﹐而熱爍於筋﹐故轉筋也。夫發渴則爲熱﹐凡霍亂轉筋而不渴者﹐未之有也。

尢拙吾曰﹕肝主筋﹐上應風木﹐肝病生風﹐則爲轉筋。其人臂腳直﹐脈上下行﹐微弦。經云﹕諸暴彊直﹐皆屬於風也。轉筋入腹者﹐脾土虛而肝木乘之也。雞爲木畜﹐其矢微寒﹐而能祛風濕以利脾气﹐故取以治是病焉。

張石頑曰﹕嘔吐泄瀉者﹐濕土之變也﹐轉筋者﹐風木之變也。

濕土爲風木所克﹐則爲霍亂轉筋﹐平胃散加木瓜主之。有一毫口渴﹐卽是伏熱。凡術﹑附﹑姜﹑桂﹐種種燥熱之藥﹐誤服卽死﹐𨿽五苓散之桂﹐亦宜愼用。雄案﹕張氏此言﹐可謂先獲我心矣。蓋仲聖𨿽立熱多欲飲水者﹐五苓散主之之法﹐然上文有頭痛惡寒之表證﹐仍是傷寒之霍亂﹐故用兩解之法﹐其𨿽兼表證而非風寒之邪﹐或本無表證而熱甚口渴者﹐豈可拘泥成法﹐不知變通﹐而徒藉聖人爲口實哉。﹝透徹古人用法之意﹐是眞讀書人語。定州﹐楊照藜識﹞

薛一瓢曰﹕風自火生﹐火隨風轉﹐乘入陽明則嘔﹐賊及太陰則瀉﹐是名霍亂。竄入筋中則攣急﹐流入脈絡則反張﹐是名痙。故余曰﹐痙與霍亂﹐同出一源﹐但痙證多厥﹐霍亂少厥。蓋痙證風火閉郁﹐郁則逆勢愈橫﹐不免逼亂神明﹐故多厥。霍亂風火外泄﹐泄則邪勢外宣﹐不至循經而走﹐故少厥。此痙與霍亂之分別也。然痙證邪滯三焦﹐三焦乃火化﹐風得火而愈扇﹐則逼入膻中而暴厥。霍亂邪走脾胃﹐脾胃乃濕化﹐邪由濕而停畱﹐則淫及諸經而拘攣﹐火郁則厥﹐火竄則攣﹐又痙與厥之遺禍也。痙之攣急﹐乃濕熱生風﹐霍亂之轉筋﹐乃風來勝濕。﹝木克土也﹞痙則由經及髒而厥﹐霍亂則由髒及經而攣﹐總由濕熱與風痙厥。

厥而不返者死。胃液漧枯﹐火邪盤踞也。轉筋入腹者死。胃液內涸﹐風邪獨勁也。然則胃中津液所關﹐顧不鉅哉。厥證用辛開﹐泄胸中無形之邪也。幹霍亂用探吐﹐泄胃中有形之滯也。然泄邪而胃液不上升者﹐熱邪益熾。探吐而胃液不四布者﹐風邪更張。終成死候﹐不可不知。

雄案﹕霍亂濕多熱少﹐道其常也﹐至於轉筋﹐已風自火出﹐而有勝濕奪津之勢矣。余自髫年﹐必劇。自夏末秋初而起﹐直至立冬後始息。夫彤彤䢐暑﹐濕自何來﹖只緣今人蘊濕者多﹐暑邪易於深伏﹐迨一朝卒發﹐漸至闔戶沿村﹐風行似疫﹐醫者不知原委﹐理中﹑四逆﹐隨手亂投﹐殊可嘆也﹗余每治愈此證﹐必詢其人。曰﹕豈未病之先﹐毫無所苦耶。或曰﹕病前數日﹐手足心如烙。或曰﹕未病之前﹐睹物皆紅如火。噫﹗豈非暑熱內伏﹐欲發而先露其機哉。智者苟能早爲曲突徙薪之計﹐何至燎原莫救乎﹖以胃液之存亡﹐決病情之生死﹐尢爲精識﹔昧者肆行燥烈﹐助虐爍津﹐徒讀父書﹐可爲痛哭。﹝道光元年﹐直省此證大作﹐一覺轉筋卽死。京師至棺木賣盡﹐以席裹身而葬﹐卒未有識爲何證者﹐俗傳食西瓜者卽死﹐故西瓜賤甚。余時年十一﹐輒與同學人日日飽啖之﹐卒無恙。今讀此論﹐則醫學之陋﹐不獨今日爲然也。素園楊照藜識﹞

﹝楊氏之論極是。余於是年亦日食西瓜﹐而闔家無染病者﹐卽其驗也。然是年霍亂﹐間有誤食西瓜而死者﹐爲友人董鑄範所親見。蓋宜服香薷之證﹐誤信乩壇之語﹐以致寒涼遏抑而斃也﹐是亦不可不知。故處方論治﹐非辧證不可。本論第二篇

治法﹑西瓜汁證法﹐有汗頻二字最的。烏程汪曰楨謝城。﹞

王淸任曰﹕道光元年﹐病吐瀉轉筋者數省﹐都中尢甚﹐傷人過多。貧不能埋葬者﹐國家發帑施棺﹐月餘間﹐費數十萬金。彼時醫工﹐或云陰寒﹐或云火毒。余謂不分男﹑婦﹑老﹑少﹐眾人同病﹐卽疫也﹝卓識名言﹞。或曰﹕旣是疫﹐何以芩﹑連﹑姜﹑附而得愈者﹐試看所流之血﹐盡是紫黑。豈不是疫火之毒﹐深入於營分哉﹖以疫邪自口鼻﹐由气管達名曰津門﹐津門上有一管﹐名曰津管﹐是由胃出精汁水液之道路。﹞水不得出﹐故上吐下瀉。初得病時﹐宜卽用鍼刺尺澤穴﹐出紫黑血﹐則毒瓦斯外泄矣。蓋人身气管﹐周身貫通﹐血管周身亦貫通﹐尺澤左右四五根血管﹐刺之皆出血﹐皆可愈。尺澤上下刺之﹐亦可愈。一面鍼刺﹐一面以解毒活血之藥治之。

雄案﹕王氏親見臟腑而善鍼法﹐所論皆鑿鑿可信﹐非懸揣虛擬可比。

𨿽用藥非其所長﹐而以解毒活血四字爲綱﹐亦具有卓見。

《補亡論》曰﹕《靈樞》五亂之證﹐惟亂於腸胃一證﹐名霍亂﹐故作吐利。其餘四證﹐皆不作吐利﹐只謂之亂气。昔柳州之疾﹐蓋亂气干心之證﹐非霍亂也。

謂爲幹霍亂者𨿽謬﹐然尙不失爲五亂之一﹐今則無復知亂气之名矣。

《治法匯》曰﹕幹霍亂﹐俗名攪腸痧。其狀欲吐不吐﹐欲瀉不瀉﹐撩亂揮霍是也。急宜探吐﹐得吐方可﹐不吐則死。《法》曰﹕旣有其入﹐必有其出﹐今有其入而不得其出者﹐痞塞也﹐多死。得吐後﹐方可理气和中﹐隨證調治。《醫通》曰﹕幹霍亂﹐是土郁不能發泄﹐火熱內熾﹐陰陽不交之故。

或問﹕方書皆言宿食與寒气相搏﹐何以獨指爲火耶﹖曰﹕昏亂躁悶﹐非諸躁狂越之屬火者乎每致急死﹐非暴病暴死之屬火者乎﹗但攻之太過﹐則脾愈虛﹔溫之太過﹐則火愈熾﹔寒之太過也。

此證﹐病因非一。驟傷飲食者﹐宜探吐。宿食爲患者﹐宜消導。气郁感邪者﹐宜宣豁。暑火直侵者﹐宜淸解。諸法並列於後﹐用者審之。

﹝慮其格拒﹐反佐以治﹐眞精語也。桂苓甘露飲﹐治熱證而用桂﹔通脈四逆湯﹐治寒證而用豬膽汁﹐皆卽此義。《夢影》中治陳嫗一案﹐石膏﹑芩﹑連﹐加細辛少許﹐燃照湯之用蔻仁﹐亦此義也。若寒證而用芩﹑連﹐熱證而用姜﹑附﹐則正與病反﹐非反佐之義矣。謝城。﹞

又曰﹕脾胃喜香燥而惡臭濕。若素多濕滯而犯臭气﹐則正气郁遏﹐腹痛乃作。或上連頭額俱痛﹐或下連腰腿俱痛。有痛死不知人﹐少間復蘇者﹔有腹痛不時上攻﹐水漿不入﹐數日不已者。甚至欲吐不吐﹐欲瀉不瀉﹐或四肢厥逆﹐面靑脈伏﹐或徧體壯熱﹐面紫脈堅﹐俱與生黃豆嚼之﹐覺香甜者﹐是臭毒也。急以燒鹽探吐﹐或以童便制香附四五錢爲末﹐停湯頓服最效。舉世有用水搭肩背及臂者﹐有以薴麻水濕刮之者﹐有以瓷碗油潤刮之者﹐有以瓷鋒鍼刺委中出血者﹐總欲使腠理開通之意耳。其脈多伏﹐或細小緊澀﹐或堅勁搏指﹐中帶促結﹐皆是陰逆陽伏之象。不可誤認陰寒而投熱藥﹐𨿽砂仁之辛溫香竄﹐亦不可輕用。若見面靑唇黑﹐脈勁搏指﹐厥逆喘促﹐多不可救也。

又曰﹕觸犯臭穢﹐而腹痛嘔逆﹐刮其脊背﹐隨發紅斑者﹐俗謂之痧。甚則欲吐不吐﹐欲瀉不瀉﹐漧嘔痛者﹐曰絞腸痧。更有感惡毒異气而驟發黑痧﹐俗名番痧。卒然昏倒﹐腹痛﹐面汗出﹐或隱隱發斑﹐此毒邪發於表也。亦有發卽瀉利厥逆﹐腹脹無脈者﹐此毒邪內伏﹐不能外發也。所患最多有不及見斑而死者。經謂大气入於臟腑﹐𨿽不病而卒死是也。初覺﹐先將紙撚點淬頭額﹐卽以蕎麥焙燥﹐去殼取末三錢﹐涼開水調服﹔重者少頃再服卽安。蓋蕎麥能煉腸胃滓穢﹐降气寬胸﹐而治濁滯﹐爲痧毒之專藥。其毒甚面黑者﹐急於兩膝後委中穴﹐砭出黑血﹐以泄毒邪。凡驟發之病﹐勿慮其虛﹐非此急奪﹐束手待斃。原夫此病與臭毒相類﹐與霍亂相似﹐乃疫癘之最劇者。初起昏憒不省﹐脈多沈匿不顯﹐或渾渾不淸。勿以腹痛足冷而與溫藥﹐如蕎宜理气爲先﹐如香蘇散加薄荷﹑荊芥﹐辛涼透表﹔次則辟邪爲要﹐梔子豉湯加牛蒡﹑生甘艸﹐解毒和中。表熱勢甚﹐淸熱爲急﹐黃芩湯加連翹﹑木通﹐分利陰陽。若見煩擾腹脹﹐脈來數疾﹐急投涼膈散﹐以竹葉易生薑﹐則毒從下奪。熱劇神昏﹐𨿽合三黃﹐多不可救。煩渴引飲﹐遺溺﹐速淸陽明﹐白虎湯加蔥豉﹐使毒從表化。斑點深赤﹐毒在血分者﹐濃煎益母艸﹐少投生蜜﹐放溫恣服﹐取效最捷。以其專下惡血也﹐或加生萊菔汁半杯﹐總取散血之功。以上諸法﹐在未經誤藥﹐庶可挽回一二。曾見一商﹐初到吳會﹐暢飲酣歌﹐席間﹐霎時不安﹐索生薑湯一啜而逝。又有朔客﹐到楓覓湯澡浴﹐忽然眩暈嘔逆﹐到舟卽斃﹝凡感受暑熱穢疫諸邪者﹐大忌熱湯澡身也﹞。更有誤認傷寒﹐而與發﹝亦有誤認寒證而與熱劑﹐口鼻流血而死者﹞。變生反掌﹐不似時行﹐猶可遷延數日也。

上海﹐特海陬一邑耳。二十年來﹐屢遭兵燹﹐乃滄海漸變桑田﹐外國之經營日廣﹐蘇省又以都會矣。然人煙繁萃﹐地气愈熱﹐室廬稠密﹐穢气愈盛﹐附郭之河﹐藏垢納污﹐水皆惡濁不堪。今夏﹐余避地來遊﹐適霍亂臭毒番痧諸證盛行﹐而臭毒二字﹐切中此地病因。柰醫者茫然﹐竟有令人先服薑汁一盞者﹔有以大劑溫補主治者。皆刊印徧貼通衢﹐病家信之﹐死者日以千計﹐道相望。錢塘吳菊﹐潭茂才告余﹐曰﹕目擊一人七竅流血而死﹐聞之惻然﹐豈亦劫運使然歟。

《玉衡》曰﹕先吐瀉而心腹痛者﹐從穢气而發者多﹔先心腹痛而吐瀉者﹐從暑气而發者多。然吐瀉之霍亂﹐乃暑穢傷人气分。宜用油鹽刮其皮膚﹐則痧不內攻。若心胸脹悶﹐腹中痛﹐或如板硬﹐或如繩縛﹐或如筋弔﹐或如錐刺刀﹐𨿽痛極而不吐瀉者﹐名幹霍亂。乃邪已入營﹐宜以鍼刺出血﹐則毒有所泄。然後﹐再審其因而藥之。若痧脹已極﹐難於刮刺者﹐又必先以藥救醒﹐乃可以回生﹐明此三法﹐庶可十全。

王晉三曰﹕痧者﹐寒熱之濕气﹐皆可以爲患﹐或四時寒濕﹐凝滯於脈絡﹔或夏月濕熱﹐郁遏於經隧﹔或鼻聞臭气﹐而阻逆經气﹔或內因停積﹐而壅塞腑气。則胃脘气逆﹐皆能脹滿作痛﹐甚至昏憒欲死。西北人﹐以楊柳枝蘸熱水鞭其腹﹐謂之打寒痧。東南人以油碗或油綫刮其胸背手痧。更服玉樞丹等以治其內﹐是皆內外達竅以泄其气﹐則气血得以循度而行﹐其脹卽已﹐實卽霍亂耳。非另有痧邪也。

雄案﹕方書從無痧証之名﹐惟幹霍亂﹐有俗呼絞腸痧者﹐是世俗之有痧﹐不知起於何時也。《至醫說》始載﹕葉氏用蠶蛻紙治痧之法﹐以蠶性豁痰﹐祛風利竅﹐其紙已經鹽腌﹐而順下最速也。乃江民瑩誤爲解證﹐𨿽爲杭堇浦所譏﹐然亦可見從前痧證不多﹐故古人皆略而不詳也。迨國初時﹐漸盛﹐自北而南﹐所以又有滿洲病與番痧之名。郭氏因龔雲林靑筋之說﹐而著《痧脹玉衡》一書﹐穢邪也。晉三又辧痧卽外邪驟入﹐阻塞其正气流行之道之謂﹐而痧之病義益明。至情志多郁之人﹐稍犯涼熱﹐卽能成痧﹐且不時舉發﹐亦由气血失其宣暢也。右陶𨿽有截痧方﹐而用藥長洲龍靑霏脈學聯珠云﹕痧脹之證﹐多屬奇經。蓋奇經﹐爲十二經之支流也﹐五臟之淸气不升﹐六腑之濁气不降。譬猶五湖四瀆﹐漫溢泛濫﹐盡入江河﹐而淸濁已混﹐更水甚土崩﹐泥沙渾擾﹐流蕩不淸﹐井壅塞﹐故其病有痧脹之名。痧脹者﹐猶沙漲也﹐總由十二經淸濁不分﹐流溢入奇經﹐而奇經脈現﹐則爲痧證也。邪气滯於經絡﹐與臟腑無涉﹐不當徒以藥味攻臟腑﹐宜先用提刮之法﹐及刺法﹐使經絡旣通﹐然後用藥﹐始堪應手也。

雄案﹕此說似創而實確﹐然經絡旣通﹐𨿽不藥可愈﹐特慮邪已漸及腑臟﹐則刮刺不足了事。

譬如險要爲賊所據﹐不可徒講防堵也。

《疫疹一得》曰﹕凡初起六脈細數沈伏﹐面色靑慘﹐昏憒如迷﹐四肢逆冷﹐頭汗如雨﹐其痛如劈﹐腹內攪痛﹐欲吐不吐﹐欲瀉不瀉﹐此爲悶疫﹐斃不終朝。

悶者﹐熱毒深伏於內而不能發越於外也。漸伏漸深﹐入髒而死﹐不俟終日也。至於治法﹐宜刺曲池﹑委中﹐以泄營分之毒﹔再灌以紫雪﹐淸透伏邪﹐使其外達﹐或可挽回也。

﹝治法精良。素園﹞

卷上病情篇第一

寒證

《素問﹟气交變大論》曰﹕歲土不及﹐民病飧泄霍亂。

歲土不及﹐則脾胃素虛之人﹐因天運而更見其虛﹐中陽旣虛﹐寒濕自盛﹐以致朝食暮瀉而爲飧泄﹐甚加嘔吐而爲霍亂。觀其與飧泄並稱﹐則知利者﹐必是淸谷而非臭穢﹐吐者亦必澄澈而非酸濁。小便之利﹐口之不渴﹐又從而可必矣。如此﹐才是寒濕霍亂﹐可以理中﹑五苓之類治之。故讀書須以意逆其理﹐自然觸處洞然﹐無往而不貫矣。且寒霍亂﹐多見於安逸之人。

以其深居靜處﹐陽气不伸﹐坐臥風涼﹐起居任意。冰瓜水果﹐恣食爲常﹐𨿽在盛夏之時﹐所患多非暑病﹐王安道論之詳矣。輕則藿香正气散﹐或平胃加木香﹑藿香﹑生薑﹑半夏之類。濕盛而四肢重著﹐骨節煩。頭痛臭足厥冷﹐或煩熱發躁﹐揭去衣被﹐但察其瀉出不臭者﹐乃內虛陰盛格陽﹐宜理中湯﹐甚則四逆湯﹐加食鹽少許。更有暴瀉如水﹐冷汗四逆﹐脈弱不能言者﹐急進漿水散救之﹐並宜冷服。

然此輩實由避暑而反爲寒傷致病﹐若拘泥時令﹐誤投淸暑之劑而更助其陰﹐則頃刻亡陽莫挽矣。前人有治此證而愈者﹐尙未確知其爲寒病也。遂謂夏月暑病﹐通宜熱藥。妄立陰暑名目﹐貽誤後人﹐此因偶中而錯認面目也。余於《溫熱經緯》﹐辧之詳矣。

《至眞要大論》曰﹕諸病水液﹐澄澈淸冷﹐皆屬於寒。

或曰﹕醫者﹐精脈理﹐諳藥性﹐胸羅經史﹐口熟方書﹐斯可以濟世矣。余曰﹕不可﹐必也能辧證乎。苟不辧證﹐而但憑脈以用方藥﹐𨿽引古證今﹐有典有則﹐恐不免爲二豎所笑也。惟聖人早料及此﹐以辧証之法﹐大書特書﹐垂示後世﹐可謂旣詳且盡﹐豈但爲霍亂分寒熱哉﹗《傷寒論》曰﹕霍亂﹐頭痛發熱﹐身疼痛﹐熱多欲飲水者﹐五苓散主之﹔寒多不用水者﹐理中丸主之。

此霍亂之因傷寒而致者﹐故兼有頭痛發熱身痛諸表證也。𨿽欲飲水﹐而表證未罷﹐故以五苓散爲兩解之法。二方皆爲風寒而設﹐熱多﹐謂表熱未衰﹔寒多﹐謂裏寒較盛。於一病中﹐察其內外之輕重﹐而辧邪气之聚散﹐以施治法。聖人辧證﹐詳盡如是。而後人顢﹐或至誤會。凡夏秋熱霍亂之口渴者﹐輒用五苓﹐多致僨事。須知桂術爲渴家所忌﹐惟風寒之邪﹐郁阻气機﹐至水液不行而渴者﹐始可用以行气化水也。

﹝分析甚明﹐發前人所未發。蓋熱多並非表裏大熱﹐欲飲水亦與大渴引飲不同也。

又曰﹕吐利止而身痛不休者﹐當消息和解其外﹐宜桂枝湯小和之。

吐利止﹐裏已和也。身痛不休者﹐表未解也。故須桂枝和解其外﹐所謂表病裏和﹐汗之則愈也。但此爲寒霍亂後之兼有風寒表邪者而言﹐若溫熱暑疫霍亂後之表未解者﹐不得率爾引用也。余擬駕輕湯一方﹐最爲合治﹐然其意亦不敢出聖人之範圍也。詳其一曰消息﹐再曰小和之者﹐蓋以吐利之餘﹐裏气已傷﹐故必消息其可汗而汗之﹐亦不可大汗而小和之也。況熱霍亂後﹐津液尢虛者﹐其可妄施汗法乎。故余但以輕淸爲制也。

又曰﹕吐利發汗﹐脈平小煩者﹐以新虛不勝穀气故也。

吐利可發汗者﹐傷寒霍亂也。脈平爲邪已解﹐而小煩者﹐以吐下後胃气新虛﹐不能消穀﹐故霍亂病。時內不可便與飲食﹐必待胃漸下行爲順﹐而倉廩始開也。暑熱霍亂﹐尢奪胃津﹐漑以甘涼﹐自能思谷。

先曾祖秉衡公曰﹕傷寒﹐外感之總名﹔《傷寒論》﹐統論外感之書也。先大父永嘉公曰﹕《難經》云﹕傷寒有五。則五種外感﹐古人皆謂之傷寒矣。《傷寒論》有治風﹑治溫﹑治﹑治濕諸法﹐則非專論一傷寒矣。楊素園大尹曰﹕注傷寒者﹐無慮數十家﹐皆以爲專論傷寒之書﹐故恆覺支離附會﹐不適於用。雄嘗謂傷寒有五﹐瘧亦有五﹐不過重輕之別耳。傷寒﹐惟感寒卽病者﹐爲正傷寒﹐乃寒邪由表而受﹐治宜溫散。其邪在半表半里﹐或所感邪气較輕﹐不爲傷寒而爲正瘧者﹐脈象必弦﹐並宜和解。設冬傷於寒而不卽病﹐則爲春溫夏熱之病。其較輕者﹐則爲溫瘧﹑癉瘧。若感受風溫﹑濕溫﹑暑熱之气者﹐重則爲時感﹐輕則爲時瘧。今世溫熱多而傷寒少﹐故瘧亦時瘧多而正瘧少。惟葉天士先生﹐精於溫熱﹑暑濕諸感﹐故其治瘧也﹐一以貫之。余師其意﹐凡治時瘧﹐必辧其爲風溫﹑爲濕溫﹑爲暑熱﹑爲伏邪者﹐仍以時感法淸其源。故四十年來﹐治瘧無難愈之證。推而廣之﹐仍不止瘧疾爾也﹐如風寒暑濕﹐皆可以爲霍亂。則冬寒內伏﹐至春夏不爲溫熱病﹐亦可以爲霍亂也﹐特不多見﹐故從來無人道及。今年春﹑夏之交﹐余在濮院﹐卽有是證﹐未交芒種﹐薄遊海上﹐則沿門闔戶﹐已成大疫﹐蓋去冬積雪久凍﹐傷於寒者較深﹐而流離失所﹐斗米千餘﹐精神之不藏者旣多﹐中气之不餒者亦罕。且今春過冷﹐入夏甚涼﹐殆肅殺之气未消﹐發生之機不暢﹐故伏邪不能因升發之令﹐外泄以爲溫﹐久伏深藏﹐如姦匪潛匿﹐毫無覺察﹐或其人起居飲食之失調﹐或外感稍侵而引動﹐遂得乘機卒發﹐直犯中樞而爲霍亂﹐故多無腹痛之兼證。而愈後輒有餘波﹐與向來夏秋所行因於暑濕爲患者﹐證候則一﹐病情迥殊也﹐治法亦稍有不同。然伏邪化熱﹐自裏達外﹐與伏暑內發﹐理無二致﹐故其人必口渴﹐而刺血則紫黑。不知者以爲暑令未行﹐有何熱證﹐放膽姜附﹐塗炭生民﹐豈亦劫運使然耶﹐可哀也已。鎭海周君采山﹐極爲折服﹐遂以此說刊印﹐傳播遠近。元和金君齋﹐同邑周君二郊﹐秀水呂君愼庵﹐鳥程汪謝城孝廉﹐桐鄕陸定圃進士﹐皆見而韙之﹐爰贅於傷寒霍亂後﹐以諗來者。

又曰﹕吐利汗出﹐發熱惡寒﹐四肢拘急﹐手足厥逆者﹐四逆湯主之。

此陽虛之體﹐寒邪得以直入而爲霍亂也。發熱惡寒者﹐身𨿽熱而惡寒﹐身熱爲格陽之假象﹐惡寒爲虛冷之眞諦也。四肢拘急﹐手足厥逆者﹐陽气衰少﹐不柔於筋﹐不溫於四末也。首重汗出者﹐爲陽有外亡之象﹐故徑用四逆湯﹐祛其旣入之寒﹐而挽其將去之陽。若止見厥逆惡寒﹐四肢拘急﹐脈來沈細沈緊﹐面如塵土﹐瀉出不臭﹐𨿽屬陰寒﹐而無汗出之候者﹐但宜冷香飲子治之。寒主收引﹐故四肢拘急﹐乃筋彊不能屈伸之謂﹐與熱証之轉筋迥殊。監證極宜分別﹐苟或顚倒誤施﹐禍不旋踵。

又曰﹕旣吐且利﹐小便復利﹐而大汗出﹐下利淸谷﹐內寒外熱﹐脈微欲絕者﹐四逆湯主之。

此亦虛冷霍亂之候。四肢拘急﹐手足厥逆﹐虛冷之著於外也。下利淸谷﹐脈微欲絕﹐虛冷之著於內也。虛冷甚於內﹐則反逼其陽於外矣﹐故其外候﹐每多假熱之象。或煩躁去衣而欲坐地﹐或面赤喜冷而不欲咽﹐或脈大虛弦而不任按﹐是皆元气耗散﹐虛陽失守﹐甚加喘噦﹐最爲危險。惟四逆湯可以驅內勝之陰﹐而復外散之陽。但旣吐且利之下﹐緊接曰小便復利﹐重申曰下利淸谷﹐何其丁寧而鄭重耶﹖故讀者最宜著眼。洄溪所謂一證不具﹐卽當細審也。倘熱霍亂因暑邪深入而滯其經隧﹐顯脈細肢寒之假象者﹐必有溺赤便臭﹐口渴苔黃之眞諦﹐臨診愼毋忽焉。

又曰﹕吐下已斷﹐汗出而厥﹐四肢拘急﹐脈微欲絕者﹐通脈四逆加豬膽湯主之。

尢拙吾曰﹕吐下已止﹐陽气當復﹐陰邪當解。乃汗出而厥﹐四肢拘急﹐而又脈微欲絕﹐則陰無退散之期﹐陽有散亡之象﹐於法爲較危矣。故於四逆加漧薑一倍﹐以救欲絕之陽。而又慮溫熱之過﹐反爲陰气格拒而不入﹐故加豬膽汁之苦寒﹐以爲向導之用﹐卽《內經》盛者從之之意也。

又曰﹕少陰病吐利﹐手足厥冷﹐煩躁欲死者﹐吳茱萸湯主之。少陰病吐利﹐煩躁四逆者﹐死。

寒中少陰﹐吐利交作﹐陰邪盛極﹐而陽气不勝也。然先厥冷而後煩躁者﹐猶有陽欲復而來爭之兆﹐故以吳茱萸溫裏散寒﹐人參﹑大棗益虛安中爲治也。若先煩躁而後四逆者﹐陽不勝而將絕也﹐故死。此二條本少陰中寒﹐非霍亂也﹐然有類乎霍亂。旣明霍亂之治﹐復列其類證以廣其例﹐俾臨證不致眩惑也。

又曰﹕少陰病﹐自利淸水﹐色純靑﹐心下必痛﹐口漧燥者﹐急下之﹐宜大承气湯。

寒邪化熱﹐傳入少陰﹐逼迫津水﹐注爲自利。質淸而無滓穢相雜﹐色靑而無黃赤相間。可見陽邪炎威之極﹐反與陰邪無異。但陽邪傳自上焦﹐其人心下必痛﹐口必漧燥。設系陰邪﹐則心下滿而不以之少陰證﹐而口漧燥﹐心下痛﹐自利淸水﹐尙宜急下。其病非傷寒﹐脈不微細﹐精情瞀亂而口渴﹐心下拒按之霍亂證﹐顧可以燥熱藥治之哉﹖《內經》以水液澄澈淸冷爲寒。此證𨿽自利淸水﹐必熱而不冷﹐或小便赤短﹐審問之﹐自有分別。而仲聖於下利證﹐專以口渴與否﹐判淸溫之治﹐尢爲簡當。臨證者﹐當奉爲南鍼也。

﹝此證最宜細辧﹐余嘗見一霍亂輕證﹐醫投涼膈散﹐次日下血而殞﹐謝城。﹞

《千金要方》曰﹕霍亂四逆﹐吐少嘔多者﹐附子粳米湯主之。治中湯﹐治霍亂吐下﹐脹滿﹐食不消胃之間﹐則吐利俱發。挾風而實者﹐身發熱﹑頭痛﹑體痛﹐而復吐利。虛者﹐但吐利﹐心腹刺痛而已。亦有飲酒脾胃﹐脾胃得冷則不磨﹐不磨則水穀不消化﹐亦令淸濁二气相干。脾胃虛弱﹐便作吐利﹐水穀不消﹐則心腹脹滿﹐皆成霍亂。

熱霍亂﹐流行似疫﹐世之所同也﹔寒霍亂﹐偶有所傷﹐人之所獨也。巢氏所論𨿽詳﹐乃尋常寒霍亂耳。執此以治時行霍亂﹐猶腐儒將兵﹐其不覆敗者鮮矣。

又曰﹕霍亂而轉筋者﹐由冷气入於筋故也。冷入於足之三陰三陽﹐則腳轉筋。入於手之三陰三陽﹐則手轉筋。隨冷所入之筋﹐筋卽轉﹐轉者皆由邪冷之气﹐擊動其筋而移轉也。

轉筋有因熱因寒之異﹐須合兼證脈候而辯析之。

﹝無病之人﹐亦有時患轉筋者﹐不過足受微涼﹐不足爲病。乃時醫專以轉筋爲邪入三陰﹐詎知三陽亦能轉筋﹐巢氏之論甚明乎。謝城。﹞

又曰﹕幹霍亂者﹐是冷气搏於腸胃﹐致飲食不消﹐但腹滿煩亂﹐痛短气﹐其腸胃先挾實﹐故不吐利﹐名爲幹霍亂也。

幹霍亂﹐屬寒濕者固有之﹐挾食者亦或有之﹐亦有因寒濕而夾穢臭惡毒之气者。故治法審非暑火爲患﹐不可誤用淸涼。但宜芳香辛散以宣通之。其姜﹑附﹑椒﹑巴等劑﹐勿輕信而妄試也。

醫道通治道﹐治國者必察民情﹐聽訟者必察獄情。用藥如用兵﹐爲將者必察敵情﹐爲醫者必察病情。民情得而政教行﹐獄情得而曲直分﹐敵情得則勝權獨操﹐可以寡克眾﹐可以逸待勞。病情得則生機在握﹐可以禦癘﹐可以挽造化。嗚呼﹗不辧虛實寒熱而治霍亂者﹐猶之棄其土地﹐民眾而講戰守也﹐故列病情第一。

卷上治法篇第二

伐毛

霍亂及痧脹疫癘諸惡證﹐初起﹐卽解散其發﹐細看。如有赤色者﹐急拔去之。再脫其衣﹐細看胸背﹐如有長毛數莖﹐必盡拔之。

﹝熱毒深入營分﹐發爲血之餘﹐毒焰上炎﹐故見赤色。甚至硬如駿鬣﹐余嘗目擊之。宗侄承烈紹武。﹞

卷上治法篇第二

取嚏

霍亂諸痧﹐皆由正气爲邪气所阻。故濁气不能呼出﹐淸气不能吸入﹐而气亂於中﹐遂成閉塞之證。濁气最熱﹐泰西人謂之炭气﹐炭气不出﹐人卽昏悶而死。然呼出肺主之﹐肺開竅於鼻﹐用皂角末或通關散。或痧藥吹入鼻中﹐取嚏以通气道﹐則邪气外泄﹐濁气可出﹐病自松也。

卷上治法篇第二

刮法

取嚏﹐不論有無﹐隨繼以刮。有嚏者﹐肺气𨿽開﹐恐營衛气機尙痺。當刮以宣之。無嚏者﹐肺旣不開﹐尢必刮松衛气﹐使已入營分之邪﹐時以外泄﹐而病可松也。故肩﹑頸﹑脊﹑背﹑胸﹑前脇肋﹑兩肋﹑臂﹑兩膝灣等處﹐皆宜用綿紗綫﹐或薴麻繩﹐或靑綫﹐或瓷碗口。蘸菜油自上向下刮之﹐以紅紫色綻方止。項下及大小腹軟肉處﹐以食鹽研細﹐用手擦之。或以指蘸淸水撮之。景嶽雲﹕凡毒深病急者﹐非刮背不可。以五臟之系﹐咸附於背也。或以鹽擦背亦可。

卷上治法篇第二

淬法

營衛之气﹐爲邪气所阻而不流通﹐則手足厥冷而腹痛﹐身有紅點而隱約﹐此名斑痧﹐亦曰番痧。俗以其厥冷﹐謂之陰痧者謬也。宜以燈心微蘸油﹐點火淬之。以燈火近肉卽提起﹐有聲﹐病卽松。

卷上治法篇第二

刺法

《玉衡》曰﹕東南卑濕﹐利用砭﹐以鍼刺放毒血﹐卽用砭之道也。凡霍亂痧脹﹐邪已入營﹐必刺出毒血。俾邪得外泄﹐然後據證用藥﹐可以望生。

第一宜刺少商穴。刺時﹐扶病患坐直﹐男左女右﹐用力將其手臂從上捋下﹐捋其惡血聚於指頭手並刺。若神昏不醒﹐刮刺不松者﹐爲邪入心包絡。獲撐開病患之口﹐看舌底有黑筋三股﹐男左女右﹐用竹箸嵌瓷鋒﹐刺出惡血一點。兩臂灣﹐名曲池穴。兩膝灣﹐名委中穴。以手蘸溫水拍之﹐露出靑筋紅筋。若肌膚白皙者﹐則露紫筋﹐皆痧筋也。並用銀鍼刺出紫黑毒血。其腿上大筋不可刺﹐刺亦無毒血﹐反令人心煩。腿兩邊硬筋上筋不可刺﹐刺之恐令人筋弔。案談往云﹕崇禎十六年﹐有疙瘩瘟﹑羊毛瘟等疫﹐呼病卽亡﹐不畱片刻﹐八九兩月﹐死者數百萬。十月間﹐有閩人曉解病由﹐看膝灣後有筋突起﹐紫者無救﹐紅則速刺出血可活。至霜雪漸繁﹐勢始漸殺。余謂此疫𨿽奇﹐殺人卽速且多﹐然無非暑熱毒瓦斯深入於絡耳。故輕者刺之可活﹐而霜雪繁﹐病自衰也。考嘉興王肱枕《蚓庵瑣語》﹐及桐鄕陳松濤《災荒記事》﹐皆云﹕崇禎十四年大旱﹐十五十六經年亢旱﹐通國奇荒﹐疫癘大作。合三書而觀之﹐其爲暑燥熱毒之邪﹐深入營分無疑矣。故委中之筋已突起﹐不待拍之而始露。詳載之﹐以爲畱心民命者告。

《玉衡》又云﹕一應刺法﹐不過鍼鋒微微入肉﹐不必深入。又以諸穴非親見不明白﹐故不具載。而不。據云﹕痧證頭暈者﹐刺素。穴在鼻柱上端準頭﹐鍼入一寸。

頭痛者﹐刺風府。穴在項後入髮際一寸﹐大筋內宛宛中﹐鍼入一寸。

偏痛者﹐刺風池。穴在耳後顳後﹐腦空下﹐髮際陷中﹐鍼入一寸。

腹痛而吐者﹐刺上脘。穴在臍上五寸﹐鍼入一寸。

腹痛而瀉者﹐刺下脘。穴在臍上二寸﹐鍼入一寸。

腹痛而欲吐不吐﹐欲瀉不瀉者﹐刺中脘。穴在臍上四寸﹐鍼入一寸卽愈。

以上三穴﹐須用手竭力提起其皮而刺﹝切記﹞﹐以上六穴﹐並不出血。

手螈者﹐刺少商。穴在手次指內側﹐去爪甲如韭葉﹐出血立已。

足弔者﹐刺厲兌。穴在足次趾之端﹐去爪甲如韭葉﹐出血立已。

刺承筋。穴在脛後足跟上七寸﹐出血立已。

刺承山。穴在腿肚下分肉間﹐出血立已。但牙關緊閉者﹐刺人迎。穴在結喉兩旁一寸五分﹐大動脈應手處﹐刺之立開。

按張叟刺法﹐必有所授。榮棠得其傳﹐故鍼痧極神。且榮棠之爲人也﹐好善而率直﹐非牟利妄語者流﹐故余甚信之。嘗刊入業書﹐今備錄此篇﹐以便窮鄕僻壤﹐皆可按證而施治也。又《轉筋證治》云﹕凡心口腰脊腎兪穴等處﹐切勿誤聽愚人妄施鍼刺﹐親見一人因心口一鍼﹐立時

卷上治法篇第二

拓洗

生大蒜﹐杵爛﹐貼兩足心。

吳茱萸一兩﹐研末﹐鹽鹵和﹐塗兩足心。

辣蓼艸八兩﹐杵爛﹐木瓜四兩﹐老酒二斤﹐加水煎﹐乘熱揩熨患處及手足徧身。辣蓼艸乃水之別一種﹐葉狹小而光﹐兩面皆綠梗﹐微赤有節﹐其味甚辛。合六神曲及造酒曲皆用之。雞生虱﹐但以此艸置雞棲內卽愈。

鹽鹵頓熱淋洗﹐並以手蘸。摩擦其患處﹝如無鹽鹵﹐作極咸鹽湯可代也﹞。案﹐永無足疾。

若路途患此倒地者﹐但以病患兩腳浸溺桶中﹐亦妙。綿絮浸酒中﹐煎滚。取出﹐乘熱裹患處。或以燒酒摩擦其患處﹐以軟散爲度﹐燒酒內入斑蝥末﹐力更勝也。

腳不冷者﹐但以鹽研細擦之。

水煎靑布拓腳膝﹐冷卽易之。

柏葉﹐杵爛裹之﹐並煎湯淋洗。

卷上治法篇第二

熨灸

主霍亂轉筋﹐幹霍亂之屬寒者。

炒鹽﹐一包﹐熨其心腹﹐令气透﹐又以一包熨其背﹐待手足暖。再服神香散一錢。寒重者﹐再服﹝方見四篇﹞。或以吳茱萸﹐食鹽各數兩炒熱﹐包熨臍下亦妙。或以芥子胡椒七粒﹐以布包之﹐嚼碎﹐納臍中﹐用膏藥封之﹐再以熱手按之。蓋被臥少頃﹐腹中熱﹐有上蓋蒜片﹐艾灸二七壯。危甚者﹐再灸臍兩旁各開二寸之天樞二穴﹐臍上四寸中脘一穴﹐臍下寸半气海一穴。

《外臺》法﹕以手挽所患腳大拇趾﹐當腳心急筋上﹐灸七壯。

諭氏法﹕凡卒中陰寒﹐厥逆吐瀉﹐色淸气冷﹐凜冽無汗者。用蔥一大握﹐以帶束緊﹐切去兩頭﹐畱白寸許。以一面熨熱安臍上﹔用熨斗盛炭火﹐熨蔥上面。俾熱气從臍入腹。甚者﹐連熨二三餅。又甚者﹐再用艾炷灸關元﹑气海各二三十壯。若腠理素疏﹐陰盛逼陽而多汗者﹐用附子﹑可灸。必陽虛气弱者﹐始可用灸。今諭氏復辧陽虛者﹐固宜用灸。若陽虛至於外越者﹐豈容再灸﹖是亦發人所未發﹐可補長沙之未及矣。世之不別陰陽﹐而妄施灼灸以傷人者﹐豈特霍亂爲然乎﹖吁可嘆已﹗又案﹕凡腹𨿽痛極﹐而喜得溫。按﹐唇口刮白者﹐乃內虛陰寒之病。宜用火灸﹐切忌鍼刺。若四肢𨿽冷而苦渴苔膩﹐腹痛𨿽甚而睛赤唇紅﹐或煩躁喜涼者﹐乃熱鬱气閉之證。急宜刺血﹐切忌火攻。設不辧明而誤用之﹐禍皆反掌。

卷上治法篇第二

偵探

生黃豆﹐細嚼﹐不腥者痧也。旣可試病﹐亦解痧毒﹐生芋亦可。

大赤雄鷄一隻﹐放病患腹上﹐以雞口朝其面﹐雞卽伏而不動。痛止﹐雞自跳下。亦治屍厥中神淸而嚼姜﹐不辣者﹐眞寒證也。

卷上治法篇第二

策應

新汲井水﹐百沸天泉﹐各半和服﹐名陰陽水。《瀕湖》曰﹕上焦主納﹐中焦腐化﹐下焦主出。三焦通利﹐陰陽調和﹐升降周流﹐則臟腑暢達。一失其道﹐二气淆亂﹐濁陰不降﹐淸陽不升﹐故發爲霍亂吐利之病。飲此卽定者﹐分其陰陽﹐使得其平也。案﹕汲井泉以上升﹐天雨水而下降﹐故汲者宜新﹐而降者宜熟也。以之煎瘧疾藥。蓋取分解寒熱之邪﹐而和其陰東壁土煎汁飲。﹝《聖濟》﹞

鍋底墨煤﹑竈突上墨煤﹝各五分﹞百沸湯急攪數千下﹐以碗覆之﹐通口服一二口。

生扁豆﹝研末﹞入醋少許﹐新汲水和服。﹝《普濟》﹞

絲瓜絡﹝一斤﹞白霜梅肉﹝一錢並核中仁用﹞﹐共研爛﹐梨樹枝煎汁服。﹝《聖惠》﹞

海桐皮煎汁飲。﹝《聖濟》﹞

路旁破艸鞋﹐﹝去兩頭﹐洗三四次﹐﹞水煎服。﹝《事海文山》﹞

生藕搗汁飲。﹝《聖惠》﹞

陳倉米煮淸湯﹐稍稍飲之﹐治霍亂大渴。﹝《永類鈐方》﹞

冬瓜水煮淸湯﹐俟涼飲之﹐﹝半癡。﹞案﹕陳倉米﹐𨿽云淸熱止渴﹐惟霍亂已止者﹐服之爲宜。

邪勢方張﹐吐下未平之際﹐尙嫌其守。冬瓜﹐甘淡微涼﹐極淸暑濕。無論病前﹑病後﹐用以代飲﹐妙不可言。卽溫﹑濕﹑暑﹑疫﹑瀉﹑痢諸病﹐皆可用也。

蘆根﹑麥冬﹐水煎服。﹝《千金》﹞案﹕單用蘆根煎飲﹐亦止煩渴﹐或與竹葉同煎﹐更佳。

梨肉煮湯服﹐渴甚﹐搗汁飲。﹝夢隱﹞

萊菔煮湯服﹐或生嚼咽汁﹐吐去渣。﹝夢隱﹞

生綠豆急火煎淸湯﹐涼服。﹝夢隱﹞

枇杷葉﹝刷去毛﹞濃煎﹐徐飲。此方不但解霍亂之渴也﹐若深冬采之﹐刷毛洗淨切碎﹐淨鍋炒幹﹐瓷缸密收﹐常以代茗﹐可杜暑濕時疫﹐及噎利諸病。﹝夢隱﹞

以下治霍亂轉筋。

雄鷄矢白臘月收之﹐爲末﹐水和溫服。﹝《金匱》﹞

地漿﹝掘漧淨地作坎﹐深三尺﹐以新汲井水沃入攪之﹐少頃取淸者﹞飲三五杯。﹝《千金》﹞案﹕謙甫云﹕霍亂乃暑熱內傷﹐七神迷亂所致。陰气靜則神藏﹐躁則消亡﹐非至陰之气不愈。

坤爲地﹐屬陰﹐土曰靜順﹐地漿作於陰地坎中﹐爲陰中之陰﹐能瀉陽中之陽也。愚謂得羅氏此言﹐治霍亂﹐已思過半矣。蔣式玉稱其勤求古訓﹐洵不誣也。

新汲井水徐徐冷凍飲料之﹐外以一盆盛水浸兩足﹐忌食熱物。﹝《救急良方》﹞案﹕果系暑熱熾盛﹐扁豆葉一握搗絞汁一碗﹐飲。﹝《廣筆記》﹞

桑葉一握煎汁服。﹝《聖惠》﹞

木瓜一兩水煎服。余湯浸靑布﹐裹其腓。本方加桑葉七片尢良。﹝《聖惠》﹞

龍腦薄荷煎湯飲。﹝《聖惠》﹞案﹕有汗者﹐此方勿服。

靑錢﹝四十九枚﹞木瓜﹝一兩﹞烏梅﹝炒﹐五个﹞水二盞煎﹐分溫服。﹝《聖濟》﹞案﹕此方專治風木行脾之證。時行重感﹐非所宜也。

鹽梅煎湯﹐細細飲。﹝《如宜方》﹞案﹕方義與上同。

垂死者﹐用敗蒲席一握﹝切﹞﹐漿水一盞﹐煎服。﹝《聖惠》﹞

原蠶沙﹝一兩﹞陰陽水煎﹐澄淸﹑溫服。﹝夢隱﹞案﹕蠶沙乃桑葉所化。夫桑葉主息風化濕﹐故《聖惠》方以之治霍亂轉筋也。旣經蠶食﹐蠶亦主勝風去濕。且蠶僵而不腐﹐得淸气於造物者獨純。故其矢不臭﹑不變色﹐殆桑從蠶化﹐𨿽走濁道而淸气獨全。《金匱》以雞矢治霍亂轉筋者﹐雞﹐屬巽﹐𨿽不溺而矢獨幹﹐亦取其勝風濕﹐以領濁气下趨也。蠶沙﹐旣引濁下趨﹐又能化濁使之歸淸﹐性較雞矢更優。故余用以爲霍亂轉筋之主藥﹐頗奏膚功。嗣見治痧飛龍奪命丹﹐用人中白一味﹐領諸藥迅掃濁邪﹐下趨陰竅﹐較他方之藉硝以達下者﹐更覺貼切。故奏效尢捷。制方無溺者﹐西瓜絞汁飲。﹝夢隱﹞

﹝凡陽气遏抑在內﹐𨿽熱證亦無汗﹐西瓜汁當愼用。此特標汗頻二字﹐最確當。謝渴而气機不舒者﹐金銀花﹑蒲公英﹑絲瓜葉﹑絲瓜﹐並可搗汁服﹐或用幹者﹐煎渴而膚有赤色者﹐益母艸﹐或紫花地丁﹐搗汁飲。或以干者煎湯服亦可。﹝《夢隱案﹕紫花地丁﹐亦名如意艸﹐主淸血熱。生嚼之﹐味甘﹐不作艸气﹐故可同諸艸木葉咀食充饑。悉無艸气﹐洵救荒之仙艸也。附及之以爲世告。

以下治幹霍亂。

蕎麥﹐﹝焙燥﹐去殼﹐取末三錢。﹞涼開水調服。﹝《簡便方》﹞

梔子﹝二七枚﹐燒研﹞酒調下。﹝《肘後》﹞

鹽﹝一撮放刀上﹐用火炙透﹞熱童便和服﹐或以新汲水和服。少頃﹐卽得吐下而气通矣。

益母艸﹝一兩﹞煎湯﹐少投生蜜﹐俟溫服。﹝《醫通》﹞

馬蘭根細嚼咽汁。﹝《壽域》﹞

劉寄奴煎湯溫服。﹝《聖濟》﹞

桃葉煎湯溫服。﹝《外臺》﹞

石菖蒲﹝一兩杵汁﹞和水服。﹝《聖惠》﹞

煙管中油﹝俗呼煙油﹞取豆大一丸﹐放病患口內﹐掬水灌之﹐下咽卽活。﹝《有堂》﹞

蕪菁子煮汁飲。﹝《集簡》﹞

黑大豆生研﹐水服方寸匕。《普濟》案﹕今人以黃豆試痧本此。

垂危者﹐用生芋一片﹐放入病患口內﹐咽汁卽蘇。蘇後﹐再喫幾片﹐取其寬腸去垢濁﹐破血淸痧毒也。世傳飲油吞礬二方﹐取其引吐澄濁也。然油滋膩﹐礬兜澀﹐皆有流獘﹐吾不取也。

普洱茶濃煎溫服。﹝夢隱﹞

淡海蛇﹝四兩﹞鳧茈﹝卽荸薺﹐一名地栗二兩切﹞水煮﹐至海蛇烊。取汁﹐溫服。﹝夢隱﹞

萊菔搗汁飲。﹝夢隱﹞

雄鼠矢陰陽水下二七枚。﹝夢隱﹞案﹕《經驗方》有馬矢絞汁﹐治幹霍亂一方。𨿽取義燥濕降濁﹐然臭味惡劣﹐徑以穢汁灌人﹐亦覺難堪。易以鼠矢﹐較近人情﹐其功似亦稍勝也。

﹝按﹕馬矢燒灰存性﹐名獨勝散。治絞腸痧證﹐服下卽瘥。彼所謂臭味惡劣﹐未經燒萊菔葉﹝冬月掛樹上﹐或攤屋上﹐直至春前﹐漧燥極透時﹐收入淨壇密貯。每一兩洗淨﹞。水煎溫服。﹝夢隱﹞案﹕此味並治時行喉證﹐諸般外感。瘧痢泄瀉。

疳膨黃膽﹐水腫香港腳﹐諸病如神﹐物易功多﹐價廉無損﹐家家可備以濟世也。

稻稈濃煎溫服。﹝夢隱﹞

六一散﹝方見四篇﹞新汲水調下三錢。﹝河間﹞

以下皆治邪深入絡﹐以及幹藏之幹霍亂。霍亂轉筋。

紫雪﹝方見四篇下同﹞

碧雪絳雪﹝一名紅靈散﹞

行軍散玉樞丹紫金丹飛龍奪命丹﹝與外科飛龍奪命丹名同藥異﹐外科之方用蜈蚣爲君﹐蜈蚣一名天龍﹐能飛而制蛇﹐因以名方﹐治痧之方用許多寶貴香靈之品﹐藉人中白駕輕就熟爲使﹐力能迅掃穢惡之邪下趨濁道﹐有馬到功成之捷效﹐以駿馬有飛行之號﹐故以名方。﹞

案﹕以上諸方﹐皆有起死回生之力。惟有力者﹐卒不易得﹔無力者﹐貴不易購。

苟能量力合送﹐或集資廣濟﹐洵造福無涯矣。

以下治寒濕幹霍亂。

陳艾葉煎湯服。﹝《外臺》﹞

紫蘇搗汁服﹐幹者煎飲。﹝《肘後》﹞案﹕此方治因食魚蟹諸水族而腹痛吐利者皆效。

橘紅﹑藿香﹝各五錢﹞﹐煎服。﹝《百一選方》﹞

薤白煮湯服。﹝《獨行方》﹞

姜炙濃朴研﹐溫湯服三錢。挾暑者﹐新汲水下。﹝《聖惠》﹞

丁香﹝十四枚研末﹞沸湯和服。﹝《千金》﹞案﹕此治食蟹及水果太多而痛瀉者並效。

眞神曲﹝三錢﹞﹐水煎溫服。﹝夢隱﹞

吳茱萸﹝二七枚﹞﹐砂仁﹝一錢研﹞﹐泡湯吞下。﹝夢隱﹞

伽南香﹝涼開水磨取三分﹞﹐沸湯點服。﹝夢隱﹞

以下皆治陰寒霍亂。

三聖丹﹝方見四篇。下同﹞

速效丹蟾酥丸姚氏蟾酥丸霹靂散回陽膏以上數方﹐亦須預備應用。如合送濟人﹐須將病情敍明﹐庶免貽誤。

霍亂轉筋﹐吐下已多﹐脈無气短﹐大汗欲脫者。置好醋二三斤於病患面前﹐將鐵器燒紅﹐頻淬醋內﹐使聞其气﹐卽可轉危爲安。足冷者﹐並搗生附子二兩﹐貼於湧泉穴。再按證用藥﹐以挽回元气。不論寒熱二證﹐凡元气欲脫者﹐皆當亟用。余屢試多驗。並治產後昏暈﹐及諸病之神魂不安者﹐皆效。

卷上治法篇第二

紀律

一﹑忌米湯。得谷者昌﹐百病之生死﹐判於胃气之存亡﹐猶之兵家餉道﹐最爲要事。惟時邪霍亂痧脹﹐獨不然者。以暑濕穢惡之邪﹐由口鼻吸入肺胃﹐而阻其气道之流行﹐乃痞塞不通之病。故濁不能降而腹痛嘔吐﹐淸不能升而泄瀉無嚏。或欲吐不吐﹐欲瀉不瀉﹐而竊踞中樞。苟不亟爲展化宣通﹐邪必由經入絡﹐由腑入髒﹐而滋蔓難圖矣。凡周時內﹐一口米湯下咽﹐卽脹逆不可救者﹐正以穀气入胃﹐長气於陽。況煮成湯液﹐尢能閉滯隧絡﹐何異資寇兵而盜糧哉。惟吐瀉已多﹐邪衰正奪者﹐猶之寇去民窮﹐正宜撫卹。須以淸米湯溫飲之﹐以爲接續﹐不可禁之太過﹐反致胃气難復。知所先後﹐則近道矣。

物性中和﹐莫如谷矣。爲生人之至寶﹐乃霍亂痧脹邪熱方張之際﹐不可一試。米湯如是﹐況補必同時而病﹐病不必皆成霍亂。旣同時而病霍亂﹐豈非外邪爲患。而流行漸廣﹐遂成疫癘。

何司命者﹐尙不識其病情耶。凡一病有一病之宜忌﹐先議病﹐後議藥﹐中病卽是良藥。故投之而當﹐硝黃卽是補藥﹔投而不當﹐參術皆爲毒藥。譬如酒色財气﹐庸人以之殺生。而英雄或以之展抱負﹐禮樂文章﹐聖人以之經世。而豎儒反以之誤蒼生。藥之於醫也﹐亦然。補偏救獘﹐隨時而中。病無定情﹐藥無定性。顧可捨病而徒以藥之純駁爲良毒哉。

或云﹕扶陽抑陰﹐治世之道﹐古聖以之立教﹐景嶽以之諭醫。今人身不治﹐病亂於中﹐竟辟溫補扶陽。惟事淸解助陰﹐毋乃偏任寒涼﹐將起後人之議乎﹖余曰﹕扶陽抑陰﹐大易原以諭君子小人。故章虛谷謂﹕但可以論治世﹐不可以論治病。惜章氏尙一間未達也。夫人身元气﹐猶陽也。外來邪气﹐猶陰也。扶正抑邪﹐豈必專藉熱藥哉﹖如熱傷胃液﹐仲聖謂之無陽矣。然欲扶其陽﹐必充其液。欲抑其陰﹐須撤其熱。𨿽急下曰存陰﹐而急下者﹐下邪也。下邪卽是抑陰。存陰者﹐存正也。存正卽是扶陽﹐苟知此義﹐則易理醫理﹐原一貫也。設但泥溫補爲扶陽之藥﹐而不知陰陽乃邪正之諭。𨿽滿腹經綸﹐無非是蒼生之羅网﹐治人治世﹐無二致也或又曰﹕丹溪謂人身陰不足﹐景嶽謂人身陽不足。君以爲孰是﹐余謂人身一小天地﹐試以天地之理論之﹐陰陽本兩平﹐而無偏也。故寒與暑爲對待﹐晝與夜爲對待﹐然雨露之滋﹐霜雪之降﹐皆所以佐陰之不足﹐而制陽之有餘。明乎此﹐則朱張之是非判矣。或又曰﹕子言扶正卽是扶陽﹐則補陰補陽﹐皆扶陽也。抑陰卽是抑邪﹐則逐寒逐熱﹐皆抑陰也。顧專事逐邪﹐不崇補正﹐得毋未合扶陽抑陰之旨乎﹖余因述先慈之訓以答﹐曰﹕無論外感﹐不可妄投溫補。

卽思義﹐則純虛之證殊少也。徐洄溪亦云﹕大凡人非老死卽病死﹐其無病而虛死者﹐千不得一。況病去則虛者亦生﹐病畱則實者亦死。故去病正以扶陽也。余嘗謂人气以成形耳。法天行健﹐原無一息之停。惟五气外侵﹐或七情內擾﹐气機愆度﹐疾病乃生。故𨿽在極虛之人﹐旣病卽爲虛中有實﹐卽酷暑嚴寒﹐人所共受﹐而有病有不病者﹐不盡關乎老少彊弱也。以身中之气﹐有愆有不愆也。愆則邪畱﹐著而爲病﹔不愆則气默﹐運以潛消。調其愆而使之不愆﹐治外感內傷諸病﹐無餘蘊矣。霍亂雲乎哉。

﹝不惜傾筐倒篋而出之﹐嘉惠後學之心至矣。讀此而猶不悟﹐請勿從事於此道也。

隨園云﹕人之气血﹐有塞滯之處﹐則其壯者﹐爲癰疽。而其弱者﹐爲勞瘵。余嘗佩服以爲名言。今讀此論﹐與二語正相合﹐定州楊照藜素園。﹞

或又曰﹕經言邪之所湊﹐其气必虛﹐亦不然乎﹖曰﹕人身气血﹐原有彊弱﹐彊者﹐未必皆壽。弱者﹐未必皆夭。正以气血𨿽彊﹐設爲邪湊﹐而流行愆度﹐似乎虛矣。不去其邪﹐則病愈實而正愈虛﹐馴致於死﹐𨿽彊而夭折矣。气血𨿽弱﹐不爲邪湊﹐則流行不愆﹐不覺其虛﹐卽爲邪湊﹐但去其邪﹐則病不畱﹐而正自安﹐𨿽弱亦得盡其天年矣。使看勇如賁育之人﹐身軀不覺其重大者﹐以正气健行不息也。卒受痧邪﹐亦遂肢冷脈伏告斃者﹐以气爲邪閉﹐而血肉卽死也。所謂邪之所湊﹐其气必虛者﹐當作如是解。凡治此證者﹐將急開其閉﹐以宣通乎。抑從而下石﹐更投補塞乎。不但痧證爾也。凡病未去而補之﹐則病處愈實。未病處必愈虛﹐以未病處之气血﹐皆挹而注於病處也。蓋所謂補藥者﹐非能無中生有﹐以增益人身气血也。不過具衰多益寡﹐挹彼注此之能耳。平人服之﹐尙滋流斃﹐況病人乎。故經言不能治其虛﹐焉財爲務﹐有入而無出﹐甚則坎土穴墻以藏埋之。是故一人小積﹐則受其貧者百家。一人大積﹐則受其貧者萬家。𨿽然吝者之積財﹐以爲久聚而不散矣。禍災之來﹐兵寇之攻﹐取百年之財﹐一日而盡之﹐安見其果不出也。治國者﹐若以積財爲務﹐必至四海困窮﹐天祿永終。是天下之財源﹐如人身之气血﹐俾得流通灌注﹐病自何來﹖故因論霍亂而並及之。

﹝吾叔於道光間﹐輯裕後須知書﹐以勵末俗。因采魏昭伯奢吝說一條﹐頗招訾議。

詎十餘年來﹐其言輒應﹐可慨也已。至於治虛﹐尢獨擅一時。憶丁巳春烈年二十七﹐在上海患吐血﹐諸醫用淸火補陰等藥﹐久治不瘥﹐勢瀕於殆。返杭求診﹐投大劑參﹐數服而痊。迄今無恙﹐且茁實勝於曩時﹐𨿽流離播越﹐尙能勝任也。今讀此論﹐謹書以識感佩之忱。紹武。

﹝今夏先生來申﹐適謨患身熱便瀉口漧。幸能納食﹐仍彊起任事。先生察脈弦大。曰﹕此憂勞過甚﹐元气大虧之證也。投大劑參﹑術﹑苓﹑艸﹑防﹑芍﹑橘﹑斛﹑木瓜﹐旬日而痊。卽旋裏省親﹐逾月抵滬﹐患寒熱。先生視爲暑濕類瘧﹐授淸化藥﹐四貼霍然。但覺疲憊﹐仍以參﹑﹑甘﹑柏等峻補而瘳。治虛獨擅一時﹐豈不信哉﹖歸安陳廷謨半樵。﹞

二﹑忌薑糖。徐氏云﹕如有暑邪﹐姜斷不可用。𨿽與芩﹑連並行﹐亦不可也。況獨姜湯乎﹖惟初起挾寒者﹐或可量證略用些須。糖助濕熱而膩滯滿中﹐誤用之﹐反爲穢濁之邪豎幟矣。不但增其嘔吐已也﹐推而至於棗子﹑龍眼﹑甘艸一切甜膩守滯之藥﹐類可知矣。

三﹑忌熱湯﹑酒醴﹑澡浴﹐此三者﹐皆驅寒之事也。寒傷形﹐則客邪在表﹐飲以熱湯酒醴﹐或暖房澡浴﹐皆可使寒邪從汗而解也。故表散寒邪之藥﹐每佐甘艸﹑姜﹑棗之類。俾助中气以托邪外出﹐亦杜外邪而不使內入。若暑濕熱疫穢惡諸邪﹐皆由口鼻吸入﹐直傷气分﹐而漸入營分。亟宜淸涼疏淪﹐俾气展濁行﹐邪得下走﹐始有生機。不但辛溫甘膩一槪忌投﹐卽熱湯酒醴澡浴﹐皆能助熱焰之披猖﹐不可不嚴申厲禁也。

四﹑愼痧丸。痧藥方最多﹐而所主之證不一。有宜於暑熱病者﹐有宜於寒濕病者﹐豈可隨便輕嘗耶﹖更有不經之方﹐羣集猛厲之品﹐雜合爲劑。妄誇無病不治﹐而好仁不好學人﹐廣制徧送﹐間有服之亦效者。大抵皆彊壯之人﹐風餐露宿爲病也。槪施於人﹐多致輕者重﹐而重者死矣。故服藥難﹐施藥不易。必也擇方須良﹐擇藥須精。刊列證治﹐須分寒熱﹐實心實力行之﹐斯有功而無獘焉。如酷暑烈日之中﹐路途卒倒者﹐𨿽不可以霍亂痧脹名之﹐而其病較霍亂痧脹爲尢劇。設以泛泛痧藥治之﹐每致不救。或口鼻出血而死﹐此爲暑邪直入心包絡﹐必以紫雪灌之始效﹐然此藥貴重難得﹐有力者能備以濟世﹐必有善報也。凡陰虛內熱之人﹐或新產血去﹐陰陽之後﹐酷熱之時﹐𨿽不出戶庭﹐亦有患此者﹐余見屢矣。詳三篇《夢影》中。

五﹑愼延醫。醫之用藥﹐猶將之用兵。食祿之將﹐尙鮮其良。謀食之醫﹐宜乎其陋。然十室之邑﹐必有忠信如某者矣。語云﹕爲人子者﹐不可不知醫﹐要在平時畱意﹐知其有活人之術﹐而非道聽途說者流﹐則有病時﹐方可以性命托之。知其有用兵之才﹐而非惜死愛錢之輩﹐則有寇時﹐方可以土地民眾托之。噫﹗難矣。

六﹑愼服藥。選醫難如選將﹐選得矣。或徒有虛名而無實學﹐或飽學而非通才﹐或通才而無卓識﹐或見到而。然則如何而可服其藥耶﹖但觀其臨證時﹐審問精詳。心思周到﹐辧證剴切﹐方案明通﹐言詞慷爽近情﹐舉止落落大方者。𨿽向未謀面之人﹐亦一見而知爲良醫矣。其藥可服也。

七﹑宜涼爽。霍亂痧脹﹐流行成疫﹐皆熱气病气﹐醞釀使然。故房中人勿太多﹐門窗勿閉﹐得气有所泄也。蓋覆勿濃﹐總以病患不覺冷爲度。昧者不知﹐彊加衣被﹐而致煩躁昏瞀者﹐甚多也。如樓居者﹐必移榻淸涼之所。勢劇者﹐宜鋪席於陰涼漧燥泥地上臥之﹐熱气得土而自消也。凡見路途卒倒之人﹐縱無藥贈﹐但能移之陰處﹐卽是一服淸涼散也。吐瀉穢濁﹐隨時掃除淨盡。毋使燻觸病患與旁人﹐醫來時尢宜加意。否則臭難向邇。如何息心靜气以辧證耶﹖八﹑宜鎭靜。凡患急證﹐病患無不自危﹐旁人稍露張皇。病者逆謂必死﹐以致輕者重﹐而重者遂嚇殺矣。蓋人𨿽壽至百齡﹐未有不貪生畏死者﹐此人之情也。故近情之醫﹐𨿽臨危證﹐非病患耳聾者﹐必不當面言凶。親友切勿交頭接耳﹐以增病患之懼。婦女更勿顰眉掩淚﹐以致弄假成眞。

九﹑宜泛愛。凡患急證﹐生死判乎呼吸﹐苟不速爲救治﹐病必轉入轉深。救治而少周詳﹐或致得而復失﹐骨肉則痛癢相關﹐毋庸勉彊。最苦者﹐貧老無根據﹐經商旅賈﹐舟行寄廡﹐舉目無親。惟望鄰友多情﹐居停尙義﹐解囊出力﹐起此危。

十﹑保胎孕。凡懷妊於夏月而陡患腹痛者﹐𨿽在臨貧之際﹐先須握其手而指尖不冷﹐撫其額而身不發熱者﹐方是將娩之痛。否則卽是痧患。而痧藥類多妨孕﹐槪勿輕試。余每以晚蠶沙及雪羹治之﹐無不立效。挾寒者﹐紫蘇﹑砂仁﹑香附﹑橘紅之類可用。設患霍亂重證﹐先取井底泥﹐敷心下及丹田﹐再用捲而未舒之嫩荷葉﹐焙漧五錢﹐蚌粉減半共研﹐新汲水入蜜調服三錢。並塗腹上﹐名罩胎散。若系寒霍亂﹐用伏龍肝研末﹐水和塗臍方寸﹐幹卽再塗。服藥尢須加愼﹐一切傷胎之品﹐均不可用。回陽膏亦不可貼。

卷上治法篇第二

紀律

《便產須知》云﹕靑斑﹝三﹞稜莪﹝術﹞赭石芫花麝﹐﹝香﹞大戟蛇蛻黃雌雄﹐砒石﹝火芒牙﹞硝﹝大﹞黃牡丹桂﹐槐花﹝子﹞牽牛皂角同﹐半夏﹝制透者不忌﹞南星﹝膽制陳久者不忌﹞兼通艸﹐瞿麥漧薑桃﹝仁﹞木《本艸綱目》云﹕烏喙側子羊躑躅﹐藜蘆茜﹝艸濃﹞朴及薇銜﹐根茹葵花子﹐赤箭繭艸刺皮﹐鬼箭紅花蘇方木﹐麥常山蒺藜蟬﹐錫粉砂紅娘子﹐硫黃石蠶共蜘蛛﹐螻蛄衣魚兼蜥蜴﹐桑蠹飛生及樗雞﹐牛黃犬兔驢馬肉﹐鰍蝦蟆鱉與龜。

《潛齋叢書》云﹕甘遂沒藥破故紙﹐延胡商陸五靈脂﹐姜黃葶藶穿山甲﹐歸尾靈仙樟﹝腦﹞續隨﹐王不畱行龜鱉甲﹐麻黃﹝川﹞椒﹝神﹞曲伏龍肝﹐珍珠犀角車土瓜胎﹐非堅實之體﹐不可輕用﹞及紫葳﹝卽淩霄花﹞。

猛厲之藥﹐皆能傷胎﹐人猶知之。如薏苡﹑茅根﹑通艸﹑濃朴﹑益母之類﹐性味平和。又爲霍亂方中常用之品﹐最易忽略﹐不可不加意也。

十一﹑產後﹐丹溪一代宗工﹐乃謂產後宜大補气血爲主。𨿽有別證﹐從末治之。景嶽已辧其非矣。而俗傳自產後宜溫之說﹐不知創自何人﹐最爲悖謬。夫產後陰血盡脫﹐孤陽獨立﹐臟腑痧﹐無病者﹐萬勿輕嘗藥餌。不但生化湯不可沾唇﹐𨿽沙糖酒亦須禁絕。設有腹痛﹐未審是否發痧。惟六一散最爲雙關妙藥。若明系痧證﹐或患霍亂者﹐按常法治之。如果熱熾毒深﹐不妨仍用涼化。如無虛像﹐勿以產後而妄投補藥。如無寒證﹐勿以產後而妄施熱劑。魏柳洲云﹕近時專科及庸手﹐遇產後一以燥熱溫補爲事﹐殺人如麻。故治產後之痧邪霍亂者﹐尢當兢兢也。

十二﹑善後﹐凡霍亂吐瀉皆止﹐腿筋已舒﹐始爲平定。若暴感客邪而發者﹐卽可向愈。口渴﹐以陳米湯飲之。知饑﹐以熟蘆菔熟鳧茈﹐或煮綠豆﹐或筍湯煮北方掛面啖之。必小便淸﹐舌苔淨﹐始可喫粥飯鯽魚臺鯗之類。油膩酒醴甜食新鮮補滯諸物﹐必解過堅矢﹐始可徐徐而進。切勿欲速﹐以致轉病。若因伏邪而發者﹐未必速愈﹐證勢𨿽平﹐尙多枝節﹐否則肢未全和﹐或熱不遽退。胸猶痞悶﹐苔色不化﹐溺澀不行﹐此皆餘熱逗畱。或治未盡善﹐亟宜淸滌余邪﹐宣通气道。勿以其不饑不食﹐而認爲吐瀉傷元﹐妄投補滯。勿以其神倦肢涼﹐而疑作寒涼過度﹐妄進辛溫。良由深伏之邪﹐久匿而不能盡去也。仍宜以輕涼淸肅之品﹐頻頻煎服。

俾其疏淪﹐自然水到渠成﹐待得知饑﹐然後以飲食如前法消息之﹐自愈。其果因過服寒涼而便溏不已者﹐必溺淸不渴﹐可以資生丸調治之﹝方見四篇﹞。

﹝此段皆名言也﹐因善後不得法﹐誤事者﹐甚多﹐須熟讀。初思食時﹐余嘗用鹽調藕粉﹐似亦頗妥﹐陳米湯亦不若綠豆湯爲穩﹐謝城。﹞

幹霍亂痛止爲平﹐苔淨口和﹐便堅溺澈爲痊﹐飲食消息之法同上。

寒霍亂輕者﹐得平卽愈。但節飲食﹐愼口腹可也。重者﹐多兼正虛﹐一俟陽回﹐熱藥不可再投。但宜平補元气﹐如液傷口燥者﹐卽須涼潤充津。蓋病或始於陽虛﹐而大下最能奪液﹐不知轉計﹐必墮前功﹐飲食調理﹐亦憑苔色便溺而消息之可也。

﹝陽回之後﹐熱劑不可再投﹐知之者甚鮮。因過劑而誤事者亦時有之﹐此段語亦甚精當﹐謝城﹗﹞

卷上治法篇第二

守險

霍亂時行﹐須守險以杜侵擾。霍亂得愈﹐尢宜守險以防再來。昧者﹐不知﹐徒事符﹐以爲擁兵自衛之謀﹐良可慨已。縱恣如常﹐效彼開門揖盜之愚﹐尢可笑也。苟欲禦亂﹐一﹑人煙稠密之區﹐疫癘時行﹐以地气旣熱﹐穢气亦盛也。必湖池廣而水淸﹐井泉多而甘冽。

道﹐毋使積污。或廣鑿井泉﹐毋使飲濁。直可登民壽域﹐不僅默消疫癘也。此越險守疆之事﹐爲禦亂首策﹐非吾儕仰屋而談者﹐可以指揮而行也。

一﹑當此流離播越之時﹐卜居最宜審愼。住房不論大小﹐必要開爽通气﹐掃除潔淨﹐設不得已而居市廛湫隘之區﹐亦可以人工斡旋幾分﹐稍畱餘地﹐以爲活路﹐毋使略無退步。甘於黴時受濕﹐暑令受熱﹐平日受穢﹐此人人可守之險也。無如貪夫徇財﹐愚夫忘害﹐嬉玩泄沓﹐漫無警省。迨揮霍撩亂﹐突如其來﹐手足無措矣。

一﹑昔範文正公每就寢﹐則思一日之食﹐與所行之事﹐能相準否。𨿽朝齏暮鹽﹐貧不能自給﹐而每慨然憂天下之憂。以其志行磊落﹐足以紀綱人道﹐而豈腆然爲飲食之人哉﹖嗚呼﹗此六十四字﹐爲故人宜春袁蓮芾布衣跋﹐余《飲臘毒﹐臟腑先以不淸。故穢濁之邪﹐易得而乘之﹐同气相求﹐勢所必然之事。若能效法先賢﹐不徒爲飲食之人﹐以其餘資﹐量力而行疏河鑿井﹐施藥救人﹐斂埋暴露﹐掃除穢惡諸事﹐不但保身而杜病﹐吾聞積徳可回天。不僅可禦霍亂也已。

一﹑祖父家訓﹐不許供設神像﹐遵聖人敬而遠之也。余性尢不佞佛﹐生長錢塘﹐天竺山未嘗一到。𨿽食貧居賤﹐而最惡持齋之說。先慈聞而責之曰﹕兒自命通脫﹐何亦效迂儒口吻乎﹖夫以報應。而始畏慕勉行也﹐故具不得已之苦心者。假神道以設教﹐創持齋之日期﹐誘而掖之﹐斡旋不少。試看疫癘流行之際﹐僧尼獨鮮死焉﹖此其明效也。余敬聽而識之﹐屢試不爽。益嘆母訓之非誣﹐故夏月款客。惟用海味幹肉魚蝦之類﹐間或爲賓托言茹素﹐亦借以節主人之費。但擇輕淸平淡者而食之。追憶生平未患痧證﹐敢以此法﹐公諸同世。

一﹑造酒曲者﹐必取諸艸汁﹐以和米而成。凡艸初出之兩葉尖者屬陽﹐性烈而味辛﹐可以造酒犯飛屍﹐溫服可祛陰气。若縱飲無節﹐未有不致病者。又惟夏月爲尢甚﹐宋劉元城先生云﹕余初到南方﹐有一髙僧教余﹐南方地熱﹐而酒性亦熱。況嶺南煙瘴之地﹐更加以酒﹐必大發疾。故余過嶺﹐卽闔家斷飲﹐𨿽徧厲水土惡劣﹐他人必死之地。余闔家十口皆無恙﹐今北歸十年矣。無一患瘴者﹐此其效也。蘇文忠公云﹕器之酒量無敵﹐今不復飲矣。觀此則妄人所謂酒可以辟瘴疫者﹐豈非夢囈。夫瘴疫皆是熱濁穢毒之气所釀﹐同气相求﹐感受甚易﹐且酒之濕熱﹐久蓄於內﹐一旦因邪气入之而並爲勢必劇﹐其治較難﹐其愈不易﹐縱性耽曲﹐甘醉死而不辭者﹐夏令必須戒飲﹐或不屈死於揮霍撩亂之中也。

一﹑頤生之道﹐《易經》始發之。曰﹕節飲食。孔子曰﹕食無求飽。應休璉云﹕量腹節所受。陸放翁云﹕多壽只緣餐飯少。《隨園詩話》云﹕不飽眞爲蓋饑飽勞逸﹐皆能致疾﹐而飽暖尢爲釀病之媒﹐故神農氏播谷之餘﹐卽收藥味。有熊氏垂濁降淸升。𨿽感客邪﹐亦潛消默化﹐而不能畱著爲病。惟過飽則胃气壅塞﹐脾運艱遲﹐偶吸外邪﹐遂無出路。因而爲痧脹成霍亂者最多。故夏令不但膏粱宜屏﹐𨿽飯食且然。況無故喜服參藥﹐妄食膩滯之物﹐如龍眼﹑蓮子以圖補益﹐而窒塞其气機哉。設犯痧穢之邪﹐多致不救。今夏有諸曁余小坡進士﹐竄難來申﹐與余親家褚子耘茂才比屋而居﹐亦知醫。爲人視病歸﹐啖蓮子一盞畢﹐卽覺不舒﹐尋卽吐瀉轉筋﹐欲請余診而不及。以邪气得補﹐無從宣泄﹐逼其深入。故告危如此之速﹐猶之賊來而自棄其險﹐閉城以待斃也。嘻﹗可悲已。﹝過飽不可﹐過饑亦不可﹐不飽非饑之謂﹐宜知之。謝城﹞

一﹑鰻鱔﹐性熱助陽。鱉﹐性寒滋陰。然或有毒者﹐夏令更有蛇變者﹐尢勿輕嘗。卽無毒者﹐其質味濃濃﹐膩滯難消。如吸外邪而誤食之﹐皆難救治。市脯尢覺穢濁﹐咸宜杜絕。﹝因食鰻鱔而霍亂者﹐余見甚多。謝城﹞

一﹑瓜果冰涼等物﹐𨿽能滌熱﹐過食驟食﹐旣恐遏伏熱邪﹐不能泄越。又慮過度﹐而反爲所傷﹐並宜撙節爲妙。若口不渴﹐汗不出﹐溺不赤者﹐諸冷食皆在所忌也。

一﹑冬夏衣被過暖﹐皆能致病﹐而夏月爲尢甚。旣因暖而致病矣﹐或又因病而反畏寒﹐以熱郁於內﹐而气不宣達也。再加蓋覆﹐則輕者重﹐而重者卽死矣。竟有死已許久﹐而旁人未知者﹐年來聞見甚多﹐比如開門揖寇﹐城已陷。或有尙在夢中而不覺者﹐可嘆也已。亦勿過於貪涼﹐迎風沐浴﹐夜深露坐﹐雨至開窗﹐皆自棄其險﹐而招霍亂之來也。不可不戒。

一﹑食井中﹐每交夏令﹐宜入白礬﹑雄精之整塊者﹐解水毒而辟蛇虺也。水缸內﹐宜浸石菖蒲根﹑降香。

一﹑天時潮蒸﹐室中宜焚大黃﹑茵陳之類。亦可以解穢气﹐或以艾搓爲繩﹐點之亦佳。

一﹑用川椒研末﹐時塗鼻孔﹐則穢气不吸入矣。如覺稍吸穢惡﹐卽服玉樞丹數分﹐且宜稍忍饑﹐俾其實時解散﹐切勿遽食﹐尢忌補物。恐其助桀爲虐﹐譬姦細來﹐而得內應也。

一﹑無論老少彊弱之人﹐虛實寒熱之體﹐常以枇杷葉湯代茗﹐可杜一切外感時邪﹐此葉天士先生法也。見《醫案存眞》。然必愼起居﹐節飲食﹐勿謂有葉先生法在﹐諸可廢弛也。

一﹑無論貧富夏月宜供饌者﹐冬腌漧菜﹑盧菔﹑芹筍﹑鳧茈﹑絲瓜﹑冬瓜﹑栝蔞﹑豇豆﹑紫食者鄙﹐焉知此味。嗚呼﹗苟能常咬菜根﹐則百事可做。豈但性靈不爲沒﹐足以禦揮霍撩亂之災乎。

揮霍撩亂﹐突如其來﹐集餉徵師﹐動需時日﹐莫若乘其初發﹐何難一擊而平。爰備載伐毛﹑取嚏﹑刮淬﹑刺急﹑拓救諸事宜於前﹐復詳偵探﹑策應﹑紀律﹑守險﹑諸機要於後。𨿽婦豎一覽﹐咸知剿禦之方﹐旣可各保身家﹐而厲气莫能張其焰﹐或可不蹈兵馬過籬笆破之諺也。故列治法第二。

卷下醫案篇第三

南鍼

張戴人曰﹕泰和間﹐余見廣濟院僧病霍亂﹐一方士用附子﹑漧薑同煎﹐放冷服之。服訖﹐嘔血而死﹝如此而死﹐必是暑證。洄溪云﹕暑證忌姜﹐𨿽與連芩同用﹐亦有大害。況與附子同行﹐禍更烈矣﹞。頃合流鎭李彥直﹐中夜忽作吐瀉﹐自取理中丸服之。﹝洄溪云﹕此是寒霍亂之方﹐百不得一。誤用者﹐禍不旋踵﹞。

醫至﹐謂有食積﹐以巴豆藥三五丸下之﹐亦不動﹐至明而死﹝縱有食積﹐何必下以巴豆﹞。

遂平李仲安﹐攜一僕一佃客至偃城﹐夜宿邵輔之家﹐是夜僕逃﹐仲安覺其逸也﹐騎馬與佃客往臨穎追之。時七月天大熱﹐炎風如箭﹐埃塵漫天﹐至辰時而還。曾不及三時﹐往返百二十里﹐旣不獲其人﹐復宿於邵氏齋。忽夜間聞呻吟之聲﹐但言救我﹐不知其誰也。執火尋﹐乃仲安之佃客也。上吐下瀉﹐目上視而不下﹐胸脇痛﹐不可動搖﹐口欠而脫臼﹐四肢厥冷﹐此正風濕三者俱合之證也﹝夜行風大﹐兼感涼气﹐乘馬疾馳﹐更挾勞瘁﹞。其曾聞餘言﹐乃取六一散﹐以新汲水﹐銼生薑調之﹐頓服半升。其人復吐﹐乃再調半升﹐令徐服之﹐良久方息﹝吐證服藥﹐往往不受﹐必徐徐服﹐始合法也﹞。至明又飲數服﹐遂能起﹝生薑不煎﹐但銼入新汲水中而調六一散﹐取其微辛佐甘涼之劑﹐以解風暑而淸濕熱﹐略無助火之獘﹐可爲用藥之法﹞﹐調養三日平復﹝先淸外感﹐而後調其勞悴之傷﹐可爲治病之法﹞。

羅謙甫治一蒙人﹐因食酒肉潼乳而患霍亂﹐從朝至午﹐精神昏憒﹐脈皆浮數﹝暑邪未去﹞﹐按之無力﹐所傷之物已出矣﹝正气已虛﹞。卽以新汲水調桂苓白術散﹐徐徐服之﹝妙﹞。隨作地漿水﹐澄取淸者一杯﹐再調服之﹝尢妙﹞﹐吐瀉遂止。次日微煩渴﹐與錢氏白術散﹐時服而愈﹝脈證如是﹐而所傷之物已出﹐則知中气傷殘﹐暑邪未解﹐故用補正淸邪之治。凡虛人受暑而病此者﹐卽以是案爲法可也。其理中﹑四逆等方﹐皆治陰寒致病﹐非治暑也。此等界限不淸﹐亦何足以言醫耶﹞。

又治提舉公﹐年近八十。六月間患霍亂吐利﹐昏冒終日﹐不省人事﹝暑邪內擾﹞﹐脈洪大有力﹐一息七八至﹝火勢衝激﹞﹐頭熱如火﹝邪熱上僭﹐不是戴陽﹞﹐足冷如冰﹝肺气不降﹐非下虛也﹞﹐半身不遂﹝胃气大亂﹐不能束骨利機關﹞﹐牙關緊急﹝熱入陽明之絡﹐不是中風﹞。遂以甘露散瀉熱補气安神明﹐加茯苓以分陰陽﹐冰水調灌﹐漸漸省事﹐而諸證悉去。後愼言語﹝虛證最要﹞﹐節飲食﹝諸病宜爾﹐無病患亦宜爾﹞﹐三日﹐以參術調中藥理正气﹐十日後方平復。

汪石山治一人﹐年三十餘﹐形瘦弱﹐忽病上吐下瀉﹐水漿不入口七日﹐自分死矣﹝未服燥熱藥﹐猶可不死﹞。診脈八至而數﹐曰﹕當夏而得是脈﹐暑邪深入也﹝提舉以八十之年而脈八至。此人七日不進水漿﹐脈亦八至﹐若非明眼﹐進半杯﹐良久復進一杯﹝徐進可法﹞。覺稍安﹐三服後﹐減去石膏﹑知母﹐而人參漸次加至四五錢﹝操縱有法﹞。黃柏﹑橘皮﹑麥冬等﹐隨所兼病而佐使﹐﹝制劑有法﹞一月後平復﹝暑盛元傷之治﹐此案可法﹞

一僕夫燕京人﹐縱酒﹐飲食無節﹐病霍亂吐瀉轉筋﹐煩渴幾殆。時六七月﹐淋雨晝夜子﹐起家致富﹐孫曾繞膝﹐壽至九秩而終。若富貴人患此﹐則每爲溫補藥所誤也﹞。

《千金方》云﹕輕者水瘥﹝良然良然﹐古人豈欺我哉﹞﹐此偶合古方。

余目擊其事﹐後路途中﹐及六合縣﹐見一人服新汲井水良愈﹝凡暑熱病渴喜冷凍飲料者﹐但以新汲水或冬雪水徐徐飲之﹐皆能向愈﹐不但霍亂爲然也﹐今人𨿽明知其患熱﹐而尢禁飲冷﹐何耶﹞。

一人病霍亂﹐欲吐不吐﹐欲瀉不瀉﹐心腹痛﹐脈之沈伏如無﹐﹝痛脈每如是﹞此幹霍亂也。急令鹽湯探吐宿食痰涎碗許﹐遂瀉﹝上竅得開﹐下竅自通。但得吐瀉﹐卽可治矣﹞。與六和湯愈。

孫文垣治程氏子﹐先醉酒﹐後入房﹝其平素縱恣貪涼可知矣﹞。次早﹐四肢冷﹐胃脘痛極﹐脈僅四至。或以郁火治﹐投以寒涼﹐痛更甚。三日前所食西瓜﹐吐出未化﹝傷冷已甚﹞﹐乃翁以爲陰證傷寒﹝今人凡聞病犯房事者﹐𨿽不傷冷食﹐亦謂之陰證傷寒﹐輒以丁附姜桂殺之﹐可慘也已﹞﹐欲用附子理中湯﹐不決﹝此翁頗虛心﹐故乃郎有命﹞。逆孫視之﹐面色靑慘﹐叫痛而聲不揚﹐坐臥煩亂﹐是霍亂兼蛔厥證也。先當止痛安蛔﹐後理霍亂﹐可免死也﹐遲則誤事矣。急用醋炒五靈脂三錢﹐蒼術一錢五分﹐烏梅三个﹐川椒﹑炮姜﹑桂心各五分﹐水煎飲下﹐痛減大半﹝恣啖生冷﹐復傷於酒﹐更誤於寒涼之藥﹐故以溫胃安蛔得效﹞。下午以大腹皮藿香﹑半夏﹑橘皮﹑山楂﹑茯苓﹑五靈脂﹐兩帖全安﹝仍以和中化滯﹐理其脾胃而愈。入房一端﹐略不置議﹐洵可法也﹞。

江篁南治從叔於七月間得霍亂證﹐吐瀉轉筋﹐足冷多汗﹐囊縮。一醫以傷寒治之脈伏而微﹞﹐尺部極微﹐口渴欲飲冷水﹝足冷囊縮﹐似屬厥陰﹐口渴﹐亦似少陰引水自救﹐何以辧之﹐曰﹐直中陰經無轉筋多汗證﹐若少陰頭有汗則死矣﹞﹐乃以五苓散與之﹝此治傷寒霍亂有表証之方﹐江氏不察﹐泥於熱多欲飲水句而誤也。此時如用桂苓甘露飲則得矣﹞。覺稍定﹐向午猶渴﹝囊縮乃暑熱入於厥陰﹐故口渴欲飲冷﹐非傷寒也﹐而與傷寒藥﹐渴何能已﹞。以五苓加麥冬﹑五味﹑滑石投之﹝始知爲暑熱矣﹐僅加麥冬﹑滑石﹐不足蔽辜﹐而五味酸溫﹐尢不宜用﹞﹐更以黃連﹑香薷飲冷進一服﹝前方拘泥俗說﹐妄用五味﹐不知服後何如﹐忽進此劑﹐殊屬可笑﹞。次早﹐脈稍出﹐按之無根﹐且人脫形﹝連投溫燥﹐又以香薷升散﹐宜乎如是﹞﹐呃忒﹐手足逆冷﹐飲食入口卽吐﹝桂術五味香薷等藥見效矣﹞﹐大便稍不禁。爲灸丹田八九壯﹐囊縮稍舒﹐手足稍溫﹝伏熱得火灸﹐已有流行之勢﹞。繼以理中湯二三服﹝茫無頭緒﹐若江氏﹐﹝焦頭爛額之客﹞﹐投之而愈﹝此案江氏初治﹐原知爲熱﹐止用泥古﹐遂致一誤再誤﹐迨噦吐形脫之時﹐又不知淸補兼施﹐而艾灸理中﹐幾至潰敗。幸而不用附子﹐故未著尙能挽救﹐然亦危矣﹐讀者鑑諸﹞。

江少微治一婦人﹐六月中旬﹐病霍亂吐瀉轉筋﹐一醫投藿香正气散﹝此治襲涼飲冷兼寒濕而成霍亂之方﹞﹐加煩躁面赤﹐揭衣臥地﹝藿香正气散﹐溫散之劑也。尙不可誤施於暑熱霍亂﹐故誤投附桂者﹐每見下咽卽昏沈厥冷﹐渾身靑紫而死﹐醫者猶謂陰盛已極﹐此等大熱之藥﹐尙不克救。再遇此證﹐仍以此法投之﹐至老不悟﹐而死者之冤﹐亦無從訴。此余之所以述霍亂轉筋諸治法爲世告也﹞。江診之﹐脈虛無力﹐身熱引飲﹐此得之傷暑﹐宜辛甘大寒之劑﹐瀉其火熱﹐以五苓散加滑石﹑石膏。吐瀉定﹐再與桂苓甘露飲而痊﹝暑熱爲病﹐脈多虛微澀弱﹐弦細芤遲﹐以熱傷气也。甚至隱伏不應指﹐或兩尺絕無﹐皆邪滯經絡﹐上下格拒使然。不可誤認爲虛寒也。亦有脈因火煽而反洪大滑數異常者。此霍亂所以無一定之診﹐臨病極宜善審也﹞。

陳三農治一婦﹐暑月方飯後﹐卽飲水而睡﹐睡中心腹痛極﹐肢冷上過肘膝﹐欲吐利而不得吐利﹐痛垂死﹐六脈俱伏。令以藿香正气散煎湯探吐。一吐減半﹐再吐而安﹝此停食飲冷睡臥當風而成幹霍亂也﹐以對証之劑引吐﹐又合機宜﹐不必拘守鹽湯一法也﹞。

繆仲淳治髙存之家僕婦患霍亂﹐以砂仁一兩﹐炒研﹐鹽一撮﹐沸湯調﹐冷服一劑愈﹝此治夏月貪涼﹑脾胃不和之輕證也。冬月感寒患此亦可用﹐但宜溫服﹐余嘗自驗﹞。傷冷物者﹐加吳茱萸。

張石頑云﹕一少年新婚﹐陡然腹痛麻瞀﹝《醫通》謂之番痧﹐卽幹霍亂之因熱者﹞

。或令飲火酒半杯﹐﹝此必疑其陰證也﹐而不知少年新婚﹐最多火證﹐何也。

以不論貧富﹐冬夏衣被皆新﹐而合歡成禮﹐勞則生火也﹞。腹痛轉劇﹐旋增顱脹﹐身發紅點﹝熱毒得酒愈識﹐若不急從淸解﹐必七竅流血而死﹞。與蘆根汁﹝解酒毒而淸熱﹞﹐得吐痛解。復有鼻衄﹐口燥﹐胸腹略見紅斑﹝血分熱極﹞。啜童子小便稍安﹝淸營妙品﹞。又濃煎蔥豉湯﹝宣解惡气穢毒之聖藥﹞﹐仍入童便﹐續續與之﹐得大吐汗出而痊。

葉天士治一人霍亂後﹐中气大虛﹐肝風內動﹐心中空洞﹐身痛肢浮﹐用異功散加木瓜﹑姜﹑棗。按此以培中制木之劑﹐而爲霍亂善後之治﹐最可法也。若見身痛肢浮﹐而誤用表散之品﹐則內風愈動﹐脾土重傷﹐因而致殆者多矣。夫霍亂固是中焦土病﹐而土病多由木侮﹐故𨿽治寒霍亂﹐必首察厥陰之動靜。倘其人肝陰素虧﹐內風暗動者﹐姜附等極宜愼用。卽當用者﹐亦須妥爲駕馭﹐毋使過劑。設或無節﹐𨿽不似熱霍亂之立時殞命﹐亦必增劇而生枝節。試觀仲聖治厥陰下利之用白頭翁湯﹐其義自明。蓋厥陰𨿽當兩陰交盡﹐而具合晦朔之理。陰之初盡﹐卽陽之初生﹐其本陰﹐其標熱﹐其體木﹐其用火﹐是以獨稱剛髒。而爵以將軍﹐顧名思義﹐可以悟其治矣。世有治肝气惟崇剛燥者﹐驟則變痙厥﹐緩則成關格。人但知病之日深﹐而不知藥之所釀﹐並及之﹐以爲醫家病家兩鑑焉。

懷抱奇治一男子﹐恣飲梅水﹐吐瀉無度﹐手足厥逆﹐面色慘晦﹐聲音不出﹐而脈沈伏﹐小水點滴不通﹐服藥入口卽吐﹐醫告技窮。餘思梅味酸主收﹐故小便癃閉。而果得麝則敗。麝又香竄走竅﹐乃取麝半入臍中﹐半入鼻孔。病者卽以手拂其鼻曰﹐此何物也﹖少頃﹐小水大下二三行﹐忽如醉而醒﹐夢而覺﹐越日索粥漸安﹝此無外因者﹐故但以敗果通竅卽能奏效﹐其巧思正不可及也﹞。

童廬治陳氏婦﹐盛夏病霍亂吐瀉﹐腹中痛﹐四肢厥冷﹐冷汗溱溱﹐轉筋戴眼﹐煩躁大渴﹐喜冷凍飲料﹐飲已卽吐﹐六脈皆伏。𨿽曰霍亂﹐實髒厥也。經云﹕大气入髒﹐腹痛下注﹐可以致死﹐不可以致生﹐速宜救陽爲急﹐遲則腎陽絕矣。以四逆湯姜﹑附各三錢﹐炙甘艸﹑吳茱萸各一錢﹐木瓜四錢﹐煎成冷服﹐日夜連進三劑。四肢始和﹐危象皆退。口渴﹐反喜沸湯﹐寒象始露﹐卽於方中佐以生津存液之品﹐兩服而安。按﹕此案論證用藥﹐皆具卓識﹐其眞諦全在喜冷凍飲料﹐而飲已卽吐﹐及服熱藥後﹐反喜沸湯也。設能受冷凍飲料者﹐卽爲內眞熱而外假寒。然熱證亦有胸下格拒不通﹐𨿽喜冷凍飲料﹐飲已仍吐﹐必細細呷之﹐始能受也。亦有痰濕內盛﹐𨿽渴而喜熱飲者﹐皆不可誤認爲寒也。故必辧舌苔之色澤﹐驗小水之有無﹐始無遁情。案中未及﹐尙欠周詳。且大气入髒﹐非人人共患之疫﹐而疫气流行之際﹐亦間有此一證。故醫者必議病而用藥﹐毋執方以殺人﹐是乃仁術。

倪姓患霍亂吐瀉﹐審知始不作渴﹐四肢不逆﹐脈不沈細﹝易治之證﹞﹐一醫用大順散兩帖﹐漸至於此。因見四逆﹐復加附子﹐脈證更劇﹝我見實多﹞。童曰﹕此病一誤再誤﹐命將殆矣。若果屬寒﹐投熱病已。今反四逆﹐脈轉沈細欲伏﹐乃釀成熱深厥深﹐與熱邪傳入厥陰者﹐何異﹝辧證中肯﹞﹖卽以竹葉石膏湯﹐人參易西洋參﹝是﹞﹐加黃連﹑滑石﹐兩劑而安。同時有陸姓患此﹐醫用回陽之劑﹐日夜兼進﹝豈眞欲其速死哉﹐紙上談兵﹐讀書無眼者﹐往往如是﹐不僅粗工爾也﹐我見亦多﹞﹐厥逆煩躁日增。病患欲得冷水﹐禁絕不與﹝可恨可嘆﹞。甚至病者自起﹐拾地上痰涎以解渴﹝可慘可憐﹞﹐遷延旬日而死﹝能延旬日﹐則欲得冷水時﹐若能轉計﹐猶可活也﹞。噫﹗卽使眞屬陰寒﹐陽回躁渴如是﹐熱藥之性﹐郁而無主﹐以涼藥和之﹐病亦立起﹐不學無術﹐曷勝浩嘆﹝涼藥和之妙理﹐未經人道﹐謝城﹞。

張氏女﹐夏月患霍亂﹐醫用姜﹑附﹐藿﹑朴﹑茱﹑連等藥﹐嘔吐𨿽止﹐腹痛不已﹐而痢五色。至第八日﹐童診脈細數﹐沈部有力﹐兩目罩翳﹐舌絳唇紅﹐胸膈煩懣﹐口渴引飲﹐是暑穢之毒﹐擾亂中宮而病霍亂。苦熱𨿽能開郁止嘔﹐畢竟反助邪勢﹐致變五色毒痢﹝此暑毒尙不甚重﹐而兼濕邪﹐故僅變五色毒痢﹐若無濕而暑毒重者﹐早不救矣﹞。與子和桂苓甘露飲加黃連﹑銀花﹑黑豆﹐兩服翳退﹐而諸恙降序﹐胃亦稍蘇。因畏藥不肯再服﹐余謂余邪未淨﹐畱而不去﹐殘害臟腑﹐必轉他病。乃與三豆湯加甘艸頻飲而愈。

湯芷卿曰﹕常州伍某﹐素壯健﹐方啖飯﹐忽呼痛倒地﹐云胸膈如刀割﹐羣醫莫治﹐閱三日﹐懨懨待斃矣。一老人過問病情﹐令磨陳墨汁與啜﹐痛立止。病如失﹐因問是何證也﹖曰﹕記少時鄰人患病類此﹐一老醫以此法治愈﹐云誤食天絲毒也。想墨汁無害﹐故令試之﹐不料其果合耳﹝此證𨿽罕﹐設有之﹐人必以爲幹霍亂耳﹐故采之以廣聞見﹞。

固始有人於元旦食湯圓訖﹐方出門賀歲﹐忽腹如火燒﹐痛不可忍﹐絕暈僕地﹐移時稍蘇﹐而號痛聲徹四鄰。諸醫皆云﹕脈細如絲不治﹝痛極脈多細伏﹞﹐越日﹐門外來一丐僧﹐家人辭以有病。僧云﹕何不問我﹖家人苦無策﹐姑令入。僧一望卽曰﹕是誤食蛇精也﹝神乎伎矣﹐世有飽讀醫書而不識一證﹐自命爲儒醫者﹐人因信其學問而並信其醫﹐彼此貿貿。𨿽日殺人而不悔悟﹐宜乎畸人逸士之晦迹以遁也。可慨也夫﹞。於破囊中取藥一丸﹐以水研灌﹐移時病者起﹐嘔如雀卵者數枚。僧曰﹕未也﹐復嘔穢野狼藉﹐出一物如雞子大。僧曰﹕是矣﹐剖視乃血裹中蟠一小蛇﹐見人遽動﹐作勢上下﹐病已若失﹐舉家驚服﹝我亦拜服﹞。叩其所以。曰﹕多年陳谷﹐蛇交其上﹐餘瀝粘著﹐誤入腹中﹐乃成此物。少停卽洞胸腹出矣。僧徑裹蛇而去。案揮霍撩亂﹐已不易平﹐必辧陰陽﹐始能奏績。此證𨿽非霍亂﹐而病去迅疾﹐儼似食滯之幹霍亂﹐且證勢之撩亂﹐較霍亂爲尢亂也。苟無破敵之才﹐徒有虛名之學﹐焉能平此大亂哉。用藥如用兵﹐丐僧有之矣﹐采此以爲撥亂反正者告﹐勿以資格用人也。凡腹中卒然大痛﹐在飲食後﹐而無別證可憑者﹐多系誤食毒物。重用紫金丹﹐或玉樞丹研灌﹐似亦有效。

楊素園治其仲郎﹐壬子夏患幹霍亂﹐身熱不渴﹐口燥無苔﹐六脈俱伏﹐痛在胃脘﹐連及胸脇﹐勢甚洶湧﹐先與地漿一碗﹐勢少定﹐少頃復作﹐因徑投大承气湯一帖﹐其痛卽下行至臍間﹐又一帖痛又下行﹐伏於少腹右角﹐按之則痛﹐不按則與平人無異。起病至此﹐已歷周時﹐思食甚急﹐乃以綠豆煮粥與之。食後一切如常。惟少腹右角﹐按之仍有小塊﹐隱隱作痛﹐遂重用當歸﹑枸杞﹑蔞仁﹐佐以桃仁﹑紅花﹐少加牛膝以導之。服一時許﹐腹中有聲﹐下紫黑血一塊﹐若五寸許﹐而少腹之痛塊若失。此病治法原出一時臆見﹐然竟以獲痊﹐特錄出﹐質之半癡﹐不知以爲何如。按霍亂證﹐因於暑熱者多﹐故感受稍重﹐極易入營。古人刺以泄血﹐及內服益母湯﹑藕汁﹑童溺﹐皆所以治營分之邪也。楊公子舌燥無苔而不渴﹐痛又及脇﹐必平日偶有絡傷未覺﹐乃邪遂乘瑕而入也。承气之硝黃﹐並是血藥﹐气行則瘀降﹐故痛得漸下。

迨塊在而按之始痛﹐且知饑能食﹐益見气分之病已蠲﹐而血分之邪尙匿。毋庸承气之直攻﹐攺從濡化而曲導﹐操縱有法﹐余服其手眼之超。

景嶽謂飲食下行之道﹐必由少腹下右角而後出於廣腸﹐自誇閱歷而知﹐古人並未言及。蓋渠嘗治一人食麵角﹐雜投巴豆﹑大黃而不效也。魏柳洲曰﹕就此觀之﹐景嶽平生臨證﹐遺憾多矣。夫面角由胃入腸﹐旣至少腹之角﹐豈能作痛如是。而又如拳如卵﹐必其人素有疝病﹐偶因食麵而發﹐或兼當日之房勞﹐遂乃決張如是﹐故推蕩之藥不應﹐得木香火酒一派辛熱香竄而痛始止也。至謂食由少腹下右角而後出廣腸﹐更堪捧腹﹐經謂大小腸皆盤屈十六曲﹐則左旋右折可知﹐豈如筒如袋﹐而直下乎。嘻﹗案楊公子少腹右角之痛﹐設非乃翁卓識﹐時醫必誤認食滯﹐特附錄魏語以廣其義﹐爲崇尙景嶽者告。

山陰田雪帆明經晉元﹐著《時行霍亂指迷》﹐辧正世俗所稱弔腳痧一證﹐以爲此眞寒直中厥陰肝經﹐卽霍亂轉筋是也。初起先腹痛﹐或不痛﹐瀉利淸水﹐頃刻數十次﹐少者十餘次﹐未幾卽手足抽掣﹐嘔逆口遏﹐厥逆聲嘶﹐脈微欲絕﹐舌短目眶陷﹐眼上視﹐手足靑紫色﹐或徧身靑筋硬凸如索﹐汗出脈絕。急者﹐旦發夕死。緩者﹐二三日或五六日而死。世醫或認爲暑濕﹐妄投涼瀉。或認爲痧气﹐妄投痧藥﹐鮮有不斃。宜用當歸四逆加吳茱萸生薑湯﹐水煎冷服。輕者﹐二三劑卽愈﹔重者﹐多服幾劑﹐立可回生﹐眞神方也。如嘔者﹐加制半夏三錢﹐淡漧薑一錢。

口渴恣飲﹐舌黃﹐加薑汁炒川連五分﹐爲反佐﹐經所謂熱因寒用也。腹中絞痛﹐名轉筋入腹﹐加酒炒木瓜三錢。手足冷過肘膝﹐色見靑紫﹐加制附子三錢。此證種種﹐皆肝經見證耳。緣坎中眞陽﹐爲邪寒所逼﹐因之外越﹐所謂內眞寒而外假熱也。但以脈辧之﹐自無遊移矣。

寒犯厥陰而爲霍亂轉筋者﹐容或有之﹐豈可以槪論時行之證耶﹖果系寒犯厥陰﹐而吐利汗出﹐則當用吳茱萸湯加減﹐或烏梅丸法﹐不當用當歸四逆加吳茱萸生薑湯。以當歸四逆﹐本桂枝湯加當歸﹑通艸﹑細辛﹐通血脈以疏肌表﹐非汗出脈絕之證所可輕嘗。至脈不可憑﹐必以口渴﹑舌黃﹑喜冷凍飲料﹐爲辧眞熱假寒之確據。竟敢顚倒其說﹐曲爲妄解﹐何欺人之太甚哉﹖書生紙上談兵﹐好發想當然之議論﹐惑世誣民﹐大率類是﹐不可不辧也。故附錄於此。

卷下醫案篇第三

夢影

道光元年冬﹐金履思丈﹐念祖父之勞﹐命余佐理鹺務於婺州之孝順街。公餘之暇﹐輒披覽醫書﹐焚膏繼晷﹐樂此不疲。三年夏間﹐主政周光遠先生﹐年二十七﹐體極腴皙﹐登廁後﹐忽體冷自汗﹐唇白音低﹐僉以爲痧﹐欲進開竅等藥。時余年十七﹐竊握其臂以診之﹐脈已微軟欲絕﹐因力排眾議曰﹕此陽气之欲脫﹐非痧邪之內閉﹐再投香散﹐殆速其危也。人皆以童子何知而笑之﹐幸先生聞而首肯者再﹐倉卒不及購藥﹐余適有戚氏前所貽三年女佩姜一塊﹐約重四五錢﹐急煎而灌之﹐卽安。後用培補﹐率以參﹑﹑術﹑艸爲主。蓋陽气偏虛之體也﹐先生甚徳之﹐視余若弟﹐且逢人說項﹐遂以浪得虛名。癸卯爲余刊治案﹐余愧無以報也。

先生年五十歲﹐無疾而逝﹐猶是陽虛暴脫耳。無子﹐一女適蔡氏﹐其夫人年逾六旬﹐杭垣再陷後﹐未知下落﹐無從探訪﹐追錄是案﹐抱憾滋深。

又癸卯冬至前一日﹐管椒軒大中丞﹐忽於溺後汗淋气短﹐色奪言微。余適往靈隱送葬﹐三遣弁丁速余至署﹐已痧藥進之屢矣﹐莫可挽回。凡陽气極虛之人﹐便溺後忽然欲脫﹐是急宜參附回陽之證﹐誤認爲痧﹐多致決裂﹐治霍亂者﹐須明辧之。

孝順一倉夫﹐丙戌春﹐忽患急證﹐扒牀拉席﹐口不能言﹐問其所苦﹐惟指心抓舌而已。人皆以爲幹霍亂﹐余謂幹霍亂﹐何至遽不能言﹐且欲抓舌﹐似中毒耳。或云﹕同膳數人﹐何彼中毒﹐然刮之淬之皆不驗。余以夤夜無從購藥﹐令取綠豆二升﹐急火煎淸湯﹐澄冷灌之﹐果愈。

越日詢之﹐始言久患痺痛﹐因餌艸頭藥一服﹐下咽後卽心悶不可耐﹐舌麻不能言﹐而旁人不知也。

一伎自幼喜食蠶蛹﹐遊上江者數年﹐久不食此。比旋杭﹐得與家人暢啖﹐正歡笑間﹐腹痛陡作﹐隨地亂滚。或以爲絞腸痧﹐亟請余勘之﹐脈色皆和﹐非痧非食也。若以爲中毒﹐則共食老少皆無恙。諦思之﹐𨿽以椒蒜炙熟﹐與人同啖。恐其中有一二枚或異者﹐亦未可知。蠶﹐動物也﹐與馬同气﹐其性熱﹐更益以椒蒜之辛。姑仿中馬肉毒例治之﹐命吸人乳﹐果飲下卽安。

己丑五月﹐天气驟熱﹐先慈陡患霍亂﹐肢冷自汗﹐脈微苔白﹐腹大痛﹐欲重按﹐是中虛有素﹐因熱而受寒侵也。進大劑理中湯加桂枝﹑白芍﹐覆杯而愈﹐此所謂捨時從證也。

丁酉八九月間﹐杭州盛行霍亂轉筋之證﹐有沈氏婦者﹐夜深患此﹐繼卽音啞厥逆。比曉﹐其夫皇皇求治﹐余診其脈﹐弦細以澀﹐兩尺如無﹐口極渴而沾飲卽吐不已﹐足腓堅硬如石﹐轉時痛楚欲絕﹐乃暑濕內伏﹐阻塞气機﹐宣降無權﹐亂而上逆也。爲仿《金匱》雞矢白散例﹐而處蠶矢湯一方﹐令以陰陽水煎成﹐候涼徐服。此藥入口竟不吐﹐外以燒酒﹐令人用力摩擦其轉戾堅硬之處﹐擦及時許﹐郁熱散而筋結始軟。再以鹽鹵浸之﹐遂不轉戾﹐吐瀉漸止。晡時復與前藥半劑﹐夜得安寐。次日但覺困極耳﹐與致和湯數服而痊。後治相類者多人﹐悉以是法出入獲效﹐惟誤服附子者﹐最難救療。

﹝此證火酒摩之時許﹐郁熱散而筋漸舒﹐則轉筋𨿽因火熾﹐必兼外寒郁遏而始反戾也。大抵霍亂寒熱相搏者多﹐𨿽知其爲寒爲熱﹐亦須反佐以治﹐蓋卽此理。謝城。﹞

鄭鳳梧年六十餘﹐秋間患霍亂﹐凜寒厥逆﹐煩悶躁擾﹐口不甚渴。或以爲寒﹐余察脈細欲伏﹐苔白而濃﹐乃暑濕內蘊未化也。須具燃犀之照﹐庶不爲病所蒙。因制燃照湯與之﹐一飲而厥逆凜寒皆退﹐脈起而吐瀉漸止﹐隨以淸滌法而愈。

一婦年少體瘦﹐初秋患霍亂轉筋﹐舌絳目赤﹐大渴飲冷﹐脈左弦彊而右滑大﹐此肝胃之火素盛而熱復侵營也。以白虎湯去米﹑艸﹐加生地﹑蒲公英﹑益母艸﹑黃柏﹑木瓜﹑絲瓜絡﹑薏苡﹐一劑知﹐二劑已。丹溪云﹕轉筋由於血熱﹐此證是矣。

一丁姓者患霍亂﹐苔色白薄而不渴﹐但覺口中粘膩。彼自知醫﹐欲從寒濕治。余曰﹕中焦原有寒濕﹐所以不渴。然而粘膩﹐豈非暑入而釀其濕爲熱乎﹖以胃苓湯去甘術﹐加苡仁﹑川連﹑半夏﹑枇杷葉﹐二劑而瘳。

錢某患霍亂﹐自汗肢冷脈無﹐平日貪涼飲冷﹐人皆謂寒證﹐欲用大劑熱藥。余曰﹕苔𨿽白﹐然濃而邊絳﹐且渴甚﹐頭大痛﹐不可因寒涼致病﹐而竟不察其有暑熱之伏也。遂以五苓去術﹐加黃連﹑濃朴﹑黃芩﹑竹茹﹑木瓜﹑扁豆﹐服後脈稍出﹐汗漸收﹐吐利亦緩。卽去肉桂﹑加桂枝﹑滑石﹑甘艸﹐頭痛吐利皆止﹐苔色轉黃﹐隨用淸暑和中而愈。

一少年體肥畏熱﹐因酷暑﹐晨餐酒肉後﹐以席鋪磚地而臥。覺卽飽啖西瓜﹐至晚覺頭重惡寒﹔夜分吐瀉大作﹐四肢拘急﹐汗冷息微﹐時時發躁。黎明速余勘之﹐脈沈弱。予漿水散加吳茱萸﹑濃朴﹐投匕卽瘥﹐攺授濃朴生薑半夏甘艸人參湯﹐數服而愈。

陸叟年七十餘﹐仲秋患霍亂﹐自服單方二三日﹐嘔吐𨿽已﹐利猶不止﹐且頻頻作噦﹐聲不甚揚﹐面赤目閉﹐小便不通。醫云﹕髙年戴陽﹐證原不治﹐且延已數日。縱投大劑回陽﹐亦恐不及。余視之﹐脈𨿽虛軟﹐並無脫象﹐況舌赤而幹﹐利下臭惡﹐气分伏暑﹐業擾及營﹐慮其絡閉神昏﹐胡可再投熱劑。聞所煎之藥﹐桂气撲鼻﹐試之必死。迫令將藥傾潑﹐遂以紫雪三分﹐用竹茹﹑枇杷葉﹑通艸﹑丹參﹑連翹﹑石菖蒲﹑桔梗﹑黃芩﹑蘆根煎湯﹐候涼調而徐服。

次日復診﹐目開噦止﹐小溲稍行。於前方裁紫雪﹐加石斛﹑苡仁﹐服二劑利減。能啜米飲矣。隨用致和湯﹐十餘服而瘳。

戊戌夏﹐倪懷周室新產數日﹐患嘔吐泄瀉﹐時時自汗﹐人皆危之。余曰﹕此非眞霍亂也。然較眞霍亂尢險﹐以其犯產後三禁﹐而脈微欲絕﹐亟宜峻補﹐遲恐無濟也。予東洋參﹑龍﹑牡﹑﹑術﹑木瓜﹑扁豆﹑茯神﹑石英﹑酒炒白芍﹑橘皮爲劑﹐四服而痊。

﹝新產後用參﹑大補﹐而又當盛夏之時﹐非有眞知灼見者﹐不能也。誠以天下之病﹐千變萬化﹐原無一定之治﹐柰耳食之徒﹐惟知執死方以治活病﹐豈非造孽無窮﹐亦何苦人人皆欲爲醫﹐而自取罪戾耶。錢塘周熔光遠此證正﹐放膽參﹑﹐猶人所能及﹐須看其餘藥﹐一一合拍﹐蓋得效不僅在參﹑也。至此方可云峻補﹐然慣服補劑者﹐必嫌其輕。加鹿角﹑五味等﹐必貽害矣。古來多少佳方﹐爲妄人加減﹐王某久患吐血﹐體極孱易。沈琴癡拉余治之﹐甫得漸愈﹐乃庚子夏酷熱之時﹐陡患霍亂轉筋﹐大汗如雨﹐一息如絲﹐人皆謂無生理矣。余不忍輕棄﹐勉用西洋參﹑枇杷葉﹑龍﹑牡﹑蠶沙﹑木瓜﹑扁豆﹑苡仁﹑滑石﹑桑葉﹑石斛﹑豆捲﹐地漿煎服之﹐良愈。調理旬日﹐仍服滋補以治宿恙。

倡女藹金﹐年二十七﹐患時疫頗危﹐余爲治痊矣。忽又求診﹐云患急痧。及察其脈甚細﹐而按之數緊﹐神極委頓﹐气喘欲嘔﹐腮紅腹痛﹐舌潤。似房勞太過﹐寒襲奇經之男勞復也。詢得其情﹐遂以胡桃肉﹑破故紙﹑龍﹑牡﹑鹿角霜﹑菟絲﹑覆盆﹑枸杞﹑茯苓﹑小茴﹑當歸﹑韭子爲方。一劑知﹐二劑已。

若貿貿然竟作幹霍亂治﹐當何如耶。幹霍亂而誤投此法﹐又當何如耶。

﹝臨證如神﹐敍證如繪﹐佛心仙手﹐其言藹然。而一片靈光﹐傳之紙上﹐效顰不易﹐洵是天才。仁和胡耀曾榮甫。﹞

戚媼者﹐年六十餘矣。自幼傭食於杭州黃蓮泉家﹐忠勤敏幹﹐老而彌甚﹐主僕之誼﹐勝於親戚也。壬寅秋﹐患霍亂轉筋。余視之﹐暑也。投蠶矢湯﹐兩服而瘥。三日後﹐忽倦臥不能反側﹐气少不能語言﹐不食不飲﹐蓮泉惶懼。就近邀一老醫診之﹐以爲霍亂皆屬於寒﹐且昏沈欲脫﹐定附子理中湯一方。蓮泉知藥猛烈﹐不敢遽投﹐商之王君安伯。安伯云﹕且勿服也。若謂寒證﹐則前日之藥﹐下咽卽斃﹐吐瀉安能漸止乎﹖蓮泉大悟﹐仍著人飛刺招余往勘。余曰﹕此髙年之體﹐元气隨吐瀉而虛﹐治宜用補。第余暑未淸﹐熱藥在所禁耳﹖若在孟浪之家﹐必以前之涼藥爲未當﹐今日溫補爲極是。縱下咽不及救﹐亦惟歸罪於前手寒涼之誤也。設初起卽誤死於溫補﹐而舉世亦但知霍亂轉筋是危險之病﹐從無一人知此證有陰陽之異﹐治法有寒熱之殊﹐而一正其得失者。況一老年僕媼﹐非賢主人﹐亦焉肯如是之悉心訪治乎﹐此病之所以不可爲也。今蓮泉見姜附而生疑﹐安伯察病機之已轉﹐主人愷惻而心虛﹐客亦多才而有識。二美相濟﹐遂使病者跳出鬼門關﹐醫者卸脫無妄罪。幸矣﹗幸矣﹗乃以髙麗參﹑麥冬﹑知母﹑葳蕤﹑木瓜﹑扁豆﹑石斛﹑白芍﹑苡仁﹑甘艸﹑茯苓等﹐服六劑﹐始能言動﹐漸進飲食﹐調理月餘而健。齋謂余云﹕此餘熱未淸﹐正气大虛者之治法。更有不因虛而余焰復燃者﹐須用煉雄丹治之。

﹝是證以半癡之學問﹐蓮泉之濃徳﹐安伯之見識﹐三美相濟﹐始能起九死於一生。

世之執死方治活病﹐視僕婢如艸芥﹐不分皂白﹐信口雌黃者﹐讀此能無愧死耶﹖周光遠先生歸杭定省﹐七月十八夜﹐患霍亂轉筋甚劇﹐倉卒間﹐誤服靑麟丸錢許﹐勢益甚。侵曉召余診﹕脈微弱如無﹐耳聾目陷﹐汗出肢冷﹐音啞肉脫﹐危象畢呈﹐藥恐遲﹑苡仁﹑蓮實爲方。終劑。卽各證皆減。蓋气分偏虛之體﹐不禁吐瀉之泄奪。誤餌苦寒﹐微陽欲絕﹐故以眞武﹑理中合法以復脾腎之陽。詰朝再視﹐脈起肢和﹐卽裁附﹑桂﹑漧薑﹐加黃﹑石斛﹐服旬日全愈。凡吐瀉甚而津液傷﹐筋失其養﹐則爲之轉。故治轉筋者﹐最要。顧其津液﹐若陽旣回﹐而再投剛烈﹐則津液不能復﹐而內風動矣﹐此寒霍亂之用附﹑桂﹐亦貴有權衡﹐而不可漫無節制﹐致墮前功也。

﹝余此番之病﹐危同朝露﹐若非半癡﹐恐不能救﹐嘗聞張柳吟先生云﹐使病者聽半癡論病之無微不入﹐用藥之無處不到﹐源源本本﹐信筆成章﹐已覺疾瘳過半。古云﹕檄愈頭風﹐良有以也。光遠。案中議論極精微﹐凡用藥皆宜具此權衡﹐方無過當之言。否則藥𨿽中病﹐而服之不止﹐反受其害﹐不但熱藥爾也。定州楊照藜素園。霍亂之霍﹐卽霍疾之義﹐謂亂之最速者也。嘗見體素丰腴之人﹐一病半日﹐僅存皮骨﹐其傷陳藝圃亦知醫﹐其室人於仲秋患霍亂轉筋﹐自診以爲寒也。投熱劑﹐勢益甚﹐招朱椒亭視之﹐亦同乎主人之見也。病尢劇﹐乃延余勘﹐曰﹕此寒爲外束之新邪﹐熱是內伏之眞病﹐口苦而渴﹐姜附不可投矣。與河間法﹐人皆不信﹐再與他醫商之﹐仍用熱劑﹐卒至口鼻出血而死。

﹝霍亂一證﹐近來時有﹐而醫皆不甚識得淸楚﹐死於誤治極多。半癡特著專論﹐辧析簡當﹐實今日醫家首要之書。以其切於時用﹐不可不亟爲熟讀而研究也。光遠。﹞

甲辰五月下旬﹐天卽酷熱異常﹐道路卒死者甚多﹐有腹痛者﹐有不痛者。人率以香燥痧丸投之﹐輒無效。蓋香燥反以益熱﹐而此證並非陰寒濕毒之邪﹐卽古所謂中也。

不出戶庭之人﹐亦有病此者﹐必其人陰分素虧﹐內熱較甚﹐或居處飲食之失宜也。往往延醫不及﹐醫多不識其病﹐𨿽死身不遽冷﹐亦有口鼻流血者﹐是暑從吸入﹐直犯心臟也。時余居錢塘之髦兒橋﹐嘗稟先慈﹐令家人愼起居﹐薄滋味﹐乃六月初二日午膳後。季傑弟婦﹐腹忽微痛﹐平日貪涼﹐自謂受寒也。私囑女僕沽燒酒飲之﹐卽狂瞀不安。先慈知之﹐命僕從四路速余回﹐日晡也。病者已口鼻出血死矣。其時死者尢多﹐以陰血大去﹐暑熱易侵。而昧者不知因時制宜﹐尙扃其窗戶﹐幕以簾幃﹐環侍多人﹐飲以糖酒故也。粗工亦不察天時人稟之不齊﹐動輒生化湯﹐𨿽熱象已顯﹐猶誤信產後宜溫之俗說﹐而不知因證制方之活法﹐以致覆杯而斃者比比。或問當此熱地如鑪﹐惡露不行而腹痛者﹐生化湯旣不可服﹐宜用何方﹖余謂六一散最佳。旣行瘀血﹐又能淸熱也。設暑熱重感﹐𨿽石膏犀角﹐對證皆爲良藥﹐古人何嘗禁用。余案中治愈諸條﹐皆可參閱﹐然難與淺人言也。

盔頭巷姚氏婦﹐妊已臨月﹐腹中陡痛。家人謂其欲娩﹐急煎參湯以助其力﹐服後痛益甚。忙喚穩婆至﹐婦已渾身赤斑﹐喘逆昏狂﹐始知受暑﹐頃刻云亡。寶佑坊曹氏婦﹐亦懷妊臨月腹痛﹐家人以爲將產而煎參湯﹐迨湯成痛已止﹐察其情景﹐知不卽娩﹐然炎威甚烈﹐參湯久存欲壞。其姑云﹐婦旣未娩﹐豈可服參以滯胎气﹐我體素弱﹐常服補劑﹐參湯定亦相宜﹐遂飲之。甫下咽﹐卽覺气悶躁擾﹐霎時危殆﹐逾刻而終。後丙午﹑壬子﹑丙辰﹐皆酷熱傷人﹐不勝縷述。古人以燥熱爲暑﹐故曰﹕流金爍石﹐況人非金石之質乎﹖惜世人多不察耳。不但酷暑時﹐胎前產後之腹痛﹐當細審其有無別故也。

潘紅茶方伯之孫翼廷﹐館於外氏﹐酷熱異常﹐因啜冷石花一碗﹐遂腹痛痞悶﹐四肢漸冷﹐上過肘膝﹐脈伏自汗﹐神困懶言﹐方某診謂陽虛陰暑﹐脫陷在卽。用大劑姜﹑附﹑丁﹑桂以回陽。病者聞之﹐益形餒憊。其叔嶽許杏書茂才﹐駭難主藥。適族人許芷卿茂才過彼﹐遂與商之。芷卿云﹕此藥豈容輕試﹐而病象甚危﹐必延半癡決之。時已乙夜﹐余往視﹐面色垢滯﹐苔膩唇紅﹐是旣受暑熱﹐驟爲冷凍飲料冰伏﹐大气不能轉旋﹐故肢冷脈伏﹐二便不行。所謂閉證也﹐何脫之云。亟取六一散一兩﹐以淡鹽湯攪之﹐澄去滓﹐調下紫雪一錢。翼日再診﹐脈見痛蠲﹐溺行肢熱﹐口漧舌絳﹐暑象畢呈﹐化而爲瘧﹐與多劑白虎法而痊。丙午舉於鄕﹐杏書多才尙義﹐與余稱莫逆﹐庚申春﹐聞其罵賊而死﹐嗚呼榮矣。

﹝認證旣確﹐治法用辛香以通冰伏之气﹐用意又極精妙﹐眞可爲萬世法程。素園。﹞

室人徐氏素無病﹐胃亦彊﹐且善作勞。丙午八月朔夜﹐猶鐙下鍼黹﹐伴余勘書﹐夜分忽瀉二次﹐晨起爲余疏發未畢﹐又瀉一次。因診之﹐脈七至而細促不耐按﹐略無病苦﹐此脈病患不病﹐殆不始於今日﹐不可救藥也。未便明言﹐卽令安歇﹐密稟先慈。函致乃兄友珊﹐請醫商治﹐旣而瀉頗緩。且食山東掛面一小碗﹐先慈謂余太矜持矣﹐余方躊躇﹐面卽吐出﹐灌以參藥亦不受﹐瀉較緊﹐午刻醫來﹐亦云無法﹐然尙能以乳哺女﹐而旣吸之後﹐乳卽癟而不起矣﹐形亦漸削﹐汗亦漸多﹐脈亦漸脫﹐音亦漸嘶﹐戌刻遽逝﹐斯人也性極賢淑﹐且隔屏一聽﹐卽知客之賢否﹐一旦抱此絕證﹐知者無不悼惜﹐乃中气卒然潰散﹐絕無僅有之候也。

戊申秋仲﹐張春橋令弟陡患腹痛。適飽啖羊肉麵條之後﹐初作痧治﹐繼作食治﹐痛愈甚而大渴﹐然啜飲輒吐﹐二便不行。又作寒結治﹐其痛益加﹐呻吟欲絕﹐已交四日。余診脈弦數﹐苔幹微黃﹐按腹不堅﹐非痧非食﹐特肝火郁而不宣耳。以海烊頻灌﹐果不吐﹐將余汁煎梔﹑連﹑茹﹑楝﹑知﹑芩﹑延﹑旋覆﹑柿蒂﹑枇杷葉爲劑﹐吞當歸龍薈丸。投已﹐卽溲行痛減﹐次日更衣﹐不勞余藥而瘳。

朱畱耕忽於飽食後﹐大吐而厥﹐冷汗息微﹐厥甫回而腹痛異常﹐乃翁湘槎以爲急痧霍亂之候也。速余往勘﹐脈至弦緩﹐口極苦渴﹐二便不行﹐乃痰滯而熱伏厥陰﹐肝气無從疏泄也﹐予雪羹﹑萸﹑連﹑梔﹑楝﹑旋﹑茹﹑橘﹑核﹑元胡﹑蓯蓉爲劑﹐加蘆菔汁和服﹐一劑痛減﹐再服便行而愈。

﹝痧證霍亂挾食者﹐必先去食﹐傷寒亦然﹐秦氏論之詳矣。然竟有病始飽食之餘﹐初非因食爲患者﹐半癡嘗云﹕旣無枵腹待病之理﹐豈可專以攻消爲治﹐故臨證必審問愼思而明辧之﹐庶免顢頇貽誤之獘。上二案﹐病皆起於食後﹐朱證已得大吐﹐不從食治﹐人或能之。

﹐已非人所能及矣。余門人沈南臺﹐癸丑冬患病﹐亦啖羊肉麵條而起﹐勢瀕於危﹐得半癡治愈﹐至四十餘日﹐始更衣﹐則尢奇也﹐用藥如用兵﹐豈徒讀父書者之可爲哉﹐仁和趙夢齡菊齋陳嫗年已七旬﹐辛亥秋﹐患霍亂轉筋甚危。亟延余診﹐已目陷形消﹐肢冷﹐音颯﹐脈伏﹑無溺﹐口渴﹑汗多﹐腹痛﹑苔黃﹐自欲投井。因先取西瓜汁命與恣飲﹐方用石膏﹑知母﹑麥冬﹑黃柏﹑芩﹑連﹑竹茹﹑木瓜﹑威靈仙﹐略佐細辛分許﹐煎成徐服﹐覆杯而瘥。

﹝醫者能知少加細辛之何故﹐則可以言醫矣。素園。

此方得效﹐可見辧証之的。若無汗而渴者﹐又當別論。謝城。﹞

姊丈李華甫繼室﹐陡患霍亂﹐而兼溺血如注﹐頭痛如劈﹐自汗息微﹐勢極危殆﹐速余診視。脈甚弦﹐此肝火內熾﹐暑熱外侵。以犀角﹑木通﹑滑石﹑梔子﹑竹茹﹑薏苡﹑銀花﹑茅根﹑菊葉爲大劑﹐和入藕汁﹐送當歸龍薈丸﹐而吐瀉卽已﹐溺血亦減。惟小便時﹐頭猶大痛﹐必使人緊抱其頭﹐重撳其巓﹐始可略耐。尙是風陽僭極﹐肺胃不淸也。以葦莖湯去桃仁﹐加百合﹑白薇﹑元參﹑小薊﹑蒲公英﹑竹葉﹑西瓜翠衣﹑蓮子心爲方﹐和入童溺﹐仍吞龍薈丸﹐服旬日全愈。

陳楚珍仲媳﹐陡患霍亂。云昨晚曾食冷魚﹐夜分病作﹐想因寒致病也。然臍間貼以回陽膏而不效﹐故敢求診。余按脈滑數﹐右甚﹐口渴苔黃﹐令揣胸下﹐果堅硬而痛﹐曰﹕吐瀉𨿽多﹐食尙戀膈﹐非寒證也﹐回陽膏亟宜揭去﹐以菖﹑枳﹑蘇﹑連﹑芩﹑桔﹑茹﹑牛﹑海﹑蘆菔爲劑﹐一服而瘳。

婦兄吳綠園﹐癸丑仲夏﹐陡患發熱嘔吐﹐莖縮腹痛。亟招余診﹐脈弦軟而數﹐苔色黃膩﹐宜淸厥陰蘊熱﹐非痧也。予楝﹑茹﹑連﹑斛﹑梔﹑柏﹑銀花﹑通艸﹑絲瓜絡爲方﹐一劑知﹐數劑愈。

沈HT揚令妹﹐年逾五旬﹐體極瘦弱﹐始則數夜不能眠﹐忽一日目張不能闔﹐淚則常流﹐口閉不能開﹐舌不能伸﹐語難出聲﹐飲不下咽﹐足冷便祕﹐筋螈而疼﹐身硬不柔﹐胸膈板悶﹐或謂暑痧重感﹐慮卽虛脫。余視之﹐苔黃不渴﹐脈來弦細軟澀﹐重按如無﹐然神气不昏﹐身不發熱﹐非暑痧也。二便艱澀﹐咽膈阻悶﹐非脫證也。殆由情志鬱結﹐怒木直升﹐痰亦隨之﹐堵塞華蓋﹐故治節不行﹐脈道不利也。但宜宣肺﹐气行自愈。以紫菀﹑白前﹑兜鈴﹑射幹﹑菖蒲﹑枇杷葉﹑絲瓜絡﹑白豆蔻爲方﹐一劑知﹐四劑愈。

﹝證者﹐證也﹐如斷案之有證據也。然證有眞有僞﹐有似是而非﹐以致恆爲所眩﹐如此案辧暑脫﹐則得其證矣。素園。證極危而方甚輕﹐其效乃如神﹐全由辧証之的。謝城。﹞

蔣敬堂令堂﹐年七十四﹐陡患嘔瀉﹐身熱腹痛﹐神思不淸。或以爲霍亂﹐或慮其虛脫。迎余診之﹐脈微弱而數。曰﹕暑脈自虛﹐不可以髙年而畏脫﹐辛散痧藥﹐則不免耗傷其津液﹐爰定芩﹑連﹑滑﹑斛﹑茹﹑柏﹑銀花﹑竹葉﹑橘皮﹑枇杷葉之方﹐冬瓜湯煎﹐一劑而熱退神淸﹐再劑霍然﹐敬堂慷慨多情﹐知醫施藥﹐余契友也。庚申春﹐聞其爭先拒兵﹐竟以被戕。惜哉。

徐徳生家一婢﹐年十七矣。陡患腹痛﹐稍一言動﹐則痛不可支﹐以爲急痧中惡﹐徧治不應。

飛請余往﹐尙以丹雄鷄彊伏其心下﹐然神色如常﹐並不吐瀉﹐脈來牢澀﹐苔色膩黃﹐乃多食酸甘而汛阻也。詢之果然﹐以桃仁﹑紅花﹑生蒲黃﹑靈脂﹑香附﹑延胡﹑芍藥﹑海﹑蘆菔爲方﹐送龍薈丸﹐遂愈。

陳堂令郎子堂﹐甲寅春﹐連日勞瘁奔馳之後﹐忽然大便自遺﹐並非溏瀉﹐繼言腹痛﹐俄卽倦臥不醒﹐及喚醒﹐仍言腹痛﹐隨又沈沈睡去﹐或以爲痧﹐或以爲虛﹐邀余決之﹐身不發熱﹐二便不行﹐舌無苔而渴﹐脈弦澀不調﹐非痧非虛﹐乃事多謀慮而肝郁﹐饑飽﹑勞瘁而脾困﹐困而食滯於中也。予檳﹑枳﹑橘﹑半﹑楂﹑曲﹑菔﹑楝﹑元胡﹑海﹐服二劑﹐痛移臍下﹐稍覺知饑﹐是食滯下行矣。去楂﹑曲﹐加梔﹑芍﹐服一劑﹐更衣而愈。

﹝此證不難於認食滯﹐而難於認肝郁﹐且當勞倦後見嗜臥證﹐不以爲痧﹐必以爲虛﹐而兼用參術以顧脾胃﹐如此則肝愈不舒﹐而變證作矣。半癡用藥至輕﹐而奏效至捷﹐良由手眼雙絕。素園。

余嘗問半癡曰﹐旣肝郁於上﹐而食不下行矣﹐何以干矢自遺而不覺乎。半癡謂胃與大腸﹐原一气相貫﹐惟其食滯於胃而不化﹐似與大腸气不相貫。故廣腸宿糞出而不覺﹐經云﹕中气不足﹐溲便爲之變﹐是亦變也。所謂不足者﹐非言中气虛也。以中气爲病所阻﹐則不足於降濁升淸之職﹐故溲便爲之攺常也﹐余聞而折服其善讀古書﹐宜乎臨証之神明變化﹐令人莫測也。因思霍亂之吐瀉無度﹐幹霍亂之便祕不行﹐皆變也﹐皆中气爲病所阻﹐而不足於降濁升淸之職也﹐設泥不足爲虛﹐則諸霍亂皆當補中气爲治矣﹐於是益嘆半癡闡發經旨爲不誣。菊齋。

此說與前釋邪之所湊﹐其气必虛之說﹐可以互證﹐謝城。﹞

姜秋農瘧瀉初痊﹐遽勞奔走﹐陡患霍亂轉筋﹐面臂色紫﹐目陷音嘶﹐胸悶苔黃﹐汗多口膩﹐神疲溲祕﹐脈細而弦。余以沙參﹑蠶矢﹑苡仁﹑竹茹﹑半夏﹑絲瓜絡﹑木瓜﹑車前子﹑扁豆葉﹐陰陽水煎﹐送左金丸一錢﹐外以吳萸一兩研末﹐調塗湧泉穴﹐服後吐瀉漸止。噫气不舒﹐呃忒脇痛﹐汗減口燥﹐脘下拒按﹐脈軟而弦﹐以素多肝郁也。去沙參﹑蠶矢﹑木瓜﹑車前﹑左金﹐加紫菀﹑郁金﹑楝實﹑通艸﹑枇杷葉﹐二帖。溲行呃止﹐苔退足溫﹐腰脹腿痛﹐手紫漸淡﹐去郁﹑菀﹑通﹑楝﹐加沙參﹑石斛﹑蘭葉﹑鮮藕﹑稻露﹐亦二帖。脈和脹減﹐啜粥口鹹﹐體素陰虧也﹐去半夏﹑扁豆葉﹐加歸身﹑花粉﹑橘皮﹐又二帖。大解行而安谷﹐腰酸少寐﹐爲易西洋參﹐加麥冬﹑羊藿以調之。數帖後﹐又加枸杞﹑杜仲而愈。

﹝此本虛標實之證﹐須看其先後用藥之法。琴仙。

此證頗急﹐淺術必至張皇失措﹐半癡遊刃有餘﹐治標而不犯其本﹐用藥與病機宛轉相赴﹐於此服其識之老。素園。﹞

仲韶弟主於葉氏﹐乙卯新秋﹐陡患洞瀉如注﹐卽渾身汗出如洗﹐懨懨一息。夤夜速余往勘﹐脈來沈細﹐身不發熱﹐儼似虛寒之證﹐惟苔色黃膩﹐小溲全無﹐乃濕熱病也。予桂苓甘露飲加濃朴﹐投匕而瘳。

丙辰仲夏﹐遊武林﹐仁和胡次瑤孝廉婦﹐陡患肢麻昏暈﹐以爲急痧﹐速余視之。面微紅﹐音低神憊﹐睛微赤﹐苔色微黃﹐足微冷﹐身微汗﹐胸微悶﹐脈微弦。乃本元素弱﹐謀慮縈思﹐心火上炎﹐內風隨以上僭。豈可誤作痧閉﹐妄投香散之藥哉。以人參﹑龍﹑蠣﹑菖﹑連﹑石英﹑麥冬﹑小麥﹑竹葉﹑蓮子心爲方﹐兩啜而瘥。尋予平補善其後。次瑤醇謹博學﹐與余交最深﹐久欲卜居結鄰而未果﹐庚申之變﹐率妻外家登舟﹐將來海昌﹐城閉不能出﹐與兵遇﹐並一幼女殉節於河﹐可哀也已。

季傑之外家﹐秋夜陡患霍亂﹐腹痛異常﹐診其脈細數而弦﹐肢冷畏寒﹐蓋覆甚濃﹐詢其口不渴﹐而瀉亦不熱﹐然小便全無﹐吐者極苦﹐舌黃甚赤。新涼外束﹐伏暑內發也。絳雪﹑玉樞丹灌之皆不受。瀉至四五次﹐始覺漸熱﹐而口大渴﹐仍不受飲﹐語言微蹇。余令搗生藕汁徐灌之﹐漸能受。隨以芩﹑連﹑苡﹑楝﹑梔﹑斛﹑桑﹑茹﹑蒲公英煎服﹐痛卽減﹐吐瀉亦止。攺用輕淸法而愈。

丁巳秋﹐三侄壽和甫六歲﹐陡患凜寒身熱﹐筋螈面紅﹐譫妄汗頻﹐四肢厥冷﹐苔色黃膩﹐口渴唇紅﹐時邪夾食也。以枳實梔豉湯加菖蒲﹐及冬幹蘆菔菜。煎成﹐調入玉樞丹五分灌之。

次日譫螈皆減﹐而腹痛吐瀉﹐邪欲轉霍亂以外泄也。余嘗謂不但傷寒可轉霍亂﹐而溫熱暑濕﹐皆可轉霍亂也。治當迎刃而導之﹐於前方加蘇葉一分﹐黃連二分﹐同炒煎服。連吐三五次﹐瀉六七次﹐痛卽減。第三日神始爽慧﹐然去疾莫如盡﹐再服原方一劑﹐遂愈。凡小兒之病﹐因於食滯者多﹐胃不和則臥不安﹐陽明實則譫螈。若吐瀉乃病之出路﹐而世人動輒以驚風藥治之﹐每致僨事。昧者更惑於巫瞽﹐而祭非其鬼﹐尢可嗤也。余居溪七載﹐家人𨿽屢患大證﹐未嘗一用巫瞽﹐亦未傷人﹐鄕人目以爲異。庚申秋﹐季傑之病甚危﹐壽萱侄求簽於觀音﹐大凶﹐其外家欲事祈禱﹐餘力止之﹐卒以治愈。附識之﹐以戒我後人。

辛酉秋﹐餘息濮院﹐盛行霍亂轉筋之證。一男子胸次拒按﹐余以蘆菔子﹑枳實﹑檳榔等導之。又某赤膊不容蓋覆﹐猶云五內如焚﹐目陷音嘶﹐苔黃大渴﹐而啜飲卽吐﹐肢厥脈伏。市醫令服姜湯一杯﹐幸不受。適余至﹐亟取冷雪水﹐命將小匙徐灌之﹐遂不吐。更以石膏﹑黃連﹑知母﹐瀉其逆衝之火而愈。

錢某患霍亂﹐兼吐蛔十餘條﹐而口漧脈細﹐是暑伏厥陰﹐以犯中也。以連﹑梅﹑茹﹑楝﹑苡﹑斛﹑蘇﹑芩淸之而愈。

陳某患霍亂﹐而所下皆血﹐苔黃大渴﹐而舌色紫黯﹐乃暑毒深伏。起病時﹐又飲燒酒也。用犀角﹑益母﹑地丁﹑茅根﹑菖蒲﹑綠豆﹑銀花﹑芩﹑連﹑黃柏﹑藕汁大劑灌之。皆投匕而瘥。

一婦積虛患時癥﹐汗出如浴﹐形脫聲嘶﹐脈微欲絕﹐爲亡陽之候。予附子理中湯加白芍﹑茯苓﹑木瓜﹑苡仁﹑蠶沙。而汗收脈起﹐隨去姜﹑附﹐加黃﹐證漸平。去蠶沙﹐加橘﹑半﹐調補而安。

劉氏婦患病﹐已兩月不納谷矣。忽吐瀉轉筋﹐舌光聲啞﹐气液兩亡也。亟以人參﹑炙艸﹑石脂﹑餘糧﹑龍﹑牡﹑斛﹑芍﹑木瓜﹑烏梅﹑冬虫夏艸爲方﹐服兩劑﹐音開脈續﹐諸證皆平。所親沈則甫﹐按法調補而瘳。吳氏子患此﹐脈微弱﹐舌色淡紅﹐口微渴﹐此本虛邪不盛也。宜淸解藥中﹐加參以扶正气﹐則甫亦如法施治而愈。

今年三月間﹐呂君愼庵言一童子在鄰嬉戲﹐陡然吐瀉轉筋﹐歸家卽斃。余以爲偶然有此一證耳﹐旣而聞患此證者漸多。四月初﹐有餘杭紙客﹐在舟次病此﹐抵濮院﹐乞余診。已舌捲囊縮﹐形脫神離﹐不可救藥矣。口開苔黑﹐詢中途並未服藥。竊謂此病之盛行﹐多在夏秋暑濕之時﹐何以今春卽爾。諦思其故﹐暑濕旣可伏至深秋而發爲霍亂﹐則冬傷於寒者﹐至春不爲溫病﹐亦可變爲霍亂也。𨿽爲溫病之變證﹐而溫卽熱也﹐故與伏暑爲病﹐不甚懸殊。或曰﹕此揣度當然耳。仲聖但有五苓﹑理中治傷寒轉霍亂法﹐未有治溫病轉霍亂之法﹐何耶﹖余謂古書傳兵火之餘﹐難免遺亡之憾﹐一隅三反﹐在讀者之善悟焉。且細繹仲聖書﹐亦未嘗不微露其意注云﹕溫病始發﹐卽當用黃芩湯去熱爲主。若傷寒必傳至少陽﹐熱邪漸入裏﹐方可用黃芩佐柴胡解之。蓋黃芩湯乃溫病之主方﹐卽桂枝湯以黃芩易桂枝而去生薑﹐以桂枝主在表風寒﹐黃芩主在裏風熱﹐乃不易之定法﹐其生薑辛散﹐非溫熱所宜﹐故去之。此表裏寒熱之不可不知者也。周禹載注云﹕明言太少二陽﹐何不用二經藥﹐非傷寒也。傷寒由表入裏﹐此則自內發外﹐無表何以知太少二陽﹐或脇滿﹐或頭痛﹐或口苦引飲﹐或不惡寒而卽熱﹐故不得謂之表也。如傷寒合病﹐皆表病也﹐今不但無表﹐且有下利裏證﹐傷寒協熱利﹐必自傳經而入﹐不若此之卽利也。溫何以卽利﹖其人中气本虛﹐內伏已深﹐不能盡泄於外﹐勢必下走利矣。

雄案﹕此論溫邪外發未久﹐卽可下走爲利。本文更有若嘔者句﹐豈非溫病可轉霍亂﹐早逗端倪於此乎。曩纂《溫熱經緯》﹐於此條下附注云﹕少陽膽木﹐挾火披猖﹐嘔是上衝﹐利由下迫﹐何必中虛始利﹐飲聚而嘔。半夏生薑﹐專開飲結﹐如其熱熾﹐宜易連茹。楊素園先生評云﹕此注精當﹐非前人所及。今治溫病轉爲霍亂者﹐似當奉此以爲法也。愼庵聞之﹐極爲折服﹐再質宗匠﹐還望有以教我。

﹝愚意此證梔子似亦可用﹐輕者亦可不必黃連﹐未知是否﹐惟大棗太守﹐必宜去之。

五月初三日﹐余抵上洋﹐霍亂轉筋﹐已流行成疫。居鎭海周君采山家﹐不謁一客﹐借以藏拙﹐且杜酬應之勞也。初八日﹐紹武近族稼書家﹐有南潯二客﹐同患此證。一韓姓﹐須臾而死﹐一紀運翔﹐年十七﹐勢亦垂危。采山彊拉余往視曰﹕豈可見死而不救哉﹖然已手面皆黑﹐目陷睛竄﹐厥逆音嘶﹐脈伏無溺﹐舌紫苔膩﹐大渴汗淋﹐神情瞀亂﹐危象畢呈。時未交芒種﹐暑濕之令未行﹐仍是冬寒內伏﹐春令過冷﹐入夏猶涼﹐气機郁遏不宣﹐故欲變溫病者﹐皆轉爲此證。與伏暑爲患者﹐殊塗同歸。但不腹痛耳﹐以寒邪化熱﹐究與暑濕較異也。亟令刺曲池﹑委中﹐出血如墨。方以黃芩爲君﹐臣以梔﹑豉﹑連﹑茹﹑苡﹑半。佐以蠶矢﹑蘆根﹑絲瓜絡﹐少加吳萸爲使。陰陽水煎﹐候溫徐徐服之﹐遂不吐。次日﹐脈稍起。

又兩劑﹐黑色稍淡﹐肘膝稍和﹐反加睛赤煩躁﹐是伏邪將從外泄也。去吳萸﹑蠶矢﹐加連翹﹑益母艸﹑滑石﹑而斑發徧身﹐苔始漸化﹐肢溫得寐﹐小溲亦行﹐隨與淸搜化毒之藥﹐多劑而痊。采山因囑余詳述病因治法﹐刊印傳布﹐名其方曰黃芩定亂湯。嗣治多人﹐悉以此法增損獲效。如利泰一洞庭史客﹐素吸洋煙﹐而患此證。與此方數帖後﹐反便祕目赤﹐渴﹑汗﹑昏狂。

亦是久伏之邪﹐漸欲外越也。予竹葉石膏湯加減而瘳。其濕盛者﹐加茵陳﹑滑石﹔气實者﹐加枳﹑桔﹔飲阻食滯者﹐加濃朴﹑蘆菔﹔肝鬱气結者﹐加紫蘇﹑楝實﹔口渴用茅根湯。或藕汁頻灌。活法在人﹐不能縷述。紹武在屠甸市﹐得余此方﹐勸人合藥施送﹐幾及千料云。

﹝此方加減有法﹐較前尢妥善也。謝城。﹞

夏至後仍無大熱﹐而霍亂轉筋不息﹐𨿽與芒種以前者﹐同爲伏邪所發﹐然證因略有不同﹐其病似較深一層。何也﹖按先曾祖《重慶堂隨筆》云﹕溫病﹑熱病﹑濕溫病﹐治不得法﹐皆易致死。流行不已﹐卽成疫癘﹐猶之治盜不得其法﹐則賊黨日眾﹐變爲流寇也。因熱气病气屍气﹐互相﹐卽成毒癘之气而爲疫。豈眞天地之間﹐另有一種異气哉。故疫之流行﹐必在人煙萃聚之區。蓋人气最熱﹐紀文達公雜詩云﹕萬家煙火暖云蒸﹐銷盡天山太古冰。自注﹕迪化自設郡縣以來﹐嬰兒出痘﹐與內地同﹐蓋彼處气候極寒﹐今則漸同內地﹐人气盛也。紀氏此言﹐可謂獨窺其微矣。上古無痘﹐至漢始有﹐今時罕有不出痘者。以生齒日繁﹐地气日熱﹐所以古人最重傷寒﹐今世偏多溫熱也。雄案﹕此段名亦能升﹐揮霍悶亂﹐而爲吐瀉轉筋之危證。是伏邪欲發﹐客邪外入﹐兩邪交訌﹐腸胃乃亂。故气道立時閉塞﹐血脈因而瘀滯﹐四肢厥冷﹐手面皆黑。陽明多气多血之經﹐見證若是之驟者﹐非气血忽然枯槁也。夫人气以成形耳﹐气不流行﹐血肉卽死。故初起亟宜開閉﹐俾气通血活﹐邪得外泄﹐則正自復。昧者﹐不知邪閉血凝﹐熱深厥深之理﹐見其肢冷脈伏﹐卽以爲寒﹐又疑爲脫﹐卽不敢刺﹐更投熱藥﹐使邪無宣泄﹐愈閉愈冷。尙謂服此熱藥﹐一身盡冷﹐可見黍谷春回之不易﹐再遇此證﹐仍用此法﹐死者之冤﹐無可呼吁。𨿽有七竅流血而死者﹐亦不悔悟﹐亦有邪閉﹐則正气無以自容而外脫者。陽從上脫﹐則汗多而气奪﹔陰從下脫﹐則瀉多而液亡。

所謂內閉外脫也。欲其不外脫﹐必開其內閉﹐如紫雪﹑絳雪﹑行軍散﹐皆開閉透伏之良方也。而飛龍奪命丹﹐卽合行軍﹑絳雪二方而加峻者﹐且有人中白引濁下行﹐尢具斬關奪命之能。上虞陳君香谷聞之﹐槪爲制送﹐囑余詳敍方治刊布﹐因而救全不少﹐厥功偉哉。

自紀運翔之證治愈後﹐凡患此者﹐紛紛踵門求診﹐情不能已﹐徼幸成功者﹐頗多。然夏至以後﹐病由內外合邪﹐其勢更劇﹐故必先以奪命丹開其閉伏﹐愈後變證不一﹐然隨機而應﹐甚費經營﹐非比往年之霍亂﹐𨿽系危證﹐但得轉機﹐卽可霍然也。其故良由流離困苦﹐失志勞神﹐先有內傷﹐遂多曲折﹐故愈後調理﹐極宜詳愼。而上海多懋遷竄難之人﹐病得轉機﹐往往大意。所謂病加於小愈﹐因而致墮前功者不少。如余杭褚子耘茂才﹐余親家也。其使女患此﹐已身僵矣﹐適余往訪知之﹐遂以香谷所贈奪命丹二分﹐囑其灌入﹐頃刻活動﹐隨予解毒活血湯﹐數服得生。嗣余往返崇明﹐聞其仍淹纏不健而亡。一王大生煙鋪夥友﹐余治愈後﹐已溺行能食﹐餘熱外泄﹐滿面赤瘰﹐忽然神气瞀亂而死。一澧記錢鋪石某﹐余爲治愈﹐二便已如常矣。越數日﹐云﹕飲食不得下﹐戴眼呃忒而逝。一綠蔭書坊陶姓﹐業已向愈﹐忽然神情恍惚﹐藥不及救﹐此麗云爲余述者。又四明陳解香之弟﹐患此垂危﹐延余治愈﹐遂不服藥月餘﹐復來請勘﹐已咽痛礙進水谷﹐頤腫舌糜﹐牙關甚緊﹐痰嗽脇疼﹐溺赤管痛﹐便溏色醬﹐此餘毒蘊隆﹐失於淸解﹐遂致燎原若此。是限於貧困﹐養癰成患。而脈已弦緊數疾﹐莫可措手﹐久之果斃。並錄爲案以爲賈旅告。或云﹕此地藥肆甚忙﹐每致誤付﹐病者誤服驟變﹐彼此不知﹐醫家﹑病家﹐皆須畱意。嗣閱《冷廬醫話》云﹕吾邑陳莊李氏子患霍亂﹐醫定方有制半夏二錢﹐藥肆中誤以制附子與之﹐服後腹大痛﹐發狂﹐口中流血而卒。李歸咎於醫﹐醫謂用藥不誤﹐必有他故。索視藥渣﹐則附子在焉﹐遂控於官﹐罰藥肆以金和息之。觀此則或人之言尢信﹐然此案若病家良懦﹐隱忍而不言﹔醫者惶窘﹐走避而不辧﹔或藥渣棄無可證。則此獄𨿽臯陶莫斷矣。服藥可不愼哉。

朱鳴岐﹐患下利轉筋﹐醫見肢冷﹐卽投溫補。而服藥卽吐﹐旣而呃忒不已。溫補加峻﹐病日以危﹐延至九朝﹐已萬無生理﹐備後事矣。子耘主其家﹐囑請余援﹐脈至左弦滑﹐右弱不應指得吐﹐否則早爲泉下人也。予枳﹑桔﹑芩﹑連﹑茹﹑夏﹑蘇﹑翹﹑蘆根﹑枇杷葉﹑滑石﹐開痰行食﹐舒結通陽﹐兩劑呃果止﹐而徧身赤斑。又兩劑燥矢下﹐而苔化溺行﹐右脈漸振﹐隨與淸肅調養法而瘳。

勘朱證時﹐適子耘令弟子方茂才在座。曰﹕如此重證﹐君胡以爲病原不重也。余謂世間重證﹐大半因誤治而成﹐此證若初治得法﹐一二劑可愈也。柰舉世以瀉證﹑吐證﹑霍亂證﹑霍亂轉筋證﹑皆爲寒證﹐往往不察病情﹐輒投熱藥﹐今見肢冷而右脈軟弱﹐彼方以爲虛寒的據。況服藥卽吐﹐呃忒隨來﹐以霍亂轉筋而見呃忒﹐何暇更問其餘。皇皇然以爲虛脫之象﹐故溫補日以加峻。縱使一蹶不起﹐病家無怨﹐醫者不悔也。每見此地市醫臨證﹐𨿽極輕之病﹐必立重案﹐預爲避罪邀功之地﹐授受相承﹐伎倆如是﹐良可慨已。此外如胸腹疼痛﹐瘧疾哮喘﹐經阻產後等證﹐世俗亦多指爲寒病﹐𨿽以熱藥殺之﹐而彼此不知者﹐而呃忒則尢多枉死焉。余嘗治一角妓﹐患呃累日﹐破身太早﹐固是虛證。然血去陰傷﹐豈可反以溫燥助熱。遂致下焦不攝﹐素性畏藥。余用一味雞子黃﹐連進數服而安。

吳竹溪時感將瘥﹐患呃三日﹐聲聞於鄰﹐人皆危之。予通府行气法﹐便行痰吐而痊。

南潯朱君浦香﹐年五十六﹐自幼患童勞﹐繼以吐血﹐三十外卽絕欲得延至此。而平素便如羊矢﹐其血分之虧如是。今秋陡患呃忒﹐連服滋鎭溫納之藥﹐勢瀕於危。陸定圃進士﹐囑延余診﹐脈至弦滑搏數﹐苔黃濃而膩﹐口苦溺赤。遂力排眾議﹐主大劑涼潤﹐如雪羹﹑蔞仁﹑竹瀝﹑枇杷葉﹑蘆根﹑元參﹑紫菀﹑射幹﹑兜鈴﹑菖蒲等多劑﹐連下赤矢始瘳。如此衰年虛體﹐尙因痰熱致呃﹐故虛寒之呃﹐殊不多見﹐而醫者不知辧證察脈﹐率以丁香﹑姜﹑桂爲不祧之藥。何哉﹖謝氏婦﹐懷孕五月﹐便瀉四日﹐醫投姜﹑附﹑桂﹑朴藥一帖。遂四肢麻冷﹐气塞神昏﹐溺閉汗淋﹐大渴嘔吐。急延余援﹐脈未全伏﹐先飲以醬油湯﹐吐漸止。隨予參﹑連﹑芩﹑柏﹑茹﹑斛﹑銀花﹑扁豆葉﹑蒲桃幹﹑蘆根﹑綠豆﹐以冬瓜湯煎﹐徐徐溫服。外用炭醋燻之﹐各恙皆瘥。次日﹐脈弦滑﹐瀉未止。以白頭翁湯加參﹑艸﹑銀花﹑扁豆﹑蒲公英﹑蒲桃幹﹑砂仁﹐兩劑而痊。

婺源詹耀堂子﹐年二十﹐患霍亂﹐服姜﹑桂數劑﹐瀉不止。素吸鴉片﹐疑爲虛漏﹐補之﹐瀉益甚。始延余視﹐大渴而脈弦數。幸而起病不因暑熱﹐然陰分素虧﹐𨿽飲冷貪涼﹐熱藥豈堪過劑﹐設無便瀉以分其藥力﹐則津液早枯矣。予白頭翁湯合封髓丹﹐加銀花﹑綠豆﹑石斛﹐一劑知﹐二劑已。

余赴申時過石門﹐吳君仁山在濮院﹐承其關切曰﹕毗陵張仲遠觀察﹐秀水楊嘯溪孝廉﹐皆已自楚至申﹐句當公事﹐君可往訪也。余感其意﹐唯唯而謝﹐緣久聞張氏家學淵源﹐𨿽閨閣皆通翰墨﹐然向見其宛鄰書屋醫書數種﹐似偏尙溫補者。曾與故人太倉王子能參軍言之﹐子能亦善醫。嘆曰﹕人之才識學力﹐各有能至不能至﹐不可彊也。王半山不入相﹐卽是伊芳川一若張氏者﹐何必談醫﹐世人信其學問﹐而並信而貽誤者實多。余弟季旭﹐仲遠之妹婿也。卽爲其所誤。噫﹗言猶在耳﹐子能已下世十餘年矣。

於扶正卻邪之說﹐猶之寇來不戰﹐但知守城﹐卒以自斃耳。秋間仲遠亦亡﹐後蔣寅大理信來﹐頗以余求書不與爲是。昔某侍郎督學吾漸﹐亦以上工自命﹐嘗浼邵位西樞部求書﹐余亦不與。所謂道不人談免俗譏﹐備錄爲案﹐願世人毋輕言醫﹐事必量而後入也。

錢塘姚歐亭協轉﹐復宰崇明。聞余在滬﹐新秋囑余弟HT庵比部持函聘余往遊﹐以初夏偶患大瀉﹐後苦脾約﹐更旬始一更衣﹐旣而匝月一行﹐甚至月餘一行﹐極其艱滯﹐而先硬後溏﹐汗出神憊。年逾六秩﹐步履蹇滯﹐𨿽廣服人乳及潤導諸藥﹐率不效。間或納食如梗﹐嘔吐酸辣﹐六脈遲軟﹐苔色白潤不渴﹐小便淸長﹐腹無脹痛﹐此眞中气不足﹐溲便爲之變也。豈腸燥便祕﹐可以潤藥濡之哉。旣不宜潤﹐更不可下﹐以中虛開闔無權﹐恐一開而不復闔﹐將何如耶﹖亦不可升提。蓋吐酸食梗﹐已形下祕上衝之勢。又素吸洋煙﹐設一闔而竟不開﹐又將何如耶﹖爰以參﹑術﹑橘﹑半﹑旋﹑芍﹑雞金﹑木瓜﹑枇杷葉爲方﹐服六劑﹐更衣兩次﹐解四彈丸。又三劑﹐解十五六丸。又三劑﹐下九丸而始暢﹐並不堅燥﹐亦無溏矣。毫不怯力﹐是藥證已符﹐爲畱調理法而別。設或吐酸食梗﹐則暫用參﹑連﹑橘﹑半﹑旋﹑茹﹑蘇葉﹑枇杷葉﹑紫石英以淸肅鎭息之。八月初﹐秋陽正烈﹐歐亭因公來申﹐久住白苔滿布葉二劑﹐熱退神淸。而左脈仍弦﹐關上髙﹐嘔酸無寐﹐手足振惕﹐客邪𨿽解﹐土受木乘也。

去滑﹑朴﹑蠶沙﹑扁豆葉﹐加茯神﹑蛤殼﹑紫菜﹑綠豆﹑白蔻仁。三劑。苔化能眠﹐知饑瀉減﹐去蔻﹑蛤﹐加菖蒲﹑白術﹐五劑而痊。霍亂之開闔失常﹐中樞爲邪所亂也。此証之開闔無權﹐中虛不能主持也。一實一虛﹐正可互勘﹐至愈後之嘔瀉振惕﹐又爲風暑乘虛擾中之霍亂證﹐故詳列拙治﹐統質通方。

汪謝城孝兼﹐招勘婺源石雨田司馬令慈﹐年近五旬﹐陡患霍亂轉筋﹐苔黃大渴﹐神情煩躁﹐證屬伏暑﹐脈頗不惡﹐而渾身冷汗﹐搖扇不停﹐已爲陽越之象﹐不敢與方。尋卽告殞﹐此證書不憑脈也。次日﹐齋薦視朱君巽泉之尊人﹐年已六旬﹐患霍亂轉筋﹐證不甚劇﹐問答音淸逾半月﹐齋於丙夜患此證﹐刺出黑血﹐侵曉速余往視﹐形脈兩脫﹐大汗如淋﹐目陷音嘶﹐溺無苔膩。平素嗜飲少谷﹐好善忘勞﹐暑濕蘊中﹐正气潰散﹐勉投參藥﹐竟不能救。惜哉﹗因挽以一聯云﹕飄泊正無聊﹐感廿載神交。萍聚申江﹐將檢殘編求品鑑﹐考終原是福﹐徑一朝仙去﹐風淒秋夜﹐那堪衰鬢喪知音。

次女定宜年二十﹐體實耐勞﹐適同邑戴氏。初旬接女夫信云﹕女於八月二十三日﹐忽患痛瀉﹐形漸脫。又用附桂八味湯﹐遂於二十九日舌焦如炭而逝。彌畱時語婿曰﹕吾父在此﹐病不至是也。噫﹗據此病情﹐是伏暑也。戴氏爲積徳世醫家﹐余曩刻業書十種﹐渠處皆有﹐竟使誤藥而亡﹐良可慘已。郵挽遊﹐說不﹐試徧了燥熱寒涼諸謬藥﹐回憶昔年鞠育﹐徒傾我淚灑秋風。嗚呼﹗良朋愛女﹐同病同日而亡﹐斯重訂之役﹐尢不可已矣。並附挽言﹐一以志交情﹐一以志藥誤也。

霜降前﹐水北族侄棋偕﹐邀勘所親蔣君循庵之媳﹐患霍亂轉筋﹐交三日矣。

厥逆目竄﹐膈悶無溺﹐苔黃苦渴﹐脈極弦細﹐屢進桂﹑附﹑姜﹑術﹐气逆欲死。予昌陽瀉心湯加減﹐煎成徐服。外以吳萸研末鹵調﹐貼湧泉穴。服二劑﹐吐止足溫。去蘇朴﹐加楝﹑斛﹑蒲公英多劑﹐始痊。蓋伏暑挾素盛之肝陽爲病﹐誤服溫補﹐以致遽難廓淸也。禾中方氏女﹐播遷三載﹐秋仲抵申。患吐瀉﹐其戚錢伯聲孝廉邀余視之﹐一藥而瘥。旣而患腫﹐因在旅寄﹐竟不調治。

交霜降﹐腫忽消﹐不數日。又患霍亂﹐卽神气瞀亂﹐屋中盤走﹐口呼姊姊﹐乃姊彊納之臥﹐兩目旋轉不停﹐淚涔涔下﹐牙關卽緊﹐欲延余診﹐竟不及也。伯聲詢故﹐余曰﹕此流離困苦﹐憂鬱深沈﹐木土相乘﹐吐瀉而腫﹐節交霜降﹐气肅腫消﹐郁無所宣﹐直淩脾胃﹐吐瀉陡作﹐木火勃升﹐狂走目張﹐陽從上越﹐此情志內傷霍亂也。故告危如是之速。

南潯沈春泉﹐年五十七﹐立冬前五日﹐食蟹面後﹐陡患霍亂轉筋﹐所吐瀉者皆水。初進桂附藥﹐筋轉益甚﹐周身微汗﹐神倦懶言﹐指漸冷﹐脈漸伏﹐時欲太息。更方﹐用牡蠣一兩﹐龜版八錢﹐阿膠四錢﹐服後勢較劇。延余視之﹐苔黃大渴﹐小便全無﹐瀉出極熱﹐心下拒按﹐伏暑挾食之證﹐不知何所見而予燥補澀膩之藥﹐乃病家謂其品學書畫甚優﹐故深信而不疑﹐竟以不起﹐可憐又可笑也。嗣聞其次郎﹐於立冬後亦患此證﹐醫知伏暑﹐用黃連等藥﹐吐瀉已止。因脈未遽起﹐不知爲伏熱不淸﹐攺投附桂等三帖而亡﹐尢可哀已。

上虞羅吉人﹐立冬前﹐患霍亂轉筋﹐子耘知其陰素虧﹐病由伏暑也。服藥已得轉機﹐數日後﹐漸有呃忒。延余視之﹐脈弦數﹐左甚﹐苔焦而渴﹐齦衄脘悶﹐便溏色醬﹐小便短赤﹐皆伏暑未淸﹐气機阻塞之象。旣失淸肅﹐乃當臍尙帖回陽膏﹐屢囑揭去而不從﹐後聞不起﹐此非敗證﹐余深惜之。

南潯張二梅﹐年逾六旬﹐秋間患霍亂轉筋﹐醫見髙年而厥逆多汗﹐擬進溫補﹐張不敢服。但用平淡單方﹐及外治法而瘥。然從此大便不堅﹐時時自汗﹐徧身瘡疥﹐畏熱異常。延至立冬後﹐邀余診之﹐脈甚滑數﹐口渴苔黃﹐便溺皆熱﹐猶著袷衣。是賦質偏陽﹐濕熱內盛。幸而畏進溫補﹐得以引年﹐與大劑淸化法漸愈。又今年患疥者﹐舉目皆是﹐所謂徧地瘡痍﹐洵非虛語。外治之方甚多﹐而平善者罕效。更有治不得法﹐瘡驟愈而變證﹐遽隕其生者。毒陷內訌也。子耘傳一方頗佳﹐以麻黃一兩﹐川椒五錢﹐蛇牀子五錢﹐斑蝥七枚﹐雄豬油或地瀝靑熬透去渣﹐另用明礬﹑黃柏各一兩﹐蓖麻子﹑大楓子各四十粒﹐共研末﹐入油內﹐絹包﹐擦患處﹐能拔蘊毒伏邪。未出旬日可愈。無後患﹐此與火酒摩轉筋之義正同﹐勿以藥猛而訾之﹐故附無徵不信﹐有法可師﹐爰采羣書﹐南鍼是仰﹐然病情之幻伏﹐猶敵情之譎觚﹐似是而非﹐云非倪。謬以身經﹐附爲夢影。蓋時移事易﹐境似炊粱﹐而比燭擬﹐癡同捫龠。或竹頭木屑﹐亦大匠所需。敢質通方﹐毋嗤瑣陋﹐故列醫案第三。

卷下藥方篇第四

藥性

原蠶沙諸霍亂之主藥也。

黃芩溫病轉霍亂之主藥。凡吐下而熱邪痞結上焦﹐胸次不舒者﹐並可與黃連﹑半夏同用。

石膏暑熱霍亂之主藥。凡吐利而苔黃大渴者﹐並宜用之。外挾風寒者﹐佐以紫蘇﹑桂枝﹑內挾痰滯者﹐佐以濃朴﹑半夏﹑菖蒲﹑橘紅之類。下兼寒濕者﹐佐以防己﹑細辛﹑海桐皮﹑滑石濕熱霍亂之主藥。熱甚者﹐佐石膏﹔濕甚者﹐佐茵陳。

薏苡仁霍亂轉筋﹑溺祕者之主藥也。

木瓜霍亂轉筋﹑溺不祕者之主藥也。

香薷夏令浴水﹐迎風而霍亂之主藥也。

扁豆中虛而暑濕霍亂之主藥也。

西洋人參虛人霍亂之主藥也。

枳﹑桔﹑蘆菔子停食霍亂之主藥也。

梔﹑豉﹑石菖蒲穢濁霍亂之主藥也。

楝實﹑黃柏﹑桑葉﹑絲瓜霍亂而肝火盛者之主藥也。

茅根﹑地丁﹑益母﹑蒲公英霍亂而血分熱熾之主藥也。

竹茹﹑石斛﹑蘆根﹑梔子﹑枇杷葉霍亂嘔噦之主藥也。

濃朴﹑蘆菔﹑大腹皮霍亂脹滿之主藥也。

茵陳﹑連翹﹑綠豆皮﹑絲瓜絡霍亂身黃之主藥也。

通艸﹑車前﹑海金沙霍亂無溺之主藥也。

綠豆﹑銀花﹑竹葉﹑黃連霍亂誤服熱藥之主藥也。

旋覆﹑紫菀﹑麥﹑蘆菔子霍亂誤補之主藥也。

人參﹑龍骨﹑牡蠣﹑甘艸﹑石脂﹑餘糧霍亂大虛欲脫之主藥也。

桂枝傷寒轉霍亂之主藥也。

紫蘇﹑藿香﹑生薑﹑濃朴﹑白豆蔻霍亂因外寒之主藥也。

吳茱萸﹑烏藥﹑砂仁﹑髙良姜霍亂因內寒之主藥也。

人參﹑白術﹑炙甘艸﹑蓮子中虛而寒濕霍亂之主藥也。

丁香﹑木香﹑川椒﹑神曲﹑瓜果魚蟹生冷傷中霍亂之主藥也。

漧薑﹑附子﹑肉桂﹑硫黃陽虛中寒而霍亂﹐及寒霍亂誤服寒藥之主藥也。

卷下藥方篇第四

方劑

治諸痧中惡﹐霍亂五絕﹐諸般卒倒急暴之證。

西牛黃飛金箔﹝各四分﹞梅花冰片荊芥羊躑躅﹝各二錢﹞麝香當門子﹝五分﹞朱砂﹝六分﹞豬牙皂角﹝一錢五分﹞燈心炭﹝二錢五分﹞

九味共研細﹐瓷瓶密收﹐毋使泄气。以少許搐鼻取嚏。垂危重證﹐亦可以涼開水調灌分許。

並治癰疽發背﹐蛇蠍蜈蚣咬傷﹐用酒塗患處。

按﹕羊躑躅﹐俗名鬧羊花﹐辛溫大毒﹐湯不入劑﹐只可用以取嚏。近目卽昏翳。今肆中臥龍丹﹐以此爲君藥﹐又去牛黃而加蟾酥﹐減輕燈心炭﹐而冰麝不過略用些須耳。故藥力大遜﹐甚不可恃。好善者必自配制也。﹝案冰片近日有一種洋冰﹐以樟腦升提者﹐性熱萬不可用﹞

又方西黃﹝六分﹞梅片當門子北細辛﹝各一錢﹞牙皂羊躑躅﹝各二錢﹞燈心炭﹝一兩﹞

七味制如上法﹐主治亦同。

卷下藥方篇第四

方劑

治同上。

朱砂﹝三兩﹞明雄黃硼砂﹝各一兩八錢﹞梅冰當門子﹝各九錢﹞火硝﹝六錢﹞蓽茇牛黃﹝各三錢﹞

臍中均可放置﹐立蘇。凡暑月入城市﹐抹少許於鼻孔﹐可杜穢惡諸气。

卷下藥方篇第四

方劑

治番痧臭毒﹐腹痛如絞﹐气閉神昏欲絕之證。

燈心炭﹝一兩﹞羊躑躅﹝三錢﹞北細辛杜蟾酥牙皂﹝各二錢﹞牛黃梅片當門子﹝各一錢﹞

八味共研細﹐瓷瓶緊裝﹐毋令泄气﹐每少許吹鼻﹐得嚏卽生。

卷下藥方篇第四

方劑

治諸痧手足麻木﹐牙關緊急﹐目閉不語﹐胸背有紅點﹐或咽腫北細辛牙皂﹝各三錢五分﹞朱砂﹝二錢五分﹞廣木香陳皮桔梗貫眾薄荷葉防風制半夏甘艸﹝各二錢﹞枯礬﹝一錢五分﹞白芷﹝一錢﹞

十三味﹐共研細末﹐瓷瓶緊裝﹐每用三分﹐吹入鼻孔﹐寒濕內盛而病重者﹐開水調服一錢。

方內入蘇合香二錢尢妙。按﹕痧藥方﹐藥品珍貴者多。惟此價廉﹐用以搐鼻﹐頗亦有效。故人徐君亞枝嘗合大料﹐交余在淳溪施送累年﹐鄕人無不感頌。

卷下藥方篇第四

方劑

﹝天士﹞

治暑濕霍亂﹐時感痧邪﹐及觸冒穢惡不正之气﹐身熱倦怠﹐脹悶肢﹐頤腫咽痛﹐身黃口渴﹐瘧痢淋濁﹐泄瀉瘡瘍﹐水土不服諸病。但看病患舌苔淡白﹐或濃膩﹐或漧黃者﹐疫邪尙在气分﹐悉以此丹主之。凡醫臨證﹐亦當準此化裁﹐自可十全爲上。

飛滑石﹝十五兩﹞綿茵陳﹝十一兩﹞淡黃芩﹝十兩﹞石菖蒲﹝六兩﹞川貝母木通﹝各五兩﹞藿香連翹射榦薄荷葉白豆蔻﹝各四兩﹞

十一味﹐不可加減﹐生曬研細末﹐瓷瓶密收﹐每服三錢﹐開水溫服﹐日二。或以神曲糊丸如彈子大﹐調化服亦可。此丹治濕溫時疫﹐著效亦神。累年同人合送﹐價廉功敏﹐無出此方之右者﹐一名普濟解疫丹。

卷下藥方篇第四

方劑

﹝一名解毒萬病丹﹞

治諸痧霍亂﹐諸疫癘气﹐喉風五絕﹐屍疰鬼胎﹐驚忤癲狂﹐百般惡證﹐及諸中毒﹐諸癰疽﹐水土不服﹐黃膽鼓脹﹐蛇犬虫傷﹐山慈姑﹝去皮﹐洗淨﹐焙﹞川文蛤﹝卽五倍子﹐捶破洗﹐刮內桴﹞千金子﹝卽續隨子﹐去油﹐取淨霜﹐各二兩﹞

紅芽大戟﹝洗﹐焙﹐一兩﹞當門子﹝三錢﹞

五味﹐先將慈﹑蛤﹑戟三味研極細末﹐再入霜﹑香研勻。糯米湯調和﹐幹濕得宜﹐於辰日淨室中﹐木臼內杵千餘下﹐每料分四十錠﹐故亦名紫金錠。再入飛淨朱砂﹐飛淨明雄黃各五錢尢良﹐或以加味者杵成薄片﹐切而用之﹐名紫金片。每服一錢﹐涼開水調下。孕婦忌之﹐又不可與甘艸藥同進也。

卷下藥方篇第四

方劑

治霍亂痧脹﹐嵐瘴中惡﹐水土不服﹐喉風中毒﹐蛇犬虫傷﹐五絕暴厥﹐癲狂癰疽﹐鬼胎魘魅﹐及暑濕溫疫之邪﹐彌漫燻蒸﹐神明昏亂﹐危急諸證。

山慈姑川文蛤﹝各二兩﹞紅芽大戟白檀香安息香蘇合油﹝各一兩五錢﹞千金霜﹝一兩﹞明雄黃﹝飛淨﹞琥珀﹝各五錢﹞梅冰當門子﹝各三錢﹞

十一味﹐各研極細﹐再合研勻﹐濃糯米飲。杵丸綠豆大﹐外以飛金爲衣﹐每錢許﹐涼開水下按﹕一瓢云﹕此方比蘇合丸而無熱﹐較至寶丹而不涼﹐兼玉樞丹之解毒﹐備二方之開閉﹐洵爲濟生之仙品﹐立八百功之上藥也。又﹐按昔人所云﹕太乙丹能治多病者﹐卽上二方也。今俗傳太乙之﹐誤人匪淺。

卷下藥方篇第四

方劑

治霍亂痧脹﹐山嵐瘴癘﹐及暑熱穢惡諸邪﹐直幹包絡﹐頭目昏暈﹐不省人事﹐危急等證﹐並治口瘡喉痛﹐點目去風熱障翳。搐鼻﹐辟時疫之气。

西牛黃當門子眞珠梅冰硼砂﹝各一錢﹞明雄黃﹝飛淨﹐八錢﹞火硝﹝三分﹞飛金﹝二十頁﹞

八味﹐各研極細如粉﹐再合研勻﹐瓷瓶密收﹐以蠟封之。每三五分﹐涼開水調下。

卷下藥方篇第四

方劑

﹝一名人馬平安散﹞

治同上。

明雄黃硼砂硝石﹝各一兩﹞朱砂﹝五錢﹞梅冰當門子﹝各二錢﹞飛金﹝一百頁﹞

七味﹐各爲細末合研勻﹐瓷瓶緊裝﹐每二三分﹐涼開水下。或嗅少許於鼻內﹐或加牛黃。洄溪云﹕此祕方也。

卷下藥方篇第四

方劑

治痧脹穢毒﹐心腹痛﹐霍亂火熾﹐躁瞀煩狂。及暑火溫熱﹐瘴疫毒癘諸邪﹐直犯膻中猝死。溫瘧發斑﹐狂易叫走﹐五屍五疰﹐鬼魅驚癇﹐急黃蠱毒﹐麻痘火閉﹐口舌生瘡。一切毒火邪火﹐穿經入髒﹐蘊伏深沈﹐無醫可治之證。

黃金﹝百兩﹐石頑云﹕須賃金鋪中煉過葉子煮之方有性味﹐而止用十兩。薛公望云﹕不用亦可。洄溪云﹕如用飛金萬頁研入﹐尢妙。﹞

寒水石﹝石頑云﹕如無眞者﹐以元精石代之﹞磁石﹝醋﹞石膏白滑石﹝各三斤﹐石頑止用各五兩﹞

四石共搗碎﹐用水一斛﹐﹝石頑一斗﹞連金煮至四斗﹝石頑五升﹞去滓﹐入下藥﹕犀角屑羚羊角屑靑木香﹝切﹞沈香﹝研﹐各五斤﹐石頑止用五錢﹐按斤字恐是兩字之訛﹞

丁香﹝一兩﹐石頑止用一錢。洄溪云﹕可用二兩﹞元參﹝切﹞升麻﹝各一斤﹐石頑用一兩六錢﹞

甘艸﹝八兩﹐石頑用生者八錢﹐洄溪用炙﹞

八味﹐入前藥汁中﹐煮取一斗五升﹝石頑一升五合﹞﹐去滓﹐入下藥﹕朴硝﹝十斤﹐石頑用芒硝一兩﹞焰硝﹝四斤﹐石頑用三兩﹐洄溪云﹕余制此二硝﹐止用十之一﹞

二味﹐入前藥汁中﹐微火上煎。柳木篦攪不住手﹐候有七升﹝石頑七合半﹞﹐投在木盆中半日﹐欲凝﹐入下藥﹕朱砂﹝研細﹐水飛淨﹐三兩﹐石頑五錢﹞當門子﹝研﹐一兩二錢五分﹐石頑一錢二分﹞

二味﹐入前藥中攪勻﹐勿見火﹐寒之二日。候凝結成霜紫色﹐鉛罐密收﹐每服三四分至一錢﹐量用﹐新水調灌。

按﹕《雞峯方》無磁石﹑滑石﹑硝石。二角只用各十兩﹐丁﹑沈﹑木香各五兩﹐升麻六兩﹐朴硝二斤﹐麝香卻用三兩。餘六味分兩同。《醫通》云﹕此方卽千金元霜合爲是。

卷下藥方篇第四

方劑

治熱極火閉﹐痧脹昏狂﹐及霍亂誤服熱藥﹐煩燥瞀亂﹐及時疫憒亂﹐便祕發斑﹐一切積熱﹐咽喉腫痛﹐口糜齦爛﹐舌瘡喉閉﹐水漿不下等證。

寒水石石膏硝石朴硝芒硝牙硝靑黛甘艸八味等分﹐先將甘艸煎湯去滓﹐納諸藥再煎。以柳木篦不住手攪令消熔得所﹐卻入靑黛和勻﹐傾入砂盆內﹐候凝結成霜﹐研細密收。每錢許﹐涼開水下。上焦病以少許含化咽津。不能咽物者﹐蘆筒吹入喉中﹐齒舌病抹患處。

卷下藥方篇第四

方劑

﹝一名八寶紅靈丹﹞

治霍亂痧脹﹐肢厥脈伏﹐轉筋昏暈﹐瘴癘時疫湯﹐火金刃諸傷﹐均搽患處。

朱砂牙硝﹝各一兩﹞明雄黃硼砂﹝各六錢﹞礞石﹝﹐四錢﹞梅片當門子﹝各三錢﹞飛眞金﹝五八味﹐擇吉日淨室中各研極細﹐再研勻﹐瓷瓶緊收。熔蠟封口﹐毋使泄气﹐每一分﹐涼開水送下﹐小兒減半﹐以藥佩帶身上﹐可辟疫气﹐牛馬羊瘟﹐以此點其眼卽愈。

卷下藥方篇第四

方劑

治痧脹痛﹐霍亂轉筋﹐厥冷脈伏﹐神昏危急之證暑瘴疫﹐穢惡陰晦諸邪﹐而眩暈痞脹。瞀亂昏狂﹐或卒倒身彊﹐遺溺不語﹐身熱螈﹐宛如中風。或時證逆傳﹐神迷狂譫﹐小兒驚癇﹐角弓反張﹐牙關緊閉諸證。

朱砂﹝飛﹐二兩﹞明雄黃燈心炭﹝各一兩﹞人中白﹝漂﹐八錢﹞明礬靑黛﹝飛﹐各五錢﹞梅冰麻黃﹝去節﹐各四錢﹞眞珠牙皂當門子硼砂﹝各三錢﹞西牛黃﹝二錢﹞杜蟾酥火硝﹝各一錢五分﹞

飛眞金﹝三百頁﹞

十六味﹐各研極細﹐合研勻﹐瓷瓶緊收﹐毋令泄气﹐以少許吹鼻取嚏。重者﹐再用開水調服一分﹐小兒減半。

按﹕此丹芳香辟穢﹐化毒祛邪﹐宣气通營﹐全體大用﹐眞有斬關奪隘之功﹐而具起死回生之力也。

卷下藥方篇第四

方劑

治暑穢痧邪﹐直犯包絡﹐神明閉塞﹐昏憒如屍﹐及霍亂初定﹐餘熱未淸﹐驟爾神昏﹐如醉如寐﹐身不厥冷﹐脈至模糊者。皆燥熱無形之气﹐蒙蔽膻中﹐如療﹐此極明雄黃﹝一分﹐研極細﹞提淨牙硝﹝六分﹞

研細﹐同入銅勺內﹐微火熔化撥勻﹐俟如水時﹐急濾淸者於碗內﹐粗渣不用﹐俟其凝定收藏﹐此丹竈家祕制也。

按﹕此法﹐見《遊宦紀聞》﹐陳平伯載此方﹐黃多而硝少。素園糾其誤﹐謂黃多硝少。何能熔化﹐今根據楊定雄一硝六爲率。

木通﹝一錢﹞通艸﹝三錢﹞陳雨水﹝一碗﹐用冬雪水似更良﹞

煎出味﹐去滓﹐再以陳雨水九碗﹐與藥汁和勻﹐每次用藥水一碗﹐磨入犀角三分﹐挑入煉雄三釐調勻﹐徐徐冷灌。能於三日內服盡十碗藥水﹐必有淸痰吐出數碗而愈。齋嘗親驗矣。

卷下藥方篇第四

方劑

治寒濕爲病﹐諸痧腹痛﹐霍亂吐瀉。

木香﹝一兩﹐不見火﹞明雄黃﹝二兩﹞明礬﹝三兩﹞

共研細末﹐以鮮荷葉﹑橘葉﹑藿香葉各二兩搗汁﹐丸綠豆大﹐每服九分。重者﹐再服。

卷下藥方篇第四

方劑

治暑月貪涼飲冷﹐食物不愼﹐兼吸穢惡﹐成痧脹腹痛﹐或霍亂杜蟾酥﹝燒酒化﹞朱砂﹝飛﹐各五錢﹞明雄黃﹝飛﹞茅山蒼術﹝土炒焦﹐各一兩﹞丁香牙皂﹝各三錢﹞當門子﹝一錢﹞

七味﹐各研極細﹐蟾酥打丸﹐鳳仙子大﹐辰砂爲衣﹐放舌底化下。重者二三丸。洄溪云﹕此祕方也。

又方治同上。

杜蟾酥﹝燒酒化開﹞明雄黃﹝水飛﹐各三錢﹞丁香木香沈香﹝各二錢﹞茅山蒼術﹝土炒焦﹐四錢﹞朱砂﹝飛﹐一錢五分﹞當門子﹝一錢﹞西牛黃﹝三分﹞

九味﹐各研極細。擇上吉日﹐淨室中合研勻。同蟾酥﹐加糯米粽尖五个﹐搗千餘下﹐丸如椒子大﹐曬漧﹐盛於瓷碗內﹐再用朱砂一錢五分﹐燒酒調塗碗內﹐蓋好﹐用力搖一二千下﹐則光亮矣。密收瓷瓶內﹐每三粒。輕者﹐一粒﹔重者﹐五粒。泉水下。

卷下藥方篇第四

方劑

治同上。

杜蟾酥﹝燒酒浸烊﹐如無杜酥﹐可以東酥加倍﹞明雄黃﹝研﹞朱砂﹝飛﹐各二兩﹞木香﹝曬﹞

丁香﹝曬﹞茅術﹝炒﹞滑石﹝飛﹐各四錢﹞當門子﹝一兩﹞

八味﹐各研極細﹐和入蟾酥杵勻﹐丸黍米大﹐每藥丸就四兩﹐以火酒噴濕﹐蓋在碗內﹐加入飛淨朱砂六錢﹐竭力搖播﹐以光亮爲度。

﹝本方去木香﹑滑石﹑當門子﹐名截痧丸﹐治痧甚效﹐方亦較穩。﹞

又方﹝一名通靈萬應丹﹞治同上﹐而力較峻。

杜蟾酥﹝九錢﹐燒﹐酒化﹞錦紋大黃﹝曬漧﹐六兩﹞朱砂﹝飛﹞明雄黃﹝飛﹞明天麻﹝焙漧﹞麻黃浸﹐切焙﹐三兩﹞

十味﹐各爲細末﹐以糯米粥漿和﹐杵丸蘆菔子大﹐朱砂爲衣。每七丸納舌下少頃﹐陰陽水下。若研細吹鼻﹐亦可取嚏。

卷下藥方篇第四

方劑

治陽虛中寒﹐腹痛吐瀉﹐轉筋肢冷﹐汗淋苔白﹐不渴﹐脈微欲附子﹝濃甘艸湯煎去毒﹞吳茱萸﹝泡去第一次汁﹐鹽水微炒﹐各三兩﹞陳伏龍肝﹝二兩﹐燒酒一小杯收幹﹞木瓜﹝絡石藤七錢﹐煎汁炒幹﹐一兩五錢﹞丁香﹝蒸曬﹐一兩﹞絲瓜絡﹝燒酒洗﹐五兩﹞

六味﹐共爲極細末﹐分作十九服﹐外以醋半酒杯﹐鹽一錢五分﹐藕肉一兩五錢﹐煎滚﹐瓦上炙存性研。每服加三釐﹐每病止須用半服﹐參湯下。

按確系寒證﹐此散固佳﹐若未辧陰陽﹐而用熱藥﹐以爲外治﹐尙無大害﹐內服之藥﹐極宜審愼﹐勿輕試也。

卷下藥方篇第四

方劑

治同上。

生香附﹝或用吳茱萸亦可﹐一兩八錢﹞母丁香﹝一兩二錢﹞上桂心﹝八錢﹞倭硫黃﹝五錢﹞當門子﹝四錢﹞

五味﹐共研極細﹐瓷瓶密收。每二三分安臍中﹐以膏藥封之﹐一時卽愈。孕婦忌貼。

按﹕霍亂轉筋﹐旣有寒暑之分﹐亦有寒暑雜感而成者。更有暑伏於內﹐而寒束於外者﹐故服藥最﹐而僅取其气由臍入腹﹐自能溫通臟腑﹐以逐寒邪﹐不致傷陰﹐誠爲善策。惟口渴苔黃﹐下利極熱者﹐顯爲陽證。𨿽見肢冷脈伏﹐亦勿妄貼此膏﹐更張其焰也。

以上諸方﹐𨿽分別熱證寒証之治﹐而和平猛厲﹐用得其宜﹐並皆佳妙。然非倉卒可辦者﹐故列諸前茅。冀仁人君子﹐量力制備﹐刊明藥味證治﹐廣爲傳播。俾醫家病家﹐一覽了然﹐不例者﹐旣不敢沒良方之大用﹐且以推展施藥之仁懷也。

卷下藥方篇第四

方劑

﹝《傷寒論》﹞

治溫病變霍亂之主方﹐用者因證加減。

黃芩﹝三兩﹞炙艸芍藥﹝各二兩﹞大棗﹝十二枚﹞

水一斗﹐煮取三升﹐去渣﹐溫服一升﹐日再﹐夜一服。

卷下藥方篇第四

方劑

﹝《傷寒論》﹞

原方加半夏半升﹐生薑三兩。

按﹕冬傷於寒﹐至春發爲溫病﹐有或瀉或嘔之兼證﹐皆少陽犯陽明也。故仲聖以黃芩淸解溫邪﹐虛飲聚而伏邪乘之者﹐仍宜以此法治之。如火勢披猖﹐上衝下迫﹐或脈數口渴﹐或熱深厥深﹐則無藉乎奠中滌飲﹐當從事於瀉火淸中﹐舉一反三﹐在人善悟也。

卷下藥方篇第四

方劑

﹝《傷寒論》﹞

治溫熱暑疫﹐轉爲霍亂之主劑。

梔子﹝十四枚﹞香豉﹝四合綿裹﹞

水四升﹐先煮梔子﹐得二升半﹐內豉﹐煮取升半﹐去滓﹐分二服。

按﹕此傷寒吐劑也﹐然古方梔子生用﹐故能湧吐。今皆炒黑用之﹐𨿽不作吐﹐洄溪謂其滌熱除之治幹霍亂矣。豉經蒸腐﹐性極和中。凡霍亂多由濕郁化熱﹐挾穢濁惡气﹐而擾攘於中宮﹐惟此二物﹐最爲對證良藥。柰昔人皆不知察也。且二物之奇﹐匪可言罄﹐如偶以銀花﹑竹葉淸暑風﹐配以白蔻﹑菖蒲宣穢惡﹐濕甚者﹐臣以滑﹑朴﹔熱勝者﹐佐以芩﹑連。同木瓜﹑扁豆則和中。合甘艸﹑鼠粘而化毒。其有誤投熱藥而致煩亂躁悶者﹐亦可借以爲解救﹐厥功懋矣。而古今之治霍亂者﹐從不引用﹐豈非一大闕典耶。

卷下藥方篇第四

方劑

﹝《傷寒論》﹞

治暑熱熾盛而爲霍亂者。

石膏﹝一斤﹞知母﹝六兩﹞甘艸﹝炙﹐二兩﹞粳米﹝六合﹞

水一斗﹐煮米熟湯成﹐去滓﹐溫服一升﹐日三服。按﹕治霍亂﹐粳米﹐須用陳倉者。或用生苡仁亦妙。

卷下藥方篇第四

方劑

﹝《傷寒論》﹞

治證如前﹐而元气已虛者。

原方加人參三兩。

按﹕白虎湯神於解熱﹐妙用無窮。加人參﹐則補气以生津﹔加桂枝﹐則和營而化瘧﹔加蒼術﹐則淸濕以治痿。變而爲竹葉石膏湯﹐則爲熱病後之補劑。余因推展其義﹐凡暑熱霍亂之兼表邪者﹐加香薷﹑蘇葉之類。轉筋之熱極似寒﹐非反佐莫能深入者﹐少加細辛﹑威靈仙之類。痰濕阻滯者﹐加濃朴﹑半夏之類。血虛內熱者﹐加生地﹑地丁之類。中虛气弱者﹐加白術﹑苡仁之類。病衰而气短精乏者﹐加大棗﹑枸杞之類。無不奏效如神也。

卷下藥方篇第四

方劑

﹝《傷寒論》﹞

治中虛暑熱霍亂﹐及霍亂已定﹐而竹葉﹝二握﹞生石膏﹝一斤﹞半夏﹝半升﹐洗﹞人參﹝三兩﹞麥門冬﹝一升﹞粳米﹝半升﹞甘艸﹝炙﹐二兩﹞

水一斗﹐先煮六味﹐取六升﹐去滓﹐內粳米﹐煮米熟湯成﹐去米﹐溫服一升﹐日三。按《集驗》云﹕此方加生薑﹐治嘔最良。余謂治霍亂﹐宜用地漿煎更妙。

卷下藥方篇第四

方劑

﹝河間﹞

治暑熱挾濕之霍亂。

桂﹝去皮﹞白術豬苓﹝各五錢﹞茯苓﹝去皮﹞澤瀉﹝各一兩﹞滑石﹝四兩﹞寒水石石膏甘艸﹝炙﹐各二兩﹐一方甘艸一兩五錢﹞

九味爲末。每三錢﹐溫水或新汲水﹐或生薑湯﹐量證調下。小兒每服一錢。按﹕此方﹐一名桂苓白術散。一方不用豬苓﹐或云去豬苓加人參﹐名桂苓白術散。

卷下藥方篇第四

方劑

﹝卽益元散﹐一名天水散﹞

桂府膩白滑石﹝六兩﹞甘艸﹝炙﹐一兩﹞

二味爲末。每三錢﹐溫水或新汲水調下﹐日三。挾表邪者﹐以蔥白五寸﹐豆豉五十粒﹐煎湯調下。本方加黃丹﹐名紅玉散。加靑黛﹐名碧玉散。加薄荷﹐名雞蘇散。加朱砂﹐名辰砂益元散。

卷下藥方篇第四

方劑

﹝《肘後》﹞

治霍亂髮斑。

蔥白﹝一握﹞香豉﹝三合﹞

水煎﹐入童子小便一合﹐日三服。

按﹕石頑云﹕本方藥味𨿽輕﹐功效最著﹐凡虛人風熱﹐伏气發溫﹐及產後感冒﹐靡不隨手獲效。余謂胎前外感﹐何嘗不是妙劑。蘆根﹑竹葉﹑蘇葉﹑黃芩﹐可以隨證佐入。

卷下藥方篇第四

方劑

﹝《溫疫論》﹞

治濕盛霍亂﹐胸悶溺澀而渴者。

茯苓豬苓澤瀉橘皮按﹕吳氏五苓去桂﹐而治胃中濕熱﹐最爲有見﹐且以橘皮易術﹐則無實中之獘﹐而有利气之功﹐當變而變﹐斯爲善用古法。欲平霍亂者﹐宜知所趨響矣。﹝吳又可《溫疫論》解理透辟﹐用藥靈活﹐爲病家不可不閱之書。素園﹞

卷下藥方篇第四

方劑

﹝《局方》﹞

治濕盛於中﹐霍亂吐瀉。

茅術﹝去粗皮﹐米泔浸﹐四兩﹞紫濃朴﹝去皮﹐薑汁炒﹞陳皮﹝去白﹐各三兩二錢﹞甘艸﹝炙﹐二錢﹞

四味爲末。每服二錢﹐水一盞﹐姜一片﹐煎七分服。轉筋者加木瓜。本方加藿香﹑半夏﹐名金不換正气散。

卷下藥方篇第四

方劑

治濕蘊於中﹐寒襲其外﹐而爲霍亂吐瀉者。

濃朴陳皮桔梗白術半夏﹝各二兩﹞

大腹皮﹝一本作蒼術﹐或用檳榔亦可﹞白芷茯苓蘇葉藿香﹝各三兩﹞甘艸﹝炙﹐一兩﹞

十一味爲粗末。每三錢﹐姜三片﹐棗一枚﹐煎服。﹝《蘭臺軌範》此方無白術﹐似更妥。謝城﹞

按﹕上二方﹐皆治風寒外感﹐食滯內停。或兼濕邪﹐或吸穢气﹐或傷生冷﹐或不服水土等證﹐的是良方。若溫暑熱證﹐不兼寒濕者﹐在所切禁。今人謂其統治四時感證﹐不審病情﹐一槪濫用﹐誤人不少﹐用治霍亂﹐姜棗宜裁。

卷下藥方篇第四

方劑

﹝一名四七湯。《金匱》﹞

治情志不舒﹐痰濕阻半夏﹝一升﹞濃朴﹝三兩﹞茯苓﹝四兩﹞榦蘇葉﹝二兩﹞生薑﹝五兩﹞

水七升﹐煮取四升﹐分溫四服。

按﹕此方旣主七情不適之郁痰證﹐亦治寒濕不化﹐風感外侵﹐食滯不消。誤投滋補﹐因而病劇者﹐無不所響輒捷。

卷下藥方篇第四

方劑

治夏月虛人外感風寒﹐內傷生冷之霍亂吐瀉﹐而身發熱者。

香薷﹝二錢﹞人參茯苓甘艸扁豆濃朴﹝制﹞木瓜杏仁﹝去皮﹞半夏﹝各一錢﹞藿香砂仁﹝炒研﹐各六分﹞生薑﹝三片﹞大棗﹝一枚﹞

水煎服。

卷下藥方篇第四

方劑

﹝《局方》﹞

治暑月乘涼飲冷﹐陽气爲陰邪所遏﹐頭痛香薷﹝一斤﹞濃朴﹝薑汁炒﹞白扁豆﹝各半斤﹞

三味爲粗末。每五錢至一兩﹐水煎﹐冷服。

卷下藥方篇第四

方劑

﹝《活人》﹞

治同上。

原方加薑汁炒黃連四兩。

卷下藥方篇第四

方劑

治霍亂轉筋﹐肝火內熾﹐或吐靑綠苦水者。

川連﹝六兩﹞吳茱萸﹝取陳而開口者﹐一兩﹞

二味同煮幹爲細末﹐米飲糊丸﹐綠豆大。每三錢﹐陳木瓜五錢﹐煎湯下。吐酸味者﹐竹茹﹑生苡仁各三錢﹐煎湯下。

按﹕張雨農司馬見余采此方﹐極爲首肯。云﹕嘗在都城﹐見杜石樵少宰﹐亦用此藥﹐治愈多人也。

卷下藥方篇第四

方劑

治溫病轉爲霍亂﹐腹不痛﹑而肢冷脈伏﹐或肢不冷而口渴苔黃芩﹝酒炒﹞焦梔子香豉﹝炒﹐各一錢五分﹞原蠶沙﹝三錢﹞制半夏橘紅﹝鹽水炒﹐各一錢﹞

蒲公英﹝四錢﹞鮮竹茹﹝二錢﹞川連﹝薑汁炒﹐六分﹞陳吳萸﹝泡淡﹐一分﹞

陰陽水二盞﹐煎一盞﹐候溫徐服。轉筋者﹐加生苡仁八錢﹐絲瓜絡三錢。溺行者﹐用木瓜三錢。濕盛者﹐加連翹﹑茵陳各三錢。

卷下藥方篇第四

方劑

﹝《霍亂論》﹞

治暑穢挾濕﹐霍亂吐下﹐脘痞煩渴﹐苔色白膩﹐飛滑石﹝四錢﹞香豉﹝炒﹐三錢﹞焦梔﹝二錢﹞黃芩﹝酒炒﹞省頭艸﹝各一錢五分﹞制濃朴制半夏﹝各一錢﹞

水煎﹐去滓﹐研入白蔻仁八分﹐溫服。苔膩而濃濁者﹐去白蔻﹐加艸果仁一錢。

卷下藥方篇第四

方劑

﹝《霍亂論》﹞

治濕熱蘊伏而成霍亂﹐兼能行食滌痰。

制濃朴﹝二錢﹞川連﹝薑汁炒﹞石菖蒲制半夏﹝各一錢﹞香豉﹝炒﹞焦梔﹝各三錢﹞蘆根﹝二水煎溫服。

卷下藥方篇第四

方劑

﹝《霍亂論》﹞

治霍亂轉筋﹐肢冷腹痛﹐口渴煩躁﹐目晚蠶沙﹝五錢﹞生苡仁大豆黃卷﹝各四錢﹞陳木瓜﹝三錢﹞川連﹝薑汁炒﹐三錢﹞制半夏黃芩﹝酒炒﹞通艸﹝各一錢﹞焦梔﹝一錢五分﹞陳吳萸﹝泡淡﹐三分﹞

地漿﹐或陰陽水煎﹐稍涼﹐徐服。

卷下藥方篇第四

方劑

﹝夢影﹞

治溫暑痧邪﹐深入營分﹐轉筋吐下﹐肢厥連翹絲瓜絡淡紫菜﹝各三錢﹞石菖蒲﹝一錢﹞川連﹝吳萸水炒﹐二錢﹞原蠶沙地丁益母艸﹝各五錢﹞生苡仁﹝八錢﹞銀花﹝四錢﹞

地漿或陰陽水﹐煮生綠豆四兩﹐取淸湯煎藥﹐和入生藕汁﹐或白茅根汁﹐或童便一杯﹐稍涼徐徐服。

卷下藥方篇第四

方劑

﹝《霍亂論》﹞

治霍亂後﹐余邪未淸﹐身熱口渴﹐及余鮮竹葉生扁豆﹝各四錢﹞香豉﹝炒﹞石斛﹝各三錢﹞枇杷葉﹝刷﹐二錢﹞橘紅﹝鹽水炒﹞陳木瓜﹝各一錢﹞焦梔﹝一錢五分﹞

水煎溫服。

卷下藥方篇第四

方劑

﹝夢影﹞

治霍亂後﹐胸前痞塞﹐湯水礙下﹐或石菖蒲黃芩﹝酒炒﹞制半夏﹝各一錢﹞川連﹝薑汁炒﹐五六分﹞蘇葉﹝三四分﹞制濃朴﹝八分﹞鮮竹茹枇杷葉﹝刷﹐各三錢﹞蘆根﹝一兩﹞

天雨水急火煎﹐徐徐溫服。小溲祕澀者﹐加紫菀。﹝此方甚巧﹐謝城﹞

按﹕此瀉心湯證也﹐何必另立方治﹖以暑熱穢濁之邪﹐與傷寒不同﹐故五瀉心皆圓柄方鑿之格﹐漫爲引用。豈徒無益已哉﹖玆以菖蒲爲君﹐辛香不燥﹐一名昌陽者﹐謂能掃滌濁邪﹐而昌發淸陽之气也。合諸藥以爲劑﹐其奏蠲痰泄熱展气通津之績﹐已歷試不爽矣。

卷下藥方篇第四

方劑

﹝《金匱》﹞

治霍亂後﹐餘熱未淸﹐神倦不饑﹐無苔麥冬﹝一兩﹞制半夏﹝一錢五分﹞人參﹝一錢﹞甘艸﹝炙﹐六分﹞粳米﹝半合﹞大棗﹝四枚﹐擘﹞

水煎﹐溫分四服。

按﹕海藏以竹葉易半夏﹐治溫熱後房勞復之气欲絕者﹐大效。余謂卽不因房勞復﹐而气液兩虧﹐不能受重劑峻補﹐皆可以此湯接續其一綫之生機﹐余屢用輒效。

卷下藥方篇第四

方劑

﹝《霍亂論》﹞

治霍亂後﹐津液不復﹐喉漧舌燥﹐溺短北沙參生扁豆石斛陳倉米﹝各四錢﹞枇杷葉﹝刷﹞鮮竹葉麥冬﹝各三錢﹞陳木瓜﹝六分﹞

生甘艸﹝一錢﹞

水煎服。

卷下藥方篇第四

方劑

﹝《傷寒》﹞

治傷寒轉霍亂﹐身熱頭痛﹐渴欲飲水。

白術﹝石頑云﹕宜用生白術﹞茯苓豬苓﹝各十八銖﹐按二十四銖爲一兩﹐每銖重四分二釐弱﹐六銖爲錙﹐卽二錢五分﹐十八銖卽七錢五分﹞澤瀉﹝一兩六錢﹞桂﹝五錢﹞

五味爲末。以白飲和服方寸匕﹐日三﹐多飲暖水﹐汗出愈。

按﹕仲聖於霍亂﹐分列熱多寒多之治﹐皆爲傷寒轉爲霍亂而設。故二多字最宜玩味﹐所云﹕熱多者﹐謂表熱多於裏寒也﹔寒多者﹐裏寒多於表熱也。豈可以熱多二字﹐遂謂此方可治熱霍亂哉。沈果之云﹕其用桂者﹐宣陽气﹐通津液於周身﹐非用之以通水道下出也。用瀉﹑術﹑二苓﹐以通三﹐是熱之又熱﹐耗之又耗﹐速之斃矣。余謂觀此﹐則多飲暖水﹐汗出愈之義益明。故霍亂無陽援聖訓﹐浪投此藥也。石頑﹑又可皆語焉未詳﹐河間則加三石以駕馭之﹐玆復詳述方義﹐庶用者﹐知所取捨焉。而今人治濕熱病﹐不察其有無外挾風寒﹐內傷生冷之兼證﹐輒以胃苓湯爲通用之方﹐因則僨事者亦多﹐且古方用散﹐不過三錢﹐權量又小﹐今世攺爲湯劑﹐動輒一二兩﹐權量又大。宜乎中病者﹐恆少﹔而誤人者恆多也。豈獨霍亂然哉﹗可慨也夫。

又按﹕此方與苓桂術甘湯﹐同爲溫中滌飲之劑﹐而力較峻。凡霍亂之寒濕內盛﹐水飲阻閉三焦者﹐𨿽外無風寒之表邪﹐未嘗不可用也。故亦治水蓄之疝﹐濕聚之腫。气滯者加濃朴﹐气虛者加人參﹝名春澤湯﹞﹐用藥如用兵﹐苟能量敵而選將﹐斯戰無不克矣。

卷下藥方篇第四

方劑

﹝《傷寒論》﹞

治寒霍亂﹐口不渴者。

人參甘艸白術漧薑﹝各三兩﹞

四味搗篩爲末﹐蜜和丸﹐雞子黃大。以沸湯數合﹐和一丸碎研﹐溫服之﹐日三夜二﹐腹中未熱﹐益至三四丸﹐然不及湯﹐湯法以味根據兩數切﹐用水八升﹐煮取三升﹐去滓﹐溫服一升﹐日三。

加減法﹕若臍上築者﹐腎气動也﹐去術加桂四兩。

尢氏云﹕臍上築者﹐臍上築築然跳動﹐腎气上而之脾也。脾方受气﹐術之甘能壅脾气﹐故去之。桂之辛能下腎气﹐故加之。

按﹕此陽虛之腎气動﹐欲作奔豚也。故去術加桂﹐以杜其上淩之萌。若陰虛而臍上築築者﹐大忌剛燥之劑﹐非峻滋肝腎之陰不可。蓋一爲水動﹐一爲火動也。

吐多者﹐去術﹐加生薑三兩。

尢氏云﹕吐多者﹐气方上壅﹐甘能壅气﹐故去術。辛能散气﹐故加生薑。

按﹕鄒潤安云﹕卽吐且利﹐有屬太陰者﹐有屬少陰者。在少陰﹐則無用術之理。在太陰﹐亦在可用不可用之列。以術能治脾胃虛﹐不能治脾胃實。故吐多者﹐去之。下多者﹐還用之。蓋術能舉脾之矣。尙有如此細密加減之法﹐何今人旣不議病﹐又不議藥﹐輕於一試﹐何異以不教之民﹐而使之戰耶。吁﹐可哀已。

下多者﹐還用術。悸者﹐加茯苓二兩。

尢氏云﹕下多者﹐脾气不守﹐故須術以固之。悸者﹐腎水上逆﹐故加茯苓以導之。

按﹕今人治霍亂﹐旣不辧其証之虛實寒熱﹐亦不察其吐多下多。溫補率投﹐漫無忌憚者﹐吾不知其何心也。

渴欲得水者加術﹐足前成四兩半。

尢氏云﹕渴欲得水者﹐津液不足﹐白術之甘﹐足以生之。

按﹕此渴因脾虛不能爲胃行其津液﹐故加術以補脾而致其津夜也。所謂白術能生津液者﹐其義如此﹐豈熱爍津液而渴者﹐所堪一試哉。

腹中痛﹐加人參﹐足前成四兩半。

尢氏云﹕腹中痛者﹐裏虛不足。人參之甘﹐足以補之。

按﹕裏虛腹痛﹐必喜溫按。

寒者﹐加漧薑﹐足前成四兩半。

尢氏云﹕寒者﹐腹中气寒也。漧薑之辛﹐足以溫之。

按﹕五苓﹐主熱多﹐謂表有熱也。理中﹐主寒多﹐謂裏有寒也。故方下旣有腹中未熱﹐益至三四丸之法。此復云﹕寒者加漧薑﹐是腹中尙未熱。故獨於此味﹐又加重也。蓋腹中寒﹐爲寒之眞諦。

故仲聖不嫌煩復﹐而瑣瑣教人﹐以此爲辧証之法。顧昧者一見吐下肢寒﹐略不察其腹中光景何如﹐擅以姜﹑附﹑丁﹑桂欲其轉熱﹐遂至從此而一身皆冷。嗚呼﹗豈未聞熱深厥深之聖訓乎。

腹滿者﹐去術﹐加附子一枚。服湯後如食頃﹐飲熱粥一升許﹐微自溫﹐勿發揭衣被。

尢氏云﹕腹滿者﹐气滯不行也。气得甘則壅﹐得辛則行﹐故去術加附子。

按﹕飲熱粥一升許﹐固是助藥力﹐亦是辧證法。設時行熱霍亂﹐不但熱粥在所大忌﹐卽使不忌不知今﹐是房之以車戰也。

按﹕原方加附子﹐名附子理中湯。加靑皮﹑陳皮﹐名治中湯。加枳實﹑茯苓﹐名枳實理中湯。加黃連﹐名連理湯。合五苓﹐名理苓湯。

卷下藥方篇第四

方劑

﹝《傷寒論》﹞

治虛人寒濕霍亂。

濃朴﹝去皮﹐炙﹞生薑﹝切﹐各半斤﹞半夏﹝洗﹐半升﹞甘艸﹝炙﹐二兩﹞人參﹝一兩﹞

水一斗﹐煮取三升﹐去滓﹐溫服一升﹐日三。

卷下藥方篇第四

方劑

﹝《傷寒論》﹞

治陰寒霍亂﹐汗出而四肢拘急﹐小便復利﹐脈微欲絕﹐而無頭痛口渴者。

生附子﹝一枚﹞漧薑﹝一兩半﹞甘艸﹝炙﹐二兩﹞

水三升﹐煮取一升二合﹐去滓﹐分溫再服。彊人可用大附子一枚﹐漧薑三兩。

按﹕附子漧薑﹐非攻蕩之品﹐何以彊人﹐乃可加倍用。蓋無論補瀉寒熱諸藥﹐皆賴身中元气載之以行。故气彊者﹐堪任重劑。若气弱者﹐投劑稍重﹐則气行愈餒﹐焉能駕馭藥力以爲補瀉寒熱之用耶。凡事皆然﹐用藥特其一端耳。顧知之者鮮﹐所以覆敗多而成功少也。

卷下藥方篇第四

方劑

﹝《傷寒論》﹞

治陰寒霍亂愈後﹐四肢拘急﹐脈微欲絕者。

前方加入豬膽汁半合和服。如無豬膽﹐以羊膽代之。

卷下藥方篇第四

方劑

﹝《金匱》﹞

治中寒霍亂﹐肢冷腹痛﹐吐少﹑嘔附子﹝薑汁炮﹐切﹞半夏﹝薑汁炒﹞甘艸﹝炙﹐各三錢﹞大棗﹝十枚﹐擘﹞粳米﹝半升﹞

水五升﹐煮米熟湯成﹐去滓﹐溫服一升。

卷下藥方篇第四

方劑

﹝《傷寒論》﹞

治少陰吐利﹐厥逆煩躁﹐及厥陰寒吳茱萸﹝一斤﹐洗﹞人參﹝三兩﹞生薑﹝六兩﹐切﹞大棗﹝十二枚﹐擘﹞

水七升﹐煮取二升﹐去滓﹐分三服。

卷下藥方篇第四

方劑

﹝潔古﹞

治陰寒霍亂﹐暴瀉如水﹐汗多身冷﹐气少腹痛甘艸漧薑附子桂﹝各五錢﹞良姜半夏﹝俱醋炒﹐各二錢﹞

漿水煎﹐去滓﹐冷服。

按﹕石頑云﹕漿水乃秫米和曲釀成﹐如醋而淡。今人點牛乳作餅用之﹐或用澄綠豆粉之漿水尢佳。余謂地漿亦可用。

卷下藥方篇第四

方劑

治陰寒霍亂﹐腹痛﹐脈沈細﹐或弦緊﹐無汗惡寒﹐面如塵甘艸附子艸果仁橘紅﹝各一錢﹞生薑﹝五片﹞

水煎﹐冷服。

卷下藥方篇第四

方劑

﹝《局方》﹞

治襲涼飲冷﹐陰寒抑遏陽气而成霍亂﹐水谷不分﹐脈沈而緊者。

甘艸﹝四兩八錢﹞漧薑杏仁﹝去皮尖﹞桂心﹝各六錢四分﹞

先將甘艸同白沙炒至八分黃熟﹐﹝王晉三云﹐白沙卽河沙﹞次入漧薑同炒﹐令姜裂﹐次入杏仁同炒﹐候不作聲爲度。篩去沙﹐與桂心同搗爲散﹐每二錢﹐水煎服﹐或沸湯調服。如煩躁﹐井華水調下。

按﹕洄溪云﹕此治暑月內傷飲冷證﹐非治暑也。又甘艸多於諸藥八倍﹐亦非法。此等病﹐百不得一﹐而世人竟以治燥火之暑病﹐殺人無算﹐可勝悼哉。余謂以上三方﹐皆治夏令因畏熱而浴冷臥風﹐冰瓜過啖﹐反爲陰濕所傷致病﹐實夏月之傷寒也。故用藥如是﹐如《名醫類案》所載﹕羅謙甫治商參政與完顏小將軍二案﹐俱用熱藥﹐俱不名曰暑病。又吳球治暑月遠行人案﹐直曰中寒。蓋深恐後世誤以熱藥治暑﹐故特舉病因以稱之。可謂名正言順矣。乃昧者猶誤謂此等方爲治暑之藥﹐誠有一盲引眾盲﹐相將入火坑之嘆。夫盛夏之有寒病﹐猶隆冬之有熱病﹐𨿽不多見﹐而臨證者﹐不可不諦辧而施治也。

卷下藥方篇第四

方劑

﹝景嶽﹞

治霍亂因於寒濕凝滯气道者。

丁香白豆蔻﹝各七粒﹞

二味研末﹐淸湯下。小腹痛者﹐加砂仁七粒。

按﹕晉三云﹕此方治寒濕痧脹有神功。與益元散﹐治濕熱痧脹﹐可謂鍼鋒相對。

卷下藥方篇第四

方劑

﹝《局方》﹞

治上盛下虛﹐裏寒外熱﹐伏暑夾陰霍亂太陰元精石舶上硫黃硝石﹝各一兩﹐用硫黃爲末﹐微火炒﹐結成砂子大﹞橘紅靑皮﹝去皮﹞五靈脂﹝澄去砂﹐炒令煙盡﹐各二錢﹞

六味爲末﹐醋糊丸豌豆大。每服三十丸﹐白湯下。

卷下藥方篇第四

方劑

﹝《傷寒論》﹞

治寒霍亂後﹐身痛不休。

桂枝﹝去皮﹞芍藥生薑﹝切﹐各三兩﹞甘艸﹝炙﹐二兩﹞大棗﹝十二枚﹐擘﹞

水七升﹐微火煮取三升﹐去滓﹐適寒溫服一升﹐須臾﹐啜稀熱粥一升餘﹐以助藥力。

卷下藥方篇第四

方劑

治霍亂後﹐中虛主劑。

人參﹝一錢至三錢﹞白術﹝炒黃﹐一錢至二錢半﹞茯苓﹝一錢至錢半﹞甘艸﹝炙﹐六分至一錢﹞橘紅﹝一錢﹞

水煎服。肝風動而身痛肢浮者﹐加木瓜﹑姜﹑棗。

卷下藥方篇第四

方劑

治體虛多郁﹐血熱气愆﹐木土相乘﹐嘔瀉腹痛﹐易感痧穢霍亂者。久服可杜外患﹐兼除宿恙。亦主肝胃久痛﹐消﹐調經帶﹐綠萼白梅蕊﹝三兩﹞飛滑石﹝七兩﹐以粉丹皮八兩煎汁制透﹐去丹皮曬漧﹞四制香附﹝三兩﹞甘松蓬莪術﹝各五錢﹞山藥茯苓﹝各三錢五分﹞人參﹝潞參﹑洋參﹑髙麗參皆可因人酌用﹞嫩黃益智仁砂仁﹝勿見火﹐各三錢﹞遠志肉﹝甘艸水制﹐二錢五分﹞木香﹝不見火﹐一錢五分﹞

桔梗﹝一錢﹞甘艸﹝七分﹞

十五味﹐各研細末﹐合研勻﹐煉白蜜搗丸﹐每丸重一錢﹐白蠟衣之。每一丸去衣﹐開水調服。

按﹕此方調和气血﹐舒郁培元﹐男女皆堪久服。以杜諸。不僅可已肝胃之痛﹐而禦腸胃之亂也。孕婦體堅﹐或胎气多滯者﹐正宜用以宣展充暢﹐惟虛而不固者忌之。

卷下藥方篇第四

方劑

調和脾胃﹐運化飲食﹐滋養營衛﹐消除百疾﹐可杜霍亂等患。

人參﹝酌用同上﹞白術﹝各三兩﹞橘紅楂肉神曲﹝各二兩﹞茯苓﹝一兩五錢﹞甘艸﹝炙﹐五錢﹞

川連﹝薑汁炒﹞白蔻仁﹝各三錢五分﹞

九味研細末﹐煉蜜搗丸彈子大。每食後細嚼一丸﹐開水下﹐嚴寒時﹐或用淡姜湯下。

按﹕石頑云﹕此古方也。與後人加味者﹐𨿽繁簡不同﹐而功效不異。

卷下藥方篇第四

方劑

治同上。

人參﹝人乳浸﹐飯上蒸﹐烘漧﹞白術﹝米泔水浸﹐山黃土拌蒸九次﹐曬九次﹐去土切片﹐焙漧﹐各三兩﹞楂肉﹝蒸﹞橘紅﹝略蒸﹐各二兩﹞白茯苓﹝細末水澄﹐蒸﹐曬漧﹐入人乳再蒸﹐曬漧﹞懷山藥﹝切片﹐炒﹞

白藿香葉﹝不見火﹐各三錢五分﹞甘艸﹝去皮炙﹞桔梗﹝米泔浸﹐去蘆蒸﹐各五錢﹞澤瀉﹝切片﹐炒﹞白蔻仁﹝勿見火﹐各三錢五分﹞川連﹝如法炒七次﹐三錢﹞

十七味﹐如法修制﹐細末﹐煉白蜜搗丸﹐每丸重二錢。飲後白湯﹐或橘皮湯﹑砂仁湯嚼化下。

按﹕《治法匯》《醫通》《蘭臺軌範》載此方﹐皆有神曲二兩﹐其餘分兩亦稍有參差。《名醫方論》有神曲﹐無澤瀉。《廣筆記》云﹕妊娠三月﹐陽明脈養胎﹐陽明脈衰﹐胎無所養﹐故易墮也。宜服洄溪云﹕此方治懷孕气阻﹐用兼消補之法﹐以止嘔吐而固胎气﹐意頗可取。余謂保胎止吐﹐皆健運脾胃之功﹐故曰資生﹐夫脾胃位鎭中樞﹐而司出納﹐爲人生後天之本。一失健運﹐百病叢生。凡衰老稚弱﹐及饑飽不時﹐勞逸過度﹐思慮久傷之輩﹐脾胃尢易受病。若能常服此丸﹐俾升降不愆﹐周流無滯﹐揮霍撩亂﹐於是弭焉。

俱收並蓄﹐待用無遺﹐爲將爲醫﹐理無二致﹐對證發藥﹐諺語堪師﹐十劑七方﹐陣圖有法﹐故必藥性明而兵法諳﹐始可制方臨敵也。先藥性﹐後方劑﹐特其大略耳。神明變化﹐存乎其人﹐方先外治而後內服﹐昭愼重也。始臥龍而中結以致和﹐末殿以資生﹐其有如臥龍之才者﹐出而撥亂反正﹐以致中和﹐則天地位﹐萬物育﹐化日舒長﹐更何疫癘之有哉。謹拭目待之﹐以慰余重訂此書之意焉。故列藥方第四。

跋

霍亂﹐急證也﹐而古無專書﹐間或及之﹐亦語焉未詳。故臨證者﹐苦無成法可遵。海昌王夢隱先生﹐曩遊玉環﹐嘗著專論以壽世。定州楊素園大尹﹐重刻於西江﹐謂其理明辭達﹐指陳病機。若黑白之不可混淆﹐顧海內多故﹐板之存否﹐杳不可知。壬戌夏﹐此間霍亂盛行﹐求先生書不易得﹐適先生避亂來遊﹐惻然傷之﹐慨將原稿重爲校訂。語加暢﹐法加詳劂以質恫在抱之君子。

同治二年夏五月鎭海陳亨謹跋於上海崇本堂

