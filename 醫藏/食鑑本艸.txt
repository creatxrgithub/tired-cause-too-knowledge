

食鑑本艸明寧原

序

新暑乍卻。涼風漸至。日長似歲。悶坐無聊。適有友以食鑑本艸見投。披閱一通。乃知人生之一飲一食。莫不各有宜忌存焉。若五穀菜蔬。以及瓜果六畜等類。靡不畢具。或食以延年。或食以致疾。或食發寒熱。或食消積滯。或補腰補腎。益脾滋陰。或動气動風。損精耗血。種種詳明。條條是道。此費氏之一片婆心以濟世者也。吾願攝生者。以有益者就之。

無益者違之。庶養生卻病。兩有裨焉。是爲序。

光緒九年秋七月蘭庭逸史

谷

﹝人之養生。全賴谷食爲主。若或一日不食。則饑餓難度。因以谷食居首。﹞

【粳米】

過熟甚佳。冬春堆過粘熱之性。不獨易於消化。且最能補胃。老弱小兒便宜。陳稻新碾者尢佳。凡新谷初成。老人體弱者不可食。

【糯米】

脾虛气弱。食之粘滯。不能消運。新者尢不可多食。妊娠與雞肉同食。令子生寸白虫。

【黍米】

發宿疾。秫米似黍。而小發風動气。不可常食。

【稷米】

卽米。發諸風。不宜多食。又與川烏附子大忌。

【大麥】

久食多方健行。頭髮不白。又治蠱脹。大麥消積。健胃。寬中。多食消腎。

【小麥】

占四時秋種夏收。北方多霜雪。面無毒益人。南方少霜雪。面有濕熱損人。麵筋性冷難消運。

【蕎麥】

性沈寒。久食動風。心腹悶痛。頭眩。同豬肉食。落眉髮。同白礬食殺人。

【芝麻】

壓油煉熟。宜食。能解諸毒。乳母食之。令小兒不生熱病。黑芝麻炒食。不生風疾。有風人食遂愈。

【黑大豆】

同豬肉食。壅气至危。十歲以內小兒勿食。炒豆煮豆。脾虛人食最瀉肚。

【白扁豆】

淸胃解毒。久食須髮不白。又能解酒毒及煎熱毒。又和中下气。惟患寒熱及冷气人忌食。

【綠豆】

淸熱解毒。不可去皮。去皮壅气。作枕明目。服藥人不可食。令藥無力。

【赤小豆】

解毒利小便。能逐津液。久食虛人。和鯉魚煮食。能治香港腳水腫。

菜

﹝菜性屬陰。職司疏泄。是謂之蔬。日用之不可缺。因著於谷次。﹞

【蔓菁菜】

菜中之最益人者。常食和中益气。令人肥健。凡往遠方煮靑菜豆腐食。則無不服水土病。

【菠菜】

多食滑大小腸。久食腳軟腰痛。

【芥菜】

多食動風發气。不可同兔肉食。能生惡瘡。同鯽魚食。能發水腫。

【莧菜】

動風。令人煩悶。冷中損腹。同鱉食。都變爲小鱉。急飲馬溺愈。亦不可食蕨。

【角菜】

久食發病損經絡。少顏色。又令腳冷痺。傷腎。

【芹菜】

生髙田者宜食。和醋食損齒。赤色者害人。

【菜】

性冷發痔。

【紫菜】

多食發气。令人腹痛。吐白沫。飲多醋卽消。其中小螺螄損人須揀出。海菜亦然。

【茭白】

不可合生菜食。合蜜同食發痼疾。損陽气。

【蕨】

食之令人。弱陽。又令眼昏鼻塞。發落。小兒食之。腳弱不能行。气冷人食之多腹脹。

【茄】

性寒滑。動气發瘡。多食主腹痛下利。婦人傷子宮。

【蔥】

功能發汗。多食則昏神。與蜜同食。則下痢腹痛。蔥與雞雉犬肉同食。九竅出血害人。

【韭】

病患少食。多食助陽損神昏目。尢不可與蜜同食。若同牛肉食成瘕病。

【薤】

似蔥而細。食之生痰涕。動邪火。反牛肉。

【蒜】

惟辟惡气。快胃消滯。久食生痰火。傷肝損目。弱陽。食蒜行房傷肝气。令人面變顏色。

【葫荽】

久食損神。健忘。根大損陽。滑精。發痼疾。

【葵菜】

食之發宿疾。服一切藥俱忌食。同鯉食害人。

【白蘿卜】

消痰下气。利膈寬中。多食耗脾气。生食滲血心。如服地黃何首烏人參者食之﹐須鬢髮皆白。

【瓠子】

滑腸。冷气人食之反甚。葫蘿匏有小毒。多食令人吐煩悶。苦者不宜食。

【筍】

性冷難化。多食動气。不益脾胃。令人嘈雜。

【菌】

地生爲菌。木生爲薷。爲木耳爲蕈。凡新蕈有毛者。下無紋者。夜有光者。肉爛無虫者。

煮熟照人無影者。春夏有蛇虫經過者。誤食俱殺人。若食楓樹菌者。往往笑不止而死。犯者掘地爲坎。投水攪取。淸者飲之。卽解。木菌惟楮楡柳槐桑棗木六樣耳可食。然大寒滯膈。

難消。宜少食。凡煮菌可同銀器燈艸煮。如銀器黑者有大毒﹐不可食。

【生薑】

專開胃。止嘔吐。行藥滯。制半夏毒。諺云上牀蘿卜下牀姜。蓋晚食蘿卜。則消酒食之滯。淸晨食姜。能開胃禦風。敵寒解穢。九月食姜。傷人損壽。

瓜

﹝瓜爲菜佐。因列菜後。﹞

【一切瓜】

一切瓜苦者。雙頂雙蒂者。俱有毒。不可食。

【冬瓜】

霜降後。方可食。早食傷胃反病。及陰虛人不可食。能利水。多食動胃火。令人牙齦齒痛。又令陰濕癢生瘡。發黃膽。

【菜瓜】

常食動气發瘡。令臍下癥瘕。不可同乳酪魚食。令人脘痛。又暗人耳目。不可與小兒食。

【黃瓜】

多食動寒熱。患瘧疾。發百病。不可與醋同食。小兒尢忌。滑中。生疳虫。

【香瓜】

傷胃破腹。多食作瀉。

【絲瓜】

性冷傷陽。凡小兒痘瘡。方出未出。取近蒂三寸。連反燒灰存性。砂糖調服。多者可少。

少者可無。

【西瓜】

淸暑消滯。多食傷脾胃。患瀉痢。

果

﹝果實能滋陰。生果助濕熱。小兒尢忌多食。﹞

【一切果】

食凡果實異常者。根下必有蛇。不可食。果實能浮。不浮者殺人。

【蓮子】

生者動气。脹人。傷脾胃。熟者佳。宜去心。治泄精補脾。久食輕身耐老。忌地黃大蒜。

建蓮甚有力。

【藕】

生食淸熱破血。除煩渴。解酒毒。熟補五臟。實下焦。與蜜同食。令腹髒肥。不生諸虫。

久服輕身耐老。藕節煎濃湯食。最能散血。吐血虛勞人宜多食。

【棗】

生食損脾作瀉。令人寒熱腹脹。滑腸難化。瘦弱人更不可食。熟食補脾。和諸藥。凡中滿與腹脹牙痛者。俱不可食。小兒多食生疳。忌同蔥食。

【梅子】

止渴生津。多食壞齒損筋。令人膈上發寒熱。服地黃人更不可食。烏梅安蛔止痢。斂腫。

不可多食。

【櫻桃】

多食發暗風。傷筋骨。小兒多食作熱。

【橘】

甜者潤肺。酸者聚痰。多食損气。

【柑】

多食令人脾冷發痼疾。大腸泄。

【橙皮】

多食傷肝。與檳榔同食。頭旋惡。

【桃】

傷胃。多食作熱。桃仁破血。潤大腸。雙仁者殺人。不可與同食。服術人不可食。

【李】

發瘧。多食令人虛熱。和蜜食傷五臟。不可臨水啖﹐及同雀肉食。俱損人。李不沈水者大毒。不可食。

【杏】

多食傷筋骨盲目。杏仁瀉肺火。消痰下气。止嗽。久服損須髮。動宿疾。雙仁者殺人。

【枇杷】

多食發痰熱。不可與炙肉面同食。發黃病。

【梨】

益齒而損脾。治上焦熱。醒酒消痰。病患虛人多食。泄瀉浮腫。以心小肉細﹐嚼之無渣。

而味純甘者佳。

【石橊】

生津解咽喉熱。多食損肺損齒。

【栗】

生食難消化。熟食滯气。灰火煨令汗出。殺其水气。或曝漧炒食。略可多食。气壅患瘋。

及小兒忌多食。

【柿】

幹餅性冷。生者尢冷。惟治肺熱。解煩渴。多食腹痛。久食寒中。同蟹食。卽腹痛泄瀉。

【白果】

引疳解酒。小兒未滿十五歲。食者發驚搐。

【核桃仁】

卽胡桃。補腎利小便。動風動痰。久食脫眉。同酒肉食。令人咯血。若齒豁及酸物傷齒者。食之愈。

【松子】

潤燥明目生痰。久服輕身不老。

【圓眼】

安神補血。久服輕身不老。同當歸浸酒飲養血。

【荔子】

通神健气。美顏色。多食發虛熱。

【榧子】

能消穀。助筋骨。殺諸虫。療諸瘡。潤肺止嗽。

【榛子】

益气力。寬腸胃。又能健行。

【荸薺】

消食除滿。作粉食之。濃腸胃。性毀銅。不可多食。

【菱】

多食冷髒傷脾。

【山藥】

涼而補肺。久食彊陰。耳目聰明。延年。

味

﹝陰之所生。本於五味。人之五臟。味能傷耗。善養生者。以淡食爲主。﹞

【水】

井泉平旦晨汲最佳。味淡大益人。資生日用。不齒其功。不可一日缺也。諸泉水。以雨水爲最。

【鹽】

多食傷肺。走血損筋。令人色黑。

【醬】

純豆釀成。不宜煮鯽魚。食令生瘡。

【酒】

味辛。多食之體軟神昏。是其有毒也。惟略飲數杯。禦風寒。通血脈。壯脾胃而已。若常飲過多。卽薰心神。生痰動火。甚則損腸爛胃。傷神損壽。凡中藥毒﹐及一切毒。從酒得者。難治。蓋酒能引毒入經絡也。夜飲不可過多。蓋睡而就枕。熱壅傷心傷目。夜气收斂。

酒以發之。傷其淸明。飲食聚中。停濕生痰。又能助火動欲。因而不謹致病。總之切莫大醉。

【醋】

多食損脾胃。壞人顏色。敷癰腫能消。壁虎最喜喫醋。要藏緊密。若被沾吸﹐毒能殺人。

【茶】

气淸能解山嵐障癘之气。江洋露霧之毒。及五辛炙之熱。宜少飲。多飲去人脂。最忌空心茶。大傷腎气。淸晨茶黃昏飯。俱宜少食。漱口固齒。

【白糖】

潤五臟。多食生痰。

【紅糖】

卽沙糖。多食損齒髮疳。消肌。心痛生虫。小兒尢忌。同鯽食患疳。同筍食生痰。同葵菜食生流。能去敗血。產後宜滚湯熱服。

【飴糖】

進食健胃。多食發脾風。損齒。濕熱中滿人忌。

鳥

﹝凡屬羽飛。能養陽。但人身陽常有餘。陽盛而復補陽。陰益消矣。明哲知忌。﹞

【一切禽鳥】

凡禽鳥死。不伸足。不閉目。俱有毒。不可食。

【雞肉】

難消化。有風病患食之。卽發。老雞有大毒。抱雞食之生疽。小兒五歲內食之生虫。不可與蒜薤芥菜李子牛犬鯉同食。生癰疽。

【鴨】

滑中發冷痢香港腳。不可與蒜李鱉同食。野鴨九月以後宜食。不動气。熱瘡久不好者。多食卽好。

【鵝】

性冷。食發痼疾瘡癤霍亂。卵亦發痼疾。

獸

﹝諸獸肉能助濕生火。俱宜少食。﹞

【一切走獸肉】

凡獸有歧尾者。肉落地不沾塵者。煮熟不斂水者。生而斂者煮不熟者。熱血不斷者。形色異常者。鳥獸自死無傷處者。俱有大毒不可食。

【豬】

世𨿽常用。多食發風。生痰動气。豬腎理腎气。多食反令腎虛少子。豬腸滑腸。豬腦損陽。豬嘴豬頭。助風尢毒。同蕎麥食患熱風。脫須眉。

【羊】

羊獨角者。黑頭白身者。俱不可食。夏月不可食。

【牛】

耕田。大功於人。不可食。凡卒死者。瘟死者。極毒殺人。非惟不可食。卽吸聞其气。

亦能害人。

鱗

﹝魚在水無息之物。多食動人熱中。﹞

【一切魚】

諸魚目能閉合。逆腮無腮。連珠連鱗。白著。腮有丹字。形狀異常者不可食。

【鯉魚】

發風熱。凡一切風病大癰疽瘡疥瘧痢。俱不可食。

【鯽魚】

多動火。不可與紅糖蒜芥豬肝同食。

【白魚】

發膿。有瘡痼癤人不可食。經宿者。令人腹冷。

【鰣魚】

發痼疾生疳。

【鱘魚】

動風气瘡疥。多食心痛﹐腰痛﹐小兒食之成瘕。

【鱔魚】

大冷。多食生霍亂。時行病起。食之再發。

【鰻魚】

淸熱。治勞虫。孕婦食之胎病。凡重四五斤者。水昂頭者。腹下有黑點者。無腮者。俱不可食。

【鯧魚】

多食難消。生熱痰。與蕎麥同食。令人失音。

【河】

有大毒。浸血不盡。有紫赤班眼者。或誤破傷子者。或修治不如法。誤染屋塵者。俱脹殺人。洗宜極淨。煮宜極熟。中毒橄欖蘆根汁解。凡服荊芥菊花附子鳥頭之人。食之必死。

甲

【鱉】

凡頭足不縮。獨目赤目。腹下不紅。腹生王字形。或有蛇紋者。俱不可食。孕婦食之。

生子項短。不可與莧菜芥子。及豬兔之肉鴨蛋同食。傷害人。

【蟹】

八月後。方可食。早食有毒。凡腳生不全。獨螯獨目。腹下有毛者。俱不可食。蟹性極冷。易成內傷腹痛。

【蛤蜊】

性冷。多食令腹痛。蜆能發嗽。消腎生痰。

【螺螄】

大寒。解熱醒酒。難消化。作瀉。

虫

【蝦】

動火。發癬疥。小兒食之。令腳屈不能行。無須及腹下通黑。煮之色白者。俱不可食。

【海蟄】

去積滯。凡瘧痢水瀉者。及瘡毒。宜切細多食。

風

【蔥粥】

治傷風鼻塞。用糯米煮粥。臨熟入蔥。連須數莖。再略沸食之。此方又治妊娠胎動。產後血暈。

【蒼耳粥】

治耳目暗不明。及諸風鼻流淸涕。兼治下血痔瘡等。用蒼耳子五錢。取汁和米三合。煮食。或作羹。或煎湯代茶。如無新者。卽藥鋪幹者亦可。

【煮黑魚】

治一切顚狂風癥。用大黑魚去腸洗淨。將蒼耳子裝滿札緊。用蒼耳葉鋪鍋底。埋魚煮熟。

不可用鹽醋。食魚三四次神效。

【羊脂粥】

治半身不遂。用羊脂入粳米。蔥白姜椒豉煮粥。日食一具。十日愈。

【松精粉】

治癘風。又名大麻瘋。卽癩也。最爲惡病。其病手足麻木。毛落眉落。徧身癮疹成瘡。

有血無濃。肌肉潰爛。鼻梁折壞。甚則眉落聲啞。身面如虫行。指節縮落。足底穿通。臭穢不堪。形貌俱變。且能傳染人。𨿽親屬俱厭惡遠避。嶺南頗多。因設麻瘋院。以另居之。他如卑濕之處。濕熱之人。亦間有之。此皆夙孽積愆所致。宜自告解。戒淫欲。忿怒。及一切鮮發豬羊雞鵝魚蟹肉食之類。得此神方。久服自愈。但此病深重。服藥須久。若服藥不耐久無益也。服藥不守戒無益也。不自告解。不自知過無益也。俗云。癩子喫肉。不圖人身信不誣也。旣不知戒。又不痛自告解。一失人身。萬劫難得。可不哀哉。用明淨松香。不拘多少。

去渣滓。取溪河淡水。或雨水。用淨鍋。將松香煮化。不住手攪。視水色如米泔。嘗味極苦。

卽傾冷水內。將松香乘熱扯披。冷定堅硬。另換淸水再煮。再披如前制法。不論幾十次。只以松香體質松脆。潔白。所煮之水。澄淸不苦。爲度。陰榦研末。重羅極細。凡服此藥。每料二斤。日將白米作粥。候溫。量投藥末和勻。任意食之。不可多嚼。饑則再食。日進數餐。

不可更食。漧飯只以菜幹及筍幹少許過口。一切油鹽醬醋葷腥酒果糖面雜物。槪行禁忌。渴時不可喫茶。用白滚水候溫。投藥和勻飲之。每日約服藥數錢。以漸而進。不可太多。服至旬日。或作嘔或胸膈嘈逆或大便內下諸毒物。此藥力盛行。必須彊服。不可中止。遠年痼疾。

盡料全愈。患病未深。只須半料須眉再生。肌膚完好。筋骨展舒。平復如舊。飲食不忌。惟豬首鵝肉。及濕毒之物。終身忌食。此方藥𨿽平常。效應如神。予得方甚難。今不吝惜。刊刻普傳。仍盼仁人施制。功徳最大。

【黃牛腦髓酒】

治遠年近日。偏正頭風。用牛腦髓一个。片白芷川芎末各三錢。同入磁器內。加酒煮熟。

乘熱食之。盡量飲醉。醉後卽臥。臥醒其病若失。

寒

【五合茶】

但凡覺受風寒。頭疼鼻塞。身體困痛。卽用生薑大塊搗爛﹐連須蔥白。紅糖胡桃搗碎。

霍山茶滚水沖一大碗。熱服。微汗卽愈。

【漧薑粥】

治一切寒冷气郁心痛。胸腹脹滿。用粳米四合。入漧薑良姜各一兩。煮熟食之。

【吳萸粥】

治冷气心痛不止。腹脇脹滿。坐臥不安。用吳茱萸二分﹐和米煮粥食之。

【川椒茶】

治病同上。用細茶川椒各少許同煎。

【丁香熟水】

治病亦同上。用丁香一二粒捶碎。入壺。傾上滚水。其香芬芳。最能快脾利气。定痛辟寒。

【肉桂酒】

治感寒身疼痛。用竦桂末二錢。溫酒調服。腹痛泄瀉。俗以生薑搗酒飲俱好。如打撲傷墜。瘀血疼痛。用桂枝。

暑

【綠豆粥】

綠豆淘淨熟煮入米同煮食。最解暑。

【桂漿】

官桂末一兩。煉熟。白蜜二碗。先以水二斗。煎至一斗。候冷。入磁鐔中。以桂蜜二物。

攪一二百徧。用油紙一層。外加綿紙類層。以繩緊封。每日去紙一重。七日開之。气香味美。

每服一杯。能解暑渴。去熱生涼。益气消痰。百病不起。

【面粥】

痢色白。而口不渴者爲寒痢。用面炒過。煮米粥。調下一合。兼能治泄瀉不止之病。

濕

【薏苡粥】

去濕气腫脹。功勝諸藥。用苡仁淘淨。對配白米煮粥食之。

【郁李仁粥】

用郁李仁二兩研汁。和薏苡五合。煮粥食之。治水腫腹脹喘急。二便不通。體重疼痛。

【赤小豆飲】

治水气脹悶。手足浮腫。气急煩滿。用赤小豆三升。樟柳枝一升。同煮豆熟爲度。空心去枝。取豆食之。渴則飲汁。勿食別物大效。

【紫蘇粥】

治老人香港腳。用家蘇研末。入水取汁。煮粥將熟。諒加蘇子汁。攪勻食之。

【蒼術酒】

治諸般風濕瘡。香港腳下重。用蒼術三十斤洗淨打碎。以東流水三擔。浸二十日。去莖。

以汁浸面。如家醞酒法。酒熟。任意飲之。

燥

【地黃粥】

滋陰潤肺。及妊娠下血。胎下目赤等疾。用生地黃搗汁。每煮粥米二合。臨熟入地黃汁一合。調勻。空心食。食久。心火自降。淸涼。大益人。

【蘇麻粥】

治產後血暈。汗多便閉。老人血虛風祕。腹滿不快。惡心吐逆。用眞蘇子麻子各五錢。

水淘淨。微炒如泥。水濾取汁。入米煮粥。

【人乳粥】

潤肺通腸。補虛養血。用肥壯人乳。候煮粥半熟。丟下人乳代湯煮熟。攪勻食之。

【甘蔗粥】

用甘蔗搗汁。入米煮粥。空心食之。能治咳嗽虛熱。口漧舌燥。涕吐稠粘等癥。

【小麥湯】

治五淋不止。身體壯熱。小便滿悶。用小麥一升。通艸二兩。水煎漸飲。須臾卽愈。

【甘豆湯】

用黑豆二合。甘艸二錢。生薑七片。水煎服。治諸煩渴大小便澀。及風熱入腎。

【藕蜜膏】

治虛熱口渴。大便燥結。小便閉痛。用藉汁蜜各五合。生地黃汁一升。和勻微火熬成膏。

每服半匙。漸含化下。不時可用。忌食煎汁。

【四汁膏】

此膏淸痰化熱。下气止血。用悉尼甘蔗泥藕薄荷各等分搗汁。入瓦鍋慢火熬膏頻服。

【梨膏】

淸火滋陰。用好黃香大梨搗汁。入上白洋糖飴糖熬膏。隨時挑服。痰多者加川貝母末。

【蒸柿餅】

大柿餅放飯鍋內。蒸極爛。空心熱服。最能淸火涼血。凡有大便燥結。痔漏便血等癥。

便宜多食。

气

【橘餅】

一切气逆惱怒。鬱結胸膈不開。用好橘餅或衝湯﹐或切片細嚼。最有神效。

【木香酒】

治病同上條。用廣木香研細末。熟酒衝服。

【杏仁粥】

治上气咳嗽。用扁杏仁去皮尖二兩﹐研如泥。或用豬肺同米三合煮食。

血

【阿膠粥】

止血補虛。濃腸胃。又治胎動不安。用糯米煮粥。臨熟。入阿膠末一兩。和勻食之。

【桑耳粥】

治五痔下血。常煩熱羸瘦。用桑耳二兩。取汁。和糯米三合。煮熟空心服。

【槐茶】

治風熱下血。又可明目益气。止牙痛。利臟腑。順气。用嫩槐葉。煮熟曬漧。每日衝茶飲。

【馬齒莧羹】

治下痢赤白。水谷不化。腹痛等癥。用馬齒莧菜煮熟。用鹽豉或姜醋拌勻食之。

【柏茶】

采側柏葉陰漧。煎湯代茶。止血滋陰。

【豬片】

治肺損嗽血咯血。用豬切片煮熟。蘸苡仁末空心服之。蓋苡仁能補肺。豬引經絡也。

如肺癰用米飲調服。或水煎服。

【羊肺羊肝羊腎】

治吐血咯血。損傷肺肝腎髓髒引用肺。或肝或腎。煮熟切片。蘸白芨末食之神效。

欲試血從何經來。用水一碗吐入水中。浮者肺血也。沈者腎血也。半浮半沈者肝血也。

【藕粉】

眞藕粉空心滚水沖食。最能散血補陰。

【藉節湯】

治吐血咳血。用藉節打碎。煎湯頻飲。

【歸元仙酒】

用當歸大圓眼。以好酒浸飲。最養血。

痰

【茯苓粥】

粳米煮粥。半熟。入茯苓末。和勻煮熟。空心食。能治濕痰健脾。

【竹瀝粥】

如常煮粥。以竹瀝下半盞食之。治痰火。

【蒸梨】

大悉尼連皮。安飯鍋內蒸。熟食能化痰淸火。

【蘇子酒】

主消痰下气。潤肺止咳。用家蘇子炒香研末。以絹袋盛。浸好酒中。每日少飲。

虛

【人乳】

用肥壯婦人乳。或二鐘。或一鐘。淸晨滚水中頓熱。少入白糖調勻。空心服。補陰滋五臟。悅顏色。退虛熱。久服不老。惟泄瀉人忌服。

【牛乳】

服法功效俱同人乳。但力應略微。

【人參粥】

治翻胃吐酸。及病後脾弱。用人參末薑汁各五錢。粟米一合。煮粥。空心食。

【門冬粥】

治肺經咳嗽。及翻胃。麥冬煎汁。和米煮粥食。

【粟米粥】

治脾胃虛弱。嘔吐不食。漸加羸瘦。用粟白米麵等分。煮粥空心食之。極和養胃气。

【理脾糕】

治老人脾弱水瀉。用百合。蓮肉。山藥。苡仁。芡實。白蒺藜各末一升。粳米粉一斗二升。糯米粉三升。用沙糖一斤調勻蒸糕。火幹常食最妙。

【山藥粥】

甚補下元。治脾瀉。淮山藥末四五兩。配米煮食。

【芡實粥】

益精气。彊智力。聰耳目。用芡實去殼三合。新者研成膏。陳者作粉。和粳米三合煮食。

【蓮子粥】

功同芡實。建蓮肉兩余。入糯米三合煮食。

【茯苓粥】

治虛泄脾弱。又治欲睡不睡。粳米三合。粥好下白茯苓末一兩。再煮食之。

【扁豆粥】

益精補脾。又治霍亂吐瀉。用白扁豆半升。人參二錢作片。先煮熟豆去皮。入參下米煮粥。

【蘇蜜煎】

治噎病吐逆。飲食不通。用眞蘇葉莖二兩。白蜜薑汁各五合。和勻。微火煎沸。每服半匙。空心服。

【姜橘湯】

治胸滿悶結。飲食不下。用生薑二兩。陳皮一兩。空心煎湯服。極開脾胃。

【蓮肉膏】

治病後胃弱。不消水谷蓮肉粳米各炒四兩。茯苓二兩。爲末。砂糖調膏。每服五六匙。

白滚湯下。

【豆麥粉】

治飲食不佳。口仍易饑餓。用綠豆糯米小麥。各一升炒熟爲末。每用一鐘。滚水調食。

【茯苓膏】

白茯苓末。拌米粉蒸糕食。最補脾胃。

【淸米湯】

治泄瀉。用早米半升。以東壁土一兩。吳茱萸三錢。同炒香熟。去土萸。取米煎湯飲。

【枸杞粥】

治肝家火旺血衰。用甘州枸杞子一合。米三合。煮粥食。一方采葉煮粥食。入鹽少許。

空腹食。

【胡桃粥】

治陽虛腰痛。及石淋五痔。用胡桃肉煮粥食。

【參歸腰子】

治心腎虛損。自汗。用人參五錢。當歸四錢。豬腰子一對。細切同煮食之。以汁送下。

【補腎腰子】

一治腎虛腰痛。用豬腰子一付。薄切五七片。以椒鹽淹去腥水。將杜仲末三錢。包在內外。加濕紙置火內煨熟。酒下。如脾虛。加破故紙末二錢。

【豬腎酒】

童便二盞。好酒一杯。豬腎一付。用瓦瓶泥封。日晚時慢火養熟。至五更初。火溫開瓶。

食腰子。飲酒。虛弱病篤。只一月效。腎虛腰痛亦除。

【人參豬肚】

治虛羸乏气。人參五錢。漧薑胡桃各二錢。蔥白七莖。糯米七合爲末。入豬肚內紮緊。

勿泄气煮爛。空心食完。飲好酒一二杯大效。

【鰻魚羹】

鰻魚切細。煮羹入鹽豉姜椒。空腹食。能補虛勞殺虫。治肛門腫痛﹐痔久不愈。

【建蓮肉】

入豬肚縛定煮熟。空心食。最補虛。

實

【開膈魚】

凡膈癥用大黑魚一尾。去腸髒洗淨。將蒜瓣裝滿紮緊煮熟飽食。莫放鹽醋。𨿽蠱膈亦愈。

【珍珠粉】

治痰膈。用小紫殼燒存性。碾細末。每二兩。炒米末三兩。白糖調食。

附錄

生產保安母子神方

此方乃異人所授。專治婦人難產橫生逆生。以至六七日不下者。或嬰兒死於腹中。命已垂危。服之立刻卽下。保安母子兩命。凡難養諸癥。切忌收生婆用手法。只以此藥服之。則安然無恙。如臨月三五日。覺行走動履不安。預服一劑。臨產再服一劑。可保萬全無虞。又有血暈陰脫。及小產傷動胎气。一槪並治。此藥屢試屢驗。活人無數。

川貝母﹝去心一錢﹞生黃荊芥穗﹝各八分﹞靳艾濃朴﹝薑汁炒各七分﹞枳殼﹝去穣六分﹞川羌活甘艸﹝各五分﹞白芍﹝炒一錢二分冬月止用一錢﹞

水二鐘。姜三片。煎八分。預服者。空心服。臨產者。隨時服。分兩要準。

產後必要芎歸方

此藥生產後服一劑。去敗血。止腹痛。並除婦人一切雜癥。

歸尾﹝五錢﹞川芎山查紅花﹝各四錢﹞

水煎一盅。產畢。扶上牀坐。卽與熱服凡孕婦臨月。可預備此藥收貯磁罐內。勿走藥气。

則夜晚臨期。取用甚便。渣再煎停一時服。

稀痘奇方

立春前一个月。將雞蛋七个。用麻布袋盛上。用綫掛好。浸屎桶內﹝糞要稠的。﹞一月。

取出去袋。蛋勿水洗。埋土內三日。﹝不可人走踏碎﹞立春日早用磁罐。煮三枚﹝須糖心食小兒易食﹞中午二枚。下午二枚。宜少進。恐太飽不能進。總期一日內喫完。如兒小者。一二枚亦可服。過三年毒重者必稀。毒輕者不出。按痘皆父母遺毒。人所難免。今用屎浸法以消後天之毒。用土埋法以培先天之气。又當立春百物回春之日。服之毒消痘稀。此必然之理也。勿爲穢易忽之。

祕傳肥兒丸

﹝大人亦可服﹞

此方得之異授。復經十數明醫較定。專治小兒肚大靑筋。骨瘦毛焦。瀉痢疳熱等癥服之。

瘦者能肥。弱者能壯。效應如神。予生兩兒病弱。俱賴此藥服愈。豈可自祕。用後廣傳。

白術﹝土炒﹞建蓮山藥山查肉﹝各一兩五錢﹞芡實白茯苓﹝各一兩以上五味俱飯上蒸曬兩三次﹞神曲白芍﹝酒炒﹞白色大谷虫﹝各五錢﹞陳皮澤瀉﹝各四錢﹞甘艸﹝三錢﹞如瘦極成疳加蘆薈﹝三錢﹞腹中泄瀉。加肉果﹝面煨三錢﹞

內熱口漧結。加川黃連﹝薑汁炒三錢﹞外熱加柴胡﹝三錢﹞骨蒸熱。加地骨皮﹝五錢﹞有虫積。加君子肉﹝炒二錢﹞肚腹脹大。大便稀水。腸鳴作聲。加檳榔﹝五分﹞木香﹝一錢﹞右爲末。煉蜜。丸如彈子大。空心米飲送下三四錢。此藥不甚苦。平時可與常喫。若是腹瀉。不必蜜丸。可作散末。盛磁罐內。勿走气。用米湯調服﹐或少加白糖亦可。

重刻大宗伯董玄宰先生祕傳延壽丹方

陳遜齋先生曰。延壽丹方。系雲間大宗伯董玄宰先生久服方也。家先孟受業於門。余得聆先生教。蒙先生受余書法。深得運腕之祕。侍久乃獲此方。先生年至耄耋。服此丹須髮白而復黑。精神衰而復旺。信爲卻病延年之仙品。凡人每無恆心。一服輒欲見效。經書明示以久服二字。人不明察。咎藥無功誤矣。余解組二十餘年。家貧年老。專心軒岐之室。請益名流。勤力精進。寢餐俱忘。歷二十餘年。始悉內經之理。陰陽之道。余於壬子年七十五歲時。

饑飽勞役。得病幾危。因將丹方覓藥修制。自壬子年八月朔日起。服至次年癸丑重九登雨花臺。先友人而上。非復向年用人扶掖而且气喘。心甚異之。始敬此丹之神效。余向須髮全白。

今發全黑。而須黑其半。向之不能步履。今且步行如飛。凡諸親友。俱求此方。遂發自壽壽人之誠。因付梓廣傳。令天下人俱得壽長。𨿽藥力如是。必藥力與徳行並行不悖。乃自獲萬全矣。藥品開後。

何首烏

大者有效。取赤白二種。黑豆汁浸一宿。竹刀刮皮。切薄片。曬漧。又用黑豆汁浸一宿。

次早柳木甑桑柴火蒸三炷香。如是九次。記明不可增減。曬漧聽用後。羣藥共若干兩。首烏亦用若干兩。此藥生精益血。黑髮烏須。久服令人有子。卻病延年。

兔絲子

先淘去浮皮者。再用淸水淘擠沙泥五六次。取沈者曬漧。逐粒揀去雜子。取堅實腰樣有絲者。用無灰酒浸七日。方入甑。蒸七炷香。曬漧。再另酒浸一宿。入甑蒸六炷香。曬漧。

如是九次記明。曬漧磨細末一斤。此品養肌彊陰。補衛气。助筋脈。更治莖中寒。精自出。

溺有餘瀝。腰膝軟痿。益體添精。悅顏色。增飲食。久服益气力。黑須髮。

稀艸

五六月采葉。長流水洗淨曬漧。蜂蜜同無灰酒和勻。拌潮一宿。次早蒸三炷香。如是九次。記明。曬漧爲細末一斤。此品毆肝腎風气。四肢麻痺。骨痿膝酸。治口眼邪。免半身不遂。安五臟。生毛髮。唐張詠進表云。服稀百服。眼目淸明。筋力輕健。多服須髮烏黑。

久服長生不老。

嫩桑葉

四月采。杭州湖州家園摘者入藥。處處野桑俱生。

不入藥用。取葉。長流水洗淨。曬漧。照制稀法九制。取細末八兩。此品能治五勞六極。

羸瘦水腫。虛損。經云。蠶食生絲織經。人食生脂延年。

女貞實

冬至日鄕村園林中。摘腰子樣黑色者。走腎經。墳墓上圓粒靑色者。爲冬靑子。不入藥。

用裝布袋。剝去粗皮。酒浸一宿。蒸三炷香。曬漧爲細末。八兩。此藥黑髮烏須。彊筋力。

安五臟。補中气。除百病。養精神。多服補血去風。久服返老還童。

忍冬花

一名金銀花。夜合日開。有陰陽之義。四五月處處生。摘取陰漧。照稀艸法。九制曬漧。細末四兩。此品壯骨筋。生精血。除脹。逐水健身延年。

川杜仲

濃者是。去粗皮。靑鹽同薑汁拌潮。炒斷絲八兩。此藥益精气﹐堅筋骨。腳中酸痛。不能踐地。色欲勞。腰背攣痛彊直。久服輕身耐老。

雄牛膝

懷慶府產者佳。去根蘆淨。肉屈而不斷。粗而肥大爲雄。細短硬脆。屈曲易斷爲母。不用。酒拌曬漧八兩。此品治寒濕痿痺。四肢拘攣。膝痛不可忍。男子陰消。老人失溺。續絕益精。利陰益體。黑髮烏須。以上杜仲牛膝制就。且莫爲末。待何首烏八十四兩。蒸過六次。

不用黑豆汁拌。單用仲膝二種。同何首烏拌蒸三次。曬三次。以足九蒸之數。

懷慶生地

取釘頭鼠尾。或原梗末入水曲成大枝者有效。掐如米粒。曬漧爲細末四兩。

自兔絲子至生地共七十二兩。何首烏赤白共七十二兩。用四膏子。﹝旱蓮艸熬膏一斤。金櫻子熬膏一斤。黑芝麻熬膏一斤。桑椹子熬膏一斤。﹞同前藥末一百四十四兩。搗數千捶爲率。

如膏不足。白蜂蜜增補。搗潤方足。

加減法

陰虛人加熟地黃一斤。陽虛人加附子四兩。去地黃。下元虛。加虎骨一斤。麻木人加明天麻。當歸八兩。頭暈人加玄參。明天麻各八兩。目昏人加黃甘菊花。枸杞子各四兩。肥人濕痰多者。加半夏陳皮各八兩。羣藥共數一半。何首烏一半。此活法也。

神農以前。人皆壽至數千歲。嘗藥之後。漸減至百歲。數十歲以至數歲。竊謂艸根樹皮。

毒入臟腑。安得借七情六欲之傷。爲老農解嘲哉。方吾兒病時。醫人之履滿戶外。咸云必不生。最後遜齋先生至。獨云必不死。隨立方。參附至數兩。視其方無不駭之。余亦不敢信。

吾兒信而服之。果有起色。然其間危險呼吸之際。諸醫之搖首屬舌而罔顧者。先生笑曰。此生機也。其說甚快。其理甚微。究之十年。枕上之人。竟一日霍然而起。先生之力也。夫醫猶醫也。藥猶藥也。或用以死。或用以生。顧亦用之何如耳。乃先生不急病者。而急病病者。

醫之爲醫。藥之爲藥。遂已怕倉扁之肩矣。每讀列傳。疑太史公好爲奇談。今於先生信之。

然而先生蓋得道者也。年七十有八。童顏渥丹。白髭再黑。自解組以來。一回相見一回少。

豈非易凡胎爲仙骨者哉。

頃刻延壽丹方行世。種種炮制。盡非諸家所知。利濟之功。侔於造化。矧吾見以不起之癥而能起之於牀褥間。舉世之無病者而服之於閒暇之日。何不可以晚之年而幾乎神農以前之壽乎。年家弟何亮功偶筆。

客有問余曰。藥能殺人乎。余曰。藥何能殺人。殺人者醫也。客曰。有是乎。余曰。客姑聽之。余邀健身。又性不嗜藥。每藏祕方。蓄善藥以應世之多病而嗜藥者。余心快焉。內侄何大椿。次徳之元方也。負奇才。抱奇病。醫言不起。眾口同聲。且爲定其期日。或云三日。或云五日﹐或云七日﹐十日盡謝去。每與次徳相對。無以解其愁苦。惟陳子遜齋。診脈一過。笑談甚適。日待將令之起而行也。旣而三日不死。五日不死。七日十日又不死。今步履如風。壯健過於未病時。方信遜齋先生。眞有見垣之妙矣。遜齋歸隱白門。臨池之餘。畱心方藥。其所得董玄宰宗伯延壽丹。自服效驗。輒刊方示人。𨿽業非岐黃。深究太素之精。

逾於岐黃。人每延之。無不死而復生者。因思諸醫以用藥之道相兵。𨿽起剪頗牧不是過也。

遜齋獨爲培養元气。余竊以次徳之喜爲喜。以次徳之感爲感。夫危險之癥。可以回生。則延壽之丹。可以永年無疑。余願人之急服勿失也。是又余之藏祕方。蓄善藥之婆心。因以答客之問而爲之言。年家弟方享咸題。予另著長壽譜救命鍼二本。凡年老體虛弱有病者。亟宜熟習。

