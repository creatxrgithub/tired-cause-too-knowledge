

跌損妙方明﹟異遠眞人

《跌損妙方》系明代僧人異遠眞人所著﹐是現存最早的傷科少林派著作。

異遠眞人生卒年限及何方人氏尙待考證﹐據考證是明朝正徳至嘉靖年間僧人﹝異人指僧人﹑道人以外的出家人﹞﹐於嘉靖二年著成《跌損妙方》。

全書一卷﹐首列「治法總論」﹐分「穴位論治」和「通用」兩大部分﹔次列「用藥歌」﹑「血頭行走穴道歌」﹑「左右論」及「藥中禁忌」以及孫氏﹝淸孫應科﹞的注論﹔再根據不同損傷部位分列﹝全身﹑頭面﹑身中﹑脊背﹑腿足﹑金瘡﹑通行﹞七門。書中記載了全身57个穴道﹐根據穴道不同收載方藥102首﹐另有全身方28首﹐金瘡方12首﹐通用10首﹐合計152方。書中還輯錄不同部位骨折脫位的處理方法10種﹐介紹了開放性損傷的治療技術。

明淸時期﹐是我國骨傷科發展的鼎盛階段。其時傷科著述立說甚多﹐形成了傷科史上的兩大學術流派。一派受薛已影響﹐彊調八綱﹑臟腑辧證﹐倡導補气血﹑益肝腎﹐稱薛已補派。一派從異遠眞人之說﹐以經絡穴位爲診療依據﹐偏重手法﹐推崇循穴治傷﹐稱傷科少林派﹐其形成以明代異遠眞人所著《跌損妙方》爲代表。

《跌損妙方》對傷科少林學派的形成和發展產生了極爲深刻的影響﹐爲丰富中醫傷科學術流派作出了積極的貢獻。

目錄

﹟正文

﹟跌損妙方書後

﹟謹跋

正文

治法總論

夫跌打損傷﹐气血不流行﹐或人事昏沈﹐往來寒熱﹐或日輕夜重﹐變作多端。昧者不審妄投猛劑﹐枉死多人﹐誠可惜也。治宜及早﹐半月後才醫﹐瘀血已固﹐水道不通﹐難爲力矣。旣表不可復表﹐要仔細看明﹐隨輕重用藥。靑腫轉紅色﹐血活將愈。若牙關緊閉﹐不能進藥﹐萬無生理。坐臥避風﹐忌一切生冷﹐牛肉縮筋﹐豬肉發病﹐亦不宜食。遇有重傷﹐解衣諦視偏身﹐血道形色若何﹐診脈調和與否。脈絕不至者死﹐沈細者生。山根好﹐陰囊有子﹐可治。腎子入小腹﹐無治。頂門一破﹐骨陷難存。囟門被傷﹐髓出卽死。心胸緊痛﹐靑色勝裹心﹐乃偏心受傷﹐可治。紅色勝裹心﹐乃心口受傷﹐不治。上心口靑腫﹐一七卽死。傷小腹而不及肚﹐可治。若陰陽不分﹐糞下不止﹐气出不收﹐則肚傷矣。食管𨿽斷﹐在飽食之後﹐延二日不死者﹐可治。若鼻孔黑色﹐舌大神昏﹐則臟腑絕矣。耳後爲制命之處﹐脊骨無續斷之方。男子乳傷﹐猶非重癥﹐婦人乳傷﹐卻是危機。正腰受傷﹐笑者多凶。小腹受傷﹐孕婦最忌。以上姑述其大者﹐並列各方於下。

用藥歌

歸尾兼生地﹐檳榔赤芍宜。四味堪爲主﹐加減任遷移。乳香並沒藥﹐骨碎以補之。頭上加羌活﹐防風白芷隨。胸中加枳殼﹐枳實又云皮。腕下用桔梗﹐菖蒲濃朴治。背上用烏藥﹐靈仙妙可施。兩手要續斷﹐五加連桂枝。兩脇柴胡進﹐膽艸紫荊醫。大茴與故紙﹐杜仲入腰支。

小茴與木香﹐肚痛不須疑。大便若阻隔﹐大黃枳實推。小便如閉塞﹐車前木通提。假使實見腫﹐澤蘭效最奇。倘然傷一腿﹐牛膝木瓜知。全身有丹方﹐飲酒貴滿卮。薴麻燒存性﹐桃仁何累累。紅花少不得﹐血竭也難離。此方眞是好。編成一首詩。庸流不肯傳﹐無乃心有私。

血頭行走穴道歌

周身之血有一頭﹐日夜行走不停畱。遇時遇穴若傷損﹐一七不治命要休。子時走往心窩丑時須向泉井求。井口是寅山根卯﹐辰到天心已鳳頭。午時卻與中原會﹐左右蟾宮分在未。

鳳尾屬申屈井酉﹐丹腎俱爲戌時位。六宮直等亥時來﹐不教亂縛斯爲貴。

左右論

凡受傷不知左右﹐若有吐血癥﹐見血自明。血黑者左受傷﹐血鮮者右受傷﹐若無血吐出看眼珠﹐亦可知其定所。烏珠包醜者傷在左。白珠包醜又加紅大者傷在右。左屬肝﹐右屬肺。烏珠屬肝﹐白睛屬肺﹐瞳仁屬腎。常見右邊受傷﹐發時左邊便痛。不可單治一邊﹐必左右兼治﹐其病始愈。

藥中禁忌

乳香﹑沒藥二味﹐方中屢用﹐務要去油﹐若不去油﹐恐其再發。小兒骨一味﹐方中亦間﹐余謂小兒何辜﹐甫離母腹﹐骨化形銷﹐以人治人﹐殘忍殊甚﹐大造丸有紫河車。張景嶽以爲戕厥子之先天﹐勸人少用﹐況兒骨乎。余輯諸方﹐見有用此者﹐悉行裁去﹐以猴骨代之。

穴名藥名

《靈樞﹟經脈》篇言穴名甚詳﹐徐氏﹑滑氏皆有歌訣。滑氏《十四經發揮》圖與注益明編間取新奇﹐出《靈》《素》之外未知何本。瀕湖李氏《本艸綱目》一千六百餘種﹐備矣﹐異名同物﹐一一注明﹐其有未收者﹐散見編內﹐仍根據原本加載俟考。

以下方藥計分七門。

全身門第一

父母全而生子﹐子全而歸之。可謂孝矣。身體毀傷﹐何全之有﹐然醫治得宜﹐不全者仍底於全。是亦不失爲孝也﹐輯全身門。

全身門用藥

上部湯藥方

當歸川芎赤芍生地羌活獨活丹皮黃芩桔梗桂枝澤蘭桃仁檳榔生薑引水煎﹐酒對服。

中部湯藥方

歸尾赤芍生地羌活丹皮桃仁紫荊皮蘇木蘇梗西香大茴小茴杜仲紅花﹝有紅不用﹞兒茶元胡艸烏﹝少用﹞水煎﹐酒對服。

下部湯藥方

歸尾赤芍生地羌活獨活丹皮桃仁紫荊皮黃芩西香木香木瓜苡仁骨碎補防己川茗牛膝參三七甜瓜皮南星水煎﹐酒對服。

全身跌打丹

當歸川芎白芍陳皮茯苓半夏山藥澤瀉羌活獨活荊芥防風細辛芷靑皮枳殼山楂神曲檳榔大黃黃柏小茴大茴西香木香麝香元胡木瓜甜瓜皮漧薑杜仲續斷骨碎補虎骨猴骨乳香沒藥參三七甘艸自然銅烏藥川烏艸烏血竭地鱉虫朱砂琥珀穿山甲花粉苡仁車前子木通狗脊菖蒲南藤﹝卽風藤亦名丁公藤﹞兒茶秦艽紅花五爪龍﹝卽烏蘞莓俗名五葉藤﹞尋骨風赤芍以上各等分爲末。

全身跌打方

當歸虎骨猴骨參三七白芷烏藥山羊血桃仁木香母丁香茜艸﹝以上一乳香沒藥﹝以上八錢﹞赤芍血竭牛膝菖蒲木通五加皮小茴杞子元參五靈脂南蛇薄荷尋骨風﹝以上五錢﹞川芎澤瀉肉桂桂皮本郁金蔓荊子麝香﹝以上三錢﹞荊芥羌活升麻枳殼花粉杜仲木瓜細辛檳榔桂枝兒茶濃朴破故紙三稜自然銅艸烏﹝以上二錢﹞地鱉虫﹝四十九个﹞共爲末﹐酒對服。﹝南蛇﹐卽蚺蛇﹐生嶺南﹞

全身酒藥方

當歸木瓜虎骨杜仲菟絲子破故紙杞子牛膝﹝以上一兩﹞乳香沒藥﹝以上八白芍山藥丹皮麥冬桂枝知母元胡川芎紫荊皮丁香威靈仙以上五錢甜瓜皮陳皮兒茶獨活參三七烏藥﹝以上三錢﹞朱砂西香﹝各二錢﹞地鱉虫﹝五个﹞血竭﹝七錢﹞共爲末﹐放瓶內﹐入好酒十斤﹐煮三炷香﹐窨七日。每服一杯。

佛手散

當歸生地川芎白芍荊芥防風鉤藤大茴木瓜五加皮白芷紫荊皮羌活檳榔杜仲故紙五靈脂威靈仙乳香沒藥烏藥自然銅牛膝南星共爲散﹐用好酒一壇﹐絹袋盛浸三五日﹐隨量飲。不拘時﹐七日見功。

大寶紅藥方

琥珀血竭﹝各四錢﹞金粉﹝一錢﹞朱砂﹝五錢﹞共爲末﹐每服八分。

五虎紅藥神仙丹

猴骨兒胎﹝麵包火﹞鹿胎血竭琥珀﹝各五錢﹞人參﹝一錢﹞自然銅﹝三錢﹞共爲末﹐損傷十分﹐服此藥八分﹐神效。

回生再造飲

接骨藥也﹐如骨未斷﹐勿輕服。

五銖錢﹝五文﹐火七次﹞木香自然銅﹝各一錢﹞麝香﹝一分﹞共爲細末﹐每服一錢﹐無灰酒送下。先嚼丁香一粒﹐方進此藥。傷在上飯後服﹐傷在下飯前服。

返魂奪命丹

牙關緊閉﹐不省人事﹐撬開灌入。

銀絲艸﹝一兩﹐卽山橄葉﹐長白毛者佳﹞小雞﹝一隻﹐過一月者﹐不去毛﹞二味共搗爛如洗﹐熱酒沖和﹐布濾過。調猴骨末二錢﹐服過﹐再用稜莪散一劑。

稜莪散

三稜莪術赤芍黃柏﹝各一兩﹞大茴元胡檳榔紫蘇陳皮﹝各八錢﹞靑皮羌活皮﹝各五錢﹞荊芥桔梗半夏黃連﹝各二錢﹞芒硝大黃防風柴胡﹝各一錢﹞千里馬﹝卽艸鞋﹐二隻﹞姜﹝三片﹞蔥﹝一根﹞童便﹑水各半煎﹐空心熱服。隨癥加減。若手足傷斷﹐徐徐推正。燈芯火紙捲令濃實﹐杉木皮緊紮自愈。

回生續命丹

治筋骨斷折﹐疼痛不止。

川烏艸烏自然銅﹝各二兩﹞地龍烏藥靑皮禹餘糧﹝醋淬﹐各四錢﹞共爲細末﹐每用二錢。

再生活血止痛散

大黃紅花﹝各五錢﹞當歸柴胡﹝各二錢﹞花粉穿山甲﹝各一錢﹞桃仁﹝五十粒﹞甘艸﹝八分﹞水酒各半煎。空心熱服。

神效接骨奇方

當歸白芷艸烏﹝各三錢﹐生用爲末﹐先酒調服二錢﹐一覺麻揣正骨斷處﹐糯米粥﹑牡調塗患處﹞乳香沒藥當歸白芍川椒﹝各五錢﹞自然銅﹝二錢﹞共研細末﹐黃蠟二兩熔化﹐入前末﹐攪勻作丸﹐酒服數次。

接骨丹

自然銅﹝五錢﹞當歸川芎羌活獨活虎膏五靈脂乳香沒藥杜仲木瓜茯芡實棗仁杏仁川烏白蠟苡仁細辛神曲牙皂烏藥朱砂西香木香竈馬俗名竈蟀﹞地骨皮地鱉虫甘艸﹝各三錢﹞紅蚯蚓抱雞﹝各三个﹞大皂推車子﹝各一錢﹐卽蜣螂﹞共爲細末﹐每服一錢﹐酒下。

七將擒拿方

地鱉虫銀朱朱砂銀粉骨碎補接骨虫白蠟各八分﹐共爲細末。

滋榮雙解散

治气血虛﹐受風寒。

當歸川芎白芷元胡索沒藥川烏自然銅石蓮肉

活血通經止痛散

治血衝心﹐气緊急。

三稜莪術黃柏黃連靑皮赤芍紫蘇香附柴胡乳香紅花蘇木菖蒲

吐血不止方

當歸茯苓芡實﹝各一兩五錢﹞肉桂棗仁白術白芍澤瀉陳皮遠志柴胡﹝各一兩﹞山藥﹝二兩﹞砂仁熟附﹝各五錢﹞共爲細末﹐酒服。

初起方

歸尾川芎白芍香附丁香木香紅花蘇木桂枝白芷甜瓜皮桑白皮牛膝

乳香尋痛散

治遠年損傷﹐徧身疼痛。

乳香沒藥木香沈香肉桂艸烏﹝各五錢﹞花粉木瓜羌活獨活小茴甘艸﹝各七錢﹞當歸川芎白芷血竭﹝各一兩﹞共爲末﹐每服二錢﹐熱酒送下。

敷藥方

秦艽川椒蔥葉﹝各一兩﹞肉桂雞心瓣﹝五錢﹞生薑﹝二錢﹞共研爛﹐砂糖調敷﹐立效。

洗藥方

半夏川烏艸烏乳香沒藥骨碎補﹝各一兩﹞白芨白芷黃柏七釐散尋骨風蛇蛻千年健陳鍛石﹝各五錢﹞用燒酒煎洗。

末藥方

狗脊骨碎補蘇木﹝各一兩﹞千年健過江龍靑木香尋骨風檳榔紅花三稜莪術粒共爲末﹐脇下加柴胡﹑膽艸﹑靑皮﹑細辛﹑牙皂﹑桔梗。腳上加半夏。手上加桂枝。腰加仲﹑破故紙。未過四十者﹐加乳香﹑沒藥﹑骨碎補﹑烏藥﹑羌活﹑防風﹑檳榔﹑紅棗肉。上四十者﹐加熟地﹑白芍﹑茯苓﹑甘艸﹑澤瀉﹑山藥﹑棗皮﹑遠志﹑黃。

當門吹鼻丹

麝香冰片金粉銀粉朱砂明礬牙皂細辛槍硝﹝各三錢﹞金箔銀箔﹝各二兩﹞不換葉﹝一兩﹞共爲細末﹐每吹八分。此藥入鼻﹐如不轉气﹐將紅藥與服。用手在眼角上一揉﹐片時自轉。﹝金不換卽參三七﹞

婦人跌損方

當歸川芎生地白芍益母艸紅花杜仲白術牛膝羌活獨活黃芩黃香附烏藥茯苓續斷虎骨南星胡水沙各等分﹐用酒煎服。

凡跌打骨斷﹐痛不可忍。急拾往來便溺墻下瓦片﹐洗淨﹐火醋淬五七次﹐研極細末。

三錢﹐痛在上飯後服﹐在下空心服。此藥極能理損﹐續筋接骨﹐屢有神效。又方﹐將糞窖內多年瓦片洗淨﹐醋九次﹐研細末。每末一兩﹐加五加皮﹑男子發灰各五錢。醋調﹐一歲一﹐好酒送下。再用竹四片﹐竹靑向內﹐夾定患處﹐勿動﹔若皮破者﹐勿用摻藥。又方﹐用母雞一隻﹐約重一斤﹐殺後連毛骨剁爛如泥﹐再將雞血和入再剁﹐敷患處﹐綢包緊﹐三日自愈凡閃挫時﹐卽於無風處將紙撚觸鼻內﹐用力打噴嚏二三十﹐則气升而痛止。再用胡桃肉搗爛﹐傾熱酒內﹐盡量一醉而愈。或急尋地鱉虫炙脆爲末﹐酒調服。

骨節跌脫用生蟹搗汁﹐熱酒衝服數杯﹐以蟹渣塗患處﹐半日間簌簌有聲﹐脫處自合。又方﹐燒灰酒對亦佳。

頭面門第二

頭居一身之上﹐五官位焉。若喪其元﹐豈不有﹐根據方服之﹐還汝廬山眞面。﹝輯頭面

頭破腫痛發熱

歸尾川芎生地赤芍防風白芷蔓荊子羌活連翹花粉﹝各一錢五分﹞甘艸﹝一錢﹞如血出過多﹐昏迷不醒﹐倍加芎﹑歸﹐水煎服。

頭破傷風腫大

先服紅藥﹐用雞肝飯上蒸熟。酒調﹐後服回生丹。

肉桂自然銅當歸白芷防風升麻花粉大茴羌活甘艸水煎﹐酒對服。

百會穴傷

腦頂也金沙銀沙自然銅參三七血竭﹝各一錢﹞山羊血﹝如無以地鱉虫代之﹞甘艸﹝五分﹞虎骨白芷自然銅水煎服。

腦門受傷

血瘀七孔﹐雞湯洗淨﹐將馬蹄子調敷﹐後用八寶丹。

朱砂瑪瑙龍骨象皮鹿角膠地鱉虫白蠟乳香沒藥若無血水﹐用人乳調敷﹐卽愈。

囟門穴傷

天麻白芷本羌活木香靑皮骨碎補赤芍紅花川烏甘艸共爲末﹐蔥引﹐酒下五分。

太陽太陰穴傷

血竄兩目﹐暈死。先服七釐散。

猴骨朱砂參三七琥珀自然銅﹝各二錢﹞人中白沈香紅花乳香沒藥山羊血﹝各一錢﹞共爲末﹐好酒送服﹐外用八寶丹點眼。

太陽三麼穴

歸尾桃仁莊黃杜仲破故紙靑皮羌活獨活肉桂功勞章子千里馬姜引﹐酒燉服。

太陰三星穴

三稜莪術肉桂參三七蘇子元胡萊菔子木香茜艸乳香沒藥地鱉虫

開空穴傷

兩耳也。

威靈仙當歸山藥木通虎茨﹝各一錢五分﹞茯苓腳樟﹝各二錢﹞大腹皮甘艸﹝各一錢﹞木香﹝八分﹞童便引﹐酒燉服。

喬空穴傷

耳後根也。

天麻本白芷羌活荊芥麝香血竭紅花甘艸共爲末﹐酒下五分。

左眉尖穴

五加皮桂枝柴胡龍膽艸陳皮荊芥薄荷甘艸共爲末﹐酒下。

右眉尖穴

五加皮桂枝柴胡龍膽艸細辛五味威靈仙木香麝香共爲末﹐酒下。

眼角穴傷

眼梢也當歸茯苓川芎茜艸地鱉虫﹝各五錢﹞川烏﹝三錢﹞靑木香﹝二錢﹞肉桂甘艸﹝各一錢﹞參三七﹝五分﹞共爲末﹐酒下三分。

眼角左右方

天麻白芷柴胡桔梗川芎獨活兒茶﹝各一錢﹞三稜莪術﹝各二錢﹞甘艸﹝五分﹞共爲末﹐酒下。

大中穴傷

鼻中也香附紅花桂皮蘇梗澤蘭半夏升麻白芷陳皮甘艸蔥引﹐酒燉服。

天平穴傷

大中穴之上﹐此穴斷不治。

朱砂﹝七分﹞砂仁﹝六分﹞石乳枳殼﹝各一錢﹞童便引﹐酒對服。

駕梁穴傷

鼻梁也當歸生地川芎白芍尋骨風天麻白芷肉桂參三七甘艸共爲末﹐酒下

山根穴傷

鼻梁之上當歸生地川芎細辛白芷茯苓虎骨陳皮甘艸共爲末﹐蔥引﹐酒下三分

咽空穴傷

鼻下也血竭茜艸桔梗獨活杜仲白術紅花柏葉連翹蔥引﹐水煎﹐酒對服。

人中穴傷

升麻白芷上力自然銅肉桂地鱉虫木香冰片蔥引﹐水煎﹐酒對服。上力疑卽血竭。

牙關穴傷

唇口四穴白芍山藥連翹神曲麥冬五味檳榔赤茯苓細辛陳皮各三錢﹐共爲末﹐

牙背牙腮

二穴分左右﹐在左邊移掇向右﹐在右邊移掇向左。

鐵馬鞭骨碎補五加皮劉寄奴純麻麻骨活血丹牛膝腳樟白牙丹澤蘭金不換七枝﹐生酒燉服。

咽喉穴傷

飲食不通﹐要開他關節﹐用五虎下西川方。

麝香﹝二分﹞馬兜鈴靑木香半夏山楂元參﹝各一錢﹞共爲末服之﹐不納用千金分气半夏桂枝赤芍羌活桑皮腹皮陳皮﹝各一錢﹞茯苓紅花乳香沒藥﹝各一錢五分﹞木通甘艸靑皮紫蘇﹝各一錢﹞好酒燉服。如气血不行﹐再用後方。麝香木香羌活桃仁茯苓木通生地獨活參三七陳皮甘艸藕節引﹐酒燉服。

將臺穴傷

咽喉左右當歸川芎防風尋骨風白術黃質汗甘艸共爲末﹐酒下。查益母艸名土

將臺第二方

腳樟稜麻白菊云皮肉桂靑皮朱砂木香枳殼香附桔梗川芎甘艸共爲末﹐童便引﹐酒下。

將臺第三方

橘紅雲皮紅花砂仁香附﹝各一錢五分﹞靑皮郁金沈香朱砂甘艸肉桂﹝各木香﹝八分﹞酒和童便引﹔未效﹐服沈香順气散﹕沈香茯苓紅花參三七熟地紫艸﹝各二錢﹞赤芍血竭木香朱砂烏藥木通白芷乳香沒藥﹝各一錢﹞甘艸﹝三分﹞糯米﹝一合﹐炒﹞共爲細末蜜丸梧子大。每服三錢﹐酒下。

舌咽穴傷

服平胃散。

蒼術陳皮濃朴甘艸五加皮香附砂仁酒燉服。

對口穴傷

舌尖露出﹐飲食不進﹐言語不淸。先拿封門穴﹐再服後方。

肉桂茯苓白芷云皮﹝各一錢﹞紅花熟地﹝各五分﹞枳實木香﹝各八分﹞麝香﹝二分﹞甘艸﹝五分﹞福元肉五枚酒引。煎服後﹐舌不收﹐再服蘿卜湯卽愈。

頭出腦漿不治﹐頭出冷汗不治﹐凡頭破鼻流紅水可治﹐流黃水不治。耳背有傷﹐黑色不﹐紅靑色可治﹐先服紅藥﹐後服全身丹。忌食雄鷄﹑魚蝦﹑蛋﹐眼帶靑色或黃色具不治。

牙關骨打落﹐用雙手掇定﹐往下一舉﹐往上一端。先服紅藥﹐後服接骨丹卽愈。舌根跌後頸窩內燈芯火二灸。如不應﹐再用一灸﹐再灸兩耳背﹐先服紅藥﹐後服全身丹水酒送下。

食管斷用桑白皮和絲密縫﹐將雞剖開﹐去食取膜﹐貼定﹐隨用藥護之﹐再用藥可愈。

身中門第三

項以下﹐小腹以上。曰身中。兩臂系於外﹐五臟處於內﹐烏可或傷。文王受命惟中身。

或曰中身終身也。兢兢業業﹐尙保此以終身。﹝輯身中門﹞

肋下受傷

傷在左﹐四肢無力﹐黃瘦吐血﹔傷在右﹐半身不遂﹐血气行於七孔﹐宜服後藥。

赤芍茯苓腹皮靑皮﹝各一錢五分﹞木通柴胡桂枝紫蘇陳皮半夏桑白皮艸﹝各一錢﹞羌活﹝八分﹞生薑引﹐酒燉﹐童便一小杯對服。再服下方﹕赤芍茯苓腹皮橘紅丹皮陳皮桂枝秦艽半夏柴胡鱉甲乳香沒藥紅花﹝各一錢五分﹞肉桂木香﹝各六分﹞桃仁﹝七粒﹞福元肉引﹐酒燉服。

兩肋骨斷

當歸赤芍生地紅花桃仁五加皮木香桂枝破故紙尋骨風小茴﹝各一兩﹞三七血竭肉桂牛膝﹝各一錢﹞虎骨乳香沒藥柴胡桔梗骨碎補﹝各五錢﹞自然銅三稜川烏甘艸﹝各八分﹞地鱉虫五个﹐左加柴胡﹐右加桔梗百合﹐好酒對服。

右肋方

續斷秦艽細辛烏藥陳皮威靈仙枳殼生地赤芍川芎槐花乳香陳稻艸灰紅棗四枚引。

右脇久損

虛者先服此方。

當歸熟地山藥澤瀉蘇葉沙參棗皮丹皮又方當歸桔梗百合﹝各二錢﹞桑皮牛膝漧薑﹝各一錢﹞骨碎補澤瀉廣皮乳葶藶子薄荷元胡菖蒲﹝各八分﹞枳殼沈香參三七川貝﹝各六分﹞吐血者﹐服二劑後﹐加蒲黃一錢三分﹑茜艸一錢。枳殼﹑澤瀉不可多用。

左肋方

柴胡白芍靑皮當歸生地澤瀉烏藥紅硝骨碎補山楂三稜木通乳香沒藥共爲末﹐酒調服。

左脇久損

當歸白芍熟地﹝各二錢﹞澤瀉澤蘭酥餅棗皮﹝各一錢五分﹞牛膝木香骨碎補香沒藥﹝各一錢﹞柴胡元明粉木瓜﹝各八分﹞肉桂﹝四分﹞麝香﹝一分﹞服二劑後﹐加杏仁霜

鳳膊受傷

肩膀左右也。先用移掇﹐後用敷藥。

紅曲花椒五加皮﹝各二錢﹞韭菜根胡麻﹝各一錢﹞地鱉虫﹝十个﹞梔子﹝八个﹞酒藥﹝五个﹞﹝一把﹞老姜﹝一片﹞共爲末﹐酒調敷。後服藥﹕地鱉虫﹝五个﹞鹿筋乳香沒藥﹝各二錢﹞紅花虎骨龍骨﹝各一錢五分﹞山甲珠木香﹝各一錢﹞紅棗引﹐酒對服。酒藥想卽白曲。

兩手受傷

出血腫痛宜服。

歸尾赤芍川芎生地桂枝木香威靈仙骨碎補細辛桃仁紅花蘇木甘艸﹝各一錢﹞水煎服﹐用酒一二盞以行藥力。另加乳香﹑沒藥﹑穿山甲﹐制末入湯內。若骨斷加虎骨﹑自然銅﹑地鱉虫。

左手傷

歸尾赤芍川芎生地紅花洋末秦艽細辛質汗桂枝木香﹝各八分﹞骨碎錢﹞柴胡﹝二錢﹞水﹑酒各半煎。若制末加乳香沒藥自然銅虎骨地鱉虫﹝各五錢﹞水酒

右手傷

歸全生地紅花桂枝川芎洋末姜黃骨碎補穿山甲威靈仙自然銅

童骨穴傷

在鳳膊下﹐如骨斷腫痛﹐先用移掇﹐後用藥。

紅曲自然銅﹝各五錢﹞乳香沒藥﹝各二錢﹞地鱉虫﹝十个﹞酒藥﹝七个﹞小雞﹝一隻﹞糯米飯包﹐石臼內搗爛敷上﹐若發熱卽去藥﹞二服接骨丹﹝當歸自然銅虎骨小茴白芷羌活獨活白芍濃朴地鱉虫猴骨各一錢乳香沒藥肉桂各六分血竭烏藥甘艸各五分麝香二分共爲末﹐每服二錢﹐酒對服。﹞

童骨左右二穴

川芎木瓜獨活杜仲肉桂腳樟靑木香乳香蘚皮桑樹根引酒煎服。

曲池穴傷

兩臂彎也。

五加皮桂枝膽艸牛膝柴胡細辛紅花﹝各一錢﹞生地丁香參三七共爲末脈門穴傷桔梗川芎參三七木香五味細辛桂枝膽艸淮膝陳皮丁香桂皮共爲末﹐酒下。

向導穴傷

虎口四穴。

柴胡膽艸五加皮桂枝淮膝羌活細辛五味川芎木香丁香陳皮紅花甘艸地鱉虫虎骨共爲末﹐酒下。

胃脘受傷

吐血不止﹐气往上逼﹐先用擒拿﹐後服藥。

桂皮半夏陳皮靑皮參三七血竭﹝各一錢﹞山羊血木香赤石脂﹝各八分﹞赤芍﹝一錢二分﹞橘紅靈砂﹝各三分﹞黑羊肝甘艸﹝各五分﹞童便引﹐酒燉服。靈砂疑卽朱砂。

心窩受傷

吐血不食﹐冷汗不幹﹐夜間煩躁。服藥再看﹐不可包好。

金沙銀沙肉桂神曲﹝各八分﹞當歸紅花麥冬枳殼橘紅龍骨沈香三稜莪術甘艸﹝各五分﹞生薑引﹐酒燉服。

中脘穴傷

在心窩下。食減气逼﹐兩截不通﹐服此藥。

茯苓黃﹝各一錢五分﹞朱砂乳石枳殼濃朴砂仁白芷破故紙云皮甘艸錢﹞桂圓五枚引﹐酒燉服。如嘔﹐再服下方﹕黃桔梗各一錢五分枳殼附子黃芩龍骨枳實甘艸﹝各一錢﹞木香丁香﹝各五分﹞酒燉服。

肚臍受傷﹐汗下如雨﹐四肢麻木﹐腹痛吐瀉﹐兩气不接﹐不可亂。

人參紅花烏藥龍骨木艸甘艸﹝各一錢﹞生地乳香沒藥﹝各一錢五分﹞薄荷﹝二分﹞煎服。傷重者用白蠟銀朱蒼術﹝各一錢﹞麝香﹝二分﹞小雞﹝一隻﹞同搗爛﹐敷肚。

六宮穴傷

卽肚臍生地參三七血竭云皮茯苓赤芍歸尾陳皮甘艸蔥引﹐生酒煎服。

腹結穴傷

大便不收﹐小便長流﹐腹痛用此。

附子黃當歸茯苓白芍血竭陳皮乳香沒藥元胡小茴﹝各一錢﹞升麻甘艸﹝各八分﹞紅棗引﹐酒燉服。

兩乳受傷

四肢麻痺﹐卽照下方。

桂枝羌活細辛猴骨牛蒡子乳香沒藥﹝各一錢﹞當歸紅花射幹﹝各一錢五分﹞香﹝八分﹞竈心土一錢引﹐酒燉服。未愈﹐再服下方﹕川芎當歸半夏杏仁參三七云皮菟絲子﹝各一錢﹞紅花﹝一錢五分﹞沈香﹝八分﹞大棗﹝十枚﹞童便引﹐酒燉服。

期門三關

﹝左乳旁二穴﹞三稜莪術柴胡參三七﹝各八分﹞郁金丹皮茜艸五靈脂羚羊角﹝各一錢﹞桃仁﹝七粒﹞如眼珠脹痛﹐加夜明砂酒煎服。

通門三關

﹝右乳旁二穴﹞生地香附枳實丹皮烏藥蘇木馬鞭艸﹝各一錢﹞薴根歸尾﹝各八分﹞通艸紅紫艸桑白皮母丁香桔梗黃芩﹝各六分﹞穿山甲﹝三分﹞酒煎不用引。馬鞭艸一名龍牙艸﹐一名鳳頸艸﹐春月生苗﹐莖方﹑葉似益母﹐對生﹔春秋開小紫花﹐作穗如車前子。

期門穴傷

川芎當歸生地白芍柴胡靑皮紅花紫艸桃仁乳香甘艸不加引﹐酒

章門穴傷

﹝近背﹐在脇內期門之下﹞歸尾白芍血竭莪術﹝各一錢﹞柴胡靑皮紅花紫艸桃仁化紅川貝木通甘艸﹝各八分﹞生地﹝五分﹞丁香﹝三枚﹞廣香﹝三分﹞童便引﹐酒煎服。

气門血瘦

左右兩乳下二指﹐左邊气門﹐右邊血瘦﹐上下不接。

蒼術濃朴陳皮甘艸木香五加皮﹝各一錢﹞枳殼香附砂仁﹝各一錢五分﹞神曲絲子﹝各一錢二分﹞燈心引﹐酒燉服。又用銀花燉酒飲﹐再服通行打血湯﹕牛膝﹝一錢五分﹞桑寄生﹝一錢﹞尋骨風﹝一錢二分﹞甘艸﹝八分﹞酒燉服。後看血黑血紫﹐再服下方。當歸茯苓﹝各一錢五分﹞參三七破故紙桔梗烏藥獨活赤芍﹝各一錢﹞朱砂甘艸﹝各八分﹞紅棗﹝五枚﹞酒燉服。

气囊受傷

小腹左邊。

三稜莪術羌活防風枳殼濃朴茯苓蘇子蘇梗乳香郁金桃仁甘艸﹝各八分﹞參三七沈香紅花﹝各五分﹞藕節童便引

血囊受傷

小腹右邊。

歸尾橘紅茯神廣皮枳殼血竭參三七﹝各一錢﹞桃仁紅花蘇木三稜莪術乳香沒藥﹝各八分﹞沈香甘艸﹝各五分﹞丁香﹝三分﹞童便引﹐酒煎服。

气關穴傷

卽气門桔梗枳殼白芷乳香沒藥紅曲砂仁血竭參三七自然銅酒煎﹐空心服

血關穴傷

卽血瘦歸尾生地桃仁紅花靑皮桔梗乳香沒藥甘艸酒煎﹐空心服。

掛膀穴傷

气門﹑血瘦之下﹐左右二穴。

大黃紅花蘇木澤蘭桃仁陳皮歸尾地鱉虫醋引﹐服後通身麻閉﹐或寒或四肢無力﹐照前方加桑寄生尋骨風木通苡仁甘艸﹝各一錢﹞木香﹝六分﹞生薑引﹐好酒燉服。

鳳翅盆弦

腹下兩旁受傷﹐飲食不進﹐气往上逼﹐力軟心煩。服後藥﹕羌活烏藥半夏石鐘乳紅花血竭檳榔木香破故紙小茴丹皮紅曲﹝各木通﹝八分﹞桃仁﹝七粒﹞胡椒﹝三分﹞生薑童便引﹐酒燉服﹐再服後方。肉桂﹝八分﹞杏仁﹝一錢二分﹞參三七紅花靑皮枳殼陳皮濃朴五加皮牛蒡子使君子﹝各一錢﹞紅棗引﹐酒燉服。

肚角穴傷

小腹盆弦之外。

白芍破故紙車前紅花菟絲子乳香沒藥﹝各一錢﹞小茴地膚子良姜靑皮西砂枳殼﹝各八分﹞紫艸杏仁﹝各六分﹞肉桂木香甘艸﹝各五分﹞童便引﹐生酒服。

淨瓶穴傷

臍左肚角﹐血腕之下﹐乍寒乍熱﹐咳嗽吐血﹐服下方。

參三七血竭蒼術腳樟紫艸茸甘艸﹝各一錢﹞紅花生地苡仁乳香沒藥﹝各一錢五分﹞木香升麻﹝各八分﹞桃仁﹝七个﹞藕節引﹐酒燉服。

命宮穴傷

血瘦之下﹐丹田之右。

沙參當歸紅花菟絲子枳殼濃朴血竭細辛五靈脂﹝各一錢﹞自然銅七釐散﹝各八分﹞童便﹑生薑一片引﹐酒下。

丹田穴傷

車前子﹝五錢﹞肉桂桂皮歸尾丹皮參三七木通山藥﹝各二錢﹞麝香﹝一錢﹞丁香﹝六分﹞共爲末﹐酒下四分。

肚角受傷﹐吐血不止﹐用水銀梔子紅花五加皮共爲末﹐帶毛小雞一隻。同搗爛敷陰頭生瘡﹐用鱉甲一片﹐燒存性﹑研末﹐雞子淸調塗﹐痊愈。

一人騎馬顚撲﹐所佩鑰匙﹐傷破陰囊﹐腎子脫出﹐筋膜懸系未斷﹐苦痛難忍﹐諸醫束手綫縫其囊﹐外用敷藥﹐生肌定痛﹐不出三日﹐綫脫爛矣。餘思治刀傷但貼壁錢而效﹐令其多取壁錢貼敷﹐數日漸安﹐其囊如故。

脊背門第四

背有十六節﹐五臟六腑系焉﹐人老而腰俯﹐精華竭矣。善於調攝者﹐尙宜豎起脊梁。﹝輯脊背門﹞

脊背打斷

用門一扇﹐令患者睡定﹐服接骨丹。

地鱉虫當歸破故紙﹝各二錢﹞杜仲遠志﹝各三錢﹞地龍﹝一錢﹞共爲末﹐酒調服。

脊梁穴傷

頭暈軟弱﹐疼痛難當﹐咳嗽吐血﹐服此。

紅花骨碎補乳香沒藥猴骨虎骨劉寄奴粟殼龍骨地楡甘艸﹝各一錢﹞﹝一錢五分﹐卽胡桃殼﹞木香﹝五分﹞砂仁﹝七粒﹞地鱉虫﹝十个﹞紅棗﹝五枚﹞童便引﹐酒煎服。外用敷藥﹕狗脊地楡山韭根乳香沒藥紅花同搗爛敷上﹐再服後藥。熟地茯苓﹝各一錢五分﹞白芷龍骨﹝各一錢二分﹞秦艽桔梗羌活杜仲續斷甘艸﹝各一錢﹞梁隔﹝二錢﹞魚骨引﹐好酒燉服。

背漏穴傷

久咳黃腫﹐四肢無力﹐下午潮熱﹐服此。

當歸狗脊澤蘭乳香沒藥﹝各一錢五分﹞桑寄生骨碎補川芎地楡檳榔續紫蘇秦艽黑棗引﹐酒煎﹔再服平胃散﹐蒼術濃朴黃砂仁杞子香附菟絲子﹝各一錢﹞陳皮﹝八分﹞黃芩﹝六分﹞共爲末﹐蜜丸﹐酒送下三錢。忌蔥。

背心穴傷

背中間也。

生地五味防風獨活木香﹝各一錢﹞乳香沒藥﹝各一錢二分﹞共爲末﹐蔥引﹐酒下

三年穴傷

背左右也。

臺烏川烏艸烏威靈仙大茴參三七廣皮地鱉虫﹝各一錢﹞肉桂甘艸﹝各四分﹞童便引﹐酒下﹝臺烏﹐疑卽烏藥﹐產臺州﹞。

腰眼受傷

肉桂八分龍骨郁金棗仁五加皮紅花虎骨香附甘艸﹝各一錢﹞純麻地鱉二錢﹞梁隔﹝一錢五分﹞木香﹝七分﹞藕節旱艸節各四个﹐酒燉服。外用敷藥﹝肉桂白芥子乳香沒藥共爲末﹐雞子淸調敷。﹞

腰上損方

杜仲﹝二錢﹞牛膝﹝一錢五分﹞破故紙骨碎補生地質汗靑木香烏藥乳香沒藥歸威靈仙﹝各一錢二分﹞小茴蛇牀子﹝各八分﹞羌活獨活﹝各六分﹞肉桂﹝五分﹞地鱉虫﹝五个腰虛自痛﹐除地鱉虫﹑獨活﹐加熟地一錢。

艸烏散

治跌損腰痛川烏艸烏生用骨碎補陳皮乳香沒藥﹝各等分﹞杉木節﹝七个﹐酒炙﹞共爲末﹐調服一二錢﹐手上加穿山甲﹑細辛﹑桂枝﹑威靈仙。左手加柴胡﹑木香﹐用酒服。

腰痛肚脹方

羌活靑皮烏藥五靈脂大茴杜仲檳榔紅花桃仁莊黃甘艸大便不通加大黃﹑朴硝﹑荔枝核﹔小便不通加車前﹑木通﹑川楝子﹑鐵馬鞭。

騎當穴傷

當歸白芍乳香沒藥元胡黃升麻熟附小茴茯苓茯神血竭沈香甘艸紅棗三枚引。

攔馬穴傷

歸尾丹皮﹝各五錢﹞五加皮苡仁川牛膝淮牛膝﹝各七錢﹞參三七稜麻﹝各二錢﹞肉桂﹝一錢﹞共爲末﹐酒下。

鳳尾穴傷

腰眼痛極﹐大便不通。必定打斷鳳翅﹐積血有餘﹐服後方。

桑寄生合夕風半夏破故紙五加皮紅花穿山甲乳香沒藥甘艸﹝各一錢﹞漧葛服。外用敷藥方﹝乳香沒藥紅曲地鱉虫麻根五龍艸加蔥姜共搗爛﹐用糯米飯敷

腎兪穴傷

脊背第十五椎命門之下。

生地﹝一錢﹞破故紙天仙子烏藥﹝各一錢二分﹞黃柏牡蠣元胡索小茴澤蘭紅花紫艸蘇木乳香木香杜仲﹝各八分﹞不加引﹐水煎服。

气海穴傷

在關元上赤芍歸尾紅花破故紙牛膝紅硝紅曲紫艸劉寄奴肉桂甘艸杉木皮引﹐酒煎服。

關元穴傷

小腸穴。

歸尾赤苓參三七澤瀉廣木香梔仁自然銅肉桂車前桃仁三稜莪術甘艸燈心引﹐酒煎服。

命關穴傷

麝香肉桂參三七牡蠣靑皮木香白術﹝各三錢﹞細辛﹝二錢﹞甘艸﹝五分﹞

膀胱穴傷

肚膨不消﹐小便不通﹐服此。

車前﹝一錢五分﹞豬苓澤瀉檳榔小茴桔梗陳皮靑皮杜仲桑寄生半夏良姜甘艸﹝各一錢﹞莊黃﹝八分﹞燈心﹑生薑引﹐水燉服。

天樞穴傷

大腸穴莊黃桃仁生地劉寄奴羌活稜麻防風巴戟乳香沒藥甘艸生薑引﹐酒煎服。又方桃仁千金子大黃蜣螂共爲末﹐酒煎服。

糞門穴傷

歸尾莊黃五味獨活參三七肉桂五靈脂生地甘艸共爲末﹐酒下。

封門穴傷

此下竅也。傷重昏倒﹐要拿活﹐服七葉一枝花﹐後用藥。

破故紙桔梗丹皮紅花木通木瓜參三七大茴獨活乳香沒藥甘艸﹝各肉桂八分茯苓一錢五分竈心土引﹐酒燉服﹐再用後藥。活石朱砂人中白各八分龍骨烏藥棗皮茯神蓮須秦艽茯苓甘艸﹝各一錢﹞續斷紫荊皮﹝各一錢二分﹞濃朴﹝六分﹞建蓮七枚引﹐水燉服。

頸項打斷﹐用髙椅坐定﹐雙手揉上﹐先服全身丹﹐後服紅藥﹐蒸雞肝﹐童便﹑酒調吞服頸項骨跌斷﹐用雙手端定耳門﹐擡住上掇﹐先服人參湯﹐後服紅藥。腰骨腰眼棍打傷者﹐不治﹐拳傷可治。

糞骨打傷﹐用全身丹﹐藕節煎湯送下。如不止﹐再用紅藥一分﹐雞湯送下﹐卽愈。

腿足門第五

安步以當車﹐樂哉。子皮有足疾﹐限於天也。下堂而傷﹐咎在人事矣。跛而登者﹐豈獨貽婦人之笑。﹝輯腿足門﹞

膝彎受傷

生地蘇梗桂枝小茴細辛西香茜艸艸烏甘艸共爲末﹐蔥引﹐酒下。膝蓋受傷先移掇﹐後用藥。

五加皮五爪龍梔子仁﹝三十五个﹞共爲末﹐酒調敷﹐後服藥。獨腳蓮﹝卽鬼臼﹞過江龍加皮地鱉虫牛膝木通紅花蒼術砂仁稜麻升麻甘艸茄根引﹐酒燉服。

膝眼受傷

地鱉虫梔子紅曲乳香沒藥﹝各一錢﹞胡椒﹝六分﹞蔥姜共搗爛敷上﹐杉皮夾定後服藥﹝當歸生地沒藥虎骨腳樟南蛇五加皮牛膝獨活木瓜一方無獨活﹞。

弔筋受傷

當歸﹝一錢五分﹞生地腳樟牛膝木瓜檀香骨碎補劉寄奴南蛇紅花木通降香乳香合夕風甘艸﹝各一錢﹞茄根引﹐酒燉服。

內廉二穴

牛膝木瓜苡仁五加皮廣皮羌活靑皮丹皮桂枝紅花白芍﹝各五錢﹞馬鞭艸引﹐酒下。

太衝鞋帶二穴

檳榔赤芍腳樟牛膝乳香澤蘭稜麻桂枝鐵砂甘艸酒煎﹐空心服。

螺絲骨傷

苡仁南星枳殼牛膝木瓜五加皮骨碎補半夏香附陳皮靑皮元胡索尾赤芍桃仁羊花﹝卽羊躑躅﹞棕樹招甘艸﹝各一錢﹞烏藥﹝五分﹞肉桂﹝三分﹞酒燉服。

腳跟受傷

腫者不宜動鍼﹐只用敷藥。

紅花川烏乳香沒藥蔥姜肥皂同搗爛敷﹐又服後方﹕升麻元胡索當歸蘇木花腳樟威靈仙沒藥五加皮烏藥血竭牛蒡子牛膝木通藕節引﹐酒燉服。

又方﹕血竭虎骨參三七牛膝黃柏麝香羌活木香丁香地鱉虫歸尾純麻活血丹碎骨丹﹝二丹另用水煎﹐同藥對服﹞共爲末﹐酒對服。如人虛加鹿筋﹔寒气在身加肉桂另放酒內﹔腫加大黃﹑芒硝﹔气不和加寄生﹑廣皮﹔骨斷加猴骨﹔血紫加桃仁﹑紅花﹔痛加乳香﹑沒藥﹑杜仲﹑故紙﹔若不煩躁﹐須減黃柏。

衝陽穴傷

腳背也白芨根川芎木瓜檳榔乳香甘艸歸尾澤蘭靑木香鐵砂不加引。

側足穴傷

淮膝歸尾莊黃木通五味子參三七細辛車前子白芷紅花甘艸馬鞭艸引﹐酒下。

湧泉穴傷

腳底心牛膝木瓜苡仁五加皮丹皮靑皮莊黃歸尾硼砂車前子細辛獨活羌活共爲末﹐酒下八分。

大腿打落﹐兩人扶定﹐將手扣定﹐抱膝一揉﹐然後掇上。先服全身丹﹐後用藥。

金創門第六杖傷附

函人惟傷人﹐乃仁術也﹐軍中固多備用。北俗人皆佩刀﹐睚之怨﹐抽刃而起﹐其賴有此與。﹝輯金創門﹞

金創降眞散

降眞香﹝用節﹞松香文蛤﹝各等分﹞爲末﹐摻傷處﹐夾縛定﹐神效。

金創灰蛋散

鍛石﹝細研﹞雞蛋淸﹝和灰成餅﹞過候冷﹐研細﹐遇傷摻之。

神效佛手散

治金槍重傷﹐筋骨斷折將死者。

鹿茸當歸蓯蓉禹餘糧菟絲餅桑螵蛸紫石英熟地白芍川芎漧薑覆盆子酸棗仁五味子琥珀茯苓﹝各等分﹞共爲末﹐姜三片﹐棗一枚引。

軍中第一仙方

生狗頭一个﹝將肉刮盡﹐文火存性﹐爲末﹞指甲灰血餘灰﹝各一錢﹞陳松香﹝五錢﹞共爲末﹐摻傷處﹐斷骨卽續﹐刀傷卽愈。以四味等分﹐用酒調服亦可。

金創迎刃散

治傷重出血不止。

白芷甘艸水龍骨﹝各一兩﹞共爲末﹐文武火炒赤色爲度﹐用嫩薴葉韭菜取自然汁﹐前末陰漧﹔入參三七血竭南星牛膽﹝各一兩﹞片腦﹝三錢﹞野薴﹝五錢﹞傷處擦上卽愈。

住痛生肌止血方

韭菜根﹝二兩﹞未毛鼠﹝二个﹞嫩鍛石﹝二兩﹞同放石臼內﹐搗爛作餅﹐陰漧爲度﹐用時以刀刮末敷傷處。布裹卽愈。

治刀斧傷

止血﹐定痛﹐生肌。

降眞香﹝挫碎炒存性﹞五倍子﹝微炒﹞血餘炭﹝各等分﹞爲末摻之﹔將榦篛葉護住﹐用軟棉紮定。兩日一換﹐愈。

又方赤石脂象皮棕衣血餘舊氈帽松香﹝各五錢﹞兒茶龍骨乳香沒藥白礬錢﹞共研極細末。

刀口見血方

生半夏南星白芷研末用。

生肌散

治刀斧傷成瘡﹐膿水難幹﹐肌肉不生﹐此方神效。

五倍子鑪甘石兒茶龍膾皮﹝各等分﹞爲末﹐瓷器貯用。洗方﹕防風荊芥甘艸共煎湯。無風處洗。

英雄丸

乳香沒藥自然銅地龍地鱉虫密陀僧花椒﹝各八分﹞研末蜜丸﹐酒服。臨打時不覺疼﹐血不侵心﹐甚妙。

棍傷髀骨

茯神花粉﹝各一錢二分﹞靈砂龍骨丹皮紅花自然銅川烏腳樟獨活牛蒡乳香沒藥甘艸﹝各一錢﹞木香﹝六分﹞桃仁﹝七粒﹞酒煎服。再用敷藥。花椒﹝一錢﹞梔仁﹝十个﹞地鱉虫﹝五个﹞酒藥﹝七个﹞麝香﹝一分﹞蔥地蚯蚓﹝五分﹞共搗爛﹐麻油調敷。再服後藥﹕當歸生地乳香沒藥石耳柏葉﹝各一錢五分﹞血竭人中白參三七朱砂木香雲皮紫艸茸自然銅﹝各一錢﹞猴骨﹝五分﹞七釐散共爲末﹐肉湯化服之﹐卽愈。

金創傷摻法

松香白礬﹝爲末摻﹞半夏﹝六錢﹞白礬﹝四錢﹐爲末摻﹞細鍛石韭汁作餅﹐貼壁上陰漧﹐爲末摻﹔鍛石同生大黃片炒桃紅色﹐去大黃名桃花散。摻之俱效。

通用門第七

療折傷方藥﹐習拳技家多有之﹐武夫當場往往制以待用。而祕不示人﹐何其私也﹐濟世婆心﹐老而未艾。﹝輯通用門﹞

八寶丹

珍珠﹝豆腐煮﹞滑石﹝各一錢﹞鑪甘石﹝二錢﹐薄荷水煮火﹞硼砂﹝八分﹞乳香蒙薺粉﹝各一錢﹐疑是荸薺粉﹞

七釐散

歸尾紅花桃仁大黃﹝酒浸﹞自然銅﹝醋七次﹐各一錢﹞麝香﹝五分﹞共爲末﹐每服大人一錢二分﹐小兒七釐﹐陳酒送下﹐汗出爲度。

觀音鍼方

麝香﹝一錢﹞冰片﹝五分﹞硫黃﹝二錢﹞先將硫黃化﹐再將冰﹑麝入內﹐取起存冷爲度。但有久損並核子﹐用此鍼卽愈。

蓮葉散

治瘀血腹脹用蓮葉不拘多少﹐炒存性﹑研末﹐童便調一二服﹐大便下瘀血愈。若身弱气虛﹐用八珍湯加骨碎補﹑續斷服。

仙傳火龍行气散

生薑食鹽麻油﹝各四兩﹞大黃牙硝﹝各二兩頭油渣﹐疑是豆油渣﹞荊芥澤蘭瑞香艸葉﹝各三兩﹞共搗爛﹐以麻油炒熱﹐頻頻熨上﹐自愈。

萬金不換乳香尋痛散

治遠年諸般傷損﹑徧身疼痛﹐神效。

乳香沒藥血竭甘艸羌活獨活茴香木香沈香艸烏當歸川芎白芷﹝各一兩﹞花粉木瓜肉桂﹝各七錢﹞共爲末﹐每服二錢﹐熱酒送下。

刀斧損傷破傷風方

白芷獨活荊芥防風當歸乳香沒藥蒼耳子甘艸桃仁一个爲引﹐水煎﹐酒對服。

打死無气方

白芍桑皮葶藶子桔梗﹝各一錢﹞澤蘭橙葉﹝各二錢﹞枳殼﹝八分﹞連翹菖蒲辰砂﹝分﹞牙皂﹝四分﹞麝香﹝三分﹞細辛﹝二分﹞用酒炒過三次﹐胎發一撮燒存性﹐和藥研末﹐開水調服。以手捫其口﹐藥下一時可愈。

萬應膏

羌活獨活荊芥防風黃柏白芷赤芍梔子川芎當歸細辛連翹木鱉艸蘇木紅花元參升麻松節地楡白芨白芡半夏木瓜薄荷生地白菊降香知母貝母僵蠶骨皮苦參麻黃蟬蛻牙皂枳殼白術云皮黃豬苓澤瀉牛膝木通良姜秦艽淮藥艾葉故紙炮姜牽牛靈仙杏仁木賊車前劉寄奴續斷烏藥陳皮槐花香附砂仁牛蒡遠志三稜木香天冬麥冬山柰芫花大戟骨碎補山豆根菖蒲桂枝蒼術萆花粉海桐皮靑皮阿膠桔梗黃芩大黃姜黃全蠍白礬﹝各一兩﹞血餘蘇葉黃丹水粉﹝各

生肌散

乳香沒藥血竭雄黃蒲黃梧子赤石脂白芷朴硝寒水石陀僧龍骨輕粉數分﹐貼傷處。若瘡厲癥﹐再入麝香二三分。貼背心卽安。

跌損妙方書後

彥之先生癸巳夏折左肱﹐南行求治﹐得《跌損妙方》一編﹐由是小愈﹐今秋重加校訂﹐梓而難其資﹐就商於余。余讀之﹐用藥平穩﹐立法精詳﹐洵醫林中僅見之作。可補《靈》《素》以來所未備﹐程子云﹕一介之士﹐苟存心於利物﹐於人必有有濟﹐先生之謂與。爰助其刊資﹐並綴數言於後。

道光丙申九月同學愚弟胡泉

謹跋

彥之先生刻《跌損妙方》成﹐漫題長句一首﹐卽壽其六十生辰。

身是精金百煉余﹐年華六十再生初﹐籌添甲子周回日﹐著到軒岐未有書。世上風波經解脫﹝日諷金剛經﹞﹐胸中塊壘酒消除﹐壽人自壽眞無量﹐珍重靑囊萬寶儲。

歲在柔兆灘塗月佛日姻愚弟劉寶楠拜撰

