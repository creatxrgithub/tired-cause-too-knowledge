

神灸經綸淸吳亦鼎

引言

嘗聞古之醫者識天時知气運通四診之精微熟諸經之奇正洞見垣一方人神乎伎矣故自靈素傳書但其書有論無方特示人以大經大法令心領而神悟惟鍼灸之治語焉必詳以鍼灸有定穴不得不辧明經絡指示榮兪使後之業此者得按經而取穴也以是知古聖人其用心之細而立法之密歟夫鍼灸由來久矣靈樞爲鍼灸之宗本自後明醫輩出殆且百家如扁鵲倉公張機元化以及東垣河間丹溪諸賢此皆名之最著者無不各有著述發明先聖之經義秦漢而下代有傳人至明有越人張會卿集諸家之要旨著爲類經而鍼灸之學益顯然猶有未盡者惟我國朝纂宗鑑一書爲醫林之總匯如眾水之歸宗其言鍼灸審穴分寸的無差謬誠哉卓越千古惜醫流學焉者寡治鍼者百無一二治灸者十無二三惟湯液之治比比皆然是豈湯液易而鍼灸難歟非也凡人受天地之气以生莫不具有經絡臟腑其中病也或在經在絡入腑入髒則必待明經絡臟腑者方可以去病豈爲湯液者可捨經絡臟腑而別爲治乎吾知必無是理也然則何爲治此者多而習彼者寡蓋以湯液之治易於藏拙其用柔而取效可緩卽彼讀湯頭記本艸者遂可以醫名若夫鍼灸之治苟不明經絡兪穴無從下手且其用剛而得失易見人之不樂爲此而樂爲彼者由此故也不知鍼灸湯液其爲用不同而爲醫則一也獨是用鍼之要先重手法手法不調不可以言鍼灸法亦與鍼並重而其要在審穴審得其穴立可起死回生所以古人合而言之分而用之務期於中病而已矣是編置鍼言灸非以鍼難而灸易以鍼之手法未可以言傳灸之穴法尙可以度識也苟能精意講求由灸而知鍼由鍼而知道紹先聖之淵源補湯液所不及其功效豈淺鮮哉爰命孫雲路艸訂成編以爲家藏備要云爾

時

咸豐元年歲次辛亥仲秋月古歙吳亦鼎硯丞氏自志

卷之一

說原

粵稽古昔療民疾病有醫藥而無方書素問辧癥論治經絡詳明靈樞多言鍼灸溫涼補瀉法密而用神自秦漢以下方書出而鍼灸之治鮮有傳人原鍼有九視病之輕重虛實用以手法刺淺刺深呼吸運動之間須要醫者與病患息息相通方能愈病非神而明之者莫能窺其奧旨灸法要在明癥審穴癥不明則無以知其病之在陽在陰穴不審則多有誤於傷气傷血必精心體究然後可收灸治之全功而見愈病之神速也凡人之血气精神所以奉生而周於性命者也气有阻逆則陽脈不和而神無所守血有凝滯則陰脈不和而精日有虧內傷於七情外感於六气皆足爲气血病灸者溫暖經絡宣通气血使逆者得順滯者得行誠前聖之妙用而惠人於無窮也且有風寒卒中危在須臾用藥有所不及灸得其要立可回生醫家取效見功莫過於此者後人難在取穴遂與鍼法並廢而不究心至病有可生而無生之之法任其枉死良可悲也夫灸取於火以火性熱而至速體柔而用剛能消陰翳走而不守善人臟腑取艾之辛香作炷能通十二經入三陰理气血以治百病效如反掌學者不可不知也

卷之一

蓄艾

凡物多用新鮮惟艾取陳久者良以艾性純陽新者气味辛烈用以灸病恐傷血脈故必隨時收蓄風漧淨去塵垢搗成熟艾待三年之後燥气解性溫和方可取用用時復以手細揉堅團作炷或大或小臨癥隨宜酌用庶無有誤

卷之一

下火

灸法下火宜用陽燧火珠承日取太陽之火其次用綫香火或麻油燈蠟燭火以艾莖燒點於炷艾潤灸瘡至愈不痛也其戛金擊石鉆燧入木之火皆不可用邵子云火無體因物以爲體金石火傷神多汗桑火傷肌肉柘火傷气脈棗火傷肉吐血橘火傷營衛經絡楡火傷骨失志竹火傷筋損目南齊書載武帝時有沙門從北齊赤火來其火赤於常火而小云以療疾貴賤爭取之灸至七炷多驗吳與楊道慶疾二十年灸之卽瘥咸稱爲聖火詔禁之不止不知此火何物之火也故灸病下火最宜選愼若急卒驚惶取用竹木之火非徒無益而反有損人以爲灸無功效而不知用火之過誤也

卷之一

坐向

古法灸病令病患春坐東向西夏坐南向北秋坐西向東冬坐北向南後八易要春向東夏向南秋向西冬向北順迎四時之生气理爲近似然準此爲定向盡人所同但人各有定命各有五行生克制化不若遵憲書九宮男女定命坐旺迎生爲準的如一宮立命乾兌爲生坎爲旺坐坎向乾或向兌皆爲生旺互用二宮立命離爲生坤艮爲旺三四兩宮立命坎爲生震巽爲旺五宮立命男寄於艮女寄於坤生旺與二八兩宮同六七兩宮立命坤艮爲生乾兌爲旺八宮立命生旺同二宮九宮立命坤艮爲生離爲旺照此安定坐向灸之乃有神驗

卷之一

點穴分寸

千金雲人有老少體有長短膚有肥瘦皆須精思度量準而折之法以男左手女右手以中指第二節

屈指兩紋尖相去爲一寸童稚亦如之取稻桿心量或薄篾量皆易折而不伸或以細繩蠟用亦可凡點穴皆要平正四體無使歪斜灸時恐穴不正徒壞好肉爾若坐點則坐灸臥點則臥灸立點則立灸反此則不得眞穴矣

卷之一

早晚次序

天有陰陽日分晝夜陽生於子而盡於午陰生於午而盡於子人身之陰陽亦與之應故灸法從陽必取陽旺之時以正午下火爲最善正時旣得次第須分如上下皆灸先灸上後灸下陰陽經皆灸先灸陽後灸陰若顚倒錯亂則輕者重淺者深致多變癥

卷之一

灸病吉日

丁卯庚午甲戌丙子丁丑壬午甲申丙戌丁亥辛卯壬辰丙申戊戌成日開日執日天醫日忌辛未扁鵲死日男忌除日女忌破日

卷之一

四季人神所在禁忌

神常在心春在左脇秋在右脇冬在腰夏在臍

卷之一

逐日人神所在

初一日足大指初二日外踝初三日股內初四日在腰初五日在口初六日在小手小指日在牙十四日在胃十五日徧身十六日在胸十七日气沖十八日股內十九日在足二十日內踝二十一日手小指二十二日外踝二十三日在肝二十四日手陽明二十五日在足二十六日在胸二十七日在膝二十八日陰中二十九日在脛三十日在趺

卷之一

十二時人神所在

子在左右內外踝丑在頭寅在耳卯在面辰在項巳在乳肩午在脇未在腹申在心主酉在膝戌在腰背亥在股

卷之一

灸炷大小多寡

生人體質有彊弱虛實皮肉有濃薄堅柔不可不分別灸之如頭與四肢肌肉淺薄若並灸之恐肢血難堪必分日灸之或隔日灸之其炷宜小壯數亦不宜多背腹皮肉深濃艾炷宜大壯壯數宜多使火气充足始能去痼冷疾也有病必當灸巨闕鳩尾二穴者必不可過三壯艾炷如小麥恐火气傷心也古人灸法有二報三報以至連年不絕者前後相催其效尢速或自三壯五壯以至百壯者由漸而增多

卷之一

灸忌

灸病必先候脈辧癥脈得數實癥見躁煩口漧咽痛面赤火盛新得汗後以及陰虛內熱等癥俱不臂腳穴灸多脫人眞气令人血脈枯竭四肢削瘦無力人有病欲灸足三里者必年三十以上方許灸之年少火盛傷目故凡灸頭必灸足三里者以足三里能下火气也陰晦大風雷雨並人神所在忌日皆不宜灸然有病當急遽之時又宜權變

卷之一

補瀉

凡用火補者勿吹其火必待其從容徹底自滅灸畢卽可用膏貼之以養火气若欲報者直待報畢可也用火瀉者疾吹其火令火速滅須待灸瘡潰發然後貼膏此補瀉之法也灸瘡七日不發是气血衰敗癥不可治

卷之一

灸後調養

灸後气血宣通必須避風寒節飲食愼起居戒惱怒平心靜气以養正祛邪壽世靑編有五養說可以卻病延年一在養心心者萬法之宗一身之主生死之本善惡之源與天地相通爲神明之主宰而病否之所由系也蓋一念萌動於中六識流轉於外不趨乎善則五內顚倒大疾纏身若夫達士則不然一心澄湛萬禍消除老子曰夫神好淸而心擾之人心好靜而欲牽之常能遺其欲而心自靜澄其心而神自淸自然六欲不生三毒消滅孟子曰養心莫善於寡欲所以妄想成病神仙莫醫正心之人鬼神亦憚養與不養故也目無妄視耳無妄聽口無妄言心無妄動貪嗔癡愛是非人我一切放下未事不可先迎遇事不宜過擾旣事不可畱住聽其來去應以自然忿恐懼好樂憂患皆得其正此養心之法也一在養肝肝者魂之處也其竅在目其位在震主春生發動之令也然木能動風故經曰諸風掉眩屬於肝又曰陽气者煩勞則張精絕辟積於夏使人煎厥春气方升而煩勞太過則气張於外精絕於內春令邪辟之气積久不散至夏則火旺而眞陰如煎火炎而虛气逆上故曰煎厥又曰肝气失治善怒者名曰煎厥戒怒養陽使生生之气相生於無窮又曰大怒則形气絕而血菀於上使人薄厥菀結也怒气傷肝肝爲血海怒則气上气逆則絕所以血菀上焦相迫曰薄气逆曰厥气血俱亂故爲薄厥積於上勢必厥而吐也薄厥者气血之多而盛者也所以肝藏血和則體澤衰則枯槁故養肝之要在於戒忿怒是攝生之第一法也一在養脾脾者後天之本人身之倉廩也脾應中宮之土土爲萬物之母如嬰兒初生一日不再食則饑七日不食則腸胃涸絕而死經曰安谷則昌絕谷則亡蓋穀气入胃漉陳六腑而气至和調五臟而血生人之所資以爲本者也然土惡濕而喜燥飲不可過過則濕重而不健食不可過過則壅滯而難化病由是生矣故飲食所以養生而食無厭亦能害生物理論曰穀气勝元气其人肥而不壽養生之術常令谷食气少則病不生穀气且然矧五味饜飫爲五內害乎甚而廣搜珍錯爭尙新奇恐其性味良毒與人臟腑宜忌尢未可曉故西方大法使人戒殺茹素本無異道人能戒殺則性慈而善念舉茹素則心淸而腸胃濃無嗔無貪邪淫不犯此養脾在於節食不可不知一在養肺肺者髒之長也心之華蓋也其藏魄其主气統領一身之气者也經曰有所失亡所求不得則發肺鳴鳴則肺熱葉焦充之則耐寒暑傷之則百邪易侵隨事痿矣故怒則气上喜則气緩悲則气消恐則气下驚則气亂勞則气耗思則气結七情之害皆气主之也直養無害而後得其浩然之正與天地相通與道義相配先王以至日閉關養其微也愼言語節飲食防其耗也气之消息大矣哉一在養腎腎者先天之本藏精與志之宅也仙經曰借問如何是元牝嬰兒初生先兩腎又曰元牝之門是爲天地根是故人未有此身先生兩腎蓋嬰兒未成先結胞胎其象中空一莖透起形如蓮蕊一莖卽臍帶也蓮蕊卽兩腎也爲五臟六腑之本十二脈之根呼吸之主三焦之原人資以爲始豈非天地之根乎而命寓焉者故又曰命門天一生水故曰坎水夫人欲念一起熾若炎火水火相克則水熱火寒而靈臺之焰藉此以滅矣使水先枯涸而木無所養則肝病火炎則土燥而脾敗脾敗則肺金無資咳嗽之癥成矣所謂五行受傷大本已去欲求長生豈可得乎莊子曰人之大可畏者不知所戒也養生之要首先寡欲嗟乎元气有限情欲無窮內經曰以酒爲漿以欲爲常醉以入房以竭其精此當戒也然人之有欲如木之有蠹蠹甚則木折欲熾則身亡仙經曰無勞爾神無搖爾精無使爾思慮營營可以長生智者鑑之

卷之一

臥時祝法

經云夜寢欲合眼以手撫心三過微祝曰太靈九宮太乙守房百神安位魂魄和同長生不死塞滅邪凶祝畢而寢此名九宮隱祝寢魂之法常能行之使人魂魄安然永獲貞吉

卷之一

治虛癆咒

孫眞人云人病虛癆陰虛火旺易生忿怒莫能自制昆侖大隱仙師有滅火咒曰上天下地有我一身生气運動耳目聰明神失气散冥冥一心富貴安在妻拿匪親爲榮爲辱任人旦評我今現下有喜無嗔靈臺仙子玉闕眞君祛我煩惱助我精神眞丹內結淨掃六塵默誦數徧五臟自覺淸虛內火平熄久久誦之虛者實弱者彊病可不治而愈

卷之一

用艾

凡下艾時必先以蒜切片擦穴上然後安艾不然則運動之間其艾必落矣如著艾火痛不可忍預先以手指緊罩其穴處更以鐵物壓之卽止或著火有眩暈者神气虛也仍以冷物壓灸處其暈自蘇再停良久以稀粥或姜湯與飲之以壯其神復如前法以終其事

卷之一

灸瘡候發

灸法以陽勝陰著艾火後須要瘡發所患卽瘥若見灸瘡不發用故鞋底焙熱熨之三日而發鰱魚豆腐等物與食其瘡必發若气血衰弱者調之以藥餌又灸後瘡未發宜烏樹葉貼之瘡發痛不止用柏葉芙蓉葉端午日午時采陰漧爲細末每遇灸瘡黑蓋平脫水調少許如膏著紙貼之卽愈若灸瘡出血用百艸霜爲末摻之卽止又洗法以蔥葉薄荷煎水溫洗可逐風邪若瘡發黑爛疼痛用桃枝柳枝胡荽黃連煎水溫洗總之灸後瘡發病易已瘡不發病難已以人之元气勝與不勝也

卷之一

灸瘡膏藥

方用黃芩黃連白芷金星艸乳香當歸薄荷淡竹葉川芎蔥白鉛粉以上藥味各等分用香油煎藥去渣再下鉛粉熬成膏專貼灸瘡

卷之一十二經循行經絡

手太陰肺

肺手太陰之脈起於中焦下絡大腸還循胃口上膈屬肺從肺系橫出腋下下循內行少陰心主之前

卷之一十二經循行經絡

手陽明大腸

大腸手陽明之脈起於大指次指之端循指上廉出合谷兩骨之間上入兩筋之中循臂上廉入肘上外前廉上肩出骨之前廉上出於柱骨之會上下入缺盆絡肺下膈屬大腸其支者從缺盆上頭貫頰入下齒中還出挾口交人中左之右右之左上挾鼻孔

卷之一十二經循行經絡

足陽明胃

胃足陽明之脈起於鼻之交中旁約太陽之脈下循鼻外上入齒中還出挾口環唇下交承漿卻循頤後下廉出大迎循頰車上耳前過客主人循髮際至額顱其支者從大迎前下人迎循喉嚨入缺盆下膈屬胃絡脾其直者從缺盆下乳內廉下挾臍入气街中其支者起於胃口下循腹裏下至气街中而合以下髀關抵伏兔下膝臏中下循脛外廉下足跗入中指內間其支者下廉三寸而別下入中指外間其支者別跗上入大指間出其端

卷之一十二經循行經絡

足太陰脾

脾足太陰之脈起於大指之端循指內側白肉際過核骨後上內踝前廉上內循脛骨後交出厥陰之前上膝股內前廉入腹屬脾絡胃上膈挾咽連舌本散舌下其支者復從胃別上膈注心中

卷之一十二經循行經絡

手少陰心

心手少陰之脈起於心中出屬心系下膈絡小腸其支者從心系上挾咽系目系其直者復從心系卻上肺下出腋下下循內後廉行太陰心主之後下肘內循臂內後廉抵掌後銳骨之端入掌內後廉循小指之內出其端

卷之一十二經循行經絡

手太陽小腸

小腸手太陽之脈起於小指之端循手外側上腕出踝中直上循臂骨下廉出肘內側兩筋之間上循外後廉出肩解繞肩胛交肩上入缺盆絡心循咽下膈抵胃屬小腸其支者從缺盆循頸上頰至目銳卻入耳中其支者別頰上抵鼻至目內斜絡於顴

卷之一十二經循行經絡

足太陽膀胱

膀胱足太陽之脈起於目內上額交巓其支者從巓至耳上角其直者從巓入絡腦還出別下項循肩膊內挾脊抵腰中入循膂絡腎屬膀胱其支者從腰中下挾脊貫臀入中其支者從膊內左右別下貫胛挾脊內過髀樞循髀外從後廉下合中以下貫內出外踝之後循京骨至小指外側

卷之一十二經循行經絡

足少陰腎

腎足少陰之脈起於小指之下邪趨足心出於然谷之下循內踝之後別入跟中以上內出內廉上股內後廉貫脊屬腎絡膀胱其直者從腎上貫肝膈入肚中循喉嚨挾舌本其支者從肺出絡心注胸中

卷之一十二經循行經絡

手厥陰心包

心主手厥陰心包絡之脈起於胸中出屬心包絡下膈歷絡三焦其支者從胸中出脇下腋三寸上抵腋下從內行太陰少陰之間入肘中下臂行兩筋之間入掌中循中指出其端其支者別掌中循小指次指出其端

卷之一十二經循行經絡

手少陽三焦

三焦手少陽之脈起於小指次指之端上出兩指之間循手錶腕出臂外兩骨之間上貫肘循外上肩而交出足少陽之後入缺盆布膻中散絡心包下膈循屬三焦其支者從膻中上出缺盆上項系耳後直上出耳上角以屈下頰至其支者從耳後入耳中出走耳前過客主人前交頰至目銳

卷之一十二經循行經絡

足少陽膽

膽足少陽之脈起於目銳上抵頭角下耳後循頸行手少陽之前至肩上卻交出手少陽之後入缺盆其支者從耳後入耳中出走耳前至目銳後其支者別銳下大迎合於手少陽抵於下加頰車下頸合缺盆以下胸中貫膈絡肝屬膽循脇裏出气街繞毛際入髀厭中其直者從缺盆下腋循胸過季脇下合髀厭中以下循髀陽出膝外廉下外輔骨之前直下抵絕骨之端下出外踝之前循足跗上入小指次指之間其支者別跗上入大指之間循大指岐骨內出其端還貫爪甲出三毛

卷之一十二經循行經絡

足厥陰肝

肝足厥陰之脈起於大指叢毛之際上循足跗上廉去內踝一寸上踝八寸交出太陰之後上內廉循股陰入毛中過陰器抵小腹挾胃屬肝絡膽上貫膈布脇肋循喉嚨之後上入頏顙連目系上出額與督脈會於巓其支者從目系下頰裏環唇內其支者復從肝別貫膈上注肺

卷之一奇經八脈循行經絡

任脈

素問骨空論曰任脈者起於中極之下以上毛際循腹裏上關元至咽喉上頤循面入目靈樞五音五味篇曰衝脈任脈皆起於胞中上循背裏爲經絡之海其浮而外者循腹上行會於咽喉別而絡口唇

卷之一奇經八脈循行經絡

督脈

素問骨空論曰督脈者起於少腹以下骨中央女子入系廷孔其孔溺孔之端也其絡循陰器合篡間繞篡後別繞臀至少陰與巨陽中絡者合少陰上股內後廉貫脊屬腎與太陽起於目內上額交巓上入絡腦還出別下項循肩膊內俠脊抵腰中入循膂絡腎其男子循莖下至篡與女子等其少腹直上者貫臍中央上貫心入喉上頤環唇上系兩目之下中央

卷之一奇經八脈循行經絡

衝脈

素問骨空論曰衝脈者起於气街並於少陰之經俠臍上行至胸中而散靈樞衛气篇曰請言气街胸气有街腹气有街頭气有街脛气有街故气在頭者止於腦气在胸者止之膺與背气在腹者止之背與衝脈在臍之左右之動脈者气在脛者止之於气街與承山踝上

卷之一奇經八脈循行經絡

帶脈

靈樞經脈別篇曰足少陰上至中別走太陽而合上至腎當十四椎出屬帶脈二十八難曰帶脈者起於季脇回身一周

卷之一奇經八脈循行經絡

陽蹺脈

靈樞脈度篇曰蹺脈者少陰之別起於然谷之後上內踝之上直上循陰股入陰上循胸裏入缺盆上出人迎之前入屬目內合於太陽蹺而上行气並相還則爲濡目目气不榮則目不合二十八難曰陽蹺脈者起於跟中循外踝上行入風池

卷之一奇經八脈循行經絡

陰蹺脈

難經曰陰蹺脈者亦起於跟中由少陰別脈然谷之穴上內聯踝循陰股入胸腹上至咽喉睛明穴亦會於太陽也

卷之一奇經八脈循行經絡

陽維脈

二十八難曰陽維陰維者維絡於身溢蓄不能環流灌溢諸經者也故陽維起於諸陽之會陰維起於諸陰陰之交也

卷之一奇經八脈循行經絡

陰維脈

陰維起於足少陰經內踝上行築賓之穴循腹至乳上結喉至廉泉穴維絡諸陰會於任脈也

卷之一

周身經絡部位歌

脈絡周身十四經六經表裏督和任陰陽手足經皆六督總諸陽任總陰諸陽行外陰行裏四肢腹背皆如此督由脊骨過齦交臍腹中行任脈是足太陽經小指藏從跟入會尻旁上行夾脊行分四前系睛明脈最長少陽四指端前起外踝陽關環跳裏從脇貫肩行曲鬢耳前耳後連尾大指次指足陽明三里天樞貫乳行腹第三行通上齒環唇俠鼻目顴迎足有三陰內聯廉厥中少後太交前腎出足心從內踝俠任胸腹上廉泉太厥兩陰皆足拇內側外側非相聯大陰內側衝門去腹四行兮挨次編厥陰毛際循陰器斜絡期門乳肋間手外三陽誰在上陽明食指肩向頰中鉆入下牙牀相逢鼻孔迎香旁三焦名指陽明後貼身周回眉竹湊太陽小指下行低肩後盤旋耳顴遘還有三陰行臂內太陰大指肩前配厥從中指腋連胸極泉小內心經位手足三陽俱上頭三陰穴止乳胸遊惟有厥陰由顙後上巓會督下任流經脈從來皆直行絡從本部絡他經經凡十四絡十六請君次第記分明

卷之一

十五別絡歌

手太陰別爲列缺手少陰別卽通裏手厥陰別爲內關手太陽別支正是手陽明別偏歷當手少陽別外關取足太陽別號飛陽足少陽別光明起足陽明別曰丰隆足太陰別公孫止足少陰別大鐘名足厥陰別蠡溝紀陽督之別號長彊陰任之別爲屏翳脾之大絡爲大包十五絡穴全在此內經平人气象篇更有胃絡名虛裏

卷之一

五臟六腑井榮兪經合原穴

井榮兪經合原者各經穴名也手足陽經有原穴手足陰經無原穴陰之兪穴卽陰之原穴也

卷之一五臟六腑井榮兪經合原穴

所出爲井

肺井少商脾井隱白心井少衝腎井湧泉心包井中衝肝井大惇太陽井商陽胃井厲兌少腸井少澤膀胱井至陰三焦井關衝膽井竅陰

卷之一五臟六腑井榮兪經合原穴

所流爲榮

肺榮魚際脾榮大都心榮少府腎榮然谷心包榮勞宮肝榮行間大腸榮二間胃榮內庭小腸榮前谷膀胱榮通谷三焦榮液門膽榮俠溪

卷之一五臟六腑井榮兪經合原穴

所注爲兪

肺兪太淵脾兪太白心兪神門腎兪太溪心包兪大陵肝兪太衝大腸兪三間胃兪陷谷小腸兪後溪膀胱兪束骨三焦兪中渚膽兪臨泣

卷之一五臟六腑井榮兪經合原穴

所行爲經

肺經經渠脾經商邱心經靈道腎經復澑心包經間使肝經中封大腸經陽溪胃經解溪小腸經陽谷膀胱經昆侖三焦經支溝膽經陽輔

卷之一五臟六腑井榮兪經合原穴

所入爲合

肺合尺澤脾合陰陵泉心合少海腎合陰谷心包合曲澤肝合曲泉大腸合曲池胃合三里小腸合小海膀胱合委中三焦合天井膽合陽陵

卷之一五臟六腑井榮兪經合原穴

所過爲原

大腸原合谷胃原衝陽小腸原腕骨膀胱原京骨三焦原陽池膽原丘墟

卷之一

周身骨度尺寸今法

靈樞經骨度篇文所論長短皆古數也今按頭部折法以前髮際至後髮際折爲一尺二寸如髮際不明則並根據此督脈神庭至太陽曲差穴曲差至少陽本神穴本神至陽明頭維穴各開一寸半自神庭至頭維各開四寸半胸腹折法直寸以中行爲主自缺盆中天突穴起至岐骨際上中庭穴止折作八寸四分自上岐骨際下至臍心折作八寸自臍心下至毛際曲骨穴折作五寸橫寸以兩乳相去折作八寸胸腹橫直寸法並根據此背部折法自大椎至尾通折三尺上七節各長一寸四分一釐共九寸八分七釐中七節各一寸六分一釐共一尺一寸二分七釐第十四節

與臍平下七節各一寸二分六釐共八寸八分二釐通共二尺九寸九分六釐不足四釐者有餘未盡也脊骨內涸一寸凡云第二行俠脊一寸半三行俠脊三寸者皆除脊一寸外淨以寸半三寸論故在二行當爲二寸在三行當爲三寸半也側部四肢折量之法總以前中指同身寸法爲是

卷之一

周身名位經脈骨度

頭頭爲諸陽之首凡物獨出之首皆名曰頭腦腦者頭骨之髓也足太陽膀胱脈絡腦足少陰腎屬髓海腦爲髓海髓海足頭輕多力不足腦轉耳鳴目眩脛酸怠臥巓巓者頭頂也足厥陰肝脈與督脈會於巓足太陽膀胱脈交巓足少陽膽脈亦交巓巓頂之首俗名天靈蓋囟囟者巓前之頭骨也小兒初生未闔名曰囟門已闔名曰囟骨卽天靈蓋後之骨頭角額兩旁稜處之骨也足少陽膽筋脈皆上頭角額顱額前髮際之下兩眉之上名曰額一曰顙足陽明胃脈至額顱手陽明大腸筋上額左角手少陽三焦筋結額上角足太陽膀胱筋上額發足少陰腎主發又爲血之餘面凡前曰面凡後曰背五臟之精气皆上燻於面故面白應肺脫气脫血脫津液面皆白面赤應心面黃應脾面靑應肝面黑應腎故黑者陰气陽去面爲之黑顴骨之下迎香穴之外爲面中央應手陽明大腸兩顴之內面王之上應手少陽小腸小腸脈循頰上斜絡於顴小腸气血盛面多肉而平气血少面瘦色惡顏顏者眉目間名也眉心曰關上應咽喉眉屬肝肝脈從目系上額肝膽相表裏足少陽風熱與痰則眉稜骨痛此癥多傷目至兩耳出膿則危又應膀胱足太陽血气盛眉佳有毫毛目目者司視之竅也肝竅在目故論目必首肝睛窠眼珠也臟腑精气皆上注目而爲睛血之精爲目窠之總絡瞳神骨之精爲童神屬腎腎水虧不能養肝英華不斂瞳神散大無光黑珠卽瞳外黑輪屬肝爲筋之精內連目系目內廉深處爲目系肝火上衝兩輪紅痛白珠气之精爲白眼黑輪外四圍白處皆屬肺肺火上騰白有紅筋兩外決面者爲銳內近鼻者爲內皆屬心小腸三焦筋脈俱至目銳膽脈起目銳筋亦結目銳小腸支脈至目內出膀胱脈起目內眼皮上下皆屬脾肌肉之精主合同束胃細筋散於目下爲目下綱膀胱細筋爲目上綱目綱卽上下目胞之兩瞼邊又名曰睫司目之開闔也睫毛屬脾脾胃气虛目緊皮縮眼楞急小睫毛倒入眼中謂之倒睫拳毛目淚淚爲肝液風行水流肝風動則淚出又肝熱多淚如燒竹瀝遇火瀝出迎風出淚風火合也悲哀動中心气與肝气相迫致淚目眵眵屬肺气結硬目眶骨目眶者目窠四圍之骨也上曰眉稜骨下卽骨骨之外卽顴骨目下之眶骨顴骨內下連上牙牀者也者鼻梁卽山根也鼻鼻者司臭之竅也山根足陽明脈交山根山根曰下極應心鼻柱在山根下相家曰年壽應肝年壽左右應膽面王在鼻柱下相家曰準頭亦曰明堂屬土應脾明堂兩旁爲方上在迎香上曰鼻隧相家曰蘭臺廷尉應胃胃脈起鼻兩旁筋亦結鼻旁卽此鼻孔大腸脈挾鼻孔小腸脈抵鼻膀胱筋結鼻下兩旁顴顴爲骨本兩顴發赤主腎敗膀胱膽大腸筋皆結顴胃筋合顴小腸經顴穴在下銳骨端陷中人中下應膀胱子宮平淺無髭多無子大腸脈交人中督脈水溝穴在人中內鼻旁間近生門牙之骨也俗呼爲腮口旁頰前肉之空軟處也耳司聽之竅也腎气通耳腎元足則耳聰有病當於腎脈推之蔽耳門也耳郭耳葉也胃脈上耳前筋結耳前膽脈三焦脈俱走耳前筋從耳前屬目小腸膀胱筋俱結耳後完骨胃脈之支膽脈三焦脈俱過耳後頰耳前顴側面兩旁之稱也大腸筋脈俱上頰小腸脈上頰胃筋循頰而上膽筋脈俱過頰肝脈下頰三焦當曲頰脈亦交頰胃頰車穴在耳下分曲頰頰之骨也曲如環形受頰車骨尾之鉤者也頰車下牙牀骨也總載諸齒能咀食物故名頰車口司言食之竅也屬脾胃大腸脈交口畢竟脾爲主蓋味入口藏於胃脾乃運化精液以養五臟故五臟之气皆統於脾五臟偏盛皆驗於口唇口端也肝脾胃三經所主熱則紅甚寒則淡紅實則紅活虛則黃白脾燥唇幹脾熱唇裂肝風唇動不止脾寒唇靑或揭七情動火傷血或心火傳脾或濃味積傷脾唇腫白皮皺裂如蠶繭或唇下腫如黑棗吻口之四周也口上有髭大腸主之頤口角後之下也頤上有須膽主之頦口之下唇至末之處俗名下把殼頦上有髯胃主之頷頦下結喉上兩側肉之空軟處也小腸筋結頷膽筋脈俱過頷齒口齦所生之骨也內牀曰齒外板曰牙牙齒腎之標齒病宜歸腎而治齒先分病在牙牀病在牙齒上牀屬胃喜寒惡熱下牀屬大腸喜熱惡寒牀病治齒齒病治牀諸不應舌舌爲心苗司味之竅也脾腎膀胱三焦筋脈所系舌本舌之根也頏顙口內之上二孔司分气之竅也懸壅垂張口視喉上似乳頭之小舌俗名碓嘴喉通聲息之路也在咽前通肺主出气故曰肺系又曰喉气通天肺熱甚喉啞胃腎二脈循喉咽飲食之路也在喉後通胃主納食胃口在膈膜下咽至胃長一尺六寸通謂之咽門咽門下有膈膜咽气通地心脾二脈挾咽令咽漧肝脈循喉後令咽漧喉嚨肺之系也嗌胃之系也咽之低處曰嗌小腸脈循咽令嗌痛三焦脈由喉令嗌腫會厭覆喉管之上竅似皮似膜上司開闔爲聲音之戶食下咽不掩則錯凡舌抵上則會厭能掩喉喉咽嗌會厭四者缺一則飲食廢而死結喉喉之管頭也其人瘦者多外見頸前肥人則隱於肉內多不見也上橫骨在喉前宛宛中天突穴之外小灣橫骨旁接拄骨之骨拄骨膺上缺盆之外俗名骨鎖子骨內接橫骨外接肩解肩解肩端之骨節解處也骨肩端之骨也卽肩胛骨頭臼之上稜骨也其臼接骨上端俗曰肩頭其外曲捲翅骨肩後之稜骨也其下稜骨在背肉內肩胛卽骨之末成片骨也亦名肩膊俗名板子骨大小腸三焦筋脈俱至肩膽脈至肩上肩井穴屬膽膀胱筋肺筋皆結肩臂上身兩大支之通稱也一名曰肱俗名胳膊胳膊中節上下骨交接處名曰肘肘上之骨曰骨肘下之骨曰臂骨臂有正輔二骨輔骨在上短細偏外正骨居下長大偏內俱下接腕骨也腕臂掌骨接交處以其宛屈故名也當外側之骨名曰髙骨一名銳骨亦名踝骨魚在掌外側之上大指節後肥魚隴起處其形如魚故謂之魚手手者上體所以持物也掌中爲手心手之表爲手背掌骨手眾指之本也掌之眾骨名壅骨合湊成掌非塊然一骨也手大指屬肺肺脈自腋入至大指出其端肺筋卽起於大指端少商穴之次穴在大指內側去爪甲如韭葉循手掌直上大指本節後有魚際穴爲肺榮掌後橫紋頭有太淵穴爲肺太淵後有經渠穴爲肺經手腕後一寸五分有列缺穴爲肺絡臂腕曲中有尺澤穴爲肺合循內側上入腋其散筋復自腋上肩結於肩端骨罅中食指屬大腸大腸筋脈皆起於食指端商陽穴之次穴去爪甲如韭葉爲大腸井澑於本節前內側名二間穴爲大腸滎注於本節後三間穴爲大腸過於合谷穴爲大腸原上側腕中有陽溪穴爲大腸經腕後三寸有偏歷穴爲大腸絡肘曲紋頭盡處有曲池穴爲大腸合由是歷三里肘五里三穴直上結於肩之前中指屬包絡包絡之脈自腑循入肘臂至中指出其端其筋卽起於中指內廉之末中衝穴之次穴去爪甲如韭葉爲心之井心爲天君其井等俱在包絡屈中指無名指兩者之間取勞宮穴爲心榮掌後兩筋之間有大陵穴爲心去腕二寸兩筋間有內關穴爲心主之絡去腕三寸有間使穴爲心經上至肘曲中央陷中有曲澤穴爲心合上循天泉穴之次結腋下無名指屬三焦三焦筋脈俱起無名指外廉關衝穴之次穴去爪甲如韭葉爲三焦井澑於小指次指本節陷中名液門穴爲三焦榮注於腑下一寸名中渚穴爲三焦結於手腕中之陽池穴爲三焦原直上腕後二寸名外關穴爲三焦絡腕後三寸名支溝穴爲三焦經結於肘外大骨陷中名天井穴爲三焦合上至肩穴包絡脈之支別掌中循無名指出其端小指內側屬心外側屬小腸心脈循下肘出小指之端心筋起小指之端內側少衝穴之次穴去爪甲如韭葉直上入掌內後廉歷神門穴在掌後銳骨中又歷通裏穴爲心絡在腕後一寸陷中又歷少海穴在肘後大骨外去肘端五分屈肘向頭得之又歷極泉穴在臂內腑下筋間小腸筋脈俱起小指外側少澤穴之次穴去爪甲一分爲小腸井澑於小指外側本節前陷中名前谷穴爲小腸滎注於小指外側本節後名後溪穴爲小腸直上至於脘起骨陷中有腕骨穴爲小腸原踝下有陽谷穴爲小腸經腕後五寸有支正穴爲小腸絡肘下銳骨之後有小海穴爲小腸合從是上歷肩解肩胛交肩上爪甲指之甲也足趾同肝主筋爪者筋之餘岐骨凡骨之兩叉者皆名岐骨手足同肺喉下爲肺喉在咽前主出气喉系堅空連接肺管呼吸出入下通心肝之竅經云肺者相傅之官治節出焉其形四垂附著於脊之第三椎中有二十四空行列分布以行諸藏之气爲藏之長爲心之蓋又曰是經常多气少血難經曰肺重三斤三兩六葉兩耳凡八葉主藏魂中藏經曰肺爲生气之原乃五臟之華蓋張介賓曰肺葉白瑩謂爲華蓋以覆諸藏虛如蜂窠下無透竅吸之則滿呼之則虛一呼一吸消息自然司淸濁之運化爲人身之HT龠膺胸上兩旁髙處曰膺胃脈到膺膽脈系膺胸結喉下曰缺盆缺盆下曰胸在膺之下肺脈布胸中肺心筋結胸中脾筋脈皆散胸中肝脈上至胸膽脈下胸中腎脈入肺注胸中包絡脈起胸中筋散胸中心心者君主之官神明出焉又云心居肺管之下膈膜之上附著脊之第五椎其合脈也其榮色也開竅於耳又曰開竅於舌又曰是經少血少气難經曰心重十二兩有七孔三毛盛精汁三合主藏神張介賓曰心臟尖圓形如蓮蕊其中有孔多寡不同以導引天眞之气下無透竅上通乎舌共有四系以通四髒心外有黃赤脂裹是爲心包絡心下有膈膜與脊周回相著遮蔽濁气使不得上燻心肺所謂膻中也心包位居心之四旁以捧護心卽兩孔之中膻中穴也凡筋脈由胸下膈自膈貫胸如肺心脾肝膽腎心包絡七經筋脈皆從此過三焦脈亦布膻中張介賓曰心包一臟難經言其無形滑壽曰心包一名手心主以藏象校之在心下橫膜之上豎膜之下其與橫膜相粘而黃脂裹者心也脂HT之外有細筋膜如絲與心肺相連者心包也此說爲是凡言無形者非靈蘭祕典論有十二官獨少心包一官而有膻中者臣使之官喜樂出焉二句今考心包藏居膈上經始胸中正值膻中之所位居相火代君行事實臣使也此一官卽此經之謂與胸之眾骨名也乳膺上突起兩肉有頭婦人以乳兒者也乳房屬胃乳頭屬肝鳩尾卽蔽心骨也其質系脆骨在胸之下岐骨之間膈胸下腹上之界人心下有膈膜前齊鳩尾後齊十一椎周遭著脊所以遮隔濁气俗名羅膈十二經脈惟膀胱脈不貫膈餘皆能令膈痛肝經云肝者將軍之官謀慮出焉又云肝居膈下上著脊之九椎下是經常多血少气其合筋也其榮爪也主藏魂開竅於目其系上絡心肺下無竅難經曰肝重二斤四兩左三葉右四葉凡七葉肝之爲藏其治在左其藏在右脇右腎之前並胃著脊之第九椎膽經云膽者中正之官決斷出焉又云是經多血少气又曰凡十一藏皆取決於膽也難經曰膽在肝之短葉間重三兩三銖長三寸盛精汁三合中藏經曰膽者淸淨之府號曰將軍主藏而不瀉膽寒不眠膽熱喜睡脾經云脾胃者倉廩之官五味出焉又云諫議之官知周出焉又云脾藏意又云形如刀鐮與胃同膜而附其上之左當十二椎下聞聲則動動則磨胃而主運化其合肉也其榮唇也開竅於口又云是經常多气少血難經曰脾重二斤三兩廣扁三寸長五寸有散膏半斤主裹血溫五臟中髒經曰脾主消磨五穀養於四旁胃胃者水谷之海五臟六腑之大原故胃气爲一身之本咽系柔空下接胃爲飲食之路咽至胃長一尺六寸通曰咽門胃大一尺五寸徑五寸長二尺六寸橫屈受水谷三斗五升常畱谷二斗水一斗五升而滿又云是經多气多血難經曰胃重二斤一兩張介賓曰胃之上口名曰賁門飲食之精气從此上輸於脾肺宣布於諸脈胃之下口卽小腸上口名曰幽門三焦經云上焦如霧中焦如漚下焦如潰又云三焦者決瀆之官水道出焉又云是經少血多气中藏經云三焦者人之三元之气也號曰中淸之府總領五臟六腑營衛經絡內外左右上下之气也三焦通則內外上下左右皆通也其於周身灌體和內調外榮左養右導上宣下莫大於此也腹膈之下曰腹俗名曰肚臍之下曰少腹亦名小腹臍人之初生胞蒂之處也臍上五寸上脘穴分卽上焦臍上四寸爲中脘卽中焦肺脈起中焦在此臍上二寸爲下脘卽胃下口屬下焦是爲幽門傳入小腸舊說分三部正分此上中下三脘今乃曰中脘痛屬脾當臍痛屬腎小腹痛屬肝肝脾是矣當臍何以屬腎心脾筋結臍胃筋脈挾臍當臍明屬脾胃若腎之筋脈從腰貫脊並不及臍臍痛治腎舛謬誤人腎經云腎者作彊之官伎巧出焉又云腎附於脊之十四椎下是經常少血多气其合骨也其榮發也開竅於二陰難經曰腎有兩枚重一斤二兩主藏精與志中藏經曰腎者精神之舍性命之根張介賓云腎有兩枚形如豇豆相並而曲附於脊之兩旁相去各一寸五分外有黃脂包裏各有帶二條上條系於心下條趨脊下大骨在脊骨之端如半手許中有二穴是腎帶經過處上行脊髓至腦中連於髓海命門人身之中有命門附脊骨對臍其右旁一小竅乃三焦之气所自出卽先天無形之火曰腎間動气左旁一小竅乃眞陰水气所自出亦無形隨相火而潛行周身以榮四末命門居中各開一寸五分分左右腎兩腎中間一點眞陽乃生身之根蒂中有相火代心君行事故又曰小心小腸經云小腸者受盛之官化物出焉又云小腸後附於脊前附於臍上左回累積十六曲大二寸半徑八分分之少半長三丈二尺受谷二斗四升水六升三合合之大半又云小腸上口在臍上二寸近脊水谷由此而入復下一寸外附於臍爲水分穴當小腸下口至是而泌別淸濁水液滲入膀胱滓穢流入大腸又云是經多血少气難經曰小腸重三斤十四兩大腸經云大腸者傳道之官變化出焉又云回腸當臍左回十六曲大四寸徑一寸半長二丈一尺受谷一斗水七升半又云廣腸附脊以受回腸乃出滓穢之路大八寸徑二寸半長二尺八寸受谷九升三合八分合之一是經多气少血難經曰大腸重二斤十二兩肛門重十二兩張介賓曰按回腸者以其回疊也廣腸者卽回腸之更大者直腸者又廣腸之末節下連肛門也膀胱經云膀胱者州都之官津液藏焉气化則能出矣又云膀胱當十九椎居腎之下大腸之前有下口無上口當臍上一寸水分穴處爲小腸下口乃膀胱上際水液由此別回腸隨气泌滲而入其出入皆由气化入气不化則水歸大腸而爲泄瀉出气不化則閉塞下竅而爲癃腫是經多血少气難經曰膀胱重九兩二銖縱廣九寸盛溺九升九合口廣二寸半宗筋肝筋脈結陰器絡諸筋脾胃筋聚陰器腎筋結陰器溺孔卽前陰督脈起處毛際宗筋上小腹下橫骨間叢毛之際也下橫骨俗名蓋骨任脈由會陰上毛際衝脈起於气街卽气沖陽明經穴在毛際兩旁陽明血气盛毛美而長气血少則無毛肝筋脈入毛際膽脈繞毛際睪丸男子外腎宗筋下陰囊中兩丸也篡橫骨之下兩股之前相合共結之凹也前後兩陰之間名下極穴又名屏翳穴會陰穴卽男女陰气之所也腦後骨俗呼腦杓枕骨腦後骨之下隴起者是也其骨或稜或平或長或圓不一完骨耳後之稜骨名曰完骨在枕骨下兩旁之稜骨也頸項頸之莖也又曰頸者莖之側也項者莖之後也俗名脖項頸前有缺盆穴屬胃在橫骨上左右各一爲十二經道路大小腸胃膽三焦脈俱入缺盆肺胃膽膀胱筋俱結缺盆缺盆之中卽任脈之天突穴爲頸前居中第一行脈缺盆之上有人迎穴喉間開一寸五分屬胃卽頸前第二行脈人迎﹕後一寸五分名扶突穴屬大腸卽頸中第三行脈扶突穴後名天窗屬小腸卽頸中第四行脈天窗後爲膽脈頸中無穴乃第五行脈足少陽後名天牖穴屬三焦卽頸中第六行脈天牖後名天柱穴屬膀胱爲頸中第七行脈頸之中央督脈也穴名風府自前中一行至此爲第八行頸骨頭之莖骨肩骨上際之骨俗名天柱骨也項骨頭後莖骨之上三節圓骨也背後身大椎以下腰以上之通稱也脊骨脊膂骨也俗名脊梁骨督脈主脊大腸脈挾脊心脈與脊裏細脈相連貫脾筋著脊腎筋脈貫脊膀胱筋脈挾脊分左右上項其分左右也從脊開寸五分爲第二行對第三椎曰肺兪對第五椎曰心兪對第七椎曰膈兪對第九椎曰肝兪對第十椎曰膽兪對第十一椎曰脾兪對第十二椎曰胃兪對第十三椎曰三焦兪對第十四椎曰腎愈對第十六椎曰大腸兪對第十八椎曰小腸兪對第十九椎曰膀胱兪從脊開三寸爲第三行魄門對肺兪故肺藏魄神堂對心兪故心藏神魂門對肝兪故肝藏魂意捨對脾兪故脾藏意志捨對腎兪故腎藏志膏肓對第四椎膂夾脊骨兩旁肉也膀胱脈腎脈循膂腋肩之下脇之上際俗名胳肢窩肺筋脈入腋心小腸筋結腋膽筋走腋包絡脈抵腋脇肋脇者腑下至肋骨盡處之統名也曰肋者脇之單條骨之謂也總脇肋之總又名曰肝膽脈布脇胞絡筋脈挾脇脾筋結肋肝脈布肋季脇脇之下小肋骨也俗名軟肋肺脈抵季脇膽筋脈乘季脇脇下無肋骨空軟處也膽脈乘腰骨卽脊骨十四椎下十五十六椎間尻上之骨也其形中凹上寬下窄方圓二三寸許兩旁四孔下接尻骨上際腎脈入腰膀胱脈抵腰胂腰下兩旁踝骨上之肉也臀胂下尻旁大肉也膀胱脈貫臀筋結於臀尻腰骨下十七椎至二十一椎五節之骨也上四節紋之旁左右各四孔骨形內凹如瓦長四五寸許上寬下窄末節更小如人參蘆名尾閭一名端一名橛骨一名窮骨在肛門後其骨上外兩旁形如馬蹄附著兩踝骨上端俗名骨膽筋結於尻肛大腸下口也肛門接直腸直腸接大腸大腸與肺爲表裏肺气充足方能傳送下橫骨髁骨楗骨下橫骨在少腹下其形如蓋故名蓋骨其骨左右兩大孔上兩分出向後之骨首如張扇下寸許附尻骨之上形如馬蹄之處名曰髁骨下兩分出向前之骨末如楗柱在於臀內名曰楗骨與尻骨成鼎足之勢爲坐之主骨也婦人俗名交骨其骨面名曰髖俠髖之臼名曰機又名髀樞外接股之髀骨也卽環跳穴處此一處五名也股下體兩大支之通稱也俗名大腿小腿中節上下交接處名曰膝膝上之骨曰髀骨股之大骨也膝下之骨曰骨脛之大骨也股肉屬脾筋屬肝骨屬腎陰股股之內側曰陰股脾肝腎筋脈俱循陰股髀骨膝上之大骨也上端如杵接於髀樞下端如錘接於骨骨俗名脛骨也其骨兩根在前者名成骨又名骨形粗膝外突出之骨也在後者名輔骨形細膝內側之小骨也伏兔髀骨前膝之上起肉似伏兔故名膝解膝之節解也膝屬脾腎肝凡人逸則痿軟無力勞則痛如鍼刺脈洪數有力皆肝腎陰虛火盛所致痿軟無力眞病之形作痛如錐邪火之象臏骨膝上蓋骨也連骸膝外側二髙骨也膝後屈處俗名腿凹下腿肚也一名腓腸俗名小腿肚屬足太陽膀胱踝骨踝者骨之下足附之上兩旁突出之髙骨在外爲外踝在內爲內踝足下體所以趨步也俗名腳跗骨足背也一名足趺俗稱腳面跗骨者足趾本節之眾骨也足心卽踵之中也跟骨足後跟之骨也三毛足大指爪甲後爲三毛毛后橫紋爲聚毛踵足下面著於地之謂也俗名腳底板足趾趾者足之指也其數五名爲趾者別於手也大趾之本節後內側圓骨形突者名核骨足大指外側屬肝內側屬脾脾筋脈皆起於足大指隱白穴爲脾井澑於節後陷中大都穴爲脾滎於內側核骨下太白穴爲脾兪循大指本節後一寸公孫穴爲脾絡歷內踝前三分陷中商邱穴爲脾經由足循經骨後結於膝內輔骨陷中陰陵泉之次爲脾合從此直上至陰股結於髀箕門穴之次臀下曰肝筋脈皆起於足大指外側叢毛之際大惇穴爲肝井澑於大指縫中行間穴爲肝滎行跗上注於本節後二寸動脈中太衝穴爲肝兪結於內踝前一寸中封穴之次爲肝經循踝上五寸蠡溝穴爲肝絡直上內輔骨下橫紋盡處曲泉穴爲肝合上陰股五里陰廉之次﹝舊說﹞足中指屬胃胃筋起於中指內側厲兌穴爲胃井澑於次指外側陷中內庭穴爲胃滎後二寸陷谷穴爲胃兪過於跗上去內庭五寸衝陽穴爲胃原故胃病足跗腫痛足中指不用自足跗直上循足脛歷腕上系艸鞋處解溪穴爲胃經又歷外踝上八寸丰隆穴爲胃絡結於膝下三寸三里穴爲胃合上膝循伏兔結於髀髀前膝上起肉處爲伏兔後爲髀關其脈自伏兔直下抵足跗入中指內間其支者別跗上入大指間出其端按足陽明是足大指之次指不是中指必傳寫之誤胃脈起於鼻之交中下行至陷谷陷谷穴在足大指次指間本節後陷中內庭穴在足大指次指外間陷中厲兌穴在足大指次指之端去爪甲如韭葉三穴明是次指與中指不屬以是知中字之誤然則中指何屬經云者下膝三寸而別以下入中指外間此支自膝下三寸循三里穴之外別行而下入中指外間與前之內庭厲兌合是中指亦屬胃也足四指屬膽膽筋起足四指外端竅陰穴之次爲膽井指岐骨間有俠雞穴爲膽榮俠雞上寸半有臨泣穴爲膽兪俠溪上四寸五分有邱墟穴爲膽原外踝上四寸陽輔穴爲膽經外踝上五寸光明穴爲膽絡循脛至膝外廉下膝一寸陽陵泉穴爲膽合從是上走髀分爲兩岐前者結伏兔後者結於尻直者上季脇其脈自髀陽直下出膝外廉循脛抵外踝至足跗入第四指之間其支者別跗上入大指貫爪甲後三毛故足少陽血气盛脛毛長外踝肥血气少脛無毛外踝瘦病則膝脛外踝及大節諸節皆痛足小指指下屬腎外側屬膀胱腎筋脈俱起小指之下斜趨足心湧泉穴爲腎井又側趨內側內一寸大骨下有然谷穴爲腎滎結於跟踵踵卽跟之突出者跟卽踵上硬筋處陷中有大溪穴爲腎兪自跟別至跟後踵中大骨上兩筋間有大鐘穴爲腎絡踝上二寸復澑穴爲腎經上出內廉結於內輔骨下陰谷穴之次爲腎合從是並大陰之筋上循陰股膀胱筋起小指外側去爪甲一分至陰穴之次爲膀胱井歷本節之前陷中有通谷穴爲膀胱滎本節之後陷中有束骨穴爲膀胱兪外側大骨之下有京骨穴爲膀胱原外踝後骨跟上有昆侖穴爲膀胱經循跟直上至外踝上七寸有飛陽穴爲膀胱絡貫結於卽委中在膝脘內約紋中爲膀胱合由直上結於臀其脈從腰抵出小指外側故膀胱病似結如裂足小指不能舉用

卷之二

十二經脈起止

經始太陰而厥陰最後穴先中府而終則期門原夫肺脈胸中始生出腋下而行於少商絡食指而接手陽明大腸起自商陽終迎香於鼻外胃歷承泣而降尋厲兌於足經脾自足之隱白趨大包於腋下心由極泉而出注小指之少衝少腸兮起端於少澤維肩後上絡乎聽宮膀胱穴自睛明出至陰於足外腎以湧泉發脈通兪府於前胸心包起乳後之天池絡中衝於手中指三焦始名指之外側從關衝而絲竹空膽從童子穴連竅陰於足之四指肝因大惇而上至期門而復歸太陰以終

卷之二十二經脈起止

肺經穴歌

肺經穴圖手太陰經十一穴中府雲門天府列俠白尺澤孔最存列缺經渠大淵涉魚際直出大指端內側少商如韭葉

卷之二十二經脈起止

肺經十一穴分寸

中府穴在任脈中行華蓋穴旁直開去六寸乳上三肋間陷中動脈應手仰而取之灸三壯五壯雲門穴在手陽明大腸經巨骨之下夾气戶旁二寸去中行六寸陷中動脈應手舉臂取之灸五壯千金雲灸五十壯天府從雲門穴下循內腋下三寸動脈陷中以鼻尖點脈取之此穴禁灸灸之令人气逆俠白從天府穴下行肘中約紋上去五寸動脈中灸五壯尺澤從俠白穴下行肘中約紋上屈肘橫紋筋骨罅中動脈應手灸三壯五壯甄權云臂屈伸橫紋間筋骨罅中不宜灸孔最從尺澤穴下行腕前約紋上七寸上骨下骨間陷中灸五壯列缺從孔最穴循外側行腕後側上一寸五分以兩手交叉當食指末筋骨罅中從腕後別走陽明直出食指內廉出其端灸三壯經渠從列缺穴循行寸口陷中禁灸灸則傷人神明太淵從經渠穴內循手掌後陷中每日平旦寅時脈從此始故一難曰寸口者脈之大會灸三壯魚際從太淵穴上魚手太指本節後內側陷中散脈中白肉際灸三壯少商從魚際穴循行手大指內側之端去爪甲角如韭葉許白肉際宛宛中不宜灸甲乙經云灸一壯

卷之二十二經脈起止

大腸經穴歌

手陽明穴起商陽二間三間合谷藏陽溪偏歷歷溫澑下廉上廉三里長曲池肘越五里臂肩巨骨起天鼎扶突接禾終以迎香二十止大腸經穴圖

卷之二十二經脈起止

大腸經二十穴分寸

商陽﹝一名絕陽﹞穴在手食指內側端後去爪甲如韭葉許灸三壯二間﹝一名間谷﹞從商陽循食指本節前內側陷中灸三壯三間﹝一名少谷﹞從二間循食指本節前內側陷中灸三壯合谷﹝一名虎口﹞從三間循行手大指次指岐骨間陷中灸三壯陽溪﹝一名中魁﹞從合谷循行手腕中上側兩筋間陷中張大指次指取之灸三壯偏歷從陽溪上行手腕後上側三寸灸三壯溫澑﹝一名逆注一名蛇頭﹞從偏歷上行三寸手陽明灸三壯下廉從溫澑上行二寸五分輔銳肉分灸三壯上廉從下廉上行一寸曲池下三分灸五壯三里從上廉上行一寸銳肉之端按之肉起灸三壯曲池從手三里上行在肘外輔骨屈肘曲骨之中以手拱胸取之灸三壯肘從曲池上行在肘大骨外廉陷中與天井相並相去一寸四分灸三壯五里從肘循行肘上三寸向裏大脈中央一云在天府下五寸灸三壯臂從五里上行四寸兩筋兩骨罅宛宛陷中伸臂平手取之灸三壯肩從臂上行膊骨頭肩端上兩骨罅處宛宛中舉臂取之有空灸三壯至七七壯巨骨從肩上行臂端兩叉骨間陷中灸三壯五壯天鼎從巨骨循頸缺盆上直行扶突下一寸灸三壯扶突從天鼎上直行曲頰下一寸人迎後一寸五分仰而取之灸三壯禾從扶突貫頰直鼻孔下水溝旁五分灸三壯﹝此穴一名長頻﹞迎香﹝一名衝陽﹞從禾上一寸鼻孔旁五分禁灸

卷之二十二經脈起止

胃經穴歌

四十五穴足陽明承泣四白巨經地倉大迎登頰車下關頭維對人迎水突气捨連缺盆气戶庫房屋翳尋膺窗乳中下乳根不容承滿出梁門關門太乙滑肉起天樞外陵大巨裏水道歸來達气街髀關伏兔走陰市梁邱犢鼻足三里上巨虛連條口底下巨虛下有丰隆解溪衝陽陷谷同內庭厲兌陽明穴大指次指之端終胃經穴圖

卷之二十二經脈起止

胃經四十五穴分寸

承泣﹝一名面一名气鼷穴﹞穴在目下七分目下胞陷中上直瞳子正視取之禁灸四白從承泣直下三分頰空骨內亦直瞳子取之禁灸甲乙經曰灸七壯巨從四白下行俠鼻孔旁八分亦直瞳子取之灸七壯地倉﹝一名會維﹞從巨下行俠口吻旁四分外許近下微有動脈灸七壯重者七七壯病左治右病右治左炷宜小如粗釵腳大迎﹝一名髓孔﹞從地倉行腮頷下前一寸三分骨陷中動脈灸三壯頰車﹝一名機關一名齒牙﹞從大迎行耳下曲頰端近前八分陷中側臥開口取之灸三壯或七壯至七七壯炷如小麥下關從頰車上行耳前動脈側臥合口有空取之灸三壯頭維從下關上行額角入髮際以督脈中行神庭穴旁開四寸半禁灸人迎﹝一名天五會﹞從頭維下行頸下俠結喉旁一寸五分大動脈應手伸頭取之禁灸水突﹝一名水門﹞從人迎下直行頸大筋前內貼气喉灸三壯气捨從水突下直行頸大筋前結喉下一寸許陷中貼骨尖上有缺處灸三壯缺盆﹝一名天蓋﹞從气舍下行肩上橫骨陷中爲五臟六腑之道灸三壯气戶從缺盆下行巨骨下一寸旁開中行四寸陷中仰而取之灸三壯五壯庫房從气戶下行一寸六分亦旁開中行四寸陷中仰而取之灸三壯五壯屋翳從庫房下行一寸六分亦旁開中行四寸陷中仰而取之灸五壯膺窗從屋翳下行一寸六分亦旁開中行四寸陷中仰而取之灸五壯乳中從膺窗下行當乳頭之中禁灸乳根從乳下行一寸六分亦旁開中行四寸陷中仰而取之灸三壯五壯不容從乳根行在第四肋端幽門旁一寸五分去中行二寸對巨闕灸五壯承滿從不容下一寸亦旁開中行二寸對上脘灸五壯梁門從承滿下一寸亦旁開中行二寸灸五壯關門從梁門下一寸亦旁開中行二寸對中脘灸五壯太乙從關門下一寸亦旁開中行二寸對下脘灸五壯滑肉門從太乙下一寸去中行二寸對水分灸五壯天樞﹝一名長溪一名谷門﹞從滑肉門下一寸俠臍旁二寸許陷中去肓一寸五分千金雲魂魄之舍不可鍼孕婦不可灸久冷痛癖可灸百壯外陵從天樞下一寸去中行二寸對陰交灸五壯大巨﹝一名腋門﹞從外陵下一寸去中行二寸灸五壯水道從大巨下三寸去中行二寸灸五壯歸來從水道下二寸去中行二寸灸五壯气街﹝一名气沖﹞從歸來行在腿班中有肉核名鼠溪直上一寸動脈應手亦旁開中行二寸灸七壯炷如大麥髀關從气街下行膝上一尺二寸許中行左右各三指按捺上有肉起如伏兔之狀故名伏兔在此肉起後交紋中灸三壯一云禁灸伏兔從髀關下行膝上六寸起肉間正跪坐而取之禁灸千金雲狂邪鬼語灸百壯或五十壯陰市從伏兔下行三寸在伏兔之下陷中拜揖而取之禁灸梁邱從陰市下行一寸兩筋間灸三壯犢鼻從梁邱下行過膝蓋骨下骨上陷中俗名膝眼此處陷中兩旁有孔狀如牛鼻在外側者故名灸三壯足三里從犢鼻下行髀骨外側大筋內宛宛中坐而豎膝低跗取之千金雲灸二百壯至五百壯本云灸三壯小兒忌灸上巨虛從足三里下行三寸兩筋骨陷中舉臂取之灸三壯條口從上巨虛下行二寸舉足取之灸三壯下巨虛從條口下行二寸兩筋骨陷中蹲地舉足取之灸三壯丰隆從下巨虛復斜向後上行在足外踝上八寸骨外廉陷中灸三壯解溪從丰隆內循下足腕上中行陷中﹝在衝陽後一寸五分灸三壯﹞衝陽從解溪下行足跗上卽腳面也髙骨間動脈﹝灸三壯﹞陷谷從衝陽下行二寸至足大指之次指本節後陷中去內庭二寸灸三壯內庭從陷谷下至足大指之次指本節前岐骨外間陷中灸三壯厲兌從內庭下行足大指次指之端去爪甲如韭葉許灸一壯脾經穴歌足太陰脾由足拇隱白先從內側起大都太白歷公孫商邱直上三陰塢漏谷地機陰陵泉血海箕門衝門抵府捨腹結大橫上腹哀食竇天溪連胸鄕周榮大包盡二十一穴太陰全脾經穴圖

卷之二十二經脈起止

脾經二十一穴分寸

隱白穴在足大指內側端後去爪甲角如韭葉許灸三壯大都從隱白行足大指內側次指末骨縫赤白肉際陷中灸三壯太白從大都行足大指後內側內踝前橫骨下赤白肉際陷中灸三壯公孫從太白上行足大指本節後一寸內踝前陷中灸三壯商邱從公孫上內聯踝下微前陷中灸三壯三陰交從商邱上內聯踝尖上三寸夾骨陷中灸三壯漏谷﹝一名太陰絡﹞從三陰交上行三寸夾骨陷中灸三壯地機﹝一名脾捨﹞從漏谷上行五寸在膝下五寸內側夾骨陷中灸五壯陰陵泉從地機上行膝下內側曲膝橫紋頭陷中灸三壯血海﹝一名百虫窠﹞從陰陵泉上行在膝臏上一寸內廉白肉際陷中灸五壯箕門從血海上行在魚腹上越兩筋間陰股內廉動脈應手不禁重按灸三壯衝門﹝一名慈宮﹞眾箕門上行橫骨兩端約紋中動脈去腹中行旁開三寸半灸五壯府捨從衝門上行七分去腹中行亦旁開三寸半灸五壯腹結﹝一名腹屈﹞從府捨上行三寸去腹中行三寸半灸五壯大橫從腹結上行一寸三分去中行三寸半灸五壯腹哀從大橫上行三寸半在日月下一寸五分去中行三寸半灸五壯食竇從腹哀上行三寸或從乳上三肋間動脈應手處往下六寸四分去胸中行旁開六寸舉臂取之灸五壯天溪從食竇上行一寸六分去胸中行旁開六寸仰而取之灸五壯胸鄕從天溪上行一寸六分去胸中行旁開六寸仰而取之灸五壯周榮從胸鄕上行一寸六分去胸中行旁開六寸仰而取之灸五壯大包從周榮外斜下行過少陽膽經淵液穴下三寸至腋下六寸許出九肋間季脇端灸三壯

卷之二十二經脈起止

心經穴歌

手少陰心起極泉靑靈少海靈道全通裏陰神門下少府少衝小指邊心經穴圖

卷之二十二經脈起止

心經九穴分寸

極泉穴在腋下臂內筋間動脈引胸中灸七壯靑靈從極泉下行至肘在肋上三寸伸肘舉臂取之灸三壯少海﹝一名曲節﹞從靑靈下行肘內廉節後大骨外上去肘端五分肘內橫紋頭屈肘向頭取之灸三壯一云禁灸靈道從少海下行掌後一寸五分灸三壯通裏從靈道下行五分循腕側外腕後一寸陷中灸三壯陰﹝一名手少陰﹞從通裏內行五分掌後脈中去腕五分當小指之後灸三壯神門﹝一名兌衝一名中都﹞從陰行掌後銳骨端陷中灸三壯或七壯炷如小麥少府從神門行手小指本節末外側骨縫陷中灸三壯少衝從少府行小指內側端去爪甲如韭葉許灸一壯一日三壯

卷之二十二經脈起止

小腸經穴歌

手太陽經小腸穴少澤先於小指列前谷後溪腕骨間陽谷須同養老設支正小海上肩貞兪天宗乘風合曲垣肩外復肩中天窗循次上天容此經穴數一十九還有顴入聽宮小腸經穴圖

卷之二十二經脈起止

小腸經十九穴分寸

少澤穴在手小指外側端去爪甲角一分陷中﹝一名小舌﹞灸一壯前谷從少澤上行手小指外側本節前陷中灸三壯後溪從前谷上行手小指本節後外側橫紋尖上陷中仰手握拳取之灸三壯腕骨從後溪上行手掌外側腕前起骨下罅縫陷中灸三壯陽谷從腕骨上行手掌外側腕下銳骨下陷中灸三壯養老從陽谷上行手下銳骨上一空腕後一寸許陷中灸三壯支正從養老上行外廉四寸灸三壯小海從支正上行肘外大骨外去肘端五分陷中屈手向頭取之灸五壯七壯肩貞從小海上行肩曲髀骨下大骨旁兩骨解間肩端後陷中灸三壯兪從肩貞上行肩端上肩骨下髀骨上廉陷中舉臂取之灸三壯天宗從兪上行肩骨下陷中灸三壯秉風從天宗上行肩上小骨舉臂有空灸三壯曲垣從乘風上行肩中央曲胛陷中按之應手痛灸三壯肩外兪從曲垣上行肩胛上廉去脊旁開三寸陷中灸三壯肩中兪從肩外兪上行肩胛內廉去脊督脈之大椎穴旁開二寸陷中灸十壯天窗﹝一名窗籠﹞從肩中兪上行頸大筋前曲頰下動脈應手陷中灸三壯天容從天窗上行耳下曲頰後灸三壯顴﹝一名兌骨﹞從天容上行面骨下廉銳骨端陷中禁灸聽宮﹝一名多所聞﹞從顴上行耳中之珠大如赤小豆灸三壯

卷之二十二經脈起止

膀胱經穴歌

足太陽經六十三睛明攢竹曲差參五處承光接通天絡玉枕天柱邊大杼風門引肺兪厥陰心膈肝膽居脾胃三焦腎兪次大腸小腸膀胱兪中膂白環皆二行去脊中間二寸許上次中復下會陽須下尻旁取還有附分在三行二椎三寸半相當魄戶膏肓與神堂膈關魂門旁陽綱意捨及胃倉肓門志室連胞盲秩邊承扶殷門空浮相鄰是委陽委中再下合陽去承筋承山相次長飛陽附陽達昆侖僕參申脈過金門京骨束骨近通谷小指外側尋至陰膀胱經穴圖

卷之二十二經脈起止

膀胱經六十三穴分寸

睛明穴在目內外一分宛宛中灸三壯一日禁灸攢竹從睛明上行眉頭陷者中不宜灸曲差﹝一名鼻衝﹞從攢竹上行髮際間俠督脈之神庭穴旁開一寸五分正頭取之灸三壯五壯五處從曲差後行五分俠督脈之上星穴旁開一寸五分灸三壯一云禁灸承光從五處後行一寸五分禁灸通天﹝一名天白﹞從承光後行一寸五分俠督脈之百會穴旁開一寸五分灸三壯絡從通天后行一寸五分灸三壯玉枕從絡後行一寸五分灸三壯天柱從玉枕俠項後大筋外廉下行髮際陷中禁灸大杼從天柱下行以項後第一椎下兩旁相去脊中各二寸陷中正坐取之灸五壯七壯風門﹝一名熱府﹞從大杼下行二椎下兩旁相去脊中各二寸正坐取之灸五壯肺兪從風門下行三椎下去脊中各二寸又以手搭背左取右右取左當中指末是穴正坐取之千金雲肺兪對乳引繩度之灸三壯一日百壯厥陰兪從肺兪行四椎下去脊中二寸正坐取之灸七壯心兪從厥陰兪行五椎下去脊中二寸正坐取之甲乙經曰禁灸千金方言風中心急灸心兪百壯膈兪心兪之下有督兪在第六椎下去脊中二寸從督兪行七椎下亦去脊中二寸皆正坐取之灸三壯肝兪從膈兪行九椎下去脊中二寸正坐取之灸三壯膽兪從肝兪行十椎下去中行二寸正坐取之灸三壯脾兪從膽兪行十一椎下去中二寸正坐取之灸三壯胃兪從脾兪行十二椎下去中二寸正坐取之灸三壯三焦兪從胃兪行十三椎下去中行二寸正坐取之灸三壯五壯腎兪從三焦兪行十四椎下與臍平去脊二寸正坐取之灸三壯一曰灸隨年數大腸兪腎兪之下有气海兪在十五椎下去脊二十從气海兪行十六椎下去脊中二寸伏而取之灸三壯小腸兪大腸兪下有關元兪在十七椎下去脊中二寸此從關元兪行十八椎下去脊二寸伏而取之灸三壯膀胱兪從小腸兪行十九椎下去脊中二寸伏而取之灸三壯中膂兪﹝一名脊內兪﹞從膀胱兪行二十椎下去脊中二寸俠脊胛起肉間伏而取之灸三壯白環兪從中膂兪行二十一椎下去脊中二寸伏而取之灸三壯甲乙言不可灸上從白環兪行腰踝骨下一寸俠脊兩旁第一空陷中灸七壯次從上行俠脊旁第四空陷中灸七壯中從次行俠脊旁第三空陷中灸七壯下從中行俠脊旁第二空陷中灸七壯會陽從下行陰尾尻骨兩旁五分許﹝一名利機﹞灸五壯附分自大杼別脈其支者從肩膊內循行第二椎下附項內廉兩旁相去脊中各三寸半正坐取之灸五壯魄戶從附分下行第三椎下去脊中各三寸半正坐取之灸五壯膏肓從魄戶下行第四椎下五椎上此穴居中去脊中各三寸半正坐曲脊取之千金翼云先令病患正坐曲脊伸兩手以臂著膝前令正直手大指與膝頭齊以物支肘勿令臂動乃從胛骨上角摸索至胛骨下頭其間當有四肋三間根據胛骨之際相去骨際如容側指許按其中一間空處自覺牽引肩中是其穴也左右各灸至百壯或三五百壯多至千壯當气下襲襲然如流水之降若停痰宿疾亦必下也若病患已困不能正坐當令側臥挽上臂令前索孔穴灸之又取法以右手搭左肩上中指稍所不及處是穴左取亦然神堂從膏肓下行第五椎下去脊中各三寸半陷中正坐取之灸五壯從神堂下行第六椎下去脊中各三寸半正坐取之灸五壯膈關從下行第七椎下去脊中各三寸半正坐開肩取之灸五壯魂門從膈關下行第九椎下去脊中各三寸半陷中正坐取之灸三壯陽綱穴在十椎下去取同魂門灸三壯七壯意捨穴在十一椎下去取同上灸七壯一云五十壯至百壯胃倉穴在十二椎下去取同上灸五壯一云五十壯肓門穴在十三椎下又肋間陷中前與鳩尾相對去取同上灸三壯志室穴在十四椎下陷中去取同上灸三壯七壯胞肓穴在十九椎下陷中去脊中各三寸半伏而取之灸五壯七壯秩邊穴在二十一椎下陷中去脊中各三寸半伏而取之灸五壯承扶﹝一名肉一名皮部一名陰關﹞從秩邊下行在尻臀下陰股上約紋中灸三壯殷門從承扶下行六寸上兩筋之間灸三壯一云在浮下二寸又云六寸浮從殷門外循斜上一寸屈膝得之灸三壯又云在委陽上一寸委陽從浮下行仍在承扶穴下六寸屈膝取之委陽穴也而與會陽下合中也灸三壯委中從委陽下行中央約紋動脈陷中令人仰頦至地伏臥取之灸三壯一云禁灸合陽從委中下行膝約紋下三寸灸五壯承筋﹝一名腸一名直腸﹞從合陽下行腸中央陷中腳跟上七寸灸三壯承山﹝一名魚腹﹞從承筋下行腿肚下尖分肉間陷中灸五壯至七七壯飛陽﹝一名厥陽﹞從承山斜行足外踝後上七寸陷中灸三壯附陽從飛陽下行足外踝上三寸筋骨之間灸三壯一云七壯昆侖從附陽下行足外踝後五分跟骨上陷中細動脈應手灸三壯僕參﹝一名安邪﹞從昆侖下行足跟骨下陷中拱足取之灸七壯申脈從僕參行足外踝下五分陷中容爪甲許白肉際灸三壯金門﹝一名關梁﹞從申脈下行一寸灸三壯一云七壯炷如小麥京骨從京門行足外側大骨下赤白肉際陷中按而得之小指本節後大骨名京骨其穴在骨下灸七壯束骨從京骨行足小指外側本節後陷中赤白肉際灸三壯通谷從束骨行足小指外側本節後陷中灸三壯至陰從通谷行足小指外側去爪甲角如韭葉灸三壯五壯

卷之二十二經脈起止

心胞經穴歌

心包九穴天池近天泉曲澤門認間使內關逾大陵勞宮中衝中指盡心胞經穴圖

卷之二十二經脈起止

心包經九穴分寸

天池穴在乳旁二寸許直腋下行三寸脇之撅起肋骨間﹝一名天會﹞灸三壯天泉﹝一名天濕﹞在曲腋下去肩臂二寸舉臂取之灸三壯曲澤從天泉下行肘內廉大筋內側橫紋頭下陷中動脈灸三壯門從曲澤下行掌後去腕五寸灸五十壯間使從門下行掌後去腕三寸兩筋間陷中灸五壯內關從間使下行掌後去腕二寸兩筋間灸五壯大陵從內關下行掌後骨下橫紋中兩筋間陷中灸三壯勞宮﹝一名五里一名掌中﹞從大陵下行掌中央動脈屈無名指取之灸三壯中衝從勞宮下行手中指之端去爪甲角如韭葉許陷中灸一壯

卷之二十二經脈起止

腎經穴歌

足少陰兪二十七湧泉然谷照海出太溪水泉連大鐘復澑交信築賓立陰谷橫骨趨大赫气穴四滿中注得肓兪商曲石關蹲陰都通谷幽門直步廊神封出靈墟神藏中兪府畢腎經穴圖

卷之二十二經脈起止

腎經二十七穴分寸

湧泉﹝一名地衝﹞穴在足心陷中伸腿屈足捲指宛宛中灸三壯然谷從湧泉上行足內踝前起大骨下陷中灸三壯太溪從然谷行足內踝後五分跟骨上動脈陷中灸三壯大鐘從太溪行足跟後跟中大骨上兩筋間灸三壯水泉從大鐘行太溪下一寸內踝下灸五壯照海從水泉行足內踝下四分前後有筋上有踝骨下有軟骨之中陷中灸三壯復澑﹝一名伏白一名昌陽﹞從照海行足內踝後上除踝一寸陷者中前傍骨是復澑後傍骨是交信二穴止隔一筋灸五壯七壯交信從復澑斜外正行復澑穴之後二寸許後傍筋灸三壯築賓從交信斜外上行過三陰交穴上分中﹝俗名腿肚﹞灸五壯陰谷從築賓上行膝下內輔骨後大筋下小筋上按之應手屈膝得之灸三壯橫骨從陰谷上行入腹陰上橫骨中宛曲如仰月中央去任脈之中行旁開五分﹝一名下橫﹞灸三壯大赫﹝一名陰維一名陰關﹞從橫骨上行一寸去中行五分灸五壯气穴﹝一名胞門一名子戶﹞從大赫上行一寸去中行五分灸五壯四滿﹝一名髓府﹞從气穴上行分寸同上灸三壯中注從四滿上行分寸同上灸三壯肓兪從中注上行一寸直臍旁去臍中五分灸五壯商曲從肓兪上行二寸亦去中行旁開五分灸五壯石關從商曲上行一寸去中行旁開五分灸三壯陰都﹝一名食宮﹞從石關上行分寸同上灸三壯通谷從陰都上行一寸陷中去中行旁開五分灸五壯幽門﹝一名上門﹞從通谷上一寸去巨關旁各五分陷中灸五壯步廊從幽門上行一寸六分陷者中去中行旁開二寸仰而取之灸五壯神封從步廊上行分寸同上仰而取之灸五壯靈墟從神封中行分寸同上仰而取之灸五壯神藏從靈墟上行一寸六分亦去中行旁開二寸陷中仰而取之灸五壯中從神藏上行分寸同﹐上仰而取之灸五壯兪府從中上行巨骨之下俠任脈之璇璣中行旁開二寸陷中仰而取之灸五壯

卷之二十二經脈起止

三焦穴歌

手少陽經三焦位二十三穴起關衝液門中渚陽池歷外關支溝會宗逢三陽絡入於四瀆注於天井淸冷中消濼會肩穴天天牖經翳風脈顱息角孫入耳門和絲竹空三焦經穴圖

卷之二十二經脈起止

三焦經二十三穴分寸

關衝穴在手四指外端去爪甲如韭葉許灸三壯液門從關衝上行手小指次指岐骨間陷中握拳取之灸三壯中渚從液門上行一寸陷中握拳取之灸三壯陽池﹝一名別陽﹞從中渚由四指末節直上行手錶腕上陷中灸三壯外關從陽池上行手腕後二寸兩骨間陷中灸三壯支溝﹝一名飛處﹞從外關上行一寸兩骨間陷中灸七壯會宗從支溝外開一寸以支溝會宗二穴相並平直空中相離一寸灸三壯三陽絡﹝一名通間﹞從會宗內斜上行一寸臂上大交脈灸五壯四瀆從三陽絡上行肘前五寸外廉陷中灸三壯天井從四瀆斜外上行肘外大骨尖後肘上一寸兩筋叉骨罅中屈肘拱胸取之灸三壯淸冷淵從天井上行一寸伸肘舉臂取之灸三壯消濼從淸冷淵上行肩下臂外肘上分肉間灸五壯會﹝一名﹞從消濼上行外去肩端三寸宛宛中灸五壯肩從會上行肩端上陷中斜舉臂取之灸三壯天從肩上行肩缺盆中直是少陽經之肩井穴後一寸灸三壯天牖從天上行頸大筋外缺盆上天容後天柱前完骨下髮際中夾耳後一寸不宜灸翳風從天牖上行耳後尖角陷中按之引耳中痛灸七壯脈﹝一名資生﹞從翳風上行耳後中間雞足靑絡脈中灸七壯顱息從脈行耳後上間靑絡脈中灸七壯甲乙經曰灸三壯角孫從顱息上行耳上上間髮際下開口有空灸三壯耳門從角孫繞行耳前起肉當耳缺處陷中禁灸和從耳門行耳前兌發下橫動脈中兌發下卽發角也灸三壯絲竹空從和上行肩後陷中禁灸

卷之二十二經脈起止

膽經穴歌

足少陽經童子四十三穴行迢迢聽會客主頷厭集懸顱懸釐曲鬢翹率谷天衝浮白次竅陰完骨本神至陽白臨泣開目窗正營承靈腦空是風池肩井淵腋長轍筋日月京門鄕帶脈五樞維道續居環跳市中瀆陽關陽陵復陽交外邱光明陽輔髙懸鐘邱墟足臨泣地五俠溪竅陰畢膽經穴圖

卷之二十二經脈起止

膽經四十三穴分寸

童子﹝一名太陽一名前關﹞穴在目銳去五分灸三壯聽會從童子下外斜行耳前起骨上面下一寸耳珠下動脈宛宛中開口有空側臥張口取之灸三壯客主人﹝一名上關﹞從聽會上直行一寸開口有空側臥張口取之灸三壯頷厭從客主人上內斜行兩太陽曲角上廉灸三壯懸顱從頷厭後行耳前曲角上兩太陽之中灸三壯懸釐從懸顱後行耳前曲角上兩太陽下廉灸三壯曲鬢從懸釐後行耳前入髮際曲隅陷中鼓頷有空灸三壯率谷從曲鬢後行耳上入髮際寸半陷者宛宛中嚼牙取之灸三壯天衝從率谷後行耳後三分許入髮際二寸灸三壯浮白從天衝下行耳後入髮際一寸灸三壯竅陰﹝一名枕骨﹞從浮白下行耳後完骨上枕骨下搖動有空灸三壯完骨從竅陰行耳後入髮際四分灸三壯本神從完骨折上行神庭三寸直耳上入髮際四分灸七壯陽白從本神行眉上一寸直瞳子灸三壯臨泣從陽白上直行入髮際五分陷中正睛取之灸三壯一日禁灸目窗﹝一名至榮﹞從臨泣後門一寸灸五壯正營從目窗後行一寸灸三壯承靈從正營後行一寸五分灸五壯腦空﹝一名顳﹞從承靈後行一寸五分灸五壯風池從腦空下行耳後下髮際陷中大筋外廉按之引於耳中灸三壯七壯炷宜小肩井從風池下行肩上會其支者合缺盆上大骨前一寸半以三指按取當中指下陷中灸三壯淵腋﹝一名泉腋﹞從肩井下行腋下三寸宛宛中舉臂取之禁灸輒筋從淵腋下行復行前一寸三肋端橫直蔽骨旁七寸五分半直兩乳側臥屈上足取之灸三壯日月﹝一名神光﹞從輒筋行乳下二肋端縫下五分灸五壯京門﹝一名气一名气府﹞從日月行監骨腰中季脇本俠脊臍上五分旁開九寸半側臥屈上足伸下足舉臂取之灸三壯帶脈從京門下行季脇下一寸八分陷中臍上二分旁開八寸半灸五壯五樞從帶脈下三寸一曰水道旁寸半陷中灸五壯維道﹝一名外樞﹞從五樞下行過肝經之章門穴下五寸三分灸三壯居從維道下行三寸監骨上陷中灸三壯環跳從居下行髀樞中側臥伸下足屈上足取之灸三壯環跳穴下行膝上外廉兩筋中以手著腿中指盡處風市穴也中瀆從風市下髀骨外膝上外廉五寸分肉間陷中灸五壯陽關從中瀆下行膝上二寸犢鼻外陷中禁灸陽陵泉從陽關下行膝下一寸外廉陷中尖骨前筋骨間蹲坐取之灸七壯陽交﹝一名別陽一名足﹞從陽陵泉下行足外踝上七寸內斜三陽分肉間灸三壯外邱從陽交行外踝上七寸外斜灸三壯光明從外邱下行外踝上五寸灸三壯陽輔﹝一名分肉﹞從光明下行一寸輔骨前絕骨端內斜三分灸三壯懸鐘﹝一名絕骨﹞從陽輔下行三寸外踝骨尖動脈中尋按取之灸五壯丘墟從懸鐘行外踝下斜前陷中灸三壯足臨泣從丘墟下行三寸在足四指近小指本節後足跗間陷中灸三壯地五會從臨泣下行五分在足小指次指本節後間陷中禁灸俠溪從地五會下行一寸足小指次指本節前岐骨間陷中灸三壯竅陰從俠溪下行足小指四指外側端去爪甲角如韭葉灸三壯

卷之二十二經脈起止

肝經穴歌

足厥陰肝一十四大惇行間太衝是中封蠡溝伴中都膝關曲泉陰包次五里陰廉上急脈章門才過期門至肝經穴圖

卷之二十二經脈起止

肝經十四穴分寸

大惇穴在足大指端去爪甲後如韭葉許外側聚毛中一云內側爲隱白外側爲大惇灸三壯行間從大惇上行足大指次指岐骨縫間動脈應手陷中灸三壯太衝從行間上行二寸足跗間動脈應手陷中灸三壯中封從太衝上行足內踝前一寸筋裏宛宛中﹝一名懸泉﹞灸三壯千金雲五十壯蠡溝﹝一名交儀﹞從中封上內聯踝上五寸灸三壯中都﹝一名中﹞從蠡溝上行二寸當骨中灸五壯膝關從中都上行挾鼻下二寸旁陷者中灸五壯曲泉從膝關上行膝內輔骨下大筋上小筋下陷中屈膝橫紋頭取之灸三壯陰包從曲泉上行膝上四寸股內廉兩筋間蜷足取之看膝內側有槽中灸三壯五里從陰包上行在足陽明之气沖穴下三寸陰股中動脈應手灸五壯陰廉從五里上行羊矢下斜裏三分直上气沖下二寸動脈陷中灸三壯羊矢在陰旁股內約紋縫中皮肉間有核如羊矢故名急脈從陰廉上行陰上中行兩旁相去二寸半按之隱指而堅甚按則痛引上下此厥陰之大絡故曰厥陰急脈卽睪之系也可灸而不可刺經脈篇曰足厥陰循股陰入毛中過陰器又曰其別者循脛上睪結於莖然此實厥陰之正脈而會於陽明者也按此穴自甲乙經以下諸書皆無是遺誤也今增入之章門﹝一名長平一名脇﹞從急脈上行足太陰脾經之大橫穴外季脇直臍軟骨端臍上二寸兩旁開六寸側臥屈上足伸下足舉臂取之一云肘尖盡處是穴一云在臍上一寸八分兩旁各八寸半季脇端一云在臍上二寸兩旁各六寸寸法以胸前乳間橫折八寸約取之灸三壯一云百壯期門從章門上行足陽明胃經之不容穴旁一寸五分上直乳第二肋端灸五壯七壯

卷之二

奇經八脈

經論督脈尺寸中央三部俱浮直上直下督脈起於下極之並於脊裏上至風府入腦上巓循額至鼻柱極於上齒縫中齦交穴張潔古曰督者都也爲陽脈之都綱任脈寸口脈緊細實長至關又曰寸口邊丸丸任者妊也爲陰脈之海起於中極之下循腹裏由關元上咽至承漿下齦交極目下承泣穴爲陰脈之都綱也衝脈尺寸中央俱牢直上直下起於气街挾臍左右上行至胸中而散爲十二經之根本故稱經脈之海亦稱血海陽蹺脈寸部左右彈起於足跟中上外踝循脇上肩夾口吻至目極於耳後風池穴陰蹺脈尺部左右彈起於足跟上內踝循陰上胸至咽極於目內睛明穴帶脈關部左右彈起於季脇周遭一周如束帶然陰維脈尺外斜上至寸起於諸陰之交發於內踝上五寸循股入小腹循脇上胸至頂前而終陽維脈尺內斜上至寸起於諸陽之會發於足外踝下一寸五分循膝上髀厭抵少腹循頭入耳至本神而止匯辧云奇經者在十二經脈之外無臟腑與之配偶故曰奇夫臟腑之脈寸關尺有定位浮中沈有定體弦鉤毛石有定形此則另爲一脈形狀固異而隧道亦殊病癥不同而延醫自別李時珍云八脈不拘制於十二經正經之脈隆盛則溢於奇經故秦越人比之天雨降下溝渠溢滿妄行流於河澤陽維主一身之表陰維主一身之裏以乾坤言也陽蹺主一身左右之陽陰蹺主一身左右之陰以東西言也督主身後之陽任衝主身前之陰以南北言也帶脈橫束諸脈以六合言也

卷之二奇經八脈

任脈穴歌

任脈穴行二十四會陰潛伏兩陰間曲骨之前中極在關元石門气海邊陰交神關水分處下脘建裏中脘前上脘巨闕連鳩尾中庭膻中玉堂裏紫宮華蓋運璇璣天突廉泉承漿止任脈穴圖

卷之二奇經八脈

任脈二十四穴分寸

會陰﹝一名屏翳﹞穴在前陰後陰之中間任督衝三脈所起督由會陰而行背任由會陰而行腹衝由會陰而行足灸三壯曲骨從會陰上行橫骨上毛際陷中動脈應手臍下五寸灸三壯七壯中極﹝一名玉泉一名气原﹞從曲骨上行在臍下四寸灸三壯一云百壯關元﹝一名大中極﹞從中極上行在臍下三寸此穴當人身上下四旁之中灸七壯石門﹝一曰命門一曰精露一曰丹田一曰利機﹞從關元上行在臍下二寸灸五壯气海從石門上行在臍下一寸五分宛宛中灸五壯孕婦忌陰交﹝一名少關一名橫戶﹞從气海上行在臍下一寸灸五壯一云百壯神關﹝一名气捨﹞從陰交上行當臍之中灸三壯水分從神關上行臍上一寸灸五壯下脘從水分上行臍上二寸灸五壯建裏從下脘上行臍上三寸灸五壯中脘從建裏上行臍上四寸灸七壯一云二七壯至百壯上脘從中脘上行臍上五寸灸五壯巨關從上脘上行在岐骨下二寸灸七壯鳩尾﹝一名一名尾翳﹞從巨關上行一寸禁灸一云灸三壯中庭從鳩尾上行一寸陷中灸五壯膻中從中庭上行一寸六分橫兩乳間陷中灸七壯玉堂﹝一名玉英﹞從膻中上行一寸六分陷中灸五壯紫宮從玉堂上行一寸六分陷中仰而取之灸五壯華蓋從紫宮上行一寸六分陷中灸五壯璇璣從華蓋上行一寸陷中仰而取之灸五壯天突﹝一名玉戶﹞從璇璣上行一寸在結喉下三寸宛宛中灸三壯廉泉﹝一名本池一名舌本﹞從天突上行在頷下結喉上中央舌本下仰而取之灸三壯承漿﹝一名天池一名懸漿﹞從廉泉上行在頤前下唇稜下陷中灸七壯

卷之二奇經八脈

督脈穴歌

督脈行背之中行二十八穴始長彊腰兪陽關入命門懸樞脊中中樞長筋縮至陽歸靈臺神道身柱陶道周大椎啞門連風府腦戶彊間後頂排百會前頂通囟會上星神庭素對水溝兌端在唇上齦交上齒縫之內督脈穴圖

卷之二奇經八脈

督脈二十八穴分寸

長彊﹝一名气之陰一名橛骨靈樞謂之窮骨亦名骨﹞穴在脊骨端督脈之別起於長彊者卽繞纂後外合大陽循行尾閭間伏地取之灸三壯腰兪從長彊貫脊上行二十一椎下灸五壯陽關穴在十六椎下灸三壯命門﹝一名屬累﹞穴在十四椎下灸三壯懸樞穴在十三椎下灸三壯脊中﹝一名神宗一名脊兪﹞穴在十一椎下禁灸中樞穴在十椎下禁灸筋縮穴在九椎下灸三壯至陽穴在七椎下灸三壯靈臺穴在六椎下灸三壯神道穴在五椎下灸五壯身柱穴在三椎下灸五壯陶道穴在一椎下灸五壯大椎﹝一名百勞﹞穴在一椎之上灸五壯啞門穴在頂後入髮際五分宛宛中仰頭取之禁灸風府﹝一名舌本﹞從啞門入髮際一寸大筋內宛宛中禁灸腦戶﹝一名合顱﹞從風府上行一寸五分枕骨上禁灸彊間﹝一名大羽﹞從腦戶上行一寸五分灸五壯後頂從彊間上行一寸五分灸五壯百會從後頂上行一寸五分直兩耳尖頂陷中灸五壯一曰頭頂不得過七壯前頂從百會前行一寸五分灸五壯囟會從前頂前行一寸五分灸五壯上星﹝一名神堂﹞從囟會前行一寸灸五壯神庭從上星至前髮際灸三壯素﹝一名面王﹞從前髮際上至鼻端準頭前後髮際合骨度共一尺二寸禁灸水溝﹝一名人中﹞穴在鼻下人中陷中灸三壯炷如大麥兌端穴在上唇端灸三壯炷如大麥齦交穴在唇內上齒縫中灸三壯

卷之二奇經八脈

衝脈穴歌

衝脈俠臍起橫骨大气四注盲兪同商石陰通幽門穴至胸散布任流行衝脈穴圖

卷之二奇經八脈

衝脈十一穴分寸

橫骨穴在少腹下尖陰上大赫气穴四海中注盲兪商曲石關陰都通谷幽門衝脈起於足陽明並於足少陰腹气之街俠臍中行左右各五分通共十一穴每穴上行相去各一寸任督衝三脈皆起於胞中是三脈一源也

卷之二奇經八脈

帶脈穴歌

帶起少陽帶脈穴繞行五樞維道間京門之下居上周回季脇束帶然

卷之二奇經八脈

帶脈三穴分寸

帶脈穴在足少陽經季脇之下一寸八分五樞從帶脈穴下三寸維道從五樞下行過肝經之章門穴下五寸三分足少陰別脈入跟中上至中別走而合太陽上至腎之气穴穴當十四椎內與足少陰衝脈會外與足少陽帶脈合而不與衝脈偕行出於季脇屬少陽帶脈穴帶脈穴圖

卷之二奇經八脈

陽蹺脈歌

陽蹺脈起申僕陽居肩巨骨鄕兪地倉巨泣終於睛明一穴彊陽蹺者謂足太陽經之別脈也陽蹺穴圖

卷之二奇經八脈

陽蹺脈十一穴分才

申脈穴在足太陽膀胱經足外踝下五分陷中僕參從申脈繞後跟骨下附陽從僕參又前斜足外踝上三寸居從附陽穴又與足少陽會於季脇軟骨端下八寸三分肩從居又與手陽明會於膊骨頭肩端上巨骨從肩上行肩尖上兩叉骨兪從巨骨又與手足太陽陽維會肩後大骨下胛上廉地倉從兪又與手足陽明會於夾口吻旁四分巨從地倉穴行於鼻孔旁八分承泣從巨又與任脈足陽明會於目下七分睛明從承泣又與足太陽足陽明陰蹺會於目內外一分禁灸

卷之二奇經八脈

陰蹺穴歌

陰蹺起於然谷穴上行照海交信列三穴原本足少陰足之太陽睛明接陰蹺者足少陰之別脈也

卷之二奇經八脈

陰蹺脈三穴分寸

然谷起於足少陰腎經足內踝前大骨下陷中照海從然谷循內踝之下一寸是穴交信從照海穴下循太溪穴又於足內踝之上二寸直行交信穴從交信上循陰股入陰而行上循胸裏入缺盆上出人迎之前入鼻旁屬目內外宛宛中睛明穴合於一陽陽蹺上行气並相還則爲濡目之用矣陰蹺穴圖

卷之二奇經八脈

陽維脈歌

陽維脈起穴金門陽天肩井深本神陽白並臨泣正營腦空風池巡風府啞門此二穴項後入發是其根陽維穴圖

卷之二奇經八脈

陽維脈十三穴分寸

金門穴卽足太陽膀胱經之足外踝下一寸陽交從金門行於足少陽膽經足外踝上七寸兪與手足太陽及蹺脈會於肩後大骨下胛上廉天與手足少陽會於缺盆中上毖骨際肩井又會於肩上陷中陽白從肩井穴上頭與足少陽會於眉上一寸本神臨泣二穴從陽白上行於目上直入髮際正營從臨泣上行二寸腦空從正營循行枕骨下風池從腦空下行至耳後大筋外廉風府啞門二穴與督脈會於項後

卷之二奇經八脈

陰維穴歌

陰維之穴起築賓府捨大橫腹哀循期門天突廉舌本此是陰維脈維陰

卷之二奇經八脈

陰維脈七穴分寸

築賓穴在足少陰腎經之足內踝後上分中府捨與足太陰交於少腹下去腹中行三寸半大橫平臍去中行三寸半腹哀上行至乳下二肋端縫之下二寸期門又與足厥陰交於乳下二肋端縫天突又與任脈交於結喉下一寸宛宛中廉泉從天突穴上行在頷下結喉上中央舌本下陰維穴圖

卷之三

癥治本義

夫癥者癥也取癥於外以驗其中必心無疑似病無遁情乃可以云治也苟癥有未明而漫爲施治其能不誤人者寡矣所以古人立四診之法望以證其形色聞以證其音聲問其起居飲食而得所因切其脈象至息而知所病如此內外詳審皆有明證然後從而治之無不得心應手故夫醫之治病必若禹之治水疏之瀹之決之排之順水之性而無庸私智穿鑿爲也凡人身之經隧行有常度一失其平則陰陽不和陰勝則陽病陽勝則陰病經義昭然有條不紊設延醫者取證未確必至病在陰而反灸其陽病在陽而反灸其陰宜灸多者反與之少則火力不及而病不能除宜灸少者反與之多則火力太過而病反增劇更有禁灸之穴灸之損人尢不可不愼昔倉公論齊文王病引脈法曰年二十脈气當趨三十當疾步四十當安坐五十當安臥六十以上气當大堇文王年未滿二十方脈气之趨也而徐之不應天道四時後聞醫灸之卽篤此論病之過也故年二十是謂易質法不當砭灸砭灸至气逐又言齊北宮司空命婦出於病意診其脈曰病气疝客於膀胱難於前後溲而溺赤灸其足厥陰之脈左右各一所卽不遺溺而溲淸以是知灸有所宜亦有所不宜在施治者具有灼見方可爲人決死生撥亂反正而不失爲良醫然此事誠有未易言者天有四時過不及之气地有東西南北寒熱燥濕之不同人有老幼少壯膏粱藜藿之迥異又有先富後貧先貴後賤所遇不遂所欲病機發於隱微治之者或同病異治或異病同治非生有靈敏之質何能盡見人之五臟結難經曰知一爲下工知二爲中工知三爲上工上工者十全九中工者十全八下工者十全六由是觀之醫有脈證不明而能爲人全治者乎無有也人所生病奇變百出有一病卽有一名名不正則言不順言不順則事不成古之人所以見垣一方者無他焉明證善治而已矣

卷之三

十二經主病經文

手太陰病肺脹滿膨膨而喘咳缺盆中痛甚則交兩手而瞀此爲臂厥是主肺所生病者咳上气喘渴煩心胸滿臂內前廉痛厥掌中熱气盛有餘則肩背痛風寒汗出中風小便數而欠气虛則肩背痛寒少气不足以息溺色變手陽明大腸病則齒痛頸腫是主津液所生病者目黃口漧鼽衄喉痺肩前痛大指次指痛不用气有餘則當脈所過者熱腫虛則寒栗不復足陽明胃病則灑灑振寒善呻數欠顏黑病至則惡人與火聞木聲則惕然而驚心欲動獨閉戶塞牖而處甚則欲上髙而歌棄衣而走賁響腹脹是爲厥是主血所生病者狂瘧溫淫汗出鼽衄口唇胗頸腫喉痺大腹水腫膝臏腫痛循膺乳气街股伏兔外廉足跗上皆痛中指不用气盛則身以前皆熱其有餘於胃則消穀善饑溺色黃气不足則身以前皆寒栗胃中寒則脹滿足太陰脾病舌本彊食則嘔胃脘痛腹脹善噫得後與气則快然如衰身體皆重是主脾所生病者舌本痛體不能動搖食不下煩心心下急痛溏瘕泄水閉黃膽不能臥彊立股膝內腫厥足大指不用手少陰心病嗌干心痛渴而欲飲是爲臂厥是主心所生病者目黃脇痛臂內後廉痛厥掌中熱痛手太陽小腸病嗌痛頷腫不可以顧肩似拔似折是主液所生病者耳聾目黃頰腫頸項肩肘臂外後廉痛足太陽膀胱病則衝頭痛目似脫項如拔脊痛腰似折髀不可以曲如結如裂是爲踝厥是主筋所生病者痔瘧狂顚疾頭囟項痛目黃淚出鼽衄項背腰尻腳皆痛小指不用足少陰腎病饑不欲食麵如漆柴咳唾則有血喝喝而喘坐而欲起目KTKT如無所見心如懸若饑狀气不足則善恐心惕惕如人將捕之是爲骨厥是主腎所生﹝病者﹞口熱舌漧咽腫上气嗌漧及痛煩心心痛黃膽腸癖脊股內後廉痛痿厥嗜臥足下熱而痛手厥陰心包絡病手心熱臂肘攣急腋腫甚則胸脇支滿陰蹺主病越人曰陽緩而陰急王叔和注云當從內踝以上急外踝以上緩又曰寸口脈後部左右彈者陰蹺也苦顚癇寒熱皮膚淫痺少腹痛裏急腰及髖下連陰痛男子陰疝女人漏下帶脈主病越人曰腹滿腰溶溶如坐水中明堂曰女人少腹痛裏急螈月事不調赤白帶下陰維脈主病王叔和云苦顚癇僵僕失音肌肉皮癢汗出惡風身洗洗然也又曰陰維脈沈大而實主胸中痛脇下滿心痛脈如貫珠者男子脇下實腰中痛女陰中痛或有瘡陽維脈主病王叔和曰苦肌肉痺癢皮膚痛下部不仁汗出而寒顚僕羊鳴手足相引甚者不能言張潔古曰衛爲陽主表陽維受邪爲病在表故作寒熱營爲陰主裏陰維受邪爲病在裏故苦心痛陰陽相維則營衛和諧營衛不諧則悵然失志不能自收持矣

卷之三

傷寒脈證

漢張仲景先師通內經精義抉其奧旨著傷寒論脈證詳明立法制方條分縷悉如太陽病發熱惡寒頭項痛腰脊彊惡心拘急體痛骨節疼則知是太陽經表癥標病也若加發熱煩渴小便不利則知是太陽腑病經傳裏癥本病熱結膀胱也若或有汗惡風不惡寒則知是傷風而非傷寒也其脈浮緊有力爲傷寒浮緩無力爲傷風其要在脈靜爲不傳脈躁盛爲欲傳也傷風脈當浮緩而反緊盛者其證熱盛而煩手足皆溫則知是傷風而得傷寒脈躁盛爲傳也傷寒脈當浮緊而反浮緩者其證不煩少熱四肢厥冷則知是傷寒元气虛而得傷風脈也若或身熱惡寒頭疼而脈反沈則知是太陽得少陰脈也若無頭痛但有身熱惡寒而脈沈則知病還在少陰經也如陽明病身熱微惡寒頭額目痛鼻幹不眠則是陽明經表癥標病也若皆身熱煩渴欲飲汗出惡熱則知是陽明傳裏證本病也若潮熱自汗譫語發渴不惡寒反惡熱揭去衣被揚手擲足或發黃狂亂大便燥實不通或手足乍溫乍冷腹滿硬痛喘急則知是正陽明胃腑傳裏本實病也其脈微洪爲標洪數爲本沈數爲實也如少陽病頭角痛目眩胸脇痛耳聾寒熱嘔而口苦心下滿悶則知是少陽經病也其脈乃弦數焉如太陰病身體壯熱腹痛咽漧手足溫或自利不渴則知是陽經熱邪傳太陰經標病也若加燥渴腹滿身目黃小水赤大便燥實不通則知是太陰經傳本病也若初病起頭不疼口不渴身不熱怯寒手冷中脘腹滿痛吐瀉小便淸白或嘔噦則知是太陰經直中本病也若初病起無熱不渴止有胸膈脹滿面唇皆無光澤或嘔胸急痛手足冷自覺不舒快少情緒則知是太陰經飲食生冷傷於脾胃而爲內傷寒也其脈沈緩爲標沈實爲本沈細直中也其內傷寒亦沈細焉如少陰病引衣蜷臥而惡寒或舌漧口燥譫語發渴大便不通則知是陽經熱邪傳少陰標病若或身熱面赤足冷脈沈則知是腎經自受夾陰傷寒標與本俱病也若加煩躁欲坐臥泥水中𨿽欲飲而不受面赤脈沈足冷則知是陰極發躁本病也若身熱面赤足冷煩躁欲飲揭去衣被脈數大無力則知是虛陽伏陰標與本病也若初病起頭不疼口不渴身不熱就便怕寒厥冷蜷臥或臍腹痛而吐瀉或戰栗面如刀刮則知是腎經直中本病也若無熱惡寒面色靑小腹絞痛足冷脈沈蜷臥不渴或吐利甚則舌捲囊縮昏沈不省手足指甲皆靑冷過肘膝心下脹滿湯藥不受則知是腎經夾陰中寒本病也若身面赤足冷脈沈身疼痛下利淸谷則知是陰利寒證俗呼漏底者也其脈沈實有力爲陽經熱邪傳入少陰標病也脈沈細無力爲直中寒證數大無力爲虛陽伏陰其夾陰傷寒陰極發躁脈皆沈也如厥陰病發熱惡寒似瘧狀則知是陽經熱邪傳入厥陰經標病也若煩滿囊縮消渴舌捲譫妄大便不通手足乍溫乍冷則是陽經熱邪傳入厥陰經本病也若初病起頭不疼口不渴身不熱就便怕寒四肢厥冷或小腹至陰疼痛或吐瀉體痛嘔噦涎沫甚則手足指甲面唇皆靑冷過肘膝舌捲囊縮則知是厥陰經直中本病也其脈浮緩爲標沈實有力爲本微細無力或伏絕爲直中也此六經之脈證有標有本臨癥明辧學人宜盡心焉

卷之三

兩感

張介賓曰病有兩感於寒者一日則太陽與少陰表裏俱病凡頭痛發熱惡寒者邪在表口漧而渴者邪在裏二日則陽明與太陰表裏俱病凡身熱目痛鼻幹不眠者邪在表腹滿不欲食者邪在裏三日則少陽與厥陰俱病幾耳聾脇痛寒熱而嘔者邪在表煩滿囊縮而厥水漿不入邪在裏凡兩感者或三日或六日營衛不行臟腑不通昏不知人胃气乃盡故當死也拯救之計但當辧其緩急或解其外或和其中或因虛固本使元陽不敗孰先孰後臨癥酌宜不可鑑言方治也兩感者本表裏之同病今見有少陰先潰於內而太陽繼之於外卽縱情肆欲之兩感也太陰受傷於裏而陽明重感於表者卽勞倦竭力飲食不調之兩感也厥陰气逆於藏少陽復病於府者卽七情不愼疲筋敗血之兩感也

卷之三

合病

張介賓云合病者乃二陽三陽同病病之相合者也如初起發熱惡寒頭痛者此太陽之癥而更兼不眠卽太陽陽明合病也若兼嘔惡卽太陽少陽合病若發熱不眠嘔惡者卽陽明少陽合病也若三者俱全便是三陽合病其病同故必辧其脈證犯何逆然後得以法而治其逆也

卷之三

過經不解

傷寒證以七日爲一候仲景云太陽病頭痛至七日以上自愈者以行其經盡故也卽內經七日太陽病衰頭痛少愈之旨也諭昌云過經不解者由七八日以後至十三日已後病過一候二候猶不痊解也然邪在身中日久勢必結聚於三陽太陽爲多少陽次之陽明又次之及至三陰則生死反掌不若此之久

卷之三

傷寒忌灸

太陽病以火劫汗邪風被火熱血气流溢失其常度兩陽相燻灼其身發黃雲云太陽病二日反躁反熨其背而大汗出大熱人胃胃中水竭躁煩必發譫語云云太陽病以火燻之不得汗其人必躁到經不解必圍血名爲火邪微數之脈愼不可灸脈浮宜以汗解用火灸之邪無從出因火而盛

卷之三

傷寒宜灸

少陰病得之二三日口中和其背惡寒者當灸之常器之云足太陽鬲關二穴專灸背惡寒其背在第七椎下兩旁相去各三寸陷中正坐取之灸五壯少陰病吐利手足不厥冷反發熱者不死脈不至灸少陰七壯常器之云當灸少陰太溪二穴經曰腎之原出於太溪其穴在內踝後跟骨動脈陷中少陰病下利便膿血者可刺常器之云可刺足少陰幽門交信二處郭雍曰可灸考幽門二穴在鳩尾下一寸巨關兩旁各五分陷者中治瀉利膿血刺五分灸五壯交信二穴在內踝上二寸少陰前太陰後廉筋骨間治瀉利赤白刺四分畱五呼灸三壯少陰病下利脈微澀嘔而汗出必數更衣反少者當溫其上灸之常器之云灸太衝郭雍云灸太溪此穴皆不治嘔而汗出裏急下利惟幽門主治幹噦嘔吐裏急下利亦當灸幽門爲是傷寒六七日脈微手足厥冷而煩躁灸厥陰厥不還者死常器之云可灸太衝以太衝二穴爲足厥陰之所注凡病診太衝脈可決人之生死其穴在足大指本節後二寸跗間陷者中動脈應手是其穴也灸三壯傷寒脈促厥逆者可灸之常器之云太衝穴前條手足厥逆灸太衝此條亦手足厥逆亦當灸太衝傷寒頭痛身熱灸二間合谷神道風池期門間使足三里傷寒汗不出目紅耳聾胸痛頷腫口禁灸俠溪復澑傷寒發熱煩躁口漧灸曲澤陰竅嘔吐气逆曲澤手足逆冷大都徧身發熱百勞發狂百會間使復澑陰谷足三里陰癥期門間使气海關元聾啞天突期門間使耳聾腎兪偏歷聽會小便閉陰谷關元陰陵泉舌捲囊縮天突廉泉腎兪合谷復澑然谷血海腹脹大白復澑足三里餘熱曲池間使後溪婦人熱入血室期門

卷之三

中風癥略

經曰風爲百病之長善入數變其中人也有中腑中髒眞中類中之不同後之論治者有主痰主火主气虛之各異要求其所自無不由中气之虛外邪乃得乘其虛而襲之眞中之癥西北方風髙往往有之故客於脈者則爲厲風客於臟腑之兪則爲偏風風气循風腑而上則爲腦風自腦戶而合於太陽則爲目風飲酒汗出見風則爲漏風入房汗出當風則爲內風入於腸胃則爲腸風外客腠理則爲泄風其名不同其治亦異類中者狀如中風但無痛苦寒熱而肢節忽廢神气言語倏忽失常此非外風所致乃肝邪風木所化戕賊中土故忽然卒倒昏不知人口眼歪僻痰涎上壅甚則口開心絕手撒脾絕目合肝絕遺尿腎絕聲如鼾睡肺絕五癥全者死不治又見有吐沫直視面色如妝者肉脫筋痛者不治若非預防於平時而欲圖功於末路則幸而生全者良亦苦矣

卷之三

中風灸穴

气塞痰湧昏危不省人事百會風池大椎肩井間使曲池足三里肩環跳絕骨手足攣痺心神昏亂將有中風之候不論是風與气可根據次灸此則愈合谷風市昆侖手三里關元丹田卒中風神闕凡卒中風者此穴最佳羅天益雲中風服藥只可扶持要收全功灸火爲良蓋不惟追散風邪宣通血脈其於回陽益气之功眞有莫能盡述者風癇前神聰去前頂五分自神庭至此穴共四寸灸三壯後神聰去百會一寸灸三壯口禁不開機關在耳下八分近前千金翼云凡中風口禁不開灸此二穴五壯卽愈一云灸頰車承漿偏風半身不遂左患灸右右患灸左肩肩井百會客主人承漿地倉三里三間二間陽陵泉陽輔﹝口歪﹞列缺風市曲池環跳足三里絕骨昆侖手足髓孔千金雲手髓孔在腕後尖骨頭宛宛中足髓孔在足外踝後一寸俱主治痿追風半身不遂灸百壯口眼斜頰車地倉水溝承漿聽會合谷凡口向右者是左脈中風而緩也宜灸左陷中二七壯向左者是右脈中風而緩也宜灸右陷中二七壯炷如麥粒喑啞天突靈道陰谷復澑丰隆然谷戴眼神庭脊骨三椎五椎各灸五七壯﹝齊下火立效﹞癱瘓肩合谷曲池環跳風市足三里絕骨陽陵泉昆侖肩井中渚陽輔角弓反張百會神門間使僕參命門風痺不仁天井尺澤少海陽輔中渚環跳太衝預防中風風池百會曲池合谷肩風市足三里絕骨環跳

卷之三

厥逆癥略

厥者四肢厥冷逆者气血逆亂夫人厥則陽气並於上陰气並於下生气通天論曰陽气者煩勞則張精絕辟積於夏使人煎厥大怒則形气絕而血菀於上使人薄厥大奇論曰脈至如喘名曰暴厥厥逆一癥內經特重而詳言之如雲卒厥暴厥皆厥逆之總名也如雲寒厥熱厥分厥逆之陰陽也連經連髒論厥逆之生死也再若諸經臟腑之辧又極明顯後世又有气厥血厥酒厥痰厥色厥食厥無非本之經義仲景傷寒論厥逆與內經有異髒厥蛔厥皆傷寒癥也內經之厥重在元气故熱厥當補陰寒厥當補陽傷寒之厥辧在邪气故寒厥宜溫熱厥可攻也二者不可不察至若屍厥一癥乃外邪卒中之惡候凡四時不正之气及山魔土煞五屍魘魅之屬皆是也犯之者忽然手足厥冷肌膚寒栗面目靑黑精神不守或口噤妄言痰涎壅塞或頭旋運倒不省人事卽名飛屍卒厥宜用鍼法若用艾灸則莫如秦承祖灸鬼法及華陀救陽脫法爲妙

卷之三

厥逆灸治

厥冷逆气海腎兪肝兪陽溪人中膻中百會一法以繩圍男左女右臂腕將繩從大椎向下度至脊中繩頭盡處是穴灸二十一壯屍厥灸此屍厥卒倒气脫百會人中合谷間使气海關元扁鵲治虢太子疾取三陽五會更熨兩脇下卽蘇腎厥頭痛筋攣不嗜臥關元﹝灸百壯﹞卒忤肩井巨關水溝﹝小炷三壯﹞神門﹝小炷三壯﹞又灸中惡等癥﹝其穴在乳後三寸男左女右灸之﹞陰厥脛直照海陽陵泉鬼魅狐惑鬼哭穴取將手兩大指相並縛定用艾炷於兩甲角反甲後肉四處騎縫著火灸之則患者哀告我自去爲效面靑腹痛嘔吐瀉利舌捲囊縮手指甲唇靑心下結硬脹滿冷汗不止四體如冰厥逆昏沈不省人事脈伏絕者气海穴在臍下一寸五分丹田穴在臍下二寸關元穴在臍下三寸用大艾炷灸二七壯得手足溫暖脈至知人事無汗要有汗出卽生不暖不省脈不至者死中暑神昏癥見卒倒無知名曰暑風大率有虛實兩途實者痰之實也平素積痰充滿經絡一旦感召盛暑痰阻其气卒倒流涎此濕合病之最劇者也宜先吐其痰後淸其暑猶易爲也虛者陽之虛也平素陽气衰微不振陰寒久已用事一旦感召盛暑邪湊其虛此濕病得自虛寒者也宜回陽藥中兼淸其暑最難爲也丹溪謂夏令火盛之時爍石流金何陰寒之有此其見偏主於熱治宜淸涼灸法似不可用然亦不盡然也天有非時之气人卽有非時之病如夏行秋令冬行春令寒時得熱癥熱時得寒癥往往有之況盛暑之气外陽而內陰中之者卒暴面垢冷汗出手足微冷或吐或瀉或喘或滿甚至不省人事宜灸百會中脘三里脾兪合谷人中陰谷三陰交冒暑霍亂百勞委中合谷曲池三里十宣

卷之三

首部癥略

人之有首猶山之有巓以其髙出眾體之上爲諸陽之總會也靈樞曰明堂者鼻也闕者眉間也庭顏也蕃者頰側也蔽者耳門也又曰肺气通於鼻心气通於舌肝气通於目脾气通於口腎气通於耳五臟不和則七竅不通故凡人之疾病吉凶無不上見於面觀其色之勝復生克卽知其病之輕重淺深經曰赤色出顴大如拇指者病𨿽小愈必卒死黑色出於庭大如拇指必不病而卒死庭者南方火位黑乃北方水色水來克火是陽神已離其所捨將何以固其生乎顴之左爲肝顴之右爲肺其骨屬腎病小愈而兩顴見赤色是爲木火自焚水漧金鑠敗於內必形諸外知其卒死也必矣若滿面通紅气盛者屬陽若兩顴鮮赤如指如縷而餘地不赤者陰虛也面色白者爲气虛白兼淡黃而气不足者必失血面白色枯气血俱敗面靑兼白爲陽虛陰勝面黃潤而微赤者濕熱面黃而兼靑者此木邪犯土多不可治久病面轉黃蒼此欲愈也久病面色如煤不開者終不吉也面色靑蒼者主疼痛平人面色如灰塵眼下靑黑者必將有重病女人面色靑者主肝彊脾弱經絡不調女人顴頰鮮紅名帶桃花此陰中有虛火多淫而無子是皆病之不在面而色著於面也至若首之頭腦七竅各自見病逐一詳別而類匯之於後一頭痛內經所謂臟腑經脈之气逆上亂於頭之淸道致眞气不得營運壅遏經隧而痛者也如因痛者則抽掣惡風或有汗而痛因暑熱痛者或有汗或無汗則皆惡熱而痛因濕而痛者則頭重遇天陰尢甚因痰飲而痛者亦頭昏重憒憒欲吐因寒而痛絀急惡寒更有气虛而痛者遇勞則甚其脈大有血虛而痛者善驚惕其脈芤診頭痛者審久暫明表裏因證而詳辧之不可執也仲景傷寒論則惟三陽有頭痛厥陰亦有頭痛而太少二陰則無之其痛亦各有所主太陽在後陽明在前少陽在側厥陰之脈會於巓則巓頂痛此又外感之所當辧者至若內傷則足六經及手少陰少陽皆有之又不得以三陽爲拘矣東垣壯歲病頭痛每發時兩顴盡黃眩運目不欲開懶於言語身體沈重兀兀欲吐數日方過潔古老人曰此厥陰太陰合而爲病名曰風痰爲之灸俠溪二穴各二七壯不旬日愈一頭風眩運偏頭痛素問所言頭疼巓疾下虛上實過在足少陰巨陽甚則入腎徇蒙招尢目眩耳聾下實上虛過在足少陽厥陰甚則入肝下虛者腎虛也故腎虛則頭痛上虛者肝虛也故肝虛則頭暈徇蒙者如以物蒙其首招搖不定目眩耳聾皆暈之狀也風气循風府而上則爲腦風新沐中風爲首風頭半邊痛鼻塞不聞香臭常流淸涕時作臭气謂之偏頭風左屬風又爲血虛右屬痰又爲熱若頭痛起核塊聲如雷鳴則謂之雷頭風頭腫大如斗則謂之大頭風是天行時疫也陽明受邪首面大腫也又天門眞痛上引泥丸謂之眞頭痛死不治若心肝壅熱上攻目睛則頭目皆痛胸膈風痰上攻者亦然一眼目有五輪八廓之別五輪應五行金精結爲气輪木精結爲風輪火精結爲血輪土精結爲肉輪水精結爲水輪入廓應八卦乾居西北絡通大腸之府故曰傳道廓坎正北方絡通膀胱之府故曰津液廓艮位東北絡通上焦之府故曰會陰廓震正東方絡通膽府故曰淸淨廓巽位東南絡通中焦之府故曰養化廓離正南方絡通小腸之府故曰胞陽廓坤位西南絡通胃府故曰水谷廓兌正西方絡通下焦之府故曰關泉廓此由髒府配合與內經相發明也邪中於項因逢其身之虛其入深則隨眼系以入於腦入於腦則腦轉腦轉則引目系急目系急則目眩以轉矣脈度篇曰蹺脈气不榮則目不合決气篇曰气脫者目不明又言目痛者白眼赤脈法於陽瞳子黑眼法於陰風熱上攻爲陽癥見紅腫重生翳膜精气內損爲陰癥目昏澀眩運甚成內障若靑盲又與內障有異並無紅腫赤痛翳膜等癥而但視不見物是乃六腑幽邃之源郁遏靈明不得發露失神膽澀病也人見其目如平人珠靑如故只自有目如無目耳故曰靑盲又迎風赤爛眼癥見風則赤爛無風則否與風弦赤爛入脾絡之深者不同凡治目灸法景嶽載取諸穴最良一耳聾癥有因諸經之火壅塞淸道有因恚怒憂鬱肝膽气逆有因風寒外感亂其營衛有因驚損竅閉或患耳潰膿不止而壞其竅者有因年哀或病後或勞倦過度者辧其在經在髒暴聾久聾在經暴聾者易治在髒久聾者難治一鼻爲肺竅若七情內郁六淫外侵或飲食勞倦則肺气不宣通淸道壅塞而爲病矣故鼻中肉贅臭不可近痛不可搖是爲痔由陽明執滯畱結而然經曰膽移熱於腦則辛鼻淵鼻淵者濁涕下不止也故又名腦漏治之宜早久則難愈一齒牙病上牙屬足陽明下牙屬手陽明牙痛者濕熱蓄於腸胃而上壅於經虫痛者由肥甘濕熱化生牙虫以致蝕損蛀空牙敗而痛腎虛牙痛者其病不在經而在髒所謂腎衰則齒豁精固則齒堅是也又牙縫出血不止固屬胃火然亦有陰虛於下格陽於上誤作火治必至不救一頰唇病頰屬手足少陽三焦膽手太陽小腸足陽明胃又屬足厥陰肝頰因風落少陽病也人有欠伸頰車蹉脫口開不能合醉以酒乘睡以皂角末搐鼻嚏透則正唇病屬脾燥則幹熱則裂風則寒則揭唇有緩縱下垂者脾下也脾气不能振舉故下緩不休一咽喉喉主納气气從金化變動爲燥燥則澀澀則閉塞而不仁故在喉謂之痺咽主納食從土化變動爲濕濕則泥泥則壅脹而不通故在咽謂之腫痺者喉中不通言語不出而天气閉塞也腫痛者不能納唾與食而地气閉塞也喉癬多虛火遊行無制陰气大虛陽气飛越虛損人見此爲海枯津竭甚爲危侯則舌彊不能言壅熱攻之則舌不能轉傷寒熱毒攻心與傷寒病後失於調攝則舌縱不收又曰舌者聲音之機也人有風寒外感火郁於內而气閉失音者有气血內虧水漧金燥而久嗽音啞者暫病失音易治久病致喑難治若夫叫號歌哭熱極飲冷或暴吸風寒則又當別論一頭項彊痛經云諸痙項彊皆屬於濕又足少陽之脈從耳後入耳中其支者加頰車下頸合缺盆手三陽脈俱與耳頰相通故頸彊頰腫引耳痛多由邪客三陽經絡頸漏者頸上有孔或腫或不腫或痛或不痛時流水或膿血是有虛寒有邪熱當與瘰參治

卷之三

首部癥治

頭痛百會囟會丹田气海上星神庭曲差後頂率谷風池上穴擇灸一穴卽可偏頭痛風門通裏列缺腦空頭風眩暈久痛不愈陽溪丰隆解溪髮際﹝穴在肩上三寸灸三壯﹞偏正頭疼腦空風池列缺大淵合谷解溪頭面腫陷谷厲兌目眩不能閉腦空解溪通裏地倉頭目痛外關後溪目痛紅腫不明合谷二間肝兪足三里目昏生翳角孫足三里靑盲眼肝兪膽兪腎兪養老商陽光明風爛眼肝兪膽兪腎兪絕谷光明耳聾腎兪竅陰上星﹝風聾二七壯﹞翳風﹝痛聾七壯﹞聽宮外關偏歷合谷陽維﹝穴在耳後引耳令前弦上是穴千金治耳風雷鳴灸五十壯﹞耳暴聾液門足三里耳聽宮頰車合谷鼻鼻痔上星﹝流淸濁涕﹞囟會百會風池人中大椎通天﹝左鼻灸右右鼻灸左左右病俱灸灸後當去一塊形如朽骨其痺自愈灸炷如小麥大七壯﹞鼻淵上星曲差風門合谷鼻塞囟會上星風門囟會一穴自七壯至七七壯灸至四日漸退七日愈口齒疳蝕生瘡承漿齒牙痛承漿頰車﹝耳垂下盡骨上是穴三壯如神﹞肩﹝隨左右灸之﹞列缺﹝七壯立止﹞淵﹝風牙痛﹞魚際申脈二間陽谷﹝上牙痛﹞合谷陽溪液門三間﹝下齒痛七壯﹞足三里﹝上齒痛七七壯﹞大溪內庭﹝下牙痛﹞地倉昆侖腎虛牙痛出血不止頰車合谷足三里大溪眼目諸疾足三里三間二間落頰風率谷﹝三壯炷宜小﹞頰腫地倉唇緩不休地倉喉痺喉癬通裏然谷厲兌竅陰舌縱陰谷舌彊竅陰失音不語靈道暴喑聲啞通裏咽喉腫痛陽溪少海液門﹝外腫三壯﹞頸項頰腫引耳痛前谷陽谷頸漏臨泣﹝灸三壯一日禁灸﹞

卷之三

中身證略

中身者外而胸脇腹背脊臍內而五臟六腑一有所病統屬於中原其病之所起必有所因外因者由於春之風夏之熱暑長夏之濕秋之燥冬之寒也當其時而至則爲正气非其時而至或過盛則爲淫邪凡此六淫爲病皆屬外因亦有因於八風相感如冬至日正北大剛風立春日東北凶風春分日正東嬰兒風立夏日東南弱風夏至日正南大弱風立秋日西南謀風秋分日正西剛風立冬日西北折風應時而至主生養萬物不應時而至主殺害萬物若人感受內生重病外生癰疽凡此八風爲病亦屬外因故曰外因六淫八風感也內因者起於耳聽淫聲眼觀邪色鼻聞惡臭舌貪滋味心思過度意念妄生皆損人神凡此六欲爲病皆屬內因又有喜過傷心怒過傷肝思過傷脾悲過傷肺恐過傷腎憂久則气結卒驚則气縮凡此七情爲病亦屬內因故曰內因六欲共七情也不內外因者由於飲食不節起居不愼過飲醇酒則生火消灼陰液過飲茶水則生濕停飲過食五辛則損气血傷饑失飽則傷脾胃凡此皆飲食之致病也晝日過勞挑輕負重跌撲閃墮等類損其身形夜不靜息彊力入房勞傷精气凡此皆起居之致病也其有起於膏粱濃味者多令人榮衛不從火毒內結起於藜藿薄食者多令人腎气不充气血虧少凡此亦屬不內外因也夫民病百千變化其受病之原皆不出於三因玆集前後證略數則非三因之外別有致病之由蓋以病有類集治有攸分故爲辧別科條縷析名目逐癥分疏於後俾施治者明於辧癥而無所疑惑焉一胸爲肺分心脾腎肝膽胞絡七經之筋脈俱上至胸胸滿短气陽實喘促不臥虛滿則心下痞而不痛胸痛者多屬肝之虛痛引脇背肝實不能轉側善太息餘經能令胸滿短气而亦不痛仲景云胸痺心下痞畱气結在胸胸滿脇下逆搶心非若中滿者外有腹脹之形也雞胸乃屬肺病脹滿有痰肺熱也脹滿無痰肺虛也皆胸膈髙起故名雞胸一脇痛有左右之分左右者陰陽之道路也左爲肝肝主血血畱止滯則左痛右爲肺肺主气肝邪入肺气不流通則右痛然亦有左痛不專主於血右痛不專於气但按之痛不按亦痛者血也膨痛時止噯卽寬暢少時復痛者气也若痰食致痛皆在右脇必有痰食之癥與气血凝滯不同明者自辧更有房勞過度腎虛羸怯之人胸脇間多隱隱微痛此腎虛不能納气气虛不能生血陰陽循行之道有阻滯所以作痛若不知正本尋源而執一不化則犯虛虛之戒矣一腹堅硬是由脾陽下陷濁陰之气乘之按之如石亦不痛但苦脹滿气結飲食不化小兒多有此癥大抵寒則收引或因傷食而成若有塊硬痛是虫痛也又有衝脈爲痛气溢於大腸繞臍而痛有脾傷傳腎少腹冤然而痛故曰繞臍痛大腸病也臍下冷痛者腎病也一腰背痛經云巨陽虛則頭項腰背痛又曰足之三陽從頭走足足之三陰從足走腹諸經所過皆能爲痛有風寒濕熱挫閃瘀血气滯痰積由外以致內者標病也若房室勞傷腎虛而痛者本病也腰者腎之府轉搖不能腎將敗矣肩背分野屬肺喘咳逆气肩背痛肺燥也當肩背一片冷痛此有痰飲气積故也背心紅腫痛者風熱也紅屬火邪腫爲風勝經云歲火太過民病肩背熱按背心爲督脈循行部分督脈貫脊絡腎風气從風府而下積而化熱故取肩井肺兪之穴灸而散之又外邪與流行榮衛眞气相擊搏則百節酸疼筋骨攣痛下部虛冷三陰不足故腰膝酸痛凡人眞气失調少有所虧則五邪六淫皆得乘間而入所以聖人諄諄告戒令人養攝眞元爲衛生卻病之上妙方也一虛癆之疾爲精血內奪百脈空虛先賢經義條分縷析諄諄垂示後人秦越人發虛損之論謂虛而感寒則損其陽陽虛則陰盛損則自上而下一損損於肺皮聚而毛落二損損於心血脈不能榮養臟腑三損損於胃飲食不爲肌膚過於胃則不可治虛而感熱則損其陰陰虛則陽盛損則自下而上一損損於腎骨痿不起於牀二損損於肝筋緩不能自收持三損損於脾飲食不能消化過於脾則不可治此秦越人歸重脾胃爲治虛勞之妙諦也至漢張仲景明立虛勞門謂五勞虛極羸瘦腹滿不能飲食食傷憂傷飲傷房室傷饑傷勞傷經絡榮衛气傷內有幹血肌膚甲錯兩目黯黑緩中補虛大黃虫丸主之意以虛勞發熱未有不由瘀血者而瘀血未有不由內傷者治病必求其本惟仲景得之矣巢氏病源謂有虛勞有蒸病有注勞有五勞六極七傷蒸有五蒸二十四蒸注有三十六種九十九種分門異治後人以岐路之多茫然莫知適從大要無非酒色勞倦七情飲食所致故或先傷其气气傷必及於精或先傷於精精傷必及於气精虛者陰虛也其病爲躁煩頭紅面赤唇漧舌燥咽痛口瘡吐血衄血便血尿血大便燥結小水痛澀等癥气虛者陽虛也其病爲怯寒憔悴气短神疲頭運目眩嘔惡食少腹痛飧泄二便不禁甚至咳嗽吐痰遺精盜汗气喘聲喑筋骨疼痛心神恍惚饑肉盡削夢與鬼交婦人月閉等癥久虛不復則爲損損極不復則爲勞故知勞瘵之候未有不由气血虧損而成气不生血血瘀則營虛營虛則發熱久熱則蒸其所瘀之血化而爲虫遂成傳屍癆癥其癥令人寒熱盜汗夢與鬼交遺精白濁發幹而聳或腹內有塊或腦後兩邊有小結核復連數个或聚或散沈沈默默咳嗽痰涎或咯膿血如肺痿肺癰狀或腹痛下利羸瘦困倦不自勝持積月累年以致於死死復傳注親屬乃至滅門符藥罔效知此者惟取膏肓兪四花穴及早灸之可否幾半晚亦不濟矣凡灸虛勞取其助益陽气若脈洪陽盛者又不可灸臨癥審之一自汗盜汗未有不由心腎而得者也經云汗者心之液又云腎主五液心爲陽虛則不能衛外而爲固則外傷而自汗不分寤寐不因勞動發散溱溱然自出乃陰蒸於陽也腎爲陰陰虛不能內營而祕藏則內傷而盜汗卽內經所云寢汗也人寤衛气行於陰則腠理益疏故熟睡汗出醒則漸收乃陽蒸於陰也凡虛勞發熱頰紅汗自出津液消涸虛火益炎血气所存者寡矣若傷寒陽明欲作實必自汗邪傳少陽居半表半里之間亦見盜汗此又當別論一血癥有咳嘔吐咯唾痰涎帶血衄血便血尿血腸風髒毒又有耳目齒牙毛孔諸見血經云榮者水谷之精也和調五臟灑陳六腑乃能入於脈也源源而來生化於脾總統於心臟受於肝宣布於肺施泄於腎灌漑一身故曰血者神气也得之則存失之則亡分而言之咳血出於肺肺又不獨咳血而亦唾血蓋肺主气气逆爲咳腎主水水化液爲唾二髒相關病則俱病若涎唾中有少血散漫者此腎從相火炎上之血也若血如紅縷在痰中咳而出者此肺絡受熱傷之血也甚至咳白血色淺紅似肉似肺死不治咯血者不嗽而咯出血也咯與唾少異唾出於气上無所阻咯出於痰气郁於喉嚨之下滯不得出咯而乃出求其所屬之髒咯唾同出於腎也若上膈壅熱紫黑成塊則嘔而出气虛不攝隨气上越則吐而出此嘔吐皆出於胃也經云陽絡傷則血外溢血外溢則衄血陰絡傷則血內溢血內溢則後血積熱於膀胱則閉癃溺血滲透腸中則爲腸風血熱上迫則見諸耳目口舌又毛孔出血名曰血汗卽肌衄又名脈溢是爲極虛之候故凡血癥之治須察陰陽虛實有火無火若脈浮洪數實有火者不可艾灸恐以火濟火而反促其危亡也一鼓脹病岐伯曰水始起也目窠上微腫其頸脈微動時咳陰股間寒足脛腫腹乃大以手按其腹隨手而起如裹水之狀此其候也膚脹者寒气客於皮膚腹大身盡腫按其腹空而不起鼓脹者身腹大與膚脹同色蒼黃腹筋起腸覃者寒气客於腸外與衛气相搏因有所系癖而內著惡气乃起肉乃生始大如雞卵稍以益大至其成如懷子之狀按之則堅推之則移月事以時下石瘕生於胞中寒气客於子門子門閉塞气不得通惡血當瀉不瀉以畱止日以益大狀如懷子月事不以時下皆生於女子可導而下仲景雲風水其脈自浮骨節疼痛惡風皮水其脈亦浮腫按之沒指不惡風正水其脈沈遲外癥自喘石水其脈自沈腹滿不喘黃汗其脈沈遲身發熱胸滿四肢頭面腫久不愈必至癰腫內經云陰气在上則生脹夫陰气者地气也宜在於下今反騰於上如雲霧濃布將天之陽光蒙翳一片陰晦之象結而不開必將大作雷電繼以風雨然後霧收雲散離照光天悟此可得內經治脹之法矣古人論治有五臟之分有陰陽之別與夫風濕寒郁積滯血蠱飲食勞倦之不一其因審證明晰然後按法施治庶無虛虛實實之誤一積聚痞塊無形而虛爲痞有形而實爲塊東垣云夫痞者心下滿而不痛是也太陰者濕也主壅塞乃土乘心下爲痞滿也積者推而不移病在五臟聚者推而移動病在六腑肝積在左脇之下名爲肥气肺積在右脇之下名爲息賁心積起臍上上入心下大如臂名爲伏梁脾積在胃脘大如盤名曰痞气腎積在臍下上衝心而痛名曰奔豚又有寒熱酒食水气血蠱之積其癥不同其治亦異經云察其邪气所在而調治之正謂此也一心腹痛脹內經所謂九種心痛者五臟胃脘與痰虫食積爲九也又謂胃脘當心而痛後人因此一語遂將二者混爲一例不知心爲君主之官神靈之舍不能受邪其受者乃手心主包絡也如包絡引邪直犯心之正經而痛者則謂之眞心痛必死不可治凡臟腑經脈挾其淫气自支脈乘於心而爲痛者必有各腑臟病形與之相應如靈樞謂厥心痛與背相控善如從後觸其心傴僂者腎心痛也厥心痛腹脹胸滿心尢痛甚胃心痛也厥心痛如以錐鍼刺其心心痛甚者脾心痛也厥心痛色蒼蒼如死狀終日不得太息肝心痛也厥心痛臥若徙居動作痛益甚色不變肺心痛也故心痛各有病狀不得與胃脘痛混一而論也蓋胃爲水谷之海三陽之總司五臟六腑十二經脈皆受气於此初病在經久病入絡其或滿或脹或食不下或嘔或吞酸或大便難或瀉利面色浮而黃者皆胃之本病也其有淫邪相乘於胃病狀𨿽與心痛相類但其間必有胃之本病參雜而見之於外也東垣云夫心胃痛及腹中諸痛皆因勞力過甚飲食失節中气不足寒气乘虛而入客之故卒然而作大痛然腹痛有部分臟腑有髙下如中脘痛者太陰也臍腹痛者少陰也少腹痛者厥陰也審其有形無形在髒在腑隨其髙下而治之更循各藏部分穴而灸之則又在人之有確見也一膈噎癥非由外邪所致乃憂思勞欲七情鬱結而成張雞峯所謂神思間病若不垂簾返照內觀靜養一切排遣物過不畱則五火叢生气逆梗塞血液日枯而淸濁相干亂於胸中飲食不得下矣夫咽嗌梗塞气不順利水飲不行食物難入其槁在吸門名曰膈其或食下則胃脘作痛煩悶不安須臾吐出食而安其槁在賁門名曰噎二者皆屬上焦東垣云陽气不得上出者曰塞五臟之所生陰也血也陰气不得下降者曰噎六腑之所生陽也气也陽气結於上陰液衰於下因成此膈噎之癥經云三陽結謂之膈三陽大小腸膀胱也三陽熱結津液不能上供肺用故吸門塞而食不入治者當先識此一反胃癥食𨿽可下良久復出其槁在幽門乃中焦病或朝食暮吐暮食朝吐完谷不化小便赤大便難或如羊矢其槁在闌門病屬下焦傷寒注以晨食入胃胃虛不能克化至暮胃气行裏與邪相搏則食反出也王太僕注內經謂食不得入是有火也食入反出是無火也巢氏亦云髒冷則脾不磨而宿食不化其气逆而成反胃此皆主於胃气虛寒用辛香大熱之劑若脈數火气炎上多升少降邪熱不殺谷或傷食傷飲者又不可執爲虛寒而不知通變也一霍亂者由陰陽淸濁二气相干亂於腸胃心腹卒痛嘔吐下利憎寒壯熱頭痛腫暈先心痛則先吐先腹痛則先利心腹俱痛吐利並作甚至轉筋入腹則斃矣此癥多發於夏末秋初四時間或有之實因殘暑新涼並時行不正之气干犯胃陽陡然上吐下瀉湯藥有所不及惟灸法取效如神又有幹霍亂癥上不得吐下不得瀉腹中痛甚俗名絞腸紗急以鹽湯灌之令其大吐庶有可生切莫與谷食𨿽米飲一呷入口卽死必吐瀉過二三時直至饑甚方與稀粥從緩調理可也一嘔吐者東垣云皆屬於胃然亦有分別如嘔者陽明也陽明多血多气故有聲有物气血俱病也吐者太陽也太陽多血少气故有物無聲乃血病也漧嘔者少陽也少陽多气少血故有聲無物乃气病也究三者之源皆因脾气虛弱或因寒气客胃加之飲食所傷而致也又有因上焦傷風開其腠理經气失道邪气內著身背皆熱肘臂牽痛其气不續膈間厭悶食入卽先嘔而後下名曰漏气有下焦實大小便不通气逆不續嘔逆不禁名曰走哺有吐食者气熱上衝食已暴吐有惡心者胸中似喘不喘似嘔不嘔似噦不噦心中憤憤然無柰者有嘔苦者邪在膽逆在胃膽液泄則口苦胃气逆則嘔苦有吐酸者吐出酸水如醋平時津液隨上升之气郁而成積久則生熱從木化而作酸故內經訓以爲熱有吞酸者因郁積之久不能自湧而出伏於肺胃之間咯不得上咽不得下肌表得風寒則內熱愈郁而酸味刺心必須溫暖解肌忌用寒藥故東垣又以爲寒若吐淸水則爲寒濕吐痰涎則爲水飲嘔家𨿽嘔癰膿不可治嘔膿盡自愈更有吐蛔者仲景以爲胃中冷也一咳嗽須分六气五臟之殊而其要皆主於肺內經金匱言之詳矣後賢推衍其義各抒己見而鮮有會歸至諭氏嘉言始發內經秋傷於濕冬生咳嗽句有脫文之論乃正之曰夏傷於暑長夏傷於濕秋必瘧秋傷於燥冬爲咳嗽六气配四時之理燦然明矣言六气主病風火熱濕燥寒皆能乘肺皆足致咳其濕咳卽分屬於風火熱燥寒五气中也風乘肺咳汗出頭痛痰涎不利火乘肺咳喘急壅逆涕唾見血熱乘肺咳喘急面赤潮熱甚者熱盛於中四末反寒熱移於下便泄無度燥乘肺咳皮毛漧槁細瘡濕癢痰膠便閉寒乘肺咳惡寒無汗鼻塞身疼發熱燥煩至於濕痰內動爲咳又必因風因火因熱因燥因寒所挾各不相同而乘肺則一也知此六气之致咳則比類而推觸類而長正不獨咳嗽一端卽萬病亦無不了然心目間矣一呃逆卽內經所謂噦也气逆奔急上衝呃呃有聲故名呃逆其癥非由一因有胃虛膈熱者有胃中虛寒者有腎气虛損陰火上衝者有中气不足脈虛數气不相續而發呃者有陽明內實失下而發呃者有渴而飲水太過致水結胸而發呃者有傳經傷寒熱癥誤用熱藥助起火邪痰火相傳而爲呃者劉宗濃云呃逆一癥有虛有實有火有痰有水气不可專作寒論內經治噦以艸刺鼻取而已無息而疾迎引之立已大驚之亦可已陳無擇又以噦爲咳逆東垣海藏以噦爲漧嘔皆謬也漧嘔無物之吐也非噦也咳逆嗽之甚者也非呃逆也許學士以噦爲呃逆參之經旨的無可疑一喘哮噯气喘有虛實實者邪气實也虛者正气虛也實喘者气長而有餘脈來滑數有力虛喘者气短而不續脈來微弱無神此脈癥之不同虛實之有明辧也哮者喉中聲響如水雞聲凡遇天气欲作雨時便發甚至坐臥不得飲食不通此肺竅中積有冷痰乘天陰寒气從背自鼻而入則肺脹作聲或鹽水傷肺气喘不休有延至終身不愈者亦有子母相傳者必須量虛實而治之若噯气經無明文有謂腹脹噯气者曰噫逆气自下而上者亦曰噫噫者飽食之息卽噯气也多因胃虛火郁畱飲胸間或陰气上逆擾陽陽不足以制化必作噯或婦人性多郁胸中气緊連噯數十聲不盡者噯出气心頭略寬不噯卽緊治療之法虛則補之熱則淸之寒則溫之气則順之無遺義矣一太息善悲短气人有憂思則心系急急則气道約約則不利故太息以伸出之善悲者由脾郁不能顧子肺爲脾子肺主悲其在天爲燥在地爲金在志爲憂在聲爲哭婦人髒燥喜悲善哭此其驗也短气者言語無餘聲呼吸緊促是五臟皆有不足而大要多主於肺經云肺气虛則肩背痛寒少气不足以息故凡外而六淫五邪內而七情六欲皆足以耗气短气之人豈可不兢兢加謹乎一瘧疾少陽癥也少陽居半表半里邪伏於此入與陰爭則寒出與陽爭則熱少陽之脈上頭角故偏頭痛其支者從耳後入耳中過小腸聽宮穴故耳聾又下胸中貫膈循脇裏故胸脇痛少陽爲甲木木病遷及於其所勝致脾胃不和作嘔膽味苦熱亦作苦故口苦淺則日作深則間日在气則早在血則晏仲景云瘧脈自弦弦數者多熱弦遲者多寒弦小緊者下之差弦遲者可溫之弦緊者可發汗鍼灸也浮大者可吐之弦數者風發也以飲食消息止之只此七言汗吐下和溫之法具備其他癉瘧溫瘧牡瘧瘧母四癥要不外少陽求治耳靈素金匱之文具在惜無解人而會通其精義也其有熱多寒少心煩少睡者屬心名曰溫瘧有寒多熱少腰疼足冷者屬腎名曰寒瘧有先寒而後大熱咳嗽者屬肺名曰癉瘧有熱長寒短筋脈牽縮者屬肝名曰風瘧有寒熱相停嘔吐痰沫者屬脾名曰食瘧此五臟之瘧分始巢氏病源後人謂其發明內經深信不疑而不知瘧邪不從髒發內經所無之理巢氏臆言之耳一痢疾靈素謂之腸亦曰滯下多由感受風寒暑濕及飲食不節有傷脾胃宿積鬱結而成其癥大便窘迫裏急後重至圊而不能便腹中疼痛所下或白或赤或赤白相雜或下鮮血或如豆汁如魚腦如屋漏水如塵腐色有下純黑者有下純紅者有大孔如竹筒直出者有飲食不下爲噤口痢有乍作乍止爲休息痢此爲感有輕重積有淺深癥有順逆治分气血丹溪謂白痢气病由大腸來赤痢血病由小腸來赤白相兼气血俱病通考古今治痢者皆曰熱則淸之寒則溫之初起熱甚則下之有表癥則汗之小便赤澀則分利之此五者舉世信用奉爲準繩不知五法之中可用者一忌用者四倪氏發明四忌之義謂一忌溫補痢之爲病由濕熱蘊積膠滯於腸胃之中初病卽投溫補將邪气補實腸胃之熱益熾內攻臟腑至於不可救療者比比然也一忌大下痢因邪熱膠滯腸胃而成與溝渠壅塞相似惟用藥磨刮疏通則愈若大下之譬如以淸水蕩壅塞之渠塞必不可去徒傷胃气損元气而已迨正傷邪盛飲食不進而成噤口鮮有不卽於危亡者也一忌發汗痢有身發寒熱頭痛目眩者此非外感乃內熱燻蒸自內達外𨿽有表癥實非表邪也若發汗則耗其正气而邪气得以肆行且風劑燥熱愈助熱邪表虛於外邪熾於內若此而生者幸而免爾一忌分利小便利小便治水瀉之良法也痢本因邪熱滯下津液枯澀而成復利其小水則津液愈枯澀塞愈盛遂至纏綿不已是則分利之過也學人知所忌則知所治矣灸家取穴乃引火化气一法非若亂投熱藥以火救火至爛人腸胃而罔顧也一泄瀉卽古之所謂下利也丹溪云有濕有气虛有痰火食積戴復庵雲瀉水腹下痛者濕也飲食入胃輒瀉完谷不化者气虛也腹痛泄水腸鳴痛一陣瀉一陣者火也或瀉或不瀉或多或少者痰也腹痛甚而瀉瀉後痛減者食積也又濕多成五泄戴云飧泄者水谷不化而完出濕兼風也溏泄者漸下污積粘垢濕兼熱也泄者所下澄淸冷小便淸白濕兼寒也濡泄者體重軟弱泄下多水濕自甚也滑泄者久下不能禁固濕勝气脫也又云飲食不化色黃者胃泄也腹脹滿泄注食卽嘔逆者脾泄也食已窘迫大便色白腸鳴切痛者大腸泄也溲而便膿血少腹痛小腸泄也裏急後重數至圊而不能便莖中痛者大瘕瀉也諸泄瀉小便不利者先分利之若食積痛瀉必當先推蕩其食老人虛泄當益其脾病後作瀉宜調其胃求其所因而治之又不得謂諸瀉利之必利小便也一黃膽癥由濕熱燻蒸而成名分五疸癥各不同一日黃汗汗出染衣色如柏汁一日黃膽身目皆黃便黃無汗一曰谷疸因飲食傷脾而得一日酒疸因酒後傷濕而得一曰女勞疸因色欲傷陰而得總之不出陰陽二癥陽癥多實多熱陰癥多虛多寒羅謙甫辧之詳矣一消渴有上中下之分大渴引飲隨飲隨渴病在肺名曰上消多飲善饑不爲肌肉病在脾名曰中消小便黃赤爲淋爲濁如膏如脂面黑目焦日漸消瘦病在腎名曰下消經曰二陽結謂之消又曰二陽之病發心脾其傳爲風消又心移寒於肺肺消者飲一溲二死不治心移熱於肺傳爲膈消勿泥丹溪五疸同治而不分辧也一痰飲二者略有不同飲由飲食停積其病全在脾胃痰則隨气變化無處不有古人云痰生百病謂百病皆足以生痰非謂百病之由痰而生也故知痰之爲病不由一因有因外感而生者有因內傷而起者誠知外感者何气迎其機而導之邪退則痰自平矣起於內傷者何病察所傷以調之气化則痰亦化矣若見痰治痰而謂痰消病自愈者則吾未之聞也一不寐者有邪實內擾而神不安有正虛眞陰不足而神不守舍病𨿽有不同惟邪正二字皆足以該之帝曰人之多臥者何气使然岐伯曰此人腸胃大皮膚濕而分肉不解焉衛气晝行於陽夜行於陰陽气盡則臥陰气盡則寤衛气畱久於陰故卒然多臥一怔忡者心胸築築振動惶惶惕惕無時得安者是也驚者心忽外有所感動卒然而驚懊者鬱悶之貌情不舒暢憒然無柰比之煩悶而甚也悸者心有所恐時怯怯如人將捕之心虛膽怯之所致也若恐懼則與悸相似而健忘則又爲心脾二經之不足矣夢魘者心腎不交精神散越宜滋養心腎自安

卷之三

身部證治

胸滿期門至陽胸背切痛風門期門少府胸脇支滿俠溪胸脇疼膈兪支溝邱墟胸膈痰壅公孫脇痛奄奄欲絕此爲奔豚急以熱湯浸兩手足頻頻易之气海關元期門陰竅左脇積痛肝兪此穴若同命門一並灸兩目昏暗者可使復明兩脇脹滿膽兪意舍陰陵泉腹硬期門龜背肩中兪腎兪膏肓曲池合谷雞胸中府膻中靈道足三里腰背重痛腰兪大腸兪膀胱兪身柱昆侖灸腰痛不可俯仰令患人正立以竹杖拄地量至臍中用墨點記乃用量脊中卽於點處隨年壯灸之灸訖藏竹杖勿令人知背上冷痛神道腰挫閃痛起止艱難脊中腎兪命門中膂內兪腰兪腰膝酸痛環跳昆侖陽陵泉養老筋骨攣痛三陰交合谷百節酸疼陽輔背心紅腫痛肩井肺兪風門五樞臍下冷痛气海膀胱兪曲泉繞臍痛大腸病也水分天樞三陰交足三里上气胸背滿痛肺兪肝兪雲門乳根巨闕期門梁門內門尺澤脇肋脹痛膈兪章門陽陵泉邱墟諸气膈痛上气不下天突膻中中府膈兪虛勞諸虛勞熱气海關元膏肓足三里內關﹝治勞熱良﹞房勞太溪虛損中極大椎肺兪膈兪胃兪三焦兪腎兪中脘天樞气海足三里三陰交長彊崔氏四花六穴凡男婦五勞七傷气血虛損骨蒸潮熱咳嗽痰喘五心煩熱四肢困倦羸弱等癥並治第一次先取二穴令患人平身正立取一細繩約長三四尺者蠟之勿令伸縮乃以繩頭與男左女右足大拇指端比齊令其順腳心至後跟踏定卻引繩向後從足跟足肚貼肉直上至膝彎曲中大橫紋截斷次令病者平身正坐解發分頂中露頂路取所比蠟繩一頭齊鼻端按定引繩向上循頭路項背貼肉垂下至繩頭盡處以墨記之此非是灸穴別又取一小繩令患者合口將繩雙折自鼻柱根按定左右分開比至兩口角如人字樣截斷卽將此繩展直取中橫加於前記脊中墨點之上其兩邊繩頭盡處以墨記之此第一次應灸二穴名曰患門上法若婦人足小者難以爲則當取右臂自肩穴起以墨記之伸手引繩向下比至中指端截斷以代量足之法庶乎得宜第二次取二穴令患人平身正坐稍縮臂膊取一蠟繩繞項後向前雙垂頭與鳩尾尖齊雙頭一齊絕斷卻翻繩頭向後將此繩中折處正按結喉上其繩頭下垂脊間處以墨記之此非灸穴又取一小繩令患人合口橫量齊兩吻截斷還加於脊上墨點處橫量如前法於兩頭盡處點墨記之此是第二次灸穴卽四花之左右兩穴也前共四穴同時灸之初灸七壯或二七三七以至百壯爲妙俟灸瘡將瘥或火瘡發時又根據後法灸二穴第三次取二穴以第二次量口吻短繩於第二次脊間墨點處對中直放務令上下相停於繩頭盡處以墨記之此是灸穴卽四花之上下兩穴也上共六穴宜擇午日火日灸之後百日內宜愼房勞思慮飲食適時寒暑得中將養調護若瘡愈後仍覺未瘥根據前再灸無不愈者故云累灸至百壯但骨脊上兩穴不宜多灸凡一次只可三五壯多則恐人倦怠若灸此六穴亦宜灸足三里瀉火方妙愚按前法灸脊旁四穴上二穴近五椎心兪下二穴近九椎肝兪崔不知穴名而但立取法蓋欲人之易曉耳然稽脊背穴法則太陽二行者當去脊中各開二寸方得正脈乃可獲效用者仍宜審之一法取手掌中大指根稍前肉魚間近內側大紋半指許外與手陽明合谷相對按之極酸者是穴此同長彊各灸七壯甚妙傳屍癆第一代虫傷心宜灸心兪穴並上下如四花樣第二代灸肺兪四穴如前第三代灸肝兪四穴如前第四代灸陰兪四穴如前第五代灸腎兪四穴如前第六代灸三焦兪四穴如前此癥五日輕五日重輕日其虫大醉方可灸又須誦蓮經並普庵咒鎭之一法灸腰眼穴其法令病患平眠以筆於兩腰眼宛宛中點二穴各灸七壯此穴諸書所無而居家必用載之云其法累試累驗主治癆瘵已深之難治者於癸亥日二更盡三更初令病患平眠灸三壯一傳屍癆瘵以致滅門絕戶者有之此癥因寒熱前作血凝气滯化而爲虫內食臟腑每致傳人百方難治惟灸可攻其法於癸亥日二更後將交夜半乃六神皆聚之時勿使人知令病者解去下衣舉手向上略轉後些則腰間兩旁自有微陷可見是名鬼眼穴卽俗所謂腰眼也正身直立用墨點記然後上牀合面而臥用小艾炷灸七壯或九壯十一壯尢好其虫必於吐瀉中而出燒毀遠棄之可免傳染此比四花等穴尢易且效﹝穴在腎兪下三寸夾脊兩旁各一寸半以指按陷中﹞一法凡取癆虫可於三椎骨上一穴並膏肓二穴各灸七壯然後以飲食調理方下取虫等藥骨蒸寒熱夜熱百勞膏肓肺兪魄戶脾兪腎兪四花穴間使足三里虛怯飲食不化膈兪脾兪胃兪中脘梁門內關天根足三里汗癥自汗膏肓大椎復澑盜汗肺兪復澑﹝瘧多汗亦灸﹞多汗少力大橫痼冷此腎與膀胱虛寒也多灸愈妙脾兪神闕關元气海﹝此穴亦治陽脫﹞血癥虛勞吐血上脘肺兪脾兪腎兪大陵外關咯血風門吐血百勞肺兪心兪膈兪肝兪脾兪腎兪脊骨天樞大淵通裏間使大陵中脘足三里怒气傷肝吐血肺兪肝兪脾兪腎兪間使足三里衄血上星﹝灸一壯卽止一日七七壯少則不能斷根﹞囟會﹝亦如上星﹞風門膈兪脊骨百勞合谷湧泉一法於項後髮際兩筋間宛中穴灸三壯蓋血自此入腦注鼻中故灸此立止﹝卽啞門穴﹞便血中脘气海上二穴灸脫血色白脈濡弱手足冷凍飲料食少思彊食卽嘔凡大便下血諸治不效者但取脊骨中與臍相平須按脊骨髙突之處覺酸疼者是穴方可於上灸之不疼者非也灸七壯卽止如再發卽再灸七壯永可除根腸風奇穴其穴在脊之十四椎下傍各開一寸年深諸痔灸之最效尿血膈兪脾兪三焦兪腎兪列缺章門大惇鼓脹千般鼓脹要先知切忌臍髙突四圍肚上靑筋休用藥陰囊無縫不堪醫背平如板終難治掌上無紋有限時五穀不消十日死肚光如鼓療延遲痰多气短皆無藥十个當知九个危任使神醫難措手勸君臨癥識權宜鼓脹灸治太白水分气海足三里天樞中封又法先灸中脘七壯引胃中生發之气上行陽道水腫中脘水分水溝合谷足三里神闕气海膈兪三陰交石門中極曲骨內關陰市陰陵泉中封太衝照海公孫虛腫解溪復澑公孫石水然谷章門血鼓膈兪脾兪腎兪間使足三里復澑行間單鼓脹肝兪脾兪三焦兪水分公孫大惇腫滿難步太衝﹝亦治虛勞浮腫﹞飛陽脾虛腹脹公孫三里內庭腹中气脹此癥飲食反多身形消瘦脾兪章門積聚痞塊久痞中脘章門三焦兪三陰交內庭幽門上脘脾兪气海凡治痞者須治痞根無不獲效其法於十二椎下當脊中點墨爲記墨之兩旁各開三寸半以手揣摸自有動處卽點墨灸之大約穴與臍平多灸左邊或左右俱灸此痞根也或患左灸右患右灸左亦效結積畱飲通谷上脘中脘積气上奔急迫欲絕期門天樞梁門奔豚气逆痛不可忍關元肺積名息奔在右脇下尺澤章門足三里心積名伏梁起臍上上至心下後溪神門巨闕足三里肝積名肥气在左脇下肝兪章門行間脾積名痞气橫在臍上二寸脾兪胃兪腎兪通谷章門足三里腎積名奔豚生臍下或上下無時腎兪關元﹝瘕癖﹞中極﹝臍下積聚疼痛﹞湧泉气塊脾兪胃兪腎兪梁門天樞气海長桑君鍼積塊瘕先於塊上鍼之甚者又於塊首一鍼塊尾一鍼鍼訖灸之效痞塊悶痛大陵中脘三陰交食積血瘕胃兪气海行間心腹痛脹九腫心痛巨闕靈道曲澤間使通谷﹝穴在乳下二寸千金治心痛惡气上脇痛急灸五十壯﹞鬼擊心痛欲絕支溝又急灸大拇指足甲男左女右三壯肺心痛臥若伏龜大淵尺澤上脘膻中﹝胸痺痛﹞又治心痛灸虎口白肉際各七壯脾心痛痛如鍼刺內關大都太白足三里﹝連承山﹞公孫肝心痛色蒼蒼如死狀終日不得休息行間太衝腎心痛悲懼相控太溪然谷胃心痛巨闕大都太白足三里﹝連承山﹞胃脘痛膈兪脾兪胃兪內關陽輔商邱心脾脹痛上脘中脘脾兪胃兪腎兪隱白足三里腹中脹痛膈兪脾兪胃兪腎兪大腸兪中脘﹝脾寒﹞水分天樞石門﹝心下堅滿﹞內關足三里商邱﹝脾虛﹞小腹脹痛三焦兪章門三陰交足三里邱墟太白行間气海﹝治臍下三十六疾小腹痛欲死者灸之卽生﹞噎癥膈噎膻中﹝奇經任脈穴﹞中脘﹝奇經任脈穴﹞膏肓﹝灸百壯足太陽經穴﹞內關﹝手厥陰經穴﹞食倉﹝卽胃倉足太陽經穴﹞足三里﹝足陽明穴﹞心兪﹝足太陽經穴﹞膈兪﹝足太陽經穴﹞脾兪﹝足太陽經穴﹞天府﹝手太陰經穴﹞乳根﹝足陽明經穴﹞憂噎心兪﹝足太陽經穴﹞思噎天府﹝手太陰經穴﹞神門﹝手少陰經穴﹞脾兪﹝足太陽經穴﹞勞噎膈兪﹝足太陽經穴﹞勞宮﹝手厥陰經穴﹞气噎膻中﹝奇經任脈穴﹞天突﹝奇經任脈穴﹞膈兪﹝足太陽經穴﹞脾兪﹝足太陽經穴﹞腎兪﹝足太陽經穴﹞乳根﹝足陽明經穴﹞關衝﹝手少陽經穴﹞足三里﹝足陽明穴﹞大鐘﹝足少陰經穴﹞解溪﹝足陽明經穴﹞食噎乳根﹝足陽明經穴﹞諸咳喘嘔噦气逆咳嗽丹田膻中身柱列缺天突兪府華蓋乳根風門肺兪至陽寒嗽肺兪膏肓靈臺至陽合谷列缺天突三里熱嗽肺兪膻中尺澤大溪咳嗽紅痰列缺百勞肺兪中脘諸喘气急天突璇璣華蓋膻中乳根期門气海咳逆膏肓解溪陰竅哮喘五哮中惟水哮乳哮酒哮爲難治璇璣華蓋兪府膻中大淵足三里肩井﹝治冷風哮有孕勿灸﹞肩中兪﹝治風哮﹞小兒鹽哮法於男左女右手小指尖上用小艾炷灸七壯無不除根未除再灸久嗽不愈將本人乳下約離一指許有低陷之處與乳直對不偏者名直骨穴如婦人卽按其乳頭直向下看其乳頭所到之處卽是直骨穴位灸艾三炷艾炷如赤豆大男灸左女灸右不可差錯其嗽卽愈如不愈其病再不可治嘔吐不下食膈兪三焦兪巨闕嘔吐不思飲食上脘中脘冷气嘔逆章門大陵尺澤太衝後溪﹝吐食﹞反胃气海下脘脾兪膈兪中脘三里胃兪上脘膻中乳根水分天樞大陵日月﹝嘔吐吞酸﹞意捨﹝嘔吐吞酸﹞噦逆腋下穴﹝千金翼治噦噫膈中气閉塞灸腋下聚毛宛宛中附肋處五十壯良效﹞中府風門肩井承漿膻中中脘期門气海足三里三陰交乳根﹝三壯火到肌卽定其不定者不可救也﹞漧嘔膽兪至陰間使霍亂逆冷巨闕中脘建裏水分承山三陰交﹝逆冷﹞照海大都霍亂轉筋湧泉﹝灸三七壯如不應灸足踵聚筋上白肉際七壯立愈﹞又法﹝灸足外踝骨尖上七壯﹞夾脊穴千金雲令病者合面臥伸兩手著身以繩橫牽兩肘尖當脊間繩下兩旁相去各一寸半所﹝灸百壯﹞霍亂吐瀉中脘天樞气海凡霍亂將死者用鹽塡臍中灸七壯立愈﹝又法灸肘尖骨罅中七壯﹞幹霍亂卽俗所謂絞腸痧也急用鹽湯探吐並以細白幹鹽塡滿臍中以艾灸二七壯效噯气中脘善太息中封商邱公孫善悲心兪大陵大惇玉英膻中气短大椎肺兪肝兪﹝不語﹞內關足三里太衝尺澤﹝不語﹞天突肩井气海﹝陽脫﹞瘧瘧疾大椎三椎﹝多汗﹞章門環跳承山飛陽昆侖公孫合谷寒瘧太溪至陰間使久瘧後溪間使百勞中脘脾兪胃兪少府內關足三里曲池陷谷﹝溫瘧﹞然谷大陵痰瘧癖膈兪痢久痢中脘脾兪天樞三焦兪大腸兪足三里三陰交裏急後重下脘天樞照海赤白痢長彊命門泄瀉久瀉滑脫下陷百會脾兪腎兪虛寒久瀉關元中極天樞﹝腹痛手足冷﹞三陰交﹝腹滿﹞中脘梁門气海﹝手足厥冷﹞大瀉气脫气海天樞水分﹝水谷不分﹞脾泄色黑脾兪胃泄色黃胃兪大腸泄白色大腸兪小腸泄色赤小腸兪大瘕泄天樞水分﹝各三七壯﹞腎泄夜半後及寅卯之間泄者命門天樞气海關元水漬入胃名曰溢飲渴而飲水水下又泄泄又大渴大椎﹝穴在一椎之上﹞腸鳴神闕陷谷承滿老人虛人泄瀉神闕關元脾兪大腸兪黃膽公孫至陽脾兪胃兪酒疸目黃面發赤斑膽兪女勞疸腎兪消渴承漿太溪支正陽池照海腎兪小腸兪手足小指穴﹝卽手足小指尖頭﹞痰癥痰飲吐水巨闕痰火百會膏肓﹝發狂﹞陰癥冷痰气海三陰交痰眩中脘傷酒嘔吐痰眩率谷顚狂癇痙驚悸不寐顚狂百會人中天窗﹝狂邪鬼語﹞身柱神道心兪筋縮骨章門天樞少衝﹝女灸此﹞勞宮內關神門陽溪足三里下巨虛丰隆衝陽﹝男灸此﹞太衝厲兌前谷後溪燕口﹝在口吻兩邊赤白肉際﹞足大指橫紋穴﹝卒顚病灸兩腳大指聚毛中七壯﹞顚癇神庭身柱靈道金門承命﹝穴在內踝後上行三寸動脈中主治狂邪驚癇灸三十壯﹞申脈﹝陽蹺穴晝發灸此﹞照海﹝陰蹺穴夜發灸此﹞凡灸二蹺穴必先用藥下之否則痰壅殺人又云風癇可灸驚熱不可灸風癇百會上星身柱心兪筋縮章門神門天井陽溪﹝灸此不必灸合谷﹞合谷﹝灸此不必灸陽溪﹞足三里太衝狂言不避水火間使百會暴啞不能言速灸臍下四寸並小便陰毛際骨陷中各灸七壯重者二七壯並手足中指頭盡處各灸三壯神效男灸左女灸右五痙脊彊身柱大椎陶道螈靈道少府怔忡健忘不寐內關液門膏肓解溪神門好臥厲兌驚悸膽兪解溪驚恐見鬼陽溪懊心悸通裏心虛膽寒少衝癡呆神門心兪夢魘鬼擊人中上星水溝鬼眼秦承祖灸鬼法取鬼哭穴一名手鬼眼一名足鬼眼法以二拇指並縛一處須甲肉四處著火各灸七壯用治顚癇夢魘鬼擊並五癇癡呆及傷寒發狂等癥皆效凡夜夢魘死者皆由平日神气不足致使睡臥神不守舍魂不根據體凡魘者切不可執燈照之但向暗中呼其名卽醒又法嚙患人足大指甲側卽蘇又法用牙皂末吹入鼻中亦妙若經一二更者亦可灸之又一法灸大惇穴七壯卽醒

卷之四

手足證略

手足爲諸陽之本陽之气主動以應天經曰天有十日人有手十指以應之天有十二行人有足十指莖垂以應之又曰足受血而能步掌受血而能握指受血而能攝故凡人之日用動作無不藉力於手足血气盛者則健舉輕便血气衰者則委頓沈重其中於病也或傷於風或傷於寒或傷於濕所傷之因有不同而手足上下之病亦有異經云風爲百病之長其變無常濕畱關節令人四肢不仁風邪從陽而親上濕邪從陰而親下惟陰寒之气挾風濕而來因人之虛隙以乘之上下中外無定處故寒气積而不瀉則溫气去血凝澀脈不通手足爲之攣痛經所謂冬气滿在四肢是也又肺心有邪其气畱於兩肘肝有邪其气畱於兩股脾有邪其气畱於兩髀腎有邪其气畱於兩膝此五臟有邪畱爲手足之病而其要皆統於脾蓋脾主四肢脾脈太過爲病在外則令人四肢不舉脾藏在體爲肉形不足則四肢不用此可以驗脾之虛實而知手足致病之大略也一臂痛人皆謂風寒襲臂而然不知邪之所湊其气必虛宜分別經絡而治之先令病者以兩手伸直其臂貼身垂下大指居前小指居後其臂之前廉痛者屬陽明經後廉痛者屬太陽經外廉痛者屬少陽經內廉痛者屬厥陰經內前廉痛者屬太陰經內後廉痛者屬少陰經視其何經受病按經取穴以行灸法庶無南轅北轍之誤若手腫痛或指掌連臂膊痛謂之手气或臂痛不舉或癰毒僕傷皆是气血凝滯臂連肩背酸痛兩手軟痺由痰飲流入四肢又有血不榮筋而致臂痛者當養其血痛自止也又血燥筋攣遇寒則劇此肝气虛弱風寒客於經絡故也若手足拘攣麻木又爲脾肺气虧濕邪不化以致此耳一痺之爲言閉也經云風寒濕三气雜至合而爲痺其風气勝者爲行痺寒气勝者爲痛痺濕气勝者爲著痺其有筋脈肌皮骨五痺之目以明春夏四季秋冬五气之所感受各主一臟也非三气之外又別有此五癥也所謂行痺者痛無定處俗名鬼箭風又名流火古云歷節風又曰白虎歷節風晝則靜夜則動其痛徹骨如虎嚙之狀風痺痛有定處或四肢拘攣關節疼痛名曰痛風著痺者麻木不仁素問云營气虛則不仁衛气虛則不用營衛俱虛則不仁且不用靈樞曰衛气不行則爲麻木東垣宗之以麻痺之癥必補衛气而行之景嶽雲治痺之法祗峻補其陰宣通脈絡不宜過用風燥之劑亦內經之旨也又風痺流行上中下三部乘人臟腑之虛與血气相搏聚於關節而作痛若腿腳生瘡渾身瘙癢是其人本血虛因風濕傷脾主肌肉肌肉腠理爲邪壅閉不得宣達而作癢此二者專主風濕而言然又有冷痺熱痺痰痺血痺胸痺胞痺腸痺周痺當詳癥脈分別治之要不外劉李二氏所論一以攻邪爲主邪去則正气自安一以補正爲要正復則邪气自卻當攻當補左執經者善行其權也一腿叉風憎寒發熱或筋攣腫痛當陰股HT間足厥陰之脈上內廉循股陰入毛中人有鬱怒肝气積而不行下注於腿叉而作痛或風寒內犯肝腎陽气畱止亦有此癥人多以爲濕熱下流是知其一而不知其二也一鶴膝風兩膝腫大腿枯細象如鶴膝之形俗謂之鼓槌風總不過風寒濕三气之爲病然腫病必有邪滯枯細者必因血虛初起可用蔥熨消法久宜養气滋血爲主再視其外癥何如兼治之可也一足發熱多屬陰虛如腎水虧耗脛膝酸軟而足熱肝血不足筋脈隱痛而足熱脾陽下陷腹脹腿酸而足熱虛勞之人每有此癥然亦有濕熱下注壅遏營衛常行之道兩不相下其气蒸騰而發熱是又不可視爲陰虛而一例治之也一香港腳之疾東垣謂實水濕之所爲也初卽灸患處二三十壯以道引濕气外出遂不至成大患按古無是名稱自晉蘇敬始其頑麻腫痛者卽經所謂痺厥也痿軟不收者卽經所謂痿厥也其衝心者卽經所謂厥逆也自東垣發寒濕濕熱之論後學泥之遂成南北二派不知人在气交之中正變邪感何地不然非南人不患北病北人不患南病也在善治者察明經絡所起更審六气中何气當之如病者頭痛目眩項彊腰脊身體經絡外踝之後循京骨至小指外皆痛太陽經癥也如翕翕寒熱呻欠口鼻幹腹脹髀膝臏中循外下足跗入中指內間皆痛陽明經癥也如口苦上喘脇痛面垢體無光澤頭目痛缺盆並腋下如馬刀腫自汗振寒發熱胸中脇肋髀膝外至絕骨外踝及諸節指皆痛少陽經癥也如腹滿夾咽連舌系急胸膈痞滿循骨下股膝內前廉內踝過核骨後連足大指之端內側皆痛太陰經癥也如腰脊痛小指之下連足心循內踝入跟中上內出中內廉股肉皆痛上衝胸咽饑不能食麵黑小便淋閉咳唾不已善恐心惕惕如人將捕之小腹不仁者難治此少陰經癥也如腰脇偏疼從足大指連足趺上廉上至內廉循股環陰抵小腹夾臍諸處脹痛兩腳攣急嗌漧嘔逆洞泄厥陰經癥也以上六經各隨其气所勝者而調之庶無有誤一痿癥又名軟風手足痿軟而無力百節緩縱而不收經分五臟之熱名病其所屬皮脈筋肉骨五痿是也肺熱葉焦則皮毛虛弱急薄著則生痿心气熱則下脈厥而上上則下脈虛虛則生脈痿肝气熱則膽泄口苦筋膜幹筋膜幹則筋急而攣發爲筋痿脾气熱則幹而渴肌肉不仁發爲肉痿腎气熱則腰脊不舉骨枯而髓減發爲骨痿此五痿者經從髒气所要者各舉其一以爲例會而通之則五勞五志六淫盡得成五臟之熱以爲痿也丹溪會合經旨謂瀉南方則肺金淸而東方不實何脾傷之有補北方則心火降而西方不虛何肺熱之有誠爲治痿之大法又諸痿之病未有不因陽明虛而得者治痿獨取陽明確有眞見外此無餘義矣一轉筋病仲景謂其臂腳直脈上下行微弦足太陽之下血气皆少則善轉筋踵下痛又云諸筋者皆屬於節又云肝血虛筋無所養轉結而痛此與傷寒異也夫傷寒霍亂者其本在於陽明胃經也陰陽反戾淸濁相干上下相離營衛不能相維故轉筋攣痛經絡亂行暴熱吐瀉中焦衛气所主也有從標而得之者有從本而得之者有從標本而得之者六經之變治各不同察其脈色知犯何經隨經標本各施其治則撥亂反正之功可收效於須臾之頃也

卷之四

手足癥治

肩臂冷痛凡人肩臂冷痛者每遇風寒肩上多冷或日須熱手撫摩夜須多被擁蓋庶可支持此以陽气不足气血衰弱而然若不預爲之治恐中風不遂等癥由此而成也須灸肩二穴方免此患蓋肩系兩手之安否環跳系兩足之安否此不可不灸輕者七壯風寒甚者十四壯或分二三次報之但不可過多恐臂細也若灸環跳則四五十壯無害又法灸膏肓肩井臂痛不舉肩井肩曲池淵液曲澤﹝臂肘掣痛﹞後溪﹝項彊肘痛﹞大淵﹝手腕痛﹞陽谷﹝手膊痛﹞手臂紅腫液門中渚受濕手足拘攣曲池尺澤腕骨外關中渚五虎﹝在手食指無名指背間本節前骨尖上各一穴握拳取之主治手指拘攣﹞臂腕五指疼痛腕骨支正四肢麻戰蜷攣中渚五痺曲池外關合谷中渚膏肓肩井肩上中下三部痺痛足三里冷痺陽陵泉足痺不仁腰兪懸鐘﹝濕痺趾疼同治﹞手背癰毒中渚渾身瘙癢麻痺風市懸鐘腿叉風腎兪環跳陽陵泉懸鐘昆侖膝風腫痛足三里陽陵泉陰陵泉太衝昆侖足發熱湧泉然谷膝脛冷痛曲泉厲兌膝臏腫痛厲兌此穴合隱白治夢魔香港腳忽覺有虫自足心行至腰中卽暈絕久方蘇醒此眞香港腳也初覺卽宜灸足三里懸鐘絕谷風市肩井陽陵泉陽輔昆侖照海太衝白虎歷節風風市此穴在膝上七寸外側兩筋間又法令正身平立直隨兩手著腿當中指頭盡處陷中是穴﹝灸三五壯﹞玉龍兼陰市能治腳膝乏力兩足轉筋陽陵泉承山邱墟三陰交照海腳踝﹝內筋急灸內踝四十壯外筋急灸外踝四十壯﹞腿膝冷痺鶴膝風陽陵泉環跳風市濕痛兩腿瘡癢血海寒濕筋攣疼痛環跳風市痿癥湧泉陰谷陽輔足內廉腫痛肩井三陰交大惇足腕腫痛解溪邱墟寒濕腳瘡取足跗上三寸許足腕正中陷處是穴灸七壯神效此穴當卽是解溪穴照海手足逆冷大都僕傷肘背痛肩井陽池足腫不得履地昆侖

卷之四

二陰癥略

夫二陰者所以通水道傳糟粕爲地道之要會也經曰濁陰出下竅下竅者下焦之竅也凡人飲食入胃其精气先輸脾歸肺上行春夏之令以滋養周身乃淸气爲天者也升已而下輸膀胱行秋冬之令爲傳化糟粕轉味而出乃濁陰爲地者也人能順四時之气起居有時以避寒暑飲食有節及不暴喜怒以順神志常欲四時均平而無偏勝則安不然外感六气之淫內動五志之火則大小便不通或不禁遺精濁淫諸淋痔疝之癥作矣分列各條於後一夢遺精滑丹溪分爲二癥謂夢與鬼交爲夢遺不因夢感而自遺者爲精滑其實總爲一遺精也戴氏云遺精得之有四有用心過度心不攝腎以致失精者有因思色欲不遂致精失位輸瀉而出者有色欲太過滑泄不禁者有年壯气盛久無色欲精气滿泄者其所由不同其狀亦不一也考古治夢遺方屬郁滯者居大半是又不專主於固澀也如果腎虛精滑宜治以補澀若屬郁滯宜治以通利如濕熱內蘊當從脾胃酌治如欲火大熾思想無窮當從心治醫家大法總不外此數者審而用之可也一白濁之癥經所謂思想無窮入房太甚發爲白淫又脾移熱於腎出白二者皆隨溲而下也又有濕痰流注者有胃中濁气下流滲入膀胱者丹溪謂赤濁者爲心虛有熱由思慮而得之白濁者爲腎虛有寒因嗜愆而得之又曰赤屬血因小腸屬火故也白屬气由大腸屬金故也靈樞謂中气不足溲便爲之變必先補中气使升舉之而後分其臟腑气血赤白虛實以治方得經旨一精冷無子何以明之有稟受先天北方寒水之气腎臍常冷而不溫𨿽當壯盛之年亦隨肝陽鼓動而施泄然气體本寒如春行冬令萬物不得遂其生此不可以法治有勞傷少陰之髒眞陽失守寒气畱止所藏之精故無沖和生化之气可用矣法以散寒助暖則陽施陰化自得其平易曰男女媾精萬物化生男女者乾坤之道也幹以中爻之坤而成坎坤以中爻之乾而成離坎爲水離爲火水中得火而旣濟之象成焉若火獨炎上水獨潤下水火不交則爲未濟何生化之有靈樞曰兩神相搏合而成形常先身生是謂精精冷者腎气虛寒也一淋癥大綱有二一曰濕脾受積濕之气小便黃赤甚則淋一曰熱風火郁於上而熱其病淋是也分而言之有石淋小便下如沙石有勞淋勞倦卽發有血淋心主血气通小腸熱甚則搏於血脈血得熱則流行入胞中與溲俱下有膏淋肥液若脂膏又名肉淋有气淋胞內气脹小腹滿出少善數尿有餘瀝有冷淋冷气客於下焦邪正交爭滿於胞內水道不宣先寒戰然後便數成淋學人能識其大綱悉其條目淋之爲病無遁情矣又有胞痺者經云小腹膀胱按之內痛若沃以湯澀於小便上爲淸涕此因風寒濕邪气客於胞中則气不能化出故胞滿而水道不通癥似淋而非淋也一二便之病皆由於气邪气實則祕塞不通正气虛則遺泄不攝如大便祕者有風祕冷祕气祕熱祕有老人津液漧燥及婦人分產亡血或發汗利小便病後气血未復皆能作祕潔古云臟腑之祕不可一槪治療仲景云脈有陽結陰結者其脈浮數而能食不大便者陽結也脈沈遲而不能食身體重大便反硬陰結也東垣云陽結者散之陰結者熱之如腹中積痛亦陰結也故灸法爲宜小便不通者東垣云皆邪熱爲病分在血在气而治之如渴而不利者熱在上焦肺分不渴而小便不通者熱在下焦血分內經云無陽則陰無以生無陰則陽無以化又云膀胱者州都之官津液藏焉气化則能出矣丹溪用吐法以提其气气升則水自降亦取其气化而已又三焦者決瀆之官水液出焉灸家治小便不利但取三焦穴不取膀胱也遺尿者心腎气虛陽气衰冷致令膀胱失傳送之度溺出不自覺也經云膀胱不約爲遺溺又謂督脈生病肝所生病皆遺溺以二經循陰器系廷孔病則營衛不至气血勞劣莫能約束水道之竅故遺失不禁也若遺溺偏墜乃肝腎之病也尿血精出又兼心肺之癥總之二便爲病多由脾胃不能轉輸寒熱虛實臟腑相干各有所因宜考諸明論而細爲分辧也一疝病睪丸脹痛及少腹足厥陰經之病也經云任脈爲病男子內結七疝女子帶下瘕聚又督脈生病從少腹上衝心而痛不得前後爲衝疝又曰胛傳之腎病名曰疝瘕又三陽爲病發寒熱其傳爲疝又邪客於足厥陰之絡令人卒疝暴痛靈樞曰足陽明之筋痛爲疝腹筋急足太陰之筋病陰器紐痛下引臍兩脇痛足厥陰之筋病陰器不用此靈素言疝各從諸經脈所生張仲景言皆由寒邪得之後人更立七疝之名曰寒水筋血气狐是也分言病狀各立方主治可謂詳且盡矣然此統言兩丸俱病又有偏一者不可不明夫人有兩腎其左腎屬水水爲血屬統納左之血者肝木之職故諸寒收引則血泣所以寒血從而歸肝下注於左丸其右腎屬火火爲气屬統納右之气者肺金之職故諸气憒郁則濕聚所以濕气從而歸肺下注於右丸且睪丸所絡之筋非盡由厥陰而太陰陽明之筋亦入絡也常見人偏患於左者則痛多腫少偏於右者則痛少腫多此其驗也一前陰痛經云太陰司天濕气下臨腎气上從陰痿气衰而不舉陰痿者皆耗散過度傷於肝筋所致經謂足厥陰之經其病傷於內則陰痿不起是也又云足厥陰之筋傷於熱則縱挺不收傷於寒則陰縮入治在行水淸陰气是也莖中痛者是厥陰經气滯或寒濕凝聚或濕熱下注或血虛脹痛或气虛隱痛當視其所以而觀其所由若病淋作痛又當別論一痔漏多由酒色過度濕熱充乎臟腑溢於經絡下墜穀道之左右衝突爲痔久不瘥變爲漏也內經所謂因而飽食經脈橫解腸爲痔又謂少陰之復爲痔又督脈生病癃痔巢氏有五痔之論謂肛邊生鼠突出在外時時出膿血牡痔也肛邊腫生瘡而出血者牝痔也肛邊生瘡癢而復痛出血者脈痔也肛邊腫核痛發寒熱而血出者腸痔也因便而淸血隨出者血痔也又有酒痔肛邊生瘡亦有血出有气痔大便難而血出肛亦出外良久不收諸痔皆由气血勞損久成痔漏至若潰出黃水則又爲濕熱矣更宜於東垣方論求之祕傳痔漏隔礬灸法皂礬一斤用新瓦一片兩頭用泥作一壇先以香油刷瓦上焙漧卻以皂礬置瓦上枯爲末穿山甲一錢入紫罐內存性爲末木鱉子亦如前法過取末二錢五分乳香沒藥各一錢五分另研上藥和勻冷水調量大小作餅子貼瘡上用艾炷灸三四壯灸畢就用燻洗藥先燻後洗日六三五日後如前法再灸以瘥爲度燻洗方皂礬如前制過約手規二把知母末一兩貝母末一兩蔥七莖先用水煎蔥三四沸傾入瓶內再入煎藥令患者坐瓶口上燻之待水溫傾一半洗患處畱一半俟再灸復熱燻洗以瘥爲度一脫肛癥久利產婦小兒老人多有此疾產婦用力過度久利气血下陷小兒气血未充老人气血已衰故肛易出不得約束禁固也肛門爲大腸之候肺與大腸相爲表裏肺臟蘊熱則閉气虛則脫當審其因以治之

卷之四

二陰癥治

夢遺精滑鬼交春秋冬三時可灸膏肓腎兪﹝灸隨年壯﹞命門﹝遺精不禁五壯立效﹞白環兪中極三陰交中封然谷三里關元气海大赫精宮丹田失精膝腫冷痛曲泉白濁脾兪小腸兪气海章門開元中極精冷無子腎兪淋痛列缺中封膈兪肝兪脾兪腎兪气海石門﹝血淋﹞間使﹝能攝心包之血﹞三陰交﹝勞淋﹞復澑﹝血淋﹞湧泉﹝血淋﹞尿血精出列缺遺尿偏墜少府少便不通利三焦兪小腸兪三陰交中極﹝兼腹痛﹞中封太衝至陰大小便不通大腸兪膀胱兪大便祕結腹中積痛章門巨闕太白支溝照海大都神關﹝卽臍中用包豆爲餅塡入臍中灸三五壯﹞气海﹝兼小兒遺尿﹞關元陰陵泉大惇行間大腸下气百會胞痺小腹膀胱按之內痛若沃以湯澀於小便上爲淸涕脈宜大而實忌虛小而澀三陰交疝气大惇肩井﹝疝﹞章門气海歸來衝門關元﹝主疝偏大灸百壯﹞帶脈會陰三陰交﹝肝脾﹞大溪﹝寒疝﹞太衝隱白﹝脾疝﹞承漿築賓湧泉然谷水道陷谷曲泉﹝疝﹞足大指爪甲穴並足合兩拇指爪甲以一艾炷灸兩爪端方角上七壯治疝陰腫大效手小指端治疝灸七壯左灸右右灸左足大指本節間治卵疝气灸三壯足大指內側去端一寸白肉際灸隨年壯甚驗若雙灸兩處陰腫欲潰灸足大拇指本節橫紋中五壯一云隨年壯闌門在陰莖根兩旁各開三寸灸二七壯治木腎偏墜一法於關元旁相去各三寸靑脈上灸七壯一法令病患合口以艸橫量兩口角爲一折照此再加二折共爲三折屈成三角如△樣以上角安臍中心兩角安臍下兩旁當兩角處是穴左患灸右右患灸左左右俱患卽兩穴俱灸艾炷如麥粒十四壯或三七壯卽安陰痿命門腎兪气海然谷陽谷陰挺曲泉太衝然谷照海陰縮中封莖中痛列缺行間陰陵泉痔漏命門腎兪長彊﹝五痔便血最效灸隨年壯﹞三陰﹝痔血﹞承山﹝久痔﹞陽谷太白凡痔疾腫大熱甚者先以槐柳枝煎湯乘熱燻洗過後用壯盛男子篦下頭垢捏成小餅約濃一分置痔上又切獨蒜片濃如錢者置垢上用艾灸二七壯或三七壯無不消散又法單用生薑切薄片放痔痛處用艾炷於姜上灸三壯黃水卽出自消散矣若有二三个者根據前逐个灸之神效脫肛百會﹝三壯﹞此屬督脈居巓頂爲陽脈之都綱統一身之陽气凡脫肛皆因陽气下陷經云下者舉之故當藉火力以提之則脾气可升而門戶固矣小兒亦然胃兪長彊又有洞瀉寒中脫肛者灸水分百壯內服溫補藥自愈少腹外腎痛丘墟

卷之四

婦人癥略

婦人之病與男子同惟調經種子胎前產後與男子異其同者已具見於各條其異者自當別爲表著易曰一陰一陽之謂道乾道成男坤道成女男秉乾道之陽其性剛而明女秉坤道之陰其性柔而晦故其生病也大半由於七情鬱結中气不能舒暢气不舒則血遂不能循行無滯气血交病因致月事失常崩帶瘕之病作衝任之脈有傷生化之機日薄是故苗而不秀秀而不實甚至終身不孕者有之而且積憂生熱積熱生痰延及虛勞者有之沈謐云婦人女子之病常浮於男子什九其喜怒哀樂發而中節者寡欲診問而識所因蓋亦難矣經曰怒則气上喜則气緩悲則气消恐則气下寒則气收熱則气泄驚則气亂勞則气耗思則气結九气不同百病皆生於气女子善懷气病爲多气病而血未有不病者今特取婦科之要者數則詳述於後一月經不調血結經閉岐伯曰女子二七腎气盛齒更發長而天癸至任脈通太衝脈盛月事以時下月者以三旬一見以象月盈則虧也經常也行有常期而不失其候也內經曰飲食入胃遊溢精气上輸於脾脾气散精上歸於肺通調水道下輸膀胱水精四布五經並行東垣先生所謂脾爲生化之源心統諸經之血誠哉是言也竊謂心脾和平則經候如常苟或七情內傷六淫外侵飲食失節起居失宜脾胃虛損心火妄動則月經不調矣如經行頭暈肝傷風動也經乃欲行腹中絞痛者血澀也夫經水陰血也屬衝任二脈上爲乳汁下爲月水內經云二陽之病發心脾有不得隱曲故女子不月其傳爲風消又曰月事不來者胞脈閉也薜立齋云女子不月有因脾虛而不能生血者有因脾郁傷而血耗損者有因胃火而血消爍者有因脾胃損而血少者有因勞傷心而血少者有因怒傷肝而血少者有因腎水不能生肝而血少者有因肺气虛不能行血而閉者治宜察脈辧癥各隨其所因而調之經所謂損其肺者益其气損其心者調其營衛損其脾者調其飲食適其寒溫損其肝者緩其中損其腎者益其精是也一婦人血崩癥狀非一所感亦異經曰陰虛陽搏謂之崩又云陽絡傷則血外溢陰絡傷則血內溢產實分陰崩陽崩受熱而赤謂之陽崩受冷而白謂之陰崩薛氏云有因脾胃虛損不能攝血歸源或因肝經有火血得熱而下行或因肝經有風血得風而妄行或因怒動肝火血熱而沸騰或因脾經鬱結血傷而不歸經或因悲哀太過胞絡傷而下崩治療之法當各隨其經之所病東垣丹溪諸先生云凡下血癥須用四君子以收功斯言厥有旨哉一淋帶赤白經曰任脈爲病男子內結七疝女子帶下瘕聚又曰脾傳之腎名曰疝瘕小腸冤結而痛出白一名曰蠱所以爲帶下冤結也產寶帶下三十六疾乃十二九痛七害五傷三固謂之三十六病也陳自明云婦人帶下其名有五因經行產後風邪入胞門傳於臟腑而致之肝病色HT如靑泥心病色如紅津肺病形如白涕脾病形如爛瓜腎病黑如HT血人有帶脈橫於腰間病生於此故名爲帶然亦不全拘於帶脈徐用誠先生云白屬气赤屬血東垣先生云血崩久則亡陽故白滑之物下流亦有濕痰流注下焦或腎肝陰淫之濕勝或驚恐而木乘土位濁液下流或思慕爲筋痿癥之所受不同而治亦各異也崔氏四花穴治赤白帶如神撮要取中極白環兪各灸十五壯腎兪灸隨年壯海藏謂帶病太陰主之灸章門穴麥粒大各三壯神效一婦人瘕多屬血病者堅也堅則難破瘕者假也假物成形古人有五積六聚七八瘕之名內外所感不同治法亦當以類相從蠱者虫病也血病也𨿽內外所感其積於腹中與藏气搏結乃成龍蛇魚鱉等物自有活性故名曰蠱非鼓脹無物空空之謂也當須識此經雲气主噓之血主濡之若血不流積凝而爲瘕也瘕者中𨿽硬而忽聚忽散多因六淫七情飲食起居動傷臟腑而成當與癖諸癥同治愼勿妄傷元气一婦人不孕多因七情所傷致使血衰气盛經水不調或前或後或多或少或色淡如水或紫如血塊或崩漏帶下或肚腹疼痛或子宮虛冷皆不能受孕經云衝爲血海任主胞胎二經受病其在女子爲不孕故凡女子之孕育以血爲主血不能自生而又以气爲主欲求種子之法亦惟以培補命門顧惜陽气淸心寡欲使气血充和不求子而得子乃天地自然之道也一婦人屢墮胎者必以气脈虧損而然而虧損之由有稟質之素弱者有年力之衰殘者有憂怒勞苦而困其精力者有色欲不愼而盜損其生气者此外如跌撲飲食之類皆能傷其气脈气脈有傷而胎可無恙者非先天最完固者不能而常人則未之有也且懷胎十月經養各有所主一月形如露珠乃太極動而生陽天一生水謂之胚足厥陰肝脈主之經水卽閉飲食稍異二月如桃花瓣乃太極靜而生陰地二生火謂之脹足少陽膽脈主之若吐逆思食名曰惡阻有孕明矣或偏嗜一物一臟之虛如愛酸物乃肝經只能養胎而虛也三月如淸涕先成鼻與雌雄二器乃分男女手厥陰心胞相火所主胎最易動四月始受水精以成血脈形象手足順成手少陽三焦脈所主五月始受火精筋骨四肢已具毛髮始生足太陰脾脈所主六月始受金精以成筋耳目皆成足陽明胃脈所主七月始受木精以成骨遊其魂能動左手手太陰肺脈所主八月始受土精以成皮膚九竅皆成遊其魄能動右手手陽明大腸脈所主九月始受石精百節畢備三轉其身足少陰腎脈所主十月神气備足乃足太陽膀胱脈所主惟手少陰太陽無所主者專主之官無爲而已凡墮胎多在三五七月必當審察所由而預防之一胎漏有母气壯盛蔭胎有餘而血之溢者此不必治有气薄弱胎有不能全受而血之漏者此胎陽本虧而生子必萎小當助其胎不必治其漏他如怒動肝火脾虛不能攝血或血熱气滯或脾腎兼虛三焦气血俱虛或勞倦傷而動血或偶因傷觸動血或衝任气虛不能約制血滑易動者病各有所主也一婦人轉脬由脬爲熱所逼或忍小便俱令水气迫於脬屈辟不得充張外水應入不得入內溲應出不得出內外壅滯脹滿不通故爲脬轉其狀少陰急痛不得小便甚者至死不可治妊娠轉胞者因胎長逼迫於胞胞爲所逼而側令人數溲胞卽膀胱也轉胞與子淋不同小便頻數點滴而痛爲子淋頻數出少而不痛爲轉胞間有微痛終與淋異一產難橫生以兒方轉身產母用力逼之太早故致兒身未順而先露手臂但令母安然仰臥穩婆以手徐推兒臂下體令其正直復以中指摸其肩弗使臍帶攀系卽生一法令產母仰臥以小鍼刺兒手腳心三五次用鹽擦之手腳卽縮上轉身而生一產後諸癥多屬於虛然亦有不虛者有全實者不可因丹溪之論執一不化陳自明云產後惡露不止因傷經血或內有冷气而臟腑不調故也薛立齋云有肝气熱而不能主血者有肝虛不能藏血者有脾虛不攝血胃气下陷不能統血脾經郁熱而血不歸源怒動肝火而血妄行肝經風邪而血沸騰又有气血俱虛者治勿拘泥又如產後昏暈古人多雲惡露乘虛上攻不知此癥有二一日气脫因產時去血過多眼閉口開手冷六脈微細是也一日血暈本由气血所致然亦有血壅痰盛形气脈气皆有餘胸腹脹痛上衝此血逆癥也若胞衣不下亦有二端一因气血虛弱不能傳送而別無痛脹但助其气血卽下一因血入胞中脹大而不能下以致心腹脹痛喘急急宜用藥散血消脹胎衣自下又法以本婦頭髮攪入喉中使之作嘔則气升血散胞軟亦自落矣一婦人乳疾乳汁乃衝任气血所化故下則爲經上則爲乳若產後無乳由於气血之不足或肥胖婦人痰气壅盛乳滯不行乳腫者因兒吮乳爲口气所吹致令乳汁不通壅結腫痛不急治之多成癰腫謂之吹乳或因無兒飲乳或兒弱飲少餘乳蓄結作脹或婦人血气方盛乳房作脹以致腫痛憎寒壯熱不吮通之必致成癰乳癰一癥屬膽胃二府熱毒瓦斯血壅滯故初起腫痛發於肌表或發寒熱或憎寒頭痛煩渴引冷至數日之間膿成潰竅稠膿湧出膿盡則愈若气血虛弱久不收斂則難治一婦人陰挺是因胞絡傷損或因分娩過勞或因郁熱下墜或因气虛下脫陰中突出如菌如芝或挺出數寸癢痛牽引腰腹大都房室過度淫欲不遂多致此癥治以升補固陰爲主又婦人夜夢顚倒與鬼交通由於臟腑空虛陽神不守故鬼气得以乘之其狀不欲見人如有晤對時獨言笑或時悲泣是也又婦人遺尿乃心腎之气傳送失度之所爲也故有小便澀而流者有失禁而出不自知者有產理不順致傷膀胱遺尿無時又有胞寒藏冷而遺尿不禁治宜審察勿損眞陰此皆婦人之病之大略也

卷之四

婦科癥治

血結月事不調气海中極照海經閉腰兪照海血崩不止膈兪肝兪腎兪命門气海中極﹝下元虛冷白濁﹞間使血海復澑行間陰谷通裏淋帶赤白腎兪血海帶脈中封三陰交中極﹝白帶﹞气海腎兪命門神闕身交﹝在少腹下橫紋中﹞交儀﹝在內踝上五寸﹞營池四穴﹝在內踝前後兩邊池上脈﹞漏陰﹝在內踝下五分微動脈上﹞瘕胃兪脾兪气海天樞行間三焦兪腎兪子宮子戶中極會陰復澑不孕三陰交血海气海命門腎兪中極關元陰廉然谷照海胞門﹝在關元左邊二寸子藏門塞不受精妊娠不成﹞气門﹝在關元旁三寸﹞一法灸神闕先以淨幹鹽塡臍中灸七壯後去鹽換川椒二十一粒上以姜片蓋定又灸十四壯灸畢卽用膏貼之艾炷須如指大長五六分許胎屢墮命門腎兪中極交信然谷產難橫生三陰交合谷一治橫逆難產危在頃刻符藥不靈者灸至陰穴三壯炷如小麥下火立產其效如神﹝穴在右腳小指爪甲外側尖上﹞產後惡露不止中極產後無乳前谷胎漏下血气門穴在關元旁三寸灸各百壯轉胞腰痛十七椎穴灸五十壯欲絕產臍下二寸三分灸三壯或至七七壯卽終身絕孕欲取胎肩井合谷三陰交產後血暈支溝乳癰膺腫乳根乳腫少澤臨泣行經頭暈少腹痛內庭婦人蠱病公孫﹝气蠱﹞太溪﹝水蠱﹞行間﹝血蠱﹞內庭﹝食蠱﹞陰挺癢痛少府曲泉繞臍痛气海關元胞衣不下三陰交﹝此穴同合谷鍼之下胎最速﹞昆侖婦人遺尿橫骨當陰門灸七壯夜夢交感三陰交灸五壯男女同治

卷之四

小兒癥略

病之最難治者莫如小兒小兒口不能言古人謂之啞科凡一切疾痛癢莫由達之醫人醫者以意消息其表裏虛實則誠有難然者也然最易治者亦莫如小兒小兒臟腑𨿽脆弱固易受病卻是一片天眞之气全無七情六欲其中病也必先見於形色觀色之晦明卽可知其寒熱又必發於聲音審其聲之宏細卽可知其虛實又水鏡訣有三關脈辧色以驗五臟醫者心誠求之果能得其虛實取效甚速此又治之易易也錢仲陽小兒脈訣云弦急气不和沈緩爲傷食促急是虛驚風浮冷沈細消息得其端脈亂者不治又全幼心鑑有按眉端法介賓以彊弱緩急四脈驗小兒病最爲得要思其難以圖其易則難者不難視爲易不識其難則易者不易常見世俗時醫執守數方以爲的將小兒之病以作射的之矢其中我力也不中爾命也嗟乎何其輕嘗淺試忍心夭折一至於此吳中葉氏有諷切之言謂近時俗醫所用藥餌不分气血陰陽初則疏散繼爲淸解未從消導盡此不效別無方法托言服藥已疲且緩藥數日待其自愈倘有變癥希企掩飾而已更有病家延集多醫以爲合謀商酌必然穩安不知築室道旁雜無成見內有稍通道者主立一方眾醫傳視僉曰正合吾意或加一味或減一味虛應在事之情迨藥不中病羣相推諉或僥幸成功各誇己能並不識在經在絡湯藥亂投卽病家亦不知誰咎誰功妄加毀譽此等風气開自庸醫富室而醫事幾爲若輩壞矣予亦有醫願數則附錄於後以明醫道實爲軀命所關絲毫不可率略而小兒尢必加謹焉一驚風有急慢二癥急驚之候壯熱痰壅竄視反張搐搦顫動牙關緊急口中气熱頰赤唇紅飲冷便結脈浮洪數此肝邪有餘而風生熱熱生痰痰熱客於心膈間則風火相搏故其形癥急暴陽癥也實癥也當先治其標後治其本慢驚之候多由吐瀉因致气微神緩昏睡露睛痰鳴气促驚跳搐搦或乍發乍靜或身涼身熱或肢體逆冷或眉唇靑赤面色淡白但其脈遲緩或見細數此脾肺气虛肝邪無制因而侮脾生風故其形气病气俱不足陰癥也虛癥也當專顧脾胃以救元气若慢脾之癥由慢驚之後吐瀉損脾面赤額汗舌短頭低眼合不開睡中搖頭吐舌頻嘔鮏臭噤口切牙牀手足微搐或身冷或身溫或四肢冷脈沈微此病傳已極總歸虛處惟脾所受若逐風無風可逐療驚無驚可療於此不審其因泛用祛風化痰之劑則促其危矣又撮口臍風由胎中受熱或初生不愼風寒遂致聚唇撮口眼閉口噤啼聲如鴉或聲不能出或舌上如粟或口吐白沫或痰鳴气喘甚者舌彊面靑腹脹靑筋弔腸牽痛七日內病者百無一生百日內病甚者亦多不治若因風動入臍或冷气傳於脾絡以致前癥者口內有小泡急掐破去其毒水以艾灸臍中亦有得生者治法多端無如灸法神妙一龜背者因小兒初生客風吹脊入於骨髓小兒元气未充腠理不密易爲風邪所乘或痰飲蘊結風熱交攻亦致此癥雞胸者由肺熱脹滿攻於胸膈或乳母多食五辛熱物及兒食宿乳而成錢仲陽云肺主气實則悶亂壅迫幹胸間乃成雞胸之癥一小兒羸瘦肚大多屬疳癥如手足極細項小骨髙尻削體痿腹大臍突號哭胸陷是爲丁奚如虛熱往來頭骨分開翻食吐虫煩渴嘔噦是爲哺露又腦後項邊有如彈丸按之轉動軟而不痛其內有虫不速鍼出則內食臟腑肢體癰疽便利膿血壯熱羸瘦頭露骨髙是爲無辜疳若見白膜遮睛或瀉血而瘦此爲肝疳又名筋疳亦名風疳錢仲陽云小兒諸疳皆因脾胃虧損內亡津液虛火妄動或乳母六淫七情飲食起居失宜致兒爲患又因食積腹大多緣脾胃陽气不足虛寒作脹東垣云寒脹多熱脹少若脾胃不虛則運化以時何致腹膨脹大此崇本之論非一家言也一泄瀉霍亂由於六淫外侵調護失常乳食不節有冷有熱有食積三者之不同也冷者脾胃虛寒水谷不化小便白而大便靑或如糟粕手足厥冷或兼外感風寒內傷生冷身體乍涼乍熱面黑气喘者不治熱者脾胃有濕大便黃而小便赤口漧煩渴四肢溫暖亦有兼暑受熱而作吐瀉者若唇深紅內熱大甚不退者不治食積者因傷食過度脾胃積滯腹脹發熱吐如酸醋气瀉如敗卵臭此其候也總之吐瀉不止髒气日衰多成慢驚之癥可不愼乎若霍亂與吐瀉又稍有不同霍亂之來暴而疾吐瀉之癥徐而緩或以寒涼傷胃或犯時气陰濕或因飲食失宜皆能致之醫者當此緊要關頭不可無定見一小兒夜啼有脾寒有心熱如夜屬陰陰勝則脾藏之寒愈威脾爲至陰喜溫而惡寒寒則腹中作痛故曲腰而啼其候面靑白手腹俱冷不思乳食是爲脾寒亦曰胎寒若見燈愈啼者心熱也心屬火見燈則煩熱內生兩陽相搏故仰身而啼其候面赤手腹俱暖口中气熱是也究其所自多由心气之不足或觸犯禁忌狀若鬼崇者亦有之一小兒心脾有熱舌下有形如小舌者名曰重舌舌腫硬不柔和者名木舌若舌下有紫脈牽絆不語啼哭名絆舌用布鍼刺脈上數鍼卽愈一小兒語遲錢氏云心之聲爲言小兒數歲不語由妊母卒有驚動邪乘兒心致心气不足故不能言也有稟父腎气不足者有乳母五火遺熱閉塞气道者有病後津液內亡會厭漧涸者亦有脾胃虛弱淸气不升而言遲者宜隨經用治一小兒口轉屎气經云受谷者濁受气者淸淸者注陰濁者注陽淸者上出於肺濁者下出於胃淸濁相干命曰亂气故宜上者反下宜下者反上此不獨小兒爲然凡肺胃傷冷陰陽淆亂者多致此病小兒臟腑脆弱宜溫而不宜寒若乳母喜食寒涼寒气流入乳中小兒吮食不得下化並胃中積濁轉逆而作屎气非若胃熱口臭之衝人鼻也一陰腫疝气多由寒邪所郁陰囊偏墜腫痛不可忍或小腹痛引腰脊攣曲身不能直卒然腫痛或坐地多時或邪气外襲亦有爲虫蟻吹者皆得以致此一癲癇病錢仲陽云小兒發癇因血气未充神气未實或爲風邪所傷或爲驚怪所觸亦有娠妊七情驚怖所致如面赤目瞪吐舌嚙唇心煩气短其聲如羊者曰心癇面靑唇靑兩目上竄手足攣掣反折其聲如犬者曰肝癇面黑目振吐涎沫形體如屍其聲如豬者曰腎癇面如枯骨目白反視驚跳反折搖頭吐沫其聲如雞者曰肺癇面色痿黃目直腹滿自利四肢不收其聲如牛者曰脾癇凡有此癥先宜看耳後髙骨間先有靑脈紋抓破出血可免其患此皆元气不足之癥也又有驚癇心神恍惚或語言鬼神喜笑不休有風癇怵惕怔忡痰涎泄瀉有食癇脾土虛弱飲食停滯夜多漩溺若眼直目牽口噤涎流肚膨筋搐背項反張腰脊彊勁形如死狀終日不醒則爲瘥矣一痞气在腸胃之外膈膜之間非可以消伐推蕩而去總由飲食不節脾胃傳化不及則胃絡所出之道漸有畱滯日以益大因成痞矣或感寒發熱熱後胃气未淸不自知戒口腹則食以邪畱最易成痞治此者不識從胃气推求則痞未消而元气已憊矣者筋脈拘急者筋脈張縱也素問云心脈急甚者螈脾脈急甚者亦爲螈靈樞云心脈滿大癇筋攣肝脈小急亦癇筋攣有風熱有虛寒經云肝主筋而藏血血虧陽火熾盛筋無所養多致此病營分因寒傷筋爲拘急小兒吐瀉後脾胃虧損與夫陽气脫陷者亦多患之人有忽得癡呆者失志之病也憂思過甚志不能轉移心神因之失守心胞之絡气結痰凝故冥頑不靈又有夢魘鬼擊者由於心志不交心藏神腎藏志人寐納气於腎腎有所恐則精卻卻則上焦閉閉則肝之魂肺之魄化變百出而爲邪魘鬼擊气不得升呼不得出甚則一夜數發虛人小兒多有之靈樞淫邪發夢篇可參考焉一癲狂風癇五痙螈各有不同難經曰重陰者顚重陽者狂狂爲痰火實甚顚爲心血不足脈經曰陰附陽則狂陽附陰則顚顚者或狂或愚或歌或笑或悲或泣如醉如癡言語有頭無尾穢潔不知積年累月不愈俗呼心風此志願髙碩而不遂所欲者多有之狂者病發之時猖狂剛暴如傷寒陽明大實發狂罵詈不避親疏甚者登髙而歌棄衣而走逾垣上屋非力所能或與人語所未常見之事如有邪根據附者是也風癇者由熱甚而風燥發則昏不知人眩僕倒地不省髙下甚而螈抽掣目上視或口目邪或口作六畜之聲時發時止與痙病相似然痙病身彊直反張如弓不如癇之身軟也夫痙者卽後人誤爲病也仲景云身熱足寒頸項彊急惡寒時頭熱面赤目赤獨頭動搖卒口噤背反張者是也太陽病發熱無汗反惡寒者名曰剛痙太陽病發熱汗出名曰柔痙所謂剛痙者爲中風發熱重感於寒而得之所謂柔痙者爲太陽發熱重感於濕而得之後人方論乃以無汗爲表實有汗爲表虛不思濕勝者自多汗出治者誤爲表虛而行溫補能不重增大筋之熱歟一雀盲晝視通明夜視罔見因稟陽气衰弱遇夜陰盛則陽愈衰故不能見物也一口噤不吮乳因初生試口不淨惡穢入腹則令腹滿气短不能吮乳或爲風寒所侵眼閉口噤啼聲漸小或不能出聲或口吐白沫或唇緊撮口或吼气喘急喉痰潮響甚者舌彊面靑腹脹靑筋弔腸牽痛百日內病甚者多不治一小兒脫肛瀉血巢氏雲實熱則大便閉結虛寒則肛門脫出多因吐瀉脾气虛肺無所養故大腸之气虛脫而下陷又脾胃有傷營衛虛弱諸經之血行失常道故下爲瀉血若臟腑撮痛亦主於脾胃經云痛者陰也又曰痛者寒气多也𨿽謂多由積滯然脾胃不虛則運化以時何有積滯若胃气無傷而腹中和暖則必無畱滯作痛是痛者多由乎虛寒也

卷之四

小兒癥治

急慢驚風百會水溝合谷大惇行間囟會上星率谷尺澤﹝慢驚﹞間使太衝印堂﹝灸撮口臍風然谷一法以艾小炷隔蒜灸臍中俟口中覺有艾气卽效凡臍風癥必有靑筋一道自下上行至腹而生兩岔卽灸靑筋之頭三壯若見兩岔卽灸兩處筋頭各三壯十治五六否則上行攻心不救慢脾風脾兪龜背肺兪雞胸乳根羸瘦骨立百勞胃兪腰兪長彊食積肚大脾兪胃兪腎兪泄瀉胃兪水分天樞神闕﹝腹痛乳利甚妙﹞霍亂水分﹝轉筋﹞外踝尖上三壯夜啼心气不足中衝疳眼合谷重舌行間气弱數歲不語心兪口中轉屎气因母食寒涼所致中脘灸九壯大人十四壯陰腫昆侖疝气會陰大惇五癇先怖恐啼叫乃發前頂﹝灸頂上旋毛中炷如麥大三壯及耳後靑絡脈﹞長彊囟會巨闕章門天井內關少衝風癇先出手指如數物狀乃發也灸髮際宛宛中三壯神庭﹝治吐舌角弓反張﹞豬癇病如屍厥口吐靑沫作豬聲巨闕灸三壯百會神門羊癇目瞪舌吐作羊聲百會神庭心兪肝兪天井神門太衝馬癇張口搖頭身反折作馬鳴百會心兪命門神門僕參太衝照海牛癇善驚反折手掣手搖大杼鳩尾﹝尖下五分灸三壯不可多﹞雞癇張手前僕提住卽醒申脈驚癇如狂灸炷如小麥大三壯金門僕參昆侖神門解溪痞气中脘章門臍後脊中﹝七壯﹞雀目夜不見物灸手大指甲後一寸內廉橫紋頭白肉際各一炷如小麥大口噤不吮乳初生七日內得此癥是客風中臍循流至心脾二經遂使舌彊唇撮承漿﹝穴在唇稜下宛宛中﹞頰車﹝穴在耳下曲頰骨後﹞以上二穴﹝各灸七壯﹞唇緊灸虎口男左女右七壯又兼承漿三壯吼气灸無名指頭二壯脫肛瀉血臟腑撮痛不可忍灸百會二壯

卷之四

外科癥略

夫人之有生死主於气血榮枯人之有疾病由於气血之失其常度故癰疽之發或由气熱傷血或由血熱傷气總之經絡阻隔血气凝結然亦有陰癥陽癥表裏虛實之不同經云五臟菀熱癰發六腑又云六腑不和畱結爲癰又云諸痛癢瘡皆屬於心肺乘肝則爲癰腎移寒於肝癰腫少气脾移寒於肝癰腫筋攣此皆臟腑之變又不專主於熱專屬於外也集驗云癰疽之名𨿽有二十餘癥而其要有二陰陽而已發於陽者爲癰爲熱爲實發幹陰者爲疽爲冷爲虛故陽發則皮薄色赤腫髙多有椒眼數十而痛陰發則皮濃色淡腫硬如牛頸之皮而不痛又有陽中之陰似熱而非熱𨿽腫而實虛若赤而不燥欲痛而無膿旣浮而復消外盛而肉腐陰中之陽似冷而非冷不腫而實赤微而燥有膿而痛外𨿽不盛而內實煩悶陽中之陰其人多肥肉緊而內虛陰中之陽其人多瘦肉緩而內實而又有陽變而爲陰者艸醫涼劑之過也陰變而爲陽者大方熱藥之驟也然陽變陰者其癥多猶可返於陽故多生陰癥變陽者其癥少不能復爲陰矣故多死然間有生者此醫偶合於法百中得一耳薛立齋云癰疽有五善七惡飲食如常動息自安一善也便利調勻或微見漧澀二善也膿潰腫消水漿不臭內外相應三善也神彩精明語聲淸亮肌肉好惡分明四善也體气和平病藥相應五善也七惡者煩躁時嗽腹痛渴甚眼角向鼻瀉利無度小便如淋一惡也气息綿綿脈病相反膿血旣泄腫尢甚膿色臭敗痛不可近二惡也目視不正黑暗緊小白暗靑赤瞳子上視晴明肉陷三惡也喘粗短气恍惚嗜臥面靑唇黑便污未潰肉黑而陷四惡也肩背不便四肢沈重已潰靑黑筋腐骨黑五惡也不能下食服藥而嘔食不知味發痰嘔吐气噎痞塞身冷自汗耳聾驚悸語言顚倒六惡也聲嘶色敗唇鼻靑赤面目四肢浮腫七惡也癥見五善病在腑者輕癥見七惡病在髒者危凡五善之中見一二善癥瘡可治也七惡之內忽見一二惡癥宜深懼之太抵虛中見惡癥者不可救實癥無惡候者自愈臨癥之時最宜詳細明察須分經絡部分血气多少穴遠近有宜內治者有宜外治者元戎云自外而入者不宜灸自內而出者宜灸外入者托之而不內內出者接之而令外故經云陷者灸之灸乃從治之意凡瘡瘍初起七日以前卽用灸法大能破結化堅引毒外出移深就淺功效勝於藥力惟頭爲諸陽所聚艾炷宜小而少若少陽分野尢不可灸灸之多致不救亦有因灸而死者蓋虛甚孤陽將絕其脈必浮數而大且鼓精神必短而昏無以抵當火气宜其危也又精要云腦爲諸陽之會頸項近咽喉腎兪爲致命之所俱不可灼艾苟不知宜忌一槪混施非徒無益而反害之瘍醫𨿽屬外科然其觀色脈辧陰陽晰經絡分虛實未有不精乎內而能明乎外者也

卷之四

外科癥治

一切瘡毒大痛或不痛或麻木如痛者灸至不痛不痛者灸至痛其毒隨火而散此從治之法也有回生之功法用大蒜頭去皮切三文錢濃安瘡上用艾炷於蒜上灸之三壯換蒜復灸未成者卽消已成者亦殺其大勢不能爲害如瘡大用蒜搗爛攤患處將艾鋪上燒之蒜敗再換如不痛不起發不作膿或陰毒尢宜多灸而仍不痛不起發不作膿者不治此气血大虛之候也發背心兪委陽﹝一曰在尻臀下一寸六分大腿上有縫﹞騎竹馬灸法主治一切癰疽惡瘡發背婦人乳癰法用薄篾一條以男左女右手臂腕中自尺澤穴橫紋量起至中指端盡處截斷爲則卻用竹扛一條令病者脫去上衣正身騎定使兩人前後扛起令病患腳不著地仍令二人扶之勿使傴僂搖動卻將前所量篾從竹扛坐處尾骨下著扛量起貼脊直上至篾盡處用墨點記此非灸穴更用薄篾量手中指同身寸二寸平於脊中墨點處各開一寸是穴灸五七壯一曰疽發於左則灸右發右則灸左甚則左右皆灸蓋此二穴乃心脈所過之處凡癰疽皆心火畱滯之毒灸此則心火流通而毒散矣起死回生之功屢試屢效左右搭手兼灸會陽腦頂後疽一名天疽俗名對口男左女右腳中指下俯面第三紋正中用蘄艾灸七壯乳癰疽巖乳气乳毒侵囊﹝近膻中者是﹞肩靈道溫澑﹝小人七壯大人二七壯﹞足三里條口﹝乳癰﹞下巨虛﹝各二七壯﹞肺癰膻中肺兪支溝大陵腎兪合谷大淵項上偏枕風門﹝灸二七壯﹞玉枕發生腦後髮際中腫起引鼻閉塞風府﹝穴在項後入髮際一寸灸三七壯﹞項疽生於項中當脊不能回顧天宗﹝在肩胛骨下有陷處灸七壯﹞疔瘡用大蒜爛搗成膏塗疔四圍畱瘡頂以艾炷灸之以爆爲度如不爆難愈宜多灸至百餘壯無不愈者鼻疔生於鼻內痛引腦門不有運气﹝牙閉不開鼻大如瓶色黑者不治﹞腕骨﹝穴在掌末側陷中灸七壯炷如綠豆大﹞黑疔生耳中赤腫連腮後溪﹝穴在手小指外側本節後捏拳橫紋盡處灸七壯﹞頰疔生面頰骨尖髙處發時寒戰切牙口不能開外關注節疔生指節縫中腫痛連肘臂合骨合疔一名虎口發有小黑泡起大指節尾中內關間使鬢疽伏兔唇疽犢鼻牙疽外踝尖上灸三壯炷如綠豆大瘰疽生耳下半寸形如雞子膿長流經年不瘥天井﹝穴在肘外一寸灸三七壯﹞透腦疽生當鼻上如雞子堅硬按痛連心中都對口疽生項後神門虎口疽生承漿內後頂發疽生當背脊外兩旁堅赤而腫近膏肓穴心兪背疽癥不一有背气發蓮子發荷葉發脊發當觀其色赤腫痛易治又須得月令生身則吉春黃夏黑不治如得月令急以騎竹馬法灸之須服乳香托裏散綠豆粉﹝一兩﹞乳香﹝五錢研細﹞甘艸浸湯調下二錢專托毒瓦斯不使入心再用國老膏大粉艸﹝五兩﹞銼細用長流水浸一宿慢火瓷器內濃煎去滓再煎如飴糖每服一二匙用無灰酒調下候利爲度良久腫漸漸消去視其漸消第三日便安矣但灸瘡發異常內如虫行形狀流出淸水四五日方定仍服五香連翹飲沈香木香丁香乳香﹝另研﹞連翹升麻射幹木通生黃大黃﹝略炒﹞粉艸獨活﹝五錢﹞麝香﹝二分﹞桑寄生﹝一錢五分﹞共十四味除麝香一味餘皆入銀器內煎好再下麝香和勻溫服能疏散郁毒之气救膜護心丸白礬﹝一兩生研﹞黃蠟﹝五錢溶化入礬和勻急手丸如梧子大每服十丸或米飲或酒下未破皆效﹞此表裏內外相須調治大可活人功效匪淺腎疽生十四椎兩旁合陽附骨疽生腳外魚肚上一云環跳穴痛恐生附骨疽也大陵懸鐘昆侖兌疽生臂上兌肉端神門穿骨癥生手掌後三寸兩筋間大如雞子堅如石﹝按痛至骨﹞神門樂疽生臂內堅如鵝子按之痛徹骨時惡寒腋門疽發於肩腋相連腫會宗魚肚疽﹝一名蛇頭疔﹞發於手中指中節令人寒戰切牙合谷心疽當心兩乳之中先熱後寒赤腫引背痛陰谷咬骨疽生於裏股無形作痛蓋毒瓦斯在骨中所發陰包﹝在膝上四寸兩筋中灸三七壯﹞疽生陰器之右連陰子腫者痛引兩脇蟊溝坐馬疽生陰前後中間在右名下馬癰在左名上馬癰在內尖頭者名鸛口疽用前隔蒜灸法宜先服護心散以防火气入內淵疽發於肋下一竅有聲如嬰兒泣用膏藥或紙貼之則不能出聲陽陵泉腿骨疽發於大腿之側痛甚徹骨皮膚不腫不赤絕骨陰疽在內股其形長闊二寸許下易治上難治其色微赤痛甚曲膝不能屈伸商邱腹疽生於臍下橫而微腫痛甚牽引脊背箕門穿踝疽生內踝骨中發腫內外痛甚不能行動隱白魚口疽發於少腹之下腿根之上折紋縫中﹝一名便毒又名血疝﹞隱白喉癰生咽喉之下赤腫連喉痛甚不能飲食少衝癰生臂上連肩靑腫長而堅者少海肘癰生肘尖上不能舒伸令人肩背痛間使石橊癰發於臂上各經俱有先腫後皮翻開無法可治惟用菊花湯洗淨又用菊花燒灰同輕粉和勻敷之天井胸癰生兩乳中上二寸其癥頭痛心虛體倦其色赤腫門脇癰發於右脇下長五寸許闊三寸微腫寒戰小腹痛衝門气癰生胸間乳上三寸赤腫痛甚靈道赫癰生臍旁大如瓜凸出如癭癅陰谷築賓胃癰生於左者名胃口疽生於右者名胃口癰曲池內關腎癰自腎兪穴起會陽幽癰生臍下五寸大如鵝子令人寒戰切牙痛連兩脇築賓褲襠癰生於陰器之底近肛邊陰子腫赤痛連腰背三陰交手背癰中渚瘰間使﹝灸五壯左灸右右灸左﹞外關﹝灸三壯結核同治﹞天井﹝灸五壯﹞內服養營湯其自消惟一二个不消者用癩蝦蟆一个剝去皮蓋瘰上用艾灸七壯立消蜂窠自左邊起竅皆出膿肩曲池此二穴乃治之祕法也天池天井三間錐銳自右邊生起肩曲池天井盤蛇延頸生者肩尖﹝卽肩﹞肘尖﹝卽曲池﹞人迎肩外兪天井騎竹馬灸三七壯瓜藤胸前生者肘尖少海騎竹馬灸馬刀腋下生者淵腋支溝外關足臨泣﹝頭腋俱治﹞間使﹝治生耳後入髮際微腫硬如石引頭痛灸二七壯﹞凡瘰出於頰下及頰車邊者當於手足陽明經取穴治之然肩曲池二穴亦妙合谷足三里﹝以上感毒深者灸後再二三報之﹞隔蒜灸法用獨蒜片從後發核上灸起至初發母核而止多灸自效癭癅男左灸十八壯右十七壯女左十八壯右十七壯天突﹝治一切癭癅初起者甚妙﹞通天雲門臂曲池﹝治血肉筋气石耳後五癭﹞中封﹝大椎﹝頭癭﹞風池气捨會天府衝陽身面疣當疣上灸三壯卽消亦有止灸一壯以水滴之自去癮疹曲池陽溪天井瘡疥風門間使合谷大陵﹝胸前瘡疥﹞侵腦在目銳穴中發下一寸其癥寒戰發熱雙目痛支正風眉生兩眉間長如生爪皮赤腫引兩目侵眉痛難忍陽谷馬口瘡生於鼻下腫痛大如馬刀門魚腮生耳下腮中發時連牙痛四瀆龍泉毒生人中內百會肩風生肩上靑腫甚者痛連兩脇肩貞流注生起於缺盆穴气復合於天樞穴梁邱气痞生腹皮裏膜外狀如覆杯章門鶴膝風發於膝內股腫疼甚者見靑筋引足心痛此癥系二陰不足三陰交膝眼﹝穴在膝下兩旁陷中﹞腋气凡腋气先用快刀剃去腋毛乃用好定粉水調搽患處六七日後看腑下有一點黑者必有孔如鍼大或如簪腳卽气竅也用艾炷如米大灸三四壯永不再發毒瘡久不收口凡患癰疽潰後久不收口膿水不臭亦無死肉者此因消敗大過以致血气虛寒不榮肌肉治失其宜便爲終身之患須內服十全大補湯等藥外用大附子以溫水泡透切作二三分濃置漏孔上以艾灸之或以附子爲末用唾和作餅灸之亦可隔二三日再報之不三五次自然肌肉長滿而宿患平矣黃蠟灸法先以濕面隨癰疽腫根作圈髙寸餘實貼皮上如井口形勿令滲漏圈外圍布數重防火气烘膚圈內鋪蠟屑三四分濃次以銅漏杓盛桑木炭火懸蠟上烘之令蠟化至滚再添蠟屑隨添以井滿爲度皮不痛者毒淺灸至知痛爲度皮痛者毒深灸至不知痛爲度去火杓卽噴冷水少許於蠟上俟冷起蠟蠟底之色靑黑此毒出之徵也如漫腫無頭者亦以濕紙試之於先漧處灸之初起者一二次卽消已成者二三次卽潰不斂四圍頑硬者卽於瘡口上灸之蠟從孔入愈深愈妙其頑腐瘀膿盡化收斂甚速豆豉餅灸法癰疽發背已潰未潰用江西淡豆豉爲末量瘡大小黃酒合作餅濃三分置患處灸之餅漧再易一餅如已有瘡孔勿覆孔上四布豉餅列艾其上灸之使微熱勿令肉破如熱痛急易之日灸三度令瘡孔出汗卽瘥蠐螬灸法疳惡瘡諸藥不驗者取蠐螬剪去兩頭安瘡口上以艾灸之七壯一易不過七枚無不效者神燈照法方用朱砂雄黃血竭沒藥﹝各二錢﹞麝香﹝四分﹞共爲細末每用三分紅綿紙裹藥搓撚長七寸麻油浸透用火點著離瘡半寸許自外而內周圍徐徐照之火頭向上藥气入內毒瓦斯隨火解散自不致內侵臟腑初用三根漸加至四五根候瘡勢漸消時仍照之但照後卽用敷藥圍敷瘡根比瘡暈大二三分爲率瘡口用萬應膏貼之如幹及有膿用豬蹄湯潤洗之如已潰大膿瀉時不必用此照法惟初起七日前後卽起發法能使未成者自消已成者自潰不起發者卽起發不腐者卽腐實有奇驗桑柴火烘法凡癰疽初起腫痛重若負石堅而不潰者用新桑樹根劈成條或桑木枝長九寸劈如指粗一頭燃著吹滅用火向患處烘片時火盡再換每次烘三四枝每日烘二三次以知熱腫潰肉腐爲度此古法也但桑柴火力甚猛宜幹未潰之先可以生發陽气速潰速腐若已潰之後或瘡口寒或天气寒或肌肉生遲者亦須烘之使肌肉常暖法以桑木燒作紅炭以漏杓盛之懸患上自四圍烘至瘡口或髙或低總以瘡知熱爲度每日烘後再換敷貼之藥蓋肌肉遇暖則生潰後烘法亦瘍科所不可缺也

卷之四

硯丞醫願

人之有生稟受五气養以五味爲五色發爲五聲五者相得气血和平五者一失疾乃生由外之陰髒剖腹湔腸極形無尙多出神奇理明義暢非謂萬病盡可生全膏肓骨髓視之了然慨夫晚近風气浸薄冬不潛陽雷電間作未春先榮未秋先落根淺幹柔花嬌實剝其在於人質鮮古朴朝夕營營聲色利貸仁濃少存神气蕭索夭折匪天本根先斷我心鑑此遊藝醫林會以儒理出以佛心參形合數援古癥今七方十劑運用時欽究慚淺學是用規箴

卷之四

本願五則

一拙性耽閒散且有希夷先生之癖時或懶於酬應故不敢懸壺以完吾璞一診病必詳問病因參以色脈務得其表裏虛實不敢少存率略一立方不拘大小奇偶必法古而不滯於古務期當理中病一用藥不取隱僻奇異之品用引不過借以引經不學時習多選新奇希貴之物以標異邀名一病有萬變治亦有萬變非具聖明之質不能盡徹其微予或心有疑似卽使就正明哲不敢苟且

卷之四

不治五則

一貪欲無度怪僻反常者不治一有挾自任輕醫試藥者不治一病家亂雜疑忌多端者不治一家人怨詈與病患違忤者不治一不守醫戒陽奉陰違者不治凡此五者皆由人作苟自知所病不治亦治明者鑑之

