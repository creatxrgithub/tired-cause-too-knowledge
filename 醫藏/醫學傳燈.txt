

醫學傳燈淸陳歧

自敍

醫者意也。以我之意。揣病之情。始終洞悉。然後可以爲醫。但天下之意有有本之意。有無本之意。無本者師心自用。未嘗有所聞見。妄而不可爲訓也。有本者得之師資。鑑之往昔。論一癥。訂一方。皆有上下千古之識。

不敢以己意爲臆逆也。然而幾此亦甚難矣。晉朝以前。司是術者。類皆縉紳先生。苦心濟世。精言微論。卓有可觀。後世用爲糊口之術。文人學士。槪不與焉。脈理方論。已自不工。而又當兵火之後。醫經殘缺。湊合成書。

其中𨿽有可采之說。精奧難解。不可從者十之六七。若非臨癥參考。將何去而何從乎。予不敏忝生名閥。

當以書香爲急。不幸稚年失怙。疊罹水患。不能沈心於舉業。一生虛度。何以告無罪於祖宗。然而擇術於醫。

固爲溫飽之計。而刪述纂修之功。固當亦有責焉。於是訪投明師。講習數年。其所獲者。醫學之規矩已耳。法律已耳。臨癥不無少隔。因思孟子有云。大匠誨人。能與人規矩。不能使人巧。孔子曰。吾道一以貫之。是知學道之功。始而求其中規﹐繼而求其能貫也。然中規之學在乎師。而能貫之功則在乎我。不博無以爲約。不約無以爲貫。

徧覽羣書。上而神農軒岐。張朱李劉。下而醫統準繩。薛氏之十六種。以及指掌醫鑑。無不細加詳閱。

究之相同者多。互異者少。宜遵者不過約略數言。纂集成編。盡可塞責。其中隱而未發之義。因此悟彼之妙。猶未之知也。先輩云。熟讀王叔和。不如見癥多。三十年來。閱歷旣煩。有一癥。必有一癥之理。以理思癥以癥合理。方敢下手調治。又於今醫之中。一長可取者。虛心訪問。一一筆諸笥中。悠而遊焉。漸積而久焉。古今之妙義。始得融會於吾心。不揣庸陋。妄蹈作述之咎。更訂十數余次。苦志成書。將古今奧妙。深入而淺出。言近而指遠。髙才視之。鮮不以爲迂。然而病機之源流。治法之初終。俱莫遁乎是矣。

非敢曰醫囊無底。可於是集而大備也。但理路旣明。由此擴而充之。其入於精微之地。豈有他哉。予之气稟甚怯。天鑑下民。加我數年。再將傷寒女科素難本艸終其注釋之事。則天祖之生我不虛耳。斯道之行廢。又何足論乎。

時康熙庚辰菊月尙友齋陳岐徳求氏自識

卷上

脾胃

人之有脾胃。猶地之有土也。萬物生化於土。而人之五臟六腑。大經小絡。以及皮肉筋骨。無不資生於脾胃。

一身之要物也。蓋命門眞火。乃父之精气。附於兩腎之間。未有此身。先有此气。出於天成。不假人爲。所以謂之先天。若夫脾胃之气。飲食五味。變生五气。以奉生身。全藉人爲。後天之气也。飲食𨿽能養人。亦能害人。

欲求長生者。全要飲食節制。爲卻病之良方。飲食之所以養人者。原取其气。不取其味。因谷味甘淡。故假五味以引之。然亦不可偏嗜。辛味歸肺。肺盛則金來克木。肝血不生。甘味歸脾。脾盛則土來克水。腎精消散。苦味歸心。心盛則火來克金。肺气虛耗。酸味歸肝。肝盛則木來克土。脾气虧損。鹹味歸腎。腎盛則水來克火。心血不足。今人烹炮一物。必備五味。全是不欲偏勝之意。惟腎水多有不足。

故咸物獨多。然亦不可偏勝也。﹝云來按若味過於辛且能傷肺耗气損陰味過於甘且能壅气生痰滿中味過於苦且能傷脾胃而動燥火味過於酸且能攣筋槁骨枯肌傷肺味過於鹹且能傷血損肺再評此按發原本所未發﹞每日飯食。只宜八分。不可盡量。凡遇外有茶水。家食卽當減去一次。

每見恣意飲食之人。非不節制。一至食當其前。不覺食指之欲動。此嗜欲之性。人所不自禁者也。吾輩終歲用藥。補益者少。消導者不計其數。寧非嗜欲之自戕乎。日進飲食。必須碎咬細嚙。徐徐咽下。方不傷脾。食後慢行百步。用手搓磨其腹。庶幾飲食可消。

最忌食後就寢。耳無所聞。脾卽不磨。肺气又不爲之四布。惟有鬱結成病而已。至於夜食尢當屏絕。自平旦以至日中。胃气行陽。二十五度。飲食易消。日中以至合夜。胃气行陰。二十五度。飲食難消。釋教過午不食。其亦衛生之大則歟。更有病後虛人。元气未復。脾气不能勝穀气。

只須白粥調理。扶助元气。肥甘硬物。不但不能消化。且增其病。不可不察也。平日調理丸藥。宜用滋陰健脾丸。

蓋腎主藏精。其所以生精生血者。全賴飲食生化。而輸歸於腎。脾胃一彊。精血自足。張潔古云。補腎不如補脾。旨哉言乎。六味地黃丸一方。其性孤陰。但可降火。不能生精。苟非陰虛有火者。必以健脾爲主治也。

脾胃𨿽能化物。而其所以化物者。實是下焦水火二气。命門火衰。釜底無薪。其何能熟。古方理中湯八味地黃丸。皆知補火以生土也。至若水虧不能化物者。諸書毫未之及。腎司五液。入脾爲涎。腎家陰虛有火。津液不足。脾土漧燥。健運何施。予用歸芍門冬。加入楂曲等藥。無不應也。然脾胃𨿽爲要物。而先天命門。又爲一身之至寶。節房欲。愼勞苦。戒遠行。其亦保養先天之一法歟。

滋陰健脾丸人參﹝二兩﹞麥冬﹝三兩﹞五味﹝一兩﹞白術﹝三兩﹞白茯﹝二兩﹞

甘艸﹝一兩﹞山藥﹝三兩﹞石斛﹝一兩﹞陳皮﹝一兩﹞山楂﹝三兩﹞

古方健脾丸。乃純陽之品。脾虛有寒者宜之。若中宮有火。不能化物者。此方極妙。

益气健脾湯人參白術白茯甘艸陳皮半夏山楂神曲苡仁澤瀉正气虛。飲食少。當以補藥爲君。消食爲佐。若飲食多者。又以消食爲君。補藥爲佐也。癥非泄瀉下痢。宜加當歸。气虛甚者。加黃炮姜。滯重者加濃朴。

養血健脾湯當歸白芍麥冬山楂神曲陳皮澤瀉白茯苡仁桔梗滯重加濃朴。

﹝添加﹞戊癸湯破故紙人參茯苓雞內金生薑菟絲子白術甘艸沙苑子大棗﹝添加﹞消食健脾丸枳實白術山楂人參神曲雞內金麥芽連翹

卷上

傷風

風爲陽邪。只傷三腸。不傳三陰。由太陽而陽明。由陽明而少陽。亦有首尾只在一經者。非若傷寒之傳三陰也。肺爲華蓋。內通膀胱。而爲气之主。所以太陽傷風。則肺亦咳。凡渾身酸痛。咽漧眼脹。或鼻之兩旁迎香穴痛。不必咳嗽。汗出然後爲風也。治分有汗無汗。無汗爲感冒。有汗爲傷風。傷風之脈。浮細而緩。或前小後大。人身之中有衛气。有榮气。榮深而衛淺。風但傷衛。所以不可發表。發之則汗多亡陽。

或津液虧損。變生壞癥。宜用參蘇飲。微解其肌。仲景用稀粥以助汗者。因解肌之藥不能達表。故與粥以助之。若腹中有滯。此法又不宜用矣。解散之後。身熱咳嗽者。此中伏有妙義。經云。外邪之入必與內邪相合。傷風之人。

平日有痰有火。火燻皮毛。腠理不密。風從火勢。火借風威。互相鼓煽。不去其痰。屢痊屢發無有已也。此痰伏於肺胃之間。膠粘固結。非半夏可除。宜用蘇杏二陳湯。內有杏仁油以潤之。金沸咸以軟之。庶幾痰消而火降也。如耳中气閉。咳嗽口苦。邪傳少陽膽經。宜用柴陳湯。亦加杏仁金沸之類。不可過用發散也。三陽旣盡。咳嗽宜愈。每見傷風久嗽不止者。其故何耶。眞陰素虛。咳久傷气。肺葉不收。不治多成癆怯。宜用加味地黃湯。

斂而降之。若脈來細緩無力。或洪大無力者。中气大虛。土不生金。宜用加減補中湯。固其元气。曾見傷風气虛。隨治隨作。後至气脫而死。病癥𨿽小。亦可畏也。

傷風汗多者。衛气不固。風邪襲入榮中。以致四肢微冷。冷汗多出。脈來沈細如絲。宜用桂枝芍藥湯。倍加黃。若脈來洪大無力。身熱汗出者。元气猶未大傷。但用桂枝湯可也。

傷風面腫者。咳嗽气急。脈多沈弦。風邪從呼吸而入。客於肺管。肺葉脹大不收。失其降下之令。气逆於頭面而爲腫也。甚則上身俱腫。醫者不識。呼爲水腫。誤人多矣。宜用芎蘇散散之。咳血者。宜用茯苓補心湯治之﹝肺逆失降而爲膚腫且肺主皮毛故也豈可誤爲水哉﹞

無汗傷風者謂之感冒。因有咳嗽邪气。畱連三陽。不傳三陰。所以較傷寒爲輕也。但當禁其飲食。與傷風不同。

宜用藥芎散。或人參敗毒散治之。其中在經在腑。悉從傷寒調治。無二法也。

參蘇飲陳皮半夏白茯甘艸桔梗枳殼前胡木香紫蘇葛根人參風盛則气壅。气壅故痰聚。是方多用順气之品。可見傷風以利气爲第一義矣。醫者須識此意。咳嗽聲啞者。宜加黃芩。﹝按黃芩宜用枯者取輕淸之義原本未分晰特重訂正﹞

蘇杏二陳湯陳皮半夏白茯甘艸枳殼桔梗紫蘇杏仁金沸艸桑皮此方順气化痰。於理是矣。而又用紫蘇者。以其餘邪未盡也。胸不寬加濃朴。

﹝按方中金沸艸宜絹包不爾有毛射入肺而咳甚矣﹞

加味柴陳湯柴胡黃芩半夏甘艸陳皮白茯枳殼杏仁金沸艸加味地黃湯熟地山藥白茯山萸丹皮澤瀉麥冬五味烏梅加減益气湯人參白術甘艸黃當歸陳皮麥冬五味子桂枝湯桂枝﹝三錢﹞白芍﹝生用三錢﹞甘艸﹝二錢﹞大棗﹝三枚﹞浮麥﹝一撮﹞

气虛脈細加黃。

茯苓補心湯陳皮半夏白茯甘艸枳殼桔梗前胡紫蘇漧葛當歸川芎白芍熟地﹝萬不可用以滋陰膩膈遏伏外邪當辧外風之有無是爲至要﹞

此卽參蘇飲合四物湯是也。參蘇一倍。四物湯原是兩倍。不可輕重失倫。

咳血者。忌半夏。以花粉代之。川芎亦當議去。﹝按審邪正而用藥如正虛邪重當用參蘇飲二倍四物湯一倍醫貴變通而化裁之豈可執一以誤人哉。﹞

芎蘇散紫蘇漧葛柴胡川芎陳皮半夏白茯甘艸枳殼桔梗

卷上

中寒

中寒者。寒邪不從陽經傳入。直中陰經。故曰中寒。其癥有輕有重。重者。脈來沈微。一息三至。腹痛唇靑。

四肢厥冷。此因先有房事。胃气衰微。口食寒物。鼻吸冷气。中宮不能擔當。直入少陰腎臟。气冷而血不流。頃刻死矣。治是癥者。只以回陽爲主。𨿽有他癥。不必兼治。宜用附子理中湯。大劑救之。

此癥有兼自利。無脈者。生气已絕。似不可治。然寒極則伏。生機尙存一綫。當以前藥浸冷與之。一周時許。

自然脈出而解。蓋厥利無脈。陰盛格陽。熱藥入口。格絕而不入。惟以前藥冷服。直達病所。自無格拒之患。

內經所謂。寒因寒用者是也。但脈出之時。又要徐徐浮大。不宜暴出。暴出則气從外脫。非其所宜。故仲景云。微續者生。暴出者死。旨哉言乎。又云。下利淸谷。裏寒外熱。面赤煩躁。其脈卽出者愈。似與前說相背。不知前癥無熱。故脈不宜暴出。此癥熱浮於外。全要脈之速出。陽通於陰。豁然解矣。

陰癥如此變幻。柰何不體古訓。執一方以司人命耶。最可笑者。庸工動用吳萸。以爲其性大熱。可以回陽。

不知吳萸气熱而味大辛。辛能散气。陽未回而气已脫。較之挺刃殺人。特一間耳。至若舌捲囊縮。自汗多出。斷致不起。

裏寒陰癥。古言之矣。又有非時暴寒。從口鼻而入。或食生冷涼物。以致嘔吐痰水。微寒微熱。甚則昏暈不醒。二便皆遺。亦名中寒。諸家未之詳也。蓋裏寒陰癥。先因欲事傷腎。先天命門眞火。不可守邪。故令外邪斬關而入。

此則胃气虛衰。不能勝寒。命門全然無恙。故可一溫而愈。脈𨿽沈細。一息四至。與前之三至者不同。宜用香砂六君子湯。少加炮姜爲妙。切不可兼用辛散之藥。患是癥者。又有輕重。輕者。脈來洪緩。按之無力。寒爲標而熱爲本。先用香砂六君子湯。止其吐逆。後以杏仁玄明粉。加入柴陳劑中。無不獲痊。重者。脈沈細緩。香砂六君子爲丸。久服桂附八味丸。亦不可少也。

﹝按辛能散气吳萸味辛故不可妄用以及寒爲標熱爲本始用香砂六君子湯以止嘔逆繼用杏仁明粉加柴陳之治皆歷練見道之言尢宜三復勿失﹞

附子理中湯人參白術炮姜甘艸肉桂附子黃桂附炮姜。俱爲熱藥。但炮姜溫肺之功居多。肉桂溫脾之功居多。附子溫腎之功居多。裏寒癥重。故三味合用也。有汗宜加五味。自利宜加茯苓。更加丹參爲妙。以其活血故也。

灸法用蔥一大把。以帶輕束。切去兩頭。畱白二寸。以一面熨熱置於臍上。用熨斗盛炭火蔥上熨之。取其熱气從臍入腹。甚者連熨二三餅。

香砂六君子湯陳皮半夏白茯甘艸白術人參香附砂仁藿香炮姜中寒多有胸中不寬。宜加濃朴。若滯重者。宜去參術﹝按隨機應變智者之能事豈可執一以誤人哉﹞

卷上

暑熱

天之六气。春主厥陰風木。秋主陽明燥金。冬主太陽寒水。各行其政。惟夏至以後。秋分以前。

少陽相火。少陰君火。三气合行其事。是以天本熱也。而益以日之暑。日本烈也。而載以地之濕。

三气交運。時分時合。其分也。以風動於中。勝濕解蒸。不覺其苦。其合也。天之熱气下。地之濕气上。

人在气交之中。受其炎蒸。無隙可避。多有體倦神昏。肌膚痱起。胸膺痤出。頭面癤生者矣。當此之時。元气浮於肌表。內存者少。所以多有飲食不消。而成霍亂。吐瀉胸膈不寬諸癥。善養生者。宜節飲食。薄滋味。爲卻病之良方。至於生冷瓜果。尢宜節制。西瓜𨿽能解熱。食之亦必有時。

卽如巳時申時。離飲食已遠。新谷未進。食之毫不爲殃。若飲食甫離。繼以瓜果。勢必冷熱相摶。釀成諸病也。內經曰。脈虛身熱。得之傷暑。甲乙經曰。熱傷气而不傷形。所以脈虛者是也。仲景分之爲四。弦細芤遲。皆爲暑脈。總是元气虛衰之象。若難經所謂。洪大而散者。乃心之本脈。不可以言暑也。潔古云。

靜而得之爲中暑。動而得之爲中熱。此句最當領會。中暑者陰癥也。凡乘涼於髙堂大廈。水閣冷亭。表受寒邪。周身陽气不得發越。以致頭痛惡寒。身體拘急。脈來浮數滑大。卽爲夏月傷寒。

宜以寒法治之若脈來細緩無力。方爲中暑。宜用香茹散暑湯。至於口食生冷。停滯飲食者。治分陰陽二候。

內熱脈數。宜用柴胡化滯湯。脈沈細緩。宜用濃朴溫中湯。香茹藿香以之爲君。一則發散陰暑。一則發越脾气。脾气宣行。積滯方得下降。不獨治暑然也。但脈緩者可用。脈數者不宜。若夫中熱之癥。行人農夫。日中勞役。或隘巷小房。無處乘涼。口鼻吸入熱气。以致身體大熱。昏暈欲死。脈沈細數者。宜用辰砂六一散。或柴胡芍藥湯之類。不可妄投熱藥。

大抵肥人多濕。最易召熱。不能避身之濕。卽不能避天之熱。六一散。能驅濕熱。從小便而出。

古人用之解暑有自來矣。若瘦弱無濕之人。津液爲時令所耗。當用柴胡芍藥湯。

藜汁蔗漿之類。充其津液。若用辰砂六一散。妄利小水。竭其下泉。枯槁立至。其有中熱之人。脈洪盛而不虛弱者。此天稟之濃。暑熱客於肌肉。未得深入經絡。身𨿽燥熱。毫無倦怠。宜用竹葉石膏湯。

黃連解毒湯之類。不可與脈虛者。同歸一治也。

卷上暑熱

暑厥

夏月猝然僵僕。昏不知人。謂之暑厥。當分陰陽二癥。陽癥脈來洪數無力。身熱汗出。謂之陽厥。此因暑食傷脾。

食多而熱亦多。宜用連芍調中湯或辰砂六一散。先治其熱。俟其人事淸白。再看食之多寡調治。昔云。

中暑不得用冷。得冷則死。原爲中暑者說。非爲中熱者言也。今人一遇熱癥。動引此說。總由未明中暑中熱之理也。

至於脈來沈細無力。肌膚不熱。曾食生冷瓜果。謂之寒厥。夏月元气發散在外。腹中空虛。又遇生冷傷脾。冰伏其食气閉不通。宜用濃朴溫中湯。不可遽補。如遇汗多身冷。方可以香砂理中湯治之。諸書言此。不分陰陽二候。混言風暑誤用升散。害人不淺也。又有老人虛人。夏月中痰多類暑厥。但中痰之人。身溫不冷。又無大熱。口角流涎。以此爲別也。﹝按厥分寒熱發前人所未發學人尢當細心研究庶免艸率誤人生命要在審癥精詳然後用藥自無他歧之惑也﹞

卷上暑熱

中

中者。口渴喜飲是也。其人灑灑惡寒。淅淅發熱。全似傷寒。但傷寒。脈來洪大。癥脈來細數。於此可別。中亦有洪大者。其癥初起卽渴。與傷寒之久病作渴者不同。肥盛之人。可用六一散淸之。使熱從小便而去。

不致傷損津液。若身體黑瘦之人。精血爲時令所耗。又以利小便爲戒。

宜用柴胡芍藥湯。生津止渴。奇妙無窮。﹝按中與傷寒同脈來洪大者傷寒細數爲中幾微之辧間不容髮要在細心討論而自得之﹞

卷上暑熱

伏暑

暑熱發於季夏。此其常也。亦有伏藏日久。畱於少陽胸脇部分。以致微寒微熱。惡心自汗。小便短少。脈來沈弦細數。卽其候也。宜用香茹六君子湯。若脈不甚虛者。去參術名香茹二陳湯。

卷上暑熱

注夏

立夏之後。四肢酸軟。困倦喜臥。飲食少進。名爲注夏。秋冬則精神如故。說者皆云脾虛。合用資生丸。

補中益气湯矣。但脈沈細緩脾肺無熱者。可用此藥補之。若脈來沈細又帶微數。往往不受參術。其柰之何。

試看脾胃論中。脾偏於陽。無陰以濟之。亦不能化物。故濕熱之气乘於四肢。令人筋痿無力。宜用養血健脾湯。

則注夏之脾虛有熱者。亦當仿此施治矣。其中多用酸收方爲合法。夏月元气浮散在表。又以汗而大泄。不加酸收。則浮散者不止。孫眞人云。暑月多服五味。令人气力湧出。厥有旨哉。﹝脾受濕熱燻蒸故四肢倦怠乏力用酸收以斂浮越之陰然必審無外邪方可用之﹞

香茹散暑湯香茹濃朴甘艸藿香柴胡陳皮杏仁半夏香茹原利小便。何以又能發散。以其味辛而淡。辛者先走表分。後者乃入膀胱。所以又能散暑也。佐以藿香柴胡走表更速。暑邪在經。必有痰滯畱結。故用杏朴半夏。但脈緩無熱者宜之。有熱者勿服。﹝闡明立方之旨洞若觀火﹞

柴胡化滯湯方見食門。

濃朴溫中湯濃朴杏仁半夏枳殼桔梗炮姜甘艸藿香香茹陳皮此方易曉。

辰砂六一散辰砂﹝研細水飛五錢﹞滑石﹝磨碎水飛六兩﹞粉艸﹝煎膏拌曬一兩﹞

六一散有辰砂。能引甘滑之涼。先入心經。使熱與濕俱解。無朱砂者。但能利濕。不能解熱。以其無向導之兵也。﹝按此方旨用藥之理固已開發尙有未盡者如其人肝陽素旺外襲暑風必加靑黛以淸之抑肝淸肺少加薄荷之辛辛能散涼能淸故前人有碧玉雞蘇之名而曲盡其妙用也﹞

柴胡芍藥湯柴胡黃芩花粉甘艸麥冬白芍知母黃連竹葉石膏湯黃連解毒湯俱見火門。

連芍調中湯枳殼濃朴山楂澤瀉陳皮桔梗白芍黃芩黃連甘艸此方因其胸中不寬。又兼中熱。故用此方。若有熱無食。宜用柴胡芍藥湯。

暑月發厥。陰厥者多。陽厥者少。身不熱。脈不數者。不可浪投。

香茹六君子湯人參白術白茯甘艸陳皮半夏香茹山梔黃連赤芍此方用六君子以祛痰益脾肺。使正气旺則客邪易逐矣。值時當炎暑。熱蒸於外。濕蘊於中。故用梔連以淸裏。茹芍以解表和榮。惟脈洪數。尢宜愼審。未可浪投。﹝按此亦扶正逐邪之法﹞

卷上

濕

濕之爲病。散見各門。此將濕之原委。逐一講貫。治之。方不謬也。有自外而傷者。有自內而中者。從外而傷者。

卽如冒雨而行。霧露而處。冷水灌汗。濕從上受也。若涉水履冰。當風洗足。坐臥濕地。濕從下受也。初起濕邪在經。

未郁爲熱。但覺骨中冷痛。或皮肉微腫。微微惡寒。其脈細緩而不洪數。可知其爲寒濕也。俱用人參敗毒散加減。濕畱日久。壅遏本身正气。卽成濕熱。脈多洪緩數大。向之細緩者。今則烏有矣。

但看上下部分。紅腫酸痛。惡寒發熱者。知其爲濕熱也。𨿽宜解表。但可用辛涼。不宜用辛溫。如柴葛二妙湯。上下俱可著用。如寒熱已退。紅腫不消。宜用加減柴苓湯。經云治濕不利小便。非其治也。可見治濕之法。又以利小便爲第二義矣。然而利小便之法。有濕則利濕。無濕則損津液。腫盛者可用。微腫而痿弱者。又當除濕養榮。內經云。因於濕。首如裹。言濕邪初客。未郁爲熱。但覺蒙昧不淸。如以物裹其首也。又云大筋軟短。小筋馳長。是言濕客日久。濕郁爲熱。熱傷其血。則大筋爲之軟短。濕傷其筋。則小筋爲之馳長。明此數語。方知治濕之不可過於燥矣。此濕從外受者也。至於濕從內中者。又有上下之不同。如茶酒湯水。脾虛不能消散。積於上焦。卽爲上焦之濕。其人頭面發腫。或生癮疹。是爲濕中生熱。治當涼散。不宜溫散。亦用柴葛二妙湯。若其人小便不利。在上之濕。難於下趨。又當用柴苓湯。利其小便。若脈來細緩無力。小便色白。不時淋滴而多汗。一切利水之藥。卽不可施。其有身熱足寒。時頭熱面赤。濕熱上壅。陽气不能下通於陰。宜用柴胡湯加大黃下之。濕積於下。卽爲下焦之濕。合用柴苓湯利之矣。若其人惡寒發熱。或兩尺洪盛。余脈沈細。濕熱下壅。陰气不能上通於陽。必用柴葛二妙湯。散其標邪。方可利水。若脈來細緩。小便色白者宜用獨活寄生湯。助陽以驅濕。亦不得不用之法也。

人參敗毒散羌活獨活柴胡前胡川芎枳殼桔梗人參白茯甘艸寒甚者。加桂枝。無人參。以白術代之柴葛二妙湯柴胡黃芩半夏甘艸漧葛赤芍蒼術黃柏濕熱之脈。洪數者多。亦有濕邪壅滯。脈沈細緩者。但問身熱內煩。卽以此方散之。在上者去黃柏。加連翹。

加減柴苓湯柴胡黃芩半夏甘艸赤茯澤瀉赤芍枳殼苡仁木瓜除濕養榮湯當歸川芎白芍熟地牛膝杜仲木瓜苡仁續斷黃芩石斛五茄皮加味柴胡湯柴胡黃岑甘艸花粉白芍麥冬山梔大黃獨活寄生湯當歸川芎白芍熟地人參茯苓甘艸杜仲牛膝續斷秦艽防風獨活細辛肉桂桑寄生﹝按此方重在助陽以驅濕小溲淸白脈來尺微寸緩是其的劑若濕熱未盡者尢宜三復庶免抱薪救焚之虞﹞

卷上

燥

人之臟腑。有血脈。有津液。津液又在血脈之先。得心火之化。變成血脈。流於坎宮。得命門眞火之化。變成眞精。

其原生於胃。輸於脾肺。下灌兩腎膀胱。以爲一身之陰气。胃气得之。則畱戀不脫。若津液虧損。胃爲孤陽。陰絕而陽亦絕。古云。傷寒偏死下虛人。蓋有見於此也。今之醫家。不知津液爲何物。動手便用燥劑。殺人慘於刀刃矣。

然而燥之一气。諸書從未辧明。卽以素問之遺。亦言秋傷於虛。後代名醫錯出。並無一人攺正其訛。所以疑誤至今。用藥鮮當也。惟法律始詳辧之。蓋言風主於春。寒主於冬。暑濕火兼主於夏。而燥則專主於秋也。立秋之後。

猶是夏天餘气。熱中有濕。所以艸木猶靑。一交秋分。燥金司令。所起之風。全是一團燥烈之气。幹而不潤。

是以無艸不黃。無木不凋。人身應之。燥病生焉。﹝闡發致燥之由較勝於諭氏﹞凡有身熱咳嗽內煩口漧一切百病。無不起於漧燥。治當養血生津。不可妄投燥劑。戕人性命。極爲要緊。然燥令𨿽主於秋。凡久亢不雨。津液少者。亦生燥病。豈獨主於秋乎。治者明之。

柴胡芍藥湯柴胡黃芩花粉甘艸白芍麥冬知母﹝淸燥救肺湯亦可用較此方尢爲得宜用桑麻麥冬阿膠以滋燥杏仁梨皮以潤肺是謂有制之師也﹞

卷上

火癥

火癥之脈。洪數爲順。細數無力則凶。亦有火盛之極。而脈反沈。小伏匿者。卽大易。所謂幹之上九亢龍有悔者。是也。臟腑之中。火從何來。气之不得其平爲之也。有實火。有虛火。有相火。有燥火。

有濕熱之火。又有郁火。猛烈之火。無名之火。皆不可以不察也。何謂實火。心火燔灼。胃火助之。元气未損。眞精未虧。或因飲酒之蘊熱。或因暴熱之外侵。目赤。喉痛。胸滿。气喘。宜用黃連淸心湯。柴胡瀉肝湯。

黃芩淸肺湯之類。若是虛火。東垣之論。確不可易。東垣曰。飲食所傷。勞倦所損。或气髙而喘。身熱而煩。

癥似白虎。但脈來洪大。虛而不長。不可以實火投治。當有補中益气湯。補其中气則自愈矣。倘以實火治之。立見危殆。又有相火者。生於虛無。寄於肝腎之間。乃元气之賊。無時而不熬煎眞陰。

陰虛則病。陰絕則死。急用滋陰地黃湯。塡補眞陰。務使水壯而火息。一切涼藥。毫不可施。至若燥火者。腸胃澀滯。

津血不充。大便常閉。先用脾約丸潤之。後用地黃固本之劑。若用芩連梔柏。百劑無功。濕火者。濕生乎熱。熱生乎濕。濕熱相生。遂成脹滿。或痿與臌。從而生焉。故有大便久祕。及更衣則又溏泄。熱在腸胃之外故祕。濕在腸胃之中故溏。宜用柴苓湯加黃柏玄參之類。

不可因其泄瀉。禁其寒涼。若夫猛烈之火。或從右脇起。或從臍下起。或從足底起。皆爲癘癥。丹溪以爲不可驟用涼藥。恐其撲之而愈張。抑之而愈揚。先以甘艸煎湯。兼瀉兼緩。俟其猖狂少定。量其虛實治之。亦一法也。

郁火者。腹中作痛。肌表熱。四肢熱。摸之烙手。此因過食生冷。郁遏陽气於脾土之宜用淸陽散火湯。無名之火一發。卽不識人。或狂言失志。或直視聲鳴。或手足螈。或閉目無言。或發數日而終者。或一發便脫者。或臥枕而逝。人不及知者。旣無經絡之可尋。

又無脈癥之可據內經所謂暴病暴死。皆屬於火者是也。可不審乎。﹝按人身肝火最烈燔灼無忌善治者先平肝火而余髒之火自緩也﹞

黃連淸心湯當歸白芍生地麥冬山梔連翹甘艸薄荷柴胡瀉肝湯柴胡甘艸當歸川芎靑皮山梔連翹龍膽艸黃芩淸肺湯荊芥薄荷黃芩山梔連翹麥冬白芍桔梗甘艸桑皮滋水地黃湯熟地山藥白茯丹皮山萸澤瀉麥冬白芍玄參淸陽散火湯山梔黃芩白芍白芷紫蘇川芎枳殼桔梗甘艸白茯

卷上

風濕

風濕者。先傷於濕。而後傷於風也。其癥一身盡痛。比之傷寒身痛。殆有甚焉。因知其爲風濕也。風從上受。濕從下受。殆至兩相摶聚。注經絡。流關節。滲骨體軀殼之間。無處不到。是以無處不痛也。其癥有輕有重。輕者脈浮弦細。渾身酸軟無力。宜用加減柴葛湯。風在外而濕在內。不可大汗。恐風去而濕仍存。惟此輕解之劑。內外之邪俱去。

若汗出短气。惡風不欲去衣。脈沈細緩無力者。宜用桂枝白術湯。助陽以驅濕。不易之法也。重者周身大痛。脈浮洪數。亦用加減柴葛湯。若頭面目赤。身熱足寒陽气不能下通於陰者。宜用柴陳湯加枳殼大黃以下之。如發散之後。上體已愈。下體疼痛不止者。宜用柴苓二妙湯。

加減柴葛湯柴胡黃芩半夏甘艸漧葛赤芍紫蘇川芎山梔蒼術續斷枳殼木瓜治風濕之法。固宜散風行濕。而淸熱利气之藥。亦不可少。蓋以濕邪在經。气滯不行。郁而成火故也。

桂枝白術湯桂枝白芍甘艸白術木瓜續斷陳皮加減柴陳湯柴胡黃芩半夏甘艸陳皮白茯枳殼大黃柴苓二妙湯柴胡黃芩半夏甘艸赤茯赤芍澤瀉蒼術黃柏木瓜續斷牛膝杜仲

卷上

風溫

風溫者。先傷於風。而後傷於熱也。凡人先傷於風。經絡之間。已自有熱。又感時令之熱。飲食入胃。气滯不行。變成濃痰濁飲。膠固不散。又遇新谷裹結成病。其癥喘渴多睡。四肢不收。宜用柴胡化滯湯。但淸其胃。其病自愈。然不但風溫互感後有此癥。凡天令久暖。素有痰火者。每有此恙。仲景恐人誤認寒癥。妄用發汗。故辧於傷寒門中。其實非傷寒也。

柴胡化滯湯柴胡黃芩半夏甘艸枳實濃朴山楂杏仁赤芍陳皮便閉宜加大黃。

卷上

濕溫

濕溫者。先傷於濕。而後傷於暑也。其癥胸滿妄言。兩脛逆冷。此因暑濕客於脾經。正气不行。郁而爲火。

故令語言譫妄。濕熱上壅。陽气不能下通於陰。故令足寒。仲景恐人認爲寒癥。誤投發散。所以引入寒門。

其實非寒癥也。夫濕溫何以不可發汗。蓋因濕邪在胸。已自有熱。又遇暑气客之兩熱相侵。猶未混合。爲一汗之。

則兩邪混合。閉塞經絡。不死何待耶。宜用柴胡淸中湯。若脈來洪數。或上盛下虛者。加大黃以下之。難經云。

濕溫之脈。陽濡而弱。陰小而急。濡弱見於陽部。濕气摶暑也。小急見於陰部。暑气摶濕也。此言非不有理。但脈之變化不齊。不可執爲一定耳。﹝此二句名言可佩﹞

柴胡淸中湯柴胡黃芩半夏甘艸枳實杏仁石菖蒲黃連赤芍暑濕侵脾。必有痰食畱結。化痰化滯。亦不可少。

卷上

癮疹

癮疹者。徧身小顆。紅白不一。有若痱子之狀。或如黃豆樣者。重者身發寒。脈來洪數。狀類傷寒。宜用岑連敗毒散。

三四日不解。卽爲夾疹感寒。柴胡化滯湯。實爲主劑。不過過用涼藥。壅遏其毒。輕者。微寒微熱。脈細微數。愈而復發。此因濕中生熱。熱極生風。宜用疏風養榮湯。常服六味地黃丸。滋腎水以榮肝木。則虛風自息矣。又有身發疙瘩。

有如丹毒。痛癢不常。膿水淋瀝者。宜用解熱柴陳湯。

芩連敗毒散羌活獨活柴胡前胡川芎枳殼桔梗黃芩連翹甘艸疏風養榮湯白芍當歸生地柴胡防風薄荷麥冬地骨皮山梔解熱柴陳湯柴胡黃岑半夏甘艸陳皮白茯山梔赤芍苡仁貝母身熱加荊防。﹝膚燥加蟬衣云增﹞

卷上

痛風

痛風者。徧身疼痛。晝減夜甚。痛徹筋骨。有若虎咬之狀。故又名爲白虎歷節風。有痛而不腫者。有腫而且痛者。

或頭生紅點。指腫如捶者。皆由肝經血少火盛。熱極生風。非是外來風邪。古今諸書。皆以風濕爲言。疑誤舛謬。

害人不淺。素郵袁體庵先生出。攺正其非。講明其理。始知痛風。由於風熱血燥也。所制逍遙散一方。每使病者。連服百劑。不終其劑者。日後變爲癘風。屢試屢驗者也。識者珍焉。﹝按袁氏心傳世乏刊本展轉抄繕錯謬甚多惟其中名言闡發啟迪後進匪淺﹞

加減逍遙散當歸白芍熟地川芎柴胡防風薄荷連翹山梔麥冬甘菊丹皮

卷上

勞倦

勞倦者。奔走勞力之後。惡寒發熱。脈來弦數。狀類風寒。但初起必有勞倦之因。自可爲辧也。設若勞倦而感風寒。

又極難辧。但勞倦之人。一周時許。自然汗出而解。若四五日不解者。又屬之風寒也。治之之法。先用淸胃散火湯。治其標邪。後用加味地黃湯。培其根本。蓋火之有餘。必因水之不足。少年得此。日後每成虛癆。不可不察也。

若淸散之後。脈沈細緩。或洪大無力者。治當益气養血。又非地黃丸。所司也。東垣言勞倦之病。脈來洪大。虛而不長。當以甘溫補之。然初起有火。未可驟與。必先淸熱健脾。方可議補。﹝闡發先後用藥之理句句詳明﹞

淸胃散火湯山楂濃朴山梔黃芩陳皮枇杷葉麥冬當歸白芍防風柴胡漧葛

卷上

痰火

痰火爲病。惡風發熱。脈來弦數。全與傷寒無別。但聽其咳嗽气急。可以知其爲痰火也。夫痰火之起。由於脾經血少。胃火太甚。熬煎津液爲痰。上傳於肺。故令咳嗽气急。然胃火一動。相火翕然從之。所以惡寒發熱。宜用舒中芍藥湯三四劑後。脈宜和緩。若弦數不減。數大有力。是爲孤陽無陰。多主於死。若脈來微減或細數者。法當看其痰色。如咳吐黃痰。胸中不快。食積生痰。宜用栝蔞枳實湯。如痰色靑白。稀而不稠者。腎虛水沸爲痰。宜用加味地黃湯。滋水以制火。不必拘於治痰也。又有初起之時。外無寒熱諸癥。內無煩熱气急。但見神昏不安。肢體無力。

聲音低小。飲食不進。脈來沈細無力者。宜用香砂六君子湯。甚則八味地黃丸。亦可用也。

舒中芍藥湯陳皮半夏白茯甘艸柴胡黃芩枳殼桔梗白芍木通貝母栝蔞霜天冬有食加濃朴。

栝蔞枳實湯陳皮白茯甘艸枳實栝蔞霜貝母當歸桔梗山梔黃芩加味地黃湯熟地山藥白茯丹皮山萸肉澤瀉天冬麥冬桔梗甘艸牛膝﹝倍用﹞

香砂六君子湯陳皮半夏白茯甘艸人參白術砂仁香附藿香

卷上

咳嗽

有聲無痰。謂之咳。肺气傷而不淸也。有痰無聲謂之嗽。脾濕動而生痰也。有聲有痰。謂之咳嗽。脾生痰而傳於肺也。風寒勞嗽。自有本條。四時咳嗽。不可不辧。丹溪云。春是上升之气。夏是火炎上最重。

秋是濕熱傷肺。冬是風寒外束。所謂上升之气者。春天木旺。肝火太甚。乘於肺金。故令咳嗽。宜用淸肝寧嗽湯。

脈必弦數可據。久而不止。宜用歸芍地黃湯。蓋腎水。乃肝木之母。腎水虛弱。無以爲發生滋榮之本。故內熱而咳。

歸芍地黃。是治其本也。所謂火炎上者。夏月心火用事。乘於肺金。有如金被火克。五行相賊。其癥極重。若不急治。

直至交秋方止。咳久多成癆怯。亦用歸芍地黃湯。或天王補心丹。無不可也。所謂濕熱傷肺者。秋分之後。燥金用事。所起之風。全是一團漧燥之气。不比秋分之前。熱中有濕也。是以無艸不黃。無木不凋。人身應之。肺胃漧燥。

津液枯槁。所以作咳。丹溪反言濕熱傷肺。當亦傳刻之誤。未可執爲定論也。亦用歸芍地黃湯。所謂風寒外束者。冬月天令嚴寒。易至傷人。感於風者。

脈來細緩。感於寒者。脈來浮數。自可辧也。大抵四時咳嗽。𨿽有不同。而東南之地。往往多熱多痰。先用淸金化痰之劑。方可各治其本。不可驟用地黃泥藥。﹝名言卓識﹞極爲緊關。又有咳嗽气急。胸中不寬者。治之宜分虛實。實者脈來沈滑。可用二陳消食之劑。若脈來弦細微數。微寒微熱。大便不甚通暢。欲出不出。極爲危險。旣不可攻。又不可補。惟有養血化痰。健脾消食。聽天由命而已。此條諸書未有。不得艸艸忽過﹝辧論超豁認理眞切分四時以用藥闡古書之未發按咳嗽之源內經有聚於胃關於肺之指示要在細心研究而自得也﹞

淸肝寧嗽湯柴胡黃芩花粉甘艸陳皮白茯當歸白芍麥冬丹皮桔梗貝母歸芍地黃湯當歸白芍麥冬桔梗熟地丹皮山藥白茯澤瀉山萸寧嗽健脾湯當歸白芍麥冬陳皮山楂神曲杏仁貝母澤瀉苡仁胸不寬加濃朴。

卷上

喘

喘之病。方書皆名哮吼。爲其聲之惡也。此因誤啖鹽醬咸物。摶結津液。熬煎成痰。膠粘固結。聚於肺絡。

不容呼吸出入。而呼吸正气反觸其痰。所以喘聲不止也。肺有痰熱。毛竅常開。熱气得以外泄。所以伏而不發。

一遇秋冬寒气外束。邪熱不得宣通。故令發喘。脈來浮數。滑大者。宜用定喘湯。發去標邪。再用加減雞鳴丸。

常常服之。自可除根。每日飲食只宜淸淡。不宜濃濃。蓋人身之痰。不能自動。必隨脾之健運。貯於肺絡。結爲窠囊積飲。如蜂子之穴於房中。蓮實之嵌於蓬內。生長則易。而剝落則難。全要胃气淸虛。則痰之上注者。得以返還於胃。然後可從口而上越。或從腸而下達。今人肥甘濃味。日不絕口。兼之飲食不節。𨿽有醫藥。庸有濟乎。此乃气分之病。或有傳於血分。而爲喘急失血者。先吐痰後見血。猶爲積熱。先吐血後吐痰者。陰虛火動。照根據怯癥調治。

一切燥藥。毫不可嘗。推而廣之。病屬熱者固多。而肺寒者亦有。不可泥定是熱。凡脾胃虛寒。气不能運。積成冷痰。上注於肺。亦成喘。其人四肢厥冷。脈沈細緩。按之無力。卽其候也。

宜用六君子湯。加款冬金沸杏仁炮姜治之。但熱者多。而寒者少。又不可不察耳。

喘之病。痰火爲本。而外感內傷之因。所觸不同。未可以一端盡也。寒傷肺喘。脈必數大。可用定喘湯散風傷肺喘脈必細緩。自汗惡風。宜用參蘇飲解之。因於气者。其脈必沈。因於食者。脈必弦滑。因於色者。脈沈細數。治之又有不同。今人一遇是癥。便以定喘爲主。何致膠固若此耶。

定喘湯半夏杏仁冬花蘇子桑皮麻黃甘艸黃芩白果靑鉛生薑加減雞鳴丸陳皮﹝一兩﹞半夏﹝四錢﹞白茯﹝一兩﹞甘艸﹝五錢﹞貝母﹝一兩﹞栝蔞霜﹝一兩﹞

冬花﹝一兩﹞天冬﹝二兩﹞黃芩﹝一兩﹞知母﹝一兩﹞桔梗﹝一兩﹞枇杷葉﹝五錢﹞玄明粉﹝三錢﹞

煉蜜爲丸。

卷上

靑筋

靑筋之癥。惡寒發熱。狀似風寒。但胸腹作痛。徧身發麻。或唇口作麻。卽其癥也。北方謂之靑筋。南方謂之烏沙。此因鬱怒傷肝。木邪賊土。觸動濕痰。气逆而血亦逆。故令脹痛欲死。脈來洪數者。宜用活血化痰湯。若脈來細緩。四肢厥冷者。宜用香砂理中湯。古方治此。不過淸熱消食。而疏气活血之藥。毫不知用。內經云。通則不痛。痛則不通。气血不得宣行。後成此病。宣通气血爲第一義也。但此血气上攻。多有暴病暴死者。不可不知也。

活血化痰湯陳皮半夏白茯甘艸大腹皮枳殼木香玄胡歸尾黃芩香砂理中湯人參白術炮姜甘艸香附砂仁藿香﹝加﹞玄胡半夏木香

卷上

气怒

肝爲將軍之官。不受屈制。怒气傷肝。其气沖逆上行。有若將軍之不可犯。故名將軍。傷之輕者。兩脇刺痛。胸中不舒。傷之重者。未經發泄。乘於胃土。令人昏迷不語。牙關緊急。蓋因胃中有痰。肝气入胃。觸動痰涎。其支脈之絡心者。被其壅滯。堵塞神气出入之竅。故不識人也。內經云。暴喑爲病。不必服藥。少頃气行則蘇。然而痰聚胸中。

正气得復則生。不復則死。不可坐視。宜用淸郁二陳湯。又有气怒之後。人事淸白。但覺胸中刺痛。喘急不安。

能坐不能臥者。气逆膻中。血亦畱滯。宜用加減柴物湯。若脈來沈細無力。

胸中痛而不甚者。宜用歸脾八珍之類。不可以气爲拘也。﹝八珍歸脾當在淸郁化痰之後爲善後計若用在鬱气。未疏之時恐其气因補而壅滯又非所宜﹞

淸郁二陳湯陳皮半夏白茯甘艸川芎香附枳殼杏仁白芍黃芩加減柴物湯柴胡黃芩半夏甘艸當歸川芎白芍熟地玄胡木香麥冬杏仁

卷上

中惡

中惡者。入廟登冢。弔死問疾。飛屍鬼擊。故爲中惡。其癥牙關緊急。昏不知人。似乎中痰。但頭面靑黑。肌膚粟起。可以知其中惡也。內經云。大凡外邪之入。必與內邪相合。中惡之人。先有痰食在胃。正气不旺。然後鬼昧得以犯之。治是癥者。當以安神化痰爲先。俟其气順痰消。方可議補。薛立齋云。中惡先因正气大虛。然後爲惡所中。治當大補元气。勿以痰治。然初起必先化痰。不可顧母失子也。

安神化痰湯茯神遠志陳皮半夏杏仁石菖蒲麥冬桔梗甘艸有食加枳殼濃朴。

卷上

傷食

方書云。人迎緊盛傷於寒。气口緊盛傷於食。以是知傷食之脈。專以气口爲主也。然診視之時。有气口脈沈伏者。

有气口脈滑大者。又有人迎气口俱弦數者。紛紛不一。不可以一說拘也。夫人迎气口脈俱弦數。外癥日晡寒熱。頭亦微痛。全與風寒無異。但神气如故。身無疼痛。可以爲別也。脾胃之气稟於命門。命門凝然不動。下焦爲之臣使。宣布其气。行至中焦。入於脾胃。乃能化食。今因飲食郁遏。少陽三焦之气不得宣通。故生寒熱諸癥。醫者不識。呼爲寒疾。誤人多矣。宜用柴胡化滯湯。通表裏而雙解之。食重者宜下。若外無寒熱表癥。但覺胸膈不寬者。痰裹食而不化也。宜用加味二陳湯。又有生冷傷脾者。脈來沈緩無力。﹝審脈之有力無力而定虛實之治﹞宜用香砂理中湯。更有胸腹不覺。咳嗽气急。

四肢無力。大便不甚通暢。脈沈弦細。按之無力。下焦𨿽是虛寒。中焦又有浮熱。先以養血健脾湯。開其痰食。再以八味地黃丸。實其下焦。方爲得法。至若飲食積久。或傷之太過。中气閉塞。以致猝然僵僕。昏不知人。名爲食厥。甚則四肢拘攣。狀如中痰。亦用加味二陳湯。

脈沈細緩者。宜加姜桂。不可誤認痰癥。妄用痰劑。

柴胡化滯湯柴胡黃芩半夏甘艸枳殼濃朴山楂蘇子桔梗傷食而用柴胡。以其能升少陽之气也。

加味二陳湯陳皮半夏白茯甘艸枳殼濃朴杏仁山楂蘇子桔梗大凡消食化痰。必須順气。胸中不寬。故用蘇桔。若在臍腹以下。宜用靑皮香附。

香砂理中湯人參白術炮姜甘艸砂仁香附藿香滯重去白術。加枳殼。濃朴。寒甚加肉桂。

養血健脾湯方見脾胃門。

沖和丸陳皮半夏枳殼濃朴神曲杏仁﹝各一兩﹞黃芩桔梗﹝各五錢﹞

脾居中央。寒之不覺其寒。熱之不覺其熱。飲食易化。百病不生。故云沖和。今爲飲食所傷。失其舊職。

用此消其積滯。復其沖和之舊矣。故以沖和爲名。痰滯膠固者。再加莪術。

物性相制藥索粉不化。宜加杏仁。狗肉亦用。牛肉傷加紅曲。魚傷加橄欖。麵食豆腐。加蘿卜子。粽子粘食。加白酒藥。

肉食加山楂。果子菜蔬。加麝香。煎炒濃味。加淡豆豉。

卷下

傷酒

酒者。淸冽之物。不隨濁穢下行。惟喜滲入者也。滲入之區。先從胃入膽。膽爲淸淨之腑。同气相求也。膽之攝受無幾。其次從胃入腸。膀胱滲之而出。其所存之餘質。惟膽獨當之。是以善飲者。必淺斟緩酌。以俟腹中之滲。若連飛數杯。傾囊而出耳。酒𨿽一物。卻有數種之不同。辛者能散。苦者能降。甘者緩而居中。淡者能利小便。

善飲之人。先天元陽本濃。所以膀胱能滲。但宜少飲。不宜多用。少則流气活血。多則耗血損神。善飲者又借酒爲元气。戒之則形體必瘦。大抵天地之道無他。中而已矣。且膏粱貧賤。各自有病。富貴之家。多色多酒。不致生病。貧賤之夫。少飲輒病。近色則損。此其故何也。蓋膏粱之人。嗜酒者遠色。近色者節飲。而且無奔走負重之勞。經營謀慮之苦。一有酒色。安寢休息。濃味塡補。病從何來。若酒色雙有者。亦非美事。至於貧賤不遂之人。經營謀慮勞其心矣。奔走負重傷其力矣。再有酒色之傷。神气幾何。堪如是之斫喪耶。汪穎曰。人知戒早飲。而不知夜飲尢甚。醉飽就枕。熱壅三焦。傷心損目。夜气收斂。酒以發之。亂其淸明。勞其脾胃。停濕助火。因而致病者多矣。其有傷於酒者。

治之宜分表裏。切惡寒發熱。身首俱痛。濕熱在經。閉塞本身元气。宜用柴葛解肌湯。發汗以徹皮毛之邪。如譫語煩渴。

人事不淸。宜用栝蔞枳實湯。大便不通。脈沈有力者。法當下之。如有小便不利。腿足發熱者。酒熱積於下焦。宜用加減柴苓湯。諸書言酒皆云。無形元气受傷。但可發汗。不可妄下。以傷有形陰血。吾觀飲酒之時。非無嘉淆。未飲之前。亦有谷食。不可以前說爲拘也。﹝按酒能亂性又能助濕柰嗜酒者隱戕其身何不知審愼如是耶﹞

柴葛解肌湯羌活漧葛柴胡川芎半夏枳殼桔梗濃朴山楂黃芩山梔甘艸栝蔞枳實湯貝母栝蔞霜枳實陳皮桔梗白茯甘艸山梔黃芩當歸加半夏更妙。

加減柴苓湯柴胡黃芩半夏甘艸赤茯豬苓澤瀉赤芍枳殼濃朴

卷下

黃膽

癉者熱也。黃膽俱因正气不宣郁而生。黃有如遏醬相似。其癥有五。條分縷析。脈癥始得而詳明也。一曰濕熱發黃。小便如梔。染衣成黃。而面目身體之黃。不待言矣。此因茶酒湯水。

聚而不散。郁成壯火。故成此癥。但有熱多濕少者。有濕多熱少者。有濕熱全無者。不可以不辧也。熱多濕少者。脈來弦數。黃中帶亮。宜用茵陳柴苓湯。若渴而飲水者。宜用柴胡芍藥湯。加茵陳。澤瀉。乃得三焦气化行。津液通。渴解而黃退。金匱云。疸而渴者難治。慮其津液枯竭。初非不治之癥也。濕多熱少者。

脈來沈細而緩。其色黃而晦。宜用茵陳四苓湯。若大便自利。上气喘急。宜加參術。不可誤用寒涼。傷損脾气。至於濕熱全無者。旣無血食酒汗之癥。又無黃赤小便。但見身黃倦怠。肢體無力。虛陽上泛爲黃也。

宜用加減八物湯。今醫治此。槪用五苓套劑。豈能愈乎。

谷疸者。飲食鬱結。正气不行。抑而成黃。其癥胸膈不寬。四肢無力。身面俱黃。脈來洪滑者。癥屬於陽。合用二陳消食之劑。但火熱鬱結。遏生苔衣。漧澀難下。今人動用蒼朴燥劑。但治其食。不治其熱。疸之一字。置於何所。無怪乎治之不痊也。更有粗工。專用鍼砂綠礬等藥。不思積滯𨿽去。津液隨亡。大失治疸之體。惟用養血健脾湯。大有殊功。脈沈細緩者。癥屬於陰。其人四肢靑冷。大便時溏。宜用香砂理中湯。加炮姜肉桂之類。不可槪以熱治也。然谷疸之癥。每兼發腫。初起見之無妨。日久气虛。多主危殆。

女勞疸者。身黃加以額黑也。其癥臍下滿悶。大便時黑。日晡寒熱。皆蓄血之所致也。男子勤於房事。血不化精。滯於小腹。故成此癥。女子經水未淨。

交合血滯。亦有此癥。脈來弦芤者。宜用加減柴物湯。若脈來細緩無力。或澀而細者。元气大虛。𨿽有蓄血。不宜消導。

宜用十全補中。大扶元气正气盛則邪气自退。若用消導之劑。是促之使亡也。然女勞之血宜在小腹。若大腹盡滿。血散成臌。不治之癥也。仲景云。腹滿如水者不治。旨哉言乎。

酒爲濕熱之最。因酒而成疸者。其人小便必如梔汁。合用茵陳柴苓湯矣。若心中懊。熱不能食。時欲嘔吐者。濕熱積於上焦。必有老痰在胃。宜用淸熱化痰湯。若頭面目赤。身熱足寒。脈來寸彊尺弱。陽气不能下達。宜於前方加大黃下之。如大便帶黑。面色黃黑者。其人必有蓄血。蓋嗜酒之人。多喜熱飲蕩死血脈積於胃中。隱而未發。亦宜加減柴物湯。緩緩調治。酒疸之黑。與女勞之黑。相去一間。女勞爲腎气所發。酒疸乃柴血腐敗之色。柴物湯有半補半消之功。

若用大黃峻劑。榮血益趨於敗而已。治者明之。黃汗者。汗如梔汁。染衣成黃。多因汗出浴水。水浸皮膚。壅遏本身。

榮衛郁而生黃也。亦有內傷茶酒。濕熱走於皮毛。亦令發黃。初起身熱惡寒。頭疼身痛者。可用柴陳湯。加蘇葛桑皮。

以微散之。日久津虛。宜用柴胡芍藥湯。此癥脈多洪大無力。或細緩不勻。不可誤用補劑。以其發熱不止。必生惡瘡畱結癰膿也。

茵陳柴苓湯柴胡黃芩半夏甘艸豬苓澤瀉赤茯茵陳麥冬赤芍濕少熱多。固宜分利。使熱從小便而去。佐以小柴胡。方有淸熱之功。濕蒸熱郁。必先燥其肺气。所以小水不行。茵陳辛涼淸理肺熱。肺金一潤。其气淸肅下行。膀胱之壅熱立通。小便利而黃退矣。﹝古云治濕不利小便非其治法尢宜愼審﹞

加減八物湯人參白術白茯甘艸當歸白芍熟地石斛苡仁遠志秦艽陳皮養血健脾湯當歸白芍麥冬枳殼濃朴山楂赤茯杏仁桔梗陳皮香砂理中湯方見食門。

加減柴物湯柴胡黃芩半夏甘艸當歸川芎白芍熟地香附玄胡丹皮丹參淸熱化痰湯柴胡黃芩半夏甘艸陳皮白茯杏仁山梔枳殼桔梗赤芍柴胡芍藥湯柴胡黃芩花粉甘艸白芍麥冬知母

卷下

積聚瘕僻痞塊

血之所積。因名曰積。積久而後發也。气之所聚。因名曰聚。聚散不常之意也。者。堅也。堅則難破。

瘕者。假也。假血成形。者。左右或有一條筋。脈拘急。大者。如臂。小者如指。如弦之狀。故名曰。

因气而成也。僻者。隱在兩脇之間。時痛時止。故名曰癖。痰與气結也。名色𨿽多。而痞塊二字。可以該之。

欲知治痞塊之法。詳察五積。其理自明。肝積居於左脇。大如覆杯。名曰肥气。久不愈令人發呃。瘧連歲不已。

心積居於臍下。上至心下。其大如臂。名曰伏梁。久不愈令人煩心。肺積居於右脇。大如覆杯。名曰息賁。久不愈令人灑淅寒熱。喘咳成癰。脾積在胃脘右側。腹大如盤。名曰痞气。久不愈令人四肢不收。發爲黃膽。斯四積者。

從何而生焉。蓋因飲食不消。著於气怒。痰行過其處。必裹一層。血流過其處。必裹一層。痰血共裹之。則不能不成塊矣。但上部气多血少。不致活而成痞。治以化痰爲主。而活血兼之。宜用消積二陳湯。若痛無形質。不時而發者。

非卽癖。宜用柴胡疏肝散。至於腎積居於臍下。在女子多因血滯不行。男子多因食積所成。按之不移。

方爲積病。因於血者。宜用加味柴物湯。因於食者。宜用二陳消食之劑。至若活而成痞。千金保命丹。大有殊功。秦越人云。腎積居於臍下。上下無時。

有若江豚拜浪。名曰奔豚。久不愈令人喘急。骨痿少气。據此看來。又有積散不常之意。不可以積名也。此因下焦虛寒。

寒气從腰而入。自後衝前。所以小腹作痛。宜用桂枝獨活湯。溫經散邪爲主。不用大補。內經云。凡治積塊。衰其大半而止。塊去須大補。若必欲攻之無餘。多致積散成臌。至於脾气大虛。神思倦怠者。當以大補元气爲主。

正气盛則邪气自退。此不易之法也。內熱不受補者。脈來弦數者。極爲危篤難醫。𨿽然積塊固屬實癥。倘按之無形。多因七情气滯。腸中汁沫。與气相摶。故作痛也。亦用加減柴物湯。

消積二陳湯陳皮半夏白茯甘艸杏仁枳實玄明粉石菖蒲歸尾赤芍內熱加黃芩。有滯加濃朴。痛甚加莪術。

柴胡疏肝散柴胡黃芩半夏甘艸陳皮白茯白芍香附枳殼玄胡內熱。加山梔。

加味柴物湯柴胡黃芩半夏甘艸當歸川芎白芍熟地香附玄胡桂枝茯苓湯陳皮半夏白茯甘艸香附桂枝細辛獨活腎積奔豚。乃寒气從腰眼而入。腸中汁沫凝聚作痛。故用二陳以行汁沫。桂辛獨活以散外邪。不可妄補。

卷下

癲狂

狂者。狂亂而無正定也。狂叫奔走。人難制伏。甚則登髙而歌。棄衣而走。逾垣上屋。詈罵不避親疏。此證𨿽屬有痰。但痰多火多。當以淸熱爲君。化痰爲佐。宜用淸火化痰湯。大解心胃之熱。大便結燥者。可用滚痰丸下之。淸熱之後。邪熱未淨者。宜用柴胡芍藥湯。如脈來沈細。宜用六君健脾湯。狂病原屬實熱。脈宜洪大有力。沈細則危。法當禁其飲食。不可與癲癥同治也。癲病語言譫妄。喜笑不休。此因抑鬱不遂而成。脈宜沈小無力。不宜洪大。治用六君健脾湯。蓋此病多由食積生痰。天麻膽星等藥服之無效。气順痰消。又宜八味地黃丸。大補先天元气。此不易之法也。﹝經云重陰者癲重陽者狂乃辧癥不二法門﹞

淸火化痰湯黃芩黃連山梔貝母栝蔞霜枳實蘇子桔梗赤芍麥冬滚痰丸大黃﹝八兩﹞黃芩﹝八兩﹞沈香﹝五錢﹞礞石﹝一兩﹞

此方實人可用。虛者誤服立死。

六君健脾湯人參白術白茯甘艸陳皮半夏枳殼濃朴杏仁澤瀉炮姜

卷下

癇癥

癇病發則僕地。悶亂無知。嚙舌吐沫。角弓反張。手足搐搦。或作六畜之聲。古有豬羊牛馬雞癇之分。以應五臟。

亦可不必。風痰鼓其竅道。其气自變。譬之弄笛者。六孔閉塞不同。而宮商各別也。脈來洪數者。

癥屬於陽。宜用舒中二陳湯。後以淸癇二陳湯加減調治。脈細無力者。癥屬於陰。治之難愈。宜用六君健脾湯。八味地黃丸。亦所必用也。此病痰伏心包。全要胃气淸虛。方能健運。日用飲食。只宜少進。肥甘濃味。不宜屢嘗。

﹝按肥甘血肉均含毒質無病患食之每生脾胃痼疾而況癇癥尢要胃气淸虛庶免增痰助瘧之虞爲醫者必預言之也﹞

舒中二陳湯陳皮半夏白茯甘艸杏仁枳殼濃朴山梔黃芩玄明粉癲癇之病。人皆責之肝風。每用天麻膽星等藥。不知食積生痰。抑遏少陽之气。以致手足攣搐。心神昏冒。但治其食。其病卽瘳。予所屢試屢驗者也。淸癇二陳湯存以備參﹝此方滌痰有餘痰盛者尢捷若久病正虛宜裁酌用之﹞

陳皮半夏白茯甘艸天麻膽星栝蔞霜枳實石菖蒲桔梗麥冬黃連山梔六君健脾湯方見癲狂門。

卷下

三消

內經曰。二陽結謂之消。東垣曰。二陽者。陽明也。手陽明大腸主津液。若熱則目黃口渴。乃津液不足也。

足陽明胃主血。若熱則消穀善饑。血中伏火。乃血不足也。結謂熱結也。𨿽有三消之分。其原皆本於胃土者。

萬物所歸。無所不有。凡煎炒炙爆。過飲醇酒。助其胃火。耗竭津液。傳於气分。則爲上消。傳於血分。則爲下消。

若房事撙節。陰气未損者。燥熱只在胃經。但見消穀善饑而已。上消其病在肺。舌上赤裂。大渴引飲。此因胃火先傳於肺。心復繼之。經云。心移熱於肺。傳爲膈消。舉其最重者而言。其實先由胃火而起也。中消其病在胃。善食而饑。

自汗時出。大便堅硬。小便頻數。亦有口漧飲水者。較之上消下消爲少耳。今醫治此。俱有甘露飲子。非不有理。但滋陰養血。落後一層。而淸熱生津。尢爲急著。柴胡芍藥湯。良不易也。仲景治傷寒論云。口渴者。風發也。以飲食消息止之。見得口中作渴。不但胃火所使。而肝膽風熱亦復乘之。徒求藥石。

不能速愈。須以飲食之中。甘蔗梨汁。頻頻食之。庶可免死。此亦治消渴之妙法也。﹝此言歷練有準非虛僞浮誇之談﹞下消其病在腎。耳葉焦枯。小便如膏。其中伏有至理。人所不知。蓋小便如膏。似屬腎虛。涼藥治之無益。不知腎消一癥。不但胃熱下流。而心之陽火。亦因下趨於腎。宜用當歸六黃湯。或六味地黃湯。加犀角以治心火。其消乃愈。向使見其遺精。不敢用涼。豈不誤乎。總錄云。未傳能食者必發腦疽背瘡。爲其邪火太盛也。不能食者。必傳中滿臌脹。以其治之太過。上熱未除。中寒復生也。岐伯曰。脈實病久可治。脈弦小病久不可治。蓋洪數之脈。邪火有餘。津液猶未枯竭。若脈細無力者。津液旣絕。胃气亦亡。故不可治。不得已而藥之。

宜於柴芍湯中。加入人參。甚則八味地黃丸。或可起死。

柴胡芍藥湯柴胡黃芩花粉甘艸白芍麥冬知母黃連上消中消。气分病也。不可驟用血藥。惟此方最合。每日再用蛤蜊煎湯飲之。大有奇效。中消大便不利。本方去黃連。加大黃以微利之﹝按闡發三消之蘊明若燃犀﹞

甘露飲天冬麥冬生地熟地茵陳枇杷葉黃芩苡仁石斛甘艸山梔一方無茵陳山梔。用枳殼。

當歸六黃湯當歸黃黃芩黃連黃柏生地熟地

卷下

霍亂

霍者。揮霍眩暈。亂者。心神煩亂。若上吐下瀉。不煩亂者。謂之吐瀉。非霍亂也。夫霍亂之因。由於暑食傷脾。

中州鬱結。淸气不得上升。濁气不得下降。先心痛則先吐。先腹痛則先瀉。心腹俱痛者。則吐瀉齊作。初起之時。脈多代結。或見沈細。最難辧其寒熱。大法口渴轉筋知其爲熱。宜用淸暑化滯湯。至於霍亂已除。轉筋不愈者。水谷之气。傳於肝經。熱傷其血。則大筋爲之軟短。濕傷其筋。則小筋爲之弛長。宜於消食之中。佐以木瓜苡仁黃芩麥冬當歸白芍。無不應也。但男子之筋聚於陰器。女子之筋聚於乳頭。男子用手扯其陰器。女子用手扯其兩乳。

可免轉筋入腹之死。又有陰邪霍亂者。脈沈細緩。肢涼唇靑。此因冷物傷脾。气不宣通。宜用濃朴溫中湯。更有幹霍亂者。欲吐不得吐。欲瀉不得瀉。心腹絞痛。須臾卽死。當以手吐之。方可用藥。其間冷熱之治。亦與前癥無異也。凡患此者。不可與之飲食。一周時許。熱退身涼。方可少與米飲。助其元气。若痛止卽食。病再復來。勿歸咎於醫也。脈訣云。霍亂之脈。見微遲气少不語。大爲難醫。蓋言暑傷於气。正气欲脫。故難治也。

淸熱化滯湯枳殼濃朴山楂杏仁半夏黃芩赤茯桔梗枇杷葉麥冬轉筋倍加木瓜。﹝治熱霍亂主劑他如熱甚加川連吳萸除楂朴方爲合拍要在辧其有食滯否﹞

濃朴溫中湯濃朴枳殼杏仁半夏桔梗炮姜甘艸藿香香茹陳皮﹝按寒霍亂此方尙欠斟酌果系三陰經證宜從治中湯甚則四逆湯白通湯皆可隨證選擇而用惟藿茹枳桔應在刪除之列蓋邪旣入陰挽之猶恐不及豈可再事耗散其眞气哉﹞

卷下

瘧疾

虛人產婦。病後癆怯。俱有寒熱似瘧。必須辧明。方不誤治。似瘧脈來虛濡而數。不甚弦急。瘧脈弦實。

自可辧也。戴氏曰。寒熱發作。有期者瘧也。無期者非也。此亦辧之甚明。最宜體認。蓋少陽乃東方甲木之象。故其脈主弦。不但初病如此。卽久瘧正虛。脈不鼓指。而弦象亦隱然在內。東垣云。夏傷於暑。秋必瘧。夫暑爲熱邪。熱則流通。何至伏藏於秋。必其人汗出遇風。或用冷水灌汗。暑邪藏於肌肉。半在於表。半在於裏。正當少陽部分。至秋金气下降。暑欲入而陰據之。則激而生寒。暑欲出而陽據之。則激而發熱。

邪正相爭。有殘虐之意。故名曰瘧。初起頭疼身痛。寒多無汗者。宜用人參敗毒散。加漧葛半夏之類。熱多汗出者。宜用芎蘇柴陳湯。發散之後。熱多寒少。胸膈不寬。脈來弦滑者。痰與食積也。痰食在胃。榮衛從出之原閉塞不舒。所以肌表之中。郁而生熱。宜用柴陳化滯湯。若口中作渴者。由少陽而入膀胱之腑。熱入膀胱。必傷津液。宜用柴苓湯。導暑從小便而出。然柴苓湯一方。原爲小便短少而設。如小便自利。渴欲飲水者。邪傳陽明胃經。

宜用柴胡芍藥湯。仲景云。脈弦數者風發也。以飲食消息止之。謂弦數之脈。熱極生風。必侮土而傷其津液。

由少陽而入陽明。兩經合邪。其熱倍熾。當以食物速止其熱。不可徒求之於藥也。梨汁蔗漿。正食中之生津者。內經所謂風淫於內。治以甘寒者是也。若不用此。則熱之移於胃者。勢必上傳於肺。而爲單熱無寒之癉瘧。或傳心包。而爲寒多熱少之牡瘧。可不愼乎。至於發利之後。脈細無力者。宜用二母補中湯。若有痰食未淨。宜用六君健脾湯。或資生丸之類。補而不愈。方可用截。所截之藥。當分气血兩途。熱多脈數者。不受溫補。宜用柴胡四物湯。如烏梅何首烏極驗。寒多脈緩者。宜用六君子湯。加人參五錢。此不截之截也。大抵截瘧之法。無非收斂气血。在壯盛之體。三五發後瘧勢少衰。猶可用截。若虛弱之人。气道錯亂。虛不歸元。截之澀於他歧。屢成腹脹。

不可不察也。𨿽然。瘧疾屬熱者多。而屬寒者亦有。不可泥定是熱。凡當風露臥。冷水浴澡。陰邪客於榮衛。令人寒多熱少。脈來洪弦無力。﹝著眼在無力二字﹞仲景柴胡姜桂湯。眞良方也。若胸中作冷畏寒減食。脈沈弦細者。

其病在裏。宜用香砂理中湯。總而言之。一日一發者易治。間日三日者難痊。以其正气虛弱。澀而行遲。與邪會之時緩也。其有住一日。連發二日。或一日數發者。正气大虛。散而錯亂。多至不起。發於午後。移於午前者。

欲愈之兆。發於午前。移於午後者。羈遲難愈。服藥宜在未發之前。發時諸經气亂。服之無效。至於飲食。俟其熱退身涼一兩時許。方可量與。若帶熱飲食。多成瘧母。肥甘濃味。尢宜禁之。﹝調攝要言﹞

又有瘧母者。老痰食積畱於脇下。按之有形。多成瘧。連歲不已。此癥脈來弦細無力。甚難別其虛實。

大法積形堅大。外無怯弱諸癥。脈𨿽沈細气滯。不能送之外出。宜用柴陳拈痛湯。若困倦喜臥。聲音低小。

飲食減少者。宜用香砂六君子湯。大補元气。不可誤用攻伐傷損胃气。極宜辧別。癉瘧者。熱瘧也。

單熱而無寒也。脈滑有滯者。宜消食。小便短少者。宜分利。弦數口渴者。宜生津。不可槪用大寒之劑。

﹝辧癥確用藥自驗﹞惟大渴引飲。汗多脈來洪大者。不用竹葉石膏湯。斷不愈也。此卽少陽陽明兩經合邪。上傳於肺者也。

牡瘧者。寒瘧也。寒多而熱微也。如七分。寒三分熱之類。諸書俱言純寒無熱。言之誤矣。﹝發前人所未發﹞此卽少陽陽明兩經合邪。上傳於心者。邪入心包。都城震動。周身津液協力內援。重重裹擷胞內之邪。爲外所拒。

故令寒多熱少。表間𨿽有微冷。膻中全是邪熱。內眞熱而外假寒也。宜用柴陳湯。加杏仁石菖蒲最妙。

加減敗毒散羌活獨活柴胡前胡漧葛川芎半夏枳殼桔梗甘艸芎蘇柴陳湯川芎紫蘇柴胡黃芩半夏甘艸陳皮白茯汗出而熱不解。邪未散也。故用此方從輕解之。若困倦無神。胸不寬暢。脈細無力。竟用六君健脾湯。

柴陳化滯湯柴胡黃芩半夏甘艸陳皮白茯枳殼濃朴山楂赤芍二母柴苓湯知母貝母柴胡黃芩半夏甘艸赤茯澤瀉赤芍柴胡芍藥湯柴胡黃芩花粉甘艸白芍麥冬知母二母補中湯知母貝母人參白術黃甘艸當歸陳皮升麻柴胡資生丸方見痢門。

加味柴物湯柴胡黃芩半夏甘艸當歸川芎白芍熟地何首烏知母麥冬烏梅﹝三陰瘧用此不截而截﹞

柴胡姜桂湯柴胡黃芩半夏甘艸榦姜桂枝濃朴山楂陳皮柴陳拈痛湯柴胡黃芩半夏甘艸陳皮白茯枳殼濃朴玄明粉香附鱉甲歸尾赤芍香砂六君子湯人參白術白茯甘艸半夏陳皮藿香香附砂仁寒甚者。宜加姜桂。

竹葉石膏湯麥冬知母石膏人參粳米燈心生薑竹葉合小柴胡湯。用之更妙。﹝按治癉瘧其效尢捷﹞

卷下

痢疾

脈訣云。痢疾脈沈細者生。洪大者死。此言久病也。初起之時。元气未虛。穀气尙彊。其脈未有不滑而大者。

惟久病之後。元气已虛。谷食又少。故脈宜沈細。不宜洪大也。夫痢疾之起。由於暑食傷脾。不能運化。並於血分。作成痢疾。其色紅者。從食中之熱化。其色白者。從食中之冷化。不可以赤爲熱。而白爲寒也。治之當分表裏。丹溪曰。惡寒發熱。身首俱痛。是爲在表。在表則當散暑。邪入裏。必由皮肉而及筋骨。由筋骨而入腸胃。今寒熱身痛。表邪未淨也。若但淸胃化滯。不及其表。則表間之邪。勢必盡從裏出。何日可解。柴胡化滯湯。誠表裏兩解之良劑也。

﹝治挾表痢大有捷效屢試屢驗諭氏逆流挽舟法卽此方加減﹞古方用人參敗毒散。責之太陽。而不責少陽。未免求之太遠矣。至於後重窘迫。腹痛急墜。是爲在裏。在裏則當下。宜用朴黃丸下之。然欲用下藥。必在兩三日之間。元气未虛。脈猶有力。方可用下。若日久痢多。脈來無力。𨿽有後重。气虛下陷。與初起者不同。不可妄下。

至於外無頭疼身痛。內無裏急後重者。宜用芩芍調中湯。黃芩能斂大腸之气。白芍能斂大腸之血。痢疾便紅。非此不愈。然患痢之人。多由飲食不節。舊積未盡。新谷又多。往往然也。若見胸中不寬。芩芍未可驟用。恐其收斂飲食。

愈加其痢。通調之後。合當大補元气。但痢家气虛者固有。而陰虧者亦多。下多亡陰。臟腑虛燥。大渴欲飲。脈來細數。宜用芍藥健脾湯。但止其湯。其痢自愈。若是陽虛。脈必洪大無力。宜用芩芍補中湯。或用資生丸。補而不愈。方可再行兜澀。不可驟用粟殼等藥。恐積滯不盡。而成脹滿。病愈甚也。﹝每成休息痢皆由兜澀早耳﹞

𨿽然。腎有胃關。未可久痢而胃不損者。凡四君歸脾十全補中。皆補脾虛。未嘗不善。若病在火衰。土位無母。

設非桂附大補命門。以復腎中之陽。以救脾家之母。飲食何由而進。門戶何由而閉。眞元何由而復耶。若畏熱不前。僅以參術補土。未見痢之能愈也。此皆治熱痢之法。而沈寒者亦有。不可泥定是熱。平日元气虛弱。口食生冷涼物。以致胃寒下痢。

脈來沈細無力。四肢厥冷。可爲辧也。宜用理中化滯湯。不但冷痢如此。卽熱癥變冷者亦往往有之。李東垣云。

久痢不止。﹝著眼久痢二字﹞各癥不減。或反加重。竟作虛治。用補中湯。加炮姜一升一補。虛回而痢自止。如小腹重墜切痛奔豚。加肉桂破故紙誠確論也。痢家𨿽不禁食。只宜淸淡柔爛。少喫爲妥。生冷麵食俱不相宜。

濃味尢當禁之。至於五色兼下者。如魚腦髓者。或下煙塵屋漏水者。大孔如竹筒。唇似朱塗者。皆難治之癥也。

又有熱毒痢者。水谷傾囊而出。一晝夜間八九十行。此則腸胃爲熱毒所撓。宜從里治。裏急後重者。宜用大黃黃連甘艸大劑下之。若無裏急後重。宜用芩芍調中湯。加黃連肉桂。蓋暑邪據於腸胃。涼藥入口。隔拒而不納。

少加肉桂。引涼藥直達熱所。有如向導之兵。人所不知者也。若脈來沈細無力。八九十行者。又爲气虛下陷。非前法所可治也。

下痢噤口者。胃中濕熱之毒。燻蒸淸道而上。以致胃口閉寒。不欲飲食。古方倉稟湯。散其內中熱毒。非散表也。

後以倉連人參湯。頻頻與之。服之不應者。多主於死。初起胸中不寬。不欲飲食者。胃中有痰有食。非噤口也。

又有血痢者。純紅散血。不與糞雜。故爲血痢。若有血又有糞者。謂之便血。非血痢也。此因飲食傷脾。中州鬱結。

不能攝血。所以血從大孔而下。亦用芩芍調中湯。若脈來細數。胸中如故者。宜用柴胡四物湯。加地楡烏梅之類。勿以血痢爲拘耳。

丹溪云。先水瀉而後便膿血者。脾傳腎也。爲賊邪治之難愈。先膿血而後水瀉者。腎傳脾也。爲微邪治之易痊。論𨿽如此。又當看其輕重。先瀉後痢。固爲難治。若下痢不甚。豈難治乎。先痢後瀉。固爲易治。若瀉多不止。豈易痊乎。

世有痢兼瘧者。當以治痢爲主。不必治瘧。若瘧後變痢發泄已盡。必無暑熱之毒。宜以資生丸調理。其有恣意飲食。

釀成痢疾者。又不拘於此例也。

柴胡化滯湯柴胡黃芩甘艸丹參當歸枳殼濃朴山楂木香檳榔柴芩甘艸。用之以治暑也。枳朴山楂。用之以消食也。河間曰。行血則便膿自愈。故用丹參當歸。調气則後重自除。

故用木香檳榔。此方不但初病宜用。卽久痢身熱者。亦宜用之。金匱云。下痢脈反弦。身熱汗出者自愈。夫久痢之脈。深入陰分。沈細微弱矣。忽然而轉弦脈。全是少陽生發之气。用此逆流挽舟。邪從外散。

寧不愈乎。若脈沈細滑。表裏無熱者。脾气鬱結。加藿香一錢。更有殊功。

朴黃丸大黃﹝四兩酒煮﹞濃朴﹝二兩薑汁炒﹞

芩芍調中湯枳殼濃朴山楂黃岑白芍丹參桔梗檳榔澤瀉熱盛加酒炒黃連。

芍藥健脾湯山藥扁豆石斛萎蕤沙參白芍陳皮白茯山楂神曲花粉連芍補中湯人參白術甘艸黃陳皮升麻柴胡白芍黃連久痢宜忌當歸。以其潤下故也。去升柴加阿膠地楡尢妙。

資生丸人參﹝三兩﹞白術﹝二兩﹞甘艸﹝一兩﹞白茯﹝兩半﹞山楂﹝二兩﹞神曲﹝二兩﹞麥芽﹝兩半﹞陳皮﹝兩半﹞桔梗﹝五錢﹞山藥﹝兩半﹞扁豆﹝三兩﹞苡仁﹝三兩﹞藿香﹝五錢﹞芡實﹝兩半﹞澤瀉﹝五錢﹞黃連﹝三錢五分﹞白蔻﹝三錢五分﹞

蜜丸彈子大。

理中化滯湯人參白術炮姜甘艸砂仁濃朴藿香陳皮寒甚加肉桂。

倉廩湯人參白茯甘艸羌活獨活柴胡前胡川芎枳殼桔梗陳倉米石蓮肉本方不用人參。服之無效。脈沈者。宜加藿香。

倉連人參湯黃連﹝七錢﹞陳倉米﹝三錢﹞人參﹝五錢﹞

脈洪實者。去人參名倉連煎。

外治法用大田螺一枚。搗爛如泥。入射一釐。納入臍中。引熱下行。胃卽開矣。﹝此法曾經試之效捷﹞

香連丸木香﹝一兩﹞黃連﹝二兩﹞

卷下

泄瀉

泄瀉者。胃與大腸之病也。此因飲食不調。脾胃不能運化。小水並於大腸。故令作瀉。脈來沈滑。腹中作痛。

宜用胃苓湯加減。以其積滯在胃。气不宣通。稀糞旁流故也。若久瀉不止。脈沈細緩。按之無力者。是爲脾虛。宜用健脾丸參苓白術散之類。甚則用八味地黃丸。補命門火以生脾土。此不易之法也。但泄瀉之病。虛寒者固有。

而虛熱者亦多。如下多亡陰。津液不足。脈來細數無力。甘溫毫不可投。宜用脾腎雙補湯。此外又有數癥。

條分縷析。治之方不誤耳。

積瀉者。腹痛而瀉。瀉後痛減。瀉去稍寬。偶然而起者。謂之食瀉。法當消食分利。若不時舉發。定因脾土虛弱。不能運化。以致食停作瀉。初起必先消食。方可用補用溫。世人槪言脾瀉。驟用溫補者非也。

大約脈實有力。宜用胃苓湯。脈細無力。宜用半消半補﹝脈之有力爲實無力爲虛﹞

痰瀉者。或多或少。或瀉或不瀉。中焦有痰。飲食入胃。裹結不化。所以作瀉。脈滑有熱者。宜用枳朴柴陳湯。脈來弦細無力。宜用香砂六君子湯。

火瀉者。腹中痛一陣。瀉一陣。後去如湯。後重如滯。此因濕在腸胃之中。火在腸胃之外。宜用淸熱柴苓湯。甚則完谷不化者。火性急速。不及傳化故也。

冷瀉者。鼻吸風寒之气。口食生冷之物。皆能作瀉。此暴病也。宜用香砂理中湯。若久瀉之後。

脈細皮寒。病涉大虛。宜於前方更加桂附。若加之以不食。危篤難醫。至於完谷不化。初起猶爲胃寒。

治之可愈。久則胃气已絕。斷主於死。

濕瀉者。腹中不痛。所瀉皆水。﹝辧證精詳﹞或徧身發腫。身熱脈數者。病屬於陽。﹝分別陰陽不紊﹞初起宜用分消飲。久以柴苓湯主之。若肢冷脈細。元气大虛。宜用消腫健脾湯。卽金匱腎气丸。亦宜服也。

又有肺燥作瀉者。人所不知。秋傷於燥。內熱咳嗽。肺中之火無處可宣。傳於大腸。故令作瀉。宜用淸金潤燥湯。潤肺兼潤其腸。則泄瀉自止。若誤認脾虛。而用溫補。非徒無益。又害其肺也。治者詳之。又有脫瀉者。水谷皆下。日有百次。不但糟粕瀉盡。並腸中所蓄之黃水。俱已竭盡而無餘。所以平人時泄黃水。卽是脾壞之候。皆主於死。

不易治也。

加減胃苓湯蒼術濃朴陳皮甘艸赤茯豬苓澤瀉山楂桔梗平胃而用蒼術。取其雄壯上行。發越脾气。脾气一行。則鬱結自開。若單用沈降之藥。胃反不能開也。但脈來沈緩者可用。滑數者勿與。以其燥能助火故也。至於豬苓𨿽能滲濕。脾濕不甚者。服之必傷腎水。不可輕用。若兩肋作脹。因於气郁者。宜加香附靑皮之類。

健脾丸人參﹝二兩﹞白術﹝三兩﹞白茯﹝二兩﹞甘艸﹝一兩﹞山藥﹝二兩﹞扁豆﹝三兩﹞芡實﹝三兩﹞蓮肉﹝二兩﹞澤瀉﹝一兩﹞陳皮﹝一兩﹞山楂﹝三兩﹞

參苓白術散人參白術白茯甘艸山藥扁豆苡仁桔梗砂仁蓮肉脾腎雙補湯人參山藥扁豆車前子白茯白芍萎蕤菟絲子杜仲山萸白蔻石斛枳朴柴陳湯柴胡黃芩半夏甘艸陳皮白茯枳殼濃朴赤芍香砂六君子湯人參白術白茯甘艸陳皮半夏砂仁藿香香附淸熱柴苓湯柴胡黃芩半夏甘艸赤茯豬苓澤瀉山梔赤芍香砂理中湯人參白術炮姜甘艸香附砂仁藿香滯多加濃朴。

分消飲羌活白芷柴胡川芎枳殼山楂陳皮豬苓澤瀉熱盛加山梔黃芩。

消腫健脾湯人參白術白茯甘艸車前子澤瀉濃朴苡仁炮姜附子陳皮山藥凡久瀉脾虛。以及發腫。俱宜用此。

淸金潤燥湯沙參萎蕤苡仁山藥石斛黃芩白芍桔梗甘艸地骨皮陳皮芡實八仙糕﹝痢後調理脾胃良方﹞

白術﹝四兩﹞白茯﹝四兩﹞山藥﹝八兩﹞扁豆﹝八兩﹞芡實﹝八兩﹞蓮肉﹝八兩﹞苡仁﹝四兩﹞老米粉﹝二斤﹞白糖﹝二斤﹞

四神丸肉果﹝二兩煨熟去油﹞補骨脂﹝四兩﹞五味﹝一兩﹞吳茱萸﹝水浸炒一兩﹞

姜煮紅棗爲丸﹝補命火益脾腎要劑﹞

卷下

疝气

夫疝者痛也。重墜如山。故名曰疝。皆厥陰肝經之病。與腎經絕無干涉。自素問而下。皆以爲寒。東垣丹溪以爲先有濕熱。又被風寒外束。所以作痛。然疝有多端。不可以濕熱盡也。卽以濕熱言之。初起睪丸腫大。惡寒發熱。

脈來弦數。不時舉發者。奔走勞碌。飲食鬱結。水谷之气。陷於至陰。卽爲濕熱。非水谷之外。又有濕熱也。諸書泛言濕熱。而水谷之气。毫未言及。所以治之不應。予從金匱論中。見其言疝言香港腳。以及腿縫生核。腫不消。皆言水谷之气下注。則疝气之由食積明矣。其寒熱脈數。全是勞倦傷脾。气道錯亂。失其營運常度。郁生寒熱諸癥。

豈盡感於風寒乎。予用柴葛二妙湯。散其勞倦之火。繼以柴胡化滯湯。消其食積。不但目前立愈。並疝气之根永除不復作矣。此古人隱而不發之義。經予一言道破。治疝之法。了無疑義也。又有微寒微熱。脈𨿽洪弦。按之無力者。气虛下陷。與前癥迥不相同。宜用橘練補中湯。其腫自消。以上二癥。卵皮𨿽腫。其色如故。若紅腫大痛者。謂之囊癰。熱多濕少。血熱下注。日久血化爲膿。最難調治。初用淸肝滲濕湯。七八日後。腫而不潰者。宜用滋陰內托散。已潰之後。全要睪丸懸掛。毒從外散。可保無虞。若囊皮脫落。連及睪丸。法在不治。此皆疝家常見之癥。而亦有不恆見者。條分於左。以備采用。

卷下疝气

七疝癥治

寒疝者。囊冷如冰。堅硬如石。陰莖不舉。或控睪丸而痛。此因坐臥石地寒月涉水。外感寒濕而然。脈沈細緩者。宜用補中湯。加桂枝細辛之類。若脈來滑大有力。標寒束其本熱也。亦用柴葛二妙湯。若原有疝气反縮入內。聚於小腹疼痛異常者。陰寒夾食。積聚不通。

宜用蟠蔥散。

水疝者。皮色光亮。狀如水晶。脈來弦數者。病爲陽水。宜用龍膽瀉肝湯。恐其腫痛不消。必致作膿。

脈沈細緩者。又爲陰水。宜用五苓散。

筋疝者。陰莖腫脹。挺縱不收。或有白物如精。隨溺而下。得之春方。邪淫所使。龍膽瀉肝湯。淸肝滲濕湯。俱可量用。日久病深。宜用滋陰地黃丸。

血疝者。狀如黃瓜。居陰毛之上。俗名便癰者是也。若在腿縫之上。左爲魚口。右爲便毒。非血疝也。治之之法。

亦照囊癰調理。

气疝者。不痛不癢。但覺腫墜。此因气怒郁於下焦。宜用柴胡平肝湯。日久气虛。亦用橘練補中湯。其在小兒名爲偏墜。得之父精怯弱。彊力入房。因而有子。胎中病也。亦用橘練補中湯。

狐疝者。晝則腫墜。夜則入腹。按之有聲。如狐之晝出而夜歸也。故名狐疝。治之難愈。橘練補中湯。八味地黃丸。

審而用之。

疝者。陰囊脹大如升如斗。俗名沙HT是也。每見身死之後。疝气全消。可見陰囊之大。全是气虛下陷。苟於未大之前。常服橘練補中丸。亦可免其漸長。不可誤認水腫。妄用鍼刺。﹝景嶽以疝病屬气不疏治宜舒气爲主是創言也若遇七疝皆屬气凝治以舒气則凝者散而疝自愈矣。﹞

柴葛二妙湯柴胡黃芩半夏甘艸漧葛赤芍蒼術黃柏枳殼濃朴川芎香附橘練補中湯人參黃白術甘艸當歸陳皮升麻柴胡橘核川練子白芍小茴香此方𨿽能升提下陷。气虛甚者。無參則不效。

淸肝滲濕湯當歸川芎白芍熟地柴胡黃岑山梔龍膽艸花粉甘艸澤瀉木通熱盛加黃連﹝治疝气偏墜腫不可忍附方槐子一錢炒黑色爲末入鹽三分空心黃酒調服﹞

黃酒調服。

滋陰內托散當歸川芎白芍熟地黃澤瀉皂角刺穿山甲又方杏仁﹝去皮尖﹞茴香﹝各一兩﹞蔥白﹝焙漧五錢﹞

共爲末。每服五錢。黃酒調服。嚼核桃肉咽下。

蟠蔥散﹝散寒利气之主方﹞

蒼術三稜砂仁丁香肉桂炮姜玄胡白茯甘艸蔥白八角茴香丸山楂枳實大茴吳萸荔枝核龍膽瀉肝湯龍膽艸連翹生地黃芩黃連山梔歸尾甘艸澤瀉車前子木通大黃柴胡平肝湯柴胡黃芩半夏甘艸白芍川芎香附

卷下

香港腳

香港腳者。腿足腫痛也。腿足之下。乃肝脾腎三陰所主。三陰之脈。起於足之中指。若當風洗足。或汗出風吹。風邪客之。上動於气。故名香港腳。初起不覺。因他病乃成。卽如腿足紅腫。惡寒發熱。脈浮弦數者。

素有風濕。又遇奔走勞役。飲食鬱結。水谷之气。陷於至陰。故成此癥。宜用柴葛二妙湯。散去表邪。再用寬中化滯之劑。自無不痊。大便不通者。法當下之。至於白腫不紅者。其候有寒濕風濕濕痰之分。

寒濕脈沈細緩。多因坐臥濕地。寒月涉水。濕邪在表。未郁爲熱。宜用補中湯加桂枝獨活之類。日久寒郁爲熱。不可以寒濕論也。風濕脈浮弦細。微微帶數。風傷气分。未入於榮。所以白而不紅。治以發散爲主。不宜天涼。當用疏風勝濕湯。若夫脈來弦數。白腫不紅者。此屬濕痰。宜用柴陳四妙之類。

不可以濕治也。

又有幹香港腳者。不腫不紅。但骨內酸痛。其候有輕重之殊。輕者痛而不甚。脈浮弦細。微微帶數。亦用疏風勝濕湯。重者惡寒發熱。脈浮弦急。痛而難忍。亦因水谷之气下陷。宜用柴葛二妙湯。余邪不解。

可用除濕養榮之劑。外有腳丫出水。𨿽由濕熱所使。亦必有風當以養血除濕爲主。少佐以防風獨活。方爲盡致。至若足跟作痛。多屬陰處。用六味丸。加苡仁木瓜杜仲五茄皮之類。斯得之矣。

柴葛二妙湯柴胡黃芩半夏甘艸赤芍漧葛蒼術黃柏濃朴山楂木瓜檳椰此卽疝气門去川穹香附。加木瓜檳榔是也。

疏風勝濕湯紫蘇漧葛柴胡川芎陳皮半夏前胡苡仁木瓜續斷枳殼香附黃芩柴陳四妙湯柴胡黃芩半夏甘艸陳皮白茯蒼術黃柏防風金銀花貝母花粉山梔除濕養榮湯當歸川芎白芍熟地黃芩知母木瓜苡仁續斷五茄皮牛膝杜仲車前子獨活防風秦艽

卷下

痿癥

痿者足痛不能行也。凡人壯歲之時。气血未衰。或年及五旬。形體不甚瘦弱者。多因濕熱傷脾。不能束骨。

未可卽以痿論也。蓋熱傷其血。則大筋爲之軟短。熱傷其筋。則小筋爲之弛長。所以機關不利。

宜用滋筋養榮湯。脈沈細緩者。宜用獨活寄生湯。至於年過五十。形體怯弱者。此屬痿癥無疑。內經曰。

肺熱葉焦。五臟因而受之。發爲痿。又謂治痿必主陽明。蓋言陽明胃土。爲諸筋之宗。腎水不足。

不能上制心火。火來刑金。無以平木。肝邪得以克賊脾土。而痿癥作矣。治當補腎水之虛。瀉心火之亢。使肺金淸而肝木有制。脾自不傷也。大凡初起身熱。脈來洪數。腿痛甚而難忍者。心火流於下焦。內經所謂陽精所降。

其人夭者是也。宜用六味地黃湯。加犀角牛膝木瓜麥冬之類。若脈來細數。痛而不甚者。宜用加味地黃湯。肥甘濃味。辛熱煙酒。旣不可嘗。恐助肺家之火。痛愈甚也。然痿癥固屬肺熱。若陽明气虛。宗筋失養。亦令足痿。宜用加味八物湯。至於先天命門火衰。又宜大造地黃丸之類。不可拘於一法也。

滋筋養榮湯當歸川芎白芍熟地續斷杜仲牛膝木瓜苡仁車前五茄皮麥冬石斛獨活秦皮獨活寄生湯獨活細辛當歸防風杜仲桑寄生川芎熟地桂枝甘艸秦艽牛膝白茯人參加味八物湯人參白術白茯甘艸當歸川芎白芍熟地阿膠續斷天冬杜仲山萸枸杞五味黃

