

鍼灸問對明汪機

刻鍼灸問對敍

石山居士校集諸方書於朴墅精舍。南澗子過之。出示鍼灸問對一冊。南澗子受讀。作而言曰。嘻。余於斯集。重有感焉。是可刻也已。夫道仁也。夫醫仁術也。術之神者。莫捷於鍼。蓋人受天地一气以生。本自流通充溢。閼注羸痼。斯病矣。是故軒﹑岐﹑倉﹑扁鍼之說興焉。方其心悟神遇。動會肯綮。遊刃有間。而目牛無全。夫亦善通天地一气。非外鑠也。是故其爲書也。言賾而粹。辭微而則。旨邃而玄。後世學無根要。遂苦其奧。置而不講。

徒誇於手法取穴之末。若今之鍼家者。扣其所以。瞠目無對。無惑乎施之靡效爾。斯集也。匯爲問對。粹以賾章。則以微著。玄以邃通。俾夫神於昔者。神於今。完天和。溥仁術者。其斯取的無窮焉。又從而引伸觸長。以仁夫身者仁其心。時其私翳而鍼之。認得爲己之中。將周流動蕩。無一息之匪仁。聖門求仁功夫。豈待別易塗轍。則夫斯集也。進於技而幾於道矣。若彼支離色取。曰求仁求仁者。其眞爲不知痛癢。烏足以語此。嘻。余於斯集。重有感焉。是可刻也已。居士姓汪氏。諱機。字省之。別號石山。夙業儒。醫其餘事。而他方書稱是。已悉有刻云。

嘉靖壬辰年菊月南澗程鑌子礪書

序

客有過餘者。坐間語及鍼灸。盛稱姑蘇之淩漢章。六合之李千戶者。皆能馳名兩京。

延譽數郡。捨此他無聞焉。余曰。休歙有商於彼者。亦嘗從之遊而授其業矣。因得聞其詳焉。語淩則曰。熟於穴法。凡所點穴。不必揣按。𨿽隔衣鍼亦每中其穴也。語李則曰。用意精專。凡所用穴。必須折量。以墨點記。方敢始下鍼也。余嘗論之。淩則尙乎簡略。李則尙乎謹密。取穴之法。簡略者終不及謹密者之的確也。但素﹑難所論鍼灸。必須察脈以審其病之在經在絡。又須候气以察其邪之已至未來。不知二家之術。亦皆本於素﹑難否乎。客曰。皆非吾之所知也。余因有感。乃取靈樞﹑素﹑難及諸家鍼灸之書。窮搜博覽。遇有論及鍼灸者。日逐筆錄。積之盈篋。不忍廢棄。因復序次其說。設爲問難以著明之。遂用裝潢成帖。名曰鍼灸問對。以便老景之檢閱焉。庶或亦有補於鍼灸之萬一也。後之精於此者。尙惟攺而正之。幸甚。

嘉靖庚寅冬長至日祁門朴墅汪機省之序

卷之上

或曰。內經治病。湯液醪醴爲甚少。所載服餌之法才一二。而灸者四五。其他則明鍼法無慮十八九。厥後方藥之說肆行。而鍼灸之法。僅而獲存者。何也。

曰。內經上古書也。上古之人。其知道乎。勞不至倦。逸不至流。食不肥鮮。以戕其內。衣不蘊熱。以傷其外。起居有常。寒暑知避。恬虛無。精神內守。病安從生。𨿽有賊風虛邪。莫能深入。不過湊於皮膚。經滯气郁而已。以鍼行滯散郁。則病隨已。何待於湯液醪醴耶。當今之世。道徳已衰。以酒爲漿。以妄爲常。縱欲以竭其精。多慮以散其眞。不知持滿。

不解禦神。務快其心。逆於生樂。起居無節。寒暑不避。故病多從內生。外邪亦易中也。經曰。鍼刺治其外。湯液治其內。病旣屬內。非藉湯液之蕩滌。豈能濟乎。此和﹑緩以後。方藥不宜於今。湯液宜於今。而不宜於古也。

經曰。上古作湯液。爲而弗服。中古之時。服之萬全。當今之世。必齊毒藥攻其中。鍼灸治其外。𨿽形獘血盡而功不立。此之謂也。

或曰。鍼灸宜於古。而不宜於今。吾已聞命矣。然今之病。亦有鍼灸而愈者。何也。

經其病立已。蓋病之初起。邪之新客。當此之時。元气未傷。邪气尙淺。以鍼除之。甚得其宜。

學人察識於此。而於用鍼治病。亦可以知其大槪矣。故曰。上工刺其未生者也。其次刺其未盛者也。其次刺其已衰者也。下工刺其方襲者也。與其形之盛者也。與其病之與脈相逆者也。故曰。方其盛也。勿敢毀傷。刺其已衰。事必大昌。

或曰。九鍼之所主。皆外傷歟。抑亦有內傷歟。

經曰。一曰鍼。頭大末銳。令無得深入。主病在皮膚無常者。二曰員鍼。筒身員末。

主無。四曰鋒鍼。筒其身。鋒其末兩三隅。主四時八風。客於經絡爲痼病者。令可以泄熱出血而發痼病也。五曰鈹鍼。末如劍鋒。主寒與熱爭。兩气相搏。合爲癰膿。可以取大膿也。六曰員利鍼。令尖如。且員且銳。微大其末。反小其身。主虛邪客於經絡而爲暴痺。令可深內以取之也。七曰毫鍼。尖如蚊虻喙。長一寸六分。靜以徐往。微以久畱。主邪客經絡。而爲寒熱痛痺者也。八曰長鍼。鋒利身薄。主深邪遠痺。八風內捨於骨解腰脊骨腠間也。九曰大鍼。大如梃尖。微員。主淫邪流溢於節解皮膚之間。以寫機關之水也。九鍼長短大小各有所施。不得其用。疾弗能移。病淺鍼深。內傷良肉。病深鍼淺。病气不寫。病小鍼大。气寫大甚。病大鍼小。气不泄泄。機按。今之鍼士。決癰用鋒鍼鈹鍼。其他諸病。無分皮膚肌肉血脈筋骨。皆用毫鍼。餘者置而不用。甚有背於經旨矣。於此而知九鍼所主。多系外邪薄湊爲病。用鍼施瀉。深中病情。使今之人而有是病。鍼亦在所必用。若夫病邪大甚。元气已傷。

決非鍼之所能濟矣。假如癆瘵陰虛火動。法當滋陰降火。鍼能滋陰否乎。痿癥肺熱葉焦。

法當淸金補水。鍼能補水否乎。經曰。陰陽形气俱不足。勿取以鍼。而調以甘藥是也。知此則病之可鍼不可鍼。亦可以類推矣。柰何世之專鍼科者。旣不識脈。又不察形。但問何病。便鍼何穴。以致誤鍼成痼疾者有矣。間有獲效。亦偶中耳。因而誇其鍼之神妙。寧不爲識者笑耶。

或曰。鍼灸當明經絡。可曉以否。

曰。直行者。謂之經。經有十二。所以行血气。通陰陽。以榮於身者也。其始從中焦注手太陰﹑陽明。陽明注足陽明﹑太陰。太陰注手少陰﹑太陽。太陽注足太陽﹑少陰。少陰注手厥陰﹑少陽。少陽注足少陽﹑厥陰。厥陰復注手太陰也。﹝此則榮气之行也。然衛气晝但行於陽。而不行於陰。夜但行於陰。而不行於陽。不與榮同道。不與息數同應。﹞

又曰。五臟之道。皆出於經隧。以行气血。气血不和。百病乃變化而生。是故守經隧焉。﹝隧。潛道也。經脈行而不見。故謂之經隧。詳見陽經外絡內。陰經內絡外條。﹞旁出者。謂之絡。﹝經之橫支。交接別經者。﹞十二經有十二絡。﹝如太陰屬肺。絡大腸。手陽明屬大腸。絡肺之類。﹞兼陽蹺絡﹑陰蹺絡﹑脾之大絡。爲十五絡也。皆從十二經之所始。轉相灌漑。朝於寸口﹑人迎也。又曰孫絡。﹝小絡也。經脈爲裏。支而橫者爲絡。絡之別者爲孫絡。

又曰。節之交三百六十五會者。絡脈之滲灌諸節者也。節者。神气之所遊行出入者也。非髀肉筋骨也。﹞

問曰。榮衛之气。亦有別乎。

曰。榮者。水谷之精气也。和調於五臟。灑陳於六腑。乃能入於脈也。故循脈上下。貫五臟。絡六腑也。衛者。水谷之悍气也。其气剽疾滑利。不能入於脈也。故循皮膚之中。分肉之間。燻於肓膜。散於胸腹。逆其气則病。從其气則愈。不與風寒濕气合也。﹝詳見井滎兪經合注﹞

或曰。經脈與絡脈異乎。

曰。經脈十二者。伏行分肉之間。深而不見。其虛實也。以气口知之。諸脈之浮而常見者。皆絡脈也。諸絡脈不能經大節之間。必行絕道而出入。復合於皮中。其會皆見於外。故諸刺絡脈者。必刺其結。上甚血者。𨿽無結。急取之。以寫其邪而去其血。畱之發爲痺也。凡診絡脈。色靑則寒且痛。赤則有熱。魚際絡靑。胃中寒。魚際絡赤。胃中熱。其暴黑者。畱久痺也。其有赤有黑有靑者。寒熱气也。靑短者。少气也。凡刺寒熱。皆多血絡。必間日一取。

大血盡而止。乃調其血實。

或曰。經病絡病。治有異乎。

經曰。邪之客於形也。必先捨於皮毛。畱而不去。入舍於孫絡。畱而不去。入舍於絡脈。

。五臟乃傷。此邪之從皮毛而入。極於五臟之次也。如此。則治其經焉。﹝邪客於經。左盛則右病。右盛則左病。亦有移易者。左痛未已。而右脈先病。如此者。必巨刺之。左刺右。

右刺左。必中其經。非絡脈也。﹞今邪客於皮毛。入舍於孫絡。畱而不去。閉塞不通。不得入於經。流溢於大絡。﹝卽前血絡。外不得出。內不得入故也。﹞而生奇病也。﹝病在血絡謂奇邪﹞夫邪客大絡者。左注右。右注左。上下左右。與經相干。而布於四末。其气無常處。

不入於經兪。故曰繆刺。﹝絡病。其痛與經脈繆處也。亦宜左刺右。右刺左。𨿽與巨刺同。

此刺絡而彼刺經也。﹞

或曰。十二經脈皆絡三百六十五節。節有病。必被經脈。治之亦有法乎。

曰。五臟得六腑。相爲表裏。經絡支節。各生虛實。其病所居。隨而調之。病在脈。調之血骨。淬鍼藥熨。病不知所痛。兩蹺爲上。身形有痛。九候無病。則繆刺之。﹝繆刺者。刺絡脈。左痛刺右。右痛刺左。﹞痛在於左。而右脈先病者。巨刺之。﹝巨刺者。刺經脈也。左痛刺右。右痛刺左。﹞必謹察其九候。鍼道畢矣。

或曰。經病亦有宜刺者乎。

經曰。肝病。實則兩脇痛引少腹。善怒。虛則目KTKT無所見。耳無所聞。善恐。如人將捕之。取其經厥陰與少陽。﹝非其絡病。故取其經。取厥陰治肝气。少陽調气逆。﹞气逆則頭痛。

耳聾不聰。頰腫。取血者。﹝脇中气滿。獨異於常。乃气逆之診。隨其左右。有則刺之。﹞

心病。實則胸中痛。脇支滿痛。膺背肩甲間痛。兩臂內痛。虛則胸腹大。脇與腰相引痛。取其經少陰﹑太陽。舌本下血。其變病。刺中血。﹝或嘔變也。在掌後。去腕半寸。﹞脾病。實則身重善饑。肉痿。足不收。行善螈。腳下痛。虛則腹滿。腸鳴飧泄。食不化。取其經。太陰﹑陽明﹑少陰血。肺病。實則喘咳逆气。肩背痛。汗出。尻陰股膝髀足皆痛。虛則少气不能報息。耳聾嗌漧。取其經。太陰﹑足太陽外。厥陰內血。﹝太陽外。厥陰內。則少陰也。視少陰足脈。左右有血滿異常者。刺之。﹞腎病。實則腹大脛腫。喘咳身重。寢汗憎風。

虛則胸中痛。大小腹痛。淸厥意不樂。取其經。少陰﹑太陽血。﹝注云。凡刺之道。虛補實寫。不虛不實。以經取之。是謂得道。經絡有血。刺而去之。是謂守法。猶當揣形定气。先去血脈。而後乃調有餘不足也。﹞

或曰。六腑病形刺法何如。

經曰。大腸病者。腸中切痛而鳴。冬日重感於寒則瀉。當臍痛。不能久立。與胃同候。

取巨虛上廉。胃病者。腹脹。胃脘當心而痛。上支兩脇。膈咽不通。食飲不下。取之三里。

小腸病者。小腹痛。腰脊控睪而痛。時窘之後。當耳前熱。若寒甚。若獨肩上熱甚。及手小指次指間熱。若脈陷者。此其候也。取之巨虛下廉。三焦病者。腹脹。小腹尢堅。不得小便。

窘急。溢則水畱爲脹。取之委陽。膀胱病者。小腹偏腫而痛。以手按之。卽欲小便而不得。肩上熱。若脈陷。及脛踝後足小指外廉皆熱。取之委中。膽病者。善太息。口苦。嘔宿汁。

心中澹澹。恐人將捕之。嗌仲介介然。數唾。在足少陽之本末。亦視其脈之陷下者。灸之。取陽陵泉。﹝凡刺此者。必中气穴。無中肉節。中肉節。則皮膚痛。中筋。則筋緩。邪气不出。補寫反。則病益篤。﹞

或曰。精气津液血脈。亦有別乎。

經曰。兩神相搏。合而成形。常先身生。是謂精。上焦開發。宣五穀味。燻膚。充身。

澤毛。若霧露之漑。是謂气。腠理發泄。汗出溱溱。是謂津。谷入气滿。淖澤注於骨。骨屬屈伸。泄澤補謂脈。精脫者。耳聾。气脫者。目不明。津脫者。腠理開。汗大泄。液脫者。骨屬屈伸不利。色夭。腦髓消。脛酸。耳數鳴。血脫者。色白。夭然不澤。其脈空虛。

或曰。病有在气分者。在血分者。不知鍼家亦分气與血否。

曰。气分血分之病。鍼家亦所當知。病在气分。遊行不定。病在血分。沈著不移。以積塊言之。腹中或上或下。或有或無者。是气分也。或在兩脇。或在心下。或在臍上下左右。一定不移。以漸而長者。是血分也。以病風言之。或左足移於右足。或右手移於左手。移動不常者。气分也。或常在左足。或偏在右手。著而不走者。血分也。凡病莫不皆然。須知在气分者。上有病。下取之。下有病。上取之。在左取右。在右取左。在血分者。隨其血之所在。

應病取之。苟或血病寫气。气病寫血。是謂誅伐無過。咎將誰歸。

或曰。三陰三陽。气血多少之刺。可得聞乎。

曰。經曰手陽明大腸﹑足陽明胃經。多血多气。手少陽三焦﹑足少陽膽﹑手少陰心﹑足少陰腎﹑手太陰肺﹑足太陰脾六經。少血多气。手厥陰心包絡﹑足厥陰肝﹑手太陽小腸﹑足太陽膀胱四經。多血少气。故刺陽明。出血气。刺太陽﹑厥陰。出血惡气。刺少陽﹑太陰﹑少陰。出气惡血。故曰。知臟腑血气之多少。而用補寫是也。

或曰。形气病气。何以別之。

經曰。形气不足。病气有餘。是邪勝也。急寫之。形气有餘。病气不足。急補之。形气不足。病气不足。此陰陽俱不足也。不可刺之。刺之則重不足。老者絕滅。壯者不復矣。形气有餘。

病气有餘。此陰陽俱有餘也。急寫其邪。調其虛實。故曰。有餘者寫之。不足者補之。此之謂也。﹝夫形气者。气謂口鼻中喘息也。形謂皮肉筋骨血脈也。形勝者。爲有餘。消瘦者。爲不足。其气者。審口鼻中气。勞役如故。爲气有餘也。若喘息气促气短。或不足以息者。爲不足。故曰。形气也。乃人之身形中气血也。當補當寫。不在於此。只在病來潮作之時。病气精神增添者。是病气有餘。乃邪气勝也。急當寫之。病來潮作之時。精神困窮。語言無力及懶語者。爲病气不足。乃眞气不足也。急當補之。若病患形气不足。病來潮作之時。病气亦不足。此陰陽俱不足也。禁用鍼。宜補之以甘藥。不已。臍下气海穴取之。﹞

或曰。病有臟腑陰陽內外髙下。何別何治。願詳言焉。

經曰。內有陰陽。外亦有陰陽。在內者。以五臟爲陰。六腑爲陽。在外者。筋骨爲陰。

皮膚爲陽。故曰。病在陰之陰者。刺陰之滎。病在陽之陽者。刺陽之合。病在陽之陰者。刺陰之經。病在陰之陽者。刺脈絡。

又曰。病有形而不痛者。陽之類也。無形而痛者。陰之類也。無形而痛者。其陽完而陰傷之也。急治其陰。無攻其陽。有形而不痛者。其陰完而陽傷之也。急治其陽。無攻其陰。陰陽俱動。乍有形乍無形。加以煩心。命曰陰勝其陽。此謂不表不裏。其形不久。

經曰。風寒傷形。憂恐忿怒傷气。气傷髒乃病。髒傷形乃應。風傷筋脈。筋脈乃應。此形气外內之相應也。治此者。病九日。三刺而已。病一月。十刺而已。多少遠近。以此衰之。久痺不去身者。視其血絡。盡出其血。帝曰。內外之病。難易之治何如。伯髙曰。形先病而未入髒者。刺之半其日。髒先病而形乃應者。刺之倍其日。

經曰。刺諸熱者。如以手探湯。刺寒淸者。如人不欲行。陰有陽疾者。取之下陵﹑三里。正往無殆。气下乃止。不下復始也。疾髙而內者。取之陰之陵泉。疾髙而外者。取之陽之陵泉。經曰。病在上者。陽也。病在下者。陰也。痛者。陰也。以手按之不得者。陰也。深刺之。癢者。陽也。淺刺之。病先起陰者。先治其陰。後治其陽。病先起陽者。先治其陽。後治其陰。﹝病在上者。下取之。在下者。上取之。病在頭者。取之足。在腰者。取之。病生於頭者。頭重。生於手者。臂重。生於足者。足重。治病者。先刺其病所從生者也。﹞

經曰。病始手臂者。先取手陽明﹑太陰而汗出。病始頭首者。先取項太陽而汗出。病始足脛者。先取足陽明而汗出。足太陰可汗出。足陽明可汗出。故取陰而汗出甚者。止之於陽。取陽而汗出甚者。止之於陰。

或曰。經言病有虛邪。有實邪。有賊邪。有微邪。有正邪。何謂也。

經曰。從後來者。爲虛邪。從前來者。爲實邪。從所不勝來者。爲賊邪。從所勝來者。

爲微邪。自病者。爲正邪。假令心病由中風得之。爲虛邪。木在火後。生火爲母也。飲食勞倦得之。爲實邪。土在火前。爲子也。中濕得之。爲賊邪。水克火也。傷寒得之。爲微邪。火勝金也。傷暑得之。爲正邪。火自病也。

或曰。有正經自病。有五邪所傷。鍼治亦當別乎。

經曰。憂愁思慮。則傷心。形寒飲冷。則傷肺。恚怒气逆。上而不下。則傷肝。飲食勞倦。則傷脾。久坐濕地。彊力入水。則傷腎。此正經自病也。蓋憂思喜怒。飲食動作之過。而致然也。風喜傷肝。暑喜傷心。飲食勞倦喜傷脾。﹝勞倦亦自外至﹞寒喜傷肺。濕喜傷腎。此五邪所傷也。蓋邪由外至。所謂外傷也。凡陰陽臟腑。經絡之气。虛實相等。正也。偏實偏虛。失其正。則爲邪矣。由偏實也。故內邪得而生。由偏虛也。故外邪得而入。機按。經言凡病皆當辧別邪正內外虛實。然後施鍼補寫。庶不致誤。

或曰。經言虛者補之。實者寫之。不虛不實。以經取之。何謂也。

經曰。虛者補其母。母能令子實也。實者寫其子。子能令母虛也。假令肝病虛。則補厥陰之合。曲泉。實則寫厥陰之滎。行間。不虛不實。以經取之者。是正經自病。不中他邪。當自取其經。如井主心下滿之類。正經自病。所謂憂愁思慮則傷心。彊力入水則傷腎之類是也。不虛不實。是諸髒不相乘。故云自取其經﹝重解卷末﹞

或曰。經言無實實。無虛虛。損不足。益有餘。何謂也。

經曰。此謂病有虛實也。假令肝木實。肺金虛。金木當更相平。當知金平木。假令肺實而肝虛。微少气。用鍼不補其肝。而反重實其肺。所謂實其實。虛其虛。損不足。益有餘也。

或曰。七情所傷之病。何以察識。亦可以刺否。

經曰。智者之養生也。必順四時而適寒暑。和喜怒而安居處。節陰陽而調剛柔。如是則邪僻不生。長生久視。故心怵惕思慮。則傷神。傷神則恐懼自失。脾憂愁而不解。則傷意。意傷則亂。肝悲哀動中。則傷魂。魂傷則狂忘不精。肺喜樂無極。則傷魄。魄傷則狂。腎盛怒而不止。則傷志。志傷則喜忘。恐懼而不解。則傷精。精傷則骨酸痿厥。是故五臟主藏精者也。不可傷。傷則失守而陰虛。陰虛則無气。無气則死矣。故用鍼者。察觀病患之態。以知精神魂魄之存亡得失之意。五者以傷。鍼不可以治之也。

又曰。肝藏血。血捨魂。肝气虛則恐。實則怒。脾藏營。營捨意。脾气虛則四肢不用。

五臟不安。實則腹脹。涇溲不利。心藏脈。脈捨神。心气虛則悲。實則笑不休。肺藏气。气捨魄。肺气虛則鼻塞不利。少气。實則喘喝。胸盈仰息。腎藏精。精舍志。腎气虛則厥。實則脹。五臟不安。

必審五臟之病形。以知其气之虛實而謹調之也。

又曰。肺心有邪。其气畱於兩肘。肝有邪。其气畱於兩腋。脾有邪。其气畱於兩髀。腎有邪。其气畱於兩。凡此八虛者。皆機關之寶。眞气之所過。血絡之所遊。邪气惡血固不得住畱。住畱則傷筋絡骨節。機關不得屈伸。

故病攣也。

或曰。八正之候何如。

經曰。候此者。常以冬至之日。立於葉蟄之宮。其至也。天必應之以風雨者矣。風雨從南方爲虛風。主傷人殺害。故聖人謹候虛風而避之。邪弗能害。﹞其以夜半至也。民皆臥而弗犯。故其歲民少病。以晝至也。民皆懈惰而中之。故民多病。虛邪入客於骨而不發於外。至其立春。陽气大發。腠理開。因立春之日。風從西方來者。民皆又中於虛風。此兩邪相搏。經气結代者矣。故諸逢其風而遇其雨者。命曰遇歲露焉。而歲之和而少賊風。則民少病而少死。賊風邪气寒溫不和。則民多病而死矣。

或曰。諸病逆順。可得聞乎。

經曰。腹脹身熱脈大。一逆也。腹鳴而滿。四肢淸泄脈大。二逆也。衄而不止脈大。三逆也日而死矣。腹大脹。四末淸。脫形泄甚。一逆也。腹脹便血。脈大時絕。二逆也。咳溲血脫形。脈時而死矣。工不察此而刺之。是謂逆治。五奪者。形肉已奪。一也。大奪血之後。二也。大汗出之後。三也。大泄之後。四也。新產及大血之後。五也。此皆不可寫。熱病脈靜。汗已出。脈盛躁。一逆也。病泄。脈洪大。二逆也。著痺不移。肉破。身熱。脈偏絕。三逆也。淫而奪形。身熱。色夭然白。及後下血篤重。四逆也。寒熱奪形。脈堅搏。五逆也。小兒病。頭毛皆逆上者。必死。

或曰。經言痺病有眾痺。有周痺。何分別耶。

經曰。眾痺者。此各在其處。更發更止。更居更起。以右應左。以左應右。非能周也。

刺此左右。各當其所。痛從上下者。先刺其下以遏之。後刺其上以脫之。痛從下上者。先刺其上以遏之。後刺其下以脫之。此內不在髒。而外未發於皮。獨居分肉之間。眞气不能周。故曰周痺。

問曰。經言凡痺往來。行無常處者。在分肉間痛。刺之以月。死生爲數。何也。

經曰。用鍼者。隨气盛衰以爲數。鍼過其數。則曰脫气。不及日數。則气不寫。左刺右。

。二日二。漸多之。十五日十五。十六日十四。漸少之。﹝如是刺之則無過數。無不及矣。﹞

或曰。經言熱病有五十九刺。可得聞歟。

經曰。熱病三日。气口靜。人迎躁者。取之諸陽。五十九刺。以寫其熱。而出其汗。實其陰是。頭入發一寸旁三分各三。凡六。更入發三寸。邊五。凡十。耳前後口下者各一。項中一。凡六。巓上一。囟會一。髮際一。廉泉一。風池二。天柱二也。熱病七日八日。脈口動。喘而短﹝一作弦﹞者。急刺之。汗且自出。淺刺手大指間。熱病汗且出。及脈順可汗者。取之魚際﹑太淵﹑大都﹑太白。寫之則熱去。補之則汗出。汗出太甚。取之內踝上橫脈以止之。熱病七八日。脈微小。病溲血。口中幹。日半死。脈代者。一日死。熱病已得汗。脈尙躁。喘且復熱者死。熱病七八日。脈不躁。躁不散數。後三日中有汗。三日不汗。四日死。

熱病脈尙盛頗有寒者。熱在髓。死不可治。又熱病不可刺者有九。一曰。汗不出。大顴發赤。噦者死。

二曰。泄而腹滿甚者死。三曰。目不明。熱不已者死。四曰。老人嬰兒。熱而腹滿者死。五曰。汗不出。嘔下血者死。六曰。舌本爛。熱不已者死。七曰。咳而衄。汗不出。出不至足者或曰。刺熱病亦有異乎。

或曰。寒熱瘰在頸腋者。何气使然。

經曰。此皆鼠寒熱之毒瓦斯。畱於脈而不去也。鼠之本。皆在於藏。其末上出於頸腋之間。

其寒熱。審按其道以予之。徐往徐來以去之。其小如麥者。一刺知。三刺已。若反其目視之。其中有赤脈。上下貫瞳子。見一脈。一歲死。見一脈半。一歲半死。見二脈。二歲死。見二脈半。二歲半死。見三脈。三歲死。見赤脈不下貫瞳子。可治也。

或曰。癰疽何以治之。

經曰。癰疽之生。膿血之成。積微之所生也。故聖人自治於未有形也。愚者遭其已成者。膿已成膿血者。其惟砭石鈹鋒之所取也。所謂多害者。觀逆順也。其白眼靑。黑眼小。一逆。

內藥而嘔。二逆。腹痛渴甚。三逆。肩項不便。四逆。音嘶色脫。五逆。除此五者。順矣。

或曰。水腫之病。宜刺乎。

經曰。經脈滿則絡脈溢。絡脈溢則繆刺之。以調其絡脈。使復其形而不腫。繆刺者。不分隧。脈微弱者。今亦往往而繆刺之。禍不旋踵。蓋不審經言。脈絡滿溢。宜繆刺之理也。

或曰。人有肥瘦白黑小長。刺法同乎否乎。

經曰。年質壯大者。血气充盈。膚革堅固。因加以邪。刺此者。深而畱之。嬰兒者。其肉脆色少。肉廉廉然。薄唇輕言。血淸气滑。易脫於气。易損於血。刺此者。淺而疾之。壯士眞骨者。堅肉緩節。監監然。此人重則气澀血濁。刺此者。深而畱之。多益其數。勁則气滑血淸。刺此者。淺而疾之。常人者。視其黑白。各爲調之。其端正惇濃者。血气調和。刺此者。

無失常數也。

或曰。匹夫大人。刺法同乎。

經曰。气滑則出疾。气澀則出遲。气悍則鍼小而入淺。气濁則鍼大而入深。深則欲畱。

淺則。春气在毛。夏气在皮膚。秋气在分肉。冬气在筋骨。凡刺病者。各以其時爲齊。故刺肥人以秋冬之齊。刺瘦人以春夏之齊。

經曰。營之生病也。寒熱少气。血上下行。衛之生病也。气痛時來時去。怫气賁響。風寒客者內熱。刺布衣者以火淬之。刺大人以藥熨之。以熨寒痺所刺之處。令熱入至於病所。起步內無見風。每刺必熨。如此病已。所謂內熱也。

或曰。三虛三實者。何謂也。

經曰。三虛者。乘年之衰。逢月之虛。失時之和。因爲賊風所傷。是謂三虛。故論不知三或曰。人身有四海。何也。

經曰。胃者水谷之海。其輸上在气街。下至三里。衝脈者。爲十二經之海。其輸上在於大杼海。其輸上在於其蓋。下在風府。气海有餘者。气滿胸中。息面赤。不足。則气少不足以言。血海有餘。則常想其身大。怫然不知其所病。不足。常想其身小。狹然不知其所病。水谷之海有餘。則腹滿。不足。則饑不受谷食。髓海有餘。則輕勁多力。自過其度。不足。則腦轉耳鳴。脛酸眩冒。目無所見。懈怠安臥。治此者。審守其輸。而調其虛實。無犯其害。順者得復。逆者必敗。

或曰。諸家言某穴主某病。其說亦可從乎。

曰。治病無定穴也。邪客於人。與正周流上下。或在气分。或在血分。無有定止。故諭用鍼守某穴主某病之說。執中無權。按譜施治。譬之狂潦泛溢。欲塞下流而獲安者。亦偶然耳。

夫病變無窮。灸刺之法亦無窮。或在上。下取之。或在下。上取之。或正取之。或直取之。

審經與絡。分血與气。病隨經所在。穴隨經而取。庶得隨機應變之理。豈可執以某穴主某病哉。或曰。此固然矣。但學人望洋無下手處。曰。譬猶匠者。教人以規矩。取方圓也。規矩之法在師。方圓之法則在子弟。夫聖人之於鍼。非經絡孔穴。無以教後學。後學非經絡孔穴守神。粗守關。上守機。機之動。不離其空中。此之謂也。

或曰。八穴治病。多有效者。何如。

曰。人身正經十二。奇經有八。大絡十五。小絡三百餘。皆所以行气血也。聖人取穴。

三百不知。孔穴不可不認。不知經絡。無以知血气往來。不知孔穴。無以知邪气所在。知而用。用而的。病乃可安。今之用八穴者。絡穴六。經穴二。餘絡餘經。置而不用。速求巧捷。

遂悖聖經。又有六十六穴。拘於日時開闔。用之猶未周備。而況拘於八穴者乎。蓋八穴病在气分。則有可劫之功。若在血分。徒損元气。病何由安。正是血病而瀉气也。邪在血分。則直求病之所在。而取之可也。今人泥而不用。良可笑耶。

或曰。膻中﹑鳩尾﹑中庭。人亦有鍼之者。寧無禁乎。

曰。心爲一身之主。至貴不可犯。膻中﹑鳩尾﹑巨闕。心之宮城也。心主虛怯。不能主事。

狂者有之。用鍼之士。多於膻中﹑鳩尾﹑中庭鍼之。亦猶伊芳尹之於太甲。周公之於孺子。事有差誤。則將傾覆社稷。荼毒生靈。其害有不可勝言者矣。夫鍼三穴亦然。犯眞心。死不可救。必須自揣己才。果有如伊芳周之能。可以扶危持顚。方能保心於無危也。

或曰。鍼三陰交。主何病也。

曰。足之三陰。從足走腹。太陰脾經循內踝上直行。厥陰循內踝前交入太陰之後。少陰腎經非危疾急證。與三陰俱有幹者。不可輕刺。脾腎气常不足。肝𨿽有餘。亦是宿血之藏。誤刺則脫人元气。不可不愼。

或曰。傷寒刺期門穴者。何如。

曰。十二經始於手太陰之雲門。以次而傳。終於足厥陰之期門。期門者。肝之募也。傷寒過經脇下肥气。凡是木郁諸疾。莫不刺之。以其肝主病也。經云。穴直乳下兩肋端。又曰。在不容旁一寸五分。古人說得甚明。今人不解用也。

或曰。刺胸腹者。必避五臟。何謂也。

經曰。中心。一日死。中肝。五日死。中脾。十日死。中腎。六日死。中肺。三日死。

中膽單布上刺。刺之不愈。復刺。刺跗上。中大脈。血出不止死。刺面。中澑脈。爲盲。刺頭。

中腦戶。入腦立死。刺舌下中脈太過。血出不止爲喑。刺足下布絡中脈。血不出爲腫。刺中大脈。令人僕脫色。刺气街中脈。血不出。爲腫鼠僕。刺脊間。中髓爲傴。刺乳上。中乳房。爲腫根蝕。刺缺盆。中內陷。气泄令人喘咳逆。刺手魚腹內陷爲腫。無刺大醉。無刺大怒。無刺大勞。無刺大渴。無刺大驚。無刺大饑人。無刺新飽人。刺陰股中大脈。血出不止死。刺客主人內陷中脈。爲聾。刺膝臏出液爲跛。刺臂太陰脈。出血立死。刺足少陰脈。重虛遺溺。刺腋下脇間內陷。令人咳。刺少腹。中膀胱。溺出。令少腹滿。刺腸內陷。爲腫。刺眶上陷骨中脈。爲盲。刺關節中液出。不得屈伸。又曰。無刺渾渾之脈。之熱。漉漉之汗。

如大風大雨。嚴寒盛暑。卑濕煩燥。便黑吐血。暴然失聽。失明失意。失神失便溺。及七情五傷。皆不可刺。乘車馬遠來。亦候血气定。然後刺之。機按。今醫但問某病。便鍼某穴。求其如經所言。不犯鍼禁。不夭人壽者。幾問曰。鍼刺失宜。亦能殺人否乎。

經曰。人之所受气者。谷也。谷之所注者。胃也。胃者。水穀气血之海也。海之所行雲气者。天下也。胃之所出气血者。經隧也。經隧者。五臟六腑之大絡也。迎而奪之而已矣。迎之五里。中道而止。五至而已。五往而藏之气盡矣。故五五二十五而竭其輸矣。﹝气之息道。一呼一吸爲一至。故此云五里者。五至而已。過其數。藏气盡。更過其數。極其輸矣。五往者。

五至已往。則六至七至也。﹞所謂奪其天气者也。非能絕其命而傾其壽乎。又曰。窺門而刺之者。死於家中。入門而刺之。死於堂上。﹝機按。胃經固多气血。若寫之太過。則夭壽矣。夫以多气多血之經。尙戒寫之太過。餘經可輕寫乎。﹞

或曰。鍼灸宜避天忌日。何也。

經曰。左足應立春。其日戊子己丑。左脇應春分。其日己卯。左手應立夏。其日戊辰己巳。

立冬。其日戊戌己亥。腰尻下竅應冬至。其日壬子。六腑膈下三髒應四季中州。其日戊巳。

大禁太乙所在日。﹝卽前所云﹞凡此九者。善候八正所在之處。所主左右上下。身有癰腫欲治之。無以其所值之日潰治之。是謂天忌日也。又曰。春三月。人气在左。無刺左足之陽。夏三月。人气在右。無刺右足之陽。秋三月。人气在右。無刺右足之陰。冬三月。人气在左。

無刺左足之陰。

或曰。刺榮無傷衛。刺衛無傷榮。何謂也。

曰。榮爲陰。行於脈中。衛爲陽。行於脈外。各有淺深。故鍼陽必臥鍼之。以陽气輕浮。過或曰。刺骨者。無傷筋。刺筋者。無傷肉。刺肉者。無傷脈。刺脈者。無傷皮。何謂也曰。此謂刺淺。不至所當刺之處也。如病在骨。當刺至骨。但鍼至筋而去。則傷筋矣。

或曰。刺皮無傷肉。刺肉無傷筋。刺筋無傷骨。何謂也。

曰。此戒過分太深也。如病在皮中。鍼至皮中而止。無令深入傷肉也。

或曰。春夏刺淺。秋冬刺深。何謂也。

經曰。春气在毛。夏气在皮。秋气在分肉。冬气在筋骨。淺深之應也。是知春夏之气。

浮而。欲其無不及也。經曰。必先歲气。無伐天和。此之謂也。

或曰。春夏各致一陰。秋冬各致一陽。何謂也。

難經曰。致。取也。春夏气溫。必致一陰者。春夏養陽之義也。初下鍼則沈之至腎肝之部。

之義也。初內鍼淺而浮之當心肺之部。候其得气。推鍼納之達腎肝之分。所謂致一陽也。此則古人特推其理。有如此耳。凡用鍼補寫。自有所宜。初不必以是相拘也。

或曰。鍼家亦診脈否。

經曰。凡將用鍼。必先診脈。視气之劇易。乃可以治也。五臟之气。已絕於內。﹝言脈口气。重竭必死。其死也。無气以動故靜。五臟之气。已絕於外。﹝言脈口气外絕不至﹞用鍼者。

反實其內。取其四末之輸。有畱鍼以致其陰气。陰气至。則陽气反入。入則逆。逆則死。其死也。陰气有餘故躁。故曰。上工平气。中工亂脈。下工絕气危生。﹝機按。此言工不診脈。妄行鍼刺。故不免於絕气危生。﹞

經曰。持其脈口人迎。以知陰陽有餘不足。平與不平也。不病者。脈口人迎應四時也。

上下相應而俱往來也。六經之脈。不結動也。是謂平人。少气者。脈口人迎俱少而不稱尺寸也。如是者。則陰陽俱不足。補陽而陰竭。寫陰則陽脫。如此亦弗灸。可將以甘藥。不已者。因而寫之。則五臟气壞矣。又曰。寸口主中。人迎主外。兩者相應。俱往俱來若引繩。大小齊等。春夏人迎微大。秋冬寸口微大。如是者。命曰平人。人迎大一倍於寸口。病在足少陽。一倍而躁。在手少陽。人迎二倍。病在足太陽。二倍而躁。在手太陽。人迎三倍。病在足陽明。三倍而躁。在手陽明。﹝盛則爲熱。虛則爲寒。緊則爲痛癢。代則乍甚乍間。盛則寫之。虛則補之。緊痛則取之分肉。代則取血絡。見飲藥陷下則灸之。不盛不虛。以經取之。名曰經刺。﹞人迎四倍者。且大且數。名曰溢陽。溢陽爲外格。死不治。必審按其本末。

察其寒溫。以驗其臟腑之病。寸口大。平人迎一倍。病在足厥陰。一倍而躁。在手心主。寸口二倍。病在足少陰。二倍而躁。在手少陰。寸口三倍。病在足太陰。三倍而躁。在手太陰。﹝盛則脹滿寒中食不化。虛則熱中出糜少气溺色變。緊則痛癢。代則乍痛乍吐。盛則寫之。虛則補之。緊則先刺而移灸之。代則取血絡而後調之。陷下則徒灸之。陷下者。血結於中。中有著血。血寒。故宜灸之。不盛不虛。以經取之。﹞寸口四倍者。名曰內關。內關者。且大且數。死不治。必審察其本末之寒溫。以驗臟腑之病也。人迎與太陰脈口俱四倍以上。命曰關格。關格者。與之短期。人迎一盛。寫足陽明。補足厥陰。二寫一補。日一取之。人迎二盛。寫足太陽。補足太陰。二寫一補。二日一取之。人迎三盛。寫足陽明。補足太陰。二寫少陰。補足太陽。二補一寫。二日一取之。脈口三盛。寫足太陰。補足陽明。二補一寫。日二取之。所以日二取之。太陰主胃。富於穀气。故可日二取之也。﹝以上補寫。皆必切而驗之。

疏取之。上气和乃止。﹞人迎與脈口俱盛三倍以上。命曰陰陽俱溢。如是者不開。則血脈閉塞。气察脈盛衰。以知病在何經。乃可隨病以施鍼刺也。苟不診視。則經脈之虛實。補寫之多寡。

病癥之死生。懵然皆無所知矣。於此而妄施鍼灸。寧免粗工之誚哉。故集見於此。俾後之鍼士。必先以診視爲務也。﹞

經曰。脈之諸急者。多寒。緩者。多熱。大者。多气。少者小者。血气皆少。滑者。陽气盛熱。大者。微寫其气。無出其血。滑者。疾發鍼而淺內之。以寫陽气而去其熱。澀者。必中其脈。順其逆。順而久畱之。必先按而循之。已發鍼。疾按其。小者。陰陽形气俱不足。

勿取以鍼。而調以甘藥也。

經曰。凡刺之屬。一刺則陽邪出。再刺則陰邪出。三刺則穀气至而止。所謂穀气至者。

已補。陰盛而陽虛。先補其陽。後寫其陰而和之。陰虛而陽盛。先補其陰。後寫其陽而和之。三脈動於足大指之間。﹝三脈盛虛和也﹞必審其實虛。虛而寫之。是謂重虛。重虛病益甚。凡刺來也。徐而和。脈實者。深刺之。以寫其气。脈虛者。淺刺之。使精气無得出。以養其脈。

獨出其邪气。久病者。邪气深入。深內而久畱之。間日而復刺之。必先調其左右。去其血脈。刺道畢矣。﹝機按。此節不惟詳於刺法。而亦詳於診法。但診則以指行間動脈也。脈實而疾。則深刺以寫。脈虛而徐。則淺刺以補。邪气脈來。緊而疾。穀气脈來。徐而和。學人於此而察識之。則臨病施鍼。庶免妄治之失矣。﹞

經曰。必先明知十二經絡之本末。皮膚之寒熱。脈之盛衰滑澀。其脈滑而盛者。病日進。虛辦。飧泄。脈小。手足寒難已。手足溫而易已。審其尺之緩急大小滑澀。肉之堅脆。而病形定矣。﹝機按。今之鍼士。多不診脈。未免有誤刺害論焉。﹞

或曰。鍼家亦察色否。

經曰。視目之五色。以知五臟。決死生。視其血脈。察其色。以知其寒熱痺。故目赤色。病多靑多痛多黑爲久痺。多赤多黑多靑皆見者。寒熱身痛。而色微黃。齒垢黃。爪甲上黃。黃疸也。診目痛。赤脈從上下者太陽病。從下上者陽明病。從外走內者少陽病。耳間靑脈起者。

亦十無一二也。故集次靈樞察色數條於此。後之學人。擴而充之。庶幾如經所謂能合色脈。

可以萬全者矣。﹞

或曰。經云五臟五兪。五五二十五兪。六腑六兪。六六三十六兪。經脈十二。絡脈十五。

凡二十七气以上下。所出爲井。所澑爲滎。所注爲兪。所行爲經。所入爲合。又云。五臟有六腑。六腑有十二原者。何謂也。

曰。井譬如谷。井。泉源之所出也。經穴之气所生。則自井始。而澑滎注兪。過經入合。

﹝合乙。陰木也。乙與庚合。故陽井屬庚金。庚。陽金也。陰木柔。陽金剛。剛柔相配。夫婦之道。則有父子之相生。是以肝木大惇陰井。木生陰滎行間火。火生陰兪太衝土。土生陰經中封金。金生陰合曲泉水。心之少衝井木。少府滎火。神門兪土。靈道經金。少海合水。脾之隱白井木。大都滎火。太白兪土。商丘經金。陰陵泉合水。肺之少商井木。魚際滎火。太淵兪土。經渠經金。尺澤合水。腎之湧泉井木。然谷滎火。太溪兪土。復澑經金。陰谷合水。心包之中衝井木。勞宮滎火。大陵兪土。間使經金。曲澤合水。此陰經之穴。以次而相生也。膽之竅陰陽井。金生陽滎俠溪水。水生陽兪臨泣木。木生陽經陽輔火。火生陽合陽陵泉土。小腸少澤井金。前谷滎水。後溪兪木。陽谷經土。小海合火。胃之厲兌井金。

內庭滎水。陷谷兪木。解溪經火。三里合土。大腸之商陽井金。二間滎水。三間兪木。陽溪經火。曲池合土。膀胱之至陰井金。通谷滎水。束骨兪木。昆侖經火。委中合土。三焦之關衝井金。液門滎水。中渚兪木。支溝經火。天井合土。此陽經之穴。以次而相生也。

六腑又有原者。經曰。以三焦行於諸陽。故又置一兪。而名曰原。五臟則以兪爲原。肺兪太淵。心兪大陵。肝兪太衝。脾兪太白。腎兪太溪是也。膀胱兪束骨。過於京骨爲原。膽兪臨泣。過於丘墟爲原。胃兪陷谷。過於衝陽爲原。三焦兪中渚。過於陽池爲原。小腸兪後溪過於腕骨爲原。大腸兪三間。過於合谷爲原。蓋五臟陰經。止以兪爲原。六腑陽經。旣有兪。仍別有原也。髒之兪。腑之原。皆三焦之所行。气之所畱止也。主治五臟六腑之有病也。

名之曰原。以臍下腎間動气。人之生命。十二經之根本。三焦則爲原气之別使。主通行上中下之三气。經歷於臟腑也。故曰。下焦稟眞元之气。卽原气也。

經曰。五臟有六腑。六腑有十二原。十二原出於四關。﹝言井滎兪經合。手不過肘。足不過膝。﹞四關主治五臟。五臟有疾。當取之十二原。十二原者。五臟之所以稟三百六十五節气味也。﹝節之交。三百六十五會者。絡脈之滲灌諸節者也。﹞五臟有疾。應出十二原。明知其原。睹其應。而知五臟之害矣。

或曰。五臟募皆在陰。兪皆在陽。何謂也。

難經曰。陰病行陽。陽病行陰。故募在陰。兪在陽。募與兪。五臟孔穴之總名也。在腹爲陰中府。心募巨闕。脾募章門。肝募期門。腎募京門。兪在背者。肺兪在背第三椎下。心兪在第五椎下。肝兪在第九椎下。脾兪在十一椎下。腎兪在十四椎下。皆俠脊兩旁各一寸五分。陰病行陽。陽病行陰者。陰陽經絡。气相交貫。臟腑腹背。气相通應。所以陰病有時而行陽。

陽病有時而行陰也。鍼法曰。從陽引陰。從陰引陽。

或曰。六腑各有兪。﹝背兪﹞風寒濕气中其兪。而飲食應之。循兪而入。各捨其腑也。鍼治柰何。

經曰。五臟有兪。﹝井滎兪經合之兪﹞六腑有合。﹝六腑合穴﹞各有所發。各隨其過。﹝經脈所經過處﹞則病瘳矣。

或曰。靈樞難經以大陵爲心之原。而又別以兌骨爲少陰之原。諸家鍼灸書。並以大陵爲手厥陰心主之兪。以神門在掌後兌骨之端者。爲心經所注之兪。似此不同者。何也。

靈樞七十一篇曰。少陰無兪。心不病乎。岐伯曰。其外經病而藏不病。故獨取其經於掌後兌衝。澑於勞宮。注於大陵。行於行間。入於曲澤。手少陰也。﹝按中衝以下。並手心主經兪。靈樞直指爲手少陰。而手少陰經兪。不別載也。﹞素問繆刺篇曰。刺手心主少陰兌骨之端。各一。又气穴篇曰。藏兪五十穴。﹝王注﹞五臟兪惟有心包絡井兪之穴。而亦無心經井兪穴。又七十九難曰。假令心病。寫手心主兪。補手心主井。詳此前後各經文義。則知手少陰與手心主同治也。

或曰。井滎兪經合。主何病也。

曰。六十八難注云。心下滿。肝木病也。足厥陰之支。從肝貫膈。上注肺。故井主心下滿也。滎主身熱。心火病也。兪主體重節痛。脾土病也。經主喘咳寒熱。肺金病也。合主逆气而泄。腎水病也。此舉五臟之病。各一端爲例。余病可以類推而互舉也。不言六腑者。舉藏足以該之。

或曰。諸經之井。皆在手指足趾梢。肌肉淺薄之處。不足使爲補寫也。刺之柰何。

經曰。設當刺井者。只寫其滎。以井爲木。滎爲火。火者。木之子也。此專爲寫井者言也。

則病危。可不謹哉。

或曰。經以井滎兪經。各系於四時。何謂也。

經曰。春刺井者。邪在肝。夏刺滎者。邪在心。季夏刺兪者。邪在脾。秋刺經者。邪在肺。冬刺合者。邪在腎也。

或曰。南唐何若愚謂三焦是陽气之父。心包絡是陰气之母。二經尊重。不系五行所攝。主受納。注於三焦。遇陰干合處。注於包絡。此二經亦各注井滎兪經合五穴也。陽幹注腑。陰漧注髒。如甲日甲戌時。膽气初出爲井。然甲與己合。己巳時。脾出血爲井。又如乙日乙酉時。肝出後脈內。陰日。血先脈外。气後脈內。交貫而行。甲戌時。至甲申爲陽干合處。己巳時。至己卯爲陰干合處。餘經日辰皆根據此推。陽日陽時。則陽經穴開。病在陽經。宜俟陽經穴開鍼之腸前谷。﹝滎火﹞戌寅時。注於胃陷谷。﹝兪土﹞並過本原丘墟。庚辰時。經於大腸陽溪。﹝經金﹞壬午時。入於膀胱委中。﹝合水﹞此五腑井滎兪經合穴開時也。至甲申時。气納三焦之關衝﹝井﹞液門﹝滎﹞中渚﹝兪﹞陽池﹝原﹞支溝﹝經﹞天井﹝合﹞穴亦開焉。肝屬足厥陰乙木。故乙日乙酉時。肝引血出大惇。﹝井木﹞丁亥時。流於心之少府。﹝滎火﹞己丑時。注於脾之太白。﹝兪土﹞辛卯時。經於肺之經渠﹝經金﹞癸巳時。入於腎之陰谷。﹝合水﹞此五臟井滎兪經合穴開時也。

太陽陽火。故丙日丙申時。小腸引气出少澤。﹝井火﹞戊戌時。流於胃內庭。﹝滎土﹞庚子時。

注於大腸三間。﹝兪金﹞過本原腕骨。壬寅時。經膀胱昆侖。﹝經水﹞甲辰時。入膽腕骨。﹝合木﹞丙午時。气納三焦。心屬手少陰陰火。故丁日丁未時。心引血行少衝。﹝井火﹞乙酉時。

流於脾大都。﹝滎土﹞辛亥時。注於肺太淵。﹝兪金﹞癸丑時。經於腎復澑。﹝經水﹞乙卯時。入於肝曲泉。﹝合木﹞丁巳時。血納包絡。胃屬足陽明陽土。故戊日戊午時。胃引气出厲兌。

﹝井土﹞庚辰時。流於大腸二間。﹝滎金﹞壬戌時。注於膀胱束骨。﹝兪水﹞並過本原衝陽。甲子時。經於膽陽輔。﹝經水﹞丙寅時。入於小腸少海。﹝合火﹞戊辰時。气納三焦。脾屬足太陰陰土。故己日己巳時。脾引血行隱白。﹝井土﹞辛未時。流於肺魚際。﹝滎金﹞癸酉時。注於腎太溪。﹝兪水﹞乙亥時。經於肝中封。﹝經木﹞丁丑時。入於心少海。﹝合火﹞己卯時。血納包絡。大腸屬手陽明陽金。故庚日庚辰時。大腸引血出商陽。﹝井金﹞壬午時。流於膀胱通谷。

﹝滎水﹞甲申時。注於膽臨泣。﹝兪木﹞丙戌時。經於小腸陽谷。﹝經火﹞戊子時。入於胃三里。

﹝合土﹞庚寅時。气納三焦。肺屬手太陰陰金。故辛日辛卯時。肺引血行少商。﹝井金﹞癸巳時。流於腎然谷。﹝滎水﹞乙未時。注於肝太衝。﹝兪木﹞丁酉時。經於心靈道。﹝經火﹞己亥時。入於脾陰陵泉。﹝合土﹞辛丑時。血納包絡。膀胱屬足太陽陽水。故壬日壬寅時。膀胱引气出至陰。﹝井水﹞甲辰時。流於膽俠溪。﹝滎木﹞丙午時。注於小腸後溪。﹝兪火﹞並過本原京骨。

少陰陰水。故癸日癸亥時。腎引血出湧泉。﹝井水﹞乙丑時。流於肝行間。﹝滎木﹞丁卯時。注於心神門。﹝兪火﹞己巳時。經於脾商丘。﹝經土﹞辛未時。入於肺尺澤。﹝合金﹞癸亥時。血納包絡。三焦屬手少陽。壬子時。三焦出關衝。﹝井金﹞甲寅時。流於液門。﹝滎水﹞丙辰時。

注於中渚。﹝兪木﹞並過本原陽池。戊午時。經於支溝。﹝經火﹞庚申時。入於天井。﹝合土﹞

心主包絡屬手厥陰。癸丑時。包絡出中衝。﹝井木﹞乙卯時。流於勞宮。﹝滎火﹞丁巳時。注於太溪。﹝兪土﹞己未時。經於間使。﹝經金﹞辛酉時。入於曲澤。﹝合水﹞何公此法刊布。古今名曰子午流注。蓋謂左轉從子。能外行諸陽。右轉從午。能內行諸陰。於經亦有據乎。

曰。此皆臆說。素難不載。不惟悖其經旨。而所說亦自相矛盾者多矣。彼謂陽日陽時陽經。而謂丙小腸前谷滎穴開。其與陽日陽時之說。合乎否乎。經曰。邪气者。常隨四時之气血而入則亂气不生。四時之气所在。如春气在經脈。夏气在孫絡。秋气在皮膚。冬气在骨髓之類。

故曰。春刺井。夏刺滎。季夏刺兪。秋刺經。冬刺合。亦因四時之气所在而刺之也。又曰。

謹候其時。病可與期。蓋言謹候其气之所在之時而刺之。是謂逢時。如病在三陽。必候其气在於陽分而刺之。病在三陰。必候其气在於陰分而刺之。故古人刺法。惟以气之所在之處。

穴兪爲開。气之不在之處。穴兪爲闔並無所謂陽日陽時陽穴開。陰日陰時陰穴開之說。又嘗考之經曰。補寫以時。與气開闔相合者。气當時刻謂之開。已過未至謂之闔。蓋邪來朝應之時。如波隴起。察其在何穴分。卽於此時而刺之。謂之開。若根據何公某穴某時某穴開。宜刺某穴。或遇邪至所定時穴刺之固宜。或邪已過未至。亦根據其所定時穴刺之。寧不反增其病耶。經曰。刺不知四時之經病之所在。反之則生亂气。此之謂也。經曰。陰井木。陽井金。陰滎火。陽滎水。陰經土。陽經木。陰兪金。陽兪火。陰合水。陽合土。今何公盡變其法。皆以十干配之十經。取幹旺日時而注井滎兪經合。故甲日甲時取屬甲膽。而甲膽陽井之金。亦根據日幹而變爲木。小腸前谷滎水。亦根據日幹而變爲火。然三焦包絡。又根據難經而無所變。顚倒錯亂如此。與經合乎否乎。周身十二經。各有井滎兪經合。其所主病。亦各不同。假如病在肝。宜鍼肝之滎穴行間。乃曰乙日肝之滎穴不屬行間。而屬心之滎穴少府。捨肝之滎而鍼心之滎。是謂亂經。病可去乎。不可去乎。又謂陽日气先血後。陰日气後血先。此亦不通之論。就以彼之所言。証之彼云。甲與己合。己日己巳時。脾引血出。甲戌時。膽引气行。固合陰日血先气後說矣。然甲日己巳時居前。而脾亦可引血先出。甲戌時居後。而膽亦可引气後行。如此。則陽日血亦可先。气亦可後矣。何其言之不審耶。機按。經曰榮者水谷之精气。其始從中焦。注手太陰陽明。以次相傳。至足厥陰。復還注手太陰。入於脈。與息數呼吸應。此經脈行度終始也。榮气一周於身。外至身體四肢。內至五臟六腑。無不周徧。故其五十周無陰陽晝夜之殊。與衛气之行不同。衛者。水谷之悍气。出於上焦。行於脈外。溫分肉。充皮膚。司開闔。不與脈同行。不與息數同應。晝但周陽於身體四肢之外。不能入五臟六腑之內。夜但周陰於五臟六腑之內。不能出身體四肢之外。故必五十周。至平旦方與榮大會於肺手太陰也。榮衛之行。各有常度如此。而謂陽日气先血後。陰日气後血先。不自知其亂經旨也大矣。豈可爲法於天下。可傳於後世哉。﹝難經言。榮气之行。常與衛气相隨上下。由息而動。巢元方謂气行則血行。气住則血住。似皆未達榮衛異行之旨也。﹞

或曰。指微賦言。養子時刻注穴者。謂逐時幹旺气。注臟腑井滎之法也。每一時辰相生養子出竅陰穴爲井。﹝木气﹞流至小腸爲滎。﹝火气﹞過前谷穴。注至胃爲兪。﹝土气﹞過陷谷穴並過本原丘墟穴。行至大腸爲經。﹝金气﹞過陽溪穴。入於膀胱爲合。﹝水气﹞入委中穴而終。是甲戌時。木火土金水相生。五度一時辰。流注五穴畢也。與七韻中所說。亦相通否。

曰。榮衛晝夜各五十度周於身。皆有常度。無太過。無不及。此平人也。爲邪所中。則或速時。膽出竅陰。丙子時。流於小腸前谷。戊寅時。流於胃合谷。並過本原丘墟。庚辰時。行於大腸陽溪。壬午時。入於膀胱委中。再遇甲申時。注於三焦。六穴帶本原。共十二穴。是一日一夜。气但周於此數穴也。且五臟五腑十經。井滎兪經合。每一穴占一時。獨三焦六穴占一時。包絡五穴占一時。而賦乃言甲戌一時。木火土金水相生。五度一時。流注五穴畢。與韻中所語大不相合。賦與韻出於一人。何其言之牾若是。不知不善於措辭耶。不知賦韻兩不相通耶。賦注又言。晝夜十二時。血气行過六十兪穴。考其鍼刺定時晝夜周環六十首圖。

乃知一時辰相生養子五度之說矣。假如甲日甲戌時。甲。陽木也。故膽始竅陰木。木生前谷火。火生陷谷土。過丘墟原。土生陽溪金。金生委中水。再遇甲申時。注於三焦關衝﹑液門﹑中渚﹑陽池﹑支溝﹑天井六穴。不特甲戌時爲然。一日之中。凡遇甲時。皆如甲戌時所注之穴也。又如乙日乙酉時。乙。陰木也。故肝始大惇木。木生少府火。火生太白土。土生經渠金。金生陰陵水。再遇乙未時。注於包絡中衝﹑勞宮﹑大陵﹑間使﹑曲澤五穴。不特乙日乙酉時爲然。一日之中。凡遇乙時。皆如乙酉時所注之穴也。所注皆在本日本時本經。注於井穴。以後時辰。不注井穴。以前時辰。如癸日癸亥時。主腎注於井。次至甲子時。膽經所注。一如甲日甲戌時所注之穴也。次至乙丑時。肝經所注。一如乙日乙酉時所注之穴也。次至丙寅時。小腸所注。一如丙日丙申時所注之穴也。舉此爲例。餘可類推。此所謂晝夜十二時。

猶豫而不決也。𨿽然。二說俱與素難不合。無用其法。猶辧論之不置者。將使讀者不待思索。一覽卽解其意矣。

問曰。保命全角論所言刺法。古聖傳心之要典也。今之鍼士。略無一言以及之。何耶。

曰。古語微奧。必須沈潛玩味。乃能深契。今人喜簡厭繁。但求熟於歌賦。其於聖經。視爲虛。必先治神。﹝專其精神。不妄動亂。刺之眞要。其在玆乎。﹞五臟已定。九候已備。後乃存鍼。﹝先定五臟之脈。備循九候之診。而有太過不及者。然後乃存意於用鍼之法。﹞眾脈不見。眾凶弗聞。外內相得。無以形先。﹝眾脈謂七診之脈。眾凶謂五臟相乘。外內相得。言形气相得也。無以形先。言不以己形之盛衰寒溫。料病患之形气。使同於己。﹞可玩往來。乃施於人。﹝玩謂玩弄。言精熟也。經曰。謹熟陰陽。無與眾謀。此其類也。﹞人有虛實。

五虛勿近。五實勿遠。至其當發。間不容。﹝人之虛實。非其遠近而有之。蓋由气血一時之盈縮耳。然其未發。則如雲垂而視之可久。至其發也。則如電滅而指所不及。遲速之殊。

有如此矣。○。音舜。太素作。﹞手動若務。鍼耀而勻。﹝手動用鍼。心如專務於一事。

鍼耀而勻。謂鍼形圓淨。上下勻平也。﹞靜意視義。觀適之變。是謂冥冥。莫知其形。﹝冥冥。言血气變化之不可見也。故靜意視息。以義斟酌。觀所調適經脈之變易耳。𨿽且鍼下用意精微。而測量之。猶不知變易形容誰爲其象也。○新校正云。觀其冥冥者。形容榮衛之不形於外。而工獨知之。以日之寒溫。月之虛盛。四時气之浮沈。參伍相合而調之。工常先見之。然而不形於外。故曰觀其冥冥。﹞見其烏烏。見其稷稷。從見其飛。不知其誰。﹝烏烏嘆其气至。稷稷嗟其已應。言所鍼之得失。如從空中見飛鳥之往來。豈復知其所使之元主耶。是但見經脈盈虛而爲信。亦不知其誰之所召遣耳。﹞伏如橫弩。起如發機。﹝血气之未應。鍼則伏如橫弩之安靜。其應鍼也。則起如機發之迅疾。﹞帝曰。何如而虛。何如而實。﹝言血气旣伏如橫弩。起如發機。然其虛實。豈畱呼而可爲準定耶。虛實之形。何如而約之。﹞岐伯曰。刺虛者。須其實。刺實者。須其虛。﹝刺虛須其實者。陽气隆。至鍼下熱。乃去鍼也。

刺實須其虛者。畱鍼陰气隆。至鍼下寒。乃去鍼也。言要以气至有效而爲約。不必守息數而爲定法。﹞經气已至。愼守勿失。﹝勿更攺也。無變法而失經气也。﹞深淺在志。遠近若一。如臨深淵。手如握虎。神無營於眾物。﹝深淺在志。知病之內外也。遠近如一。深淺其候等也。如臨深淵。不敢墮也。手如握虎。欲其壯也。神無營於眾物。靜志觀病患無左右視也。﹞

問曰。靈樞第一篇

。鍼之大經大法。不可不讀也。其中義有不可曉者。柰何。

曰。此上古之書。傳寫已久。其中多有缺誤。但當通其所可通。缺其所可疑也。岐伯曰。

小鍼。﹝守人之血气有餘不足。可補寫也。﹞神乎神。客在門。﹝神客者。正邪共會也。神正气客。邪气在門者。邪循正气之所出入也。﹞未睹其疾。惡知其原。﹝先知邪正。何經之疾。然後乃知所取之處也。﹞刺之微。在速遲。﹝徐疾之意也﹞粗守關。﹝守四肢而不知血气邪正之往來也﹞上守機。﹝知守气也﹞機之動。不離其空。﹝知气之虛實。用鍼之疾徐也。﹞空中之機。淸靜而也﹞知機之道者。不可掛以發。﹝言气易失也﹞不知機道。叩之不發。﹝言不知補寫之意。血气已盡。邪气不下也。﹞知其往來。﹝知气之逆順盛虛也﹞要與之期。﹝知气之可取之時也﹞粗之暗乎。﹝冥冥不知气之微密也。﹞妙哉。工獨有之。﹝盡知鍼意也﹞往者爲逆。﹝言气之虛小。

小者。逆也。﹞來者爲順。﹝言形气之平。平者。順也。﹞明知逆順。正行無問。﹝言知所取之處也﹞迎而奪之。﹝寫也﹞惡得無虛。追而濟之。﹝補也﹞惡得無實。迎之隨之。以意和之。虛則實之。﹝言气口虛而當補也﹞滿則寫之。﹝言气口盛而當寫也○鍼解曰。气虛則實之者。鍼下熱也。气實乃熱也。滿而寫之者。鍼下寒也。气虛亦寒也。﹞宛陳則除之。﹝去血脈也﹞邪勝則虛之。﹝言諸經有盛者。皆寫其邪也。○鍼解曰。出鍼勿按穴。兪且開。故得經虛。邪气發泄也。﹞徐而疾則實。﹝言徐內而疾出也。○鍼解曰。徐出。謂得經气已久。乃出之疾。

按謂鍼出穴已疾。速按之。則眞气不泄。經脈气全。故實。﹞疾而徐則虛。﹝言疾內而徐出也。○鍼解曰。疾出。謂鍼入穴已至於經脈。則疾出之。徐按。謂鍼出穴已徐緩。按之則邪气得泄。精气復間。故虛。﹞言實與虛。若有若無。﹝言實者。有气。虛者。無气也。○鍼解曰。言實與虛者。寒溫气多少也。寒溫謂經脈陰陽之气。若無若有者。疾不可知也。言其冥昧不可卽而知也。不可卽知。故若無。慧然神悟。故若有也。﹞察後與先。若亡若存。﹝言气之虛實。補寫之先後也。察其气之以下與常存也。﹞爲虛與實。﹝鍼解曰。爲虛與實者。工勿失其法。﹞若得若失。﹝言補則祕然若有得。寫則恍然若有失也。○鍼解曰。若得失者。離其法也。妄爲補寫。離亂大經。誤補實者。轉令若得。誤寫虛者。轉令若失也。○難經曰。

實之與虛者。牢濡之意。气來實牢者爲得。濡虛者爲失。气來實牢濡虛。以隨濟迎奪而爲得失也。言實與虛若有若無者。謂實者有气。虛者無气也。言虛與實。若得若失。謂補者祕然。若有得也。寫者恍然。若有失也。得失有無。義實相同。故交舉而互言之。﹞虛實之要。

九鍼最妙。﹝鍼解曰。爲其各有所宜也。熱在頭身。宜鍼。肉分气滿。宜員鍼。脈气虛少。宜鍼。寫熱出血。發泄痼病。宜鋒鍼。破癰腫。出膿血。宜鈹鍼。調陰陽。去暴痺。宜利員鍼。刺治經絡中痛痺。宜毫鍼。痺深居骨解腰脊節湊之間者。宜長鍼。虛風捨於骨解皮膚之間者。宜大鍼。此謂各有所宜也。﹞補寫之時。﹝與气開闔相合也。气當時刻謂之開。已過未至謂之闔﹞以鍼爲之。﹝九鍼各不同形。長短鋒穎不等。或補或寫。宜隨其療而用之也。

○機按。此節示人當知圓機活法。不可守經無權。與夫邪正之所當別。虛實之所當知。補寫之所當審。皆鍼家之要務。學人不可不熟讀也。﹞

寫曰必持納之。放而出之。排陽得鍼。邪气得寫。按而引鍼。是謂內溫。血不得散。气不得出也。補曰隨之隨之。意若妄之。若行若按。如蚊虻止。如畱如還。去如弦絕。令左屬右。其气故止。外門已閉。中气乃實。必無畱血。急取誅之。持鍼之道。堅者爲寶。正指直刺。無鍼左右。神在秋毫。屬意病者。審視血脈者。刺之無殆。方刺之時。必在懸陽。及與兩衛。神屬勿去。知病存亡。血脈者。在輸橫居。視之獨澄。切之獨堅。﹝機按。上節文義不相蒙。恐有脫誤。且鍼解篇亦置之不釋。可見非錯簡則衍文。﹞

問曰。靈樞首篇。多有脫誤。旣聞命矣。其中云。懸陽兩衛。亦有義乎否乎。

曰。此節文義。亦不甚瑩。今姑隨文釋義。以俟明哲正焉。懸者。懸遠也。謂皮膚浮淺之气衛之陰。故曰兩衛。總而言之。懸陽兩衛。同一气也。分而言之。皮膚者爲懸陽。肌肉者爲衛之者。筋骨爲陰。皮膚爲陽。故曰病在陰之陰者。刺陰之滎兪。病在陽之陽者。刺陽之合。病在陽之陰者。刺陰之經。病在陰之陽者。刺絡脈是也。神屬勿去者。正气猶相附屬也。經曰。身居靜處。占神往來。又曰。入髒者死。以神去也。存亡者。死生也。血脈在橫居者。

言邪入血脈。注於穴。則橫逆也。經曰。血气揚溢是也。澄者。靜而明也。經曰。沈而畱止。又曰。病深專者。刺大髒是也。堅者。彊而急也。經曰。察其脈之緩急。肉之堅脆。而病形定矣是也。蓋謂工之用鍼。當知气之邪正。病之生死也。初則淺之。以候皮膚之气。次則深之。以候肌肉之气。又次則深之。以候筋骨之气。若邪𨿽內捨。而神猶附屬者。則病尙可以生也。或邪入血脈。注於經而橫逆者。則神將去矣。邪之橫逆。審而視之。則淵澄而可見。切而按之。則勁急而可辧。用鍼之際。豈可不謹候乎。

卷之中

問曰。迎而奪之。惡得無虛。隨而濟之。惡得無實。然古今所論迎隨之義。及所用迎隨之法。各各不同。願發明之。

曰。素難所論。刺法之正也。今醫所傳。無稽之言也。不求諸古而師諸今。所謂下喬木。入矣。岐伯曰。迎而奪之。惡得無虛。言邪之將發也。先迎而亟奪之。無令邪布。故曰。卒然逢之。早遏其路。又曰。方其來也。必按而止之。此皆迎而奪之。不使其傳經而走絡也。仲景曰。太陽病。頭痛七日以上自愈者。以行其經盡故也。若欲作再經者。鍼足陽明。使經不傳則愈。刺瘧論曰。瘧方欲熱。刺跗上動脈。開其孔。出其血。立寒。瘧方欲寒。刺手陽明﹑太陰則先奪其便道。斷其來路。則賊失其所利。惡得不虛。而流毒移害。於此而可免矣。隨而濟之。惡得無實。言邪之已過也。隨後以濟助之。無令气忤。故曰。視不足者。視其虛絡。按而致之刺之。而刺之無出其血。無泄其气。以通其經。神气乃平。謂但通經脈。使其和利。

抑按虛絡。令其气致。又曰。太陰瘧病至則善嘔。嘔已乃衰。卽取之。言其衰卽取之也。此皆隨而濟之。因其邪過經虛而气或滯郁也。經曰。刺微者。按摩勿釋。著鍼勿斥。移气於不足。神气乃得。﹝按摩其病處。手不釋散。著鍼於病處。亦不推之。使其人神气內朝於鍼。移其人神气令自充足。則微病自去。神气復常。﹞岐伯曰。補必用員。員者行也。行者移也。

謂行未行之气。移未復之脈。此皆隨而濟之之證也。所以然者。譬如人弱難步。則隨助之以力﹝他章又曰。追而濟之。注云。追。補也。或云。追隨同一意。靈樞曰。補曰隨之隨之。意若妄之。若行若按。如蚊虻止。此又似徐緩之意。後人訓隨有隨卽之意。謂邪去經虛。隨卽用補以助之。○愚謂補法兼此數義。故其所釋。各有不同。﹞難經曰。迎而奪之者。寫其子也。隨而濟之者。補其母也。假令心病。火也。土爲火之子。手心主之兪。大陵也。實則寫之。是迎而奪之也。木者。火之母。手心主之井。中衝也。虛則補之。是隨而濟之也。迎者。迎於前。隨者。隨其後。此假心爲例。餘可類推。補寫云手心主。所謂少陰無兪。手少陰與手厥陰同治也。調气之方。必在陰陽者。內爲陰。外爲陽。裏爲陰。表爲陽。察其病之在陰在陽而調之也。如陰虛陽實。則補陰寫陽。陽虛陰實。則補陽寫陰。或陽並於陰。陰並於陽。或陰陽俱虛俱實。皆隨其所見而調之。﹝一說男外女內。表陽裏陰。調陰陽之气者。如從陽引陰。從陰引陽。陽病治陰。陰病治陽之類也。﹞機按。素難所論。迎隨不同者。素問通各經受病言。難經主一經受病言。病合於素問者。宜根據素問各經補寫之法治之。病合於難經者。宜從難經子母迎隨之法治之。各適其宜。庶合經意。又按。玄珠經曰。五運之中。必折其鬱气。先取化源。其法。太陽司天。取九月。寫水之源。陽明司天。取六月。寫金之源。少陰司天。取三月。寫火之源。太陰司天。取五月。寫土之源。厥陰司天。取年前十二月。寫木之源。乃用鍼迎而取之之法也。詳此迎取之法。乃治气運勝賦曰。足之三陽。從頭下走至足。足之三陰。從足上走入腹。手之三陽。從手上走至頭。手鍼以大指向後。食指向前。爲逆其經而上。故曰迎。以大指向前。食指向後。爲順其經而下。故曰隨。三陰亦準此法。

機按。經曰。迎者迎其气之方來而未盛也。寫之以遏其衝。何嘗以逆其經爲迎。隨者隨其气於人哉。

賦曰。迎者迎於前。隨者隨於後。迎接猶提也。隨送猶按也。鍼在孔穴之內。如舟在急流之中。拽上曰逆。撐下曰順。拽上猶提也。撐下猶按也。故曰。迎而奪之有分寸。隨而濟之有淺深。又曰。動退空。歇迎奪右而寫涼。推內進。搓隨濟左而補暖。動退空三字。明言提而出也。推內進三字。明言按而入也。迎隨卽提按也。

機按。經言提鍼爲寫。按鍼爲補。是知提按只可以言補寫。不可以釋迎隨之義。

賦曰。吸而撚鍼。左轉爲寫爲迎。呼而撚鍼。右轉爲補爲隨。

機按。經曰。吸則內鍼。無令气忤。靜以久畱。無令邪布。吸則轉鍼。以得气爲故。候呼引日暮。其气已至。適而自護。候吸引鍼气不得出。各在其處。推闔其門。令神气存。大气畱止。故命曰補。﹝呼謂气出。吸謂气入。轉謂轉動。捫循謂手摸。欲气舒緩。切謂指按。使經脈宣散。推按謂排蹙其皮。以閉穴。彈怒使脈气滿爪下。置鍼準定。審視气已平調。則愼守勿更攺。使疾更生也。卽此觀之。則呼吸亦可以言補寫。不可以釋迎隨。且古人用鍼。但曰轉曰動而已。並無所謂左轉爲寫。右轉爲補。可見賦中所說。率多無稽之談。學人師之。寧免謬妄。﹞

或曰。鍼灸書有鍼法歌括。又有宏綱陳氏鍼法。今詳述之。以求質正。庶使知有所適從也。

歌曰。先說平鍼法。含鍼口內溫。按揉令气散。掐穴故教深。持鍼安穴上。令他嗽一聲。隨用鍼轉入孔穴。則鍼易入不差。病患亦不知痛。﹞補必隨經刺。令他吹气頻。隨吹隨左轉。

逐歸天地人。待气停鍼久。三彈更熨溫。出鍼口吸气。急急閉其門。寫欲迎經取。吸則內其鍼。吸時須右轉。根據次進天人。轉鍼仍復吸。根據法要停鍼。出鍼吹出气。搖動大其門。﹝凡出膊上側筋骨陷中。從肩至肘。正在當中卽是。蝦蟆兒上邊也。﹞宏綱陳氏謂。取穴旣正。

用左手大指掐穴。右手置鍼穴上。令嗽一聲。隨嗽內鍼至分寸。候鍼數穴畢。停少時。用右手大指及食指。持鍼細細動搖進退搓撚。如手顫之狀。謂之催气。約行五六次。覺鍼下沈緊。

卻用寫法。令患人呼气一口。隨呼轉鍼。如鍼左邊。以右手大指食指持鍼。大指推前。食指向。謂之飛。卻輕提住鍼頭左轉。略退半分許。謂之三飛一退。根據此行至五六次。覺鍼下沈緊。是气至極矣。再輕提住鍼頭。左轉一二次。如鍼右邊。以左手大指食指持鍼。大指向前。食指向後。根據前法輕提鍼頭右轉。是鍼右邊寫法。欲出鍼時。令咳一聲。隨咳出鍼。此謂之寫。補則根據前法催气畢。覺鍼下气至。卻行補法。令患人吸气一口。隨吸轉鍼。如鍼左邊。

撚鍼頭轉向右邊。以我之右手大指食指持鍼。以大指向後。食指向前。仍撚鍼深入一二分。

使眞气深入肌肉之分。如鍼右邊。撚鍼頭轉向左邊。以我之左手大指食指持鍼。食指向前。

大指向後。仍撚鍼深入一二分。若鍼數穴。俱根據此法。行畢停少時。卻用手指於鍼頭上輕彈三下。如此三次。仍用我之左手大指食指持鍼。以大指連搓三下。謂之飛。將鍼深進一二分。輕提鍼頭轉向左邊。謂之一進三飛。根據此法行五六次。覺鍼下沈緊。或鍼下气熱。是气至足矣。令病患吸气一口。隨吸出鍼。急以手按其穴。此謂之補。

機按。以上二法。大同小異。但陳氏以搓爲飛。他家以進爲飛。無從可考。莫知誰是。

其餘有可議者。詳辧於後。玆不復贅。

或曰。撚鍼之法。有左有右。有內有外。男子左寫右補。女人右寫左補。何謂也。

曰。以食指頭橫紋至指梢爲則。撚鍼以大指食指相合。大指從食指橫紋撚上。進至指梢爲左者。信其左。不知爲鍼者。信其右。謂當刺時。先以左手壓按彈怒爪切。使气來如動脈應指。然後以右手持鍼刺之。待气至鍼動。因推鍼而內之。是謂補。動鍼而伸之。是謂寫。古人補寫心法。不出乎此。何嘗有所謂男子左寫右補。女人左補右寫也哉。是知補寫轉鍼。左右皆可。但當識其內則補。伸則寫耳。後人好奇。廣立諸法。徒勞無益。

或曰。今鍼家有十四法。又有靑龍擺尾。白虎搖頭。蒼龜探穴。赤鳳迎源。龍虎交戰。

龍虎气。種種諸法。亦可師歟否歟。

曰。此法多出金鍼賦。觀其自序可謂得之難。寶之至。考其鍼法。合理者少。悖理者多。錯雜紊亂。繁冗重復。今敢條陳。以俟明哲。

卷之中

三才法

補者呼气。初鍼刺至皮內。號曰天才。少停進鍼。刺至肉內。號曰人才。又停進鍼。刺至筋經走气。盡在其中。寫者吸气。鍼至天部。少停直至地部。得气寫之。再停良久。退鍼人部。待气沈緊。倒鍼朝病。施法同前。少停者。三息也。再停者。五息也。

經曰。徐而疾則實。疾而徐則虛者。謂徐出鍼而疾按之。則眞气不泄而實也。疾出鍼而徐按大不相合。且鍼出內而分三才。肉濃穴分。用之無礙。肉薄去處。法將何施。故鍼者惟當察其肉之濃薄。而酌其宜。庶幾無害。經曰。刺有淺深。各正其理。此之謂也。他篇又云。補法三次進。一次退。﹝假如此穴五分。先鍼入二分。候得气。再入二分。候得气。更入一分。撞五分止。然後急出其鍼。便以左手大指按其鍼孔。勿令出血。﹞寫法一次進。三次退。﹝假如此穴合鍼五分。便鍼入五分。候得气。便退鍼二分。少停。又退二分。少停。候得气。

則起鍼。慢出不閉鍼孔。令其气出。﹞與此補作三次進。二次退。寫作二次進。三次退。前後所言。亦自相矛盾矣。經曰。義無斜下者。欲端以正也。謂指直刺。鍼無左右也。惟鍼陽分。或臥鍼取之。賦言倒鍼朝病。與經相反。其曰飛經走气。考經無載。不敢妄議。

卷之中

候气法

病未退者。鍼下如根。推之不動。轉之不移。此爲邪气。吸拔其鍼。未可出鍼。出則病復。再。搓而停之。補者吸之去疾。急捫其穴。寫者呼之去徐。不閉其穴。

經曰。八正者。所以候八風之虛邪。以時至者也。四時者。所以分春夏秋冬之气所在。以時大剛風。東北方凶風。東南方弱風。西南方謀風。西北方折風。﹞虛邪也。謂乘人之虛而爲病者也。以時至者謂天應。太乙移居以八節之前後。風朝中宮而至者也。﹝義具天元玉冊。○後數日。宜東風。若遇西風。亦謂之虛邪。應時者爲正。衝時者爲邪。﹞八正虛邪。宜避之而勿犯。若以身之虛而逢天之虛。兩虛相感。其气至骨。入則傷五臟。故曰天忌不可不知也。四時之气所在。謂春气在經脈。夏气在孫絡。秋气在皮膚。冬气在骨髓也。機按。此以八節之正气。候八風之虛邪。應時而來者。謂之正。非時而至者。謂之邪。人能候而避之。

無用於鍼刺也。或有所犯。當隨四時之气所在而調之。此亦候气之法也。故集見於此。

經曰。凡刺必候日月星辰四時八正之气。气定乃刺之。如二分二至前後五日。气未定也。然气實。肌肉堅。月郭空。則肌肉減。經絡虛。衛气去。形獨居。是以天寒無刺。天溫無凝。月生疾溫。離左酉南。月死朔而速冷。此以月之生死爲期。午前卯後者。辰巳二時也。當此之時。太陰月生。是故月郭空無寫。宜疾溫之。離左酉南者。未申二時也。當此之時。太陰月死。是故月郭盈無補。宜速冷之。將一月比一日也。又云。望不補。晦不寫。弦不奪。而朔不濟者。望。每月十五日也。晦。每月三十日也。弦。有上下弦。上弦。或初七或初八。

下弦。

於太乙者也。﹝義具天元玉冊中﹞謹候其气之所在而刺之。气定乃刺者。謂八節之風。气靜定乃可以刺經絡之虛實。故歷忌云。八節前後各五日。不可刺灸。以气未定故也。機按。此亦因天時而用鍼刺。皆候气之法也。故附次焉。

經曰。水下一刻。人气在陽分。水下二刻。人气在陰分。故病在三陽。必候气在陽分而刺之。病在三陰。必候气在陰分而刺之。謹候气之所在。是謂逢時。是知气之所在。謂之實。謂之來。气之不在。謂之虛。謂之去。故云刺實者。刺其來也。刺虛者。刺其去也。此言气之存亡之時。以候虛實而刺之是也。故曰。謹候其時。病可與期。失時反候。百病不治。

此之謂也。又曰。邪气者。常隨四時之气血而入客也。至其變化。不可爲度。然必從其經气。辟除其邪。則亂气不生。失時反候者。如春气在經脈。反刺絡脈。令人少气。夏气在孫絡。反刺經脈。令人解。秋气在皮膚。反刺筋骨。令人寒栗。冬气在骨髓。反刺肌肉。令人善忘。故刺不知四時之經。病之所在。反之則生亂气。

經曰。寫實者。气盛乃內鍼。鍼與气俱內。以開其門。如利其戶。鍼與气俱出。精气不傷。

﹝切。急也。疾出其鍼也。大气。大邪之气。﹞補虛者。持鍼勿置。以定其意。候呼內鍼。气出鍼入。鍼孔四塞。精無從去。方實而疾出鍼。气入鍼出。熱不得還。閉塞其門。邪气布散。精神乃存。動气候時。近气不失。遠气乃來。是謂追之。﹝言但閉密其穴兪。勿令其气散寫。近气。已至之气。遠气。未至之气。欲動經气而爲補。必候水刻气之所在而刺之。是謂得時而調之追補也。﹞

經曰。邪气中人。因其陰气。則入陰經。因其陽气。則入陽脈。無常處也。在陽與陰。

不可矣。此所謂迎而奪之也。﹞帝曰。候气柰何。岐伯曰。夫邪去絡入於經也。捨於血脈之中。

如湧波之起。時來時去。不常在於所候之處。故曰。方其來也。必按而止之。止而取之。又曰。無逢其衝而寫之。﹝衝。謂應水刻數之平气也。工以爲邪而寫之。則誤矣。﹞故曰。其來不可逢也。候邪不審。若邪已過而寫之。則眞气脫。脫則不復。邪气復至。而病益蓄。故曰。其往不可追也。﹝邪已隨經脈流去。不可復追使還也。﹞待邪至時。發鍼寫矣。若先若後。

血气已虛。其病不可取。故曰。知其可取如發機。不知其取如扣椎。﹝機者。動之微。應之速。椎者。動之甚。覺之遲。智者。動之微而卽知。故先時而早治。愚者。動之甚尙不覺。

故後時而失治。機微椎大。因以諭之。﹞故曰。知機道者。不可掛以發。不知機者。扣之亦不發气。乃救其萌芽是也。椎者。大杵也。言气已大動。彼冥頑者。猶且不覺。正如以杵撞擊。

亦不知也。故曰。下工守其已成。因敗其時是也。﹞

經曰。眞邪以合。波隴不起。候之柰何。曰。審捫循三部九候之盛虛而調之。察其左右上下則候气在陰分經曰。三部九候者。頭爲上部。手爲中部。足爲下部。部各有三候。三而三之。合則爲九。

气。中部天。手太陰經渠動脈以候肺。中部地。手陽明合谷動脈以候胸中。中部人。手少陰神門動脈以候心。下部天。足厥陰五里動脈以候肝。下部地。足少陰太溪動脈以候腎。下部人。足太陰箕門動脈以候脾胃。經曰。人身三陰三陽。其气以何月各旺幾日。難經云。冬至之後。得甲子。少陽王。復得甲子。陽明王。復得甲子。太陽王。復得甲子。太陰王。復得甲子。少陰王。復得甲子。厥陰王。王各六十日。此三陰三陽之王時日也。少陽之至。陽气尙微。故其脈洪大而長。陽極盛。則變而之陰。故夏至後爲三陰用事之始。太陰之至。陰气尙微。故其脈緊大而長。少陰之至。陰漸盛也。故其脈緊細而微。厥陰之至。陰極盛也。故其脈沈短以惇。陰盛極。則變而之陽。仍復三陽用事之始也。此則三陰三陽之王脈。

春溫夏暑秋涼冬寒。故人六經之脈。亦隨四時陰陽消長送運而至也。故曰。治不本四時。不知日月。不審逆從。不可以爲工。﹝逆從。謂病有可治不可治也。﹞

經云。厥陰之至。其脈弦。少陰之至。其脈鉤。太陰之至。其脈沈。少陽之至。大而浮。陽五運六气四時。亦皆應之而見於脈耳。難經所論。以陰陽始生之淺深而言之也。

經曰。客气謂六气更臨之气。主气謂應四時正王。春夏秋冬也。○五臟各以時受病。非其時故各傳以與之。﹞○邪气客於身。取之以時。故曰。春取絡脈。夏取分腠。秋取气口。冬取經輸。凡此四時。各以其時爲齊。絡脈治皮膚。分腠治肌肉。气口治筋脈。經輸治骨髓。﹝邪者。不正之名。風寒暑濕饑飽勞逸。皆是邪。候可取之時而取之。如春气在經脈之類。﹞

○合人形以法四時五行而治。五行者。更貴更賤。﹝當時貴。失時賤。﹞以知死生而定五臟之气。間甚之時。機按。賦言鍼下沈緊。爲邪气盛。鍼下微松。爲正气至。此但可以候气於鍼下也。必須參究素難諸說。始知四時八節。何者爲邪。何者爲正。犯之而有其時。中之而有其處。或以波隴之起。而察其外。或以三部九候。而診其內。知脈之異於常者爲邪。審脈之應於時者爲正。如此。則取之以時。治之有準。庶幾萬舉而萬全也。苟不知此。徒以賦言鍼下沈緊爲邪。微松爲正。或逢其衝而誤作邪者有也。或追其往而謬爲正者有也。寧免偏之爲害哉。故比次素難諸說於此。實所以發賦之所未發歟。

或曰。靈樞經言水下一刻。人气在太陽。二刻。人气在少陽。三刻。人气在陽明。四刻。人五度。夜行陰二十五度。晝夜周身五十度之說不合。今醫才言候气。多從此說。是歟非歟。

靈樞衛气行篇云。榮气周身五十度。無分晝夜。衛气晝但行陽二十五度。不能入於陰。

夜但三陽。水下二刻。人气在陰分。水下三刻。人气在三陽。水下四刻。人气在陰分。是一時八刻。周身四度有奇。方合晝夜周身五十度之說。此指榮气言也。他篇又謂。一時八刻。周身二度。𨿽亦靈樞經文。以理言之。當從衍也。

卷之中

十四法

一切

凡欲下鍼之時。用兩手大指甲。於穴旁上下左右四圍掐而動之。如刀切割之狀。

鍼之法也。

二搖

凡退鍼出穴之時。必須擺撼而出之。靑龍擺尾亦用搖法。故曰搖以行气。

此出鍼法也。

三退

凡施補寫。出鍼豆許。補時。出鍼宜寫三吸。寫時。出鍼宜補三呼。再停少時。

提鍼作三次出。每一次。停三息。宜緩。提時亦宜吸气。故曰退以淸气。飛者。進也。

四動

凡下鍼時。如气不行。將鍼搖之。如搖鈴之狀。動而振之。每穴每次。須搖五曰。飛鍼引气。以大指次指撚鍼。來去上下也。

五進

下鍼後。气不至。男左女右轉而進之。外轉爲左。內轉爲右。春夏秋冬各有淺深。每停三息。宜緩。進時。亦宜吹气。故曰進以助气。

六循

下鍼後。气不至。用手上下循之。假如鍼手陽明合谷穴。气若不至。以三指平直。將指面於鍼邊至曲池。上下往來撫摩。使气血循經而來。故曰循以至气。

七攝

下鍼之時。气或澀滯。用大指食指中指三指甲。於所屬經分來往攝之。使气血流行。故曰攝以行气。

八努

下鍼至地。復出人部。補寫務待气至。如欲上行。將大指次指撚住鍼頭。

不得轉。使气在前。气或行遲。兩手各持其鍼。仍行前法。謂之龍虎升騰。自然气血搬運。故曰努以上气。一說。用大指次指撚鍼。名曰飛鍼。引气至也。如气不至。令病患閉气一口。著力努之。外以飛鍼引之。則气至矣。

九搓

下鍼之後。將鍼或內或外。如搓綫之狀。勿轉太緊。令人肥肉纏鍼。難以進退。

熱气因於鍼。則鍼熱。熱則肉著於鍼。故堅焉。玆謂轉緊纏鍼。與經不同。

十彈

補寫之。如气不行。將鍼輕輕彈之。使气速行。用大指彈之。像左補也。

用次指彈之。像右寫也。每穴各彈七下。故曰彈以催气。

十一盤

如鍼腹部軟肉去處。只用盤法。兼子午搗臼提按之訣。其盤法如循環之狀。每次盤時。各須運轉五次。左盤按鍼爲補。右盤提鍼爲寫。故曰盤以和气。如鍼關元。先刺入二寸五分。退出一寸。只畱一寸五分。在內盤之。且如要取上焦之病。用鍼頭迎向上。刺入二分補之。使气攻上。臍下之病。退出二分。

十二捫

補時出鍼。用手指掩閉其穴。無令气泄。故曰捫以養气。一說。痛處未除。以手捫摩痛處。外以飛鍼引之。除其痛也。

十三按

欲補之時。以手緊撚其鍼按之。如診脈之狀。毋得那移。再入每次按之。令細細吹气五口。故曰按以添气。添助其气也。

十四提

欲寫之時。以手撚鍼。慢慢伸提豆許。無得轉動。再出每次提之。令細細吸气五口。其法提則气往。故曰提以抽气。

經曰。鍼有補寫之法。非必呼吸出納鍼也。知爲鍼者。信其左。不知爲鍼者。信其右。

當刺鍼而刺之。得气。因推內之。是謂補。動而伸之。是謂寫。不得气。乃與男外女內。又不得气者死。注言。彈而怒之。鼓勇之也。﹝或以拇指拉其中指。令中指搏擊其穴。或以食指交於中指。令食指彈其鍼處也。﹞爪而下之。掐之稍重。皆欲致其气之至也。气至指下。如動脈之狀。乃乘其至而刺之。順。猶循也。乘也。停鍼待气。气至鍼動。是得气也。因推鍼而內之。是謂補。動鍼而伸之。是謂寫。此古人補寫。非呼吸出內者也。若停鍼候气。久而不至。乃與男子則淺其鍼而候之於衛气之分。女子則深其鍼而候之於榮气之分。如此而又不得气。病不可治矣。前言气來如動脈狀。未刺之前。左手所候之气也。後言得气不得气。鍼下所候之气也。機按。古人鍼法。壓按彈怒爪切。多用左手。施之於未刺之先。以致其气。气至。順鍼刺之。別無法也。今之鍼法。𨿽十有四。多用右手。施之於旣鍼之後。未鍼之前。

不聞有致气之說。古人鍼入气至。補則推而內之而已。寫則動而伸之而已。气若不至。停鍼待之而已。待之不至。不過男則淺鍼候之於衛分。女則深鍼候之於榮分。何嘗有所謂飛鍼引气。提鍼運气種種諸法者哉。且今之十四法。字𨿽異而法實同。言𨿽殊而意則復。觀其設心。無非誇多炫能。巧施手勢。以駭人之視聽也。殊不知眾人信之。烏可與識者道哉。玆焉援古證今。知鍼者必有所別。

靑龍擺尾

如扶船舵。不進不退。一左一右。慢慢撥動。又云。靑龍擺尾行气。

龍爲陽擺尾之狀。兼用按者。按則行衛也。

白虎搖頭

似手搖鈴。退方進員。兼之左右。搖而振之。又云。行鍼之時。開其上气。

之。欲使气下行。以指上抑之。用鍼頭按住少時。其气自然行也。進則左轉。退則右轉。然後搖動是也。又云。白虎搖頭行血。虎爲陰屬之故。行鍼之時。插鍼地部。持鍼提而動之。

如搖鈴之狀。每穴各施五息。退方進員。非出入也。卽大指進前往後。左右略轉。提鍼而動之。似虎搖頭之狀。兼行提者。提則行榮也。龍補虎寫也。

蒼龜探穴

如入土之像。一退三進。鉆剔四方。又云。得气之時。將鍼似龜入土之狀。

兩指按肉。持鍼於地部。右盤提而剔之。如龜入土。四圍鉆之。盤而剔者。行經脈也。

赤鳳迎源

展翅之儀。入鍼至地部。提鍼至天部。候鍼自搖。復進其源。上下左右。四。﹞又云。下鍼之時。入天插地。復提至天。候气入地。鍼必動搖。又復推至人部。持住鍼頭。左盤按而搗之。如鳳衝風擺翼之狀。盤而搗者。行絡脈也。鳳補龜寫也。

以上四法。通關過節者也。

龍虎交戰

下鍼之時。先行龍而左轉。可施九陽數足。後行虎而右轉。又施六陰數足。

。左盤右轉。按而添之。亦宜三提九按。﹝卽九陽也﹞令九陽數足。後於地部行白虎搖頭。右盤左轉。提而抽之。亦宜三按六提。﹝卽六陰也﹞令六陰數足。首龍尾虎而轉之。此乃陰陽升降之理。住痛移疼之法也。

龍虎升騰

先於天部持鍼左盤按之一回。右盤按之後一回。用中指將鍼腰插之。

如撥弩機之狀。如此九次。像靑龍純陽之體。卻推鍼至地部。右盤提之一回。左盤提之後一回。用中指將鍼腰插之。如此六次。像白虎純陰之體。按之在後。使气在前。按之在前。使气在後。若气血凝滯不行。兩手各持其鍼行之。此飛經走气之法也。

子午搗臼

下鍼之後。調气得勻。以鍼上下。行九入六出之數。左右轉之。導引陰陽之气。百病自除。諺云。鍼轉千遭。其病自消。此除蠱膈膨脹之疾也。

燒山火

鍼入先淺後深。約入五分。用九陽三進三退。慢提緊按。熱至。緊閉鍼穴。方進。則成九矣。其法。一次疾提至天。三次慢按至地。故曰疾提慢按。隨按。令病患天气入。地气出。謹按生成息數。病愈而止。一說。三進三退者。三度出入。三次則成九矣。九陽者。補也。先淺後深者。淺則五分。深則一寸。

透天涼

先深後淺。約入一寸。用六陰三出三入。緊提慢按。寒至。徐徐退出五分。令。一次疾插入地。三次慢提至天。故曰疾按慢提。隨提。令患人地气入。天气出。謹按臟腑生成息數。病自退矣。一說。一度三進三退。則成六矣。六陰者。補也。

陽中隱陰

先寒後熱淺以深。鍼入五分。行九陽之數。熱至。便進鍼一寸。行六陰之數。乃陽行陰道之理。則先補後寫也。

陰中隱陽

先熱後寒深而淺。先鍼一寸。行六陰之數。寒至。便退鍼五分之中。

行九陽之數。乃陰行陽道之理。則先寫後補也。補者。直須熱至。寫者。直待寒侵。

抽添法

鍼入穴後。行九陽之數。气至慢慢轉換。將鍼提按。或進或退。使气隨鍼到於。添者。按而數推也。取其要穴。先行九陽之數。得气。隨吹按添。就隨吸提抽。其實在乎動搖出內。呼吸同法。以動搖出內。呼吸相兼並施。故曰。同法。謹按生成息數足效也。此治癱瘓半身不遂之疾。

調气法

下鍼至地。復出於人。欲气上行。將鍼右撚。欲气下行。將鍼左撚。欲補。先至。以龍虎升騰之法。按之在前。使气在後。按之在後。使气在前。運气走至病所。再用納气之法。扶鍼直插。復向下納。使气不回。若關節阻滯。气不過者。以龍虎龜鳳四法。通經接气。驅而運之。然用循攝爪切。無不應矣。

進气法

鍼入天部。行九陽之數。气至。速臥倒鍼。候其气行。令病患吸气五七口。其。是亦住痛之鍼。

納气法

下鍼之時。先行進退之數。得气。便臥倒鍼。候气前行。催運到於病所。

便立起持鍼。徐徐按倒。令鍼尖向病。使气上行至病所。扶鍼直插。復向下納。使气上行不回也。

畱气法

用鍼之時。先進七分之中。行純陽之數。若得气。便深入伸提之。卻退至原處。又得气。根據前法。可治癖瘕之病。

經曰。吸則內鍼。無令气忤。靜以久畱。無令邪布。吸則轉鍼。以得气爲故。候呼引鍼。呼而下之。通而取之。外引其門。以閉其神。呼盡內鍼。靜以久畱。以气至爲故。如待所貴。

不知日暮。其气已至。適而自護。候吸引鍼。气不得出。各在其處。推闔其門。令神气存。大气﹝正气﹞畱止。故命曰補。注云。呼謂气出。吸謂气入。轉謂轉動。捫循謂手摸。欲气舒緩。切謂指按。使經脈宣散。推按謂排蹙其皮以閉穴。彈怒使脈气滿爪下。置鍼準定。通而取之。以常法也。適平調也。審視气已平調。則愼守勿更攺。使疾更生也。機按。古人用鍼。

於气未至。惟靜以久畱。待之而已。待之气至。寫則但令吸以轉鍼。補則但令呼以轉鍼。如气已至。則愼守勿失。適而自護也。何其簡而明。切而當哉。捨此之外。別無所謂法也。今人於气之未至也。安知靜以久畱。非靑龍擺尾。則赤鳳迎源。非進气。則畱气。气之已至也。安知愼守勿失。非白虎搖頭。則蒼龜探穴。非調气。則納气。陰中隱陽。陽中隱陰。或施龍虎交戰。或行龍虎升騰。或用子午搗臼。或運抽添祕決。無非巧立名色。聾瞽人之耳目也。

右撚之外。或以彼而參此。或移前而那後。無非將此提按徐疾左撚右撚六法。交錯而用之耳。捨此別無奇能異術之可稱焉。是古非今。難逃僭逾。知我者。必以我爲不得已焉。又按。

素問捫循切散彈怒爪下推按。是施於未鍼之前。凡此不惟補可用。而寫亦可用也。故曰。通而取之也。

問曰。賦言生成息數。不足爲生。太過爲成。補生寫成。各根據臟腑息數。補冷之時。令患人。謹按生成息數足。病患自覺淸涼矣。生成息數者。卽手陽九息。足陽十四息。手陰七息。

足脈尺寸長短。應天常度。呼吸動搖出納。數法同行。注云。陽經上接下引。陰經下接上引。

交會者。如手太陽交會足太陽。手少陽交會足少陽。手陽明交會足陽明。足太陰交會手太陰。足少陰交會手少陰。足厥陰交會手厥陰。若知上下交會。須知接气引經。謹按生成息數者。一呼一吸爲一息。气行六寸。手足三陽。手九呼而足十四呼。以行衛气。過經四寸。手足三陰。手七吸而足十二吸。以行榮血。過經七寸。手三陽經。施鍼定息。皆用九呼。足三陽經。施鍼定息。皆用十四呼。呼者。使衛气上行也。手三陰經。施鍼定息。皆用七吸。

足三陰經。施鍼定息。皆用十二吸。吸者。使榮气下行也。假如兩手三陽經。從手上行至頭。經長五尺。施鍼用九息者。一息气行六寸。九息气行五尺四寸。除準經長五尺。仍餘四寸。爲催气過他經四寸。令气不回也。此爲上接。接則宜補。兩足三陽經。從頭下行至足。經長八尺。施鍼用十四息者。一息气行六寸。十息气行六尺。四息气行二尺四寸。共八尺四寸。除準經長八尺。仍餘四寸。爲催气過他經四寸。令气不回。此爲下引。引則宜寫。兩手三陰經。從胸下至手。經長三尺五寸。施鍼用七息者。一息气行六寸。七息气行四尺二寸。除準經長三尺五寸。外餘七寸。爲催气過他經七寸。令气不回。兩足三陰經。從足上至胸。經長六尺五寸。施鍼用十二息者。一息气行六寸。十息六尺。二息二六一尺二寸。共七尺二寸。除準經長六尺五寸。仍餘七寸。爲催气過他經七寸。令气不回。此卽應天常度也。生成者。不足﹝經短﹞爲生。太過﹝經長﹞爲成。補生寫成。呼吸動搖出納同行者。假如陽經十四息。隨呼按而動之。就隨吸提而動之。如此就完了一十四息之數。餘經仿此。同行者。呼吸動搖出納三法。一時並用也。假令足有疾。手無疾。補手三陽。寫足三陽。手有疾。足無疾。寫手三陰。補足三陰。指微賦注云。生成數者。根據天數也。足太陽經﹑手少陽經﹑足少陰經﹑足陽明絡﹑手少陰絡﹑手厥陰絡。此三經三絡。皆迎六分。隨一分也。手太陽經﹑手少陰經﹑手厥陰經﹑足太陽絡﹑手少陽絡﹑手太陰絡。此三經三絡。皆迎七分。隨二分也。足少陽經﹑足厥陰經﹑手陽明絡﹑足太陰絡。此二經二絡。皆迎八分。隨三分也。手太陰經﹑手陽明經﹑手太陽絡﹑足厥陰絡。此二經二絡。皆迎九分。隨四分也。足陽明經﹑足太陰經﹑足少陽絡﹑足少陰絡。此二經二絡。皆迎一寸。隨五分。

經曰。星辰者。所以制日月之行。乃二十八宿之成。應水漏刻者也。從房至畢十四宿。

水下主夜。靈樞經曰。水下一刻。人气在三陽。水下二刻。人气在陰分。又曰。日行一舍。人气行周五百息。气行五十周於身。水下百刻。日行二十八宿也。機按。此則人气應天之常度也。一呼脈行三寸。一吸脈行三寸。呼吸定息。脈行六寸。乃言無病患也。人有所病。則血气澀滯。經絡壅塞。莫能循其常度而行矣。經曰。天溫日明。則人血淖液而衛气浮。天陰日寒。則人血凝泣而衛气沈。此人气因天時而失常度也。病挾熱者。呼吸必疾而脈行速。病兼寒者。

呼吸必慢而脈行遲。此人气因其病而失常度也。若根據其法。接某經當幾呼過幾寸。豈能一一中其肯綮者耶。素難𨿽不明言接气通經。始初鍼砭之設。莫非接气通經法也。經曰。病在上者。陽也。病在下者。陰也。病先起陰者。先治陰而後治陽。病先起陽者。先治陽而後治陰。又曰。身形有痛。九候無病。則繆刺之。繆刺者。左痛刺右。右痛刺左。此刺絡也。又曰。邪客於經。左盛則右病。右盛則左病。或左痛未已。而右脈先病。如此者。必巨刺之。巨刺者。左痛刺右。右痛刺左。此刺經也。气陷而邪下。從其經上取之。以掣其气上也。气逆而邪上。隨其經下取之。以引其气下也。病若又曰。气積於胸中者。上取之。寫人迎﹑天突﹑喉中。積於腹中者。下取之。寫三里與气街。重者。雞足取之。診視其脈。大而弦急。及絕不至者。及腹皮急甚者。不可刺也。又曰。

審其陰陽。以別柔剛。陽病治陰。陰病治陽。﹝卽從陽引陰。從陰引陽。以左治右。以右治左亦同。﹞

又曰。當補之時。何所取气。當寫之時。何所置气。然。浮气之不循經者。爲衛气。其精气棄而後寫陰以和之。陰气不足。而陽气有餘。則先補陰而後寫陽以和之。如此。則榮衛自然通行矣。又曰。用鍼者。必先察其經絡之虛實。切而循之。彈而按之。視其應動者。乃後取之而下之。六經調者。謂之不病。𨿽病亦自已也。一經上實下虛而不通者。此必有橫絡盛加於大經。令之不通。視而寫之。此所謂解結也。上寒下熱。先刺其項太陽。久畱之。已刺則熨項與背令熱。令熱下合乃止。此所謂推而上之者也。上熱下寒。視其虛脈而陷之於經絡者取之。气下乃止。此所謂引而下之者也。大熱徧身。狂言。妄聞妄見。視足陽明及大絡取之。

虛者補之。血而實者寫之。因其偃臥。居其頭前。以兩手四指挾按頸動脈。久持之捲而切推。下至缺盆中而復止如前。熱去乃止。此所謂推而散之者也。凡此莫非通經接气。但不以呼吸多少。而爲經脈長短之候耳。指微賦注所釋。譬猶援儒入釋。以璞亂玉。何其謬哉。

或曰。今醫用鍼。動輟以袖覆手。暗行指法。謂其法之神祕。弗輕示人。惟恐有能盜取其法者。不知果何法耶。

曰。金鍼賦十四法。與夫靑龍擺尾等法。可謂已盡之矣。捨此而他。求法之神祕。吾未之信以爲祕。我以爲妄。固可以愚弄世人。實所以見鄙識者。古人有善。惟恐不能及人。今彼吝嗇至此。法𨿽神祕。殆必神亦不佑。法亦不靈也。奚足尙哉。

或曰。今醫置鍼於穴。略不加意。或談笑。或飲酒。半晌之間。又將鍼撚幾撚。令呼幾呼。仍復登筵。以足其欲。然後起鍼。果能愈病否乎。

曰。經云。凡刺之眞。必先治神。又云。手動若務。鍼耀而勻。靜意視義。觀適之變。

又云。

又云。虛之與實。若得若失。實之與虛。若有若無。謂气來實牢者爲得。濡虛者爲失。气來實牢濡虛。以隨濟迎奪而爲得失也。

又曰。有見如﹝如讀爲而﹞入。有見如出。蓋謂入者。以左手按穴。待气已至。乃下鍼。

鍼入候其气盡。乃出鍼也。

又曰。旣至也。量寒熱而畱疾。寒則畱之。熱則疾之。畱者遲也。疾者速也。凡補者。

按之遲畱。寫者。提之疾速也。

又曰。刺熱厥者。畱鍼反爲寒。刺寒厥者。畱鍼反爲熱。刺熱厥者。二刺陰而一刺陽。

刺寒人所以念念在玆。不敢頃刻而怠忽者。惟恐虛實得失。而莫知寒熱疾畱而失宜也。因摭而輯之於此。庶使後學將以逞今之獘。而變今之習也歟。

或曰。諸家鍼書。載某穴鍼幾分。畱幾呼。灸幾壯。出於經歟否歟。

曰。於經不載。多出於經傳出。經曰。病有浮沈。刺有淺深。淺深不得。反爲大賊。過之則某穴宜畱幾呼。悖理尢甚。經曰。刺實須其虛者。畱鍼。陰气隆至。鍼下寒。乃去鍼也。經气已至。愼守勿失。又曰。刺之而气不至。無問其數。刺之而气至。乃去之。勿復鍼。鍼各有。又曰。气血之未應鍼。則伏如橫弩之安靜。其應鍼也。則起如機發之迅疾。然其气血流注。豈畱呼而可爲準定耶。又曰。靜以久畱。以气至爲故。不以息之多數而便去鍼。是古人用鍼去鍼。徒使破皮損肉。有何益於病哉。故曰。凡刺之害。中而不去則精泄。不中而去則致气。精泄則病甚而。致气則生爲癰疽是也。又謂某穴宜灸幾壯。亦非至言。惟當視其穴兪。

肉之濃薄。病之輕重。而爲灸之多少大小則可耳。不必守其成規。所言某穴鍼幾分。灸幾壯。謂病宜鍼某穴。則宜入幾分。病宜灸。則宜灸幾壯。鍼則不灸。灸則不鍼也。不知其說者。旣鍼復灸。旣灸復鍼。爲害不淺。

或曰。經言足陽明。五臟六腑之海也。其脈大。血多。气盛。熱壯。刺此者。不深不散。不太陰深三分。畱四呼。足少陰深二分。畱三呼。足厥陰深一分。畱二呼。手之陰陽。其受气之道近。其气之來疾。其刺深者。皆無過二分。其畱皆無過一呼。灸之亦然。灸而過此者。

得惡火。則骨枯脈澀。刺而過此者。則脫气。此則古之法也。今觀前篇所云。則此篇所論。

亦皆非歟。

曰。此古人特論其理之常如此耳。凡用刺法。自有所宜。初不必以是爲拘也。經曰。邪气在。﹞淸气在下。﹝言淸溫地气中人。必從足始。故曰淸气在下。﹞故鍼陷脈。則邪气出。﹝取之上﹞鍼中脈。則濁气出。﹝取之陽明合﹞鍼太深。則邪气反沈而病益。﹝浮淺之病。不欲深刺。

深則邪反入。故曰反沈。﹞又曰。少長小大肥瘦。以心撩之。又曰。其可爲度量者。不甚脫肉而血气不衰也。若夫瘠瘦而形肉脫者。惡可以度量刺乎。審切循捫按。視其寒溫盛衰而調之。是謂因適而爲之眞者是也。

或曰。金鍼賦言。諸陽之經。行於脈外。諸陽之絡。行於脈內。諸陰之經。行於脈內。諸陰之絡。行於脈外。是歟非歟。

經曰。經脈十二。伏行分肉之間。深而不見。諸脈浮而常見者。皆絡脈也。又曰。當數者爲經。不當數者爲絡。又曰。諸絡脈。不能經大節之間。必行絕道而出入。復合於皮。﹝十四經發揮以十二經之支脈。伏行分肉之間者。皆釋爲絡脈。則絡脈亦伏行分肉之間者。而不浮見。亦能經大節而不行絕道。亦當經脈十六丈二尺之數。而非不當數也。似涉於誤。﹞

經曰。百病必先於皮毛。邪中之。則腠理開。開則入客於絡。﹝乃血絡。非大絡。﹞畱而不去。

傳。未嘗言陰陽也。且如榮行脈中。衛行脈外。榮气之行。無分晝夜。衛气晝但行陽。夜但行陰。素難嘗言之矣。今謂陽經外。陽絡內。陰經內。陰絡外。經無明文。不知何據。

或曰。賦言男子气。早在上。晚在下。女子气。早在下。晚在上。午前爲早。午後爲晚。從。晚鍼。气乃上行。其說亦有據乎。

經曰。榮气行於脈中。周身五十度。無分晝夜。至平旦與衛气會於手太陰。衛气行於脈外。晝行陽二十五度。夜行陰二十五度。至平旦與榮气會於手太陰。機按。衛气之行。但分晝夜。

可爲法於人哉。

或曰。賦言補寫之法。男用大指進前左轉。呼之爲補。退後右轉。吸之爲寫。提鍼爲熱。插如此。午後反之。其法是歟非歟。

經曰。冬至四十五日。陽气微上。陰气微下。夏至四十五日。陰气微上。陽气微下。此論一考之素難。男女臟腑經絡穴兪血气。晝夜周流無不同。今賦言午前午後。男女補寫顚倒錯亂如此。悖經旨也甚矣。故曰。診不知陰陽逆從之理。此治之一失也。又曰。刺實須其虛者。鍼下寒也。刺虛須其實者。鍼下熱也。曰寒曰熱。惟鍼下爲候。何嘗以提按而分男與女哉。

或曰。鍼法刺左邊之穴。將鍼右撚。而气上行。將鍼左撚。而气下行。刺右邊反之。欲補。先呼後吸。欲寫。先吸後呼。其法亦可師歟。

曰。經絡周於人身。無有左右上下之別。今鍼左右不同如此。將謂左之經絡與右。上與下。

來矣。呼補吸寫。古今皆同。予毋容議。

或曰。丹溪言鍼法。渾是寫而無補。何謂也。

經曰。陽不足者。溫之以气。陰不足者。補之以味。鍼乃砭石所制。旣無气。又無味。

破皮是也。又曰。寫必用方。補必用員。蓋謂以气方盛。以月方滿。以日方溫。以身方定。以息方吸而內鍼。復候其吸而轉鍼。乃復候其方呼而徐引鍼。故曰。寫必用方。其气而行焉。補必用員者。員者。行也。行者。移也。宣其不行之气。令其行也。移其未復之脈。使之復也。夫寫。固寫其盛也。於補亦云。宣不行之气。移未復之脈。曰宣曰移。非寫而何。且考素問。去舊實所以生新之意也。帝曰。補寫柰何。岐伯曰。此攻邪也。疾出以去盛血。而復其眞气。故云補也。虞氏曰。鍼刺𨿽有補寫之法。余恐但有寫而無補焉。謂寫者。迎而奪之。以鍼迎其經脈之來气而出之。固可以寫實也。謂補者。隨而濟之。以鍼隨其經脈之去气而畱之。未必能補也。不然。內經何以曰形气不足。病气不足。此陰陽皆不足也。不可刺之。刺之重竭其气。老者絕滅。壯者不復矣。若此等語。皆有寫無補之謂也。

卷之下

或曰。病有宜灸者。有不宜灸者。可得聞歟。

曰。大抵不可刺者。宜灸之。一則沈寒痼冷。二則無脈。知陽絕也。三則腹皮急而陽陷也。捨此三者。餘皆不可灸。蓋恐致逆也。

鍼經云。陷則灸之。天地間無他。惟陰與陽二气而已。陽在外在上。陰在內在下。今言陷下病有邪气陷下者。有正气陷下者。邪气陷下者。是經虛气少邪入。故曰感虛乃陷下也。故諸邪陷下在經者。宜灸之。正气陷下。宜藥升之。如補中益气之類。﹞

經曰。北方之人。宜灸也。爲冬寒大旺。伏陽在內。皆宜灸之。以至理論。則腎主藏。藏陽气在內。冬三月。主閉藏是也。若太過則病。固宜灸。此陽明陷入陰水之中是也。

難經云。熱病在內。取會之气穴。爲陽陷入陰中。取陽气通天之竅穴。以火引火而導之。此。則爲煩逆。追虛逐實。血散脈中。火气𨿽微。內攻有力。焦骨傷筋。血難復也。又云。脈浮。宜以汗解。用火灸之。邪無從出。因火而盛。病從腰以下必重而痺。名火逆也。脈浮熱甚而灸之。此爲實實。因火而動。必咽燥唾血。又云。身之穴三百六十有五。其三十穴灸之有害。七十九穴刺之爲災。並中髓也。經之所見。邪之所在。脈沈者。邪气在內。脈浮者。邪气在表。世醫只知脈之說。不知病証之禁忌。若表見寒證。身汗出。身常淸。數栗而寒。不渴。欲覆濃衣。常惡寒。手足厥。皮膚漧枯。其脈必沈細而遲。但有一二證。皆宜灸之。陽气下陷故也。若身熱惡熱。時見躁作。或面赤面黃。嗌漧咽漧口漧。舌上黃赤。時渴。

咽嗌痛。皆熱在外也。但有一二證。皆不宜灸。其脈必浮數。或但數。亦不可灸。灸之。災患立生。若有鼻不聞香臭。鼻流淸涕。眼瞼時癢。或欠或嚏。惡寒。其脈必沈。是脈證相應也。或輕手得弦緊者。是陰伏其陽也。𨿽面赤亦宜灸。不可拘於面赤也。機按。素難諸書。皆言陽气陷下者。脈沈遲也。脈證俱見寒在外者。冬月陰寒大旺。陽明陷入陰水之中者。

並宜灸之。設脈浮者。陽气散於肌表者。皆不宜灸。丹溪亦曰。夏月陽气盡浮於表。今醫灼艾。多在夏月。寧不犯火逆之戒乎。或者因火而生熱脹發黃腰痺咽燥唾血者。往往有之。尙不知爲火逆所致。寧甘心於命運所遭。悲夫。經曰。春夏養陽。以火養陽。安有是理。論而至是。𨿽愚亦當有知者焉。

或曰。嗽病多灸肺兪﹑風門何如。

曰。肺主气屬金。行秋之令。喜淸而惡熱。受火所制。爲華蓋。居四藏之端。飲食入胃。熱嗽。其痰少者。肺火抑鬱。不得宣通爲咳。咳形屬火。痰形屬濕。風門﹑肺兪二穴。明堂﹑銅人皆云治嗽。今人見有痰而嗽。無痰而咳。一槪於三伏中灸之。不計壯數。二穴切近華蓋。而咳與嗽本因火乘其金。玆復加以艾火燔灼。金欲不傷得乎。況三伏者。火旺金衰。故謂之伏。平時且不可灸。而況於三伏乎。夫治嗽。當看痰與火孰急。無痰者。火旺金衰。十死七八。瀉火補金。間或可生。痰多者。濕盛也。降火下痰。其嗽自愈。縱灸肺兪﹑風門。不過三壯五壯。瀉其熱气而已。固不宜多灸。三伏之中。更不宜灸也。

或曰。頭目之疾。灸之何如。

曰。手之三陽。從手至頭。足之三陽。從頭走足。督脈自尾閭抵脊。上頭至人中。頭者。手足三陽與督脈所會之地。故冬月之寒。頭無所畏。美酒之飲。面爲之赤。是皆諸陽所致也。

今有頭風頭暈。中風發致眼目耳鼻等疾。輒於頭部諸穴。多灼艾炷。是猶抱薪救火。安能濟耶。當看病在气分血分。分類施治。庶得其宜。縱使應灸。亦不過三壯五壯。以瀉熱气而已。眼目疼痛。多由血熱。豈宜妄灸助熱。以傷其血哉。

或曰。人言無病而灸。以防生病何如。

曰。人之有病。如國之有盜。須用兵誅。其兵出於不得已也。鍼灸治病。亦不得已而用之。

然。夫一穴受灸。則一處肌肉爲之堅硬。果如船之有釘。血气到此。則澀滯不能行矣。昔有病跛者。邪在足少陽分。自外踝以上。循經灸者數穴。一醫爲鍼臨泣。將欲接气過其病所。

才至灸瘢。止而不行。始知灸火之壞人經絡也。或有急證。欲通其气。則無及矣。邪客經絡。爲其所苦。灸之不得已也。無病而灸。何益於事。

或曰。膏肓治百病。而諸家取穴之法不同。何歟。

曰。髙下各去胛骨一側指許是穴。不可失之狹。狹則內犯大筋。不可失之闊。闊則外犯胛骨量則。分作八寸。以比橫寸之則。量之於背。蓋人有生而背突者。背常闊。而胸常狹。胸突者。胸常闊。而背常狹。安能保其無過與不及焉。又有兒時偏臥一邊。以致背有邊闊邊狹者。亦不可以邊之闊狹爲拘。但當隨其一邊闊狹。相去胛骨一側指許爲正也。人之項。有二大筋。夾脊而下。兩筋外空。爲第二行穴兪。穴兪外。又有二大筋。大筋外空。爲第三行穴兪。膏肓系在三行魄戶之下。神堂之上。若點穴。不出胛骨一側指許。則傷筋骨。非眞穴也。世人又有四肋三間之說。揣按自大椎至三節之下。四節之上。準望於三四柱間定穴。指爲四肋三間。用之不疑。瘦人椎骨分曉。用之可也。肥人揣按實難。又以指節寸量開三寸取穴。背髙而狹者。全不合四肋三間之說矣。嘗是灸一骨立之人。用側指許法點之。方大悟四肋三間之妙。蓋人之胛骨。微有少曲。胛骨下廉上廉四肋之內。自有三間。膏肓正在四肋三間之中。卽非脊骨三四椎之間也。世人多灸之者。蓋膏肓神明所居。或爲邪干。則脂膏銷鑠。

肓膜瘦薄。灸之而病或安者。以三焦主气。爲諸陽之府。气病則陽虛而陰不得相附。膏肓在三焦部分。气之所聚而行於諸陽。宜其主於气病也。若治血病。吾未見其可者。晉侯夢二豎子在膏肓間。非秦緩不能灸也。以陽气將絕。邪得專之故也。

或曰。古謂癰疽始發。灸之可使輕淺。何謂也。

丹溪曰。用火以暢達拔引郁毒。此從治之意。惟頭爲諸陽所聚。艾炷宜小而少。若身上痛則灸至不痛。不痛須灸至痛。有因灸而死者。蓋虛甚孤陰將絕。其脈必浮數而大且鼓。精神必短而昏。無以抵當火气。宜其危也。

或曰。灸之不發何如。

羅氏曰。覃公四十九歲病臍腹冷疼。完谷不化。足跗寒逆。精神困弱。脈沈細微。灸气海﹑而愈。鍼書曰。凡用鍼。气不至不效。灸之亦不發。大抵血气空虛。不能作膿。失其所養故也。加以不愼。邪气加之。病必不退。或曰。覃公所養。無不如意。何謂失其所養。曰。君言所養。口體者也。此論所養。性命者也。覃公壯年得志。務快其心。血气空虛。以致此耳或曰。灸有補寫乎。

經曰。以火補者。無吹其火。須自滅也。以火寫者。疾吹其火。傳其艾。須其火滅也。

虞氏灸之。使實邪隨火气而發散也。寒者灸之。使其气復溫也。熱者灸之。引郁熱之气外發。火就燥之義也。

或曰。周身經絡。及穴兪相去分寸。經穴起止。十二經納支干等條。古有歌括。亦可讀否。

安可不讀。歌曰。手太陰肺中焦生。下絡大腸出賁門。上膈屬肺從肺系。系橫出腋中行。

肘臂寸口上魚際。大指內側爪甲根。支絡還從腕後出。接次指屬陽明經。陽明之脈手大陽。次指內側起商陽。循指上廉出合谷。兩筋岐骨循臂肪。入肘外廉循外。肩端前廉柱骨旁。從肩下入缺盆內。絡肺下膈屬大腸。支從缺盆直上頸。斜貫頰前下齒當。環出人中交左右。上夾鼻孔注迎香。胃足陽明交鼻起。下循鼻外入上齒。還出俠口繞承漿。頤後大迎頰車裏。耳前髮際至額顱。支下人迎缺盆底。下膈入胃絡脾宮。直者缺盆下乳內。一支幽門循腹裏。下行直合气沖中。遂由髀關抵膝臏。跗中指內關同。一支下膝注三里。前出中指外間通。一支別走足跗趾。大趾之端經盡矣。太陰脾起足大趾。上循內側白肉際。核骨之後內踝前。上循經膝裏。股內前廉入腹中。屬脾絡胃與膈通。俠嚨連舌散舌下。支絡從胃注心宮。手少陰脈起心中。下膈直與小腸通。支者還從心系走。直上喉嚨系目瞳。直者上肺出腋下。後肘內少海從。臂內後廉抵掌中。兌骨之端注少衝。手太陽經小腸脈。小指之端起少澤。循手外側出踝中。循臂骨出肘內側。上循外出後廉。直過肩解繞肩胛。交肩下入缺盆內。向腋絡心循咽嗌。下膈抵胃屬小腸。一支缺盆貫頸頰。至目兌卻入耳。復從耳前仍上耳角。直者從巓腦後懸。絡腦還出別下項。仍循肩膊俠脊邊。抵腰膂腎膀胱內。一支下與後陰連。貫臀斜入委中穴。一支膊內左右別。貫胛俠脊過髀樞。臀內後廉中合。下貫內外踝後。京骨之下指外側。足經腎脈屬少陰。小指斜趨湧泉心。然谷之下內踝後。別入跟中內侵。出內廉上股內。貫脊屬腎膀胱臨。直者屬腎貫肝膈。入肺循喉舌本尋。支者從肺絡心內。仍至胸中部分深。手厥陰心主起胸。屬包下膈三焦宮。支者循胸出脇下。脇下連腋三寸同。仍上抵腋循內。太陰少陰兩經中。指透中衝支者別。小指次指絡相通。手經少陽三焦脈。起自小指次指端。兩指岐骨手腕錶。上出臂外兩骨間。肘後外循肩上。少陽之後交別傳。下入缺盆膻中分。散絡心包膈裏穿。支者膻中缺盆上。上項耳後耳角旋。屈下至頤仍注頰。一支出耳入耳前。卻從上關交曲頰。至目內乃盡焉。足脈少陽膽之經。

始從兩目銳生。抵頭循角下耳後。腦空風池次第行。手少陽前至肩上。交少陽右上缺盆。

支者耳後貫耳內。出走耳前銳循。一支銳大迎下。合手少陽抵項根。下加頰車缺盆合。

入胸貫膈絡肝經。屬膽仍從脇裏過。下入气街毛際縈。橫入髀厭環跳內。直者缺盆下腋膺。

過季脇下髀厭內。出膝外廉是陽陵。外輔絕骨踝前過。足跗小趾次趾分。一支別從大趾去。

三毛之際接肝經。厥陰足脈肝所終。大趾之端毛際叢。足跗上廉太衝分。踝前一寸入中封。上踝交出太陰後。循內廉陰股衝。環繞陰器抵少腹。俠胃屬肝絡膽逢。上貫膈裏布脇肋。俠喉頏顙目系同。脈上巓會督脈出。支者還生目系中。下絡頰裏環唇內。支者便從膈肺通

卷之下

十五絡脈歌

﹝經之橫支交接他經者﹞

歌曰。人身絡脈一十五。我今逐一從頭舉。手太陰絡爲列缺。手少陰絡卽通裏。手厥陰絡爲隆記。足少陽絡爲光明。足太陰絡公孫寄。足少陰絡名大鐘。足厥陰絡蠡溝配。陽督之絡號長彊。陰任之絡爲尾翳。脾之大絡爲大包。十五絡名君須記。

卷之下周身經穴相去分寸歌

肺經

太陰肺兮出中府。雲門之下一寸所。云﹑門气戶旁二寸。人迎之下二骨數。天府腋下陷中勘。太淵掌後橫紋端。魚際節後散脈間。少商大指內側尋。一十一穴憑君算。

卷之下周身經穴相去分寸歌

大腸經

手陽明經屬大腸。食指內側號商陽。本節前取二間定。本節後取三間間。岐骨陷中下一寸建。三里曲池三寸下。屈肘紋頭曲池罅。肘大骨外廉詳。五里肘上三寸量。臂五里上四寸。肩肩端兩骨央。巨骨肩端叉骨內。天鼎缺盆之上藏。扶突曲頰下一寸。禾五分水溝疆。鼻下孔旁五分內。左右二穴皆迎香。﹝二十穴﹞

卷之下周身經穴相去分寸歌

胃經

胃之經兮足陽明。頭維本神寸五尋。下關耳前動脈是。頰車耳下五分眞。承泣目下七寸濱。水突在頸大筋前。下直气捨上人迎。气捨迎下夾天突。缺盆橫骨陷中親。气戶兪府旁二寸。直乳六寸又四分。庫房屋翳膺窗近。乳中正對乳中心。乳根之穴出乳下。五穴各一寸六眞。不容夾幽門寸五。承滿梁門關門有。太乙挨排滑肉門。各分一寸穴可全。天樞安在夾臍旁。外陵樞下一寸當。大巨二寸水道五。歸來七寸是其鄕。气沖曲骨旁三寸。來下鼠上脈中央。髀關兔後六寸置。伏兔市上三寸量。陰市膝上三寸許。梁丘二寸是其場。膝臏下尋犢鼻。膝眼四穴乃兩旁。膝下三寸三里位。裏下三寸上廉地。條口上廉下一寸。條口二寸下廉容。厲兌大指次指上。

卷之下周身經穴相去分寸歌

脾經

大指內側隱白位。大都節後陷中值。太白內側核骨下。公孫節後一寸與。商丘有穴屬輔次。血海分明膝臏上。內廉肉際三寸據。箕門血海上六寸。筋間動脈須審議。衝門五寸大橫下。三寸三分府捨治。腹結橫下寸三分。大橫夾臍須可記。腹哀半寸去日月。直與食竇相連比。食竇天溪及胸鄕。周榮各一寸六置。大包淵液下三寸。此經足太陰脾地。

卷之下周身經穴相去分寸歌

心經

少陰心起極泉宮。腋下筋間動脈從。靑靈肘節上三寸。少海肘節後屬性。靈道掌後一少衝。

卷之下周身經穴相去分寸歌

小腸經

手小指端爲少澤。前谷外側節前索。節後陷中尋後溪。腕骨腕前骨下測。腕中骨下之下考。天宗骨下有陷中。秉風後舉有空。曲垣肩中曲胛售。外兪大椎一寸從。肩中二寸大椎旁。天窗頰下動脈詳。天容耳下曲頰後。顴面頰兌端量。聽宮耳珠大如菽。手太陽穴終此鄕。

卷之下周身經穴相去分寸歌

腎經

湧泉屈足蜷趾取。腎經起處此穴始。然谷踝後大骨下。踝後跟上太溪舉。溪下五分尋寸行。築賓六寸分別。陰谷膝內看輔骨。橫骨曲如偃月形。大赫气穴四滿竭。中注肓兪正夾臍。五寸分作六穴隙。商曲石關陰都接。通谷幽門一寸列。幽門寸半夾巨闕。步廊神封靈墟謁。神藏中入兪府。各一寸六不差疊。欲知兪府在何方。璇璣之旁二寸量。

卷之下周身經穴相去分寸歌

膀胱經

足太陽兮膀胱經。目內角睛明僉。攢竹眉頭陷中是。此穴禁灸可鍼釘。曲差二穴銅人形。天柱項後髮際治。大筋外廉陷中是。除脊量開五寸分。第一大杼二風門。肺兪三椎厥陰四。心兪五椎骨下論。督兪膈兪相等級。第六第七次第立。第八椎下穴無有。肝兪數之椎當九。十椎膽兪脾十一。十二椎下胃兪述。三焦腎兪气海兪。十三十四十五椎。大腸關元並小腸。十六十七十八椎。上次中與下。一空之中容一。四四空憑眼觀。夾脊二寸腰胯間。五穴五寸至會陽。尾骨旁開二寸方。背部三行附分起。第二椎下此穴始。三寸半是夾脊量。若還除脊三寸當。魄戶第三椎下覓。第五椎下索神堂。膏盲四肋三間取。﹝一說。

三椎下。四椎上。一說。四椎下五分。五椎上三分。﹞曲胛骨下側指許。第六噫嘻端可守。

膈關第七魂門九。陽綱意捨並胃倉。十椎十一二相參。肓門椎數當十三。志室十四椎邊旁。

除下十五六七八。胞肓十九合參詳。秩邊二十椎節下。承扶臀下橫紋疆。殷門承下六寸見。

浮委陽上一寸。委陽卻並殷門鄕。中外廉兩筋許。委中膝約紋裏。此下二寸合陽主。

承筋腸中央論。承山下兩分尖。外踝七寸上飛揚。跗陽踝上三寸量。金門踝下軟骨上。

申脈丘墟前後安。昆侖踝後跟骨逢。僕參跟骨後陷中。申脈踝上容爪甲。京骨外側大骨壓。束骨本節後陷容。通谷本節前陷向。至陰小指爪甲角。一百二十六穴窮。

卷之下周身經穴相去分寸歌

心包絡經

厥陰心包何所得。乳後一寸天池索。天泉腋下二寸求。曲澤肘紋尋動脈。門去腕五寸通。間使腕後三寸逢。內關去腕才二寸。大陵掌後兩筋中。勞宮掌內屈指取。中指

卷之下周身經穴相去分寸歌

三焦經

關衝名指外側邊。小指次指間液門。中渚次指本節後。陽池表腕有穴存。腕上外關絡。支溝腕後三寸著。會宗四寸空中求。消詳一寸無令錯。肘後五寸臂大脈。此是三陽絡所宅。四瀆肘外並三陽。天井肘上一寸側。肘上二寸淸冷淵。消濼臂外肘分索。會去肩三寸中。肩肩端上通。天盆上毖骨際。天牖旁頸後天容。醫風耳後尖角陷。螈脈耳後雞足逢。顱息耳後靑絡脈。角孫耳郭開口空。絲竹眉後陷中看。禾耳前兌發叢。耳門耳前當耳缺。此是手少陽經穴。

卷之下周身經穴相去分寸歌

膽經

瞳子起目銳。耳前陷中尋聽會。上關耳前開口空。懸釐顳下廉際。懸顱正角端。頷厭顳上廉看。曲鬢掩耳正尖上。率谷入發寸半安。本神入髮際四分。穴在耳上率谷前。曲差之前一寸半。陽白眉上一寸判。臨泣有穴當目上。直入髮際五分望。目窗正營各一寸。承靈營後五寸放。天衝耳上三寸居。浮白入發一寸儲。竅陰枕下動有空。完骨入發四寸餘。腦空正夾玉枕骨。風池腦後髮際祛。肩共骨前寸半。淵液腋下三寸按。輒筋平前卻一寸。日月期門一寸半。直下五分細求之。京門監骨腰中看。帶脈季肋寸八分。五樞直下三寸算。維道章下五寸三。居八寸三分參。脇堂脇下看二肋。環跳髀樞宛宛探。兩手著腿風市謀。膝上五寸中瀆搜。陽關陵泉上三寸。陰陵膝下二寸求。陽交外踝斜七寸。正上七寸尋外丘。光明外踝上五寸。陽輔踝上四寸收。踝上三寸名絕骨。丘墟踝前陷中畱。臨泣俠溪後寸半。五會溪後一寸侔。俠溪小次岐骨內。竅陰小指次指休。

卷之下周身經穴相去分寸歌

肝經

大惇拇指三毛聚。行間骨尖動脈注。節後有絡連五會。大衝節後二寸遇。中封內一寸。貼著大筋後陷見。蠡溝踝上五寸候。上直中都下復澑。中都上取陰陵泉。折中下取內踝尖。膝關犢鼻下二寸。曲泉紋頭兩筋兼。陰包四寸膝臏上。內廉筋間穴可僉。五里气沖下三寸。向內半寸陰股瞻。陰廉穴在羊矢下。气沖相去二寸壇。羊矢气沖旁一寸。股內橫紋有核見。章門臍上二寸量。橫取六寸季肋端。期門乳根外寸半。直下半寸二肋詳。

卷之下周身經穴相去分寸歌

督脈

齦交唇內齦縫鄕。兌端正在唇上。水溝鼻下溝內索。素宜向鼻端詳。頭形北髙而南下。先以前後髮際量。分爲一尺有二寸。發上五分神庭場。庭上五分上星位。囪會星上一寸彊。

上至前頂一寸半。旋毛百會居中央。神聰百會四面取。各取一寸穴之方。後頂彊間腦戶三。相去寸半共一般。後發五分定啞門。門上五分風府停。大椎在上下尾。分爲二十一椎也。椎是骨接髙處眞。陷中無骨穴可尋。上之七椎用法折。每節一寸四分列。總計七椎數之的。九寸八分分七節。折量自有靈樞經。請君詳看骨度篇。大椎第一節

上安。二椎陶道身柱三。神道靈臺至陽穴。第五六七椎下列。筋縮第九椎下住。脊中接脊十一二。懸樞命門十三四。陽關十六椎下次。二十一椎腰兪擠。更有長彊居尾。十四椎節與臍平。中之七節端可詳。此下乃爲下七節。奇分俱在下椎截。

卷之下周身經穴相去分寸歌

任脈

會陰正在兩陰間。曲骨臍下毛際安。中極臍下四寸取。石門二寸關元三。气海臍寸半。陰交臍下一寸放。分明臍中號神闕。水分臍上一寸列。下脘建裏中上脘。各各一寸爲君說。巨闕上脘一寸半。鳩尾蔽骨五分斷。中庭膻中寸六分。膻中兩乳中間存。玉堂紫宮及華蓋。相去各一寸六分。華蓋璣下一寸量。璇璣突下一寸當。天突結下宛宛內。廉泉頤下骨尖旁。承漿唇前頤稜下。任脈兪穴終此章。

或曰。諸穴相去尺寸。鍼灸家多屈男左女右中指中節兩橫紋尖爲一寸。折量周身之穴。

果合經歟否歟。

曰。天有三百六十五度。人身孔穴上應天度。亦有三百六十五穴。穴兪相去遠近而以中指中之周身孔穴。各有定寸。如頭之大骨。圍二尺六寸。發所覆者。顱至項一尺二寸。前髮際至百會五寸。後髮際至百會七寸。頭形北髙南下。顯然不同。折量令人散發分歸左右。用篾自前髮際量至後髮際。不拘頭之大小。折作一尺二寸。則穴穴各有攸當。髮際不明。取眉心直上。量至大椎穴上。折作一尺八寸也。今取百會穴者。云在頂上旋毛中。而旋有正有偏。又取前後髮際及兩耳尖上折中。殊不思五寸七寸多寡不同。豈能以此爲準則哉。發以下至頤。

長一尺。耳後當完骨。廣九寸。耳前當耳門。廣一尺三寸。兩顴之間。相去七寸。兩髀之間。廣六寸半。足長一尺二寸。廣四寸半。胸圍四尺五寸。腰圍四尺二寸。結喉下至缺盆中。

長四寸。缺盆下至KT。長九寸。KT下至天樞。長八寸。天樞下至橫骨。長六寸半。橫骨上廉下至內輔上廉。長一尺八寸。內輔上廉下至下廉。長三寸半。內輔下廉下至內踝。長一尺三寸。內踝下至地。長三寸。膝下至跗屬。長一尺六寸。跗屬下至地。長三寸。角以下至柱骨。長一尺。行腋中不見者。長四寸。腋下至季脇。長一尺二寸。季脇下至髀樞。長六寸。髀樞下至膝中。長一尺九寸。膝下至外踝。長一尺六寸。外踝下至京骨。長三寸。京骨下至地。長一寸。背部大椎至尾。共二十一節。折作三尺。每節得一寸四分。奇分俱剩在下七節也。橫寸約取。背中脊骨作一寸橫開。腹部兩乳之間。折爲八寸。橫寸準此。心蔽骨下至臍中七寸。無蔽骨。取心岐骨下至臍中作七寸。直寸準此。臍下用直寸量之。手部中指末至本節四寸半。本節至腕四寸。腕至肘一尺二寸半。肘至肩一尺七寸。可見俗以中指中節爲一寸者。誤矣。此所謂同身寸也。無問湯之七尺。文王九尺。曾交九尺四寸。肥瘦侏儒。俱準靈樞所定尺寸。折量孔穴。不惟同身二字明白無疑。而古今固可以同之也。柰何時人厭繁喜簡。不讀靈樞。徒使患者無辜而受炮烙之苦。忍哉。

卷之下

經穴起止歌

手肺少商中府起。大腸商陽迎香主。足胃厲兌頭維三。脾部隱白大包參。膀胱晴明至陰腎經湧泉兪府住。心包中衝天池隨。三焦關衝耳門推。膽家竅陰瞳子。肝經大惇期門紹。

手心少衝極泉來。小腸少澤聽宮罷。十二經穴始終歌。學人銘於肺腑照。

卷之下

十二經納支幹歌

肺寅大卯胃辰宮。脾巳心午小未中。申膀酉腎心包戌。亥三子膽丑肝通。此是經脈流注君當記取在心胸。甲膽乙肝丙小腸。丁心戊胃己脾鄕。庚屬大腸辛屬肺。壬屬膀胱癸腎藏。

三焦亦向壬中寄。包絡同歸入癸方。

卷之下

天心十一穴歌

三里內庭穴。曲池合谷接。環跳與陽陵。通裏並列缺。委中配承山。下至昆侖穴。合擔用法擔。合截用法截。此法人不知。金鎖通關節。機按。他家又添太衝。作十二穴。去陽陵加陽輔引謂之擔。左手推按謂之截。擔則气來。截則气去。所解無定見者。

法不經見。故諸家各以己意而釋之也。﹞

卷之下

經脈交會八穴歌

公孫衝脈胃心胸。內關陰維下總同。臨泣膽經連帶脈。陽維目銳外關逢。後溪督脈內頸。申脈陽蹺絡亦通。列缺肺任行肺系。陰蹺照海隔喉嚨。

卷之下

八會歌

﹝熱病在內者。各隨其所屬而取之會也。﹞

八脈始終連八會。府會太倉中脘內。藏會季肋是章門。骨杼血膈﹝骨會大杼。血會膈兪。﹞都

卷之下

十二經見證歌

肺經多气而少血。是動﹝因气動也﹞則病喘與咳。肺脹膨膨缺盆痛。兩手交瞀爲臂厥。所生病者﹝不因气動﹞爲气嗽。喘渴煩心胸滿結。臂之內前廉痛。小便頻數掌中熱。气虛肩背痛而寒。所生病者爲鼻衄。目痛口漧喉痺候。大指次指用爲難。肩前外痛相參。胃經多气復多血。是動欠伸面顏黑。淒淒惡寒畏見人。忽聞木音心震懾。登髙而歌棄衣走。甚則腹脹气賁響。凡此諸疾厥竭。所生病者狂瘧說。濕溫汗出鼻血流。口唇胗喉痺結。膝臏疼痛腹脹兼。气膺伏兔外廉。足跗中趾俱痛徹。有餘消穀溺黃色。不足身前寒振栗。胃房脹滿不消食。气盛身前熱似蒸。此是胃經之病眞。脾經气盛而血衰。是動其病气所爲。食入卽吐胃脘痛。更兼身體痛難移。腹脹善噫舌本彊。得食與气快然衰。所生病者舌腫痛。體重不食亦如之。煩心心下仍急痛。泄水溏瘕寒瘧隨。不臥彊立股膝腫。疽發身黃大指痿。心經多气少血宮。是動心脾痛難任。渴欲飲水咽漧燥。所生脇痛目如金。脇臂之內後廉痛。掌中有熱向經尋。小腸气少還多血。是動則病痛咽嗌。頷下腫兮不可顧。肩似拔兮似折。所生病主肩痛。耳聾目黃腫腮頰。肘臂之外後廉痛。部分尢當細分別。膀胱血多气猶少。是動頭疼不可當。項似拔兮腰似折。髀彊痛徹脊中央。如結兮如裂。是爲踝厥筋乃傷。所主瘧痔小指廢。頭囟項痛目色黃。腰尻腳疼連背。淚流鼻衄及癲狂。腎經多气而少血。是動病饑不欲食。喘嗽唾血喉中鳴。坐而欲起面如垢。目視KTKT气不足。心懸如饑常惕惕。所生病者爲舌漧。口熱咽痛气賁促。股內後廉並脊疼。心腸煩痛疸而。痿厥嗜臥體怠惰。足下熱痛皆骨厥。心包少气原多血。是動則病手心熱。肘臂攣急腋下腫。甚則胸脇支滿結。

心中澹澹或大動。喜笑目黃面赤色。所生病者爲煩心。心痛掌中熱之疾。三焦少血還多气。是動耳鳴喉腫痺。所生病者汗自出。耳後痛兼目銳。肩肘臂外疼。小指次指亦如廢。膽經多气而少血。是動口苦善太息。心脇疼痛難轉移。面塵足熱體無澤。所生頭痛連銳。缺盆腫痛並兩腋。馬刀挾癭生兩旁。汗出振寒瘧疾。胸脇髀膝至跗骨。絕骨踝痛及諸節。肝經血多气少方。是動腰疼俯仰難。男疝女人少腹腫。面塵脫色及咽漧。所生病者爲胸滿。嘔吐洞泄小便難。或時遺溺並狐疝。臨癥還須仔細看。﹝機按。經言十二經是動及所生諸病。虛則補之。實則寫之。熱則疾之。寒則畱之。陷下則灸之。不盛不虛。以經取之。

盛者。寸口大三倍於人迎。虛者。寸口反小於人迎也。玆集切脈觀色數條於前。繼集諸經病癥數條於後。蓋欲學人備舉兼盡。庶不陷於一偏。免致殺人於無知無識。陰譴之報。或可以少逭也。﹞

卷之下

十二經井滎兪經合歌

少商魚際與太淵。經渠尺澤肺相連。商陽二三間合谷。陽溪曲池大腸牽。少衝少府屬於心。

竅陰俠溪臨泣膽。丘墟陽輔陽陵泉。隱白大都太白脾。商丘陰陵切要知。湧泉然谷太溪穴。

復澑陰谷腎之經。厲兌內庭陷谷胃。衝陽解溪三里隨。至陰通谷束京骨。昆侖委中是膀胱。

中衝流注五行全。

卷之下

禁鍼穴歌

禁鍼穴道要先明。腦戶囟會及神庭。絡卻玉枕角孫穴。顱息承泣隨承靈。神道靈臺膻。水分神闕並會陰。橫骨气沖手五里。箕門承筋並靑靈。更加臂上三陽絡。二十二穴不可鍼。孕婦不宜鍼合谷。三陰交內亦同倫。石門鍼灸應須忌。女子終身無妊娠。外有雲門並鳩尾。缺盆客主人莫深。肩井鍼時令悶倒。三里急補命還平。

卷之下

禁灸穴歌

禁灸之穴四十五。承光啞門並風府。天柱素臨泣上。晴明攢竹迎香數。禾顴絲。頭維下關與脊中。肩貞心兪白環兪。天牖人迎共乳中。周榮淵液並鳩尾。腹哀少商魚際同。經渠天府中衝位。陽關陽池地五會。隱白漏谷陰陵泉。條口犢鼻並陰市。伏免髀關及委中。殷門申脈承扶忌。

卷之下

重解虛則補之四句

機按。難經所解。義猶未悉。且舉心言之。經文虛實字。指虛邪實邪言。非心之虛實也如從心之後來者爲虛邪。虛邪傷心當補。然心之後肝。肝爲心之母也。從心之前來者爲實邪。實邪傷心當寫。然心之前脾。脾爲心之子也。舉此以例。從心所勝來者爲微邪。微邪。金也。微邪傷心亦當補。從心所不勝來者爲賊邪。賊邪。水也。賊邪傷心亦當寫。可見肝肺同一虛邪而當補。脾腎同一實邪而當寫。至於心之正邪。火也。心病於火。乃本經自病。旣非他經之虛邪來傷。亦非他經之實邪來襲。是以不須補寫他經。只就本經之虛實以補寫也。故曰。不虛不實。以經取之。不虛不實。亦指虛邪實邪言。如此分解。其義方盡。可將此連前後數篇觀之。則可見矣。

