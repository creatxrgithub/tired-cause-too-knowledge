

類證普濟本事方續集

提要

《本事方續集》十卷﹐宋許叔微先生著。市上流傳先生所著《本事方》十卷﹐爲淸葉天士研究醫學得力之書。惟《續集》十卷吾國素無傳本﹐且未見著於各家書目﹐因之吾醫絕未知有是書。本社主任裘君吉生得日本刻本而藏之﹐所謂禮失求諸野﹐洵不誣也。其間所載各方﹐較《初集》十卷中尢爲詳備。此種祕笈﹐凡吾醫家必欲鑑賞之心人人所同。特翻印﹐以餉同道之搜求遺著者。

類證普濟本事方續集卷一

治諸虛進食生血气並論

夫人稟陰陽﹑五行﹑運气﹑榮衛而保全其身一﹐凡身中或有毫杪疾患無非因臟腑虛冷﹐臟腑虛冷則榮衛不調﹐榮衛不調則疾生矣。又況虛冷之極又能生其虛陽﹐或手足腰腎及眼目口齒三焦六腑值病之亟則各能死人。且如左右手三陽三陰十二經脈﹐皆須用有胃气或加之有疾﹐而無胃气者不問病之輕重﹐不救。何謂須用有胃气緣胃受穀气﹐穀气生則能生气血﹐气血壯則榮衛不衰﹐榮衛不衰則病自去矣。如五臟六腑表裏之間皆出自穀气而相傳授生气血而灌蔭五臟﹐或气血不足則五臟六腑蔭無所自。況加之於憂愁思慮﹑喜怒不常﹑起居勞役﹑飲水不節﹑房事過多﹑衝雪冒霜﹑伏暑郁熱﹐損失耗散﹐則病生焉。且如季春﹑季夏﹑季秋﹑季冬﹐一十八日之間﹐脾土於此時旺極﹐每遇此際﹐腎水受克﹐故當補腎。所以心﹑肺﹑肝﹑脾﹑腎各有衰旺﹐各有相生﹑相克。如心克肺﹐肺克肝﹐肝克脾﹐脾克腎﹐腎克心﹐遇旺則克之愈甚。凡受克處﹐故宜補。然春補脾﹐夏補肺﹐秋補肝﹐冬補心﹐古之賢人平居無病﹐亦常用方藥法度調護脾胃﹐使進飲食而全穀气﹐凡百皆得其宜。如今之庸醫用意皆錯﹐姑舉一二而爲證然。且如腎經衰敗﹐則以天雄附子之類而言補腎﹐且腎本屬北方壬癸水﹐喜濕惡燥﹐反用天雄附子至燥藥﹐豈能補乎腎耶況腎經虛則乃五臟六腑衰極而漸至腎﹐則諸病生焉。凡下部腎經虛者不必補之﹐至妙之法有二﹕一則但補脾護胃﹐使進飲食而全穀气﹔一則所謂生血气者﹐可每日夜半子時﹐乃北方正候當此之時﹐腎水旺極﹐則攝血化精﹐精气全則實﹐腎經不虛﹐病自去矣。男子則攝血化精﹐女子可通月事。若穀气不全﹐則气血不生。气血不生﹐則當夜半子時﹐腎水𨿽旺﹐則血不能償﹐其腎所攝無精可化﹐丹田不固﹐腎自虛矣。以此觀之﹐凡腎經並五臟虛敗﹐醫者不識源流﹐枉用其法﹐初不能損於病乎今則具列先補脾胃﹑後調气血二方並法﹐悉皆備集﹐予不欲私爲已有﹐用傳好事云耳。

戊巳圓治丈夫﹑婦人稟賦怯弱﹐飲食無味﹐气血衰敗﹐肌肉不生﹐項背拘緊﹐腰腳無力﹐胸膈膨脹﹐多睡少寤﹐終日昏朦﹐夜多異夢﹐及積年脾虫﹐時下惡心﹐噫酸吐水﹐小兒吐乳﹐大人翻胃﹐並皆治之。此藥能護脾開胃﹐進飲食﹐長肌肉﹐生气血﹐化精益髓﹐全胃气﹐丹田不竭﹐腎經不虛﹐是此藥功也。

茴香三兩﹐揀淨甘艸一兩﹐炙浮椒五兩﹐乃胡椒也﹐揀淨人參一兩白術二兩朱砂半兩白茯苓三兩香附子半兩

右爲細末﹐生薑汁打麵糊爲圓﹐如梧桐子大﹐每服二十圓﹐空心白湯送下眼。

又方石菖蒲二兩白茯苓三兩白術二兩茴香一兩半靑皮一兩枳殼一兩﹐麩炒去穰

右爲末﹐每服二大錢﹐棗湯調﹐空心服。

又方枳殼二兩木香一兩半丁香半兩靑皮一兩半﹐去白牡蠣二兩半甘艸白茯苓一兩

右爲細末﹐米飲送下三錢﹐不計時候。

又方治大人﹑婦人﹑小兒唇靑面黃﹐肚裏冷痰牽引小腹﹐以至翻胃換食嘔吐﹐口苦舌漧﹐少寐多寤`腳手不掣﹐遠年日近一切脾胃冷病悉能除愈。有一婦人年四十餘﹐患十年翻胃﹐面目黃黑﹐歷三十餘人醫不取效﹐脾腧諸穴燒灸交徧﹐其疾愈甚。服此藥不五七日間﹐頓然無事緊忍﹐服至一月日遂去其根。自是服之不三五服﹐些少脾疾立便痊平。能全胃气﹑生肌肉﹑進飲食﹐順榮衛﹐常服大有補益﹐悉試悉驗﹐幸毋忽焉。

人參一兩茯苓二兩附子七錢重﹐炮。去皮臍一兩牡蠣一兩﹐煆粉艸半兩艸芪一兩﹐鹽炙

右爲末﹐每眼三大錢﹐鹽湯點服。忌生冷﹑油面﹑粘膩等毒物﹐無不效者﹐甚妙。

又方浮椒二兩茴香二兩粉艸一兩

右三味每爲末﹐服二錢﹐熱湯點服。忌毒如前。

化痛圓治丈夫﹑婦人﹑小兒年深日近沈積癥塊。面色黃靑﹐時上搶心﹐吐水吞酸﹐舌生白沫。婦人積年月經不調﹐漸成血气或蠱塊﹐中焦之間復如杯碗﹐連年累月﹐漸至瘦瘠﹐寒熱往來﹔一切脾胃受寒久不痊愈之疾﹐並皆治之。

巴豆五西去油膜蓬莪術三兩﹐醋煮三稜三兩﹐醋煮丁香皮二兩木香一兩半厚朴三兩石菖蒲二兩良姜一兩虻虫一兩半川牛膝一兩香附子四兩石蓮二兩

右爲細末﹐稀麵糊爲圓﹐如小綠豆大。積年癥瘕成塊﹐第一服用熱水下二十圓﹐自後每日三圓五圓﹐更量虛實加減與之﹐五日去盡積塊。日近脾胃有積者﹐每服五圓飯飲吞下﹐一服取效。婦人血气成塊及血瘕﹐每眼二十圓﹐蘇木用酒﹑童子小便各一半煎五七沸﹐令溫﹐空心吞下。自後每日用溫酒下三圓﹐其血塊逐旋消﹐從大小二便去盡﹐自知。小兒蛔虫腹痛不能忍﹐日夜叫喚﹐百藥不救者﹐橘皮湯下七圓﹐立效。諸虫皆下﹐常服白湯或姜湯下三五圓。中酒及酒積大便鮓臭者﹐白湯舊酒各半﹐吞下七圓﹐立效如神。一切噫塞﹐心下硬痛﹐皆用棗湯下五圓﹐不拘時候。

衛眞湯治大人﹑婦人元气衰憊﹐榮衛怯弱﹐眞陽不固﹐三焦不和﹐上盛下虛﹐夜夢鬼交﹐覺來盜汗﹐面無精光﹐唇口漧燥﹐耳內蟬鳴﹐腰背倦痛﹐心气虛乏﹐精神不寧﹐驚悸健忘﹐飲食無味﹐日漸瘦悴。外腎濕癢﹐夜多小便﹐腰重冷疼牽引小腹﹐足膝緩弱﹐行步艱難﹐婦人血海久冷經候不調﹐或遇期不至﹐或一月兩來﹐赤白帶下﹐漏分五色﹐子宮感寒﹐久不成孕﹐並皆治之。此藥大能生气血﹐遇夜半子時腎水旺極之際償腎收攝﹐男子攝血化精﹐實丹田塡五臟﹐諸病未萌之前皆能制治﹐使不復爲梗。是藥也﹐每賑多寡具列在前。

川當歸三兩人參一兩半金釵石斛五兩茯苓木香肉豆蔻山藥各三兩生地黃二兩半熟地黃三兩丁香一兩靑皮一兩川牛膝二兩﹐童子小便。酒各半﹐浸一宿

右爲細末﹐每服三大錢﹐溫酒調下﹐鹽湯亦得。空心食後一服。婦人諸疾﹐用童子小便同溫舊酒調﹐空心下。

丙丁圓生血養气﹐升降水火﹐化精補腎。

附子一个九錢重者﹐炮川烏一个七錢重者﹐炮當歸二兩赤芍藥五兩沈香五网

右爲細末﹐浸當歸酒﹐煮稀糊爲圓﹐如梧桐子大﹐朱砂爲衣。每二十圓﹐漸加三十圓。食前空心鹽湯酒下﹐婦人淡醋湯下。

又方治男子﹑婦人一切虛冷之疾﹐活血駐顏﹐減小便﹐除盜汗﹐治婦人久不生產﹐似滯疾而非﹐其時有遺瀝﹐並皆治之。功驗不可具述。

蒼術吳茱萸破故紙葫蘆巴已上各一兩川姜艸烏已上各半兩﹐並炮山藥二兩

右各炮治﹐同爲末﹐臘糊圓﹐如梧桐子大﹐每服十五圓﹐空心溫酒鹽湯任下。婦人艾醋湯下﹐日二服。丈夫四十歲巳上者﹐可常服﹐耳目永不昏聾﹐髭發不白。

又方回陽小浴法

川烏沈香紫稍花蒺藜蛇牀子酒浸一兩兔絲子各等分

右爲末﹐冷熱水如圓﹐如彈子大﹐每服一圓﹐湯三大碗﹐椒二合﹐蔥二握﹐用闊口瓶同煎二碗﹐去卻蔥根椒﹐安身於瓶口上薰﹐如入得手則浴之﹐冷便止。女人帶下赤白者﹐依此薰之。畱取藥﹐得三次溫過薰洗﹐妙。

又方治後生﹑大人﹑婦人房事不節﹐漸至虛損﹐行步如踏空﹐夜夢從髙墜下﹐及夢大小諸般水等﹐並皆治之﹐常服永無虛病﹐𨿽二十歲亦可服。

人參白茯苓川牛膝酒浸一兩地骨皮眞者川當歸熟地黃各等分

右爲末﹐煉蜜爲圓﹐如梧桐子大。每服三十圓﹐溫酒或鹽湯空心下﹐常服只二十圓﹐用三五匙漧飯壓下﹔服三五日後﹐每日飽飯後及臨臥時服。局中雞蘇圓五十粒不嚼破熟水吞下﹐次又服前藥﹐百病皆去﹐𨿽百歲須髮不白。此藥餘日二十﹐歲服之不歇﹐甚妙。

又方治後生丈夫酒色過多﹐下元虛憊﹐膝軟乏﹐小便滑數﹐外腎濕癢。

菟絲子五兩石蓮肉二兩白茯苓一兩山藥二兩茴香二兩五味子五兩

右爲末﹐稀糊爲圓﹐如豆大﹐每服四十圓﹐溫酒或鹽湯空心下。如腳气及腳膝無力者﹐木瓜酒空心五十圓晚餐前再服﹐立效。

又方補虛損﹐老少皆可服﹐一切虛證並皆用之。

人參桂茯苓黃耆熟漧地黃川芎甘艸川當歸各等分

右各依法事治爲末。每服二大錢﹐水一盞﹐生薑三片﹐棗子二枚﹐同煎至七分﹐空心服。

又方治勞嗽及虛證及鼻流淸涕﹐耳作蟬鳴﹐眼見黑花﹐一切虛癥﹐丈夫﹑婦人皆可服﹐少年服亦不妨。

北五味子二兩鱉甲三兩厚物地骨皮三兩

右爲末﹐煉蜜圓﹐如梧桐子大。空心食前溫酒或鹽湯任意服三十五十圓。婦人醋湯下。

此方﹐乃曲江人家祕方﹐余服之大有功效。處方有理者﹐人皆欽羨。妙甚﹗妙甚﹗

又方補虛損﹐治勞倦﹐一切虛極欲垂死者。

甘艸三兩蒼術一斤﹐米泔浸一宿﹐切作片於用韭白一斤細切﹐同令盦過一宿川椒四兩艸烏半斤﹐水浸一宿切作片子同鹽四兩﹐令貪一宿﹐次日炒幹

右共爲末﹐用好舊糟六斤﹐同搗三五十杵﹐令勻爲圓﹐如梧桐子大。每服二十三十圓﹐空心溫酒鹽湯任下﹐婦人淡醋湯下。

又方治胸滿气噫﹐下部冷﹐腹療痛。

半夏八兩生薑六兩橘皮四兩桂二兩吳茱萸五兩﹐湯泡洗一次

右﹝口父﹞咀﹐用水十升煮取四升﹐分五服﹐冷又再溫﹐空心食前服。余少年時﹐曾患臍腹療痛﹐初不疑其虛﹐徧服諸家藥﹐無獲效者。余遂診之﹐則覺是虛證﹐合此藥。一劑服未至半劑﹐頓然痊瘥。

又方治下部冷極﹐臍下及小腹痛不可忍者﹐一服取效。

赤石脂漧薑各十兩

右二味爲末﹐麵糊爲圓﹐如碗豆大。每服十圓至三十圓﹐空心飯飲下﹐日三服。

禦方二仙散治腎气

蓬莪術一兩茴香二兩阿魏三錢﹐眞者

右三味爲末。每服一錢﹐溫酒調下。

金鎖正陽丹

砒一兩﹐火煆巴豆十兩﹐去油烏頭一兩﹐炮木鱉六个雄黃半兩

右以上並爲末。用黃臘瀝靑好者各一兩半﹐黃丹一兩﹐朱砂一兩半﹐細研﹐溶熱入前項藥末﹐乘熱圓﹐如雞頭子大。每服一圓﹐常服﹐空心鹽湯下。小腸气痛﹐炒茴香﹑酒冷下﹐木通煎湯下。滑腸脫肛﹐漧薑﹑艾同煎﹐酒溫下。心气痛﹐燒錢淬醋下二圓。气塊﹑嚙幹﹐抒子下一圓。婦人紅脈不行﹐及產後諸疾﹐當歸酒下。眼多冷淚﹐鹽椒湯下。

《類證普濟本事方續集》卷一終

﹖

類證普齊本事方續集卷二

治諸積熱等疾

治腳气﹐毒徧內外﹐煩熱不解﹐口中生瘡﹐狂走毒厲﹐及解中諸熱藥毒﹑邪熱﹑卒黃等﹐解虫毒﹑鬼魅野道熱毒﹐又治小兒驚痛熱病。

寒水石石膏磁石滑石

已上四味各三斤﹐搗末﹐用水一石煮至四斗﹐去滓入後藥。

玄參羚羊角四兩升麻五兩丁香木香半兩甘艸八兩

已上六味搗爲末﹐入前藥汁中﹐再煮去一斗五升﹐去滓﹐入下頃二昧。

朴硝三斤消石好者二斤

已上二味入前藥汁中﹐微火煎﹐不住手持柳木篦攪﹐候有七八升許﹐投在水盆中。半日久欲凝後﹐卻入後頃二味。朱砂三西麝香一兩三錢重乳細

已上三味﹐入前藥汁中﹐拌調令全勻。

右當寒之二日﹐每服一錢匕或二錢﹐冷水調下﹐大人﹑小兒仔細加減﹐食後服。

又方治大人﹑小兒五臟積熱﹐煩躁多渴﹐唇裂喉閉﹐目赤鼻衄﹐頷頰結硬﹐口舌生瘡﹐陽明證傷寒發狂﹐見鬼譫語﹐大小便祕﹐一切風壅並皆治之。

川大黃山梔子仁一兩朴硝二兩連翹薄荷二兩甘艸一兩漧葛赤芍藥一兩

右爲銼散﹐每二錢水一盞。入竹葉七片﹐

蜜三匕﹐同煎至七分﹐去滓﹐食後服。法陽明證傷寒﹐空心下﹐此藥局方亦載﹐緣味數與藥不同。予惟一之用﹐大侄段婦忽患熱病﹐欲死﹐付之一服﹐立效。後來屢眼屢驗﹐伏幸毋忽。

又方白術荊芥赤芍藥各三兩大黃車前子各二兩﹐生木通三兩甘艸二兩川當歸二西右爲細末。大便祕結﹐米泔調三錢﹐空心服。上膈壅熱﹐或生赤丹﹐或如癰癤﹐用水二盞煎三大錢服﹔小便結如淋狀﹐用蘆根打碎淨洗﹐煎湯調下。五心煩熱﹐生薑一片同煎三錢服。此方初來之不得﹐後費數緡轉托來之﹐至三方始得之﹐屢服有效。

東京金宅龍腦圓治胸中郁熱﹐肺熱喘嗽﹐

口臭喉腥﹐脾疸口甘﹐丈夫吐血﹐婦人血崩﹐並皆治之。

龍腦薄荷五兩眞蒲黃一兩麥門冬二兩阿膠一兩甘艸一兩半人參一兩川當歸一兩黃耆一兩半木通一兩生漧地黃柴胡半兩

右爲末﹐煉蜜﹐圓如梧桐子大。每服二十圓。病上焦﹐飯後用熟水吞下﹐微嚼破更好。病下焦﹐空心服。小兒加減與之。此藥大有奇效﹐不可盡述。

又方治男子﹑女人﹑小兒胃中客熱﹐口臭牙宣﹐赤眼口瘡。一切瘡疹﹐已發未發或可服之。

熟地黃生地黃天門麥黃芩枇杷葉山茵陳枳殼金釵石斛甘艸已上各三西犀角三錢

右爲末。每服二錢﹐水一盞煎至七分﹐去滓﹐食後臨臥溫眼。小兒一服分作二服﹐更斟酌與之。此方得某一晶之家﹐其間用犀角一味﹐甚有道理﹐百發百中。子族中有一僕﹐牙宣口臭﹐牙齒漸至頹落。予與二服﹐立愈。服之

無不效者。《本事方前集》所未載此數方﹐緣得之不易。今不欲爲之已有﹐不能廣利一切﹐謹附此﹐與眾共之﹐明醫者必嘆賞。

又方解一切暑毒欲死者﹐使服之立蘇。

半夏四兩﹐醋一升半﹐煮盡醋焙漧甘艸一兩桂半兩赤茯苓二兩白茯苓一兩右爲末﹐用生薑汁作麵糊爲圓﹐如○大。

每服五十圓﹐熱水下。予夏月登途﹐嘗備此藥於篋笥中﹐諸緩急及僕價門﹐每日一服﹐終無伏暑之疾﹐奇驗不一。

治諸風等疾

治八般頭風

艸烏尖細辛等分黃丹少許

右爲細末﹐葦管搐入鼻中﹐立效。

治偏頭風﹝王荊方云﹕禁中祕方﹞

右用好蘿卜自然汁一蟬殼樣﹐患人仰臥﹐右疼注左﹐左疼注右﹐或兩邊皆疼皆注之。𨿽十年患者亦效。王荊公患十二年﹐用之立效。後醫數人﹐皆愈。

治頭痛及腦風神砂圓

鹽硫黃各等分

右爲末﹐水調生面爲圓﹐如梧桐子大。每服十五圓﹐用薄荷茶食前下。荊芥酒亦得。

又方定頭疼

楊梅靑硝石地龍各等分﹝道按﹕楊梅靑卽空靑無水者﹞

右爲細末﹐搐鼻立效。上件四方得自至人﹐累試有驗。余鄕間有富室就余傳此方﹐修合施人。

治偏正頭風﹐夾腦風﹐並一切頭風﹐不問年深日近﹐克日取效﹐名透頂散

細辛長白者﹐三莖瓜蒂七个丁香三粒糯米七粒腦子一豆大麝香一黑豆大

右先將腦﹑麝乳缽內研﹐令極細。卻將前四味碾內﹐事治爲末﹐入乳缽內﹐蕩起腦麝令勻。用瓦罐子盛之﹐堅閉瓶口。患人隨左右搐之一大豆許量﹐久出冷涎一升許﹐卽安。

淸頭風﹐去風邪﹐順眞气

羌活僵蠶各兩白蒺藜去尖炙一兩甘菊一兩白附子一兩朱砂一兩麝香一兩

右爲細末﹐每服一錢﹐薄荷茶酒任意調下。

治丈夫﹑婦人風虛頭疼﹐气虛頭疼﹐婦人胎前產後傷風頭疼﹐一切頭疼並皆治之。

茵陳五兩麻黃石膏煆畱性各二兩

右爲末﹐每服一錢﹐腦茶下﹐食後服。服畢仰臥。

治風屑極燥無時此乃气虛風侵﹐邪於皮表而生焉﹐須此藥治之甚妙。

藜蘆根

右一味﹐不拘多少﹐爲末。先洗頭﹐須避風﹐最好候未至十分幹時﹐用藥摻定。須用藥末入發至皮﹐方得緊縛之兩日夜﹐次日全無﹐亦不燥癢。如尙有些少﹐可再用一次﹐立效。

又方香白芷零陵香各等分

右爲末﹐如前法用之。候三五日後篦去﹐再付三二次﹐終世不生。

治頭風荊芥散﹝王大醫方﹞

荊芥石膏各等分﹐煆右爲細末﹐每服二錢﹐姜三片﹐蔥白三寸和須﹐使水一盞﹐同煎至七分﹐食後服。

治偏頭風方

豬牙皂角去皮筋香白芷白附子各等分

右爲末﹐每服一錢﹐臘茶下。右疼右側臥﹐左疼左側臥﹐兩邊皆疼仰臥﹐食後服。

治急中風﹐口閉涎上欲垂死者。一服卽瘥

江子二粒﹐去皮膜白礬一塊﹐如大拇指大﹐末之﹝按﹕江子卽巴豆﹞

右二味﹐於新瓦上煆﹐令江子焦赤爲度。爲末﹐煉蜜丸如雞頭大﹐每服一圓﹐用綿裹於患人口中﹐近喉﹐如良久吐痰﹐立效。

治頭風﹐頭暈目旋﹐太陽穴痛﹐不思飲食。

藿香茯苓香附子各一兩

右爲末﹐每服二錢﹐茶淸調下﹐日三服。

淸頭目﹐避風嵐气

蒼術四兩荊芥甘艸各一兩

右三味爲細末﹐每服一大錢﹐沸湯點﹐早晨服。凡入煙瘴之地﹐宜修合隨行。余昔入廣﹐合合一劑﹐每日一服﹐及歸不染瘴。而至僕價門亦嘗與之﹐無染瘴疾者﹐又況能淸頭目﹐效驗多端。

治大人小兒驚風退熱取涎牛黃散

朱砂一錢麝香一字腦子眞者﹐半兩水銀一錢牛黃一字狗黃椬雄黃一字令

香半兩﹝道按﹕狗黃卽狗寶﹐令香卽零陵香。﹞

右爲末﹐將前四味爲末﹐頓處﹐後四味末

放一處﹐臨時和勻﹐每服一字或半錢﹐薄荷湯入金銀箔同調下。如用取涎﹐入江子二粒去油﹐藥二錢﹐和勻可服半字﹐薄荷茶淸調下﹐量大小虛實加減與之。

生津液玉液膏

紫蘇四兩板桂半兩甘艸白梅肉各二兩

右﹐將上三味爲末﹐搗白梅肉爲圓﹐如雞頭大﹐每服含化三圓。

治一切頭疼

防風川芎各一兩附子七錢﹐重者一个﹐炮﹐去皮臍

右爲末﹐每服一字﹐荊芥薄荷茶調下。

治傷寒頭疼並太陽頭疼及一切頭風

川烏炮艸烏各半兩麻黃一兩半川芎防風羌活土龍去土全蠍十个雄黃三錢

右爲末﹐每服半錢﹐食後淸茶調下。

又方川芎一兩細辛半兩香附子羌活蒼術各一兩薄荷二兩甘艸三錢白芷二兩甘菊一兩荊芥二十文茵陳五文

右爲末﹐每服二錢﹐茶淸調下。婦人產後傷風頭疼﹐用當歸末﹑石膏末同調下。

頭風方

香附子一斤﹐炒赤烏頭一兩﹐炒赤甘艸二十文

右爲末﹐煉蜜﹐圓如彈子大﹐每服一圓﹐蔥茶嚼下。

治纏喉風

白礬半錢烏雞子淸

右二味調勻﹐灌入喉內﹐立效如神。此方活人不記數﹐幸勿忽。

治中風手腳不遂﹐此方甚妙

穿山甲二兩川烏頭二兩紅海粉一兩

右爲末﹐每服半兩﹐用生蔥自然汁調成膏﹐厚作餅子﹐約徑寸半闊。左患貼左腳﹐右患貼右腳。貼在足掌心內﹐用舊絹片緊紮﹐定於密房中無風處椅子上陲。用湯一盆﹐將有藥腳浸於湯中﹐用小心人扶病人。若汗出﹐卽急去了藥。出汗徧身﹐麻木卽輕減﹐漸至無事﹐此妙不可言。

治大風神效追命散

川大黃皂角刺各半斤川郁金五兩

右三味爲細末﹐每服三大錢﹐用眞大楓油入無灰酒﹐溫﹐調藥末﹐臨睡時服。臟腑轉時只就地上取下虫。如疾多年其虫色黑﹐日近者其虫色赤。隔三兩日再服﹐直候無虫﹐方是病瘥。卽止其藥﹐只服平常風藥及諸補藥﹐此藥大有奇效﹐下藥切不可許病人知﹐恐虫藏匿則病難愈。六十日內﹐用淸齋﹐戒房色﹐歇卻一切俗念﹐亦不可嗔怒﹐常淨口念阿彌陀佛及救苦難觀世音菩薩﹐徧數百萬聲最好。緣此疾乃業障果報﹐若用藥醫得病可之﹐後恐促其壽﹐故用念佛懺悔。伏幸聽信斯言﹐至祝。

治風解毒雄黃救命散

雄黃二錢重川郁金二錢重巴豆四十粒﹐去油

右爲細末﹐用醋糊爲圓﹐如綠豆大。每服三圓至五圓﹐茶淸冷下。治病於後﹕治纏喉風﹐走馬風﹐喉閉﹐卒中僕地失音以至牙關緊急﹐不知人事﹐每服七圓﹐熱灌茶下。甚者不過二服﹐吐涎立蘇。有至死者﹐但心頭暖﹐用鐵物抑開口﹐之藥咽喉﹐無不活者。或吐或瀉﹐些少不妨。或上膈壅腫﹐並宜服之。小兒驚風﹐量太少加減與之。

治一切風中及左癱右瘓口眼邪一切風疾

皂角三莖﹐刮去黑皮並於。一莖酒浸﹐一莖燒畱性﹐一莖炙薄荷三兩黑牽牛三兩何首烏十二兩

右先將皂角爲末﹐入水得其中﹐熬成膏﹐卻入後三味﹐搗一二千杵爲圓﹐如梧桐子大。每服二十圓﹐茶酒任下。

《類證普濟本事方續集》卷二終

﹖

類證普濟本事方續集卷三

治諸气冷等疾

治一切气疾﹐丈夫婦人撞心冷風並治之

香附於一斤﹐炒陳皮四兩甘艸一兩右爲末﹐每服二錢﹐空心鹽湯點服。

治婦人血气刺痛﹑大小腹痛並血脈不調﹐走疰疼痛並治之

川當歸白芍藥各二兩香附子半斤山慈姑三兩熟地黃二兩甘艸一兩

右嘆咀﹐每服三錢﹐水一盞﹐烏梅一个﹐荊芥少許﹐同煎至七分﹐溫空心服。如腹中冷痛不止者﹐加阿膠二片同煎﹐立效。

治婦人室女血气刺痛不可忍﹑夜叫喚﹑可憐者一服見效

雲臺子肉桂良姜沒藥各等分

右幹焙爲末﹐每服二錢﹐乳香酒調下﹐熱服﹐不拘時候。

和气散治丈夫﹑婦人一切气疾他不瘳者

甘艸炙半兩白芨一兩地骨皮一兩藿香半兩山蜈蚣一兩白芷一兩紅內消半兩木香半兩山慈姑一兩﹝紅內消卽何首烏﹞

右焙爲末﹐每服二大錢﹐空心鹽湯點服。余鄕曲有一老醫數世習醫﹐凡婦人气疾惟憑此藥﹐百發百中。家有十口﹐只以此藥養家。

治小腸气痛不可忍者

烏藥搗研﹐好舊酒浸一宿髙良姜茴香舶上者﹐三味各一兩靑皮二兩

有爲末﹐每服二錢﹐遇發時熱酒調下。

又方杏仁一兩蔥白和棖搗焙漧﹐半兩舶上茴香一兩

右爲末﹐每服三大錢﹐空心溫胡桃酒調下。

治膀胱气

靑礬一兩白礬一兩

右用小瓦罐子一隻入藥於罐內。用麻皮縛緊﹐鹽泥如法堅牢固濟﹐炭五斤煆令通紅﹐盡炭爲度。取出入地穴內﹐去火毒二宿。爲末﹐酷糊爲圓﹐如綠豆大。每服十圓﹐空心鹽湯下﹐或白湯亦好。

治疝气

官桂半兩蛇牀子一西半柴胡細串白芷各二兩

右﹝口父﹞咀﹐每服五大錢﹐水二升﹐蔥白和須二莖﹐椒五十粒﹐同煎至七分。於瓶口上薰合﹐微汗出﹐再暖通手﹐洗。婦人帶下赤白﹐薰之亦效﹝婦人用可加紫蘇一握﹞。

又方大蒜三个韭菜一握鮮菜一握﹝道按﹕鮮菜卽生萊用菘葉﹞

右用大砂瓶內煎令百沸﹐乘熱薰之﹐候入得手則洗之﹐如冷則再暖﹐日三次﹐立效。

治痰气立效散

川芎川棟子靑皮舶上茴香桃仁黑牽牛已上各一兩﹐焙

右焙漧爲細末﹐每服二錢﹐無灰酒一盞﹐煎至八分盞﹐溫服。

灸法﹕治腎气外腎腫﹐小腸气痛﹐腹內虛鳴

灸風市穴五七壯﹐灸气海穴七壯﹐灸臍左右﹐各去一寸半﹐兩穴各七壯。

右﹐予曾患此疾﹐灸之立效﹐後來不發﹐甚妙。

治液气

夜明砂不拘多少﹐爲末

右用豉汁調塗﹐立效。

又方銅靑米醋調成膏。

右﹐先淨洗腋下﹐用輕粉摻過﹐卻使上件膏塗之﹐立效。

又方膩粉明礬紅丹各等分

右爲末﹐臨睡時抹之佳。可使半月日去根。

治小腸寒方

枳殼一兩舶上茴香一兩

右爲末﹐每服三錢﹐臨發時空心熱酒調下。

又方木香一兩天南星半兩良姜半兩﹐與夭南同用麩炒﹐令赤色

右爲末﹐每服二錢﹐水無灰酒一盞﹐煎三兩沸﹐空心服。此二方曾醫生專修合﹐貨賣供五口。

治小腸气痛撞腹面靑唇黑欲死者

木香茵陳芫花甘遂各等分

右件爲末﹐每服二錢﹐水一盞煎至七分﹐

去滓溫服。服此藥後﹐應犯甘艸藥皆不得噥﹐恐與甘遂相反故也﹐其藥甚妙。緣處方者有理﹐屢有效驗。

又方川楝子茴香川烏炮破故紙各等分﹐各炒﹐令黃色

右焙榦爲末﹐酒糊爲圓﹐如梧桐子大。每服二十圓﹐鹽湯溫酒任下。忌生冷﹑動气﹑一切毒物。

治遠年小腸气眾醫不瘩者

硫黃舶上茴香炒令黃﹐不可犯鋼鐵器﹐各等分

右爲末﹐每服五錢﹐用熱酒調﹐空心溫服﹐永除根本。

治膀胱气金蓮散

巴豆一百粒川楝子二十四个﹐湯浸去薄皮﹐切作片子

右二味用麩二升同炒﹐令黃赤。去麩與巴豆不用﹐只將川棟子一味爲末。每服三錢﹐溫

酒調﹐空心下。余閱古今一切名方﹐無如此方奇特效。

治諸腰痛等患

治腰痛疼用轉下膿水黑牽牛白術各一分桑白皮一兩木通半兩

右爲細末﹐每服三錢﹐茶淸調下﹐四更時服﹐轉了粥補。

又方治久患腰痛

石甜瓜一兩附子炮了﹐半兩冬瓜皮半西檳榔木香烏藥各半兩

右爲細末﹐每服一大錢﹐溫酒調下﹐臨睡服。此日只午後申時先喫了晚飯﹐申時當後不得喫食﹐專候臨臥時服藥。

治腰腳筋骨疼軟無力酒浸牛膝圓

牛膝三兩﹐炙黃川椒半兩附子一个﹐十錢重者﹐炮去皮臍

左嘆咀﹐用生絹作袋子﹐袋盛﹐縫結其袋口。用無灰酒一斗﹐春秋浸十四日﹐夏浸七日﹐冬浸十日。每日空心飲一大盞﹐候飲盡酒後﹐出藥爲末﹐醋糊爲丸。每服二十丸﹐空心溫酒鹽任下﹐忌動風等物。

治五般腰疼

巴豆五个﹐每个用濕紙裹煨令熟﹐去殼取肉﹐去油﹐只使半出油半微去油五靈月旨半兩﹐炮黑牽牛瓦上炒白牽牛同﹐各三錢重狗脊半丙萆蘚三錢重沒藥三十文胡桃兩个﹐取肉研爲膏

右件爲末﹐將前胡桃膏入醋糊爲圓﹐如梧桐子大。每服十五圓。風腰痛﹐豆淋無灰酒下。气腰疼﹐煨蔥白酒下。敗精腰痛﹐茴香酒下。失血腰疼﹐當歸酒下。打撲腰疼﹐蘇木酒下。

又方治五種腰疼

狗脊萆薢菟絲子各二兩﹐酒浸﹐焙漧﹐別研

右爲細末﹐煉蜜如此○大。每服三十圓﹐用萆薢二兩﹐浸酒三日﹐取酒服藥﹐空心食前服。

又方治徧身皆痛﹐如勞證者。傷寒身體疼者﹐不可服。但少年虛損冷憊﹑老人諸疾﹐並皆治之。

黃芪人參甘艸附子炮羌活木香知母芍藥川芎前胡積殼桔梗白術當歸茯苓半夏各半兩柴胡鱉甲各一兩桂心酸棗仁各一分杏仁半兩

右爲末。每服一二錢﹐水二盞姜三片﹐棗子三枚﹐烏梅三个﹐蔥白三寸﹐同煎至七分﹐空心溫服。

異功散治婦人血冷气痛﹐心胸煩悶﹐不思飲食﹐四肢無力﹐頭目昏疼﹐寒熱往來﹐狀似勞倦﹐並皆治之。

牡丹芍藥白芷漧薑已上各三錢當歸陳皮官桂烏藥玄胡索川芎苦梗已上各半西

右爲末﹐每服二錢﹐生薑三片﹐酒水各半盞﹐煎至七分﹐溫服。初生時宜服此藥﹐每日三服﹐七日後漸減服數﹐至十日滿﹐永無疾病。服後些少腹痛不妨事﹐勿嘈﹝口替﹞。

治諸脾胃等疾

開胃進食丁香湯

藿香半兩巴豆二十粒丁香四十九粒粟米一合

右先將粟米﹑巴豆肉同炒﹐令赤色﹐去巴豆不用。只使粟米與丁香﹐藿香同研爲末。每服二錢﹐米飲調下。

大黃湯治冷涎翻胃﹐其候欲發時﹐先流冷涎﹐次則吐食。此乃勞證﹐治之不早﹐死在旦夕。

大黃一兩生薑自然汁半茶盞炙大黃令

又淬薑汁中﹐如此淬盡﹐切焙爲末。

右每服二錢﹐陳米一撮﹐蔥白二莖﹐水一大盞﹐煎至七分。先食蔥白﹐次服其藥﹐不十日去根。

又方治翻胃吐食

白礬二兩黃丹一兩

右二味爲末﹐入瓦罐子內﹐煆令如蒸餅虛空﹐取出﹐以淨紙承頓地上盆蓋﹐一出火毒﹐再爲末。用藥餅爲圓﹐如綠豆大。每服三五圓至七圓﹐空心溫酒下。更量老少虛實與之。

又方治宿食不化﹐嘔吐酸水﹐胸膈痞悶﹐冷气腹痛﹐肺寒咳嗽﹐並皆治之。

陳皮四兩生薑一兩半甘艸一兩﹐炙

右瞅咀﹐炒令黃赤色﹐焙漧﹐研爲末。每服二大錢﹐鹽湯點服。

又方烏梅二个縮砂三粒胡椒二十四粒丁香十四粒巴豆四粒

右爲細末﹐研飯爲圓﹐如此○大。每服七圓﹐橘皮湯下。

治脾疼不問新久

髙良姜紅芍藥各等分

右爲末。每服三錢﹐水一盞﹐煎五七沸﹐食後服。

治丈夫﹑婦人。老少遠年日近翻胃吐食方

五靈脂

右一味不拘多少﹐爲細末。用黃犬膽汁爲圓﹐如龍眼大。每服一圓﹐好酒半盞頓湯﹐瓶頭溫磨開服不止﹐再服﹐不過三服卽效。

又方治胸膈不快﹐酒食所傷﹐漸成翻胃﹐令漧嘔。

丁香巴豆烏梅各二十个好完合者

右三味皆不去油殼並核﹐搗三五千杵成膏。入早米飲一兩﹐同搗又二千杵﹐令極勻細﹐眾手圓如○大﹐慢火焙漧﹐淨紙承頓地上﹐出火毒。每服五圓或七圓﹐茶酒熟水任下。如嘔吐酸水﹑心腹气痛膨脹者﹐橘皮甘艸湯下。

治傷積有滯食﹐嘔酸餇气﹐心腹气膨﹐小腹不仁﹐或時溏泄

髙良姜陳皮莪術烏梅生薑甘艸漧薑已上各等分

有用好紅椒二十粒﹐去子﹐同研爲細末。

每服二錢﹐水一盞﹐姜三片﹐煎至七分溫服。

治丈夫婦人心气刺痛不可忍者

頭髮燒灰存性﹐爲末丁香七粒

右爲末。酒一盞﹐煎十數沸﹐溫服立效。

治惡心翻胃

厚朴薑汁浸﹐炙蒼術橘皮甘艸各三兩

右爲細末﹐每服一大錢﹐空心鹽湯點服。

東京王先生傳脾疼藥方

江子半兩﹐新瓦器中炒令黃色杏仁半兩﹐同牽牛半兩﹐同橘皮一兩﹐同

右件並爲末﹐用醋糊爲圓﹐如○此大。每服十圓﹐姜湯下。婦人血气﹐醋湯下﹔產後气痛﹐艾湯下五圓。丈夫酒食所傷﹐隨物下。小兒驚熱﹐飯湯下﹔疳積﹐飯飲下﹔蛔虫腹痛﹐史君子七枚爲末﹐湯下。

治脾疼不可忍及療冷气疼

陳茱萸二兩浮椒一兩蚌粉一兩﹐炒赤色

右件爲末﹐散糊爲圓﹐如梧桐子大。每服五圓﹐用浸酒鹽湯任下。遇發時服。甚者不過二三服﹐立有功效。

治脾積气痛﹐婦人諸般气痛

香附子五兩莪術甘艸各二兩

右事治令淨﹐研爲細末。每服二錢﹐入鹽少許﹐百沸點﹐空心熱服。

又方良姜四兩甘艸一兩桂花半兩

右爲末﹐每服一大錢﹐入鹽湯點服。

治脾疼神效方

荔枝核

右一味不拘多少爲末。每服二錢﹐熱醋湯調下。

官方七香圓

丁香檀香丁香皮木香陳皮甘松三稜莪術縮砂白豆蔻已上各半兩香附子四兩

右爲末。用曲餅湯泡和藥爲圓﹐如綠豆大。每服二十圓﹐細嚼生薑湯下。

治中酒不醒兼有酒食傷

巴豆一粒烏梅二个丁香三粒胡椒五粒

右同搗爲細末﹐入飯同杵二三幹下﹐爲圓如○大。每服五圓七圓﹐細嚼丁香湯下。小兒一圓與服。

《類證普濟本事方續集》卷三終

﹖

類證普濟本事方續集卷四

治諸口舌牙齒等患

治上膈熱極口舌生瘡

膩粉一分匕杏仁七粒不去皮類

右二味臨睡時細嚼﹐令涎出則吐之﹐用溫湯漱口﹐未全可久合用。

又方膽礬椏橛BR﹥右用百沸湯泡開﹐含漱一夕﹐可瘥八分。

又方五倍子不拘多少

右爲末﹐糝在口瘡上﹐後用茶淸灌漱﹐立止。

治口舌生瘡

甘艸五文白礬十文

右爲末﹐含化。咽喉痛亦治之。

治滿口生瘡﹐此因虛壅上攻口舌生瘡

艸烏一个南星一个生薑一塊

右焙榦爲末。每服二錢﹐臨睡時用醋凋﹐掩子貼手心﹑腳心來日便效。

治口鼻生瘡

右好生薑一塊﹐臨睡時細嚼含﹐睡不得開口生气。眠著不妨睡覺﹐治一切牙疼。

川升麻當歸川郁金細辛各等分

蓽撥白芷荊芥已上比前藥三分之二﹐各等分

右七味爲細末﹐用瓦合子貯之﹐緊閉合口。每用少許揩在患牙痛處﹐溫荊芥湯灌漱立效﹐甚者只二次。

取牙痛令落不犯手腳

艸烏十五文畢撥同川椒三十文細辛同

右爲細末。每用少許揩在患牙裏外﹐不過三五次﹐揩其牙自落。

又方定牙痛

右用三腳牙不拘多少﹐鹽泥固濟﹐火煆通紅﹐出火毒﹐次碾爲末。每月些少頓蛀牙孔內﹐立效。臨用藥時﹐入乳香少許﹐令勻同用。若先將乳香交和之後﹐恐過﹐卽﹝卽當作卻﹞藥性其效較緩﹐是故臨用和勻。

治牙疼

雄黃沒藥等分乳香少許

右爲末。若左邊牙疼﹐用藥搐左鼻孔﹐次將藥吹入左耳﹔右邊牙疼﹐則搐右鼻孔及吹入右耳﹐無不效驗。

治牙齒動搖﹝搖下有髭宇﹞須黃赤﹐一服

髭烏牙牢妙

生薑半斤生地黃一斤﹐各洗令淨﹐研取自然汁﹐滓畱取

右不蛀皂角十莖﹐括去黑皮並節。將前藥汁蘸皂角﹐漫火炙令黃﹐用藥汁盡爲度。並前藥滓同入瓷罐內﹐用火煆畱性爲末﹐牙齒動搖﹐用藥揩牙齦上髭黃﹐用鐵器盛藥末﹐用三錢湯調。過二日將藥汁蘸須。臨睡時用﹐次早巳黑﹐三夜三次用之﹐其黑如漆。妙甚﹗妙甚﹗此方乃得自閻知府宅﹐貴宦常用﹐屢有效驗。

治牙疼

鶴虱細辛白芷甘茄各等分﹝道按﹕甘茄卽尋常茄子也﹞

右件爲末。每用少許揩痛處。如有蛀孔﹐用飯圓藥末塞入孔中﹐立效。

取蛀牙本分法

硇砂三錢匕朱砂一錢硼砂成塊﹐一錢匕附子尖十四个信砒二錢匕﹐色黃白有光星者﹐已上各末川烏尖七个蟾酴七个﹐已上同爲末

右和勻﹐五月五日合者佳。點藥於牙根上﹐良久用手指揩下﹐次用後傅藥。

防風五文荊芥同乳香十五文

右爲末。揩牙落處並用些子塞牙落孔子。

此三方余見一道人貨藥取牙﹐一日常貨三兩貫錢。余厚賂之﹐始傳得妙。

治蛀牙疼

右川烏大者一个﹐舊糟內藏著。候一月日透內後﹐出﹐切焙漧﹐入細辛﹐同爲末﹐揩痛處效。

又方川烏艸烏各一个白附子半兩附子臍三七个朱砂少許﹐別研

右爲末﹐和勻。每服二錢﹐酒水各半盞﹐同煎至七分﹐候冷服。臨臥時不得再喫熱物。

治一切牙疼風齲﹐熱釀常出鮮血﹐漸至崩落﹐口臭不可近人者﹐並皆治之大黃米泔浸生地黃右二味旋切﹐各用一片二片合定﹐貼所患牙上﹐一夜卽愈。未全可﹐則再如前法再用。如說話﹐恐引風要津液淸痛處。

治牙痛

川烏阿魏朱砂各等分

右將阿魏醋浸﹐入蒸餅﹐搜作團子﹐切片焙漧。同三味爲末﹐付牙齦上﹐不可漱口。良久或咽下去亦不妨﹐藥淸盡﹐又使。其效如神。

治牙疼

土駒一个﹝道按﹕土駒當作土狗﹐考《本艸》螻蛞一名土駒。﹞

右一味﹐用舊糟裹定。次將紙裹﹐浸火內﹐令焦﹐去糟。只將土駒爲末﹐付牙疼處﹐立效。

治牙崩

信砒紅丹

右先將砒霜頓在鐵香匙上﹐卻以紅丹蓋定。文武火上煆﹐令煙盡爲度﹐研爲細末。先用枳殼荊芥湯灌漱﹐吐去﹐將前藥末揩牙上﹐不可吞。直候涎多吐下。又須用前湯灌漱﹐立效。

治諸眼目等患

治諸眼患因熱病後毒气攻眼生翳膜遮障﹐服此藥後遂旋消退﹐不犯鍼刀。

靑葙子防風枳殼巳上各一兩茺蔚子細辛各半兩枸杞澤瀉生漧地黃石決明各一兩半黃連半兩川當歸二蔭車前子麥門冬二兩右各如法修事﹐焙榦爲末﹐煉蜜﹐圓如梧桐子大。每服三十圓﹐飯飲吞下。忌一切毒物。

又方治因五臟熱毒壅盛﹐气攻兩眼﹐赤腫疼痛﹐或生翳膜﹐怕日羞明﹐迎風滴淚﹐並皆治之。

黃芩大黃石膏羌活各一兩蛇退一條

右爲銼散。每服半兩﹐朴硝少許﹐通艸二寸﹐水一大碗﹐同煎至六分﹐臨睡溫服。瀉一兩行不妨﹐次將溫粥補。自後每服只三錢重﹐不用朴硝水煎服。忌熱物及不得啼哭使怒。

又方防風白蒺藜各一兩羌活一兩半甘菊三兩

右爲細末﹐每服二錢﹐鹽少許﹐百沸湯點﹐食後服。

又方治腎經虛冷﹐水候不升﹐不能上蔭肝木﹐致令眼目昏暗﹐或赤腫痛癢﹐須用此藥方能治。

川芎荊芥天麻川烏烏藥羌活黑牽牛川當歸金釵石斛已上各等分

右爲細末﹐煉蜜圓﹐如豆大﹐朱砂爲衣。每服一圓﹐薄荷茶嚼下。

治丈夫﹑婦人﹑室女﹑小兒諸般赤眼﹑鍼頭圓

川烏尖七个懷幹白僵蠶七个鵬砂十文

右爲末﹐用豬膽取汁調藥﹐不令稀用。成軟塊攤在碗內﹐荊芥﹑艾各一兩﹐皂角一莖﹐燒煙將藥碗髙覆燻之。常將藥膏攪轉﹐又攤又薰﹐皂角荊芥艾盡爲度。再搜成塊﹐油單裹定﹐入地中出火毒。冬天兩日﹐夏天一日夜﹐春秋一夜﹐取出圓如鍼頭大。每服一圓﹐入眼中妙。

治眼疾穿鍼散

木賊半兩﹐去黑﹐不要塵者香附子細辛菊花羌活各半兩

右爲細末。每服二錢﹐用好茶少許同點﹐食後服。

治淸盲雀眼法

右令患人至黃昏時﹐尋雀兒宿處﹐驚令飛起﹐卽念咒。咒曰「紫公紫公﹐我還汝盲﹐汝還我明。」如此三日﹐自可。此法𨿽傳得後不曾試﹐尙恐有妄。

治眼生翳膜及內外障

烏賊魚骨一名海螵蛸生箸腦少許

右二味﹐碾令極細。銅箸點﹐熱湯洗銅箸三五次﹐點立效。

又方治眼目赤腫或癢或痛﹐上膈壅熱而成

大黃苦葶藶各椓BR﹥右焙榦爲末﹐煉蜜﹐圓如龍眼核大。每服一圓至二圓﹐用山梔子仁湯嚼下﹐量大小加減與之。

又方解熱眼

大黃甘艸當歸赤芍藥

右爲細末。每服二錢﹐湯調下﹐食後服。或以一錢末﹐湯洗尢妙。

治暑月或行路目昏澀多眵黏者

生龜﹝龜當作龍﹞腦薄荷五七葉﹐手揉爛

右用生絹烈汁﹐滴入眼中妙。

治眼洗肝散此與別方不同錢

大黃甘艸黃芩赤芍藥甘松各三錢漧葛當歸熟地黃山梔子仁各半兩

右爲細末。每服二大錢﹐第二次米泔調。

治風痛眼洗肝散

黃芩甘艸各半兩菊花人參各一兩右爲細末。每服一錢﹐熟水調下。各用忌毒。

治久患壅毒風熱翳膜並內外障眼

眞宣連去毛黃柏秦皮

右三味等分爲末。每服一錢﹐水一盞﹐煎五七沸﹐用夾絹濾去滓﹐承熱湯洗。候藥冷便住。再暖又洗﹐滓又並煎洗。

治气毒赤腫熱痛眼

好眞連半兩生龍腦自然汁半盞

右二味煎取一盞﹐點洗之。飽食後服一呷。須用人實壯可服﹐虛薄者不可服。

洗眼明睛散

馬牙硝一西靑礬少許

右二味研勻﹐用水調文武火煎幹。出火毒一宿。次用蔓荊子﹑防風二味爲極細末﹐各三錢重﹐入前二味﹐同拌勻。每服一字﹐用百沸湯泡洗。

治風毒眼患

何首烏荊芥甘艸各等分

右爲細末﹐用砂糖爲圓﹐如彈子大。每服一圓﹐食後薄荷茶嚼下。

治眼慕幕當作暴赤淚腫疼痛

木賊半兩細辛半兩艸烏一兩龍腦半兩

右銼。每服三大錢﹐水一大盞﹐黑豆半合﹐煎至一兩沸。入沙糖一塊如大彈大﹐煎至八分﹐去滓。食後溫服。忌毒﹑煎油面﹑鮎醬﹑熱物及不得嗔怒﹑房色等事﹐則使易獲痊安。

治赤腫眼

右以白薑末水調﹐貼腳掌心。又以土朱蜜調﹐睡貼眼上。

又方淸眼疼難忍者

川當歸防風細辛薄荷各等分

右爲細末。每服二錢﹐麥門冬熟水調下。食後日午﹑夜臥各一服。

又方白芷赤芍防風細辛各等分

右爲末。每服三錢﹐水一盞﹐砂糖二錢﹐同煎七分﹐去滓。溫服﹐不拘時候。

治久年眼生黑花不忍者

椒目一兩炒蒼術二兩炒

右件爲末﹐醋糊爲圓﹐如梧桐子大。每服二十圓﹐醋茶送下。不過十日取效。

點眼水膏

鵝梨﹝道按﹕鵝梨卽梨肥大者﹞一个鷹爪黃連半兩

右用砂瓶一隻﹐先入梨﹐次人黃連末。候初冬第一次下雪時﹐取雪滿鋪入砂瓶內。油單封口﹐入地五寸深。候立春日交春時候過了取出﹐點眼或溫過洗妙。

治眼目諸疾點眼膏子

羊膽一个

右一味入蜜一錢在膽內﹐綫紮定﹐坩鍋內滿入水煮熟﹐冷水內浸﹐取出候幹。頓入角罐內﹐竹箸點眼四角﹐立效。

神驗點翳藥照水丹

朱砂半兩海螵蛸一錢右二味乳缽內細碾﹐水飛過﹐澄取。又用

黃蠟少許溶﹐旋入藥。待要用時﹐就火旋﹐圓如蘿卜子大。臨睡時﹐用一圓點人眼角﹐緊合眼睡著。次日用溫湯洗下。未全退者﹐更用一服﹐極妙。用此藥後﹐或更以所喫藥與之尢妙﹐明醫者自能斟酌﹐但眼患﹐比他疾不同。

治男子婦人血灌瞳人及睛疾

生漧地黃大黃各二兩朴硝一兩沒藥半兩

右爲細末﹐每服一錢﹐熟水調下。

治倒睫爛眩

蜜一兩虢丹五錢重

右二味漫火熬成膏﹐入輕粉五文﹐令熬黑色﹐逐時泡沫點之。

點冷淚眼二霜膏

南鵬砂一錢蕤仁十四粒﹐出油姜霜末半錢腦子少許

右乳缽爲細末﹐用糖半兩研勻爲膏。銅箸點之﹐立效。

治諸般眼患菊睛圓

甘菊花川芎一兩甘艸一兩天門冬四兩

右爲細末﹐煉蜜爲圓﹐如○大。每服十五圓至十圓﹐熟水吞下﹐日三服。余寓衡陽日﹐有一婦人患眼十年餘﹐與此藥十服瘥。

《類證普濟本事方續集》卷四終

﹖

類證普濟本事方續集卷五

治諸喘嗽等患

治遠年日近喘嗽

皂角不蛀者三大莖

右一味刮去黑皮﹐刀切開去子。每子倉內入巴豆肉一粒﹐合就麻皮縛定﹐用生薑自然汁和蜜塗﹐令周匝漫火炙。又塗又灸﹐以焦黃爲度。擘開去巴豆不用。以好明礬一兩枯過﹐艸麻七个﹐薑汁和蜜塗炙前三味爲末。卻以杏仁二兩去皮尖﹐研成膏﹐卻與前藥和勻。每服一錢﹐用梯﹝梯當作柿﹞子幹炙過﹐候冷點藥﹐細嚼。臨睡服。忌熱毒﹑魚齚鮭鯗﹑油面酒﹑米醋﹑煎煿熟毒等物。

治十六般哮嗽

黃明膠二兩﹐銼炙馬兜鈴甘艸炙半夏薑汁浸三日杏仁去皮尖﹐已上各一兩人參半兩

有爲末。每服一大錢﹐水一盞。隨病有湯使煎至七分﹐臨睡食後服湯﹐使於後。心嗽面

赤或汗﹐流加漧葛煎服﹝早喫晚飯﹞。肝嗽眼中淚出﹐入烏梅一个﹐糯米三﹝三當作十﹞四粒煎服。脾嗽不思飲食﹐或一兩時惡心﹐入生薑三片煎。胃嗽吐逆﹐吐酸水﹐入蚌粉煎。膽嗽﹐令人臨睡用藥半錢﹐茶淸調下。肺嗽上喘气急﹐入桑白皮煎。膈嗽咳出痰如圓塊﹐生薑自然汁調藥咽下。勞嗽﹐入秦艽末同煎。冷嗽天曉嗽甚﹐蔥白三寸﹐同煎。血嗽連頓不住﹐當歸末棗子同煎。暴嗽涕唾稠﹐入烏梅﹑生薑煎。產嗽背甲疼痛﹐甘艸三寸﹐同煎。气嗽肚痛張滿﹐入靑皮去白同煎。熱嗽夜甚﹐蜜一匕﹐蔥白同煎。哮嗽聲如移鋸﹐入半夏二个同煎。腎嗽時復三兩聲﹐入黃芪白飴糖煎。上件十六般嗽疾依法煎服﹐無不效驗。此方乃都下一家專貨此藥活十餘口﹐余因中官厚賂錢物﹐方始傳得﹐屢試有驗。

治遠年日近哮嗽妙方

砒一錢面一錢海螵蛸一錢

有三味爲末﹐水調作餅子。漫火炙黃﹐再研令細。每服一字﹐用井花水調一大呷﹐空心服。良久吐出爲度。小兒加減與之﹐忌食毒物。

治魚哮

古老錢七个白梅肉七个

右水一大盞﹐浸兩宿。每服一茶腳許﹐空心服﹐良久吐惡物。

治膈上有痰川芎圓

川芎二兩﹐細銼﹐漫火熬熱川大黃二兩﹐蒸令極熟

右件焙榦爲末﹐用不蛀皂角五七挺﹐溫水揉盡﹐絹濾去滓﹐瓦器中熬成膏。和前二味爲圓﹐如綠豆大。每服十五圓﹐生薑湯下﹐小兒三圓。

補肺法

地黃二斤﹐生淨洗生薑四兩杏仁二兩蜜四兩

右搗如泥﹐瓦合盛飯上﹐蒸五七度。每日五更挑三匙咽下。

治气喘咳嗽

大黃半兩葶藶子一兩﹐淨洗﹐瓦上炒右爲末﹐煉蜜﹐圓如梧桐子大。每服五七

圓﹐用桑白皮湯下。

又方艸烏五錢重麻黃三錢重

右爲末﹐每服三大錢﹐蘿卜一个同煮﹐令熟﹐只喫蘿卜妙。

又方天南星二个大者蚌粉甘艸等分

右爲細末。每服一錢﹐水一盞﹐姜三片﹐煎至七分﹐臨臥溫服。

治暴嗽

白礬一兩﹐細研砒霜一錢

右爲細末﹐砒霜安放茶盞底﹐卻將礬末鋪蓋﹐火煆爲末。烏梅肉圓﹐如綠豆大﹐朱砂爲衣。每服二圓﹐紫蘇湯下。

治久年日近喘嗽

蟬腿一兩﹐去頭足五靈月旨半兩﹐生蚍半兩﹐生用雄黃生杏仁去皮尖﹐各半兩輕粉一兩淡豆四十九粒馬兜鈴一兩﹐生右件除出輕粉﹐研爲末。用生薑﹑荸薺自然汁合藥圓﹐如○大。每服一圓﹐臨臥細嚼﹐生薑湯送下﹐忌毒。

定喘

天南星半夏靑皮﹝炒令黃﹞白礬炒﹐各等分

右爲末﹐每服一錢﹐好北棗去核入藥在內﹐細嚼咽下。

治諸般嗽

甘艸十三文滑石葛根桂枝桂花各十文瓜蔞一个和皮子使山藥二兩蚌粉黑色者苦參各五文

右爲末。每服二錢﹐姜五片﹐棗子三枚﹐水一大盞﹐入蜜同煎至八分服。

治勞嗽

靑黛三錢辰砂一分雌黃雄黃白礬信砒各一錢﹐並生用

右並爲末。淡豆鼓一百粒湯浸去殼﹐研如膏。入前六味﹐圓如梧桐子大﹐每服一粒﹐臨睡﹐冷茶淸下。

化痰涎方

明礬一兩﹐枯過白僵蠶半兩﹐去頭腳絲

右爲末。研生薄荷令爛﹐和圓如綠豆大。每服二十圓﹐薄荷湯下﹐日三服﹐

治嗽

不蛀皂角去黑皮漧薑板桂去粗皮各半个

右爲末。煉蜜爲圓﹐如梧桐子大﹐每服十五圓﹐姜湯臨睡時下。

治諸般嗽疾

天南星半夏各一兩﹐各使薑汁漫一宿豬芽皂角去黑皮並子杏仁去皮尖﹐面炒黃靑黛各半西焰硝三錢巴豆二十一粒﹐去殼生用

右一處爲末﹐姜糊圓﹐如綠豆大。每服七圓﹐臨臥姜湯下。

治諸瘰癧等患

治諸瘰癧

朱砂砒霜硇砂馬牙硝各等分

右乳缽內研細﹐麵糊搜如香附子狀。相瘡口大小作之﹐盡送入瘡口。若腫時﹐用薄荷研細塗之﹐待收口了﹐卻將大柏皮並白丁香並爲末﹐盡入孔中。如邊不幹﹐卻用﹕江子乃巴豆也﹐去殼﹐不拘多少

右用麻油煎令赤﹐火气後去巴豆入蠟合如膏﹐看瘡口大小塗之﹐及將白芨末水調塗瘡上﹐立效。

又方蜜陀僧十文靑礬五文

右二味爲末﹐幹糝﹐更用麵糊搜藥作奄貼之。候瘡幹﹐更上藥三五次。然後用白芨﹑黃柏皮二味水調作奄貼之﹐無不效者。

治鼠癧瘰癧

刺蝟皮瓦上燥

右一味研爲末﹐入水銀粉﹐幹傅。

又方田螺殼燒灰畱性

右一味爲末﹐傅之妙。

又方黃荊子又名蔓荊子乳香甘艸各等分

右爲末。每服一錢﹐熱湯調﹐食後良久服﹐

又方土附子一个洗鹽三升小便五升

右三味同浸半月日取出。將附子黑皮陰榦爲末﹐用黑豆爛煮研爲膏﹐圓附子末﹐如梧桐子大。每服七圓﹐溫酒早晚下﹐二服。

治漏癧

蛇菇子不拘多少﹝按﹕蛇菇子未詳﹐一作蛇牀子﹞

右一味瓦上燥榦爲末﹐用紙撚掿入瘡內﹐立效。

治諸鼻耳等患

取鼻痔

巴豆十二个﹐去殼陽起石一錢石蓮肉三十个

有爲末。每用半字許搐入鼻內﹐又用綿塊子蘸藥塞入鼻中﹐其痔內化爛出了。

又方蠍稍一錢巴豆五粒﹐去油丁香五粒白丁香七粒

有爲細末。用螺靑一字和勻﹐用內消膏藥溶開﹐入上件藥搜圓﹐如龍眼核大。用一圓安鼻內。

又方苦丁香乃苽蒂﹐十四个赤小豆丁香各十四个

右漫火焙榦爲末。入腦子少許﹐口內先含水﹐次將小竹管吹藥入鼻中﹐半盞茶末多﹐入盡爲度。候頭疼時取下。

消鼻痔方

瓜蒂四錢﹐炒甘遂同白礬半錢﹐枯過螺靑半錢﹐炒艸烏尖同﹐炒

右爲末。用眞麻油搜令硬得些子不可爛旋圓﹐如鼻孔大﹐用藥入鼻內﹐令達痔肉上﹐其痔化爲水﹐肉皆爛下。每日一次﹐妙不可言。

治耳聾

鼠膽二个

右一味滴入耳中﹐三次便立效。

又方海螵蛸

右一味爲末。吹入耳中﹐數日瘥。

治耳出膿水不止﹐俗呼油耳

白礬燒灰

右一味爲末。吹入耳中﹐三次立效。

治諸虫及虱等人耳

白膠香

右一味燒煙薰耳中﹐令知耳孔內暖﹐虫自出妙。

治蜒蚰入耳

半夏生

右一味爲末﹐麻油調塗耳門外﹐虫聞香自出。

治飛虫入耳

右用好酸米醋一味﹐滴入耳內﹐虫必出。

不出卽死。曾有一人被焦虫入耳﹐其虫口硬如鐵﹐但身軟﹐用此藥滴之立死而出。

治酒查鼻及婦人鼻上生黑刺者

生硫黃十文輕粉同杏仁五文

右爲末。用餅藥調﹐臨臥時塗﹐早則洗去。

治鼻不聞香臭﹐多年者亦治

生蔥一味

右將蔥分作三段。早用蔥白﹐午用蔥管中截﹐晚換蔥管末梢一截。塞入鼻中﹐令透裏方得。不二三日用之便聞香。

《類證普濟本事方續集》卷五終

類證普濟本事方續集卷六

治諸癤癰等患

化毒方治一切癰疽瘡癤。末成者速散﹐已成者速潰﹐敗膿自出﹐無假手擠﹐惡肉自去﹐不犯鍼刀。服藥後疼痛頓減﹐此其常用者效也。此方得自於都下異人﹐時有苦背瘍者七十餘頭﹐諸藥試徧不獲痊效﹐眾醫環立如堵﹐出是方示之﹐相目而笑曰﹕是豈癰背所用藥耶固謂之曰﹕古人用方自有意義﹐觀其所用藥性乎和﹐縱未能已疾﹐必不能壞病﹐服之何害。乃治此方藥與之﹐以熟酒一升許下藥五六錢。少頃頓減七分﹐數服後﹐瘡大潰﹐膿血流逆﹐若有物自內托出。服之半月﹐瘡口遂合﹐若未常有所苦者。又有苦腹疾者﹐其痛異常﹐醫者莫曉﹐時意謂此藥大能止痛﹐試與餌之。當日下濃二三碗許﹐痛亦逐止。思察之乃腹癰也。又一老人﹐忽胸間發腫﹐根腳甚大﹐毒气上攻﹐如一瓢然斜捕頂右不能轉動﹐遂以此藥與服。明日腫毒旣散﹐餘一小癅﹐如粟米大。又明日﹐占然如故無事。又一人發腦﹐疑此不能救﹐遂殞於庸醫手。次年其子復苦此疾﹐與父無異﹐病狀一同﹐因懲父之失﹐縱飲酒服此藥而至﹐不覺大醉﹐竟日滚臥地上﹐及至酒醒﹐病已去矣。又一婦人發乳掀腫疼痛﹐日夜叫聲不絕﹐哀苦之音皆不忍聞﹐自謂無生理。又有一婦人﹐股間發腫﹐大如杯碗﹐服此藥皆脫然如失物。是藥濟苦者不可記數﹐姑摭一二以示大略。大抵癰疽之作﹐無非气血凝滯﹐風毒壅結﹐或飲酒食熱物過多﹐房室虛甚﹐榮衛不調所致。治之不早﹐則外壞肌肉﹐內攻臟腑﹐去生遠矣。詳味此方﹐其所用藥皆發散風毒﹐調理气血﹐排膿止痛﹐生肌長肉等藥﹐五毒不試而坐收瘍醫十全之功﹐其可悉述乎﹝悉述作尙已﹞。

人參用新羅者﹑團結重尖滋潤者﹐洗淨去蘆﹐薄切焙漧防風擇新者﹐淨洗切焙當歸取川中來者澤大今澤作擇﹐今作个。如馬尾狀﹐滋潤甜辣者﹐香芬者﹐溫水洗﹐薄切焙漧黃芪川綿者爲良狀等﹝狀下有如字﹐等箭誤﹞。幹者﹐長一二尺﹐不開者洗淨﹐寸截﹐捶碎﹐擘如絲狀﹐以鹽湯浸透﹐微火灸酥﹐再銼入眾藥中芎勞川中者爲上﹐今多止是撫芎﹐不用淨﹐洗淨焙漧厚丰卜宜用梓州來者﹐厚而紫﹐掐乏油色者佳﹐去鹿﹝鹿當作粗﹞皮切﹐薑汁淹一兩﹐焙炒白芷桔梗以有心味苦者爲眞﹐無心味苦者薺苊﹐切勿誤用。洗淨去頭﹐薄切焙漧﹐入眾藥桂宜用捲薄者﹐古法帶皮桂每兩止取二錢半﹐用一兩者當賣四兩﹐內取一兩好者﹐不見火甘艸生

右十味﹐選藥貴精者﹐皆取淨﹐曬漧極燥方秤。人參﹑當歸﹑黃芪各二兩﹐其他七味各一兩。除桂外﹐一處爲末﹐入桂令勻。每服三錢﹐漸加至五六錢﹐熱酒調。日數服﹐以多爲妙﹐眼至瘡口合﹐更服爲佳﹐所以補前損杜後患也。不飲酒者﹐濃煎木香湯下。然不若酒力之勝也﹐或飲酒不多能勉彊間用者﹐酒調下﹐並木香湯解酒﹐切效﹐當不減於酒也。

又方治一切惡核瘰癧癰疽等病及惡腫。

靑木香沈香乳香麝香升麻獨

活連翹桑寄生木通夜幹﹝道按﹕夜幹卽射幹﹞已上一兩大黃五兩

右﹝口父﹞咀乃爲銼散也。銼令如麻豆大也﹐每服四錢﹐水二盞﹐煎至一盞。已上去滓﹐取八分淸汁﹐空心熱服。半日已上未利﹐再服﹐以快爲度。或下惡物未生肉已前﹐時服不妨﹐以析毒熱之气。或有人使竹瀝﹑芒硝﹐恐用藥之人不能斟量﹐是故不載。知者當自相度用之。

又方治癰疽發背﹑丹疹﹑赤腫惡肉﹑時行熱毒變作赤雜及眼赤痛生障醫病方

黃芩白芨麻黃去節漏蘆眞者白薇枳殼麩炒﹐去穰升麻白芍藥川當歸

川牛膝甘艸各二兩有爲粗末。每服四錢﹐水一盞半﹐煎至七分﹐空心熱服。或利一二行﹐如未利再服﹐可加芒硝三錢。未成者散去﹐已成者立潰癰癤。藥中無如此三方妙絕﹐余每用濟人不少。凡有患癰癤發背等疾﹐服此二三藥獲安之後﹐宜常服四物湯﹑交和黃芪建中湯﹐空心煎服。禦未來﹐恐疾再作。傳其難又兼費財﹐不祕者者下有欲天下人安故也七字。

治發背內潰及諸惡毒衝心﹐嘔吐﹑疼痛不可忍﹐三兩服可救一命。應干瘡毒癰疽等疾每日一服﹐無不除愈。內托毒气使出及外﹐不至內攻乳香散

綠豆四兩乳香一兩

右二物再同碾極細﹐每服一錢﹐新汲水調下。水不宜多﹐要藥停在胸膈也﹐甚妙。

治諸水腫气疾

治十腫水病並根源證狀方法

一蒸水﹐先從左右肋腫﹐根在肝﹐藥是大戟。

二赤水﹐從舌根起﹐根在心﹐葶藶子。

三黃水﹐從腹腫起﹐根在脾﹐甘遂。

四白水﹐從腳起﹐根在肺﹐槁本。

五黑水﹐從陰﹝外腎也﹞腫起﹐根在腎﹐連翹。

六玄水﹐從面腫起﹐根在外腎﹐芫花。

七風水﹐從四肢腫起﹐根在骨﹐澤瀉﹐

八石水﹐從腎腫起﹐根在膀胱﹐桑根白皮。

九蒿水﹔從滿腹腫起﹐根在小腸﹐巴豆。

十气水﹐或成或衰﹐根在腹﹐赤小豆道按﹕成當作盛字。

右十般腫病﹐各有根源﹐種種不同。看十腫病根﹐除一味用﹐將九味等分﹐遂味用。制者依法修治﹐焙爲細末﹐煉蜜爲圓﹐用赤茯苓湯吞下﹐不拘時候。其圓如梧桐子大﹐每日三眼。忌鹽一百二十日。緣鹽能化水故也。然忌魚蚱﹑麵食﹑一切毒物﹐及生冷等物及不得行房事。此病去生甚遠﹐取死將近。或得良醫醫者﹐得余此方﹐愼勿輕賤。𨿽幹金難換﹐但餘欲天下人安故也。用此方獲瘥之後﹐更用後來補藥﹕

補藥方

肉桂去粗皮靑皮去白漧薑湯洗莪術醋煮軟川芎肉豆蔻雞心檳榔桔梗各等分﹐依法制治

右等分﹐事治爲末。每服三錢﹐百沸湯點服﹐空心食。前日午食﹑前晚食前各一服。前項二方治水腫病。余見鄕人有患水疾﹐半年後得名醫獲瘥。余遂日計來此醫人﹐多酬黃白之物﹐遂得此二方。余試用之﹐百發百中﹐獲濟者無數。世間所有水病方藥無此二方之右者。余初出《本事方》前集尙有此﹐後集二帙﹐初深祕之﹐今見前集已盛行於世﹐此後集今亦略傳一二。仁者使天下皆得﹐臍盡天年﹐毋罹枉斃云。治婦人經脈不通﹐卽化黃水﹐水流四肢﹐則徧身皆腫﹐名日血分。其候與水腫相類一等﹐庸醫不問源流﹐便作水疾治之﹐非惟無效又恐喪命。此乃醫殺之也﹐宜用比方力效。人參川當歸瞿麥穗大黃濕紙裹﹐二升米上蒸﹐米熟去紙﹐焙漧赤芍藥桂去皮白茯苓已上各半兩苦葶藶炒﹐二分右爲細末﹐煉蜜圓﹐如梧桐子大。每服十五圓﹐空心米飲下﹐漸加二十圓﹐止於三十圓。每無不效者。

治諸瀉痢疾﹝附大便祕﹞

治冷熱痢疾﹝無疾字有等患二宇﹞。

罌粟殼二兩白姜三錢重甘艸五錢重芥葉半兩﹝白姜卽千姜﹞

右件﹝口父﹞咀﹐分作三服。每服入蜜十文﹐用水一盞﹐煎至七分﹐溫服﹐空心下。

治一切痢

砒霜黃丹各等分

右同研細﹐用黃蠟溶和藥末爲膏﹐旋圓如綠豆大﹐每服三圓﹐飯飲下。小兒圓如粟米大﹐飯飲下。忌葷腥。

治赤白痢

赤芍藥香附子炒﹐去毛地楡等分

右三處爲末﹐畱心認記。赤痢用赤芍藥末﹐一錢﹐香附子末半錢﹐地楡末例用一錢﹐蜜一匕﹐水一盞﹐煎五七沸﹐空心溫服。白痢﹐香附子末一錢﹐芍藥半錢﹐地楡一錢﹐蜜一匕﹐水一盞﹐同煮至七分﹐空心溫服。日二服﹐小兒加減與之。

治脾胃有積﹐臟腑不寧﹐冷熱相搏﹐遂成赤白痢疾。不思飲食﹐腹痛不可忍﹐並皆治之。

罌粟殼四兩﹐蜜炙川當歸半兩甘艸同炙白芍藥桂去粗皮訶子白善土﹝道按﹕白善土卽白亞土﹞煆各半兩

右爲細末。每服五錢﹐沸湯點服﹐空心服。或用生薑二片﹐棗子二枚﹐同煎至七分﹐空心服尢妙。

又方茱萸黃連阿膠白芍藥等分﹐同炒令焦黃色

右爲細末﹐麵糊爲圓﹐如梧桐子大。每服三十圓﹐陳米飲下﹐小兒十圓。

又方黑豆五十粒陳皮半兩罌粟殼十四个甘艸三寸

右四味半生半炒﹐用水一碗﹐藥散四錢﹐煎至七分﹐空心溫服。盡此一劑﹐無不效者。

治瀉痢

白石脂漧薑等分

右爲末﹐麵糊爲圓﹐如梧桐子大。每服三十圓﹐飯飲﹐空心送下。霍亂吐瀉﹐漿水下。

治水瀉並赤白痢

艸烏大者﹐一兩半

右將一半燒灰﹐一半生用﹐爲末﹐醋糊爲圓﹐如綠豆大﹐每服七圓。赤痢甘艸湯下﹐白痢

漧薑湯下﹐水瀉井花水下﹐並空心服。忌腥臊﹝臊下有熱毒生冷四字﹞。

治大便祕結

大黑腰棗﹝三个﹞

右將棗子擘開﹐去核。水銀粉於棗核孔中塞滿﹐濕紙裹煨。用生蔥﹑茶淸嚼下。治大人﹑婦人膈上虛發﹐肺腑痰奎﹐調三焦﹐開胃口。大小便祕結不通及腸風等疾並皆治之。

麻仁八錢重﹝按﹕麻仁上闕他藥﹞

右爲末。除出麻仁研爲膏﹐次入前藥﹐煉爲圓﹐如梧桐子大。每服二十圓﹐空心茶酒任下。

治大便祕結搜風寬腸

靑皮去白威靈仙去頭﹐洗﹐各二兩大黃一兩半大戟一兩牛蒡於四兩﹐新瓦上炒右爲末。每服一錢﹐人實壯每服三錢﹐蜜酒調下﹐服畢漱口。

治肺臟風毒熱壅鼻塞口漧大便祕

枳殼一兩﹐面炒﹐去穰川朴硝一兩川大黃同牛蒡子半兩﹐炒芎二分郁李仁一兩半﹐去皮

右爲末。每服一大錢﹐蜜水調下。忌一切熱毒等物。

治大小便不通行滯气五宣散

瞿麥木通甘艸虎杖滑石各等分

右﹝口父﹞咀。每服二大錢﹐水一盞﹐燈心數莖﹐煎至七分﹐臨臥時溫服。

治大小便祕結日欲死者

推車七个﹝車下有客字。道按﹕推車客﹐蜣螂一名﹞土狗同﹝如男子病﹐推車客用頭﹐土狗用身﹐如女人病﹐土狗用頭﹐推車客用身﹞

右新瓦上焙漧﹐爲末﹐只一服。用虎目樹皮﹝虎目樹﹐椿一名﹐向南者﹐濃煎汁調服﹐經驗如神。

治赤白痢

罌粟湯一貼﹐局中者力口白術半兩

右將白術分作二分﹐罌粟湯全貼﹐只作一服。煎入白術一半﹐服畢。再將滓加白術一半﹐甘艸三寸﹐木瓜三枚﹐同煎又服﹐立效。

極妙痢藥

石橊皮陳皮甘艸川當歸罌粟各半兩

右將上件五味﹝口父﹞咀﹐用水十盞﹐煎取三盞

次用下藥﹕

茯苓七錢重粉艸同北棗子七个右爲末。將煎藥汁入此三味﹐再煎。五七沸﹐去滓﹐空心溫服。甚者不過兩劑﹐小可痢則一劑效。

治痢妙應圓

黃丹三錢重巴豆四十九粒﹐去油右二味研爲末﹐黃蠟溶開﹐入藥調勻。候冷取出﹐安瓦合於盛。要用時﹐旋圓如綠豆大。每服四五圓。赤痢甘艸湯下﹔白痢漧薑湯下﹔赤白痢相雜﹐漧薑甘艸同煎湯下﹐可加烏梅同煎﹔水瀉米湯下﹐瘧疾桃葉七片揉水﹐面北五更初下﹐發日服。

救命延年治丈夫婦人一切重痢

黃連六兩漧薑當歸川者阿膠各三西右三件爲末。用米醋煮阿膠﹐令消盡﹝須用﹐則料得醋恰好﹐不可剩﹞。將藥末搜醋﹐圓如梧桐子大。每服三十圓﹐飯飲吞下甚妙如神。痢方中之魁也。

治痢疾

黃連巴豆去殼﹐各三兩

右二味和炒赤色﹐各研爲末。以綠豆打糊爲圓﹐如○大﹐作記認﹐二處安頓﹝巴豆末作一處圓﹐黃連末別作圓﹞。白痢﹐黃連圓二十粒﹐米湯米泔下﹐赤痢﹐巴豆﹝豆下有圓字﹞二十粒﹐用井花水下。

治婦人胎前產後赤白痢

生薑年少者百錢重﹐年老者二百錢重﹐時自然汁鴨子一雙﹐打碎入薑汁內攪勻﹝時作取雙作只。﹞

右二味煎至八分﹐入蒲黃三錢重﹐煎五七沸﹐溫湯空心服﹐立效。﹝此二方授於撫州章道人道按﹕鴨子印野鴨卵﹐俗名阿比畱多方古﹞。

《類證普濟本事方》卷六終

﹖

類證普濟本事方續集卷七

治諸痔疾﹝並論五痔﹞

大凡五痔﹐皆因虛憊﹐恣食五辛五味﹑雞魚而成。熱毒壅入大腸﹐津液不通﹐气血凝滯。久坐久忍不糞水﹐冷入河水洗﹐酒後行房﹐及暑月行路坐諸熱地又移坐冷﹐種種能成斯病。一者肛腸生肉﹐腎痔鼠你或似櫻桃﹐或似大豆﹐時時出血﹐又如出膿﹐名曰鼠你痔。二者肛邊大乳痛腫﹐無膿血﹐名曰酒痔。飲酒便發。三者肛邊努核﹐疼痛難忍﹐糞則有血。或因憂愁思慮﹐冷熱不調﹐無時而發﹐名曰气痔。或大便澀難﹐气結不通﹐下血面黃﹐食少無味﹐名曰勞痔。四者大便後下諸膿血﹐更加痛澀﹐肛腸努出﹐名曰脫肛痔。五者气攻兩腎腧﹐大便不通﹐糞血色﹐下赤黑﹐毒熱不消﹐肛門濕癢﹐一似虫行﹐名曰風熱內痔。五痔者因房室大勞﹐多食雞魚陳久之物﹐卽成斯疾也﹐燻洗痔方。

枳殼不拘多少

右爲末。每服二錢﹐水一盞﹐砂瓶內煎百沸﹐先去瓶上坐燻﹐後卻瀉出﹐通手熱洗﹐妙。

治痔下腫痛

枳殼一兩﹐陳粟同炒令黃赤﹐粟不用靑木香一分

右爲末。每服二錢﹐飯飲調下。

治痔漏瘡方

雞子一雙﹐煮熟去黃﹐取白切焙白礬明者﹐如皂角子大﹐匙上焙過用﹐三兩

右爲末﹐先用溫湯淨拭漧。用紙撚點藥﹐送入瘡孔內﹐立效。一日三易。

治痔方

信砒一兩﹐煆令煙盡谷精艸三錢白礬一兩硇砂三錢

右爲細末﹐綿塊點藥撲上。如痔幹﹐可用調傅。

治因痔疾阻礙大便祕結

牽牛靑皮威靈仙大戟大黃右爲末。量人大小﹐每服一錢﹑二錢至三錢﹐用蜜酒調下﹐須用冷熟水漱口。

治男子婦人諸般痔漏

黃牛角狼毒等分

有爲末。糞花漏﹐每服一錢﹐甘艸湯下。合官漏﹐酸醋調一錢。滴珠漏﹐山梔子三个煎湯下半錢。榮漏﹐姜湯調下半錢。腸風﹐米飲下一錢。

治痔

神香﹝道按﹕神香卽香木類返魂香一名﹞明者燒灰﹐多燒則有灰。

右一味燒﹐苦竹瀝調傅。

治痔諸痛

大蜈蚣一條大靑州棗三个白礬一塊﹐如棗大

右將蜈蚣﹑白礬二味爲末。用棗肉圓﹐分作二圓。燒煙用竹筒透引﹐煙燻痔妙。

治腸風痔漏

赤芍藥官桂甘艸炙﹐已上等分

右﹝口父﹞咀﹐每服二錢。生薑二片﹐白礬一塊﹐水一盞﹐同煎至七八分﹐去滓﹐空心服。

又方雞冠花不拘多少

右一味﹐濃煎湯﹐每服一盞﹐空心下。

治痔漏﹐此因大腸感風熱而生

生砒一字水銀一粒﹐如米大膩粉一字眞麝一粒﹐如小豆大

右件並入乳缽內﹐研令撅細。如痔或有珠子者﹐將白礬湯淨洗拭漧﹐用手撚藥揩在痔肉。上﹐揩得癢時便是藥行。一日二次﹐用又洗去﹐五日後住藥﹐見效。如咸有孔﹐卽用紙撚子引藥送入﹐令徹其內﹐更用紙塞孔。前一日兩次﹐使藥自能生合。

治風痔漏不問有頭羌羌頭定三日安

藜蘭燒灰﹐半兩白角鍼只用鍼不用皮﹑條﹐炒﹐二錢天麻半兩漧薑同蓮子艸一兩眞麝半錢橘子硫黃一兩明礬同研苦瓜蔞一个﹐大者﹝道按﹕藜茄卽藜蘆﹐白角鍼印皂角刺﹐蓮子艸卽旱蓮艸。﹞

右將瓜蔞開一孔﹐如小錢大﹐入礬並硫黃在內﹐卻將元掩合定﹐藤紙糊﹐卻瓦罐子盛坐磚上﹐炭火煆令煙盡爲度。瓶內閉死﹐候冷取出﹐研細。同前六味藥末和﹐令勻﹐煉蜜圓﹐如梧桐子大。每服十圓至十五圓﹐空心溫酒下﹐日三服﹐三日見效。忌油﹑面﹑腌藏牛馬肉﹑魚鮏﹑生冷﹑行房﹑行遠﹑勞力﹐一切忌之。

聖方痔藥

白礬血兪石竹各半兩胡椒二十粒﹝血兪卽蛞蝓﹐石竹卽瞿麥﹞

右用瓦罐盛泥固濟﹐猛火煆通紅﹐取出﹐去泥用藥﹐細研爲末。五更時用﹐不語﹐津調傅痔頭上﹐不過三服效。

治肉痔大腸頭痛

仙茅白術石捲柏各一兩郁李仁三錢

右件爲末。每服一錢﹐薄荷酒下。

治痔方

白礬乳香各一兩泥礬少許

右爲末。用好醋二升熬成膏﹐痔上點之效。

治痔頭疼痛有瘡膿水不止方

朱砂三錢砒半錢麝好者﹐二分巴豆一粒﹐去油安息香一分阿魏一分﹐面裹煨熟

右爲末﹐蒸餅爲圓﹐如綠豆大。每服空心枳殼湯下一圓﹐不過十日取效。

理痔方

五靈脂四錢膩粉半兩麝香三十文

右研爲末。先用甘艸湯洗﹐後用津唾調抹痔上﹐痔濕則幹撲。

燻痔方

官桂五錢蛇牀子半兩蛇退一條

有爲末。每用一錢﹐湯煎燻洗。

傳痔方

斑貓十个輕粉半錢馬牙硝三十文好紅椒一錢黃皮半錢﹝道按﹕黃皮卽陳皮﹞

右爲末﹐先用皂角﹑荊芥洗令淨﹐拭漧。用麻油調藥傅。

收痔方

白斂白芨各一兩黃皮二兩

右爲末﹐入輕粉﹑麝香各少許﹐麻油調傅立收了。此藥不能去根﹐但緩急展限而已。

治腸風痔漏

鯽魚一个

右將魚破開﹐去盡腸﹐入白礬令滿﹐瓦上燒過﹐並爲細末。用雞毛捲藥﹐傅之立效。

治腸風痔漏

大黃當歸川者苦參牙皂去皮

右等分爲末。醋糊圓﹐如梧桐子大。每服二十圓﹐空心溫酒下。

治痔疾腸風

半夏﹝湯泡洗七次﹞黃耆枳殼﹝去穰﹞

右爲細末﹐薑汁糊圓﹐如此○大﹐每服三十圓﹐溫酒空心下。

治痔漏下血不止及收痔

城市河中水

右一桶水﹐脫衣坐水中頻洗﹐卽止痔亦可。不過三五次﹐立效。

治諸痔疾

塗杉卽杉木塗土被埋者朴硝大黃側

柏各等分

右﹝口父﹞咀﹐瓦罐內煎二十沸﹐安身於罐上﹐坐燻其痔疾。堪手下則洗之﹐效。

又方枳殼甘艸香附子炒﹐去毛

右各等分爲細末。每眼二錢﹐米泔調下甚妙。此方乃吳知府宅方。

治腸風痔漏

穿山甲一兩﹐火煆焦煙麝香一錢

右爲末﹐每服一錢﹐空心飯湯下。

燻痔方

鼠郎度﹝道按﹕鼠郎﹐和名伊多知﹞

右一味﹐瓶內燒煙﹐坐身於瓶口﹐燻三五次﹐除根。

又方右用降眞香燒煙﹐燻妙。

《類證普濟本事方續集》卷七終

﹖

類證普濟本事方續集卷八

治諸打撲傷損等疾

治打撲傷損

川烏艸烏各一兩

右爲末。用生薑汁調作掩子﹐貼損處﹐又綫縛定。

治打損接骨方

接骨木﹝半兩乃蒴藉是﹞好乳香﹝半錢﹞赤芍藥川當歸川芎自然銅﹝各一兩﹞右件爲末。用黃蠟四兩溶入前藥末﹐攪勻﹐候溫軟﹐眾手圓如大龍眼。如打傷筋骨及閃枘著疼痛不甚忍者﹐用藥一圓﹐好舊無灰熱酒一盞﹐浸藥﹐候藥漬失開﹐承熱呷之﹐痛絕便止。若大段傷損碎折﹐先整了骨﹐用前藥貼了。然後服此﹐表裏兩次無不效者。此二方是一副﹐不可分開。余得之費數十緡﹐今不敢祕。

治打撲傷損

艸烏五兩沒藥三錢自然銅半兩靑皮二兩苦丁香十个﹐甜瓜蒂是

右爲末。每服二錢﹐用溫無灰酒調。喫黑水牛肉﹑蘿卜﹐只得使鹽。此二物之外並皆忌之﹐不得喫。

治打撲傷損定痛掩

木瓜術蜜陀僧等分

右爲末﹐入面少許﹐調作糊﹐貼痛處。

又方艸烏白僵蠶蒼術各等分

右爲末﹐薑汁調﹐貼痛處。

治打撲肉損筋骨疼痛

沒藥乳香芍藥川椒去子及閉目者川芎當歸﹝各半兩﹞自然銅﹝三錢半﹐炭火燒﹞

右爲細末﹐用黃蠟二兩溶開﹐入藥末﹐不住手攪勻﹐溫圓如彈子大。每服一圓﹐用好酒煎開﹑消盡﹐乘熱一服喫盡。看那處痛向痛處臥﹐霎時服三五圓﹐立效。

治打撲傷損

生葛根

右一味搗爛﹐用米醋調開﹐攤痛處﹐綿縛定。

又方右野柳樹根細杵﹐用米醋調開﹐攤痛吐。

古甘橘葉﹑白酒糟﹐杵細﹑縛痛處。或大段痛﹐用火燒﹐令用紅醋並米泔潑地上﹐急鋪席。患人去席。上臥﹐蒸出汗。內則服藥﹐外則貼掩﹐則易安。

治打撲傷損筋骨

右夜合樹皮四兩﹐炒幹沬之。入麝香﹑乳香各一錢重。每服三大錢﹐溫酒調﹐不饑不飽時服。

治刀箭傷血出不止並骨折

檳榔一个木香胡黃連各三錢重

右爲末﹐傅瘡口上﹐血止又接得骨。

治筋骨諸疾﹑手足不遂﹑行動不得﹑徧身

風瘡左經圓

艸烏白者去皮臍木鱉子白膠香五靈脂各三兩半川當歸班貓百个﹐去羽足﹐酷煮右爲末。用黑豆去皮﹐生杵﹐取粉一斤﹐酷糊﹐共搜杵爲圓﹐如雞頭大。每服一圓﹐溫酒磨下。筋骨疾但未曾鍼傷炙損者﹐三五服立效。此藥曾醫一人軟風不能行﹐不十日立效。專治心﹑腎﹑肝三經﹐通小便﹐除淋瀝﹐通榮衛﹐滑經絡。此方傳自淨因寺聖僧處得之﹐大有奇效。

治打撲傷損腫痛傷風

天南星半夏地龍各等分

右爲末。用生薑薄荷汁調﹐貼痛處。

治諸寒瘧等疾

治脾胃有積﹐久不克化。或原有此證﹐遂成寒瘧之疾﹐或先寒後熱﹐或先熱後寒﹐或但熱不寒﹐或但寒不熱﹐或疼譫語。除傷寒之外﹐是瘧疾者皆治之

人參木香官桂白術茯苓黃連附子柴胡黃耆厚朴甘艸麻黃各三錢重肉豆蔻十个檳榔五个

右﹝口父﹞咀。每服三大錢﹐水一盞﹐生薑三片﹐烏梅一个﹐同煎至七分﹐入酒少許。又煎三五沸﹐溫服此藥﹐兼治虛弱之人。

又方白姜良姜半炒半生﹐各半兩

右爲末。每服二錢﹐豬腎﹑酒調下。

治久患勞瘧

柴胡恆山各一兩秦艽甘艸各半兩

右﹝口父﹞咀。每服五大錢﹐酒水各一小盞﹐童子小便半盞﹐同煎至五分。當發日﹐五更初﹐面北服。

治久瘧久痞

川烏大者二个﹐生去皮臍

右爲末。每服一大錢﹐水一碗﹐棗七个﹐煎至七分。五更時﹐冷服。

又方粉霜朱砂各一錢重綠豆粉七錢重

右件爲末﹐糊爲圓﹐如此○大。每服一圓﹐冷水五更初下。忌生冷物。

減瘧丹

螺靑硫黃官桂白礬巴豆去油各等分

右件藥﹐取五月五日爲末。面南用粽子角爲圓﹐如梧桐子大。每服一圓﹐用新綿裹﹐男左女右耳內安﹐發日用之。

又方良姜白姜各等分

右二味﹐火上畱性﹐爲末。每服三錢﹐雄豬膽一个﹐水一盞﹐溫和膽汁調下﹐立效。

治寒瘧勞瘧方

龜甲不拘多少

右一味﹐醋炙﹐令黃爲末。每服二錢﹐溫酒調下﹐空心食前及臨臥時各一服。

治瘧疾方

大蒜一頭﹐分開四方

右每一片內入巴豆肉一粒﹐濕紙裹﹐煆熟。去巴豆﹐研入黃丹爲圓﹐如雞頭大。每服一圓。先發寒用桃枝七寸﹐東向者煎湯﹐發日五更向北服。如先發熱﹐用冷水送下。未全安次發﹐又可進一服﹐卽除根。

《類證普濟本事方續集》卷八終

﹖

類證普濟本事方續集卷九

治諸腸風酒痢等疾

治腸風瀉血

牽牛五兩牙皂三兩﹐不蛀者

右二味﹐水浸三日後﹐除皂角﹐將酒一升煮令幹﹐焙爲末。煉蜜圓﹐如此○大。每服七圓﹐空心溫酒下。空心日午夜臥各一服﹐或轉下黃物不妨﹐病可。後常每日服五圓﹐飯食送下。

又方皂角樹蕁﹝道按﹕蕁字蕈﹐通音﹞

右新瓦上焙榦爲末。每服一錢﹐溫酒下。

治丈夫瀉血婦人血崩漬人大腸出血

豆蔻檳榔各炒紫色罌粟殼燒灰

右三味等分﹐不拘多少爲末。每服二錢﹐

飯飲調下﹐空心服。

治腸風下血

核桃殼繭退皮鞋底赤雞冠花各等分

右四味燒灰爲末。每服一錢﹐溫酒調﹐空心下。

治腸風

小赤豆一升

右一味﹐瓦上炒令黑色﹐爲末。每服三錢﹐粥飲調下。日三服﹐各飯前服。

又方瓜蔞三个

右一味燒灰﹐畱性﹐爲末﹐每服三錢﹐米湯調﹐空心下。

又方蕨菜花﹝道按﹕蕨菜花卽蕨菜嫩芽也﹞

右不以多少﹐文武火焙榦爲末。每服三錢﹐飯飲下。

又方金星艸三兩陳漧薑同

右爲細末。每服一錢﹐新汲水調下空心。

治腸風

綿瓜不拘多少﹐一名蠻瓜﹐一名天羅﹐又名天絲瓜﹐其實皆綿瓜也﹝道按﹕綿瓜卽絲瓜﹞

右一味燒灰存性﹐﹝性下一有溫字﹞酒調二錢﹐空心下。

治腸風並脫肛及有血

蛇牀子不拘多少

右一味炒爲末。去大腸脫垂處﹐貼立收﹐妙甚。

治腸風及脫旺不收有血下

不蛀皂角五莖

右銼味捶碎﹐水一碗﹐揉令皂角消盡。絹二重濾過﹐取十分淸汁﹐將脫肛腸浸在藥水中。其腸自收﹐不用手蕩。如大﹝道按﹔大下脫腸字﹞收了﹐更用湯燙其腰肛上下﹐令皂角气行﹐則不再作三次蕩。

治腸風

五倍子白礬各半兩

右爲末﹐順流水圓﹐如梧桐子。每服七圓﹐

空心飯飲下﹐忌酒。

治腸風髒毒﹐丈夫婦人皆治

大蒜二頭﹐紙裹煨熟﹐研成膏淡豆豉二合﹐水潤去皮﹐研成膏

右爲圓﹐每服二十圓﹐米飲送下空心﹝右字下有同字﹞。

治腸風髒毒酒痢下血

黃連生薑

右二味煎湯下二气再﹐次服五塊圓﹐圓方於後﹝再字作丹字﹞。

五塊圓

五倍子槐花塵者白藥好者﹐各等分右焙榦爲末﹐酒糊爲圓﹐如此○大。每服二十圓﹐空心米湯下﹐日三服。

又方川當歸枳殼側柏葉塵槐子芍藥百艸霜霜下有各一兩三字

右銼同一處﹐炒令煙微起﹐末之。每服二錢﹐空心溫酒調下﹐日午米湯調下﹐各飯前服﹐甚妙。

治諸寸白虫等患

取寸白虫

錫灰木鱉各一兩蘆薈二十文黃丹輕粉各十文

右爲末﹐豬膏油圓﹐如○大。先齋一日﹐晚莫喫飯﹐次早五更溫水吞下﹐分作二服。

又方錫灰十文

右爲細末﹐用棗肉爲圓﹐如梧桐子大。只作一服。先齋一日﹐次日五更﹝更字下有先字﹞喫燒炙淡豬肉一片﹐次用溫水送下。

又方

用生芥葉細杵井花水解﹐取汁一盞。五更

初先喫炙豬肉一片﹐次服芥汁﹐巳時下了。

取寸白虫

蕪荑十文雞心檳榔二个榔芽艸半兩

﹝道按﹕榔芽艸卽狼牙也﹞雷丸三文輕粉少許

右爲末。每服二大錢﹐四更時茶淸調下。隔夜點取茶﹐四更時取淸。

摧取寸白虫方

巴豆七粒﹐去殼出油皂角去皮取末﹐一錢。

右用京墨磨醋糊爲圓﹐如此○大。只作二眼﹐五更初﹐橘皮湯下。

取寸白虫方

苦綿瓜子不以多少

右研爲末。每服二錢﹐好酒半盞﹐空心調服。

取寸白虫方

畫粉﹝道按﹕畫粉卽白堊土也﹞蜜陀僧各等分

右爲末。每服二錢﹐用麻油調服﹐空心下﹐頃刻成涎取下。

又方

定粉﹝道按﹕定粉卽錫粉﹞

右細研。每服一錢﹐生麻油調。五更服﹐晚取下。

治婦人諸疾

治婦人血脈不調往來寒熱狀似勞倦

川當歸川芎甘艸黃芪桂去粗皮

各一兩熟地黃一兩半白術半兩白芍藥二兩柴胡半兩阿膠半兩

右爲細末。每服五錢﹐棗子一枚﹐水一盞半﹐煎一盞﹐空心溫服﹐白湯點服亦得。常服不生帶下﹐調血脈﹐養子宮﹐終身無病。治婦人衝任處損﹐月候不勻或來多不斷﹐時復辮瀝﹐或過月不來﹐或房中去血過多。又治損娠﹐小腹怠痛﹐發熱﹐下痢﹐手心煩熱。又治久無子息﹐並宜服之

吳茱萸三兩﹐去閉目者﹐沸湯洗淨三次川當歸半夏各二兩半﹐制麥門冬去心﹐五兩芎勞人參芍藥牡丹皮桂去粗皮阿膠炒甘艸炙﹐各一兩

右爲銼散。每服三錢﹐水一盞半﹐生薑五片﹐煎至八分﹐去滓熱服﹐空心食前。

治婦人赤白帶下

龍骨半兩舶上硫黃三錢

右爲末。每服半錢﹐無灰舊酒空心調服﹐三服。不問遠年日近﹐盡令痊效。

《類證普濟本事方續集》卷九終

﹖

類證普濟本事方續集卷十

治小兒諸疾

治小兒十種丹癅腫毒所起形候並方法

一。飛竈丹﹐從頂頭起﹐腫光﹔用蔥白研取自然汁塗。

二。吉竈丹﹐從頭上紅腫﹐痛﹔用赤小豆末﹐雞子淸調塗。

三。鬼大丹﹐從面起﹐赤腫﹝大作火﹞﹔用竈心土﹑雞子淸調塗。

四。天火丹﹐從背起﹐赤黑﹔用桑白皮末﹐羊脂調塗。

五。天竈丹﹐從兩臂赤腫﹐黃色﹔用柳木燒灰﹐水調塗。

六。水丹﹐從兩脇腫﹔用生鐵爲末﹐豬糞調塗。

七。胡次丹﹐從臍上起﹐黃腫﹔用檳榔爲末﹐醋調塗。

八。野火丹﹐從兩腳赤腫﹔用乳香末﹐羊脂調塗。

九。煙火丹﹐從兩腳﹐有赤白點﹔。用豬槽下土﹐麻油調塗。

十。胡漏丹﹐從陰上起﹐黃腫﹔用屋漏庭土﹐羊脂調塗。

右此十種丹毒﹐變易非輕﹐治之或緩﹐能終不救。余不惜此方能逐一仔細辧認﹐依此方法治之﹐萬不失一。如經三日又愈﹐病入臟腑則終不可救﹐不可緩也﹝又愈二字當作不治﹐病字作攻字﹞。

治小兒怠慢驚風﹑四肢逆冷﹑眼張口噤﹑涎不止保命丹

虎睛一个﹐將瓦上安之﹐以豆蓋定﹐漫火逼幹箭頭朱砂半西蜈蚣二條﹐去頭尾﹐赤腳者麝半錢全蠍半錢天麻一分

右爲細末﹐煉蜜爲圓﹐如此○大。瓦罐貯之﹐又入腦麝窨定。急驚風﹐薄荷蜜湯化下﹔慢驚風﹐薄荷湯化下﹐各三圓。更量兒大小加減與之﹐些少驚悸亦可服之﹝按﹕慢驚屬虛證﹐與急驚未可同治﹞。

又方赤腳蜈蚣一條去頭尾蠍稍艸烏尖七个半夏三个

右焙榦爲末。入麝香三十文﹐輕粉半錢匕。用生薑自然汁圓﹐如此○大﹐每服三圓﹐金銀薄荷湯化下﹐次用生朱砂調塗病兒腳中心妙。

治小兒毒气攻腮腫赤可畏者

皂角二兩﹐去根﹝道按根當作核﹞天南星二錢﹐生用糯米一合﹐爲末

右爲細末。姜調塗﹐立效。

治小兒驚風

茯苓甘艸朱砂靑黛膩粉

右各等分﹐入麝香少許。每服一錢﹐蜜水調下。

治小兒驚熱

蠍七个天南星取心爲末﹐一錢人參蛇退各三錢重

右爲末﹐薄荷﹑蜜湯調下。

治小兒風毒

白牽牛一兩﹐半炒大黃三錢靑皮甘艸朴硝各一錢重

右爲末。每服一錢﹐砂糖水調下。

治小兒徧身浮腫方

黑牽牛三西﹐件靑木香靑皮防風檳榔各一兩

右爲末﹐麵糊爲圓﹐如芥菜子大。每服二十圓﹐桑白皮湯下。

消毒顧气飲

人參茯苓甘艸升麻各等分

右爲細末。每服半錢﹐生薑一片﹐棗子半盞﹐煎至一大呷許﹐溫服﹐不計時候。

治小兒吐瀉不止

龍骨火燒畱性滑石定粉各等分道按﹕定粉卽錫粉

有爲末。每眼一錢至二錢﹐熱水調下。

治小兒癇疾

天南星

右一味﹐炮裂出火毒﹐去黑皮不拘多少﹐爲末。每服半錢﹐生薑﹑薄荷﹑蜜﹑酒調下。

治小兒疳積黃瘦吐食

川烏一錢定粉三錢芥灰二錢龍骨同上

右爲末﹐滴水爲圓﹐龍眼核大﹐作餅子。每服一餅﹐飯飲磨下。

治小兒疳積祕方蘆薈圓

蘆薈荊芥黑牽牛靑皮各等分﹐事治

右精細事治﹐炮制爲末﹐麵糊爲圓﹐如大粟米大﹐兒一歲以下一圓﹐或二圓亦不妨﹐自加減與之。

治小兒顚痛欲發﹑眼暗﹑癭瘋﹑聲惡﹑嚼舌﹐雌黃圓

雌黃黃丹各一兩沙炒麝香一錢﹐研

右爲末。拌令極勻﹐用牛乳汁半升熬成膏﹐入前件藥末﹐杵三五百下﹐圓如綠豆大﹐每服三圓﹐溫熱水下。一日三服。此方得自於明醫之家﹐後余嘗傳與一貧醫﹐因是藥醫道大行。

治小兒驚風積熱

全蠍七个﹐去毒蟬退二十一个甘艸天南星大者一枚﹐炮令香

右爲末。每服半錢﹐水半盞﹐薄荷七小葉﹐煎至七分﹐溫服。

治小兒驚熱

寒水石二兩甘艸一兩馬牙硝四西重朱砂一分

右件爲末。令極細﹐次入腦﹑麝各三十文﹐煉蜜搜和。圓如龍眼核大﹐用瓷罐盛之。每服一圓或半圓﹐量兒大小彊弱與之﹐薄荷湯候冷調下。

治小兒哮喘

黃丹砒霜

右各生用爲末。用棗肉爲圓﹐如麻子大。每服三圓﹐臨睡冷茶淸下。

治小兒赤熱腫脹

川大黃白礬

右二味等分爲末。用冷水調作奄子﹐貼眼上﹐立效。

治諸雜病等方

治骨鯁

白茯苓

右一味﹐臨時細切﹐研爲末。以所鯁骨煎湯調下。

治果報面生贅癅方

右用艾圓灸十粒﹐卽用醋磨雄黃﹐塗紙上﹐剪如螺螄奄子大﹐貼所灸處。更用膏藥重貼。二日一換﹐候癢﹐擠出膿如綠豆粉﹐卽愈。

治盜汗

葳靈仙甘艸各半兩

右爲末。每服三錢﹐溫酒調下。

治盜汗外腎濕

人參一錢苦參三錢重龍牙艸同上﹝道按﹕龍牙艸《綱目》馬鞭艸下出之﹐俗雲金水引艸﹞麻黃根同上

右件爲末﹐煉蜜圓﹐如此○大。每服三十圓﹐煉麩湯下。

治腳汗

白礬漧葛等分右二味爲末。每服半兩﹐水三碗﹐煎十數沸﹐熱洗。逐日一次﹐經三五日自然無。

治疥不以新久方

白蕪荑一兩檳榔吳茱萸各半兩硫黃二錢重﹐別研

右爲末。麻油調﹐抓破揩。載《袁州公使庫本》。

宣積手心握藥便通

巴豆漧薑韭子良姜硫黃甘遂白檳榔﹝各等分﹞右爲末﹐研飯爲圓﹐如此○大。用時早朝使椒湯洗手了﹐麻油塗手掌口握藥一粒﹐移時便瀉止﹐卽以冷水洗手。

宣積藥

巴豆一百粒﹐去殼﹐水洗四十九次五靈月旨

白姜赤茯苓﹝茯苓下有各一兩三字﹞右爲末﹐用醋糊圓﹐如綠豆大。每服五圓﹐冷茶淸﹐五更初服。或欲瀉止﹐冷水洗手﹑面﹑腳三處﹐立佳。

《類證普濟本事方續集》卷十終

