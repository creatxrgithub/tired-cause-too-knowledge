

長沙方歌括淸陳念祖

卷首

醫病順其自然說

病患之吉凶禍福。寄之於醫。醫者之任重。然權不操諸醫。而操諸用醫之人。何也。人有大病。庸醫束手無策。始求救於名醫。名醫入門診畢。告以病從何來。當從何去。得那一類藥而增劇者何故。得那一類藥除去那一病。而此外未能盡除者何故。病勢𨿽覺稍愈。逾一二日仍作。或逾一二日而更甚於前者又何故。一一爲病家幫助。定其如此救誤。如此溫淸攻補。如此按法立方。服藥後必見出何證。又見出何證則可愈。預斷其愈於何日何時。病家能一一信其言而不疑。且架中不藏本艸備要﹑醫方集解﹑萬病回春﹑本艸綱目﹑東醫寶鑑﹑馮氏錦囊﹑赤水玄珠﹑薛氏醫按﹑景嶽全書﹑石室祕錄﹑辧證奇聞﹑臨證指南之類。又無彊不知以爲知之親友與根據阿兩可素稱果子藥之先生。朱紫不亂。則名醫得以盡其所長。傷寒卒病二三日可愈。最遲亦不出十八日之外。風癆臌膈一月可愈。最遲亦不出三月之外。否則病家疑信參半。時醫猶可勉彊從事。俟其病气衰而自愈。若以名醫自命者。斷不可肩此重任。反致取怨敗名。余因熱腸而備嘗其苦。凡我同志。可以鑑此前車。今之方技家。恃在口給。見有同我者引之。互相標榜。遜我者亦不卻之。臨深爲髙。至於窮本艸經。讀靈素。法仲景。

其立論爲耳所未聞。其治效又目所僅見。遂謙讓曰。我不能如此之神。亦不能如此之偏以取勝也。若輩造此偏之一字。任令法髙一丈。其柰魔髙十丈。且謂古書不可以今用。卽於多讀書處謂其偏。起死證而生之。卽以出奇入險目其偏。以致病家先入爲主。廣集不偏之醫。歷試罔效。不得已始延爲破釜沈舟之計。

究竟終疑其偏。麻﹑桂﹑硝﹑黃。則曰汗下之太過也。姜﹑附﹑芩﹑連。則曰寒熱之太峻也。建中﹑理中﹑陷胸﹑十棗。則曰補瀉之不畱餘地也。滋水之地黃。補元之人參。用應多而反少。日食之棗子。至賤之甘艸。用應少而反多。此等似是而非之言。更甚於恣肆不倫於理之言。知幾者正可以拂衣而去。乃猶曰病尙可爲。不忍恝然而捨之。此𨿽活人無已之心。

而疑事無功。未能活人。且以誤人。蓋藥之所以流行於經絡臟腑。內外無有不到者。气爲之也。气不自到。心气主之。膽气壯之也。彼旣疑我爲偏。一見我之用藥。又出於意想之外。

則心气亂。內經云。心者君主之官也。神明出焉。又云。主不明則十二官危是也。不獨心气亂。而且膽气亦因之而怯。內經云。膽者中正之官。決斷出焉。又云。十二經皆取決於膽是也。藥乃艸根樹皮及一切金石之鈍物。原藉人之眞气以流行。今心气亂而妄行。膽气怯而不行。如芩﹑連入口。其寒性隨其所想而行。旋而皮毛鼓栗。而寒狀作矣。姜﹑附入口。其熱性隨其所想而行。旋而心煩面赤。而熱狀作矣。凡此之類。不過言其大略。不必淋漓痛切而再言之。其中之所以然者。命也。我亦順其自然而已矣。又何必多事爲。凡我同志者。能以余爲前車之鑑。則道愈彰。而活人愈眾。

卷首徵引三條

一

傷寒論平脈法第十三節

。問曰。脈有災怪。何謂也。師曰。假令人病。脈得太陽。與形證相應。因爲作湯。比還送湯如食頃。病患乃大吐。若下利。腹中痛。師曰。我前來不見此證。今乃變異。是名災怪。問曰。何緣得此吐利。答曰。或有舊時服藥。今乃發作。故爲災怪耳。程郊倩注曰。望問固醫家之事。亦須病家毫無隱諱。方能盡醫家之長。因復出此條。

爲病家服藥瞞醫之戒。災因自作。而反怪及醫。故曰災怪。然更有怪災病。不可不知。得仲景法。處仲景方。病家大怪。以示諸醫。益搖腦吐舌而大怪。乃從其不怪者治之。輕者劇。

重者死。而災及其身。終不解其病謂何病。此病近日竟成疫。沿門漸染。仲景卻未言及。想仲景時只有災怪病。尙無怪災病耳。一噱。

按程郊倩謂怪災病。孽不在庸醫之好造謠言。而在病家之貴耳賤目。執俗本之本艸。查對名醫之處方。執俗本之套語。貶駁名醫之治法。以致名醫嘆息而不與辧。決然而去。豈非災由自取耶。憶戊辰春。

李太守名符淸。患气短病。余主以桂苓甘術湯與腎气丸間服。許以半月必效。旋有所聞。

驚怪而阻。另延津門陶老醫。服葶藶﹑杏仁﹑枇杷葉﹑木通之類三十餘劑。脹腫癃閉而逝。

候補知縣葉名鈞。偶患咳嗽。微發熱。小便不利。余曰。小靑龍湯一服可效。渠怪而不服。

另貝母之類爲佐。二十餘日後。與余相遇於北關官廨。自言咳嗽已愈。惟早起气覺短促。余無他病。余察其面部皮裏膜外伏靑黯之色。圜口尢甚。按其脈數而弦芤。重按之散而無神。

直告之曰。此羣陰用事。陽光欲熄之候。宜拋去前藥。以白術﹑附子濃煎。調生薑自然汁半杯。六七服。尙可急救。葉公以餘言太激而不答。是晚自覺倦怠異常。前醫仍用熟地一兩。

黨參五錢。枸杞﹑麥冬﹑阿膠各三錢。杜仲﹑酒芍﹑當歸各二錢。炙甘艸一錢。服之次早神昏不語。痰涎如湧。渠胞弟驚告余曰。前言一綫殘陽。扶之尙恐不及。況以熟地等助其陰霾之气乎。今陰霾之气。上彌天際。痰涎湧盛。狀如中風。蓋以肝爲風木之髒。人當東方生气將脫之頃。往往外呈此象。其證與中風無異也。診其脈。弦數散亂。三五不調。余直辭不治。

次日未刻果歿。庚午秋七月。前任天津尹丁名攀龍。過余旅寓。見其面上皮裏黧黑。環唇更甚。

臥蠶微腫。鼻上帶些靑色。余直告之曰。君有水飲之病根。挾肝气而橫行無忌。此時急療可愈。若遲至二十日。病一發作。恐醫日多。方日雜。總不外气血痰郁四字。定出搔不著癢之套方。卽有談及水飲。緩治以六君﹑二陳加減。峻治以滚痰﹑黑錫專方。此敷衍題面。

而題理題神則盡錯矣。以藥試病。試窮則變計。𨿽盧扁莫何。丁君心怪言之過激。弗聽。至七月下旬病作。中秋後漸重。九月下旬邀診。余告之曰。向者所陳之獘。今一一蹈之。前說明病發後毋庸用藥。非自今推諉。

然無中生有之治法。惟金匱咳嗽篇用十棗湯。云。咳家其脈弦者。有水。此主之。又云。支飲家咳煩胸中痛者。不卒死。至一百日或一歲。亦宜用此湯。推病根成於舊歲冬初。未及一歲。且病發止六十餘日。尙在百日之內。諭嘉言醫門﹐法律咳嗽續論篇。言之甚詳。俟有識有膽者用之。而余則不能。坐中有一老醫力爭不可。余姑擬龍﹑牡﹑甘﹑苓行水化气等藥附子﹑肉桂﹑人參。服之不斷。漸至大喘。腫脹吐血。大衄。耳目俱出血。小水全無而歿。

此皆怪災病之新案。

卷首徵引三條

二

張隱庵曰。順治辛卯歲。予年四十有二。八月中生一胃脘癰。在鳩尾斜下右寸許。微腫不紅。按之不痛。隱隱然如一雞卵在內。姚繼元先生視之曰。此胃脘癰也。一名捧心癰。速宜解散。否則有性命之憂。與一大張膏藥。上加末藥二三錢。午間烘貼。至暮手足蘇軟。漸至身不能轉側。仰臥於書齋。心煩意亂。屏去家人。至初更時。癰上起一毒瓦斯。從左乳下至肋下脇。入於左腎。入時如燒錐刺入。眼中一陣火光。大如車輪。神气昏暈。痛楚難言。火光漸搖漾而散。神昏始蘇。過半時許。其气復起。其行如舊。痛楚如前。如此者三四次。予思之。此戊與癸合也。然腑邪入髒。自分必死。妄想此毒瓦斯不從脇下入腎。得從中而入於腸胃。則生矣。如此靜而行之。初次不從。二次卽隨想而仍從於左乳下入於腸中。腹中大鳴。

無從前之痛楚矣。隨起隨想。因悟修養之道。气隨想而運用者也。﹝運气法大能起鼓脹之證。

勞怯咳嗽亦妙。﹞至天明大泄數次。胸膈寬疏。繼元先生復視之曰。毒已散解。無妨事矣。

至次年中秋復發。仍用膏藥末藥。毫無前番之狀。而腫亦不消。予因想運气之妙。徑行坐臥。

以手按摩按讀此案。知病家不能深信。斷斷不可勉彊相從。且不必言及治當何法。應用何方。恐後到

卷首徵引三條

三

諭嘉言寓意艸云。王岵翁深知醫理。投劑咸中肯綮。所以長年久世。然苦耳鳴。不樂對客。其左右侍從。誰能究心醫藥之事。前病獲安。競以爲人參之力。而卸禍者反得居功。謂其意中原欲用參。但不敢專主。姑進余商榷。以示詳愼耳。於是善後之宜。一以諉之。曾不顧夫一誤再誤也。前所患虛風癥。余用甘寒藥二劑稍效。俄焉更醫而致危。不得已又召余視之。𨿽用旋復代赭二劑回天。然前此虛風本癥。尙無暇於驅除。而主家及醫。其時方競誇人參之力。謂調理更宜倍用。無俟參酌。獨不思虛風醞釀日深。他日再求良治。不能及矣。余向爲岵翁視病。言無不聽。獨患此大病。竟不樂與交談。且日來喜食羊肉河豚以召風。然亦不自由也。蓋風煽胃中。如轉丸之捷。食入易消。不得不借資於濃味。而不知胃中元气。久從暗耗。設虛風止熄。卽淸薄之味尙不易化。況於肥甘乎。今之醫家。全不究病前病後消息。

明語以虛風之證。竟不知虛風爲何物。柰何言醫耶。柰何言調攝耶。彼時余適有浙遊。旋日復得重恙。召診時語余云。一病幾危。今幸稍可。但徹夜撰攺本章不輟。神亂柰何。余對曰。

胃風久熾。津液漧槁。眞火內燔。宜用知母一兩。人參﹑甘艸各一錢。日進二劑自安。眾議方中用參太少。且無補藥佐之。全無取義。竟置不用。連進參﹑術大劑不效。越三日。劑中人參竟加一兩。服後頃刻气髙不返而逝。

按讀此案。以自知醫理。與平時心服之人。忽爲時醫蠱惑。侍從尼阻。竟至不能用而死。

可知命之所定。非人力所能主也。嘉言旣盡其道。可告無罪於王岵翁。而人言不足卹也。余因之有感焉。天下事事後易爲智。大病一愈。邀功者議補議溫。紛紛不一。以致旣愈之後。

仍畱遺患者有之。垂成忽敗者有之。夫大病自我愈之。而善後之計不復一商者。其故有二。

一以勝任有人也。一以酬謝可免也。偸薄之風。適以殞命。堪發一嘆。

卷首

考二章

錢天來云。漢之一兩。卽今之二錢七分也。一升。卽今之二合半也。汪苓友云。古云銖者。

之一劑。三分之一。謂之一服。凡用古方。先照原劑。按今之碼子折實若干重。古方載三服者。只按今之異也。程扶生云。古以二十四銖爲一兩。一兩分爲四分﹝去聲﹞。六銖爲一分。計二錢五分。

則所謂十八銖者。蓋三分之重。古之七錢半也。然以古今量度及黍考之。以一千二百黍之重。實於黃鐘之龠。得古之半兩。今之三錢也。合兩龠爲合。得古之一兩。今之六錢也。十銖爲一千黍之重。今之二錢半也。一銖爲百黍之重。今之二分半也。或又謂古今量度。惟漢最小。漢之一兩。惟有今之三錢半彊。故千金本艸。以古三兩爲今一兩。古三升爲今一升。

然世不必膠柱而鼓瑟。則爲善法仲景者矣。

愚按諸說頗有異同。大抵古之一兩。今折爲三錢。不泥於古。而亦不離於古也。

卷首

勸讀十則

一﹑凡積重難反之勢。驟奪其所好。世必驚疑。今且淺而商之。明藥性始於神農本經。

論病傷寒論及金匱玉函經二書。外臺謂又有短劇一書。今失傳。方諸舉業家。與四子書無異。而猶有疑之者。豈四子之書亦不可讀乎。則以讀仲師書。爲第一勸。

二﹑仲師書文義古奧難讀。卽劉張朱李四家。﹝明時以張長沙與劉河間﹑李東垣﹑朱丹溪爲有發揮。更有庸妄者。顚倒是非。謂仲師專工於傷寒。其桂枝﹑麻黃只行於西北。宜於冬月。

以芎﹑蘇﹑羌﹑獨﹑荊﹑防等劑爲感冒切用之品。以補中﹑歸脾﹑八珍﹑六味等方爲雜病平穩之方。百病不究根由。只以多熱爲陰虛。多寒爲陽虛。自誇爲挈領提綱之道。究竟僞術相師。能愈一大病否。夜气猶存。舉生平所治之證平心自問。當亦知所變計也。則以知過必攺。

爲第二勸。

三﹑經方效如桴鼓。非若後世以地黃補陰。以人參補陽。以香﹑砂調气。以歸﹑芎調血。

籠服愈。不必盡劑。可知古人用藥。除宿病痼病外。其效只在半劑一二劑之間。後世如薛立齋醫按云。服三十餘劑及百劑效。李士材云。備參五斤。期於三月奏效。此豈果服藥之效哉。

乃病气衰而自愈若輩貪天之功而爲己力也。余閱其案。深憫病患之困於藥甚於桎梏也。則以經方之療效神速。爲第三勸。

四﹑傷寒論一百一十三方。以存津液三字爲主。試看桂枝湯和平解肌。無一非養液之品。

卽制一劑。分爲三服。不必盡劑可愈。愈後亦無他病。近醫芎﹑蘇﹑羌﹑獨﹑荊﹑防﹑蒼﹑芷苦燥辛夏之耗邪陷入少陰。﹞皆所以涸其汗源。﹝此二字。余研究十年方悟。﹞畱邪生熱。以致變成煩躁大渴。譫語神昏等證。所謂庸醫誤人者此也。至於金匱一百四十三方。大旨是調以甘藥四字。

後世之四君子湯﹑補中益气湯及四物﹑八珍﹑十全﹑歸脾﹑逍遙等劑。頗得甘調之意。而偏駁不馴。板實不靈。又不可不知。則明經方之有利無害。爲第四勸。

五﹑仲師爲醫中之聖人。非至愚孰敢侮聖。所疑者其方也。方中無見證治証之品。且銖兩升性者。自知其三四味中。備極神妙。況古人升斗權衡。三代至漢。較之今日。僅十之三。每劑分三服。一服亦不過七八錢。與兩零而已。較之時方之重者乃更輕。今以古今之碼子折算。

又爲之淺淺解釋。俾知經方道本中庸。人與知能。爲第五勸。

六﹑先入爲主。人之通患也。桂枝湯﹑小柴胡湯。無論傷寒雜病。陽經陰經。凡營衛不和者又飲列於散陣。遂致應用不用。誤人無算。而不知二藥。神農列之上品。久服可以卻病延年。

今之信各家而不信神農。誠可怪也。閩醫習見余用桂枝湯。萬無一失。此數年來。自三錢亦用至八九錢而效者。咸知頌予創始之徳。至於柴胡。不過四錢而止。而浙省江蘇每用必以鱉血拌蒸。最多不過二錢。皆先入之說誤之也。不知長沙方柴胡用至八兩。取其性醇。不妨多服。

之根。害人不淺。推之細辛﹑五味。用不過一錢。大棗不過二枚。生薑不過二片。種種陋習。

皆七﹑起生回生。醫之道也。如醫家束手。病家待斃。察其爲雜法所誤。先與病家幫助。

璧其鍼機。臟腑調和。統歸胃气。危急拯救。不靠人參。﹝此一句爲病家之腦後下一鍼也。經方無用參爲救急法。惟霍亂有理中丸湯方。然汗厥脈微欲絕。以通脈四逆加豬膽湯爲主。又無取乎人參。第不可與讀薛氏景嶽等書人說也。﹞力肩其任。亦可救十中二三。余自臨證三十餘年。知經方之權奪造化。爲第七勸。

八﹑經方愈讀愈有味。愈用愈神奇。凡日間臨證立方。至晚間一一於經方查對。必別有神悟九﹑醫門之仲師。卽儒宗之宣聖。凡有闡揚聖訓者則遵之。其悖者則貶之。障川東流。

功在處。張子和瑕瑜參半。最下是李東垣。豎論以脾胃爲主。立方以補中爲先。徇其名而亡其實。

燥與仲師養津液及調以甘藥之法相反。不可不知。至於李時珍﹑王宇泰之雜。李士材之淺。薛立齋之庸。趙養葵之妄。張景嶽﹑陳遠公﹑馮楚瞻之浮誇影響。不使一字寓目。方可入於精微之奧。坊刻汪庵等本。𨿽云耳食。卻有一二道得著處。但於仲師方末。雜引陶節庵諸輩臆說。不無朱紫之亂。入門時始參其說。終爲鄕願矣。則以專一不雜。爲第九勸。

十﹑亞聖有云。予豈好辯哉。不得已也。今醫學各成門戶。所藉乎明先聖之功。溯委窮源。

生俾此道日益昌明。則以有言無隱。和气可親。爲第十勸。

卷一太陽方

桂枝湯

治自汗惡風。頭疼體痛。發熱。脈浮緩。名曰中風。﹝方下所言證治。照仲景內臺方原文。建安許宏集議。與傷寒論詳略不同。後仿此。﹞

桂枝﹝三兩去皮。桂枝止取梢尖嫩枝。內外如一。若有皮骨者去之。非去枝上之皮也。

後上五味。咀。以水七升。微火煮取三升。去滓。適寒溫。服一升。服已須臾。啜熱稀粥一升餘以助藥力。溫覆令一時許。徧身微似有汗者益佳。不可令如水流漓。病必不除。

若一服汗出病瘥。停後服。不必盡劑。若不汗。更服根據前法。又不汗。後服小促其間。半日許令三服盡。若病重者。一日一夜服。周時觀之。服一劑盡。病癥猶在者。更作服。若汗不出。乃服至二三劑。禁生冷粘滑肉面五辛酒酪臭惡等物。

歌曰項彊頭痛汗憎風。桂芍生薑三兩同。棗十二枚甘二兩。解肌還藉粥之功。

蔚按。桂枝辛溫陽也。芍藥苦平陰也。桂枝又得生薑之辛。同气相求。可恃之以調周身之陽養敗之地

卷一太陽方

桂枝加葛根湯

治太陽病項背彊KTKT。反汗出惡風者。

桂枝﹝三兩去皮。﹞芍藥﹝三兩﹞甘艸﹝二兩炙﹞生薑﹝三兩切。﹞大棗﹝十二枚擘﹞葛根﹝四兩﹞

上六味。咀。以水一斗。煮葛根。減二升。去上沫。內諸藥。煮取三升。溫服一升。

覆取歌曰葛根四兩走經輸。﹝太陽之經輸在背。﹞項背KTKT反汗濡。﹝邪之中人。始於皮膚。次及肌絡。次及經輸。邪在經輸則經輸實而皮毛虛。故反汗出而惡風。﹞只取桂枝湯一料。加來此味妙相須。﹝一本。芍藥減去一兩。﹞

張令韶曰。桂枝湯解肌。加葛根以宣通經絡之气。蓋葛根入土最深。其藤延蔓似絡。故能同

卷一太陽方

桂枝加附子湯

治太陽發汗。遂漏不止。其人惡風。小便難。四肢微急。難以屈伸者。

桂枝湯原方。加附子。﹝一枚炮去皮。破八片﹞

上六味。咀。以水七升。煮取三升。去渣。溫服一升。

歌曰汗因過發漏漫漫。肢急常愁伸屈難。尙有尿難風又惡。桂枝加附一枚安。

男元犀按。太陽之髒卽是少陰。太陽病本宜發汗。發之太過而爲漏不止。必用附子以固之。

脫液。尙喜腎中之眞陽未亡。

只用附子大補少陰之气。得桂枝湯爲太陽之專藥。令陰交於陽則漏止。漏止則液不外脫。

而

卷一太陽方

桂枝去芍藥湯

治太陽病下之後。脈促胸滿者。

桂枝湯原方。去芍藥。

上四味。以水七升。煮取三升。溫服一升。

桂枝去芍藥加附子湯治同前。更加微寒者。

卽前方加附子。﹝一枚炮去皮。破八片﹞

上五味。咀。以水七升。煮取三升。去滓。溫服一升。惡寒止。停後服。

歌曰桂枝去芍義何居。胸滿陰彌要急除。若見惡寒陽不振。更加附子一枚俱。

蔚按。傷寒論大旨。以得陽則生。上節言汗之遂漏。慮其亡陽。此節言下後脈促胸滿。

亦恐陽位而爲滿。脈亦數中一止而爲促。治宜急散陰霾。於桂枝湯去芍藥者。恐其畱戀陰邪也。

若見惡寒。爲陽虛已極。徒抑其陰無益。必加熟附以壯其陽。方能有濟。諭嘉言﹑程扶生之解俱誤。

卷一太陽方

桂枝麻黃各半湯

治太陽病得之八九日。﹝過經。﹞如瘧狀。﹝與往來寒熱不同。故曰如瘧。﹞

發熱惡寒。﹝現出太陽經眞面目。﹞熱多寒少。﹝太陽以陽爲主。熱多是主勝客負。爲將解之之寒熱有定候。此則或二或三。無定候也。太陽之陽气有權。則邪气有不能自容之象。﹞脈微緩者。﹝微則邪衰。緩則正復。﹞爲欲愈也﹝自起句至此爲一節。言邪輕欲自解。不藥可愈也。﹞脈微﹝上節以微與緩對舉。此節但云微而不云緩者。以邪衰而正亦衰也。﹞而惡寒者。

﹝上客負之兆。若寒多熱少卽爲客勝主負之兆。況但寒無熱之證乎﹐此陰陽俱虛。﹝陰陽認作气背惡寒﹝自脈法矣。師不出不宜有熱色。今反見熱色者。以其人陰陽𨿽曰俱虛。而陽气尙能鼓郁熱之气而見於面色。﹞

未欲解也。﹝欲字可味。太陽以陽爲主。猶幸陽气未敗。尙能鼓過經之邪見於面色。獨恨陽气已虛。不能遂其所欲。令作小汗而解。﹞以其不得小汗出。身必癢。﹝申上未欲解意﹐辧面色之熱。兼徵之周身作癢。﹞宜桂枝麻黃各半湯。﹝邪欲出而不能自出。故藉此方以助之。自面有熱色至此。又是一節。通章以太陽病得之八九日一句爲主。言過經之病也。下分三節。

節節相承。一層剝起一層。自有注傷寒論以來。千百餘年無有一人道及。今特詳注之。﹞

桂枝﹝一兩十六銖﹞芍藥﹝一兩﹞生薑﹝一兩﹞甘艸﹝一兩炙。﹞麻黃﹝一兩去上七味。以水五升。先煮麻黃一二沸。去上沫。納諸藥。煮取一升八合。去渣。溫服六合。

歌曰桂枝一兩十六銖。甘芍姜麻一兩符。杏廿四枚棗四粒。面呈熱色癢均驅。

蔚按。內臺載此方。卽桂枝湯原方分兩。加麻黃三兩。杏仁七十个。白水煎服。取微汗。

許之。乃解其表不虛不實者也。

卷一太陽方

桂枝二麻黃一湯

治太陽病。若形如瘧。日再發。汗出必解。

桂枝﹝一兩十七銖﹞芍藥﹝一兩六銖﹞麻黃﹝十六銖﹞生薑﹝一兩六銖﹞杏仁﹝十上七味。以水五升。先煮麻黃一二沸。去上沫。內諸藥。煮取二升。去渣。溫服一升。

日再歌曰一兩六銖芍與姜。麻銖十六杏同行。桂枝一兩銖十七。艸兩二銖五棗匡。

蔚按。服桂枝湯宜令微似汗。若大汗出脈洪大。爲汗之太驟。表解而肌未解也。仍宜與桂枝以解表邪。

卷一太陽方

白虎加人參湯

治發汗後熱不退。大煩渴飲水者。

知母﹝六兩﹞石膏﹝一斤碎。綿裹。﹞甘艸﹝二兩炙﹞粳米﹝六合﹞人參﹝三兩﹞

上五味。以水一斗。煮米熟湯成。去滓。溫服一升。日三服。

歌曰服桂渴煩大汗傾。液亡肌腠涸陽明。膏斤知六參三兩。二艸六粳米熟成。

蔚按。上節言服桂枝大汗出而邪反不能淨。宜仍服桂枝以發汗之。或桂枝二麻黃一湯合肌表於心。故大煩。陽明爲燥土。故大渴。陽气盛。故脈洪大。主以石膏之寒以淸肺。知母之苦以滋水。甘艸粳米之甘。人參之補。取气寒補水以制火。味甘補土而生金。金者水之源也。

卷一太陽方

桂枝二越婢一湯

治太陽病發熱惡寒。熱多寒少。脈微弱者。此無陽也。不可發汗。此湯主桂枝﹝十八銖﹞芍藥﹝十八銖﹞麻黃﹝十八銖﹞甘艸﹝十八銖﹞大棗﹝四枚﹞生上七味。咀。以水五升煮麻黃一二沸。去上沫。納諸藥。煎取二升。去滓。溫服一升。

本歌曰桂芍麻甘十八銖。生薑一兩二銖俱。膏銖廿四四枚棗。要識無陽旨各殊。

論中無陽二字。言陽气陷於陰中。旣無表陽之證。不可發其表汗。故用越婢湯。方中石膏質蔚按。本方分兩甚輕。大抵爲邪气輕淺者設也。太陽以陽爲主。所云熱多寒少。是陽气欲勝太盛。不可用麻血而言。有指元陰元陽而言。有指腑臟而言。有指表裏而言。有指寒熱而言。有指邪正而言。

非細心如發者難也。

卷一太陽方

桂枝去桂加茯苓白術湯

治服桂枝湯。或下之。仍頭項彊痛。翕翕發熱無汗。心下滿微痛。

小便不利者。

芍藥﹝三兩﹞甘艸﹝二兩炙﹞生薑﹝三兩﹞茯苓﹝三兩﹞白術﹝三兩﹞大棗﹝十上六味。以水八升。煮取三升。去滓。溫服一升。小便利則愈。

歌曰術芍苓姜三兩均。棗須十二效堪珍。炙甘二兩中輸化。水利邪除立法新。

蔚按。上節言太陽之气內陷於脾而不能外達。此節言太陽之气內陷於脾而不能轉輸也。

用桂絲入扣也。或者悔桂枝湯之誤而下之。無如表證悉具。轉因誤下而陷於脾。以致心下滿微痛小便不利。其病機在於小便不利四字。桂枝之長於解肌。不長於利水。服五苓散多飲暖水以出。脾不能轉輸其津液。故小便不利。今用桂枝湯去桂而加白術茯苓。則轉輸靈而小便自利。

小便利而太陽之气達於內外。而內外之邪俱淨矣。又按。經方分兩輕重。變化難言。有方中以分兩最重爲君者。如小柴胡湯。柴胡八兩余藥各三兩之類是也。有方中數味平用者。如桂枝而以豬苓爲君是也。有方中分兩甚少而得力者。如甘艸附子湯中。爲使之桂枝四兩而所君之甘艸只二兩是也。又如炙甘艸湯中。爲使之地黃一斤而所君之炙甘艸只四兩是也。然此𨿽輕重莫測。而方中有是藥而後主是名。未有去其藥而仍主其名。主其名卽所以主其功。如此證頭項彊痛翕翕發熱。爲太陽桂枝證仍在。因其誤治。遂變其解肌之法而爲利水。水利則滿減熱除而頭項彊痛亦愈。主方在無藥之處。神乎其神矣。

卷一太陽方

甘艸漧薑湯

治誤汗。煩躁吐逆而厥者主之。

甘艸﹝四兩﹞漧薑﹝二兩炮。﹞

上咀。以水三升。煮取一升五合。去渣。分溫再服。

歌曰心煩﹝火盛。﹞腳急﹝熱盛灼筋。﹞理須明。攻表誤行厥便成。二兩炮姜甘艸四。

熱因寒蔚按。誤服桂枝湯而厥。其爲熱厥無疑。何以又用甘艸﹑漧薑乎。而不知此方以甘艸爲主。

取大甘以化姜﹑桂之辛熱。漧薑爲佐﹑妙在炮黑。變辛爲苦。合甘艸又能守中以復陽也。

論畢竟熱性尙存。其義何居。答曰。此所謂感以同气。則易入也。子能知以大辛回陽主姜﹑附而佐以膽尿之妙。便知以大甘復陽主甘艸而佐以漧薑之神也。推之僵蠶因風而死。取之以治中風。驢爲火畜。大動風火。以伏流之阿水造膠。遂能降火而熄風。皆古聖人探造化之微也。仲景又以此湯治肺痿。更爲神妙。後賢取治吐血。蓋學古而大有所得也。

卷一太陽方

芍藥甘艸湯

治誤汗傷血。厥逆腳攣急主之。

芍藥﹝四兩﹞甘艸﹝四兩炙。﹞

上二味。咀。以水三升。煮取一升半。去滓。分溫再服之。

歌曰芍甘四兩各相均。兩腳拘攣病在筋。陽旦誤投熱气爍。苦甘相濟實時伸。

蔚按。芍藥味苦。甘艸味甘。苦甘合用。有人參之气味。所以大補陰血。血得補則筋有所養中和之劑。可治百病。凡病患素溏與中虛者。服之無不增劇。誠可痛恨。

卷一太陽方

調胃承气湯

治汗後惡熱譫言。心煩中滿。脈浮者主之。

大黃﹝四兩去皮。酒洗。﹞甘艸﹝二兩炙。﹞芒硝﹝半升﹞

上三味。咀。以水三升。煮取一升。去滓。內芒硝。更上火微煮令沸。少少溫服之。

歌曰調和胃气炙甘功。硝用半升地道通。艸二大黃四兩足。法中之法妙無窮。

蔚按。此治病在太陽而得陽明之陽盛證也。經曰。熱淫於內。治以鹹寒。火淫於內。治以苦溫服。亦取緩調之意。次男元犀按。調胃承气湯此證用之。可救服桂枝遺熱入胃之誤。太陽之陽盛證用之。能泄肌熱以作汗。陽明證用之。能調胃气以解微結。內臺方自注云脈浮者三字。大有意義。

卷一太陽方

四逆湯

治下利淸谷。三陰厥逆。惡寒。脈沈而微者。此方主之。此乃溫經救陽之峻劑也。

甘艸﹝二兩炙。﹞漧薑﹝一兩半。﹞附子﹝一枚生用。去皮。切八片﹞

上三味。咀。以水三升。煮取一升二合。去滓。分溫再服。彊人可大附子一枚。漧薑三兩歌曰生附一枚兩半姜。艸須二兩少陰方。建功姜附如良將。將將從容藉艸匡。

蔚按。四逆湯爲少陰正藥。此證用之以招納欲散之陽。太陽用之以溫經。與桂枝湯同用以救次男元犀按。生附子﹑漧薑。徹上徹下。開辟羣陰。迎陽歸舍。交接十二經。爲斬旗奪關之

卷二太陽方

葛根湯

治太陽病項背KTKT﹐。無汗惡風者。又治太陽與陽明合病。必自下利。此方主之。

葛根﹝四兩﹞麻黃﹝三兩去節。﹞甘艸﹝二兩炙。﹞芍藥﹝二兩﹞桂枝﹝二兩﹞

上七味。咀。以水一斗。先煮葛根﹑麻黃。減二升。去上沫。納諸藥。煮取三升。去滓。溫服一升。覆取微似汗。不須啜粥。餘如桂枝法將息及禁忌。

歌曰四兩葛根三兩麻。棗枚十二效堪嘉。桂甘芍二姜三兩。無汗憎風﹝項背KTKT太陽病。﹞下利﹝太陽陽明合病﹞誇。

蔚按。第二方桂枝加葛根湯與此湯。俱治太陽經輸之病。太陽之經輸在背。經云。邪入於輸。腰脊乃彊。師於二方皆云。治項背KTKT。KTKT者。小鳥羽短。欲飛不能飛。而伸頸之象也。但前方治汗出。是邪從肌腠而入輸。故主桂枝。此方治無汗。是邪從膚表而入輸。故主麻黃。然邪旣入輸。肌腠亦病。方中取桂枝湯全方加葛根﹑麻黃。亦肌表兩解之治。與桂枝二麻黃一湯同意。而用卻不同。微乎微乎。葛根性用解見第二方。

張令韶曰。太陽與陽明合病。必自下利者。太陽主開。陽明主闔。今太陽合於陽明。不從太上騰。气騰於上。利自止矣。

卷二太陽方

葛根加半夏湯

治太陽與陽明合病。不下利。但嘔者。此方主之。

葛根湯原方。加半夏﹝半升洗。﹞煎服同前。

歌曰二陽﹝太陽與陽明合病。﹞下利葛根誇。不利旋看嘔逆嗟。須取原方照分兩。半升半夏張令韶曰。不下利但嘔者。太陽之气仍欲上達而從開也。因其勢而開之。故加半夏以宣通逆

卷二太陽方

葛根黃芩黃連湯

治太陽病桂枝證。醫反下之。利遂不止。脈促者。表未解也。喘而汗出者葛根﹝半斤﹞甘艸﹝二兩﹞黃芩﹝二兩﹞黃連﹝二兩﹞

上四味。以水八升。先煮葛根。減二升。納諸藥。煮取二升。去滓。分溫再服。

歌曰二兩連芩二兩甘。葛根八兩論中談。喘而汗出脈兼促。誤下風邪利不堪。﹝一本。

黃連三兩。﹞

蔚按。太陽桂枝證而反下之。邪由肌腠而內陷於中土。故下利不止。脈促與喘汗者。內陷之肺主皮毛而汗出。方主葛根。從裏以達於表。從下以騰於上。輔以芩﹑連之苦。苦以堅之。

堅毛竅而止汗。堅腸胃以止瀉。又輔以甘艸之甘。妙得苦甘相合。與人參同味而同功。所以補中土而調脈道。眞神方也。許宏方議云。此方亦能治陽明大熱下利者。又能治嗜酒之人熱喘者。取用不窮也。﹝蔚按。金桂峯之女患痢。身熱如焚。法在不治。余斷其身熱爲表邪。

用人參敗毒散。繼服此方全愈。益信長沙方之取用不窮也。﹞

卷二太陽方

麻黃湯

治太陽病頭疼發熱。身疼腰痛。骨節疼痛。惡寒無汗而喘者。此方主之。

麻黃﹝三兩去節。﹞桂枝﹝二兩去皮。﹞杏仁﹝七十个去皮尖。﹞甘艸﹝一兩炙。﹞

上四味。以水九升。先煮麻黃減二升。去上沫。內諸藥。煮取二升半。去滓。溫服八合。

覆按。今醫不讀神農本艸經。耳食庸醫唾餘。謂麻黃難用。而不知气味輕淸。視羌﹑獨﹑荊歌曰七十杏仁三兩麻。一甘二桂效堪誇。喘而無汗頭身痛。溫覆休教粥到牙。

蔚按。以上俱言桂枝證。至此方言麻黃證也。方下所列各證。皆兼經气而言。何謂經。

內經云。太陽之脈。上連風府。上頭項。挾脊。抵腰。至足。循身之背是也。何謂气。內經云。太陽之上。寒气主之。又云。三焦膀胱者。腠理毫毛其應。是太陽之气主周身之表而主外也。桂枝證病在肌腠。肌腠實則膚表虛。故以自汗爲提綱。此證病在膚表。邪在膚表則膚表實。故以無汗爲提綱。無汗則表气不通故喘。痛而曰疼痛之甚也。此經與气並傷。視桂枝證較重。故以麻黃大開皮毛爲君。以杏仁利气。甘艸和中。桂枝從肌以達表爲輔佐。覆取似汗而不啜粥。恐其逗畱麻黃之性。發汗太過也。

卷二太陽方

大靑龍湯

治太陽中風脈浮緊。發熱惡寒。身疼痛。不汗出而煩躁者。此方主之。

麻黃﹝六兩去節。﹞桂枝﹝二兩去皮。﹞甘艸﹝二兩炙。﹞杏仁﹝五十枚一本四上七味。以水九升。先煮麻黃減二升。去上沫。內諸藥。煮取三升。去滓。溫服一升。

取微歌曰二兩桂甘三兩姜。膏如雞子六麻黃。棗枚十二五十杏。無汗煩而且躁方。﹝一本。

杏兩。爲細末。撲其身則汗止。﹞

蔚按。太陽底面便是少陰。少陰證本無汗。而煩躁證少陰與太陽俱有之。若太陽中風脈浮。

寒爲太陽之本病。是標與本俱病也。太陽之气主周身之毫毛。太陽之經挾脊抵腰。身疼痛是經與气並病也。風爲陽邪。病甚而汗不出。陽邪內擾。不可認爲少陰之煩躁。以致議溫有四逆湯。議寒有黃連阿膠湯之誤。只用麻黃湯以發表。桂枝湯以解肌。而標本經气之治法俱在其中。去芍藥者。惡其苦降。恐引邪陷入少陰也。加石膏者。取其質重性寒。紋理似肌。辛甘發散盡行於外而發汗。不畱於內而寒中。方之所以入神也。下節言脈卽不緊而緩。身卽不疼而但重且有輕時。𨿽不若上節之甚。而無汗與煩躁。審非少陰證。亦可以此湯發之。論云無少陰證者。此者字承上節不汗出而煩躁言也。

卷二太陽方

小靑龍湯

治傷寒表不解。心下有水气。漧嘔發熱而渴。或咳。或利。或噎。或小便不利少或喘。此方主之。

麻黃﹝三兩﹞芍藥﹝三兩﹞細辛﹝三兩﹞漧薑﹝三兩﹞甘艸﹝三兩﹞桂枝﹝三兩上八味。以水一斗。先煮麻黃減二升。去上沫。納諸藥。煮取三升。去滓。溫服一升。

若微去仁半升。

歌曰桂麻姜芍艸辛三。夏味半升記要諳。表不解兮心下水。咳而發熱句中探。﹝柯韻伯云渴或利。畱於腸胃則小便不利而小腹因滿矣。惟發熱而咳是爲水證。﹞

加減歌曰若渴去夏取蔞根。三兩加來功亦壯。微利去麻加蕘花。﹝吳云。此味不常用。

以除尿短小腹脹。若喘除麻加杏仁。須去皮尖半升量。

蔚按。此傷寒太陽之表不解而動其裏水也。麻﹑桂從太陽以祛表邪。細辛入少陰而行裏水。漧薑散胸前之滿。半夏降上逆之气。合五味之酸。芍藥之苦。取酸苦湧泄而下行。旣欲下行而仍用甘艸以緩之者。令藥性不暴。則藥力周到。能入邪气水飲互結之處而攻之。凡無形之邪气從肌表出。有形之水飲從水道出。而邪气水飲一並廓淸矣。諭嘉言云。方名小靑龍者。取其翻波逐浪以歸江海。不欲其興雲升天而爲淫雨之意。若泥麻黃過散。減去不用。則不成其爲龍。將何恃以翻波逐浪乎。

卷二太陽方

桂枝加濃朴杏仁湯

治太陽病下之微喘者。表未解也。

桂枝﹝三兩﹞甘艸﹝二兩﹞芍藥﹝三兩﹞大棗﹝十二枚﹞杏仁﹝五十枚﹞濃朴﹝上七味。以水七升。微火煮取三升。去滓。溫服一升。覆取微似汗。

歌曰下後喘生﹝桂枝證下之微喘。﹞及喘家。﹝素有喘名喘家。﹞桂枝湯外更須加。朴加二太陽表病未解而下之。气不因下表。加濃朴以寬之。杏仁以降之。表解而喘平矣。與太陽病下之後。其气上衝者。可與桂枝湯參看。

卷二太陽方

漧薑附子湯

治下之後復發汗。晝日煩躁不得眠。夜安靜。不渴不嘔。無表證。脈沈微。

此方主之。

漧薑﹝一兩﹞附子﹝一枚生用。去皮。破八片﹞

上二味。以水五升。煮取一升。去滓。頓服。

歌曰生附一枚一兩姜。晝間煩躁夜安常。脈微無表身無熱。幸藉殘陽未盡亡。

蔚按。太陽底面便是少陰。太陽證誤下之。則少陰之陽旣虛。又發其汗。則一綫之陽難以自主。陽王於晝。陽虛欲援同气之救助而不可得。故煩躁不得眠。陰王於夜。陽虛必俯首不敢爭。故夜則安靜。又申之曰。不嘔不渴。脈沈微。無表證。身無大熱。辧其煩躁之絕非外邪。而爲少陰陽虛之的證也。證旣的則以回陽之姜﹑附頓服。何疑。

卷二太陽方

桂枝加芍藥生薑人參新加湯

治發汗後身疼痛脈沈遲者。

桂枝﹝三兩﹞芍藥﹝四兩﹞甘艸﹝二兩炙。﹞人參﹝三兩﹞大棗﹝十二枚﹞生薑上六味。以水一斗二升。微火煮取三升。去滓。分溫服一升。餘如桂枝湯法。﹝按內臺云。

歌曰汗後身疼脈反沈。新加方法軼醫林。方中姜芍還增一。三兩人參義蘊深。

蔚按。此言太陽證發汗後。邪已淨而營虛也。身疼痛證𨿽似外邪。而血虛不能養營者必痛也方用桂枝湯取其專行營分。加人參以滋補血液生始之源。加生薑以通血脈循行之滯。加芍藥之苦平。欲領姜﹑桂之辛。不走於肌腠而作汗。潛行於經脈而定痛也。曰新加者。言邪盛忌用人參。今因邪淨而新加之。注家謂有餘邪者。誤也。

卷二太陽方

麻黃杏仁甘艸石膏湯

治發汗後不可更行桂枝湯。若汗出而喘。無大熱者。此湯主之。下後麻黃﹝四兩去節。﹞杏仁﹝五十枚﹞甘艸﹝二兩炙。﹞石膏﹝半斤﹞

上四味。以水七升。先煮麻黃。去上沫。納諸藥。煮取二升。去滓。溫服一升。

歌曰四兩麻黃八兩膏。二甘五十杏同熬。須知禁桂爲陽盛。喘汗全憑熱勢操。

男元犀按。此借治風溫之病。論曰。太陽病發熱而渴不惡寒者。爲溫病。若發灼熱者名風溫一節。未出其方。此處補之。其文略異。其實互相發明。不然。汗後病不解。

正宜桂枝湯。曰不可更行者。知陽盛於內也。汗出而喘者。陽盛於內。火气外越气上越而喘也。其云無大熱。柰何。前論溫病曰發熱而渴不惡寒者。邪從內出。得太陽之標熱。無太陽之本寒也。今曰無大熱。邪已蘊釀成熱。熱盛於內。以外熱較之而轉輕也。讀書要得間。不可死於句下。至於方解。柯韻伯最妙。宜熟讀之。

柯韻伯云。此方爲溫病之主劑。凡冬不藏精之人。熱邪伏於臟腑。至春風解凍。伏邪自內而證此法是也。此病得於寒時。而發於風令。故又名曰風溫。其脈陰陽俱浮。其證自汗身重。蓋陽浮則彊於衛外而閉气。故身重。當用麻黃開表以逐邪。陰浮不能藏精而汗出。當用石膏鎭陰以淸火。表裏俱熱。則中气不運。升降不得自如。故多眠鼻鼾。語言難出。當用杏仁﹑甘艸以調气。此方備升降輕重之性。足以當之。若攻下火燻等法。此粗工促病之術也。蓋內蘊之火邪與外感之餘熱。治不同法。是方溫病初起。可用以解表淸裏。汗後可復用以平內熱之猖狂。下後可復用以徹伏邪之畱戀。與風寒不解用桂枝湯同法。例云。桂枝下咽。陽盛則斃。

特開此涼解一法。爲大靑龍湯之變局。白虎湯之先著也。然此證但熱無寒。用靑龍則不宜姜﹑桂。恐脈流薄疾。斑黃狂亂作矣。此證但熱不虛用白虎。則不宜參﹑米。恐食入於陰則長气於陽。譫語腹脹矣。此爲解表之劑。若無喘鼾語言難出等證。則又白虎之證治矣。凡治溫病表裏之實。用此湯。治溫病表裏之虛。用白虎加參﹑米。相須相濟者也。若葛根黃芩黃連湯則治痢而不治喘。要知溫病下後。無利不止證。葛根黃連之燥。非治溫藥。且麻黃專於外達。與葛根之和中發表不同。石膏甘潤。與黃連之苦燥懸殊。同是涼解表裏。同是汗出而喘。

而用藥有毫釐之辧矣。

卷二太陽方

桂枝甘艸湯

治發汗過多。其人叉手自冒心。心下悸欲得按者。此方主之。

桂枝﹝四兩﹞甘艸﹝二兩炙。﹞

上二味。以水三升。煮取一升。去滓。頓服。

歌曰桂枝炙艸取甘溫。四桂二甘藥不煩。叉手冒心虛已極。汗多亡液究根源。

張令韶曰。此發汗多而傷其心气也。汗爲心液。汗出過多。則心液空而喜按。故用桂枝以保

卷二太陽方

茯苓桂枝甘艸大棗湯

治發汗後。其人臍下悸者。欲作奔豚。此方主之。

茯苓﹝半斤﹞桂枝﹝四兩﹞甘艸﹝四兩炙。﹞大棗﹝十五枚﹞

上四味。以甘瀾水一斗。先煮茯苓。減二升。納諸藥。煮取三升。去滓。溫服一升。日三服作甘瀾水法。取水一斗。置在盆內。以杓揚之。水上有珠子五六千顆相逐。取用之。

歌曰八兩茯苓四桂枝。炙甘四兩悸堪治。棗推十五扶中土。煮取甘瀾兩度施。﹝程知本。

蔚按。此治發汗而傷其腎气也。桂枝保心气於上。茯苓安腎气於下。二物皆能化太陽之水气神方也。

卷二太陽方

濃朴生薑甘艸半夏人參湯

治發汗後腹脹滿。此方主之。

濃朴﹝半斤炙。去皮。﹞生薑﹝半斤﹞半夏﹝半升洗。﹞甘艸﹝二兩﹞人參﹝一兩﹞

上五味。以水一斗。煮取三升。去滓。溫服一升。日三服。

歌曰濃朴半斤姜半斤。一參二艸亦須分。半升夏最除虛滿。汗後調和法出羣。

張令韶曰。此治發汗而傷脾气。汗乃中焦水谷之津。汗後亡津液而脾气虛。脾虛則不能轉輸也。半而滋生津液者也。津液足而上下交。則脹滿自消矣。

卷二太陽方

茯苓桂枝白術甘艸湯

治傷寒若吐若下後。心下逆滿。气上衝胸。起則頭眩。脈沈緊。發汗者。此方主之。

茯苓﹝四兩﹞桂枝﹝三兩﹞白術﹝二兩﹞甘艸﹝二兩炙。﹞

上四味。以水六升。煮取三升。去滓。分溫三服。

歌曰病因吐下气沖胸。起則頭眩身振從。茯四桂三術艸二。溫中降逆效從容。

張令韶曰。此治吐下後而傷肝气也。心下逆滿者。心下爲脾之部位。脾主中焦水谷之津。

吐本脈本證。方金匱所謂知肝之病當先實脾是也。

卷二太陽方

芍藥甘艸附子藥

治發汗病不解。反惡寒者。虛故也。此湯主之。

芍藥﹝三兩﹞甘艸﹝三兩炙。﹞附子﹝一枚炮去皮。破八片﹞

以上三味。以水五升。煮取一升五合。去滓。溫服。

歌曰一枚附子勝靈丹。甘芍平行三兩看。汗後惡寒虛故也。經方祕旨孰能攢。

男元犀按。各家以此證爲發汗虛其表陽之气。似是而非。於病不解三字說不去。且虛故也三亦有大汗亡陽明之陽用白虎加人參法。亡少陰之陽用眞武四逆法。論有明訓也。今但云不解。

可寒若系陽虛。四逆輩猶恐不及。竟以三兩之芍藥爲主。並無姜﹑桂以佐之。豈不慮戀陰以撲滅殘陽乎。師恐人因其病不解而再行發汗。又恐因其惡寒而徑用姜﹑附。故特切示曰虛故也。

言其所以不解。所以惡寒。皆陰陽素虛之故。補虛自足以勝邪。不必他顧也。方中芍藥﹑甘艸。苦甘以補陰。附子﹑甘艸。辛甘以補陽。附子性猛。得甘艸而緩。芍藥性寒。得附子而和。且芍﹑艸多而附子少。皆調劑之妙。此陰陽雙補之良方也。論中言虛者。間於節中偶露一二語。單言虛而出補虛之方者只一節。學人當從此隅反之。

卷二太陽方

茯苓四逆湯

治發汗若下之。病仍不解。煩躁者。此方主之。

茯苓﹝四兩一本六兩﹞人參﹝一兩﹞附子﹝一枚生用。﹞甘艸﹝二兩炙。﹞

幹上五味。以水五升。煮取三升。去滓。溫服七合。日三服。

歌曰生附一枚兩半姜。二甘六茯一參當。汗傷心液下傷腎。腎躁心煩得媾﹝水火交媾則煩躁定矣。﹞昌。

張令韶曰。此汗下而虛其少陰水火之气也。汗下之後。心腎之精液兩虛。以致病仍不解。

陰煩。四逆補腎臟以定陰躁。

卷二太陽方

五苓散

治發汗後。煩渴。欲飲水者主之。

豬苓﹝十八銖﹞澤瀉﹝一兩六銖﹞白術﹝十八銖﹞茯苓﹝十八銖﹞桂枝﹝半兩去上五味。搗爲末。以白飲和服方寸匕。日三服。多飲暖水。汗出愈。﹝內臺。茯苓﹑豬苓﹑歌曰豬術茯苓十八銖。澤宜一兩六銖符。桂枝半兩磨調服。暖水頻吞汗出蘇。﹝魏念庭云次男元犀按。苓者令也。化气而通行津液。號令之主也。豬苓﹑茯苓﹑澤瀉。皆化气之品。

解之。作散以散之。多服暖水以助之。使水精四布。上滋心肺。外達皮毛。微汗一出。而表裏之煩熱兩蠲矣。白飲和服。亦卽桂枝湯啜粥之義也。

卷二太陽方

茯苓甘艸湯

治傷寒汗出而渴者。五苓散主之。不渴者。此方主之。

茯苓﹝三兩﹞桂枝﹝二兩﹞甘艸﹝一兩﹞生薑﹝三兩﹞

上四味。以水四升。煮取三升。去滓。分溫三服。

歌曰汗多不渴此方求。又治傷寒厥悸優。二桂一甘三姜茯。須知水汗共源流。

蔚按。此承上服五苓散多飲暖水以出汗。人知五苓之用在汗。而不知五苓之證在渴也。

五苓爲脾不轉輸。非關胃燥。推而言之。不輸於上爲渴。不輸於中爲水逆。不輸於下爲小便不利知中焦水谷之津發泄而傷脾。脾傷則不能輸津而作渴。故取五苓散布散其水津。若不渴者。

中焦之液未傷。只用茯苓甘艸湯。取茯苓之利水。俾腎水不沸騰而爲汗。

卷三太陽方

梔子豉湯

治發汗吐下後。虛煩不得眠。反復顚倒。心中懊者。

梔子﹝十四枚生用。擘。﹞香豉﹝四合綿裹。﹞

上二味。以水四升。先煮梔子。得二升半。內豉。煮取一升半。去滓。分爲二服。溫進一服歌曰山梔香豉治何爲。煩惱難眠胸窒宜。十四枚梔四合豉。先梔後豉法煎奇。

男元犀按。此湯舊本有得吐止後服等字。故相傳爲湧吐之方。髙明如柯韻伯。亦因其說。惟張隱庵﹑張令韶極辧其訛。曰。瓜蒂散二條。本經必曰吐之。梔子湯六節。並不言一吐字。且吐下後虛煩。豈有復吐之理乎。此因瓜蒂散內。用香豉二合而誤傳之也。愚每用此方。服之不吐者多。亦或有時而吐。要之吐與不吐。皆藥力勝病之效也。其不吐者。所過者化。卽雨露之用也。一服卽吐者。戰則必勝。卽雷霆之用也。方非吐劑。而病間有因吐而愈者。所以爲方之神妙。梔子色赤象心。味苦屬火。性寒導火熱之下行。豆形象腎。色黑入腎。

制造爲豉。輕浮引水液之上升。陰陽和。水火濟。而煩熱懊結痛等證俱解矣。原本列於太陽。主解煩。非吐劑。而有時亦能湧吐也。韻伯移入陽明。只知爲吐劑泄陽明之煩熱。卽此爲仁者見仁。知者見知也。

卷三太陽方

梔子甘艸豉湯

治梔豉湯證中若少气者主之。

梔子﹝十四枚﹞甘艸﹝二兩內臺。止用半兩﹞香豉﹝四合﹞

上三味。以水四升。先煮梔子﹑甘艸。取二升半。內豉。煮取升半。去滓。分溫二服。

﹝從

卷三太陽方

梔子生薑豉湯

治梔子豉湯證中若加嘔者。此方主之。

梔子﹝十四枚﹞生薑﹝五兩內臺。止用一兩﹞香豉﹝四合﹞

上三味。以水四升。先煮梔子﹑生薑。取二升半。內豉。煮取升半。去滓。分溫二服。

歌曰梔豉原方效可誇。气羸二兩炙甘加。若加五兩生薑入。專取生薑治嘔家。

蔚按。梔豉解見上。汗吐下後。中气虛不能交通上下。故加甘艸以補中。嘔者汗吐下後胃陽

卷三太陽方

梔子濃朴湯

治傷寒下後。心煩腹滿。臥起不安者。此方主之。

梔子﹝十四枚﹞濃朴﹝四兩﹞枳實﹝四枚水浸去穣。炒。﹞

上三味。以水三升。煮取一升半。去滓。分溫二服。﹝本張氏重訂。﹞

歌曰朴須四兩枳四枚。十四山梔亦妙哉。下後心煩還腹滿。止煩泄滿效兼該。

柯韻伯曰。心煩則難臥。腹滿則難起。起臥不安是心移熱於胃。與反復顚倒之虛煩不同。

梔

卷三太陽方

梔子漧薑湯

治傷寒醫以丸藥大下之。身熱不去。微煩者主之。

梔子﹝十四枚﹞漧薑﹝二兩﹞

上二味。以水三升半。煮取一升半。去滓。分二服。溫進一服。﹝從張氏。刪去二句。﹞

歌曰十四山梔二兩姜。以丸誤下救偏方。微煩身熱君須記。辛苦相需盡所長。

張令韶曰。梔子導陽熱以下行。漧薑溫中土以上達。上下交而煩熱止矣。

卷三太陽方

附錄家嚴新案

嘉慶戊辰。吏部謝芝田先生令親。患頭項彊痛。身疼。心下滿。小便不利。服表藥。無汗。

形之太陽也。但使有形之太陽小便一利。則所有病气俱隨無形之經气而汗解矣。用桂枝去桂加茯苓白術湯。一服遂瘥。惟夜間不寐。特告曰。此名虛煩。因辛熱遺害。若用棗仁﹑遠志﹑茯神等藥。反招集其所遺而爲孽。病必復作矣。用梔子豉湯。卽愈。

嘉慶己巳季春。曹扶谷明府。患頭痛項彊惡寒等證。自差次回垣後。更增出寒熱往來。

欲嘔胸滿等證。家嚴診其脈數中見小。按之虛不應指。駭謂之曰。陽證見陰脈。法在不治。

所幸者大小便如常。神識頗淸。正𨿽虛而尙未潰。察其胸滿欲嘔寒熱往來之證。俱是病气欲從樞轉之象。當乘機而利導之。遂令一日服小柴胡兩劑。柴胡每劑八錢。次日再診。以上諸證𨿽退。而心胸懊不安。語言錯亂無次。實覺可憂。又診其脈略緩。遂爲之喜曰。邪從樞轉而出。故寒熱等證俱平。正爲邪熱所傷。故煩昏等證並見。此時須當救正。但救正二字。

不讀傷寒﹑金匱。便以人參誤事。立主用梔子豉湯從離坎交媾處撥動神機。服後停藥。靜候三日。值陽明主气之期。申酉爲陽明正旺之時。戊癸相合自愈。果如言應期而效。

卷三太陽方

眞武湯

治太陽病發汗。汗出不解。其人仍發熱。心下悸。頭眩。身動。振振欲擗地者。

此方主之。又治少陰病二三日不已。至四五日。腹痛小便不利。四肢沈重疼痛。自下利者。

茯苓﹝三兩﹞芍藥﹝三兩﹞生薑﹝三兩﹞白術﹝二兩﹞附子﹝一枚炮。﹞

上五味。以水八升。煮取三升。去滓。溫服七合。日三服。

歌曰生薑芍茯數皆三。二兩白術一附探。便短咳頻兼腹痛。驅寒鎭水與君談。

加減歌曰咳加五味要半升。漧薑細辛一兩具。﹝一本。去生薑。﹞小便若利恐耗津。須去茯張令韶曰。虛者不可汗。汗後病不解而變證也。眞武者。鎭水之神也。水性動。今動極不安上循於旁者也。

羅東逸曰。小靑龍湯治表不解有水气。中外皆寒實之病也。眞武湯治表已解有水气。中外皆者脾也。主水者腎也。腎爲胃關。聚水而從其類。倘腎中無陽。則脾之樞機𨿽運。而腎之關門不開。水卽欲行。以無主制。故泛溢妄行而有是證也。用附子之辛熱。壯腎之元陽。則水有所主矣。白術之溫燥。創建中土。則水有所制矣。生薑之辛散。佐附子以補陽。於補水中寓散水之意。茯苓之淡滲。佐白術以健土。於制水中寓利水之道焉。而尢重在芍藥之苦降。

其旨甚微。蓋人身陽根於陰。若徒以辛熱補陽。不少佐以苦降之品。恐眞陽飛越矣。芍藥爲春花之殿。交夏而枯。用之以亟收散漫之陽气而歸根。下利減芍藥者。以其苦降湧泄也。加漧薑者。以其溫中勝寒也。水寒傷肺則咳。加細辛﹑漧薑者。勝水寒也。加五味子者。收肺气也。小便利者去茯苓。恐其過利傷腎也。嘔者去附子加生薑。以其病非下焦。水停於胃。

所以不須溫腎以行水。只當溫胃以散水。且生薑功能止嘔也。

卷三太陽方

小柴胡湯

治少陽經發熱。口苦耳聾。其脈弦者。又治太陽陽明二經發熱不退。寒熱往來。

柴胡﹝半斤﹞黃芩﹝三兩﹞人參﹝三兩﹞甘艸﹝三兩﹞生薑﹝三兩﹞半夏﹝半升上七味。以水一斗二升。煮取六升。去滓。再煎。取三升。溫服一升。日三服。若胸中煩而四兩。若腹中痛者。去黃芩。加芍藥三兩。若脇下痞硬。去大棗。加牡蠣四兩。若心下悸小便不利者。去黃芩。加茯苓四兩。若不渴外有微熱者。去人參。加桂枝三兩。溫覆取微汗愈。

若歌曰柴胡八兩少陽憑。棗十二枚夏半升。三兩姜參芩與艸。去渣重煎有奇能。

中而達外。生薑所以發散宣通者也。此從內達外之方也。愚按原本列於太陽。以無論傷寒中之气從樞以外出。非解少陽也。各家俱移入少陽篇。到底是後人識見淺處。

加減歌曰胸煩不嘔除夏參。蔞實一枚應加煮。若渴除夏加人參。合前四兩五錢與。蔞根淸蠣四兩應生杵。心下若悸尿不長。除芩加茯四兩侶。外有微熱除人參。加桂三兩汗休阻。咳除參棗並生薑。加入漧薑二兩許。五味半升法宜加。溫肺散寒力莫禦。

張令韶曰。太陽之气。不能從胸出入。逆於胸脇之間。𨿽不幹動在內有形之髒眞。而亦幹動君主。故去半夏之燥。不嘔者。中胃和而不虛。故去人參之補。加栝蔞實之苦寒導火熱以下降也。渴者。陽明燥金气盛。故去半夏之辛。倍人參以生津。加栝蔞根引陰液以上升也。腹中痛者。邪干中土能破肝之牝髒。其味鹹能軟堅。兼除脇下之痞。去大棗之甘緩。欲其行之捷也。心下悸小便不利者。腎气上乘而積水在下。故去黃芩。恐苦寒以傷君火。加茯苓保心气以制水邪也。不渴外有微熱者。其病仍在太陽。故不必生液之人參。宜加解外之桂枝覆取微汗也。咳者。形寒傷肺。肺气上逆。故加漧薑之熱以溫肺。五味之斂以降逆。凡咳皆去人參。長沙之祕旨。

旣有漧薑之溫。不用生薑之散。旣用五味之斂。不用大棗之緩也。

卷三太陽方

小建中湯

治傷寒陽脈澀。陰脈弦。法當腹中急痛者。以此方主之。又傷寒二三日。心中悸此方主之。

芍藥﹝六兩﹞桂枝﹝三兩﹞甘艸﹝二兩﹞生薑﹝三兩﹞膠飴﹝一升﹞大棗﹝十二上六味。以水七升。煮取三升。去滓。內膠飴。更上微火消解。溫服一升。日三服。嘔家不歌曰建中卽是桂枝湯。倍芍加飴絕妙方。飴取一升六兩芍。悸煩腹痛有奇長。

程扶生曰。傷寒二三日。邪尙在表。未及傳裏之時。悸則陽虛。煩則陰虛。故以芍藥之苦以而姜﹑桂等又能托邪外出。此爲陰陽兩虛之人而立一養正驅邪法也。

張令韶曰。經隧之血脈。流行不息。今寒气入而稽遲之。入陽絡則陽脈澀。入陰絡則陰脈弦樞機利則經隧之血脈通矣。通則不痛也。

蔚考。金匱黃建中湯有加減法。小建中湯無加減法。今查內臺方議亦有加減。未知爲年久者。

胡﹑地骨皮。

卷三太陽方

大柴胡湯

治太陽病未解便傳入陽明。大便不通。熱實心煩。或寒熱往來。其脈沈實者。以之。

柴胡﹝半斤﹞半夏﹝半升﹞芍藥﹝三兩﹞黃芩﹝三兩﹞生薑﹝五兩﹞枳實﹝四枚上七味。以水一斗二升。煮取六升。去滓。再煎。溫服一升。日三服。一方。用大黃二兩。

歌曰八柴四枳五生薑。芩芍三分二大黃。半夏半升十二棗。少陽實證下之良。

蔚按。凡太陽之气逆而內幹。必藉少陽之樞轉而外出者。仲景名爲柴胡證。但小柴胡證心煩郁微煩。曰心下痞硬。以此爲別。小柴胡證曰喜嘔。曰或胸中煩而不嘔。而大柴胡證不獨不嘔。而且嘔吐。不獨喜嘔。而且嘔不止。又以此爲別。所以然者。太陽之气不從樞外出。反從樞內入於君主之分。視小柴胡證頗深也。方用芍藥﹑黃芩﹑枳實﹑大黃者。以病勢內入。

必取苦泄之品以解在內之煩急也。又用柴胡﹑半夏以啟一陰一陽之气。生薑﹑大棗以宣發中焦之气。蓋病勢𨿽已內入。而病情仍欲外達。故制此湯。還藉少陽之樞而外出。非若承气之上承熱气也。汪庵謂加減小柴胡﹑小承气而爲一方。未免以庸俗見測之也。

卷三太陽方

柴胡加芒硝湯

治傷寒十三日不解。胸脇滿而嘔。日晡所發潮熱。已而微利。此本柴胡證。

下之而不得利。今反利者。知醫以丸藥下之。非其治也。潮熱者實也。先宜小柴胡以解外。

柴胡﹝二兩十六銖﹞半夏﹝二十銖﹞黃芩﹝一兩﹞甘艸﹝一兩﹞生薑﹝一兩﹞人上八味。以水四升。煮去二升。去滓。內芒硝。更煮微沸。分溫再服。﹝此藥劑之最輕者。

歌曰小柴分兩照原方。二兩芒硝後入良。誤下熱來日晡所。補兼蕩滌有奇長。﹝此歌照內蔚按。小柴胡湯使太陽之气從樞外出。解見原方。玆云十三日。經盡一周。旣來復於太陽。

滿而嘔者。陽明之闔不得少陽之樞以外出也。日晡所者。申酉戌之際也。陽明旺於申酉戌。

故應其時而發潮熱。熱已微利者。陽明之气𨿽實。其柰爲丸藥所攻而下陷。陷者舉之。用小柴胡湯以解外。解寓升發之義。卽所以舉其陷而止其利也。又加芒硝者。取芒硝之鹹寒以直通地道其義深矣。

卷三太陽方

桃仁承气湯

治太陽病不解。熱結膀胱。其人如狂。血自下者愈。其外不解者。尙未可攻。

當先解外。外已解。但小腹急結者。乃可攻之。宜此方主之。

桃仁﹝五十个﹞大黃﹝四兩﹞甘艸﹝二兩生。﹞桂枝﹝二兩﹞芒硝﹝二兩﹞

上五味。以水七升。煮取二升半。去滓。內芒硝。更上火微沸。下火。先食。溫服五合。

日歌曰五十桃仁四兩黃。桂硝二兩艸同行。膀胱熱結如狂證。外解方攻用此湯。

蔚按。張令韶謂太陽有气有經。其气從胸而出入。其經挾脊入循膂而內絡膀胱。如病邪從則爲桃仁承气湯證。太陽之腑曰膀胱。在小腹之間。爲血海之所。膀胱有津液而無血。

而與當其仁微苦而湧泄。爲行血之緩藥。得大黃以推陳致新。得芒硝以淸熱消瘀。得甘艸以主持於中。俾諸藥遂其左宜右有之勢。桂枝用至二兩者。注家以爲兼解外邪。而不知辛能行气。气行而血乃行也。﹝男蔚按。內經曰。血在上喜忘。血在下如狂。﹞

卷三太陽方

柴胡加龍骨牡蠣湯

治傷寒八九日下之。胸脇滿。煩驚。小便不利。譫言。一身盡重不可轉柴胡﹝一兩半﹞龍骨﹝一兩半﹞黃芩﹝一兩半﹞生薑﹝一兩半﹞人參﹝一兩半﹞

茯苓﹝一兩半﹞鉛丹﹝一兩半﹞牡蠣﹝一兩半﹞桂枝﹝一兩半﹞半夏﹝一兩半﹞大棗﹝六枚﹞

上十二味。以水八升。煮取四升。內大黃。更煮一二沸。去滓。溫服一升。﹝此分兩照宋本歌曰參芩龍牡桂丹鉛。苓夏柴黃姜棗全。棗六餘皆一兩半。大黃二兩後同煎。

內臺方議云。傷寒八九日。邪气錯雜。表裏未分。而誤下之。則虛其裏而傷其表。胸滿而煩胃而除胸脇滿。

以人參﹑半夏爲臣。輔之。加生薑﹑大棗而通其津液。加龍骨﹑牡蠣﹑鉛丹收斂神气而鎭驚錯雜之邪。共爲使。以此十一味之劑。共救傷寒壞逆之法也。傷寒論共十二味。一本無黃芩。

止十一味也。

卷三太陽方

桂枝去芍藥加蜀漆牡蠣龍骨救逆湯

治傷寒脈浮。醫以火迫劫之。亡陽必驚狂。起臥不安桂枝﹝三兩﹞甘艸﹝二兩﹞大棗﹝十二枚﹞生薑﹝三兩﹞牡蠣﹝熬。五兩﹞龍骨上爲末。以水一斗二升。先煮蜀漆。減二升。內諸藥。煮取三升。去滓。溫服一升。﹝一本歌曰桂枝去芍已名湯。蜀漆還加龍牡藏。五牡四龍三兩漆。能療火劫病驚狂。

張令韶曰。傷寒脈浮。病在陽也。太陽與君火相合而主神。心爲陽中之太陽。醫以火迫劫亡枝色赤入心。取之以保心气。佐以龍﹑牡者。取水族之物以制火邪。取重鎭之品以治浮越也。

芍用甘艸﹑大棗﹑生薑。以資助中焦之气也。病在陽復以火劫。此爲逆也。故曰救逆。

卷三太陽方

桂枝加桂湯

治燒鍼令其汗。鍼處被寒。核起而赤者。必發奔豚。气從小腹上衝心。灸其核與此方主之。

桂枝﹝五兩﹞芍藥﹝三兩﹞生薑﹝三兩﹞甘艸﹝二兩﹞大棗﹝十二枚﹞

上五味。以水七升。煮取三升。去滓。溫服一升。按本論云。與桂枝加桂湯。更加桂二兩。

歌曰气從臍逆號奔豚。汗爲燒鍼啟病源。只取桂枝湯本味。再加二兩桂枝論。

蔚按。少陰上火而下水。太陽病以燒鍼令其汗。汗多傷心。火衰而水乘之。故發奔豚。

用桂核

卷三太陽方

桂枝甘艸龍骨牡蠣湯

治火逆下之。因燒鍼煩躁者。此湯主之。

桂枝﹝一兩﹞甘艸﹝二兩﹞龍骨﹝二兩﹞牡蠣﹝二兩﹞

上四味。以水五升。煮取二升半。去滓。溫服八合。日三服。

歌曰二甘一桂不雷同。龍牡均行二兩通。火逆下之煩躁起。交通上下取諸中。

蔚按。太陽病因燒鍼而爲火逆者多。今人不用燒鍼而每有火逆之證者。炮姜﹑桂﹑附﹑荊﹑遇陰而煩。陰陷於下。不得遇陽而躁。故取龍﹑牡水族之物。抑亢陽以下交於陰。取桂枝辛溫之品。啟陰气以上交於陽。最妙在甘艸之多。資助中焦。使上下陰陽之气交通於中土。而煩躁自平也。

卷三太陽方

抵當湯

治太陽病熱在下焦。小腹硬滿。下血乃愈。所以然者。以太陽隨經瘀熱在裏故也。

主之。

虻虫﹝三十个去足翅。熬。﹞水蛭﹝三十个熬。﹞大黃﹝三兩酒洗。﹞桃仁﹝三十个上四味。銼如麻豆。以水五升。煮取三升。去滓。溫服一升。不下。再服。

歌曰大黃三兩抵當湯。裏指任衝不指胱。虻蛭桃仁各三十。攻其血下定其狂。

張令韶曰。太陽有經與气之分。亦有外與表之別。桃仁承气證熱結膀胱。乃太陽肌腠之邪從陽膚表之邪從胸中而下結於小腹。表气通於胸。故曰。表證仍在。反不結胸。皮毛爲表也。

蓋太陽之气。從胸而出入太陽之經。循背膂而下絡膀胱。經病外邪從背而入結於膀胱者。詳於桃仁承气湯方注。而气病表邪從胸而入。不涉於膀胱。故不曰熱結膀胱。而曰反不結胸。

熱在下亦居小腹。故前章曰小腹急結。此章曰小腹硬滿。急結者急欲下通之象。不必攻之。故曰下者愈。只用桃仁承气足矣。此曰硬滿。全無下通之勢。故不曰血自下。而曰下血乃愈。言必攻而始下也。非抵當不可。二証之分別如此。又曰。太陽病六七日。正當太陽主气之期。表證仍在。脈當浮。今微而沈者。气隨經絡沈而內薄也。內薄於胸當結胸。今反不結胸者。知表邪從胸而下入於陰分。陰不勝陽故發狂。熱在下焦故小腹硬滿。硬滿而小便自利。便知其不在無形之气分而在有形之血分也。方用虻虫﹑水蛭。一飛一潛。吮血之物也。在上之熱隨經而入。

拒大敵。四

卷三太陽方

抵當丸

治傷寒有熱。小腹滿。應小便不利。今反利者。爲有血也。當下之。

虻虫﹝二十个去翅足。熬﹞水蛭﹝二十个熬。﹞桃仁﹝三十五个﹞大黃﹝三兩﹞

上四味搗。分爲四丸。以水一升。煮一丸。取七合服。不可余藥。時當下血。若不下者。

歌曰卅五桃仁三兩黃。虻虫水蛭廿枚詳。搗丸四个煎宜一。有熱尿長腹滿嘗。

陳修園曰。抵當之脈。浮取微而沈取結。按曰微而沈。非沈微也。故又以沈結申之。抵當之小便自利。非膀胱之气不化。爲下焦之瘀不行。以此方之難用。又不可不用。不得不重申其義也。然此爲抵當湯﹑丸二證公共之辧法也。師又立抵當丸方法者。著眼在有熱二字。以熱瘀於裏而仍蒸於外。小腹又滿。小便應不利而反自利。其證較重。而治之不可急遽。故變湯爲丸。以和洽其气味。令其緩達病所。曰不可余藥者。謂連滓服下。不可畱余。庶少許勝多許。俟時下血。病去而正亦無傷也。

卷三太陽方

大陷胸丸

治結胸證。項亦彊。如柔狀。下之則和。此方主之。

大黃﹝半斤﹞葶藶子﹝半升熬。﹞杏仁﹝半升去皮尖。炒黑。﹞芒硝﹝半升﹞

上四味。搗篩二味。次內杏仁﹑芒硝。合研如脂。和散。取如彈丸一枚。別搗甘遂末一錢匕如藥法。

歌曰大陷胸丸法最超。半升葶藶杏硝調。項彊如君須記。八兩大黃取急消。

蔚按。太陽之脈。上循頭項。太陽之气。內出於胸膈。外達於皮毛。其治法宜從汗解。

今應以結。

丸而又納蜜柰何。欲峻藥不急於下行。亦欲毒藥不傷其腸胃也。

卷三太陽方

大陷胸湯

治大結胸證。脈沈而緊。心下痛按之石硬者。

大黃﹝六兩﹞芒硝﹝一升﹞甘遂﹝一錢匕﹞

上三味。以水六升。先煮大黃。取二升。去滓。內芒硝。煮一兩沸。內甘遂末。溫服一升。

歌曰一錢甘遂一升硝六兩大黃力頗饒。日晡熱潮腹痛滿。胸前結聚此方消。

蔚按。大黃﹑芒硝。苦鹹之品。借甘遂之毒。直達胸間之飲邪。不專蕩胃中之邪穢也。

湯與味之過而以遮上下也。膈能拒邪。則邪但畱於胸中。膈不能拒邪。則邪畱胸而及於胃。胸胃俱病。乃成結胸。如胸有邪而胃未受邪。則爲胸脇滿之半表半里證。如胃受邪而胸不畱。則爲胃家實之陽明病。皆非結胸也。故必詳辧分明。庶無差誤。

卷三太陽方

小陷胸湯

治小結胸病。正在心下。按之則痛。脈浮滑者主之。又治心下結痛。气喘悶者。

黃連﹝一兩﹞半夏﹝半升洗。﹞栝蔞實﹝大者一枚﹞

上三味。以水六升。先煮栝蔞。取三升。去滓。內諸藥。煎取二升。去滓。分溫三服。

歌曰按而始痛病猶輕。﹝與手不可近大結胸證迥別。﹞脈絡凝邪心下成。﹝曰正在心下。

上張令韶曰。气分無形之邪結於胸膈之間。以無形而化有形。故痛不可按而爲大結胸證。

結於方脈絡之結熱從下而降也。若大結胸證亦用此湯。藥不及病。多死。又曰。气無形者也。經。

有形者也。以無形之邪結於胸膈之內。故用大黃﹑甘遂輩從有形之腸胃而解。結於脈絡之間。

又用黃連﹑半夏輩從無形之气分而散。此經气互相貫通之理。

徐靈胎曰。大承气所下者燥屎。大陷胸所下者蓄水。此所下者爲黃涎。涎者輕於蓄水而未成水者也。審証之精。用藥之切如此。

卷三太陽方

文蛤散

治病在陽。應以汗解之。反以冷水之。若灌之。其熱被劫不得去。彌更益煩。肉起。意欲飲水反不渴者。服文蛤散。若不瘥者。與五苓散。寒實結胸無熱證者。與三物小陷胸湯。白散亦可服。

文蛤﹝五兩﹞

上一味爲散。以沸湯和一方寸匕服。湯用五合。

歌曰水原逾汗法門。﹝太陽宜汗而以水之。﹞肉中粟起﹝水在皮膚。﹞更增煩。﹝熱郁而男元犀按。太陽病不發汗而以水之。致在表之陽。反退卻於內而不得去。師取文蛤爲散。

伯後。渴欲得水而貪飲者。文蛤湯主之。兼主微風脈緊頭痛。審證用方。則彼用散而此則用湯爲宜。附文蛤湯。文蛤五兩。麻黃﹑甘艸﹑生薑各三兩。石膏五兩。杏仁五十枚。大棗十二枚。水六升。煮取二升。溫服一升。汗出卽愈。

張令韶曰。前論內因之水結於胸脇而爲大陷胸湯證。此論外因之水入於皮膚而肉中粟起。

或解其熱。或用辛熱以散外寒。隨時制宜。無不可也。

卷三太陽方

白散

桔梗﹝三分﹞貝母﹝三分﹞巴豆﹝一分去皮心。熬黑。研如脂。﹞

上二味爲散。內巴豆。更於臼中杵之。以白飲和服。彊人半錢匕。羸者減之。病在膈上必吐余於淺注全錄之。此照內臺方及張氏本節之。﹞

歌曰巴豆熬來研似脂。只須一分﹝去聲﹞守成規。更加桔貝均三分。﹝去聲﹞寒實結胸細辧醫蔚按。巴豆辛熱。能散寒實而破水飲。貝母開胸結。桔梗開肺气。不作湯而作散。

取散以散之之義也。進熱粥者。助巴豆之熱勢以行之也。進冷粥者。制巴豆之熱勢以止之也

卷四太陽方

柴胡桂枝湯

治傷寒六七日。發熱微惡寒。肢節煩疼。微嘔。心下支結。外證未去者。此湯主之。又發汗多。亡陽譫語。不可下。與柴胡桂枝湯和其營衛以通津液。後自愈。

柴胡﹝四兩﹞黃芩﹝一兩半﹞人參﹝一兩半﹞半夏﹝二合半﹞甘艸﹝一兩﹞桂枝上九味。以水七升。煮取三升。去滓溫服。

歌曰小柴原方取半煎。桂枝湯入復方全。﹝生薑﹑大棗﹑甘艸二方俱有。只取桂枝湯之半蔚按。小柴胡湯解見本方。此言傷寒六七日。一經已周。又當太陽主气之期。其气不能從胸以轉出。

卷四太陽方

柴胡桂枝榦姜湯

治傷寒五六日已發汗而復下之。胸脇滿微結。小便不利。渴而不嘔。但頭汗出。往來寒熱。心煩者。此爲未解也。此湯主之。

柴胡﹝半斤﹞桂枝﹝三兩﹞漧薑﹝二兩﹞黃芩﹝三兩﹞牡蠣﹝二兩﹞甘艸﹝二兩上七味。以水一斗二升。煮取六升。去渣再煎。取三升。溫服一升。日三服。初服微煩。

復歌曰八柴二艸蠣漧薑。芩桂宜三括四嘗。不嘔渴煩頭汗出。少陽樞病要精詳。

張令韶曰。傷寒五六日。厥陰主气之期也。厥陰之上。中見少陽。已發汗而復下之。則逆其故渴。無樞轉外出之機。故不嘔。但頭汗出者。太陽之津液不能旁達惟上蒸於頭也。少气欲樞轉而不能。故有往來寒熱之象也。厥陰內屬心包而主脈絡。故心煩。此病在太陽而涉厥陰之气。不得少陽之樞以外出。故曰此爲未解也。用柴胡﹑桂枝﹑黃芩。轉少陽之樞而達太陽之气。

牡蠣啟厥陰之气以解胸脇之結。蔞根引水液之上升而止煩渴。汗下後中气虛矣。故用漧薑﹑

卷四太陽方

半夏瀉心湯

治傷寒五六日嘔而發熱者。柴胡證具。而以他藥下之。柴胡證仍在者。復與此𨿽以下之。不爲逆。必蒸蒸而振。卻發熱汗出而解。若心下滿而硬痛者。此爲結胸也。大陷胸湯主之。但滿而不痛者。此爲痞。柴胡不中與之。宜此湯。

半夏﹝半升洗。﹞黃芩﹝三兩﹞漧薑﹝三兩﹞甘艸﹝三兩﹞人參﹝三兩﹞黃連﹝上七味。以水一斗。煮取六升。去渣再煎。取三升。溫服一升。日三服。

歌曰三兩姜參炙艸芩。一連痞證嘔多尋。半升半夏棗十二。去滓重煎守古箴。

蔚按。師於此證。開口卽云傷寒五六日嘔而發熱柴胡證俱在者。五六日乃厥陰主气之期。

厥結胸。但滿而不痛者爲痞。痞者否也。天气不降地气不升之義也。芩﹑連大苦以降天气。姜﹑棗﹑人參辛甘以升地气。所以轉否而爲泰也。君以半夏者。因此證起於嘔。取半夏之降逆止嘔如神。亦卽小柴胡湯去柴胡加黃連。以生薑易漧薑是也。古人治病。不離其宗如此。

卷四太陽方

附結胸髒結痞證辧

結胸爲陽邪。髒結與痞爲陰邪。但髒結結於下。痞結結於上也。結於下者感下焦陰寒之气化

卷四太陽方

十棗湯

治太陽中風。下利嘔逆表解者。乃可攻之。其人汗出。發作有時。頭痛。心下滿引脇下痛。漧嘔短气。汗出不惡寒者。此表解裏未和。此方主之。

芫花﹝熬。﹞甘遂大戟上三味等分。各別搗爲散。以水一升半。先煮大棗肥者十枚。取八合。去渣。內藥末。

彊人服一錢匕。羸者服半錢匕。溫服之。平旦服。若下少病不除者。明目更服。加半錢匕。

得快下利後。糜粥自養。

歌曰大戟芫花甘遂平。妙將十棗煮湯行。中風表證全除盡。裏气未和此法程。

蔚按。太陽爲天。天連於水。太陽中風。風動水气。水气淫於上則嘔逆。水气淫於下則下利。水气聚於心下。則爲痞且硬滿引脇而痛也。其人汗出。頭痛。漧嘔短气。汗出等證。宜辧。若惡寒爲表未解。不可攻之。若不惡寒爲表解而裏未和。宜用此湯。第三味皆辛苦寒毒之品。直決水邪。大傷元气。柯韻伯謂參﹑術所不能君。甘艸又與之相反。故選十棗以君之。一以顧其脾胃。一以緩其峻毒。得快利後糜粥自養。一以使穀气內充。一以使邪不復作。此仲景用毒攻病之法。盡美又盡善也。

卷四太陽方

大黃黃連瀉心湯

治傷寒大下後復發汗。心下痞。按之濡。其脈關上浮緊者。此方主之。若未解也。宜先解表。然後攻痞。

大黃﹝二兩﹞黃連﹝一兩﹞

上二味。以麻沸湯二升漬之。須臾絞去滓。分溫再服。

歌曰痞證分歧辧向趨。關浮心痞按之濡。大黃二兩黃連一。麻沸湯調病緩驅。

蔚按。心下痞按之濡而不硬。是內陷之邪與無形之气搏聚而不散也。脈浮在關以上。其勢甚髙。是君火亢於上不能下交於陰也。此感上焦君火之化而爲熱痞也。方用大黃﹑黃連大苦大寒以降之。火降而水自升。亦所以轉否爲泰法也。最妙在不用煮而用漬。僅得其無形之气。不重其有形之味。使气味俱薄。能降而卽能升。所謂聖而不可知之謂神也。

卷四太陽方

附子瀉心湯

治心下痞而復惡寒汗出者。此湯主之。

大黃﹝二兩﹞黃芩﹝一兩﹞黃連﹝一兩﹞附子﹝一枚炮去皮。破。別煮取汁。﹞

上四味。切三味。以麻沸湯二升漬之。須臾絞去滓。內附子汁。分溫再服。﹝愚按。麻沸湯漬者。微取气不取其味也。﹞

歌曰一枚附子瀉心湯。一兩連芩二大黃。汗出惡寒心下痞。專煎輕漬要參詳。

蔚按。心下痞。是感少陰君火之本熱也。復惡寒者。復呈太陽寒水之本寒也。汗出者。

太陽本寒甚而標陽大虛而欲外撒也。治傷寒以陽气爲主。此際豈敢輕用苦寒。然其痞不解。

不得不取大黃﹑黃連﹑黃芩之大苦大寒。以解少陰之本熱。又恐亡陽在卽。急取附子之大溫。

以溫太陽之標陽。並行不悖。分建奇功如此。最妙在附子專煮扶陽。欲其熟而性重。三黃蕩積開痞。欲其生而性輕也。

卷四太陽方

生薑瀉心湯

治傷寒汗出解之後。胃中不和。心下痞硬。幹噫食臭。脇下有水气。腹中雷鳴此湯主之。

生薑﹝四兩﹞甘艸﹝三兩﹞人參﹝三兩﹞漧薑﹝一兩﹞黃芩﹝三兩﹞半夏﹝半升上八味。以水一斗。煮取六升。去滓再煎。取三升。溫服一升。日三服。

歌曰汗余痞證四生薑。﹝太陽寒水之邪傷於肌膚之表者從汗而解。入於軀殼之裏者不從汗次男元犀按。太陽爲寒水之經。寒水之气傷於外者。可從汗而解之。寒水之气入於裏者。

不心法統共之證。陳平伯云。君生薑之辛溫善散者宣泄水气。復以漧薑﹑參﹑艸之甘溫守中者培養中州。然後以芩﹑連之苦寒者滌熱泄痞。名曰生薑瀉心。賴以瀉心下之痞。而兼擅補中散水之長也。倘無水气。必不用半夏﹑生薑之辛散。不涉中虛。亦無取漧薑﹑參﹑艸之補中。

要知仲景瀉心湯有五。然除大黃黃連瀉心湯正治之外。皆隨證加減之方也。

卷四太陽方

甘艸瀉心湯

治傷寒中風醫反下之。其人下利日數十行。谷不化。腹中雷鳴。心下痞硬而滿煩不得安。醫見心下痞。謂病不盡。復下之。其痞益甚。此非結熱。但以胃中虛。客气上逆。

故使硬也。此方主之。

甘艸﹝四兩﹞黃芩﹝三兩﹞漧薑﹝三兩﹞半夏﹝半升﹞黃連﹝一兩﹞大棗﹝十二上六味。以水一斗。煮取六升。去滓再煎。取三升。溫服一升。日三服。

歌曰下余痞作腹雷鳴。甘四姜芩三兩平。一兩黃連半升夏。棗枚十二擘同烹。

陳平伯曰。心下痞。本非可下之實熱。但以妄下胃虛。客熱內陷。上逆心下耳。是以胃气愈甘艸者。下利不止。完谷不化。此非稟九士之精者不能和胃而緩中。方名甘艸瀉心。見泄熱之品得補中之力而其用始神也。此伊芳尹湯液所制。治狐惑蝕於上部則聲嗄者。方中有人參三兩。

卷四太陽方

赤石脂禹餘糧湯

治傷寒服湯藥。下利不止。心下痞硬。服瀉心湯已。復以他藥下之。利不與之。利益甚。理中者理中焦。此利在下焦。此方主之。復利不止者。當利其小便。

赤石脂﹝一斤﹞太一禹餘糧﹝一斤﹞

以上二味。以水六升。煮取二升。去滓。分三服。

歌曰赤石餘糧各一斤。下焦下利此湯欣。理中不應宜斯法。鑪底塡來得所聞。

張令韶曰。石性墜下。故以治下焦之利。非僅固澀也。下焦濟泌別汁而滲入膀胱。故利不止成卽下焦不和而亦能成痞也。

柯韻伯曰。甘﹑姜﹑參﹑術。可以補中宮元气之虛。而不足以固下焦脂膏之脫。此利在下焦皆土之精气所結。實胃而澀腸。急以治下焦之標者。實以培中宮之本也。要知此證土虛而火不虛。故不宜於姜﹑附。若濕甚而虛不甚復利不止者。故又當利小便也。又曰。凡艸木之藥。

皆稟

卷四太陽方

旋覆代赭湯

治汗吐下解後。心下痞硬。噫气不除者。此方主之。

旋復花﹝三兩﹞代赭石﹝一兩﹞人參﹝二兩﹞甘艸﹝三兩炙。﹞半夏﹝半升﹞

生上七味。以水一斗。煮取六升。去滓再煎。取三升。溫服一升。日三服。﹝按。內臺方代赭石五兩。半夏止用二兩。﹞

歌曰五兩生薑夏半升。艸旋三兩噫堪憑。人參二兩赭石一。棗十二枚力始勝。

兪麟州曰。此卽生薑瀉心湯之變法也。夫二條皆有心下痞硬句。而生薑瀉心湯重在水气下趨而作利。旋復代赭湯重在胃虛挾飲水气上逆而作噫。取治水气下趨而利者。必用生薑以散水。胃虛挾飲而噫者。必用赭石以鎭逆。二條對勘。益見仲景制方之妙。

羅東逸云。此方治正虛气不歸元。而承領上下之聖方也。蓋發汗吐下後。邪𨿽去而胃气之虧損亦多。胃气旣虧。三焦亦因之而失職。陽無所歸而不升。陰無所納而不降。是以濁邪畱滯。伏飲爲逆。故心下痞硬噫气不除。方中以人參﹑甘艸養正補虛。姜﹑棗和脾養胃。所以定安中州者至矣。更以赭石得土气之甘而沈者。使之斂浮鎭逆。領人參以歸气於下。旋復之辛而潤者。用之開肺滌飲。佐半夏以蠲痰飲於上。苟非二物承領上下。則何能除噫气而消心下之痞硬乎。觀仲景治下焦水气上淩振振欲擗地者。用眞武湯鎭之。利在下焦大腸滑脫者。

用元固下之法。各極其妙如此。

卷四太陽方

桂枝人參湯

治太陽病外證未除而數下之。遂協熱而利。利下不止。心下痞硬。表裏不解者之。

桂枝﹝四兩﹞人參﹝三兩﹞白術﹝三兩﹞漧薑﹝三兩﹞甘艸﹝四兩﹞

上五味。以水九升。先煮四味。取五升。內桂枝。煮取三升。去滓。溫服一升。日再夜一服。

歌曰人參湯卽理中湯。加桂後煎痞利嘗。桂艸方中皆四兩。同行三兩術參姜。

蔚按。太陽外證未除而數下之。未有不致虛者。裏虛則外熱內陷。故爲協熱利不止。協。

合也陽之气因誤下而陷於下。則寒水之陰气反居於陽位。故爲心下痞硬。可與甘艸瀉心湯條。此非熱結。但以胃中虛客气上逆。故使硬句互參。方用人參湯以治裏虛。桂枝以解表邪。而煮法桂枝後納者。欲其於治裏藥中越出於表以解邪也。

沈丹彩曰。此與葛根黃連湯同一誤下而利不止之證也。而寒熱各別。虛實對待。可於此互參之。彼因實熱而用淸邪。此因虛邪而從補正。彼得芩﹑連而喘汗安。此得理中而痞硬解。

彼得葛根以升下陷而利止。此藉桂枝以解表邪而利亦止矣。

卷四太陽方

瓜蒂散

治病如桂枝證。頭不痛。項不彊。寸脈微浮。胸中痞硬。气上衝咽喉不得息者。此有寒也。當吐之。

瓜蒂﹝一分熬黃。﹞赤小豆﹝一分﹞

上二味。各別搗。篩爲散已。合治之。取一錢匕。以香豉一合。用熱湯七合。煮作稀粥。

去滓。取汁和散。溫頓服之。不吐者少少加。得快吐乃止。諸亡血虛家。不可與瓜蒂散。﹝按。內臺方有昏憒者亦不可吐句。﹞

歌曰病在胸中气分乖。咽喉息礙痞難排。平行瓜豆還調豉。寸脈微浮湧吐佳。

蔚按。太陽之脈連風府上頭項。今云不痛不彊者。不在經脈也。太陽之气出入於心胸。

今云胸中痞硬气上衝咽喉不得息者。是邪气欲從太陽之气上越也。寸脈微浮者。气欲上越之象也。然欲越而不能遽越。其寒水之气不在經亦不在表。而惟在於胸中。故曰胸中寒。方取瓜蒂之苦湧。佐以赤小豆之色赤而性降。香豉之色黑而气升。能使心腎相交。卽大吐之頃神志不潰。此所以爲吐法之神也。又論云。病患手足厥冷。脈乍緊者。邪在胸中。心下滿而煩。

饑不四達解之。甚爲簡妙。

卷四太陽方

黃芩湯

治太陽與少陽合病。自下利者。此方主之。

黃芩﹝三兩﹞甘艸﹝二兩炙。﹞芍藥﹝二兩﹞大棗﹝十二枚﹞

上四味。以水一斗。煮取三升。去滓。溫服一升。日再夜一服。

卷四太陽方

黃芩加半夏生薑湯

治太陽與少陽合病。不下利而嘔者。

黃芩﹝三兩﹞甘艸﹝二兩炙。﹞芍藥﹝二兩﹞半夏﹝半升﹞生薑﹝三兩﹞大棗﹝上六味。以水一斗。煮取三升。去滓。溫服一升。日再夜一服。

歌曰﹕棗枚十二守成箴。二兩芍甘三兩芩。利用本方嘔加味。姜三夏取半升斟。

蔚按。仲景凡下利證俱不用芍藥。惟此方權用之以泄陷裏之熱。非定法也。

張令韶曰。此治太陽與少陽合病而下利與嘔也。合者彼此協議。非如並者之歸並於此也。

太陽主開。少陽主樞。太陽不能達樞以外出。而反從樞以內陷。故下利。與黃芩湯淸陷裏之熱。而達太陽之气於外。若嘔者。少陽之樞欲從太陽之開以上達也。故加半夏﹑生薑。宣達其逆气。以助太陽之開。

卷四太陽方

黃連湯

治傷寒胸中有熱。胃中有邪气。腹中痛。欲嘔吐者。此方主之。

黃連﹝三兩﹞甘艸﹝二兩炙。﹞漧薑﹝三兩﹞人參﹝二兩﹞桂枝﹝三兩﹞半夏﹝上七味。以水一斗。煮取五升。去滓。溫服一升。日三夜二服。

歌曰腹疼嘔吐藉樞能。﹝少陽爲樞。﹞二兩參甘夏半升。連桂漧薑各三兩。棗枚十二妙層層。﹝一本。甘艸三兩。﹞

王晉三曰。此卽小柴胡湯變法。以桂枝易柴胡。以黃連易黃芩。以漧薑易生薑。胸中熱嘔吐腹中痛者。全因胃中有邪气阻遏陰陽升降之機。故用人參﹑大棗﹑漧薑﹑半夏﹑甘艸專和胃气。使入胃之後。聽胃气之上下敷布。交通陰陽。再用桂枝宣發太陽之气。載黃連從上焦陽分瀉熱。不使其深入太陰。有礙虛寒腹痛。

卷四太陽方

桂枝附子湯

治傷寒八九日。風濕相搏。身體疼煩。不能自轉側。不嘔不渴。脈浮虛而澀者之。若其人大便硬小便自利者。去桂加白術湯主之。

桂枝﹝四兩﹞附子﹝三枚炮。﹞大棗﹝十二枚﹞生薑﹝三兩﹞甘艸﹝二兩﹞

上五味。以水六升。煮取二升。去滓。分溫三服。

歌曰三姜二艸附枚三。四桂同投是指南。大棗方中十二粒。痛難轉側此方探。﹝此方藥品與桂枝去芍藥加附子湯同。但分兩之輕重不同。其主治亦別。仲景方法之嚴如此。﹞

卷四太陽方

桂枝附子去桂加白術湯

按卽上方加減。故論中云一方二法。

白術﹝四兩﹞甘艸﹝二兩﹞附子﹝三枚炮。﹞大棗﹝十二枚﹞生薑﹝三兩﹞

上五味。以水六升。煮取二升。去滓。分溫三服。初服其人身如痺。半日許。復服之。

三服盡。其人如冒狀。勿怪。此以附子﹑術並走皮內逐水气。未得除。故使之爾。法當加桂四兩歌曰大便若硬小便通。脈澀虛浮濕勝風。卽用前方須去桂。術加四兩有神功。﹝身重痛不能轉側。風濕病也。前方治風勝於濕。此方治濕勝於風。﹞

蔚按。師云。傷寒八九日風濕相搏。身體疼煩不能自轉側者。風濕之邪盛也。濕淫於中。

無方主桂枝。爲風勝於濕。風爲天之陽邪。主桂枝之辛以化之。後方去桂加術。爲濕勝於風。

濕爲地之陰邪。主白術之苦以燥之。或問苦燥之品。不更令大便硬小便自利乎。曰。太陰濕土喜燥而惡濕。濕傷脾土。則不能輸其津液以入胃。師所以去解表之桂。而出補中之術也。

且濕旣去而風亦無所戀而自除。經方無不面面周到也。

卷四太陽方

甘艸附子湯

治風濕相搏。骨節煩疼。掣痛不得屈伸。近之則痛劇。汗出短气。小便不利。

惡風不欲去衣。或身微腫者。此方主之。

甘艸﹝二兩﹞白術﹝二兩﹞桂枝﹝四兩﹞附子﹝二枚炮。﹞

上四味。以水六升。煮取三升。去滓。溫服一升。日三服。初服得微汗則解。能食。汗出復煩者。服五合。恐一升多者。宜服六七合爲始。﹝言初服之始。﹞

歌曰術附甘兮二兩平。桂枝四兩亦須明。方中主藥推甘艸。風濕同驅要緩行。﹝宋本金匱玉函經﹐甘艸﹑白術各三兩。﹞

王晉三曰。甘艸附子湯。兩表兩里之偶藥。風淫於表濕流關節。治宜兩顧。白術﹑附子顧裏勝濕。桂枝﹑甘艸顧表勝風。獨以甘艸冠其名者。病深關節。義在緩而行之。若驅之太急。風去而濕仍畱。反遺後患矣。

卷四太陽方

白虎湯

治發汗後大熱不解。多汗出。不惡寒。大渴能飲水者。此方主之。﹝按。此條從內原文。與傷寒論稍異。﹞

知母﹝二兩﹞石膏﹝一斤碎。綿裹。﹞甘艸﹝二兩炙。﹞粳米﹝六合﹞

上四味。以水一斗。煮米熟湯成。去滓。溫服一升。日二服。

歌曰陽明白虎﹝證﹞辧非難。﹝大熱多汗。大渴飲水等爲陽明證。易辧。﹞難在陽邪背惡寒。

之間。

蔚按。白虎湯傷寒論凡三見。太陽條治脈浮滑。厥陰條治脈滑而厥。又治三陽合病。腹滿身言止治風寒二气也。

柯韻伯曰。陽明邪從熱化。故不惡寒而惡熱。熱蒸外越。故熱汗自出。熱灼胃中。故渴欲飲水。邪盛而實。故脈滑。然猶在經。故兼浮也。蓋陽明屬胃。外主肌肉。𨿽有大熱而未成實。終非苦寒之味所能治也。石膏辛寒。辛能解肌熱。寒能勝胃火。寒性沈降。辛能走外。

兩擅內外之能。故以爲君。知母苦潤。苦以瀉火。潤以滋燥。故以爲臣。用甘艸﹑粳米調和於中連於中也。得二味爲佐。庶大寒之品無傷損脾胃之慮也。煎湯入胃輸脾歸肺。大煩大渴可除矣。白虎爲西方金神。所以名湯。秋金得令而炎暑自解矣。

卷四太陽方

炙甘艸湯

治傷寒脈結代。心動悸者主之。

甘艸﹝四兩炙。﹞桂枝﹝三兩﹞生薑﹝三兩﹞人參﹝二兩﹞阿膠﹝二兩﹞大棗﹝上九味。以淸酒七升。水八升。先煮八味。取三升。去滓。內膠烊消盡。溫服一升。日三服歌曰結代脈須四兩甘。棗枚三十桂姜三。半升麻麥一斤地。二兩參膠酒水涵。

蔚按。周禹載云。本條不言外證。寒熱已罷可知。不言內證。二便自調可知。第以病久正气阿膠﹑麥冬﹑大棗﹑麻仁。皆柔潤之品以養陰。必得桂枝﹑生薑之辛以行陽气。而結代之脈乃復。尢重在炙甘艸一味。主持胃气以資脈之本原。佐以淸酒。使其捷行於脈道也。其煮法用酒七升結代者用此方以復之。非謂脈脫者以此方救之也。學人切不可泥其方名。致誤危證。推之孫眞人制生脈散。亦因其命名太誇。庸醫相沿。貽害豈淺鮮哉。

男元犀按。此證必緣發汗過多所致。汗爲心液。心液傷則血虛不能養心。故心動悸。心液

卷五陽明方

大承气湯

治陽明病大實大滿。大便不通。腹痛大熱。其脈沈實者。此方主之。﹝此內臺方與傷寒論大同小異。﹞

芒硝﹝三合內臺方。三兩﹞大黃﹝四兩酒洗。﹞枳實﹝五枚炙。﹞濃朴﹝半斤去上四味。以水一斗。先煮枳﹑朴。取五升。去滓。內大黃。煮取二升。去滓內芒硝。更上微歌曰大黃四兩朴半斤。枳五硝三急下云。朴枳先熬黃後入。去渣硝入火微燻。

蔚按。承气湯有起死回生之功。惟善讀仲景書者方知其妙。俗醫以滋潤之脂麻油﹑當歸﹑火眞陰不復。往往死於糞出之後。於是咸相戒曰。潤腸之品。且能殺人。而大承气湯。更無論矣。甚矣哉。大承气湯之功用。盡爲那庸耳俗目所掩也。

張隱庵曰。傷寒六經。止陽明少陰有急下證。蓋陽明秉悍熱之气。少陰爲君火之化。在陽明在鮮有能生之。且予嘗聞之曰。痞滿燥實堅五證皆備。然後可下。噫。當下者。全不在此五證

卷五陽明方

小承气湯

治陽明病潮熱。大便難。脈沈而滑。及內實腹痛者。此方主之。﹝內臺方。原文大黃﹝四兩﹞濃朴﹝二兩炙。去皮。﹞枳實﹝三枚炙。﹞

上三味。以水四升。煮取一升二合。去滓。分溫二服。初服湯。當更衣。不爾者。盡飲之。

歌曰朴二枳三四兩黃。小承微結好商量。長沙下法分輕重。妙在同煎切勿忘。

男元犀按。三承气俱陽明之正方。調胃承气。其方已載於太陽篇。故不復列。傷寒論云。

陽也。胃絡上通於心。陽明之燥火與少陰之君火相合。故心煩。可與此湯。解見太陽本方下。

至於大承气。取急下之義。陽明譫語潮熱。胃中有燥屎五六枚。及二陽並病潮熱。及陽明下後心中懊而煩。胃有燥屎。及大下後六七日不大便。煩不解。腹滿痛。此有燥屎。及少陰證口燥咽漧。或自利淸水色純靑等證。俾奏功於頃刻。小承气取微和胃气勿令大泄下之義。

陽明病熱未潮。大便不硬。恐有燥屎。少與此湯轉矢气者。可與大承气攻之。若不轉矢气者不與。及太陽病吐下發汗微煩。小便數。大便因硬者。令邪去而正不傷。論中逐條俱有深義。

張令韶云。胃與大腸小腸交相貫通者也。胃接小腸。小腸接大腸。胃主消磨水谷。化其精微。內灌漑於臟腑。外充溢於皮毛。其糟粕下入於小腸。小腸受其糟粕復加運化。傳入於大腸。大腸方變化傳道於直腸而出。故曰。小腸者。受盛之官。化物出焉。大腸者。傳道之官。

變化出焉。是大承气者。所以通泄大腸而上承熱气者也。故用朴實以去畱滯。大黃以滌腐穢。芒硝上承熱气。小承气者。所以通泄小腸而上承胃气者也。故曰微和胃气。是承制胃府太過之气者也。不用芒硝而亦名承气者以此。若調胃承气。乃調和胃气而上承君火之熱者也。

以未成糟粕。故無用枳﹑朴之消畱滯。此三承气之義也。承者制也。謂制其太過之气也。故曰。亢則害承乃制。

柯韻伯曰。諸病皆因於气。穢物之不去。由於气之不順也。故攻積之劑。必用气分之藥。

因是气藥爲臣。名小承气。味多性猛。制大其服。欲令大泄下也。味寡性緩。制小其服。欲微和胃气也。大小之分以此。且煎法更有妙義。大承气用水一斗。煮枳﹑朴取五升。內大黃再煮。取二升。去滓內芒硝。何哉。蓋生者气銳而先行。熟者气鈍而和緩。仲景欲使芒硝先化燥屎。大黃繼通地道。而後枳﹑朴除其痞滿。若小承气以三味同煎。不分次第。同一大黃而煎法不同。此可見微和之義也。

按張憲公云。承者。以卑承尊而無專成之義。天尊地卑。一形气也。形統於气。故地統於天化糟粕。運精微。而成傳化之府。豈專以塊然之形亦惟承此干行不息之气耳。湯名承气。確有取義。非取順气之義也。憲公此解。超出前人惜其所著傷寒類疏。未刊行世。憲公諱孝培。

古吳人也。

卷五陽明方

豬苓湯

治渴欲飲水。小便不利。脈浮發熱者主之。

豬苓﹝一兩﹞茯苓﹝一兩﹞澤瀉﹝一兩﹞滑石﹝一兩﹞阿膠﹝一兩﹞

上五味。以水四升。先煮四味。取二升。去滓。內阿膠烊消。溫服七合。日三服。

歌曰澤膠豬茯滑相連。咳嘔心煩渴不眠。煮好去渣膠後入。育陰利水法兼全。

述此湯與五苓之用。有天淵之別。五苓散治太陽入本。太陽司寒水。故加桂以溫之。

是暖亡陽。而裏熱又患亡陰。亡陰者。亡腎中之陰與胃之津液也。若過於滲利。則津液反致耗竭。

方中阿膠。卽從利水中育陰。是滋養無形以行有形也。故仲景云。汗多胃燥。𨿽渴而裏無熱者。不可與也。

卷五陽明方

蜜煎導方

治陽明病自汗出。若發汗。小便自利者。此爲津液內竭也。大便𨿽硬。不可攻之自欲大便。宜蜜煎導而通之。若土瓜根及與大豬膽汁。皆可爲導也。﹝內臺方原文。﹞

合。﹞

上一味。於銅器內微火煎之。稍凝如飴狀。攪之勿令焦著。欲可丸。並手撚作挺。令頭銳大字正韻直略切。粘也。﹞

卷五陽明方

豬膽汁方

大豬膽一枚。瀉汁。和醋少許。以灌穀道中。如一食頃。當大便。出宿食惡物。甚效。

﹝原歌曰蜜煎熟後樣如飴。溫納肛門法本奇。更有醋調膽汁灌。外通二法審誰宜。

蔚按。津液內竭。便𨿽硬而不宜攻。取蜜之甘潤。導大腸之气下行。若熱結於下。取豬爲水之物一下。而無形之熱亦蕩滌無餘矣。

按內臺方云。將蜜於銅器內微火煎之。稍凝似飴狀。攪之勿令焦。滴水中堅凝。可用。

蘸皂汁二枚。以小竹管插入膽口畱一截。用油潤。內入穀道中。以手將膽撚之。其汁自內出。一食頃。當大便下。又用土瓜根削如指狀。蘸豬膽汁內入穀道中。亦可用。

卷五陽明方

茵陳蒿湯

治陽明病發熱汗出。此爲熱越。不能發黃也。但頭汗出。身無汗。劑頸而還。小渴欲飲水漿者。此爲瘀熱在裏。身必發黃。此方主之。又傷寒七八日。身黃如橘子不利腹微滿者。此方主之。

茵陳蒿﹝六兩﹞梔子﹝十四枚﹞大黃﹝二兩去皮。﹞

上三味。以水一斗。先煮茵陳。減六升。內二味煎取三升。去滓。分溫三服。小盒飯利。

尿歌曰二兩大黃十四梔。茵陳六兩早煎宜。身黃尿短腹微滿。解自前陰法最奇。

柯韻伯曰。太陽陽明俱有發黃證。但頭汗出而身無汗。則熱不得外越。小便不利則熱不得下亦黃。若小便自利者不能發黃也。張令韶之說最妙。﹞然裏有不同。肌肉是太陽之裏。當汗而發之。故用麻黃連翹赤小豆湯。﹝按柯韻伯移此方於太陽篇。亦有見解。然原本系是陽明。

聖經必不可擅攺。﹞心胸是太陽之裏陽明之表。當寒以勝之。故用梔子柏皮湯。乃淸火法。

腸胃是陽明之裏。當瀉之於內。故立本方。是逐穢法。茵陳稟北方之色。經冬不凋。傲霜淩雪。徧受大寒之气。故能除熱邪畱結。率梔子以通水源。大黃以調胃實。令一身內外瘀熱悉從小便而出。腹滿自減。腸胃無傷。乃合引而竭之之法。此陽明利水之聖劑也。又按仲景治陽明渴飲有三法。太陽篇之五苓散微發汗以散水气者不與焉。若大渴煩躁小便自利者。白虎湯加參淸火而生津。脈浮發熱小便不利者。豬苓湯滋陰以利水。若小便不利而發黃腹滿者。

茵陳湯以泄熱令黃從小便出。病情治法。胸有成竹矣。竊思仲景利小便。必用气化之品。通大便。必用承气之品。以小便由於气化也。玆小便不利。不用二苓者何。本論云。陽明病汗出多而渴者。不可與豬苓湯。以汗多胃中燥豬苓湯復利小便故也。須知陽明汗出多而渴者。

不可用。則汗不出而渴者。津液先虛。更不可用明矣。此主以推陳致新之茵陳。佐以屈曲下行之梔子。不用枳﹑朴以承气。與芒硝之峻利。則大黃但能潤腸泄熱。緩緩而行。故必一宿而腹始減。黃從小便去。而不由大腸去。仲景立法之奇。匪夷所思耳。

卷五陽明方

麻仁丸

治趺陽脈浮而澀。浮則胃气彊。澀則小便數。浮澀相搏。大便則難。其脾爲約。此之。

麻仁﹝二升﹞芍藥﹝半斤﹞枳實﹝半斤炙。﹞大黃﹝一斤去皮。﹞濃朴﹝一尺去上六味爲末。煉蜜爲丸。如梧桐子大。飲服十丸。漸加。以知爲度。

歌曰一升杏子二升麻。枳芍半斤效可誇。黃朴一斤丸飲下。緩通脾約是專家。﹝一本。

濃男元犀按。脾爲胃行其津液也。今胃熱而津液枯。脾無所行而爲窮約。故取麻仁﹑杏仁多脂治在脾而取緩。欲脾不下泄其津液。而小便數已還津液於胃中。而大便難已也。

蔚按。古今權量尺寸不同。考之內臺方。麻仁四兩。杏仁六兩。芍藥﹑枳實各二兩。濃朴三

卷五陽明方

梔子柏皮湯

治傷寒身發黃發熱。

梔子﹝十五枚﹞甘艸﹝一兩﹞黃柏﹝二兩﹞

上三味。以水四升。煮取一升半。去滓。分溫再服。

歌曰裏郁業經向外驅。身黃發熱四言規。﹝身黃發熱之外無他證。﹞艸須一兩二黃柏。

十五

卷五陽明方

麻黃連翹赤小豆湯

治傷寒瘀熱在裏。身必發黃。此湯主之。

麻黃﹝二兩去節。﹞連翹﹝二兩﹞赤小豆﹝一升﹞甘艸﹝二兩﹞生梓白皮﹝一升上八味。以潦水一斗。先煮麻黃再沸。去上沫。內諸藥。煮取三升。去滓。分溫三服半日服歌曰黃病姜翹二兩麻。一升赤豆梓皮誇。棗須十二能通竅。四十杏仁二艸嘉。

蔚按。梔子柏皮湯。治濕熱已發於外。止有身黃發熱而無內瘀之證。此治瘀熱在裏。迫其濕豆利水奠安太陰。俾病气合於太陰而爲黃者。仍助太陰之气。使其外出下出而悉去也。潦水者雨後水行地。取其同气相求。地气升而爲雨。亦取其從下而上之義也。

卷五少陽方

小柴胡湯方

﹝本論無方。此方列於太陽篇中。今補其方名。﹞

論以口苦咽漧目眩爲提綱。言少陽之上。相火主之。少陽爲甲木。諸風掉眩。皆屬於木。

主論云。少陽中風。兩耳無所聞。目赤。胸中滿而煩。不可吐下。吐下則悸而驚。此言少陽自論云。脈弦細頭痛發熱者屬少陽。少陽不可發汗。發汗則譫語。此屬胃。胃和則愈。胃不和論云。本太陽病不解轉入少陽者。脇下硬滿。漧嘔不能食。往來寒熱。尙未吐下。脈沈緊者論云。若已吐下發汗。溫鍼譫語。柴胡證罷。此爲壞病。知犯何逆。以法治之。此言當審汗少陽未列專方。當於太陽陽明篇求之。

卷五少陽方

太陰方

論云。太陰之爲病。腹滿而吐。食不下。自利益甚。時腹自痛。若下之。必心下結硬。

此總論又云。太陰病脈浮。可發汗。宜桂枝湯。

論云。自利不渴者。屬太陰也。其髒有寒故也。當溫之。宜四逆輩。此二節。言太陰病在外湯論云。傷寒脈浮而緩手足自溫者。系在太陰。太陰當發身黃。若小便自利者。不能發黃。

至七八日。𨿽暴煩下利日十餘行。必自止。以脾家實腐穢當去故也。此言太陰寒證外亦有熱證也過濕熱相並。又爲發黃之證。小便自利者不發黃。至七八日。驟得陽熱之化故暴煩。陰濕在內故也。

論云。本太陽病醫反下之。因而腹滿時痛者。屬太陰也。桂枝加芍藥湯主之。大實痛。

桂枝大黃﹑芍藥者。宜減之。以其人胃弱易動故也。此承上節脾家實。宜芍藥﹑大黃以行腐穢。

而脈弱者大便陸續而利出。宜減芍藥﹑大黃以存胃气。甚矣。傷寒之治。首重在胃气也。

卷五少陽方

桂枝加芍藥湯

治太陽病反下之。因而腹滿時痛者。

桂枝﹝三兩﹞芍藥﹝六兩﹞甘艸﹝二兩﹞生薑﹝三兩﹞大棗﹝十二枚﹞

上五味。以水七升。煮取三升。去滓。分溫三服。

卷五少陽方

桂枝加大黃湯

治太陽病反下之。因而大實痛者。

卽前方加大黃。﹝二兩。﹞

歌曰桂枝倍芍轉輸脾。泄滿升邪止痛宜。大實痛因反下誤。黃加二兩下無疑。

述桂枝加芍藥湯。倍用芍藥之苦降。能令桂枝深入於至陰之分。舉誤陷之邪。而腹痛自止道。去實滿。棗﹑艸助轉輸。使其邪悉從外解下行。各不相背。

卷五

少陰方

論云。少陰之爲病。脈微細。但欲寐也。此以少陰標本水火陰陽之气。見於脈證者爲提綱也神或在於表。或在於裏。或在於經。或歸於中土。俱明神機樞轉上下出入之至理。故其方亦寒熱攻補表裏之不同。

卷五少陰方

麻黃附子細辛湯

治少陰病始得之。反發熱。脈沈者。此方主之。

麻黃﹝二兩﹞細辛﹝二兩﹞附子﹝一枚炮。﹞

上三味。以水一斗。先煮麻黃。減二升。去上沫。內諸藥。煮取三升。去滓。溫服一升。

日歌曰麻黃二兩細辛同。附子一枚力最雄。始得少陰反發熱。脈沈的證奏奇功。

蔚按。少陰病始得之。是當無熱。而反發熱。爲太陽標陽外呈。脈沈爲少陰之生气不升。

恐陰陽內外不相接。故以熟附子助太陽之表陽而內合於少陰。麻黃﹑細辛啟少陰之水陰而外合於太陽。須知此湯非發汗法。乃交陰陽法。

卷五少陰方

麻黃附子甘艸湯

治少陰病得之二三日。微發汗。以二三日無裏證。故微發汗也。此方主之麻黃﹝二兩﹞附子﹝一枚炮。﹞甘艸﹝二兩炙。﹞

上三味。以水七升。先煮麻黃一兩沸。去上沫。內諸藥。煮取三升。去滓。溫服一升。

日三歌曰甘艸麻黃二兩佳。一枚附子固根。少陰得病二三日。裏證全無汗豈乖。

蔚按。少陰病自始得以至二三日。無下利厥逆大寒之裏證。又無心中煩不得臥熱化之裏證。

解。而又恐過汗以傷心腎之眞液。故於前方去細辛。加甘艸之補中。取中焦水谷之津而爲汗。

則內不傷陰。邪從汗解矣。須知此湯變交陰陽法。爲微發汗法。

卷五少陰方

黃連阿膠湯

治少陰病得之二三日以上。心中煩。不得臥者主之。

黃連﹝四兩﹞黃芩﹝一兩﹞芍藥﹝二兩﹞阿膠﹝三兩﹞雞子黃﹝二枚﹞

上五味。以水六升。先煮三物。取二升。去滓。內膠烊盡。小冷。內雞子黃攪令相得。

溫服歌曰四兩黃連三兩膠。二枚雞子取黃敲。一芩二芍心煩治。更治難眠睫不交。

男元犀按。少陰病但欲寐爲提綱。此節云心中煩不得臥。是但欲寐之病情而變爲心中煩。

可此爲少陰熱化之證。方中用黃連﹑黃芩之苦寒以折之。芍藥之苦平以降之。又以雞子黃補離中之气。阿膠補坎中之精。俾气血有情之物交媾其水火。斯心煩止而得臥矣。此回天手段。

卷五少陰方

附子湯

治少陰病一二日。口中和。其背惡寒者。當灸之。宜此方主之。又少陰病身體痛。

手足寒。骨節痛。脈沈者。宜此方主之。

附子﹝二枚生用。﹞茯苓﹝三兩﹞人參﹝二兩﹞白術﹝四兩﹞芍藥﹝三兩﹞

上五味。以水八升。煮取三升。去滓。溫服一升。日三服。

歌曰生附二枚附子湯。術宜四兩主斯方。芍苓三兩人參二。背冷脈沈身痛詳。

蔚按。論云。少陰病得之一二日。口中和。其背惡寒者。當灸之。宜此湯。此治太陽之陽虛此治少陰君火內虛神機不轉也。方中君以生附子二枚。益下焦水中之生陽以達於上焦之君火也。臣以白術者。以心腎藉中土之气而交合也。佐以人參者。取其甘潤以濟生附之大辛。又佐以芍藥者。取其苦降以泄生附之大毒也。然參﹑芍皆陰分之藥。𨿽能化生附之暴。又恐其掣生附芍成功之後從小便而退於無用之地。不遺余陰之气以妨陽藥也。師用此方。一以治陽虛。一以治陰虛。時醫開口輒言此四字。其亦知陽指太陽。陰指少陰。一方統治之理乎。

卷五少陰方

桃花湯

治少陰病下利。便膿血者。此湯主之。又少陰病二三日。腹痛。小便不利。下利不便膿血者主之。

赤石脂﹝一斤一半全用。一半篩末。﹞漧薑﹝一兩﹞粳米﹝一升﹞

上三味。以水七升。煮米令熟。去滓。內石脂末方寸匕。溫服七合。日三服。若一服愈。

餘歌曰一升粳米一斤脂。脂半磨研法亦奇。一兩漧薑同煮服。少陰膿血是良規。

張令韶曰。少陰病下利膿血。桃花湯主之。此感少陰君火之熱。不病無形之气化。而病有形幹便不利。下利不止。便膿血者。桃花湯主之。此言二三日至四五日。值太陰主气之期而脾絡不通。則爲腹痛。脾絡不通不能轉輸。則爲小便不利。小便不利則水谷不分而爲利不止。陰絡傷則爲膿血。石脂爲山之血脈凝結而成。故治經脈之病。下節言便膿血可刺者。所以申明病在經脈之義也。

卷五少陰方

吳茱萸湯

治厥陰病漧嘔吐涎沫。頭痛者主之。又少陰病吐利。手足厥冷。煩躁欲死者主之谷欲嘔者。屬陽明也。吳茱萸湯主之。得湯反劇者。屬上焦也。

吳茱萸﹝一升洗。﹞人參﹝三兩﹞生薑﹝六兩﹞大棗﹝十二枚﹞

上四味。以水七升。煮取二升。去滓。溫服七合。日三服。

歌曰升許吳萸三兩參。生薑六兩救寒侵。棗投十二中宮主。吐利頭疼煩躁尋。

蔚按。少陰之髒。皆本陽明之水谷以資生。而復交會於中土。若上吐下利則中土大虛。

中土少陰之气而上交。則爲躁。甚則煩躁欲死。方用吳茱萸之大辛大溫以救欲絕之陽。佐人參之沖和以安中气。姜﹑棗和胃以行四末。師於不治之證。不忍坐視。專求陽明。是得絕處逢生之妙。所以與通脈四逆湯﹑白通加豬膽汁湯三方鼎時也。論云。食穀欲嘔者屬陽明也。吳茱萸湯主之气。爲厥陰專藥。然溫中散寒。又爲三陰並用之藥。而佐以人參﹑姜﹑棗。又爲胃陽衰敗之神方。昔賢所以有論方不論藥之訓也。

卷五少陰方

豬膚湯

治少陰病下利咽痛。胸滿心煩者主之。

豬膚﹝一斤﹞

上一味。以水一斗。煮取五升。去滓。加白蜜一升。白粉五合。熬香和令相得。溫分六服。

歌曰斤許豬膚斗水煎。水煎減半滓須捐。再投粉﹝白粉。五合。﹞蜜﹝白蜜。一升。﹞

熬香服張令韶曰。此方合下四方。皆以少陰主樞。旋轉內外。無有止息。逆則病也。夫少陰上火下水火不交則神機樞轉不出。故胸滿。神機內郁。故心煩。豬爲水畜。膚取其徧達周身。從內而外。亦從外而內之義也。蜜乃稼穡之味。粉爲五穀之精。熬香者。取香气助中土以交合水火。轉運樞機者也。

卷五少陰方

甘艸湯

治少陰咽痛者。

甘艸﹝二兩生用。﹞

上一味。以水一升。煮取升半。去滓。分溫再服。

歌曰甘艸名湯咽痛求。方教二兩不多收。後人只認中焦藥。誰識少陰主治優。﹝後賢童便

卷五少陰方

桔梗湯

治少陰咽痛。與甘艸不差者。與桔梗湯。

桔梗﹝一兩﹞甘艸﹝二兩﹞

上二味。以水三升。煮取一斤。去滓。分溫再服。

歌曰甘艸湯投痛未瘥。桔加一兩莫輕過。奇而不效須知偶。好把經文仔細哦。

述少陰之脈。從心系上挾咽。二三日乃三陽主气之期。少陰君火。外合三陽。上循經脈。

壅遏於會厭狹隘之地也。

卷五少陰方

苦酒湯

治少陰咽中傷。生瘡。不能言語。聲不出者主之。

半夏﹝洗破十四枚﹞雞子﹝一枚去黃。﹞

上二味。內半夏著苦酒中。以雞子殼置刀環中。安火上。令三沸。去滓。少少含咽之。

不瘥。更作三劑。

歌曰生夏一枚十四開。﹝洗破十四枚。﹞雞淸苦酒攪幾回。刀環捧殼煎三沸。咽痛頻吞絕妙蔚按。一雞子殼之小。安能納半夏十四枚之多。近刻以訛傳訛。卽張令韶﹑張隱庵﹑柯韻伯去其涎。而破爲十四枚也。舊本破字模糊。翻刻落此一字。以致貽誤至今。特正之。

張令韶曰。此治少陰水陰之气不能上濟君火也。君火在上。熱傷經絡。故咽中傷生瘡。

經曰能環轉而上達。故不能語言聲不出也。張隱庵有云。人之聲音。藉陰中之生气而出。半夏生當夏半。感一陰之气而生。故能開發聲音。破十四枚者。七爲奇數。偶七而成十四。是偶中之奇。取陰中之生陽也。雞卵屬金而白象天。肺主金主天。助肺以滋水之上源也。刀爲金器。

環者還也。取金聲環轉之義也。苦酒醋也。書曰曲直作酸。經曰少陽屬腎。一以達少陽初生之气。一以金遇木擊而鳴矣。火上三沸者。金遇火而三伏。三伏已過。金气復矣。樞轉利。

水气升。金气淸。則咽痛愈而聲音出矣。

卷五少陰方

半夏散及湯

治少陰咽中痛者主之。

半夏﹝洗。﹞桂枝甘艸上三味。等分。各別搗。篩巳。合治之。白飲和服方寸匕。日三服。不能散服者。以水一升歌曰半夏桂甘等分施。散須寸匕飲調宜。若煎少與當微冷。咽痛求樞﹝少陰主樞。其气逆蔚按。少陰主樞。熱气不能從樞而出。逆於經脈而咽痛。爲甘艸湯證。寒气不能從樞而出。

卽桂枝湯啜粥之義。從中以達外。俾內外之經脈通而少陰之樞機出入矣。如咽痛不能服散。

以湯少少咽之。取其輕捷。卽湯亦同於散也。

卷五少陰方

白通湯

治少陰病下利者。此方主之。

蔥白﹝四莖﹞漧薑﹝一兩﹞附子﹝一枚生用。﹞

上三味。以水三升。煮取一升。去滓。分溫再服。

卷五少陰方

白通加豬膽汁湯

治少陰病下利脈微者。與白通湯。利不止。厥逆無脈。漧嘔而煩者。此方脈暴出者死。脈微續者生。

白通湯中加豬膽汁﹝一合﹞人尿﹝五合﹞

上如法湯成。內豬膽汁﹑人尿。和令相得。分溫再服。若無膽汁。亦可用。

歌曰蔥白四莖一兩姜。全枚生附白通湯。脈微下利肢兼厥。漧嘔心煩膽尿襄。﹝人尿五合。豬膽汁一合。﹞

男元犀按。白通湯主少陰水火不交。中虛不運者也。用生附啟水髒之陽以上承於心。蔥白引蔚按。白通加豬膽汁湯。張令韶之注甚妙。令韶謂脈始於足少陰腎。主於手少陰心。生於足若利不止厥逆無脈漧嘔煩者。心無所主胃無所生腎無所始也。白通湯三面俱到。加膽汁﹑人尿調和後入。生气俱在。爲效倍速。苦鹹合爲一家。入咽之頃。苦先入心卽隨鹹味而直交於腎。腎得心君之助則生陽之气升。又有附子在下以啟之。漧薑從中以接之。蔥白自上以通之。

利止厥回。不煩不嘔。脈可微續。危證必仗此大方也。若服此湯後脈不微續而暴出。燈光之回焰。吾亦無如之何矣。

卷五少陰方

通脈四逆湯

治少陰病下利淸谷。裏寒外熱。手足厥逆。脈微欲絕。身反不惡寒。其人面色痛。或漧嘔。或咽痛。或利止脈不出者。此方主之。

甘艸﹝三兩﹞漧薑﹝三兩彊人四兩﹞附子﹝一枚生用。﹞

上三味。以水三升。煮取一升二合。去滓。分溫再服。其脈卽出者愈。面色赤者。加蔥九莖脈不出者。去桔梗加人參二兩。

歌曰一枚生附艸姜三。招納亡陽此指南。外熱裏寒面赤厥。脈微通脈法中探。﹝一本。

甘加減歌曰面赤加蔥莖用九。腹痛去蔥眞好手。蔥去換芍二兩加。嘔者生痛去芍桔須加。桔梗一兩循經走。脈若不出二兩參。桔梗丟開莫掣肘。

參各家說陽气不能營運。宜四逆湯。元陽虛甚。宜附子湯。陰盛於下格陽於上。宜白通湯豈能疾呼散陽而使返耶。故倍用漧薑。而仍不減甘艸者。恐散渙之餘。不能當姜﹑附之猛。

還藉甘艸以收全功也。若面赤者。虛陽上泛也。加蔥白引陽气以下行。腹中痛者。脾絡不和也。去蔥加芍藥以通脾絡。嘔者。胃气逆也。加生薑以宣逆气。咽痛者。少陰循經上逆也。

去芍藥之苦泄。加桔梗之開提。利止脈不出者。穀气內虛。脈無所稟而生。去桔梗加人參以生脈。

卷五少陰方

四逆散

治少陰病四逆。其人或咳。或悸。或小便不利。或腹中痛。或泄利下重者主之。

甘艸枳實柴胡芍藥上四味。各十分。搗篩。白飲和。服方寸匕。日三服。咳者。加五味子﹑漧薑各五分。

並主下利。悸者加桂枝五分。小便不利者。加茯苓五分。腹中痛者。加附子一枚炮令坼。泄利下重者。

分溫再服歌曰枳甘柴芍數相均。熱厥能回察所因。白飲和勻方寸匕。陰陽順接用斯神。

加減歌曰咳加五味與漧薑。五分﹝去聲﹞平行爲正路。下利之病照此加。辛溫酸收兩相顧。

法度。腹中痛三升。去薤納散寸匕數。再煮一升有半成。分溫兩服法可悟。

張令韶曰。凡少陰病四逆。俱屬陽气虛寒。然亦有陽气內郁不得外達而四逆者。又宜四逆散主之。枳實形圓臭香。胃家之宜品也。所以宣通胃絡。芍藥疏泄經絡之血脈。甘艸調中。

柴胡啟達陽气而外行。陽气通而四肢溫矣。若咳者。肺寒气逆也。用五味﹑漧薑。溫斂肺气。

並主下利者。溫以散之。酸以收之也。悸者。心气虛也。加桂枝以保心气。小便不利者。水道不行也。加茯苓以行水。腹中痛者。裏寒也。加附子以溫寒。泄利下重者。陽气郁於下也。

用薤白以通陽气。

卷六厥陰方

烏梅丸

治傷寒脈微而厥。至七八日膚冷。其人躁無暫安時者。此爲髒厥。非蛔厥也。蛔厥其人當吐蛔。今病者靜而復時煩。此爲髒寒。蛔上入膈故煩。須臾復止。得食而嘔又煩者。

蛔聞食臭出。其人當吐蛔。蛔厥者。烏梅丸主之。又主久利方。

烏梅﹝三百枚﹞細辛﹝六兩﹞漧薑﹝十兩﹞黃連﹝一斤﹞蜀椒﹝四兩炒去汗。﹞

上十味。異搗篩。合治之。以苦酒浸烏梅一宿。去核。蒸之五升米下。飯熟搗成泥。和藥令相得。內臼中。與蜜杵二千下。丸如梧桐子大。先食。服十丸。日三服。稍加至二十丸。

禁歌曰六兩柏參桂附辛。黃連十六厥陰遵。歸椒四兩梅三百。十兩漧薑記要眞。

論云。厥陰之爲病。消渴。气上撞心。心中疼熱。饑而不欲食。食則吐蛔。下之。利不止。此厥陰病之提綱也。經云。厥陰之上。風气主之。中見少陽。是厥陰以風爲本。以陰寒爲標。而火熱在中也。至厥陰而陰已極。故不從標本而從於中治。沈堯封云。此厥陰証之提綱也。消渴等證外。更有厥熱往來。或嘔。或利等證。猶之陽明病胃家實之外。更有身熱汗出不惡寒反惡熱等證。故陽明病。必須內外證合見。乃是眞陽明。厥陰病亦必內外證合見。

乃是眞厥陰。其餘或厥或利或嘔。而內無气上撞心心中疼熱等證。皆似厥陰而非厥陰也。男元犀按。論云。傷寒脈微而厥。至七八日膚冷。其人躁無暫安時者。是以少陰証之髒厥。喚起厥陰之蛔厥也。然少陰證水火不交。則爲煩躁。若眞陽欲脫危證。則但躁不煩。與厥陰之但煩不躁者不同。故曰膚冷而躁。名曰髒厥。非蛔厥也。蛔厥爲厥陰病的證。厥陰陰極陽生。

中爲少陽相火。名曰蛔厥。此蛔字所包者廣。厥陰主風木。若名爲風厥。則遺去木字。若名爲木厥。又遺去風字。且用字亦不雅馴。若名爲風木厥。更見執著。第以蛔厥二字該之。蓋以蛔者風木之虫也。而吐蛔爲厥陰之眞面目。拈此一字。而病源病證俱在其中。其人當吐蛔者。以風木之病當有是證。亦不必泥於蛔之有無。如本節靜而復煩。與上節气上撞心心中疼熱皆是也。曰蛔聞食臭出。其人當自吐蛔。又用一當字者。言吐蛔者其常。卽不吐蛔而嘔而又煩。風木之動。亦可以吐蛔例之也。曰靜而復煩。曰須臾復止。曰又煩者。風有作止也。

然通篇之眼目。在此爲髒寒四字。言見證𨿽曰風木爲病。相火上攻。而其髒則爲寒。何也。

厥陰爲三陰之盡也。周易震卦。一陽居二陰之下。爲厥陰本象。病則陽逆於上。陰陷於下。

饑不欲食。下之利不止。是下寒之確證也。消渴。气上撞心。心中疼熱。吐蛔。是上熱之確證也。方用烏梅。漬以苦酒。順曲直作酸之本性。逆者順之。還其所固有。去其所本無。治之所以臻於上理也。桂﹑椒﹑辛﹑附。辛溫之品。導逆上之火。以還震卦下一畫之奇。黃連﹑黃柏。苦寒之品。瀉心胸之熱。以還震卦上四畫之偶。又佐以人參之甘寒。當歸之苦溫。漧薑之辛溫。三物合用。能令中焦受气而取汁。而烏梅蒸於米下。服丸送以米飲。無非補養中焦之法。所謂厥陰不治。取之陽明者此也。此爲厥陰証之總方。注家第謂蛔得酸則靜。得辛則伏。得苦則下。猶淺之乎測烏梅丸也。

卷六厥陰方

當歸四逆湯

治手足厥寒。脈細欲絕者。此方主之。

當歸﹝三兩﹞桂枝﹝三兩﹞芍藥﹝三兩﹞細辛﹝三兩﹞大棗﹝二十五枚﹞甘艸﹝上七味。以水八升。煮取三升。去滓。溫服一升。日三服。當歸四逆加吳茱萸生薑湯治手足厥寒脈細欲絕。其人內有久寒者。卽前方加生薑﹝半斤﹞吳茱萸﹝二升﹞上以水六升。

淸酒六升。煮取五升。溫分五服。

歌曰三兩辛歸桂芍行。棗須廿五脈重生。甘通二兩能回厥。寒入吳萸﹝二升。﹞姜﹝半斤。﹞酒﹝六升。﹞烹。羅東逸曰。厥陰爲三陰之盡。陰盡陽生。若受寒邪。則陰陽之气不相順接。故脈微而厥。然厥陰之髒。相火遊行其間。經𨿽受寒。而髒不卽寒。故先厥者後必發熱。所以傷寒初起。見其手足厥冷脈細欲絕者。不得遽認爲寒而用姜﹑附也。此方取桂枝湯君以當歸者。厥陰主肝。肝爲血室也。佐細辛。其味極辛。能達三陰。外溫經而內溫髒。通艸其性極通。善開關節。內通竅而外通榮。去生薑者。恐其過表也。倍大棗者。卽建中加飴之義。用二十五枚者。取五五之數也。肝之志苦急。肝之神欲散。辛甘並舉。則志遂而神悅。

未有厥陰神志遂悅。

厥逆與太少不同治也。若其人內有久寒。非辛溫之品不能兼治。則加吳萸﹑生薑之辛熱。更用酒煎。佐細辛。直通厥陰之髒。迅散內外之寒。是又救厥陰內外兩傷於寒之法也。

卷六厥陰方

麻黃升麻湯

治傷寒六七日大下後。寸脈沈而遲。手足厥逆。下部脈不至。咽喉不利。吐膿不止者。爲難治。此方主之。

麻黃﹝一兩半﹞升麻﹝一兩半﹞當歸﹝一兩﹞知母﹝十八銖﹞黃芩﹝十八銖﹞葳蕤﹝十八銖﹞石膏﹝六銖﹞白術﹝六銖﹞漧薑﹝六銖﹞芍藥﹝六銖﹞桂枝﹝六銖﹞

茯苓﹝六銖﹞甘艸﹝六銖﹞天冬﹝六銖﹞

上十四味。以水一斗。先煮麻黃一兩沸。去上沫。內諸藥。煮取三升。去滓。分溫三服。

相歌曰兩半麻升一兩歸。六銖苓術芍冬根據。膏姜桂艸同分兩。十八銖兮芩母萎。﹝一本。

麻冬。無天門冬。余俱同。﹞

張令韶曰。傷寒六七日。乃由陰出陽之期也。粗工以爲大熱不解而大下之。虛其陽气。

故寸脈沈遲。手足厥逆也。下爲陰。下部脈不至。陰虛不能上通於陽也。咽喉不利吐膿血。

陽熱在上也。泄利不止。陰寒在下也。陰陽兩不相接。故爲難治。與升麻﹑麻黃﹑桂枝以升陽。而復以茯苓﹑白術﹑漧薑調其下利。與當歸﹑白芍﹑天冬﹑葳蕤以止膿血。與知母﹑黃芩﹑甘艸以利咽喉。石膏性重。引麻黃﹑升麻﹑桂枝直從裏陰而透達於肌表。則陽气下行。

陰气上升。陰陽和而汗出矣。此方藥𨿽駁雜。意義深長。學人宜潛心細玩可也。

卷六厥陰方

漧薑黃連黃芩人參湯

治傷寒本自寒下。醫復吐下之。寒格更逆吐下。若食入口卽吐者主之漧薑﹝三兩﹞黃連﹝三兩﹞黃芩﹝三兩﹞人參﹝三兩﹞

上四味。以水六升。煮取二升。去滓。分溫再服。

歌曰芩連苦降藉姜開。濟以人參絕妙哉。四物平行各三兩。諸凡拒格此方該。

蔚按。傷寒本自寒下者。以厥陰之標陰在下也。醫復吐下之。在下益寒。而反格熱於上。

以致食入卽吐。方用漧薑辛溫以救其寒。芩﹑連苦寒降之且以堅之。然吐下之後。陰陽兩傷。

胃气索然。必藉人參以濟之。俾胃气如分金之鑪。寒熱各不相礙也。方名以漧薑冠首者。取漧薑之溫能除寒下。而辛烈之气又能開格而納食也。家君每與及門論此方及甘艸附子湯。謂古人不獨審病有法。用方有法。卽方名中藥品之前後亦寓以法。善讀書者。當讀於無字處也

卷六厥陰方

白頭翁湯

治熱利下重。及下利欲飲水者主之。

白頭翁﹝二兩﹞黃連﹝三兩﹞黃柏﹝三兩﹞秦皮﹝三兩﹞

上四味。以水七升。煮取二升。去渣。溫服一升。不愈。更服一升。

歌曰三兩黃連柏與秦。白頭二兩妙通神。病緣熱利時思水。下重難通此藥珍。

蔚按。厥陰標陰病。則爲寒下。厥陰中見病。則爲熱利下重者。卽經所謂暴注是也。白頭翁臨風偏靜。特立不撓。用以爲君者。欲平走竅之火。必先定搖動之風也。秦皮浸水靑藍色。得厥陰風木之化。故用以爲臣。以黃連﹑黃柏爲佐使者。其性寒寒能除熱。其味苦。苦又能堅也。總使風木遂其上行之性。則熱利下重自除。風火不相煽而燎原。則熱渴飲水自止。

卷六霍亂方

四逆加人參湯

治霍亂惡寒。脈微而復利。利止亡血也。此方主之。

四逆湯原方加人參﹝一兩﹞

歌曰四逆原方主救陽。加參一兩救陰方。利𨿽已止知亡血。須取中焦變化鄕。﹝內經謂中焦取汁變化而赤是謂血。方用人參滋中焦之汁。非取其回陽也。﹞

蔚按。論云。惡寒脈微而復利。利止無血也。言霍亂旣利而復利。其證惡寒。其脈又微。

可則亡陰之義也。金匱曰。水竭則無血。卽爲津液內竭。故以四逆湯救其陽气。又加人參生其津液。柯韻伯疑四逆湯原有人參。不知仲景於回陽方中迸絕此味。卽偶用之。亦是制熱藥之太過。惟救陰方中乃加之。韻伯此言。可知未嘗夢見本艸經也。

卷六霍亂方

理中丸

治霍亂病嘔吐泄利。寒多不飲水者。

人參﹝三兩﹞甘艸﹝三兩﹞白術﹝三兩﹞漧薑﹝三兩﹞

上四味。搗篩爲末。蜜和爲丸。如雞子黃大。以沸湯數合和一丸。研碎。溫服之。日三四夜一服。腹中未熱。益至三四丸。然不及湯。湯法以四物根據兩數切。用水八升。煮取三升。

去兩。下多者。還用術。悸者。加茯苓二兩。渴欲得水者。加術足前成四兩半。腹中痛者。加人參足前成四兩半。寒者。加漧薑足前成四兩半。腹滿者。去術加附子一枚。服湯後如食頃。

飲熱粥一升許。微自溫。勿揭衣被。﹝按與服桂枝湯同法。可知傷寒不忌食也。﹞

歌曰吐利腹疼用理中。丸湯分兩各三同。術姜參艸剛柔濟。服後還餘啜粥功。

加減歌曰臍上築者白術忌。去術加桂四兩治。吐多白術亦須除。再加生薑三兩試。若還下多術仍畱。輸轉之功君須記。悸者心下水气淩。茯苓二兩堪爲使。渴欲飲水術多加。共投四兩五錢餌。腹中痛者加人參。四兩半兮足前備。寒者方內加漧薑。其數亦與加參類。﹝足前靈胎云。桂枝湯之飲熱粥。欲其助藥力外散。此飲熱粥。欲其助藥力以內溫。﹞

蔚按。論云。霍亂頭痛發熱身疼痛。熱多飲水者。五苓散主之。寒多不用水者。理中丸主之。曰霍亂者。嘔吐而利也。頭痛發熱身疼痛者。內霍亂而外傷寒也。熱渴者。以五苓散助脾土以滋水津之四布。寒而不渴者。用理中丸理中焦而交上下之陰陽。蓋以上吐下利。不論寒熱。治宜專顧其中也。王晉三云。人參﹑甘艸甘以和陰。白術﹑漧薑辛以和陽。辛甘相輔以處中。則陰陽自然和順矣。此爲溫補第一方。論中言四逆輩。則此湯俱在其中。又治大病瘥後喜唾。善讀書者。於喜唾二字推展之。凡脾胃虛皆是。便可悟調理之善方矣。

程郊倩曰。參﹑術﹑炙艸。所以固中州。漧薑守中。必假之焰釜薪而騰陽气。是以谷入於陰。長气於陽。上輸華蓋。下攝州都。五臟六腑。皆以受气矣。此理中之旨也。

卷六霍亂方

通脈四逆加豬膽汁湯

治吐以下斷。汗出而厥。四肢拘急。脈微欲絕者。此湯主之。

通脈四逆原方加豬膽汁﹝四合。﹞通脈四逆湯煎成。內豬膽汁。分溫再服。其脈卽出。

歌曰生附一枚三兩姜。炙甘二兩玉函方。﹝此遵宋本金匱玉函經。坊刻傷寒論甘艸三兩炙。﹞脈微內竭﹝吐以下斷。津液竭於內也。四肢拘急。津液竭於內而不榮乎外也。﹞資眞汁。﹝經汁止半合。﹞

蔚按。論云。吐以下斷者。言陰陽气血俱虛。水谷俱竭。無有可吐而自已。無有可下而自斷也。曰汗出而厥脈微欲絕者。無陽气以主之也。曰四肢拘急者。無津液以養之也。此際若用四逆湯姜﹑附之溫。未嘗不可以回陽。倍用甘艸之甘。未嘗不可以滋陰。然猶恐其緩而無濟也。若用通脈四逆湯。倍漧薑之勇。似可追返元陽。然猶恐大吐大利之餘。驟投大辛之味。內而津液愈涸。外而筋脈愈攣。頃刻死矣。師於萬死中覓一生路。取通脈四逆湯以回其厥。以止其汗。更佐以豬膽生調。取生气俱在。苦先入心而脈復。以汁補中焦之汁。灌漑於筋則拘急解。辛甘與苦甘相濟。斯陰陽二气。頃刻調和。卽四逆加人參湯之意。但人參亦無情之艸根。不如豬膽汁之異類有情。生調得其生气。爲效倍神也。諸家囿於白通加法。謂格陽不入。借苦寒以從治之。堪發一笑。按古本只加膽汁。無人尿。張隱庵注有人尿。必有所本。讀其注文。極有見解。張隱庵云。此節重言。以結上文兩節之意。上兩節皆主四逆湯。

此內竭。

所謂脈微欲絕之脈。依然如故。此爲陰陽血气皆虛。更宜通脈四逆加豬膽汁湯主之。通脈四逆湯解見少陰篇。加水畜之甲膽。乃起腎臟之精汁上資心主之血。更加人尿。乃引膀胱之津液還入胃中。取精汁內滋而血气調和之意。蓋風雨寒暑之邪直入中焦。皆爲霍亂。若吐利太過。而生气內傷。手足厥冷。脈微欲絕。皆宜四逆湯主之。無分寒與暑也。何也。正气受傷。

止救藥亦愈。卽陰陽湯﹑黃土湯。皆能療之。若霍亂裏虛。古聖止立四逆﹑理中二方。爲急救正气之法。有謂藿香正气散治暑霍亂者。亦非也。愚每見暑月病霍亂。四肢逆冷無脈而死。藿香正气。不過寬胸解表之劑。惡能治之。況夏月元气發泄在外。中气大虛。外邪卒至。救正猶遲。況疏散之劑乎。夫邪正相搏。有風雨寒暑之分。正受邪傷。止論正气之虛實。入髒卽爲不治之死證。非風暑爲陽而寒雨爲陰也。此爲霍亂之大綱。學人宜服膺而勿失。髙子曰。

霍汁﹑人尿者。津液竭而陰血並虛。不當但助其陽。更當滋益其陰之意。每見夏月霍亂之證。

四肢厥逆。脈微欲絕。投以理中﹑四逆。不能取效。反以明礬少許和涼水服之而卽愈。亦卽膽汁﹑人尿之意。先賢立法。可謂周徧詳明矣。

卷六陰陽易瘥後勞復方

燒散

治陰陽易。

上取婦人中近隱處。剪燒灰。以水和服方寸匕。日三服。小便卽利。陰頭微腫。則愈。

婦人病。取男子中燒服。

歌曰近陰襠褲剪來燒。研末還須用水調。同气相求療二易。長沙無法不翹翹。

張隱庵曰。襠乃陰吹注精之的。蓋取彼之餘气劫彼之餘邪。邪毒原從陰入。復使之從陰以出。故曰。小便利。陰頭微腫。卽愈。

卷六陰陽易瘥後勞復方

枳實梔子豉湯

治大病瘥後。勞復者主之。若有宿食。加大黃。

枳實﹝三枚炙。﹞梔子﹝十四枚﹞香豉﹝一升﹞

上三味。以淸漿水七升。空煮取四升。內枳實﹑梔子。煮取二升。下豉。更煮五六沸。

去滓。溫分再服。覆令微似汗。

歌曰一升香豉枳三枚。十四山梔復病該。﹝傷寒論只以大病後勞復者六字該之。不著其病形。﹞漿水法煎微取汗。食停還藉大黃開。﹝若有宿食者。加大黃如博棋子大五六枚。﹞

張隱庵曰。大病瘥後。則陰陽水火始相交會。勞其形體。則气血內虛。其病復作。其證不一。故不著其病形。只以此方統治之。方中梔子淸上焦之煩熱。香豉啟下焦之水津。枳實炙香宣中焦之土气。三焦和立三百九十七法。法以方而行。方以法而定。開千百年之法眼。不可專謂爲方。仲景後。此道漸晦。至唐。賴有孫思邈起而明之。著千金方。其方俱從傷寒論套出。又將傷寒論一一備載不遺。惜其字句不無增減。章節不無移易。又不能闈發其奧蘊。徒汲汲於論中各方。臨摹脫換。以求新異。且續刻千金翼以養性補益。各立一門。遂致後醫以補脾補腎。脾腎雙補。補气補血。气血兩補。溫補涼補。不溫不涼之平補等方。迎合於富貴之門。鄙陋之習。由此漸開。究非千金方之過。不善讀千金方之過也。後學若取其所長。棄其所短。則千金書何嘗非仲景書之翼也耶。千金私淑仲景。時有羹墻之見。其方托言龍宮祕方。蓋以仲景居臥龍岡。其傷寒金匱方卽爲龍宮方。老生恆談。神明瘁鬼神來告。豈其眞爲神授哉。家嚴少孤。家徒四壁。半治舉子業。半事刀圭家。日見各醫競尙唐宋各匯方。金元劉張朱李四大家。以及王宇泰﹑薛立齋﹑張景嶽﹑李士材輩。濫收各方而爲書。是有方之書行而無方之書逐廢。心甚憫之。每欲以家藏各方書付之祖龍。而於無方之本經﹑內經﹑難經。及祖述伊芳聖經方之仲景書。寢食數十年弗倦。自千金以下無譏焉。壬子登賢書後。寓都門。適伊芳雲林先生患中風證。不省人事。手足偏廢。湯米不入者十餘日。都門名醫。咸云不治。家嚴以二大劑起之。名噪一時。就診者門外無虛轍。後因某當事彊令館於其家。辭弗就。

拂其意。癸丑秋托病而歸。後出宰畿輔。恐以醫名蹈癸丑歲之前轍。遂絕口不談。而猶私自著書。嘗語蔚曰。三不朽事。立言居其一。時文詞賦不與焉。有人於此。若能明仲景之道。

不爲異端末學所亂。民不夭札。其功徳且及於天下後世也。前刻公餘醫錄等書。皆在保陽己注釋後。若存若沒。千有餘年。至今日方得其眞諦。與時俗流傳之醫書大有分別。所苦者方中分兩輕重。煮漬先後。分服﹑頓服﹑溫服﹑少冷服等法。毫釐間大有千里之判。不得不從俗本。編爲歌括。以便記誦。命蔚於歌括後各首擬注。親筆攺易。其於蔚之千慮一得處。

則圈之又圈。點之又點。意欲大聲疾呼。喚醒千百醫於靡靡欲寤中忽然警覺而後快。至於金匱方。又命弟元犀韻之。蔚則仿建安許氏內臺方議體。爲之逐條立議焉。蓋以髙年之心。不堪多用。蔚與弟元犀不過效有事服勞之道。非敢輕動筆墨也云爾。時嘉慶二十四年歲次己卯冬至後五日也。男蔚謹識。

蔚再按。以上擬注及附識一條。皆家嚴親自裁定。付刻後。每欲於注中說未了者。續出數條。庶無剩義。因閱時賢徐靈胎醫書六種。其首卷有論六條。頗見曉暢。蔚可以不必再續也。今附錄於後。以公同好。

卷六陰陽易瘥後勞復方

附錄六首

﹝俱徐靈胎著。靈胎名大椿。江蘇吳江人也。﹞

方藥離合論方之與藥。似合而實離也。得天地之气。成一物之性。各有功能。可以變易血气。以除疾病。此藥之力也。然艸木之性。與人殊體。入人腸胃。何以能如人之所欲以致其效。聖人爲之制方以調劑之。或用以專攻。或用以兼治。或相輔者。或相反者。或相用者。或相制者。

故夫按病用藥。藥𨿽切有一二味與病不相關者。謂之有方無藥。譬之作書之法。用筆已工而配合顚倒。與夫字形俱備而點畫不成者。皆不得謂之能書。故善醫者。分觀之而無藥弗切於病情。合觀之而無方不本於古法。然後用而弗則亦同於殺人而已矣。至於方之大小奇偶之法。則內經詳言之。玆不復贅云。

古方加減論古人制方之義。微妙精詳。不可思議。蓋其審察病情。辧別經絡。參考藥性。斟酌輕重。

其於所治之病不爽毫髮。故不必有奇品異術。而沈痼艱險之疾。投之輒有神效。此漢以前之方也。但生民之疾病不可勝窮。若必每病制一方。是曷有盡期乎。故古人卽有加減之法。其病大端相同。而所現之癥或不同。則不必更立一方。卽於是方之內。因其現癥之異。而爲加減。如傷寒論中治太陽病用桂枝湯。若見項背彊者。則用桂枝加葛根湯。喘者。則用桂枝加濃朴杏仁湯。下後脈促胸滿者。桂枝去白芍湯。更惡寒者。去白芍加附子湯。此猶以藥爲加減者也。若桂枝麻黃各半湯。則以兩方爲加減矣。若發奔豚者。用桂枝爲加桂枝湯。則又以藥之輕重爲加減矣。然一二味加減。𨿽不易本方之名。而必明著其加減之藥。若桂枝湯倍用芍藥而加飴糖。則又不名桂枝加飴糖湯而爲建中湯。其藥𨿽同而義已別。則立名亦異。古法之嚴如此。後之醫者不識此義。而又欲托名用古。取古方中一二味。則卽以某方目之。如用柴胡則卽曰小柴胡湯。不知小柴胡之力全在人參也。用豬苓﹑澤瀉卽曰五苓散。不知五苓之妙專在桂枝也。去其要藥。雜以他藥。而仍以某方目之。用而不效。不知自咎。或則歸咎於病。或則歸咎於藥。以爲古方不可治今病。嗟乎。卽使果識其病。而用古方支離零亂。豈有效乎。遂相戒以爲古方難用。不知全失古方之精義。故與病毫無益而反有害也。然則當何如。曰。能識病情與古方合者。則全用之。有別癥。則據古法加減之。如不盡合。則根據古方之法。將古方所用之藥而去。取損益之。必使無一藥之不對癥。自然不倍於古人之法。而所投必有神效矣。

方劑古今論後世之方。已不知幾億萬矣。此皆不足以名方者也。昔者聖人之制方也。推藥理之本原。

識藥性之專能。察气味之從逆。審臟腑之好惡。合君臣之配偶。而又探索病源。推求經絡。

其思遠。其義精。味不過三四。而其用變化無窮。聖人之智。眞與天地同體。非人之心思所能及也。上古至今。千聖相傳。無敢失墜。至張仲景先生。復申明用法。設爲問難。注明主治之癥。其傷寒論﹑金匱要略。集千聖之大成以承先而啟後。萬世不能出其範圍。此之謂古方。與內經並垂不朽者。其前後名家如倉公﹑扁鵲﹑華佗﹑孫思邈諸人。各有師承。而淵源又與仲景微別。然猶自成一家。但不能與靈﹑素﹑本艸一綫相傳。爲宗支正脈耳。旣而積習相仍。每著一書。必自撰方千百。唐時諸公。用藥𨿽博。已乏化機。至於宋人。並不知藥。

其方亦板實膚淺。元時號稱極盛。各立門庭。徒騁私見。迨乎前明。蹈襲元人緒餘而已。

今之醫者。動云古方。不知古方之稱。其指不一。若謂上古之方。則自仲景先生流傳以外。

無幾也。如謂宋元所制之方。則其可法可傳者絕少。不合法而荒謬者甚多。豈可奉爲典章。

若謂自明人以前皆稱古方。則其方不下數百萬。夫常用之藥不過數百品。而爲方數百萬。隨拈幾味。皆已成方。何必定云某方也。嗟嗟。古之方何其嚴。今之方何其易。其間亦有奇巧之法。用藥之妙。未必不能補古人之所未及可備參考者。然其大經大法。則萬不能及。其中更有違經背法之方。反足貽害。安得有學之士。爲之擇而存之。集其大成。刪其無當。實千古之盛舉。余蓋有志而未遑矣。

古今方劑大小論今之論古方者。皆以古方分兩太重爲疑。以爲古人气體濃。故用藥宜重。不知此乃不考古而爲此無稽之談也。古時升斗權衡。歷代各有異同。而三代至漢。較之今日。僅十之二。

﹝余親見漢時有六升銅量。容今之一升二合。﹞如桂枝湯乃傷寒大劑也。桂枝三兩。芍藥三兩。甘艸二兩。共八兩。二八不過一兩六錢爲一劑。分作三服。則一服藥不過今之五錢三分零。他方間有藥品多而加重者。亦不過倍之而已。今人用藥。必十數品。各一二錢。或三四錢。則反用三兩外矣。更有無知妄人。用四五兩作一劑。近人更有用熟地八兩爲一劑者。尢屬不倫。用丸散亦然。如古方烏梅丸。每服如桐子大二十丸。今不過四五分。若今人之服丸藥。則用三四錢至七八錢不等矣。末藥只用方寸匕。不過今之六七分。今亦服三四錢矣。古人之用藥分兩。未嘗重於今日。﹝周禮遺人。凡萬民之食食者人四釜。注。六斗四升曰釜。

四釜共二石五斗六升。爲人一月之食。則每日食八升有餘矣。﹞而謬說相傳。方劑日重。

此一端。而荒唐若此。況其深微者乎。蓋旣不能思考古。又無名師傳授。無怪乎每舉談也。

煎藥法論煎藥之法。最宜深講。藥之效不效。全在乎此。夫烹飪禽魚羊豕。失其調度。尙能損人。

況然後加余藥同煎。此主藥當先煎之法也。而桂枝湯又不必先煎桂枝。服藥後須啜熱粥以助藥力。又一法也。如茯苓桂枝甘艸大棗湯則以甘瀾水先煎茯苓。如五苓散則以白飲和服。服後又當多飲暖水。小建中湯則先煎五味去渣而後納飴糖。大柴胡湯則煎減半去渣再煎。柴胡加龍骨二十沸。煎藥之法。不可勝數。皆各有意義。大都發散之藥及芳香之藥不宜多煎。取其生而疏泄。補益滋膩之藥宜多煎。取其熟而停蓄。此其總訣也。故方藥𨿽中病。而煎法失度。其藥難愈也。若今之醫者。亦不能知之矣。況病家乎。

服藥法論病之愈不愈。不但方必中病。方𨿽中病而服之不得其法。則非特無功。而反有害。此不可不知也。如發散之劑。欲驅風寒出之於外。必熱服而暖覆其體。令藥气行於營衛。熱气周徧。挾風寒而從汗解。若半溫而飲之。仍當風坐立。或僅寂然安臥。則藥畱腸胃。不能得汗。

風寒無暗消之理。而營气反爲風藥所傷矣。通利之藥。欲其化積滯而達之於下也。必空腹頓服。使藥性鼓動。推其垢濁從大便解。若與飲食雜投。則新舊混雜。而藥气與食物相亂。則气性不專而食積愈頑矣。故傷寒論等書服藥之法。宜熱。宜溫。宜涼。宜冷。宜緩。宜急。

宜多。宜少。宜早。宜晚。宜飽。宜饑。更有宜湯不宜散。宜散不宜丸。宜膏不宜丸。其輕重大小上下表裏。治法各有所當。此皆一定之至理。深思其義。必有得於心也。

