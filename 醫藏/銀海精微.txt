

銀海精微唐孫思邈

序

夫眼者﹐乃五臟之精華﹐如日月麗天﹐昭明而不可掩者也。其首尾赤屬心﹐其滿眼白睛屬肺﹐其烏睛圓大屬肝﹐其上下肉胞屬脾﹐而中間一點黑瞳如漆者﹐腎實主之﹐是隨五臟各有癥應。然論其所主﹐則瞳子之關系重焉﹐何以言之﹖目者肝之外候也。肝取木﹐腎取水﹐水能生木﹐子肝母腎﹐焉有子母而能相離者哉﹗故肝腎之气充則精彩光明﹐肝腎之气乏則昏朦眩暈。烏輪赤暈﹐刺痛浮腫﹐此肝熱也。眼生淸淚﹐枯黃繞睛﹐此肝虛也。瞳仁開大﹐淡白偏斜﹐此腎虛也﹔瞳仁焦小﹐或帶微黃﹐此腎熱也﹔一虛一實﹐以此驗之。然人肝腎之气相根據而行﹐孰知心者神之舍﹐又所以爲肝腎之副焉﹗所謂一而二﹐二而一者也。何則﹖心主血﹐肝藏血﹐血能生熱﹐凡熱衝發於眼﹐皆當淸心涼肝﹐又不可固執其水生木之說。特眼者﹐輕膜裹水﹐照徹四方﹐溯源返本﹐非天一之水﹐又果孰爲主宰乎﹖折而論之﹐則拘急牽颼﹐瞳靑胞白﹐癢而淸淚﹐不赤不痛﹐是謂之風眼﹔烏輪突起﹐胞硬紅腫﹐眵淚濕漿﹐裏熱刺痛﹐是謂熱眼。眼昏而淚﹐胞腫而軟﹐上壅朦朧﹐酸澀微赤﹐是謂之气眼。其或風與熱並﹐則癢而浮赤﹔風與气搏﹐則癢澀昏沈。血熱交聚﹐故生淫膚粟肉紅縷偸鍼之類﹔气血不至﹐故有渺視胞垂雀目盲障之形。淡紫而隱紅者爲虛熱﹔鮮紅而蠹赤者爲實熱。兩呈露﹐生肉者﹐此心熱血旺﹔白膜紅膜如傘紙者此气滯血凝。熱癥瞳仁肉壅﹐白睛帶濕﹐色浮而赤者也﹔冷癥瞳仁靑綠﹐白睛枯槁﹐气沈而濁也。眼熱經久﹐復有風冷所乘則赤爛﹐眼中不赤﹐但爲痰飲所注則作痛。肝气不順而挾熱﹐所以羞明。熱气蓄聚傷胞所以胞合﹐此外癥之大槪。然而五臟不可闕一﹐脾與肺獨無預何也﹖曰﹕白睛帶赤﹐或紅筋者﹐其熱在肺﹔上胞下瞼﹐或目唇間如疥點者﹐其熱在脾。脾主味也﹐五味之秀養諸中則精神發於外﹔肺主气也﹐水火升降﹐榮衛流轉﹐非气孰能使之。前所以五臟各有癥應﹐於此又可推矣。𨿽然眼之爲患﹐多生於熱﹐其間用藥﹐大抵以淸心涼肝﹐調血順气爲先。有如腎家惡燥﹐設遇虛癥﹐亦不過以當歸地黃輩潤養之﹐輕用溫藥不可也。況乎肺能發燥﹐肝亦好潤﹐古方率用杏仁﹑幹柿﹑飴糖﹑砂蜜爲佐﹐果非潤溢之意乎﹖至於退翳一節﹐尢關利害﹐凡翳起於肺﹐肺家受熱﹐輕則朦朧﹐重則生翳。如珍珠如碎米者易散﹐翳狀如梅花者難消。𨿽翳自熱生﹐然治法先退翳而後退熱者﹐謂熱極生翳。若先去赤熱﹐則血爲之冰而翳不能去矣。其有赤眼﹐涼藥與之過多﹐又且滌之以水﹐不反掌而水凝矣。眼特一團水﹐且水性淸澄尢不可拘拘於點洗。喜怒失節﹑嗜欲無度﹑窮役眼力﹑泣涕過多﹑淩寒衝風﹐當暑月日﹑不避煙火﹑飲啖熱多﹐此皆患生於臟腑者也。專事點洗可乎哉﹗有能靜坐澄神﹐愛護目力﹐放懷息慮﹐心逸目休﹐調和飲食以養之﹐斟酌藥餌以平之﹐明察秋毫﹐斷可必矣。

引

《銀海精微》二卷﹐未知何人氏所撰著。蓋餘生而目善病﹐昔直掖垣﹐餘同寅友李衝涵公出以示余曰﹕庶幾有當於目病方技乎﹖余檢閱﹐見其圖像立論及答問宗旨俱一一分晰明盡﹐若嘗飲上池所視見者﹐取名銀海本之道藏﹐其爲方書﹐信乎精矣微矣。數年宦遊所至﹐每攜之笥中﹐玆承乏河朔﹐因檄所屬付欹劂﹐蓋不欲祕之自私也。𨿽然方亦未可盡拘泥也﹐脈證有陰陽﹑表裏﹑虛實之異﹐斟酌損益存乎其人﹐不然拘泥古法而不通變﹐則是編也眞古人糟粕耳﹗至易簡妙方﹐則古宋陽裏子所授﹐魯東門伯所修﹐六物不竣外假﹐而自稱絕技﹐又是書賜進士第中憲大夫河南等處提刑按察司副使奉敕兵巡河北道前吏科左給事中北海齊一經

卷上

五輪八廓總論

人有兩眼﹐猶如天地之有兩曜﹐視萬物﹐察纖毫﹐何所不至。日月有一時之晦者﹐風雲雷雨之所致也﹔眼之失明者﹐四气七情之所害也。大抵目爲五臟之精華﹐一身之要系﹐故五臟分五輪﹐八卦名八廓。五輪﹕肝屬木曰風輪﹐在眼爲烏睛﹔心屬火曰血輪﹐在眼爲二﹔脾屬土曰肉輪﹐在眼爲上下胞瞼﹔肺屬金曰气輪﹐在眼爲白仁﹔腎屬水曰水輪﹐在眼爲瞳仁。

至若八廓無位有名﹐大腸之腑爲天廓﹐脾胃之腑爲地廓﹐命門之腑爲火廓﹐腎之腑爲水廓﹐肝之腑爲風廓﹐小腸之腑爲雷廓﹐膽之腑爲山廓﹐膀胱之腑爲澤廓﹐斯爲眼目之根本﹐而又借血爲之胞絡﹐或蘊積風熱﹐或七情之气﹐鬱結不散﹐上攻眼目﹐各隨五臟所屬而見。或腫而痛﹐羞澀多淚﹐或生障昏暗失明﹐其癥七十有二。治之須究其源﹐因風則散之﹐熱則淸涼之﹐气結則調順之﹐切不可輕用鍼刀鉤割。偶得其愈﹐出乎僥幸﹐或有誤而爲者﹐則必爲終身之患也。又不宜通用涼藥﹐恐冰其血﹐凝而不流﹐亦成痼疾。用藥當量人之老少﹐气體之虛實。又有腎虛者﹐亦令人眼目無光﹐或生冷翳﹐宜補暖下元﹐滋補腎水。北方患者﹐多是日冒風沙﹐夜臥熱炕﹐二气交蒸﹐故使之用涼藥。北方之人故與南方之人用藥有不同也。疹痘之後﹐毒瓦斯鬱結於肝而气不能瀉﹐攻發於眼目﹐傷於瞳仁者﹐素無治法也。

卷上

五輪之圖

眼中赤脈血輪心﹐黑睛屬腎水輪深﹐白睛屬肺气輪應﹐肝主風輪位亦輪﹐更有肉輪脾臟應﹐兩瞼屬脾胞胃侵。

卷上

五輪圖式

五輪圖式大小爲血輪﹐屬心火。大赤者﹐心之實也。小赤者﹐心之虛也。黑睛爲風輪﹐屬肝木。瞳仁爲水輪﹐屬腎水。白仁爲气輪﹐屬肺金。上下胞瞼爲肉輪﹐屬脾土。

卷上

八廓之圖

肝爲養化之廓﹕腎與眼疾豈無由﹐酒色過時更惜憂﹐莫道睛光無大故﹐看看膜障裹雙眸膽爲淸淨之廓﹕視物依稀似霧中﹐時時手拭兩睛瞳﹐要知冷淚頻頻出﹐此是肝虛膽气攻。

膀胱津液之廓﹕膀胱屬水腎爲夫﹐冷淚相形本髒虛﹐赤脈縱橫輪廓內﹐不逢妙手豈能蘇。

胃名水谷之廓﹕飲食相干在胃中﹐更加積熱兩相攻﹐瞼胞漸腫生睛赤﹐不解中宮熱不通。

命門抱陽之廓﹕內抱眞陽是命門﹐眼前花發色紛紛﹐不能補腎調肝气﹐睛腫縱橫似有根。

大腸傳送之廓﹕傳送原因是本經﹐肺家壅滯熱相侵﹐只宣大腸根據次第﹐閉澀之時醫患睛。

小腸關泉之廓﹕小腸腑屬關泉廓﹐受病先從心裏傳﹐兩皆赤生癢痛﹐但調經脈自然痊。

腎屬會陰之廓﹕視物如看霜霧多﹐擡頭畏日事如何﹐急宜補腎禁房室﹐免使昏朦不得過。

卷上

八廓圖式

八廓圖式天廓屬大腸﹐傳送﹐肺金﹐乾卦。火廓屬心﹐抱陽﹐命門經﹐離卦。地廓屬脾胃﹐水谷之海﹐坤卦。水廓屬腎經﹐會陰﹐坎卦。山廓屬膽經﹐淸淨﹐艮卦。風廓屬肝經﹐養化﹐巽卦。雷廓屬心﹐小腸經﹐關泉﹐震卦。澤廓屬膀胱經﹐津液﹐兌卦。

六腑﹕三焦﹑膽﹑胃﹑大腸﹑小腸﹑膀胱。

五臟﹕心﹑肝﹑脾﹑肺﹑腎。

心屬火﹐肝屬木﹐脾屬土﹐肺屬金﹐腎屬水。

五行生克﹕金生水﹐水生木﹐木生火﹐火生土﹐土生金﹔金克木﹐木克土﹐土克水﹐水五臟表裏﹕心與小腸爲表裏﹔肝與膽爲表裏﹐脾與胃爲表裏﹐肺與大腸爲表裏﹐腎與膀胱爲表裏﹐三焦與命門爲表裏﹐一說命門與心胞絡爲表裏。

三陰三陽經﹕心是手少陰經﹐小腸是手太陽經﹐腎是足少陰經﹐膀胱是足太陽經﹐肺是手太陰經﹐大腸是手陽明經﹐脾是足太陰經﹐胃是足陽明經﹐肝是足厥陰經﹐膽是足少陽經﹐三焦是手少陽經﹐命門是手厥陰經﹐此是三陰三陽也。

七情﹕喜怒憂思悲恐驚喜傷心其气散﹐怒傷肝其气緊﹐憂傷肺其气聚﹐思傷脾其气結﹐悲傷心胞其气急﹐恐傷腎其气怯﹐驚傷膽其气亂﹐此乃七情是也。汗乃心之液﹐淚乃肝之液﹐涎乃脾之液﹐唾乃肺之液﹐精乃腎之液﹐此五臟之液是也。苦入心經﹐酸入肝經﹐甘入脾經﹐辛入肺經﹐鹹入腎經。

四气﹕酒色財气﹐風寒暑濕﹐過度成病。

卷上

大赤脈傳睛

大赤脈傳睛圖赤脈傳睛之癥﹐起於大者心之實也﹐此心邪之侵肝也。心屬火主血﹐肝屬木主筋﹔筋得血灌引漸至黑睛﹐蔓延瞳仁﹐甚則看物如同隔絹﹐是三焦相火炎上。或勞心事太過﹐或夜觀書史﹐或能飲酒﹐及好食五辛﹐煎炒熱物。法宜瀉火退熱﹐老少不同治。日積月累﹐筋脈大者﹐宜用小鋒鍼挑斷﹐毒血流出﹐赤脈斷矣。若是乍發赤脈﹐不用鍼挑發﹐點以陰二陽四藥﹐服以四順八正當歸散涼肝之劑﹐其病無不蘇矣。又有暴橫之人﹐赤脈灌睛者﹐此生相也﹐非比前癥治之。

問曰﹕人之患目大赤脈傳睛﹐大常壅澀﹐看物不準者何也﹖答曰﹕乃心經之實熱﹔況心或因思慮勞神﹐或飲食太過﹐致使三焦發熱﹐心火愈熾﹐故目常赤也。治之𨿽攻少陰經﹐心胞陽火廓﹐先服三黃丸瀉其心火﹐次以洗心散去其病﹐肝連丸常鎭三黃丸﹐點用淸源散﹐服用淸心利小腸經﹐降火爲主﹐用八正散。

八正散大黃瞿麥木通梔子滑石甘艸蓄車前子上各等分爲末﹐每服五錢﹐水一鐘煎﹐或入竹葉燈心蔥頭﹐食後服。

導赤散木通甘艸梔子黃柏生地黃知母上每服細末四五錢﹐水一鐘﹐入竹葉燈心艸同煎﹐食後服。

七寶洗心散當歸赤芍大黃﹝各一兩﹞麻黃﹝二兩﹞荊芥﹝五分﹞黃連﹝一兩﹞梔子上爲末﹐每服三四錢﹐水煎食後服。

三黃丸黃連黃芩﹝各一兩﹞大黃﹝三兩﹐酒浸過炒﹞

上爲末﹐煉蜜爲丸﹐如桐子大﹐每服三十丸﹐熱水下。

肝連丸白羊子肝一付﹐勿令下水﹐以綫結定總筋﹐弔起髙處﹐濾幹血水﹐輕輕刮去外膜﹐可將肝置於平木板上﹐以竹刀割下肝粉﹐筋膜不用﹐肝粉和爲丸。每服五十丸﹐茶送下。

卷上

小赤脈傳睛

小赤脈傳睛者﹐心之虛也﹐與大不同﹐治法分二癥治之。五臟之主﹐六腑之宗﹐且屬南方﹐候陽象徳之君。火生土﹐火乃土之母﹐脾土實則心火虛矣。治先瀉其脾土之實﹐後補其心之虛。多因夜近燈火﹐勞傷心經﹐致使心虛气弱﹐血運不行﹐積在小之間﹐故引此二者﹐以爲後之學人識。然此癥宜喫藥﹐不必挑剪。

小赤脈傳睛圖瀉肝散桔梗黃芩大黃芒硝梔子車前子九仙散黃芩荊芥甘艸赤芍藥菊花川芎當歸木通白芷上等分﹐爲末﹐每服三錢﹐用水煎﹐食後服。

駐景丸治心腎俱虛﹐血气不足﹐下元衰憊﹐服。

楮實﹝微炒﹞枸杞子五味子人參﹝各一兩﹞熟地﹝酒浸﹐焙漧﹐二兩﹞乳香﹝一兩﹐制過﹞

肉蓯蓉﹝酒浸﹐焙漧﹐四兩﹞川椒﹝去目炒幹﹐一兩﹞菟絲子﹝淘淨去沙土﹐酒浸三宿﹐蒸過焙漧﹐四兩﹞一方加當歸上爲末﹐煉蜜爲丸﹐梧桐子大﹐每服三十丸﹐空心鹽湯下。

補勞人參丸治心神恍惚。

人參白茯苓白附子續斷遠志菊花甘艸上爲末﹐煉蜜爲丸﹐彈子大﹐每服一丸﹐細嚼﹐食後桔梗湯下﹐日三次。

補虛人參丸茯苓人參續斷遠志﹝各一兩﹞白附子﹝三錢﹞甘艸白僵蠶﹝各五錢﹞

上爲末﹐煉蜜爲丸﹐如彈子大﹐每服一丸﹐細嚼﹐桔梗湯送下。

卷上

肉攀睛

肉攀睛者﹐與大赤脈之癥同。然此癥者﹐脾胃熱毒﹐脾受肝邪﹐多是七情鬱結之人。

或夜思尋﹐家筵無歇﹐或飲酒樂欲﹐致使三焦壅熱﹔或肥壯之人﹐血滯於大。肉發端之時多癢﹐因乎擦摩﹐肉漸漸生侵黑睛。日積月累者爲實﹐乍發乍痛者爲虛。治法﹕實者小鉤爲鉤﹐鉤起剪斷些寬﹐三五日剪痕收滿﹐方可點陰二陽四藥﹐吹點﹐余翳漸淸﹐避風忌口﹐齋戒可也。若乍發不宜鉤剪﹐宜服藥﹐點以淡丹藥可也。三焦心火俱炎﹐亦能生此疾﹐治之須鉤割後﹐宜服瀉脾除熱飲。

肉攀睛圖瀉脾除熱飲黃防風茺蔚子桔梗大黃黃芩黃連車前子芒硝﹝各一兩﹞

每服六錢﹐水煎服。

此癥脾胃積熱﹐相火胃火旺也。若經久翳濃施實烏睛者﹐宜鉤剪﹐剪訖﹐次日用退翳捲雲散調津液點之﹐日一次﹐三黃湯加寒劑。常點用對交丹加淸涼散。若筋腫濃大者﹐宜剪﹐剪畢頭處用火烙之﹐使其再不復生﹐愈後仍用三黃丸收功﹐鎭其上炎之火。

三黃湯治脾胃積熱﹐致生此癥﹐宜服。加芍藥﹑宣連。

黃連黃芩大黃﹝各一兩﹞

若熱甚者﹐脈紅盛者﹐加黃柏﹑石膏﹑山梔子之類﹐水煎﹐食後溫服。

金花丸黃連黃柏﹝各四兩﹞黃芩人參﹝各三兩﹞桔梗﹝三兩半﹞半夏﹝二兩﹞梔子仁﹝二兩﹞

上爲末﹐煉蜜爲丸﹐梧桐子大。每服五十丸﹐茶下。

卷上

雞冠蜆肉

雞冠蜆肉圖雞冠蜆肉者﹐心之熱酒之毒也。脾胃壅滯﹐肝臟積熱﹐肉翳漸漸而長﹐侵至黑睛﹐發來髙碩﹐形似雞冠蜆肉壅蔽大﹐皆因相火胃火鬱結﹐致生紅肉﹐磣澀淚出。治法﹕初發之時﹐用小鋒鍼破﹐使惡血流出﹐以輸其肉﹐二三日又可鍼一次。又法可鼻孔內﹐剪竹葉捲作一小筒﹐彈進放血﹐或小鋒鍼亦可﹐右眼右孔﹐左眼左孔﹐服三黃加朴硝丸如彈子大﹐夜臥噙化﹐以沃上焦火。正謂揚湯止沸﹐莫如去薪息火﹐肉翳者可烙三五度﹐其效甚速﹐烙可用軟皮剪孔﹐濕按眼眶﹐烙則不傷四弦肉﹐有虛有實﹐虛切不可用剪﹐剪則流血汪汪﹐變爲利害。或壅如桃李之狀﹐難治。

問曰﹕眼內生虛肉﹐形似雞冠蜆肉者何也﹖脾胃受風熱﹐火旺脾土燥熱也。治法﹕年少者只宜瀉脾胃本髒﹐若脾胃衰不受寒涼者﹐宜瀉子瀉母之法﹐瀉本髒用三黃湯加寒涼劑﹐瀉子用瀉肺湯﹐瀉母用八正散﹑瀉心湯主之﹐點用淸涼散加涼藥﹐仍服三黃丸收功。若積久大者亦宜剪﹐剪後宜烙﹐新髮小者﹐宜挑不用烙﹐宜用退翳捲雲散點之﹐一二次。

三黃丸八正散二方前癥條下。

瀉肺湯治肺經得脾熱﹐白仁變生雞冠蜆肉﹐宜服。

桑白皮﹝一兩﹐去皮﹞地骨皮﹝一兩﹐去骨﹞甘艸﹝七錢﹞黃芩﹝一兩﹞桔梗﹝一兩﹞

上爲末。每服三四錢﹐水煎食後服。

瀉心湯治心熱傷脾土﹐燥熱宜服。

大黃黃芩桔梗知母黑參馬兜鈴防風上等分。水煎食後服。

卷上

兩瞼粘睛

兩瞼粘睛圖兩瞼粘睛者﹐脾胃風虛﹐冷弱邪气聚於瞼﹐致胞瞼風赤濕爛﹐肝膈虛熱眵粘四﹐夜睡上下胞瞼膠凝粘緊﹐血滯不散﹐久則漸生翳膜。治法﹕宜陰一陽三吹點。若發年久﹐眼皮漸長﹐𨿽不是拳毛倒睫﹐亦可夾起眼皮﹐使露黑睛﹐消散血气﹐瞼積有瘀血﹐可可洗﹐爛癢者洗以碧天丹﹐每日侵晨用桑白皮入鹽燻洗﹐或大寒後不落桑葉名爲鐵扇子煎洗極妙。

或菊花葉煎湯洗亦可。此乃發年久有此癥﹐初發者無此病癥耳。問曰﹕眼患年久兩瞼粘而不開明者何也﹖答曰﹕脾胃受風冷所傷﹐邪气久積不散﹐致血气凝滯﹐久注不開﹐時自眵淚含糊。治法﹕年久﹐宜當歸活血煎﹑神淸散主之﹔近患﹐蟬花散﹑密蒙花散主之。若經久不愈﹐久注不開眼皮長者﹐𨿽不是拳毛倒睫﹐亦可夾起眼皮﹐點用重藥﹐片腦不用。

﹝久患虛冷﹞當歸活血煎治風冷久積兩瞼粘眼﹐服之。

當歸黃沒藥川芎﹝血气旺者勿用﹞蒼術荊芥薄荷熟地黃羌活菊花麻黃上等分爲末﹐煉蜜爲丸如彈子大。每食後細嚼一丸﹐淸茶送下﹐日進三次。

﹝久受風邪﹞神淸散治風毒傷胞瞼﹐眼生翳膜﹐日漸細小﹐服之。

川芎薄荷羌活附米本防風荊芥川烏枳殼石膏白芷甘艸細辛麻黃﹝各等分﹞

上爲末﹐每服三四錢﹐食後淸茶蔥白湯送下。

﹝無疼痛時﹞蟬花散治肝經蘊積熱毒傷肝﹐上攻於目﹐赤腫多淚羞明﹐一切風毒傷肝﹐並皆治之。

谷精艸﹝去土﹞菊花蟬蛻羌活甘艸蔓荊子蒺藜艸決明防風川芎梔子仁密蒙花黃芩荊芥穗木賊上各等分爲末。每服二錢﹐食後用淸茶調服﹐或荊芥湯調服。

﹝無痛有羞明時﹞密蒙花散治眼羞明怕日﹐肝膽虛損﹐瞳仁不淸﹐服之。

密蒙花羌活菊花蔓荊子靑葙子木賊石決明蒺藜枸杞子上各等分爲末。每服三錢﹐食後淸茶送下。脾胃虛者﹐加白術五分。

卷上

眵淚粘濃

問曰﹕眵淚粘濃出而不絕者何也﹖答曰﹕此肺之虛也。肺受心火之邪熱所克﹐金得心火而衰﹐故眵淚而不絕也。宜先服艾煎丸以去肺與大腸經天廓之邪熱﹐後用阿膠散而補之。

眵淚粘濃圖艾煎丸好艾葉﹝醋蒸焙漧﹞薄荷當歸地骨皮晚蠶沙﹝卽蠶屎﹞糯米秦艽黃柏桔梗綿黃上爲末﹐煉蜜爲丸。每服十五丸﹐食後服﹐桑白皮湯下﹐或薄荷湯下。

阿膠散阿膠﹝蛤粉炒﹐一兩﹞鼠粘子﹝炒﹐一兩﹞甘艸﹝五錢﹞糯米﹝一兩﹞馬兜鈴款冬花紫菀﹝各一兩﹞

上爲末。每服六錢﹐水煎服。

卷上

眵淚淨明

問曰﹕人患眼白仁常淚﹐紅壅熱眵﹐淚出而不絕者何也﹖答曰﹕此肺之實熱也。肺屬金﹐金生水﹐金旺則水溢﹐淚本通肝﹐亦是肺之精華﹐肺經實熱故目眵淚出而不絕也﹐治之須用瀉肺湯﹐瀉肺經之實熱﹐後用省味金花丸治其肺火﹐則與大腸傳導流利﹐而天廓目經於度﹐無上炎之火﹐眵淚淨明矣。

眵淚淨明圖瀉肺湯地骨皮大黃芒硝桔梗甘艸﹝各一兩﹞

上每服五錢﹐水煎。

省味金花丸川黃柏﹝二兩﹞黃芩知母桔梗連翹﹝各一兩﹞地骨皮薄荷﹝五錢﹞

上煉蜜爲丸。每服五十丸﹐桑柏皮湯下﹐或薄荷湯下。

卷上

蠅翅黑花

問曰﹕人之患眼目有黑花﹐芒芒如蠅翅者何也﹖答曰﹕此腎水衰。腎乃肝之母﹐腎水不能濟於肝木則虛熱﹐膽乃生於肝之侵﹐肝木枯焦膽气不足﹐故行動舉止﹐則眼中神水之中﹐蕩漾有黑影如蠅翅者。治之須用豬苓散順其肝腎之邪熱﹐次用黑參湯以涼其肝﹐則膽經淸淨之廓﹐無邪熱之所侵﹐後用補腎丸﹐黑花自消。

蠅翅黑花圖豬苓散木豬苓﹝一兩﹞車前子﹝五錢﹞木通大黃梔子黑狗脊滑石蓄﹝各一兩﹞蒼術上爲末。每服三錢﹐鹽湯下。

黑參湯黑參黃芩生地黃赤芍藥菊花靑葙子白蒺藜上爲末。每服四錢﹐水煎服。

補腎丸石菖蒲枸杞子白茯苓人參山藥澤瀉菟絲子肉蓯蓉﹝各一兩﹞

上煉蜜爲丸。每服五十丸﹐鹽湯下。

卷上

目暗生花

﹝與坐起生花不同﹞

目暗生花不能久視者﹐何也﹖此乃腎之虛也。眼𨿽屬於竅門乃歸腎而爲主﹐腎虛則眼昏﹐或貪淫樂欲酒色過度﹐使腎臟衰憊﹐稟受天眞不全﹐精神短少﹐致瞳仁神水不淸﹐眼目無力﹐故目生花﹐不能久視。治之須用還精補腎丸﹐使陰水足無不還矣。

目暗生花圖還精補腎丸人參白術茯苓蒺藜羌活木賊菊花防風甘艸川芎山藥肉蓯蓉密蒙花靑葙子牛膝﹝各一兩﹞菟絲子上爲細末﹐煉蜜爲丸。或煎服亦妙。

卷上

熱極眵睛

眼目熱極﹐珠磣淚出者也﹐此陰陽不和﹐五臟壅熱﹐肝膈毒風上充﹐忽然腫痛難忍﹐五輪振起﹐乃五臟熱極致使也。宜服救睛散﹐次用涼膈連翹散﹐先點淸涼散﹐次用九一丹。

熱極眵睛圖救睛散川芎防風羌活甘艸木賊石膏薄荷菊花石決明上爲末。每服三錢﹐淸茶下。

涼膈連翹散連翹大黃黃連﹝各二兩﹞薄荷梔子甘艸黃芩朴硝﹝各一兩﹞

上﹐水煎服。

卷上

胞肉膠凝

胞肉膠凝與兩瞼粘睛頗同﹐兩瞼粘睛﹐瞼之病。此癥﹐胞之病﹐瞼熱則眵粘病之淺﹐胞熱則膠粘病之深﹐故分作兩癥治之。脾胃壅熱﹐肝膈風充瞼胞內﹐蠹肉壅起﹐爛濕眵粘膠凝﹐气血壅滯﹐不能疏散﹐積之年久﹐黑睛生翳﹐朦昧不明﹐羞明怕日﹐治法以陰二陽四吹點﹐有瘀血可洗﹐以桑白皮﹑鐵扇子﹑菊花﹑當歸﹑防風﹑荊芥﹑木賊﹑薄荷﹑鹽花之類。胞肉積久堅硬濃實者﹐番轉烙二三度﹐而實其肉可也。

胞肉膠凝圖問曰﹕眼久注不開﹐內生虛肉﹐眵淚膠凝者何也﹖答曰﹕胃中有伏熱郁於內也。治宜通脾瀉胃湯加寒劑﹐降火涼血去風﹐宜點堅藥﹐內肉結濃實者﹐宜洗﹐至肉平淨方止﹐堅濃者亦烙無妨﹐烙後淸涼消毒膏敷之。

通脾瀉胃湯麥門冬茺蔚子防風大黃知母天門冬黃芩熱甚者﹐加黃柏﹑石膏﹑朴硝﹑梔仁。一方又加黑參。

上等分爲末。每服五錢﹐水煎食前服。

卷上

胞肉生瘡

胞肉生瘡﹐與胞肉膠凝﹑瞼生風粟﹑兩瞼粘睛四癥大同小異﹐此皆上胞下瞼之病。然中間分析治法﹐各有輕重﹑深淺﹐洗﹑鍼烙不同。胞肉生瘡者﹐此脾胃熱毒﹐胞肉疙瘩或風粟變而爲瘡﹐血熱化膿﹐腐爛臊﹐流汁流膿﹐浸漬黑睛生翳﹐眼如朱砂之色﹐此癥𨿽少﹐不可不知﹐治用陰二陽十藥﹐日月﹑桑白皮煎湯﹐入枯礬鹽化﹐番轉眼皮﹐以鴿翎刷洗有瘡處﹐以血竭﹑乳香﹑沒藥﹑輕粉﹑密陀僧﹐或有瘡處烙二三下無妨。

胞肉生瘡圖問曰﹕胞肉生瘡﹐礙澀睛珠者何也﹖答曰﹕胃得心熱也。治宜泄心火解胃熱﹐用八正散﹑三黃湯之類﹐痛者用沒藥散﹐有瘡處仍用洗﹐點以淸涼及重藥﹐肉虛者宜烙﹐外用淸涼消毒膏敷之。

八正散在前大赤脈條下。

三黃湯在前肉條下。

﹝血滯痛甚服﹞沒藥散治心脾胃得熱﹐致胞肉生瘡。宜服。

大黃﹝多用﹞眞血竭﹝破積血﹑止痛﹑去赤﹞沒藥﹝少﹞朴硝﹝多﹞

上照多少加減爲末。每服二三錢﹐食後用淸茶調下。

卷上

瞼生風粟

瞼生風粟者﹐瞼間積血年久﹐致生風粟﹐與眵粘癥同﹐眵粘者無風粟﹐故又作一癥。胞者上胞也﹐瞼者下瞼也﹐此脾胃壅熱﹐致令胞瞼之間﹐漸生風粟如米﹐甚如楊梅之狀﹐摩擦瞳仁﹐黑睛有翳。治法﹕番轉瞼﹐風粟逐个用鋒鍼密鍼三五度﹐亦烙更妙。睛有翳者﹐用陰三陽五藥吹點﹐二三夜吹一次﹐忌口﹐動風﹑動血之物莫喫可也。

瞼生風粟圖問曰﹕下瞼生風粟如楊梅之狀者何也﹖答曰﹕脾得邪熱﹐血滯不行﹐致生風粟。紅蠹不平﹐宜洗﹐脾熱用瀉脾湯﹐久患宜烙﹐點用淸涼可也。

瀉脾湯人參黃芩大黃桔梗白茯苓芒硝茺蔚子﹝二兩﹞白芍藥﹝一兩﹞黑參﹝兩半﹞細辛白芷﹝各一兩﹞

上各等分加減。每服四五錢﹐水煎服。

卷上

天行赤眼

天行赤眼者﹐謂天地流行毒瓦斯﹐能傳染於人﹔一人害眼傳於一家﹐不論大小皆傳一徧﹐是謂天行赤眼。腫痛沙澀難開﹐或五日而愈﹐此一候之气﹐其病安矣。治法﹕此癥再不可洗﹐只用童子小便煎黃連露宿溫洗﹐日進五徧﹐以解惡毒之气﹐更用胡宣二連﹐礬雄黃共研細調﹐薑汁點二﹐通其惡淚﹐其痛立止﹐或酒調散服之﹐二三貼無妨。此癥只气候瘴毒之染﹐𨿽腫痛之重﹐終不傷黑睛瞳仁也。

天行赤眼圖問曰﹕一人患眼﹐傳於一家者何也﹖答曰﹕天時流行﹐瘴毒之气相染﹐治宜解毒涼血淸熱﹐痛甚者﹐服用洗肝散﹐七寶洗心散。點用淸涼散加解毒﹐但此癥與內無損﹐極甚者﹐二七不療自愈﹐切不可洗去血。

洗肝散治暴發赤腫﹐天行赤眼時常眼痛﹐宜服。

大黃梔子防風薄荷川芎當歸羌活甘艸上一兩爲末。食後熱水調二三錢服之。

七寶洗心散方在大赤脈條下。

卷上

大患後生翳

大患後生翳者﹐與天行赤眼同一癥也﹐何分兩癥治之﹖天行赤眼只一候或七日愈矣﹐𨿽同﹐無生翳之患。大患者﹐初起陡然而起﹐腫痛﹐發來甚重﹐沙澀難忍﹐增寒作熱﹐坐臥不安﹐或通夜行至達旦﹐羞明怕日﹐淚出如湯﹐鼻涕溏流﹐兩眼腫起如桃﹐日夜呻吟﹐飲食無味﹐二七不愈﹐遂生翳如黃膿疥瘡﹐占在風輪﹐其腦牽痛。治宜用胡宣二連藥﹐照前研細調薑汁點﹐用苦桃葉﹑側柏葉﹑菊葉﹑柳葉﹑燻洗﹐服宜四順﹑八正﹑導赤散﹐𨿽療痊可﹐赤昏昧三个月方得復舊。失於調治﹐喪明必矣。問曰﹕天行赤眼後生白翳者何也﹖答曰﹕邪气甚傷經絡也。外邪甚則傷肝﹐肝受傷則生翳。治宜四順散﹑細辛湯﹐點用熊膽膏﹐翳濃者用九一丹點。

大患後生翳圖四順湯治經絡得熱﹐大患後生翳﹐宜服。

大黃當歸甘艸赤芍藥上各等分。每服四五錢﹐水煎食後服。

細辛湯治風邪傷肝﹐致眼生翳。

茺蔚子黑參黃芩桔梗大黃車前子木通生地黃甘艸上各等分。水煎食後服。

卷上

暴露赤眼生翳

暴露赤眼生翳者﹐與天行赤眼同理。天行赤眼者﹐能傳染於人﹔暴露赤眼但患於一人而無傳染之癥。天行者﹐𨿽痛腫而無翳。暴露者痛而生翳﹐故此有別治法。卽其所因﹐量其老少虛實﹐熱則淸涼之﹐气結則調順之。此眼縱有瘀血切不可洗﹐亦不可峻補﹐藥宜酒煎散發散﹐內有麻黃﹑蒼術﹐或大黃當歸散﹐疏通血气﹐點以淡藥九一丹。如翳濃﹐珍珠散點之﹐洗以黃連﹑當歸﹑防風﹑菊花﹑側柏﹑赤芍藥﹑薄荷﹑荊芥之類。

暴露赤眼生翳圖酒煎散漢防己防風甘艸荊芥當歸赤芍藥牛蒡子幹菊花上各等分。酒煎食後溫服。

大黃當歸散治眼壅腫﹐瘀血凝滯不散﹐攻發生翳服。

當歸﹝酒浸﹐二錢﹞菊花﹝三錢﹞大黃﹝酒蒸﹞黃芩﹝各一兩﹞紅花﹝炙用﹞蘇木梔子﹝酒炒﹞木賊上水煎﹐食後服。

卷上

暴風客熱

暴風客熱﹐與暴露赤眼同也。暴露者﹐肝心二經病也﹐故赤而痛﹐致黑睛生翳﹔暴露客熱者﹐肝﹑肺二經病﹐故白仁生虛翳四圍壅繞﹐朝伏黑暗﹐凹入白仁﹐紅翳壅起﹐痛澀難開。

故分暴露與暴風有別之癥。暴者﹐乍也﹐驟也﹐陡然而起﹐治法疏通退熱﹐涼膈﹑瀉肝增減酒調之劑﹐發散風熱。俗云熱眼忌酒﹐孰知酒能引血﹐藥無酒不能及於頭目也。此眼不可洗﹐不可點涼藥﹐暴客之邪來之速﹑去之亦速耳﹗非比五臟六腑蘊積發歇不時之癥同﹐俗爲傷寒眼也。

暴風客熱圖問曰﹕白仁壅起﹐包小烏暗﹐疼痛難開者何也﹖此時肺經受毒風不散﹐久則發熱攻入眼中﹐致令白睛浮腫﹐名曰暴風客熱。宜服酒調散補肝湯﹐用搜風煎洗服。

瀉肝散治眼發歇不時。

羌活黃芩黑參﹝各兩半﹞桔梗大黃芒硝地骨皮﹝各一兩﹞

上每服六錢﹐水煎服。

補肝湯本﹝一兩﹞白芷車前子石決明天麻赤芍藥防風細辛﹝各一兩﹞

上每服二錢﹐水湯調下。

搜風散洗眼﹐治眼中有黑花。

陳皮秦艽防風細辛﹝各一兩﹞黃連木香﹝各五錢﹞

上爲末。水一鐘浸一宿去渣﹐入龍腦一錢﹐蜜四兩浸﹐火熬成膏點之﹐不用蜜﹐煎湯燻亦可。

又以當歸活血煎主之﹐腫痛甚亦用雙解散酒調散發表之﹐點用重藥加薑粉﹐以辛散之。

雙解散防風川芎歸尾赤芍藥大黃麻黃薄荷連翹芒硝黃芩桔梗石膏滑石荊芥甘艸山梔白術﹝實者去之﹞

上等分。水煎食後溫服﹐如暴發加蔥三根。

﹝風甚眼痛﹞桑螵蛸酒調散治眼紅腫﹐有血翳壅腫﹐服之。

當歸甘艸大黃赤芍藥菊花蒼術桑螵蛸羌活黃麻茺蔚子上各等分。用水煎﹐食後加酒溫服。如熱甚﹐加大黃﹑朴硝。或爲末溫服﹐酒調服三錢

卷上

痛如神祟

痛如神祟﹐舊無根基﹐只根據痛甚怪異﹐或日痛而夜愈﹐或夜痛而日愈﹐如艾之灸﹐鍼之刺﹐忽來忽往﹐無蹤無迹﹐號曰痛如神祟。豈有神祟爲禍而害眼﹖孰知陰陽偏勝﹐動靜气血攻擊使然﹐亦有信巫之地﹐因所禱厭痕作福而愈者有之﹐孰知病勢將除﹐偶因而愈﹐曰神祟眼非也。治法﹕痛時只將艾蔥熨之﹐服酒煎散一二貼住痛﹐點以時藥﹐洗以歸尾﹑白芷﹑防風﹑芍藥﹑川芎﹑生地黃止痛散血可也。

痛如神祟圖問曰﹕眼內不紅不赤不腫﹐乍痛如神祟者何也﹖答曰﹕陰陽升降不和﹐气血偏勝﹐相攻使然。或有血虛者下午痛﹐或有气旺太甚者上晝痛。下晝痛者宜服助陽和血湯﹐上晝痛者宜服酒調洗肝散﹑明目流气飲﹐點淸涼之藥。又有一樣眼﹐時時痛如鍼刺﹐此是新血與舊血相攻擊﹐治法亦同。

﹝血气虛服﹞助陽和血湯治血气不調﹐如神祟﹐痛如鍼刺﹐服之。

蔓荊子﹝三分﹞香白芷﹝三分﹞柴胡黃升麻﹝各四分﹞炙甘艸當歸身﹝酒浸﹞防風﹝各五分﹞

上作一帖﹐水一鐘半﹐煎八分溫服。臨避風處睡可也。又並渣服。

﹝熱气攻痛﹞酒調洗肝散治眼熱气上攻無時﹐黑睛痛者服之。

黑參大黃桔梗知母朴硝梔子黃芩熱甚者﹐加生地﹑歸尾之類。

上爲末。每服二三錢﹐溫酒調下﹐日服二次。

﹝熱气鬱結﹞明目流气飲治气郁眼目赤腫﹐服之。

菊花細辛大黃牛蒡子川芎蒺藜荊芥玄參甘艸蔓荊子防風梔子黃芩木賊蒼術艸決明上各等分。水煎食後服。

卷上

痛如鍼刺

眼痛如鍼刺者﹐卽是神祟癥中﹐如艾之灸如鍼之刺痛同﹐然此癥皆因心臟潛伏熱毒﹐風壅在於膈間﹐目眩頭痛﹐眼系常急﹐欲臥澀痛﹐淚出難開﹐時時如鍼刺相似﹐急服瀉心湯八散正其頭﹐點以時藥消散血气﹐洗以側柏葉﹑防風﹑荊芥﹑薄荷﹑黃連﹑生地黃之類﹐黑睛有星如釘之釘凹進痛如鍼刺﹐點以淡藥可也。

痛如鍼刺圖瀉心湯方在前雞冠蜆肉癥內。

八正湯方在前胞肉生瘡癥內。

卷上

傷寒熱病後外障

傷寒熱病外障者﹐蓋由大病新瘥出早﹐形骸羸瘦﹐臟腑未實﹐气血尙虛﹐陰陽偏勝未復﹐縱口多毒﹐五辛油膩煎炒﹐一切熱物之類﹐蓄積諸毒﹐眾聚停畱於內﹐熱邪必表於外﹐攻衝於眼。眼者五臟六腑之精華﹐其癥各現於五輪。此癥發時赤腫淚出痛澀難開﹐瞳仁闊大黑花撩亂﹐不能遠視﹐此血虛也。治法點以時藥﹐洗以散風前癥活血之藥﹐不宜洗﹐只平補臟腑﹐損其有餘﹐益其不足﹐是爲活法也﹐宜忌三兩月可也。

傷寒熱病後外障圖問曰﹕兩目或發腫痛者何也﹖答曰﹕气血不足﹐虛陽攻上故也。此癥縱有疼痛﹐切不可服瀉藥涼藥﹐只宜和解之。痛腫甚者﹐明目細辛湯﹑熊膽丸﹑地黃湯之類﹐點三七丹﹐腦射﹝風熱作痛﹞明目細辛湯治熱病後患腫痛﹐大便結﹐羞明服。

生地黃川芎蔓荊子歸尾白茯苓本荊芥麻黃根防風羌活川椒細上各等分。食後溫服﹐日一次。

熊膽丸治肝膽得熱火邪爲病﹐用淸熱解毒。

熊膽﹝一个﹞石決明車前子澤瀉細辛﹝各一兩﹞漧地黃茺蔚子牛膽﹝一个﹞龍膽艸上爲細末﹐煉蜜丸﹐如梧桐子大。每服四十九丸﹐食後溫酒送下。

地黃湯治眼久病昏澀﹐因發而久不愈﹐宜服。

防風羌活人參白茯苓當歸熟地黃黃連黃芩上各等分。水煎溫服。

卷上

風牽出瞼

風牽出瞼者﹐脾胃受風﹐壅毒出胞瞼之間﹐瞼受風而皮緊﹐脾受風則肉壅﹐此皮緊肉壅﹐風牽出瞼﹐淚出汪汪﹐無分四季﹐此土陷不能堤水也。水漬於瞼﹐濕爛之狀。治法﹕先用摩風膏刮散脾外風邪﹐塗以白斂膏消散風毒﹐翻轉瞼皮﹐烙三五度無妨。此癥一年半載易治﹐若年久肉堅難治﹐若眼有紅筋﹐貫上黑睛﹐有翳有膜﹐吹以丹藥。癢塌洗以碧天丹藥。

此癥大抵眼弦之病也。此癥大風HT之人﹐面部所牽多受此病癥﹐難以調治﹐故名風風牽出瞼圖問曰﹕下瞼翻出久不收﹐淚出汪汪者何也﹖答曰﹕脾經受風邪所傷﹐致土壤不能堤水也。治法﹕肉堅濃者用火烙三五度﹐至皮轉爲度﹐服用夜光柳紅丸﹐外用摩風膏摩擦之﹐點用重藥少加涼。

夜光柳紅丸治風邪傷胞瞼﹐致風牽出瞼不收﹐宜服。

人參川芎荊芥白芷川烏﹝火煨﹞南星石膏﹝各二兩﹞石決明艸烏﹝去火溫炮﹐少用﹞本雄黃細辛當歸蒲黃蒼術﹝浸炒﹞防風薄荷藿香全蠍﹝各二兩﹞

何首烏﹝一兩﹞羌活﹝三兩﹞甘松﹝二兩﹞

上爲末﹐煉蜜爲丸。每服三十丸﹐茶淸下。

摩風膏治胞瞼受風﹐或疼痛﹐諸痛處可摩可貼。

木香當歸白芷防風細辛本黑附子沒藥骨碎補﹝各一兩﹞川烏赤芍藥肉桂﹝各一兩﹞豬脂牛酥鵝脂﹝各四兩﹞

上爲末﹐香油八兩﹐浸一日﹐次一日沙鍋內熬﹐入牛酥鵝脂同熬成﹐以手摩擦按有瘡處﹐或半身不遂﹐用砂弓刮之﹐使風气散去。

卷上

風牽斜

風牽斜者﹐𨿽與風牽出瞼同﹐斜者脾胃虛﹐房事不節﹐脾胃有毒﹐夜臥多痰﹐或醉飽坐臥當風貪涼﹐左右忽受風牽斜﹐眼內赤癢時時顫動﹐其眼血絲四起﹐瞳仁不開大﹐視物蒙蒙﹐甚至半身不遂。治法﹕急用摩風膏擦摩面部﹐更以砂弓刮所患風一邊﹐手臂通刮﹐或通身亦可刮﹐一日一徧。用大瓷靑碗搗碎入磁石多寡搜麵糊爲餅﹐烘熱貼面對鼻一邊﹐右貼左﹐左貼右﹐貼至扯口眼正其藥取起﹐又可灸頰車﹑耳門穴﹐開口取之﹐太陽﹑人中﹑承漿﹐左灸右﹐右灸左﹐近患者易治﹐若年久難治。

風牽斜圖問曰﹕目睛斜視倒目者何也﹖答曰﹕肝經受風邪所牽﹐使其筋緩縮不利。治法﹕宜灸火發散風邪﹐以加全蠍﹑白附子﹑南星﹑半夏﹑夜光柳紅丸﹐外用摩風膏﹐導引發散﹐目睛必轉。

灸火穴太陽頰車耳門聽會耳尖風池各一穴夜光柳紅丸方在前篇鍼癥內。

摩風膏方亦在前癥內。

卷上

被物撞破

被物撞破者﹐並無所患而所因者三﹐此外因也。全然無事﹐誤被物撞破﹐或打撲或跌著或撞破傷胞瞼也﹐積血紫靑﹐撞破白仁﹐外控硬殼﹐此不能爲害﹐惟撞破三風輪﹐血灌瞳仁﹐五並輪混雜﹐最爲利害之癥也。

被物撞破圖痛惡瞳忍澀難開﹐治法服以酒調散﹐熨以蔥艾。或專以生地黃搗爛作餅烘熱貼﹐一日一換﹐以散其血﹐如無生地黃用芙蓉葉﹐無葉用根﹐去泥粗皮﹐用白皮搗爛烘熱貼亦可﹐若眼眶靑黑﹐搗生蘿卜護貼。切宜將息避風忌口﹐動風動血之物﹐諸般母肉莫喫。新撞者易治﹐若撞久血凝不散﹐無痛者難治也。

問曰﹕並無所患﹐誤被物撞破﹐或生翳者何也﹖答曰﹕外傷也﹐與內無損。治法﹕初起者宜散血爲主﹐痛甚者沒藥散止之﹐若至血散變生白翳﹐爲不治之癥也。

沒藥散方在前胞肉生瘡內。

卷上

撞刺生翳

被物撞刺生翳者﹐與撞破一理﹐然刺被竹木簽刺﹐痕傷受血灌漑﹐遂生血翳﹐磣澀淚出﹐紅筋滿目﹐此癥外傷﹐與患眼生翳不同﹐患眼者五臟六腑之毒發出爲有根病也﹐刺傷者﹐外傷與內無預。治法﹕與同癥同寬﹐一七之後﹐痕變成翳﹐可用輕丹少少吹點。忌淫欲嗔怒﹐避風將息﹐失於調治﹐潰痛發腫﹐傷於風輪﹐釀成大患﹐或至瞎﹐進無治法也。

撞刺生翳圖

卷上

血灌瞳人

血灌瞳仁者﹐因毒血灌入金井瞳仁水內也。猶如水流入井中之狀﹐淸濁相混﹐時痛澀﹐紅光滿目﹐視物蒙蒙﹐如隔絹看物﹐若煙霧中然﹐先患一隻﹐後乃相牽俱損。此癥有三﹕肝癥血熱﹐日積月累﹐灌入瞳仁﹐血凝入水﹐此關乎肝腎二經病也﹐此血難退﹔撞破之血鮮而熱﹐灌𨿽甚﹐退之速﹔又有開金鍼失手﹐撥著白仁﹐亦有瘀血灌入瞳仁。舉此三癥﹐治法頗同。亦用大黃當歸散﹑沒藥散﹑墜翳明目丸。前被物刺破及撞刺生翳﹐並血灌瞳仁﹐皆可服前藥三料﹐其效甚大﹐或生地黃芙蓉根搗爛每貼三癥﹐通呼用之﹐或蔥艾熨亦可﹐或可方而或可圓﹐活法而行﹐不可拘執其方焉﹐而獲功哉﹗血灌瞳人圖問曰﹕人患眼目無內患﹐忽因物刺著胞瞼睛珠﹐血積不散﹐或瘀血灌入瞳仁﹐或用鍼誤損惡腫痛難忍﹐或因惡拳打著睛珠脫出一二分者﹐將何治法﹖答曰﹕打傷之時﹐搗爛生地黃敷之以散其血﹐先服止痛末藥散﹐後服墜翳明丸。若因傷風服除風湯。若打著睛珠流出者﹐以手掌心搽進珠﹐亦以生地黃敷之﹐若無生地黃﹐用漧地黃酒浸濕搗爛亦可﹐服止痛沒藥沒藥散沒藥血竭大黃朴硝上爲末。每服二錢﹐酒調下﹐茶下亦可。

墜翳明目丸石決明川芎五味子知母山藥各兩人參細辛上爲末﹐煉蜜爲丸。淸茶送下。

除風湯防風車前子本五味子細辛川芎桔梗上每服三錢﹐白湯送下﹐或水煎服。

卷上

血翳包睛

問曰﹕人之患血翳遮兩睛者何也﹖答曰﹕皆因心經發熱﹐肝臟虛勞﹐受邪熱﹐致令眼中赤澀﹐腫痛淚出﹐漸有赤脈通睛﹐常時舉發﹐久則發筋結濃﹐遮滿烏睛﹐如赤肉之相﹐故名曰血翳包睛。宜服瀉心湯﹐次以修肝活血湯。

血翳包睛圖瀉心湯黃連黃芩大黃連翹荊芥赤芍藥車前子薄荷菊花﹝各一兩﹞

上咀。每服四五錢﹐水煎溫服。

修肝活血湯當歸生地黃赤芍﹝各兩半﹞川芎羌活﹝各七錢﹞黃防風黃連大黃薄荷連翹菊花白蒺藜﹝各一兩﹞

上每服四五錢﹐水煎﹐入酒二盞﹐溫服。

問曰﹕血翳包睛者何也﹖答曰﹕心熱血旺也。此病初患易治﹐若至血散盡難消﹐痛時用破血紅花散﹑當歸龍膽湯﹐點用淸涼散。

當歸龍膽湯防風石膏柴胡羌活五味子升麻甘艸黃連﹝酒洗﹞黃芩﹝酒洗﹞黃黃柏﹝酒洗﹞當歸龍膽艸赤芍藥﹝各五錢﹞

上咀。每服五錢﹐水煎至二碗﹐去渣﹐入酒少許﹐臨臥熱服﹐忌言語。

破血紅花散當歸梢川芎赤芍藥枳殼蘇葉連翹黃連黃梔子大黃蘇木紅花白芷薄荷升麻上各等分。水煎﹐加酒三盞﹐溫服。

卷上

瞼生偸鍼

問曰﹕人之患目瞼生小癤﹐俗名偸鍼者何也﹖答曰﹕陽明胃經之熱毒也﹐或因食壅熱之物﹐或飲食太過﹐使胃經上充於眼目﹐故瞼之間時發瘡毒﹐俗名偸鍼。此癥番轉瞼皮﹐洗瘀血﹐點用淸涼散﹐先宜服退赤散﹐後用通精散﹑瀉脾飲。

瞼生偸鍼圖退赤散黃芩黃連白芷當歸赤芍藥梔子桑白皮木通桔梗連翹每服水煎﹐食後服。

通精散防風川芎當歸赤芍藥大黃芒硝蒺藜石膏黃芩甘艸桔梗牙硝黃連羌活滑石荊芥上用姜三片﹐食後服。

瀉脾飲茺蔚子防風黃芩玄參梔子石膏大黃﹝炙﹞知母黃柏

卷上

黑翳如珠

黑翳如珠者﹐腎肝俱勞﹐七情鬱結之人﹐毒瓦斯攻充﹐熱極淚出﹐難開疼痛﹐甚至水輪突起﹐黑翳﹐如豆如珠﹐大小不定﹐撐起眼胞﹐磣澀礙人眼睛﹐難以運動﹐寢食不安﹐先患一隻﹐後乃相牽俱損。治法﹕用小鋒鍼逐个橫穿破﹐其黑翳﹐中有惡水流出卽平﹐勢若拾芥﹐瞬息痊安﹐眼卽能開﹐設若不諳此療﹐服涼劑點涼藥﹐靡有其功﹐小兒如此患者多是疳眼﹐其翳起來或如小香菇之狀﹐不宜鍼﹐其治法載小兒疳眼條下﹐其鍼破翳根處﹐宜淡丹藥吹點消磨翳根。

問曰﹕風輪生翳如珠如蠅頭如蟹眼者何也﹖答曰﹕肝腎二經風熱气郁也。治法﹕久積黑翳髙者﹐宜挑破珠頭﹐疼者宜撥云湯﹐明目細辛湯主之﹐熱甚者﹐當歸龍膽湯主之﹐點用二八丹調乳汁用﹐未成此癥﹐以暴發推之。

黑翳如珠圖撥云湯治眼黑翳如珠﹐蟹睛﹐疼痛﹐風气傷肝腎二經﹐宜服之。

黃﹝蜜炙﹞細辛生薑漧葛川芎﹝熱者除之﹞柴胡荊芥本甘艸升麻當歸知母羌活防風黃柏上爲末。每服六七錢﹐水煎服。

明目細辛湯方在傷寒熱病後外障癥內。

當歸龍膽湯方在前血翳包睛癥內。

卷上

蟹睛疼痛

蟹睛疼痛者﹐如黑翳同癥﹐起於瞳仁﹐肝腎之病焉﹐其翳如豆如珠蟹睛者﹐其翳起占瞳人﹐翳根小而苗大﹐此乃膈之病﹐膈中壅毒﹐气伏熱﹐赤澀淚出﹐疼痛難開﹐羞明怕日﹐其翳發起尖髙如蟹睛一般形狀﹐治法與前癥同﹐用小鋒鍼鍼出惡水﹐流盡卽平﹐次點以淡淡丹藥﹐消其翳根﹐其服藥不同前癥﹐宜用瀉肝補腎之劑服之﹐空心服補腎之藥﹐飯後服瀉肝散。

蟹睛疼痛圖瀉肝散補腎散蟬蛻防風蒺藜﹝炒﹞當歸密蒙花木賊川芎菊花荊芥茯苓石決明﹝過﹞枸杞子知母黃柏靑鹽上各等分。水煎空心服。

卷上

旋螺尖起

旋螺尖起者﹐熱積於肝﹐毒壅於膈門﹐充攻睛珠疼痛﹐中央瞳仁漸變靑白色﹐忽然凸起血絲纏繞﹐此乃是膜入水輪﹐二家並熱旋起尖來﹐狀若螺尾﹐遂號旋螺尖起證。治法﹕宜陰二陽四丹吹點﹐或調鱔魚血點尖處﹐若年久須有鋒鍼對瞳仁中央鍼入半分﹐放出惡水﹐此乃取平之﹐就紙封將息﹐避風忌口﹐十數日可也。服用雙解散﹑郁金酒調散。

旋螺尖起圖郁金酒調散黃芩郁金大黃防風梔子當歸川芎赤芍藥龍膽艸上爲末。每服三錢﹐溫酒調下﹐食後服二次。

卷上

突起睛髙

突起睛髙﹐險峻厲害之癥也﹐同前旋螺尖大不祥矣﹐皆因五臟毒風所蘊﹐熱極充眼者﹐內屬五臟﹐外屬五輪﹐五臟之气﹐毒攻五輪之瞳。初起麻木疼痛﹐汪汪淚出﹐病勢洶湧﹐卒暴之變莫測﹐非精於龍木之奧旨﹐不能措手。諺云﹕眼不醫不瞎﹐正此也。苟非其人﹐殆有甚焉﹐非徒無益而反害之。治法﹕揚湯止沸﹐莫若去薪息火﹐急投酒調散﹑酒煎散﹐宣退五臟之毒熱﹐搗蔥艾熨五輪之突起﹐消除疼痛﹐洗以白芷﹑細辛﹑當歸﹑蒼術﹑麻黃﹑防風﹑羌活﹐未可與點藥﹐宜忌口葷腥﹐將息避風﹐治法稍遲﹐或控膿﹐或突出一寸髙者﹐至此之際﹐須鋒鍼鍼出惡水﹐疼痛方止﹐睛髙取平耳﹗無尢之效也。

突起睛髙圖酒調散當歸甘艸赤芍藥菊花羌活桑螵蛸茺蔚子防風荊芥木賊上各等分。水煎﹐食後加酒三盞溫服。

卷上

硬瞼硬睛

硬瞼硬睛者﹐胞瞼睛珠俱木﹐痛澀難運﹐膈間積熱﹐肝風上壅﹐气血凝滯﹐睛瞼堅硬﹐血旺气虛之人﹐或飲酒大腸堅結﹐多受是癥﹐先患一眼﹐後乃相牽俱損﹐漸生翳膜。治法﹕初發時宜摩風膏﹐摩去風邪﹐散運血气﹐或煎生地黃﹑當歸﹑川芎﹑赤芍﹑白芷﹑羌活燻洗﹐日三度﹐宜瀉肝膈之熱﹐點以時藥﹐若積年久﹐瞼有瘀血﹐宜洗﹐黑睛有翳有膜﹐可吹可點。問曰﹕眼患經久﹐瞼胞睛珠俱木不運者何也﹖答曰﹕血气受邪﹐凝閉不行故也。

治法﹕宜洗﹐服用當歸活血煎﹑助陽和血湯﹐點用重藥加辛熱薑粉之類。

硬瞼硬睛圖當歸活血湯方在前兩瞼粘睛癥內。

助陽和血湯方在前傷寒熱病癥內。

卷上

白陷魚鱗

白陷魚鱗者﹐肝肺二經積熱﹐充壅攻上﹐致黑睛遂生白翳﹐如魚鱗鋪砌之狀﹐或入棗花﹐中有白陷﹐發歇不時﹐或發或聚﹐疼痛淚出﹐然婦人多生此病﹐何也﹖苦樂不由己出﹐七情鬱結不舒﹐毒蘊於肝肺者﹐血之室也﹐婦人以血爲主﹐血傷則生肝風﹐黑仁風輪多生是翳﹐甚至白陷釘入黃仁﹐引血相授﹐漸成大患﹐額頭兼痛﹐用摩頂膏摩擦﹐封貼於額頭處﹐用陰二陽四丹吹點﹐或用靑鹽黃泥固濟包﹐煨熟研末﹐以鴨毛點於魚鱗中﹐日一次﹐又能除此翳耳﹗問曰﹕黑睛生白翳﹐凹入不平成陷者何也﹖答曰﹕肝虛血衰也。故肝虛則受風﹐風甚則作痛﹐血衰則成陷。治法﹕點用珍珠二八丹之類。

白陷魚鱗圖痛甚宜服﹕酒調散方在前突起睛髙癥內。

沒藥散方在血灌瞳仁癥內。

羞明而不痛者宜服﹕蟬花散密蒙花散二方在兩瞼粘睛癥內。

桑螵蛸酒調散方在暴風客熱癥內。

卷上

花翳白陷

﹝與棗花白陷同﹞

人之患眼生翳如蘿卜花﹐或魚鱗子﹐入陷如碎米者﹐此肝經熱毒入腦﹐致眼中忽然腫痛﹐赤澀淚出不明﹐頭痛鼻塞﹐乃是肝風熱極﹐腦中風熱極致使然也。宜服瀉肝散﹐加味修肝散主之。

花翳白陷圖瀉肝散黑參大黃黃芩知母桔梗車前子﹝各一兩﹞羌活龍膽艸當歸芒硝上爲末等分。水煎服。

加味修肝散羌活防風桑螵蛸梔子薄荷當歸赤芍藥甘艸麻黃連翹菊花木賊白蒺藜川芎大黃黃芩荊芥﹝各一兩﹞

上爲末等分。水煎﹐入酒溫服。

蟬花散蟬蛻菊花蒺藜蔓荊子艸決明車前子防風黃芩甘艸上等分。水煎服。

補腎丸方在前蠅翅黑花癥內。

密蒙花散方在前兩瞼粘睛癥內。

卷上

冰蝦翳深

冰蝦翳深者﹐黑睛上生翳﹐如冰蝦形狀﹐因而名曰冰蝦也﹐大抵與魚鱗白陷同也。亦因肝經有熱﹐微微小小﹐點在眼之風輪﹐黑睛含糊﹐淸眵塡粘於翳之低處﹐乍時赤澀淚出﹐眵滿﹐蒙蔽瞳仁一重如鼻涕﹐或黃或白﹐看則如膜遮障一般﹐蘸卻又生﹐日久能致損眼﹐發歇來往﹐治法宜陰二陽四﹐二夜吹一次﹐稍退宜點﹐侵晨用菊花﹑側柏葉﹑黃連﹑歸須﹑桑白皮之類煎湯﹐日洗二三次﹐服撥云退翳散。

冰蝦翳深圖撥云退翳散楮實子薄荷﹝各五錢﹞川芎﹝一兩五錢﹞黃連菊花蟬蛻﹝各五錢﹞栝蔞根﹝生用﹐三錢﹞

蔓荊子密蒙花蛇蛻﹝各五錢﹞荊芥穗香白芷木賊防風甘艸﹝各五錢﹞

上爲末﹐煉蜜爲丸﹐如櫻桃大。每一兩作十丸﹐每服二丸﹐一日二服。

治眼引子於後﹕气障﹐木香湯下。眼常昏暗﹐菊花湯下。眼睛無神懶視﹐當歸湯下。婦人血暈﹐當歸湯下。虛弱之人﹐十全大補湯下。

卷上

玉翳浮瞞

玉翳者﹐風充入腦﹐積熱肝膈﹐發歇疼痛﹐失於調治﹐日久累積﹐血凝不散﹐結成白翳﹐遮瞞瞳仁﹐如玉色相似﹐立名玉翳浮瞞。如此之狀﹐有進有退﹐有紅有淚﹐發歇未定。治法﹕用陰三陽二藥吹點一次﹐眼淚帶藥汪汪流出﹐如此之狀﹐其翳膜必能漸漸收卷﹐渾如磨鏡﹐塵埃去盡﹐明必復矣﹐若發年久﹐無進無退﹐不紅不痛﹐縱有丹藥之驗﹐刀鍼之利﹐終無措手之處﹐撥云墜翳﹐服藥之聖﹐功效不能施爲﹐縱然公侯王孫﹐若受此疾﹐爲廢人矣﹐𨿽有千金之貴﹐天下之良醫﹐莫能出其手也。

玉翳浮瞞圖問曰﹕人之患眼翳如玉色遮瞞烏睛者何也﹖答曰﹕此同肝風攻充入腦﹐積熱在於肝膈之間﹐久乃腎虛﹐致眼中常發熱或赤痛﹐初則紅腫赤脈穿睛﹐漸漸生白翳膜﹐初起時如碎米﹐久則成片遮瞞烏睛﹐凝結如玉色﹐名曰玉翳遮睛。治之宜服瀉肝散﹑明目菊花散﹑通明補腎丸。

瀉肝散治胃中熱。

歸尾大黃黃芩知母桔梗茺蔚子芒硝車前子防風赤芍藥梔子連翹薄荷上各等分。每服六錢﹐水煎服。

明目菊花散菊花車前子熟地黃木賊密蒙花薄荷連翹白蒺藜防風荊芥穗甘艸各等分﹐水煎服。

通明補腎丸楮實子五味子枸杞子﹝各一兩﹞人參菟絲子肉蓯蓉菊花熟地黃當歸牛膝知母黃柏靑鹽﹝各一兩﹞

上煉蜜爲丸。每服五十丸﹐空心鹽湯下。

卷上

膜入水輪

膜入水輪者﹐肝臟積熱﹐邪在肺經﹐此金克木之候也﹐故黃仁乍時生瘡白色﹐可後又發﹐日往月來﹐致膜漸入水輪﹐此翳之根也﹐如水之得土﹐變化異常﹐遂生瘡不退﹐日積月累﹐久成大患﹐謂之膜入水輪。流汁流膿﹐痛澀難開﹐右患傳左﹐左患傳右。治法﹕宜明藥之類﹐加以蔥艾﹐吹以丹藥﹐服以湯散﹐無有不效。若傷日久﹐不痛不疼﹐不淚不紅﹐如釘入木﹐如玉之有瑕玷﹐如玳瑁之有黑點﹐此黃仁與水輪變白定矣﹐𨿽使岐黃龍木再世﹐亦不能爲也。

膜入水輪圖問曰﹕風輪生瘡或突起﹐愈後變成白翳﹐久不散者何也﹖答曰﹕肝木衰金气甚也。此病初患時有痛有淚﹐治宜退血瀉肺金﹐修肝活血﹐無痛無淚淡白色者﹐宜服補暖活血之劑治之。

瀉肺散當歸黃芩﹝各一兩﹞桔梗麻黃枳殼﹝各半兩﹞秦皮葶藶菊花旋復花生地黃防風白芷甘艸玄參梔子﹝各一兩﹞地骨皮﹝八錢﹞

上爲末。每服三錢﹐桑白皮煎湯下。

修肝活血湯歸尾赤芍﹝各一兩半﹞川芎羌活﹝各七錢﹞黃防風大黃黃連﹝各三錢﹞薄荷連翹白蒺藜菊花﹝各一兩﹞

上每服四錢﹐水煎服。

卷上

風輪釘翳

釘翳根深者﹐與膜入水輪同也﹐此乃勞傷肝經﹐或性躁急促之人﹐啼哭含情之婦﹐欲彊制郁傷於肝﹐赤澀難開﹐痛牽頭腦﹐淚出羞明怕日﹐釘翳日深﹐接引黃仁﹐根深血援終不移。治法﹕用退熱飲去風散血之劑﹐或痛甚服酒調散一二帖﹐頭痛熨以蔥艾﹐洗以防風﹑川芎﹑菊花﹑歸尾﹑白芷﹑麻黃﹑羌活﹑荊芥之類﹐量翳大小輕重吹以丹藥﹐將息避風﹐大忌淫欲嗔怒﹐不疼不痛﹐亦爲不治之癥也。

風輪釘翳圖問曰﹕風輪生翳如鍼如麻米者何也﹖答曰﹕肝虛火動也。此癥多是性躁之人﹐或思慮太過所致。治法﹕疼痛甚者﹐宜服洗肝散﹑糖煎散﹐點用珍珠散加涼膈散。﹝俱在前﹞

洗肝散梔子薄荷防風當歸甘艸連翹大黃黃芩蒼術羌活菊花木賊赤芍上各等分爲末。每服二錢﹐食後蜜水調下﹐或煎﹐日進二三服。

糖煎散龍膽艸防風防己大黃荊芥赤芍藥當歸甘艸川芎上各等分爲末。水煎﹐臨時投入砂糖少許﹐同服。

卷上

黃膜下垂

黃膜下垂者﹐脾胃熱﹐風結血凝气滯﹐膏脂窒塞﹐血運不能通﹐故生是疾﹐發歇無時﹐痛澀淚出﹐漸生黃膜下垂﹐發則膜舒﹐退則膜捲﹐胞皮下垂﹐羞明怕日﹐𨿽舉不張﹐黃膜漸長﹐遮瞞瞳仁也﹐甚至滿目皆黃﹐難辧人物。治法﹕𨿽不是拳毛倒睫之癥﹐亦可夾些眼皮﹐使露黑睛﹐黃膜气舒發歇年久可夾﹐乍發不宜夾。治宜通脾瀉胃撥云八正之劑以對﹐充之丹片腦少許﹐如有淚退之速﹐無淚退之遲﹐忌口齋戒﹐使衰其血易於調理也﹐又有一癥﹐黃膜從下生上﹐爲之黃膜上充﹐大抵治同﹐濃者宜挑剪。

黃膜下垂圖問曰﹕白睛黃赤生翳如赤膜者何也﹖答曰﹕脾胃得肝木克土之候也。治宜省味金花丸去其黃膜﹐後用鍼沙平胃丸收功﹐點用重藥﹐腦不可用﹐少下。

鍼沙平胃丸久服平胃气﹐去肝邪。

蒼術濃朴陳皮甘艸鍼沙上各等分﹐咀爲末﹐煉蜜爲丸﹐如綠豆大。每服五十丸﹐空心米湯下。

省味金花丸治脾胃積熱﹐致生黃膜。

梔子黃芩黃柏桑白皮地骨皮桔梗知母甘艸上爲細末﹐煉蜜爲丸。淸茶送下。

卷上

赤膜下垂

眼胞下生赤膜垂下﹐遮於黑睛疼痛者﹐乃胃熱也。治法﹕紅痛甚者服郁金酒調散﹑大黃當歸散﹐微退後﹐用撥云湯﹑生地黃散﹐點用重藥加淸涼散藥﹐以上方俱在前。

赤膜下垂圖大黃當歸散治胃中有熱﹐生膜疼痛。

當歸芍藥川芎菊花大黃黃芩杏仁薄荷上各等分﹐咀。食後水煎溫服。

生地黃散治眼下赤膜﹐發歇無時﹐久服則不發。

生地黃黃柏知母防風荊芥升麻漧葛天花粉黃芩甘艸桑白皮白茯苓赤芍藥上咀。每服七八錢重﹐水煎食後服。

卷上

逆順生翳

逆順生翳﹐與赤膜下垂與黃膜下垂上充之癥頗同﹐然此順逆者﹐五臟虛勞﹐風熱衝於肝膈。上胞﹐陽明經毒壅﹐血气凝滯﹐故生赤膜垂下﹐謂之垂簾翳﹐此爲順。下瞼﹐太陰肝經毒壅﹐故翳膜下生向上﹐謂之逆翳。治法﹕宜服瀉脾胃之劑﹐大抵去翳之藥﹐隨其輕重增減用之﹐宜忌口諸毒。

逆順生翳圖問曰﹕眼上下逆順上翳者何也﹖答曰﹕肝經虛損﹐積毒熱甚﹐至生翳四起侵黑睛﹐治宜明目流气飲﹑蟬花無比散﹐點用珍珠散﹐次用三七丹﹐腫者亦可洗。

明目流气飲﹝方在前傷寒熱病癥內﹞治脾得邪熱﹐或逆順生翳。

蟬花無比散治風毒傷目﹐昏暗漸生白翳遮睛。

白茯苓甘艸﹝炙﹐助胃﹞防風﹝各四兩﹞川芎赤芍藥﹝各二兩﹞石決明﹝鹽水煮研極細﹞

白蒺藜﹝炒去尖﹐各四兩﹞蛇蛻﹝炙﹐三兩﹞蟬蛻﹝去頭足﹐四兩﹞蒼術﹝一兩﹞當歸﹝酒浸﹐二兩﹞

上爲末。每服三錢﹐食後米汁調服﹐茶亦可。忌食毒物。

卷上

漏眼膿血

漏眼膿血者﹐有甚於釘翳並膜入水輪二癥之利害也﹐此癥未發之時﹐其頭先覺昏悶﹐四肢如勞﹐五臟多積風熱壅毒﹐攻充於黑睛﹑黃仁生出毒瘡﹐灌漑水輪控血﹐潰爛流膿。治法﹕宜蔥艾入白芷鍋內炒熱﹐以棉裹熨於眼胞上﹐屢換熱的﹐散其惡血﹐消其敗膿﹐止其惡痛﹐生地黃搗爛煨熨於有瘡處更妙﹐用陰二陽四丹對於有瘡處吹﹐或單用枯礬﹑輕粉﹑血竭﹑乳香研細對著瘡處吹點﹐亦可洗以桑白皮入鹽花明礬燻洗﹐服以墜翳明目丸﹑沒藥散﹐忌動風動血之物。

漏眼膿血圖墜翳明目丸﹝方在前血灌瞳仁癥內﹞

沒藥散沒藥大黃﹝蒸﹐少用﹞朴硝上爲末。每服三錢﹐酒調下﹐茶亦可。

卷上

飛塵入眼

飛塵入眼者﹐此病全然無事﹐誤被物或飛塵飛絲入眼者﹐此外傷也。只爲塵物粘在胞瞼之間﹐粘定不出﹐痛澀難開﹐磣淚出﹐致生障膜。初患之時﹐治法用絲綫纏耳環腳﹐番轉上下胞瞼﹐撥出塵物卽可。若初時不諳此法﹐少療﹐日久必生翳膜遮瞞瞳仁﹐須有丹藥吹點﹐胞瞼內仔細番看﹐有物粘處﹐必定有血積成塊或肉疙瘩﹐此是病之發縱處﹐宜小鋒鍼挑撥﹐或有刺塵處鍼毒血出﹐可此爲病之根也﹐曰外病也﹐初起宜將絲綫捲銅匙腳﹐撚撥出塵物﹐久者宜番轉看上下﹐有積處洗至平﹐點用淸涼散﹐服以散血退熱之劑。

飛塵入眼圖酒調散當歸甘艸大黃赤芍藥菊花桔梗蒼術桑螵蛸麻黃羌活茺蔚子連翹上爲末。每服三錢﹐酒調服。

修肝散防風羌活當歸生地黃黃芩梔子赤芍藥大黃甘艸蒺藜﹝各一兩﹞

上水煎服。

卷上

拳毛倒睫

拳毛倒睫者﹐此脾與肺二經之得風熱也﹐肺爲五臟之華蓋﹐主一身之皮毛﹐肺虛損則皮聚而毛落也﹐脾家多壅濕熱﹐致令上胞常腫﹐大抵肝家受熱不時淚出﹐痛癢羞明怕日﹐赤澀難開﹐常以手摩引﹐致令上下胞瞼皮漸長﹐眼漸緊﹐故睫毛番倒裏面﹐刺眼礙澀瞳仁﹐漸生翳膜﹐欹頭則視不能正觀。治法﹕先宜洗瘀血﹐後用竹夾夾起眼皮﹐灸四五壯爲妙﹐使毛生向外﹐其疾瘳耳﹗睛中有翳﹐用陰二陽五丹﹐吹點﹐翳卽消磨﹐其夾須根據口訣﹐務令夾起﹐不可滋水﹐恐潰有疤痕﹐若脫下痕處用光粉調香油逐早搽抹﹐久則生肉一般﹐眼目光明如舊。

拳毛倒睫圖細辛湯治脾經腫﹐得風熱宜服。

細辛防風茺蔚子知母大黃桔梗羚羊角黑參上咀﹐每服四錢﹐用水煎﹐食後溫服。

防風飲子黃連﹝一兩﹞細辛蔓荊子﹝各三錢﹞葛根防風﹝各五錢﹞當歸身﹝七錢﹞甘艸﹝炙﹞人參上水煎﹐食遠服。避風﹑忌口。

除濕壓熱飲細辛蒼術﹝各一兩﹞防風知母茺蔚子﹝各兩半﹞桔梗﹝二兩﹞大黃黃芩梔子仁朴硝上水煎服。

阿膠丸阿膠﹝蛤粉炒﹞鼠粘子﹝炒﹞甘艸糯米﹝炒﹐各一兩﹞馬兜鈴款冬花紫菀桔梗丸﹐如彈子大。每服一丸﹐食後細嚼﹐薄荷湯下。

密蒙花散密蒙花羌活菊花石決明木賊黃柏白蒺藜黃芩蔓荊子靑葙子枸杞子上每服三錢﹐茶送下﹐水煎亦可。

卷上

充風淚出

充風淚出者﹐癥非一也﹐有腎虛不生肝木﹐肝經受風而虛損﹐故木動也﹐迎風而淚出也﹐肝經虛者﹐宜服止淚補肝散止之。大止淚之法﹐點用重藥﹐熱淚者服川芎茶調散﹐點用淸涼散﹐肝風者宜蒼術止之。不赤不痛淚出﹐是謂之風淚﹐腫痛赤澀淚出者此熱淚也。若迎風而出汪汪﹐冬日多﹐夏日少﹐拭卽還生﹐又不分四季皆有﹐此冷淚也﹐冷淚者乳香川烏丸﹐川烏一个艸烏二个去皮﹐明礬一錢白面塊一个爲末﹐豬膽汁爲丸﹐如黍米大﹐每用一丸﹐夜臥時放在眼之大頭﹐淚出卽止﹐或灸止之。又有肺臟久冷﹐大有竅﹐名爲淚堂﹐淚堂通肺腑﹐此淚難治﹐久流則能令目昏暗﹐血气虛弱之人﹐不腫不赤﹐但淡紫紅者﹐澀痛淚出﹐是虛淚。

充風淚出圖灸法久流冷淚﹐灸上迎香二穴﹐天府二穴﹐肝二穴﹐第九骨開各對寸。

止淚補肝散治肝虛迎風淚出不止﹐宜灸睛明二穴﹐系大頭﹐風池二穴﹐臨泣二穴。

蒺藜當歸熟地黃白芍藥川芎木賊防風夏枯艸﹝血虛者不用﹞

上各等分﹐爲末。每服二三錢﹐茶淸送下。

蒼術散治風濕傷肝﹐濕淚昏花。

蒼術木賊香附米夏枯艸蟬蛻甘艸蒺藜白芷防風蔓荊子川芎僵蠶上根據各等分爲末。每服二三錢﹐茶淸下﹐酒亦可。

川芎茶調散治一切熱淚﹐眼弦濕爛。

川芎防風羌活甘艸石決明木賊石膏﹝炒﹞荊芥菊花薄荷葉上各一兩爲末。每服二三錢﹐食後茶下。

卷上

肝風積熱

肝風積熱者﹐肝家勞苦﹐七情鬱結﹐二三年間來來往往﹐一發一歇﹐遂生翳膜﹐或聚或散﹐赤澀淚出。此癥多是夜勤燈光觀書史﹐或雕畫打銀細巧之人﹐久累肝家﹐積熱成風﹐肝若受風﹐必有腦疼﹐不覺漸漸昏蒙。治法﹕有翳者吹以丹藥﹐內服瀉肝省風之劑﹐除肝家之風熱﹐忌口將息﹐一年半載﹐病根除矣。其洗眼照根據疼痛腫澀洗眼之方﹐載在前癥條下。

肝風積熱圖問曰﹕眼目連年歇發無時者何也﹖答曰﹕肝經積熱也。經云﹕肝勞則气逆﹐肝寧則气順。气急則發﹐气順則歇。治宜發時痛甚者服洗肝散﹑省風湯之類﹐常服此數方則能除此病也﹐點用淸涼散。

洗肝散方在天行赤眼癥內。

瀉肝散治肝經積熱。

黑參大黃黃芩知母桔梗芒硝上各等分爲末。每服二三錢﹐食後熱水調下﹐日二次。

省風湯治肝熱火旺﹐瞳仁不淸或細小﹐宜服。

防風犀角大黃知母玄參黃芩羚羊角﹝肝虛不用﹞桔梗上爲末。每服二錢﹐水煎入燈心﹑竹葉﹐食後服。

卷上

坐起生花

坐起生花者﹐此是內障。此癥肝血衰﹐肝﹑腎二經虛也。六陽不舉﹐故久坐傷血﹐起則頭暈眼花﹐或前常見花發數般﹐或赤或黑或白﹐撩亂昏暗不明﹐良久乃定﹐瞳仁開大不淸。此癥宜補肝腎﹐或明目固本丸。不治﹐患久變爲靑盲內障﹐變爲五風﹐難治之癥也。固本丸只生熟二地黃﹑天門二冬﹐加人參也。

坐起生花圖問曰﹕人之坐起眼前見花﹐數般茫茫如蠅翅者何也﹖答曰﹕肝腎二經乏气也。經云﹕肝腎之气充則精彩光明﹐肝經之气乏則昏蒙眩暈。治法﹕宜補腎丸﹑補肝重光散﹑還精丸﹑明目固本丸﹑補腎明目丸﹐隨人气體虛實加減用之。

補腎丸治血气虛弱﹐變成內障﹐宜服。

磁石﹝火醋淬七次﹐水飛過﹞三兩肉蓯蓉﹝酒浸焙﹞五味子熟地黃﹝酒蒸焙﹞枸杞子菟絲子﹝洗淨﹐酒浸﹐蒸另研﹐各二兩﹞楮實子覆盆子﹝酒浸﹞車前子﹝酒浸﹞石斛﹝去根﹐各一兩﹞沈香﹝另研﹐五錢﹞黃柏﹝各二兩﹞靑鹽﹝另研﹐五錢﹞或加知母上煉蜜爲丸﹐如桐子大。每服五十丸﹐空心鹽湯下。

補腎明目丸治肝腎血虛﹐視物不明﹐諸眼服涼藥﹐表裏愈後少神光。

羚羊角生地黃肉蓯蓉枸杞子防風艸決明﹝各一兩﹞楮實子﹝五錢﹞幹菊花羌活當歸﹝各二兩﹞羊子肝﹝四兩﹐煮焙﹞

上爲末﹐煉蜜丸﹐如梧桐子大。每服二十丸﹐空心鹽湯送下﹐日午淸茶下﹐臨臥酒下﹐不飲酒人參當歸湯下。

明目固本丸治心熱﹐腎水不足用﹐少睛光﹐久服生精淸心。

生地黃熟地黃天門冬麥門冬枸杞子幹菊花上各研末﹐煉蜜爲丸﹐如梧桐子大。每服三十丸﹐空心鹽湯下。

卷上

黃昏不見

人之兩目﹐至日落西之時﹐漸漸不見﹐亦系內障﹐俗謂之雞蒙眼也。此乃腎之虛也。眼𨿽屬於竅門﹐乃歸腎而爲主﹐腎虛則眼目昏﹐或貪淫樂欲酒色過度﹐使腎臟衰憊﹐稟受天眞不全﹐精神短少﹐致瞳仁神腎水不淸﹐故目之無光也。治之須有還睛補腎﹐看人老少虛實﹐斟酌藥餌以平之﹐飲食以補之﹐戒色斷怒﹐使會陰水自然明矣。

黃昏不見圖還精補腎丸治內障﹝方在目暗生花癥內﹞。

補腎明目丸治諸內障﹐欲變五風﹐變化視物不明。

川芎當歸熟地黃菊花山藥知母石菖蒲黃柏靑鹽遠志白蒺藜川巴戟五味子白芍藥桑螵蛸茺蔚子菟絲子靑葙子密蒙花枸杞子肉蓯蓉石決上爲末﹐煉蜜爲丸﹐如梧桐子大。每服四十丸﹐空心鹽湯下。

十味還睛丸治下元虛憊﹐一切內障。

防風羌活密蒙花靑葙子川芎蒺藜甘艸白術木賊菟絲子﹝酒浸三宿﹐生用﹐焙漧﹞

上爲末﹐煉蜜爲丸﹐如梧桐子大。每服二十丸﹐空心鹽湯下。

卷上

瞳人幹缺

瞳仁幹缺者﹐亦系內障﹐與外障無預﹐但因頭疼痛而起﹐故列外障條中。按此癥因夜臥不得﹐肝臟魂肺藏魄﹐魂魄不安﹐精神不定而少臥勞傷於肝﹐故金井不圓﹐上下東西如鋸齒﹐HT缺參差﹐久則漸漸細小﹐視物蒙蒙﹐難辧人物﹐相牽俱損。治法﹕宜瀉肝補腎之劑﹐一本無鴻飛內有﹐腎肝俱虛火旺也﹐用豬肝煮熟﹐露宿侵晨切薄﹐蘸夜明沙細嚼﹐此藥能通明益膽之功。瞳仁小者肝之實﹐瞳仁大者肝之虛﹐此癥失於醫治﹐久久瞳多鎖緊﹐如小鍼眼大﹐內結有云翳﹐或黃或靑或白﹐陰看不大﹐陽看不小﹐遂成瞽疾耳﹗初起時眼珠墜痛﹐大微紅﹐猶見三光者﹐治宜服五瀉湯﹑省風湯同補腎丸﹐及補腎明目丸﹐久服效﹐方俱在前。

瞳人幹缺圖五瀉湯治瞳仁幹缺火旺﹐及五臟虛火旺動﹐此藥能瀉火。

黃柏知母木通梔子生地黃甘艸黑參桔梗黃芩防風熱甚加羚羊角犀角黃連上咀。每服六七錢﹐用水煎﹐食後服。

卷上

癢極難忍

癢極難忍者﹐肝經受熱﹐膽因虛熱﹐風邪攻充﹐肝含熱極﹐肝受風之燥動﹐木搖風動﹐其癢發焉。故諸癢屬虛﹐虛則癢﹐諸痛爲實﹐實則痛。有黑珠癢者﹐有眼弦癢者﹐點以丹藥﹐或煨姜摩擦﹐淚通癢止﹐或濕癢用碧天丹洗﹐侵晨洗以鹽湯﹐或入桑白皮﹑防風﹑荊芥﹑薄荷之類。問曰﹕眼迎風受癢者何也﹖答曰﹕肝肺二經受風邪也。治法﹕癢時用三霜丸﹑撥雲散﹑棉裹散﹐洗用去風藥。

癢極難忍圖三霜丸治癢極難忍﹐用此丸卽愈。

薑粉枯礬白硼砂上爲末﹐口津液調和如粟大。要用時﹐將一丸放於大止之。

棉裹散治眼濕淚爛弦眼目。

當歸黃連﹝各一錢﹞銅靑﹝七分﹞枯礬﹝四分﹞朴硝上各爲細末﹐用細絹包綿縛緊﹐每一个約龍眼核大。要用時將一个用白湯半盞泡洗﹐一日二次。

卷上

眼內風癢

問曰﹕人之患眼﹐遇風癢極者何也﹖答曰﹕此因肝虛﹐合畜風熱﹐膽經風毒上充入眼﹐遂遇風受癢。宜洗﹐服本烏蛇湯﹑補膽湯。

眼內風癢圖本烏蛇湯本烏蛇防風羌活白芍藥川芎細辛上浸酒﹐煎服亦可。

補膽湯前胡馬兜鈴茯苓﹝各一兩﹞柴胡人參桔梗細辛黑參上煉蜜爲丸。每服三錢﹐水煎服亦可。

卷上

垂簾翳

問曰﹕人之患眼生翳﹐如珠垂簾遮睛者何也﹖答曰﹕此因心火虛炎﹐肝經風熱﹐上攻入腦中﹐熱毒流下﹐注於風輪﹐故眼赤澀淚出﹐腫痛無時﹐年久烏睛白紅色﹐故名曰垂簾翳。

宜服洗心散﹐加味修肝散。

垂簾翳圖洗心散荊芥薄荷連翹麻黃赤芍藥梔子黃連大黃﹝各一兩﹞

上每服五錢﹐水煎服。

加味修肝散梔子薄荷﹝各三兩﹞羌活﹝一兩﹞當歸大黃連翹﹝各五錢﹞黃芩赤芍藥菊花木賊白蒺藜川芎﹝各一兩﹞麻黃甘艸上爲末。每服三錢﹐用酒調下﹐痛用酒﹐不痛水煎服。

卷上

鶻眼凝睛

鶻眼凝睛﹐此驟然所感﹐非久患之癥﹐因五臟皆受熱毒﹐致五輪振起﹐堅硬不能轉運﹐气血凝滯﹐睜然如鶻鳥之眼﹐凝視不運之貌﹐難辧人物﹐因形而名曰鶻眼凝睛﹐治法﹕宜用香油調薑粉汁於額瞼部摩擦及面上﹐或摩風膏摩擦更好﹐服以酒煎散﹐以被蓋出汗﹐其眼卽活動。面面用燈火燒之﹐斷其風路﹐此癥多是小兒急慢驚風之癥﹐大人少有此患。

鶻眼凝睛圖桑螵蛸酒調散﹝方在前暴風客熱內﹞眼障初服。

導痰消風散陳皮半夏甘艸白芷全蠍羌活防風荊芥升麻細辛蘆薈上咀﹐各等分。水煎﹐姜三片﹐溫服。

卷上

轆轤展開

轆轤展開者﹐與鶻眼凝睛癥同﹐鶻眼凝睛者睛凝不運之貌﹐轆轤展開而大者﹐此膽腎之水散焉﹐瞳仁之大小隨黃仁之展縮﹐黃仁展則瞳仁小﹐黃仁縮則瞳仁大﹐人不知瞳仁能大小者非也﹐此乃肝受風而不展轆轤﹐則瞳仁圓也﹐隨肝輪而縮﹐覺見瞳仁大不收﹐號曰轆轤展開癥。風充入腦眼帶弔起﹐此癥小兒急慢驚風受之﹐治法同前﹐薑汁調香油摩風膏摩擦﹐藥用蚌殼頻頻灌下﹐乳母忌口。

轆轤展開圖問曰﹕瞳仁開大眼不收而展縮者何也﹖答曰﹕肝受風﹐痰盛也。治法﹕僻巽錠子﹑牛黃丸﹐石楠散﹐初起者宜發表﹐小兒如患此﹐治法亦同。

僻巽錠子治肝膽受風﹐變成前癥﹐小兒通睛﹐瞳仁闊大﹐並皆治之。

牛膽南星﹝七錢﹞防風漧姜﹝各三錢﹞白附子﹝五錢﹞牛黃﹝三分﹞川烏白芷薄荷木香白術白茯苓人參﹝各五錢﹞朱砂﹝一錢﹞麝香﹝五分﹞白僵蠶﹝二十个﹐生用﹞片腦﹝五分﹞

上將前藥俱研爲細末﹐冬用蜜二斤甘艸半斤煎作膏稀稠得宜﹐將次藥末和作錠子﹐金箔爲衣。小兒急慢驚風﹐手足搐搦﹐金銀箔磨湯化下一錠﹔大人破傷風﹐酒化下三四錠子﹐約一錢一个﹐或七分一个﹐夏用麻黃一斤甘艸半斤﹐用水三四碗砂鍋內煎至一鐘之時﹐入蜜一斤﹐緩緩熬煉﹐滴水內成珠﹐方將前藥搜和爲丸﹐卽作錠子也。

牛黃丸能去風痰。

牛黃﹝二分﹞白附子全蠍肉桂川芎石膏﹝各一兩﹞白芷﹝三分﹞藿香﹝五錢﹞麝香﹝少許﹞

朱砂﹝二錢﹞

上爲細末﹐煉蜜爲丸﹐如梧桐子大。每服二三丸﹐臨臥薄荷湯下。

通頂石楠散能利膈開風痰。

石楠藤藜蘆﹝各一兩﹞瓜蒂﹝七分﹞

上爲末。米湯下一匙﹐日一二度﹐灌入口內﹐去風痰。

卷上

小兒通睛

小兒通睛﹐與鶻眼凝睛﹑轆轤展開此三癥頗同﹐然此癥或因外物打著頭顱﹐或被諸般人物驚心﹐遂成驚風之癥。風熱傷肝魂不應目﹐風邪上壅黃仁不成關鎖﹐瞳仁開﹐惟直視不辧人物﹐致眼通睛﹐通者黃仁﹑水輪皆黑﹐似無黃仁﹐瞳仁水散﹐似無瞳仁﹐此黃仁與瞳仁通混不分﹐號曰通瞳。亦風藥摩擦二法﹐發散風邪宜服牛黃丸﹐不須點藥﹐只服藥﹐然前癥牛黃丸﹑通頂石楠散亦可用也。

小兒通睛圖牛黃丸通頂石楠散二方俱在前癥條下。

五七犀角飲犀角人參茯苓甘艸遠志﹝各一兩﹞麝香﹝少許﹞龍膽艸黃芩﹝各五錢﹞

上咀。水煎服。

卷上

小兒疹痘

小兒疹痘者﹐名爲百歲瘡也。不論大小俱患一度﹐疹痘入眼﹐疹有兩分﹐痘瘡初上皮膚之際﹐眼閉不開﹐眼上卽有痘瘡點在黑睛上易治﹐急取益母艸煎湯燻洗﹐日三度﹐更以陰一陽五丹調鱔魚血點﹐忌口及夜啼﹐乳母亦忌口﹐須疹痘痊可﹐其眼漸開﹐眼中之痘﹐亦隨而痊矣。又有一癥﹐痘疹之後瘡痂落盡﹐肌體肥壯﹐眼中忽然紅澀﹐此乃餘毒鬱結於肝而發出﹐此癥十分利害﹐失治多能害目﹐只用車前艸擂水頻與飲下﹐洗卻肝經之熱毒﹐洗以益母艸﹐點以鱔魚血調藥。經曰﹕疹痘之後﹐毒瓦斯鬱結於肝而气不能泄﹐攻發於眼﹐傷於瞳仁者﹐素無治法也。

小兒疹痘圖問曰﹕小兒此癥入眼者何也﹖答曰﹕小兒痘瘡之發﹐五臟皆熱毒之气壅塞停畱﹐熱气在肝膈充入眼﹐使疼痛淚出﹐怕日羞明難開﹐遂生瘡於眼內﹐久發變爲白膜。初覺瘡入眼中赤澀之時﹐急將藥泄其毒﹐外以退翳之藥﹐若不能爲﹐終身之患也。先將秦皮湯洗目眼﹐紅花退翳散服之效。

秦皮湯洗眼。

秦皮秦艽防風細辛﹝各兩﹞甘艸﹝一錢﹞

上將水二盞﹐煎至一半﹐熱洗。

紅花散紅花連翹當歸生地黃紫艸大黃甘艸赤芍藥上燈心竹葉﹐水煎服。

退翳散卽豬肝散眞蛤粉谷精艸夜明砂上爲細末。用豬肝二兩切開﹐摻藥於內﹐以麻紮定煮﹐水冷﹐將肝同藥細嚼﹐煮肝本汁咽﹐諸般毒物莫喫。

卷上

小兒眼生翳

小兒眼生翳者﹐脾胃實熱所致。或者胎中受毒﹐或因乳母好食熱物﹐皆能令小兒患眼。

量兒之大小﹐疾之遠近輕重﹐一周半載者﹐其藥須令母喫﹐或蛤殼灌入小兒喫可也。二三歲者﹐此是胎毒也。離母之後患眼者﹐此是小兒自受之癥﹐與母無預。此藥須令小兒喫﹐忌以油膩煎炒﹑糖甜果子之類﹐不獨患眼所忌﹐不忌多生驚癥﹐變爲疳傷﹐亦能害目﹐甚至不治之癥﹐其疳眼別有餘條款﹐此乃小兒生翳癥也。黑睛如麻豆﹐大如蘿卜花﹐與疳眼大不侔矣。一倍三黃丹﹐一倍珍珠散點用。

小兒眼生翳圖加味修肝散梔子薄荷連翹麻黃赤芍藥羌活當歸大黃黃芩菊花木賊白蒺藜川芎甘艸上水煎﹐食後服。

卷上

痘疹入眼

問曰﹕小兒疹痘入眼者何也﹖答曰﹕小兒於母胎中受其毒﹐必發疹痘﹐出之時五臟俱有熱相攻﹐或肝臟受熱甚﹐必有痘生於目內﹐宜服。

痘疹入眼圖涼肝散艸決明天花粉甘艸赤芍藥綠豆皮谷精艸上爲末。每服六錢﹐蜜水調下。

問曰﹕小兒痘疹傷眼者何也﹖答曰﹕五內虛熱上攻也。治法﹕經云﹕切不可泄﹐餘毒宜用微涼劑和解。此癥初起﹐睛上紅紫澀痛﹐可用通神散﹐或車前艸擂蜜水﹐頻頻與喫﹐洗去肝中火邪。若至喪明﹐睛中有翳﹐或凹入者﹐經云﹕疹痘之後﹐毒瓦斯鬱結於肝﹐傷於瞳﹐素無通神散治小兒疹痘﹐用此能解毒。

白菊花綠豆皮谷精艸石決明﹝過﹞

上各等分爲末。每服二錢﹐幹柿一个﹐米汁水一盞同煎﹐候水漧﹐不拘時服﹐能服湯藥﹐只將本方煎服亦可。

救苦觀音散桔梗當歸連翹本細辛蒼術龍膽艸羌活黃連知母黃芩黃柏川芎柴胡防風升麻生地黃紅花上各等分﹐煉蜜爲丸。能吞者每四五十丸服﹐小者量服之。

通神散菊花谷精艸密蒙花綠豆皮蒼術石決明甘艸黃芩蟬蛻木賊上各等分。水煎﹐食後溫服。

卷上

小兒雀目

問曰﹕大人小兒雀目﹐至申酉時不見物者何也﹖答曰﹕肝虛受邪熱所傷﹐經絡凝滯不和﹐陰陽不和﹐榮衛不通﹐夜至昏也。治法﹕宜服五膽丸﹑蝙蝠肝散﹐又宜服蒼蠅散﹐豬肝散主之﹐不用點藥﹐虛極者用補藥亦可﹐增減用之。

小兒雀目圖蒼蠅散用蒼蠅翅艸及花爲細末﹐用白水煮豬肝露一宿﹐空心煎丸。又可服豬肝散。

豬肝散卽退翳散。方在前小兒疹痘癥內。

五膽丸熊膽﹝一个﹞黃牛膽﹝二个﹞靑魚膽﹝一个﹞鯉魚膽﹝二个﹞靑羊膽﹝一个﹞石決明﹝二兩﹞夜明沙﹝一兩﹞麝香﹝少許﹞

上爲末﹐將前膽和爲丸如綠豆大。每服三十丸﹐空心茶下。

蝙蝠散蝙蝠肝﹝一个﹞石膏﹝一兩﹞黃丹石決明﹝﹞白蒺藜﹝炒﹐各二兩﹞若無蝠肝用羊肝加夜上將前藥研細末。每服二錢﹐米湯調下﹐無蝙蝠肝用羊肝一塊切作四塊﹐以藥一二錢摻肝內﹐以麻縛定﹐用米汁水入罐內煮熟﹐次早取出羊肝藥細嚼﹐以煮肝汁同食效﹐如體虛弱之人亦可服補藥﹐爲丸尢妙。

卷上

胎風赤爛

胎風赤爛者﹐其癥有三﹕初時血露入眼﹐洗不漧淨﹐而生是疾﹐遂至赤爛﹔又有在母胎中﹐其母不知忌口﹐多食壅毒之物﹐酒面五辛之類﹐至產生三四个月﹐兩眼雙赤﹐眵粘四﹐紅赤濕爛﹐此是胎毒所致﹐此小兒在腹中飲母血﹐血毒於兒﹐出生方發此癥也﹔又有乳母壯盛之人﹐抱兒供乳之際﹐兒口未哺﹐乳頭汁脹滿﹐其汁灑然射出﹐充入兒眼亦能生此爛濕﹐若充射面部則能生疵濕瘡癢。大抵此三癥通號曰胎風赤爛。孰知內有三因之由﹐血露不淨與乳充射﹐宜碧天丹洗﹐胎毒者須再服三黃丸。忌口。其兒亦用三黃湯燻洗﹐點以時藥可也﹐服宜小防風湯﹑小承气湯﹑小菊花膏﹑導赤散﹐此數方隨冷熱用之﹐或童子患眼者﹐治法亦用此數方加減﹐點用時藥。

胎風赤爛圖小防風湯此方治小兒胎風赤爛﹐小兒眼生翳。

大黃梔子甘艸赤芍歸尾防風羌活上等分。水煎食後服。

小承气湯大黃薄荷杏仁蟬蛻甘艸羌活天麻當歸赤芍藥防風上水煎服。

小菊花膏丸治小兒風毒眼。

黃連枯黃芩大黃幹菊花羌活蒼術荊芥防風上爲細末﹐煉蜜爲丸。每服四五十丸。或爲膏。

卷上

小兒疳傷

小兒疳傷之癥﹐富貴之家﹐多生是疾﹐蓋因父母過愛之由也。小兒如艸木之萌芽難受風日寒露之欺﹐且小兒五臟六腑未實﹐气血柔弱﹐怎禁油膩﹑煎炒及諸般葷腥。或一周半載﹐縱口味食糖甜之物﹐及鵝鴨雞豬牛羊等肉﹔或飯方了﹐又哺以乳﹔或乳方飽﹐又與其飯﹐此出於父母至情。富貴之家﹐有是癥焉﹐或貧賤之家﹐亦有是癥何也﹖一食諸物不消不化先傷於脾﹐致腹脹﹐午後發熱﹐至夜半方退﹐日久頭髮稀疏﹐轉作泄瀉頻頻﹐瀉甚則渴﹐至傷肝膽﹐眼之白仁鮮紅﹐羞明怕日﹐漸生翳膜﹐遮瞞黑珠﹐或突起如黑豆如香菇之狀。治法﹕先治內﹐後治外。用雞卵入輕粉一二分﹐使君子仁一个半﹐蔥珠幾顆﹐濕綿包煨與喫﹐宜空心連喫五七彈止。又宜煮羊肝露宿蘸夜明沙喫﹐或煮豬肝亦可。切宜忌口葷腥。其白膜用陰一陽七藥調乳點﹐煎胡宣二連服﹐側柏葉燻洗﹐若疳傷肝膽﹐眼珠突出或瞎盡﹐爲不治之癥﹐不獨瞎眼﹐甚至傷命。若聲啞口漧﹐手腳俱腫﹐十死八九。

小兒疳傷圖問曰﹕小兒疳傷眼目﹐疼痛羞明不開﹐烏睛上靑翳如黑珠子﹐或白膜遮睛者何也﹖答曰﹕此因飲乳之際﹐好食果子雜物油膩及熱毒物﹐多使脾胃生疳﹐或瀉泄不止﹐夜間潮熱﹐久則疳虫傷肝﹐上攻眼目﹐初覺紅澀羞明﹐急療。若烏睛上變成有黑翳如珠﹐泄瀉不止者﹐多是不治。宜服除熱飲等方。

五疳丸治小兒疳眼﹐面瘦皮黃﹐羞明怕日﹐食乳不消。

綠礬﹝成浣淨﹞密陀僧﹝制過﹞夜明砂﹝各一兩﹞

上爲末﹐用蒸棗肉﹐搗前藥末爲丸﹐如黍米大。每服三四十丸﹐量兒之大小﹐空心米湯除熱飲大黃知母防風黃芩各兩黑參茺蔚子菊花木賊﹝各一兩半﹞

上水煎﹐食後服三貼﹐用雞蛋一个﹐使君子仁三个﹐輕粉二分﹐合研末入蛋內煨熟﹐空心服﹐至二三个卽去疳虫﹐後服五疳丸。

五疳丸胡黃連﹝五錢﹞牛黃﹝一錢﹞密陀僧﹝一兩﹞夜明砂綠礬﹝三兩﹞

上用棗肉爲丸﹐綠豆大。空心服三十丸﹐米湯送下。

蕪夷丸治小兒五疳。

蕪夷黃連神曲麥芽﹝炒﹞

上各等分爲末﹐麵糊爲丸﹐綠豆大。每服十丸至十五丸﹐米湯下。

五疳陳皮湯寒熱往來﹐薄荷湯下。

卷上

風弦赤眼

問曰﹕人之患眼﹐兩瞼時常赤爛者何也﹖答曰﹕大人患者﹐因脾土蘊積濕熱﹐脾土衰不能化濕﹐故濕熱之气相攻﹐傳發於胞瞼之間﹐致使羞明淚出﹐含在胞瞼之內﹐此淚熱毒﹐以致眼弦赤爛。治法﹕春夏爛者爲熱爛﹐服用三黃湯﹐洗用散﹑金錢湯﹐有瘀血宜洗﹐與服瀉脾湯﹔秋冬爛者爲冷爛﹐又曰迎風灑淚﹐洗用碧天丹﹐點用重藥﹐瞼濃洗之﹐後宜火烙之﹐小兒患者﹐因母胎中受熱﹐或落地之時﹐惡露入目﹐沐浴不淨﹐拭之未幹﹐卻感外傷風邪﹐使邪入目﹐亦生此疾﹐治之小兒服黃湯﹐大人服茶調散﹐熱甚洗金錢湯﹐風甚洗碧天丹﹐先洗後服藥。

風弦赤眼圖黃湯黃車前子細辛黃芩五味子蒼術黃連﹝各一兩﹞

上各等分﹐水煎服。

茶調散卽川芎茶調散。方在前充風淚出癥內。

三黃湯在肉攀睛癥內。

棉裏散在癢極難忍癥內。

碧天丹金錢湯治年久弦爛。

古錢﹝卽老銅錢生銹者﹐用七个﹞黃連﹝研末﹐二錢﹞白梅幹﹝五个﹐梅自落者爲白梅﹞

上將此三味﹐用老酒二小盞﹐於瓷罐內煎至半盞﹐至夜時冷可洗用﹐不過三四次卽愈﹐日二次。

爛弦火穴法魚尾二穴睛明二穴上迎香二穴攢竹一穴太陽二穴爛弦風之癥﹐因脾胃壅熱﹐久受風濕﹐更加喫諸毒物﹐日積月累﹐致成風爛。胞瞼之內變成風痘﹐動則發癢﹐不時因手拂拭﹐甚則連眼眶皆爛﹐無分春夏秋冬皆如是﹐眵淚滿腮﹐有不近人手之怕。治法﹕翻轉眼瞼﹐利洗瘀血二三度﹐或小鋒鍼鍼出瘀血亦可﹐若因摩引有紅筋者﹐宜老醋燒鑪甘石淬七次﹐加以陰丹量輕重搽點眼弦﹐或吹點眼內無妨。忌動風動血之物﹐不食可也。

卷上

肝風目暗疼痛

此癥肝風目暗者﹐乃是肝腎虛勞﹐肝气不足﹐血虛故也。不時疼痛﹐舉發無時﹐痛則惟眼珠墜痛﹐頗有赤澀淚出﹐看物依稀﹐眼前多見花發數般﹐或黃或白或黑﹐見一物如見兩般形狀不淸﹐療治恐損眼也。此癥實有內外相兼病也﹐非徒治外﹐而不治內曷濟哉﹗內則白蒺藜散﹐補外則陰二陽八丹﹐調乳汁點二三夜﹐點一次加片腦少許﹐洗以黃菊花﹑赤芍藥﹑側柏葉﹑秦皮﹑白芷﹑川芎。更加忌口﹐五辛諸熱物莫喫。

肝風目暗疼痛圖補肝活血散虛者宜服。

本白芷石決明天麻防風細辛羌活黃菊花當歸生地黃黃連上各等分。水煎服。

補腎丸治目暗疼痛﹐恐變成黑風內障﹐先宜服之。

澤瀉﹝去土﹞細辛﹝去苗﹞菟絲子﹝酒浸焙漧﹞五味子﹝炒﹐各一兩﹞茺蔚子﹝焙﹐二兩﹞

山藥﹝一兩五﹞熟地黃﹝焙﹐二兩﹞

上爲末﹐研勻﹐煉蜜爲丸﹐如梧桐子大。每服二十丸﹐空心鹽湯下。

白蒺藜散蒺藜菊花蔓荊子艸決明甘艸連翹靑葙子上各等分。水煎食後溫服。

卷上

迎風灑淚癥

問曰﹕迎風灑淚者何也﹖曰﹕肝之虛也﹐是亦腦冷﹐迎風淚遂出﹐拭卻還生﹐夏月卽少﹐冬月卽多﹐後若經二三年間﹐不以冬夏皆有﹐此疾乃淚通於肝﹐肝屬木﹐目乃肝之外候﹐爲肝虛風動則淚流﹐故迎風淚出﹐卽服補肝散治冷淚。

迎風灑淚癥圖補肝散治冷淚。

當歸熟地黃川芎赤芍藥防風木賊上等分。水煎服。

菊花散治熱淚。

菊花川芎木賊香附子夏枯艸羌活﹝各一兩﹞艸烏﹝一錢﹞防風甘艸荊芥白芷﹝各五錢﹞

上爲末。每服三錢﹐茶下﹐水煎亦可。

又方治實淚。

菊花蒺藜防風羌活川芎夏枯艸木賊甘艸﹝各三兩﹞

上每服三錢﹐湯調下﹐水煎亦可。

川芎茶調散治熱淚。方在前充風淚出癥內。

蒼術止淚散木賊香附子白芷石膏菊花荊芥白蒺藜薄荷當歸白芍藥川芎蟬蛻夏枯艸上爲末。每服三錢﹐食後茶淸下﹐冬淚﹐酒下。

卷下

紅霞映日

紅霞映日圖問曰﹕人之患眼赤澀腫痛﹐年深有紅翳於烏睛上﹐濃淚如紅霞映日者何也﹖答曰﹕此乃三焦積熱﹐肝膈風熱上攻致然也。治之須用去風散血淸涼之藥。

修肝散治肝气不順。

防風羌活當歸黃芩生地黃梔子赤芍藥甘艸本大黃白蒺藜上各等分﹐水煎服。

撥雲散黃芩甘艸本梔子防風菊花密蒙花連翹桔梗薄荷赤芍藥白蒺藜上水煎﹐食後服。

加味修肝散

卷下

早晨疼痛

早晨疼痛圖問曰﹕早晨痛至午者何也﹖答曰﹕早晨至午皆陽旺﹐是虛陽攻上﹐頭風攻注﹐爲諸陽之首﹐早晨人動則血運赤陽轉於首﹐與風气相攻﹐早晨疼痛兩﹐宜服川芎散﹑白蒺藜散。

川芎散石膏﹝二兩﹞川芎﹝五錢﹞白附子﹝一兩﹞甘艸羌活菊花地骨皮上等分﹐水煎服。

白蒺藜散

卷下

午後疼痛

午後疼痛圖問曰﹕人之患眼﹐午後至夜﹐漸加疼痛者何也﹖答曰﹕腦虛陽毒勝也。人身之血﹐午後行於陰道﹐至夜歸於肝之司﹐況腦虛陽毒勝﹐故午後漸疼痛昏花也。治之須用回陽湯﹐次以夜光柳紅丸。宜服﹕回陽湯治眼珠淡紅﹐羞澀難開﹐宜服﹕附子人參當歸川芎赤芍藥茯苓五味子細辛車前子甘艸上每服棗子一枚﹐姜三片﹐水煎﹐饑服。

夜光柳紅丸治風濕傷肝。

卷下

痛極憎寒

痛極憎寒圖問曰﹕人之患眼痛而憎寒者何也﹖答曰﹕此乃气衰血盛。經曰﹕血榮气衛。足厥陰主血﹐榮陰也﹐衛爲陽﹐今气衰血旺﹐乃陽不勝陰﹐故痛極而惡寒也。宜服附子豬苓湯﹑白術湯主之。

附子豬苓湯白芍藥甘艸羌活﹝各一兩﹞附子豬苓加黃芩柴胡上每服五錢﹐水煎服之。

白術湯白術川芎蔓荊子沒藥白蒺藜﹝去刺﹞黃芩防風五味子菊花甘艸上各等分﹐水煎服。

問曰﹕人之患眼痛而體熱者何也﹖答曰﹕衛屬陽而發熱﹐榮屬陰而發寒﹐榮衛爲陰陽之道也﹐在上屬心肺﹐在下屬肝腎﹐今乃气旺而血衰﹐是陽多陰少﹐故痛而體熱﹐是熱邪歸於心也。宜服洗心散﹑解明散。

洗心散大黃赤芍藥荊芥黃連當歸連翹薄荷甘艸解明散當歸赤芍藥黃芩菊花柴胡地骨皮車前子桔梗生地黃梔子連翹﹝各一兩﹞

上各等分﹐水煎服。

卷下

瞼停瘀血

瞼停瘀血圖問曰﹕人之患眼瞼停瘀血者何也﹖答曰﹕此乃肝气凝滯﹐脾胃停風濕也﹐或因天行赤眼之後﹐起之太早﹐不能調養﹐則使血凝於胞瞼之間﹐名曰瘀血。治之須番上下胞瞼﹐洗瘀血至盡﹐宜服退赤散﹑當歸散。

退赤散大黃黃芩黃連白芷當歸赤芍藥梔子桑白皮上各等分﹐水煎服。

當歸散當歸生地黃赤芍藥川芎甘艸菊花木賊黃芩大黃白蒺藜木通梔子上各等分﹐水煎服。

卷下

不赤而痛

不赤而痛圖問曰﹕人之患眼﹐不癢不赤而痛者何也﹖答曰﹕气腦虛也﹐榮衛不和﹐气血凝滯亦有也。七情鬱結﹐肝風衝上﹐腦中風气相攻﹐故不癢不赤而痛。初患急服藥﹐恐變爲五風內障難治。宜服透紅勻气散﹑川芎散﹑助陽和血湯。

透紅勻气散當歸細辛白芷沒藥澤蘭甘艸茴香天仙藤濃朴乳香肉桂黑牽牛生地黃羌活﹝各一兩﹞

上爲末﹐每服三錢﹐熱酒調下。

川芎散川芎菊花細辛鼠粘子石膏僵蠶蒺藜﹝各一兩﹞

上爲末﹐每服二錢﹐米湯下。

助陽和血湯

卷下

赤而不痛

赤而不痛圖問曰﹕人之患眼﹐赤而不痛者何也﹖答曰﹕肝熱也。膀胱澀而不利﹐心火炎也﹐人身之血若河澤之流﹐此若川澤疏通﹐必歸於海﹐若膀胱壅塞﹐則洪水妄流﹐人之血順則經絡流利﹐上下相接﹐周而復始﹐逆則散漫妄行﹐上注於目﹐故赤而不痛也。今膀胱不利﹐心火上炎﹐肝經實熱﹐豈不若川澤之壅塞也。治之須用八正散﹑導赤散﹑順肝丸服之。

八正散導赤散順肝丸黃連黃芩當歸蕤仁﹝三十粒﹞

上共爲末﹐煉蜜爲丸。

卷下

左赤傳右

左赤傳右圖問曰﹕左赤傳右何也﹖答曰﹕此陰經火熱也。陽中行陰肝也﹐陰中行陽心也﹐邪熱攻積於肝也﹐肝邪交於心﹐傳於目也﹐左目屬太陽﹐右目屬太陰﹐故左赤傳右﹐太陽經旺也。宜服三黃丸﹑洗心散。

三黃丸熱甚加黃柏洗心散大黃赤芍藥當歸甘艸荊芥麻黃梔子﹝各一兩﹞

上各等分﹐水煎服。

卷下

右赤傳左

右赤傳左圖問曰﹕右赤傳左何也﹖答曰﹕此陰經火旺。脈有陰經及陽絡皆屬於肺﹐气者肺之精也﹐故右赤傳左﹐乃肺經邪熱﹐陰絡火旺﹐宜服瀉肺散。一曰陰虛﹐命門火旺也。

瀉肺散桑白散治肺气壅塞﹐邪熱上攻眼目﹐白睛腫脹﹐日夜痛﹐心煩悶。

桑白皮元參升麻杏仁旋復花赤芍藥菊花葶藶防風黃芩枳殼甘艸﹝炙﹐各一兩﹞

上每服水一鐘半﹐姜三片﹐煎至八分﹐食遠溫服。

卷下

胞腫如桃

胞腫如桃圖問曰﹕人之患眼﹐胞瞼壅腫如桃者何也﹖答曰﹕此乃脾肺之壅熱。邪客於腠理﹐致上下胞腫如桃﹐痛澀淚出﹐不絕之注。桃目治之﹐用桃葉烘熱熨其腫處﹐宜服此散淸涼散﹑羌活除風湯﹑蟬化散主之。

此散淸涼散升麻赤芍藥川芎柴胡﹝各三兩﹞元參黃芩荊芥甘艸白術梔子赤茯苓漧葛艸決明上共爲末﹐每服六錢﹐水煎服。

羌活除風湯羌活獨活川芎桔梗大黃地骨皮黃芩﹝各一兩﹞麻黃蒼術甘艸菊花木賊上水煎服。

蟬花散

卷下

視物不眞

視物不眞圖問曰﹕人之患眼﹐視物不明﹐如紗遮睛何也﹖答曰﹕此血衰气旺。血爲營气爲衛﹐衛爲陽而气淸﹐榮爲陰而气濁﹐《素問》曰﹕淸气爲天﹐濁气爲地﹐淸陽發腠理﹐濁陰走五臟者﹐心肝脾肺腎也。眼有五輪內屬五臟﹐腎屬於水輪爲瞳仁﹐腎水衰不能濟於肝木﹐使肝木血衰﹐不榮於眼目﹐故睛少短﹐不能久視﹔腎衰不爲心火交濟﹐故心火上炎﹐眼目必熱﹐則看物不準。今腎水衰乃虛陽攻上﹐肝血衰故目不得血﹐豈非血衰而气旺也。服駐景丸補腎﹐四順涼肝散。

駐景丸川椒﹝去目﹐一兩﹞楮實子五味子枸杞子乳香人參﹝各一兩﹞菟絲子肉蓯蓉﹝各五錢﹞

上煉蜜爲丸﹐鹽湯下。

四順涼肝散荊芥川芎當歸防風赤芍藥甘艸漢防己上各等分﹐水煎溫服。

卷下

室女逆經

問曰﹕人之患眼﹐女子逆經﹐血灌瞳仁﹐滿眼赤澀者何也﹖室女逆經圖答曰﹕此乃室女或肥壯婦女血熱經閉﹐過期不行﹐則血逆行於上﹐注於目﹐灌於睛外﹐皆紅色﹐或烏睛上起如肉。

治之切不可鉤割﹐只用下气破血通經之藥﹐其血翳自退。宜服調經散﹑破血紅花散﹑順經湯﹑導赤散。

調經散香附米當歸尾﹝各一兩﹞大黃﹝蒸﹐五錢﹞黃芩﹝二兩﹞黃連生地黃赤芍藥川芎羌活梔子薄荷木賊蘇木紅花甘艸﹝以上各一兩﹞

破血紅花散治室女逆經﹐眼疼痛﹐生血翳包睛。

順經湯能通經﹐行血止痛。

當歸尾川芎枳殼小茴香柴胡陳皮玄胡索白芍藥靑皮香附子桃仁紅花肉桂熱甚加黃連﹑黃芩。

上各等分﹐水煎食後溫服。

導赤散沒藥散

卷下

血室澀痛

血室澀痛圖問曰﹕婦人遇行經之際﹐眼目澀痛者何也﹖答曰﹕肝虛也。凡婦人稟受虛者﹐眼中原有病根﹐若遇行經之際﹐去血過多﹐肝經愈加虛損﹐故使眼目轉加疼痛﹐腫澀難開﹐頭痛眩暈﹐生翳於黑睛上﹐或如粟米﹐或如花翳白陷者﹐皆因肝衰虛也。宜服當歸補血散﹑煎以九一丹。

當歸補血散當歸川芎白芍藥防風細辛菊花甘艸車前子蒺藜白術羌活茺蔚子薄荷﹝各一兩﹞大黃﹝五錢﹞

上每服八錢﹐水煎入酒三盞﹐溫服。

八物湯治虛損血枯﹐上攻眼目。

黃茯苓熟地黃川芎當歸人參菊花白芍上每服﹐半饑溫服。

卷下

白睛黃赤

白睛黃赤圖問曰﹕白睛漸漸黃赤者何也﹖答曰﹕酒毒也。酒能發陽﹐過飲無度﹐脾經受濕﹐傷肝膽﹐助火﹐火傷於肺經﹐白仁屬肺﹐故白睛黃赤者酒之過也﹐引血傷於肝﹐肝受其血熱﹐自上朝於目﹐目受其酒之熱毒灌注睛輪黃赤。宜服黃連解毒散﹐服數帖之後﹐點以淸涼散。

黃連解毒散黃連黃芩黑參龍膽艸荊芥梔子天花粉茵陳生地黃車前子桔梗連翹上每服水煎﹐加童便三盞﹐溫服。

淸金涼肝散黃連黃芩梔子連翹葶藶桑白皮麥門冬天花粉赤芍藥漧葛荊芥杏仁靑皮甘艸上水煎﹐加蜜一盞入內﹐煎一沸﹐食後溫服。

卷下

患眼頭痛

患眼頭痛圖問曰﹕人之患眼﹐偏正頭痛者何也﹖答曰﹕風毒甚也。頭風在右者屬痰屬熱﹐用蒼術﹑半夏﹐熱用酒制黃芩﹔在左屬風及血虛﹐風用荊芥﹑薄荷﹐血虛者用芎﹑歸﹑芍藥﹑酒制黃柏﹐此三癥看而用之有驗。治法﹕痛甚者酒調散表之﹔熱痛者﹐石膏散﹑淸空散﹑川芎茶調散﹔冷痛者酒調散﹑川芎散﹑神淸散主之﹔風毒作痛﹐菊花散﹑如神散主之﹐不必點丹。

酒調散﹝下桑螵蛸的﹞

灸穴百會一穴神四穴臨泣二穴聽會二穴耳尖二穴風池二穴光明二穴太陽二穴率骨二穴定髮際並點各穴法則﹝南筠參入。偏則﹐灸一邊痛處﹞﹕前眉心平以墨點記﹔以艸比同身寸三寸﹐自眉心比至艸盡處是前髮際﹐亦以墨點記﹔又大杼骨上一點﹐以前艸三寸盡處﹐亦點記﹐是後髮際﹔又將艸自前髮際比至後髮際﹐平折摘去一節﹐又將艸均分作六折﹐摘一折止存五折﹐以此艸﹐自前髮際比至艸盡處﹐是百會穴﹔又以百會穴爲中﹐四邊各開二寸半﹐乃神穴也。

灸耳尖穴﹝卽率骨穴﹞將耳折轉﹐尖上比寸半﹐盡處是率骨穴﹝考過同﹞。

臨泣穴以瞳仁對眉尖上點爲記﹐以艸自點﹐比上三寸半是臨泣穴。

光明穴對瞳仁上眉中﹐是光明穴。

攢竹穴眉頭兩陷中﹐是攢竹穴。

睛明穴在目內大外畔肉上﹐陷宛中。

頰車穴在耳下曲頰端﹐陷中。

風池穴在後髮際﹐陷中。

肝穴在第九骨下﹐各開寸半。

天府穴在胸兩腋下﹐三寸宛宛中。

聽會穴在耳下前陷中﹐開口取之。

耳門穴在上耳前起肉﹐當耳缺。

魚尾穴在橫紋盡處。

太陽穴在外五分﹐是。

石膏散石膏﹝五錢﹞麻黃﹝一兩﹞何首烏﹝五錢﹞漧葛﹝八錢﹞

上用水煎﹐食後服。

淸空散川芎﹝五錢﹞柴胡﹝七錢﹞黃連﹝炒﹞防風﹝去蘆﹞甘艸﹝炙﹞羌活﹝各一兩﹞梔子﹝兩半﹞

黃芩﹝炒一半﹐酒制一半﹐三兩半﹞

上爲細末﹐每服一錢。熱酒內入茶少許調如膏﹐臨臥抹口內﹐少用白湯下。如頭疼每服加細辛二錢。如太陰脈緩有疾﹐名痰厥頭疼﹐加羌活﹑防風﹑川芎﹑甘艸﹑半夏﹝一兩五錢﹞。如偏正頭痛服之不愈﹐減羌活﹑防風﹑川芎一半﹐加柴胡一倍。如發熱惡寒熱而渴﹐此陽明頭痛﹐只服白虎湯加香白芷。

白虎湯知母石膏甘艸加香白芷上各等分﹐入粳米三十粒﹐水煎服。

川芎茶調散治諸風上攻頭目﹑偏正頭痛﹑熱頭風。

薄荷﹝八錢﹞防風﹝一兩五錢﹞細辛﹝一兩﹞羌活白芷甘艸﹝各二兩﹞川芎荊芥﹝各四兩﹞

上爲末﹐每服三錢﹐蔥白茶調湯溫服。常服淸頭目。

芎散治冷頭風。

石膏﹝二錢五分﹞艸烏﹝一分五釐﹞芎﹝二分﹞薄荷﹝二分﹞白附子﹝二分﹞甘艸﹝一分﹞

白芷﹝三分﹞細辛﹝一分﹞仙靈脾﹝二分﹞

神淸散治冷頭風。

枳殼白芷石膏甘艸細辛麻黃菊花散如聖散白芷川烏防風﹝各一兩﹞細辛﹝二分半﹞雄黃﹝二分﹞艸烏﹝炮過去皮﹐兩頭尖﹞

上爲末﹐溫酒調下﹐二日服一次。

通頂散治一切頭風。

川芎白芷谷精艸藜蘆防風薄荷牙皂蔓荊子細辛蒲黃上爲末﹐口含水之﹐吹入鼻內亦可。

雄黃丸治偏正頭痛。

全蠍雄黃﹝各二錢﹞盆硝﹝一錢五分﹞乳香沒藥﹝各二錢﹞薄荷川芎﹝各一錢﹞冰片﹝一分﹞

上爲末﹐口水搐﹐吹鼻內﹐日二次。

貼諸般疼痛眼方赤芍﹑蒲黃與郁金﹐芙蓉研末拌均勻﹐朱缺土螺緊薑汁﹐若然常痛只擦睛。痛甚﹐加白芷﹑南星﹑無名異。

血見熱﹐久不開﹐加生川烏等分爲末﹐熱水調搽眼眶四圍幹了再換。

羌活除風湯

卷下

眼能遠視不能近視

問曰﹕能遠視不能近視者何也﹖答曰﹕气旺血衰也。經云﹕近視不明﹐是無水也。治宜六味地黃丸﹐加補腎丸﹐諸補陰藥皆可主之。

眼能遠視不能近視圖六味地黃丸治腎虛﹑眼不柰視﹑神光不足。

熟地黃澤瀉白茯苓牡丹皮山萸山藥一方加川芎﹑當歸﹑蔓荊子。

上爲末﹐煉蜜爲丸﹐如桐子大﹐每服三十丸﹐空心服﹐不必點丹。

卷下

能近視不能遠視

問曰﹕能近視﹐不能遠視者何也﹖答曰﹕血虛气不足也。經云﹕遠視不明﹐是無火也。治初起者宜服地芝丸﹑千里光散﹑菊花散﹐隨人气血虛實加減﹐諸補藥皆可用。

地芝丸甘菊花枳殼﹝各一兩﹞生地黃﹝四兩﹞天門冬﹝四兩﹐又加麥門冬亦可用﹞

上爲末﹐煉蜜爲丸﹐每服三十丸﹐空心鹽湯下。

千里光散菊花千里光甘艸﹝各等分﹞

上爲末﹐每服三錢﹐夜間臨臥﹐用茶淸調下。

菊花散菊花﹝四兩﹞甘艸﹝五錢﹞生地黃﹝四兩﹞白蒺藜﹝去刺炒﹐二兩﹞

上爲末﹐每服二錢﹐食後米泔水下。

卷下

治小兒疳傷

問曰﹕小兒三五歲﹐身如癆瘵﹐面色萎黃﹐眼內紅腫或突者何也﹖答曰﹕脾胃受傷﹐五臟火旺﹐名曰疳傷也。治宜退熱﹐用寒涼劑﹔潮熱用胡宣二連湯﹔有虫使君子湯﹔收功用五疳丸﹔點用淸涼散。若至胃气下陷泄瀉頻頻﹐無治法﹔眼珠或突起變白者﹐廢人耳。

二連湯胡黃連﹝五分﹞宣黃連﹝一錢﹞成童子者倍之上爲末﹐用蜜水調服﹐或以末服亦妙﹐熱甚加銀柴胡。

使君子湯能殺疳虫。

使君子﹝三个﹞輕粉﹝一分﹞蔥珠﹝數顆﹞

上使君子﹑輕粉二味爲細末﹐入雞蛋一个攪勻﹐以濕紙包七重煨熟蛋﹐息火气﹐空心與喫﹐連喫四五个蛋止﹐不可多用。

五疳丸豬肝散駐景補腎明目丸治肝腎俱虛﹐瞳仁內有淡白色﹐昏暗漸成內障﹐服能安魂穩魄﹐補血气虛散。

五味子熟地黃﹝酒蒸妙﹞枸杞子楮實子﹝酒浸﹞肉蓯蓉﹝酒蒸焙﹞車前子﹝酒洗﹞石斛﹝去根﹐各一兩﹞靑鹽﹝另研﹐一兩﹞沈香﹝另研﹐五錢﹞磁石﹝火煨醋水飛過﹞菟絲子﹝酒浸另研﹐各一兩﹞

上爲細末﹐煉蜜爲丸﹐如梧桐子大﹐每服七十丸﹐空心鹽湯下。

救苦湯治熱癥﹐用裹不能退﹐熱亦赤。

桔梗連翹紅花細辛歸身甘艸﹝炙﹞蒼術龍膽艸羌活升麻柴胡防風本黃連生地黃黃芩知母川芎赤芍藥上姜三片﹐蔥三根﹐食後溫服。

決明子散黃芩甘菊木賊艸決明石膏赤芍藥川芎羌活甘艸蔓荊子石決明上各等分爲末﹐每服三錢﹐水一盞﹐姜三片﹐煎至七分﹐食後服。

貼諸般赤眼方治眼赤腫不開者。

黃柏姜黃南星艸烏黃連上等分爲末﹐姜自然汁﹐調貼兩太陽穴﹐一二次痛止。如有赤障起亦可貼﹔打傷赤腫不開加芙蓉葉﹑綠豆粉調貼﹐同蔥搗貼亦妙。

淸涼消毒膏敷諸熱眼。

薄荷葉芒硝大黃細辛雄黃黃柏上等分爲末﹐水調塗之效。

經驗洗眼散洗時眼熱眼。

大黃山梔子防風薄荷川芎羌活甘艸上等分﹐用水煎燻洗。

洗眼湯泡散當歸梢赤芍藥黃連杏仁上爲細末﹐每日二次﹐用水湯泡洗。

酒煎散治眼有風熱﹐赤澀痛﹐宜服。

防風防己甘艸荊芥當歸赤芍藥牛蒡子上等分﹐用好酒煎﹐食後服。

酒調散治白仁腫痛可服。

槐花梔子牛蒡子防風蛤粉上共爲末﹐水煎﹐食後入酒少許調服。

大黃當歸散治眼壅腫﹐瘀血凝滯不散﹐攻充生翳﹐宜服。

歸尾﹝酒洗﹞川芎﹝各一兩﹞菊花﹝三兩﹞大黃﹝酒炒﹐五錢﹞黃芩蘇木梔子﹝酒炒﹐各一兩﹞

紅花﹝五錢﹞

上等分﹐照加減﹐用水煎﹐食後服。

加味湯泡散洗眼方。

歸尾赤芍藥黃連杏仁加防風﹝各一兩﹞銅靑﹝二錢﹞薄荷葉﹝三錢﹞

﹝三淚﹞一曰冷淚﹐二曰熱淚﹐三曰眵淚。

一冷淚﹐不赤不痛﹐無翳無膜﹐凡早起迎風有淚﹐或至秋迎風有淚﹐其淚自出﹐病在肝也。

二熱淚﹐如糊粘下與上瞼皮﹐有紅有腫﹐眼罔不見日﹐夜見燈火淚湧出﹐病在心也。

三眵淚﹐如糊粘兩眼弦﹐赤腫生肉﹐病在肺也。

冷淚用﹐肝經止淚方﹕當歸靑鹽地黃木賊熱淚用方﹕荊芥梔子黃芩黃連木賊地黃夏枯艸眵淚方﹕桑白皮夏枯艸川芎木賊葶藶麥冬梔子治上實下虛血貫瞳睛方防風﹝二錢﹞羌活白芍藥﹝各兩半﹞荊芥﹝二錢﹞生熟地黃﹝各兩半﹞粉艸﹝五錢﹞當歸﹝二錢﹞

川芎﹝四錢﹞菊花﹝二錢﹞加茯苓上爲末﹐水一鐘入當土地黃同煎﹐溫服﹐忌一切毒物。

川芎丸治頭風冷淚。

川芎細辛白術甘菊白芷上爲細末﹐蠟丸如黍米大。夜臥一丸﹐日中一時辰換一丸。荀牧仲嘗謂予曰﹕有人視一物作兩物﹐醫者作肝气有餘﹐故見一爲二﹐教服補肝气藥皆不效此何疾也﹖予曰﹕孫眞人云﹐目之系上屬於腦後﹐出於項中﹐邪中於頭﹐逢身之虛﹐其人沈則隨目系入於腦﹐轉則目系急﹐急則目眩以轉﹐邪中其睛﹐所中不相比則睛散﹐睛散則歧﹐故見一物爲兩物也。後令服驅風入腦藥則愈。

加減駐景丸治肝腎气虛﹐視物KTKT﹐血少气多。

車前子﹝略炒﹐二兩﹞當歸﹝去尾﹞熟地黃﹝洗﹐各五錢﹞枸杞子川椒楮實子﹝無翳不用﹞

五味子﹝各一兩﹞菟絲子﹝酒煮焙﹐半斤﹞

上爲細末﹐蜜水煮糊丸﹐如梧桐子大﹐每服三十丸﹐空心或酒或鹽湯下。

撥雲散能散風毒﹐退翳障﹐及赤爛弦者。

羌活防風川芎白蒺藜荊芥蟬蛻甘菊花﹝各一兩﹞

上爲細末﹐每服二錢﹐食後﹐桑白皮煎湯調服。

瀉膽散治瞳仁幹缺內障。

玄參黃芩地骨皮麥門冬知母﹝各一兩﹞黃茺蔚子上每服水煎﹐食後溫服。

天門冬飲子治轆轤轉則外障。

天門冬茺蔚子知母﹝各二兩﹞五味子防風﹝各一兩﹞人參茯苓羌活﹝各兩半﹞

上每服水煎﹐食後溫服。

補言方所著法最奇﹐云眼癢流淚﹐或生翳或赤痛並皆治之。

上用宣州黃連稿碎末﹐蕤核仁去皮﹐研爲膏等分和合﹐取無所病漧棗三枚﹐割頭少許畱之卻去核﹐以二物滿模於中﹐卻將割下棗頭根據前合定﹐以少棉裹之爲薄膏﹐則以茶甌量水半碗於銀罐器屬性武火煎﹐取一雞子大﹐以棉濾待冷點眼﹐前後試數人皆應﹐食翳家用亦多得效﹐故附之萬不失其驗。

補陽湯治陽不勝其陰﹐乃陰盛陽虛﹐則九竅不通﹐今靑白翳見於大及足太陽﹑少陰經中郁遏﹐足厥陰肝經气不得上通﹐故目靑白翳內阻也。當於太陽﹑少陰經中九原之下﹐以監府中陽气沖天上行﹐此乃先補其陽﹐後於太陽標中標者頭也﹐泄足厥陰肝經火也﹐上下伏於陽中﹐乃陰治也。《內經》云陰盛陽虛﹐則當先補其陽﹐後泄其陰﹐此法是也。每日侵晨﹐以腹中無宿食﹐服補陽湯﹐臨臥服益陰丸。若天色變大寒大熱並勞役﹐預日飲食不調﹐精神不足﹐乃先補其陽﹐气上升﹐通於肝經之末﹐利矣。

人參熟地黃黃白術甘艸白芍藥羌活獨活﹝各一兩﹞澤瀉陳皮防風﹝各五錢﹞知母﹝炒﹞歸身﹝酒制去蘆﹞白茯苓﹝去皮﹞生地黃﹝炒﹐各三錢﹞柴胡﹝去苗﹐三兩﹞肉桂上同爲粗末﹐每服半兩﹐水三盞﹐煎至一盞﹐去渣﹐空心宿食盡消服。

知母飲子治花翳多年不退。

知母茺蔚子﹝各三兩﹞防風細辛桔梗茯苓大黃芒硝﹝各一兩﹞

上每服水一碗﹐煎至五分﹐食後溫服。

開明丸治遠年近日﹐翳障昏盲﹐寂無所見﹐一切目疾。

熟地黃﹝酒浸﹐一兩半﹞菟絲子車前子麥門冬蕤仁﹝去皮﹞決明子地膚子茺蔚子枸杞子﹝去心﹞黃芩五味子防風﹝去蘆﹞澤瀉杏仁﹝炒去皮尖﹞細辛靑葙子葶藶官桂羊肝﹝須用白羊者肝﹐薄切片焙榦作末﹔或只以水煮爛研爲末﹐作丸﹔或少則以蜜漬之﹞

上爲細末﹐糊丸如梧桐子大﹐每服三十丸﹐熱水下﹐日三服﹐但忌生薑﹑糟酒﹑炙等物。

磨光散治諸風攻眼﹐磨翳障﹐除昏暗。

防風羌活菊花艸決明蟬蛻﹝去足﹞蛇蛻﹝剪碎和麻油炒﹞甘艸﹝炙﹞沙苑蒺藜﹝形如羊腎者﹐慢火略炒﹞石決明﹝揚碎研細﹐以水飛過﹐各五錢﹞

上爲細末﹐每服一錢半﹐食後麥門冬煎湯調服。

密蒙花散治冷淚昏暗。

密蒙花菊花蒺藜石決明木賊﹝去節﹞白芍藥甘艸﹝各五錢﹞

上爲細末﹐每服一錢﹐淸茶調下。服半月加至二錢。

決明散治眼見黑花不散。

決明子甘菊花﹝各一兩﹞防風﹝去蘆﹞車前子芎細辛梔子仁玄參蔓荊子白茯苓山茱萸﹝各一兩半﹞生地黃﹝三兩﹞

上爲末﹐每服二錢﹐食後鹽湯調下。

羌活散治風气攻眼﹐昏澀多淚。

羌活川芎旋復花天麻本防風蟬蛻甘菊花細辛杏仁﹝去皮﹐各二兩﹞甘艸﹝炙﹐五錢﹞

上爲末﹐水煎食後服。

龍膽艸散治上焦風熱﹐毒瓦斯攻衝﹐眼目暴赤﹑磣痛羞明﹑多眵﹑迎風有淚﹑翳膜攀睛﹐肉隱痛﹐並皆治之。

龍膽艸木賊﹝去節﹞艸決明﹝微炒﹞甘艸﹝炙﹐各二兩﹞附米﹝炒去毛﹞川芎﹝各四兩﹞

上爲末﹐每服二錢。麥門冬熱水入沙糖少許同煎﹐食後調服﹔或米泔汁調亦可。

地黃散治黑睛或白睛先赤而後癢﹑迎風有淚﹑隱澀不開。

生地黃﹝一兩﹞芍藥﹝五錢﹞當歸甘艸﹝各五錢﹞

上每服五錢﹐食後服。

搐鼻散治目風熱﹐赤腫難開。

雄黃辰砂﹝各三兩﹞細辛﹝五錢﹞麝香片腦﹝各一分﹞

上爲細末﹐口含少許﹐搐鼻中。

瀉肝散治天行赤眼外障。

知母桔梗茺蔚子大黃玄參羌活細辛車前飲治肝經積熱﹐上攻眼目﹐逆順生翳﹑血灌瞳仁﹑羞明怕日﹑多淚﹐宜服之。

車前子﹝炒﹞蒙花﹝去枝﹞艸決明羌活白蒺藜﹝炒去角﹞龍膽艸菊花粉艸還睛補肝丸治肝虛兩目昏﹐睛衝下淚。

白術細辛川芎人參決明子﹝微炒﹞羌活﹝去蘆﹞當歸﹝切焙﹞白茯苓﹝去皮﹞苦參防風﹝去蘆﹞官桂﹝去粗皮﹞地骨皮玄參黃芩﹝去黑心﹞五味子車前子﹝炒﹞菊花靑葙子甘艸﹝炙﹞

上爲細末﹐煉蜜糊丸。每服三十丸﹐加四十丸﹐不拘時米飲下。

鎭肝丸治肝經不足﹐內受風熱﹐上攻眼目﹐昏暗癢澀難開﹑多眵灑淚﹑怕日羞明﹑時發腫赤﹐或生翳障澀﹐並能治之。

遠志﹝去心﹐三兩﹞地膚子﹝二兩﹞靑葙子﹝炒﹞白茯苓防風決明子蔓荊子人參﹝各二兩﹞

山藥甘菊花柏子仁﹝炒﹞甘艸﹝炙﹐各五錢﹞細辛﹝一分﹞玄參車前子地骨皮﹝各五錢﹞

上蜜糊丸﹐每服三十丸﹐食後米湯下﹐日三服。

羌活散鎭肝明目暴赤眼﹐一切內外障翳。

羌活川芎防風旋復花﹝各五錢﹞楮葉楮實蒼術﹝米泔浸去皮﹞蟬蛻木賊菊花桑葉甘艸﹝各二兩﹞

上爲細末﹐每服二錢﹐淸茶下﹐早晚食後﹐臨臥時各一服。合藥時不得犯鐵器﹐及不見火。忌面及酒諸毒物。

靑葙子丸治肝虛積熱外障。

靑葙子﹝二兩﹞車前子菟絲子熟地黃茺蔚子五味子細辛防風人參澤瀉茯苓﹝各一兩﹞

上每服三十丸﹐空心淸茶下。

地黃丸治用力勞心﹐肝虛風熱攻眼﹐赤腫羞明﹑漸生翳膜﹐兼肝腎風毒熱气上衝。久視目疼傷肝血﹐肝主血﹐勤書則肝傷而目昏﹐肝傷則目傷風而熱气湊目﹐昏益甚。不宜專服補藥﹐當益血鎭肝﹐而目自明矣。

熟地黃﹝兩半﹞菊花防風光明朱砂羌活桂心沒藥﹝各五錢﹞決明子黃連﹝各一兩﹞

上爲末﹐煉蜜爲丸﹐每服二十丸﹐食後熱水服﹐日三次。

晉範寧嘗苦目痛﹐就張湛求方。湛戲之曰﹕古宋陽子少得其術﹐以授魯東門伯﹐次授左丘明。遂世世相傳﹐以及漢杜子夏﹐晉左太衝﹐凡此諸賢皆有目疾。得此方云﹕省讀書一﹐減思慮二﹐專內視三﹐簡外觀四﹐日起晚五﹐夜早眠六﹐凡六物熬以神火﹐下以气飾﹐蘊於胸中﹐七日然後納諸方寸﹐修之一時﹐近其數其目睫遠視尺箠之餘﹐長服不已﹐非但明目亦能延年。審如是而行﹐可謂嘲戲亦有方也。

菊花散治肝受風毒﹐眼目昏蒙﹐漸生翳膜。

甘菊花﹝四兩﹞蟬蛻﹝去足﹞白蒺藜﹝炒焦去刺﹞木賊﹝童便浸宿﹐曬漧﹞羌活﹝各三兩﹞荊芥甘艸﹝各二兩﹞

上爲細末﹐每服二錢﹐食後淸茶調下。

湯泡散治肝虛﹐風熱攻眼﹐赤腫羞明﹐漸生翳膜。

杏仁防風黃連赤芍藥歸尾﹝各五錢﹞銅靑﹝一錢﹞薄荷﹝三錢﹞

上碎﹐每服二錢﹐極沸湯泡﹐乘熱先燻後洗﹐冷則再換熱用﹐日兩三次。一方入白鹽少許﹐開目沃沸洗﹐鹽亦散血。

雷巖丸治男子婦人﹐肝經不足﹐風邪內乘﹐上攻眼目﹐淚出羞明怕日﹑多見黑花﹑翳膜遮睛﹑瞼生風粟﹑或癢或痛﹑隱澀難開﹐兼人患偏正頭風﹐牽引兩目﹐漸覺細小﹐視物不明﹐皆因腎水不能旣濟肝木。此藥久服大修腎臟﹐能添目力於人。服藥多不知根源﹐往往不效。

枸杞子菊花﹝各二兩﹞巴戟﹝酒浸一宿﹐去皮心﹞肉蓯蓉牛膝﹝各一兩﹞川椒﹝三兩﹐去目﹞

黑附子﹝靑鹽二錢﹐以泔水同皂莢水浸去皮根﹞

上爲細末﹐浸藥水煮麵糊爲丸﹐每服十丸﹐空心溫酒下。

又方治肝虛﹐或當風眼淚﹐鎭肝明目。

上用臘月犍牛膽盛黑豆﹐不論多少浸﹐候百日開取食﹐後夜間吞三七粒﹐神效。

萬壽地芝丸治目能近視﹐不能遠視﹐食之能治風熱。

天門冬﹝去心﹞生薑﹝焙﹐各四兩﹞甘菊花﹝二兩﹞枳殼﹝炒﹐三兩﹞

上爲末﹐每服一百丸﹐食後茶淸或酒下。

洗肝散治肝實眼。

人參黃芩﹝去黑心﹞赤茯苓梔子仁川芎柴胡地骨皮菊花桔梗黃連甘艸上每服入苦竹葉七片﹐食後服。

羚羊角散治肝臟實熱﹐眼目昏暗﹐時多熱淚。

黃芩梔子栝蔞胡黃連菊花細辛上每服加竹葉煎之。

竹葉湯治肝臟實熱﹐眼赤疼痛。

淡竹葉黃芩升麻木通車前子黃連玄參芒硝梔子大黃﹝炒﹞

上食後服。

龍膽飲治肝臟實熱﹐眼赤腫痛。

龍膽艸梔子山茵陳防風川芎玄參荊芥穗菊花楮實甘艸上食後服。

決明子湯治肝臟實熱﹐目生赤肉﹐澀痛。

決明子﹝炒﹞柴胡黃連竹葉防風升麻細辛菊花甘艸上水煎服。

泄肝散治肝熱﹐赤眼腫痛。

梔子仁荊芥大黃甘艸羊肝丸治肝經有熱﹐目赤睛痛﹐視物昏澀﹐及治障翳﹐靑盲之眼。

羯羊肝﹝五兩﹐切片生用﹞黃連﹝研爲末﹞

上先將羊肝去筋膜﹐於砂盆內擂入黃連末杵和爲丸﹐每服五十丸﹔不拘時﹐熱水送下。忌豬肉及冷水﹐一連作五劑瘥。昔唐崔承元內障喪明﹐……授此方。根據方修合﹐服之眼復明朗。

助陽活血湯治眼發之後﹐熱壅甚﹐白睛紅﹐多眵淚﹐無疼痛﹐而隱澀難開。此因服苦寒藥過多﹐眞气不能通九竅也﹐故眼花不明。宜補陽和血﹐益气眼中自然明朗﹐不必點丹。

柴胡白芷升麻當歸黃防風蔓荊子甘艸上水煎﹐臨臥熱服﹐避風寒﹐忌食冷物。

甘菊花散治肝气壅塞﹐翳障遮睛﹐隱澀難開。

菊花木賊防風蒺藜甘艸木香上爲末﹐每服一錢七分﹐不拘時﹐沸湯點服。

甘菊花湯治內外障翳﹐一切眼疾。

菊花升麻旋復花石決明川芎大黃﹝炒﹐各五錢﹞石膏羌活地骨皮木賊﹝炒﹞靑葙子黃芩防風梔子仁艸決明荊芥黃連甘艸上爲細末﹐每服五錢﹐水一碗﹐蜜一盞﹐煎至七分﹐食後溫服。

八子丸治風毒瓦斯眼﹐翳膜睛不開﹐久新及內外瘀障。

靑葙子決明子葶藶子車前子五味子枸杞子地膚子茺蔚子麥門冬﹝去心﹞澤瀉防風﹝去蘆﹞

黃芩﹝各一兩﹞

上爲細末﹐煉蜜和丸﹐每服二十丸﹐加至三十丸﹐茶淸送下﹐溫米飲亦好﹐日進三服。

靈圓丹治男女攀睛翳膜﹐癢澀羞明﹐赤筋碧暈﹐內外障瘀﹐內風赤眼﹐並宜服之。

蒼術﹝米泔浸﹐四兩﹞川芎柴胡白附子遠志﹝去心﹞羌活獨活菊花靑皮陳皮荊芥石膏防風靑葙子全蠍仙靈脾﹝酥炙﹞木賊﹝去節﹞楮實黃芩甘艸﹝各一兩﹞

上爲細末﹐煉蜜﹐糊餅蒸熟爲丸一錢重一个﹐食後荊芥湯﹐或酒或茶磨服﹐日進二丸﹐其功立驗。

羌活退翳丸一名地黃丸。治內障﹐右眼小靑白翳﹐大微顯白翳﹐腦痛﹐瞳子散大﹐上熱惡寒﹐大便澀或時難﹐小便如常﹐遇天暖熱處﹐頭痛睛脹﹐能食﹐日沒後天陰則昏暗﹐此癥亦可服﹐名滋陰地黃丸。

熟地黃﹝八錢﹞生地黃﹝酒洗炒﹞黃柏當歸﹝酒制﹞茺蔚子丹參﹝各五錢﹞知母﹝酒炒﹐三錢﹞

黑附子﹝炮﹞寒水石﹝各一錢﹞芍藥﹝一兩三錢﹞防己﹝酒制﹐二錢﹞牡丹皮羌活川芎﹝各三錢﹞

柴胡﹝五錢﹞

上爲細末﹐煉蜜爲丸﹐如梧桐子大﹐每服五七十丸﹐空心白湯送下﹔如有宿食未盡﹐俟饑時服之﹐忌語言﹐隨後以食壓之。東垣《蘭室祕藏》方﹐去翳在大加葛根﹑升麻﹐翳在小加柴胡﹑羌活是也。

補腎丸治黑翳如珠﹐外障。

人參茯苓細辛五味子桔梗肉桂﹝各一兩﹞幹山藥柏子仁﹝各二兩﹞漧地黃﹝一兩五錢﹞加知母﹑黃柏﹝二兩﹞靑鹽﹝一兩﹞

上爲末﹐煉蜜和丸﹐每服三十丸﹐空心白湯下。

退熱飲子防風黃芩桔梗茺蔚﹝各三兩﹞大黃玄參細辛五味子﹝各一兩﹞

上爲末﹐每服五錢﹐水一盞﹐煎至五分﹐食後服。

搜風湯治旋螺大起﹐外障。

防風大黃天門冬五味子桔梗﹝各一兩﹞細辛茺蔚﹝各三兩﹞菊花芍藥﹝各一兩半﹞

上每服五錢﹐水一鐘﹐煎至五分﹐食後服。

抽風湯治奚魁蜆肉﹐外障。

防風桔梗大黃細辛黃芩玄參車前子芒硝﹝各一兩﹞

上每服五錢﹐水煎食後服。

摩風膏治鶻眼凝睛﹐外障。

黃細辛當歸杏仁防風松脂黃蠟﹝各一兩﹞白芷小麻油﹝各四兩﹞

上爲末﹐煎成膏塗之。

補腎丸治眼暗浮花﹐恐變成黑風內障。

澤瀉細辛菟絲子﹝酒浸焙漧﹞五味子﹝炒﹐各一兩﹞茺蔚子﹝焙﹐二兩﹞山藥﹝一兩五錢﹞

熟地黃﹝焙﹐二兩﹞

上爲丸﹐每服二十丸﹐空心鹽湯下。

磁石丸治雷頭風﹐變內障。

磁石﹝燒紅醋浸三次﹞五味子﹝炒﹞漧薑牡丹皮玄參﹝各一兩﹞附子﹝炮﹐五錢﹞

上爲末﹐蜜和爲丸﹐每服十丸﹐食後淸茶或鹽湯下。

瀉肝散治肝虛雀目﹐恐變成內障。

防風﹝去蘆﹞黃芩桔梗芍藥大黃﹝炒﹞

上每服入芒硝半字﹐臨臥溫服。

連柏益陰丸一名泄陰火丸黃連﹝酒洗炒﹐一兩﹞防風五味子甘艸羌活獨活歸尾﹝酒洗﹐各一兩五錢﹞黃柏細辛知母﹝各一兩﹞石決明﹝燒存性﹞

上煉蜜爲丸﹐如綠豆大﹐每服三十丸﹐漸加至百丸止﹐用淸茶下。常服補陽湯﹐少服此藥﹐爲不可勝﹐補陽恐妨飲食。

升陽柴胡湯升陽瀉陰﹐羌活柴胡補陽湯。

柴胡羌活獨活甘艸根﹝去梢﹞歸身熟地黃﹝酒炒﹞楮實人參白茯苓白術黃﹝各五錢﹞

澤瀉陳皮防風﹝各三錢﹞知母﹝三錢﹐酒浸﹐夏月加五錢﹞肉桂﹝五分﹞

上碎﹐每服五錢﹐水二盞﹐煎至一盞﹐去渣稍熱服。仍合一料煉蜜爲丸﹐食遠淸茶下五十丸。每日與前藥各一服﹐如天气熱加五味子三錢﹐天門冬去心五錢﹐更加楮實五錢。

桑白皮湯治目生花翳白點﹐狀如棗花。

桑白皮木通澤瀉犀角黃芩甘艸玄參旋復花川大黃﹝炒﹐各一兩﹞菊花﹝一兩五錢﹞

甘艸﹝炙﹐五錢﹞

上爲細末﹐每服二錢﹐水一盞煎六分﹐連渣湯溫服。

枸苓丸治男子婦人腎臟虛耗﹐水不上升﹐眼目昏暗﹐遠視不明﹐漸成內障。

枸杞子﹝四兩﹞白茯苓﹝去皮﹐八兩﹞當歸﹝二兩﹞靑鹽﹝另研﹐一兩﹞菟絲子﹝酒浸蒸﹐四兩﹞

上爲細末﹐煉蜜和丸﹐每服七十丸﹐食前白湯下。

熟地黃丸治血弱陰虛不能養心﹐致心火旺﹐陽必盛﹐偏頭腫悶﹐瞳子散大﹐視物則花。理當養血涼血﹐益血除風﹐散火則愈矣。

熟地黃﹝一兩﹞五味子枳殼﹝炒﹞甘艸﹝炙﹐各三錢﹞

上爲細末﹐煉蜜和丸﹐每服一百丸﹐食遠淸茶送下﹐日進三服﹐忌食辛辣物﹐而助火邪﹐及食寒冷物損胃气﹐藥不能上行也。

煮肝散治目生黑花﹐漸成內障﹐及開睛偏視﹐風毒攻眼﹐腫痛澀癢﹐短視倒睫雀目。

羌活﹝去蘆﹞獨活﹝去蘆﹞靑葙子菊花﹝各一兩﹞

上爲細末﹐每服三錢匕。羊肝子一葉細﹐淡竹葉數片同裹﹐如棕子大﹐別用黑豆四十九粒﹐米泔一碗﹐銀石器內同煮﹐豆爛泔幹爲度﹐取肝細嚼﹐溫酒下﹔又將豆食﹐空心日午夜臥服。

芎散治目暈昏澀﹐視物不明。

白芷﹝一錢﹞芎地骨皮荊芥穗何首烏﹝去黑皮﹞菊花旋復花艸決明石決明﹝制不碎﹞

甘艸﹝各一兩﹞靑葙子蟬蛻﹝去足﹞木賊艸﹝各五錢﹞

上爲細末﹐每服一錢匕﹐米泔水調下。

滌風散洗眼方治風毒攻眼﹐赤腫癢痛。

黃連蔓荊子﹝各五錢﹞五味子﹝二錢﹞

上細末﹐分三次﹐新水煎﹐濾淸汁﹐以手撥洗效。

通頂散治風毒攻眼並夾腦風。

細辛﹝去葉﹞香白芷藿香葉﹝去土﹞川芎躑躅花﹝三錢﹞

上爲細末﹐每用先含新汲水一口﹐然後挑少許搐在鼻內﹐以手擦兩太陽穴。

銅靑方洗眼﹐治風弦毒眼。

銅靑﹝黑豆大一塊﹞防風﹝一兩﹞杏仁﹝去皮尖﹐二个﹞

上各細切﹐於盞中新汲水﹐浸湯瓶中頓﹐令乘熱洗之﹔如痛者加當歸數片。

蟬殼散治眼目風腫﹐及生翳目等疾。

蟬蛻地骨皮黃連牡丹皮蒼術﹝米泔浸焙﹞白術菊花﹝各一兩﹞龍膽艸﹝五錢﹞甜瓜子﹝三兩﹞

上爲細末﹐每服一錢五分﹐荊芥煎湯送下﹐食後臨臥各一服。

涼膈丸治眼狀靑色大小。

黃連﹝洗不見火﹞黃芩荊芥龍膽艸﹝各五錢﹞蘆薈防風﹝各一兩﹞黃柏﹝去皮﹞地膚子上爲細末﹐煉蜜爲丸﹐每服二十丸﹐食後薄荷湯送下。

麥門冬散治血灌瞳仁﹐昏澀疼痛﹐及轆轤門﹐外障。

麥門冬大黃黃芩桔梗玄參細辛芒硝﹝各五錢﹞

上每服﹐水一鐘煎至七分﹐去渣下芒硝少許﹐食後溫服。

連翹飲子治目中惡翳與大隱澀小緊﹐久視昏花﹐近風有淚。

連翹當歸菊花蔓荊子甘艸柴胡升麻黃芩黃防風羌活生地黃上等分﹐食後服。

調經散治室女月水停久﹐倒行逆上衝眼。先以光明散點﹔血膜不退﹐用珍珠散點。先以調气﹐則血通矣。

烏藥附米陳皮川芎當歸茯苓防風荊芥升麻漧葛血竭紫薇花紅花血不通加蘇木气不順加木香﹑沈香上二香不過火﹐煎出藥後﹐將此二味香磨與藥同服﹔若經脈月流不斷﹐或因气脹衝眼﹐眼珠腫痛翳膜不退﹐服天麻散。

天麻退翳散治垂簾翳障﹐昏暗不明。

當歸﹝好酒浸焙漧﹐一兩﹞熟地黃﹝酒浸焙漧﹐一兩﹞川芎﹝一兩五錢﹞赤芍藥﹝熱水泡﹐二兩五錢﹞

白僵蠶﹝熱水泡過﹐洗去絲﹐薑汁炒﹐一兩﹞蟬蛻﹝水泡﹐洗去頭足﹐五十个﹞羌活防風荊芥木賊﹝去根節﹐各一兩﹞石決明﹝燒過存性﹐一兩﹞白蒺藜﹝一兩五錢﹞白芷﹝一兩五錢﹞甘艸﹝七錢﹞麥門冬﹝二兩﹞

黃芩尾羊角天麻﹝炒存性﹞濃枳殼﹝炒﹞蔓荊子﹝打少碎﹐各一兩﹞菊花﹝一兩﹞密蒙花﹝七錢﹞

共二十一味﹐每服蓮子三个﹐燈芯七根﹐水一鐘半﹐煎至八分﹐食後溫服﹔若眼紅加黃連。

酒煎散治眼赤色有气熱﹐宜服﹔此方通治婦人赤腫下垂﹐初起服此。

漢防己防風甘艸荊芥當歸赤芍藥牛蒡子上酒煎﹐食後服。

大黃當歸散治眼壅腫﹐瘀血凝滯﹐攻衝生翳﹐宜服。

當歸菊花大黃﹝炒﹞黃芩紅花﹝炒﹞蘇木梔子﹝炒﹞

上煎服。

當歸薄梗湯治眼生翳﹐淚出羞明﹐發久不愈。

薄荷桔梗知母黑參赤芍藥黃芩﹝酒炒﹞生地黃菊花茺蔚子當歸桑白皮防風川芎白芷甘艸上淨水一鐘煎服。

黃芩白芷散治眼血翳﹐淚出羞明﹐發久不愈。

當歸黃芩防己防風川芎白芷蒺藜石決明艸決明桔梗靑葙蒙花茺蔚子菊花木賊知母赤芍藥上爲細末﹐食後淸茶下。

黃風菊花湯治初起肉攀睛﹐急宜服之。

防風黃連桑白皮赤茯苓瞿麥車前子梔子大黃黃芩細辛桔梗連翹上水煎﹐半饑溫服。

加減當歸菊連湯治膜下垂﹐初起發﹐此方致效﹔如久病﹐此方收功。

當歸白芷赤茯苓黃芩赤芍知母桑螵蛸生地黃木通連翹麥門冬菊花防風川芎石膏覆盆子茺蔚甘艸上水煎﹐食後服。

蒼術散治小兒痘瘡入眼﹐生翳膜﹐羞明怕日。

蒼術槐花防風漧葛本川芎蛇蛻枸杞子黃芩﹝酒炒﹞蒺藜乳香﹝不見火藥煎成方下﹞

白菊花﹝家產﹞蟬蛻木賊石膏谷精艸甘艸沒藥﹝不見火﹐煎成藥傾碗內﹐同乳香一齊下服﹞

上爲末﹐水煎食後服﹔大人水煎﹐小兒爲末服之。

此治小兒疳眼﹐其癥泄後眼不開﹐宜服此進賢方﹕當歸菊花黃連﹝各五錢﹞

上爲末﹐水一鐘入蜜一匙﹐煎三沸﹐食後服之。

小兒斑瘡入眼柴胡湯﹐又用茶調洗肝散﹐如赤眼用四物湯。

四物湯赤芍藥羌活蟬蛻木賊黃芩大黃蒙花粉艸桔梗蒺藜郁金當歸防風龍膽艸獨活川芎石膏川椒菊花艸決明車前子谷精艸黃連蒼術荊芥上每服﹐燈芯十根﹐溫服。

六一丸治熱淚。

蛤粉黃連木賊香附米上爲末﹐糊丸﹐茶送下。

通艸散治風淚障翳。

赤芍藥川芎羌活甘艸當歸麝香上爲末﹐調勻爲丸﹐如皂角子大﹐百沸湯泡﹐淚眼神效。

治眼赤腫方大黃荊芥郁金薄荷朴硝痛加沒藥上爲末﹐用薑汁調﹐或赤加蔥根捶爛﹐和藥貼太陽二穴。

治小兒眼不開方用葶藶子爲末﹐取豬膽調貼額上。

小撥雲散治男婦目澀痛爛﹐淚出羞明怕日﹐血灌瞳仁。

黃芩甘艸梔子大黃芍藥郁金龍膽艸羌活蟬蛻木賊當歸蒙花蒺藜洗心散治眼目腫痛難開﹐澀淚。

大黃﹝炒﹞黃芩梔子甘艸黃柏木通菊花赤芍藥防風荊芥密蒙花散治久患內外障翳﹐羞明怕日﹐迎風灑淚﹐腫痛難開﹐肉攀睛﹐風熱气障等病皆治之。

蒙花威靈仙艸決明羌活黑附子大黃石膏川椒﹝炒﹞木賊甘艸蟬蛻獨活楮實子川芎荊芥車前子防風菊花黃連蒼術上燈芯煎服。

消風散治一切風毒上攻﹐頭目拘急鼻澀﹐男婦宜服。

藿香白芷全蠍甘艸防風靑風藤又方治前癥﹐外感風邪﹐頭痛鼻塞流涕﹐眼目赤腫。

荊芥甘艸羌活防風陳皮川芎蘇葉蟬蛻附米升麻麻黃上姜三片﹐蔥三根﹐熱服﹐取汗爲度。

治爛弦風不間遠年近日﹐洗藥﹕黃連五倍子蕤仁當歸明礬﹝焙﹞銅靑上爲細末﹐將小鐘張水入藥於內﹐飯上蒸過﹐藥水點洗爛處爲妙。

治時行熱眼方防風川芎生地黃赤芍藥梔子龍膽艸蒼術﹝浸炒﹞甘艸荊芥黃柏上煎服。

爛弦風方用白礬﹐光醋飛過﹐取無病婦人乳汁調﹐雞毛點搽之。

爛弦風﹐赤眼方水銀﹝一錢﹞銀朱﹝五分﹞銅靑﹝三分﹞

上姜包煨過﹐共爲末篩過﹐點眼弦如神。

眼目頭痛消風散藿香川芎甘艸人參白茯苓荊芥逢州豆甘艸蠶陳皮蟬蛻羌活獨活防風加細辛﹑白芷﹑薄荷名川芎茶調散點藥冷眼用。

火硝﹝水飛過曬漧﹐二錢﹞鑪甘石﹝煉過﹐二分﹞﹐不開流淚風癢﹐一切治之。

熱眼方硼砂﹝一錢﹐研細﹞片腦﹝二釐﹐入前藥﹞

暴赤眼方雞子﹝去黃用白﹐一个﹞黃連﹝研細末﹐一錢﹐入雞子白內﹐紙封放爛泥中埋一日一夜﹐次早取出濾過點之﹞

卷下

五臟要論

心熱眼紅者﹐血熱則可用黃連﹑當歸尾﹑蘇木﹑紅花﹑赤芍藥之類﹔虛者癢痛本方﹔若虛此數味除之﹐加人參﹑細辛﹑沒藥﹑歸尾﹑熟地﹑茯苓之類。

肺熱火旺者﹐則可用山梔﹑桑白皮﹑地骨皮﹑黃芩﹑防風﹑天麥二門冬之類﹔虛則可加人參﹑沈香﹑黃﹑磁石﹑五味子之類﹔實者用葶藶子﹑連翹。

肝气盛火旺者﹐則可用柴胡﹑羌活﹑靑葙子﹑白芍藥﹑羚羊角﹔虛則除之﹐加熟地黃﹑當歸﹑川芎﹑楮實子﹑枸杞子之類﹔脾胃實者﹐則可用石膏﹑朴硝﹑黃芩﹑黃柏﹔虛則除之﹐可加白術﹑蒼術﹑枳殼﹑陳皮﹑半夏﹑人參之類。

腎熱相火旺者﹐則可用黃柏﹑知母﹑車前子﹑木通﹑滑石﹑瞿麥﹑蓄﹑大黃﹑朴硝之類﹔虛則大忌之﹐可加肉蓯蓉﹑五味子﹑磁石﹑菟絲子﹑乳香﹑川椒﹑靑鹽﹑枸杞子之類。

夫審瞳仁之法﹐瞳仁開大者﹐忌辛辣之藥﹔瞳仁焦小者﹐宜寒涼辛辣則可也。開大者﹐以酸藥收之﹔焦小者﹐以辛藥散之。久注不開者﹐宜發之﹐久積宜行气血爲主。

養肝血還睛丸亦可用之。未成癥主方祕要﹐服表裏不退﹐疼痛愈甚﹐用細辛湯。

明目細辛湯治眼赤痛﹑眉攢腫悶﹑鼻塞涕稠粘﹑大便祕結﹑羞明怕日﹑隱澀難開﹑睫成多眵粘。

助陽和血湯治陰陽不升降﹐作痛不時﹐隱澀有淚﹐眵蠹紅淚糊﹔或時發赤眼﹐涼藥不退者用。

當苦湯眼暴發熱﹐火旺苦痛不住﹐服利藥未效﹐有熱火退可用。

當歸龍膽湯治眼中黃仁生黃白翳﹐從下而上。此候多是火旺也﹐人若患此﹐此藥能瀉火退熱﹐又且能退翳消紅腫。

桑螵蛸酒調散治風熱裏病雙解散﹐實熱裏病。此藥治傷風頭疼及眼珠腫痛﹐或偏正﹐此是傷風寒﹐眼腫𨿽甚﹐其眼皮帶浮而軟﹐人多鼻塞聲重﹐眼羞明怕日﹐白仁𨿽虛壅而不蠹紅。如此狀者﹐用前二散表裏之﹐腫消痛止﹐用生地黃散﹑撥云湯。變用又變﹐前方不可久服。

郁金酒裏熱無表癥﹐治一切實熱﹐其眼腫起如桃﹐有不近人手之怕﹐羞明怕日﹐或內壅突起﹐蠹紅淚出如湯﹐鼻涕溏流內生淡赤虛翳。如此狀者﹐其翳不能爲害﹐熱去退翳卽消。此藥通解之﹐痛止後用救苦湯﹐當歸龍膽收功。

酒調洗肝散經驗洗肝散治一切熱眼﹐及赤腫難開﹐眼珠痛﹐白仁赤而痛﹐不虛可用止痛。生地黃散後用﹐功亦同。

當歸活血湯治一切羞明怕日者﹐頭痛𨿽甚﹐內不蠹紅﹐此樣眼多虛﹐或眼上珠生白陷翳者。此方可與蟬花散﹑密蒙花散相間服之效。

密蒙花散治一應體虛之人﹐無疼有羞明者﹐服涼藥不得﹐其眼羞明而內痛﹐白仁內隱紅﹐常流淸涕淚﹐視物蒙蒙﹐此藥可用。日進二三服。決明子散﹑蟬花散此三方功亦同效。

省風湯治一切肝气有餘﹐瞳仁鎖緊﹐或成幹缺﹐視物不能明﹐撩亂白仁淡紅﹐瞳仁焦小黃色﹐夜見五色烽光者。此方能除肝膽極熱。

久仙飲治年老之人﹐眼赤不退﹐帶紫紅白色。若有蠹紅者﹐以暴發客熱類推之。

洗肝散治眼肝气有餘﹐風輪變色﹐焦枯或疼痛﹐外生赤翳。此方能除火退肝熱。

紫金丸治外障生云膜血翳﹐服涼藥不退﹐而不多痛者可用。

夜光柳紅丸治風毒上攻眼﹐虛腫﹐頗有紫紅或癢或痛﹐生翳年久﹐服諸藥不效可用。

修肝散治暴發眼﹐及發不時﹐疼痛甚者﹐熱服肝气上升﹐淚出汪汪﹐內有鮮紅可用。至如痛止血散不用。

補肝重明丸治諸眼服涼藥表裏愈後失神光者﹐其眼無羞明﹐用之能補養肝血。還睛丸亦可用之。

當歸龍膽湯治眼中黃仁生白翳﹐從下而上。此候多是火旺也﹐人有此患﹐此藥瀉熱退火﹐用能退翳消紅腫。

卷下

審癥應驗口訣

如男子婦人患偏正頭痛者﹐先審熱甚用雙解散二三帖﹐大通之後﹐服川芎茶調散加涼劑﹐點用九一丹。冷痛者用桑螵蛸酒調散﹐大通之後﹐用川芎散神淸散主之﹐點用淸涼散少加腦﹐入些薑粉﹐無不效矣。

烏輪赤暈﹑刺痛浮漿﹐此肝熱也。治法﹐宜用酒調洗肝散加麻黃﹑赤芍﹐或瀉肝散﹑修肝散﹔收功生地黃散﹔點用淸涼間九一丹。

眼生淸淚﹑枯黃繞睛﹐此肝虛也。治法用止淚補肝散﹐點用九一丹﹔後服補腎丸。此乃滋母益子也。

瞳仁開大淡白偏斜者﹐此腎虛也。治方服補腎丸﹑補腎明目丸﹑駐景丸﹐點用九一丹。多服少點。

瞳仁焦小或帶微黃﹐此腎熱也。治法﹐先服五瀉湯著風之類﹐後收功用補腎明目丸﹐久服甚效。

瞳靑胞白﹑癢而淸淚﹑不赤不痛﹐是謂之風眼。治法﹐服羌活除風湯﹐點九一丹間二八﹐入些薑粉效。

烏輪突起﹑胞硬瞳紅﹑眵淚濕漿﹐裏熱則痛﹐是謂之熱眼。治法﹐用雙解散加涼大通之劑﹔瞳痛止用生地黃散﹐點用淸涼散間九一丹點之﹐隨人治法用之。

眼渾如淚﹑胞腫而軟﹑上壅﹑酸渣微赤﹐是謂之气眼。服桑螵蛸酒調散﹐後服明目流气飲﹑當歸湯主之。

其或風與熱並﹐則癢而浮赤﹔風與气搏﹐則癢澀昏沈。點用九一丹間二八丹﹐服羌活除風湯。

血熱交聚﹐故生淫膚粟肉紅縷偸鍼之類﹐服用瀉脾湯﹑瀉心湯主之﹐點用淸涼散。有淫膚粟肉可洗至平﹐洗止。

眼熱經久﹐復有風冷所乘﹐則赤爛。點用淸涼散﹐服用瀉心湯﹑洗肝散主之﹐洗用綿裹散﹐其效甚捷。

眼中不痛而赤﹐但爲痰飲所注則作痛。服用半夏二陳湯﹐三四貼後﹐服明目流气飲﹐不用點藥。

肝气不順而挾熱﹐所以羞明。服用洗肝散二三貼加麻黃﹐後服密蒙花散五七貼﹐補腎主之﹐點用九一丹加淸涼散﹐初不可重藥。

白睛帶赤或紅筋者﹐其熱在肺。服洗肺湯﹐除熱飲洗肝散﹐點用淸涼藥九一丹。

上胞下瞼或目唇間如疥點者﹐其熱在脾。治法﹐服泄脾湯﹑泄脾除熱飲﹑三黃丸主之﹐可可洗。用淸涼散點﹐有淚翳者九一丹點之。

因風則散之﹐九一丹入些薑粉﹔熱則淸涼散點之﹔气結則調順之﹐將前藥間點﹔因風者可用防風散﹑通聖散卽名雙解散﹐後服羌活除風湯﹔熱者洗肝散﹑修肝散﹔气結者服流气飲﹑黃湯主之。

白陷魚鱗之癥﹐多因肝腎俱實﹐血衰成陷。治法﹐服酒調散二貼後﹐服蟬花散﹑密蒙花散相間服之效。點用二八丹調乳汁點﹐間九一丹點之。

突起睛髙﹐旋螺尖起﹐險峻利害之癥也。又有一法﹐與他取平之效﹐將鋒鍼鍼入三分﹐以鳳屎點鍼口所﹐以毒攻毒﹐或陰丹蘸點亦可。先服郁金酒調散四五貼後﹐可動鍼﹐此乃平之法﹐無光之效也。

又有一癥﹐遞年月眼內癢極﹐祕曰諸痛爲實﹐諸癢爲虛。人之患眼﹐虛腫及眼眶骨﹐此痰飲爲患。治法﹐用明目流气飲加半夏﹑陳皮﹑濃朴三味﹐用姜二片同煎﹐連服四五貼﹐其痛卽除。

另將二陳湯丹藥亦可點用。治之隨輕重所施﹐治法在人意耳。

頭風﹕冷痛熱痛風痛痰厥痛﹝系偏風﹞陽明頭痛眼淚﹕熱淚冷淚虛淚風淚濕淚

卷下

審癥祕論

暴發眼者﹐審他是熱甚﹐用雙解散﹑救苦湯﹑當歸龍膽湯﹑修肝散﹑洗肝散﹑瀉肝散﹑郁金酒調散。

有是風熱火病﹐服涼藥不退者﹐用明目細辛湯﹑助陽活血湯﹑紫金川芎茶調散﹑明目流气飲﹑桑螵蛸酒調散。

有是久病血滯風甚﹐用當歸和血煎﹑神淸散﹑沒藥散﹑捲云湯。發歇無時用生地黃散﹑破血紅花散。

有是風毒爲病﹐用蟬花散﹑如聖散﹑川芎茶調散﹑神淸散﹑夜光柳紅丸。痰病用淸熱﹑半夏﹑二陳湯之類﹐老痰用四生湯。

有是久病無表病裏病﹐眼內淨了。用蟬花散﹑密蒙花散﹑決明子散﹑十味還睛丸。

若內病俱無﹐但是外病﹐可次第根據法不須服藥﹐有翳只是去翳藥加減療之。

卷下

辯眼經脈交傳病癥論

有人問於予曰﹕人之眼目﹐乃五臟六腑之精﹐苟有患傷於內腑﹐其理何哉﹖然則又有左病而不傳右﹐右病而不傳左﹐左右俱病﹐未審其詳﹐請而言之。予應之曰﹕HT非精於岐黃龍木之奧者﹐莫明乎此也。

夫眼者乃五臟之專精也﹐目者乃心之竅也﹐瞳仁者腎之精也﹐宗精之水所以不出行﹐血裹之﹐气輔之﹐共湊於目。頭者諸陽之所聚也﹐足太陽膀胱之脈﹐起於目之銳﹐通頂入腦正屬目本﹐名曰眼系﹐督脈陽柔之會﹐首循風府而出﹐則入系腦則爲目風。厥肝脈上出額督﹐會於巓頂﹐其別交者﹐從目系風相搏﹐故目無所見﹐頂中風府兩筋之間﹐乃別陰陽交於目內銳﹐陰气盛則目膜﹐陽气盛則目瞑。病而不得臥者﹐衛气不得入於陰﹐故陽气滿而陰气虛﹐故目不瞑而不得視者﹐衛气流於陰不得於陽﹐陽气虛﹐故目閉。故病猶有偏勝之理﹐且飲食之中有五味﹐天地之气有六淫﹐人身之中有七情﹐皆能生病﹐更有賊微正邪之別。气與味也皆無形之物﹐能傷於有形之質﹐何患不生於病。況眼科之中又有大方之不同﹐治之各有異﹐亦宜審其受病之因﹐視其內外淺深之癥﹐假若一槪治療﹐不無抱薪之患﹐良可惜哉﹗予因幼耽疾苦﹐求醫療治﹐迨今數年於是﹐熟玩諸家之書﹐可知玄妙之旨﹐訪尋師友廣博方書﹐采集百端﹐推原其本﹐凡有疑難之間﹐不恥下問﹐務究奧旨﹐子能潛心注意﹐𨿽不登岐黃龍木之岸﹐亦可謂醫中魁者也。

凡看眼法﹐先審瞳仁神光﹐次看風輪﹐再察白仁﹐四辧胞瞼二﹐此四者眼科之大要。看眼之時﹐令其平身正立﹐緩緩舉手﹐輕撐開眼皮﹐先審瞳仁﹐若有神光則開合猛烈﹐次看風輪若展縮雄健﹐則魂魄無病﹐三察气輪無病澤潤光滑﹐四辧其肉輪若好﹐則開合有力﹐二不蠹赤矣。

凡察翳法﹐久年翳膜能去者﹐其翳浮虛爛紅﹐其眼不張﹐若近年發歇眼﹐其翳紅白色﹐浮濃者有些紅未退﹐有淚者易散﹐看其中多有死釘不能去﹐若散翳其紅霞色者易退﹐若因頭痛起因有死白翳者難退。又有一樣濃翳﹐去盡其眼全痊﹐黑睛有些微云﹐薄薄帶淡白色不能去﹐名日冷翳。

凡烙法﹐將烙時可安心定志將眼撐開﹐用濕紙將四好肉處用濕紙敷定﹐只畱要烙處許大﹐將匙燒紅﹐於細綿上開過卽烙之﹐不可傷四弦﹐烙幹用和解藥外敷之﹐使其拔出火气。

卷下

用夾法

夾時先翻轉看上下胞瞼﹐有瘀血處可﹐至平﹐血盡方可夾上夾子﹐其夾不可髙碩﹐只在重弦上﹐仔細看其睫毛﹐轉又要平正﹐方可著力扯緊﹐其夾肉處用小艾團灸三个﹐不可多灸﹐灸多恐潰夾決目﹐夾肉若未幹﹐可再催用淡淡丹藥﹐去其餘翳﹐此眼縱有濃翳﹐不可用重藥。

用金鍼撥光了之時﹐將蓉花葉末調水護之﹐一日一換﹐宜服謹翳丸等方。

凡撥金鍼者﹐看人肥瘦﹐就手撥之﹐肥狀者先宜服退气散血﹐和其五臟﹐後可撥之。

退气散血方大黃﹝末﹐二錢五分﹞當歸﹝末﹐二錢五分﹞穿山甲﹝一分二釐﹞連翹﹝二分二釐﹞白芷﹝一分二釐﹞

乳香﹝一分二釐﹞沒藥﹝一分二釐﹞

卷下

開金鍼法

凡開金鍼﹐須擇吉日﹐靜風日暖﹐須待日午之時﹐……然後方靜坐片時﹐定自己之气息﹐令人取木凳一條﹐以綿被貼軟同患者坐於凳被上﹐騎馬對坐面與我對平﹐勿使髙低﹐緩緩用銅腳於開縫處點計之﹐次看鋒鍼口﹐與瞳仁三分之下﹐要憑口訣使髙低遠近﹐方將鋒鍼令其入眼﹐轉看數徧足了﹐方按鋒鍼三四下﹐看透了卽取起﹐有些血出﹐用綿紙拭漧其血後﹐方用地方令鍼緩緩拈訊若透此鍼﹐取出﹐然後根據法﹐用天字鍼﹐再進取翳﹐其翳若好撒開裹鍼﹐緩緩收下﹐停鍼畢方落在後去紙﹐舉物與他看之﹐卽見﹐不可與他人久視﹐卽用濕紙重重封固﹐太陽用水膏塗之﹐至次早方開看﹐再換濕紙再封﹐如此七日﹐斜臥不可憑他翻身轉側﹐七日後方開封與起無妨矣。……方取出金鍼﹐看其翳不浮起﹐卽用濕紙封片時﹐方去紙﹐舉手動之。

卷下

眼科用藥次第法

夫眼疾之醫﹐𨿽分癥類﹐而其中病源﹐不可不深思而熟視也。夫疾有久新﹐癥有輕重﹐須分表裏﹑風熱﹑气熱﹑濕熱﹑實熱。而新病者﹐皆因內積熱毒之輕﹐循經絡而上頭目﹐遇外風寒所觸而發者﹐必須先發表風邪﹐後乃遠其火熱﹐黃連﹑黃芩以瀉火﹐防風﹑薄荷以疏風﹐兼以麻黃﹑蒼術之類。如無風寒所逼﹐惟血壅上﹐宜用大黃﹑當歸﹑防己墜下之劑。久眼昏蒙所曉﹐宜用當歸﹑地黃﹑防風﹑羌活之類﹐有翳膜加木賊﹑蒺藜﹑蟬蛻﹑決明等劑。如胞合眼皮不開此乃寒邪之气傷胞﹐宜行气之藥﹐靑皮﹑黃﹑香附兼以風藥佐之。血滯者宜調血﹐赤芍﹑歸尾﹑鼠粘。如頭痛者羌活﹑白芷﹑蔓荊﹐本﹑川烏之類﹐佐以風藥防風﹑荊芥﹑玄參﹑柴胡﹑細辛用之必當也。如眼眩暈昏十分作痛﹐但虛腫痛及眼眶﹐此乃痰飲所患﹐宜服二陳湯兼佐以風藥。如腫脹暗痛熱淚難禁者﹐苦寒之藥宜然﹐但視人之形气虛實﹐體之盛衰﹐務究其內外淺深﹐不可專書全在人之活法。方書者乃前人立法之規﹐使後無失其序﹐如歸於癥者則緩可以尋方﹐倘暴發者變動於頃刻﹐苟不明於藥性寒溫﹐病勢之緩急﹐而使之療﹐非徒無益而反害之矣。予掇拾諸家之方﹐贅成歌括六十餘首﹐此平昔應驗之神方也﹐若用意熟記﹐則不思忖而了然矣﹐若能知抽添之工夫﹐加減之意趣﹐眞可謂眼科中之至寶哉。後之學人﹐當以予之用心﹐珍之重之﹐俾術不輕而身不賤矣。內障一書﹐乃心授之法﹐故不形於紙筆﹐如若泛泛﹐豈仁人君子哉﹗

卷下

金鍼眼科經驗方藥詩括

酒調散歸及麻蒼﹐赤芍菊甘羌大黃﹐茺蔚桑螵共十味﹐暴風腫痛用之良。

酒煎散內歸芎苓﹐赤芍木通山梔仁﹐龍膽大黃郁金入﹐防風加上效如神。

酒調洗肝有黑參﹐知母大黃芩桔梗﹐梔子朴硝共七味﹐睛痛淚出用之痊。

四順當歸與大黃﹐更兼甘艸赤芍良﹐不拘疾眼經年久﹐一服交君便可康。

八正車前與瞿麥﹐芎滑石山梔仁﹐大黃木通同甘艸﹐燈心竹葉效如神。

雙解防風將軍芍﹐薄荷芎歸艸朴硝﹐梔翹梗芩膏麻黃﹐荊芥白術滑石良。

當歸活血煎黃﹐薄荷蒼術麻黃宜﹐川芎羌活菊花等﹐熟黃荊芥沒藥醫。

大黃當歸散菊花﹐薄荷黃芩川芎佳﹐壅腫血凝生赤翳﹐頻頻服藥再連渣。

七寶洗心當歸芍﹐黃連荊芥及麻黃﹐梔子大黃共七味﹐眼疼赤痛正相當。

九仙飲治眼通紅﹐赤芍當歸與木通﹐白芷黃芩同甘艸﹐菊花荊芥與川芎。

治眼散有密蒙花﹐歸菊荊蟬枝子加﹐木賊防風甘艸術﹐更兼赤白芍無差。

蒼術散能止昏淚﹐夏枯木賊甘香附﹐蒺藜白芷芎防風﹐蟬蛻天蠶蔓荊助。

修肝散有當歸芩﹐薄荷連翹山梔仁﹐甘艸防風加蜜烹﹐肝虛目暗用之靈。

瀉肝散內有桔梗﹐大黃知母與黑參﹐朴硝黃芩連十味﹐眼痛暴發霎時平。

加味修肝散芥歸﹐菊花羌活甘蒺藜﹐大黃連翹薄荷梗﹐赤芍黃風莫攺移。

涼隔連翹梔子仁﹐大黃甘薄朴硝芩﹐更加黃連赤芍藥﹐服之熱毒化爲塵。

茶調散內菊薄荷﹐羌活川芎荊芥和﹐石決石膏甘艸少﹐防風木賊去沈。

眼中淚出如何得﹐四物補肝加木賊﹐蒼術防風白蒺藜﹐川芎羌活甘艸炙。

明目細辛本芎﹐紅花歸蔓荊防風﹐生黃椒茯麻根入﹐羌活蒙花共奏功。

救苦湯內桔翹辛﹐羌活川柴歸身﹐龍膽知母荊防艸﹐黃芩連柏生地升。

撥云菊花及蟬蛻﹐白蒺川芎荊芥配﹐羌活防風桑白皮﹐掃除熱翳眞無僞。

肝風衝眼淚昏蒙﹐羌活黃及撫芎﹐甘艸蒺藜荊芥穗﹐何愁翳膜障雙睛。

密蒙花散有菊花﹐木賊石決明莫差﹐白芍甘艸白蒺藜﹐細研爲末用淸茶。

連翹散內有黃芩﹐羌活菊花艸決明﹐白蒺密蒙龍膽艸﹐更兼甘艸去羞明。

川芎羌活治頭疼﹐本細辛白芷增﹐更有蔓荊防風佐﹐教君一服便安寧。

暖肝湯內有防風﹐茺蔚甘及川芎﹐五味細辛知母等﹐黃芩若治最多功。

省味修肝用當歸﹐赤芍防風白蒺藜﹐蟬蛻大黃川芎使﹐更加木賊是其宜。

復明散內石決明﹐茺蔚靑葙甘蔓荊﹐木賊人參夏枯艸﹐白芷芎蒺艸決明。

人參羌活散獨活﹐甘艸茯苓桔梗芍﹐枳殼天麻地骨皮﹐柴胡前胡川芎藥。

洗心散內七般藥﹐甘艸當歸同芍藥﹐荊芥蒼術麻大黃﹐眼腫服之如撚卻。

退赤散內有大黃﹐黃連白芷赤芍詳﹐當歸蒺藜蔥去白﹐何愁淚出白如湯。

小菊花散只五味﹐蒺藜木賊五味是﹐羌活爲末用茶調﹐專治羞明並澀淚。

防風湯內用蟬虫﹐薄荷當歸及川芎﹐羌活大黃梔子艸﹐熱衝眼目並頭風。

蟬花散內菊芩風﹐羌活山梔白蒺芎﹐木賊蔓荊決明子﹐谷精荊芥艸密蒙。

省風湯內有羚羊﹐羌活黑參麻大黃﹐知母當歸升桔梗﹐密蒙甘艸是奇方。

補血當歸熟地黃﹐白術芎芷白芍防﹐車菊辛羌甘白茯﹐桔梗茺蔚蒺大黃。

活血當歸散木通﹐黃芩生地與撫芎﹐白蒺當歸生梔子﹐赤芍甘艸菊花同。

破血當歸劉寄菊﹐玄明赤芍紅蘇木﹐黃芩歸尾羌連翹﹐木賊甘艸生地熟。

菩薩散藥只五味﹐甘艸防風白蒺藜﹐蒼術荊芥治羞明﹐效若靈丹故名是。

明目流气飲牛蒡﹐荊玄梔藜細防風﹐甘艸大黃再添入﹐眼中赤澀不來攻。

蔓荊散內有黃﹐甘艸人參白芍宜﹐黃柏倍加將酒炒﹐昏蒙虛气用之宜。

川芎茶調散薄荷﹐白芷防風甘艸和﹐更有細辛兼羌活﹐荊茶同煎用者多。

助陽和血補气湯﹐甘艸當歸白芷防﹐蔓荊升麻柴胡使﹐黃加上水煎嘗。

省風百解荊芥參﹐甘艸陳皮白茯苓﹐僵蠶芎防風藿﹐蟬蛻濃朴羌活葶。

散熱飲子用黃連﹐防風羌活黃芩兼﹐大黃當歸生地入﹐腫痛暴發實時痊。

龍膽散有幹菊花﹐川芎香附木賊加﹐艸決明中加甘艸﹐迎風冷淚卻無些。

芎散內荊芥多﹐甘艸菊花及薄荷﹐蒼術一味米泔浸﹐研爲細末任調和。

神仙退翳羌活歸﹐甘艸蒙花荊賊藜﹐地骨栝蔞蔓枳實﹐椒連蟬菊薄蛇皮。

當歸龍膽升麻艸﹐赤芍柴胡五味﹐羌活石膏同黃﹐黃柏連翹酒炒好。

洗心眼散治退紅﹐羌活升麻艸木通﹐梔子大黃赤芍藥﹐黃芩九味湊防風。

偏正頭痛用淸空﹐黃連酒炒及川芎﹐柴胡羌活黃芩艸﹐細辛少使配防風。

菊花茶調散川芎﹐荊芥細辛艸防風﹐白芷薄荷羌活劑﹐僵蠶蟬蛻治頭風。

打撲疹痘紅花散﹐升麻生地羌活艸﹐大黃連翹赤芍藥﹐更加當歸尾國老。

小防風湯梔子仁﹐羌活甘艸當歸身﹐赤芍大黃水煎服﹐小兒熱毒用之神。

小承气湯薄荷蟬﹐甘艸杏仁及防風﹐羌活天麻當歸是﹐大黃赤芍水煎同。

菊花膏內用大黃﹐荊芥黃芩術艸蒼﹐羌活防風黃連佐﹐細辛爲末蜜調嘗。

糖煎散有龍膽艸﹐防己防風同甘艸﹐赤芍川芎荊芥歸﹐服之奇效如神好。

蟬花無比有茯苓﹐羌活防風當歸身﹐赤芍蒺藜同甘艸﹐川芎蒼術艸決明。

退翳撥云黃連芩﹐菊花龍膽羌活荊﹐大黃石膏甘白芷﹐石決防風艸決明。

以上六十一方隨手作效。

卷下

丹藥和論

對交丹四六丹﹐可吹久年翳膜。虛濃未堅實者﹐不見人物者﹐可三日一次﹐九一丹解之﹐其翳卽消散﹐如水濃薄至效﹐如是對交四六不可用也﹐後可用珍珠散間九一丹點之。

三七丹施於年久眼﹐凡經曰翳不拘下生上﹐上生下﹐濃極者可二日一次﹐以淡淡丹和解之。

二八丹理三五年發歇眼﹐有紅絲﹐略有疼痛癢澀﹐共翳帶紅白色﹐可一夜一次﹐輕藥和之。

九一丹治眼時常發歇﹐眼目生翳﹐或疼痛可點﹐若無疼痛只用淸涼散間九一丹點之﹐若有淡翳似飛雲霧者﹐只用碧雲丹淸涼散吹點。

又有一切冷眼﹐不受寒藥者﹐只用淸涼散少加片腦入些薑粉時時點之效。

又有一切眼不受納藥者﹐看去翳若去得﹐將各樣膏丹少少調乳汁﹐時時少少點之﹐更不受者﹐用淨三黃陽丹﹐不用腦點亦能消翳﹐吹云膏亦可主之。

又有一樣受不得煎藥﹐只將陽丹不用腦射硼砂點之。

又有一樣眼﹐諸丹藥點不服﹐將雞子檳榔磨冷水﹐將雞翎點﹐亦能退翳。

又有一樣眼﹐不用丹藥﹐將靑鹽及食鹽火燒過﹐冷水調﹐雞毛點﹐亦能退翳。

又有一樣眼﹐人丟刺在眼不得出者﹐將蔥捶碎敷之﹐又將五倍子捶碎敷刺亦出﹐又將蜣螂卽噴屎虫研碎敷之﹐刺亦出。

煉鑪甘石浸藥水方防風黃芩大黃當歸龍膽艸黃柏﹝各一兩﹞生地黃羌活川芎白芷細辛菊花﹝各八錢﹞麻黃赤芍藥蒼術木賊﹝各六錢﹞黃連﹝一兩五錢﹞荊芥﹝五錢﹞山梔子薄荷﹝各七錢﹞艸烏﹝以下添加﹞柏子仁柴胡密蒙花上將二十四味俱選新鮮的﹐細切如麻豆﹐一咀用冷水四五碗銅盆內浸三四夜﹐若春夏浸二宿﹐秋五冬七日﹐常以手擦過﹐使其味出﹐用細布濾過之。

煉鑪甘石法其甘石須選帶隔﹐又要輕或帶淡天靑色可也。打碎用燒過銀鍋內貯滿﹐一仰一蓋﹐頓丹鑪內煉至極紅透鈐出淬藥水內﹐其喫過藥傾撇﹐仍將甘石置火內﹐根據前淬﹐如此者三。凡一次須煉及紅﹐不透恐甘石變色黑淬三次已定﹐將甘石打通碎﹐又用新藥水浸一宿去火毒﹐次日傾盡藥水曬漧﹐研末﹐有石者作一處﹐無石者作一處﹐異研﹐又可將藥水濕過曬過﹐研細﹐極細絹篩過﹐卽爲陽丹。

修合陰丹法煉過甘石﹝四兩﹞銅靑﹝七錢五分﹞砂﹝白的﹝二錢半﹞靑鹽﹝二錢半﹞密陀僧﹝一錢﹞

上將此五味﹐用龍膽艸及黃連二味浸過的水﹐通將五味和勻﹐濕過KT碗內﹐研得如泥﹐至膩方可﹐曬漧再研﹐方入別藥。又入六味﹕黃連﹝爲末﹐二錢五分﹞細辛﹝末﹐去葉﹐二錢﹞艸烏﹝末﹐二錢﹞薄荷葉﹝八分﹞乳香﹝制過﹐一錢五分﹞沒藥﹝制過﹐一錢﹐合乳香制法在後﹞

上將此六味研至極細膩﹐方入別諸藥。

後藥味﹕硼砂﹝明者﹐一錢五分﹞膽礬﹝三分﹞雄黃﹝要黃明者﹐七分﹞輕粉﹝七分﹞黃丹﹝五分﹞﹝以水淘去沙將沈丹曬漧﹞朱砂﹝五分﹞牙硝﹝五分﹞海螵蛸﹝火味淡白色者不用﹐七分﹞白丁香﹝卽小雀屎立軟者﹐五分﹞血竭﹝五分﹞明礬﹝火枯﹐一錢﹞薑粉﹝薑汁濾細曬漧﹐七分﹞片腦﹝少許﹞麝香﹝少許﹞

除片腦及麝香隨時加減外﹐其餘藥二十三味﹐通共一處﹐並研至細膩﹐細絹篩過﹐貯作一罐﹐謂之捲云丹卽陰丹也。

惟此一料捲云丹以陰陽動靜用之﹐或可加可減﹐斟酌膜之濃薄﹐翳之遠近。假如年久翳膜濃者﹐加以陰丹減陽丹﹐若使翳膜薄者﹐或乍發不久者﹐又加以陽丹減以陰丹﹐外障諸癥不出此藥﹐百試百驗﹐無不效﹐眞乃濟世之靈寶也。

珍珠散治一切膜障眼。

乳香﹝制過﹞沒藥﹝制過﹞珍珠﹝制過﹐以上各一錢五分﹞硼砂﹝枯過﹐一錢﹞輕粉﹝一分半﹞麝香﹝七釐﹞銅靑﹝五分﹞牙硝﹝二分半﹞朱砂﹝一錢五分﹞片腦﹝二分﹞血竭﹝五分﹞膽礬﹝二分半﹞枯礬﹝二分半﹞白丁香﹝二分﹞蕤仁﹝新竹筒盛﹐於文武火去殼油﹐筒兩頭亦要紙封固﹐取出去白皮﹐乃去油研用﹐二錢﹞琥珀﹝買時以一點研﹐將腳點放火上燒﹐化爲靑煙者﹐气做松香﹐其色蠹紅乃爲眞也﹐八分﹞

上精制爲極細末﹐配童子小便浸三黃水﹐煮甘石爲陽丹﹐聽用。

怕日羞明多淚﹐並皆治之。卻將黃連末﹑熊膽﹑牛黃﹑蕤仁四件﹐用長流水一大碗﹐於瓷器內熬至半碗﹐用重棉布濾去渣﹐量意入蜜二兩﹐文武火熬至紫色﹐蘸起牽絲爲度﹐不可太過不及﹐將方龍腦硼砂收貯在瓷器封固﹐土埋七日出火毒﹐用時將銅蘸點於眼內少許﹐日點三次﹐忌動風之物。

靈妙應痛膏此膏治眼疼痛﹐暴發不可忍者。

蕤仁﹝去皮油﹐一百粒﹞朱砂﹝飛﹐一錢﹞片腦﹝一字﹞乳香﹝如棗核大﹞硼砂﹝一錢﹞

上將前藥俱爲細末﹐調蜂蜜爲膏子﹐以銅點之﹐一二次其痛卽止。

神仙碧霞丹銅綠﹝一兩﹞當歸﹝二錢﹞沒藥﹝制過﹐二分﹞麝香﹝二分﹞馬牙硝﹝五分﹞乳香﹝制過﹐五分﹞

黃連﹝末﹐二錢﹞片腦﹝二分﹞白丁香﹝二分﹞一方無後二味。

上將前藥俱研爲末﹐熬黃連膏子爲丸﹐如龍眼核大﹐用時將一丸涼水化開﹐日點二次﹐六次效。

吹云丹治目中淚及迎風﹐並羞明怕日﹐常欲閉目在暗室﹐塞其戶牖﹐翳成歲久遮睛﹐此藥多點神效。

細辛升麻蕤仁﹝各二分﹞靑皮連翹防風﹝各四兩﹞柴胡﹝五分﹞甘艸當歸﹝各六錢﹞揀黃連﹝三錢﹞荊芥穗﹝絞取濃汁﹐一錢﹞生地黃﹝一錢五分﹞

上將咀﹐除連翹外﹐用淨水二碗﹐先熬余藥﹐重半碗入連翹同煎﹐至大盞許去渣﹐入銀石器內﹐文武火熬至滴水內成珠不散爲度﹐煉熟蜜少許熬用之。

搐鼻散黃柏黃芩黃連煉煮﹐罐內三黃同便以幹爲度﹐取出﹐又以龍膽艸水洗浸一宿曬漧﹐甘石卽三黃丹聽用﹐以前珍珠散藥末爲極細末﹐再不必用制﹐配合三黃聽用。

珍珠散此能退翳﹐翳濃者點之﹐合此藥硼砂要枯過用。

一倍三黃丹一倍珍珠散腦麝硼砂臨時放量度下如要輕些一倍三黃丹一倍珍珠散腦麝硼砂如前再要輕些陽丹一倍三黃丹一倍珍珠散一倍上三樣共合腦麝硼砂亦要。

卷下

合丹日切要法

其合丹之日﹐要天淸日朗﹐更擂諸藥要細﹐篩而又篩方妙。

九一丹九匙陽丹一匙陰丹二八丹八匙陽丹二匙陰丹三七丹七匙陽丹三匙陰丹四六丹六匙陽丹四匙陰丹以上丹藥俱腦麝硼砂枯過﹐臨時量度加減放。

假如二八丹陽丹八匙陰丹二匙﹐用片腦三釐﹐枯過硼砂四釐﹐射香二釐。

九一丹陽丹九匙陰丹一匙﹐枯過硼砂五釐﹐片腦三釐﹐麝香一釐﹐能止淚去翳。

淸涼散卽陽丹十匙﹐硼砂六釐生用﹐片腦三四釐﹐射香三釐﹐其腦麝硼砂﹐點時合丹量度下。

碧雲丹卽淸涼散加銅綠﹐亦要腦射﹐或加枯礬少許﹐能去翳膜用。

捲云丹卽陰丹。如遇眼勾剪大小﹐頭暈﹐可將藥調液點﹐退血。

又有一丹﹐點能退翳。

捲云丹﹝一匙﹞陽丹﹝半匙﹞薑粉﹝三分﹞飛礬﹝半分﹞燒過鹽﹝一分半﹞共合點之。

七寶散琥珀珍珠﹝各三錢﹞硼砂﹝五分﹞珊瑚﹝一錢五分﹞朱砂KT砂﹝各五分﹞玉屑﹝一錢﹞蕤仁﹝三十粒﹞片腦麝香﹝各一分﹞

上將前藥俱細研KT如塵埃﹐方入麝香﹑片腦﹑蕤仁三件﹐再研﹐熟官絹篩過於罐內﹐臨臥時﹐以銅挑一米大許﹐點於有翳膜處。

撥雲散鑪甘石﹝煉過﹐二兩﹞黃丹﹝制過﹐二兩﹞川烏﹝一兩五錢﹞犀角﹝一兩﹞乳香沒藥砂靑鹽﹝各一錢五分﹞硼砂血竭輕粉鷹屎﹝各二錢﹞片腦﹝五分﹞麝香﹝五分﹞蕤仁﹝去殼﹐一錢五分﹞

上將前藥如法精制﹐共研和勻極膩﹐以羊角罐收貯。但有翳膜者﹐以銅每夜臨臥點二次﹐極濃者亦能去也。

卷下

治諸眼一切點眼膏藥

千金勝極膏鑪甘石﹝煉過﹐一兩﹞黃連﹝末﹐六錢﹞川烏﹝泡去皮﹐六錢﹞銅靑﹝好的﹐二錢﹞川姜﹝煨去皮﹞

﹝六錢﹞鷹屎﹝二錢﹞沒藥﹝制過﹞黃丹﹝各一錢﹞乳香﹝制過﹐一錢﹞血竭﹝一錢﹞硼砂﹝五分﹞龍腦﹝五分﹞麝香﹝二分﹞蕤仁﹝去皮油淨﹐六錢﹞

上將前藥俱爲末﹐冬蜜一斤沙罐內溶開﹐生絹濾過去蠟煎熬﹐用棍棒不住手攪熬至紫色﹐滴水不散﹐將前藥末入內攪勻﹐取出於靑石上鐵捶可打千餘下﹐或爲錠子或爲丸子﹐不拘作法﹐遠年近日疼痛風濕難開諸癥﹐將一丸溫水化開﹐或點眼﹐或作錠子磨水點之極效。又或爲膏於紙上貼兩太陽穴﹐散血尢妙。

熊膽膏熊膽﹝一錢﹐眞者其色如砂糖樣﹐帶潤濕色﹐喫在口內味苦又涼﹐卽眞者﹞牛黃﹝一錢﹞龍膽﹝五分﹞

﹝卽蘇州薄荷﹐其葉三四指大如羊葉相似﹞蕤仁﹝去油﹐一錢﹞硼砂﹝一錢﹞黃連﹝爲末﹐二兩﹞

此膏治男女遠年近日﹐內外障膜﹐赤爛天行時气﹐暴發赤腫。

治眼腫紅﹐痛澀難開。若用洗之後﹐可吹鼻中﹐先含水一口﹐然後吹之﹐以通其气﹐散其風邪。

治眼腫紅方鵝不喫艸﹝二兩﹞川芎白芷石菖蒲蔓荊子﹝各三錢﹞細辛牙皂全蠍﹝各一錢﹞郁金﹝三錢﹞

上爲細末﹐罐內收貯﹐勿令泄气﹐以備後用。

五黃膏治目腫痛澀﹐欲以冷洗應驗。

好黃連黃芩黃柏大黃黃丹上爲細末﹐以芙蓉葉用冷水﹐或煎茶調﹐貼二太陽穴。

白斂膏好白芨小白芷白斂上爲末﹐牛脂熬成膏﹐如前敷貼。

四生散治眼目被物刺傷﹐或摸損。

生地黃生薄荷生艾葉生當歸朴硝上共搗爛﹐貼眼眶並患處。

神仙散治頭目昏眩﹐偏風痛極。

甜瓜蒂焰硝蒼耳子川芎薄荷藜蘆郁金雄黃上將前爲末﹐口含水吹一字入鼻中﹐令患者含水一口﹐方吹藥入患者鼻中。

碧天丹專治遠年近日爛弦風眼。

銅靑﹝五錢﹞明礬﹝四錢﹞五倍子﹝一錢﹞白土﹝一錢﹞海螵蛸﹝一錢﹞薄荷葉﹝五分﹞

上將此六味俱爲末﹐用老薑汁攪和爲丸﹐如圓眼核大﹐要用時將一丸淡姜湯一盞泡散﹐洗眼弦﹐次日再洗﹐根據此洗三四次卽愈。

八仙丹治爛眼弦風有虫癢甚效。

當歸﹝七分﹞銅綠﹝一錢﹞薄荷﹝七分﹞白礬﹝一錢﹞黃連五倍子焰硝﹝各五分﹞輕粉﹝二分﹞

上爲極細末﹐以絹篩用絹包﹐約龍眼核大﹐泡洗日三五次。

一方點藥撥翳膏蕤仁﹝去皮殼﹞麝香﹝四分﹐另研﹞珍珠﹝一錢﹐放豆腐內蒸過﹞琥珀﹝一錢﹐另研﹞石蟹﹝一錢﹐煨﹞

片腦﹝五分﹐另研﹞硼砂﹝一錢﹐另研﹞靑鹽﹝八分﹐另研﹞白丁香﹝五分﹐水澄﹞紅珊瑚石燕﹝﹞

滴乳香﹝炙﹞熊膽﹝微炙幹﹞辰砂血竭金精石﹝滚水泡﹞銀精石﹝滚水泡﹐各一錢﹞蘆甘石﹝火黃連水淬﹐淬七次﹐用五錢或七錢﹞砂﹝一錢﹐明者﹐將紙七重包煨另研﹐包起遇有翳濃者加入﹐無翳者不用﹞

上爲細末﹐和勻﹐用瓷器罐盛起﹐一半幹點﹐一半入後藥內爲膏子點。

當歸尾生地黃赤白芍防風蔓荊子羌活連翹黃芩薄荷各用五錢﹐細﹐用雪水或臘月水兩大盞﹐石器內煮藥至一盞﹐去渣﹐用眞正好白蜜三兩﹐再用文武火熬三四沸﹐以新絹袋濾出﹐收入瓷罐內﹐卻將前藥末共作一處攪勻﹐用淸油紙縛住常常旋取點用。此藥收八九年亦好不壞﹐此仙傳方也。

卷下

藥性論

當歸味甘性溫﹐入心肝二經。尾能破血﹐頭養血﹐全用活血﹐熱者不可用﹐制用酒洗。

川芎味辛性溫﹐入肝經。上行頭角﹐助陽气止痛﹐下行血海﹐能養血﹐如气旺者不可用。

赤芍藥味苦辛性寒﹐入肝經。能散血行血﹐去赤膚止痛。

白芍藥味苦酸性寒﹐入肝經。能補脾損肝气﹐能養肝血瀉肝火。如肝虛火衰者不可用。

熟地黃味甘性溫﹐入心經肝經。補血﹐如熱者不可用。用酒蒸﹐杵爛爲餅﹐曬漧﹐研爲末作丸﹐如不作丸勿蒸。

黃柏味苦寒﹐入腎經。補腎降相火﹐如火衰不可用。

龍膽艸味苦性涼﹐入肝經。益肝膽气﹐治目赤腫﹐除胃家伏熱。

半夏除濕化痰和胃气﹐利胸膈﹐治太陰頭痛﹐制用薑汁炒。

羌活入膀胱經。治頭痛﹐去風邪﹐降肝气﹐肝虛不用。

防風味甘辛性熱﹐入膀胱經。以體用通療諸風﹐以气味能瀉肺經。

黃連味苦寒﹐入心經。能瀉心火﹐涼血去中焦熱﹐濃腸胃。

大黃味苦寒﹐入胃經。有推墻倒壁之功﹐能消腫去其皮膚之熱。實者生用﹐虛者酒蒸﹐勿患虛腫者勿用。

生地黃入心經。治血熱﹐生新血﹐散瘀血﹐涼血﹐血寒者勿用。

麻風入肺經。去風寒﹐退邪熱﹐開九竅發表。

白芷味辛性熱﹐入腸經。去風止痛﹐治足陽明頭痛﹐去肺肝二經發熱。

細辛味辛性熱﹐入心經﹐能去風止淚﹐頭痛﹐益肝膽通竅﹐去葉用。

山梔子味苦﹐入肺經。瀉肺火﹐除五臟熱。目熱赤腫宜用﹐要炒。

木賊味甘﹐入肺經。去膜翳﹐益肝膽﹐明目去風﹐通竅止淚。

蒼術味辛性溫﹐入胃經。平胃气去風邪﹐去濕止淚﹐發散。用米泔水浸﹐一日一換﹐水浸炒幹用。

瞿麥味苦﹐入小腸經。去膀胱熱﹐養腎气﹐明目利小便。

黃味甘性溫﹐入脾經。行气固表虛﹐血滯不行﹐宜用蜜浸火炙﹐研爲末作丸﹐如不作丸﹐勿如此。

滑石入小腸經。能降上炎之火﹐通九竅利小便。

車前子味甘鹹性寒﹐入小腸經。淸利小便﹐去肝經風熱。

石決明入肝經。去目障明目﹐有沈墜之功。肝虛者不用﹐火極紅爲度。

靑葙子性微寒﹐入肝經。瀉熱上衝﹐去赤障﹐肝虛不用﹐制用酒洗。

艸決明入肝經。治肝熱﹐熱痛淚出﹐明目﹐肝虛不用。

白蒺藜不入湯藥﹐宜丸。入肝經﹐明目去風止癢。炒﹐杵去刺用。

牡丹皮味苦寒﹐入腎經。瀉陰火陽火﹐能涼心血﹐能行滯血﹐止痛。

地骨皮味苦寒﹐入腎經。退熱除蒸﹐瀉肺熱宜用。

桑白皮味甘﹐入肺經﹐除肺熱﹐瀉肺气﹐肺寒不用。

麥門冬味甘寒﹐入肺經。治肺熱﹐去肺腑火﹐又淸心竅。

密蒙花味甘入肝經。去目中赤脈眵淚﹐能明目。

烏藥入肝經。能順气行气去風。

胡黃連味苦寒﹐入肝經。退骨熱潮熱﹐補肝膽明目﹐能治小兒疳傷不下食﹐霍亂熱痢疾﹐小兒藥多用之。

蔓荊子味苦寒﹐入三焦。治頭疼﹐眼睛痛﹐能明目開郁降火。

枸杞子味甘入腎經。補腎明目﹐去目中赤膜遮睛﹐酒洗用。

何首烏味苦入心經。去風寒﹐治陽明頭疼。

蟬蛻入肝經。去風解毒﹐脫目翳﹐止淚散寒邪。

白術味苦溫﹐入脾﹑胃經。能健脾胃﹐生津液﹐去胞瞼濕熱﹐气喘者勿用﹐又能助气。

香附米味苦辛。能行气助胃气﹐止淚去濕﹐用之炒去毛杵淨。

夏枯艸稟純陽之气﹐得陰气則枯﹐能止淚去風﹐以陽補陰之理。

千里光入心經。去風解毒熱﹐明目﹐亦能行气﹐卽夜明砂﹐水淘去屎畱砂。一種艸藥名千里光﹐采其嫩葉﹐淨洗搗汁﹐熬成膏﹐單用點眼﹐退翳明目﹐恐卽此也﹐前注恐非。

遠志味苦气溫﹐入心經。定心益志﹐利竅安魂魄。

犀角入心經。涼血解心熱﹐淸頭目。鐵碎用﹐或水磨服。

羚羊角入肝經。淸肺肝火﹐淸心明目﹐肝虛不用。

石膏入胃經。泄胃火伏熱﹐有鎭之功﹐胃虛不用。

漧葛味甘平﹐入胃經。解肌發表﹐退熱﹐升提胃气。

本味辛﹐入膀胱經。去顚頭痛﹐引藥上行。

使君子味甘﹐入胃經。殺疳虫﹐利小便。

薄荷味辛寒﹐入肝經。去賊風﹐發表﹐利關節﹐止痛。

菊花味苦甘﹐微寒﹐入肝經。明目﹐淸頭風﹐去目翳﹐發表。

茺蔚子味甘辛﹐入眼經。除血熱﹐明目去風。

甘艸味甘﹐生寒熟溫﹐入脾經。生用能瀉火解毒﹐炙者能助胃和平。

桑螵蛸補腎去風﹐通五淋﹐利小便﹐明目散翳。

槐花味苦寒﹐入心經。去心赤﹐瀉血﹐瀉大腸熱。

郁金味苦寒﹐入心經。治血郁於目﹐能涼能破心下气﹐開郁。

黑參味苦鹹﹐入腎經。補腎气﹐明目﹐得黃芩瀉肝火﹐除肝熱。

知母味苦寒﹐入腎經。補腎水﹐瀉腎火﹑三焦火。

桔梗味苦溫﹐入肺經。治肺熱﹐爲諸藥之舟楫﹐乃肺部之引經。

芒硝治積聚熱疾﹐利大便不通。

漢防己味辛苦寒﹐通行諸經﹐去風寒有走達之功。

蒲黃味甘性平﹐入心經。能消瘀血﹐破血﹑消腫﹐炒用。

連翹瀉心火﹐解脾胃濕熱﹐除心經客熱。

五味子味酸性溫﹐入腎經肺經﹐補腎滋肺益肝。

獨活味苦溫﹐走諸經。去外受賊風﹐無分新舊。

楮實子味苦寒﹐入肺經。升陽上行﹐能去風治頭痛。

肉蓯蓉味酸鹹﹐性溫﹐入腎經。補腎生精﹐用酒洗﹐相火旺不用。

川椒味辛熱。用之於上﹐退六腑之沈寒﹔用之於下﹐去目中障盲﹐去目炒去汗用。

人參味甘性溫無毒﹐入肺經。補气不足﹐安魂魄﹐生精開心竅通血。肺寒可用﹐肺熱傷肺。

白茯苓味甘溫﹐入肺經。安魂定魄﹐補心虛﹐養神﹐利小便。

旋復花味甘﹐入肺經。淸痰明目﹐治頭風。

菟絲子味辛甘﹐入腎經。補腎明目﹐能去目黑花。酒洗蒸餅﹐曬漧爲丸﹐不做丸勿制。

澤瀉味甘寒﹐入膀胱。利水通淋﹐補陰不足﹐明目。

黑附子味辛大熱﹐入三焦。主陽散風去寒邪﹐火旺者不用﹐卽大附子去粗皮。

木香味苦性溫﹐入心經。主治心痛﹐泄胞腹中滯寒冷气﹐不必過火﹐磨入藥中服。

牛膝能引諸藥下行。凡用土牛膝﹐春夏用葉﹐冬用根。惟葉之效尢速﹐能益精。又治竹木刺入肉﹐敷之卽出。

石斛味甘性溫﹐入腎經。去胃熱﹐補陰血﹐益精壯筋骨。

紅花味甘苦﹐入心經。能破血行滯血﹐少用又養血。

天門冬味苦气寒﹐入肺經。瀉肺火﹐定肺气﹐利小便﹐涼血。去心杵爲餅﹐曬漧爲丸﹐如不做﹐分研。

石菖蒲味辛性熱﹐入腎經。補腎﹐能開心竅明目。

柴胡味苦寒﹐入肝經。能除往來結熱積於胸中﹐除肝熱﹐又得黃芩能瀉肝火。

黃芩味苦寒﹐入肺經。枯者瀉肝火﹐實者退膀胱熱。

巴戟能補腎益精﹐療陰萎﹐引气上行。

陳皮去白者消痰利气﹐畱白者補胃和中。

葶藶味苦寒﹐入肺經。瀉肝喘﹐利水下肺气﹐炒用。

芎入腦。治頭痛﹐血虛者去頭風﹐養血。

白附子一名兩頭尖。去風痰﹐止頭痛﹐去粗皮用。

天麻主頭風去風疾﹐利四肢濕痺。

枳殼寬腸下气﹐祛風化痰﹐治風邪作痛。

栝蔞根卽天花粉﹐入肺經﹐去痰火﹐解熱毒﹐又能除酒毒。肺寒者不用﹐冷痰者不可過用﹐有熱藥﹐此宜亦可用之。

蓄利小腸經熱閉。

小茴香味辛气平﹐開胃行气﹐止嘔吐﹐膀胱冷气腫痛﹐入藥炒。

南星去風痰﹐消腫毒﹐用薑汁煮過。

艸烏走筋骨敗血﹐去風止痛﹐薑汁煮用。

川烏去風寒作痛﹐助陽。

荊芥去皮風邪發。

雄黃解熱毒﹐散血止痛。

乳香調血气﹐利諸經之痛。制用濃篛三片夾藥在中﹐熨斗火熨去油﹐研末用。

沒藥破血止痛﹐去目翳暈﹐同前制法。

血竭破積血止痛﹐去赤膚。

木通利小腸經結熱﹐降心火。

牛蒡子去風明目行血。

蛤粉能消痰火﹐涼血﹐解肌表極熱。

蛇蛻卽蛇皮。去風毒﹐止淚癢痛。

全蠍消風毒﹐破風痰﹐尾更佳﹐去四足。

藿香開胃气﹐結痰利之。

蠶蛻去風消痰﹐明目去翳膜﹐卽晚蠶砂。

龍腦卽薄荷。性熱﹐能通利寒熱﹐去風﹐消目赤。

甘松味甘性溫﹐去風下气﹐治心腹痛﹐辟惡風。

朱砂鎭心安魂魄﹐涼血。

肉桂引太陽經﹐止頭痛﹐去寒邪﹐利肝膽气。

白蘞散結气﹐除目赤熱。

藜蘆吐气風痰﹐快膈。去蘆用﹐根有大毒﹐用宜斟酌。

白芨去賊風﹐解中風熱閉。

豬牙皂角去風痰﹐解表利气﹐炙去皮弦。

香白芷去皮膚風熱瘡癢。

杏仁潤肺气﹐去痰行血。

紫蘇消痰解表利气。

夜明砂明目去風。

山茱萸入腎經。除頭暈﹐補虛生精﹐去核。

天麻子去風補腎明目﹐碎研入煎藥。

熊膽退熱降火﹐去目赤熱。試眞假用水一碗﹐撒灰在內﹐將熊膽放水中﹐分灰水各開兩邊爲眞者﹐其色潤黑。

山藥補腎不足﹐生精。

牛黃去熱痰﹐能安魂魄﹐涼血淸心。

石燕通血﹐利小便﹐治淋。

蕤仁去目中赤痛風癢﹐去翳。制法去殼用仁﹐以竹筒盛在內﹐於紅火煨藥﹐紙幹取出﹐可去油聽用。

珍珠淸心明目去目翳。制法用豆腐一塊﹐入珠於腐內﹐蒸過取出﹐用洗淨白棉布兩三重包珠﹐石上杵爛﹐用細末。

玄精石安魂魄有气之功。

沙魚皮解風毒止淚。

威靈仙去風邪。

靑皮能下气快膈﹐消痰濁气﹐升於至髙者而能下气﹐虛者不用。

靑鹽補腎引至下部。水磨花銅鍋熬成鹽﹐聽用。

川楝子明目退熱補腎。去核用。

沈香補右尺命門﹐壯元陽﹐散滯血。

