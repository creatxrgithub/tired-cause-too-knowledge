

湯液本艸元王好古

《湯液本艸》序一

世皆知《素問》爲醫之祖﹐而不知軒岐之書實出於《神農本艸》也。殷伊芳尹用《本艸》爲湯液﹐漢仲景廣《湯液》爲大法﹐此醫家之正學﹐𨿽後世之明哲有作﹐皆不越此。予集是書﹐復以《本艸》正條﹐各從三陰三陽十二經爲例﹐仍以主病者爲元首﹐臣佐使應次之﹐不必如編類者﹐先玉石﹑次艸木﹑次虫魚﹐以上中下三品爲門也。如太陽經當用桂枝湯﹑麻黃湯﹐必以麻黃﹑桂枝爲主﹐本方中余藥後附之。如陽明經當用白虎湯﹐必以石膏爲主﹐本方中余藥後附之。如少陽經當用三禁湯﹐必以柴胡爲主﹐本方中余藥後附之。如太陰﹑少陰﹑厥陰之經﹐所用熱藥﹐皆仿諸此。至於《金匱》祖方﹐《湯液》外定爲常制﹐凡可用者皆雜附之。或以傷寒之劑攺治雜病﹐或以權宜之料更療常疾﹐以湯爲散﹐以散爲丸﹐變易百端。增一二味﹐別作他名﹐減一二味﹐另爲殊法。《醫壘元戎》《陰證略例》《論萃英》《錢氏補遺》等書﹐安樂之法﹐《湯液本艸》統之﹐其源出於潔古老人《珍珠囊》也。

其間議論﹐出新意於法度之中﹐注奇辭於理趣之外﹐見聞一得﹐久獘全更﹐不特藥品之咸精﹐抑亦疾病之不誤。夭橫不至﹐壽域可期﹐其《湯液本艸》歟。

《湯液本艸》序二

神農嘗百艸﹐立九候﹐以正陰陽之變化﹐以救性命之昏札﹐以爲萬世法﹐旣簡且要。殷之伊芳尹宗之﹐倍於神農﹐得立法之要﹐則不害爲湯液。漢張仲景廣之﹐又倍於伊芳尹﹐得立法之要﹐則不害爲確論。金域潔古老人派之﹐又倍於仲景﹐而亦得盡法之要﹐則不害爲奇注。潔古倍於仲景﹐無以異仲景之倍於伊芳尹﹐仲景之倍於伊芳尹﹐無以異伊芳尹之倍於神農也。噫﹗宗之﹐廣之﹐派之﹐𨿽多寡之不同﹐其所以得立法之要﹐則一也。觀潔古之說﹐則知仲景之言﹐觀仲景之言﹐則知伊芳尹之意﹐皆不出於神農矣。所以先《本艸》﹐次《湯液》﹐次《傷寒論》﹐次《保命書》﹐缺一不可矣。成無己《明理方例》云「自古諸方﹐歷歲浸遠﹐難可考憑﹐仲景方最爲眾方之祖。」是仲景本伊芳尹之法﹐伊芳尹本神農之方﹐醫帙之中﹐特爲縝細﹐參合古法﹐不越毫末﹐實大聖之所作也。文潞公《藥準》云「惟仲景爲羣方之祖也。」昔唐宋以來﹐得醫之名者﹐如王叔和﹑葛洪﹑孫思邈﹑範汪﹑胡洽﹑朱奉議﹑王朝奉﹑錢仲陽﹑成無己﹑陳無擇輩﹐其議論方﹐定增減變易﹐千狀萬態﹐無有一毫不出於仲景者。金域百有餘載﹐有潔古老人張元素﹐遇至人傳祖方不傳之妙法﹐嗣是其子云岐子張璧﹑東垣先生李杲明之﹐皆祖長沙張仲景《湯液》﹐惜乎﹐世莫能有知者。予受業於東垣老人﹐故敢以題。

《湯液本艸》後序

劉禹錫云﹕《神農本經》以朱書﹐《名醫別錄》以墨書﹐傳寫旣久﹐朱墨錯亂﹐遂令後人以爲非神農書﹐以此故也。至於《素問》本經﹐議者以爲戰國時書﹐加以「補亡」數篇﹐則顯然非《太素》中語﹐宜其以爲非軒岐書也。陳無擇云﹕王叔和《脈訣》卽髙陽生剽竊。是亦後人增益者雜之也。何以知其然﹖予觀劉元賓注本﹐雜病生死歌後﹐比之他本卽少八句。觀此八句﹐不甚滑澑﹐與上文書意重疊﹐後人安得不疑﹖與《本艸經》朱書雜亂﹐《素問》之補亡混淆﹐何以異哉﹗宜乎﹐識者非之﹐繼而紛紜不已也。吾不知他時誰爲是正。如元賓與潔古詳究而明﹐稱其中凡有所疑而不古者削去之﹐或不復注而直書本文。吾不知爲意易曉不之耶﹖二者必居一於此。又啟玄子注《素問》﹐恐有未盡﹐以朱書﹐待明者攺刪增益。傳錄者皆以墨書﹐其中不無差誤。如《刺熱論》注﹐五十九刺﹐首云「王注」﹐豈啟玄子之自謂乎﹖此一篇又可疑也。兼與《靈樞》不同﹐以此經比之《素問》八十九刺﹐何者爲的﹖以此觀之﹐若是差別﹐勞而無益﹐學人安所適從哉﹖莫若以《金匱》考之﹐仲景所不言者﹐皆所不取﹐則正知眞見定矣。盧君論血枯﹐舉《太素》云﹕此得之年少時大脫血而成。又穢物不消。又舉犯月水入房﹐精與積血相射﹐入於任脈﹐畱於胞中﹐古人謂之精積。元丰中﹐雄州陳邦濟收一方﹐治積精及惡血淹畱﹐胞冷絕娠﹐驗者甚多﹐其意與《內經》相近。烏賊魚骨本治漏下與經汁不斷﹐茹去淹畱惡血﹐古人用此﹐皆《本艸》法。予觀方注條云﹕古人用此﹐皆本艸法一句﹐何其知本哉。以是知軒岐之學﹐實出於神農也。又知伊芳尹湯液不出於軒岐﹐亦出於神農也。「皆」之一字﹐至甚深廣也﹐豈獨烏賊斷汁之一法哉。故知張伯祖之學﹐皆出於湯液﹐仲景師而廣之﹐迄今湯液不絕矣。晉唐宋以來﹐號明醫者皆出於此﹐至今大定間﹐潔古老人張元素及子云岐於張璧﹑東垣李杲明之三老者出﹐想千百載之下無復有之也。何以知其然﹖蓋當時學人𨿽多﹐莫若三老之實絕也。

卷之一

五臟苦欲補瀉藥味

肝苦急﹐急食甘以緩之﹐甘艸。欲散﹐急食辛以散之﹐川芎。以辛補之﹐細辛。以酸瀉之﹐芍藥。虛﹐以生薑﹑陳皮之類補之。《經》曰﹕虛則補其母。水能生木﹐腎乃肝之母﹐腎﹐水也﹐苦以補腎﹐熟地黃﹑黃柏是也。如無他證﹐錢氏地黃丸主之。實﹐則白芍藥瀉之。如無他證﹐錢氏瀉靑丸主之。實則瀉其子﹐心乃肝之子﹐以甘艸瀉心。

心苦緩﹐急食酸以收之﹐五味子。欲軟﹐急食鹹以軟之﹐芒硝。以咸補之﹐澤瀉。以甘瀉之﹐人參﹑黃﹑甘艸。虛﹐以炒鹽補之。虛則補其母﹐木能生火﹐肝乃心之母﹐肝﹐木也﹐以生薑補肝。如無他證﹐錢氏安神丸主之。實﹐則甘艸瀉之。如無他證﹐錢氏方中重則瀉心湯﹐輕則導赤散。

脾苦濕﹐急食苦以燥之﹐白術。欲緩﹐急食甘以緩之﹐甘艸。以甘補之﹐人參。以苦瀉之﹐黃連。虛﹐則以甘艸﹑大棗之類補之。如無他證﹐錢氏益黃散主之。心乃脾之母﹐以炒鹽補心。實﹐則以枳實瀉之。如無他證﹐以瀉黃散瀉之。肺乃脾之子﹐以桑白皮瀉肺。

瀉之﹐桑白皮。以酸補之﹐五味子。虛﹐則五味子補之。如無他證﹐錢氏阿膠散補之。脾乃肺之母﹐以甘艸補脾。實﹐則桑白皮瀉之。如無他證﹐以瀉白散瀉之。腎乃肺之子﹐以澤瀉瀉腎。

腎苦燥﹐急食辛以潤之﹐知母﹑黃柏。欲堅﹐急食苦以堅之﹐知母。以苦補之﹐黃柏。

以咸瀉之﹐澤瀉。虛﹐則熟地黃﹑黃柏補之。腎本無實﹐不可瀉﹐錢氏只有補腎地黃丸﹐無瀉腎之藥。肺乃腎之母﹐以五味子補肺。

以上五臟補瀉﹐《內經﹟髒气法時論》中備言之﹐欲究其精﹐詳看本論。

卷之一

臟腑瀉火藥

黃連瀉心火木通瀉小腸火黃芩瀉肺火﹝梔子佐之﹞

黃芩瀉大腸火柴胡瀉肝火﹝黃連佐之﹞

柴胡瀉膽火﹝亦以黃連佐之﹞

白芍藥瀉脾火石膏瀉胃火知母瀉腎火黃柏瀉膀胱火柴胡瀉三焦火﹝黃芩佐之﹞

以上諸藥﹐各瀉其火﹐不惟止能如此﹐更有治病﹐合爲君﹑合爲臣處﹐詳其所宜而用﹐勿執一也。

卷之一東垣先生藥類法象

用藥法象

天有陰陽﹐風寒暑濕燥火﹐三陰﹑三陽上奉之。

溫涼寒熱﹐四气是也﹐皆象於天。溫﹑熱者﹐天之陽也。涼﹑寒者﹐天之陰也。此乃天之陰陽也。

地有陰陽﹐金木水火土﹐生長化收藏下應之。

辛甘淡酸苦鹹﹐五味是也﹐皆象於地。辛甘淡者﹐地之陽也。酸苦鹹者﹐地之陰也。此乃地之陰陽也。

味之薄者﹐爲陰中之陽﹐味薄則通﹐酸﹑苦﹑咸﹑平是也。味之濃者﹐爲陰中之陰﹐味濃則泄﹐酸﹑苦﹑咸﹑寒是也。气之濃者﹐爲陽中之陽﹐气濃則發熱﹐辛﹑甘﹑溫﹑熱是也。气之薄者﹐爲陽中之陰﹐气薄則發泄﹐辛﹑甘﹑淡﹑平﹑涼﹑寒是也。

輕淸成像﹝味薄﹐茶之類﹞本乎天者親上。

重濁成形﹝味濃﹐大黃之類﹞本乎地者親下。

气味辛甘發散爲陽﹐酸苦湧泄爲陰。

淸陽發腠理﹐淸之淸者也。

淸陽實四肢﹐淸之濁者也。

濁陰歸六腑﹐濁之濁者也。

濁陰走五臟﹐濁之淸者也。

卷之一東垣先生藥類法象

藥性要旨

苦藥平升﹐微寒平亦升。

甘辛藥平降﹐甘寒瀉火。

苦寒瀉濕熱﹐苦甘寒瀉血熱。

卷之一東垣先生藥類法象

气味濃薄寒熱陰陽升降圖

气味濃薄寒熱陰陽升降圖

卷之一東垣先生藥類法象

升降者天地之气交

茯苓淡﹐爲在天之陽也。陽當上行﹐何謂利水而泄下﹖《經》云﹕气之薄者﹐乃陽中之陰﹐所以茯苓利水而泄下。然而﹐泄下亦不離乎陽之體﹐故入手太陽。麻黃苦﹐爲在地之陰也。

陰當下行﹐何謂發汗而升上﹖《經》云﹕味之薄者﹐乃陰中之陽﹐所以麻黃升上而發汗。然而﹐升上亦不離乎陰之體﹐故入手太陰。附子﹐气之濃者﹐乃陽中之陽﹐故《經》云﹕發熱。大黃﹐味之濃者﹐乃陰中之陰﹐故《經》云﹕泄下。粥淡﹐爲陽中之陰﹐所以利小便。茶苦﹐爲陰

卷之一東垣先生藥類法象

用藥升降浮沈補瀉法

肝﹑膽﹕味辛﹐補酸瀉﹔气溫補涼瀉﹝肝膽之經﹐前後寒熱不同﹐逆順互換﹐入求責法﹞。

心﹑小腸﹕味鹹補甘瀉﹔气熱補寒瀉﹝三焦命門補瀉同﹞。

脾﹑胃﹕味甘補苦瀉﹔气溫涼寒熱補瀉各從其宜﹝逆從互換﹐入求責法﹞。

肺﹑大腸﹕味酸補辛瀉﹔气涼補溫瀉。

腎﹑膀胱﹕味苦補鹹瀉﹔气寒補熱瀉。

五臟更相平也﹐一臟不平﹐所勝平之﹐此之謂也。故云﹕安谷則昌﹐絕谷則亡。水去則榮散﹐谷消則衛亡。榮散衛亡﹐神無所居。又﹐仲景雲﹕水入於經﹐其血乃成﹐谷入於胃﹐脈道乃行。故血不可不養﹐衛不可不溫。血溫衛和﹐榮衛將行﹐常有天命矣。

卷之一東垣先生藥類法象

五味所用

苦泄﹐甘緩﹐酸收﹐鹹軟﹐淡滲泄﹐辛散。

卷之一東垣先生藥類法象

藥類法象

風升生﹝味之薄者﹐陰中之陽﹐味薄則通﹐酸苦鹹平是也﹞

防風﹝純陽﹐性溫﹐味甘辛﹞。

升麻﹝气平﹐味微苦﹞

柴胡﹝气平﹐味苦辛﹞

羌活﹝气微溫﹐味苦甘平﹞

威靈仙﹝气溫﹐味苦﹞

葛根﹝气平﹐味甘﹞

獨活﹝气微溫﹐味苦甘平﹞

細辛﹝气溫﹐味大辛﹞

桔梗﹝气微溫﹐味甘辛﹞

白芷﹝气溫﹐味大辛﹞

本﹝气溫﹐味大辛﹞

鼠粘子﹝气平﹐味辛﹞

蔓荊子﹝气淸﹐味辛﹞

川芎﹝气溫﹐味辛﹞

天麻﹝气平﹐味苦﹞

秦艽﹝气微溫﹐味苦辛平﹞

荊芥﹝气溫﹐味苦辛﹞

麻黃﹝气溫﹐味甘苦﹞

前胡﹝气微寒﹐味苦﹞

薄荷﹝气溫﹐味苦辛﹞

熱浮長﹝气之濃者﹐陽中之陽﹐气濃則發熱﹐辛甘溫熱是也﹞

黑附子﹝气熱﹐味大辛﹞

烏頭﹝气熱﹐味大辛﹞

漧薑﹝气熱﹐味大辛﹞

幹生薑﹝气溫﹐味辛﹞

良姜﹝气熱﹐味辛﹐本味甘辛﹞

肉桂﹝气熱﹐味大辛﹞

桂枝﹝气熱﹐味甘辛﹞

艸豆蔻﹝气熱﹐味大辛﹞

丁香﹝气溫﹐味辛﹞

濃朴﹝气溫﹐味辛﹞

木香﹝气熱﹐味苦辛﹞

益智﹝气熱﹐味大辛﹞

白豆蔻﹝气熱﹐味大辛﹞

川椒﹝气熱﹐味大辛﹞

吳茱萸﹝气熱﹐味苦辛﹞

茴香﹝气平﹐味辛﹞

延胡索﹝气溫﹐味辛﹞

縮砂﹝气溫﹐味辛﹞

紅藍花﹝气溫﹐味辛﹞

神曲﹝气大暖﹐味甘﹞

濕化成﹝戊﹐濕﹐其本气平﹐其兼气溫涼寒熱﹐在人以胃應之。己﹐土﹐其本味鹹﹐其兼味之﹞

黃﹝气溫平﹐味甘﹞

人參﹝气溫﹐味甘﹞

甘艸﹝气平﹐味甘﹞

當歸﹝气溫﹐味辛﹐一作味甘﹞

熟地黃﹝气寒﹐味苦﹞

半夏﹝气微寒﹐味辛平﹞

白術﹝气溫﹐味甘﹞

蒼術﹝气溫﹐味甘﹞

陳皮﹝气溫﹐味微苦﹞

靑皮﹝气溫﹐味辛﹞

藿香﹝气微溫﹐味檳榔﹝气溫﹐味辛﹞

蓬莪術﹝气平﹐味苦辛﹞

京三稜﹝气平﹐味苦﹞

阿膠﹝气微溫﹐味甘辛﹞

訶子﹝气溫﹐味苦﹞

杏仁﹝气溫﹐味甘苦﹞

大麥﹝气溫﹐味鹹﹞

桃仁﹝气溫﹐味甘苦﹞

紫艸﹝气寒﹐味苦﹞

蘇木﹝气平﹐味甘鹹。一作味酸﹞

燥降收﹝气之薄者﹐陽中之陰﹐气薄則發泄﹐辛甘淡平寒涼是也﹞

茯苓﹝气平﹐味甘﹞

澤瀉﹝气平﹐味甘﹞

豬苓﹝气寒﹐味甘﹞

滑石﹝气寒﹐味甘﹞

瞿麥﹝气寒﹐味苦辛﹞

車前子﹝气寒﹐味甘﹞

燈心艸﹝气平﹐味甘﹞

五味子﹝气溫﹐味酸﹞

桑白皮﹝气寒﹐味苦酸﹞

天門冬﹝气寒﹐味微苦﹞

白芍藥﹝气微寒﹐味酸﹞

麥門冬﹝气寒﹐味微苦﹞

犀角﹝气寒﹐味苦酸﹞

烏梅﹝气平﹐味酸﹞

牡丹皮﹝气寒﹐味苦﹞

地骨皮﹝气寒﹐味苦﹞

枳殼﹝气寒﹐味苦﹞

琥珀﹝气平﹐味甘﹞

連翹﹝气平﹐味苦﹞

枳實﹝气寒﹐味苦酸﹞

木通﹝气平﹐味甘﹞

寒沈藏﹝味之濃者﹐陰中之陰﹐味濃則泄﹐酸苦鹹气寒是也﹞

大黃﹝气寒﹐味苦﹞

黃柏﹝气寒﹐味苦﹞

黃芩﹝气寒﹐味苦﹞

黃連﹝气寒﹐味苦﹞

石膏﹝气寒﹐味辛﹞

艸龍膽﹝气寒﹐味大苦﹞

生地黃﹝气寒﹐味苦﹞

知母﹝气寒﹐味大辛﹞

防己﹝气寒﹐味大苦﹞

茵陳﹝气微寒﹐味苦平﹞

朴硝﹝气寒﹐味苦辛﹞

栝蔞根﹝气寒﹐味苦﹞

牡蠣﹝气微寒﹐味鹹平﹞

玄參﹝气寒﹐味微苦﹞

山梔子﹝气寒﹐味微苦﹞

川楝子﹝气寒﹐味苦平﹞

香豉﹝气寒﹐味苦﹞

地楡﹝气微寒﹐味甘鹹﹞

卷之一東垣先生藥類法象

標本陰陽論

天陽﹕無﹐圓﹐气﹐上﹐外﹐升﹐生﹐浮﹐晝﹐動﹐輕﹐燥﹐六腑。

地陰﹕有﹐方﹐血﹐下﹐內﹐降﹐殺﹐沈﹐夜﹐靜﹐重﹐濕﹐五臟。

夫治病者﹐當知標本。以身論之﹐則外爲標﹑內爲本﹐陽爲標﹑陰爲本﹐故六腑屬陽爲標﹐五臟屬陰爲本﹐此臟腑之標本也。又﹐臟腑在內爲本﹐各臟腑之經絡在外爲標﹐此臟腑經絡之標本也。更﹐人身之臟腑陰陽﹐气血經絡﹐各有標本也。以病論之﹐先受病爲本﹐後傳流病爲標。凡治病者﹐必先治其本﹐後治其標。若先治其標﹐後治其本﹐邪气滋甚﹐其病益畜。若先治其本﹐後治其標﹐𨿽病有十數證皆去矣。謂如先生輕病﹐後滋生重病﹐亦先治輕病﹐後治重病﹐如是則邪气乃伏。蓋先治本故也。若有中滿﹐無問標本﹐先治中滿﹐謂其急也。若中滿後有大小便不利﹐亦無問標本﹐先利大小便﹐次治中滿﹐謂尢急也。除大小便不利及中滿三者之外﹐皆治其本﹐不可不愼也。

從前來者爲實邪﹐從後來者爲虛邪﹐此子能令母實﹐母能令子虛是也。治法云﹕虛則補其母﹐實則瀉其子。假令肝受心火之邪﹐是從前來者爲實邪﹐當瀉其子﹐火也。然非眞瀉其火﹐十二經中各有金木水火土﹐當木之分﹐瀉其火也。故《標本論》云﹕本而標之﹐先治其本﹐後治其標。旣肝受火邪﹐先於肝經五穴中瀉滎火﹐行間穴是也。後治其標者﹐於心經五穴內瀉滎火﹐少府穴是也。以藥論之﹐入肝經藥爲之引﹐用瀉心火藥爲君﹐是治實邪之病也。假令肝受腎邪﹐是從後來者﹐爲虛邪﹐虛則當補其母。故《標本論》云﹕標而本之﹐先治其標﹐後治其本。旣受水邪﹐當先於腎經湧泉穴﹐補木﹐是先治其標。後於肝經曲泉穴中瀉水﹐是後治其本。此先治其標者﹐推其至理﹐亦是先治其本也。以藥論之﹐入腎經藥爲引用﹐補肝經藥爲君是也。

卷之一東垣先生藥類法象

五方之正气味

﹝制方用藥附﹞

東方﹕甲風﹑乙木﹐其气溫﹐其味甘﹐在人以肝膽應之。

南方﹕丙熱﹑丁火﹐其气熱﹐其味辛﹐在人以心﹑小腸﹑三焦﹑包絡應之。

中央﹕戊濕﹐其本气平﹐其兼气溫涼寒熱﹐在人以胃應之。

中央﹕己土﹐其本味鹹﹐其兼味辛甘酸苦﹐在人以脾應之。

西方﹕庚燥﹑辛金﹐其气涼﹐其味酸﹐在人以肺﹑大腸應之。

北方﹕壬寒﹑癸水﹐其气寒﹐其味苦﹐在人以腎﹑膀胱應之。

人乃萬物中之一也﹐獨陽不生﹐獨陰不長﹐須稟兩儀之气而生化也。聖人垂世立教﹐不能渾說﹐必當分析﹐以至理而言﹐則陰陽相附不相離﹐其實一也。呼則因陽出﹐吸則隨陰入。天以陽生陰長﹐地以陽殺陰藏﹐此上說止明補瀉用藥君之一也。故曰﹕主病者爲君。用藥之機會﹐要明輕淸成像﹐重濁成形。本乎天者親上﹐本乎地者親下﹐則各從其類也。淸中淸者﹐淸肺以助其天眞﹔淸中濁者﹐榮華腠理﹔濁中淸者﹐榮養於神﹔濁中濁者﹐堅彊骨髓。

故《至眞要大論》云﹕五味陰陽之用﹐辛甘發散爲陽﹐酸苦湧泄爲陰﹐淡味滲泄爲陽﹐鹹味湧泄爲陰﹐六者或收或散﹐或緩或急﹐或燥或潤﹐或軟或堅﹐各以所利而行之﹐調其气使之平也。詳見本論。

卷之二東垣先生用藥心法

隨證治病藥品

如頭痛﹐須用川芎。如不愈﹐各加引經藥﹕太陽﹐川芎﹔陽明﹐白芷﹔少陽﹐柴胡﹔太陰﹐蒼術﹔少陰﹐細辛﹔厥陰﹐吳茱萸。

如頂巓痛﹐須用本﹐去川芎。

如肢節痛﹐須用羌活﹐去風濕亦宜用之。

如腹痛﹐須用芍藥﹐惡寒而痛﹐加桂﹔惡熱而痛﹐加黃柏。

如心下痞﹐須用枳實﹑黃連。

如肌熱及去痰者﹐須用黃芩。肌熱﹐亦用黃。

如腹脹﹐用姜制濃朴﹝一本有芍藥﹞。

如虛熱﹐須用黃﹐止虛汗﹐亦用。

如脇下痛﹐往來潮熱﹐日晡潮熱﹐須用柴胡。

如脾胃受濕﹐沈困無力﹐怠惰好臥﹐去痰﹐用白術。

如破滯气﹐用枳殼﹐髙者用之。夫枳殼者﹐損胸中至髙之气﹐二三服而已。

如破滯血﹐用桃仁﹑蘇木。

如去痰﹐須用半夏。熱痰﹐加黃芩﹔風痰﹐加南星﹔胸中寒痰﹑痞塞﹐用陳皮﹑白術﹐多用則瀉脾胃。

如腹中窄狹﹐須用蒼術。

如調气﹐須用木香。

如補气﹐須用人參。

如和血﹐須用當歸﹐凡血受病者﹐皆當用當歸也。

如去下焦濕腫及痛﹐並膀胱有火邪者﹐必須酒洗防己﹑艸龍膽﹑黃柏﹑知母。

如去上焦濕及熱﹐須用黃芩﹐瀉肺火故也。

如去中焦濕與痛熱﹐用黃連﹐能瀉心火故也。

如去滯气用靑皮﹐勿多服﹐多則瀉人眞气。

如渴者﹐用漧葛﹑茯苓﹐禁半夏。

如嗽者﹐用五味子。

如喘者﹐用阿膠。

如宿食不消﹐須用黃連﹑枳實。

如胸中煩熱﹐須用梔子仁。

如水瀉﹐須用白術﹑茯苓﹑芍藥。

如气刺痛﹐用枳殼﹐看何部分﹐以引經藥導使之行則可。

如血刺痛﹐用當歸﹐詳上下﹐用根梢。

如瘡痛不可忍者﹐用寒苦藥﹐如黃柏﹑黃芩﹐詳上下﹐用根梢﹐及引如眼痛不可忍者﹐用黃連﹑當歸身﹐以酒浸煎。

如小便黃者﹐用黃柏﹔數者﹑澀者﹐或加澤瀉。

如腹中實熱﹐用大黃﹑芒硝。

如小腹痛﹐用靑皮。

如莖中痛﹐用生甘艸梢。

如驚悸恍惚﹐用茯神。

如飲水多﹐致傷脾﹐用白術﹑茯苓﹑豬苓。

如胃脘痛﹐用艸豆蔻。

凡用純寒﹑純熱藥﹐必用甘艸﹐以緩其力也。

寒熱相雜﹐亦用甘艸﹐調和其性也。中滿者禁用。經云﹕中滿者勿食甘。

卷之二東垣先生用藥心法

用藥凡例

凡解利傷風﹐以防風爲君﹐甘艸﹑白術爲佐。經云﹕辛甘發散爲陽。風宜辛散﹐防風味辛及治風通用﹐故防風爲君﹐甘艸﹑白術爲佐。

凡解利傷寒﹐以甘艸爲君﹐防風﹑白術爲佐﹐是寒宜甘發也。或有別證﹐於前隨證治病藥內選用﹐分兩以君臣論。

凡眼暴發赤腫﹐以防風﹑黃芩爲君﹐以瀉火﹔以黃連﹑當歸身和血﹐爲佐﹔兼以各經藥用之。

凡眼久病昏暗﹐以熟地黃﹑當歸身爲君﹔以羌活﹑防風爲臣﹔甘艸﹑甘菊之類爲佐。

凡痢疾腹痛﹐以白芍藥﹑甘艸爲君﹔當歸﹑白術爲佐。下血先後﹐以三焦熱論。

凡水瀉﹐以茯苓﹑白術爲君﹐芍藥﹑甘艸爲佐。

凡諸風﹐以防風爲君﹐隨治病爲佐。

凡嗽﹐以五味子爲君﹔有痰者﹐以半夏爲佐﹔喘者﹐以阿膠爲佐﹔有熱﹑無熱﹐以黃芩爲佐﹐但分兩多寡不同耳。

凡小便不利﹐黃柏﹑知母爲君﹐茯苓﹑澤瀉爲佐。

凡下焦有濕﹐艸龍膽﹑防己爲君﹐甘艸﹑黃柏爲佐。

凡痔漏﹐以蒼術﹑防風爲君﹐甘艸﹑芍藥爲佐。詳別證加減。

凡諸瘡﹐以黃連﹑當歸爲君﹐甘艸﹑黃芩爲佐。

凡瘧﹐以柴胡爲君﹐隨所發時所屬經﹐分用引經藥佐之。

以上﹐皆用藥之大要。更詳別證﹐於前隨證治病藥內﹐逐旋加減用之。

卷之二東垣先生用藥心法

東垣報使

太陽﹕羌活﹐下黃柏。

陽明﹕白芷升麻﹐下石膏。

少陽﹕上柴胡﹐下靑皮。

太陰﹕白芍藥。

少陰﹕知母。

厥陰﹕靑皮﹐上柴胡。

小腸膀胱屬太陽﹐本羌活是本方。

三焦膽與肝包絡﹐少陽厥陰柴胡彊。

陽明大腸兼足胃﹐葛根白芷升麻當。

太陰肺脈中焦起﹐白芷升麻蔥白鄕。

脾經少與肺經異﹐升麻芍藥白者詳。

少陰心經獨活主﹐腎經獨活加桂良。

通經用此藥爲使﹐更有何病到膏肓。

卷之二東垣先生用藥心法

諸經向導

太陰經向導圖陽明經向導圖厥陰經向導圖少陽經向導圖太陽經向導圖少陰經向導圖

卷之二東垣先生用藥心法

制方之法

夫藥有寒熱溫涼之性﹐酸苦辛鹹甘淡之味。各有所能﹐不可不通也。藥之气味﹐不比同時之物﹐味皆鹹﹐其气皆寒之類是也。凡同气之物必有諸味﹐同味之物必有諸气。互相气味﹐各有濃薄﹐性用不等。制其方者﹐必且明其爲用。經曰﹕味爲陰﹐味濃爲純陰﹐味薄爲陰中之陽﹔气爲陽﹐气濃爲純陽﹐气薄爲陽中之陰。然﹐味濃則泄﹐薄則通﹔气薄則發泄﹐濃則發熱。又曰﹕辛甘發散爲陽﹐酸苦湧泄爲陰﹔鹹味湧泄爲陰﹐淡味滲泄爲陽。凡此之味﹐各有所能。然辛能散結﹑潤燥﹔苦能燥濕﹑堅軟﹔咸能軟堅﹔酸能收緩收散﹔甘能緩急﹔淡能利竅。故經曰﹕肝苦急﹐急食甘以緩之﹔心苦緩﹐急食酸以收之﹔脾苦濕﹐急食苦以燥之﹔肺苦气上逆﹐急食苦以泄之﹔腎苦燥﹐急食辛以潤之﹐開腠理﹑致津液﹑通其气也。肝欲散﹐急食辛以散之﹔心欲軟﹐急食鹹以軟之﹔脾欲緩﹐急食甘以緩之﹔肺欲收﹐急食酸以收之﹔腎欲堅﹐急食苦以堅之。凡此者﹐是明其气味之用也。若用其味﹐必明其气之可否﹔用其气﹐必明其味之所宜。識其病之標本﹑臟腑﹑寒熱﹑虛實﹑微甚﹑緩急而用其藥之气味﹐隨其證而制其方也。是故方有君臣﹑佐使﹑輕重﹑緩急﹑大小﹑反正逆從之制也。

主治病者爲君﹐佐君者爲臣﹐應臣者爲使。用此隨病之所宜﹐而又贊成方而用之。

君一臣二﹐奇之制也﹐君二臣四﹐偶之制也﹔君二臣三﹐奇之制也﹔君二臣六﹐偶之制也。去咽嗌近者奇之﹐遠者偶之。汗者不奇﹐下者不偶。補上治上﹐制之以緩﹔補下治下﹐制之以急。急者气味濃也﹐緩者气味薄也﹔薄者少服而頻食﹐濃者多服而頓食。

又當明五气之郁﹕木郁達之﹐謂吐﹐令條達也﹔火郁發之﹐謂汗﹐令疏散也﹔土郁奪之﹐謂下﹐令無壅滯也﹔金郁泄之﹐謂解表﹐利小便也﹔水郁折之﹐謂制其衝逆也。通此五法﹐乃治病之大要也。

卷之二東垣先生用藥心法

用藥各定分兩

爲君者最多﹐爲臣者次之﹐佐者又次之。藥之於證﹐所主同者則等分。

卷之二東垣先生用藥心法

用藥酒洗曝漧

黃芩﹑黃連﹑黃柏﹑知母﹐病在頭面及手梢皮膚者﹐須用酒炒之。借酒力以上騰也。咽之下﹑臍之上﹐須酒洗之。在下生用。大凡生升﹑熟降。大黃須煨﹐恐寒則損胃气。至於川烏﹑附子須炮﹐以制毒也。黃柏﹑知母﹐下部藥也﹐久弱之人﹐須合用之者﹐酒浸﹐曝漧﹐恐寒傷胃气也。熟地黃﹐酒洗亦然。當歸﹐酒浸﹐曝﹐發散之意也。

卷之二東垣先生用藥心法

用藥根梢身例

凡根之在土者﹐中半以上﹐气脈之上行也﹐以生苗者爲根﹔中半以下﹐气脈之下行也﹐入土以爲梢。病在中焦與上焦者﹐用根﹔在下焦者﹐用梢。根升而梢降。大凡藥根有上中下﹕人身半以上﹐天之陽也﹐用頭﹔在中焦用身﹔在身半以下﹐地之陰也﹐用梢。述類象形者也。

卷之二東垣先生用藥心法

用丸散藥例

仲景言﹕銼如麻豆大﹐與咀同意。夫咀﹐古之制也。古者無鐵刃﹐以口咬細﹐令如麻豆﹐爲粗藥。煎之﹐使藥水淸﹐飲於腹中則易升易散也﹐此所謂咀也。今人以刀器銼如麻豆大﹐此咀之易成也。若一槪爲細末﹐不釐淸濁矣。經云﹕淸陽發腠理﹐濁陰走五臟﹐果何謂也﹖又曰﹕淸陽實四肢﹐濁陰歸六腑。咀之藥﹐取汁易行經絡也。若治至髙之病﹐加酒煎。去濕﹐以生薑﹔補元气﹐以大棗﹔發散風寒﹐以蔥白﹔去膈上痰﹐以蜜。細末者﹐不循經絡﹐止去胃中及臟腑之積。气味濃者白湯調﹐气味薄者煎之﹐和渣服。去下部之疾﹐其丸極大而光且圓﹔治中焦者﹐次之﹔治上焦者﹐極小。稠麵糊﹐取其遲化﹐直至下焦。或酒﹑或醋﹐取其收其散之意也。犯半夏﹑南星﹐欲去濕者﹐以生薑汁。稀糊爲丸﹐取其易化也﹔水浸宿﹐炊餅﹐又易化﹔滴水丸﹐又易化。煉蜜丸者﹐取其遲化而气循經絡也。蠟丸者﹐取其難化﹐而旋旋取效也。大抵湯者「蕩」也﹐去大病用之﹔散者「散」也﹐去急病用之﹔丸者「緩」也﹐不能速去之﹐其用藥之舒緩而治之意也。

卷之二東垣先生用藥心法

升合分兩

古之方劑﹐錙銖分兩﹐與今不同。謂如咀者﹐卽今銼如麻豆大是也。云一升者﹐卽今之大白盞也。云銖者﹐六銖爲一分﹐卽二錢半也﹔二十四銖爲一兩也﹔云三兩者﹐卽今之一兩﹔云二兩﹐卽今之六錢半也。料例大者﹐只合三分之一足矣。

卷之二東垣先生用藥心法

君臣佐使法

帝曰﹕方制君臣何謂也﹖岐伯曰﹕主病之謂君﹐佐君之謂臣﹐應臣之謂使﹐非上中下三品之謂也。帝曰﹕三品何謂﹖曰﹕所以明善惡之殊貫也。

凡藥之所用者﹐皆以气味爲主。補瀉在味﹐隨時換气。主病者爲君﹐假令治風者﹐防風爲君﹔治上焦熱﹐黃芩爲君﹔治中焦熱﹐黃連爲君﹔治濕﹐防己爲君﹔治寒﹐附子之類爲君。兼見何證﹐以佐使藥分治之。此制方之要也。《本艸》說﹐上品藥爲君﹐各從其宜也。

卷之二東垣先生用藥心法

治法綱要

《气交變論》云﹕夫五運之政﹐猶權衡也。髙者抑之﹐下者舉之﹐化者應之﹐變者復之。此生長化成收藏之理﹐气之常也。失常則天地四塞矣。失常之理﹐則天地四時之气﹐無所營運。故動必有靜﹐勝必有復﹐乃天地陰陽之道也。假令﹐髙者抑之﹐非髙者固當抑也﹐以其本下﹐而失之太髙﹐故抑之而使下。若本髙﹐何抑之有﹖假令下者舉之﹐非下者固當舉之也﹐以其本髙﹐而失之太下﹐故舉而使之髙。若本下﹐何舉之有﹖如仲景治表虛﹐制桂枝湯方﹕桂枝﹐味辛熱﹐發散﹐助陽﹐體輕﹐本乎天者親上﹐故桂枝爲君﹐芍藥﹑甘艸爲佐。陽脈澀﹑陰脈弦﹐法當腹中急痛﹐制小建中湯方﹕芍藥﹐味酸寒﹐主收﹐補中﹐本乎地者親下﹐故芍藥爲君﹐桂﹑甘艸佐之。一則治表虛﹐一則治裏虛﹐各言其主用也。後之用古方者﹐觸類而長之﹐不致差誤矣。

卷之二東垣先生用藥心法

藥味專精

至元庚辰六月﹐許伯威年五十四﹐中气本弱﹐病傷寒八九日﹐醫者見其熱甚﹐以涼藥下之﹐又食梨三﹑四枚﹐痛傷脾胃﹐四肢冷﹐時發昏憒。予診其脈﹐動而中止﹐有時自還﹐乃結脈也。心亦悸動﹐喫噫不絕﹐色變靑黃﹐精神減少﹐目不欲開﹐倦臥﹐惡人語笑﹐以炙甘艸湯治之。成無己云﹕補可去弱。人參﹑大棗之甘﹐以補不足之气﹔桂枝﹑生薑之辛﹐以益正气。五臟痿弱﹐榮衛涸流﹐濕劑所以潤之。麻仁﹑阿膠﹑麥門冬﹑地黃之甘﹐潤經益血﹐復脈通心是也。加以人參﹑桂枝﹐急扶正气﹐生地黃減半﹐恐傷陽气。銼一﹑兩劑﹐服之不效。予再候之﹐脈證相對﹐莫非藥有陳腐者﹐致不效乎﹖再市藥之气味濃者﹐煎服﹐其證減半﹐再服而安。

凡藥之昆虫艸木﹐產之有地﹔根葉花實﹐采之有時。失其地﹐則性味少異矣﹔失其時﹐則性味不全矣。又況新陳之不同﹐精粗之不等﹐倘不擇而用之﹐其不效者﹐醫之過也。《內經》曰﹕司歲備物。气味之精專也﹐修合之際﹐宜加謹焉。

卷之二東垣先生用藥心法

湯液煎造

病患服藥﹐必擇人煎藥。能識煎熬制度﹐須令親信恭誠至意者煎藥﹐銚器除油垢﹑腥穢。必用新淨甜水爲上﹐量水大小﹐斟酌以慢火煎熬分數。用紗濾去渣﹐取淸汁服之﹐無不效也。

卷之二東垣先生用藥心法

古人服藥活法

在上不厭頻而少﹐在下不厭頓而多﹐少服則滋榮於上﹐多服則峻補於下。

卷之二東垣先生用藥心法

古人服藥有法

病在心上者﹐先食而後藥﹔病在心下者﹐先藥而後食。病在四肢者﹐宜饑食而在旦﹔病在骨髓者﹐宜飽食而在夜。

卷之二東垣先生用藥心法

察病輕重

凡欲療病﹐先察其源﹐先候其機。五臟未虛﹐六腑未竭﹐血脈未亂﹐精神未散﹐服藥必效。若病已成﹐可得半愈﹔病勢已過﹐命將難存。自非明醫聽聲﹑察色至於診脈﹐孰能知未病之病乎﹖

卷之二東垣先生用藥心法

五宜

肝色靑﹐宜食甘﹐粳米﹑牛肉﹑棗﹑葵皆甘。

心色赤﹐宜食酸﹐犬肉﹑麻﹑李﹑韭皆酸。

肺色白﹐宜食苦﹐小麥﹑羊肉﹑杏﹑薤皆苦。

脾色黃﹐宜食鹹﹐大豆﹑豕肉﹑栗﹑藿皆咸。

腎色黑﹐宜食辛﹐黃黍﹑雞肉﹑桃﹑蔥皆辛。

毒藥攻邪﹐五穀爲養﹐五果爲助﹐五畜气味合而服之﹐以補精益气。此五者﹐有辛酸甘苦鹹﹐各有所利﹕或散﹑或收﹑或緩﹑或急﹑或堅﹑或軟﹐四時五臟﹐病隨五味所宜也。

大毒治病﹐十去其六﹔常毒治病﹐十去其七﹔小毒治病﹐十去其八﹔無毒治病﹐十去其九。谷肉果菜﹐食養盡之﹐無使過之﹐傷其正也。蓋陰之所生﹐本在五味﹐陰之五宮﹐傷在五味。是故味過於酸﹐肝气以津﹐脾气乃絕。味過於鹹﹐大骨气勞﹐短肌﹐心气抑。味過於甘﹐心气喘滿﹐色黑﹐腎气不衡。味過於苦﹐脾气不濡﹐胃气乃濃。味過於辛﹐筋脈沮弛﹐精神乃央。是故謹和五味﹐骨正筋柔﹐气血以流﹐腠理以密﹐如是則气骨以精﹐謹道如法﹐長有天命。

卷之二東垣先生用藥心法

五傷

多食鹹﹐則脈凝泣而變色。

多食苦﹐則皮槁而毛拔。

多食辛﹐則筋急而爪枯。

多食酸﹐則肉胝而唇揭。

多食甘﹐則骨痛而發落。

卷之二東垣先生用藥心法

五走

咸走血﹐血病毋多食鹹。

苦走骨﹐骨病毋多食苦。

辛走气﹐气病毋多食辛。

酸走筋﹐筋病毋多食酸。

甘走肉﹐肉病毋多食甘。

夫五味入胃﹐各歸所喜攻﹐酸先入肝﹐苦先入心﹐甘先入脾﹐辛先入肺﹐鹹先入腎。久而增气﹐物化之常也﹔气增而久﹐夭之由也。

卷之二東垣先生用藥心法

服藥可愼

熱中﹑消中﹐不可服膏粱﹑芳艸﹑石藥。夫芳艸之气美﹐石藥之气悍﹐二者其气急疾堅勁﹐故非緩心和人﹐不可以服此。夫熱气剽悍﹐藥气亦然﹐二气相遇﹐恐內傷脾。脾者﹐土也﹐而惡木。服此藥者﹐至甲乙日更論。

卷之二東垣先生用藥心法

論藥所主

海藏雲﹕湯液要藥﹐最爲的當﹐其餘方論所著雜例﹐比之湯液稍異﹐何哉﹖蓋尹﹑仲景取其治之長也。其所長者﹐神農之所注也。何以知之﹖《本艸》云﹕一物主十病﹐取其偏長爲本。又當取潔古《珍珠囊》斷例爲準則﹐其中﹐藥之所主﹐不必多言﹐只一兩句﹐多則不過三四句。非務簡也﹐亦取其所主之偏長﹐故不爲多也。

卷之二東垣先生用藥心法

天地生物有濃薄堪用不堪用

表格一故治病者﹐必明六化分治﹐五味五色所生﹐五臟所宜﹐乃可以言盈虛病生之緒也。謹候气宜﹐無失病機。其主病何如﹐言采藥之歲也。司歲備物﹐則無遺主矣。先歲物何也﹐天地之專精也﹐專精之气﹐藥物肥濃﹐又於使用﹐當其正气味也。五運主歲﹐不足則物薄﹐有餘則物精﹐非專精則散气﹐散气則物不純。是以質同而異等﹐形質𨿽同﹐力用則異也。气味有濃薄﹐性用有躁靜﹐治化有多少﹐力化有淺深﹐此之謂也。

表格二表格三表格四表格五表格六表格七表格八表格九

卷之二東垣先生用藥心法

气味生成流布

陽爲气﹐陰爲味﹔味歸形﹐形歸气﹔气歸精﹐精歸化﹔精食气﹐形食味﹔化生精﹐气生形﹔味傷形﹐气傷精﹔精化爲气﹐气傷於味。

陰味出下竅﹐陽气出上竅。味濃者爲陰﹐薄爲陰中之陽﹐濃則泄﹐薄則通﹔气濃者爲陽﹐薄爲陽中之陰﹐薄則發泄﹐濃則發熱。

壯火之气衰﹐少火之气壯﹔壯火食气﹐气食少火﹔壯火散气﹐少火生气。天食人以五气﹐地食人以五味。五气入鼻﹐藏於心肺﹐上使五色修明﹐音聲能彰﹔五味入口﹐藏於腸胃﹐味有所藏﹐以養五气﹐神和而生﹐津液相成﹐神乃自生。

卷之二東垣先生用藥心法

七方

大﹕君一﹐臣三﹐佐九﹐制之大也。遠而奇偶﹐制大其服也。大則數少﹐少則二之。

腎肝位遠﹐服湯散﹐不厭頓而多。

小﹕君一﹐臣二﹐制之小也。近而奇偶﹐制小其服也。小則數多﹐多則九之。心肺位近﹐服湯散﹐不厭頻而少。

緩﹕補上治上制以緩﹐緩則气味薄。治主以緩﹐緩則治其本。

急﹕補下治下制以急﹐急則气味濃。治客以急﹐急則治其標。

奇﹕君一臣二﹐奇之制也﹔君二臣三﹐奇之制也。陽數奇。

偶﹕君二臣四﹐偶之制也﹔君二臣六﹐偶之制也。陰數偶。

復﹕奇之不去﹐則偶之。是爲重方也。

卷之二東垣先生用藥心法

十劑

宣﹕可以去壅﹐姜﹑橘之屬是也。

通﹕可以去滯﹐木通﹑防己之屬是也。

補﹕可以去弱﹐人參﹑羊肉之屬是也。

瀉﹕可以去閉﹐葶藶﹑大黃之屬是也。

輕﹕可以去實﹐麻黃﹑葛根之屬是也。

重﹕可以去怯﹐磁石﹑鐵漿之屬是也。

滑﹕可以去著﹐冬葵子﹑楡白皮之屬是也。

澀﹕可以去脫﹐牡蠣﹑龍骨之屬是也。

燥﹕可以去濕﹐桑白皮﹑赤小豆之屬是也。

濕﹕可以去枯﹐白石英﹑紫石英之屬是也。

只如此體﹐皆有所屬。凡用藥者﹐審而詳之﹐則靡所失矣。陶隱居云﹕藥有宣﹑通﹑補﹑瀉﹑輕﹑重﹑滑﹑澀﹑燥﹑濕。此十劑﹐今詳之﹐惟寒﹑熱二種﹐何獨見遺﹐今補二種﹐以盡厥旨。

寒﹕可以去熱﹐大黃﹑朴硝之屬是也。

熱﹕可以去寒﹐附子﹑官桂之屬是也。

卷之三艸部

防風

純陽﹐性溫﹐味甘﹑辛。無毒。

足陽明胃經﹑足太陰脾經﹐乃二經行經之藥﹐太陽經本經藥。

《象》云﹕治風通用﹐瀉肺實﹐散頭目中滯气﹐除上焦風邪之仙藥也。誤服﹐瀉人上焦元气。去蘆並釵股用。

《珍》云﹕身﹐去身半以上風邪﹔梢﹐去身半以下風邪。

《心》云﹕又去濕之仙藥也﹐風能勝濕爾。

《本艸》云﹕主大風頭眩痛﹐惡風﹐風邪目盲無所見。風行周身﹐骨節疼痺。煩滿﹐脇痛脇風。頭面遊風去來﹐四肢攣急﹐字乳﹐金瘡內痙。

東垣云﹕防風能制黃﹐黃得防風﹐其功愈大。又云﹕防風乃卒伍卑賤之職﹐隨所引而至﹐乃風藥末潤劑也。𨿽與黃相制﹐乃相畏而相使者也。

《本艸》又云﹕得澤瀉﹑本﹐療風﹔得當歸﹑芍藥﹑陽起石﹑禹餘糧﹐療婦人子髒風。殺附子毒。惡漧薑﹑藜蘆﹑白蘞﹑芫花。

卷之三艸部

升麻

气平﹐味苦﹑甘。微苦﹐微寒﹐味薄气濃﹐陽中之陰也。無毒。

陽明經本經藥﹐亦走手陽明經﹑太陰經。

《象》云﹕能解肌肉間熱﹐此手足陽明經傷風之的藥也。去黑皮及腐爛者用。若補脾胃﹐非此爲引用不能補。若得蔥白﹑白芷之類﹐亦能走手足陽明﹑太陰。

《心》云﹕發散本經風邪﹐元气不足者﹐用此於陰中升陽气上行。

《珍》云﹕脾痺﹐非此不能除。

《本艸》云﹕主解百毒﹐殺百精老物殃鬼﹐辟瘟疫瘴气﹐邪气﹐蠱毒入口皆吐出﹐中惡腹痛﹐時气毒癘﹐頭痛寒熱﹐風腫諸毒﹐喉痛口瘡。

東垣云﹕升麻入足陽明﹐若初病太陽證便服升麻﹑葛根﹐發出陽明經汗﹐或失之過﹐陽明經燥﹐太陽經不可解﹐必傳陽明矣。投湯不當﹐非徒無益﹐而又害之也。

朱氏云﹕瘀血入裏﹐若衄血吐血者﹐犀角地黃湯﹐乃陽明經聖藥也。如無犀角﹐以升麻代之。升麻﹑犀角﹐性味相遠﹐不同﹐何以代之﹖蓋以升麻止是引地黃及余藥﹐同入陽明耳。

仲景云﹕太陽病﹐若發汗﹐若利小便﹐重亡津液﹐胃中漧燥﹐因轉屬陽明。其害不可勝言。又云﹕太陽幾幾﹐無汗者﹐葛根湯發之。若幾幾自汗者﹐表虛也﹐不宜用此。朱氏用升麻者﹐以表實無汗也。

《訣》云﹕主肺痿咳唾膿血﹐能發浮汗。

卷之三艸部

羌活

气微溫﹐味苦﹑甘﹐平﹔苦﹑辛﹐气味俱輕﹐陽也。無毒。

足太陽經﹑厥陰經藥﹐太陽經本經藥也。

《象》云﹕治肢節痛﹐利諸節﹐手足太陽經風藥也。加川芎﹐治足太陽﹑少陰頭痛﹐透關節。去黑皮並腐爛者用。

《心》云﹕去溫﹐濕風。

《珍》云﹕骨節痛﹐非此不能除。

《液》云﹕君藥也﹐非無爲之主﹐乃卻亂反正之主。太陽經頭痛﹐肢節痛﹐一身盡痛﹐非此不治。又云﹕羌治﹐足太陽﹑厥陰﹑少陰藥也。與獨活不分二種﹐後人用羌活﹐多用鞭節者﹔用獨活﹐多用鬼眼者。羌活則气雄﹐獨活則气細﹐故雄者入足太陽﹐細者入足少陰也。又錢氏瀉靑丸用此﹐壬乙同歸一治也。或問﹕治頭痛者何﹖答曰﹕巨陽從頭走足﹐惟厥陰與督脈會於巓﹐逆而上行﹐諸陽不得下﹐故令頭痛也。

卷之三艸部

獨活

气味與羌活同。無毒。气濃味薄﹐升也﹐苦辛。足少陰腎經行經之藥。

《本艸》云﹕主風寒所擊﹐金瘡止痛﹐賁豚癇﹐女子疝瘕。療諸賊風﹐百節痛風﹐無久新者。

《液》云﹕獨活細而低﹐治足少陰伏風﹐而不治太陽。故兩足寒濕痺﹐不能動止﹐非此不能治。

《象》云﹕若與細辛同用﹐治少陰經頭痛。一名獨搖艸﹐得風不搖﹐無風自搖。去皮淨用。

《心》云﹕治風須用﹐又能燥濕。經云﹕風能勝濕。

《珍》云﹕頭眩目暈﹐非此不能除。

卷之三艸部

柴胡

气平﹐味微苦﹐微寒。气味俱輕﹐陽也﹐升也﹐純陽﹐無毒。

少陽經﹑厥陰經行《象》云﹕除虛勞寒熱﹐解肌熱﹐去早晨潮熱﹐婦人產前後必用之藥。善除本經頭痛﹐非他藥能止。治心下痞﹐胸膈痛。去蘆用。

《心》云﹕少陽經分之藥﹐引胃气上升﹐苦寒以發表熱。

《珍》云﹕去往來寒熱﹐膽癉﹐非此不能除。

《本艸》云﹕主心腹﹐去腸胃中結气﹐飲食積聚﹐寒熱邪气﹐推陳致新﹐除傷寒心下煩熱﹐諸痰熱結實﹐胸中邪气﹐五臟間遊气﹐大腸停積水脹﹐及濕痺拘攣。亦可作浴湯。久服輕身﹑明目﹑益精。半夏爲之使﹐惡皂莢﹐畏女菀﹑藜蘆。入足少陽﹐主東方分也。在經主气﹐在髒主血。證前行則惡熱﹐卻退則惡寒﹐𨿽气之微寒﹐味之薄者﹐故能行經。若佐以三稜﹑廣術﹑巴豆之類﹐故能消堅積﹐是主血也。婦人經水適來適斷﹐傷寒雜病﹐易老俱用小柴胡湯主之﹐加以四物之類﹐並秦艽﹑牡丹皮輩﹐同爲調經之劑。

《衍義》云﹕柴胡﹐《本經》並無一字治勞﹐今人治勞方中鮮有不用者﹐凡此誤世甚多。嘗原病勞﹐有一種眞髒虛損﹐復受邪熱﹐因虛而致勞﹐故曰﹕勞者﹐牢也﹐須當斟酌用之。如《經驗方》治勞熱﹐靑蒿煎丸﹐用柴胡正合宜耳﹐服之無不效。

《日華子》云﹕味甘﹐補五勞七傷﹐除煩止驚﹐益气力。《藥性論》亦謂治勞乏羸瘦。

若此等病﹐苟無實熱﹐醫者取而用之﹐不亡何待。注釋本艸﹐一字亦不可忽﹐蓋後世所誤無窮也。苟有明哲之士﹐自可處制﹐中下之士﹐不肯考究﹐枉致淪沒﹐可不謹哉﹐可不戒哉。

如張仲景治寒熱往來如瘧﹐用柴胡﹐正合其宜。

《圖經》云﹕治傷寒有大小柴胡湯﹑柴胡加龍骨牡蠣﹑柴胡加芒硝等湯﹐故後人治傷寒熱﹐此爲最要之藥。

東垣云﹕能引淸气而行陽道﹐傷寒外諸藥所加﹐有熱則加之﹐無熱則不加。又能引胃气上行﹐升騰而行春令是也﹐欲其如此﹐又何加之。

海藏雲﹕能去臟腑內外俱乏﹐旣能引淸气上行而順陽道﹐又入足少陽﹐蓋以少陽之气﹐初出地之皮爲嫩陽﹐故以少陽當之。

卷之三艸部

葛根

气平﹐味甘。無毒。

陽明經引經藥﹐足陽明經行經的藥。

《象》云﹕治脾虛而渴﹐除胃熱﹐解酒毒﹐通行足陽明經之藥﹐去皮用。

《心》云﹕止渴升陽。

《珍》云﹕益陽生津﹐勿多用﹐恐傷胃气。虛渴者﹐非此不能除。

《本艸》云﹕主消渴﹐身大熱﹐嘔吐﹐諸痺﹐起陰气﹐解諸毒﹐療傷寒中風頭痛﹐解肌發表出汗﹐開腠理﹐療金瘡﹐止痛﹐脇風痛。生根汁﹐寒﹐治消渴﹐傷寒壯熱。花﹐主消酒。粉﹐味甘﹐大寒﹐主壓丹石﹐去煩熱﹐利大小便﹐止渴。小兒熱禿﹐以葛根浸﹑搗汁飲之﹐良。

東垣云﹕葛根甘平﹐溫﹐世人初病太陽證﹐便服葛根升麻湯﹐非也。

朱奉議云﹕頭痛如欲破者﹐連須蔥白湯飲之﹐又不已者﹐葛根蔥白湯。

易老云﹕用此以斷太陽入陽明之路﹐非卽太陽藥也。故仲景治太陽﹑陽明合病﹐桂枝湯內加麻黃﹑葛根也。又有葛根﹑黃芩﹑黃連解肌湯﹐是知葛根非太陽藥﹐卽陽明藥。

《食療》云﹕葛根蒸食之消毒﹐其粉亦甚妙。其粉以水調三合﹐能解鴆毒。

《衍義》云﹕治中熱酒渴病﹐多食行小便﹐亦能使人利。病酒及渴者﹐得之甚良。

易老又云﹕太陽初病未入陽明﹐頭痛者﹐不可便服葛根發之﹔若服之﹐是引賊破家也。

若頭顱痛者﹐可服之。葛根湯﹐陽明自中風之仙藥也。

《本艸》又云﹕殺野葛﹑巴豆百藥毒。

卷之三艸部

威靈仙

气溫﹐味苦﹑甘﹐純陽。

《象》云﹕主諸風濕冷﹐通五臟﹐去腹內瘕滯﹐腰膝冷痛﹐及治傷損。鐵腳者佳。去蘆用。

《心》云﹕去大腸之風。

《本艸》云﹕忌茗。

卷之三艸部

細辛

气溫﹐味大辛﹐純陽。性溫﹐气濃於味﹐陽也。無毒。

少陰經藥﹐手少陰引經之藥。

《象》云﹕治少陰頭痛如神﹐當少用之。獨活爲使﹐爲主用。去頭蘆並葉。華州者佳。

《珍》云﹕主少陰經頭痛。

《心》云﹕主諸項頭痛﹐諸風通用之。味辛熱﹐溫陰經﹐散水寒以去內寒。

《本艸》云﹕主咳逆頭痛腦動﹐百節拘攣﹐風濕痺痛﹐死肌﹐溫中下气﹐破痰﹐利水道﹐開胸中﹐除喉痺﹐鼻﹐風癇癲疾﹐下乳結﹐汗不出﹐血不行﹐安五臟﹐益肝膽﹐通精气。久服明目﹐利九竅。

東垣云﹕治邪在裏之表﹐故仲景少陰證﹐用麻黃附子細辛湯也。

易老云﹕治少陰頭痛。太陽則羌活﹐少陰則細辛﹐陽明則白芷﹐厥陰則川芎﹑吳茱萸﹐少陽則柴胡。用者隨經不可差。細辛香味俱緩﹐故入少陰﹐與獨活頗相類。

《本艸》又云﹕曾靑﹑棗根爲之使﹐得當歸﹑芍藥﹑白芷﹑川芎﹑牡丹﹑本﹑甘艸﹐共療婦人。得決明﹑鯉魚膽汁﹑靑羊肝﹐共療目痛。惡野狼毒﹑山茱萸﹑黃﹐畏硝石﹑滑石﹐反藜蘆。

《衍義》云﹕治頭面風痛﹐不可缺也。

卷之三艸部

白芷

气溫﹐味大辛﹐純陽。無毒。气味俱輕﹐陽也。

陽明經引經藥﹐手陽明經本經藥。行足陽明經﹐於升麻湯四味內加之。

《象》云﹕治手陽明頭痛﹐中風寒熱﹐解利藥也。以四味升麻湯主之。

《珍》云﹕長肌肉﹐散陽明之風。

《心》云﹕治風通用﹐去肺經風熱。

《本艸》云﹕主女子漏下赤白﹐血閉陰腫寒熱﹐風頭侵目淚出﹐長肌膚潤澤可作面脂﹐療風邪﹐久渴吐嘔﹐兩脇滿﹐風痛頭眩目癢。

《日華子》云﹕補胎漏滑落﹐破宿血﹐補新血。乳癰發背﹐一切瘡疥﹐排膿止痛生肌﹐去面疵瘢﹐明目。其气芳香﹐治正陽陽明頭痛。與辛夷﹑細辛同用﹐治鼻病。內托﹐用此長肌肉﹐則陽明可知矣。又云﹕當歸爲之使﹐惡旋復花。

卷之三艸部

川芎

气溫﹐味辛﹐純陽。無毒。

入手足厥陰經﹐少陽經本經藥。

《象》云﹕補血﹐治血虛頭痛之聖藥﹐妊婦胎不動數月﹐加當歸﹐二味各二錢﹐水二盞﹐煎至一半﹐服。神效。

《珍》云﹕散肝經之風﹐貫芎治少陽經苦頭痛。

《心》云﹕治少陽頭痛及治風通用。

《本艸》云﹕主中風入腦頭痛﹐寒痺筋攣緩急﹐金瘡﹐婦人血閉無子﹐除腦中冷痛﹐面上游風去來﹐目淚出﹐多涕唾﹐忽忽如醉﹐諸寒冷气﹐心腹堅痛﹐中惡﹐卒急腫痛﹐脇風痛﹐溫中除內寒。

《日華子》云﹕能除鼻洪﹑吐血及溺血﹐破癥結宿血﹐養新血。

易老云﹕上行頭目﹐下行血海﹐故淸神﹑四物湯所皆用也。入手足厥陰經。

《衍義》云﹕頭面風不可缺也﹐然須以他藥佐之﹐若單服久服﹐則走散眞气﹐卽使他藥佐之﹐亦不可久服﹐中病卽便已。

東垣云﹕頭痛甚者﹐加蔓荊子﹔頂與腦痛﹐加川芎﹔若頭痛者﹐加本﹔諸經若頭痛﹐加細辛。若有熱者﹐不能治。別有靑空之劑﹐爲緣諸經頭痛﹐須用四味。

《本艸》又云﹕白芷爲之使﹐畏黃連。

卷之三艸部

麻黃

气溫﹐味苦﹐而甘辛﹐气味俱薄﹐陽也﹐升也。甘熱﹐純陽。無毒。

手太陰之劑﹐入足太陽經﹐走手少陰經﹐陽明經藥。

《象》云﹕發太陽﹑少陰經汗。去節﹐煮三二沸﹐去上沫。不則﹐令人心煩悶。

《心》云﹕陽明經藥﹐去表上之寒邪。甘熱﹐去節﹐解少陰寒﹐散表寒﹑發浮熱也。

《珍》云﹕去榮中寒。

《本艸》云﹕主中風傷寒頭痛﹐溫瘧﹐發表出汗﹐去邪熱气。止咳逆上气﹐除寒熱﹐破癥堅積聚。

《液》云﹕入足太陽﹑手少陰﹐能泄衛實發汗﹐及傷寒無汗﹐咳嗽。根﹑節能止汗。夫麻黃﹐治衛實之藥﹐桂枝﹐治衛虛之藥﹐桂枝﹑麻黃𨿽爲太陽經藥﹐其實榮衛藥也。以其在太陽地分﹐故曰太陽也。本病者卽榮衛﹐肺主衛﹐心主榮爲血﹐乃肺﹑心所主﹐故麻黃爲手太陰之劑﹐桂枝爲手少陰之劑。故傷風﹑傷寒而嗽者﹐用麻黃﹑桂枝﹐卽湯液之源也。

《藥性論》云﹕君。味甘平﹐治瘟疫。

《本艸》又云﹕濃朴爲之使﹐惡辛夷﹑石葦。

卷之三艸部

本

气溫﹐味大辛﹑苦﹐微溫﹔气濃味薄﹐陽也﹐升也﹐純陽。無毒。

太陽經本經藥。

《象》云﹕太陽經風藥﹐治寒邪結郁於本經。治頭痛﹑腦痛﹔大寒犯腦﹐令人腦痛﹐齒亦痛。

《心》云﹕專治太陽頭痛﹐其气雄壯。

《珍》云﹕治巓頂痛。

《本艸》云﹕主婦人疝瘕﹐陰中寒腫痛﹐腹中急。除風頭痛﹐長肌膚﹐悅顏色﹐辟霧露﹐潤澤﹐療風邪曳﹐金瘡﹐可作沐藥﹑面脂。實﹐主流風四肢。惡茹。此與木香﹐同治霧露之气﹔與白芷﹐同作面脂藥治療。

仲景云﹕淸明以前﹐立秋以後﹐凡中霧露之气﹐皆爲傷寒。又云淸邪中於上焦﹐皆霧露之气﹐神術﹑白術湯內加木香﹑本﹐擇其可而用之。此旣治風﹐又治濕﹐亦各從其類也。

卷之三艸部

桔梗

气微溫﹐味辛﹑苦﹐陽中之陽。味濃﹐气輕﹐陽中之陰也。有小毒。

入足少陰經﹐入手太陰肺經藥。

《象》云﹕治咽喉痛﹐利肺气。去蘆﹐米泔浸一宿﹐焙漧用。

《珍》云﹕陽中之陰﹐謂之「舟楫」﹐諸藥有此一味﹐不能下沈。治鼻塞。

《心》云﹕利咽嗌胸膈之气。以其色白﹐故屬肺。辛﹑甘﹐微溫﹐治寒嘔﹐若咽中痛﹐桔梗能散之也。

《本艸》云﹕主胸脇痛如刀刺﹐腹滿﹐腸鳴幽幽﹐驚恐悸气。利五臟腸胃﹐補血气﹐除寒熱風痺﹐溫中消穀﹐療咽喉痛﹐下蠱毒。

易老云﹕與國老並行﹐同爲舟楫之劑。如將軍苦泄峻下之藥﹐欲引至胸中至髙之分成功﹐非此辛甘不居﹐譬如鐵石入江﹐非舟楫不載﹐故用辛甘之劑以升之也。

《衍義》云﹕治肺熱气奔促﹐咳逆﹐肺癰排膿。

《本艸》又云﹕節皮爲之使。得牡蠣﹑遠志﹐療恚怒﹔得硝石﹑石膏﹐療傷寒。畏白芨﹑龍眼﹑龍膽。

卷之三艸部

鼠粘子

气平﹐味辛﹐辛溫。

《象》云﹕主風毒腫﹐利咽膈。吞一枚﹐可出癰疽瘡頭。

《珍》云﹕潤肺散气。

卷之三艸部

秦艽

气微溫﹐味苦﹑辛﹐陰中微陽。

手陽明經藥。

《象》云﹕主寒熱邪气﹐風濕痺﹐下水﹐利小便。治黃病骨蒸。治口禁及腸風瀉血。

去蘆用。

《珍》云﹕去手陽明經下牙痛﹐口瘡毒﹐去本經風濕。

《本艸》云﹕菖蒲爲之使。

卷之三艸部

天麻

气平﹐味苦。無毒。

《象》云﹕治頭風。

《本艸》云﹕主諸風濕痺﹐四肢拘攣﹐小兒風癇驚气﹐利腰膝﹐彊筋力。其苗名定風艸。

卷之三艸部

黑附子

气熱﹐味大辛﹐純陽。辛﹑甘﹐溫﹐大熱。有大毒。通行諸經引用藥。

入手少陽經三焦﹑命門之劑。

《象》云﹕性走而不守。亦能除腎中寒甚﹐白術爲佐﹐名術附湯﹐除寒濕之聖藥也﹐濕藥中少加之﹐通行諸經引用藥也。治經閉。慢火炮。

《珍》云﹕治脾濕腎寒。

《本艸》云﹕主風寒咳逆邪气﹐溫中﹐金瘡﹐破癥堅積聚﹐血瘕﹐寒濕拘攣﹐膝痛腳疼﹐冷弱不能行步﹐腰脊風寒﹐心腹冷痛﹐霍亂轉筋﹐下利赤白﹐堅肌骨﹐彊陰﹐墮胎﹐爲百藥之長。

《液》云﹕入手少陽三焦﹑命門之劑﹐浮中沈無所不至。附子味辛大熱﹐爲陽中之陽﹐故行而不止﹐非若漧薑止而不行也。非身表涼而四肢厥者﹐不可僭用。如用之者﹐以其治四逆也。

《本艸》又云﹕地膽爲之使﹐惡蜈蚣﹐畏防風﹑黑豆﹑甘艸﹑黃﹑人參。冬月采爲附子﹐春月采爲烏頭。

卷之三艸部

烏頭

气熱﹐味大辛﹐辛﹑甘﹐大熱。有大毒。行諸經。

《象》云﹕治風痺血痺﹐半身不遂﹐行經藥也。慢火炮拆﹐去皮用。

《本艸》云﹕主中風惡風﹐洗洗出汗﹐除寒濕痺﹐咳逆上气﹐破積聚寒熱﹐消胸上痰冷﹐食不下﹐心腹冷疾﹐臍間痛﹐肩胛痛﹐不可俯仰﹐目中痛﹐不可久視﹐墮胎。其汁煎之﹐名射罔﹐殺禽獸。

《液》云﹕烏﹑附﹑天雄﹑側子之屬﹐皆水浸炮裂﹐去皮臍用之。多有外黃裏白。劣性尙在﹐莫若乘熱切作片子﹐再炒﹐令表裏皆黃﹐內外一色﹐劣性皆去﹐卻爲良也。世人罕如此制之。

卷之三艸部

縮砂

气溫﹐味辛。無毒。

入手足太陰經﹑陽明經﹑太陽經﹑足少陰經。

《象》云﹕治脾胃气結滯不散﹐主勞虛冷瀉﹐心腹痛﹐下气﹐消食。

《本艸》云﹕治虛勞冷瀉﹐宿食不消﹐赤白泄利﹐腹中虛痛﹐下气。

《液》云﹕與白檀﹑豆蔻爲使﹐則入肺﹔與人參﹑益智爲使﹐則入脾﹔與黃柏﹑茯苓爲使﹐則入腎﹔與赤﹑白石脂爲使﹐則入大小腸。

卷之三艸部

蓽澄茄

气溫﹐味辛。無毒。

《本艸》云﹕主下气消食﹐皮膚風﹐心腹間气脹﹐令人能食。

卷之三艸部

蓽撥

气溫﹐味辛。無毒。

《本艸》云﹕主溫中下气﹐補腰腳﹐殺鮏气﹐消食﹐除胃冷﹑陰疝﹑癖。

《衍義》云﹕走腸胃中冷气﹐嘔吐﹐心腹滿痛﹐多服走泄眞气﹐令人腸虛下重。

卷之三艸部

香附子

气微寒﹐味甘﹐陽中之陰。無毒。

《本艸》云﹕除胸中熱﹐充皮毛﹐久服令人益气﹑長須眉。後世人用治崩漏﹐本艸不言治崩漏。

《圖經》云﹕膀胱﹑兩脇气妨﹐常日憂愁不樂﹐飲食不多﹐皮膚瘙癢癮疹﹐日漸瘦損﹐心忪少气。以是知益气﹐血中之气藥也。方中用治崩漏﹐是益气而止血也。又能逐去凝血﹐是推陳也。與巴豆同治泄瀉不止﹐又能治大便不通﹐同意。

《珍》云﹕快气。

卷之三艸部

艸豆蔻

气熱﹐味大辛﹐陽也。辛溫。無毒。

入足太陰經﹑陽明經。

《象》云﹕治風寒客邪在胃口之上﹐善去脾胃客寒﹐心與胃痛。麵包煨熟﹐去面用。

《珍》云﹕益脾胃﹐去寒。

《本艸》云﹕主溫中﹐心腹痛﹐嘔吐﹐去口臭气﹐下气﹐脹滿短气﹐消酒進食﹐止霍亂﹐治一切冷气﹐調中補胃健脾﹐亦能消食。

《衍義》云﹕性溫﹐而調散冷气力甚速。虛弱不能飲食﹐宜此與木瓜﹑烏梅﹑縮砂﹑益智﹑曲﹑﹑鹽﹑炒姜也。

卷之三艸部

白豆蔻

气熱﹐味大辛﹐味薄气濃﹐陽也。辛﹐大溫。無毒。

入手太陰經。

《珍》云﹕主積冷气﹐散肺中滯气﹐寬膈﹐止吐逆﹐治反胃﹐消穀下气進食﹐去皮用。

《心》云﹕專入肺經﹐去白睛翳膜。紅者﹐不宜多用。

《本艸》云﹕主積聚冷气﹐止吐逆反胃﹐消穀下气。

《液》云﹕入手太陰﹐別有淸髙之气﹐上焦元气不足﹐以此補之。

卷之三艸部

延胡索

气溫﹐味辛。苦﹑辛﹐溫。無毒。

入手足太陰經。

《象》云﹕破血治气﹐月水不調﹐小腹痛﹐暖腰膝﹐破癥瘕。碎用。

《液》云﹕治心气痛﹑小腹痛﹐有神。主破血﹐產後諸疾﹐因血爲病者。婦人月水不調﹐腹中結塊﹐崩漏淋露﹐暴血上行﹐因損下血。

卷之三艸部

茴香

气平﹐味辛。無毒。

入手足少陰經﹐太陽經藥。《象》云﹕破一切臭气﹐調中止嘔下食。炒黃色﹐碎用。

《本艸》云﹕主諸﹑霍亂及蛇傷。又能治腎勞﹐疝气﹐開胃下食。又治膀胱陰痛﹐香港腳﹐少腹痛不可忍。

《液》云﹕茴香本治膀胱藥﹐以其先丙﹐故云小腸也﹐能潤丙燥。以其先戊﹐故從丙至壬。又手足少陰二藥﹐以開上下經之通道﹐所以壬與丙交也。

卷之三艸部

紅藍花

气溫﹐味辛。辛而甘溫苦﹐陰中之陽。無毒。

《象》云﹕治產後口噤血暈﹐腹內惡血不盡﹐絞痛。破畱血﹐神效。搓碎用。

《心》云﹕和血﹐與當歸同用。

《珍》云﹕入心養血。謂苦爲陰中之陽﹐故入心。

《本艸》云﹕主產後血暈﹐胎死腹中﹐並酒煮服。亦主蠱毒下血。其苗﹐生搗敷遊腫。

其子﹐吞數粒﹐主天行瘡子不出。其胭脂﹐主小兒耳﹐滴耳中。仲景治六十二種風﹐兼腹中血气刺痛﹐用紅花一大兩﹐分爲四分﹐酒一大升﹐煎彊半﹐頓服之。

卷之三艸部

良姜

气熱﹐味辛﹐純陽。

《本艸》云﹕治胃中冷逆﹐霍亂腹痛﹐反胃嘔食﹐轉筋瀉痢。下气﹐消宿食。

《心》云﹕健脾胃。

卷之三艸部

黃

气溫﹐味甘﹐純陽。甘﹐微溫﹐性平。無毒。入手少陽經﹑足太陰經﹐足少陰﹑命門之劑。

《象》云﹕治虛勞自汗﹐補肺气﹐入皮毛﹐瀉肺中火。如脈弦自汗﹐脾胃虛弱﹐瘡瘍血脈不行﹐內托﹐陰證瘡瘍必用之。去蘆用。

《珍》云﹕益胃气﹐去肌熱﹐諸痛必用之。

《心》云﹕補五臟諸虛不足﹐而瀉陰火﹑去虛熱﹐無汗則發之﹐有汗則止之。

《本艸》云﹕主癰疽久敗瘡﹐排膿止痛﹐大風癩疾﹐五痔鼠﹐補虛﹔小兒百病﹐婦人子髒風邪气﹐逐五臟間惡血﹐補丈夫虛損﹐五勞羸瘦﹐腹痛泄痢。益气﹐利陰气。

有白水﹑赤水﹑木﹐功用皆同。惟木莖短而理橫﹐折之如綿﹐皮黃褐色﹐肉中白色﹐謂之綿黃。其堅脆而味苦者﹐乃苜蓿根也。又云﹐破癥癖﹐腸風血崩﹐帶下﹐赤白痢﹐及產前﹑後一切病﹐月候不調﹐消渴痰嗽。又治頭風熱毒﹐目赤﹐骨蒸。生蜀郡山谷﹑白水﹑漢中﹐今河東陜西州郡多有之。與桂同功﹐特味稍異﹐比桂但甘平﹐不辛熱耳。世人以苜蓿根代之﹐呼爲土黃﹐但味苦﹐能令人瘦﹐特味甘者能令人肥也。頗能亂眞﹐用者宜審。治气虛盜汗並自汗﹐卽皮表之藥﹔又治膚痛﹐則表藥可知﹔又治咯血﹐柔脾胃﹐是爲中州藥也﹔又治傷寒﹑尺脈不至﹐又補腎臟元气﹐爲裏藥。是上﹑中﹑下﹑內﹑外三焦之藥。

今《本艸》《圖經》只言河東者﹐沁州綿上是也﹐故謂之綿。味甘如蜜﹐兼體骨柔軟如綿﹐世以爲如綿﹐非也。別說云﹐黃本出綿上爲良﹐故《圖經》所繪者﹐憲水者也﹐與綿上相鄰﹐蓋以地產爲「綿」。

若以柔韌爲「綿」﹐則僞者亦柔。但以干脆甘苦爲別耳。

東垣云﹕黃﹑人參﹑甘艸三味﹐退熱之聖藥也。《靈樞》曰﹕衛气者﹐所以溫分肉而充皮膚﹐肥腠理而司開闔。黃旣補三焦﹑實衛气﹐與桂同﹐特益气異耳。亦在佐使。桂則通血也﹐能破血而實衛气﹐通內而實外者歟。桂以血言﹐一作色求﹐則爲實气也。惡鱉甲。

卷之三艸部

蒼術

气溫﹐味甘。

入足陽明﹑太陰經。

《象》云﹕主治同白術﹐若除上濕﹑發汗﹐功最大﹔若補中焦﹑除濕﹐力小﹐如白術也。《衍義》云﹕其長如大拇指﹐肥實﹐皮色褐﹐气味辛烈﹐須米泔浸洗﹐再換泔浸二日﹐去上粗皮。

東垣云﹕入足陽明﹑太陰﹐能健胃安脾。

《本艸》但言﹕術﹐不分蒼﹑白。其蒼術別有雄壯之气﹐以其經泔浸﹑火炒﹐故能出汗﹐與白術止汗特異﹐用者不可以此代彼。

海藏雲﹕蒼﹑白有止﹑發之異﹐其餘主治﹐並見《圖經》。

卷之三艸部

白術

气溫﹐味甘。苦而甘﹑溫﹐味濃气薄﹐陰中陽也。無毒。

入手太陽﹑少陰經﹐足陽明﹑太陰﹑少陰﹑厥陰四經。

《象》云﹕除濕益燥﹐和中益气﹐利腰臍間血﹐除胃中熱﹐去諸經之濕﹐理胃。

潔古云﹕溫中去濕﹐除熱﹐降胃气﹐蒼術亦同﹐但味頗濃耳。下行則用之﹐甘溫補陽﹐健脾逐水﹐寒淫所勝﹐緩脾生津去濕﹐渴者用之。

《本艸》﹕在術條下﹐無蒼﹑白之名。近多用白術治皮間風﹐止汗消痞﹐補胃和中﹐利腰臍間血。通水道﹐上而皮毛﹐中而心胃﹐下而腰臍。在气主气﹐在血主血。

潔古又云﹕非白術不能去濕﹐非枳實不能消痞。除濕利水道﹐如何是益津液。

卷之三艸部

當歸

气溫﹐味辛甘而大溫﹐气味俱輕﹐陽也。甘辛﹐陽中微陰。無毒。

入手少陰經﹐足太陰經﹑厥陰經。

《象》云﹕和血補血﹐尾破血﹐身和血。先水洗去土﹐酒制過﹐或火幹﹑日幹入藥﹐血病須用。去蘆用。

《心》云﹕治血通用。能除血刺痛﹐以甘故能和血﹐辛溫以潤內寒﹐當歸之苦以助心散寒。《珍》云﹕頭﹐止血﹔身﹐和血﹔梢﹐破血。治上﹐酒浸﹔治外﹐酒洗。糖色﹐嚼之大辛﹐可能潰堅。與菖蒲﹑海藻相反。

《本艸》云﹕主咳逆上气﹐溫瘧﹐寒熱洗洗在皮膚中﹐婦人漏下絕子﹐諸惡瘡瘍金瘡﹐煮汁飲之。溫中止痛及腰痛﹐除客血內塞﹐中風﹐汗不出。濕痺中惡﹐客气虛冷。補五臟﹐生肌肉。气血昏亂﹐服之卽定。有各歸气血之功﹐故名當歸。

雷公云﹕得酒浸過﹐良。若要破血﹐卽使頭節硬實處﹔若要止痛止血﹐卽用尾。若一時用﹐不如不使。

易老云﹕用頭﹐則破血﹔用尾﹐則止血﹔若全用﹐則一破一止﹐則和血也。入手少陰﹐以其心主血也﹔入足太陰﹐以其脾裹血也﹔入足厥陰﹐以其肝藏血也。頭能破血﹐身能養血﹐尾能行血。用者不分﹐不如不使。若全用﹐在參﹑皆能補血﹔在牽牛﹑大黃皆能破血﹐佐使定分﹐用者當知。從桂﹑附﹑茱萸則熱﹔從大黃﹑芒硝則寒。諸經頭痛﹐俱在細辛條下。

惟酒蒸當歸﹐又治頭痛﹐以其諸頭痛皆屬木﹐故以血藥主之。

《藥性論》云﹕臣。畏生薑﹐惡濕面。

《經》云﹕當歸主咳逆上气。當歸血藥﹐如何治胸中气。

《藥性論》云﹕補女子諸不足。此說盡當歸之用矣。

卷之三艸部

芍藥

气微寒﹐味酸而苦。气薄味濃﹐陰也﹐降也。陰中之陽。有小毒。

入手﹑足太陰經。

《象》云﹕補中焦之藥﹐得炙甘艸爲佐﹐治腹中痛。夏月腹痛少加黃芩﹐如惡寒腹痛﹐加肉桂一錢﹐白芍藥三錢﹐炙甘艸一錢半﹐此仲景神方也。如冬月大寒腹痛﹐加桂二錢半﹐水二盞﹐煎一半。去皮用。

《心》云﹕脾經之藥﹐收陰气﹐能除腹痛﹐酸以收之﹐扶陽而收陰气﹐泄邪气﹐扶陰。

與生薑同用﹐溫經散濕通塞﹐利腹中痛﹐胃气不通﹐肺燥气熱。酸收甘緩﹐下利必用之藥。

《珍》云﹕白補﹑赤散﹐瀉肝﹑補脾胃。酒浸﹐行經﹐止中部腹痛。

《本艸》云﹕主邪气腹痛﹐除血痺﹐破堅積﹐寒熱疝瘕﹔止痛﹐利小便﹔益气﹐通順血脈﹔緩中﹐散惡血﹐逐賊血﹔去水气﹐利膀胱。

《衍義》云﹕芍藥﹐全用根﹐其品亦多。須用花紅而單葉者﹐山中者佳﹐花葉多則根虛。然其根多赤色﹐其味澀。有色白粗肥者﹐亦好﹐餘如經。然血虛寒人禁此一物﹐古人有言﹕減芍藥以避中寒。誠不可忽。今見花赤者﹐爲赤芍藥﹔花白者﹐爲白芍藥。俗云白補而赤瀉。

東垣云﹕但澀者爲上。或問﹕古今方論中多以澀爲收﹐今《本經》有利小便一句者﹐何也﹖東垣云﹕芍藥能停諸濕而益津液﹐使小便自行﹐本非通行之藥﹐所當知之。又問﹕有緩中一句﹐何謂緩中﹖東垣云﹕損其肝者緩其中。又問當用何藥以治之﹖東垣云﹕當用四物湯﹐以其內有芍藥故也。赤者﹐利小便﹑下气﹔白者﹐止痛﹑散气血。入手﹑足太陰經。大抵酸澀者爲上﹐爲收斂停濕之劑﹐故主手﹑足太陰經。收降之體﹐故又能至血海而入於九地之下﹐後至厥陰經也。後人用赤瀉白補者﹐以其色在西方故補﹐色在南方故泄也。

《本艸》云﹕能利小便。非能利之也﹐以其腎主大小二便﹐旣用此以益陰滋濕﹐故小便得通也。

《難經》云﹕損其肝者緩其中。卽調血也。沒藥﹑烏藥﹑雷丸爲之使。

《本艸》又云﹕惡石斛﹑芒硝。畏硝石﹑鱉甲﹑小薊。反藜蘆。

《液》云﹕腹中虛痛﹐脾經也﹐非芍藥不除。補津液停濕之劑。

卷之三艸部

熟地黃

气寒﹐味苦﹐陰中之陽。甘﹐微苦﹐味濃气薄﹐陰中陽也。無毒。

入手足少陰《象》云﹕酒灑﹐蒸如烏金﹐假酒力則微溫﹐大補﹐血衰者須用之。善黑須髮。忌蘿卜。

《珍》云﹕若治外﹑治上﹐酒制。

《心》云﹕生則性大寒而涼血﹐熟則性寒而消腎。

《本艸》云﹕主折跌﹑絕筋﹑傷中﹐逐血痺﹐塡骨髓﹐長肌肉。作湯﹐除寒熱積聚﹐除痺﹔主男子五勞七傷﹐女子傷中﹑胞漏下血﹔破惡血﹐溺血。利大小腸﹐去胃中宿食﹐飽力斷絕﹐補五臟內傷不足﹔通血脈﹐益气力﹐利耳目。生者﹐尢良。得淸酒﹑麥門冬﹐尢良。

惡貝母。畏蕪荑。

東垣云﹕生地黃﹐治手足心熱﹐及心熱。入手足少陰﹑手足厥陰﹐能益腎水而治血﹐脈洪實者﹐宜此﹔若脈虛﹐則宜熟地黃。地黃假火力蒸九數﹐故能補腎中元气。仲景制八味丸﹐以熟地黃爲諸藥之首﹐天一所生之源也。湯液四物以治藏血之髒﹐亦以干熟地黃爲君者﹐癸乙同歸一治也。蒸搗不可犯鐵﹐若犯鐵﹐令人消腎。

陳藏器云﹕蒸漧卽溫補﹐生幹卽平宣。

《機要》云﹕熟地黃﹐臍下發痛者﹐腎經也﹐非地黃不能除。補腎益陰之劑﹐二宜丸加當歸爲補髓。

卷之三艸部

生地黃

气寒﹐味苦﹐陰中之陽。甘﹑苦﹐大寒。無毒。

入手太陽經﹑少陰經之劑。

《象》云﹕涼血補血﹐補腎水眞陰不足。此藥大寒﹐宜斟酌用之﹐恐損胃气。

《珍》云﹕生血涼血。

《本艸》云﹕主婦人崩中血不止﹐及產後血上薄心悶絕﹐傷身胎動下血﹐胎不落﹐墮墜折﹐瘀血畱血﹐衄鼻吐血﹐皆搗飲之。

《液》云﹕手少陰﹐又爲手太陽之劑﹐故錢氏瀉丙與木通同用﹐以導赤也。諸經之血熱與他藥相隨﹐亦能治之﹐溺血便血亦治之﹐入四散例。

《心》云﹕苦甘﹐陰中微陽﹐酒浸上行﹑外行。生血﹐涼血去熱。惡貝母﹐畏蕪荑。

卷之三艸部

山藥

气溫﹐味甘平。無毒。

手太陰經藥。

《本艸》云﹕主補中益气﹐除熱彊陰。主頭面遊風﹐風頭眼眩。下气﹐充五臟﹐長肌肉﹐久服耳目聰明﹐輕身耐老﹐延年不饑。手太陰藥﹐潤皮毛燥﹐涼而能補﹐與二門冬﹑紫芝爲之使﹐惡甘遂。

東垣云﹕仲景八味丸用幹山藥﹐以其涼而能補也。亦治皮膚漧燥﹐以此物潤之。

卷之三艸部

麻仁

味甘﹑平。無毒。

入足太陰經﹐手陽明經。

《本艸》云﹕主補中益气﹐中風汗出﹐逐水﹐利小便﹐破積血﹐復血脈﹐乳婦產後餘疾。長髮﹐可爲沐藥。久服肥健不老。

《液》云﹕入足太陰﹑手陽明。汗多﹑冒熱﹑便難﹐三者皆燥濕而亡津液﹐故曰脾約。

約者﹐約束之義﹐《內經》謂﹕燥者潤之﹐故仲景以麻仁潤足太陰之燥及通腸也。

卷之三艸部

薏苡仁

气微寒﹐味甘。無毒。

《本艸》云﹕主筋急拘攣﹐不可屈伸﹐風濕痺﹐下气。除筋骨邪气不仁﹐利腸胃﹐消水腫﹐令人能食﹐久服﹐輕身益气。其根能下三虫。仲景治風濕燥痛﹐日晡所劇者﹐與麻黃杏子薏苡仁湯。

卷之三艸部

甘艸

气平﹐味甘﹐陽也。無毒。

入足厥陰經﹑太陰經﹑少陰經。

《象》云﹕生用大瀉熱火﹐炙之則溫﹐能補上焦﹑中焦﹑下焦元气﹐和諸藥﹐相協而不爭﹐性緩﹐善解諸急﹐故名國老。去皮用。甘艸梢子生用爲君﹐去莖中痛﹐或加苦楝﹑酒煮玄胡索爲主﹐尢妙。

《心》云﹕熱藥用之緩其熱﹐寒藥用之緩其寒。經曰﹕甘以緩之。陽不足﹐補之以甘﹐中滿禁用。寒熱皆用﹐調和藥性﹐使不相悖﹐炙之散表寒﹐除邪熱﹐去咽痛﹐除熱﹐緩正气﹐緩陰血﹐潤肌。

《珍》云﹕養血補胃﹐梢子去腎中之痛。胸中積熱﹐非梢子不能除。

《本艸》云﹕主五臟六腑寒熱邪气﹐堅筋骨﹐長肌肉﹐倍力。金瘡﹐解毒﹐溫中下气。煩滿短气﹐傷髒咳嗽。止渴﹐通經脈﹐利血气﹐解百藥毒。爲九土之精﹐安和七十二種石﹐一千二百種艸﹐故名國老。

《藥性論》云﹕君。忌豬肉。

《內經》曰﹕脾欲緩﹐急食甘以緩之。甘以補脾﹐能緩之也﹐故湯液用此以建中。

又曰﹕甘者令人中滿。又曰﹕中滿者勿食甘。卽知非中滿藥也。甘入脾﹐歸其所喜攻也。

或問﹕附子理中﹑調胃承气皆用甘艸者﹐如何是調和之意﹖答曰﹕附子理中用甘艸﹐恐其僭上也﹔調胃承气用甘艸﹐恐其速下也。二藥用之非和也﹐皆緩也。小柴胡有柴胡﹑黃芩之寒﹐人參﹑半夏之溫﹐其中用甘艸者﹐則有調和之意。中不滿而用甘﹐爲之補﹐中滿者用甘﹐爲之泄﹐此升降浮沈也。鳳髓丹之甘﹐緩腎濕而生元气﹐亦甘補之意也。經云﹕以甘補之﹐以甘瀉之﹐以甘緩之。《本艸》謂﹕安和七十二種石﹑一千二百種艸﹐名爲國老﹐𨿽非君而爲君所宗﹐所以能安和艸﹑石而解諸毒也。於此可見調和之意。夫五味之用﹐苦直行而泄﹐辛橫行而散﹐酸束而收斂﹐咸止而軟堅﹐甘上行而發﹐如何《本艸》言下气﹖蓋甘之味﹐有升降浮沈﹐可上可下﹐可內可外﹐有和有緩﹐有補有瀉﹐居中之道盡矣。入足厥陰﹑太陰﹑少陰﹐能治肺痿之膿血而作吐劑﹐能消五發之瘡疽。每用水三碗﹐慢火熬至半碗﹐去渣服之。消瘡與黃同功﹐黃亦能消諸腫毒瘡疽。修治之法與甘艸同。

《本艸》又云﹕術﹑漧漆﹑苦參爲之使。惡遠志﹐反大戟﹑芫花﹑甘遂﹑海藻四物。

卷之三艸部

白前

气微溫﹐味甘﹐微寒。無毒。

《本艸》云﹕主胸脇逆气﹐咳嗽上气。狀似白薇﹑牛膝輩。

《衍義》云﹕白前保定肺气﹐治嗽多用﹐白而長於細辛﹐但粗而脆﹐不似細辛之柔。若以溫藥相佐使則尢佳。仲景用。

卷之三艸部

白薇

气大寒﹐味苦﹑鹹﹐平。無毒。

《本艸》云﹕主暴中風身熱﹐肢滿﹐忽忽不知人﹐狂惑邪气﹐寒熱酸疼﹐溫瘧洗洗﹑發作有時。療傷中淋露﹐下水气﹐利陰气﹐益精。近道處處有之﹐狀似牛膝﹑白前而短小。療驚邪風狂病。

《液》云﹕局方中多有用之治婦人﹐以《本經》療傷中﹑下淋露故也。

《本艸》又云﹕惡黃﹑大黃﹑大戟﹑漧薑﹑漧漆﹑山茱萸﹑大棗。

卷之三艸部

前胡

气微寒﹐味苦。無毒。

《本艸》云﹕主痰滿﹐胸脇中痞﹐心腹結气﹐風頭痛。去痰實﹐下气﹐治傷寒寒熱﹐推陳致新﹐明目益精。半夏爲使。惡皂莢﹐畏藜蘆。

卷之四艸部

木香

气熱﹐味辛﹑苦﹐純陽。味濃於气﹐陰中陽也。無毒。

《象》云﹕除肺中滯气﹐若治中﹑下焦气結滯﹐須用檳榔爲使。

《珍》云﹕治腹中气不轉運﹐和胃气。

《心》云﹕散滯气﹐調諸气。

《本艸》云﹕治邪風﹐辟毒疫瘟鬼﹐彊志﹐主淋露﹐療气劣﹐肌中偏寒﹐主气不足﹐消毒﹐瘟瘧蠱毒﹐行藥之精。

《本經》云﹕主气劣﹑气不足﹐補也﹔通壅气﹑導一切气﹐破也。安胎﹑健脾胃﹐補也﹔除癖塊﹐破也。與本條補破不同﹐何也﹖易老以爲破气之劑﹐不言補也。

卷之四艸部

知母

气寒﹐味大辛。苦寒﹐味濃﹐陰也﹐降也。苦﹐陰中微陽。無毒。

入足陽明經﹐手太陰﹑腎經本藥。

《象》云﹕瀉足陽明經火熱﹐補益腎水膀胱之寒。去皮用。

《心》云﹕瀉腎中火﹐苦寒﹐涼心去熱。

《珍》云﹕涼腎﹐腎經本藥﹐上頸行經﹐皆須用酒炒。

《本艸》云﹕主消渴熱中﹐除邪气﹐肢體浮腫﹐下水﹐補不足﹐益气﹐療傷寒﹐久瘧煩熱﹐脇下邪气﹐膈中惡﹐及風汗內疸。多服﹐令人泄。

東垣云﹕入足陽明﹑手太陰﹐味苦﹐寒潤。治有汗骨蒸﹐腎經气勞﹐瀉心。仲景用此爲白虎湯﹐治不得眠者﹐煩躁也。煩者﹐肺也﹔躁者﹐腎也。以石膏爲君主﹐佐以知母之苦寒﹐以淸腎之源。緩以甘艸﹑粳米之甘﹐而使不速下也。經云﹕胸中有寒者﹐瓜蒂散吐之。又云﹕表熱裏寒者﹐白虎湯主之。瓜蒂﹑知母味皆苦寒﹐而治胸中寒及裏寒﹐何也﹖答曰﹕成無己注云﹕卽傷寒寒邪之毒爲熱病也。讀者要逆識之﹐如《論語》言﹕亂臣十人﹐書言惟以亂民﹐其能而亂四方。亂﹐皆治也﹐乃治亂者也﹐故云亂民﹐亂四方也。仲景所言「寒」之一字﹐舉其初而言之﹐熱病在其中矣。若以「寒」爲寒冷之寒﹐無復用苦寒之劑。兼言白虎證「脈尺寸俱長」﹐則熱可知矣。

卷之四艸部

貝母

气平﹐微寒﹐味辛﹑苦。無毒。

《本艸》云﹕主傷寒煩熱﹐淋瀝﹑邪气﹐疝瘕﹑喉痺﹐乳難﹐金瘡﹐風痙。療腹中結實﹐心下滿﹐洗洗惡風寒﹐目眩項直﹐咳嗽上气。止煩渴﹐出汗﹐安五臟﹐利骨髓。

仲景﹕寒實結胸﹐外無熱證者﹐三物小陷胸湯主之﹐白散亦可。以其內有貝母也。別說﹐貝母能散胸中鬱結之气﹐殊有功。

《本艸》又云﹕濃朴﹑白薇爲之使﹐惡桃花﹐畏秦艽﹑石﹑莽艸﹐反烏頭。

海藏祖方﹐下乳三母散﹕牡蠣﹑知母﹑貝母三物爲細末﹐豬蹄湯調下。

卷之四艸部

黃芩

气寒﹐味微苦﹐苦而甘。微寒﹐味薄气濃﹐陽中陰也。陰中微陽﹐大寒。無毒。

入手太陰經之劑。

《象》云﹕治肺中濕熱﹐療上熱﹐目中赤腫﹐瘀肉壅盛﹐必用之藥。泄肺受火邪上逆於膈上。補膀胱之寒不足﹐乃滋其化源也。

《心》云﹕瀉肺中之火。

潔古云﹕利胸中气﹐消膈上痰。性苦寒﹐下痢膿血稠粘﹐腹疼後重﹐身熱﹐久不可者。

與芍藥﹑甘艸同用。

《珍》云﹕除陽有餘﹐涼心去熱﹐通寒格。陰中微陽﹐酒炒上行﹐主上部積血﹐非此不能除。肺苦气上逆﹐急食苦以泄之。

《本艸》云﹕主諸熱黃膽﹐腸泄痢﹐逐水﹐下血閉﹐惡瘡疽蝕﹐火傷﹐療痰熱﹐胃中熱﹐小腹絞痛。消穀﹐利小腸﹐女子血閉﹐淋露下血﹐小兒腹痛。

東垣云﹕味苦而薄﹐中枯而飄﹐故能瀉肺火而解肌熱﹐手太陰劑也。細實而中不空者﹐治下部妙。

陶隱居云﹕色深堅實者好。又治奔豚﹑臍下熱痛。飄與實﹐髙下之分﹐與枳實﹑枳殼同例。黃芩﹐其子主腸膿血。

《本艸》又云﹕得濃朴﹑黃連﹐治腹痛﹔得五味子﹑牡蒙﹑牡蠣﹐令人有子﹔得黃﹑白蘞﹑赤小豆﹐療鼠。山茱萸﹑龍骨爲之使。惡蔥實。畏丹砂﹑牡丹﹑黎蘆。

張仲景治傷寒心下痞滿﹐瀉心湯四方皆用黃芩﹐以其去諸熱﹑利小腸故也。又﹐太陽病下之﹐利不止﹐有葛根黃芩黃連湯。亦主妊娠﹐安胎散內多用黃芩﹐今醫家常用有效者﹐因著之。《千金方》﹕巴郡太守奏加減三黃丸﹐療男子五勞七傷﹑消渴﹑不生肌肉﹐婦人帶下﹑手足寒熱者。久服之﹐得行及奔馬。甚驗。

陶隱居云﹕黃芩﹐圓者名子芩﹐仲景治雜病方多用之。

卷之四艸部

黃連

气寒﹐味苦。味濃气薄﹐陰中陽也﹐升也。無毒。

入手少陰經。

《象》云﹕瀉心火﹐除脾胃中濕熱﹐治煩躁惡心﹐郁熱在中焦﹐兀兀欲吐﹐心下痞滿必用藥也。仲景治九種心下痞﹐五等瀉心湯皆用之《心》云﹕瀉心經之火﹐眼暴赤腫﹐及諸瘡﹐須用之。苦寒者主陽有餘﹐苦以除之。安蛔﹐通寒格﹐療下焦虛﹐堅腎。

《珍》云﹕酒炒上行﹐酒浸行上頭。

《本艸》云﹕主熱气﹐目痛傷泣出﹐明目。腸腹痛下痢﹐婦人陰中腫痛。五臟冷熱﹐久下泄膿血﹐止消渴大驚﹐除水利骨﹐調胃濃腸﹐益膽﹐療口瘡。久服令人不忘。

《液》云﹕入手少陰﹐苦燥﹐故入心﹐火就燥也。然瀉心其實瀉脾也﹐爲子能令母實﹐實則瀉其子。治血﹐防風爲上使﹐黃連爲中使﹐地楡爲下使。

海藏祖方﹐令終身不發斑瘡﹐煎黃連一口﹐兒生未出聲時﹐灌之﹐大應。已出聲灌之﹐斑𨿽發﹐亦輕。古方以黃連爲治痢之最。

《衍義》云﹕治痢有微血﹐不可執以黃連。爲苦燥劑﹐虛者多致危困﹐實者宜用之。

《本艸》又云﹕龍骨﹑理石﹑黃芩爲之使﹐惡菊花﹑芫花﹑玄參﹑白蘚皮。畏款冬花。

勝烏頭﹐解巴豆毒。

卷之四艸部

大黃

气寒。味苦﹐大寒。味極濃﹐陰也﹐降也。無毒。

入手足陽明經。酒浸﹐入太陽《象》云﹕性走而不守﹐瀉諸實熱不通﹐下大便﹐滌蕩腸胃間熱﹐專治不大便。

《心》云﹕滌蕩實熱。

《珍》云﹕熱淫於內﹐以苦泄之。酒浸入太陽經﹐酒洗入陽明經﹐餘經不用酒。

《本艸》云﹕主下瘀血﹐血閉寒熱﹐破癥瘕積聚﹐畱飲宿食﹐蕩滌腸胃﹐推陳致新﹐通利水谷﹐調中化食﹐安和五臟。平胃下气﹐除痰實﹐腸間結熱﹐心腹脹滿﹐女子寒血閉﹐脹﹐小腹痛﹐諸老血畱結。

《液》云﹕味苦﹑寒﹐陰中之陰藥。泄漏﹐推陳致新﹐去陳垢而安五臟﹐謂如戡定禍亂以致太平無異﹐所以有將軍之名。入手足陽明﹐以酒引之﹐上至髙巓﹔以舟楫載之﹐胸中可浮﹔以苦泄之﹐性峻至於下。以酒將之﹐可行至髙之分﹐若物在巓﹐人迹不及﹐必射以取之也。故太陽陽明﹑正陽陽明承气湯中俱用酒浸﹐惟少陽陽明爲下經﹐故小承气湯中不用酒浸也。雜方有生用者﹐有面裹蒸熟者﹐其制不等。

《衍義》云﹕損益前書已具。仲景治心气不足﹐吐血衄血﹐瀉心湯用大黃﹑黃芩﹑黃連。或曰﹕心气旣不足矣﹐而不用補心湯﹐更用瀉心湯﹐何也﹖答曰﹕若心气獨不足﹐則須當不吐衄也﹐此乃邪熱因心气不足而客之﹐故令吐衄。以苦泄其熱﹐就以苦補其心﹐蓋一舉而兩得之。有是證者﹐用之無不效﹐惟在量其虛實而已。

《本艸》又云﹕惡漧漆。

卷之四艸部

連翹

气平﹐味苦。苦﹐微寒﹐气味俱輕﹐陰中陽也﹐無毒。

手足少陽經﹑陽明經藥。

《象》云﹕治寒熱瘰﹐諸惡瘡腫﹐除心中客熱﹐去胃虫﹐通五淋。

《心》云﹕瀉心經客熱﹐諸家須用﹐瘡家聖藥也。

《珍》云﹕諸經客熱﹐非此不能除。

《本艸》云﹕主寒熱鼠﹐瘰﹐癰腫癭癅﹐結熱蠱毒﹐去寸白虫。

《液》云﹕手﹑足少陽。治瘡﹑瘍﹑癅﹑气癭起﹑結核﹐有神。與柴胡同功﹐但分气血之異耳。與鼠粘子同用﹐治瘡瘍別有神功。

卷之四艸部

連軺

气寒﹐味苦。

《本經》不見所注﹐但仲景古方所注云﹐卽連翹之根也。方言熬者﹐卽今之炒也。

卷之四艸部

人參

气溫﹐味甘。甘而微苦﹐微寒﹐气味俱輕﹐陽也。陽中微陰﹐無毒。

《象》云﹕治脾肺陽气不足﹐及能補肺。气促﹐短气﹑少气。補而緩中﹐瀉脾肺胃中火邪﹐善治短气。非升麻爲引用﹐不能補上升之气﹐升麻一分﹑人參三分﹐爲相得也。若補下焦元气﹐瀉腎中火邪﹐茯苓爲之使。

《心》云﹕補气不足而瀉肺火﹐甘溫而補陽利气。脈不足者﹐是亡血也﹐人參補之。益脾﹐與漧薑同用﹐補气﹐裏虛則腹痛﹐此藥補之﹐是補不足也。

《珍》云﹕補胃﹐喘嗽勿用﹐短气用之。

《本艸》云﹕主補五臟﹐安精神﹐定魂魄﹐止驚悸﹐除邪气﹐明目﹐開心益智。療腸胃中冷﹐心腹鼓痛﹐胸脇逆滿﹐霍亂吐逆﹐調中﹐止消渴﹐通血脈﹐破堅積﹐令人不忘。

《液》云﹕味旣甘溫﹐調中益气﹐卽補肺之陽﹑瀉肺之陰也。若便言補肺﹐而不論陰陽寒熱何气不足﹐則誤矣。若肺受寒邪﹐宜此補之﹔肺受火邪﹐不宜用也。肺爲天之地﹐卽手太陰也﹐爲淸肅之髒﹐貴涼而不貴熱﹐其象可知。若傷熱則宜沙參。沙參味苦﹑甘微寒﹐無毒﹐主血積驚气﹐除寒熱﹐補中﹑益肺气﹐療胃痺﹑心腹痛﹐結熱邪气﹐頭痛﹐皮間邪熱。

安五臟﹐補中。人參補五臟之陽也﹐沙參苦﹐微寒﹐補五臟之陰也。安得不異。

易老云﹕用沙參代人參﹐取其味甘可也。

葛洪云﹕沙參﹐主卒得諸疝﹐小腹及陰中相引﹐痛如絞﹐自汗出﹐欲死。細末。酒調服方寸匕﹐立瘥。

《日華子》云﹕治惡瘡疥癬及身癢﹐排膿﹐消腫毒。

海藏雲﹕今易老取沙參代人參﹐取其甘也。若微苦則補陰﹐甘者則補陽﹐𨿽云補五臟﹐亦須各用本髒藥相佐使﹐隨所引而相輔一臟也﹐不可不知。

卷之四艸部

沙參

味苦﹑甘﹐微寒。無毒。

治證附前人參條下。

卷之四艸部

半夏

气微寒﹐味辛﹑平。苦而辛﹐辛濃苦輕﹐陽中陰也。生微寒﹐熟溫。有毒。

入足陽明經﹑太陰經﹑少陽經。

《象》云﹕治寒痰﹐及形寒飲冷傷肺而咳。大和胃气﹐除胃寒﹐進食。治太陰痰厥頭痛﹐非此不能除。

《心》云﹕能勝脾胃之濕﹐所以化痰。渴者禁用。

《珍》云﹕消胸中痞﹐去膈上痰。

《本艸》云﹕主傷寒寒熱﹐心下堅﹐下气﹐咽喉腫痛﹐頭眩﹐胸脹﹐咳逆腸鳴。止汗。

消心腹﹑胸膈痰熱滿結﹐咳嗽上气﹐心下急痛堅痞﹐時气嘔逆﹐消癰腫﹐墮胎﹐療痿黃﹐悅澤面目。生﹐令人吐﹔熟﹐令人下。用之湯洗去滑令盡。用生薑等分制用﹐能消痰涎﹐開胃健脾。射幹爲之使。惡皂莢。畏雄黃﹑生薑﹑漧薑﹑秦皮﹑龜甲。反烏頭。

《藥性論》云﹕半夏使。忌羊血﹑海藻﹑飴糖。柴胡爲之使。俗用爲肺藥﹐非也。止吐﹐爲足陽明﹔除痰﹐爲足太陰。小柴胡中𨿽爲止嘔﹐亦助柴胡能止惡寒﹐是又爲足少陽也﹔又助黃芩能去熱﹐是又爲足陽明也。往來寒熱在表裏之中﹐故用此有各半之意。本以治傷寒之寒熱﹐所以名半夏。經云﹕腎主五液﹐化爲五濕﹐自入爲唾﹐入肝爲泣﹐入心爲汗﹐入脾爲痰﹐入肺爲涕。有涎曰嗽﹐無涎曰咳﹐痰者因咳而動脾之濕也。半夏能泄痰之標﹐不能泄痰之本﹐泄本者﹐泄腎也。咳無形﹐痰有形﹐無形則潤﹐有形則燥﹐所以爲流濕潤燥也。

卷之四艸部

五味子

气溫﹐味酸﹐陰中陽。酸而微苦﹐味濃气輕﹐陰中微陽。無毒。

入手太陰經﹐入足少陰經。

《象》云﹕大益五臟。

孫眞人云﹕五月常服五味子﹐以補五臟气﹐遇夏月季夏之間﹐困乏無力﹐無气以動﹐與黃﹑人參﹑麥門冬﹐少加黃柏﹐煎湯服﹐使人精神頓加﹐兩足筋力湧出。生用。

《珍》云﹕治咳嗽。

《心》云﹕收肺气﹐補气不足﹐升也。酸以收逆气﹐肺寒气逆﹐則以此藥與漧薑同用治之。

《本艸》云﹕主咳逆上气﹐勞傷羸瘦﹐補不足﹐益气彊陰益精﹐養五臟﹐除熱。

《日華子》云﹕明目﹐暖水髒﹐治風﹐下气消食。霍亂轉筋﹐癖﹐奔豚冷气。消水腫﹐反胃﹐心腹气脹。止渴﹐除煩熱﹐解酒毒﹐壯筋骨。五味皮甘肉酸﹐核中辛苦﹐都有鹹味﹐故名五味子。仲景八味丸用此爲腎气丸﹐述類象形也。

孫眞人云﹕六月常服五味子﹐以益肺金之气﹐在上則滋源﹐在下則補腎﹐故入手太陰﹑足少陰也。

卷之四艸部

甘遂

气大寒﹐味苦﹑甘。甘﹐純陽。有毒。

《本艸》云﹕主大腹疝瘕﹐腹滿﹐面目浮腫﹐畱飲宿食。破堅消積﹐利水穀道。下五水﹐散膀胱畱熱﹐皮中痞熱﹐气腫滿。瓜蒂爲使。惡遠志﹐反甘艸。

《液》云﹕可以通水﹐而其气直透達所結處。

《衍義》云﹕此藥專於行水﹐攻決爲用﹐入藥須斟酌用之。

《珍》云﹕若水結胸中﹐非此不能除。

卷之四艸部

大戟

气大寒﹐味苦﹑甘﹐陰中微陽。有小毒。

《本艸》云﹕治蠱毒﹐十二水﹐腹滿急痛﹐積聚﹐中風﹐皮膚疼痛﹐吐逆﹐頸腋癰腫﹐頭疼﹐發汗﹐利大小腸。此澤漆根也。

《液》云﹕與甘遂同爲泄水之藥﹐濕勝者苦燥除之。反甘艸。與芫花﹑黃藥子等分﹐水糊爲丸﹐桐子大﹐每服十丸﹐傷風﹑傷寒﹐蔥白湯下﹔傷食﹐陳皮湯下。或十五丸﹐微加至止﹐亦可。芫花別有條﹐海藏﹐十棗湯同用。

《珍》云﹕瀉肺﹐損眞气。

卷之四艸部

蕘花

气微寒﹐味苦﹑辛。有毒。

《本艸》云﹕主傷寒溫瘧﹐下十二水﹐破積聚大堅癥瘕﹐蕩滌腸胃中畱癖﹐飲食寒熱邪气。利水道﹐療痰飲咳嗽。

《衍義》云﹕仲景以蕘花治利者﹐以其行水也﹐水去則利止﹐其意如此。用時斟酌﹐不可太過與不及也。仍察其須有是證﹐方可用之。仲景小靑龍湯﹕若微利﹐去麻黃﹐加蕘花﹐如雞子﹐熬令赤色用之。蓋利水也。

卷之四艸部

海藻

气寒﹐味鹹。

《本艸》云﹕主癭癅气﹐頸下核﹐破散結气﹐癰腫癥瘕堅气﹐腹中上下鳴﹐下十二水腫。療皮間積聚﹐暴﹐畱气熱結﹐利小便。

《珍》云﹕洗﹐去鹹。泄水气。

卷之四艸部

商陸根

气平﹐味辛﹑酸。有毒。

《本艸》云﹕主水脹﹐疝﹑瘕﹑痺﹐熨除癰腫﹐殺鬼精物。治胸中邪气﹑水腫﹑痿痺﹑腹滿洪﹐直疏五臟﹐散水气。如人形者有神。

《珍》云﹕辛酸同用﹐導腫气。

卷之四艸部

旋復花

气溫﹐味鹹﹑甘。冷利﹐有小毒。

《本艸》云﹕主補中下气﹐消堅軟痞﹐消胸中痰結﹐吐如膠漆。臍下膀胱畱飲。利大腸﹐通血脈。發汗吐下後﹐心下痞﹐噫气不除者﹐宜此。

仲景治傷寒汗下後﹐心下痞堅﹐噫气不除﹐旋復代赭湯。

胡洽治痰飲﹐兩脇脹滿﹐旋復花丸﹐用之尢佳。

卷之四艸部

澤瀉

气平﹐味甘。甘﹑咸﹑寒﹐味濃﹐陰也﹐降也﹐陰中微陽。

入足太陽經﹑少陰經。

《象》云﹕除濕之聖藥。治小便淋瀝﹐去陰間汗。無此疾﹐服之令人目盲。

《心》云﹕去舊水﹐養新水。寒水气﹐須用。

《珍》云﹕滲瀉止渴。

《本艸》云﹕治風寒濕痺﹐乳難﹐消水﹐養五臟﹐益气力﹐肥健。補虛損五勞﹐除五臟痞滿﹐起陰气﹐止泄精﹐消渴淋瀝﹐逐膀胱三焦停水。

扁鵲云﹕多服病患眼。

《衍義》云﹕其功尢長於行水。

仲景雲﹕水畜煩渴﹐小便不利﹐或吐或瀉﹐五苓散主之。方用澤瀉﹐故知其用長於行水。《本經》又引扁鵲云﹕多服病患眼。誠爲行去其水故也。仲景八味丸用之者﹐亦不過接引桂﹑附等歸就腎經﹐別無他意。凡服澤瀉散人﹐未有不小便多者﹐小便旣多﹐腎气焉得復實。今人止泄精﹐多不敢用。

《本經》云﹕久服明目﹔扁鵲謂﹕多服昏目﹐何也﹖易老云﹕去胞中畱垢﹐以其味鹹能泄伏水﹐故去畱垢﹐卽胞中陳積物也。入足太陽﹑少陰﹐仲景治太陽中風入裏﹐渴者﹐五苓散主之。

卷之四艸部

紅豆蔻

气溫﹐味辛。無毒。

《本艸》云﹕主腸虛水瀉﹐心腹絞痛﹐霍亂﹐嘔吐酸水。解酒毒。不宜多服﹐令人舌粗不能飲食。

《液》云﹕是髙良姜子﹐用紅豆蔻復用良姜﹐如用官桂復用桂花同意。

卷之四艸部

肉豆蔻

气溫﹐味辛。無毒。

入手陽明經。

《本艸》云﹕主鬼气﹐溫中﹐治積冷心腹脹痛﹐霍亂﹐中惡冷疰﹐嘔沫﹐冷气﹐消食止泄﹐小兒傷乳霍亂。

卷之四艸部

甘松

气平﹐味甘溫。無毒。

《本艸》云﹕主惡气﹐卒心腹痛滿。治黑皮﹐風疳齒。

卷之四艸部

蜀漆

气微溫﹐味辛﹐純陽。辛平﹐有毒。

《珍》云﹕破血。

《心》云﹕洗去腥﹐與苦酸同用﹐導膽。

《本艸》云﹕主瘧及咳逆﹑寒熱﹐腹中癥堅﹑痞結﹑積聚﹐邪气﹑蠱毒﹑鬼疰﹐療胸中邪結气﹐能吐出之。

成無己注云﹕火邪錯逆﹐加蜀漆之辛以散之。

卷之四艸部

蒲黃

气平﹐味甘。無毒。

《本艸》云﹕主心腹膀胱寒熱﹐利小便﹐止血﹐消瘀血。又云﹕治一切吐﹑衄﹑唾﹑溺﹑崩﹑瀉﹑撲﹑癥﹑帶下等血﹐並皆治之。並瘡癤﹐通月候﹐墮胎﹐兒枕急痛﹐風腫鼻洪﹐下乳﹐止泄精血利。如破血消腫則生用﹐補血止血則炒用。

卷之四艸部

天門冬

气寒﹐味微苦。苦而辛﹐气薄味濃﹐陰也。甘平﹐大寒。無毒﹐陽中之陰。

入手太陰經﹐足少陰經。

《象》云﹕保肺气﹐治血熱侵肺﹐上喘气促。加人參﹑黃爲主﹐用之﹐神效。

《心》云﹕苦以泄滯血﹐甘以助元气﹐及治血妄行﹐此天門冬之功也。

《本艸》云﹕主諸暴風濕偏痺﹐彊骨髓﹐殺三虫﹐去伏屍。保定肺气﹐去寒熱﹐養肌膚﹐益气力﹐利小便﹐冷而能補。久服延年﹐多子孫﹐能行步﹐益气。入手太陰﹑足少陰經﹐榮衛枯涸﹐濕劑所以潤之﹐二門冬﹑人參﹑北五味子﹑枸杞子﹐同爲生脈之劑。此上焦獨取寸口之意。

《日華子》云﹕貝母爲使。鎭心﹐潤五臟﹐益皮膚﹐悅顏色。補五勞七傷﹐治肺气﹑並嗽﹐消痰﹐及風痺﹑熱毒﹑遊風﹑煩悶﹑吐血。去心用。

卷之四艸部

麥門冬

气寒﹐味微苦甘。微寒﹐陽中微陰也。無毒。

入手太陰經。

《象》云﹕治肺中伏火﹐脈气欲絕。加五味子﹑人參。三味爲生脈之劑﹐補肺中元气不足。

《珍》云﹕行經﹐酒浸﹑湯浸。去心﹐治經枯。

《心》云﹕補心气不足﹐及治血妄行﹐補心不足。

《本艸》云﹕主心腹結气﹐傷中傷飽﹐胃絡脈絕﹐羸瘦短气。身重目黃﹐心下支滿﹐虛勞客熱﹐口漧燥渴﹐止嘔吐﹐愈痿蹶﹐彊陰益精﹐消穀調中﹐保神﹐定肺气﹐安五臟﹐令人肥健﹐美顏色﹐有子。地黃﹑車前子爲之使﹐惡款冬花﹑苦瓠。畏苦參﹑靑。入手太陰。

《衍義》云﹕治肺熱之功爲多﹐其味苦﹐但專泄而不專收﹐寒多人禁服。治心肺虛熱及虛勞。麥門冬﹑地黃﹑麻仁﹑阿膠﹐潤經益血﹐復脈通心。二門冬﹑五味子﹑枸杞子﹐同爲生脈之劑。

卷之四艸部

葳蕤

气平﹐味甘。無毒。

《本艸》云﹕主中風暴熱﹐不能動搖﹐跌筋結肉﹐諸不足。心腹結气﹐虛熱濕毒﹐腰痛﹐莖中寒﹐及目痛﹑爛﹑淚出。久服﹐去面黑。

《心》云﹕潤肺除熱。

卷之四艸部

茵陳蒿

气微寒﹐味苦﹑平﹐陰中微陽。無毒。

入足太陽經。

《象》云﹕除煩熱﹐主風濕熱邪結於內。去枝﹑梗﹐用葉。

《本艸》云﹕主風濕寒熱﹐邪气熱結﹐黃膽﹐通身發黃﹐小便不利﹐除頭熱﹐去伏瘕。

入足太陽。

仲景茵陳梔子大黃湯﹐治濕熱也。梔子柏皮湯﹐治燥熱也。如苗澇則濕黃﹐苗旱則燥黃﹐濕則瀉之﹐燥則潤之可也。此二藥治陽黃也。韓祗和﹑李思訓治陰黃﹐茵陳附子湯﹐大抵以茵陳爲君主﹐佐以大黃﹑附子﹐各隨其寒熱。

《珍》云﹕治傷寒發黃。

卷之四艸部

艾葉

气溫﹐味苦﹐陰中之陽。無毒。

《本艸》云﹕止下痢吐血﹐下部瘡﹐辟風寒﹐令人有子。灸百病。重午日﹐日未出時﹐不語采。

《心》云﹕溫胃。

卷之四艸部

白頭翁

气寒﹐味辛﹑苦﹐無毒。有毒。

《本艸》云﹕主溫瘧狂易﹝音羊﹞﹑寒熱﹐癥瘕﹐積聚﹐癭气﹐逐血止痛﹐療金瘡鼻衄。

《心》云﹕下焦腎虛﹐純苦以堅之。一名野丈人﹐一名胡王使者。

卷之四艸部

百合

气平﹐味甘。無毒。

《本艸》云﹕主邪气腹脹心痛﹐利大小便﹐補中益气﹐除浮腫臚脹﹐痞滿寒熱﹐徧身疼痛﹐及乳難喉痺﹐止涕淚。

仲景治百合病﹐百合知母湯﹑百合滑石代赭石湯﹐有百合雞子湯﹑百合地黃湯。或百合病已經汗者﹐或未經汗下吐者﹐或病形如初﹐或病變寒熱。並見《活人書》﹐治傷寒腹中疼﹐百合一兩﹐炒黃爲末。米飲調服。

孫眞人云﹕治百合陰毒﹐煮百合濃汁﹐服一升。

卷之四艸部

蓯蓉

气溫﹐味甘﹑鹹﹑酸。無毒。

《本艸》云﹕主五勞七傷﹐補中﹐除莖中寒熱痛﹐養五臟﹐彊陰﹐益精气﹐多子﹐婦人癥瘕﹐除膀胱邪气﹐腰痛﹐止痢。久服輕身。

《液》云﹕命門相火不足﹐以此補之。

卷之四艸部

玄參

气微寒﹐味苦﹑鹹。無毒。

《象》云﹕足少陰腎經之君藥也﹐治本經須用。

《本艸》云﹕主腹中寒熱積聚﹐女子產乳餘疾﹐補腎气﹐令人目明。主暴中風傷寒﹐身熱支滿﹐狂邪﹐忽忽不知人﹐溫瘧灑灑﹐血瘕﹐下寒血﹐除胸中气﹐下水﹐止煩渴。

易老云﹕玄參乃樞機之劑﹐管領諸气﹐上下整肅而不濁﹐風藥中多用之。故《活人書》治傷寒陽毒﹐玄參升麻湯﹐治汗下吐後毒不散﹐則知爲整肅樞機之劑。以此論之﹐治空中氤氳之气﹐無根之火﹐以玄參爲聖藥。

卷之四艸部

款冬花

气溫﹐味甘﹑辛﹐純陽。無毒。

《珍》云﹕溫肺止嗽。

《本艸》云﹕主咳逆上气﹐善喘﹐喉痺﹐諸驚癇寒熱邪气﹐消渴﹐喘息呼吸。杏仁爲之使﹐得紫菀﹐良。惡皂莢﹑硝石﹑玄參。畏貝母﹑辛夷﹑麻黃﹑黃﹑黃芩﹑黃連﹑靑葙。

《藥性論》云﹕君。主療肺气﹐心促急﹐熱乏﹐勞咳﹐連連不絕﹐涕唾稠粘﹐肺痿﹐肺癰吐膿。

《日華子》云﹕潤心肺﹐益五臟﹐除煩﹐補勞劣﹐消痰止嗽。肺痿吐血﹐心虛驚悸。

《衍義》云﹕有人病嗽多日﹐或教以燃款冬花三兩枚﹐於無風處﹐以筆管吸其煙﹐滿口則咽之﹐數日效。

《時習》云﹕仲景射幹湯用之。

卷之四艸部

紫參

气微寒﹐味苦﹑辛。無毒。

《本艸》云﹕主心腹積聚﹐寒熱邪气﹐通九竅﹐利大小便。療腸胃大熱﹐唾血衄血﹐腸中聚血﹐癰腫諸瘡﹐止渴益精。

仲景治痢﹐紫參湯主之。紫參半斤﹐甘艸三兩﹐水五升﹐煎紫參取二升。卻內甘艸﹐煎取半升﹐分溫三服。

卷之四艸部

苦參

气寒﹐味苦﹐气沈﹐純陰。

《心》云﹕除濕。

《本艸》云﹕主心腹結气﹐癥瘕積聚﹐黃膽﹐溺有餘瀝﹐逐水除癰腫﹐補中﹐明目止淚。養肝膽气﹐安五臟﹐定志益精﹐利九竅﹐除伏熱腸﹐止渴醒酒﹐小便黃赤﹐療惡瘡﹐下部﹐平胃气﹐令人嗜食輕身。

《衍義》云﹕有人病徧身風熱細疹﹐癢痛不可任﹐連胸頸臍腹近陰處皆然﹐涎痰亦多﹐夜不得睡。以苦參末一兩﹐皂角二兩﹐水一升﹐揉濾取汁﹐銀﹑石器熬成膏﹐和苦參末爲丸﹐如梧桐子大﹐食後溫水下二十丸至三十丸。次日便愈。

《時習》云﹕苦參揩齒﹐久能病腰。

卷之四艸部

蘆根

气寒﹐味甘。

《本艸》云﹕主消渴客熱﹐止小便。《金匱玉函》治五噎膈气煩悶﹐吐逆不下食﹐蘆根五兩﹐銼﹐水三盞﹐煮一盞﹐去渣﹐服無時。

卷之四艸部

射幹

又名烏扇

气平﹐味苦﹐微溫﹐有毒。

《本艸》云﹕主咳逆上气﹐喉閉咽痛﹐不得消息﹐散結气﹐腹中邪逆﹐食飲大熱。療老血在心脾間﹐咳唾﹐言語气臭﹐散胸中熱气。

《衍義》云﹕治肺气喉痺爲佳。

仲景治咽中動气或閉塞﹐烏扇湯中用。

《時習》云﹕仲景射幹湯用之。

《心》云﹕去胃癰。

卷之四艸部

敗醬

气微寒平﹐味苦﹑鹹。無毒。

入足少陰經﹐手厥陰經。

《本艸》云﹕主暴熱火瘡﹐赤气﹐疥瘙疽痔﹐馬鞍熱气。除癰腫﹐浮腫﹐結熱﹐風痺不足﹐產後疾痛。

仲景治腸癰有膿者﹐薏苡仁附子敗醬湯。薏苡仁二十分﹐附子二分﹐敗醬五分。三物爲末。取方寸匕﹐以水二升﹐煎取一升﹐頓服之﹐小盒飯下﹐愈。

卷之四艸部

敗蒲

气平。

《本艸》云﹕主筋溢惡瘡。

《藥性論》云﹕亦可單用﹐主破血。取蒲黃﹑赤芍藥﹑當歸﹑大黃﹑朴硝同服﹐治跌撲瘀血。

卷之四艸部

葦葉

《液》云﹕同蘆﹐差大耳。

卷之四艸部

防己

气寒﹐味大苦﹑辛。苦﹐陰也﹐平。無毒。

通行十二經。

《象》云﹕治腰以下至足濕熱腫盛香港腳﹐補膀胱﹐去畱熱﹐通行十二經。去皮用。

《本艸》云﹕主風寒﹐溫瘧﹐熱气諸癇。除邪﹐利大小便﹐療水腫﹑風腫﹔去膀胱熱﹐傷寒寒熱邪气﹐中風﹐手腳攣急﹐止泄﹔散癰腫惡結﹐諸蝸疥癬虫瘡﹔通腠理﹐利九竅。

《藥性論》云﹕漢防己﹐君。又云﹕木防己﹐使。畏女菀﹑鹵咸。去血中濕熱。

卷之四艸部

牽牛

气寒﹐味苦。有小毒。黑白二種。

《本艸》云﹕主下气﹐療腳滿水腫﹐除風毒﹐利小便。

海藏雲﹕以气藥引之則入气﹔以大黃引之則入血。

張文懿云﹕不可耽嗜﹐脫人元气。余初亦疑此藥不可耽嗜﹐後見人有酒食﹑病痞﹐多服食藥﹐以導其气﹐及服藏用神芎丸﹐及犯牽牛等丸。如初服﹐卽快﹔藥過﹐再食﹐其病痞依然。依前又服﹐其痞隨藥而效﹐藥過後病復至。以至久服﹐則脫人元气而猶不知悔﹐戒之﹗惟當益脾健胃﹐使元气生﹐而自能消腐水谷﹐其法無以加矣。

《心》云﹕瀉元气﹐去气中濕熱。凡飲食勞倦﹐皆血受病。若以此藥瀉之﹐是血病瀉气﹐使气血俱虛損。所傷𨿽去﹐瀉元气﹑損人﹐不知也。經所謂﹕毋盛盛﹐毋虛虛﹐毋絕人長命。此之謂也。用者戒之。白者亦同。

羅謙甫云﹕牽牛﹐乃瀉气之藥﹐試取嘗之﹐便得辛辣之味﹔久而嚼之﹐猛烈雄壯﹐漸漸不絕﹐非辛而何﹗續注﹕味苦寒﹐果安在哉。又曰﹕牽牛感南方熱火之化所生者也﹐血熱瀉气﹐差誤已甚。若病濕盛﹐濕气不得施化﹐致大小便不通﹐則宜用之耳。濕去﹐其气周流﹐所謂五臟有邪﹐更相平也。經所謂一臟未平﹐以所勝平之。火能平金﹐而瀉肺气者卽此也。

然仲景治七種濕證﹐小便不利﹐無一藥犯牽牛者﹐仲景豈不知牽牛能瀉濕利小便﹖爲濕病之根在下焦﹐是血分中气病﹐不可用辛辣气藥﹐瀉上焦太陰之气故也。仲景尙不輕用如此﹐世醫一槪而用之可乎﹖又曰﹕牽牛辛烈﹐瀉人元气﹐比諸辛藥尢甚﹐以辛之雄烈故也。

卷之四艸部

三稜

气平﹐味苦﹐陰中之陽。無毒。

《象》云﹕治老癖癥瘕結塊﹐婦人血脈不調﹐心腹刺痛。須炮用。

《珍》云﹕破積气﹐損眞气﹐虛者勿用。

《液》云﹕又治气脹﹐血脈不調﹐補五勞﹐通月經﹐消瘀血。色白﹐破血中之气。

卷之四艸部

蓬莪術

气溫﹐味苦﹑辛。無毒。

《象》云﹕治心膈痛﹐飲食不消﹐破癖气最良。炮用。

《本艸》云﹕治婦人血气﹐丈夫賁豚﹔治心腹痛﹐中惡﹐疰杵﹐鬼气﹐霍亂冷气﹐吐酸水﹔解毒﹐飲食不消。酒研服。

《液》云﹕色黑﹐破气中之血﹐入气藥發諸香。𨿽爲泄劑﹐亦能益气﹐故孫用和治气短不能接續﹐所以大小七香丸﹑集香丸散及湯內﹐多用此也。

卷之四艸部

艸龍膽

气寒﹐味大苦﹐气味俱濃﹐陰也。無毒。

《珍》云﹕純陰﹐酒浸上行。

《心》云﹕除下焦之濕﹐及翳膜之濕。

《象》云﹕治兩目赤腫﹐睛脹﹐瘀肉髙起﹐疼痛不可忍。以柴胡爲主﹐治眼中疾必用之藥也。去蘆。

卷之四艸部

栝蔞根

气寒﹐味苦。味濃﹐陰也﹐無毒《本艸》云﹕主消渴﹐身熱﹐煩滿大熱﹐補虛安中﹐通月水。消腫毒瘀血﹐及熱狂。

《心》云﹕止渴﹐行津液。苦寒﹐與辛酸同用﹐導腫气。

《珍》云﹕苦﹐純陰。若心中枯渴者﹐非此不能除。

卷之四艸部

地楡

气微寒﹐味甘﹑酸。苦而酸﹐气味俱濃﹐陰也。

《本艸》云﹕主婦人乳產﹐七傷﹐帶下﹐月水不止﹐血崩之疾。除惡血﹐止疼痛﹐腸風泄血。

《象》云﹕治小兒疳痢。性沈寒﹐入下焦﹐治熱血痢。去蘆。

《心》云﹕去下焦之血。腸風下血及瀉痢下血﹐須用之。

《珍》云﹕陽中微陰﹐治下部血。

卷之四艸部

紫艸

气寒﹐味苦。無毒。

《本艸》云﹕主心腹邪气﹐五疸﹔補中益气﹐利九竅﹐通水道﹔治腹腫脹滿。去土﹐用茸。

卷之四艸部

茜根

味苦﹐陰中微陽。

《珍》云﹕去諸死血。

《藥性論》云﹕主治六極傷心肺﹐吐血﹑瀉血。

《日華子》云﹕止鼻洪﹐月經不止。

卷之四艸部

菊花

苦而甘﹑寒。無毒。

《心》云﹕去翳膜﹐明目。

《珍》云﹕養目血。

《藥性論》云﹕使。治身上諸風。

《日華子》云﹕治四肢遊風﹐利血脈﹐心煩﹐胸膈壅悶。

卷之四艸部

葶藶

气大寒﹐味苦﹑辛。無毒。

《本艸》云﹕主癥瘕積聚結气﹐飲食寒熱﹔破堅逐邪﹐通利水道﹐下膀胱水﹐伏畱熱气﹐及皮間邪水上出﹐面目浮腫﹐身暴中風﹐熱痱癢﹐利小便。久服﹐令人虛。又云﹕療肺壅上气咳嗽﹐定喘促﹐除胸中痰飲。

《液》云﹕苦﹑甜二味﹐主治同。仲景用苦﹐余方或有用甜者﹐或有不言甜﹑苦者。大抵苦則下泄﹐甜則少緩。量病虛實用之﹐不可不審。《本艸》𨿽云治同﹐甜﹑苦之味安得不異﹖楡白皮爲之使。惡僵蠶﹑石龍芮。仲景葶藶大棗瀉肺湯用之。

卷之四艸部

王不畱行

味苦﹐陽中之陰。甘平。無毒。

《珍》云﹕下乳﹐引導用之。

《藥性論》云﹕治風毒﹐通血脈。

《日華子》云﹕治遊風﹐風疹﹐婦人月經不勻。

卷之四艸部

通艸

气平﹐味甘﹑辛﹐陽也。無毒。燈艸同。

《象》云﹕治陰竅不利﹐行小水﹐除水腫閉﹐治五淋。生用。

《珍》云﹕瀉肺﹐利小便。甘平﹐以緩陰血。

《日華子》云﹕明目退熱﹐催生﹐下胞﹐下乳。

卷之四艸部

木通

气平﹐味甘。甘而淡﹐性平﹐味薄﹐陽也。無毒。

《象》云﹕主小便不利﹐導小腸熱。去皮用。

《心》云﹕通經利竅。

《本艸》云﹕除脾胃寒熱﹐通利九竅血脈關節﹐令人不忘﹔散癰腫諸結不消﹐墮胎﹐去虫。

卷之四艸部

瞿麥

气寒﹐味苦﹑辛﹐陽中微陰也。

《象》云﹕主關格諸癃結﹐小便不通﹔治癰腫﹐排膿﹐明目去翳﹐破胎下閉血﹐逐膀胱邪熱。用穗。

《珍》云﹕利小便﹐爲君主之用。

《本艸》云﹕出刺﹐決癰腫﹐明目去翳﹔破胎墮子﹐下閉血﹔養腎气﹐逐膀胱邪逆﹔止霍亂﹐長毛髮。

卷之四艸部

車前子

气寒﹐味甘﹑鹹。無毒。

《象》云﹕主气癃閉。利水道﹐通小便﹔除濕痺﹐肝中風熱﹐衝目赤痛。

《本艸》云﹕主气癃。止痛﹐利水道﹐通小便﹐除濕痺﹐男子傷中﹐女子淋瀝﹐不欲食﹐養肺﹔彊陰益精﹐令人有子﹔明目﹐治目熱赤痛﹔輕身耐老。

東垣云﹕能利小便而不走气﹐與茯苓同功。

卷之四艸部

石葦

此一條﹐與本經無一字同﹐恐別是一物﹐有誤﹐姑存之。名遠墨子﹑血見愁﹑鹿《時習》云﹕今一種作靑苕帚﹐名蟻子槐﹐作血見愁。又隰州鼓角樓上一種﹐名血見愁﹐俱能破瘀血。《時習》補﹕或人言﹐紫花如旋風艸﹐但花不白。又有一種﹐花黃﹐葉似槐﹐結角如綠豆﹐俗呼夾竹梅。

《局方本艸》﹕石葦味苦﹑甘﹐平﹐無毒。主勞熱邪气﹐五癃閉不通﹔利小便水道﹐止煩下气﹐通膀胱滿﹔補五勞﹐安五臟﹐去惡風﹐益精气。

《藥性論》云﹕使。治勞及五淋﹐胞囊結熱不通﹐膀胱熱滿。

《日華子》云﹕治淋遺溺。杏仁爲之使﹐得菖蒲﹐良。生華陰﹐又有生古瓦屋上者﹐名瓦韋﹐用治淋亦佳。

卷之四艸部

白附子

陽﹐微溫。

《珍》云﹕主血痺﹐行藥勢。

《本艸》云﹕主心痛血痺﹐面上百病。行藥勢。

卷之四艸部

葫蘆巴

苦﹐純陰。

《珍》云﹕治元气虛冷﹐及腎虛冷。

《本艸》云﹕得香子﹑桃仁﹐治膀胱气甚效。腹脇脹滿﹐面色靑黑﹐此腎虛證也。

卷之四艸部

馬兜鈴

苦﹐陰中微陽﹐味苦﹑寒。無毒。

《珍》云﹕去肺熱﹐安肺气﹐補肺。

《本艸》云﹕主咳嗽痰結。

《藥性論》云﹕平。能主肺气上急﹐坐息不得﹐主咳逆連連不可。

《日華子》云﹕治痔瘡﹐以藥於瓶中﹐燒﹐燻病處。入藥炙用。是土靑木香獨行根子也。

《聖惠方》﹕治五種蠱毒。

《圖經》云﹕亦名土靑木香。實﹐主肺病。根﹐治气﹑下膈﹑止刺痛。

卷之四艸部

白芨

苦﹑甘﹐陽中之陰。味辛﹑苦﹐平﹐微寒。無毒。

《珍》云﹕止肺澀。白蘞治證同。

《本艸》云﹕主癰腫惡瘡﹑敗疽﹐傷陰死肌﹐胃中邪气﹐賊風鬼擊﹐痱緩不收﹐白癬疥虫。

《藥性論》云﹕使。治熱結不消﹐主陰下痿﹐治面上。

卷之四艸部

天南星

味苦﹑辛。有毒。

《珍》云﹕治同半夏。

陳藏器云﹕主金瘡傷折瘀血。取根﹐搗敷傷處。

《日華子》云﹕味辛烈。治撲損瘀血﹐主蛇虫咬﹐敷疥癬毒瘡。

卷之四艸部

郁金

味辛苦﹐純陰。

《珍》云﹕涼心。

《局方本艸》﹕郁金﹐味辛﹑苦﹐寒﹐無毒。主血積﹐下气﹐生肌止血﹐破惡血﹐血淋﹐尿血﹐金瘡。

《藥性論》云﹕單用亦可。治婦人宿血結聚﹐溫醋磨服。

《經驗方》云﹕尿血不定﹐蔥白相和﹐煎服﹐效。

《本艸》云﹕生蜀者﹐佳。胡人謂之馬﹐亦啖馬。藥用治脹痛﹐破血而補。

卷之四艸部

佛耳艸

气熱﹐味酸。

《象》云﹕治寒嗽及痰﹐除肺中寒﹐大升肺气﹐少用。款冬花爲使。過食損目。

卷之四艸部

蛇牀

味苦﹑辛﹑甘﹐平。無毒。

《本艸》云﹕主婦人陰中腫痛﹐男子陰痿濕癢﹔除痺气﹐利關節﹐癲癇惡瘡﹐溫中下气﹔令婦人子髒熱﹐男子陰彊﹔久服﹐輕身﹑好顏色﹐令人有子。一名蛇粟﹑蛇米。五月采﹐陰漧。惡牡丹﹑巴豆﹑貝母。

卷之五木部

桂

桂心﹑肉桂﹑桂枝附

气溫﹐味甘﹑辛。有小毒。

入手少陰經。桂枝﹐入足太陽《本艸》云﹕主溫中﹐利肝肺气﹐心腹寒熱冷疾﹐霍亂轉筋﹐頭痛腰痛﹐出汗﹐止煩﹐止唾﹐咳嗽鼻﹔能墮胎﹐堅骨節﹑通血脈﹐理疏不足﹔宣導百藥﹐無所畏。久服﹐神仙不老。生桂陽﹐二月﹑八月﹑十月采皮﹐陰漧。有菌桂﹑牡桂﹑木桂﹑筒桂﹑肉桂﹑板桂﹑桂心﹑官桂之類。用者罕有分別。《衍義》所言﹐不知何緣而得官之名。予考《本艸》有出觀﹑賓﹑宜﹑韶﹑欽諸州者﹐佳。世人以筆畫多而懶書之﹐故只作官也。如寫黃檗作黃柏﹐作姜同意。菌桂生交趾山谷﹐牡桂生南海山谷﹐木桂生桂陽。從嶺至海盡有桂樹﹐惟柳州﹑象州最多。《本艸》所說菌桂﹑牡桂﹑板桂﹐濃薄不同。大抵細薄者爲枝﹑爲嫩﹐濃脂者爲肉﹑爲老﹐處其身者爲中也。不必黃色爲桂心﹐但不用皮與裏﹐止用其身中者爲桂心。不經水而味薄者﹐亦名柳桂。易老用此﹐以治虛人﹐使不生熱也。《衍義》謂桂大熱。《素問》謂辛甘發散爲陽﹐故張仲景桂枝湯治傷寒表虛﹐皆須此藥﹐是專用辛甘之意也。又云﹕療寒以熱。故知三種之桂﹐不取菌桂﹑牡桂者﹐蓋此二種性止溫而已﹐不可以治風寒之病。獨有一字桂﹐《本經》謂甘辛大熱﹐正合《素問》辛甘發散爲陽之說﹐尢知菌桂﹑牡桂不及也。

然《本經》止言桂﹐而仲景又言桂枝者﹐蓋亦取其枝上皮也﹐其本身粗濃處亦不中用。諸家之說﹐但各執一己見﹐終無證據。今又謂之官桂﹐不知何緣而立名﹐慮後世以爲別物﹐故於此書之。又有桂心﹐此則諸桂之心﹐不若一字桂也。別說交廣商人所販者﹐及醫家見用﹐惟陳藏器之說最是。然筒桂濃實﹐气味濃重者﹐宜入治髒及下焦藥。輕薄者﹐宜入治眼目發散藥。《本經》以菌桂養精神﹐以牡桂利關節。仲景傷寒發汗用桂枝。桂枝者﹐桂條也﹐非身幹也﹐取其輕薄而能發散。一種柳桂﹐乃小嫩枝條也﹐尢宜入上焦藥。仲景湯液用桂枝發表﹐用肉桂補腎﹐本乎天者親上﹐本乎地者親下﹐理之自然﹐性分之所不可移也。一有差易﹐爲效彌遠。歲月旣久﹐習以成獘﹐宜後世之不及古也。桂心通神﹐不可言之﹐至於諸桂數等﹐皆大小老壯之不同。觀﹐作官也。《本艸》所言有小毒﹐或云久服神仙不老。𨿽云小毒﹐亦從類化。與黃芩﹑黃連爲使﹐參﹑麥門冬﹑甘艸同用﹐能調中益气﹐則可久服。可知此藥能護榮气而實衛气﹐則在足太陽經也。桂心﹐入心﹐則在手少陰也。若指榮字立說﹐止是血藥﹐故經言通血脈也。若與巴豆﹑砂﹑漧漆﹑穿山甲﹑水蛭﹑虻虫如此有毒之類同用﹐則小毒化爲大毒﹐其類化可知矣。

湯液發汗用桂枝﹐補腎用肉桂﹐小柴胡只云加桂何也。《藥象》謂肉桂大辛﹐補下焦熱火不足﹐治沈寒痼冷﹐及治表虛自汗。春夏二時爲禁藥。

《珍》云﹕秋冬治下部腹痛﹐非桂不能止也。

《心》云﹕桂枝气味俱輕﹐故能上行﹐發散於表﹔內寒﹐則肉桂﹔補陽﹐則柳桂。桂﹐辛熱散經寒﹐引導陽气。若正气虛者﹐以辛潤之。散寒邪﹐治奔豚。

卷之五木部

柏子仁

气平﹐味甘﹑辛。無毒。

《本艸》云﹕主安五臟﹐除風濕痺﹐益气血。能長生﹐令人潤澤﹐美顏色﹐耳目聰明。

用之則潤﹐腎之藥也。

《藥性論》云﹕柏子仁﹐君。惡菊花﹐畏羊蹄艸。能治腰腎中冷﹐膀胱冷膿宿水﹔興陽道﹐益壽﹔去頭風﹐治百邪鬼魅﹐主小兒驚癇。柏子仁﹐古方十精丸用之。

卷之五木部

側柏葉

气微溫﹐味苦。無毒。

《本艸》云﹕主吐血﹑衄血及痢血﹐崩中赤白﹐輕身益气﹐令人耐寒暑。

《藥性論》云﹕側柏葉苦辛﹐性澀﹐治冷風歷節疼痛﹐止尿血﹐與酒相宜。

卷之五木部

柏皮

《本艸》黑字﹐柏白皮主火灼爛瘡﹐長毛髮。

卷之五木部

槐實

味苦﹑酸﹑鹹﹐寒。無毒。

《珍》云﹕與桃仁治證同。

《藥性論》云﹕臣。治大熱難產。皮煮汁﹐淋陰囊墜腫﹐气癅。又﹐槐白皮﹐治口齒風疳。

《日華子》云﹕槐子﹐治丈夫﹑女人陰瘡濕癢﹔催生﹐吞七粒。皮﹐治中風皮膚不仁﹐喉痺﹔洗五痔﹐產門癢痛﹐及湯火瘡。煎膏﹐止痛﹐長肉﹐消癰腫。

《別錄》云﹕八月斷槐大枝使生嫩﹐煮汁釀酒﹐療大風痿痺甚妙。槐耳﹐主五痔心痛﹐女使。槐花﹐味苦﹐無毒。治五痔心痛眼赤﹐殺腹髒虫及熱。治皮膚風﹐腸風瀉血﹐赤白痢。

槐膠﹐主一切風﹐化痰﹐治肝臟風﹐筋脈抽掣﹐急風口噤﹐四肢不收﹐頑痺或毒風﹐周身如虫行﹐或破傷風口眼偏斜﹐腰膝彊硬。槐葉﹐平﹐無毒﹐煎湯﹐洗小兒驚疳壯熱﹐疥癬疔瘡﹐皮莖同用良。

卷之五木部

槐花

苦薄﹐陰也。《珍》云﹕涼大腸熱。

卷之五木部

蔓荊子

气淸﹐味辛溫苦﹑甘﹐陽中之陰。太陽經藥。

《象》云﹕治太陽經頭痛﹐頭昏悶﹐除目暗﹐散風邪藥﹐胃虛人勿服﹐恐生痰疾。揀淨﹐杵碎用。

《珍》云﹕涼諸經血﹐止頭痛﹐主目睛內痛。

《本艸》云﹕惡烏頭﹑石膏。

卷之五木部

大腹子

气微溫﹐味辛。無毒。

《本艸》云﹕主冷熱气攻心腹﹐大腸壅毒﹐痰膈醋心﹐並以姜﹑鹽同煎。《時習》謂是气藥也。

孫眞人云﹕先酒洗﹐後大豆汁洗。仲景用。

《日華子》云﹕下一切气﹐止霍亂﹐通大小腸﹐健脾﹑開胃﹑調中。

卷之五木部

酸棗

气平﹐味酸。無毒。

《本艸》云﹕主心腹寒熱﹐邪結气聚﹐四肢酸疼濕痺﹐煩心不得眠﹐臍上下痛﹐血轉久泄﹐虛汗煩渴﹔補中﹑益肝气﹐堅筋骨﹐助陰气﹐令人肥健。久服﹐安五臟﹑輕身﹑延年。

胡洽治振悸不得眠﹐人參﹑白術﹑白茯苓﹑甘艸﹑生薑﹑酸棗仁六物煮服。

《聖惠方》﹕膽虛不眠﹐寒也。酸棗仁炒香﹐竹葉湯調服。

《濟眾方》﹕膽實多睡﹐熱也。酸棗仁生用﹐末﹐茶﹑薑汁調服。

卷之五木部

胡椒

气溫﹐味辛。無毒。

《本艸》云﹕主下气﹑溫中﹑去痰﹐除臟腑中風冷。向陽者爲胡椒﹐向陰者爲蓽澄茄。

胡椒多服損肺。味辛辣﹐力大於漢椒。

《衍義》云﹕去胃中寒痰﹐吐水﹐食已卽吐﹐甚驗。過劑則走气。大腸寒滑亦用﹐須各以他藥佐之。

卷之五木部

川椒

气熱溫﹐味大辛。辛溫﹐大熱。有毒。

《象》云﹕主邪气﹐溫中﹐除寒痺﹔堅齒髮﹐明目﹐利五臟。須炒去汗。

《心》云﹕去汗﹐辛熱﹐以潤心寒。

《本艸》云﹕主邪气咳逆﹐溫中﹔逐骨節皮膚死肌﹐寒濕痺痛﹔下气﹐除六腑寒冷﹐傷寒溫瘧﹐大風汗不出﹐心腹畱飲﹐宿食﹐腸下痢﹐泄精﹐女子字乳餘疾﹔散風邪瘕結水腫﹐黃膽﹐鬼疰蠱毒﹐耐寒暑﹐開腠理。閉口者﹐殺人。惡栝蔞﹑防﹑葵。畏雌黃。

卷之五木部

吳茱萸

气熱﹐味辛﹑苦﹐气味俱濃﹐陽中陰也。辛溫大熱。有小毒。

入足太陰經﹑少《象》云﹕食則令人口開目瞪﹐寒邪所隔﹐气不得上下。此病不已﹐令人寒中﹐腹滿膨脹﹐下利寒气﹐諸藥不可代也。洗去苦味﹐日幹﹐杵碎用。

《心》云﹕去胸中逆气。不宜多用﹐辛熱恐損元气。

《珍》云﹕溫中下气﹐溫胃。

《本艸》云﹕主溫中下气﹐止痛﹐咳逆寒熱﹐除濕﹑血痺﹔逐風邪﹐開腠理﹐去痰冷﹐腹內絞痛﹐諸冷實不消﹐中惡﹐心腹痛﹐逆气﹔利五臟。入足太陰﹑少陰﹑厥陰﹐震坤合見﹐其色綠。

仲景云﹕吳茱萸湯﹐當歸四逆湯﹐大溫脾湯﹐及脾胃藥﹐皆用此也。

《衍義》云﹕此物下气最速﹐腸虛人服之愈甚。蓼實爲之使。惡丹參﹑硝石﹑白堊。畏紫石英。

卷之五木部

山茱萸

气平微溫﹐味酸。無毒。

入足厥陰經﹑少陰經。

《本艸》云﹕主溫中﹐逐寒濕痺﹐彊陰益精﹐通九竅﹐止小便。入足少陰﹑厥陰。

《聖濟經》云﹕滑則气脫﹐澀劑所以收之﹐山茱萸之澀以收其滑。仲景八味丸用爲君主﹐如何澀劑以通九竅。

《雷公》云﹕用之去核﹐一斤取肉四兩﹐緩火熬用﹐能壯元气﹐祕精。核﹐能滑精﹐故去之。

《珍》云﹕溫肝。

《本經》云﹕止小便利﹐以其味酸也。觀八味丸用爲君主﹐其性味可知矣。

《藥性論》亦云﹕補腎添精。

《日華子》亦云﹕暖腰膝﹐助水髒也。

卷之五木部

益智

气熱﹐味大辛。辛溫。無毒。主君相二火。

手足太陰經﹐足少陰經﹐本是脾經藥《象》云﹕治脾胃中受寒邪﹐和中益气﹐治多唾﹐當於補中藥內兼用之﹐勿多服。去皮用。

《本艸》云﹕主遺精虛漏﹐小便遺瀝﹐益气安神。補不足﹐安三焦﹐調諸气。夜多小便者﹐取二十四枚﹐碎之﹐入鹽同煎服﹐有神效。

《液》云﹕主君相二火﹐手﹑足太陰﹐足少陰﹐本是脾藥。在集香丸﹐則入肺﹔在四君子湯﹐則入脾﹔在大鳳髓丹﹐則入腎。脾﹑肺﹑腎﹐互有子母相關。

卷之五木部

濃朴

气溫﹐味辛﹐陽中之陰。苦而辛﹐無毒。

《象》云﹕能治腹脹﹐若虛弱﹐𨿽腹脹宜斟酌用之。寒脹﹐是大熱藥中兼用。結者散之﹐神藥。誤用脫人元气﹐切禁之。紫色者佳。去皮﹐薑汁制﹐微炒。

《珍》云﹕去腹脹﹐濃腸胃。

《心》云﹕味濃﹐陰也。專去腹脹滿﹐去邪气。

《本艸》云﹕主中風﹐傷寒頭痛寒熱﹐驚悸﹐气血痺﹐死肌。去三虫﹐溫中益气﹐消痰下气﹐療霍亂及腹痛脹滿﹐胃中冷逆﹐胸中嘔不止﹐泄痢﹐淋露﹔除驚﹐去畱熱﹐心煩滿﹐濃腸胃。

《本經》云﹕治中風傷寒頭痛﹐溫中益气﹐消痰下气﹐濃腸胃﹐去腹脹滿。果泄气乎﹖果益气乎﹖若與枳實﹑大黃同用則能泄實滿﹐《本經》謂消痰下气者是也﹔若與橘皮﹑蒼術同用﹐則能除濕滿﹐《本經》謂溫中益气者是也﹔與解利藥同用﹐則治傷寒頭痛﹔與痢藥同用﹐則濃腸胃。大抵苦溫﹐用苦則泄﹐用溫則補。

《衍義》云﹕平胃散中用之﹐最調中﹐至今盛行。旣能溫脾胃﹐又能走冷气。

海藏雲﹕加減隨證﹐如五積散治療同。

《本艸》又云﹕漧薑爲使。惡澤瀉﹑寒水石﹑硝石。

卷之五木部

丁香

气溫﹐味辛﹐純陽。無毒。入手太陰經﹑足陽明經﹑少陰經《象》云﹕溫脾胃﹐止霍亂﹐消癖﹐气脹反胃﹐腹內冷痛﹐壯陽﹐暖腰膝﹐殺酒毒。

《珍》云﹕去胃中之寒。

《本艸》云﹕主溫脾胃﹐止霍亂﹐壅脹﹐風毒諸腫﹐牙齒疳。能發諸香。能療反胃﹐腎气奔豚气﹐陰痛。壯陽﹐暖腰膝﹐消癖﹐除冷勞。

《液》云﹕與五味子﹑廣術同用﹐亦治奔豚之气﹐能泄肺﹐能補胃﹐大能療腎。

卷之五木部

沈香

气微溫﹐陽也。

《本艸》云﹕治風水毒腫﹐去惡气﹔能調中壯陽﹐暖腰膝﹔破癥癖﹐冷風麻痺﹐骨節不任﹐濕風﹐皮膚癢﹐心腹痛﹐气痢﹔止轉筋吐瀉。

東垣云﹕能養諸气﹐上而至天﹐下而至泉。用爲使﹐最相宜。

《珍》云﹕補右命門。

卷之五木部

乳香

苦﹐陽。

《珍》云﹕定諸經之痛。

卷之五木部

藿香

气微溫﹐味甘﹑辛﹐陽也。甘苦﹐純陽。無毒。

入手足太陰經。

《象》云﹕治風水﹐去惡气﹐治脾胃﹐吐逆﹐霍亂﹐心痛。去枝﹑梗﹐用葉。

《心》云﹕芳馨之气﹐助脾開胃﹐止嘔。

《珍》云﹕補衛气﹐益胃進食。

《本艸》云﹕主脾胃嘔逆﹐療風水毒腫﹐去惡气﹐療霍亂心痛﹐溫中快气﹔治口臭﹐上焦壅﹐煎湯漱口。入手足太陰。入順气烏藥湯則補肺﹔入黃四君子湯﹐則補脾。

卷之五木部

檀香

气溫﹐味辛﹑熱。無毒。入手太陰經﹐足少陰經﹐通行陽明經藥。

《本艸》云﹕主心腹痛﹐霍亂﹐中惡﹐鬼气﹐殺虫。又云﹕治腎气諸痛﹐腹痛﹐消熱腫。

《東垣》云﹕能調气而淸香﹐引芳香之物﹐上行至極髙之分﹐最宜橙橘之屬﹐佐以姜﹑棗﹐將以葛根﹑豆蔻﹑縮砂﹑益智﹐通行陽明之經。在胸膈之上﹐處咽嗌之中﹐同爲理气之藥。

《珍》云﹕主心腹﹐霍亂中惡﹔引胃气上升﹐進食。

卷之五木部

蘇合香

味甘﹐溫。無毒。

《本艸》云﹕主辟惡﹐殺鬼精物﹐溫瘧﹐蠱毒﹐癇﹐去三虫﹐除邪﹐令人無夢魘。久服﹐通神明﹑輕身﹑長年。生中臺川谷。

《禹錫》云﹕按《梁書》云﹕中天竺國出蘇合香﹐是諸香汁煎之﹐非自然一物也。

卷之五木部

檳榔

气溫﹐味辛﹑苦﹐味濃气輕﹐陰中陽也。純陽﹐無毒。

《象》云﹕治後重如神。性如鐵石之沈重﹐能墜諸藥至於下極。杵細用。

《心》云﹕苦以破滯﹐辛以散邪﹐專破滯气下行。

《珍》云﹕破滯气﹐泄胸中至髙之气。

《本艸》云﹕主消穀逐水﹐除痰癖﹐下三虫﹐去伏屍﹐療寸白虫。

卷之五木部

梔子

气寒﹐味微苦。味苦﹐性大寒﹐味薄﹐陰中陽也。無毒。入手太陰經。

《象》云﹕治心煩﹐懊而不得眠﹐心神顚倒欲絕﹐血滯﹐小便不利。杵細用。

《心》云﹕去心中客熱﹐除煩躁﹐與豉同用。

《珍》云﹕止渴﹐去心懊煩躁。

《本艸》云﹕主五內邪气﹐胃中熱气﹐面赤﹐酒渣鼻﹐白癩﹑赤癩﹐瘡瘍。療目熱赤痛﹐胸心大小腸大熱﹐心中煩悶﹐胃中熱气。仲景用梔子治煩﹐胸爲至髙之分也。故易老云﹕輕浮而象肺也﹐色赤而象火﹐故能瀉肺中之火。《本艸》不言吐﹐仲景用此爲吐藥。梔子本非吐藥﹐爲邪气在上﹐拒而不納﹐故令上吐﹐邪因得以出。經曰﹕其髙者因而越之﹐此之謂也。或用梔子利小便﹐實非利小便﹐淸肺也。肺气淸而化﹐膀胱爲津液之府﹐小便得此气化而出也。《本經》謂治大小腸熱﹐辛與庚合﹐又與丙合﹐又能泄戊﹐其先入中州故也。入手太陰。梔子豉湯治煩躁﹐煩者﹐气也﹐躁者﹐血也。气主肺﹐血主腎。故用梔子﹐以治肺煩﹔用香豉﹐以治腎躁。躁者﹐懊不得眠也。少气﹑虛滿者﹐加甘艸﹔若噦嘔者﹐加生薑﹑橘皮。下後﹐腹滿而煩﹐梔子濃朴枳實湯﹔下後﹐身熱微煩﹐梔子甘艸漧薑湯。梔子大而長者﹐染色﹐不堪入藥。皮薄而圓﹐七稜至九稜者﹐名山梔子﹐所謂越桃者是也。

《衍義》云﹕仲景治傷寒﹐發汗吐下後﹐虛煩不得眠。若劇者﹐必反復顚倒﹐心中懊﹐以梔子豉湯治虛煩。故不用大黃﹐以有寒毒故也。梔子𨿽寒無毒﹐治胃中熱气。旣亡血﹐亡津液﹐臟腑無潤養﹐內生虛熱﹐非此不可除。又﹐治心經畱熱﹐小便赤澀﹐去皮山梔子﹝火煨﹞﹐大黃﹑連翹﹑甘艸﹝炙﹞等分﹐末之。水煎三錢匕﹐服之者無不效。

仲景《傷寒論》及古今諸名醫﹐治發黃皆用梔子﹑茵陳﹑香豉﹑甘艸四物﹐等分﹐作湯飲之。又治大病起﹐勞復﹐皆用梔子﹑鼠矢等湯﹐並利小便而愈。其方極多﹐不可悉載。用仁﹐去心胸中熱﹐用皮﹐去肌表熱。

卷之五木部

黃柏

气寒﹐味苦。苦濃微辛﹐陰中之陽﹐降也。無毒。

足太陽經引經藥﹐足少陰經之《象》云﹕治腎水膀胱不足﹐諸痿厥﹐腳膝無力﹐於黃湯中少加用之﹐使兩膝中气力湧出﹐痿卽去矣。蜜炒此一味﹐爲細末﹐治口瘡如神。癱瘓必用之藥。

《珍》云﹕瀉膀胱之熱﹐利下竅。

《心》云﹕太陽經引經藥﹐瀉膀胱經火﹐補本經及腎不足。苦寒安蛔﹐療下焦虛﹐堅腎。經曰﹕苦以堅之。

《本艸》云﹕主五臟﹐腸胃中結熱﹐黃膽﹐腸痔﹔止泄痢﹐女子漏下赤白﹐陰傷蝕瘡﹐療驚气﹐在皮間肌膚熱﹐赤起﹐目熱赤痛﹐口瘡。久服﹐通神。

《液》云﹕足少陰劑﹐腎苦燥﹐故腎停濕也﹐梔子﹑黃芩入肺﹐黃連入心﹐黃柏入腎﹐燥濕所歸﹐各從其類也。《活人書》解毒湯﹐上下內外通治之。惡漧漆。

卷之五木部

枳實

气寒﹐味苦﹑酸﹑咸﹐純陽。無毒。

《象》云﹕除寒熱﹐破結實﹐消痰癖﹐治心下痞﹐逆气脇痛。麩炒用。

《心》云﹕潔古用去脾經積血。故能去心下痞﹐脾無積血﹐則心下不痞。治心下痞﹐散气消宿食。苦寒﹐炙用﹐破水積﹐以泄裏除气。

《珍》云﹕去胃中濕。

《本艸》云﹕主大風在皮膚中﹐如麻豆﹐苦癢。除寒熱結﹐止痢﹐長肌肉﹐利五臟﹐益气輕身。除胸脇痰癖﹐逐停水﹐破結實﹐消脹滿﹐心下急﹐痞痛﹐逆气﹐脇風痛。安胃气﹐止溏泄﹐明目。生河內川澤﹐商州者﹐佳。益气﹐則佐之以人參﹑漧薑﹑白術。破气﹐則佐之以大黃﹑牽牛﹑芒硝。此《本經》所以言益气﹐而復言消痞也。非白術﹐不能去濕﹔非枳實﹐不能除痞。殼主髙而實主下。髙者主气﹔下者主血。主气者﹐在胸膈﹔主血者﹐在心腹。仲景治心下堅大如盤﹐水飲所作﹐枳實白術湯主之。枳實七枚﹐術三兩﹐水一斗﹐煎取三升﹐分三服。腹中軟卽消。

《衍義》云﹕枳實﹑枳殼﹐一物也。小卽性酷而速﹐大則性詳而緩。故仲景治傷寒倉卒之病﹐承气湯中用枳實﹐此其意也。皆取其疏通決泄﹐破結實之意。他方但導敗風壅之气﹐可常用者﹐故用枳殼。故胸中痞﹐有桔梗枳殼湯﹔心下痞﹐有枳實白術湯。髙低之分﹐易老詳定爲的也。

卷之五木部

枳殼

气寒﹐味苦。苦而酸﹐微寒﹐味薄气濃﹐陽也。陰中微陽。無毒。

《象》云﹕治脾胃痞塞﹐泄肺气。麩炒用。

《心》云﹕利胸中气﹐勝濕化痰。勿多用﹐損胸中至髙之气。

《珍》云﹕破气。

《本艸》云﹕主風癢麻痺﹐通利關節﹐勞气咳嗽﹐背膊悶倦。散畱結﹐胸膈痰滯﹔逐水﹐消脹滿﹐大腸風﹔安胃﹐止風痛。

《藥性論》云﹕枳殼﹐使。味苦﹑辛。治徧身風疹﹐肌中如麻豆﹐惡癢。殼﹐髙﹐主皮毛﹑胸膈之病﹔實﹐低﹐主心胃之病。其主治大同小異。

卷之五木部

牡丹皮

气寒﹐味苦﹑辛。陰中微陽。辛苦微寒。無毒。手厥陰經﹐足少陰經。

《象》云﹕治腸胃積血﹐及衄血﹑吐血必用之藥。

《珍》云﹕涼骨蒸。

《本艸》云﹕主寒熱﹐中風﹐螈﹐痙﹐驚癇邪气。除癥堅﹑瘀血畱捨腸胃。安五臟﹐療癰瘡﹐除時气頭痛﹐客熱﹐五勞之气﹐腰痛﹐風噤﹐癲疾。

《易老》云﹕治神志不足。神不足者﹐手少陰﹔志不足者﹐足少陰。故仲景八味丸用之。

牡丹乃天地之精﹐羣花之首。葉爲陽﹐發生﹔花爲陰﹐成實﹔丹爲赤﹐卽火。故能瀉陰中之火。牡丹皮﹐手厥陰﹐足少陰﹐治無汗骨蒸﹔地骨皮﹐足少陰﹐手少陽﹐治有汗骨蒸也。

卷之五木部

地骨皮

气寒﹐味苦﹐陰也。大寒。無毒。足少陰經﹐手少陽經。

《象》云﹕解骨蒸﹑肌熱﹐主風濕痺﹐消渴。堅筋骨。去骨﹐用根皮。

《心》云﹕去肌熱及骨中之熱。

《珍》云﹕涼血﹑涼骨。

《本艸》云﹕主五內邪气﹐熱中消渴﹐周痺風濕﹐下胸脇气﹐客熱頭痛。補內傷大勞噓吸﹐堅筋骨﹐彊陰﹐利大小腸。

《藥性論》云﹕根皮細銼﹐面拌﹐熟煮吞之。主腎家風﹐益精气。

《衍義》云﹕枸杞當用梗皮﹐地骨當用根皮。枸杞子當用其紅實。實﹐微寒﹔皮﹐寒﹔根﹐大寒。

卷之五木部

豬苓

气平﹐味甘﹑苦﹐甘寒。甘苦而淡﹐甘重於苦﹐陽也。無毒。

入足太陽經﹑少陰《象》云﹕除濕。比諸淡滲藥大燥﹐亡津液﹐無濕證勿服。去皮用。

《心》云﹕苦以泄滯﹐甘以助陽﹐淡以利竅。故能除濕﹐利小便。

《珍》云﹕利小便。

《本艸》云﹕主瘧﹐解毒蠱疰不祥。利水道﹐能療妊娠淋﹐又治從腳上至腹腫﹐小便不利。仲景﹐少陰渴者豬苓湯。入足太陽﹑少陰。

《衍義》云﹕行水之功多﹐久服必損腎气﹐昏人目。果欲久服者﹐更宜詳審。

卷之五木部

茯苓

气平﹐味淡。味甘而淡﹐陽也。無毒。

白者﹐入手太陰經﹑足太陽經﹐少陽經﹔《象》云﹕止渴﹐利小便﹐除濕益燥﹐和中益气﹐利腰臍間血爲主。治小便不通﹐溺黃而赤或不利。如小便利或數服之﹐則大損人目。如汗多人服之﹐損眞气﹐夭人壽。醫云赤瀉白補﹐上古無此說。去皮用。

《心》云﹕淡能利竅﹐甘以助陽﹐除濕之聖藥也。味甘平﹐補陽﹐益脾逐水。濕淫所勝﹐小便不利。淡味滲﹐泄陽也。治水緩脾﹐生精導气。

《珍》云﹕甘﹐純陽。滲泄止渴。

《本艸》云﹕胸脇逆气﹐憂恚驚邪恐悸﹐心下結痛﹐寒熱煩滿﹐咳逆﹐口焦舌漧。利小便﹐止消渴﹐好唾﹐大腹淋瀝﹐消膈中痰水﹐水腫﹐淋結。開胸腑﹐調髒气﹐伐腎邪﹐長陰﹐益气力﹐保神守中。

《液》云﹕入足少陰﹐手足太陽。色白者﹐入辛壬癸﹔赤者﹐入丙丁。伐腎邪﹐小便多﹐能止之﹔小便澀﹐能利之。與車前子相似﹐𨿽利小便而不走气。酒浸﹐與光明朱砂同用﹐能祕眞。味甘﹑平﹐如何是利小便。

卷之五木部

茯神

陽也﹐味甘。無毒。

《珍》云﹕治風眩心虛﹐非此不能安。

《藥性論》云﹕君﹐主驚癇﹐安神定志﹐補虛乏。主心下急痛堅滿﹐人虛而小便不利者。

卷之五木部

烏藥

气溫﹐味辛。無毒。

入足陽明經﹑少陰經。

《本艸》云﹕主中惡心腹痛﹐蠱毒﹐疰忤鬼气﹐宿食不消﹐天行疫瘴﹐膀胱﹑腎間冷气﹐攻衝背膂。婦人血气﹐小兒腹中諸虫。又云﹕去貓涎極妙。烏藥葉及根﹐嫩時采﹐作茶片炙碾煎服﹐能補中益气﹐偏止小便滑數。

卷之五木部

漧漆

气溫﹑平﹐味辛。無毒。有毒。《本艸》云﹕主絕傷﹐補中﹐續筋骨﹐塡髓腦﹐安五臟。治五緩六急﹐風寒濕痺。療咳嗽﹐消瘀血痞結腰痛﹐女子疝瘕﹐利小腸﹐去蛔虫。

生漆﹐去長虫﹐半夏爲之使。畏雞子。忌油脂。

卷之五木部

皂莢

气溫﹐味辛﹑鹹。有小毒。

引入厥陰經藥。

《本艸》云﹕主風痺死肌邪气﹐風頭淚出﹐利九竅﹐療腹脹滿﹐消穀﹐除咳嗽。治囊縮﹐婦人胞不落﹐明目﹐益精﹐可爲沐藥﹐不入湯。

《日華子》云﹕通關節﹐除頭風﹐消痰﹐殺勞虫﹐治骨蒸﹐開胃﹐破堅瘕﹐腹中痛﹐能墮胎。柏實爲之使。惡麥門冬。畏空靑﹑人參﹑苦參。

仲景治咳逆上气﹐唾濁﹐但坐不得臥﹐皂莢丸主之。杵末﹐一物蜜丸桐子大﹐用棗湯服一丸﹐日三夜一。

《活人書》云﹕治陰毒﹐正陽散內用皂莢﹐引入厥陰也。用之有蜜炙﹑酥炙﹑燒灰之異﹐等分依方。

卷之五木部

竹葉

气平﹐味辛。又苦大寒﹐辛平。無毒。

《本艸》云﹕主咳逆上气﹐溢筋﹐急惡瘍﹐殺小虫。除煩熱﹐風痙﹐喉痺﹐嘔吐。仲景竹葉湯用淡竹葉。

《心》云﹕除煩熱﹐緩皮而益气。

《珍》云﹕陰中微陽﹐涼心經。

卷之五木部

竹茹

气微寒﹐味苦。

《本艸》云﹕主嘔噦﹑溫气﹑寒熱﹐吐血﹑崩中。溢筋。

卷之五木部

淡竹葉

气寒﹐味辛﹑平。

《本艸》云﹕主胸中痰熱﹐咳逆上气。

《藥性論》云﹕淡竹葉主吐血﹐熱毒風﹐壓丹石藥毒﹐止渴。

《日華子》云﹕淡竹及根﹐消痰﹐治熱狂煩悶﹐中風失音不語﹐壯熱頭痛﹐頭風﹐並懷孕婦人頭旋倒地﹐止驚悸﹐溫疫迷悶﹐小兒驚癇天弔。莖葉同用。見《局方本艸》。今錄附於此。

卷之五木部

茗苦茶

气微寒﹐味苦﹑甘。無毒。

入手足厥陰經。

《液》云﹕臘茶是也。淸頭目﹐利小便﹐消熱渴﹐下气消食﹐令人少睡。中風昏憒﹐多睡不醒宜用此。入手足厥陰。茗苦茶﹐苦﹑甘微寒。無毒。主瘡﹐利小便﹐去痰熱渴﹐治陰證湯藥內﹐用此﹐去格拒之寒。及治伏陽﹐大意相似。茶苦﹐經云﹕苦以泄之﹐其體下行﹐如何是淸頭目。

卷之五木部

秦皮

气寒﹐味苦。無毒。

《液》云﹕主熱利下重﹐下焦虛。經云﹕以苦堅之。故用白頭翁﹑黃柏﹑秦皮﹐苦之劑也。治風寒濕痺﹐目中靑翳白膜﹐男子少精﹐婦人帶下﹐小兒驚癇﹐宜作湯洗目﹐俗呼爲白木。取皮漬水﹐浸出靑藍色﹐與紫艸同用﹐以增光暈尢佳。大戟爲之使。惡吳茱萸。

卷之五木部

桑白皮

气寒﹐味苦﹑酸﹐甘而辛﹐甘濃辛薄。無毒。

入手太陰經。

《象》云﹕主傷中﹑五勞羸瘦﹐補虛益气﹐除肺气﹐止唾血﹑熱渴﹐消水腫﹐利水道。

《心》云﹕甘以固元气﹐辛以瀉肺气之有餘。

《本艸》云﹕治傷中五勞六極羸瘦﹐崩中脈絕﹐補虛益气。去肺中水气﹐唾血熱渴﹐水腫﹐腹滿臚脹﹐利水道﹐去寸白﹐可縫金瘡。出土者﹐殺人。續斷﹑麻子﹑桂心爲之使。忌鐵鉛。

卷之五木部

梓白皮

气寒﹐味苦。無毒。

《本艸》云﹕主熱﹐去三虫﹐治目中疾。生河內山谷﹐今近道皆有之。木似梧桐。

卷之五木部

紫葳

卽淩霄花

气微寒﹐味酸。無毒。

《本艸》云﹕主婦人產乳餘疾﹐崩中﹐癥瘕血閉﹐寒熱羸瘦﹐養胎。莖﹑葉味苦﹐無毒﹐主痿蹶﹐益气。

《日華子》云﹕根﹐治熱風身癢﹐遊風風疹。治瘀血帶下﹐花﹑葉功用同。又云﹕淩霄花﹐治酒﹐熱毒風刺﹐婦人血膈﹑遊風﹐崩中帶下。

《衍義》云﹕木也﹐紫葳花是也。畏鹵咸。

卷之五木部

訶黎勒

气溫﹐味苦。苦而酸﹐性平﹐味濃﹐陰也﹐降也。苦重酸輕。無毒。

《象》云﹕主腹脹滿﹐不下飲食﹔消痰下气﹐通利津液﹐破胸膈結气﹔治久痢赤白﹐腸風。去核﹐搗細用。

《心》云﹕經曰肺苦气上逆﹐急食苦以泄之﹐以酸補之。苦重瀉气﹐酸輕不能補肺﹐故嗽藥中不用。俗名訶子﹑隨風子。

《本艸》云﹕主冷气﹐心腹滿﹐下食。仲景治气痢﹐以訶黎勒十枚﹐面裹﹐灰火中煨之。令面黃熟﹐去核﹐細研爲末﹐和粥飲頓服。

《衍義》云﹕气虛人亦宜緩緩煨熟﹐少服。此物能澀腸而又泄气﹐蓋其味苦澀故爾。其子未熟時﹐風飄墮者﹐謂之隨風子。

卷之五木部

杜仲

味辛﹑甘﹐平﹑溫﹐無毒。陽也﹐降也。

《本艸》云﹕主腰脊痛。補中﹑益精气﹐堅筋骨﹐彊志﹔除陰下濕癢﹐小便餘瀝﹐腳中酸疼﹐不欲踐地。久服﹐輕身﹑耐老。惡蛇蛻皮﹑玄參。

《日華子》云﹕暖﹐治腎勞﹐腰脊攣﹐入藥炙用。

卷之五木部

琥珀

气平﹐味甘﹐陽也。

《珍》云﹕利小便﹐淸肺。

《本艸》云﹕安五臟﹐定魂魄﹐消瘀血﹐通五淋。杵細用。

《藥性論》云﹕君。治產後血疹痛。

《日華子》云﹕療蠱毒﹐壯心﹐明目磨翳﹔止心痛。癲邪﹐破癥結。

卷之五木部

郁李仁

味苦﹑辛﹐陰中之陽。辛﹑苦﹐陰也。

《珍》云﹕破血潤燥。

《本艸》云﹕郁李根主齒齦腫﹐齲齒﹔堅齒﹐去毒虫。

《藥性論》云﹕根﹐治齒痛﹐宣結气﹐破積聚。

《日華子》云﹕根﹐涼﹐無毒﹐治小兒發熱﹐作湯浴。風牙﹐濃煎含之。

卷之五木部

巴豆

气溫﹐味辛﹐生溫﹑熟寒。有大毒。

《本艸》云﹕主傷寒﹐溫瘧寒熱。破癥瘕結聚﹐堅積﹐畱飲痰癖﹐大腹水脹。蕩滌五臟六腑﹐開通閉塞。利水穀道﹐去惡肉﹐除鬼毒蠱疰邪物﹐殺虫魚。療女子月閉﹐爛胎﹐金瘡膿血不利﹐丈夫陰。殺斑蝥毒﹐健脾開胃。

易老云﹕斬關奪門之將﹐大宜詳悉﹐不可輕用。

《雷公》云﹕得火則良﹐若急治爲水穀道路之劑﹐去皮心膜油﹐生用。若緩治﹐爲消堅磨積之劑﹐炒煙去﹐令紫黑﹐研用。可以通腸﹐可以止泄﹐世所不知也。仲景治百病客忤﹐備急圓主之。巴豆﹑杏仁例﹐及加減寒熱佐使﹐五色並余例﹐並見《元戎》。

《珍》云﹕去胃中寒濕。

卷之五木部

芫花

气溫﹐味辛﹑苦。有小毒。

《本艸》云﹕主咳逆上气﹐喉鳴喘急﹐咽腫短气﹐蠱毒鬼瘧﹐癰腫疝瘕。殺虫魚。消胸中痰水﹐喜﹝聲去﹞唾﹐水腫﹐五水在五臟﹑皮膚及腰痛。下寒毒﹑肉毒。久服令人虛。仲景治太陽中風﹐脇下痛﹐嘔逆者﹐可攻﹐十棗湯主之。

《液》云﹕胡洽治痰癖飲﹐加以大黃﹑甘艸﹐五物同煎。以相反主之﹐欲其大吐也。

治之大略﹐水者﹐肺﹑腎﹑胃三經所主﹐有五臟﹑六腑﹑十二經之部分﹐上而頭﹐中而四肢﹐下而腰臍﹐外而皮毛﹐中而肌肉﹐內而筋骨。脈有尺寸之殊﹐浮沈之異﹐不可輕瀉藥﹐當知病在何經何髒﹐誤用則害深。然大意泄濕﹐內云五物者﹐卽甘遂﹑大戟﹑芫花﹑大黃﹑甘艸也。

卷之五木部

蘇木

气平﹐味甘﹑鹹。甘而酸﹑辛﹐性平。甘勝於酸辛﹐陽中之陰。無毒。

《本艸》云﹕主破血﹐產後血脹悶欲死者。排膿止痛﹐消癰腫瘀血﹐婦人月水不調及血暈口噤。

《心》云﹕性平﹐甘勝於酸辛。去風﹐與防風同用。

《珍》云﹕破死血。

卷之五木部

川楝子

气寒﹐味苦﹑平。有小毒。

《本艸》云﹕治傷寒大熱煩躁﹐殺三虫疥瘍﹐利小便。杵細用。

《珍》云﹕入心﹐主上下部腹痛。

卷之五木部

金鈴子

酸苦﹐陰中之陽。

《珍》云﹕心暴痛﹐非此不能除。卽川楝子也。

卷之五木部

沒藥

味苦﹑平。無毒。

《本艸》云﹕主破血止痛﹐療金瘡杖瘡﹐諸惡瘡﹐痔漏卒下血﹐目中翳﹐暈痛﹐膚赤。

生波斯國﹐似安息香﹐其塊大小不定﹐黑色。

卷之五木部

梧桐淚

味鹹。

《珍》云﹕瘰﹐非此不能除。

《本艸》云﹕味鹹﹑苦﹑大寒。無毒。主大毒熱﹐心腹煩滿﹐水和服之取吐。又主牛馬急黃﹐黑汗﹐水研三﹑二兩﹐灌之﹐立瘥。

《日華子》云﹕治風牙齒痛﹐殺火毒並面毒。

《海藥》云﹕主風疳﹐齒牙疼痛﹐骨槽風勞。能軟一切物。多服﹐令人吐也。又爲金銀焊藥。

卷之五木部

桑東南根

《時習》云﹕根暖﹐無毒。研汁﹐治小兒天弔﹐驚癇客忤﹐及敷鵝口瘡﹐大效。

卷之五果部

大棗

气溫﹐味甘﹐气濃﹐陽也。無毒。

《珍》云﹕味甘﹐補經不足﹐以緩陰血。

《液》云﹕主養脾气﹐補津液﹐彊志。三年陳者﹐核中仁﹐主腹痛﹐惡气卒疰忤﹐治心懸。經云﹕助十二經脈﹐治心腹邪气﹐和百藥﹐通九竅﹐補不足气。生者多食﹐令人腹脹注泄。蒸熟食﹐補腸胃﹐肥中益气。中滿者勿食甘﹐甘者令人中滿﹐故大建中湯﹐心下痞者﹐減飴﹑棗﹐與甘艸同例。

卷之五果部

生棗

味甘﹑辛。

多食﹐令人多寒熱﹐羸瘦者不可食。葉﹐覆麻黃能令出汗。生河東平澤﹐殺烏頭毒。

卷之五果部

陳皮

气溫﹐味微苦。辛而苦﹐味濃﹐陰也。無毒。

《象》云﹕能益气﹐加靑皮﹐減半﹐去滯气﹐推陳致新。若補脾胃﹐不去白﹔若調理胸中肺气﹐須去白。

《心》云﹕導胸中滯气﹐除客气。有白術﹐則補脾胃﹔無白術﹐則瀉脾胃。然勿多用也。

《珍》云﹕益气利肺。有甘艸﹐則補肺﹔無甘艸﹐則瀉肺。

《本艸》云﹕主胸中痰熱﹑逆气﹐利水谷。下气﹐止嘔咳。除膀胱畱熱﹑停水﹑五淋﹐利小便。主脾不能消穀﹐气沖胸中﹐吐逆霍亂。止瀉﹐去寸白虫。能除痰﹐解酒毒。海藏治酒毒﹐葛根陳皮茯苓甘艸生薑湯。手太陰气逆﹐上而不下﹐宜以此順之。陳皮﹑白檀爲之使。其芳香之气﹐淸奇之味﹐可以奪橙也。

卷之五果部

靑皮

气溫﹐味辛。苦而辛﹐性寒﹐气濃﹐陰也。

足厥陰經引經藥﹐又入手少陽經。

《象》云﹕主气滯﹐消食﹐破積結膈气。去穣。

《心》云﹕厥陰經引經藥也。有滯气則破滯气﹐無滯气則損眞气。

《液》云﹕主气滯﹐下食﹐破積結及膈气。或云與陳皮一種。靑皮小而未成熟﹐成熟而大者橘也﹐色紅故名紅皮﹐日久者佳﹐故名陳皮。如枳實﹑枳殼一種﹐「實」小而靑﹐未穣﹔「殼」大而黃紫色﹐已穣。故殼髙而治胸膈﹔實低而治心下。與陳皮治髙﹐靑皮治低同意。又云﹕陳皮﹑靑皮二種﹐枳實﹑枳殼亦有二種。

卷之五果部

桃仁

气溫﹐味苦﹑甘﹑性平﹐苦重於甘﹐陰中陽也。無毒。

入手﹑足厥陰經。

《象》云﹕治大便血結﹑血祕﹑血燥﹐通潤大便。七宣丸中﹐專治血結﹐破血。以湯浸﹐去皮尖﹐研如泥用。

《心》云﹕苦以泄滯血﹐甘以生新血﹐故凝血須用。又去血中之熱。

《本艸》云﹕主瘀血血閉﹐癥瘕邪气。殺小虫﹐止咳逆上气﹐消心下堅。

除卒暴擊血﹐通月水﹐止痛破血。入手足厥陰。

《衍義》云﹕老人虛祕﹐與柏子仁﹑火麻仁﹑松子仁﹐等分同研﹐熔白蠟﹐和丸如桐子大。以少黃丹湯下。仲景治中焦畜血用之。

卷之五果部

杏仁

气溫﹐味甘﹑苦﹐冷利。有小毒。

入手太陰經。

《象》云﹕除肺燥﹐治風燥在胸膈間。麩炒﹐去皮尖用。

《心》云﹕散結潤燥﹐散肺之風及熱﹐是以風熱嗽者用之。

《本艸》云﹕咳逆上气雷鳴﹐喉痺。下气﹐產乳金瘡﹐寒心賁豚。驚癇﹐心下煩熱﹐風气往來﹐時行頭痛。解肌﹐消心下急﹐殺狗毒。破气﹐入手太陰。王朝奉治傷寒﹐气上喘﹐衝逆者﹐麻黃湯內加杏仁﹑陳皮﹔若气不喘﹐衝逆者﹐減杏仁﹑陳皮。知其能瀉肺也。

《東垣》云﹕杏仁下喘﹐用治气也。桃仁療狂﹐用治血也。桃﹑杏仁俱治大便祕﹐當以气血分之。晝則難便﹐行陽气也﹔夜則難便﹐行陰血也。大腸𨿽屬庚﹐爲白腸﹐以晝夜言之﹐气血不可不分也。年虛人大便燥祕﹑不可過泄者﹐脈浮在气﹐杏仁﹑陳皮﹔脈沈在血﹐桃仁﹑陳皮。所以俱用陳皮者﹐以其手陽明病﹐與手太陰俱爲表裏也。賁門上主往來﹐魄門下主收閉﹐故王氏言肺與大腸爲通道也。

卷之五果部

烏梅

气平﹐味酸。酸溫﹐陽也。無毒。

《象》云﹕主下气﹐除熱煩滿﹐安心調中﹐治痢止渴。以鹽爲白梅﹐亦入除痰藥。去核用。

《心》云﹕收肺气。

《本艸》云﹕主肢體痛﹐偏枯不仁﹐死肌。去靑黑痣惡疾﹐止下痢﹐好唾口漧﹐去骨間熱。又方﹐治一切惡瘡肉出﹐以烏梅燒爲灰﹐杵末﹐敷上﹐惡肉立盡。仲景治吐蛔下利﹐烏梅丸。

卷之五果部

木瓜

气溫﹐味酸。

入手足太陰經。

《本艸》云﹕治香港腳濕痺﹐邪气霍亂﹐大吐下﹐轉筋不止。益肺而去濕﹐和胃而滋脾。

《衍義》云﹕木瓜得木之正﹐故入筋。以鉛白霜塗之﹐則失酸味﹐受金制也。此物入肝﹐故益筋與血。病腰腎腳膝無力﹐此物不可缺也。

《東垣》云﹕气脫則能收﹐气滯則能和。

《雷公》云﹕調榮衛﹐助穀气是也。

卷之五果部

甘李根白皮

《時習》云﹕根皮大寒﹐主消渴﹐止心煩﹐气逆奔豚。仲景奔豚湯中用之。

卷之六菜部

荊芥穗

气溫﹐味辛﹑苦。

《本艸》云﹕辟邪毒﹐利血脈﹐通宣五臟不足气。能發汗﹐除勞渴。杵﹐和醋﹐封毒腫。去枝﹑梗﹐手搓碎用﹐治產後血暈如神。動渴疾。多食﹐薰五臟神。破結气。

卷之六菜部

生薑

气溫﹐味辛。辛而甘﹐微溫﹐气味俱輕﹐陽也。無毒。

《象》云﹕傷寒頭痛鼻塞﹐咳逆上气。止嘔吐﹐治痰嗽。生與幹同治。與半夏等分﹐治心下急痛﹐細用。

《心》云﹕能制半夏﹑濃朴之毒。發散風寒﹐益元气﹐大棗同用。辛溫﹐與芍藥同用﹐溫經散寒﹐嘔家之聖藥也。辛以散之﹐嘔爲气不散也。此藥能行陽而散气。

《珍》云﹕益脾胃﹑散風寒。久服﹐去臭气﹑通神明。

孫眞人云﹕爲嘔家之聖藥。

或問東垣曰﹕生薑辛溫入肺﹐如何是入胃口﹖曰﹕俗皆以心下爲胃口者﹐非也。咽門之下﹐受有形之物﹐系胃之﹐便爲胃口。與肺同處﹐故入肺而開胃口也。又問曰﹕人云﹕夜間勿食生薑﹐食則令人閉气﹐何也﹖曰﹕生薑辛溫﹐主開發﹐夜則气本收斂﹐反食之開發其气﹐則違天道﹐是以不宜食﹐此以平人論之可也。若有病則不然。姜屑比之漧薑﹐不熱﹔比之生薑﹐不潤。以干生薑代漧薑者﹐以其不僭故也。

《本艸》云﹕秦椒爲之使。殺半夏﹑莨菪毒。惡黃芩﹑黃連﹑天鼠糞。

卷之六菜部

漧薑

气熱﹐味大辛。辛﹐大熱﹐味薄气濃﹐陽中之陽也。辛﹑溫。無毒。

《象》云﹕治沈寒痼冷﹐腎中無陽﹐脈气欲絕﹐黑附子爲引﹐用水煎二物﹐名姜附湯。

亦治中焦有寒。水洗﹐慢火炮。

《心》云﹕發散寒邪﹐如多用則耗散元气﹐辛以散之﹐是壯火食气故也﹐須以生甘艸緩之。辛熱﹐散裏寒﹐散陰寒﹑肺寒﹐與五味同用﹐治嗽﹐以勝寒蛔。正气虛者﹐散寒﹐與人參同補藥﹐溫胃腹中寒﹐其平以辛熱。

《珍》云﹕寒淫所勝﹐以辛散之。經炮則味苦。

《本艸》云﹕主胸滿咳逆上气﹐溫中止血﹐出汗。逐風濕痺﹐腸下利﹐寒冷腹痛﹐中惡霍亂﹐脹滿﹐風邪諸毒﹐皮膚間結气。止唾血﹐生者尢良﹐主胸滿﹐溫脾燥胃﹐所以理中﹐其實主气而泄脾。

易老云﹕漧薑能補下焦﹐去寒﹐故四逆湯用之。漧薑本味辛﹐及見火候﹐稍苦﹐故止而不移﹐所以能治裏寒。非若附子行而不止也。理中湯用此者﹐以其四順也。

或云﹕漧薑味辛熱﹐人言補脾﹐今言泄而不言補者﹐何也﹖東垣謂﹕泄之一字﹐非泄脾之正气也﹐是泄脾中寒濕之邪﹐故以姜辛熱之劑燥之﹐故曰泄脾也。

卷之六菜部

薄荷

气溫﹐味辛﹑苦﹐辛﹑涼。無毒。

手太陰經﹑厥陰經藥。

《象》云﹕能發汗﹐通骨節﹐解勞乏。與薤相宜。新病瘥人﹐勿多食﹐令虛汗出不止。

去枝﹑梗﹐搓碎用。

《心》云﹕上行之藥。

陳士良云﹕能引諸藥入榮衛﹐又主風气壅並。

卷之六菜部

蔥白

气溫﹐味辛。無毒。

入手太陰經﹑足陽明經。

《液》云﹕以通上下之陽也。《活人書》﹕傷寒頭痛如破﹐連須蔥白湯主之。

《心》云﹕通陽气﹐辛而甘﹐气濃味薄﹐陽也。發散風邪。

《本艸》云﹕蔥實﹐主明目﹐補中不足。其莖白﹐平。可作湯﹐主傷寒寒熱﹐出汗﹐中風﹐面目腫﹐傷寒骨肉痛﹐喉痺不通﹔安胎﹐歸目﹐除肝邪气﹔安中﹐利五臟﹐益目精﹐殺百藥毒。蔥根﹐主傷寒頭痛。蔥汁﹐平溫﹐主溺血﹐解藜蘆毒。

卷之六菜部

韭白

气溫﹐味辛﹐微酸。無毒。

《本艸》云﹕歸心﹐安五臟﹐除胃中熱﹐利病患﹐可久食。子﹐主夢泄精﹐溺白。根﹐養發。陰物變爲陽。

卷之六菜部

薤白

气溫﹐味苦﹑辛。無毒。

入手陽明經。

《本艸》云﹕主金瘡瘡敗。輕身不饑﹐耐老。除寒熱﹐去水气﹐溫中散結﹐利病患。諸瘡中風寒水腫﹐以此塗之。下重者﹐气滯也。四逆散加此﹐以泄气滯。

《心》云﹕治泄痢下重﹐下焦气滯﹐泄滯气。

卷之六菜部

瓜蒂

气寒﹐味苦。有毒。

《本艸》云﹕治大水﹐身面四肢浮腫﹐下水﹐殺蠱毒。咳逆上气﹐及食諸果﹐病在胸腹中者﹐皆吐下之。去鼻中息肉﹐療黃膽﹐鼻中出黃水。除偏頭疼﹐有神﹐頭目有濕﹐宜此。

瓜蒂苦﹐以治胸中寒﹐與白虎同例﹐俱見知母條下。與麝香﹑細辛爲使。治久不聞香臭。

仲景鈐方﹕瓜蒂一十四个﹐丁香一个﹐黍米四十九粒﹐爲末﹐含水一字﹐取下。

卷之六菜部

冬葵子

气寒﹐味甘。無毒。

《本艸》云﹕主五臟六腑寒熱羸瘦﹐五癃﹐利小便。療婦人乳難內閉。久服﹐堅筋骨﹐長肌肉﹐輕身。

《衍義》云﹕性滑利﹐不益人。患癰癤﹐毒熱內攻﹐未出膿者﹐水吞三五粒﹐遂作竅﹐膿出。

卷之六菜部

蜀葵花

冷﹐陰中之陽。

《珍》云﹕赤者﹐治赤帶﹔白者﹐治白帶﹔赤治血燥﹐白治气燥。

卷之六菜部

香薷

味辛﹐微溫。

《本艸》云﹕主霍亂腹痛吐下﹐散水腫。

卷之六菜部

炊單布

《液》云﹕仲景治墜馬﹐及一切筋骨損方中用。《時習》補入。

卷之六米谷部

粳米

气微寒﹐味甘﹑苦。甘平。無毒。

入手太陰經﹑少陰經。

《液》云﹕主益气﹐止煩﹑止渴﹑止泄。與熟雞頭相合﹐作粥食之﹐可以益精彊志﹐耳目聰明。本艸諸家共言益脾胃﹐如何白虎湯用之入肺﹖以其陽明爲胃之經﹐色爲西方之白﹐故入肺也。然治陽明之經﹐卽在胃也。色白﹐味甘寒﹐入手太陰。又少陰證桃花湯用此﹐甘以補正气﹔竹葉石膏湯用此﹐甘以益不足。

《衍義》云﹕平和五臟﹐補益胃气﹐其功莫逮。然稍生﹐則復不益脾﹔過熟﹐則佳。

卷之六米谷部

赤小豆

气溫﹐味辛﹑甘﹑酸﹐陰中之陽。無毒。

《本艸》云﹕主下水﹐排膿﹐寒熱熱中消渴。止泄﹐利小便﹐吐逆卒﹐下脹滿。又治水腫﹐通健脾胃。赤小豆﹐食之行小便﹐久食則虛人﹐令人黑瘦枯燥。赤小豆花﹐治宿酒渴病﹐卽腐婢也。花有腐气﹐故以名之。與葛花末﹐服方寸匕﹐飲酒不知醉。气味平辛。大豆黃卷﹐是以生豆爲﹐待其芽出﹐便曝漧用。方書名黃卷皮﹐產婦藥中用之。性平。

卷之六米谷部

黑大豆

气平﹐味甘。

《本艸》云﹕塗癰腫。煮汁飲﹐殺鬼毒﹐止痛。解烏頭毒﹐除胃中熱痺。傷中淋露﹐逐水脹﹐下瘀血。久服﹐令人身重。炒令黑﹐煙未斷﹐熱投酒中﹐治風痺癰瘓﹐口噤﹐產後諸風。食罷﹐生服半掬﹐去心胸煩熱。明目鎭心﹐不忘。惡五參﹑龍膽。得前胡﹑烏喙﹑杏仁﹑牡蠣良。

卷之六米谷部

大麥

气溫﹐味甘﹑鹹。無毒。

《象》云﹕補脾胃虛﹐寬腸胃。先杵細﹐炒黃﹐取面用。

《本艸》云﹕能消化宿食﹐破癥結冷气﹐去心腹脹滿。開胃﹐止霍亂﹐除煩去痰。治產後祕結﹐鼓脹不通。大麥並神曲二藥﹐气虛人宜服﹐以代戊己﹐腐熟水谷。與豆蔻﹑縮砂﹑木瓜﹑芍藥﹑五味子﹑烏梅爲之使。

卷之六米谷部

小麥

气微寒﹐味甘。無毒。

《本艸》云﹕除熱﹐止燥渴﹑咽漧﹐利小便﹐養肝气﹐止漏血﹑唾血。靑蒿散有小麥百粒﹐治大人﹑小兒骨蒸肌熱﹐婦人勞熱。

卷之六米谷部

神曲

气暖﹐味甘。

入足陽明經。

《象》云﹕消食﹐治脾胃食不化﹐須於脾胃藥中少加之。微炒黃用。

《珍》云﹕益胃气。

《本艸》云﹕療臟腑中風气﹐調中下气﹐開胃消宿食。主霍亂﹐心膈气痰逆。除煩﹐破癥結及補虛﹐去冷气﹐除腸胃中塞﹐不下食。令人好顏色。落胎﹐下鬼胎。又能治小兒腹堅大如盤﹐胸中滿﹐胎動不安。或腰痛搶心﹐下血不止。火炒以助天五之气﹐入足陽明。

卷之六米谷部

酒

气大熱﹐味苦﹑甘﹑辛。有毒。

《本艸》云﹕主行藥勢﹐殺百邪惡毒瓦斯。能行諸經不止﹐與附子相同。味辛者能散﹐味苦者能下﹐味甘者居中而緩也。爲導引﹐可以通行一身之表﹐至極髙之分。若味淡者﹐則利小便而速下。大海或凝﹐惟酒不冰。三人晨行﹐遇大寒﹐一人食粥者病﹔一人腹空者死﹔一人飲酒者﹐安。則知其大熱也。

卷之六米谷部

苦酒

一名醋﹐一名醯

气溫﹐味酸。無毒。

《液》云﹕斂咽瘡﹐主消癰腫﹐散水气﹐殺邪毒。余初錄《本艸》苦酒條。《本經》一名醯﹐又一名苦酒﹐如爲一物也。及讀《金匱》﹐治黃膽﹐有麻黃醇酒湯﹕右以美淸酒五升﹐煮二升﹐苦酒也。前治黃汗﹐有黃芍藥桂枝苦酒湯。

卷之六米谷部

飴

卽膠飴

气溫﹐味甘。無毒。

入足太陰經藥。

《液》云﹕補虛乏﹐止渴﹐去血。以其色紫凝如深琥珀色﹐謂之膠飴。色白而枯者﹐非膠飴﹐卽餳糖也﹐不入藥用。中滿不宜用﹐嘔家切忌。爲足太陰經藥。仲景謂﹐嘔家不可用建中湯﹐以甘故也。

卷之六米谷部

香豉

气寒﹐味苦﹐陰也。無毒。

《象》云﹕治傷寒頭痛﹐煩躁滿悶。生用。

《珍》云﹕去心中懊。

《本艸》云﹕主傷寒頭痛﹐寒熱。傷寒初覺頭痛內熱﹐脈洪﹐起一二日﹐便作此加減蔥豉湯﹕蔥白一虎口﹐豉一升﹐綿裹。以水三升﹐煎取一升﹐頓服取汗。若不汗﹐加葛根三兩﹐水五升﹐煮二升﹐分二服。又不汗﹐加麻黃三兩﹐去節。

卷之六玉石部

石膏

气寒﹐味甘﹑辛﹐微寒。大寒。無毒。

入手太陰經﹑少陽經﹐足陽明經。

《象》云﹕治足陽明經中熱﹐發熱﹐惡熱﹐燥熱﹐日晡潮熱﹐自汗﹐小便濁赤﹐大渴引飲﹐肌肉壯熱﹐苦頭痛之藥﹐白虎湯是也。善治本經頭痛﹐若無此有餘證﹐勿用。

《心》云﹕細理白澤者良﹐甘寒。胃經大寒藥﹐潤肺除熱﹐發散陰邪﹐緩脾益气。

《珍》云﹕辛甘﹐陰中之陽。止陽明經頭痛。胃弱不可服。下牙痛﹐須用香白芷爲引。

《本艸》云﹕主中風寒熱﹐心下逆气﹐驚喘﹐口漧舌焦﹐不能息﹐腹中堅痛﹐除邪鬼﹐產乳金瘡。除時气頭痛﹐身熱﹐三焦大熱﹐皮膚熱﹐腸胃中膈气。解肌發汗﹐止消渴煩逆﹐腹脹﹐暴气喘息﹐咽熱。亦可作浴湯。

太上云﹕石膏發汗。辛寒﹐入手太陰也。

《東垣》云﹕微寒﹐足陽明也。又治三焦皮膚大熱﹐手少陽也。仲景治傷寒陽明證﹐身熱﹐目痛鼻幹﹐不得臥。身已前﹐胃之經也﹔胸﹐胃肺之室。邪在陽明﹐肺受火制﹐故用辛寒以淸肺﹐所以號爲白虎湯也。雞子爲之使。惡莽艸﹑馬目毒公。

《藥性論》云﹕石膏﹐使。惡巴豆。《唐本》注﹕療風去熱﹐解肌。

卷之六玉石部

滑石

气寒﹐味甘。大寒。無毒。

入足太陽經。

《象》云﹕治前陰不利﹐性沈重﹐能泄上气令下行。故曰滑則利竅。不可與淡滲同用。

白者佳。杵細﹑水飛用。

《本艸》云﹕主身熱泄﹐女子乳難﹐癃閉。利小便﹐蕩腸胃積聚寒熱﹐益精气。通九竅六腑津液﹐去畱結﹐止渴﹐令人利中。入足太陽。滑能利竅﹐以通水道﹐爲至燥之劑。豬苓湯﹐用滑石與阿膠同爲滑利﹐以利水道。蔥﹑豉﹑生薑同煎去渣﹐澄淸以解利。淡味滲泄爲陽﹐解表﹑利小便也。若小便自利﹐不宜以此解之。

《衍義》云﹕暴吐逆﹐不下食﹐以生細末二錢匕﹐溫水調服﹐後以熱面壓之。

卷之六玉石部

朴硝

气寒﹐味苦辛。

《象》云﹕除寒熱邪气﹐逐六腑積聚﹐結痼畱癖﹐胃中食飲熱結。去血閉﹐停痰痞滿。

消毒。揉細﹐生用。

卷之六玉石部

盆硝

卽芒硝

气寒﹐味鹹。

《心》云﹕去實熱。《經》云﹕熱淫於內﹐治以鹹寒﹐此之謂也。

《珍》云﹕純陰﹐熱淫於內﹐治以鹹寒。

《本艸》云﹕主五臟積聚﹐久熱胃閉。除邪气﹐破畱血﹐腹中痰實結搏。通經脈及月水﹐破五淋。消腫毒﹐療天行熱病。

《藥性論》云﹕使。味鹹。有小毒。通月閉癥瘕﹐下瘰﹐黃膽﹐主漆瘡﹐散惡血。

《聖惠方》云﹕治代指用芒硝煎湯﹐淋漬之﹐愈。

卷之六玉石部

硝石

气寒﹐味甘﹑辛。一作苦﹑辛﹐大寒。無毒。又云﹕咸。又云﹕甜﹐甜微緩於咸。

《液》云﹕硝石者硝之總名也。但不經火者謂之生硝﹑朴硝﹐經火者謂之盆硝﹑芒硝。古人用辛﹐今人用咸。辛能潤燥﹐咸能軟堅﹐其意皆是﹐老弱虛人可下者宜用。若用此者﹐以玄明粉代之尢佳。《本經》謂利小便而墮胎﹐傷寒妊娠可下者用此﹐兼以大黃引之﹐直入大腸﹐潤燥﹑軟堅﹑瀉熱﹐子母俱安。《內經》云﹕有故無殞﹐亦無殞也。此之謂歟。以在下言之﹐則便溺俱陰﹔以前後言之﹐則前气後血﹔以腎言之﹐總主大小便難。溺澀祕結﹐俱爲水少。《經》云﹕熱淫於內﹐治以鹹寒﹐佐以苦。故以芒硝﹑大黃﹐相須爲使也。

卷之六玉石部

玄明粉

气冷﹐味辛﹑甘。無毒。

《液》云﹕治心熱煩躁﹐五臟宿滯﹐癥瘕。明目﹐逐膈上虛熱﹐消腫毒。注中有治陰毒一句﹐非伏陽不可用。若止用此除陰毒﹐殺人甚速。牙硝條下﹐太淸煉靈砂補注﹐謂陰極之精﹐能化火石之毒。

《仙經》云﹕陰中有陽之物。

卷之六玉石部

硫黃

气溫﹐大熱﹐味酸﹐有毒。

《本艸》云﹕主婦人陰蝕﹐疽痔﹐惡血。堅筋骨﹐除頭禿。療心腹積聚邪气﹐冷癖在脇﹐咳逆上气﹐腳冷疼弱無力﹐及鼻衄﹐惡瘡﹐下部瘡。止血﹐殺疥虫。

《液》云﹕如太白丹佐以硝石﹐來復丹用硝石之類﹐至陽佐以至陰﹐與仲景白通湯佐以人溺﹑豬膽汁﹐大意相同﹐所以去格拒之寒。兼有伏陽﹐不得不爾﹔如無伏陽﹐只是陰證﹐更不必以陰藥佐之也。硫黃亦號將軍﹐功能破邪歸正﹐返滯還淸﹐挺出陽精﹐消陰﹑化魄﹑生魂。

卷之六玉石部

雄黃

气溫﹐寒﹐味苦﹑甘。有毒。

《本艸》云﹕主寒熱鼠惡瘡﹐疽痔死肌。療疥節中大風﹐積聚癖气﹐中惡﹐腹痛﹐鬼疰。

气大溫﹐味甘﹑酸﹑辛。無毒。

《本艸》﹕主養心气﹐明目益精。療腹痛泄﹐下利赤白﹐小便利﹐及癰疽瘡痔﹐女子崩中漏下﹐產難﹐胞衣不出。久服﹐補髓﹑好顏色﹑益老不饑﹑輕身延年。五色石脂﹐各入五臟補益。

《東垣》云﹕赤石脂﹑白石脂並溫無毒。畏黃芩﹑芫花﹐惡大黃。

《本經》云﹕澀可去脫﹐石脂爲收斂之劑。胞衣不出﹐澀劑可以下之。赤入丙﹑白入庚。

《珍》云﹕赤﹑白石脂俱甘酸﹐陽中之陰﹐固脫。

《心》云﹕甘溫﹐篩末用。去脫﹐澀以固腸胃。

《局方本艸》云﹕靑石脂﹐養肝膽气﹐明目﹔黑石脂﹐養腎气﹐彊陰﹐主陰蝕瘡﹔黃石脂﹐養脾气﹐除黃膽。余與赤﹑白同功。

卷之六玉石部

禹餘糧

气寒﹐味甘。無毒。

《本艸》云﹕主咳逆寒熱煩滿﹐下痢赤白﹐血閉﹐癥瘕大熱。

《本經》云﹕重可去怯。禹餘糧之重﹐爲鎭固之劑。

《本艸》注云﹕仲景治傷寒下痢不止﹐心下痞硬﹐利在下焦者﹐赤石脂禹餘糧湯主之。

赤石脂﹑禹餘糧各一斤。並碎之﹐以水六升﹐煎取二升﹐去渣﹐分二服。

《雷公》云﹕看如石﹐輕敲便碎﹐可如粉也。兼重重如葉子雌黃﹐此能益脾﹐安五臟。

卷之六玉石部

代赭石

气寒﹐味甘﹑苦。無毒。一名須丸。出姑幕者﹐爲須丸﹔出代郡者﹐名代赭。入手少陰經﹑足厥陰經。

《本艸》云﹕主鬼疰﹐賊風蠱毒。殺精物惡鬼﹐腹中毒邪气﹐女子赤沃漏下﹐帶下百病﹐產難﹐胞衣不出﹐墮胎。養血﹐除五臟血脈中熱﹐血痺﹐血瘀﹐大人﹑小兒驚气入腹﹐及陰痿不起。

《聖濟經》云﹕怯則气浮﹐重則所以鎭之。怯者亦驚也。

卷之六玉石部

鉛丹

气微寒﹐味辛。黃丹也。

《本艸》云﹕主吐逆反胃﹐驚癇癲疾﹐除熱下气。止小便利﹐除毒熱筋攣﹐金瘡溢血。

又云﹕鎭心安神﹐止吐血。

《本經》云﹕澀可去脫而固气。

成無己云﹕鉛丹收斂神气﹐以鎭驚也。

《藥性論》云﹕君。治消渴。煎膏﹐止痛﹑生肌。

卷之六玉石部

白粉

《本艸》云﹕一名胡粉﹐一名定粉﹐一名瓦粉。仲景豬膚湯用白粉﹐非此白粉﹐卽白米粉也。黃延非治胸中寒﹐是治胸中塞﹐誤寫作寒字。

《藥性論》云﹕胡粉﹐使。又名定粉﹐味甘﹑辛。無毒。能治積聚不消﹐焦炒﹐止小兒疳痢。

陳藏器云﹕主久痢成疳﹐粉和水及雞子白服﹐以糞黑爲度。爲其殺虫而止痢也。

卷之六玉石部

紫石英

气溫﹐味甘﹑辛﹐無毒。入手少陰經﹑足厥陰經。

《本艸》云﹕主心腹咳逆邪气﹐補不足﹐女子風寒在子宮﹐絕孕十年無子。療上气﹐心腹痛﹐寒熱邪气﹐結气。補心气不足﹐定驚悸﹐安魂魄﹐塡下焦﹐止消渴。除胃中久寒﹐散癰腫。令人悅澤。久服溫中﹐輕身延年。得茯苓﹑人參﹑芍藥﹐共療心中結气﹔得天雄﹑菖蒲﹐共療霍亂。長石爲之使。畏扁靑﹑附子﹐不欲甲﹑黃連﹑麥句姜。

《衍義》云﹕仲景治風熱螈﹐風引湯。紫石英﹑白石英﹑寒水石﹑石膏﹑漧薑﹑大黃﹑龍齒﹑牡蠣﹑甘艸﹑滑石等分。上咀﹐以水一升﹐煎去三分。食後﹐量多少溫呷之。

不用渣﹐立效。

卷之六玉石部

伏龍肝

气溫﹐味辛。

《時習》云﹕主婦人崩中吐血。止咳逆﹐止血﹐消癰腫。

《衍義》云﹕婦人惡露不止﹐蠶沙一兩﹝炒﹞﹐伏龍肝半兩﹐阿膠一兩。同爲末﹐溫酒調﹐空心服三二錢。以止爲度。

《藥性論》云﹕單用亦可。鹹。無毒。

《日華子》云﹕熱﹐微毒。治鼻洪﹐腸風﹐帶下﹐血崩﹐泄精尿血﹐催生下胞﹐及小兒夜啼。一云﹕治心痛及中風心煩。陶隱居云﹕此竈中對釜月下黃土也。

卷之六玉石部

白礬

气寒﹐味酸。無毒。

《本艸》云﹕主寒熱泄瀉下痢﹐白沃﹐陰蝕惡瘡。消痰止渴﹐除痼熱。治咽喉閉﹐目痛。堅骨齒。

《藥性論》云﹕使﹐有小毒﹐生含咽津﹐治急喉痺。

卷之六玉石部

朱砂

味甘。

《珍》云﹕心熱者﹐非此不能除。

《局方本艸》云﹕丹朱味甘﹐微寒。無毒。養精神﹐安魂魄﹐益气明目﹐通血脈﹐止煩渴。

《藥性論》云﹕君。有大毒。鎭心﹐主抽風。

《日華子》云﹕涼﹐微毒。潤心肺。惡磁石﹐畏咸水。

卷之六玉石部

砂

味鹹。

《本艸》云﹕破堅癖﹐獨不用﹐入羣隊用之。味鹹﹑苦﹑辛﹐溫。有毒﹐不宜多服。主積聚﹐破結血。爛胎﹐止痛﹐下气﹐療咳嗽宿冷。去惡肉﹐生好肌。柔金銀﹐可爲焊藥。

《藥性論》云﹕有大毒。畏漿水﹐忌羊血。味酸鹹。能腐壞人腸胃﹐生食之化人心爲血。

能除冷病﹐大益陽事。

《日華子》云﹕北庭砂﹐味辛﹑酸﹐暖。無毒。畏一切酸。補水髒﹐暖子宮﹐消冷癖瘀血﹐宿食﹐气塊癖﹐及婦人血气心痛﹐血崩帶下。凡修制﹐用黃丹﹑鍛石作匱﹐赤使用。無毒。柔金銀﹐驢馬藥亦用。

卷之六玉石部

東流水

味平。無毒。

《時習》云﹕千里水及東流水﹐主病後虛弱。揚之萬過﹐煮藥﹐收禁神效。二者皆堪蕩滌邪穢。此水潔淨﹐誠與諸水不同。爲雲母所畏﹐煉雲母粉用之。

卷之六玉石部

甘瀾水

《時習》云﹕揚之水上成珠者是也。治霍亂﹐及入膀胱。治奔豚藥用之﹐殊勝。

卷之六禽部

雞子黃

气溫﹐味甘。

《本艸》云﹕陰不足﹐補之以血。若咽有瘡﹐雞子一枚﹐去黃﹐苦酒傾殼中﹐以半夏入苦酒中﹐取殼﹐置刀環上﹐熬微沸。去渣﹐旋旋呷之。又主除熱﹐火瘡癇痙。可作琥珀神物。黃﹐和恆山末﹐爲丸﹐竹葉湯服﹐治久瘧不差﹔黃﹐合須髮煎﹐消爲水﹐療小兒驚熱﹑下痢。

卷之六獸部

龍骨

气平微寒﹐味甘。陽也。無毒。

《本艸》云﹕主心腹鬼疰﹐精物老魅﹐咳逆﹐泄利膿血﹐女子漏下﹐癥瘕堅結﹐小兒熱气驚癇。療心腹煩滿﹐四肢痿枯﹐汗出﹐夜臥自驚。恚怒伏气在心下﹐不得喘息。腸癰內疽﹐陰蝕。止汗﹐縮小便﹐溺血。養精神﹐定魂魄﹐安五臟。

《本經》云﹕澀可去脫而固气。

成無己云﹕龍骨﹑牡蠣﹑鉛丹﹐皆收斂神气以鎭驚。凡用﹐燒通赤爲粉。畏石膏。

《珍》云﹕固大腸脫。

卷之六獸部

麝香

气溫﹐味辛。無毒。

《本艸》云﹕主辟惡气。殺鬼精物﹐療溫瘧﹐蠱毒癇痙﹐去三尸虫。療諸凶邪鬼气﹐中惡心腹暴痛﹐脹急痞滿﹐風毒。婦人產難﹐墮胎。

卷之六獸部

牛黃

气平﹐味苦。有小毒。

《本艸》云﹕主驚癇寒熱﹐熱盛狂痙。逐鬼除邪。療小兒百病﹐諸癇熱﹐口噤不開﹐大人癲狂。又墮胎。久服﹐令人不忘。又云﹕磨指甲上黃者﹐爲眞。又云﹕定魂魄。人參爲使。得牡丹﹑菖蒲﹐利耳目。惡龍骨﹑龍膽﹑地黃﹐畏牛漆。

卷之六獸部

犀角

气寒﹐味苦。酸﹑咸﹐微寒。無毒。

《象》云﹕治傷寒溫疫頭痛﹐安心神﹐止煩亂﹐明目鎭驚。治中風失音﹐小兒麩豆﹐風熱驚癇。鎊用。

《本艸》云﹕主百毒蠱疰﹐邪鬼瘴气。殺鉤吻﹑鴆羽﹑蛇毒﹐除邪﹐不迷惑﹐魘寐。療傷寒溫疫頭痛﹑寒熱﹐諸毒瓦斯。能治一切瘡腫﹐破血。

《液》云﹕升麻代犀角說﹐並見升麻條下。易老療畜血分三部﹕上焦畜血﹐犀角地黃湯﹔中焦畜血﹐桃仁承气湯﹔下焦畜血﹐抵當湯﹑丸﹐丸但緩於湯耳。三法的當﹐後之用者﹐無以復加。

卷之六獸部

阿膠

气微溫﹐味甘平。無毒。甘﹐平。味薄﹐气升陽也。

入手太陰經﹑足少陰經﹑厥陰經。

《象》云﹕主心腹痛內崩。補虛安胎﹐堅筋骨﹐和血脈﹐益气止痢。炮用。

《心》云﹕補肺金气不足。除不足﹐甘溫補血。出東阿﹐得火良。

《本艸》云﹕主心腹內崩﹐勞極﹐灑灑如瘧狀。腰腹痛﹐四肢酸痛﹐女子下血﹐安胎﹐丈夫小腹痛。虛勞羸瘦。陰气不足﹐腳痛﹐不能久立。養肝气﹐益肺气。肺虛極損。咳嗽﹐唾膿血﹐非阿膠不補。仲景豬苓湯﹐用阿膠﹐滑以利水道。《活人書》四物湯加減例﹐妊娠下血者﹐加阿膠。

卷之六獸部

豬膚

气寒﹐味甘。

入足少陰經。

《液》云﹕豬皮﹐味甘﹐寒。豬﹐水畜也﹐其气先入腎。解少陰客熱﹐是以豬膚解之﹐加白蜜﹐以潤燥除煩﹔白粉﹐以益气斷痢。

卷之六獸部

豬膽汁

气寒﹐味苦﹑鹹。苦﹐寒。

《液》云﹕仲景白通湯﹐加此汁﹐與人尿鹹寒﹐同與熱劑合﹐去格拒之寒。又﹐與醋相合﹐內穀道中﹐酸苦益陰﹐以潤燥瀉便。

《本經》云﹕治傷寒熱渴。又﹕白豬蹄﹐可用﹔雜靑色者﹐不可食﹐療疾亦不可。

《心》云﹕與人尿同體﹐補肝而和陰引置陽﹐不被格拒﹐能入心而通脈。

卷之六獸部

獺肝

味甘。有毒。

《本艸》云﹕主鬼疰﹑蠱毒﹐卻魚鯁﹐止久嗽。燒灰服之。

卷之六獸部

鼠糞

治傷寒勞復。《經》言﹕牡鼠糞兩頭尖者是。或在人家﹐諸物中遺者。

卷之六獸部

人尿

《時習》云﹕療寒熱頭疼﹐溫气。童男子者﹐尢良。

《衍義》云﹕人尿﹐須用童男者﹐產後溫一杯﹐壓下敗血惡物。久服﹐令人反虛。气血無熱﹐尢不可多服。此亦性寒﹐故治熱勞方中亦用也。

《日華子》云﹕小便﹐涼。止勞渴嗽﹐潤心肺﹐療血悶熱狂﹐撲損瘀血﹐運絕﹐及蛇犬等咬﹐以熱尿淋患處。難產胞衣不下﹐卽取一升﹐用姜﹑蔥煎﹐乘熱飲﹐卽下。

卷之六虫部

牡蠣

气微寒﹐味鹹﹐平。無毒。

入足少陰經。

《象》云﹕治傷寒寒熱溫瘧﹐女子帶下赤白﹐止汗﹐止心痛气結。澀大小腸﹐治心脇痞。燒﹐白研﹐細用。

《珍》云﹕能軟積气之痞。《經》曰﹕咸能軟堅。

《心》云﹕鹹﹐平。熬﹐泄水气。

《本艸》云﹕主傷寒寒熱﹐溫瘧灑灑﹐驚恚怒气。除拘緩﹐鼠﹐女子帶下赤白。除畱熱在關節﹐榮衛虛熱﹐往來不定﹐煩滿。止汗﹐心痛气結。止渴﹐除老血。澀大小腸﹐止大小便。療泄精﹐喉痺咳嗽﹐心脇下痞熱。能去瘰﹐一切瘡腫。入足少陰。咸爲軟堅之劑﹐以柴胡引之﹐故能去脇下之硬﹔以茶引之﹐能消結核﹔以大黃引之﹐能除股間腫﹔地黃爲之使﹐能益精收澀﹐止小便﹐本腎經之藥也。久服﹐彊骨節﹐殺鬼延年。貝母爲之使。得甘艸﹑牛膝﹑遠志﹑蛇牀子﹐良。惡麻黃﹑吳茱萸﹑辛夷。

《藥性論》云﹕君主之劑。治女子崩中﹐止血及盜汗﹐除風熱﹐定痛。治溫瘧。又和杜仲服﹐止盜汗。爲末蜜丸﹐服三十丸﹐令人面光白﹐永不值時气。又治鬼交精出﹐病患虛而多熱﹐加用之﹐並地黃﹑小艸。

陳士良云﹕牡蠣搗粉粉身﹐治大人小兒盜汗。和麻黃根﹑蛇牀子﹑漧薑爲粉﹐粉身﹐去陰汗。《衍義》意同。

卷之六虫部

文蛤

气平﹐味鹹。無毒。

《本艸》云﹕主惡瘡﹐蝕五痔﹐咳逆胸痺﹐腰痛脇急﹐鼠﹐大孔出血﹐崩中漏下。能利水。治急疳蝕口鼻﹐數日盡﹐欲死﹐燒灰﹐臘豬脂和塗之。墜痰軟堅﹐止渴﹐收澀固濟﹐蛤粉也。鹹能走腎﹐可以勝水。文蛤尖而有紫斑。

卷之六虫部

虻虫

气微寒﹐味苦﹐平。有毒。

《本艸》云﹕主目中赤痛﹐傷淚出﹐瘀血血閉﹐寒熱酸﹐無子。炒﹐去翅﹑足。

卷之六虫部

水蛭

气微寒﹐味鹹﹑苦﹐平。有毒。

《本艸》云﹕主逐惡血﹐瘀血月閉﹐破血瘕積聚﹐無子﹐利水道﹐墮胎。炒用。畏鹽。

苦走血﹐咸勝血﹐仲景抵當湯用虻虫﹑水蛭﹐鹹苦以泄畜血。故《經》云﹕有故無殞也。𨿽可用之﹐亦不甚安。莫若四物湯加酒浸大黃各半﹐下之極妙。

卷之六虫部

虫

味鹹﹐寒。有毒。

《本艸》云﹕主心腹寒熱灑灑﹐血積癥瘕﹐破堅﹐下血閉﹐生子大良。仲景主治久瘕積結﹐有大黃虫丸。

《衍義》云﹕乳汁不行﹐研一枚﹐水半合﹐濾淸汁服。勿令服藥人知之。

卷之六虫部

鼠婦

气溫﹐微寒﹐味酸。無毒。

《本艸》云﹕主气癃不得小便﹐婦人月水閉﹐血瘕癇痙﹐寒熱﹐利水道。仲景治久瘧﹐大鱉甲丸中使之。以其主寒熱也。

《衍義》云﹕鼠婦﹐濕生虫也。

卷之六虫部

蜘蛛

微寒。

《本艸》云﹕主大人小兒疝。七月七日取其网﹐療喜忘。仲景治雜病。狐疝﹐偏有大小﹐時時上下者﹐蜘蛛一十四个﹐熬焦﹐桂半兩。研細爲散。八分匕﹐酒調服﹐日再。蜜丸亦通。

卷之六虫部

蠐螬

微寒﹐微溫﹐味鹹。有毒。

《本艸》云﹕主惡血血瘀﹐痺气破折﹐血在脇下﹐堅滿痛﹐月閉﹐目中淫膚﹐靑翳白膜。吐血﹐在胸中不去﹐及破骨折血結。金瘡血塞。產後中寒﹐下乳汁。仲景治雜病方﹐大黃虫丸中用之﹐以其主脇下堅滿也。《續傳信方》治喉痺﹐取虫汁點在喉中﹐下卽喉開也。《時習》補入。

卷之六虫部

蜜

气平﹐微溫﹐味甘。無毒。

《本艸》云﹕主心腹邪气﹐諸驚癇痙。安五臟諸不足﹐益气補中﹐止痛解毒﹐除眾病﹐和百藥。養脾气﹐除心煩﹐飲食不下﹐止腸﹐肌中疼痛﹐口瘡﹐明耳目。

《液》云﹕凡煉蜜﹐必須用火熬開﹐以紙覆﹐經宿﹐紙上去蠟盡﹐再熬色變﹐不可過度﹐令熟入藥。

卷之六虫部

蜣螂

气寒﹐味酸。有毒。

《本艸》云﹕治小兒驚風螈﹐腹脹寒熱﹐大人癲疾狂易。手足端寒﹐支滿奔豚。

《日華子》云﹕墮胎﹐治疰忤。和漧薑﹐傅惡瘡﹐出箭頭。

《圖經》云﹕心﹐主疔瘡。

《衍義》云﹕大小二種。一種大者﹐爲胡蜣螂﹐身黑光﹐腹翼下有小黃子﹐附母飛行﹐晝不出﹐夜方飛至人家戶庭中﹐見燈光則來﹔一種小者﹐身黑暗﹐晝方飛出﹐夜不出。今當用胡蜣螂﹐以其小者﹐研三十枚﹐以水灌牛﹑馬腸結﹐佳。

卷之六虫部

鱉甲

气平﹐味鹹。無毒。

《本艸》云﹕主心腹癥瘕堅積﹐寒熱。去鼻中息肉﹐陰蝕﹐痔﹐惡肉。療溫瘧﹐血瘕﹐腰痛﹐小兒脇下堅。

《衍義》云﹕治勞瘦﹐除骨中熱﹐極佳。

卷之六虫部

蛇蛻

《心》云﹕去翳膜用之﹐取其意也。

《日華子》云﹕止嘔逆﹐小兒驚悸客忤﹐催生。瘍﹑白癜風﹐煎汁敷。入藥炙用。

卷之六虫部

蟬蛻

《心》云﹕治同蛇蛻。

《藥性論》云﹕使。治小兒渾身壯熱驚癇﹐兼能止渴。又云﹕其蛻殼﹐頭上有一角﹐如冠狀﹐謂之蟬花﹐最佳。味甘﹐寒。無毒。主小兒天弔﹐驚癇螈﹐夜啼﹐心悸。

卷之六虫部

白僵蠶

味鹹﹐辛平。無毒。

《本艸》云﹕主小兒驚癇夜啼﹐去三虫。滅黑﹐令人面色好。男子陰瘍病﹐女子崩中赤白﹐產後余痛。滅諸瘡瘢痕。生川平澤﹐四月取自死者﹐勿令中濕。濕有毒﹐不可用。

卷之六虫部

斑蝥

味辛﹐寒。有毒。

《本艸》云﹕主寒熱﹐鬼疰蠱毒﹐鼠﹐疥癬﹐惡瘡疽蝕﹐死肌。破石癃血積﹐傷人肌﹐墮胎。畏巴豆。

卷之六虫部

烏蛇

《本艸》云﹕主諸風瘙癮疹﹐疥癬﹐皮膚不仁﹐頑痺諸風。用之炙﹐入丸散﹐浸酒﹐合膏。背有三稜﹐色黑如漆﹐性善﹐不噬物。江東有黑稍蛇﹐能纏物至死﹐亦是其類。生商洛山。

卷之六虫部

五靈脂

味甘﹐溫。無毒。

《本艸》云﹕主療心腹冷气﹐小兒五疳﹐辟疫﹐治腸風﹐通利气脈﹐女子月閉。出北地﹐此是寒號虫糞也。

卷之六虫部

緋帛

《液》云﹕主惡瘡疔腫﹐毒腫﹐諸瘡有根者。作膏﹕用帛如手大﹐取露蜂房﹑彎頭棘刺﹑爛艸節二寸許﹑亂髮。燒末。主疔瘡腫。又主小兒初生臍未落時﹐腫痛﹑水出﹐燒﹐爲末﹐細研﹐敷之。又﹐五色帛主盜汗﹐拭漧訖﹐棄五道頭。仲景治墜馬﹐及一切筋骨損方中用。

