

三因極一病證方論宋陳言

序

余紹興辛巳。爲葉表弟桷伯材集方六卷。前敍陰陽病脈證。次及所因之說。集注脈經。類分八十一門。方若干道。題曰根據源指治。伯材在行朝。得書欲托貴人刊行。未幾下世遂已。淳熙甲午。復與友人湯致徳遠。慶徳夫。論及醫事之要。無出三因。辧因之初。無逾脈息。遂舉脈經曰。關前一分。人命之主。左爲人迎。右爲气口。蓋以人迎候外因。气口候內因。其不應人迎气口。皆不內外因。儻識三因。病無餘蘊。故曰醫事之要。無出此也。因編集應用諸方。類分一百八十門。得方一千五十餘道。題曰三因極一病源論粹。或曰現行醫方山積。便可指示。何用此爲。殊不知晉漢所集。不識時宜。或詮次混淆。或附會雜揉。古文簡脫。

章旨不明。俗書無經。性理乖誤。庸輩妄用。無驗有傷。不削繁蕪。罔知樞要。乃辧論前人所不了義。庶幾開古賢之蹊徑。爲進學之。使夫見月忘指可也。於是乎書。

靑田鶴溪陳言無擇序

卷之一

脈經序

學醫之道﹐須知五科七事。五科者﹐脈病證治及其所因﹔七事者﹐所因中復分爲三﹐博約之說﹐於斯見矣。脈爲醫門之先﹐𨿽流注一身﹐其理微妙﹐廣大配天地﹐變化合陰陽﹐六气緯虛﹐五行麗地﹐無不揆度。是以聖人示教﹐有精微气象之論﹔後賢述作﹐爲《太素》《難經》之文。仲景類集於前﹐叔和詮次於後﹐非不昭著。六朝有髙陽生者﹐剽竊作歌訣﹐劉元賓從而解之﹐遂使雪曲應稀﹐巴歌和眾﹐經文溺於覆甕﹐正道翳於辭﹐良可嘆息。

今乃料簡要義﹐別白討論﹐分人迎气口﹐以辧內外因﹔列表裏九道﹐以敍感傷病。六經不昧﹐五臟昭然﹐識病推因﹐如指諸掌﹐類明條備﹐文略義詳﹐倘能畱神﹐則思過半矣。

卷之一

學診例

凡欲診脈﹐先調自气﹐壓取病患脈息﹐以候其遲數﹐過與不及﹐所謂以我醫彼﹐智與神會﹐則莫之敢違。

凡診脈﹐須先識脈息兩字。脈者﹐血也﹔息者﹐气也。脈不自動﹐爲气使然﹐所謂長則气治﹐短則气病也。

凡診﹐須識人迎﹑气口﹐以辧內外因﹐其不與人迎﹑气口相應﹐爲不內外因﹐所謂關前一分﹐人命之主。

凡診﹐須先識五臟六經本脈﹐然後方識病脈。歲主髒害﹐气候逆傳﹐陰陽有時﹐與脈爲期﹐此之謂也。

凡診﹐須認取二十四字名狀﹐與關前一分相符﹔推說證狀﹐與病者相應﹐使無差忒﹐庶可根據源治療。

卷之一

總論脈式

《經》云﹕常以平旦﹐陰气未動﹐陽气未散﹐飲食未進﹐經脈未盛﹐絡脈調勻﹐乃可診有過之脈。或有作爲﹐當停寧食頃﹐俟定乃診﹐師亦如之。

釋曰﹕停寧俟定﹐卽不拘於平旦。況倉卒病生﹐豈待平旦﹐學人知之。

《經》云﹕切脈動靜﹐而視精明﹐察五色﹐觀五臟有餘不足﹐六腑彊弱﹐形之盛衰﹐可以參決死生之分。

釋曰﹕切脈動靜者﹐以脈之潮會﹐必歸於寸口。三部診之﹐左關前一分爲人迎﹐以候六淫﹐爲外所因﹔右關前一分爲气口﹐以候七情﹐爲內所因﹔推其所自﹐用背經常﹐爲不內外因。三因𨿽分﹐猶乃未備﹐是以前哲類分二十四字﹐所謂七表八里九道。七表者﹐浮芤滑實弦緊洪﹔八里者﹐微沈緩澀遲伏濡弱﹔九道者﹐細數動虛促結代革散。𨿽名狀不同﹐證候差別﹐皆以人迎﹑气口一分而推之﹐與三部相應而說證。故《脈贊》曰﹕關前一分﹐人命之主﹐左爲人迎﹐右爲气口﹐神門決斷﹐兩在關後。而漢論亦曰﹕人迎緊盛傷於寒。以此推明﹐若人迎浮盛則傷風﹐虛弱沈細爲暑濕﹐皆外所因﹔喜則散﹐怒則激﹐憂澀思結﹐悲緊恐沈驚動﹐皆內所因。看與何部相應﹐卽知何經何髒受病﹐方乃不失病機也。其如診按表裏﹐名義情狀﹐姑如後說。但《經》所述﹐謂脈者血之腑也﹐長則气治﹐短則气病﹐數則煩心﹐大則病進。文藻𨿽雅﹐義理難尋﹐動靜之辭﹐有博有約。博則二十四字﹐不濫絲毫﹔約則浮沈遲數﹐總括綱紀。故知浮爲風爲虛﹐沈爲濕爲實﹐遲爲寒爲冷﹐數爲熱爲燥。風濕寒熱屬於外﹐虛實冷燥屬於內﹐內外旣分﹐三因穎別﹐學人宜詳覽﹐不可憚煩也。

《經》中所謂視精明者﹐蓋五臟精明聚於目﹐精全則目明﹐神定則視審﹐審視不了﹐則精明敗矣﹔直視上視﹐眩瞑瞑﹐皆可兼脈而論病狀也。

所謂察五色者﹐乃气之華也﹐赤欲如帛裹朱﹐不欲如赭﹔白欲如白璧之澤﹐不欲如堊﹔靑欲如蒼玉之澤﹐不欲如藍﹔黃欲如羅裹雄黃﹐不欲如黃土﹔黑欲如漆重澤﹐不欲如炭。五色精敗﹐壽不久矣。

所謂觀五臟有餘不足者﹐候之五聲。五聲者﹐髒之音﹐中之守也。中盛則气勝﹐中衰則气弱。故聲如從室中言者﹐是气之澀也﹔言微終日乃復言者﹐是气之奪也﹐譫妄不避善惡﹐神明之亂也﹔鄭聲言意不相續﹐陰陽失守也。故曰得守者生﹐失守者死。

所謂六腑彊弱﹐以候形之盛衰。頭者精明之府﹐頭傾視深﹐精神奪矣﹔背者胸中之府﹐背曲肩隨﹐府將壞矣﹔腰者腎之府﹐轉搖不能﹐腎將憊矣﹔膝者筋之腑﹐屈伸不能﹐筋將憊矣﹔骨者髓之府也﹐行則振掉﹐骨將憊矣。倉廩不藏者﹐腸胃不固也﹔水泉不止者﹐膀胱不藏也。得彊者生﹐失彊者死。此等證狀﹐醫者要門﹐在脈難明﹐惟證易辧。是故聖智備論垂教﹐學人宜兼明之﹐不可忽也。

卷之一

三部分位

三部從魚際至髙骨得一寸﹐名曰寸口﹔從寸口至尺﹐名曰尺澤﹐故曰尺中﹔寸後尺前名曰關﹐陽出陰入﹐以關爲界。又云﹕陰得尺內一寸﹐陽得寸內九分﹐從寸口入六分爲關分﹐從關分又入六分爲尺分﹐故三部共得一寸九分。

卷之一

六經所屬

心部在左手寸口﹐屬手少陰經﹐與小腸手太陽經合。

肝部在左手關上﹐屬足厥陰經﹐與膽足少陽經合。

腎部在左手尺中﹐屬足少陰經﹐與膀胱足太陽經合。

肺部在右手寸口﹐屬手太陰經﹐與大腸手陽明經合。

脾部在右手關上﹐屬足太陰經﹐與胃足陽明經合。

右腎在右手尺中﹐屬手厥陰﹝心包﹞經﹐與三焦手少陽經合。

手少陰之脈起於心中﹐出屬心系﹐下膈﹐絡小腸﹔其支者﹐從心系上挾咽﹐系目﹔其直者﹐復從心系卻上肺﹐出腋下﹐下循內後廉﹐行太陰心主之後﹐下肘內廉﹐循臂內後廉﹐抵掌後兌骨之端﹐入掌內廉﹐循小指之內出其端。

手太陽之脈起於小指之端﹐循手外側上腕﹐出踝中﹐直上循臂骨下廉﹐出肩解﹐繞肩胛﹐交肩上﹐入缺盆﹐絡心﹐循咽﹐下膈﹐抵胃﹐屬小腸﹔其支別者﹐從缺盆循頸﹐上頰﹐至目兌﹐卻入耳中﹔其支者﹐別頰上﹐抵鼻﹐至目內。

足厥陰之脈起於大指叢毛之際﹐上循足跗上廉﹐去內踝一寸﹐上踝八寸﹐交出太陰之後﹐上內廉﹐循股陰﹐入毛中﹐環陰器﹐抵小腹﹐挾胃屬肝﹐絡膽﹐上貫膈﹐布脇肋﹐循喉嚨之後﹐上入頏顙﹐連目系﹐上出額﹐與督脈會於巓﹔其支從目系下頰裏﹐環唇內﹔其支復從肝別貫膈﹐上注肺。

足少陽之脈起於目兌﹐上抵頭角﹐下耳後﹐循頸行手少陽之脈前﹐至肩上﹐卻交出少陽之後﹐入缺盆﹔其支者﹐從耳中出走耳前﹐至目兌後﹔其支者﹐自兌下大迎﹐合手少陽﹐於﹐下交頰車﹐下頸﹐合缺盆﹐下胸中﹐貫膈﹐絡肝﹐屬膽﹐循脇裏出气街﹐繞毛際﹐橫入髀厭中﹔直者﹐從缺盆下腋﹐循胸﹐過季脇﹐下合髀厭中﹐以下循髀太陽﹐出膝外廉﹐下外輔骨之前﹐直下抵絕骨之端﹐下出外踝之前﹐循足跗上﹐入小指次指之間﹔其支者﹐從跗上入大指﹐循歧骨內﹐出其端﹐還貫入爪甲﹐出三毛。

足少陰之脈起於小指之下﹐斜趨足心﹐出然谷之下﹐循內踝之後﹐別入跟中﹐上內﹐出內廉﹐上股內後廉﹐貫脊﹐屬腎﹐絡膀胱﹔其直者﹐從腎上貫肝膈﹐入肺中﹐循喉嚨﹐挾舌本﹔其支從肺出﹐絡心﹐注胸中。

足太陽之脈起於目內﹐上額﹐交巓上﹔其支者﹐從巓至耳上角﹔其直行者﹐從巓入絡腦﹐還出﹐別下項﹐循肩膊內﹐挾脊﹐抵腰中﹐入循膂﹐絡腎﹐屬膀胱﹔其支者﹐從腰中﹐下貫臀﹐入中﹐其支者﹐從膊內左右別下貫胛﹐挾脊內﹐過髀樞﹐循髀外後廉﹐下合中﹐下貫內﹐出外踝之後﹐循京骨至小指外側端。

手太陰之脈起於中焦﹐下絡大腸﹐還循胃口﹐上膈﹐屬肺﹐從肺系橫出腋下﹐下循內﹐行少陰心主之前﹐下肘中﹐循臂內上骨下廉﹐入寸口﹐上魚﹐循魚際出大指之端﹔其支者﹐從腕後直出次指內廉﹐出其端。

手陽明之脈起於大指次指之端﹐循指上廉﹐出合谷兩骨之間﹐上入兩筋之中﹐循臂上廉﹐入肘外廉﹐上外前廉﹐上肩﹐出肩骨之前廉﹐上出柱骨之會上﹐下入缺盆﹐絡肺﹐下膈﹐屬大腸﹔其支者﹐從缺盆上頸﹐貫頰﹐下入齒縫中﹐還出﹐挾口﹐交人中﹐左之右﹐右之左﹐上挾鼻孔。

足太陰之脈起於大指之端﹐循指內側白肉際﹐過核骨後﹐上內踝前廉﹐上內循脛骨後﹐交出厥陰之前﹐上循膝股內前廉﹐入腹﹐屬脾﹐絡胃﹐上膈﹐挾咽﹐連舌本﹐散舌下﹔其支者﹐復從胃別上膈﹐注心中。

足陽明之脈起於鼻﹐交中﹐下循鼻外﹐入上齒中﹐還出挾口﹐環唇﹐下交承漿﹐卻循頤後下廉﹐出大迎﹐循頰車﹐上耳前﹐過客主人﹐循髮際﹐至額顱﹔其支者﹐從大迎前﹐下人迎﹐循喉嚨﹐入缺盆﹐下膈﹐屬胃﹐絡脾﹔其直行者﹐從缺盆下乳內廉﹐下挾臍﹐入气沖中﹔其支者﹐起胃下口﹐循腹裹下﹐至气沖中而合﹐以下髀關﹐抵伏兔下﹐入膝臏中﹔下循外廉﹐下足跗﹐入中指內間﹔其支者﹐下膝三寸而別﹐以下入大指間﹐出其端。

手厥陰之脈起於胸中﹐出屬心包﹐下膈﹐歷絡三焦﹔其支者﹐循胸﹐出脇﹐下腋三寸﹐上抵腋下﹐下循內﹐行太陰少陰之間﹐入肘內﹐下臂﹐行兩筋之間﹐入掌中﹐循中指﹐出其端﹔其支者﹐從掌中﹐循小指次指﹐出其端。

手少陽之脈起於小指次指之端﹐上出兩指之間﹐循手錶腕﹐出臂外兩骨之間﹐上貫肘﹐循外﹐上肩﹐交出足少陽之後﹐入缺盆﹐交膻中﹐散絡心包﹐下膈﹐徧屬三焦﹔其支者﹐從膻中上﹐出缺盆﹐上項﹐挾耳後﹐直上出耳上角﹐以屈下頰﹐至﹔其支者﹐從耳後入耳中﹐卻出﹐至目銳。

卷之一

五臟所屬

左寸﹐外以候心﹐內以候膻中。右寸﹐外以候肺﹐內以候胸中。

左關﹐外以候肝﹐內以候膈中。右關﹐外以候脾﹐內以候胃脘。

左尺﹐外以候腎﹐內以候腹中。右尺﹐外以候心主﹐內以候腰。

釋曰﹕六髒﹐六腑﹐十二經絡﹐候之無逾三部。要之﹐前布六經﹐乃候淫邪外入﹐自經絡而及於髒﹔後說六髒﹐乃候情意內郁﹐自臟腑出而應於經。內外所因﹐穎然明白﹐學診之道﹐當自此始。外因𨿽自經絡而入﹐必及於髒﹐須識五臟部位﹔內因郁滿於中﹐必應於經﹐亦須徇經說證﹐不可偏局。故《經》云﹕上竟上﹐胸喉中事也﹔下竟下﹐腰足中事也。不可不通。

卷之一

五臟本脈體

人之脈者﹐乃血之隧道也﹐非气使則不能行﹐故血爲脈﹐气爲息﹐脈息之名﹐自是而分。呼吸者﹐气之橐﹔動應者﹐血之波瀾。其經以身寸度之﹐計十六丈二尺。一呼﹐脈再動﹐一吸﹐脈再動﹔呼吸定息﹐脈五動﹔閏以太息﹐則六動。一動一寸﹐故一息脈行六寸﹐十息六尺﹐百息六丈﹐二百息十二丈﹐七十息四丈二尺﹐計二百七十息﹐漏水下二刻﹐盡十六丈二尺﹐營周一身。百刻之中﹐得五十營。故曰﹐脈行陽二十五度﹐行陰二十五度也。

息者以呼吸定之﹐一日計一萬三千五百息﹐呼吸進退﹐旣遲於脈﹐故八息三分三毫三釐﹐方行一寸﹐八十三息三分三毫行一尺﹐八百三十三息三分行一丈﹐八千三百三十三息行十丈﹐餘六丈二尺﹐計五千一百六十七息﹐通計一萬三千五百息﹐方行盡十六丈二尺﹐經絡气周於一身﹐一日一夜大會於風府者是也。脈屬陰﹐陰行速﹐猶太陰一月一周天﹔息屬陽﹐陽行遲﹐猶太陽一歲一周天﹐如是則應天常度。故春肝脈弦細而長﹐夏心脈浮大而洪﹐長夏脾脈軟大而緩﹐秋肺脈浮澀而短﹐冬腎脈沈濡而滑。各以其時而候旺相休囚﹐脈息無不及太過之患﹐故曰平人。平人常气稟於胃﹐必以胃气爲本﹐取其資成也。合本髒气三分﹐微似弦洪緩澀沈﹐則爲平脈。若眞髒脈見﹐則不佳矣。廣如後說。

卷之一

六經本脈體

六經所以分手足陰陽者﹐以足爲本﹐手爲標。如足厥陰風木肝﹐與足少陽相火膽爲表裏﹐同在一處﹔足太陰濕土脾﹐與足陽明燥金胃﹔足少陰君火腎﹐與足太陽寒水膀胱﹐皆相附近。至於手三陰三陽﹐相去頗遠。蓋足陰陽本乎地﹐奠方有常﹔手陰陽法乎天﹐變化無定。

足爲常度﹐手爲揆度﹐體常盡變﹐故爲奇度﹐奇常揆度﹐其道一也。足厥陰肝脈﹐在左關上﹐弦細而長﹔足少陰腎脈﹐在左尺中﹐沈濡而滑﹔足太陰脾脈﹐在右關上﹐沈軟而緩﹔足少陽膽脈﹐在左關上﹐弦大而浮﹔足陽明胃脈﹐在右關上﹐浮長而澀﹔足太陽膀胱脈﹐在左尺中﹐洪滑而長﹔手厥陰心主包絡﹐在右尺中﹐沈弦而數﹔手少陰心脈﹐在左寸口﹐洪而微實﹔手太陰肺脈﹐在右寸口﹐澀短而浮﹔手少陽三焦脈﹐在右尺中﹐洪散而急﹔手陽明大腸脈﹐在右寸口﹐浮短而滑﹔手太陽小腸脈﹐在左寸口﹐洪大而緊。此手足陰陽六經脈體。及其消息盈虛﹐則化理不住﹔運動密移﹐與天地參同。彼春之暖﹐爲夏之暑﹔彼秋之忿﹐爲冬之怒﹔四變之動﹐脈與之應者﹐乃气候之至脈也。故要論云﹕厥陰之至其脈弦﹝一云沈短而數﹞﹐少陰之至其脈鉤﹝一云緊細而微﹞﹐太陰之至其脈沈﹝一云緊大而長﹞﹐少陽之至大而浮﹝一云乍疏乍數乍短乍長﹞﹐陽明之至短而澀﹝一云浮大而短﹞﹐太陽之至大而長。本脈至脈﹐𨿽識體狀﹐又須推尋六气交變﹐南政北政﹐司天在泉﹐少陰之脈﹐應與不應。如要論所詮﹐乙庚丙辛丁壬戊癸金水木火四運者﹐皆曰北政。少陰在泉﹐故寸不應。甲己土運﹐徳流四政﹐譬如巡狩而居南面北﹐謂之南政。少陰在天﹐故寸亦不應。若北政厥陰在泉﹐則右不應﹔太陰在泉﹐則左不應。若南政厥陰司天﹐則右不應﹔太陰司天﹐則左不應。諸不應者﹐反其診則見矣﹐此乃常度。合不應而響應﹐是謂太過﹔應而不應﹐是謂不及﹐皆爲外淫所因。所以欲知少陰應否者﹐以君火爲萬物資始﹐不可不知。此且以一歲而論之﹐若細推尋﹐當以日論﹐精微之道﹐不可不知。若歲主髒害﹐自當揆度平治﹐不能反隅﹐則不復也。

卷之一

五臟傳變病脈

右手關前一分爲气口者﹐以候髒气郁發﹐與胃气兼並﹐過與不及﹐乘克傳變也。以內气郁發﹐食气入胃﹐淫精於脈﹐自胃口出﹐故候於气口。以五臟皆稟气於胃﹐胃者﹐五臟之本﹐髒气不能自致於手太陰﹐必因胃气而至。邪气勝﹐胃气衰﹐故病甚﹔胃气絕﹐眞髒獨見﹐則死。

假如春肝脈﹐弦多胃少﹐曰肝病﹐但弦﹐無胃气﹐曰死﹔若其乘克﹐春𨿽有胃气﹐而有澀脈見﹐則秋必病﹔澀甚﹐則今病。夏心脈﹐洪多胃少﹐曰心病﹐但洪﹐無胃气﹐曰死﹔如乘克見微沈﹐則冬病﹔沈甚﹐則今病。秋肺脈﹐澀多胃少﹐曰肺病﹔但澀﹐無胃气﹐曰死﹔秋見洪﹐爲夏病﹔洪甚﹐爲今病。冬腎脈﹐沈多胃少﹐曰腎病﹔但沈﹐無胃气﹐曰死﹔冬見濡﹐爲長夏病﹐濡甚﹐爲今病。

長夏脾脈﹐濡多胃少﹐曰脾病﹔但濡﹐無胃气﹐曰死﹔長夏見弦脈﹐爲春病﹔弦甚﹐爲今病。

又如春肝脈﹐合弦細而長﹐太過則實彊﹐令人善怒﹐忽忽眩冒癲疾﹔不及則微虛﹐令人胸痛引背﹐兩脇滿。夏心脈﹐合洪而微實﹐太過則來去皆盛﹐令人身熱膚痛﹐爲浸淫﹔不及則來不盛去反盛﹐令人煩心﹐上咳唾﹐下气泄。秋肺脈﹐合浮而短澀﹐太過則中堅傍虛﹐令人逆气背痛﹐慍慍然﹔不及則毛而微﹐令人呼吸少气﹐上咯血﹐下喘聲。冬腎脈﹐合沈而緊實﹐太過則如彈石﹐令人解﹐脊脈痛﹐少气﹐不欲言﹔不及則其去如數﹐令人心懸如饑﹐眇中淸﹐脊中痛﹐少腹滿﹐小便變。長夏脾脈﹐當沈而濡長﹐太過則如水之流﹐令人四肢不舉﹔不及則如烏之喙﹐令人九竅不通﹐名曰重彊。太過不及﹐脈之大要﹐迫近而微﹐不可失機。

又人之五臟﹐配木火土金水﹐以養魂神意魄志﹐生怒喜思憂恐。故因怒則魂門弛張﹐木气奮激﹐肺金乘之﹐脈必弦澀﹔因喜則神廷融泄﹐火气赫羲。腎水乘之﹐脈必沈散﹔因思則意捨不寧﹐土气凝結﹐肝木乘之﹐脈必弦弱﹔因憂則魄戶不閉﹐金气澀聚﹐心火乘之﹐脈必洪短﹔因恐則志室不遂﹐水气旋卻﹐脾土乘之﹐脈必沈緩。此蓋五情動不以正﹐侮所不勝﹐旣不慕徳﹐反謂能勝而乘之﹐侮反受邪﹐此之謂也。其病有五﹐五五二十五變。若其能所傳授﹐勝克流變﹐又當詳而論之。故《經》曰﹕五臟受气於其能生﹐傳之於其所勝﹔气捨於其所生﹐死於其所不勝。如肝受气於心﹐傳於脾﹐气捨於腎﹐至肺而死﹔心受气於脾﹐傳於肺﹐气捨於肝﹐至腎而死﹔脾受气於肺﹐傳於腎﹐气捨於心﹐至肝而死﹔肺受气於腎﹐傳於肝﹐气捨於脾﹐至心而死﹔腎受气於肝﹐傳於心﹐气捨於肺﹐至脾而死。則知肝死於肺﹐候於秋﹐庚篤辛死﹐餘皆仿此。又如甲乙主寅卯﹐丙丁主巳午﹐庚辛主申酉﹐壬癸主亥子﹐戊己主辰戌丑未。一日一夜五分﹐則可以占死者之早暮﹐此病之次也﹔然卒發者不必治於傳﹐或其傳化不以次﹐不以次入者﹔憂恐怒喜思﹐令不得以其次﹐故令人有大病矣。此五臟傳變之大要﹐學人幸畱神焉。

卷之一

六經中傷病脈

左手關前一分爲人迎者﹐以候寒暑燥濕風熱中傷於人﹐其邪咸自脈絡而入﹐以迎納之﹐故曰人迎。前哲方論﹐謂太陽爲諸陽主气﹐凡感外邪﹐例自太陽始﹐此考尋經意﹐似若不然。風喜傷肝﹐寒喜傷腎﹐暑喜傷心包﹐濕喜傷脾﹐熱傷心﹐燥傷肺﹐以暑熱一气﹐燥濕同源﹐故不別論。以類推之﹐風當自少陽入﹐濕當自陽明入﹐暑當自三焦入﹐寒卻自太陽入。故《經》曰﹕陰爲之主﹐陽與之正﹐別於陽者﹐知病從來﹐此之謂也。諸太陽傷寒﹐主左手尺中與人迎皆浮緊而盛。浮者﹐足太陽脈也﹔緊者﹐傷寒脈也﹔盛者﹐病進也。其證頭項彊﹐腰脊痛﹐無汗惡寒﹐不惡風。陽明傷濕﹐右手關上與人迎皆澀細而長。澀者﹐足陽明脈也﹔細者﹐傷濕脈也﹔長者﹐病襲也。其證關節疼痛﹐重痺而弱﹐小便澀祕﹐大便飧泄。少陽傷風﹐左手關上與人迎皆弦浮而散。弦者﹐足少陽脈也﹔浮者﹐傷風脈也﹔散者﹐病至也。其證身熱惡風﹐自汗項彊﹐筋滿。手少陽傷暑﹐右手尺中與人迎皆洪虛而數。洪者﹐手少陽脈也﹔虛者﹐傷暑也﹔數者﹐病增也。其證身熱惡寒﹐頭痛﹐狀如傷寒﹐煩渴。足太陰傷濕﹐右手關上與人迎皆濡細而沈。濡者﹐足太陰脈也﹔細者﹐濕脈也﹔沈者﹐病著也。其證身重腳弱﹐關節煩疼﹐冷痺脹滿。足少陰傷寒﹐左尺中與人迎皆沈緊而數。沈者﹐足少陰脈也﹔緊者﹐寒脈也﹔數者﹐病傳也。其證口燥舌漧而渴﹐背惡寒﹐反發熱倦怠。足厥陰傷風﹐左關上與人迎皆弦弱而急。弦者﹐厥陰脈也﹔弱者﹐風脈也﹔急者﹐病變也。其證自汗惡風而倦﹐小腹急痛。手厥陰心包傷暑﹐在右尺中與人迎皆沈弱而緩。沈者﹐心包脈也﹔弱者﹐傷暑也﹔緩者﹐病倦也。其證往來寒熱﹐狀如瘧﹐煩渴眩暈﹐背寒面垢﹐此乃分布六經﹐感傷外邪﹐除燥熱外﹐敍此四气﹐以爲宗兆。若其傳變﹐自當根據六經別論所傷﹐隨經說證﹐對證施治。或燥熱傷心肺﹐亦當根據經推明理例調治。如四气兼並﹐六經交錯﹐亦當隨其脈證﹐審處別白﹐或先或後﹐或合或並﹐在絡在經﹐入表入裏﹐四時之動﹐脈與之應﹐气候以時﹐自與脈期。微妙在脈﹐不可不察﹔察之有紀﹐從陰陽始﹔始之有經﹐從陰陽生﹐此之謂也。

卷之一

五用乖違病脈

察脈必以人迎气口分內外所因者﹐乃學診之要道也。所以《脈贊》云﹕關前一分﹐人命之主。然旣有三因﹐固不可盡﹐詳而考之﹐於理自備。且如疲極筋力﹐盡神度量﹐飲食饑飽﹐叫呼走气﹐房室勞逸﹐及金瘡折﹐虎野狼毒虫﹐鬼疰客忤﹐畏壓溺等﹐外非六淫﹐內非七情﹐內外不收﹐必屬不內不外。𨿽漢論曰﹕人迎緊盛傷於寒﹐气口緊盛傷於食。殊不知飲食入胃﹐能助發宿蘊﹐其所以應於气口者﹐正由七情郁發﹐因食助見﹐本非宿食能應气口。且如宿食脈﹐有浮大而微澀者﹐有數而滑實者。﹝在陰則澀﹐在陽則滑﹞宿食不化﹐脈則沈緊﹔宿食成瘕﹐脈則沈重。此等名證﹐皆曰傷胃﹐胃何關於气口耶﹖其如疲極筋力﹐其脈弦數而實。筋痛則動﹐皆傷肝也﹔凝思則滑﹐神耗則散﹐皆傷心也﹔弦誦耗气﹐脈濡而弱﹐叫呼走气﹐脈散而急﹐皆傷肺也﹔房勞失精﹐兩尺浮散﹐男子遺精﹐女子半產﹐弦大而革﹐皆傷腎也。上件明文﹐气口何與﹖況髒寒蛔厥﹐脈自微浮﹐及爲緊滑﹔胃虛不食﹐其脈必緩﹐亦有微濡﹔五飲停伏﹐浮細而滑﹔久蓄沈積﹐沈細而軟﹔形虛自汗﹐脈皆微濡﹔揮霍變亂﹐脈自沈伏﹔僵僕墜下﹐脈則細滑﹔折傷損﹐瘀血在內﹐疝瘕癖﹐五內作痛﹐脈皆弦緊﹔中寒結﹐脈則遲澀﹔五積六聚﹐食飲痰气﹐伏畱不散﹐隧道節滯﹐脈皆促結﹔三消熱中﹐尺中洪大﹔癲狂神亂﹐關上洪疾﹔气實脈沈﹐血實脈滑﹐气血相搏﹐脈亦沈實。婦人妊娠﹐脈則和滑﹔遁屍屍疰﹐脈沈而不至寸﹐或三部緊急﹔鬼祟附著﹐脈兩手乍大乍小﹐乍短乍長。陽邪來見﹐脈則浮洪﹔陰邪來見﹐脈則沈緊。鬼疰客忤﹐三部皆滑﹐洪大裊裊﹐沈沈澤澤﹐但與證不相符者﹐皆五屍鬼邪遁疰之所爲也。如診得此等脈證﹐𨿽與人迎气口相應﹐亦當分數﹐推尋三因﹐交結四句﹐料簡所謂單內單外﹐不內不外﹐亦內亦外﹐亦不內外。脈理微妙﹐藝能難精﹐學然後知不足﹐教然後知困﹐此之謂也。然形於朕兆﹐墮於數義﹐未有不學而能者﹐未有學而不成者﹐學人宜畱心焉。又如忽見異像﹐驚惑眩亂﹐脈多失序﹔急虛卒中﹐五臟閉絕﹐脈不往來﹔譬如墮溺﹐脈不可察﹐與夫金瘡折﹐頓走血气﹐脈亦無準。學人當看外證﹐不必拘脈。

卷之一

脈偶名狀

浮者﹐按之不足﹐舉之有餘。與人迎相應﹐則風寒在經﹔與气口相應﹐則榮血虛損。

沈者﹐舉之不足﹐按之有餘。與人迎相應﹐則寒伏陰經﹔與气口相應﹐則血凝腹髒。

遲者﹐應動極緩﹐按之盡牢。與人迎相應﹐則濕寒凝滯﹔與气口相應﹐則虛冷沈積。

數者﹐去來促急﹐一息數至。與人迎相應﹐則風燥熱煩﹔與气口相應﹐則陰虛陽盛。

虛者﹐遲大而軟﹐按之豁然。與人迎相應﹐則經絡傷暑﹔與气口相應﹐則榮衛走本。

實者﹐按舉有力﹐不疾不遲。與人迎相應﹐則風寒貫經﹔與气口相應﹐則气血壅脈。

緩者﹐浮大而軟﹐去來微遲。與人迎相應﹐則風熱入髒﹔與气口相應﹐則怒極傷筋。

緊者﹐動轉無常﹐如紉單綫。與人迎相應﹐則經絡傷寒﹔與气口相應﹐則臟腑作痛。

洪者﹐來之至大﹐去之且長。與人迎相應﹐則寒壅諸陽﹔與气口相應﹐則气攻百脈。

細者﹐指下尋之﹐來往如綫。與人迎相應﹐則諸經中濕﹔與气口相應﹐則五臟凝涎。

滑者﹐往來流利﹐有如貫珠。與人迎相應﹐則風痰潮溢﹔與气口相應﹐則涎飲凝滯。

澀者﹐參伍不調﹐如雨沾沙。與人迎相應﹐則風濕寒痺﹔與气口相應﹐則津汗血枯。

弦者﹐端緊徑急﹐如張弓弦。與人迎相應﹐則風走注痛﹔與气口相應﹐則飲積溢疼。

弱者﹐按之欲絕﹐輕軟無力。與人迎相應﹐則風濕緩縱﹔與气口相應﹐則筋絕痿弛。

結者﹐往來遲緩﹐時止更來。與人迎相應﹐則陰散陽生﹔與气口相應﹐則積阻气節。

促者﹐往來急數﹐時止復來。與人迎相應﹐則痰壅陽經﹔與气口相應﹐則積畱胃腑。

芤者﹐中空傍實﹐如按慈蔥。與人迎相應﹐則邪壅吐衄﹔與气口相應﹐則榮虛妄行。

微者﹐極細而軟﹐似有若無。與人迎相應﹐則風暑自汗﹔與气口相應﹐則微陽脫泄。

動者﹐在關如豆﹐厥厥不行。與人迎相應﹐則寒疼冷痛﹔與气口相應﹐則心驚膽寒。

伏者﹐沈隱不出﹐著骨乃得。與人迎相應﹐則寒濕痼閉﹔與气口相應﹐則凝思滯神。

長者﹐往來流利﹐出入三關。與人迎相應﹐則微邪自愈﹔與气口相應﹐則髒气平治。

短者﹐按舉似數﹐不及本部。與人迎相應﹐則邪閉經脈﹔與气口相應﹐則積遏髒气。

濡者﹐按之不見﹐輕手乃得。與人迎相應﹐則寒濕散漫﹔與气口相應﹐則飧泄緩弱。

革者﹐沈伏實大﹐如按鼓皮。與人迎相應﹐則中風著濕﹔與气口相應﹐則半產脫精。

散者﹐有陽無陰﹐按之滿指。與人迎相應﹐則淫邪脫泄﹔與气口相應﹐則精血敗耗。

代者﹐髒絕中止﹐余髒代動﹐無問內外所因﹐得此必死。

卷之一

七表病脈

浮爲在表﹐爲風﹝應人迎﹞﹐爲气﹝應气口﹞﹐爲熱﹐爲痛﹐爲嘔﹐爲脹﹐爲痞﹐爲喘﹐爲厥﹐爲內結﹐爲滿不食。浮大爲鼻塞﹐浮緩爲不仁﹐浮大長爲風眩癲疾﹐浮滑疾爲宿食﹐浮大而澀爲宿食滯气﹐浮短爲肺傷諸气﹐浮滑爲飲﹑爲走刺﹐浮細而滑爲傷飲﹐浮滑疾緊爲百合病﹐浮數大便堅﹑小便數﹐浮緊爲淋﹑爲癃閉。

寸芤爲吐血﹐微芤爲衄血﹐關芤爲大便出血﹐尺芤爲下焦虛﹑小便出血。

滑爲吐﹐爲滿﹐爲咳﹐爲熱﹐爲伏痰﹐爲宿食﹐爲蓄血﹐爲經閉﹐爲鬼疰﹐爲血气俱實。滑散爲癱緩﹐滑數爲結熱﹐滑實爲胃熱﹐和滑爲妊娠﹐滑而大小不均必吐﹐爲病進﹐爲泄利﹐滑而浮大﹐小腹痛﹐溺則陰中痛﹐大便亦然。

實爲熱﹐爲嘔﹐爲痛﹐爲气塞﹐爲喘咳﹐爲大便不禁。實緊爲陰不勝陽﹐爲胃熱﹐爲腰痛。

弦爲寒﹐爲痛﹐爲飲﹐爲瘧﹐爲水气﹐爲中虛﹐爲厥逆﹐爲拘急﹐爲寒癖。弦緊爲惡寒﹐爲疝瘕﹐爲癖﹐爲瘀血﹔雙弦脇急痛﹔弦而鉤爲脇下刺痛﹔弦長爲積﹐隨左右上下。

緊爲寒﹐爲痛﹝頭骨肉等﹞﹐爲咳﹐爲喘﹐爲滿。浮緊爲肺有水﹐緊滑爲蛔動﹐爲宿食﹐爲吐逆﹐緊急爲遁屍﹐緊數爲寒熱。

洪爲脹﹐爲滿﹐爲痛﹐爲熱﹐爲煩。洪實爲癲﹐洪緊爲癰疽﹐爲喘急﹐亦爲脹﹐洪大爲祟﹐洪浮爲陽邪來見。

卷之一

八里病脈

微爲虛﹐爲弱﹐爲衄﹐爲嘔﹐爲泄﹐爲亡汗﹐爲拘急。微弱爲少气﹐爲中寒。

沈爲在裏﹐爲實﹐爲水﹐爲寒﹐爲喘﹐爲﹐爲瘕。沈弱爲寒熱﹐沈細爲少气﹐臂不能舉﹐沈滑爲風水﹑爲下重﹐沈緊爲上熱下冷﹐沈重而直前絕者﹐爲瘀血﹐沈重而中散﹐爲寒食成瘕﹐沈重不至寸﹐徘徊絕者爲遁屍﹐沈緊爲懸飲﹐沈遲爲痼冷﹐沈重爲傷暑發熱。

緩爲在下﹐爲風﹐爲寒﹐爲弱﹐爲痺﹐爲疼﹐爲不仁﹐爲气不足﹐爲眩暈。緩而滑爲熱中﹐緩而遲爲虛寒相搏﹐食冷則咽痛。

澀爲少血﹐爲亡汗﹐爲气不足﹐爲逆冷﹐爲下痢﹐爲心痛。澀而緊爲痺﹐爲寒濕。

遲爲寒﹐爲痛。遲而澀爲瘕咽酸。

伏爲霍亂﹐爲疝瘕﹐爲水气﹐爲溏泄﹐爲停痰﹐爲宿食﹐爲諸气上衝﹐爲惡膿貫肌。

濡爲虛﹐爲痺﹐爲自汗﹐爲气弱﹐爲下重。濡而弱爲內熱外冷自汗﹐爲小便難。

弱爲虛﹐爲風熱﹐爲自汗。

卷之一

九道病脈

細爲气血俱虛﹐爲病在內﹐爲積﹐爲傷濕﹐爲後泄﹐爲寒﹐爲神勞﹐爲憂傷過度﹐爲腹滿。細而緊爲瘕積聚﹐爲刺痛。細而滑爲僵僕﹐爲發熱﹐爲嘔吐。

數爲熱﹐爲虛﹐爲吐﹐爲痛﹐爲煩渴﹐爲煩滿。

動爲痛﹐爲驚﹐爲攣﹐爲泄﹐爲恐。

虛爲寒﹐爲虛﹐爲腳弱﹐爲食不消化﹐爲傷暑。

促﹐經並無文。

釋曰﹕其促有五﹕一曰气﹐二曰血﹐三曰飲﹐四曰食﹐五曰痰。但髒熱則脈數﹐以气血痰飲畱滯不行則止促﹐止促非惡脈也。

結爲痰﹐爲飲﹐爲血﹐爲積﹐爲气。

釋曰﹕气寒脈緩則爲結﹐數則爲促﹐𨿽緩數不同﹐結亦當如促脈分別可也。

散﹐經無文。

釋曰﹕六腑气絕於外﹐則手足寒﹐上气﹔五臟气絕於內﹐則下利不禁﹐甚者不仁﹐其脈皆散﹐散則不聚﹐病亦危矣。

革爲滿﹐爲急﹐爲虛寒相搏﹐婦人半產漏下。

釋曰﹕革者革也﹐固結不移之狀。三部應之﹐皆危脈也。

代者﹐一臟絕﹐他髒代至。

釋曰﹕代﹐眞死脈﹐不分三部﹐隨應皆是。

如前所例﹐皆本聖經﹐學人當熟讀﹐令心開眼明﹐識取體狀﹐然後交絡互織﹐所謂六經流注﹐五臟相傳﹐各以部位推尋﹐使了然不昧。其如隨病分門﹐諸脈證狀﹐尢當參對審詳之。如是精誠﹐方可爲醫者之萬分﹔不爾則倚傍聖教﹐欺罔賢良﹐爲含靈之巨賊﹐幸宜勉旃。

卷之二

太醫習業

國家以文武醫入官﹐蓋爲養民設。未有不自學古而得之者﹐學古之道﹐𨿽別而同。爲儒必讀五經三史﹐諸子百家﹐方稱學人。醫者之經﹐《素問》《靈樞》是也﹔史書﹐卽諸家本艸是也﹔諸子﹐《難經》《甲乙》《太素》《中藏》是也﹔百家﹐《鬼遺》《龍樹》《金鏃刺要》《銅人》《明堂》《幼幼新書》《產科保慶》等是也。儒者不讀五經﹐何以明道徳性命﹐仁義禮樂﹔醫不讀《靈》《素》﹐何以知陰陽運變﹐徳化政令。儒不讀諸史﹐何以知人材賢否﹐得失興亡﹔醫不讀本艸﹐何以知名徳性味﹐養生延年。儒不讀諸子﹐何以知崇正衛教﹐學識醇疵﹔醫不讀《難》《素》﹐何以知神聖工巧﹐妙理奧義。儒不讀百家﹐何以知律曆制度﹐休咎吉凶﹔醫不讀雜科﹐何以知脈穴骨空﹐奇病異證。然𨿽如是﹐猶未爲博﹐況經史之外﹐又有文海類集﹐如漢之班馬﹐唐之韓柳﹐及我大宋﹐文物最盛﹐難以槪舉﹐醫文漢亦有張仲景華佗﹐唐則孫思邈王冰等﹐動輒千百卷﹐其如本朝《太平聖惠》《乘間集效》《神功萬全》《備見崇文》《名醫別錄》﹐豈特汗牛充棟而已哉﹖使學人一覽無遺﹐博則博矣﹐倘未能反約﹐則何以適從。予今所述﹐乃收拾諸經筋髓﹐其亦反約之道也。讀醫方者﹐當推上聖養民設教爲意﹐庶不負於先覺也。

卷之二

五科凡例

凡學醫﹐必識五科七事。五科者﹐脈病證治﹐及其所因﹔七事者﹐所因復分爲三。故因脈以識病﹐因病以辧證﹐隨證以施治﹐則能事畢矣。故《經》曰﹕有是脈而無是診者﹐非也。究明三因﹐內外不濫﹐參同脈證﹐盡善盡美。

凡學脈﹐須先識七表八里九道名體證狀﹐了然分別﹐然後以關前一分應動相類﹐分別內外及不內外。又須知二十四脈﹐以四脈爲宗﹐所謂浮沈遲數﹐分風寒暑濕﹐虛實冷熱﹐交結諸脈﹐隨部說證﹐不亦乎。

凡審病﹐須先識名﹐所謂中傷寒暑風濕瘟疫時气﹐皆外所因﹔臟腑虛實﹐五勞六極﹐皆內所因﹔其如金瘡折﹐虎野狼毒虫﹐涉不內外。更有三因備具﹐各有其名﹐所謂名不正則言不順﹐言不順則事不成﹐學不可不備。

凡學審證﹐須知外病自經絡入﹐隨六經所出﹐井營輸源經合各有穴道﹐起沒流傳﹐不可不別。內病自五臟郁發﹐證候各有部分﹐溢出諸脈﹐各有去處。所謂上竟上﹐頭項胸喉中事也﹔下竟下﹐腹肚腰足中事也。

凡用藥﹐須熟讀本艸﹐廣看方書﹐雷公炮灸﹐隨方過制﹐汗下補吐﹐輕重澀滑﹐燥潤等性﹐量病淺深﹐飲服多寡﹐五徳五味﹐七情八反﹐升合分兩﹐朝代不同﹐一一備學﹐將欲對治﹐須識前後。故《經》曰﹕先去新病﹐病當在後。

凡治病﹐先須識因﹐不知其因﹐病源無目。其因有三﹐曰內﹐曰外﹐曰不內外。內則七情﹐外則六淫﹐不內不外﹐乃背經常﹐《金匱》之言﹐實爲要道。《巢氏病源》﹐具列一千八百餘件﹐蓋爲示病名也﹐以此三條﹐病源都盡﹐不亦反約乎。

凡學醫﹐旣明五科﹐每科須識其要。脈有浮沈遲數﹐病有風勞气冷﹐證有虛實寒熱﹐治有汗下補吐﹐若於三因推明﹐外曰寒熱風濕﹐內曰喜怒憂思﹐不內外曰勞逸作彊﹐各有證候﹐詳而推之﹐若网在綱﹐有條不紊。

凡看古方類例﹐最是朝代沿革。升合分兩差殊﹐若數味皆用分兩﹐不足較也﹐第中間有用升合枚數﹐大段不同。升斗秤尺﹐本自積黍﹐黍自不可見﹐度量衡卒亦難明。今以《錢譜》推測﹐粗知梗槪。

凡度者﹐分寸尺丈引。本以一黍之廣爲分﹐十分爲寸﹐十寸爲尺﹐十尺爲丈﹐十丈爲引。觀今之尺數等不同﹐如周尺長八尺﹐京尺長一尺六寸﹐淮尺長一尺二寸﹐樂尺長一尺二寸五分﹐並以小尺爲率﹐小尺旣自三微起﹐卻自可準。唐武徳年﹐鑄開元錢八分﹐當十二錢半得一尺﹐排錢比之﹐十一个已及一尺﹐又不知唐用何尺。顧漢唐龠量﹐並用尺寸分布﹐尺寸如是不齊﹐將何憑據﹐博古君子﹐必有說矣。

凡量者﹐龠合升斗斛。本以黃鐘龠容十二銖﹐合龠爲合﹐重二十四銖。今以錢準﹐則六銖錢四个﹐比開元錢三个重﹐升斗斛皆累而成數。漢唐同用﹐至宋紹興﹐升容千二百銖﹐則古文六銖錢二百个﹐開元二百二十个﹐以紹興一升得漢五升﹐其餘私有﹐不足計也。

凡衡者﹐銖兩斤鈞石。亦以黃鐘龠所容重十二銖﹐兩之爲兩﹐二十四銖爲兩﹐十六兩爲斤﹐三十斤爲鈞﹐四鈞爲石。每兩則古文六銖錢四个﹑開元錢三个。至宋廣秤﹐以開元錢十个爲兩﹐今之三兩﹐得漢唐十兩明矣。《千金》《本艸》﹐皆以古三兩爲今一兩﹐以古三升爲今一升﹐諸藥類例﹐尢爲難辧。且如半夏一升準五兩﹐不知用何升何兩。此修合制度之要務﹐不可不知。漢銅錢質如周錢﹐文曰半兩﹐重如其文。孝文五年﹐錢益多而輕﹐乃更鑄四銖﹐其文爲半兩﹐雜以鉛鐵錫﹐非淆雜爲巧﹐則不得贏﹐而姦或盜﹐磨錢質取熔。有司言錢輕重﹐請郡國鑄五銖錢﹐周郭有質﹐令不得磨取熔。則知漢以二半兩錢爲兩﹐重十銖明矣﹐漢唐例以二十四銖爲一兩﹐抑未知修史人攺作唐例﹐亦不可知。觀《錢譜》漢無六銖錢﹐至唐方有﹐今以五銖錢十六个﹐正得開元錢十个重。又以六銖錢十二个﹐正得開元錢九个重。則知開元錢每个以重八銖。唐武徳四年鑄開元通寶﹐徑八分﹐重二銖四累﹐積十錢爲兩﹐似難考據﹐明食貨者﹐必有說焉。

按藥書﹐漢方湯液﹐大劑三十餘兩﹐小劑十有餘兩﹐用水六升或七升﹐多煎取二升三升﹐並分三服。若以古龠量水七升﹐煎今之三十兩﹐未淹得過﹔況散末藥只服方寸刀圭匕﹐丸子如梧桐子大﹐極至三十粒﹐湯液豈得如此懸絕。又如風引湯﹐一劑計五十五兩﹐每兩隻用三指撮﹐水三升﹐煮三沸﹐去滓溫服一升。觀其煮制﹐每只三指撮﹐未應料劑如此之多﹐此又可疑也。今以臆說﹐漢方當用半兩錢二枚爲一兩﹐且以術附湯方較﹐若用漢兩計一百八十銖﹐得開元錢二十二个半重﹐若分三服﹐已是今之七錢半重一服﹔若以唐方準計﹐三百三十六銖﹐得開元錢四十二个重﹐每服計今之十四錢重﹐大略可知﹔若以開元錢準得一百單五个重﹐分三服﹐每服計三十五錢重。此猶是小劑﹐況有大劑各件﹐兩數之多者﹐未易槪舉。畱心此道﹐幸少詳焉。

凡古書所詮﹐不出脈病證治四科﹐而撰述家有不知此﹐多致顯晦﹐文義重復。要當以四字類明之﹐四字者﹐卽名體性用也。如脈﹐浮則爲名﹐舉有餘按不足爲體﹐爲風爲虛曰性﹐可補可汗曰用﹔如病﹐太陽傷風爲名﹐感已嗇嗇爲體﹐惡風自汗爲性﹐傳變經絡爲用﹔如證﹐太陽風證爲名﹐頭項疼腰腳痛爲體﹐不與諸經濫爲性﹐候其進退爲用﹔如治﹐藥桂則爲名﹐出處形色爲體﹐徳味備缺爲性﹐汗下補吐爲用。以此推之﹐讀《脈經》﹐看病源﹐推方證﹐節本艸﹐皆用此法﹐無餘蘊矣。

卷之二

紀用備論

夫陰陽運五气﹐行乎天地之間﹐則神明爲之紀﹐故有徳化政令變眚之異﹔物類稟五行﹐孕於八方之內﹐則生靈賴其資﹐故有功能气味性用之殊。苟气運之失常﹐非藥石則不療﹐所謂功奪造化﹐恩備裁成者﹐無逾於藥石也。故敷和﹑彰顯﹑溽蒸﹑淸潔﹑淒者﹐五气之徳也﹔安魂﹑育神﹑益气﹑定魄﹑守志者﹐百藥之功也﹔生榮﹑蕃茂﹑丰備﹑緊斂﹑淸謐者﹐五气之化也﹔通潤﹑悅懌﹑輕身﹑潤澤﹑益精者﹐百藥之能也﹔舒啟﹑明曜﹑安靜﹑勁切﹑凝肅者﹐五气之政也﹔開明﹑利脈﹑滑膚﹑堅肌﹑彊骨者﹐百藥之气也。風熱濕燥寒者﹐五气之令也﹔酸苦甘辛鹹者﹐百藥之味也。顧玆气運﹐與萬物𨿽種種不齊﹐其如成像效法﹐無相奪倫﹔一一主對﹐若合符契。至於勝復盛衰﹐不能相多﹔往來升降﹐不能相無﹔故各從其動而興災變﹐亦不相加也。於是有振發﹑銷鑠﹑驟注﹑肅殺﹑凜冽者﹐五气之變也﹔在藥則有收斂﹑幹焦﹑甜緩﹑斂澀﹑滋滑者﹐百藥之性也。散落﹑燔炳﹑霜潰﹑蒼隕﹑冰雪者﹐五气之眚也﹔在藥則有鼽衄﹑溢汗﹑嘔吐﹑涎湧﹑泄利者﹐百藥之用也。徳化者气之祥﹐功能者藥之良﹔政令者气之章﹐气味者藥之芳。古之治法﹐遇歲主髒害﹐𨿽平治之不同﹐必以所勝而命之﹐故《經》曰﹕上淫於下﹐所勝平之﹐平天气也﹔下淫於內﹐所勝治之﹐治地气也。故司天之气﹐風淫所勝﹐平以辛涼﹔諸气在泉﹐風淫於內﹐治以辛涼﹐此之謂也。至於折抑主客﹐郁發勝復﹐治之亦莫越於功能气味﹐蓋從其徳化政令之所爲也。今則不然﹐惟取其性用之所利﹐而治其災變之所傷﹐寒者熱之﹐熱者寒之﹐溫者淸之﹐淸者溫之﹐散者收之﹐收者散之﹐滑者澀之﹐澀者滑之﹐燥者潤之﹐急者緩之﹐堅者之﹐脆者柔之﹐衰者補之﹐彊者瀉之。故略去功能气味﹐隨其性用﹐以備治法之總目﹐合和修治之大綱﹐備禦災變之要略爾。衛生明哲之士﹐當不拘於此也。夫五味各隨其所喜攻﹐酸先入肝﹐苦先入心﹐甘先入脾﹐辛先入肺﹐鹹先入腎﹐久而增气﹐則髒气偏勝﹐偏勝則有偏害﹐偏害則致偏絕﹐夭之由也。是以政理觀化﹐藥集商量。《服餌》云﹕藥不具五味五气﹐而久服之﹐𨿽且獲勝﹐久必暴夭﹐此之謂也。近世庸俗爲治﹐使人單服附子﹐爲害滋多﹐可不謹乎。

卷之二

臟腑配天地論

韓子曰﹕形而上者謂之天﹐形而下者謂之地﹐介於其兩間者謂之人。人受天地之中以生﹐莫不稟二气以成形。是以六气緯空﹐五行麗地﹐人則默而象之。故足厥陰肝居於巳﹐手厥陰右腎居於亥﹐巳亥爲天地之門戶﹐故風木化焉。足少陰腎居於子﹐手少陰心居於午﹐子午得天地之正中﹐故君火位焉。足太陰脾居於未﹐手太陰肺居於丑﹐丑未爲歸藏之標本﹐故濕土守焉。足少陽膽居於寅﹐手少陽三焦居於申﹐寅申握生化之始終﹐故相火麗焉。足陽明胃居於酉﹐手陽明大腸居於卯﹐卯酉爲日月之道路﹐故燥金行焉。足太陽膀胱居於辰﹐手太陽小腸居於戌﹐辰戌爲七政之魁罡﹐故寒水注焉。此三才應奉﹐二气相須﹐不刊之說﹐如指諸掌。至於五行六气﹐第相資生﹐亦莫不有自然之序。如厥陰風木生少陰君火﹐君火生太陰濕土﹐濕土生少陽相火﹐相火生陽明燥金﹐燥金生太陽寒水﹐順天道而右旋﹐所謂營運也。或問君火生土﹐土復能生相火﹐火復生金﹐其義何在﹖此生成之道也。相火旣已發焰﹐暈暈灰滅﹐非土不成﹐未見虛空能聚火﹐金在礦﹐非火不能出。所以《河圖》火七居西室﹐金九居南室﹐蓋互顯其成能也﹐若以一性而推之﹐無所不備。故木焚則爲火﹐絞則爲水﹔石擊則爲火﹐熔則爲水。洲澶之內﹐江河競注﹔大海之中﹐火光常起﹐此皆性之本有也﹐又何疑土中火﹑火中金。夫木火土金水﹐此乃常度﹐人皆知之﹔至於風暑濕燥寒﹐謂之揆度﹐鮮有能明其狀者。故以木比風﹐以火比暑﹐以土比濕﹐以金比燥﹐以水比寒﹐仍以上下二气而配手足三陰三陽﹐則謂之奇度。又況五行各各不同﹐有正气﹐有太過﹐有不及。天地气化旣然﹐人之臟腑亦然﹐感而爲病﹐或外邪﹐或本气﹐或稟賦﹐必當推類﹐隨三度而調之。非究心明道之士﹐孰能與此。

卷之二

三因論

夫人稟天地陰陽而生者﹐蓋天有六气﹐人以三陰三陽而上奉之﹔地有五行﹐人以五臟五腑而下應之。於是資生皮肉筋骨﹑精髓血脈﹑四肢九竅﹑毛髮齒牙唇舌﹐總而成體﹐外則气血循環﹐流注經絡﹐喜傷六淫﹔內則精神魂魄志意思﹐喜傷七情。六淫者﹐寒暑燥濕風熱是﹔七情者﹐喜怒憂思悲恐驚是。若將護得宜﹐怡然安泰﹐役冒非理﹐百生焉。病診旣成﹐須尋所自﹐故前哲示教﹐謂之病源。《經》不云乎﹐治之極於二者因得之﹐閉戶塞牖﹐系之病者﹐數問其經﹐以從其意。是欲知致病之本也。然六淫﹐天之常气﹐冒之則先自經絡流入﹐內合於臟腑﹐爲外所因﹔七情﹐人之常性﹐動之則先自臟腑郁發﹐外形於肢體﹐爲內所因﹔其如飲食饑飽﹐叫呼傷气﹐盡神度量﹐疲極筋力﹐陰陽違逆﹐乃至虎野狼毒虫﹐金瘡折﹐疰忤附著﹐畏壓溺等﹐有背常理﹐爲不內外因。《金匱》有言﹕千般難﹐不越三條﹐以此詳之﹐病源都盡。如欲救療﹐就中尋其類例﹐別其三因﹐或內外兼並﹐淫情交錯﹔推其深淺﹐斷其所因爲病源﹐然後配合諸證﹐隨因施治﹐藥石鍼艾﹐無施不可。

卷之二

外所因論

夫六淫者﹐寒暑燥濕風熱是也。以暑熱一气﹐燥濕同源﹐故《上經》收而爲四﹐卽冬傷寒﹐春溫病﹔春傷風﹐夏飧泄﹔夏傷暑﹐秋瘧﹔秋傷濕﹐冬咳嗽。此乃因四時而序者﹐若其觸冒﹐則四气皆能交結以病患。且如溫病﹐憎寒發熱﹐不特拘傷寒也﹐冒風暑濕﹐皆有是證。但風散气﹐故有汗﹔暑消气﹐故倦怠﹔濕溢血﹐故重著。𨿽折傷諸證不同﹐經絡傳變咸爾﹐不可不知。飧泄亦然。《經》曰﹕寒甚爲腸癖。又熱濕久客腸胃﹐滑而下利﹐亦不止於傷風﹔瘧諸證﹐亦以寒暑風濕互絡而爲病因﹐初不偏勝於暑也。咳論以微寒爲咳﹐熱在上焦咳爲肺痿﹐厲風所吹﹐聲嘶發咳﹐豈獨拘於濕也。由是觀之﹐則知四气本乎六化﹐六化本乎一气﹐以運變而分陰陽﹐反則爲六淫。故《經》曰﹕陰爲之主﹐陽與之正。逆之則爲病﹐乃亂生化之常矣﹐常則天地四塞矣。治之必求其本﹐當隨交絡互織而推之。所謂風寒﹑風溫﹑風濕﹑寒濕﹑濕溫﹐五者爲並﹔風濕寒﹑風濕溫﹐二者爲合﹔乘前四單﹐共十一變﹐倘有所傷﹐當如是而推之。又兼三陽經絡亦有並合﹐能所簡辧﹐甄別脈證﹐毫釐不濫﹐乃可論治。非通明淫化邪正之精微﹐其孰能與於此。

卷之二

敍中風論

夫風爲天地浩蕩之气﹐正順則能生長萬物﹐偏邪則傷害品類﹐人或中邪風﹐鮮有不致斃者。故入髒則難愈﹐如其經絡空虛而中傷者﹐爲半身不遂﹐手腳癱瘓﹐涎潮昏塞﹐口眼斜﹐肌膚不仁﹐痺瘁攣僻。隨其髒气﹐所爲不同﹐或左或右﹐邪气反緩﹐正气反急﹐正气引邪﹐僻不遂。蓋風性緊暴﹐善行數變﹐其中人也卒﹐其眩人也暈﹐激人涎浮﹐昏人神亂﹐故推爲百病長。聖人先此以示教﹐太醫編集﹐所以首論中風也。然四气皆能中人﹐在證亦有緩縱﹑攣急﹑搐搦﹑痺瘁﹑奄忽不知人者﹐不可不以脈別。故論曰﹕寒熱諸痺所有證候﹐皆如風狀﹐須得脈別可也。要知脈浮則爲風﹐緊則爲寒﹐細則爲濕﹐數則爲熱﹔外證走注自汗則爲風﹐疼痛無汗則爲寒﹐緩弱熱頑則爲暑﹐停著腫滿則爲濕。隨其並合﹐尢宜歷辧﹐惟詳其所因﹐合以脈診﹐在絡在經﹐入腑入髒﹐根據而調之﹐乃可爲治。

卷之二

五臟中風證

肝中風者﹐人迎並左關上脈浮而弦。在天爲風﹐在地爲木﹐在人髒爲肝。肝虛﹐喜中風﹐爲類相從﹐故脈應在左關。肝風之狀﹐多汗惡風﹐色微蒼﹐頭目﹐左脇偏痛﹐嗜甘﹐如阻婦狀﹐筋急攣痺不伸﹐診在目﹐其色靑。

心中風者﹐人迎與左寸口脈洪而浮。在天爲熱﹐在地爲火﹐在人髒爲心。心虛﹐因中邪風﹐乃子母相因﹐故脈應在左寸口。心風之狀﹐多汗惡風﹐色微赤﹐翕翕發熱﹐喑不能言﹐欲飲食﹐食則嘔﹐診在舌﹐其色赤焦。

脾中風者﹐人迎與右關上脈浮而微遲。在天爲濕﹐在地爲土﹐在人髒爲脾。脾虛﹐因中風邪爲勝克﹐故脈應在右關上。脾風之狀﹐多汗惡風﹐薄黃﹐四肢怠墮﹐皮肉動﹐發熱短气﹐不欲飲食﹐嗜臥如醉人﹐診在唇﹐其色黃。

肺中風者﹐人迎與右寸口脈浮澀而短。在天爲燥﹐在地爲金﹐在人髒爲肺。肺虛﹐因中邪風爲乘克﹐故脈應在右手寸口。肺風之狀﹐多汗惡風﹐色皓然而白﹐口燥而喘﹐逆气肩息﹐身重背痛﹐面脹腫﹐晝瘥暮甚﹐診在鼻﹐其色白。

腎中風者﹐人迎與左尺中脈浮而滑。在天爲寒﹐在地爲水﹐在人髒爲腎。腎虛﹐因中邪風﹐爲母子相感﹐故脈應在左尺中。腎風之狀﹐多汗惡風﹐色如﹐面龐然浮腫﹐腰脊痛引小腹﹐隱曲不利﹐昏寢汗愈多﹐志意惶惑﹐診在耳﹐其色黑。

胃中風者﹐人迎與兩關上脈並浮而大。六腑無中風論﹐惟胃有者﹐以胃爲髒海﹐納五味以滋養五臟﹐虛而中邪風。故其狀﹐額多汗﹐食飲不下﹐隔塞不通﹐腹善滿﹐失衣則脹﹐張口肩息﹐心下淡淡﹐食寒則泄。

卷之二中風治法

生薑生附湯

治卒中風﹐涎潮昏塞不知人。並主瘀冷癖气﹐胸滿嘔沫﹐頭痛﹐飲食不消。

大附子﹝一枚﹐生去皮臍﹐切作八片﹞上以水二碗﹐生薑一兩切﹐同煎至一大盞﹐去滓﹐溫冷服。一法﹐加沈香一錢。一法﹐加辰砂末少匕。凡中風﹐無問冷熱虛實﹐皆可服。蓋此藥能正气消痰﹐散風神效。

卷之二中風治法

白散子

治肝腎虛﹐爲風所襲﹐卒中涎潮﹐昏塞不語﹐嘔吐痰沫﹐頭目眩暈﹐上實下虛﹐眞陽耗竭。兼治陰證傷寒﹐六脈沈伏﹐昏不知人。又治霍亂吐瀉﹐飲食不進﹔及小便淋瀝不通﹐眼赤口瘡﹐咽喉冷痛。

大附子﹝生去皮臍﹞桂府滑石﹝各半兩﹞圓白半夏﹝湯洗二十一次﹐三分﹞上爲末。每服二錢﹐水二盞﹐姜七片﹐蜜半匙﹐煎七分﹐空腹冷服。霍亂﹐加藿香﹔小便不利﹐加木通﹑燈芯﹑茅根煎。此藥就有差互﹐亦無所苦。

卷之二中風治法

紅龍散

治中風﹐開關竅。

朱砂﹝別研﹞五靈脂﹝各半兩﹞茯神﹝去心中木﹞萆﹝各一兩﹞全蠍﹝半兩﹞腦麝﹝各一錢﹐別研﹞上爲末。每服二錢﹐酒調服。先服此﹐次服神異溫風丹。

卷之二中風治法

神異溫風丹

治中風一切諸疾。

麻黃﹝五兩﹐不去節﹐擇淨生用﹞人參白術漧薑﹝炮﹐各二兩﹞茯神附子﹝炮﹐去皮臍﹞白膠香﹝別研﹞甘艸﹝炙﹐各兩半﹞乳香﹝別研﹞全蠍﹝炒﹐各一兩﹞上將麻黃細銼﹐用水五升﹐熬去半﹐入蜜六兩﹐又熬成膏﹐入前件藥末﹐和丸如彈子大。每服一丸﹐溫酒下﹐日三服。

卷之二中風治法

排風湯

治風虛濕冷﹐邪气入髒﹐狂言妄語﹐精神錯亂。肝風發則面靑心悶﹐吐逆嘔沫﹐脇滿頭眩﹐不聞人聲﹐偏枯筋急﹐曲蜷而臥﹔心風發則面赤﹐翕然而熱﹐悲傷嗔怒﹐目張呼喚﹔脾風發則面黃﹐身體不仁﹐不能行步﹐飲食失味﹐夢寐顚倒﹐與亡人相隨﹔肺風發則面白﹐咳逆﹐唾膿血﹐上气﹐奄然而極﹔腎風發則面黑﹐手足不隨﹐腰痛﹐難以俯仰﹐冷痺骨疼。諸有此證﹐令人心驚﹐志意不定﹐恍惚多忘。服此湯安心定志﹐聰耳明目﹐通臟腑。諸風疾悉主之。

白鮮皮白術芍藥桂心芎當歸杏仁﹝湯去皮尖﹞防風﹝去叉﹞甘艸﹝炙﹐各二兩﹞獨活麻黃﹝去節﹐湯﹞茯苓﹝各三兩﹞上銼散。每服四錢﹐水盞半﹐姜七片﹐棗二枚﹐煎七分﹐去滓服。

卷之二中風治法

小續命湯

治卒中風欲死﹐身體緩急﹐口目不正﹐舌彊不能語﹐奄奄忽忽﹐神情悶死。

諸風服之皆驗﹐不令人虛。

麻黃﹝去節湯﹞防己﹝崔氏《外臺》不用﹞人參黃芩桂心甘艸﹝炙﹞白芍藥芎﹝各一兩﹞杏仁﹝一兩﹐湯去皮尖﹐炒﹞附子﹝一枚﹐炮去皮臍﹞防風﹝半兩﹞上爲銼散。每服四大錢﹐水一盞半﹐姜七片﹐棗二个﹐煎七分﹐去滓﹐不以時服取汗﹐隨人虛實﹐與所中輕重。有人腳弱﹐服此六七劑得瘥。有風疹家﹐天陰節變﹐輒合服之﹐可以防喑。一云恍惚﹐加茯神﹑遠志﹔骨節疼﹐有熱﹐去附子﹑芍藥。《古今錄驗》有白術﹐無杏仁﹔《救急》無芎﹑杏仁﹐止十味﹔《延年》無防風。一云遺失便利產後失血﹐並老人小兒﹐用麻黃﹑桂心﹑甘艸各二兩。一法﹐治或歌哭﹐或笑語﹐無所不及﹐用麻黃三兩﹐人參﹑桂枝﹑白術各二兩﹐無防風﹑附子﹑生薑﹐有當歸一兩。

卷之二中風治法

獨活丹

治風懿不能言﹐四肢不收﹐手足曳。

白芍藥栝蔞根獨活桂心﹝各二兩﹞甘艸﹝三兩﹞上爲銼散。每服四錢匕﹐姜五片﹐水二盞﹐煎六分﹐去滓﹐入生葛汁一合﹐和勻服。

卷之二中風治法

三黃湯

治中風﹐手足拘攣﹐百節疼痛﹐煩熱心亂﹐惡寒﹐不欲飲食。兼治賊風﹑偏風﹑猥退風﹑半身不遂﹑失音不言。

麻黃﹝去節湯﹐一兩一分﹞黃﹝半兩﹞黃芩﹝三分﹞獨活﹝一兩﹞上爲銼散。每服四錢﹐水盞半﹐煎七分﹐去滓﹐不以時服﹐取汗爲效。心熱﹐加大黃半兩﹔脹滿﹐加枳實一分﹔气逆﹐加人參三分﹔心悸﹐加牡蠣三分﹔渴﹐加栝蔞根﹔寒﹐加附子一枚﹐炮熟入。

卷之二中風治法

小竹瀝湯

治中風涎潮﹐譫語昏塞﹐四肢緩縱不收。

秦艽﹝去苗土銼﹞防風﹝去蘆銼﹞附子﹝炮去皮臍﹞獨活﹝銼﹐各一分﹞上水四盞﹐煎二盞﹐入生地黃汁﹑竹瀝各半盞﹐煎三五沸﹐去滓﹐分四服﹐不拘時熱服。病去﹐以它藥扶持﹐未知再作。

卷之二中風治法

燒竹瀝法

新竹截尺許長﹐用兩磚對立﹐相去八寸﹐置竹在上﹐每截破作二片﹐仰安磚上﹐急著火﹐磚外兩頭﹐各置碗以盛瀝。瀝盡﹐以絹濾澄淸﹐夏秋須沈冷水中﹐防瀝酸。大熱有風人﹐亦可單服﹐冷暖隨人﹐勿過度﹐荊瀝亦然。

卷之二中風治法

獨活散

治男子婦人气虛感風﹐或驚恐相乘﹐肝膽受邪﹐使上气不守正位﹐致頭招搖﹐手足顫掉﹐漸成目昏。

獨活地骨皮細辛芎菊花防風﹝去叉﹞甘艸﹝炙﹞上等分爲末。每服三錢﹐水盞半﹐煎一盞﹐去滓﹐取六釐淸汁﹐入少竹瀝﹐再煎﹐食後溫服﹐日兩服。又法﹐不用獨活﹐有旋復花。

卷之二中風治法

雄朱丸

治中風涎潮﹐咽膈作聲﹐目瞑不開﹐口眼斜﹐手足不隨。但是一切風疾﹐並宜服之。

雄黃﹝別研﹞辰砂龍骨麝香﹝各一錢﹐別研﹞烏蛇﹝酒浸﹐炙去皮骨﹞白僵蠶﹝生去絲觜﹞天南星﹝生﹞白附子﹝生﹐各半兩﹞上爲未﹐煉蜜丸﹐梧桐子大。如中風涎潮﹐牙關不開﹐先用大蒜一瓣﹐搗爛塗在兩牙關外腮上﹐用豆淋酒化一丸﹐揩牙齦上卽開﹐續用薄荷酒化下一丸。如丈夫風气﹐婦人血气﹐牙關緊急﹐只用豆淋酒化一丸揩牙﹔如頭風目眩﹐暗風眼黑欹倒者﹐急嚼一二丸﹐薄荷湯下。

卷之二中風治法

仁壽丸

治肝腎气虛﹐風冷所中﹐筋脈動﹐口眼斜。常服補肝元﹐行榮衛﹐養气血。

附子﹝炮熟去皮臍﹐一兩﹞桂心白茯苓山茱萸五味子杜仲﹝去皮﹐姜制炒絲斷﹞續斷枸杞子熟地黃﹝洗﹞巴戟﹝去心﹞菟絲子﹝酒浸濕﹐研﹞防風﹝各半兩﹞牛膝﹝酒浸﹐二兩﹞上爲末﹐蜜丸﹐梧子大。每三五十丸﹐溫酒﹑鹽湯食前任下。

卷之二中風治法

鐵彈丸

治男子婦人一切風疾﹐無問遠近﹐癱瘓中風﹐口眼斜﹐言語謇澀﹐手足曳﹐難以稱舉﹐或發搐﹐或如虫行﹐或失音不語﹐牙關緊急﹐腳不能行﹐身體頑麻﹐百節疼痛﹐精神不爽﹐頭虛煩悶﹐夜臥不安﹐多涎﹐胸膈不利﹐口漧眼澀﹐多困少力﹐如破傷風﹐身如角弓﹐口噤不開﹐作汗如油及洗﹐頭風腦重﹐眉梁骨痛﹔卒中﹐不語迷悶﹔兼白癜風﹐徧身癮疹﹐鼻多淸涕﹐耳作蟬鳴﹔小兒驚風﹐天弔搐搦﹔婦人血風﹐手足煩熱﹐夜多虛汗﹐頭旋倒地﹐並皆治之。

白附子沒藥﹝別研﹞虎脛骨﹝酒浸一宿炙幹﹞全蠍烏頭﹝炮去皮尖﹞麻黃﹝不去節﹞自然銅﹝燒存性﹐醋浸一宿﹐各一兩﹞白花蛇﹝酒浸﹐半兩﹞辰砂﹝別研﹐一分﹞五靈脂﹝一分﹞木鱉子﹝二十个﹐去皮別研﹐不入羅﹞腦麝﹝各一分﹐別研﹞乳香﹝柳木捶研﹐一分﹞上爲末﹐蜜丸彈子大。用無灰酒一升﹐浸一丸﹐分二十服﹔傷風鼻塞﹐分三十服﹐空心臨臥各一服﹔大風五丸可安。

卷之二中風治法

活絡通經丸

治半身不遂﹐口眼斜﹐癱瘓諸風。通活經絡﹐宣導凝滯。常服壯筋骨﹐助血脈﹐起偏廢之疾﹐其效如神。

川烏頭﹝二兩﹐一兩生不去皮尖﹐一兩炮去皮尖﹞艸烏﹝二兩﹐制如上法﹞木鱉子﹝三兩三分﹐別研﹞斑蝥﹝百个﹐去頭足並翅﹐醋煮香熟﹐焙漧﹞烏蛇﹝酒浸﹐去皮骨﹐焙﹞白花蛇﹝酒浸﹐去皮骨﹐焙﹞好墨﹝火﹞白膠香﹝各一兩﹐別研﹞當歸﹝兩半﹞五靈脂﹝三兩三分﹞

上爲末﹐將木鱉子末醋研爲膏﹐和黑豆末一斤﹐好醋拌﹐一兩作十丸﹐以墨爲衣。空心食前溫酒﹑鹽湯嚼下一丸。

卷之二中風治法

烏藥順气散

治風气不順﹐手腳偏枯﹐流注經絡﹔並濕毒進襲﹐腿膝攣痺﹐筋骨疼痛。

烏藥﹝去木﹞麻黃﹝去節湯﹞橘皮﹝各二兩﹞甘艸﹝炙﹞川芎枳殼﹝麩炒去瓤﹞桔梗白僵蠶﹝炒去絲觜﹞白芷﹝各一兩﹞白姜﹝炮﹐半兩﹞上爲末。每服二錢匕﹐水一盞﹐姜三片﹐薄荷七葉﹐煎七分﹐空心服。治气﹐去薄荷﹐用棗子二枚同煎。

卷之二中風治法

舒筋保安散

治左癱右瘓﹐筋脈拘攣﹐身體不遂﹐腳腿少力﹐幹濕香港腳﹔及濕滯經絡﹐久不能去。宣導諸气。

幹木瓜﹝五兩﹞萆五靈脂牛膝﹝酒浸﹞天麻續斷白僵蠶﹝炒去絲﹞松節白芍藥烏藥﹝去木﹞威靈仙黃川當歸防風﹝去叉﹞虎骨﹝各一兩﹞

上用無灰酒一斗﹐浸上件藥二十七日﹐緊封紮﹐日數足﹐取藥焙漧﹐搗爲細末。每服二錢﹐用浸藥酒半盞調下﹐喫酒盡﹐用米湯調下。又方﹐添金毛狗脊一兩﹐卻將乳香﹑白膠香各一兩同研﹐入榦藥末內。

卷之二中風治法

松節散

治風寒冷濕搏於筋骨﹐使筋攣掣痛﹐行步艱難﹔但是諸筋攣縮疼痛﹐悉主之。

茯神中心木﹝銼如米﹐一兩﹞乳香﹝一錢﹐研﹞上入銀石器內﹐炒畱兩分性﹐爲末。每服二錢﹐木瓜酒下。

卷之二中風治法

芎桂散

治中風﹐四肢疼痛﹐及兩足俱軟﹐行履不便。

川烏頭﹝二兩﹐切作片﹐水浸一宿﹐切作算子條﹐更以米泔浸一宿﹐不洗﹐日幹麩炒微赤爲度﹐幹了秤﹞川芎﹝兩半﹞桂心﹝一兩﹞甘艸﹝炙﹞漧薑﹝炮﹐各一分﹞上爲末。每服二錢﹐溫鹽酒調下﹐日三服。

卷之二中風治法

趁風膏

治中風﹐手足偏廢不舉。

穿山甲﹝左癱用左足﹐右癱用右足﹞紅海蛤﹝如棋子者﹞川烏頭﹝大者生用﹐各二兩﹞上爲末。每用半兩﹐搗烈蔥白汁和成濃餅﹐約徑一寸半﹐貼在所患一邊腳中心﹐用舊帛裹緊縛定﹐於無風密室中椅子上坐﹐椅前用湯一盆﹐將貼藥腳於湯內浸﹐仍用人扶病患﹐恐汗出不能支持。候汗出﹐卽急去了藥﹐汗欲出﹐身麻木﹐得汗周徧爲妙。切宜避風﹐自然手足可舉。如病未盡除﹐候半月二十日以後﹐再根據此法用一次﹐自除根本。仍服治風補理藥﹐忌口遠欲以自養。

卷之二中風治法

附子酒

治中風﹐風冷痰癖﹐脹滿諸痺。

大附子﹝一枚﹐去皮臍﹐切作四片﹞上用醇酒一升﹐春浸五日﹐夏三日﹐秋冬七日。每服一合﹐日二三服﹐以痺住爲效﹔未知再作。

卷之二中風治法

小黃酒

大治風虛痰癖﹐四肢偏枯﹐兩腳弱﹐手不能上頭﹔或小腹縮痛﹐脇下攣急﹐心下有伏水﹐脇下有積飲﹐夜夢悲愁不樂﹐恍惚善忘。此由風虛﹐五臟受邪所致。或久坐腰痛耳聾﹐卒起眼眩頭重﹐或舉體流腫疼痛﹐飲食惡冷﹐澀澀惡寒﹐胸中痰滿﹐心下寒疝﹔及婦人產後餘疾﹐風虛積冷不除。

黃附子﹝去皮臍﹞川椒﹝去目並合口者﹞桂心秦艽牛膝防風﹝去叉﹞烏頭﹝《集驗方》用山藥﹞白術川芎獨活細辛﹝去苗﹞甘艸﹝各三兩﹞大黃葛根山茱萸漧薑﹝各二兩﹞當歸﹝二兩半﹞

上爲銼散﹐少壯人﹐無熬煉﹐虛老人﹐微熬之﹐以絹袋盛﹐用淸酒二斗漬之﹐春夏五日﹐秋冬七日。可先服食一合﹐不知﹐至四五合﹐日三服。此藥攻痺尢佳﹐亦不令人吐悶。

小熱﹐宜冷凍飲料食也﹔大虛﹐加蓯蓉二兩﹔下利﹐加女萎三兩﹔多忘﹐加石斛﹑菖蒲﹑紫石英各二兩﹔心下多水﹐加茯苓﹑人參各二兩﹐山藥三兩。酒盡﹐可更以酒二斗﹐重漬滓服之﹔不爾﹐可曝滓﹐搗下篩﹐酒服方寸匕﹔不知﹐稍增之。服一劑﹐得力﹐令人耐寒冷。補虛﹐治諸風冷神妙。

卷之二中風治法

仙酒方﹝竇朝議經進﹞

治大風及偏風一切風疾。延年益壽。

牛蒡根牛膝﹝各一斤﹞秦艽鼠粘子﹝各二兩﹞枸杞子﹝炒﹐一斗﹞蒼術﹝蒸爛﹐二斤﹞防風蠶砂﹝各二兩﹞大麻子﹝炒﹐別研去殼﹐一升﹞桔梗羌活﹝各二兩﹞

上爲銼散。無灰酒二斗﹐淨瓷器內浸﹐密封﹐七日開﹐開時不得對瓶口﹐日進三服﹐每服一大盞﹐溫服﹐常令面有酒色﹐甚者不過一斗。忌麵食並魚肉動風物。

卷之二

料簡類例

且人之冒風也﹐輕則爲傷﹐重則爲中﹐蓋風散气﹐動於陽﹐腠理開﹐故自汗而惡風。其色診﹐皆隨髒气而言﹐六腑無論﹐惟胃有中者﹐蓋飲食所致。故孫眞人曰﹕新食竟取風﹐爲胃風。瘧論亦然。然六腑經絡邪旣能中﹐豈不能中諸腑也。𨿽曰轉輸﹐在大小腸則有脹﹐在胞則有轉戾﹐在膽則有攝縮﹐但文缺不論。或謂竟中諸髒﹐故不論諸腑﹐此亦一說﹐故兩存之。諸方論中﹐所謂左癱右瘓者﹐蓋邪气中人﹐邪气反緩﹐正气卽急﹐正气引邪﹐僻不隨。爲風懿者﹐以心肺間閉不能言﹐但噫噫作聲﹐蓋肺气入心則能言﹐邪中心肺﹐涎潮逼塞﹐故使然也。四肢緩縱﹐爲風痱者﹐以風散涎﹐注於關節﹐气不能行﹐故使四肢不遂也。舌彊不能言者﹐以風入心脾經﹐心之別脈﹐系於舌本﹐脾之脈絡胃﹐挾咽﹐連舌本﹐散舌下﹐風涎入其經絡﹐故舌不轉﹐而不能言也。四肢拘攣者﹐以中風冷﹐邪气入於肝臟﹐使諸筋攣急﹐屈不可伸也。風柔者﹐以風熱入於肝臟﹐使諸筋弛張﹐緩而不收也。故《經》云﹕寒則攣急﹐熱則弛張。風顫者﹐以風入於肝臟經絡﹐上气不守正位﹐故使頭招搖﹐而手足顫掉也。風喑者﹐以風冷之气客於中﹐滯而不能發﹐故使口噤不能言也﹐與前所謂涎塞心肺同候﹐此以口噤爲瘥耳。猥退風者﹐半身不遂﹐失音不語﹐臨事不前﹐亦偏中於心肺經所致也。諸證類例﹐可推而治之。

卷之二

不內外因中風凡例

凡因不內不外而致風中者﹐亦各從其類也。如新沐中風﹐名曰首風﹔飲酒中風﹐名曰漏風﹐又曰酒風﹔入房中風﹐名曰內風﹐又曰勞風。治之各有方。

卷之二不內外因中風凡例

附子摩頭散

治因沐頭中風﹐多汗惡風﹐當先風一日而病甚﹐頭痛不可以出﹐至日則少愈﹐名曰首風。

大附子﹝一个﹐炮去皮臍﹞鹽﹝等分﹞

上二味爲散。沐了﹐以方寸匕摩上﹐令藥力行。

卷之二不內外因中風凡例

麋銜湯

治因醉中風﹐惡風多汗﹐少气口漧﹐善渴﹐近衣則身熱如火﹐臨食則汗流如浴﹐骨節懈惰﹐不欲自勞﹐名曰漏風。

澤瀉白術﹝各一兩﹞麋銜﹝半兩﹞

上爲末。每服二錢﹐酒飲任調下﹐食前服。

卷之二不內外因中風凡例

附子湯

治房室竟中風﹐惡風多汗﹐汗出沾衣﹐口漧上瀆﹐不能勞事﹐身體盡疼﹐名曰內風。

附子﹝生去皮臍﹞人參﹝各半兩﹞茴香﹝炒﹞茯苓山藥﹝各一分﹞甘艸﹝炙﹞漧薑﹝炮﹐各三分﹞

上爲銼散。每服四大錢﹐水二盞﹐姜三片﹐鹽少許﹐煎至七分﹐去滓﹐食前服。

卷之二

敍中寒論

夫寒者﹐乃天地殺厲之气﹐在天爲寒﹐在地爲水﹐在人髒爲腎﹐故寒喜中腎。腎中之﹐多使攣急疼痛﹐昏不知人﹐挾風則眩暈﹐兼濕則腫疼。治之惟宜溫劑﹐不可吐下﹐皆逆也。

然寒性𨿽喜歸腎﹐五臟皆能中之﹐若中於經絡之表則易散﹐入裏則不消﹐與傷寒脈證無異﹐但輕重不同。其有本髒卽中寒者﹐經論旣載﹐不可不辧明也。詳論在傷寒門。

卷之二

五臟中寒證

肝中寒者﹐人迎與左關上脈緊而弦。肝虛中寒﹐乃母子相因﹐弦多則吉﹔但緊不弦﹐舌捲囊縮﹐爲不利﹐故使本部脈﹐緊如切繩。肝中寒之狀﹐其人灑灑惡寒﹐翕翕發熱﹐燻然面赤﹐如有汗﹐胸中煩熱﹐脇下攣急﹐足不得伸。

心中寒者﹐人迎與左寸口脈緊而洪。心虛中寒﹐賊邪相克﹐脈應本部﹐洪滑則吉﹔但緊﹐舌漧焦﹐爲不利。心中寒之狀﹐其人如啖韭齏狀﹔劇則心痛掣背﹐背痛掣心﹐猶如蠱疰﹐惡寒﹐四肢厥﹐自吐﹐少間頃時復發﹐休作不已﹐昏塞不知人。

脾中寒者﹐人迎與右關上脈緊而沈細。脾虛中寒﹐寒邪乘克﹐脈應本部﹐長則吉﹔沈緊﹐唇揭﹐爲不利。脾中寒之狀﹐心腹脹﹐四肢攣急﹐噯噫不通﹐髒气不傳﹐或祕或泄。

肺中寒者﹐人迎與右寸口脈緊而澀。肺虛中寒﹐母子相感﹐脈應本部﹐浮者爲吉﹔但緊而澀﹐鼻漧燥﹐爲不利。肺中寒之狀﹐喜吐濁涎﹐气短不能報息﹐灑灑而寒﹐吸吸而咳。

腎中寒者﹐人迎與左尺中脈沈緊而滑﹐腎虛中寒﹐寒喜中腎﹐以類相從﹐脈應本部﹐沈滑者吉﹔緊澀﹐耳葉黑﹐目睛﹐爲不利。腎中寒之狀﹐色黑气弱﹐吸吸少气﹐耳聾腰痛﹐膝下淸﹐拘攣而疼﹐昏不知人。余例見傷寒門。

卷之二中寒治法

附子理中湯

治五臟中寒﹐口噤﹐四肢彊直﹐失音不語。昔有武士守邊﹐大雪﹐出帳外觀瞻﹐忽然暈倒﹐時林繼作隨行醫官﹐灌以此藥兩劑遂醒。

大附子﹝炮去皮臍﹞人參漧薑﹝炮﹞甘艸﹝炙﹞白術﹝各等分﹞

上爲銼散。每服四大錢﹐水一盞半﹐煎七分﹐去滓﹐不以時服﹔口噤﹐則斡開灌之。

卷之二中寒治法

漧薑附子湯

治中寒﹐卒然暈倒﹐或吐逆涎沫﹐狀如暗風﹐手腳攣搐﹐口噤﹐四肢厥冷﹐或復燥熱。

漧薑﹝炮﹞附子﹝炮去皮臍﹐等分﹞上爲銼散。每服四錢﹐水盞半﹐煎七分﹐去滓﹐食前服。入肝﹐加木瓜﹔入肺﹐加桑白皮﹔入脾﹐加術﹔入心﹐加茯苓。隨證加之。

卷之二

敍中暑論

中暑﹐其脈陽弱而陰虛﹐微遲似芤。夫暑﹐在天爲熱﹐在地爲火﹐在人髒爲心﹐故暑喜歸心。中之﹐使人噎悶﹐昏不知人。入肝﹐則眩暈頑痺﹔入脾﹐則昏睡不覺﹔入肺﹐則喘滿痿﹔入腎﹐則消渴利小便。凡中死﹐治之切不得用冷﹐惟宜溫養﹐得冷則死。

道塗無湯﹐卽以熱土熨臍中﹐仍使更溺﹐槪可見矣﹔若發其汗﹐則惡寒甚﹔加溫鍼﹐則發熱甚﹔下之﹐則淋甚﹐治之不可不謹也。然傷暑中﹐其實一病﹐但輕重不同。新校正《要略》者乃云傷寒家別有病﹐非也。詳論治法﹐見傷暑門。

卷之二中暑治法

大黃龍丸

治中暑眩暈﹐昏不知人﹔或身熱﹐惡寒頭痛﹐狀如傷寒﹔或往來寒熱﹐煩躁渴甚﹐嘔吐泄瀉。常服去暑毒﹐分利陰陽。

硫黃硝石﹝各一兩﹞雄黃﹝通明者﹞滑石白礬﹝各半兩﹞寒食麵﹝四兩﹞

上爲末﹐滴水爲丸﹐如梧子大。每服五丸至七丸﹐漸加至二十丸﹐新汲水下﹔昏塞不知人﹐則以水化開灌之。中暑忌得冷﹐此藥卻以冷水下之﹐乃熱因寒用﹐疑者釋之。

卷之二

中暑凡例

中暑悶倒﹐急扶在陰涼處﹐切不可與冷﹐當以布巾衣物等蘸熱湯熨臍中及气海﹐續以湯淋布上﹐令徹臍腹﹐暖卽漸惺﹔如倉卒無湯處﹐掬道上熱土於臍﹐以多爲佳﹐冷卽易。古法﹐道塗無湯﹐卽掬熱土於臍上﹐仍撥開作窩子﹐令人更溺於其中以代湯﹐續與解暑毒藥﹐如白虎﹑竹葉石膏湯。凡覺中暑﹐急嚼生薑一大塊﹐冷水送下﹔如已迷亂悶﹐嚼大蒜一大瓣﹐冷水送下﹔如不能嚼﹐卽用水研灌之立醒﹔路中倉卒無水﹐渴甚﹐急嚼生蔥二寸許﹐津同咽﹐可抵飲水二升。

卷之二

敍中濕論

中濕者﹐脈沈而細﹐微緩﹐以濕溢人肌﹐肌浮﹐脈則沈細。夫濕者﹐在天爲雨﹐在地爲土﹐在人髒爲脾﹐故濕喜歸脾﹐脾虛喜中濕﹐故曰濕流關節。中之﹐多使人脹﹐四肢關節疼痛而煩﹐久則浮腫喘滿﹐昏不知人。挾風﹐則眩暈嘔噦﹔兼寒﹐則攣拳掣痛。治之不得猛發汗及灼艾﹐泄瀉惟利小便爲佳。故論云﹕治濕不利小便﹐非其治也。大汗大下皆死﹐詳論治法﹐見傷暑門。

卷之二中濕治法

白術酒

治中濕﹐口噤﹐不知人。

白術﹝半兩﹞

上酒三盞﹐煎一盞﹐頓服﹔不能飲酒﹐以水代之﹐日三夜一。

卷之二

四气兼中證論

風寒暑濕﹐本乎一气﹐性中相同﹐用中相背﹐風寒旣能中五臟﹐暑濕其可不論。方論有肝著﹐其人常欲蹈其胸上﹐未苦時﹐但欲飲熱﹔脾著﹐四肢浮腫﹐身重如石﹐不能自反身﹔腎著﹐身重﹐腰中冷﹐如坐水中﹐形如水狀﹐反不渴﹐小便自利﹐食飲如故﹐心肺不見明文﹐恐文簡脫﹐難以臆補。或云﹕濕惟中足三陰﹐故不及心肺。然五臟有本病﹐並乘克勝克﹐相感相因而得之﹐假如風中肝爲本病﹐中脾爲勝克﹐中肺爲乘克﹐中心爲相因﹐中腎爲相感﹐則無所不通。謂濕不及心肺﹐未爲確論﹐故缺以俟明哲。暑病亦然。況六淫均被﹐四气皆能中人。中風則有汗﹐脈必浮弦﹐惡風走注﹔中寒則無汗﹐脈必緊數﹐惡寒疼痛﹔中暑則昏憒面垢﹐脈必虛緩﹐倦怠﹔中濕則重著﹐脈必輕緩﹐四肢節疼痛﹐皆能交絡互織﹐所謂風寒﹑風濕﹑風溫﹑寒濕﹑濕溫等﹐當以人迎脈證別之﹐令無差誤。更有七情內忤﹐亦能涎潮昏塞﹐手足曳﹐一如中風﹐不可例作六淫气治﹐其至夭枉。及素蓄痰涎﹐隨气上厥﹐使人眩暈﹐昏不知人﹐半身不遂﹐口眼斜﹐手足曳者。故有中气中痰之別﹐猶當詳辧﹐毋使混濫。除外所因方見於此後﹐內所因各見本門。

卷之二四气兼中治法

附子湯

治五臟中風寒﹐手足不仁﹐口面斜﹐昏暈失音﹐眼目動﹐牙車緊急﹐不得轉動。

附子﹝炮去皮臍﹞桂心﹝各半兩﹞細辛﹝去苗﹞防風﹝去叉﹞人參漧薑﹝炮﹐各六錢﹞上爲銼散。每服四錢﹐水一盞半﹐姜五片﹐棗一枚﹐煎七分﹐去滓﹐食前服﹔或爲末﹐酒調二錢服。

卷之二四气兼中治法

防風湯

治中風挾暑﹐卒然暈倒﹐面靑黑﹐四肢緩弱﹐喜呻欠﹐口斜﹐四肢不仁﹐好笑。

防風﹝去叉﹞澤瀉桂心杏仁﹝麩炒﹐去皮尖﹞漧薑﹝炮﹞甘艸﹝炙﹐各等分﹞上爲銼散。每服四錢﹐水一盞半﹐煎七分﹐去滓﹐食前服。

卷之二四气兼中治法

生附白術湯

治中風濕﹐昏悶恍惚﹐脹滿身重﹐手足緩縱﹐自汗﹐失音不語﹐便利不禁。

附子﹝生去皮臍﹞漧薑﹝各半兩﹞白術﹝一兩﹞甘艸﹝一分﹐炙﹞上爲銼散。每服四錢﹐水盞半﹐煎七分﹐去滓﹐食前服。

卷之二四气兼中治法

附子麻黃湯

治寒濕所中﹐昏暈緩弱﹐或腰背彊急﹐口﹐語聲混濁﹐心腹脹﹐气上喘﹐不能轉動。

附子﹝炮去皮臍﹞麻黃﹝去節湯﹞白術漧薑甘艸﹝炙﹞人參﹝等分﹞

上爲銼散。每服四錢﹐水盞半﹐煎七分﹐去滓﹐食前服。

卷之二四气兼中治法

苓術湯

治冒暑遭雨﹐暑濕郁發﹐四肢不仁﹐半身不遂﹐骨節離解﹐緩弱不收﹐或入浴暈倒﹐口眼斜﹐手足曳﹐皆濕溫類也。

附子﹝炮去皮臍﹞茯苓白術漧薑﹝炮﹞澤瀉桂心﹝等分﹞

上爲銼散。每服四錢﹐水盞半﹐煎至七分﹐去滓﹐食前服。

卷之三

敍痺論

夫風濕寒三气雜至﹐合而爲痺。𨿽曰合痺﹐其用自殊。風勝則爲行痺﹐寒勝則爲痛痺﹐濕勝則爲著痺。三气襲人經絡﹐入於筋脈﹑皮肉﹑肌膚﹐久而不已﹐則入五臟。凡使人煩滿﹐喘而吐者﹐是痺客於肺﹔煩心上气﹐嗌漧恐噫﹐厥脹滿者﹐是痺客於心﹔多飲﹐數小便﹐小腹痛如懷妊﹐夜臥則驚者﹐是痺客於肝﹔善脹﹐尻以代踵﹐脊以代頭者﹐是痺客於腎﹔四肢解惰﹐發咳嘔沫﹐上爲大塞者﹐是痺客於脾。又有腸痺者﹐數飲而小便不利﹐中气喘急﹐時發飧泄。又胞痺者﹐小腹按之內痛﹐若沃以湯﹐澀於小便﹐上爲淸涕。又六腑各有兪﹐風寒濕中其兪﹐而食飲應之﹐故循兪而入﹐各捨其腑。治之﹐隨其腑兪﹐以施鍼灸之法﹐仍服逐風濕寒發散等藥﹐則病自愈。大抵痺之爲病﹐寒多則痛﹐風多則行﹐濕多則著﹔在骨則重而不舉﹐在脈則血凝不流﹐在筋則屈而不伸﹐在肉則不仁﹐在皮則寒﹐逢寒則急﹐逢熱則縱。又有血痺﹐以類相從﹐附於此門。外有支飲作痺﹐見痰飲門。

卷之三合痺治法

附子湯

治風濕寒痺﹐骨節疼痛﹐皮膚不仁﹐肌肉重著﹐四肢緩縱。

附子﹝生去皮臍﹞白芍藥桂心甘艸白茯苓人參﹝各三分﹞白術﹝一兩﹞

上爲銼散。每服四錢﹐水三盞﹐煎七分﹐去滓﹐食前服。

卷之三合痺治法

黃五物湯

治尊榮人骨弱肌重﹐因疲勞汗出﹐臥不時動搖﹐加以微風﹐遂作血痺﹐脈當陰陽俱微﹐尺中少緊﹐身體如風痺狀。

黃芍藥桂心﹝各等分﹞上爲銼散。每服四大錢﹐水二盞﹐姜五片﹐棗三枚﹐煎七分﹐去滓﹐食前服。

卷之三合痺治法

黃酒

治風濕寒痺﹐舉體腫滿﹐疼痺不仁﹐飲食惡冷﹐澀澀惡寒﹐胸中痰滿﹐心下塞。﹝方見中風門﹞

卷之三

節論

夫節﹐疼痛不可屈伸﹐身體羸﹐其腫如脫﹐其痛如掣﹐流注骨節﹐短气自汗﹐頭眩﹐溫溫欲吐者﹐皆以風濕寒相搏而成。其痛如掣者﹐爲寒多﹔腫滿如脫者﹐爲濕多﹔節黃汗出者﹐爲風多。顧《病源》所載﹐飲酒當風﹐汗出入水﹐遂成斯疾。原其所因﹐𨿽涉風濕寒﹐又有飲酒之說﹐自屬不內外因。亦有不能飲酒而患此者﹐要當推求所因﹐分其先後輕重爲治。久而不治﹐令人骨節蹉跌﹐變爲癲病﹐不可不知。

卷之三節治法

芍藥知母湯

治諸肢節疼痛﹐身體羸﹐腳腫如脫﹐頭眩短气﹐溫溫欲吐。

桂心知母防風﹝各四兩﹞芍藥甘艸﹝炙﹞麻黃﹝去節﹞附子﹝炮去皮臍﹐各三兩﹞上爲銼散。每服四錢﹐水一盞半﹐姜五片﹐煎七分﹐去滓﹐空腹服。一法﹐有白術﹑川芎﹑杏仁﹑半夏。

卷之三節治法

烏頭湯

治病節﹐痛不可屈伸。

烏頭﹝五枚﹐銼﹐以蜜二升煎取一升﹐去烏頭﹞甘艸﹝炙﹞麻黃﹝去節﹞芍藥黃上爲銼散。每服四錢﹐水二盞﹐煎至七分﹐去滓﹐投前蜜煎一合﹐空腹溫服。《千金》有老姜﹑桂心﹑大棗﹐無黃﹑麻黃﹐治寒疝﹐腹中絞痛﹐賊風入腹攻五臟﹐拘急不得轉側﹐叫呼發作有時﹐使人手足厥冷。

卷之三節治法

附子八物湯

治風節﹐四肢疼痛﹐如槌鍛不可忍。

附子﹝炮﹐去皮臍﹞漧薑﹝炮﹞芍藥茯苓甘艸﹝炙﹞桂心﹝各三兩﹞白術﹝四兩﹞人參﹝三兩﹞上爲銼散。每服四大錢﹐水二盞﹐煎七分﹐去滓﹐食前服。一方﹐去桂心﹐用漧地黃二兩。

卷之三節治法

獨活寄生湯

最治節風。近人用之甚效。亦治腰背痛﹐及香港腳流注。﹝方見腰痛門﹞

卷之三

敍香港腳論

夫中風寒暑濕﹐與香港腳﹐皆漸﹑頓﹑淺﹑深之不同。中風寒暑濕﹐得之頓而淺﹔香港腳得之漸而深﹐以其隨髒气虛實寒熱發動﹐故得气名。其如循經絡入腑臟﹐證候𨿽不一﹐然三陽多熱躁﹐三陰多熱煩﹐亦可類推。但香港腳不專主一气﹐亦不專在一經﹐故與中風寒暑濕爲異耳。兼有續生諸病﹐混雜多端﹐未易分別。治之﹐須尋其經絡病證﹐所在去處﹐然後以脈察其虛﹑實﹑淺﹑深爲治。假如三陽經﹐其診多在足外踝及手背﹔三陰經﹐其診多在足內踝及臂內。以此粗分陰陽﹐可知大槪矣。其如風寒暑濕﹐性用各各不同﹐所謂風爲行﹐寒爲痛﹐暑爲頑﹐濕爲著﹐乃不刊之說。《千金》方論﹐與董氏顓門﹐類皆蹈襲舊說﹐似難憑據。惟畱心斯道者﹐必有至當之論焉。

卷之三

敍《千金》論

《千金》論香港腳﹐皆由感風毒所致﹐多不令人卽覺﹐會因他病﹐乃始發動。或奄然大悶﹐經三兩日﹐方乃覺之。庸醫不識﹐謾作餘疾治之﹐莫不盡斃。緣始覺甚微﹐食飲嬉戲﹐气力如故﹐惟卒起腳屈弱爲異耳。及論風毒相貌云﹐夫有腳未覺異﹐而頭﹑項﹑臂﹑膊﹐已有所苦﹔諸處皆悉未知﹐而心腹五內﹐已有所困。或見食嘔吐﹐憎聞食臭﹔或腹痛下利﹔或大小便祕澀﹔或胸中衝悸﹐不欲見光明﹔或精神昏憒﹐語言錯亂﹔或壯熱頭痛﹔或身體酷冷疼煩﹔或覺轉筋﹔或腫﹔或腿頑痺﹔或時緩縱不隨﹔或復百節攣急﹔或小腹不仁﹐皆謂香港腳狀貌也。乃至婦人產後取涼﹐多中此毒﹐其熱悶掣縱﹐驚悸心煩﹐嘔吐气上﹐臍下冷痞﹐然不快﹐兼小便淋瀝﹐不同生平﹐皆是香港腳之候。頑弱爲緩風﹐疼痛爲濕痺。上件《千金》節文﹐但備敍諸證﹐不說陰陽經絡所受去處﹐亦不分風濕寒熱四气﹐及內臟虛實所因﹐後學從何爲治。若一向信書﹐不若無書爲愈﹐此之謂也。

卷之三

香港腳脈證

香港腳證狀固多﹐但當以脈診分其陰陽﹐使無差互。所謂脈浮爲風﹐緊爲寒﹐緩細爲濕﹐洪數爲熱﹐見於諸陽病在外﹐宜發散之愈﹔沈而弦者亦爲風﹐沈而緊者爲寒﹐沈細爲濕﹐沈數爲熱﹐見諸陰病在裏﹐宜溫利之愈﹔外證自汗走疰爲風勝﹐無汗疼痛攣急爲寒勝﹐腫滿重著爲濕勝﹐煩渴熱頑爲暑勝。四气兼有﹐但推其多者爲勝。治之﹐當以諸證互辧而分表裏﹐寒則溫之﹐熱則寒之﹐在表則散﹐在裏則下﹐若太虛气乏﹐間作補湯﹐隨病冷熱而用之﹐不可拘不得服補藥。

卷之三

敍太陽經香港腳證

病者頭痛﹐目脫項彊﹐腰脊連體樞﹑循髀外出外踝之後﹐循京骨至小指外側皆痛者﹐乃足太陽膀胱經爲風寒暑濕流注。自汗者爲風勝﹐無汗疼痛爲寒勝﹐熱頑爲暑勝﹐重著腫滿爲濕勝﹐諸經皆當如此推。凡太陽經宜隨四气發散愈。

卷之三太陽經香港腳治法

麻黃左經湯

治風寒暑濕流注足太陽經﹐手足攣痺﹐行步艱難﹐憎寒發熱﹐無汗惡寒﹐或自汗惡風﹐頭疼眩暈﹐腰重﹐關節痛。

麻黃﹝去節﹞漧葛細辛白術﹝切﹐米泔浸﹞茯苓防己桂心﹝不見火﹞羌活防風甘艸﹝炙﹐各等分﹞上爲粗末。每服四錢﹐水二盞﹐姜三片﹐棗一个﹐煎七分﹐去滓﹐空腹服。自汗﹐去麻黃﹐加桂﹑芍藥﹔重著﹐加術﹑橘皮﹔無汗﹐減桂﹐加杏仁﹑澤瀉。所加並等分。

卷之三

陽明經香港腳證

病者淒淒寒熱﹐呻欠﹐口鼻幹﹐腹脹﹐髀膝臏中循外廉﹑下足跗﹑入中指內間皆痛者﹐乃足陽明胃經爲風寒暑濕流注之所爲。四气偏勝﹐並如上說。治之﹐宜隨四气微利之。

卷之三陽明經香港腳治法

大黃左經湯

治風寒暑濕流注足陽明經﹐使腰腳痺痛﹐行步艱難﹐涎潮昏塞﹐大小便祕澀﹐腹痛嘔吐﹐或復下利﹐惡聞食气﹐喘滿肩息﹐或自汗譫妄。

大黃﹝蒸﹞細辛﹝去苗﹞茯苓防己羌活黃芩前胡枳殼﹝麩炒﹐去瓤﹞濃朴﹝去皮﹐銼﹐姜制﹐炒﹞甘艸﹝炙﹞杏仁﹝麩炒﹐去皮尖﹐別研﹐各等分﹞上銼散。每服四大錢﹐水盞半﹐姜三片﹐棗一个﹐煎七分﹐去滓﹐空腹熱服。腹痛﹐加芍藥﹔祕結﹐加阿膠﹔喘﹐加桑白皮﹑紫蘇﹔小便祕﹐加澤瀉﹔四肢瘡癢浸淫﹐加升麻。所加並等分。

卷之三陽明經香港腳治法

荷葉本湯

治腳脛生瘡﹐浸淫腿膝﹐膿汁淋漓﹐熱痺痛癢。

榦荷葉﹝四張﹞本﹝一分﹞上爲銼散。以水二斗﹐煎減五升﹐去滓﹐溫暖得所。淋渫﹐仍服前大黃左經湯佳。

卷之三

少陽經香港腳證

病者口苦﹐善太息﹐脇痛面垢﹐體無膏澤﹐頭頷目兌皆痛﹐缺盆並腋下馬刀腫﹐自汗﹐振寒發熱﹐胸中脇肋髀膝外至絕骨外踝及諸節指皆痛者﹐乃足少陽膽經爲風寒暑濕流注之所爲。四气偏勝﹐例如前說。治之﹐宜隨四气和解。

卷之三少陽經香港腳治法

半夏左經湯

治足少陽經爲風寒暑濕流注﹐發熱﹐腰脇痛﹐頭疼眩暈﹐嘔吐宿汁﹐耳聾驚悸﹐熱悶心煩﹐气上喘滿﹐肩息腿痺﹐緩縱不隨。

半夏﹝湯去滑﹞漧葛細辛白術茯苓桂心﹝不見火﹞防風漧姜﹝炮﹞黃芩小艸甘艸﹝炙﹞柴胡麥門冬﹝去心﹐各三分﹞上銼散。每服四大錢﹐水一盞半﹐姜三片﹐棗一个﹐煎七分﹐去滓﹐空腹服。熱悶﹐加竹瀝﹐每服半合﹔喘滿﹐加杏仁﹑桑白皮。

卷之三

料簡三陽並合香港腳證

三陽經﹐有並有合。如太陽並少陽﹐少陽並陽明﹐陽明並太陽。三陽合病﹐皆於經絡中推考其診﹐隨證治之。所謂並者﹐二經相並﹔合者﹐三經會合。以此彊分﹐使名義易曉﹐不必論其一二也。

卷之三

三陽並合香港腳證治法

病者憎寒壯熱﹐自汗惡風﹐或無汗惡寒﹐暈眩重著﹐關節掣痛﹐手足拘攣﹐疼痛冷痺﹐緩縱不隨﹐心躁气上﹐嘔吐下利﹐此皆三陽經中風寒暑濕﹐其脈必浮弦緊數。

卷之三三陽並合香港腳證治法

大料神祕左經湯

治風寒暑濕流注足三陽經﹐手足拘攣疼痛﹐行步艱難﹐憎寒發熱﹐自汗惡風﹐頭眩腰重﹐關節掣痛﹔或卒中昏塞﹐大小便祕澀﹔或腹痛﹐嘔吐下利﹐惡聞食臭﹐髀腿頑痺﹐緩縱不隨﹐熱悶驚悸﹐心煩气上﹐臍下冷痺﹐喘滿肩息。

麻黃﹝去節﹞漧葛細辛濃朴﹝姜制炒﹞茯苓防己枳殼﹝麩炒﹐去瓤﹞桂心羌活防風﹝去叉﹞柴胡黃芩小艸﹝卽遠志苗﹞白姜﹝炮﹞半夏﹝湯洗去滑﹞甘艸麥門冬﹝去心﹐各等分﹞上銼散。每服四大錢﹐水盞半﹐姜三片﹐棗一个﹐煎七分﹐去滓﹐空腹服。自汗﹐加牡蠣﹑白術﹐去麻黃﹔腫滿﹐加澤瀉﹑木通﹔熱甚無汗﹐減桂﹐加橘皮﹑前胡﹑升麻﹔腹痛吐利﹐去黃芩﹐加芍藥﹑附子炮﹔大便祕﹐加大黃﹑竹瀝﹔喘滿﹐加杏仁﹑桑白皮﹑紫蘇。所加並等分。凡有此病﹐詳認證狀﹐逐一加減﹐無不愈者。常服下气消痰﹐散風濕﹐退腫﹐進飲食﹐令人不虛。江南諸師﹐固祕此方﹐𨿽父子兄弟不傳﹐學人當敬用之。

卷之三三陽並合香港腳證治法

加味敗毒散

治三陽經香港腳流注﹐腳踝上熱赤腫﹐寒熱如瘧﹐自汗惡風﹐或無汗惡寒。

羌活獨活前胡柴胡枳殼﹝麩炒﹐去瓤﹞桔梗甘艸﹝炙﹞人參茯苓川芎大黃﹝蒸﹞蒼術﹝米泔浸﹐各等分﹞上銼散。每服四大錢﹐水盞半﹐姜三片﹐薄荷一頭﹐煎七分﹐去滓﹐熱服﹐不過二服愈。皮膚瘙癢赤疹﹐加蟬蛻煎。

卷之三

太陰經香港腳證兼治法

病者腹滿﹐夾咽連舌系急﹐胸膈痞滿﹐循骨下股膝內前廉內踝﹑過核骨後﹑連足大指之端內側皆痛者﹐乃足太陰脾經爲四气流注之所爲也。四气偏勝﹐並如前說。治之﹐各隨其气所中輕重溫散之。

卷之三太陰經香港腳證兼治法

六物附子湯

治四气流注於足太陰經﹐骨節煩疼﹐四肢拘急﹐自汗短气﹐小便不利﹐惡風怯寒﹐頭面手足﹐時時浮腫。

附子﹝炮去皮臍﹞桂心﹝各四兩﹞白術﹝三兩﹞甘艸﹝炙﹐二兩﹞防己﹝四兩﹞茯苓﹝三兩﹞上銼散。每服四錢﹐水二盞﹐姜七片﹐煎七分﹐去滓溫服。

卷之三

少陰經香港腳證兼治法

病者腰脊痛﹐小指之下連足心循內踝入跟中﹑上內﹑出中內廉﹑股內皆痛﹐上衝胸咽﹐饑不能食﹐面黑﹐小便淋閉﹐咳唾不已﹐善恐﹐心惕惕若人將捕之狀﹐小腹不仁者﹐難治。足少陰腎經爲四气流注之所爲也。四气偏勝﹐並如前說。治之﹐各隨其气所中輕重而溫之。

卷之三少陰經香港腳證兼治法

八味丸

治少陰腎經香港腳入腹﹐小腹不仁﹐上气喘急﹐嘔吐自汗。此證最急﹐以腎乘心﹐水克火﹐死不旋踵。

牡丹皮澤瀉茯苓﹝各三兩﹞附子﹝炮去皮臍﹞桂心﹝各二兩﹞山茱萸山藥﹝各四兩﹞熟地黃﹝八兩﹞上爲末﹐煉蜜丸﹐梧子大。每服五十丸﹐溫酒﹑米湯食前任下。

卷之三

厥陰經香港腳證兼治法

病者腰脇偏疼﹐從足大指連足跗上廉﹐上﹐至內廉﹐循股﹐環陰气﹐抵小腹﹐夾臍諸處脹痛﹐兩腳攣急﹐嗌漧嘔逆﹐洞泄者﹐足厥陰肝經爲四气流注之所爲也。四气偏勝﹐並如前說。治之﹐各隨其气所中輕重調理之。

卷之三厥陰經香港腳證兼治法

神應養眞丹

治厥陰肝經爲四气進襲肝臟﹐左癱右瘓﹐涎潮昏塞﹐半身不遂﹐手足頑麻﹐語言謇澀﹐頭旋目眩﹐牙關緊急﹐气喘自汗﹐心神恍惚﹐肢體緩弱﹐上攻頭目﹐下注腳膝﹐榮气凝滯﹐徧身疼痛。兼治婦人產後中風﹐角弓反張﹐墮車落馬﹐打撲傷損﹐瘀血在內。

當歸﹝酒浸﹞天麻川芎羌活白芍藥熟地黃﹝各等分﹐一法﹐無羌活﹐入木瓜﹑熟阿膠﹐等分﹞上爲末﹐蜜丸﹐如雞子黃大。每服一丸﹐木瓜﹑菟絲子浸酒下﹔腳痺﹐薏苡仁浸酒下﹔中風﹐溫酒米湯下。

卷之三

料簡三陰並合香港腳證

傷寒﹐三陽有並合﹐三陰無並合﹐臟腑不同故也﹐亦自不妨傳變。香港腳則不然﹐以久滯髒气﹐隨其虛實寒熱而流注﹐故病多並合﹐不可不知。

卷之三三陰並合香港腳治法

抱龍丸

治肝腎臟虛﹐風濕進襲﹐流注腿膝﹐行步艱難﹐漸成風濕香港腳﹐足心如火﹐上气喘急﹐小腹不仁﹐全不進食。

赤小豆﹝四兩﹐略炒﹞五靈脂白膠香破故紙﹝炒﹞狗脊﹝火去毛﹞木鱉子﹝去殼﹞海桐皮威靈仙地龍﹝炒﹞艸烏﹝米泔浸三日﹐淨洗﹐去皮尖﹞上各一兩爲末﹐酒糊爲丸﹐如梧子大﹐辰砂爲衣。每服五十丸﹐空心鹽酒任下。

卷之三三陰並合香港腳治法

川膝煎

治肝腎虛﹐爲風寒濕毒所中﹐流注腿膝﹐節疼痛﹐如錐刀鍛刺﹐不可名狀。

大烏頭﹝十个﹐端正者﹐槌破﹐以紙袋盛﹐用烏豆一斗藉覆﹐蒸一日取出﹐去豆不用﹐去皮尖﹞牛膝﹝二兩﹐去蘆穣幹﹞上二味﹐並不得見銅鐵器及火與日﹐木臼搗碎牛膝﹐同入石磨中磨爲末﹐酒糊丸﹐梧子大。每服四十丸﹐用無灰酒一瓶﹐中樣木瓜一个﹐切作片﹐入瓶中﹐煨木瓜爛爲度﹐用此酒下﹐不拘時候。然肝气惡鐵﹐忌則有之﹔不見火日﹐此好事者妄忌﹐且如烏頭﹑牛膝﹐采時豈一向陰漧也。

卷之三三陰並合香港腳治法

十全丹

治香港腳上攻﹐心腎相系﹐足心隱痛﹐小腹不仁﹐煩渴﹐小便或祕或利﹐關節攣痺疼痛﹐神效不可具述。

蓯蓉﹝酒浸﹞石斛﹝酒浸﹞狗脊﹝火去毛﹞萆茯苓牛膝﹝酒浸﹞地仙子遠志﹝去心炒﹐各一兩﹞熟地黃﹝三兩﹞杜仲﹝去皮﹐銼炒﹐三兩﹞上爲末﹐蜜丸﹐梧子大。每服五十丸﹐溫酒﹑鹽湯任下。

卷之三三陰並合香港腳治法

乳香宣經丸

治體虛爲風濕寒襲﹐四气相搏﹐半身不遂﹐手足頑麻﹐骨節煩疼﹐足脛浮腫﹐惡寒發熱﹐漸成香港腳﹐肝腎不足﹐四肢攣急﹐徧身攻注﹔或閃肭打撲﹐內傷筋骨﹔及風邪內搏﹔男子疝气﹔婦人經脈不調。常服活血止痛﹐補虛壯筋骨。

威靈仙﹝去蘆﹐洗﹞烏藥﹝去木﹞茴香﹝炒﹞川楝子﹝銼炒﹞牽牛子﹝炒﹞橘皮﹝去白﹞萆防風﹝各二兩﹞五苓脂乳香﹝各半兩﹞艸烏﹝黑豆一協議煮﹐竹刀切看透黑爲度﹐去皮焙秤﹐半兩﹞上爲末﹐酒糊丸﹐梧子大。每服五十丸﹐鹽酒﹑鹽湯任下﹔婦人醋湯下﹐食前服。

卷之三三陰並合香港腳治法

大犀角丸

治脾腎經﹐腳脛腫痺﹐小腹頑麻﹐上攻頭面﹐通身洪腫﹐小便不利﹐上气喘滿﹐悶絕欲死。

犀角﹝鎊﹞黃芩旋復花白術桂心﹝不焙﹞防己﹝各二兩﹞香豉﹝略炒﹞橘皮茯苓﹝各三兩﹞前胡桑白皮﹝炙﹐四兩﹞紫蘇莖葉﹝四兩﹞

上爲銼散。每服四錢﹐水一盞半﹐姜五片﹐棗兩枚﹐煎七分﹐去滓﹐食前。喘﹐加杏仁。

卷之三三陰並合香港腳治法

四蒸木瓜丸

治肝腎脾三經气虛﹐爲風寒濕搏著﹐流注經絡﹐日曠歲﹐治療不痊﹐凡遇六化更變﹐七情不寧﹐必至發動﹐或腫滿﹐或頑痺﹐憎寒壯熱﹐嘔吐自汗。

威靈仙﹝苦葶藶同入﹞黃﹝續斷同入﹞蒼術﹝橘皮同入﹞烏藥﹝去木﹐與黃松節同入﹞上各半兩﹐以大木瓜四个﹐切蓋去瓤﹐入前件藥﹐仍用蓋簪定﹐酒灑蒸熟﹐三蒸三曬﹐取藥出﹐焙榦爲末﹐研瓜爲膏﹐搜和搗千杵﹐丸如梧子大。每服五十丸﹐空心溫酒﹑鹽湯任下。世傳木瓜丸最多﹐惟此方有效﹐當敬之。黃松節卽茯苓中木。

卷之三三陰並合香港腳治法

迮毒湯

治肝脾腎三經﹐爲風濕寒熱毒瓦斯上攻﹐陰陽不和﹐四肢拘攣﹐上气喘滿﹐小便祕澀﹐心熱煩悶﹐徧身浮腫﹐腳弱。

半夏﹝四兩﹐湯洗﹞黃甘艸﹝炙﹞當歸人參濃朴﹝薑汁制﹞獨活橘皮﹝各一兩﹞

熟地黃芍藥枳實﹝麩炒﹐去瓤﹞麻黃﹝去節湯﹐各二兩﹞桂心﹝不焙﹐三兩﹞貝子﹝二十一个﹞上爲銼散。每服四錢﹐水一盞半﹐姜七片﹐棗三个﹐煎七分﹐去滓﹐空心溫服﹐日三夜一。

卷之三

香港腳總治

《千金》香港腳論﹐在諸風之前﹐良有以也。方論𨿽多﹐識病者少﹐或覺之傷晚﹐或狐疑不決﹐枉死者半﹐信不誣矣。凡有此證﹐最宜急治﹐緩則入腹攻五臟﹐𨿽神丹亦無如之何。又久患續生諸病﹐如大小便不利﹐腫滿﹐飲食傷等﹐不妨分別爲治﹐所謂先去新病﹐病當在後﹐若總而治之﹐則亦庶乎其可也。

卷之三香港腳總治

烏藥平气湯

治香港腳上攻﹐喘滿﹔及五臟偏勝﹐諸气不和﹐喘咳奔衝﹐坐臥不安﹐頭暈腳弱﹐上實下虛。

烏藥﹝去木﹞人參白術川芎當歸茯神﹝去木﹞甘艸﹝炙﹞白芷木瓜幹五味子紫蘇子﹝各等分﹞

上爲銼散。每服四錢﹐水一盞半﹐姜五片﹐棗兩枚﹐煎七分﹐去滓溫服﹔或作細末﹐湯點下。

卷之三香港腳總治

紫蘇子湯

治腳弱上气﹐陰陽交錯﹐淸濁不分﹐上重下虛﹐中滿喘急﹐嘔吐自汗﹐無復紀律。《千金》云﹕宋湘王在南州﹐患香港腳困篤﹐服此得效。

紫蘇子﹝略炒﹞半夏﹝湯洗﹐各五兩﹞前胡﹝去苗﹞濃朴﹝去皮制﹞甘艸﹝炙﹞當歸﹝各二兩﹞桂心﹝不見火﹞橘皮﹝各三兩﹞

上爲銼散。每服四錢﹐水二盞﹐姜七片﹐棗兩个﹐煎七分﹐去滓食後服。人謂兪山人降气湯是也﹐好事者復加附子﹑黃﹐又攺其分兩﹐亦班入太醫方﹐用者宜知之。

卷之三香港腳總治

木瓜牛膝丸

治寒濕香港腳﹐冷濕下注﹐腳弱無力﹐或腫急疼痛。兼治婦人血風。大固腎气﹐活血壯筋絡。

木瓜﹝大者﹐三四个﹐切開蓋﹐去瓤﹐先用糯米漿過﹐鹽焙漧﹐爲末﹐卻將鹽末入瓜內令滿﹐仍用蓋鍼定﹐蒸三次﹐爛研作膏﹞川烏﹝大者﹐去皮尖﹐用無灰酒一升浸薄切﹐酒煮幹研爲膏﹐三兩﹞牛膝﹝酒浸﹞萆茴香﹝炒﹞羌活靑皮靑鹽﹝別研入﹞狗脊﹝燎去毛﹞巴戟海桐皮﹝九件各一兩﹞

上爲末﹐入靑鹽和勻﹐將前二膏搜爲丸﹐如硬﹐再入酒﹐杵數千下﹐丸梧子大。每服五十丸﹐食前鹽湯﹑鹽酒任下。

卷之三香港腳總治

茱萸丸

治香港腳入腹﹐腹脹不仁﹐喘悶欲死。

吳茱萸﹝湯洗﹞木瓜﹝去瓤﹐切作幹﹞上等分爲末﹐酒糊丸﹐如梧子大。每服五十丸至百丸﹐酒飲任下﹔或以木瓜蒸爛﹐研膏爲丸尢妙。

卷之三香港腳總治

黑附丸

治幹濕香港腳。

附子﹝八錢重﹐去皮臍﹞黑豆﹝半斤﹐入瓷瓶內慢火煮﹐以附子爛爲度﹞上熟豆一合﹐同附子研爲餅﹐焙榦爲末﹐煉蜜爲丸﹐如皂角子大。每服兩丸﹐空心麝香酒嚼下。

卷之三香港腳總治

木通散

治香港腳服補藥太過﹐小便不通﹐淋閉﹐臍下脹。

當歸梔子仁﹝炒﹞赤芍藥赤茯苓甘艸﹝生﹐各一兩﹞上爲散。每服三錢﹐水一盞﹐煎七分﹐去滓服。

卷之三香港腳總治

白皮小豆散

治香港腳﹐小便澀﹐兩腳腫﹐气脹。

赤小豆﹝半升﹞桑白皮﹝二兩﹞紫蘇﹝一握﹞生薑﹝半兩﹞

上銼散。水三升﹐煮豆熟﹐取豆食﹐去滓﹐仍取余汁飲之。

卷之三香港腳總治

勝駿丸

治元气不足﹐眞气虛弱﹐及諸虛寒濕气進襲﹐手足拳攣﹐腳指連腳面拘急﹐走注疼痛﹐筋脈不伸﹐行步不隨。常服益眞气﹐壯筋骨﹐黑髭須﹐滑皮膚﹐一切足弱鶴膝諸風。

附子﹝一枚﹐炮去皮臍﹞當歸﹝酒浸一宿﹞天麻﹝酒浸﹞牛膝﹝酒浸﹞酸棗仁﹝炒﹞熟地黃﹝酒浸﹞防風﹝去叉﹐各二兩﹞木瓜﹝四兩﹞乳香﹝半兩﹐別研﹞麝香﹝一分﹐別研﹞全蠍﹝去毒﹞木香沒藥﹝別研﹞羌活甘艸﹝炙﹐各一兩﹞上件爲細末﹐用生地黃三斤﹐淨洗﹐研爛如泥﹐入無灰酒四升﹐煮爛如膏﹐以前藥勻和﹐杵令堅﹐每兩作十丸。每服一丸﹐細嚼臨睡酒下。地黃膏﹐春夏極多﹐遇冬﹐或無地黃﹐只煉蜜爲丸﹐如梧子大。每服五十丸﹐鹽湯溫酒下。

卷之三香港腳總治

加減法

檳榔萆肉蓯蓉﹝酒浸﹞破故紙﹝炒﹞巴戟﹝去木﹞上五味﹐各添一兩﹐內熟地黃﹑當歸﹐各減一兩尢妙。如服此藥五七日﹐或半月日﹐見效甚速﹐行步如飛﹐千里可至﹐乃名勝駿。

卷之三香港腳總治

換腿丸

治足三陰經虛﹐爲風寒暑濕進襲﹐攣痺緩弱﹐上攻胸脇肩背﹐下注腳膝疼痛﹐漸成風濕香港腳﹐行步艱難﹐足心如火﹐上气喘急﹐全不進食。

石南天南星﹝炮﹞石斛﹝酒浸﹞牛膝﹝酒浸﹞羌活薏苡仁﹝炒﹞防風﹝去叉蘆﹞萆黃﹝蜜炙﹞天麻當歸﹝酒浸﹞續斷﹝各兩半﹞木瓜﹝四兩﹞檳榔﹝二兩半﹞

上爲末﹐酒煮麵糊爲丸﹐如梧子大。每服五十丸﹐空心溫酒﹑鹽湯任下。

卷之四

敍傷風論

經云﹕春傷風﹐夏飧泄﹐此乃四時之序也。或表中風在經絡中﹐循經流注﹐以日傳變﹐與傷寒無異。但寒泣血﹐無汗惡寒﹔風散气﹐有汗惡風﹐爲不同。仲景正以此格量太陽經傷寒傷風﹐用藥不同。而纂集者不識門類﹐遂雙編二證﹐使後學混濫﹐卒不知歸。甚者﹐以傷風暑濕﹐時气疫疹﹐凡曰太陽病者﹐皆謂之傷寒。晉人不經﹐類皆如此﹐固不足道﹐但名義乖錯﹐惑於後世﹐不可不與之辧。今別立傷風一門於四淫之前﹐且根據先哲以太陽爲始﹐分注六經﹐學人當自知。

卷之四

傷風證治

足太陽膀胱經傷風﹐有汗惡風﹐不惡寒﹐頭項彊﹐腰脊痛。以其脈從巓入絡腦﹐還出﹐別下項﹐循肩膊內﹐挾脊﹐抵腰中﹐故太陽諸證如是。治之宜桂枝湯。

卷之四傷風證治

桂枝湯

治太陽傷風﹐脈陽浮陰弱﹐榮弱衛彊﹐頭痛鼻鳴﹐漧嘔發熱﹐自汗惡風﹔或煩熱汗出則解﹐有如瘧狀﹐脈浮洪虛大者。

桂枝﹝去皮﹞生薑芍藥﹝各一兩半﹞甘艸﹝炙﹐一兩﹞大棗﹝六枚﹐擘﹞上咀。每服五錢﹐水一盞半﹐煎八分﹐去滓﹐食前服﹐溫覆﹐令徧身微汗愈。或發汗﹐漏不止﹐惡風﹐小便難﹐四肢拘急者﹐加熟附子一分﹔或項背彊KTKT﹐反汗出惡風者﹐加葛根一兩三錢﹔或汗出後﹐身疼痛﹐脈沈遲者﹐加芍藥生薑各半兩﹑人參一兩半﹔或下後﹐脈促﹐胸滿者﹐去芍藥﹔若微寒﹐乃加附子﹔或下後﹐頭項彊痛﹐翕翕發熱﹐無汗﹐心下滿﹐微痛﹐小便不利者﹐去桂﹐加茯苓﹑白術各一兩半。太陽外證未除而數下之﹐挾熱﹐利不止﹐心下痞硬﹐表裏不解﹐加人參一兩﹔或下之微喘者﹐加濃朴六錢三字﹑杏仁十七粒﹔因燒鍼令汗﹐鍼處被寒﹐核起而赤﹐必發奔豚﹐灸其核各一壯﹐加桂一兩與服﹔因燒鍼煩躁者﹐去芍藥﹐減桂一兩﹐牡蠣﹑龍骨各一兩﹐可代救逆湯。

足陽明胃經傷風﹐口燥煩渴﹐自汗﹐嗜臥身重﹐小便難。以其脈俠鼻﹐絡目﹐下膈﹐屬胃﹐絡脾﹐俠臍﹐入气街﹐故陽明諸證如是。治之宜杏子湯。

卷之四傷風證治

杏子湯

治陽明傷風﹐能食﹐口苦咽漧﹐腹滿微喘﹐發熱惡風﹐自汗嗜臥﹐身重﹐小便難﹐潮熱而噦﹐其脈浮弦長而數﹐悉主之。

杏仁﹝去皮尖﹞半夏﹝湯去滑﹞五味子﹝各二錢半﹞芍藥桂心細辛漧薑﹝炮﹞大黃﹝蒸﹞甘艸﹝炙﹐各三錢﹞茯苓﹝四錢﹞

上咀。每服四錢﹐水一盞半﹐煎至七分﹐去滓﹐食前服。

足少陽膽經傷風﹐身熱﹐惡風自汗﹐項彊脇滿。以其脈起於目兌﹐上抵頭角﹐交出﹐入缺盆﹐下胸中﹐貫膈﹐絡肝﹐循脇裏﹐出气街﹐合髀厭中﹐故少陽諸證如是。治之宜柴胡加桂湯。

卷之四傷風證治

柴胡加桂湯

治少陽傷風四五日﹐身熱惡風﹐頸項彊﹐脇下滿﹐手足溫﹐口苦而渴﹐自汗﹐其脈陽浮陰弦﹔或發汗多﹐亡陽譫語﹐可以此和其榮衛﹐通其津液自愈。

柴胡﹝一兩三錢﹞半夏﹝湯去滑﹐四錢一字﹞甘艸﹝炙﹐三錢一字﹞芍藥黃芩人參桂﹝各半兩﹞

上咀。每服五錢匕﹐水一盞半﹐姜五片﹐棗一个﹐煎七分﹐去滓﹐食前溫服。

足太陰脾經傷風﹐自汗﹐胸滿腹痛﹐四肢倦怠。以其脈入腹﹐絡胃﹐上膈﹐俠咽﹐連舌本﹐散舌下﹐故太陰諸證如是。治之宜桂枝芍藥湯。

卷之四傷風證治

桂枝芍藥湯

治太陰傷風﹐自汗咽漧﹐胸腹滿﹐自利不渴﹐四肢倦怠﹐手足自溫﹐其脈弦大而緩者。

桂心﹝半兩﹞白芍藥﹝三兩﹞

上咀。每服五錢匕﹐水一盞半﹐姜三片﹐棗一个﹐煎七分﹐去滓溫服。腹痛甚者﹐加大黃一兩。

足少陰腎經傷風﹐口燥舌漧﹐咽痛胸滿﹐心煩自汗﹐腰連骨酸痛。以其脈貫脊﹐屬腎﹐上貫肝膈﹐入肺中﹐循喉嚨﹐俠舌本﹐故少陰諸證如是。治之宜桂附湯。

卷之四傷風證治

桂附湯

治少陰傷風﹐胸滿心煩﹐咽喉痛﹐自汗﹐腰疼連骨酸痛﹐嘔吐涎沫﹐頭痛﹐其脈沈弦者。

附子﹝生﹐去皮臍﹞桂心漧薑﹝炮﹞芍藥甘艸﹝炙﹞茯苓桃仁﹝去皮尖﹐面炒﹐各一兩﹞

上咀。每服四錢﹐水三盞﹐煎七分﹐去滓﹐食前服。或咽喉痛﹐加桂枝。

足厥陰肝經傷風﹐自汗惡風而倦﹐小腹急滿。以其脈循股入毛中﹐環陰器﹐抵小腹﹐俠胃﹐絡膽﹐布脇﹐與督脈會﹐故厥陰諸證如是。治之宜八物湯。

卷之四傷風證治

八物湯

治厥陰傷風﹐惡風而倦﹐自汗﹐小腹急痛﹐寒熱如瘧﹐骨節煩疼﹐其脈尺寸俱微而遲者。

桂心當歸川芎前胡防風﹝各三分﹞芍藥﹝一兩半﹞甘艸﹝炙﹞茯苓﹝各半兩﹞

上咀。每服四錢﹐水一盞半﹐姜五片﹐棗三个﹐煎八分﹐去滓﹐食前服。

卷之四

敍傷寒論

經云﹕冬傷於寒﹐春爲溫病。以冬不卽病﹐其寒毒藏於風府之上﹐至春﹐溫暖之气發而爲病﹐故曰溫病。或愈﹐或死﹐死則六七日間﹐愈則多出旬日之外﹐世號爲大病。要當隨此經絡傳變﹐仍以脈證別之﹐乃可施治。治傷寒法﹐蓋盡於此。至晉集仲景論﹐於太陽經﹐出麻黃桂枝二方治傷寒傷風﹐並錄預備救失加減之法甚詳。至陽明少陽與三陰經傷風證治﹐則蔑聞矣﹐故知仲景只就太陽一經格量二病﹐令勿差互。編集旣不詮辧﹐後學懵無所知﹐昏翳典墳﹐千有餘載﹐略不加省﹐良可嘆息。今輒提其六經傷寒合用對治諸方﹐以爲宗兆﹐其如壞證治法﹐除各見本門外﹐編集於後﹐使皂白自分﹐初不敢取諸胸臆﹐蓋有所本於聖經也。

卷之四

傷寒辧正

《內經》論傷寒﹐惟說足三陰三陽﹐六經傳受﹐愈否日數﹐及各隨其臟腑經絡﹐流注去處﹐而證以行汗下﹐並兩感脈應病形而已。至張長沙以伊芳尹《湯液》作治法﹐兼述傷風暑濕等﹐詳略不同﹐格量互顯﹐使後學舉隅而反。至晉不解其義﹐隨行編集﹐遂行於世﹐此後蹈襲者﹐不可勝計。所謂《百問》《證治》《提綱》《目錄》《撮要》《備全》《活人書》《傷寒論》﹑乃至《圖形》《指脈》﹐皆剝采晉集﹐初無反隅﹐𨿽有意於廣傳﹐皆未明其義類﹐緣晉集不識偏正﹐以此類預備之方﹐雜於正治﹐而正治之方﹐多所簡脫﹐故使典籍愈翳﹐後學固封﹐不削繁蕪﹐罔知樞要﹐因別論於後云。

卷之四

傷寒證治

足太陽膀胱經傷寒﹐頭項彊﹐腰脊痛﹐無汗惡寒。其經絡流注去處﹐與傷風同﹐但脈浮洪緊數爲異耳。惟足太陽寒水﹐爲諸陽主气﹐故寒先傷之。

卷之四傷寒證治

麻黃湯

治太陽傷寒﹐脈浮緊而數﹐頭痛身疼﹐發熱惡寒﹐無汗﹐胸滿而喘者。

麻黃﹝去節﹞桂心﹝各一兩﹞甘艸﹝炙﹐半兩﹞杏仁﹝二十五粒﹞

上咀。每服五錢﹐水一盞半﹐煎八分﹐去滓﹐食前服﹐覆取微汗。夏則加知母半兩﹑石膏一兩﹑黃芩一分﹔或汗出後﹐無大熱而喘者﹐去桂﹐加石膏四兩。

卷之四傷寒證治

小靑龍湯

治傷寒﹐表未解﹐心下有水气﹐漧嘔﹐發熱而咳﹐或渴﹐或利﹐或噎﹐或小便不利﹐小腹滿而喘者。

麻黃﹝去節﹞細辛﹝去苗﹞漧薑﹝炮﹞甘艸﹝炙﹞桂心芍藥﹝各三兩﹞半夏﹝湯去滑﹞五味子﹝各二兩半﹞

上咀。每服五錢﹐水二盞﹐煎八分﹐去滓﹐食前溫服。噎者﹐去麻黃﹐加熟附子一錢﹔若小便不利﹐小腹滿者﹐加茯苓一錢﹔喘者﹐加杏仁七枚﹐去皮尖。

卷之四傷寒證治

溫粉

凡發汗不欲多﹐多則亡陽﹐宜用此粉撲之卽愈﹐效如神。

白術本川芎白芷上爲末。每末一兩﹐入米粉三兩﹐和勻撲之。

卷之四傷寒證治

大靑龍湯

治太陽中風傷寒﹐脈緊發熱﹐惡寒身疼﹐不汗出而煩渴﹔或脈浮緩﹐身不疼但重﹐乍有輕時﹔或傷寒見風脈﹐傷風見寒脈。

麻黃﹝去節﹐三兩﹞桂心甘艸﹝炙﹐各一兩﹞杏仁﹝去皮尖﹐一兩﹞石膏﹝一兩﹞

上爲銼散。每服五錢匕﹐水一盞半﹐姜五片﹐棗一个﹐煎七分﹐去滓﹐食前服。

足陽明胃經傷寒﹐身熱目痛而鼻幹﹐不得臥﹐不惡寒﹐腹滿﹐咽漧口燥而渴。其脈流注與傷風同﹐以陽明主肉﹐故次傳之。

卷之四傷寒證治

大承气湯

治陽明傷寒﹐脈長身熱﹐不惡寒﹐目疼鼻幹﹐不得臥﹐腹滿﹐咽漧渴﹐大便硬﹐譫語﹔或汗後脈沈實﹔或下利﹐心下堅﹔或已經下﹐其脈按之浮沈尙有力者。

大黃﹝酒洗﹐半兩﹞芒硝﹝一分﹐別研入﹞濃朴﹝姜制﹐一兩﹞枳實﹝一分﹐銼炒去瓤﹞上爲粗末。每服五錢﹐水二盞﹐煎八分﹐去滓﹐入硝再煎服。若脈遲而滑﹐汗出身重﹐時發潮熱﹔並得病二三日無太陽證﹐煩躁﹐心下硬﹐下利後譫語者﹐去芒硝﹐名小承气。或發汗不解﹐蒸蒸發熱﹐溫溫欲吐﹐胸中痛﹐大便反溏﹔及吐利後﹐腹脹﹐厥煩﹐譫語﹐去濃朴﹑枳實﹐入甘艸半兩﹑芒硝一分煎﹐名調胃承气。或結熱膀胱﹐如狂狀﹐下血﹐小腹急結者﹐去濃朴﹑枳實﹐加桃仁十二个﹑桂﹑甘艸各半兩﹑硝一分﹐名桃核承气。

卷之四傷寒證治

大柴胡湯

治證狀大略與大承气湯同。輕則柴胡﹐重則承气。

柴胡﹝四兩﹞黃芩赤芍藥﹝各一兩半﹞半夏﹝湯去滑﹐一兩一分﹞枳實﹝麩炒﹐一分﹞上爲粗末。每服三大錢﹐水一盞半﹐姜五片﹐棗一枚﹐煎八分﹐去滓﹐食後溫服。若內熱裏實﹐身體疼痛﹐是表證未解﹐不可服。

足少陽膽經傷寒﹐胸脇痛﹐耳聾﹐口苦咽漧﹐往來寒熱﹐目眩漧嘔。其脈流注與傷風同﹐以少陽主膽﹐屬半表半里﹐故三傳之。

卷之四傷寒證治

小柴胡湯

治少陽傷寒﹐脈弦或沈緊﹐往來寒熱﹐胸脇苦滿﹐默默不欲食﹐心煩喜嘔﹔或渴﹐腹痛﹔或脇下痞硬﹔或心悸﹐小便不利﹔或咳﹐有微熱﹐亦有不渴不嘔者。又治婦人傷風傷寒﹐經水適斷﹐發熱惡寒﹐晝日明了﹐暮則譫語﹐此爲熱入血室﹐其血必結﹐故使如瘧狀﹐得七分熱除﹐脈遲身涼﹐胸滿譫語﹐如結胸狀﹐前刺期門﹐隨其實而取之﹐投此湯卽愈。又太陽病不解﹐轉入少陽﹔並陽明傷寒﹐脈反弦浮﹐身目悉黃﹐小便黃﹐潮熱時噦。

柴胡﹝二兩﹞半夏﹝湯去滑﹐六錢一字﹞黃芩人參甘艸﹝炙﹐各三分﹞上爲銼散。每服五錢﹐水一盞半﹐生薑五片﹐棗一枚﹐煎七分﹐去滓﹐食前服。若腹痛﹐去黃芩﹐加芍藥三分﹔心下悸﹐小便不利﹐加茯苓一兩﹔若不渴﹐則有微熱﹐去人參﹐加桂三分﹔若咳嗽﹐去棗﹐加五味子三分﹑漧薑半兩﹔胸中煩﹐不嘔者﹐去半夏﹐加栝蔞實一枚四分之一﹔若渴﹐去半夏﹐加栝蔞根一兩﹔胸中痞硬﹐去棗﹐加牡蠣一兩﹔若過經不解﹐日晡發熱﹐已而微利﹐加芒硝一兩。

足太陰脾經傷寒﹐手足溫﹐自利不渴﹐腹滿時痛﹐咽漧。其脈流注與傷風同﹐治之各有正方。

卷之四傷寒證治

治中湯

治太陰傷寒﹐手足溫﹐自利不渴﹐腹滿時痛﹐咽漧﹐其脈尺寸俱沈細。

人參漧薑﹝炮﹞白術甘艸﹝炙﹞陳皮靑皮﹝各等分﹞

上銼散。每服四錢﹐水一盞半﹐煎七分﹐去滓﹐食前服。

卷之四傷寒證治

五積散

治太陰傷寒﹐脾胃不和﹔及有積聚腹痛。

蒼術﹝泔浸一宿﹐二十兩﹞桔梗﹝十兩﹞陳皮﹝六兩﹞白芷甘艸﹝炙﹐各三兩﹞當歸﹝二兩﹞川芎﹝一兩半﹞芍藥白茯苓半夏﹝湯去滑﹐各一兩﹞麻黃﹝去節﹐春夏﹐二兩﹐秋冬﹐三兩﹞漧薑﹝春夏﹐兩半﹐秋冬﹐二兩﹞枳殼﹝湯浸去瓤﹐銼炒﹐四兩﹞濃朴﹝姜制炒﹐二兩﹞桂心﹝春夏﹐三兩﹐秋冬﹐四兩﹞

上先將前十二味咀﹐微炒令香﹐取出﹐當風涼之﹐入後枳殼﹑桂﹑朴三味﹐同爲細末。每服三錢﹐水一盞﹐姜三片﹐棗二枚﹐煎七分﹐食前溫服。傷寒手足逆冷﹐自汗不止﹐脈沈細﹐面靑﹐嘔逆﹐加順元散一錢同煎熱服﹔產婦陣疏難產﹐經三兩日不生﹐胎死腹中﹐或產母气乏委頓﹐產道漧澀﹐加順元散水七分﹑酒三分煎﹐相繼兩服﹐气血內和卽產﹔胎死者﹐不過三服當下。其順元散多少﹐量產母虛實加減。傷寒發熱﹐俠內寒者﹐加蔥白二寸﹑豉七粒同煎﹐相繼服﹐當以汗解。

卷之四傷寒證治

順元散

烏頭﹝炮去皮尖﹐二兩﹞附子﹝炮去皮臍﹞天南星﹝炮﹐各一兩﹞木香﹝半兩﹞

上爲末﹐同前法煎此藥。治內外感寒﹐脈沈伏遲細﹐手足冷﹐毛髮恂栗﹐傷寒陰證﹐大啜一二杯﹐气和汗出卽愈。

足少陰腎經傷寒﹐口燥舌漧而渴﹐背惡寒﹐反發熱倦怠。其脈流注﹐與傷風同。

卷之四傷寒證治

附子細辛湯

治少陰傷寒﹐口中和﹐而背惡寒﹐反發熱倦怠﹐自汗而渴﹐其脈尺寸俱沈而緊者。

麻黃﹝去節﹞細辛附子﹝炮去皮臍﹐各半兩﹞上粗末。每服四錢﹐水一盞半﹐煎七分﹐去滓﹐食前服。手足厥冷者﹐去麻黃﹑細辛﹐加漧薑半兩﹑甘艸一分。或口燥舌漧而渴﹐宜急下之。

足厥陰肝經傷寒﹐煩滿﹐發熱惡寒﹐往來如瘧﹐或囊縮﹐小腹急痛。其脈流注﹐與傷風同。﹝本論用小建中湯﹐方見九痛門﹐去遠志卽是﹞

卷之四傷寒證治

麻黃桂枝各半湯

治厥陰傷寒﹐煩滿﹐發熱惡寒﹐往來如瘧﹔或囊縮﹐其脈尺寸俱微緩者主之。若脈沈短﹐其囊必縮﹐急以大承气下之﹐可保五死一生。承气湯乃利陽明藥耳﹐若病到厥陰﹐其勢已甚﹐蓋陽明養宗筋﹐爲熱毒所攻﹐乃以承气瀉其能養﹐故利陽以救陰﹐此猶假虞伐虢﹑圍魏救趙之意也。

桂心﹝四錢一字﹞芍藥麻黃﹝去節﹞杏仁﹝十二个﹐去皮尖﹞甘艸﹝炙﹐各半兩﹞上粗末。每服五錢﹐水一盞半﹐煎八分﹐去滓﹐食前服﹔入姜棗煎亦得。

大承气湯

﹝方見足陽明經﹞

小建中湯

﹝方見九痛門﹞

卷之四

傷寒傳變次序

《內經﹟熱論》論傷寒云﹕太陽爲諸陽主气﹐傷寒必先自太陽始。至漢諸師﹐凡外所因﹐皆曰太陽病﹐未爲了義。足太陽寒水﹐其位居辰﹐辰爲六气化原﹐故丙辛遁起戊子﹐至辰爲壬辰水﹐而太陽正化居焉。在天爲寒﹐在地爲水﹐寒喜歸水﹐故寒必首傷太陽。以此例推﹐寒旣自太陽入﹐風當自少陽入﹐濕當自陽明入。《經》曰﹕陰爲之主﹐陽與之正。別於陽者﹐知病從來﹔別於陰者﹐知死生之期。此之謂也。或問傳變次序﹐當如何耶﹖然陰陽流行﹐出入次序﹐固有定說﹐及其中病﹐或喜入﹐或成虛﹐或成兩感﹐或守一經﹐其可拘也﹖但當以脈證分別陰陽表裏盛衰爲治﹐尢不可以日數期也。

卷之四

料簡

論曰﹕有汗不得服麻黃﹐無汗不得服桂枝。切忌不得誤。若寒證見風脈﹐風證見寒脈﹐卻以麻黃桂枝各半湯。古人治傷風﹐熱多寒少﹐惡風﹐脈浮緊﹐無汗﹐用靑龍湯﹐蓋先傷風而後傷寒﹐風證尙在﹐而寒脈已行﹐故有是備也。若先傷寒而後傷風﹐寒多熱少﹐不煩躁﹐微厥﹐脈當浮緩弱而自汗﹐卽傷寒見風脈﹔但靑龍緊暴﹐不若各半湯平和無悔吝也。諸經皆仿此。

卷之四

六經傷寒用藥格法

夫傷寒﹐始自太陽﹐逆傳陽明﹐至於厥陰而止。六經旣別﹐治法不同﹐太陽屬膀胱﹐非發汗則不愈﹐必用麻黃者﹐以麻黃生於中牟﹐雪積五尺﹐有麻黃處﹐雪則不聚﹐蓋此藥能通內陽气﹐卻外寒也。陽明屬胃﹐非通泄則不愈﹐必用大黃﹑芒硝以利之。少陽屬膽﹐無出入道﹐柴胡與半夏能利能汗﹐佐以子芩﹐非此不解。太陰屬脾﹐中州土也﹐性惡寒濕﹐非漧薑﹑白術﹐不能溫燥。少陰屬腎﹐性畏寒燥﹐非附子則不能溫。厥陰屬肝﹐藏血養筋﹐非溫平之藥﹐不能潤養。此經常之道也。後學不知倫類﹐妄意進餌﹐遂致錯亂﹐諸證蜂起﹐夭傷人命﹐可不究辧。且三陽病﹐汗下和解﹐人心知之﹔至太陰脾經﹐溫燥不行﹐亦當溫利自陽明出﹐如溫脾丸用大黃者是也。少陰腎經﹐𨿽用附子﹐復使麻黃﹐則知少陰亦自太陽出。厥陰用桂﹐自少陽出明矣。及其二陽郁閉﹐皆當自陽明出。故三陰皆有下證﹐如少陰口燥咽漧﹐下利淸水﹔太陰腹滿時痛﹔厥陰舌捲囊縮﹐皆當下之。學人宜審詳﹐不可率易投也。

卷之四六經傷寒用藥格法

溫脾丸

治久病虛羸﹐脾气弱﹐食不消﹐喜噎。

黃柏大麥﹝炒﹞吳茱萸桂心漧薑﹝炮﹞細辛附子﹝炮去皮臍﹞當歸大黃﹝蒸﹞神曲﹝炒﹞黃連﹝各一兩﹞

上爲末﹐蜜和丸﹐如梧子大。每服三十丸﹐空腹﹑酒飲任下。

卷之四

三陽合病脈證治

三陽有合病﹐三陰無合病。所謂三陽合者﹐有太陽陽明﹐有少陽陽明。自太陽傳至陽明﹐頭疼腰痛者﹐太陽也﹔肌熱目痛鼻幹者﹐陽明也。尙惡寒﹐脈必浮大而長。浮者﹐太陽脈也﹔長者﹐陽明脈也﹐當隨證調之。本太陽證﹐因發汗多則譫語﹐屬陽明﹐故有太陽陽明也。少陽證未罷﹐猶當和解﹐不可便作陽明下之。

卷之四三陽合病脈證治

葛根湯

治太陽病﹐項背彊KTKT然﹐無汗惡寒。並治三陽合病自利方。

葛根﹝一兩﹞麻黃﹝去節﹐三分﹞桂心﹝半兩﹞甘艸﹝炙﹞芍藥﹝各半兩﹞

上銼散。每服五錢匕﹐水一盞半﹐姜五片﹐棗一枚﹐煎七分﹐去滓﹐食前溫服。三陽合病﹐不下利﹐但嘔者﹐加半夏六錢。

卷之四

兩感證論並治法

兩感傷寒者﹐表裏俱病也。一日太陽與少陰俱病﹐頭痛口漧﹐咽滿而渴﹔二日陽明與太陰俱病﹐腹滿身熱﹐不食譫語﹔三日少陽與厥陰俱病﹐耳聾囊縮而厥。兩病俱作﹐治有先後﹐先宜救裏﹐髒气內正﹐急宜攻表﹐救內固宜急﹐而表亦不可緩也。救裏解表﹐各隨諸證而善用之﹐自非精妙甄別﹐其孰能與於此也。

卷之四兩感證論並治法

四逆湯

治少陰傷寒﹐自利不渴﹐嘔噦不止﹔或吐利俱發﹐小便不利﹔或汗出過多﹐脈微欲絕﹐腹痛脹滿﹐手足冷﹔及一切虛寒厥冷。凡病傷寒﹐有此證候﹐皆由陽气虛有寒﹐𨿽更覺頭痛體疼﹐發熱惡寒﹐四肢拘急﹐表裏悉具者﹐未可攻表﹐宜先服此藥以助陽救裏。

甘艸﹝炙﹐一分﹞漧薑﹝二錢﹐炮﹞附子﹝炮去皮臍﹐半兩﹞上銼散。每服五錢匕﹐水一盞半﹐煎七分﹐去滓﹐食前服。彊人﹐加漧薑一錢﹔或惡寒脈微而利﹐利止仍亡血者﹐加人參半兩﹔或發汗﹐若下之﹐病仍不能解﹐煩躁者﹐仍加茯苓半兩﹔面赤者﹐加連須蔥九莖﹔腹中痛者﹐去蔥﹐加芍藥一兩﹔嘔者﹐加生薑一兩﹔咽痛者﹐去芍藥﹐加桔梗半兩。

卷之四

兩感治法料簡

桂枝﹑麻黃﹐皆攻太陽經表藥﹐方各見太陽經﹐其如陽明﹑太陰﹑少陽﹑厥陰﹐並可於風寒二方論中﹐隨證施治。

卷之四

陰毒證治

陰毒爲病﹐手足冷﹐腰背彊﹐頭疼腹痛﹐或煩渴﹐精神恍惚﹐額與手背﹐時出冷汗﹐音聲鄭重﹐爪甲面色靑黑﹐多因脾腎虛寒伏陰﹐重感於寒所致。

卷之四陰毒證治

附子散

治陰毒傷寒﹐唇靑面黑﹐身重彊﹐四肢冷﹔或因服冷藥過度﹐心腹脹滿﹐昏沈不識人。

附子﹝炮去皮臍﹐三分﹞桂心﹝半兩﹞當歸白術﹝各半兩﹞半夏﹝湯洗去滑﹞漧薑﹝各一分﹐炮﹞上爲末。每服三錢﹐水二盞﹐生薑三片﹐煎六分﹐不以時熱服﹐衣覆取汗。

卷之四陰毒證治

返陰丹

治陰毒傷寒﹐心神煩躁﹐頭痛﹐四肢逆冷﹐面靑腹脹﹐脈沈伏者。

硫黃﹝通明﹐五兩﹐別研﹞硝石﹝別研﹞太陰玄精﹝各二兩﹐別研﹞漧薑﹝炮﹞桂心附子﹝炮﹐各半兩﹞上用鐵銚﹐先鋪玄精﹐次下硝末各一半﹐中間鋪硫黃末﹐又將二石餘末蓋上﹐以小盞合著﹐熟炭火三斤﹐燒令得所﹐勿令煙出﹐急取瓦盆合著地上﹐四面灰蓋﹐勿令煙出﹐候冷﹐取出研細﹐入後藥爲末﹐同研勻﹐米糊丸﹐如梧子大。每服二三十丸﹐煎艾湯下﹐頓服﹐汗出爲度﹔未退﹐乃大著艾炷﹐灸臍下丹田﹑气海﹔更不退﹐則以蔥啖熨之。

卷之四陰毒證治

蔥啖熨法

治气虛陽脫﹐體冷無脈﹐气息欲絕﹐不省人事﹔及傷寒陰厥﹐百藥不效者。

蔥一束﹐以索纏如餅餡大﹐去根葉﹐惟存白長二寸許﹐先以火一面令通熱﹐勿至灼人﹐乃以熱處著病患臍下﹐上以熨斗盛火熨之﹐令蔥餅熱气透入腹中﹐更作三四餅﹐遇一餅壞﹐不可熨﹐卽易一餅。候病患醒﹐手足溫﹐有汗乃瘥﹐更服四逆湯良。

卷之四

陽毒證治

陽毒爲病﹐躁熱﹐面赤咽痛﹐身斑色如錦紋﹐下利赤黃﹐內外結熱﹐舌焦鼻黑﹐類如煙煤﹐妄言狂走。多因腸胃燥熱﹐陽气獨盛﹐陰气暴絕﹐妄服燥藥﹑熱食所致。

卷之四陽毒證治

升麻湯

治陽毒。傷寒一二日便成陽毒﹐或服藥吐下後﹐變成陽毒。腰背痛﹐煩悶不安﹐面赤狂言﹐或走﹐或見鬼﹐或下利﹐面赤斑斑如錦紋﹐咽喉痛﹐下膿血﹐脈大浮數。五日可治﹐七日不可治。

升麻﹝半兩﹞犀角屑射漧黃芩人參甘艸﹝炙﹐各一分﹞

上爲銼散。每服五錢匕﹐水一盞﹐煎七分﹐去滓熱服﹐並進三四服﹐溫覆汗出爲度。

卷之四陽毒證治

梔子仁湯

治陽毒傷寒﹐壯熱﹐百節疼痛。

梔子仁﹝炒﹞赤芍藥大靑知母﹝各一兩﹞升麻黃芩石膏杏仁﹝去皮尖﹐各二兩﹞

柴胡﹝一兩半﹞甘艸﹝炙﹐半兩﹞

上銼散。每服四大錢﹐水一盞﹐姜三片﹐豉二十粒﹐同煎七分﹐去滓﹐不以時服。

卷之四

結胸證治

結胸證者﹐心下堅滿﹐按之石硬而痛﹐心膈髙起﹐手不得近﹐項彊如柔狀。

此本傷寒身熱﹐醫下之早﹐熱气乘虛而入﹐痞結不散之所致也。若脈浮大﹐皆不可下﹐下之則死﹐尙宜發汗。若沈緊者﹐宜以大小陷胸湯量輕重而下之。又結胸有不按而痛者﹐有按而痛者﹔有水結在胸脇間﹐但頭汗出者﹔有熱實結者﹐有寒實結者。治之不可不知其輕重也。

各有正方。

卷之四結胸證治

大陷胸湯

治傷寒表未解﹐而醫反下之﹐鬲內拒痛﹐手不可近﹐短气煩躁﹐心中懊﹐心下硬﹐大便不通﹐舌燥而渴﹐熱實﹐脈沈而緊。又治身無大熱﹐有水結在胸脇間者。

大黃﹝半兩﹞芒硝﹝四錢﹞甘遂﹝半錢﹞

上各爲末。水三盞﹐先煮大黃至一大盞﹐入硝煮熔﹐下甘遂末﹐煮一沸﹐分二服﹐得利止。

卷之四結胸證治

小陷胸湯

治結胸病﹐正在心﹐按之則痛﹐脈浮滑者。

黃連﹝一分﹞半夏﹝湯洗去滑﹐六錢﹞栝蔞實﹝不用﹐四分之一﹞上爲銼散。水二盞﹐先煎栝蔞﹐至盞半﹐入前藥﹐煎至六分﹐去滓﹐分二服﹐利黃涎沫卽安。

卷之四結胸證治

大陷胸丸

治病發於陽﹐而反下之﹐熱入﹐因作結胸﹐以下之太早故也﹐其病項彊如柔狀﹐下之則和。

大黃﹝二兩﹞葶藶﹝炒﹞杏仁﹝去皮尖炒﹞芒硝﹝各三分﹞

上前二味爲末﹐將杏仁﹑芒硝合研爲脂﹐和藥﹐取如彈子大一枚﹐別杵甘遂末一錢匕﹑白蜜一大匕﹐水二盞﹐煎至七分﹐頓服之﹐一宿乃下﹔如不下更服﹐取下爲效。甘遂性猛﹐宜斟酌虛實入之。

卷之四

胸痞證治

胸痞證者﹐胃中不和﹐心下堅硬﹐漧嘔﹐惡寒汗出﹐噫气不除﹔亦有因傷寒身冷﹐醫反下之﹐遂成胸痞。

卷之四胸痞證治

枳實理中丸

治傷寒及諸吐利後﹐胸痞欲絕﹐膈髙起急痛﹐手不得近。

枳實﹝去瓤面炒﹞茯苓人參白術漧薑﹝炮﹞甘艸﹝炙﹐各等分﹞上爲末﹐蜜和﹐一兩作四丸。熱湯化下。渴﹐加栝蔞根﹔下利﹐加牡蠣粉各等分。

卷之四胸痞證治

桔梗枳殼湯

治中寒气痞﹐胸滿欲死。

桔梗枳殼﹝麩炒去瓤﹐各一分﹞上爲銼散。每服五錢匕﹐水一盞半﹐煎七分﹐去滓﹐食前服。

卷之四胸痞證治

三黃湯

治傷寒陰證﹐下之太早﹐致心下痞﹐按之軟﹐其脈關上浮者主之﹔若表未解﹐未可攻﹐宜先隨風寒二證投桂枝麻黃湯﹐表解已﹐卽服此方。

大黃﹝蒸﹞黃連黃芩上爲銼散。每服五錢﹐沸湯二盞﹐熱漬之一時久﹐去滓分二服暖服。或汗出惡寒﹐加附子﹐別煎汁入一協議服。

卷之四胸痞證治

半夏瀉心湯

治心下痞滿而不痛者。

半夏﹝湯洗七次﹐一兩一錢﹞黃芩人參甘艸﹝炙﹞漧薑﹝炮﹐各兩半﹞黃連﹝半兩﹞

上銼散。每服五錢﹐水盞半﹐姜五片﹐棗一个﹐煎七分﹐去滓溫服。或傷寒中風﹐醫反下之﹐下利日數十行﹐谷不化﹐腹中鳴﹐心下痞硬﹐漧嘔心煩者﹐加甘艸半兩﹑人參一兩﹐名甘艸瀉心湯。或汗出解後﹐胃中不和﹐心下痞硬﹐幹噎食臭﹐脇下水鳴﹐下利者﹐加生薑一兩﹐減漧薑一兩﹐餘如正方﹐名生薑瀉心湯。

卷之四

勞復證治

傷寒新瘥後﹐不能將攝﹐因憂愁思慮﹐勞神而復﹔或梳沐洗浴﹐作勞而復﹐並謂之勞復。或飲食不節﹐謂之食復。此皆大病後﹐精神﹑血气﹑腸胃並虛之所致也。論有正方﹐可根據證調治﹐惟犯房室﹐爲女勞復﹐多死不治。

卷之四勞復證治

白術散

治傷寒气脈不和﹐憎寒壯熱﹐鼻塞腦悶﹐涕唾稠粘﹐痰嗽壅滯﹔或冒涉風濕﹐憎寒發熱﹐骨節煩痛﹔或中暑嘔吐眩暈﹔及大病後﹐將理失宜﹐食復勞復﹐病證如初﹐悉主之。又治五勞七傷﹐气虛頭眩﹐精神恍惚﹐睡臥不寧﹐肢體倦怠﹐潮熱盜汗﹐脾胃虛損﹐面色痿黃﹐飲食不美﹐口吐酸水﹐臟腑滑泄﹐腹內虛鳴﹐反胃吐逆﹐心腹絞痛﹐久瘧久利﹔及膈气咽塞﹐上气喘促﹐坐臥不安﹔或飲食所傷﹐胸膈痞悶﹐腹脇脹﹔婦人產前產後﹐血气不和﹐霍亂吐瀉﹐气厥不省人事。常服辟四時不正之气及山嵐瘴疫﹐神效不可具述。

白芷甘艸﹝炒﹞靑皮陳皮白茯苓桔梗山藥香附﹝去毛﹐各三兩﹞漧薑﹝半兩﹞

白術﹝一兩﹞

上爲末。每服二錢匕﹐水一盞﹐姜三片﹐棗一个﹐木瓜幹一片﹐紫蘇兩三葉﹐煎七分﹐食前服。若吐瀉﹐入白梅煎﹔喘﹐入桑白皮﹑杏仁煎﹔傷寒勞復﹐入薄荷﹔膈气﹐入木通三寸﹑麝香少許﹔中暑嘔逆﹐入香薷﹔產前產後﹐血气不和﹐入荊芥煎﹔霍亂﹐入藿香煎﹔气厥﹐入鹽湯調下。

卷之四

陰陽易證治

陰陽易者﹐其男子病新瘥未平復﹐而婦人與之交接﹐得病名曰陽易﹐裏急﹐腰踝連腹內痛﹔婦人病新瘥未平復﹐而男子與之交接﹐得病名曰陰易﹐身重少气﹐陰腫入裏﹐腹內絞痛﹐熱上衝胸﹐頭痛不欲舉﹐眼中生花。蓋男女病相換易﹐故謂之陰陽易證治。

卷之四陰陽易證治

燒KT散

治傷寒陰易﹐其人身體重﹐少气﹐小腹裏急﹐或引陰中拘攣﹐熱上衝胸﹐頭重不欲舉﹐眼中生花﹐膝脛拘急﹐悉主之。

婦人KT襠﹝燒灰﹞上細研。以方寸匕﹐水調服﹐小便利﹐陰頭痛卽愈。

卷之四陰陽易證治

鼠糞湯

治丈夫傷寒病後﹐女人與之交接﹐名曰陽易。

韭根﹝去靑﹐一握﹐約徑寸半﹞鼠糞﹝十四枚﹐兩頭尖者是﹞上二味﹐水一盞﹐煎至半盞﹐去滓﹐溫溫頓服﹐粘汗出爲效﹔未知再作。

卷之四

發斑證治

傷寒發斑者﹐蓋不當下而下之﹐熱則乘虛入胃﹔當下而失下﹐則胃熱不得泄﹐二者皆能發斑。其狀如錦紋﹐赤者易治﹐黑者難治﹐蓋熱毒入胃深也。

卷之四發斑證治

玄參升麻湯

治傷寒失下﹐不當下而下之﹐熱毒在胃﹐發斑如錦紋﹔甚則煩躁譫語。兼治喉閉腫痛。

玄參升麻甘艸﹝炙﹐各半兩﹞上爲銼散。每服五錢匕﹐水盞半﹐煎七分﹐去滓溫服。溫毒亦能發斑。

卷之五

壞傷寒證治

壞傷寒者﹐以醫者不辧陰陽﹐錯謬下汗﹐置病不解﹐壞證亂經﹔又傷寒過經﹐熱畱臟腑﹐病候數變﹐久而不瘥﹐陰陽無復紀律﹐皆名壞病。

卷之五壞傷寒證治

知母麻黃湯

治壞傷寒。以傷寒瘥後﹐經久精神不守﹐言語錯謬﹔或潮熱頰赤﹐寒熱如瘧﹐昏沈不愈﹐皆由汗下不止﹐毒在心包間所致也。

知母﹝半兩﹞麻黃﹝去節﹞甘艸﹝炙﹞芍藥黃芩桂心﹝各半兩﹞

上爲銼散。每服五錢﹐水一盞半﹐煎七分﹐去滓溫服﹐日三四服。若心煩欲飲水﹐稍稍與之。

卷之五壞傷寒證治

無憂散

治傷寒調理失序﹐毒瓦斯內結﹐胸腹脹滿﹐坐臥不安﹐日久不瘥﹐狂躁妄語﹐大小便不通﹐或復吐逆。

臘月黃牛膽﹝以天南星爲末﹐入膽內縛令緊﹐當風避日懸之﹐候幹取用﹞上爲末﹐以人參半兩﹐煎湯七分盞﹐調末二錢﹐乘熱服。遲頃﹐更以熱人參湯投之﹐或睡﹐便溺下黃黑惡物是效。

卷之五壞傷寒證治

黑奴丸

治傷寒調理失序﹐醫所不治﹔及時行疫病﹐六七日不汗﹐脈洪數﹐面赤目瞪﹐身熱煩躁﹐狂言欲走﹐大渴﹔或口噤﹐精魂已散﹐但心下暖﹐斡開口﹐灌藥下咽卽活。

治陽毒發斑。

麻黃﹝去節﹞大黃﹝各二兩﹞芒硝釜底煤﹝別研﹞梁塵﹝別研﹞小麥奴竈突墨﹝各一兩﹐別研﹞上爲末﹐煉蜜丸﹐彈子大。新汲水研下一丸。渴者﹐與冰水﹐盡飲之﹐須臾當寒﹐寒竟汗出便瘥。若日移五尺不汗﹐根據前法服一丸瘥。須病患大渴﹐乃可與之﹐不渴者莫服。

卷之五

狐惑證治

狐惑證者﹐默默欲眠﹐目不得瞑﹐惡飲食﹐面目乍赤﹐乍白﹐乍黑﹐齒無色﹐舌上白﹐聲嗄咽漧。此因大病後﹐腸胃空虛﹐三虫求食﹐食人五臟。食其喉﹐則爲惑﹐其聲嗄﹔食下部﹐則爲狐﹐其咽漧。當看上唇有瘡﹐虫食其髒﹔下唇有瘡﹐虫食其肛。

卷之五狐惑證治

桃仁湯

桃仁﹝去皮尖﹞槐子﹝碎﹞艾﹝各一兩﹞

上銼散。每服五錢﹐水大盞﹐姜三片﹐棗兩枚﹐煎七分﹐去滓﹐食前服之。

卷之五狐惑證治

黃連犀角湯

治傷寒及諸病後﹐內有瘡﹐出下部。

黃連﹝半兩﹞犀角﹝一兩﹐無則以升麻代﹞烏梅﹝七个﹞木香﹝一分﹞

上爲銼散。每服五錢﹐水盞半﹐煎七分﹐去滓﹐食前服。

卷之五狐惑證治

雄黃兌散

治下部瘡。

雄黃﹝研﹞靑葙子苦參黃連﹝各二分﹞桃仁﹝去皮尖研﹐一分﹞上爲末﹐以生艾搗汁丸﹐如棗核大。綿裹納下部﹐扁竹汁更加﹔無艾﹐只用綿裹散子納下部亦得。

卷之五

譫語證治

病有言語錯謬者﹐其證有二﹐有虛有實。虛則鄭聲﹐實則譫語。傷寒胃實及三陽合病﹐婦人熱入血室及下利而譫語者﹐皆屬實﹔大小便利﹐手足逆冷﹐脈微細﹐言語鄭重者﹐皆屬虛寒。治之各有方﹐虛寒﹐當溫之﹐如四逆湯之類﹔胃實﹐宜下﹐承气湯。婦人熱入血室﹐下小柴胡湯。若譫語而反四逆﹐脈沈細者﹐不治。

四逆湯

﹝方見兩感門﹞

柴胡湯

﹝方見少陽經﹞

大承气湯

﹝方見陽明經﹞

卷之五

病後虛煩證治

大病後﹐心虛煩悶﹐發熱﹐與傷寒相類﹐但不惡寒與不頭疼爲異。汗﹐與人參竹葉湯﹔嘔者﹐橘皮湯。諸病後﹐多有此證﹐各見本門。

卷之五病後虛煩證治

人參竹葉湯

治汗下後﹐表裏虛煩﹐不可攻者。

竹葉﹝二把﹞人參甘艸﹝炙﹐各二兩﹞半夏﹝二兩半﹞石膏麥門冬﹝各五兩﹞

上爲銼散。每服四大錢﹐水一盞半﹐姜五片﹐粳米一撮﹐煎米熟﹐去滓﹐食前服。

卷之五病後虛煩證治

橘皮湯

治動气在下﹐不可發汗﹐發之﹐反無汗﹐心中大煩﹐骨節疼痛﹐目﹐惡寒﹐食則反嘔﹐谷不得入﹐宜服此方。

橘皮﹝一兩半﹞甘艸﹝炙﹐半兩﹞人參﹝一分﹞竹茹﹝半兩﹞

上銼散。每服五錢﹐水一盞﹐姜三片﹐棗一个﹐煎至七分﹐去滓﹐食前服之。

卷之五

料簡

凡傷寒中雜病﹐證狀非一﹐當隨門類﹐量酌施治可也。如發黃﹐則多用五疸中藥﹐只根據黃膽治之。發狂﹐已見陽毒門﹔吐衄﹐便利瘀血﹐見失血門﹔下痢﹐見滯下﹔奔豚﹐見五積﹔陰陽厥﹐見厥論﹔嘔噦喘咳﹐各見本門。其他更不繁錄。

卷之五

傷暑敍論

傷暑者﹐乃夏至前後各三十日有奇﹐少陽相火用事之時也﹐炎熱大行﹐爍石流金﹐艸萎河涸﹐人或傷之﹐則發熱自汗﹐面垢﹐背寒倦怠﹐少气。以暑消气﹐气消血散﹐與傷寒相類。此是夏間卽病﹐非冬傷寒至夏發爲熱病也﹐當以脈別之。傷暑脈虛無力﹐蓋因气血消散﹐致血虛弱﹔傷寒則泣血而閉﹐脈緊而有力﹐大不同也。《要略》言傷寒家別有病。蓋詮次者﹐見其一條別在後﹐故有是說。輕重不同﹐識者當自知之。

卷之五

傷暑證治

病者身熱惡寒﹐頭疼﹐狀如傷寒﹔或往來寒熱如瘧﹐煩躁渴甚﹐眩暈嘔吐﹐背寒面垢﹐泄瀉﹐昏悶不淸﹐其脈陰陽俱虛緩而微弱﹐皆由傷暑之所致也。

卷之五傷暑證治

卻暑散

治冒暑伏熱﹐頭目眩暈﹐嘔吐泄利﹐煩渴背寒﹐面垢。

赤茯苓甘艸﹝生﹐各四兩﹞寒食面生薑﹝各一斤﹐切﹐搜面令勻﹞上爲末。每服兩錢﹐新汲水調下﹔或湯點服﹐不拘時候。

卷之五傷暑證治

五苓散

治傷暑煩渴﹐引飲無度。兼治傷寒溫熱﹐表裏未解﹐煩渴引水﹐水入卽吐﹐或小便不利﹐及汗出表解﹐煩渴不止。又治霍亂吐利﹐黃膽濕疫。

澤瀉﹝二兩半﹞桂心﹝一兩﹞豬苓﹝去皮﹞赤茯苓白術﹝各一兩半﹞

上爲末。每服二錢﹐沸湯下﹐不以時﹐服訖﹐多飲熱湯﹐汗出卽愈。

卷之五傷暑證治

桂苓丸

治煩渴﹐消痰飲﹐寬胸膈。

桂心白術﹝各二兩﹞赤茯苓﹝三兩﹞烏梅肉﹝兩半﹞幹生薑﹝一兩﹞甘艸﹝炙﹐半兩﹞上爲末﹐蜜丸﹐彈子大。每一丸至二丸﹐嚼細﹐熟水下。

卷之五傷暑證治

香薷丸

治大人小兒傷暑伏熱﹐躁渴瞀悶﹐頭目昏眩﹐胸膈煩滿﹐嘔噦惡心﹐口苦舌漧﹐肢體困倦﹐不思飲食﹔或發霍亂﹐吐利轉筋﹐並宜服之。

香薷﹝去梗﹞紫蘇﹝去梗﹞幹木瓜﹝各一兩﹞丁香甘艸﹝炙﹞檀香白茯神﹝去木﹞藿香﹝各半兩﹞

上爲末﹐蜜丸﹐彈子大。每一丸至二丸﹐熟水嚼下﹔或新汲水化下亦得。小兒半丸。

卷之五傷暑證治

消毒丸

治中暑煩渴﹐暈眩寒熱。

半夏﹝一斤﹐七次湯去滑﹐米醋煮令透﹞茯苓甘艸﹝生﹐各半斤﹞上爲末﹐蜜丸﹐梧子大。每服三十丸﹐新汲水不以時服。

卷之五

傷濕敍論

《經》云﹕濕爲停著。凡關節疼痛﹐重痺而弱﹐皆爲濕著。若气不平﹐亦使人半身不遂﹐口眼斜﹐涎潮昏塞﹐此中濕之候也。夫寒熱風濕﹐皆能並合爲病﹐所謂風濕﹑寒濕﹑濕溫者﹐其證各不同﹐爲治亦別﹐不可不辧。若治風濕﹑寒濕﹐當發其汗﹐但微微似汗出﹐則風濕俱去﹔若大汗出﹐風去濕不去﹐則不能愈﹔若治單單中濕﹐只宜利小便﹐忌不得以火攻並轉利。濕家下之﹐額上汗出﹐微喘﹐小便不利者死﹔若下利不止者亦死。論曰﹕治濕不利小便﹐非其治也。

卷之五

傷濕證治

病者身重腳弱﹐關節重疼﹐發熱惡寒﹐小便祕澀﹐大便飧泄﹐自汗﹐腰腳冷痺﹐腿膝浮腫﹐小便或自利﹐不渴。皆久坐卑濕﹐或爲雨露所襲﹐或汗出衣裏﹐受濕漸漬得之﹐名曰濕痺。

卷之五傷濕證治

腎著湯

治身重﹐腰冷痺﹐如坐水中﹐形如水狀﹐反不渴﹐小便自利﹐食飲如故﹐病屬下焦﹐以身勞汗出﹐衣裏冷濕﹐久而得之﹐腰以下冷痛﹐腰重如帶五貫錢。

甘艸﹝炙﹞白術﹝各二兩﹞漧薑﹝炮﹞茯苓﹝各四兩﹞上爲銼散。每服四大錢﹐水一盞半﹐煎七分﹐去滓﹐食前服。

卷之五傷濕證治

滲濕湯

治坐臥濕地﹐或爲雨露所襲﹐身重腳弱﹐關節重疼﹐發熱惡寒﹔或小便祕澀﹐大便飧泄﹔或汗出衣裏﹐濕漬得之﹐腿膝或腫﹐小便利﹐反不渴。

蒼術﹝米泔浸﹞白術甘艸﹝炙﹐各二兩﹞漧薑﹝炮﹞茯苓﹝各四兩﹞陳皮丁香﹝各半兩﹞上銼散。每服四錢﹐水盞半﹐姜三片﹐棗二枚﹐煎七分﹐去滓溫服。

卷之五

寒濕證治

病者身體煩疼﹐無汗惡寒﹐發熱﹐脈浮緩細﹐皆寒濕相並所致也。

卷之五寒濕證治

麻黃白術湯

治寒濕﹐身體煩疼﹐無汗惡寒﹐發熱者。

麻黃﹝去節﹐三兩﹞桂心﹝二兩﹞甘艸﹝炙﹐一兩﹞杏仁﹝二十粒﹐去皮尖﹞白術﹝四兩﹞上爲銼散。每服四錢﹐水盞半﹐煎七分﹐去滓﹐食前溫服。

卷之五

風濕證治

病者身疼﹐日晡發熱﹐不能轉側﹐短气﹐汗出惡風﹐不欲去衣﹐或身微腫﹐脈浮弦細﹐此風濕相搏﹐或汗出當風所致也。

卷之五風濕證治

桂枝附子湯

治風濕相搏﹐身體煩疼掣痛﹐不得屈伸﹐汗出短气﹐小便不利﹐惡風不欲去衣﹐或身微腫。

桂枝﹝去皮﹐四兩﹞白術附子﹝炮去皮臍﹐各三兩﹞甘艸﹝炙﹐三兩﹞上爲銼散。每服四大錢﹐水盞半﹐姜五片﹐棗兩个﹐煎七分﹐去滓﹐空心溫服。或大便祕﹐則去桂﹔小便不利﹐悸气﹐加茯苓三兩﹔痺﹐加防己四兩﹔腹痛﹐加芍藥四兩。

卷之五

風濕寒證治

病者汗出身重﹐惡風喘滿﹐腹內不和﹐下气上衝﹐臍下連腳冷痺﹐不能自屈伸﹐骨節煩疼﹐近之則痛極﹐如節狀﹐此由冒風濕寒﹐三气雜至而爲病也。

卷之五風濕寒證治

防己黃湯

治傷風濕寒﹐脈浮緊細﹐身重﹐汗出惡風。並治風水脈浮﹐身重不渴。

防己﹝四兩﹞黃﹝五兩﹞甘艸﹝炙﹐二兩﹞白術﹝三兩﹞上爲銼散。每服五錢﹐水盞半﹐姜五片﹐棗兩枚﹐煎七分﹐去滓﹐空腹服。喘者﹐加麻黃﹔胃中不和﹐加芍藥﹔气上衝﹐加桂﹔下有陳寒﹐加細辛。服藥後﹐當如虫行皮中﹐從腰以下如水﹐後坐被上﹐又以一被繞腰以溫下﹐令微汗瘥。

卷之五

風濕溫證治

病者煩渴引飲﹐心腹冷痛躁悶﹐口漧面垢﹐惡寒惡風﹐饑不能食﹐眩暈嘔噦﹐此伏暑中風濕所致也﹐治之各有方法。

卷之五風濕溫證治

白術茯苓漧薑湯

治伏暑中風濕﹐煩渴引飲﹐心腹疼﹐躁悶﹐口漧面垢﹐灑灑惡寒﹐淅淅惡風﹐微汗﹐饑不能食。

白術漧薑茯苓細辛桂心漧葛甘艸﹝炙﹞橘皮烏梅京豉上等分﹐爲細末。每服二錢﹐白湯點下。

卷之五

暑濕風溫證治

暑者﹐六气之一﹐能與風濕並合爲病﹐循經流入諸髒﹐但與寒不相得﹐故有暑濕風溫之證。暑濕者﹐惡寒反熱﹐自汗﹐關節盡痛﹐頭目昏眩﹐手足倦怠﹐不自勝持﹐此並傷暑濕所致也。風溫者﹐頭痛身熱﹐常汗出﹐體重喘息﹐四肢不收﹐嘿嘿欲眠﹐此由先傷風後傷暑所致也。治之各有方法。

卷之五暑濕風溫證治

茯苓白術湯

治冒暑毒﹐加以著濕﹔或汗未幹卽浴﹐皆成暑濕。

茯苓漧薑﹝炮﹞甘艸﹝炙﹞白術桂心﹝各一兩﹞

上爲銼末。每服四錢﹐水一盞﹐煎七分﹐去滓﹐食前服。

卷之五暑濕風溫證治

葳蕤湯

治風溫﹐兼療冬溫﹐及春月中風傷寒﹐發熱﹐頭眩痛﹐咽喉幹﹐舌彊﹐胸內疼痛痞滿﹐腰背拘急。

葛根麻黃﹝去節﹐湯﹐焙漧秤﹞甘艸﹝炙﹞白薇川芎羌活杏仁﹝各半兩﹐去皮尖﹞石膏﹝一兩﹐碎﹞葳蕤﹝三分﹞靑木香﹝一分﹞

上銼散。每服五錢﹐水盞半﹐煎七分﹐去滓﹐食前服之。木香冬用一兩﹐春用半兩。

卷之五

君火論

五行各一﹐惟火有二者﹐乃君相之不同。相火則麗於五行﹐人之日用者是也﹔至於君火﹐乃二气之本源﹐萬物之所資始。人之初生﹐必投生於父精母血之中而成形。精屬腎﹐腎屬水﹐故天一而生水﹔血屬心﹐心屬火﹐故地二而生火﹔識爲玄﹐玄屬水﹐故天三而生木﹐乃太一含三引六之義也。亦道生一﹐一生二﹐二生三之數也。則知精血乃財成於識﹐以識動則暖﹐靜則息﹐靜息無象﹐暖觸可知。故命此暖識以爲君火﹐正《內典》所謂暖識息三連持壽命者是也。然其所以謂之君者﹐以不行炎暑﹐象君之徳﹔萬物資始﹐象君之化﹔位居少陽﹐象君之政﹔神明出入﹐象君之令。故君亦天也﹐天亦君也。幹以元亨利貞而營運於其上﹐君以徳化政令而輔成於其下。天道順序﹐則生長化收藏﹐不失其時﹔君道助順﹐故進退存亡﹐不失其正﹐其實皆一理也。成像取法﹐𨿽主配於心腎﹐推而明之﹐一點精明﹐無物不備。是宜君火之用﹐上合昭昭﹐下合冥冥﹐與萬物俱生﹐而無所間斷也。醫者苟不明此﹐皆墮於術數伎藝﹐與夫瞽史之用易﹐拘拘於卜筮休咎之中。吾見其大蔽聖人之道﹐未聞有益於天下後世也。悲夫﹗

卷之五

五運論

夫五運六气﹐乃天地陰陽營運升降之常道也。五運流行﹐有太過不及之異﹔六气升降﹐則有逆從勝復之差。凡不合於徳化政令者﹐則爲變眚﹐皆能病患。故《經》云﹕六經波蕩﹐五气傾移。太過不及﹐專勝兼並。所謂治化﹐人應之也﹐或遇變眚﹐聿興災﹐因郁發以亂其眞常﹐不徳而致折復﹐隨人髒气虛實而爲病者﹐謂之時气。與夫感冒中傷﹐天行疫﹐顯然不同。前哲知夫天地有餘不足違戾之气﹐還以天地所生徳味而平治之。經論昭然﹐人鮮畱意﹐恐成湮沒﹐故敍而紀之。

卷之五

五運時气民病證治

凡遇六壬年﹐發生之紀﹐歲木太過﹐風气流行﹐脾土受邪﹐民病飧泄﹐食減體重﹐煩冤腸鳴﹐脇支滿﹔甚則忽忽善怒﹐眩冒癲疾。爲金所復﹐則反脇痛而吐﹐甚則衝陽絕者死。

卷之五五運時气民病證治

苓術湯

治脾胃感風﹐飧泄注下﹐腸鳴腹滿﹐四肢重滯﹐忽忽善怒﹐眩冒顚暈﹐或左脇偏疼。

白茯苓濃朴﹝薑汁制炒﹞白術靑皮漧薑﹝炮﹞半夏﹝湯泡去滑﹞艸果﹝去皮﹞甘艸﹝炙﹐各等分﹞上銼散。每服四錢﹐水盞半﹐姜三片﹐棗兩枚﹐煎七分﹐去滓﹐食前服之。

凡遇六戊年﹐赫曦之紀﹐歲火太過﹐炎暑流行﹐肺金受邪﹐民病瘧﹐少气咳喘﹐血溢泄瀉﹐嗌燥耳聾﹐中熱﹐肩背熱甚﹐胸中痛﹐脇支滿﹐背髀並兩臂痛﹐身熱骨痛﹐而爲浸淫。

爲水所復﹐則反譫妄狂越﹐咳喘息鳴﹐血溢泄瀉不已﹔甚則大淵絕者死。

卷之五五運時气民病證治

麥門冬湯

治肺經受熱﹐上气咳喘﹐咯血痰壅﹐嗌漧耳聾﹐泄瀉﹐胸脇滿﹐痛連肩背﹐兩臂膊疼﹐息髙。

麥門冬﹝去心﹞香白芷半夏﹝湯洗去滑﹞竹葉甘艸﹝炙﹞鐘乳粉桑白皮紫菀﹝取茸﹞人參﹝各等分﹞

上銼散。每服四錢﹐水盞半﹐姜兩片﹐棗一枚﹐煎七分﹐去滓﹐食前服。

凡遇六甲年﹐惇阜之紀﹐歲土太過﹐雨濕流行﹐腎水受邪﹐民病腹痛淸厥﹐意不樂﹐體重煩冤﹐甚則肌肉痿﹐足痿不收﹐行善﹐腳下痛﹐中滿食減﹐四肢不舉。爲風所復﹐則反腹脹﹐溏泄腸鳴﹔甚則大溪絕者死。

卷之五五運時气民病證治

附子山茱萸湯

治腎經受濕﹐腹痛寒厥﹐足痿不收﹐腰痛﹐行步艱難﹔甚則中滿﹐食不下﹐或腸鳴溏泄。

附子﹝炮去皮臍﹞山茱萸﹝各一兩﹞木瓜幹烏梅﹝各半兩﹞半夏﹝湯洗去滑﹞肉豆蔻﹝各三分﹞丁香藿香﹝各一分﹞

上銼散。每服四錢﹐水盞半﹐姜錢七片﹐棗一枚﹐煎七分﹐去滓﹐食前服。

凡遇六庚年﹐堅成之紀﹐歲金太過﹐燥气流行﹐肝木受邪﹐民病脇﹑小腹痛﹐目赤癢﹐耳無聞﹐體重煩冤﹐胸痛引背﹐脇滿引小腹﹔甚則喘咳逆气﹐背﹑肩﹑尻﹑陰﹑股﹑膝﹑髀﹑﹑﹑足痛。爲火所復﹐則暴痛﹐脇不可反側﹐咳逆甚而血溢﹐太衝絕者死。

卷之五五運時气民病證治

牛膝木瓜湯

治肝虛遇歲气﹐燥濕更勝﹐脇連小腹拘急疼痛﹐耳聾目赤﹐咳逆﹐肩背連尻﹑陰﹑股﹑膝﹑髀﹑﹑皆痛﹐悉主之。

牛膝﹝酒浸﹞木瓜﹝各一兩﹞芍藥杜仲﹝去皮﹐姜制﹐炒絲斷﹞枸杞子黃松節菟絲子﹝酒浸﹞天麻﹝各三分﹞甘艸﹝炙﹐半兩﹞上銼散。每服四錢﹐水盞半﹐姜三片﹐棗一个﹐煎七分﹐去滓﹐食前服。

凡遇六丙年﹐流衍之紀﹐歲水太過﹐寒气流行﹐邪害心火﹐民病身熱煩心﹐躁悸陰厥﹐上下中寒﹐譫妄心痛﹐甚則腹大﹐脛腫喘咳﹐寢汗憎風。爲土所復﹐則反腹滿﹐腸鳴溏泄﹐食不化﹐渴而妄冒﹔甚則神門絕者死。

卷之五五運時气民病證治

川連茯苓湯

治心虛爲寒冷所中﹐身熱心躁﹐手足反寒﹐心腹腫痛﹐喘咳自汗﹔甚則大腸便血。

黃連茯苓﹝各一兩﹞麥門冬﹝去心﹞車前子﹝炒﹞通艸遠志﹝去心﹐薑汁制炒﹐各半兩﹞半夏﹝湯洗去滑﹞黃芩甘艸﹝炙﹐各一分﹞

上銼散。每服四錢﹐水盞半﹐姜錢七片﹐棗一枚﹐煎七分﹐去滓﹐食前服。

遇六丁年﹐委和之紀﹐歲木不及﹐燥乃盛行﹐民病中淸﹐脇小腹痛﹐腸鳴溏泄。爲火所復﹐則反寒熱﹐瘡瘍痤痱癰腫﹐咳而鼽。

卷之五五運時气民病證治

蓯蓉牛膝湯

治肝虛爲燥熱所傷﹐脇並小腹痛﹐腸鳴溏泄﹐或發熱﹐徧體瘡瘍﹐咳嗽肢滿﹐鼻鼽。

肉蓯蓉﹝酒浸﹞牛膝﹝酒浸﹞木瓜幹白芍藥熟地黃當歸甘艸﹝炙﹐各等分﹞

上爲銼散。每服四錢﹐水盞半﹐姜三片﹐烏梅半个﹐煎七分﹐去滓﹐食前服。筋痿腳弱﹐鎊鹿角屑同煎。

遇六癸年﹐伏明之紀﹐歲火不及﹐寒乃盛行﹐民病胃痛﹐脇支滿﹐膺﹑背﹑肩﹑胛﹑兩臂內痛﹐鬱冒﹐蒙﹐心痛暴喑﹐甚則屈不能伸﹐髖髀如別。爲土所復﹐則反驚溏﹐食飲不下﹐寒中﹐腸鳴泄注﹐腹痛﹐暴攣痿痺﹐足不能任身。

卷之五五運時气民病證治

黃茯神湯

治心虛挾寒﹐胸心中痛﹐兩脇連肩背支滿噎塞﹐鬱冒蒙﹐髖髀攣痛﹐不能屈伸﹔或下利溏泄﹐飲食不進﹐腹痛﹐手足痿痺﹐不能任身。

黃茯神遠志﹝去心﹐薑汁淹炒﹞紫荷車酸棗仁﹝炒﹐各等分﹞上銼散。每服四大錢﹐水盞半﹐姜三片﹐棗一个﹐煎七分﹐去滓﹐食前服。

遇六己年﹐卑監之紀﹐歲土不及﹐風气盛行﹐民病飧泄霍亂﹐體重腹痛﹐筋骨繇復﹐肌肉酸﹐善怒。爲金所復﹐則反胸脇暴痛﹐下引小腹﹐善太息﹐气客於脾﹐食少失味。

卷之五五運時气民病證治

白術濃朴湯

治脾虛風冷所傷﹐心腹脹滿疼痛﹐四肢筋骨重弱﹐肌肉動酸﹐善怒﹐霍亂吐瀉﹔或胸脇暴痛﹐下引小腹﹐善太息﹐食少失味。

白術濃朴﹝姜炒﹞半夏﹝湯洗﹞桂心藿香靑皮﹝各三兩﹞漧薑﹝炮﹞甘艸﹝炙﹐各半兩﹞上銼散。每服四錢﹐水盞半﹐姜三片﹐棗一枚﹐煎七分﹐去滓﹐食前服之。

遇六乙年﹐從革之紀﹐歲金不及﹐炎火盛行﹐民病肩背瞀重﹐鼽嚏﹐血便注下。爲水所復﹐則反頭腦戶痛﹐延及囟頂﹐發熱口瘡﹐心痛。

卷之五五運時气民病證治

紫菀湯

治肺虛感熱﹐咳嗽喘滿﹐自汗衄血﹐肩背瞀重﹐血便注下﹔或腦戶連囟頂痛﹐發熱口瘡﹐心痛。

紫菀茸白芷人參甘艸﹝炙﹞黃地骨皮杏仁﹝去皮尖﹞桑白皮﹝炙﹐各等分﹞上銼散。每服四錢﹐水盞半﹐棗一枚﹐姜三片﹐煎七分﹐去滓﹐食前服之。

遇六辛年﹐涸流之紀﹐歲水不及﹐濕乃盛行﹐民病腫滿身重﹐濡泄寒瘍﹐腰﹑﹑﹑股﹑膝痛不便﹐煩冤足痿﹐淸厥﹐腳下痛﹔甚則跗腫﹐腎气不行。爲木所復﹐則反面色時變﹐筋骨並辟﹐肉﹐目視KTKT﹐肌肉胗發﹐气並鬲中﹐痛於心腹。

卷之五五運時气民病證治

五味子湯

治腎虛坐臥濕地﹐腰膝重著疼痛﹐腹脹滿﹐濡泄無度﹐步行艱難﹐足痿淸厥﹔甚則浮腫﹐面色不常﹐或筋骨並辟﹐目視KTKT﹐膈中咽痛。

五味子附子﹝炮去皮臍﹞巴戟﹝去心﹞鹿茸﹝燎去毛﹐酥炙﹞山茱萸熟地黃杜仲﹝制炒﹐各等分﹞上銼散。每服四錢﹐水盞半﹐姜七片﹐鹽少許﹐煎七分﹐去滓﹐食前服之。

凡六壬﹑六戊﹑六甲﹑六庚﹑六丙歲﹐乃木火土金水太過﹐五運先天﹔六丁﹑六癸﹑六己﹑六乙﹑六辛歲﹐乃木火土金水不及﹐爲五運後天﹐民病所感。治之﹐各以五味所勝調和﹐以平爲期。

卷之五

六气敍論

夫陰陽升降﹐在天在泉﹐上下有位﹐左右有紀﹐地理之應﹐標本不同﹐气應異象﹐逆順變生﹐太過不及﹐悉能病患﹐世謂之時气者﹐皆天气運動之所爲也。今先次地理本气﹐然後以天气加臨爲標﹐有勝有復﹐隨气主治﹐則悉見病源矣。

卷之五

本气論

自大寒後至春分﹐厥陰風木爲一主气﹞。春分至小滿﹝少陰君火爲二主气﹞﹐小滿至大暑﹝少陽相火爲三主气﹞﹐大暑至秋分﹐﹝太陰濕土爲四主气﹞﹐秋分至小雪﹝陽明燥金爲五主气﹞。

小雪至大寒﹝太陽寒水爲六主气﹞。

凡一气所管六十日八十七刻半爲本气﹐後以天之六气臨禦﹐觀其逆從﹐以藥調和﹐使上下合徳﹐無相奪倫﹐此天地之紀綱﹐變化之淵源﹐不可不深明之。

卷之五

六气時行民病證治

辰戌之歲﹐太陽司天﹐太陰在泉﹐气化營運先天。初之气﹐乃少陽相火加臨厥陰風木﹐民病瘟﹐身熱頭疼﹐嘔吐﹐肌腠瘡瘍。二之气﹐陽明燥金加臨少陰君火﹐民病气郁中滿。三之气﹐太陽寒水加臨少陽相火﹐民病寒﹐反熱中﹐癰疽注下﹐心熱瞀悶。四之气﹐厥陰風木加臨太陰濕土﹐風濕交爭﹐民病大熱少气﹐肌肉痿﹐足痿﹐注下赤白。五之气﹐少陰君火加臨陽明燥金﹐民气乃舒。終之气﹐太陰濕土加臨太陽寒水﹐民乃慘淒孕死。治法﹐用甘溫以平水﹐酸苦以補火﹐抑其運气﹐扶其不勝。

卷之五六气時行民病證治

靜順湯

治辰戌歲﹐太陽司天﹐太陰在泉﹐病身熱頭痛﹐嘔吐气郁﹐中滿瞀悶﹐少气足痿﹐注下赤白﹐肌腠瘡瘍﹐發爲癰疽。

白茯苓木瓜幹﹝各一兩﹞附子﹝炮去皮臍﹞牛膝﹝酒浸﹐各三分﹞防風﹝去叉﹞訶子﹝炮去核﹞甘艸﹝炙﹞漧薑﹝炮﹐各半兩﹞上爲銼散。每服四大錢﹐水盞半﹐煎七分﹐去滓﹐食前服。其年自大寒至春分﹐宜去附子﹐加枸杞半兩﹔自春分至小滿﹐根據前入附子﹑枸杞﹔自小滿至大暑﹐去附子﹑木瓜﹑漧薑﹐加人參﹑枸杞﹑地楡﹑香白芷﹑生薑各三分﹔自大暑至秋分﹐根據正方﹐加石橊皮半兩﹔自秋分至小雪﹐根據正方﹔自小雪至大寒﹐去牛膝﹐加當歸﹑芍藥﹑阿膠炒各三分。

卯酉之歲﹐陽明司天﹐少陰在泉﹐气化營運後天。初之气﹐太陰濕土加厥陰木﹐此下克上﹐民病中熱脹﹐面目浮腫﹐善眠﹐鼽衄嚏欠﹐嘔吐﹐小便黃赤﹐甚則淋。二之气﹐少陽相火加少陰君火﹐此臣居君位﹐民病癘大至﹐善暴死。三之气﹐陽明燥金加少陽相火﹐燥熱交合﹐民病寒熱。四之气﹐太陽寒水加太陰濕土﹐此下土克上水﹐民病暴僕﹐振栗譫妄﹐少气﹐咽漧引飲﹐心痛﹐癰腫瘡瘍﹐寒瘧骨痿﹐便血。五之气﹐厥陰風木加陽明燥金﹐民气和。

終之气﹐少陰君火加太陽寒水﹐此下克上﹐民病溫。治法﹐宜鹹寒以抑火﹐辛甘以助金﹐汗之﹐淸之﹐散之﹐安其運气。

卷之五六气時行民病證治

審平湯

治卯酉之歲﹐陽明司天﹐少陰在泉﹐病者中熱﹐面浮鼻鼽﹐小便赤黃﹐甚則淋﹐或癘气行﹐善暴僕﹐振栗譫妄﹐寒瘧癰腫﹐便血。

遠志﹝去心﹐姜制炒﹞紫檀香﹝各一兩﹞天門冬﹝去心﹞山茱萸﹝各三分﹞白術白芍藥甘艸﹝炙﹞生薑﹝各半兩﹞

上銼散。每服四錢﹐水盞半﹐煎七分﹐去滓﹐食前服。自大寒至春分﹐加白茯苓﹑半夏﹝湯洗去滑﹞﹑紫蘇﹑生薑﹝各半兩﹞﹔自春分至小滿﹐加玄參﹑白薇﹝各半兩﹞﹔自小滿至大暑﹐去遠志﹑山茱萸﹑白術﹐加丹參﹑澤瀉﹝各半兩﹞﹔自大暑至秋分﹐去遠志﹑白術﹐加酸棗仁﹑車前子﹝各半兩﹞﹔自秋分直至大寒﹐並根據正方。

寅申之歲﹐少陽相火司天﹐厥陰風木在泉﹐气化營運先天。初之气﹐少陰君火加厥陰木﹐民病溫﹐气拂於上﹐血溢目赤﹐咳逆頭痛﹐血崩脇滿﹐膚腠中瘡。二之气﹐太陰土加少陰火﹐民病熱郁﹐咳逆嘔吐﹐胸臆不利﹐頭痛身熱﹐昏憒膿瘡。三之气﹐少陽相火加相火﹐民病熱中﹐聾瞑﹐血溢膿瘡﹐咳嘔鼽衄﹐渴嚏欠﹐喉痺目赤﹐善暴死。四之气﹐陽明金加太陰土﹐民病滿﹐身重。五之气﹐太陽水加陽明金﹐民避寒邪﹐君子周密。終之气﹐厥陰木加太陽水﹐民病開閉不禁﹐心痛﹐陽气不藏而咳。治法﹐宜鹹寒平其上﹐辛溫治其內﹐宜酸滲之﹐泄之﹐漬之﹐發之。

卷之五六气時行民病證治

升明湯

治寅申之歲﹐少陽相火司天﹐厥陰風木在泉﹐病者气郁熱﹐血溢目赤﹐咳逆頭痛﹐脇滿嘔吐﹐胸臆不利﹐聾瞑渴﹐身重心痛﹐陽气不藏﹐瘡瘍煩躁。

紫檀香車前子﹝炒﹞靑皮半夏﹝湯洗﹞酸棗仁薔蘼生薑甘艸﹝炙﹐各半兩﹞上爲銼散。每服四錢﹐水盞半﹐煎七分﹐去滓﹐食前服。自大寒至春分﹐加白薇﹑玄參各半兩﹔自春分至小滿﹐加丁香一錢﹔自小滿至大暑﹐加漏蘆﹑升麻﹑赤芍藥各半兩﹔自大暑至秋分﹐加茯苓半兩﹔自秋分至小雪﹐根據正方﹔自小雪至大寒﹐加五味子半兩。

丑未之歲﹐太陰濕土司天﹐太陽寒水在泉﹐气化營運後天。初之气﹐厥陰風木加風木﹐民病血溢﹐筋絡拘彊﹐關節不利﹐身重筋痿。二之气﹐大火正﹐乃少陰君火加君火﹐民病溫癘盛行﹐遠近咸若。三之气﹐太陰土加少陽火﹐民病身重腫﹐胸腹滿。四之气﹐少陽相火加太陰土﹐民病腠理熱﹐血暴溢﹐瘧﹐心腹脹﹐甚則浮腫。五之气﹐陽明燥金加陽明燥金﹐民病皮膚寒气及體。終之气﹐太陽寒水加寒水﹐民病關節禁固﹐腰痛。治法﹐用酸以平其上﹐甘溫治其下﹐以苦燥之﹐溫之﹐甚則發之﹐泄之﹐贊其陽火﹐令禦其寒。

卷之五六气時行民病證治

備化湯

治丑未之歲﹐太陰濕土司天﹐太陽寒水在泉﹐病者關節不利﹐筋脈拘急﹐身重萎弱﹐或溫癘盛行﹐遠近咸若﹐或胸腹滿悶﹐甚則浮腫﹐寒瘧血溢﹐腰痛。

木瓜幹茯神﹝去木﹐各一兩﹞牛膝﹝酒浸﹞附子﹝炮﹐去皮臍﹐各三分﹞熟地黃覆盆子﹝各半兩﹞甘艸﹝一分﹞生薑﹝三分﹞

上爲銼散。每服四大錢﹐水盞半﹐煎七分﹐去滓﹐食前服。自大寒至春分﹐根據正方﹔自春分至小滿﹐去附子﹐加天麻﹑防風各半兩﹔自小滿至大暑﹐加澤瀉三分﹔自大暑直至大寒﹐並根據正方。

子午之歲﹐少陰君火司天﹐陽明燥金在泉﹐气化營運先天。初之气﹐太陽水加厥陰木﹐民病關節禁固﹐腰痛﹐中外瘡瘍。二之气﹐厥陰風木加少陰君火﹐民病淋﹐目赤﹐气郁而熱。三之气﹐少陰君火加少陽火﹐民病熱厥心痛﹐寒熱更作﹐咳喘目赤。四之气﹐太陰土加濕土﹐民病黃癉鼽衄﹐嗌漧吐飲。五之气﹐少陽火加陽明金﹐民乃康。終之气﹐陽明金加太陽水﹐民病上腫咳喘﹐甚則血溢﹐下連少腹﹐而作寒中。治法﹐宜咸以平其上﹐苦熱以治其內﹐咸以軟之﹐苦以發之﹐酸以收之。

卷之五六气時行民病證治

正陽湯

治子午之歲﹐少陰君火司天﹐陽明燥金在泉﹐病者關節禁固﹐腰痛﹐气郁熱﹐小便淋﹐目赤心痛﹐寒熱更作﹐咳喘﹔或鼻鼽﹐嗌咽吐飲﹐發黃癉﹐喘﹐甚則連小腹而作寒中﹐悉主之。

白薇玄參川芎桑白皮﹝炙﹞當歸芍藥旋復花甘艸﹝炙﹞生薑﹝各半兩﹞

上爲銼散。每服四錢﹐水盞半﹐煎七分﹐去滓﹐食前服。自大寒至春分﹐加杏仁﹑升麻各半兩﹔自春分至小滿﹐加茯苓﹑車前子各半兩﹔自小滿至大暑﹐加杏仁﹑麻仁各一分﹐自大暑至秋分﹐加荊芥﹑茵陳蒿各一分﹔自秋分至小雪﹐根據正方﹔自小雪至大寒﹐加紫蘇子半兩。

巳亥之歲﹐厥陰風木司天﹐少陽相火在泉﹐气化營運後天。初之气﹐陽明金加厥陰木﹐民病寒於右脇下。二之气﹐太陽水加少陰火﹐民病熱中。三之气﹐厥陰木加少陽火﹐民病淚出﹐耳鳴掉眩。四之气﹐少陰火加太陰土﹐民病黃癉肘腫。五之气﹐太陰土加陽明金﹐燥濕相勝﹐寒气及體。終之气﹐少陽火加太陽水﹐此下水克上火﹐民病瘟癘。治法﹐宜用辛涼平其上﹐鹹寒調其下﹐畏火之气﹐無妄犯之。

卷之五六气時行民病證治

敷和湯

治巳亥之歲﹐厥陰風木司天﹐少陽相火在泉﹐病者中熱﹐而反右脇下寒﹐耳鳴﹐淚出掉眩﹐燥濕相搏﹐民病黃癉浮腫﹐時作瘟癘。

半夏﹝湯洗﹞棗子五味子枳實﹝麩炒﹞茯苓訶子﹝炮去核﹞漧薑﹝炮﹞橘皮甘艸﹝炙﹐各半兩﹞上爲銼散。每服四錢﹐水盞半﹐煎七分﹐去滓﹐食前服。自大寒至春分﹐加鼠粘子一分﹔自春分至小滿﹐加麥門冬去心﹑山藥各一分﹔自小滿至大暑﹐加紫菀一分﹔自大暑至秋分﹐加澤瀉﹑山梔仁各一分﹔自秋分直至大寒﹐並根據正方。

卷之五

六气凡例

凡六气﹐數起於上而終於下。歲半之前﹐自大寒後﹐天气主之﹔歲半之後﹐自大暑之後﹐地气主之﹔上下交互﹐气交主之。司气以熱﹐用熱無犯﹔司气以寒﹐用寒無犯﹔司气以涼﹐用涼無犯﹔司气以溫﹐用溫無犯。司气同其主﹐亦無犯﹔異主﹐則少犯之﹐是謂四畏。

若天气反時﹐可根據時﹐及勝其主﹐則可犯﹐以平爲期﹐不可過也。

卷之六

敍疫論

夫疫病者﹐四時皆有不正之气﹐春夏有寒淸時﹐秋冬亦有暄熱時﹐一方之內﹐長幼患狀﹐率皆相類者﹐謂之天行是也。若春時應暖﹐而淸气折之﹐則責邪在肝﹐病曰靑筋牽﹔夏時應暑﹐而寒气折之﹐則責邪在心﹐病曰赤脈KT﹔秋時應涼﹐而熱气抑之﹐則責邪在肺﹐病曰白气貍﹔冬時應寒﹐而暖气抑之﹐則責邪在腎﹐病曰黑骨溫﹔土無正形﹐因火而名﹐故附金木水火而變﹐病曰黃肉隨。其天行之病﹐大則流毒天下﹐次則一方一鄕﹐或偏著一家﹐悉由民庶同業所召﹐故天地靈祗﹐假斯不正之气而責罰。且人命有遭逢﹐時有否泰﹐故有偏著一家者。天地旣有斯害气﹐還以天地所生之物而防備之﹐命曰賢人知方。

卷之六

四季疫證治

病者發熱﹐腰痛彊急﹐腳縮不伸﹐中欲折﹐目中生花﹐或澀澀憎寒復熱﹐頸中雙筋牽﹐不得屈伸﹐項直背彊﹐眼赤黃﹐欲轉動合目回側﹐病名靑筋牽者﹐由春三月﹐其源從厥陰涉足少陽﹐少陽之气始發﹐少陰之气始衰﹐陰陽怫郁於腠理﹐臟腑受厲而生。若腑虛﹐則爲陰邪所傷﹐故發熱﹔若髒實﹐則爲陽毒所損﹐故憎寒。

卷之六四季疫證治

治靑筋牽二方

肝腑臟溫病陰陽毒。膽腑虛﹐爲陰邪所傷﹐腰脇彊急﹐腳縮不伸﹐中欲折﹐目中生花﹐色蒼蒼者。

柴胡﹝去苗﹐五兩﹞茯苓梔子仁半夏﹝湯洗﹞大靑﹝各三兩﹞桂心竹茹香豉甘艸﹝炙﹐各一兩﹞上銼散。每服五錢﹐水兩盞﹐姜五片﹐煎七分﹐去滓﹐空心溫服。

治靑筋牽

肝腑臟溫病陰陽毒。肝臟實﹐爲陽毒所傷﹐澀澀惡寒﹐翕翕發熱﹐頸外雙筋牽﹐不得屈伸﹐項直背彊﹐眼赤黃﹐轉動則稱身回側﹐色蒼蒼者。

玄參﹝一兩﹞細辛﹝二兩﹞梔子仁黃芩升麻芒硝﹝各三兩﹞石膏﹝﹐八兩﹞

上爲銼散。每服五錢﹐水兩盞﹐入車前艸三葉﹑淡竹葉七片﹐煎七分﹐去滓﹐空心服。

病者脈促﹐身顫掉不能禁﹐或肉熱﹐口漧舌破﹐咽塞聲嘶﹐病名赤脈KT者﹐以夏三月﹐其病從少陰太陽之气相搏而停﹐則榮衛不通﹐皮肉痛起﹐太陽發動少陰淫邪之气﹐因而作厲﹐則臟腑隨時受夏疫病也。若腑虛﹐爲陰邪所傷﹐則寒戰﹔若髒實﹐爲陽毒所侵﹐則內熱。

卷之六四季疫證治

治赤脈KT

心腑臟溫病陰陽毒。心臟實﹐則爲陽毒所傷﹐內熱﹐口漧舌破﹐咽塞聲嘶﹐色焦赤者。

天門冬﹝去心﹞麥門冬﹝去心﹞車前子﹝炮﹞梔子仁黃芩升麻寒水石﹝﹞甘艸﹝炙﹐各等分﹞

上爲銼散。每服五錢﹐水兩盞﹐煎七分﹐去滓﹐食前服。

病者頭重頸直﹐皮肉彊痺﹔或蘊而結核﹐起於喉頸之側﹐布熱毒於皮膚分肉之中﹐上散入髮際﹐下貫顳﹐隱隱而熱﹐不相斷離﹐病名黃肉隨。以四季各十八戊己日﹐其病從太陽陽明相格﹐寒濕不調﹐關節格滯。若腑虛﹐則皮肉彊痺﹔若髒實﹐則布毒熱於皮膚。

卷之六四季疫證治

治黃肉隨二方

脾腑臟溫病陰陽毒。胃腑虛﹐則爲陰邪所傷﹐頭重頸直﹐皮肉彊痺﹐脹﹐色黃黑者。

濃朴﹝姜制炒﹐一兩半﹞白術陳皮﹝各一兩﹞漧薑﹝炮﹞紫蘇甘艸﹝炙﹞半夏﹝湯洗。各三兩﹞上爲銼散。每服五錢﹐水兩盞﹐煎七分﹐去滓﹐食前服。

治黃肉隨

脾腑臟溫病陰陽毒。髒實﹐爲陽毒所傷﹐蘊熱結核﹐起於喉頸之側﹐布毒熱於皮膚分肉之中﹐散入髮際﹐下貫顳﹐蓄熱不散﹐色黃者。

葛根蒼術﹝泔浸﹞升麻白芷桔梗靑皮﹝各一兩﹞大黃﹝半兩﹞

上爲銼散。每服五錢﹐水兩盞﹐煎七分﹐去滓﹐食前服。

病者乍寒乍熱﹐損肺傷气﹐暴嗽嘔逆﹐或體熱發斑﹐喘咳引气﹐名白气貍。以秋三月﹐源從陽明系手太陰受疫淫邪之气。若腑虛﹐爲陰邪所傷﹐則乍寒乍熱﹔髒實﹐爲陽毒所傷﹐則體熱發斑。

卷之六四季疫證治

治白气貍二方

肺腑臟溫病陰陽毒。大腸腑虛﹐爲陰邪所傷﹐寒熱互作﹐上气咳逆﹐大腸飧泄﹐色皓皓白者。

白術人參﹝各一兩﹞漧薑﹝炮﹞麥﹝炒﹐各三分﹞白茯苓五味子肉豆蔻艸果烏梅甘艸﹝炙﹐各半兩﹞上爲銼散。每服五錢﹐水盞半﹐煎七分﹐去滓﹐食前服。

治白气貍

肺腑臟溫病陰陽毒。髒實﹐爲陽毒所傷﹐體熱﹐肌膚髮斑﹐气喘引飲﹐色昏白者。

紫菀茸﹝一兩﹞梔子仁升麻前胡﹝各三分﹞石膏﹝﹐半兩﹞葶藶﹝炒﹐一分﹞杏仁﹝去皮尖﹞甘艸﹝炙﹐各半兩﹞

上爲銼散。每服五錢﹐水兩盞﹐煎七分﹐去滓﹐食前服。

病者裏熱外寒﹐意欲守火﹐而反引飲﹐腰痛欲折﹐或胸脇切痛﹐類如刀刺﹐不得轉動﹐熱彭彭﹐服冷多﹐則洞瀉﹐病名黑骨溫。以冬三月﹐源從足太陽少陰相搏﹐蘊積壅塞。若腑虛﹐爲陰毒所傷﹐則裏熱外寒﹔若髒實﹐爲陽毒所損﹐則彭彭發熱。

卷之六四季疫證治

治黑骨溫二方

腎腑臟溫病陰陽毒。膀胱腑虛﹐爲陰邪所傷﹐裏熱外寒﹐煩渴引飲﹐喜火﹐腰脇滿痛﹐小便赤黃﹐面與腳俱黑。

附子﹝炮去皮臍﹞茯苓﹝各一兩﹞山茱萸細辛﹝各半兩﹞麻黃﹝三分﹞山藥澤瀉﹝各半兩﹞

杏仁﹝去皮尖﹐一分﹞上爲銼散。每服五錢﹐水兩盞﹐煎七分﹐去滓﹐食前服。

治黑骨溫

腎腑臟溫病陰陽毒。腎臟實﹐爲陽毒所傷﹐腰脇切痛﹐不得轉動﹐大小便祕澀﹐小腹脹﹐食冷則洞泄﹐色燻黑。

吳茱萸黑牽牛﹝炒﹞桃仁﹝去皮尖﹞萆大黃杜仲﹝去皮銼﹐薑汁制炒絲斷﹞上爲銼散。每服五錢﹐水兩盞﹐煎七分﹐去滓﹐食前服。

卷之六

料簡諸疫證治

凡春分以前﹐秋分以後﹐天气合淸寒﹐忽有溫暖之气折之﹐則民病溫疫﹔春分以後﹐秋分以前﹐天气合濕熱﹐忽有淸寒之气折之﹐則民病寒疫。治之各有法﹐不可拘以日數汗下。

此且據方論﹐一體而分。旣有寒溫二疫﹐風濕亦宜備論。如己未年﹐京師大疫﹐汗之死﹐下之死﹐服五苓散遂愈﹐此無他﹐濕疫也。以此爲法﹐每年遇有不正之气﹐卽當紀而用之。假如冬合寒﹐時有溫暖之气﹐則春必患溫疫﹔春合溫﹐而有淸涼之气﹐則夏必患燥疫﹔夏合熱﹐而有寒气折之﹐秋必病寒疫﹔秋合淸﹐而反淫雨﹐冬必病濕疫。此亦一途而推之﹐更須以時斟酌﹐不可偏執。況疫之所興﹐或溝渠不泄﹐其穢惡﹐燻蒸而成者﹔或地多死气﹐郁發而成者﹔或官吏枉抑﹐怨而成者。世謂獄溫﹑傷溫﹑墓溫﹑廟溫﹑社溫﹑山溫﹑海溫﹑家溫﹑竈溫﹑歲溫﹑天溫﹑地溫等﹐不可不究。古法辟之﹐用屠蘇酒﹐務成子螢火丸﹑李子建殺鬼煎﹑老君神明散﹐皆辟法。惟劉根別傳﹐令於州治太歲六合處﹐穿地深三尺﹐闊亦如之﹐取淨沙三斛實之﹐以醇酒三升沃其上﹐俾使君祝之﹐此亦消除疫气之良術。所謂太歲六合者﹐歲泄气之所在﹐故以厭禳。

卷之六料簡諸疫證治

屠蘇酒

辟疫气令人不染﹐及辟溫病傷寒。

大黃桔梗川椒白術桂心﹝各一兩八分﹞菝﹝一兩二錢﹞烏頭﹝炮去皮尖﹐六錢﹞

上爲銼散。縫袋盛﹐以十二月晦日日中懸沈井中﹐令至泥﹐正月朔旦出藥﹐置酒中煎數沸﹐於東向戶中飲之﹐先從少起﹐多少自在。一方﹐有防風一兩。

卷之六料簡諸疫證治

太一流金散

辟溫气。

雄黃﹝三兩﹞羊角﹝燒﹞雌黃﹝各二兩﹞礬石﹝枯﹞鬼羽箭﹝各半兩﹞

上爲末。以縫袋盛一兩﹐帶心前﹐並掛門戶上。若逢大疫年﹐以月旦靑布袋一刀圭﹐中庭燒之﹔溫病患﹐亦燻之。

卷之六料簡諸疫證治

敗毒散

治傷寒﹑溫疫﹑風濕﹐頭痛目昏眩﹐四肢疼痛﹐憎寒壯熱﹐項彊﹐眼睛痛﹐尋常風眩拘急﹐風痰﹐並宜服之。

羌活獨活人參甘艸﹝炙﹞柴胡前胡茯苓枳殼﹝麩炒﹞川芎桔梗﹝各等分﹞

上爲銼散。每服四錢匕﹐水一盞﹐姜三片﹐薄荷五葉﹐煎七分﹐去滓熱服。寒多﹐則熱服﹔熱多﹐則溫服。傷濕﹐加白術﹔腳痛﹐加天麻。本方爲細末﹐亦可點服﹐初虞氏究其方﹐知出《道藏》。乃敍云﹕自非異人傑出﹐志與神會﹐則莫之敢爲﹐良可嘆服。煙瘴之地﹐或溫疫時行﹐或人多風﹑多痰﹑多气﹐或處卑濕腳弱﹐此藥不可缺也。世人不師﹐故常務作新奇﹐蔽於俗學﹐故備論之。此藥治香港腳下注﹐熱赤腫﹐加大黃棋子大煎﹐並進兩服立效。

卷之六料簡諸疫證治

應夢人參散

治傷寒體熱頭疼﹐及風壅痰嗽咯血。

白芷漧葛靑皮桔梗﹝炒﹞白術人參﹝各三分﹞甘艸﹝炙﹐兩半﹞漧薑﹝炮﹐一錢三字﹞上爲末。每服二錢﹐水一盞﹐姜三片﹐棗二枚﹐煎七分﹐通口服。如傷寒﹐入豉數粒同煎﹐熱服﹐大有效﹐不拘時。崇寧癸未﹐米芾爲太常博士﹐始造待漏﹐冒寒得疾﹐痰嗽如膠﹐有血﹐更三醫不退﹐一日謁太尉蔡元度﹐取人參散一帖並棗見授﹐繼歸﹐有客承議郎薛道至﹐畱食。藥熟﹐進一服﹐良久﹐痰嗽立止。而客怪曰﹕公气色頓快﹐何藥也﹖爲道其由。

求方蔡公﹐又送一帖。越三日﹐病全除﹐往見蔡公。公曰﹕此藥僧伽也。元中﹐泗守劉士彥病八日不汗﹐女求僧伽甚確。夜夢告曰﹕翌日塔中取藥。遂於大聖缽中取得此藥﹐題印云﹕太平州楊家人參散﹐今太醫局中亦賣﹐無甘艸﹑漧葛﹐兼無分兩﹐疑非眞方。

卷之六料簡諸疫證治

喝起散

蒼術﹝泔浸﹞麻黃﹝去節﹞荊芥﹝各二兩﹞石膏﹝﹐三兩﹞大黃﹝兩半﹞栝蔞根漧葛芍藥白芷甘艸﹝各一兩﹞

上爲末。每服二錢﹐水盞半﹐姜三片﹐蔥白三寸﹐煎至七分﹐食前服。

卷之六料簡諸疫證治

入瘟家令不相染著

雄黃上研細﹐水調﹐以筆濃蘸﹐塗鼻竅中﹐與病患同牀﹐亦不相染﹐初洗面後﹐及臨臥時點之。凡疫家自生惡气﹐聞之﹐卽入上元宮﹐遂散百脈﹐而成斯病。宜卽以紙撚探鼻嚏之爲佳﹔如以雄黃點鼻﹐則自不聞。並辟諸惡夢神良。

卷之六料簡諸疫證治

聖散子方

東坡敍云﹕昔嘗觀《千金方》三建散於病無所不治﹐而孫思邈著論﹐以謂此方用藥﹐節度不近人情﹐至於救急﹐其驗特異。乃知神物效靈﹐不拘常制﹐至理關感﹐智不能知。今予所得聖散子﹐殆此類也。自古論病﹐惟傷寒至爲危急﹐表裏虛實﹐日數證候﹐應汗應下之法﹐差之毫釐﹐輒至不救。而用聖散子者﹐一切不問﹐陰陽二感﹐男女相易﹐狀至危篤者﹐連飲數劑﹐則汗出气通﹐飲食漸進﹐神宇完復﹐更不用諸藥﹐連服取瘥。其餘輕者﹐額微汗﹐正爾無恙。藥性小熱﹐而陽毒發狂之類﹐入口卽覺淸涼﹐此殆不可以常理詰也。

時疫流行﹐平旦輒煮一釜﹐不問老少良賤﹐各飲一大盞﹐則時气不入其門。平居無病﹐能空腹一服﹐則飲食快美﹐百疾不生﹐眞濟世衛生之寶也。其方不知所從來﹐故巢君數世寶之﹐以治此疾﹐百不失一。余旣得之﹐謫居黃州﹐連歲大疫﹐所全活者﹐至不可數。巢君初甚惜此方﹐指江水爲盟﹐約不傳人。余切隘之﹐乃以傳蘄水龐君安常。龐以醫聞於世﹐又善著書﹐故授之。且使巢君之名﹐與此方同不朽也。用藥於後。

艸豆蔻﹝十个﹞木豬苓﹝去皮﹞石菖蒲茯苓髙良姜﹝銼炒﹞獨活柴胡吳茱萸附子﹝炮去皮臍﹞麻黃﹝去節﹞濃朴﹝薑汁制炒﹞本芍藥枳殼﹝麩炒去瓤﹞白術蒼術﹝泔浸﹞半夏﹝湯洗去滑﹞澤瀉﹝各半兩﹞藿香防風細辛﹝各半兩﹞甘艸﹝炙﹐一兩﹞上爲銼散。每服五錢﹐水盞半﹐煎七分﹐去滓熱服﹐空腹。此藥以治寒疫﹐因東坡作序﹐天下通行。辛未年﹐永嘉瘟疫﹐被害者不可勝數﹐往往頃時﹐寒疫流行﹐其藥偶中﹐抑未知方土有所偏宜﹐未可考也。東坡便謂與三建散同類﹐一切不問﹐似太不近人情。夫寒疫﹐亦能自發狂。蓋陰能發躁﹐陽能發厥﹐物極則反﹐理之常然﹐不可不知。今錄以備療寒疫﹐用者宜審之﹐不可不究其寒溫二疫也。辛巳年﹐余嘗作《指治》﹐至癸巳復作此書﹐見《石林避暑錄》亦云﹕宣和間﹐此藥盛行於京師﹐太學生信之尢篤﹐殺人無數﹐醫頓廢之。然不妨畱以備寒疫﹐無使偏廢也。

卷之六

凡例

夫疫𨿽以三事鐘成﹐若天行﹐多假六淫反錯郁折而致之者。旣有寒溫兩疫﹐風濕其可不辧。但證似傷濕﹐而脈色不同﹐與夫一方相染﹐長幼同病﹐卽當作疫治。除辟法外﹐治濕用五苓散加炙甘艸﹐治風用桂枝湯加黃芩﹐無不愈者。其如淫邪交絡互織﹐當以類推之。

卷之六凡例

五苓散

治傷寒溫熱病﹐表裏未解﹐頭痛發熱﹐口燥咽漧﹐煩渴引水﹐水入卽吐﹔或小便不利﹔及汗出表解﹐煩渴不止者﹐宜服之。又治霍亂吐利。﹝方見傷暑門﹐加甘艸一兩炙﹞

卷之六凡例

桂枝黃芩湯

治風疫﹐脈浮數而不弱﹐頭項疼﹐腰脊痛﹐發熱惡風。其證皆如太陽傷風﹐但脈陰不弱﹑相傳染爲異耳。

桂枝﹝去皮﹞芍藥黃芩﹝各半兩﹞甘艸﹝炙﹐一兩﹞上爲銼散。每服五錢﹐水盞半﹐姜三片﹐棗一枚﹐煎至七分﹐去滓﹐食前服。

卷之六凡例

沃雪湯

治傷寒﹑溫疫﹑濕疫﹑熱疫。

蒼術漧薑﹝炮﹞甘艸﹝炙﹐各六兩﹞防風漧葛濃朴﹝制炒﹞芍藥﹝各四兩﹞

上爲銼散。每服三錢半重﹐水兩盞﹐煎七分﹐去滓服。

卷之六

瘧敍論

夫瘧﹐備內外不內外三因。外則感四气﹐內則動七情﹐飲食饑飽﹐房室勞逸﹐皆能致瘧。《經》中所謂夏傷暑﹐秋瘧者﹐此則因時而序耳﹐不可專隅。以此論之﹐則知瘟病﹑飧泄﹑咳嗽﹐不可拘也。夫瘧之始發﹐先起於毫毛﹐伸欠乃作﹐寒栗鼓頷﹐腰脊俱痛﹐寒去則內外皆熱﹐頭痛而渴﹐惟欲飲冷者。以陰陽上下交爭﹐虛實更作。若陽並於陰﹐則陰實而陽虛。陽明虛﹐則寒栗鼓頷﹔太陽虛﹐則腰背頭項俱痛﹔少陽虛﹐則身體解﹐心惕惕然﹔三陽俱虛﹐則陰气勝﹐骨寒而痛。陰並於陽﹐則陽實而陰虛。太陰虛﹐則不嗜食﹐善嘔﹐嘔已乃衰﹔少陰虛﹐則熱多寒少﹐嘔甚﹐其病難已﹔厥陰虛﹐則腰腹痛﹐小便不利如癃﹔三陰俱虛﹐則陽气勝﹐熱盛﹐悒不樂。陰盛則內寒﹐陽虛則外寒﹐寒生於內﹐故中外皆寒﹔陽盛則外熱﹐陰虛則內熱﹐熱生於外﹐故中外皆熱。此皆因外感寒暑風濕﹐內郁喜怒憂驚﹐蘊積涎飲﹐乃至飲食饑飽勞逸之所爲也。病气與衛气並居﹐故病作﹐衛气晝行陽﹐夜行陰﹐得陽而外出﹐得陰而內搏﹐所以日作。其气內搏於五臟﹐橫連於募原﹐其道遠﹐其气深﹐其行遲﹐不能與衛气俱出﹐故間日作。以衛气一日一夜大會於風府﹐日下一節﹐以此日作稍晏﹐至二十五日至骨﹐二十六日入脊內﹐其气上行﹐故作日益早也。瘧气所以更盛更虛﹐當气之所在者﹐在陽則熱躁﹐在陰則寒靜﹐極則陰陽俱衰﹐衛气相離則病休﹐衛气集則復病也﹐於是有日作間作早晏不同。又邪气中於頭項者﹐气至頭項則作﹔中於背者﹐气至背則作﹔中於腰脊者﹐至腰脊卽作。各隨其所中而作﹐但衛气之所在﹐與邪气相合﹐則病作也。更有疫瘧鬼瘴等瘧﹐亦以邪气中衛气之所爲也。除癉瘧純熱﹐溫瘧先熱﹐牝瘧無熱外﹐諸瘧皆先寒而後熱。又《經》曰﹕無刺之熱﹐無刺渾渾之脈﹐無刺漉漉之汗。爲其病逆﹐未可治也。知此則病方來﹐與正作﹐與將過﹐皆不可治﹐以反傷眞气﹐不可不知。所因備列於後。

卷之六

瘧病外所因證治

病者先寒後熱﹐寒則湯火不能溫﹐熱則冰水不能寒﹐以先傷寒﹐後傷風﹐故先寒而後熱﹐名曰寒瘧。

病者先熱後寒﹐躁煩﹐自汗惡風﹐以先傷風﹐後傷寒﹐風爲陽﹐寒爲陰﹐故先熱而後寒﹐名曰溫瘧。

病者但熱不寒﹐陰气孤絕﹐陽气獨發﹐少气煩冤﹐手足熱而欲嘔﹐必渴﹐以傷於暑熱﹐名曰癉瘧。

病者寒熱身重﹐骨節煩疼﹐脹滿﹐自汗﹐善嘔﹐因汗出復浴﹐濕捨皮膚﹐及冒雨濕﹐名曰濕瘧。

病者寒多不熱﹐但慘戚振栗﹐病以時作﹐此以陽虛陰盛﹐多感陰濕﹐陽不能制陰﹐名曰牝瘧。

五種瘧疾﹐以外感風寒暑濕﹐與衛气相並而成。治之各有方法。

卷之六瘧病外所因證治

白虎加桂湯

治溫瘧先熱後寒﹐惡風多汗。

石膏﹝四兩半﹞知母﹝一兩半﹞甘艸﹝炙﹐半兩﹞桂心﹝一兩﹞粳米﹝一合﹞

上銼散。每服四錢﹐水盞半﹐煎七分﹐去滓﹐未發前﹐進三服。

卷之六瘧病外所因證治

術附湯

治冒雨濕﹐著於肌膚﹐與胃气相並﹔或腠開汗出﹐因浴得之。

附子﹝炮去皮臍﹞白術﹝各一兩﹞甘艸﹝炙﹞茯苓桂心﹝各半兩﹞

上銼散。每服四大錢﹐水盞半﹐姜五片﹐棗兩枚﹐煎七分﹐去滓﹐食前服。

卷之六瘧病外所因證治

麻黃白術湯

治傷風寒暑濕﹐不畱經絡﹐與衛气相並﹐病以日作﹐寒熱交煎。

麻黃﹝去節湯浸﹞白術茯苓桂心﹝各一兩﹞陳皮靑皮桔梗白芷甘艸半夏曲紫蘇烏梅﹝各三分﹞漧薑﹝半兩﹞

上爲銼散。每服四錢重﹐水二盞﹐姜三片﹐棗二枚﹐煎七分﹐去滓﹐當發日空心一服﹐臨發一服尢妙。亦治時疫。

卷之六瘧病外所因證治

太醫常山飲

治諸瘧先寒後熱﹐或先熱後寒﹐或寒熱獨作﹐或連日並發﹐或間日一發﹐頭疼惡心﹐煩渴引飲﹐气息喘急﹐口苦咽漧﹐諸藥不效。

川常山知母甘艸﹝炙﹞艸果﹝不去皮﹐各二兩﹞烏梅﹝一兩﹞良姜﹝一兩半﹞上爲銼散。每服四錢﹐水盞半﹐棗五枚﹐同煎七分﹐去滓溫服﹐未發前﹐進三服。

卷之六瘧病外所因證治

桂姜湯

治牝瘧﹐寒多微熱﹐或但寒不熱。

柴胡﹝八兩﹞桂心﹝一兩﹞黃芩﹝三兩﹞牡蠣﹝﹞甘艸﹝炙﹞漧薑﹝炮﹐各三兩﹞栝蔞根﹝一兩﹞上爲銼散。每服四錢﹐水二盞﹐煎七分﹐去滓﹐空心服﹐日三服。初服微煩﹐汗出愈。

一法﹐有半夏三兩。

卷之六

瘧病內所因證治

病者寒熱﹐顏色蒼蒼然﹐善太息﹐如死狀﹐以蓄怒傷肝﹐气郁所致﹐名曰肝瘧。

病者心煩﹐欲飲淸水﹐反寒多﹐不甚熱﹐乍來乍去﹐以喜傷心﹐心气耗散所致﹐名曰心瘧。

病者寒多﹐腹中熱痛﹐或渴或不渴﹐不熱不泄﹐腸鳴汗出﹐以思傷脾﹐气郁涎結所致﹐名曰脾瘧。

病者心寒﹐寒甚則發熱﹐熱間善驚﹐如有所見﹐以憂傷肺﹐肺气凝痰所致﹐名曰肺瘧。

病者手足寒﹐灑然﹐腰脊痛﹐發熱﹐大便難﹐目﹐以失志傷腎﹐名曰腎瘧。

上五種瘧疾﹐以髒气不和﹐鬱結涎飲所致﹐治之各有方。

卷之六瘧病內所因證治

七棗湯

治五臟气虛﹐陰陽相勝﹐作爲瘧﹐不問寒熱先後﹐與夫獨作﹐疊間日﹐悉主之。

附子﹝一枚﹐炮制﹐以鹽水浸再炮﹐如此凡七次﹐至第七次不浸﹐去皮臍﹞上銼散。水一碗﹐姜七片﹐棗七个﹐煎至八分盞﹐當發日空心溫服﹐仍喫三五个棗子。

忌如常。《良方》用烏頭﹐兼不用鹽水浸﹐不特服之僭燥﹐亦不能分利陰陽。去滓服。

卷之六瘧病內所因證治

四獸飲

治五臟气虛﹐喜怒不節﹐勞逸兼並﹐致陰陽相勝﹐結聚涎飲﹐與衛气相得﹐發爲瘧疾﹐悉主之。兼治瘴癘最效。

半夏﹝湯去滑﹞茯苓人參艸果陳皮甘艸烏梅肉白術生薑棗子﹝各等分﹞

上爲銼散。鹽少許淹食頃﹐濃皮紙裹﹐水淹入慢火煨香熟﹐焙漧﹐每服秤半兩﹐水二盞﹐煎至七分﹐去滓﹐未發前並進三服。

卷之六瘧病內所因證治

交解飲

治脾胃气弱﹐陰陽勝復﹐發爲瘧。

肉豆蔻﹝半生﹐半面裹煨﹞艸豆蔻﹝如上法﹞甘艸﹝半生﹐半炙﹞濃朴﹝半生﹐半姜制炒﹞上等分﹐銼散。每服四錢﹐水兩盞﹐煎七分﹐去滓﹐空心服。

卷之六瘧病內所因證治

艸果飲

治脾寒等瘧。

艸果川芎白芷紫蘇葉良姜甘艸﹝炙﹞靑皮﹝去白炒﹐各等分﹞上爲粗末。每服二大錢﹐水一盞﹐煎七分﹐去滓熱服﹐當發日連進三服。

卷之六瘧病內所因證治

驅瘧飲子

前胡柴胡﹝各四兩﹞桂心桔梗濃朴﹝姜制﹞半夏﹝湯洗去滑﹐各三兩﹞黃漧薑﹝炮﹞甘艸﹝各二兩﹞上銼散。每服四大錢﹐水盞半﹐姜三片﹐棗兩枚﹐煎至七分﹐去滓﹐溫服。

卷之六

瘧病不內外因證治

病者發寒熱﹐一歲之間﹐長幼相若﹐或染時行﹐變成寒熱﹐名曰疫瘧。以歲運推之。

病者寒熱日作﹐夢寐不祥﹐多生恐怖﹐名曰鬼瘧。宜用禁避厭禳之法。

病者乍寒乍熱﹐乍有乍無﹐南方多病此﹐名曰瘴瘧。當隨方土所宜治之。

病者寒熱﹐善饑而不能食﹐食已支滿﹐腹急痛﹐病以日作﹐名曰胃瘧。六腑無瘧﹐惟胃有者﹐蓋飲食饑飽所傷胃气而成。世謂之食瘧﹐或因諸瘧飲食不節﹐變爲此證。

病者經年不瘥﹐瘥後復發﹐遠行久立﹐下至微勞﹐力皆不任﹐名曰勞瘧。亦有數年不瘥﹐百藥不斷﹐結成癖在腹脇﹐名曰老瘧﹐亦曰母瘧。

以上諸證﹐名狀不同﹐各有治方﹐宜推而用之。

卷之六瘧病不內外因證治

麻黃白術湯

治一切疫瘧。﹝方見外所因門﹞

卷之六瘧病不內外因證治

紅效瘧丹

治鬼瘧殊效。

眞阿魏﹝半兩﹞桃枝柳枝﹝各長一尺七莖﹞雄黃﹝通明好者﹐半兩﹐別研﹞辰砂﹝一錢﹐別研﹐畱一半﹞上爲末﹐以重午日五家粽角爲丸﹐如梧桐子大﹐辰砂所畱一半爲衣。遇發時﹐用淨器水摩一丸﹐塗鼻尖並人中﹔未退﹐以冷水服一丸。合時須用五月五日。

卷之六瘧病不內外因證治

大正气散

治山嵐瘴气﹐發作寒熱﹐遂成瘧疾。

附子﹝炮去皮臍﹞濃朴﹝薑汁制﹞桂心甘艸﹝炙﹞漧薑﹝炮﹞陳皮﹝各一兩﹞茱萸﹝半兩﹐微炒﹞上爲細末。每服二大錢﹐水盞半﹐姜五片﹐棗一枚﹐同煎至七分﹐熱服﹐不拘時。兼治霍亂嘔瀉﹐一切气疾。

卷之六瘧病不內外因證治

淸脾湯

治胃瘧發作有時。先覺伸欠﹐乃作寒栗﹐鼓振頤頷﹐中外皆寒﹐腰背俱痛﹐寒戰旣已﹐內外皆熱﹐頭疼如破﹐渴欲飲冷﹔或痰聚胸中﹐煩滿欲嘔﹔或先熱後寒﹐先寒後熱﹐寒多熱少﹐寒少熱多﹔或寒熱相半﹔或但熱不寒﹐但寒不熱﹔或隔日一發﹐一日一發﹔或三日五日一發者﹐悉主之。

濃朴﹝四兩﹐姜制炒﹞烏梅﹝打去仁﹞半夏﹝湯去滑﹞靑皮良姜﹝各二兩﹞艸果﹝去皮﹐一兩﹞甘艸﹝炙﹐半兩﹞上爲銼散。每服四錢﹐水二盞﹐姜三片﹐棗一枚﹐煎七分﹐去滓﹐未發前並三服。忌生冷油膩時果。此藥溫脾化痰﹐治胸膈痞悶﹐心腹脹滿﹐噫醋吞酸﹐自可常服。

卷之六瘧病不內外因證治

常山飲

治勞瘧。虛人老人皆可服。

常山穿山甲﹝醋炙﹞木通秦艽﹝各一分﹞辰砂﹝半字﹐別研﹞甘艸﹝炙﹐半兩﹞

上爲銼散。作一劑﹐水三盞﹐烏梅﹑棗子各七枚﹐煎半盞﹔再入酒一盞﹐煎至八分﹐去滓﹐入辰砂溫服。

卷之六瘧病不內外因證治

老瘧飲

治久瘧結成瘕癖在腹脇﹐諸藥不去者。

蒼術﹝泔浸﹞艸果﹝去皮﹞桔梗靑皮陳皮良姜﹝各半兩﹞白芷茯苓半夏﹝湯洗去滑﹞枳殼﹝麩炒去瓤﹞甘艸﹝炙﹞桂心漧薑﹝炮﹐各三錢﹞紫蘇葉川芎﹝各二錢﹞上爲銼散。每服四大錢﹐水二盞﹐鹽少許﹐煎七分﹐去滓﹐空心服﹐日三夜一﹐仍吞下後紅丸子。

卷之六瘧病不內外因證治

紅丸子

治食瘧尢妙。

蓬莪術京三稜﹝各二兩﹐醋煮一伏時﹞胡椒﹝一兩﹞靑皮﹝三兩﹐炒香﹞阿魏﹝一分﹐醋化﹞上爲末﹐別研倉米末﹐用阿魏醋煮米糊搜和丸﹐如梧子大﹐炒土朱爲衣。每服五十丸至百丸﹐以老瘧飲下。古方𨿽有鱉甲煎等﹐不特服不見效﹐抑亦藥料難備。

卷之六瘧病不內外因證治

妙應丹

治諸瘧﹐無問寒溫久近悉主之。

黃丹﹝三分﹐炒﹞木香﹝半兩﹐碾爲細末﹞靑皮陳皮吳茱萸﹝各半兩﹐米醋二升熬靑皮以下三味至一升﹐去滓﹐再熬醋成膏﹞上以黃丹﹑木香爲末﹐入醋膏內﹐搜和爲丸﹐梧子大﹐辰砂爲衣。每服十丸﹐當未發前一食頃白湯下﹔再將前三件滓添木香半兩爲末﹐別研入黃丹三分和勻﹐以醋糊爲丸﹐如梧子大。每服三五十丸。治瘧亦妙﹐名曰捷丹。

卷之六瘧病不內外因證治

紅散子

須當發日早晨服。

黃丹﹝炒色變﹞上入好建茶合和二錢匕。白湯調下﹔或溫酒調﹐不入茶。

卷之六瘧病不內外因證治

瘧丹二方

雄黑豆﹝四十九粒﹐重午日井水浸﹐次日取去皮﹐拭漧﹐研爲膏﹞眞砒﹝一錢﹐研細﹐入豆膏內研勻﹞上五月五日午時丸﹐如綠豆大﹐控幹﹐辰砂爲衣﹐密器封之。發日空心井花水下一丸。

忌見雞犬。若女人病﹐令男子閉目送入口。忌熱食一日。孕婦不得服﹐於發日以縫帛系一丸於右臂上。小兒不能吞﹐隨男左女右系之。

又方

黃丹﹝不以多少﹞

上五月五日﹐用獨頭蒜煨熟研細﹐搜丸﹐如梧子大。每服五丸﹐當發前一食頃桃﹑柳枝煎湯調下。

卷之六瘧病不內外因證治

塞耳丹

靑黛桂心砒巴豆硫黃﹝等分﹞

上並不去皮殼﹐不修治﹐爲末﹐以五月五日五家灰粽角爲丸﹐棗核大。綿裹定﹐當發日塞耳中﹐男左女右。忌葷腥。

卷之七

疝敍論

經論𨿽云七疝﹐諸疝等更不見名狀﹐但出寒疝﹑疝而已﹐惟大奇論列五臟脈爲五疝證﹐所謂腎脈大急沈爲腎疝﹐肝脈大急沈爲肝疝﹐心脈搏滑急爲心疝﹐肺脈沈搏爲肺疝﹐三陰急爲脾疝。三陰﹐卽太陰脾脈也。大抵血因寒泣則爲瘕气﹐因寒聚則爲疝。但五臟脈理不同﹐不可不辧。且腎脈本沈﹐心脈本滑﹐受寒則急﹐於理乃是﹔肝脈本弦﹐肺脈本澀﹐並謂之沈﹐未爲了義。又脾不出本脈﹐但云急爲疝﹐亦文義之缺也。凡云急者﹐緊也。緊爲寒﹐亦可類推。且賊風入腹亦爲疝﹐冒暑履濕﹐皆能爲疝﹐當隨四气攺易急字。風則浮弦﹐暑則洪數﹐濕則緩細﹐於理甚明。要知疝𨿽兼髒气﹐皆外所因也。

卷之七

諸疝證治

疝之爲病﹐隨髒气虛實﹐感傷外邪﹐寒泣風散﹐暑郁濕著﹐絞刺擊搏﹐無有定處﹐倉卒之際﹐痛不堪忍。世人稱爲橫弦﹑豎弦﹑膀胱小腸气﹑賊風入腹等﹐名義不同﹐證狀則一。

寒則溫之﹐風則散之﹐暑則利之﹐濕則燥之﹐各有成法。

卷之七諸疝證治

大烏頭桂枝湯

治風寒疝﹐腹中痛﹐逆冷﹐手足不仁﹐身體疼痛﹐灸刺諸藥不能療﹔及賊風入腹﹐攻刺五臟﹐拘急不得轉側﹐發作叫呼﹐陰縮﹐悉主之。

大烏頭﹝五枚﹐實者﹐去皮尖﹐蜜一大盞﹐煎減半﹐漉出湯切洗﹞桂心芍藥﹝各三錢三字﹞

甘艸﹝一分﹐炙﹞上爲銼散。每服四大錢﹐水一盞半﹐姜五片﹐大棗三个﹐入前煎烏頭蜜半合﹐同煎至七分盞﹐去滓﹐食前服。一法﹐用附子一个﹐不使烏頭﹐爲蜜附湯。

卷之七諸疝證治

走馬湯

治卒疝﹐無故心腹痛﹐陰縮﹐手足厥逆。並治飛屍鬼。

巴豆﹝二个﹐去皮心炒﹞杏仁﹝二个﹐去皮尖﹞上二味﹐取綿纏﹐捶令碎﹐熱湯二合﹐撚取白汁﹐飲之當下﹐老少量與。

卷之七諸疝證治

倉卒散

治寒疝入腹﹐心腹卒痛﹔及小腸膀胱气絞刺﹐脾腎气攻﹐攣急﹐極痛不可忍﹐屈伸不能﹐腹中冷﹐重如石﹐白汗出。

山梔子﹝四十九个﹐燒半過﹞附子﹝一枚﹐炮﹞上爲末。每服二錢﹐水一盞﹐酒半盞﹐煎至七分﹐入鹽一撚﹐溫服卽愈。

卷之七諸疝證治

蔥白散

治一切冷气不和﹔及本髒膀胱气﹐攻刺疼痛。及治婦人產前產後腹痛﹐胎不安﹐或血刺者。兼能治血髒宿冷﹐百骨節倦痛﹐肌瘦怯弱﹐傷勞帶癖﹐久服盡除。但婦人一切疾病﹐最宜服之。

川芎當歸枳殼﹝麩炒去瓤﹞濃朴﹝姜制炒﹞官桂﹝去皮﹞靑皮漧薑﹝炮﹞茴香﹝炒﹞川楝﹝炒﹞神曲﹝炒﹞麥﹝炒﹞三稜﹝炮﹞蓬術﹝醋浸一宿﹐焙﹞人參茯苓芍藥木香﹝炮﹞漧地黃﹝各一兩﹞

上爲末。每服三錢﹐水一盞﹐蔥白二寸﹐煎七分﹐入鹽少許﹐熱服。大便祕澀﹐加大黃煎﹔大便自利﹐加訶子煎﹔食前服。

卷之七諸疝證治

失笑散

治小腸气痛﹐及婦人血痛﹐心腹絞痛欲死十餘日﹐百藥不驗。

五靈脂蒲黃﹝炒﹐等分﹞上末。每服二錢﹐先用釅醋一合﹐熬藥成膏﹐水一盞﹐煎至七分﹐熱呷服。

卷之七諸疝證治

神應散

治諸疝﹐心腹絞痛不可忍。

玄胡索胡椒﹝等分﹞

上爲末。每服二大錢﹐酒半盞﹐水半盞﹐煎七分﹐食前溫服。

卷之七諸疝證治

大烏頭湯

治寒疝﹐繞臍發﹐白汗出﹐手足厥﹐其脈沈弦﹐悉主之。

大烏頭﹝五个﹐洗淨細沙﹐炒令黑﹐不咀﹞上一味﹐水三盞﹐煎取八分﹐去烏頭﹐入蜜半盞以下﹐煎七分﹐早上空腹服。

卷之七諸疝證治

牡丹丸

治寒疝﹐心腹刺痛﹐休作無時。及治婦人月病﹐血刺疼痛。

川烏頭﹝炮令焦黑去皮尖﹞牡丹皮﹝四兩﹞桂心﹝五兩﹞桃仁﹝炒去皮尖﹐五兩﹐別研﹞上爲末﹐煉蜜丸﹐梧子大。每服五十丸﹐溫酒下﹔婦人醋湯下。

卷之七諸疝證治

小茴香丸

治小腸气﹐腹痛。

茴香胡椒﹝等分﹞

上爲末﹐酒糊丸﹐如梧子大。每服五十丸﹐空心溫酒下。

卷之七諸疝證治

苦楝丸

治肝腎气虛﹐風冷相搏﹐心腹絞痛﹐攻刺腰背﹐不能禁受﹐下注陰器﹐腫癢疼痛。久服養腎活血﹐駐顏輕身耐老﹐進美飲食。

川楝﹝一十一个﹐銼碎分三去﹐一用巴豆十粒去皮同炒焦黑色﹐去巴豆不用﹔又用斑蝥七个同炒焦﹐去斑蝥﹔又用海金沙七錢重同炒﹐去海金沙不用﹞茴香﹝炒﹞破故紙﹝炒﹞葫蘆巴﹝炒﹞木香﹝炮﹐各一兩﹞烏藥﹝二兩﹞

上爲末﹐酒糊丸﹐如梧子大。每服三五丸﹐湯﹑酒任下。

卷之七諸疝證治

補腎湯

治寒疝入腹﹐上實下虛﹐小腹痛﹐時復泄瀉﹐胸膈痞滿﹐不進飲食。常服溫脾補腎。

人參茯苓白術黃附子﹝炮去皮臍﹐各一兩﹞沈香﹝四錢﹞木瓜一兩半羌活﹝半兩﹞

甘艸﹝炙﹞芎﹝各一分﹞紫蘇﹝三分﹞

上爲銼散。每服三錢﹐水一盞﹐姜三片﹐棗一枚﹐煎七分﹐去滓﹐食前服。嘔﹐加半夏半兩﹐添水作盞半﹐姜七片煎。

卷之七

敍厥論

經云﹕厥者﹐逆也。有寒厥﹐有熱厥﹐有六經厥﹐有屍厥。寒厥者﹐陰气起於足五指之裏﹐集於膝下﹐聚於膝上﹐故陰气勝﹐則從五指至膝上寒﹐陽气衰﹐不能滲營其經絡﹐陽气日損﹐陰气獨在﹐故手足爲之寒﹐名曰寒厥。熱厥者﹐陽气起於足五指之表﹐集於足下﹐聚於足心﹐故陽气勝﹐則從五指至足心熱﹐熱入於胃﹐絡脈滿﹐經脈虛﹐陰虛陽入﹐腎气衰﹐陽气獨勝﹐故手足爲之熱﹐名曰熱厥。六經厥者﹐頭重足弱﹐發爲瞑僕﹐名太陽厥﹔妄言走呼﹐腹滿面赤﹐名陽明厥﹔暴聾頰腫﹐脇拘痛﹐名少陽厥﹔腹脹後閉﹐食爲寒嘔﹐名太陽厥﹔口漧溺赤﹐腹滿心痛﹐名少陰厥﹔涇溲不利﹐熱陰縮﹐名厥陰厥。屍厥者﹐脹滿﹐暴不知人﹐或至半日﹐遠至一日。此以陰气盛於上﹐則下虛﹐下虛則腹脹﹐腹脹則下气重上而邪气逆﹐逆則陽气亂而不知人矣﹐名曰屍厥。經論如此﹐𨿽粗分六經﹐殊不出寒熱﹐二證所因﹐欲求備治﹐當歷明之。寒厥﹐則因多欲而奪其精﹐故致陽衰陰盛。熱厥﹐則因醉飽入房﹐精虛則熱入﹐故致陰虛陽盛。考其厥因﹐多以不勝乘其所勝﹐气不得行﹐遂致於逆。如腎移寒於脾﹐則水乘於土﹐水旣不行﹐乃成寒厥﹔如心移熱於腎﹐則火寒於水﹐火旣不行﹐乃成熱厥。六經皆然﹐可次第論也﹐所謂得其要者﹐一言而終矣。屍厥亦然﹐正由髒气相刑﹐或與外邪相忤﹐則气遏不行﹐閉於經絡﹐諸脈匿伏﹐昏不知人。惟當隨其髒气而通之﹐寒則熱﹐熱則寒﹐閉則通﹐如《經》所謂盛則瀉﹐虛則補﹐不盛不虛﹐以經取之﹐其旨一也。《經》中以數醉爲熱厥之因﹐學人不可拘此。蓋傷寒溫病﹐皆有熱厥﹐仲景所謂熱深厥深﹐聖意以酒能發百脈熱﹐故舉此以爲例耳﹐不可不知。

卷之七

陰陽厥脈證治

陰陽相乘﹐而生寒熱厥者﹐脈證似同而大異。寒厥者﹐初得之﹐四肢冷﹐脈沈微而不數﹐多惡寒﹐引衣自覆﹐下利淸谷﹐外證多惺惺﹔熱厥者﹐初得之﹐必發熱頭疼﹐脈𨿽沈伏﹐按之必數﹐其人或畏熱喜冷﹐揚手掉足﹐煩躁不眠﹐大小便祕赤﹐外證多昏冒﹐傷寒亦然。

治之各有方。

卷之七陰陽厥脈證治

四逆湯

治寒厥。或表熱裏寒﹐下利淸谷﹐食入則吐﹔或漧嘔﹔或大汗大吐大下之後﹐四肢冰冰﹐五內拘急﹐舉體疼痛﹐不渴﹐脈沈伏。

大附子﹝去皮臍生用﹐半兩﹞漧薑﹝半兩﹞甘艸﹝炙﹐一分﹞上銼散。每服四錢﹐水二盞﹐煎七分﹐去滓﹐食前溫服﹐並進取效。

卷之七陰陽厥脈證治

白虎湯

治熱厥。腹滿身重﹐難以轉側﹐面垢譫語遺溺﹐手足厥冷﹐自汗﹐脈沈滑﹐裏有熱也。

石膏﹝四兩﹐椎碎﹞知母﹝一兩半﹞甘艸﹝炙﹐半兩﹞上爲銼散。每服四大錢﹐水二盞﹐粳米一撮﹐煮米熟﹐去滓﹐取七分﹐淸汁服﹐可並進服。

卷之七陰陽厥脈證治

承气湯

亦治熱厥﹐方見傷寒門﹐舉此爲例﹐當觀病淺深﹐量多寡以飲之。﹝方見第四卷

﹞

卷之七卒厥屍厥脈證治

追魂湯

治卒厥暴死﹐及主客忤﹑鬼擊﹑飛屍﹐奄忽气絕﹐不覺口噤。

麻黃﹝去節﹐三兩﹞杏仁﹝去皮尖﹐二百八十个﹞甘艸﹝炙﹐一錢﹞上爲銼散。每服四錢﹐水一盞半﹐煎七分﹐去滓﹐灌之。通治諸感忤﹐或口噤﹐拗口不開﹐去齒下湯﹐湯入口活﹔不下﹐分病患發﹐左右捉﹐搦肩引之﹐藥下﹐漸令服盡取效。《千金》有桂心二兩。《金匱》云﹐寸脈沈大而滑﹐沈則爲實﹐滑則爲气﹐實气相搏﹐血气入髒則死﹐入腑則愈。若卒厥﹐唇口靑﹐身冷﹐爲入髒﹐卽死﹔身和汗出則愈。

卷之七卒厥屍厥脈證治

內鼻散

治屍厥﹐脈動而無气﹐气閉不通﹐靜而若死﹐亦名卒厥。

菖蒲上爲末。納兩鼻孔中﹐吹之令入﹐仍以桂末安舌下。

卷之七

眩暈證治

方書所謂頭面風者﹐卽眩暈是也。然眩暈旣涉三因﹐不可專爲頭面風﹐如中傷風寒暑濕在三陽經﹐皆能眩人﹐頭重項彊﹐但風則有汗﹐寒則掣痛﹐暑則熱悶﹐濕則重著﹐吐逆眩倒﹐屬外所因﹔喜怒憂思﹐致髒气不行﹐郁而生涎﹐涎結爲飲﹐隨气上厥﹐伏畱陽經﹐亦使人眩暈嘔吐﹐眉目疼痛﹐眼不得開﹐屬內所因﹔或飲食饑飽﹐甜膩所傷﹐房勞過度﹐下虛上實﹐拔牙金瘡﹐吐衄便利﹐去血過多﹐及婦人崩傷﹐皆能眩暈﹐眼花屋轉﹐起而眩倒﹐屬不內外因。治之各有法。

卷之七眩暈證治

大豆紫湯

治中風頭眩﹐惡風自汗﹐吐冷水﹐及產後百病﹐或中風痱痙﹐背彊口噤﹐直視煩熱。

獨活﹝一兩半﹞大豆﹝半升﹞酒﹝三升﹞

上先以酒浸獨活﹐煎一二沸﹐別炒大豆極焦﹐煙出﹐急投酒中﹐密封﹐候冷﹐去豆。每服一二合許﹐得少汗則愈﹐日數十服。此湯能去風﹐消血結﹐如妊娠折傷﹐胎死腹中﹐服此得瘥。

卷之七眩暈證治

三五七散

治感寒頭眩﹐惡寒﹐口眼斜﹐耳聾。

大附子﹝三兩﹐炮去皮臍﹞山茱萸﹝五兩﹞山藥﹝七兩﹞

上爲末。每服二錢匕﹐酒調服﹔或咀﹐每服四大錢﹐水盞半﹐姜五片﹐棗一个﹐煎七分﹐去滓服。

卷之七眩暈證治

黃龍丸

治感暑眩暈﹐昏不知人。﹝方見中暑門﹞

卷之七眩暈證治

曲術散

治冒濕頭眩暈﹐經久不瘥﹐嘔吐涎沫﹐飲食無味主之。

神曲﹝二兩﹐炒﹞白術﹝三兩﹞

上爲末。每服二錢﹐生薑煎湯調下﹔或以酒糊丸﹐如梧子大﹐每服三五十丸﹐湯﹑飲任下。

卷之七眩暈證治

薯蕷湯

治七情致髒气不行﹐郁而生涎﹐涎結爲飲﹐隨气上厥﹐伏畱陽經﹐心中忪悸﹐四肢緩弱﹐翕然面熱﹐頭目眩暈﹐如欲搖動。

薯蕷人參麥門冬﹝去心﹐各四兩﹞前胡白芍藥熟地黃﹝各二兩﹞枳殼﹝麩炒去瓤﹞遠志﹝去心﹐薑汁制炒﹐各三分﹞白茯苓茯神﹝各一兩半﹞半夏﹝湯洗去滑﹐一兩一分﹞甘艸﹝半兩﹐炙﹞黃﹝一兩﹐炙﹞上爲銼散。用千里流水一盞半﹐姜七片﹐秫米一撮﹐煎七分﹐去滓﹐食前服。

卷之七眩暈證治

白散子

治上實下虛﹐眩暈昏塞。﹝方見中風門﹞

卷之七眩暈證治

芎湯

治產後去血過多﹐運悶不省﹐及傷胎去血多﹐崩中去血多﹐金瘡去血多﹐拔牙齒去血多不止﹐懸虛心煩﹐眩暈頭重﹐目暗耳聾﹐舉頭欲倒。

芎﹝三兩﹞當歸﹝三兩﹐去蘆﹐洗去土﹐切﹐焙漧﹞上爲銼散。每服四錢﹐水一盞半﹐煎七分﹐去滓熱服﹐不以時候。

卷之七眩暈證治

黑錫丹

治陰陽不升降﹐上熱下冷﹐頭目眩暈﹐病至危篤﹐或服暖藥﹐僭上愈甚者﹐當服此藥。﹝已經增損﹞硫黃﹝二兩﹐椎如皂莢子大﹐候鉛成汁入硫黃在內﹐勿令焰起﹐候硫黃化傾出於九重紙﹐納入一地坑以碗蓋火出﹞川楝子黑鉛﹝不夾錫者﹐先熔成汁。各二兩﹞陽起石﹝﹞木香沈香靑皮﹝炒﹐各半兩﹞肉豆蔻﹝一兩﹞茴香﹝炒﹞官桂﹝去皮不見火﹞附子﹝炮去皮臍﹞葫蘆巴﹝炒﹞破故紙﹝炒﹐各一兩﹞烏藥﹝去木銼﹐一分﹞上爲細末﹐酒糊爲丸﹐如梧子大。每服三五十丸至一百丸﹐濃煎人參茯苓姜棗湯吞下﹐食前服。

卷之七

敍論﹝亦作痙﹞

夫人之筋﹐各隨經絡退出於身﹐血气內虛﹐外爲風寒濕熱之所中則。故寒則緊縮﹐熱則弛張﹐風則弦急﹐濕則脹緩﹐四气兼並﹐當如常說。以風散气﹐故有汗而不惡寒﹐曰柔﹔寒泣血﹐故無汗而惡寒﹐曰剛。熱消气﹐故爲縱﹔濕溢血﹐故爲緩弱。經中所謂大筋軟短﹐小筋弛長﹐軟短爲拘﹐弛長爲痿﹐皆濕熱不攘之所爲也。原其所因﹐多由亡血﹐筋無所營﹐故邪得以襲之。所以傷寒汗下過多﹐與夫病瘡人﹐及產後致斯病者﹐槪可見矣。診其脈皆沈伏弦緊﹐但陽緩陰急﹐則KTKT拘攣﹔陰緩陽急﹐則反張彊直﹐二證各異﹐不可不別。

卷之七

敍例治法﹝破傷風破傷濕並附﹞

病者身熱足寒﹐頭項彊急﹐惡寒﹐時頭熱面赤﹐目脈赤﹐獨頭動搖﹐卒口噤﹐背反張。

以發熱惡寒不惡寒﹑有汗無汗分剛柔者﹐風寒也﹔脈沈細﹐卽爲濕。瘡瘍未合﹐風入﹐爲破傷風﹔濕入﹐爲破傷濕。二者害人最急﹐倉卒不知其因﹐甚難忍。癰疽瘰﹐膿潰之後﹐尢宜謹之﹐產婦汗多﹐或因怒厥﹐皆成此病。治之各有方法。

卷之七敍例治法﹝破傷風破傷濕並附﹞

栝蔞桂枝湯

治柔。身體彊﹐KTKT然﹐脈反沈遲﹐自汗。

栝蔞根﹝二兩﹞桂心白芍藥﹝各三兩﹞甘艸﹝炙﹐二兩﹞上爲銼散。每服四大錢﹐水盞半﹐姜五片﹐棗二枚﹐煎七分﹐去滓溫服﹔汗不透﹐食頃﹐啜熱粥發之﹐

卷之七敍例治法﹝破傷風破傷濕並附﹞

葛根麻黃湯

治剛無汗﹐小便少﹐气上衝胸﹐口噤不能語主之。

葛根﹝四兩﹞麻黃﹝去節﹐三兩﹞桂心白芍藥甘艸上銼散。每服四大錢﹐水盞半﹐姜五片﹐棗三枚﹐煎七分﹐去滓﹐食前服。

卷之七敍例治法﹝破傷風破傷濕並附﹞

小承气湯

治剛。胸滿口噤﹐臥不著席﹐腳攣急﹐齒主之方。

大黃﹝四兩﹐蒸﹞濃朴﹝八兩﹐姜制﹞枳殼﹝二兩﹐麩炒去瓤﹞上銼散﹐每服四大錢﹐水盞半﹐煎七分﹐去滓﹐入芒硝二錢匕﹐煎熔服﹐得利﹐止後服。此以陽明養宗筋﹐陽明者﹐胃也﹐風濕寒入於胃則熱甚﹐宗筋無以養故急﹐直利陽明以治其能養也。

卷之七敍例治法﹝破傷風破傷濕並附﹞

參桂湯

治卒半身不遂﹐手足拘急﹐不得屈伸﹐身體冷﹐或智或癡﹐或身彊直﹐不語﹐或生或死﹐狂言不可名狀﹐角弓反張﹐或欲得食﹐或不用食﹐或大小便不利﹐悉主之。

人參桂心當歸獨活黃芩漧薑﹝炮﹞甘艸﹝炙﹐各一分﹞石膏﹝一兩半﹞杏仁﹝一百六十个﹐麩炒﹐去皮尖﹞上銼散。每服四大錢﹐水一盞半﹐煎七分﹐去滓服。無汗﹐加麻黃去節三分。

卷之七敍例治法﹝破傷風破傷濕並附﹞

倉公當歸酒

主賊風口噤﹐角弓反張者。

當歸防風﹝各三分﹞獨活﹝一兩半﹞麻黃﹝去節﹐一兩一分﹞細辛﹝去苗﹐半兩﹞附子﹝一个﹐六錢重﹐炮去皮臍﹞上爲銼散。每服四錢﹐水﹑酒各半盞﹐同煎七分﹐去滓﹔口不開者﹐抉開口﹐納湯一服蘇﹐二服少汗﹐三服大汗愈。

卷之七破傷風濕治法

防風散

治風自諸瘡口入﹐爲破傷風﹐項彊﹐牙關緊﹐欲死。

防風﹝去叉﹞天南星﹝湯﹐各等分﹞

上爲末。每服三錢﹐童子小便一大盞﹐煎至七分﹐熱服。

卷之七破傷風濕治法

牡蠣散

治破傷濕﹐口噤彊直。

牡蠣﹝取末粉敷瘡口﹐仍以末二錢煎甘艸湯調下﹞

卷之七破傷風濕治法

香膠散

治破傷風﹐口噤彊直。

魚膠﹝燒七分畱性﹞上研細﹐入麝香少許。每服二錢﹐酒調下﹔不飲酒﹐米湯下。又一方﹐以蘇木煎酒下。

卷之八

內所因論

夫臟腑合手足三陰三陽爲十二經﹐各有所主﹐故爲十二官。心者﹐君主之官﹐神明出焉﹔肺者﹐相傅之官﹐治節出焉﹔肝者﹐將軍之官﹐謀慮出焉﹔脾者﹐諫議之官﹐公正出焉﹔腎者﹐作彊之官﹐伎巧出焉﹔膽者﹐中正之官﹐決斷出焉﹔膻中者﹐臣使之官﹐喜樂出焉﹔小腸者﹐受盛之官﹔化物出焉﹔大腸者﹐傳送之官﹐變化出焉﹔胃者﹐倉廩之官﹐五味出焉﹔三焦者﹐決瀆之官﹐水道出焉﹔膀胱者﹐州都之官﹐津液藏焉﹐气化則能出矣。故五臟爲陰﹐六腑爲陽﹐此十二官不得相失者﹐正由陰陽消息盈虛。當隨四序而調養之﹐不可使其偏勝﹐偏勝則偏復﹐偏復則偏害﹐勝克流變﹐則眞病生焉。夫陰陽虛實者﹐乃臟腑更相勝復也。若其子母相感﹐則母虛能令子虛﹐子實能令母實。《經》曰﹕實則瀉其母﹐虛則補其子。

如肝實則瀉腎﹐肝虛則補心﹐如百姓足﹐君孰與不足﹐此經之本意也﹐《難經》則反是﹐及觀《金匱》之論﹐其得爲多。肝虛補用酸﹐助用焦苦﹐益用甘味之藥﹐酸入肝﹐焦苦入心﹐甘入脾﹐脾能制腎﹐腎气微弱﹐則水不行﹐水不行則心火盛﹐心火盛則肺金受制﹐肝气乃舒﹐肝气舒則肝病自愈﹐此補子之意也。肝虛則用此﹐實則反之。《千金》亦云﹕肝虛當補心﹐心旺則感於肝﹐皆此類也。此正本藏十二官冷熱盈虛而爲病﹐非外感淫邪﹐及故爲背理者之比。然內所因惟屬七情交錯﹐愛惡相勝而爲病﹐能推而明之﹐此約而不濫﹐學人宜畱神焉。

卷之八

內所因治說

論云﹐治傷寒有法﹐醫雜病有方。方卽義方﹐法卽法令。外病用法令﹐猶姦邪外擾﹐非刑不除﹔內病用義方﹐猶父子兄弟不足﹐以禮格之而已。故內外之治﹐由是而分。外邪難辧﹐當以例明﹔內證易知﹐只敍方證﹐學人不可不審。

卷之八肝膽經虛實寒熱證治

瀉肝湯

治肝實熱﹐陽气伏邪﹐脇痛﹐忿忿悲怒﹐發熱喘逆滿悶﹐目痛視物不明﹐狂悸非意而言﹐乍寬乍急﹐所作反常。

前胡﹝去苗﹞柴胡秦皮﹝去粗皮﹞細辛﹝去苗﹞梔子仁黃芩升麻蕤仁決明子﹝各等分﹞上銼散。每服四錢﹐水兩盞﹐苦竹葉﹑車前葉各五片﹐煎至盞半﹐納藥再煎至八分﹐去滓﹐入芒硝一錢匕﹐煎熔﹐不以時服。

卷之八肝膽經虛實寒熱證治

瀉膽湯

治膽實熱﹐反灑灑惡寒﹐腹中气滿﹐脇下硬﹐口苦咽漧﹐頭痛﹐不欲食。

半夏﹝三兩﹐湯洗去滑﹞生地黃﹝五兩﹞酸棗仁﹝二兩半﹞黃芩﹝一兩﹞遠志﹝去心﹐薑汁合炒﹞茯苓﹝各二兩﹞甘艸﹝炙﹐一兩﹞上銼散。長流水一斗﹐糯米一升﹐煮蟹眼沸﹐揚二三千徧﹐澄淸﹐每用二盞﹐抄藥四錢匕﹐姜七片﹐煎七分﹐去滓﹐不以時服。

卷之八肝膽經虛實寒熱證治

補肝湯

治肝虛寒﹐兩脇滿﹐筋急﹐不得太息﹐寒熱腹滿﹐不欲飲食﹐悒悒不樂﹐四肢冷﹐發搶﹐心腹痛﹐目視KTKT﹔或左脇偏痛﹐筋痿腳弱。及治婦人心痛乳癰﹐膝熱消渴﹐爪甲枯﹐口面靑。

山茱萸甘艸﹝炙﹞桂心﹝各一兩﹞細辛﹝去苗﹞茯苓桃仁﹝麩炒﹐去皮尖﹞柏子仁防風﹝各二兩﹞川烏頭﹝炮去皮臍﹐半兩﹞上銼散。每服四大錢﹐水盞半﹐姜五片﹐棗三枚﹐煎至七分﹐去滓﹐空心服。

卷之八肝膽經虛實寒熱證治

溫膽湯

治膽虛寒﹐眩厥足痿﹐指不能搖﹐不能起﹐僵僕﹐目黃失精﹐虛勞煩擾﹐因驚膽懾﹐奔气在胸﹐喘滿浮腫﹐不睡。

半夏﹝湯洗去滑﹞麥門冬﹝去心﹐各一兩半﹞茯苓﹝二兩﹞酸棗仁﹝三兩﹐炒﹞甘艸﹝炙﹞桂心遠志﹝去心﹐薑汁合炒﹞黃芩萆人參﹝各一兩﹞

上爲銼散。每服四大錢﹐用長流水一斗﹐糯米煮﹐如瀉膽湯法。一方﹐見虛煩門。

卷之八心小腸經虛實寒熱證治

瀉心湯

治心實熱﹐心下痞滿﹐身重發熱﹐漧嘔不安﹐腹中雷鳴﹐涇溲不利﹐水穀不消﹐欲吐不吐﹐煩悶喘急。

黃連﹝去毛﹐二兩﹞半夏﹝湯洗七次﹐三兩﹞黃芩甘艸﹝炙﹞人參﹝各一兩﹞漧薑﹝炮﹐一兩半﹞上爲銼散。每服四大錢﹐水兩盞﹐棗三枚﹐煎七分﹐去滓服。並治霍亂。若寒﹐加附子一枚﹐炮去皮臍﹔若渴﹐加栝蔞根﹔嘔﹐加橘皮﹔痛﹐加當歸﹔客熱﹐以生薑代漧薑。

卷之八心小腸經虛實寒熱證治

淸脈湯

治小腸實熱﹐身熱﹐手足心熱﹐汗不出﹐心中煩滿﹐結塞不通﹐口瘡﹐身重。

柴胡澤瀉橘皮芒硝枳實﹝麩炒去瓤﹞黃芩升麻旋復花生地黃﹝各等分﹞

上銼散。每服四錢﹐水盞半﹐煎七分﹐去滓﹐下芒硝再煎﹐熱服﹐不以時。

卷之八心小腸經虛實寒熱證治

茯苓補心湯

治心虛寒﹐病苦悸恐不樂﹐心腹痛﹐難以言﹐心寒恍惚﹐喜悲愁恚怒﹐衄血面黃﹐煩悶﹐五心熱渴﹐獨語不覺﹐咽喉痛﹐舌本彊﹐冷汗出﹐善忘恐走。及治婦人懷妊惡阻﹐吐嘔眩暈﹐四肢怠惰﹐全不納食。

白茯苓人參前胡半夏﹝湯洗七次去滑﹞川芎﹝各三分﹞橘皮枳殼﹝麩炒去瓤﹞紫蘇桔梗甘艸﹝炙﹞漧薑﹝各半兩﹞當歸﹝一兩三分﹞白芍藥﹝二兩﹞熟地黃﹝一兩半﹞

上銼散。每服四大錢﹐水盞半﹐姜五片﹐棗一枚﹐煎七分﹐去滓﹐食前服。

卷之八心小腸經虛實寒熱證治

分气補心湯

治心气鬱結﹐忪悸噎悶﹐四肢浮腫﹐上气喘急。

大腹皮﹝炒﹞香附﹝炒去毛﹞白茯苓桔梗﹝各一兩﹞木通甘艸﹝炙﹞川芎前胡﹝去苗﹞靑橘﹝炒﹞枳殼﹝麩炒去瓤﹞白術﹝各三分﹞細辛﹝去苗﹞木香﹝各半兩﹞

上銼散。每服四大錢﹐水一盞﹐姜三片﹐棗一枚﹐煎七分﹐去滓﹐食前溫服。

卷之八心小腸經虛實寒熱證治

溫脾湯

治小腸虛寒﹐苦頭偏痛﹐耳頰疼﹐下痢赤白﹐腸滑﹐腹中痛﹐裏急後重。

漧薑﹝一兩半﹞當歸黃柏地楡﹝各二兩﹞阿膠﹝麩炒焦﹞茴香﹝炒﹞石橊皮黃連﹝各一兩﹞

上銼散。每服四錢﹐水盞半﹐煎七分﹐去滓溫服。

卷之八脾胃經虛實寒熱證治

淸脾湯

治脾濕熱﹐病苦足寒脛熱﹐腹脹滿﹐煩擾不得臥﹐舌本彊﹐體重面黃﹐頭痛﹐右脇滿痛偏脹﹐口唇漧裂﹐寒熱如瘧。

茯苓橘皮艸果﹝去皮﹞白術﹝各二兩﹞人參桂心白芷甘艸﹝炙﹞川芎﹝各一兩﹞

半夏﹝三兩﹐洗七次﹞上爲銼散。每服四大錢﹐水二盞﹐姜七片﹐紫蘇三葉﹐煎七分﹐去滓服。欲通利﹐加大黃。

卷之八脾胃經虛實寒熱證治

平胃散

治胃實熱﹐口唇幹﹐嘔噦煩悶﹐大小便祕澀﹔及熱病後﹐餘熱不除﹐蓄於胃中﹐四肢發熱﹐口渴胸滿﹐無汗。

濃朴﹝去皮﹐姜制炒﹞射幹﹝米泔浸﹞升麻茯苓﹝各一兩半﹞芍藥﹝二兩﹞枳殼﹝麩炒去瓤﹞大黃﹝蒸﹞甘艸﹝炙﹐各一兩﹞上爲銼散。每服四錢﹐水一盞﹐煎七分﹐去滓﹐空心熱服。

卷之八脾胃經虛實寒熱證治

補脾湯

治脾虛寒病﹐泄瀉腹滿﹐气逆嘔吐﹐心煩不得臥﹐腸鳴虛脹﹐飲食不消﹐勞倦虛羸﹐喜噫﹐四肢逆冷﹐多臥少起﹐情意不樂。

人參茯苓艸果﹝去皮﹞漧薑﹝炮﹐各一兩﹞麥﹝炒﹞甘艸﹝炙﹐各一兩半﹞濃朴﹝去皮﹐姜制炒﹞橘皮白術﹝各三分﹞

上爲銼散。每服四錢﹐水一盞半﹐煎七分﹐去滓﹐食前服。

卷之八脾胃經虛實寒熱證治

養胃湯

治胃虛寒﹐脛寒不得臥﹐淅淅惡風﹐灑灑惡寒﹐腹中痛﹐虛鳴﹐寒熱如瘧﹐唇口漧﹐面目虛浮﹐嘔噦吐瀉﹐四肢疼痛﹐不思飲食﹐或傷寒濕﹐骨節皆痛。

濃朴﹝姜制炒﹞藿香﹝去梗﹞半夏﹝湯洗七次﹞茯苓﹝各一兩﹞人參甘艸﹝炙﹞附子﹝炮去皮臍﹞橘皮﹝各三分﹞艸果﹝去皮﹞白術﹝各半兩﹞

上銼散。每服四錢﹐水盞半﹐姜五片﹐棗一枚﹐烏梅半个﹐煎七分﹐去滓﹐空心服。常服溫胃消痰﹐進食下气﹐辟寒疫。

卷之八肺大腸經虛實寒熱證治

淸肺湯

治肺實熱﹐肺壅﹐汗出若露﹐上气喘逆咳嗽﹐咽中塞﹐如嘔狀﹐短气客熱﹐或唾膿血。

薏苡仁防己杏仁冬瓜子仁﹝三分﹞雞子白皮﹝一分﹞

上爲銼散。每服四錢﹐先以葦葉切半握﹐水二盞﹐煎盞半﹐入藥同煎至七分﹐去滓﹐食前服。

卷之八肺大腸經虛實寒熱證治

瀉白湯

治大腸實熱﹐腹脹不通﹐俠臍痛﹐食不化﹐喘﹐不能久立﹐口生瘡。

橘皮淡竹茹黃芩梔子仁柏皮﹝炙﹐各半兩﹞茯苓芒硝﹝各一錢﹞生地黃﹝五兩﹞上爲銼散。每服四錢﹐水盞半﹐姜棗煎七分﹐空心服。

卷之八肺大腸經虛實寒熱證治

補肺湯

治肺寒虛﹐逆滿上气﹐咽中悶塞﹐寒從背起﹐口中如含冰雪﹐語無音聲﹐舌本漧燥﹐吐沫唾血﹐不能飲食。

款冬花桂心﹝各一兩﹞桑白皮﹝炙﹐四兩﹞人參紫菀茸白石英﹝各一兩﹞五味子鐘乳粉﹝各一兩半﹞麥門冬﹝去心﹐二兩﹞上銼散。每服四大錢﹐水一盞半﹐姜五片﹐棗三枚﹐粳米一撮﹐同煎七分﹐去滓﹐食前服。

卷之八肺大腸經虛實寒熱證治

固腸湯

治大腸虛寒﹐利下靑白﹐腸中雷鳴相逐﹐大便不節﹐小便赤黃﹐气上衝胸﹐不能久立﹐身腫腹急﹐當臍痛﹐悉主之。

酸石橊皮﹝半兩﹞黃連﹝炒﹞地楡﹝各一兩﹞罌粟殼﹝醋炙﹞茯苓﹝各一兩半﹞

上銼散。每服四錢﹐水盞半﹐姜五片﹐烏梅一个﹐煎七分﹐去滓﹐空心服。

卷之八腎膀胱經虛實寒熱證治

淸源湯

治腎實熱﹐小腹脹滿﹐四肢正黑﹐耳聾骨熱﹐小便赤黃﹐腰脊離解﹐及伏水等。

茯苓黃芩菖蒲﹝各五兩﹞玄參細辛﹝各四兩﹞大黃﹝水浸一宿﹞甘艸﹝炙﹐各二兩﹞

磁石﹝八兩﹐﹐醋淬﹞上爲銼散。每服四錢﹐水一盞﹐煎七分﹐去滓熱服。

卷之八腎膀胱經虛實寒熱證治

瀉脬湯

治膀胱實熱﹐腰脊痛﹐閉塞不通﹐舌漧咽腫﹐悉主之。

茯苓梔子仁知母﹝各三兩﹞生地黃淡竹葉﹝各五兩﹞石膏﹝八兩﹐﹞上爲銼散。每服四錢﹐水盞半﹐煎七分﹐入蜜半匙﹐煎兩沸﹐熱服。須利﹐加芒硝一錢匕。

卷之八腎膀胱經虛實寒熱證治

溫腎散

治腎虛寒﹐陰痿﹐腰脊痛﹐身重緩弱﹐足腰不可以按﹐語音混濁﹐陽气頓絕。

熟漧地黃﹝一斤﹞蓯蓉﹝酒浸﹞麥門冬﹝去心﹞牛膝﹝酒浸﹞五味子巴戟﹝去心﹞甘艸﹝炙﹐各八兩﹞茯神﹝去木﹞漧薑﹝炮﹐各五兩﹞杜仲﹝去粗皮銼﹐薑汁淹﹐炒絲斷﹐三兩﹞上爲末。每服二錢﹐溫酒調下﹐空心日二三服。

卷之八腎膀胱經虛實寒熱證治

補脬湯

治膀胱虛冷﹐腳筋急﹐腹痛引腰背﹐不可屈伸﹐耳聾﹐目KTKT﹐坐欲倒﹐小便數遺白﹐面黑如炭。

黃白茯苓﹝各一兩半﹞杜仲﹝去皮銼﹐薑汁淹﹐炒斷絲﹐三兩﹞磁石﹝淬﹞五味子﹝各三兩﹞白術白石英﹝捶碎﹐各二兩半﹞上爲銼散。每服四錢﹐水盞半﹐煎七分﹐去滓﹐空心溫服。

卷之八心主三焦經虛實寒熱證治

淸膻湯

治右腎實熱﹐身熱﹐脊脇相引痛﹐足冷﹐小便黃赤﹐如梔子柏汁﹐每欲小便﹐卽莖頭痛。

楡白皮冬葵子﹝各五兩﹞石葦﹝四兩﹐去毛﹞黃芩通艸瞿麥﹝各三兩﹞

上爲粗末。先以水二盞﹐入車前葉數片﹐煎至盞半﹐入藥末四錢﹐再煎七分﹐去滓熱服。

卷之八心主三焦經虛實寒熱證治

潤焦湯

治三焦實熱﹐目兌急痛﹐腰脇熱﹐脊背連膻中煩悶﹐飲食未定﹐頭面汗出﹐關格不通﹐不吐不下﹔或气逆不續﹐走哺不禁﹐或泄瀉﹐溺澀遺瀝。

地骨皮半夏﹝湯洗﹐七次﹞柴胡﹝去苗﹞澤瀉﹝各五兩﹞茯苓麥門冬﹝去心﹞甘艸﹝炙﹞人參﹝各一兩﹞

上銼散。每服四錢﹐水二盞﹐姜五片﹐竹茹如指大﹐煎七分﹐去滓﹐空心服。

卷之八心主三焦經虛實寒熱證治

益志湯

治右腎虛寒﹐小便數﹐腰脇引痛﹐短气咳逆﹐四肢煩疼﹐耳鳴面黑﹐骨間熱﹐夢遺白濁﹐目眩﹐諸虛困乏。

鹿茸﹝酥塗炙﹐去毛盡﹞巴戟﹝去心﹞熟漧地黃﹝酒浸﹞枸杞子蓯蓉﹝酒浸﹞牛膝﹝酒浸﹞附子﹝炮去皮臍﹞桂心﹝不焙﹞山茱萸白芍藥防風﹝去叉﹞甘艸﹝炙﹐各等分﹞上銼散。每服四大錢﹐水盞半﹐姜五片﹐鹽少許﹐煎七分﹐去滓﹐食前服。

卷之八心主三焦經虛實寒熱證治

安中散

治三焦虛寒﹐短气不續﹐腹不安食﹐隨卽洞下﹐小便赤濁﹐精泄不禁﹐腳脛酸疼﹐小腹脹滿。

熟地黃巴戟天﹝去心﹞龍骨﹝各二兩半﹞遠志﹝去心炒﹞茯苓﹝各三兩﹞天雄﹝炮去皮臍﹞五味子山藥﹝各三兩半﹞蓯蓉﹝酒浸﹞續斷﹝各四兩﹞蛇牀子﹝略炒﹞菟絲子﹝酒浸﹐各四兩半﹞上爲細末。每服二錢匕﹐溫酒調下。夫三焦屬精腑﹐藏精以養身﹐系累於心脾腎三經﹐人多以醉飽心虛而合陰陽﹐故此病作﹐惟謹之爲得。

卷之八

三焦精腑辧正

古人謂左腎爲腎臟﹐其腑膀胱﹔右腎爲命門﹐其腑三焦。三焦者﹐有脂膜如手大﹐正與膀胱相對﹐有二白脈自中出夾脊而上貫於腦。所以《經》云﹕丈夫藏精﹐女子系胞。以理推之﹐三焦當如上說﹐有形可見爲是。扁鵲乃云﹕三焦有位無形﹐其意以爲上中二焦﹐如漚如霧﹐下焦如瀆﹐不可徧見﹐故曰有位無形。而王叔和輩﹐失其旨意﹐遽云無狀空有名﹐俾後輩承繆不已。且名以名實﹐無實奚名﹐果其無形﹐尙何以藏精系胞爲哉。其所謂三焦者何也﹖上焦在膻中﹐內應心﹔中焦在中脘﹐內應脾﹔下焦在臍下﹐卽腎間動气﹐分布人身﹐有上中下之異。方人湛寂﹐欲想不興﹐則精气散在三焦﹐榮華百脈﹔及其想念一起﹐欲火熾然﹐翕撮三焦精气流溢﹐並命門輸瀉而去﹐故號此腑爲三焦耳。學人不悟﹐可爲長太息。

卷之八

痼冷積熱證治

夫以臟腑稟賦不同﹐亦有將理失宜﹐遂致偏冷偏熱﹐故方論中﹐有痼冷積熱之說﹐痼冷者﹐中寒也。多因眞气旣微﹐胃气不實﹐復啖生冷冰雪之屬﹐致腸胃虛寒﹐陰旣停凝﹐陽不能正﹐大便洞泄﹐小便頻並﹐鼻多淸涕﹐嘔吐涎沫﹐水谷不化﹐灑灑淅淅﹐皆陽虛陰盛之所爲也。積熱者﹐臟腑燥也。多因精血旣衰﹐三焦煩壅﹐復餌丹石酒炙之屬﹐致腸胃蘊毒﹐陽旣熾盛﹐陰不能制﹐大便祕澀﹐小便赤淋﹐口苦咽漧﹐涎稠眵淚﹐飲食無度﹐﹐皆陰虛陽盛之所爲也。治各有方。

卷之八痼冷積熱證治

金液丹

固眞气﹐暖丹田﹐堅筋骨﹐壯陽道﹐除久寒痼冷﹐補勞傷虛損。治男子腰腎久冷﹐心腹積聚﹐脇下冷癖﹐腹中諸虫﹐失精遺溺﹐形羸力弱﹐腳膝疼痛﹐冷風頑痺﹐上气衄血﹐咳逆寒熱﹐霍亂轉筋﹐虛滑下利。又治痔濕生瘡﹐下血不止﹔及婦人血結寒熱﹐陰蝕疽等。

硫黃﹝十斤﹐先飛煉﹐去砂石秤﹐研爲末﹐用瓷合盛﹐以水和赤石脂封口﹐鹽泥固濟﹐曬漧﹐地內先埋一小罐子﹐盛水令滿﹐安合子在上﹐用泥固濟訖﹐慢火養七日七夜﹐候足加頓火一。候冷取出﹞上研爲細末﹐每一兩用炊餅一兩﹐湯浸握去水脈爲丸﹐如梧子大。每服三十丸﹐多至百丸﹐溫米飲下﹐空心服之。又治傷寒陰證﹐身冷脈微﹐手足厥逆﹐或吐或利﹐自汗不止﹐或小便不禁﹐不拘丸數。並服﹐得身熱脈出爲度。

卷之八痼冷積熱證治

震靈丹

補虛壯气﹐暖腎祛邪﹐益精髓﹐溫脾胃﹐進飲食﹐悅顏色。治眞气虛憊﹐臍腹冷痛﹐肢體酸疼﹐腰背拘急﹐腳膝緩弱﹐面色痿黃﹐目眩耳鳴﹐心怔气短﹐大便自利﹐小便頻數﹐口漧煩渴﹐飲食無味。大治婦人崩中帶下﹐三十六病﹐小兒驚疳﹐及一切痼冷風虛﹐悉主之。常服育神養气﹐輕身延年。此藥制合陰陽﹐功侔造化﹐畱心服餌﹐百不生﹐眞濟世衛生之寶也。

丁頭代赭石禹餘糧石﹝揀紅紫色無金絲者﹞紫石英赤石脂﹝各四兩﹞

上各爲細末﹐並入砂合內﹐用赤石脂固口縫﹐以炭一秤簇頂﹐候火消及七分﹐存三分火﹐取出合子令冷﹐開卻合﹐先於地上掘一坑深尺餘﹐用濃紙兩重襯定﹐傾藥在上﹐以新瓦盆子覆之﹐四畔將黃土徧壅﹐一宿取出﹐再入乳香﹑沒藥二兩﹐五靈脂二兩﹐都爲細末﹐一處將前藥合和勻﹐再研極細﹐煮糯米糊和勻﹐杵數千下﹐丸如雞頭大。每服二丸﹐或五丸﹐空心濃煎姜棗湯下。忌六畜血。

卷之八痼冷積熱證治

涼膈散

治大人小兒臟腑積熱﹐煩躁多渴﹐面熱頭昏﹐唇焦咽燥﹐舌腫喉閉﹐目赤鼻衄﹐頷頰結硬﹐口舌生瘡﹐痰實不利﹐涕唾稠粘﹐睡臥譫妄﹔及腸胃燥澀﹐便溺祕結﹐一切風壅。

大黃﹝蒸﹞朴硝甘艸﹝各三兩﹞山梔子仁黃芩薄荷﹝各一兩﹞連翹﹝四兩﹞

上爲末。每服二錢﹐水一盞﹐竹葉七片﹐蜜少許﹐同煎七分﹐去滓﹐食後服。

卷之八痼冷積熱證治

洗心散

治風雍壯熱﹐頭目昏痛﹐肩背拘急﹐肢節煩疼﹐熱气上衝﹐口苦唇焦﹐咽喉腫痛﹐痰涎壅滯﹐涕唾稠粘﹐心神煩躁﹐眼澀睛疼﹐及大小便祕澀。

大黃﹝蒸﹞甘艸﹝炙﹞當歸芍藥麻黃﹝去節﹞荊芥﹝穗各六兩﹞白術﹝一兩半﹞

上爲末。每服一錢﹐水一盞﹐生薑﹑薄荷各少許﹐煎七分﹐去滓溫服。小兒豆瘡欲發﹐先狂語多渴﹐及驚風積熱﹐可服一錢﹐臨臥服﹔如大人五臟壅實﹐欲要溏轉﹐加至四五錢﹐乘熱服。

卷之八

五積證治

五積者﹐五臟之所積﹐皆髒气不平﹐遇時相逆而成其病。如憂傷肺﹐肺以所勝傳肝﹐遇長夏脾旺﹐傳克不行﹐故成肝積﹐名曰肥气﹔肥气者﹐以其積气藏於肝木之下﹐猶肥遁於山林也。失志傷腎﹐腎以所勝傳心﹐遇秋肺旺﹐傳克不行﹐故成心積﹐名曰伏梁﹔伏梁者﹐以其積气橫架於肓原也。怒則傷肝﹐肝以所勝傳脾﹐遇冬腎旺﹐傳克不行﹐故成脾積﹐名曰痞气者﹔以積气痞塞中脘也。喜則傷心﹐心以所勝傳肺﹐遇春肝旺﹐傳克不行﹐故成肺積﹐名曰息賁﹔息賁者﹐以積气喘息賁溢也。思則傷脾﹐脾以所勝傳腎﹐遇夏心旺﹐傳克不行﹐故成腎積﹐名曰奔豚﹔奔豚者﹐猶水蓄奔衝於心火也。《難經》以肥气成於戊己﹐伏梁成於庚辛﹐以至奔豚成於丙丁者﹐正合陰陽施化﹐休旺乘克之大義也。又論曰﹕病有積﹐有聚﹐有KT气。積者﹐髒病也﹐終始不移﹔聚者﹐腑病也﹐發無定處﹐展轉痛移爲可治。KT气者﹐卽宿食也﹐由KT飪之邪從口入。更有息積病﹐乃气息癖滯於脇下﹐非導引不行。

卷之八五積證治

肥气丸

治肝之積﹐在左脇下﹐如覆杯﹐有頭足如龜鱉狀﹐久久不愈﹐發咳逆嘔﹐瘧連歲月不已﹐其脈弦而細。

靑皮﹝炒﹐二兩﹞當歸須蒼術﹝各一兩半﹞蛇含石﹝﹐醋淬﹐三分﹞蓬術﹝切﹞三稜﹝切﹞鐵孕粉﹝各三兩﹐與三稜﹑蓬術同入醋煮一伏時﹞上爲末﹐醋煮米糊丸﹐綠豆大。每服四十丸﹐當歸浸酒下。

卷之八五積證治

伏梁丸

治心之積﹐起於臍上﹐上至心﹐大如臂﹐久久不已﹐病煩心﹐身體髀股皆腫﹐環臍而痛﹐其脈沈而芤。

茯苓濃朴﹝薑汁制炒﹞人參枳殼﹝麩炒去瓤﹞白術半夏﹝湯洗七次﹞三稜﹝慢火煨熟﹐乘熱溫治﹞上等分﹐爲末﹐煮糊丸﹐梧子大。米飲下二十丸﹐食前﹐日兩服﹔作散﹐酒調服﹐絕勝。

卷之八五積證治

痞气丸

治脾之積﹐在胃脘﹐覆大如盤﹐久久不愈﹐病四肢不收﹐黃癉﹐飲食不爲肌膚﹐心痛徹背﹐背痛徹心﹐脈浮大而長。

大烏頭﹝一分﹐炮去皮尖﹞附子﹝半兩﹐炮去皮臍﹞赤石脂﹝﹐醋淬﹞川椒﹝炒出汗﹞漧薑﹝炮﹐各二兩﹞桂心﹝半兩﹞

上爲末﹐蜜丸﹐如梧子大﹐朱砂爲衣。每服五七丸﹐米湯下﹐漸至十丸。

卷之八五積證治

息賁湯

治肺之積﹐在右脇下﹐大如覆杯﹐久久不愈﹐病灑灑寒熱﹐气逆喘咳﹐發爲肺癰﹐其脈浮而毛。

半夏﹝湯七次﹞吳茱萸﹝湯洗﹞桂心﹝各二兩半﹞人參甘艸﹝炙﹞桑白皮﹝炙﹞葶藶﹝炒﹐各二兩半﹞

上爲銼散。每服四錢﹐水一盞半﹐姜七片﹐棗兩枚﹐煎七分﹐去滓﹐食前服。

卷之八五積證治

奔豚湯

治腎之積﹐發於小腹﹐上至心﹐如豚奔走之狀﹐上下無時﹐久久不已﹐病喘逆﹐骨痿少气﹐其脈沈而滑。

甘李根皮﹝焙漧﹞漧葛﹝各一兩一分﹞當歸川芎白芍藥甘艸﹝炙﹞黃芩﹝各二兩﹞半夏﹝湯洗七次﹐四兩﹞上爲銼散。每服四錢﹐水半盞﹐煎七分﹐去滓服。

卷之八

六聚證治

六腑者﹐大小腸﹑胃﹑膽﹑膀胱﹑三焦者也﹐屬於三陽。太陽利淸气﹐陽明泄濁气﹐少陽化精气﹐如都會之府主﹐轉輸以爲常也。六腑失常﹐則壅聚不通﹐故實而不轉﹐虛而輸﹐隨气往來﹐痛無定處﹐在上則格﹐在下則脹﹐傍攻兩脇﹐如有痞塊﹐易於轉變﹐非五臟比。

卷之八六聚證治

散聚湯

治久气積聚﹐狀如瘕﹐隨气上下﹐發作有時﹐心腹絞痛﹐攻刺腰脇﹐上气窒塞﹐喘咳滿悶﹐小腹脹﹐大小便不利﹐或腹泄瀉﹐淋瀝無度﹐遺精白濁﹐狀若虛勞。

半夏﹝湯洗七次﹞檳榔當歸﹝各三分﹞橘皮杏仁﹝麩炒﹐去皮尖﹞桂心﹝各二兩﹞茯苓甘艸﹝炙﹞附子﹝炮去皮臍﹞川芎枳殼﹝麩炒去瓤﹞濃朴﹝薑汁制﹞吳茱萸﹝湯洗﹐各一兩﹞上銼散。每服四錢﹐水一盞半﹐煎七分﹐去滓﹐食前服。大便不利﹐加大黃。

卷之八

息積證治

病者脇下滿﹐气逆息難﹐頻歲不愈﹐名曰息積。因气畱滯﹐癖於脇下﹐不在臟腑榮衛之間﹐積久形成﹐气不幹胃﹐故不妨食。灸之則火熱內爍﹐刺之則反動其經﹐𨿽服消化之藥﹐不能獨治﹐宜消積﹐以導引助而行之。

卷之八息積證治

磨積丸

治腸胃因虛﹐气癖於盲膜之外﹐流於季脇﹐气逆息難﹐日頻年﹐醫所不治﹐久則榮衛停凝﹐一旦敗濁﹐潰爲癰膿﹐多致不救。

胡椒﹝一百五十粒﹞木香﹝一分﹞全蠍﹝十个﹐去毒﹞上爲末﹐粟米飲丸﹐如綠豆大。每服十五丸﹐橘皮湯下。

卷之八息積證治

化气湯

治息積﹐癖於腹脇之下﹐偏脹膨滿﹐不妨飲食﹐諸藥不能取轉。及治心脾疼痛﹐嘔吐酸水﹐丈夫小腸气﹐婦人脾血气。

縮砂仁桂心木香﹝各一分﹞甘艸﹝炙﹞茴香﹝炒﹞丁香皮靑皮﹝炒﹞陳皮生漧薑蓬術﹝炮﹐各半兩﹞胡椒沈香﹝各一錢一字﹞

上爲末。每服二錢﹐姜蘇鹽湯調下﹔婦人醋湯調服。

卷之八息積證治

導引法

以兩手母指壓無名指本節作拳﹐按髀趺坐﹐扣齒三十六﹐屏气二十一息﹐咽气三口﹔再屏息﹐再咽﹐如是三作﹐以气通爲效﹐遇子午卯酉時則行。然按摩導引之法甚多﹐隨意行之皆可﹐不必拘此法。

卷之八

五勞證治

五勞者﹐皆用意施爲﹐過傷五臟﹐使五神不寧而爲病﹐故曰五勞。以其盡力謀慮則肝勞﹐曲運神機則心勞﹐意外致思則脾勞﹐預事而憂則肺勞﹐矜持志節則腎勞。是皆不量稟賦﹐臨事過差﹐遂傷五臟。以髒气本有虛實﹐因其虛實而分寒熱。世醫例以傳屍骨蒸爲五勞者﹐非也。彼乃瘵疾﹐各一門類﹐不可不知。

卷之八五勞證治

豬膏湯

治肝勞實熱﹐關格牢澀﹐閉塞不通﹐毛悴色夭。

豬膏生薑汁﹝各二升﹞靑蒿汁天門冬汁﹝各一升﹞

上以微火﹐銀石器內熬成膏。每服一匙﹐酒湯調下﹐不拘時候﹐。

卷之八五勞證治

虎骨酒

治肝勞虛寒﹐口苦﹐關節疼痛﹐筋攣縮﹐煩悶。

虎骨﹝五兩﹐炙焦﹐碎如豆大﹞丹參﹝二兩﹞地骨皮漧薑芎﹝各一兩﹞熟地黃﹝一兩三分﹞

豬椒根五加皮枳實﹝麩炒去瓤﹞白術﹝各一兩一分﹞

上爲銼散。以絹袋盛﹐淳酒四斗﹐浸四日﹐初服二三合﹐漸加至一盞﹐日再服﹐食前。

卷之八五勞證治

泄熱湯

治心勞實熱﹐口舌生瘡﹐大便閉澀不通﹐心滿痛﹐小腸熱。

澤瀉梔子仁黃芩﹝各三兩﹞桂心通艸﹝各二兩﹞石膏﹝八兩﹞大黃﹝蒸﹞甘艸﹝炙﹐各一兩﹞上爲銼散。每服四錢﹐水盞半﹐煎七分﹐去滓﹐食後。熱盛者﹐煎熟﹐加芒硝一錢煎﹐不以時服。

卷之八五勞證治

定心湯

治心勞虛寒﹐驚悸﹐恍惚多忘﹐夢寐驚魘﹐神志不定。

茯苓﹝四兩﹞桂心甘艸﹝炙﹞白芍藥漧薑﹝炮﹞遠志﹝去心炒﹞人參﹝各二兩﹞

上銼散。每服四錢﹐水盞半﹐棗兩枚﹐煎七分﹐去滓﹐食前溫服。

卷之八五勞證治

半夏湯

治脾勞實熱﹐四肢不和﹐五臟乖戾﹐脹滿肩息﹐气急不安。

茯苓白術杏仁﹝麩炒﹐去皮尖﹐各一兩半﹞橘皮芍藥﹝各二兩﹞半夏﹝湯洗七次﹐四兩﹞

上銼散。每服四錢﹐水盞半﹐生薑七片﹐棗兩枚﹐煎七分﹐去滓﹐不以時服。

卷之八五勞證治

茱萸膏

治脾勞虛寒﹐气脹咽滿﹐食不下通﹐噫宿食臭。

吳茱萸﹝湯洗﹐一兩三分﹞白術﹝五兩一分﹞豬膏﹝五兩﹞宿薑汁﹝八兩﹞

上搗茱萸﹑白術二味爲末﹐納薑汁膏中﹐煎成膠飴。每服一大匙﹐食前溫酒調下。

卷之八五勞證治

引气湯

治肺勞實熱﹐气喘鼻張﹐面目苦腫。

橘皮﹝半兩﹞細辛﹝去苗﹞白術桂心﹝各三分﹞紫蘇﹝一兩﹞麻黃﹝去節湯洗﹞杏仁﹝麩炒﹐去皮尖﹞半夏﹝湯洗七次去滑﹐各一兩一分﹞石膏﹝八兩﹞

上銼散。每服四錢﹐水兩盞﹐姜七片﹐竹葉五片﹐煎七分﹐去滓﹐食後服。

卷之八五勞證治

人參濃朴湯

治肺勞虛寒﹐心腹冷﹐气逆遊气﹐胸脇气滿﹐從胸達背痛﹐嘔逆﹐飲食卽吐﹐虛乏不足。

人參濃朴﹝姜制炒﹞甘艸﹝炙﹐各二兩﹞桂心﹝四兩﹞半夏﹝湯洗﹐五兩﹞橘皮麥門冬﹝去心﹐各三兩﹞

上銼散。每服四錢﹐水兩盞﹐姜七片﹐去滓﹐食前服。腹痛﹐加當歸。

卷之八五勞證治

梔子湯

治腎勞實熱﹐小腹脹滿﹐小便赤黃﹐末有餘瀝﹐數而少﹐莖中痛﹐陰囊生瘡。

梔子仁芍藥通艸石葦﹝各三兩﹞滑石﹝八兩﹞紫芩﹝四兩﹞熟地黃楡白皮﹝各五兩﹞

上銼散。每服四錢﹐水盞半﹐淡竹葉七片﹐同煎七分﹐去滓﹐不以時服。

卷之八五勞證治

五加皮湯

治腎勞虛寒﹐恐慮失志﹐傷精損髓﹐噓吸短气﹐遺泄白濁﹐小便赤黃﹐陰下濕癢﹐腰脊如折﹐顏色枯悴。

五加皮﹝十兩﹞丹參﹝八兩﹞石斛﹝酒浸﹐六兩﹞杜仲﹝酒浸﹐炒絲斷﹞附子﹝炮去皮臍﹐各五兩﹞牛膝﹝酒浸﹞秦艽川芎防風桂心獨活﹝各四兩﹞茯苓﹝四兩﹞麥門冬﹝去心﹞地骨皮﹝各三兩﹞薏苡仁﹝一兩﹞

上爲銼散。每服四大錢﹐水盞半﹐姜五片﹐大麻子一撮﹐研破﹐同煎七分﹐去滓﹐食前服。

卷之八

六極證治

髒猶庫藏﹐主祕藏﹔腑如會府﹐主轉輸。髒實﹐則腑無不實﹔腑虛﹐則髒亦因而致虛。

故六極者﹐由腑虛致髒虛﹐陰陽失度﹐榮衛走散﹐無以養筋脈皮肉骨髓﹐故六物皆極。極者窮絕之謂也﹐與《洪範》六極同意。

卷之八六極證治

犀角地黃湯

治筋實極﹐咳而兩脇下痛﹐不可轉動﹐腳下滿﹐不得遠行﹐腳心痛不可忍﹐手足爪甲靑黑﹐四肢筋急煩滿。

生地黃犀角﹝鎊﹐各一兩﹞漧葛玄參梔子仁升麻﹝各三分﹞大黃﹝半兩﹐蒸﹞芍藥﹝一兩半﹞

上爲銼散。每服四錢﹐水盞半﹐煎七分﹐去滓﹐不以時服。惡寒體痛﹐加麻黃﹔頭疼﹐加石膏煎半兩。

卷之八六極證治

烏麻酒

治筋虛極﹐好悲思﹐四肢噓吸﹐腳手拘攣﹐伸動縮急﹐腹內轉痛﹐十指甲痛﹐數轉筋﹔甚則舌捲卵縮﹐唇靑﹐面色蒼白﹐不得飲食。

烏麻﹝十兩﹞人參防風茯苓細辛秦椒﹝炒出汗﹞黃當歸牛膝桔梗﹝各一兩半﹞漧地黃丹參薯蕷礬石﹝﹐各三兩﹞山茱萸川芎﹝各二兩﹞麻黃﹝去節﹞白術﹝各二兩半﹞五加皮生漧薑﹝各五兩﹞大棗鐘乳粉﹝各三兩﹐別以小袋子盛﹞上爲銼散。用淸酒二斗半﹐同浸五宿﹐溫服三合﹐日再服。

卷之八六極證治

地黃湯

治脈實極﹐气衰血焦﹐發落好怒﹐唇舌赤﹐甚則言語不快﹐色不澤﹐飲食不爲肌膚。

麥門冬﹝去心﹞生地黃﹝幹﹐各五兩﹞人參茯苓芍藥﹝各三兩﹞葳蕤﹝四兩﹞石膏﹝六兩﹞

遠志﹝去心﹐十兩﹞甘艸﹝三兩﹞白術﹝三兩﹞

上銼散。每服四錢﹐水盞半﹐煎七分﹐去滓﹐不以時服。

卷之八六極證治

防風丸

治脈虛極則咳﹐咳則心痛﹐喉仲介介如哽﹐甚則咽腫。

防風桂心通艸茯苓人參遠志﹝去心炒﹞甘艸﹝炙﹞白石英麥門冬﹝去心﹞上爲細末﹐蜜丸﹐如梧子大。食前酒服三十丸。

卷之八六極證治

石南散

治肉實極﹐肌痺﹐淫淫如鼠走﹐津液脫﹐腠理開﹐汗大泄﹐或不仁﹐四肢急痛﹐或復緩弱﹐唇口壞﹐皮膚變色。

石南﹝一兩一分﹞天雄﹝炮去皮臍﹞山藥桃仁﹝制炒﹐去皮尖﹞芍藥甘菊花甘艸﹝炙﹐各一兩﹞升麻葳蕤﹝各一兩半﹞黃辰砂﹝別研﹐各三分﹞石膏﹝﹐二兩﹞山茱萸﹝一兩三分﹞

上爲細末。每服二大錢﹐食前溫酒調下。

卷之八六極證治

大黃湯

治肉虛極﹐體重怠惰﹐四肢不欲舉﹐關節疼痛﹐不嗜飲食﹐食則咳﹐咳則右脇下痛﹐陰引背及肩﹐不可轉動。

黃桂心巴戟﹝去心﹞石斛﹝酒浸﹞澤瀉茯苓漧薑﹝炮﹐各三兩﹞防風獨活人參﹝各二兩﹞天雄﹝炮去皮臍﹞芍藥附子﹝炮去皮臍﹞半夏﹝湯洗七次﹞細辛﹝去苗﹞白術黃芩栝蔞根﹝各一兩﹞

上爲銼散。每服四錢﹐水二盞﹐生薑七片﹐煎七分﹐去滓﹐食前服。

卷之八六極證治

前胡湯

治气實極﹐喘息衝胸﹐常欲自恚﹐心腹滿痛﹐內外有熱﹐煩嘔不安﹔甚則唾血﹐气短乏﹐不欲食﹐口燥咽漧。

前胡﹝八兩﹞半夏﹝湯洗七次去滑﹞麻黃﹝去節湯﹞芍藥﹝各四兩﹞黃芩﹝三兩﹞枳實﹝麩炒去瓤﹐一兩﹞

上銼散。每服四錢﹐水二盞﹐姜七片﹐棗一个﹐煎七分﹐去滓﹐不以時服。

卷之八六極證治

鐘乳散

治气虛極﹐皮毛焦﹐津液不通﹐力乏腹脹﹔甚則喘急气短息塞﹐晝瘥夜甚。

煉成鐘乳﹝別研﹞漧薑﹝炮﹞桔梗茯苓附子﹝炮去皮臍﹞細辛﹝去苗﹞桂心人參﹝各一兩一分﹞白術﹝一兩﹞防風牡蠣﹝﹞栝蔞根﹝各二兩半﹞

上爲末。每服二大錢﹐溫酒調下﹐食前。

卷之八六極證治

竹葉湯

治精實極﹐眼視不明﹐齒焦發落形衰﹐通身虛熱﹔甚則胸中痛﹐煩悶泄精。

生漧地黃﹝五兩﹞芍藥﹝四兩﹞黃茯苓澤瀉甘艸﹝炙﹞麥門冬﹝去心﹐各三兩﹞上銼散。每服四錢﹐水盞半﹐姜三片﹐淡竹葉十片﹐煎七分﹐去滓﹐不以時服。

卷之八六極證治

磁石丸

治精虛極﹐羸驚悸﹐夢中遺泄﹐尿後遺瀝﹐小便白濁﹔甚則莖弱核微﹐小腹裏急。

磁石﹝﹐醋淬﹞龍齒﹝﹞蓯蓉﹝酒浸﹞茯苓﹝各二兩﹞人參麥門冬﹝去心﹞遠志﹝去心﹞續斷赤石脂﹝﹐醋淬﹞鹿茸﹝酥炙﹐各一兩半﹞地黃﹝幹者﹐三兩﹞韭子﹝炒﹞柏子仁丹參﹝各一兩一分﹞

上爲末﹐蜜丸﹐梧子大。食前溫酒下三十丸至五十丸。

卷之八六極證治

三黃丸

治骨實極﹐熱﹐耳鳴﹐面色焦枯﹐隱曲膀胱不通﹐牙齒腦髓苦痛﹐手足酸疼﹐大小便閉。

黃芩﹝六兩﹐冬用三兩﹞大黃﹝二兩﹐冬用四兩﹐夏用三兩﹞黃連﹝春用四兩﹐夏用七兩﹐秋用六兩﹐冬用二兩﹞上三味搗﹐和蜜丸﹐豆大。每服十丸至十五丸﹐米飲下。

卷之八六極證治

麋角丸

治骨虛極﹐面腫垢黑﹐脊痛不能久立﹐气衰發落齒槁﹐腰背相引痛﹔甚則喜唾不了。﹝方見五痿門﹞

卷之八

七气敍論

夫五臟六腑﹐陰陽升降﹐非气不生。神靜則寧﹐情動則亂﹐故有喜怒憂思悲恐驚﹐七者不同﹐各隨其本髒所生所傷而爲病。故喜傷心﹐其气散﹔怒傷肝﹐其气擊﹔憂傷肺﹐其气聚﹔思傷脾﹐其气結﹔悲傷心胞﹐其气急﹔恐傷腎﹐其气怯﹔驚傷膽﹐其气亂。𨿽七診自殊﹐無逾於气。黃帝曰﹕余知百病生於气也。但古論有寒熱憂恚﹐而無思悲恐驚﹐似不倫類﹐於理未然。然六腑無說﹐惟膽有者﹐蓋是奇恆淨腑﹐非轉輸例﹐故能蓄驚而爲病。

卷之八

七气證治

夫喜傷心者﹐自汗﹐不可疾行﹐不可久立﹐故《經》曰﹕喜則气散。怒傷肝者﹐上气﹐不可忍﹐熱來蕩心﹐短气欲絕﹐不得息﹐故《經》曰﹕怒則气擊﹝一作上﹞。憂傷肺者﹐心系急﹐上焦閉﹐榮衛不通﹐夜臥不安﹐故《經》曰﹕憂則气聚。思傷脾者﹐气畱不行﹐積聚在中脘﹐不得飲食﹐腹脹滿﹐四肢怠惰﹐故《經》曰﹐思則气結。悲傷心胞者﹐善忘﹐不識人﹐置物在處﹐還取不得﹐筋攣﹐四肢浮腫﹐故《經》曰﹕悲則气急。恐傷腎者﹐上焦气閉不行﹐下焦回還不散﹐猶豫不決﹐嘔逆惡心﹐故《經》曰﹕恐則精卻。驚傷膽者﹐神無所歸﹐慮無所定﹐說物不竟而迫﹐故《經》曰﹕驚則气亂。七者𨿽不同﹐本乎一气。髒气不行﹐郁而生涎﹐隨气積聚﹐堅大如塊﹐在心腹中﹐或塞咽喉如粉絮﹐吐不出﹐咽不下﹐時去時來﹐每發欲死狀﹐如神靈所作﹐逆害飲食﹐皆七气所生所成。治之各有方。

卷之八七气證治

七气湯

治臟腑神气不守正位﹐爲喜怒憂思悲恐驚忤郁不行﹐遂聚涎飲﹐結積堅牢﹐有如坯塊﹐心腹絞痛﹐不能飲食﹐時發時止﹐發則欲死。

半夏﹝湯洗去滑﹐五兩﹞人參桂心甘艸﹝炙﹐各一兩﹞上銼散。每服四錢﹐水盞半﹐姜七片﹐棗一枚﹐煎七分﹐去滓﹐食前服。

卷之八七气證治

大七气湯

治喜怒不節﹐憂思兼並﹐多生悲恐﹐或時振驚﹐致髒气不平﹐憎寒發熱﹐心腹脹滿﹐傍衝兩脇﹐上塞咽喉﹐有如炙臠﹐吐咽不下﹐皆七气所生。

半夏﹝湯洗七次﹐五兩﹞白茯苓﹝四兩﹞濃朴﹝姜制炒﹐三兩﹞紫蘇﹝二兩﹞

上銼散。每服四錢﹐水盞半﹐姜七片﹐煎七分﹐去滓﹐食前服。

卷之八

五噎證治

夫五噎者﹐卽气噎﹑憂噎﹑勞噎﹑思噎﹑食噎。𨿽五種不同﹐皆以气爲主。所謂气噎者﹐心悸﹐上下不通﹐噫噦不徹﹐胸背痛。憂噎者﹐遇天陰寒﹐手足厥冷﹐不能自溫。勞噎者﹐气上鬲﹐脇下支滿﹐胸中塡塞﹐攻背疼痛。思噎者﹐心怔悸﹐喜忘﹐目視KTKT。食噎者﹐食無多少﹐胸中苦寒疼痛﹐不得喘息。皆由喜怒不常﹐憂思過度﹐恐慮無時﹐郁而生涎﹐涎與气搏﹐升而不降﹐逆害飲食﹐與五膈同﹐但此在咽嗌﹐故名五噎。

卷之八五噎證治

五噎散

治五種噎﹐食飲不下﹐胸背痛﹐嘔噦不徹﹐攻刺疼痛﹐淚與涎俱出。

人參茯苓濃朴﹝去粗皮銼﹐薑汁制炒﹞枳殼﹝麩炒去瓤﹞桂心甘艸﹝炙﹞訶子﹝炮去核﹞白術橘皮白姜﹝炮﹞三稜﹝炮﹞神曲﹝炒﹞麥﹝炒﹐各二兩﹞木香﹝炮﹞檳榔蓬術﹝炮﹐各半兩﹞上爲末。每服二錢﹐水一盞﹐生薑三片﹐棗子一枚﹐煎七分﹐空心溫服﹔鹽湯點亦得。

卷之八五噎證治

沈香散

治五噎五膈﹐胸中久寒﹐諸气結聚﹐嘔逆噎塞﹐食飲不化﹐結气不消。常服寬气通噎﹐寬中進食。

白術茯苓﹝各半兩﹞木通當歸橘皮靑皮大腹子大腹皮檳榔芍藥﹝各一兩﹞

甘艸﹝炙﹐一兩半白芷﹝三兩﹞紫蘇葉﹝四兩﹞枳殼﹝麩炒去瓤取﹐三兩﹞上爲末。每服二錢﹐水一盞﹐姜三片﹐棗一枚﹐煎七分﹐空腹溫服。

卷之八五噎證治

嘉禾散

治中滿下虛﹐五噎五膈﹐脾胃不和﹐胸膈痞悶﹐脇肋脹滿﹐心腹刺痛﹐不思飲食﹐如中焦虛痞﹐不任攻擊﹐臟腑虛寒﹐不受峻補﹔或因病气衰﹐不復常﹐稟受怯弱﹐不能多食﹐尢宜服之。

枇杷葉﹝去毛﹐薑汁塗炙﹞薏苡仁﹝微炒﹞縮砂仁人參茯苓﹝各一兩﹞石斛﹝細銼﹐用酒拌和﹐微炒﹞大腹子﹝微炒﹞沈香木香藿香杜仲﹝去皮﹐姜酒塗炙微焦﹞隨風子﹝如無﹐陳緊小訶子代﹐各三分﹞谷﹝微炒﹞白豆蔻五味子﹝微炒﹞桑白皮丁香檳榔靑皮﹝各半兩﹞半夏餅﹝炙黃﹞神曲﹝各一分﹞甘艸﹝炙﹐兩半﹞陳皮﹝三分﹞白術﹝炒﹐二兩﹞上爲末。每服二錢﹐水一盞﹐生薑三片﹐棗三枚﹐煎至七分﹐溫服﹐不計時。五噎﹐入幹柿一枚同煎﹐十服見效﹔膈气吐逆﹐羸困﹐入薤白三寸﹑棗五枚同煎。

卷之八五噎證治

鹽津丸

治五瘧八痞。

獨頭蒜﹝不拘多少﹐每个開七竅﹐入去皮江子七粒﹐濕紙裹煨﹐研爲膏﹐非大蒜也﹞丁香橘紅木香蓽茇胡椒上等分爲末﹐用蒜膏爲丸﹐如梧子大。先嚼鹽少許﹐令生津液﹐漧咽二粒﹐漸加至三五丸﹐臨臥服。

《廣五行記》永徽中﹐有僧維則病噎不能食﹐語弟子曰﹕吾死之後﹐便可開吾胸喉﹐視有何物。言絕而卒。弟子果開視胸中﹐得一物﹐形似魚而有兩頭﹐徧體皆有肉鱗。弟子置器中﹐跳躍不止﹐戲以諸味﹐皆隨化盡。時夏中藍盛作澱。有一僧以澱置器中﹐此虫遂繞器中走﹐須臾化爲水。此乃生瘕﹐非五噎比。後人因以藍治噎﹐誤矣。

卷之八

五膈證治

病有五膈者﹐胸中气結﹐津液不通﹐飲食不下﹐羸瘦短气﹐名憂膈﹔中脘實滿﹐噎則醋心﹐飲食不消﹐大便不利﹐名曰思膈﹔胸脇逆滿﹐噎塞不通﹐嘔則筋急﹐惡聞食臭﹐名曰怒膈﹔五心煩熱﹐口舌生瘡﹐四肢倦重﹐身常發熱﹐胸痺引背﹐不能多食﹐名曰喜膈﹔心腹脹滿﹐咳嗽气逆﹐腹下若冷﹐雷鳴繞臍﹐痛不能食﹐名曰恐膈。此皆五情失度﹐動气傷神﹐致陰陽不和﹐結於胸膈之間﹐病在膻中之下﹐故名五膈﹔若在咽嗌﹐卽名五噎。治之﹐五病同法。

卷之八五膈證治

五膈丸

治憂恚思慮﹐膈塞不通﹐及食冷物卽發﹐其病苦心痛﹐不得气息﹐引背痛如刺﹐心下堅大如粉絮﹐緊痛欲吐﹐吐卽瘥﹐食飲不下﹔甚者手足冷﹐短气﹔或上气喘急嘔逆﹐悉主之。

麥門冬﹝去心﹞甘艸﹝炙﹐各五兩﹞人參﹝四兩﹞川椒﹝炒出汗﹞遠志﹝去心炒﹞細辛﹝去苗﹞桂心﹝各三兩﹞漧薑﹝炮﹐二兩﹞附子﹝炮﹐一兩﹞上爲末﹐蜜丸﹐彈子大。含化﹐日三夜二。胸中當熱﹐七日愈﹔亦可丸如梧子大﹐米湯下二三十丸。《延年方》夏加麥門冬﹑甘艸﹑人參各一兩。《經心錄》以吳茱萸代桂﹐治遇寒冷則心痛﹐咽中有物﹐吐不出﹐咽不入﹐食飲減少﹐並可服之﹐不拘時候。

卷之八五膈證治

寬膈丸

治气不升降﹐胸膈結痞。

木香京三稜﹝炮﹞靑皮﹝各半兩﹞半夏﹝三兩﹐湯洗七次﹞大腹子﹝一分﹞

上爲細末﹐薑汁糊爲丸﹐梧子大。食後米湯下二三十丸。

嘉禾散﹑沈香散

並治五膈。﹝方見前五噎門﹞

卷之九

胸痞證治

病者心下堅﹐滿痞急痛﹐肌中苦痺﹐緩急如刺﹐不得俯仰﹐其胸前皮皆痛﹐手不得犯﹐胸中中而滿﹐短气﹐咳唾引痛﹐咽塞不利﹐習習如癢﹐喉中漧燥﹐時欲吐嘔﹐煩悶﹐白汗時出﹐痛引徹背﹔不治﹐則數日殺人﹐病名胸痞。由下虛極﹐气上控膈使然﹐其脈陽微陰結。

卷之九胸痞證治

栝蔞丸

治胸痞﹐胸中痛徹背﹐气塞﹐喘息咳喘﹐心腹痞悶。

栝蔞﹝去瓤取子﹐炒香熟﹐畱皮與瓤別用﹞枳殼﹝麩炒去瓤﹐各等分﹞上二味﹐爲細末﹐先取栝蔞皮瓤研末﹐水熬成膏﹐和二物末爲丸﹐如梧子大。熱熟水下二十五丸﹐日二﹐食後服。

卷之九胸痞證治

橘皮生薑湯

治胸痞﹐胸中噫塞﹐如滿﹐習習如癢﹐喉中澀﹐咳唾燥沫。

橘皮﹝一兩﹞枳實﹝麩炒去瓤﹐二錢﹞生薑﹝半兩﹞上爲銼散。分二服﹐水二盞﹐煎七分﹐爲一服﹐去滓﹐食前服。

卷之九胸痞證治

梔子湯

治胸痞切痛方。﹝此方與倉卒散煮制不同﹐故別出之﹞梔子﹝二兩﹐燒存性﹞附子﹝炮﹐三兩﹞上爲銼散。每服三錢﹐水一大盞﹐薤白三寸﹐同煎至五分﹐食前溫服。

卷之九

健忘證治

脾主意與思﹐意者記所往事﹐思則兼心之所爲也。故論云﹐言心未必是思﹐言思則必是心﹐破外人議思心同時﹐理甚明也。今脾受病﹐則意捨不淸﹐心神不寧﹐使人健忘﹐盡心力思量不來者是也。或曰﹕常常喜忘﹐故謂之健忘﹐二者通治。

卷之九健忘證治

小定志丸

治心气不定﹐五臟不足﹐甚者憂憂愁愁不樂﹐忽忽喜忘﹐朝瘥暮劇﹐暮瘥朝發﹔及因事有所大驚﹐夢寐不祥﹐登髙涉險﹐致神魂不安﹐驚悸恐怯。

菖蒲﹝炒﹞遠志﹝去心﹐薑汁淹﹐各二兩﹞茯苓茯神人參﹝各三兩﹞辰砂﹝爲衣﹞上爲末﹐蜜丸﹐如梧子大。每服五十丸﹐米湯下。一方﹐去茯神﹐名開心散﹐飲服二錢匕﹐不以時。

卷之九健忘證治

菖蒲益智丸

治喜忘恍惚。破積聚﹐止痛﹐安神定志﹐聰明耳目。

菖蒲﹝炒﹞遠志﹝去心﹐薑汁淹﹐炒﹞人參桔梗﹝炒﹞牛膝﹝酒浸﹐各一兩一分﹞桂心三分﹞茯苓﹝一兩三分﹞附子﹝炮去皮臍﹐一兩﹞上末﹐蜜丸﹐如梧子大。每服三十丸﹐溫酒﹑米湯下﹐食前服。

卷之九

虛煩證治

虛煩者﹐方論中所謂心虛煩悶是也。大抵陰虛生內熱﹐陽盛生外熱﹐外熱曰燥﹐內熱曰煩﹐此不分而分也。傷寒大病不復常﹐霍亂吐瀉之後﹐皆使人心虛煩悶﹐婦人產蓐﹐多有此病。其證內煩﹐身不覺熱﹐頭目昏疼﹐口漧咽燥﹐不渴﹐淸淸不寐﹐皆虛煩也。方例有虛煩近傷寒之說﹐不可不辧。又平人自汗﹐小便頻並﹐遺泄白濁﹐皆憂煩過度之所致。傷寒屬外因﹐憂煩屬內因﹐霍亂兼不內外因﹐學人當辧析而調治。

卷之九虛煩證治

淡竹茹湯

治心虛煩悶﹐頭疼短气﹐內熱不解﹐心中悶亂﹔及婦人產後心虛驚悸﹐煩悶欲絕。

麥門冬﹝去心﹞小麥﹝各二兩半﹞甘艸﹝炙﹐一兩﹞人參白茯苓﹝各一兩半﹞半夏﹝湯洗七次﹐二兩﹞

上爲銼散。每服四大錢﹐水二盞﹐姜七片﹐棗三枚﹐淡竹茹一塊如指大﹐煎七分﹐去滓﹐食前服。虛勞煩悶﹐尢宜服之。

卷之九虛煩證治

溫膽湯

治大病後虛煩不得眠﹐此膽寒故也﹐此藥主之。又治驚悸。

半夏﹝湯洗七次﹞竹茹枳實﹝麩炒﹐去瓤﹐各二兩﹞陳皮﹝三兩﹞甘艸﹝一兩﹐炙﹞茯苓﹝一兩半﹞

上爲銼散。每服四大錢﹐水一盞半﹐姜五片﹐棗一枚﹐煎七分﹐去滓﹐食前服。

卷之九虛煩證治

酸棗仁湯

治霍亂﹐吐下增劇﹐虛勞煩擾﹐奔气在胸中﹐不得眠﹐或發寒熱﹐頭疼暈悶。

酸棗仁﹝炒﹐一兩三分﹞人參桂心﹝各一分﹞知母茯苓﹝各三錢三字﹞石膏﹝﹐半兩﹞

甘艸﹝炙﹐二錢﹞上銼散。每服四錢﹐水一盞半﹐姜三片﹐棗一枚﹐煎七分﹐去滓﹐食前服。

卷之九

五痿敍論

夫人身之有皮毛﹑血脈﹑筋膜﹑肌肉﹑骨髓以成形﹐內則有肝﹑心﹑脾﹑肺﹑腎以主之﹐若隨情妄用﹐喜怒不節﹐勞佚兼並﹐致五內精血虛耗﹐榮衛失度﹐發爲寒熱﹐使皮血﹑筋骨﹑肌肉痿弱﹐無力以運動﹐故致痿。狀與柔風腳弱皆相類﹐以脈證並所因別之﹐不可混濫。柔風香港腳﹐皆外所因﹔痿則屬五內气不足之所爲也﹐審之。

卷之九

五痿證例

病者肺熱﹐皮虛弱薄著﹐足痿﹐其色白而毛敗﹐名曰皮痿﹐由肺熱葉焦使然也。

肺爲五臟長﹐有所失亡﹐所求不得﹐則發肺鳴﹐肺鳴則肺葉焦。論曰﹕五臟因肺熱焦﹐發爲痿。

病者心下熱﹐膝腕樞紐如折去而不相提挈﹐脛筋縱緩﹐不能任其地﹐其色赤而絡脈溢﹐名曰脈痿。由悲哀太甚﹐陽气內動﹐數溲血。故本病論曰﹕大經空虛﹐發爲肌痺﹐傳爲脈痿。

病者肝熱﹐口苦﹐筋膜幹﹐筋急而攣﹐其色蒼而爪枯﹐名曰筋痿。由思想無窮﹐所願不得﹐意淫於外﹐入房太甚﹐宗筋弛縱﹐及爲白淫。故《下經》曰﹕筋痿者﹐生於肝﹐使內也。

病者脾熱﹐胃幹而渴﹐肌肉不仁。其色黃而肉蠕動﹐名曰肉痿。由漸於濕地﹐以水爲事﹐居處下澤﹐濡漬﹐痺而不仁。故《下經》曰﹕肉痿者﹐得之濕地也。

病者腎熱﹐腰脊不舉﹐骨枯而髓減﹐其色黑而齒槁﹐名曰骨痿。因有所遠行勞倦﹐遇大熱而渴﹐陽气內乏﹐熱捨於腎﹐致水不勝火﹐則骨枯而髓虛。故《下經》曰﹕骨痿者﹐生於大熱也。

卷之九

五痿治法

諸治痿法﹐當養陽明與衝脈。陽明主胃﹐乃五臟六腑之海﹐主潤宗筋﹐束骨以利機關。

衝脈者﹐諸經之海﹐主滲灌溪谷與陽明﹐合養於宗筋﹐會於气街﹐屬於帶脈﹐絡於督脈。故陽明虛﹐則宗筋縱﹐帶脈不引﹐故足痿不用也。治之﹐各補其榮而通其輸﹐調其虛實﹐和其逆順﹐至筋脈骨肉各得其旺時﹐病乃已矣。

卷之九五痿治法

加味四斤丸

治肝腎臟虛﹐熱淫於內﹐致筋骨痿弱﹐不自勝持。起居須人﹐足不任地﹐驚恐戰掉﹐潮熱時作﹐飲食無味﹐不生气力﹐諸虛不足。

蓯蓉﹝酒浸﹞牛膝﹝酒浸﹞天麻木瓜幹鹿茸﹝燎去毛﹐切﹐酥炙﹞熟地黃菟絲子﹝酒浸通軟﹐別研細﹞五味子﹝酒浸﹐各等分﹞上爲末﹐蜜丸﹐如梧子大。每服五十丸﹐溫酒﹑米湯食前下。一法﹐不用五味子﹐有杜仲。

卷之九五痿治法

麋角丸

治五痿皮緩毛瘁﹐血脈枯槁﹐肌肉薄著﹐筋骨羸弱﹐飲食不滋﹐庶事不興﹐四肢無力﹐爪枯發落﹐眼昏唇燥﹐疲憊不能支持。

麋角﹝鎊﹐一斤﹐酒浸一宿﹞熟地黃﹝四兩﹞大附子﹝生去皮臍﹐一兩半﹞上用大麥米二升﹐以一半藉底﹐一半在上﹐以二布巾隔覆﹐炊一日﹐取出藥與麥﹐別焙榦爲末﹐以浸藥酒﹐添淸酒煮麥粉爲糊﹐搜和得所﹐杵三千下﹐丸如梧子大。每服五十丸﹐溫酒﹑米湯任下﹐食前服。

王啟玄傳玄珠先生耘苗丹三方。序曰﹕張長沙戒人妄服燥烈之藥﹐謂藥勢偏有所助﹐勝克流變﹐則眞病生焉﹐猶憫苗不長而揠之者也。若稟气受血不彊﹐合服此而不服﹐反忽略之﹐是不耘苗者也。

卷之九五痿治法

上丹

養五臟﹐補不足﹐祕固眞元﹐均調二气﹐和暢榮衛﹐保神守中。久服輕身耐老﹐健力能食﹐明目﹐降心火﹐交腎水﹐益精气。男子絕陽﹐庶事不堪﹐女子絕陰﹐乃不能妊﹐腰膝重痛﹐筋骨衰敗﹐面色黧黑﹐心勞志昏﹐寤寐恍惚﹐煩憒多倦﹐餘瀝夢遺﹐膀胱邪熱﹐五勞七傷﹐肌肉羸瘁﹐上熱下冷﹐難任補藥﹐服之半月﹐陰陽自和﹐容色肌肉﹐光潤悅澤。開心意﹐安魂魄﹐消飲食﹐養胃气。

五味子﹝半斤﹞百部﹝酒浸一宿焙﹞菟絲子﹝酒浸別研﹞肉蓯蓉﹝酒浸﹞杜仲﹝炒斷絲﹞巴戟﹝去心﹞遠志﹝去心﹞枸杞子防風﹝去叉﹞白茯苓蛇牀子﹝炒﹞山藥柏子仁﹝別研﹐各二兩﹞上爲末﹐蜜丸﹐梧子大。食前溫酒﹑鹽湯任下三十丸。春﹐煎漧棗湯﹔夏﹐加五味子四兩﹔四季月﹐加蓯蓉六兩﹔秋﹐加枸杞子六兩﹔冬﹐加遠志六兩﹐食後兼服衛生湯。

卷之九五痿治法

衛生湯

補虛勞﹐彊五臟﹐除煩養眞﹐退邪熱﹐順血脈﹐緩中﹐安和神志﹐潤澤容色。

常服通暢血脈﹐不生癰瘍﹐養胃益精。

當歸白芍藥﹝各四兩﹞黃﹝八兩﹞甘艸﹝炙﹐一兩﹞上爲銼散。每服四錢﹐水盞半﹐煎七分﹐去滓﹐不以時。年老﹐加酒半盞煎。

卷之九五痿治法

中丹

補百損﹐體劣少气﹐善驚昏憒﹐上焦客熱﹐中脘冷痰﹐不能多食﹐心腹弦滿﹐脾胃气衰﹐精血妄行﹐容色枯悴。

黃白芍藥當歸﹝各四兩﹞白茯苓人參桂心﹝各二兩﹞川椒﹝炒出汗﹐一兩﹞大附子﹝炮去皮臍﹞黃芩﹝各一兩﹐爲末﹐薑汁和作餅﹞上爲末﹐粟米飲搜和得所﹐搗千杵﹐丸如梧子大。酒飲任下三五十丸﹐食前服。

卷之九五痿治法

小丹

補勞益血﹐去風冷百病﹐諸虛不足﹐老人精枯神耗﹐女子絕傷斷緒。久服益壽延年﹐安寧神志魂魄﹐流滋气血脈絡﹐開益智能﹐釋散風濕﹐耳目聰明﹐筋力彊壯﹐肌膚悅澤﹐气宇泰定。

熟地黃肉蓯蓉﹝酒浸﹐各六兩﹞五味子菟絲子﹝酒浸﹐各五兩﹞柏子仁﹝別研﹞天門冬﹝去心﹞蛇牀子﹝炒﹞覆盆子巴戟﹝去心﹞石斛﹝各三兩﹞續斷澤瀉人參山藥遠志﹝去心炒焦﹞山茱萸菖蒲桂心白茯苓杜仲﹝銼炒絲斷﹐各二兩﹞天雄﹝炮去皮臍﹐一兩﹞煉成鐘乳粉﹝扶衰三兩﹐續老二兩﹐常調一兩﹐气完則刪去﹞上爲末﹐蜜丸﹐如梧子大。食前酒服三十丸至五十丸。忌五辛﹑生蔥﹑蕪荑﹑餳﹑鯉。

虛人多起﹐去鐘乳﹐倍地黃﹔多忘﹐倍遠志﹑茯苓﹔少气神虛﹐倍覆盆子﹔欲光澤﹐倍柏子仁﹔風虛﹐倍天雄﹔虛寒﹐倍桂心﹔小便赤濁﹐三倍茯苓﹐一倍澤瀉﹔吐逆﹐倍人參。

芎桂散

治四肢疼痛軟弱﹐行履不便。﹝方見中風門﹞

卷之九五痿治法

藿香養胃湯

治胃虛不食﹐四肢痿弱﹐行立不能﹐皆由陽明虛﹐宗筋無所養﹐遂成痿。

藿香白術白茯苓神曲﹝炒﹞烏藥﹝去木﹞縮砂仁薏苡仁﹝炒﹞半夏曲人參﹝各半兩﹞蓽澄茄甘艸﹝炙﹐各三錢半﹞上爲粗末。每服四錢﹐水一盞半﹐生薑五片﹐棗二枚﹐同煎七分﹐去滓﹐不以時服。

卷之九

失血敍論

夫血猶水也﹐水由地中行﹐百川皆理﹐則無壅決之虞﹔血之周流於人身榮經府兪﹐外不爲四气所傷﹐內不爲七情所郁﹐自然順適。萬一微爽節宣﹐必至壅閉﹐故血不得循經流注﹐榮養百脈﹐或泣或散﹐或下而亡反﹐或逆而上溢﹐乃有吐﹑衄﹑便﹑利﹑汗﹑痰諸證生焉。

十種走失﹐無重於斯﹐隨證別之﹐乃可施治。

卷之九

外因衄血證治

病者因傷風寒暑濕﹐流傳經絡﹐陰陽相勝﹐故血得寒則凝泣﹐得熱則淖溢﹐各隨臟腑經絡湧泄於淸气道中﹐衄出一升一斗者﹐皆外所因。治之各有方。

卷之九外因衄血證治

桂枝栝蔞根湯

治傷風汗下不解﹐郁於經絡﹐隨气湧泄﹐衄出淸血﹔或淸气道閉﹐流入胃管﹐吐出淸血﹐遇寒泣之﹐色必瘀黑者。

桂心白芍藥栝蔞根甘艸﹝炙﹞川芎﹝各等分﹞

上爲銼散。每服四大錢﹐水一盞半﹐姜三片﹐棗一枚﹐煎至七分﹐去滓服。頭痛加石膏。

卷之九外因衄血證治

麻黃升麻湯

治傷寒發熱﹐解利不行﹐血隨气壅﹐世謂紅汗者是也。

麻黃﹝去節湯﹐二兩半﹞升麻﹝一兩一分﹞黃芩芍藥甘艸﹝生﹞石膏﹝﹞茯苓﹝各一兩﹞

上銼散。每服四大錢﹐水一盞半﹐姜三片﹐煎七分﹐去滓熱服﹐微汗解。

卷之九外因衄血證治

五苓散

治伏暑飲熱﹐暑气流入經絡﹐壅溢發衄﹔或胃气虛﹐血滲入胃﹐停畱不散﹐吐出一二升許。﹝方見傷暑門。治衄則以茆花煎湯下﹐屢用得效﹞

卷之九外因衄血證治

除濕湯

治冒雨著濕﹐郁於經絡﹐血溢作衄﹔或脾不和﹐濕著經絡﹐血流入胃﹐胃滿吐血。

茯苓漧薑﹝各四兩﹞甘艸﹝炙﹞白術﹝各二錢﹞

上爲銼散。每服四錢﹐水一大盞﹐煎六分﹐去滓服。加川芎二錢。最止浴室中發衄。

卷之九

內因衄血證治

病者積怒傷肝﹐積憂傷肺﹐煩思傷脾﹐失志傷腎﹐暴喜傷心﹐皆能動血﹐蓄聚不已﹐停畱胸間﹐隨气上溢﹐入淸气道中﹐發爲鼻衄﹐名五臟衄。

卷之九內因衄血證治

止衄散

治气郁發衄無比神方。

黃﹝六錢﹞赤茯苓白芍藥﹝各三錢﹞當歸生漧地黃阿膠﹝炙﹐各三錢﹞上爲細末。煎黃湯調下二錢匕﹐未知再作。

卷之九

不內外因證治

病者飲酒過多﹐及啖炙爆五辛熱食﹐動於血﹐血隨气溢﹐發爲鼻衄﹐名酒食衄﹔或墮車馬﹐打撲傷損﹐致血淖溢﹐發爲鼻衄﹐名折傷衄。

卷之九不內外因證治

加味理中丸

治飲酒過多﹐及啖炙爆熱食﹐動血﹐發爲鼻衄。

人參白術甘艸﹝炙﹞漧薑﹝炮﹞漧葛川芎﹝各等分﹞上爲銼散。每服四錢﹐水一盞﹐煎七分﹐去滓溫服。

卷之九不內外因證治

花蕊石散

治一切金瘡﹐打撲傷損﹐貓犬咬傷﹐並於傷處糝敷﹔或內損血入臟腑﹐壅溢作衄﹔及婦人產後﹐敗血不散。

花蕊石﹝細研﹐一斤﹞上色硫黃﹝研細﹐四兩﹞上二味﹐拌勻入藏瓶中﹐以紙筋搗黃泥固濟﹐候幹﹐焙令熱透﹐以磚藉﹐用白炭一秤﹐頂上發火燒灰盡﹐候冷﹐取出再研極細。諸髒傷﹐及婦人產後瘀血不行﹐並用童子小便溫酒調一二錢匕﹐取瘀血卽效。

卷之九不內外因證治

白芨散

治鼻衄立效。

白芨﹝不拘多少﹞

上爲末。冷水調﹐用紙花貼鼻HT中。一法﹐用黃膠湯令軟﹐貼鼻HT中。

卷之九

三因吐血證治

病者諸血積聚﹐合發爲衄﹐而淸气道閉﹐濁道湧溢﹐停畱胸胃中﹐因卽滿悶﹐吐出數斗至於一石者﹐名曰內衄﹔或因四气傷於外﹐七情動於內﹐及飲食房勞﹐墜墮傷損﹐致榮血畱聚膈間﹐滿則吐溢﹐世謂妄行。

桂枝栝蔞根湯

治傷風吐血。﹝方見外因衄血證治﹞

五苓散

治傷暑吐血。﹝方見外因衄血證治﹞

除濕湯

治傷濕吐血。﹝方見外因衄血證治﹞

卷之九三因吐血證治

金屑丹

治三因吐血﹔及衄血下血﹐一切血溢妄行。

葉子雌黃上一味﹐爲粗末﹐入棗肉內﹐綫系定﹐滿著湯煮﹐用黑錫對雌黃斤兩﹐熔作汁﹐傾入湯﹐煮一日﹐添湯候冷﹐取出雌黃洗淨﹐幹研爲細末﹐卻以煮藥棗肉和丸﹐如梧子大。每服五七丸﹐黑錫煎湯下。

卷之九

傷胃吐血證治

病者因飲食過度﹐傷胃﹔或胃虛不能消化﹐致翻嘔吐逆﹐物與气上衝蹙胃口決裂﹐所傷吐出﹐其色鮮紅﹐心腹絞痛﹐白汗自流﹐名曰傷胃吐血。

卷之九傷胃吐血證治

理中湯

能止傷胃吐血者﹐以其功最理中脘﹐分利陰陽﹐安定血脈﹐方證廣如《局方》﹐但不出吐血證﹐學人當自知之。

人參白術甘艸﹝炙﹞白姜﹝炮﹐各等分﹞上爲銼散。每服四錢﹐水一盞﹐煎七分﹐去滓﹐不以時服﹔或只煮漧薑甘艸湯飲之亦妙。方見《養生必用》。

卷之九

肺疽吐血證治

病者因飲啖辛熱﹐熱燥傷肺﹐血得熱則溢﹐因作嘔吐﹐出血一合或半升許﹐名曰肺疽。

傷於腑﹐則屬胃﹔傷於髒﹐則屬肺。

上以此分﹐不可不究。

卷之九肺疽吐血證治

二灰散

治肺疽吐血並妄行。

紅棗﹝和核燒存性﹞百藥煎﹝﹐各等分﹞上爲細末。每服二錢﹐米湯調下。

卷之九

折傷吐血證治

病者因墜閃肭﹐致傷五臟﹐損裂出血﹐停畱中脘﹐髒熱則吐鮮血﹐髒寒則吐瘀血如豆羹汁﹐此名內傷。治之各有方。

卷之九折傷吐血證治

加味芎湯

治打撲傷損﹐敗血流入胃脘﹐嘔吐黑血﹐或如豆羹汁。

川芎當歸白芍藥百合﹝水浸半日﹞荊芥穗﹝各等分﹞

上爲銼散。每服四錢﹐水一盞﹐酒半盞﹐同煎七分﹐去滓﹐不以時服。

卷之九

折傷瘀血證治

病者有所墜墮﹐惡血畱內﹐或因大怒﹐汗血溫﹐停蓄不散﹐兩脇疼痛﹐腳善﹐骨節時腫﹐气上不下﹐皆由瘀血在內。治之各有方。

卷之九折傷瘀血證治

雞鳴散

治從髙墜下﹐及木石所壓。凡是傷損﹐血瘀凝積﹐气絕欲死﹔並久積瘀血﹐煩躁疼痛﹐叫呼不得﹐並以此藥利去瘀血卽愈。此藥推陳致新﹐治折傷神效。

大黃﹝一兩﹐酒蒸﹞杏仁﹝三七粒﹐去皮尖﹞上研細﹐酒一碗﹐煎至六分﹐碗裂去滓﹐雞鳴時服﹐次日取下瘀血卽愈﹔若便覺气絕﹐不能言﹐取藥不及﹐急掰口開﹐以熱小便灌之。

卷之九

病餘瘀血證治

病者或因發汗不徹﹐及吐衄不盡﹐瘀蓄在內﹐使人面黃唇白﹐大便黑﹐腳弱气喘﹐甚則狂悶﹐皆瘀血所致。治之各有方。

卷之九病餘瘀血證治

犀角地黃湯

治傷寒及溫病﹐應發汗而不汗﹐內蓄爲瘀血﹔及鼻衄吐血不盡﹐余血停畱﹐致面黃﹐大便黑。

犀角﹝一兩﹞生地黃﹝八兩﹞芍藥﹝三兩﹞牡丹皮﹝二兩﹞

上爲銼散。每服四錢﹐水一盞半﹐煎七分﹐去滓。狂者﹐加大黃二兩﹑黃芩三兩。其人脈大來遲﹐腹不滿﹐自言滿﹐爲無熱﹐但根據方﹐不須加也。

卷之九

汗血證治

病者汗出正赤污衣﹐名曰汗血。皆由大喜傷心﹐喜則气散﹐血隨气行。婦人產蓐﹐多有此證。

卷之九汗血證治

艸汁

治產婦大喜﹐汗出污衣赤色﹔及膏淋尿血。

艸﹝不拘多少﹞

上搗取汁二升﹐醋二合和。空腹飲一杯﹔或濃煮汁飲。亦治淋瀝尿血。

卷之九

便血證治

病者大便下血﹐或淸或濁﹐或鮮或黑﹐或在便前﹐或在便後﹐或與泄物並下﹐此由內外有所感傷﹐凝停在胃﹐隨气下通﹐亦妄行之類﹐故曰便血。

卷之九便血證治

伏龍肝湯

治先便後血﹐謂之遠血。兼治吐衄。

伏龍肝﹝半斤﹞甘艸﹝炙﹞白術阿膠漧地黃﹝《千金》作漧薑﹞黃芩﹝各三兩﹞

上爲銼散。每服五錢﹐水一盞﹐煎七分﹐去滓﹐空腹溫服。一法﹐有附子三兩炮入。

卷之九便血證治

當歸赤小豆散

治先血而後便﹐謂之近血。

赤小豆﹝五兩﹐浸令芽出曬漧。一法熬令拆﹞當歸﹝一兩﹞

上爲末。漿水服方寸匕﹐日三四服。

卷之九

風痢下血證治

病者因風停於膚腠﹐乘虛入腸胃﹐風動血﹐故便淸血﹐或下瘀血﹐注下無度﹐名曰風利。古方以此爲蠱痢﹐非也。

卷之九風痢下血證治

胃風湯

治大人小兒﹐風冷乘虛入客腸胃﹐水谷不化﹐泄瀉注下﹔及腸胃濕毒﹐下如豆汁﹐或下瘀血﹐日夜無度。

人參白茯苓芎桂心當歸白芍藥白術上等分﹐爲銼散。每服四錢﹐水一盞半﹐入粟米百餘粒﹐同煎七分﹐去滓空心稍熱服。

卷之九

料簡

夫便血﹐有腸痔﹑蠱毒﹑熱痢﹑酒痢﹑血枯﹑肺痿等﹐別有門類﹐其如風痢﹐亦當在痢門﹐以純下淸血﹐故附於此﹐不可不知。

卷之九

尿血證治

病者小便出血﹐多因心腎气結所致﹐或因憂勞﹐房室過度﹐此乃得之虛寒。故《養生》云﹕不可專以血得熱爲淖溢爲說﹐二者皆致尿血﹐與淋不同﹐以其不痛﹐故屬尿血﹐痛則當在血淋門。

卷之九尿血證治

發灰散

治小便尿血﹐或先尿而後血﹐或先血而後尿﹐亦遠近之謂也。

發灰﹝《本艸》云﹕能消瘀血﹐通關格﹐利水道﹐破瘕癰腫﹐及狐尿刺﹑屍疰﹑雜瘡﹐療轉胞﹐通大小便﹐止咳嗽鼻衄﹞上一味﹐每服二錢﹐以米醋二合﹑湯少許調服﹐以井花水調亦得。兼治肺疽﹑心衄。內崩吐血一兩口﹐或舌上血出如鍼孔﹐若鼻衄﹐吹內立已。一法﹐棕櫚燒灰﹐米飲調下﹐大治大小便下血。又一法﹐同葵子等分爲末﹐飲服二錢﹐治轉胞尢妙。

卷之九尿血證治

玉屑膏

治尿血﹐並五淋砂石﹐疼痛不可忍受者。

黃人參﹝各等分﹞

上爲末﹐用蘿卜大者﹐切一指濃﹑三指大四五片﹐蜜淹少時﹐蘸蜜炙幹﹐復蘸﹐盡蜜二兩爲度﹐勿令焦﹐炙熟﹐點黃人參末喫﹐不以時﹐仍以鹽湯送下。

卷之九

瘕證治

瘕積聚﹐隨气血以分門。故方云﹐以瘕屬肝部﹐積聚屬肺部﹐不亦明矣。況七者火數﹐屬心﹐蓋血生於心﹔八者木數﹐屬肝﹐蓋血歸於肝。𨿽曰彊分﹐理似不混。夫者﹐堅也﹐堅則難破﹔瘕者﹐假也﹐假物成形。然七八瘕之名﹐經論亦不詳出﹐𨿽有蛟龍﹑魚﹑鱉﹑肉﹑發﹑虱﹑米等七證﹐初非定名﹐偶因食物相感而致患耳。若婦人七八瘕﹐則由內外不內外因動傷五臟气血而成。古人將婦人病爲痼疾﹐以蛟龍等爲生瘕﹐然亦不必如此執泥。婦人瘕﹐並屬血病﹐龍蛇魚鱉等﹐事皆出偶然﹐但飲食間﹐誤中之﹐畱聚腹髒﹐假血而成﹐自有活性。亦猶永徽中僧病噎者﹐腹有一物﹐其狀如魚﹐卽生瘕也。與夫宿血停凝﹐結爲痞塊﹐𨿽內外所感之不同﹐治法當以類相從。所謂醫者﹐意也﹐如以敗梳治虱瘕﹐銅屑治龍瘕﹐曲治米瘕﹐鍛石治發瘕﹐如此等類﹐方論至多﹐不復繁引﹐學人可以理解。

卷之九瘕證治

大硝石丸

治七八瘕﹐聚結痞塊﹔及婦人帶下絕產﹐並欲服丹藥﹐腹中有瘕者﹐當先下之。此藥但去瘕﹐不令人困。

硝石﹝六兩﹞大黃﹝八兩﹞人參甘艸﹝各三兩﹞

上爲末﹐以三年苦酒三升﹐置銅器中﹐以竹作準﹐每一升作一刻﹐拄器中﹐納大黃﹐常攪不息﹐使微沸﹐盡一刻﹐乃納余藥﹔又盡一刻﹐極微火熬﹐使可丸﹐則丸如雞子中黃﹔若不能服大丸﹐則作小丸如梧子大。米湯下三十丸﹐四日一服。婦人服之﹐或下如雞肝﹐或如米泔﹐正赤黑等三二升。下後忌風冷﹐自養如產婦。

卷之九瘕證治

小三稜煎

治食酒癖﹐血瘕气塊﹐時發刺痛﹐全不思食﹔及積滯不消﹐心腹堅脹﹐痰逆嘔噦﹐噫酢吞酸﹐脇肋刺痛﹐胸膈痞悶﹔並脾气橫泄。

京三稜蓬莪術﹝各四兩﹞芫花﹝一兩﹐去梗葉﹞上同入瓷器中﹐用米醋五升浸滿﹐封器口﹐以灰火煨令幹﹐取出稜﹑術﹐將芫花以余醋炒令微焦﹐焙榦爲末﹐醋糊丸﹐如綠豆大。每服十五丸﹐生薑湯下。婦人血分﹐男子脾气橫泄﹐腫滿如水﹐用桑白皮煎湯下。

卷之九瘕證治

三聖丸

治積年瘕癖塊﹐諸藥療理不瘥﹐至效。

舶上硫黃﹝一兩﹞水銀﹝半兩﹞砂﹝去砂石﹐一分﹞上三物﹐乳盆內衮研如粉﹐卻以生鐵銚內﹐用文武火熬熔成汁﹐以火箸攪令勻﹐停冷﹐刀劃下﹐以紙裹置地坑內埋一宿﹐取出﹐再研細。次以赤芍藥當歸荊三稜蓬莪術紅花﹝各一分﹐同用﹞並細銼﹐以法酒一升﹐煎及一半﹐漉出﹐砂盆內研﹐生布裂汁﹐再熬﹐放冷﹐入飛羅面爲糊﹐搜丸如綠豆大。治因產後傷於飲食﹐結伏在腹脇﹐時發疼痛不可忍者。當歸浸酒一升﹐逐旋取酒﹐暖下七丸至十丸﹐每服磨癖塊﹐空心溫酒下三丸至五丸﹐所餘藥滓﹐裂了焙榦爲末﹐別入漧地黃眞蒲黃芫花﹝各一分﹐醋炒焦黃﹞上爲末﹐以前一般糊丸﹐如綠豆大。治女人血髒冷气攻心疼﹐及一切血疾﹐溫酒下十丸。

卷之九瘕證治

一握七丸

治臟腑宿蘊風冷﹐气血不和﹐停滯宿飲﹐結爲瘕痞塊﹔及婦人血瘕﹐腸胃中塞﹐飲食不下﹐咳逆脹滿﹔及下利赤白﹐霍亂轉筋﹔及拳攣﹐腰脊腳膝疼痛﹐行步不能。常服健脾暖胃﹐堅骨彊陽。

神曲﹝半斤﹐炒黃﹞大附子﹝二隻﹐炮去皮臍﹞甘艸﹝二兩﹐炙﹞上末﹐蜜丸﹐每左手一握﹐分作七丸。每服一丸﹐細嚼﹐米飲下。

卷之九瘕證治

妙應丹

治諸髒气虛﹐積聚煩悶﹐及飲食中蠱毒﹐或食水陸果﹐子卵入腹﹐而成虫蛇魚鱉﹐或宿食畱飲﹐婦人產後﹐敗血不消﹐女子月水不通﹐結爲瘕﹐時發寒熱﹐唇口焦黑﹐肢體瘦削﹐嗜臥多魘﹐食少腹痛﹐大便糟粕﹐變成冷痢。

附子﹝四个﹐六七錢重者﹐生去皮臍﹐剜作甕﹐入砂共一兩七錢半﹐面劑裹煨熟﹐去面不用﹞蓽茇木香﹝炮﹞靑皮破故紙﹝炒﹐各三兩半﹞上爲末﹐麵糊搜丸﹐如梧子大。每服三十丸﹐生薑橘皮湯下﹔泄利﹐米湯下﹐加至五十丸。

卷之九

癲癇敍論

夫癲癇病﹐皆由驚動﹐使髒气不平﹐郁而生涎﹐閉塞諸經﹐厥而乃成﹔或在母胎中受驚﹐或少小感風寒暑濕﹐或飲食不節﹐逆於髒气﹐詳而推之﹐三因備具。風寒暑濕得之外﹐驚恐震懾得之內﹐飲食饑飽屬不內外。三因不同﹐忤气則一﹐傳變五臟﹐散及六腑﹐溢諸絡脈。但一臟不平﹐諸經皆閉﹐隨其髒气﹐證候殊分﹐所謂象六畜﹐分五聲﹐气色脈證﹐各隨本髒所感所成而生諸證。古方有三癇﹑五臟癇﹑六畜癇﹐乃至一百二十種癇﹐以其稟賦不同﹐臟腑彊弱﹐性理躁靜﹐故諸證蜂起。推其所因﹐無越三條﹐病由都盡矣。

卷之九

癲癇證治

病者旋暈顚倒﹐吐涎沫﹐搐搦騰踴﹐作馬嘶鳴﹐多因挾熱著驚﹐心動膽懾﹐郁涎入之所致也﹐名曰馬癇﹔以馬屬在午﹐手少陰君火主之﹐故其病生於心經。病者暈眩﹐四肢煩疼﹐昏悶顚倒﹐掣縱吐沫﹐作羊叫聲﹐多因少小臍瘡未愈﹐數洗浴﹐濕襲脾經之所致也﹐名曰羊癇﹔以羊屬未﹐坤位﹐足太陰濕土主之﹐故其病生於脾經。病者昏暈顚倒﹐兩手頻伸﹐叫作雞聲﹐須臾卽醒﹐醒後復發﹐多因少小燥气傷胃﹐煩毒內作﹐郁涎入胃之所致也﹐名曰雞癇﹔以雞屬酉﹐足陽明燥金主之﹐故其病生於胃經。病者眩暈顚倒﹐眼目相引﹐牽縱急彊﹐作豬叫鳴﹐吐涎沫﹐食頃方已﹐多因少小吐利挾風之所致也﹐名曰豬癇﹔以豬屬亥﹐手厥陰心胞風木主之﹐故其病生於右腎經。病者眩暈顚倒﹐目反口噤﹐縱吐沫﹐作牛吼聲﹐多因少小濕熱傷肺﹐涎畱肺系﹐遇燥熱則發動﹐名曰牛癇﹔以牛屬醜﹐手太陰濕土主之﹐故其病生於肺經。

卷之九癲癇證治

六珍丹

治風癇失性﹐顚倒欲死﹐或作牛吼馬嘶﹐雞鳴羊叫﹐豬嗥等聲﹐腑臟相引﹐气爭掣縱﹐吐沫流涎﹐久而方蘇。

通明雄黃葉子雌黃未鉆眞珠﹝各一兩﹞鉛﹝二兩﹐熬成屑﹞丹砂﹝半兩﹞水銀﹝一兩半﹞

上研令極勻﹐蜜丸﹐如梧子大。每服三丸至五丸﹐姜棗湯下。須搗二三萬杵乃可丸。

卷之九癲癇證治

礬丹

治五癲百癇﹐無問陰陽冷熱。

虢丹晉礬﹝各一兩﹞

上用磚鑿一窠﹐可容二兩許﹐先安丹在下﹐次安礬在上﹐以白炭五斤令炭盡﹐取出細研﹐以不經水豬心血爲丸﹐如綠豆大。每服十丸至二十丸﹐橘皮湯下。

卷之九癲癇證治

大鎭心丹

治一百二十種癲癇﹐驚狂譫妄顚倒﹐昏不知人﹐噴吐涎沫。及治心驚膽寒﹐淸淸不睡﹐可左脇偏疼。

辰砂﹝用黃松節酒煮﹞龍齒﹝用遠志苗醋煮﹞上只取辰砂龍齒各等分﹐爲末﹐豬心血爲丸﹐如雞頭大。每服一丸﹐以麥門冬葉﹑綠豆﹑燈芯﹑生薑﹑白蜜﹐水煎豆熟爲度﹐臨臥咽下﹔小兒磨化半丸﹐量歲數與之。

卷之九癲癇證治

蛇黃丹

治五臟六腑諸風﹐癲癇掣縱﹐吐涎沫﹐不識人﹔及小兒急慢驚風。

蛇含﹝四枚﹐建盞內紅﹐以楮樹汁一碗淬幹﹞天南星﹝炮﹞白附子辰砂﹝別研﹞麝香﹝別研﹐各半兩﹞上爲末﹐糯米糊丸﹐如梧子大。每服溫湯磨化一丸﹐量大小與服﹐大人嚼細三五丸﹐溫酒﹑米湯任下。

卷之九

凡例

夫五癇合屬五臟﹐而無腎有胃者﹐以腎屬鼠﹐非畜養物﹐神無主治﹐故不作癇﹔胃屬雞﹐系六畜物﹐故有象﹔兼胃爲五臟海﹐非余腑比。又犬屬戌﹐手少陽小腸經主之﹐𨿽屬六畜﹐初無犬癇者﹐以辰戌爲魁罡﹐四殺沒處﹐不興癇象。古方類例﹐未之究也﹐學人宜知之。

卷之九

狂證論

夫三陽並三陰﹐則陽虛而陰實﹐故癲﹔三陰並三陽﹐則陰虛而陽實﹐故狂。論曰﹕陽入陰﹐其病靜﹔陰入陽﹐其病怒﹐怒則狂矣。病者發狂不食﹐棄衣奔走﹐或自稱神聖﹐登髙笑歌﹐逾墻上屋﹐所至之處﹐非人所能﹐罵詈妄言﹐不避親屬﹐病名狂。多因陽气暴折﹐蓄怒不決之所致。故《經》曰﹕陽明常動﹐太陽少陽不動﹐不動而動爲大疾。此其候也。

卷之九狂證論

鎭心丹

治心气不足﹐病苦驚悸﹐自汗﹐心煩悶﹐短气﹐喜怒悲憂﹐悉不自知﹐亡魂失魄﹐狀若神靈所憑。及治男子遺泄﹐女子帶下。

光明辰砂﹝研﹞白礬﹝汁盡﹐各等分﹞上爲末﹐水丸﹐如雞頭大。每服一丸﹐煎人參湯下﹐食後服。

卷之九狂證論

大補心丹

治憂思惡慮過多﹐致神志不寧﹐魂魄失守﹐虛陽外泄﹐則自汗嘔吐﹐瀉利頻數﹐諸陰不生﹐則語言重復﹐忪悸眩暈。兼治大病後虛煩不得眠﹐羸瘦困乏﹔及婦人胎前產後﹐悉能主之。常服安心神﹐調血脈﹐鎭驚補心。

黃﹝蜜炙﹞茯神人參酸棗仁﹝炒﹞熟地黃﹝各一兩﹞遠志﹝去心炒﹞五味子柏子仁﹝各半兩﹐別研﹞上爲末﹐蜜丸﹐如梧子大﹐用辰砂爲衣。每服三十丸﹐米湯﹑溫酒任下。盜汗不止﹐麥麩湯下﹔亂夢失精﹐人參龍骨湯下﹔卒暴心痛﹐乳香湯下﹔肌熱虛煩﹐麥門冬湯下﹔吐血﹐人參捲柏湯下﹔大便下血﹐當歸地楡湯下﹔小便尿血﹐赤茯苓湯下﹔中風不語﹐薄荷牛黃湯下﹔風癇涎潮﹐防風湯下。

礬丹

亦治狂。﹝方見癲癇門﹞凡傷寒陽毒﹐及蓄瘀血﹐皆發狂﹐各見本門。

卷之九

九痛敍論

夫心痛者﹐在方論則曰九痛﹐《內經》則曰舉痛﹐一曰卒痛。種種不同﹐以其痛在中脘﹐故總而言之曰心痛﹐其實非心痛也。若眞心痛﹐則手足靑至節﹐若甚﹐夕發晝死﹐晝發夕死﹐不在治療之數。方中所載者﹐乃心主包絡經也。若十二經絡外感六淫﹐則其气閉塞﹐郁於中焦﹐气與邪爭﹐發爲疼痛﹐屬外所因﹔若五臟內動﹐汨以七情﹐則其气痞結﹐聚於中脘﹐气與血搏﹐發爲疼痛﹐屬內所因﹔飲食勞逸﹐觸忤非類﹐使髒气不平﹐痞隔於中﹐食飲遁疰﹐變亂腸胃﹐發爲疼痛﹐屬不內外因。治之當詳分三因﹐通中解散﹐破積潰堅﹐隨其所因﹐無使混濫﹐根據經具錄諸證﹐以備治法云爾。

卷之九

外所因心痛證治

足厥陰心痛﹐兩脇急﹐引小腹連陰股相引痛。手心主心痛﹐徹背﹐心煩﹐掌中熱﹐咽漧﹐目黃赤﹐脇滿。足太陰心痛﹐腹脹滿﹐澀澀然大便不利﹐膈閉咽塞。手太陰心痛﹐短气不足以息﹐季脇空痛﹐遺失無度﹐胸滿煩心。足少陰心痛﹐煩劇面黑﹐心懸若饑﹐胸滿﹐腰脊痛。背輸諸經心痛﹐心與背相引﹐心痛徹背﹐背痛徹心。諸腑心痛﹐難以俯仰﹐小腹上衝﹐卒不知人﹐嘔吐泄瀉﹐此皆諸經﹑諸兪﹑諸腑涉邪所致病﹐屬外所因。

卷之九

內所因心痛證治

肝心痛者﹐色蒼蒼如死灰狀﹐終日不得太息。眞心痛者﹐手足靑至節﹐旦發夕死﹐夕發旦死。脾心痛者﹐如鍼錐刺其心腹﹐蘊蘊然气滿。肺心痛者﹐若從心間起﹐動作痛益甚﹐色不變。腎心痛者﹐與背相引﹐善螈﹐如物從後觸其心﹐身傴僂。胃心痛者﹐腹脹滿﹐不下食﹐食則不消。皆髒气不平﹐喜怒憂鬱所致﹐屬內所因。

卷之九

不內外因心痛證

久積心腹痛者﹐以飲啖生冷果實﹐中寒不能消散﹐結而爲積﹐甚則數日不能食﹐便出幹血﹐吐利不定﹐皆由積物客於腸胃之間﹐遇食還發﹐名積心痛。及其髒寒生蛔致心痛者﹐心腹中痛﹐發作腫聚﹐往來上下﹐痛有休止﹐腹熱涎出﹐病屬不內外因。方證中所謂九種心痛﹐曰飲﹐曰食﹐曰風﹐曰冷﹐曰熱﹐曰悸﹐曰虫﹐曰注﹐曰去來痛者﹐除風熱冷屬外所因﹐餘皆屬不內外。更有婦人惡血入心脾經﹐發作疼痛﹐尢甚於諸痛。更有卒中客忤﹐鬼擊屍疰﹐使人心痛﹐亦屬不內外因。

卷之九三因心痛總治

蜜附湯

治心腹疼痛﹐或吐或泄﹐狀如霍亂。及療冒涉濕寒﹐賊風入腹﹐拘急切痛。

附子﹝生去皮臍﹐切作四片﹐以白蜜煎令附子變色﹐以湯洗去蜜﹐切﹐半兩﹞桂心芍藥﹝各三分﹞甘艸﹝炙﹐四錢﹞

上爲銼散。每服四大錢﹐水一盞﹐姜五片﹐棗二枚﹐煎七分﹐去滓﹐食前服。大便祕結﹐入白蜜半匙﹐同煎。

卷之九三因心痛總治

麻黃桂枝湯

治外因心痛﹐惡寒發熱﹐內攻五臟﹐拘急不得轉動。

麻黃﹝去節﹐湯浸﹐焙漧﹞桂心白芍藥細辛﹝去苗﹞漧薑﹝炮﹞甘艸﹝炙﹐各三分﹞

半夏﹝湯洗七次﹞香附﹝炒去毛﹐各半兩﹞上爲銼散。每服四大錢﹐水盞半﹐姜五片﹐煎七分﹐去滓﹐食前服。大便祕﹐入大黃如博棋大兩枚煎。

卷之九三因心痛總治

加味小建中湯

治心腹切痛不可忍﹐按輕卻痛﹐按重則愈﹐皆虛寒證﹐服熱藥並鍼灸不瘥﹐此藥主之。

桂心﹝三分﹞甘艸﹝炙﹐半兩﹞白芍藥﹝一兩半﹞遠志﹝去心﹐半兩﹞上爲銼散。每服四大錢﹐水一盞半﹐姜五片﹐棗一枚﹐煎七分﹐去滓﹐入餳糖一塊如皂莢子大﹐煎令熔﹐食前溫服。

卷之九三因心痛總治

雞舌香散

治心腹卒痛。安胃進食﹐調冷熱﹐定泄瀉﹐老少通用。

丁香﹝一百枚﹞甘艸﹝半兩﹞髙良姜﹝一兩﹞白芍藥﹝二兩﹞

上爲細末。每服二錢匕﹐陳米飲調下﹐空心食前服。王啟玄子序云﹕初余爲禁隊﹐因此證處與禦醫﹐使令施用﹐後至富貴﹐乃由此始。

卷之九三因心痛總治

訶子散

治心脾冷痛不可忍﹐一服見效﹔及老幼霍亂吐瀉﹐其效如神。

訶子﹝炮去核﹞甘艸﹝炙﹞濃朴﹝姜制炒﹞漧薑﹝炮﹞艸果﹝去皮﹞陳皮良姜﹝炒﹞茯苓神曲﹝炒﹞曲﹝炒﹐各等分﹞上爲末。每服二錢﹐候發刺不可忍時﹐用水一盞﹐煎七分﹐入鹽服﹔如速則鹽點。

卷之九三因心痛總治

九痛丸

治九種心痛﹕虫痛﹑疰痛﹑風痛﹑悸痛﹑食痛﹑飲痛﹑冷痛﹑熱痛﹑往來痛。

兼治卒中惡﹐腹脹痛﹐口不能言。又治連年積冷﹐流在心胸﹐並冷腫痛﹐上气﹐落馬墜車﹐瘀血等疾。

附子﹝三兩﹐炮去皮臍﹞野狼毒﹝炙香﹞巴豆﹝去皮心膜﹐炒秤﹐一兩﹞人參漧薑﹝炮﹞吳茱萸﹝浸洗﹐各一兩﹐炒﹞上爲末﹐煉蜜丸﹐如梧子大。每服空腹溫酒下三丸﹔卒中惡心痛﹐不能言﹐服三丸。

卷之九三因心痛總治

蘇合香丸

治傳屍骨蒸﹐肺痿疰忤鬼气﹐卒心痛﹐霍亂吐利時气﹐鬼魅瘴瘧﹐赤白暴利﹐瘀血月閉﹐癖疔腫﹐驚癇﹐鬼忤中人﹐小兒吐乳﹐大人狐貍等病方。

蘇合香油﹝入安息香內﹞薰陸香﹝別研﹞龍腦﹝各一兩﹞白術丁香朱砂﹝研﹐水飛﹞靑木香白檀香沈香烏犀﹝鎊﹞安息香﹝別爲末﹐用無灰酒一升熬膏﹞香附子﹝去毛﹞訶子﹝煨去核﹞麝香蓽茇﹝各二兩﹞

上爲末﹐用安息香等膏同煉蜜旋丸﹐如梧子大。早朝井花水溫冷任意化下四丸﹔老人小兒一丸﹐溫酒化服亦得。辟邪用蠟紙裹一丸﹐如彈子大﹐縫袋盛帶之。

卷之九三因心痛總治

撞气阿魏丸

治九種心痛﹐五種噎疾﹐癖气塊﹐冷气攻刺﹔及脾胃停寒﹐胸滿膨脹﹐腹痛腸鳴﹐嘔吐酸水﹐丈夫小腸气﹐婦人血气血刺等。

阿魏﹝二錢半﹐酒浸一宿﹐以面爲糊﹞胡椒﹝二錢半﹞甘艸茴香﹝炒﹞川芎靑皮陳皮丁香皮﹝炒﹞蓬術﹝各一兩﹐炒﹞縮砂仁桂心白芷﹝炒﹐各半兩﹞生薑﹝四兩﹐切作片﹐用鹽一兩淹一宿﹐炒黑色﹞上爲末﹐阿魏糊爲丸﹐如雞頭大﹐每藥一斤﹐用朱砂七錢爲衣。丈夫气痛﹐炒姜鹽湯下二粒至三粒﹔婦人血气﹐醋湯下﹔常服﹐茶﹑酒任下二粒﹐並嚼細咽﹐食前。

卷之九三因心痛總治

倉卒散

治气自腰腹間﹐攣急疼痛﹐不可屈伸﹐腹中冷重如石﹐痛不可忍﹐白汗如洗﹐手足冰冷﹐久不瘥﹐垂死方。

山梔子﹝四十九个﹐連皮燒半過﹞附子﹝一枚﹐炮﹐去皮臍﹞上爲末。每服二錢﹐酒一小盞﹐入鹽少許﹐煎七分﹐溫服。又治胸痞切痛。

失笑散

﹝方見前疝門﹞

卷之十

勞瘵敍論

夫骨蒸﹑﹑﹑復連﹑屍疰﹑勞疰﹑虫疰﹑毒疰﹑熱疰﹑冷疰﹑食疰﹑鬼疰等﹐皆曰傳屍者﹐以疰者﹑注也﹐病自上注下﹐與前人相似﹐故曰疰。其變有二十二種﹐或三十六種﹐或九十九種。大略令人寒熱盜汗﹐夢與鬼交﹐遺泄白濁﹐發幹而聳﹐或腹中有塊﹐或腦後兩邊有小結核﹐連復數个﹐或聚或散﹐沈沈默默﹐咳嗽痰涎﹐或咯膿血﹐如肺痿﹑肺癰狀﹔或復下利﹐羸瘦困乏﹐不自勝持﹐積月累年﹐以至於死﹐死後乃疰易傍人﹐乃至滅門者是也。更有蜚屍﹑遁屍﹑寒屍﹑喪屍﹑屍注等﹐謂之五屍﹐及大小附著等證不一。知其所苦﹐無處不惡﹐乃挾諸鬼邪而害人。以三因收之﹐內非七情所忤﹐外非四气所襲﹐𨿽若麗乎不內外因﹐柰其證多端﹐傳變遷移﹐難以推測。故自古及今﹐愈此病者﹐十不得一﹐所謂貍骨﹑獺肝﹑天靈蓋﹑銅鑑鼻﹐徒有其說﹐未嘗見效﹐惟膏肓兪﹑崔氏穴﹐若聞早灸之﹐可否幾半﹐晚亦不濟也。近集得經效方﹐有人服之頗驗﹐謾錄於下﹐余缺以俟明哲。

卷之十

勞瘵諸證

病者憎寒發熱﹐自汗面白﹐目幹口苦﹐精神不守﹐恐畏不能獨臥﹐其傳在肝﹔病者憎寒發熱﹐面黑鼻燥﹐忽忽喜忘﹐大便苦難﹐或復泄瀉口瘡﹐其傳在心﹔病者憎寒發熱﹐面靑唇黃﹐舌本彊﹐不能咽﹐飲食無味﹐四肢羸瘦﹐吐涎沫﹐傳在脾﹔病者憎寒發熱﹐面赤鼻白﹐漧燥毛折﹐咯嗽喘急﹐時吐白涎﹐或有血綫﹐傳在肺﹔病者憎寒發熱﹐面黃﹐耳葉焦枯﹐骨酸痛﹐小便白濁遺瀝﹐胸痛﹐傳在腎。所謂勞蒸者﹐二十四種﹐隨證皆可考尋。毛折發焦﹐肌膚甲錯﹐其蒸在皮﹔外人覺熱﹐自反惡寒﹐身振劇﹐其蒸在肉﹔發焦鼻衄﹐或復尿血﹐其蒸在血﹔身熱煩躁﹐痛如鍼刺﹐其蒸在脈﹔爪甲焦枯﹐眼昏﹐兩脇急痛﹐其蒸在筋﹔板齒黑燥﹐大杼酸疼﹐其蒸在骨﹔背膂疼痛﹐骨酸﹐其蒸在髓﹔頭眩熱悶﹐口吐濁涎﹐眼多眵淚﹐其蒸在腦﹔男子失精﹐女子白淫﹐其蒸在玉房﹔乍寒乍熱﹐中脘與膻中煩悶﹐其蒸在三焦﹔小便赤黃﹐凝濁如膏﹐其蒸在膀胱﹔傳道不均﹐或祕或泄﹐腹中雷鳴﹐其蒸在小腸﹔大腹隱痛﹐右鼻幹疼﹐其蒸在大腸﹔口鼻漧燥﹐腹脹﹐睡臥不安﹐白汗出﹐其蒸在胃﹔口苦耳聾﹐脇下痛﹐其蒸在膽﹔裏急後重﹐肛門澀閉﹐其蒸在回腸﹔小腹痛﹐筋脈縱緩﹐陰器自彊﹐其蒸在宗筋﹔眼昏淚下﹐時復眩暈﹐躁怒不常﹐其蒸在肝﹔舌焦黑﹐气短煩悶﹐灑灑淅淅﹐其蒸在心﹔唇幹口瘡﹐胸腹脹悶﹐畏寒不食﹐其蒸在脾﹔咳嗽喘滿﹐咯痰吐血﹐聲嘶音遠﹐其蒸在肺﹔耳葉焦枯﹐香港腳酸疼﹐起居不得﹐其蒸在腎﹔情想不寧﹐無故精泄﹐白物綿綿而下﹐其蒸在右腎﹔心主胞絡﹐心膈噎塞﹐攻擊疼痛﹐俯仰煩冤﹐其蒸在膈。諸證𨿽曰不同﹐其根多有虫嚙其心肺﹐治之不可不絕其根也。

卷之十勞瘵治法

取勞虫方

靑桑枝柳枝石橊皮桃枝梅枝﹝各七莖﹐每長四寸許﹞靑蒿﹝一小握﹞上用童子小便一升半﹑蔥白七莖去頭葉﹐煎及一半﹐去滓﹐別入安息香﹑阿魏各一分﹐再煎至一盞﹐濾去滓﹐調辰砂末半錢﹑檳榔末一分﹑麝香一字﹐分作二服調下﹐五更初一服﹐五更三點時一服﹐至巳牌時﹐必取下虫。色紅者可救﹐靑者不治。見有所下﹐卽進軟粥飯﹐溫暖將息﹐不可用性及食生冷毒物。合時須擇良日﹐不得令貓犬﹑孝服﹑穢惡﹑婦人見。

卷之十勞瘵治法

神授散

治諸傳屍勞气殺虫方。得之淸源郡王府。

川椒﹝二斤﹐擇去子並合口者﹐炒出汗﹞上爲末。每服二錢﹐空心米湯調下。須痺暈悶少頃﹔如不能禁﹐卽以酒糊爲丸﹐如梧子大﹐空心服三五十丸。昔人嘗與病勞婦人交﹐婦人死﹐遂得疾。遇一異人云﹕勞气已入髒﹐遂與此方﹐令急服二斤﹐其病當去。如其言服之幾盡﹐大便出一虫﹐狀如蛇﹐自此遂安。續有人服之﹐獲安濟者多矣。

卷之十勞瘵治法

潤神散

治勞瘵憎寒﹐發熱口漧﹐咽燥自汗﹐疲劇煩躁。

人參黃甘艸﹝炙﹞桔梗麥門冬﹝各等分﹞

上爲末。每服二錢﹐水一盞﹐煎七分﹐不以時。自汗﹐入淡竹葉﹑小麥同煎。

卷之十勞瘵治法

溫金散

治積勞﹐咳嗽喘悶﹐咯痰中有血。

甘艸﹝生用﹞黃芩桑白皮防風﹝去叉﹞杏仁﹝去皮尖﹐以五味各一兩﹐米泔浸一宿﹐取出握幹﹐略炒﹞麥門冬﹝一分﹐去心﹞茯神﹝半兩﹞

上爲末。每服二大錢﹐水一盞﹐入黃蠟一片如指大﹐同煎至七分﹐食後熱服。

卷之十勞瘵治法

蛤蚧散

治積勞久咳失音方。

蛤蚧﹝一對﹐去口足﹐溫水浸去膜﹐刮了血脈﹐用好醋炙﹞訶子﹝煨去核﹞阿膠﹝炒﹞熟地黃麥門冬﹝去心﹞細辛﹝去苗﹞甘艸﹝炙﹐各半兩﹞上爲末﹐蜜丸﹐如皂子大。每服一丸﹐含化﹐不拘時候服。

蘇合香丸

治傳屍﹑骨蒸﹐﹑肺痿﹑疰忤﹑鬼气﹑心痛﹑霍亂﹑時气﹑瘴瘧等方。﹝方見九痛門﹞此方盛行於世﹐大能安气﹐卻外邪。凡病自內作﹐不曉其名者﹐服之皆效。最治气厥﹐气不和﹑吐利﹑榮衛關格甚有神效。

卷之十

疰忤中惡證治

病者卒心腹脹滿﹐吐利不行﹐如幹霍亂狀﹐世所謂衝惡是也。由人精神不全﹐心志多恐﹐遂爲邪鬼所擊﹐或復附著﹐沈沈默默﹐寢言譫語﹐誹謗罵詈﹐訐露人事﹐不避譏嫌﹐口中好言未然禍福﹐及至其時﹐毫髮無失﹔人有起心﹐已知其肇﹐登髙涉險﹐如履平地﹔或悲泣呻吟﹐不欲見人﹐其狀萬端﹐如醉如狂﹐不可槪舉。此皆鬼神及諸精魅附著惑人﹐或復觸犯忌諱﹐土地神靈﹐爲其所作﹐非有眞實﹐但隨方俗考驗治之。方列於後。

卷之十疰忤中惡證治

還魂湯

治卒中惡﹐感忤鬼擊飛屍﹐諸奄忽气絕﹐無復覺知﹔或已死絕﹐口噤不開。去齒下湯﹐或湯入口不下者﹐分病患發﹐左右捉﹐踏肩引之﹐藥下復增﹐取盡一升﹐須臾立蘇。

麻黃﹝去節湯﹐三兩﹞桂﹝去皮﹐二兩﹞甘艸﹝一兩﹞杏仁﹝去皮尖﹐二百一十粒﹞上銼散。每服四大錢﹐水一盞半﹐煎七分﹐去滓﹐不以時服。

卷之十疰忤中惡證治

桃奴丸

治心气虛有熱﹐恍惚不常﹐言語錯亂﹐屍疰客忤﹐厭夢不祥﹔小兒驚癇﹐並宜服之。

桃奴﹝七枚﹐別研爲末﹞辰砂﹝半兩﹐別研﹞桃仁﹝十四枚去皮﹐麩炒﹐別研爲末﹞生玳瑁﹝鎊過爲末﹐一兩﹞牛黃﹝別研碎﹐一分﹞龍腦﹝別研﹐一分﹞雄黃﹝用桃葉煮﹐水研飛取﹐三分﹞

黑犀﹝石上以水磨﹐澄去水﹐取細末﹐半兩﹞麝香﹝別研﹐一分﹞安息香﹝一兩﹐以無灰酒斟酌多少研飛﹐去砂土﹐銀器中入桃仁﹑琥珀熬成膏﹞琥珀﹝別研﹐三分﹞上爲細末﹐和入前膏﹐丸如雞頭大﹐陰漧﹐密器封閉﹐淨室安置。煎人參湯研下一丸﹐食後臨臥服。

蘇合香丸

治卒中惡﹐忤疰。﹝方見九痛門﹞

卷之十

蠱毒敍論

江南閩中山間人﹐以蛇虺﹑蜈蚣﹑蜒蚰﹑蝦蟆等百虫同器畜之﹐使其自相食啖﹐勝者爲靈以事之﹐取其毒﹐雜以菜果飲食之類以害人﹐妄意要福﹐以圖富貴。人或中之﹐證狀萬端﹐廣如治百蠱說﹐或年歲聞人多死。又有人家﹐香火伏事如家先者﹐亦謂之蠱﹐能病患﹐世謂之蠱注﹔以姓類屬五音﹐謂之五蠱。此皆邊鄙邪僻之地﹐多有此事﹐中都則蔑聞也。

卷之十

中蠱證治

夫中蠱毒者﹐令人心腹絞痛﹐如有物嚙﹐吐下血皆如爛肉。若不卽治﹐食人五臟卽死。

驗之﹐令病患唾水﹐沈卽是蠱。有人行蠱毒以病患﹐若欲知其姓名者﹐以敗鼓皮燒作末﹐飲服方寸匕﹐須臾自呼蠱家姓名﹐可語令呼喚將去則愈。治之亦有方。

卷之十中蠱證治

丹砂丸

治蠱毒從酒食中著者方。端午日合。

辰砂﹝別研﹞雄黃﹝別研﹐水飛﹞赤腳蜈蚣續隨子﹝各一兩﹞麝香﹝一分﹞

上爲末﹐糯米飲爲丸﹐如雞頭大。若覺中毒﹐卽以酒下一丸﹔蛇蠍所螫﹐醋磨塗之。

卷之十

凡例

凡諸蠱﹐多皆是假毒藥以投之。知時﹐宜煮大豆﹑甘艸﹑薺汁飲之﹐通除諸藥毒。

卷之十凡例

礬灰散

治中諸毒物。

晉礬建茶﹝各等分﹞

上同爲末。每服三錢﹐新汲水調下。得吐卽效﹐未知再作。

卷之十凡例

解毒丸

治誤食毒艸﹐並百物毒。救人於必死。

板藍根﹝四兩﹐幹者﹐淨洗﹐日幹﹞貫眾﹝一兩﹐銼﹐去土﹞靑黛﹝研﹞甘艸﹝生﹐各一兩﹞上爲末﹐蜜丸﹐梧子大﹐以靑黛別爲衣。如稍覺精神恍惚﹐惡心﹐卽是誤中諸毒﹐急取藥十五丸﹐爛嚼﹐用新汲水送下卽解。此方傳得異人京師陳道士。用水浸炊餅爲丸﹐尢妙。

如常服﹐可三五丸﹐大解暑毒。

凡中毒﹐嚼生黑豆不腥﹐嚼白礬味甘者﹐皆中毒無疑。

卷之十凡例

靑黛雄黃散

凡始覺中毒﹐及蛇虫咬﹐癰疽才作﹐卽服此﹐令毒瓦斯不聚。

上好靑黛雄黃﹝等分﹞

上爲細末。新汲水調下二錢。

卷之十蛇虫傷治法

白芷散

治惡蛇咬傷頓僕不可療者。

香白芷上一味爲末。水調下﹐頃刻﹐咬處出黃水盡﹐腫消皮合。

卷之十蛇虫傷治法

白礬半夏散

治蠍螫﹐痛不可忍。

白礬半夏﹝各等分﹞

上爲細末。釅醋調貼之。

卷之十

五絕治法

凡魘寐﹑產乳﹑自縊﹑壓﹑溺五者﹐令人卒死﹐謂之五絕。

卷之十五絕治法

半夏散

治魘寐卒死﹐及爲墻壁竹木所壓﹐水溺金瘡﹐卒致悶絕﹔產婦惡血衝心﹐諸暴絕證。

半夏﹝七次湯洗去滑﹐不拘多少﹞上爲末。每一大豆許﹐吹鼻中卽活。但心頭溫者﹐一日可治。

牡丹散

治產乳血暈﹐悶絕野狼狽。若口噤﹐則拗開灌之必效。﹝方見婦人門﹞

卷之十五絕治法

救自縊法

徐徐抱解﹐不得截繩﹐上下安被臥之﹐一人以腳踏其兩肩﹐手少挽其發﹐常弦弦﹐勿縱之。一人以手按據胸上﹐數動之。一人摩捋臂脛﹐屈伸之。若已彊﹐但漸屈之﹐並按其腹。如此一炊頃﹐气從口出﹐呼吸眼開﹐而猶引按莫置﹐亦勿苦勞之。須臾﹐可少桂湯及粥淸含與之﹐令濡喉﹐漸漸能咽﹐乃稍稍止。耳內令兩人以管吹其兩耳彌好。此法最善﹐無不活者。自旦至暮﹐𨿽冷亦可﹔暮至旦﹐少難。

卷之十五絕治法

救壓死方

以死人安著﹐將手袖掩其口鼻眼上。一食頃活﹐眼開﹐仍與熱小便﹔若初覺气絕﹐而不能言﹐可急劈口開﹐以熱小便灌之。打撲悶絕者﹐亦用此。

夫壓死折傷﹐惟禮法君子﹐守巖墻垂堂之戒﹐固無是事。然安車良馬﹐時有跌足奔輪﹔步砌臨流﹐未免虛舟飄瓦。況行商徵賈﹐捕獵魚人﹐歷涉旣多﹐不測尢甚﹔其如冤讎加害﹐凶險劫持﹐打撲金瘡﹐皆致枉夭﹐治之不可不急也。

雞鳴散

治從髙墜下﹐及木石所迮。凡是傷損﹐血瘀凝積﹐气絕欲死﹔並久積瘀血﹐煩躁疼腫﹐叫呼不得﹐並以此藥利去瘀血卽愈。此藥能推陳致新。﹝方見折傷門﹞

卷之十五絕治法

太嶽活血丹

治男子婦人﹐外傷內損﹐狗咬虫傷﹐驢馬撲墜﹐手足傷折﹐一切疼痛﹐腹中瘀血﹐刺脇築心﹐及左攤右緩﹐走注疼痛﹐癰腫痔漏﹔婦人冷气入腹﹐血脈不通﹐產後敗血灌注四肢﹐吹奶腫痛﹐並宜服之。

花桑枝﹝取如臂大者﹐以炭火赤煙盡﹐淬於米醋中﹐取出焙漧﹐一斤栗﹝一斤﹐栗蒲中心扁薄者﹐薄切曬漧﹞皂角刺﹝一斤﹐燒通赤﹐米醋內淬殺﹐焙漧﹞細墨﹝半斤﹐一半用蓖麻三兩乳缽內細研﹐塗墨上﹐塗盡用薄紙裹黃泥固濟令幹﹐以火五七斤通赤﹐冷地上盆蓋兩炊久﹔一半用醋化砂二兩塗盡炙幹﹞大黑豆﹝一斤﹐濕布揩去垢黑皮﹐焙漧秤﹞亂髮﹝二斤﹐皂角水淨洗﹐用油二斤炒﹐頻撚看脆卽止﹞乳香﹝四兩﹐須滴乳通明者﹐細研入米醋一碗熬熟﹞上六味爲末﹐入乳香膏內和﹐杵三千下﹐丸如彈子大﹔如乳香少﹐更入醋糊。痛者一服一丸﹐輕者半丸﹐以無灰酒一盞﹑乳香一豆大﹐先磨香盡﹐次磨藥盡﹐煎三五沸﹐臨臥時溫服﹐以痛處就牀臥﹔如欲出汗﹐以衣被覆﹐仍用藥塗摩損處。忌一切動風物。應婦人諸疾﹐服者更用當歸末一錢﹐根據法煎服﹔有孕不得服。

卷之十五絕治法

接骨散

治跌撲腳手﹐脛骨脆折。

水蛭﹝不拘多少﹞

上於新瓦上熬令香熟﹐勿令太過﹐爲末。每服一錢﹐熱酒調﹐仍入麝香半錢服。折處不可手觸﹐藥行良久﹐覺痛﹐折處漸癢﹐如蟻之﹐遂要人撚揉骨折處相接﹐卽用杉木皮夾縛﹐兩三日去之﹐骨全矣。

花蕊石散

治一切金瘡﹐打撲傷損﹐貓犬咬傷。﹝方見失血門﹞

卷之十五絕治法

救溺死法

竈中灰﹝兩石﹞

上以灰堆聚﹐急將溺者埋灰中﹐從頭至足﹐水出七孔﹐卽活。

卷之十

驚悸證治

夫驚悸與忪悸﹐二證不同。驚悸﹐則因事有所大驚﹐或聞虛響﹐或見異相﹐登髙涉險﹐夢寐不祥﹐驚忤心神﹐气與涎郁﹐遂使驚悸﹐名曰心驚膽寒﹐在心膽經﹐屬不內外因﹐其脈必動﹔忪悸﹐則因汲汲富貴﹐戚戚貧賤﹐久思所愛﹐遽失所重﹐觸事不意﹐气郁涎聚﹐遂致忪悸﹐在心脾經﹐意思所主﹐屬內所因。或冒寒暑濕﹐塞閉諸經﹐令人忽忽若有所失﹐恐恐如人將捕﹐中脘忪悸﹐此乃外邪﹐非因心病。況五飲停蓄﹐閉於中脘﹐最使人忪悸﹐治屬飲家。除飲悸與外內因所治各見本門﹐驚悸治方備列於後。

卷之十驚悸證治

溫膽湯

治心膽虛怯﹐觸事易驚﹐或夢寐不祥﹐或異象惑﹐遂致心驚膽懾﹐气郁生涎﹐涎與气搏﹐變生諸證﹐或短气悸乏﹐或復自汗﹐四肢浮腫﹐飲食無味﹐心虛煩悶﹐坐臥不安。

半夏﹝湯洗七次﹞竹茹枳實﹝麩炒去瓤﹐各二兩﹞橘皮﹝三兩﹐去白﹞甘艸﹝炙﹐一兩﹞白茯苓﹝一兩半﹞

上爲銼散。每服四大錢﹐水一盞半﹐姜五片﹐棗一个﹐煎七分﹐去滓﹐食前服。

鎭心丹

大治驚悸。﹝方見狂證門﹞

小定志丸

治心驚膽懾。﹝方見健忘門﹞

卷之十驚悸證治

寒水石散

治因驚心气不行﹐郁而生涎﹐涎結爲飲﹐遂爲大疾﹐忪悸損KT﹐不自勝持。少小遇驚﹐尢宜服之﹐但中寒者不宜服。

寒水石﹝﹞滑石﹝水飛﹐各一兩﹞甘艸﹝生﹐一分﹞上爲末。每服二錢﹐熱則新汲水下﹐怯寒則煎姜棗湯下。入龍腦少許尢佳﹐小兒量歲與之。

卷之十

自汗證治

夫自汗﹐多因傷風傷暑﹐及喜怒驚恐﹐房室虛勞﹐皆能致之。無問昏醒﹐浸浸自出者﹐名曰自汗﹔或睡著汗出﹐卽名盜汗﹐或云浸汗。若其飲食勞役﹐負重涉遠﹐登髙疾走﹐因動汗出﹐非自汗也。人之气血﹐猶陰陽之水火﹐平則寧﹐偏則病﹐陰虛陽必湊﹐故發熱自汗﹐如水熱自湧﹔陽虛陰必乘﹐故發厥自汗﹐如水溢自流。考其所因﹐風暑涉外﹐喜怒驚恐涉內﹐房室虛勞涉不內外﹐理亦甚明。其間如節﹑腸癰﹑香港腳﹑產蓐等病﹐皆有自汗﹐治之當推其所因爲病源﹐無使混濫。如經脈別論所載﹐但原其汗所出處﹐初非自汗證也﹐不可不知。

卷之十自汗證治

正元散

治下元气虛﹐臍腹脹滿﹐心脇刺痛﹐泄利嘔吐﹐自汗﹐陽气漸微﹐手足厥冷﹐及傷寒陰證﹐霍亂轉筋﹐久下冷利﹐少气羸困﹐一切虛寒﹐並宜服之。常服助陽消陰﹐正元气﹐溫脾胃﹐進飲食。

人參白茯苓白術﹝各三兩﹞黃﹝一兩半﹞甘艸﹝炙﹞烏藥﹝去木﹞山藥﹝薑汁浸炒﹞附子﹝炮去皮臍﹞川芎漧葛﹝各一兩﹞桂心烏頭﹝炮去皮尖﹐各半兩﹞紅豆﹝炒﹞漧薑﹝炮﹞橘皮﹝各三錢﹞

上爲末。每服二錢﹐水一盞﹐姜三片﹐棗一个﹐鹽少許﹐煎七分﹐食前冷服。自汗﹐加浮麥。

卷之十自汗證治

牡蠣散

治諸虛不足﹐及新病暴虛﹐津液不固﹐體常自汗﹐夜臥卽甚﹐久而不止﹐羸瘠枯瘦﹐心忪驚惕﹐短气煩倦。

牡蠣﹝米泔浸去土﹐取粉﹞麻黃根黃﹝各一兩﹞

上爲銼散。每服三錢﹐水一盞半﹐小麥百餘粒﹐同煎至八分﹐去滓﹐不拘時。一方﹐爲細末﹐每三錢﹐水三盞﹐蔥白三寸﹐煎一盞半﹐分三服。

卷之十自汗證治

麥煎散

治榮衛不調﹐夜多盜汗﹐四肢煩疼﹐飲食進退﹐肌瘦面黃。

秦艽﹝二兩﹞柴胡﹝去苗﹐二兩﹞大鱉甲﹝二兩﹐醋煮三五十沸﹐淨去裙﹐別用醋塗炙黃﹞漧漆﹝炒靑煙盡﹞人參茯苓漧葛川烏﹝炮去皮尖﹐各一兩﹞玄參﹝三兩﹞

上爲末。每服二錢﹐先用小麥三七粒﹐煎湯一盞﹐去麥入藥﹐煎七分﹐食後溫服﹐或臨臥服﹐如久患後﹐亦宜服此﹐以退其勞倦﹐調理經絡。

桂枝湯

治傷風自汗。﹝方見傷風門﹞

卻暑散

治傷暑自汗。﹝方見傷暑門﹞

防己黃湯

治傷濕自汗。﹝方見風濕寒門﹞

卷之十自汗證治

止汗溫粉

用川芎﹑白芷﹑本爲末﹐各一分﹐入米粉三分﹐綿裹﹐撲體上。

卷之十

消渴敍論

夫消渴﹐皆由精血走耗﹐津液枯乏﹐引飲旣多﹐小便必利﹐寢衰微﹐肌肉脫剝﹐指脈不榮﹐精髓內竭﹐推其所因﹐涉內外與不內外。古方不原病本﹐但出禁忌﹐似屬不內外因﹔藥中乃用麻黃﹑遠志﹐得非內外兼並﹖況心虛煩悶﹐最能發渴﹐風寒暑濕﹐病冷作熱﹐入於腎經﹐引水自救﹐皆明文也。不知其因﹐施治錯謬﹐醫之大患﹐不可不知。

卷之十

三消脈證

渴病有三﹐曰消渴﹑消中﹑消腎。消渴屬心﹐故煩心﹐致心火散蔓﹐渴而引飲。《經》云﹕脈軟散者﹐當病消渴。諸脈軟散﹐皆气實血虛也。消中屬脾﹐癉熱成﹐則爲消中。消中復有三﹐有寒中﹑熱中﹑彊中。寒中﹐陰勝陽郁﹐久必爲熱中。《經》云﹕脈洪大﹐陰不足﹐陽有餘﹐則爲熱中﹔多食數溲﹐爲消中﹔陰狂興盛﹐不交精泄﹐則爲彊中。三消病至彊中﹐不亦危矣。消腎屬腎﹐盛壯之時﹐不自謹惜﹐快情縱欲﹐極意房中﹐年長腎衰﹐多服丹石﹐眞气旣喪﹐石气孤立﹐唇口漧焦﹐精溢自泄﹐不飲而利。《經》云﹕腎實則消。不渴而小便自利﹐名曰消腎﹐亦曰內消。

卷之十三消治法

眞珠丸

治心虛煩悶﹐或外傷暑熱﹐內積愁煩﹐酣飲過多﹐皆致煩渴﹐口漧舌燥﹐引飲無度﹐小便或利或不利。

知母﹝一法﹐一兩一分﹞川連﹝去毛﹐一法﹐一兩﹞苦參﹝一法﹐一兩﹞玄參﹝一法無﹞鐵胤粉﹝各一分﹐研﹞牡蠣﹝﹐一兩一分﹞朱砂﹝別研﹐二兩﹞麥門冬﹝去心﹞天花粉﹝各半兩﹞

金箔銀箔﹝二百片﹐一法白扁豆煮去皮一兩﹞。

上爲末﹐煉蜜入生栝蔞根汁少許丸﹐如梧桐子大﹐用金銀箔爲衣。每服二十丸至三十丸﹐先用栝蔞根汁下一服﹐次用麥門冬熟水下﹐病退﹐日二服。忌炙爆酒色﹐次投蓯蓉丸補。

卷之十三消治法

蓯蓉丸

蓯蓉﹝酒浸﹞磁石﹝碎﹞熟地黃山茱萸桂心山藥﹝炒﹞牛膝﹝酒浸﹞茯苓黃﹝鹽湯浸﹞澤瀉鹿茸﹝去毛切﹐醋炙﹞遠志﹝去心炒﹞石斛覆盆子五味子萆破故紙﹝炒﹞巴戟﹝酒浸﹞龍骨菟絲子﹝酒浸﹞杜仲﹝去皮銼﹐薑汁制﹐炒絲斷﹐各半兩﹞附子﹝炮去臍﹐一个重六錢﹞上爲末﹐蜜丸﹐如梧子大。每服五十丸﹐空腹米飲下。

卷之十三消治法

薑粉散

治消中。多因外傷癉熱﹐內積憂思﹐喜啖咸食及面﹐致脾胃漧燥﹐飲食倍常﹐不爲肌膚﹐大便反堅﹐小便無度。

生薑﹝研汁控粉﹞輕粉上搜勻。每服二錢匕﹐長流水調下﹐齒浮是效﹐次投豬肚丸補。

卷之十三消治法

附子豬肚丸

附子﹝炮去皮臍﹞檳榔﹝不焙﹐各一兩﹞鱉甲﹝醋煮﹐各兩半﹞當歸知母木香﹝炮﹞川楝﹝銼炒﹞秦艽﹝去苗土﹞大黃﹝酒蒸﹞龍膽艸白芍藥破故紙﹝酒浸炒﹞枳殼﹝麩炒去瓤﹐各半兩﹞上爲末﹐分作三分﹐將二分入豬肚內﹐縫定﹐令蜜酒三升﹑童子小便五升同入砂缽內﹐熬幹爛﹐研細﹐入一分末﹐同搜搗爲丸﹐如梧子大。每服五十丸﹐溫酒﹑米湯下。

卷之十三消治法

烏金散

治熱中。多因外傷燥熱﹐內用意傷脾﹐飲啖肥膩﹐熱積胸中﹐致多食數溲﹐小便過於所飲﹔亦有不渴而飲食自消爲小便者。

黃丹﹝炒﹞細墨﹝燒﹐各一兩﹞上研勻。每服三錢﹐食後先用水一兩碗嗽口﹐待心中熱﹐索水﹐便以冷水調下。

卷之十三消治法

爛金丸

治熱中消渴止後﹐將補精血﹐益諸虛﹐解勞倦﹐去骨節間熱﹐寧心彊志﹐安神定魄﹐固臟腑﹐進飲食﹐免生瘡瘍。

大豬肚﹝一个﹞黃連﹝三兩﹞蜜生薑﹝各二兩﹐研﹞先將豬肚淨洗﹐復以蔥﹑面﹑醋﹑椒等﹐洗控幹﹐用藥同水酒入銀石器內煮半日﹐漉出黃連﹐洗去蜜酒令盡﹐銼研爲細末﹐再用酒調成膏﹐入先洗豬肚內縫定﹐入銀石器內水熬爛﹐研爲膏﹐搜下項藥﹕人參﹝二兩﹞黃﹝四兩﹞五味子山藥山茱萸杜仲﹝去皮銼﹐薑汁淹﹐炒絲斷﹞石斛車前子鱉甲﹝醋炙﹞熟地黃新蓮肉﹝去皮﹞當歸﹝各二兩﹞槐角子﹝炒﹞白茯苓磁石﹝碎﹐各一兩﹞川芎﹝一兩﹞沈香﹝半兩﹐不焙﹞麝香﹝一錢﹐別研入﹞菟絲子﹝酒浸濕﹐研﹐五兩﹞上爲末﹐用豬肚膏搜和得所﹐膏少則添熟蜜﹐杵數千下﹐丸如梧子大。食前溫酒﹑糯米湯任下五十丸。一法﹐有白術二兩﹑陽起石一兩。

卷之十三消治法

石子薺湯

治彊中。多因耽嗜色欲﹐及快意飲食﹐或服丹﹐眞气旣脫﹐藥气陰發﹐致煩渴引水﹐飲食倍常﹐陰器常興﹐不交精出﹐故中焦虛熱﹐注於下焦。三焦之中﹐最爲難治。

薺石膏﹝各三兩﹞人參茯神栝蔞根磁石﹝碎﹞知母漧葛黃芩甘艸﹝各二兩﹞

上爲銼散。每用水三盞﹐腰子一个﹐去脂膜﹐黑豆一合煮至盞半﹐去腰子﹑大豆﹐入藥四錢﹐煎至七分﹐去滓﹐食後服﹔下焦熱﹐則夜間服。渴止勿服﹐次投補藥。

卷之十三消治法

黃連豬肚丸

治彊中消渴。服石子薺湯差退﹐可服此補養。

黃連﹝去須﹞粱米栝蔞根茯神﹝各四兩﹞知母麥門冬﹝去心﹐各二兩上爲末﹐用大豬肚洗極淨﹐入藥末縫定﹐甑中炊極爛﹐取出藥﹐別研豬肚爲膏﹐搜前藥得所﹐幹卽添少蜜﹐杵數千下﹐丸如梧子大。飲服五十丸﹐食前服。

卷之十三消治法

胡桃丸

治消腎﹐亦去內消。多因快情縱欲﹐極意房中﹐年少懼不能房﹐多服丹石﹔及失志傷腎﹐遂致唇口漧焦﹐精溢自出﹐或小便赤黃﹐五色浮濁﹐大便燥實﹐小便大利而不甚渴。

白茯苓胡桃肉﹝湯去薄皮﹐別研﹞附子﹝大者﹐一枚﹐去皮臍﹐切作片﹐生薑汁一盞蛤粉一分同煮幹﹐焙﹞上等分爲末﹐蜜丸﹐如梧子大。米飲下三五十丸﹔或爲散﹐以米飲調下﹐食前服。

卷之十三消治法

古瓦湯

治消腎消中﹐飲水無度﹐小便頻數。

漧葛天花粉人參雞﹝淨洗焙漧﹐各等分﹞上爲末。每服二大錢﹐用多年古瓦碓碎﹐煎湯調下﹐不以時候服。

卷之十三消治法

鹿茸丸

治失志傷腎﹐腎虛消渴﹐小便無度。

鹿茸﹝去毛切﹐炙﹐三分﹞麥門冬﹝去心﹐二兩﹞熟地黃黃雞﹝麩炒﹞蓯蓉﹝酒浸﹞山茱萸破故紙﹝炒﹞牛膝﹝酒浸﹞五味子﹝各三分﹞茯苓玄參地骨皮﹝各半兩﹞人參﹝三分﹞

上爲末﹐蜜丸﹐如梧子大。每服三十丸至五十丸﹐米湯下。

卷之十三消治法

遠志丸

治心腎虛﹐煩渴引飲﹐胸間短气﹐小便自利﹐白濁泄遺。

人參白茯苓川姜﹝炮﹐各半兩﹞牡蠣﹝取粉﹞遠志﹝去心﹐薑汁制炒﹐各一兩﹞上爲末﹐用蓯蓉一兩﹐酒熬成膏﹐丸如梧子大。每服五十丸﹐糯米湯下。

卷之十三消治法

六神湯

治三消渴疾。

蓮房漧葛枇杷葉﹝去毛﹞甘艸﹝炙﹞栝蔞根黃﹝各等分﹞

上爲銼散。每服四錢﹐水一盞﹐煎七分﹐去滓溫服。小便不利﹐加茯苓。

卷之十三消治法

子童桑白皮湯

治三消渴病﹐或飲多利少﹐或不飲自利﹐肌膚瘦削﹐四肢倦怠。常服補虛止渴利。

童根桑白皮﹝卽未多成者﹐去粗皮日幹﹐不焙﹞茯苓人參麥門冬﹝去心﹞漧葛幹山藥桂心﹝各一兩﹞甘艸﹝半兩﹐生用﹞

卷之十三消治法

玄菟丹

治三消渴利神藥﹐常服禁精﹐止白濁﹐延年。

菟絲子﹝酒浸通軟﹐乘濕研焙漧﹐別取末﹐十兩﹞白茯苓幹蓮肉﹝各三兩﹞五味子﹝酒浸﹐別爲末秤﹐七兩﹞

上爲末﹐別碾幹山藥末六兩﹐將所浸酒餘者﹐添酒煮糊﹐搜和得所﹐搗數千杵﹐丸如梧子大。每服五十丸﹐米湯下﹐空心食前服。

卷之十三消治法

梅花湯

治三消渴利神。

糯谷﹝旋炒作爆蓬﹞桑根白皮﹝濃者切細﹐等分﹞

上每用秤一兩許﹐水一大碗﹐煮取半碗﹐渴則飲﹐不拘時。

卷之十三消治法

豬脊湯

治三消渴疾。

大棗﹝四十九枚﹐去皮核﹞新蓮肉﹝四十九粒﹐去心﹞西木香﹝一錢半﹞甘艸﹝二兩﹐炙﹞上用雄豬脊骨一尺二寸同煎藥﹐用水五碗﹐於銀石器煮﹐去肉骨﹐濾滓﹐取汁一碗﹐空服任意呷服。忌生冷鹽藏等物。以滓減去甘艸一半﹐焙榦爲末﹐米湯調服﹐不以時。

卷之十三消治法

八味丸

治消渴小便多﹐以飲水一斗﹐利小便反倍之。

澤瀉茯苓牡丹皮﹝各三兩﹞桂心附子﹝炮去皮臍﹐各一兩﹞山茱萸山藥﹝各四兩﹞熟地黃﹝八兩﹞

上爲末﹐蜜丸﹐梧子大。每服五十丸﹐米湯下﹐食前服。

卷之十三消治法

文蛤散

治渴欲飲水不止。

文蛤﹝卽五倍子﹐最能回津﹐《本艸》在海蛤文甚失其性﹐識者當自知之﹞上一味爲末。以水飲任調方寸匕﹐不以時。

卷之十三消治法

烏梅木瓜湯

治酒食過度﹐中焦蘊熱﹐煩渴枯燥﹐小便並多﹐遂成消中。兼治瘴渴。所謂瘴渴者﹐北人往南方瘴地﹐多有此疾。

木瓜幹烏梅﹝打破不去仁﹞麥﹝炒﹞甘艸艸果﹝去皮﹐各半兩﹞上銼散。每服四大錢﹐水盞半﹐姜五片﹐煎七分﹐去滓﹐不以時候。

卷之十三消治法

羊乳丸

治嶺南山瘴風熱毒瓦斯入腎中﹐變寒熱腳弱﹐虛滿而渴。

黃連﹝不拘多少﹐爲末﹞生栝蔞根﹝汁﹞生地黃﹝取汁﹞羊乳﹝五羊乳﹑牛乳﹑人乳亦得﹞上以三汁搜和爲丸﹐如梧子大。每服米飲下三五十丸。一法﹐濃煮小麥粥飲下。

渴疾

有人根據山谷方﹐單用菟絲子酒浸透﹐直爾抄服甚效。亦有將黃六兩﹑甘艸一兩﹐作六一湯服之尢效。又渴人病愈﹐須預防發癰疽﹐宜服忍冬丸。

卷之十三消治法

忍冬丸

忍冬艸﹝不以多少﹐根莖花朵皆可用﹐一名老翁須﹐一名蜜啜花﹐一名金銀花﹐以洗淨用之﹞上以米曲酒於瓶內浸﹐以糠火煨一宿﹐取出曬漧﹐入甘艸少許爲末﹐卽以所浸酒爲糊丸﹐如梧子大。每服五十丸至百丸﹐酒飲任下﹐不以時。此藥不特治癰﹐亦能止渴﹐並五痔諸漏。

卷之十三消治法

麥門冬煎

治諸渴。

麥門冬﹝去心﹞人參黃﹝各二兩﹞白茯苓山茱萸山藥桂心﹝各一兩半﹞黑豆﹝三合﹐煮去皮別研﹞上爲末﹐地黃自然汁二碗﹑牛乳二盞熬爲膏﹐丸如梧子。大麥煮飲下五十丸。

卷之十三消治法

竹龍散

治消渴。

五靈脂﹝半兩﹞黑豆﹝半兩﹐生去皮﹞上爲末。煎冬瓜子湯﹐調下二錢。

卷之十三消治法

澄源丹

治三消渴疾神妙。

牡蠣粉苦參蜜陀僧知母水銀﹝以白蠟半分結砂﹐五味各一兩﹞栝蔞根﹝一兩半﹞黃丹﹝一兩﹐與水銀砂同研﹞上爲末﹐男子用雌豬肚一个﹐女人用雄豬肚一个﹐入藥在內﹐以綫縫定﹐用繩縛在新磚上﹔別用生栝蔞根半斤﹐切碎同煮﹐早辰至午時﹐取藥出﹐不用栝蔞根﹐只爛研豬肚和藥爲丸﹐如梧子大。每服三十粒﹐食前米湯下﹐日三服﹐十日可去病根。

卷之十

料簡

或云﹕渴無外所因﹐且傷寒脈浮而渴屬太陽﹐有汗而渴屬陽明﹐自利而渴屬少陰﹔及陽毒傷寒﹐倍重燥盛而渴甚者﹐有中暑伏熱累取不瘥而渴者﹐有瘴毒瓦斯染寒熱而渴者﹐得非外因﹖治法如《傷寒論》中﹐不復繁引。酒煮黃連丸治中暑熱渴最妙。又有婦人產蓐去血過多而渴者﹐名曰血渴﹐非三消類﹐不可不審。

卷之十

五疸敍論

古方敍五種黃病者﹐卽黃汗﹑黃膽﹑谷疸﹑酒疸﹑女勞疸是也﹐觀《別錄》﹐則不止於斯。然疸與黃﹐其實一病﹐古今立名異耳。黃汗者﹐以胃爲脾表﹐屬陽明﹐陽明蓄熱﹐喜自汗﹐汗出﹐因入水中﹐熱必郁﹐故汗黃也。黃膽者﹐此由暴熱﹐用冷水洗浴﹐熱畱胃中所致﹐以與諸疸不同﹐故用黃字目之。又云﹕因食生黃瓜﹐气上燻所致。人或疑其不然﹐古賢豈妄詮也﹐必有之矣。谷疸者﹐由夫肌發熱﹐大食傷胃气﹐衝郁所致。酒疸者﹐以酒能發百脈熱﹐由大醉當風入水所致。女勞疸者﹐由大熱﹐交接竟入水﹐水流濕入於脾﹐因腎气虛﹐勝以所勝克入﹐致腎气上行﹐故有額黑身黃之證﹐世謂脾腎病者﹐卽此證也﹐其間兼渴與腹脹者﹐並難治。發於陰﹐必嘔﹔發於陽﹐則振寒﹐面微熱。𨿽本於胃气郁發﹐土色上行﹐然發於脾﹐則爲肉疸﹔發於腎﹐則爲黑疸。若論所因﹐外則風寒暑濕﹐內則喜怒憂驚﹐酒食房勞﹐三因悉備﹐世醫獨麗於《傷寒論》中﹐不亦濫矣。學人宜識之。

卷之十

黃汗證治

病者身體腫﹐發熱不渴﹐狀如風水﹐汗出染衣﹐色正黃﹐如汁﹐名曰黃汗。

卷之十黃汗證治

桂枝加黃五兩湯

治黃汗﹐身腫汗出﹐出已輒輕﹐久久必身﹐胸中痛﹐腰以下無汗﹐腰弛痛﹐如有物在皮中﹔劇者不能食﹐煩躁﹐小便不利。

桂枝﹝去皮﹞芍藥﹝各三兩﹞甘艸﹝二兩﹐炙﹞黃﹝五兩﹞

上爲銼散。每服四錢﹐水盞半﹐姜五片﹐棗三枚﹐煎七分﹐去滓溫服﹐仍飲熱粥以助藥力﹐溫覆取微汗﹔未汗又服。

卷之十黃汗證治

黃苦酒湯

治身體洪腫﹐發熱自汗﹐汗如汁﹐其脈沈。

黃﹝五兩﹞芍藥﹝三兩﹞桂心﹝三兩﹞

上爲銼散。每服四錢﹐苦酒三合﹐水一盞半﹐煎至七分﹐去滓﹐不以時服。初服﹐當心煩﹐以苦酒阻故也﹔至六七日﹐稍自愈。

卷之十

黃膽證治

病者發黃﹐身﹑面﹑眼悉黃如金色﹐小便如濃煮汁﹐名曰黃膽。

卷之十黃膽證治

麻黃醇酒

治傷寒瘀血不解﹐郁發於表﹐發爲黃膽﹐其脈浮緊者﹐以汗解之。

麻黃﹝三兩﹐去節﹞上一味﹐以醇酒五升﹐煮取二升﹐每服一盞﹐溫服﹐汗出愈。秋冬用酒煮﹐春夏用水煮。

卷之十

谷疸證治

病者發黃內熱﹐食則腹滿眩暈﹐穀气不消﹐胃中苦濁﹐濁气下流﹐小便不通﹐陰被其寒﹐熱流膀胱﹐身體盡黃﹐名曰谷疸。

卷之十谷疸證治

谷疸丸

治胃蓄瘀熱气濁﹐食穀不消﹐大小便不利﹐脹滿不下食﹐趺陽脈緊而數。亦治因勞發熱﹐熱郁發黃。

苦參﹝三兩﹞龍膽艸﹝一兩﹞梔子﹝去皮炒﹐半兩﹞人參﹝三分﹞

上爲末﹐以豬膽汁入熟蜜少許﹐搜和丸﹐如梧子大。以大麥煮飲下五十丸﹐日三﹔不知﹐稍加之。

紅丸子

最治谷疸﹐以生薑甘艸湯下。﹝方見霍亂門﹞

卷之十

酒疸證治

五疸惟酒疸變證最多﹐蓋酒之爲物﹐隨人性量不同﹐有盈石而不醉者﹐有濡吻而輒亂者。以醞釀而成﹐有大熱毒﹐滲入百脈爲病﹐則不特發黃。溢於皮膚﹐爲黑爲腫﹔流於淸气道中﹐則眼黃鼻癰﹐種種不同。故方論中﹐酒疸外﹐有肉疸﹑黑疸﹑癖疸﹑勞溢﹐乃至令人恍惚失常等﹐數證不同。

卷之十酒疸證治

半夏湯

治酒疸發黃﹐身無熱﹐靖言了了﹐腹滿欲嘔﹐心煩足熱﹐或成癖﹐心中懊﹐其脈沈弦﹐或緊細。

半夏﹝洗去滑﹞茯苓白術﹝各三兩﹞前胡枳殼﹝麩炒去瓤﹞甘艸﹝炙﹞大戟﹝炒﹐各二兩﹞黃芩茵陳當歸﹝各一兩﹞

上銼散。每服四大錢﹐水一盞半﹐姜三片﹐煎七分﹐去滓﹐空腹服。

卷之十酒疸證治

二石散

治肉疸飲少﹐小便多﹐如白泔色﹐因酒所致﹐其脈弦滑。

凝水石﹝水飛﹞白石脂﹝﹞栝蔞根桂心﹝各一兩一分﹞菟絲子﹝酒浸別研﹞知母﹝各三分﹞

上爲末。每服二錢﹐大麥飲調下。

卷之十酒疸證治

桂術湯

治酒疸因下後﹐久久爲黑疸。目靑面黑﹐心中如啖韭齏狀﹐大便正黑﹐皮膚不仁﹐其脈微而數。

桂心白術﹝各一兩﹞枳實﹝麩炒去瓤﹞京豉漧葛杏仁甘艸﹝各半兩﹞

上爲銼散。每服四錢﹐水一盞﹐煎七分﹐去滓﹐食前服。

卷之十酒疸證治

當歸白術湯

治酒疸發黃﹐結飲癖在心胸間﹐心下縱橫堅滿﹐骨肉沈重﹐逆害飲食﹐小便赤黃。此由本虛﹐飲食生冷﹐與脾胃痰結所致﹐其脈弦澀方。

白術茯苓﹝各三兩﹞當歸黃芩茵陳﹝各一兩﹞前胡枳實﹝麩炒去瓤﹞甘艸﹝炙﹞杏仁﹝麩炒﹐去皮尖﹐各二兩﹞半夏﹝湯洗七次﹐二兩半﹞上爲銼散。每服四大錢﹐水二盞﹐姜七片﹐煎七分﹐去滓﹐食前服。

卷之十酒疸證治

人參飲

治飲酒房勞﹐酒入百脈﹐令人恍惚失常。

人參白芍藥栝蔞根枳殼﹝麩炒去瓤﹞茯神酸棗仁甘艸﹝炙﹐各一兩﹞熟地黃﹝二兩﹞

上銼散。每服四大錢﹐水一盞﹐煎七分﹐去滓﹐食後臨臥溫服。

卷之十酒疸證治

如神散

治酒毒不散﹐發黃﹐久久浸漬流入淸气道中。宜引藥納鼻﹐滴出黃水愈。

苦瓠子﹝去皮﹞苦葫蘆子﹝去皮﹐各三七个﹞黃黍米﹝三百粒﹞安息香﹝二皂子大﹞

上爲末。以一字搐入鼻中﹐滴出黃水一二升。忌勿吹。或過多﹐卽以黍瓤燒灰﹑麝香末各少許搐鼻﹐立止。

卷之十

女勞疸證治

夫交接輸瀉﹐必動三焦﹐上焦屬心﹐中焦屬脾﹐下焦屬腎﹐動則熱﹐熱則欲火熾﹐因入水中﹐中焦熱郁﹐故能發黃﹔下焦气勝﹐故額黑﹔上焦走血隨瘀熱行﹐大便溏黑﹔貴勝人有男女同室而浴者﹐多成此病﹐攝生之人﹐不可不知。

卷之十女勞疸證治

滑石石膏散

治女勞疸﹐身黃額黑﹐日晡發熱惡寒﹐小腹急﹐足下熱﹐其脈浮緊。腹或滿者﹐難治。

滑石石膏﹝﹐各等分﹞上爲細末。以大麥粥飲調下二錢匕﹐日三四。小便極利﹐則瘥。

卷之十女勞疸證治

硝石礬石散

治女勞疸﹐其腹臚脹﹐膀胱急﹐欲作水狀。大便黑者﹐非水﹔其脈滑腹滿者﹐難治。

硝石﹝汁盡﹞礬石﹝汁盡﹞上爲末。每服二大錢﹐大麥汁調下﹐日三﹐重衣覆取汗。病隨大小便出﹐大便黑﹑小便黃是效。

卷之十

雜勞疸證治

五疸之外﹐有時行瘴瘧風寒暑濕等證疸不同。

卷之十雜勞疸證治

茵陳梔子丸

治時行病急黃﹐及瘴瘧疫癘。

茵陳梔子﹝去皮尖﹞芒硝杏仁﹝去皮尖﹐炒﹐各三分﹞豆豉﹝二分半﹐湯浸軟別研﹞恆山鱉甲﹝醋炙﹐各半兩﹞巴豆﹝去皮﹐壓去油﹐一分﹞大黃﹝蒸﹐一兩一分﹞上爲末﹐餳飴爲丸﹐如梧子大。每服三丸﹐飲下﹐吐利爲效﹔未知﹐加一丸﹔覺體气有異﹐急服之妙。

卷之十雜勞疸證治

艾煎丸

治因傷風瘀熱不解﹐發爲風疸﹐舉身皆黃﹐小便或黃或白﹐寒熱好臥﹐不欲動﹐其脈陽浮陰弱。

生艾﹝三月采一束﹐搗取汁﹐銅器煎如膏﹞大黃﹝蒸﹞黃連﹝炒﹞栝蔞根凝水石﹝﹞苦參葶藶﹝紙隔炒﹐各等分﹞上爲末﹐以艾膏和得所﹐丸如梧子大。初服六七丸﹐漸加至二十丸。有熱﹐加苦參﹔渴﹐加栝蔞根﹔小便澀﹐加葶藶﹔小便多﹐加凝水石﹔小便白﹐加黃連﹔大便難﹐加大黃﹐所加並倍之。

五苓散

治伏暑郁發黃﹐小便不利﹐煩渴﹐用茵陳煎湯調下。﹝方見傷暑門﹞

卷之十雜勞疸證治

礬石滑石散

治濕疸。始得之﹐一身盡疼﹐發熱﹐面色黑黃﹐七八日後﹐壯熱﹐熱在裏﹐有血下如肝狀﹐小腹滿者﹐急下之﹐身目盡黃﹐小便不利﹐其脈沈細。

礬石﹝﹞滑石﹝各等分﹞

上爲末。每服二大錢﹐大麥粥飲調下﹐日三服﹐食前﹐便利如血者效﹐或汗愈。

卷之十雜勞疸證治

苦參散

治人無漸忽然振寒﹐皮膚曲塵出﹐小便赤澀﹐大便時祕﹐气無異﹐飲食不妨﹐服諸湯不除﹐因爲久黃方。

苦參黃連瓜蒂黃柏﹝去皮﹞大黃﹝蒸﹐各一分﹞葶藶﹝炒﹐半兩﹞上爲細末。每服一大錢﹐飲調服﹐當吐下。隨時消息加減。

卷之十雜勞疸證治

小半夏湯

治黃膽﹐小便色不異﹐欲自利﹐腹滿而喘者。不可除熱﹐熱去必噦。

半夏﹝湯洗七次﹞上爲銼散。每服三錢﹐水二盞﹐姜十片﹐煎七分﹐去滓﹐不拘時。

養榮湯

治五疸腳弱﹐心忪口淡﹐耳響微寒﹐發熱气急﹐小便白濁。當作虛勞治之。﹝方見虛損門﹞

卷之十一

脹滿敍論

《內經》有鼓脹﹐《太素》作谷脹﹐治法𨿽詳﹐而不論其所因。原其脹滿之端﹐皆胃與大腸二陽明爲二太陰之表﹐大抵陰爲之主﹐陽與之正﹐或髒气不平﹐勝克乘克﹐相感相因﹐致陰陽失序﹐遂有此證。假如怒傷肝﹐肝克脾﹐脾气不正﹐必脹於胃﹐名曰勝克﹔或怒乘肺﹐肺气不傳﹐必脹於大腸﹐名曰乘克。憂思聚結﹐本髒气郁﹐或實或虛﹐推其感涉﹐表裏明之﹐皆內所因﹔或冒寒暑風濕﹐隨其經絡﹐傳至陽明﹐致脹滿者﹐屬外所因﹔飲食饑飽﹐生冷甜膩﹐聚結不散﹐或作痞塊﹐膨脹滿悶﹐屬不內外因。當知脹滿﹐該涉三因﹐須以人迎气口分其內外﹐脈息虛實審其溫利﹐詳而調之﹐無失機要﹔不爾﹐則爲腹心痼疾﹐坐受困踣﹐不可不謹。

卷之十一

脹滿證治

論云﹕五積久而必心腹脹滿。且五積以五臟气不平﹐肝爲肥气﹐心爲伏梁﹐肺爲息奔﹐脾爲痞气﹐腎爲奔豚。皆聚結痞塊﹐隨所生所成之日﹐分推而究之﹐皆喜怒憂思﹐乘克勝克﹐相因相感。如斯等類﹐從五積法治之可也。但內所因﹐不待成積﹐卽爲脹滿﹐亦當隨其髒气而平治之。所謂虛實補瀉﹐太過不及﹐以經調治。

卷之十一脹滿證治

大半夏湯

治肝气不平﹐勝克於脾﹐脾郁不行﹐結聚涎沫﹐閉於髒气﹐腑气不舒﹐胃則脹滿﹐其脈弦遲。故知中虛胃冷脹滿﹐可服此下气進食。

半夏﹝洗七次湯去滑﹞桂心﹝各五兩﹞附子﹝炮去皮臍﹞人參甘艸﹝炙﹞濃朴﹝姜制炒﹞當歸茯苓枳實﹝麩炒去瓤﹐各三兩﹞川椒﹝炒出汗﹐去合口者﹐八百粒﹞上爲銼散。每服四大錢﹐水一盞半﹐姜五片﹐棗三枚﹐煎七分﹐去滓﹐食前服。

卷之十一脹滿證治

《千金》溫胃湯

治憂思聚結﹐脾肺气凝﹐陽不能正﹐大腸與胃气不平﹐脹滿衝咳﹐食不得下﹐脈虛而緊澀。

附子﹝炮去皮臍﹞當歸濃朴﹝去皮生用﹞人參橘皮白芍藥甘艸﹝炙﹐各一兩﹞漧薑﹝一兩一分﹞川椒﹝炒出汗﹐去合口者﹐三分﹞上爲銼散。每服四大錢﹐水二盞﹐煎七分﹐去滓﹐食前服。

卷之十一脹滿證治

附子粳米湯

治憂怒相乘﹐神志不守﹐思慮兼並﹐擾亂髒气﹐不主傳導﹐使諸陽不舒﹐反順爲逆﹐中寒气脹﹐腸鳴切痛﹐胸脇逆滿﹐嘔吐不食。

附子﹝一个﹐生去皮臍﹐虛人略炮﹞半夏﹝湯洗七次﹞粳米﹝各三錢半字﹞甘艸﹝炙﹐一錢一字﹞漧薑﹝一分﹐《千金方》如此﹞上銼散。每服四大錢﹐水二盞﹐棗三个﹐煎七分﹐去滓﹐食前服。

卷之十一脹滿證治

七物濃朴湯

治腹滿發熱﹐以陽並陰﹐則陽實而陰虛﹐陽盛生外熱﹐陰虛生內熱﹐脈必浮數﹐浮則爲虛﹐數則爲熱﹐陰虛不能宣導﹐飲食如故﹐致脹滿者﹐爲熱脹。

濃朴﹝姜制炒﹐一兩﹞甘艸﹝炙﹞大黃﹝蒸﹐各三錢三字﹞枳實﹝麩炒去瓤﹐半兩﹞桂心﹝一分﹞

上爲銼散。每服四大錢﹐水盞半﹐姜七片﹐棗三个﹐煎七分﹐去滓﹐食前服。嘔者﹐加半夏一分﹔利者﹐去大黃﹔寒多﹐加生薑十片煎。

卷之十一脹滿證治

麝香綿灰散

治腹虛脹滿﹐朝緩暮急﹐服諸藥不瘥﹐惡風﹐不能宣泄﹐彭彭鼓脹。

寒蠶綿﹝燒灰﹐半兩﹞麝香﹝半錢﹐別研﹞上研細令勻。每服一大錢匕﹐濃煎薄荷湯調下﹔酒服尢佳﹐不以時。一法有漧漆炒大煙出﹐量虛實用之﹐虛則不可用。

卷之十一脹滿證治

溫中湯

治虛人老人飲啖生冷﹐多致腹脹﹐心下痞滿﹐有妨飲食﹐或刺痛泄利﹐气痞滯悶。

濃朴﹝去皮﹐細銼﹞甘艸﹝銼細﹞生薑﹝洗切﹞靑州棗﹝切﹐各等分﹞上二件﹐搗令得所﹐方入生薑﹐又杵令勻﹐取出﹐同棗焙﹐令微燥﹐卻入鍋內﹐慢火炒至紫色﹐又焙漧爲細末。每服一大錢﹐擦生薑少許﹐沸湯點﹐空腹服﹐以知爲度。气味殊美﹐兼能愈疾﹐又易修合。

卷之十一

料簡

上件諸方﹐如內因與不內外因﹐皆可選用﹐若外因傷風傷寒﹐傳至陽明經腹脹﹐可以大承气﹑杏子湯等﹐各見本門。濕脹﹐術附湯加茯苓﹑桂心﹔暑脹﹐黃龍丸﹐皆良藥也。更有香港腳支滿﹐脾橫泄﹐及五疸石水﹐婦人腸覃血膨﹐或單單腹脹之證﹐治之﹐各見本門。學人當審詳爲治﹐無致混濫﹐失其機要也。

卷之十一

霍亂敍論

夫霍亂之病﹐爲卒病之最者。以人起居無他﹐揮霍之間﹐便至變亂﹐悶絕不救﹐甚爲可畏﹐臨深履危﹐不足以諭﹐有生之流﹐不可不達其旨趣。蓋其病因﹐涉於內外不內外﹐三種具備﹐而讀《傷寒論》者﹐見有本是霍亂﹐今是傷寒之說﹐便謂霍亂卽傷寒。殊不知因傷寒致霍亂﹐只是外因一證爾。況風暑濕皆有此證﹐殊不知喜怒憂思﹐飲食饑飽﹐皆能致霍亂之證﹐故不得不備論。

卷之十一

霍亂諸證

霍亂者﹐心腹卒痛﹐嘔吐下利﹐增寒發熱﹐頭痛眩暈。先心痛﹐則先吐﹔先腹痛﹐則先下﹔心腹俱痛﹐吐利並作﹐甚則轉筋﹐入腹則斃。霍亂惡證﹐無越於斯。此蓋陰陽反戾﹐淸濁相干﹐陽气暴升﹐陰气頓墜﹐陰陽痞隔﹐上下奔逸。扶救不先﹐治之惟宜溫暖﹐更詳別三因﹐隨內外以調之﹔不爾﹐則坐視困踣也。

卷之十一

霍亂外因證治

諸惡風惡寒﹐有汗無汗﹐重著煩毒﹐皆外所因。蓋傷風則惡風有汗﹐傷寒則惡寒無汗﹐冒濕則重著﹐傷暑則熱煩。此𨿽常論﹐揮霍之間﹐倉卒不辧﹐遂致錯誤﹐亂經反常﹐爲害不淺﹐豈止本爲霍亂﹐今是傷寒而已哉﹐當隨外所因治之乃可。

卷之十一霍亂外因證治

理中湯

治霍亂吐下﹐脹滿﹐食不消﹐心腹痛。

人參漧薑﹝炮﹞白術甘艸﹝炙﹐各三兩﹞上爲銼散。每服四大錢﹐水一盞﹐煎七分﹐去滓﹐食前。遠行防霍亂﹐煉蜜和丸如梧子大﹐每服三五十丸﹔如作散﹐每服方寸匕﹐酒調下亦得。若轉筋者﹐加石膏三兩﹔若臍上築者﹐腎气動也﹐去術﹐加桂心四兩﹔腎惡燥﹐故去術﹐恐作奔豚﹐故加桂﹔吐多者﹐去術﹐加生薑三兩﹔下多者﹐復用術﹔悸者﹐加茯苓二兩﹔渴欲得水﹐加術﹐合前成四兩半﹔腹中痛﹐加人參﹐合前成四兩半﹔若寒者﹐加漧薑﹐合前成四兩半﹔腹滿者﹐去術﹐加附子。

服藥後﹐食頃﹐食熱粥一杯﹐微自溫覆﹐勿發揭衣被。噦﹐則加丁香。吐利止﹐身體痛不休者﹐審其原因﹐以和解之。如初因傷風用桂枝之類﹐所謂治有本也。

卷之十一

外因料簡

凡外所因﹐必自經絡傳入臟腑﹐須以脈證推其所因﹐隨經調之﹐則盡善矣。假如傷寒在太陰經﹐當用四逆湯﹔少陰經﹐當用附子麻黃湯﹔厥陰經﹐當用理中湯。若在太陽經﹐還用麻黃湯﹔陽明經﹐養胃湯﹔少陽經﹐小柴胡湯。風暑濕亦然。風則桂枝湯﹐暑則香薷飲﹑五苓散﹐濕則苓術湯﹑滲濕湯﹐皆可於諸門隨證檢用﹐不復繁引。

卷之十一

霍亂內因證治

諸大喜傷心﹐則气散﹔大怒傷肝﹐則气激﹔憂傷肺﹐則气聚﹔思傷脾﹐則气結﹔恐傷腎﹐則气卻﹔驚傷膽﹐則气亂。髒气旣郁﹐聚結涎飲﹐痞隔不通﹐遂致滿悶﹐隨其勝復﹐必作吐利﹐當從外所因治之。

卷之十一霍亂內因證治

七气湯

治喜怒憂思悲恐驚七气郁發﹐致五臟互相刑克﹐陰陽反戾﹐揮霍變亂﹐吐利交作﹐寒熱眩暈﹐痞滿咽塞。

半夏﹝湯洗﹐五兩﹞濃朴﹝姜制﹞桂心﹝各三兩﹞茯苓白芍藥﹝各四兩﹞紫蘇葉橘皮﹝各二兩﹞人參﹝一兩﹞

上爲銼散。每服四錢﹐水盞半﹐姜七片﹐棗一个﹐煎七分﹐去滓﹐空腹服。

卷之十一霍亂內因證治

胃气丸

治憂思過度﹐脾肺气閉﹐聚結涎飲﹐畱滯腸胃﹐气郁於陰﹐凝寒於陽﹐陰陽反戾﹐吐利交作﹐四肢厥冷﹐頭目眩暈﹐或復發熱。兼治老人胃寒﹐大便反祕﹔妊娠惡阻﹐全不納食。

硫黃﹝不拘多少﹐豬髒內縛兩頭﹐以米泔﹑酒﹑童子小便各一碗﹐煮幹一半取出洗斷穢气﹐控幹秤﹐十兩﹞半夏﹝湯洗去滑秤﹐五兩﹞白茯苓人參﹝各一兩﹞石膏﹝一分﹐﹐一法同硫黃煮﹞上爲末﹐生薑自然汁釋炊餅糊爲丸﹐如梧子大。每服五十丸至百丸﹐空腹米湯入少生薑汁下。

卷之十一霍亂內因證治

眞珠散

治喜怒不常﹐憂思兼並﹐致髒气鬱結﹐畱積涎飲﹐胸腹滿悶﹐或復痛﹐憎寒發熱﹐吐利交作。

附子﹝一个﹐一生一炮﹐各去皮臍﹞半夏﹝湯二十一次洗去滑﹐一兩半﹞滑石成煉鐘乳﹝各半兩﹞辰砂﹝三分﹐別研﹞上爲末。每服二錢﹐水二盞﹐姜七片﹐藿香兩三葉﹐蜜半匙﹐煎七分﹐食前冷服。小便不利﹐加木通﹑茅根煎。

卷之十一

不內外因證治

諸飽食膾炙﹐恣飧乳酪﹐水陸珍品﹐脯醢雜淆﹐快飲寒漿﹐彊進旨酒﹐耽縱情欲不節﹐以胃爲五臟海﹐因脾气以營運﹐胃旣脹﹐脾臟停凝﹐髒气不行﹐必致郁發﹐遂成吐利﹐當從不內外因治之。

卷之十一不內外因證治

紅丸子

治脾胃虛冷﹐飲食不節﹐宿食畱飲﹐聚癖腸胃﹐或因气不調﹐衝冒寒濕﹐忽作霍亂﹐吐利並作﹐心腹絞痛﹐腸胃纏刺﹐疲不勝。

蓬術﹝銼﹞三稜﹝銼﹐各二兩﹐同以米醋煮一伏時﹞胡椒﹝一兩﹞靑皮﹝三兩﹐炒﹞阿魏﹝一分﹞

上爲末﹐醋化阿魏﹐入陳米粉爲糊丸﹐如梧子大﹐礬朱爲衣。每服一百丸至二百丸﹐煎生薑甘艸湯下。

卷之十一不內外因證治

胡椒湯

治霍亂吐利爲佳。

胡椒﹝七粒﹞綠豆﹝三七粒﹞

上爲末。煎木瓜湯調下。

訶子散

治老幼霍亂吐利﹐一服取效。﹝方見九痛門﹞

卷之十一

霍亂凡例

轉筋者﹐以陽明養宗筋﹐屬胃與大腸﹐令暴下暴吐﹐津液頓亡﹐外傷四气﹐內積七情﹐飲食甜膩﹐攻閉諸脈﹐枯削於筋﹐宗筋失養﹐必致攣急﹐甚則卵縮舌捲﹐爲難治。

卷之十一霍亂凡例

木瓜湯

治霍亂吐下不已﹐舉體轉筋﹐入腹則悶絕。

木瓜幹﹝一兩﹞吳茱萸﹝半兩﹐湯七次﹞茴香﹝一分﹞甘艸﹝炙﹐一錢﹞上爲銼散。每服四大錢﹐水一盞半﹐姜三片﹐紫蘇十葉﹐煎七分﹐去滓﹐食前服。

煩渴者﹐以陰陽反戾﹐淸濁相干﹐淸气幹濁﹐水與谷並﹐小便祕澀﹐旣走津液﹐腎必枯燥﹐引水自救﹐煩渴必矣。

卷之十一霍亂凡例

茯苓澤瀉湯

治霍亂吐利後﹐煩渴欲飲水。

茯苓﹝八兩﹞澤瀉﹝四兩﹞甘艸﹝炙﹐二兩﹞桂心﹝二兩﹞白術﹝三兩﹞

上爲銼散。每服四大錢﹐水一盞﹐姜三片﹐煎七分﹐去滓﹐食前服。一方有小麥五兩。

卷之十一霍亂凡例

水浸丹

治伏暑傷冷﹐冷熱不調﹐霍亂吐利﹐口漧煩渴。

黃丹﹝一兩一分﹐炒﹞巴豆﹝二十五个﹐去皮心﹞上同研勻﹐用黃蠟熔作汁和爲丸﹐如梧子大。每服五丸﹐以水浸少頃﹐別以新汲水吞下﹐不以時候。

幹霍亂者﹐忽然心腹脹滿﹐絞刺痛疼﹐蠱毒煩冤﹐欲吐不吐﹐欲利不利﹐狀若神靈所附﹐頃刻之間﹐便致悶絕。亦涉三因﹐或髒虛﹐或腸胃素實﹐故吐利不行。

卷之十一霍亂凡例

鹽湯

治幹霍亂及蠱毒﹐宿食不消﹐積冷﹐心腹煩滿﹐鬼气。

至咸鹽湯三升﹐熱飲一升﹐刺口﹐令吐宿食使盡﹔不吐更服﹐吐訖復飲﹐三吐乃止。

此法大勝諸治﹐俗人以爲田舍淺近﹐鄙而不用﹐守死而已﹐凡有此病﹐卽先用之。

卷之十一

嘔吐敍論

嘔吐𨿽本於胃﹐然所因亦多端﹐故有寒熱飲食血气之不同﹐皆使人嘔吐。據論云﹕寒气在上﹐憂气在下﹐二气並爭﹐但出不入。此亦一塗﹐未爲盡論。且如气屬內因﹐則有七種不同﹔寒涉外因﹐則六淫分異﹐皆作逆﹐但郁於胃則致嘔﹐豈拘於憂气而已。況有宿食不消﹐中滿溢出﹐五飲聚結﹐隨气番吐﹐痼冷積熱﹐及瘀血凝閉﹐更有三焦漏气走哺﹐吐利泄血﹐皆有此證﹐不可不詳辧也。

卷之十一

寒嘔證治

病者胃中寒﹐心下淡淡﹐四肢厥冷﹐食旣嘔吐﹐名曰寒嘔。或因傷食多﹐致傷胃气﹔或因病曾經汗下﹐致胃气虛冷之所爲也。

卷之十一寒嘔證治

四逆湯

治寒嘔脈弱﹐小便復利﹐身有微熱。見厥者難治。

甘艸﹝一錢﹐炙﹞漧薑﹝三錢三字﹞附子﹝六錢重﹐生去皮臍﹞上爲銼散。每服三錢重﹐水二盞﹐煎七分﹐去滓﹐食前溫服。

卷之十一寒嘔證治

生硫黃丸

治同前。

硫黃﹝不拘多少﹞

上一味﹐以柳木槌研細﹐生薑汁釋炊餅糊爲丸﹐如梧子大。每服五十丸﹐米湯下﹐食前。

靈液丹治胃中虛寒﹐聚積痰飲﹐食飲不化﹐噫醋停酸﹐大便反堅﹐心胸脹滿﹐惡聞食气﹔婦人妊娠惡阻﹐嘔吐不納食者。

硫黃﹝打碎﹞附子﹝去皮臍﹐切如綠豆大﹐各一兩﹞綠豆﹝四兩﹐用水一碗煮幹﹐焙﹞上爲末﹐生薑自然汁煮麵糊爲丸﹐如梧子大。每服五十丸﹐米湯下﹐食前服。

卷之十一

熱嘔證治

病者胃中挾熱煩躁﹐聚結涎沫﹐食入卽吐﹐名曰熱嘔。或因胃熱伏暑﹐及傷寒伏熱不解﹐濕疸之類﹐皆熱之所爲也。

小柴胡湯

治熱嘔。﹝方見傷寒門﹞治法曰﹕病者常發汗﹐令陽微﹐膈气虛﹐脈乃數﹐數爲客熱﹐不能消穀﹐胃中虛冷﹐故吐。當作寒嘔治之﹐不可用此。

卷之十一

痰嘔證治

病者素盛今瘦﹐腸中瀝瀝有聲﹐食入卽嘔﹐食與飲並出﹐名曰痰嘔。或因气郁﹐涎結於胃口﹔或因酒食甜冷﹐聚飲之所爲也。

卷之十一痰嘔證治

大半夏湯

治心气不行﹐郁生涎飲﹐聚結不散﹐心下痞硬﹐腸中瀝瀝有聲﹐食入卽吐。

半夏﹝二兩﹐湯洗十次完用﹞人參﹝三錢三字﹐切﹞上分四服。每服水三盞﹐蜜二錢重﹐和水揚令勻﹐入藥煎至六分﹐去滓溫服。一法有生薑七片。治法曰﹕嘔家先渴﹐今反不渴者﹐以心下有支飲故也。治屬支飲。

茯苓澤瀉湯

治同前。﹝方見霍亂門﹞

卷之十一

食嘔證治

病者胸腹脹悶﹐四肢厥冷﹐惡聞食臭﹐食入卽嘔。朝食暮吐﹐暮食朝吐﹐名曰食嘔。此由飲食傷脾﹐宿谷不化之所爲也。

卷之十一食嘔證治

大養胃湯

治飲食傷脾﹐宿谷不化﹐朝食暮吐﹐暮食朝吐﹐上气復熱﹐四肢冷痺﹐三焦不調﹔及胃虛寒气在上﹐憂气在下﹐二气並爭﹐但出不入﹐嘔不得食。

濃朴﹝去皮﹞生薑﹝各二兩﹞肥棗﹝三兩﹐銼﹐同上三味炒﹞白術山藥﹝炒﹞人參川芎橘皮當歸五味子藿香甘艸﹝炙﹞枇杷葉﹝刷毛﹐姜炙﹞黃﹝各一兩﹞

上爲銼散。每服四錢﹐水一盞半﹐姜三片﹐棗一个﹐煎七分﹐去滓﹐空腹服﹔或爲細末﹐米湯調下亦快。

卷之十一食嘔證治

治中湯

治同前。兼治中寒﹐飲食不化﹐吞酸﹐食則膨亨﹐脹滿嘔逆。

人參白術漧薑﹝炮﹞甘艸﹝炙﹞靑皮陳皮﹝各等分﹞

上爲銼散。每服四大錢﹐水一盞半﹐煎七分﹐去滓。大便祕﹐入大黃棋子大兩枚。

卷之十一

血嘔證治

病者心下滿﹐食入卽嘔﹐血隨食出﹐名曰血嘔。此由瘀蓄冷血﹐聚積胃口之所爲也。

卷之十一血嘔證治

茯苓湯

治憂怒兼並﹐气攻血溢﹐停畱胃管﹐噯聞血腥﹐嘔吐食飲﹔及妊娠中脘宿冷﹐冷血侵脾﹐惡聞食气﹐病名惡阻。

半夏﹝三兩﹐湯洗十次﹞茯苓熟地黃﹝各一兩八錢﹞橘皮細辛人參芍藥川芎旋復花桔梗甘艸﹝炙﹐各一兩二錢﹞上爲銼散。每服四大錢﹐水二盞﹐姜七片﹐煎七分﹐去滓﹐空腹服。有客熱煩渴口瘡者﹐去橘皮﹑細辛﹐加前胡﹑知母﹔腸冷下利者﹐去地黃﹐入桂心炒﹔胃中虛熱﹐大便祕﹐小便澀﹐去地黃﹐加大黃一兩八錢﹑黃芩六錢。

卷之十一血嘔證治

當歸湯

治三焦虛損﹐或上下發﹐泄吐唾血﹐皆從三焦起﹐或因熱損發﹐或因酒發﹐悉主之。

當歸漧薑﹝炮﹞熟地黃柏皮小薊羚羊角﹝鎊﹞阿膠﹝炒﹐各三錢三字白術芍藥﹝各半兩﹞黃芩甘艸﹝炙﹐各一分﹞上爲銼散。每服三錢﹐水二盞﹐竹茹一塊如指大﹐煎至八分﹐去滓﹐入伏龍肝半錢匕﹑頭髮灰半錢匕﹑蒲黃半錢匕﹐又煎至七分﹐不以時候服。

卷之十一

气嘔證治

病者心膈脹滿﹐气逆於胸間﹐食入卽嘔﹐嘔盡卻快﹐名曰气嘔。胃者﹐足陽明﹐合榮於足﹐今隨气上逆﹐結於胃口﹐故生嘔病也。

卷之十一气嘔證治

茱萸人參湯

治气嘔胸滿﹐不納食﹐嘔吐涎沫﹐頭疼。

吳茱萸﹝湯洗數次﹐五兩﹞人參﹝三兩﹞

上爲銼散。每服四大錢﹐水一盞半﹐姜五片﹐棗三枚﹐煎七分﹐去滓﹐不以時服。

卷之十一气嘔證治

藿香湯

治心下虛滿﹐飲食不入﹐時時嘔吐﹐短气﹔或大病將理不復﹐胃气無以養﹐日漸羸弱。

藿香人參桂心桔梗木香白術﹝各半兩﹞茯苓﹝半兩﹞枇杷葉﹝十片﹐去毛﹞半夏﹝一兩﹐湯洗用薑汁制﹞上爲銼散。每服五錢﹐水二盞﹐入炒姜絲一分﹐煎七分﹐去滓﹐食前服。

卷之十一

漏气證治

病者身背皆熱﹐肘臂攣痛﹐其气不續﹐膈間厭悶﹐食入﹐則先吐而後下﹐名曰漏气。此因上焦傷風﹐開其腠理﹐上焦之气﹐剽悍滑疾﹐遇開卽出﹐經气失道﹐邪气內著﹐故有是證。

卷之十一漏气證治

麥門冬湯

治上焦伏熱﹐腹滿不欲食﹐食入胃未定﹐汗出﹐身背皆熱﹔或食入﹐先吐而後下﹐名曰漏气。

麥門冬﹝去心﹞生蘆根竹茹白術﹝各五兩﹞甘艸﹝炙﹞茯苓﹝各二兩﹞橘皮人參葳蕤﹝各三兩﹞

上爲銼散。每服四大錢﹐水一盞半﹐姜五片﹐陳米一撮﹐煎七分﹐去滓熱服。

卷之十一

走哺證治

病者下焦實熱﹐大小便不通﹐气逆不續﹐嘔逆不禁﹐名曰走哺。此下焦气﹐起於胃下口﹐別入回腸﹐注於膀胱﹐並與胃傳糟粕而下大腸﹐令大小便不通﹐故知下焦實熱之所爲也。

卷之十一走哺證治

人參湯

治下焦伏熱﹐气逆不續﹐大小便不通﹐嘔吐不禁﹐名曰走哺。

人參葳蕤黃芩知母茯苓﹝各三錢﹞白術橘皮生蘆根梔子仁﹝各半兩﹞石膏﹝﹐一兩﹞

上爲銼散。每服四錢﹐水一盞半﹐煎七分﹐去滓溫服。

卷之十一走哺證治

濃朴湯

治漧嘔﹐嘔而不逆﹐熱少冷多﹐好唾白沫淸涎﹐噫气吞酸﹐此由上焦閉塞。

濃朴﹝姜制﹞白茯苓川芎白術玄參吳茱萸﹝湯洗﹐各半兩﹞桔梗附子﹝炮去皮臍﹞人參橘皮﹝各三錢三字﹞

上爲銼散。每服四大錢﹐水一盞半﹐姜五片﹐煎七分﹐去滓溫服。

卷之十一走哺證治

三物豬苓散

治嘔吐病在膈上﹔思水者﹐是欲解也。

豬苓﹝去皮﹞白茯苓白術﹝各等分﹞

上三味﹐末之。飲服方寸匕。

卷之十一

凡例

凡先嘔卻渴者﹐此爲欲解﹔先渴卻漚者﹐爲水停心﹐此屬飲家。又傷寒瘥後﹐餘熱在胃嘔者﹐根據傷寒後證治之﹔若腳弱脾疼而嘔者﹐此香港腳內攻﹐宜急根據香港腳門治之﹔更有婦人懷娠惡阻嘔吐﹐亦各從其門類。或中毒而嘔﹐以解毒藥解之﹔酒家嘔吐﹐當以解醒藥解之。其如三焦漏气走哺嘔吐﹐則見上門﹔泄利﹐則見下利門﹐各從其類也。然嘔不得輕用利藥﹐惟腹滿﹐則視其前後何部不利﹐利之卽愈。

卷之十一

噦逆論證

噦者﹐咳逆也﹐古方則謂之噦。凡吐利後﹐多作噦。大率胃實卽噫﹐胃虛則噦﹐此由胃中虛﹐膈上熱﹐故噦。或至八九聲相連﹐收气不回﹐至於驚人者。若傷寒久病﹐得此甚惡﹐《內經》所謂壞府者是也。楊上善釋云﹕津泄者﹐知鹽器之漏﹔聲嘶者﹐知琴弦之絕﹔葉落者﹐知槁木之摧。舉此三物衰壞之微以比噦﹐故知是病深之候也。亦有噦而心下堅痞眩悸者﹐以膈間有痰水所爲﹐其他病則各有治法。

卷之十一噦治法

橘皮竹茹湯

治咳逆嘔噦﹐胃中虛冷﹐每一噦至八九聲相連﹐收气不回﹐至於驚人。

橘皮﹝二兩﹞人參﹝一兩﹞甘艸﹝炙﹐半兩﹞上爲銼散。每服四錢﹐水一盞半﹐竹茹一小塊﹐姜五片﹐棗二个﹐煎七分﹐去滓﹐不以時服。

卷之十一噦治法

羌活散

止咳逆。

羌活附子﹝炮去皮臍﹞茴香﹝炒﹐各半兩﹞木香漧薑﹝炮﹞丁香﹝各一兩﹞

上爲末。每服二錢﹐水七分盞﹐鹽少許﹐煎數沸﹐空腹服。

卷之十一噦治法

丁香散

治咳逆噎汗。

丁香柿蒂﹝各一錢﹞甘艸﹝炙﹞良姜﹝各半錢﹞

上爲末。用熱湯點二錢﹐乘熱服﹐不以時。

又一方產後咳逆。﹝方見婦人門﹞

卷之十一

醋咽證治

夫中脘有飲則嘈﹐有宿食則酸﹐食後噫醋吞酸﹐皆宿食證﹐俗謂之咽酸是也。

卷之十一醋咽證治

曲術丸

治中脘有宿食畱飲﹐酸蜇心痛﹐口吐淸水﹐噯宿腐气者。

神曲﹝炒﹐三兩﹞蒼術﹝泔浸三宿﹐洗淨﹐曬漧炒﹐一兩半﹞陳皮﹝一兩﹞上爲末﹐生薑汁別煮神曲末糊爲丸﹐如梧子大。每服三五十丸﹐姜湯下﹐不以時服。

卷之十一醋咽證治

五百丸

治宿食畱飲﹐聚積中脘﹐噫臭吞酸﹐心腹疼痛。並療中虛積聚﹐及臟腑飧泄﹐赤白痢下。

丁香巴豆﹝去皮別研﹞縮砂仁胡椒烏梅﹝去核﹞上件各一百个﹐爲細末﹐炊餅糊爲丸﹐如綠豆大。每服五七丸﹐熟水下﹐食後臨臥服。

卷之十一

KT气敍論

夫谷飪之邪﹐從口入者﹐宿食也。蓋五味入口﹐所以滋養五臟﹐得之則生﹐不得則死﹐傷之則反爲生害﹐所以宿食爲雜病之先。若五臟不平﹐食不輸化﹐血凝气滯﹐羣證蜂起﹐皆宿食所爲也。治之﹐當量其臟腑虛實淺深爲治﹔《養生方》戒不得用巴豆﹐令服靑木香丸﹔如有食癖﹐非巴豆不克﹐所謂擾乎可擾﹐擾亦無擾。木香丸用牽牛﹐牽牛最瀉人腎﹐不徒不能消食積﹐而又害於元精﹐識者知之。其病頭痛﹐惡風憎寒﹐心腹脹滿﹐下利﹐不欲食﹐吞酸﹐噫宿腐气。若胃實熱﹐食反畱滯﹐其脈數而滑﹐宜下之愈﹔若脾虛﹐其脈浮大﹐按之反澀﹐尺中亦微澀﹐宜溫藥消導。

卷之十一穀气治法

如神木香丸

治穀气聚結瘕﹐胸脇悶痛﹐或吐酸水﹐食後噫作生熟气﹐腹脹泄瀉﹐及四肢浮腫。

木香砂﹝滴淋控幹﹞蓬術﹝炮﹞胡椒半夏﹝漿水煮﹞漧漆﹝炒大煙盡﹐各半兩﹞縮砂仁桂心靑皮﹝各三兩﹞附子﹝炮去皮臍﹞三稜﹝醋煮一宿﹐各一兩﹞白姜﹝炮﹐一兩﹞上爲末﹐蜜丸﹐如梧子大。每服三五十丸﹐生薑橘皮湯下﹐空心服。

卷之十一穀气治法

感應丸﹝太乙神明再造﹞

治虛中積冷﹐气弱有傷﹐不能傳化﹐心下堅滿﹐兩脇膨脹﹐心腹疼痛﹐噫宿腐气﹔及霍亂吐瀉﹐或復遲澀﹐久利赤白﹐膿血相雜﹐米穀不消﹐久病形羸﹐面黃口淡﹐不能飲食。

肉豆蔻川姜﹝炮﹞百艸霜﹝各二兩﹞木香﹝一兩半﹞蓽澄茄京三稜﹝炮﹐各一兩﹞巴豆﹝一百粒﹐去皮心﹐別研﹞杏仁﹝一百粒﹐去皮尖﹐別研﹞酒蠟﹝四兩﹞油﹝一兩﹞丁香﹝一兩﹞

上除巴豆﹑杏仁外﹐並爲細末﹐次下巴豆﹑杏仁等和勻﹐先將油煎蠟令熔化﹐傾在藥末內﹐和成劑﹐入臼內杵千餘下﹐旋丸﹐如綠豆大。每服三五丸﹐熟水吞下﹐食後臨臥服﹔小兒﹐如黍米大二三丸。

卷之十一

泄瀉敍論

方書所載瀉利﹐與《經》中所謂洞泄﹑飧泄﹑溏泄﹑溢泄﹑濡泄﹑水谷注下等其實一也﹐仍所因有內外不內外差殊耳。《經》云﹕寒甚爲泄﹔春傷風﹐夏飧泄。論云﹕熱濕之气﹐久客腸胃﹐滑而利下﹐皆外所因。喜則散﹐怒則激﹐憂則聚﹐驚則動﹐髒气隔絕﹐精神奪散﹐必致溏泄﹐皆內所因。其如飲食生冷﹐勞逸所傷﹐此不內外因。以此類推﹐隨證主治﹐則不失其病源也。

卷之十一虛寒泄瀉治法

桂香丸

治臟腑虛﹐爲風濕寒所搏﹐冷滑注下不禁﹐老人虛人危篤累效。

附子﹝炮去皮臍﹞肉豆蔻﹝炮﹞白茯苓﹝各一兩﹞桂心白姜﹝炮﹞木香﹝炮﹐各半兩﹞丁香﹝一分﹞

上爲末﹐糊丸﹐如梧子大。米湯下五十丸﹐空腹服。

卷之十一虛寒泄瀉治法

香朴丸

治腸胃虛冷﹐泄瀉注下無度﹐脾虛气閉﹐不進飲食。

濃朴﹝五兩﹐薑汁制炒﹞白術﹝三兩﹞茴香﹝炒﹞陳皮﹝各三兩﹞訶子﹝炮去核﹞赤石脂﹝﹐各一兩半﹞上爲末﹐麵糊丸﹐如梧子大。空服米湯下五十丸。常服暖腸胃。

卷之十一虛寒泄瀉治法

建脾丸

治虛勞羸瘦﹐身重胃冷﹐飲食不消﹐泄瀉不止﹐或作滯下﹐久變五色穢臭。

鐘乳粉赤石脂﹝﹐各一兩半﹞枯礬漧薑﹝炮﹞蓯蓉﹝酒浸﹞石斛﹝酒浸﹞五味子桂心澤瀉桑生寄生遠志﹝去心炒﹞人參柏子仁當歸酸石橊皮龍骨﹝﹞天雄﹝炮去皮臍﹞牡蠣粉白頭翁﹝去苗﹞甘艸﹝炙﹐各一兩﹞上爲末﹐蜜丸﹐梧子大。米湯下三十丸﹐空腹服。

卷之十一虛寒泄瀉治法

豆蔻分气飲

治臟腑虛寒﹐泄瀉瘦極﹔及婦人產後洞泄危篤者。

藿香葉艸豆蔻仁靑皮﹝各四兩﹞甘艸﹝炙﹞丁香﹝各半兩﹞肉豆蔻﹝炮﹐十兩﹞烏梅﹝五十个﹐去仁﹞上銼散。每服四錢﹐水二盞﹐糯米一撮﹐煎七分﹐去滓﹐空腹服。

卷之十一虛寒泄瀉治法

羊肉扶羸丸

治脾胃不和﹐不進飲食﹐臟腑虛滑。老人虛人﹐尢宜服之。

精羊肉﹝一斤半﹐微斷血脈﹐焙榦取末四兩﹞白姜﹝炮﹐一兩﹞川椒﹝去目﹐炒出汗﹞肉豆蔻﹝煨﹐各一兩﹞木香﹝一分﹞附子﹝炮去皮臍﹞神曲﹝炒﹐各半兩﹞上爲末﹐煮粟米飲爲丸﹐如梧子大。食前米湯下五十丸。

卷之十一虛寒泄瀉治法

川椒丸

治髒虛﹐泄瀉無度。

黃連﹝炒﹞烏梅肉當歸川椒﹝炒出汗﹞桂心漧薑﹝炮﹐各等分﹞上爲末﹐糊丸﹐梧子大。每服三五十丸﹐米湯空腹服。

卷之十一

實熱泄瀉治法

小承气湯

治下利譫語者﹐有燥屎故也﹝方見傷寒門﹞。夫泄瀉卻用大黃者﹐乃通因通用也。非大實熱﹐勿輕用之。

卷之十一冷熱泄瀉治法

《博濟》香姜散

治久患脾泄瀉。

生薑﹝四兩﹞黃連﹝一兩﹞

上皆銼如豆大﹐一處慢火炒令姜焦赤﹐去姜﹐碾黃連爲細末。每服二錢﹐空腹臘茶淸調下﹔或將姜爲末﹐米飲調﹐治白痢亦效。

卷之十一冷熱泄瀉治法

建脾散

治五泄﹐或靑白五色雜下﹐休作無時。

烏頭﹝炮去皮尖﹐三分﹞濃朴﹝去皮銼﹐姜制炒﹞甘艸﹝炙﹞漧薑﹝炮﹐各一分﹞上爲末。每服二錢﹐水一盞﹐姜三片﹐煎七分﹐熱服。

卷之十一冷熱泄瀉治法

止瀉如神丸

川烏頭﹝四兩﹐米泔浸軟﹐去皮切片﹐用鹽四兩炒黃﹐去鹽不用﹞半夏﹝湯洗七次去滑﹞蒼術﹝各半斤﹐米泔浸淨洗﹞上爲末﹐薑汁糊爲丸﹐梧子大。空腹米湯下五六十丸。

卷之十一冷熱泄瀉治法

戊己丸

治脾胃受濕﹐泄利不止﹔及米谷不化﹐小兒疳痢﹐並宜服之。

黃連吳茱萸﹝湯洗﹞白芍藥﹝各等分﹞

上三味﹐同炒爲細末﹐米糊丸﹐如梧子大。每服三五十丸﹐米湯空腹下﹔小兒量與之。

卷之十一冷熱泄瀉治法

補脾散

治脾泄不止﹐食積不消﹐瘕塊結﹐大腸滑泄﹐髒毒下利﹐腹痛腸鳴。

麥﹝炒﹐三兩﹞神曲﹝炒﹐二兩﹞茴香﹝炒﹞艸果﹝逐个用面裹煨熟﹞濃朴﹝制﹞漧薑﹝炮﹞陳皮﹝各一兩﹞木香﹝生﹐半兩﹞甘艸﹝炙﹐半兩﹞上爲末。脾泄瀉﹐訶子湯入鹽調下二錢﹔脾虛腸鳴﹐气不和﹐瀉不止﹐炒姜酒調下。常服鹽湯點﹐空心食前服。

卷之十一

料簡

凡治瀉須理中焦﹐如理中湯丸等是也﹔次卽分利水谷﹐如五苓散等是也。治中不效﹐然後斷下﹐卽用禹餘糧赤石脂等是也。玉機眞髒論云﹕五虛死。謂脈細﹐皮寒﹐少气﹐前後泄利﹐飲食不入﹐得此必死。其有生者﹐漿粥入胃泄注止﹐則活也。又《金匱》云﹕六腑气絕於外者﹐手足寒﹐上气腳縮﹔五臟气絕於內者﹐下利不禁﹐甚者手足不仁。脈沈弦者爲下重﹐脈大者爲未止。泄利手足厥冷﹐無脈﹐灸之不溫﹐脈不還﹐微喘者死。有微熱而渴﹐自汗﹐脈或微弦數弱﹐法並當自愈。或脈沈遲而面少赤﹐身微熱﹐鬱冒汗出而解﹐必微厥﹐所以然者﹐以其面戴陽﹐下虛故也。泄利後﹐腹脹滿﹐身體疼痛者﹐先溫其裏﹐宜四逆湯﹔後攻其表﹐宜桂枝湯。上件《金匱》節文﹐𨿽於三因不甚分明﹐其脈不可不究。卽用四逆治傷寒﹐不妨用桂枝加附子治傷風﹐術附加桂治傷濕﹐五苓散治傷暑﹐皆可類推。又古方泄利與滯下﹐共爲一門﹐《千金》又以宿食不消﹐在熱利類﹐門類混濫﹐後學難明﹐不可甄別也。

卷之十二

滯下敍論

《經》中所載﹐有血溢﹑血泄﹑血便﹑注下﹐古方則有淸濃血及泄下﹐近世並爲痢疾﹐其實一也。但以寒﹑熱﹑疳﹑蠱﹐分爲四門﹐未爲至當。且疳蝕瘡膿﹐中蠱下血﹐與利膿血﹐證狀大別。疳蝕𨿽下赤白﹐當在疳濕瘡門﹔蠱利淸血﹐當在中毒蠱門。今之滯下赤白者至多﹐皆是冷熱相搏﹐非干疳濕蝕瘡類﹔下利淸血亦多﹐與中蠱毒者大異。臨視須詳﹐不可道聽﹐治法差互﹐立見夭傷﹐勉之勉之。

卷之十二

滯下三因證治

病者滯下﹐人皆知赤爲熱﹐白爲寒﹐而獨不知純下淸血爲風﹐下如豆羹汁爲濕。夫六气之傷人﹐初無輕重﹐以暑熱一气﹐燥濕同源﹐收而爲四﹐則寒熱風濕﹐不可偏廢。古方云﹕風停於膚腠後﹐乘虛入客腸胃﹐或下瘀血﹐或下鮮血﹐注下無度﹐濕毒下如豆羹汁﹐皆外所因之明文也。古方有五泄﹐因髒气鬱結﹐隨其所發﹐便利膿血﹐作靑黃赤白黑之不同者﹐卽內所因也。又飲服冷熱酒醴醯醢﹐縱情恣欲﹐房室勞逸﹐致損精血﹐腸胃枯澀﹐久積冷熱﹐遂成毒痢﹐皆不內外因。治之﹐先推其歲運以平其外﹐察其鬱結以調其內﹐審其所傷以治不內外﹐使條然明白﹐不至妄投也。

卷之十二滯下三因證治

白頭翁湯

治熱痢﹐滯下下血﹐連月不瘥。

白頭翁﹝二兩﹞黃連柏皮秦皮﹝各二兩﹞

上爲銼散。每服四大錢﹐水一盞半﹐煎七分﹐去滓服。

卷之十二滯下三因證治

桃花丸

治冷痢腹痛﹐下如魚腦白物。

赤石脂﹝﹞漧薑﹝炮﹐等分﹞上爲末﹐蒸餅糊丸。米飲下三五十丸。

卷之十二滯下三因證治

胃風湯

治風冷乘虛﹐入客腸胃﹐水谷不化﹐泄瀉注下﹐腹脇虛滿﹐腸鳴痛﹔及腸胃濕毒﹐下如豆汁﹐或下瘀血﹐日夜無度﹐並宜服之。﹝方見失血門風痢下血證﹞

卷之十二滯下三因證治

露宿湯

治風痢純下淸血。

杏仁﹝七粒﹐去皮尖﹞若木瘡﹝一掌大﹞烏梅﹝兩个﹞艸果﹝一个﹞酸石橊皮﹝半个﹞靑皮﹝兩个﹞

甘艸﹝二寸﹞

上爲銼散﹐作一劑。水二碗﹐生薑三片﹐煎七分碗﹐露星宿﹐次早空心服。

卷之十二滯下三因證治

苦散

治脾受濕气﹐泄利不止﹐米谷不化。

黃連﹝去須﹐銼如豆﹞吳茱萸白芍藥﹝銼如豆﹐各二兩﹐同炒令赤色﹞上爲末。每服二錢﹐水一盞﹐煎至七分﹐溫服。

卷之十二滯下三因證治

駐車丸

治冷熱下痢腸滑﹐赤白如魚腦﹐日夜無度﹐腹痛不可忍者。

黃連﹝六兩﹞阿膠﹝麩炒﹞當歸﹝各三兩﹞漧薑﹝炮﹐二兩﹞上爲末﹐醋煮米糊爲丸﹐如梧子大。米飲下五十丸至一百丸。

卷之十二滯下三因證治

萬金散

治冷熱痢。

罌粟殼﹝一兩﹐赤用蜜炙﹐白不炙﹐赤白雜半生半炙﹞橘皮甘艸﹝並如上法﹐各一兩﹞上爲銼散。每服四錢﹐以百沸湯七分盞﹐急用盞蓋之﹐候溫澄淸者服。血痢﹐入烏梅一个。罌粟殼﹐《本艸》不說治痢﹐近用之極效﹐其功不下地楡﹑黃柏﹑秦皮﹐但性緊澀﹐服之則嘔﹐不可不知。

卷之十二滯下三因證治

固腸湯

治腸虛下痢﹐赤白頻並﹐日久無度﹐老幼產婦﹐俱可服之。

罌粟殼﹝三兩﹐醋浸炙稍黃﹞枳殼﹝麩炒去瓤﹞白芍藥﹝各二兩﹞橘紅當歸甘艸﹝炙﹐各一兩﹞訶子﹝煨去核﹞木香﹝煨﹞人參白姜﹝炮﹐各半兩﹞上爲銼散。每服四錢﹐水一盞半﹐煎七分﹐去滓﹐食前服。

卷之十二滯下三因證治

三聖丸

治下痢赤白﹐日夜無度﹔及泄瀉注下。

柏皮﹝大濃者﹐去粗皮切﹞大蒜﹝細切研﹞罌粟殼﹝去瓣細切﹐各等分﹞上三物﹐一處搗篩過﹐粗者更搗﹐同淹一宿﹐次日慢火炒香熟﹐亦旋篩取細者﹐余更炒﹐不爾﹐則細者焦﹐碾爲末﹐粟米飲糊丸﹐如梧子大。每服五十丸﹐米湯下。

卷之十二滯下三因證治

斷下湯

治下痢赤白﹐無問久近長幼﹐皆可服。

罌粟殼﹝炙﹐十四个﹐去瓣﹞艸果﹝一个﹐不去皮炒﹞白術﹝一錢﹞甘艸﹝炙﹐半錢﹞茯苓﹝一錢﹞上爲銼散。作一劑﹐水一大碗﹐姜七片﹐棗七个﹐煎至一大盞﹐分二服﹐空腹。或下純赤﹐加黑豆二十七粒﹔白則加炮漧薑一錢。

卷之十二滯下三因證治

濃腸湯

治下痢赤白罌粟殼﹝八兩﹐銼炒﹞地楡﹝六兩﹞白術紫蘇葉木瓜幹﹝各二兩﹞

上爲銼散。每服四錢﹐水盞半﹐姜七片﹐棗二个﹐煎七分﹐去滓﹐空腹服。

卷之十二滯下三因證治

水煮木香丸

治腸胃虛弱﹐風濕進襲﹐泄瀉水谷﹐滯下膿血﹐刺疼痛﹐裏急後重﹐日夜無度。

當歸﹝洗﹞芍藥甘艸﹝炙﹞訶子﹝去核﹐各半兩﹞濃朴﹝去粗皮﹐切﹐姜制﹞靑皮陳皮﹝各一兩﹞縮砂仁木香﹝炮﹐各一分﹞罌粟殼﹝切醋淹炒﹐五兩﹞上爲末﹐蜜丸一兩作五丸。每服一丸﹐水一盞﹐煎七分﹐食前溫服。

卷之十二

料簡

凡血得熱則淖溢﹐故鮮﹔得寒則凝泣﹐故瘀。當審其風熱風冷二證﹐與蠱利大別﹐外有血痔﹑血枯﹑內衄﹑酒利﹑肺疽﹑腸胃蓄瘀﹑遠近血等﹐各有門類﹐不可混雜。古方云﹕積冷積熱﹐及水谷實而下利者﹐並以大黃湯下之。《養生方》亦云﹕大則疏滌之。更不知有寒熱風濕虛實之不同﹐後人尋卽妄用﹐被害者多矣。吁﹐可傷哉。

卷之十二

祕結證治

夫胃﹑大小腸﹑膀胱者﹐倉廩之本﹐營之居也﹐名曰器﹐能化糟粕轉味入出者也。人或傷於風寒暑濕﹐熱盛﹐發汗利小便﹐走枯津液﹐致腸胃燥澀﹐祕塞不通﹐皆外所因﹔或髒气不平﹐陰陽關格﹐亦使人大便不通﹐名曰髒結﹐背內所因﹔或飲食燥熱而成熱中﹐胃气彊澀﹐大便堅祕﹐小便頻數﹐謂之脾約﹐屬不內外因。旣涉三因﹐亦當隨其所因而治之﹐燥則潤之﹐澀則滑之﹐祕則通之﹐約則緩之﹐各有成法。

卷之十二祕結證治

神功丸

治气壅風盛﹐大便祕澀﹐後重疼痛﹐煩悶。此藥當量虛實加減。

大黃﹝四兩﹐麩煨﹐蒸亦可﹞人參﹝二兩﹞訶子皮﹝四兩﹞麻仁﹝二兩﹐別研﹞上爲細末﹐煉蜜丸﹐梧子大。每服二十丸﹐溫湯﹑溫酒﹑米飲皆可下﹐食後臨臥服。

卷之十二祕結證治

麻子仁丸

治趺陽脈浮而澀﹐浮則胃气彊﹐澀則小便數﹐浮澀相搏﹐大便則堅﹐其脾爲約﹐大便堅﹐小便利而不渴。

麻子仁﹝五兩﹐研﹞芍藥枳實﹝麩炒﹐各八兩﹞大黃﹝蒸﹐一斤﹞濃朴﹝姜制炒﹐半兩﹞杏仁﹝去皮尖炒﹐別研﹐五兩半﹞

上爲末﹐煉蜜丸﹐如梧子大。每服二十丸﹐溫水下﹔未知﹐加五十丸。一法﹐麻仁一兩半﹑杏仁三分﹑大黃一兩﹐枳實﹑芍藥﹑濃朴各半兩。此根據《局方》出。本是漢方﹐合用大黃﹑枳實一斤﹐正得今二兩﹐濃朴當用四兩﹐杏仁當用六錢一字﹐麻仁一兩二錢半﹐芍藥一兩﹐乃均制合理﹐用當以理推。

卷之十二祕結證治

半桃丸

治年髙風祕冷祕﹐心腹一切癖冷气。暖元髒﹐止泄瀉﹐進飲食。

硫黃﹝研細﹞半夏﹝湯洗七次﹐焙榦爲末﹞上等分﹐以生薑汁同熬炊餅末﹐攪勻﹐杵數百下﹐丸如梧子大。空心溫酒姜湯下三十丸。

卷之十二祕結證治

胃气丸

治虛人老人風祕不通﹐不可服涼藥﹐用此甚效。﹝方見霍亂門﹞

卷之十二祕結證治

蜜兌法

蜜三合鹽少許﹐煎如餳﹐出冷水中﹐捏如指大﹐長三寸許﹐納下部立通。

卷之十二

脫肛證治

肛門爲肺下口﹐主大腸﹐肺臟實則熱﹐熱則肛門閉塞﹔腑虛則大腸寒﹐寒則肛門脫出。

又婦人產蓐用力過多﹐及小兒叫呼﹐及久利後﹐皆使肛門滯出。

卷之十二脫肛證治

皮散

治肛門或因洞泄﹐或因用力脫出不收。

皮﹝燒存性用﹐一个﹞磁石﹝半兩﹐碎﹞桂心﹝半兩﹞

上爲末。飲方寸匕。忌舉重及房室。《肘後》治婦人陰脫﹐加鱉頭一枚﹐燒灰研入。

卷之十二脫肛證治

香荊散

治肛門脫出﹐大人小兒悉主之。

香附子荊芥穗﹝各等分﹞

上爲末。每用三匙﹐水一大碗﹐煎十數沸淋。

又方用五倍子爲末。每三錢﹐水二碗﹐煎減半﹐入白礬一塊﹐安小桶子內洗之立效。

卷之十二脫肛證治

鐵粉散

治脫肛歷年不愈。

鐵粉﹝研細﹞

每用少許摻之﹐按令入卽愈。

又方用木賊不以多少﹐燒存性。

上爲細末摻肛門上按之。

卷之十二脫肛證治

水聖散子

治小兒脫肛不收。用浮萍艸﹐不以多少。

上杵爲細末。有患﹐用藥幹貼。

卷之十二脫肛證治

又方

用磨刀水洗亦效。

卷之十二

淋閉敍論

淋﹐古謂之癃﹐名稱不同也。癃者﹐罷也﹔淋者﹐滴也。今名𨿽俗﹐於義爲得。古方皆云﹕心腎气郁﹐致小腸膀胱不利﹐復有冷淋﹑濕淋﹑熱淋等﹐屬外所因﹔旣言心腎气郁﹐與夫驚憂恐思﹐卽內所因﹔況飲啖冷熱﹐房室勞逸﹐及乘急忍溺﹐多致此病﹐豈非不內外因。

三因備明﹐五淋通貫﹐𨿽證狀不一﹐皆可類推﹐所謂得其要者﹐一言而終也。

卷之十二

淋證治

諸淋大率有五﹕曰冷﹐曰熱﹐曰膏﹐曰血﹐曰石。五種不同﹐皆以气爲本﹐多因淫情交錯﹐內外兼並﹐淸濁相干﹐陰陽不順﹐結在下焦﹐遂爲淋閉。

卷之十二淋證治

生附散

治冷淋﹐小便祕澀﹐數起不通﹐竅中疼痛﹐憎寒凜凜。多因飲水過度﹐或爲寒泣﹐心虛志耗﹐皆有此證。

附子﹝去皮臍﹐生用﹞滑石﹝各半兩﹞瞿麥木通﹝各三分﹞半夏﹝湯洗七次﹐三分﹞上爲末。每服二大錢﹐水二盞﹐姜七片﹐燈芯二十莖﹐蜜半匙﹐煎七分﹐空心服。

卷之十二淋證治

石韋散

治熱淋。多因腎气不足﹐膀胱有熱﹐水道不通﹐淋瀝不宣﹐出少起數﹐臍腹急痛﹐蓄作有時﹐勞倦卽發﹐或尿如豆汁﹐或便出沙石。

木通石韋﹝去毛﹐各二兩﹞甘艸當歸王不畱行﹝各一兩﹞滑石白術瞿麥芍藥葵子﹝各三兩﹞

上爲細末。每服二錢﹐煎小麥湯調下﹐食前﹐日三。兼治大病餘熱不解﹐後爲淋者。

卷之十二淋證治

地膚子湯

治下焦有熱﹐及諸淋閉不通。

地膚子﹝三兩﹞知母黃芩豬苓﹝去皮﹞瞿麥枳實﹝麩炒﹞升麻通艸葵子﹝炒﹞海藻﹝洗去腥﹐各二兩﹞上爲銼散。每服四錢﹐水一盞半﹐煎七分﹐去滓﹐空心服。大便俱閉者﹐加大黃。女人房勞﹐小便難﹐大腹滿痛﹐脈沈細者﹐用豬腎半只﹐水二盞﹐煎盞半﹐去腎﹐下藥﹐煎七分服。

卷之十二淋證治

鹿角霜丸

治膏淋。多因憂思失志﹐意捨不寧﹐濁气乾淸﹐小便淋閉﹐或復黃赤白黯如脂膏狀﹐疲劇筋力﹐或傷寒濕﹐多有此證。

鹿角霜白茯苓秋石﹝各等分﹞

上爲末﹐糊丸﹐梧子大。每服五十丸﹐米湯下。

卷之十二淋證治

艸汁

治膏淋及尿血。

艸上搗汁二升﹐醋二合和﹐空腹服一盞。又濃煮汁飲﹐亦治淋瀝尿血。

卷之十二淋證治

立效散

治血淋。多因下焦結熱﹐小便黃赤﹐淋閉疼痛﹐所出如血﹐或外挾風冷風熱﹐或內傷志勞神﹐或房室過度﹐丹石發動。便鮮赤者﹐爲風熱傷心﹔瘀血者﹐爲風冷傷腎﹐及大小便俱出血者。

瞿麥穗﹝一兩﹞甘艸﹝炙﹐三分﹞山梔子﹝半兩﹐炒﹞上同爲末。每五錢至七錢﹐水一碗﹐入連須蔥根七个﹑燈芯五十莖﹑生薑五片﹐同煎至七分﹐時時溫服﹐不拘時候。旣云血寒則瘀﹐此藥末必勻治﹐宜煎木通湯下麝香鹿茸丸﹑菟絲子丸等﹐所以《養生方》云﹕不可專以血得熱則淖溢爲說﹐於理甚明﹐不復詳引。鹿茸丸﹑菟絲子丸﹐方見後虛損門。

卷之十二淋證治

石燕丸

治石淋。多因憂鬱﹐气注下焦﹐結所食鹹气而成﹐令人小便磣痛不可忍﹐出沙石而後小便通。

石燕子﹝燒令通赤﹐水中淬一兩次﹐搗研水飛﹐焙漧﹞滑石石韋子﹝去毛﹞瞿麥穗﹝各一兩﹞

上爲末﹐糊爲丸﹐如梧子大。煎瞿麥燈芯湯下十丸﹐食前服﹐日二三。甚卽以石韋去毛﹑瞿麥穗﹑木通各四錢﹐陳皮﹑茯苓各三錢﹐爲末﹐每服三錢﹐以水一盞﹐煎七分﹐去滓服。

卷之十二淋證治

瞑眩膏

治諸淋﹐疼痛不可忍受﹐及沙石淋。

大蘿卜切一指濃四五片﹐好白蜜淹少時﹐安淨鐵鏟上﹐慢火炙﹔幹則又蘸蜜﹐取盡二兩蜜﹐番覆炙﹐令香軟﹐不可焦﹐候溫細嚼﹐以鹽湯一盞送下立效。

卷之十二淋證治

沈香散

治气淋。多因五內鬱結﹐气不得舒﹐陰滯於陽﹐而致壅閉﹐小腹脹滿﹐使溺不通﹐大便分泄﹐小便方利。

沈香﹝不焙﹞石韋﹝去毛﹞滑石王不畱行當歸﹝炒﹐各半兩﹞葵子﹝炒﹞白芍藥﹝各三分﹞甘艸﹝炙﹞橘皮﹝各一分﹞

上爲細末。每服二錢﹐煎大麥飲調下﹔飲調亦得﹐食前。

卷之十二淋證治

發灰散

治飲食忍小便﹐或走馬及房勞﹐皆致胞轉﹐臍下急滿不通。

亂髮﹝不拘多少﹐燒爲灰﹞上研細。每用二錢﹐米醋二合﹐湯少許﹐調服。一法﹐與葵子等分爲末﹐飲服二錢﹐服訖﹐卽炒黑豆葉存其上則通。

卷之十二淋證治

豬苓散

治傷風感寒﹐脈浮發熱﹐渴欲飲水﹐小便不利。

獵苓﹝去皮﹞茯苓澤瀉阿膠﹝炒﹞滑石﹝碎研﹐各等分﹞上爲銼散。每服四大錢﹐水一盞半﹐煎七分﹐去滓﹐不以時。

五苓散

治傷暑疸熱﹐小便不利。煎茅根湯調尢佳。﹝方見傷暑門﹞

卷之十二

料簡

方書中所出淋病﹐證狀不一﹐所謂諸淋﹐亦不能備盡。若隨其所因而命名﹐如勞﹐如驚﹐如寒﹐如濕﹐如風﹐如暑﹐以至暴淋等﹐𨿽無定論﹐皆不出三因之所致也。當詳此推治﹐無施不可。又有轉胞﹐以胞系了戾﹐小便不通﹐證狀自別﹐不可不辧。然治之亦當利其小便﹐古方令服腎气八味丸﹐其中有茯苓故也。

卷之十二

遺尿失禁證治

《經》云﹕膀胱不利爲癃﹐不約爲遺溺者﹐乃心腎气傳送失度之所爲也。故有小澀而遺者﹐有失禁而出不自知。又婦人產蓐﹐產理不順﹐致傷膀胱﹐遺尿無時。又小兒胞冷尿牀﹐亦著成人者。治之各有方。

卷之十二遺尿失禁證治

家韭子丸

治少長遺尿﹔及男子虛劇﹐陽气衰敗﹐小便白濁﹐夜夢泄精。此藥補養元气﹐進美飲食。

家韭子﹝六兩﹐炒﹞鹿茸﹝四兩﹐酥炙﹞蓯蓉﹝酒浸﹞牛膝﹝酒浸﹞熟地黃當歸﹝各二兩﹞

巴戟﹝去心﹞菟絲子﹝酒浸﹐各一兩半﹞杜仲﹝去皮銼制﹐炒絲斷﹞石斛﹝去苗﹞桂心漧薑﹝炮﹐各一兩﹞上爲末﹐酒糊爲丸﹐如梧子大。每服五十丸﹐加至百丸﹐空心食前鹽湯﹑溫酒下。小兒遺尿者﹐多因胞寒﹐亦稟受陽气不足故也﹐別作一等小丸服。

卷之十二遺尿失禁證治

阿膠飲

治小便遺失不禁。

阿膠﹝二兩﹐炒﹞牡蠣﹝取粉﹞鹿茸﹝切酥炙﹐各四兩﹞上爲銼散。每服四大錢﹐水一盞﹐煎七分﹐空心服﹔或作細末﹐飲調亦好。

卷之十二遺尿失禁證治

張眞君茯苓丸

治心腎气虛﹐神志不守﹐小便淋瀝﹐或不禁﹐及遺泄白濁。

赤茯苓白茯苓﹝各等分﹞

上爲末﹐以新汲水挪洗﹐澄去新沫﹐控幹﹐別取地黃汁﹐同與好酒銀石器內熬成膏﹐搜和爲丸﹐如彈子大。空心鹽酒嚼下。常服輕身延年。

卷之十二遺尿失禁證治

雞內金散

治溺牀失禁。

雞﹝一具﹐並腸淨洗燒爲灰﹐男用雌者﹐女用雄者﹞上研細。每服方寸匕﹐酒飲調服。

又方用羊肚系盛水令滿﹐綫縛兩頭﹐熟煮﹐取中水﹐頓服。

又方用豬胞洗淨﹐鐵鏟上炙香熟﹐嚼細﹐溫酒下。

卷之十二

九虫論

古方論列臟腑中九虫﹐𨿽未必皆有﹐亦當備識其名狀。若蛔虫﹐則固不待言而知﹐其他皆由髒虛﹐雜食甘冷肥膩﹐節宣不時﹐腐敗凝滯之所生也。又有神志不舒﹐精魄失守﹐及五臟勞熱﹐又病餘毒﹐气血積郁而生。或食果﹐與夫畜獸五內遺畱諸虫子類而生﹐不可具載。亦猶生瘕﹐殆非九數可盡﹐姑列諸例﹐爲學人備。

卷之十二

九虫例

九虫者﹐一曰伏虫﹐長四分﹐爲羣虫之長﹔二曰白虫﹐長一寸﹐相生至多﹐其母長至四五丈﹐則殺人﹔三曰內虫﹐狀如爛杏﹐令人煩滿﹔四曰肺虫﹐其狀如蠶﹐令人咳﹔五曰胃虫﹐狀如蝦蟆﹐令人吐逆嘔噦﹔六曰弱虫﹐狀如瓜瓣﹐令人多唾﹔七曰赤虫﹐狀如生肉﹐令人腸鳴﹔八曰蟯虫﹐至微細﹐狀如菜虫﹐居洞腸間﹐多則爲痔漏癰疽諸瘡﹐無所不爲﹔九曰蛔虫﹐長一尺﹐貫心則殺人。又有屍虫﹐與人俱生﹐狀如犬馬尾﹐或如薄筋﹐根據脾而居﹐長三寸許﹐大害於人。然多因髒虛寒勞熱而生﹐治之各有方。

卷之十二九虫治法

烏梅丸

治蛔厥。令病者靜而復煩﹐此爲髒寒﹐蛔上入隔﹐故煩﹔須臾復上﹐得食而嘔又煩者﹐蛔聞食臭出﹐其人自吐蛔。

烏梅﹝一百五十个﹞當歸川椒﹝去目汗﹞細辛附子﹝炮去皮臍﹞桂心人參黃柏﹝各三兩﹞漧薑﹝炮﹐五兩﹞黃連﹝八兩﹞上爲末﹐以苦酒漬烏梅一宿﹐去核﹐蒸之五斗米下﹐熟搗成泥﹐和藥相得﹐納臼中﹐與蜜杵一二千下﹐丸如梧子大。食前飲服十丸﹐稍加至三十丸。

卷之十二九虫治法

集效丸

治因臟腑虛弱﹐或多食甘肥﹐致蛔虫動作﹐心腹絞痛﹐發則腫聚﹐往來上下﹐痛有休止﹐腹中煩熱﹐口吐涎沫﹐是蛔咬﹐宜服此藥。若積年不瘥﹐服之亦愈。又治下部有虫生痔﹐痔癢痛。

木香鶴虱﹝炒﹞檳榔訶子﹝煨去核﹞蕪荑﹝炒研﹞附子﹝炮去皮臍﹞漧薑﹝炒﹐各七錢半﹞大黃﹝銼炒﹐一兩半﹞上爲細末﹐蜜丸﹐如梧子大。每服三十丸﹐食前橘皮湯下﹔婦人醋湯下。

卷之十二九虫治法

化虫丸

治寸白虫。兼治諸虫。

硫黃﹝一兩﹐別研﹞木香﹝半兩﹞蜜陀僧﹝三分﹐別研﹞附子﹝生用﹐一个去皮臍爲末﹞上先以附子末﹐用好醋一升熬成膏﹐入三藥和丸﹐如綠豆大。每服二十丸﹐食前荊芥茶淸放冷下﹐虫卽化爲淸水。

卷之十二九虫治法

檳榔散

治諸虫在臟腑﹐久不瘥。

檳榔﹝一兩﹞

上爲末。每服一錢至二錢﹐煎茶蜜湯調下﹐空心食前服。

卷之十二

咳嗽敍論

人之所以滋養其身者﹐惟气與血。呼吸定息﹐衛气之常﹐失常則爲咳嗽﹔津液流潤﹐榮血之常﹐失常則爲痰涎。咳嗽吐痰﹐气血已亂矣。顧世治嗽之藥極多﹐而卒不能徧效者﹐蓋其致病之因不一。世謂五嗽﹐且以五臟而言之﹐要之內因七情﹐外合六淫﹐飲食起居﹐房勞叫呼﹐皆能單復倚互而爲病。故《經》云﹕五臟六腑﹐感寒熱風濕﹐皆令人咳。又微寒微咳﹐厲風所吹﹐聲嘶發咳﹔熱在上焦﹐咳爲肺痿﹔秋傷濕﹐冬咳嗽﹐皆外所因。喜則气散﹐怒則气激﹐憂則气聚﹐思則气結﹐悲則气緊﹐恐則气卻﹐驚則气亂﹐皆能發咳﹐卽內所因。

其如飲食生冷﹐房勞作役﹐致嗽尢多﹐皆不內外因。其可一法而治之﹖治之﹐當推其三因﹐隨脈證治療﹐散之﹐下之﹐溫之﹐吐之﹐以平爲期。

卷之十二

外因咳嗽證

傷風咳者﹐憎寒壯熱﹐自汗惡風﹐口漧煩躁﹔傷寒咳者﹐憎寒發熱﹐無汗惡寒﹐煩躁不渴﹔傷暑咳者﹐煩熱引飲﹐口燥﹐或吐涎沫﹐聲嘶咯血﹔傷濕咳者﹐骨節煩疼﹐四肢重著﹐灑灑淅淅﹐並屬外所因。診其脈﹐浮爲風﹐緊爲寒﹐數爲熱﹐細爲濕。隨其部位﹐與人迎相應﹔推其臟腑﹐則見病源也。

卷之十二

內因咳嗽證

喜傷心者﹐咳而喉仲介介如腫狀﹐甚則咽腫喉痺﹐名爲心咳﹔不已﹐則小腸受之﹐小腸咳狀﹐與气俱失。怒傷肝者﹐咳而兩脇下痛﹐甚則不可以轉﹐轉則兩下滿﹐名爲肝咳﹔不已﹐則膽受之﹐膽咳之狀﹐咳嘔膽汁。思傷脾者﹐咳而右脇下痛﹐陰陰引肩背﹐甚則不可以動﹐名爲脾咳﹔不已﹐則胃受之﹐胃咳之狀﹐咳而嘔﹐嘔則長虫出。憂傷肺者﹐咳而喘息有聲﹐甚則唾血﹐名爲肺咳﹔不已﹐則大腸受之﹐大腸咳狀﹐咳而遺失。恐傷腎者﹐咳而腰背相引痛﹐甚則咳涎﹐名爲腎咳﹔不已﹐則膀胱受之﹐膀胱咳狀﹐咳而遺溺﹐久咳不已﹐則三焦受之。三焦咳狀﹐咳而腹滿不欲食。此等皆聚於胃﹐關於肺。肺取兪最近﹐故內因多先有所感﹐世人並名肺咳嗽也﹐並屬內所因。診其脈﹐隨其部位﹐與气口相應﹐浮緊則虛寒﹐沈數則實熱﹐弦澀則少血﹐洪滑則多痰。以此類推﹐無施不可。

卷之十二

不內外因咳嗽

病者咳嗽﹐發作寒熱﹐引腰背痛﹐或復喘滿﹐此因房勞傷腎﹔病者中滿腹脹﹐搶心痛﹐不欲食﹐此因饑飽傷脾﹔病者咳嗽﹐左脇偏痛﹐引小腹並膝腕疼﹐此因疲極傷肝﹔病者咳嗽﹐吐白涎﹐口燥聲嘶﹐此因叫呼傷肺﹔病者咳嗽﹐煩熱自汗﹐咽漧咯血﹐此因勞神傷心。

並屬不內外因。診其脈﹐隨其類。假如尺脈浮澀而數﹐則知傷腎﹔右關脈濡﹐則知飲食傷脾﹔左關脈弦短﹐則知疲極傷肝。但不應人迎气口者﹐卽是不內外因﹐皆類推。

卷之十二咳嗽治法

華蓋散

治肺虛﹐或感風寒暑濕﹐及勞逸抑鬱﹐憂思喜怒﹐飲食饑飽﹐致髒气不平﹐咳唾膿血﹐漸成肺痿﹐憎寒發熱﹐羸瘦困頓﹐皮膚甲錯﹐將成勞瘵。

甜葶藶﹝半兩﹞苦葶藶﹝半兩﹐並用紙隔炒﹞茯苓人參細辛漧薑﹝炮﹞桔梗﹝銼炒﹞杏仁﹝去皮尖﹐麩炒﹞紫菀款冬花甘艸﹝炙﹞陳皮﹝各一分﹞

上爲細末﹐用羊肺一个心血不透者﹐切細研爛﹐旋旋入藥摻肺內﹐再研勻﹐藥盡爲度﹐泥土墻上﹐以濕紙七重蓋覆﹐每日去紙一重﹐七日藥就﹐候幹刮下﹐再研﹐羅爲細末。每服二錢﹐溫酒﹑鹽湯調下﹔米飲亦得﹐空心日二服。

卷之十二咳嗽治法

五味子湯

治秋冬之交﹐皮膚爲寒濕所搏﹐寒气內折﹐咳嗽晝夜不已。

陳橘皮﹝二兩﹞麻黃﹝去節﹞甘艸﹝炙﹞杏仁﹝去皮尖﹐麩炒﹞五味子白茯苓﹝各一兩﹞

上爲末。每服二錢﹐水一盞﹐煎七分﹐去滓帶熱服﹐食後臨臥日三服。

卷之十二咳嗽治法

白術湯

治五臟傷濕﹐咳嗽痰涎﹐憎寒發熱﹐上气喘急。

白術﹝二兩﹞五味子茯苓﹝各一兩﹞甘艸﹝一分﹞半夏﹝四个﹐洗去滑﹐切作十六片﹞上爲銼散﹐分作十六服。水一盞半﹐姜五片﹐入半夏一片﹐煎七分﹐空腹服。

卷之十二咳嗽治法

丁香烏梅丸

治膈气壅蔽﹐外感風寒﹐咳嗽痰涎白沫﹐胸背痛﹐不能俯仰﹐口漧咽燥。

烏梅肉﹝四兩﹞紫蘇木瓜﹝各二兩﹞茯苓﹝二兩四錢﹞甘艸﹝三兩三錢﹞檀香﹝半兩﹞人參﹝七錢﹞

麝香﹝一字﹞

上爲末﹐用蜜一斤﹑蠟二兩爲丸﹐如櫻桃大。含化﹐不以時。

卷之十二咳嗽治法

人參散

治咳嗽肺虛﹐不能制下﹐大腸泄瀉﹐上气喘咳﹐服熱藥不效。

人參款冬花罌粟殼﹝等分﹐醋炙﹞上爲銼散。每服四大錢﹐水一盞半﹐阿膠一片﹑烏梅半个﹐同煎七分﹐去滓﹐睡正著時急喚醒服。

卷之十二咳嗽治法

太白丹

治肺感寒發熱﹐咳嗽無度。

通明白礬﹝枯﹞成煉鐘乳寒水石﹝﹐水飛過﹐各等分﹞上研勻﹐炊餅糊丸﹐如雞頭大。每服一丸﹐先嚼生薑﹑胡桃各一片令細﹐吸太陽气和藥咽﹐仍用茶淸或溫酒送下。

卷之十二咳嗽治法

阿膠散

治一切咳嗽。虛人老人皆可服。

阿膠﹝麩炒﹞馬兜鈴﹝各一兩﹞五靈脂﹝研﹞桑白皮﹝各半兩﹞甘艸﹝炙﹐一分﹞上爲末。每服一錢﹐水一盞﹐煎六分﹐通口食後夜臥服。

卷之十二咳嗽治法

平气飲

治一切咳嗽﹐吐痰涎﹐惡風﹐不能食。

人參白術川芎當歸五味子甘艸﹝炙﹐一分﹞木瓜幹紫蘇子﹝炒﹞茯神烏藥﹝去木﹞杏仁﹝去皮尖﹐麩炒﹞桂心白芷﹝各等分﹞

上爲末。每服二錢﹐水一盞﹐姜三片﹐棗一个﹐煎七分﹐溫服。

卷之十二咳嗽治法

杏仁煎

治暴咳﹐失聲不語。

杏仁﹝去皮尖﹐研﹐三兩﹞桑白皮生薑﹝取汁﹞蜜砂糖﹝各一兩半﹞木通貝母﹝各一兩三錢﹞紫菀茸五味子﹝各一兩﹞

上將桑白皮﹑木通﹑貝母﹑紫菀﹑五味子爲銼散﹐以水三升﹐慢火熬取一升﹐裂去滓﹐入杏仁﹑糖蜜﹑薑汁慢火敖成膏。旋含化。

卷之十二咳嗽治法

蛤蚧散

治元气虛寒﹐上气咳嗽﹐久年不瘥。

蛤蚧﹝一對﹐炙﹞成煉鐘乳款冬花肉桂白礬﹝飛過﹐別研﹞甘艸﹝炙﹐各半兩﹞上爲末。每服半錢﹐用蘆管吸之﹔或覺咽漧﹐卽用米飲調下﹐空心食前。

卷之十二咳嗽治法

款冬花散

治傷風冷嗽﹐諸未效者。

款冬花﹝不拘多少﹞

上一味爲粗末。鑪上燒﹐以酒漏蓋吸咽煙﹐覺咽漧口燥﹐以茶淸送下。

卷之十二咳嗽治法

白散子

治久年咳嗽不愈者。

附子﹝一枚煨熟新水浸一時久去皮臍焙漧﹞

上爲末。每服一錢﹐白砂蜜二錢﹐水一盞﹐煎七分﹐通口服。

卷之十二咳嗽治法

靑金丹

治肺虛壅﹐咳嗽喘滿﹐咯痰血。

杏仁﹝去皮尖﹐一兩﹞牡蠣﹝取粉﹐入杏仁同炒黃色﹐去牡蠣粉不用﹞靑黛﹝一兩﹞上研勻﹐入黃蠟一兩﹐熔搜和丸﹐如彈子大﹐壓匾如餅。每用中日柿一个去核﹐入藥在內﹐濕紙裹煨﹐約藥熔﹐方取出﹐去火毒﹐細嚼﹐糯米飲送下。一方﹐名甲乙餅﹐治咳出血片﹐兼涎內有血條﹐不問年久月深﹐但聲在﹐一服效。用靑黛一分﹐牡蠣粉二錢匕﹐杏仁七粒去皮尖研﹐蠟丸了﹐湯使﹐並同前。

應夢人參散

治風壅痰嗽咯血﹐及傷寒體熱頭痛。﹝方見疫病門﹞

卷之十二咳嗽治法

神效散

治老少喘嗽神效。

杏仁﹝去皮尖﹐炒﹐一兩半﹞甘艸﹝炙﹞旋復花﹝各三兩﹞白術蓮肉﹝去心皮﹞射幹﹝米泔浸﹞前胡禦米﹝略炒﹞百合﹝水浸去沫﹞白扁豆﹝略炒﹞川芎﹝各三兩﹞人參白茯苓﹝各四兩﹞神曲﹝炒﹐五兩﹞桑白皮﹝炙﹞漧葛﹝各六兩﹞桔梗﹝七兩﹞上爲細末。每服二錢﹐水一盞﹐姜三片﹐棗一个﹐煎七分﹐食前溫服。

卷之十三

痰飲敍論

人之有痰飲病者﹐由榮衛不淸﹐气血敗濁凝結而成也。內則七情泊亂﹐髒气不行﹐郁而生涎﹐涎結爲飲﹐爲內所因﹔外有六淫侵冒﹐玄府不通﹐當汗不泄﹐蓄而爲飲﹐爲外所因﹔或飲食過傷﹐嗜欲無度﹐叫呼疲極﹐運動失宜﹐津液不行﹐聚爲痰飲﹐屬不內外因。三因所成﹐證狀非一﹐或爲喘﹐或爲咳﹐爲嘔爲泄﹐暈眩嘈煩﹐忪悸KT﹐寒熱疼痛﹐腫滿攣癖﹐癃閉痞膈﹐如風如癲﹐未有不由痰飲之所致也。

卷之十三

痰飲證論

古方惟分四飲六證﹐不說三因﹐不知其因﹐病源無自。觀夫治飲之法﹐旣用大小靑龍﹑桂枝﹑防己﹑五苓﹑承气﹐得非外因﹔參苓﹑苓術﹑八味﹑參蘇﹐得非內因﹔十棗﹑葶藶﹑大小半夏﹑控涎﹑破飲﹐不內外因﹐裏固明矣。以此推求﹐頗得倫類。今敍列諸證﹐以爲治門﹐須原本因﹐施用湯藥﹐學人自宜詳審。所謂四飲者﹐卽懸飲﹑溢飲﹑支飲﹑痰飲是也。

懸飲者﹐飲水流在脇下﹐咳唾引痛。溢飲者﹐飲水流於四肢﹐當汗出而不汗﹐身體疼重。支飲者﹐咳逆倚息﹐短气不得臥﹐其形如腫。痰飲者﹐其人素盛今瘦﹐腸間漉漉有聲。又有畱飲者﹐背寒如手大﹐或短气而渴﹐四肢節疼﹐脇下痛引缺盆﹐咳嗽則轉甚。又有伏飲者﹐膈滿喘咳﹐嘔吐﹐發則寒熱﹐腰背痛﹐目淚出﹐其人振振惡寒﹐身惕。故曰四飲生六證﹐或云五飲者﹐卽畱飲﹑伏飲合爲一證是也﹐其脈皆弦微沈滑。治之之治﹐懸飲當下之﹐溢飲當發其汗﹐支飲則隨證汗下﹐痰飲則用溫藥從小便去之。其間或隨气上厥﹐伏畱陽經﹐使人嘔吐眩暈﹐背寒﹐或一臂不隨﹐有類風狀﹐不可不知。

卷之十三痰飲治法

十棗湯

治懸飲﹐咳唾引脇下痛。又治支飲﹐咳煩胸中痛﹐至百日一歲﹐其脈弦者。

芫花﹝微炒﹞甘遂大戟﹝炒﹞上等分爲末。水一盞半﹐棗十个﹐煎至八分﹐去棗調藥﹐壯人一錢﹐羸人半錢﹐平旦溫服﹔不下者﹐次日更加半錢。下後糜粥自養﹔若已下﹐不可與之。

卷之十三痰飲治法

大靑龍湯

治溢飲﹐身體疼重﹐汗不出﹐拘急痛。

麻黃﹝去節湯﹐七錢半﹞桂心甘艸﹝炙﹐各二錢半﹞石膏﹝雞子大﹞杏仁﹝四十个﹐炒﹐去皮尖﹞上爲銼散。每服四大錢﹐水一盞半﹐姜五片﹐棗二枚﹐煎七分﹐去滓﹐空腹服﹐溫覆。

一服汗者﹐勿再服﹔復服﹐汗出多﹐亡陽虛逆﹐惡風煩躁﹐不得眠也。

卷之十三痰飲治法

小靑龍湯

治溢飲﹑支飲﹐倚息不得臥﹐及喘滿者。

麻黃﹝去節湯﹞芍藥細辛桂心漧薑﹝炮﹞甘艸﹝炙﹐各三錢三字﹞五味子﹝二錢﹞半夏﹝湯洗七次﹐三錢﹞上爲銼散。每服四大錢﹐水一盞半﹐煎七分﹐去滓﹐空腹服。渴者﹐去半夏﹐加栝蔞根三錢三字﹔微利﹐去麻黃﹐加芫花一雞子大﹐炒入﹔噎者﹐去麻黃﹐加附子一枚﹐炮﹔小便不利者﹐去麻黃﹐加茯苓半兩﹔喘者﹐去麻黃﹐加杏仁三錢三字﹔咳而上气﹐肺脹﹐其脈浮﹐心下有水气者﹐胸中痛引缺盆﹐加石膏二錢半研。

卷之十三痰飲治法

防己桂枝湯

治膈間支飲。其人喘滿﹐心下痞堅﹐面色黧黑﹐其脈沈緊﹐得之數十日﹐醫吐下之不愈。

漢防己﹝三兩﹞桂心﹝二兩﹞人參﹝四兩﹞石膏﹝六兩﹞

上四味爲銼散。每服四大錢﹐水一盞半﹐煮七分﹐去滓﹐溫服。虛者卽愈﹐實者三日復發。

再服不愈﹐宜去石膏﹐加茯苓四兩﹑芒硝一兩半﹐微利則愈。

卷之十三痰飲治法

小承气湯

治支飲胸滿。

濃朴﹝四兩﹐姜制﹞大黃﹝二兩﹐蒸﹞枳實﹝一兩﹐麩炒去瓤﹞上爲銼散。每服四大錢﹐水一盞半﹐煎七分﹐去滓﹐不以時加減。

卷之十三痰飲治法

茯苓五味子湯

治支飲﹐手足冷﹐多唾口燥﹐气從小腹上衝胸咽﹐手足痺﹐面熱翕然如醉﹐因復下流陰股﹐小便難﹐時復眩冒﹐嘔腫。

茯苓﹝四兩﹞桂心甘艸﹝炙﹐各三兩﹞五味子﹝二兩半﹞上爲銼散。每服四大錢﹐水一盞半﹐煎七分﹐去滓﹐空腹服。服之沖气卽低﹐反更咳滿者﹐去桂﹐加漧薑﹑細辛各三兩﹔咳滿止而復渴﹐沖气更發者﹐以細辛﹑漧薑爲熱藥﹐服之當遂渴﹐反止者﹐爲支飲也﹐支飲法當冒﹐冒者必嘔﹐嘔者復加半夏二兩半﹐以去其飲﹐飲去嘔則止﹔其人形腫與痺﹐加杏仁二兩半﹔若面赤如醉﹐以胃中熱上燻﹐加大黃三兩。須詳證加減。

卷之十三痰飲治法

大半夏湯

治膈間有飲﹐卒嘔吐﹐心下痞﹐眩悸。

半夏﹝五兩﹐湯洗﹞茯苓﹝三兩﹞

上爲銼散。每服四大錢﹐水二盞﹐姜七片﹐煎七分﹐去滓溫服。

卷之十三痰飲治法

小半夏湯

治支飲﹐嘔吐不渴。

半夏﹝湯洗﹐七次﹞上爲銼散。每服四大錢﹐水二盞﹐姜十片﹐煎七分﹐去滓溫服。

葶藶大棗瀉肺湯

治支飲﹐不得息。﹝方見肺癰門﹞

五苓散

治瘦人臍下有悸者﹐挾涎沫而癲眩者﹐飲也。﹝方見傷暑門﹞

卷之十三痰飲治法

茯苓湯

治心气不行﹐郁而生涎﹐胸脇支滿﹐目眩﹐以胸中有痰飲也。

茯苓﹝四兩﹞桂心白術﹝各三兩﹞甘艸﹝炙﹐二兩﹞上爲銼散。每服四大錢﹐水一盞半﹐煎七分﹐去滓﹐空腹服﹐小便利卽愈。

卷之十三痰飲治法

參苓飲

治胸中停痰宿水﹐自吐出痰後﹐心胸間虛﹐气滿﹐不能食。

茯苓人參白術﹝各三兩﹞枳實﹝麩炒去瓤﹐二兩﹞橘皮﹝一兩半﹞

上爲銼散。每服四大錢﹐水二盞﹐姜三片﹐煎七分﹐去滓﹐空腹溫服。

八味丸

治失志腎虛﹐郁而生涎﹐短气喘咳﹐當從小便去之﹐中有茯苓故。﹝方見消渴﹞

卷之十三痰飲治法

參蘇飲

治痰飲停積胸中﹐中脘閉﹐嘔吐痰涎﹐眩暈嘈煩﹐忪悸噦逆﹔及痰气中人﹐停畱關節﹐手足曳﹐口眼斜﹐半身不遂﹐食已卽嘔﹐頭疼發熱﹐狀如傷寒。

前胡人參紫蘇葉茯苓﹝各三分﹞桔梗木香﹝各半兩﹞半夏﹝湯﹞陳皮枳殼﹝炒﹞甘艸﹝炙﹐各半兩﹞上爲銼散。每服四錢﹐水一盞半﹐姜七片﹐棗一枚﹐煎至七分﹐去滓﹐空腹服。噦者﹐加漧葛﹔腹痛﹐加芍藥。

卷之十三痰飲治法

破飲丸

治五飲停蓄胸腹﹐結爲癖﹐支滿胸脇﹐傍攻兩脇﹐搶心疼痛﹐飲食不下﹐反胃吐逆﹔九種心痛﹐積年宿食不消﹐久瘧久痢﹐遁屍疰忤﹐癲癇厥暈﹐心气不足﹐憂愁思慮﹐婦人諸疾﹐但是腹中諸病﹐悉能治療。久服不傷髒气。

蓽茇丁香胡椒縮砂仁烏梅肉靑皮巴豆﹝去皮﹞木香蠍梢﹝等分﹞

上以靑皮同巴豆漿水浸一宿﹐次日漉出﹐同炒﹐靑皮焦﹐去巴豆﹐將所浸水淹烏梅肉﹐炊一熟飯﹐細研爲膏﹐丸如綠豆大。每服五七丸﹐臨臥姜湯下﹔津液下尢佳。

卷之十三痰飲治法

控涎丹

凡人忽患胸背﹑手腳﹑頸項﹑腰胯隱痛不可忍﹐連筋骨牽引釣痛﹐坐臥不寧﹐時時走易不定。俗醫不曉﹐謂之走注﹐便用風藥及鍼灸﹐皆無益﹔又疑是風毒結聚﹐欲爲癰疽﹐亂以藥貼﹐亦非也。此乃是痰涎伏在心鬲上下﹐變爲此疾﹐或令人頭痛不可舉﹐或神意昏倦多睡﹐或飲食無味﹐痰唾稠粘﹐夜間喉中如鋸聲﹐多流睡涎﹐手腳重﹐腿冷痺﹐气脈不通﹐誤認爲癱瘓﹐亦非也。凡有此疾﹐但以是藥﹐不過數服﹐其疾如失。

甘遂﹝去心﹞紫大戟﹝去皮﹞白芥子﹝眞者﹐各等分﹞上爲末﹐煮糊丸﹐如梧子大﹐曬漧。食後臨臥淡姜湯或熟水下五七丸至十丸﹔如疾猛气實﹐加丸數不妨﹐其效如神。

卷之十三痰飲治法

彊中丸

治胃脘虛寒﹐冷痰畱滯﹐痞塞不通﹐气不升降﹐口苦無味﹐不思飲食。

髙良姜漧薑﹝炮﹞陳皮靑皮﹝各一兩﹞半夏﹝湯洗去滑﹐二兩﹐﹞一法上件並不持擇﹞上爲末﹐用生薑自然汁煮麵糊爲丸﹐如梧子大。每服二十丸至三十丸﹐生薑湯下。凡中滿气痞﹐服之甚妙。

卷之十三

凡例

前證用藥﹐多出漢方﹐但古科劑﹐與今不同﹐已詳酌攺從今用。其如校定﹐備見前說。

惟外所因證候難明﹐風燥寒凝﹐暑爍濕滯﹐皆能閉諸絡﹐郁而生涎﹐不待飲水流入四肢﹐而致支溢疼痛也。當以理推﹐無膠軌轍。

卷之十三

喘脈證治

夫五臟皆有上气喘咳﹐但肺爲五臟華蓋﹐百脈取气於肺﹐喘旣動气﹐故以肺爲主﹐病者右手寸口气口以前脈陰實者﹐手太陰經肺實也。肺必脹﹐上气喘逆﹐咽中塞﹐如與嘔狀﹐自汗﹐皆肺實證﹔若气口以前脈虛者﹐必咽漧無津﹐少气不足以息﹐此乃肺虛气乏也。

卷之十三喘脈證治

杏參散

治上气喘滿﹐倚息不能臥。

杏仁桃仁﹝並麩炒﹐去皮尖﹞桑白皮﹝蜜炙三度﹐白泔浸一宿﹐控幹﹐各一兩﹞人參﹝一兩﹞

上爲細末。每服二錢﹐水一盞﹐姜三片﹐棗一个﹐煎七分﹐不以時。

卷之十三喘脈證治

神祕散

定喘﹐補心腎﹐下气。

阿膠﹝一兩三分﹐炒﹞雞﹝兩半﹞白仙茆﹝半兩﹐米泔浸三宿﹐曬漧﹐炒﹞團參﹝一分﹞

上爲末。每服二錢﹐糯米飲調﹐空腹服。

卷之十三喘脈證治

眞應散

治遠年喘急﹐不能眠臥﹐百藥無效者。

白石英﹝四兩﹐通明者﹐以生絹袋盛﹐用雄豬肚一个﹐以藥入綫縫定﹐煮熟取藥出﹐再換豬肚一个如前法煮﹐三煮了﹐取藥出控幹研﹞上爲末﹐以官局款冬花散二錢﹐入藥末二錢﹐更桑白皮二寸﹑生薑三片﹑棗子一个﹐水一盞半﹐煎至七分﹐通口服﹔豬肚亦可喫﹐只不得用醬﹑醋﹑鹽﹑椒﹑姜等調和。

卷之十三喘脈證治

麥門冬湯

治火逆﹐上气喘急﹐咽喉不利。止逆下气。

麥門冬﹝去心﹐一兩一錢﹞半夏﹝湯洗﹐六錢一字﹞人參﹝一分﹞甘艸﹝炙﹐一分﹞粳米﹝二錢﹞

上爲粗散。每服四大錢﹐水三盞﹐棗二个﹐煎六分﹐去滓﹐空心服。

卷之十三喘脈證治

淸肺湯

治上气﹐脈浮咳逆﹐喉中如雞聲﹐喘息不通﹐呼吸欲絕。

紫菀茸杏仁﹝去皮尖﹞訶子﹝煨去核﹐各二兩﹞漢防己﹝一兩﹞

上爲銼散。每服四錢﹐水一盞半﹐雞子白皮一片﹐煎七分﹐去滓﹐食後服。

卷之十三喘脈證治

神祕湯

治上气不得臥。

橘皮桔梗紫蘇人參五味子﹝各等分﹞

上爲銼散。每服四錢﹐水一盞﹐煎六分﹐去滓﹐食後。

卷之十三喘脈證治

皺肺丸

貝母﹝炒﹞知母秦艽阿膠﹝炒﹞款冬花紫菀茸百部﹝去心﹞糯米﹝炒﹐各一兩﹞

杏仁﹝去皮尖﹐別研﹐四兩﹞

上爲末﹐將羊肺一个﹐先以水灌洗﹐看容得水多少﹐卽以許水更添些﹐煮杏仁令沸﹐濾過﹐灌入肺中﹐系定﹐以糯米泔煮熟﹐研細成膏﹐搜和前藥末﹐杵數千下﹐丸如梧桐子大。

每服五十丸﹐食前桑白皮湯下。

卷之十三喘脈證治

理气丸

治气不足﹐動便喘咳﹐遠行久立皆不任﹐汗出鼻幹﹐心下急﹐痛苦悲傷﹐臥不安。

杏仁﹝去皮尖﹐麩炒﹐別研﹞桂枝﹝去皮﹐各一兩﹞益智﹝去皮﹞漧薑﹝炮﹐各二盛﹞上爲末﹐蜜丸﹐如梧桐子大﹐以鐘乳粉爲衣。每服三十丸﹐空腹米湯下。

黑錫丹

方見眩暈門

白散子

方見中風門﹐二藥皆可用

卷之十三

肺痿肺癰敍論

肺爲五臟華蓋﹐百脈取气﹐運動血脈﹐衛養臟腑﹐灌注皮毛﹐將理失宜﹐气與血亂﹐則成肺痿肺癰矣。然五臟皆有痿癰﹐而獨論此者﹐以肺屬金﹐數盡於陽九﹐位最髙而爲五臟長﹐多致此病﹐故獨論此﹐餘如內癰及五痿說。又此病多生喘咳﹐故列於痰飲喘咳云。

卷之十三

肺痿證治

病者寸口脈數而虛﹐按之澀﹐身冷內煩﹐多唾唇燥﹐小便反難﹐大便如爛瓜豚腦狀﹐欲咳不咳﹐咳出幹沫﹐唾中出血﹐心中溫溫液液﹐上气喘滿﹐或燥而渴者﹐多因發汗利小便﹐或嘔吐消渴﹐數服快藥﹐重亡津液﹐致熱在上焦﹐故成肺痿。

卷之十三肺痿證治

甘艸漧薑湯

治肺痿﹐多涎唾﹐小便數﹐肺中冷﹐必眩﹔不渴﹐不咳﹐必遺溺﹐所以然者﹐上虛不能制下也。

甘艸﹝炙﹐四兩﹞漧薑﹝二兩﹐炮﹞上爲銼散。每服四錢﹐水一盞半﹐棗三个﹐煎七分﹐去滓溫服﹐不拘時候。

卷之十三肺痿證治

人參甘艸湯

治肺痿咳唾涎沫不止﹐咽燥而渴。

人參﹝一兩﹞甘艸﹝炙﹐一兩三錢﹞上爲銼散。每服四錢﹐水一盞半﹐姜五片﹐棗三个﹐煎七分﹐去滓溫服。

卷之十三肺痿證治

溫液湯

治肺痿涎唾多﹐出血﹐心中溫溫液液。

甘艸﹝炙﹞上爲銼散。每服四錢﹐水一盞半﹐煎七分﹐去滓﹐溫服。

卷之十三

肺癰證治

病者寸口脈數而實﹐按之滑﹐咳唾膿血﹐口中辟辟燥﹐胸中隱隱痛﹐口漧喘滿﹐咽燥不渴﹐多唾濁沫鮏臭﹐時時振寒﹐熱之所過﹐血爲凝滯﹐蓄結癰膿﹐吐如米粥﹐故爲肺癰。始萌可救﹐膿成則難治。

卷之十三肺癰證治

葶藶大棗瀉肺湯

治肺癰胸滿脹﹐一身並面目浮腫﹐鼻塞﹐淸涕出﹐不聞香臭酸辛﹐咳逆上气﹐喘鳴迫塞。

葶藶﹝炒令黃﹐研細﹐丸如彈子大﹞上一味﹐用水三盞﹐煮棗十枚至一盞﹐去棗入藥﹐煎至七分﹐食後服。《金匱》令先投小靑龍湯三服﹐乃進此藥。

小靑龍湯

方見痰飲門

卷之十三肺癰證治

如聖湯

治咳而胸滿振寒﹐脈數滑﹐咽漧不渴﹐時出濁唾鮏臭﹐久久吐膿若粥者﹐爲肺癰。

桔梗﹝一兩﹞甘艸﹝炙﹐二兩﹞上爲銼散。每服四錢﹐水一盞﹐煎七分﹐去滓﹐不以時服。兼治喉痺咽痛。

卷之十三肺癰證治

葦葉湯

治肺癰。

薏苡仁瓜瓣仁桃仁﹝去皮尖﹐各一兩﹞上爲銼散。每服四大錢﹐水二盞﹐先以葦葉一握﹐煎取一盞﹐去滓入藥﹐煎六分﹐食後服。或吐膿血﹐勿怪。

卷之十三

腰痛敍論

夫腰痛﹐𨿽屬腎虛﹐亦涉三因所致。在外則臟腑經絡受邪﹐在內則憂思恐怒﹐以至房勞墜墮﹐皆能致之。方書五種之說﹐未爲詳論﹐但去聖逾遠﹐文籍簡脫﹐難以討論﹐𨿽是缺文﹐不可棄置﹐隨其有無﹐提其綱目﹐庶幾後學以類推尋﹐爲治療之典據耳。

卷之十三

外因腰痛論

太陽腰痛﹐引項脊尻背如重狀﹔陽明腰痛﹐不可以顧﹐顧則如有所見﹐善悲﹔少陽腰痛﹐如鍼刺其皮﹐循循然﹐不可俯仰﹐不可以顧﹔太陰腰痛﹐煩熱﹐腰下如有橫木居其中﹐甚則遺溲﹔少陰腰痛﹐痛引脊內﹔厥陰腰痛﹐腰中彊急﹐如張弩弦狀。此舉六經以爲外因治備。大抵太陽少陰多中寒﹐少陽厥陰多中風熱﹐太陰陽明多燥濕。以類推之﹐當隨脈別﹐其如經中有解脈﹑散脈﹐同陰會﹑陰陽維﹑衡絡﹑直陽﹑飛陽﹑肉裏﹑尻交等穴﹐皆不出六經流注﹐但別行﹐各有所主﹐不欲繁引﹐請尋《內經﹟刺腰痛論》以備明之﹐準此﹐從所因汗下施治。

卷之十三

內因腰痛論

失志傷腎﹐鬱怒傷肝﹐憂思傷脾﹐皆致腰痛者﹐以肝腎同系﹐脾胃表裏﹐脾滯胃閉﹐最致腰痛。其證虛羸不足﹐面目黧黑﹐遠行久立﹐力不能盡﹐失志所爲也﹔腹急脇脹﹐目視KTKT﹐所祈不得﹐意淫於外﹐宗筋弛縱﹐及爲白淫﹐鬱怒所爲也﹔肌肉濡漬﹐痺而不仁﹐飲食不化﹐腸胃脹滿﹐閃墜腰脇﹐憂思所爲也。準此﹐從內所因調理施治。

卷之十三

不內外因腰痛論

腎著腰痛﹐腰冷如冰﹐身重不渴﹐小便自利﹐食飲如故﹐腰以下冷重如帶五千錢﹐因作勞汗出﹐衣裏冷濕﹐久久得之。﹝公對切﹞腰痛者﹐傴僂腫重﹐引季脇痛﹐因於墜墮﹐惡血流滯﹔及房勞疲力﹐耗竭精气﹐致腰疼痛﹐準此﹐從不內外因補瀉施治。

卷之十三腰痛治法

獨活寄生湯

夫腰痛﹐皆由腎气虛弱﹐臥冷濕地﹐當風所得﹐不時速治﹐喜流入腳膝﹐爲偏枯冷痺﹐緩弱疼重﹐或腰痛攣﹐腳重痺﹐宜急服此。

獨活﹝三兩﹞桑生﹝《古今錄驗》用續斷﹐卽寄生亦名﹐非正續斷也﹞杜仲﹝制﹐炒斷絲﹞細辛﹝去苗﹞牛膝﹝酒浸﹞秦艽﹝去土﹞茯苓白芍藥桂心﹝不見火﹞芎防風﹝去蘆﹞甘艸﹝炙﹞人參熟地黃當歸﹝各二兩﹞

上爲銼散。每服四大錢匕﹐水二盞﹐煎七分﹐去滓﹐空腹服。气虛下利﹐除地黃﹐並治新產腹痛﹐不得轉動﹐及腰腳攣痛痺弱﹐不得屈伸。此湯最除風消血。《肘後》有附子一枚﹐無寄生﹑人參﹑甘艸﹑當歸﹐近人將治節風並香港腳流注甚效。

小續命湯

治風腰痛最妙。﹝方見中風門﹐加桃仁炒去皮尖﹞

卷之十三腰痛治法

牛膝酒

唐筠州刺史王紹顏《傳信方》云﹐頃年予在姑蘇﹐得腰痛不可忍﹐醫以腎傷風毒攻刺﹐此方卽制一劑服之﹐便減五分﹐步履漸輕。

牛膝川芎羌活地骨皮五加皮薏苡仁﹝各一兩﹞甘艸生地黃﹝十兩﹞海桐皮﹝二兩﹞

上爲銼散﹐帛裹入無灰酒二斗浸﹐冬二七日﹐夏月分數服﹐旋浸三五宿。每服一杯﹐日三四杯﹐長令酒气不絕爲佳。一法﹐入杜仲一兩﹐炒絲斷入。

卷之十三腰痛治法

杜仲酒

風冷傷腎﹐腰痛不能屈伸。並補腎虛。

杜仲﹝一斤﹐切﹐薑汁制﹐炒去絲斷﹞上用無灰酒三升﹐浸十日。每服二三合﹐日四五服。一方﹐爲末﹐溫酒調一錢﹐空心服。

卷之十三腰痛治法

腎著湯

治腎虛傷濕﹐停著爲病﹐身重﹐腰冷如水洗狀﹐不渴﹐小便自利﹐食飲如故﹐腰以下冷痛﹐重如帶五千錢。

漧薑﹝炮﹞茯苓﹝各四兩﹐一法﹐茯苓﹑白術四兩﹐漧薑﹑甘艸二兩﹞甘艸﹝炙﹞白術﹝各二兩﹞

上爲銼散。每服四大錢﹐水一盞半﹐煎七分﹐空腹冷服。又治體虛自汗甚效。

卷之十三腰痛治法

鹿角丸

治腎虛傷冷﹐冷气入腎﹐其痛如掣。

鹿角屑﹝一兩﹐酥炙方﹞附子﹝炮﹐二兩﹞桂心﹝三分﹞

上爲末﹐酒糊丸﹐如梧子大。鹽酒下三五十丸﹐空心服。

卷之十三腰痛治法

安腎丸

治腎虛腰痛﹐陽事不舉﹐膝骨痛﹐耳鳴口漧﹐面色黧黑﹐耳葉焦枯。

補骨脂﹝炒﹞葫蘆巴﹝炒﹞茴香﹝炒﹞川楝﹝炒﹞續斷﹝炒﹐各三兩﹞桃仁﹝麩炒﹐去皮尖﹐別研﹞杏仁﹝如上法﹞山藥﹝炒切﹞茯苓﹝各二兩﹞

上爲末﹐蜜丸﹐如梧子大。鹽湯五十丸﹐空心服。

卷之十三腰痛治法

靑娥丸

治肝腎虛﹐腰重痛。並治風濕香港腳。常服壯筋補虛﹐塡精益髓。

杜仲﹝一斤﹐炒﹞生薑﹝十兩﹐炒﹞破故紙﹝一斤﹐炒﹞上爲末﹐用胡桃肉一百二十个﹐湯浸去皮﹐研成膏﹐入少熟蜜﹐丸如梧子大。每服五十丸﹐鹽酒﹑鹽湯任下﹐食前服。

卷之十三腰痛治法

神應丸

治腎經不足﹐風冷乘之﹐腰痛如折﹐或引背膂﹐俯仰不利﹐轉側亦難﹔或役用過度﹐勞傷於腎﹔或寢臥冷濕﹐地气傷腰﹔或墜墮傷損﹐並宜服之。

威靈仙﹝去土﹐二兩﹞桂心當歸﹝各一兩﹞

上爲末﹐以酒煮糊丸﹐如梧子大。每服三五十丸﹐煎茴香湯或炒茴香酒下﹐食前服﹔婦人煎桂心湯下。有孕婦人﹐不得服。一方﹐添破故紙﹑桃仁﹑地膚子等分。

卷之十三腰痛治法

立安丸

治五種腰痛。常服補腎﹐彊腰腳﹐治香港腳。

破故紙﹝生﹞續斷木瓜幹牛膝﹝酒浸﹞杜仲﹝去皮銼﹐姜制﹐炒絲斷﹐各一兩﹞萆﹝二兩﹞

上爲末﹐蜜丸﹐如梧子大。每服五十丸﹐鹽湯﹑鹽酒任下。

五積散

治感寒濕與脾胃气蔽腰痛最效。﹝方見傷寒﹐加桃仁煎﹞

卷之十三腰痛治法

熟大黃湯

治墜墮閃肭﹐腰痛不能屈伸。

大黃﹝切如豆大﹞生薑﹝各半兩﹐切﹞上同炒令焦黃。以水一大盞﹐浸一宿﹐五更去滓頓服﹐天明所下如雞肝者卽惡物出。

卷之十三腰痛治法

橘子酒

治打撲腰痛﹐惡血蓄瘀﹐痛不可忍。

橘子﹝炒去皮﹞上一味﹐研細。每服二錢匕﹐酒調服﹔未知再作。或用豬腰子一隻﹐去筋膜﹐破開入藥﹐同蔥白﹑茴香﹑鹽﹑濕紙裹煨熟﹐細嚼﹐溫酒下。

卷之十三腰痛治法

桃仁酒

治腎虛﹐風勞所傷﹐毒腫掣痛﹐牽引小腹﹐連腰痛。

桃仁﹝麩炒去皮尖﹞上一味﹐研細。每服抄四錢匕﹐熱酒調下卽汗愈。

卷之十三

虛損證治

《難經》論損從皮毛至於筋骨者﹐此乃辧气脈淺深次第也。原其所因﹐屬不內外。或大病未復﹐便合陰陽﹐或疲極筋力﹐饑飽失節﹐盡神度量﹐叫呼走气﹐所以諸證蜂起﹐百病交作﹐吐血衄血﹐便血瀉血﹐遺泄白濁﹐冷滑洞瀉﹐白汗黃汗﹐嘔吐咯涎沫痰飲﹐遂使榮衛走本﹐虛羸損傷﹐皆自此始﹐蓋由背於人身常理而致然也。況婦人產蓐﹐過於大病﹐虛損尢多﹐不可不知。列而論之﹐證狀非一﹐姑舉數條﹐以爲治備。要當考尋脈理﹐推其元气胃气﹐資始資成﹐扶助陰陽﹐辧別標本﹐蓋不可隨證冷熱﹐妄行施治。要論曰﹕粗工嘻嘻﹐以爲可之﹐言熱未已﹐寒病復始﹐同證異形﹐迷气亂經。學人謹之﹐精思有靈。

卷之十三虛損證治

正元散

大治元气虛﹐臍腹脹滿﹐心脇刺痛﹐泄利嘔吐﹐自汗﹐陽气漸微﹐手足厥逆﹔及傷寒陰證﹐霍亂轉筋﹐久下冷利﹐少气羸困﹐一切虛寒。﹝方見自汗門﹞

卷之十三虛損證治

麝香鹿茸丸

治精气耗散﹐血少不增﹐陽道不興。服此調榮衛﹐利腰腳﹐補精血﹐主諸虛百病。

鹿茸﹝酥炙﹐一兩半﹞熟地黃﹝一兩﹞沈香﹝三分﹞麝香﹝一兩﹐別研﹞上爲末﹐入麝香研勻﹐蜜丸﹐梧子大。空心溫酒﹑鹽湯任下三十丸。

卷之十三虛損證治

大山芋丸

治諸虛百損﹐五勞七傷﹐肢體沈重﹐骨節酸疼﹐心中煩悸﹐唇口漧燥﹐面體少色﹐情思不樂﹐咳嗽喘乏﹐傷血傷气﹐夜多異夢﹐盜汗失精﹐腰背彊痛﹐臍腹弦急﹐嗜臥少起﹐善驚多忘﹐飲食減少﹐肌肉瘦瘁。又治風虛頭目眩暈﹐心神不寧﹔及病後气不復常﹐漸成勞損。久服補不足﹐愈風气百病。

山芋﹝七兩半﹞當歸桂心神曲﹝炒﹞熟地黃大豆捲﹝各二兩半﹞甘艸人參﹝一兩七錢﹞

川芎芍藥白術麥門冬﹝去心﹞杏仁﹝麩炒﹐去皮﹐各一兩半﹞柴胡白茯苓桔梗﹝各一兩一分﹞阿膠﹝麩炒﹐一兩七錢半﹞漧薑﹝炮﹐三分﹞白蘞﹝半兩﹞防風﹝去叉﹐一兩半﹞棗﹝一百个﹐炊去皮核﹞上爲末﹐蜜丸與棗肉同和丸﹐如彈子大。每服一丸﹐溫酒﹑米湯任嚼下。加琥珀一兩﹑遠志去心炒二兩﹑茯苓二兩半﹐卽是養心丹。虛勞遺泄白濁﹐加龍骨二兩。

卷之十三虛損證治

羊肉丸

治眞陽耗竭﹐下元傷憊﹐耳葉焦枯﹐面色黧黑﹐腰重腳弱﹐陽事不興。常服壯元陽﹐補眞气﹐益精駐顏。

補骨脂﹝炒﹞葫蘆巴﹝炒﹞茴香﹝炒﹞川楝﹝炒﹞續斷附子﹝炮去皮臍﹞茯苓﹝各三兩﹞

桃仁﹝麩炒﹐去皮尖﹐別研﹞杏仁﹝同上法炒﹞山藥﹝炒﹐各二兩﹞上爲末﹐精羊肉四兩酒煮研細﹐入面煮糊丸﹐如梧子大。鹽湯﹑溫酒空心任下三五十丸。

卷之十三虛損證治

大補丸

治元髒虛憊﹐血气不足﹐白濁遺泄﹐自汗自利﹐口苦舌漧﹐四肢羸瘦﹐婦人諸虛皆主之。

木香﹝炮﹞附子﹝炮去皮臍﹞茴香﹝炒﹞蓯蓉﹝酒浸﹞川椒﹝炒去汗﹐各十兩﹞桃仁﹝炒去皮尖﹞葫蘆巴牛膝﹝酒浸﹞巴戟﹝去心﹞五味子黃白蒺藜﹝炒去刺﹞澤瀉﹝各五兩﹞羌活檳榔天麻川芎桂心﹝各二兩﹞

上爲末﹐蜜丸﹐梧子大。鹽湯﹑酒空腹任下三五十丸。

卷之十三虛損證治

菟絲子丸

治腎气虛損﹐五勞七傷﹐小腹拘急﹐四肢酸疼﹐面色黧黑﹐唇口漧燥﹐目暗耳鳴﹐心忪气短﹐夜夢驚恐﹐精神困倦﹐喜怒無常﹐悲憂不樂﹐飲食無味﹐舉動乏力﹐心腹脹滿﹐腰膝緩弱﹐小便滑數﹐房室不舉﹐股內濕癢﹐水道澀痛﹐小便出血﹐時有遺瀝。

菟絲子﹝酒浸﹞桂心﹝不焙﹞鹿茸﹝去毛﹐切﹐酥炙﹞附子﹝炮去皮臍﹞澤瀉石龍芮﹝去土﹐各一兩﹞蓯蓉﹝酒浸﹞杜仲﹝去皮切﹐薑汁制﹐炒絲斷﹞茯苓熟地黃巴戟﹝去心﹞山茱萸蓽澄茄沈香茴香﹝炒﹞補骨脂﹝炒﹞石斛牛膝﹝酒浸﹞續斷川芎五味子覆盆子桑螵蛸﹝酒浸炒﹐各半兩﹞上爲末﹐酒糊丸﹐如梧子大。每服三十丸﹐溫酒﹑鹽湯任下﹔腳膝無力﹐木瓜湯下﹔淋閉﹐木通湯下。

卷之十三虛損證治

妙應丹

治脾元气弱﹐久積陰冷﹐心腹滿痛﹐面色靑黃﹐肌體瘦弱﹐怠惰嗜臥﹐食少多傷﹐噫气吞酸﹐噦逆惡心﹐腹中虛鳴﹐大便泄利﹐胸膈痞塞﹐食飲不下﹐霍亂嘔吐﹐肌冷轉筋﹔及五膈五噎﹐久痛久痢。﹝方見瘕門﹞

卷之十三虛損證治

增損樂令湯

治諸虛不足﹐小腹急痛﹐脇肋脹﹐臍下虛滿﹐胸中煩悸﹐面色痿黃﹐唇漧口燥﹐手足逆冷﹐體常自汗﹐腰背彊急﹐骨肉酸疼﹐咳嗽喘乏﹐不能飲食﹐或因勞傷過度﹐或因病後不復。

黃人參橘皮當歸桂心細辛前胡甘艸﹝炙﹞茯苓麥門冬﹝去心﹞芍藥﹝各二兩﹞附子﹝炮去皮臍﹞熟地黃﹝各一兩﹞半夏﹝湯洗﹐二兩半﹞遠志﹝三分﹐去心﹞上爲銼散。每服四錢﹐水一盞半﹐姜五片﹐棗二个﹐煎七分﹐去滓﹐食前服。腹滿食少﹐去棗﹔下焦虛冷﹐不甚渴﹐小便數者﹐倍人參﹑當歸﹑附子﹔煩渴引飲﹐加栝蔞根﹔遺泄白濁﹐加龍骨﹑白蘞﹔小腹急﹐引心痛者﹐加漧薑。

卷之十三虛損證治

養榮湯

治積勞虛損﹐四肢沈滯﹐骨肉酸疼﹐吸吸少气﹐行動喘咳﹐小便拘急﹐腰背彊痛﹐心虛驚悸﹐咽漧唇燥﹐飲食無味﹐陰陽衰弱﹐悲憂慘戚﹐多臥少起﹐久者積年﹐急者百日﹐漸至瘦削﹐五臟气竭﹐難可振復。又治肺與大腸俱虛﹐咳嗽下利﹐喘乏少气﹐嘔吐痰涎。

黃當歸桂心甘艸﹝炙﹞橘皮白術人參﹝各一兩﹞白芍藥﹝三兩﹞熟地黃五味子茯苓﹝各三分﹞遠志﹝去心炒﹐半兩﹞上爲銼散。每服四大錢﹐水一盞半﹐姜三片﹐棗二个﹐煎至七分﹐去滓﹐空腹服。便精遺泄﹐加龍骨一兩﹔咳嗽﹐加阿膠甚妙。

卷之十三虛損證治

十補丸

治眞气虛損﹐下焦傷竭﹐臍腹彊急﹐腰腳疼痛﹐亡血盜汗﹐遺泄白濁﹐大便自利﹐小便滑數﹔或三消渴疾﹐飲食倍常﹐肌肉消瘦﹐陽事不舉﹐顏色枯槁。久服補五臟﹐行榮衛﹐益精髓﹐進飲食。

附子﹝炮去皮臍﹞漧薑﹝炮﹞桂心菟絲子﹝酒浸軟﹐別研﹞濃朴﹝去皮炒﹐姜制﹞巴戟﹝去心﹞遠志﹝去心﹐薑汁浸炒﹞破故紙﹝炒﹞赤石脂﹝﹐各一兩﹞川椒﹝炒出汗﹐去子並合口者﹐二兩﹞

上爲末﹐酒糊丸﹐如梧子大。溫酒﹑鹽湯任下。

卷之十三虛損證治

遠志丸

治心腎气不足﹐驚悸健忘﹐夢寐不安﹐遺精﹐面少色﹐足脛酸疼。

遠志﹝去心炒﹞山藥﹝炒﹞熟地黃天門冬﹝去心﹞龍齒﹝水飛﹐各六兩﹞麥門冬﹝去心﹞五味子車前子﹝炒﹞白茯苓茯神﹝去木﹞地骨皮桂心﹝各五兩﹞

上爲末﹐蜜丸﹐梧子大。每服三十丸至五十丸﹐空心溫服﹐酒﹑米湯任下。

卷之十三虛損證治

張走馬家祕眞丹

治房室過度﹐或用意思維﹐精泄自出﹐腰背酸弱﹐不能屈伸﹐食不生肌﹐兩腳痛﹐不能步履。

艸烏頭﹝或用川烏﹞牡蠣粉﹝炒烏頭﹐一兩﹐令裂﹐去皮臍﹑牡蠣不用﹞五倍子﹝半兩﹞

上爲末﹐糯米糊丸﹐如梧子大。空腹鹽湯下三五十丸。

卷之十三虛損證治

蓮子丹

治眞气虛憊﹐口苦舌漧﹐心常慘戚﹐夜多異夢﹐晝少精神﹐或夢鬼交通﹐遺泄白濁﹐小便餘瀝﹐陽事不舉﹐目暗耳鳴﹐面色黧黑。

新蓮肉﹝四兩﹐去心皮﹞白龍骨﹝一兩﹐醋煮﹞甘艸﹝一分﹞

上爲末﹐車前艸汁入面少許煮麵糊丸﹐如綠豆大。每服三五十丸﹐鹽湯﹑酒任下。

家韭子丸

方證見遺尿門

卷之十三虛損證治

威喜丸

治精气不固﹐餘瀝常流﹐小便白濁﹐夢中頻泄﹔及婦人血海久冷﹐白帶白漏白淫﹐身常濕﹐小便如米泔﹐或無子息。

白茯苓﹝四兩﹞木豬苓﹝一分﹐去皮煮茯苓數十沸﹞黃蠟﹝四兩﹞

上只以茯苓一味爲末﹐熔黃蠟爲丸﹐彈子大。空心細嚼﹐令口生津徐咽。兼治兩耳虛鳴﹐口漧。

卷之十三虛損證治

鎖陽丹

治脫精﹐泄不禁。

桑螵蛸﹝三兩﹐瓦上焙燥﹞龍骨﹝一兩﹐別研﹞白茯苓﹝一兩﹞

上爲末﹐麵糊爲丸﹐梧子大。每服七十丸﹐煎茯苓鹽湯下﹐食前服。一方﹐用茯苓﹑豬苓﹑木饅頭和皮子切﹐各等分爲末。又方﹐用破故紙﹑靑鹽槌碎等分﹐同炒香爲末﹐並每服二錢﹐米飲調下。

卷之十三虛損證治

十四友丸

補心腎虛﹐怔忪昏憒﹐神志不寧﹐睡臥不安。故《經》曰﹕髒有所傷﹐情有所倚﹐人不能懸﹐其病則臥不安。

當歸﹝洗﹞熟地黃白茯苓白茯神﹝去木﹞人參黃阿膠﹝蛤粉炒﹞酸棗仁﹝炒﹞柏子仁﹝別研﹞紫石英﹝同上﹞遠志﹝酒浸洗﹐去心﹐酒灑﹐蒸炒幹﹞肉桂﹝各一兩﹞辰砂﹝一分﹐別研﹞龍齒﹝二兩﹐別研﹞上爲末﹐別研五味﹐蜜丸﹐如梧子大。每服三十丸﹐食後棗湯下。

卷之十三虛損證治

宣和賜耆絲丸

治少年色欲過度﹐精血耗竭﹐心腎气憊﹐遺泄白濁﹐腰背疼痛﹐面色黧黑﹐耳聾目昏﹐口漧腳弱﹐消渴便利﹐夢與鬼交﹐陽事不舉。

當歸﹝酒浸焙軋﹐半斤﹞菟絲子﹝酒浸﹐去土﹐乘濕研破﹐焙漧秤﹐一斤﹞薏苡仁茯神﹝去木﹞石蓮肉﹝去皮﹞鹿角霜熟地黃﹝各四兩﹞

上爲末﹐用二斤錐碎﹐水六升浸一宿﹐次早洗味淡﹐去滓﹐於銀石器中熬汁成膏﹐搜和得所﹐搗數千杵﹐丸如梧子大。每服五十丸加至百丸﹐米湯﹑溫酒任下﹐空心食前服。常服守中安神﹐禁固精血﹐益气駐顏﹐延年不老。

卷之十三虛損證治

參香散

治心气不寧﹐諸虛百損﹐肢體沈重﹐情思不樂﹐夜多異夢﹐盜汗失精﹐恐怖煩悸﹐喜怒無時﹐口漧咽燥﹐渴欲飲水﹐飲食減少﹐肌肉瘦瘁﹐漸成勞瘵。常服補精血﹐調心气﹐進飲食﹐安神守中﹐功效不可盡述。

人參黃白茯苓白術山藥蓮肉﹝去心﹐各一兩﹞縮砂仁烏藥橘紅漧薑﹝炮﹐各半兩﹞甘艸﹝炙﹐三分﹞南木香丁香檀香﹝各一分﹞沈香﹝二錢﹞

上爲粗末。每服四錢﹐水一大盞﹐姜三片﹐棗子一个﹐煎七分﹐去滓﹐食前服。一法﹐有炮熟附子半兩。

卷之十四

水腫敍論

夫腎主元气﹐天一之水生焉﹔肺主沖化﹐地四之金屬焉。元气乃水中之火﹐所以太陽合少陰﹐主精髓以滋血﹔沖化乃土中之金﹐所以太陰合陽明﹐主肌肉以養气。今腎虛則火虧﹐致陽水凝滯﹔肺滿則土溢﹐使陽金沈潛﹐沈潛則气閉﹐凝滯則血淖﹐經絡不通﹐上爲喘急﹐下爲腫滿。故《經》曰﹕腎爲少陰﹐肺爲太陰﹐其本在腎﹐其末在肺﹐皆至陰以積水也。所以能聚水而生病者﹐蓋腎爲胃關﹐關鍵不利﹐樞機不轉﹐水乃不行﹐滲透經絡﹐皮膚浮腫。

諸證不同﹐廣如《經》說。《治法》曰﹕平治權衡者﹐察脈之浮沈也﹔去莞陳者﹐疏滌腸胃也﹔開鬼門﹐潔淨府者﹐發汗﹑利小便也。原其所因﹐則冒風寒暑濕屬外﹐喜怒憂思屬內﹐飲食勞逸背於常經屬不內外﹐皆致此疾。治之﹐當究其所因及諸禁忌而爲治也。

卷之十四

水腫證治脈例

古方十種證候﹕以短气不得臥﹐爲心水﹔兩脇疼痛﹐爲肝水﹔大便鴨溏﹐爲肺水﹔四肢苦重﹐爲脾水﹔腰痛足冷﹐爲腎水﹔口苦咽漧﹐爲膽水﹔乍虛乍實﹐爲大腸水﹔腹急肢瘦﹐爲膀胱水﹔小便祕澀﹐爲胃水﹔小腹急滿﹐爲小腸水。各隨其經絡﹐分其內外﹐審其脈證﹐而甄別之。然此十水謂之正水﹐外有風水﹑皮水﹑石水﹑黃汗。以義考之﹐風合歸肝﹐皮合歸肺﹐黃汗歸脾﹐石合歸腎﹐𨿽名理不逾﹐柰證候少異﹐古方備列﹐不可不辧。但風水脈浮﹐必惡風﹔皮水亦浮﹐按不沒指﹐不惡風﹔石水脈沈﹐腹滿不喘﹔黃汗﹐脈沈遲﹐發熱多涎﹐久而不愈﹐必致癰膿。正水﹐寸口脈浮而遲﹐浮則熱﹐遲則潛﹐熱潛相搏﹐名曰沈﹔趺陽脈浮而數﹐浮則熱﹐數則止﹐止熱相搏﹐名曰伏﹐沈伏相搏﹐名曰火﹔沈則絡脈虛﹐伏則小便難﹐虛難相搏﹐水走皮膚﹐卽爲正水。此《金匱》節文。所以用寸口趺陽二脈者﹐蓋水气不在一經也。大抵浮脈帶數﹐卽是虛寒潛止於其間﹐久必沈伏﹐沈伏則陽虛陰實﹐爲水必矣。要知水脈必沈。論曰﹕脈出者死。與病不相應也。諸唇黑則傷肝﹐缺盆平則傷心﹐臍出則傷脾﹐足平則傷腎﹐背平則傷肺。凡此五傷﹐必不可療也。《治法》曰﹕腰以上腫﹐宜發汗﹔腰以下腫﹐宜利小便。學人當知之。

卷之十四水腫證治脈例

復元丹

治水腫。夫心腎眞火﹐能生脾肺眞土﹐今眞火气虧﹐不能滋養眞土﹐故土不制水﹐水液妄行﹐三焦不瀉﹐气脈閉塞﹐樞機不通﹐喘息奔急﹐水气盈溢﹐滲透經絡﹐皮膚溢滿﹐足脛尢甚﹐兩目下腫﹐股間冷﹐口苦舌漧﹐心腹堅脹﹐不得正偃﹐偃則咳嗽﹐小便不通﹐夢中虛驚﹐不能安臥。

附子﹝炮﹐二兩﹞南木香﹝煨﹞茴香﹝炒﹞川椒﹝炒去汗﹞獨活濃朴﹝去皮銼﹐姜制炒﹞白術﹝略炒﹞陳橘皮吳茱萸﹝炒﹞桂心﹝各一兩﹞澤瀉﹝一兩半﹞肉豆蔻﹝煨﹞檳榔﹝各半兩﹞

上一十三味爲末﹐糊丸﹐梧子大。每服五十丸﹐紫蘇湯下﹐不以時。此藥世傳屢驗﹐未嘗示人﹐其間君臣佐使﹐與造物同妙﹐服者自知。要當屏去諸藥﹐一日三服﹐先次旋利如傾﹐次乃腫消喘止。蓋藥能助眞火﹐以養眞土﹐運動樞機﹐安平必矣。法當禁欲﹐並絕咸半年﹐乃不再作。

卷之十四水腫證治脈例

當歸散

治如前。

當歸﹝洗﹞木香﹝煨﹞赤茯苓桂心檳榔赤芍藥牡丹皮陳皮木通白術﹝各銼﹐焙漧﹐等分﹞

上爲末。腳膝頭面腫﹐大小便不快﹐每服二錢﹐水一盞﹐紫蘇二葉﹐淡木瓜一片如指大﹐同煎八分﹐溫服﹐日三。如已愈﹐常服﹐早晚二﹐覺气下或小便快是效。髒寒﹐去檳榔﹔臍已凸﹐添大腹皮﹑木豬苓各一兩。忌烏雞肉﹑鹹酸﹑海味物。

卷之十四水腫證治脈例

正陽丹

治水腫。

宣木瓜幹﹝四兩﹐濕者一个銼﹐童子小便﹑法酒各一升﹐煮爛絞汁﹞人參﹝一兩﹞大豆﹝煮去皮﹐幹﹐十兩﹞附子﹝炮﹐半兩﹞銀朱﹝二錢﹞

上爲末﹐入銀朱研勻﹐以木瓜膏丸﹐如梧子大。每服五十丸﹐米湯下。

卷之十四水腫證治脈例

消腫丸

治水腫喘滿﹐小便不利。

滑石木通白術黑牽牛﹝炒﹞通脫木茯苓茯神﹝去木﹞半夏﹝湯去滑﹞陳皮﹝各一分﹞木香﹝半分﹞瞿麥穗丁香﹝各半錢﹞

上爲末。酒糊丸﹐如梧子大。每服三十丸﹐燈芯麥門冬湯溫服。

卷之十四水腫證治脈例

消腫散

治水气浮腫﹐喘呼﹐不得睡﹐煩熱躁擾﹐渴燥﹐大小便不利。

大黃﹝蜜蒸﹞山梔﹝炒﹞甘艸﹝炙﹞漧葛橘皮麻黃﹝去節湯﹞馬牙硝川芎﹝各等分﹞

上爲細末。蜜湯調下二錢。

卷之十四水腫證治脈例

棗仁散

治水气浮腫﹐無問久新老少悉可服﹐惟禁鹽必效。

棗仁赤茯苓桂心﹝各等分﹞

上爲末。每服二錢﹐米飲調下。

卷之十四水腫證治脈例

禹餘糧丸

治十腫水气。凡腳膝腫﹐上气喘滿﹐小便不利﹐但是水气悉皆主之。

蛇黃﹝大者三兩﹐以新鐵銚盛入一秤炭火中燒蛇黃與銚子一般通赤﹐用鉗取銚子出﹐便傾蛇黃﹐入釅醋二升中﹐候冷取出﹐研極細則止﹐卽含石﹞禹餘糧﹝三兩﹐用眞鍼沙五兩﹐先以水淘淨控幹﹐更以銚子炒幹﹐入禹餘糧﹐一處用米醋二升就銚內煮醋幹爲度﹐卻用銚並藥入一秤炭火中燒通赤﹐傾藥淨磚地上﹐候冷研無聲卽止﹞以三物爲主﹐其次量人虛實﹐入下項藥。治水多是取轉﹐惟此方三物﹐旣非大戟﹑甘遂﹑芫花之比﹐又有下項藥扶持﹐故虛老人可服。

羌活木香﹝煨﹞茯苓川芎牛膝﹝酒浸﹞白豆蔻﹝炮﹞土茴香﹝炒﹞蓬術﹝炮﹞桂心漧薑﹝炮﹞靑皮﹝去瓤﹞京三稜﹝炮﹞白蒺藜附子﹝炮﹞當歸﹝酒浸一宿﹐各半兩﹐虛人老人全用半兩﹐實壯人減之﹞上爲細末﹐拌極勻﹐以湯浸蒸餅捩去水和藥﹐再搗極勻﹐丸如梧子大。食前溫酒﹑白湯下三十丸至五十丸。惟忌鹽﹐𨿽毫末許不得入口﹔若無以爲味﹐卽水病去後﹐且以醋少許調和。食不能忌鹽﹐勿服﹔果欲去病﹐切須忌鹽。但試服藥﹐卽於小便內旋去﹐不動臟腑。病去﹐日日三服﹐兼以溫和調補气血藥助之﹐眞神方也。

卷之十四水腫證治脈例

第一退水丸

能化气﹐退水腫﹐去苑﹐利濕﹐通小便。

蓬術﹝炮﹞三稜﹝煨﹞桂心靑皮益智﹝各半兩﹞巴豆﹝二兩﹐去皮﹐出油﹐別研﹞上爲末﹐麵糊丸﹐如梧子大。用黃梔十个劈破﹐荊芥﹑黑牽牛﹑酸漿艸各少許煎湯﹐空腹下二三十丸。

卷之十四水腫證治脈例

第二退水餅

服前藥未效﹐卽服此方。

甘遂大戟﹝各等分﹞

上爲末﹐入面打水調爲餅﹐如棋子大﹐火煨熟。五更淡茶湯嚼下一餅。

卷之十四水腫證治脈例

第三大腹子散

取轉後﹐調正胃气﹐進食。

大腹子﹝炒﹞桂心茴香﹝炒﹞陳皮﹝各半兩﹞

上爲末。每服二錢﹐米飲調下。

卷之十四水腫證治脈例

桃紅散

治正水脹急﹐大小便不利﹐逆欲死方。

甘遂﹝半兩﹐半生半炮﹞坯﹝十文﹐別研﹞上爲末﹐研勻。每用一錢﹐以白面四兩水調﹐入藥搜和﹐切作棋子﹐白水煮浮﹐更不得使鹽料物﹐只淡食﹐候大小便利去五六分﹐卻用後藥調補。

平胃散﹝一兩﹞附子﹝炮﹞白術﹝各一兩﹞丁香﹝半兩﹞

上爲末﹐和勻。每服二錢﹐水一盞﹐姜七片﹐棗三枚﹐煎七分﹐不拘時候﹐日三五服。

若腳未退﹐可灸三陰交及風門穴﹐腫退必矣。

卷之十四水腫證治脈例

大丸

治通身腫滿﹐及痰气食積﹐傷寒感風﹐脾气橫泄。

羌活白術﹝各半兩﹞陳皮木通黃桑白皮﹝各三分﹞木香﹝一分﹞黑牽牛﹝五兩﹐炒﹐五兩﹐生﹞上爲末﹐蜜丸﹐如彈子大。治風痰﹐散腹脇壅滯﹐淸頭目﹐濃煎生薑湯下﹔取食傷﹐止赤白痢﹐煎棗湯下﹔小便不利﹐燈芯湯下﹔傷寒﹐蔥茶下。如未快﹐用稀粥投之﹔用熱茶湯亦可。須七日後方可服﹐已得瀉﹐急欲止之﹐投冷白粥﹐卽自止。婦人產前並宜服之。旣服此藥﹐須住他藥三日﹐及不得喫生冷葷腥及滋味一日﹐只軟飯淡粥可也﹐次日早進千金散。

藿香甘艸﹝炙﹞漧薑﹝炮﹞神曲﹝炒﹞茯苓﹝各一兩﹞人參桂心﹝各半兩﹞陳皮濃朴﹝制﹐各二兩﹞上爲末。每服二錢﹐水一盞﹐姜三片﹐煎七分﹐鹽一撚﹐通口服。

卷之十四水腫證治脈例

葶藶大丸

治腫滿腹大﹐四肢枯瘦﹐小便澀濁。

甜葶藶﹝紙隔炒﹞薺菜根﹝等分﹞

上爲末﹐蜜丸﹐如彈子大。每服一丸﹐陳皮湯嚼下﹐只三丸﹐小便淸﹔數丸﹐腹當依舊。

卷之十四

料簡

病有風水﹑皮水﹑石水﹑黃汗﹐皆與正水同﹐爲治自別。

卷之十四料簡

大豆湯

治風水﹐通身腫﹐骨節疼﹐惡風自汗﹐眼合不得﹐短气欲絕﹐其脈浮。

大豆杏仁﹝炒去皮尖﹞麻黃﹝去節﹞防風防己豬苓﹝去皮﹐各四兩﹞澤瀉黃烏頭﹝炮﹐各三兩﹞半夏﹝湯﹐七次﹞茯苓白術﹝各五兩﹞甘遂﹝炒﹞甘艸﹝炙﹐各二兩﹞上咀。每服五錢﹐水二盞﹐酒半盞﹐姜七片﹐煎七分﹐去滓﹐不計時服﹐以大小便利﹐腫消則停藥。未知﹐加生大戟五兩﹑葶藶二兩紙炒香﹐無不快利。甘艸反甘遂﹐似不當同用之﹐卻效﹐非人情所可測也。

卷之十四料簡

五皮飲

治皮水﹐四肢頭面悉腫﹐按之沒指﹐不惡風﹐其腹如故﹐不喘不渴﹐脈亦浮。

大腹皮﹝炙﹞桑白皮﹝炙﹞茯苓皮生薑皮陳橘皮﹝各等分﹞

上咀。每服四錢﹐水盞半﹐煎七分﹐去滓熱服﹐日二三。近人磨木香水同煎亦妙。

卷之十四料簡

澤漆湯

治石水﹐四肢瘦﹐腹腫不喘﹐其脈沈。

澤漆﹝洗去腥﹐五兩﹞桑白皮﹝六兩﹐炙﹞射幹﹝泔浸﹞黃芩茯苓白術﹝各四兩﹞澤瀉防己﹝各二兩﹞

上咀。每服五錢﹐水三盞﹐烏豆一合﹐煎二盞﹐納藥﹐同煎七分﹐去滓空腹溫服﹐日三。

黃汗﹐根據五疽法治之﹐用黃酒。

卷之十四

料簡

病有水腫相類者﹐曰膚脹﹑鼓脹﹑腸覃﹑石瘕﹑脾气橫泄五種﹐治法亦復不同﹐除鼓脹見脹滿門﹐腸覃﹑石瘕見婦人門﹐今具膚脹及脾气橫泄如後。

卷之十四料簡

附子綠豆湯

治寒客皮膚﹐殼殼然而堅﹐腹大身腫﹐按之陷而不起﹐色不變﹐病名膚脹。一劑未知﹐再作。

大附子﹝重七錢者﹐一隻﹐生﹐去皮臍﹐半破﹞綠豆﹝二兩﹞

上以生薑一兩切﹐水二碗﹐煎至一碗﹐絞去滓﹐分三服﹐空腹溫服﹔次日將前附子破作四片﹐再用綠豆二兩﹑姜一兩﹐如前煎服﹔第三日﹐復將附子作八片﹐如前煎。

卷之十四料簡

無礙丸

治脾气橫泄﹐四肢浮腫﹐心腹脹滿﹐喘不得臥。

蓬術﹝煨﹞三稜﹝煨﹐各一兩﹞大腹皮﹝炙﹐二兩﹞木香﹝炮﹞檳榔﹝一分﹐生﹞上爲末﹐炒麥搗粉爲丸﹐如梧子大。每服二十丸﹐生薑湯下。

小三稜煎

治如前。﹝方見瘕門﹞

卷之十四料簡

茯苓分气飲

治脾胃不和﹐胸膈噎塞﹐腹脇疼痛﹐气促喘急﹐心下脹滿﹐飲食不進﹐嘔吐不止﹔兼脾气橫泄﹐四肢浮腫。

五味子桔梗茯苓甘艸﹝炙﹞陳皮桑白皮艸果大腹皮﹝各二兩半﹞紫蘇葉上爲粗末。每服四錢﹐水一盞﹐姜三片﹐鹽少許﹐煎七分﹐去滓﹐食前服。

卷之十四料簡

麻黃甘艸湯

治气急﹐積久不瘥﹐遂成水腫﹐如此者眾。諸皮中浮﹐以水攻面目身體﹐從腰以上腫﹐當以此湯發汗。

麻黃﹝二兩﹐去節湯﹞甘艸﹝一兩﹞

上爲銼散。每服四錢﹐水一盞半﹐煎七分﹐去滓﹐空腹溫服。

卷之十四料簡

茯苓蘇子丸

治面腫﹐小便澀﹐心腹脹滿。

茯苓蘇子杏仁﹝去皮尖﹐各二兩﹞橘皮防己葶藶﹝紙炒﹐各一兩一分﹞上爲末﹐蜜丸﹐如小豆大。以桑白皮湯下三十丸﹐食後服。

卷之十四

料簡

夫洪腫﹐門類極多﹐自正水之餘﹐有風水﹑皮水﹑石水﹑黃汗等﹐分入水門﹐如脾气橫泄﹐香港腳支滿﹐膚脹鼓脹﹐腸覃石瘕﹐與夫造作干犯土气﹐皆作浮腫﹐屬血屬气﹐理自不同。柰外證相類﹐未易甄別﹐若不預學﹐臨病必迷﹐錯亂汗下﹐皆醫殺之。更有气分血分﹐亦入腫門類﹐治法穎別﹐其可不學﹖古方類例𨿽明﹐多見不學人抄寫數方﹐一道施治﹐倘非其病﹐妄投其藥﹐盛者致困﹐困者必死﹐況有飲食禁忌﹐種種不同﹐學人勉HT。不可輕玩﹐以病試藥﹐甚爲不仁﹐戒之戒之。﹝血分方見婦人門﹐气分方論附於後﹞

卷之十四

气分證治

气分與胸痺﹑中滿皆相類﹐但胸痺屬气實﹐中滿爲气虛﹐气分則挾涎飲。气爲涎飲所隔﹐榮衛不利﹐腹滿脇鳴﹐相逐气轉﹐膀胱榮衛俱勞﹐陽气不通則身冷﹐陰气不通則骨疼﹐陽前通則惡寒﹐陰前通則痺不仁﹐陰陽相得﹐其气乃行﹐大气轉﹐其气乃散﹐實則失气﹐虛則遺溺﹐乃知气挾涎飲之所爲也。其脈寸口遲而澀﹐遲則爲气不足﹐澀則爲血不足﹔趺陽脈微而遲﹐微則爲气﹐遲則寒﹐斯證也﹐名曰气分。

卷之十四气分證治

桂附湯

治心下堅大如盤﹐邊如旋盤﹐水飲所作﹐名曰气分。

桂心﹝三兩﹞甘艸﹝炙﹞麻黃﹝去節湯﹐焙漧秤﹞細辛﹝去苗﹐各二兩﹞附子﹝四个﹐炮去皮臍﹞上爲銼散。每服四錢﹐水一盞半﹐生薑七片﹐棗三个﹐煎七分﹐去滓溫服﹐汗出如虫行皮中卽愈。

卷之十四气分證治

枳術湯

治心下堅大如盤﹐邊如旋盤﹐水飲所作﹐名曰气分。

枳實﹝一兩半﹞白術﹝三兩﹞

上爲銼散。每服四錢﹐水一盞半﹐煎七分﹐去滓溫服﹐腹中軟﹐卽當散也。

卷之十四

陰敍論

夫陰﹐屬肝﹐系宗筋﹐胃陽明養之。世多不識﹐謂之外腎﹐非特名義差錯﹐亦使五內不分﹐其可不辧。古方𨿽出四證﹐但曰腸﹑气﹑水﹑卵脹﹐殊不別其所因。如腸﹐則因房室過度﹐元髒虛冷﹐腸邊系不收﹐墜入中﹐上下無定﹐謂之腸﹐屬不內外因﹔病者久蓄憂思﹐恐怒兼並﹐隨髒气下墜陰﹐腫脹急痛﹐名曰气﹐屬內所因﹔病者久坐冷濕﹐濕气下襲﹐致陰腫脹﹐名曰水﹐屬外所因﹔病者勞役無節﹐及跨馬坐車﹐致卵核腫脹﹐或偏有大小﹐上下無常﹐名曰卵脹﹐亦屬不內外因。有小兒生來便如此者﹐乃宿疾也。

卵脹﹑腸﹐皆難治﹔气﹑水治之易愈。又寒疝下注﹐入於中﹐名曰狐疝﹐亦屬病。世人因此並以病爲疝气﹐不審之甚。婦人陰門挺出﹐亦稱病﹐名義不分﹐有如此者。

卷之十四

陰證治

凡病﹐惟腸無問貴賤多有之﹐有睡臥系延入脇下者﹐有墜入囊中者﹐或遇疲勞﹐及天色變動﹐逼上囊根﹐腫急作痛﹐過於寒疝﹐得暖則下﹐其如卵脹﹐有作熱生膿爲癰潰爛者﹐比比有之。

卷之十四陰證治

茱萸內消丸

治陰偏大﹐上攻臍腹痛﹐膚囊腫脹﹐或生瘡瘍﹐時出黃水﹐腰腿沈重﹐足脛腫滿﹐行步艱辛﹐服之內消﹐不動腑臟。

川楝﹝三兩﹐銼炒﹞大腹皮五味子海藻﹝洗﹞玄胡索﹝各二兩半﹞茴香﹝炒﹞桂心川烏﹝炮去皮尖﹞吳茱萸石茱萸白蒺藜﹝各二兩﹞枳實﹝麩炒去瓤﹞橘紅桃仁﹝麩炒﹐各一兩﹐別研﹞木香﹝一兩半﹞桔梗靑皮﹝各二兩﹞山茱萸﹝二兩﹞

上爲末﹐酒糊丸﹐如梧子大。溫酒下三十丸。

卷之十四陰證治

大戟丸

治陰腫脹﹐或小腸气痛。

大戟﹝去皮銼﹐炒黃﹐半兩﹞葫蘆巴﹝四兩﹐炒﹞木香﹝一兩﹞附子﹝炮去皮臍﹞舶上茴香訶子﹝煨去核﹞檳榔﹝各一兩﹞川楝﹝五兩﹐後入﹞麝香﹝半錢﹐別研﹞上爲末﹐獨畱川楝﹐以好酒一二升﹐蔥白七枚長三四寸﹐煮川楝軟﹐去皮核﹐取肉﹐和上件藥﹐丸如梧子大。空心溫酒下五七丸至十丸﹔姜湯亦得。潮發疼痛﹐炒姜熱酒下十五丸。

卷之十四陰證治

煉陰丹

治陰器下墜腫脹﹐卵核偏大﹐堅如石﹐痛不可忍。

玄胡索﹝微炒去殼﹞海藻﹝洗﹞昆布﹝洗﹞靑皮茴香﹝炒﹞川楝﹝去核﹞馬藺花﹝各一兩﹞木香﹝半兩﹞大戟﹝酒浸三宿﹐切片焙漧﹐一分﹞上爲末﹐別將砂﹑阿魏﹑安息香各一分﹐用酒﹑醋各一升淘三物﹐去砂石﹐熬成膏﹐入麝香一錢﹑沒藥一分﹐入前藥和丸﹐如綠豆大。用綿灰酒下十丸至十五丸﹐空心服。

卷之十四陰證治

抵聖丸

治膀胱有熱。多因天气熱而發陰﹐腫滿赤痛﹐大便祕﹐欲飲水﹐按之臍腹痛。

續隨子薏苡仁郁李仁茵芋白牽牛﹝各一錢﹐略炒﹞上爲末﹐滴水丸﹐如梧子大五丸。用《博濟方》香姜散咽﹐黃昏服﹐五更利下惡物效。

卷之十四陰證治

兼金丸

治熱入膀胱﹐臍腹上下兼脇肋疼痛﹐便燥﹐欲飲水﹐按之痛者。

大黃﹝濕紙裹煨﹐八錢﹞硝石桂心甘艸﹝炙﹐各四兩﹞桃仁﹝四十个﹐去皮尖﹞上爲末﹐蜜丸﹐梧子大。米飲下五七丸至十丸。婦人血閉疼痛﹐亦宜服之。

卷之十四陰證治

應痛丸

治敗精惡物不去﹐結在陰囊成疝﹐疼痛不可忍﹐久服去病。

阿魏﹝二兩﹐醋和﹐用蕎麥麵作餅濃三指﹐裹阿魏慢火煨熟﹞檳榔﹝大者﹐二个﹐刮作甕子滿盛的乳香﹐將刮下末用蕎麥麵拌作餅子﹐慢火煨熟﹞上同研爲末﹐入砂末一錢﹑赤芍藥末一兩﹐同爲麵糊搜和丸﹐如梧子大。溫酒﹑鹽湯下十丸至二十丸﹐食前服。

卷之十四陰證治

蒺藜丸

治囊核堅大﹐行動艱辛﹐發作牽連﹐偏墜疼痛。

白蒺藜﹝微炒﹐去刺﹞海藻﹝浸﹐洗去咸﹞澤瀉﹝各一兩﹞茴香﹝炒﹐一兩半﹞桂心木通牛膝﹝銼酒浸﹞五味子木香﹝煨﹞檳榔﹝各二兩﹞茯神﹝去木﹞人參遠志﹝水浸﹐去心﹐薑汁炒﹐各三兩﹞川楝﹝去皮核﹐麩炒﹞桃仁﹝去皮尖炒﹐別研﹞赤芍藥續斷山茱萸蓯蓉﹝酒浸﹞靑皮﹝各四兩﹞

上爲末﹐蜜丸﹐梧子大。空心食前溫酒﹑鹽湯下三五十丸。

卷之十四陰證治

三白散

治膀胱蘊熱﹐風濕相乘﹐陰腫脹﹐大小便不利。

白牽牛﹝略炒﹐二兩﹞白術﹝半兩﹞桑白皮陳皮木通﹝各半兩﹞上爲末。每服二錢﹐姜湯調下﹐空腹服﹐初進一服未覺﹐再進。此藥不損髒气﹐只導利畱滯。疝方大率多用熱藥﹐此方惟壅熱證宜服之。

卷之十四陰證治

蜘蛛散

治陰狐气﹐偏有小大﹐時時上下﹐脹人。

蜘蛛﹝十四个﹐熬焦﹞桂心﹝半兩﹞

上爲末﹐蜜丸﹐梧子大。米飲下十丸。

卷之十四陰證治

牡丹散

治偏大﹐脹不能動﹐坐臥不安。

牡丹皮防風﹝等分﹞

上爲末。酒服方寸匕。《短劇》有桂枝﹑豉﹑鐵精共五味。嬰兒以乳汁調一字許。

卷之十四陰證治

香附散

治脹。

香附子﹝不拘多少﹞

上爲末。每用酒一盞﹐煎海藻一錢重﹐至半盞﹐先撈海藻﹐嚼細﹐用所煎酒調香附末二錢服。

卷之十四陰證治

雄黃散

治陰腫大如斗﹐核痛﹐人所不能治。

雄黃﹝一兩﹐研﹞礬﹝二兩﹐研﹞甘艸﹝生﹐半兩﹞上爲銼散。以水五升煎﹐洗之。

卷之十四

癰疽敍論

發背癰疽者﹐該三因而有之。論云﹕癰疽瘰﹐不問虛實寒熱﹐皆由气郁而成。《經》亦云﹕气宿於經絡﹐與血俱澀而不行﹐壅結爲癰疽。不言熱之所作而後成癰者﹐此乃因喜怒憂思有所郁而成也。又論云﹕身有熱﹐被風冷搏之﹐血脈凝泣不行﹐熱气壅結而成﹔亦有陰虛陽气湊襲﹐寒化爲熱﹐熱成則肉腐爲膿者﹐此乃外因寒熱風濕所傷而成也。又服丹石﹐及炙爆﹑酒面﹐溫牀濃被所致﹔又盡力房室﹐精虛气節所致者﹐此乃因不內外所傷而成也﹐故知三因備矣。又論云﹕癤者﹐節也﹔癰者﹐壅也﹔疽者﹐沮也。如是但陰陽不平﹐有所壅節﹐皆成癰疽。又曰﹕陰滯於陽﹐則發癰﹔陽滯於陰﹐則發疽。而此二毒﹐發無定處﹐當以脈別之﹐浮洪滑數則爲陽﹐微沈緩澀則爲陰。陰則熱治﹐陽則冷治。治之之要﹐𨿽有四節八事﹐所謂初覺﹐則宣熱拔毒﹔已潰﹐則排膿止痛﹔膿盡﹐則消肌內塞﹐惡肉盡﹔則長肌敷痂。次序固明﹐若不別其因﹐施治亦昧。故治法中﹐有用遠志宣熱者﹐得非內因乎﹔至於外因﹐則用大黃﹔不內外因﹐則用甘艸。世醫但泥方書﹐多用五香連翹與漏蘆二湯﹐更不知三因所自﹐其可守一法而普攻之。旣得其因﹐又須觀病淺深﹐與證候吉凶﹐寒則溫之﹐熱則淸之﹐虛則補之﹐實則瀉之﹐導以鍼石﹐灼以艾炷﹐破毒潰堅﹐以平爲期﹐各有成法。近胡丞得一方﹐甚寶祕之﹐持以獻洪丞相﹐丞相與之作序﹐言重於世﹐已徧行矣。其方乃《千金》內補散添黃加人參減桂。間有輕者﹐服之稍效﹐若眞癰疽﹐爲害反甚。內補散當用在第四節

﹐當前服內消等藥﹐俟膿盡﹐方得投。苟專用之﹐亦所謂守一法也。孔子不嘗未達之藥者﹐良有旨哉。士夫當深味斯言﹐無輕信醫方﹐誤天下後世。謹之謹之。

卷之十四

癰疽證治

病者脈數﹐身無熱﹐而反灑淅惡寒﹐若有痛處﹐背發其癰腫﹐欲知有膿無膿﹐以手掩腫上﹐熱者爲有膿﹐不熱爲無膿﹐此亦大略說也。自有脈不數﹐不熱而疼者。蓋發於陰也﹐不疼尢是惡證﹐不可不知。凡熱盛脈數﹐卽用漏蘆﹐並單煮大黃等湯﹔不甚熱﹐脈緩弱﹐只投五香連翹湯。其它根據四節八事次序﹐及推三因以用藥﹐未有不全濟也。

卷之十四癰疽證治

遠志酒

治一切癰疽﹑發背﹑癤毒﹐惡候浸大﹐有死血陰毒在中﹐則不痛﹐敷之卽痛﹔有憂怒等气﹐積而內攻﹐則痛不可忍﹐敷之卽不痛﹔或蘊熱在內﹐熱逼人﹐手不可近﹐敷之卽淸涼﹔或气虛血冷﹐潰而不斂﹐敷之卽斂。此本韓大夫宅用以救人極驗﹐若七情內郁﹐不問虛實寒熱﹐治之必愈。

遠志﹝不以多少﹐湯洗去﹐泥捶去心﹞上一味﹐爲末。酒一盞﹐調末三錢﹐遲頃澄淸﹐飲之﹐以滓敷病處。

卷之十四癰疽證治

大黃湯

孫眞人云﹕緩急單煮大黃一味爲湯﹐服卽快利。此要法。

卷之十四癰疽證治

獨聖湯

治服金石﹐及食炙爆﹑飲酒﹑房勞爲癰疽﹐及諸惡瘡疼痛。

甘艸﹝半斤﹐生銼﹞上一味﹐以水一斗﹐浸一宿﹐煎至五升以下﹐去滓﹐入銀石器煎熬爲膏﹐分二服﹐溫酒下﹐臨臥一服﹐次日五更一服﹐當取下惡物爲效。

卷之十四癰疽證治

通聖雙行湯

治傷風寒暑濕﹐或泣或散﹐使气血滯凝﹐肉腐爲膿﹐壅結成癰疽﹐隨處發作。

大黃﹝蒸﹐一兩﹞木鱉﹝去殼切﹞防風枳殼桔梗甘艸﹝各一分﹞上爲銼散。每服四大錢﹐水一盞﹐煎七分﹐去滓﹐入朴硝兩錢重﹐煎熔﹐熱服﹐得疏轉一兩次﹐卽服萬金湯﹔若陰證﹐只服萬金﹐不可用通聖雙行也。

卷之十四癰疽證治

萬金湯

治癰疽﹑發背﹑發眉﹑發髭須﹑發腦﹑婦人乳癰等。定痛去毒。

甘艸﹝半兩﹞沒藥﹝一分﹞栝蔞﹝一个﹐去皮﹞上爲銼散。以無灰酒三升﹐煮至一升﹐去滓﹐隨量旋飲盡﹐或出血﹐或出黃水是效。

卷之十四癰疽證治

五香連翹湯

治一切惡核瘰﹑癰疽惡腫等病。

靑木香﹝卽舶上木香﹞沈香薰木香﹝卽乳香﹞丁香麝香升麻桑生寄生獨活連翹射幹木通﹝各二兩﹞大黃﹝蒸﹐三兩﹞上爲銼散。每服四大錢﹐水二盞﹐煮一盞以上﹐去滓﹐取八釐淸汁﹐空腹熱服﹐半日以上未利再服﹐以利下惡物爲度。未生肉前服不妨﹐以折去熱毒之气。本方有竹瀝﹑芒硝﹐恐泥者不能斟酌﹐故缺之﹐知者自當量入。

卷之十四癰疽證治

漏蘆湯

治癰疽發背﹐丹惡肉﹐時行熱毒﹐發作赤腫﹐及眼赤生瘡。

漏蘆白芨黃芩麻黃﹝去節﹞白薇枳殼﹝麩炒﹞升麻芍藥甘艸﹝炙﹐各二兩﹞

大黃﹝三兩﹐蒸﹞上爲銼散。每服四錢﹐水二盞﹐煎七分﹐空腹熱服﹐以快利爲度。本方有芒硝﹐可去之﹐只加大黃作五兩。

卷之十四癰疽證治

忍冬酒

治癰疽腫毒甚效。

忍冬艸﹝取嫩苗﹐一握﹞甘艸﹝八錢﹐炙銼﹞上同研﹐入酒一升半﹐砂瓶塞口煮﹐去滓溫服﹐仍以滓敷腫毒上。又木蓮葉四十九片﹐揩去毛﹐研細酒解溫服﹐功與忍冬艸不相上下。又龍鱗薜荔一握﹐細研﹐以酒解汁溫服﹐亦能瀉下惡物﹐去其根本。

卷之十四癰疽證治

轉毒散

治發背癰疽﹐不問淺深大小﹐利去根本﹐不動元气﹐神效。

車螯﹝紫背光濃者﹐一名昌娥﹞甘艸﹝生﹐一分﹞輕粉﹝半錢重﹞

上以鹽泥固濟車螯火﹐取末一兩﹐入甘艸末﹐同輕粉研勻﹐濃煎栝蔞酒﹐調下四錢匕﹐五更初服﹐轉下惡物爲度﹔未知再作。栝蔞每用一个﹐酒一碗﹐煎一盞爲一劑。

卷之十四癰疽證治

靈寶膏

治發背癰疽。宣熱拔毒﹐排膿止痛。

大栝蔞﹝三十个﹐去皮瓤﹐取子﹐炒香﹐取仁﹐細研﹞乳香﹝二兩﹞胡桃﹝六十个﹐取肉﹐去皮﹐同栝蔞細研﹞白蜜﹝一斤﹞

上以銀石器內慢火熬成膏。每服兩大匙﹐溫酒調下﹐不以時候服。

卷之十四癰疽證治

托裏散

治癰疽欲發﹐未潰﹐及已潰。服之內托﹐不使透膜。

栝蔞子﹝去瓤秤﹞鬼腰﹝帶皮﹞皂角刺射幹﹝卽仙人掌根﹐紅花者是﹞天羅瓜﹝取子﹐各一个﹞茴香木鱉﹝五个﹐去殼﹞漢椒﹝各一兩﹞

上焙榦爲末﹐面薄糊調作餅﹐炙榦爲末。每服二三錢﹐酒調下﹔不飲酒﹐以木香湯下。

卷之十四癰疽證治

白玉膏

收縮癰疽﹐令不蔓衍。切忌用冷藥外貼﹐逼毒瓦斯入裏殺人。

杏仁﹝二十一粒﹐去皮尖﹐別研﹞川椒﹝四十九粒﹐去目出汗﹐爲末﹞淸油﹝一兩﹞酒蠟﹝半兩﹞

上文武火熬﹐用柳靑枝打紫黑色﹐綿濾過﹐再熬﹐滴水成珠﹐收淨器內。看瘡大小﹐作新月樣紙花團丸貼﹐候暈收﹐更促小瘡頭聚﹐用後藥敷。

卷之十四癰疽證治

檳連散

治癰疽瘡腫﹐未潰已潰皆可敷。

檳榔黃連﹝各半兩﹞穿山甲﹝大者﹐十片﹐燒存性﹞上爲末。先點好茶﹐以翎毛刷過瘡﹐仍以淸茶調藥敷瘡上﹔如熱甚﹐則以雞子淸調敷﹐膿已潰﹐則用長肌藥﹔未快﹐則用替鍼丸。

卷之十四癰疽證治

替鍼丸

治癰疽𨿽潰﹐而膿不出﹐用之卽快。

雄雀糞﹝二十七个﹐直者是﹞砂﹝一字匕﹐別研﹞陳倉米﹝一字﹐爲末﹞沒藥﹝一字﹐研﹞上研勻。以米飲丸﹐如粟米。每用一粒﹐貼在瘡頭或瘡眼中﹐卽潰膿出。

卷之十四癰疽證治

生肌散

敷癰疽瘡毒卽生肌。

黃狗頭骨﹝燒存性﹐二兩﹞膩粉﹝一錢﹞桑白皮﹝炙﹐一兩﹞上爲末。生麻油調敷﹐自通聖﹑萬金﹑神異﹑白玉﹑檳連﹑替鍼﹑生肌凡七方﹐是一家行用﹐均濟三因﹐皆良藥也。

卷之十四癰疽證治

瞿麥散

治癰疽已潰。排膿止痛﹐利小便。

瞿麥﹝一兩﹞芍藥桂心赤小豆﹝酒浸炒﹞川芎黃當歸白蘞麥門冬﹝去心﹐各二兩﹞上爲末。每服二錢﹐酒調下﹐空腹服。

卷之十四癰疽證治

內塞散

治癰疽熱退﹐膿血不止。排膿止痛。

防風茯苓白芷桔梗遠志甘艸人參川芎當歸黃﹝各一兩﹞桂心﹝半兩﹞

附子﹝兩个﹐炮﹞濃朴﹝姜制﹐二兩﹞赤小豆﹝二兩半﹐酒浸炒﹞上爲末。每服二錢﹐溫酒﹑米湯調下。

卷之十四癰疽證治

《千金》內補散

治癰疽發背﹐惡肌不盡。服此消肌生肉。

當歸桂心﹝各二兩﹞人參川芎濃朴﹝姜制炒﹞防風甘艸﹝炙﹞白芷桔梗﹝各一兩﹞

上爲末。每服二錢匕﹐酒調﹐空腹服﹔不能飲酒﹐以木香湯調下。

卷之十四癰疽證治

善應膏

治癰疽潰後﹐長肌敷瘕。

白芷黃﹝各一兩﹞甘艸﹝二錢﹞黃蠟﹝二兩﹞黃丹﹝二兩半﹞

上前三味爲粗末﹐春秋用麻油四兩半﹐夏四兩﹐冬五兩﹐熬藥紫赤色﹐綿濾去滓﹐再入黃蠟﹑黃丹﹐以柳枝不住手攪﹐滴水成珠卽止。用如常法。

卷之十四癰疽證治

豬蹄湯

洗髮背癰疽。

豬蹄﹝一具﹐治如食法﹞黃黃連芍藥﹝各三錢三字﹞黃芩﹝一分﹞薔薇根野狼牙﹝各一兩﹞

上銼散。以水二斗﹐煮豬蹄熟﹐澄淸得汁半許﹐入藥﹐煎至二三分﹐去滓﹐洗瘡﹐以帛拭漧﹐日二。如疼痛﹐加當歸﹑甘艸各一分。

卷之十四癰疽證治

外食散

治癰腫惡肉不盡﹐膿水淋漓。敷此﹐能消肌長肉。

白礬﹝銀窩內用瓦蓋令性盡﹐一兩﹞好染坯血竭﹝各一兩﹞上研細。用桑漿旋搜爲膏﹐量瘡大小貼之。忌鯽魚﹑酒面﹑毒物等。

卷之十四

瘡漏脈例

經云﹕陷脈爲漏﹐畱連肉腠。脈得寒卽下陷﹐凝滯肌肉﹐故曰畱連肉腠﹔肉冷亦能爲膿血﹐故爲冷漏﹐須用溫藥﹐方如後。

卷之十四瘡漏脈例

陷脈散

治漏瘡﹐及二三十年癭癅﹐或大如杯盂﹐久久不瘥﹐致有漏潰﹐令人骨消肉盡﹐或堅或軟或潰﹐令人驚惕﹐寐臥不安﹐體中掣痛﹐愈而復作。

漧薑﹝炮﹞琥珀大黃附子﹝炮﹐各一兩﹞丹參﹝三分﹞石硫黃白石英鐘乳粉烏賊魚骨﹝各半兩﹞

上爲末﹐貯以瓷合韋囊勿令泄气。若瘡濕卽敷﹔無汁﹐卽煎豬脂和敷之﹐以幹爲度。或死肌不消﹐加芒硝二兩益佳。一法﹐用胡燕屎一枚。

卷之十四瘡漏脈例

桂附丸

治气漏﹑冷漏諸瘡。

桂心附子﹝炮裂﹐米醋中浸﹐再炮﹐淬三五次﹐去皮尖﹞濃朴﹝姜制﹞甘艸﹝炙﹞白術﹝各一兩﹞木香﹝一分﹞乳香﹝二錢﹐別研﹞上爲末﹐煉蜜丸﹐梧子大。空腹米飲下二三十丸。

卷之十四

癰疽灸法

夫癰則皮薄腫髙﹐疽則皮濃腫堅。初發並宜灼艾﹐惟癰成則宜鍼﹐疽膿成則宜烙。若能審其名證﹐早早施治﹐仍用藥以攻利其根﹐補托其裏﹐不必告醫﹐自料亦瘥。但世人忽之耳﹐醫方所以冠癰疽於雜病之先者﹐知爲大病也。世醫失治療之序﹐顚倒錯亂﹐多致枉夭﹐良可嘆息。故備集得效灸法﹐以貽學人﹐庶不致妄投也。

治初生癰疽發背﹐神效灸法﹐累試有驗。江寧府紫極觀﹐因掘得石碑載之。

凡人初覺發背﹐欲結未結﹐赤熱腫痛﹐先以濕紙覆其上﹐立視候之﹐其紙先漧處﹐卽是結癰頭也。取大蒜切成片﹐如當三錢濃薄﹐安其頭上﹐用大艾炷灸之﹐三壯卽換一蒜片﹐痛者灸至不痛﹐不痛灸至痛時方住。最要早覺早灸爲上﹐一日二日﹐十灸十活﹔三日四日﹐六七活﹔五六日﹐三四活﹔過七日﹐則不可灸矣。若有十數頭作一處生者﹐卽用大蒜研成膏﹐作薄餅鋪頭上﹐聚艾於蒜餅上燒之﹐亦能活也。若背上初發赤腫﹐一片中間﹐有一片黃粟米頭子﹐便用獨頭蒜切去兩頭﹐取中間半寸濃薄﹐正安於瘡上﹐卻用艾於蒜上灸十四壯﹐多至四十九壯。

卷之十五

瘰證治

夫九漏形疹皆瘰﹐於項腋之間﹐發作寒熱﹐其根在臟腑。《千金》所敍﹐𨿽名九漏﹐《別錄》方證﹐其名更多。野狼漏根於肝﹐得之憂怒﹔鼠漏根於胃﹐得之食鼠毒﹔螻蛄漏根於大腸﹐得之食果﹔蜂漏根於脾﹐得之飲流水有蜂毒﹔蚍蜉漏根於腎﹐得之食中有蚍蜉毒﹔蠐螬漏根於心﹐得之喜怒哭泣﹔浮蛆漏根於膽﹐得之思慮﹔瘰漏根於腎﹐得之新沐髮﹔轉脈漏根在小腸﹐得之驚臥失枕。此等因證﹐文義不明﹐未知所始。若以理例較之﹐怒根在肝﹐鼠毒在胃﹐食瓜果在大腸﹐蜂水在脾﹐姑且通俗易曉。如轉脈因驚﹐根當在膽﹐卻云在小腸﹔浮蛆因思慮﹐根當在脾﹐卻云在膽﹔瘰因沐髮﹐亦不當在腎﹐名義不通﹐似難考據。

又況哭泣得蠐螬之名﹐思慮則浮蛆之名﹐此尢不可曉也。其外更有風漏﹑冷漏﹑蠍漏﹑蟻漏﹑蜣螂漏﹑蚯蚓漏﹑蝦蟆漏等﹐名狀不一﹐諒皆出於土俗隨象命名耳﹐難以考據。治之法﹐觀其未著於肌肉﹐而外爲膿血者﹐從本引末﹐可使衰去﹐鍼之灸之﹐敷之角之﹐從其所因﹐宣通本髒﹐皆有成法。《千金》又有決死生﹐反其目﹐視其中﹐有赤脈從上下貫瞳子﹐見一脈﹐一歲死﹔見一脈半﹐一歲半死﹔二脈﹐二歲死﹔三脈﹐三歲死﹐赤脈不下貫瞳子可治。𨿽有是說﹐驗之病者﹐少有是證﹐亦難考據。此往往是三陽傳諸陰經方有之﹐若本髒發﹐未必有是﹐學人知之。

卷之十五瘰證治

必勝丸

治瘰﹐不以年深日近﹐及腦後兩邊﹐有小結連復數个﹔兼勞瘵腹內有塊。

鯽魚﹝一个﹐去腸肚並子﹐入雄黃一粒雞子大﹐砂一錢在腹內﹐仰安魚於炭火上燒煙盡﹐取出﹐以全蜈蚣一條﹑蓬術半兩﹑梔子五个﹑皂角二挺﹐並燒蓖麻子五个﹐去皮﹐燈上燒﹐更用黃明膠三文﹐皂角二挺去皮酥炙﹞上爲末﹐別用皂角二挺去皮捶碎﹐以水三碗揉汁﹐去滓﹐煮精羊肉四兩﹐爛軟﹐入輕粉五匣﹑男子乳汁半兩﹐同研成膏﹐和藥末丸﹐如綠豆大﹐朱砂爲衣。溫酒侵晨下十丸﹐日一服﹐至晚﹐下肉疙瘩子。若項有五个﹐則以五服藥取之﹔視其所生多少﹐以爲服數﹐旣可更進數服。如熱毒瘡癤未有頭腦者﹐一服亦須消散。

卷之十五瘰證治

白花蛇散

治九漏瘰﹐發於項腋之間﹐憎寒發熱﹐或痛或不痛。

白花蛇﹝酒浸軟﹐去皮骨﹐焙漧秤﹐二兩﹞生犀﹝鎊﹐半錢﹞黑牽牛﹝半兩﹐半生半炒﹞靑皮﹝半兩﹞

上爲末。每服二錢﹐膩粉半錢研勻﹐五更糯米飲調下﹐巳時利下惡物﹐乃瘡之根也。更候十餘日﹐再進一服。忌發風壅熱物。如已成瘡﹐一月可效﹐用之神驗。

卷之十五瘰證治

四聖散

治瘰。用花蛇散取轉後﹐須用此補之﹐永去根本。

海藻﹝洗﹞石決明﹝﹞羌活瞿麥穗﹝各等分﹞

上爲末。每服二錢﹐米湯調下﹐日三服﹐下淸水盡爲妙。

卷之十五瘰證治

蝸牛散

治瘰﹐潰與未潰﹐皆可貼。

蝸牛﹝不拘多少﹐以竹索串﹐瓦上曬漧﹐燒存性﹞上爲末﹐入輕粉少許﹐豬骨髓調﹐用紙花量病大小貼之。一法﹐以帶殼蝸牛七个﹐生取肉﹐入丁香七枚於七殼內﹐燒存性﹐與肉同研成膏﹐用紙花貼之。

卷之十五瘰證治

旱蓮子丸

治少長髒气不平﹐憂怒驚恐﹐諸气抑鬱﹐結聚瘰﹐滯畱項腋﹔及外傷風寒燥濕﹐飲食百毒﹐結成諸漏﹐發作寒熱﹐徧於項腋﹐無問久近﹐悉主之。

旱蓮子連翹子威靈仙何首烏蔓荊子三稜﹝醋浸濕﹐紙裹煨﹞赤芍藥﹝各一兩﹞

木香﹝二兩﹞大皂角﹝三挺﹐刮去皮﹐酥炙﹔無酥﹐用羊脂炙﹞上爲末﹐糊丸﹐梧子大。建茶淸下三十丸至五十丸﹐日三服﹔小兒量與之﹐食後服。

卷之十五

癭癅證治

夫血气凝滯﹐結癭癅者﹐𨿽與癰疽不同﹐所因一也。癭多著於肩項﹐癅則隨气凝結。此等皆年數深遠﹐浸大浸長。堅硬不可移者﹐名曰石癭﹔皮色不變﹐卽名肉癭﹔筋脈露結者﹐名筋癭﹔赤脈交絡者﹐名血癭﹔隨憂愁消長者﹐名气癭。五癭皆不可妄決破﹐決破則膿血崩潰﹐多致夭枉。癅則有六﹕骨癅﹑脂癅﹑肉癅﹑膿癅﹑血癅﹐亦不可決潰﹐肉癅尢不可治﹐治則殺人﹔惟脂癅﹐破而去其脂粉﹐則愈。

卷之十五癭癅證治

破結散

治石癭﹑气癭﹑勞癭﹑土癭﹑憂癭等證。

海藻﹝洗﹞龍膽海蛤通艸昆布﹝洗﹞礬石﹝枯﹞松羅﹝各三分﹞麥曲﹝四分﹞半夏上爲末。酒服方寸匕﹐日三。忌鯽魚﹑豬肉﹑五辛﹑生菜﹑諸雜毒物。十日知﹐二十日愈。

卷之十五癭癅證治

白膏

治一切風熱毒腫﹐及髒气鬱結﹐丹石發動﹐結爲癰疽瘰。諸瘡腫未破﹐卽令消散﹔九漏浸淫﹐膿汁淋漓﹐諸治不瘥者﹐悉主之。

白蘞白薇白芨白芷薤白﹝各半兩﹐銼洗﹐以淸油一斤煎至半斤﹐濾去滓入﹞黃甘松藿香零陵香防風當歸﹝各半兩﹐再入前油煎十上火﹐綿濾去滓入﹞定粉﹝二兩﹞

黃蠟﹝三兩﹞寒水石﹝﹐水飛過﹐二兩﹐研細﹞上再煎﹐滴水成珠爲度﹐瓷器盛之。以腦子少許糝其上。煎時忌鐵器﹐以柳枝攪。

卷之十五

附骨疽證治

附骨疽與白虎飛屍﹑節風皆相類。節﹐則走注不定﹔白虎飛屍痛淺﹐按之則便﹔附骨疽痛深﹐按之無益。又一說﹐白虎飛屍亦能作膿﹐著骨而生﹐及其腐潰﹐碎骨出盡方愈。如是﹐則附骨疽與白虎飛屍是一病﹐但深淺不同耳。白虎飛屍﹐又俗名風煞。然病附骨疽少有骨出者﹐宣拔毒熱﹐不可一向泥五香連翹﹑漏蘆之屬﹐當先溫腎﹐如靈寶膏乃神藥﹐惟在鍼烙淺深﹐刺拔其毒根則易愈﹔不爾﹐則順脈流走﹐徧體洪腫﹐卒致不救。

卷之十五附骨疽證治

蟾蜍膏

治附骨疽久不瘥﹐膿汁敗壞﹔或骨從瘡孔出。

大蝦蟆﹝一枚﹞亂髮﹝一塊﹐雞子大﹞豬脂油﹝一斤﹞

上同煎二物略盡﹐濾去滓﹐凝如膏﹐貼之。凡欲貼瘡﹐須先以桑白皮﹑烏豆煎湯﹐淋洗拭漧﹐以龍骨爲粉﹐糝瘡四邊令易收﹐然後方用貼藥。

卷之十五附骨疽證治

黑鯽膏

治附骨疽腫熱﹐未破已破﹐或膿出不愈。

黑色鯽魚﹝一个﹐去腸肚入白鹽令滿﹐綫縫定﹞上銅石器中﹐煮一盞水盡﹐魚漧焦﹐爲末。脂油調敷﹔已破﹐則幹糝﹐少痛勿怪。

卷之十五附骨疽證治

赤術丸

治附骨疽﹐膿出淋漓﹐久久不瘥﹐已破未破﹐皆可服。

赤術﹝一斤﹐米泔浸三宿﹐取出洗淨曬漧﹐再以大麻腐汁浸術上﹐餘二寸許﹐入川椒二十一粒﹑蔥白七根﹐煮黑油出﹐洗淨焙漧秤﹞破故紙﹝炒﹞川楝﹝銼炒﹞茯苓舶上茴香﹝炒﹞杜茴香白芷桃仁﹝去皮尖炒﹐各半斤﹞上爲末﹐煉蜜丸﹐梧子大。每服五十丸﹐溫酒﹑鹽湯任下。

卷之十五附骨疽證治

又方二

一方用槲樹皮燒灰爲末﹐飲方寸匕。

一方用蜜陀僧爲末﹐以豬脊骨髓調敷之。兼治痔漏不愈。

卷之十五

疔腫證治

世醫謂傷寒在諸風之上﹐癰疽冠雜病之先﹐言此二病﹐重大急切。然方論﹐疔腫又在癰疽之前﹐其意謂急切甚矣。但江左少見此病﹐醫者不以爲事﹐病源旣有﹐不可不知﹐且根據《千金》類例﹐具列於後﹐旣不能究其源﹐亦不敢妄有攺作。一曰麻子疔﹐肉上起頭如黍米﹐色稍黑﹐四邊微赤﹐多癢﹐忌食麻子﹐及麻衣﹐並入麻田中行。二曰石疔﹐皮肉相連﹐色烏黑如黑豆﹐甚硬﹐刺之不入肉﹐陰陰微疼﹐忌瓦礫磚石之屬。三曰雄疔﹐頭黑﹐四畔仰﹐瘡漿起﹐有水出﹐色黃﹐大如錢孔﹐忌房事。四曰雌疔﹐瘡頭稍黃﹐向裏亦似灸瘡﹐四畔漿起﹐如錢孔﹐心凹﹐色赤﹐忌房事。五曰火疔﹐狀如湯火燒灼﹐瘡頭黑﹐四邊有漿起﹐如赤粟米﹐忌火灸爍。六曰爛疔﹐色稍黑﹐有白斑﹐瘡中潰﹐潰有膿水流出﹐瘡形大小如匙面﹐忌沸熱食﹑爛帛物。七曰三十六疔﹐頭黑浮起﹐形如黑豆﹐四畔起大赤色﹐今日生一﹐明日生二﹐三日生三﹐若滿三十六﹐藥所不治﹐俗名黑﹐忌嗔怒﹐蓄積愁恨。八曰蛇眼疔﹐瘡頭黑﹐皮上浮生﹐形如小豆﹐狀似蛇眼﹐大體硬﹐忌惡眼看之﹐並嫉妒人見﹐及毒藥。九曰鹽膚疔﹐狀如匙面﹐四邊皆赤﹐有黑粟粒起﹐忌咸食。十曰水洗疔﹐形如錢﹐或如錢孔大﹐瘡頭白﹐裏黑﹐汁出﹐中硬﹐忌飲漿水﹐水洗﹐渡河。十一曰刀鐮疔﹐瘡闊狹如薤葉大﹐長一寸﹐左側肉黑如燒爍﹐忌刺﹐及刀鐮切割﹐鐵刃所傷﹐可以藥治。十二曰浮漚疔﹐瘡體曲圓﹐少許不合﹐長而狹﹐如薤葉大﹐內黃外黑﹐黑處刺不痛﹐內黃處刺之則痛。十三曰牛拘疔﹐肉起﹐掐不破。此十三證初發﹐必先癢後痛﹐先寒後熱﹐熱定則寒﹐四肢沈重﹐頭痛心驚﹐眼花﹔大重者嘔逆﹐嘔逆則難治。麻子疔始末惟癢。所錄忌者不得犯﹐犯卽難治。浮嘔疔﹑牛拘疔無忌﹐縱不治﹐亦不殺人。欲知犯觸﹐但脊彊﹐瘡痛極﹐甚不可忍者﹐是犯之狀也。

卷之十五疔腫證治

治十三種疔

皆以此方治之。

以緋帛一片裹藥﹐取匝爲限﹐亂髮雞子大﹐攤布帛上﹐牛黃如梧子大﹑反鉤棘鍼二十一枚﹑赤小豆七粒爲末並布發上﹐捲緋帛作團﹐外以發作繩﹐十字縛之﹐熨斗中急火燒灰﹐研篩細﹐以枸杞或子﹑或根皮枝葉隨得爲末﹐用枸杞末二匕﹐緋帛灰一匕﹐共成三匕﹐研勻﹐分二服﹐空腹酒調下。

卷之十五疔腫證治

蒼耳散

治一切疔腫神良方。

蒼耳﹝根莖苗子﹐但取一色便可用﹞上燒爲灰。醋泔澱和如泥塗上﹐幹卽易之﹐不過十度﹐卽拔根出。

卷之十五

腸癰證治

癰疽初無定處﹐隨其所發卽命名﹐在外則爲發背﹑發腦﹔在內則爲腸癰﹑內癰﹑心癰﹑腎癰﹑肺癰﹑臍癰等。治得其法則生﹐失法則死。外證易識﹐內證難明﹐不可不備述也。腸癰爲病﹐身甲錯﹐腹皮急﹐按之濡﹐如腫狀﹐腹無聚積﹐身無熱﹐脈數﹐此爲腸內有膿﹐久積陰冷所成也﹐故《金匱》用附子溫之。小腹腫痞﹐按之痛如淋﹐小便自調﹐發熱﹐身無汗﹐復惡寒﹐其脈遲緊者﹐膿未成﹐可下之﹐當有血﹔洪數者﹐膿已成﹐不可下。此以內結熱所成也﹐故《金匱》用大黃利之。甚者﹐腹脹大﹐轉側聞水聲﹐或繞臍生瘡﹐或膿從臍出﹐或大便出膿血﹐不治必死。其如五內生瘡﹐亦止分陰陽利而已﹐不比外癰﹐須根據四節八事之次第也。《千金》引官羽林婦病﹐醫診之﹐其脈滑數﹐滑則爲實﹐數則爲熱﹐滑則爲榮﹐數則爲衛﹐衛數下降﹐榮滑上升﹐榮衛相干﹐血爲敗濁﹐少腹痞堅﹐小便或澀﹐或復汗出﹐或復惡寒﹐膿爲已成﹐設脈遲緊﹐卽爲瘀血﹐血下卽愈。更《內經》所載﹐有積病。比見有得之二三年﹐徧身微腫﹐續乃大腸與臍連日出膿﹐遂致不救﹐此亦腸癰之類也﹐不可不審。

卷之十五腸癰證治

薏苡仁附子敗醬散

治脈數﹐身無熱﹐腹無積聚﹐按之濡﹐此爲腸癰。

薏苡仁﹝二兩半﹞附子﹝炮﹐半兩﹞敗醬﹝一兩一分﹞上銼散。每服四錢﹐水一盞半﹐煎七分﹐去滓﹐空心服﹐小便利爲效。

卷之十五腸癰證治

大黃牡丹湯

治腸癰﹐小腹腫痞﹐按之卽痛如淋﹐小便自調﹐時時發熱﹐自汗出﹐復惡寒﹐其脈遲緊者﹐膿未成﹐可下之﹐當有血﹔脈洪數者﹐膿已成﹐不可下。

大黃﹝半兩﹐蒸﹞牡丹皮﹝一錢一字﹞桃仁﹝半兩﹐去皮尖﹞瓜子﹝三分﹞芒硝﹝二錢﹞

上爲銼散﹐作一服。以水三盞﹐煎取八分盞﹐去滓﹐入芒硝﹐再煎沸﹐頓服﹐不以時。

卷之十五腸癰證治

薏苡仁湯

治腸癰﹐腹中痛﹐煩熱不安﹔或脹滿不食﹐小便澀。婦人產後虛熱﹐多有此病﹐縱非癰﹐但疑是﹐便可服﹐就有差互﹐亦無害。

薏苡仁﹝五兩﹞牡丹皮桃仁﹝各三兩﹞瓜瓣仁﹝四兩﹞

上爲銼散。每服四大錢﹐水一盞半﹐煎七分﹐去滓﹐不以時。

卷之十五

五痔證治

《經》云﹕腸癖爲痔。如大澤中有小山突出爲峙﹐入於九竅中。凡有小肉突出者﹐皆曰痔﹐不特於肛門邊生﹐亦有鼻痔﹑眼痔﹑牙痔等。肛門中證狀不一﹐方書分出五種﹐曰牡﹐曰牝﹐曰脈﹐曰腸﹐曰气。牡痔者﹐肛邊腫痛﹐突出一枚﹐五六日後﹐潰出膿血自愈。牝痔者﹐肛邊發數个﹐如鼠乳狀。脈痔者﹐無頭﹐脈中迸小竅﹐注下淸血。腸痔者﹐生在腸內﹐更衣時﹐非挪搦不入。气痔者﹐遇憂怒則發﹐肛門腫疼﹐气散則愈。治之之法﹐切勿用生砒﹐毒瓦斯入腹﹐反至奄忽。近見貴人遭此﹐痛不忍言﹐因書以戒後學。

卷之十五五痔證治

五灰散

治五痔﹐不問內外﹑牡牝﹑寒溫勞濕﹐悉主之。

鱉甲﹝治牡痔﹞皮﹝治牝痔﹞豬左足懸蹄甲﹝治腸痔﹞蜂房﹝治脈痔﹞蛇蛻﹝治气痔﹐各等分﹞

上燒存性﹐隨證倍一分爲末。井花水調二錢﹐空心臨臥時一服。

卷之十五五痔證治

燻法

皮﹝方三指大﹐切﹞燻黃﹝棗大研﹞熟艾﹝雞子大﹞

上爲末。用瓶器以灰實一半﹐如燒香法﹐安長桶內﹐坐其上燻之﹐煙气從口出爲佳。凡三度燻永瘥。勿犯風冷﹐忌雞肉毒物。

卷之十五五痔證治

洗法

海桐皮﹝銼﹞蛇牀子﹝各一兩﹞香南藤﹝銼﹞蔥白﹝切﹐各三兩﹞上用水一斗﹐入藥五兩﹐煎減半﹐去滓﹐候溫﹐著手輕輕洗﹐以絹拭漧。一法﹐止用槐白皮煎湯淋渫﹐最佳。

卷之十五五痔證治

貼藥

蜀葵子﹝半兩﹞蟬蛻﹝五个﹞檳榔﹝一个﹐並爲末﹞上用棗三枚﹐取肉研細﹐搜和藥末﹐如覺硬﹐滴少蜜﹐研成膏。量大小貼於病處。

卷之十五

辧腸風論

夫有五痔人﹐奏圊則下血﹐或點滴﹐或箭﹐或淸或濁﹐面黃唇白﹐心忪腳弱﹐頭目眩暈﹐此因飽食坐久﹐腸癖所爲。亦有飲酒﹑房室過度所致。世醫多指此爲腸風髒毒。然腸風髒毒﹐自屬滯下門。髒毒﹐卽是髒中積毒﹔腸風﹐卽是邪入髒﹐純下淸血﹐謂之風利。

今五痔下血﹐乃是酒痔脈痔﹐其血自肛門邊別有一竅﹐如鍼孔大﹐滴淋而下﹐與泄物不共道﹐不可不知。

卷之十五辧腸風論

烏連湯

治脈痔下血不止﹐量冷熱加減法。

黃連﹝去須﹞烏頭﹝炮去皮尖﹐各等分﹞上爲銼散。每服二錢﹐水一盞半﹐煎七分﹐去滓﹐空心服。熱則加黃連﹐冷則加烏頭。

卷之十五辧腸風論

酒連丸

治酒痔下血﹐伏暑久治不效。

黃連﹝不以多少﹐燎去須﹐酒浸銀器中﹐重湯煮﹐漉出曬漧﹐添酒煮七次止﹞上爲末﹐以余酒爲丸﹐如梧子大。每服五十丸﹐米湯下。

卷之十五辧腸風論

加味四君子湯

治五痔下血﹐面色萎黃﹐心忪耳鳴﹐腳弱气乏﹐口淡食不知味。

人參茯苓白術甘艸﹝炙﹞黃白扁豆﹝蒸﹐各等分﹞上爲末。每服二錢匕﹐湯點服。此方人未之信﹐服者頗效﹐所謂看不上手面﹐自有奇功。

卷之十五辧腸風論

荊芥散

治脈痔下血。

荊芥穗槐花﹝炒焦﹐各一兩﹞石菖蒲﹝一兩半﹞

上爲末。米飲調下二錢﹐食前服﹐日二服。

卷之十五辧腸風論

白玉丹

治久年腸痔下血﹐服百藥不效者。

凝水石﹝不以多少﹐紅﹐研細水飛﹐再入窩中﹞上糯米糊丸﹐如梧子大。陳米飲下五十丸﹐只一服愈。

卷之十五

瘡瘍證治

瘡疥𨿽不至害人﹐浸淫不已﹐亦有數年不愈者。多因心腎不寧﹐傷神失志﹐或飲食不節﹐積滯腸胃﹐致气血凝畱﹐發於肌肉皮膜之間﹐色目極異﹐所謂馬疥﹑惡露﹑反花﹑瘡﹐種狀不同﹐或癢或痛﹐汁水淋漓﹐愈而復發﹐諸治不瘥。要當調養心腎﹐去腸間苑﹐理無不愈。

卷之十五瘡瘍證治

升麻和气飲

治瘡疥發於四肢臀髀﹐痛癢不常﹐甚致憎寒發熱﹐攻刺疼痛﹐浸淫浮腫﹔及癩風入髒﹐陰下濕癢﹐耳鳴眼痛者。

蒼術﹝二兩﹐米泔浸三宿﹞桔梗升麻漧葛﹝各一兩﹞陳皮﹝六錢﹞甘艸芍藥﹝各三分﹞半夏﹝湯﹐七次﹞當歸白芷茯苓﹝各二錢﹞枳殼濃朴﹝姜制炒﹞漧薑﹝各半錢﹞大黃﹝蒸﹐半兩﹞上爲銼散。每服四大錢﹐水一盞半﹐姜三片﹐燈芯十五莖﹐煎七分﹐去滓﹐食前服。

卷之十五瘡瘍證治

天麻煎

治風毒入胃及心腎經絡﹐攻注百節疼痛﹐頭目虛腫﹐痰涎不利﹐下注腰腳﹐緩弱生瘡﹔婦人血風﹐男子風﹐及風濕香港腳﹐攻注皮膚﹐瘙癢癮疹﹐偏正頭風。

川烏頭﹝洗淨﹐灰炒裂﹐去皮尖﹞艸烏頭﹝水浸三日﹐洗去皮﹐各四兩﹞荊芥穗﹝半斤﹞幹薄荷﹝五兩﹞杜當歸﹝水浸三日﹐曬漧﹐一斤﹐切﹞上爲末﹐醋糊丸﹐梧子大。茶淸下三十丸。此方與癮疹門加味烏荊丸相類﹐但此方入艸烏﹐並制過不同爾。

卷之十五瘡瘍證治

殺疥藥

羊蹄根﹝生切﹐一兩﹞姜﹝一分﹞礬﹝半錢﹞硫黃﹝一錢﹞艸烏頭﹝一个﹞

上以米泔淹一宿﹐研極細﹐入釅醋和勻。入浴時﹐抓破瘡敷之﹐遲頃﹐以溫湯洗去﹐絕妙。

卷之十五瘡瘍證治

百艸膏

治一切惡瘡﹐不問幹濕痛癢﹐日近年深﹐百藥不瘥。

羊屎﹝不拘多少﹞

上一味﹐上下以瓦盛蓋﹐柴木燒令煙盡﹐末之﹐麻油調敷。癢者﹐入輕粉少許﹔痛者﹐入麝香少許神效。一法﹐用杏仁﹑輕粉﹐最殺虫。

卷之十五

風證治

男子精血不調﹐外爲風冷所襲﹐致陰下濕癢﹐搔之不已﹐流注於腳﹐悉生瘡瘍﹐名曰風。世謂腎臟風者﹐乃認爲腎也。屬宗筋﹐系於肝﹐胃陽明養之﹐陽明主肌肉﹐循經流入四肢﹐故使四肢生瘡﹐正謂之風﹐非腎臟風也。

卷之十五風證治

四生散

治風上攻下注﹐耳鳴目癢﹐鼻赤齒浮﹔或作口瘡﹐下注陰濕﹐四肢搔癢﹐徧體生瘡﹔及婦人血風。

白附子沙苑蒺藜黃羌活﹝各等分﹞

上爲末。每服二錢﹐鹽酒調下。有人將豬腎破開﹐入鹽糝藥於其間煨服亦佳。屬宗筋﹐胃陽明養之﹐故有是證。

卷之十五風證治

烏頭煮鹽丸

治元髒气虛﹐風入胃﹐上攻頭疼眼赤﹐眵淚昏澀﹐口漧咽燥﹔下注四肢疼痛﹐節重著﹐陰下濕癢﹐足脛腰膝﹐徧生瘡瘍﹐及風水浮腫。

川烏頭﹝洗淨﹐大者破開﹐小者全用﹞蒼術吳茱萸﹝各四兩﹞京三稜﹝半兩﹞白鹽﹝十二兩﹐用水煮四味﹐候烏頭透﹐控幹洗淨鹽﹞上爲末﹐米糊丸﹐梧子大。每服五十丸﹐空腹溫酒﹑鹽湯任下。凡水病必忌鹽﹐此藥用鹽無所忌。

升麻和气飲

治如前。﹝方見瘡瘍門﹞

天麻煎

治如前。﹝方見瘡瘍門﹞

卷之十五

癬證治

凡癬種類亦多﹐所謂苔癬﹑瓦癬﹑荷葉癬﹐𨿽以皮膚气血凝滯所爲﹐或有風濕搏成者﹐或爲人傳染得之者﹐種狀不同。治之各有方。

卷之十五癬證治

昨葉荷艸散

治一切癬﹐無問風濕气血﹐與夫相染而生者。

昨葉荷艸﹝卽瓦松﹐曬漧﹐一兩﹞枯礬﹝一錢﹞雄黃﹝半錢﹞上爲末。以羊蹄菜根先蘸醋揩癬上﹐令癢破﹐卽以藥末乘濕塗敷﹐不過三兩次卽愈。

卷之十五

妒精瘡證治

夫邏欲人多患妒精瘡者﹐以婦人陰中先有宿精﹐男子與之交接﹐虛熱卽成。初發在陰頭如粟﹐拂之則痛甚矣﹐兩日出淸膿﹐作臼孔﹐蝕之大痛。婦人亦有此病﹐生在玉門內﹐正似疳蝕瘡﹐不痛爲異耳。

卷之十五妒精瘡證治

麝香散

治妒精瘡。

麝香黃礬靑礬﹝各等分﹞上爲末。小便後敷之。

卷之十五妒精瘡證治

白散子

治妒精瘡﹐癢不可忍者﹔及皮膚諸瘡﹐手抓疽瘡。

晉礬﹝不拘多少﹐﹞輕粉﹝每服入少許﹞上研勻。摻瘡上立瘥﹔如治漏瘡﹐每挑一錢﹐入黃柏末一錢﹑輕粉半錢。

卷之十五妒精瘡證治

津調散

治妒精瘡膿汁淋漓臭爛。

黃連款冬花﹝各等分﹞上爲末。以地骨皮﹑蛇牀子煎湯洗﹐用軟帛挹幹﹐以津調藥敷之。最忌不得用生湯洗﹐諸瘡皆然。

卷之十五妒精瘡證治

蒲黃散

治陰蝕瘡。

蒲黃﹝三兩﹞水銀﹝一兩﹞上研勻﹐先以豬肉湯浸洗﹐挹幹﹐以藥摻之。一方﹐治男女陰瘡﹐以硫黃末敷之。

卷之十五

大風敍論

《經》所載癘風者﹐卽方論中所謂大風惡疾癩是也。𨿽名曰風﹐未必皆因風﹐大率多是嗜欲勞動气血﹐熱發汗泄﹐不避邪風冷濕﹐使淫气與衛气相干﹐致肌肉賁﹐气有所凝﹐則肌肉不仁﹐榮气泣濁﹐則熱不利﹐故色敗﹐皮膚瘍潰﹐鼻梁塌壞﹐《千金》所謂自作不仁極猥之業﹐𨿽有悔言﹐而無悔心﹐良得其情。然亦有傳染者﹐又非自致﹐此則不謹之故。气血相傳﹐豈宿業緣會之所爲也﹐原其所因﹐皆不內外涉外所因而成也。證候多端﹐並見諸後。

卷之十五

大風治法

凡治大風﹐須推其所因﹐凡因風寒濕熱﹐勞逸飲食﹐與夫傳染﹐不可混濫。散寒濕風濕﹐淸熱﹐調和气血﹐穎然不同﹐若例以瀉風藥治之﹐則失其機要矣。昔見一僧得病﹐狀如白癩﹐卒不成瘡﹐但每旦起白皮一升許如蛇蛻﹐醫者謂多啖炙爆所致﹐與《局方》解毒雄黃丸三四服而愈﹐豈非得其因邪治之。

卷之十五大風治法

第一浴法

麻黃根地骨皮艸烏頭﹝各二兩﹞上爲銼散﹐研朴硝二兩勻和。每用藥二兩﹐水一桶﹑椒一合﹑蔥三十莖﹑艾葉一兩﹐同煎十沸﹐入米醋一中盞打勻﹐去滓﹐坐溫室中﹐且用手巾搭四肢﹐候湯可浴卽浴﹐令汗透面上如珠流﹐更坐室中﹐或睡片時尢佳。候汗解方著衣﹐避風而出﹐五日再浴﹐如此兩上浴﹐便服換骨丹。

卷之十五大風治法

換骨丹

九肋鱉甲﹝去裙﹞海蜈蚣﹝細銼﹐各半兩﹞上以鹽泥固濟﹐候幹﹐火存二分性﹐爲末﹐巴豆半兩去皮膜﹐順手研﹐靑州棗七个去核﹐入巴豆膏在棗中﹐火燒令焦﹐存巴豆五分性﹐將棗巴豆爛研如泥﹐入前二味末同研勻﹐以醋煮糊爲丸﹐如綠豆大。每服七丸﹐虛者四五丸﹐用溫薺汁下﹐候利惡物如膿血爛魚腸卽住﹐卽此三兩服﹔未利﹐更加一二丸。次服遇仙丹。

卷之十五大風治法

遇仙丹

人參紫參﹝各一兩﹞苦參白僵蠶﹝去觜﹐各二兩﹞上爲末﹐白麵糊丸﹐梧子大。每服三十丸﹐溫鹽湯吞下﹐食前﹐日二。次服疏風散。

卷之十五大風治法

疏風散

山梔子仁﹝一兩半﹞大黃白滑石熟地黃懸豆﹝酥炙焦黃﹐各二兩﹞上爲末﹐入朴硝半兩令勻。每服一錢﹐食後淡茶淸調下。次以佛手膏去瘡。

卷之十五大風治法

佛手膏

去黑紫瘡核。

斑蝥﹝七个﹐去翅足﹞巴豆﹝七粒﹐去皮﹞杏仁﹝二七粒﹐去皮尖﹞紅娘子﹝二七个﹐去翅足﹞砒霜﹝一錢﹐別研﹞盆硝﹝一錢﹞黃蠟﹝半兩﹞韶粉﹝半兩﹞瀝靑﹝研﹐半兩﹞硫黃黃丹﹝各三錢﹞膩粉﹝炒﹐十錢﹞綠豆﹝一合﹞槐角﹝三條﹞麻油﹝四兩﹞亂髮﹝雞子大﹐一兩﹞上用油煎令發化﹐次下紅娘子﹐次下巴豆﹑槐角等﹐逐味下﹐焦者漉出﹐方下硫黃﹑盆硝及丹粉等﹐以子不住手攪令勻﹐滴水成珠爲度。用時﹐先將鍼輕手刺瘡核﹐用藥一粟米大放鍼處﹐次日擠瘡﹐有黑臭膿血出﹐三兩日﹐血漸少。次服去毒丹。

卷之十五大風治法

去毒丹

赤芍藥甘艸滑石﹝各半兩﹞巴豆﹝去皮炒﹐別研後入﹞黑牽牛﹝一兩﹐半生半炒﹞朴硝大黃﹝各一分﹞

上爲末﹐麵糊丸﹐綠豆大。臨臥時服十五丸﹐金銀薄荷湯下﹐加至二十丸。次服甘艸散。

卷之十五大風治法

甘艸散

甘艸滑石﹝各半兩﹞山豆根﹝一兩﹐生﹞大黃﹝一分﹐生﹞上爲末。每服一錢﹐蜜熟水調下﹐日二服。次服解毒丸。

卷之十五大風治法

解毒丸

栝蔞根﹝三兩﹞甘艸﹝半兩﹐炒﹞大黃﹝一分﹐生﹞朴硝﹝一分﹐別研﹞上爲末﹐麵糊丸﹐如綠豆大。每服二十丸至三十丸﹐白湯下。次服福神丹。

卷之十五大風治法

福神丹

訶子﹝四个﹐炮﹞巴戟﹝炒﹞黑牽牛﹝生﹐各半兩﹞甘艸﹝三錢﹐生﹞赤小豆﹝四十九粒﹐生﹞上爲末﹐麵糊丸﹐如綠豆大。每服十丸至十五丸﹐薄荷湯下。次用水膏藥。

卷之十五大風治法

水膏藥

敷貼破處及面腳上瘡令生肉。

陳皮﹝去灰土﹐半斤﹐炒紫色﹞陳麥米﹝半升﹐炒紫﹞藿香馬蹄香﹝各一兩﹞麝香﹝一錢﹐別研﹞上同爲末﹐入麝香。用冷水調﹐掃敷瘡上有膿處﹔如損破﹐卽煎槐枝湯洗﹐再上藥。此十方乃倪處士祕傳﹐曾用有驗﹐大要病患須能如法將息理會﹐敬而信之。

卷之十五大風治法

通天再造散

治大風惡疾。

郁金﹝半兩﹐生﹞大黃﹝一兩﹐炮﹞白牽牛﹝六錢﹐半生半炒﹞皂角刺﹝一兩﹐炮﹐經年黑大者﹞上爲末。每服五錢﹐日未出面東以無灰酒下﹐盡量爲度。晚利黑頭小虫﹔病稍輕者﹐止利如魚腸臭穢物。忌毒半月﹐但食稠粥軟飯﹐漸生眉毛﹐皮膚如常。甚者﹐不過三兩次。須將理﹐不可妄有勞動﹐及終身不得食牛﹑馬﹑騾﹑驢等肉﹐犯者死不救。

三濟丸

治如前。

當歸熟地黃川芎荊芥穗﹝各二兩﹞防風細辛﹝各一兩﹞桂心﹝一分﹞

上爲銼散﹐先以醋一升浸一宿﹐漉出焙漧﹐再以生地黃一斤搗汁﹐浸一宿焙漧﹐酒一升浸一宿焙漧﹐旋入乳香半兩﹐以余酒醋地黃汁釋蒸餅爲丸﹐如梧子大。用好川烏頭一个炮裂銼﹑荊芥穗半兩﹐浸酒三升﹐旋溫下藥五十丸。

卷之十五大風治法

八葉湯

淋渫大風瘡。

桑葉荷葉地黃葉皂角葉葉蒼耳葉菖蒲葉何首烏葉上等分﹐曬漧﹐燒存性﹐爲末﹐如面藥。洗手面身體。

卷之十五

料簡

大風惡疾﹐瘡痍荼毒﹐膿汁淋漓﹐眉鬢墮落﹐手足指脫﹐頑痺痛癢﹐顏色枯瘁﹐鼻塌眼爛﹐齒豁唇揭﹐病証之惡﹐無越於斯。負此病者﹐百無一生﹐猶且愛戀妻孥﹐復著名利﹐不仁之行﹐仍欲更作﹐死而無悔﹐深可悲傷。凡遇此疾﹐切須斷鹽﹐及一切口味﹐公私世務﹐悉宜屏置﹐能不交俗事﹐絕慶弔﹐幽隱林下﹐根據法治療﹐非但愈疾﹐亦能因是而致神仙﹐所謂因禍而得福也。

卷之十六

斑瘡證治

夫斑瘡病﹐《內經》與張仲景皆不載﹐尋摭方論﹐蓋自魏朝﹐方有以白頭赤根者﹐俗呼爲豌豆﹐卽斑瘡也﹔細粟如麻者﹐俗呼爲麻﹐卽膚疹也。又有大者﹐俗呼爲芋爲萍﹐此皆輕重之不齊﹐故命名異耳。《百問》云﹐悔不得轉利。以瘡疹發於表﹐利之則毒瓦斯入裏。龐安常云﹕身疼壯熱﹐須少解散﹐髒閉毒攻﹐非利不愈﹐必令汗下。初虞世亦云﹕瘡疹發於肌肉﹐屬陽明﹐古人治法﹐皆以承气湯利之。諸說矛盾﹐不無疑誤﹐今皆存之。要當分其未發已發爲治。若其始發﹐必作寒熱如傷寒狀﹐方證所載﹐耳冷尻冷﹐嗽者﹐皆瘡疹證。又小兒初得﹐手足搐搦如風癇者﹐亦瘡疹候﹐便可與宣熱拔毒﹐必須利之。《千金》治豌豆瘡初發欲發者﹐單煮大黃服之﹐卽明文也。若其已發﹐只須解肌﹐用升麻﹑紫艸輩是也。如是分之﹐諸說自泮。又此病多因傷寒失於汗下﹐或時气勝復﹐歲主客气﹐及天行疫病﹐長幼相染者﹐當隨因辧證治之。其間爲倒最危﹐宜早爲治。

卷之十六斑瘡證治

三豆飲子

治天行豆瘡﹐但覺有此證﹐預服則不發。

赤小豆黑豆綠豆﹝各一升﹞甘艸﹝半兩﹞

上淨淘豆﹐入甘艸﹐以水煮熟﹐逐日空心任性食豆飲汁﹐七日﹐瘡自不發。

卷之十六斑瘡證治

升麻湯

治大人小兒傷風寒溫疫﹐頭痛寒熱體疼﹐斑瘡已發未發﹐並可服。

升麻漧葛甘艸﹝炙﹞芍藥﹝各等分﹞

上爲銼散。每服秤五錢重﹐水二盞﹐煎七分﹐去滓熱服﹐小兒量與。一法﹐加紫艸茸煎。

卷之十六斑瘡證治

鼠粘子散

治傷寒斑瘡毒瓦斯﹐咽鬲不利﹐聲不出﹐疼痛。

鼠粘子﹝炒﹞丹參升麻甘艸﹝炙﹞幹薄荷﹝炙﹐等分﹞

上爲銼散。每服三錢﹐水一盞半﹐煎七分﹐去滓﹐不拘時﹐小兒量與之。

卷之十六斑瘡證治

龍腦膏

治斑瘡倒。

豬心血調腦子成膏﹐以紫艸茸煎湯解開﹐稀稠得所服﹔無腦子﹐用辰砂。一法﹐白葉燒灰﹐爲細末﹐每服二錢﹐入麝香少許﹐沸湯調下。

卷之十六斑瘡證治

仙靈散

治斑瘡入眼。

仙靈脾威靈仙﹝各等分﹞

上爲末。每服二錢﹐食後米湯調下。

卷之十六斑瘡證治

豆皮飲子

治小兒因出瘡﹐毒入眼﹐生翳。

眞綠豆皮白菊花眞谷精艸﹝去根﹐各等分﹞上爲末。每服一大錢﹐幹柿一个﹐粟米泔一盞﹐同煎﹐候泔盡﹐只將幹柿去核﹐日服三。

卷之十六

丹毒敍論

《經》云﹕諸痛癢瘡皆屬心。心虛寒則癢﹐心實熱則痛。丹毒之病﹐由心實熱也。心生血﹐主於脈﹐血熱肌浮﹐陰滯於陽﹐卽發丹毒。方論有云﹐以其色赤﹐如丹砂塗﹐故得丹名。然又有水丹﹑白丹﹑五色油丹﹐豈專以赤爲名也。又有赤硫﹑天火﹑殃火﹑尿竈﹑廢竈﹑野火等。古方以爲小兒出入遊行﹐觸犯所致﹐此因容或有之。若小兒在𦇤褓中﹐未能出入﹐亦患此者﹐是豈因觸犯耶﹖大率皆血熱之所爲也﹐敍例於後。

卷之十六

丹毒證治

天火丹者﹐肉中忽赤﹐如丹塗之色﹐痛癢不定﹐甚至徧身。白丹者﹐肉中腫起﹐癢痛如吹狀。雞冠丹者﹐亦名茱萸丹﹐肉上粟起如雞冠。水丹者﹐徧體熱﹐起黃色﹐如水在皮中。

五色油丹者﹐亦名油腫﹑赤硫丹﹐腫熱﹐赤色流入四肢。以上皆不問大小﹐如天火﹑骨火﹑殃火﹑尿竈﹑朱田﹑野火等丹﹐多著少小﹐但自腹內生出四肢者﹐則易愈﹔自四肢生入腹者﹐則難治。

卷之十六丹毒證治

香欒皮湯

治諸種丹毒﹐發於四肢﹑腹背﹑頭面﹐或赤或白﹐或癢或痛﹐或寒或熱。

香欒皮﹝一兩﹞

上以一大碗水同煎﹐取半碗﹐以翎毛刷患處神效。

卷之十六丹毒證治

伏龍肝散

治少小諸種丹毒。

伏龍肝﹝不拘多少﹞

上爲末。以雞子白和敷之﹐日三次。

卷之十六丹毒證治

金花散

治一切丹毒。

郁金黃芩甘艸山梔大黃黃連糯米上七味﹐各一兩﹐生﹐爲末。蜜和冷水調﹐以鵝毛上患處。

卷之十六

料簡

治丹毒方﹐《千金》《外臺》甚多﹐無出用至冷物﹐凡至冷物﹐無過藻菜﹐如有患丹毒熱腫等﹐取渠中藻菜﹐細切熟搗敷丹上濃三分﹐幹則易之最良。

卷之十六

癮疹證治

世醫論癮疹﹐無不謂是皮膚間風﹐然旣分冷熱﹐冷熱卽寒暑之證。又有因浴出湊風冷而得之者﹐豈非濕也。則知四气備矣。《經》云﹕諸痛癢瘡皆屬於心。心實熱則痛﹐虛寒則癢。又陽明主肌肉﹐屬胃與大腸﹐亦有冷熱分痛癢﹐不可不審。世人呼白者爲婆膜﹐赤者爲血風﹐名義混淆﹐當以理曉。內則察其臟腑虛實﹐外則分其寒暑風濕﹐隨證調之﹐無不愈。

卷之十六癮疹證治

加味羌活飲

治風寒暑濕﹐外搏肌膚﹐發爲癮疹﹐憎寒發熱﹐徧身瘙癢﹐隨髒气虛實﹐或赤或白﹐心迷悶亂﹐口苦咽漧。

羌活前胡﹝各一兩﹞人參桔梗甘艸﹝炙﹞枳殼﹝麩炒﹞川芎天麻茯苓﹝各半兩﹞

蟬蛻﹝去頭足﹞薄荷﹝各三錢﹞

上爲末。每服二大錢﹐水一盞﹐姜三片﹐煎七分﹐不以時服。

卷之十六癮疹證治

加味烏荊丸

治癮疹上攻頭面﹐赤腫瘙癢﹐搔之皮便脫落作瘡﹐作癢或痛﹐淫液走注﹐有如虫行。

川烏﹝湯洗浸三五次﹐去皮尖﹐焙漧秤﹞荊芥穗﹝各半斤﹞杜當歸﹝水浸三日﹐洗焙漧秤﹐一斤﹞薄荷﹝五兩﹞

上爲細末﹐好醋煮米粉糊爲丸﹐梧子大。每服五十丸﹐溫酒﹑茶淸下。

卷之十六癮疹證治

曲術湯

治因浴出湊風冷﹐徧身癮疹﹐搔之隨手腫突﹐及眩暈嘔噦。

白術﹝一兩﹞神曲﹝二兩﹐炒﹞甘艸﹝一分﹞

上爲末。每服二錢﹐米飲調下。一方﹐以土朱研炒﹐冷酒調下二錢﹔不飲﹐以茶調之。

卷之十六癮疹證治

敷藥

景天一斤﹐細搗﹐取汁敷上﹐熱炙手﹐摩之再三度瘥。

卷之十六

胡臭漏腋證治

胡臭與漏腋﹐𨿽不害人性命﹐而害人身﹐奉親事居﹐乃至交遊﹐皆非所宜。修身之士﹐務爲淸潔者﹐或得此患﹐不可不思有以去之。夫胡臭者﹐多因勞逸汗漬﹐以手摸而嗅之﹐致淸气道中﹐受此宿穢﹐故傳而爲病。方論有天生臭之說﹐恐未必皆然﹐多見爲人相染者。蓋其气吸上元宮﹐遂散百脈﹐多相沾染﹐忌之爲得。漏腋者﹐亦由腋下挾汗﹐致污衣數重皆透﹐然未必臭。以二證致之﹐其病自別﹐古方共作一病﹐未爲至論。

卷之十六胡臭漏腋證治

蜘蛛散

治胡臭燻人﹐不可向邇者。

大蜘蛛﹝一个﹐以黃泥入少赤石脂搗羅極細﹐入鹽少許﹐杵煉爲一窠蜘蛛在內焚以火近燒令通紅﹐候冷剖開﹞上一味研細。臨臥入輕粉一字﹐用釅醋調成膏﹐敷腋下﹐明早登廁﹐必瀉下黑汁﹐臭穢不可聞﹐於遠僻處傾棄埋之﹐免致染人﹐神良。

卷之十六胡臭漏腋證治

六物散

治漏腋。腋下﹑足心﹑手掌﹑陰下﹑股裏常如汗濕污衣者。

幹枸杞根幹薔薇根甘艸﹝各半兩﹞胡粉商陸根滑石﹝各一分﹞

上治下篩。以苦酒少許和塗﹐當微汗出﹐易衣更塗之﹐不過三著便愈﹔或一歲復發﹐又塗之。

卷之十六

頭痛證治

頭者諸陽之會﹐上丹產於泥丸宮﹐百神所集。凡頭痛者﹐乃足太陽受病﹐上連風府眉角而痛者﹐皆可藥愈﹔或上穿風府﹐陷入於泥丸宮而痛者﹐是爲眞頭疼﹐不可以藥愈﹐夕發旦死﹐旦發夕死﹐責在根气先絕也。原其所因﹐有中風寒暑濕而疼者﹐有气血食飲厥而疼者﹐有五臟气郁厥而疼者。治之之法﹐當先審其三因﹐三因旣明﹐則所施無不切中。

卷之十六頭痛證治

芎辛湯

治傷風寒生冷﹐及气虛痰厥﹐頭疼如破﹔兼眩暈欲倒﹐嘔吐不定。

附子﹝生去皮臍﹞烏頭﹝生去皮尖﹞天南星漧薑甘艸﹝炙﹞川芎細辛﹝各等分﹞

上爲銼散。每服四大錢﹐水二盞﹐姜五片﹐茶芽少許﹐煎七分﹐去滓﹐食後。

卷之十六頭痛證治

藿香散

治傷風挾涎飲上厥頭疼﹐偏正夾腦諸風。

藿香﹝半兩﹞川烏頭﹝湯浸七次﹐去皮尖﹐一兩﹞乳香﹝三皂角子大﹞艸烏頭﹝炮制去皮尖﹐半兩﹞上爲末。每服一字﹐薄荷茶淸調下﹐食後服。

卷之十六頭痛證治

惺惺散

治傷寒發熱﹐頭疼腦痛。

石膏甘艸﹝生﹞麻黃﹝去節湯﹐各等分﹞上爲末。每服二錢﹐水一小盞﹐茶半錢﹐蔥白三寸﹐碎擘﹐煎三五沸﹐先嚼蔥白﹐細咽下﹐去枕仰臥﹔如發熱﹐再投一服﹐出汗立愈。

卷之十六頭痛證治

玉屑散

治傷寒發熱﹐涎潮上厥﹐伏畱陽經﹐頭疼眩暈不可忍者。

石膏﹝﹞上研細。每服蔥白點茶調下二錢﹐小兒量大小加減與之。

卷之十六頭痛證治

芎術湯

治著濕頭重眩暈﹐苦極不知食味。暖肌補中﹐益精气。

川芎﹝半兩﹞白術﹝半兩﹞附子﹝生去皮尖﹐半兩﹞甘艸桂心﹝一分﹞

上爲銼散。每服四大錢﹐水二盞﹐姜七片﹐棗一个﹐煎七分﹐去滓﹐食前服。

卷之十六頭痛證治

救生散

治外傷風冷﹐內積憂思﹐气郁聚涎﹐隨气上厥﹐伏畱陽經﹐頭疼壯熱﹐眩暈﹐或胸膈塞痞。兼服寬中丸﹐並攻之。

菊花蒂川芎石膏﹝﹐各一兩﹞甘艸﹝一分﹞

上日榦爲末。每服三錢﹐煎蔥湯調下﹔如覺胸痞﹐卽調此下寬中丸﹐不計時服。

卷之十六頭痛證治

寬中丸

治气滯不快﹐飲食不消﹐胸膈痞塞﹐凝痰聚飲﹐狀如傷寒﹐頭疼胸痞。

大附子﹝炮去皮臍﹞木香﹝炮﹞靑皮大黃﹝濕紙裹煨﹐各等分﹞上爲末﹐醋煮糊丸﹐如梧子大。每服十丸﹐姜湯下﹔頭疼甚﹐則調救生散送下。

卷之十六頭痛證治

天南星丸

治腎厥頭疼不可忍。

硫黃石膏天南星﹝炮﹞焰硝﹝各等分﹞

上爲末﹐糊丸﹐如梧子大。每服三十丸﹐空心食前溫酒下。

卷之十六頭痛證治

硫朱丸

治腎厥及痰厥頭疼﹐諸藥不效。

硫黃川烏頭﹝炮去皮﹐各半兩﹞朱砂﹝水飛﹐二兩﹞天南星﹝一兩﹐炮制﹞上爲末﹐薑汁煮糊丸﹐梧子大。每服十五丸﹐生薑薄荷湯下。

卷之十六頭痛證治

葫蘆巴散

治气攻頭痛如破者。

葫蘆巴﹝炒﹞三稜﹝銼﹐醋浸一宿﹐各一兩﹞漧薑﹝炮﹐一分﹞上爲末。每服二錢﹐生薑湯或酒調下。

卷之十六頭痛證治

雄黃丸

治八般頭風﹐及眩暈惡心吐逆﹐諸藥不治。

通明雄黃﹝一兩﹞川烏頭﹝生去皮尖﹐一兩半﹞上二味爲末﹐滴水丸﹐如梧子大。每服十丸﹐煨蔥白茶淸下。卽用後藥搐鼻。

卷之十六頭痛證治

搐鼻藥

蓽茇良姜﹝各一分﹞白芷﹝一錢﹞細辛﹝半錢﹞

上爲末。每服一小字﹐先含水一口﹐分搐鼻內﹐吐水卽止。

卷之十六頭痛證治

大附丸

治元气虛壅上攻﹐偏正頭疼﹐不可忍。

大附子﹝炮去皮臍﹐一枚﹞上爲末﹐蔥汁糊丸﹐綠豆大。每服十丸至十五丸﹐茶淸下。一法﹐以川烏頭炮去皮尖爲末﹐用韭葉自然汁和丸﹐治風虛痰涎頭疼。

卷之十六頭痛證治

如聖餅子

治气厥上盛下虛﹐痰飲風寒伏畱陽經﹐偏正頭疼﹐痛連腦巓﹐吐逆惡心﹐目瞑耳聾。常服淸頭目﹐消風痰﹐暖胃气。

川烏頭﹝生去皮﹞天南星漧薑﹝各一兩﹞甘艸川芎﹝各二兩﹞天麻防風半夏﹝洗去滑﹐各半兩﹞

上爲末﹐湯浸蒸餅和丸﹐雞頭大﹐撚作餅子﹐曬漧。每服五餅﹐同荊芥三五穗細嚼﹐茶﹑酒任下﹔熟水亦得﹐不拘時候。

卷之十六

眼敍論

夫眼者﹐五臟之精明﹐一生之至寶﹐如天之有日月﹐其可不保護之﹖然骨之精爲瞳子﹐屬腎﹔筋之精爲黑眼﹐屬肝﹔血之精爲絡果﹐屬心﹔气之精爲白眼﹐屬肺﹔肉之精爲約束﹐屬脾﹐裹擷筋骨血气之精﹐與脈並爲系﹐系上屬於腦﹐後出於項中。故六淫外傷﹐五臟內郁﹐飲食房室﹐遠視悲泣﹐抄寫雕鏤﹐刺繡博奕﹐不避煙塵﹐刺血發汗﹐皆能病目。故方論有五輪八廓﹑內外障等﹐各各不同﹐尢當分其所因﹐及臟腑陰陽﹐不可混濫。如目決其面者﹐爲兌﹐屬少陽﹔近鼻上爲外﹐屬太陽﹔下爲內﹐屬陽明。赤脈從上下者﹐太陽病﹔從下上﹐陽明病﹔從外走內者﹐少陽病﹐此三陽病﹐不可混也。睛色赤﹐病在心﹔色白﹐病在肺﹔色靑﹐病在肝﹔色黑﹐病在腎﹔色黃﹐病在脾﹔色不可名者﹐病在胃中。此五臟三陽病﹐不可混也。仍敍三因於後。

卷之十六

三因證治

病者喜怒不節﹐憂思兼並﹐致髒气不平﹐郁而生涎﹐隨气上厥﹐逢腦之虛﹐侵淫眼系﹐蔭注於目﹐輕則昏澀﹐重則障翳﹐眵淚努肉﹐白膜漫睛﹐皆內所因﹔或數冒風寒﹐不避暑濕﹐邪中於項﹐乘虛循系以入於腦﹐故生外翳﹐翳論中所謂靑風﹑綠風﹑紫風﹑黑風﹑赤風﹑白風﹑白翳﹑黃翳等﹐隨八風所中﹐變生諸證﹐皆外所因﹔或嗜欲不節﹐飲酒無時﹐生食五辛﹐熟啖炙爆﹐馳騁田獵﹐冒涉煙塵﹐勞動外精﹐喪明之本﹐所謂恣一時之遊佚﹐爲百歲之固愆﹐皆不內外因。治之各有方。

卷之十六三因證治

《千金》神曲丸

明目﹐百歲可讀細書。常服益眼力。

神曲﹝四兩﹞磁石﹝二兩﹐﹐醋淬七次﹞光明砂﹝一兩﹞

上爲末﹐煉蜜爲丸﹐梧子大。米飲服五丸﹐食前日三服。

卷之十六三因證治

羌活散

治風毒瓦斯上攻﹐眼目昏澀﹐翳膜生瘡﹔及偏正頭疼﹐目小黑花累累者。

羌活川芎天麻旋復花靑皮天南星﹝炮﹞本﹝各一兩﹞

上爲末。每服二錢﹐水一盞﹐姜三片﹐薄荷七葉﹐煎七分﹐食後服。一法﹐入牽牛末二兩﹐以生薑汁煮糊丸﹐如梧子大﹐酒任下二三十丸。

卷之十六三因證治

白蒺藜散

治腎臟風毒上攻﹐眼目赤腫﹐熱淚昏澀﹐肉攀睛。

白蒺藜﹝炒去角﹞防風甘艸﹝生﹞僵蠶﹝去絲觜﹐各一兩﹐直者﹞南星﹝一兩半﹐黑豆二合﹑靑鹽半兩水煮透﹐取出焙秤﹐不用鹽豆﹞甘菊花﹝三兩﹐生﹞上爲末。每服二錢﹐煎甘艸湯下﹐食後服。忌炙爆。

卷之十六三因證治

洗肝散

治肝熱﹐赤脈貫睛澀痛﹐衝風淚下。兼治熱血攻心。

白蒺藜﹝一兩半﹞防風羌活﹝各半兩﹞馬牙硝﹝二兩﹞甘艸﹝一分﹞

上爲末。每服二錢﹐白湯調下﹐食後服。

卷之十六三因證治

椒紅丸

明目﹐暖水髒﹐補虛方。久服駐顏﹐縮小便。

川椒﹝取紅﹐四兩﹞巴戟﹝去心﹞金鈴子﹝銼炒﹞茴香﹝炒﹞附子﹝炮去皮臍﹐各一兩﹞上爲末﹐山藥三兩爲末﹐酒煮糊﹐搜爲丸﹐梧子大。空心鹽湯下三五十丸。

卷之十六三因證治

煮肝散

治眼赤。有耳癢證﹐則用四生散﹐入羊子肝煮。甚妙。

四生散

﹝方見癲風門﹞。每服四錢匕﹐鹽酒入羊子肝煮﹐空心溫服。羊子肝卽羊肝上小片子者是。

卷之十六三因證治

驅風散

治風毒上攻﹐眼腫癢澀﹐痛不可忍﹔或上下瞼赤爛﹐翳肉侵睛。

五倍子﹝一兩﹐去塵土﹞蔓荊子﹝一兩半﹐洗﹞上爲銼散。每服三錢﹐水二盞﹐銅石器內煎及一盞﹐澄淸熱洗﹐畱滓﹐二服再煎。

卷之十六三因證治

立勝散

治風毒攻眼﹐及時眼隱澀﹐羞明腫痛。

黃連黃柏秦皮﹝去粗皮﹞甘艸﹝等分﹞

上爲銼散。每服四錢﹐水一盞﹐棗一枚﹐燈芯七莖﹐煎數沸﹐去滓﹐以新羊毫筆蘸刷眼﹐候溫﹐卽用手沃之。一法﹐不用黃柏﹑甘艸﹐有黃芩﹑防風。

卷之十六三因證治

神仙照水膏

治障翳。

蠟﹝一兩﹞黃丹﹝一兩﹐水飛﹞蛇蛻﹝一分﹐燭燒﹞水銀﹝一錢﹞初生烏雞殼﹝一个﹞

上用柳木槌研細﹐滴蠟爲餅。臨臥用之﹐候天明﹐將水照眼﹐藥墮水中﹐膜盡去。

卷之十六三因證治

柏竹瀝膏

治一切赤眼障翳。

慈竹﹝一段﹐去兩頭節﹞黃柏﹝去粗皮刮細者﹐滿塡竹內﹞上用磚對立﹐置竹磚上﹐兩頭各安淨碗﹐以干竹火燒令瀝出﹐盡收之﹐以釵股銅箸點。

卷之十六三因證治

通利膏

治眼赤澀﹐翳膜遮障﹐時多熱淚。

杏仁﹝二十一个﹐口去皮尖嚼細﹞乳香﹝皂子大﹞輕粉﹝一字﹞

上旋入口中都嚼﹐候津液滿口﹐吐出瓷器中﹐置火上令四邊沸﹐以綿濾別盞中﹐入生腦子如皂子大﹐研勻﹐再濾過﹐以銅箸點之。

卷之十六三因證治

通神膏

治眼生翳膜﹐赤脈出﹐澀癢疼痛有淚。

沙蜜﹝四兩﹞靑鹽麝香﹝各一字﹞乳香砂﹝滴淋過﹞枯礬﹝各半字﹞當歸﹝半錢﹞黃連﹝一錢﹞

上件乳缽內研破﹐同蜜入靑竹筒內﹐密封閣定﹐煮半日﹐濃綿濾過﹐點眼。

卷之十六三因證治

蛤粉丸

治雀目﹐不拘久近﹐但日落便不見物。

上色蛤粉﹝細研﹞黃蠟﹝等分﹞

上熔蠟搜粉爲丸﹐如棗子大。每用豬肝一片二兩許﹐批開﹐裹藥一丸﹐麻綫纏﹐甕器內水一碗煮熟取出﹐乘熱燻眼至溫﹐喫肝﹐以知爲度。

卷之十六

鼻病證治

肺爲五臟華蓋﹐百脈取气於肺﹔鼻爲肺之閶闔﹐吸引五臭﹐衛養五臟﹐升降陰陽﹐故鼻爲淸气道。或七情內郁﹐六淫外傷﹐飲食勞逸﹐致淸濁不分﹐隨气壅塞﹐遂爲淸涕鼻洞﹐濁膿腦絲﹐衄血肉﹐久而爲﹐𨿽種種不同﹐未始不涉三因﹐有致泥丸亂﹐變生諸證。

卷之十六鼻病證治

羊肺散

治肺虛壅﹐鼻生肉﹐不聞香臭。

羊肺﹝一具﹐洗﹞白術﹝四兩﹞蓯蓉木通漧薑川芎﹝各二兩﹐爲細末﹞上以水量打稀稠得所﹐灌肺中煮熟﹐細研焙榦爲末。食後米飲服一二錢。

卷之十六鼻病證治

細辛膏

治鼻塞腦冷﹐淸涕出不已。

細辛川椒漧薑川芎吳茱萸附子﹝去皮臍﹐各三分﹞皂角﹝屑﹐半兩﹞桂心﹝一兩﹞

豬脂﹝六兩﹞

上煎豬脂成油﹐先一宿﹐以苦酒浸前八味﹐取入油﹐煎附子黃色止。以綿惹塞鼻孔。

卷之十六鼻病證治

通艸散

治鼻﹐气息不通﹐不聞香臭﹐並有肉。

木通細辛附子﹝炮去皮臍﹐各等分﹞上爲末﹐蜜和﹐綿裹少許納鼻中。一法﹐以瓜蒂爲末﹐綿裹納鼻中﹔或吹入亦可。一法﹐以枯礬研爲面﹐脂和﹐綿裹少許納入鼻中﹐數日肉與藥消落。

卷之十六鼻病證治

粉黃膏

治肺熱鼻發赤瘰﹐俗謂酒。

硫黃﹝一分﹐爲末﹞蘿卜﹝切去蓋﹐剜作甕子﹐入硫黃在內﹐以竹鍼蓋定﹐正安糠火煨一宿﹐取出研細﹞輕粉烏頭尖﹝各少許﹐爲末﹞上研勻﹐以面油調。臥時敷﹐早晚洗去﹔以酥調尢佳。一法用乳香﹑硫黃﹑細辛﹑輕粉等分爲末﹐水調敷。一法﹐梔子爲末﹐蠟丸小彈子大﹐茶﹑酒任下一丸。

凡鼻頭微白者﹐亡血也﹔赤者﹐血熱也﹐酒客多有之。若時行衄血﹐不宜斷之。或出至二三升不已﹐卽以龍骨爲末﹐吹入。凡九竅出血﹐皆用此法甚良。余衄方見失血門。

卷之十六

唇病證治

唇者﹐脾之候也﹐意捨之所榮﹐燥則幹﹐熱則裂﹐風則動﹐寒則揭﹐气郁則生瘡﹐血枯則沈而無色。治之之法﹐內則隨證調其脾﹐外當以藥敷之。

卷之十六唇病證治

淸脾湯

治意思過度﹐蘊熱於脾﹐口漧唇燥﹐沈裂無色。

黃香白芷升麻人參甘艸﹝炙﹞半夏﹝湯去滑﹐等分﹞

上爲銼散。每服四錢﹐水一盞半﹐姜五片﹐棗二个﹐小麥三十粒﹐煎七分﹐去滓﹐不以時服。

卷之十六唇病證治

羌活散

治風濕入脾﹐致唇口動﹐唇揭﹐頭疼目眩﹔及四肢浮腫﹐如風水狀。

羌活﹝三兩﹞茯苓薏苡仁﹝各一兩﹞

上爲末。每服二錢﹐水一大盞﹐煎七分﹐入淡竹瀝一匙許﹐再煎服。

卷之十六唇病證治

菊花丸

治脾肺气虛﹐憂思過度﹐榮衛枯耗﹐唇裂沈緊﹔或口吻生瘡﹐容色枯悴﹐男子失精﹐女子血衰﹐悉主之。

甘菊花枸杞子肉蓯蓉﹝酒浸﹐洗切﹞巴戟﹝去心﹐各等分﹞上爲末﹐蜜丸﹐梧子大。每服三五十丸﹐米湯下。

卷之十六唇病證治

靑灰散

治唇緊燥裂生瘡﹐面無顏色。

靑布﹝燒灰﹞上研細﹐以豬脂調﹐夜敷睡。一法﹐以頭垢敷之。

凡沈唇緊唇﹑唇上生瘡﹑唇裂﹐並以甲煎敷之﹐彌效。

卷之十六

口病證治

夫口﹐乃一身之都門﹐出入榮養之要道﹐節宣微爽﹐病必生焉。故熱則苦﹐寒則咸﹐宿食則酸﹐煩躁則澀﹐虛則淡﹐疸則甘。五味入口﹐藏於胃脾﹐行其精華﹐分布津液於五臟﹐髒气偏勝﹐味必偏應於口﹐或勞郁則口臭﹐凝滯則生瘡﹐不可失睡﹐失睡則愈增。

卷之十六口病證治

龍石散

治上鬲壅毒﹐口舌生瘡﹐咽嗌腫痛。以少許摻患處﹐咽津。

寒水石﹝﹐三兩﹞辰砂﹝二錢半﹐別研﹞生腦子﹝半字﹞

上爲末。日夜數次用。小兒瘡疹攻口﹐先以五福化毒丹掃﹐卻用此藥摻立效。

卷之十六口病證治

赴筵散

治口瘡疼痛。

五倍子﹝一兩﹐洗﹞黃柏﹝蜜塗炙紫色﹞滑石﹝各半兩﹞

上研細末。每服半錢許﹐摻患處﹐咽津不妨﹐便可飲食。

卷之十六口病證治

綠云膏

治口瘡﹐臭气瘀爛﹐久而不瘥。

黃柏﹝半兩﹞螺靑﹝二錢﹞

上研細。臨臥置一字在舌下﹐不妨咽津﹐遲明瘥。一法﹐以銅綠易螺靑。

卷之十六口病證治

兼金散

治蘊毒上攻﹐或下虛邪熱﹐病口生瘡。

細辛黃連﹝各等分﹞

上爲末。先以熟水帛揩淨﹐摻藥患處﹐良久涎出﹐吐之。

卷之十六口病證治

杏粉膏

治口瘡﹐以涼藥敷之不愈者。

杏仁﹝十粒﹐去皮尖﹞輕粉﹝一字﹞

上研杏仁細﹐調勻。臨臥敷瘡上﹐少頃吐之﹐勿咽。

卷之十六口病證治

生香膏

治口气熱臭。

甜瓜子﹝去殼﹞上一味﹐研細﹐蜜熬少許調成膏。食後含化﹐或敷在齒間。一方﹐用香附子炒去毛爲末﹐每早晚揩少許牙上。

卷之十六

齒病證治

齒爲關門﹐腎之榮﹐骨之餘也﹐腎衰則齒豁﹐精固則齒堅。又大腸支脈在牙齦﹐主灌注於牙﹐大腸壅﹐則齒爲之浮﹔大腸虛﹐則宣露﹔挾風﹐則攻目頭面﹔疳﹐則齲脫爲痔﹐皆气郁而生。諸證不同﹐治之各有方。安腎丸﹑八味丸﹐並治虛壅牙齒痛疼浮腫。

安腎丸

方見腰疼門

八味丸

方見香港腳門

卷之十六齒病證治

西嶽蓮華峯神傳齒藥方

豬牙皂角及生薑﹐西國升麻熟地黃﹐木律旱蓮槐角子﹐細辛荷葉要相當﹝剪荷葉心用﹞﹐靑鹽等分同燒﹐研細將來使最良﹐揩齒牢牙髭鬢黑﹐誰知世上有仙方。

卷之十六齒病證治

常用齒藥

牢牙﹐去風冷。宣露﹐不問老少﹐用之甚效。

槐枝柳枝﹝各長四寸﹐一握切碎﹞皂角﹝不種者七莖﹞鹽﹝四十文重﹞

上同入瓷瓶內﹐黃泥固濟﹐糠火燒一夜﹐候冷取出研細﹐用如常法。有石佛庵主年七十餘﹐云祖上多患齒疼脫落﹐得此方藥﹐數世用之﹐齒白齊密﹐乃良方也。

卷之十六齒病證治

玉池散

治風牙疼﹐腫癢動搖﹐牙齦潰爛﹐宣露出血﹐口气等疾。

地骨皮香白芷川升麻防風細辛川芎槐花當歸本甘艸﹝各等分﹞

上爲末。每用一字許揩牙﹔或大段痛﹐卽取二錢﹐水一盞半﹐黑豆半合﹐生薑三片﹐煎至一盞﹐稍溫漱﹐候冷吐之殊效﹔或用金沸艸散燻漱﹐亦佳。

卷之十六

舌病證候﹝附失欠﹞

舌者﹐心之官﹐主嘗五味﹐以榮養於身﹐資於脾﹐以分布津液於五臟。故心之本脈﹐系於舌根﹔脾之絡脈﹐系於舌傍﹔肝脈﹐循陰器﹐絡於舌本。凡此三經﹐或爲風寒濕所中﹐使人舌捲縮而不能言﹐或憂怒思恐所郁﹐則舌腫滿而不得息﹐心熱則破裂生瘡﹐肝壅則出血如湧﹐脾閉則白胎如雪。諸證𨿽異﹐治之各有方。

卷之十六舌病證候﹝附失欠﹞

升麻柴胡湯

治心脾虛熱上攻﹐舌上生瘡﹐舌本彊﹐頰兩邊腫痛。

柴胡升麻芍藥梔子仁木通﹝各一兩﹞黃芩大靑杏仁﹝去皮尖﹐各三分﹞石膏﹝﹐二兩﹞

上爲銼散。每服四大錢﹐水一盞﹐姜五片﹐煎七分﹐去滓﹐食後服。

卷之十六舌病證候﹝附失欠﹞

金沸艸散

治風寒傷於心脾﹐令人憎寒發熱﹐齒浮舌腫。

荊芥穗﹝四兩﹞旋復花前胡麻黃﹝去節﹐各三兩﹞甘艸﹝炙﹞芍藥﹝赤者﹞半夏﹝湯七次﹐各一兩﹞

上爲銼散。每服四大錢﹐水一盞半﹐姜七片﹐棗二个﹐煎七分﹐去滓漱口﹐吐一半﹐喫一半。世醫用此發散傷風傷寒﹐及加杏仁﹑五味子治咳嗽皆效﹐獨未知治舌腫牙疼。辛未年有人患舌腫如吹﹐滿塞其中﹐粥藥不入﹐其熱甚危﹐大煎一劑﹐乘熱以紙籠气燻之遂愈。又一婦人牙疼﹐治療不瘥﹐致口頰皆腫﹐亦以此藥燻漱而愈﹐故特記之。

卷之十六舌病證候﹝附失欠﹞

烙腫法

凡舌腫﹐舌下必有噤虫﹐狀如螻蛄臥蠶﹐有頭尾﹐頭小白﹐可燒鐵烙烙頭上卽消。

卷之十六舌病證候﹝附失欠﹞

黑散子

治舌忽然腫破。

釜底煤﹝研細﹞上以醋調﹐敷舌上下﹐脫去更敷﹔能先決出血竟敷之彌佳。一法﹐用鹽等分調。

卷之十六舌病證候﹝附失欠﹞

薄荷蜜

治舌上生白胎﹐漧澀﹐語話不眞。

薄荷自然汁白蜜﹝等分﹞

上先以生薑片蘸水揩洗竟﹐敷之良。

卷之十六舌病證候﹝附失欠﹞

文蛤散

治熱壅﹐舌上出血如泉。

五倍子﹝洗﹞白膠香牡蠣粉﹝各等分﹞

上爲末。每用少許摻病處﹐或燒鐵熱﹐烙孔上。

卷之十六舌病證候﹝附失欠﹞

礬石散

治風濕寒﹐舌彊不能語。

枯礬桂心﹝各等分﹞

上爲末。每一錢安舌下﹐或用正舌散治之。﹝方見中風門﹞凡失欠頰車蹉﹐但開不能合﹐以酒飲之﹐令大醉﹐睡中吹藥搐其鼻﹐嚏透卽自正。

卷之十六

咽喉病證治﹝附哽﹞

夫喉以候气﹐咽以咽物﹔咽接三脘以通胃﹐喉通五臟以系肺﹐气谷攸分﹐皎然明白。有爲水喉谷喉之說者﹐謬說也。《千金》復云﹕喉嚨候脾胃﹐咽門候肝膽。亦非至論﹐智者當以理推﹐不可彊存乎人矣。諸髒熱則腫﹐寒則縮﹐皆使喉閉﹐風燥亦然。五臟久咳則聲嘶﹐嘶者喉破也﹐非咽門病﹐咽腫則不能吞﹐幹則不能咽。多因飲啖辛熱﹐或復嘔吐烙傷﹐致咽系漧枯之所爲也﹐與喉門自別。又有懸癰暴腫﹐閉塞喉嚨﹐亦如喉閉。但懸癰在上﹐俗謂鶯翁﹐又謂之鵝聚﹐俗語聲訛﹐不可不備識。

小續命湯

治卒喉痺﹐不得語。﹝方見中風門﹞加杏仁去皮尖七个煎﹐甚效。

卷之十六咽喉病證治﹝附哽﹞

玉鑰匙

治風熱喉痺﹐及纏喉風。

焰硝﹝一兩半﹞硼砂﹝半兩﹞腦子﹝一字﹞白僵蠶﹝一分﹞

上爲末﹐研勻。以竹管吹半錢許入喉中﹐立愈。

卷之十六咽喉病證治﹝附哽﹞

神效散

治喉閉熱腫﹐語聲不出。

荊芥穗﹝別爲末﹞蓖麻﹝生去皮﹐別研﹐各等分﹞上入生蜜少許丸﹐如皂子大。以綿裹含化﹐急則嚼化。一法﹐用朴硝﹐不用荊芥。

卷之十六咽喉病證治﹝附哽﹞

蜜附子

治腑寒﹐咽門閉﹐不能咽。

大附子﹝生去皮臍﹞上切作大片﹐蜜塗﹐炙令黃﹐含咽津﹐甘味盡﹐更塗炙用。

卷之十六咽喉病證治﹝附哽﹞

玉屑無憂散

治纏風﹐咽喉疼痛﹐語聲不出﹐咽物有礙﹐或風涎壅滯﹐口舌生瘡﹐大人酒﹐小兒奶癖﹐或誤吞骨屑﹐哽塞不下。

玄參貫眾滑石縮砂仁黃連甘艸茯苓山豆根荊芥穗﹝各半兩﹞寒水石﹝﹞硼砂﹝各三錢﹞

上爲末。每服一錢﹐先抄入口﹐以新水咽下。此藥除三尸﹐去八邪﹐殺九虫﹐辟瘟療渴。

荊芥湯治風熱肺壅﹐咽喉腫痛﹐語聲不出﹐喉中如有物哽﹐咽之則痛甚。

荊芥穗﹝半兩﹞桔梗﹝二兩﹞甘艸﹝一兩﹞

上爲銼散。每服四錢﹐水一盞﹐姜三片﹐煎六分﹐去滓溫服。一法﹐去荊芥穗﹐名如聖湯。

卷之十六咽喉病證治﹝附哽﹞

解毒雄黃丸

治纏喉風﹐及急喉痺﹐卒然倒僕﹐失音不語﹔或牙關緊急﹐不省人事﹔或上膈壅熱﹐痰涎不利﹐咽喉腫痛。

雄黃﹝飛﹐一分﹞郁金﹝一分﹞巴豆﹝去皮出油﹐二七个﹞上爲末﹐醋糊丸﹐綠豆大。熱茶淸下七丸﹐吐出頑涎立省﹔未吐再服。如未至死﹐心頭尙溫﹐灌藥下喉﹐無有不活。

卷之十六咽喉病證治﹝附哽﹞

漧薑散

治懸癰壅熱﹐卒暴腫大。

漧薑半夏﹝湯洗去滑﹐等分﹞

上爲末。以少許著舌上﹐咽津。一法﹐用鹽抹箸頭﹐張口拄之﹐日五六次。

卷之十六咽喉病證治﹝附哽﹞

麻仁散

治谷賊屍咽﹐咽喉中癢。此因誤吞谷芒﹐搶刺癢痛。

脂麻﹝炒﹐不以多少﹞上爲末﹐湯點服。凡谷賊屬咽﹐馬喉風屬喉﹐不可不分。

卷之十六咽喉病證治﹝附哽﹞

馬鞭艸散

治馬喉痺﹐洪腫連頰﹐吐气數者。

馬鞭艸根上搗自然汁。每服咽一合許。一法﹐用馬銜鐵汁服亦妙。

凡治哽之法﹐皆以類推﹐如鸕治魚哽﹐磁石治鍼哽﹐發灰治發哽﹐貍虎治骨哽﹐亦各隨其類也。

卷之十六咽喉病證治﹝附哽﹞

蜜綿薤白引法

通治諸哽。

煮薤白令半熟﹐以綫系定﹐手捉綫﹐少嚼薤白咽之﹐度薤至哽處﹐數牽引﹐哽卽出矣。

一法﹐綿一小塊﹐以蜜煮﹐如用食薤法。

玉屑無憂散

治一切物哽。﹝方見前﹞

卷之十六

耳病證治

腎𨿽寄竅於耳﹐當知耳爲聽會﹐主納五音﹐外則宮商角徵羽﹐內則唏噓呵吹﹐內關五臟﹐外合六淫﹐故風寒暑濕﹐使人聾聵耳鳴﹔憂思喜怒﹐多生內塞﹔其如勞逸﹐不言而諭。復有出血生膿﹐耳底耳﹐或耵聹﹝上直庚切﹐下乃頂切﹞不出﹐飛走投入﹐諸證旣殊﹐治各有法。

卷之十六耳病證治

菖蒲丸

治耳卒痛﹐及聾塞不聞聲。

菖蒲附子﹝炮去皮臍﹐各等分﹞上爲末﹐以醋丸﹐如杏仁大。綿裹納耳中﹐日二易之。

卷之十六耳病證治

補腎丸

治腎虛耳聾﹐或勞頓傷气﹐中風虛損﹐腎气升而不降﹐致耳內虛鳴。

山茱萸漧薑﹝炮﹞巴戟芍藥澤瀉石斛菟絲子﹝酒浸﹞遠志﹝去心﹞桂心黃細辛漧地黃附子﹝炮﹞當歸牡丹皮蛇牀子甘艸蓯蓉﹝酒浸﹞人參﹝各二兩﹞

菖蒲﹝一兩﹞防風﹝一兩半﹞茯苓﹝半兩﹞羊腎﹝二枚﹞

上爲末﹐以羊腎研細﹐酒煮麵糊爲丸﹐如梧子大。食前鹽﹑酒任下三十丸至五十丸。

卷之十六耳病證治

蠟彈丸

治耳虛聾。

白茯苓﹝二兩﹞山藥﹝炒﹐三兩﹞杏仁﹝去皮尖炒﹐一兩半﹞黃蠟﹝二兩﹞上以前三味爲末﹐研勻﹐熔蠟爲丸﹐如彈子大。鹽湯嚼下﹔有人止以黃蠟細切嚼﹐點好建茶送下亦效。

卷之十六耳病證治

幹蠍散

治耳聾因腎虛所致。十年內一服效。

幹蠍﹝黃色小者﹐並頭尾用﹐四十九个﹞生薑﹝切如蠍大﹐四十九片二味銀石器內炒至幹﹐爲細末。﹞上向晚勿食﹐初夜以酒調作一服﹐至二更以來﹐徐徐盡量飲﹐五更耳中聞百十攢笙響﹐便自此聞聲。

卷之十六耳病證治

解倉飲子

治气虛熱壅﹐或失饑冒暑﹐風熱上壅﹐耳內聾閉﹐徹痛﹐膿血流出。

赤芍藥白芍藥﹝各半兩﹞當歸甘艸﹝炙﹞大黃﹝蒸﹞木鱉子﹝去殼﹐各一兩﹞

卷之十六耳病證治

麝香散

治耳底耳﹐耳內膿出。

桑螵蛸﹝一个﹐慢火炙及八分熟存性﹞麝香﹝一字﹐別研﹞上爲末﹐研令勻。每用半字摻耳內﹔如有膿﹐先用綿撚紙以藥摻之。一法﹐用染坯﹑枯礬等分爲末﹐以葦管吹入耳內卽愈﹔或入麝香更佳。

卷之十六耳病證治

諸百虫入耳

用麻油灌之卽效。

卷之十六耳病證治

諸耳中出血

以龍骨末吹入卽止。

卷之十七

婦人論

夫天地造端於夫婦﹐乾坤配合於陰陽﹐𨿽淸濁動靜之不同﹐而成像效法之有類。原玆婦人之病﹐與男子不同者﹐亦有數焉﹐古方以婦人病比男子十倍難治﹐不亦言之深乎。但三十六病﹐產蓐一門﹐男子無之﹐其如外傷風暑寒濕﹐內積喜怒憂思﹐飲食房勞﹐虛實寒熱﹐悉與丈夫一同也。根據源治療﹐可得而知之。

卷之十七

求子論

夫有夫婦﹐則有父子﹐婚姻之後﹐必求嗣續。故聖人謂不孝有三﹑無後爲大者﹐言嗣續之至重也。凡欲求子﹐當先察夫妻有無勞傷痼害之屬﹐根據方調治﹐使內外和平﹐則婦人樂有子矣。

卷之十七求子論

蕩胞湯

治婦人立身以來全不產﹐及斷緒久不產三十年者。

朴硝牡丹皮當歸大黃﹝蒸一飯久﹞桃仁﹝湯去皮尖﹐面炒﹐各半兩﹞細辛﹝去苗﹞濃朴﹝去粗皮切﹐姜制炒﹞赤芍藥桔梗人參茯苓桂﹝去皮﹞甘艸﹝炙﹞牛膝﹝酒浸﹞橘皮﹝各三錢一字﹞附子﹝炮去皮臍﹐一兩﹞虻虫﹝去嘴翅﹐炒焦﹞人蛭﹝切炒﹐各四十枚﹞上爲銼散。每服四大錢﹐水酒各一盞半﹐煎取六分﹐去滓﹐空腹服﹐日三夜一﹐溫覆﹐得少汗﹐必下積血及冷赤膿如小豆汁﹔斟酌下盡﹐若力弱﹐大困不堪者﹐只一二服止。然恐惡物不盡﹐不得藥力﹐能盡服盡好﹔不爾﹐著坐導藥。

卷之十七求子論

坐導藥

治全不產及斷緒﹐服前蕩胞湯﹐惡物不盡﹐用此方。

皂角﹝去皮子﹞吳茱萸當歸﹝各一兩﹞細辛﹝去苗﹞五味子漧薑﹝炮﹐各二兩﹞大黃﹝蒸﹞礬石﹝枯﹞戎鹽蜀椒﹝各半兩﹞

上爲細末﹐以絹袋盛﹐大如指﹐長三寸餘﹐盛藥令滿﹐縛定﹐納婦人陰中﹐坐臥任意﹐勿行走﹐小便時去之﹐更安﹐一日一度易新者﹐必下淸黃冷汁﹐汁盡﹐止﹔若未見病出﹐可十日安之。本爲子宮有冷惡物﹐故令無子﹐值天陰冷﹐則發疼痛﹐須候病出盡方已﹐不可中輟。每日早晚用苦益菜煎湯燻洗。

卷之十七求子論

秦桂丸

治婦人無子。昔金城範守進此方。﹝見《經驗》﹞秦艽﹝去蘆﹞桂心﹝不見火﹞杜仲﹝去皮姜制﹐炒絲斷﹞防風﹝三分﹞濃朴﹝去皮﹐姜制﹐三分﹞附子﹝去皮臍﹐生用﹞茯苓﹝各兩半﹞白薇漧薑﹝炮﹞牛膝﹝酒浸﹞沙參半夏﹝湯洗﹐各半兩﹞人參﹝一兩﹞細辛﹝去苗﹐二兩一分﹞上爲細末﹐煉蜜爲丸﹐如赤豆大。每服五十丸﹐食前溫酒﹑醋湯任下﹔如未效﹐更加丸數﹐覺有則止﹐神效並如彼說﹐不復繁引。

卷之十七求子論

探胞湯

斷經三月﹐不知是胎﹐驗之方。

川芎﹝不拘多少﹞

上爲末。濃煎艾湯﹐調二錢﹐空腹服﹐微動則有胎。

卷之十七

脈例

經云﹕陰搏陽別﹐謂之有子。搏者近也﹐陰脈逼近於下﹐陽脈別出於上﹐陰中見陽﹐乃知陽施陰化﹐法當有子。又少陰脈動甚者﹐妊子也。手少陰屬心﹐足少陰屬腎﹐心主血﹐腎主精﹐精血交會﹐識投於其間﹐則有娠。又三部脈浮沈正等﹐無病者﹐有妊也。余並如《脈經》說。

卷之十七

惡阻

婦人中脘宿有風冷痰飲﹐經脈不行﹐飲與血搏﹐多喜病阻。其狀顏色如故﹐脈理順時﹐不知病之所在﹐但覺四肢沈重﹐頭目眩暈﹐惡聞食臭﹐喜啖鹹酸﹐至三四月則大劇﹐吐逆不自勝持﹐多臥少起。此由經血旣閉﹐水漬於髒﹐髒气不得宣通﹐頭潰悶﹐經脈祕澀﹐故使四肢沈重。挾風﹐則頭目眩暈﹔畱飲﹐則嘔吐無時。

卷之十七惡阻

竹茹湯

治妊娠擇食﹐嘔吐頭疼﹐顚倒痰逆﹐四肢不和﹐煩悶。

人參橘皮白術麥門冬﹝去心﹐各一兩﹞甘艸﹝炙﹐一分﹞白茯苓濃朴﹝姜制﹐各半兩﹞上爲銼散。每服四大錢﹐水一盞半﹐姜五片﹐入竹茹一塊如指大﹐同煎至七分﹐去滓﹐空心服。

卷之十七惡阻

半夏茯苓湯

治妊娠惡阻﹐心中潰悶﹐頭目眩暈﹐四肢怠墮﹐百節煩疼﹐痰逆嘔吐﹐嫌聞食气﹐好啖鹹酸﹐多臥少起﹐不進飲食。

半夏﹝湯洗七次﹐三兩﹞茯苓熟地黃﹝各一兩八錢﹞橘皮細辛人參芍藥川芎紫蘇葉桔梗甘艸﹝炙﹐各一兩二錢﹞上爲銼散。每服四大錢﹐水二盞﹐姜七片﹐煎七分﹐去滓﹐空腹服。有客熱﹐煩渴口生瘡者﹐去橘皮﹑細辛﹐加前胡﹑知母﹔腹冷下利者﹐去地黃﹐入桂心﹝炒﹞﹔胃中虛熱﹐大便閉﹐小便澀﹐加大黃一兩八錢﹐去地黃﹐加黃芩六錢。

卷之十七惡阻

茯苓丸

治妊娠阻病﹐心中煩悶﹐頭暈重﹐憎聞飲食﹐气便嘔逆﹐吐悶顚倒﹐四肢重弱﹐不自勝持﹐服之卽效。要先服半夏茯苓湯兩劑後﹐可服此方。

茯苓人參桂心﹝炒﹞漧薑﹝炮﹞半夏﹝湯洗七次﹞橘皮﹝各一兩﹞白術葛根甘艸﹝炙﹞枳實﹝麩炒去瓤﹐各二兩﹞上爲末﹐蜜丸﹐如梧子大。每服三五十丸﹐米飲下﹐日三服。

卷之十七惡阻

小地黃丸

治妊娠﹐酸心吐淸水﹐腹痛不能食。

人參漧薑﹝炮﹐各等分﹞上爲末﹐用生地黃汁丸﹐如梧子大。每服五十丸﹐米湯下﹐食前服。

卷之十七

養胎大論

夫養胎﹐須分能所。母爲能養﹐子爲所養﹐名義旣殊﹐致養亦別﹐故謂之重身。父母交會之初﹐子假父母精血﹐投識於其間﹐然後成妊﹐元气質始之謂也。一月血聚﹐謂之始﹔二月精凝﹐謂之始膏﹔三月成形﹐謂之始胎﹐此亦無次第中次第也。道生一﹐一生二﹐二生三﹐三生萬物。旣以三而成﹐故不得不數月而分也。成形之後﹐陰陽施化﹐男女始分﹐故隨見外像而有感於內。四月始受少陰君火气以養精﹐五月受太陰濕土气以養肉﹐六月受少陽相火气以養气﹐七月受陽明金气以養骨﹐八月受太陽水气以養血﹐九月受厥陰木气以養筋﹐十月臟腑俱備﹐神明已全﹐俟時而生﹐此皆所養胎息之所成始成終也。若能養者﹐惟在乃母﹐根據《經》所載而時養之﹐無妄服食﹐鍼灸勞逸等﹐不特傷胎﹐亦乃自傷﹐不可不備學也。爲保傅母﹐尢宜熟識之。謹備列母之能養﹐避忌諸法﹐以繼諸後。

卷之十七

避忌法

一月足厥陰脈養﹐內屬於肝﹐肝藏血﹐不可縱怒﹐及疲極筋力﹐冒觸邪風﹔亦不可妄鍼灸其經。二月足少陽脈養﹐內屬於膽﹐膽合於肝﹐共榮於血﹐不可驚動﹐及鍼灸其經。三月手心主脈養﹐內屬右腎﹐腎主精﹐不可縱欲﹐及悲哀﹐觸冒寒冷﹔亦不得鍼灸其經。四月手少陽脈養﹐內屬三焦﹐三焦精府﹐合腎以養精﹐不可勞逸﹐及鍼灸其經。五月足太陰脈養﹐內屬於脾﹐脾養肉﹐不可妄思﹐及饑飽﹐觸冒卑濕﹔亦不可鍼灸其經。六月足陽明脈養﹐內屬於胃﹐胃爲臟腑海﹐合於脾以養肉﹐不得雜食﹔及鍼灸其經。七月手太陰脈養﹐內屬於肺﹐肺以養皮毛﹐不可憂鬱﹐及叫呼﹐觸冒煩躁﹔亦不得鍼灸其經。八月手陽明脈養﹐內屬於大腸﹐合肺以養气﹐毋食燥物﹐致气澀﹔及鍼灸其經。九月足少陰脈養﹐內屬於腎以養骨﹐不可懷恐﹐及房勞﹐觸冒生冷﹔亦不得鍼灸其經。十月足太陽脈養﹐內屬於膀胱以合腎﹐太陽爲諸陽生气﹐故使兒脈續縷皆成﹐六腑通暢﹐與母分气﹐神气各全﹐俟辰而生。惟不說手少陰心養者﹐蓋心爲五臟大主﹐如帝王不可有爲也。若將理得宜﹐無傷胎髒﹐更能知轉男胎教之法﹐斯爲盡善﹐敍例於後。

卷之十七

轉女爲男法

論曰﹕陽施陰化﹐所以有娠﹐遇三陰所會﹐多生女子。但懷娠三月﹐名曰始胎﹐血脈不流﹐象形而變。是時男女未定﹐故今於未滿三月間﹐服藥方術﹐轉令生男也。其法以斧置妊婦牀下﹐系刃向下﹐勿令人知。恐不信者﹐令待雞抱卵時﹐根據此置窠下﹐一窠盡出雄鷄。此𨿽未試﹐亦不可不知。凡受胎三月﹐逐物變化。故古人立胎教﹐能令生子良善長壽﹐忠孝仁義﹐聰明無疾。蓋須十月之內﹐常見好境象﹐無近邪僻﹐眞良教也。如有觸忤傷胎﹐治各有法。據徐之才逐月養胎傷胎等方﹐備則備矣﹐事煩少用﹐故不暇錄。識者當自閱﹐今出安胎方如後。

卷之十七轉女爲男法

安胎飲

治妊娠胎寒腹痛﹐或胎熱多驚﹐舉重腰痛﹐腹滿胞急﹐卒有所下﹐或頓僕閃﹐飲食毒物﹐或感時疾﹐寒熱往來﹐致傷胎髒。

川芎枳殼﹝切﹐麩炒去瓤﹐各兩半﹞熟地黃﹝三兩﹞糯米﹝二合﹞

上爲銼散。每服四大錢﹐水一盞半﹐姜五片﹐棗一枚﹐金銀少許﹐同煎至七分﹐食前服。

卷之十七轉女爲男法

白術散

治妊娠宿有風冷﹐胎痿不長﹐或失於將理﹐動傷胎气﹐多致損墮。常服保護胎髒。

白術川芎﹝各四兩﹞川椒﹝去合口者並子﹐炒出汗﹐三兩﹞牡蠣﹝粉﹐二兩﹞上爲末。每服二錢﹐溫酒﹑米湯任調下。腹痛﹐加白芍藥﹔心下毒痛﹐加川芎﹔心煩嘔吐﹐加細辛一兩﹐半夏二十粒﹐湯洗入。若渴者﹐以大麥汁調服﹐病𨿽愈﹐盡服勿置。味惡多阻人﹐宜作丸服。亦治室女帶下諸疾。

卷之十七轉女爲男法

罩胎散

治妊娠傷寒大熱﹐悶亂燥渴﹐恐傷胎髒。

捲荷葉﹝嫩者焙漧﹐一兩﹞蚌粉花﹝半兩﹞

上爲末。每服二錢﹐入蜜少許﹐新汲水調下﹐食前服。

卷之十七

漏阻例

懷妊全假經血以養胎﹐忽因事驚奔﹐或從髙墜下﹐頓僕失據﹔或冒涉風寒﹐觸忤邪祟﹐致暴下血﹐胎幹不動﹐奔上搶心﹐腹中急逼﹐或血從口出﹐皆傷胎證也。

卷之十七漏阻例

膠艾湯

治妊娠不問月數深淺﹐因頓僕胎動不安﹐腰腹痛﹐或有所下﹐或胎奔上刺心﹐短气。安胎。

熟地黃﹝一兩﹞艾葉﹝炒﹞當歸甘艸﹝炙﹞芍藥川芎阿膠﹝炙﹐各一兩﹞黃﹝一兩﹞上爲銼散。每服四錢﹐水一盞半﹐煎七分﹐去滓﹐食前溫服。胸中逆冷﹐加生薑五片﹑棗三枚同煎。

卷之十七漏阻例

薴根湯

治胎無故下血﹐腹痛不可忍﹐或下黃汁﹐如漆如小豆汁者。

野薴根﹝二兩﹐銼炒﹞金銀﹝各一兩﹞上爲一劑。水酒各一盞﹐煎至一盞﹐去滓﹐分二服﹐不以時服。

卷之十七漏阻例

桂枝茯苓丸

治婦人宿有瘕﹐妊娠經斷未及三月卽動﹐此也﹔經斷三月﹐而得漏下不止﹐胎動在臍上者﹐爲痼害﹐當去其。又論妊娠六月動者﹐前三月經水利時﹐胎也﹔下血者﹐後斷三月﹐也。所以下血不止者﹐其不去故也﹐當下其。

桂心﹝不焙﹞茯苓牡丹皮桃仁﹝去皮尖﹐麩炒﹞芍藥﹝各等分﹞上爲末﹐煉蜜丸﹐如彈子大。每服一丸﹐嚼細﹐溫酒﹑米湯任下﹐食前服。

卷之十七漏阻例

《千金》保生丸

養胎益血﹐安和子髒。治妊娠將理失宜﹐或因勞役﹐胎動不安﹐腰腹痛重﹐胞阻漏胎﹐惡露時下﹐子髒挾疾﹐久不成胎﹔或受妊不能固養﹐痿燥不長﹐過年不產﹐日月𨿽滿﹐轉動無力﹐或致損墮﹔及臨產節適乖宜﹐驚動太早﹐產時未至﹐惡露先下﹐胎胞枯燥﹐致令產難﹐或橫或逆﹐痛極悶亂﹐連日不產﹐子死腹中﹐腹上冰冷﹐口唇靑黑﹐吐出冷沫﹔新產惡血上衝﹐運悶不省﹐喘促汗出﹔及瘀血未盡﹐臍腹痛﹐寒熱往來﹐或因產勞損﹐虛羸未復﹐面黃體瘦﹐心怔盜汗﹐飲食不進﹐漸成蓐勞。入月常服﹐壯气養胎﹐正順產理﹐潤胎易產﹔產後常服﹐滋養血气﹐和調陰陽﹐密腠理﹐實腑臟﹐治風虛﹐除痼冷。

甘艸﹝炙﹞貝母秦椒﹝去目﹐炒出汗﹞漧薑﹝炮﹞桂心﹝炒﹞黃芩石斛﹝去根﹞石膏﹝﹞糯米﹝炒﹞大豆捲﹝炒﹐各一分﹞當歸﹝酒浸一宿﹐微炒﹐半兩﹞麻子仁﹝兩半﹐別研﹞上爲末﹐煉蜜爲丸﹐如彈子大。每服一丸﹐並用溫酒或棗湯任下﹐細嚼﹐空心服。

卷之十七子煩證治

竹葉湯

治妊娠苦煩悶者。以四月受少陰君火气以養精﹐六月受少陰相火气以養气﹐若母心驚膽寒﹐多好煩悶﹐名子煩。

防風﹝去叉﹞黃芩麥門冬﹝去心﹐各三兩﹞白茯苓﹝四兩﹞

上爲銼散。每服四大錢﹐水一盞半﹐竹葉十數片﹐煎七分﹐去滓溫服。

卷之十七腹痛下利治法

當歸芍藥散

治妊娠腹中痛﹐心下急滿﹐及產後血暈內虛﹐气乏崩中﹐久痢。常服通暢血脈﹐不生癰瘍﹐消痰養胃﹐明目益津。

白芍藥﹝八兩﹞當歸茯苓白術﹝各二兩﹞澤瀉﹝四兩﹞川芎﹝四兩﹐一法一兩半﹞上爲末。每服二錢﹐溫酒調下﹐食前服。《元和紀用經》云﹕本六气經緯丸﹐能祛風補勞﹐養眞陽﹐退邪熱﹐緩中﹐安和神志﹐潤澤容色﹐散邪寒﹐溫瘴時疫。安期先生賜李少君久餌之藥﹐後仲景增減爲婦人懷妊腹痛本方。用芍藥四兩﹐澤瀉﹑茯苓﹑川芎各一兩﹐當歸﹑白術二兩﹐亦可以蜜爲丸服。

卷之十七腹痛下利治法

雞黃散

治懷身下利赤白﹐絞刺疼痛。

雞子﹝一个﹐烏者尢妙。就頭作一竅﹐傾出靑者﹐畱黃﹞黃丹﹝一錢﹐入前雞子殼內﹐打令黃勻﹐以濃紙裹﹐黃泥固濟﹐火上取﹐焙漧﹞上爲末。每服二錢﹐米飲調下﹐一服愈者是男﹐兩服愈者是女。凡冷熱利斷下門中選無毒者﹐皆可用。

卷之十七

小便病證治

凡妊娠胎滿逼胞﹐多致小便不利者﹐或心腎气不足﹐不能使胞冷﹐淸濁相干﹐爲諸淋病﹔或胞系了戾﹐小便不通﹐名曰轉胞。又胎滿﹐尿出不知時﹐名遺溺。治之各有方。

卷之十七小便病證治

苦參丸

治妊娠小便難﹐飲食如故。

當歸貝母﹝炒﹞苦參﹝各三兩﹞滑石﹝半兩﹞

上爲細末﹐蜜丸﹐小豆大。米飲下二十丸﹐不拘時服。

卷之十七小便病證治

葵子散

治妊娠小便不利﹐身重惡寒﹐起則眩暈﹔及水腫者。

葵子﹝五兩﹞茯苓﹝三兩﹞

上爲末。每服二錢匕﹐米飲調下﹐小水利則愈。又方﹐入楡白皮一兩。

八味丸

治婦人病﹐食飲如故﹐煩熱不得臥﹐而反倚息。以胞系了戾不得溺﹐故致此病﹐名轉胞。但利小便則愈﹐以八味丸中有茯苓故也。﹝方見少陰香港腳門﹞

卷之十七小便病證治

白薇芍藥散

治妊娠遺尿﹐不知出時。

白薇芍藥﹝各等分﹞

上爲末。酒服方寸匕﹐日二三服。

卷之十七

胎水證治

凡婦人宿有風寒冷濕﹐妊娠喜腳腫﹐俗呼爲皺腳﹔亦有通身腫滿﹐心腹急脹﹐名曰胎水。

卷之十七胎水證治

鯉魚湯

治妊娠腹大﹐胎間有水气。

白術﹝五兩﹞芍藥當歸﹝各三兩﹞茯苓﹝四兩﹞

上銼散。以鯉魚一頭﹐修事如食法﹐煮取汁﹐去魚不用﹐每服藥四錢﹐入魚汁一盞半﹑姜七片﹑陳皮少許﹐煎七分﹐去滓﹐空心服。

卷之十七胎水證治

商陸赤小豆湯

治妊娠手腳腫滿攣急。

赤小豆商陸幹﹝各等分﹞

上爲銼散。每一兩﹐水一碗﹐煎至七分盞﹐汁淸服。

卷之十七胎水證治

腎著湯

治妊娠腰腳腫痛。

茯苓白術﹝各四兩﹞漧薑﹝炮﹞甘艸﹝各二兩﹐炙﹞杏仁﹝去皮尖﹐炒﹐三兩﹞上爲銼散。每服四錢﹐水一盞半﹐煎七分﹐去滓﹐食前服。

卷之十七

滑胎例

凡懷妊已滿十月﹐形體成就﹐神識咸備﹐分气趣產﹐宜服滑胎湯藥。

卷之十七滑胎例

枳殼散

瘦胎易產。胡陽公主服效。

枳殼﹝銼麩炒去瓤黑色﹐四兩﹞甘艸﹝二兩﹐炙﹞上爲末。每服二錢﹐空心沸湯點服。至七月方可服。臨月忌登髙廁。

卷之十七滑胎例

楡白皮散

治臨產預服滑胎。

楡白皮槐枝瞿麥木通大麻仁﹝各等分﹞

上爲銼散。每服五大錢﹐水二盞﹐煎七分﹐去滓﹐日二服。

卷之十七

產難證治

婦人懷憂﹐無逾妊產﹐頃刻之間﹐便至夭害﹐故以陣面見兒爲比﹐不亦危矣。凡欲生產﹐切不得喧鬧﹐選一年髙性善老娘﹐並純謹家人扶持。不可揮霍﹐致令產婦憂恐。如腹中痛甚﹐且令扶行﹐或痛多陣﹐眼中出火﹐方是兒轉﹐至行不得﹐方好上蓐。產自有時﹐痛不甚者﹐名曰弄痛﹐須且熟忍﹐時至自產﹐莫妄費力﹐定是難產。切忌喪孝穢污家人來﹔產訖亦不可見﹐恐傷子。須根據產圖方位﹐無致觸犯禁忌爲佳。產圖見《太醫局方》。

卷之十七產難證治

催生湯

治產婦陣疏難產﹐經三兩日不生﹐或胎死腹中﹐或產母气乏委頓﹐產道漧澀。

才覺陣痛破水﹐便可投之。

蒼術﹝二兩﹐米泔浸洗﹞桔梗﹝一兩﹞陳皮﹝六錢﹞白芷桂心甘艸﹝炙﹐各三錢﹞當歸川烏頭﹝炮去皮尖﹞漧薑﹝炮﹞濃朴﹝制﹞芍藥半夏﹝湯洗七次﹞茯苓附子﹝炮去皮臍﹞南星﹝炮﹐各二錢﹞川芎﹝一錢半﹞枳殼﹝麩炒﹐四錢﹞南木香﹝一錢﹞杏仁﹝炒去皮尖﹞阿膠﹝麩炒﹐各二錢半﹞

上爲末。每服一大錢﹐溫酒下﹔覺熱悶﹐用新汲水調白蜜服。

卷之十七產難證治

鉛丹

催生﹐及難產橫逆。

水銀﹝二錢﹞黑鉛﹝一錢﹐銚內熔﹐投水銀結成砂子﹞

上用熟絹巾紐出水銀﹐細研﹐以汗衫角紐做丸子﹐綠豆大。臨坐艸時香水吞一二丸立效﹐仍須敬仰。

卷之十七

產科論序

世傳產書甚多﹐《千金》《外臺》《會王產寶》﹑馬氏﹑王氏﹑崔氏皆有產書﹐巢安世有《衛生寶集》《子母祕錄》等。備則備矣﹐但倉卒之間﹐未易歷試。惟李師聖序郭稽中《產科經驗保慶集》二十一篇﹐凡十八方﹐用之頗效。但其間敍論﹐未爲至當﹐始用料理簡辧於諸方之下﹐以備識者﹐非敢好辧也。

卷之十七

產科二十一論評

第一論曰﹕熱病胎死腹中者何﹖答曰﹕因母患熱病﹐至六七日以後﹐臟腑極熱﹐燻煮其胎﹐是以致死﹐緣兒身死﹐冷不能自出。但服黑神散暖其胎﹐須臾胎气暖卽自出。何以知其胎之已死﹖但看產婦舌色靑者是其候也。

卷之十七產科二十一論評

黑神散

桂心當歸芍藥甘艸﹝炙﹞生漧地黃漧薑﹝炮﹐各一兩﹞黑豆﹝炒﹐去皮﹐二兩﹞附子﹝炮去皮臍﹐半兩﹞上爲末。每服二錢﹐空心溫酒調下。一法﹐無附子﹐有蒲黃。

評曰﹕夫妊娠﹐謂之重身﹐二命系焉。將理失宜﹐皆能損胎﹐不特病燻煮所致。或因頓僕驚恐﹐出入觸冒﹐及素有瘕積聚﹐壞胎最多。候其舌靑﹐卽知子死。《養胎論》云﹕面靑舌赤﹐母死子生﹔唇靑吐涎﹐子母俱斃。又有雙懷二胎﹐或一死一活﹐其候尢難知﹐自非臨歧觀變﹐未易預述﹐不可不備學也。然以黑神散溫胎﹐未若補助產母﹐使其气正﹐免致虛乏困頓﹐胎自下矣﹐催生湯殊勝黑神散。

催生湯

治胎死腹中﹐或產母气乏委頓﹐產道漧澀。﹝方見產難門﹞第二論曰﹕難產者何﹖答曰﹕胎側有成形塊﹐爲兒枕﹐子欲生時枕破﹐與敗血裹其子﹐故難產﹐但服勝金散逐其敗血卽自生矣﹐逆生橫生並皆治之。

卷之十七產科二十一論評

勝金散

麝香﹝一錢﹞鹽豉﹝一兩﹐舊靑布裹了﹐燒令紅﹐急以乳捶研細﹞上爲末。取秤捶燒紅﹐以酒淬之﹐調下一錢。

評曰﹕產難﹐不只胎側有兒枕破與敗血裹凝﹐隨其胎息因緣﹐自有難易。其如橫逆﹐多因坐艸太早﹐努力過多﹐兒轉未逮﹐或已破水﹐其血必幹﹐致胎難轉。若先露腳謂之逆﹐先露手謂之橫。法當以微鍼刺之﹐使自縮入﹐卽服神應黑散﹐以固其血﹐必自轉生。《養生方》云﹕倉皇之間﹐兩命所系﹐不可不廣傳。蓋贊黑散之功也。或以鹽塗兒腳底﹐抓搔之。

卷之十七產科二十一論評

神應黑散

治橫生﹑逆生﹑難產。

百艸霜香白芷﹝各等分﹞

上爲細末。每服二錢﹐童子小便﹑好醋各一茶腳許﹐調勻﹐更以沸湯浸四五分服﹐止一服見功﹐甚者再服﹐已分免矣。一名烏金散。

第三論曰﹕胎衣不下者何﹖答曰﹕母生子訖﹐血流入衣中﹐衣爲血所脹﹐是故不得下。

治之稍緩﹐脹滿腹中﹐以次上衝心胸﹐疼痛喘急者﹐但服奪命丹﹐以逐去衣中之血﹐血散脹消﹐胎衣自下﹐而無所患﹔更有牛膝湯﹐用之甚效﹐錄以附行。

卷之十七產科二十一論評

奪命丹

附子﹝半兩﹐炮﹐去皮臍﹞牡丹皮﹝一兩﹞漧漆﹝一分﹐搗碎﹐炒煙盡﹞上爲末﹐釅醋一升﹑大黃末一兩﹐同熬成膏﹐和藥﹐梧子大。溫酒下五七丸﹐不以時服。

卷之十七產科二十一論評

牛膝湯

治產兒已出﹐胞衣不下﹐臍腹堅﹐脹急痛甚﹔及子死腹中﹐不得出。

牛膝﹝酒浸﹞瞿麥﹝各四兩﹞滑石﹝八兩﹞當歸﹝酒浸﹞木通﹝各六兩﹞葵子﹝五兩﹞

上爲銼散。每服三錢﹐水兩盞﹐煎七分﹐去滓﹐不以時服。

第四論曰﹕產後血暈者何﹖答曰﹕產後气血暴虛﹐未得安靜﹐血隨气上﹐迷亂心神﹐故眼前生花﹔極甚者﹐令人悶絕不知人﹐口噤神昏气冷。醫者不識﹐呼爲暗風﹐若作此治之﹐病必難愈﹐但服淸魄散自瘥。

卷之十七產科二十一論評

淸魄散

澤蘭葉﹝一分﹞人參﹝一分﹞荊芥穗﹝一兩﹞川芎﹝半兩﹞

上爲末。溫酒熱湯各半盞﹐調一錢﹐急灌之﹐下咽卽開眼气定﹐省人事。

評曰﹕產後眩暈﹐頃刻害人﹐須量虛實爲治。若胸中宿有痰飲阻病不除﹐產後多致眩暈﹐又血盛气弱﹐气不使血﹐逆而上攻﹐此等皆非淸魄可療。瘀暈﹐仍用半夏茯苓湯﹔血壅﹐須用牡丹散。但快藥尢難輒用﹐當識輕重﹐所謂擾乎可擾﹐擾亦無擾。若气血平人﹐因去血多致暈者﹐芎湯尢佳。

半夏茯苓湯

﹝方見惡阻門﹞

卷之十七產科二十一論評

牡丹散

治產後血暈﹐悶絕野狼狽。若口噤﹐則拗開灌之必效。

牡丹皮大黃﹝蒸﹞芒硝﹝各一兩﹞冬瓜子﹝半合﹞桃仁﹝三七粒﹐去皮尖﹞上爲銼散。每服五錢﹐水三盞﹐煎至盞半﹐去滓﹐入芒硝又煎﹐分二服。欲產﹐先煎下以備緩急。《金匱》以此治腸癰﹐但分兩少異。

芎湯

方見眩暈門第五論曰﹕產後口漧痞悶者何﹖答曰﹕產後榮衛大虛﹐血气未定﹐食麵太早﹐胃不能消化﹐面毒結聚於胃脘﹐上燻胸中﹐是以口漧燥渴﹐心下痞悶。醫者不識﹐認爲胸膈壅滯﹐以藥下之﹐萬不得一﹐但服見丸。

卷之十七產科二十一論評

見丸

姜黃京三稜﹝炮﹞蓽澄茄陳皮人參髙良姜蓬術﹝炮﹐各一兩﹞上爲末﹐用蘿卜慢火煮爛﹐研細﹐將汁煮麵糊丸﹐如梧子大。用蘿卜湯下三十丸。

評曰﹕產後口漧痞悶﹐未必止因食麵。或產母內積憂煩﹐外傷燥熱﹐飲食甘辛﹐使口漧痞悶﹐當隨其所因調之可也。煩心﹐宜四物湯去地黃﹐加人參﹑烏梅煎﹔若外傷燥熱﹐看屬何經﹐當隨經爲治﹐難以備舉。飲食所傷﹐見丸卻能作效。

增損四物湯

﹝方見下第六論﹞第六論曰﹕產後乍寒乍熱者何﹖答曰﹕陰陽不和﹐敗血不散﹐能令乍寒乍熱。產後血气虛損﹐陰陽不和﹐陰勝則乍寒﹐陽勝則乍熱﹐陰陽相乘﹐則或寒或熱。若因產勞﹐臟腑血弱﹐不得宣越﹐故令敗血不散﹐入於肺則熱﹐入於脾則寒﹐醫人若誤作瘧疾治之﹐則謬矣。陰陽不和﹐宜增損四物湯﹔敗血不散﹐宜奪命丹。又問﹕二者何以別之﹐答曰﹕時有刺痛者﹐敗血﹔但寒熱無他證者﹐陰陽不和﹐增損四物湯不一﹐皆隨病加減。

卷之十七產科二十一論評

增損四物湯

當歸人參芍藥川芎漧薑﹝炮﹐各一兩﹞甘艸﹝炙﹐四錢﹞上銼散。每服四錢﹐水一盞﹐姜三片﹐煎六分﹐去滓熱服﹐不以時候。

評曰﹕乍寒乍熱﹐榮衛不和﹐難以輕議。若其敗血不散﹐豈止入脾肺二髒耶﹖大抵一陰閉一陽﹐卽作寒熱﹐陰勝故寒﹐陽勝故熱﹐只可云敗血循經流入﹐閉諸陰則寒﹐閉諸陽則熱﹐血气與衛气解則休﹐遇再會而復作﹐大調經散﹑五積散入醋煎。

卷之十七產科二十一論評

大調經散

治產後血虛﹐惡露未消﹐气爲敗濁凝滯﹐榮衛不調﹐陰陽相乘﹐憎寒發熱﹐或自汗﹐或腫滿﹐皆气血未平之所爲也。

大豆﹝炒去皮﹐一兩半﹞茯神﹝一兩﹞眞琥珀﹝一錢﹞

上爲末。濃煎烏豆紫蘇湯調下。

五積散

方見傷寒太陰經。入醋煎妙第七論曰﹕產後四肢浮腫者何﹖答曰﹕產後敗血乘虛停積於五臟﹐循經流入四肢﹐畱淫日深﹐卻還不得﹐腐壞如水﹐故令四肢面目浮腫。醫人不識﹐便作水气治之。凡治水气﹐多用導水藥﹐極虛人。夫產後旣虛﹐又以藥虛之﹐是謂重虛﹐往往因致夭枉﹐但服調經散﹐血行腫消卽愈。

卷之十七產科二十一論評

調經散

沒藥﹝別研﹞琥珀﹝別研﹞桂心赤芍藥當歸﹝各一錢﹞細辛麝香﹝各半錢﹐別研﹞上爲末。每取半錢匕﹐生薑汁﹑溫酒各少許﹐調勻服。

評曰﹕產後浮腫多端﹐有自懷妊腫至產後不退者﹐亦有產後失於將理﹐外感寒暑風濕﹐內作喜怒憂驚﹐血與气搏﹐畱滯經絡。气分血分﹐不可不辧。要當隨所因脈證治之﹐宜得其情。調經散治血分固效﹐但力淺難憑﹐不若吳茱萸湯﹐枳術湯﹑奪魂散﹑大調經散﹐皆要藥也。

卷之十七產科二十一論評

加減茱萸湯

治婦人髒气本虛﹐宿挾風冷﹐胸鬲滿痛﹐腹脇絞刺﹐嘔吐惡心﹐飲食減少﹐身面虛浮﹐惡寒戰栗﹐或泄利不止﹐少气羸困﹔及因生產﹐髒气暴虛﹐邪冷內勝﹐宿疾轉甚。

吳茱萸﹝湯洗七次﹐炒﹐一兩半﹞桔梗漧薑﹝炮﹞甘艸﹝炙﹞麥門冬﹝去心﹞半夏﹝湯洗七次﹞防風細辛當歸﹝酒浸﹐炒﹞茯苓牡丹皮桂心﹝各半兩﹞

上爲粗末。每服四錢﹐水一盞半﹐煎七分﹐去滓﹐食前熱服。

卷之十七產科二十一論評

枳術湯

治心下堅大如盤﹐邊如旋盤﹐水飲所作﹐名曰气分。

枳實﹝麩炒去瓤﹐一兩半﹞白術﹝三兩﹞

上銼散。每服四錢﹐水盞半﹐煎七分﹐去滓溫服﹐腹中軟﹐卽當散也。

卷之十七產科二十一論評

奪魂散

治婦人產後虛腫喘促。利小便則愈。

生薑﹝三兩﹐取汁﹞白面﹝三兩﹞半夏﹝七个﹐湯洗去滑﹐破﹞上以生薑汁搜面﹐裹半夏爲七餅子﹐炙焦熟﹐爲末。熟水調一錢﹐小便利爲效。

卷之十七產科二十一論評

大調經散

最治產後腫滿﹐喘急煩渴﹐小便不利。﹝方見第六論﹞第八論曰﹕產後乍見鬼神者何﹖答曰﹕心主身之血脈﹐因虛傷耗血脈﹐心气則虛﹐敗血停積﹐上干於心﹐心不受觸﹐遂致心中煩躁﹐臥起不安﹐乍見鬼神﹐言語顚倒。醫工不識﹐呼爲血邪﹐如此治之﹐必不得愈。但服調經散﹐每服加龍腦一撚﹐得睡卽安。

調經散

方見第七論﹐每服加龍腦一撚。

第九論曰﹕產後不語者何﹖答曰﹕人心有七孔三毛﹐產後虛弱﹐多致停積敗血﹐閉於心竅﹐神志不能明了。又心气通於舌﹐心气閉塞﹐則舌亦彊矣﹐故令不語。如此但服七珍散。

卷之十七產科二十一論評

七珍散

人參石菖蒲川芎生漧地黃﹝各一兩﹞細辛﹝一錢﹞防風朱砂﹝各半兩﹐別研﹞上爲末。每服一錢﹐薄荷湯調下﹐不以時服。

第十論曰﹕產後腹痛又瀉痢者何﹖答曰﹕產後腸胃虛怯﹐寒邪易侵﹐若未盈月﹐飲冷當風﹐乘虛襲畱於肓膜﹐散於腹脇﹐故腹痛作陣﹐或如錐刀所刺﹐流入大腸﹐水谷不化﹐洞瀉腸鳴﹐或下赤白﹐脇脹﹐或走痛不定﹐急服調中湯立愈﹔若醫者以爲積滯取之﹐則禍不旋踵。謹之謹之﹗。

卷之十七產科二十一論評

調中湯

髙良姜當歸桂心芍藥附子﹝炮﹞川芎﹝各一兩﹞甘艸﹝炙﹐半兩﹞上爲銼散。每服三錢匕﹐水三盞﹐煎至一盞﹐去滓熱服。

評曰﹕產後下痢﹐非止一證﹐當隨所因而調之﹐旣云飲冷當風﹐何所不至。寒熱風濕﹐本屬外因﹔喜怒憂思﹐還從自性﹔況勞逸饑飽﹐皆能致病。若其洞泄﹐可服調中﹔赤白滯下﹐非此能愈﹐各隨門類﹐別有正方。今錄桃膠散﹑白頭翁湯以備用﹐余從滯下門選用之。

卷之十七產科二十一論評

沈香桃膠散

治產後利下赤白﹐裏急後重﹐刺疼痛等證。

桃膠﹝瓦上焙漧﹞沈香蒲黃﹝紙鬲炒﹐各等分﹞上爲末。每服二錢﹐陳米飲調下﹐食前服。

卷之十七產科二十一論評

白頭翁湯

治產後下利虛極。

白頭翁甘艸﹝炙﹞阿膠﹝各二兩﹞黃連柏皮﹝去粗皮﹞秦皮﹝去粗皮﹐各三兩﹞上爲銼散。每服四錢﹐水一盞半﹐煎七分﹐去滓﹐空心服。

第十一論曰﹕產後徧身疼痛者何﹖答曰﹕產後百節開張﹐血脈流走﹐遇气弱﹐則經絡分肉之間﹐血多流滯﹐累月不散﹐則骨節不利﹐筋脈急引﹐故腰背不得轉側﹐手腳不能動搖﹐身熱頭痛也。若醫以爲傷寒治之﹐則汗出而筋脈動搖﹐手足厥冷﹐變生他病﹐但服趁痛散以默除之。

卷之十七產科二十一論評

趁痛散

牛膝﹝酒浸﹞甘艸﹝炙﹞薤白﹝各一分﹞當歸桂心白術黃﹝各半兩﹞獨活﹝半兩﹞生薑﹝半兩﹞

上銼散。每服半兩﹐水五盞﹐煎至二盞﹐去滓﹐食前分二次熱服。

評曰﹕趁痛散不特治產後气弱血滯﹐兼能治太陽經感風頭疼﹐腰背痛﹐自汗發熱。若其感寒傷食﹐憂恐驚怒﹐皆致身疼﹐發熱頭痛﹐況有蓐勞諸證尢甚﹐趁痛散皆不能療﹐不若五積散入醋煎用卻不妨。

五積散

方見傷寒太陰經。

第十二論曰﹕產後大便祕澀者何﹖答曰﹕產臥水血俱下﹐腸胃虛竭﹐津液不足﹐是以大便祕澀不通也。若過五六日﹐腹中悶脹者﹐此有燥糞在臟腑﹐以其漧澀未能出耳﹐宜服麻仁丸以津潤之。若誤以爲有熱而投以寒藥﹐則陽消陰長﹐變動百出﹐性命危矣。

卷之十七產科二十一論評

麻仁丸

麻仁﹝研﹞枳殼﹝麩炒﹞人參大黃﹝各等分﹞

上爲末﹐蜜丸﹐如梧子大。空心溫酒下二十丸﹔未通又加丸數。

評曰﹕產後不得利﹐利者百無一生。去血過多﹐髒燥﹐大便祕澀﹐澀則固當滑之﹐大黃似難輕用﹐惟蔥涎調臘茶爲丸﹐復以蔥茶下之必通。

卷之十七產科二十一論評

阿膠枳殼丸

治產後虛羸﹐大便祕澀。

阿膠枳殼﹝麩炒去瓤﹐等分﹞上爲末﹐蜜丸﹐如梧子大﹐別研滑石爲衣。溫水下二十丸﹔半日來未通又服。

第十三論曰﹕產後血崩者何﹖答曰﹕產臥傷耗經脈﹐未得平復﹐而勞役損動﹐致血暴崩﹐淋瀝不止﹔或因鹹酸不節﹐傷蠹榮衛﹐气衰血弱﹐亦變崩中。若小腹滿痛﹐肝經已壞﹐爲難治﹐急服固經丸以止之。

卷之十七產科二十一論評

固經丸

艾葉赤石脂﹝﹞補骨脂﹝炒﹞木賊﹝各半兩﹞附子﹝一个﹐炮去皮臍﹞上爲末﹐陳米飲和丸﹐梧子大。食前溫酒﹑米湯下二十丸。

評曰﹕血崩不是輕病﹐況產後有此﹐是謂重傷﹐恐不止鹹酸不節而能致之。多因憂驚恚怒﹐髒气不平﹔或產後服斷血藥早﹐致惡血不消﹐郁滿作堅﹐亦成崩中﹐固經丸似難責效﹐不若大料煮芎當歸加芍藥湯﹐候定﹐續次隨證合諸藥治之爲得。

芎當歸加芍藥湯方

方見眩暈門﹐加芍藥等分第十四論曰﹕產後腹脹悶﹑嘔吐不定者何﹖答曰﹕敗血散於脾胃﹐脾受之﹐不能運化精微而成腹脹﹔胃受之﹐則不得受納水谷而生吐逆。醫者不識﹐若以尋常治脹止吐藥療之﹐病與藥不相干﹐轉更傷動正气﹐疾愈難治﹐但服抵聖湯。

卷之十七產科二十一論評

抵聖湯

赤芍藥半夏﹝湯洗七次﹞澤蘭葉人參陳皮﹝各二錢﹞甘艸﹝炙﹐一錢﹞上爲銼散。每作一劑﹐用水二碗﹐生薑半兩﹐煎至二盞﹐去滓﹐分三次熱服。

第十五論曰﹕產後口鼻黑气起及鼻衄者何﹖答曰﹕陽明者經脈之海﹐起於鼻﹐交中﹐還出挾口﹐交人中﹐左之右﹐右之左。產後气消血散﹐榮衛不理﹐散亂入於諸經﹐卻還不得﹐故令口鼻黑起及變鼻衄。此緣產後虛熱變生此證﹐其疾不可治﹐名胃絕肺敗。此證不可治﹐不出方。

第十六論曰﹕產後喉中气急喘者何﹖答曰﹕榮者血也﹐衛者气也﹐榮行脈中﹐衛行脈外﹐相隨上下﹐謂之榮衛。因產所下過多﹐榮血暴竭﹐衛气無主﹐獨聚肺中﹐故令喘也﹐此名孤陽絕陰﹐爲難治。若惡露不快﹐敗血停凝﹐上燻於肺﹐亦令喘急﹐但服奪命丹﹐血去喘息自定。

奪命丹

方見第二論評曰﹕產後喘急固可畏﹐若是敗血上燻於肺﹐猶可責效奪命丹。若感風寒﹐或因憂怒﹐飲食鹹冷等﹐奪命丹末可均濟﹐況孤陽絕陰乎﹖若榮血暴絕﹐宜大料煮芎湯亦自可救﹔傷風寒﹐宜旋復花湯﹔性理郁發﹐宜大調經散﹐用桑白皮杏仁煎湯調下﹔傷食﹐宜見丸﹑五積散。

芎湯

方見眩暈門

卷之十七產科二十一論評

旋復花湯

治產後傷風﹐感寒暑濕﹐咳嗽喘滿﹐痰涎壅塞﹐坐臥不寧。

旋復花赤芍藥半夏曲前胡荊芥穗五味子甘艸﹝炙﹞茯苓麻黃﹝去節湯﹞杏仁﹝各等分﹞

上爲銼散。每服四大錢﹐水一盞半﹐姜五片﹐棗一枚﹐煎七分﹐去滓﹐食前服。

大調經散

方見第七論

五積散

方見傷寒太陰經﹐入醋煎

見丸

方見第五論第十七論曰﹕產後中風者何﹖答曰﹕產後五七日內﹐彊力下牀﹔或一月之內﹐傷於房室﹔或懷憂發怒﹐擾蕩沖和﹔或因著艾傷艾﹐傷動臟腑﹐得病之初﹐眼澀口噤﹐肌內搐。漸至腰脊筋急彊直者不可治﹐此乃人作﹐非偶爾中風所得也。

評曰﹐問產後中風﹐風是外邪﹐血虛則或有中之者﹐直答以人作﹐不可治﹐問答不相領解﹐如何開示後人﹐立論之難有如此者。若是中風﹐當以脈辧﹐看在何髒﹐根據經調之﹐彊力下牀﹐月內房室﹐憂怒著灸﹐非中風類﹐蓐勞﹑性气﹑火邪﹐治各有法﹐非產後病。不暇繁引﹐學人識之。

第十八論曰﹕產後心痛者何﹖答曰﹕心者血之主。人有伏宿寒﹐因產大虛﹐寒搏於血﹐血凝不得消散﹐其气遂上衝﹐擊於心之絡脈﹐故心痛。但以大巖蜜湯治之﹐寒去則血脈溫而經絡通﹐心痛自止﹐若誤以爲所傷治之﹐則虛極﹐寒益甚矣。心絡寒甚﹐傳心之正經﹐則變爲眞心痛﹐朝發夕死﹐夕發朝死﹐藥不可輕用如此。

卷之十七產科二十一論評

大巖蜜湯

幹熟地黃當歸獨活吳茱萸﹝湯﹞漧薑﹝炮﹞芍藥桂心甘艸﹝炙﹞小艸﹝各一兩﹞

細辛﹝半兩﹞

上銼散。每服半兩﹐用水三大盞﹐煎至一盞﹐去滓﹐微熱服。

評曰﹕產後心痛﹐𨿽非產蓐常病﹐庸或有之﹐九痛未必便是血痛﹐設是﹐巖蜜湯豈可用熟地黃﹖熟地黃泥血﹐安能去痛﹖此方本出《千金》﹐用生漧地黃耳。茱萸一升合準五兩﹐漧薑三兩﹐細辛治陳寒在下焦﹐方本一兩﹐卻減作半兩﹐制奇制耦﹐量病淺深﹐自有品數﹐不可妄意加減。然以巖蜜湯治血痛﹐不若失笑散用之有效。

卷之十七產科二十一論評

失笑散

治心腹痛欲死﹐百藥不效﹐服此頓愈。

五靈脂蒲黃﹝微炒﹐各等分﹞上末。先用釅醋調二錢﹐熬成膏﹐入水一盞﹐煎七分﹐食前熱服。

第十九論曰﹕產後熱悶气上﹐轉爲香港腳若何﹖答曰﹕產臥血虛生熱﹐復因春夏取涼過多﹐地之蒸濕﹐因足履之﹐所以著而爲香港腳﹐其狀熱悶掣﹐驚悸心煩﹐嘔吐气上﹐皆其候也﹐可服小續命湯兩三劑必愈。若醫者誤以逐敗血藥攻之﹐則血去而疾益增劇。

小續命湯

方見中風門評曰﹕香港腳固是常病﹐未聞產後能轉爲者。往往讀《千金》見有產婦多此疾之語﹐便出是證﹐文辭害意﹐可慨見矣。設是熱悶气上﹐如何令服續命湯﹖此藥本主少陽經中風﹐非均治諸經香港腳﹐要須根據香港腳方論陰陽經絡調之。此涉專門﹐未易輕論﹐旣非產後要病﹐更不繁引。

第二十論曰﹕產後汗出多而變者何﹐答曰﹐產後血虛﹐肉理不密﹐故多汗﹐因遇風邪搏之﹐則變也﹐者﹐口噤不開﹐背彊而直﹐如發癇狀﹐搖頭馬鳴﹐身反折﹐須臾十發﹐气息如絕﹐宜速斡口灌小續命湯﹐稍緩卽汗出如雨﹐手拭不及者﹐不可治。

小續命湯

方見中風門評曰﹕產後汗出多變﹐亦令服續命湯﹐此又難信。旣汗多﹐如何更服麻黃﹑官桂﹑防己﹑黃芩輩﹐不若大豆紫湯爲佳﹐《太醫局方》大聖散亦良藥也。

大豆紫湯

方見眩暈門第二十一論曰﹕產後所下過多﹐虛極生風若何﹖答曰﹕婦人以榮血爲主﹐因產血下太多﹐气無所主﹐唇靑肉冷﹐汗出﹐目暝神昏﹐命在須臾﹐此但虛極生風也﹐如此則急服濟危上丹。若以風藥治之則誤矣。

卷之十七產科二十一論評

濟危上丹

乳香太陰玄精五靈脂硫黃陳皮桑上寄生阿膠﹝炙﹞捲柏﹝生﹐各等分﹞上將前四味同研勻﹐石器內微火炒﹐勿令焦了﹐又研極細﹐復入余藥爲末﹐用生地黃汁和丸﹐梧子大。溫灑或當歸酒下二十丸﹐食前服。

評曰﹕所下過多傷損﹐虛竭少气﹐唇靑肉冷﹐汗出神昏﹐此皆虛脫證﹐何以謂之生風﹖風是外淫﹐必因感冒中傷經絡﹐然後發動﹐臟腑豈能自生風也﹖虛之說﹐蓋因《脈經》云﹕浮爲風爲虛。此乃兩病合說﹐在人迎則爲風﹐在气口則爲虛。後學無識﹐便謂風虛是一病﹐謬濫之甚﹐學人當知。

《保慶集》二十一論﹐人用旣多﹐因評其說﹐仍將得效方附行。外有產科諸證﹐並序於後。

卷之十八

蓐勞證治

婦人因產理不順﹐疲極筋力﹐憂勞心慮﹐致虛羸喘乏﹐寒熱如瘧﹐頭痛自汗﹐肢體倦怠﹐咳嗽痰逆﹐腹中絞刺﹐名曰蓐勞。

卷之十八蓐勞證治

石子湯

治蓐勞。

豬腎﹝一對﹐去脂膜﹐四破﹔無則以羊腎代之﹞香豉蔥白粳米當歸芍藥﹝各二兩﹞

上爲銼散﹐分兩劑。每一劑用水三升﹐煮取一小碗﹐去滓﹐分三服﹐任意服。

卷之十八

陰脫證治

婦人趣產﹐勞力努咽太過﹐致陰下脫﹐若脫肛狀﹐及陰下挺出﹐逼迫腫痛﹐舉重房勞﹐皆能發作﹐淸水續續﹐小便淋露。

卷之十八陰脫證治

硫黃散

治產後勞﹐陰脫。

硫黃烏賊魚骨﹝各半兩﹞五味子﹝一分﹞

上爲末。糝患處。

卷之十八陰脫證治

當歸散

治陰下脫。

當歸黃芩﹝各二兩﹞芍藥﹝一兩一分﹞皮﹝燒存性﹐半兩﹞牡蠣﹝﹐二兩半﹞上爲末。每服二錢﹐溫酒﹑米湯任意調下。忌登髙舉重。

卷之十八陰脫證治

熨法

單炒蛇牀子﹐乘熱布裹熨患處。亦治產後陰痛。

卷之十八陰脫證治

桃仁膏

治產後陰腫妨悶。

桃仁﹝去皮尖﹞枯礬五倍子﹝各等分﹞

上以下二味爲末﹐研桃仁膏拌勻敷之。

卷之十八陰脫證治

硫黃湯

治產勞﹐玉門開而不閉。

硫黃﹝四兩﹞吳茱萸菟絲子蛇牀子﹝各一兩半﹞

上爲銼散。每服四錢﹐水一碗﹐煎數沸﹐濾滓﹐洗玉門﹐日再洗。

卷之十八

下乳治法

產婦有三種乳脈不行﹕有气血盛而壅閉不行者﹐有血少气弱澀而不行者。虛當補之﹐盛當疏之。盛者﹐當用通艸﹑漏蘆﹑土瓜根輩﹔虛者﹐當用成煉鐘乳粉﹑豬蹄﹑鯽魚之屬﹐槪可見矣。

卷之十八下乳治法

漏蘆散

治乳婦气脈壅塞﹐乳汁不行﹔及經絡凝滯﹐乳內脹痛﹐畱蓄邪毒﹐或作癰腫。

此藥服之﹐自然內消﹐乳汁通行。

漏蘆﹝二兩半﹞蛇蛻﹝炙﹐十條﹞栝蔞﹝十枚﹐急火燒存性﹞上爲末。每服二錢﹐溫酒調下﹐不以時﹐仍喫熱羹湯助之。

卷之十八下乳治法

成煉鐘乳散

治乳婦气少血衰﹐脈澀不行﹐乳汁絕少。

成煉鐘乳粉上研細。每抄二錢﹐濃煎漏蘆湯調下。

卷之十八下乳治法

母豬蹄湯

治如前。

母豬蹄﹝一隻﹐治如食法﹞通艸﹝四兩﹞

上以水一斗浸﹐煮熟﹐得四五升﹐取汁飲﹔不下更作。

卷之十八下乳治法

靑桑膏

治乳硬作痛。

嫩桑葉﹝上采研細﹞

上米飲調﹐攤紙花﹐貼病處。《千金》云﹕凡患乳癰﹐四十以下可治。五十以上不可治﹐治之則死﹔不治﹐自得終其天年。

卷之十八

惡露證治

產後兒枕不散﹐乃血瘕堅聚﹐按之攫手﹐日晡增劇﹐疼痛淋露不快﹐上攻心胸﹐困頓野狼狽﹐宜服黑龍丹﹑當歸湯﹑奪命丹治之。

卷之十八惡露證治

黑龍丹

治產後一切血疾垂死者。但灌藥無有不效者﹐神驗不可言。

當歸五靈脂川芎髙良姜漧地黃﹝生者﹐各一兩﹞並細銼。入一椽頭沙合內﹐赤石脂泥縫紙筋﹐鹽泥固濟﹐封合﹐炭火十斤通紅﹐去火候冷﹐開取合子﹐看成黑糟﹐乃取出細研﹐入後藥﹕百艸霜﹝別研﹐五兩﹞硫黃乳香﹝各錢半﹞花乳石琥珀﹝各一錢﹞上爲細末﹐米醋煮糊丸﹐如彈子大。每服一丸﹐炭火燒通紅﹐生薑自然汁與無灰酒各一合﹐小便半盞﹐研開頓服立效。

卷之十八惡露證治

當歸湯

治產後敗血不散﹐兒枕硬痛﹐或發或止﹔及新產乘虛﹐風寒內搏﹐惡露不快﹐臍腹堅脹。

當歸﹝微炒﹞鬼箭﹝取羽用﹞紅藍花﹝各一兩﹞

上爲銼散。每服三錢﹐酒一大盞﹐煎七分﹐去滓﹐食前溫服。

奪命丹

方見前第二論

卷之十八

虛煩證治

產蓐最難調理﹐所以忌問男女﹐及不許見穢惡者﹐皆古人預防其妄念也。每見婦人以得男則喜﹐得女則憂﹐憂喜太早﹐致心虛煩悶﹐多自此始。蓋去血過多﹐血虛則陰虛﹐陰虛生內熱﹐內熱曰煩﹐其證心胸煩滿﹐吸吸短气﹐頭痛悶亂﹐骨節疼痛﹐晡時輒甚﹐與大病後虛煩相類。

卷之十八虛煩證治

人參當歸湯

治產後煩悶不安。

人參當歸麥門冬﹝去心﹞漧地黃桂心﹝各一兩﹞芍藥﹝二兩﹞

上爲銼散。每服四大錢﹐水二盞﹐先將粳米一合﹐淡竹葉十片﹐煎至一盞﹐去米﹑葉﹐入藥並棗三枚﹐煎七分﹐去滓﹐食前服。地黃宜用生幹者﹐虛甚則用熟。

卷之十八虛煩證治

蒲黃散

治產後虛煩必效。

蒲黃﹝不以多少﹐紙上炒﹞上一味﹐每服一錢匕﹐東流水調下﹐不以時候。

卷之十八

虛渴證治

產後去血過多﹐津液不回﹐腎气虛弱﹐多使人煩渴﹐引飲無度﹐𨿽非三消﹐其證頗同。

治之當養血通气﹑回津補腎方效。

卷之十八虛渴證治

熟地黃湯

治產後虛渴不止﹐少气腳弱﹐眼昏頭眩﹐飲食無味。

熟漧地黃﹝一兩﹞人參﹝三兩﹞麥門冬﹝二兩﹞栝蔞根﹝四兩﹞甘艸﹝半兩﹞

上爲銼散。每服四錢﹐水二盞﹐糯米一撮﹐生薑三片﹐棗三枚﹐煎七分﹐去滓﹐食前服。

六气經緯丸

治同前。﹝方見前妊娠腹痛下利門當歸芍藥散﹞

卷之十八

淋閉證治

諸治產前後淋閉﹐其法不同。產前當安胎﹐產後當去血﹐如其冷﹑熱﹑膏﹑石﹑气淋等﹐爲治則一﹐但量其虛實而用之。瞿麥﹑蒲黃﹐最爲產後要藥﹐惟當尋其所因﹐則不失機要矣。

卷之十八淋閉證治

茅根散

治產後諸淋﹐無問冷﹑熱﹑膏﹑石﹑結气﹐悉主之。

白茅根﹝八兩﹐生﹞瞿麥穗白茯苓﹝各四兩﹞蒲黃桃膠滑石甘艸﹝炙﹐各一兩﹞子貝﹝十个﹐燒﹞葵子人參﹝各二兩﹞石首魚腦骨﹝二十个﹐燒﹞上爲銼散。每服四大錢﹐水一盞半﹐姜三片﹐燈芯二十莖﹐煎七分﹐去滓溫服﹔亦可爲末﹐煎木通湯調下二錢。如气壅閉﹐木通﹑橘皮煎湯調下。

卷之十八產後雜病治法

當歸養血丸

治產後惡血不散﹐發渴疼痛﹔及惡露不快﹐臍腹堅脹﹔兼室女經候不勻﹐赤白帶下﹐心腹腰腳疼痛。

當歸赤芍藥牡丹皮延胡索﹝各二兩﹐炒﹞桂心﹝一兩﹞

上爲末﹐蜜丸﹐如梧子大。溫酒﹑米飲下三五丸﹐食前溫服﹔痛甚﹐細嚼咽下。

卷之十八產後雜病治法

四神散

治產後畱血不消﹐積聚作塊﹐急切疼痛﹐猶如遁屍﹔及心腹絞痛﹐下利。

當歸芍藥川芎漧薑﹝炮﹐各等分﹞上爲末。每服方寸匕﹐溫酒調下。

卷之十八產後雜病治法

丁香散

治產後咳逆。

石蓮肉﹝十个﹐去心炒﹞丁香﹝十枚﹞

上爲末。水半盞﹐煎數沸服。

卷之十八產後雜病治法

當歸黃湯

治產後腰腳疼痛﹐不可轉側﹐壯熱自汗﹐身體彊﹐气短。

黃﹝二兩﹞當歸﹝三兩﹞芍藥﹝二兩﹞

上銼散。每服四大錢﹐水一盞半﹐姜五片﹐煎七分﹐去滓﹐食前溫服。

卷之十八產後雜病治法

竹葉湯

治產後傷風﹐發熱﹐面正赤﹐喘而頭痛。

漧葛﹝三分﹞防風桔梗桂心人參甘艸﹝炙﹐各一分﹞附子﹝炮去皮臍﹐半兩﹞上爲銼散。每服四錢﹐水一盞半﹐姜五片﹐棗三个﹐竹葉十片﹐煎七分﹐去滓﹐空腹服。嘔者﹐加半夏。

卷之十八產後雜病治法

神授散

治婦人產後一切疾病﹐不問大小﹐以至危篤不能者。

牡丹皮白芍藥桂心陳皮靑皮﹝各半兩﹞當歸百合﹝水浸﹞川芎甘艸﹝炙﹞漧薑﹝炮﹐各一兩﹞人參神曲麥﹝炒﹐各三錢﹞紅花﹝一錢半﹞

上爲末。每服二錢﹐水一盞﹐姜三片﹐棗一枚﹐煎七分﹐空腹服。孕婦不得服。

卷之十八

調補法

產後血气旣衰﹐五臟俱損﹐惟得將補﹐不可轉利﹐𨿽惡血未盡﹐亦不可便服補藥﹐須俟七日外﹐臍下塊散﹐方可投之﹐若痛甚切者﹐或崩傷泄利﹐虛羸喘乏﹐別生他疾﹐帶起宿患﹐宜尋閱諸方﹐審詳調理﹐不必拘以日數也﹐如黑神散卻不妨。

卷之十八調補法

黑神散

治產後諸疾。

當歸白芍藥甘艸﹝炙﹞白姜﹝炮﹞桂心黑豆﹝炒去皮﹞蒲黃熟地黃﹝各等分﹞

上爲末。溫酒或小便任意調下﹐空心服。忌如常。一法﹐去蒲黃﹐加附子。

卷之十八調補法

四順理中丸

治新產血气俱傷﹐五臟暴虛﹐肢體羸乏﹐少气多汗。才產直至百﹐每日常服﹐壯气補虛﹐調養髒气﹐蠲除餘疾﹐消穀嗜食。兼治產後髒虛﹐嘔吐不止。

甘艸﹝炙﹐二兩﹞人參白術漧薑﹝炮﹐各一兩﹞上末﹐煉蜜丸﹐如梧子大。每服三十丸﹐溫米飲下﹐空心食前服。

卷之十八調補法

當歸建中湯

治產後勞傷﹐虛羸不足﹐腹中痛﹐吸吸少气﹐小腹拘急﹐痛連腰背﹐時自汗出﹐不思飲食。產訖直至盈月﹐每日三服﹐令人丁壯彊健。

當歸﹝四兩﹞桂心﹝三兩﹞白芍藥﹝六兩﹞甘艸﹝炙﹐二錢﹞上銼散。每服四大錢﹐水一盞半﹐姜三片﹐棗二枚﹐煎七分﹐去滓﹐入飴糖一塊﹐再煎消服。崩傷內衄﹐加阿膠﹑地黃煎。

濟陰丹

治產後百疾。百日內常服﹐除宿血﹐養新血。﹝方見後﹞

人參養血丸

治產後出月﹐羸瘦不復常。﹝方見後﹞

卷之十八調補法

羊肉湯

治產後腹中疼痛﹐虛勞不足﹐裏急脇痛。並治寒疝。

當歸﹝三錢﹞生薑﹝一兩一分﹞精羊肉﹝四兩﹞橘皮﹝半兩﹞

上銼散。水三碗﹐酒少許﹐煎至一碗﹐去滓﹐分二服。或少加蔥﹑鹽亦佳。

卷之十八

婦人女子眾病論證治法

婦人三十六病﹐未論所述﹐名品不同﹐或云七﹑八瘕﹑九痛﹑十二帶下﹐共三十六。𨿽有名數﹐不見證狀。又論云﹕十二者﹐是所下之物不同﹐一如淸血﹐二黑血﹐三紫汁﹐四赤肉﹐五膿痂﹐六豆汁﹐七葵羹﹐八凝血﹐九淸血﹐公丈泔﹐十一如月浣﹐十二經不應期。九痛者﹐熱傷痛﹐冷澀痛﹐淋瀝痛﹐小便時痛﹐經來時痛﹐脇脹痛﹐汁出如虫嚙痛﹐脇下分痛﹐腰胯折痛。七害者﹐竅孔不利﹐陰中寒熱﹐小腹急堅﹐髒內不仁﹐子門揭﹐洞泄惡吐。五傷者﹐兩脇支滿﹐心引脇痛﹐气結不通﹐邪思泄利﹐前後痼寒。三痼者﹐羸瘦不生肌﹐斷緒不乳產﹐經水閉塞。亦名三十六病﹐名品𨿽殊﹐無非血病。多因經脈失於將理﹐產蓐不善調護﹐內作七情﹐外感六淫﹐陰陽勞逸﹐飲食生冷﹐遂致榮衛不輸﹐新陳幹忤﹐隨經敗濁﹐淋露凝滯﹐爲爲瘕﹐流溢穢惡﹐痛害傷痼﹐犯時微若秋毫﹐作病重如山嶽。古人所謂婦人之病﹐十倍男子﹐𨿽言之太過﹐亦明戒約之切也。

卷之十八婦人女子眾病論證治法

白堊丹

治婦人三十六病﹐崩中漏下﹐身瘦﹐手足熱﹐惡風怯寒﹐咳逆煩滿﹐拘急短气﹐心﹑脇﹑腰﹑背﹑腹﹑肚與子髒相引痛﹐溺下五色﹐心常恐懼﹐遇恚怒憂勞卽發﹐皆是內傷所致。

白堊﹝﹞白石脂﹝﹞禹餘糧﹝﹐醋淬﹞烏賊魚骨牡蠣﹝﹞龍骨﹝﹞細辛﹝各一兩半﹞當歸芍藥黃連白茯苓漧薑﹝炮﹞桂心人參石葦﹝去毛﹐一兩﹞瞿麥穗白芷附子﹝炮去皮臍﹞白蘞甘艸﹝炙﹐各一兩﹞川椒﹝炒去汗﹐半兩﹞上爲末﹐蜜丸﹐梧子大。空心酒下三十丸至五十丸。

卷之十八婦人女子眾病論證治法

濟陰丹

治婦人久冷無子﹐及數經墮胎。皆因衝任之脈虛冷﹐胞內宿挾疾病﹐經水不時﹐暴下不止﹐月內再行﹐或前或後﹐或崩中漏下﹐三十六疾﹐積聚瘕﹐臍下冷痛﹐小便白濁。以上疾證﹐皆令孕育不成﹐以至絕嗣。此藥治產後百病。百日內常服﹐除宿血﹐生新血﹐令人有孕﹐及生子充實。亦治男子亡血諸疾。

木香﹝炮﹞茯苓京墨﹝燒﹞桃仁﹝炒去皮尖﹐各一兩﹞秦艽甘艸﹝炙﹞人參桔梗﹝炒﹞石斛﹝酒浸﹞蠶布﹝燒﹞本﹝各二兩﹞當歸桂心漧薑﹝炮﹞細辛牡丹皮川芎﹝各一兩半﹞川椒﹝炒﹞山藥﹝各三分﹞澤蘭熟地黃香附﹝各四兩﹞蒼術﹝八兩﹞大豆捲﹝炒﹐半升﹞糯米﹝炒﹐一升﹞上爲末﹐蜜丸﹐每兩作六丸。每一丸嚼細﹐食前溫酒﹑醋湯任下。

卷之十八婦人女子眾病論證治法

烏雞煎

治婦人百病。

吳茱萸﹝醋煮﹞良姜白姜﹝炮﹞當歸赤芍藥延胡索﹝炒﹞破故紙﹝炒﹞川椒﹝炒﹞生漧地黃劉寄奴蓬莪術橘皮靑皮川芎﹝各一兩﹞

荷葉灰﹝四兩﹞白熟艾﹝用糯米飲調餅﹐二兩﹞上爲末﹐醋糊丸﹐如梧子大。每服三五十丸。具湯使如後。

月經不通﹐紅花蘇木酒下﹔白帶﹐牡蠣粉調酒下﹔子宮久冷﹐白茯苓煎湯下﹔赤帶﹐建茶淸下﹔血崩﹐豆淋酒調綿灰下﹔胎不安﹐蜜和酒下﹔腸風﹐陳米飲調百艸霜下﹔心疼﹐菖蒲煎酒下﹔漏阻下血﹐烏梅溫酒下﹔耳聾﹐蠟點茶湯下﹔胎死不動﹐斑蝥二十个煎酒下﹔腰腳痛﹐當歸酒下﹔胞衣不下﹐蕓苔研水下﹔頭風﹐薄荷點茶下﹔血風眼﹐黑豆甘艸湯下﹔生瘡﹐地黃湯下﹔身體疼痛﹐黃末調酒下﹔四肢浮腫﹐麝香湯下﹔咳嗽喘痛﹐杏仁桑白皮湯下﹔腹痛﹐芍藥調酒下﹔產前後痢白者﹐白姜湯下﹔赤者﹐甘艸湯下﹔雜者﹐二宜湯下﹔常服﹐溫酒醋湯任下﹐並空心食前服。

卷之十八婦人女子眾病論證治法

延齡丹

治婦人眾病﹐無所不治。

熟地黃川芎防風檳榔蕪荑﹝炒﹞蟬蛻﹝洗﹞柏子仁﹝別研﹞馬牙硝﹝燒﹞人參黃白薇川椒﹝各半兩﹞鯉魚鱗﹝燒﹞晚蠶砂﹝炒﹞當歸木香﹝炮﹞附子﹝炮去皮臍﹞石膏﹝﹞澤蘭﹝各一兩﹞本濃朴﹝姜制炒﹞甘艸﹝炙﹞白姜﹝炮﹐各一兩半﹞紅花﹝炒﹞吳茱萸﹝洗﹐各一分﹞上爲末﹐煉蜜搜和﹐杵數千下﹐丸如彈子大。每服一丸。具湯使如後。

血瘕塊痛﹐綿灰酒下﹔催生﹐溫酒細嚼下﹔血勞血虛﹐桔梗酒下﹔血崩﹐棕櫚灰酒下﹔血气痛﹐炒白姜酒下﹔血風﹐荊芥酒下。血暈悶絕﹐胎死腹中﹐胞衣不下﹐並用生地黃汁﹑童子小便﹑酒各一盞﹐煎二沸調下。常服﹐醋湯﹑溫酒化下﹐並空心食前服。

卷之十八婦人女子眾病論證治法

交感地黃煎丸

治婦人產前產後﹐眼見黑花﹐或卽發狂﹐如見鬼狀﹐胞衣不下﹐失音不語﹐心腹脹滿﹐水谷不化﹐口漧煩渴﹐寒熱往來﹐口內生瘡﹐咽中腫痛﹐心虛忪悸﹐夜不得眠﹐產後中風﹐角弓反張﹐面赤﹐牙關緊急﹐崩中下血﹐如豚肝狀﹐臍腹痛﹐血多血少﹐結爲瘕﹐恍惚昏迷﹐四肢腫滿﹐產前胎不安﹐產後血刺痛。

生地黃﹝二斤﹐研﹐以布裂取汁﹐畱滓﹞當歸﹝一兩﹞延胡索﹝糯米內炒赤色去米﹐一兩﹞生薑﹝二斤﹐洗研如上法﹐以生薑汁炒地黃滓﹐地黃汁炒生薑滓各至幹﹐堪爲末則止﹞蒲黃﹝四兩﹐炒香﹞南番琥珀﹝二兩﹐別研﹞上爲末﹐蜜爲丸﹐彈子大。當歸湯化下一丸﹐食前服。

卷之十八婦人女子眾病論證治法

皺血丸

調補衝任﹐溫暖血海﹐治胞絡傷損﹐宿瘀幹血不散﹐受胎不牢﹐多致損墮。常服去風冷﹐益血。

當歸牛膝﹝酒浸﹞延胡索﹝炒﹞芍藥茴香蒲黃﹝紙炒﹞香附﹝去毛﹞蓬術﹝煨﹞菊花熟地黃桂心﹝各二兩﹐爲末﹞烏豆﹝一升﹐醋煮爲末﹞上用醋煮烏豆﹐幹﹐取豆爲末﹐再入二碗﹐煮至一碗﹐畱在作糊爲丸﹐如梧子大。酒飲任下五十丸。

卷之十八婦人女子眾病論證治法

人參養血丸

治女人稟受怯弱﹐血气虛損。常服補衝任﹐調血脈﹐宣壅破積﹐退邪熱﹐除寒痺﹐緩中﹐下堅脹﹐安神﹐潤顏色﹐通气散悶。兼治婦人懷身﹐腹中絞痛﹐口漧不食﹐崩傷眩暈﹔及產出月﹐羸瘦不復常者。

人參赤芍藥川芎菖蒲﹝各一兩﹐炒﹞當歸﹝二兩﹞熟地黃﹝五兩﹞烏梅肉﹝三兩﹞

上爲末﹐蜜搜﹐杵數千下﹐丸如梧子大。每服五十丸至百丸﹐溫酒﹑米湯任下﹐食前服。

卷之十八婦人女子眾病論證治法

四物湯

調益榮衛﹐滋養气血。治衝任虛損﹐月水不調﹐臍腹痛﹐崩中漏下﹐血瘕塊硬﹐發歇疼痛﹐妊娠宿冷﹐將理失宜﹐胎動不安﹐血下不止﹔及產後乘虛﹐風寒內搏﹐惡露不下﹐結生瘕聚﹐小腹堅痛﹐時作寒熱。又治血髒虛冷﹐崩中去血。

熟地黃當歸﹝酒浸洗﹞川芎白芍藥﹝各等分﹞

上爲銼散。每服四錢﹐水一盞半﹐煎七分﹐去滓﹐空心服。忌蔥﹑蘿卜。

卷之十八婦人女子眾病論證治法

溫經湯

治衝任虛損﹐月候不勻﹐或來多不斷﹐或過期不來﹐或崩中去血過多不止。及治曾經損墮﹐損妊娠瘀血停畱﹐小腹中痛﹐發熱下利﹐手心煩熱﹐唇口漧燥﹔及小腹有寒﹐久不受胎。

半夏﹝湯七次去滑﹞當歸﹝酒浸一宿﹞川芎人參白芍藥牡丹皮桂心阿膠﹝蛤粉炒﹞甘艸﹝炙﹐各二兩﹞吳茱萸﹝湯洗炒﹐三兩﹞麥門冬﹝去心﹐五兩﹞上爲銼散。每服三錢﹐水一盞半﹐生薑五片﹐煎八分﹐去滓熱服﹐空心食前。

卷之十八婦人女子眾病論證治法

牡丹散

治血虛勞倦﹐五心煩熱﹐肢體疼痛﹐頭目昏重﹐心忪頰赤﹐口燥咽漧﹐發熱盜汗﹐減食嗜臥﹔及血熱相搏﹐月水不利﹐臍腹脹痛﹐寒熱如瘧。又治室女血弱陰虛﹐榮衛不和﹐痰嗽潮熱﹐肌體羸瘦﹐漸成骨蒸。

牡丹皮芍藥甘艸﹝一半鹽湯浸炙﹐一半生用﹞桂心沒藥﹝別研﹞延胡索紅花當歸烏藥﹝各一兩﹞陳皮蘇木鬼箭蓬術﹝炮﹐各一分﹞漧漆﹝炒﹐二錢﹞上爲末。每服二錢﹐白水煎七分。忌生冷。

卷之十八婦人女子眾病論證治法

伏龍肝散

治气血勞傷﹐衝任脈虛﹐經血非時﹐忽然崩下﹐或如豆汁﹐或成血片﹐或五色相雜﹐或赤白相兼﹐臍腹冷痛﹐經久未止﹐令人黃瘦口漧﹐飲食減少﹐四肢無力﹐虛煩驚悸﹐使人無子。

伏龍肝赤石脂﹝﹐醋淬﹞牡蠣﹝取粉﹞烏賊骨﹝取粉﹞禹餘糧﹝﹐醋淬﹞桂心﹝各等分﹞

上爲細末。空腹酒﹑飲任下二錢。白多者﹐加牡蠣﹑烏賊骨﹔赤多者﹐加赤石脂﹑禹餘糧﹔黃多者﹐加伏龍肝﹑桂心﹐隨病加之。一法﹐有龍骨。

卷之十八婦人女子眾病論證治法

艾煎丸

治崩傷淋瀝﹐小腹滿痛。常服補榮衛﹐固經脈。

食茱萸﹝湯洗﹞當歸﹝各七錢半﹞熟地黃白芍藥﹝各一兩半﹞石菖蒲﹝炒﹞川芎人參﹝各一兩﹞熟艾﹝四兩﹐用糯米飲調作餅﹐焙﹞上爲末﹐酒煮糊爲丸﹐梧子大。每服五十丸﹐酒飲任下。

卷之十八婦人女子眾病論證治法

滋血湯

治婦人血風﹐血熱血虛﹐經候澀滯﹐經脈不通﹐四肢麻木﹐肌體渾身疼痛倦怠﹐將成勞瘵。

馬鞭艸﹝取穗﹞荊芥穗﹝各四兩﹞桂心當歸枳殼﹝湯浸麩炒﹞赤芍藥川芎﹝各二兩﹞

牡丹皮﹝一兩﹞

上粗爲末。每服四大錢﹐水一盞半﹐烏梅一枚﹐煎七分﹐去滓﹐空心服。

卷之十八婦人女子眾病論證治法

抵當湯

治婦人經水不利。

水蛭﹝銼炒﹞虻虫﹝去翅足各炒﹐三十个﹞桃仁﹝三十七个﹐炒去皮尖﹞大黃﹝蒸﹐三錢三字﹞上爲粗末。每服四錢﹐水一盞半﹐煎七分﹐去滓溫服﹔血未利﹐更服。亦治男子有瘀血﹐膀胱痛。

卷之十八婦人女子眾病論證治法

萬病丸

治室女月經不通﹐臍下堅結﹐大如杯升﹐發熱往來﹐下痢羸瘦﹐此爲血瘕﹔若生肉﹐不可爲也。﹝血瘕一作气瘕﹐此卽石瘕證也。﹞漧漆﹝杵細﹐炒令火煙出煙頭靑白一時久﹞牛膝﹝酒浸一宿﹐各一兩六錢﹞生地黃﹝四兩八錢﹐取汁﹞上以地黃汁入﹐下二味爲末﹐慢火熬﹐俟可丸卽丸﹐如梧子大。空心米飲或溫酒下二丸﹐日再。勿妄加﹐病去止藥。婦人气血虛﹐經不行﹐若服破血行經藥﹐是殺之也。謹之﹗

卷之十八婦人女子眾病論證治法

礬石兌丸

治婦人經水閉﹐不利﹐髒堅癖不止﹐中有幹血﹐下白物。

礬石﹝三分﹐燒﹞杏仁﹝一分﹐去皮尖﹐炒﹞上研杏仁細﹐入礬灰﹐加少蜜丸﹐如棗大。綿裹﹐納陰中﹔未知再作。

卷之十八婦人女子眾病論證治法

三稜煎

治婦人血血瘕﹐食積痰滯。

三稜蓬術﹝各四兩﹞靑皮半夏﹝湯洗﹐七次﹞麥﹝各三兩﹞

上用好醋六升煮幹﹐焙爲末﹐醋糊丸﹐梧子大。醋湯下三四十丸﹔痰積﹐姜湯下。

卷之十八婦人女子眾病論證治法

烏金散

治婦人血气﹐血血風﹐勞心煩躁﹐筋骨疼痛﹐四肢困瘦。

好黑豆﹝十兩﹞沒藥當歸﹝各半兩﹐洗﹐焙榦爲末﹞上先將黑豆不犯水淨拭﹐用沙瓶一隻﹐入豆在內﹐以瓦片蓋﹐鹽泥固濟﹐畱觜通气﹐炭火二斤煙盡﹐存性﹐以鹽泥塞瓶觜﹐退火﹐次日取出﹐豆如鴉翼﹐研細﹐方入後末研勻。

不拘時候溫酒調下二錢﹐重者不過三五服。忌鯉魚﹑毒肉﹑水母之類。

卷之十八婦人女子眾病論證治法

烏喙丸

治腸覃病﹐因寒气客於腸外﹐與胃气相搏﹐正气不榮﹐系瘕內著﹐惡气乃起。

其生也﹐始如雞卵﹐久久乃成﹐狀如懷胎﹐按之堅﹐推卽移﹐月事時下﹐故曰腸覃。亦治乳餘疾﹐大小便不利﹐並食有伏虫﹐臚脹﹐癰疽毒腫﹐久寒邪气。

烏喙﹝炮去皮尖﹐一錢﹞半夏﹝湯洗七次﹐四錢﹞石膏﹝﹞藜蘆﹝炒﹞牡蒙蓯蓉﹝酒浸﹐各一錢﹞桂心漧薑﹝炮﹐各一錢三字﹞巴豆﹝六七个﹐研膏﹞上末﹐蜜丸﹐如綠豆大。每服三五丸﹐食後酒﹑飲任下。治男子疝痛。

卷之十八婦人女子眾病論證治法

木香散

治婦人脾气﹑血气﹑血蠱﹑气蠱﹑水蠱﹑石蠱。

木香沈香乳香﹝研﹞甘艸﹝炙﹐各一分﹞川芎胡椒陳皮人參晉礬﹝各半兩﹞桂心漧薑﹝炮﹞縮砂﹝各一兩﹞茴香﹝炒﹐一兩半﹞天茄﹝五兩﹐赤小者﹐日幹秤﹞上洗焙爲末。空心日午溫陳米飲調下二錢。忌羊肉。

卷之十八婦人女子眾病論證治法

石莖散

治婦人血結胞門﹐或爲瘕在腹脇間﹐心腹脹滿﹐腫急如石水狀﹐俗謂之血蠱。

石莖﹝一兩﹞當歸尾馬鞭艸﹝各半兩﹞紅花﹝炒﹐半兩﹞烏梅肉﹝各半兩﹞蓬術﹝炮﹞三稜﹝炮﹞蘇木節沒藥琥珀﹝別研﹐各一分﹞甘艸﹝一錢﹞上爲末。濃煎蘇木酒調下二錢﹔不飲酒﹐姜棗煎湯調亦得。

卷之十八婦人女子眾病論證治法

大腹皮飲

治婦人血癭﹐單單腹腫。

大腹皮防己木通濃朴﹝姜制﹞栝蔞黃枳殼﹝麩炒﹞桑白皮﹝炙﹞大黃﹝蒸﹞陳皮靑皮五味子﹝各等分﹞

上銼散。每服秤一兩﹐水一碗﹐煎至六分盞﹐去滓﹐入酒一分溫服﹐不以時候。

卷之十八婦人女子眾病論證治法

大黃甘遂湯

治婦人小腹滿﹐如惇狀﹐小便微難而不渴﹐產後者﹐爲水與血並結在血室也。

大黃﹝四兩﹐蒸﹞甘遂﹝炮﹞阿膠﹝炒﹐各二兩﹞上銼散。每服三錢﹐水一盞﹐煎七分﹐去滓溫服﹐其血當下。

小柴胡湯

治婦人傷風七八日﹐續得寒熱﹐發作有時﹐經水適斷﹐此爲熱入血室﹐其血必結﹐故使如瘧狀﹐發作有時。﹝方見少陽經傷風﹐傷寒門云﹐傷風必須有汗﹐宜加桂心﹞

卷之十八婦人女子眾病論證治法

小麥湯

治婦人髒躁﹐喜悲傷欲哭﹐狀若神靈所作﹐數欠呻。

小麥﹝一升﹞甘艸﹝三兩﹞

上爲銼散。每服半兩﹐水二盞﹐棗四枚﹐煎至六分﹐去滓空心溫服。亦補脾气。

牡丹丸

治婦人月病﹐血刺疼痛。方見疝气門

黃五物湯

治婦人血痺。方見痺門

卷之十八婦人女子眾病論證治法

竹茹湯

治婦人汗血吐血﹐尿血下血。

竹茹熟地黃﹝各三兩﹞人參白芍藥桔梗川芎當歸甘艸﹝炙﹞桂心﹝各一兩﹞

上爲銼散。每服四錢﹐水一大盞﹐煎七分﹐去滓﹐不以時候。

卷之十八婦人女子眾病論證治法

膏發煎

治婦人穀气實﹐胃气下泄﹐陰吹而正喧。

頭髮灰豬脂上調勻。綿裹如棗核大﹐納陰中。

卷之十八

瘡證治

凡婦人少陰脈數而滑者﹐陰中必生瘡﹐名曰瘡。或痛或癢﹐如虫行狀﹐淋露膿汁﹐陰蝕幾盡﹐皆由心神煩郁﹐胃气虛弱﹐致气血畱滯。故《經》云﹕諸痛癢瘡皆屬心。又云﹕陽明主肌肉﹐痛癢皆屬心。治之當補心養胃﹐外以燻洗坐導藥治之乃可。

補心湯

方見心臟虛實門

卷之十八瘡證治

野狼牙湯

治婦人陰中蝕瘡爛潰﹐膿水淋漓臭穢。

野狼牙一味﹐銼﹐濃煎汁﹐以綿纏箸頭﹐大如繭﹐浸濃汁瀝陰中﹐日數次。

雄黃兌散

方見狐惑門凡蝕於肛者﹐單燒雄末燻之﹔蝕於下部則咽漧﹐苦參湯洗。

養胃湯

方見五痿門

卷之十八

小兒論

凡小兒病﹐與大人不殊﹐惟回气﹑臍風﹑夜啼﹑重舌﹑變蒸﹑客忤﹑積熱﹑驚癇﹑解顱﹑魃病﹑疳病﹑不行數證﹐大人無之﹐其如傷風﹑傷寒﹑斑瘡﹑下痢﹐用藥則一﹐但多少異耳。諸方前已類編﹐可披而得﹐故不重引。然養小之書﹐隋唐間猶未甚該博﹐吾宋則有《錢氏要方》《張氏妙選》《胡王備錄》《幼幼新書》﹐及單行小集﹐方論證狀﹐動計千百﹐不勝備矣。今略取《保生要方》具前數證﹐以防緩急之需﹐博雅君子﹐不妨廣覽。

卷之十八

小兒初生回气法

小兒初生﹐气欲絕﹐不能啼者﹐必是難產﹐或冒寒所致。急以綿絮包裹抱懷中﹐未可斷臍帶﹐且將胞衣置炭火鑪中燒之﹐仍撚大紙撚﹐蘸油點燈於臍帶上往來徧帶燎之。蓋臍帶連兒臍﹐得火气由臍入腹﹐更以熱醋湯蕩洗臍帶﹐須臾气回﹐啼哭如常﹐方可浴。洗了卽斷臍帶。

卷之十八

小兒初生所服藥法

小兒初生﹐急以綿裹指﹐拭盡口中惡血﹔若不急拭﹐啼聲一出﹐卽入腹成百病矣。亦未須與乳﹐且先與拍破黃連浸湯﹐取濃汁調朱砂細末﹐抹兒口中﹐打盡腹中舊屎﹐方可與乳。

兒若多睡﹐聽之﹐勿彊與乳﹐則自然長而少病。

卷之十八

小兒初生通大小便法

小兒初生﹐大小便不通﹐腹脹欲絕者﹐急令婦人以溫水先漱口了﹐吸咂兒前後心並臍下﹑手足心共七處﹐每一處﹐凡三五次漱口﹐吸咂取紅赤爲度﹐須臾自通﹐不爾無生意。有此證﹐遇此方﹐可謂再生。

卷之十八

小兒臍風撮口證

小兒初生﹐一七日內﹐忽患臍風撮口﹐百無一活﹐坐視其斃者皆是﹐良可憫。有一法極驗﹐世罕有知者。凡患此﹐兒齒齦上有小泡子﹐如粟米狀﹐以溫水蘸熟帛裹手指輕輕擦破﹐卽口開便安﹐不用服藥﹐神效。

卷之十八

《千金》變蒸論

凡小兒有生三十二日一變﹐再變爲一蒸﹐十變而五小蒸﹐又三大蒸﹐積五百七十六日﹐大小蒸都畢﹐乃成人。小兒所以變蒸者﹐是榮其血脈﹐攺其五臟。變者上气﹐蒸者體熱。其輕者﹐體熱而微驚﹐耳冷尻冷﹐上唇頭白泡起﹐如魚目珠子﹐微汗出﹔其重者﹐體壯熱而脈亂﹐或汗﹐或不汗﹐不欲食﹐食輒吐﹐目白睛微赤﹐黑睛微白﹐變蒸畢﹐自明矣﹐此其證也。單變小微﹐兼蒸小劇。凡蒸﹐平者五日而衰﹐遠者十日而衰。先期五日﹐後之五日﹐爲十日之中﹐熱乃除耳。或違日數不除﹐切不可妄治及灸刺﹐但少與紫丸微下之﹐熱歇便止。若身熱耳熱﹐尻亦熱﹐此乃他病﹐可作別治。

卷之十八《千金》變蒸論

紫丸

治小兒變蒸﹐發熱不解﹔並挾傷寒溫壯﹐汗後熱不歇﹔及腹中有痰癖﹐哺乳不進﹐乳則吐﹔食癇﹐先寒後熱者。

代赭石赤石脂﹝各一兩﹞巴豆﹝三十粒﹐去殼壓油﹞杏仁﹝五十粒﹐去皮尖﹞上以上二味爲末﹐別研巴豆﹑杏仁爲膏﹐相和更搗一二千杵﹐當自相得﹔若硬﹐入少蜜同杵之﹐密器中收三十日。兒服如麻子大一粒﹐與少乳汁令下﹐食頃後﹐與少乳勿令多﹐至日中當小下熱除﹔若未全除﹐明日更與一粒。百日兒服如小豆一粒﹐以此準定增減。夏月多熱﹐喜令發疹﹐二三十日輒一服佳。紫丸無所不治﹐𨿽下不虛人。

卷之十八

夜啼四證

小兒夜啼有四證﹕一曰寒﹐二曰熱﹐三曰重舌口瘡﹐四曰客忤。寒則腹痛而啼﹐面靑白﹐口有冷气﹐腹亦冷﹐曲腰而啼﹐此寒證也。熱則心躁而啼﹐面赤﹐小便赤﹐口中熱﹐腹暖﹐啼時或有汗﹐仰身而啼﹐此熱證也。若重舌口瘡﹐則要乳不得﹐口到乳上卽啼﹐身額皆微熱﹐急取燈照口﹐若無瘡﹐舌必腫也。客忤者﹐見生人气忤犯而啼也。

卷之十八夜啼四證

蒜丸

治冷證腹痛夜啼。

大蒜﹝一顆﹐慢火煨香熟﹐取出細切﹐稍研﹐日中或火上焙半幹﹐研﹞乳香﹝半錢﹐別研﹞上研勻﹐丸如芥子大。每服七粒﹐以乳汁送下。

卷之十八夜啼四證

燈花散

治熱證心躁夜啼。

燈花﹝三兩顆﹞

上研細。用燈芯煎湯調塗口中﹐以乳汁送下﹐日三服。

卷之十八夜啼四證

蒲黃散

治小兒重舌。

眞蒲黃﹝微炒﹐紙鋪地上出火气﹞上研細。每抄些小摻舌下﹐時時摻之自愈﹐更以溫水蘸熟帛裹指輕輕按掠之﹐按罷摻藥。

卷之十八夜啼四證

牡蠣散

治小兒口瘡。

牡蠣﹝通紅﹐取出候冷研細﹐以紙裹了埋一尺土中七日出火气﹐三錢﹞甘艸﹝炙爲末﹐一錢匕﹞上和勻。時時抄少許摻口中﹐或咽或吐皆無害。

卷之十八夜啼四證

治客忤夜啼法

用本家廚下火柴頭一个火滅者﹐以朱書云﹕吾是天上五雷公﹐將來作神將﹐能收夜啼鬼﹐一縛永不放﹐急急如律令﹗柴頭以火燒焦頭爲上﹐書了勿令兒知﹐立在牀下﹐倚牀前腳裏﹐男左女右。

卷之十八夜啼四證

黃土散

治小兒卒客忤。

竈中黃土蚯蚓屎﹝各等分﹞

上研勻。和水塗兒頭上及五心良。

卷之十八

積熱證治

小兒積熱者﹐表裏俱熱﹐徧身皆熱﹐頰赤口漧﹐小便赤﹐大便焦黃。先以四順淸涼飲子利動臟腑﹐熱則去。或旣去而復熱者﹐內熱已解﹐而表熱未解也﹐當用惺惺散﹑紅綿散加麻黃微發汗﹐表熱乃去。表熱去後﹐又發熱者﹐何也﹖世醫到此﹐盡不能曉﹐或再用涼藥﹐或再解表﹐或以謂不可醫﹐誤致夭傷者甚多。此表裏俱虛﹐气不歸元﹐而陽浮於外﹐所以再發熱﹐非熱證也﹐只用六神散入粳米煎和其胃气﹐則收陽气歸內﹐身體便涼﹔熱重者﹐用銀白散。

卷之十八積熱證治

四順飲子

治小兒頭昏頰赤﹐口內熱﹐小便赤﹐大便少﹐此裏熱也。

大黃當歸﹝洗﹞赤芍藥甘艸﹝各等分﹞

上爲末﹐三歲上小兒﹐每服一大錢﹐水一盞﹐煎至七分﹐作二服﹐食後服。一法﹐用芍藥﹐欲利小便﹐則用赤者﹔虛熱者﹐加甘艸﹔下利者﹐減大黃﹔冒風邪﹐加麻黃去節﹔中風身體彊戴眼者﹐加獨活﹐並於一兩中加減半錢。

卷之十八積熱證治

惺惺散

桔梗細辛人參甘艸﹝炙﹞白茯苓栝蔞根白術上等分爲末。每服一錢匕﹐水一小盞﹐薄荷三葉﹐同煎四分﹐溫服﹐不拘時候。

卷之十八積熱證治

紅綿散

僵蠶﹝炒﹞白術﹝炒﹐直者﹞天麻﹝一兩﹐生用﹞天南星﹝二兩﹐薄片切﹐油浸黃﹞蘇木節﹝二兩半﹐別研﹞上爲末。每服一錢﹐水一小盞﹐入紅綿少許﹐同煎至六分﹐溫服。凡小兒風熱﹐頭目不淸﹐並宜服之。若傷寒有表證發熱者﹐每服入去節麻黃末半錢以下﹔有裏熱心躁渴者﹐入滑石末半錢以下﹐同煎服之。

卷之十八積熱證治

六神散

人參白茯苓幹山藥白術白扁豆甘艸﹝炙﹐各等分﹞上爲末。每服一大錢﹐水一小盞﹐棗一个﹐生薑二片﹐同煎至五分﹐通口服。此藥用處甚多﹐治胃冷﹐加附子﹔治風證﹐加天麻﹔治利﹐加罌粟殼。

卷之十八積熱證治

銀白散

幹山藥白術白茯苓﹝各半兩﹞人參白扁豆知母甘艸﹝炙﹞升麻﹝各等分﹞

上爲末。每服一錢﹐水一小盞﹐棗一个﹐煎七分﹐溫服﹐不拘時候。

卷之十八

急慢驚風證治

小兒發癇﹐俗云驚風﹐有陰陽二證﹕身熱面赤而發搐搦﹐上視﹐牙關緊硬者﹐陽證也﹔因吐瀉﹐或只吐不瀉﹐日漸困﹐面色白﹐脾虛﹐或冷而發驚﹐不甚搐搦﹐微微目上視﹐手足微動者﹐陰證也。陽證用涼藥﹐陰證用溫藥﹐不可一槪作驚風治也。又有一證﹐欲發瘡疹﹐先身熱驚跳﹐或發搐搦﹐此非驚風﹐當服發散藥。

卷之十八急慢驚風證治

陽癇方

朱砂﹝一分﹐研﹞膩粉麝香﹝各半錢﹞蘆薈白附子甘艸﹝各二錢﹞胡黃連﹝一錢﹞蠍梢﹝七个﹞僵蠶﹝十條﹞金箔﹝七片﹞赤腳蜈蚣﹝一條﹐炙﹞上爲末。二歲以上﹐服半服匕﹐以金銀薄荷湯調下﹔三歲以上﹐服一錢。如口不開﹐灌入鼻中。

卷之十八急慢驚風證治

陰癇方

黑附子﹝生去皮臍﹞生天南星半夏﹝各二錢﹞白附子﹝一錢半﹞

上研細﹐井花水浸七日﹐每日換水﹐浸訖控幹﹐入朱砂二錢﹑麝香一錢拌勻。每服一字﹐薄荷湯調下﹐量兒加減。一方﹐用附子生去皮臍﹐爲末﹐每服二錢﹐以水一盞半﹐生薑二片﹐同煎至半盞﹐分三二服﹐量兒加減。吐者﹐入丁香五粒同煎﹐乳空時服﹔或用水浸炊餅爲丸﹐如粟米大﹐每服二十粒亦可。余方見癲癇門。

卷之十八解顱治法

三辛散

治小兒頭骨應合而不合﹐頭骨開解﹐名曰解顱。

細辛桂心﹝各半兩﹞漧薑﹝七錢半﹞

上爲末。以乳汁和﹐敷顱上﹐幹復敷之﹐兒面赤卽愈。

卷之十八解顱治法

又方

蛇蛻﹝炒焦爲末﹞上用豬頰車中髓﹐調敷頂上﹐日三四度。曾有人作頭巾裹頭遮護之﹐久而自合﹐亦良法也。

卷之十八

魃病證治﹝魃音技﹞

《千金》論小兒有魃病者﹐是娠婦被惡神導其腹中﹐令兒病也。魃亦小鬼也﹐其證微微下利﹐寒熱去來﹐毫毛鬢髮不悅者是也﹐宜服龍膽湯。凡婦人先有小兒未能行﹐而母更有娠﹐使兒飲此乳﹐亦作魃也﹐令兒黃瘦骨立﹐發熱發落。

卷之十八魃病證治﹝魃音技﹞

龍膽湯

治嬰兒出腹﹐血脈盛實﹐寒熱溫壯﹐四肢驚掣﹐吐者﹐若已能進哺﹐中食實不消﹐壯熱﹐及變蒸不解﹐中客人鬼气﹐並諸癇驚。

龍膽艸柴胡黃芩桔梗鉤藤皮芍藥甘艸﹝炙﹞茯苓﹝各二錢半﹞蜣螂﹝二枚﹞大黃﹝一兩﹐濕紙裹煨﹞上爲銼散。以水一升﹐煮取五合﹐爲一劑﹐十歲以下小兒皆可服。若兒生一日至七日﹐分一合爲三服﹔八日至十五日﹐分一合半爲三服﹔生十六日至二十日﹐分二合爲三服﹔二十日至三十日四十日﹐盡以五合爲三服﹐皆以得下卽止。此劑爲出腹嬰兒所作﹔若日月長大者﹐以次根據此爲例必知。客忤及有鬼气﹐可加人參﹑當歸各二錢半﹐一百日兒﹐加一錢一字﹔二百日兒﹐加二錢半﹔一歲兒﹐加半兩﹐余藥皆準此。

卷之十八

疳病證治

小兒疳病者﹐多因闕乳﹐喫食太早所致﹔或因久患臟腑胃虛虫動﹐日漸羸瘦﹐腹大不能行﹐發豎發熱﹐無精神﹐肥兒丸主之。

卷之十八疳病證治

肥兒丸

黃連神曲﹝各一兩﹞大麥﹝半兩﹐炒﹞木香﹝二錢﹞檳榔﹝二个﹐不見火﹞使君子肉肉豆蔻﹝面裹煨﹐各半兩﹞

上爲末﹐麵糊爲丸﹐如蘿卜子大。每服三二十丸﹐量兒歲數加減﹐熟水吞下。

卷之十八疳病證治

六神丸

治如前證。

丁香木香肉豆蔻﹝去殼﹐各半兩﹐三味用面裹﹐同入慢灰火﹐煨令面熟爲度﹞訶子﹝半兩﹐煨去核﹞使君子蘆薈﹝各一兩﹐細研入﹞上爲末﹐以棗肉和丸﹐如麻子大。每服五丸至七丸﹐溫米飲下﹐乳食前服。

卷之十八疳病證治

龍膽丸

治疳病發熱。

龍膽艸黃連使君子肉靑橘皮﹝各等分﹞

上爲末﹐豬膽汁和爲丸﹐如梧桐子大。每服三十粒﹐以意加減﹐臨臥時熟水下。

卷之十八不行證治

五加皮散

治小兒三歲不能行者。由受气不足﹐體力虛怯﹐腰脊腳膝﹐筋骨軟﹐故不能行。

眞五加皮

上爲末。粥飲調﹐滴酒少許﹐每服一栗殼許﹐日三服。

