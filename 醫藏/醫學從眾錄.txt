

醫學從眾錄淸陳修園

魏序

余素不解醫﹐讀刀圭書輒不能終捲﹐非忽之也﹐以其爲道精深密微﹐非淺人所可意窺﹐非躁心所可嘗試。又自度聰明才力皆有所不暇給﹐計惟節之於起居食飲之常﹐謹之於四時六气之辧﹐於以閒嗜欲﹑頤情志﹑順性命﹐以托賦於天。至談醫則不敢知﹐誠重之也﹐誠難之也。

憶曩在都中﹐吳航陳修園先生以名孝廉宰畿輔﹐醫名震日下。嘗奉檄勘災恆山﹐時水之後﹐疾疫大作﹐先生采時方百餘首﹐刊示醫者﹐如法延醫﹐全活無數。仁心仁術﹐其施溥矣﹗後三十餘載﹐余返自都門﹐與修《全閩通誌》﹐廣搜著述家言。時先生已捐館數載﹐得所撰方書已刊行者十餘種。條其目著於編﹐其遺書存於家者﹐哲嗣靈石先後梓而傳之﹐令孫徽庵世其學﹐精其業﹐復取所遺《醫學從眾錄》八卷讎校付剞劂。重以林戟門先生屬序於余﹐余旣嘆知醫之難﹐而何敢言醫之易乎﹖𨿽然先生自序言之矣﹐先爲醫士治膏肓之疾。又云此錄簡便易知﹐頗切時用﹐所謂醫醫者﹐正治不若從治之爲得也。蓋必治醫者不謬其方﹐而後受治者不戕其性﹐此卽先生作宰時刊方示醫之仁術也。𨿽其言之峻而其心良苦矣。錄以《從眾》名﹐非徇眾也﹐導以可從﹐乃所以防其不可從者也。得此說而通之﹐庶易言醫者﹐或深悟其難而得所從者﹐轉因難而見易乎﹗願受是書而竟讀之。

道光二十有五年歲在乙巳秋九月東洋和齋魏敬中序

林序

陳君徽庵以醫世其家﹐今歲夏間﹐予患沈﹐徽庵以數劑立起之。益信其學之有淵源也。一日出其令祖修園先生所著《醫學從眾錄》一書﹐示予曰﹕此先大父晚年采擷各家之精華﹐折衷而歸於至當﹐堪爲初學指南﹐將付刊以公於世﹐請題數語﹐可乎﹖予受而讀之﹐其論癥則窮究根源﹐其診脈則剖分宜忌﹐其下藥則酌量加減﹐取古人之成法﹐以己意運之。矯枉者不得出其範圍﹐拘墟者有以開其神智。名曰從眾﹐實大眾之津梁也。先生本吾郡通儒﹐爲孝廉時以制藝名﹐爲吏時以循良名﹐而卒以醫名﹐生前活人無算﹐身後濟世有書。徽庵承祖硯之傳﹐不私爲枕中祕﹐均足令人欽佩也﹐因謹序之如此。

道光乙巳重陽日戟門林振拜撰

自序

不爲宰相便爲醫﹐貴之之說也。秀士學醫如菜作齏﹐賤之之說也。醫者學本《靈》《素》﹐通天地人之理﹐而以保身﹐而以保人﹐本非可賤之術。緣近今專業者類非通儒﹐不過記問套方﹐希圖幸中﹐揣合人情﹐以爲糊口之計﹐是自賤也。余向有《金匱》《傷寒》各種醫書﹐累累數十萬言。先爲醫士治膏肓之疾﹐不曰《靈》《素》則曰南陽﹐𨿽有遵經之志﹐卻非語下之方﹐畏其難者中阻。而工於欺人之術者﹐別戶分門﹐遂多簧鼓。而余之汲汲苦心﹐終爲未逮也。余觀近今醫士﹐不學人無論﹐有能讀薛立齋﹑王金壇﹑趙養葵﹑張景嶽﹑張石頑﹑李時珍﹑李士材﹑諭嘉言八家之書﹐卽爲不凡之士﹐尙可與言。蓋此八家𨿽未能合《內經》之旨﹑仲師之法﹐而書中獨得之妙﹐亦復不少。玆且就世俗所共奉者﹐采其名言﹐錄其方治﹐約數十萬而取其一二方﹐約數百言而括以一二言。卽間有以誤傳誤與主張太過之處﹐復參他氏﹐斟酌歸於至當。顏曰《從眾錄》﹐簡便易知﹐頗切時用。是卽向之所謂醫醫者﹐知其受病已深﹐正治則拒格不入﹐不若從治之爲得也。

閩吳航修園陳念祖題於嵩山精舍

卷一

眞中風癥

曰眞者﹐所以別乎類也。風者﹐八方之風邪也。中者﹐邪之自外入內也。有中經﹑中腑﹑中髒﹑中血脈之分。此數句與病機要發明﹐大同小異﹐各有語病。余從發明而訂正之﹕中經﹐外有六經之形癥﹐中腑﹐內有便溺之阻隔﹐中髒者﹐性命危。中血脈者﹐外無六經之形癥﹐內無便溺之阻隔。先以中經言之。中經者﹐現出六經形癥﹐太陽頭痛﹑脊彊﹔陽明目痛﹑鼻幹﹑身熱﹑不得臥﹔少陽胸滿﹑口苦﹑脇痛﹑耳聾﹑寒熱﹔太陰自利﹑腹痛或便難﹔少陰口渴﹑時厥﹔厥陰囊縮﹑遺溺﹑手足厥逆﹐而面色亦現出五色可診。此中風之淺也﹐宜小續命湯加減主之。

小續命湯﹝方見《時方》﹞

如中風無汗惡寒﹐根據本方麻黃﹑杏仁﹑防風各加一倍。宜鍼至陰出血。﹝穴在足小趾外側爪甲角刺二分﹞。昆侖。﹝穴在足外踝後跟骨﹐鍼透太溪﹞

如中風有汗惡風﹐根據本方桂枝﹑芍藥﹑杏仁各加一倍。宜鍼風府。﹝穴在項後入髮際一寸。鍼入三分﹐禁灸。﹞

以上二癥﹐皆太陽經中風也。

如中風有汗﹐身熱不惡寒﹐根據本方加石膏﹑知母各二錢﹐甘艸再加一倍﹐去附子。

如中風有汗﹐身熱不惡風﹐根據本方加葛根﹑桂枝﹐黃芩再加一倍。宜鍼陷谷﹐﹝穴在足大趾次指外間本節後陷中﹐鍼入五分﹞去陽明之賊﹐兼刺厲兌﹐﹝穴在足大趾次指端去爪甲如韭葉。﹞瀉陽明之實。

以上二癥﹐皆陽明經中風也。

如中風無汗身涼﹐根據本方附子加一倍﹐漧薑加二倍﹐甘艸加二倍。宜刺隱白﹐﹝穴在足大趾內側去爪甲角如韭葉﹞去太陰之賊。

此太陰經中風也。

如中風有汗無熱﹐根據本方桂枝﹑附子﹑甘艸各加一倍。宜鍼太溪。﹝穴在足內踝後跟骨上陷中﹐鍼透昆侖。﹞

此少陰經中風也。

如中風六經混淆﹐系之於少陽﹑厥陰﹐或肢節攣痛﹐或麻木不仁﹐根據本方加羌活﹑連翹。

灸少陽之經絕骨穴﹐﹝在足外踝上三寸﹐灸五壯。﹞以引其熱。刺厥陰之井大惇穴﹐﹝在足大指甲聚毛間﹞。以通其經。

此少陽厥陰經中風也。

又以中腑言之﹐與傷寒腑癥略同﹐內有便溺之阻隔﹐宜三化湯通之﹐夾有經癥﹐宜防風通聖散兩解之。

又以中髒言之﹐中髒多滯九竅﹐有唇緩﹑失音﹑耳聾﹑目瞀﹑鼻塞﹑大小便難之癥。或卒倒不省人事﹐有閉脫之別。

若口開﹐爲心絕﹔眼合﹐或上視﹐爲肝絕﹔手撒﹐爲脾絕﹔遺尿﹐爲腎絕﹔汗出如油﹐聲如鼾睡﹐爲肺絕。及面赤如妝﹐脈急大﹐皆虛極陽脫不治之癥。惟以三生飲一兩﹐加人參一兩﹐另煎濃汁﹐調入灌之﹐或可救十中之一。如牙關緊閉﹐以烏梅浸醋擦其牙﹔痰塞咽喉﹐以稀涎散吐之。不省人事﹐以半夏末吹入鼻中。蓋此法爲通關所設﹐而藥汁方可灌入﹐非借此法吐痰以愈病也。

男元犀按﹕不省人事﹐有閉癥﹑脫癥之辧。二癥誤認用藥﹐則死生立決。

《內經》云﹕風爲百病之長也﹐善行而數變。或爲寒中﹐或爲熱中。

如陽髒之人﹐素有內火﹐而風邪中之﹐則風乘火勢﹐火借風威﹐遂卒倒不省人事﹐牙關緊閉﹐兩手握固。𨿽有痰聲﹐非漉漉之聲﹐亦無湧起之勢。可用橘皮一兩﹐半夏一兩﹐入生薑汁少許﹐煎服﹔或服後探吐之﹐隨以滌痰湯加天麻﹑丹參﹑石菖蒲﹐入竹瀝﹑薑汁以開之。如外熱甚﹐二便閉﹐可用防風通聖散﹐及涼膈散加石菖蒲﹑遠志﹑丹參及三化湯之類﹐表裏兩解之。如陰髒之人﹐素多內寒﹐而風邪中之﹐則風水相遭﹐寒冰徹骨﹐亦卒倒不省人事﹐口開手撒﹐尿出﹐臍下冰冷﹐痰聲漉漉﹐如水沸之勢。急用三生飲加人參﹐或用人參二兩﹑附子一兩﹑生半夏三錢﹐煎一盅﹐入生薑汁半匙﹑蜂蜜一蛤蜊殼灌之﹐亦有得生者。若以膽南星。及滌痰驅風等藥投之﹐如入井而下以石也。

二癥愈後﹐語言行動﹐定不能如常﹐察其水衰﹑火衰﹐以六味丸﹑八味丸淸早服三四錢﹐下午服六君子湯加麥冬三錢﹐榦桑葉一錢﹐竹瀝二蛤蜊殼﹐最妙。蓋柔潤熄風﹐爲治風之祕法也。

又以中血脈言之。中血脈者﹐外無六經之形癥﹐內無便溺之阻隔﹐非表非裏﹐邪無定居﹐或偏於左﹐或偏於右﹐口眼斜﹐半身不遂。治之之法﹐汗下俱戒﹐惟潤藥以滋其燥﹐靜藥以養其血﹐則風自除﹐宜大秦艽湯主之。或偏於右者﹐以六君子湯﹐加竹瀝﹑薑汁以補气行痰祛風﹐偏於左者﹐以四物湯加桃仁﹑紅花﹑竹瀝﹑薑汁﹑天麻﹑羚羊角以補血行血﹐化痰祛風﹐气血兩虛者﹐以八珍湯﹐或十全大補湯﹐加鉤藤﹐竹瀝﹑薑汁以峻補之。

大秦艽湯秦艽石膏﹝生用﹐各一錢半﹞甘艸川芎當歸羌活獨活防風黃芩白芍﹝酒炒﹞白芷白術﹝炒﹞

生地熟地茯苓﹝各一錢﹞北細辛﹝三分﹞

水煎服。

滌痰湯卽六君子湯去白術加南星﹑枳實﹑石菖蒲﹑竹茹﹐治中風痰迷心竅﹐舌彊不能言。

口眼斜﹐以牽正散主之﹐又以鱔魚血塗正處﹐牽之便正。

又偏枯癥﹐如樹木枯去一枝﹐而津液不能周行灌漑﹐宜六君子湯加竹瀝等法治之﹐久可望愈﹐或以六味丸﹑八味丸﹑入桑寄生﹑五加皮﹑牛膝﹑杜仲﹐以自制虎骨膠爲丸﹐朝吞五錢﹐黃酒送下﹐暮服前湯。可愈十中一二。

卷一眞中風癥

中風四言脈訣

中風浮吉﹐滑兼痰气。其或沈滑﹐勿以風治。或浮或沈﹐而微而虛。扶元治痰﹐風本可疏。浮遲者吉﹐急疾者殂。

卷一眞中風癥

各癥方藥

三化湯治中風﹐內有便溺之阻隔。

濃朴大黃枳實羌活﹝各二錢五分﹞

水煎服。

諭嘉言曰﹕仲景云﹕藥積腹中不下﹐塡竅以熄風。後人不知此義﹐每欲開竅以出其風﹐究竟竅空而風愈熾﹐長此安竅哉。此方與愈風湯﹑大秦艽湯﹐皆出《機要方》中﹐云是通眞子所撰﹐不知其姓名﹐然則無名下士﹐煽亂後人見聞﹐非所謂一盲引眾盲耶﹖防風通聖散﹝方見《時方》﹞

治諸風抽搐﹐手足螈﹐小兒驚風﹐大便結﹐邪熱暴甚﹐肌肉蠕動﹐一切風癥。﹝按﹕此表裏通治之輕劑﹞

諭嘉言曰﹕汗不傷表﹐下不傷裏﹐可多服也。

祛風至寶膏卽前方再加人參補气﹐熟地益血﹐黃柏﹑黃連除熱﹐羌活﹑獨活﹑天麻﹑細辛﹑全蠍﹑防風祛風﹐蜜丸彈子大﹐每服一丸﹐茶酒任下﹐此中風門不易之專方也。

三生飲﹝方見《時方》﹞

薛氏云﹕加人參一兩許﹐駕馭而行﹐庶可驅外邪而補眞气﹐否則不惟無益﹐適以取敗。

稀涎散治中風口噤﹐單蛾雙蛾。

巴豆仁﹝六粒﹐每粒分作兩片﹞牙皂﹝三錢﹐切片﹞明礬﹝一兩﹞

先將明礬化開﹐卻入二味攪勻﹐待礬枯爲末﹐每用三分吹喉中﹐痰涎壅盛者﹐燈艸湯下五分。﹝在喉卽吐﹐在膈卽下﹞

一方﹕半夏十四粒﹐牙皂一个炙﹐水煎﹐入薑汁服。

涼膈散﹝方見《時方》﹞

加味轉舌膏卽前方加遠志﹑菖蒲﹑防風﹑桔梗﹑犀角﹑川芎﹑柿霜﹐煉蜜丸彈子大﹐朱砂爲衣。

卷一

中風續論

古人定病之名﹐必指其實。後人旣曰中風﹐如何捨風而別治﹐觀仲師侯氏黑散﹑風引湯數方自見。余此書原爲中人以下立法﹐只取唐人續命湯一方爲主﹐蓋以各家所列風癥﹐頭緒紛繁﹐議論愈深則愈晦﹐方法愈多則愈亂﹐不如只取一方﹐以驅邪爲本﹐庶法一心純﹐不至多歧反惑。要知此湯長於治外﹐非風則不可用﹐是風則無不可用也。至云風爲虛邪﹐治風必先實竅﹐此旨甚微﹐能於侯氏黑散﹑風引湯二方研究十年﹐而知其妙處﹐則可與共學適道矣。

侯氏黑散治大風四肢煩重﹐心中惡寒不足者。﹝《外臺》治風癲﹞《內經》云﹕邪害空竅﹐此則驅風之中﹐兼塡空竅。空竅滿﹐則內而舊邪不能容﹐外而新風不復入。

風引湯﹝俱見《金匱》﹞除熱癲癇﹝巢氏治香港腳﹞

大人中風牽引﹐小兒驚癇螈﹐皆火熱生風﹐五臟亢甚﹐歸迸入心之候﹐夫厥陰風木﹐與少陽相火同居﹐火發必風生﹐風生必挾木勢而害土﹐土病則聚液成痰﹐流注四肢而癱瘓。

此方用大黃爲君﹐以蕩滌風火熱濕之邪﹐隨用漧薑之止而不行者以補之﹐用桂枝﹑甘艸以緩其勢﹐又取石藥之澀以堵其路﹐而石藥之中﹐又取滑石﹑石膏淸金以伐其木﹐赤白石脂濃土以除其濕﹐龍骨﹑牡蠣以斂其精神魂魄之紛馳﹐用寒水石以助腎之眞陰﹐不爲陽光所劫。更用紫石英以補心神之虛﹐恐心不明而十二官危也。明此以治入髒之風﹐遊刃有餘矣。諭嘉言此解最妙。

卷一

類中風癥

一火中之說﹐本於河間。河間舉五志過極﹐動火而卒中。大法以白虎湯﹑三黃湯沃之﹐所以治實火也﹔以逍遙散疏之﹐所以治郁火也﹔以通聖﹑涼膈散雙解之﹐所以治表裏之邪火也﹔以六味湯滋之﹐所以壯水之主﹐以制陽光也﹔以八味丸引之﹐所謂從治之法﹐引火歸原也﹔又地黃飲子﹐治舌喑不能言﹐足廢不能行﹐神妙無比。

地黃飲子時賢徐靈胎云﹕此治少陰气厥之方﹐庸醫不察﹐竟以之治一切中風之癥﹐輕則永無愈期﹐重則益其病而致死。醫者病家﹐終身不悟也。

孫心典按﹕舌喑不能言﹐有上焦爲痰火阻塞者﹐宜轉舌膏﹔有中風脾緩舌彊不語者﹐宜資壽解語湯。惟有少陰脈縈舌本﹐气厥不至﹐名曰風痱﹐宜用地黃飲子溫之。諭氏用資壽解語湯去羌﹑防﹐加熟地﹑何首烏﹑枸杞子﹑甘菊花﹑黑芝麻﹑天門冬治之。

資壽解語湯﹝俱見《時方》﹞

治中風脾緩﹐舌彊不語﹐半身不遂。

一气虛類中﹐說本李東垣。東垣以元气不足則邪湊之﹐令人卒倒僵僕如風狀。大法以六君子湯加黃﹑竹瀝﹑薑汁治之﹐補中益气湯亦治之﹔卒倒遺尿﹐元气大虛﹐必重用白術﹑人參﹑黃﹐加益智仁主之。又有惱怒气逆而厥﹐面靑脈大﹐如中風象﹐宜景嶽解肝煎主之。虛者六君子湯﹐加烏藥﹑靑皮﹑白芷主之。

一濕中之說﹐本於朱丹溪。丹溪以東南气溫多濕﹐有病風者﹐非風也﹐由濕生痰﹐痰生熱﹐熱生風﹐二陳湯加沙參﹑蒼術﹑白術﹑竹瀝﹑薑汁主之﹐或單用半夏六錢﹐煎半盅﹐入生薑汁二滴﹐風化硝二錢﹐先治其標﹐或間服滚痰丸。

亦謂之痰中﹐可用吐法﹐後理脾胃﹐先調經絡﹐以竹瀝湯主之。

竹瀝湯竹瀝﹝二酒盞﹞生葛汁﹝一酒盞﹞生薑汁﹝一湯匙﹞

相合﹐作兩服。

劉﹑朱﹑李三子發揮之外﹐後人又增惡中﹑食中﹑寒中﹑暑中四癥。

一食中者﹐過飽食塡太陰﹐上下之气不通而厥﹐以平胃散加減煎服﹐或探吐之﹐或以備急丸灌之。

備急丸消暑丸﹝俱見《時方》﹞

一惡中者﹐入古廟山林古墓﹐及見非常怪物﹐感其異气﹐遂昏倒不知人事。其脈兩手若出兩人﹐乍大乍小﹐以蘇合香丸灌之﹐或以平胃散加雷丸二錢﹐雄黃精五分﹐藿香一二錢﹐以解穢﹐或焚降眞香﹑藿香﹑生﹑川芎﹑蒼術﹑皂角﹑紅棗﹐使正气自口鼻入。

一寒中者﹐或暴寒之气直入於內﹐手足厥冷﹐腹痛吐瀉不止﹐遂昏倒不知人事﹐六脈細小﹐或沈伏﹐四肢唇口靑黯﹐宜以生蔥白一束﹐安臍中﹐以火斗熨之﹐或灸關元三十壯﹐以四逆湯灌之。

一暑中者﹐夏月感暑气﹐昏倒不省人事﹐自汗面垢﹐吐瀉脈虛﹐以《千金》消暑丸灌之﹐立蘇。又有長途赤日﹐卒倒不省人事﹐以熱土取來圍臍上﹐以熱尿注之﹐卽蘇﹐或以生蒜搗水灌之。

續論眞中風類中風攻痰之誤凡人將死之頃﹐陽气欲脫﹐必有痰聲漉漉﹐是一身之津血﹐將漸化爲痰而死也。時醫於此癥﹐開手卽以膽南星﹑石菖蒲直攻其痰﹐是直攻其津血﹐而速之死也。

《醫學眞傳》曰﹕《本經》只有南星。並無膽星。南星色白味辛﹐稟金气而驅風豁痰﹐功同半夏。今人以牛膽制爲膽星﹐味苦性冷。﹝庸醫皆曰﹕丸制者佳﹐不知愈制愈失其性﹐爲禍更烈。﹞中風痰涎上湧﹐多屬三焦火衰﹐土崩水泛﹐斯時助正散邪﹐壯火驅寒﹐尢恐不濟﹐服之以苦冷之膽星﹐加之以淸涼之竹瀝﹐必至生陽滅絕而死。

孫心典按﹕竹瀝爲中風必用之藥﹐取其柔潤以熄風﹐輕淸以活絡。而驅行經絡之痰﹐在所後也。荊瀝﹑生葛汁﹐亦是此義。

卷一

虛癆

《聖濟總錄》曰﹕虛癆之病﹐因五臟則爲五癆﹐因七情則爲七傷﹐癆傷之甚﹐身體瘦極﹐則爲六極。所謂七傷者﹐一曰﹕太飽傷脾﹐脾傷則善噫﹐欲臥﹐面黃﹔﹝土色黃﹐脾傷則其本色自見﹐故面黃。神者﹐中气之所生﹐脾傷則神亦倦﹐故善臥。﹞二曰﹕大怒气逆傷肝﹐肝傷則少血目暗。﹝肝者﹐將軍之官﹐故主怒。又曰﹕目得血而能視﹐今肝傷少血﹐故令目暗。﹞三曰彊力入房﹐久坐濕地傷腎﹐腎傷則短气﹐腰腳痛﹐厥逆下冷。﹝腳痛下冷者坎﹐中之陽虛也﹐輕則八味丸﹐重則附子湯治之。﹞四曰﹕形寒飲冷傷肺﹐肺傷則气少﹐咳嗽﹐鼻鳴。﹝形寒者﹐形气虛寒也﹐飲冷者﹐復飲冷物也﹐故《金匱》治咳嗽五方皆以小靑龍加減。﹞五曰﹕憂愁思慮傷心﹐心傷則苦驚﹐喜忘﹐善怒。﹝心藏神﹐心傷則神不安﹐故苦驚﹔心主血﹐心傷則血不足﹐故喜忘﹔心愈傷則憂愁思慮愈不能去﹐故因而生怒。一本無善怒二字﹐有夜不能寐四字。﹞六曰﹕風雨寒暑傷形﹐形傷則發落﹐肌膚枯槁。﹝外冒風雨則寒濕不免矣﹐以外得之﹐故令傷形而皮膚枯槁。然皮膚之間衛气之所居也﹐《靈樞經》曰﹕衛气者﹐所以溫分肉﹑充皮膚﹑肥腠理而司開合者也。故峻補其衛气而形斯復矣﹐宜桂枝湯加黃之類也。﹞七曰﹕恐懼不節傷志﹐志傷則恍惚不樂。﹝怒則气上﹐恐則气下﹐則膻中大失其權﹐怫然不得舒暢﹐故曰傷志。

志者﹐腎之所主而暢於膻中。膻中在兩乳之間﹐心君之分也。心者﹐神明之所出﹐故令恍惚。膻中者﹐喜樂之所出﹐故令不樂。傷之固也﹐故爲七傷。﹞所謂五癆者﹐一曰肺癆﹐令人短气﹐面腫﹐不聞香臭。二曰肝癆﹐令人面目幹黑﹐口苦﹐精神不守﹐恐懼﹐不能獨臥﹐目視不明。三曰心癆﹐令人忽忽喜忘﹐大便苦難﹐﹝心主血﹐血濡則大便潤﹐血燥則大便難。﹞

時或溏泄﹐﹝心火不足以生脾土也。﹞口中生瘡。四曰脾癆﹐令人舌本苦直﹐不能咽唾。五曰腎癆﹐令人背難以俯仰﹐小便黃赤﹐時有餘瀝﹐莖內痛﹐陰濕囊生瘡﹐小腹滿急。此五者﹐癆气在五臟也﹐故名五癆。所謂六極者﹐一曰气極﹐﹝气極主肺﹞令人內虛﹐五臟不足﹐邪气多﹐正气少﹐不欲言。二曰血極﹐﹝血極卽脈極主心﹞令人無顏色﹐眉髮隨落﹐忽忽喜忘。三曰筋極﹐﹝筋極主肝﹞令人數轉筋﹐十指甲皆痛﹐苦倦不能久立。四曰骨極﹐﹝骨極主腎。﹞令人酸削﹐齒苦痛﹐手足煩疼﹐不可以立﹐不欲行動。五曰肌極﹐﹝肌極卽肉極主脾﹞令人羸瘦無潤澤﹐食飲不生肌膚。六曰精極﹐﹝精極主五臟﹐蓋以五臟主藏精也。道家以精﹑气﹑神爲三寶﹐《經》曰﹕精生气﹐气生神﹐精無以生气﹐故有少气內虛等候也。﹞令人少气﹐吸吸然內虛﹐五臟气不足﹐毛髮落﹐悲傷喜忘。此六者﹐癆之甚﹐身體瘦極也﹐故名六極。又五癆﹑七傷﹑六極之外﹐變癥不一﹐治法皆以補養爲宜。形不足者﹐溫之以气﹔精不足者﹐補之以味。相得合而服之﹐以補精益气﹐此其要也。

按﹕方書論虛癆之證最繁。余取《聖濟》書以五癆﹑七傷﹑六極立論﹐爲握要之法。以下分采各方﹐聽人擇用。然有不得不分者﹐亦有不必分者﹐神而明之﹐存乎其人﹐不可以口授也。《聖濟》於總結處﹐提出气味二字﹐示人當從陰陽根本之地而藥之﹐所謂吾道一以貫之也。

按﹕陽虛陰虛﹐是醫家門面話。然亦不可不姑存其說﹐以資顧問。吳門馬元儀分陽虛有二﹐陰虛有三。較時說頗深一層。所謂陽虛有二者﹐有胃中之陽﹐後天所生者也﹔有腎中之陽﹐先天所基者也。胃中之陽喜升浮﹐虛則反陷於下﹐再行斂降﹐則生气遏抑不伸﹔腎中之陽﹐貴凝降﹐癆則浮於上﹐若行升發﹐則眞气消亡立至。此陽虛之治有不同也。所謂陰虛有三者﹐如肺胃之陰﹐則津液也﹔心脾之陰﹐則血脈也﹔腎肝之陰﹐則眞精也。液生於气﹐惟淸潤之品﹐可以生之﹔精生於味﹐非粘膩之物﹐不能塡之﹔血生於水谷﹐非調補中州﹐不能化之。此陰虛之治有不同也。

按﹕此癥又多蒸熱咳嗽﹐故醫者以二皮淸心﹐二冬保肺﹐而不知土旺則金生﹐無區區於保肺﹔水升則火降﹐勿汲汲於淸心。李士材此四語﹐深得治虛癆之法。

脾腎𨿽有一方合治之說﹐其實駁雜不能奏效﹐當審其所急而圖之。如食少怠倦﹑大便或溏或祕﹑肌肉消瘦等癥﹐治脾爲急﹐以六君子湯﹑四君子湯﹑歸脾湯之類﹐補養脾胃﹐調其飲食﹐卽所以輸精及腎也。如形傷骨痿﹑面色黯黑﹑骨蒸炊熱﹑腰痛气喘﹐或畏寒多夢﹑腹痛遺精等癥﹐治腎爲急。腎陰虛者﹐以六味丸補坎中眞水﹔腎陽虛者﹐以八味丸補坎中眞火﹐以通離火。稽之《周易》卦象﹐坤土是離火所生﹐艮土是坎水所生。趙養葵謂補水以生土﹐語𨿽離奇﹐卻爲妙旨也。

大黃虫丸﹝方見《金匱》﹞

治五癆虛極﹐羸瘦腹滿﹐不能飲食﹐食傷﹐憂傷﹐房室傷﹐肌傷﹐癆傷﹐經絡榮衛傷﹐內有幹血﹐肌肉甲錯﹐目黯黑﹐緩中補虛。

四烏骨一蘆茹丸﹝方見《女科要旨》﹞

治虛癆气竭﹐肝傷血枯精傷。

按搜血之品﹐爲補血之用。仿張路玉以此丸藥料﹐加鮑魚﹑絨雞之類。

卷一

虛癆續論

﹝前論俯首從時不過於時﹐法中錄其可以姑從者爲淺病立法。余復續此論從《內經》「勞者溫之﹑損者溫之」兩言﹐悟入左右逢源﹐取效捷如影響。至於痰飲﹑咳嗽﹑怔忡﹑不寐及婦人經水不調等病﹐皆虛癆中必有之癥﹐已詳各門﹐毋庸再贅﹐宜參考之。﹞

虛癆癥﹐宋元諸家﹐分類別名﹐繁而無緒﹐如治絲而棼也。丹溪頗有把柄﹐專主補陰﹐用四物湯﹐加黃柏﹑知母之類﹐後世非之。明。薛立齋出以六君子﹑四君子﹑歸脾湯﹑補中益气湯﹑加味逍遙散之類﹐與六味丸﹑八味丸﹑養榮湯之類間服。開口便以先後天立論﹐𨿽視諸家頗髙一格﹐其實開後人便易之門。到張景嶽出﹐專宗薛氏先天之旨﹐而先天中分出元陰﹑元陽﹐立左右歸飲丸﹐及大補元煎之類。有補無瀉﹐自詡專家。𨿽論中有气虛﹑精虛之辧﹐而大旨以气化爲水﹐水化爲气﹐陰陽互根﹐用方不甚分別﹐惟以熟地一味﹐無方不有﹐無病不用。是於簡便之中﹐又開一簡便之門。且有著《藥性》云﹕地黃生於中州沃土﹐色黃味甘﹐謂非脾胃正藥﹐吾不信也。此論一出﹐而《本經》《金匱》諸聖訓﹐掃地盡矣。夫薛氏書﹐通共二十四種﹐吾不能一一摘其獘。而觀其案中所陳病源﹐俱系臆說﹐罕能闡《靈》《素》不言之祕﹔所用方法﹐不出二十餘方﹐加減雜沓﹐未能會《本經》性味之微。時賢徐靈胎目爲庸醫之首﹐實不得已而爲此憤激之言也。卽景嶽以陰虛陽虛﹐鋪張滿紙﹐亦屬浮泛套談。能讀《金匱》者﹐便知餘言不謬也。詳考虛勞治法﹐自《內經》而外﹐扁鵲最精。上損從陽﹐下損從陰。其於鍼砭所莫治者﹐調以甘藥。《金匱》因之﹐而立建中諸方。

意以營衛之道﹐納谷爲寶。居常調營衛以安其谷﹐壽命之本﹐積精自剛。居常節欲以生其精﹐及病之甫成﹐脈才見端﹐惟恃建中復脈爲主治。皆稼穡作甘之善藥﹐一遵「精不足者﹐補之以味」之義也。景嶽亦會得甘溫之理﹐或變而爲甘寒至靜之用﹐視慣用苦寒戕伐中土者頗別。然方方重用熟地﹐自數錢以及數兩﹐古法蕩然矣。且熟地之用滯﹐非胃所宜。﹝《經》云﹕六腑者﹐傳化物而不藏﹐以通爲用。﹞其性濕﹐非脾所喜。彼蓋取滋潤以塡補其精﹐而不知精生於谷﹐脾胃傷則谷少久而不生其血﹐血少自不能化精﹐而虛勞日甚。況虛勞之人﹐必有痰嗽﹐亦最易感冒﹐若重用頻用熟地﹐又佐之以參﹑術﹐則風寒閉於皮毛而不出﹐痰火壅滯於胸膈而不淸﹐藥入病增﹐謂非人人之共見乎﹗予於此癥﹐每力爭治法﹐無如醫友及病家﹐心服薛氏﹑景嶽諸法﹐以六味﹑八味﹑左歸﹑右歸﹑補中﹑逍遙﹑六君﹑四君﹑大補元煎之類﹐謂不寒不燥之品﹐先入爲主﹐至死不悔﹐亦斯民之厄也。戊申秋闈後﹐抑鬱無聊﹐取《內經》《金匱》等書﹐重加研究﹐參之平時所目擊之癥﹐如何而愈﹐如何而劇而死﹐大有所悟。知虛癆之病﹐死於病者少﹐死於藥者多。侃侃不阿﹐起立齋﹐景嶽於今日﹐當亦許爲直友也。請略陳方治於下﹐以爲耳食治虛癆者﹐腦後下一鍼。

卷一虛癆續論

脈法

《要略》曰﹕脈芤者爲血虛﹐沈遲而小者爲脫气﹐脈大而無力爲陽虛﹐數而無力爲陰虛﹐脈大而芤爲脫血﹐平人脈大爲勞﹐虛極亦勞﹔脈微細者盜汗﹐寸弱而軟爲上虛﹐尺軟澀爲下虛﹔尺軟滑疾爲血虛﹐兩關沈細爲胃虛。

《脈經》曰﹕脈來軟者爲虛﹐緩者爲虛﹐微弱者爲虛﹐弦者爲中虛﹐細而微小者﹐气血俱虛。

景嶽脈法可取之句﹐無論浮沈大小﹐但漸緩則漸有生意﹐若弦甚者﹐病必甚﹔數甚者﹐病必危﹔若以弦細而再加緊數﹐則百無一生矣。

卷一虛癆續論

方治

六味地黃丸此方大旨﹐補水以制相火。

先祖選嚴公曰﹕補水以制相火﹐爲相火有餘而言也。若命門眞火不足﹐不能蒸化脾胃﹐若服六味丸﹐則濕痰愈多﹐宜八味丸常服。

虛癆之由﹐多由於吐血與咳嗽。夫吐血咳嗽﹐豈盡致勞﹐治之不得法﹐斯勞根於此﹐鋤之不能去矣。吐血起於驟然﹐是多風寒失汗﹐逼而上越爲大吐。一吐卽止者﹐不必治之。

﹝汗卽血﹐血卽汗﹐夾汗而見血﹐風寒從血解也。宜靜養﹐勿藥可愈。﹞不止者﹐用麻黃人參芍藥湯治之。若脈細而沈遲﹐按之無力﹐乃直中寒癥﹐敗其元陽﹐陽虛陰必走﹐故爲大吐﹐﹝或大衄﹞四肢微厥﹐宜理中湯﹐加當歸﹑木香治之﹐或鎭陰煎降之。此一定之法也。又有素性偏陽﹐外受酷暑﹐內傷椒姜爆炙而致血者﹐宜白虎湯﹑三黃解毒湯之類。鼎下抽薪﹐而水無沸騰之患。又法以地黃汁半升煎三沸﹐入生大黃末一寸匕﹐調和﹐空腹服之﹐日三服﹐卽瘥﹐此祕法也。今人一見吐血癥﹐卽用六味加黑梔﹑藕節﹑白茅根﹑血餘炭﹑阿膠之類﹐姑息養姦﹐必變咳嗽而成癆。

凡咳嗽初起﹐多因風寒。《經》云﹕皮毛者﹐肺之合也。予每見今人患此癥﹐不知解肌﹐遽投六味。﹝若加麥冬五味之類爲禍更烈。﹞是閉門逐寇也﹐必變成癆。

崔氏八味丸﹝此方在仲景之前﹐仲景收入《金匱要略》中﹐故名金匱腎气丸﹞大旨溫腎臟﹐逐水邪。

此方《金匱要略》凡五見﹕一見於第五篇

﹐云﹐治香港腳上入小腹不仁﹔再見於第六篇

﹐云﹐治虛勞腰痛﹐小便不利﹔三見於第十二篇

﹐云﹐夫短气有微飲﹐當從小便去之﹐腎气丸主之﹔四見於第十三篇

﹐云治男子消渴﹐小便及多﹐飲一斗﹐小便亦一斗﹔五見於第二十二篇

﹐云﹐治婦人轉胞不得溺﹐但利小便則愈。

觀此五條﹐皆瀉少腹膀胱之疾爲多。蓋腎者﹐水髒也。凡水病皆歸之﹐故用茯苓﹑澤瀉﹑山藥利水之藥。水過利而腎虛惡燥﹐故又用熟地﹑萸肉﹑丹皮等滋斂之藥。又水爲寒邪﹐故用附子﹑肉桂等助陽通痺之藥﹐相濟而相成﹐總以通腎利小便爲主﹐此八味丸之正義也。薛氏﹑趙氏借用之﹐以爲補火﹐亦不甚切當。若小便多者大忌之。

小建中湯本文云﹕虛癆裏急﹐悸衄﹐腹中痛﹐夢失精﹐四肢酸痛﹐手足煩熱﹐咽漧口燥。

諭嘉言曰﹕急建其中气﹐俾飲食增而津液旺﹐以至充血生精﹐而復其眞陰之不足。但用稼穡作甘之本味﹐而酸辛鹹苦﹐在所不用﹐捨此別無良法也。

黃建中湯卽前方加黃一兩半。气短胸滿者﹐加生薑﹔腹滿者﹐去棗加茯苓一兩半﹔及療肺虛損不足﹐補气加半夏三兩。

《千金》療男女因積冷气滯﹐或大病後不復常﹐若四肢沈重﹐骨肉酸疼﹐吸吸少气﹐行動喘之﹐胸气滿急﹐腰背彊痛﹐心中虛悸﹐咽漧唇燥﹐面體少色﹐或飲食無味﹐脇滿腹脹﹐頭重不舉﹐多臥少起﹐甚者積年﹐輕者百日﹐漸致瘦弱﹐五臟气竭﹐則難復常。六脈俱不足﹐虛寒之气﹐小腹拘急﹐羸瘠百病﹐名曰黃建中湯。

人參建中湯卽前方加人參二兩﹐治虛勞自汗。

當歸建中湯卽前湯加當歸二兩﹐治婦人血虛自汗。

八味大建中湯治中气不足﹐手足厥冷﹐小腹攣急﹐或腹滿不食﹐陰縮多汗﹐腹中寒痛﹐唇幹精出﹐寒熱煩冤﹐四肢酸痛﹐及無根失守之火﹐出於肌表﹐而爲疹爲斑﹑厥逆嘔吐等癥。

黃當歸桂心﹝桂枝去皮卽桂心﹐非近時所用之肉桂心也﹞酒白芍人參甘艸﹝炙﹐各一錢﹞半夏﹝制﹞

附子﹝炮﹐各二錢半﹞

每服五錢﹐加姜三片﹐棗二枚﹐煎服。

桂枝龍骨牡蠣湯治失精家﹐小腹彊急﹐陰頭寒﹐目眩發落﹐脈極虛﹑芤﹑遲﹐爲淸谷﹐失精亡血﹐脈得諸芤﹑動﹑微緊﹐男子失精﹐女子夢交。

諭氏曰﹕用桂枝湯﹐調其營衛羈遲﹐脈道虛衰﹐加龍骨﹑牡蠣﹐澀止其淸谷﹐亡血失精。一方而兩扼其要﹐誠足貴也。

《短劇》云﹕虛羸浮熱﹐汗出者﹐除桂加白薇﹑附子各一錢五分﹐故曰二加龍骨湯。

桂枝𨿽調營衛所首重﹐倘其人虛陽浮越於外﹐卽當加附子﹑白薇以固陽﹐而助其收澀﹐桂枝在所不取也。

張石頑曰﹕亡血失精﹐舉世皆滋補血气之藥。而仲景獨舉桂枝湯者﹐蓋以人身之气血﹐全賴後天水谷以資生。水谷入於胃﹐其淸者爲營﹐濁者爲衛。營气不營﹐則上熱而血溢﹔衛气不衛﹐則下寒而精亡。是以調和營衛爲主。營衛和則三焦各司其職﹐而火自歸根。熱者不熱﹐寒者不寒﹐水谷之精微輸化﹐而精血之源有賴矣。以其亡脫旣大﹐恐下焦虛滑不禁﹐乃加龍骨入肝斂魂﹐牡蠣入腎固精﹐皆固蟄封藏之本藥也。至於小建中湯加減諸方﹐皆治虛勞之神劑﹐後人專用滋陰降火﹐誤治遺害﹐未至於劇者﹐用此悉能挽回。

大建中湯﹝俱見《金匱》﹞

心胸大寒﹐痛嘔不能食﹐腹中寒﹐上衝皮起﹐出見有頭足﹐上下痛﹐不可觸近。

葉天士加減大建中湯辛甘化陽法。

人參桂心歸身川椒﹝炒﹐出汗﹞茯苓炙艸白芍飴糖蘭棗按﹕原方中漧薑定不可少。

葉天士加減小建中湯脈右虛左小﹐背微寒﹐肢微冷﹐痰多微嘔﹐食減不甘。此胃陽已弱﹐衛气不得擁護﹐時作微寒微熱之狀﹐小便短赤﹐大便微溏﹐非實邪矣。當建中气以維營衛。東垣云﹕胃爲衛之本﹐營乃脾之源﹐偏熱偏寒﹐猶非正治。

人參歸身﹝米拌炒﹞桂枝木白芍蘭棗按﹕此方姜定不可少。

復脈湯﹝一名炙甘艸湯﹐方見《傷寒》﹞

治諸虛不足﹐汗出而悶﹐脈結悸﹐行動如常﹐不出百日﹐危急者十一日死。﹝此治血脈空竭方﹞

用之所以和血。凡脈見結代者﹐𨿽行動如常﹐不出百日必死。若復危急不能行動﹐則過十日必死﹐語極明白﹐從前解者多誤。

諭嘉言曰﹕此仲景治傷寒脈結代﹑心動悸﹑邪少虛多之聖方也。《金匱》不載﹐以《千金翼》常用此方治虛勞﹐則實可徵信﹐是以得名爲《千金》之方也。虛勞之體﹐多有表熱夾其陰虛﹐所以本論汗出而悶。表之固非﹐卽治其陰虛亦非﹐惟用此方得手﹐而脈出熱解﹐俾其人快然﹐眞聖法也。但虛勞之人﹐胃中津液素虛﹐匪傷寒暴病邪少虛多之比。桂枝﹑生薑分兩之多﹐服之津液每隨熱勢外越﹐津旣外越﹐難以復收﹐多有淋漓沾濡一晝夜者。透此一關﹐亟以本方去桂枝﹑生薑二味﹐三倍加入人參﹐隨繼其後﹐庶幾津液復生﹐乃致營衛盛而諸虛復﹐豈小補哉﹗葉天士加減復脈湯本案云﹕其脈虛細﹐夜熱晨寒﹐煩倦口渴﹐汗出﹐髒液已虧﹐當春風外泄﹐宗仲師凡元气有傷﹐當與甘藥之例。

孫心典按﹕虛勞治法﹐捨建中別無生路。又有一種脾陽不虧﹐胃有燥火﹐當從時賢養胃陰諸法。

葉天士云﹕太陰濕土﹐得陽始運﹐陽明陽土﹐得陰自安。以脾喜剛燥﹐胃喜柔潤也。愚於此法又悟出無數法門﹐此下所列之方﹐俱宜深考。

葉氏養胃方治胃虛少納谷﹐土不生金﹐音低气餒。

麥冬生扁豆玉竹甘艸桑葉沙參此方生穀芽﹑廣陳皮﹑白術﹑麥仁﹑石斛﹑烏梅﹐俱可加入﹐燥極加甘蔗汁。

葉氏方治陰虛盜汗﹐不用當歸六黃湯﹐以其味苦不宜於胃也。此方用酸甘化陰法。﹝合前加減大建中湯辛甘化陽法﹐可悟用藥之妙。﹞

人參熟地五味炙艸湖蓮茯神又方《經》云﹕形不足者﹐溫之以气﹔精不足者﹐補之以味。納谷如常﹐而肌肉日削﹐當以血肉充養。

牛骨髓羊骨髓豬脊髓茯神枸杞當歸湖蓮芡實。

又方治肉消脂涸﹐吸气喘促﹐欲咳不能出聲﹐必踞按季脇﹐方稍有力﹐寐醒﹐喉中漧涸﹐直至胸脘﹐此五液俱竭﹐法在不治。援引人身膏脂﹐爲繼續之計。

鮮河車﹝按﹕此味不可用﹞人乳汁眞秋石血餘灰陰虛陽浮﹐宜用介以潛陽之法。六味丸﹐減丹﹑澤﹐加秋石﹑龜膠﹑牡蠣﹑湖蓮之屬﹔如有用海參膠﹑淡菜膠及燕窩之類﹐皆是此意。

長孫心典按﹕虛極之候﹐非無情艸木所能補。如肉削之極﹐必須諸髓及羊肉膠之類﹔陰中之陰虛極﹐必須龜膠﹑人乳﹑粉牡蠣﹑秋石﹑麋茸之類﹔陰中之陽虛極﹐必須鹿角膠﹑鹿茸﹑黃犬外腎之類﹐一隅三反。

黑地黃丸治陽盛陰衰﹐脾胃不足﹐房勞虛損﹐形瘦無力﹐面多靑黃﹐而無常色﹐此補腎益胃之劑也。

蒼術﹝一斤﹐油浸﹞熟地﹝一斤﹞五味子﹝半斤﹞漧薑﹝秋冬一兩﹐夏五錢﹐春七錢﹞

上爲末﹐棗肉煉丸﹐梧子大﹐米湯送下百丸﹐治血虛久痔甚妙。﹝此治脫血脾寒之聖藥﹞

天眞丸治一切亡血過多﹐形槁肢羸﹐飲食不進﹐腸胃滑泄﹐津液枯竭﹐久服生血養气﹐暖胃駐顏。

生羊肉﹝七斤﹐去筋膜脂皮﹐批開入下藥末﹞肉蓯蓉﹝十兩﹞

當歸﹝十二兩﹐洗﹐去皮﹞山藥﹝濕者去皮﹐十兩﹞天冬﹝去心﹐焙漧﹐一斤﹞

四味爲末﹐安羊肉內裹縛﹐用無灰酒四瓶﹐煮令酒盡﹐再入水二升煮﹐候肉糜爛﹐再入黃末五兩﹑人參末二兩﹑白術末二兩﹐搗作薄餅﹐曬漧﹐隔紙懸火上烘漧。以煉蜜爲丸﹐梧子大﹐服一百丸﹐加至二三百丸﹐溫酒下﹐一日二次服。

悉尼膏治咯血吐血﹐癆嗽久不止。

悉尼﹝六十隻﹐取汁二十杯﹞生地茅根藕﹝各取汁十杯﹞蘿卜麥冬﹝各取汁五杯﹞

將六味煎﹐煉入蜂蜜一斤﹐飴糖八兩﹐薑汁半杯﹐再熬如稀糊﹐則成膏矣。每日用一二匙﹐含咽。

卷一虛癆續論

虛癆不治證

形瘦脈大﹐胸中多气者死﹐瀉而加汗者死﹐身熱不爲汗衰﹑不爲泄減者死﹐嗽而上喘下泄者死﹐股肉脫甚者死﹐一邊不得眠者多死﹐五旬以下陽痿者多死。癆疾久而嗽血﹑咽疼無聲﹐此爲自下傳上﹐若不嗽不疼﹐久而溺濁脫精﹐此爲自上傳下﹐皆死證也。

脈候詳下《續論篇》。

地黃蒸丸生地汁﹝六升﹞天冬汁﹝三升﹞生薑汁白蜜鹿髓黃牛酥紅棗肉﹝取膏﹐各三合﹞枳殼川芎﹝各一分﹞醇酒﹝半斤﹞茯苓﹝一分半﹞金釵石斛炙黃炙甘艸﹝各一兩﹞

上六味共爲末﹐先將前三汁﹐與酒並煎減半﹐入蜜髓酥膏﹐同熬如稠糖﹐再下六味末﹐重湯不住手攪勻﹐丸梧桐子大﹐空心酒送三十丸﹐日三服。

天王補心丹﹝方見《時方》﹞

治心癆﹐心血不足﹑神志不寧﹑健忘怔忡﹑大便不利﹑口舌生瘡等癥。

朱雀湯﹝《聖濟》﹞

治心癆脈極。

雄雀﹝十枚﹐用肉﹞人參紅棗肉赤茯苓紫石英小麥﹝各三錢﹞赤小豆﹝三十枚﹞炙甘艸﹝一錢﹞丹參遠志紫菀﹝各二錢五分﹞

水煎服。

柏葉沐頭丸﹝《聖濟》﹞

治脈極虛寒﹐鬢髮墮落。

生柏葉﹝一兩﹞附子豬骨﹝各五錢﹞

上二味共爲末﹐入豬骨爲丸﹐入沐湯洗頭﹐令發不落。

傷中湯李士材主思慮傷脾﹐腹痛食不化。

白術當歸茯苓陳皮甘艸芍藥香附菖蒲生薑﹝各等分﹞紅棗﹝二枚﹞

水煎服。

卷二

咳嗽

肺如華蓋﹐司呼吸以覆臟腑。凡五臟六腑外受之邪气﹐必上干於肺而爲咳嗽﹐此咳嗽之實證也﹔凡五臟六腑損傷之病气﹐亦上燻於肺﹐而爲咳嗽﹐此咳嗽之虛證也。病源婁氏《綱目》﹐繁而難從。今照《景嶽全書》﹐只以虛實分之﹐甚見簡括。

何謂實證﹖外受之邪﹐非寒邪卽熱邪也。表寒則脈浮﹐帶弦帶緊﹐頭痛身痛﹐或鼻塞時流淸涕。輕者六安煎﹐重者金沸艸散﹐及小靑龍湯主之。裏寒者脈沈細﹐眞武湯去生薑﹐加漧薑﹑五味﹑細辛主之。熱輕則脈洪而長﹐或浮數而有力﹐口渴面紅﹐溺赤而短者﹐瀉白散加減主之﹐重者竹葉石膏湯主之。寒熱往來而咳者﹐小柴胡湯去人參﹑大棗﹑生薑﹐加五味﹑漧薑主之。

六安煎﹝方見《三字經》﹞

金沸艸散旋復花﹝二錢﹞荊芥前胡麻黃白芍半夏﹝各一錢五分﹞甘艸﹝一錢﹞

加生薑五片﹐水煎服。﹝《活人方》有茯苓﹑細辛﹐無麻黃﹑白芍﹞

何謂虛證﹖咳嗽爲癆傷之漸﹐非气虛卽精虛也。气虛者﹐羸瘦怠倦﹐少食痰多﹐言微﹐脈微細﹐六君子湯﹑補中益气湯﹑歸脾湯主之。如漧薑﹑五味﹑細辛﹑阿膠﹑半夏﹑二冬﹑二母﹑紫菀之類﹐隨宜加入。精虛者﹐面色黯﹐口燥舌漧﹐漧咳痰稀气喘﹐腰膝酸痛﹐或面色浮紅﹐晝輕夜重﹐脈浮數而虛。右尺脈弱者﹐八味丸﹔左尺脈弱者﹐六味丸。二方俱宜加入麥冬﹑五味﹑阿膠﹑胡桃之類﹐爲標本同治之法。大抵气虛證是得之勞役饑飽過度﹐及思慮傷脾所致。气不化精﹐陽病必及於陰﹐精虛證是得之色欲過度﹐或先天不足。少年陽痿之人﹐精不化气﹐陰病必及於陽。

感春溫之气而咳嗽﹐宜加玉竹﹔感夏令暑气而咳嗽﹐宜加石膏﹑麥冬﹑五味之類﹔感秋令燥金之气而咳嗽﹐用諭嘉言淸燥湯﹐神效﹔感冬寒之气而咳嗽﹐無汗宜金沸艸散﹐有汗宜桂枝湯﹐加濃朴一錢五分﹑杏仁二錢﹑半夏一錢五分。又三焦虛嗽﹐宜溫肺湯﹔中焦虛嗽﹐宜六君子湯﹐加漧薑﹑細辛﹑五味子﹔下焦虛嗽﹐宜七味丸加五味﹔三焦俱虛﹐宜三才湯。

諭嘉言淸燥救肺湯治憤郁喘嘔﹐郁痰加川貝母。

三才湯天冬﹝二錢﹞熟地﹝三錢﹞人參﹝一錢﹞

水煎服。

補中益气湯歸脾湯六君子湯六味丸八味丸﹝各見《時方》﹞

溫肺湯陳皮半夏酒芍漧薑炙艸﹝各一錢﹞杏仁﹝去皮尖﹞肉桂﹝或用桂枝﹞五味細辛﹝各五分﹞

水煎服。﹝《仁齋方》有阿膠﹐無芍藥﹞

卷二咳嗽

脈法

浮緊屬寒﹐浮緩屬風﹐浮數屬熱﹐浮細屬濕﹐浮澀屬房勞﹐浮滑屬痰。浮大者生﹐沈小者危。弦疾者胃气敗。

卷二咳嗽

采《聖濟》五臟諸咳嗽

論云﹕《內經》謂肺咳之狀﹐咳而喘息有音﹐甚則吐血﹔心咳之狀﹐咳而心痛﹐喉仲介介如梗狀﹐甚則咽痛喉痺﹔肝咳之狀﹐咳而兩脇下痛﹐甚則不可以轉﹐轉則兩下滿﹔脾咳之狀﹐咳而右脇下痛﹐隱隱引肩背﹐甚則不可以動﹐動則咳劇﹔腎咳之狀﹐咳則腰背相引而痛﹐甚則咳涎。五臟之咳﹐久而不已﹐乃傳六腑﹔六腑之咳﹐《內經》論之詳矣。

杏子湯﹝《聖濟》﹞

治咳嗽晝減夜增﹐不得眠﹐食卽吐逆。

杏仁﹝去皮尖﹞半夏桑白皮白蒺藜百合麻黃﹝去根節﹞柴胡白石脂款冬花枳殼肉桂﹝去粗皮﹞紫菀旋復花川貝母﹝以上各五分﹞糯米﹝三錢﹞生薑﹝二片﹞水煎服。

蛤蚧丸﹝《聖濟》﹞

治久咳嗽喘急。

蛤蚧﹝一對﹐酥炙﹞半夏杏仁﹝去皮尖研﹐各一兩﹞栝蔞﹝大者二枚去子取肉蒸餅﹞阿膠﹝蛤粉炒﹞人參﹝各五錢﹞靑皮﹝去白﹐二錢五分﹞漧薑﹝湯泡﹐二兩﹞

上共爲細末﹐煉蜜和丸﹐如小豆大﹐空心米湯送下二十丸。

五靈脂湯﹝《聖濟》﹞

治肺咳及諸咳。

五靈脂馬兜鈴﹝各一錢﹞人參五味炙甘艸桑白皮陳皮杏仁﹝去皮尖﹐各五錢﹞生薑﹝二片﹞

水煎空心溫服。

人參桔梗散﹝《聖濟》﹞

治心咳嗽﹐咽喉腫痛。

人參﹝五分﹞桔梗﹝二錢﹞茯苓牛蒡子﹝炒﹐各一錢五分﹞炙甘艸﹝七分﹞

共爲末﹐姜湯空心下﹝二錢﹐日三。﹞

木乳散﹝《聖濟》﹞

治肝咳嗽﹐兩脇下滿。

木乳﹝卽皂莢樹根皮﹐酥炙﹐三兩﹞杏仁﹝去皮尖﹐研﹞貝母﹝去心﹐各三兩﹞

炙甘艸﹝一兩﹞

共爲細末。姜橘湯送下二錢。

半夏陳皮湯﹝《聖濟》﹞

治脾咳嗽。

半夏陳皮杏仁﹝去皮尖﹞赤茯苓柴胡麻黃﹝去根節各一錢﹞甘艸﹝五分﹞生薑﹝一片﹞

水煎﹐空心溫服。

四味散﹝《聖濟》﹞

治腎咳嗽。

補骨脂﹝炙﹞牽牛子﹝半生半炒﹞杏仁﹝去皮尖﹐各一兩﹞郁李仁﹝五錢﹞共研末。茶送下二錢。

黃散﹝《聖濟》﹞

治大腸咳嗽。

黃人參白茯苓桑白皮﹝各一錢﹞甘艸﹝三錢﹞

上爲細末。滚湯下三錢。

鹿角膠湯﹝《聖濟》﹞

治大腸咳嗽。

鹿角膠杏仁﹝去皮尖﹞甘艸半夏﹝薑汁炒﹞麻黃﹝去根節﹐各一錢﹞生薑﹝三片﹞水煎﹐空心溫服。

卷二

痰飲

王節齋曰﹕痰之本﹐水也﹐原於腎。痰之動﹐濕也﹐主於脾﹐余又從而續之曰「痰之成﹐气也﹐貯於肺。﹝俗云﹕治痰先治气﹐謂調其肺气﹐使之淸肅下行也。又云﹕脾爲生痰之源﹐肺爲貯痰之器。﹞此六語﹐堪爲痰病之綱領。大抵脾肺分其虛實﹐腎臟辧其水火。肺實者﹐肺有邪也。若非寒邪﹐卽火邪。寒邪﹐六安煎﹑小靑龍湯。火邪﹐淸肺飲﹑淸燥救肺湯治之。

肺虛者﹐本髒自虛﹐治節不行﹐而痰聚之。或從脾以治之﹐爲扶土生金之法。或從腎以治之﹐爲補子救母之法。蓋肺﹐天也﹐脾﹐地也﹐地气上升﹐則天气下降。肺﹐天也﹐腎﹐水也﹐天體不連地而連水。《內經》云﹕其本在腎﹐其末在肺﹐以明水天一气也。脾土太過﹐气滯郁熱而生痰﹐宜王節齋化痰丸主之。脾土不及﹐气虛不運﹐食少化遲而生痰者﹐宜六君子湯﹑理中湯加半夏﹑茯苓﹑枳實主之。腎具水火﹐趙養葵曰﹕非水泛爲痰﹐則水沸爲痰﹐但當分有火無火之異耳。腎虛不能制水﹐則水不歸源﹐上泛濫爲痰﹐是無火也﹐故用八味丸以補腎火。陰虛火動﹐則水沸騰﹐動於腎者﹐猶龍火之出於海﹐龍興而水附﹔動於肝者﹐猶雷火之出於地﹐疾風豪雨﹐水隨波湧而爲痰﹐是有火也﹐故用六味丸補水以配火﹐此不治痰之標﹐而治痰之本也。然則有火之痰﹐與無火之痰﹐何以辧之﹐曰﹕無火者﹐純是淸水﹐有火者﹐中有重濁白沫爲別耳。

長孫男心典按﹕痰起於腎﹐而動於脾﹐聚於肺﹐分之則有上中下之殊﹐合之則一以貫之也。痰者﹐水也﹐治腎是使水歸其壑﹐治脾是築以防堤﹐治肺是導水必自髙源也。

化痰丸﹝方見《三字經》﹞

王節齋曰﹕古人用二陳湯爲治痰通用﹐所以實脾燥濕﹐治其標也﹐然以之治濕痰﹑寒痰﹑痰飲﹑痰涎﹐則固是矣。若夫痰因火上﹐肺气不淸﹐咳嗽時作﹐及老痰郁痰﹐結成粘塊﹐凝滯喉間﹐吐咯難出。此等之痰﹐皆因火邪炎上﹐燻於上焦﹐肺气被郁﹐故其津液之隨气而升者﹐爲火燻蒸﹐凝濁鬱結而成﹐歲月積久﹐根深蒂固﹐故名老名郁。此方開其郁﹐降其火﹐淸潤肺金﹐而消凝結之痰﹐緩以治之。

六味丸八味丸六君子湯補中益气湯﹝各見《時方》﹞

理中丸﹝方見《傷寒》﹞

淸肺飲貝母﹝去心﹞桔梗橘紅茯苓甘艸桑白皮杏仁水煎服。

仲景云﹕其人素盛今瘦﹐水走腸間﹐瀝瀝有聲﹐謂之痰飲﹐飲後水流在脇下﹐咳唾引痛﹐謂之懸飲。飲水流行﹐歸於四肢﹐當汗出而不汗出﹐身體疼重﹐謂之溢飲。咳逆倚息﹐气短不得臥﹐其形如腫﹐謂之支飲。﹝後人不明四飲之義﹐加畱飲爲五飲﹐不知畱飲卽痰飲也。﹞

次男元犀按﹕仲景《金匱要略》﹐分辧詳盡﹐方治神奇﹐學人宜細心體認。今爲初學立法﹐難以語上﹐不得不俯以從時﹐而尋其簡要﹐只四字可以蔽其義﹐曰﹕微甚虛實。微甚者﹐以病勢而言﹔虛實者﹐以病患之身體而言也。

飲之微者﹐小靑龍驅之於外﹐眞武湯鎭之於內﹐再以倍術丸以燥之﹐五苓散以利之﹐桂苓術甘湯以化之﹐可以收功矣。飲之甚者﹐邪伏於背兪髙處﹐內與中气相通﹐外與表气相接﹐故邪動卽大隊俱起﹐勢如伏兵﹐此當表裏並治﹐宜小靑龍湯﹐又木防己去石膏加芒硝茯苓湯治之。又當上下分治﹐喘不能息﹐气閉上也。宜葶藶大棗瀉肺湯主之。腹滿腸間有水﹐气閉於下也﹐宜防己椒目葶藶大黃丸主之。如飲甚內痛﹐必用十棗湯之峻﹐方可搗其巢穴﹐此治飲之大略也。又當察其人之虛實﹐以爲用藥輕重緩急之準。

葉天士曰﹕飲爲陰邪﹐非離照當空﹐氛霧焉能退避。若以地黃﹑五味陰藥﹐附和其陰﹐則陰霾衝逆肆空﹐飲邪滔天莫制﹐宜附子﹑人參﹑茯苓﹑大棗配生薑汁﹐除陰維陽爲妙。

次孫男心蘭按﹕葉天士此論﹐爲飲癥之虛者而言。

又仲師云﹕微飲气短﹐苓桂術甘湯主之﹐腎气丸亦主之。此二句可爲治虛飲之法。

仲景治痰飲咳嗽諸方﹐列喘癥門﹐宜細心研究。

倍術丸白術﹝炒二兩﹞桂心漧薑﹝炒﹐各一兩﹞

蜜丸桐子大﹐每服二十丸﹐米飲下﹐加至三十五丸﹐食前服。

小靑龍湯五苓散﹝方各見《傷寒》﹞

木防己湯﹝方見《金匱》﹞

開三焦水結﹐通上中下之气屬虛者。

木防己去石膏加茯苓芒硝湯水邪實結﹐愈而復發。

防己椒目葶藶大黃丸腹滿口舌漧燥﹐腸間有水气。

程氏曰﹕防己﹑椒目導飲於前﹐淸者從小便而出﹐大黃﹑葶藶推飲於後﹐濁者從大便而下﹐此前後分消﹐則腹滿減而水飲行﹐脾气轉而津液生矣。

腎气丸苓桂術甘湯治胸脇支滿目眩﹐並治飲邪阻滯心肺之陽﹐令呼气短。

甘遂半夏湯治飲邪流連不去﹐心下堅滿。

程氏曰﹕畱者行之﹐用甘遂以決水飲﹐結者散之﹐用半夏散痰飲﹐甘遂之性直達﹐恐其過於行水﹐緩以甘艸﹑白蜜之甘﹐堅以芍藥之苦﹐𨿽甘艸﹑甘遂相反﹐而實以相使﹐此苦堅甘緩﹐約之之法也。《靈樞經》曰﹕約方猶約囊﹐斯之謂歟﹖尢氏曰﹕甘艸與甘遂相反﹐而同用之者﹐蓋欲其一戰而畱飲盡去﹐因相激而相成也﹐白芍﹑白蜜不特安中。亦緩毒藥耳。

十棗湯治懸飲內痛﹐亦治支飲。

大靑龍湯治溢飲之病屬經﹐表屬熱者﹐宜此涼發之。

澤瀉湯支飲𨿽不中正﹐而迫近於心﹐飲邪上乘淸陽之位﹐其人苦冒眩。冒者﹐昏冒而神不淸﹐如有物冒蔽之也﹐眩者﹐目旋轉而乍見眩黑也﹐宜此湯主之。

濃朴大黃湯治支飲胸滿。﹝支飲原不中正﹐飲盛則偏者﹐不偏故直驅之從大便出。﹞

葶藶大棗瀉肺湯治支飲不得息。

小半夏湯﹝各方見《金匱》﹞

治心下支飲﹐嘔而不渴。

茯苓飲﹝《外臺》﹞

治積飲旣去﹐而虛气塞滿其中﹐不能進食﹐此證最多﹐此方最妙。

茯苓人參白術﹝各一錢五分﹞枳實﹝一錢﹞橘皮﹝一錢二分五釐﹞生薑﹝二錢﹞

水二杯﹐煎七分服﹐一日三服。

《三因》白散﹝方見《三字經》﹞

梨藕汁膏治痰嗽諸虛﹐奇驗如神。

梨汁藕粉蘿卜汁生薑人乳白糖砂糖童便﹝各四兩﹞

將八味放瓷瓶內﹐用炭火熬煎至一斤爲止﹐每日空心百滚湯調下四五錢﹐服完卽愈﹐能常服則精神彊健﹐永無虛損。

款冬冰糖湯小兒吼嗽﹐並大人咳嗽方。

款冬花﹝三錢﹞晶糖﹝五錢﹞

將二味放茶壺內﹐泡湯當茶喫﹐自然漸愈。

海浮石滑石散治小兒天哮﹐一切風濕燥熱﹐咳嗽痰喘﹐並治大人等癥。

海浮石飛滑石杏仁﹝各四錢﹞薄荷﹝二錢﹞

上爲極細末﹐每服二錢﹐用百部煎湯調下。

人參冬梨方治痰火骨蒸﹐吐血﹐不足之證﹐重十服八服卽愈。

人參天冬麥冬﹝各一錢五分﹞茯苓﹝五分﹞杏仁﹝二枚﹐去皮尖﹞紅棗﹝二枚﹐去核﹞蓮子﹝六枚﹐去皮心﹞人乳﹝二匙﹞白蜜﹝三匙﹞大甜梨﹝一个﹐削刀挖去心﹞

將前藥制碎﹐納梨內﹐仍以梨蓋蓋之﹐用綿紙封固﹐飯上蒸熟﹐日間喫其藥﹐臨臥喫此梨。

靑黛蛤粉丸治咳嗽吐痰﹐面鼻發紅者﹐一服卽愈﹐其效如神。

靑黛﹝水飛極細﹐曬漧﹐再研﹐用三四錢﹞蛤粉﹝三錢﹞

二味煉蜜爲丸﹐如指頭大﹐臨臥口噙三丸。

枇杷蜜湯治痰火。

用枇杷五十葉﹐去毛﹐水五十杯﹐煎至五六杯﹐再重湯燉至三四杯﹐每藥三茶匙﹐冬蜜一茶匙調下。

薑糖湯﹝各方見《種福堂》﹞

治老人上气喘嗽﹐不得臥。

生薑汁﹝五兩﹞黑砂糖﹝四兩﹞

用水煎二十沸﹐時服半匙﹐漸漸咽之。

五味子湯治傷燥﹐咳唾中有血﹐牽引胸脇痛﹐皮膚漧枯。

五味子﹝五分﹐研﹞桔梗甘艸紫菀茸竹茹桑根皮續斷﹝各一錢﹞生地﹝二錢﹞赤小豆﹝一撮﹞

上九味﹐水煎空心服﹐《祕旨》加白蜜一匙。

長孫男心典按﹕赤豆易生扁豆五錢﹐囫圇不研﹐最能退熱補肺﹐但有寒熱往來忌之。去續斷﹑赤豆﹑地黃﹐加葳蕤﹑門冬﹑漧薑﹑細辛﹐亦妙。

麥門冬湯﹝各見《千金》﹞

治大病後﹐火熱乘肺﹐咳唾有血﹐胸膈脹滿上气﹐羸瘦﹐五心煩熱﹐渴而便祕。

麥冬﹝二錢﹐去心﹞桔梗桑根皮半夏生地紫菀茸竹茹﹝各一錢﹞麻黃﹝七分﹐去根節﹞甘艸﹝五分﹐炙﹞五味子﹝十粒﹐研﹞生薑﹝一片﹞

上十一味﹐水煎﹐空心服。

卷二

喘促

喘癥最重而難醫。吾觀庸醫凡遇喘癥﹐必投蘇子降气湯一二劑﹔不愈﹐卽用貞元飲治之﹔不愈﹐卽加沈香﹑黑鉛﹑磁石﹑牛膝之類。曰﹕吾遵景嶽法施治﹐無如其病深弗效也。斯說也﹐倡之於某老醫﹐今已傳爲成矩﹐誠可痛恨。余卽以景嶽之說正之。景嶽曰﹕喘有虛實。

實者胸脹气粗﹐聲髙息湧﹐膨膨然若不能容﹐惟呼出爲快也。論中未嘗不以風寒燥火怒气痰飲分別而治之。又曰﹕虛喘者﹐慌張气怯﹐聲低息短﹐皇皇然若气欲斷﹐提之若不能升﹐吞之若不能降﹐勞動則甚﹐但得引長一息爲快也。論中未嘗不以老弱久病﹐脾肺腎臟大虛﹐及血後汗後﹑婦人產後等癥﹐臚列而分治之。其中不無語病者﹐蓋未研究《傷寒論》《金匱》之旨﹐而徒涉獵醫書﹐無怪其有膚淺處﹑有似是而非處也。余俯從時好﹐卽景嶽虛實兩語﹐而參以古法﹐羅列經方及妥當時方﹐以爲臨癥擇用。

卷二喘促

實喘方

越婢加半夏湯咳而上气﹐此爲肺脹﹐其人喘﹐目如脫﹐脈浮大者。

小靑龍湯肺脹咳而上气﹐心下有水气﹐脈浮者。

桂苓五味甘艸湯小靑龍湯𨿽治寒飲咳嗽上气之良方﹐而下虛之人﹐不堪發散﹐動其沖气﹐急用桂苓伐腎邪﹐五味斂肺气﹐以輯其火﹐甘艸調中气﹐以制其水。

桂苓五味甘艸加姜辛湯﹝方各見《金匱》﹞

旣藉桂苓之方﹐下其沖气﹐而反更咳胸滿者﹐是寒邪貯胸﹐𨿽用桂而邪不服﹐嫌其偏於走表而去之。加漧薑﹑細辛﹐取其大辛大熱﹐以驅寒泄滿也。

《金匱》法﹐前癥兼冒而嘔者﹐加半夏以驅飲﹐名桂苓五味甘艸去桂加漧薑細辛半夏湯﹔前癥兼形腫者﹐是肺气滯而爲腫﹐加杏仁利之﹐名苓甘五味加姜辛半夏杏仁湯﹔前癥又兼面熱如醉﹐此爲胃熱上衝其面﹐加大黃三錢以利之。﹝脈气不利﹐滯於外而形腫﹐滯於內而胃熱﹐旣以杏仁利其胸中之气﹐復以大黃利其胃中之熱。﹞名苓甘五味加姜辛半夏大黃湯。

徐忠可曰﹕仲景數方﹐俱不去姜﹑辛﹐卽面熱亦不去姜﹑辛﹐何也﹖蓋以姜﹑辛最能泄滿止咳﹐凡飲邪未去﹐須以此二味刻刻預防也。

桂枝加濃朴杏仁湯﹝方見《傷寒》﹞

喘家主之﹐太陽病下之﹐微喘﹐以此解表。

射幹麻黃湯咳而上气﹐喉中作水雞聲者。

皂莢丸咳逆上气﹐時時唾濁﹐但坐不得眠。﹝稠痰粘肺﹐非此方不能淸滌稠痰矣﹞

葶藶大棗瀉肺湯肺因支飲滿而气悶﹐气閉則呼吸不能自如﹐此方苦降以泄實邪。

十棗湯支飲家咳煩﹐胸中痛者。

諭嘉言曰﹕五飲之中﹐獨膈上支飲﹐最爲咳嗽根底。外邪入而合之固嗽﹐卽無外邪而支飲漬入肺中﹐自令人咳嗽不已。況支飲久蓄膈上﹐其下焦之气逆衝而上者﹐尢易上下合邪也。夫以支飲之故﹐而令外邪可內﹐下邪可上﹐不去支飲﹐其咳嗽終無寧宇矣。

麥冬湯﹝方各見《金匱》﹞

火逆上气﹐咽喉不利﹐止逆下气﹐此方主之。

瀉白散治肺火喘嗽。

四磨飲治七情气逆而爲咳﹐並治一切實喘。

蘇子降气湯﹝方各見《時方》﹞治痰嗽脹滿喘促﹐上盛下虛。

紫蘇湯﹝《聖濟》﹞

治卒气短。

紫蘇﹝四錢﹞陳皮﹝一錢﹞紅棗﹝二枚﹞

水酒煎服。

卷二喘促

虛喘方

加味六君子湯治肺脾虛寒﹐痰嗽气喘。

人參白術﹝炒﹞茯苓半夏﹝各二錢﹞陳皮甘艸﹝炙﹞漧薑﹝各一錢﹞細辛﹝八分﹞五味﹝七分﹞

水煎服。

參附湯治元气虛脫﹐手足逆冷﹐汗出不止﹐气短欲絕。

愚按﹕此上中下俱脫之癥。若中焦脾气脫者﹐以白術一兩代人參﹐名術附湯﹔上焦肺气脫者﹐以炙黃一兩代人參﹐名附湯﹐但黃輕浮﹐必加麥冬三錢﹐五味一錢以納之﹔下焦腎气脫者﹐以熟地黃一兩代人參。但熟地性滯﹐非痰所宜﹐且功緩﹐非急癥所倚﹐須加茯苓四錢導之﹐方爲穩當。觀仲景茯苓甘艸湯﹑茯苓桂枝白術甘艸湯﹑眞武湯三方﹐皆以茯苓爲君﹐皆治汗出不止。蓋以汗之大泄﹐必引腎水上泛﹐非茯苓不能鎭之。此以平淡之藥﹐用爲救逆之品﹐仲景之法﹐所以神妙也。

黑錫丹治脾胃虛冷﹐上實下虛﹐奔豚﹐五種水气﹐中風痰潮危癥。

諭嘉言曰﹕凡遇陰火逆衝﹐眞陽暴脫﹐气喘痰鳴之急證﹐捨此再無他法之可施。予每用小囊佩帶隨身﹐恐遇急癥不及取藥﹐且欲吾身元气溫養其藥﹐借手效靈﹐厥功歷歷可紀。

徐靈胎曰﹕鎭納元气﹐爲治喘必備之藥﹐當蓄在平時﹐非一時所能驟合也。

六味丸﹝方各見《時方》﹞

治腎陰虛不能納气者﹐加麥冬五錢﹑五味一錢。

腎气丸﹝方見《金匱》﹞

治腎陽虛不能納气。

全眞一气湯﹝《馮氏錦囊》﹞

治上焦虛熱﹐下焦虛冷﹐此方淸肅在上﹐塡實在下之法。

熟地﹝一兩﹞人參﹝一二三錢或一兩另燉調復﹞麥冬牛膝﹝各二錢﹞冬白術﹝炒﹐三錢﹞五味﹝七分﹞附子﹝一錢﹐須重用﹞

水煎服。

枸杞湯﹝方見《時方》﹞

治气短。

貞元飲﹝見《三字經》﹞

余推景嶽制方之意﹐以气爲陽﹐血爲陰。大汗亡血﹐產後及熱病之後﹐血虛則气無附麗。孤陽無主﹐時見喘促﹐故以此飲濟之緩之。其要旨在「濟之緩之」四字﹐今人順口讀過﹐便致許多誤事。蓋陰血枯竭﹐最喜熟地之濡潤以濟之﹐猶恐濟之不及濟﹐故加當歸以助其濟之之力﹔呼吸气促﹐最宜甘艸之大甘以緩之﹐猶恐緩之不能緩﹐故用至二三錢﹐以成其緩之之功。

熟地﹝三五錢至一兩﹞當歸炙艸﹝各二三錢﹞

水煎服。

長孫男心典按﹕气爲夫﹐血爲妻。無妻夫必蕩﹐自然之勢也。此方補血爲主﹐使气有歸附﹐漸漸而平﹐緩劑也。今人於眞陽暴脫﹑气喘痰湧危癥﹐不知議用附子湯﹑眞武湯及黑錫丹等藥﹐而以貞元飲投之﹐則陰霾衝天﹐痰涎如湧﹐頃刻死矣。

此方入經﹐不能入腎﹐不可不知。

眞武湯治水气咳嘔﹐小便不利﹐四肢腫﹐腹痛。

次男元犀按﹕以上治喘等方﹐多主水飲。因仲景云「短气皆屬飲」一語﹐悟出無數方法﹐藥到病瘳﹐指不勝屈。方知取法貴上也。

眞武爲北方水神。以之名湯者﹐借以鎭水也。附子辛熱﹐壯腎之元陽﹐則水有所主﹔白術之溫燥建中土﹐則水有所制﹔附子得生薑之辛散﹐於補水中寓散水之意﹔白術合茯苓之淡滲﹐於制水中寓利水之道﹔尢妙在芍藥之苦降﹐以收眞陽之上越。蓋芍藥爲春花之殿﹐交夏而枯﹐借其性味﹐亟令陽气歸根於陰也。

附子湯﹝方各見《傷寒》﹞

此方卽眞武湯﹐去生薑加人參﹐其補陽鎭陰。分歧只一味與分兩略殊。學人讀古人書﹐必於此處究心﹐方能受益。

《金匱》云﹕气短有微飲﹐當從小便去之﹐苓桂甘術湯主之﹐腎气丸亦主之。

諭嘉言曰﹕飲邪阻礙呼吸﹐故气短。但呼吸幾微之介﹐不可辧。若呼之气短﹐是心肺之陽有礙﹐宜苓桂術甘湯以通其陽﹐陽气通﹐則膀胱之气竅利矣﹔若吸之气短﹐是肝腎之陰有礙﹐宜腎气丸以通其陰﹐陰通則少陰之關開矣。

按﹕气短分及呼吸﹐其旨微矣。

卷二喘促

脈息

宜浮滑﹐忌短澀。

景嶽曰﹕微弱細澀者﹐陰中之陽虛也﹔浮大弦芤﹐按之全虛者﹐陽中之陰虛也。微弱者順而易醫﹐浮空者險而難治。

卷二

哮癥

《聖濟總錄》曰﹕呷嗽者﹐咳而胸中多痰﹐結於喉間﹐與气相系﹐隨其呼吸﹐呀呷有聲﹐故名呷嗽。宜調順肺經﹐仍加消痰破飲之劑。

次男元犀按﹕痰飲咳嗽喘證﹐俱宜參看。

射幹丸﹝方見前用﹞治久呷嗽﹐喉中作聲﹐發卽偃臥不得。

杏仁丸﹝《聖濟》﹞

治呷嗽有聲。

杏仁﹝去皮尖﹐炒﹞甘艸﹝炙﹐各一兩﹞大黃﹝蒸﹞牙硝﹝熬﹐各五錢﹞

共爲末﹐煉蜜丸如桐子大﹐空心姜湯送下二十丸。

紫菀杏仁煎﹝《聖濟》﹞

治肺臟气積﹐呷嗽不止﹐因肺虛損﹐致勞疾相侵﹐或胃冷膈上熱者。

紫菀酥﹝各二兩﹞貝母薑汁﹝各三兩﹞大棗﹝去皮核﹐半斤﹞五味人參茯苓甘艸桔梗地骨皮﹝洗﹐各一兩﹞白蜜﹝一斤﹞生地汁﹝六兩﹞

共末﹐與蜜生地汁同煎﹐器盛三五次﹐成飴煎﹐仰臥含化一匙﹐日二服。

卷二

驚悸

有所觸而動曰驚﹐無所觸而動曰悸﹐凡怔忡惕﹐皆其類也。髙鼓峯曰﹕此心血少也。起於腎水不足﹐不能上升﹐以致心火不能下降。大劑歸脾湯去木香﹐加麥冬﹑五味﹑枸杞﹐吞都气丸﹐﹝楊乘六云﹕治怔忡大法。無逾此旨。﹞如怔忡而實﹐挾包絡一種有餘之火﹐兼痰者﹐則加生地﹑川貝母﹑黃連之類以淸之。

胡念齋曰﹕𨿽緣心血不足﹐然亦有胃絡不能上通者﹐有脾脈不能入心者﹐有宗气虛而虛裏穴動者﹐有水气淩心者﹐有奔豚上乘者﹐治法不甚相遠。惟水气與奔豚﹐當另法治之。

孫男心典按﹕水气淩心﹐輕則用小半夏加茯苓湯以泄之﹐重則用茯苓甘艸湯安之﹐再重則用眞武湯鎭之。奔豚用桂枝湯加桂主之﹐或以茯苓桂枝甘艸大棗湯主之。

卷二驚悸

脈息

不論浮沈遲數虛實大小﹐最忌促結代數。

卷二驚悸

方藥

桂枝加桂湯茯苓桂枝甘艸大棗湯王晉三曰﹕腎气奔豚﹐治宜泄之制之。茯苓﹑桂枝通陽滲泄﹐保心气以禦水淩。甘艸﹑大棗補土以制水泛﹐甘瀾水緩中而不畱﹐入腎而不著﹐不助水邪﹐則奔豚臍悸之勢緩。是湯卽茯苓甘艸湯。惡生薑性升而去之。其義深切矣。

小半夏加茯苓湯﹝方見《金匱》﹞

眞武湯﹝方見《傷寒》﹞

都气丸卽六味丸加五味子一兩。﹝見《實在易》。﹞

歸脾加梔子丹皮湯﹝方見《時方》。﹞

卽歸脾湯加山梔﹑丹皮﹝各一錢﹞。

卷二

血癥

朱丹溪云﹕血隨火而升降。凡治血癥﹐以治火爲先﹐然實火﹑虛火﹐燈燭之火﹐龍雷之火﹐不可不辧。

何謂實火﹖外受風寒﹐郁而不解﹐醞釀成熱﹐以致大吐大衄﹐脈浮而洪﹐或帶緊﹐宜用蘇子降气湯﹐加荊芥﹑茜艸根﹑降眞香﹑玉竹之類以解散之。如風寒郁而不解﹐以成內熱﹐或陽髒之人﹐素有內火﹐及酒客蘊熱﹑大吐大衄﹑脈洪而實﹑或沈而有力﹐宜犀角地黃湯﹑黃連解毒湯以涼瀉之。四生丸𨿽是止血通套藥﹐然止血之中﹐兼有去瘀生新之妙﹐所以可用。今人於此癥﹐不敢用大苦大寒之品﹐而只以止血套藥﹐如黑梔子﹑白芨末﹑百艸霜﹑三才湯加藕節之類。似若小心﹐其實姑息容姦﹐釀成大禍。﹝止血而不去瘀﹐則瘀血停滯﹐而爲發熱咳嗽皮肉甲錯﹐成幹血勞癥。仲景所以有虫﹑水蛭﹑虻虫﹑大黃之治法。﹞蓋此癥火勢燎原﹐車薪之火﹐非一杯之水所可救。芩﹑連﹑梔﹑柏及大黃之類﹐補偏救獘﹐正在此時。俟火勢一平﹐卽以平補溫補之藥維之﹐所謂有膽由於有識也。凡此之類﹐俱宜釜下抽薪﹐而釜中之水﹐無沸騰之患矣。

四生丸蘇子降气湯何謂虛火﹖勞役饑飽過度。東垣謂之內傷﹐以補中益气湯主之。思慮傷脾﹐倦怠少食﹐肌肉瘦削﹐怔忡不寐﹐薛立齋以歸脾湯主之。東垣云﹕火與元气不兩立。元气進一分﹐則火退一分﹐所謂參﹑﹑甘艸爲瀉火之良藥是也。此癥吐血咳血﹐必積漸而來﹐以至盈盆盈斗﹐脈必洪大﹐而重按指下全空﹐必以前湯及當歸補血湯﹐峻補其虛﹐虛回而血始止。況血脫益气﹐古訓昭然。脫血盈盆盈斗﹐若用柔潤之藥﹐凝滯經絡﹐鮮克有濟。必以气分大補之品﹐始可引其歸經﹐此余屢試屢驗之法也。又有脈細小而手足寒冷﹐腹痛便滑﹐此虛寒之癥﹐《仁齋直指》所謂陽虛陰必走是也﹐以理中湯加木香﹑當歸主之。若泥於諸血屬火之說﹐而用涼血止血套藥﹐止而復來﹐必致不起﹐可不愼哉。

補中益气湯歸脾湯次男元犀按﹕白芍易木香﹐是髙鼓峯法﹐以建中湯得來﹐妙不可言。或加五味五分﹐麥冬二錢﹐血不止﹐加梔子﹑茜艸各一錢。

當歸補血湯以上三方﹐宜因癥加減。如血不止﹐外以白芨三錢﹑藕節三錢。研末﹐以藥汁送下三錢卽止。蓋凡藥必由胃而傳化諸經﹐而此散能直入肺竅而止血也。或另用童便送下四錢亦妙。

何謂燈燭之火﹖人身陰陽﹐曰水曰火﹐水火之宅﹐俱在兩腎之中。如先天不足﹐腎水素虛﹐又兼色欲過度﹐以竭其精﹐水衰則火亢﹐必爲咳嗽﹑吐血﹑咳血等癥。其脈浮虛而數﹑或澀而芤。外癥漧咳骨蒸﹐口舌生瘡﹐小便赤短。如燈燭之火﹐油盡而自焚。治之之法﹐忌用辛熱﹐固不待言。卽苦寒之品﹐亦須切戒。蓋以腎居至陰之地﹐若用寒涼﹐則孤陰不生。而過苦之味﹐久而化火﹐俱非陰虛癥所宜也。須用甘潤至靜之品﹐補陰配陽。趙養葵云﹕燈燭之火﹐雜一滴水則滅。﹝指苦寒之物。﹞惟以六味丸養之以膏油。余每於水虛火亢之重癥﹐用大補陰丸﹐多收奇效。

大補陰丸﹝方各見《時方》﹞

此方滋陰降火﹐能治六味丸所不能治之癥。勿以知柏之苦寒而疑之也﹐余向亦不能無疑﹐後讀《名醫方論》﹐極有發揮﹐遂信用之。

何謂龍雷之火﹖腎中相火不安其位﹐以致煩熱不寧﹐舌燥口渴﹐爲吐血﹑咳血﹑衄血等癥。其脈兩寸洪大﹐過於兩關。兩關洪大﹐過於兩尺﹐浮按洪大﹐重按濡弱如無。宜用景嶽鎭陰煎﹑馮氏全眞一气湯﹑七味丸﹑八味丸主之。蓋龍雷之火﹐得雨而愈熾﹐惟桂附辛熱之藥﹐可以引之歸原﹐所謂同气相求是也。

鎭陰煎﹝《景嶽》﹞

治陰虛於下﹐格陽於上﹐則眞陽失守﹐血隨而溢﹐以致大吐大衄﹐六脈細脫﹐手足厥冷﹐危在頃刻。

熟地﹝一二兩﹞牛膝澤瀉﹝各二錢﹞附子肉桂炙艸﹝各一錢﹞

水煎﹐溫服。如熱甚喉痺﹐以水浸冷服。此方使孤陽有歸﹐則血自安。

八味丸﹝方見《時方》﹞

去附子名七味丸。

全眞一气湯﹝馮氏﹞

滋陰降火之神方。

熟地﹝一兩﹞冬白術﹝人乳拌﹐蒸曬﹐二三錢﹞麥冬﹝三錢﹞附子﹝一錢﹞牛膝﹝二錢﹞五味﹝八分﹞人參﹝二﹑三錢或七八錢﹐用開水別燉調入﹞

水煎服。

咳血﹑唾血﹑吐血﹐方書分別肺胃等癥﹐何庸陋之甚也。凡吐血﹑衄血﹑下血﹐一切血癥﹐俱不必瑣分。惟認其大綱﹐則操縱自如。

下血之方甚多。火盛者﹐以苦參子九粒﹐或十四粒﹐去殼取仁﹑勿破﹐以龍眼肉包好﹐開水送下甚效。又於血癥諸方中﹐擇其應用者﹐再加槐花﹑地楡各三錢﹑黃芩一錢爲使。

下血癥屬火固多﹐而虛寒亦復不少。宜以景嶽壽脾煎﹐或聖術煎加黑姜服之。又常服黑地黃丸甚妙。

仲景以先便後血爲遠血﹐用黃土湯。先血後便爲近血﹐用赤小豆當歸散﹐神驗。

黃土湯治下血﹐並治吐血衄血如神。

赤小豆散﹝方各見《金匱》﹞

治下血﹐先血後便爲近血。

又婦人血崩方﹐不外惜紅煎加減。如未效﹐卽宜大溫大補﹐黃﹑白術可用二﹑三兩﹐附子可用至三五錢﹐方效。﹝惜紅煎見婦人門。﹞

又男婦尿血﹐﹝不痛爲尿血﹐痛爲血淋。﹞以六味湯加血餘灰一兩﹐煎好﹐入生藕汁服。亦有气虛者﹐當歸補血湯爲主。挾熱者﹐加竹葉﹑梔子主之。挾寒者﹐加附子主之。

卷二血癥

脈息

失血脈芤﹐或兼澀象。轉緊轉危﹐漸緩漸愈。虛微細小﹐元气不支。數大浮洪﹐眞陰不足。雙弦緊疾﹐死期可決。

卷二血癥

諭嘉言龍雷之火論

龍雷之火﹐潛伏陰中﹐方其未動﹐不知爲火也。及其一發﹐暴不可禦﹐以故載血而上溢。蓋龍雷之性﹐必陰雲四合﹐然後遂其升騰之勢。若天淸日朗﹐則退藏不動矣。故凡涼血淸火之藥﹐皆以水制火之常法﹐施之於陰火﹐未有不轉助其虐者也。吾爲大開其局﹐則以健脾中之陽气爲一義。健脾之陽﹐一舉有三善也﹕一者﹐脾中之陽气旺﹐如天淸日朗﹐而龍雷潛伏也。一者﹐脾中之陽气旺﹐而胸中窒塞之陰气﹐則如太空不畱纖翳也。一者﹐脾中之陽气旺﹐而飲食運化精微﹐復生其已竭之血也。況乎地气必先蒸土爲濕﹐然後上升爲云。若土燥而不濕﹐地气於中隔絕矣﹐天气不常淸乎。古方治龍雷之火﹐每用桂附引火歸元之法。然施之於暴血之癥﹐可暫不可常。蓋已虧之血﹐不能制其悍﹐而未生之血﹐恐不可滋之擾耳。

究而論之﹐龍雷之火﹐全以收藏爲主﹐以秋冬則龍雷潛伏也。用收藏藥不效﹐略用燥烈爲響導﹐以示同气相求之義則可。旣已收藏﹐豈敢漫用燥烈乎﹖夫大病須用大藥﹐大藥者﹐天地春夏﹐而吾心寂然秋冬是也。昔人逃禪二字甚妙﹐夫禪而名之曰逃﹐其心境爲何如哉。學人若此癥﹐必以崇土爲先﹐土濃則濁陰不升﹐而血患自息﹐萬物以土爲根﹐元气以土爲宅﹐不可不亟講矣。

荸薺酒飲治大便下血。

荸薺搗汁半盅﹐將好酒半盅衝入﹐空心溫服。

旱蓮丸治大便下血虛弱者。

旱蓮艸陰榦爲末﹐以槐花煎湯﹐調炒米粉糊丸如桐子大﹐每日服五錢﹐以人參五分煎湯下﹐二服卽愈。

牛膝酒煎治男子莖中痛﹐及婦人血結少腹痛。

牛膝一大握﹔酒煮飲之。

旱蓮車前汁﹝各方見《種福堂》﹞

治小便下血。

旱蓮艸車前子﹝各等分﹞

將二味搗自然汁﹐每日空心服一杯。

桂扁豬髒飲﹝《種福堂》﹞

治大便下血﹐日夜數次﹐歷年久病﹐服之立愈。

雄豬髒一條﹐洗淨﹐桂圓肉二兩﹐鮮白扁豆花四兩。

將二味搗爛﹐用白糯米拌和﹐裝入豬髒內﹐兩頭紮住﹐砂鍋內燉爛。忌見鐵器。然後將人中白炙脆﹐研末蘸喫﹐用醬油蘸喫亦可。不論喫粥喫飯﹐空心皆可喫﹐喫四五條卽愈。

甘艸靑鹽丸治大便下血。

甘艸﹝一斤﹞靑鹽﹝四兩﹞

將甘艸研細末﹐用滚水沖入靑鹽﹐將靑鹽水煉甘艸末爲丸﹐如桐子大﹐早晚服之﹐無不見效。

甘艸漧薑湯理中湯﹝方各見《傷寒》。﹞

加木香﹑當歸各等分。

瀉白散﹝方見《時方》﹞

卷三

遺精

夢而遺者﹐相火之彊也﹐宜用龍膽瀉肝湯﹐送下五倍子丸二錢。《經》云﹕厥气客於陰器﹐則夢接內。蓋肝主疏泄﹐相火鼓之﹐則腎𨿽有閉藏之權﹐亦拱手授之矣。不夢而遺者﹐心腎之虛也﹐以六味丸爲主﹐煎補中益气湯送下﹐以升提之。或用心過度﹐心不能主令﹐而相火用事者﹐亦前丸爲主﹐而兼用歸脾湯。有命門火衰﹐元精脫陷﹐玉關不閉者﹐急用八味丸以壯陽气﹐使之涵乎陰精而不泄。此趙氏之法﹐本其師薛氏﹐實中庸之道也。至於景嶽祕元煎﹑固陰煎﹐苓術菟絲煎﹐皆見癥治癥之方﹐閩中多有此陋習。

張景嶽雲﹕精之藏制𨿽在腎﹐而精之主宰則在心。凡少年多欲之人﹐或心有妄想﹐外有妄遇﹐以致君火搖於上﹐相火熾於下﹐則水不藏而精隨以泄。

卷三遺精

診法

《訣》云﹕遺精白濁﹐當驗之尺﹐結芤動緊﹐二癥之的。

《正傳》云﹕兩尺洪數﹐必便濁遺精。

龍膽瀉肝湯﹝方見《時方》﹞

治脇痛﹐口苦耳聾﹐筋痿陰濕﹐熱癢陰腫﹐白濁溲血。今借治夢泄﹐以肝實而火盛也。

大苦大寒﹐不宜常服﹐加味逍遙散可以代之。

五倍子丸治遺精甚效。

五倍子﹝靑鹽煮﹐曬﹐焙﹞茯苓﹝各二兩﹞

蜜丸桐子大。每服二錢﹐日二服﹐空心鹽湯送下﹐或以藥汁送下。

又按﹕有夢而泄者﹐於補腎攝精方加蓮子心一錢﹐生棗仁二錢﹐所以治其妄夢也﹐多效。又多夢者﹐神之亂也。龍爲天地之神﹐故龍骨最能補神而治妄夢。合之牡蠣之鹹寒﹐便能引火歸原。《金匱》桂枝龍骨牡蠣湯最爲神妙﹐蓮須爲標藥中之神品。

桂枝龍骨牡蠣湯﹝方見《金匱》。﹞

治男子失精﹐女子夢交。﹝夢交﹐夢與男交合也。

按﹕虛羸浮熱汗出者﹐除桂加白薇一錢﹑附子五分﹐名曰二加龍骨湯。﹝方見《時方》﹞。

祕元煎﹝景嶽﹞

主治心脾。

遠志﹝八分﹞山藥芡實棗仁﹝炒﹐各二錢﹞白術﹝炒﹞茯苓﹝各一錢五分﹞

炙艸﹝一錢﹞人參﹝一二錢﹞五味﹝十四粒﹞金櫻子﹝去核﹐二錢﹞

水煎服。有火覺熱者﹐加苦參一﹑二錢。气大虛者﹐加黃二三錢。

固陰煎主治肝腎。

人參﹝隨宜﹞熟地﹝三五錢﹞山茱萸﹝一錢五分﹞遠志﹝七分﹞山藥﹝炒﹐二錢﹞菟絲子﹝炒香﹐三錢﹞五味﹝十四粒﹞炙艸﹝一二錢﹞

水煎服。或加金櫻子三錢。

苓術菟絲子煎主治脾腎。

茯苓白術﹝米泔洗﹐炒﹞蓮子肉﹝各四兩﹞五味﹝酒蒸﹞山藥﹝炒另研﹐各二兩﹞杜仲﹝酒炒﹐三兩﹞炙艸﹝五錢﹞菟絲子﹝制﹐十兩﹞

共研細末。用陳酒糊丸﹐桐子大。空心滚湯下百餘丸。气虛不攝精﹐加人參四兩。

張石頑曰﹕夢遺爲肝熱膽寒﹐以肝熱則火淫於外﹐魂不內守﹐故多淫夢失精。或時心悸﹐肥人多此。宜淸肝﹐不必補腎﹐溫膽湯加人參﹑茯苓﹑棗仁﹑蓮肉。又曰﹕夢遺多是陰虛火气用事﹐苟非確系陽虛﹐桂﹑附﹑鹿茸等助陽之藥﹐愼勿輕用。非確系气虛﹐參﹑術﹑遠志輩益气之藥﹐不可漫施。試觀夢遺必在黎明陽气發動之時﹐其爲陰虛陽擾可知矣。

沈芊綠云﹕心藏神﹐肝藏魂﹐腎藏精。夢中所主之心﹐卽心之神也。夢中所見之形﹐卽肝之魂也。夢中所泄之精﹐卽腎之精也。要之心爲君﹐肝腎爲相﹐未有君火動而相火不隨之者。當先治其心火﹐而後及其餘。宜黃連淸心飲﹑茯苓湯加減。

黃連淸心飲黃連生地甘艸當歸人參茯神棗仁遠志蓮子﹝各等分﹞

水煎服。

茯神湯茯神遠志菖蒲茯苓黃連生地當歸甘艸蓮子棗仁人參﹝隨時加減﹞

水煎服。

文蛤津臍膏治遺精。

文蛤﹝研細末﹞﹐以小兒津調貼臍內﹐立止。

思仙丹﹝各見《種福堂》﹞

治陰虛火動夢遺神方。

蓮須石蓮肉﹝去肉靑翳並外皮﹞芡實﹝各十兩﹐去殼﹞

上爲末﹐再以金櫻子三斤去毛﹐子﹐水淘淨﹐入大鍋內水煎﹐濾過再煎﹐加飴糖和勻前藥。丸如桐子﹐每服七﹑八十丸。

封髓丹治遺精。

砂仁﹝一兩﹞黃柏﹝三兩﹞甘艸﹝炙﹐七錢﹞

上末﹐煉蜜丸。

四君子湯﹝方見《時方》。﹞

原方加龍骨﹑牡蠣﹑蓮須。

溫膽湯卽二陳湯加竹茹三錢﹐枳實八分。

卷三

赤白濁

濁者﹐混濁之謂也。方書多責之腎﹐而余獨求之脾。蓋以脾主土﹐土病濕熱下注﹐則爲濁病。濕勝於熱則爲白﹐熱勝於濕則爲赤。治之之法﹐不外導其濕熱﹐濕熱去而濁自淸矣﹐蒼白二陳湯加黃柏﹑石菖蒲﹑萆主之。久患不愈﹐宜求之腎。以二妙地黃丸﹐與萆釐淸飲間服。又《內經》云﹕中气虛而溺爲之變﹐宜四君子湯﹑補中益气湯加減主之。又有命門火衰﹐气不攝精﹐致敗精爲濁﹐宜以八味溫其命火﹐加菟絲子﹑車前子導其敗精。總之﹐濁出精竅﹐與淋出溺竅者不同。病之稍久﹐宜固腎不宜利水﹐此要旨也。﹝茯菟丸﹑水陸二仙丹之類皆固腎藥。﹞

蒼白二陳湯蒼術﹝鹽水炒﹞白術茯苓半夏﹝各二錢﹞陳皮甘艸黃柏﹝各一錢﹞萆﹝三錢﹞石菖蒲﹝八分﹞

水煎﹐空心服。如赤濁﹐加連翹一錢五分﹑丹參二錢﹑蓮子心五分﹔如脈弦脇痛﹐爲肝火﹐加龍膽艸﹑梔子各一錢﹔如口渴﹑气喘﹑脈澀﹐是爲肺火﹐加麥冬三錢﹑桑白皮﹑紫菀各二錢五分﹔如咽痛﹑脈沈﹐爲腎火﹐加元參三錢。

次男元犀按﹕此方妙在半夏﹐升淸降濁﹐熟讀《本艸經》者自知。

二妙地黃丸﹝《馮氏錦囊》﹞

熟地﹝四兩﹞山萸蒼術﹝鹽水炒﹞山藥﹝各二兩﹞茯苓丹皮澤瀉黃柏﹝秋石水浸﹐炒﹐各一兩五錢﹞

蜜丸桐子大﹐每服三五錢。日二服﹐鹽湯下。或加牡蠣二兩﹑益智仁一兩﹑菟絲子一兩﹑車前子七錢。

萆釐淸飲﹝方見《時方》﹞治眞元不固﹐赤白濁。

將軍蛋方治白濁﹐兼治夢遺。

生大黃﹝三分﹐研末﹞生雞子﹝一个﹞

將雞子頂尖上敲破一孔﹐入大黃末在內﹐紙糊炊熟﹐空心喫之﹐四五朝卽愈。

龍牡菟韭丸治色欲過度﹐赤濁白濁﹐小水長而不痛﹐並治婦人虛寒﹑淋帶崩漏等癥。

生龍骨﹝水飛﹞牡蠣﹝水飛﹞生菟絲粉生韭子粉上四味﹐各等分﹐不見火﹐研細末﹐幹面冷水調漿爲丸。每服一錢﹐或至三錢﹐晚上陳酒送下﹐淸晨服亦可。

蠶砂黃柏湯治遺精﹑白濁有濕熱者。

生蠶砂﹝一兩﹞生黃柏﹝一錢﹞

二味共研末﹐空心開水下三錢﹐六七服卽愈。

白果蛋方治白濁。

用頭生雞子一个﹐開一小孔﹐入生白果肉二枚﹐飯上蒸熟﹐每日喫一个﹐連喫四五次﹐卽愈。

龍骨韭子湯治遺精滑失。

白龍骨﹝一兩﹐研末﹞韭子﹝炒﹐一合﹞

上爲末﹐空心陳酒調服三錢。

小菟絲石蓮丸治女癆疸及遺精﹑白濁﹑崩中﹑帶下諸證。

菟絲子﹝五兩﹐酒浸﹐研﹞石蓮肉﹝二兩﹞白茯苓﹝一兩﹐蒸﹞

上爲細末﹐山藥糊爲丸﹐桐子大﹐每服五十丸﹐加至一百丸。或酒或鹽湯空心送下﹐如腳無力﹐木瓜湯下。晚食前再服。

龍蓮芡實丸﹝各見《種福堂》﹞

治精气虛﹐滑遺不禁。

龍骨蓮須芡實烏梅肉上等分爲末﹐用山藥丸如小豆大﹐每服三十丸﹐空心米飲下。

卷三

癃閉五淋

癃閉者﹐小便點滴不通﹐甚而爲脹爲腫﹐喘滿欲死﹔五淋者﹐小便痛澀淋瀝﹐欲去不去﹐欲止不止﹐有沙﹑膏﹑气﹑血﹑勞五種之分。

癃閉用利水之藥﹐人所知也。若愈利而愈閉﹐脹悶欲死﹐宜治其本。《經》云﹕膀胱者﹐州都之官﹐津液藏焉﹐气化則能出矣。今小水點滴不能出﹐病在气化可知。桂性直走太陽而化气﹐此癥實不可缺。陰虛不化﹐熱逼膀胱﹐小腹脹痛﹐尺脈旺﹐宜服滋腎丸主之﹔陽虛不化﹐寒結膀胱﹐小腹不痛﹐尺脈弱﹐宜加減腎气丸主之。然猶恐未能卽效﹐又有巧法以施。譬之滴水之器﹐閉其上而倒懸之﹐點滴不能下也。去其上之閉﹐而水自通流﹐宜以補中益气湯提之。卽以此藥再煮服盡﹐以手探吐﹐頃刻卽通。而更有啟其外竅﹐卽所以開其內竅之法。麻黃力猛﹐能通陽气於至陰之下。肺主皮毛﹐配杏仁以降气﹐肺气下達州都﹐導水必自髙原之義也。以八正散加此二味﹐其應如響。如夏月不敢用麻黃﹐恐陽脫而汗漏不止﹐以蘇葉﹑防風﹑杏仁三味等分﹐水煎溫服﹐覆取微汗﹐而水卽利矣。﹝此張隱庵治水腫驗案。﹞虛者以人參﹑麻黃各一兩煎服﹐神效。﹝此盧晉公驗案。﹞如汗多不任再散者﹐卽以紫菀﹑桑白皮各三錢﹐麥冬五錢﹐加於利水藥中﹐或加於升提藥中﹐亦效﹐﹝此李士材驗案。﹞皆下病上取之法也。﹝治水腫者﹐可遵此法以治其標﹐卽以六君子湯去甘艸加蒼術﹑濃朴﹑炮姜﹑附子以扶脾气﹐以復元气。﹞

淋癥有五﹐方治甚多﹐而總不外於蘊熱﹐統以景嶽大釐淸飲主之。

五淋﹐下如沙石﹐合益元散更加琥珀﹐或石首魚頭納石子五六个﹐研末調下。

膏淋﹐下如膏脂﹐加萆﹑海蛤粉各二錢﹑石菖蒲八分。

气淋气滯不通﹐臍下妨悶脹痛﹐加荊芥二錢﹑香附﹑生麥芽各一錢﹐不愈﹐再加升麻﹐或用吐法。

血淋﹐瘀血停蓄莖中﹐割痛難忍﹐加牛膝﹑生地﹑當歸﹑桃仁各三錢﹐紅花﹑川芎各一錢。不愈﹐另用牛膝膏。勞淋﹐從勞役而得﹐气化不及州都﹐本方合補中益气湯同煎服。

以上五淋﹐俱屬蘊熱所致。又有一種﹐名曰冷淋。四肢口鼻冷﹐喜飲熱湯﹐以加味腎气湯主之。更有過服金石熱藥﹐敗精爲淋﹐與老人陽已痿﹐而思色以降其精﹐則精不出而內敗﹐以致大小便牽痛如淋。愈痛則愈便﹐愈便則愈痛。宜前飲加萆﹑菟絲子﹑石菖蒲﹑遠志以導之﹐後服六味丸。

卷三癃閉五淋

脈息﹝與遺精白濁同﹞

宜浮大﹐忌沈細。

卷三癃閉五淋

方藥

滋腎丸治小便點滴不通﹐及治衝脈上逆﹑喘呃等癥。

補中益气湯﹝各見《時方》﹞

治一切气虛下陷。

加味腎气丸﹝見《水腫》﹞

大釐淸飲﹝《景嶽》﹞

茯苓澤瀉木通﹝各三錢﹞豬苓梔子﹝或用﹞枳殼車前子﹝各一錢﹐或加甘艸梢一錢﹞

八正散﹝《寶鑑》﹞

治諸淋。

瞿麥梔子蓄大黃滑石木通車前子甘艸﹝各一錢﹞

加燈心一錢﹐水煎服。

牛膝膏治死血作淋。

桃仁﹝去皮尖﹞歸尾﹝各一錢﹞牛膝﹝四兩﹐酒浸一宿﹞白芍生地﹝各一兩五錢﹞

水十盅﹐微火煎至二碗﹐入麝香少許﹐四次空心服。如夏月用涼水浸換﹐此膏不壞。

卷三癃閉五淋

附用諸方

栝蔞瞿麥丸﹝方見《金匱》﹞

小便不利者有水气﹐其人若渴﹐此主之。

胞轉方治丈夫女人胞轉﹐不得小便八九日者。

滑石﹝一斤﹞寒水石﹝一兩﹐研﹞葵子﹝二升﹞

以水一斗﹐煮五升。服盡卽利。

治石淋方車前子﹝二升﹞

絹袋﹐以水八升﹐煮取三升﹐空心頓服之﹐須臾當下石子。宿勿食﹐服之良。﹝古之一升今約略小茶盅一盅﹐石之一兩約略三錢﹞

治熱淋方﹝各見《千金翼》﹞

白茅根四斤洗淨﹐水一斗五升﹐煮取五升﹐每服一升﹐日三夜二。

治血淋方生薴根洗﹐去皮﹐五兩﹐水六杯﹐煎三杯。每服一杯﹐一日三服。

治血淋方天靑地白艸五錢﹐水二杯﹐煎八分﹐空心服﹐一日兩服。

田螺靑鹽膏治中暑大小便不通。

用田螺三枚搗爛﹐入靑鹽三分﹐攤成膏﹐貼在臍下一寸﹐卽愈。

獨蒜梔子貼臍膏﹝各見《種福堂》﹞

治小便不通。

獨囊大蒜﹝一个﹞梔子﹝二十一个﹞鹽﹝一匙﹞

共搗敷臍中﹐良久卽通﹔若不通﹐敷陰囊上﹐卽愈。

五淋湯龍膽瀉肝湯﹝各見《時方》﹞

治脇痛﹐口苦耳聾﹐筋痿陰濕﹐熱癢陰腫﹐白濁溲血。

卷三

心痛

心痛卽胃脘痛也。心爲君主之官﹐本不受邪。若受邪而痛﹐是眞心痛﹐手足靑至節﹐朝作夕死。痛有九種﹐宜細辧而藥之。

气痛。脈沈而澀﹐諸气郁滯﹐及七情過用所致。宜二陳湯加沈香﹑烏藥﹑百合主之。

加味二陳湯半夏烏藥茯苓﹝各二錢﹞炙艸﹝七分﹞陳皮﹝一錢﹞沈香﹝五分﹞百合﹝五錢或一兩﹞生薑﹝三斤﹞

水煎服。

百合合眾瓣而成﹐有百脈一宗之象。其色白而入肺。肺主气﹐肺气降則諸气俱調。此醫書所不載﹐余得之海外奇人。屢試屢效。或無沈香﹐卽用紫蘇葉一錢代之。

血痛﹐脈浮沈俱澀﹐其痛如刺﹐不可按捫。或寒熱往來﹐大便黑﹐宜失笑散主之。

失笑散研末醋湯送下﹐挾熱者﹐加梔子三錢﹐髙良姜一錢﹐煎湯送下。寒者以肉桂一錢﹐煎湯送下。

痰痛卽飲痛﹐脈滑咳嗽﹐其痛遊走無定﹐宜二陳湯加幹薤白五錢﹐栝蔞皮二錢主之。

火痛﹐脈數而實﹐口渴面赤﹐身熱便祕﹐其痛或作或止﹐宜金鈴子散主之。如火盛者﹐用梔子二錢﹐川楝子去核﹑黃連﹑良姜﹑澤瀉﹑丹參各一錢﹐香附一錢五分。水煎服。

金鈴子散﹝各見《時方》﹞

冷痛﹐脈遲而微細﹐手足俱冷﹐其痛綿綿不休﹐喜用熱手按者﹐宜桂附理中湯加當歸二錢﹐以濟其剛。木通一錢﹐以通其絡。﹝痛久則入絡也。﹞

虛痛卽悸痛﹐脈浮而小細﹐或沈而短澀﹐其痛重輕相間﹐多日不愈。心悸﹐最喜摩按﹐得食小愈﹐饑則更痛。宜歸脾湯加石菖蒲一錢﹑木香五分主之。

注痛﹐入山林古廟古墓﹐及感一切異气而痛。其人語言錯亂﹐其脈乍大乍小﹐左右手若出兩人。宜平胃散加藿香二錢﹐入些少麝香服之。

虫痛﹐脈如平人﹐其痛忽來忽止﹐聞肥甘之味更痛。﹝聞食而虫頭上昂也。﹞按摩稍止﹐﹝虫驚而暫伏也。﹞唇紅﹐舌上有白花點。年力壯者﹐以景嶽掃虫煎主之。虛弱者﹐以理中湯去甘艸﹐加烏梅二枚﹐川椒一錢五分﹐吳茱萸﹑黃連﹑肉桂各一錢﹐當歸二錢主之。

食痛﹐食積停滯﹐噯腐吞酸﹐惡食腹滿。其痛或有一條扛起者﹐脈實而滑。右關更實﹐宜平胃散加山楂﹑麥芽﹑半夏各二錢。脹甚者﹐更加萊菔子生研一錢。水煎服。如初病食尙在胃﹐服此湯。卽以手探吐之。

卷三心痛

又簡易方

荔香散治心痛甚效﹐婦人尢效﹐服數次可以除根。

荔枝核﹝一兩二錢炒﹞木香﹝七錢不見火﹞

共研末。米湯或開水﹐或酒下二錢。

皂角散治胃脘劇痛﹐百藥不效﹐服此卽止。

牙皂﹝去子弦炒紫焦研末﹞

每服一錢﹐燒酒送下。此可偶服﹐不可常服。

遊山方治胃脘痛多效。

艸果元胡索五靈脂﹝醋炒﹞沒藥﹝炒﹐各二錢﹞

共研末﹐酒調下二三錢。

掃虫煎﹝景嶽﹞

治虫上攻胸腹作痛。

靑皮吳萸茴香﹝各一錢﹞檳榔烏藥﹝各一錢五分﹞細榧肉﹝三錢﹞烏梅﹝二枚﹞甘艸﹝八分﹞

朱砂雄黃﹝各五分﹞

水煎﹐入雄黃﹑朱砂末調服。先啖肉脯﹐少頃服藥。

靈脂濃朴散治心頭痛﹐欲死不可忍者。

靈脂良姜濃朴﹝薑汁炒﹞

上各等分﹐爲細末。每服一錢﹐醋湯下卽止。

黑棗胡椒散﹝各見《種福堂》﹞

治心口胃脘痛。

用大黑棗去核﹐每个中間入胡椒七粒﹐仍將棗包好﹐炭火上焦黑存性﹐研末。每服四分﹐陳酒送下三四服﹐必愈。加木香﹑枳殼﹑紅花﹑當歸﹑五靈脂少許﹐更妙。

黑棗丁香湯﹝《種福堂》﹞

治胃寒嘔吐﹐並治寒瘧。

大黑棗七枚去核﹐每个納入丁香一粒﹐煮爛﹐去丁香﹐將棗連湯空心服。七天見效。

卷三

腹中上下諸痛

腹中上下諸痛﹐寒熱虛實﹐皆能致之。溫淸消補﹐及發表攻裏諸法﹐皆所以止痛﹐故止痛無定方也。今因《醫學眞傳》部位分析淸楚﹐亦是認証之快捷方式﹐故全錄之。噫﹗《金匱》諸法﹐何等精詳﹐十載研窮﹐致譏迂闊。今亦窮而知返也。然古聖賢章程﹐終不敢廢﹐編中所錄﹐𨿽曰從時﹐亦從純而不從拜乎上之道也。

卷三

心痛續論

心爲君主而藏神﹐不可以痛。今云心痛﹐乃心包之絡﹐不能旁通於脈故也。﹝心痛有論有方﹐今因全錄髙士宗此論﹐存之以備參考。《種福堂良方》有丹參一兩﹑檀香﹑砂仁各一錢煎服。﹞

心脈之上﹐則爲胸膈。胸膈痛乃上焦失職﹐不能如霧靄之漑﹐則胸痺而痛。薤白﹑蔞仁﹑貝母﹑豆蔻之藥﹐可以開胸痺以止痛。

兩乳之間﹐則爲膺胸。膺胸痛者﹐乃肝血內虛﹐气不充於期門﹐致衝任之血﹐不能從膺胸而散則痛。當歸﹑白芍﹑紅花﹑銀花﹑續斷﹑木香之藥﹐可和气血而止痛。

有中脘作痛﹐手不可近者。夫手不可近﹐乃內外不和﹐外則寒气凝於皮毛﹐內則垢濁停於中脘﹐當審其體之虛實而施治。莫若以燈艸當痛處﹐爆十餘點﹐則寒結去而內外通﹐便不痛矣。

有中脘之下﹐當陽明胃土之間﹐時痛時止者﹐乃中土虛而胃气不和。若行血消泄之劑服之過多﹐便宜溫補。但以手重按之﹐則痛稍平﹐此中土內虛﹐虛而且寒之明驗也。﹝宜香砂理中湯。﹞

乳下兩旁﹐胸骨盡處痛者﹐乃上下陰陽不和﹐少陽樞轉不利也。傷寒病中每多此痛﹐當助其樞轉﹐和其气血﹐上下通調則愈矣。﹝宜小柴胡湯加味。﹞

大腹痛者﹐乃太陰脾土之部。痛在內而緩﹐坤土虛寒也。痛兼內外而急﹐脾絡不通也。

蓋脾之大絡﹐名曰大包。從經隧而外出於絡脈。今脾絡滯而不行﹐則內外皆痛。《太陽篇》云﹕傷寒陽脈澀﹐陰脈弦﹐法當腹中急痛﹐先與小建中湯。不瘥者﹐與小柴胡湯﹐此先補益於內﹐而後樞轉於外也。

臍旁左右痛者﹐乃衝脈病。衝脈當臍左右﹐若爲寒气所凝﹐其衝脈之血﹐不能上行外達﹐則當臍左右而痛。當用血分之藥﹐使胞中之血通達肌表﹐若用气藥無裨也。﹝當歸四逆湯加吳茱萸﹑生薑。﹞

臍下痛者﹐乃少陰水髒。太陽水府﹐不得陽熱之气以施化﹐致陰寒凝結而痛。少陰虛寒﹐當用附子﹑肉桂以溫之。太陽水府虛寒﹐亦當用附子﹑桂枝以溫之。蓋太陽與少陰﹐相爲表裏﹐互爲中見者也。﹝亦有火逼膀胱不通而痛者。﹞

小腹兩旁﹐謂之少腹。少腹痛者﹐乃厥陰肝臟之部﹐又爲胞中之血海。蓋胞中之水﹐主於少陰﹐而胞中之血﹐主於厥陰也。痛者﹐厥陰肝气﹐不合胞中之血而上行也。肝臟不虛者﹐當疏通以使之上。肝臟虛者﹐當補益以助其下。蓋厥陰不從標本﹐從中見少陽之气﹐使厥陰上合乎少陽﹐則不痛矣。

兩旁季脇痛者﹐肝气虛也。﹝宜暖肝煎。﹞兩脇之上痛者﹐少陽之气不和也。﹝宜小柴胡去參棗加牡蠣﹑靑皮之類。景嶽雲﹕腎虛羸弱之人多胸脇間隱隱作痛﹐此肝腎精虛不能化气﹐气虛不能生血而然﹐凡人之气血﹐猶源泉也﹐盛則疏通﹐少則壅滯。使不知培補气血但以行滯通經則愈行愈虛鮮不殆矣。﹞又髙士宗云﹕所痛之部﹐有气血陰陽之不同﹐若槪以行气消導爲治﹐漫云通則不痛。夫通則不痛﹐理也。但通之之法﹐各有不同。調气以和血﹐調血以和气﹐通也。下逆者使之上行﹐中結者使之旁達﹐亦通也。虛者助之使通﹐寒者溫之使通﹐無非通之之法也。若必以下泄爲通﹐則妄矣。

卷三心痛續論

附錄備用方

栝蔞薤白白酒湯﹝方見《金匱》﹞

胸痺喘息咳唾﹐胸背痛﹐短气﹐寸脈沈而遲﹐關上小緊。

方中加半夏二錢。名栝蔞薤白半夏湯。治胸痺不得臥﹐心痛徹背。

小建中湯大建中湯﹝各見《傷寒》﹞

治心胸大寒痛﹐嘔不能飲食﹐腹中寒﹐上衝皮起﹐出見有頭足﹐上下痛不可觸近。

長孫心典按﹕上中二焦爲寒邪所痺﹐故以參姜啟上焦之陽﹐合飴糖以創建中气。而又以椒性下行﹐降逆上之气﹐復下焦之陽﹐爲溫補主方。

附子粳米湯腹中寒气﹐雷鳴切痛﹐胸脇逆滿﹑嘔吐。

徐忠可曰﹕此方妙在粳米。鳴而且痛﹐腹中有寒气也。乃滿不在腹而在胸脇﹐是邪髙痛下。寒邪實從下而上﹐所謂腎虛則寒動於中也。故兼嘔逆而不發熱﹐以附子溫腎散寒﹐半夏去嘔逆﹐只用粳米合甘棗調胃﹐創建中气﹐不用術﹐恐壅气也。

大黃附子湯脇下偏痛發熱。﹝錢院使云偏當作滿。﹞其脈緊弦﹐此寒也。

按痛而滿﹐滿連脇下﹐而六脈弦緊﹑非附子不能溫其寒﹐非大黃不能攻其實﹐非細辛不能散其結聚。三藥實並行不倍也。

濃朴三物湯痛而閉者﹐此湯主之。

當歸生薑羊肉湯﹝各見《金匱》﹞

寒疝腹中痛﹐及脇痛裏急者﹐亦治產後腹中癘痛。

寒多者加生薑二兩五錢﹐痛多而嘔者﹐加陳皮五錢﹐白術二錢五分。

暖肝煎﹝《景嶽》﹞

治肝腎虛寒﹐小腹疼痛疝气等癥。

當歸﹝二﹑三錢﹞枸杞﹝三錢﹞茯苓烏藥小茴﹝各二錢﹞肉桂﹝一二錢﹞沈香﹝一錢﹐或木香亦可﹞生薑﹝三五片﹞

水煎服。

按此方加防風﹑細辛﹑桃仁﹑山萸肉。治肝虛脇痛﹐有奇效。

枳芎散治右脇刺痛。

枳實川芎﹝各五錢﹞炙甘艸﹝三錢﹞

爲末﹐每服三錢﹐姜湯下。

推气散治左脇疼痛﹐脹滿不食。

姜黃枳殼﹝面炒﹞桂心﹝各五錢﹞炙甘艸﹝三錢﹞

爲末﹐每服三錢﹐姜湯下。

卷三

嘔吐噦

吐者﹐有物無聲。噦者﹐有聲無物。嘔者﹔聲物俱出﹐總屬於胃。時醫以二陳湯加藿香﹑砂仁統治之。𨿽是庸淺活套﹐尙不礙理﹐余亦從之。但當分別寒熱虛實表裏而加減耳。

寒者﹐口和身冷﹐或兼腹痛﹐脈必遲細﹐吐出如多有冷气﹐宜再加吳萸﹑漧薑﹑丁香之類。熱者﹐或爲熱渴﹐或爲煩躁﹐脈必洪數﹐吐必湧猛﹐形气聲色﹐必皆壯歷﹐宜再加黃芩﹑黃連﹑麥冬﹑沙參﹑竹茹之類。實者﹐或因食滯﹐必多脹滿﹐宜再加濃朴﹑山楂﹑麥芽﹑神曲之類﹔或因气逆必痛連脇筋﹐宜再加撫芎﹑香附﹑紫蘇﹑連翹之類﹐或另用左金丸﹑逍遙散之類。表者﹐邪自外至﹐必頭痛發熱﹐宜倍用生薑。裏者﹐邪不在表﹐兼心下痞者﹐宜二陳湯加黃芩﹑黃連﹑漧薑﹑人參﹑大棗﹐仿半夏瀉心湯之意﹔兼見腹滿便硬者﹐二陳湯加濃朴﹑大黃﹐仿承气湯之意。若在半表半里﹐必見口苦﹐寒熱往來﹐宜另用小柴胡湯治之。虛者﹐胃气虛也﹐或命門火气虛也﹐宜二陳湯加香砂外﹐重用人參﹑白術﹐以補胃气﹔不愈﹐更加漧薑﹑附子﹑吳萸﹐以溫補命門﹔或以八味丸湯﹐直補命門眞火﹐隨宜變通。景嶽雲﹕無實無火而嘔吐者﹐胃虛也。或誤服寒涼而嘔吐者﹐胃虛也。食無所停﹐聞食而嘔者﹐胃虛也。

气無所逆﹐聞气則嘔者﹐胃虛也。或食入中焦而不化者﹐胃虛也。食入下焦而不化者﹐命門虛也。然胃本屬土﹐非火不生﹐非暖不化﹐是土寒卽土虛也﹐土虛卽火虛也。脾喜暖而惡寒﹐土喜燥而惡濕﹐故張石頑治虛寒嘔吐﹐每用伏龍肝兩許﹐煮湯澄淸﹐代水煎藥﹐可謂得治吐之大要矣。治泄瀉亦不外此理﹐而吐呃亦屬胃虛﹐宜於六君子湯去甘艸﹐加黃連﹑漧薑﹑蜀椒之類。

次男元犀按﹕仲景旋復代赭石湯﹐本以治心下痞﹐噫气不除。今於嘔吐不止之癥﹐借用甚效者﹐取其重以降逆也。漧薑黃連黃芩人參湯﹐本以治寒邪隔熱於上焦﹐今於食入卽吐之癥﹐取用甚效者﹐以漧薑散上焦之寒﹐芩連淸心下之熱﹐人參通格逆之气﹐而調其寒熱﹐以至和平。不用生薑﹑半夏者﹐胃气虛不堪辛散。不用甘艸﹑大棗者﹐嘔不宜甘也。又吳茱萸湯﹐治陽明食穀欲嘔﹐又治少陰病吐利手足逆冷﹐煩躁欲死﹐又治漧嘔﹑吐涎沫﹑頭痛三癥如神。蓋取吳茱萸大熱﹐直入厥陰﹐能降气而消陰翳。人參扶其生气﹐姜棗和其胃气﹐使震坤合徳﹐土木不害﹐而嘔吐平矣。

噦者﹐胃中虛冷﹐及停飲居多。亦有失於攻下﹐胃中實熱而噦者﹐證必腹滿。仲景云﹕噦而腹滿﹐視其前後﹐知何部不利﹐利之則愈﹐承气湯﹐豬苓湯是也。

噦逆有虛熱﹐橘皮竹茹湯。噦屬虛寒﹐橘皮漧薑湯。寒甚去通艸﹐加丁香﹑附子。寒熱錯雜者去甘艸﹐加丁香﹑柿蒂。

噦聲頻密相連爲實﹐攻熱爲主。若半時噦一聲者爲虛﹐溫補爲主。如腹滿﹐不尿﹐脈散﹐頭汗﹐目瞪而噦者﹐死在旦夕。

卷三嘔吐噦

診法

上部有脈﹐下部無脈﹐其人當吐不吐者死。脈陽緊陰數爲吐﹐陽浮而數亦吐。寸緊尺澀﹐胸滿而吐﹐寸口脈數者吐﹐緊而澀者難治。緊而滑者吐逆。脈弱而嘔﹐小便復利﹐身有微熱﹐見厥者難治。病患欲嘔吐者﹐不可下之﹐嘔吐大痛﹐吐出色如靑菜色者危。

旋復代赭石湯﹝方見《傷寒》﹞

治胃虛﹐噫气不除。

進退黃連湯﹝見《實在易》﹞

黃連﹝薑汁炒﹞漧薑﹝炮﹞人參﹝人乳拌蒸﹞半夏﹝姜制﹐各一錢五分﹞桂枝﹝三錢﹞大棗﹝二枚﹞

進法﹕用本方上三味俱不制﹐水三茶杯﹐煎一杯﹐溫服。退法﹕不用桂枝﹐黃連減半﹐或加肉桂五分﹐如上逐味制熟﹐煎服法同。但空腹服崔氏八味丸三錢﹐半饑服煎劑耳。

吳茱萸湯治胃气虛寒﹐漧嘔﹑吐涎沫﹐頭痛。

漧薑黃連黃芩人參湯﹝各見《傷寒》﹞

柯韻伯云﹕凡嘔家夾熱﹐不利於香砂橘半者﹐服此方而晏知。

長孫男心典按﹕食入卽吐﹐不使少畱﹐乃火炎之象﹐故苦寒倍於辛熱﹐不名瀉心者﹐以瀉心湯專爲痞硬立法耳。要知寒熱相結於心下﹐而成痞硬﹐寒熱相阻於心下﹐而成格逆﹐源同而流異也。

漧薑黃連黃芩人參﹝各一錢五分﹞

水煎溫服。

橘皮竹茹湯治胃虛呃逆。

中焦气虛﹐則下風木得以上乘﹐穀气因之不宜﹐變爲呃逆。用橘皮升降中气﹐人參﹑甘艸補益中焦﹐生薑﹑大棗宣散逆气﹐竹茹以降膽木之風熱耳。

橘皮漧薑湯治漧嘔吐逆﹐吐涎沫而止噦。

卷三嘔吐噦

補論

《金匱》云﹕病患欲吐者﹐不可下之。

欲吐者﹐陰邪在上也。若下之﹐不惟逆其陽气﹐反傷無故之陰﹐變害莫測﹐豈獨反胃而已。

食已卽吐者﹐大黃甘艸湯主之。

胃素有熱﹐食復入之﹐兩熱相衝﹐不得停畱。用大黃下熱﹐甘艸和胃。張石頑云﹕仲景旣云欲吐者不可下﹐又用大黃甘艸湯﹐治食已卽吐﹐何也﹖曰﹕欲吐﹐病在上﹐因而越之可也。逆之使下﹐則必憒亂益甚﹐旣吐矣。吐而不已﹐有升無降﹐當逆折之使下﹐故用大黃。

大黃甘艸湯﹝方見《金匱》﹞

治食已卽吐。

通艸橘皮湯﹝《千金》﹞治傷寒胃熱嘔吐。

通艸﹝二錢﹞橘皮﹝一錢五分﹞粳米﹝一合﹞生蘆根汁水煎熱服。去通艸﹑橘皮﹐加竹茹﹑生薑汁﹐《千金》名蘆根飲子。治傷寒後嘔噦﹑反胃﹑漧嘔。

丹溪云﹕凡嘔家禁用服栝蔞﹑桃仁﹑萊菔子﹑山梔。一切有油之物﹐皆犯胃作吐。景嶽雲﹕嘔家亦忌蒼術﹐以其味不醇而動嘔也。

茯苓半夏湯沈芊綠云﹕食已心下痛﹐隱隱不可忍﹐吐出痛方止﹐證名食痺。吐食﹐宜此湯主之。

麥芽茯苓半夏白術神曲橘皮天麻生薑﹝各等分﹞水煎服。

麥天湯亦主之。

麥冬天麻茯苓白術半夏陳皮神曲生薑﹝各等分﹞

水煎服。

卷三

呃逆

景嶽曰﹕呃逆癥﹐謂其呃之連聲﹐無不由於气逆。而呃之大要﹐亦惟三者而已。一曰寒呃﹐二曰熱呃﹐三曰虛脫之呃。寒呃者﹐頭痛﹐惡寒﹐發熱﹐脈緊﹐外寒可散。宜二陳湯倍加生薑﹑陳皮主之。腹痛﹐口中和﹐手足冷﹐脈微﹐內寒可溫﹐以理中湯﹑四逆湯加丁香﹑砂仁主之﹐去其蔽抑之寒﹐而呃止矣。火呃者﹐口渴煩躁﹐三焦之火可淸﹐以黃芩湯加半夏﹐竹葉石膏湯加薑汁主之。潮熱狂亂﹐腹滿便硬﹐陽明實火可下﹐以三承气湯主之﹔火勢未甚者﹐只以安胃飲主之﹐去其衝上之火﹐火靜則气自平而呃止矣。惟虛脫之呃﹐或以大病之後﹐或以虛羸之極﹐或以虛損誤攻而致呃逆者﹐當察其中虛﹐速宜補脾﹐以六君子湯﹑理中湯加丁香﹑柿蒂﹑白豆蔻主之﹔察其陰虛﹐速宜補腎﹐以六味湯﹑八味湯加紫石英主之﹐歸气飲最妙﹔虛甚者﹐必須大劑補元煎加丁香﹑白豆蔻主之。然實呃者﹐不難治。惟元气敗竭者﹐乃最危之候也。更有傷寒之呃者﹐仍當於傷寒門閱之。張石頑曰﹕平人飲熱湯﹐及食椒姜卽呃者﹐此胃中有寒痰死血也。死血用韭汁童便下越鞠丸。虛人用理中湯加蓬術﹑桃仁。痰加茯苓﹑半夏。呃逆皆是寒熱錯亂﹐二气相搏使然。故治亦多用寒熱相兼之劑﹐觀丁香柿蒂散﹐可以知其義矣。

丁香柿蒂散治呃逆通劑。

丁香柿蒂等分爲末﹐每服二錢﹐開水送下。

安胃散﹝景嶽﹞

治胃火上衝﹐呃逆不止。

陳皮山楂麥芽﹝各五分﹞木通澤瀉黃芩石斛﹝各一錢﹞

水煎﹐食遠服。如胃火熱甚﹐加石膏歸气飲﹝景嶽﹞

治气不順﹐呃逆嘔吐﹐或寒中脾腎等癥。

熟地﹝三五錢﹞茯苓扁豆﹝各二錢﹞漧薑﹝炮﹞丁香陳皮﹝各一錢﹞藿香﹝一錢五分﹞炙艸﹝八分﹞

水煎服。中气寒甚﹐加制附子。肝腎寒者﹐加吳茱萸﹑肉桂﹐或加當歸。

羌活附子湯治胃冷呃逆。

附子羌活茴香﹝各一錢﹞漧薑﹝四分﹞木香﹝二分﹞

爲末﹐入鹽一撮﹐水煎。微溫服。

丁香煮散﹝與《局方》不同﹞治胃反嘔逆﹐呃噦泄瀉。

丁香﹝三十七粒﹞建蓮肉﹝去心﹐二七粒﹐上二味另煎﹐去滓﹞生薑﹝七片﹞黃秫米﹝半盞﹞

水一碗半﹐煮熟。去姜藥啜粥。

半夏生薑湯﹝方見《金匱》﹞治呃逆欲死。

刀豆子散治病後呃逆不止。

刀豆子燒存性。滚水調服二錢﹐卽止。

元紅散﹝各見《種福堂》﹞

治呃逆不止。

荔枝七个﹐連皮燒存性﹐爲末。百滚湯調服﹐立止。

卷四

痙﹑厥﹑癲﹑狂﹑癇﹑癱瘓

厥者﹐從下逆上之病也。﹝《傷寒論》厥以手足厥冷而言。陽厥用四逆散﹐陰厥用四逆湯。

此主《內經》暴厥者不知與人言﹐及血之與气並走於上﹐則爲大厥之旨與《傷寒》不同。

﹞痙者﹐彊直反張之象也。癇者﹐猝然昏僕﹐筋脈螈﹐口角流涎﹐或作牛馬豬羊雞之聲﹐後人分爲五癇是也。﹝病有間斷故名爲癇。﹞癲者﹐或歌或哭﹐如醉如癡﹐其候多靜而常昏。狂者﹐語言狂妄﹐少臥不饑﹐其候多躁而常醒。癱瘓者﹐病在筋骨﹐左癱右瘓﹐將成廢人。六癥醫書分治﹐其實一厥陰盡之。治得其要﹐只取數方﹐捷如影響。蓋厥陰屬風木﹐與少陽相火同居﹐厥陰之气一逆﹐則諸气皆逆。气逆則火發﹐火發則風生。風生則必挾木勢而害土﹐土病則聚液而成痰﹐其歸並於心也。心气大虛﹐而不能禦之﹐或從陽化而爲狂﹐或從陰化而爲癲。心气尙未全虛﹐受其所淩則昏倒﹐正气一復而遂瘥。其癥有作有止﹐則爲癇。其逆行於內也。或乘腎气之虛﹐則爲喑痱而爲腎厥。或因煩勞以擾其陽﹐陽亢陰虧而爲煎厥﹔或怒火載血上行﹐气血亂於胸中﹐相薄而厥逆﹐則爲薄厥。或因怫郁不解﹐陽气不能四達﹐手足與身俱冷﹐﹝中風身溫﹐中气身冷。﹞則爲气厥。或陽騰絡沸﹐則爲血厥。或因穢濁蒙神﹐亂其陰陽之气﹐則爲屍厥。或於飽食之後﹐適有感觸﹐胃气不行﹐陽並於上﹐則爲食厥。時見吐蛔﹐則爲蛔厥。濕痰上逆﹐則爲痰厥。以及陽衰而陰湊之﹐令人五指至膝上皆寒﹐則爲陰厥。陰衰而陽湊之﹐令人足下熱﹐熱甚則循三陰上逆﹐則爲熱厥。其發見於外也﹐風火迅發﹐病起於驟然﹐手足抽掣﹐角弓反張。或從實化﹐爲無汗之剛痙。或從虛化﹐爲有汗之柔痙。《內經》云﹕諸暴彊直﹐支痛軟戾﹐裏急筋縮﹐皆屬於風。醫者可於此而驗風邪之體假焉。土爲木克﹐則聚液而成痰﹐痰挾風而流注﹐則左癱而又右瘓。《左傳》云﹕風淫末疾。醫者可於此而知風邪之流極焉。凡此六者﹐癥各不同﹐其源則一。余只以烏梅丸益厥陰之體﹐以宣厥陰之用。又以風引湯治厥陰風火﹐痰涎幻變錯雜之病。舉凡治剛痙﹐用葛根湯﹐柔痙用桂枝加栝蔞根湯。痙之表癥急者﹐用小續命湯以攻表﹐痙之裏癥急者﹐用承气湯以攻裏之類而不效。治寒厥用六物附子湯﹐熱厥用六味湯﹐薄厥用蒲黃湯﹐煎厥用玉女煎﹑龍薈丸﹐气厥用八味順气湯﹐血厥用白薇湯﹐屍厥用蘇合香丸﹐食厥用加味平胃散﹐蛔厥用掃虫煎﹐腎厥用地黃飲子﹐痰厥用瓜蒂散之類而不效。治狂用白虎湯﹑生鐵落飲﹑涼膈散﹑滚痰丸。治癲用定志丸﹑天王補心丹﹑導痰湯及獨參湯加竹瀝﹑薑汁之類而不效。治癇用龍薈丸﹑丹礬丸﹑五癇丸及紫河車丸之類而不效。治癱瘓用二妙散及舒筋保肝散之類而不效者。種種方藥﹐無不對癥﹐對癥而猶不效﹐其故何也﹖蓋緣未嘗求於厥陰一經﹐而信服烏梅丸﹑風引湯二方神妙也。二方本於仲景﹐而諭嘉言獨得其旨﹐但引而不發﹐淺學人捫索不來﹐至葉天士則引伸觸類﹐妙義無窮。若風火犯於上者﹐﹝此風火二字卽上厥陰風木與少陽相火之義﹐勿誤解爲外來風火。﹞不免淩金爍液﹐用麥門冬湯及瓊玉膏﹐爲補金柔制法。若風火犯於中而爲嘔爲脹者﹐用六君子湯去術加木瓜﹑姜﹑芍之類﹐及附子粳米湯加人參﹐爲補脾凝肝法。若風火震動心脾﹐而爲悸爲消者﹐用甘麥大棗湯合龍﹑牡之屬﹐爲緩其急﹑鎭其逆法。若少陽相火﹐挾厥陰風木之威﹐而乘巓搖絡者﹐用羚羊﹑鉤藤﹑元參﹑連翹之劑﹐爲熄風淸絡法。若肝膽厥陰化風旋逆者﹐用龍膽﹑蘆薈﹑木通﹑靑黛之類﹐爲苦降直折法。若本髒自痛﹐而體用失和者﹐以椒﹑梅﹑桂﹑芍之類﹐爲寒暄各得法。若因母髒之虛﹐而擾及子髒之位者﹐用三才配合龜甲﹑磁朱﹐及復脈湯去姜﹑桂﹐入雞子黃之屬﹐爲安攝其子母法。至於痿厥之治﹐﹝厥陰病風旋陽冒神迷則爲厥﹔陽明病絡空四末不用則爲痿。﹞尢覺神奇﹐取血肉介類﹐攺湯爲膏﹐謂其力濃重實﹐塡隙止厥最速。凡此之類﹐𨿽不明用烏梅丸﹑風引湯成方﹐而細味其旨﹐無一不從此二方神悟出來。甲寅歲﹐余在吳航書院掌教﹐嘗與學徒講論﹐以「讀於無字處﹐文到有神時」﹐二句爲舉業妙諦﹐而學醫者﹐亦必到此境地﹐方許出而論證也。

卷四痙﹑厥﹑癲﹑狂﹑癇﹑癱瘓

脈息

宜實大﹐忌沈細。漸緩則漸愈﹐漸數則漸甚。若數而弦緊﹐及見牢革促代諸脈﹐難治。

葛根湯﹝方見《傷寒》﹞

小續命湯﹝方見《時方》﹞

風引湯﹝方見《金匱》﹞

桂枝加栝蔞湯﹝方見《金匱》﹞

原方加栝蔞﹐分兩倍於桂芍。

六物附子湯治寒厥。

附子肉桂防己﹝各二錢﹞炙艸﹝一錢﹞白術茯苓﹝各一錢五分﹞

水煎服。

六味湯﹝方見《時方》﹞

白虎湯﹝方見《傷寒》﹞

麥門冬湯﹝方見《金匱》﹞

白薇湯﹝《本事》﹞

人平居無疾苦﹐忽如死人﹐气過血遠﹐陰陽復通﹐移時方寤﹐名曰血厥﹐婦人多有之。

白薇當歸﹝各二錢﹞人參甘艸﹝炙﹐各五分﹞

水二杯﹐煎一杯﹐溫服。

蒲黃湯治薄厥。

蒲黃﹝一兩﹞淸酒﹝十六盞熱沃之﹞

溫服。

八物順气湯治气厥。

白芷臺烏藥靑皮陳皮﹝各一錢﹞人參﹝七分﹞茯苓白術﹝各一錢五分﹞炙艸﹝七分﹞

水煎服。

地黃飲子﹝方見《時方》﹞

平胃散﹝方見《時方》﹞

玉女煎﹝見頭痛﹞

瓜蒂散大小承气湯調胃承气湯﹝俱見《傷寒》﹞

附子粳米湯﹝方見《金匱》﹞

三才湯﹝見咳嗽﹞

涼膈散﹝方見《時方》﹞或加膽南星﹑石菖蒲﹐見中見。

舒筋保肝散治左癱右瘓﹐筋脈拘攣﹐身體不遂﹐腳腿少力﹐幹濕香港腳﹐及濕滯經絡﹐久不能去﹐宣導諸气。

木瓜﹝五兩﹞萆五靈脂牛膝﹝酒浸﹞續斷白僵蠶﹝炒﹞松節芍藥烏藥天麻威靈仙黃當歸防風虎骨﹝酒炒﹐各一兩﹞

上用無灰酒一斗﹐浸上藥二七日﹐緊封紮﹐日足﹐取藥焙漧﹐搗爲細末。每服二錢﹐用浸藥酒調下﹐酒盡﹐用米湯調下。

諭嘉言曰﹕此治風濕搏結於筋脈之間﹐凝滯不散﹐阻遏正气不得通行之方。

滚痰丸﹝方見《時方》﹞

治一切實痰異癥﹐孕婦忌服。

生鐵落飲﹝方見《三字經》﹞

治狂妄不避親疏。

定志丸﹝《千金》﹞

治言語失倫﹐常常喜笑發狂。

人參茯苓﹝各三兩﹞石菖蒲遠志﹝甘艸湯泡﹐去骨﹐一兩﹞

上四味爲末﹑蜜丸梧子大﹐飲服七十丸﹐亦可作湯服。血虛加當歸﹑有痰加半夏﹑橘皮﹑甘艸﹑生薑。

五癇丸治五癇。

朱砂眞珠﹝各二錢﹞水銀雄黃﹝各五分﹞黑鉛﹝一兩五錢﹐用水銀﹐結成砂﹞

研末﹐蜜煉丸﹐如麻子大。小兒每服三﹑四丸﹐大人加倍。煎金銀花﹑薄荷湯送下。

紫河車丸癲癇多由母腹中受驚﹐積久失調﹐一觸而發﹐遂成此癥。此先天受病﹐故用河車丸﹐以人乳送下﹐取同气相求之義。時賢加當歸﹑人參各二兩﹐朱砂五錢﹐此方如龍骨﹑龜版﹑石菖蒲﹐皆可加入。

紫河車﹝一具﹐用米泔洗去血﹐生搗﹞禾米蒸熟﹐曬榦研末﹐爲丸梧子大。空心每服五十丸﹐人乳送下。

當歸龍薈丸﹝方見《時方》﹞

治肝經實火﹐大便祕結﹐小便澀滯﹐或胸膈疼痛﹐陰囊腫脹。凡屬肝經實火﹐皆宜用之。﹝葉天士云﹕動怒驚觸﹐致五志陽越﹐莫制狂亂﹐不避親疏﹐非苦降之藥﹐未能淸爽其神識也。﹞

丹礬丸﹝張石頑﹞

治五癇甚效。

黃丹﹝一兩﹞白礬﹝二兩﹞

銀罐中通紅﹐爲末。入臘茶一兩﹐不落水豬心血爲丸﹐綠豆大﹐朱砂爲衣。每服三十丸﹐茶淸送下﹐久服其涎自便出。服一月後﹐更以安神藥調之。

甘麥大棗湯﹝葉天士加減方﹞

治厥發丑寅﹐陽明少陽之陽震動。

生地天冬阿膠雞子黃生龍骨小麥水煎服。本方原只小麥﹑大棗﹑甘艸三味﹐治婦人髒躁﹐悲哀欲哭。

葉天士方治驚恐﹐陽升風動﹐宿癇遂發﹐吐痰嘔逆﹐不言﹐絡脈失利也。

羚羊角石菖蒲膽星遠志連翹鉤藤天麻橘紅水煎服。

小半夏湯加白糯米葉天士云﹕衝脈乃陽明所屬﹐陽明虛則失闔﹐厥气上犯莫遏。《內經》治肝不應﹐當取陽明﹐制其侮也。暫用通補入府﹐取乎府以通爲補之義。

葉天士藥膏方案云﹕嘗治顧某陰絡空隙﹐內風掀然鼓動而爲厥。余用鹹味入陰和陽﹐介類有情之潛伏﹐頗見小效。但病根在下深遠﹐湯劑輕浮﹐焉能塡隙﹐攺湯爲膏﹐取藥力味重以塡實之﹐亦止厥一法。

鮮鱉甲龜版豬脊髓﹑羊骨髓生地天冬阿膠淡菜黃柏熬膏﹐早服七錢﹐午服四錢。

烏梅丸﹝方見《傷寒》﹞

統治厥陰諸癥﹐厥熱相間﹐及蛔厥久利。

柯韻伯曰﹕六經惟厥陰難治﹐其本陰而標熱﹐其體風木﹐其用相火。《內經》云﹕必伏其所主﹐而先其所因。或收或散﹐或逆或從﹐隨所利而行之﹐調其中气﹐使之和平﹐是治厥陰法也。仲景立方﹐皆以辛甘﹑甘涼爲君﹐不用酸收之品﹐而此方用之者﹐以厥陰主肝木耳。《洪範》曰﹕木曰曲直﹐曲直作酸。《內經》曰﹕木主酸﹐酸入肝﹐君烏梅之大酸﹐是伏其所主也。配黃連瀉心以除痞﹐佐黃柏滋腎以除渴﹐先其所因也。腎者肝之母﹐用椒﹑附以溫腎﹐則火有所歸﹐而肝得所養﹐是固本也。肝欲散﹐用細辛﹑漧薑之辛散﹐以遂其所欲也。肝藏血﹐用桂枝﹑當歸之溫潤﹐所以引其歸經也。寒熱雜用﹐則气味不和﹐故佐以人參調其中气﹐以苦酒浸烏梅﹐同气相求﹐蒸之米下﹐資其穀气﹐加蜜爲和﹐少與而漸加之﹐緩以治其本也。仲景此方﹐本爲厥陰諸癥之法﹐叔和編於吐蛔條下﹐令人不知有厥陰之主方﹐觀其用藥﹐與諸癥符合﹐豈止吐蛔一癥耶。

卷四

癇癥續論

王叔和主陽蹺﹑陽維﹑陰維﹑督脈﹐詳載《脈經》及《李瀕湖奇經考》﹐宜參觀之。

張石頑云﹕晝發灸陽蹺﹐宜補中益气湯加益智。夜發灸陰蹺﹐宜六味丸加鹿膠。

薛氏云﹕凡有此癥﹐欲發未發前二三日﹐先宜看耳後髙骨間﹐有靑筋紋﹐抓破出血﹐可免其患。

張石頑云﹕癇癥之發﹐由腎中龍火上升﹐而肝家雷火相從挾助也。惟有肝風﹐故作搐搦﹐則通身之脂液逼迫而上﹐隨逆而吐出於口也。陰气虛不能寧謐於內﹐則附陽而上升﹐故上熱而下寒。陽气虛﹐不能周衛於身﹐則隨陰而下陷﹐故下熱而上寒。

當歸承气湯﹝《祕傳方》﹞

治男婦痰迷心竅﹐逾墻越壁﹐胡言亂語。

當歸尾﹝一兩﹞大黃﹝酒洗﹞芒硝枳實濃朴﹝各五錢﹞炙甘艸﹝三錢﹞

水三杯﹐煎八分服。

溫膽湯絡氏《內經拾遺》云﹕癲狂之由﹐皆是膽涎沃心﹐故神不守舍﹐理宜溫膽﹐亦治癇病。

卽二陳湯加鮮竹茹﹐枳實各二錢﹐或調飛礬分半。

磁朱丸﹝方見《時方》﹞治癲﹑狂﹑癇如神。

卷四

疝气

疝气﹐睪丸腫大﹐牽引小腹而痛。丹溪云﹕專屬肝經。景嶽雲﹕病名疝气﹐以治疝必先治气也。蓋寒有寒气﹐熱有熱气﹐濕有濕气﹐逆有逆气﹐俱當兼用气藥也。

長孫男心典按﹕𨿽有寒﹑水﹑筋﹑气﹑血﹑狐﹑七疝之名﹐其治法不外溫經散寒﹐除濕行气﹐活血﹑導火﹑軟堅爲主。《別錄》云﹕以五苓散加木通﹑川楝子﹑橘核﹑木香統治之﹐實爲簡捷可從。若苦楝子丸﹐及三層茴香散﹐爲久患不愈者立法。《千金翼》洗方﹐爲暴痛欲死者立法﹐不可不知。瘕﹐卽婦人之疝也。

卷四疝气

脈息

宜沈實﹐忌虛弱。

加味五苓散白術﹝炒﹐三五錢﹐利腰臍之死血﹐導濕實脾爲君﹞茯苓﹝二三錢﹐導心與小腹之气﹐下行從膀胱而泄﹞

豬苓澤瀉﹝各二錢﹐利水行濕﹞木通﹝一錢入絡止痛又引熱下行﹞橘核﹝三錢﹐行滯气爲導引之品﹞

肉桂﹝五分或一錢﹐溫肝腎﹐血中气藥止痛如神﹐又入膀胱化气利水﹞苦楝子﹝去核﹐一錢五分苦降以納諸藥到於患所﹞木香﹝一錢﹐調气止痛﹞

水三盅﹐煎八分﹐空心服。或入食鹽一撚﹐寒甚加附子﹑漧薑一二錢﹔熱甚加黃柏﹑梔子一二錢﹔濕勝加防己一錢﹔堅硬如石加昆布一錢﹑牡蠣三錢﹔痛甚加桃仁二錢﹑穿山甲五片﹑炒乳香五分。

苦楝子丸治奔豚﹑小腹痛﹑疝气﹐如神。

川楝子茴香﹝各二兩﹞附子﹝一兩﹞

三味用酒二升同煮﹐曬漧爲度﹐焙榦爲末﹐每藥末一兩﹐入元胡索﹝三錢﹐一作五錢﹞全蠍﹝十八个炒﹞丁香﹝十八粒﹞

共爲末﹐酒煉丸如桐子大。溫酒下五十丸﹐空心服﹐如痛甚﹐煎當歸酒下。

三層茴香丸治一切疝气如神。

大茴香﹝五錢﹐同鹽五錢炒﹐和鹽秤一兩﹞川楝﹝淨肉﹞沙參木香﹝各一兩﹞

共爲末﹐煉蜜丸桐子大。每服三錢﹐空心溫酒下﹐或鹽湯下﹐才服盡﹐接第二料。

照前方加蓽拔一兩﹑檳榔五錢﹐共五兩半﹐根據前丸服法﹔若未愈﹐再服第三料。

照前二方加茯苓四兩﹑附子炮一兩﹐共前八味重十兩﹐丸服如前﹐但每服三錢﹐𨿽三十年之久﹐大如栲栳﹐皆可消散﹐神效。

蜘蛛散﹝方見《金匱》﹞

陰狐疝气﹐偏有大小﹐時時上下。

洗陰腫核痛﹝《千金翼》﹞

治丈夫陰腫如斗﹐核中痛。

雄黃末礬石﹝研各一兩﹞甘艸﹝一尺﹞

水一斗﹐煮二升洗之﹐如神。

淋洗囊腫神效﹝《錦囊祕方》﹞

連須蔥白頭﹝一十一根﹐不必洗淨去土﹞川椒麥冬﹝炒焦﹞地膚子﹝各一兩﹞

四味煎湯﹐淋洗囊上良久﹐次日再洗﹔以消爲度。

荔枝散﹝《種福堂》﹞

治陰中腫大不消。

頂大荔枝核十二三个﹐灰存性﹐以火酒調和糊﹐喫下卽消﹐若未消﹐連喫二三服。

卷四

眩暈

《內經》云﹕諸風掉眩﹐皆屬於肝。掉﹐搖也。眩﹐昏亂旋轉也。皆由金衰不能制木﹐木旺生風﹐風動火熾。風火皆屬陽而主動﹐相搏則爲旋轉。《內經》又云﹕上虛則眩﹐是正气虛而木邪干之也。又云﹕腎虛則頭重髙搖﹐髓海不足﹐則腦轉耳鳴﹐皆言不足爲病。仲景論眩以痰飲爲先﹐丹溪宗河間之說﹐亦謂無痰不眩﹐無火不暈﹐皆言有餘爲病。前聖後賢﹐何其相反如是。余少讀景嶽之書﹐專主補虛一說﹐遵之不效。再搜古訓﹐然後知景嶽於虛實二字﹐認得死煞﹐卽於風火二字﹐不能洞悉其所以然也。蓋風非外來之風﹐指厥陰風木而言﹐與少陽相火同居﹐厥陰气逆﹐則風生而火發﹐故河間以火風立論也。風生必挾木勢而克土﹐土病則聚液而成痰﹐故仲景以痰飲立論﹐丹溪以痰火立論也。究之腎爲肝母﹐腎主藏精﹐精虛則腦海空而頭重﹐故《內經》以腎虛及髓海不足立論也。其言虛者﹐言其病根﹐其言實者﹐言其病象。理本一貫﹐但河間諸公﹐一於淸火驅風豁痰﹐猶未知風火痰之所由作也。余惟於寸口脈滑﹐按之益堅者爲上實﹐遵丹溪以酒大黃治之。如寸口脈大﹐按之卽散者爲上虛﹐以一味鹿茸酒治之。寸口脈微者﹐以補中益气湯﹐或黃白術煎膏入半夏末治之。

然欲榮其上﹐必灌其根﹐如正元散及六味丸﹑八味丸﹐皆峻補腎中水火之妙劑。乙癸同源﹐治腎卽所以治肝﹐治肝卽所以熄風﹐熄風卽所以降火﹐降火卽所以治痰。神而明之﹐存乎其人﹐難以筆楮傳也。如鉤藤﹑玉竹﹑菊花﹐天麻柔潤熄風之品﹐無不可於各方中出入加減﹐以收捷效也。

卷四眩暈

診法

左手脈數﹐熱多﹐脈澀﹐有死血﹐浮弦爲肝風﹔右手滑實爲痰積﹐脈大是久病﹐虛大是气虛。

正元丹﹝《祕旨》﹞

治命門火衰﹐不能生土﹐吐利厥冷有時﹐陰火上衝﹐則頭面赤熱﹐眩暈惡心﹐濁气逆滿﹐則胸脇刺痛﹐臍腹脹急。

人參﹝三兩﹐用川烏一兩煮汁收入﹐去川烏﹞白術﹝二兩﹐用陳皮五錢煎汁收入﹐去陳皮﹞

茯苓﹝二兩﹐用肉桂六錢酒煎汁收入﹐曬漧勿見火﹐去桂﹞甘艸﹝一兩五錢﹐用烏藥一兩煎汁收入﹐去烏藥﹞黃﹝一兩五錢﹐用川芎一兩酒煎收入﹐去川芎﹞薯蕷﹝一兩﹐用漧薑三錢煎汁收入﹐去漧薑﹞

上六味﹐除茯苓﹐文武火緩緩焙漧﹐勿炒傷藥性﹐杵爲散。每服三錢﹐水一盞﹐姜三片﹐紅棗一枚﹐擘﹐煎數沸。入鹽一撚﹐和渣調服﹐服後飲熱酒一杯﹐以助藥力。此方出自虞天益《制藥祕旨》﹐本《千金方》一十三味﹐卻取烏頭﹑姜﹑桂等辛燥之性﹐逐味分制四君﹑﹑薯之中。較七珍散但少粟米﹐而多紅棗﹐𨿽其力稍遜原方一籌﹐然雄烈之味旣去﹐則眞滓無形﹐生化有形﹐允爲溫補少火之馴劑﹐而無食气之虞。眞《千金》之功臣也。

一味鹿茸酒注云﹕緣鹿茸生於頭﹐頭暈而主鹿茸﹐蓋以類相從也。

鹿茸﹝半兩﹞酒煎去滓﹐入麝香少許服。

一味大黃散丹溪云﹕眩暈不可當者﹐此方主之。

大黃酒制三次﹐爲末﹐茶調下﹐每服一錢至二三錢。

加味左歸飲治腎虛頭痛如神﹐並治眩暈目痛。

熟地﹝七錢﹞山茱萸懷山藥茯苓枸杞﹝各三錢﹞肉蓯蓉﹝酒洗﹐切片﹐四錢細辛﹞炙艸﹝各一錢﹞川芎﹝二錢﹞

水三杯﹐煎八分﹐溫服。

卷四

頭痛

景嶽雲﹕頭痛一證﹐暫痛者必因邪气﹐久痛者必因元气。但暫病者﹐有外感頭痛﹐有火邪頭痛。久病者﹐有陰虛頭痛﹐有陽虛頭痛。然亦有暫病而虛者﹐久病而實者﹐又當因脈因證而詳察之﹐不可執也。或寒熱﹐脈緊﹐淸涕﹐咳嗽﹐脊背疼痛者﹐此寒邪在表而然﹐治宜疏散﹐九味羌活湯及茶調散﹑淸空膏主之。或內熱脈洪﹐頭腦振振﹐痛而兼脹者﹐此火邪在裏而然﹐治宜淸降﹐玉女煎及一味大黃散主之。或因水虧而火動﹐蒸熱脈弦﹐痛兼煩躁者﹐此陰虛血虛而然﹐治宜補陰﹐以六味湯﹑左歸飲﹐加肉蓯蓉﹑細辛﹑川芎主之。或因遇陰則痛﹐遇寒亦痛﹐倦怠脈微者﹐此陽虛气虛而然﹐治宜扶陽﹐以補中益气湯加蔓荊子﹑川芎﹑八味湯﹑右歸丸主之。或外感頭痛﹐當察三陽厥陰。蓋三陽之脈俱上頭﹐厥陰之脈亦會巓﹐太陽在後﹐陽明在前﹐少陽在側﹐此又當有所主﹐亦外感所當辧也。但內傷頭痛﹐則不得以三陽爲拘耳。至眞頭痛者﹐頭痛甚﹐腦盡痛﹐手足寒至節﹐死不治﹐或灸百壯﹐吞黑錫丹﹐可救十中之一。

卷四頭痛

脈息

宜浮滑﹐忌短澀。

九味羌活湯﹝方見《時方》﹞

治太陽輕癥。

葛根湯﹝方見《傷寒》﹞

治陽明。

小柴胡湯﹝方見《傷寒》﹞

治少陽。

麻黃附子細辛湯﹝方見《傷寒》﹞

治少陰。

當歸四逆湯﹝方見《傷寒》﹞

治厥陰。

川芎茶調散﹝《局方》﹞

治久風化火﹐頭痛及偏正頭風。

川芎白芷羌活防風荊芥薄荷甘艸﹝炙﹐各一兩﹞香附﹝童便浸﹐炒﹐二兩﹞爲末﹐食後淸茶調服二兩﹐日三服﹐婦人產後﹐黑豆淋酒服﹐輕者三服﹐重者五七服效。一本無香附﹐有細辛五錢。

淸空膏治頭風濕熱上盛﹐遇風卽發。

羌活黃芩﹝各一錢﹐酒炒﹞甘艸﹝炙﹐七分﹞防風﹝一錢﹞黃連﹝五分﹐酒炒﹞柴胡﹝四分﹞川芎﹝三分﹞

水煎﹐入淸茶一匙服。

玉液湯﹝《濟生》﹞

治眉稜骨痛。

半夏﹝六錢﹐湯泡七次﹐切片﹐作一服﹞生薑﹝十片﹞

水煎﹐去渣。納沈香末少許服。

玉女煎﹝《景嶽》﹞

治水虧火盛﹐六脈浮洪大﹐頭痛﹐牙疼﹐失血等癥。

生石膏﹝三五錢﹞熟地﹝三五錢或一兩﹞麥冬﹝二錢﹞知母牛膝﹝各一錢五分﹞水煎服玉眞丸﹝《本事》﹞

治腎气不足﹐气逆上行﹐頭痛不可忍﹐調之腎厥。其脈舉之則弦﹐按之石堅。

硫黃﹝二兩﹞石膏﹝﹞半夏﹝湯洗﹞硝石﹝各一錢五分﹞

爲末﹐生薑汁糊丸﹐如梧子大﹐陰漧。每服二十丸。或姜湯或米飲下﹐更灸關元穴百壯。

補中益气湯﹝方見《時方》﹞

當歸補血湯﹝方見《時方》﹞

治血虛頭痛。

按﹕加鹿茸三錢﹐沙參五錢﹐黃酒半杯煎﹐更效。

又方﹐只用當歸二兩﹐黃酒四杯﹐煎一杯半﹐分兩服效。

加味左歸飲﹝方見《時方》﹞

治腎虛頭痛如神﹐此余鄕前輩胡先生新定方也。

淸震湯﹝《保命》﹞

治雷頭風﹐頭面疙瘩﹐憎寒拘急發熱﹐狀如傷寒。疙瘩宜刺出血。

升麻﹝二錢﹞蒼術﹝四錢﹞荷葉﹝一个﹞

水煎﹐食後服。

頭風摩散﹝方見《金匱》﹞

治大寒犯腦頭痛。

止痛太陽丹﹝《奇效》﹞

天南星川芎﹝等分﹞

爲末﹐同蓮須﹑蔥白作餅﹐貼太陽痛處。

祕方貼頭痛風熱病大黃朴硝﹝等分﹞

爲末﹐用井底泥捏餅﹐貼兩太陽穴。

气攻頭痛方﹝《奇效》﹞

蓖麻子﹑乳香各等分﹐搗成餅﹐貼太陽穴。如痛止﹐急於頂上解開頭發出气﹐卽去藥。

透頂散﹝《本事》﹞

治偏正頭風﹐遠年近日皆效。並治鼻塞﹐不聞香臭。

細辛﹝三莖﹞瓜蒂﹝七枚﹞丁香﹝七粒﹞粳米﹝七粒﹐一作赤小豆﹞龍腦﹝半分﹞麝香﹝一分﹞

研末。置小口罐中﹐緊塞罐口﹐令患人口含淸水﹐隨左右﹐搐一豆大於鼻中﹐良久涎出﹐卽安。不愈﹐三日後再搐。

按﹕此本《金匱》納藥鼻中取黃涎之法。酒客多濕頭重者宜之。

又法治偏正頭風﹐以生萊菔搗汁﹐令患者仰臥﹐以汁灌鼻中。左痛灌右﹐右痛灌左﹐左右俱痛﹐俱灌之。

又頭風有偏正之殊﹐其病皆在少陽陽明之絡﹐以毫鍼刺痛處數穴﹐立效。

張石頑云﹕外用法不若蒸法最效﹐方用川芎半兩﹐晚蠶砂二兩﹐僵蠶如患年歲之數。以水五碗﹐煎至三碗﹐就砂鍋中以濃紙糊滿﹐中間開錢大一孔﹐取藥气燻蒸痛處﹐每日一次。𨿽年久者﹐三五次永不再發。

平時置新鮮木瓜於枕邊﹐取香气透達﹐引散肝風﹐亦良法也。

卷四頭痛

簡易方

頭風腦中空痛﹐用川芎﹑當歸各三錢﹐共研末﹐黃牛腦一个和勻。分三次﹐熱酒送下。

盡醉臥﹐醒卽愈。

頭風諸藥不效﹐用大附子一隻切片﹐同綠豆一升。﹝今用二盞。﹞煮熟﹐去附子﹐但服綠豆及汁﹐卽愈。

生薑貼法﹝《種福堂》﹞

治太陽風寒頭痛﹐及半邊頭痛。

生薑三片﹐將桑皮紙包好﹐水濕﹐入灰中煨熱﹐乘熱將印堂﹑兩太陽各貼一片﹐以帶纏之﹐立愈。

桂麝太陽膏﹝《種福堂》﹞

治風寒半邊頭痛。

肉桂心﹝一分﹞麝香﹝二釐﹞人言﹝一釐﹞細辛辛夷﹝各五釐﹞胡椒﹝十粒﹞

共爲末﹐用棗肉搗丸﹐如豌豆大一粒﹐放膏中心﹐貼準太陽穴內﹐一日見效。如壯年火盛者﹐愈後服黃芩﹑大黃瀉火﹐則痛自愈。

白芷細辛吹鼻散﹝《種福堂》﹞

治半邊頭痛。

白芷細辛石膏乳香﹝去油﹞沒藥﹝去油﹞

上各味等﹐爲研細末。吹入鼻中﹐左痛吹右﹐右痛吹左。

卷五

膈癥反胃

膈者﹐阻隔不通﹐不能納谷之謂也。又謂之隔言﹐病在胸膈之間也。上焦出胃上口主納﹐中焦並胃中主腐化﹐下焦別回腸主濟泌。此癥三焦失職﹐百無一生。丹溪指爲胃脘漧枯﹐以四物湯入牛羊乳﹑竹瀝﹑韭汁之類主之﹔薛氏指爲怫郁傷肝﹐肝木克土﹐以左金丸﹑逍遙散﹑六君子湯﹑歸脾湯﹑六味丸﹑八味丸之類﹐隨癥間服﹔易思蘭本此法以治气膈﹐晨吞八味丸百粒﹐暮服暢衛湯﹐開導其上﹐滋補其下﹐多效﹔趙氏以此病多得之五旬以上﹐腎水旣幹﹐陽火偏盛﹐煎熬津液﹐三陽熱結﹐則前後閉澀﹐下旣不通﹐必反於上﹐直犯淸道﹐上衝吸門﹐須以六味丸料大劑煎飲﹐久服可挽十中之一二。然以余觀之﹐膈癥旣成﹐終無治法。

問曰﹕旣無治法﹐豈眞坐視其亡耶﹖修圓曰﹕卽欲服藥﹐亦不過盡人事而已。吾鄕老醫某﹐只守程氏啟膈飲一湯﹐始服頗效﹐久亦增病。然而痰火鬱气阻逆於上者﹐亦借爲引導也。《已任篇》專取陽明﹐以左歸飲加生地﹑當歸﹐亦所以開賁門﹑﹝此門開則能納食﹞幽門﹑﹝此門開則小便利。﹞闌門﹑﹝此門開則大便潤。﹞之法也。此數方之意﹐皆仿於仲景大半夏湯用甘瀾蜜水之法﹐而不知仲景取半夏以升降陰陽﹐借人參以重生津液﹐復得蜜之滋潤﹐灌漑流通﹐而阻隔之患乃免。程氏以半夏耗液爲禁﹐豈知仲景麥門冬湯及此方之微旨哉﹗張石頑云﹕古人指噎膈爲津液漧枯﹐故水液可行﹐幹物梗塞﹐爲枯在上焦。余竊疑之﹐若果津液枯槁﹐何以食才下咽﹐涎隨上湧乎﹖故知膈咽之間﹐交通之气不得降者﹐皆衝脈上行逆气所作也。惟气逆﹐故水液不得居潤下之常﹐隨气逆湧耳。若以津枯而用潤下之劑﹐豈不反益其邪乎﹖宜六君子湯加減﹐挾寒﹐脈遲細者﹐加肉桂﹑附子﹔挾熱脈數滑者﹐加枳實﹑黃連﹔若噎而聲不出者﹐加五味子﹑竹茹﹔喉中有一塊﹐食物不下者﹐痰气也﹐加海石﹑訶子﹔膈間作痛﹐多是瘀血﹐加歸尾﹑桃仁﹑韭汁﹑童便﹐甚者加大黃微利之。《千金》五噎丸﹑五膈丸﹐亦可擇用。

按﹕張石頑主於衝脈上逆﹐誠千古灼見。亦從仲景大半夏湯悟出。然必謂潤下之劑反益其邪﹐是因其涎沫之多﹐而狃於見癥之陋習也。衝脈不治﹐取之陽明。故仲景以半夏降衝脈之逆﹐卽以白蜜潤陽明之燥﹐加人參以生旣亡之津液。石頑此論﹐得其半而遺其半也。蓋人之胃中﹐疊積如膏脂者﹐謂之胃陰。今因沖气上逆﹐日嘔出粘涎﹐卽日亡其胃陰﹐尙得謂滋潤之劑宜屏絕乎﹗余所以不敢阿好也。

《人鏡經》曰﹕《內經》云﹕三陽結謂之膈。蓋足太陽膀胱經水道不行﹐手太陽小腸經津液枯涸﹐足陽明胃經燥糞結聚﹐所以飲食拒而不入﹐縱入太倉﹐還出喉嚨﹐人之腸胃一日一便﹐乃常度也。今膈食之人﹐五七日不便﹐陳物不去﹐新物不納﹐俗醫彊分爲五膈十噎﹐支派旣多﹐並喪其實﹐標本不明﹐是以火裏煨姜﹐湯中煮桂。胡椒未已﹐蓽拔繼之﹔丁香未已﹐豆蔻繼之。𨿽曰和胃﹐胃本不虛﹔𨿽曰溫脾﹐脾本不寒。此病之所以日盛也。法當用三一承气湯節次微下之﹐後用芝麻飲啜之﹐陳腐去而腸胃潔﹐瘕盡而榮衛昌﹐飲食自進矣。

按﹕此法𨿽偏﹐而百無一生之癥﹐急用之尙有餘望﹐否則逡巡觀望﹐何濟於事。

反胃癥﹐朝食暮吐﹐暮食朝吐。初患者尙可治。王太僕云﹕食不得入﹐是有火也﹔食入反出﹐是無火也。遵趙氏法﹐以六味丸治膈癥﹐是壯水之主﹐以制陽光﹔以八味丸治反胃﹐是益火之源﹐以消陰翳。而自愚論之﹐食入反出﹐脾失其消穀之能﹐胃失其容受之能﹐宜理中湯溫脾﹐加麥芽以暢達一陽之气。與參術消補同行﹐土木不害﹐而脾得盡其所能。或吳茱萸湯溫胃﹐借吳萸以鎭納厥陰之逆气﹐合參棗甘溫相濟﹐震坤合徳﹐而胃得盡其所能。而猶恐中土大寒﹐溫補太緩﹐以漧薑﹑吳萸﹑附子﹑蓽拔﹐蜜丸﹐俾火化之速﹔復恐燥熱上僭﹐傷上焦之气﹐以沙參﹑白術﹑茯苓﹑麥芽﹑五穀虫﹑甘艸﹑白蔻仁爲末﹐濃裹於外﹐又以朱砂六一散爲衣﹐使溫和之藥﹐在外先行於土﹐而辛熱之藥﹐由中焦以直達命門﹐熟腐水谷。續以八味丸收其全功。若病熱之甚﹐第以八味丸緩服﹐未免迂闊矣。﹝張石頑云﹕有陽虛不能統運嘔逆便祕﹐用人參大黃附子攻之卽通﹔瘀血在膈﹐阻滯气道而成者﹐用抵當丸作芥子大﹐吞二錢。但飲熱湯及食椒姜﹐輒呃者﹐有瘀血也。﹞

卷五膈癥反胃

診脈

浮緩而滑﹐沈緩而長﹝皆可治﹞﹔弦澀短小。﹝爲難治﹞

大半夏湯﹝方見《金匱》﹞

啟膈飲﹝方見《實在易》﹞

三一承气湯﹝方見《時方》﹞

按﹕久病與羸敗之人﹐前方未免太峻。余用麻仁丸及髙鼓峯新方代之。髙鼓峯悟王損庵治膈用大黃之妙﹐融會一方﹐頗爲穩當。方用熟地五錢﹐當歸﹑白芍﹑桃仁﹑麻仁各三錢﹐微微潤之。其形體如常﹐卽以前方內加大黃一二錢﹐以助血藥。

加減左歸飲﹝經云﹕腎乃胃之關﹐關門不利﹐升降息矣。關門卽气交之中天之樞也﹐故腎旺則胃陰充﹐胃陰充則能食。﹞

《己任篇》曰﹕膈癥一陽明盡之。予治荊溪潘爾修之膈﹐用左歸飲去茯苓﹐加生地﹑當歸兩大劑而便潤食進﹔又十劑而兩便如常﹐飲食復舊。蓋以左歸飲中有甘艸﹐則直走陽明﹐以和其中。且當歸﹑生地合用﹐則能淸胃火以生其陰。胃陰上濟則賁門寬展﹐故飲食能進﹔胃陰下達則幽門﹑闌門皆滋潤﹐故二便如常。去茯苓者﹐恐其分流入坎﹐不若專顧陽明之效速也。

和中暢衛湯紫蘇梗﹝五分﹞香附﹝醋炒﹞神曲﹝炒﹞沙參﹝各一錢﹞桔梗連翹﹝去子尖﹐各六分﹞木香﹝四分﹞

蒼術撫芎貝母﹝各八分﹞砂仁﹝三分﹞生薑﹝三片﹞

水煎服。

易思蘭自注云﹕香附﹑蘇梗﹐開竅行气﹔蒼術健中﹔貝母開郁痰﹔連翹散六經之火﹔撫芎發肝木之困﹔神曲行脾之郁﹔木香逐气流行﹔桔梗升提肺气﹔沙參助正气而不助火﹐此方提上焦之火邪﹐乃「火郁發之」之義也。然徒用此方﹐而不兼補下之藥﹐𨿽能解散於一時﹐其火無水制﹐必然復生﹐而痞滿噎膈之疾﹐恐尢甚於前也。

愚按﹕《內經》云﹐膈塞閉絕﹐上下不通﹐則暴憂之病也。可見此病多起於鬱結不舒﹐胃气不能敷布所致﹐張雞峯所謂神思間病是也。方中𨿽是解郁套藥﹐而分兩多寡﹑气味配合﹐似有獨得之妙。又與八味丸間服﹐所以多效。諭嘉言資液救焚湯﹐與八味丸間服﹐亦是此意。但救焚湯大涼大降﹐流於奇險﹐不如此湯之平易近人也。

五噎丸﹝《千金》﹞

治胸中久寒﹐嘔逆妨食﹐結气不消。

漧薑蜀椒吳茱萸桂心北細辛﹝各一兩﹞人參白術﹝各二兩﹞橘皮茯苓﹝各一兩五錢﹞附子﹝一枚﹐炮﹞

上爲細末﹐煉蜜丸桐子大。酒服十五丸﹐日三服﹐漸加至三十丸。

五膈丸﹝《千金》﹞

治飲食不得下﹐手足冷﹐上气喘息。

麥門冬﹝三兩﹞甘艸﹝二兩﹞蜀椒﹝炒﹐去汗﹞遠志肉桂心細辛漧薑﹝炮﹐各一兩﹞附子﹝一枚﹐炮﹞人參﹝二兩﹞

上爲末﹐煉白蜜丸彈子大。先食噙一丸﹐細細咽之。喉中胸尙熱﹐藥丸稍盡。再噙一丸﹐日三﹑夜二服﹐七日愈。

張石頑曰﹕二丸同用參附椒辛姜桂之類。一以肝气上逆﹐胃气不下而嘔噎﹐故用萸﹑橘以疏肝降逆﹐苓﹑術以健脾通津﹔一以腎气不蒸﹐肺胃枯槁而不納﹐故用冬艸以滋肺和胃﹐遠志以補火生土。又嘔噎而藥食可進者﹐頻與小丸調之﹔膈塞而飲食不納者﹐時用大丸噙之。其立法之詳若此﹐可不辧而忽諸。

吳茱萸湯﹝方見《傷寒》﹞

理中湯丸﹝方見《傷寒》﹞

連理丸﹝理中丸加黃連﹞

八味丸﹝方見《時方》﹞

又考隔食反胃﹐及嘔吐粒米不入之癥﹐多系七情不遂﹐激動其气﹐气亂載血上逆﹐菀積於中﹐胃气阻隔﹐用生鵝血乘熱飲之。取其生气未離﹐以血攻血﹐直透關鑰﹐引宿積之瘀﹐一湧而出﹐而胸脇豁然。此法詳於《蘇東坡瑣錄》﹐前輩金淳還公﹐卽韓慕廬東坦﹐俱已驗效﹐推之生鴨血﹑生黃牛血﹐亦可用。

西洋藥酒方﹝《錦囊祕授》﹞

治隔食翻胃﹐一切痢疾水瀉等癥﹐立驗。

紅豆蔻﹝去殼﹞肉豆蔻﹝面裹煨用﹐粗紙包壓﹐去油﹞白豆蔻﹝去殼﹞髙良姜﹝切片﹐炒﹞甜肉桂﹝去皮﹞

公丁香﹝各研淨細末﹐戥準五分﹞

先用上白冰糖四兩﹐水一飯碗﹐入銅鍋內煎化﹐再入雞子淸二个﹐煎十餘沸﹐入好燒酒一斤﹐離火置穩便處﹐將藥末入銅鍋內打勻﹐以火點著燒酒片刻﹐隨卽蓋鍋火滅﹐用紗羅濾去渣﹐入瓷瓶內﹐用冷水去火气﹐隨量少飲之。

繆仲淳祕傳膈噎膏人參濃汁人乳牛乳梨汁蔗汁蘆根汁龍眼濃汁上七味各等分﹐加薑汁少許﹐隔湯熬成膏子。下煉蜜﹐徐徐頻服之﹐其效如仙丹。

貝母糖酒方好陳酒﹝一斤﹞冰糖﹝十兩﹞貝母﹝去心﹞砂仁木香陳皮﹝各二錢﹞

上咀片﹐入瓷瓶內。篛葉紮緊﹐上放米一撮。煮以米熟爲度﹐每日淸晨服一大杯。

糖姜餅用糖坊內上好糖糟一斤﹑生薑四兩﹐先將糖糟打爛﹐和姜再搗做小餅。曬漧﹐放瓷瓶內﹐置竈煙櫃上。每日淸晨﹐將餅一枚泡滚水內﹐少停飲湯。

八汁湯治噎食。

生藕汁生薑汁悉尼汁蘿卜汁甘蔗汁白果汁蜂蜜竹瀝上各一盞和勻﹐飯上蒸熟﹐任意食。

牛羊人乳汁治翻胃膈气﹐此證必起於腸枯血燥﹐大便三四日一次。糞如馬栗﹐若如羊屎者不治﹐口常吐白沫者不治。

牛乳﹑羊乳﹑人乳﹐不拘分重﹐總宜常服﹐爲生血潤腸之妙藥。

卷五

瘧癥

瘧疾不離少陽。少陽爲半表半里﹐邪居表裏之界。入與陰爭則寒﹐出與陽爭則熱。爭則病作﹐息則痛止。止後其邪仍據於少陽之經。淺則一日一作﹐深則二日一作﹐更深則三日一作。𨿽有別經﹐總以少陽爲主。故仲景以弦字該本癥之脈﹐蓋於治法只一小柴胡湯。熱多煩渴﹐加知母﹑花粉﹔寒多身疼﹐加漧薑﹑桂枝。治之得法。一二服可愈。

朱丹溪云﹕無汗要有汗﹐散邪爲主﹐帶補正﹔有汗要無汗﹐補正爲主﹐帶散邪。大抵於小柴胡湯中無汗﹐麻黃可加二錢﹐卽三解湯意也。有汗﹐桂枝﹑酒芍可各加二錢﹐卽柴胡桂枝湯意也﹔如三五作不休﹐卽於前方加常山三錢﹐一服卽愈。俗謂常山截瘧﹐用之太早﹐則截住邪气而成他病。不知常山祛痰湧吐﹐從陰達陽之藥﹐正所以鼓邪气外出﹐何截之有﹖余每合穿山甲﹑金銀花三味﹐取其通達經絡﹐又以人參﹑當歸﹑白術﹑何首烏之類﹐擇用一二兩爲君。於瘧未出時﹐服之多愈。至於方書分定名色﹐多歧僅惑。而所應別者﹐如單寒無熱爲牡瘧﹐宜理中湯﹑理陰煎加柴胡主之﹔單熱無寒爲痺瘧﹐或先熱後寒爲熱瘧﹐宜白虎湯加桂枝主之﹔勞役饑飽過度爲勞瘧﹐宜補中益气湯加柴胡主之﹔受山嵐瘴气爲瘴瘧﹐宜藿香正气散﹑平胃散加柴胡主之﹔久瘧心腹有塊者﹐名瘧母﹐以鱉甲飲主之。只此數癥﹐略宜分別﹐究亦不離少陽一經也。

若瘧痢交作﹐只以小柴胡湯疏少陽之气﹐則陷者自舉。加花粉三錢﹐滋陽明之液﹐則滯者自通。或卽以此湯送香連丸一錢五分﹐挾虛者﹐以補中益气湯倍柴胡煎﹐送香連丸二錢。

此薛立齋先生之心法也。

小柴胡湯﹝方見《傷寒》﹞

男元犀按﹕凡服治瘧藥﹐宜瘧未至前三時服﹐或煎兩服。一服於瘧期五鼓時服﹐畱一服於瘧未至前二時服﹐最妙。凡治瘧藥﹐古法必露一宿﹐以瘧爲暑邪﹐暑气得露而消也。又近醫以初瘧﹐忌用人參﹑白術﹑茯苓﹐此說本之嵩崖尊生。余𨿽不滿﹐亦當從眾。今卽照嵩崖﹐去人參加靑皮一錢五分。寒多加漧薑﹑桂枝各二錢﹔熱多加知母﹑花粉各二錢﹐或加黃連﹑石膏。本方去人參﹐加常山﹑艸果﹑知母﹑檳榔﹑川貝母各二錢﹐名淸中驅瘧飲。大意以無痰不成瘧﹐此方爲治癥之總方也﹐然亦多效。

鱉甲飲鱉甲﹝三錢﹐醋炙﹞白術﹝炒﹞黃川芎酒白芍檳榔艸果﹝煨﹞濃朴陳皮甘艸﹝各一錢﹞生薑﹝三片﹞棗肉﹝三枚﹞烏梅﹝一枚﹞

水煎服。

又有久瘧流連不愈﹐及三陰瘧三日一作者﹐當分五臟之虛﹐而施溫補。宜以景嶽何人飲﹑休瘧飲常服。瘧作之期﹐或加少陽藥一二味﹐及常山﹑穿山甲﹑附子﹑金銀花之類﹐以通經絡。或用人參一兩﹑生薑一兩﹐濃煎服之。此不截之截法也。家貧者﹐以冬白術一二兩代之﹔血虛者﹐以當歸一兩代之。

瘧𨿽有五臟之分﹐而久瘧證治法﹐只以補脾爲主。蓋以土爲萬物之母﹐五臟六腑皆受蔭焉。況瘧爲少陽之邪﹐戊己之土﹐久受甲木之克﹐扶弱抑彊之法﹐權實操於醫者﹐宜於六君子湯﹑四君子湯﹑補中益气湯諸方﹐加之意焉。

何人飲何首烏﹝一兩﹐不見鐵或生用﹞人參﹝二三錢或一兩﹞陳皮﹝一二錢﹐虛者不用﹞煨生薑﹝二三錢﹞

水煎服。

休瘧飲何首烏﹝四錢或一兩﹞人參﹝二三錢﹞白術﹝三錢炒﹞當歸﹝三錢﹞炙甘艸﹝一錢﹞

陰陽水煎服。

又久瘧不愈﹐必求之腎。如腎水不足﹐熱多者以六味丸加味主之﹔腎火不足﹐寒多者以八味丸加味主之。

《髙鼓峯醫案》云﹕余治一人三陰瘧不愈﹐令吞八味丸﹐服人參養榮湯﹐冬至日再加附子一錢﹐至半夜汗出而愈。﹝汗出者陽回之兆﹐亦邪解之徵也。愈於冬至日者以陽生而陰退也。﹞

卷五瘧癥

瘧疾脈象

瘧脈自弦﹐浮弦表邪﹐沈弦裏邪﹐洪弦屬熱﹐遲弦屬寒﹐滑弦食積。久瘧之脈﹐微細虛弱﹐漸緩則愈﹐弦緊則殆﹐土敗雙弦﹐代散莫救。

雄黃龜酒方治三日久瘧神妙。

用活大烏龜一个﹐連殼。左右肩上各攢一孔﹐以明雄黃九錢﹐研細末﹐每孔糝入三錢。

外以磁黃泥包固﹐勿令泄气。炭火上存性﹐研細末﹐每服一錢﹐空心陳酒送下二三服﹐卽止。

香櫞雄黃散﹝《種福堂》﹞陳香櫞一个去頂皮。大者﹐每只加透明雄黃三錢﹐研細末﹐糝入香櫞內。炭火中存性﹐再研極細末。每服七分﹐用軟腐衣作六七包好﹐咽下﹐此日不可喫湯水﹐任其嘔去頑痰。

斑蝥截瘧丹﹝《種福堂》﹞

斑蝥巴豆肉朱砂﹝各一錢﹞麝香﹝二分﹞雄黃﹝一錢五分﹞蟾酥﹝五分﹞

上用黑棗三枚﹐搗丸如綠豆大。貼眉心一周時﹐揭下投長流水中。

常山艸果散﹝《種福堂》﹞

常山艸果川烏艸烏陳皮甘艸﹝各一錢﹐研末﹞

用絹袋盛貯﹐聞於鼻間﹐瘧卽止﹐不必煎服。

椒雄貼臍丸﹝《種福堂》﹞

胡椒雄精上二味等分研末﹐將飯研爛爲丸﹐如桐子大﹐外以朱砂爲衣。將一丸放在臍中﹐外以膏藥粘貼﹐瘧卽止。

術姜烏棗丸﹝《種福堂》﹞

白術﹝一斤﹞生薑﹝一斤﹐搗出汁﹐拌白術渣﹐曬漧﹞

上爲細末﹐將黑棗一斤﹐煮爛﹐去皮核爲丸。

桂麝椒雄膏﹝《種福堂》﹞

治虛寒瘧﹐孕婦忌貼。

桂心﹝一分﹞麝香﹝三釐﹞雄黃﹝七釐﹞川椒﹝七枚﹞

共研極細末﹐納臍中﹐外以膏藥貼之。

荸薺燒酒﹝《種福堂》﹞

治不論雙單瘧。

用大荸薺﹐將好燒酒自春浸至秋間。如瘧至不貪飲食﹐食則脹滿不下者﹐每日服荸薺兩个﹐三日卽愈。

卷五

痢癥

王損庵云﹕痢癥不外濕熱二字﹐所受不外陽明一經。陽明爲多气多血之府。濕﹐陰邪也﹐濕勝於熱﹐則傷陽明气分﹐而爲白痢﹔熱﹐陽邪也﹐熱勝於濕﹐則傷陽明血分﹐而爲赤痢﹐濕熱俱盛﹐則爲赤白俱見。初病卽以芍藥湯主之。大意以行血則膿血自愈﹐調气則後重自除。眞百發百中之奇方也。若發熱頭痛﹐脈浮而緊﹐是風寒郁而不解﹐內陷而爲痢。宜以人參敗毒散﹐鼓之外出。苟得微汗﹐其痢自松。若徒用痢門套藥﹐殺人不少。大抵痢癥漸久漸虛﹐而用藥亦宜漸補漸調。四君子湯﹑六君子湯﹑四物湯﹑補中益气湯之類﹐煎送香連丸﹐是薛立齋先生治法﹐余遵用甚效。

芍藥湯﹝方見《時方》﹞

治痢初起﹐腹痛裏急後重者。

小便短澀者﹐加滑石二錢﹑澤瀉錢半﹔腹痛者﹐加砂仁一錢﹔滯澀難出者﹐加當歸﹑白芍各錢半﹔甚者﹐加大黃一錢﹔若食積者﹐加山楂三枚﹔白痢者﹐加陳皮﹑砂仁﹑茯苓各一錢﹔紅痢者﹐加川芎﹑桃仁各一錢﹔紅白相雜者﹐加川芎﹑桃仁以理血﹐滑石﹑陳皮﹑蒼術以理气﹔如嘔吐食不下者﹐加黑梔﹑蓮子去殼三錢﹑倉米三錢﹐入生薑汁一滴﹐緩緩呷之﹐以瀉胃口之熱濕。

人參敗毒散﹝方見《時方》﹞

加味平胃散蒼術﹝二錢﹞陳皮甘艸﹝各一錢﹞濃朴﹝一錢五分﹞豬苓黃芩澤瀉﹝各一錢五分﹞漧薑﹝五分﹞白芍﹝三錢﹞陳倉米﹝一錢五﹞

水煎服﹐色紅者去漧薑﹐加當歸三錢﹑黃連一錢。

香連丸﹝方見《時方》﹞

張景嶽謂痢癥是夏月畏熱貪涼﹐過傷生冷﹐至大火西流﹐新涼得气﹐則伏陰內動﹐應時而爲下痢。初起宜抑扶煎﹑佐關煎溫藥以調之導之﹐久痢用胃關煎﹐溫補命門眞火﹐以扶脾土﹐則痢自止。景嶽此說𨿽偏﹐不可盡信﹐而陰髒之人﹐素多寒病﹐一有不愼﹐卽患此癥﹐不可不知。

余每於此癥初起﹐察其脈遲而細﹐手足俱冷﹐腹痛而裏急後重者﹐以漧薑二錢﹑附子一錢﹑吳萸一錢﹑當歸三錢﹑炙甘艸一錢﹑大黃﹑白芍各一錢五分溫通之﹐久痢每以八味丸與補中益气湯間服收功。粟殼﹑訶子﹑赤石脂﹑肉豆蔻兜澀之藥﹐不可早服。久痢亦不可廢。

又噤口痢﹐乃胃中濕熱之毒﹐燻蒸淸道而上﹐以致胃口閉塞﹐而成噤口之證。亦有誤服澀熱之藥﹐而邪气停於胃口者﹐用人參﹑石蓮子等分﹐煎服彊呷﹐但得一口下咽﹐虛熱卽開。更以二味爲末﹐頻頻服之。《種福堂》用五穀虫三錢﹐微炒研末﹐以米湯送下。

又休息痢﹐流連年餘不愈﹐愈而又作﹐是兜澀太早﹐余邪未淨。宜巴豆仁一錢﹐研去油淨﹐當歸一兩﹑萊菔子五錢炒﹐同研爲末。以冬蜜爲丸﹐如桐子大﹐每空心以開水送下三丸至七丸﹐以竭其餘邪﹐自愈。

張石頑曰﹕血色鮮紫濃濃者﹐屬熱。若瘀晦稀淡如瑪瑙色者﹐爲陽虛不能制陰而下﹐非溫理其气﹐則血不淸。理气如鑪冶分金﹐最爲捷法。設不知此﹐槪行疏利之法﹐使五液盡隨寒降而下﹐安望有寧止之日哉﹗以伏龍肝二兩﹐取其溫暖土髒﹐煎湯代水。煮參﹑術﹑苓﹑艸﹑姜﹑桂等藥﹐多取奇效。

五色痢是精气受傷﹑五液不守之患。宜益火消陰﹐實脾堤水﹐兼分理其精气。卽噤口不食者﹐亦不出此法。

又曰﹕丹溪治噤口痢﹐多用石蓮子。今此物眞者絕無﹐余常用藕汁煮熟﹐稍加糖霜頻服。兼進多年陳米稀糜﹐調其胃气取效﹐此卽石蓮子之意也。

又曰﹕休息痢﹐服補中益气數劑不應﹐反下鮮紫血塊者﹐此久風成飧泄。風气通於肝﹐肝傷不能藏血也。三奇散倍防風﹐加羌﹑葛﹑升麻﹐其一切利水破气藥﹐皆爲切禁。

三奇散治痢後下重。

枳殼﹝生﹞防風﹝各一兩﹞黃﹝二兩﹞

爲散﹐每服二錢﹐米飲下。

伏龍肝湯丸治胎前下痢﹐產後不止。

炮黑山楂肉﹝一兩﹞熬焦黑糖﹝二兩﹞

二味一半爲丸﹐一半爲末。用伏龍肝二兩﹐煎湯代水。煎末二錢﹐送前丸二錢。日三﹐夜二服﹐一晝夜令盡。气虛加人參二三錢以駕馭之﹔虛熱加炮姜﹑肉桂﹑茯苓﹑甘艸﹔兼感風寒加白蔥﹑香豉﹔膈气不舒﹐磨沈香汁數匙調服。

羊脂煎﹝《千金》﹞

治久痢不痊。

羊脂﹝一棋子大﹞白蠟﹝二棋子大﹞黃連﹝末一升﹞醋﹝七合﹐煎﹐取稠﹞蜜﹝七合煎取五合﹞烏梅肉﹝二兩﹞亂髮﹝炭﹐洗去垢膩燒末﹐一升﹞

上七味﹐合內沙鍋中湯上煎之﹐攪可丸﹐飲服如桐子大三十丸﹐日三服。

張石頑曰﹕羊脂性滑利﹐《千金方》用治久痢不瘥﹐專取滑利﹐以通虛中畱滯也。其後且有羊脂﹑阿膠﹑蜜﹑蠟﹑黍米作粥方﹐深得炎帝本經補中寓瀉之意。

卷五痢癥

生死癥及脈法

身不熱者輕﹐身熱者重﹐發熱不休者死。能食者輕﹐不能食者重﹐絕食者死。發嘔者死。直腸自下者死。久痢忽大下結糞者死。小兒出痘後卽發痢者死。婦人新產卽發痢者死。澀爲血少﹐尺微厥逆﹐滑大主積﹐浮弦急死﹐沈細無害。

卷五

痢疾續論

次男元犀按﹕近傳治痢有三禁。一曰發汗。蓋以下利一傷其津液﹐發汗再傷其津液﹐津液去則胃气空﹐而下出之濁气﹐隨汗勢而上入胃中﹐遂成脹滿難治。二曰利水。蓋以痢疾裏急後重﹐滯痛難忍﹐若前陰過利﹐而後陰愈澀﹐而積滯之物欲下甚難。三曰溫補。蓋以痢爲濕熱所傷﹐得溫則以火濟火﹐恐致腐腸莫救。得補則截住邪气﹐多致流連難愈。此三者﹐時醫傳授之心法也。

然亦有不可泥者。《醫學眞傳》曰﹕凡痢疾初起﹐發熱不休﹐非肌表有邪﹐卽經絡不和。溫散而調營衛﹐外邪一解﹐其痢自松。若槪以爲熱﹐開手卽用寒涼﹐多有陷入變劇者不少。故諭嘉言所謂下痢必從汗﹐先解其外﹐後調其內。首用辛涼以解其表﹐次用苦寒以淸其裏﹐一二劑愈矣。﹝用治痢之方再加發表之藥﹞失於表者﹐外邪但從裏出﹐不死不休﹐故𨿽百日之遠﹐仍用逆流挽舟之法﹐引其邪而出之於外﹐則死癥可活﹐危癥可安。人參敗毒散主之。﹝服後逼其臨時燥﹐熱頃之邪從表出熱自解矣。﹞此可見發汗是治痢之要法也。

又諭嘉言有急開支河一法。謂熱邪之在裏者﹐奔逼於大腸﹐必郁於膀胱。膀胱結熱﹐則气不化而小便短赤。不可用逆挽﹐宜從其小便而順導之。然而水出髙源﹐尢宜用辛涼之藥﹐淸肺之化源。《金匱》有下利肺癰者﹐紫參湯主之。﹝通因通用﹞。气利﹐訶藜勒散主之。﹝通以下涎液﹐消宿食﹐破結气﹐澀以固腸脫﹐通塞互用之意也。﹞亦見利水非古人之所忌也。

至於溫補法﹐詳於《景嶽全書》。如佐關抑扶二煎﹐非溫劑乎﹖胃關煎非補劑乎﹖𨿽矯枉之說﹐不能無偏﹐亦堪爲肆用芩連楂朴者之救獘也﹐誰曰治痢有三禁乎﹖諭嘉言曰﹕又有驟受暑濕之毒﹐水谷傾囊而出﹐一晝夜七八十行﹐大渴引水自救﹐百杯不止。此則腸胃爲熱所攻﹐頃刻腐爛。更用逆挽之法﹐迂矣﹗遠矣﹗每從《內經》「通因通用」之法﹐大黃﹑黃連﹑甘艸﹐一晝夜連進三五十杯﹐俟其利止渴緩﹐乃始乎調於內﹐更不必挽之於外。蓋邪如決水轉石﹐乘勢出盡﹐勿可挽也。

又曰﹕治瘧之法﹐當從少陽而進退其間。進而從陽﹐則從少陽爲表法固矣。乃痢疾之表亦當從於少陽。蓋水谷之气﹐由胃入腸﹐疾趨而下﹐始焉少陽生發之气不伸﹐繼焉少陽生發之气轉陷。故泛而求之三陽﹐不若專而求之少陽。俾蒼天淸淨之气﹐足以升舉水土物產之味﹐自然變化精微﹐轉輸有度﹐而無下利奔迫之苦矣。況兩陽明經所藏之津液﹐旣已下泄﹐尢不可更發其汗﹐當從少陽用和法﹐全非發汗之意。津液未傷者﹐汗出無妨﹔津液旣傷者﹐皮間微微得潤﹐其下陷之气已舉矣。

小柴胡去半夏加栝蔞根湯﹝方見《金匱》﹞

諭嘉言曰﹕此方乃少陽經半表半里之的劑。原方用半夏之辛溫﹐半兼乎表﹔今攺用栝蔞之涼苦﹐半兼乎裏。退而從陰﹐則可進而從陽﹐不勝其任矣。但不必更求他藥﹐惟於柴胡增一二倍用之﹐尢爲進之之法也。

人參敗毒散﹝方見《時方》﹞

諭嘉言曰﹕活人此方﹐全不因病痢而出。但餘所爲逆挽之法﹐推重此方﹐蓋借人參之大力﹐而後能逆挽之耳。

胃關煎﹝見泄瀉﹞

佐關煎﹝《景嶽》﹞

治生冷傷脾﹐瀉痢未久者﹐宜此湯。此胃關煎之佐也。

濃朴﹝炒﹞陳皮﹝各一錢﹐炒﹞山藥扁豆豬苓澤瀉﹝各三錢﹞漧薑﹝二三錢﹐炒﹞肉桂﹝一二錢﹞

甘艸﹝七分﹐炙﹞

水煎服。如腹痛者﹐加木香﹑吳萸之類﹔泄甚者﹐加故紙﹑肉蔻之類。

抑扶煎﹝《景嶽》﹞

治暴傷生冷﹐致成瀉痢。初起血气未衰者﹐此胃關煎表裏藥也。

濃朴陳皮烏藥﹝各一錢五分﹞豬苓澤瀉炮漧薑﹝各二錢﹞吳茱萸﹝五七分﹞甘艸﹝一錢﹐炙﹞

水煎服。

斗門祕傳方﹝方見《時方》﹞

治毒痢。臟腑撮痛﹐膿血赤白﹐或下血片﹐日夜不息﹐及噤口惡痢他藥所不能治者﹐立見神效。

附子丸﹝《聖濟總錄》﹞治洞泄寒中﹐注下水谷﹐或痢赤白﹐食已卽出﹐食物不消。﹝春傷熱風﹐邪气流連﹐至長夏發爲洞泄。陰生於午﹐至未爲甚﹐長夏之時脾土當旺﹐脾爲陰中之至陰﹐故陰气盛。陰气旣盛則生內寒而洞泄矣。﹞

附子烏梅肉﹝各一兩﹐炒﹞川連﹝二兩﹐炒﹞漧薑﹝一兩半﹐炒﹞

蜜丸桐子大。米飲下二十丸。

通聖散﹝《聖濟總錄》﹞

治血痢腹痛﹐日夜無度。

大棗烏梅﹝各三枚﹞甘艸﹝三錢﹞漧薑﹝一錢五分﹞

水煎服。

和中散﹝《聖濟總錄》﹞

治冷熱痢﹐腹痛裏急。

附子﹝一錢四分﹐赤痢減半﹞川連﹝一錢四分﹐白痢減半﹞乳香﹝一分五釐﹞

共爲末﹐米飲湯下。未止﹐用靑皮再下二服。

黑豆湯﹝《聖濟》﹞

治赤白痢﹐服藥不止。

黑豆﹝炒﹐去皮﹐四兩﹞甘艸﹝二兩﹞

用綿裹﹐入湖水煎二杯﹐分二服。

卷六

傷暑

夏日炎炎﹐耗傷元气。故病必體倦脈弱﹐身熱自汗﹐煩躁﹐面垢唇靑。李東垣以動而得之爲中熱﹐靜而得之爲傷暑﹐熱陽而暑陰也。其實未確。蓋以暑字從日﹐暑卽熱也﹐何必分名。但動靜二字﹐是陰陽分別。玆仍分動以得之﹑靜以得之﹐以爲此癥提綱。

何謂動以得之﹖長途赤日﹐荷重作勞﹐因而致病。如大熱﹝傷暑而發熱頭痛與傷寒癥同﹐但傷寒脈浮而緊﹐傷暑脈洪而虛﹐以此爲辧。香薷是解表卻暑之藥﹐夏日之用香薷與冬日之用麻黃同義也。﹞大渴﹐脈浮自汗﹐以白虎人參湯主之。更加身體重著﹐是暑而挾濕﹐宜蒼術白虎湯主之。若有吐瀉腹痛﹐此方不可輕用也。若前癥發熱身疼﹐口燥咽漧﹐或吐或瀉﹐宜黃連香薷飲主之。又有暑風癥﹐因暑气鼓激痰火﹐塞礙心竅﹐以致卒倒不省人事﹐宜吐之﹐或以《千金》消暑丸灌之。

白虎湯﹝見《傷寒》﹞

一加人參二錢﹐名白虎人參湯。治汗出惡熱﹑身熱大渴等癥﹔一加蒼術二錢﹐名蒼術白虎湯﹐治汗出身熱足冷等癥。

黃連香薷飲﹝方見《時方》﹞

去黃連﹐名香薷飲。治同。

暑風發搐﹐加羌活﹑秦艽各一錢﹔瀉利﹐加白術﹑茯苓各一錢五分﹔虛汗不止﹐加白術一錢五分﹑炙黃三錢﹔心煩﹐加梔子﹑朱砂各一錢﹔嘔吐﹐加半夏二錢﹐藿香﹑陳皮各八分﹐薑汁少許。

何謂靜以得之﹖避暑於深堂大廈﹐爲陰寒所遏﹐暑不得越。手足厥逆者﹐大順散主之﹔霍亂吐瀉口渴者﹐五苓散主之﹔不渴者﹐理中湯主之。亦有以二湯送下六一散三錢者﹐巧法不可言傳也。

大順散漧薑﹝一錢﹐炒﹞甘艸﹝八分﹐炒﹞杏仁﹝六分﹐去皮尖﹐炒﹞肉桂﹝六分﹞

共爲末﹐每服五錢。水一盅﹐煎七分服。如煩躁﹐井花水調下三四五錢。

又有遇夏卽病﹐秋後卽愈﹐是暑傷元气。如艸木遇盛日則痿﹐得雨露則挺﹐名曰疰夏癥。宜補中益气湯﹐照《薛氏醫案》﹐去升麻﹑柴胡﹐加麥冬一錢五分﹐五味﹑黃柏各五分﹐炮姜三分﹐服三四劑。

又生脈散﹑淸暑益气湯﹑六一散﹐皆卻暑之良方。一切暑病﹐不可須臾離之。學人當於三方求其奧旨﹐難以縷陳。

卷六傷暑

脈法

傷暑﹐脈洪而虛。

大蒜新汲水方治中暑法。

大蒜一把﹐同新黃土研爛。以新汲水和之﹐濾去渣﹐灌入卽活。凡中暑傷者﹐不可便與冷物。俟稍蘇﹐方可投冷物﹐則中气運動無患也。

田中幹泥圈臍方治中暑昏眩﹐煩悶欲絕﹐急救法。

取田中幹泥﹐做一圈﹐堆在病患肚上。使少壯人撒尿於泥圈肚臍中﹐片時卽得生蘇矣。

後不可飲冷湯﹐須進溫米湯。

絲瓜白梅方治中暑霍亂。

絲瓜葉﹝一片﹞白霜梅﹝一枚﹐並核中仁﹞

上同研極爛﹐將新汲水調服。入口立瘥﹐切不可飲熱湯。

陳皮藿香湯治傷暑急暴霍亂吐瀉方。

陳皮﹝五錢﹞藿香﹝五錢﹞

上用土澄淸水二杯﹐煎一杯﹐服之立愈。

扁豆飲治傷暑。

取扁豆葉搗汁一碗﹐飲之立愈。

鹽姜湯治傷暑霍亂﹐上不得吐﹐下不得瀉﹐身出冷汗﹐危在頃刻者。

食鹽﹝一兩﹞生薑﹝五錢﹐切片﹞

同炒變色﹐以水一大碗煎服﹐吐出自愈。不可熱服﹐好後切不可遽喫飯食﹐俟餓極後﹐方可喫稀粥。

取新汲水法﹝俱見《種福堂》﹞

治中暑昏眩﹐煩悶欲絕。急救﹐挖地深三尺﹐取新汲水傾入坑內﹐攪濁﹐飲數甌卽愈。

卷六

腫癥

﹝腫者﹐腫於外﹐脹者﹐脹於內。二癥宜分看。然二癥相因亦宜合看。﹞

腫者﹐皮膚腫大。古人有气水之分﹐其實气滯則水不行﹐水不行則气愈滯﹐二者相因爲病。水脹篇﹐以按其腹而不起者﹐爲气腫﹔按其腹隨手而起﹐如囊裹水之狀者﹐爲水腫。景嶽反其說﹐以水癥按之而不起﹐此水在肉中﹐如糟如泥之象﹐未必如水囊之比﹔按之隨起﹐惟虛無之气﹐其速乃然。余閱歷之久﹐知二說亦不必拘。大抵腫微則按之隨起﹐腫甚則按之不起。兩脇及轉動之處﹐按之卽起﹔足面及膝股內側﹐按之不起。辧癥不必以此爲憑。當於小便之利與不利﹐以分陰陽。身之多熱與多寒﹐脈之洪大與細微﹐以分寒熱。病之起於驟然﹐與成於積漸﹐及年髙多病﹐與少壯無病之人﹐分其虛實。以先腹而後四肢﹐或先四肢而後及於腹﹐分其順逆。景嶽雲﹕水气本爲同類。治水者當兼理气﹐蓋气化水自化也﹔治气者亦當兼行水﹐以气行而水亦行也。此癥當與癃閉癥參看。

初患腫病﹐气喘不得臥﹐以五皮飲爲第一方。蓋此方以皮治皮﹐不傷中气﹐所以爲妙。

若腫而兼脹﹐小水不利﹐宜胃苓湯主之。或以四苓散﹐以半熟蒜搗丸服﹐極妙。

五皮散按上身腫﹐宜發汗﹐加蘇葉﹑荊芥﹑秦艽各一錢五分﹔下體腫﹐宜利水﹐加赤小豆﹑木通各一錢五分﹐防己一錢。

口渴多熱﹐小便不利﹐爲陽水﹐加滑石﹑木通﹑車前子﹑麥冬各一錢五分﹐木香五分﹔不渴﹐小便自利﹐多寒﹐爲陰水﹐加白術﹑蒼術各二錢﹐附子﹑漧薑﹑木香各一錢。

脈滑實﹐腹脹脇滿﹐加生菔子一錢五分﹑白芥子八分﹑枳實一錢﹑半夏二錢。

婦人經水不調而腫﹐是血化爲水﹐名水分﹐加紅花八分﹐桃仁﹑香附各一錢五分﹔婦人經水適斷卽腫﹐是水化爲血﹐名气分﹐加當歸三錢﹑五靈脂醋炒一錢五分﹑香附一錢五分。

按服此方愈後﹐必加減腎气丸及六君子湯之類收功。

胃苓散﹝俱見《妙用》﹞

四苓散加味爲丸白術﹝一兩﹐炒﹞茯苓﹝二兩﹞豬苓﹝一兩﹞澤瀉﹝一兩﹞

研末﹐以半熟蒜爲丸﹐如綠豆大﹐開水送下三五錢。

腫癥﹐積漸而成﹐及久而不愈。气喘口渴﹐不臥﹐腹脹﹐小便短少﹐大便微溏﹐一切危癥﹐不外薛氏加減腎气丸主之。

張景嶽曰﹕《內經》云﹕腎爲胃關﹐開門不利﹐故聚水而從其類也。然關門而何以不利也﹖《經》曰﹕膀胱者﹐州都之官﹐津液藏焉﹐气化則能出矣。夫所謂气化者﹐卽腎中之气也﹐卽陰中之火也。陰中無陽﹐則气不能化﹐所以水道不通﹐溢而爲腫。故凡治气者﹐必先治水﹔治水者﹐必先治气。若气不能化﹐則水必不利。惟下焦之眞气得行﹐始能傳化。惟下焦之眞水得位﹐始能釐淸。求之古法﹐惟薛立齋先生加味腎气丸﹐誠對癥之方也。余屢用之﹐無不見效。

薛氏加減腎气丸熟地﹝四兩﹞茯苓﹝三兩﹞牛茱肉山藥丹皮牛膝澤瀉車前肉桂﹝各一兩﹞附子﹝五錢﹞

煉蜜丸如桐子大。每服三錢﹐開水送下﹐一日兩服。如素稟陽盛﹐三焦多火﹐煩渴﹐面赤喘嗽﹐脈滑實﹐此濕熱相因﹐陰虛之證﹐去桂﹑附﹐加麥冬主之。

《醫學心悟》云﹕下焦濕熱﹐去桂﹑附﹐加黃柏﹑蛤蜊粉最妙。

麻黃附子湯﹝方見《金匱》﹞

去附子加杏子﹑石膏﹐名杏子湯。

又《明醫指掌》云﹕腫勢太盛﹐內而膀胱﹐外而陰囊﹐相連緊急﹐阻塞道路。𨿽加利水之劑﹐苦無一綫之通﹐病何由去。必開大便以逐其水﹐隨下而隨補﹐則病已去而脾無恙。

漸爲調理﹐庶可得生。愼毋守利水之舊規也。如腫勢未盛﹐還以利水爲上策。

按﹕此法惟少年體壯﹐可以偶用﹐否則不可輕試。

卷六腫癥

脈色

脈沈遲﹐大便滑﹐小便利﹐口不渴﹐面靑白﹐爲陰﹔脈沈數﹐大便燥﹐小便赤﹐口渴面赤﹐爲陽。大抵脈喜浮大﹐忌遲細。

仲景雲﹕水腫脈浮者死﹐謂腫盛皮膚甚濃﹐脈浮於皮毛之外﹐輕捫之如隔一紙﹐是死脈。

卷六腫癥

腫脹危候

大凡水腫﹐先起於腹而後散四肢者﹐可治﹔先起於四肢﹐而後歸於腹者﹐難治。掌腫無紋者死。大便滑泄﹐水腫不消者死。唇黑﹑唇腫﹑齒焦者死。臍腫突出者死。缺盆平者死。

陰囊及莖俱腫者死。脈絕﹑口張﹑足腫者死。足跗腫﹐膝如斗者死。肚上靑筋見﹐瀉後腹腫者死。

燈艸蘿卜湯﹝《種福堂》﹞

治腫脹。

燈艸﹝一大把﹐先將水四碗煎至三大碗﹞蘿卜子﹝一兩﹐微炒﹞砂仁﹝二錢﹐微炒﹞

將二味研末﹐傾入燈艸湯內。略滚﹐卽盛入壺內。慢慢喫下﹐喫盡不見效﹐如前再煎一服﹐俟腹響放屁﹐小便長﹐而腫卽退。

卷六

脹癥﹝宜參看腫癥﹞

脹者﹐心腹脹滿。實者脹起於驟然﹐便實﹐脈滑而實﹐宜散之﹐消導之﹐攻下之﹔虛者脹成於積漸﹐小便利﹐大便滑﹐脈澀小虛微﹐病在中焦﹐以參﹑術補之﹔病在下焦﹐以桂﹑附﹑吳萸溫之﹐或兼行滯之品﹐而標本並治﹐亦有與腫癥相兼者﹐當參看腫癥辧癥法。

脹而屬熱﹐脈實而滑者﹐廓淸飲主之。

廓淸飲枳殼﹝二錢﹞姜朴﹝一錢五分﹞大腹皮﹝一錢﹞茯苓﹝二錢﹞白芥子﹝五七分或一二錢﹞

萊菔子﹝生搗一錢﹐如中不甚脹﹐能食者﹐不必用﹞澤瀉﹝一二錢﹞陳皮﹝一錢﹞

水煎服。

脹而屬寒者﹐胃苓湯主之。兼小便不利者﹐四苓散以蒜爲丸主之。﹝二方見腫癥﹞

脹而屬七情所致者﹐宜四七湯主之﹐逍遙散亦主之。

四七湯半夏﹝三錢﹞茯苓﹝三錢﹞濃朴﹝二錢﹞蘇葉﹝一錢﹞生薑﹝三片﹞

水煎服。

此方妙在紫蘇葉一味。辛以散結﹐香以醒脾﹐而順气消脹行水﹐乃其餘事。

逍遙散﹝方見《時方》﹞

此癥宜加半夏二錢﹐以降逆气﹔加生麥芽二錢﹐以達肝气。蓋麥先春而萌芽﹐得春生之气最早也。

脹而屬虛者﹐脈微弱細小﹐喜摩按﹐二便利﹐气衰言微﹐宜六君子湯﹑理中湯合八味丸服之。

單腹脹﹐死癥也。或靑年壯健﹐起於驟然﹐若心下堅大如盤者﹐以《金匱》桂枝去芍藥加麻黃附子細辛湯﹐直搗其痰水气血之巢穴。嗣以枳術散消補並施﹐可救十中之一。然此猶實癥也。若虛癥難治﹐攻之則速其危﹐補之愈增其脹。

余家傳有消鼓丹﹐加白術一兩﹐試用四五劑﹐不增脹﹐方可議治。但消鼓丹方中陽起石無眞﹐硫黃非從倭來﹐亦不能效﹐故方亦不列。又名鼓脹﹐以外實中空﹐其狀如鼓也。又名蠱脹﹐《易》曰﹐蠱﹐壞極而有事也。人病蠱者﹐脾土敗壞﹐身不卽死﹐復有事也﹐事猶病也。

桂枝去芍藥加麻黃附子細辛湯﹝方見《金匱》﹞

枳術散﹝方見《金匱》﹞

白術﹝四兩﹞枳實﹝二兩﹞

研末﹐每服三錢﹐穀芽湯送下。

卷六脹癥﹝宜參看腫癥﹞

脈象

喜浮大﹐忌虛小。余參看腫癥脈。

蘿卜牙皂散治五臌神方。

蘿卜子﹝四兩﹐用巴豆十六粒同炒﹞牙皂﹝一兩五錢﹐煨﹐去弦﹞沈香﹝五錢﹞枳殼﹝四兩﹐火酒煮﹐切片﹐炒﹞大黃﹝一兩﹐酒﹐焙﹞琥珀﹝一兩﹞

上共爲末﹐每服一錢。隨病輕重加減﹐雞鳴時溫酒送下。姜湯下亦可﹐後服《金匱》腎气丸﹐調理收功。

蕉扇千金滑石散治水臌。

陳巴蕉扇﹝去筋﹐燒灰存性﹐五分﹞千金子﹝去油﹐殼﹐一分五釐﹞滑石﹝二分﹞

共爲細末。以腐皮包﹐滚水送下﹐一服痊愈。

黃牛糞散治臌脹。

用四五月時黃牛糞陰漧﹐微炒黃香﹐爲末﹐每服一兩。煎半時﹐濾淸服之﹐不過三服卽愈。

葫蘆糯米酒散治中滿臌脹。

陳葫蘆﹝一个﹐要三四年者佳﹞糯米﹝一斗﹞

作酒待熟﹐用葫蘆瓢於炭上炙熱﹐入酒浸之﹐如此五六次。將瓢燒灰存性﹐爲細末﹐每服三錢酒下。

豬肚大蒜湯治臌脹。

雄豬肚子﹝一个﹞大蒜﹝四兩﹞檳榔﹝研末﹞砂仁﹝研末﹐各三錢﹞木香﹝二錢﹞

砂鍋內用河水煮熟﹐空心服豬肚﹐立效。

橘葉靑鹽湯治肝气脹。

烏梅﹝三个﹞鮮橘葉﹝三錢﹞靑鹽﹝三分﹞川椒﹝二錢﹞

水煎﹐空心服。

蛤蟆砂仁散治气臌。

將大蛤蟆一隻破開﹐用大砂仁塡滿腹中﹐黃泥封固﹐炭上紅﹐冷定去泥研末。陳皮湯調服﹐放屁卽愈。

蘿卜砂仁散治气臌气脹。

蘿卜子二兩搗研﹐以水濾汁。用砂仁一兩﹐浸一夜﹐炒幹。又浸又曬﹐凡七次﹐爲末。

每米湯送下一錢。

田螺解脹敷臍方﹝俱見《種福堂》﹞

治一切臌脹﹐肚飽發虛。

大田螺﹝一个﹞雄黃﹝一錢﹞甘遂末﹝一錢﹞麝香﹝一分﹞

先將藥末用田螺搗如泥﹐以麝置臍﹐放藥臍上﹐以物覆之﹐束好。待小便大通﹐去之。重者用此相兼﹐小便大通﹐病卽解矣。

卷六

消渴

傷寒太陽癥消渴﹐小便不利﹐宜五苓散﹔厥陰癥消渴﹐宜大承气湯之類。與雜病之消渴﹐名同而病異。宜分別之。

《經》云﹕心移熱於肺﹐傳爲鬲消。昔醫名爲上消﹐以白虎湯加人參治之。又云﹕大腸移熱於胃﹐善食而瘦﹐昔醫謂爲中消﹐以調胃承气湯下之﹔下消者﹐煩躁引飲﹐耳葉焦漧﹐小便如膏﹐或飲一升尿一升﹐飲一斗尿一斗﹐以腎气丸主之。

趙氏曰﹕治消之法﹐無分上中下﹐先治腎爲急。惟六味﹑八味及加減八味丸﹐隨癥而服。降其心火﹐滋其腎水﹐則渴自止矣。白虎﹑承气﹐皆非所治也。或曰﹐人有服地黃湯而渴仍不止者﹐何也﹖曰﹕此方士不能廢其繩墨﹐而更其道也。蓋心肺位近﹐宜制小其服﹔肝腎位遠﹐宜制大其服。如上消中消﹐可以前丸緩而治之﹔若下消已極﹐大渴大燥﹐須加減大八味丸料一斤﹑納肉桂一兩﹐水煎六七碗﹐恣意冰冷凍飲料之﹐睡熟而渴如失矣。處方之制﹐存乎人之變通耳。

或問下消無水﹐用六味丸以滋少陰腎水矣﹐又加附子﹑肉桂者何﹖蓋因命門火衰﹐不能蒸腐水谷﹐水谷之气﹐不能燻蒸上潤乎肺﹐如釜底無薪﹐鍋蓋漧燥﹐故渴。至於肺亦無所稟﹐不能四布水精﹐並行五經﹐其所飲之水﹐未經火化﹐直入膀胱﹐正謂飲一升尿一升﹐飲一斗尿一斗﹐觀其尿味甘而不鹹可知矣。故用桂﹑附之辛熱﹐壯其少陰之火。竈底加薪﹐枯籠蒸溽﹐槁苗得雨﹐生意維新﹐惟明者知之﹐昧者鮮不以爲迂也。

張隱庵﹝諱志聰﹐本朝人﹐著《本艸崇原》並《侶山堂類辧》﹞曰﹕有脾不能爲胃行其津液﹐肺不能通調水道﹐而爲消渴者﹐人但知以淸涼藥治消﹐而不知脾喜燥而肺惡寒。誠觀泄瀉者必渴﹐此因水津不能上輸而惟下泄﹐故而以燥脾之藥治之﹐水液上升﹐卽不渴矣。

故以涼潤治渴﹐人皆知之﹔以燥熱治渴﹐人所不知也。

卷六消渴

附案

辛亥歲﹐到義溪﹐有一婦人﹐產後一年﹐口渴不止。服藥不效﹐予用四君子湯﹐加麥冬﹑烏梅﹑生漧薑。蜜丸彈子大。令其噙化﹐三日知﹐十日痊愈。方中妙在白術之苦燥﹐漧薑之辛熱﹐所以鼓胃气而升其水液也。

玉泉散治消渴白甘葛天花粉麥冬生地五味子甘艸各等分﹐水煎服。

還津丸止渴生津。

酸梅烏梅﹝各二十五枚﹐枚俱去核﹞薄荷末﹝一兩﹞冰片﹝一分五釐﹞硼砂﹝一錢五分﹞

共研極細末﹐爲丸﹐每含一丸。

消渴潤燥方白蜜人乳酥﹝各一斤﹞

上溶化一處﹐每日不拘時服。

繅絲湯治消渴。

用繅絲湯飲之。

麻仁丸﹝方見《傷寒》﹞

腎气丸﹝方見《金匱》﹞

六味丸﹝方見《時方》﹞

炙甘艸湯﹝方見《傷寒》﹞三方俱見虛勞

卷六

腰痛

《經》曰﹕太陽所至爲腰痛。太陽﹑膀胱也﹐主外感而言。如五積散及桂枝湯加白術附子之類﹐皆可治之。又曰﹕腰者腎之府﹐轉搖不動﹐腎將憊矣。主內傷而言﹐水虛用六味丸﹐火衰用八味丸﹐如牛膝﹑杜仲﹑鹿茸﹑羊腎﹑人參﹑當歸﹑枸杞之類﹐無不可以隨宜加入。此恆法也﹐業醫者無不共曉。用而不效﹐則束手無策﹐而不知肝脾胃及督脈帶脈﹐皆有此病﹐須當細心分別。《經》云﹕肝﹐足厥陰也﹐是動則病腰痛﹐不可以俯仰﹐宜當歸四逆湯治之。﹝方中細辛能遂肝性﹐木通能通絡脈﹐以久痛必入絡。﹞又曰﹕從腰以下者﹐足太陰陽明皆主之。病在腰者﹐取中。

余遇此癥﹐每以白術爲君者﹐取之太陰﹔有時用苡仁爲君﹐取之陽明﹐人第曰二藥利濕﹐濕去而重著遂已。孰知白術營運土气於肌肉﹐外通皮膚﹐內通經絡﹐風寒濕三气爲痺﹐一藥可以兼治﹔苡仁爲陽明正藥﹐明陽主潤宗筋﹐宗筋主束骨而利機關﹐故二藥分用合用﹐或加一二味引經﹐輒收奇效。又有瘀血作痛﹐以一味鹿角爲末﹐酒調服甚效。或因挫跌﹐外傷腫痛﹐或敗血凝滯而不去﹐痛止而又作者﹐以桃仁承气湯﹐加附子﹑穿山甲﹐甚效。至於督脈爲病﹐尺寸中央俱浮﹝三部俱浮﹞﹐直上直下﹝弦長之象﹞﹐主腰彊痛﹔帶脈爲病﹐關部左右彈﹐主腰溶溶如坐水中﹐須用鍼灸之法。《李瀕湖奇經考》極有發明﹐宜熟讀之。

當歸四逆湯桂枝湯﹝俱見《傷寒》﹞

六味丸八味丸﹝俱見《時方》﹞

新定白術湯治腰痛而重﹐諸藥不效者。

白術﹝生用﹐五錢至一兩﹞杜仲﹝生用﹐五錢或一兩﹞附子﹝二三錢﹞

水煎﹐空心服。脈沈而微﹐口中和﹐加肉桂一錢﹔脈沈而數﹐口中熱﹐去附子﹐加黃柏一錢。

新定薏仁湯治腰痛筋攣﹐難以屈伸者。

薏仁﹝一兩﹞附子﹝一二錢﹞木瓜﹝一錢五分﹞牛膝﹝二三錢﹞

水煎﹐空心服。如脈洪重按有力﹐口中熱﹐去附子﹐加白術五錢。

鹿角散以鹿角切片﹐酒拌焙黃勿焦。研末﹐空心老黃酒送下三四錢。以此藥入督脈﹐兼能拓散瘀血也。

卷六腰痛

備方

靑娥丸治腎虛感寒濕之气。

胡桃﹝三十个﹐去殼膜﹞故紙﹝六兩﹐酒炒﹞杜仲﹝十六兩﹐薑汁炒﹞蒜﹝四兩﹐炊爲膏﹞

共研末﹐丸桐子奇效方胡桃肉補骨脂杜仲﹝各一錢﹞

水三盅﹐煎一盅服。﹝按﹕骨脂宜減半﹞

甘姜苓術湯﹝《金匱》﹞

按﹕此湯去茯苓﹐以四味各等分﹐名腎著湯﹐治同。

摩腰膏﹝《種福堂》﹞

治老人虛人腰痛﹐婦人帶下淸水不臭者﹑虛寒者宜之。

附子川烏南星﹝各二錢五分﹞川椒雄黃樟腦丁香﹝各一錢五分﹞漧薑﹝二錢﹞麝香﹝二分﹞

上爲末﹐煉蜜丸如彈子大。用生薑自然汁化開﹐如糜﹐蘸於掌上烘熱﹐摩腰中痛處﹐卽以暖帛紮之﹐少頃﹐其熱如火﹐每日飲後用一丸。

卷六

自汗盜汗

自汗者﹐汗自出﹐屬陽虛﹐宜玉屏風散加牡蠣﹑浮小麥之類﹐以實表補陽﹔盜汗者﹐睡而汗出﹐醒而汗收﹐屬陰虛﹐宜當歸六黃湯﹐以補陰淸火。

然陰陽有互根之理﹐有陽虛而治其陰者﹐陰虛而治其陽者﹐不可不知。又汗爲心液﹐宜補其心﹐以人參養榮湯主之。液主於腎﹐宜補其腎﹐以左右歸飲﹑六八味丸主之。

總之﹐汗以元气爲樞機﹐苟大汗身冷﹐必以六味回陽飲﹐人參加至兩許﹐方可挽回﹔傷寒誤發其汗﹐上焦津液漧枯﹐必引腎水上泛外溢﹐如水湧出﹐名曰亡陽﹐必以眞武湯救之。

蓋以此湯君茯苓以鎭水﹐佐附子以回陽也。

卷六自汗盜汗

汗出不治癥

汗出而喘﹐汗出而脈絕﹐汗出而身痛﹐汗出發潤至巓﹐汗出如油﹐汗出如珠﹐凡見此類﹐皆不得妄藥。

卷六自汗盜汗

脈息

宜陰脈﹐若漸緩者吉﹔忌陽脈﹐兼短澀促結代散革者﹐難治。

卷六自汗盜汗

方藥

玉屏風散白術﹝二錢﹐炒﹞黃﹝二錢﹐炙﹞防風﹝五分﹞

水煎服。

按﹕宜以黃爲君﹐可加至五七錢。

當歸六黃湯治發熱盜汗如神。

當歸熟地生地黃柏黃連黃芩﹝各一錢﹞黃﹝二錢﹐炙﹞

水一盅半﹐煎六七分服。加浮小麥﹑牡蠣各一錢﹐更效。

六味回陽湯治陰陽俱脫﹐汗出不止。

熟地﹝四五錢或一兩﹞當歸﹝二三錢﹞漧薑﹝一二錢﹐炮﹞附子﹝二三四錢﹞人參﹝二三錢至一兩﹞

炙艸﹝一二三錢﹞

水煎服。

按﹕汗出亡陽者﹐以茯苓換當歸﹐再加烏梅二枚。

眞武湯﹝方見《傷寒》﹞

外治法用五倍子研末﹐口水爲丸﹐貼臍中。﹝男用女津﹐女用男津﹞外以膏藥封之﹐不走气﹐隔宿卽止。又以龍骨﹑牡蠣研爲末﹐包稀布內擦汗﹐粉自出﹐以實毛竅。

卷六自汗盜汗

備方

參附湯術附湯附湯﹝俱見《時方》﹑俱見气喘﹞

諭氏曰﹕衛外之陽不固而自汗﹐則用附湯﹔脾中之陽遏郁而自汗﹐則用術附湯﹔腎中之陽淨遊而自汗﹐則用參附湯。凡屬陽虛自汗﹐不能捨三方爲治。又曰﹕﹑附可以治風虛﹐術﹑附可以治寒濕﹐參﹑附可以壯元神。三者亦交相爲用。

按﹕用方之妙﹐得其性味化合﹐如珠之走盤﹐不拘成法。

蓮棗麥豆湯治盜汗方。

蓮子﹝七粒﹞黑棗﹝七个﹞浮麥﹝一合﹞馬料豆﹝一合﹞

用水一大碗﹐煎八分﹐服三劑。

黃豆湯黃馬料豆二味同煎服﹐半月愈。

五倍子膏用五倍子去蛀末﹐炙榦研末﹐男用女唾﹐女用男唾﹐調濃糊﹐塡臍中。外用舊膏藥貼之﹐勿令泄气﹐兩次愈。

黑豆棗梅湯﹝俱見《種福堂》﹞

黑豆﹝三錢﹞浮麥﹝一錢﹞烏梅﹝三个﹞

水煎服。

卷七

泄瀉

泄瀉之癥有五﹐而總不離於濕。初起只以平胃散加豬苓﹑澤瀉治之﹐他方皆不逮也。又有五更天將明時﹐必洞瀉一二次﹐名曰脾腎泄﹐難治。蓋以腎旺於亥子﹐今腎大虛﹐閉藏失職﹐故五更之時而特甚也。亦謂之脾者﹐以泄瀉之時﹐一定不移﹐五行之土﹐猶五常之信也﹐四神丸加味主之。大抵初瀉與瀉之未甚﹐宜利水﹐次補脾﹔久瀉大瀉﹐宜補腎﹐以胃關煎﹑八味丸之類爲主﹐兼服補中益气湯﹐以升其下陷之气。蓋以腎爲胃關﹐二便開合﹐皆腎所主也。

卷七泄瀉

脈息

宜沈細﹐忌浮大。

加味平胃散蒼術﹝二錢﹐炒﹞炙艸陳皮﹝各一錢﹞豬苓濃朴﹝薑汁炒﹞澤瀉﹝各一錢五分﹞生薑﹝三片﹞

水煎服。

如頭痛發熱惡寒者﹐外感風寒也﹐加紫蘇二錢﹐川芎﹑防風各一錢。

如傷食飽悶脹痛等癥﹐加山楂﹑麥芽之類﹔大醉之後﹐更加漧葛二錢。

如腹痛不休﹐脈細手足冷﹐中寒也﹐加漧薑二錢﹐肉桂﹑吳萸各一錢。

如脈洪數有力﹐口中熱﹐舌紅﹐腹痛時作時止﹐小便短澀﹐火瀉痛也﹐加木通一錢﹑漧葛一錢五分﹔若兼腸垢裏急後重﹐再加黃連一錢﹑白芍三錢。

如暑月水瀉口渴﹐小便不利﹐加滑石三錢研末。

如瀉而腹痛不止﹐爲土傷木賊﹐加酒白芍三錢﹑防風一錢。

如服前藥不能效者﹐是脾腎虛寒﹐宜加補骨脂﹑炒扁豆﹑白術各二錢﹑吳萸八分﹑漧薑一錢以溫之﹔如滑脫不止﹐再加訶子﹑肉豆蔻一錢五分﹐罌粟殼一錢以澀之。

四神丸﹝方見《時方》﹞

鄕前輩林公諱祖成﹐加白術八兩﹑罌粟殼二兩﹑肉桂一兩﹐醋調炒米粉爲丸﹐名六神丸﹐治同。再加杜仲四兩﹑茯苓四兩﹐名固腎啟脾丸。自注云﹕久服此丸﹐俾脾元足而營衛運﹐斯分消之力旺﹐腎元足而開合神﹐斯固攝之權行。

溫補脾腎元气主方﹝《林公傳》﹞

杜仲﹝二錢﹞人參白術﹝各五分﹞茯苓肉豆蔻﹝去油﹐各一錢﹞補骨脂砂仁﹝各五分﹞五味﹝二分﹞

水煎﹐空心午前服。小腹隱痛﹐加肉桂五分﹔小便不利﹐加澤瀉一錢。

胃關煎治大瀉將脫﹐久瀉不止。

熟地﹝三四五七錢﹞白術﹝二三錢﹞漧薑﹝一二錢﹐炒﹞吳萸﹝五七分﹞炙艸﹝一錢﹞扁豆﹝炒﹐研﹞山藥﹝炒﹐各二錢﹞

水煎服。

按﹕以上爲治瀉之恆法。又有變通活法﹐不可不知。

如久瀉服溫補及固澀之藥不止﹐或愈而復作﹐或旣愈﹐次年又應期而作﹐俱是痼積未除﹐宜通因通用之法﹐《本事》溫脾湯主之。

又有感秋金燥气﹐始則咳嗽﹐久則往來寒熱﹐泄瀉無度﹐服溫補藥更甚﹐或完谷不化﹐有似虛寒﹐而不知肺中之熱﹐無處可宣﹐急奔大腸﹐食入則不待傳化而直出﹐食不入則腸中之垢﹐亦隨气奔而出﹐是以瀉利無休也。宜以黃芩﹑地骨皮﹑甘艸﹑杏仁﹑阿膠潤肺之藥﹐兼潤其腸﹐則源流俱淸。寒熱咳嗽泄瀉﹐一齊俱止矣。

又有瀉久亡陰﹐過服香燥之品﹐發熱口渴﹐微喘汗出﹐煩躁﹐陰气虛盡﹐陽气不能久畱﹐宜急養其陰﹐以阿膠﹑地黃﹑門冬等類﹐熬膏三四斤﹐日服十餘次。半月藥盡遂效﹐另制補脾藥末善後﹐痊愈。此諭嘉言之驗案也。

溫脾湯﹝《本事方》見《時方》﹞

主治痼冷在腸胃間﹐泄瀉腹痛。宜先取去﹐然後調治﹐不可畏虛以養病也。

《千金》溫脾湯﹝方見《實在易》﹞

治積久熱痢赤白。

生薑瀉心湯治心下痞硬﹐幹噎食臭﹐脇下有水气﹐腹中雷鳴下利者。

甘艸瀉心湯下後痞益甚﹐日利數十行﹐谷不化﹐此非熱結﹐但以胃中虛﹐客气上逆﹐故便硬也。

半夏瀉心湯嘔而發熱﹐心下滿而不痛。

黃芩湯太陽少陽合病自利者。

若嘔者﹐加生薑一錢五分﹑半夏一錢﹐名黃芩加半夏生薑湯。

黃連湯胸中熱﹐胃中有邪气﹐腹中痛欲嘔者。

卽半夏瀉心湯﹐去黃芩﹐加桂枝﹐以和表裏。

漧薑黃連黃芩人參湯下利﹐醫復吐下之﹐食入口卽吐。

此方治嘔家夾熱﹐不利於香﹑砂﹑橘﹑半者﹐服此如神。昔張石頑先生借治脾胃虛寒﹑腸有積熱之泄﹐甚效。

濃朴生薑甘艸半夏人參湯此仲景治汗後腹脹滿之方也。張石頑借治瀉後腹脹滿﹐甚效。

石頑治總戎陳孟庸﹐瀉利腹脹作痛﹐服黃芩﹑白芍之類﹐脹急愈甚。其脈洪盛而數﹐按之則濡﹐此濕熱傷脾胃之气也。與濃朴生薑甘艸半夏人參湯﹐二劑痛止﹐脹減而泄利未已。

與漧薑黃芩黃連人參湯﹐二劑瀉止﹐而飲食不思﹐與半夏瀉心湯二劑而安。

葛根黃芩黃連湯﹝各見《傷寒》﹞

此湯仲景治桂枝癥﹐醫反下之﹐利遂不止﹐脈促﹐喘而汗出之癥。今借治表邪未解﹐腸胃俱熱之瀉﹐甚效。

按﹕君气質輕淸之葛根﹐以解肌而止利﹔佐苦寒淸肅之芩連﹐以止汗而除喘﹔又加甘艸以和中﹐先煮葛根﹐後納諸藥。解肌之力緩﹐淸中之气銳﹐又與補中逐邪者殊法矣。

鍋粑蓮肉散治老幼脾瀉久不愈神方。

飯鍋粑﹝四兩﹐淨末﹞蓮肉﹝四兩﹐去心﹐淨末﹞白糖﹝四兩﹞

上共和勻。每服三五匙﹐一日三次﹐食遠服。

丹礬蠟橊丸治一切久瀉﹐諸藥不效﹐宜服止丸。

黃丹枯礬黃蠟﹝各一兩﹞石橊皮﹝八錢﹐炒研﹞

將蠟溶化小銅勺內﹐再以丹﹑礬﹑橊皮三味細末﹐乘熱爲丸﹐如豆大﹐空心服五丸。兼治紅痢﹐用淸茶下﹐白痢用姜湯下。

鍋粑松花散治白瀉不止神效方。

飯鍋粑﹝二兩﹞松花﹝二兩﹐炒﹞蠟肉骨頭﹝五錢﹐烘脆﹞

共爲末﹐砂糖調﹐不拘時服。

火腿紅曲散﹝各見《種福堂》﹞

治脾泄。

陳火腿骨﹝存性研末﹞紅曲上二味各等分﹐爲細末﹐砂糖調陳酒送下。

卷七

風痺痿

風﹑痺﹑痿三癥不同﹐近世不能爲辧﹐而混同施治﹐誤人不淺。玆特分別之。

風者﹐肢節走痛也。《內經》謂之賊風﹐後人謂之痛風﹐又謂之白虎歷節風。其中表裏寒熱虛實﹐宜因脈辧癥而藥之。至久痛必入絡﹐如木通﹑刺蒺藜﹑紅花﹑金銀花﹑鉤藤之類﹐最能通絡﹐可隨宜加入。久痛必挾郁﹐郁而成熱﹐熱盛則生痰﹐如南星﹑半夏﹑栝蔞根﹑黃柏﹑郁金﹑川貝﹑竹瀝﹑薑汁之類﹐俱能解郁淸熱化痰﹐可隨宜加入。多用桑枝﹑桑寄生者﹐蓋以桑爲箕星之精也﹔多用虎骨者﹐以風從虎﹐亦以骨治骨之義也。用烏﹑附﹑辛﹑桂之藥而不效者﹐宜用葳蕤﹑麥冬﹑桑葉﹑脂麻﹑生﹑菊花﹑蒺藜﹑阿膠﹑甘艸之類爲膏﹐滋養陽明﹐亦是柔潤熄肝風之法。

痺者﹐閉也。風寒濕雜至﹐合而爲痺﹐與痛風相似。但風則陽受之﹐痺則陰受之。𨿽行痺屬風﹐痛痺屬寒﹐著痺屬濕﹐而三气之合﹐自當以寒濕爲主。蓋以風爲陽邪﹐寒濕爲陰邪﹐陰主閉﹐閉則重著而沈痛。是痺癥不外寒濕﹐而寒濕亦必挾風。寒曰風寒﹐濕曰風濕﹐此三气雜合之說也。《內經》云﹕在陽命曰風﹐在陰命曰痺。以此分別﹐則兩癥自不混治矣。

至於治法﹐不外三痺湯及景嶽三气飲之類爲主﹐如黃五物湯﹑黃防己湯﹑桂枝芍藥知母湯﹑烏頭湯之類﹐皆古聖經方﹐當知擇用。張景嶽雲﹕只宜峻補眞陰﹐宣通脈絡﹐使气血得以流行﹐不得過用驅風等藥﹐再傷陰气﹐必反增其病矣。若胸痺﹑胞痺及臟腑之痺﹐當另立一門﹐方能分曉﹐《醫門法律》分別甚詳﹐宜熟玩之。

痿者﹐兩足痿弱而不痛也。《內經》分爲五臟﹕肺痿者﹐主皮毛痿也﹔心痿者﹐脈痿也﹔肝痿者﹐筋痿也﹔脾痿者﹐肉痿也﹔腎痿者﹐骨痿也。而其要旨﹐在獨取陽明。蓋陽明爲五臟六腑之海﹐主潤宗筋。宗筋主束骨而利機關﹐若陽明虛﹐不能藏受水谷之气而布化﹐則五臟無所稟﹐宗筋無所養﹐而痿作矣。醫者不知﹐誤投姜﹑獨風藥﹐則火得風而益熾﹔誤投烏﹑附劫藥﹐則陰被劫而速亡。要知此癥無寒﹐當遵張子和爲定論。若用痛風三痺蒸湯灸燔等法﹐立見其危。至於方治﹐以虎潛丸﹑加減四斤丸爲主。痿久者﹐間服六君子湯加黃柏﹑蒼術﹑竹瀝﹑薑汁。黑瘦人血虛多燥﹐宜間服二妙地黃丸。肥白人气虛多痰﹐宜間服當歸補血湯加竹瀝﹑薑汁。定不可誤服辛熱之藥﹐或問辛熱旣不可用﹐何張石頑云﹐老人痿厥用虎潛丸而不愈﹐少加附子而卽愈乎﹖不知此法是借附子辛熱之力﹐以開通經隧﹐原非爲腎臟虛寒而設也。

卷七風痺痿

脈息

宜浮數﹐忌虛弱。

四物湯﹝治風先治血﹞四君子湯十全大補湯八珍湯六君子湯當歸補血湯﹝血生於气﹐各見《時方》﹞桂枝湯麻黃湯﹝各見《傷寒》﹞防己黃湯﹝方見《金匱》﹞

治風濕相搏﹐客在皮膚﹐關節疼痛﹐腰以下疼重﹐脈浮﹐自汗惡風等癥。後當如虫行皮中﹐腰以下冰涼﹐後坐被上﹐又以被繞腰下﹐溫令微汗瘥。喘加麻黃﹐胃气不和加芍藥﹐气上衝心加桂枝﹐有陳气加細辛。﹝陳气久積之寒气也﹞

防己湯﹝《千金》﹞

治歷節四肢痛如錐刺。

卽前方去黃﹑大棗﹔本方防己﹑冬術﹑生薑各四錢﹐甘艸三錢﹐加桂心﹑茯苓各四錢﹐烏頭一枚﹐﹝去皮﹐熬﹞﹐人參二錢。以苦酒和水煮﹐日三夜一服﹐當覺焦熱﹐痺忽忽然﹐愼勿怪也。若不覺﹐復服﹐以覺乃止。﹝忌醋物﹑桃李﹑生蔥﹑豬肉﹑冷水﹞

黃桂枝五物湯治血痺陰陽俱微﹐寸口關上微﹐尺中小緊﹐外癥身體不仁﹐狀如風痺。

桂枝芍藥知母湯治肢節疼痛﹐身體羸﹐腳腫如脫﹐頭眩气短﹐溫溫欲吐。

此方爲補藥之妙。解見徐忠可《金匱論注》。

烏頭湯﹝俱見《金匱》﹞

治歷節疼痛﹐不可屈伸。

獨活寄生湯﹝《千金》﹞

治風寒濕痺﹐偏枯香港腳。

獨活﹝二錢﹞桑寄生秦艽細辛歸身生地芍藥川芎桂心茯苓杜仲牛膝人參甘艸﹝各一錢﹞

水煎服。

舒筋保安散﹝見痙癥﹞

按﹕此方治痛行痺極效。

三痺湯治血气凝滯﹐手足拘攣﹐風寒濕三痺。

人參黃當歸川芎白芍生地杜仲續斷防風桂心細辛秦艽白茯苓牛膝川獨活甘艸﹝各等分﹞生薑﹝三片﹞紅棗﹝一枚﹞

水三盞﹐煎五分﹐不拘時服。

三气飲﹝《景嶽》﹞

治气血虧損﹐風寒濕三气乘虛內侵筋骨﹐歷節痺痛之極﹐及痢後鶴膝風痛等癥。

當歸枸杞杜仲﹝各二錢﹞熟地﹝三錢或五錢﹞牛膝茯苓芍藥﹝酒炒﹞肉桂﹝各一錢﹞細辛﹝或代以獨活﹞白芷炙艸﹝各一錢﹞附子﹝隨宜用一二錢﹞生薑﹝三片﹞

水二盅﹐煎服。气虛加參﹑術﹔風寒勝加麻黃一二錢﹐亦可浸酒飲之。

加減四斤丸﹝三因﹞

治肝腎虛熱淫於內﹐致筋骨痿弱﹐足不任地﹐驚恐戰栗﹐潮熱時作﹐飯食無味﹐不生气力。

肉蓯蓉﹝酒浸淡﹞牛膝木瓜﹝俱酒浸﹞鹿茸﹝酥炙﹞熟地﹝或用生地﹞杜仲菟絲子﹝各等分﹞

共爲末﹑煉蜜丸桐子大﹐每服五十丸﹐溫酒米飲下。

虎潛丸﹝《丹溪方》見《時方》﹞

治腎陰不足﹐筋骨痿﹐不能步履。

徐靈胎曰﹕痿癥皆屬於熱﹐經有明文。此方最爲合度﹐後人以溫補治痿﹐則相反矣。

痿有屬痰濕風寒外邪者﹐此方又非所宜。

外治法﹝筋骨之病總在軀殼﹐古人多用外治。﹞

《靈樞》治之以馬矢膏。其急者﹐以白酒和桂塗﹔其緩者﹐以桑鉤鉤之。卽以生桑炭置之坎中﹐髙下以坐等﹐以膏熨急頰。且飲美酒﹐啖美炙肉﹐不飲酒者自彊也。爲之三拊而已。

《靈樞》用醇酒二十升﹑蜀椒一升﹑漧薑一斤﹑桂心一斤﹐凡四種皆咀。漬酒中﹐用綿絮一斤﹐細白布四丈﹐並納酒中。置酒馬矢中﹐蓋封塗﹐勿使泄。五日五夜﹐出布綿絮曝漧之。幹後復漬﹐以盡其汁。每漬必其日乃出幹﹐並用滓。以綿絮復布爲復巾﹐長六七尺﹐爲六七巾。則用生桑炭炙巾﹐以熨寒濕所刺之處﹐令熱入至於病所﹐寒復炙巾以熨之。

三十徧而止﹐汗出以巾拭身﹐亦三十徧而止。

羌活桂歸酒治風寒濕痺。

羌活桂枝秦艽防風續斷附子﹝各一錢﹞當歸身金毛狗脊虎骨﹝各一錢五分﹞

杜仲晚蠶砂﹝各二錢﹞川芎﹝八分﹞桑枝﹝三錢﹞生薑﹝切片﹐一錢﹞大棗﹝二枚﹞

陳酒二斤﹐浸一日夜﹐煎服。

集寶療痺膏川烏艸烏南星半夏當歸紅花獨活羌活大黃桃仁﹝各四錢﹞山甲肉桂﹝各一兩﹞白芷﹝五錢﹞陀僧﹝二兩﹞硫黃﹝半斤﹞松香﹝一斤﹞生薑汁﹝一碗﹞麻油﹝一斤﹞竹汁﹝一碗﹞

上收煎好。加乳香﹑沒藥﹑血竭﹑胡椒﹑樟腦﹑細辛﹑牙皂末﹝各二錢﹞。若加商陸根﹑鳳仙﹑鬧羊花﹑鮮煙葉﹑鮮蒜﹑鮮等汁﹐更妙。

蒼術黑豆飲治痺方。

茅山蒼術五斤﹐洗淨泥垢。先以米泔水浸三宿﹐用蜜酒浸一宿。去皮﹐用黑豆一層﹐拌蒼術一層﹐蒸二次。再用蜜酒蒸一次﹐用河水在砂鍋內熬濃汁。去渣﹐隔湯燉﹐滴水成珠爲度﹐每膏一斤﹐和煉蜜一斤﹐白湯調服。

一老人專用此方﹐壽至八十餘﹐身輕體健﹐甚於少年。

七制松香膏治濕气第一神方。

松香三斤﹐第一次薑汁煮﹐第二次蔥汁煮﹐第三次白鳳仙汁煮﹐第四次燒酒煮﹐第五次鬧羊花汁煮﹐第六次商陸根汁煮﹐第七次紅醋煮。

桐油﹝三斤﹞川烏艸烏蒼術官桂漧薑白芥子蓖麻﹝以上各四兩﹞血餘﹝八兩﹞

上八味﹐共入桐油。熬至藥枯發消﹐滴水成珠。濾去渣﹐入牛皮膏四兩烊化。用前制過松香﹐漸漸收之﹐離火﹐加樟腦一兩﹐好麝香三錢﹐濃紙攤之﹐貼患處。神效。

虎骨木通湯治一切麻木痺證﹐痛風歷節。

虎骨木通﹝各等分﹞

煎湯頻頻多喫﹐卽愈。

紅花白芷防風飲治歷節四肢疼痛。

紅花白芷防風﹝各五錢﹞威靈仙﹝三錢﹞

酒煎服﹐取汁﹐三服痊愈。

山甲白薇澤蘭飲治箭風﹐俗名鬼箭打。或頭項手足筋骨疼痛﹑半身不遂等疾﹐照方一服卽愈。

山甲﹝一錢﹐炒研﹞白薇﹝二錢﹞澤蘭﹝三錢﹞

照分量﹐好酒煎服。

硫黃敷痛膏﹝俱見《種福堂》﹞

治痛風歷節﹐四肢疼痛。

用醋磨硫黃敷之﹐或用蔥杵爛﹐炒熱熨之。

卷七

鶴膝風

諭嘉言曰﹕鶴膝風者﹐卽風寒濕之痺於膝也。如膝骨日大﹐上下肌肉日枯﹐且未可治其膝﹐先養其气血﹐使肌肉滋榮﹐後治其膝可也。此與治偏枯之癥大同小異。急漑其未枯者﹐使气血流行而復榮。倘不知此﹐但麻黃﹑防風等散風之藥﹐鮮不全枯者。故治鶴膝風而急攻其痺﹐必並其足痿而不用矣。

大防風湯治邪襲足三陰﹐腿膝疼痛﹐及痢後脛膝痛﹐鶴膝風﹑附骨疽癥﹐但赤熱腫者禁用。

四君子湯去茯苓﹐加肉桂﹑附子﹑黃﹑牛膝﹑杜仲﹑熟地﹑白芍﹑川芎﹑羌活﹑防風。

五積散﹝方見《附方》﹞

治少陰傷寒﹐及外感風寒﹐胸滿惡食﹐嘔吐腹痛﹐寒熱往來﹐香港腳冷祕﹐寒疝寒瘧等癥。

孫心典按﹕鶴膝風多是虛寒﹐香港腳多是濕熱。一補一攻﹐治法各判。然香港腳有腎气素虛﹐气喘小腹痺者﹐腎气丸必不可緩。鶴膝赤熱腫者﹐二妙散﹑桂枝芍藥知母湯亦必所需﹐此活法也。

二妙散治濕熱痿癥。

黃柏蒼術﹝去皮﹐鹽水炒﹞

水煎服。

三气湯桂枝芍藥知母湯﹝俱見《金匱》﹞

見膏﹝《種福堂》﹞

專治風寒濕骨節痛﹐歷節痛風﹐痿痺麻木不仁﹐鶴膝風﹐偏頭風﹐漏肩風等癥。並治跌撲閃挫等傷﹐陰證無名腫毒﹐已破爛者勿貼﹐小兒孕婦勿貼。

活短頭髮﹝曬漧﹐二兩﹐用壯年人剃下者﹞大黃靈仙雄鼠糞﹝各一兩﹞川烏艸烏劉寄奴﹝各八錢﹞土鱉﹝大者二十个﹞羌活獨活紅花當歸蛇牀子蒼術生南星生半夏白芥子桃仁﹝各一兩﹞

上十八味﹐俱切碎。

樟冰﹝一兩﹞甘松山柰花椒豬牙皂山甲﹝炙﹐研﹞蓽拔﹝以上各三錢﹐不必去油﹐同乳香炙熱﹐同眾藥研細﹞乳香白芷﹝各五錢﹞

上十味﹐研極細末。

鮮煙葉汁﹝一斤﹐松香六兩收﹐曬漧﹞鮮商陸根汁﹝一斤﹐松香六兩收﹞鮮鬧羊花汁﹝半斤﹐松香三兩收﹞鮮艾葉汁﹝半斤﹐松香三兩收﹞白鳳仙花汁﹝半斤﹐松香三兩收﹞生薑汁﹝半斤﹐松香三兩收﹞韭汁﹝半斤﹐松香三兩收﹞蔥汁﹝半斤﹐松香三兩收﹞大蒜﹝四兩﹐松香二兩收﹞

用足秤﹐秤麻油三斤四兩﹐先將頭髮入油﹐熬至半炷香﹐再將前藥入油。熬至焦黃色﹐不可太枯﹐卽濾去渣。入前松香熬化﹐再將絲綿濾去渣。再熬至油面起核桃花紋﹐先加入極細密陀僧四兩再徐徐加入西硫黃末一斤。投此二味時﹐務須慢慢灑入﹐不可太多太驟。以滴水成珠﹐離火待溫﹐然後摻入細藥攪勻。瓷器收貯﹐熬時須用桑枝不住手攪﹐靑布攤貼。每張淨藥重四錢﹐臨時加肉桂末五釐﹑細辛末二釐。

卷七

腳气

東垣云「香港腳實由水濕﹐然有二焉。南方卑濕﹐淸濕襲虛﹐則疾起於下﹐此是外感﹔北方常食膻乳﹐又飲酒太過﹐脾胃有傷﹐不能運化﹐水濕下流﹐此內而至外者也。」香港腳有幹濕不同。如兩脛腫大﹐名濕香港腳﹐是爲壅疾﹐不宜驟補﹐宜雞鳴散疏通其下﹐不使其壅﹔若壅旣成者﹐宜砭去惡血﹐然後服藥﹐如兩脛不腫﹐或頑痺﹑或攣急﹑或緩縱﹐名幹香港腳﹐宜四物湯加牛膝﹑木瓜﹑蒼術﹑黃柏﹑肉桂﹑澤瀉之類主之。二癥𨿽不宜驟補﹐而三陰受病﹐上气喘急﹐及上入少腹不仁﹐急宜八味丸補火以利水。外以礬石一兩﹐酸漿水一斗五升﹐煎三五沸浸之。丹溪以白芥子﹑白芷等分末﹐薑汁調敷之。

香港腳癥﹐小腹頑痺不仁﹐不過三五日﹐卽令嘔吐﹐名香港腳入心﹐死癥。

治香港腳入心﹐仲景用腎气丸通膀胱之气﹐安其腎水﹐不使攻心。巢氏用風引湯﹐取石性易於下達﹐勝其濕熱﹐不使攻心。二方皆爲救危之神劑﹐一治腎气之虛﹐一治濕熱之盛﹐宜憑癥擇用之。

卷七腳气

診法

脈浮弦起於風﹐濡弱起於濕﹐洪數起於熱﹐遲澀起於寒。沈而伏﹐毒在筋骨也﹔指下澀澀不調﹐毒在血分也。夏暑腳膝冷痛﹐其脈陽濡陰弱﹐濕溫也。香港腳多從暑濕得之。

卷七腳气

論冷熱不同

問曰﹕何故得者有冷有熱﹖答曰﹕足有三陰三陽。寒中三陽﹐所患必冷﹔暑中三陰﹐所患必熱﹐故有表裏冷熱。冷熱不同﹐熱者療以冷藥﹐冷者療以熱藥。以意消息之﹐脾受陽毒卽熱頑﹐腎受陰濕卽寒痺。

卷七腳气

論腫不腫

凡有人久患香港腳﹐不自知別。於後因他病發動﹐療之得瘥。後直患嘔吐﹐而復腳弱。余爲診之﹐乃告爲香港腳。病者曰「我平生不患腳腫﹐何因名爲香港腳﹖」不肯服湯。余醫以爲初發﹐狐疑之間﹐不過一旬而死。故香港腳不得拘定以腫爲候。有腫者﹐亦有不腫者。其以小腹頑痺不仁者﹐腳多不腫。小腹頑後不過三五日﹐卽令人嘔吐者﹐名香港腳入心﹐如此者﹐死在旦夕。

凡患香港腳到心難治﹐以其腎水克心火故也。

卷七腳气

香港腳腫滿

病源﹐此繇風濕毒瓦斯搏於腎經。腎主水﹐今爲邪所搏﹐則腎气不能宣通﹐水液不傳於小腸﹐致水气擁溢腑臟﹐浸漬皮膚﹐故腫滿也。

千金翼溫腎湯主腰脊膝腳浮腫不遂方。

茯苓漧薑澤瀉﹝各二兩﹞桂心﹝三兩﹞

上四味切﹐以水六升﹐煮取二升﹐分爲三服。

又療香港腳初發﹐從足起至膝﹐脛腫骨疼者方。

烏牛尿一服一升﹐日二服﹐腫消止。羸瘦者二分尿﹑一分牛乳﹐合煮﹐乳結乃服之。

又方生豬肝一具細切﹐以淡蒜齏食之令盡。分再食之。

崔氏療香港腳徧身腫方大豆﹝二大升﹞桑白皮﹝一握切﹞檳榔﹝十四枚﹞茯苓﹝二兩﹞

上四味﹐和老酒二升煎服。

療香港腳滿小便少者方檳榔﹝四升﹞大豆﹝三升﹞桑白﹝一升﹞

水煎。

徐玉枳實散宜春秋服﹐消腫利小便﹐兼補療風虛冷脹不能食方。

枳實﹝半斤﹐炙﹞桂心﹝一尺﹞茯苓白術﹝各五兩﹞

上四味爲散﹐酒服方寸匕﹐日三服。

手腳酸痛兼微腫方烏麻﹝五升﹐微熬﹐研碎﹞

上一味﹐以酒一升﹐漬一宿﹐隨多少飲之。

唐侍中療苦香港腳攻心此方正散腫气極驗。

檳榔﹝七枚﹞生薑﹝二兩﹞橘皮吳萸紫蘇木瓜﹝各一兩﹞

水三升﹐煎服。

香港腳上气入腹腫方野椒根一升﹐酒二升﹐投安瓶中﹐泥頭溏﹐火燒得一沸﹐然後溫服。

常山甘艸湯方常山﹝三兩﹞甘艸﹝一兩﹞

若寒熱﹐日三服。

寒甚陰傷者﹐腎气衰微者。

鹿茸淮山藥紅棗﹝各三兩﹞地黃黃茯苓丹皮﹝各二兩﹞川附﹝半斤﹞澤瀉﹝一兩﹞

水煎服。

千金風引湯療兩腳疼痺腫﹐或不仁拘急﹐屈不得行癰腫方。

麻黃﹝二兩﹐去節﹞吳萸秦艽桂心人參細辛漧薑防己川芎甘艸附子﹝各一兩﹞石膏﹝二兩﹞杏仁﹝六十枚﹞白術﹝三兩﹞茯苓﹝二兩﹞生蒜桑枝﹝各一斤﹞鳳仙﹝二兩﹞

上諸味杵末﹐用麻油五斤﹐將藥浸入油內﹐春五夏三﹐秋七冬十。候日數已足﹐入潔淨大鍋內﹐慢火熬至藥枯浮起爲度。住火片時﹐用布袋濾去渣﹐將油稱準。每油一斤﹐封定黃丹六兩﹐用桃柳枝不時攪之﹐以黑如漆亮如鏡爲度。滴入水內成珠﹐用布攤貼。﹝隨時貼此膏應用麝香一分敷在患處﹞

風引湯﹝方見《金匱》﹞

雞鳴散﹝方見《時方》﹞

治香港腳第一品藥﹐不問男女可服。如感風濕流注﹐腳痛不可忍﹐筋脈腫者﹐並宜服之。加鹿茸者﹐其效如神。

卷八

婦人雜病方

烏骨雞丸《祕旨》治婦人鬱結不舒﹐蒸熱咳嗽﹐月事不調﹐或久閉不行﹐或倒經血溢於上﹐或產後褥勞﹐或崩淋不止﹐及帶下赤白淫諸癥。兼療男子斫喪太早﹐勞嗽吐紅﹐成虛損者。

烏骨白絲毛雞﹝一隻男雌女雄取嫩長者﹐尿倒泡去毛﹐竹刀剖脇﹐出肫肝﹐去穢﹐畱內金﹐並去腸垢﹐仍入腹內﹞五味﹝一兩﹞熟地黃﹝四兩﹞如血熱加生地黃二兩上二味入雞腹內﹐用陳酒﹑童便各二碗﹐水數碗﹐砂鍋中旋煮旋添﹐至糜爛汁盡。同下五藥末﹐搗爛焙漧。骨用酥炙﹐共爲細末。

綿黃﹝去皮﹐蜜酒拌炒﹞於潛術﹝飯上蒸九次﹐各三兩﹞白茯苓﹝去皮﹞當歸身﹝酒洗﹞白芍藥﹝酒炒﹐各二兩﹞

五味預爲粗末﹐同雞肉搗焙﹐共爲細末﹐入下項藥。

人參﹝三兩﹐虛甚者加至六兩﹞牡丹皮﹝二兩﹐酒潤﹐勿炒﹞川芎﹝一兩童便浸﹐切﹐炒﹞

上三味各爲細末﹐和前藥中﹐另用幹山藥六兩打糊。眾手丸成﹐曬漧﹐勿令餿﹐瓷罐收貯。淸晨人參或沸湯送下三錢﹐臥時再酒服二錢﹐大便實者﹐煉蜜爲丸亦可。隨癥加入溫涼調气等藥。

雞屬巽補肝﹐尢妙在烏骨益腎﹐變巽爲坎﹐乙癸同源﹐兼滋衝任也。

四烏一蘆茹丸﹝方見《女科要旨》﹞

治气竭肝傷血枯﹐婦人血枯經閉﹐丈夫陰痿精傷。

按﹕此方以搜血之品爲補血之用。幹血癆癥﹐以此方爲上劑。《金匱》治五癆虛極﹐肌肉甲錯﹐內有幹血﹐用大黃虫丸﹐實本於此。

雀卵功專暖胃。如無﹐雀肉煮搗可代﹐雞卵及肝亦可代﹐雞屬巽而肝主血也。

地黃龍牡橊梅散治血崩。

大生地﹝一兩﹐炒﹞龍骨﹝﹐研末﹞牡蠣﹝﹐各四錢﹞石橊皮﹝炒﹞烏梅肉﹝炒﹞陳棕皮百艸霜﹝各三錢﹞阿膠﹝六錢﹐蒲黃拌炒﹞陳京墨﹝二錢﹐炒﹞

上爲極細末﹐用淮山藥五錢研末﹐醋水打糊爲丸。分作七日服﹐內加人參三錢﹐尢效。

或用人參湯下。

百艸血餘棕灰散治血崩。

陳棕灰百艸霜頭髮灰﹝各一兩﹞

共爲細末﹐每服一錢﹐陳酒下。

棉花子散治血崩不止。

陳棕棉花子﹝各等分﹞

上二味燒灰存性﹐研細末﹐每服一錢五分﹐陳酒送下。

韭汁童便湯治月水逆行﹐上行口鼻。

韭汁﹑童便衝溫服。

發灰藕汁飲治血淋痛脹甚者。

發灰二兩﹐藕汁調服二錢。

麝香琥珀丸治經閉。

土鱉虫﹝一兩﹐炙存性﹞血珀末﹝五錢﹞麝香﹝三錢﹞

酒打和爲丸﹐每服三分。

芡實茯苓牛角散治女子帶下虛脫證﹐極效。

芡實粉﹝二兩﹞白茯苓﹝二兩﹞赤石脂﹝一兩﹐﹞牡蠣﹝一兩﹐醋﹞禹餘糧﹝一兩﹐﹞牛角腮﹝一兩﹐炙黃﹞

共爲末﹐好米醋一杯拌前藥﹐曬漧再研末﹐打糊爲丸﹐每服三錢。

白鴿血竭飲治幹血癆奇驗方﹐此證過三年者不治。

白鴿子一隻。去毛肝腸淨﹐入血竭。一年一兩﹐二年二兩﹐三年三兩。以鍼綫縫住﹐用無灰酒煮數沸﹐令病患喫之﹐瘀血卽行。如心中慌亂者﹐食白煮肉一塊﹐卽止。

雞子黃丹飲治孕婦下痢。

雞蛋一枚。破一孔如指大﹐以銀簪腳攪勻﹐加入黃丹三錢五分。用紙封口﹐入在飯鍋上蒸熟食之。

安胎方治胎气不安﹐或腹痛﹐或腰痛﹐或飲食不甘﹐宜服。或五六个月﹐常服數帖最妙﹐足月亦可服。

人參﹝五分﹐虛者加倍﹞白術﹝土炒﹞當歸白芍﹝炒﹞紫蘇黃芩﹝炒﹐各一錢﹞陳皮﹝五分﹞甘艸﹝三分﹞川芎﹝八分﹞砂仁﹝七分﹐炒﹞香附﹝六分﹐炒﹞

腹痛倍加白芍﹔腰痛加鹽水炒杜仲﹑續斷﹔內熱口渴去砂仁﹐加麥冬﹔見紅加酒炒地楡﹑生地﹐以上各一錢。

熟蠶豆散治胎漏。

炒熟蠶豆殼磨末﹐每服三四錢﹐加砂糖少許調服。

皮硝湯治死胎不下。

皮硝﹝二錢﹞北﹝三錢﹞寒月加制附子﹝五分﹞

酒半杯﹐童便一杯﹐煎二三沸﹐溫服。

牛膝葵子湯治胎衣不下。

牛膝﹝三錢﹞葵子﹝五分﹞

水煎服。

大麥芽散治產後腹脹閉結﹐膨悶气結﹐坐臥不安。

大麥芽﹝炒一合﹐爲末﹐每服陳酒調三錢服。﹞

山楂湯治產後面黑﹐乃惡血及肺﹐發喘欲死。

蘇木一兩﹐水三杯﹐煎至一杯﹐調人參末五錢服。

韭菜聞鼻湯治產後血暈。

韭菜切﹐入有嘴瓶內。將醋三碗煎滚﹐入瓶內。將瓶嘴塞產婦鼻孔﹐卽醒。

澤蘭洗方治產後陰翻。

澤蘭葉煎濃湯燻洗﹐卽收。

豬腳湯治婦人吹乳不通。雄豬腳爪一个﹑鬼饅頭一个。並煮食之﹐一日卽通。𨿽無子女人﹐食之亦有乳。

絲瓜子散治乳不通。

絲瓜連子燒存性﹐燒酒下一二錢﹐被蓋取汗﹐卽通。

蟹殼散治乳巖。此證先因乳中一粒大如豆﹐漸漸大如雞蛋﹐七八年後方破爛。一破則不可治矣﹐宜急服此藥。

生蟹殼數十枚﹐放砂鍋內焙焦爲末。每服二錢﹐好酒調下﹐須日日服﹐不可間斷。

靑皮散治乳癰初起。

靑皮﹝去瓤﹞山甲﹝炒﹞白芷甘艸貝母﹝各八錢﹞

共爲細末﹐溫酒調服。

鯽魚敷乳膏治乳癰乳痛。

活鯽魚﹝一个﹞鮮山藥﹝一段如魚長者﹞

同搗敷上﹐以紙蓋之。

南星半夏散治吹奶乳癰。

南星半夏皂角﹝去皮弦子﹐炒黃﹞五倍子﹝去窠虫﹐炒黃﹞

各等分﹐研極細末﹐米醋糊敷﹐一宿立效。

乳沒湯治乳癰。

乳香防風知母陳皮木通香附﹝各一錢﹞沒藥川芎甘艸當歸貝母﹝各五分﹞

苡仁銀花栝蔞仁﹝各二錢﹞橘葉﹝二十片﹐鮮者更妙﹞

水酒各半煎﹐食後服﹐四五服必愈。

蝦蟆餅方治乳癖。

用大蝦蟆一个。去皮令淨﹐入半夏三錢﹑麝香五釐﹐共打爛﹐爲一大餅。敷患處﹐用帛縛之﹐約三時許解去﹐其效如神。

貝母白芷內消湯內消乳方。

大貝母﹑白芷各等分爲末。每服二錢﹐白酒下。有郁加白蒺藜﹐若有孕之婦﹐忌用白芷。

鼠糞散治乳瘰﹐潰爛者方可服﹐神效。

雄鼠糞﹝三錢﹐兩頭尖者便是﹞土楝樹子﹝三錢﹐經霜者佳﹐川者不用﹞露蜂房﹝三錢﹞

俱存性﹐爲細末﹐分作三服。酒下﹐間兩日服一服。痛止膿盡收斂﹐奇效。

雄黃藜蘆散治婦人陰中突出如蛇﹐或雞冠菌樣者。

雄黃﹝一錢﹞冰片﹝二錢﹞輕粉﹝一錢﹞鱉頭﹝﹐黃色一錢﹞蔥管藜蘆﹝二錢﹐研細﹐如曲樣﹞

俱爲末﹐和勻再研﹐瓷罐收貯。先用芎歸湯煎洗﹐隨後搽藥﹐早晚兩次﹐其患漸收。

芎歸湯川芎當歸白芷甘艸膽艸﹝各等分﹞

每用五錢﹐煎湯洗患處﹐搽藥。

必消散治婦人乳腫﹐不論內外。

取五木大楊樹上木耳菌﹐拭淨。淨瓦上炙焦存性﹐爲細末。每服三錢﹐砂糖調陳酒送下﹐卽消。

豬肝條方治婦人陰戶內生瘡﹐癢痛難堪。

用豬肝切成條﹐於香油中微燙過。抹樟腦﹑川椒末插入戶內﹐引蛆虫。候一時辰取出﹐再換二三條﹐卽愈。

合蚌散治婦人陰戶內生瘡作癢。

活蚌一个﹐剖開將蚌肉半个﹐手拿對陰戶﹐一夜﹐次日又用二个﹐全安。

蛇牀洗方﹝俱見《種福堂》﹞

治女人陰癢。

用蛇牀子煎湯洗之﹐立愈。

當歸散瘦而有火﹐胎不安﹐宜此。妊娠常服﹐卽易產。胎中疾苦﹐產後百病主之。

白術散肥白有寒﹐胎不安者﹐此能養胎。

竹葉湯治產後中風病痙﹐發熱面正赤﹐喘而頭痛。

甘麥大棗湯﹝俱見《金匱》﹞

婦人髒躁﹐悲傷欲哭。

四物湯﹝方見《時方》﹞

統治婦人百病。

米魚膠糯米散治婦人白帶。

米魚膠﹝一斤﹐炒酥﹐研末﹞糯米﹝二升﹐炒熟﹐研粉﹞

拌好﹐開水沖服。

豬肚胡椒湯治婦人經寒﹐往來時有痛。

豬肚﹝一个﹐洗淨﹐胡椒八兩﹐裝入肚內﹐燉爛食。﹞

卷八

傷寒附法﹝太醫院院使錢編輯﹞

傷寒傳變大法﹐已詳《傷寒論注》及《心法要訣》中矣。然近世治四時傷寒者﹐咸用河間兩解等法﹐每多神效﹐誠治斯癥之捷法也。今復采雙解散﹑防風通聖散諸經驗名方﹐編爲歌訣﹐俾後之學人知所變通﹐庶幾於傷寒一癥﹐經權常變﹐有所遵循﹐而無遺法云。

卷八傷寒附法﹝太醫院院使錢編輯﹞

雙解散完素解和初法

雙解通聖合六一﹐四時溫熱正傷寒。兩許爲劑蔥姜豉﹐汗下兼行表裏宜。彊者加倍弱減半﹐不解連進自然安。若因汗少麻倍大﹐便硬硝黃加倍添。

名曰雙解散者﹐以其能發表攻裏﹐卽防風通聖散﹑六一散二方合劑也。河間制此﹐解利四時冬溫﹑春溫﹑夏熱﹑秋燥者。正令傷寒﹐凡邪在三陽表裏不解者﹐以兩許爲劑﹐加蔥﹑姜﹑淡豉煎服之。候汗下兼行﹐表裏卽解。形气彊者﹐兩半爲劑。形气弱者﹐五錢爲劑。若初服﹐因汗少不解﹐則爲表實﹐倍加麻黃以汗之。因便硬不解﹐則爲裏實﹐倍加硝﹑黃以下之。連進二三服﹐必令汗出下利而解也。今人不知其妙﹐以河間過用寒涼﹐仲景傷寒初無下法﹐棄而不用﹐眞可惜也。不知其法神捷﹐莫不應手取效﹐從無寒中痞結之變﹐卽有一二不解者﹐亦未盡法之善。則必已傳陽明﹐故不解也。防風通聖散﹐詳在後。

卷八傷寒附法﹝太醫院院使錢編輯﹞

河間解利後法

汗下已通仍不解﹐皆因不徹已傳經。內熱煩渴甘露飲﹐甚用白虎解毒淸。有表熱煩柴葛解﹐表實大熱三黃寧。裏熱尿赤涼天水﹐胃實不便大柴承。

服雙解散﹐汗下已通﹐而仍不解者﹐皆因汗之不徹﹐或以傳經﹐治之不及也。若表已解﹐而裏有微熱煩渴者﹐用桂苓甘露飲﹐以和太陽之裏。若內熱太甚﹐大熱大煩大渴者﹐用白虎湯合黃連解毒湯﹐以淸陽明之裏。若表未解﹐又傳陽明﹐身熱而煩﹐用柴葛解肌湯﹐以解兩陽之邪。若表實無汗﹐大熱而煩﹐用三黃石膏湯﹐以淸表裏之熱。若裏有熱﹐尿赤而澀者﹐用涼膈散﹐合天水散以淸和之。若胃實潮熱﹐不大便有微表者﹐用柴胡湯下之。無表者﹐三承气湯下之。桂苓甘露飲﹑白虎湯﹑大柴胡湯﹑三承气湯﹐已詳《傷寒要訣》。六一散﹑涼膈散﹐詳在《雜病要訣》。

防風通聖散防風通聖治風熱﹐郁在三焦表裏中。气血不宣經絡壅﹐梔翹芩薄艸歸芎。硝黃芍術膏滑石﹐麻黃桔梗與防荊。利減硝黃嘔姜半﹐自汗麻去桂枝增。

此方治一切風火之邪﹐郁於三焦表裏經絡﹐气血不得宣通。初感發熱頭痛膚疹﹐傳經斑黃﹐抽搐煩渴不眠﹐便祕尿澀﹐皆可服之。功效甚奇﹐用之自知其妙也。

柴葛解肌湯四時合病在三陽﹐柴葛解肌柴葛姜。白芷枯芩膏芍艸﹐利減石膏嘔半羌。

此方陶華所制﹐以代葛根湯。凡四時太陽﹑陽明﹑少陽合病輕證﹐均宜以此湯增減治之。

增減者﹐謂如無太陽證者減羌活﹐無少陽癥者減柴胡也。卽柴胡﹑葛根﹑羌活﹑白芷﹑桔梗﹑赤芍﹑石膏﹑黃芩﹑甘艸也。下利減石膏﹐以避裏虛也﹔嘔加半夏﹑生薑﹐以降裏逆也。

黃連解毒湯梔子金花湯三黃石膏湯陽毒熱極疹斑嘔﹐煩渴呻吟譫語狂。下後便軟熱不已﹐連芩梔柏解毒湯。裏實便硬當攻下﹐梔子金花加大黃。表實膏麻蔥豆豉﹐下利除膏入葛良。

淸毒犀角飲陽毒熱極等證﹐或下後便軟﹐壯熱不已﹐宜黃連解毒湯。卽黃連﹑黃芩﹑黃柏﹑梔子也。若裏實當攻下﹔便硬者宜加大黃﹐名梔子金花湯﹔若表實無汗﹐當發汗者﹐宜加石膏﹑麻黃﹑淡豆豉﹑蔥白﹐名三黃石膏湯﹔下利者﹐減石膏加葛根﹐避裏不實也。

消毒犀角表疹斑﹐毒壅咽喉腫痛難。犀角牛蒡荊防艸﹐熱盛加薄翹芩連。

消毒犀角飲卽消毒飲之防風﹑荊芥﹑牛蒡子﹑甘艸加犀角也﹐熱盛加連翹﹑薄荷﹑黃芩﹑黃連也。

消斑靑黛飲消斑靑黛消斑毒﹐參虎柴犀梔地元。黃連熱實減參去﹐苦酒加入大黃煎。

消斑靑黛飲卽靑黛。參虎﹐謂人參白虎湯﹐卽人參﹑石膏﹑知母﹑甘艸﹑柴胡﹑犀角﹑山梔﹑生地﹑元參﹑黃連﹐用苦酒與水煎也。熱甚便實者﹐減去人參﹐加大黃可也。

普濟消毒飲普濟大頭天行病﹐無裏邪熱客髙巓。芩連薄翹柴升桔﹐蠶艸陳勃蒡藍元。

普濟消毒飲治天行傳染﹐大頭瘟疫﹐無裏可下者。是其邪熱客於髙巓﹐卽黃芩﹑黃連﹑薄荷﹑連翹﹑柴胡﹑升麻﹑桔梗﹑僵蠶﹑甘艸﹑陳皮﹑馬勃﹑牛蒡子﹑板藍根﹑元參也。

連翹敗毒散連翹敗毒散發頤﹐髙腫紅痛可除。花粉連翹柴胡蒡﹐荊防升艸桔羌獨。紅花蘇木芎歸尾﹐腫面還加芷漏蘆。腫堅皂刺穿山甲﹐便燥應添大黃疏。

連翹敗毒散治時毒發頤﹐髙腫紅疼痛之陽證也。卽連翹﹑天花粉﹑柴胡﹑牛蒡子﹑荊芥﹑防風﹑升麻﹑甘艸﹑桔梗﹑羌活﹑獨活﹑紅花﹑蘇木﹑川芎﹑歸尾。兩頤連面皆腫﹐加白芷﹑漏蘆﹔腫堅不消﹐加皂刺﹑穿山甲﹔大便燥結﹐加酒炒大黃。

都气湯﹐橘皮竹茹湯呃逆腎虛都气湯﹐六味肉桂五味方。橘皮竹茹虛熱主﹐橘竹參艸棗生薑。

都气湯卽六味地黃湯加肉桂﹑五味子也﹔橘皮竹茹湯卽橘皮﹑竹茹﹑人參﹑甘艸﹑大棗﹑生薑。

葳蕤湯風溫浮盛葳蕤湯﹐羌麻葛芷靑木香。芎艸石膏葳蕤杏﹐裏實熱甚入硝黃。

風溫起初﹐六脈浮盛﹐表實壯熱汗少者﹐宜葳蕤湯以發表風邪也。卽羌活﹑麻黃﹑葛根﹑白芷﹑靑木香﹑川芎﹑甘艸﹑石膏﹑葳蕤﹑杏仁也。裏實熱甚汗多者﹐加芒硝﹑大黃以攻裏熱也。

桂枝白虎湯風溫虛熱汗出多﹐難任葳蕤可柰何。須是鼾睡而燥渴﹐方宜桂枝虎參合。

風溫初起﹐脈浮有力﹐汗少壯熱﹐宜於葳蕤湯。若脈虛身熱汗出﹐難用葳蕤湯﹐合與桂枝白虎人參湯。如不鼾睡﹐口中和而不燥不渴﹐身熱汗多脈浮盛者﹐乃亡陽之證﹐非風溫也。卽桂枝白虎加人參湯﹐亦不可用也。

瀉心導赤各半湯越經無證如醉熱﹐脈和導赤各半湯。芩連梔子神參麥﹐知滑犀艸棗燈姜。

越經﹐病名也。無證﹐謂無表裏證。脈和而身熱不解﹐形如醉人者﹐是越經證也。宜瀉心導赤各半湯治之。

卽黃連﹑黃芩﹑梔子﹑茯苓﹑人參﹑麥冬﹑知母﹑滑石﹑犀角﹑甘艸﹑燈心﹑生薑﹑大棗也。

大羌活湯兩感傷寒病二經﹐大羌活湯艸川芎。二防二術二活細﹐生地芩連知母同。

兩感傷寒﹐病名也。二經謂一日太陽﹑少陰﹐二日陽明﹑太陰﹐三日少陽﹑厥陰﹐同病也。張潔古制大羌活湯治之﹐卽甘艸﹑川芎﹑防風﹑防己﹑蒼術﹑白術﹑羌活﹑獨活﹑細辛﹑生地﹑黃芩﹑黃連﹑知母也﹐詳在《傷寒要訣》。

還陽散退陰散黑奴丸陰毒還陽硫黃末﹐退陰炮烏漧薑均。陽毒黑奴小麥疸﹐芩麻硝黃釜竈塵。

還陽散卽石硫黃末。每服二錢﹐新汲水調下。良久寒熱不出﹐再服之﹐汗出愈。

退陰散卽炮變色川烏﹐微炒漧薑﹐等分爲末﹐每服一錢﹐鹽湯滚數沸服。四肢不溫﹐連服三次卽溫。熱服若吐﹐冷服亦可。黑奴丸卽小麥成黑疸者﹐名曰小麥奴。黃芩﹑麻黃﹑芒硝﹑大黃﹑釜底煤﹑竈突煙﹑梁上塵也。爲末﹐蜜丸重四錢﹐新汲水下。服後若渴﹐飲冷水者﹐令恣意飲之。須臾自當寒振汗出﹐腹響微利而解也。若不渴者﹐恐是陰極似陽﹐服之反爲害耳。

九味羌活湯九味羌活卽沖和﹐四時不正气爲。潔古制此代麻桂﹐羌活防蒼細芷芎。生地艸芩喘加杏﹐無汗加麻有桂多。胸滿去地加枳桔﹐煩渴知膏熱自瘥。

此湯卽沖和湯。張潔古制此以代麻黃桂枝二湯﹐卽羌活﹑防風﹑蒼術﹑細辛﹑白芷﹑川芎﹑生地﹑甘艸﹑黃芩也。喘加杏仁﹐無汗加麻黃﹐有汗加桂枝。胸膈滿悶﹐去生地﹐加枳殼﹑桔梗﹐快膈气也。煩渴引飲﹐加知母﹑石膏﹐熱自瘥也。

十神湯十神外感寒气病﹐功在溫經利气殊。升葛芎麻甘艸芍﹐姜蔥香附芷陳蘇。

此方卽升麻﹑葛根﹑川芎﹑麻黃﹑甘艸﹑芍藥﹑香附﹑白芷﹑陳皮﹑蘇葉﹑生薑﹑蔥白也。能外發寒邪﹐內舒鬱气﹐故曰寒气病﹐較之他劑﹐有溫經利气之功殊也。

人參敗毒散荊防敗毒散倉稟散人參敗毒虛感冒﹐發散時毒疹痢良。參苓枳桔芎艸共﹐柴前薄荷與獨羌。時毒減參加翹蒡﹐血風時疹入荊防。表熱噤痢加倉米﹐溫熱芩連實硝黃。

人參敗毒散治气虛感冒時气之病﹐卽枳殼﹑桔梗﹑川芎﹑茯苓﹑人參﹑甘艸﹑柴胡﹑前胡﹑薄荷﹑獨活﹑羌活也。時毒﹐謂受四時不正之气﹐或腫兩腮兩頤﹐或咽喉腫痛﹐根據本方減人參﹐加牛蒡﹑連翹治之。時疹﹐謂初病卽有之疹。血風﹐謂徧身瘙癢之疹。俱根據本方減人參﹐加荊芥﹑防風治之﹐名荊防敗毒散。表熱無汗﹐噤口痢疾﹐根據本方加倉米治之﹐名倉稟散。溫病熱病熱甚﹐俱加黃連﹑黃芩﹔胃實便硬﹐俱加芒硝﹑大黃也。

五積散內傷生冷外感寒﹐五積平胃半苓攢。麻桂枳桔歸芎芍﹐姜芷加附逐陰寒。腹痛嘔逆吳萸入﹐有汗除麻桂枝添。虛加參術除枳桔﹐婦人經痛艾醋煎。

五積散卽蒼術﹑陳皮﹑濃朴﹑甘艸﹑半夏﹑茯苓﹑麻黃﹑官桂﹑枳殼﹑桔梗﹑當歸﹑川芎﹑白芍﹑漧薑﹑白芷也。表重用桂﹐陰寒肢冷加附子﹐腹痛嘔逆加吳萸﹐有汗除去麻黃﹐加桂枝。气虛加人參﹑白術﹐除去枳﹑桔﹐婦人經痛加艾葉﹐醋煎服之。

升麻葛根湯升葛芍艸表陽明﹐下利斑疹兩收功。麻黃太陽無汗入﹐柴苓同病少陽經。

升麻﹑葛根﹑白芍﹑甘艸﹐卽升麻葛根湯也。陽明表邪不解﹐或數下利﹐及斑疹不透者﹐均宜主之。若兼太陽無汗之表癥﹐入麻黃。若兼少陽口苦耳聾﹐寒熱往來﹐半表半里之癥﹐加柴胡﹑黃芩也。

二聖救苦丹初起時疫溫熱病﹐救苦汗出下俱全。熱實百發而百中﹐大黃皂角水爲丸。

此丹卽大黃四兩﹑皂角二兩﹐爲末﹐水爲丸也。每服三錢﹐無根水下。弱者﹑老者﹑幼者﹐量減服之。此藥施治於初起時疫傳染﹐傷寒溫病熱病﹐熱盛形气俱實者﹐百發百中。服後或汗﹑或吐﹑或下﹐三法俱全﹐其病立解。

溫膽湯傷寒病後津液幹﹐虛煩燥渴不成眠。乃是竹葉石膏證﹐膽經餘熱此方先。口苦嘔涎煩驚悸﹐半苓橘艸枳竹煎。气虛加參渴去半﹐再加麥粉熟芩連。

傷寒病後﹐燥渴虛煩﹐乃竹葉石膏湯證﹐非溫膽湯證﹐詳在《傷寒要訣》。若少陽膽經餘熱﹐則口苦嘔煩驚悸﹐是溫膽證也。卽半夏﹑茯苓﹑橘皮﹑甘艸﹑枳實﹑竹茹也。形气俱虛﹐或因汗吐下後﹐及气虛者﹐均加人參。渴去半夏﹐加麥冬﹑花粉以生津也。有熱加黃芩﹑黃連以淸熱也。

卷八

傷寒附法補

錢院使主河間兩解之法﹐利於實熱之病﹐余又續景嶽內托之法﹐利於虛寒之病。正法之外﹐得此兩法﹐治傷寒無餘蘊矣。

發表無汗病爲逆﹐須審陰陽施補益。陽虛再造散如神﹐小建中湯生津液。東垣變用益气湯﹐只緣饑飽與勞役。又有無汗屬陰虛﹐理陰歸柴二方擇。若宜涼解歸葛煎﹐陽明溫暑及時疫。陰陽兩虛汗最難﹐大溫中飲當考核。仲景驅外是恆經﹐各家內托亦上策。

李東垣云﹕傷寒無內傷者﹐用仲景法﹔挾內傷者﹐十居八九﹐﹝勞役饑飽過度謂之內傷﹞只用補中益气湯加減。又云﹕尺脈遲者﹐不可發汗﹐當與小建中湯和之。和之而邪解﹐設不解﹐服至尺脈有力﹐乃與麻黃湯汗之。諭嘉言云﹕宜小建中湯生其津液﹐津液充﹐便自汗而愈。陶節庵云﹕傷寒服發表藥而不作汗﹐名無陽癥。宜再造散助陽以作汗。張景嶽雲﹕陽根於陰﹐化於液﹐從補血而散。此云騰致雨之妙﹐則猶仲景所未及。觀其自制數方﹐平散如歸柴飲﹐溫散如大溫中飲及理陰煎﹐涼散如歸葛飲﹐皆取邪從營解之義也。仲景重在驅邪﹐此則重在補正。驅邪是逐之於外﹐補正是托之於內。

法𨿽不同﹐而散寒之意則一也。

再造散陽虛再造散稱奇﹐附子辛參艸桂。羌活芎防姜棗入﹐或加芍藥水煎之。﹝人參一錢﹑黃二錢﹑桂枝一錢﹑甘艸五分﹑附子炮一錢﹑細辛七分﹑羌活八分﹑防風七分﹑川芎一錢﹐煨姜二片﹑大棗二枚﹐加芍藥一撮﹐夏加黃芩﹐石膏用之。﹞

小建中湯陽气素虛乏津液﹐傷寒溫補必須急。桂枝倍芍加膠飴﹐小小建中大有益。﹝白芍三錢﹑桂枝﹑生薑各一錢五分﹑炙艸一錢﹐水煎入飴糖三錢拌服。﹞

補中益气湯補中益气術歸﹐炙艸人參與橘皮。姜棗柴升煎水服﹐六經加味始相宜。﹝炙二錢﹑人參﹑白術﹑當歸﹑炙艸各一錢﹑陳橘皮五分﹑柴胡﹑升麻各三分﹑姜棗水煎服。﹞

太陽加羌活﹑本﹑桂枝﹐陽明加葛根﹑倍升麻﹐少陽加黃芩﹑半夏﹑川芎﹐倍柴胡。

太陰加枳實﹑濃朴﹔少陰加甘艸﹑橘皮﹔厥陰加川芎﹔變癥發渴﹐加漧葛﹑元參﹐倍升麻。

理陰煎熟地當歸炙艸姜﹐理陰煎劑最爲良。方中加減須消息﹐肉桂加之用亦彊。﹝熟地四錢﹑當歸一錢五分﹑炙艸一錢﹑漧薑一錢五分﹐水二盅﹐煎八分服。﹞

歸柴飲歸柴二味及甘艸﹐傷寒平散用之好。大便多溏歸易術﹐還有加減方中討。﹝當歸一兩﹑柴胡五錢﹑炙艸八分﹐水煎服。﹞

大溫中湯傷寒溫散大溫中﹐參術柴胡肉桂同。艸地麻黃姜歸用﹐水煎去沫服爲功。﹝熟地五錢﹑白術三錢﹑當歸一錢﹑人參一錢﹑炙艸八分﹑柴胡一錢﹑麻黃一錢﹑肉桂一錢﹑漧薑一錢﹑白術二錢水二盅﹐煎七分﹐去浮沫﹐溫服或略蓋微汗。﹞

歸葛飲當歸漧葛兩般宜﹐涼散方中此最奇。煎後好將涼水浸﹐徐徐服下汗來時。﹝當歸五錢﹑漧葛二錢﹐水二盅﹐煎一盅以冷水浸涼﹐徐徐服之。﹞

跋

修園先生﹐陳老太姻翁﹑吳航名宿也。以名孝廉出宰有政聲﹐歸里數十年﹐所有著作各種醫書﹐靈石太姻翁徽庵姻翁已節次付梓行世。玆又新刊《從眾錄》共八卷﹐分門別類﹐各有條理﹐其中分癥辧脈﹐摘選諸家精要﹐附擬各按﹐俱極精切。足見家學之淵源遠矣﹗讀其書者頓開心目﹐誠爲度世之金鍼﹐活人之良法也。檢忝附世交﹐又聯姻婭﹐不愧譾陋﹐謹跋數語﹐以志心企云爾。

道光午年七月旣望姻世再愚侄鄭學檢謹跋

