

序

今之論醫者曰。中醫善治內證。西醫長於外科。詢其何以知其然也。則曰。西醫精解剖斷截湔洗。目爲常事耳。是言也。謂目下之中醫則可。謂古昔之中醫則不可。蓋古之醫師類多解此。扁鵲華佗。尢其著者。試讀山西醫學雜誌。﹝纂輯中西解剖病理﹞一通。當知吾言之非妄。然斯妙法神技。何爲不傳至今日而與西人頡頏耶。曰守祕而已。

余謂中醫之日漸陵替。西醫之月異日新。其因𨿽有種種。而守祕與公開。實爲至大之原。蓋學理以研究而愈明。方劑以試用而的知。設有新理長方。惟知自祕。不肯公布。微特不能更有發明。卽此一端。亦必終歸湮沒。吾國醫界。不明乎此。以致古醫麻醉刳剝之術。失傳於後世。反使西醫後進。矜炫其法。撫今思昔。能毋慨歟。爲今之計。亟宜開誠布公。相互研求。一掃向日守祕之惡習。則中華醫學。庶有豸乎。

淩師曉五。有淸吳郡之名醫也。學問淵博。精驗宏富。家藏醫書。奚啻萬卷。胥熟讀精思。捨短取長。故爲人治病。

輒多奇效。惜冗於診務。乏暇著述。所作僅數種耳。《醫學薪傳》。《飼鶴亭集方》。已由哲嗣合刊流傳。尙有《方外奇方》。

《淩臨靈方》。《本艸害利》等書。未付剞劂。今歲裘公有三三醫書之創刊。圭思中醫外科之見拙於人。長由外科佳籍鮮於流通所致。奚將淩師方外奇方一書。商諸裘公。編入印行。並綴數語。以告世醫。至本書所列各方。實淩氏一生經驗之所萃。用者自知其妙無待不佞之喋喋也。

民國十三祀四月。沈仲圭謹序。

重刻序

世人對於中西醫學之評判。輒謂西醫擅外科。中醫精內病。按之實際。西醫診療內病。固多特過中醫之處。中醫對於外科。詎無捷效良方。以內外科疾患衡量中西醫學之髙下。實至無據之談也。今就簡冊所載。撮述數事。以明中醫確有愈外癥之經驗效方焉。冷廬醫話卷五云。「同邑鄭拙言學博。性喜單方。言其經驗最靈者有四。道光壬寅年。館樂平汪軍門家。糞門前。腎囊後。起一堅塊。漸覺疼痛。虛寒虛熱時作。案頭有同壽錄。檢一方云。『跨馬癰初起。用甘艸五錢。

酒水各一碗。煎服。』如方服之。塊漸軟。次日略出淸水。不數日全愈。」﹝圭按跨馬癰卽懸癰。喜多春香城亦認粉甘艸膏爲此癥良藥。﹞毛達可便易經驗集纏喉風祕方條下云。「常熟趙氏祖傳纏喉風藥甚效。而方極祕惜。一日。趙氏子與友章甘飲。詢其方不答。酒次。趙喉間痛不可忍。乃大聲曰。『爲求豬牙皂角來。』來則細搗。以醋調入喉五匙。嗽痰大吐。

痛立止。余藥塗頸上。幹則易之。其乳蛾卽破而愈。後章傳人頗眾。」﹝圭按皂角治喉風。李氏綱目亦極言其效。﹞梅氏驗方新編天虛我生弁言云。「先慈每年必以芙蓉花浸鹽中。明年夏日。小兒有患瘡節者。敷之立愈。又以初生之鼠。漬菜油中。患湯火傷者。得此立止其痛。又於梅雨時捕集蜒蝣。與梅子同腌。遇喉癥輒應手而愈。予皆親身所曾實驗者也」南京醫學報第五期包蘅村曰。「咸豐十一年及同治二年。先父行醫香港。是時港埠未辟。居民猶鮮。風俗彊悍。不受法律。

且好食禾虫。以故下流社會之人。每患疔毒。一患疔毒。又不肯忌葷。故走黃之癥獨多。先父每以芭蕉根搗汁。令冷凍飲料之。𨿽徧體走黃者。無不愈。」上舉四例。𨿽病之輕重不同。而收效之速則一。且余所述。僅四事耳。若博稽方書。類夫此項之紀載與良方。正難屈指而計。詎醫籍所記。盡皆子虛烏有耶。故余以爲中醫外科之治療。除器械﹑消毒﹑手術外。

其餘方藥。正不讓泰西醫術也。仲圭少習內科於王香巖夫子。讀書之暇。錄有方外奇方。淩臨靈方。醫學體用等書。業由吉生先生采入三三醫書行世。乃者。上海世界書局輯印珍本醫書集成。宣揚國粹。良足欽佩。仲圭寢饋此道。垂二十年。深信中醫之效方妙藥。不至廢棄。故於本書重版之日。再抒其管見。以就正世之賢達焉。

民國二十五年四月下浣。杭州沈仲圭敍於糧道山。

卷一

升降部

大紅升辰州大劈砂﹝五錢﹞明雄黃﹝五錢﹞水銀﹝一兩﹞火硝﹝四兩﹞白礬﹝一兩﹞皂礬﹝六錢﹞先將二礬﹑火硝研碎。入大銅杓內。加火酒一杯燉化。一干卽起研細。另將汞﹑朱﹑雄研細至不見星爲度。再入硝礬末研勻。先將陽城罐用紙筋泥。搪指濃陰漧。常輕輕撲之。不使生裂紋。搪泥罐子泥亦可用。如有裂紋。以罐子泥補之極幹。再曬無裂紋。方入前藥在內。罐口以鐵油盞蓋定。加鐵梁。盞上下用鐵HT鐵絲紮緊。用綿紙撚條護密周遭塞罐口縫間。外用熟石羔細末。醋調封固盞上。加炭火二塊。使盞熱罐口封固易幹也。用大釘三根。釘放地下。將罐下放釘上。罐底下置壑大炭火一塊。外砌百眼鑪。升三炷香。第一炷香。惟用底火如火大則汞先飛上。二炷香用大半罐火。以筆蘸水擦盡。三炷香火平罐口。用扇扇之。頻用水擦盡。弗令幹。幹則汞先飛上。三炷香完去火。冷定開看。方气足盞上。約六七錢。刮下研細。瓷罐盛用。再預以鹽鹵汁調罐子稀泥。用筆蘸泥水。埽罐口周遭勿令泄气。蓋恐有綠煙起。汞走也。綠煙一走。

卽無用矣。此丹治一切瘡瘍潰後。拔毒去腐。生肌長肉。瘡口堅硬。肉黯紫黑。用丹少許。雞翎埽上。立刻紅活。瘍醫若無紅白二丹。決難立刻取效。

大白升水銀枯皂礬焰硝食鹽﹝各一兩﹞共研至水銀不見星爲度。入陽城罐內。口上一鐵油盞蓋之。鐵絲紮緊。

鐵盞四圍。用白綿絲條箝緊。外用鹽五兩。光粉和泥搗勻擦罐。入百眼鑪內。初用文火一炷香。盞上常以微水潤之。至三炷香。用武火完爲度。俟冷定打開。取升在盞上色白者。刮下研細盛用。此丹可服可敷。如瘡口有黃水用此。無水用紅粉霜。

一方加硼砂﹑黃丹﹑朱砂﹑膽礬﹑雄黃。

附封罐口神膠方破砂罐末艸鞋灰黃泥傾銀藥末燒鹽粽子各一兩。共研細末。用鹽鹵調和膠丹。入乳缽擂細。用抿子挑封罐口。

小紅升眞水銀﹝二兩﹞淨明礬﹝二兩﹞提淨火硝﹝二兩﹞上三味搗和研勻。安鐵耳鍋內。蓋以髙深宮碗。

居中平穩。用煨石膏研細。揪滿碗HT。用圍平鍋口封好。放於風鑪上。以先文後武之火。煉三炷香爲度。過夜待冷。以刀刮去封口石膏。輕輕HT抹碗HT。將碗揭起。用小刀刮下升丹。或綠或黃或紅。各自貯開。瓷瓶盛之。聽用。顏色𨿽殊。功效則一。陳一年者。出盡火气。愈陳愈佳。此藥治一切瘡瘍疔腫癤各毒。初起出膿時。用此摻瘡口。自能呼膿拔毒。外用膏藥蓋之。如膿腐去淨者。另用生肌長肉粉霜。如男子腎囊。女子乳頭。及眼珠上下兩角。或生瘡毒。切勿用此丹。恐受水銀之气。受患莫測。愼之。

六仙升丹水銀﹝三兩﹞火硝﹝三兩﹞明礬﹝五兩﹞東丹﹝四兩﹞輕粉﹝六錢﹞皂礬﹝一兩五錢﹞。如紅升法。

白降丹。﹝卽夏冰對配丹。﹞水銀淨火硝白礬皂礬炒白鹽﹝各九錢﹞上五味共研至不見水銀星爲度。盛於新大傾銀罐內。以微火熔化。火急則水銀上升走鑪。須用炭爲妙。熬至罐上無白煙起。再以竹木枝撥之。無藥屑撥起爲度。則藥吸於罐底。謂之結胎。胎成用大木盆一个盛水。水內置淨鐵火盆一个。以水盆內水。及鐵盆之半腰爲度。然後將前結就之胎。連罐覆於鐵盆內之居中。以鹽鹵和黃土封固罐口。勿令出气。出气卽走鑪。再用淨灰鋪於鐵盆內。灰及罐腰。將灰按平。不可搖動藥罐。恐傷封口。卽要走鑪。鋪灰畢。取燒紅栗炭。攢圍罐底。用扇微扇。煉一炷香。謂之文火。再略重扇。煉一炷香。謂之武火。炭隨少隨添。勿令間斷。而見罐底。再煉一炷香卽退火。待次日盆炭冷定。用帚埽去盆灰。並將封口上去淨。開罐鐵盆內所有白霜。卽謂之丹。將瓷瓶收貯待用。愈陳愈佳。其罐內原胎。研摻癬瘡神效。若恐胎結不老。罐覆盆內。一遇火煉。胎落鐵盆。便無丹降。亦爲走鑪。一法用鐵絲紮作三腳小架。頂鑪內撐住丹胎。最爲穩妥。此丹如遇癰疽發背毒。一切惡毒。用一釐許。以津唾調點毒頂上。以膏藥蓋之。次日毒根盡拔於毒頂上。頂上結成黑肉一塊。三四日卽脫落。再用升藥敷此。卽收功。此丹用蒸粉糕。以水少潤。共和極勻爲細條。曬漧收竹筒內。各爲錠子。凡毒成管。卽約量管之深淺。插入錠子。上蓋膏藥。次日擠膿。如此一二次。其管卽化爲膿。管盡再上升藥數次。卽收功。此丹比升丹功速十倍。但性最烈。點毒甚痛。法用生半夏對攙。再加冰片少許。一方加辰砂﹝二錢﹞雄黃﹝二錢﹞硼砂﹝五錢﹞水銀用﹝一兩﹞。餘四味。各用一兩五錢。

大白降水銀﹝一兩﹞靑鹽﹝二兩﹞皂礬﹝二兩﹞火硝﹝二兩五錢﹞鹵砂﹝三錢﹞雄黃﹝三錢﹞辰砂﹝三錢﹞白砒﹝五分﹞明礬﹝二兩﹞上藥共研勻。放陽城罐內。微火煨幹後。如前法降三炷香。候冷取藥不可被生人雞犬衝破。此丹凡腫毒未成名件者。

用醋調點患處頭上。看毒大小。如桐子大起。毒卽消。若已成不肯穿者。亦用此丸。將膏藥貼頭上。半日卽穿。

小白降水銀火硝生礬﹝各五分﹞食鹽﹝二分﹞上共研末。入傾銀罐內。放炭火上。文火煎滚。滚至邊上起焦黃色。

候至滿面俱焦黃米色爲度。將罐離火候冷。再用圓正擂盆一个。裹面須揀光細者。將銀罐連藥輕輕倒合在擂盆內。罐口與擂盆縫間。須用綿紙條墨水潤濕。加鹽泥封固。然後將擂盆坐於大水盆中。罐底先蓋文火。用扇扇之。先文後武。

至五寸綫香爲度。退去炭火候冷。先埽去罐口外鹽泥。然後開罐取降於擂盆底內之藥。藥色以潔白如霜者爲上。若靑黃黑色。不可用。或以銀簪腳。與磨亮刀頭。略沾微唾。蘸藥在上。卽刻起銹者爲佳。用時用新綿花蘸藥。敲些許於膏藥上。比升藥更要少些。貼後兩杯熱茶時。卽發痛。半日卽止。毒重者。每日一換膏。毒輕者。貼兩三日亦不妨。若貼大腫毒上膏。先放些麝香﹑阿魏。然後上此藥少許貼之。若要做咬頭膏藥代鍼丸。將麵糊以竹片拌和做成細條。切作芝麻粒大小。放膏心中對腫頭貼之。此藥不可沾在指頭上。沾則要疼痛發退皮。此藥陳久者。少痛。性和緩。卻要多用些。

如第一次降完。藥色不白。可將罐內之藥刮淨。此藥無所用處。只將降於擂盆底內之藥刮出。另將水銀﹑火硝﹑生礬各五分。食鹽二分。並將擂盆內降不透之藥。與四味一並研和。從新再入銀罐。照根據前法降之。此藥若一次降不如法。不妨兩次三次連降。卽降至十數次方能降好。計算已有水銀五錢在內矣。每次只將銀罐刷淨。或另換新罐。每次只要用水銀﹑火硝﹑生礬各五分。食鹽二分。直降到好方止。初起煎時。須要火候得法。若火候不及。則罐中結胎尙嫩。水銀尙活。倒合轉來。非連胎墜入擂盆底內。卽活水銀先流入擂盆底中。若火候太過。結胎太老。非水銀先已飛去。卽有降不下之病。總以結胎不嫩不老爲度。用炭火最得法。凡瘡毒已穿破。用水煉降藥法。新煉出白降丹研細。用元色緞五寸。

將降藥篩勻緞上。捲緊以麻綫捆紮極緊放瓦銚內。淸水煮約一伏時內。換水三次。將緞先取起掛風處陰漧。然後打開以雞翎埽下。收貯瓷瓶用之。並不痛楚。

一降水銀﹝六錢﹞朱砂﹝二錢﹞雄黃﹝二錢﹞硼砂﹝二錢﹞甘艸水煮硝﹝一兩﹞綠豆煮白砒﹝一錢﹞靑鹽﹝三錢﹞制明礬﹝一兩﹞食鹽﹝一兩﹞共研末。用陽城罐裝藥在內。用火熔化結硬。再將新茶杯合在罐口上。

四圍泥固。用銅杓一个。邊上畫後天八卦圖。內放水六七分。將茶杯放在水內。陽城罐底朝上。四面以瓦合好。上放梗炭。文武火煉三炷香爲度。去火候冷開看。茶杯內藥。有七八錢重。刮下研末。同二降再煉。

二降水銀﹝一錢﹞朱砂﹝一錢﹞雄黃﹝一錢五分﹞硼砂﹝二錢五分﹞火硝﹝一兩二錢﹞明礬﹝二兩﹞皂礬﹝二兩﹞食鹽﹝一兩二錢﹞同前煉過藥。共和爲末。同前煉法。煉完再同後煉。

三降硼砂﹝二錢﹞靑黛﹝四錢﹞白砒﹝一錢五分﹞水銀﹝六錢﹞明礬﹝六錢﹞同前煉過丹藥共研極細。

同前丹煉三降。靈丹俱已煉成。其色雪白。勿見鐵器研細。加冰片﹝五釐﹞蟾酥﹝五釐﹞共研極細。瓷罐收貯。勿令出气。凡遇痔漏塊。將成藥綫插在毒內。治一切腫毒。及發背癰疽塊痔漏等毒。以去腐生新。立刻見效。

五色靈藥食鹽﹝五錢﹞黑鉛﹝六錢﹞枯皂礬枯白礬水銀火硝﹝各二兩﹞先將鹽﹑鉛二味熔化。入水銀結成砂子。

再入二礬﹑火硝同炒幹研細。入鉛﹑汞再研。以不見星爲度。入罐內鹽泥固濟封口。打三炷香。不可太過。又及一宿。

取出視之。其白如雪。約有二兩。爲火候得中之靈藥。如要色紫者。加硫黃﹝五錢﹞要黃者。加明雄黃﹝五錢﹞要紅者。用黑鉛﹝九錢﹞水銀﹝一兩﹞枯白礬﹝二兩﹞火硝﹝三兩﹞辰砂﹝四錢﹞明雄黃﹝三錢﹞升煉火候。

俱如前法。凡升打靈藥。硝要炒燥。

礬要枯。一方用燒酒煮漧炒燥。方研入罐。一法凡打出靈藥。倍加石膏和勻。復入新罐內。打一炷香。用之不痛。此五色靈藥。治癰疽諸瘡已潰。余腐不盡。新肉不生。撒之最妙。

升打靈藥固罐法用陽城罐。將罐熱。搗大蒜於罐外徧擦之。再再擦。如是三四次。再以姜醋入罐內蕩之煮之。

以幹爲度。次用黃土二分﹑煤炭二分。以馬毛與鹽水。合之固罐。一指濃陰漧。裂縫再固。必要完固聽用。

升打靈藥封口法入藥畢。蓋鐵盞。用鐵絲HT畢。用石膏﹑無名異等分。食鹽減半。俱過爲極細末。醋調成膏。

次加炭火二三塊於盞內。外熱以筆蘸藥。周遭搽之。隨幹隨搽。以口平爲率。一用石膏﹑生白礬﹑食鹽等分爲末。水調搽之。如前。

金蟾化管丸水銀﹝三錢﹞明雄黃﹝一兩﹞以二斤火酒漸煮添。酒盡爲度。共乳細。用紙包好。取大蝦蟆將藥包入於肚內。去腸只畱肝肺。以綫縫好。再用銀硝﹝一兩﹞白礬﹝一兩﹞研勻。入陽城罐內。加水半茶鐘。放火上熬令枯漧。

罐底取放地上。再納蝦蟆於內。鐵盞蓋好。將鹽泥固濟。升文火二炷香。中火一炷香。武火一炷香。冷定開看盞上靈藥。刮下研細。用蟾酥乳化爲丸。如芥子大。陰漧。凡一切諸漏有管者。𨿽彎曲之處。用一丸放膏藥上。對管口自入到底方回。

嫩管自化。老管自退。七日見效。如未全退。再用一丸。無不除根。

卷一

圍藥部

離宮錠眞蟾酥﹝三錢﹞血竭﹝三錢﹞膽礬﹝三錢﹞朱砂﹝三錢﹞陳金墨﹝一兩﹞麝香﹝一錢五分﹞各研爲細末和勻。火酒化蟾酥糊成錠。如筋粗寸長。曬漧淸茶研敷。治一切無名腫毒。

坎宮錠陳金墨﹝三錢﹞熊膽﹝三錢﹞胡連﹝三錢﹞牛黃﹝三錢﹞冰片﹝一錢﹞麝香﹝五分﹞或加木香少許。京墨﹝一兩﹞胡連﹝二錢﹞牛黃﹝五分﹞冰片﹝七分﹞麝香﹝五分﹞共研細末。用豬膽汁。加生薑大黃。水浸取汁。釅醋水少許和成錠。冷水磨搽。

治陽毒紅腫赤遊丹。

蟾酥錠蟾酥二錢火酒化金腳蜈蚣﹝一條﹞膽礬﹝一錢﹞乳香﹝一錢﹞雄黃﹝二錢﹞麝香﹝一錢﹞沒藥﹝一錢﹞銅靑﹝一錢﹞冰片﹝五分﹞寒水石﹝二錢﹞血竭﹝一錢﹞大蝸牛﹝二十一个﹞共制末。蝸牛搗作錠。每用米醋磨搽。或用辰砂﹑金箔爲衣更妙。治陰癥疔瘡。

紫金錠當門子三錢。一方﹝五錢四分﹞川五倍﹝一兩﹞。一方﹝六錢﹞塊辰砂﹝四錢﹞。一方﹝六錢﹞紅芽大戟﹝一兩五錢﹞。一方﹝六兩﹞千金子霜﹝一兩﹞。一方﹝五兩﹞山茨菇﹝二兩﹞。一方﹝六兩﹞雄精﹝三錢﹞。

一方﹝一兩﹞上藥共爲細末。糯米飲搗成錠。每重一錢。用冷水腐化內服外敷。能治陰陽諸癥。無不見效。一方加艸河車六兩。

驅毒散白芨﹝一兩六錢﹞紫花地丁﹝八錢﹞烏骨雞骨﹝一兩﹞朱砂﹝一錢﹞雄黃末﹝一錢﹞輕粉﹝一錢﹞五倍子﹝二錢炒黃﹞大黃﹝二錢﹞牙皂﹝八分﹞上藥共爲末。以醋調敷。凡毒生於骨節之間。能使移上移下。無殘癥之患。

銀箍散艸烏生南星乳香生半夏五倍子沒藥陳綠豆粉共爲末。酒調搽。能治陰癥。

金箍散赤小豆﹝一兩﹞番木鱉﹝二兩﹞白芨﹝五錢﹞芙蓉葉﹝二兩﹞白蘞﹝五錢﹞生大黃﹝五錢﹞黃柏﹝五錢﹞共爲末。蔥蜜調塗。治陽癥。

又方鳳仙花子大黃五倍子﹝各十兩﹞人中白﹝一兩五錢﹞。如無用皮硝代陳小粉十三兩炒黃爲末醋調。

鐵箍散榦芙蓉葉﹝五錢﹞姜黃﹝五錢﹞白芨﹝五錢﹞五倍子﹝五錢﹞白蘞﹝五錢﹞生大黃﹝一兩﹞蟹殼﹝五斤﹞陳小粉﹝一兩炒黃﹞共爲細末米醋和成錠。臨用醋磨搽。治一切毒未潰者。

白圍藥天花粉﹝三兩﹞生南星﹝四兩﹞生半夏﹝四兩﹞一法又白蘞﹝一兩﹞白芨﹝一兩﹞白芥子﹝二兩﹞爲細末。用酸醋調塗。治一切痰毒最效驗。

抑陰散川五倍﹝五錢﹞肉桂﹝三錢﹞麝香﹝三分﹞川郁金﹝一錢五分﹞生南星﹝一錢五分﹞共爲末。

姜蔥搗汁。調敷治陽毒。

如意金黃散天花粉﹝十兩﹞川黃柏﹝五兩﹞姜黃﹝五兩﹞白芷﹝五兩﹞廣陳皮﹝二兩﹞甘艸﹝二兩﹞蒼術﹝二兩﹞南星﹝二兩﹞濃朴﹝二兩﹞石菖蒲﹝二兩﹞川郁金﹝二兩﹞生半夏﹝二兩﹞共爲細末。或醋﹑或蜜﹑或水﹑或蔥汁水調敷。治癰疽發背。諸般疔腫。跌打損傷。濕痰流注。大頭時腫。漆瘡火丹。濕熱天。肌膚赤腫。幹濕香港腳。婦女乳癰。小兒丹毒。外科一切頑惡腫毒。無不應驗。

一筆消雄黃﹝二兩﹞麝香﹝三兩﹞眞藤黃﹝一兩﹞人中白﹝五錢﹞辰砂﹝二錢﹞蟾酥﹝一兩﹞白芨﹝二錢﹞白蘞﹝二錢﹞共爲細末。用廣膠三錢。熟化和成錠。治癰疽發背。五疔毒瘡。對口搭手。諸般惡瘡。及一切無名腫毒初起者。用醋磨搽患處。立消如神。

陰癥癰瘍圍藥紅藥子四兩。如無用黃藥子代。白芨﹝一兩五錢﹞黑狗下頦一个。存性。白蘞﹝一兩五錢﹞豌豆粉﹝三錢﹞冰片﹝三錢﹞乳香﹝六錢去油﹞朱砂﹝三錢﹞雄黃﹝三錢﹞各爲細末。和勻醋蜜調敷。四圍用極滚熱醋蘸調。並可服。治外勢平而不起。色黑黯其痛在肉裏者。

如意散生南星生大黃生半夏朴硝共爲末。薑汁調治痰毒。鹵水圍藥。麝香﹝一錢﹞沒藥雄黃血竭﹝各三錢﹞蟾酥﹝一錢﹞五倍子﹝一兩﹞麻黃﹝五錢﹞上多用蕎麥幹灰。淋濃汁七八碗。文武火煎至二三碗之數。以前藥研極細末。候冷下之。復煎二三沸。瓷罐藏之。若遇瘡毒。用新筆蘸汁周遭塗之。則一切惡瘡腫痛自消。

一筆消大黃﹝二兩﹞藤黃﹝一兩﹞明礬﹝五錢﹞蟾酥﹝五錢酒炒﹞麝香﹝二錢﹞乳香沒藥﹝各二錢﹞上用蝸牛搗成錠。醋磨圈圍。

又方用雄黃﹝一兩﹞膽礬﹝一兩﹞月石﹝一兩﹞銅靑﹝一兩﹞皮硝﹝一兩﹞艸烏﹝一兩﹞去大黃明礬﹑乳香沒藥。

蝌蚪拔毒散寒水石淨皮硝川大黃等分。研極細末。蝌蚪不拘多少。裝甏內。埋入地中三月。自化成水。每蝌蚪水一大碗。入前藥末各二兩。陰漧。再研勻收瓷罐內。用時水調敷。治一切無名大毒。火毒瘟毒神效。

一筆鉤天南星﹝一兩﹞生半夏﹝一兩﹞白芨﹝一兩﹞生大黃﹝四兩﹞冰片﹝一錢﹞共爲末。用雄豬膽汁和成錠子。

北京鹽水錠馬牙硝一斤入鐵鍋內烈火燒成水。次下皂礬末﹝一兩﹞次下黃丹﹝一兩﹞朱砂﹝七錢﹞雄黃﹝一錢﹞。共攪極勻。傾光平石上凝硬收用。

一﹑一切腫毒疥癬。蛇蠍蜘蛛蜈蚣咬傷。夏月毒蚊虱咬傷。腫瘍疼痛。用醋磨或水磨。

一﹑口舌生瘡。乳蛾喉風咽痛。用一粒。口內噙化。

一﹑九種心痛。點眼角三次卽愈。牙痛含於患處。

一﹑暴發風眼火眼。及老年眼沿赤爛。以滚水化入杯內。洗之皆良。

一﹑牛馬有病。以點眼角。

大鐵箍散生大黃﹝二錢﹞蒼術﹝一錢﹞芙蓉葉﹝二錢﹞姜黃﹝二錢﹞天花粉川柏﹝各二錢﹞白芷﹝一錢﹞川羌活﹝二錢﹞毛茨菇﹝二錢﹞川烏﹝一錢﹞乳香﹝一錢去油﹞陳皮﹝一錢﹞沒藥﹝一錢去油﹞南星﹝一錢﹞雄黃﹝一錢﹞濃朴﹝一錢﹞冰片﹝一分﹞麝香﹝一分﹞共爲極細末。凡遇皮無二色者。是爲陰毒。

蔥汁和蜜調敷。漫腫無頭。用陳黃酒米醋和敷。紅赤腫痛發熱。用淸茶調敷。

金不換仙方枳殼﹝三錢六分﹞白醜黑醜﹝各一兩﹞甘遂﹝三錢﹞麝香﹝一錢﹞甘艸﹝五分﹞共爲極細末。摻少許於膏藥上貼之。治百種無名腫毒。立刻止痛。未成卽消。已成卽潰。

立消散雄黃﹝一兩五錢﹞炒甲片﹝三兩﹞生軍﹝五兩﹞芙蓉葉﹝五錢﹞炒五倍子﹝五兩﹞共爲細末。

醋調塗患處。

立馬消川斑蝥﹝去翅足米粉炒﹞全蠍尾﹝各十个漂淡﹞蜈蚣﹝三條﹞乳香沒藥﹝各四分﹞蟾酥﹝三分﹞火酒浸化。再研成膏。用冰片﹝二分﹞麝香﹝二分﹞爲極細末。麻黃四錢。熬膏爲丸如桐子大。辰砂爲衣。曬漧密貯。治發背癰疽腫毒。每用一丸。勢大者。用二三丸研細摻於膏藥上貼之。如瘡未破。以熱手摸百餘下。次日卽消。如瘡已破。先以薄綿紙蓋上。

再將膏藥貼之神效。

家祕金箍散當門子﹝一兩﹞大梅片﹝一兩﹞飛黃丹﹝一兩﹞紅銀朱﹝一兩﹞共研極細極勻。收貯玻璃瓶中。切勿泄气。臨用。用淨羊毛筆蘸灑膏上貼之。治一切結腫。成餅成核。卽刻消散。

卷一

內消部

梅花點舌丹西黃﹝一錢﹞月石﹝一錢﹞熊膽﹝三分﹞血竭﹝一錢去油﹞乳香﹝一錢五分去油﹞沒藥﹝一錢五分﹞珍珠﹝四分﹞蟾酥﹝一錢﹞葶藶﹝一錢﹞麝香﹝三分﹞冰片﹝五分﹞沈香﹝五錢﹞雄黃﹝一錢﹞上共爲細末。以人乳將酥化開和丸。再加辰砂﹝一錢﹞金箔爲衣。每重三分。或三四釐。曬三日收貯瓷瓶聽用。每臨臥時。溫酒送服一二丸。可消一切無名腫毒。疔瘡初起。一方中加白花一錢二分。

飛龍奪命丹眞蟾酥﹝一錢﹞去油乳香﹝一錢﹞銅綠﹝一錢﹞輕粉﹝一錢﹞膽礬﹝一錢﹞血竭﹝一錢﹞辰砂﹝一錢﹞明礬﹝一錢﹞雄黃﹝一錢﹞冰片﹝三分﹞麝香﹝三分﹞共研細末。同大蝸牛二十个。搗勻和丸如綠豆大。每服七丸。或九丸。或十一丸。用蔥白三五寸。病患自嚼吐於手心。包藥在內。用溫酒和蔥送下。如人行五里汗出爲度。無汗再用蔥研爛。裹藥服之。治一切疔腫惡瘡。癰疽初起時。黑陷不痛。或麻木不仁。毒瓦斯內攻。嘔吐昏憒之癥。一方蟾酥丸。加蜈蚣﹝兩條﹞一方前方加蜈蚣﹝一錢﹞穿山甲﹝一錢﹞寒水石﹝三錢﹞僵蠶﹝一錢﹞全蠍﹝一錢﹞角刺﹝三分﹞紅信﹝二分﹞一粒珠金穿山甲﹝一隻重二十四兩。分四足。一足用米醋炙。一足用松花湯炙。一足用麻油炙。一足用眞蘇合油炙黃用。﹞眞西黃﹝三錢﹞鏡劈砂﹝四錢﹞眞廉珠﹝三錢水飛﹞麝香﹝四錢﹞大梅片﹝四錢﹞明雄黃﹝四錢﹞杜蟾酥﹝一錢二分火酒化﹞上藥擇吉日法制。和研極細末。以蟾酥化入再加蘇合油拌搗千徧至光亮爲度。爲丸每重五分。曬漧用臘殼護。治一切無名腫毒癰疽發背等癥。每服一丸。將人乳化開。陳黃酒衝服。暖臥避風。兼治小兒驚風。每丸均分二次。用純鉤﹑橘紅煎湯送下。

五香追毒丸老君須母丁香﹝不見火﹞苦丁香﹝卽香瓜蒂﹞去油乳香去油沒藥巴豆霜廣木香炒黑牛蒡子上沈香血竭辰砂蟾酥﹝火酒另化﹞上各等分。共爲細末。將所化蟾酥。加陳蜜和丸如芡實大。辰砂爲衣。

每服一丸或二丸。空心食前紹酒化服。瀉二三次後。用冷粥補之。毒卽消。治癰疽一切無名腫毒。初起壯實者宜之。兼去疔瘡毒定痛如神。

寸金丹麝香﹝一分﹞乳香烏金石﹝卽石炭﹞輕分雄黃狗寶沒藥﹝各一錢﹞蟾酥﹝二錢﹞粉霜黃蠟﹝各三錢﹞硼砂﹝五錢﹞鯉魚膽狗膽﹝各二个陰漧﹞金頭蜈蚣﹝七條。全用焙用﹞頭生男兒乳﹝一合﹞上爲細末。以黃蠟乳汁。熬膏和丸如綠豆大。大小兒丸如芥子大。每服一丸。重者加至三丸。以白丁香七粒研爛。新汲水調送。暖蓋得汗爲度。三次卽愈。治極重腫毒癰疽疔瘡。四肢壯熱。沈重者。卽噤口不開。撬開化三丸灌下神效。

皂礬丸牙皂﹝三錢﹞。切碎炒研細末。白礬﹝三錢生研﹞眞幹蟾酥﹝一兩﹞切片火酒化和丸如綠豆大。麝香三分和入。每服一丸。以蔥白裹藥。黃酒送服。勢重者。每日服二次。此藥每次止可服一粒。如服二粒。恐致嘔吐。愼之愼之。治大毒初起。疔瘡走黃。黑陷昏憒嘔惡之癥。

靑龍丸番木鱉﹝四兩﹞米泔浸三日。刮去皮毛。切片曬燥。麻油炒透。炒甲片﹝一兩二錢﹞白僵蠶﹝一兩二錢﹞。

炒斷絲。共爲細末。黃米飯搗和。爲丸如桐子大。每服五分。量人虛實酌減。臨臥時按部位。用引經藥。煎湯送下。蓋暖睡勿冒風。如冒覺周身麻木。抽掣發抖。不必驚慌。過片刻卽安。治一切疔瘡腫毒。並跌僕閃胸。傷筋攣痛。貼骨癰疽。男婦大小頸項瘰。及乳串結核。痰凝气滯。硬塊成毒。小兒痘後癰疽初起者。一二服卽消。已成膿者。服之自能出毒。不必咬頭開刀。誠外科第一妙方也。頭面。用羌活﹝五分﹞川芎﹝五分﹞煎湯送下。肩背。用角刺尖五分。

兩臂。用桂枝五分。胸腹。用枳殼五分。兩肋。用柴胡五分。腰間。用杜仲五分。兩足膝。用牛膝五分。木瓜五分。咽頸。用桔梗五分。甘艸五分。跌僕攣筋。用紅花五分。當歸五分。黃酒煎湯送下。

紫霞丹犀黃﹝四分﹞雄黃﹝二錢﹞大黃﹝四錢﹞天竺黃﹝四錢﹞藤黃﹝二錢﹞。九曬去酸味。冰片﹝四分﹞兒茶﹝二錢﹞參三七﹝四錢﹞血竭﹝二錢﹞乳香﹝四錢去油﹞沒藥﹝四錢去油﹞麝香﹝四分﹞阿魏一錢用蜜化。夏布收去渣。除乳香﹑沒藥﹑藤黃﹑阿魏外。餘皆忌火。秤準各末和勻。再研極細。以阿魏蒸好。和蜜搗極勻爲丸。每服重四分。專治癰疽發背。破傷風。疔瘡無名腫毒。跌打損傷。小兒驚風等癥。用紹酒調服。忌生冷。孕婦戒投。

七釐散大赤練蛇一條。燒灰存性。研極細末。勿犯鐵器。米糊爲丸。如芥子大。治一切無名腫毒。諸藥不效者。

每服七粒。重者加十四粒。若平陷不痛楚者。加姜黃﹑藤黃研細醋調搽之。卽能奏效。孕婦忌投。

九龍丹木香乳香沒藥兒茶血竭去油巴豆﹝各等分﹞共爲極細末。生蜜調成一塊。瓷盒收貯。用時旋丸如豌豆大。治癰毒﹑魚口﹑便毒﹑橫。初起未成膿者。每服九丸。空心熱酒送。瀉四五次後。服薄粥一碗。其瀉卽止。如腫甚者。間日再送一服。其毒自消。

龜蠟丹血龜板一大个。用下半。烘熱。用白蠟漸漸摻上。板自炙枯。放泥地上出火气。研細黃酒調服至醉。暖蓋取汗卽愈。治一切無名腫毒。對口﹑發背﹑流注﹑癰疽﹑疔瘡等癥。

八聖散天虫﹝二錢﹞蜈蚣﹝八錢﹞斑蝥﹝去翅足﹞穿山甲﹝炒﹞巴豆霜﹝各四錢﹞乳香﹝一錢五分﹞沒藥﹝一錢五分﹞共爲末。凡魚口﹑便毒重者。每服一錢。輕者每服六分。酒下二服自效。

五虎下西川炙鱉甲﹝一兩﹞蜈蚣﹝二十條。瓦上焙﹞全蠍﹝一兩﹞土炒天虫﹝一兩﹞生軍﹝二兩﹞共爲末。凡無名腫毒痰癥。每服一錢。小兒每服黃酒送下。無不應效。

卷一

內護部

護膜蠟礬丸白明礬﹝四兩。研細﹞黃蠟﹝二兩﹞辰砂﹝六錢。水飛﹞或加蔥花四兩更炒。先將黃蠟熔化。

待稍冷。入礬末﹑辰砂不住手攪勻。加煉白蜜七八錢和勻。眾手丸如梧子。如蠟凝不能丸。以滚水燉之。凡護膜防毒內攻。如未破卽消。已破卽合。每服三四十丸。白湯送下。或酒送亦可。一日之中。服一百粒方有功。始終如一。服過半斤。必萬全矣。病已愈。服之亦佳。

琥珀蠟礬丸黃蠟﹝一兩﹞明礬﹝一兩二錢﹞雄黃﹝二錢二分﹞琥珀﹝一錢﹞辰砂﹝一錢﹞一方加白蜜。

先將葡萄肉十枚。同蠟打如泥。加諸藥末搗和爲丸。珀末﹑辰砂爲衣。凡護膜化毒。每服一錢。食後白湯下。

護心散生綠豆衣﹝一兩五錢﹞甘艸節﹝一兩﹞琥珀同燈心研。乳香辰砂雄黃﹝各一錢﹞共爲末。凡預防毒瓦斯內陷。每服一錢。空心酒下。

卷二

化毒部

無敵丹桑柴灰汁茄桿灰汁礦灰汁﹝各一斗﹞三汁熬調和勻。名三仙膏。亦可點癰疽之稍輕者。再用碱水熬膏一兩。加入後開各藥末。則成全方。每三仙丹五兩。配蟾酥﹝三錢五分。酒化﹞明礬火硝﹝各三錢﹞牛黃麝香﹝各一錢﹞冰片珍珠硼砂雄黃輕粉乳香﹝各一錢﹞人乳浸銅綠朱砂﹝各一錢五分﹞各研極細末和勻再碾數千下。將前膏加入攪得極勻。收瓷罐內。罐須小口。以烏金紙塞口。封以黃蠟。勿令一毫泄气。遇毒取少許。

搽其頂。幹則以米醋和蜜少許潤之。其血黑色。或毒水爆出。實時松解。切不可著好肉上。或用蕎麥麵調。若遇疔瘡加鐵銹一分。研如飛塵和入。多搽其正頂。過宿其根爛出。內服紫金錠。若是癰疽。再服蠟礬丸。及托裏解毒之劑。此藥癰疽對口。疔瘡發背。一切無名腫毒。有奪命之功。難以盡述。

惡瘡錠子白砒﹝一錢﹞麝香﹝五分﹞歸尾﹝五分﹞五味﹝五分﹞蟾酥﹝一錢﹞艸烏﹝一錢﹞輕粉﹝二錢﹞川烏﹝一錢﹞月石﹝五分﹞血竭﹝一錢﹞全蠍﹝二隻﹞硼砂﹝一錢﹞銅綠﹝五分﹞銀朱﹝五分﹞雄黃﹝五分﹞共爲極細末。用人乳化蟾酥拌成錠子。如大麥冬樣。

一分錠作兩段。治二人。將瘡用鍼刺破見血。納入藥粒。用紙粘貼。內成膿去藥。洗淨爲度。

萬應鍼頭丸麝香﹝二錢﹞血竭﹝三錢﹞輕粉﹝三錢﹞蟾酥﹝三錢﹞硼砂﹝三錢﹞大梅片﹝一錢﹞金頭赤足蜈蚣﹝一條﹞共爲末煉蜜丸。凡一切癰疽。生於胸背。毒大欲死。向其頭上用鍼撬破去血。以藥一黍米大。放瘡口內。用紙花吐津周遭濕之。貼瘡罨定。頃刻可愈。

化腐紫霞膏輕粉﹝三錢﹞蓖麻仁﹝三錢研﹞血竭﹝二錢﹞巴豆霜﹝五錢﹞金頂砒﹝五錢﹞螺螄肉水﹝二錢﹞潮腦﹝一錢﹞共研勻罐貯。凡發背已成。瘀肉不腐。及不作膿者。又諸瘡內有膿。外不穿者。俱用此膏。不腐爛者自腐。不潰者自潰。其功甚於烏金膏。及碧霞錠子。臨用以麻油調搽頑硬肉上。以綿紙蓋之。或以膏藥貼之亦可。

元珠膏本鱉子肉﹝十四个﹞斑蝥﹝八十个﹞柳枝﹝四十九寸﹞驢蹄甲片﹝三錢﹞艸烏﹝一錢﹞麻油﹝二兩﹞上藥浸油內七日。

用文火炸枯去渣。入巴豆仁三个煎至黑。傾於缽內研如泥。加麝香一分。攪勻。入罐內。凡腫瘍將潰。搽之膿從毛孔吸出。已開刀者。用指護送孔內。膿腐立刻能化。

隔皮取膿法驢蹄皮﹝一兩﹞。炒爲末。砂炒蕎麥麵﹝一兩﹞艸烏﹝四錢。刮去皮。研末﹞食鹽﹝五錢﹞共研細。水糊作薄餅丸。上炙微黃。再研細。以醋攤白紙上貼患處。其膿水從毛孔而出。蓋以粗紙。摻濕再換。水盡紙燥腫卽消。或患毒深遠。刀難直取。並患者懼開刀。候膿熟時。用此法最宜。如不從毛竅出者。其擦藥之處。剩一洞。自爲出膿。

卷二

點頭部

代刀丸白丁香﹝一錢﹞蓖麻仁﹝一錢﹞生白砒﹝三分﹞共研爲丸如黍米大。凡一切腫毒。內腫已成。懼開刀者。用一粒放患頂。外以膏封之。次日卽能破頭。

又方斑蝥﹝二十个﹞巴豆﹝四十粒﹞共爲末和丸。如胡椒大。每用一丸放患頂上膏封。

萬應代鍼膏硼砂﹝一錢五分﹞血竭﹝一錢五分﹞輕粉﹝一錢五分﹞蟾酥﹝五分﹞連頭蜈蚣﹝一條炙﹞麝香﹝一分﹞冰片﹝少許﹞雄黃﹝一錢﹞共爲末。用好蜜和成膏。凡一切惡疽生於胸背。毒大欲死者。用小鍼將頭撥破。以藥搽上一粒。膏封過夜。

次早卽破膿。

咬頭膏銅靑松香乳香沒藥杏仁生木鱉粉蓖麻仁﹝各等分﹞巴豆﹝不去油加倍﹞搗成膏。每兩膏內加白砒﹝一分﹞搗勻。臨用。取綠豆大一粒。放患頂。用膏藥蓋之。潰後卽揭下洗淨。換貼另藥。凡胎前產後忌用。

替鍼丸川烏艸烏五靈脂﹝各二錢﹞輕粉﹝一分﹞粉霜﹝一分﹞斑蝥﹝二十个去翅足﹞巴豆﹝二十个去皮﹞上先將二烏﹑靈脂爲末研勻。次入輕粉﹑粉霜研勻後。入巴豆﹑斑蝥。以水調和爲錠子。

卷二

拔毒部

十面埋伏散麝香﹝一錢﹞蜈蚣﹝十條﹞炙甲片﹝五錢﹞乳香沒藥﹝各六錢。去油﹞蟬衣﹝六錢﹞銀朱﹝四錢﹞僵蠶﹝八錢。炒斷絲﹞全蠍﹝五錢。漂淡﹞帶子蜂房﹝六錢。焙燥﹞一切癰毒用之。自能拔毒收功。

九龍丹斑蝥﹝五分。去頭足糯米炒黃﹞乳香沒藥﹝各三分。去油﹞雄黃﹝二分﹞血竭﹝一分﹞麝香﹝一分五釐﹞冰片﹝七釐﹞元胡﹝五釐﹞元參﹝五釐﹞共爲極細末摻之。拔毒生肌化腐。

附弔藥眞蟾酥﹝火酒化﹞雄黃明礬紫石英硫黃各等分共爲末。用好酒調一日。次日作條。

八仙丹蜈蚣﹝五條全用﹞全蠍﹝五隻。全用漂淡﹞阿魏﹝三錢﹞僵蠶﹝二錢。炒斷絲﹞炙甲片﹝二錢﹞血餘炭﹝二錢﹞乳香沒藥﹝各二錢。去油﹞血竭﹝二錢﹞輕粉﹝二錢﹞大梅片﹝三分﹞兒茶﹝二錢﹞麝香﹝三分。浮肉不去﹞加巴豆霜﹝一錢﹞如生肌拔毒。則以原方用。

八將擒王散蜈蚣﹝去頭足﹞炒甲片漂全蠍蟬衣去頭足﹝各四錢﹞炒僵蠶炒蛇蛻﹝各二錢﹞生五倍子﹝一兩﹞。另研極細末。麝香﹝一錢﹞雄黃﹝五錢。水飛﹞共爲細末。疔毒忌用。

太白九轉還元丹南星白芷半夏花粉川烏﹝酒浸去皮﹞川貝母﹝各三錢﹞艸烏﹝三錢去皮尖﹞麝香﹝一錢﹞山茨菇﹝五錢。去毛﹞眞磁石﹝五錢﹞上俱生曬爲末摻。勿令出气。治一切癰毒。未成卽消。已成卽潰。

已潰卽收功。

八將丹川文蛤﹝一兩六錢去毛﹞乳香沒藥﹝各三錢去油﹞雄黃﹝三錢﹞蜈蚣﹝七條酒洗瓦上焙﹞全蠍﹝七个漂勿焙﹞炙蟬衣﹝七隻﹞炙甲片﹝七錢﹞共研末摻。治一切癰疽。惟疔毒不宜用。

犀黃拔毒散眞正頂犀黃﹝五分﹞明乳香﹝一錢﹞淨沒藥﹝一錢﹞豆瓣斑蝥﹝一錢﹞原麝﹝五分﹞共制細末摻。治癰疽發背。腐肉難化。勢垂危者。立刻見效。此包氏之家藏方也。

卷二

去腐部

黑靈丹大巴豆﹝十六兩﹞蓖麻子﹝五錢﹞俱不可去殼。安石臼內捶勻。候天晴之日。將風鑪放露天。上用鐵鍋以櫪炭火。用長柄鏟刀炒焦黑。無白油可末爲度。研極細末。凡一切頑惡毒。升丹所不能提出者。用此丹摻之神效。

黃靈丹生白礬﹝六錢﹞枯白礬﹝三錢﹞腰黃﹝一錢﹞共爲極細末罐貯。勿使有塵雜內。凡一切毒臭腐死肉不去。摻之自能生新肉。若新肉上摻之。要片刻。一見膿水濕气。其痛卽止。如肉腐作痛。先將金花散摻好肉上。再用此丹摻腐上。自不疼痛。或用粉作條子亦可。

卷二

止痛部

醉仙丹川烏艸烏乳香沒藥﹝去油﹞木鱉子仁。法用豆腐﹝一塊﹞將鱉入其中。瓦上至腐枯。取出去皮毛白酒藥鴉片﹝各一錢﹞木香﹝五分﹞共爲細末。火酒法丸。如彈子大。每重七分。凡癰疽瘡毒。值內托藥化毒之時。痛不可當。酒送一丸。卽能止痛。

動刀鍼外敷麻藥川烏艸烏細辛南星半夏蟾酥﹝各等分﹞共爲細末。用好酒燉熟調搽。待麻木不知痛癢時。方可下手。

內服大麻藥香白芷川芎制半夏木鱉肉紫金皮大茴香牙皂臺烏藥當歸﹝各二兩﹞木香﹝五分不見火﹞生川烏生艸烏﹝各一兩﹞共爲末。每服一錢。好酒調下。待麻不知疼痛。方可下手。若人昏沈。用鹽水灌之。

卷二

生肌收口部

十寶散白龍骨﹝三錢﹞眞象皮﹝三錢﹞漂海螵蛸﹝一錢五分﹞赤石脂﹝五錢﹞乳香﹝二錢五分去油﹞沒藥﹝二錢五分去油﹞血竭﹝三錢﹞兒茶﹝一錢五分﹞麝香﹝二分﹞冰片﹝二分五釐﹞共研細末。用以收口生肌。

又方赤石脂﹝一兩﹞冰片﹝三錢﹞龍骨﹝三錢﹞血竭兒茶﹝各二錢﹞琥珀﹝一錢。燈心同研﹞乳香沒藥﹝各一錢去油﹞眞象皮﹝三錢﹞廉珠﹝一錢﹞白雲丹輕白鑪甘石﹝一兩。將傾銀罐內。至通紅。傾好醋內淬七次爲度﹞輕粉﹝一錢﹞白蠟﹝二錢﹞冰片﹝一分﹞赤云丹輕白鑪甘石﹝一兩﹞黃連汁﹝淬七次﹞大梅片﹝三錢﹞水飛辰砂﹝八錢﹞又方木香﹝三錢不見火﹞水飛黃丹﹝五錢﹞枯礬﹝五錢﹞輕粉﹝二錢﹞共爲細末。用豬膽汁拌勻曬漧。

再研細摻之神效。

生肌散辰砂﹝二錢﹞血竭﹝二錢﹞海螵蛸﹝三錢﹞川貝﹝三錢﹞輕粉﹝二錢﹞冰片﹝五分﹞龍骨﹝三錢﹞寒水石﹝五錢。。研細末。﹞可代大升。

又方煨嫩石膏﹝二兩﹞飛滑石﹝二兩﹞白龍骨﹝二兩﹞枯礬﹝五錢﹞海螵蛸﹝二兩﹞鉛粉﹝五錢﹞幹胭脂﹝五錢﹞密陀僧﹝五錢﹞研細末用。如無膿水。摻之微作疼。

又方赤石脂﹝六兩﹞輕白鑪甘石﹝三兩﹞二味用防風﹑荊芥﹑黃芩﹑黃連﹑黃柏﹑連翹﹑銀花﹑羌活﹑甘艸﹝等分煎濃湯。紅淬汁內九次﹞嫩石膏﹝三兩。冬煨夏生爲末。﹞甘艸﹝水飛浸﹞白龍骨﹝二兩。用童便淬七次用﹞冰片﹝一錢﹞粉口兒茶﹝一兩﹞輕粉﹝三兩﹞川連﹝一錢五分﹞共爲細末。

又方川文蛤﹝二錢炒﹞乳香﹝去油﹞沒藥﹝各一錢﹞枯礬﹝五分﹞又方黃靈藥﹝四錢﹞乳香沒藥兒茶﹝各二錢﹞珍珠﹝一錢同腐制﹞共爲細末。

又方龍骨海螵蛸乳香沒藥象皮﹝銼末或炙﹞血竭輕粉﹝各一錢﹞赤石脂﹝二錢﹞冰片﹝三分﹞珍珠﹝六分﹞同腐制。研至無聲。麝香少許。共爲細末用。

又方兒茶白龍骨﹝各一錢﹞輕粉滑石﹝各五分﹞冰片﹝五釐﹞共爲細末用神效。

八寶丹乳香沒藥血竭輕粉﹝各二錢﹞兒茶白龍骨鉛粉﹝各一錢﹞大梅片﹝五分﹞或加白占﹝二錢﹞赤石脂﹝三錢﹞兒脂骨﹝一錢﹞用之更妙。

生肌五寶丹制甘石﹝一兩﹞珍珠﹝五錢﹞輕粉﹝三錢﹞琥珀﹝二錢﹞冰片﹝二分﹞生肌七寶丹沒藥乳香﹝各五分﹞鉛粉﹝三錢﹞桃丹﹝三錢﹞辰砂﹝三分﹞六仙紅升﹝五分﹞川貝﹝三錢去心﹞用於乳癤最妙。

八寶丹人參犀黃﹝各五錢﹞輕粉白龍骨﹝各一兩﹞廉珠眞象皮﹝各八錢炙﹞上冰片﹝二錢﹞又方珍珠乳細犀黃﹝各五錢﹞象皮﹝銼末﹞琥珀﹝同燈心研﹞龍骨輕粉﹝各一兩五錢﹞輕白鑪甘石﹝三兩。用童便﹑米醋﹑黃連汁淬各三次﹞冰片﹝三錢﹞生肌定痛散生石膏﹝一兩爲末﹞甘艸﹝水飛﹞辰砂﹝三錢飛﹞冰片﹝二分﹞月石﹝五錢﹞一方去辰砂。入輕粉﹝五錢﹞共研末。用以化腐生肌定痛。

神效生肌散煨石膏﹝四錢﹞赤石脂乳香沒藥輕粉龍骨﹝各二錢﹞血竭﹝一錢﹞兒茶﹝一錢五分﹞冰片﹝五分﹞紅升丹﹝五錢﹞神妙生肌散乳香沒藥﹝各二錢。二味燈心同研﹞兒茶血竭海螵蛸赤石脂﹝各一錢﹞輕粉﹝三分﹞龜板鱉甲﹝各一錢炒﹞月石﹝二錢﹞水銀﹝一錢﹞黑鉛﹝一錢﹞先將鉛﹑水銀同煎化。另將前藥研末。入鉛汞於其中。再研極細末。凡癰疽發背。諸般瘡毒。潰爛疼痛者。摻之神效。初起者。加黃桐一錢。作癢者。加白芷一錢。

九一丹紅升丹﹝一錢﹞煨石膏﹝九錢﹞研勻摻之。能生肌收口。然須浮肉去淨。方可用此。

珍珠散又名奇效八寶丹珍珠母卽大蚌殼。須露天之左顧者半刮去背後黑衣。火上研細。入後藥研。鑪甘石﹝三兩﹞黃連﹝二錢煎汁淬七次用﹞血竭﹝三錢﹞兒茶﹝一兩﹞煨石膏﹝三兩﹞赤石脂﹝三兩﹞陳年絲吐渣﹝一兩。存性﹞大梅片﹝臨用時。每五錢用一分。

珍珠十寶散鑪甘石黃連當歸﹝煎濃汁。淨九次。用淨末﹝八兩﹞珍珠母﹝一錢淨﹞琥珀﹝淨末七分﹞龍骨﹝水飛淨四分﹞血竭﹝二分﹞赤石脂﹝水飛淨四分﹞辰砂﹝水飛淨五分﹞鐘乳石﹝甘艸湯制一伏時。

水飛淨六分﹞象皮﹝焙乳爲末五分﹞冰片﹝每藥一錢。加入二分﹞研細摻。生肌長肉。

生肌紅玉丹炒黃丹﹝二錢﹞龍骨﹝二錢﹞煨石膏﹝三錢﹞共研細摻。

鯽魚散一尾。不落水去腸用之。羯羊糞傾滿魚腹爲度。將炭火烘焦存性。凡背疽大潰。臟腑僅隔一膜。候膿少欲收時。爲細末。大有神效。兼治一切潰瘍生肌收功。

又方川連﹝二錢﹞陀僧﹝五錢﹞胭脂﹝二錢﹞綠豆粉﹝二錢﹞雄黃輕粉﹝各一錢﹞十寶丹去油乳香粉﹝一錢五分﹞去油沒藥﹝一錢五分﹞血竭﹝一錢五分﹞辰砂﹝一錢五分﹞粉口兒茶﹝一錢五分﹞制甘石﹝二兩﹞赤石脂﹝二兩﹞小梅片﹝一分五釐﹞煨石膏﹝二兩﹞共研極細末摻之。能生肌長肉。

收功神效。

卷二

去管部

上品錠子紅礬﹝一兩五錢﹞乳香沒藥辰砂﹝飛各三錢﹞牛黃﹝五分五釐﹞硼砂﹝一錢四分。生熟各半﹞白信﹝一兩。淨黑煙爲度。﹞治漏管大癥。

中品錠子白礬﹝一兩八錢五分﹞沒藥乳香﹝各五錢五分﹞辰砂﹝五錢﹞牛黃﹝四分五釐﹞硼砂﹝一錢。

生熟對品﹞金信﹝一兩五錢。淨黑煙爲度﹞治翻花癭癅等癥。

下品錠子治疔瘡發背等癥。再礬﹝三兩二錢﹞乳香﹝六錢﹞沒藥﹝五錢﹞辰砂﹝三錢飛﹞牛黃﹝四分五釐﹞硼砂﹝一錢。生熟各半﹞白信﹝三兩。淨黑煙。半月取起可用﹞上各根據法制用。麵糊和勻。撚成錠子。看痔漏大小深淺插入錠。如肉內黑色。勿上生肌散。只待黑肉落盡。方可上。若瘡無頭。太乙膏一个。加用後各藥粘一粒貼之。白礬﹝二兩﹞乳香﹝三錢二分﹞沒藥﹝三錢七分﹞辰砂﹝四分﹞牛黃﹝五分﹞姜黃﹝二錢五分。須酌用﹞白丁香﹝一錢五分﹞巴豆﹝三錢二分去淨油﹞共爲末。或吐沫調瘡。一日三次。瘡破插上前錠子。

三品一條槍明礬﹝二兩﹞白信﹝一兩五錢﹞二味共研極細。入小罐內。炭火紅。靑煙已淨。旋起白煙片時。

待上下紅徹。住火取罐。傾地上。宿一夜取出。約其末一兩。配入雄黃﹝二錢四分﹞乳香﹝一錢二分﹞共研極細。

濃糊調稠。搓成綫香式。陰漧。凡以上三品之癥。遇有孔者。插入孔內。無孔者。先用鍼放孔竅。早晚插藥二條。插至三日後孔大。每插十餘條。插至七日。患孔藥條滿足。住後所患四邊。自盡裂開大縫。候至十四日前後。疔核瘰。痔漏諸管。自然落下。隨用湯洗膏貼用藥。

拔管方紫砂﹝四分﹞蜣螂﹝五分﹞紅升丹﹝四分﹞冰片﹝四分﹞共研細末吹入。

消漏管方大蜣螂﹝一个陰漧﹞冰片﹝三釐﹞共研細。以紙撚蘸末入孔內。漸漸生肌肉。藥自退出卽愈。並治多骨疽。多骨退出卽愈。

去瘡疽中多骨法烏骨雞腳脛骨﹝一對﹞白砒研細實骨肉。鹽泥固濟。火通紅。去泥研末摻之。或以飯丸如粟米大納入。

蜣龍丸韭菜地上地龍﹝一斤。以酒洗去泥。瓦上炙榦爲末﹞蜣螂虫﹝八个。炙榦爲末﹞刺皮連刺﹝五錢。

炙爲末﹞眞象牙屑﹝一兩。另爲細末﹞穿山甲﹝一兩。麻油炒黃細末用﹞上共和勻再研。煉蜜爲丸如桐子大。凡一切遠年瘡毒成管。膿水時流。不收口者。大人每服八分。小兒每服五分。開水送下。服藥未完。其管自能逐節推出。

以剪去敗管。藥畢管自退盡。卽可收功。忌口百日。

八將擒王丸帶子蜂房﹝三錢﹞象牙屑﹝五錢﹞僵蠶﹝三錢﹞蟬蛻﹝三錢﹞全蠍﹝一對﹞木香﹝三錢﹞乳香﹝三錢﹞沒藥﹝二錢﹞上共爲細末。以黃占八兩滚化熬過。入藥末攪勻。傾水中取出爲丸如棗仁大。凡一切癰疽發背瘡痔成漏。每服一丸。空心滚酒送下。連服三日。待其藥從滿口透出。隔一日再服一丸。至第五日。再服一丸神效。

漏管內消丸刺皮﹝炙﹞眞象皮﹝各五錢﹞甘艸節﹝鱉血拌炒燥。一兩﹞小赤豆﹝曬。二兩﹞赤芍﹝炒。

一兩﹞松花﹝焙。一兩﹞炙甲片﹝二錢﹞象牙屑﹝曬。二兩﹞黃明膠﹝蛤粉炒。二兩﹞金銀花﹝炒。七錢﹞共爲細末。以米仁磨粉。水煎漿糊丸如桐子大。每錢半滚水送下。

退管神方陳年廢琉璃底﹝廟內者三錢。麩炒透研細末﹞辰砂﹝一錢。水飛另研﹞人指甲﹝一錢。麩炒研﹞蟬衣﹝一錢五分炒研﹞去油乳香﹝八分﹞去油沒藥﹝八分﹞象牙末﹝一錢另研﹞枯礬﹝八分研末﹞共和勻。用黃占三錢滚化。入藥攪勻。乘熱爲丸。如綠豆大。無論遠近成管。初服十粒。逐日漸加一粒。加至十六粒爲止。以無灰酒送下。如患上身者。加川芎﹝六分﹞下體者。加入牛膝﹝六分﹞遠年者。一料必愈近年者。半服收功。忌蔥百日。

拔管丸炒生地﹝四兩﹞炒槐米﹝二兩﹞炙皮﹝二張﹞象牙屑﹝四兩﹞酒歸身﹝二兩﹞炒黃﹝二兩﹞廣膠﹝二兩。土炒成膠﹞穿山甲﹝一兩二錢土炒﹞共爲末。沙糖烊爲丸。如梧子大。每服三錢。晨起燈心湯下。此方驗過。年久生數管者。服兩料必愈。服藥時。須善節養。愈後撿制。好飲火酒尢宜戒之。

化管萬應條子砂虱﹝三分﹞大升弔﹝七分﹞共研極細末。米糕搗勻。搓條如綫香式。

收黑龍丹大熟地﹝切片烘漧炒枯研細一兩﹞烏梅肉﹝三錢炒炭爲末﹞凡惡瘡疽毒。生於筋窠之間。擠膿太重。肉突出。久不收縮。此乃傷气脈使然。不可用降蝕腐化。用此藥不過三五收功。

拔管神方白信﹝一兩﹞鵝管石﹝一兩﹞生明白礬﹝一兩﹞飛淨明雄黃﹝一兩﹞薄荷水﹝三錢﹞法先將雄黃一半。鋪底。次將四味放中。再用雄黃蓋頂。煉如升丹法。煉成後約六七錢。再加冰片﹝三分﹞薄荷﹝六分﹞沒藥﹝三錢去油。和勻﹞臨用以豬棕粘白茹果成綫。曬漧入納患處。每日一次。三四次後。自能拔出。再用收功神效。

卷二

膏藥部

三妙膏紫荊皮﹝二兩﹞獨活﹝二兩﹞白芷﹝二兩﹞赤芍﹝二兩﹞石菖蒲﹝二兩﹞紅花羌活烏梅川黃柏大黃麻黃眞貝母肉桂細辛黃片芩當歸防風半夏連翹桃仁續隨子荊芥牙皂柴胡苦參全蠍牛膝漢防己眞川連天虫皮大戟天花粉良姜鱉甲艸烏牛蒡子﹝各五錢﹞血餘甲片白附子海風藤﹝各五錢﹞蛇蛻﹝一條﹞蜈蚣﹝三條﹞共藥四十四味。咀切片。用香麻油﹝二百兩﹞入大鍋內。浸七日夜。再入桃柳槐葉枝﹝各二兩﹞每段一寸。慢火熬至藥黑枯。濾去渣。將鍋拭淨以密絹仍濾。入鍋務要淸潔爲美。再用文火熬油至滴水成珠。拱起不散。大約淨油一斤配上好漂黃丹八兩炒。以一手持柳木棍。攪不住手。

一手下丹。待勻自然成膏。入預制研細末藥。乳香沒藥﹝各去油八錢﹞血竭雄黃﹝各五錢﹞四味另研。先入攪勻。再入香珍十味。木香沈香降香楓香藿香麝香母丁香眞珠冰片﹝各一錢﹞共研極細末徐徐添入攪勻。再入潮腦﹝五錢﹞成膏收用。凡毒貼之。未成卽消。已成卽潰。已潰卽斂。故名。

萬應淸涼膏木鱉蓖麻子當歸生地苦參蒼耳子﹝各二兩﹞生大黃黃芩黃柏赤芍元參天花粉桃仁白芷角刺﹝各一兩﹞穿山甲直僵蠶全蠍黃蜂房﹝各五錢﹞甘艸﹝八錢﹞槐枝﹝二兩﹞蝦蟆﹝十四隻﹞用麻油﹝七斤﹞入前藥浸。春五夏三。秋七冬十日。入鍋熬藥枯之。去渣濾淨。復入鍋內。武火熬至滴水成珠爲度。秤淨油一斤。入炒黃鉛粉八兩。研細。徐徐攪入。俟白煙起。傾井水內七日。出火气。攤貼。治外科一切大小疽毒。能提毒生肌長肉。其效如神。

治一切無名腫毒膏藥川柏﹝三兩﹞白芷﹝二兩四錢﹞當歸﹝二兩四錢﹞蓖麻子﹝一兩二錢﹞去油乳香﹝三兩﹞去油沒藥﹝三兩﹞生地﹝二兩四錢﹞全蠍﹝九十隻﹞馬錢子切片﹝四十二个﹞蟬衣﹝一兩八錢﹞蛇蛻﹝六條﹞男子發﹝一大團﹞用赤芍﹝四斤﹞另研細收膏。不老不嫩。浸水內出火气。攤貼。無論紅腫已成未成。

﹝七條﹞俱效。此方自京都得來。

神效千捶膏土木鱉子﹝五个去殼﹞白嫩松香﹝四兩。揀淨﹞銅綠﹝一錢。研細﹞明乳香﹝二錢﹞沒藥﹝二錢﹞蓖麻子肉﹝七錢﹞巴豆肉﹝五粒﹞白杏仁﹝一錢﹞安石臼內。搗三十餘下卽收膏。浸涼水中。臨時隨瘡大小。用手撚成薄片粘貼。瘡用絹蓋之。治瘡瘍疔毒。初起卽消。並治瘰連根拔出。大人瘡。小兒善貢頭俱妙。

會通靈應膏元參﹝一兩﹞馬錢子﹝二兩﹞蓖麻子﹝五錢去殼﹞五倍子﹝五錢﹞杏仁﹝二兩﹞蛇蛻﹝三錢﹞帶子蜂房﹝五錢﹞男子發﹝一團﹞麻油﹝一斤四兩﹞如法熬膏。

千捶綠云膏麻油﹝三兩﹞以蓖麻子仁﹝四十九粒﹞安麻油內炸枯揀去渣。用麻油。蔥制松香﹝八兩﹞大豬膽汁﹝三个﹞銅綠﹝二兩。研末﹞先將松脂放銅杓內鑪火上滚化。乃下麻油﹑銅綠﹑豬膽汁熬勻。搗千餘下。再烘烊傾入水。用手扯拔百餘徧。愈拔其色愈綠。貯瓦罐內蓋好聽用。以油紙攤貼瘡。能吸膿拔毒。消腫定痛。如遇善貢頭。

用細布攤貼一次。其膿自能拔淨。不必再換。

生肌玉紅膏當歸﹝二兩﹞白芷﹝五錢﹞紫艸﹝二錢﹞甘艸﹝一兩二錢﹞白占﹝二兩。研細﹞輕粉﹝四錢研細﹞用麻油﹝一斤﹞將前藥浸七日。煎至藥枯濾去渣。將藥再熬至滴水成珠。下白占攪勻。次下血竭待冷。再下輕粉待成膏。蓋好。凡一切癰疽發背。對口大毒。腐去孔深。見膈膜者。此膏塡塞瘡口。自能生肌長肉收口。爲外科聖藥。

拔疔紅膏上血標﹝水飛。一錢﹞蓖麻子仁﹝二錢﹞松香﹝五錢﹞黃丹﹝一錢﹞輕粉﹝五分﹞共搗成膏。

凡一切無名腫毒。將疔頭用銀鍼挑破。用膏一小團。安膏藥上。居中貼之。疔卽拔出。或畏疼不挑破亦可。

拔疔黑膏松香﹝二兩﹞。先用桑柴灰汁。入鍋內同煮爛取出。納冷水中。少時再同灰湯煮。煮後再納水中。至松香色如玉爲度。白占﹝一兩。研末﹞乳香﹝三錢。去油研末﹞黃占﹝一兩。研末﹞沒藥﹝三錢。去油研﹞銅綠﹝五錢研﹞眞百艸霜﹝五錢。研細。﹞須要野山人家將鍋底刮後專燒茅艸柴取爛煤灰。麻油﹝六錢﹞擇吉淨室修合。忌婦人雞犬及孝服人見。用桑柴火煎。先將麻油入鍋滚。次下松香末候稍滚。三下白占末候稍滚。四下黃占末候稍滚。五下乳香末候稍滚。六下沒藥末候稍滚。

七下銅綠末候稍滚。八下百艸霜末滚過數次。於鍋冷透。搓成條子。瓷器內蠟封口。臨用時以龍眼核大一粒。呵軟貼患處。如疔毒一帖卽咬住不放。若非疔毒。則屢貼屢落。此能立刻止疔毒痛。次日卽愈。貼後忌腥辣沸湯熱食豆腐生冷煎炒茄子黃瓜酒面發物蔥蒜飲酒行房。又忌冷水洗。及大麻花。已走黃者。一服必愈。眞妙方也。

又方松香六兩。以白布一方包浸童便中。每五六日一換。浸至一月取出。用蔥湯於石罐內。將松香煮之極透而軟。

放冷水如掛粉狀。細細握捏。仍令其硬。再還原湯中煮軟。煮後再捏如前法。令其色白如粉者。用蓖麻子肉。二兩去油千金霜。二兩去油淨乳香沒藥。各去油七錢桃仁。一兩五錢去皮尖銅靑靈磁石。各一兩五錢。火通紅。

醋淬七次以上各揀道地。多辦分兩。如法制好。秤準分兩。先將蓖麻子肉桃仁搗爛如泥。次將五味入搗成膏。後入松香等搗成團。盛瓷器內。上口封好放在地。每用不可見火。以津液潤軟攤藍布上貼。先將銀鍼挑破疔頭。患痛不挑亦可。

以一丸可治二三人。

發背膏去油乳香去油沒藥血竭兒茶鉛粉黃丹。九炒九淘紅銀朱漂﹝各四兩﹞銅綠﹝三錢﹞共研至無聲爲度。用時隨癥大小。取夾油連史紙一塊。以鍼多刺小孔。每張準秤藥末五錢。眞麻油調攤紙上。再用油紙一塊蓋之。周圍用綫縫好。貼患處。用軟絹紮緊。過三日將膏揭開。濃煎蔥湯洗淨。軟絹拭漧。將膏翻過。再用鍼如前刺小孔貼之。至重者用兩張。

鯽魚膏大蝦蟆﹝七个﹞活烏背鯽魚﹝十二兩﹞麻油﹝二斤﹞文武火熬枯去藥渣。再熬至滴水成珠離火。再入輕粉﹝四兩﹞鉛粉﹝十二兩﹞攪成膏收藏。臨用攤貼。

白膏藥淨巴豆油﹝十三兩﹞淨蓖麻肉﹝十二兩﹞香油﹝三斤﹞蝦蟆﹝五隻。口內各銜男子發一團﹞活鯽魚﹝十尾﹞先將巴豆蓖麻肉浸油內三日。再入蝦蟆浸一宿。臨熬入鯽魚共炸枯濾去渣。再熬至滴水成珠離火。傾淨鍋內。加鉛粉二斤半炒黃研細。乳香﹝五錢。研末﹞攪成膏。凡諸瘡腫毒。潰破流膿。攤貼。

京都砂膏鮮桃柳桑槐枝﹝各五尺﹞紅山梔﹝八十个﹞頭髮﹝一兩二錢﹞炙甲片﹝六錢﹞象皮﹝六錢﹞以麻油﹝四斤﹞炸枯去渣。再熬至滴水成珠。加入飛黃丹一斤半。攪成膏。再入眞砂﹝三錢﹞血竭﹝一錢﹞兒茶﹝二錢﹞三味另研末。共攪極勻出火气。凡除疔瘡外。一切惡瘡癰疽發背。攤貼能去腐消堅。並諸般瘡癤痰核硬塊。其勢成者。亦能大化爲小。

九香膏白芨﹝一兩﹞丁香﹝五錢﹞白芷﹝一兩﹞乳香沒藥﹝各一兩。去油辰砂三錢﹞麝香﹝五分﹞冰片﹝一錢﹞爲極細末。用前淸涼膏油﹝一斤四兩﹞滚化和勻。凡一切癰疽發背瘡毒。量毒大小。以包柿漆銀粉紙攤貼。未成卽消。已成卽潰。已潰卽拔毒收功。

巴鯽膏巴豆肉﹝五錢﹞鬧羊花﹝二兩﹞番木鱉﹝五錢。切碎﹞川烏﹝五錢。切片﹞艸烏﹝五錢。切片﹞蓖麻肉﹝三兩﹞穿山甲﹝二兩﹞商陸﹝一兩。切﹞漏蘆﹝一兩﹞蒼耳子﹝四兩﹞全當歸﹝二兩﹞元參﹝二兩﹞白芨﹝五錢﹞白蘞﹝二兩﹞大黃﹝三兩﹞黃牛爪﹝一兩﹞兩頭尖﹝三兩﹞豬甲爪﹝一兩﹞蝦蟆幹﹝二兩。

掛死者﹞大羊角﹝三隻﹞大鯽魚﹝一對﹞用麻油﹝五斤﹞浸。春五﹑夏三﹑秋七﹑冬十日。候日數畢。入鍋內。

桑柴火熬至藥枯。用絹濾淨渣。將油再入鍋內。慢火熬沸。漸入飛淨血丹﹝二十四兩﹞以槐柳條。不住手攪。待滴水成珠。將鍋掇下。取水盆相穩。攪至煙淨。再入上安桂﹝四錢﹞乳香末﹝四錢﹞沒藥末﹝四錢﹞輕粉末好蕓香末﹝各四錢﹞各漸入攪勻。傾入水內。以柳棍摟成塊。再換冷水。將膏作數十團。用壇水浸埋地下退火毒。

凡小癤大癰。用細紙攤貼。

大土膏大黃﹝二兩﹞香附﹝七錢﹞生地﹝一兩﹞蓖麻子﹝二兩﹞木鱉子﹝一兩﹞五倍子﹝七錢﹞大戟﹝八錢﹞甘遂﹝七錢﹞芫花﹝七錢﹞肉桂﹝八錢﹞川連﹝五錢﹞麻黃﹝八錢﹞三稜﹝一兩﹞杏仁﹝七錢﹞蓬莪術﹝八錢﹞檳榔全蠍穿山甲艸烏獨活細辛防風濃朴元參天花粉桃仁皂角川烏巴豆羌活白芷﹝各八錢﹞當歸﹝一兩五錢﹞川柏﹝八錢﹞枳實﹝八錢﹞蛇蛻﹝五錢﹞蜈蚣﹝五錢﹞用眞香油六斤浸。五日熬去渣。至滴水成珠。加密陀僧﹝四兩﹞飛黃丹﹝二斤四兩﹞熬至不老不嫩。

收貯埋地下三日出火毒。凡一切外癥。並肝胃气。隨時攤貼。治法另有引單。熬膏時。須要虔誠。切忌污穢。及婦人雞犬之類。

白膏藥鑪甘石﹝一兩﹞先用黃芩﹑黃連﹑黃柏。以童便濾汁。將甘石傾銀罐內。通紅淬九次。水龍骨﹝一兩﹞去油乳香去油沒藥﹝各五錢﹞川連﹝五錢﹞龍骨﹝五錢﹞宮粉﹝一兩﹞麝香﹝五分﹞冰片﹝一錢﹞眞輕粉﹝三錢﹞黃占﹝三兩﹞白占﹝一兩﹞共爲細末。用公豬油﹝四兩﹞先熬去渣。入二占滚化略冷。然後入藥末攪成膏。若硬加香油些些。凡一切夏月瘡毒不收口。並傷筋。手瘡瘡。攤貼神效。

陽和解凝膏香油﹝十斤。生用﹞入鮮大力子根葉梗全用﹝三斤﹞活白鳳仙梗﹝四兩﹞同煎枯去渣。次日入當歸肉桂附子桂枝大黃官桂川烏地龍僵蠶赤芍白芷白蘞白芨﹝各二兩﹞川芎﹝四錢﹞防風荊芥木香陳皮香椽川斷五靈脂﹝各一兩﹞候煎枯濾去渣。隔一宿油冷後。見過斤兩。每油一斤。入炒透淘丹﹝七兩﹞攪勻以文武火熬至滴水成珠。不粘指爲度。離火取乳香末二兩去油沒藥末二兩去油蘇合油﹝四兩﹞麝香一兩研細。入膏內。攪勻。

半月後。卽可攤貼。凡一切腐爛陰疽凍瘡。貼一夜全消。潰者三張全愈。如瘧疾貼背亦妙。

烏龍膏當歸白芨連翹蟬衣大紅﹝各二兩﹞羌活獨活川烏艸烏﹝各一兩﹞細生地血餘大黃淨銀花番木鱉﹝各四兩﹞麻黃﹝一兩五錢﹞澤蘭﹝五錢﹞全蠍﹝二兩﹞炒甲片﹝二兩﹞蝦蟆﹝五十隻﹞瞎地鱉蛇﹝兩條﹞大蜈蚣﹝百條﹞三毒俱要活麻油﹝五斤﹞桐油﹝八兩﹞桃﹑柳﹑桑枝﹝各三十段。每長三寸﹞姜﹝八兩﹞蔥﹝八兩﹞法先將枝熬枯取出。令丐者將瞎地鱉蛇。活放入鍋。急將鍋蓋撳住。至蛇不動時。再入蝦蟆。後將前藥穿山甲蜈蚣全蠍等熬至藥枯黑濾去渣。將鍋抹淨。

再以密絹濾油入鍋。用文武火熬至滴水成珠離火。再入上好洋丹三斤。一手下丹。一手揚硬木棍。不住手攪勻成膏。再入乳香沒藥﹝各三錢去油﹞麝香冰片﹝各五錢﹞四味預另研和勻。徐徐摻入。攪極勻成膏。收貯出火毒。凡癰疽發背。對口搭手。一切無名腫毒。惡瘡。貼之未成卽消。已成卽潰。可以不假升丹之力。而能去腐止痛。拔毒收功。

不二膏金石斛﹝十六兩。去根﹞乳香﹝四兩八錢。去油﹞川貝﹝十六兩。去心﹞沒藥﹝四兩八錢。去油﹞明天麻﹝六兩八錢﹞粉艸﹝六兩四錢﹞巴豆肉﹝五兩四錢。去油﹞用大麻油﹝十二斤﹞浸數日。煎時下以活雄鯽魚﹝兩尾﹞煎枯去渣存油。另用鉛粉炒黃研細﹝二斤﹞篩下收膏。凡痰癥串乳癤。一切無名腫毒。貼之神效。如乳癤未潰者。少加潮腦於膏上。

仙授神效藥紙端午蘄艾﹝四五斤﹞。煎濃汁去渣。入粒子紅花﹝四兩﹞煎一炷香。再入去油乳香﹝去油﹞沒藥﹝各八兩。研細末﹞煎一炷香。再入眞象皮末﹝四兩﹞煎一炷香。加入牛皮膠二斤煎至膠化汁粘爲度。用羊毫排筆蘸藥汁。搽刷大紅紙上陰漧。凡狗咬虫蟊蛇傷。並跌打破皮。及一切爛膀癤。用津唾潤軟貼之。速能奏效。眞神方也。

巴豆油膏巴豆﹝三兩﹞用麻油煎片時。勿令枯。再用綿料紙滚盡外面油。以擂盆打自然油。用夏布絞出。加入輕粉﹝三分﹞拌勻瓷瓶收貯。勿令出气。凡發背癰疽疔瘡等癥。看患大小。以油照樣塗抹膏藥上貼之。日換三次。

加味太乙膏肉桂白芷當歸元參赤芍大黃﹝各二兩﹞土木鱉子﹝二兩﹞血餘﹝一兩﹞眞阿魏﹝二錢﹞切片滚化。

去油乳香末沒藥末﹝各五錢﹞槐枝柳枝﹝各百段﹞東丹﹝四兩﹞眞麻油﹝十斤﹞如法熬煉後。加輕粉﹝四錢。研細﹞收膏。凡癰疽發背。一切惡瘡濕痰流注。筋骨疼痛。跌僕損傷。遺精白帶等癥。貼之神效。

簡易玉紅膏眞香油﹝二十兩。火上熬滚﹞下淨頭髮﹝五錢﹞。渣令淨。雞子﹝十个﹞。打破黃白攪勻。徐入油內。

熬枯去渣。下黃占﹝五兩﹞化開離火。再入飛丹﹝五兩﹞攪勻之。用能生肌收功。止痛拔毒。

爛腿夾紙膏梅片﹝四分﹞甘石﹝一兩二錢﹞輕粉﹝五錢﹞白占﹝三兩五錢﹞菜油﹝一斤﹞。夏天用先將菜油煎滚。再入白占化開。再將藥三味同煎。

卷三

疔瘡部

立馬回疔丹金腳信﹝五分﹞蟾酥血竭辰砂沒藥﹝各五分﹞輕粉冰片麝香﹝各二分半﹞共爲極細末。用艸烏頭煎汁和勻作細條。能治一切疔瘡疔毒。走黃險癥。

又方。去血竭﹑沒藥﹑冰片。加硼砂﹑白丁香﹑蜈蚣﹑乳香末﹑雄黃末。

拔疔毒方砂白礬朱砂食鹽﹝各三錢﹞擇丁日午時。先將礬﹑鹽二味。放鐵銹刀頭上干。共研極細。

罐貯聽用。

散疔丸蟾酥明礬﹝各三錢﹞僵蠶辰砂﹝各一錢半﹞牛黃冰片﹝各一錢﹞麝香﹝七分﹞共爲極細末。

用煉白黃占。滚化稍冷定。入前藥末。和丸如麻子大。每服七分蔥頭白酒送下。取微汗爲度。

拔疔丹蜣螂﹝一个去頭翅﹞砂﹝五分﹞白信﹝五分﹞共搗爲丸如椒子大。先以三稜鍼刺瘡約深幾許。將此丹納入。以頂鍼捺下。須臾大痛。皆變黃水而出。然後以野菊花。不拘根葉搗汁一盞。和酒服之。連進三服。盡醉爲度。再以人中黃爲丸。日日服。用好酒送下全愈。

疔瘡走黃丸雄黃生軍巴豆肉﹝去心皮。各等分﹞共搗如泥。以飛面陳醋煮糊爲丸。如鳳仙子大。重者每服二十三丸。輕者每服二十一丸。放舌上。熱水服送下。服後打噎爲愈。如瀉更妙。三五次後。米湯水下止之。如不省人事。

以二十三丸。水化灌之。此方去雄黃。加川郁金少許。治纏喉急痺。並濕痰流注。楊梅初起。

疔毒祕丸人指甲﹝不拘多少炒黃研細﹞麝香﹝一分﹞便壺底﹝一匙﹞共研勻。和丸如米大。

又方加耳垢﹑齒垢﹑腳爪更妙。

保生錠子巴豆肉﹝四十九粒。連殼文武火炒研﹞硼砂﹝二錢﹞輕粉﹝半大匣﹞金頂砒﹝二錢﹞雄黃﹝二錢﹞麝香﹝一錢﹞共爲極細末。用黃占﹝五錢﹞熔開。將藥和成錠子。冷水浸少時取出。旋丸捏作餅子。如錢眼大。將瘡頭撥開。安一餅子頂上膏蓋。能治疔瘡背疽瘰。一切惡瘡。

回疔散土蜂窠﹝帶子。一兩﹞蛇蛻﹝一條﹞泥固火存性。研極細末。能治走黃危癥。白湯送服二錢。或酒送亦可。少刻大痛。痛則許救。毒化黃水。痛止令活。

五香散丁香﹝四分﹞木香乳香沈香﹝各四分﹞麝香﹝五釐﹞腰黃﹝六分﹞共研。好醋調。須於端午日午時合之。或天徳吉日亦可。用鍼挑破瘡頭將醋一點。用藥少許。安膏藥上貼之。能治疔瘡赤黃危急。二三日卽愈。

人龍散蛔虫﹝燥。一錢﹞如無用五穀虫代。白礬﹝三分﹞蟾酥﹝三分﹞火酒化。共調勻搽之。治翻唇疔毒。少刻疔破。流毒水卽愈。

拔疔散砂白丁香輕粉蜈蚣﹝各一錢﹞全蠍麝香﹝各二錢﹞金頂砒﹝六分﹞共爲極細末。取蟾酥一錢火酒化。同搗和丸。如芥子大。帶長。以便插入疔孔。

又方麝香血竭乳香沒藥靈磁石冰片蒼耳子虫瓦上炙淨油。各等分。研細末貼。

急治疔瘡神效方乳香沒藥﹝各六分﹞赤芍﹝二錢﹞元參﹝一錢﹞冰片麝香﹝各六分﹞龍虎鬥﹝五錢。

卽靑小蛇。與壁虎。鬥死者。﹞如無以斑蝥﹝六錢﹞糯米同炒黃去米研。全蠍﹝六个。去頭足﹞立馬回疔丹代之。

共研極細末。收貯勿泄气。臨用摻膏藥上貼之。自能穿破。候擠出血根卽愈。眞神方也。

卷三

喉癥部

金餘散此方淩府備用。照分不可增減。人指甲﹝五分。﹞鵝管石﹝三分。﹞眞腰黃﹝二分﹞硼砂﹝三分。漂﹞大梅片﹝一分﹞僵蠶﹝二分。炒斷絲﹞共研至無聲爲度。吹之能治爛喉痧。及緊喉風。

冰硼散龍腦﹑薄荷﹝一錢。烘燥爲末﹞硼砂﹝一錢。漂﹞人中白﹝八分﹞川連﹝生末。八分﹞靑黛﹝五分﹞元明粉﹝五分﹞九制陳膽星﹝五分﹞山豆根﹝八分﹞大梅片﹝二分﹞共研極細末吹之。能治一切咽喉各癥。

冰硼散密鑰匙方火硝﹝一錢五分﹞白月石﹝五分﹞冰片﹝三釐﹞研細吹之。能治咽喉諸癥。雙單乳蛾。

又方冰片﹝五分﹞月石﹝五錢﹞元明粉﹝五錢﹞辰砂﹝六分﹞七寶散西牛黃﹝五分﹞眞廉珠﹝三錢﹞大梅片﹝二分﹞眞象牙屑﹝三錢。焙黃﹞淨眞靑黛﹝六錢﹞人指甲﹝五分。男用女。女用男﹞壁喜窠﹝四五个。多多益善。板上不用﹞共乳無聲爲度。吹之。能治喉痧。一切喉風急癥。

珠黃散珍珠犀牛黃﹝各一分﹞靑魚膽﹝一錢。眞者陰漧﹞大冰片麝香﹝各一分﹞共研無聲。不可泄气。

吹之能治咽喉十八癥。

吹喉散靑黛龍腦薄荷﹝各八分﹞飛淨雄黃﹝三分﹞粉口兒茶﹝五分﹞大梅片﹝一分﹞月石﹝三分﹞珍珠﹝三分﹞犀黃﹝一分五釐﹞研極細末。罐貯勿泄气。吹之能治咽喉十八癥。

吹喉散珍珠末﹝二錢﹞靑黛﹝三錢﹞犀黃﹝一錢﹞月石﹝三錢﹞麝香﹝二分五釐﹞兒茶﹝二錢﹞梅片﹝三錢﹞血竭﹝三錢﹞熊膽﹝三錢﹞山豆根﹝八錢﹞去油乳香﹝三錢﹞沒藥﹝三錢﹞共爲細末吹。

小淸涼散犀黃﹝四分﹞粉口兒茶﹝一錢﹞龍腦薄荷尖﹝四分﹞靑黛﹝五錢﹞月石﹝二錢﹞元明粉﹝一錢﹞人中白﹝三錢。﹞生珠﹝一錢。乳細﹞大梅片﹝一錢﹞共爲極細末吹之。能治咽喉十八癥。

淸涼散宋半夏末﹝一錢﹞龍腦薄荷尖末﹝一錢﹞桔梗末﹝一錢﹞生大黃末﹝一錢﹞漂芒硝﹝一錢﹞漂月石﹝一錢﹞珠母粉﹝二錢﹞靑黛﹝一錢﹞冰片﹝三分﹞雄精炒天虫末射幹未﹝各一錢﹞山豆根末﹝一錢﹞元參末﹝一錢﹞粉艸末﹝一錢﹞枯礬﹝一錢﹞靑果核﹝十个。存性﹞威靈仙末﹝一錢﹞九制膽星﹝一錢﹞共研勻吹之。能治咽喉十八癥。

寶珠丹白硼砂﹝二錢﹞川連﹝一錢二分﹞番木鱉﹝去殼。麻油炸松﹞黃柏靑黛﹝水飛﹞薄荷尖水飛雄黃人中白﹝﹞兒茶膽礬血竭冰片﹝各五分﹞燈心灰﹝三分﹞共爲細末。收貯勿泄气。吹之能治咽喉及口疳。

人中白散此方淩府備用。應驗如神。眞靑黛月石﹝各一錢﹞龍腦薄荷末﹝五分﹞人中白﹝一錢﹞梅片﹝二分﹞粉口兒茶﹝一錢﹞元明粉﹝五分﹞馬屁勃﹝五分﹞研吹能治咽喉口舌諸癥。或加犀黃﹝三分﹞珍珠﹝五分﹞其效更速。

咽喉急癥異功散斑蝥去翅足。同米炒黃去米。取淨末﹝四錢﹞血竭﹝六分﹞沒藥﹝六分﹞全蠍元參﹝各六分﹞麝香﹝三分﹞冰片﹝三分﹞共爲細末。收貯勿令出气。不論爛喉痧﹑喉風﹑喉痺﹑雙單乳蛾。用膏藥一張。

取藥如黃豆大。貼項間。左貼左。右貼右。中貼中。至三四時卽起。用鍼挑破卽愈。險癥起更速也。

玉鑰匙月片﹝五錢﹞牙硝﹝一兩五錢﹞炒天虫﹝一錢﹞冰片﹝三分﹞共爲末吹之。能治風熱喉痺。及纏喉風癥。

紫袍散眞石靑靑黛辰砂月石﹝各一兩﹞膽礬人中白元明粉﹝各五錢﹞山豆根﹝二錢﹞共爲末。

能治咽喉十八癥。

冰梅丸南星生用﹝二十五个。切片子﹞鮮大半夏﹝十五个。切片﹞皂角去弦﹝四兩﹞白礬食鹽防風朴硝﹝各四兩﹞桔梗﹝二兩﹞大半熟靑梅﹝百个﹞。先將硝﹑鹽水。浸一周時。然後將各藥研碎入水拌。再將梅子置水中。其水過梅子爲度。浸七日取出曬漧。再入水中浸透。再曬漧。如是以水漧爲度。收貯瓷器中。起霜爲妙。每含口中。咽其汁而痰自出。能治咽喉十八癥。一梅可治三人。不可輕棄。

霹靂錠牙皂﹝一百四十个。火煨﹞延胡索﹝二兩。生曬研﹞飛靑黛﹝六分﹞麝香﹝一錢﹞共爲細末。水和成錠。每重二三分。

日幹收貯。勿令泄气。不論喉風喉痺風。雙單乳蛾。斑痧。小兒驚風諸險癥。立卽奏效。如遇牙關緊閉。卽從鼻孔灌入。

藥下卽開。每服一錠。重者加服。小錠磨汁衝服。眞神方也。

仙露梅大靑梅子﹝三斤﹞靑鹽﹝四兩﹞食鹽﹝二兩﹞活蝸牛﹝四十个。杵爛﹞共拌勻隔一夜。以後日曬夜收。鹽盡爲度。瓷器收貯。每取肉少許含咽。能治咽喉大癥。垂危者立愈。

喉風弔痰方紫菀牙硝等分爲末含之。

又方用七葉一枝梅。陰漧研細吹。如新鮮搗幹用根磨汁塗。能消無名腫毒。

喉癬吹藥方哺胎雞蛋殼﹝一錢。連衣燒灰存性﹞兒茶﹝五分﹞橄欖核﹝五分﹞犀牛黃﹝五分﹞廉珠﹝五分﹞人乳粉﹝五分﹞。銀瓢制。明雄黃﹝五分﹞眞梅片﹝三分﹞樟冰片不可誤用。切囑。共研極細末吹患處。

卷三

諸瘡部

一抹光上白豬板油﹝一斤。去膜﹞麻黃﹝四兩。去根節﹞木鱉肉﹝四个﹞全斑蝥﹝四隻﹞明礬﹝三錢﹞大楓子肉﹝四十个﹞先將豬油放瓦罐內。文武火熔化。宜先入水半杯於罐中。恐罐燒破。以夏布作袋。將麻黃袋於其中。以綫紮口。放油內。先要蘆根數條放罐底。煎半枝香爲度。取出。再將斑蝥木鱉袋入原袋中紮口。仍煎半枝香取出瀝漧。將大楓子敲碎同明礬入油內略煎。掇放地上一夜。取油搽擦。

又方麻黃﹝三兩。去根﹞小磨麻油﹝二兩﹞同入銅鍋內熬黑撈去渣。將油瀝淸後。入鍋內熬熱。投入白蠟﹝二兩。研末﹞黃蠟﹝二兩。切碎﹞攪勻離火。再入研細硫黃﹝一兩二錢﹞炒花椒﹝六錢﹞生明礬﹝六錢﹞枯白礬﹝八錢﹞炒甘艸﹝四錢﹞調成膏。隔宿取出搽擦。

又方熟豬油﹝一碗﹞麻油﹝一兩﹞川椒﹝二錢﹞同熬去渣。再投研細之硫黃﹝五錢﹞樟腦﹝三錢﹞血竭﹝三錢﹞輕粉﹝一錢﹞明礬﹝二錢﹞攪成膏擦。

膿窠癢瘡方枯礬﹝一兩﹞川椒﹝三錢﹞硫黃﹝三錢﹞豬毛灰﹝二錢﹞共研細末。豬油調搽。一方加丁香一錢。

又方大楓肉﹝五錢﹞油核桃肉﹝五錢﹞信﹝五分﹞水銀﹝一錢﹞油燭三文一枝先將楓﹑桃二肉。搗如泥。次入水銀﹑燭。研至不見星。再入信末和勻。分作六丸。每日臥時用一丸。將絹包裹在心窩擂烊爲度。手不可摸穢物。擂至五日。

停一日。至第七日再擂藥一次。次早胸前必發細瘰。以手摩之微痛。當日卽愈。甚者用一料。七日全愈。永不再發。

又方煙膠蛇牀子血竭黃丹輕粉大楓子硫黃樟腦水銀如膿窠瘡不用。蜈蚣。

一切瘡疥方樟腦﹝一錢﹞蜈蚣﹝兩條﹞冰片﹝五分﹞大楓肉﹝二錢﹞豬板油﹝一兩﹞白礬﹝二錢﹞雄黃﹝二錢﹞白砒﹝二錢﹞共搗勻搽。

陸定圃先生方廚房倒掛灰塵﹝三錢。伏地气﹞松香茴香花椒枯礬硫黃癲蝦蟆蒼術白芷朱砂﹝各一錢﹞共研細末。用雞子一个。中挖小孔。灌藥其中。紙封口。置幽火中燉熟。輕去其殼存衣。再用生豬油和藥搗爛。葛布包。時擦癢處。其效如神。

疥瘡剪艸散蛇牀子﹝三錢﹞寒水石﹝二前﹞蕪荑﹝二錢﹞剪艸﹝一錢﹞吳茱萸枯礬黃柏﹝各一錢﹞蒼術﹝五分﹞濃朴﹝五分﹞明雄黃﹝五分﹞輕粉﹝一錢﹞共爲末。香油調敷。專治癬疥等癥。

一掃光輕粉﹝五錢﹞樟腦﹝五錢﹞大楓肉﹝一錢三分﹞雄黃﹝一錢三分﹞蛇牀子﹝二錢五分﹞苦參﹝二錢五分﹞蕪荑﹝二錢五分﹞硫黃﹝一錢三分﹞枯礬﹝三錢﹞川椒﹝一錢三分﹞共爲細末。豬油調搽。

又方胡椒﹝一錢﹞雄黃﹝二錢﹞枯礬﹝二錢﹞生礬﹝一錢﹞硫黃﹝二錢﹞樟腦﹝一錢﹞共爲末。用大楓子油。或豬板油調搽。能治痛癢膿窠肥瘡。

又方苦參﹝一兩六錢﹞雄黃末﹝一兩六錢﹞煙膠﹝三兩﹞枯礬木鱉子川椒大楓子蛇牀子樟腦硫黃明礬水銀輕粉﹝各二兩﹞白信﹝五錢﹞熱豬油調搽。能治一切多癢少疼。幹濕諸瘡。

又方水銀輕粉潮腦﹝各一錢﹞大楓子肉﹝十个﹞杏仁﹝一粒去皮尖﹞蛇牀子﹝一錢﹞共研末。用燭油調勻搽擦。幹疥腫癢神效。

又方白胡椒殼枯礬豬油同搗擦。

又方大楓油水銀明礬燭油共搗勻搽。名殺癢散。

又方用白茅藤汁。擦之。

又方鐘莧菜。煎湯浴之。

又方山芥菜。煎湯浴之。

又方用千里馬更妙。

又方雞子黃﹝七个﹞人發﹝一團﹞熬油調赤石脂末搽之。

三仙丹雄黃﹝一錢﹞胡椒﹝八分﹞硫黃﹝一錢﹞共研細末。香油調過一夜。取油調擦。能治膿窠瘡疥。

又方加升底。名四仙丹。治同。

疥瘡搽藥方白薇﹝三錢﹞白芷﹝二錢﹞炒花椒﹝二錢﹞細茶葉﹝二錢﹞寒水石﹝二錢﹞大黃﹝五錢﹞明礬﹝五錢﹞蛇牀子﹝一錢﹞雄黃﹝一錢﹞百部﹝二錢﹞潮腦﹝一錢﹞共爲細末。用生臘豬油。和勻搗爛擦。

仙拈散寒水石﹝三兩﹞飛滑石﹝三兩。二味同研﹞蛇牀子﹝四兩﹞炙鱉甲﹝五兩﹞地膚子﹝四兩﹞東白薇﹝四兩﹞香白芷﹝三兩﹞大黃﹝五兩﹞白蘚皮﹝三錢﹞百部﹝三兩﹞樟腦﹝二兩﹞研極細末。麻油調搽。能治男女遠年風濕。皮瘡。寒濕浸淫。流水發癢。搔之疼痛。兩腿肌膚黑腫。似潰非潰。時或烘熱麻木等癥。

膿窠瘡方黃柏片﹝二錢﹞硫黃﹝一錢五分﹞雄黃煨石膏海螵蛸﹝各二錢﹞輕粉﹝五分﹞共爲細末。

麻油調搽。

膿窠瘡疥蜈蚣全蠍雄黃明礬綠柳樹根眞潮腦白砒花椒豬油共搗勻以火紙捲成筒。燒取油。搽之神效。

癢瘡初起方五倍子大者﹝一斤。逐个鉆一小孔﹞綠礬﹝不拘多少。裝五倍子滿爲度﹞二味用粗紙包好。火灰中煨存性研細。每藥﹝二兩﹞配入大楓子肉﹝一兩﹞小升底﹝一兩﹞共研極細以豬板油搗擦。或用麻油亦可。

瘡疥方大楓子肉﹝三錢﹞蛇牀子﹝一錢﹞花椒﹝一錢﹞雄黃﹝三錢﹞樟腦﹝一分﹞硫黃﹝五錢﹞明礬﹝一錢﹞水銀﹝四錢﹞腌豬油﹝七錢﹞研和搽之。

捲瘡散松香﹝一錢﹞水銀﹝二錢﹞硫黃﹝二錢﹞枯礬﹝二錢﹞樟腦﹝一錢﹞松香水銀先研。再同餘三味。用麻油和成丸。每取此丸。在脈上揩。凡一切痛癢諸瘡。自能痊愈。

又方用大楓子油﹝二兩﹞蛇牀子﹝二兩﹞淡底川椒雄黃枯礬樟腦﹝各一兩﹞狗油搗成丸。

一切瘡疥膿窠痛癢諸瘡方大赤練蛇頭﹝一个。瓦上存性﹞蜈蚣﹝三條﹞枯礬﹝一錢五分﹞砒﹝一錢﹞大楓子﹝十个﹞川椒﹝一錢五分﹞雄黃﹝一錢五分﹞白蠟﹝一錢﹞以上先研細和勻。腌豬油三兩。肚上全网油二張。

燭油不拘多少。法用銀封紙一張。將藥末同腌豬油燭油共搗勻在內。再將豬网油包在外。如作筒式。鐵箝夾好。火上燒著。下置瓷瓶。承其油待凝取擦。

又方蜈蚣﹝二十條﹞全蠍﹝十个﹞大楓子﹝七个﹞蛇牀子﹝五个﹞輕粉﹝一錢﹞水銀﹝一錢﹞斑蝥﹝五个﹞麻黃﹝二錢﹞雄黃﹝三錢﹞明礬﹝二錢﹞花椒﹝一錢﹞茶葉﹝一撮﹞共研極細末。生豬油調擦。

癢瘡神墨土硫黃﹝一斤﹞東丹水銀白信白礬﹝各一兩﹞共爲末。鍋內同熔化勻。傾淨靑石上。結成罐片。香油磨搽。揚州妙積寺僧。做成錠如鼠屎。計重一錢。每價紋銀五分。卽此方也。

一上散蛇牀子﹝一兩。炒﹞貫眾﹝一兩﹞白膠香﹝一兩﹞寒水石﹝一兩﹞枯礬﹝五錢﹞川黃連﹝五錢﹞雄黃﹝三錢五分﹞硫黃﹝三錢﹞吳茱萸﹝三錢﹞斑蝥﹝十四个去足翅﹞共爲末。臘豬油。或香油調擦。先以蒼耳煎湯洗去痂。掌中擦藥令熱。鼻中嗅二三次。擦之能治疥癬痛癢瘡。

賽金黃硫黃﹝四兩五錢﹞白砒﹝一兩﹞火硝﹝二兩﹞明礬﹝五錢﹞雄黃﹝一錢五分﹞樟腦﹝一錢五分﹞共研爲細末入銅杓內慢火熔化攪勻。以醋噴地。然後傾藥於地。如澆湯狀。結成一片收貯。膿窠癢痛瘡。用香油或豬油磨搽。癬瘡先以土大黃打爛擦破。用火酒搽擦。能效。

水銀膏大楓子肉﹝一兩﹞杏仁﹝一兩去尖皮﹞輕粉﹝二錢﹞水銀﹝二錢﹞枯礬﹝五錢﹞共爲末。用油﹝三兩﹞調搽。凡芥癬爛風等瘡。三日卽愈。如加雄黃更妙。

一擦無蹤上血竭﹝一錢﹞硫黃﹝五分﹞腰黃﹝五分﹞明礬﹝五分﹞共爲細末。用靑布捲藥作筒。浸眞菜油內令透。箝火上燒著。瓷盆盛油待凝取擦。能治疥癬肥瘡。

合掌散硫黃﹝一兩﹞鐵銹﹝一錢﹞紅砒﹝六分﹞共研極細如面。取蔥汁調和之。搽入大碗內。勿使濃薄。

以碗覆瓦上爲度。取艾置碗下燻藥至幹。敲碗內與碗同聲爲度。取藥研細。能治癩疥陰囊癢。藥一錢。敷數次全愈。

椒礬散白占﹝一錢﹞油燭﹝一對﹞明礬﹝一錢﹞川椒﹝一錢﹞水銀﹝一錢﹞共研搽擦。能治諸瘡。

掃盡曹家百萬兵大楓子肉﹝二兩﹞枯礬﹝四兩﹞樟腦﹝三錢﹞蛇蛻五分燒存性蜂房五个燒存性共爲末。

入油﹝四兩﹞水銀﹝五錢﹞同搗成膏。能治膿窠黃水癢痛疥癬諸瘡。

疥靈丹硫黃水銀﹝各一錢﹞油核桃肉﹝一兩﹞生豬板油﹝一兩﹞共搗如泥。聞臭及擦患處。能治疥瘡。

二妙丹吳茱萸﹝焙﹞硫黃﹝等分﹞研末。凡膿疥間雜者。人手心合掌摩擦。每日二次。三四日全愈。

五虎下西川大楓絞肉蛇牀子末﹝各五錢﹞枯礬末﹝一錢﹞水銀﹝二錢﹞白鍋﹝一錢﹞先將鍋化開。次入水銀。再入三味。地瀝靑或油。搗極勻搽瘡宜幹些。臘豬油搗亦可。能治血風癬虫。坐板疥癩諸瘡。

不傳妙方綠柳樹根皮川椒二味等分炒燥。取淨末﹝四兩﹞枯礬﹝一兩﹞全蠍﹝五隻。焙﹞共爲細末。

豬板油調搽。

松黃散專治腿上濕瘡雄黃﹝六錢﹞川柏﹝一兩五錢﹞炒蛇牀子﹝一兩﹞炒川椒輕粉水銀﹝各二錢共末﹞密陀僧﹝四兩﹞硫黃﹝三錢﹞明礬﹝一錢二分﹞煙膠﹝九錢﹞松香﹝一兩三錢﹞研末。法用蔥三兩搗汁拌。熬烊入陰水內取起。再拌入水取起。

三次爲度。共研極細。專治腿上濕瘡。紅紫流水奇癢。久不得愈。並治一切疥癬諸瘡。濕瘡用桐油調敷。諸瘡用木鱉子煎菜油調搽。如膿窠瘡。方中去水銀。

又方黃丹﹝一兩。水飛炒紫﹞鉛粉﹝一兩﹞白龍骨﹝一兩。﹞松香﹝一兩二錢﹞如前法制。共爲細末。

麻油調敷。專治肥瘡生發中黃水瘡生周身坐板瘡生臀上等癥。

二妙散茅山蒼術﹝一斤﹞川黃柏﹝一斤﹞共炒存性研末。麻油調。治濕風爛瘡。

淸涼散輕粉杭粉蛤粉﹝各一錢﹞靑黛﹝五分﹞煨石膏﹝三錢﹞六一散﹝三錢﹞共研細末。天瘡。

用絲瓜汁調搽。或葉亦可。發火丹。用火丹艸搗汁調搽。余濕火瘡等。俱用麻油調搽。

附慢驚弔心窩法胡椒﹝七粒﹞生梔子﹝七个﹞蔥白頭﹝七个﹞白散面﹝一撮﹞上各研和勻。用雞蛋白﹝半个﹞調攤靑布上。貼小孩心窩。日夜取去。有靑布黑色卽愈。如不愈。再照前法貼之。

卷四

瘡部

夾紙膏冰片﹝二分﹞麝香﹝一分﹞銅綠﹝五分﹞輕粉﹝五分﹞水銀﹝二分﹞共研至不見水銀星爲度。

再用黃占﹝五錢﹞雄黃豬板油﹝一兩﹞共熬勻。入前藥搗成膏。隔紙攤貼好。多刺鍼孔貼之。

又方龍骨﹝四錢﹞銅靑﹝八錢﹞制甘石﹝六錢。黃連汁淬﹞黃柏﹝六錢﹞制茅術﹝六錢﹞左牡蠣﹝二兩。﹞鉛粉﹝八錢﹞黃丹﹝八錢﹞冰片﹝二分﹞生豬板油搗成膏。

又方龍骨﹝五錢﹞沒藥﹝二錢去油﹞明礬﹝一錢﹞象皮﹝河泥炒﹞如無可不用。冰片﹝一錢﹞石膏﹝五錢。男人不用﹞制甘石﹝三錢﹞共爲細末用豬油熬熱搗成膏。隔紙攤貼。用布綁緊。

又方去油乳香﹝三錢﹞銅靑﹝八錢﹞冰片﹝一分﹞黃占﹝三錢﹞白占﹝三錢﹞各爲細末。先將菜油﹝四兩﹞雞蛋四枚同熬枯去渣。將二占熔入。次入乳靑二味。後入冰片傾候冷攪成膏。罐貯勿令泄气。隔紙攤貼。膏藥之外。須綿花裹腳布包好。亦不可泄气。兩周時一換。如不收口。用生肌散摻之。凡一切遠年近時爛腿。十日之內。包好。永不再發。

又方雞子黃﹝二十个﹞。同男子發熬取油。約半杯。麻油一酒杯同發熬。白占黃占﹝各一兩五錢﹞血餘炭﹝一錢。爲末﹞輕粉﹝一錢。爲末﹞先將麻油熬淸。投入黃﹑白二占離火。攪不住手。加入雞子油再攪。待稍冷。下餘三味和成膏。

又方桐油﹝二兩﹞白占﹝四兩﹞兒茶輕粉松香﹝各二錢﹞銅靑﹝一錢﹞冰片﹝三分﹞先將桐油白占略熬。不可太老。再下余藥調成膏。舊傘紙做夾紙膏貼。多刺鍼孔。三日一換。須先用當歸﹑蒼術煎湯洗淨患處。然後貼膏。所貼過之膏。

不可棄露天。

又方海螵蛸頭髮灰水龍骨。卽舊船底鍛石輕粉等分桐油調做夾紙膏貼之。

又方兒茶黃丹胡粉水龍骨粉霜龍骨白蠟黃柏豬膽汁炙共爲末。豬油搗成膏。

隔紙膏明礬胡椒川椒皮硝準鹽磚用火透白占等分共爲細末。用靑油燭調油紙上貼之。須令忍痛。

又方先將麻油﹝三兩﹞煉穿山甲﹝一錢末﹞再下白占﹝五錢五分﹞化勻又下陀僧﹝末五分﹞飛黃丹﹝一錢﹞。和勻取起。臨用以油紙攤上。夾紙一層。多刺鍼孔。先用楝樹根煎湯洗淨患處。然後粘貼。外用薄絹一層紮緊。十日卽愈。如爛腳亦可將前法洗淨。貼之數日卽愈。

又方龜板炙研醋鑪甘石﹝各三錢﹞輕粉﹝二錢﹞冰片﹝三分﹞共研細末用麻油﹝半酒杯﹞銅杓內熬滚。再入黃﹝占二錢﹞熔化。離火待凝。入前藥末攪勻。先以蔥椒甘艸湯洗淨患處。油紙做夾紙攤貼。

白玉膏白龍骨煨石膏制甘石鉛粉﹝等分﹞豬油成膏。

又方。人中白﹝一錢五分﹞寒水﹝石一錢﹞冰片﹝五釐﹞枯礬﹝八分﹞赤石脂﹝一錢﹞。白者更妙另海螵蛸﹝一錢﹞白占﹝三分﹞麻油﹝五錢﹞先將麻油熬淸次下占熔化。後下余藥攪成膏。

又方。鑪甘石﹝一兩火﹞。豬膽汁﹝淬七日﹞海螵蛸﹝一錢﹞白占﹝五錢﹞枯礬﹝一錢或五六分﹞。多則作痛用豬板油搗成膏。

又方乳香沒藥﹝各去油﹞象皮﹝各五錢爲末﹞白占﹝五錢﹞鉛粉﹝研細﹞黃占密陀僧﹝各二兩爲末﹞輕粉﹝四錢﹞上上眞桐油﹝一斤﹞入銅鍋內熬至無沫澄淸。先入陀僧末攪勻取起。入二占濃化攪勻。俟油溫放入五種藥末攪勻。以大綿紙攤上陰漧。隨瘡大小剪貼。遠年定效。

金華散煨石膏﹝八兩﹞生石膏﹝八兩﹞飛血丹﹝一兩﹞共爲細末。幹者香油調敷。濕者幹摻。專治男女新久爛腿瘡。及一切癰癤瘡毒用之。且能去腐生肌。

瘡拔毒方瀝靑﹝四兩﹞礬紅﹝二兩﹞共爲細末。香油調搽。須忍痛則瘡內出其毒。可拔毒水盡。再用收口藥。並治坐板流膿瘡。

瘡收口方冰片﹝三分﹞石決明﹝二錢﹞川連﹝一錢﹞血竭﹝五分﹞琥珀末﹝一錢﹞寒水石﹝三錢﹞乳香﹝一錢去油﹞黃柏﹝末五錢﹞共爲細末。如癢甚者。加飛礬﹝五分﹞凡毒盡後瘡不起。邊肉有紅色。

先將溫苦茶洗一次。敷藥一次。不數日收口。並治諸毒瘡不斂。

瘡阡張膏香油﹝四飯碗﹞亂頭髮﹝四兩﹞杉木皮﹝三兩燒灰研末﹞白占﹝二兩﹞麝香﹝五分研細﹞先將香油熬將熟。入發熬化。次下杉木灰白占熔化。後將余藥投入滚化攪勻。以阡張紙入油內收盡爲度。貼三日翻一面。

七日全愈。無論遠近爛見骨者。半月收功。

瘡收口方象皮﹝七錢﹞血竭﹝二錢﹞龍骨﹝五錢﹞冰片﹝一錢﹞乳香﹝二錢﹞沒藥﹝二錢﹞海螵蛸﹝一錢﹞共爲細末摻。

爛腿瘡方象皮八寶丹冰片鑪甘石各等分共研細。先以蔥湯。洗淨患處。然後摻藥。

誓不傳方荊芥﹝一兩﹞防風﹝一兩﹞川柏﹝一兩﹞陀僧﹝五錢﹞銅綠﹝五錢﹞共爲細末。先用水銀﹝三錢﹞蓖麻子﹝十粒﹞。同研至不見星爲度。用桐油煎數沸。入前藥。用油紙看瘡大小攤膏折好刺孔千下。用米泔洗淨患處貼之。一日換一轉。收膏擦淨。不拘遠近爛腿。數次卽效。

獨聖散水龍骨炒榦爲末。麻油調敷。治瘡。並治婦人裙鞭瘡恙。

卷四

癬瘡部

祕制癬瘡藥靈丹鮮白槿皮﹝一兩二錢﹞土槿皮﹝六錢﹞白芨﹝四兩﹞冬術﹝六錢﹞斑蝥﹝一錢﹞檳榔﹝四錢﹞大楓子油﹝四錢﹞川椒﹝三錢﹞番木鱉﹝四錢﹞共爲粗末。好滴花燒酒浸一月。取酒搽擦。專治風濕內郁陽分。變生癬癩汗斑。並治腳縫濕癢。

一切風濕遠年坐板癢瘡等癥。其效如神。

又方生大黃皮硝荔枝核等分爲末。米醋調搽。牛皮頑癬。加舊牛皮灰。銅錢癬。加古錢灰荷葉癬。加荷葉灰。

又方土槿皮﹝二錢﹞雄黃檳榔﹝各一錢﹞斑蝥﹝四隻﹞輕粉﹝一分五釐﹞樟冰﹝一分﹞各研細。火酒浸搽。

徧身頑癬川槿皮﹝一兩﹞牙皂﹝五錢﹞大楓子肉﹝三錢﹞米醋﹝一碗﹞共煎至半碗。去渣澄淸。入明礬﹝五錢﹞研細皮硝五錢研細又煎至一小杯。和入土大黃根自然汁一小杯先以穿山甲刮微破。將筆蘸搽。數日卽愈。

癬藥酒海風藤土大黃根白果肉﹝各五錢﹞白芷白芨﹝各三錢﹞檳榔﹝五錢﹞斑蝥﹝七隻﹞鮮金錢松根皮﹝一兩﹞。雄黃﹝三錢﹞滴花燒酒﹝半斤﹞浸藥七日後。凡遠年牛皮蛇皮。一切頑陰癬。以酒搽患處。五七徧自愈。

又方。槿樹皮﹝一錢﹞生南星﹝五錢﹞檳榔﹝一錢﹞樟腦﹝五分﹞番木鱉﹝五分﹞蟾酥﹝三分﹞斑蝥﹝三隻﹞用火酒浸擦。

治癬神效方硫黃﹝五兩﹞紅礬﹝四兩﹞火酒﹝四兩﹞先將硫黃入銅杓內化開。用酒煮幹。與紅礬同研細末。

米醋調搽。

或先用穿山甲刮微破。

一楊梅癬前藥加粉霜﹝四分﹞。如前法擦一狗疥癬前藥加入木鱉﹝三分﹞一牛皮癬前藥加白砒﹝四分﹞一頑癬前藥加輕粉﹝二錢﹞一乳癬前藥加松香﹝二錢﹞一荷葉癬前藥加枯礬﹝二錢﹞一雞皮癬前藥加輕粉﹝二錢﹞同大黃搗爛。以麻布包之。蘸前藥擦之。一白風癬前藥加藥皮硝﹝二錢﹞。

又方白芨白蘞檳榔土槿皮﹝各二錢﹞輕粉﹝一錢﹞火酒浸擦。

又方松樹根皮﹝四兩﹞海桐皮白蘚皮白檳榔雷丸﹝各三兩﹞斑蝥﹝四十九﹞。下體加倍共爲末。醋水對調。隔一夜用筆蘸搽。一日三次。七日全愈。

又方土大黃根﹝三錢﹞蚯蚓糞﹝三錢﹞雷公藤﹝五分﹞大楓子肉﹝一錢五分﹞防風﹝一錢五分﹞山槿皮﹝三錢﹞共爲末。陳醋調搽。

卷四

痔瘡部

外痔搽藥頂大五倍子﹝十个。鉆孔去子﹞金頭蜈蚣﹝三條。碎﹞兒茶﹝研。一兩五錢﹞將二味裝入倍子內。

用銀紙封固。瓦上以靑煙盡。取起研末。配熊膽﹝一錢﹞冰片﹝五分﹞再研極細。先用皮硝泡湯洗痔後。以豬汁調搽。

追管丸薑汁炒胡黃連﹝一兩﹞炙刺皮﹝一兩﹞當門子﹝二分﹞共爲末。飯和丸如麻子大。每服一錢。食前酒下。專治痔漏不拘遠近。服後管內膿水反多。是藥力到也。膿水追盡。服後消管丸自能奏效。不必疑忌。

消管丸胡黃連﹝二兩。炒﹞炒甲片﹝一兩﹞石決明﹝一兩。﹞炒槐米﹝一兩﹞各取淨末秤準和勻。煉蜜丸如麻子大。每服一錢。早晚二次米湯下。至重者四十日全愈。再服完善丸。如四邊瘡口有硬肉突出。可加蠶繭二十个。炒研和入藥內。

閉管丸﹝卽完善丸。﹞夏枯艸﹝十兩﹞連翹殼﹝五兩﹞甘艸節﹝五錢﹞金銀花﹝四兩﹞共炒爲末淨銀花﹝一斤﹞煎濃汁和丸。如綠豆大。每服三錢。空心淡鹽湯下。若起漏三五年。兩服全愈。一二年者。一料卽愈。

外痔搽藥寒水石﹝四兩﹞。研極細末。大蜒蚰﹝百个。同搗極爛陰漧。再搗千餘下如香灰樣收貯。臨用。每末二錢﹞配冰片﹝一分﹞和勻以蚌水調搽。或豬膽汁攙入眞麻油亦可。初起者。半月愈。年久者。一月斷根。若痔內出血。配入蒲黃三四分。外洗用瓦花枳殼煎湯。

治痔神棗散頂大南棗﹝一枚。去核﹞眞銅綠﹝須銅上刮下者。不拘多少。﹞鱉頭﹝一个。煮取淨骨打碎﹞將銅綠鱉骨塡滿棗內。將棗合緊綫紮。存性爲末。先將秋海棠根葉煎湯洗瘡。後用淸水調敷。

洗痔極效方蔥白﹝十个﹞瓦花﹝一兩﹞馬牙莧﹝五錢﹞皮硝﹝五錢﹞五倍子﹝五錢﹞槐花﹝五錢﹞茄根﹝五个﹞花椒﹝五錢﹞煎湯頻洗。

又方爛石橊﹝三隻﹞五倍子﹝五錢﹞烏梅﹝七个﹞槐米﹝五錢﹞地骨皮﹝五錢﹞煎湯。

痔漏插藥百艸霜黃連﹝各二錢五分﹞冰片﹝五分﹞麝香﹝五分﹞旱蓮艸頭﹝炒﹞蜣螂虫﹝各五錢﹞螞蝗﹝五條。瓦上炒焦﹞研細爲末。丸如粟米大。納入管內。三日後。管卽化出。用輕粉乳香麝香韶粉東丹血竭末摻之收功。

痔瘡化管方田雞皮炙灰血餘炭黃明膠牡蠣拌炒研末。每朝三錢衝服。

痔漏插藥小茴香﹝一兩﹞白芷﹝三兩﹞白礬﹝一兩﹞研細。銅杓內熔成餅。再入炭火上令煙盡。取出出火毒。爲細末。用麵糊成條。插入漏內。直透至痛處爲止。每日三次。七日爲止。十餘日結痂而愈。如結只一孔。十日全愈。

洗痔瘡方徧地香過冬靑鳳尾艸各一種俱要鮮煎湯燻洗二三次。卽好。如無鮮者。幹者亦可。

痔漏精方烏梅肉﹝半斤﹞韭菜地蚯蚓﹝七條。瓦上焙燥﹞陳倉老米﹝八合﹞研細飲和丸。夜露早收。每晨開水下。每服三錢。不論久遠一料除根。

枯痔散明礬﹝一兩﹞白砒﹝三錢﹞共研細。入陽城罐內。外圍炭火煉至煙起。煙卽砒毒。人不可聞。俟煙盡礬枯去炭。次日取研至無聲爲度。四圍搽之。不可使藥流入中孔。致令大痛。

神散元珍丹明礬熟存性不碎。如綠豆大。以桂圓肉包之。日服一粒。𨿽重癥服之百日斷根。治痔以手搓之。

又方透明白礬﹝一斤。搗如豆大﹞入罐內。如前法煉至礬笑罐外而枯。其頂如痔形者。卽靈藥成也。出火毒研極細。或頂大雪梅片一二釐。取津吐調於手心。搽痔上。不可多搽。再取竹白衣作膏藥式糊痔上。數次卽愈。其靈藥底可合一切藥。

又方紅砒不拘多少。瓦上至白煙盡爲度。飛白礬﹝各一錢﹞烏梅肉﹝二錢﹐燒存性﹞共研極細。用時以津吐濕手。指蘸藥於痔頭痔身搓撚。一日二次。初敷不腫。五六日出臭。如出盡。其痔漧枯。此藥不用。一方加白靈丹五分。

靈祕丹藥片腦﹝一分﹞朴硝﹝五分﹞熊膽﹝二分﹞蝸牛﹝一兩﹞螺肉﹝一兩﹞橄欖炭﹝五錢﹞搗爛水浸一夜。取水並藥敷痔上。

胎元七味丸頭胎男子臍帶﹝三个。瓦上焙存性﹞陳棕炭﹝七錢﹞京牛黃﹝三分﹞槐米﹝二錢﹞刺皮﹝三錢﹞象皮﹝四錢﹞地楡﹝三錢﹞共研酥油糯米糊丸。如蠶豆大。每服七丸。空心白滚湯下。專治痔漏。三日化管。

七日平滿。血淸膿止。十日除根。

眼痔用五倍子燒灰。麻油調搽。

卷四

口牙部

牙疳方川柏﹝三錢﹞寒水石﹝三錢﹞黃丹﹝一錢﹞千層蚌殼﹝一錢﹞人中白﹝三錢﹞梅冰片﹝一分﹞共研細末。

牙疳回疳散眞人中白﹝五分。﹞陳蠶繭﹝二錢五分。存性﹞五倍子﹝一錢。打碎去蠱﹞制明礬法。用整五倍子一錢。內裝明礬一錢。枯研細末用。川連末﹝五分﹞蘆薈末﹝五分﹞犀牛黃﹝三分﹞靑黛﹝五分﹞冰片﹝四分﹞子窠﹝十七个。存性﹞共爲細末。先用河蚌煎湯漱口。用少許吹之。

砒棗散紅棗﹝三枚。法每个去核﹞入紅砒黃豆大﹝一粒﹞紮好炭火上盡白煙爲度。出火气。共爲細末。再入之以人中白﹝。五分﹞冰片﹝五釐﹞蘆薈﹝三分﹞共爲細末擦之。專治走馬牙疳。

人龍散戌腹糧卽狗屎中骨頭。瓦上存性。爲末。每一錢加冰片少許敷之。能治牙疳之疾。

又方人龍瓦上焙爲研極細末。加靑黛冰片少許和搽。治同。

龍虛止疳散屋上白貓屎煨石膏等分。研末加入蛔虫一條炙灰。冰片少許。共研極細吹之。專治痘後牙疳。極凶危者。及走馬牙疳。吹之神效。再服淸火解毒之劑。

又方綠礬﹝一錢炒紅﹞煨石膏﹝三錢﹞兒茶﹝一錢﹞月石﹝一錢﹞人中白﹝一錢﹞冰片﹝二分﹞人中黃﹝一錢﹞研細吹之立效。

牙痛方薄荷尖﹝五分﹞蓽茇﹝五分﹞月石﹝三分﹞黃丹﹝五分﹞梅片﹝三分﹞樟腦﹝五分﹞靑鹽﹝五分﹞骨碎補﹝去毛皮曬漧。五分﹞麝香﹝一分﹞共爲細末擦。

又方生石膏﹝一錢﹞細辛﹝一錢﹞兒茶﹝五分﹞川連﹝一錢﹞冰片﹝二分﹞共爲極細末。擦之。無論實火虛火。虫蛀疼痛。俱可以治。如虛疼加人參末三分。虫蛆加樟腦五分。

牙痛方蟾酥﹝一錢。陳酒化透﹞五靈脂﹝一錢﹞麝香﹝一錢﹞研和爲丸。均丸二百粒。新零綢包。絲綫紮固。裝瓷瓶內。每遇風火虫疼牙痛。取一丸咬於患處。丸化自愈。

牙痛方蓽茇﹝一錢﹞川椒﹝五分﹞石膏﹝五分﹞靑鹽﹝四分﹞共爲細末。點於痛處立止。

一笑散初平方去火硝。加蓽茇等分。靑鹽火硝硼砂樟腦各等分研細擦之。立止牙痛。

牙痛一笑散火硝﹝一錢﹞元明粉生石膏黃柏﹝各五分﹞全蠍茶洗炙研靑鹽月石雄黃﹝各三分﹞眞蟾酥﹝五分﹞冰片﹝二分﹞共研細末搽擦。

玉帶膏白龍骨﹝五錢﹞用生梔子仁﹝三錢﹞生川柏﹝五錢﹞生黃芩﹝五錢﹞銅鍋內熬汁。煮幹龍骨爲度。取出爲末。再用鉛粉﹝五錢﹞麝香﹝三分﹞並煮好龍骨。同研細入碗內。加黃占﹝一兩﹞坐滚湯中熟化拌勻。

用重連史紙鋪火鑪蓋上。將藥刷在紙上。剪成碎條。臥時貼在患處。次早起時取出。有黑色可驗。專治牙痛。

哭來笑去方潮腦川椒﹝去目。各五錢﹞用粗碗一隻。椒鋪碗底。樟腦蓋面。上覆一碗。鹽泥固濟。火上升二炷香。取出爲末。每用一二釐擦之。專治牙痛。至重者二次卽效。

去牙痛方雄活鯽魚一尾。約四五兩重。破開去腸不落水。用白信六錢爲末。塡入魚腹。待其肉爛。去砒不用肉。

用淨魚骨曬榦爲末。每用些些。安於患牙齦上。膏蓋一時許自落。

柳華散川柏末眞靑黛人中白蒲黃等分爲細末摻之。此方能治口舌爛久不愈。如去人中白﹑蒲黃。名華雲散。加枯礬﹑五倍子炒等分。治牙痛。

赴筵散北細辛黃芩黃柏黃連漧薑山梔子等分共研細末。或加冰片少許。擦之。專治口瘡。

牙痛方濂珠﹝一分﹞朱砂﹝一分﹞斑蝥二錢。去羽頭尾上三味研細末。用少許放膏上。貼痛牙外面。切勿貼口內。

卷四

鼻耳部

鼻淵方﹝卽腦漏﹞蟾酥龍骨石首魚腦共爲細末吹之。或加辛夷冰片各少許。

又方上血珀眞廣藿香葉等分研細吹之。

又方白石脂一味研細吹之。內服補中益气湯。或六味丸。

又方攪朱漆綿兜﹝一兩﹞白鴿子翎。去硬管。捲入綿內﹝一兩﹞同存性。每灰﹝一錢﹞加片腦﹝七釐﹞共研末吹之。

鼻方眞石靑藜蘆膽礬等分共研細末。少許吹之。

赤鼻方硫黃入布袋內。用豆腐泔制三次。淨重﹝一兩﹞輕粉陀僧白芷﹝各一錢﹞白礬﹝五分﹞共研末。

唾搽。晚則搽。日則洗。自能奏功。

KT耳方橘皮燒存性血餘炭龍骨江魚牙等分加冰片少許研細吹之。

紅綿散龍骨枯礬﹝各三錢﹞海螵蛸胭脂﹝各一錢燒灰﹞飛丹﹝二錢﹞冰片﹝三分﹞共爲細末。先以綿紙攪去膿後吹之。專治KT耳出膿。

斫傷腦衣方用南棗核仁。焙燥研末吹之。

腦漏臭涕方用五穀虫﹝焙﹞赤石脂等分。研細嗅之。

附混元一气丹方荊芥穗﹝一錢﹞鬼箭羽﹝一錢﹞香白芷﹝一錢﹞公丁香﹝一錢﹞川郁金﹝三錢﹞北細辛﹝一錢五分﹞蘇合香﹝一錢﹞寒食麵﹝二錢﹞西香薷﹝一錢五分﹞廣藿香﹝三錢﹞降眞香﹝三錢﹞紅靈丹﹝三分﹞上各研細。將寒食麵煎湯泛丸。如粟米大。將紅靈丹三分爲衣。每服五分。

治牙虫風牙疼痛方此方屢試神效大梅片﹝五分﹞飛辰砂﹝五分﹞馬牙硝﹝二錢﹞月石﹝二錢﹞共研細末。擦痛甚效。

卷四

腳部

靑螺散眞銅靑六一散等分共爲細末摻。專治腳痔腳疰。

陰濕腳瘡久爛方銅靑膽礬﹝各五分﹞飛黃丹﹝二錢﹞密陀僧輕粉煨石膏﹝各一錢﹞共爲末。臨臥摻上。痛一夕卽結痂。或有癢處。毒水不幹。又摻上。癢極摻之。

爛腳丫方月石滑石﹝各三錢﹞龍骨川柏﹝各二錢﹞百部﹝二錢﹞陳茶葉﹝六錢﹞共爲末。臨用加冰片一分敷之。

又方用陳茶葉陳黃泥磚。共末摻之。

爛腿方輕粉﹝一錢漂淨﹞銅綠﹝一錢漂淨﹞海螵蛸﹝四錢﹞赤石脂﹝一兩﹞滑石﹝四錢﹞東丹﹝一錢。

漂﹞上藥研細過篩。麻油敷患處。

卷四

補遺

小兒肺風痰喘方雪裏靑。卽過冬靑艸。搗取汁調天竹黃一二錢服之。

又方用白茄子磨水服之。

小兒胎瘡方苦參﹝一兩。研細﹞用母發﹝一團﹞雞子黃﹝十个﹞熬出油。調入候凝抹之。

小兒頭上諸瘡方﹝名一抹全﹞藜蘆蛇牀飛黃丹﹝各一錢六分﹞硫黃白礬赤石脂五倍子川柏﹝各一錢五分﹞輕粉﹝五分﹞共研末。豬油調敷。或淸油亦可。

小兒胎癩方明礬﹝五錢﹞松香﹝五錢﹞蔥頭﹝七枝﹞飯鍋上同燉熱。待冷研細。加入東丹﹝三錢﹞冰片﹝三分﹞用麻油調敷。

小兒白頹方用炮長藥油調。先以米泔腐泔洗後。敷一二次卽愈。

又方用魚骨研敷。

又方用豬腳爪殼。研油調搽。

柏葉散石柏末﹝一錢五分﹞輕粉﹝一錢﹞雄黃﹝一錢﹞靑黛﹝二錢﹞滑石﹝一錢﹞寒水石﹝二錢。﹞銀朱﹝一錢五分﹞辰砂﹝五分﹞鉛粉﹝二錢﹞側柏葉末﹝一錢﹞共爲細末。絲瓜葉汁調搽。治天瘡。

天瘡方明雄黃﹝五分﹞川柏﹝三分。研末﹞陀僧﹝六分﹞女人撲麵粉﹝五分﹞石膏﹝八分﹞共爲末。

絲瓜汁麻油調搽。二三次卽愈。

妙靈丹白芷﹝四兩。炒黑研末﹞圓眼核﹝四兩。炒黑存性。﹞研末和勻。幹者香油調搽。濕者幹摻。專治濕爛蛇瘡。

一擦無蹤臭硫黃﹝三錢﹞雞子﹝兩个﹞用眞香油一酒鐘入鍋內。將雞子放鍋內。同熬取油。以雞子兩面焦黃色爲度。

取出食之。將硫黃末放鍋內。令熬數滚。隨手攪勻。候冷取起。調搽瘡上甚效。已經試過。三五日。卽全愈。永無再發之理。

不二散密陀僧﹝三錢﹞硫黃﹝一兩﹞艸烏﹝三錢﹞紅砒﹝一錢﹞共爲細末。米醋調搽。專治汗斑。

又方硫黃明礬雄黃白附子海金沙密陀僧共研末。薑汁調搽。或用醋亦可。一年者。去皮一次。十年者。去皮十次。擦後勿當風。勿行房扇扇。

湯火瘡方生大黃川柏當歸等分好酒炒炭研末。麻油調搽。或加之以地楡炭。

又方赤石脂寒水石大黃川柏等﹝各一兩﹞蒲黃﹝二兩﹞紅丹﹝五錢﹞。爲末麻油調敷。

又方豬毛炭輕粉少許硼砂少許研勻麻油調敷。且無疤痕。

又方地楡炭研末。麻油調敷。

又方無毛胎鼠。菜油浸之。愈久愈佳。取油搽之。

螵蛸散海螵蛸﹝五錢﹞五倍子炒焦枯礬兒茶黃丹赤石脂密陀僧鉛粉﹝各二錢﹞共爲末。濕者幹摻。幹者地瀝靑調搽。專治黃水流膿瘡。陸定圃先生方。膿窠類屢久不痊。此方甚效。

又方。麝香﹝一釐半﹞硫黃﹝二釐半﹞白蘞﹝五分﹞白芨﹝五分﹞密陀僧﹝一錢﹞腰黃﹝二分半﹞白芷﹝五分﹞生附子﹝一錢五分﹞各生爲末。和勻以生白附生薑汁搗成餅擦之。專治白點風汗斑等癥。

紫蘇散六一散﹝四錢﹞紫蘇葉﹝一錢五分﹞兒茶﹝一錢﹞赤石脂﹝二錢﹞共爲細末。先以紫蘇紫背浮萍煎湯重洗。然後敷之。專治陰囊爛。名繡球風。

又方用鉛粉研細。生桐油調搽。

珠母散陳蚌殼﹝﹞兒茶輕粉飛滑石人中白﹝各二錢﹞龍骨枯礬﹝各一錢﹞冰片﹝三分﹞共研末。專治婦人陰癢。甚者令人發熱如勞。先以雞肝。或豬肝切作長條。蒸熟插入陰戶。過一夜次早取出。如此二三次。癢減虫淨。然後用麻油調搽。

坐板瘡飛滑石生大黃人中白密陀僧等分共研細摻患處。

肺風瘡蜈蚣﹝一條焙﹞雄黃﹝一錢﹞硫黃﹝一錢﹞共爲細末。夏月用白茄子搗汁調搽。冬月用油杵膏搽之。臨臥搽上。次早洗去。半月全愈。

纏腰火丹方挑瞎蛇頭上眼。用坑缸上舊箍炙炭爲末。麻油調搽。

又方蛇蛻燒存性。坑廁上浮泥同研。用童便調敷。

金甲散穿山甲﹝一隻。全者﹞生漆﹝一斤﹞每日將山甲漆數次。漆完用瓦器將山甲炙灰。如病患要頭身先好。

卽服川山甲頭身起﹝一錢﹞足先好。卽服穿山甲足四隻起。對陳酒服完卽愈。如山甲有一不全。病患亦缺一不全。爲專治大麻風仙方。

地耳散地踏菜曬榦爲末。豬油調敷。治湯泡傷。

又方泡過爛茶葉藏甏內。取抹並治火傷。

又方秋葵花手未捏過。浸麻油。如遇湯火傷者。取油搽之。

黃水禿瘡方嫩松黃蔥制過﹝二兩﹞黃丹﹝一兩﹞無名異﹝一錢﹞炒鉛粉﹝一錢﹞輕粉﹝三分﹞共研末。

先以米泔洗淨患處。用香油調敷。

頭方用化銅舊罐研細末。加輕粉冰片少許香油調搽神效手足雞眼方用大蜈蚣幹一對炙研細摻膏藥上貼之。一周時卽化黃水。

又方蜈蚣﹝一錢﹞砂﹝一錢﹞白礬少許用麻油浸。埋地下一日。取出點之。

凍瘃方白芨研末用蘿卜一个挖空。入油於內蒸透。取油調搽。

又方舊泥盒燒灰。研細。油調搽。

凍瘡湯火瘡方用瓦楞子研極細末。加冰片少許。麻油調敷。

天蛇頭方用豬膽一枚。入全蜈蚣一條研末。雄黃少許。套上卽瘥。羊須瘡方旋復花﹝一錢。焙﹞舊綿絮胎﹝一兩。燒存性﹞共研末麻油調搽。

損傷方當歸﹝二錢﹞丁香﹝五分﹞枳殼﹝二錢﹞川芎﹝二錢﹞辰砂﹝五分﹞沈香﹝一錢﹞乳香﹝二錢﹞木香﹝二錢﹞蘇木﹝二錢﹞川烏﹝五分﹞桂枝﹝二錢﹞牛膝﹝二錢﹞血竭﹝一錢五分﹞肉桂﹝一錢﹞杜仲﹝二錢﹞麝香﹝三分﹞參三七﹝一錢﹞艸烏﹝五分﹞共研細末和勻。用好酒衝服。

懸梁死急救法弔死者切不可剪斷繩帶。先用軟泥將人糞門封好。若女子封好陰戶糞門兩處。將人慢慢放下落地。

用細辛﹝一分﹞牙皂﹝一分﹞共研極細末。用蔥管吹入鼻中。候其喉中有聲。此藥吹完。再用九死還魂艸﹝三錢﹞飛淨眞辰砂﹝一錢﹞將水煎濃。吹耳鼻候其面紅。再用生薑汁一杯飲下。蓋被出汗。再服米泔水一杯卽愈。

九龍神咒丹專治跌打瘋气立效神方。累試累愈。川烏﹝三錢﹞艸烏﹝三錢﹞朱砂﹝二錢﹞硼砂﹝六分﹞梅片﹝二分﹞原香﹝二分﹞丁香﹝二分﹞硫黃﹝六分﹞以上八味。各研極細末。用黃表紙朱筆書九龍字符九張。

用銅鍋一隻洗淨。用新布三塊揩漧。

又備新竹板一片。炒藥用的。先將鑪炭加好聽用。將鍋先焚龍字符一張。再燒龍字符一張亦焚在鍋內。將川烏放下。再燒龍字符一張。將艸烏放下炒。餘皆仿此。次第龍字符藥味均炒。至硫黃入鍋溶化。卽倒幹瓷盆內。薄薄攤開。均分作三四盆候冷。冰成片塊。瓷瓶收貯。切勿泄气。如遇患病。用筷一隻頻點。點至痛處。用老姜一薄片。姜上置藥一塊。

如黃豆大。用明火燒藥。燃著忍痛。候藥性燒盡爲度。再點仍燒。以不痛爲止卽愈。試驗無算。用朱筆書龍字樣。一口气書一張。不可二口气。爲要爲要。

桃花散﹝卽刀傷藥。﹞千年鍛石﹝二兩﹞生大黃﹝六錢﹞共炒黃同研極細末。敷患處卽效。

瘋气藥酒方鉆地風宣木瓜漢防己秦艽野桑梗川羌活粒紅花千年健當歸以上九味各四錢。加南棗二十枚冰糖﹝二兩﹞陳酒﹝四斤﹞外用大瓦瓶一隻。將藥連酒浸入瓶內。對口隔水煮滚。點一炷香。緩緩再滚。

香盡藥好。

每日淸晨。隨量飲之。再滚二次。如不見效。再服一劑卽愈。

下疳方橄欖灰﹝四錢﹞大梅片﹝二分﹞紅小升﹝四錢﹞如自生用菜油調敷。斫喪用麻油調。無論幹濕。先須幹撒一次。

再調塗如法。

武定侯府方治楊梅結毒瘡輕粉﹝一錢﹞杏仁﹝三十粒去皮﹞雄黃﹝一錢半﹞冰片﹝少許﹞共爲末。先以甘艸湯洗淨。用雄豬膽汁。調藥搽上。二三日卽愈。百發百中。

赤白瀉痢神方幹桑椹﹝三兩﹞雄精﹝一兩五錢﹞赤白沙糖﹝各三兩﹞砂仁﹝三兩﹞上藥研細。用囫圇荸薺﹝三斤﹞原燒酒﹝三斤﹞浸入大沙鍋內。蓋好不泄气。用菜油燈心文火煎滚收貯。臨服荸薺一枚卽愈。卽此藥渣藥酒服之。亦無不愈。其效如神。

廣瘡方輕粉﹝三錢﹞大黑棗﹝二十枚﹞法將大棗去核。輕粉研細。同河泥少許。嵌入棗內。用濃麵糊裹。勿可泄气。炭火炙成炭。每服兩棗。分三日。用黃酒化送。

神驗化毒五虎丹炙牛角炙羊角炙甲片﹝各二錢﹞角刺﹝三錢﹞生大黃﹝十二兩﹞法以牛羊甲片三味。

濕紙包煨焦。取淨末。同角刺大黃淨末研勻。每服五錢。弱者三錢。紹酒送下。候瀉。宜於空地上。利完將土掩之。恐惡气害人。間二日再一服。甚者不過三服神效。後服珠黃十寶丹以愈爲度。結毒亦效。

珠黃十寶丹滴乳石﹝人乳﹞眞琥珀乳香﹝去油﹞沒藥﹝去油﹞辰砂﹝水飛﹞山茨菇﹝各三錢﹞敗龜板﹝炙﹞雄黃﹝各四錢﹞犀角珍珠﹝各一錢﹞眞正人中黃﹝五錢﹞當門子﹝五分﹞各取淨末秤準。共爲極細末。山藥打糊爲丸。如桐子大。辰砂爲衣。專治一切廣瘡。楊梅結毒。下疳潰爛。小兒胎毒。分一月服完卽愈。甚者再服一料必愈。功勝五寶丹。以上三方。卽治楊梅瘡方。

玉樞丹方毛慈菇﹝二兩。曬﹞紅芽大戟﹝一兩五錢。炒﹞千金子霜﹝一兩﹞冰片﹝三錢﹞文蛤﹝二兩去垢曬﹞雄黃﹝三錢﹞飛辰砂﹝三錢﹞麝香﹝三錢﹞艸河車﹝一兩五錢。曬﹞山豆根﹝一兩。炒﹞丁香﹝三兩。曬﹞燈艸炭﹝一錢﹞以上藥各研末和勻。糯米飯打成錠曬漧。收貯重出。

絕癇丹治顚僕眼直。口吐痰沫。或作羊鳴。不省人事。此因驚恐得之。硝礞石﹝五錢﹞天竹黃﹝六錢﹞當門子﹝二分﹞煨明天麻﹝三錢﹞辰州朱砂﹝三錢﹞蛇含石﹝五錢。醋﹞陳膽星﹝四錢﹞法半夏﹝八錢﹞等分爲末。以薑汁﹝五錢﹞竹瀝﹝二兩﹞和於蜜中。煉熟杵丸。如龍眼大。童便磨服半丸立止。服三一丸全愈。蛇蛻﹝四分。淨﹞綠礬﹝二分﹞犀黃﹝四分﹞石膏﹝三錢煨﹞紫艸﹝二錢﹞川連﹝一錢﹞蜂窠﹝一錢。淨﹞紫荊皮﹝一錢五分﹞上味同研細末。用馬蘭汁調藥塗於患處。

