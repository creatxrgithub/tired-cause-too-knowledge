

本經逢原淸張璐

小引

醫之有《本經》也﹐猶匠氏之有繩墨也。有繩墨而後有規矩﹐有規矩而後能變通。變通生乎智巧﹐又必本諸繩墨也。原夫炎帝《本經》﹐繩墨之創始也。《大觀》《證類》﹐規矩之成則也。瀕湖《綱目》﹐成則中之集大成﹐未能達乎變通也。譬諸大匠能與人規矩﹐不能與人智巧。能以智巧與人達乎變通之道者﹐黃帝《靈》《素》之文也。能以炎黃之道隨機應用﹐不爲繩墨所拘者﹐漢長沙一人而已。長沙以天縱之能﹐一脈相承炎黃之道﹐信手皆繩墨也。未聞炎黃而外別有繩墨也。嘗思醫林學術﹐非不代有名人﹐求其端本澄源﹐宗乎《本經》主治者﹐《玉函金匱》而外未之聞也。長沙已往﹐唐逸士《千金方》獨得其髓﹐其立方之峻﹐有過於長沙者﹐後世末由宗之。以故集本艸者﹐咸以上古逆順反激之用﹐槪置不錄﹐專事坦夷﹐以適時宜。其間瑣瑣﹐固無足論。卽瀕湖之博洽今古者﹐尙爾捨本逐末﹐僅以《本經》主治冠列諸首﹐以爲存羊之意。惟仲淳繆子開鑿經義﹐迥出諸方﹐而於委婉難明處﹐則旁引《別錄》等說﹐疏作經言﹐朱紫之混﹐能無戾乎﹖昔三餘喬子有《本經注疏》一冊﹐三十五年前於念莪先生齋頭曾一寓目﹐惜乎﹐未經刊布﹐不可復睹。因不自揣﹐聊陳鄙見﹐略疏《本經》之大義﹐並系諸家治法﹐庶使學人左右逢原﹐不逾炎黃繩墨﹐足以爲上工也。

上工十全六﹐不能盡起白骨而生之。吾願天下醫師愼勿妄恃己長﹐以希苟得之利﹐天下蒼生確遵有病不治﹐常得中醫之戒﹐跳出時師圈繢﹐何繩墨之可限哉。

康熙乙亥春王石頑張璐書於雋永堂時年七十有九

卷一水部

諸水

古人服藥必擇水火﹐故凡湯液多用新汲井華水﹐取天眞之气浮於水面也。宜文火煎成﹐候溫暖緩服之。《金匱》云﹐凡煮藥飲汁以解毒者﹐𨿽云救急﹐不可熱飲﹐諸毒病得熱更甚﹐宜冷凍飲料之。此言治熱解毒及辛熱藥味﹐當確遵此例。一切調補藥﹐卽宜溫飲。苦寒祛火藥﹐則宜熱飲﹐熱因寒用之法也。仲景煎實脾藥﹐作甘瀾水揚之萬徧﹐取其流利不助腎邪也。杓揚百徧名百勞水﹐取其激揚以除陳積也。成無己曰﹕仲景治傷寒瘀熱在裏身黃﹐麻黃連翹赤小豆湯﹐煎用潦水﹐取其味薄不助濕熱也。以新汲水煮沸如麻﹐名麻沸湯﹐取其輕浮以散結熱也。以水空煎候熟極煮藥﹐名淸漿水﹐取其下趨不至上湧也。服湧吐藥用齏水﹐取其味濁引疾上竄﹐以吐諸痰飲宿食﹐酸苦湧泄爲陰也。煎蕩滌邪穢藥﹐用東流水﹐《本經》云﹐東流水爲雲母石所畏﹐煉雲母用之。煎利水藥﹐用急流水﹐取性走也。煎水逆嘔吐藥﹐用逆流水﹐取其上湧痰涎也。煎陽盛陰虛目不得瞑藥﹐用千里流水﹐取其性之疾瀉也。煎中暑神昏藥﹐及食楓樹菌笑不止﹐用地漿水﹐﹝急掘墻陰地作坎置水﹐攪澄者是也。﹞取救垂絕之陰也。煎中暑亡汗藥﹐及霍亂泄利不止﹐用酸漿水﹐﹝糯米釀成點乳餅者﹐或水磨作內點眞粉之酸水亦可。﹞取收欲脫之陽也。黃黴雨水洗瘡疥﹐滅斑痕。白露雨水洗肌面﹐減顏色。秋露質淸﹐止瘧除煩。臘雪气膻﹐助陽攝火﹐治天行時气瘟疫﹐解丹毒。雹水性暴﹐動風發癲。夏冰陰凝﹐發成痞。柏葉﹑菖蒲上露並能明目。韭葉上露去白癜風。淩霄花上露能損人目。浸藍水解毒殺虫﹐誤吞水蛭﹐腹面黃者﹐啜此水﹐虫下卽安。瓶中養花水有毒傷人﹐臘梅者尢甚。鹵水鹹苦大毒﹐凡蝕疥癬及毒虫生子入肉者﹐塗之卽化﹐但瘡有血者﹐不可塗之。六畜食一合當時死﹐人亦然。生熟湯入鹽微鹹﹐霍亂者﹐飲一二升﹐吐盡痰食卽愈。方諸水﹐大蚌水也﹐向月取之﹐得至陰之精華﹐故能明目止渴除煩﹐湯火瘡敷之有效。上池水﹐竹籬頭上水也﹐長桑君飲扁鵲能洞鑑臟腑﹐見垣一方人。東阿井水煎烏驢皮膠﹐治逆上之痰血﹔靑州範公泉造白丸子﹐利膈化痰。二者皆濟水之分流也。至若古冢廢井﹑澤中停水﹑山巖泉水有翳﹐及諸水經宿面有五色者﹐皆有毒﹐非但不可服食煎藥﹐卽洗滌亦忌之。

卷一火部

諸火

北方炊食都用煤火﹐以地屬坎﹐足勝其气﹐且助命門眞火。人食煤火﹐長气於陰﹐膂力彊壯。南人食之﹐多發癰毒。受其毒者﹐以齏汁解之﹐然煤火處﹐置大缸水於旁﹐則毒從水解。南方炊食都用薪火﹐人食薪火﹐長气於陽﹐气多輕浮不實﹐不似北方之稟气剛勁也。凡煎補藥﹐文火緩煎。瀉藥武火急煎。煎膏用桑柴火最良。抱朴子云﹕一切神仙藥﹐不得桑柴不服。然不若煎收並用文火﹐則不傷藥性。上古炊食都用燧火﹐是爲陽火。今皆擊石取火則陰火也﹐用以炊食猶之可也。若點艾炷尢非所宜﹐灸艾宜取太陽眞火﹐否則眞麻油燈﹐艾莖點於炷上﹐則灸瘡至愈不痛。神鍼火治寒濕痺﹑附骨陰疽﹐凡在筋骨隱痛者鍼之﹐火气直達病所。燔鍼卽燒鍼﹐病在經筋所發諸痺﹐用之其效最捷。經云﹐治在燔鍼劫刺﹐以知爲度﹐以痛爲愈。馬矢煨風痺藥﹐取其性緩﹐通行經絡也。葦薪火炊瀉陽藥﹐取其輕揚﹐不損藥力﹐二者皆《內經》法也。燈火淬小兒諸驚﹐及頭風腦痛﹑風痺緩急﹐以油能解風毒﹐火能通經絡也。燈花治小兒邪熱在心﹐夜啼不止﹐以二三顆燈心湯調﹐抹乳吮之。燭燼治疔腫﹐同胡麻﹑鍼砂等分爲末﹐和醋敷之。治九漏﹐與陰漧馬齒莧等分爲末﹐和臘豬脂敷之﹐取烏之餘力﹐以化歹肉也。至於煙艸之火﹐方書不錄﹐惟《朝鮮志》見之﹐始自閩人吸以祛瘴﹐向後北人借以辟寒﹐今則徧行寰宇﹐豈知毒艸之气﹐燻灼臟腑﹐遊行經絡﹐能無壯火散气之慮乎﹖近日目科內障丸中﹐間有用之獲效者﹐取其辛溫散冷積之翳也。不可與冰片同吸﹐以火濟火多發煙毒。不可以藤點吸﹐恐其有蛇虺之毒也。吸煙之後﹐愼不得飲火酒﹐能引火气燻灼臟腑也。又久受煙毒而肺胃不淸者﹐以砂糖湯解之。煙筒中脂污衣上﹐滌之不去﹐惟嚼西瓜仁揉之卽淨﹐其滌除痰垢之力可知也。世以瓜子仁生痰﹐不亦謬乎。

卷一土部

諸土

脾土喜燥惡濕﹐故取東壁太陽所照之土﹐引眞火生發之气﹐補土而勝濕﹐則吐瀉自止。用以制藥皆爲脾胃之引導耳。昔人以東壁土調水﹐治小兒嗜食泥土之病﹐取土入虫口而祛之下行也。道途中熱土治夏月死﹐取溫以散熱也。若沃以冷水﹐虛陽立鏟﹐死不救矣。白堊土苦溫無毒﹐《本經》主女子寒熱癥瘕﹐月閉積聚﹐取土之間气﹐以祛婦人間廁之積也。《千金》治婦人帶下等疾者﹐以土能勝濕﹐而白則兼入气分也﹐惟邯鄲者爲勝。黃土甘平無毒﹐乃中央正色﹐不占穢漬﹐故色不黑﹐治泄利冷熱﹑赤白﹐腹內絞痛﹐下血﹐解諸藥毒﹑閉口椒毒﹑野蕈毒。蚯蚓泥治小兒陰囊熱腫﹐取寒能解毒也。熱病譫語狂亂無燥結可攻者﹐蚯蚓泥涼水調服。蜣螂轉丸土治反胃﹑吐利﹑霍亂﹐湯淋絞汁飲之。醋調塗項上癭癅。土蜂窩上細土﹐主頭風腫毒及蜂蠆傷﹐醋和敷之。胡燕窩土﹐主風瘙癮疹及惡刺瘡﹑浸淫瘡﹐並水和敷之。《短劇》治濕瘍疥瘡﹐《外臺》治蠷尿瘡﹐《千金》治瘭疽丹毒。鼠壤土通腎气﹐解毒邪﹐取其搜風達竅也。蟻垤土下胞衣死胎﹐炒熱拓心下自出。燒屍場上土﹐治好魘多夢﹐置枕中並塗關元及臍。螺螄泥主反胃吐食﹐取螺螄一斗水浸﹐取泥曬漧﹐每服一錢﹐火酒調服。犬屎泥治妊娠傷寒﹐塗腹保胎。井底泥治妊娠熱病﹐塗胸臍丹田護子﹐並治湯火燒瘡。伏龍肝乃竈心赤土﹐《本經》云﹕味辛微溫﹐主婦人崩中吐血。《千金》名釜月下土﹐言正對釜臍處也。然必日用炊飯者良﹐若煮羹者﹐味鹹不堪入藥。止咳逆吐血﹐消癰腫毒瓦斯﹐蓋以失血過多﹐中气必損﹐故取微溫調和血脈也。消癰腫毒瓦斯者﹐辛散軟堅也。

《日華子》主催生者﹐取溫中而鎭重下墜也。其胎漏不止﹐產後下利﹐並宜煮水澄淸去滓﹐代水煎藥﹐取溫土髒﹐和營血也。《千金方》治中風口噤﹐狂不識人﹐並用攪水澄服。又久痢不止﹐橫生逆產﹐胞衣不下﹐皆醋調塗臍腹效。小兒重舌和苦酒塗之。發背﹐酒調濃敷﹐幹卽易﹐平乃止。杖瘡腫痛﹐香油調塗。灸瘡腫痛﹐煮水熱淋﹐皆孫眞人法也。《外臺》治一切癰腫﹐和蒜泥貼﹐幹再易之﹔百艸霜燒百艸之煤也﹐止血散瘀﹐上下諸血悉主之。又陽毒發斑﹐取溫以解毒散火也。釜臍墨治陽毒發狂﹐黑奴丸中用之。《千金》治卒中﹐惡卒﹐心痛﹐舌卒腫大等患。又下死胎方﹐用百艸霜二錢﹑伏龍肝五錢爲細末﹐酒調童便服二錢﹐少頃再服三錢卽下。梁上塵﹐一名烏龍尾﹐治妊娠胎動﹑橫生逆產﹐及金瘡鼻衄﹑疔腫惡瘡﹑小兒赤丹﹐取其輕浮﹐以散久積之气也。淸煙墨灰止吐衄血逆上行﹐或生藕汁﹐或萊菔汁﹐或鮮地黃自然汁﹐磨服卽止。然須燒灰出火毒用之﹐但勿用漧地黃和水搗磨。柏葉汁﹑甘蕉汁﹐咸非所宜﹐往往止截後有瘀積之患。飛絲入目及一切塵物入目﹐磨濃墨點之自出﹐或燈心蘸墨汁頻捲之。砂鍋取年久炊食者﹐研細水飛﹐治黃腫積塊﹐酒服五錢﹐潞州者佳。孩兒茶﹐一名烏爹泥﹐性澀收斂﹐止血收濕﹐爲金瘡止痛生肌之要藥。白磁器研細水飛﹐敷癰腫﹐可代鍼砭。又點目去翳。糞坑底泥治背瘡疔腫癰毒﹐陰榦爲末﹐新水調敷﹐其痛立止。

坑同蟬蛻﹑全蠍末作餅﹐香油煎滚﹐溫服﹐以滓敷疔四圍﹐其疔自出。

卷一金部

金

生金辛平有毒﹐金箔無毒。

發明

金能制木﹐故可療驚癇風熱肝膽之病﹐然須爲箔﹐庶無重墜傷中之患。紫雪方用赤金葉子煎水﹐取制肝降痰逆也。若成塊錠金及首飾之類﹐非特無味且有油膩﹐良非所宜。

銀箔功用與金不殊﹐但入气分﹐不入血分﹐稍爲不同。《肘後方》治癰腫﹐五石湯用之。

卷一金部

赤銅

苦平﹐微毒。

發明

賊風反折﹐以赤銅五斤燒紅﹐內二斗酒中百徧﹐服五合﹐日三服﹐以效爲度。

赤銅落乃打銅落下之屑﹐與自然銅同類﹐故亦能接骨。赤醋沃七次﹐同五倍等則染須黑潤。

藏器曰﹕赤銅屑能焊人骨及六畜有損﹐細研酒灌﹐直入骨損處。六畜死後﹐取骨視之﹐猶有焊痕可驗。

卷一金部

銅靑

酸苦平﹐小毒。

發明

銅靑藉醋結成﹐能入肝膽二經。以醋蘸撚喉中則吐風痰﹐爲散療喉痺牙疳﹐醋調揩腋下治狐臭﹐薑汁調點爛沿風眼﹐去疳殺虫﹐所治皆厥陰之病。

卷一金部

自然銅

辛平﹐小毒。火﹐醋淬七次﹐置地七日﹐出火毒水飛用。銅非不可入藥。

新者﹐火毒燥烈﹐愼勿用之。

發明

自然銅出銅坑中﹐性稟堅剛﹐散火止痛﹐功專接骨﹐骨接之後﹐卽宜理气活血﹐庶無悍烈傷中走散眞气之患。

卷一金部

古文錢

辛平﹐小毒。

發明

古錢以生薑汁塗﹐刮靑點目﹐去障消瘀散赤腫﹐一點卽愈。但初點熱淚蔑面﹐然終無損。惟作瘡者﹐與肝腎虛而內障生花者﹐不可用也。婦人逆產﹐五淋﹐煮汁用之。便毒初起與胡桃肉同嚼﹐食二三枚卽消。便毒屬肝﹐金伐木也。

卷一金部

鉛

一名黑錫甘寒﹐無毒。凡用取未經銀冶﹐新鉛熔淨去渣﹐再熔成液﹐同硫磺﹐如焰起﹐以醋灑之﹐候成黑灰﹐研之不粘滯爲度。如不透﹐服之令人頭痛﹐以陰降太速﹐陽火無依故也。

發明

鉛稟北方癸水之性﹐陰極之精﹐內通於腎﹐故《局方》黑錫丹﹑《宣明》補眞丹皆用之。得汞交感﹐卽能治一切陰陽混淆﹐上盛下虛﹐气升不降﹐噎膈﹑反胃﹑嘔吐﹑眩暈諸疾。又捶成薄片置燒酒中半月許﹐結成白霜﹐取其酒徐徐飲之﹐降陰火最捷﹐但性帶陰毒﹐恐傷心腎﹐不可多服。鉛性入肉﹐故女子以之耳孔卽自穿。

卷一金部

鉛粉

一名胡粉辛寒﹐無毒。

《本經》治伏屍毒螫﹐殺三虫。

發明

鉛粉與黃丹同類﹐內有豆粉﹑蛤粉﹐而無硝鹽﹐但入气分﹐功專止痛生肌﹐亦可入膏藥代黃丹用。《本經》治伏屍毒螫﹐殺三虫者﹐取鉛性之重﹐以鎭攝其邪。《金匱》甘艸粉蜜湯治蛔病吐涎心痛﹐專取胡粉殺虫﹑甘艸安胃﹑蜜以誘入虫口也。陶弘景云﹐療屍虫彌良。

卷一金部

鉛丹

一名黃丹辛微寒﹐無毒。

《本經》治吐逆胃反﹐驚癇癲疾﹐除熱下气。

發明

鉛丹體重性沈﹐味兼鹽礬﹐而走血分﹐能墜痰止瘧。《本經》言﹐止吐逆胃反﹐治驚癇癲疾﹐除熱下气﹐取其性重以鎭逆滿也。仲景柴胡龍骨牡蠣湯用之﹐取其入膽以祛痰積也﹔但內無積滯﹐誤服不能無傷胃奪食之患。敷瘡長肉﹑墜痰殺虫﹐皆鉛之本性耳。目暴赤痛﹐鉛丹蜜調貼太陽穴立效。

卷一金部

密陀僧

鹹辛平﹐小毒。

發明

此感鉛銀硝石之气而成﹐其性重墜﹐直入下焦﹐故能墜痰﹐截瘧療瘡腫。治驚气入心包絡﹐喑不能言語者﹐用密陀僧末一匕﹐茶淸調服卽愈。驚則气亂﹐取重以去怯而平肝也﹐但入口則漾漾欲吐﹐以陰毒之性能傷胃气也。《聖惠方》鼻赤﹐密陀僧細研人乳調﹐夜則塗之。《丹方》治背瘡初起﹐以醋七次﹐桐油調﹐圍患處卽消。同枯礬治汗瘢體气﹐合五倍子染髭須﹐同鷹屎白滅瘢痕﹐水磨服解砒霜﹑硫黃毒。

卷一金部

錫

辛寒﹐微毒。

發明

錫爲砒母﹐故新造錫器不可盛酒越宿﹐制瓶藏藥須舊錫雜鉛乃佳。昔人過飲燒酒昏迷欲絕﹐或令以錫器貯沸湯﹐蓋取气水飲之卽蘇﹐此與炊單布治湯气薰灼無異﹐同气相感之力也。

卷一金部

鐵落

辛寒﹐有毒﹐卽燒鐵赤沸砧上爆下之屑也﹐鐵銚內赤﹐醋沃七次用。

《本經》主風熱惡瘡瘍疽痂疥﹐气在皮膚中。

發明

《素問》云﹕有病怒狂者﹐治以生鐵落爲飲。漬汁煎藥﹐取其性沈﹐下气最疾。

不可過服﹐過服令人凜凜惡寒﹐以其專削陽气也。《本經》主風熱惡瘡等疾﹐皆肝心火熱所致﹐辛寒能除二經之熱也。蘇恭以之炒熱投酒中﹐療賊風痙病﹐借酒以行皮膚中气也。

卷一金部

鍼砂

酸辛﹐無毒﹐作鍼家磨細末也。

發明

鍼砂寒降﹐善治濕熱脾勞黃病﹐於鐵銚內通紅醋沃﹐置陰處待半月﹐積塊生黃化盡鐵性用﹐爲消脾胃堅積黃腫之專藥。丹溪溫中丸用之。又以制過鍼砂一兩﹐入漧漆灰半錢﹑香附三錢﹐合平胃散五錢﹐蒸餅爲丸﹐湯酒任下﹐治療與溫中丸不殊。

卷一金部

鐵精

平微溫﹐小毒。

《本經》明目化銅。

發明

鐵之精華也。出鍛竈中﹐紫色輕如塵者佳﹐取至陰沈重之性。得純陽火煉而輕浮上升﹐故可以療驚悸﹑定風癇﹑破胃脘積血作痛。《本經》主明目﹐取其鎭攝虛火之義﹐以其得火气之多也。但胃气虛寒人服之﹐往往有奪食發呃之虞﹔以純陰鎭攝太過﹐而傷犯陽和之气也。

卷一金部

鐵銹

一名鐵衣辛寒﹐無毒。

發明

陶華云﹕鐵銹水和藥服﹐性沈重﹐最能墜熱開結﹐又能平肝消腫。治惡瘡疥癬﹐和油塗之。婦人產後陰挺不收﹐和冰片研水敷之。蠷﹑蜈蚣咬﹐和蒜塗之。

卷一石部

玉

平淡﹐無毒。

發明

玉滅瘢痕﹐日日磨擦﹐久則自退。研細水飛﹐去目翳。珊瑚﹑瑪瑙﹑寶石﹑玻璃﹑水晶爲屑﹐水飛﹐皆能去翳﹐不獨玉屑爲然也。

卷一石部

雲母

甘平﹐無毒。凡用選白瑩者﹐擘薄片﹐取雨水或流水漬去砂土﹐更以秋露漬數十日﹐同露煮七日夜﹐磨令極細﹐拈指﹐無復光明者﹐乃可用之。或同鹽入重布袋之﹐沃令鹽味盡﹐懸當風處自然成粉。弘景曰﹕煉之用礬則揉爛﹐忌羊血者﹐以其能解諸藥之性也。與胡蒜尢爲切禁﹐犯之必腹滿作瀉。黑者有毒傷人。《本經》主身痺死肌﹐中風寒熱如在車船上﹐除邪气﹐安五臟﹐益精明目﹐久服輕身延年。

發明

雲母生泰山山谷﹐色白者良。《本經》言﹐雲母甘平﹐詳其性升亦應有甘溫助陽之力﹐故能辟一切陰邪不正之气﹐主身痺死肌﹐以其能辟邪除陰毒也。其治中風寒熱如在車船上﹐以其能鎭攝虛陽也。《局方》雲母膏治一切癰毒。仲景方治牝瘧多寒。《千金方》治久利帶下﹐小便淋疾﹐及一切惡瘡。《深師方》治痰飲頭痛。何徳揚治婦人難產﹐溫酒調服三錢﹐入口卽下。金刃傷敷之﹐止血最速﹐且無腐爛之虞。陰疽﹐腸癰亦多用之﹐皆取助陽之力也。久服能使身輕尸解。孫眞人恆服之﹐但石藥性偏助陽﹐凡陰虛火炎者﹐愼勿誤與。

卷一石部

白石英

甘溫﹐無毒。出泰山。以六稜瑩白如水晶者爲眞。林北海先生《本艸綱目必讀》﹐但收紫而不及白﹐世鮮眞者可知。

《本經》治消渴﹐陰痿不足﹐咳逆﹐胸膈間久寒﹐益气除風濕痺。

發明

白石英入手太陰﹑足陽明气分﹐肺癰潰久﹐痿痺不起者宜之。《本經》主消渴陰痿不足諸病﹐功專溫肺無疑。但石性悍﹐不可久服。仲景《金匱》風引湯只令碎如米粒﹐不欲其滓入胃也。《千金》五石等方﹐俱過水飛入丸﹐而五石丸專以鐘乳爲君﹐合紫白石英﹑赤石脂﹑石膏﹐專溫髒气﹐而石膏淸胃﹐以解諸石之悍﹐且旣經過水飛﹐不慮其滓之畱中蘊熱也。

卷一石部

紫石英

甘溫﹐無毒。出泰山。以五稜明淨深紫大塊者良﹐浙產者塊小亦可入藥。經火則毒生﹐研極細水飛三次用。時珍云﹕赤﹐醋淬七次﹐水飛用﹐非。

《本經》主心腹咳逆邪气補不足﹐女子風寒在子宮﹐絕孕十年無子。

發明

紫石英入手足少陰﹑厥陰血分﹐上能鎭心定驚悸﹐安魂魄﹐攝逆气﹐重以去怯也。下能益肝塡補下焦﹐散陰火﹐止消渴﹐溫以暖血也。女子經阻色淡不孕者宜之。《本經》治女子風寒在子宮﹐絕孕十年者﹐服之能孕﹐非特峻補﹐兼散濁陰畱結之驗也。若血熱紫黑者禁用﹐爲其性溫也。《千金》云﹐婦人欲求美色者﹐勿服紫石英﹐令人色黑﹐非溫血之謂乎。故婦人絕孕﹐由於陰虛火旺﹐不能攝精者禁用。

卷一石部

丹砂

一名朱砂甘微寒﹐無毒。研細水飛用﹐入火則烈﹐毒能殺人﹐急以生羊血﹑童便﹑金汁等解之。

《本經》主身體五臟百病﹐養精神﹐安魂魄﹐益气明目﹐殺精魅邪惡鬼﹐久服通神明﹐不老。能化爲汞。

發明

丹砂體陽性陰﹐外顯丹色﹐內含眞汞﹐不熱而寒﹐離中有坎也。不苦而甘﹐火中有土也。嬰兒女交會於中﹐鎭心安神是其本性。用則水飛以免鎭墜﹐不宜見火﹐恐性飛騰。《本經》治身體五臟百病﹐安定神明﹐則精气自固。火不妄炎﹐則金木得平﹐而魂魄自定。五臟皆安﹐精華上發﹐而气益目明。陽明神物﹐故應辟除不祥﹐消散陰惡殺厲之气﹐仲淳繆子《經疏》之言也。同遠志﹑龍骨則養心气。同當歸﹑丹參則養心血。以人參﹑茯神濃煎調入丹砂﹐治離魂病。以丹砂末一錢和生雞子黃三枚攪勻頓服﹐治妊娠胎動不安﹕胎死卽出﹐未死卽安。又以丹砂一兩爲末﹐取飛淨三錢﹐於一時頃分三次酒服﹐治子死腹中立出。愼勿經火﹐若經伏火及一切烹煉﹐則毒等於砒。惟養正丹則同鉛汞硫黃之﹐以汞善走而火毒不致蘊發也。

卷一石部

銀朱

辛溫有毒﹐忌一切血。

發明

水銀和硫黃煉成朱﹐轉爲嬰﹐故專殺虫﹑治瘡﹐以毒攻毒而已。今食品往往用之﹐良非所宜。觀其同蟹殼燒之﹐則臭虫絕迹。和棗肉燻之﹐則瘡疥頓枯﹐其性悍烈可知。

卷一石部

水銀

一名汞辛寒﹐有毒。水銀陰毒重著﹐不可入人腹。古法治誤食水銀﹐令其人臥於椒上﹐則椒內皆含水銀。今有誤食水銀﹐腹中重墜﹐用豬脂二斤切作小塊焙熟﹐入生蜜拌食得下﹐亦一法也。

《本經》主疹痂瘍白禿﹐殺皮膚中虱﹐墮胎﹐除熱﹐殺金銀銅錫毒﹐熔化還復爲丹。

發明

水銀乃至陰之精﹐質重著而性流利﹐得鹽礬爲輕粉﹐加硫黃爲銀朱﹐煬成罐同硫黃打火升煉則爲靈砂﹐同硝皂等則爲升降靈藥﹐性之飛騰靈變無似之者﹐此應變之兵在用者﹑得其肯綮而執其樞要焉。《本經》主疹瘍白禿﹐皮膚中虱﹐及墮胎除熱﹐敷男子陰﹐則陰消無气﹐以至陰之精能消陽气﹐故不利男子陰气也。《和劑局方》之靈砂丹專取硫黃以制汞﹐養正丹兼取伏火丹砂以制鉛﹐深得交通陰陽﹐旣濟水火之妙用﹐非尋常艸木可以例推也。

《千金》治白癜風癢﹐《外臺》治虫癬瘙癢﹐《梅師》治痔瘡作癢﹐《肘後》治一切惡瘡。

藏器有雲﹕水銀入耳能蝕人腦﹐令人百節攣縮﹐但以金銀著耳邊卽出﹔頭瘡切不可用﹐恐入經絡必緩筋骨﹐百藥不治。

卷一石部

輕粉

一名膩粉辛燥﹐有毒。

發明

水銀加鹽礬煉爲輕粉﹐化純陰爲燥烈﹐而陰毒之性猶存﹐故能通大腸。敷小兒疳疽瘰﹐殺瘡疥癬虫﹐風瘙瘡癢﹐但以陰性暴悍﹐善劫淫穢黴瘡﹐食之竄入筋骨﹐莫之能出﹐久久發爲結毒﹐致成廢人。然必仍用水銀升煉﹐入三白丹引拔毒之藥﹐同气相求﹐以搜逐之。癘風﹐醉仙丹﹑通天再造散用以搜滌毒邪從齒縫出。錢氏利驚丸﹑白餅子皆用之取痰積從大便出﹐眞瞑眩之首推也。

卷一石部

靈砂

甘溫﹐無毒。

按胡演《丹藥祕訣》云﹐升靈砂法用新鍋安逍遙鑪上﹐蜜揩鍋底﹐文火下燒﹐入硫黃二兩溶化﹐投水銀八兩﹐以鐵匙急攪作靑砂頭﹐如有焰起﹐噴醋解之。待汞不見星取出﹐細研盛入水火鼎內﹐鹽泥固濟﹐下以自然火升之﹐幹水十二盞爲度﹐取出﹐如鍼紋者成矣。《庚辛玉冊》云﹕靈砂有三﹐以一伏時周天火而成者﹐謂之金鼎靈砂。以九度抽添用周天火而成者﹐謂之九轉靈砂。以地數三十日炒煉而成者﹐謂之老火靈砂。並宜桑灰淋醋煮伏過用之。於朱砂中煉出者﹐謂之眞汞﹐尢爲神效。

發明

時珍曰﹐此以至陽鉤至陰﹐脫陰反陽﹐故曰靈砂﹐爲扶危拯急之靈丹。虛陽上逆﹐痰涎壅盛﹐頭眩吐逆﹐喘不得臥﹐寤不得寐﹐霍亂反胃﹐心腹冷痛﹐允爲鎭墜虛火之專藥。但不可久服。凡胃虛嘔吐﹐傷暑霍亂﹐心肺熱郁禁用。

卷一石部

雄黃

辛苦溫﹐微毒。武都者良。入香油熬化或米醋入蘿卜汁煮幹用﹐生則有毒傷人。

《本經》主寒熱鼠﹐惡瘡疽痔死肌﹐殺精物惡鬼邪气﹐百虫毒﹐勝五兵。

發明

雄黃生山之陽﹐純陽之精﹐入足陽明經。得陽气之正﹐能破陰邪﹑殺百虫﹑辟百邪﹐故《本經》所主皆陰邪濁惡之病。勝五兵者﹐功倍五毒之藥也。其治驚癇痰涎及射工沙虱毒﹐與大蒜合搗塗之。同硝石煮服﹐立吐腹中毒虫。《千金方》治疔腫惡瘡﹐先刺四邊及中心﹐以雄黃末敷之。《聖惠方》治傷寒狐惑﹐以雄黃燒於瓶中﹐燻其下部。《和劑局方》酒癥丸同蠍尾﹑巴豆治酒積痛。《肘後方》以雄黃礬石甘艸湯煮﹐治陰腫如斗。《經驗方》以雄黃﹑白芷爲末酒煎﹐治破傷風腫。《家祕方》以雄黃研細﹐神曲糊爲丸﹐空心酒下四五分﹐日服無間﹐專消瘧母。《急救良方》以雄黃五錢﹑麝香二錢爲末﹐作二服﹐酒下﹐治瘋狗咬傷。《外臺祕要》雄黃敷藥箭毒。《攝生》妙用﹐雄黃﹑硫黃﹑綠豆粉﹐人乳調敷﹐酒鼻赤不過三五次愈。《痘疹證治》以雄黃一錢﹑紫艸三錢爲末﹐胭脂汁調﹐先以銀簪挑破搽痘疔。《萬氏方》治壅瘍漫腫色不赤﹐明雄黃細末三分﹐雞子破殼調入飯上蒸熟食之﹐重者不過三枚卽消。《聖濟錄》以雄黃﹑豬膽汁調敷白禿頭瘡。燻黃治惡瘡疥癬﹐殺虫虱﹐和諸藥燻嗽。《千金方》有咳嗽燻法。

卷一石部

雌黃

辛平﹐有毒。

《本經》主惡瘡頭禿痂疥﹐殺毒虫虱身癢﹐邪气諸毒。

發明

雌黃出山之陰﹐故單治瘡殺虫﹐而不能治驚癇痰疾。《本經》治惡瘡頭禿痂疥﹐與雄黃之治寒熱鼠﹐迥乎陰陽之分矣。其殺毒虫虱身癢﹐較雄黃之殺精物惡鬼邪气﹐解毒辟惡之性則一﹐而功用懸殊。治狂癡勝金丹用之﹐不過借爲搜陰邪之響導耳。《別錄》治鼻中息肉。不宜久服﹐令人腦漏。

卷一石部

石膏

辛甘大寒﹐無毒。淸胃熱用。治中熱生用。一種微硬有肌理名理石﹐主治與粗理黃石相類。

《本經》主中風寒熱﹐心下逆气驚喘﹐口漧舌焦不能息﹐腹中堅痛﹐除邪鬼產乳金瘡。

發明

古人以石膏﹑葛根並爲解利陽明經藥。蓋石膏性寒﹐葛根性溫﹐功用詎可不辯。

葛根乃陽明經解肌散寒之藥。石膏爲陽明經辛涼解熱之藥﹐專治熱病﹐病﹐大渴引飲﹐自汗頭痛﹐尿澀便閉﹐齒浮面腫之熱證﹐仲景白虎湯是也。東垣云﹐立夏前服白虎﹐令人小便不禁﹐降令大過也。今人以此湯治冬月傷寒之陽明證﹐服之未有得安者﹐不特石膏之性寒﹐且有知母引邪入犯少陰﹐非越婢﹐大靑龍﹐小續命中石膏佐麻黃化熱之比。先哲有云﹔凡病𨿽有壯熱而無煩渴者﹐知不在陽明﹐切勿誤與白虎。《本經》治中風寒熱﹐是熱極生風之象。邪火上衝﹐則心下有逆气及驚喘。陽明之邪熱甚﹐則口漧舌焦不能息。邪熱結於腹中﹐則堅痛。邪熱不散﹐則神昏譫語﹐等乎邪鬼。解肌散熱﹐外泄則諸癥自退矣。卽產乳金瘡亦是郁熱蘊毒﹐赤腫神昏﹐故可用辛涼以解泄之﹐非產乳金瘡可泛用也。其《金匱》越婢湯治風水﹐惡寒無大熱﹐身腫自汗不渴﹐以麻黃髮越水气﹐使之從表而散﹔石膏化導胃熱﹐使之從外而解。如大靑龍﹑小續命等劑﹐又不當以此執泥也。至於三黃石膏湯﹐又伊芳尹三黃﹑河間解毒﹐加入石膏﹑麻黃﹑香豉﹑姜﹑蔥﹐全以麻黃開發伏气﹐石膏化導郁熱﹐使之從外而解。蓋三黃石膏之有麻黃﹐越婢﹑靑龍﹑續命之有石膏﹐白虎之加桂枝﹐加蒼術﹐加人參﹐加竹葉﹑麥門冬﹐皆因勢利導之捷法。《千金》五石丸等方﹐用以解鐘乳﹑紫白石英﹑石脂之熱性耳。《別錄》治時气頭痛身熱﹐三焦大熱﹐皮膚熱﹐腸胃中熱气﹐解肌發汗﹐止消渴煩逆。腹脹﹐暴气喘息咽熱者﹐以諸病皆由足陽明胃經邪熱熾盛所致﹐惟喘息略兼手太陰病﹐此藥能散陽明之邪熱﹐陽明熱邪下降﹐則太陰肺气自寧﹐故悉主之。粗理黃石破積聚﹐去三虫。《千金》煉石散醋水飛﹐同白斂﹑鹿角治石癰﹐以火鍼鍼破敷之。

卷一石部

滑石

甘寒﹐無毒。色靑赤者有毒。

《本經》主身熱泄﹐女子乳難癃閉﹐利小便﹐蕩胃中積聚寒熱﹐益精气。

發明

滑石利竅﹐不獨利小便也。上能散表﹐下利水道﹐爲蕩熱散濕﹐通利六腑九竅之專劑。取甘淡之味﹐以淸肺胃之气下達膀胱也。詳《本經》諸治皆淸熱利竅之義。河間益元散通治表裏上下諸熱。解時气則以蔥豉湯下。催生則以香油﹑漿水調服。暑傷心包則以本方加辰砂末一分﹐使熱從手足太陽而泄也。惟元气下陷﹐小便淸利及精滑者勿服。久病陰精不足內熱﹐以致小水短少赤澀﹐𨿽有泄瀉﹐皆爲切禁。而《本經》又言益精气者﹐言邪熱去而精气自復也。

卷一石部

赤石脂

甘酸辛溫﹐無毒。五色石脂並溫﹐無毒。

《本經》養心气明目益精﹐療腹痛腸下痢赤白﹐小便利﹐及癰疽瘡痔﹐女子崩中漏下﹐產難﹐胞衣不出。

發明

赤石脂功專止血固下。仲景桃花湯治下利便膿血者﹐取石脂之重澀入下焦血分而固脫﹐漧薑之辛溫﹐暖下焦气分而補虛﹐粳米之甘溫﹐佐石脂而固腸胃也。火熱暴注﹔初痢有積熱者勿用。《本經》養心气﹐明目益精﹐是指精血脫泄之病而言﹐用以固斂其脫﹐則目明精益矣。療腹痛腸等疾﹐以其開泄無度﹐日久不止﹐故取澀以固之也。治產難胞衣不出﹐乃指日久去血過多無力迸下﹐故取重以鎭之也。東垣所謂胞衣不出﹐澀劑可以下之。

設血气壅滯而胞衣不出﹐又非石脂所宜也。其白者斂肺气﹑澀大腸。《金匱》風引湯用之專取以杜虛風復入之路也。靑者入肝﹐黃者入脾﹐黑者入腎﹐總取治崩利水之功﹐各隨其色而用之。

卷一石部

鑪甘石

甘溫﹐無毒。

發明

鑪甘石得金銀之气而成﹐專入陽明經而燥濕熱﹐目病爲要藥。時珍常用鑪甘石飛﹑海螵蛸﹑硼砂等分﹐爲細末﹐點諸目疾皆妙。又過水飛﹐丸如彈圓﹐多攢簪孔燒赤﹐煎黃連汁﹐淬數次﹐點眼皮濕爛及陰囊腫濕﹐其功最捷。

卷一石部

無名異

甘平﹐無毒。

《本經》主金瘡折傷內損﹐止痛﹐生肌肉。

發明

無名異《本經》主折傷內損。今人治打傷腫痛﹐損傷接骨﹐又《試效方》臨仗預用﹐酒服三五錢則仗不甚傷。蘇頌醋磨敷腫毒者﹐亦取活血涼血之功耳。

卷一石部

石鐘乳

甘溫無毒。以甘艸﹑紫背天葵同煮一伏時﹐杵粉入缽﹐細研水飛﹐澄過再研萬徧﹐磁器收之。若不經煉﹐服之令人淋。

《本經》主咳逆上气﹐明目益精﹐安五臟﹐通百節﹐利九竅﹐下乳汁。

發明

鐘乳乃山靈陽气所鐘﹐故瑩白中空﹐純陽通達﹐專走陽明气分。若質實色諭﹐必生陰壑﹐不無蛇虺之毒﹐誤餌傷人。惟產乳源﹐形如鵝鴿管者最勝。然性偏助陽﹐陰虛之人愼勿輕服。《內經》云﹕石藥之气悍﹐服之令陽气暴充﹐形體壯盛。昧者得此自慶﹐益肆淫﹐精气暗損﹐石气獨存﹐孤陽愈熾﹐久之榮衛不從﹐發爲淋濁及爲癰疽﹐是果乳石之過歟﹐抑人之自取耶。惟肺气虛寒﹐咳逆上气﹐哮喘痰淸﹐下虛腳弱﹐陰痿不起﹐大腸冷滑﹐精泄不禁等疾﹐功效無出其右。《本經》主咳逆上气者﹐取其性溫而鎭墜之﹐則气得歸元而病自愈。五臟安則精自益﹐目自明。其通百節﹐利九竅﹐下乳汁者﹐皆取其甘溫助陽﹐色白利竅之力也。昔人言鐘乳與白術相反﹐而《千金方》每多並用﹐專取相反之性﹐激其非常之效。予常親試﹐未嘗有害。孔公孽﹕孔竅中通附垂於石﹐如木之孽﹐卽鐘乳之牀。《本經》利九竅﹐下乳汁之功與鐘乳無異﹐而殷孽卽孔公孽之根﹐又爲瘡疽﹑痔﹑癥瘕溫散結气之用。惜乎﹗世鮮知者。

卷一石部

鍛石

辛溫﹐有毒。

《本經》主疽瘍疥瘙﹐熱气惡瘡﹐癩疾死肌﹐墮眉﹐殺痔虫﹐去黑子息肉。

發明

鍛石稟壯火之餘烈﹐故能辟除陰邪濕毒﹐觀《本經》所主疽瘍疥瘙﹐熱气惡瘡﹐癩疾死肌等﹐皆外治之用。去黑子者﹐火气未散﹐性能灼物﹐故能去黑子息肉及墮眉也。

《本經》𨿽不言有毒﹐而內服之方從無及此﹐其毒可知。寇氏治中風口﹐以鍛石醋炒調塗﹐左塗右﹐右塗左﹐立便牽正。《千金》治身面疣﹐用苦酒浸鍛石六七日﹐取汁﹐頻頻滴之自落。又治溺死之人﹐用化過細灰裹下部﹐以滲其水卽活。又治瘡不合﹐古冢中鍛石濃敷之。《集玄方》治面靨疣痣﹐碱水煮滚﹐化礦灰插糯米拌入灰中﹐經宿色變如晶﹐以鍼微撥動﹐點少許於上﹐半日汁出剔去藥﹐不得著水﹐二日卽愈。《便簡方》治腮腫痛﹐醋調陳年鍛石敷之。《肘後方》治湯火傷灼﹐年久鍛石﹐油調敷之。又治刀刃金瘡﹐鍛石裹之﹐卽痛定血止﹐但不可著水﹐著水卽爛肉也。

卷一石部

浮石

一名海石鹹平﹐無毒。過水飛用。

發明

海石乃水沫結成﹐色白體輕。故治上焦痰熱﹐止咳﹐點目翳。敷痘癰﹐功效最捷。又治諸淋﹐散積塊﹐皆取咸能軟堅之意。消癭癅結核疝气﹐然惟實證宜之。虛者誤投﹐患亦最速﹐以其性專克削肺胃之气也。南海有浮水之石﹐沈水之香﹐專取物類之相反﹐以治病气之阻逆也。

卷一石部

陽起石

《本經》名白石鹹溫﹐無毒。色白﹐揉之如綿不脆者眞﹐質堅脆者卽僞。過﹐燒酒淬七次﹐杵細﹐水飛用。

《本經》主崩中漏下﹐破子髒中血﹐癥瘕結气﹐寒熱腹痛﹐無子﹐陰痿不起﹐補不足。

發明

陽起石乃雲母之根﹐右腎命門藥﹐下焦虛寒者宜之。黑錫丹用此﹐正以補命門陽气不足也。《本經》治崩中漏下﹐陽衰不能統攝陰血也。又言破子髒中血﹐癥瘕結气。是指陰邪畜積而言。用陽起石之咸溫﹐散其所結﹐則子髒安和﹐孕自成矣。陰虛火旺者忌用﹐以其性專助陽也。

卷一石部

磁石

《本經》名玄石﹐俗名吸鐵石辛鹹微寒﹐無毒。入藥過﹐醋淬七次﹐研細﹐水飛用。

《本經》主周痺風濕﹐肢節中痛﹐不可持物﹐洗洗酸消﹐除大熱煩滿及耳聾。

發明

磁石爲鐵之母﹐腎與命門藥也﹐惟其磁﹐故能引鐵。《千金》磁朱丸治陰虛龍火上炎﹐耳鳴嘈嘈﹐腎虛瞳神散大﹐蓋磁石入腎﹐鎭養眞精﹐使神水不外移。朱砂入心﹐鎭養心血﹐使邪火不上侵耳目﹐皆受蔭矣。《本經》主周痺風濕﹐肢節中痛﹐洗洗酸消﹐取辛以通痺而祛散之﹐重以去怯而鎭固之﹐則陰邪退聽﹐而肢節安和﹐耳目精明﹐大熱煩滿自除矣。《濟生方》治腎虛耳聾﹐以磁石豆大一塊﹐同穿山甲末﹐綿裹塞耳中﹐口含生鐵一塊﹐覺耳中如風雨聲卽通。

卷一石部

代赭石

《本經》名須丸苦甘平﹐無毒。擊碎有乳形者眞﹐火醋淬三次﹐研細﹐水飛用。

《本經》主鬼疰賊風虫毒﹐腹中毒邪﹐女子赤沃漏下。

發明

赭石之重﹐以鎭逆气﹐入肝與心包絡二經血分。《本經》治賊風虫毒﹐赤沃漏下﹐取其能收斂血气也。仲景治傷寒吐下後﹐心下痞硬﹐噫气不除﹐旋復代赭石湯﹐取重以降逆气﹐滌涎痰也。觀《本經》所治﹐皆屬實邪。卽赤沃漏下﹐亦是肝心二經瘀滯之患。其治難產﹐胞衣不下﹐及大人小兒驚風入腹﹐取重以鎭之也。陽虛陰痿﹐下部虛寒忌之﹐以其沈降而乏生發之功也。

卷一石部

禹餘糧

《本經》名白餘糧﹐與太乙餘糧功用皆同甘平﹐無毒。細研﹐水淘澄之﹐勿令有砂土。

《本經》主咳逆寒熱煩滿﹐下痢赤白﹐血閉癥瘕﹐大熱。煉餌服之不饑﹐輕身延年。

發明

重可以去怯。禹餘糧之重爲鎭固之劑﹐手足陽明血分藥。其味甘﹐故治咳逆寒熱煩滿之病。其性澀﹐故主赤白帶下﹐前後諸病。仲景治傷寒下利不止﹐心下痞硬﹐利在下焦﹐赤石脂禹餘糧丸主之﹐取重以鎭痞逆﹐澀以固脫泄也。抱朴子云﹕禹餘糧丸日再服﹐三日後令人多气力﹐負擔遠行﹐身輕不饑﹐卽《本經》輕身延年之謂。

卷一石部

空靑

甘酸大寒﹐無毒。

《本經》主靑盲耳聾﹐明目﹐利九竅﹐通血脈﹐養精神﹐益肝气﹐久服輕身延年。

發明

空靑感銅之精气而結﹐故專入肝明目。《本經》主耳目九竅諸病﹐皆通血脈﹐養精神﹐益肝气之力也。久服輕身延年者﹐銅性善滌垢穢﹐垢穢去而气血淸純﹐毋伐天和矣。

時珍曰﹕空靑與綠靑皆生益州及越山有銅處。東方甲乙是生肝膽﹐其气之淸者爲肝血﹐其精英爲膽汁﹐開竅於目。血者﹐五臟之英﹐皆因而注之爲神。膽汁充則目明﹐減則目昏。銅亦靑陽之气所生﹐其气之淸者爲綠﹐猶肝血也。其精英爲空靑之漿﹐猶膽汁也﹐其爲治目神藥。蓋亦以類相感耳。但世罕得眞﹐醫亦罕識。以故俗諺云「天下有空靑﹐人間無瞽目」之說。不知此𨿽貴品﹐銅官始興。涼州﹑髙平﹑饒信等處亦皆有之。出銅坎者﹐銅質隱隱內涵空綠。生金穴者﹐金星粲粲內涵空靑﹐總取得肝膽之精靈﹐通空竅之風气也。予嘗以此驗之。考之張果《玉洞要訣》云﹕空靑似楊梅﹐受赤金之精﹐甲乙陰靈之气﹐近泉而生﹐故能含潤﹐然必新從坎中出者﹐則鉆破中有水﹐若出礦日久則幹如珠矣﹐安有藏久不幹之理。近世必以中空涵漿者爲眞﹐若爾則當名空漿﹐不當名空靑矣。但須驗其中空﹐內有靑綠如珠者﹐卽眞空靑。急不可得﹐綠靑可以代用﹐活法在人﹐可執一乎。

卷一石部

曾靑

曾音層﹐其靑層層而生故名。形如蚯蚓屎者眞。酸小寒﹐無毒。

《本經》主目痛﹐止淚出風痺﹐利關節﹐通九竅﹐破癥堅積聚﹐久服輕身不老。

發明

曾靑治目﹐義同空靑﹐以其並出銅礦﹐與綠靑同一根源﹐曾靑則綠靑之祖气也。

古方太乙神精丹用之。扁鵲治積聚畱飲有曾靑丸﹐並見《古今錄驗》方。曾空二靑﹐近世絕罕。《千金》云﹕當取昆侖綠代之﹐卽綠靑也。

卷一石部

綠靑

俗名石綠微酸﹐小毒。

發明

痰在上宜吐之﹐在下宜利之。綠靑吐風痰眩悶﹐取二三錢同龍腦少許調勻﹐以生薄荷汁合酒溫服﹐便臥﹐涎自口角流出乃愈。不嘔吐而功速﹐故著之。

卷一石部

扁靑

俗名石靑甘平﹐無毒。

《本經》主目痛﹐明目﹐折跌癰腫﹐金瘡不瘳﹐破積聚﹐解毒瓦斯﹐利精神。

發明

石靑走肝磨堅積。故《本經》所主皆肝經積聚之病。時珍用吐風痰﹐研細溫水灌下卽吐﹐肝虛易驚多痰者宜之。形如縮砂者名魚目靑﹐主治與扁靑無異。

卷一石部

石膽

俗名膽礬酸辛寒﹐有毒。產泰州嵩嶽及蒲州中條山出銅處有之﹐能化五金﹐以之制汞﹐則與金無異。

《本經》主目痛﹐金瘡﹐諸癇痙﹐女子陰蝕痛﹐石淋﹐寒熱﹐崩中下血﹐諸邪毒瓦斯。

發明

石膽酸辛气寒﹐入少陽膽經。性寒收斂﹐味辛上行﹐能湧風熱涎痰﹐發散風木相火﹐又能殺虫。《本經》主目痛﹐金瘡﹐癇痙﹐取酸辛以散風熱痰垢也。治陰蝕崩淋寒熱﹐取酸寒以滌濕熱淫火也。又能爲咽齒喉痺﹐乳蛾諸邪毒瓦斯要藥。湧吐風痰最快﹐方用米醋煮眞鴨嘴﹐膽礬末醋調﹐探吐膠痰卽瘥。又治紫白癜風﹐膽礬﹑牡蠣粉生研﹐醋調摩之。風犬咬傷﹐膽礬末水服﹐探吐﹐蜜調敷之立愈。胃脘虫痛﹐茶淸調膽礬末吐之。走馬牙疳﹐紅棗去核入膽礬﹐赤研末敷之﹐追出痰涎卽愈。百虫入耳﹐膽礬和醋灌之卽出﹐《千金方》也。

卷一石部

石

辛熱﹐有毒。久服令人筋攣。法以黃泥包﹐炭火燒一日一夕﹐乃可用之。惡羊血﹐不入湯液。

《本經》主寒熱鼠蝕﹐死肌風痺﹐腹中堅癖邪气。

發明

時珍云﹕石與砒石相近﹐性亦相類。但砒石略帶黃暈﹐石全白﹐稍有分辧。

而古方石與礬石常相渾書﹐二字相似故誤耳。然礬石性寒無毒﹐石性熱有毒﹐不可不審。《甄權》除膈間積气﹑冷濕風痺﹐瘙癢積十年者。仲景云﹕生用破人心肝。嚴冬以此置水中則水不冰﹐其熱毒之性不減砒石。今藥肆中往往以充砒石﹐而石僅可破積攻痺﹐不能開痰散結﹐是以勝金丹﹑截瘧丹服之不效者﹐良由誤用石之故。按王子敬《靜息帖》言﹐石深是可疑﹐凡喜服寒食散者﹐輒發癰毒﹐故云深可疑也。以其毒烈幹汞最速﹐故《丹方》目爲仙藥﹐凡山中有則春不生艸﹐冬不積雪﹐而鼠食則斃﹐蠶食則肥﹐物類之宜忌﹐有不可解者。其特生石有蒼白﹑紫桃花色﹑金星﹑銀星等類﹐其毒不異。惟出金穴中者﹐名握雪石﹐𨿽溫無毒﹐與上迥然不同。

卷一石部

砒石

出信州﹐故又名信石苦辛大熱﹐大毒。色白有黃暈者名金腳砒﹔煉過者曰砒霜。

色紅者最劣﹐不堪入藥。畏綠豆芽﹑茶﹑冷水﹐入藥醋煮用﹐或與芽茶同用﹐或與浸濕生綠豆仁同研﹐以殺其毒。中其毒者﹐以生羊血解之﹐冷水多灌亦解﹐若犯火酒﹐必不可救。

發明

砒霜瘧家常用﹐入口則吐利兼作。吐後大渴﹐則與綠豆湯飲之。砒性大毒﹐誤食必死。柰何以必死之藥﹐治必不死之病﹐豈不殆哉。然狂癡之病﹐又所必需﹐勝金丹用之﹐無不應者。枯痔散與天靈蓋同用﹐七日痔枯自落﹐取熱毒之性﹐以枯歹肉﹐天靈蓋以透骨髓﹐散宿垢﹐長肌肉也。

卷一石部

礞石

辛鹹平﹐無毒。色靑者入肝力勝﹐色黃者兼脾次之。硝石過杵細﹐水飛用。

發明

靑礞石﹐厥陰之藥﹐其性下行﹐治風木太過﹐挾制脾土﹐气不運化﹐積滯生痰﹐壅塞膈上﹐變生風熱諸病﹐故宜此藥重墜以下泄之﹐使木平气下﹐而痰積通利﹐諸證自除矣。今人以王隱君滚痰丸通治諸痰怪證﹐不論虛實寒熱槪用﹐殊爲未妥。不知痰因脾胃不能運化﹐積滯而生。膠固稠粘者﹐誠爲合劑。設因陰虛火炎﹐煎熬津液﹐凝結成痰﹐如誤投之﹐則陰气愈虛﹐陽火彌熾﹐痰熱未除﹐而脾胃先爲之敗矣。況乎脾胃虛寒﹐食少便溏者得之﹐泄利不止﹐禍不旋踵。若小兒多變慢脾風證﹐每致不救﹐可不愼歟。

卷一石部

花乳石

一名花蕊石酸辛溫﹐無毒。出陜華諸郡。色黃中有淡白點﹐以此得名。又代州山谷中有五色者。

制法以花乳石五兩﹐同硫黃二兩入煬成罐內﹐鹽泥固濟﹐加頂火過﹐研細﹐水飛用。

發明

花乳石產硫黃山中﹐其性大溫﹐厥陰血分藥也。葛可久治虛勞吐血有花蕊石散﹐以其性溫善散瘀結也。《和劑局方》治金刃箭傷﹐打撲垂死﹐外有損處﹐以過細末摻傷處﹐血化黃水﹐再摻卽活。如內有損血入臟腑﹐煎童子小便﹐入酒少許﹐調灌一錢匕立效。

婦人產後惡血衝心﹐昏暈不省﹐或胎死腹中﹐胞衣不下致死﹐但心胸溫暖者﹐急以童便調灌一錢﹐取下惡血卽安。若膈上有血﹐化爲黃水﹐卽時吐出﹐或隨小便出甚效。但陰虛火炎﹐中無瘀積者﹐誤用必殆。

卷一石部

河沙

微寒﹐無毒。

發明

河沙得水土之气﹐故夏月發子﹐通石淋﹐主絞腸沙痛﹐用沙炒熱﹐冷水淬之﹐澄淸服效。又風濕頑痺不仁﹐筋骨攣縮﹐六月取河沙曝熱﹐伏坐其中﹐冷卽易之﹐取微汗﹐忌風冷勞役﹐不過數次愈。其玉田沙﹐夏月發麻疹良。

卷一石部

石燕

甘寒﹐無毒。

發明

石燕出祁陽西北江畔沙灘上﹐形似蚪而小堅﹐重於石﹐俗云因雷雨則自石穴中出﹐隨雨飛墮者﹐妄也。其性寒涼﹐乃利竅行濕熱之物﹐故能療眼目障翳﹐磨水不時點之。熱淋煮汁飲之。婦人難產﹐兩手各執一枚卽下﹐然不若磨汁飲之﹐僅似有理。

卷一石部

石蟹

甘寒﹐無毒。

發明

石蟹生南海近海﹐州郡皆有之﹐體質石也﹐與蟹相似。或言崖州楡林港內﹐土極細最寒﹐蟹入不能運動﹐片時成石﹐亦妄言也。其性鹹寒﹐質堅﹐能磨翳積﹐故靑盲﹐目淫膚翳﹑丁翳﹑漆瘡﹐皆水磨點塗。催生下胎﹐療熱結血暈﹐熱水磨服。

卷一石部

蛇黃

溫﹐微毒。

發明

蛇黃生蛇腹中﹐如牛黃之類。世人因其難得﹐遂以蛇含石醋﹑水飛代之。

取蛇之性竄入肝也。蛇含石入手足厥陰血分﹐與代赭之性不甚相遠﹔爲小兒鎭攝驚癇之重劑﹐脾風泄瀉者宜之。

卷一石部

霹靂砧

卽雷楔溫﹐無毒。

發明

雷楔稟東南水火之气﹐治小兒驚癇﹐磨汁服之。作枕辟惡夢不祥﹐鎭邪瘧。刮屑殺瘵虫﹐下蠱毒。置箱簣不生蛀虫。佩之安神﹐治驚邪之疾。

卷一鹵石部

食鹽

鹹寒﹐無毒。

《本經》主結熱喘逆﹐胸中病﹐令人吐。

發明

鹹走腎走血。腎病血病患無多食鹽﹐以血得咸則凝也。補腎藥用之﹐不過借爲引導耳。幹霍亂及臭毒﹑頭痛﹑腹痛﹐多用鹽水吐之。《本經》所主結熱喘逆者﹐以咸能下气﹐過鹹則引涎水聚於膈上而湧之也。好食鹽者﹐人多黑色﹐耗血之驗也。病水腫忌食﹐以其走腎助邪水之逆滿也。《千金》治妊婦橫生逆產先露手足﹐以鹽摩產婦腹並塗兒手足﹐急以爪搔之卽縮入而正產。又殺蠱毒。凡水蛭﹑蚯蚓得鹽卽化爲水。毒虫螫者﹐以鹽擦之﹐其毒卽解。鹽之味鹹性降﹐下气最速。治下部瘡﹐吐胸中痰﹐止心腹卒痛。不可多食﹐傷肺喜咳。扁鵲云﹕能除一切大風痛﹐炒熱熨之。今人救朱魚雷電豪雨欲死﹐但口微動者﹐速將鹽少許調水貯魚於中﹐時時微動其水卽活﹐鱗尾有損處以鹽塗之﹐卽生出。鹽爲水之精﹐專得涵養之力也。今人食豪雨潦水﹐腹脹﹐以鹽湯探吐卽安。其解水毒可知。

卷一鹵石部

戎鹽

一名石鹽﹐俗名靑鹽﹐與光明鹽同類鹹寒﹐無毒。

《本經》主明目﹐目痛﹐益气﹐堅筋骨﹐去毒盅。

發明

戎鹽稟至陰之气凝結而成﹐不經煎煉﹐生涯之陰﹐功專走血入腎﹐治目中瘀赤昏澀。《金匱》茯苓戎鹽湯治小便不通﹐取其補腎利膀胱也。又能固齒明目﹐治目痛﹔益气﹐堅筋骨﹐一皆補腎之力。《本經》首主明目﹐目痛﹐是熱淫於內﹐治以鹹寒。又言去毒蠱者﹐咸能軟堅﹐蠱毒邪气不能浮長矣。

卷一鹵石部

鹵碱

一名石碱苦鹹微寒﹐無毒。

《本經》主大熱消渴﹐狂煩﹐除邪及下蠱毒﹐柔肌膚。

發明

碱味鹹性走﹐故能消痰磨積﹐祛熱煩。蠱毒﹑消渴﹐屬實熱者宜之。肌膚粗者﹐以湯洗之﹐頑皮漸退﹐是卽柔肌膚之謂也。水碱乃竈灰淋湯﹐衝銀黝腳所造﹐性能發麵﹐故面鋪中無不用之﹐病患食之多發浮腫﹐故方後每忌濕面。觀其善滌衣垢﹐克削可知。

卷一鹵石部

凝水石

卽寒水石辛鹹寒﹐無毒。近世眞者絕不易得﹐欲驗眞僞﹐含之卽化爲眞﹐否卽是僞。石膏亦名寒水石﹐與此不同。

《本經》主身熱﹐腹中積聚邪气﹐皮中如火燒﹐煩滿。

發明

寒水石生積鹽之下﹐得陰凝之气而成﹐鹽之精也。治心腎積熱之上藥。《本經》治腹中積聚﹐咸能軟堅也。身熱皮中如火燒﹐鹹能降火也。《金匱》風引湯﹐《局方》紫雪﹐皆用以治有餘之邪熱也。如無眞者﹐戎鹽﹑玄精石皆可代用﹐總取鹹寒降泄之用耳。

卷一鹵石部

玄精石

辛鹹寒﹐無毒。靑白龜背者良。

《本經》除風冷邪气濕痺﹐益精气。

發明

玄精石稟太陰之精﹐與鹽同性﹐故其形皆六出﹐象老陰之數也。《本經》言味鹹气溫﹐傳寫之誤﹐其气寒而不溫﹐其味辛鹹沈降。同硫黃﹑硝石治上盛下虛﹐收陽助陰﹐有扶危拯逆之功。來復丹用之﹐專取一陽來復之義﹐寒因寒用﹐深得《本經》諸治之奧。

卷一鹵石部

朴硝

辛苦鹹寒﹐有毒。黃者傷人﹐赤者殺人。入藥必取白者。以水煎化﹐澄去滓﹐入萊菔自然汁同煮﹐入盆中﹐經宿結成如冰﹐謂之盆硝。齊衛之硝﹐上生鋒芒﹐謂之芒硝。川晉之硝﹐上生六稜﹐謂之牙硝。取芒硝再三以萊菔汁煉去鹹味﹐懸當風處吹去水气﹐輕白如粉﹐謂之風化硝。以芒硝﹑牙硝同萊菔汁﹑甘艸煎過﹐鼎罐升﹐謂之玄明粉。

《本經》主五臟積熱﹐胃脹閉﹐滌蓄結飲食﹐推陳致新﹐除邪气。﹝向錯簡在硝石條內﹐今正之。詳治五臟等證﹐皆熱邪固積﹐決非硝石所能。﹞

發明

熱淫於內﹐治以鹹寒﹐堅者以咸軟之﹐熱者以寒消之﹐不出《本經》推陳致新之妙用。仲景大陷胸湯﹑大承气湯﹑調胃承气湯﹐皆用芒硝軟堅去實﹐且帶微辛﹐所以走而不守。若熱結不至堅者﹐不可輕用。小兒赤遊風﹐以消傾湯中取布蘸濕拭之。

卷一鹵石部

玄明粉

《禦藥院方》名白龍粉辛甘微寒﹐無毒。

發明

玄明粉用芒硝過多徧﹐佐以甘艸緩其鹹寒之性。用治膈上熱痰﹐胃中實熱﹐腸中宿垢﹐非若芒硝之力峻傷血也。然脾胃虛寒及陰虛火動者﹐愼勿輕用﹐以取虛虛之咎。

卷一鹵石部

風化硝

甘鹹寒﹐無毒。

發明

風化硝甘緩輕浮﹐故治上焦心肺痰熱﹐而不致於泄利者宜之。並治經絡之痰濕﹐但重著而非酸痛者用之有效。指迷茯苓丸治痰濕流於肩背之陽位﹐而隱隱作痛﹐最爲合劑﹐然惟體肥气實者爲宜。眼瞼赤腫﹐和人乳點之。

卷一鹵石部

硝石

卽焰硝辛苦鹹溫﹐有毒。溶化投甘艸結定取用。

《本經》主百病﹐除寒熱邪气﹐逐六腑積聚結固畱癖﹐能化七十二種石。﹝諸家本艸皆錯簡在朴硝條內﹐詳化七十二種石﹐豈朴硝能之。﹞

發明

焰硝屬火﹐其性上升﹐能破積散堅﹐治諸寒熱交錯之病﹔升散三焦火郁﹐調和臟腑虛寒﹐除寒熱邪气﹐逐六腑積熱﹐不出《本經》主治也。《別錄》言天地至神之物﹐能化七十二種石。抱朴子亦云﹕能消柔五金﹐化七十二石。其錯簡可知。與硫黃同用﹐卽配偶二气﹐均調陰陽﹐有升降水火之功﹐治冷熱緩急之病。蓋硫黃性暖而利﹐其性下行﹐硝石性暖而散﹐其性上行﹐一升一降﹐此制方之妙也。

卷一鹵石部

砂

鹹苦辛熱﹐有毒。醋煮幹﹐刮下用。番禺者良。畏酸漿水﹐忌羊血。中其毒者﹐生綠豆研汁恣飲解之。

發明

砂大熱﹐乃鹵液所結﹐秉陰毒之气﹐含陽毒之精﹐破積攻堅﹐無出其右。故能治噎膈反胃﹐積塊肉癥。其性能柔金銀﹐故焊藥用之。所言化人心爲血者﹐甚言其迅利也。

外用治惡肉﹐除疣贅﹐去鼻中息肉最捷。但不可過用﹐用過急以甘艸湯洗之。觀金銀有僞﹐投砂罐中﹐悉能消去﹐況人腹中有久積死胎﹐豈不腐潰。但其性毒烈﹐苟有生機﹐愼勿輕試。

卷一鹵石部

蓬砂

一名鵬砂甘微鹹﹐無毒。甘艸湯煮化﹐微火炒松用。

發明

蓬砂味甘微鹹﹐气溫色白而質輕。能去胸膈上焦之實熱。《素問》云﹕熱淫於內﹐治以鹹寒﹐以甘緩之是也。其性能柔五金而去垢膩。故主痰嗽喉痺。破癥結治噎膈積聚﹐骨鯁結核惡肉﹐取其能柔物也。含化咽津﹐治喉中腫痛﹐膈上痰熱﹐取其能散腫也。眼目障翳﹐口齒諸病用之﹐取其能滌垢也。昔人治骨鯁﹐百計不下﹐取含咽汁﹐脫然如央﹐此軟堅之徵也。

卷一鹵石部

石硫黃

酸鹹大熱﹐有毒。以萊菔挖空﹐入硫黃蒸熟用﹐或入豆腐中煮七次用﹐或醋用﹐或豬髒中制用﹐各隨本方。硫是礬之液﹐礬是鐵之精﹐磁石是鐵之母﹐故鍼砂磁石﹐制入硫黃﹐立成紫粉﹐硫能幹汞﹐見五金而黑﹐得水銀則赤也。

《本經》主婦人陰蝕疽痔惡血﹐堅筋骨﹐除頭禿。

發明

硫黃稟純陽之精﹐賦大熱之性﹐助命門相火不足。寒郁火邪﹐胃脘結痛﹐腳冷疼弱者宜之。其性𨿽熱﹐而能疏利大腸﹐與燥澀之性不同。但久服傷陰﹐大腸受傷﹐多致便血。傷寒陰毒爪甲純靑﹐火焰散屢奏神功。陰水腹脹﹐水道不通﹐金液丹服之卽效。《本經》治陰蝕疽痔乃熱因熱用﹐以散陰中蘊積之垢熱﹐但熱邪亢盛者禁用。又言堅筋骨者﹐取以治下部之寒濕。若濕熱痿痺﹐良非所宜。人身陰常不足﹐陽常有餘﹐苟非眞病虛寒﹐胡可服此毒熱類。按﹔有久服硫黃﹐人漸縮小之例﹐石頑親見李堯占服此數年﹐臨斃縮小如七八歲童子狀。正《內經》所謂熱則骨消筋緩是也。

卷一鹵石部

礬石

酸澀微寒﹐無毒。明如硼砂起橫欞者﹐名馬齒礬﹐最勝。生用﹑用各隨本方。

生者多食﹐破人心肺。

《本經》主寒熱泄利﹐白沃陰蝕﹐惡瘡﹐目痛﹐堅骨齒。

發明

白礬專收濕熱﹐固虛脫﹐故《本經》主寒熱泄利。蓋指利久不止﹐虛脫滑泄﹐因發寒熱而言。其治白沃陰蝕惡瘡﹐專取滌垢之用。用以洗之則治目痛﹐漱之則堅骨齒。弘景曰﹕《經》云堅骨齒﹐誠爲可疑﹐以其性專入骨﹐多用則損齒﹐少用則堅齒﹐齒乃骨之餘也。爲末﹐去鼻中息肉。其治气分之痰濕癰腫最捷。侯氏黑散用之﹐使藥積腹中﹐以助悠久之功。故蠟礬丸以之爲君﹐有人徧身生瘡如蛇頭﹐服此而愈。甄權生含咽津﹐治急喉痺﹐皆取以去穢之功也﹐若濕熱方熾﹐積滯正多﹐誤用收澀﹐爲害不一。岐伯言久服傷人骨。凡陰虛咽痛﹐誤認喉風﹐陰冷腹痛﹐誤認臭毒﹐而用礬石必殆。

卷一鹵石部

綠礬

一名皂礬酸寒﹐無毒。

發明

皂礬專除垢膩。同蒼術酒曲醋丸﹐治心腹中滿﹐或黃腫如土色甚效。蓋礬色綠﹑味酸﹐燒之則赤﹐用以破血分之瘀積﹐其效最速。《金匱》治女勞黑癉﹐硝石礬石丸﹐專取皂礬以破瘀積之血。緣其未經注明﹐嘗有誤用。白礬澀收﹐殊昧此理。又婦人白沃經水不利﹐子髒堅癖﹐中有幹血白物﹐用礬紅杏仁蜜丸﹐納陰中﹐日一易之。

卷一山艸部

甘艸

一名國老甘平﹐無毒。反海藻﹑大戟﹑甘遂﹑芫花。補中散表炙用﹐瀉火解毒生用。中心黑者有毒﹐勿用。

《本經》主五臟六腑寒熱邪气﹐堅筋骨﹐長肌肉﹐倍气力﹐解金瘡腫毒。

發明

甘艸气薄味濃﹐升降陰陽﹐大緩諸火。生用則气平﹐調脾胃虛熱﹐大瀉心火﹐解癰腫金瘡諸毒。炙之則气溫﹐補三焦元气﹐治臟腑寒熱﹐而散表邪﹐去咽痛﹐緩正气﹐養陰血﹐長肌肉﹐堅筋骨﹐能和衝脈之逆﹐緩帶脈之急。凡心火乘脾﹐腹中急痛﹐腹皮急縮者宜倍用之。其性能緩急而又協和諸藥﹐故熱藥用之緩其熱﹐寒藥用之緩其寒﹐寒熱相兼者用之得其平。《本經》治臟腑寒熱邪气﹐總不出調和胃气之義。仲景附子理中用甘艸恐僭上也。

調胃承气用甘艸恐速下也。皆緩之之意。小柴胡有黃芩之寒﹐人參﹑半夏之溫﹐而用甘艸則有調和之意。炙甘艸湯治傷寒脈結代﹐心動悸﹐渾是表裏津血不調﹐故用甘艸以和諸藥之性而復其脈﹐深得攻補兼該之妙用。惟土實脹滿者禁用﹐而脾虛脹滿者必用﹐蓋脾溫則健運也。世俗不辧虛實﹐一見脹滿便禁甘艸﹐何不思之甚耶。凡中滿嘔吐﹑諸濕腫滿﹑酒客之病﹐不喜其甘﹐藻﹑戟﹑遂﹑芫與之相反﹐亦迂緩不可救昏昧耳。而胡洽治痰﹐以十棗湯加甘艸﹑大戟﹐乃痰在膈上﹐欲令通泄﹐以拔病根也。古方有相惡相反並用﹐非妙達精微者﹐不知此理。其梢去莖中痛﹐節解癰疽毒﹐條艸生用解百藥毒。凡毒遇土則化﹐甘艸爲九土之精﹐故能解諸毒也。《千金方》云﹕甘艸解百藥毒。如湯沃雪﹐有中烏頭﹑巴豆毒﹐甘艸入腹卽定﹐驗如反掌。方稱大豆解百藥毒﹐予每試之不效。加甘艸爲甘豆湯﹐其驗甚捷。嶺南人解蠱﹐凡飲食時﹐先用炙甘艸一寸嚼之﹐其中毒隨卽吐出。

卷一山艸部

黃

甘溫﹐無毒。入益气藥炙用。入解表及托裏藥生用。肥潤而軟者良﹐堅細而枯者﹐食之令人胸滿。

《本經》主癰疽久敗﹐排膿止痛。大風癩疾﹐五痔鼠﹐補虛﹐小兒百病。

發明

黃甘溫﹐气薄味濃﹐升少降多﹐陰中陽也。能補五臟諸虛﹐入手足太陰﹐手陽明少陽。而治脈弦自汗﹐瀉陰火﹐去肺熱﹐無汗則發﹐有汗則止。入肺而固表虛自汗﹐入脾而托已潰癰瘍。《本經》首言癰疽久敗﹐排膿止痛﹐次言大風癩疾﹐五痔鼠﹐皆用生者﹐以疏衛气之熱。性𨿽溫補﹐而能通調血脈﹐流行經絡﹐可無擬於壅滯也。其治气虛盜汗﹑自汗及皮膚痛﹐是肌表之藥。治咯血﹐柔脾胃是中州之藥。治傷寒尺脈不至﹐補腎臟元气不足﹐及嬰兒易感風邪﹐發熱自汗諸病﹐皆用炙者﹐以實衛气之虛。乃上中下內外三焦藥﹐卽《本經》補虛之謂。如痘疹﹐用保元湯治脾肺虛熱﹐當歸補血湯治血虛發熱﹐皆爲聖藥。黃同人參則益气﹐同當歸則補血﹐同白術﹑防風則運脾濕﹐同防己﹑防風則祛風濕﹐同桂枝﹑附子則治衛虛亡陽汗不止﹐爲腠理開闔之總司。又黃性專實衛﹐溫補下元﹐而當歸補血湯﹐曷不用地黃之屬﹐反用此三倍於歸﹐其義何居﹖蓋陰血之虛而發熱﹐明系陽從陰亢﹐自必峻用陰中之陽藥爲君﹐兼當歸引入血分﹐自然陽生陰長﹐陰邪退聽﹐而亢熱除矣。若用純陰滋膩﹐徒資膠滯﹐熱無由而散也﹐是須黃固護其營﹐不使重奪其汗﹐而陰自守﹐熱自除矣。昔人言﹐無汗不得用黃﹐服之令人胸滿﹐此指表實形瘦色蒼﹐胸中气盛者而言。若衛气虛衰之人感寒﹐𨿽用表藥﹐多不能作汗﹐須用黃建中之屬始得汗解﹐不可拘於俗見而廢聖法也。唐許胤宗治柳太后病風不能言﹐脈沈而口噤﹐乃造黃防風湯數斤置於牀下﹐气如煙霧﹐一夕便得語也。此義惟玉屏風散得之。黃性畏防風﹐然得防風﹐其功愈大﹐蓋相畏而相使者也。

卷一山艸部

人參

古作甘苦微溫﹐無毒。產髙麗者良﹐反藜蘆﹐畏鹵鹽﹐陰虛火炎﹐咳嗽喘逆者﹐靑鹽制之。

《本經》補五臟﹐安精神﹐定魂魄﹐止驚悸﹐除邪气﹐明目開心益智﹐久服輕身延年。

發明

人參甘溫﹐气薄味濃﹐陽中微陰﹐能補肺中元气﹐肺气旺﹐四髒之气皆旺﹐精自生而形自盛﹐肺主諸气故也。古人血脫益气﹐蓋血不自生﹐須得補陽气之藥乃生﹐陽生則陰長﹐血乃旺耳。若單用補血藥﹐血無由而生也。《素問》言﹕無陽則陰無以生﹐無陰則陽無以化。故補气必用人參﹐補血須兼用之。仲景言病患汗後﹐身熱亡血﹐脈沈遲﹐下利﹐身涼﹐脈微血虛﹐並加人參。蓋有形之血﹐未能卽生﹐希微之气﹐所當急固﹐無形生有形也。丹溪言﹕虛火可補﹐參﹑之屬﹔實火可瀉﹐芩﹑連之屬。後世不察﹐槪謂人參補火﹐謬矣。

夫火與元气勢不兩立﹐正气勝則邪气退。人參旣補元气又補邪火﹐是反復之小人矣﹐又何與甘艸﹑茯苓﹑白術爲四君子耶。凡人面白﹑面黃﹑面靑黧悴者﹐皆脾肺腎气不足﹐可用也。

面赤﹑面黑者﹐气壯神彊﹐不可用也。脈浮而芤濡虛大﹐遲緩無力﹐沈而遲澀﹐弦細微弱﹐結代或右手關部無力﹐皆可用也。若弦彊緊實﹐滑數洪盛﹐長大有力﹐或右手獨見脈實﹐皆火郁內實﹐不可用也。潔古謂喘嗽勿用者﹐痰實气壅之喘也﹔若腎虛气短喘促者﹐必用也。

仲景謂肺寒而嗽勿用者﹐寒束熱邪壅滯在肺之嗽也。若自汗惡寒而嗽者﹐必用也。東垣謂久病郁熱在肺勿用者﹐乃火郁於內﹐宜發不宜補也。若肺虛火旺气短自汗者﹐必用也。丹溪言諸痛不可驟用者﹐乃邪气方銳﹐宜散不宜補也。若裏虛吐利﹐及久病胃弱虛痛喜按者﹐必用也。節齋謂陰虛火旺吐血勿用者﹐乃血虛火亢﹐能食脈彊﹐服人參則陽愈旺﹐陰愈消﹐未有不引血大脫也。若自汗气短﹐肢寒脈虛者﹐必用也。古今治勞﹐莫過於葛可久﹐其獨參湯﹑保眞湯未嘗廢人參而不用。惟麻疹初發﹐身發熱而斑點未形﹐傷寒始作﹐證未定而熱邪方熾﹐不可用耳。諭嘉言曰﹕傷寒有宜用人參入藥者﹐發汗時元气大旺﹐外邪乘勢而出。若元气素弱之人﹐藥𨿽外行﹐气從中餒﹐輕者半出不出﹐畱連致困﹐重者隨元气縮入﹐發熱無休﹐所以虛弱之人必用。人參入表藥中﹐使藥得力﹐一湧而出﹐全非補養之意。卽和解藥中﹐有人參之大力居間﹐外邪遇正﹐自不爭而退舍﹐亦非偏補一邊之意。而不知者﹐謂傷寒無補﹐邪得補彌熾﹐斷不敢用。而市井愚夫乃交口勸病患不宜服參﹐醫者又避嫌遠謗﹐一切可生之機悉置之不理﹐殊失《本經》除邪气之旨矣。古今諸方表汗用參蘇飲﹑敗毒散﹐和解用小柴胡﹐解熱用白虎加人參湯﹑竹葉石膏湯﹐攻下用黃龍湯﹐領人參深入驅邪﹐卽熱退神淸。從仲景至今﹐明賢方書無不用人參﹐何爲今日醫家屏絕不用﹐以阿諛求容﹐全失一脈相傳宗旨。殊不知誤用人參殺人者﹐皆是與黃﹑白術﹑漧薑﹑當歸﹑肉桂﹑附子同行溫補之誤所致﹔不與羌﹑獨﹑柴﹑前﹑芎﹑半﹑枳﹑桔等同行汗和之法所致也。安得視人參爲砒鴆刀刃﹐固執不用耶。又痘疹不宜輕用人參者﹐靑幹紫黑陷﹐血熱毒盛也。若气虛頂陷﹐色白皮薄﹐泄瀉漿淸﹐必用也。故《博愛心鑑》治痘以保元湯爲要藥。人參得升麻﹐補上焦之气﹐瀉中州之火。得茯苓﹐補下焦之气﹐瀉腎中之火。東垣交泰丸用人參﹑皂莢﹐是惡而不惡也。治月閉用四物加人參﹑五靈脂﹐是畏而不畏也。痰在胸膈﹐以人參﹑藜蘆同用﹐而取湧越﹐是激其怒性也。惟右手獨見脈實者﹐爲肺經本有火故不宜用。若右手虛大而嗽者﹐𨿽有火邪﹐此爲虛火上炎﹐腎水不足﹐乃刑金之火﹐非肺金之火﹐正當以人參救肺﹐但須多用方始得力﹐若少用必增脹滿。《本經》言﹐安五臟﹐定魂魄﹐止驚悸﹐明目開心益智者﹐以髒气安和﹐心神寧定﹐當無驚悸昏昧之慮矣。其除邪气者﹐以甘溫之力協諸表藥﹐助胃祛邪﹐譬諸坐有君子﹐則小人無容身之地矣。繆子《經疏》云﹕人參論其功能之廣﹐如《本經》所說﹐信非虛語﹐第其性亦有所不宜﹐世之錄其長者﹐或遺其短﹐摘其瑕者﹐並棄其瑜﹐是以或當用而後時﹐或非宜而罔投﹐或蒙其利反見其害﹐二者之誤﹐其失則一﹐使良藥不見信於世。粗工互騰其口說﹐豈知人參本補五臟眞陽之气者也。若夫虛羸怯﹐勞役饑飽所傷﹐努力失血以致陽气短乏﹐陷入陰分﹐發熱倦怠﹐四肢無力。或中暑傷气﹐气無以動。或嘔吐泄瀉﹐霍亂轉筋﹐胃弱不食﹐脾虛不磨。或眞陽衰少﹐腎气乏絕﹐陽道不舉。或中風失音﹐產後气喘﹐小兒慢驚﹐痘後气虛﹐潰瘍長肉等證﹐投之靡不立效。惟不利於肺家有熱﹐咳嗽吐痰﹐吐血衄血﹐骨蒸勞瘵﹐陰虛火動之候。蓋肺者﹐淸肅之髒﹐眞气無虧﹐則寧謐淸淨﹐以受生气之燻蒸﹐而朝百脈﹐苟縱恣情欲﹐虧損眞陰﹐火空則發。熱起於下﹐火爍乎上﹐則肺先受之﹐火乃肺之賊邪﹐邪气勝則實﹐實則肺熱鬱結﹐爲痰嗽癢﹐而血熱妄行﹐溢出上竅。王好古所謂肺熱還傷肺是也。若誤投之﹐鮮克免者﹐此皆實實之誤﹐於人參何咎哉。產山西太行山者﹐名上黨人參﹐𨿽無甘溫峻補之功﹐卻有甘平淸肺之力﹐亦不似沙參之性寒專泄肺气也。

參蘆能耗气﹐專入吐劑﹐湧虛人膈上淸飲宜之﹐鹽哮用參蘆湧吐最妙。參蘆湧吐﹐參須下泄﹐與當歸﹑紫菀之頭止血﹐身和血﹐尾破血之意不殊。參須價廉﹐貧乏之人往往用之﹐其治胃虛嘔逆﹐咳嗽失血等證﹐亦能獲效﹐以其性專下行也。若治久痢滑精﹐崩中下血之證﹐每致增劇﹐以其味苦降泄也。其蘆世罕知用﹐惟江右人稱爲竹節參。近日吾吳亦有用之者﹐其治瀉利膿血﹑崩帶﹑精滑等證﹐俱無妨礙。如气虛火炎喘嘔嗽血﹐誤用轉劇。昔人用以湧吐者﹐取其性升而於補中寓瀉也﹐此義前人未發﹐因屢驗而筆之。

卷一山艸部

沙參

甘淡微寒﹐無毒。有南北二種﹐北者質堅﹑性寒﹐南者體虛力微。反藜蘆。

《本經》主血結﹐驚气﹐除寒熱﹐補中益肺气。

發明

沙參專泄肺气之熱﹐故喘嗽气壅﹐小便赤澀不利﹐金受火克。陰虛失血﹐或喘咳寒熱及肺痿等疾宜之。《本經》主血結驚气者﹐因驚气入心﹐心包熱郁而血結也。除寒熱者﹐郁熱解而寒熱除也。補中益肺气者﹐用以淸理脾胃之虛熱﹐則津液復而正气受益矣。潔古言﹐肺寒用人參﹐肺熱用沙參。好古言﹐沙參性寒﹐補五臟之陰﹐總未達輕虛泄熱之義也。

《衛生方》治肺熱咳嗽﹐沙參一味﹐水煎服之。《肘後方》治卒然疝痛﹐自汗欲死﹐沙參爲末﹐酒服立瘥。《證治要訣》治婦人白帶﹐沙參爲末﹐米飲服之。蓋沙參專開肺气﹐肺气淸則木邪散﹐而疝自除﹐帶自愈矣。時珍云﹕人參甘苦而溫﹐其體重實﹐專補脾胃元气﹐因而益肺與腎﹐故內傷元气者宜之。沙參甘淡而寒﹐其體輕虛﹐專淸肺气﹐因而益肺與腎﹐故金受火克者宜之。此卽《本經》補中益肺气之謂﹐一補陽而生陰﹐一補陰而制陽。不可不辧。

卷一山艸部

桔梗

《本經》名薺辛甘苦微溫﹐無毒。甘者爲薺﹐苦者爲苦梗﹐咬之腥澀者爲木梗﹐不堪入藥。

《本經》主胸脇痛如刀刺﹐腹滿腸鳴幽幽﹐驚恐悸气。

發明

桔梗上升淸肺气﹐利咽喉﹐爲肺部引經﹐又能開發皮腠﹐故與羌﹑獨﹑柴胡﹑﹑蘇輩同爲解表藥。與甘艸同爲舟楫之劑﹐諸藥有此一味不能下沈也。傷寒邪結胸脇﹐則痛如刀刺﹐邪在中焦則腹滿腸鳴幽幽。辛甘升發﹐苦淡降泄﹐則邪解而气和矣。其主驚恐悸气者﹐心脾气郁不舒﹐用以升散之也。朱肱用桔梗治胸中痞滿﹐總不出《本經》主治﹐仲景治寒實結胸﹐同貝母﹑巴豆﹐取其溫中消穀破積也。治肺癰唾膿血﹐用桔梗﹑甘艸﹐取排膿而淸濁气也。治少陰證﹐二三日咽痛﹐用甘桔湯﹐取其調寒熱通陰气也。《千金方》治喉痺毒气﹐桔梗二兩﹐水煎頓服。加甘艸﹑連翹﹑荊﹑防名如聖湯﹐通治咽喉諸病。桔梗有甘﹑苦二種﹐甘者曰薺﹐《千金》治彊中爲病﹐莖長興發﹐不交精出﹐取其能升解熱邪於上也。

又漧咳嗽乃痰火之邪郁在肺中﹐亦宜甘以潤之。痢疾腹痛乃肺金之气郁在大腸﹐則宜苦以開之。甘升而苦降也。此藥升降諸气﹐能入肺使諸气下降﹐俗泥爲上升而不能下行﹐失其用矣。痘疹下部不能起發﹐爲之切忌﹐以其性升﹐能阻藥力於上﹐不得下達也。惟陰虛久嗽不宜用﹐以其通陽泄气也。其蘆吐膈上風熱實痰﹐生研末﹐白湯調服二三錢﹐探吐之。

卷一山艸部

黃精

甘平﹐無毒。勿誤用鉤吻﹐鉤吻卽野葛﹐葉頭尖有毛鉤子﹐又名斷腸艸﹐誤服殺人。黃精則莖紫花黃﹐葉似竹葉也。

發明

黃精爲補中宮之勝品﹐寬中益气﹐使五臟調和﹐肌肉充盛﹐骨髓堅彊﹐皆是補陰之功。但陽衰陰盛人服之﹐每致泄瀉痞滿。不可不知。

卷一山艸部

葳蕤

《本經》名女葳﹐又名玉竹甘平﹐無毒。肥白者良。入發散風熱藥生用。入補藥蜜水拌﹐飯上蒸熟用。

《本經》主中風暴熱﹐不能動搖﹐跌筋結肉諸不足﹐久服去面黑﹐好顏色潤澤﹐輕身不老。

發明

葳蕤甘潤性平﹐滋肺益腎﹐補而不壅﹐善調厥陰久襲之風﹐故《本經》治中風暴熱等病﹐皆取其養正祛邪之力也。《別錄》主心腹結气虛熱﹐腰痛﹑莖中寒﹐目痛爛淚出。甄權主內補不足﹐去虛勞客熱﹐頭痛不安。《千金》治風溫﹐自汗身重﹐語言難出。葳蕤湯以之爲君﹐其源本諸麻黃升麻湯﹐深得仲景之奧。時珍用治虛勞寒熱﹐瘧不足之證﹐用代參﹐不寒不燥﹐大有殊功﹐不止於去風熱溫毒而已。又主小便卒淋﹐發熱口漧﹐眼黑頭眩﹐目赤澀痛﹐其性𨿽潤﹐而無傷犯脾胃奪食泄瀉之虞。但其性之緩耳。

卷一山艸部

知母

苦平寒﹐無毒。肥白者良。鹽﹑酒炒用。

《本經》主消渴熱中除邪气﹐肢體浮腫下水﹐補不足益气。

發明

知母沈降入足少陰气分﹐及足陽明﹐手足太陰﹐能瀉有餘相火﹐理消渴煩蒸。仲景白虎湯﹑酸棗湯皆用之﹐下則潤腎燥而滋陰﹐上則淸肺熱而除煩。但外感表證未除﹑瀉痢燥渴忌之﹐脾胃虛熱人誤服﹐令人作瀉減食﹐故虛損大忌。近世誤爲滋陰上劑﹑勞瘵神丹﹐因而夭枉者多矣。《本經》言除邪气﹐肢體浮腫﹐是指濕熱水气而言。故下文云﹐下水補不足﹐益气﹐乃濕熱相火有餘﹐爍灼精气之候﹐故用此淸熱養陰﹐邪熱去則正气復矣。

卷一山艸部

肉蓯蓉

甘鹹微溫﹐無毒。酒洗去甲及腐﹐切片焙用。

《本經》主五勞七傷﹐補中﹐除莖中寒熱痛﹐養五臟﹐彊陰益精气﹐多子﹐婦人癥瘕。

發明

肉蓯蓉與鎖陽﹐總是一類﹐味濃性降﹐命門相火不足者宜之。峻補精血﹐驟用反動大便滑泄。《本經》主勞傷補中者﹐是火衰不能生土﹐非中气之本虛也。治婦人癥瘕者﹐咸能軟堅而走血分也。又蓯蓉止泄精遺瀝﹐除莖中寒熱痛﹐以其能下導虛火也。鎖陽治腰膝軟弱﹐以其能溫補精血也。總皆滋益相火之驗。老人燥結﹐宜煮粥食之﹐但胃气虛者﹐服之令人嘔吐泄瀉。彊陽易興而精不固者忌之。

卷一山艸部

天麻

《本經》名離母﹐一名定風艸﹐莖名赤箭辛平微溫﹐無毒。濕紙裹煨熟﹐切片用。

《本經》主殺鬼精物﹐蠱毒惡气。久服益气力﹐長陰肥健。

發明

天麻味辛濃濃﹐性升﹐屬陽﹐爲肝家气分藥。故肝虛不足﹐風從內生者﹐天麻﹑芎以補之。諸風掉眩﹐眼黑頭旋﹐風虛內作﹐非天麻不治。小兒驚痰風熱﹐服天麻卽消。

天麻乃定風艸﹐久服則徧身發出紅斑﹐是驅風之驗也。按﹕天麻性𨿽不燥﹐畢竟風劑﹐若血虛無風﹐火炎頭痛﹐口漧﹑便閉者﹐不可妄投。《本經》言殺鬼精物蠱毒惡气者﹐以其能定風﹑鎭八方之邪气也。久服益气力﹑長陰肥健者﹐其性屬陽﹐陽生則陰長也。

卷一山艸部

白術

一名山姜甘溫﹐無毒。云術肥大气壅。臺術條細力薄。寧國狗頭術皮赤稍大﹐然皆栽灌而成﹐故其气濁﹐不若於潛野生者气淸﹐無壅滯之患。入諸補气藥﹐飯上蒸數次用。入肺胃久嗽藥﹐蜜水拌蒸。入脾胃痰濕藥﹐薑汁拌曬。入健脾藥﹐土炒。入瀉痢虛脫藥﹐炒存性用。入風痺痰濕利水破血藥﹐俱生用。然非於潛產者﹐不可生用也。

《本經》主風寒濕痺﹐死肌痙疸﹐止汗除熱﹐消食作煎餌。久服輕身延年﹐不饑。

發明

白術甘溫味濃﹐陽中之陰﹐可升可降﹐入脾胃二經。生用則有除濕益燥﹑消痰利水﹐治風寒濕痺死肌痙疸﹐散腰臍間血及衝脈爲病﹐逆气裏急之功。制熟則有和中補气﹐止渴生津﹐止汗除熱﹐進飲食﹐安胎之效。《本經》主風寒濕痺﹐死肌痙疸者﹐正以風﹑寒﹑濕三者合而成痺﹐痺者﹐拘攣而痛是也。《經》曰﹕地之濕气感則害人皮筋骨。死肌者﹐濕毒侵肌肉也。痙者﹐風寒乘虛客於肝肺腎經所致也。疸者﹐脾胃虛而濕熱瘀滯也。如上諸證﹐莫不由風﹑寒﹑濕而成﹐術有除此三者之功﹐故能祛其所致之疾也。止汗除濕進食者﹐濕熱盛則自汗﹐濕邪客則發熱﹐濕去則脾胃燥﹐燥則食自消﹑汗自止﹑熱自除矣。又主大風在身﹐而風眩頭痛﹐目淚出﹐消痰水﹐逐皮膚間風水結腫﹐除心下急滿及霍亂吐下不止﹐利腰臍間血﹐益津暖胃﹐消穀嗜食﹐得參﹑苓大補中气﹐得枳﹑橘健運飲食。《本經》言﹐消食作煎餌﹐畱其滓以健運脾气﹐食自化矣。仲景五苓散﹐祖《素問》澤術麋銜湯並用生者﹐但彼兼麋銜以統血﹐則汗自止﹔此兼桂枝以通津﹐則渴自除。潔古枳術丸﹐祖《金匱》枳實湯﹐彼用生者以健胃﹐則逆滿自愈。此用熟者以助脾﹐則飲食自彊﹐且以荷葉裹飯爲丸﹐取淸震之气﹐以鼓克運之力也。蓋白術得中宮沖和之气﹐補脾胃藥以之爲君﹐脾土旺則淸气升而精微上﹐濁气降而糟粕輸。仲淳有云﹕白術稟純陽之土气﹐除邪之功勝﹐而益陰之效虧。

故病屬陰虛血少﹐精不足﹐內熱骨蒸﹐口漧唇燥﹐咳嗽吐痰﹐吐血鼻衄齒衄﹐便閉滯下者﹐法咸忌之。術燥腎而閉气﹐肝腎有動气者勿服。劉涓子云﹕癰疽忌白術﹐以其燥腎而閉气﹐故反生膿作痛也。凡髒皆屬陰﹐世人但知白術能健脾﹐寧知脾虛而無濕邪者用之﹐反燥脾家津液﹐是損脾陰也﹐何補之有﹐此最易誤﹐故特表而出之。

卷一山艸部

蒼術

《本經》名山薊苦辛溫﹐無毒。產茅山者味甘形瘦多毛﹐最良。吳郡諸山者次之。楚中大塊辛烈气燥者爲下。制用糯米泔浸﹐刮去皮﹐切片﹐同芝麻炒或麻油炒通黃﹐去焦末。或去皮﹑切片﹐蜜水拌﹐飯上蒸用。又白露後以泔水淨﹐置屋上曬露一月﹐謂之神術。

《本經》主風寒濕痺﹐死肌痙疸。

發明

蒼術辛烈﹐性溫而燥。可升可降﹐能徑入諸經﹐疏泄陽明之濕﹐而安太陰﹐辟時行惡气。因經泔浸炒﹐故能除上濕髮汗﹐與白術止汗則異﹐腹中窄狹者須之。《本經》治風寒濕痺﹐死肌痙疸等證﹐總取性專開腠﹐故能發汗而去風寒濕气﹐祛濕而去死肌痙疸﹐下气而消痰食飲癖。又能總解諸郁﹐佐以香附快气之藥﹐下气最速﹐一升一降則郁散而气平也。遺精不禁﹐淋濁不止﹐腰背酸痛﹐用以斂脾津﹐津生於穀气也。同黃爲二妙﹐治下部濕熱痛腫。又蒼術一味﹐麻油制過爲末﹐煮大棗肉爲丸﹐治脇下飲。許叔微患飲三十年﹐始因少年夜坐寫文﹐左向伏几﹐是以飲食多墜左邊﹐飲酒止﹐從左下有聲﹐脇痛食減嘈雜﹐飲酒半杯卽止﹐不數日必嘔酸水﹐暑月左半身絕無汗﹐服雄﹑附﹑礬石﹑牽牛﹑遂﹑戟等皆無效﹐自揣必有囊如水之有窠臼﹐不盈科不行﹐乃悉屏諸藥﹐以前丸服三月而疾除。暑月汗亦周身﹐燈下能書細字﹐皆蒼術之力也。然惟素稟肥盛多濕者爲宜﹐若形瘦多火者禁用。

其神術已經露制﹐轉燥爲淸﹐用以發散上部頭風痰濕諸證﹐故治時行頭痛﹐有神術湯﹐此得制度之妙也。

卷一山艸部

狗脊

《本經》名百枝苦平微溫﹐無毒。酒浸﹐炒去毛用。

《本經》主腰背彊﹐關機緩急﹐周痺寒濕膝痛﹐頗利老人。

發明

狗脊爲彊筋骨要藥﹐故《本經》主腰背彊周痺寒濕等疾。頗利老人者﹐補益腎气而堅彊筋骨也。其性味形類與萆相似﹐而功用亦不甚相遠。四寶丹用金毛狗脊去毛﹐鹽泥固濟﹐紅﹐蘇木﹐萆﹐川烏頭生用﹐等分爲末﹐醋和丸﹐溫酒鹽湯下二十丸﹐治男婦毒風腳軟﹐腎气虛弱。又病後足腫煎湯洗效。

卷一山艸部

貫眾

《別錄》名艸鴟頭苦微寒﹐有毒。

《本經》主腹中邪熱气諸毒﹐殺三虫。

發明

貫眾苦寒而降﹐辟時行疫癘不正之气。疫發之時﹐以此藥置水﹐食之則不傳染﹐且能解毒軟堅﹐治婦人血气。《本經》治腹中邪熱气諸毒﹐以其性專散結積諸毒。而虫積皆由濕熱所生﹐苦寒能除濕熱﹐故亦主之。王海藏治夏月痘出不快﹐快斑散用之。云貫眾有毒而能解腹中邪熱﹐殺三虫﹐病從內發者多效。王《百一選方》言﹐食鯉魚羹爲肋骨所鯁﹐百藥不效﹐或令以貫眾煎濃汁連進﹐一咯而出。可見軟堅之功﹐不但治瘡治血而已。病患虛寒無實熱者勿服。

卷一山艸部

巴戟天

辛甘微溫﹐無毒。酒浸去心﹐焙用。川產者良。

《本經》主大風邪气﹐陰痿不起﹐彊筋骨﹐安五臟﹐補中﹐增志﹐益气。

發明

巴戟天嚴冬不凋﹐腎經血分及衝脈藥也。故守眞地黃飲子用之﹐卽《本經》治大風邪气之謂﹐以其性補元陽而兼散邪﹐眞元得補﹐邪安所畱﹐是以可愈大風邪气也。主陰痿不起﹐彊筋骨﹐安五臟﹐補中﹑增志﹑益气者﹐脾胃二經得所養﹐而諸虛自瘥矣。又治香港腳﹐補血海﹐病患虛寒加用之。有人嗜酒患香港腳甚危﹐或教以巴戟半兩﹑糯米同炒﹐去米﹐大黃一兩炒爲末﹐熟蜜丸﹐溫水下七十丸﹐仍禁酒遂愈。惟陰虛相火熾盛者禁用。

卷一山艸部

遠志

苗名小艸辛苦溫﹐無毒。甘艸湯泡﹐去骨﹐制過不可陳久﹐久則油气戟入喉。

《本經》主咳逆傷中﹐補不足﹐除邪气﹐利九竅﹐益智慧﹐耳目聰明不忘﹐彊志倍力﹐久服輕身不老。

發明

遠志入足少陰腎經气分﹐非心經藥也。專於彊志益精﹐主夢泄。蓋精與志皆腎所藏﹐腎气充﹐九竅利﹐智慧生﹐耳目聰明﹐邪气不能爲害。腎气不足則志气衰﹐不能上通於心﹐故迷惑善忘。不能閉蜇封藏﹐故精气不固也。小便赤濁﹐用遠志﹑甘艸﹑茯神﹑益智爲丸﹐棗湯服效﹐取其爲陰火之向導也。昔人治喉痺失音作痛﹐遠志末吹之﹐涎出爲度﹐取其通腎气而開竅也。又治婦人血噤失音﹐及一切癰疽搐鼻﹐治腦風﹐殺烏附毒﹐惟水虧相火旺者禁服﹐以其善鼓龍雷之性也。《本經》言治咳逆傷中﹐詳遠志性溫助火﹐非咳逆所宜﹐當是嘔逆之誤﹐以其性稟純陽﹐善通諸竅﹐竅利則耳目聰明﹐彊志不忘﹐皆益腎气之驗。《別錄》云﹐去心下膈气非嘔吐之類乎﹐一切陰虛火旺﹐便濁遺精﹐喉痺腫痛愼用。苗名小艸﹐亦能利竅兼散少陰風气之結也。

卷一山艸部

淫羊霍

一名仙靈脾辛溫無毒﹐羊脂或酒炒用。

《本經》主陰痿絕傷﹐莖中痛﹐利小便﹐益气力﹐彊志。

發明

淫羊霍手足陽明三焦命門藥也。辛以潤腎﹐溫以助陽﹐故《本經》治陰痿絕傷等證﹐眞陽不足者宜之。堅筋骨消瘰﹐一切冷風勞气﹐筋骨攣急﹐四肢不仁﹐補腰膝﹐彊气力。一味仙靈脾酒﹐爲偏風不遂之要藥﹐惟陰虛走精﹑彊陽不痿禁服。

卷一山艸部

仙茅

辛溫﹐有毒。忌犯鐵器﹐酒浸﹐焙漧用。

發明

仙茅性熱﹐補三焦命門之藥﹐惟陽衰精冷﹑下元痿弱﹐老人失溺﹐無子﹐男子稟賦素虛者宜之﹔若體壯相火熾盛者服之﹐反能動火爲害叵測。按《醫說》云﹕一人中仙茅毒﹐舌脹退場門漸大與肩齊﹐以小刀之﹐隨破隨合﹐至百數始有血一點出﹐曰可救矣。煮大黃﹑芒硝與服﹐以藥摻之﹐應手消縮。此皆火盛性淫之人過服之害也。然川產者少﹐僞充者多﹐不可不辧。

卷一山艸部

玄參

一名黑參苦微寒﹐無毒。反藜蘆。

《本經》主腹中寒熱積聚﹐女子產乳餘疾﹐補腎气﹐令人明目。

發明

黑參入足少陰腎經﹐主腎水受傷﹐眞陰失守﹐孤陽無根﹐亢而僭逆﹐咽喉腫痛之專藥。又治傷寒陽毒﹐汗下不解﹐發斑咽痛﹐心下懊﹐煩不得眠﹐心神顚倒欲絕者俱用。

玄參專淸上焦氤氳之气﹑無根之火。《本經》治腹中寒熱積聚﹐女子產乳餘疾﹐並可淸有形熱滯﹐故消瘰結核。治目赤腫痛﹐《本經》又云﹐補腎气﹐令人明目﹐不特治暴赤腫痛。

總皆散淸火之驗也。但其性寒滑﹐脾虛泄瀉者禁用。

卷一山艸部

地楡

苦澀微寒﹐無毒。去梢﹐酒拌﹐炒黑用。

《本經》主婦人乳產痙痛﹐七傷帶下五漏﹐止痛﹐止汗﹐除惡肉﹐療金瘡。

發明

地楡入足厥陰﹐兼行手足陽明﹐體沈而降﹐善入下焦理血。《本經》主乳產痙痛﹐七傷帶下五漏者﹐是指去血過多﹐肝風內生之象。又云止汗止痛﹐除惡肉﹐療金瘡者﹐以其能和血也。若气虛下陷而崩帶﹐及久痢膿血瘀晦不鮮者﹐又爲切禁。性能傷胃﹐誤服多致口噤不食。又諸瘡痛者﹐加地楡。癢者﹐加黃芩﹐以其能散血熱也。燒灰﹐香油調﹐敷火燙﹐乃借火气引散血中之火毒耳。梢專行血﹐不可混用。

卷一山艸部

丹參

苦平微溫﹐無毒。酒炒用﹐反藜蘆。

《本經》主心腹邪气﹐腸鳴幽幽如走水﹐寒熱積聚﹐破癥除瘕﹐止煩滿﹐益气。

發明

丹參气平而降﹐心與包絡血分藥也。《本經》治心腹邪气﹐腸鳴幽幽如走水等疾﹐皆瘀血內滯而化爲水之候。止煩滿益气者﹐瘀積去而煩滿愈﹐正气復也。按﹕四物湯治婦人病﹐不問胎前產後﹐經水多少﹐皆可通用。惟一味丹參散﹐主治與之相同。蓋丹參能破宿血生新血﹐安生胎﹐落死胎﹐止崩中帶下﹐調經脈之神品。然其性長於行血﹐妊娠無故勿服。大便不實者忌之。

卷一山艸部

紫參

卽牡蒙﹐又名童腸﹐三四月間徧地茸生﹐髙三五寸﹐逐層起臺﹐開紫花者是也苦辛寒﹐無毒。反藜蘆。

《本經》主心腹積聚﹐寒熱邪气﹐通九竅﹐利大小便。

發明

紫參入足厥陰兼入足太陽﹑陽明血分﹐故治諸血病﹐及寒熱血痢﹐癰腫積塊。卽《本經》治心腹積聚﹐寒熱邪气之謂。瘀血去﹐則九竅利﹐而二便通矣。古方治婦人腸覃﹐烏喙丸中用牡蒙卽紫參也。仲景治下痢﹑肺痛﹐用紫參湯﹐取其散積血也。但市人罕識其眞﹐詳痢下肺痛皆胸中气結之故﹐每以紫菀代之﹐𨿽气味之寒溫不同﹐疏利之性則一。

卷一山艸部

紫艸

甘鹹寒﹐無毒。色深紫而脆者良。淡紫質堅者曰紫梗﹐不入藥。

《本經》主心腹邪气﹐五疳﹐補中益气﹐利九竅。

發明

紫艸入心包絡及肝經血分﹐其功專於涼血活血﹐利大小腸﹐故痘疹欲出未出﹐血熱毒盛﹐大便閉澀﹐色漧枯﹐而毒不得越者宜之。已出而紫黑便閉者亦可用。蓋紫艸涼血﹐血涼則毒出。世俗誤以爲宣發之藥﹐非也。若已出而色紅活者不宜﹐或白陷﹐及大小便利者忌之。《本經》言﹐治心腹邪气五癉者﹐乃活血利竅之義。發痘卽活血利竅之大端也。言補中益气者﹐營血和﹐則中气受益矣。

卷一山艸部

白頭翁

一名野丈人苦微寒﹐無毒。產齊魯﹐苗長葉白者力優﹐生柴胡中短小者力薄﹐得酒良。

《本經》主溫瘧狂猖﹐寒熱癥瘕積聚﹐癭气﹐逐血﹐止腹痛﹐療金瘡。

發明

白頭翁味苦微寒﹐入手足陽明血分。《本經》言苦溫者﹐傳寫之誤也。其治溫瘧狂猖寒熱等癥﹐皆少陽﹑陽明熱邪固結之病﹐結散則積血去﹐而腹痛止矣。《別錄》止鼻衄﹐弘景止毒痢﹐亦是熱毒入傷血分之候﹐仲景治熱痢下重﹐有白頭翁湯。蓋腎欲堅﹐急食苦以堅之﹐痢則下焦虛﹐故以純苦之劑堅之。男子陰疝偏墜﹐小兒禿頂﹐鼻衄﹐及熱毒下痢紫血﹑鮮血﹐用此並效。但胃虛﹐大便完谷不化﹐痢久下稀淡血水者勿服﹐以其苦寒降泄也。

卷一山艸部

白及

苦辛平微寒﹐無毒。反烏﹑附。

《本經》主癰腫惡瘡﹐敗疽﹐傷陰死肌﹐胃中邪气賊風鬼擊﹐痱緩不收。

發明

白及性澀而收﹐得秋金之气﹐故能入肺止血﹐生肌治瘡。《本經》主敗疽傷陰死肌﹐皆熱壅血傷﹐胃中邪气亦邪熱也。賊風痱緩﹐皆血分有熱﹐濕熱傷陰所致也。其治吐血咯血﹐爲其性斂也。用此爲末﹐米飲服之卽止。試血法﹕吐水盆內﹐浮者肺血﹐沈者肝血﹐半浮半沈者心血﹐各隨所見。以羊肺﹑肝﹑心煮熟﹐蘸白及末每日食之﹐其治金瘡及癰疽方多用之。

卷一山艸部

三七

《綱目》名山漆﹐一名金不換甘微苦溫﹐無毒。﹝廣產形如人參者是﹐有節者非﹞。

發明

時珍云﹕此藥近時始出﹐南人軍中用爲金刃箭瘡要藥。止血散血定痛﹐爲末摻之。吐血衄血﹐崩中下血﹐血痢﹐產後惡血不下﹐並宜服之。凡杖撲傷損﹐瘀血淋漓者﹐隨卽嚼爛罨之。靑腫者卽消。若受杖時﹐先服一二錢﹐則血不衝心﹐杖後尢宜服之。此陽明﹑厥陰血分之藥﹐故能治一切血病﹐獨用研服尢良﹐取其專力也。一種庭砌栽植者﹐以苗搗敷﹐腫毒卽消﹐亦取散血之意。

卷一山艸部

黃連

苦寒﹐無毒。產川中者﹐中空﹐色正黃﹐截開分瓣者爲上﹐雲南水連次之﹐日本吳楚爲下。治心臟火生用。治肝膽實火﹐豬膽汁炒。治肝膽虛火﹐醋炒褐色。治上焦火﹐酒炒。中焦火﹐薑汁炒。下焦火﹐鹽水炒。气分鬱結肝火﹐煎吳茱萸湯炒。血分塊中伏火﹐同榦漆末炒。食積火﹐黃土拌炒。解附子﹑巴豆﹑輕粉毒﹐忌豬肉。

《本經》主熱气目痛傷淚出﹐明目﹐腸﹐腹痛下痢﹐婦人陰中腫痛。

發明

黃連性寒味苦﹐气薄味濃﹐降多升少﹐入手少陰﹑厥陰。苦入心﹐寒勝熱﹐黃連﹑大黃之苦寒以導心下之實熱﹐去心竅惡血。仲景九種心下痞﹑五等瀉心湯皆用之。瀉心者﹐其實瀉脾﹐實則瀉其子也。下痢胃口虛熱口噤者﹐黃連﹑人參煎湯﹐時時呷之﹐如吐再飲。但得一呷下咽便好。諸苦寒藥多瀉﹐惟黃連﹑芩﹑柏性寒而燥﹐能降火去濕止瀉痢﹐故血痢以之爲君。今人但見腸虛滲泄微似有血﹐罔顧寒熱多少﹐便用黃連﹐由是多致危殆。至於虛冷白痢﹐及先瀉後痢之虛寒證﹐誤用致死者多矣。諸痛瘍瘡﹐皆屬心火。眼暴赤腫痛不可忍﹐亦屬心火。兼挾肝邪俱宜黃連﹑當歸。治痢及目爲要藥﹐故《本經》首言治熱气目痛﹐及腸腹痛之患﹐取苦燥之性﹐以淸頭目﹑堅腸胃﹑祛濕熱也。婦人陰中腫痛﹐亦是濕熱爲患﹐尢宜以苦燥之。古方治痢香連丸﹐用黃連﹑木香。姜連散用漧薑﹑黃連。左金丸用黃連﹑吳茱萸。治消渴用酒蒸黃連。治口瘡用細辛﹑黃連。治下血用黃連﹑葫蒜﹐皆是寒因熱用﹐熱因寒用﹐而無偏勝之害。然苦寒之劑﹐中病卽止﹐豈可使肅殺之令常行﹐而伐生發沖和之气乎。醫經有久服黃連﹑苦參反熱之說﹐此性𨿽寒﹐其味至苦﹐入胃則先歸於心﹐久而不已﹐心火偏勝則熱﹐乃其理也。近代庸流喜用黃連爲淸劑﹐殊不知黃連瀉實火。若虛火而妄投﹐反傷中气﹐陰火愈逆上無制矣。故陰虛煩熱﹑脾虛泄瀉﹐五更腎泄﹐婦人產後血虛煩熱﹑小兒痘疹气虛作瀉﹐及行漿後泄瀉﹐並皆禁用。

卷一山艸部

胡黃連

苦大寒﹐無毒。忌豬肉﹐犯之令人漏精。

發明

胡黃連苦寒而降﹐大伐臟腑骨髓邪熱﹐除婦人胎蒸﹑小兒疳熱積气之峻藥。同烏梅止小兒血痢﹐同雞肝治小兒疳眼﹐同豬胰療楊梅瘡毒﹐同漧薑治果子積﹐皆取伐肝腎熱邪也。小兒腎气本實﹐故可當此。若脾胃腎臟不足者﹐服之奪人天元﹐爲害不淺。惟黴瘡用胡黃連﹑當歸﹑甘艸﹑豬胰水﹐酒煎服﹐二劑輒效﹐以其直達下焦﹐善搜淫火之毒也。

卷一山艸部

黃芩

苦寒﹐無毒。中空者爲枯芩入肺﹐細實者爲子芩入大腸﹐並煮熟酒炒用。

《本經》主諸熱黃癉﹐腸泄利﹐逐水下血閉﹐治惡瘡疽﹐蝕火瘍。

發明

黃芩苦燥而堅腸胃﹐故濕熱黃癉﹑腸瀉痢爲必用之藥。其枯芩性升﹐入手太陰經﹐淸肌表之熱。條芩性降﹐瀉肝膽大腸之火﹐除胃中熱。得酒炒上行﹐主膈上諸熱。得芍藥﹑甘艸治下痢膿血﹑腹痛後重﹑身熱。佐黃連治諸瘡痛不可忍。同黑參治喉間鮏臭。助白術安胎﹐蓋黃芩能淸熱涼血﹐白術能補脾統血也。此惟胎熱升動不寧者宜之﹔胎寒下墜及食少便溏者﹐愼勿混用。丹溪言黃芩治三焦火。仲景治傷寒少陽證﹐用小柴胡湯。汗下不解﹐胸滿心煩用柴胡桂姜湯。溫病用黃芩湯。太陽少陽合病用葛根黃芩黃連湯。心下痞滿用瀉心湯。寒格吐逆用漧薑黃芩黃連人參湯等方﹐皆用黃芩以治表裏諸熱﹐使邪從小腸而泄﹐皆《本經》主諸熱之綱旨。其黃癉腸瀉痢之治﹐取苦寒以去濕熱也。逐水下血閉者﹐火郁血熱之所致﹐火降則邪行﹐水下血閉自通矣。昔人以柴胡去熱不及黃芩﹐蓋柴胡專主少陽往來寒熱﹐少陽爲樞﹐非柴胡不能宣通中外。黃芩專主陽明蒸熱﹐陽明居中﹐非黃芩不能開泄蘊隆。一主風木客邪﹐一主濕土蘊著﹐詎可混論。芩𨿽苦寒﹐畢竟治標之藥﹐惟軀殼熱者宜之。若陰虛伏熱﹐虛陽發露可輕試乎。其條實者兼行衝脈﹐治血熱妄行。古方有一味子芩丸﹐治婦人血熱﹐經水暴下不止者最效。若血虛發熱﹐腎虛挾寒﹐及妊娠胎寒下墜﹐脈遲小弱皆不可用﹐以其苦寒而伐生發之气也。

卷一山艸部

秦艽

苦平微溫﹐無毒。雷公云﹐左文列爲秦﹐治濕病。右文列爲艽﹐治香港腳。今藥肆多右文者﹐愼勿混合。

《本經》主寒熱邪气﹐寒濕風痺﹐肢節痛﹐下水﹐利小便。

發明

秦艽陰中微陽﹐可升可降﹐入手足陽明﹐以其去濕也﹐兼入肝膽﹐以其治風也。

故手足不遂﹐黃癉酒毒及婦人帶疾﹐須之陽明有濕﹐則身體酸痛﹐肢節煩疼及攣急不遂﹐有熱則日晡潮熱﹐用以祛風勝濕則愈。凡痛有寒熱或浮腫者﹐多挾客邪﹐用此以祛風利濕方爲合劑﹐故《本經》治寒熱邪气﹐寒濕風痺﹐肢節痛等證。若久痛虛羸﹐血气不能營養肢體而痛﹐及下體虛寒﹐痛酸枯瘦等病﹐而小便淸利者﹐咸非秦艽所宜。今庸師喜用秦艽﹐且不辧左文﹑右文﹐凡遇痛證﹐動輒用之﹐失其旨矣。

卷一山艸部

柴胡

卽茈胡苦平﹐無毒。入解表藥生用﹐淸肝炒熟用。

《本經》主心腹腸胃中結气﹐飲食積聚﹐寒熱邪气﹐推陳致新﹐明目益精。

發明

柴胡能引淸陽之气﹐從左上升﹐足少陽膽經之藥。膽爲淸淨之府﹐無出無入﹐禁汗吐下﹐惟宜和解﹐以其經居半表半里。《本經》治心腹腸胃結气﹐飲食積聚﹐寒熱邪气﹐使淸陽之气上升。而胃中畱結宿滯亦得解散矣。仲景治傷寒寒熱往來﹐脇痛耳聾﹐婦人熱入血室﹐皆爲必用。小兒五疳羸熱﹐諸瘧寒熱﹐咸宜用之。痘疹見點後﹐有寒熱或脇下疼熱﹐於透表藥內用之﹐不使熱畱少陽經中﹐則將來無切牙之患。虛勞寒熱多有可用者。勞有五勞﹐病在五臟﹐若勞在肝膽心包絡有熱﹐或少陽經寒熱﹐則柴胡爲必用藥。勞在脾胃有熱﹐或陽气下陷﹐則柴胡乃引淸气退熱之藥。惟勞在肺腎者﹐不可用。東垣補中益气用之者﹐乃引肝膽淸陽之气上行﹐兼升達參﹑之力耳。瘡疽用之者﹐散諸經血結气聚也。今人以細者名小柴胡﹐不知小柴胡乃湯名也﹐若大柴胡湯而用銀州者﹐可乎﹖按﹕柴胡爲少陽經藥﹐病在太陽﹐服之太早則引寇入門。病在陰經﹐用之則重傷其表﹐誤人不可勝數。其性升發﹐病患虛而气升者忌之。嘔吐及陰火炎上者勿服。若陰虛骨蒸服之﹐助其虛陽上逆﹐勢必耗盡眞陰而後已。柰何操司命之權者﹐多所未悟也。

卷一山艸部

銀柴胡

甘微寒﹐無毒。銀州者良。今延安府五原城所產者﹐長尺餘﹐肥白而軟。北地產者如前胡而軟﹐今人謂之北柴胡。勿令犯火﹐犯火則不效。

發明

銀柴胡行足陽明﹑少陰﹐其性味與石斛不甚相遠﹐不獨淸熱兼能涼血﹐《和劑局方》治上下諸血﹐龍腦雞蘇丸中用之。凡入虛勞方中﹐惟銀州者爲宜。若用北柴胡升動虛陽﹐發熱喘嗽愈無寧宇﹐可不辧而混用乎。按﹕柴胡條下﹐《本經》推陳致新﹐明目益精﹐皆指銀夏者而言﹐非北柴胡所能也。

卷一山艸部

前胡

苦微寒﹐無毒。甄權曰﹕甘辛平無毒。白色者良。去尾用。

發明

前胡入手足太陰﹑陽明﹑少陽﹐其功長於下气﹐故能治痰熱喘嗽﹐痞膈諸疾﹐气下則火降﹐痰亦降矣。爲痰气之要味。治傷寒寒熱及時气內外俱熱﹐按﹕二胡通爲風藥﹐但柴胡主升﹐前胡主降﹐有不同耳。又按﹕前胡治气實風痰﹐凡陰虛火動之痰﹐及不因外感而有痰音者禁用。

卷一山艸部

防風

甘辛溫﹐無毒。叉頭者令人煩喘﹐叉尾者發人痼疾。

《本經》主大風頭眩痛﹐惡風風邪﹐目盲無所見﹐風行周身骨節疼痛。

發明

防風浮而升﹐陽也。入手太陽﹑陽明﹑少陽﹑厥陰﹐兼通足太陽﹐治風去濕之仙藥﹐以風能勝濕也。其治大風頭眩痛﹐惡風﹐風邪等病﹐其性上行﹐故治上盛風邪﹐瀉肺實喘滿﹐及周身痺痛﹐四肢攣急﹐目盲無所見﹐風眼冷淚﹐總不出《本經》主治也。防風治一身盡痛﹐乃卒伍卑賤之職﹐隨所引而至﹐風藥中潤劑也。若補脾胃非此引用不能行﹐蓋於土中瀉水也。凡脊痛項彊不可回顧﹐腰似折﹐項似拔者﹐乃手足太陽證﹐正當用之。凡瘡在胸膈以上者﹐𨿽無手足太陽證﹐亦當用防風﹐爲能散結去上部風熱也。《經驗方》治婦人風入胞門﹐崩中不止﹐獨聖散用一味防風﹐麵糊酒調丸服。然惟血色淸稀﹐而脈浮弦者爲宜。如血色濃赤﹐脈來數者﹐又屬一味子芩丸證﹐不可混也。惟肺虛有汗喘乏﹐及气升作嘔﹐火升發嗽﹐陰虛盜汗﹐陽虛自汗者勿服。婦人產後血虛發痙﹐嬰兒瀉後脾虛發搐﹐咸爲切禁。

卷一山艸部

獨活

辛苦微溫﹐無毒。香而紫黑者眞。

《本經》主風寒所擊﹐金瘡止痛﹐奔豚癇痙﹐女子疝瘕。

發明

獨活不搖風而治風﹐浮萍不沈水而治水﹐因其所勝而爲制也。《本經》治金瘡爲風寒所擊而痛﹐及賁豚癇痙﹐女子疝瘕﹐皆邪气內賊之候。獨活生益州﹐較羌活其气稍細。

升中有降﹐能通達周身﹐而散風勝濕。與細辛同用治厥陰頭痛目眩﹐又足少陰經伏風頭痛﹐兩足濕痺不能動止者﹐非此不治。甄權以獨活治諸風濕冷﹑奔喘逆气﹐皮膚苦癢﹐手足攣痛﹐勞損風毒﹐齒痛﹐皆風濕相搏之病也。但气血虛而徧身痛﹐及陰虛下體痿弱者禁用。南方無剛猛之風﹐一切虛風類中﹐咸非獨活所宜。

卷一山艸部

羌活

苦辛溫﹐無毒。香而色紫者良。

發明

羌活生於羌胡雍州﹐隴西西川皆有之。治足太陽風濕相搏﹐一身盡痛﹐頭痛﹐肢節痛﹐目赤﹐膚癢﹐乃卻亂反正之主帥。督脈爲病﹐脊彊而厥者﹐非此不能除。甄權以羌活治賊風﹐失音不語﹐多癢﹐手足不遂﹐口面斜﹐痺血癩﹐皆風中血脈之病也。蘇恭曰﹕療風宜用獨活﹐兼水宜用羌活﹐風能勝濕﹐故羌活能治水濕。與芎同用治太陽﹑厥陰頭痛﹐發汗散表﹐透關利節﹐非時感冒之仙藥也。但內傷元气﹐血虛頭痛及徧身肢節痛﹐皆非所宜。昔人治勞力感寒﹐於補中益气湯中用之。深得補中寓瀉之意。

卷一山艸部

升麻

甘苦平﹐無毒。忌見火。解莨菪毒。

《本經》辟溫疫瘴气﹐邪气蠱毒﹐入口皆吐出﹐中惡腹痛﹐時气毒癘﹐頭痛寒熱﹐風腫諸毒﹐咽痛﹐口瘡。

發明

升麻能引淸气右升﹐足陽明本藥也。《本經》治疫瘴蠱毒﹐取性升上行也。治中惡腹痛﹐取開發胃气也。治喉痛口瘡者﹐取升散少陽﹑陽明火熱也。同葛根則發散陽明風邪。同柴胡則升提胃中淸气﹐引甘溫之藥上升﹐故元气下陷者﹐用此於陰中升陽﹐以緩帶脈之縮急。凡胃虛傷冷郁遏陽气於脾土﹐宜升麻﹑葛根以升散其火郁。故補脾胃藥非此引用不效﹐脾痺非此不除。升麻葛根湯乃陽明發散藥﹐若初病太陽便服之﹐發動其邪﹐必傳陽明﹐反成其害也。又升麻葛根能發痘﹐惟初發熱時可用﹐見點後忌服﹐爲其气升發動熱毒於上﹐爲害莫測﹐而麻疹尢爲切禁﹐誤投喘滿立至。按﹕升麻屬陽性升﹐力能扶助陽气﹐捍禦陰邪﹐故於淋帶瀉痢脫肛方用之﹐取其升舉淸陽於上也。古方治噤口痢﹐用醋炒升麻﹐引人參﹑蓮肉扶胃進食﹐大有神效。凡上盛下虛﹐吐血衄血﹐咳嗽多痰﹐陰虛火動﹐气逆嘔吐﹐怔忡癲狂諸證﹐皆在所禁。

卷一山艸部

苦參

苦寒﹐無毒。反藜蘆。

《本經》主心腹結气﹐癥瘕積聚﹐黃癉﹐溺有餘瀝﹐逐水﹐除癰腫﹐補中﹐明目﹐止淚。

發明

苦參﹑黃之苦寒下降﹐皆能益腎﹐蓋取其苦燥濕寒除熱也。熱生風﹐濕生虫﹐故又能治風殺虫。惟腎水爍而相火勝者宜之。若脾胃虛而飲食減少﹐肝腎虛而火衰精冷﹐及年髙之人不可用也。久服苦參多致腰重﹐因其性降而不升也。觀《本經》主治皆濕熱爲患之病﹐詳補中當是補陰之誤﹐以其能除濕熱﹐濕熱去而陰自復﹐目自明矣。然惟濕熱者宜之。

沈存中苦腰重﹐久坐不能行﹐此因病齒痛數年﹐用苦參揩齒﹐其气味入齒傷腎所致也。後施昭先亦用苦參揩齒﹐歲久亦病腰重﹐自後悉不用之﹐腰疾皆愈。或云﹕苦參旣能補陰明目﹐何久服反病腰重乎﹐殊不知苦寒之性直入心腎﹐內有濕熱者﹐足以當之。始得之﹐則有輔陰祛邪之力﹐淸熱明目之功﹐濕熱旣去而又服之﹐必致苦寒傷腎﹐腰重腳弱在所不免﹐理固然也﹐何疑之有。

卷一山艸部

白蘚皮

一名白羊鮮苦鹹寒﹐無毒。

《本經》主頭風黃癉﹐咳逆淋瀝﹐女子陰中腫痛﹐濕痺死肌﹐不可屈伸﹐起止行步。

發明

白蘚皮气寒善行﹐味苦﹐性燥﹐足太陰﹑陽明經去風濕熱藥也。兼入手太陰﹑陽明﹐爲諸黃風痺要藥。《本經》所主皆風濕熱邪蘊釀經中之病。《千金》治嬰兒風癇﹐熱則生風﹐胸中有痰﹐白羊鮮湯取其善祛風熱也。世醫只施之於瘡科﹐淺矣。下部虛寒之人﹐𨿽有濕證勿用。

卷一山艸部

延胡索

卽玄胡索苦辛溫﹐無毒。上部酒炒﹐中部醋炒﹐下部鹽水炒。

發明

延胡索色黃入脾胃﹐能活血止痛﹐治小便溺血。得五靈脂同入肝經散血破滯。《炮炙論》曰﹕心痛欲死﹐急覓延胡﹐以其能散胃脘气血滯痛也。槪當歸﹑芍藥調腹中血虛痛﹐延胡﹑五靈治胸腹血滯痛。又延胡善行血中气滯﹐气中血滯﹐與當歸﹑桂心治一身上下諸痛﹐及經癸不調﹐產後血病﹐往往獨行多功﹐雜他藥中便緩。按延胡走而不守﹐惟有瘀滯者宜之﹐若經事先期﹐虛而崩漏﹐產後血虛而暈﹐咸非所宜。

卷一山艸部

貝母

甘苦平微寒﹐無毒。反烏頭。川者味甘最佳﹐西者味薄次之﹐象山者微苦又次之﹐一種大而苦者﹐僅能解毒﹐並去心用。凡肺經藥皆當去心﹐不獨貝母也。其獨顆無瓣者名丹龍睛﹐誤服令人筋不收持。

《本經》主傷寒煩熱﹐淋瀝邪風﹐疝瘕喉痺﹐乳難金瘡﹐風痙。

發明

貝母乃手太陰肺經气分藥﹐兼入手少陰心經。一名虻風﹐言采其虻﹐善解心胸鬱結之气﹐故詩人以此寓焉。肺受心包火乘﹐因而生痰﹔或爲邪熱所幹﹐喘嗽煩悶﹐非此莫治。詳《本經》主傷寒煩熱者﹐甘寒能解煩熱也。淋瀝者﹐熱結二腸也。淸心肺郁熱而淋瀝通矣。疝瘕者﹐足厥陰之邪干手厥陰也。《經》曰﹕診得心脈搏滑急﹐爲心疝﹐少腹當有形也。喉痺者﹐熱鬱結於上也。《經》云﹕二陰一陽結﹐謂之喉痺﹐心主三焦之脈﹐皆絡於喉也。乳難者﹐郁熱結於手足厥陰也。風痙者﹐金瘡熱郁生風而成痙﹐總取解散鬱結之邪也。仲景治傷寒寒實結胸﹐外無熱證者﹐小陷胸湯主之﹐白散亦可。二方﹐一主熱痰內結﹐一主寒實內結﹐𨿽同一例﹐治不可混也。俗以半夏性燥﹐用貝母代之﹐不知貝母寒潤治肺家燥痰﹐痰因鬱結者宜之。半夏性燥治脾胃濕痰﹐痰因濕滯者宜之。二者天淵﹐何可代用。若虛勞咳嗽﹐吐血咯血﹐肺痿肺癰﹐癰疽及諸郁火證﹐半夏乃禁忌﹐皆貝母爲向導也。至於脾胃濕熱﹐涎化爲痰﹐久則生火﹐火痰上攻﹐昏憒僵僕﹐蹇澀諸證﹐生死旦夕﹐豈貝母可治乎。浙產者﹐治疝瘕﹐喉痺﹐乳難﹐金瘡﹐風痙﹐一切癰瘍。又同苦參﹑當歸治妊娠小便難﹐同靑黛治人面惡瘡﹐同連翹治項上結核﹐皆取其開郁散結化痰解毒之功也。

卷一山艸部

山慈菇

金燈花根也。九月開花﹐朱色﹐與葉不相見﹐故又名無義艸甘微辛﹐小毒。

發明

山慈菇攻堅解毒﹐治癰腫瘡﹐瘰結核等證。紫金錠用之﹐亦是解諸毒耳。《丹方》治面上瘢痕用山慈菇末﹐和輕粉﹑硼砂末各少許﹐先用碱水筆塗患處﹐次摻上藥﹐太乙膏蓋﹐日易一次﹐俟疙瘩消盡後﹐以鷹屎白﹑密陀僧末﹐蜜水調護﹐數日勿見風﹐日效。

惟眼胞上者不可治﹐以其眨動不轍也。

卷一山艸部

白茅根

一名地筋甘寒﹐無毒。與百脈根相類﹐百脈根出巴西﹐他處罕得。

《本經》主勞傷虛羸﹐補中益气﹐除瘀血血閉寒熱﹐利小便。

發明

甘寒能降除伏熱﹐利小便﹐止渴。治傷寒呃逆﹑喘噦﹐吐衄﹐便溺諸血。治黃癉﹐水腫﹐胃反上气﹐五淋疼熱﹐及痘瘡幹紫不起﹐但嘔吐衄亦有因於寒者﹐卽非所宜。《本經》主治勞傷虛羸者﹐以甘寒能滋虛熱﹐而無傷犯胃气之虞也。補中益气﹐胃熱去而中气復﹐是指客邪入傷中州﹐漸成虛羸而言﹐非勞傷本病所宜。昔人考本艸功用﹐言白茅根與百脈根相類。今肅州不行歲貢﹐百脈根無從可得﹐而止渴去熱之用白茅根裕如也。其茅花甘溫﹐色白輕虛﹐力能上升入肺散熱止衄﹐屋上敗茅﹐研敷斑瘡濕爛﹐取其收濕之力也。

卷一山艸部

艸龍膽

苦澀大寒﹐小毒。去蘆或酒炒或甘艸湯浸一宿用。凡用勿空腹服﹐令人小便不禁。

《本經》主骨間寒熱﹐驚癇邪气﹐續絕傷﹐定五臟﹐殺蠱毒。

發明

艸龍膽苦寒沈降﹐主肝經邪熱﹐下焦濕熱﹐酒癉黃腫﹐目病赤腫﹐瘀肉﹐小兒肝气﹐去腸中小虫。蓋肝膽濕熱﹐取苦寒以瀉之。時珍曰﹕相火寄在肝膽﹐有瀉無補。故瀉肝膽之熱﹐正益肝膽之气。但大苦大寒﹐過傷胃中生發之气﹐反助火邪﹐亦如久服黃連反從火化之義。《本經》主骨間寒熱﹐是指熱傷腎水而言﹐熱極生風則發驚搐﹐重則變爲癇病﹐濕熱邪气之在中下二焦者﹐非此不除﹐以其專伐肝膽之邪也。肝膽之邪去﹐而五臟安和﹐經脈之絕傷續矣。殺蠱毒者﹐去濕熱之患也。凡胃气虛人服之必嘔﹐脾虛人服之必瀉。𨿽有濕熱﹐愼勿輕用。

卷一山艸部

細辛

辛溫﹐無毒。產華陰及遼東者良。反藜蘆。

《本經》主咳逆頭痛﹐百節拘攣﹐風濕痺痛﹐死肌﹐明目﹐利九竅。

發明

細辛辛溫﹐上升入手足厥陰﹑少陰血分﹐治督脈爲病﹐脊彊而厥。《本經》治咳逆﹐頭痛腦痛﹐善搜厥陰伏匿之邪也。獨活爲使﹐治少陰頭痛如神﹐亦主諸陽頭痛。諸風藥用之治風濕痺痛﹐百節拘攣。去死肌﹑明目者﹐取辛以散結而開經脈竅隧之邪也。味辛而熱﹐溫少陰之經﹐故仲景少陰證用麻黃附子細辛湯﹐辛溫能散。故凡風寒風濕頭痛﹑口瘡﹑喉痺﹑齒諸病用之﹐取其能散浮熱﹐亦火郁發之之義也。辛能泄肺﹐故風寒咳嗽上气者宜之。辛能補肝﹐故膽气不足則肝气有餘﹐驚癇眼目諸病宜之。辛能潤燥﹐故通少陰﹐諸經及耳竅閉塞者宜之。又主痰結濕火﹐鼻塞不利﹐凡口舌生瘡者﹐用細辛﹑黃連末摻之。凡血虛內熱火郁﹐頭痛發熱﹐咳嗽者戒用﹔以其辛烈耗眞气也。細辛辛之極者﹐用不過五分。

卷一山艸部

杜衡

俗名馬蹄香﹐又名杜葵辛溫﹐無毒。

發明

杜衡香竄與細辛相似﹐故藥肆以之代充細辛。亦能散頭目風寒﹐下气消痰﹐行水破血。但其气濁﹐不能搜滌少陰經中之寒﹐稍遜細辛一籌耳。

卷一山艸部

白薇

苦鹹平﹐無毒。

《本經》主暴中風﹐身熱肢滿﹐忽忽不知人﹐狂惑邪气﹐寒熱酸疼﹐溫瘧洗洗﹐發作有時。

發明

白薇鹹平降泄﹐抑陽扶陰﹐爲足陽明經本藥﹐兼行足少陰﹑手太陰。《本經》主暴中風身熱肢滿﹐是熱郁生風﹐痰隨火湧﹐故令忽忽不知人﹐狂惑邪气﹐寒熱酸疼﹐皆熱邪所致。溫瘧乃冬時伏邪﹐至春而發﹐繆氏《經疏》言﹐暑邪所傷﹐秋必發爲溫瘧﹐恐非經旨。《別錄》療傷中淋露者﹐女子傷犯陰中營血﹐而成淋露之疾﹐用以除熱益陰﹐則前證瘳矣。下水气利陰气者﹐總取益陰之功﹐眞陰益而邪水下。性善降泄﹐故久服利人。《金匱》治婦人產中虛煩﹑嘔逆﹐安中益气﹐竹皮丸中用之。《千金》治風溫發汗後身灼熱﹐自汗﹐身重﹐多眠﹐鼻息必鼾﹐語言難出﹐葳蕤湯中用之。又治婦人遺尿﹐不拘胎前產後﹐有白薇芍藥湯﹐取其有補陰之功。而兼行手太陰﹐以淸膀胱之上源﹐殊非虛寒不禁之比也。古方多用治婦人者﹐以《別錄》有療傷中淋露之功也。凡胃虛少食﹐泄瀉及喘咳多汗﹐陽气外泄者禁用。

卷一山艸部

白前

甘辛微溫﹐無毒。

發明

時珍曰﹕白前入手太陰﹐長於降气﹐肺气壅實而有痰者宜之。《金匱》治咳嗽而脈沈者﹐用澤漆湯﹐以中有白前也。《深師》治久嗽上气﹐體腫短气﹐倚息不得臥﹐常作水雞聲者﹐用白前湯。《外臺》治久嗽吐血﹐用白前﹑桔梗﹑桑白皮﹑甘艸﹐皆取其下气耳。

若虛嗽常哽气者﹐不可用也。白前較白薇稍溫﹐較細辛稍平﹐專搜肺竅中風水。非若白薇之鹹寒﹐專泄肺胃之燥熱﹔亦不似細辛之辛竄﹐能治腎肝之沈寒也。

卷二芳艸部

當歸

甘辛溫﹐無毒。蜀產者力剛可攻。秦產者力柔可補。凡治本病酒制﹐有痰薑汁制。白者爲粉歸﹐性劣﹐不入補劑。

《本經》主咳逆上气﹐溫瘧寒熱﹐洗洗在皮膚中﹐婦人漏下﹐絕子﹐諸惡瘡瘍﹐金瘡﹐煮汁飲之。

發明

當歸气味俱濃﹐可升可降﹐入手少陰﹑足太陰厥陰血分﹐凡血受病﹐及諸病夜甚必須用之。《本經》主咳逆上气﹐溫瘧寒熱灑灑﹐婦人漏下絕子﹐皆取辛溫潤血之功。產後惡血上衝﹐亦必用之。《別錄》溫中止痛。甄權治下利腹痛﹐女人瀝血腰痛。好古治衝脈爲病﹐逆气裏急﹐帶脈爲病﹐腹痛腰溶溶若坐水中。其功專於破惡血﹐養新血﹐潤腸胃﹐榮筋骨﹐澤皮膚﹐理癰疽﹐排膿止痛﹐蓋血壅而不流則痛。當歸甘溫﹐能和營血﹐辛溫能散內寒﹐使气血各有所歸。入手少陰心﹐主血也﹔入足太陰脾﹐裹血也﹔入足厥陰肝﹐藏血也。身能養血﹐尾能行血。同人參﹑黃則補气而生血。同牽牛﹑大黃則行气而瀉血。同桂﹑附﹑吳萸則熱。同大黃﹑芒硝則寒。血虛以人參﹑赤脂爲佐﹐血熱以生地﹑條芩爲佐。仲景治陽邪陷陰﹐手足厥寒﹐脈細欲絕﹐用當歸四逆湯﹐於桂枝湯加當歸﹑細辛﹑通艸以通其血脈。

卽下痢脈大﹐气不歸附﹐亦用此湯以歸附之。凡血虛發熱者﹐以當歸補血湯﹐方用當歸三錢﹐黃一兩﹐作三服。心下刺痛者﹐一味當歸酒煎服。專主血分諸病。海藏言當歸血藥﹐何《本經》治咳逆上气。按﹕當歸辛散﹐乃血中气藥﹐故咳逆上气有陰虛陽無所附者﹐用血藥補陰﹐則血和而气降矣。凡衝任督帶病﹐皆不可少。惟泄瀉家﹑痰飲家禁用。

卷二芳艸部

芎

《綱目》名川芎辛溫﹐無毒。蜀產者味辛而甘爲上﹐他處產者气味辛烈爲下。反藜蘆。葉名蘼蕪。

《本經》主中風入腦﹐頭痛寒痺﹐筋攣緩急﹐金瘡﹐婦人血閉無子。

發明

芎辛溫﹐上升入肝經﹐行衝脈﹐血中理气藥也。故《本經》治中風入腦﹐頭痛等證﹐取其辛散血分諸邪也。好古言﹕搜肝气﹐補肝血﹐潤肝燥﹐補風虛。又治一切風气﹑血气及面上游風﹐目疾多淚﹐上行頭目﹐下行血海﹐故四物湯用之者﹐皆搜肝經之風。治少陽﹑厥陰頭痛﹐及血虛頭痛之聖藥。助淸陽之气﹐去濕气在頭﹐頭痛必用之藥。血痢已通而痛不止﹐乃陰虧气郁﹐藥中加芎﹐气行血調﹐其痛立止。《靈苑方》驗胎法﹕以生芎末﹑艾湯服一錢匕﹐腹中微動者爲胎。《千金方》治子死腹中﹐以芎末酒調方寸匙﹐須臾二三服﹐立出。凡骨蒸盜汗﹐陰虛火炎﹐咳嗽吐逆及气弱之人不可服。其性辛散﹐令眞气走泄而陰愈虛也。

卷二芳艸部

撫芎

辛溫﹐無毒。產江左撫州﹐中心有孔者是。

發明

撫芎升散﹐專於開郁寬胸﹐通行經絡。郁在中焦﹐則胸膈痞滿作痛﹐須撫芎開提其气以升之﹐气升則郁自降﹐故撫芎總解諸郁﹐直達三焦﹐爲通陰陽气血之使。然久服耗气﹐令人暴亡。

卷二芳艸部

蛇牀

苦辛溫﹐無毒。

《本經》主男子陰痿濕癢﹐婦人陰中腫痛﹐除痺气﹐利關節﹐癲癇惡瘡。

發明

蛇牀辛香性溫﹐專入右腎命門﹑少陽三焦气分。《本經》列之上品﹐不獨助男子壯火﹐且能散婦人郁抑非妙達《本經》精義﹐不能得從治之法也。但腎火易動﹐陽彊精不固者勿服。

卷二芳艸部

本

辛苦溫﹐無毒。香而燥者良﹐臭而潤者勿用。

《本經》主婦人疝瘕﹐陰中寒腫痛﹐腹中急﹐除風頭痛﹐長肌膚﹐悅顏色。

發明

本性升﹐屬陽﹐爲足太陽寒郁經中﹐頭項巓頂痛及大寒犯腦連齒頰痛之專藥。

女人陰腫疝疼﹐督脈爲病﹐脊彊而厥﹐亦多用之。霧露之邪中於上焦﹐須兼木香。風客於胃泄瀉﹐脾胃藥中宜加用之。今人只知本爲治巓頂頭腦之藥﹐而《本經》治婦人疝瘕﹐腹中急﹐陰中寒等證﹐皆太陽經寒濕爲病﹐亦屬客邪內犯之候﹐故用本去風除濕﹐則中外之疾皆瘳﹐豈特除風頭痛而已哉。雲長肌膚﹐悅顏色者﹐外用作面脂之類是也。但頭痛挾內熱﹐春夏溫病﹐熱病﹐頭痛﹐口渴及產後血虛﹐火炎頭痛﹐皆不可服。

卷二芳艸部

白芷

卽都梁香辛苦溫﹐無毒。

《本經》主女人漏下赤白﹐血閉陰腫﹐寒熱頭風﹐侵目淚出﹐長肌膚﹐潤澤顏色﹐可作面脂。

發明

白芷辛香升發﹐行手陽明。性溫气濃﹐行足陽明。芳香上達﹐入手太陰。爲解利陽明風熱頭痛﹐及寒熱頭風﹐侵目淚出之要藥。其所主之病不離三經﹕如寒熱頭風﹐眉稜骨痛﹐頭目齒痛﹐三經之風熱也。漏下赤白﹐癰疽﹐頭面皮膚風痺燥癢﹐三經之濕熱也。風熱者辛以散之﹐濕熱者溫以除之。都梁丸治崩漏赤白﹐深得《本經》之旨。性善祛風﹐女人漏下赤白﹐皆風入胞門所致。辛香入脾﹐故又能散溫﹐血閉陰腫及寒熱頭風﹐侵目淚出﹐總取辛散利竅之功。其長肌膚﹐潤澤顏色者﹐則有排膿長肉之力﹐所以外科用之。痘疹起脹﹐連皮腫者﹐於解毒藥內用之﹐預杜將來發癢之患。今人用治腸癰﹐有敗膿淋露不已﹐腥穢殊甚﹐遂致臍腹冷痛﹐須此排膿﹐膿盡乃以他藥補之。燒煙辟虫蛇。爲末﹐新汲水調﹐頻灌解蛇毒內攻。和膽礬﹑麝香摻蛇傷潰爛。但性溫而升﹐味苦而散。故嘔吐因於熱者﹑漏下赤白因於火者勿用。癰疽潰後亦宜漸減﹐以其能耗胃气也。

卷二芳艸部

白芍藥

酸苦平微寒﹐無毒。入補脾藥酒炒。入止血藥醋炒。入和營藥﹐及下利後重﹑血熱癰毒藥並酒洗生用。入血虛﹑水腫﹑腹脹藥桂酒制用。反藜蘆。

《本經》主邪气腹痛﹐除血痺﹐利小便﹐益气。

發明

白芍藥酸寒﹐斂津液而護營血﹐收陰气而瀉邪熱。蓋瀉肝之邪熱﹐所以補脾之陰﹐卽《本經》主邪气﹐腹痛﹐益气之謂。故仲景以爲補營首藥﹐入肝脾血分。及陽維寒熱﹑帶脈腹痛﹐補中下二焦﹐能於土中瀉水。爲血痢必用之藥﹐然須兼桂用之﹐方得斂中寓散之義。建中湯之妙用﹐人所不知。蓋瀉痢皆太陰之病﹐建中專主太陰腹痛也。其治血痺﹐黃桂枝五物湯中用之。非深達《本經》妙理者不能也。又得炙甘艸治腹中急痛﹐同白術補脾﹐同芎瀉肝﹐從人參補血虛﹐從黃連止瀉痢﹐同姜棗溫經散濕﹐在用者各得其宜耳。凡人陽气虛衰﹐陰气散漫﹐患腹脹滿急﹐於補中益气藥中加白芍藥一味以收陰﹐則陽虛不受陰制之脹﹐得陽藥便消矣。然气虛內寒者不可用﹐古云﹕減芍藥以避中寒﹐誠不可忽。產後不可用﹐以其酸寒瀉肝伐生發之气也。小便不利者禁用﹐以膀胱得酸收斂愈祕也。而眞武湯中又用於利小便者﹐深得《本經》之旨。蓋眞武湯本治少陰精傷﹐而證見虛寒﹐非太陽膀胱癃閉之候﹐以其能益陰滋血﹐培養津液﹐小便自行﹐非通利也。至於桂枝湯中﹐用以護營血﹐使邪不得內犯。建中湯中用以培土髒﹐而治陽邪內陷腹痛﹐此皆仲景用藥之微妙﹐端不外《本經》之義。其除血痺﹐破堅積﹐治寒熱疝瘕﹐止痛﹐利小便﹐皆指赤者而言﹐與白芍無預。因《本經》未分赤白﹐故一貫例之。

卷二芳艸部

赤芍藥

酸苦微寒﹐無毒。酒洗用。

《本經》除血痺﹐破堅積﹐寒熱疝瘕﹐止痛﹐利小便。

發明

赤芍藥性專下气﹐故止痛不減當歸。蘇恭以爲赤者利小便﹑下气﹐白者止痛和血﹐端不出《本經》除血痺﹐破堅積﹐止痛﹐利小便之旨。其主寒熱疝瘕者﹐善行血中之滯也﹐故有瘀血畱著作痛者宜之﹐非若白者酸寒收斂也。其治血痺﹐利小便之功﹐赤﹑白皆得應用。要在配合之神﹐乃著奇績耳。

卷二芳艸部

牡丹皮

苦辛平﹐無毒。酒洗去碱土﹐曝漧。勿見火。

《本經》主寒熱﹑中風﹑螈﹑驚癇﹑邪气﹐除癥堅﹑瘀血畱捨腸胃五臟﹐療癰瘡。

發明

牡丹皮入手足少陰厥陰﹐治血中伏火﹐故相火勝腎﹐無汗骨蒸爲專藥。《本經》主寒熱﹑中風﹑螈﹑驚癇等證﹐以其味辛气竄﹐能開發陷伏之邪外散。惟自汗多者勿用﹐爲能走泄津液也。痘疹初起勿用﹐爲其性專散血﹐不無根腳散闊之慮。王安道云﹕志不足者﹐足少陰病也。故仲景腎气凡用之。後人惟知黃治相火﹐不知丹皮之功更勝也。又癥堅瘀血畱捨腸胃五臟﹐及陰虛吐血衄血必用之藥﹐以能行瘀血而又能安好血﹐有破積生新﹐引血歸經之功﹐故犀角地黃湯用之。凡婦人血崩及經行過期不淨﹐屬虛寒者禁用。又赤者利血﹐白兼補气﹐亦如赤﹑白芍藥之義﹐諸家言其性寒﹐安有辛香而寒者乎。

卷二芳艸部

木香

辛苦溫﹐無毒。形如枯骨﹐味苦﹐色淡黃者良。味鹹﹑色黑勿用。生用理气﹐煨熟止瀉。

《本經》主邪气﹐辟毒疫﹐彊志﹐主淋露。

發明

木香气香味濃﹐不獨沈而下降﹐蓋能理胃以下气滯﹐乃三焦气分之藥。兼入肺﹑脾﹑肝三經﹐能升降諸气﹐故上焦气滯郁宜之者﹐金郁則泄之也。然𨿽入肺而肺燥气上者﹐良非所宜。其中焦气滯不運宜之者﹐以脾胃喜芳香也。下焦气滯後重宜之者﹐塞者通之也。若治中脘气滯不運﹐心腹疼痛﹐以檳榔佐之﹐使气下則結痛下散矣。《本經》辟疫毒邪气﹐彊志﹐主淋露﹐以其辛燥助陽﹐善開陰經伏匿之邪。《大明》治心腹一切气﹐膀胱冷痛﹐嘔逆反胃﹐霍亂瀉痢﹐健脾消食安胎。甄權治九種心痛﹐積年冷气﹐癖癥塊脹痛﹐壅气上衝﹐煩悶﹐羸劣﹐女人血气刺痛不可忍。然香燥而偏於陽﹐肺經有熱﹐血枯而燥﹐及陰火衝上者勿服。

卷二芳艸部

甘松香

甘溫﹐無毒。

發明

甘松芳香升竄﹐能開脾郁﹐少加脾胃藥中甚醒脾气。主惡气卒心腹痛滿﹐風疳齒。得白芷﹑白附子良﹔香港腳膝腫﹐煎湯淋洗效。

卷二芳艸部

山柰

辛溫﹐無毒。

發明

山柰芳香﹐入陽明暖胃﹐辟瘴癘惡气﹐治心腹冷气痛﹐寒濕霍亂﹐風虫牙痛﹐皆芳香正气之力也。

卷二芳艸部

髙良姜

辛大溫﹐無毒。煨熟用。子名紅豆蔻。

發明

良姜辛熱純陽﹐上升入足陽明﹑太陰二經。爲客寒所犯﹐則逆冷霍亂﹐腹痛諸病生焉。辛溫暖脾胃而逐寒邪﹐則胃中冷逆自除﹐霍亂腹痛自愈。甄權治腹內久冷气痛﹐去風冷痺弱。《大明》主轉筋﹐瀉利反胃﹐解酒毒﹐消食。蘇頌治惡心嘔淸水﹐皆取暖胃溫中散寒之功也。而寒疝小腹掣痛須同茴香用之。產後下焦虛寒﹐瘀血不行﹐小腹結痛者加用之。

若胃火作嘔﹐傷暑﹐霍亂禁用﹐爲其溫燥也。紅豆蔻辛溫﹐主水瀉霍亂﹐心腹絞痛﹐止嘔進食﹐大補命門相火﹐故正元丹中用之。然能動火傷目致衄﹐不宜久服。

卷二芳艸部

艸豆蔻

辛澀溫﹐無毒。面裹煨熟﹐去面用。

發明

艸豆蔻性溫﹐入脾胃二經。東垣曰﹕風寒客邪在胃口之上﹐當心疼痛者宜之。丹溪曰﹕艸豆蔻性溫﹐能散滯气。若明知口食寒物胃脘作痛﹐或濕郁成病者用之神效。若熱郁者不可用﹐恐積溫成熱也。然多用能助脾熱﹐傷肺損目。故陰虛血燥者忌之。

卷二芳艸部

艸果

亦名豆蔻辛溫澀﹐無毒。去殼﹐生用。

發明

艸果與艸豆蔻總是一類﹐其艸果治病﹐取其辛熱浮散﹐能入太陰﹑陽明﹐除寒燥濕﹐開郁化食﹐利膈上痰﹐解麵食魚肉諸毒。與知母同用﹐治瘴瘧寒熱﹐取其一陰一陽﹐無偏勝之害。蓋艸果治太陰獨勝之寒﹐知母治陽明獨勝之火也。然瘧亦有不由於山嵐瘴气﹐而實邪不盛者忌服。凡濕熱瘀滯﹐傷暑暴注﹐溲赤口漧者禁用。

卷二芳艸部

白豆蔻

俗名殼蔻辛溫﹐無毒。忌見火﹐去淨膈膜﹐不爾令人膈滿。凡艸果﹑艸豆蔻﹑縮砂皆然﹐不獨白蔻也。

發明

白豆蔻辛香上升﹐入脾肺二經﹐散肺中滯气。治脾虛瘧疾﹐嘔吐寒熱﹐能消能磨﹐流行三焦﹐營衛一轉﹐諸證自平。古方治胃冷積气﹐嘔逆反胃﹐消穀下气﹐寬膈進食﹐解酒毒﹐皆相宜也。若火升作嘔﹐蘊熱作痛者勿服。

卷二芳艸部

縮砂蜜

俗名砂仁辛溫澀﹐無毒。

發明

縮砂屬土﹐醒脾調胃﹐爲脾﹑胃﹑肺﹑腎﹑大小腸﹑膀胱七經之气藥﹐能引諸藥歸宿丹田。治脾虛泄瀉﹐宿食不消﹐瀉痢白沫﹐腹中虛痛﹐寒飲脹痞﹐噎膈嘔吐﹐和中行气﹐止痛安胎﹐用之悉效。同熟地﹑茯苓納气歸腎。同檀香﹑豆蔻下气安肺。得陳皮﹑白術和气益脾。惟新產婦忌之﹐恐气驟行動血也。今人治血痢亦多用之。若積欲盡時﹐良非所宜。又血虛火炎咳嗽禁用。妊婦气滯者宜服。若气虛者﹐多服反耗其气﹐多致難產。南人性喜條暢﹐食品每多用之﹐北人性喜潛藏﹐藥中亦罕用者。

卷二芳艸部

益智子

辛溫﹐無毒。去殼﹐鹽水炒用。

發明

益智行陽退陰﹐三焦命門气弱者宜之。脾主智﹐此物能益脾胃﹐理元气﹐補腎虛精滑﹐胃虛多唾﹐女人崩漏。治心气不足﹐夢泄﹐夜多小便﹐及冷气腹痛﹐於土中益火也。

《集驗方》縮泉丸治脬气不足﹐方用益智子鹽炒﹐去鹽與烏藥等分爲末﹐酒煮山藥粉爲糊﹐丸如梧子大﹐空心鹽湯下七十丸。丹方治夜多小便﹐取二十四枚入鹽同煎﹐服之有驗。按﹕益智功專補火﹔如血燥有火﹐濕熱暴注及因熱而遺濁﹐色黃幹結者﹐不可誤用也。

卷二芳艸部

蓽茇

辛大溫﹐無毒。醋浸刮去皮子﹐免傷肺上气。

發明

蓽茇辛熱浮散﹐爲頭痛﹑鼻淵要藥。取其能入陽明經散浮熱也。性能溫中下气﹐治霍亂水瀉﹐心腹滿者宜之。然辛熱耗散能動脾胃之火﹐多用令人喘咳﹑目昏﹑腸虛下重﹐以其走泄眞气也。

卷二芳艸部

葉

子名醬辛溫﹐無毒。

發明

葉辛熱﹐能下气溫中﹐破痰﹐散結气﹐解瘴癘。嶺南人以葉合檳榔食﹐取其辛香﹐能破瘴癘之气也。其子可以調羹﹐故謂之醬﹐蓽茇之類也。

卷二芳艸部

肉豆蔻

俗名肉果辛溫﹐無毒。糯米粉裹﹐煨熟用﹐勿犯鐵。

發明

肉豆蔻辛香﹐入手足陽明﹐溫中補脾﹐寬膨脹﹐固大腸﹐爲小兒傷乳﹑吐逆﹑泄瀉之要藥。二神丸合補骨脂﹐治腎瀉﹐蓋取補脾以治腎邪也。按脾土性喜芳香﹐故肉果與脾胃最爲相宜。以其能下气者﹐脾胃得補則健運。非若濃朴﹑枳實之峻削也。熱郁暴注禁用﹐以其辛溫性滯也。

卷二芳艸部

補骨脂

俗名破故紙﹐字音相近之誤也苦辛大溫﹐無毒。鹽﹑酒浸焙漧用﹐與胡麻同炒良。忌蕓苔﹑羊肉﹑諸血。

發明

補骨脂屬火﹐收斂神明﹐能使心胞之火與命門之火相通﹐使元陽堅固﹐骨髓充實﹐澀以固脫也。胡桃屬水﹐潤燥養血﹐血屬陰﹐惡燥﹐故油以潤之﹐佐補骨脂有水火相生之妙。故《局方》靑娥丸用之。孫思邈言﹕補腎不若補脾。許學士言﹕補脾不若補腎。腎气虛弱則陽气衰劣﹐不能薰蒸脾胃﹐令人痞滿少食﹐譬如釜底無火﹐𨿽終日不熟﹐陽衰則飲食亦不能消化。《濟生》二神丸治脾腎虛寒泄瀉﹐用補骨脂補腎﹐肉豆蔻補脾﹐加吳茱萸以平其肝﹐加木香以順其气﹐使之斡旋。若精傷溺赤澀痛者﹐去木香易五味子。腰膝酸疼﹑腎冷精流者用之屢效。凡陰虛有火夢泄溺血﹐大便閉結者勿施。

卷二芳艸部

姜黃

辛苦溫﹐無毒。藏器曰﹕辛少苦多﹐性熱不冷﹐或云大寒﹐誤矣。有二種﹐蜀川生者色黃質嫩有須﹐折之中空有眼﹐切之分爲兩片者爲片子姜黃。廣生者質粗形扁如漧薑﹐僅可染色﹐不入湯藥。今藥肆混市誤人﹐徒有耗气之患﹐而無治療之功也。

發明

姜黃﹑郁金﹑莪術三物形狀功用皆相近﹐但郁金入心﹐專治心胞之血。姜黃入脾兼治血中之气。莪術入肝兼治气中之血﹐爲不同耳。古方三痺湯用片子姜黃治風寒濕气﹐手臂痛。戴元禮曰﹕片子姜黃能入手臂治痛﹐其兼理血中之气可知﹐能治癥瘕癰疽﹐通經消腫毒﹐功力烈於郁金﹐但血虛臂痛者服之﹐病必增劇。

卷二芳艸部

郁金

辛苦平﹐無毒。《本艸》以爲性寒﹐誤矣。安有辛香而寒之理﹐蜀產者體圓尾銳﹐如蟬腹狀﹐發苗處有小孔﹐皮黃而帶黑﹐通身粗皺如梧桐子紋﹐每枚約重半錢﹐折開質堅色黃中帶紫黑﹐嗅之微香不烈者眞。若大小不等﹑色黃﹑皮起細橫紋﹑有須如綫﹐折之中空﹑質柔﹑內外皆黃﹑其气烈者﹐卽片子姜黃也。體圓首尾相似﹐通身橫紋﹐發苗處無小孔﹐折開气烈觸鼻者﹐染色姜黃中之小者也。莪術則大塊﹑色靑黑﹐最大者爲廣術﹐與此不類。

蘇恭不能分別﹐乃爲一物﹐謬矣。

發明

郁金辛香不烈﹐先升後降﹐入心及包絡。治吐血﹑衄血﹑唾血血腥﹐破惡血。血淋﹐尿血﹐婦人經脈逆行﹐產後敗血衝心﹐及宿血心痛﹐並宜郁金末加薑汁﹑童便同服﹐其血自淸。痰中帶血者加竹瀝。又鼻血上行者加入四物湯。一婦患失心風癲十年﹐用郁金四兩﹐佐明礬一兩爲丸﹐朱砂爲衣﹐才服五十丸﹐心間如有物脫去﹐再服而蘇。以郁金入心去惡血﹐明礬化頑痰﹐朱砂安神故也。又能化癥瘕爲水﹐嶺南蠱毒爲害﹐初覺胸腹痛﹐卽用升麻或膽礬吐之。若膈下急痛﹐以米湯調郁金末三錢服之﹐卽瀉惡物。或合升麻﹑郁金服之﹐不吐則下﹐此李巽巖爲雷州司理﹐鞫獄得此方活人甚多。按﹕以上諸治﹐其功皆在破血生新。

今世誤以爲諸血聖藥﹐病者不惜重費﹐醫者藉爲射利﹐咸以姜黃代充﹐爲害非淺。凡屬陰虛失血﹐及陰火迫血上逆﹐咸爲切禁。

卷二芳艸部

蓬莪術﹝卽蓬﹞

苦辛溫﹐無毒。入肝經藥﹐醋炒。入心脾藥﹐面裹煨熟。入四物湯調經﹐羊血或雞血拌炒。

發明

蓬莪術入肝破血﹐治婦人血气結積痛﹐痰癖冷气﹐跌撲損痛﹐下血及內損惡血﹐通肝經聚血﹐蓋此藥專破气中之血也。按﹕蓬誠爲磨積之藥﹐但虛人得之﹐積不去﹐而眞已竭﹐更可虞也。須得參﹑術健運﹑補中寓瀉﹐乃得力耳。

卷二芳艸部

荊三稜

苦平﹐無毒。生荊楚地故名荊三稜。眞者絕少﹐今世所用皆艸三稜也。醋炒用之。

發明

三稜肝經气分藥也。能破血中之气﹐散血結﹐通肝經積血﹐主寒癖結塊﹐破產後惡血﹑血結腹痛﹐通月水﹐墮胎﹐以其力峻﹐故難久服。有人病癥瘕腹脹﹐用三稜﹑莪術﹐酒煨煎服﹐下一黑物如魚而愈。按﹕潔古云﹐三稜能瀉眞气﹐虛者勿用。東垣破積諸方﹐皆與人參贊助﹐如專用克削﹐脾胃愈虛﹐不能營運﹐其積亢逆益甚矣。

卷二芳艸部

香附

卽莎艸根辛微苦甘平﹐無毒。產金華﹐光細者佳。入血分補虛﹐童便浸炒。調气鹽水浸炒。行經絡酒浸炒。消積聚醋浸炒。气血不調﹐胸膈不利﹐則四者兼制。肥盛多痰﹐薑汁浸炒。止崩漏﹐童便制炒黑。走表藥中則生用之。

發明

香附之气平而不寒﹐香而能竄﹐乃足厥陰肝﹑手少陽三焦气分主藥。兼入衝脈﹐開鬱气﹐消痰食﹐散風寒﹐行血气﹐止諸痛。月候不調﹐胎產崩漏﹐多怒多憂者之要藥。治兩脇气妨﹐心忪少气﹐是血中之气藥也。蓋血不自行﹐隨气而行﹐气逆而郁則血亦凝滯﹔气順則血亦隨之而和暢矣。生則上行胸膈﹐外達皮毛﹐故能散風寒。熟則下走肝腎﹐外徹腰足﹐故能調血气。得參﹑術則益气﹐得歸﹑地則調血﹐得木香則流滯和中﹐得沈香則升降諸气﹐得芎﹑蒼術則總解諸郁﹐得山梔﹑黃連則降火淸熱﹐得茯苓則交心腎﹐得茴香﹑補骨脂則引气歸元﹐得濃朴﹑半夏則決壅消脹﹐得紫蘇﹑蔥白則解邪气﹐得三稜﹑莪術則消磨積塊﹐得艾葉則治血气﹐暖子宮。乃气病之總司﹐女科之主帥也。惟經水先期而淡﹐及失气無聲﹑無臭者勿用。血气本虛﹐更與利气﹐則行之愈速矣。

卷二芳艸部

茉莉花

辛熱﹐無毒。根熱有毒。

發明

茉莉花古方罕用。近世白痢藥中用之﹐取其芳香散陳气也。其根性熱有大毒﹐以酒磨一寸﹐服卽昏迷﹐一日乃醒﹐服二三寸二三日醒。惟接骨脫臼用以敷之﹐則不知痛也。

卷二芳艸部

排艸香

辛溫﹐無毒。

發明

芳香之气﹐皆可辟臭。去邪惡气﹑鬼魅邪精﹐天行時气﹐並宜燒之。水煮洗水腫浮气﹐與生薑﹑芥子煎湯﹐浴風瘧效。

卷二芳艸部

藿香

辛微溫﹐無毒。廣產者良﹐但葉甚少。土人每以排艸葉僞充﹐最難辧別。須於莖上擇取色綠﹐未經黴壞者方效。

發明

藿香入手足太陰。芳香之气助脾醒胃﹐故能止嘔逆﹐開胃進食。溫中快气﹐去瘴气﹐止霍亂﹐治心腹痛。凡時行疫癘﹐山嵐瘴瘧﹐用此醒脾健胃﹐則邪气自無容而愈矣。但陰虛火旺﹐胃虛作嘔﹐內無畱滯者不可用。恐反傷正气﹐引邪內入。江浙土產者伐胃消食﹐其莖能耗气﹐用者審之。

卷二芳艸部

薰香

卽零陵香甘平﹐無毒。廣產者良。云陽產者气濁﹐不堪入藥。

發明

薰香辛散上達﹐故心痛惡气﹐齒痛﹑鼻塞皆用之。單用治鼻中息肉﹑鼻﹐香以養鼻也。多服作喘﹐爲能耗散眞气也。

卷二芳艸部

蘭香

辛溫﹐無毒。菜部移此。瀕湖《綱目》芳艸部有蘭艸﹐菜部有蘭香﹐名曰羅勒﹐種類不同﹐因考正之。按﹕蘭有三種﹕一種曰蘭艸﹐其气濃濁﹐卽今之有頭艸也。一種曰蘭香﹐植之庭砌﹐二十步內卽聞香﹐俗名香艸﹐以子能去目翳﹐故又名翳子艸。一種名羅勒﹐莖葉較蘭香稍粗大﹐形𨿽極類﹐而气葷濁﹐以嫩時可食﹐僅入菜部﹐不堪入藥。

《本經》利水道﹐殺虫毒﹐辟不祥。久服益气﹐輕身不老﹐通神明。

發明

蘭气芳香﹐能辟疫毒惡气。楚人以之爲佩。又能辟汗濕之气﹐故又名辟汗香。入手足太陰﹑陽明﹐力能調中消食﹐去惡气﹐治嘔。脾癉口中時時溢出甜水者﹐非此不除。

按﹕蘭性芳香辛溫﹐專走气道﹐故能利水調肝和脾﹐其功倍於藿香。善調嘔逆﹐散積久陳郁之气。《素問》云﹕五味入口藏於胃﹐以行其津气﹐津液在脾﹐令人口甘﹐此肥美所發也。

其气上溢﹐轉爲消渴﹐治之以蘭除陳气也。東垣治消渴生津﹐飲用蘭葉﹐蓋本於此。又治牙痛﹑口臭﹐有神功丸亦用蘭香。云﹕如無﹐以藿香代之。近世誤認以幽蘭爲蘭香者﹐大可噴飯。觀《本經》利水﹐殺虫毒﹐辟不祥之治﹐豈幽蘭能之乎。古方治癘風﹐蘭香散取其散肺胃中之濕熱﹑虫毒也。《普濟方》治反胃﹐蘭香和甘蔗汁服之。錢氏治小兒鼻疳﹑赤爛﹐蘭葉燒灰二錢﹑銅綠半錢﹑輕粉二錢﹐爲末﹐日敷三次卽愈。子治目翳及塵物入目﹐以三五顆內目中﹐少頃其子濕脹與物俱出。又主暴得赤眼﹐後生翳膜﹐用蘭香子一粒入內﹐閉目少頃連膜俱出。蓋此子得濕卽脹﹐故能染惹眵淚浮膜爾﹐然目中不可著一塵﹐而此可內三五顆亦不妨礙。又小兒食肥甘口臭齒黑﹐名曰崩砂。漸至齦爛﹐名曰潰槽。又或出血﹐名曰息露。重則齒落名曰腐根。用蘭香子末﹑輕粉各一錢﹐密陀僧赤﹐醋淬﹐研末﹐半兩和勻﹐每以少許敷齒及齦上﹐內服甘露飲立效。時珍曰﹕蘭香須三月棗葉生時種之乃生﹐否則不生。

常以魚鮏水﹑泥溝水﹑冷泥水澆之則香而茂﹐不宜糞水﹐著糞則萎。其子大如蚤而褐色不光﹐七月收之﹐種時妨蟻﹐濕則有脂浮脹﹐須以桴炭末掩之。

卷二芳艸部

澤蘭

苦甘微溫﹐無毒。取葉﹐酒洗之。

《本經》主金瘡癰腫瘡膿。

發明

澤蘭入足太陰﹑厥陰血分﹐專治產後血敗流於腰股﹐拘攣疼痛﹐破宿血﹐消癥瘕﹐除水腫﹑身面四肢浮腫。《本經》主金瘡﹑癰腫﹐瘡膿﹐皆取散血之功﹐爲產科要藥也。更以芎﹑歸﹑童便佐之﹐功效勝於益母。

卷二芳艸部

馬蘭

辛平﹐無毒。赤莖者良。

發明

馬蘭入陽明血分﹐與澤蘭功用相近。故能破宿生新。丹方治婦人淋濁﹑痔漏有效。喉痺腫痛以馬蘭根葉搗汁﹐入米醋滴鼻孔或灌喉中﹐取痰自開。絞腸痧腹痛﹐以馬蘭細嚼﹐咽汁立安。水腫溺澀﹐馬蘭一握﹐黑豆﹑小麥各一撮﹐酒水煎服效。蛇傷擂汁和醋搽之。

皆取散血解毒也。

卷二芳艸部

香薷

辛微溫﹐無毒。江西白花者良。

發明

香薷辛溫﹐先升後降﹐故熱服能發散暑邪﹐冷凍飲料則解熱利小便﹐治水甚捷。世醫治暑病以香薷飲爲首藥。然暑有乘涼飲冷﹐致陽气爲陰邪所遏﹐遂病發熱惡寒﹐頭痛煩躁﹐口渴或吐或瀉或霍亂者﹐宜用此發越陽气﹐散水和脾。若飲食不節﹐勞役力作之人﹐傷暑發熱﹐大渴煩渴﹐喘促者﹐乃勞倦內傷之證﹐必用淸暑益气。如大熱大渴﹐又宜人參白虎之類﹐以瀉火益元。更有汗出如雨﹐吐瀉脫元﹐四肢淸冷﹐脈微欲脫者﹐又須大順漿水散等方救之。若用香薷飲﹐是重虛其表﹐頃刻脫亡矣。今人不知﹐槪用沈冷代茶﹐若元气虛人服之﹐往往致病。蓋香薷乃夏月解表之藥﹐如冬月之用麻黃﹐气虛者豈可漫用。《深師》香薷丸治通身水腫﹐以香薷熬膏﹐丸白術末﹐日三夜一服﹐米飲下之﹐效。

卷二芳艸部

爵牀

俗名赤眼老母艸鹹寒﹐無毒。

《本經》主腰脊痛不得著牀﹐俯仰艱難。除熱可作湯浴。

發明

爵牀善通血脈。蘇恭言﹐療血脹下气﹐杖瘡﹐搗汁塗之立瘥。觀《本經》諸品﹐不出活血舒筋之用也。

卷二芳艸部

荊芥

又名假蘇辛微溫﹐無毒。產後止血﹐童便制黑用。凡食河豚及一切無鱗魚與驢肉俱忌之﹔食黃魚後服之﹐令人吐血﹐惟地漿可解。與蟹同食動風。

《本經》主寒熱鼠痿﹐瘰生瘡﹐破結聚气﹐下瘀血﹐除濕疽。

發明

荊芥穗入手太陰﹑足厥陰气分﹐其功長於祛經絡中之風熱。觀《本經》所主﹐皆是搜經中風熱痰血之病。又能淸頭目﹐去瘀血﹐破結气﹐消瘡毒。故風病﹑血病﹑瘡病﹑產後爲要藥。治風兼治血者﹐以其入風木之髒﹐卽是藏血之地﹐故並主之。華元化治產後中風﹑口噤發痙﹐及血暈不醒﹐荊芥末三錢﹐豆淋酒調服神效。產後血暈﹐熱童便調服。而表虛自汗﹐陰虛面赤者禁用。今人但遇風證﹐槪用荊芥﹐此流气飲之相沿耳。

卷二芳艸部

紫蘇

辛溫﹐無毒。葉紫者能散血脈之邪﹐最良。

發明

蘇葉味辛入气分﹐色紫入血分﹐升中有降。同橘皮﹑砂仁則行气安胎。同藿香﹑烏藥則怏气止痛。同麻黃﹑葛根則發汗解肌。同芎﹑當歸則和營散血。同木瓜﹑濃朴則散濕解暑。同桔梗﹑枳殼則利膈寬中。同杏仁﹑菔子則消痰定喘。然不宜久服﹐泄人眞气。單用煮汁解蟹毒。若脾胃虛寒人過服﹐多致滑泄﹐往往不覺也。其梗能行气安胎﹐但力淺薄﹐難於奏效。亡血家大虛及妊婦﹑產婦發散﹐用苞最佳﹐本乎天者親上﹐取其包含子气﹐且气味皆薄﹐而無過汗﹑傷中之患也。

卷二芳艸部

蘇子

辛溫﹐無毒。粗而色深紫者眞﹐細而色淡者假。

發明

諸香皆燥﹐惟蘇子獨潤﹐爲虛勞咳嗽之專藥。性能下气﹐故胸膈不利者宜之﹐與橘紅同爲除喘定嗽﹑消痰順气之良劑。但性主疏泄﹐气虛久漱﹐陰虛喘逆﹐脾虛便滑者﹐皆不可用。

卷二芳艸部

水蘇

一名雞蘇辛溫﹐無毒。子名荏子。

《本經》下气殺谷﹐除飲食﹐辟口臭﹐去邪毒﹐辟惡气。

發明

水蘇卽蘇之野生﹐色靑者其气芳香﹐故《本經》所主一皆胃病﹐專取芳香正气之義。《局方》用治血病者﹐取以解散血中之气也。气散則血亦散矣。

卷二芳艸部

薄荷

辛平﹐無毒。蘇產者良。去梗用。

發明

薄荷辛涼﹐上升入肝肺二經。辛能發散﹐專於消風散熱。涼能淸利﹐故治咳嗽失音﹑頭痛頭風﹐眼目口齒諸病。利咽喉﹐去舌苔﹐小兒驚熱﹐及瘰瘡疥爲要藥。其性浮而上升﹐爲藥中春升之令﹐能開郁散气﹐故逍遙散用之。然所用不過二三分﹐以其辛香伐气﹔多服久服令人虛冷﹐瘦弱人多服動消渴病﹐陰虛發熱﹑咳嗽自汗者勿施。

卷二隰艸部

菊

黃者苦甘平﹐白者苦辛平﹐皆無毒。野生者名苦薏﹐可搗塗癰腫疔毒﹐服之傷人腦。

《本經》主諸風頭眩腫痛﹐目欲脫淚出﹐皮膚死肌﹐惡風濕痺﹐久服利血气﹐輕身耐老﹐延年。

發明

菊得金水之精英﹐補水以制火﹐益金以平木﹐爲去風熱之要藥。故《本經》專主頭目風熱諸病﹐取其味甘气淸﹐有補陰養目之功。蓋益金則肝木平而風自息﹐補水則心火制而熱自除矣。其治惡風濕痺者﹐以其能淸利血脈之邪﹐而痺濕得以開泄也。又黃者入金水陰分﹐白者入金水陽分﹐紫者入婦人血分。觀《金匱》侯氏黑散﹐《千金》秦艽散﹐俱用菊花爲君﹐時珍所謂治諸頭目﹐其旨深矣。近有一種從番舶來六月開花﹐但有正黃而無間色﹐豈特黃州獨瓣爲異哉。

卷二隰艸部

艾

苦辛溫﹐無毒。蘄州者爲勝。

發明

艾性純陽﹐故可以取太陽眞火﹐可以回垂絕元陽﹐服之則走肝脾腎三陰﹐而逐一切寒濕﹐轉肅殺之气爲融和。生用則性溫﹐炒熟則大熱﹐用以灸火則透諸經而治百病。蘇頌言其有毒﹐誤矣。夫用藥以治病﹐中病則止。若素有虛寒痼冷﹐婦人濕郁帶漏之病﹐以艾和歸﹑附諸藥治之﹐夫何不可。艾附丸調經而溫子宮﹐兼主心腹諸痛。膠艾湯治虛痢﹐及胎妊產後下血。雷火鍼同丁香﹑麝臍熨寒痺攣痛。若老人臍腹畏冷及寒濕香港腳﹐以熟艾入布兜之。惟陰虛火旺血燥生熱及宿有失血病者爲禁。有人患風瘙癮疹﹐不時發﹐以絹裹﹐擦之卽消。亦取其辛散升發之力。

卷二隰艸部

茵陳蒿

苦平微寒﹐無毒。

《本經》主風濕寒熱邪气﹐熱結黃膽。

發明

茵陳有二種﹕一種葉細如靑蒿者﹐名綿茵陳﹐專於利水﹐爲濕熱黃癉要藥。一種生子如鈴者﹐名山茵陳﹐又名角蒿﹐其味辛苦小毒﹐專於殺虫﹐治口齒瘡絕勝﹐並入足太陽。《本經》主風濕寒熱﹐熱結黃癉﹐濕伏陽明所生之病﹐皆指綿茵陳而言。仲景茵陳蒿湯以之爲君﹐治濕熱發黃。梔子柏皮湯以之爲佐﹐治燥熱發黃。如苗澇則濕黃﹐旱則燥黃。其麻黃連翹赤小豆湯以之爲使﹐治瘀熱在裏而身黃﹐此三方分治陽黃也。其治陰黃則有茵陳附子湯﹐各隨燥濕寒熱而爲主治。按茵陳專走气分而利濕熱﹐若蓄血發黃﹐非此能治也。《外臺》治齒齦宣露﹐《千金》治口瘡齒蝕﹐並用燒灰塗之﹐有汁吐去﹐一宿卽效。而殺虫方中﹐一味煎湯﹐內服外洗﹐皆用角蒿﹐專取逐濕化熱之功也。

卷二隰艸部

靑蒿

苦寒﹐無毒。莖紫者眞。根莖子葉不可並用﹐恐成痼疾。葉主濕熱﹐子治骨蒸﹐俱宜童便制用。

《本經》主疥瘙痂癢惡瘡﹐殺虫﹐畱熱在骨節間﹐明目。

發明

靑蒿亦有二種﹐一種發於早春﹐葉靑如綿茵陳﹐專瀉丙丁之火﹐能利水道﹐與綿茵陳之性不甚相遠。一種盛於夏秋﹐微黃如地膚子﹐專司甲乙之令﹐爲少陽﹑厥陰血分之藥。故莖紫者爲良﹐其治骨蒸勞熱﹐有殺虫之功﹐而不傷伐骨節中陽和之气者﹐以其得春升之令最早也﹐此與角蒿之性大都相類﹔又能明目﹐善淸在上之虛熱。燒灰淋汁﹐和鍛石點治惡瘡息肉瘢。蘇恭生搗敷金瘡。《經驗方》和桂心治寒瘧﹐但性偏苦寒﹐脾虛虛寒泄瀉者勿服。

卷二隰艸部

茺蔚

俗名益母辛甘微溫﹐無毒。忌犯鐵器。其子微炒香。蒸熟烈日曝燥杵﹐去殼用。

《本經》茺蔚子明目益精﹐除水气﹐莖治癮疹﹐可作浴湯。

發明

茺蔚入手少陰﹑足厥陰血分﹐活血行气﹐有補陰之功。凡胎前產後所恃者血气也﹐胎前無滯﹐產後無虛﹐以其行中有補也。然所謂補者﹐是散其瘀而營血受蔭﹐非補養血气之謂。《丹方》以益母之葉陰漧﹐拌童便﹑陳酒九蒸九曬﹐入四物湯料爲丸﹐治產後諸證。

但功專行血﹐故崩漏下血﹐若脾胃不實﹐大腸不固者勿用﹐爲其性下行也。近世治番痧﹐腹痛嘔逆﹐用以濃煎﹐少加生蜜放溫﹐恣飲有效﹐取其能散惡血也。其子能明目﹐功專益精利水﹐水虧而瞳子收小者宜之。若火盛瞳子散大者切忌﹐爲其辛散能助火邪也。白花者名鏨菜﹐嫩苗可食﹐故謂之菜。藏器主產後腹痛。今人治白帶用一味爲末﹐服之大效。

卷二隰艸部

薇銜

苦澀溫﹐無毒。《素問》謂之麋銜﹐《唐本》曰鹿銜﹐《千金》曰鹿藥艸﹐言鹿有疾﹐銜此艸卽瘥也。其葉大而面綠背紫者爲眞。蘇恭言有大小二種。保升言葉似茺蔚﹐叢生﹐有毛者﹐吳鳳艸也。

《本經》主風濕痺﹐歷節痛﹐驚癇吐血﹐悸气賊風﹐鼠癰腫。

發明

鹿銜《本經》專主風濕痺﹐歷節痛﹐《素問》同澤術治酒風身熱懈惰﹐汗出如浴﹐惡風少气之病﹐亦取其能除痺著血脈之風濕也。又治驚癇悸气﹐吐咯諸血﹐以其能走胃與腎肝血分﹐專理血中邪濕﹐而無畱滯之患。近世治吐血﹑咯血用之﹐以其能溫補衝督之精血也。陜人名爲鹿胞艸﹐言鹿食此﹐卽能成胎。其性溫﹐補下元可知。今吳興山中間亦產此。

每於初夏﹐羣鹿引子銜食乃去﹐洵爲確眞無疑。采得曬漧﹐一味浸酒最爲有益。但性專助陽﹐力能走散陰精﹐故藏器云﹕婦人服之絕產無子﹐良有見乎此也。其子名延壽果﹐味微澀而甘﹐惟秦地有之﹐不特有益於老人﹐而嬰兒先天不足者尢爲上藥。惜乎﹐南方罕得也。

卷二隰艸部

夏枯艸

苦辛溫﹐無毒。

《本經》主寒熱瘰﹐鼠﹐頭瘡﹐破癥散癭結气﹐腳腫濕痺﹐輕身。

發明

夏枯艸﹐《本經》專治寒熱瘰﹐有補養厥陰血脈之功。以辛能散結﹐苦能除熱﹐而癥結癭气散矣。言輕身者﹐腳腫濕痺愈﹐而無重著之患也。佐以香附﹑甘艸﹐治目珠疼夜甚者﹐以其稟純陽之气﹐而散陰中結滯之熱也。又能解內熱﹐緩肝火﹐從治之法﹐並治痘後餘毒﹐及肝熱目赤者效。久服亦防傷胃﹐以善走厥陰助肝木之气耳。

卷二隰艸部

劉寄奴

苦溫﹐無毒。

發明

劉寄奴破血下脹﹐又能止血。故產後餘疾及金瘡血﹐大小便血皆用之。《千金方》治折傷瘀血﹐用劉寄奴﹑骨碎補﹑延胡索水煎﹐加童便服。《集簡方》治大小便血﹐劉寄奴末空心茶淸調服。《衛生易簡方》治血气脹滿﹐劉寄奴紅酒煎服。時珍治小兒尿血﹐取劉寄奴研末服效。《丹方》治大便血用劉寄奴半兩﹐臘茶一錢﹐烏梅半枚﹐煎服卽效。但性走散﹐不可過服﹐令人吐利。

卷二隰艸部

旋復花

《本經》名金沸艸鹹甘溫﹐小毒。

《本經》主結气脇下滿驚悸﹐除水﹐去五臟間寒熱﹐補中下气。

發明

旋覆花升而能降﹐肺與大腸藥也。其功在於開結下气﹐行水消痰﹐治驚悸﹐祛痞堅﹐除寒熱﹐散風濕﹐開胃气﹐止嘔逆﹐除噫气﹐故肺中伏飲寒嗽宜之。仲景治傷寒汗下後﹐心下痞堅﹐噫气不除﹐有旋復代赭石湯。《金匱》半產漏下﹐有旋復花湯。胡洽治痰飲在兩脇脹滿﹐有旋復花湯﹐皆取其能下气也。但性專溫散﹐故陰虛勞嗽﹐風熱燥咳﹐不可誤用﹐用之嗽必愈甚。《本經》言補中下气者﹐甘能緩中﹐咸能潤下﹐痰气下而中气安﹐脇下滿結﹐寒熱驚悸﹐水气皆除矣。

卷二隰艸部

靑葙

卽雞冠花苦微寒﹐無毒。

《本經》主邪气﹐皮膚中熱﹐風瘙身癢﹐殺三虫。子治唇口靑。

發明

靑葙子治風熱目疾﹐與決明子同功。《本經》𨿽不言治目疾﹐而主唇口靑﹐爲足厥陰經藥。其明目之功可推﹐其治風瘙身癢﹑皮膚中熱﹐以能散厥陰經中血脈之風熱也。

卷二隰艸部

紅藍花

卽紅花辛溫﹐無毒。

發明

血生於心包﹐藏於肝﹐屬於衝任﹐紅花汁與之同類。故能行男子血脈﹐通婦人經水﹐活血﹐解痘毒﹐散赤腫。產後血暈及胎死腹中﹐並宜和童便服之。少則養血﹐多則行血﹐過用使人血行不止﹐且性兼上行﹐不可不知。亦主蠱毒下血﹐堪作胭脂﹐治小兒耳﹐解痘疔毒腫。產後血悶﹐以紅花十斤煮湯盛桶﹐置於橫格之下﹐舁婦寢上燻之﹐湯冷再加﹐半日乃蘇。

卷二隰艸部

胭脂

甘平﹐無毒。胭脂有四種﹐一種以紅藍花汁染胡粉而成﹐一種以山燕脂花汁染粉而成﹐一種以山橊花汁作成者﹐一種以紫礦汁染綿而成。皆可入血病藥用。又落葵子亦可取汁和粉而成﹐可作面脂﹐不入藥用。紫礦渣名火漆﹐匠工補水用之。

發明

胭脂色紅並可爲活血之藥。其治痘瘡肌肉結硬﹐用綿胭脂同紫艸煎湯﹐乘熱頻將胭脂擦之﹐漸軟卽能發出﹔又痘瘡護眼﹐黃膏用油胭脂調塗﹐則痘無入眼之患。

卷二隰艸部

大薊﹑小薊

花甘溫﹐根微涼﹐無毒。

發明

大薊﹑小薊皆能破血﹐大薊根主女子赤白沃下﹐止吐血鼻衄﹐涼而能行﹐行而帶補﹐兼療癰腫。小薊根專於破血﹐不能消腫﹐有破宿生新之功﹐吐血血崩之用﹐但其力微﹐只可退熱﹐不似大薊能破瘀散毒也。《丹方》治吐血不止﹐用小薊﹑山楂﹑生地一服卽止﹐止中寓瀉﹐劫劑中之良法。近世醫師咸用其花﹐總取散血之義。然其性皆下行﹐故脾胃虛弱﹐泄瀉少食者忌用。

卷二隰艸部

續斷

《本經》名屬折﹐《別錄》名接骨苦微溫﹐無毒。去根尾﹐酒炒用。

《本經》主傷中補不足﹐金瘡癰瘍﹐折跌﹐續筋骨。婦人乳難﹐久服益气力。

發明

續斷入肝主續筋骨﹐爲婦人胎產崩漏之首藥。又主帶脈爲病﹐久服益气力﹐利關節﹑治腰痛﹐暖子宮﹐療金瘡折傷﹐散癰腫瘀血﹐療婦人乳難。《本經》治傷中補不足等病﹐總取和血通經之義。又能止小便多﹐治遺泄。古方血痢用平胃散一兩﹑續斷三錢爲末﹐每服三錢﹐水煎服卽愈﹐寧無顧名思義之實乎。

卷二隰艸部

漏蘆

《本經》名野蘭苦鹹寒﹐有毒。

《本經》主皮膚熱毒﹐惡瘡疽﹐痔漏痺﹐下乳汁。

發明

漏蘆苦寒解毒﹐乃足陽明經藥。《本經》治熱毒惡瘡﹐下乳汁﹐以其能利竅也。

爲消毒﹑排膿﹑殺虫要藥。古方治癰疽發背﹐以漏蘆湯爲首稱。蓋咸能軟堅﹐寒能解毒。故服之必大便作瀉﹐使邪從下而出也。昔人治嬰兒瘡毒﹐令母服此﹐使藥性從乳中過之﹐每致乳子利下白沫﹐大損元气﹐故气虛及瘡瘍不起發者﹐咸非所宜﹐而妊婦尢爲切禁。

卷二隰艸部

薴麻﹑黃麻

甘寒﹐無毒。

發明

薴麻專行滯血﹐產婦枕之治血暈。產後腹痛﹐以薴安腹上卽止。漬薴水療熱渴﹐薴根治小兒赤丹。其黃麻苦溫﹐專散陳久瘀血﹐取陳年者燒灰存性﹐酒調服之。絡麻根燒灰治鎖喉風神效。

卷二隰艸部

胡蘆巴

苦大溫﹐無毒。

發明

胡蘆巴乃海外胡蘿卜子﹐聲音相近之訛耳。右腎命門藥也。元陽不足﹐冷气潛伏不得歸元者宜之﹐小腸奔豚偏墜及小腹有形如卵﹐上下走痛不可忍者﹐用胡蘆巴丸。腎气不歸﹐上熱下寒﹐厥逆嘔吐者﹐用黑錫丹。皆與金鈴子一寒一熱同用﹐其導火歸元之功可知。

卷二隰艸部

惡實

又名鼠粘子﹑牛蒡子﹑大力子﹐皆別名也辛平﹐無毒。

發明

鼠粘子肺經藥也。治風濕癮疹﹐咽喉風熱﹐散諸腫瘡瘍之毒﹐痘疹之仙藥也。痘不起發﹐用此爲末﹐刺雄鷄冠血和酒釀調﹐胡荽湯下神效。瘡瘍毒盛﹐生研用之卽出瘡頭﹔酒炒上行能通十二經﹐去皮膚風﹐消疹毒。惟气虛色白﹐大便利者不宜。

卷二隰艸部

蒼耳

古名耳實甘溫﹐葉苦辛﹐小毒。酒浸炒用﹐忌豬肉。

發明

蒼耳治頭風腦痛﹐風濕周痺﹐四肢拘攣﹐惡肉死肌﹐皮膚瘙癢﹐腳膝寒痛﹐久服亦能益气。其葉久服去風濕有效。服蒼耳人最忌豬肉及風邪﹐觸犯則徧身發出赤丹也。婦人血風攻腦﹐頭旋悶絕﹐忽倒不知人事者﹐用蒼耳艸嫩心陰榦爲末﹐酒服甚效。此味善通頂門連腦﹐能走督脈也。

卷二隰艸部

天名精

《本經》名蛤蟆藍﹐一名地菘﹐子名鶴虱甘寒﹐無毒。

《本經》主瘀血﹐血瘕欲死﹐下血止血﹐利小便。

發明

天名精功專散血﹐有破宿生新之功﹐故《本經》言下血止血﹐又能湧吐風痰﹐殺虫解毒。擂汁服之﹐能止痰瘧﹐漱之止牙痛﹐搗之敷蛇傷﹐煎服除淫穢邪毒﹐從小便泄出。凡乳蛾喉嚨腫痛﹐及小兒急慢驚風﹐牙關緊急﹐不省人事者﹐搗絞和酒灌之。咽喉腫塞﹐痰涎壅滯﹐搗汁鵝翎掃入﹐去痰立效。亦治豬瘟。

卷二隰艸部

鶴虱

苦平﹐無毒。

發明

鶴虱入厥陰肝經﹐善調逆气﹐能治一身痰凝气滯﹐殺虫方中最要藥。《錄驗方》療蛔攻心痛﹐一味丸服。小兒虫痛亦單用鶴虱研末﹐肥肉汁服﹐其虫自下。藥肆每以胡蘿卜子代充﹐不可不辧。

卷二

隰艸部

辛苦寒﹐小毒。采葉陰漧入甑中﹐層層灑酒與蜜﹐九蒸九曬用。

發明

苦寒﹐略兼微辛﹐故有小毒﹐爲祛風除濕而兼活血之要藥。丸治風濕﹐四肢麻痺﹐骨節冷痛﹐腰膝無力甚效。但脾腎兩虛﹐陰血不足﹐而腰膝無力﹐骨痛麻痺者﹐大非所宜。時珍曰﹕生搗汁服則令人吐﹐故云有小毒。九蒸九曬則去風痺﹐故云無毒。或云甚益元气﹐不稽之言也。生者搗服能吐風痰﹐其能傷胃可知。

卷二隰艸部

篛

甘寒﹐小毒。

發明

篛生小竹而葉最大﹐故可以之爲笠。燒灰治吐衄﹑嘔咯及便溺諸血。又能通小便﹐利肺气﹐散喉痺﹐消癰腫﹐每服不過一錢匕。又治痘瘡倒靨﹐以篛葉灰一錢匕入麝香﹐酒調服之。幹篛蒂煎湯治胃熱呃逆。其性較柿蒂稍平。取灰以香油調塗湯火傷甚良。

卷二隰艸部

蘆根

筍名蘆﹐莖名葦莖﹐花名蓬甘寒﹐無毒。

發明

蘆根甘寒﹐主消渴﹑胃中客熱。利小便﹐治噎噦﹐反胃嘔逆﹐不下食﹐妊娠心熱﹐時疫寒熱﹐煩悶。解河豚諸魚毒﹐其筍尢良。蘆治臍下堅癖﹐小便不利。葦莖中空﹐專於利竅﹐善治肺癰﹐吐膿血臭痰。《千金》葦莖湯以之爲君﹐服之熱毒從小便泄去最捷﹔蘆花煮汁治幹霍亂心腹脹痛﹐若燒存性治吐衄諸血。

卷二隰艸部

甘蕉

卽巴蕉甘大寒﹐無毒。

發明

甘蕉性寒﹐治天行狂熱﹐解消渴煩悶﹐利小便。治濕熱黃癉﹐和酒服療癰腫﹐並以滓塗腫處良。小兒遊風臥蕉葉上卽愈。治火燙以箸插入﹐出箸瓶盛﹐取油塗之。《別錄》治癰疽結熱。《肘後》治發背腫毒。《聖惠》治血淋澀痛﹐蘇頌治風癇欲倒﹐飲之取吐效﹐惟陰疽不赤腫者禁用。

卷二隰艸部

荷

卽巴蕉之色白者辛溫﹐有小毒。忌鐵。

發明

荷有毒而能攻毒﹐爲主蠱之最。中蠱者服荷汁並臥葉上﹐卽能呼出蠱主姓名。其治喉舌瘡爛﹐婦人月閉﹐及傷寒時气﹐壯熱頭痛口瘡﹐用之皆取其辛散也。

卷二隰艸部

麻黃

苦溫﹐無毒。去根節﹐湯泡去沫﹐曬漧用。若連根節用﹐令人汗不絕﹐其根專能止汗。

《本經》主中風傷寒﹐頭痛溫瘧﹐發表出汗﹐去邪熱气﹐止咳逆上气﹐除寒熱﹐破癥堅積聚。

發明

麻黃微苦而溫﹐中空而浮。陽也﹐升也﹐入足太陽﹐其經循背下行﹐本屬寒水而又受外寒。故宜發汗去皮毛气分寒邪﹐以泄寒實。若過發則汗多亡陽。或飲食勞倦﹐及雜病自汗表虛之證用之﹐則脫人元气﹐禍患莫測。麻黃治衛實之藥﹐桂枝治衛虛之藥﹐二物𨿽爲太陽經藥﹐其實榮衛藥也。心主榮血﹐肺主衛气。故麻黃爲手太陰肺經之劑﹐桂枝爲手少陰心經之劑。傷寒﹑傷風而咳嗽﹐用麻黃湯﹑桂枝湯﹐卽湯液之源也。麻黃乃肺經之專藥﹐故治肺病多用之。仲景治傷寒﹐無汗用麻黃湯﹐有汗用桂枝湯。夫津液爲汗﹐汗卽血也﹐在榮卽爲血﹐在衛卽爲汗。寒傷營﹐營血不能外通於衛﹐衛气閉固﹐故無汗發熱而惡寒。風傷衛﹐衛气不能內護於營﹐營气不固﹐故有汗﹐發熱而惡風。是證𨿽屬太陽而肺實受邪气﹐蓋皮毛外閉﹐邪熱內攻﹐肺气怫郁﹐故用麻黃﹑甘艸同桂枝引出營分之邪﹐達之助表﹐佐以杏仁泄肺而利气﹐是麻黃湯𨿽太陽發汗重劑﹐實爲發散肺經邪郁之藥也。腠理不密則津液外泄﹐而肺气自虛﹐虛則補其母﹐故用桂枝同甘艸﹐外散風邪以救表﹐內伐肝木以防脾。佐以芍藥泄木而固脾﹐皆是脾肺之藥。是則桂枝𨿽太陽解肌輕劑﹐實爲理脾救肺之藥也。又少陰證發熱脈沈﹐有麻黃附子細辛湯﹐少陰與太陽爲表裏﹐所謂熟附配麻黃﹐補中有發也。《本經》治中風﹐是主緩風癱瘓而言﹔云溫瘧系濕瘧﹐乃傳寫之誤。破癥堅積聚者﹐表裏兼治﹐非神而明之﹐難效其法也。

卷二隰艸部

木賊

甘微苦﹐無毒。去節用。

發明

木賊與麻黃同形同性﹐故能發汗解肌﹐升散火郁風濕﹐專主眼目風熱暴翳止淚﹐取發散肝肺風邪也。多用令人目腫﹐若久翳及血虛者非所宜。而傷暑或暴怒赤腫亦勿用之。

卷二隰艸部

石龍芻

一名龍須﹐卽席艸苦微寒﹐無毒。

《本經》主心腹邪气﹐小便不利﹐淋閉﹐風濕﹐鬼疰。

發明

龍芻生水中﹐性專利水。《本經》所主心腹邪气﹐亦是因水濕瀦積所致﹐其敗席治淋及小便不通。昔人用以煮服﹐莫若燒灰酒服更良。

卷二隰艸部

燈心艸

甘寒﹐無毒。欲入丸劑﹐粳米粉漿磨之。

發明

燈心輕虛甘淡﹐故能泄肺利水。治急喉痺﹐燒灰吹之。又燒灰塗乳上飼小兒止夜啼。燒灰入輕粉﹑麝香治陰疳。

卷二隰艸部

生地黃

《本經》名地髓﹐又名﹐音戶甘苦寒﹐無毒。禁犯鐵﹐忌萊菔﹑諸血。

采得鮮者卽用爲生地黃﹐炙焙漧收者爲漧地黃﹐以法制過者爲熟地黃。

《本經》主傷中﹐逐血痺﹐塡骨髓﹐長肌肉﹐作湯除寒熱積聚﹐療折跌傷筋﹐久服輕身不老。生者尢良。

發明

生地黃性稟至陰﹐功專散血﹐入手足少陰﹑厥陰﹐兼行足太陰﹑手太陽。錢仲陽導赤散與木通同用﹐瀉丙丁之火。《別錄》治婦人崩中血不止﹐及產後血上薄心﹐胎動下血﹐鼻衄吐血﹐皆搗汁飲之﹐以其能散血消瘀解煩也。其治跌撲損傷﹐面目靑腫﹐以生地黃搗爛罨之卽消。此卽《本經》治傷中血痺﹑折跌筋傷等証之義。蓋肝藏血而主筋﹐肝無畱滯則營血調﹐而傷中自愈﹐筋無邪著則三气通﹐而血痺自除。作湯除寒熱積聚者﹐血和則結散﹐而諸證平矣。其曰塡骨髓﹑長肌肉者﹐邪無著而形神自復也。昔人治心痛﹐以生地黃汁作冷淘﹐食之取吐﹐不吐則利出長虫﹐如辟宮而安﹐此卽《本經》除寒熱積聚之驗。其於服食方中用之﹐取以輔助諸藥﹐辟除三虫﹐使從幽門化出也。因思《千金》靈飛散中生地黃急不可得鮮者﹐咸取幹者應用﹐乃知《本經》末後續出生者尢良一語﹐見古聖之苦心﹐無所不用其極也。愚按﹕生地黃與漧地黃功用不同﹐豈可混論。按﹕徐之才《別錄》云﹕生地黃乃新掘之鮮者﹐爲散血之專藥。觀《本經》主治皆指鮮者而言﹐只緣諸家《本艸》從未明言﹐且產處遼遠﹐藥肆僅有幹者﹐鮮者絕不可得﹐是不能無混用之失。曷知漧地黃旣經炙焙﹐力能止血﹐安有傷中血痺﹐折跌筋傷等治乎。至於傷中日久﹐積聚內形﹐寒熱外顯﹐並宜鮮者作湯統領他藥﹐共襄破宿生新之功。設混用幹者則瘀傷愈結﹐安望其有髓充肉長之績乎。予嘗綜覽諸方﹐凡藥之未經火者﹐性皆行散﹐已經炙焙﹐性皆守中﹐不獨地黃爲然也。

卷二隰艸部

漧地黃

苦微甘寒﹐無毒。產懷慶者丁頭鼠尾﹐皮粗質堅﹐每株重七八錢者力優。產亳州者頭尾俱粗﹐皮細質柔﹐形𨿽長大而力薄。產江浙者細軟無力﹐僅可淸熱﹐不入補藥。無問產於何地﹐但枯槁質輕者謂之天黃﹐不堪入湯藥。

發明

漧地黃心紫通心﹐中黃入脾﹐皮黑歸腎﹐味濃气薄﹐內專涼血滋陰﹐外潤皮膚榮澤。病患虛而有熱者宜加用之。戴元禮曰﹕陰微陽盛﹐相火熾彊﹐來乘陰位﹐日漸煎熬﹐陰虛火旺之證﹐宜生地黃以滋陰退陽﹐同人參﹑茯苓﹑石蜜﹐名瓊玉膏﹐治虛勞咳嗽唾血。同天麥門冬﹑熟地﹑人參﹐名固本丸﹐治老人精血枯槁。於固本丸中加枸杞熬膏名集靈膏﹐治虛羸喘嗽乏力。其瓊玉膏𨿽用鮮者搗汁桑木熬膏﹐散中寓止﹐與幹者無異。固本丸﹑集靈膏並用幹者﹐而集靈變丸作膏﹐較之固本差勝。《易簡方》曰﹕男子多陰虛宜熟地黃﹐女子多血熱宜生地黃。虞摶云﹕生地黃涼血﹐而胃气弱者恐妨食。熟地黃補血﹐而痰飲多者恐泥膈﹔或言生地黃酒炒則不妨胃﹐熟地黃姜制則不泥膈﹐然須詳病患元气病气之淺深而用之。若產後惡食泄瀉﹐小腹結痛﹐虛勞﹐脾胃薄弱﹐大便不實﹐胸腹多痰﹐气道不利﹐升降窒塞者﹐咸須遠之。浙產者專於涼血潤燥﹐病患元气本虧﹐因熱邪閉結而舌漧焦黑﹐大小便祕﹐不勝攻下者用此﹐於淸熱藥中通其祕結最妙﹐以其有潤燥之功﹐而無滋潤之患也。愚按﹕《本經》地黃𨿽列上品﹐而實性稟陰柔與鄕願不異。譬諸宵人內藏隱隙﹐外示優容﹐是以舉世名家靡不藉爲滋陰上藥﹐止血神丹。𨿽或用非其宜﹐得以稍淸旺气﹐服之仍得暫安。非若人參之性稟陽明﹐象類君子﹐苟有過人皆知之﹐是以師家斂手不敢用﹐病家緘口不敢嘗﹐直至濱危不得已而用之﹐每至下咽卽斃﹐是以左右之人靡不交口歸咎於人參﹐曷知其爲從前誤藥所致。夫藥之遺患於病比比有之﹐莫如地黃﹑門冬之屬﹐陰柔最甚﹐至死不覺其非﹐故不憚瑣屑﹐特表而出之。

卷二隰艸部

熟地黃

甘溫﹐無毒。制地黃法﹐擇取原株重六七錢者﹐以好酒浸﹐入縮砂仁末拌﹐木甑瓦鍋九蒸九曬﹐得太陽眞火入劑﹐方始得力。蓋地黃性泥﹐得砂仁之香竄﹐而通調五臟沖和之气﹐歸宿丹田也。

發明

熟地黃假火力蒸曬﹐轉苦爲甘﹐爲陰中之陽﹐故能補腎中元气。必須蒸曬多次﹐得太陽眞火﹐確有坎離交濟之妙用﹔若但煮熟﹐不加蒸曝﹐𨿽服奚益。好古曰﹕生地黃治心熱﹐手心熱﹐益腎水﹐涼心血﹐其脈洪實者宜之。若脈虛者﹐則宜熟地黃。錢氏六味丸以之爲君﹐天一所生之源也。若命門眞火素弱者﹐必須崔氏八味丸﹐得桂﹑附共襄之力﹐方得陰陽兼濟之功。湯液四物湯以之爲主﹐乙癸同源之治也﹐其功專於塡骨髓﹐長肌肉﹐生精血﹐補五臟內傷不足﹐通血脈﹐利耳目﹐黑須髮﹐男子五勞七傷﹐女子傷中胞漏下血﹐經候不調﹐胎產百病﹐滋腎水眞陰﹐療臍腹急痛﹐病後脛股酸痛﹐坐而欲起﹐目如無所見。蓋臍下痛屬腎藏精傷﹐脛股酸痛系下元不足﹐目如無所見乃水虧不能鑑物﹐皆腎所主之病﹐非熟地黃不除。今人治目翳內障﹐往往用六味丸配磁朱丸服﹐良非所宜。地黃禁鐵﹐磁爲鐵之母﹐安得不忌。予嘗用當歸代地黃﹐借其辛溫以助發之勢。火盛則用芍藥代山茱萸﹐借其酸寒以收耗散之陰﹐藥𨿽異而功不殊也。愚按﹕地黃本手少陰經藥﹐功專淸熱散血﹐非經蒸曝不能入足少陰經﹐得水火旣濟之功﹐轉苦成甘﹐變紫爲黑﹐故直入腎臟塡補眞陰﹐兼培黃庭后土﹐土濃戴物﹐諸髒皆受其蔭﹐是以崔氏八味﹑錢氏六味爲培養眞陰眞陽之總司。後人借此各隨所稟之偏而爲增減﹐無往非受其益。如陰气不固則加鰾膠﹑蒺藜。陽气不充則加鹿茸﹑河車。中气不舒則加沈香﹑縮砂。下气不吸則加牛膝﹑車前。上气不津則加門冬﹑五味。肝气內盛則減萸倍澤。精气下脫則減澤倍萸。各得補偏救獘之妙用。其陰火旺者加知柏於六味方中﹐此與鴆酒止渴無異。他如四物湯中之芎﹑歸﹐卽六味丸中山萸之義。十全大補中之﹑桂則八味丸中桂﹑附之義﹐方得陰陽相濟之妙用。須知八味﹑十全平調血气﹐且湯液性味易過﹐地黃與參並用略無妨礙。六味丸中切不可雜一味中焦藥﹐如人參﹑白術﹑甘艸之類﹐咸非所宜。昔人有以六味丸加參而服﹐下咽少頃輒作迷迷不爽﹔或令增麥冬﹑五味功力倍常﹐深得金水相生之妙用﹐非專工藥性者之可與討論也。

卷二隰艸部

牛膝

《本經》名百倍苦酸平﹐無毒。懷產者長而無傍須﹐水道澀滲者宜之。川產者細而微黑﹐精气不固者宜之。忌牛肉。

《本經》主寒濕痿痺﹐四肢拘攣﹐膝痛不可屈伸﹐逐血气﹐傷熱火爛﹐墜胎。

發明

牛膝气薄味濃﹐性沈降泄﹐乃足厥陰之藥。《本經》專主寒濕痿痺﹐四肢拘攣等病﹐不及補養下元之功﹐豈聖法有所未盡歟。丹溪言﹕牛膝能引諸藥下行﹐筋骨痛風在下者宜加用之﹐其性𨿽下行走筋﹐然滑利之品﹐精气不固者﹐終非所宜。得酒蒸則能養筋﹐生用則去惡血。其治腰膝痛不可屈伸足痿之病﹐非取其養血營筋之力歟。其治癰腫惡瘡﹑金瘡折傷﹑尿血淋痛﹑婦人經祕不通﹐非取其活血破瘀之力歟。《外臺》以生牛膝一味濃煎﹐治積久勞瘧。《肘後》以二斤浸酒治卒暴癥疾﹐延年。以之同葵子煎服下胞衣。《衛生》以之搗罨折傷。《梅師》以之搗塗金瘡。《千金》以之搗敷毒腫。《集驗》以之通利溺閉。皆取其性滑利竅﹐消血解毒之功﹐𨿽彊陰彊筋﹐而气虛下陷﹐大便易泄﹐夢泄遺精﹐妊娠崩漏﹐俱禁用。惟川產者﹐气味形質與續斷仿佛﹐庶無精滑之虞。蓋腎司閉藏﹐肝司疏泄﹐此味專司疏泄﹐而無固熱之功。世俗妄謂益腎而培養下元藥中往往用之﹐與延盜入室何異。其土牛膝亦能解毒利竅﹐專治血鼓﹐一味濃煎﹐姿意服之。又鎖喉風諸治不效﹐以土牛膝和醋搗絞取汁﹐蘸雞翎探吐稠痰﹐不過二三次神驗。

卷二隰艸部

紫菀

白者名女菀苦辛微溫﹐無毒。或酒洗﹐或蜜水炒用。

《本經》主咳逆上气﹐胸中寒熱結气﹐去蠱毒﹐痿﹑安五臟。女菀治風寒洗洗﹐霍亂泄利﹐腸鳴上下無常處﹐驚癇﹐寒熱百病。

發明

紫菀﹐肺經血分之藥。《本經》止咳逆上气﹐胸中寒熱結气﹐取性疏利肺經血气也。去蠱毒痿者﹐以其辛苦微溫﹐能散結降气﹐蠱毒自不能畱。痿由肺熱葉焦﹐紫菀專通肺气﹐使熱從溲便去耳。《別錄》療咳唾膿血。《大明》消痰止渴﹐皆滋肺經血气之效。

《金匱》澤漆湯用以治咳而脈沈者﹐咳屬肺﹔脈沈則血分之病也。亦治下痢肺痛﹐與紫參同功。其性辛而不燥﹐潤而不寒﹐補而不滯﹐善調五勞體虛﹐止咳定喘﹐療驚悸﹐吐衄諸血。又能通調水道﹐故溺澀便血單服一兩卽效。然大泄肺气﹐陰虛肺熱漧咳禁用﹐以其性專溫散而無培養之力也。白者曰女菀﹐大泄肺气。《本經》主風寒洗洗﹐霍亂泄利﹐腸鳴上下無常處﹐驚癇寒熱百病﹐一皆气分受傷之病。《肘後方》治人面黑令白﹐方用女菀三分﹐鉛丹一分爲末﹐醋漿服一刀圭﹐日進三服﹐十日大便黑﹐二十一日面白﹐便止。過用則太白矣。

《千金方》用酒服﹐男十日﹐女二十日﹐黑色皆從大便去。三十歲後不可服﹐以肺气漸減﹐不可復泄也。

卷二隰艸部

麥門冬

本作冬甘寒﹐無毒。去心用﹐卽不煩心。

《本經》主心腹結气﹐傷中傷飽﹐胃絡脈絕﹐羸瘦短气﹐久服輕身不老﹐不饑。

發明

麥門冬陽中微陰﹐入心肺腎及足陽明之經﹐定心熱驚煩﹐療肺痿吐膿。蓋專泄而不專收﹐寒多人禁服。肺中伏火﹐脈气欲絕者﹐加五味子﹑人參爲生脈散﹐專補脈中元气不足。東垣云﹕六七月間濕熱方盛﹐人病骨乏無力﹐身重气短﹐頭旋眼黑﹐甚則痿軟。故孫眞人以生脈散補其天元眞气。脈者﹐人之元气也。人參之甘溫﹐瀉陰火而益元气。麥門冬甘寒﹐滋燥金而淸水源。五味子之酸鹹﹐瀉丙火而補庚金﹐兼益五臟之气也。時珍曰﹕麥門冬以地黃爲使﹐服之令人頭不白﹐添精補髓﹐通腎气﹐定喘促﹐令人肌體滑澤。《本經》主心腹結气﹐傷中傷飽﹐胃絡脈絕﹐羸瘦短气﹐一气貫下﹐言因過飽傷胃而致心腹气結﹐脈絕不通﹐羸瘦短气﹐故宜以此滋其津液﹐通其肺胃﹐殊非開豁痰气﹐消克飲食之謂。其陰虛羸瘦﹐喘咳上气﹐失音失血及風熱暴嗽﹐咸非所宜﹔恐寒郁熱邪﹐牢不可破﹐多成虛損之疾。麻疹咳嗽不可誤用﹐以其性寒助陰﹐固斂陽邪不能發越也。凡脾胃虛寒泄瀉及痘瘡虛寒作瀉﹐產後血虛瀉渴﹐皆非所宜。

卷二隰艸部

萱艸

一名宜男﹐一名忘憂甘平﹐無毒。

發明

萱性下走入陰﹐故根治砂石淋﹐下水气及酒癉大熱﹐衄血。擂酒服治吹乳腫痛。

花治酒癉﹐利濕熱。其花起層者﹐有毒勿食。

卷二隰艸部

淡竹葉

甘寒﹐無毒。

發明

淡竹隰生嫩苗﹐葉綠花碧﹐根須結子﹐與竹絕然不同。性專淡滲下降﹐故能去煩熱﹐淸心﹐利小便﹐根能墮胎催生。

卷二隰艸部

冬葵子

向日葵子也甘寒滑﹐無毒。

《本經》主五臟六腑寒熱﹑羸瘦﹐破五癃﹐利小便。

發明

向日葵質堅耐寒﹐入冬不凋﹐故名冬葵。性滑利竅﹐能治臟腑寒熱﹐羸瘦﹐破五淋﹐利小便。婦人乳房脹痛﹐同砂仁等分爲末﹐熱酒服三錢﹐其腫卽消。孕婦難產不下﹐專取一味炒香爲末﹐芎歸湯下三錢﹐則易生﹐取晨暮轉動靈活耳。夏子益《奇疾方》云﹐有人手足忽長倒生肉刺如錐痛不可忍﹐但食葵菜卽愈﹐亦取其寒滑利竅之用也。

卷二隰艸部

蜀葵

甘寒滑﹐無毒。

發明

葵以蜀中最勝﹐種類最多﹐其子入藥。皆性滑利竅﹐能潤气血之燥。《千金》稱其除客熱﹐利腸胃﹐是言其槪也。東垣取其花之白者治白帶﹐赤者治赤帶﹐隨其色而爲所用﹔被狗嚙者食之﹐瘡永不瘥。

卷二隰艸部

秋葵子

甘寒滑﹐無毒。

發明

葵色種種﹐惟花於秋者﹐獨稟金气而色黃。其子性專潤下﹐治小便淋﹐及催生用之﹐與向日葵不殊。其花消癰腫﹐浸油塗湯火傷﹐其痛卽止。

卷二隰艸部

龍葵

卽老鴉眼睛艸苦微甘滑寒﹐無毒。

發明

龍葵性滑如葵﹐言苗葉也﹐消熱散血。壓丹石毒﹐去婦人敗血。老鴉眼睛言其子也﹐善能續筋消疔腫﹐與苗葉不異。根利小便﹐與木通煎服效。

卷二隰艸部

酸漿

一名燈籠艸﹐俗名掛金燈苦寒﹐無毒。

《本經》主熱煩滿﹐定志﹐益气﹐利水道。

發明

酸漿利濕除熱淸肺﹐治咳化痰﹐痰熱去而志定气和矣。又主咽喉腫痛。蓋此艸治熱痰咳嗽﹐佛耳艸治寒痰咳嗽。故其主治各有專司也。

卷二隰艸部

敗醬艸

一名苦菜﹐又名鹿腸﹐根作敗醬气﹐故名。苦平﹐無毒。

《本經》主暴熱火瘡﹐赤气疥瘙﹐疽痔﹐馬鞍熱气。

發明

敗醬乃手陽明﹑厥陰藥。善除暴熱火瘡﹐皆取苦寒散毒之用。其治疽痔馬鞍熱气﹐以其性專下泄也。《金匱》薏苡附子敗醬散﹐治腸癰固結未潰﹐故取薏苡下達﹐敗醬苦降﹐附子開結﹐而爲熱因熱用之向導﹐深得《本經》之旨。若膿成熱毒勢脹不可用也。而婦人下部疽蝕﹐方中亦恆用之。近世醫師罕有識者﹐惟徽人采取笮幹﹐曰苦笮菜﹐惜乎﹐不知治療之功用也。

卷二隰艸部

款冬花

辛溫﹐無毒。紫色有白絲者眞。蜜水拌微炒。

《本經》主咳逆上气﹐善喘喉痺﹐諸驚癇﹐寒熱邪气。

發明

款冬味辛入气分﹐色紫歸血分﹐𨿽其性溫﹐卻不燥血﹐故能輕揚上達。觀《本經》主治﹐一皆气升火炎之病。古方用爲溫肺﹐治咳嗽之要藥。潤肺消痰﹐止嗽定喘﹐喉痺喉喑﹐肺痿肺癰﹐咸宜用之。有人病咳多日﹐或令燃款冬花三兩放無風處﹐以管吸其煙咽之﹐數日果愈。嫠寡失合﹐陰虛勞嗽禁用﹐以其性溫也。

卷二隰艸部

鼠曲艸

卽鼠耳艸﹐又名佛耳艸甘平﹐無毒。

發明

《別錄》﹕鼠耳主寒痺﹑寒熱咳嗽。東垣﹕佛耳治寒嗽及痰﹐除肺中寒﹐大升肺气。《日華》云﹕大抵寒嗽多是火郁於內﹐寒覆於外﹐故佛耳﹑款冬爲之必用。《宣明》透膈散治寒郁肺絡之嗽﹐用佛耳﹑款冬﹑鐘乳﹑雄黃爲末並於鑪中燒﹐以筒吸煙咽下﹐有涎卽吐去﹐屢效。

卷二隰艸部

決明子

鹹平﹐無毒。《別錄》云﹕苦甘微寒﹐無毒﹐炒研用。

《本經》主靑盲目淫﹐膚赤白膜﹐眼赤痛淚出﹐久服益精光﹐輕身。

發明

《相感志》言﹐園中種決明﹐蛇不敢入。丹溪言﹕決明解蛇毒﹐本此入藥﹐明目。《本經》治靑盲目淫﹐眼赤淚出﹐取其苦寒淸熱也。以水調末塗腫毒﹐貼心止鼻衄﹐貼太陽穴治頭疼﹔作枕治頭風。《別錄》療口靑是主肝經蓄熱之驗也。不宜久服﹐久服令人患風伐肝﹐搜風太過﹐反招風熱也。《本經》言﹐久服益精光﹐輕身﹐是指目疾人肝熱內滯者而言。若脾虛血弱者﹐過用虛風內擾﹐在所必致耳。

卷二隰艸部

地膚子

一名落帚﹐又名黃蒿甘寒﹐無毒。

《本經》主膀胱熱﹐利小便﹐補中益气。久服耳目聰明﹐輕身不老。

發明

眾病皆起於虛﹐虛而多熱﹐則小便不利﹐精气日燔﹐故《本經》主以淸利膀胱熱邪﹐中气自復﹐耳目聰明矣。其能祛熱﹐利小便﹐去陰火﹐治客熱丹腫。葉主老人夏秋間熱淋﹐用此搗自然汁服之卽通。男子白濁用地膚子﹑白斂爲丸滚湯下。婦人白帶地膚子爲末﹐熱酒服之﹐屢效。苗葉燒灰煎霜﹐制砒石粉霜﹑水銀﹑硫黃﹑雄黃﹑砂毒。

卷二隰艸部

瞿麥

家種者曰洛陽苦寒﹐無毒。

《本經》主關格﹑諸癃結﹐小便不通﹐出刺﹐決癰腫﹐明目去翳﹐破胎墮子﹐下閉血。

發明

瞿麥利小便爲君主之用。故《本經》專主關格﹑諸癃結﹑小便不通。《金匱》方治小便不利﹐有水气﹐其人苦渴者﹐用栝蔞瞿麥丸。古方通心經利小腸爲最要藥。若心經𨿽有熱而小腸虛者﹐服之則心熱未退﹐而小腸別作病矣﹐以其降泄太過也。《本經》又言出刺﹐取鮮者搗塗竹木刺也。破胎墮子下閉血﹐皆利竅所致。故妊娠產後小水不利﹐及脾虛水腫禁用﹐以性專泄气也。

卷二隰艸部

王不畱行

卽剪金花﹐俗名金盞銀臺苦甘平﹐無毒。

發明

王不畱行專行血分﹐乃陽明﹑厥陰﹑衝任之藥。能通乳利竅﹐其性走而不守﹐故妊婦禁服﹔一婦患淋臥久﹐用此煎服﹐再劑而愈。其利小便﹐出竹木刺與瞿麥同功。

卷二隰艸部

葶藶

辛苦寒﹐小毒。酒洗淨焙用。療實水滿急﹐生用。

《本經》主癥瘕﹐積聚結气﹐飲食寒熱﹐破堅逐邪﹐通利水道。

發明

葶藶苦寒不減硝黃﹐專泄肺中之气﹐亦入手陽明﹑足太陽﹐故仲景瀉肺湯用之。

肺气壅塞則膀胱之气化不通﹐譬之水注﹐上竅閉則下竅不通﹐水濕泛溢﹐爲喘滿﹐爲腫脹﹐爲積聚﹐種種諸病生矣。辛能散﹐苦能泄﹐大寒沈降﹐能下行逐水﹐故能療《本經》諸病。

亦能泄大便﹐爲其體輕﹐性沈降﹐引領肺气下走大腸。又主肺癰喘逆﹐痰气結聚﹐通身水气﹐脾胃虛者宜遠之。大戟去水﹐葶藶愈脹﹐用之不節﹐反乃成病。葶藶有甘﹑苦二種﹐緩﹑急不同﹐大抵甜者下泄性緩﹐𨿽泄肺而不傷胃。苦者下泄之性急﹐旣泄肺而復傷胃﹐故以大棗輔之。然肺之水气滿急者﹐非此不能除。但水去則止﹐不可過劑。《金匱》方云﹕葶藶敷頭瘡﹐藥气入腦殺人。

卷二隰艸部

車前子

甘鹹寒﹐無毒。酒浸焙用。

《本經》主气癃止痛﹐利水道﹐除濕痺﹐久服輕身耐老。

發明

車前子入足太陽﹑少陰﹐能利小便而不走气﹐與茯苓同功。《本經》治气癃止痛﹐通腎气也。小便利則濕去﹐濕去則痺除。《別錄》治女子淋瀝等病﹐專取淸熱利竅之功也。男女陰中有二竅﹐一竅通精﹐一竅通水﹐二竅不兼開。水竅得气化乃出。精竅得火動乃泄。車前專通气化﹐行水道﹐疏利膀胱﹐濕熱不致擾動眞火﹐而精气寧謐矣﹔故凡瀉利暴下病﹐小便不利而痛者﹐用車前子爲末﹐米飲服二錢﹐利水道﹐釐淸濁﹐而谷藏止矣。又治目疾﹐水輪不淸﹐取其降火而不傷腎也。時珍用以導小腸熱﹐止暑濕瀉﹐取甘平潤下之用耳。陽气下陷﹐腎气虛脫人勿服。其葉搗汁溫服﹐療火盛泄精甚驗。若虛滑精气不固者禁用。

卷二隰艸部

馬鞭艸

一名龍牙艸苦微寒﹐無毒。

發明

馬鞭艸色赤入肝經血分﹐故治婦人血气腹脹﹐月經不勻。通經散瘕﹐治金瘡行血活血。生搗汁飲治喉痺癰腫。又搗敷治下部瘡及蠷尿﹐男子陰腫。惟陰血虛而胃弱者勿服。

卷二隰艸部

光明艸

卽狗尾艸發明

眼赤拳毛倒睫者﹐翻轉目瞼﹐以一二莖醮水戛去惡血甚良。

卷二隰艸部

鱧腸艸

一名金陵艸﹐卽旱蓮艸甘酸平﹐無毒。

發明

鱧腸艸﹐腎經血分藥﹐灸瘡發洪血不可止者﹐敷之立已。汁塗眉髮﹐生速而繁﹐皆益腎養血之驗﹐故烏須髮方用之。《千金方》有金陵煎能益髭須變白爲黑也﹐單用熬膏治大便下血。腎主二便﹐但脾胃虛大便易瀉者勿服。

卷二隰艸部

連翹

苦平﹐無毒。根名連軺﹐甘寒平﹐小毒。

《本經》主寒熱鼠﹐瘰癰腫﹐惡瘡癭癅﹐結熱蠱毒。

發明

連翹輕淸而浮﹐本手少陰﹑厥陰气分藥。瀉心經客熱﹐破血結﹐散气聚﹐消腫毒﹐利小便。諸痛癢瘡﹐皆屬心火。連翹瀉心爲瘡家之聖藥﹔十二經瘡藥中不可無此﹐乃結者散之之義。《本經》專主寒熱鼠﹐瘰癭癅﹑結熱等病﹐皆由足少陽膽經气郁而成﹐此藥正淸膽經郁熱。癰疽惡瘡﹐無非營衛壅遏﹐得淸涼以散之。蠱毒所結﹐得辛香以解之。然苦寒之性僅可以治熱腫﹐故癰疽潰後膿淸色淡及胃弱食少者禁用。根寒降﹐專下熱气﹐治濕熱發黃﹐濕熱去而面悅好﹐眼目明矣。仲景治瘀熱在裏發黃﹐麻黃連翹赤小豆湯主之。柰何世鮮知此﹐如無根﹐以實代之。

卷二隰艸部

陸英

一名蒴﹐又名接骨艸苦寒﹐無毒。

《本經》主骨間諸痺﹐四肢拘攣﹐疼酸膝寒痛﹐陰痿短气不足﹐腳腫。

發明

陶蘇《本艸》﹐甄權《藥性》皆言陸英卽蒴﹐田野村墟甚多。人家所植髙碩色赤者是陸英﹐田野所出不紅﹐葉上有粉者是蒴﹐二味所主大率相類﹐《外臺》《千金方》多用之﹐世以其賤而全置不講也。

卷二隰艸部

藍實

大靑﹑小靑苦寒﹐無毒。有二種﹐大者曰大靑﹐苗髙如蓼。小者曰小靑﹐葉光如景天。﹝向編在麻後﹐今並此。﹞

《本經》解諸毒﹐殺蠱疰鬼螫毒。

發明

《本經》取用藍實﹐乃大靑之子﹐是卽所謂蓼藍也。性稟至陰﹐其味苦寒﹐故能入肝。《本經》取治蠱疰諸毒﹐專於淸解溫熱諸邪也﹐陽毒發斑咽痛必用之藥。而莖葉性味不異﹐主治皆同。《日華子》治天行熱狂﹐疔腫風疹。朱肱治發斑咽痛﹐有犀角大靑湯﹑大靑四物湯﹐皆取其葉﹐以治溫熱毒盛發斑之藥﹐非正傷寒藥也。蓋大靑瀉肝膽之實火﹐正以祛心胃之邪熱﹐所以小兒疳熱﹑丹毒爲要藥。小靑搗敷腫癤甚效﹐治血痢腹痛﹐殺百藥毒﹐解野狼毒﹑射罔﹑斑蝥﹑砒石等毒。《千金》以藍葉搗汁治腹中鱉瘕。夏子益《奇疾方》用板藍汁治腹內應聲虫。陳實功以藍同貝母搗敷人面瘡﹐皆取苦寒以散蘊結之熱毒也。藍澱以藍浸地坑一宿﹐入鍛石攪﹐澄去水爲澱﹐其解諸毒﹐敷熱瘡之用則一﹔而殺虫之功更效﹐虫爲下膈非此不除。今人以染缸水治噎膈﹐皆取其殺虫也。

卷二隰艸部

靑黛

一名藍鹹寒﹐無毒。

發明

靑黛乃藍澱浮沫攪澄掠出收幹﹐瀉肝膽﹐散郁火﹐治溫毒發斑﹐及產後熱痢下重。《千金》金藍丸用之﹐天行寒熱頭痛﹐水研服之。與藍同類﹐而止血拔毒﹑殺虫之功似勝於藍。又治噎膈之疾﹐取其化虫之力也﹐和溺白垢﹐冰片吹口疳最效。

卷二隰艸部

蓼子

生水旁者曰水蓼﹐俗名葒艸鹹微溫﹐無毒。

《本經》明目溫中﹐耐風寒﹐下水气﹐療面浮腫﹐癰瘍。

發明

蓼實治消渴去熱﹐及瘰癖痞腹脹﹐皆取其散熱消積之功﹐卽《本經》下水气﹐面浮腫﹐癰瘍之用。其葒艸子專治痞積﹐丸用之。蓼葉治大小腸邪气。黃帝云﹐蓼食過多﹐毒發心痛。婦人月事不來不可食﹐蓼及蒜善爲血淋帶下。扁鵲云﹕蓼食之﹐令人寒熱﹐損骨髓﹐殺丈夫陰气。

卷二隰艸部

蓄

苦平﹐無毒。

《本經》主浸淫疥瘙疽痔﹐殺三虫。

發明

蓄利水散濕熱﹐治黃癉霍亂﹐療小兒病﹐女子陰蝕。《本經》專主浸淫疥瘙疽痔﹐所主皆濕熱之病﹐三虫亦濕熱所化也。

卷二隰艸部

白蒺藜

苦辛溫﹐無毒。酒浸焙焦﹐去刺研用。

《本經》主惡血﹐破癥結積聚﹐喉痺﹐乳難。久服長肌肉﹐明目﹐輕身。

發明

白蒺藜性升而散﹐入肝腎經﹐爲治風明目要藥。風入少陰﹑厥陰經者﹐爲響導。

目病﹐爲風木之邪﹐風盛則目病﹔風去則目明矣。《本經》專破惡血積聚﹐治喉痺﹐乳難﹐以苦能泄﹐溫能宣﹐辛能潤也。此言刺蒺藜之功用耳。久服長肌肉﹐明目﹐輕身﹐以其入腎益精气也。此則專主沙苑蒺藜而言。其治痰﹑消癰腫﹐搜腎臟風气﹐又須刺者﹐爲破敵之先鋒。《千金方》治白癜風﹐以一味爲末﹐湯服二錢﹐日二服﹐服至半月﹐白處見紅點﹐至一月效。

卷二隰艸部

沙苑蒺藜

甘溫﹐無毒。產沙苑者﹐色微黑而形似羊腎。若色微綠﹐𨿽產秦中﹐非沙苑也。酒蒸搗用。藥肆中以一種野田開紅花之土蒺藜僞充﹐咬之亦生豆气﹐但缺處有尖鉤﹐稍異耳。

發明

沙苑蒺藜產於潼關﹐得漠北之气﹐性降而補﹐益腎﹐治腰痛﹐爲泄精虛勞要藥﹐最能固精﹐故聚精丸用此﹐佐鰾膠大有殊功。以之點湯代茶﹐亦甚甘美益人﹔但腎與膀胱偏熱者禁用﹐以其性溫助火也。

卷二隰艸部

谷精艸

辛溫﹐無毒。

發明

谷精艸性體輕浮﹐能入陽明分野﹐治目中諸痛甚良﹐而去翳尢爲專藥﹐明目退翳之功在菊花之上﹐痘後生翳亦用之。此艸兔性喜食﹐故目疾家專用﹐與望月砂功用不殊。

卷二隰艸部

海金沙

甘寒﹐無毒。市鋪每以沙土雜入﹐須淘淨﹐取浮者曝漧﹐撚之不沾指者眞。

發明

海金沙生於葉上﹐小腸膀胱血分藥也。熱伏二經血分者宜之。故小便熱淋﹐莖痛爲要藥。腎臟眞陽不足者忌用。

卷二隰艸部

地椒

一名水楊梅﹐生水邊﹐條葉叢生似菊﹐莖端開黃花﹐實類椒﹐而不赤辛溫﹐無毒。

發明

地椒制丹砂粉霜﹐見庚辛《玉冊綱目》名水楊梅﹐時珍主治疔瘡腫毒。

卷二隰艸部

半邊蓮

辛平﹐無毒。

發明

半邊蓮﹐小艸也。生陰濕塍塹邊就地﹐細梗引蔓﹐節節生細葉﹐秋開小花﹐淡紅紫色﹐止有半邊如蓮花狀故名。專治蛇傷﹐搗汁飲﹐以滓圍之。

卷二隰艸部

地丁

苦辛寒﹐無毒。

發明

地丁有紫花﹑白花二種。治疔腫惡瘡﹐兼療癰疽發背﹐無名腫毒。其花紫者莖白﹐白者莖紫﹐故可通治疔腫﹐或云隨疔腫之色而用之。但漫腫無頭﹐不赤不腫者禁用﹐以其性寒不利陰疽也。

卷二隰艸部

見腫消

酸澀﹐微毒。

發明

見腫消專消癰腫及狗咬﹐搗葉貼之。傷寒餘毒發於耳前後﹐用此一握﹐同白芨﹑白蘞﹑大黃﹑大薊﹐薴根共搗成餅﹐入芒硝一錢﹐白蜜少許﹐和貼畱頭﹐幹卽易之。

卷二毒艸部

大黃

《本經》名黃良﹐一名將軍苦寒﹐無毒。產川中者色如錦紋而潤者良。若峻用攻下生用。邪气在上﹐必用酒浸上引而驅熱下行。破瘀血韭汁制。虛勞吐血﹐內有瘀積﹐韭汁拌炒黑用之。大腸風祕燥結﹐皂莢﹑綠礬酒制。又尿桶中浸過﹐能散瘀血兼行滲道。妊娠產後愼勿輕用。實熱內結﹐勢不可緩﹐酒蒸用之。凡服大黃﹐下藥須與穀气相遠﹐得穀气則不行矣。

《本經》下瘀血﹐血閉﹐寒熱﹐破癥瘕積聚﹐畱飲宿食﹐蕩滌腸胃﹐推陳致新﹐通利水谷﹐調中化食﹐安和五臟。

發明

大黃气味俱濃﹐沈降純陰﹐乃脾胃太腸肝與三焦血分之藥。凡病在五經血分者宜之。若在气分者用之﹐是誅伐無過矣。其功專於行瘀血﹐導血閉﹐通積滯﹐破癥瘕﹐消實熱﹐瀉痞滿﹐潤燥結﹐敷腫毒﹐總賴推陳致新之功。《本經》與元素皆謂去畱飲宿食者﹐以宿食畱滯中宮﹐久而發熱﹐故用苦寒化熱﹐宿食亦乘勢而下。後世不察﹐以爲大黃槪能消食﹐謬矣。蓋胃性喜溫惡濕﹐溫之則宿食融化﹐寒之則堅滯不消﹐以其能蕩滌腸胃﹐食積得以推蕩﹐然後穀气通利﹐中气調暢﹐飲食輸化﹐五臟安和矣。若食在上脘﹐𨿽經發熱﹐只須枳實﹑黃連以消痞熱﹐宿食自通。若誤用大黃推蕩不下﹐反致結滯不消﹐爲害不淺。如瀉心湯治心气不足﹐吐血衄血者﹐乃包絡肝脾之邪火有餘也﹐𨿽曰瀉心﹐實瀉四經血中伏火也。仲景治心下痞滿﹐按之濡者﹐用大黃黃連瀉心湯﹐此亦瀉脾胃之濕熱﹐非瀉心也。若心下痞而復惡寒汗出者﹐其人陽气本虛﹐加附子以溫散之。病發於陰﹐而反下之﹐因作痞乃痰實與邪气乘虛結於心下﹐故曰瀉心﹐實瀉脾也。病發於陽而反下之﹐則成結胸﹐以陽邪陷入陰分而結於膈上。仲景大陷胸湯丸﹐皆用大黃﹑芒硝以瀉血分之邪﹐而降其濁气也。若結胸在气分﹐則用小陷胸湯。痞滿在气分﹐則用半夏瀉心湯矣。若病本陽邪或兼停食而攻發太過﹐正气消乏﹐實結不解﹐擬欲攻之﹐而正气不能行其藥力﹐則加人參於桃核承气湯中﹐以助硝黃之勢。如陶氏黃龍湯之制﹐乃先輩之成則也。蓋大黃﹑芒硝瀉腸胃之燥熱﹐牽牛﹑甘遂瀉腸胃之濕熱﹐巴豆﹑硫黃瀉腸胃之寒結。各有定例。至於老人血枯便祕﹑气虛便難﹐脾虛腹脹少食﹐婦人血枯經閉﹐陰虛寒熱﹐脾气痞積﹐腎虛動气﹐及陰疽色白不起等證﹐不可妄用﹐以取虛虛之禍。

卷二毒艸部

商陸

一名當陸﹐赤者性劣﹐色白者良辛寒﹐有毒。銅刀刮去皮﹐水浸一宿﹐或醋炒﹐或黑豆拌蒸。用其赤者﹐服之傷人﹐令人見鬼。同生水服殺人。

《本經》主水腫疝瘕﹐痺﹐除癰腫﹐殺鬼精物。

發明

商陸苦寒傷脾﹐其性下行利水。《本經》專主水腫﹐疝瘕等疾﹐與大戟﹑甘遂異性同功﹐胃气虛弱者不可用。腫滿﹐小便不利者﹐以赤根搗爛入麝香三分﹐貼於臍心﹐以帛束之﹐得小便利﹐卽腫消。或以大蒜同白商陸煮汁服﹐亦治腫疾。仲景治大病後腰以下腫﹐牡蠣澤瀉散用之﹐以其病後不堪受邪﹐故用急迫以散之也。然水腫因脾虛者﹐若誤用之﹐一時𨿽效﹐未幾再發﹐決不可救。

卷二毒艸部

野狼毒

苦辛寒﹐大毒。陳者良﹐醋炒用。出東魯泰山﹐與防葵相類。置水沈者爲野狼毒﹐浮者卽防葵也。

《本經》主咳逆上气﹐破積聚飲食﹐寒熱水气﹐惡瘡鼠﹐疽蝕﹐鬼精蠱毒﹐殺飛鳥走獸。

發明

野狼毒大毒。非恆用之品。《本經》治咳逆上气﹐惟質實气壯暴咳者宜之。又能破積聚飲食﹐寒熱水气﹐以其迅利也。性能殺飛鳥走獸﹐其治惡瘡疽蝕蠱毒﹐所不待言。《肘後方》以野狼毒二兩﹑附子半兩﹐治心腹連痛脹急。加旋復蜜丸﹐日服三丸﹐治腹中冷痛及兩脇气結﹐又爲散擦惡瘡疥癬。愚按﹕野狼毒與防葵同根﹐但質有輕重之別﹐𨿽《本經》主治不同﹐一皆瞑眩之品﹐功用亦不甚相遠。今野狼毒內有輕浮者﹐卽系防葵無疑﹐但《本經》條下有堅骨髓﹐益气輕身之說。其性善走散﹐力能攻逐三虫﹐故有益气輕身之功。《本經》不言攻虫而攻蠱之用﹐與野狼毒無異。

卷二毒艸部

野狼牙

《本經》名牙子苦辛寒﹐有毒。以其形似獸牙故名。白者良。中濕糜爛生衣者殺人。

《本經》主邪气熱气﹐疥瘙﹐惡瘍瘡痔﹐去白虫。

發明

野狼牙較野狼毒之性稍緩﹐而所治亦相類。《金匱》九痛丸用野狼牙﹐《局方》用野狼毒。方用附子三兩﹐野狼牙﹑人參﹑吳茱萸﹑漧薑各一兩﹐巴霜一錢﹐蜜丸梧子大﹐日服二三丸﹐治九種心痛﹐並卒中惡腹脹滿。又連年積冷流注心胸痛﹐及冷衝上气﹐落馬墜車﹐血疾﹐皆主之。《本經》治邪气熱气﹐去白虫﹐益心痛多有屬虫積者﹐故前方用之亦治惡瘍瘡痔。

《金匱》《外臺》《千金》並以煎洗陰瘡蝕癢﹐搗汁治射工溪毒﹐《肘後》以之搗貼金瘡﹐《外臺》以之蜜丸﹐漿水服一丸﹐治寸白虫﹐皆取殺虫解毒之功也。

卷二毒艸部

防葵

辛寒﹐有毒。

《本經》主疝瘕腸泄﹐膀胱熱結﹐溺不下﹐咳逆濕喑﹐癲癇驚邪狂走﹐久服堅骨髓﹐益气輕身。

發明

防葵辛寒﹐性善走散。能治疝瘕腸泄﹐膀胱熱結等證﹐而《別錄》又言﹐療五臟虛气﹐小腹支滿﹐臚脹口漧﹐除腎邪﹐彊志﹐中有火者不可久服﹐令人恍惚見鬼﹐二說各有主見。一治濁邪支塞﹐驚邪狂走﹐故須久服﹐開除積垢﹐自然髓充骨堅﹐正气自復。一以療五臟虛气﹐腎邪逆滿﹐故不可久服﹐久服恐正气愈虛﹐不能制五志之火﹐引領痰濕上侮君主﹐令人恍惚見鬼。同一防葵﹐而有治驚邪狂走與久服見鬼之不同也。嘗考《千金方》防葵爲治風虛﹑通血脈之上藥﹐每與參術鐘乳石英並用﹐取其祛逐風虛﹐通利血脈﹐而正气得復﹐腎志自彊﹐當無助火爲虐之慮矣。

卷二毒艸部

茹

辛寒﹐有小毒。折之汁出凝黑如漆﹐故名漆頭。茹色白者名艸茹。

《本經》主疽蝕惡肉﹐敗瘡死肌﹐殺疥虫﹐排膿惡血﹐除大風熱气﹐善忘不寐。

發明

茹《本經》治惡肉敗瘡等病﹐而《素問》四烏一茹丸﹐當非此茹可知也。《聖惠》治頭風旋眩﹐《千金》治小兒癰疽﹐並用漆頭茹﹐姚僧坦治癰疽去惡血有白茹丸﹐二者皆取能散血。其治善忘不寐﹐亦是因風熱侵犯心包﹑膽腑所致﹐散其風熱﹐則無不寐善忘之患矣。

卷二毒艸部

大戟

苦辛大寒﹐有毒﹐反甘艸。入藥惟用正根﹐誤服傍株令人冷瀉﹐棗煮則不損脾﹐乘軟去骨用。

《本經》主蠱毒十二水﹐腹滿急痛﹐積聚﹐中風皮膚疼痛﹐吐逆。

發明

大戟性稟陰毒﹐峻利首推﹐苦寒下走腎陰﹐辛散上瀉肺气﹐兼橫行經脈﹐故《本經》專治蠱毒十二水﹐腹滿急痛等證﹐皆濁陰塡塞所致﹐然惟暴脹爲宜。雲中風者是指風水膚脹而言﹐否則傳寫之誤耳。夫大戟﹑甘遂之苦以泄水者﹐腎所主也。痰涎之爲物﹐隨气升降無處不到﹐入於心則迷竅而成癲癇妄言妄見。入於肺則塞竅而成咳唾稠粘﹐喘急背冷。入於肝則畱伏蓄聚而成脇痛﹐漧嘔﹐寒熱往來。入於經絡則麻痺疼痛。入於筋骨則頸項胸背腰脇手足牽引隱痛。《三因方》並以控涎丹主之。大戟能瀉臟腑之水濕﹐甘遂能行經隧之水濕﹐白芥子能散皮裏膜外之痰气。惟善用者能收奇功也。痘瘡變黑歸腎﹐棗變百祥丸﹐用大戟制棗去戟﹐用棗以瀉肝邪﹐非瀉腎也。實則瀉其子﹐因腎邪實而瀉其肝也。仲景云﹕心下痞滿引脇下痛﹐漧嘔短气者﹐十棗湯主之﹐其中亦有大戟。夫漧嘔脇痛豈非肝膽之病乎﹐百祥丸之瀉肝明矣。至玉樞丹同續隨子﹑山慈菇等解蠱毒藥﹐則又不獨肝膽矣。其脾胃肝腎虛寒﹐陰水泛濫﹐犯之立斃﹐不可不審。

卷二毒艸部

澤漆

《本經》名漆莖苦寒﹐小毒。《別錄》《日華》﹑陶氏皆言是大戟苗﹐《綱目》名貓兒眼睛艸。時珍云﹕江湖源澤多有之﹐掐莖有白汁黏人故名。

《本經》主皮膚大熱﹐大腹水气﹐四肢面目浮腫﹐丈夫陰气不足。

發明

澤漆利水功類大戟﹐遂誤以爲大戟苗。《本經》言利丈夫陰气則與大戟不相侔也。其治皮膚大熱﹐面浮腹大等證﹐兼挾表熱而言﹐其性與大戟亦相類也。《金匱》澤漆湯﹐方用澤漆﹑半夏﹑紫參﹑白前﹑甘艸﹑人參﹑桂心﹑生薑﹐以治肺咳上气脈沈。《大明》言止瘧疾﹐消痰﹐退熱。《肘後》《聖惠》《易簡》伏瘕﹐水腫﹐香港腳皆用之。

卷二毒艸部

甘遂

苦甘大寒﹐有毒。面裹煨熟用。反甘艸。其根皮赤肉色白﹐作連珠大如指頭﹐質重﹐不蛀者良﹔赤皮者﹐性尢烈。

《本經》主大腹疝瘕﹐腹滿﹐面目浮腫﹐畱飲宿食﹐破癥堅積聚﹐利水穀道。

發明

甘遂色白味苦﹐先升後降﹐乃瀉水之峻藥。《本經》治大腹疝瘕﹐面目浮腫﹐畱飲宿食等病﹐取其苦寒迅利疏通十二經﹐攻堅破結﹐直達水气所結之處。仲景大陷胸湯﹐《金匱》甘艸半夏湯用之﹐但大瀉元气﹐且有毒﹐不可輕用。腎主水﹐凝則爲痰飲﹐溢則爲腫脹。甘遂能瀉腎經濕气﹐治痰之本也。不可過服﹐中病則止。仲景治心下畱飲與甘艸同用﹐取其相反而立功也。《肘後方》治身面浮腫﹐甘遂末二錢﹐以雄豬腎一枚分七片入末拌勻﹐濕紙裹煨令熟﹐每日服一片﹐至四五服﹐當腹鳴小便利是其效也。然水腫鼓脹﹐類多脾陰不足﹐土虛不能制水﹐法當辛溫補脾實土兼利小便﹔若誤用甘遂﹑大戟﹑商陸﹑牽牛等味﹐禍不旋踵。而癲癇心風血邪﹐甘遂二錢爲末﹐以豬心管血和藥﹐入心內縛定﹐濕紙裹煨熟﹐取藥入辰砂末一錢﹐分四圓﹐每服一圓﹐以豬心煎湯下﹐大便利下惡物爲效﹐未下﹐更服一圓。凡水腫未全消者﹐以甘遂末塗腹繞臍令滿﹐內服甘艸湯﹐其腫便去。二物相反而感應如此﹐塗腫毒如上法亦得散。又治肥人卒然耳襲﹐甘遂一枚﹐綿裹塞耳中﹐口嚼甘艸﹐耳卒然自通也。

卷二毒艸部

續隨子

卽千金子辛溫﹐有毒。去殼﹐取色白者以紙包壓去油﹐取霜用。

發明

續隨子下气最速﹐然有毒損人﹐與大戟﹑澤漆﹑甘遂莖葉相似﹐主療亦相似﹐其功長於利水解毒﹐故玉樞丹用之﹐服後瀉多﹐以醋同粥食卽止。若脾虛便滑之人誤服必死。

黑子疣贅﹐續隨子搗爛時塗之自落﹐或以煮綫系癅根﹐時時緊之漸脫。

卷二毒艸部

莨菪

一名天仙子子苦寒﹐根苦辛﹐有毒。

《本經》主齒痛﹐出虫﹐肉痺拘急﹐多食令人狂走。

發明

莨菪入癲狂方用﹐然皆用其子耳。故言勿令子破﹐破則令人發狂。《本經》治肉痺虫﹐用其毒以攻治也。《千金》治石癰堅硬不作膿者﹐莨菪子爲末﹐醋和敷瘡頭﹐根卽拔出。打撲折傷﹐羊脂調莨菪子末敷之。莨菪根主治與子不殊﹐瘧疾不止﹐莨菪根燒灰水服一錢七卽止。惡癬有虫﹐莨菪根搗爛和蜜敷之。惡刺傷人﹐莨菪根水煮汁浸﹐冷卽易之﹐箭頭不出﹐此亦主之﹐皆《千金》神方也。狂犬咬人﹐莨菪根和鹽﹐日三敷之﹐此《外臺祕要》方也。今人用根治噎膈反胃﹐取其性走以祛胃中畱滯之邪﹐噎膈得以暫開。虛者誤服爲害不測。時珍云﹕莨菪之功﹐未見如所說﹐而其毒有甚焉﹐煮一二日尙能生芽﹐其爲物可知矣。服莨菪﹑雲實﹑防葵﹑赤商陸﹐皆令人狂惑見鬼者﹐蓋此類皆稟陰毒﹐能使痰迷心竅﹐閉其神明﹐以亂視聽故耳。

卷二毒艸部

蓖麻子

甘辛溫﹐有毒。去殼取仁白者良。禁食炒豆﹐犯之必脹。

發明

蓖麻屬陰﹐其性善收﹐能追膿取毒拔邪外出﹐爲外科要藥。能出有形之滯物﹐故取胎產胞衣﹐剩骨膠血者用之。時珍曰﹕蓖麻甘辛有熱毒﹐气味頗近巴豆。亦能利人﹐故下水气。其性善走﹐能開通諸竅經絡﹐治偏風失音﹐口噤﹐口目斜﹐頭風七竅諸病﹐不止於出有形之物也。蓋鵜鶘油能引藥气入內﹐蓖麻油能拔病气出外﹐故諸膏多用之。偏風手足不舉﹐同羊脂﹑穿山甲﹑麝香煎膏﹐日摩漸正研塗﹐瘰﹑痘毒﹑癰腫卽消﹐蓋能引毒外出耳。一人病手臂結塊腫痛﹐用蓖麻仁搗膏﹐貼之卽愈。一人病气郁而偏頭痛﹐用此同乳香﹑食鹽搗﹐敷太陽﹐其痛立止。一婦產後子腸不收﹐搗貼丹田卽上。此藥外用屢奏奇勛﹐但不宜內服耳。

卷二毒艸部

常山

一名恆山苦辛溫﹐有毒。川產淡黃細實如雞骨者良﹐醋炒則不吐人。

《本經》主傷寒寒熱﹐發溫瘧鬼毒﹐胸中痰結吐逆。

發明

夫瘧有六經五臟痰濕﹑食積﹑風邪﹑瘴疫﹐須分陰陽虛實﹐不可一槪論也。常山治瘧有劫痰截病之功﹐須在發散表邪﹐及提出陽分之後服之得宜。生用多用則上行必吐﹐若酒浸炒透﹐則气少緩﹐稍用錢許亦不致吐也。得甘艸則吐﹐得大黃則利。蓋無痰不作瘧﹐常山專在驅逐痰水。楊士贏云﹕常山治瘧﹐人皆薄之﹐瘧家多蓄痰涎黃水﹐或停瀦心下﹐或結脇間﹐乃生寒熱。法當吐逆逐水﹐常山豈容不用﹐所以《本經》專主寒熱溫瘧﹐痰結吐逆﹐以瘧病多由傷寒寒熱或時气溫疫而致痰水蓄聚心下也。夫水在上焦﹐則常山能吐之﹔水在脇下﹐則常山能破其而下其水。但須行血藥佐之﹐如桃仁﹑莪術﹑穿山甲之類。其有純熱發瘧或蘊熱內實之證﹐投以常山。大便點滴而下﹐似泄非泄﹐須用大黃爲佐瀉利數行﹐然後獲愈。常山陰毒之艸﹐其性暴悍﹐𨿽有破瘴逐飲之能﹐然善損眞气﹐所以仲景治瘧方中從無及此。而夏傷於暑﹐秋必瘧﹐及瘧在三陰元气虛寒人﹐則常山﹑穿山甲輩皆爲戈戟。

卷二毒艸部

蜀漆

苦辛溫﹐有毒。

《本經》主瘧及咳逆﹐寒熱腹中癥堅積聚﹐邪气蠱毒鬼疰。

發明

蜀漆卽常山之苗﹐故《本經》治瘧及咳逆﹐寒熱積聚蠱毒﹐功效與之相類。《金匱》治牝瘧獨寒不熱者有蜀漆散﹐用蜀漆﹑雲母﹑龍骨﹐醋漿水服之。溫瘧加蜀漆一錢﹐用酸漿者﹐取酸以收斂蜀漆之辛散也。

卷二毒艸部

藜蘆

辛苦寒﹐有毒。反五參。服之吐不止者﹐飲蔥湯卽止。

《本經》主蠱毒﹐咳逆﹐泄痢腸﹐頭瘍疥瘙﹐惡瘡殺諸蠱毒﹐去死肌。

發明

藜蘆服錢匙則惡吐﹐而《本經》治蠱毒咳逆泄利腸﹐是指積气內盛者而言﹐積去則咳與利止矣。又通頂令人嚏。按﹕常山吐瘧痰﹐瓜蒂吐熱痰﹐烏附尖吐濕痰﹐萊菔子吐气痰﹐藜蘆則吐風痰者也。凡胸中有老痰或中蠱毒﹐只可借其宣吐﹐切勿沾口﹐大損胃中津液也。若咳逆泄利腸等證﹐苟非實邪壅滯﹐愼勿輕試。不可因《本經》之言而致惑也。

《別錄》治喉痺不通﹑鼻中息肉並爲散﹐吹鼻孔效。

卷二毒艸部

附子

辛熱﹐大毒。反半夏﹑栝蔞﹑貝母﹑白蘞。古方以一兩一枚者爲力全﹐近時專取大者爲勝。用鹽過多﹐𨿽一兩五六錢﹐制熟不及七八錢﹐且容易腐爛。若欲久藏﹐須同竈灰入罐中﹐置近火處﹐庶可經久。其性熱有毒。必正節﹑角少﹑頂細﹑臍正者爲上﹐頂粗﹑有節﹑多鼠乳者次之﹐傷缺偏縐者爲下。有兩岐者名烏喙﹐此稟气不正﹐專主大風頑痺。附子生用則散陰寒﹐熟用則助眞元。生用去皮臍﹐熟用甘艸﹑童便制。若欲久藏﹐一味甘艸濃煎汁煮﹐汁盡爲度。入陽虛補劑﹐用黃連﹑甘艸制。凡中其毒﹐生萊菔汁及黃連解之。近時烏附多產陜西﹐其質粗﹑其皮濃﹑其色白﹑其肉松﹑其味易行易過﹐非若川附之色黑﹑皮薄﹑肉理緊細﹐性味之辛而不烈﹐久而愈辣﹐峻補命門眞火也。

《本經》主風寒咳逆﹐邪气寒濕﹐痿拘攣﹐膝痛不能行步﹐破癥堅積聚﹐血瘕金瘡。

發明

附子气味俱濃而辛烈﹐能通行十二經無所不至﹐暖脾胃而通噎膈﹐補命門而救陽虛﹐除心腹腰膝冷痛﹐開肢體痺濕痿弱﹐療傷寒呃逆不止﹐主督脈脊彊而厥﹐救寒疝引痛欲死﹐斂癰疽久潰不收及小兒脾弱慢驚﹐並須制熟用之。附子爲陰證要藥﹐凡傷寒陰證厥逆直中三陰﹐及中寒夾陰﹐𨿽身熱而脈沈細或浮虛無力者﹐非此不治。或厥冷腹痛﹐脈沈細﹐甚則唇靑囊縮者﹐急須生附以峻溫散之。《本經》治風寒咳逆﹐當是陰寒呃逆﹐亥豕之謬。詳《本經》所主諸證﹐皆陰寒之邪乘虛客犯所致。其主金瘡者﹐是傷久气血虛寒不能收斂﹐非血出不止之金瘡也。《別錄》又主腰脊風寒﹐香港腳疼弱﹐心腹冷痛等病﹐總取溫經散寒之力耳。附子稟雄壯之質﹐有斬關奪將之能﹐能引補气藥行十二經﹐以追復散失之元陽。引補血藥入血分以培養不足之眞陰。引發散藥開腠理以驅逐在表之風寒﹔引溫暖藥達下焦以祛除在裏之冷濕。附子以白術爲佐﹐乃除寒濕之聖藥﹐然須並用生者方得開通經絡。若气虛熱甚宜少用熟附﹐以行參﹑之力。肥人多濕亦宜少加烏附行經。附子得漧薑﹑炙甘艸名四逆湯﹐主少陰經寒證。得桂枝﹑甘艸﹑姜﹑棗名桂枝附子湯﹐治風濕相搏﹐身體疼煩不能轉側。得白術﹑甘艸﹑姜﹑棗名術附湯﹐治風虛頭重眩極。得麻黃﹑細辛名麻黃附子細辛湯﹐治少陰病發熱﹑脈沈。得大黃﹑芩連名附子瀉心湯﹐治心下痞而惡寒汗出。得大黃﹑細辛名大黃附子湯﹐治脇下偏痛﹐發熱﹑脈弦緊。得參﹑術﹑苓﹑芍名附子湯﹐治少陰病始得之﹐背惡寒。得茯苓﹑白術﹑芍藥﹑生薑名眞武湯﹐治少陰病腹痛﹐小便不利﹐四肢疼痛自利。得漧薑﹑蔥白名白通湯﹐治少陰病﹐利下﹐脈微。若厥逆無脈﹐漧嘔而煩﹐面色赤﹐加蔥白以通陽气﹐此皆得配合之神妙﹐能起死回生於反掌間。生熟各隨本方。趙嗣眞云﹕生附配漧薑補中有發﹐熟附配麻黃髮中有補﹐宜生﹑宜熟不出此中妙用也。至於崔氏八味丸用爲少陰響導﹐後世認爲補藥﹐誤矣。東垣治陰盛格陽﹐面赤目赤﹐煩渴引飲﹐脈來七八至﹐但按之卽散者﹐用漧薑附子湯﹐加人參半斤﹐服之得汗而愈。時珍云﹕陰寒在下﹐虛陽在上﹐治之以寒﹐則陰气愈盛﹐治之以熱﹐則拒而不納。熱藥冷服﹐下咽之後﹐冷性卽消﹐熱性便發﹐病气隨愈﹐此熱因寒用之法也。附子性沈著﹐溫脾逐寒﹐烏頭性升發﹐溫脾去風。若寒疾卽用附子﹐風疾卽用烏頭﹐二藥俱走而不守﹐故墮胎爲百藥長。然妊娠脈弦﹐發熱﹐胎脹﹐惡寒﹐小腹如扇﹐《金匱》用附子湯以安其胎﹐此神聖之妙用也。若傷寒發熱頭痛﹐皆除熱傳三陰而見厥逆脈沈﹐此厥深熱深之候證。必先發熱頭痛七八日或十餘日後而見厥冷脈沈﹐此爲陽厥﹐大便必不瀉而閉。及溫疫熱伏﹐厥逆與陰虛內熱火郁於內而惡寒者﹐誤用不旋踵告變矣。

附子乃退陰回陽必用之藥。近世疑而不用﹐直待陰極陽竭而用已遲矣。且夾陰頭痛﹐足冷﹐上熱下寒﹐陰邪內盛﹐陽气外衰﹐急需人參健脈﹐以益其原﹐佐以附子溫經散寒﹐捨此不用﹐將何救之。

卷二毒艸部

川烏頭

辛熱﹐有毒。入祛風藥。同細辛﹑黑豆煮入活絡藥。同甘艸炮制﹐按烏頭乃附子之母。春生新附卽采其母﹐諸家《本艸》未嘗發明。但云春采者爲烏頭﹐故舉世誤認烏頭爲春時取附子之小者﹐往往以側子代用﹐誤人多矣。反半夏。

發明

烏頭得春生之气﹐故治風爲響導。主中風﹑惡風﹑半身不遂﹑風寒濕痺﹐心腹冷痛﹐肩髀痛不可俯仰﹐及陰疽久不潰者﹐潰久瘡寒歹肉不斂者﹐並宜少加以通血脈﹐惟在用之得宜。小兒慢驚搐搦﹐涎壅厥逆﹐生川烏﹑全蠍加生薑煎服效。其烏頭之尖爲末﹐茶淸服半錢吐癲癇風痰﹐取其銳气從下焦直達病所﹐借茶淸湧之而出也。夫藥之相反者﹐以烏頭﹑半夏爲最。而《金匱》赤丸及《普濟方》俱二味同用﹐非妙達聖義者難以語此。

卷二毒艸部

天雄

辛溫﹐大毒。卽附子之獨顆無附﹐大倍附子者﹐制法與附子同。

《本經》主大風寒濕痺﹐歷節痛拘攣緩急﹐破積聚邪气金瘡﹐彊骨髓﹐輕身健行。

發明

天雄稟純陽之性﹐補命門三焦﹐壯陽精﹐彊腎气過於附子﹐故《本經》用以治大風寒開濕痺歷節拘攣諸病﹐陽气衰痿者佐人參用之。天雄﹑附子性皆下行﹐若上焦陽虛者﹐當用參﹑﹐不當用此也。且烏﹑附之尖皆是向下生者﹐其臍乃向上生苗處。宗﹑元素皆誤認尖爲上﹐惟震亨以爲下部之佐者得之。《肘後》三建湯治元陽素虛﹐寒邪外入﹐厥冷脈沈及傷寒陰毒﹐川烏﹑附子﹑天雄炮制等分﹐每服四錢﹐加生薑十五片溫服。《金匱》治男子失精﹐用天雄﹑龍骨﹑桂枝﹑白術爲散﹐酒服半錢﹔淮南用天雄一枚﹐納雄鷄腹中﹐煮爛搗﹐食之令人勇﹐取壯肝腎之气也。

卷二毒艸部

側子

卽子辛熱﹐大毒。

發明

側子乃散生烏附之旁﹐側體無定在﹐其气輕揚﹐宜其發散四肢﹐充達皮毛﹐爲治風之藥。唐元希聲治癱瘓﹐有側子湯﹐見《外臺祕要》。又附子之初生瑣細未成者﹐曰漏籃﹐言其小而籃不能盛﹐漏出籃下也。專治冷漏惡瘡。

卷二毒艸部

艸烏頭

一名毒公辛熱﹐大毒。卽烏頭之野生者。或生用﹐或炮用﹐各隨本方。有兩岐相合如烏之喙者﹐名烏喙。

《本經》主中風惡風﹑洗洗出汗﹐除寒濕痺﹑咳逆上气﹐破積聚寒熱。其汁煎之﹐名射罔﹐殺禽獸。

發明

艸烏頭﹑射罔乃至毒之物﹐非若川烏頭﹑附子之比。自非風頑急疾不可輕投﹐此藥止能搜風勝濕﹐開頑痰﹐治頑瘡﹐以毒攻毒而已。《本經》治惡風﹑洗洗汗出﹐但能去惡風﹐而不能回陽散寒可知。昔人病風癬服艸烏頭﹑木鱉子藥過多﹐甫入腹遂麻痺不救。烏附五種主治攸分﹐附子大壯元陽﹐𨿽偏下焦而周身內外無所不至。天雄峻補不減於附﹐而無頃刻回陽之功。川烏專搜風濕痛痺﹐卻少溫經之力。側子善行四末不入臟腑。艸烏悍烈﹐僅堪外治。此烏附之同類異性者﹐至於烏喙稟气不純﹐服食遠之可也。

射罔苦溫﹐大毒。人中射罔毒﹐以甘艸﹑藍汁﹑小豆葉﹑浮萍﹑冷水﹑薺皆可一味禦之。

發明

烏喙﹑射罔至毒之藥。𨿽有治屍疰癥堅瘡毒腫及蛇咬﹐先取塗肉四畔﹐漸漸近瘡﹐習習逐病至骨﹐瘡有熱膿及黃水腫者﹐方可塗之。若無膿水有生血及新傷破﹐卽不可塗﹐立能殺人。

卷二毒艸部

白附子

甘辛溫﹐小毒。

發明

白附子純陽引藥勢上行﹐乃陽明經藥。治肝腎風癬﹑陰癢﹑洗黑入面脂用。其性燥血耗气﹐是以類中風證﹐𨿽有痰壅禁用﹐小兒慢驚勿服。

卷二毒艸部

天南星

《本經》名虎掌苦辛溫﹐有毒﹐治風痰生用﹐須以礬湯浸。若熟用以濕紙包﹐於火中炮制。用造膽星法﹐以南星磨末﹐篩去皮﹐臘月入黃牛膽中﹐懸當風處幹之﹐年久多拌者良。或兼蜂蜜以潤其燥﹐但色易黑﹐不能久藏。

《本經》主心痛寒熱結气﹐積聚﹐伏梁﹑筋痿拘緩﹐利水道。

發明

天南星之名﹐始自《開寶》﹐卽《本經》之虎掌也﹐以葉取象﹐則名虎掌﹐根類取名﹐故名南星。𨿽具二名﹐實系一物。爲開滌風痰之專藥。《本經》治心痛﹑寒熱﹑結气﹐卽《開寶》之下气利胸膈也。《本經》之治積聚﹑伏梁﹐卽《開寶》之破堅積也。《本經》之治筋痿拘緩﹐卽《開寶》之治中風﹐除麻痺也。《本經》之利水道﹐卽《開寶》之散血墮胎也。夫水由血不歸經所化﹐蘊積於經而爲濕熱﹐則風從內發﹐津液凝聚爲腫脹﹐爲麻痺﹐爲眩暈﹐爲顚僕﹐爲口噤身彊﹐爲筋脈拘緩﹐爲口眼斜﹐各隨身之所偏而畱著不散﹐內爲積聚﹐外爲癰腫﹐上爲心痛﹐下爲墮胎﹐種種變端總由濕熱所致﹐蓋緣一物二名。後世各執一例﹐是不能無兩岐之說﹐卽仲淳之明﹐尙以《開寶》之文衍之爲疏﹐而《本經》主治置之罔聞﹐何怪諸家采集藥性﹐一皆捨本逐末乎。按﹕天南星味辛而麻﹐故能治風散血。气溫而燥﹐故能勝濕除痰。性緊而毒﹐故能攻積拔腫而治口舌糜。諸風口禁﹐更以石菖蒲﹑人參佐之。南星﹑半夏皆治痰藥也。然南星專走經絡﹐故中風麻痺以之爲響導﹐半夏專走腸胃﹐故嘔逆泄瀉以之爲響導。《千金》治婦人頭風﹐攻目作痛﹐掘地作坑燒赤﹐入南星於中﹐以醋沃之﹐蓋定候冷爲末﹐酒服半錢。《易簡》治面生疣子﹐醋調南星末塗之﹐其新生之芽曰由跋。《本經》治毒腫結气。《千金方》用之取其開結熱之用耳。

卷二毒艸部

半夏

辛溫﹐有毒。湯浸﹐同皂莢﹑白礬煮熟﹐薑汁拌﹑焙漧用﹔或皂莢﹑白礬﹑薑汁﹑竹瀝四制尢妙。咽痛醋炒用。小兒驚痰發搐及膽虛不得眠﹐豬膽汁炒。入脾胃丸劑﹐爲細末薑汁拌和作面﹐候陳炒用。反烏附者﹐以辛燥鼓激悍烈之性也。忌羊血﹑海藻﹑飴糖者﹐以甘膩凝滯開發之力也。

《本經》主傷寒寒熱﹐心下堅﹐胸脹﹐咳逆﹐頭眩﹐咽喉腫痛﹐腸鳴下气﹐止汗。

發明

半夏爲足少陽本藥﹐兼入足陽明﹑太陰。虛而有痰气宜加用之﹐胃冷嘔噦方藥之最要。止嘔爲足陽明﹐除痰爲足太陰﹐柴胡爲之使﹐故小柴胡湯用之﹐𨿽爲止嘔﹐亦助柴胡﹑黃芩主往來寒熱也。《本經》治傷寒寒熱﹐非取其辛溫散結之力歟。治心下堅﹑胸脹﹐非取其攻堅消痞之力歟。治咳逆﹑頭眩﹑非取其滌痰散邪之力歟。治咽喉腫痛﹐非取其分解陰火之力歟。治腸鳴下气止汗﹐非取其利水開痰之力歟。同蒼術﹑茯苓治濕痰﹐同栝蔞﹑黃芩治熱痰﹐同南星﹑前胡治風痰﹐同芥子﹑薑汁治寒痰﹐惟燥痰宜栝蔞﹑貝母﹑非半夏所能治也。半夏性燥能去濕﹑豁痰﹑健脾。今人惟知半夏去痰﹐不言益脾利水﹐脾無畱濕則不生痰﹐故脾爲生痰之源﹐肺爲貯痰之器。半夏能主痰飲及腹脹者﹐爲其體滑而味辛性溫也﹐二陳湯能使大便潤而小便長。世俗皆以半夏﹑南星爲性燥﹐誤矣。濕去則土燥﹐痰涎不生﹐非二物之性燥也。古方治咽痛喉痺﹐吐血﹑下血多用二物﹐非禁劑也。按﹕《靈樞》云﹐陽气滿則陽盛不得入於陰﹐陰虛則目不瞑﹐飲以半夏湯一劑通其陰陽﹐其臥立至。半夏得栝蔞實﹑黃連﹐名小陷胸湯﹐治傷寒小結胸。得雞子淸﹑苦酒﹐名苦酒湯﹐治少陰咽痛生瘡﹐語聲不出。得生薑﹐名小半夏湯﹐治支飲作嘔。得人參﹑白蜜﹐名大半夏湯﹐治嘔吐反胃。得麻黃﹐蜜丸名半夏麻黃丸﹐治心下悸忪。得茯苓﹑甘艸﹐以醋煮半夏共爲末﹐薑汁麵糊丸﹐名消暑丸﹐治伏暑引飲﹐脾胃不和﹐此皆得半夏之妙用。惟陰虛羸瘦﹐骨蒸汗泄﹐火郁頭痛﹐熱傷咳嗽﹐及消渴肺痿﹐咳逆失血﹐肢體羸瘦禁用﹐以非濕熱之邪﹐而用利竅行濕之藥﹐重竭其津﹐醫之罪也﹐豈藥之咎哉﹗

卷二毒艸部

蚤休

卽艸紫河車﹐金綫重樓﹐俗名七葉一枝花苦微寒﹐有毒。

《本經》主驚癇搖頭弄舌﹐熱气在腹中。

發明

蚤休﹐足厥陰經藥﹐能治驚癇瘧疾﹐瘰癰腫﹐詳《本經》主治﹐總取開結導熱﹐而驚癇搖頭弄舌之熱邪自除。陽气虛者禁用﹐醋磨敷癰腫蛇毒有效。

卷二毒艸部

鬼臼

《本經》名九臼﹐一名天臼﹐一名馬目毒公﹐又有術律艸﹑害母艸﹑獨腳蓮﹑羞天花﹑瓊田艸﹑山荷葉﹑八角盤﹑唐婆鏡﹑鬼藥﹑爵犀﹑解毒等名辛溫﹐有毒。

《本經》殺虫毒鬼疰精物﹐辟惡气不祥﹐逐邪解百毒。

發明

鬼臼辛溫﹐以毒攻毒之猛藥﹐《本經》殺鬼疰虫毒﹐辟惡逐邪﹐寧無顧名思實之意。其治邪癰陰疽蛇毒用之。《良方》一字神散﹐治子死腹中﹐無灰酒下一錢立效。射工中人寒熱發瘡﹐鬼臼葉一握﹐苦酒搗汁服一升﹐日二次效。

卷二毒艸部

射幹

《本經》名烏扇﹐其葉叢生﹐橫鋪一面如鳥翅及扇之狀﹐故有烏﹑烏吹﹑烏蒲﹑風翼﹑鬼扇﹑扁竹﹑仙人掌等名苦辛微溫﹐有毒。米泔浸﹐煮熟炒用。

《本經》主咳逆上气﹐喉痺咽痛﹐不得消息﹐散結气﹐腹中邪逆﹐食飲大熱。

發明

苦能下泄﹐辛能上散﹐《本經》治咳逆上气﹐喉痺咽痛﹐不得消息﹐專取散結气之功﹐爲喉痺咽痛要藥。痘中咽痛﹐隨手取效﹐以其力能解散毒郁也。治腹中邪逆﹐食飲大熱﹐是指宿血在內發熱而言﹐卽《別錄》療老血在心脾間之謂。《金匱》治咳而上气喉中水雞聲﹐有射幹麻黃湯。又治瘧母﹐鱉甲煎丸﹐用烏扇燒過﹐取其降厥陰之相火也。火降則血散腫消﹐而痰結自解。《千金》治喉痺有烏扇膏﹐中射工毒生瘡﹐烏扇﹑升麻煎服﹐以滓敷瘡上效。治便毒﹐射幹同生薑煎服﹐利兩三行卽效。以其性善降﹐服之必瀉﹐虛人禁用。苗名鳶尾﹐根名鳶頭﹐又名東海鳶頭。《千金》治蠱毒方用之。

卷二毒艸部

玉簪根

卽白鶴花苦辛溫﹐有毒。

發明

玉簪入骨軟堅﹐故能下骨鯁﹐以根搗自然汁﹐於竹筒灌入喉﹐不可著牙齒。刮骨取牙﹐玉簪根幹者一錢﹑白砒三分﹑白七分﹑硼砂三分﹑威靈仙三分﹑艸烏頭一分半爲末﹐點少許疼處自落。

卷二毒艸部

鳳仙子

又名急性子苦溫﹐小毒。

發明

鳳仙子性最急速﹐故能透骨軟堅﹑通竅搜頑痰﹐下死胎﹑積塊﹑噎膈﹑骨鯁。治狂癡﹐勝金丹用之。取其性急﹐領砒藥吐泄也。庖人煮肉硬者﹐投子數粒卽易爛﹐是其驗也。性與玉簪根同﹐不可著齒﹐多食戟人咽﹐入砒點疼牙卽落。同獨瓣蒜搗塗痞塊卽消﹐加麝香﹑阿魏尢捷。花治蛇傷﹐擂酒服之卽解。

卷二毒艸部

曼陀羅花

實名鳳茄辛溫﹐有毒。

發明

此花浸酒治風﹐少頃昏昏如醉﹐動火之患也。故麻藥爲之首推。八月采此花﹐七月采麻子花﹐陰干等分爲末﹐熱酒調服三錢﹐少頃昏昏如醉。剜瘡炙火宜先敷此﹐則不覺苦也。寒濕香港腳煎湯洗之。

卷二毒艸部

羊躑躅

卽鬧羊花辛溫﹐大毒。惡諸石及面﹐不入湯劑。

《本經》主賊風在皮膚中淫淫痛﹐溫瘧﹐惡毒﹐諸痺。

發明

羊躑躅治中風癱瘓﹐性祛風寒濕邪﹐故可以治諸痺惡毒﹐正與《本經》之治相符﹐用其毒以攻毒也。然須諒病患虛實而用。《和劑局方》伏虎丹中用之。南方治蠱毒有躑躅花散﹐其性之猛烈可知。此物有大毒﹐曾有人以根入酒飲﹐遂致於斃。不可近眼﹐令人昏翳。同天南星﹑川烏﹑艸烏助虐尢甚。中其毒者以綠豆解之。

卷二毒艸部

芫花

苦辛溫﹐有毒。陳者良。水浸一宿曬漧﹐醋炒以去其毒。弘景曰﹕用者微熬﹐不可近眼﹐反甘艸。

《本經》主咳逆上气﹐喉鳴咽腫短气﹐蠱毒鬼瘧﹐疝瘕癰腫﹐殺虫魚。

發明

芫花消痰飲水腫﹐故《本經》治咳逆﹐咽腫疝瘕癰毒﹐皆是痰濕內壅之象。仲景治傷寒表不解﹐心下有水气﹐漧嘔發熱而咳﹐或喘﹐或利者﹐小靑龍湯主之。若表已解﹐有時頭痛汗出惡寒﹐心下有水气﹐漧嘔痛引兩脇﹐或喘或咳者﹐十棗湯主之。蓋小靑龍湯驅逐表邪﹐使水气從毛竅而出﹐《內經》開鬼門法也。十棗湯驅逐裏邪﹐使水气從大小便而泄﹐《內經》潔淨府﹑去菀陳法也。芫花﹑大戟﹑甘遂之性﹐逐水瀉濕﹐能直達水飲窠囊隱僻處﹐取效甚捷﹐不可過劑﹐泄人眞元。

卷二毒艸部

蕘花

苦寒﹐有毒。熬黃用﹐芫花葉尖如柳﹐花紫似荊﹐蕘花苗莖無刺﹐花細色黃與芫花絕不相似﹐或言無蕘花以芫花代之﹐性相近耳。

《本經》主傷寒溫瘧﹐下十二經水﹐破積聚﹐大堅癥瘕﹐蕩滌胸中畱癖飲食﹐寒熱邪气﹐利水道。

發明

蕘花苦辛﹐能破積聚癥瘕﹐治痰飲咳逆﹐去咽喉腫閉。《本經》治傷寒溫瘧者﹐取苦寒以攻蘊積伏匿之邪也。言下十二經水﹐又治飲食寒熱邪气者﹐以其苦寒峻利﹐飲食之邪亦得蕩滌﹐而寒熱自除也。仲景用此止利以行水﹐水去則利止矣。又小靑龍湯云﹐若微利者﹐去麻黃加蕘花﹐蓋亦取其利水也。愚按﹕芫花﹑蕘花𨿽有辛溫開表﹐苦寒走滲之不同﹐而破積逐水之功用仿佛。《本經》𨿽無芫花利水之說﹐而仲景十棗湯專行利水。是以藥肆皆不辧混收﹐醫家亦不辧混用。猶夫食穀得以療饑﹐食黍亦可療饑﹐混用可無妨礙。若礬石﹑石字形相類﹐藥狀亦相類﹐可不辧而混用耶。

卷二毒艸部

莽艸

一名﹐卽鼠莽﹐本作繭字﹐此物有毒﹐食之令人迷罔故名。山人以之毒鼠﹐漁人以之毒魚﹐與醉魚艸總一類辛溫﹐有毒。

《本經》主頭風癰腫疝瘕﹐除結气疥瘙﹐殺虫魚。

發明

莽艸大毒﹐善殺魚鼠﹐其性可知。《本經》治疝瘕結气﹐蕩滌在內之宿積也。療癰腫頭風﹐搜逐在外之邪毒也。但性最猛烈﹐服之令人瞑眩。《千金方》每與茵芋同爲搜風滌惡之峻劑。近世罕能用之。惟毒魚之外﹐僅以浴頑痺濕風及煎嗽虫牙﹐然沐時勿令入眼﹐中其毒者﹐惟艸紫河車磨水服之可解﹐黑豆煮汁服之亦解。以豆汁澆莽根則爛﹐物類之相制如此。至於茵芋人所未識﹐毋怪近世醫術之卑也。

卷二毒艸部

茵芋

苦辛溫﹐有毒。生泰山川谷。春生苗﹐髙三四尺﹐莖赤﹐葉似石橊而短濃﹐又似石南。四月開細白花﹐五月結實。今彭城﹑海鹽﹑杭州﹑雍州﹑絳州﹑華州皆有﹐四月采葉﹐七月采莖﹐陰漧用之。

《本經》主五臟邪气﹐心腹寒熱﹐羸瘦如瘧狀﹐發作有時﹐諸關節風濕痺痛。

發明

茵芋大毒﹐世亦罕用。《本經》𨿽有治羸瘦如瘧狀一語﹐皆是五臟有邪气﹐心腹寒熱所致﹐非能療虛羸寒熱也。其治關節風濕痺痛﹐是其正治。時珍曰﹐《千金》《外臺》諸方治風癇有茵芋丸﹐治風痺有茵芋酒﹐治婦人產後中風有茵芋膏﹐風濕諸方多用之。茵芋﹑石南﹑莽艸皆古人治風妙品﹐近世罕知。

卷二毒艸部

鉤吻

《本經》名野葛﹐紅花者名火把艸﹐黃花者名黃藤﹐《千金》名黃野葛辛溫﹐大毒。

《本經》主金瘡乳中惡風﹐咳逆上气﹐水腫﹐殺鬼疰蠱毒。

發明

野葛之毒甚於戈戟﹐故有鉤吻之名。而風毒蠱疰用之以毒攻毒﹐苟非大劇。亦難輕用。紫者破血結﹐靑者破痰積。其葉與黃精葉相似﹐但鉤吻葉有毛鉤二个﹐黃精葉似竹葉而無毛鉤﹐可以明辧。誤食鉤吻葉﹐飲冷水卽死﹐以死屍懸樹上汁滴在地卽生菌子﹐收之名菌藥。毒於野葛﹐蕹菜搗汁解之﹐取蕹菜汁滴野葛苗卽萎死。中野葛毒﹐急不可得蕹菜﹐多飲甘艸汁﹑人屎汁﹐或白鴨血﹑白鵝血﹑羊血灌之亦解。

卷二蔓艸部

菟絲子

《本經》名菟蘿辛甘平﹐無毒。酒煮搗爛作餅焙漧用。雷公曰﹕凡使勿用天碧艸子眞相似﹐只是味酸澀並粘也。菟絲最難得眞﹐有人以子種出皆水犀艸﹐今藥肆所賣俱系此類﹐然服亦有微功﹐不似假石蓮子之大苦大寒大傷胃气﹐伐人天元也。至賤之物尙爾﹐若此況珍貴之品﹐能無僞乎。

《本經》續絕傷補不足﹐益气力肥健人。

發明

菟絲子去風明目﹐肝腎气分藥也。其性味辛溫質粘﹐與杜仲之壯筋暖腰膝無異﹐五味之中惟辛通四气﹐復兼四味﹐《經》曰﹐腎苦燥﹐急食辛以潤之。菟絲子﹑五味子之屬是也。與辛香燥熱之辛迥乎不同﹐此補脾腎肝三經要藥。《本經》言續絕傷補不足﹐益气力肥健人者﹐三經俱實而絕傷續﹐不足補﹐气力長﹐令人肥健矣。其功專於益精髓堅筋骨﹐止遺泄﹐主莖寒精出﹐溺有餘瀝﹐去膝脛酸軟﹑老人肝腎气虛腰痛膝冷﹐合補骨脂﹑杜仲用之﹐諸經膜皆屬於肝也。气虛瞳子無神者﹐以麥門冬佐之﹐蜜丸服效。凡陽彊不痿﹐大便燥結﹐小水赤澀者勿用。以其性偏助陽也。

卷二蔓艸部

五味子

酸溫﹐無毒。產遼東者佳。微焙搗碎用。

《本經》主益气﹐咳逆上气﹐勞傷羸瘦﹐補不足﹐彊陰益男子精。

發明

五味子右腎命門本藥。《本經》主咳逆上气﹐彊陰益男子精﹐心腎不交者宜之﹐兼入肺腎二經。味酸而斂耗散之金﹐性溫而滋不足之水﹐生津止渴﹐益气彊陰﹐壯水鎭陽。

收瞳子散大﹐定喘斂汗。加漧薑治冬月肺寒咳嗽。同人參﹑門冬治夏月精神困乏。而虛熱久嗽﹐不可誤用表散。須以此去核之辛溫助火﹐但用皮肉之酸鹹以滋化之﹐不宜多用﹐恐酸太過反致閉遏而成虛熱也。黃昏嗽乃火浮於肺﹐不宜涼藥﹐宜五味子斂而降之。但風邪在表﹐痘疹初發﹐一切停飲﹐肺家有實熱者皆當禁之。

卷二蔓艸部

覆盆子

《本經》名蓬甘平微溫﹐無毒。酒浸一宿炒用。

《本經》安五藏益精气長陰﹐令人堅彊志﹐倍力有子﹐久服輕身不老。

發明

覆盆子乃蓬之實。《本經》言﹐蓬者﹐卽實也。或云蓬是覆盆苗分之爲二﹐殊爲未當。宗云﹕覆盆子益腎臟縮小便﹐服之當覆其溺器﹐故名。《本經》專於暖子髒﹐服之令人多子。《別錄》言益气輕身﹐令發不白﹐甘溫補血與桑椹同功。惟秦地山中有之﹐近世眞者絕罕。藥肆每以樹莓代充﹐欲驗眞僞以酒浸之﹐色紅者是眞﹐否卽是假。

卷二蔓艸部

使君子

甘溫﹐無毒。微煨去殼。

發明

凡殺虫藥都是苦辛﹐惟使君子甘而殺虫﹐不傷脾胃﹐大人小兒有虫病者﹐每月上旬淸晨空腹食數枚或爲散﹐肥湯服之﹐次日虫從大便出。忌飲熱茶﹐犯之卽瀉。凡虫皆脾胃虛弱﹐飲食停滯而生此物﹔甘溫卽能殺虫﹐又益脾胃﹐所以能斂虛熱而止瀉﹐爲小兒虫積上藥。

卷二蔓艸部

木鱉子

土木鱉苦溫小毒﹐番木鱉苦寒大毒。又附子之初生未成者曰漏籃子﹐《炮炙論》名木鱉子與此不同。

發明

木鱉有二種。有殼者曰土鱉。去殼搗爛﹐帛裹塞鼻﹐起倒睫拳毛。又爲末唾調﹐貼痔痛七日卽消。一切癰腫﹐醋磨塗之。一種無殼者曰番鱉。治熱病喉痺作痛﹐和山豆根﹑靑木香磨汁咽之。瘡入眼﹐番木鱉半个﹐同輕粉﹑冰片﹑麝香爲末﹐左目吹右耳﹐右目吹左耳﹐日三次﹐瘡自退。又能毒狗﹐狗性大熱﹐此性大寒﹐寒熱相反﹐激之使然。

卷二蔓艸部

馬兜鈴

苦辛微寒﹐無毒。去殼﹐微焙用。

發明

諸藥之性輕浮者﹐皆能入肺散气﹐燈心﹑馬勃之屬皆然﹐諸家言其性寒﹐專於劫痰定喘﹐不知其苦中帶辛﹐寒中帶散﹐是以肺熱痰喘﹐聲音不淸者宜之。錢氏補肺阿膠散用之。取其淸熱降气﹐邪去則肺安矣。性善湧泄﹐故《纂要》治蛇蠱毒﹐一味濃煎服之﹐探吐﹐其毒卽解。嬰兒麻疹內陷喘滿聲喑者﹐宜加用之﹔若肺冷金寒﹐喘嗽失音者禁用。

卷二蔓艸部

靑木香

卽馬兜鈴根辛苦微寒﹐無毒。

發明

靑木香苦寒香細﹐入足少陰。善降陰气上逆﹐故治風濕﹐葳蕤湯用之﹐並治癰腫痰結气凝諸痛。《唐本》治熱腫蛇毒﹐水磨敷之。《肘後》治蠱毒﹐酒水和煎服之﹐毒從小便出。昔人言﹐多服令人吐利﹐肺寒咳嗽﹐寒痰作喘﹐胃虛畏食人勿服﹐以其辛香走竄也。

卷二蔓艸部

預知子

苦寒﹐無毒。《大明》曰溫。

發明

預知子專殺虫療蠱﹐其治癖蛇毒﹐總是殺虫之功。相傳取子二枚﹐綴衣領上﹐遇有蠱毒則聞其子有聲﹐故名預知﹐蜀人極貴重之。

卷二蔓艸部

牽牛

苦辛溫﹐有毒。東垣云辛熱有毒。有黑白二種﹐名黑醜﹑白丑﹐凡用生磨取頭末。

發明

牽牛專一行水峻下之劑。白者屬金利肺﹐治上焦痰飲﹐除壅滯气逆﹐通大腸風祕﹐除气分濕熱。黑者屬水﹐瀉腎而兼瀉脾胃之濕﹐消腫滿香港腳﹐利大小便祕。但病在血分﹐或病稍弱而痞滿者﹐不可用。東垣云﹕牽牛非神農藥也。《名醫續注》云﹕味寒能除濕气﹐利小便﹐治下注香港腳﹐此說气味﹑主治俱誤。凡用牽牛﹐少則動大便﹐多在泄下如水﹐乃瀉气之藥。其味辛辣﹐久嚼猛烈雄壯﹐所謂苦寒安在哉。夫濕者﹐水之別稱﹐有形者也。若受濕气不得施化﹐致大小便不通﹐宜暫用之。況牽牛止能泄气中之濕熱﹐不能除血中之濕熱﹐每見酒食過傷病痞者﹐多服牽牛散取快一時﹐藥過仍痞﹐以致久服脫人元气﹐猶不知悔也。

東垣治下焦虛腫﹐天眞丹用牽牛﹐以鹽水炒黑﹐佐沈香﹑杜仲﹑補骨脂﹑官桂諸藥﹐深得補瀉兼施之妙用﹐方見《醫學發明》。

卷二蔓艸部

紫葳

一名淩霄酸微寒﹐無毒。

《本經》主婦人產乳餘疾﹐崩中癥瘕﹐血閉寒熱﹐羸瘦﹐養胎。

發明

淩霄花手足厥陰血分藥也﹐能去血中伏火。《本經》主婦人崩中﹑癥瘕﹐又治血閉寒熱﹑羸瘦。云養胎者﹐以有積瘀在內﹐瘀散則胎自安也﹐與《金匱》桂枝茯苓丸中用桃仁﹑丹皮治妊娠癥痼害無異﹔癥瘕﹑血閉﹑血气刺痛﹑癘風惡瘡多用之﹐皆取其散惡血之功也。若無瘀血而胎息不安者禁用。

卷二蔓艸部

旋花

一名纏枝牡丹甘辛﹐無毒。制雄黃。

《本經》主面黑色。媚好益气。根主腹中寒熱邪气。

發明

凡藤蔓之屬﹐象人之筋﹐所以多治筋病﹐旋花根細如筋可啖。《本經》言主腹中寒熱邪气。《別錄》言其久服不饑。時珍自京師還﹐見北地車夫每載之﹐雲暮歸煎湯飲可補損傷﹐則益气續筋之說﹐尢可徵矣。筋被斫斷者﹐用旋花根搗汁瀝斷處﹐仍以滓敷﹐日二易﹐半月卽續。

卷二蔓艸部

薔薇

子名營實酸溫﹐無毒。

《本經》營實主癰疽惡瘡﹐結肉跌筋﹐敗瘡熱气﹐陰蝕不瘳﹐利關節。

發明

薔薇乃野生之白花者。性專解毒﹐其實兼能散結﹐結肉跌筋敗瘡陰蝕﹐皆得療之。《本經》所主﹐皆言其實﹐根能入陽明經除風殺虫﹐故癰疽瘡癬常用之。《千金》治消渴尿多﹐以根煮飲。又治口瘡之神藥。《聖惠》治小兒遺尿﹐酒煮服。皆取其溫足陽明﹐而足太陽受蔭矣。

卷二蔓艸部

月季花

俗名月月紅甘溫﹐無毒。

發明

月季花爲活血之良藥。搗敷腫瘍用之。痘瘡觸犯經月之气而伏陷者﹐用以加入湯藥卽起﹐以其月之開放﹐不失經行常度﹐𨿽云取義﹐亦活血之力也。

卷二蔓艸部

栝蔞實

甘寒﹐無毒。去殼﹐紙包壓去油用。反烏附。

發明

栝蔞實甘寒潤燥﹐宜其爲治嗽消痰止渴之要藥﹐以能洗滌胸膈中垢膩郁熱耳。仲景治喉痺痛﹐引心腎咳唾喘息及結胸滿痛﹐皆用栝蔞實取其甘寒不犯胃气﹐能降上焦之火﹐使痰气下降也。其性較栝蔞根稍平﹐而無寒郁之患﹐但脾胃虛及嘔吐自利者不可用。

卷二蔓艸部

栝蔞根

卽天花粉苦寒﹐無毒。反烏附。

《本經》主消渴身熱﹑煩滿大熱﹐補虛安中﹐續絕傷。

發明

栝蔞根性寒﹐降膈上熱痰﹐潤心中煩渴﹐除時疾狂熱﹐祛酒癉濕黃﹐治癰瘍解毒排膿。《本經》有安中補虛﹐續絕傷之稱﹐以其有淸胃祛熱之功﹐火去則中气安﹐津液復﹐則血气和﹐而絕傷續矣。其性寒降﹐凡胃虛吐逆﹐陰虛勞咳誤用﹐反傷胃气﹐久必泄瀉喘咳﹐病根愈固矣。凡痰飲色白淸稀者﹐皆當忌用。

卷二蔓艸部

土瓜根

卽王瓜根苦寒﹐無毒。藏器云有小毒。

《本經》主消渴內疽﹐瘀血月閉﹐寒熱酸疼﹐益气愈聾。

發明

王瓜產南方者﹐稟濕熱之气最盛﹐患瘡腫癰毒者食之﹐爲患轉甚。產北地者﹐得春升之气最先。患消渴內疽者用之﹐其效頗捷。其根治黃膽消渴與栝蔞之性不甚相遠﹐但不能安中補虛續絕傷﹐調和經絡諸血也。《金匱》治婦人經水不調﹐帶下﹐少腹滿一月再見者﹐土瓜根散主之﹐深得《本經》主瘀血月閉之旨。方用土瓜根﹑芍藥﹑桂心﹑虫等分爲末﹐酒服方寸匕﹐日三服。蘇頌治小兒發黃﹐土瓜根生搗汁﹐服三合﹐不過三次效。又治黃膽變黑﹐土瓜根汁平旦溫服一小升﹐午刻黃水從小便出。其治寒熱酸疼﹐皆祛濕熱之驗。南陽治陽明經熱﹐大便不通﹐用之爲導以下濕熱。其子治肺痿吐血﹐腸風瀉血﹐赤白痢及反胃吐食﹐惜乎﹐世醫未知用也。

卷二蔓艸部

葛根

甘平﹐無毒。色白者良。入陽明。表藥生用。胃熱煩渴﹐煨熟用。

《本經》主消渴﹑身大熱﹑嘔吐﹑諸痺﹐起陽气﹐解諸毒。

發明

葛根性升屬陽﹐能鼓午胃中淸陽之气﹐故《本經》主消渴﹑身熱﹑嘔吐﹐使胃气敷布﹐諸痺自開。其言起陽气﹑解諸毒者﹐胃气升發﹐諸邪毒自不能畱而解散矣。葛根乃陽明經之專藥﹐治頭額痛﹐眉稜骨痛﹐天行熱气嘔逆﹐發散解肌﹐開胃止渴﹐宣斑發痘。若太陽經初病頭腦痛而不渴者﹐邪尙未入陽明不可便用﹐恐引邪內入也。仲景治太陽﹑陽明合病﹐自利反不利﹐但嘔者俱用葛根湯。太陽病下之遂利不止﹐喘汗脈促者﹐葛根黃芩黃連湯﹐此皆隨二經表裏寒熱輕重而爲處方。按證施治﹐靡不應手神效。又葛根蔥白湯爲陽明頭痛仙藥。斑疹已見點不可用葛根﹑升麻﹐恐表虛反增斑爛也﹔又葛根輕浮﹐生用則升陽生津﹐熟用則鼓午胃气﹐故治胃虛作渴﹐七味白術散用之。又淸暑益气湯兼黃用者﹐以暑傷陽明﹐額顱必脹﹐非此不能開發也。花能解酒毒﹐葛花解醒湯用之﹐必兼人參﹐但無酒毒者不可服﹐服之損人天元﹐以大開肌肉而發泄傷津也。

卷二蔓艸部

天門冬

卽天棘根甘寒﹐無毒。焙熱去心﹐用肥白者良。忌鯉魚。

《本經》主諸暴風濕偏痺﹐彊骨髓﹐殺三虫﹐去伏屍﹐久服輕身益气﹐延年不饑。

發明

天門冬手太陰肺經气分藥。兼通腎气咳逆喘促﹐肺痿肺癰﹐吐血衄血﹐漧咳痰結﹐其性寒潤能滋肺﹐肺气熱而燥者宜之。肺爲淸虛之髒﹐涼則气寧﹐熱則气騰。天門冬能保肺﹐使气不受火擾。合地黃﹑麥門冬主心肺虛熱咳吐膿血﹐又能治熱淋。同參﹑定虛喘﹐蓋肺肅則气化﹐乃能出。若脾虛而泄瀉惡食者﹐𨿽有前證﹐亦莫輕投﹐以其降泄太過也。時珍云﹐天門冬淸金降火﹐益水之上源﹐故能下通腎气﹐入滋補方用之有效。若脾胃虛寒人久服﹐必致滑腸﹐反成痼疾﹐以性寒能利大腸故也。《本經》治諸暴風濕偏痺﹐蓋熱則生風﹐暴則屬火﹐偏痺者濕熱所致﹐故治風先淸火﹐淸火在養陰也。其三虫伏屍﹐皆脾腎濕熱所化﹐淸二經濕熱﹐則無三虫伏尸之患矣。又能延年不饑﹐故辟穀方多用之。

卷二蔓艸部

百部

苦微甘﹐小毒。肥白者良。抽去心用則不煩悶。

《本經》主咳嗽上气﹐火炙酒漬飲之。

發明

百部爲殺虫要藥。故肺熱勞瘵喘嗽﹐有寸白虫宜之。蟯虫痢及傳屍骨蒸多用之。

時珍云﹐天﹑麥門冬之類皆主肺痰。但百部气溫﹐肺胃寒者宜之。二冬性寒﹐肺胃熱者宜之。脾胃虛人勿用﹐以其味苦傷胃也。又濃煎洗牛馬虱﹑樹木虫蛀﹐用塡孔中﹐更削杉木塞之﹐其虫卽死﹐殺虫之功於此可知。

卷二蔓艸部

何首烏

一名夜交藤苦澀微溫﹐無毒。其形圓大者佳。須赤白並用。制法以竹刀刮去皮﹐拌黑豆九蒸九曬﹐候用。禁犯鐵器﹐忌萊菔諸血﹐勿與天雄﹑烏附﹑姜﹑辛﹑仙茅等同用﹐爲其性斂味澀也。

發明

何首烏﹐足厥陰﹑少陰藥也。性稟陰中之陽。產南方者最勝﹐北地所生﹐𨿽極大者﹐殊不足珍﹐以地偏屬陰而無陽生之力也。白者屬气分﹐赤者屬血分。腎主閉藏﹐肝主疏泄﹐以此气溫味苦澀﹐苦走腎﹐溫補肝﹐能收斂精气﹐所以養血益肝﹐固精益腎﹐健筋骨﹐烏須髮﹐爲滋補良藥。不寒不燥功在地黃﹑天門冬諸藥之上。气血大和﹐則風虛斑腫﹑瘰之疾可愈。生則性兼發散﹐主寒熱瘧﹐及癰疽背瘡皆用之。今人治津血枯燥及大腸風祕﹐用鮮者數錢煎服卽通﹐以其滋水之性最速﹐不及封藏卽隨之而下泄也。與蓯蓉之潤燥通大便無異﹐而無助火之虞。腸風髒毒﹐用幹者爲末米飲﹐日服二三錢有效﹐蓋其內溫肝腎﹐外祛少陰風熱之驗也。《丹方》治久瘧﹐用生薑﹑何首烏一兩﹐柴胡三錢﹐黑豆隨年數加減﹐煎成露一宿﹐淸晨熱服﹐若夜瘧尢效﹐乃散中寓收﹐補中寓散之法。

卷二蔓艸部

萆

苦甘平﹐無毒。產川中﹐大塊色白而松脆者爲萆。若色黃赤者卽菝也。一種小塊質堅硬者爲土萆﹐不堪入藥﹐忌茗﹑醋。

《本經》主腰脊痛﹑彊骨節﹐除風寒濕周痺﹐惡瘡不瘳﹐熱气。

發明

萆苦平﹐胃與肝家藥也﹐入肝搜風。《本經》主腰脊痛﹐彊骨節﹔入肝祛風﹐入胃祛濕﹐故《本經》主寒濕周痺﹑惡瘡熱气等病。昔人稱其攝精之功﹐或稱逐水之效﹐何兩說相懸耶﹖不知胃气健旺則濕濁去﹐而腎無邪濕之擾﹐腎臟自能收攝也。楊氏萆釐淸飲專主濁病﹐正得此義。又主陰痿失溺﹐老人五緩者﹐總取行陽之力﹐以利關節助健運也。若陰虛精滑及元气下陷不能攝精﹐小便頻數﹐大便引急者﹐誤用病必轉劇﹐以其溫散不利於陰也。菝與萆相類﹐《別錄》主腰背寒痛風痺﹐皆取祛濕熱利水﹑堅筋骨之義。

卷二蔓艸部

土茯苓

俗名冷飯團甘淡平﹐無毒。忌鐵器。

發明

土茯苓古名山牛﹐入胃與肝腎。淸濕熱﹐利關節﹐止拘攣﹐除骨痛﹐主楊梅瘡﹐解汞粉毒。時珍云﹐楊梅瘡起於嶺南﹐風土炎熱﹐嵐瘴燻蒸﹐挾淫穢濕熱之邪﹐發爲此瘡。

今則徧行海宇﹐類有數種﹐治之則一﹐屬厥陰﹑陽明。如兼少陰﹑太陽﹑陽明﹐發於咽喉。

兼太陽﹑少陽﹐發於頭角。蓋相火寄在厥陰﹐肌肉屬於陽明。若用輕粉劫劑﹐毒瓦斯竄入經絡筋骨莫之能出﹐變爲筋骨攣痛﹐發爲結毒﹐遂成痼疾。方用土茯苓一兩﹑薏苡﹑忍冬﹑防風﹑木瓜﹑木通﹑白蘚皮各五分﹐皂莢子四分﹐人參﹑當歸各七分﹐日服三次﹐忌飲茶﹑燒酒﹐及牛羊雞鵝魚肉﹑麩面﹑鹽﹑醬﹐並戒房勞百日﹐渴飲土茯苓湯﹐半月全愈。

卷二蔓艸部

白蘞

苦甘辛微寒﹐小毒。反烏附。解野狼毒毒。

《本經》主癰腫疽瘡﹐散結气止痛﹐除熱﹑目中赤﹐小兒驚癇﹐溫瘧﹐女子陰中腫痛﹐帶下赤白。

發明

白蘞性寒。解毒﹐敷腫瘍瘡有解散之功﹐以其味辛也。但陰疽色淡不起﹐胃气弱者﹐非其所宜。《本經》治目赤﹑驚癇﹑溫瘧﹐非取其解熱毒之力歟。治陰腫帶下﹐非取其去濕熱之力歟。《金匱》薯蕷丸用之﹐專取其辛涼散結﹐以解風气百疾之蘊蓄也。世醫僅知癰腫解毒之用﹐陋哉。同地膚子治淋濁失精﹐同白芨治金瘡失血﹐同甘艸解野狼毒之毒﹐其辛散之功可知。而癰疽已潰者不宜用。

卷二蔓艸部

山豆根

苦寒﹐無毒。

發明

山豆根大苦大寒﹐故能治咽喉諸疾。蘇頌言﹕含之咽汁﹐解咽喉腫痛極妙。或水浸含嗽﹐或煎湯細呷﹐又解痘疹熱毒及喉痺藥皆驗。蓋咽證皆屬陰气上逆﹐故用苦寒以降之。《開寶》言解諸藥毒﹐止痛消瘡腫毒﹐發熱咳嗽﹐善治人馬急黃﹐殺小虫。時珍云﹐腹脹喘滿﹐研末湯服。血气腹脹﹐酒服三錢。卒患熱厥心痛﹐磨汁服。總賴苦寒以散之﹐但脾胃虛寒作瀉者禁用。

卷二蔓艸部

黃藥子

苦平﹐無毒。

發明

黃藥子治諸惡腫瘡喉痺﹐及蛇犬蛟毒﹐研水服之並用外塗。《千金》治癭疾﹐以黃藥子半斤﹐無灰酒一升浸藥﹐固濟瓶口﹐糠火煨﹐候香﹐瓶頭有津卽止。時飲一杯不令絕﹐三五日卽消。勿飲不爾令人項細也。又專治馬牛心脾熱病。

卷二蔓艸部

白藥子

葉名剪艸辛涼﹐無毒。

發明

白藥子辛涼解毒。故能治金瘡出血太多發熱。用以涼血淸熱則痛自止﹐肌自生。

又主喉中熱塞不通﹐時常痛腫﹐醋煎細呷。治諸骨鯁﹐在上卽吐出﹐在下卽便出。解野葛﹑生金﹑巴豆藥毒﹔又治馬脾肺熱病。

卷二蔓艸部

威靈仙

苦辛溫﹐小毒。

發明

威靈仙性善下走﹐通十二經﹐故能宣通五臟﹐治胃脘積痛﹐腳脛痺濕痛風之要藥。消水破堅積﹐朝食暮效。辛能散邪﹐故主諸風。溫能泄水﹐故主諸濕。而痘疹毒壅於上﹐不能下達﹐腰下脛膝起灌遲者﹐用爲下引立效。其性利下﹐病壯實者﹐誠有殊效。气虛者服之必虛瀉而成痼疾﹐以其耗血走气也。血虛而痛﹐不因風濕者勿服。

卷二蔓艸部

茜艸

《素問》名茹﹐又名茹﹐俗名血見愁苦辛微溫﹐無毒。

《本經》主寒濕風痺﹐黃癉﹐補中。

發明

茜根色赤而性溫﹐味苦而帶辛﹐色赤入營﹐性溫行滯﹐味辛入肝﹐手足厥陰血分藥也。《本經》又以治寒濕風痺黃癉者﹐是濕熱之邪痺著營分﹐用以淸理邪濕則脾胃健運﹐寒濕風痺無所畱著而黃癉自除矣。其治女子經水不通甚效。詳《素問》四烏一茹丸﹐治婦人脫血﹑血枯。《千金翼》治內崩下血﹐皆取以散經中瘀積也。病患𨿽見血證﹐若泄瀉飲食不進者勿服。

卷二蔓艸部

防己

辛苦寒﹐有毒。

《本經》主風寒溫瘧﹐熱气諸病﹐除邪﹐利大小便。

發明

防己辛寒純陰﹐主下焦血分之病﹐性劣不純﹐善走下行﹐長於除濕﹐以辛能走散。兼之气悍﹐故主風寒溫瘧﹐熱气諸病﹐除邪﹐利大小便﹐此《千金》主治也。《別錄》療水腫﹐膀胱熱﹔通腠理﹐利九竅﹐皆除濕之功也。弘景曰﹐防己是療風水要藥。漢防己是根﹐入膀胱去身半以下濕熱。木防己是苗﹐走陽﹐治中風攣急風痺濕熱。《金匱》防己黃湯﹐防己地黃湯﹑木防己湯﹑五物防己湯﹐皆治痰飲濕熱之要藥。而《千金》治遺尿﹑小便澀﹐有三物木防己湯。水腫亦有三物木防己湯﹐總取其通行經脈之力也。能瀉血中濕熱﹐通經絡中滯塞。壯健之類用之﹐不得其宜﹐下喉令人心煩﹑飲食減少。至於去濕熱腫痛﹐下注香港腳﹐膀胱積熱﹐誠通行十二經之仙藥也。如飲食勞倦﹐陰虛內熱﹐以防己泄大便則重亡其血﹐其不可用一也。大渴引飲﹐及久病津液不行﹐上焦濕熱等證﹐防己乃下焦血藥﹐其不可用二也。外感邪傳肺經﹐气分濕熱而小便黃赤﹐此上焦气病﹐其不可用三也。大抵上焦濕熱皆不可用﹐卽下焦濕熱又當審其二便不通利者﹐方可用之。

卷二蔓艸部

木通

原名通艸平淡﹐無毒。色淡黃細香者佳。

《本經》除脾胃寒熱﹐通利九竅血脈關節﹐令人不忘﹐去惡虫。

發明

木通﹐根也﹐入手足太陽﹑手少陰﹑厥陰。瀉气分濕熱﹐防己瀉血分濕熱。

脾胃不和則水道不利﹐乃致郁﹐爲寒熱﹐爲腫脹﹐爲淋祕﹐爲痺癉﹐俱宜木通淡滲之劑﹐分利陰陽﹐則水行火降﹐脾胃和﹐而心腎平矣。《本經》除脾胃寒熱者﹐以其通利濕熱也。曰通利九竅﹑血脈﹑關節者﹐以其味淡滲也。曰令人不忘及去惡虫者﹐竅利則神識淸﹐濕散則惡虫去。以其通達九竅﹐行十二經﹐故又能催生下乳﹐散癰腫結熱。惟胃虛腎冷﹐及傷寒大便結燥﹐表虛多汗者禁服。恐重傷津液耗散胃汁也。時珍曰﹐木通上能通心淸肺達九竅﹐下能泄濕祛熱﹐豈止利小便而已哉。蓋能泄丙丁則肺不受邪。能通水道﹐水源卽淸﹐而諸經之濕熱皆從小便泄去﹐故導赤散用之。

卷二蔓艸部

通艸

原名通脫木平淡﹐無毒。

發明

通艸輕虛色白﹐專入太陰肺經。引熱下降而利小便﹐入陽明胃經﹐通气上達而下乳汁。東垣言﹐瀉肺利小便﹐治五淋水腫癃閉﹐取气寒降味淡而升。仲景當歸四逆湯﹐用以通在裏之濕熱也。妊婦勿服﹐以其通竅也。

卷二蔓艸部

鉤藤

一名釣藤甘微苦寒﹐無毒。取鉤用良。

發明

鉤藤手足厥陰藥也。足厥陰主風﹐手厥陰主火。小兒急慢驚癇螈﹐內鉤腹痛﹐客忤胎風﹐大人肝風﹐頭旋目眩﹐婦人帶下赤白﹐皆肝風相火之病﹐肝木風靜火息﹐則諸證自除矣。

卷二蔓艸部

木蓮

俗名鬼饅頭實甘平澀﹐葉酸平﹐無毒。

發明

木蓮﹐薜荔實也。性耐風霜﹐嚴冬不凋﹐故能治一切風癬惡瘡﹐爲利水﹑治血﹑通乳要藥。古方以木蓮二枚用豬前蹄煎湯﹐飲汁盡﹐一日乳汁卽通。無子婦人食之﹐亦能有乳。其葉主背瘡﹐取葉搗絞汁﹐和蜜飲數升﹐以渣敷之﹐後利卽愈。煎湯主賊風疼痛﹐乘熱燻洗﹐日三次﹐痛止爲度。取藤搗絞汁治白癜風。瘰﹑惡瘡﹑疥癬﹐消腫散毒。療腸痔﹑心痛陰。但南方有瘴气人﹐不可用。

卷二蔓艸部

紫葛

甘寒苦﹐無毒。生山谷中﹐苗似葡萄長丈許﹐根紫色。今所在皆有之。

發明

紫葛和血解毒﹐治癰腫惡瘡。取根皮搗爲末﹐醋和封之。《千金》紫葛丸用之爲君﹐以其能散寒熱結气也。

卷二蔓艸部

艸

一名勒艸﹐一名葛勒蔓﹐俗名割人藤甘苦寒﹐無毒。

發明

艸蔓生道旁﹐多刺勒人﹐故又名葛勒蔓。專主五淋利小便﹐散瘀血。並搗汁服。《千金》專主膏淋﹐以醋和服之。

卷二蔓艸部

忍冬

卽金銀花甘溫﹐無毒。

發明

金銀花芳香而甘﹐入脾通肺﹐主下痢膿血﹐爲內處癰腫之要藥。解毒祛膿﹐瀉中有補﹐癰疽潰後之聖藥。今世但知其消腫之功﹐昧其能利風虛也﹐但气虛膿淸﹑食少便瀉者勿用。痘瘡倒陷不起﹐用此根長流水煎浴﹐以痘光壯爲效﹐此卽水楊湯變法。

卷二蔓艸部

淸風藤

辛溫﹐小毒。

發明

淸風藤入肝經气分﹐治風濕流注歷節﹑鶴膝﹑麻痺瘙癢。同防己浸酒治風濕痺痛﹐一切風病。熬膏酒服一匙﹐將患人身上拍一掌﹐其後徧身發癢不可當﹐急以梳梳之欲癢止﹐飲冷水一口卽解﹐風病皆愈﹐避風數日自安。

卷二蔓艸部

藤黃

酸澀﹐有毒。

發明

藤黃性毒而能攻毒﹐故治虫牙蛀齒﹐點之卽落﹐毒能損骨傷腎可知。

卷二水艸部

澤瀉

甘鹹微寒﹐無毒。白者良。利小便生用﹐入補劑鹽酒炒。油者伐胃傷脾﹐不可用。

《本經》主風寒濕痺乳難﹐養五臟﹐益气力﹐肥健消水﹔久服耳目聰明﹐不饑延年。

發明

澤瀉甘鹹沈降﹐陰中之陽﹐入足太陽气分。《素問》治酒風身熱汗出﹐用澤瀉﹑生術﹑麋銜﹐以其利膀胱濕熱也。《金匱》治支飲冒眩﹐用澤瀉湯﹐以逐心下痰气也。治水蓄煩渴﹐小便不利﹐或吐﹐或瀉﹐用五苓散﹐以泄太陽邪熱也﹐其功長於行水。《本經》主風寒濕痺﹐言風寒濕邪著不得去﹐則爲腫脹﹐爲癃閉﹐用此疏利水道﹐則諸證自除。蓋邪干空竅﹐則爲乳難﹐爲水閉。澤瀉性專利竅﹐竅利則邪熱自通﹐內無熱郁則髒气安和﹐而形體肥健矣。所以素多濕熱之人﹐久服耳目聰明﹐然亦不可過用。若水道過利則腎气虛。故扁鵲云﹐多服病患眼。今人治泄精多不敢用﹐蓋爲腎與膀胱虛寒而失閉藏之令﹐得澤瀉降之﹐而精愈滑矣。當知腎虛精滑﹐虛陽上乘而目時赤者﹐誠爲禁劑。若濕熱上盛而目腫﹐相火妄動而精泄﹐得澤瀉淸之﹐則目腫退而精自藏矣﹐何禁之有。仲景八味丸用之者﹐乃取以瀉膀胱之邪﹐非接引也。古人用補藥﹐必兼瀉邪﹐邪去則補藥得力矣。

卷二水艸部

羊蹄根

俗名禿菜辛苦寒﹐小毒。傍莖有鉤如波稜菜狀﹐夏末結子便枯者是也。

《本經》主頭禿﹐疥瘙﹐除熱﹐女子陰蝕。

發明

羊蹄根屬水走血分﹐爲除濕殺虫要藥。故《本經》治頭禿﹑疥瘙﹑女子陰蝕之患。新采者醋搗塗癬。殺虫加輕粉尢效。

卷二水艸部

菖蒲

辛溫﹐無毒。解巴豆﹑大戟毒。

《本經》主風寒濕痺﹐咳逆上气﹐開心孔﹐補五臟﹐通九竅﹐明耳目﹐出音聲。主耳聾﹑癰瘡﹐溫腸胃﹐止小便﹐久服輕身﹐不忘不惑﹐延年益心智﹐髙志不老。

發明

菖蒲乃手少陰﹑厥陰之藥﹐心气不足者宜之。《本經》言補五臟者﹐心爲君主﹐五臟系焉。首言治風寒濕痺﹐是取其辛溫﹐開發脾气之力。治咳逆上气者﹐痰濕壅滯之喘咳﹐故宜搜滌。若肺胃虛燥之喘咳﹐非菖蒲可治也。其開心孔﹐通九竅﹐明耳目﹐出音聲。總取辛溫利竅之力。心孔開﹐九竅利﹐則癰瘡之毒可解。腸胃喜溫惡寒﹐腸胃旣溫﹐則膀胱之虛寒小便不禁自止。久服輕身者﹐除濕之驗也。不忘不惑﹐延年益智﹐髙志不老﹐皆補五臟﹑通九竅之力也。又主肝虛﹐心腹痛﹐霍亂轉筋﹐消伏梁癲癇﹐善通心脾痰濕可知。《千金》治胎動不安﹐半產漏下﹐或搶心下血﹐及產後崩中不止﹐並以菖蒲一味煎服。凡陽亢陰虛嫠寡失合者禁用﹐以其性溫善鼓心包之火﹐與遠志之助相火不殊。觀《本經》之止小便利﹐其助陽之力可知。

卷二水艸部

蒲黃

甘微寒﹐無毒。筋能行血﹐羅去粗筋﹐取粉用。

《本經》主心腹膀胱寒熱﹐利小便﹐止血﹐消瘀血。

發明

手足厥陰血分藥也。故能治血﹐治痛。《本經》主心腹膀胱寒熱﹐良由血結其處﹐營衛不和故也。又言止血﹐消瘀者﹐以生則能行﹐熟則能止﹐與五靈脂同用﹐名失笑散﹐治一切心腹疼痛。能破瘀積﹐消癰腫﹐去產婦兒枕痛。然胃气虛者﹐入口必吐﹐下咽則利﹐以五靈脂性味濁惡也。宋度宗一夜忽舌脹滿口﹐用蒲黃﹑榦薑末幹摻而愈﹐以蒲黃之涼血活血﹐漧薑之引火外散﹐深得逆從兼濟之妙用。然舌根脹痛﹐亦有屬陰虛火旺者﹐誤用前法﹐轉傷津液﹐每致燥澀愈甚﹐不可不審。

卷二水艸部

苦艸

苦溫﹐無毒。

發明

苦艸香竄﹐入足厥陰肝經﹐理气中之血。產後煎服﹐能逐惡露。但味苦伐胃﹐气竄傷腦﹐膏梁柔脆者﹐服之減食作瀉﹐過服則晚年多患頭風。昔人畏多產育﹐以苗子三錢﹐經行後曲淋酒服﹐則不受妊﹐傷血之性可知。煎湯主婦人白帶。又治嗜食幹茶﹐面黃無力﹐爲末﹐和炒芝麻﹐不時嚼之。

卷二水艸部

水萍

辛寒﹐無毒。浮水面﹐小而背紫者是。

《本經》主暴熱身癢﹐下水气勝酒﹐長須髮﹐止消渴。

發明

浮萍發汗勝於麻黃﹐下水捷於通艸。惡疾癘風徧身者﹐濃煎浴半日多效。其性輕浮﹐入肺經達皮膚﹐故能發揚邪汗。《本經》主暴熱身癢者﹐專疏肌表風熱也。下水气者﹐兼通陽明肉理也。勝酒者﹐陽明通達而能去酒毒也。長須髮者﹐毛竅利而血脈榮也。止消渴者﹐經气和而津液復也。浮萍爲祛風專藥。去風丹﹐用紫背浮萍爲末﹐蜜丸﹐彈子大﹐豆淋酒下一丸。治大風癩風﹐一切有餘﹐風濕香港腳及三十六種風皆驗。而元气本虛人服之﹐未有不轉增劇者。至於表虛自汗者﹐尢爲戈戟。

卷二

水艸部

甘寒﹐無毒。

發明

性味滑。常食發气﹐令關節急。患痔漏﹑香港腳﹑積聚﹐皆不可食﹐爲其寒滑傷津也。《千金方》治熱瀉嘔逆漏气﹐澤瀉湯﹑麥門冬湯並用之。取其淸胃脘之熱逆也。又能壓丹石﹐解百藥毒。

卷二水艸部

海藻

苦鹹寒﹐小毒。反甘艸。

《本經》主癭癅結气﹐散頸硬核﹐療癰腫癥瘕堅气﹐腹中上下雷鳴﹐下十二種水腫。

發明

海藻咸能潤下﹐寒能泄熱利水﹐故《本經》主癭癅結核﹐癰腫癥瘕﹐散十二經水及除浮腫﹑香港腳畱飲痰气之濕熱﹐使邪從小便而出。《經》云﹕咸能軟堅。營气不從﹐外爲浮腫﹐隨各引經藥治之。凡海中諸藥性味相近﹐主療一致﹐𨿽有不同﹐亦無大異。

卷二水艸部

昆布

鹹寒滑﹐小毒。

發明

咸能軟堅﹐故癭堅如石者﹐非此不能除。能破陽邪水腫﹐與海藻同功。然此物下气﹐久服瘦人﹐海島人常食之﹐水土不同故耳。凡海中菜皆損人﹐不獨昆布﹑海藻爲然。

卷二石艸部

石斛

甘淡微苦鹹平﹐無毒。酒浸用。種類最多﹐惟川者味甘淡﹑色黃﹑無岐﹐可無傷胃之虞。古稱金釵者爲最﹐以其色黃如金﹐旁枝如釵﹐故有是名。近世絕無此種﹐川者差堪代用。其餘雜產﹑味苦色晦﹑中虛多岐者﹐味皆極苦﹐誤用損人。凡入湯藥酒浸曬漧入丸劑﹐薄切﹐米飲漿曬漧磨之。

《本經》主傷中除痺下气﹐補五臟﹐虛勞羸瘦﹐彊陰益精﹐久服濃腸胃。

發明

石斛足太陰﹑少陰脾腎之藥。甘可悅脾﹐故濃腸胃而治傷中。鹹能益腎﹐故益精气而補虛羸﹐爲治胃中虛熱之專藥﹔又能堅筋骨﹐彊腰膝﹐骨痿痺弱﹐囊濕精少﹐小便餘瀝者宜之。

卷二石艸部

骨碎補

俗名猴姜苦溫﹐無毒。蜜水焙用。

發明

骨碎補﹐足少陰藥也。骨傷碎者能療之﹐故名。主骨中毒瓦斯﹐風气﹐耳鳴﹐牙疼﹐骨痛﹐破血止血﹐折傷接骨。又治腎虛久瀉﹐以之爲末﹐入豬腎中煨熟食之。戴元禮治痢後骨痿﹐入虎骨四斤﹐丸用之有效。但其性降收﹐不可與風燥藥同用。

卷二石艸部

石葦

苦微寒﹐無毒。凡用去黃毛﹐不爾射人肺令咳不已。去梗微炙用。

《本經》主勞熱邪气﹐五癃閉不通﹐利小便水道。

發明

石葦蔓延石上﹐生葉如皮。其味寒利﹐故《本經》治勞熱邪气﹐指勞力傷津﹐癃閉不通之熱邪而言﹐非虛勞之謂。治妊娠轉胞同車前煎服。

卷二石艸部

景天

一名愼火艸﹐俗名火丹艸苦寒﹐無毒。

《本經》主大熱火瘡﹐身熱諸邪惡气。

發明

愼火艸性能涼血解毒﹐故《本經》治大熱火瘡。《日華》治熱狂赤眼﹐頭痛﹐寒熱遊風﹐女子帶下﹐《千金》愼火散以之爲君﹐專主血熱崩中帶下之病﹐搗汁塗。小兒丹毒發熱及遊風熱瘡﹐外用並效。一切病得之寒濕﹐惡寒喜熱者勿投。

卷二石艸部

石胡荽

卽天胡荽﹐俗名鵝不食艸﹐又名雞腸艸辛溫﹐無毒。汁制砒石﹑雄黃。

發明

鵝不食艸气溫而升﹐味辛而散﹐故能透達巓頂。人但知其搐鼻通而落息肉﹐不知其治頭痛之功最捷﹐而除翳之功更奇﹐塞鼻中翳膜自落﹐故碧雲散用以取嚏﹐則濁气宣通而翳自除﹐是昔人以開鍋蓋法諭之。

卷二石艸部

地錦

一名地朕苦平﹐無毒。

發明

地朕多生庭院磚縫﹐莖赤葉靑﹐繁絲如錦﹐故有是名。能通流血脈﹐治崩中痢下﹐功專散血止血﹐通利小便﹐《千金》治淋方用之。

卷二苔艸部

陟釐

甘溫﹐無毒。生於水底石上者﹐蒙茸如發﹐謂之陟釐。

發明

陟釐與水苔同生水中﹐但浮於水者謂之水苔。《千金》治脇熱下利﹐嘔逆﹐溫食則吐﹐有陟釐丸爲痢証之首方﹐《日華》搗汁治天行心悶﹐《別錄》主心腹大寒﹐溫中消穀﹐彊胃气﹐止泄痢﹐並取其性溫而能利水也。

卷二苔艸部

石蕊

一名蒙頂茶甘溫﹐無毒。生蒙山頂石面及枯株上﹐與木耳無異。

發明

石蕊明目益精气﹐潤喉解熱化痰﹔同生薑能解陽明頭額眉骨痛﹐本乎天者親上也。

卷二苔艸部

捲柏

辛平﹐無毒。桐君雷公云﹕甘寒﹐無毒。鹽水煮半日﹐再以井水煮半日。生用破血﹐炙用止血。

《本經》主五臟邪气﹐女子陰中寒熱痛﹐癥瘕血閉絕子﹐久服輕身和顏色。

發明

捲柏﹐足厥陰經血分藥也。詳《本經》諸治一皆女子經癸之病﹐總厥陰與衝脈之患也。《千金》大澤蘭丸﹑紫石英﹑天門冬等丸皆用之。《經疏》言妊婦禁用﹐以其能寒子髒中血气也。

卷二苔艸部

馬勃

辛平﹐無毒。多生竹園濕地﹐腐脹而成。凡用以生布張開﹐將馬勃於上摩擦﹐下以盤承取末用之。

發明

馬勃輕虛上浮﹐力能散肺中邪熱。故治咳嗽﹐喉痺衄血﹐失音諸病。東垣治大頭病﹐咽喉不利﹐普濟消毒飲用之﹐然須生蜜拌入水調散﹐不浮﹐方可煎服。

卷二苔艸部

倒掛艸

甘苦﹐無毒。

發明

倒掛艸生井口邊﹐《千金》斷酒方於端午午時取燒研水服﹐勿令知﹐卽惡酒不飲。其樹孔中生者﹐《千金》用治癭癅﹐取其倒垂而根不著也。

卷二苔艸部

苔

甘寒﹐無毒。

發明

井中蒼苔得至陰之气而生。火瘡傷爛脫皮者﹐以苔炙末﹐每錢入冰片二分﹐杵極細摻上﹐痛卽止﹐不過三度愈。如無井中者﹐墻陰地上者亦可用之。

卷三谷部

諸米

甘平﹐無毒。

發明

米受坤土精气而成﹐補五臟而無偏勝。粳者曰稻﹐糯者曰黍﹐資生之至寶也。其南粳溫﹐北粳涼。赤粳熱﹐白粳平﹐晚白粳涼。新粳熱﹐陳粳涼。新﹑陳﹑黃﹑白總謂之粱﹐通名曰稷。𨿽能益人﹐然不可過食﹐過食則傷中州之气也。有人嗜食生米﹐久成米瘕﹐治之以雞屎白﹐取其殺虫也。未經霜新米﹐病患所禁﹐下痢尢忌。作食動風气﹐陳者下气益脾﹐病患尢宜。《本艸》言﹐粳米溫中和胃气﹑長肌肉。仲景白虎湯﹑桃花湯﹑竹葉石膏湯並用之﹐皆取晚粳﹐得金之气居多故也。陳倉米開胃進飲食﹐年久者治久痢甚良。秫米﹐俗云糯米﹐益气補脾肺﹐但磨粉作稀糜﹐庶不粘滯﹐且利小便﹐以滋肺而气化下行矣。若作糕餅﹐性難運化﹐病患莫食。泔水善消鴨肉﹐又制二術宜之。紅蓮米入心脾補血。米溫中益气﹐除濕止瀉。穀芽啟脾進食﹐寬中消穀﹐而能補中﹐不似麥芽之削克也。稷米苗髙如蘆﹐俗名蘆粟﹐穗曲下垂如鉤者良。治熱壓丹石毒﹐解苦瓠毒﹐不可與附子同食。粟卽小米﹐利小便止痢﹐壓丹石熱﹐解小麥毒﹐發熱。稗米濃腸胃濟饑﹐其苗根治金瘡血出不止﹐搗敷或研末摻之﹐其血卽止。菇米卽雕胡茭艸之子﹐止渴解煩。舂杵頭糠能治噎膈﹐取其運動之性﹐以消磨胃之陳積也﹐然惟暴噎爲宜。

卷三谷部

諸麥

甘平皮寒無毒。

發明

《素問》云﹐麥屬心火之谷也。鄭玄云﹐麥有孚甲屬木。許愼云﹐麥屬金﹐金旺而生﹐火旺而死。三說各異。《別錄》云﹐麥養肝气﹐與鄭說合。孫思邈云﹐麥養心气與《素問》合。參考其功﹐除煩﹑止渴﹑收汗﹑利溲﹑止血﹐皆心之病﹐當以《素問》爲準。蘇恭云﹐小麥作湯﹐不令皮坼﹐坼則性溫﹐不能消熱止渴也。可知方中用麥皆取外麩之力﹐仍取溫性內存以輔助之。愚按﹕五穀中惟麥得春升之气最早﹐故爲五穀之長。察其性之優劣﹐則南北地土所產之不同﹕北麥性溫﹐食之益气添力﹔南麥性熱﹐食之助濕生痰。故北人以之代飯﹐大能益人﹐養肝气﹐去客熱﹐止煩渴﹐利小便﹐止漏血唾血﹐令婦人得孕。南方气卑地濕﹐久食令人發熱﹐鄕土不同故也。幹面益胃彊肝﹐濕面生痰助濕﹐初夏新者尢甚。新麥性柔﹐助濕熱尢甚。而斬獲時遇雨色變者﹐食之令人作嘔﹐能傷胃气。麩皮多筋而性寒﹐能發肝風脾气﹐且最難化。受其傷者﹐惟艸果能消去之﹐其治走气作痛﹐用釅醋拌麩皮炒熱﹐袋盛熨之。小麥粉乃麩皮洗筋澄出。《積善堂方》烏龍膏治一切腫毒未潰者﹐用陳年小麥粉炒黑﹐醋調糊熬如漆﹐磁罐收貯﹐用時攤紙上剪孔貼之﹐其腫自消﹐藥力盡自脫。用經霜桑葉﹑大黃末和蜜調敷尢良。浮麥輕虛﹐象肺能斂盜汗﹐取其散皮腠之熱也。麥奴乃麥將熟時上有黑黴者﹐朱肱治陽毒﹑溫毒﹑熱渴﹑斑狂﹐麥奴丸用之。方用小麥奴﹑梁上塵﹑釜底煤竈突墨﹐同黃芩﹑麻黃﹑硝黃等分爲末﹐蜜丸﹐彈子大﹐水化服一丸﹐汗出或微利卽愈﹐取從火化之象也。大麥卽牟麥﹐健胃化食﹐主消渴除熱﹐久食令人多力健行。大麥作溫中消食﹐卽經發萌﹐大能耗伐腎气﹐凡人小便多者禁之。王好古云﹕麥﹑神曲二藥﹐胃气虛人宜服之。趙養葵曰﹐此不稽之言也。今人造飴必用麥﹐始化﹐傷中消導可知。產婦乳腫不欲乳哺﹐用麥半兩入四物湯﹐服之卽斷﹐傷耗精血可知。雀麥一名杜姥艸﹐益肝和脾﹐《丹方》以此艸同苦瓠葉醋漬炮熟﹐內口中齒外邊熨之﹐冷則易﹐熱者再熨。更取銅器置水浸熟艸與葉﹐乘熱漱痛齒﹐得虫長三分。老者黃色﹐小者白色﹐多者得數十枚﹐少者得二三十枚﹐出《千金方》。蕎麥甘平﹐動風發熱﹐能煉腸胃滓穢積滯﹐降气寬腸﹐治白濁白帶﹐气盛而濕熱者宜之。孟詵言益气力者﹐殆未然也。炒焦熱水沖服﹐治絞腸沙﹐腹痛。小兒丹毒﹐赤腫﹐醋調塗之。然須北方者良﹐南方者味苦性劣不堪服食﹐久食令人動風頭眩﹔不可與豬羊肉食﹐令人須眉脫落﹐又不可合黃魚食。其稈燒灰淋汁卽碱﹐用化鍛石﹐能去靨痣惡肉。

卷三谷部

諸豆

甘平﹐無毒。

發明

大豆曰菽﹐色黃﹐入脾﹐瀉而不補。色黑入腎﹐瀉中寓補。《本經》云﹐生研和醋塗癰腫﹐煎汁飲殺鬼毒止痛。《日華》云﹐制金石藥毒。時珍雲﹐水浸搗汁解礬石﹑砒石﹑烏附﹑射罔﹑甘遂﹑巴豆﹑芫靑﹑斑蝥百藥之毒。古方取用甚多﹐炒熱酒淋。治風毒香港腳﹐筋脈拘攣﹐產後中風口﹐頭風破傷﹐並宜炒熟酒淋服之。黃大豆生泄利﹐熟壅气﹐生痰動嗽諸病﹐皆非所宜。惟痘後餘毒發癰﹐炒黑研末﹐以香油調敷之﹔生浸細磨和滓炒熱敷腫瘍背瘡﹐冷則換熱者﹐頻敷卽消。誤食毒物﹐生搗研﹐水灌吐之。諸菌毒不得吐者﹐濃煎汁飲之。又試內癰及臭毒腹痛﹐並與生黃豆嚼﹐甜而不惡心者﹐爲上部有癰膿及臭毒發沙之眞候。其生黃豆葉嚼爛罨蛇虺傷立效。白扁豆入脾經气分﹐能和中止嘔﹐得木瓜治傷暑霍亂。

《金匱》云﹐扁豆﹐病寒熱者不可食之﹐以其能滯气也。若脾虛寒熱不止﹐則扁豆又非禁劑。一種紫黑者﹐入脾經血分﹐治失血血痢﹐俱炒黑用之。扁豆花治下痢膿血﹐赤白帶下。葉治霍亂吐下﹐吐痢後轉筋﹐生搗一握﹐入醋少許絞汁﹐服之立瘥。細黑豆﹐一名豆﹐俗名科豆﹐入腎經血分﹐同靑鹽﹑旱蓮艸﹑何首烏蒸熟﹐但食黑豆則須髮不白﹐其補腎之功可知。今人以制何首烏取以引入腎經也。黑豆炒焦淋酒﹐卽豆淋酒也﹐頭風﹑香港腳咸取用之﹐以其直達腎經血分也。大豆黃卷﹐黑大豆發芽是也。《本經》治濕痺筋攣膝痛﹐除胃气結積﹐益气解毒﹐《金匱》薯蕷丸用之﹐取其入脾胃散濕熱也。赤小豆﹐卽赤豆之小而色黯者﹐俗名豬肝赤。其性下行通利小腸﹐故能利水﹑降火﹐久食令人枯燥﹐瓜蒂散用之﹐以泄胸中寒實﹐正以其利水淸熱也。生末敷癰腫﹐爲傷寒發頤要藥。發芽同當歸治便紅腸癰﹐取其能散蓄積之毒也。綠豆甘涼解毒﹐能明目﹐解附子﹑砒石諸石藥毒﹐而與榧子相反﹐誤犯傷人。

綠豆粉治癰疽﹐內托護心丹極言其效。眞粉乃綠豆所作﹐取陳者蜜調敷痘毒。痘瘡濕爛不結痂者﹐幹撲之良。綠豆殼治痘生目翳。蠶豆甘溫性滯﹐中气虛者﹐食之令人腹脹。《積善堂方》言﹐一女子誤吞鍼入腹﹐諸醫不能治﹐有人教令煮蠶豆同韭菜食之﹐鍼自大便同出。

誤吞金銀物者用之皆效。豌豆﹐一名畢豆。補中益气﹐燒灰治痘疹﹑黑疔。神黃豆產緬甸﹐形如槐子﹐近時稀痘方用之﹐一陽日用淸水磨服。淡豆豉﹐用黑豆淘淨﹐伏天水浸一宿﹐蒸熟攤幹﹐蒿覆三日﹐候黃色取曬﹐下甕築實﹐桑葉濃蓋﹐泥封七日取出﹐又曬﹐酒拌入甕﹐如此七次﹐再蒸如前卽是。主傷寒頭疼﹐寒熱煩悶﹐溫毒發斑﹐瘴气惡毒。入吐劑發汗。並治虛勞喘吸﹐腳膝疼冷﹐大病後胸中虛煩之聖藥。合梔子治心下懊﹐同蔥白治溫病頭痛。

兼人中黃﹑山梔﹑臘茶﹐治瘟熱疫癘﹐虛煩喘逆。與甘﹑桔﹑葳蕤﹐治風熱燥咳﹐皆香豉爲聖藥。蓋瓜蒂吐胸中寒實﹐豆豉吐虛熱懊。得蔥則發汗﹐得鹽則湧吐﹐得酒則治風﹐得薤則治痢﹐得蒜則止血﹐生用則發散﹐炒熟則止汗﹐然必江右制者方堪入藥。入發散藥﹐陳者爲勝。入湧吐藥﹐新者爲良。以水浸絞汁﹐治誤食鳥獸肝中毒﹐服數升愈。豇豆﹐補腎健胃﹐解莽艸毒。刀豆﹐緩補元陽﹐其子治病後呃逆不止﹐燒灰存性﹐白湯調服二錢卽止﹐亦取其降濁气之力也。

卷三谷部

胡麻

《本經》名巨勝子﹐《千金》名烏麻子﹐卽黑芝麻。葉名靑﹐莖名麻。甘溫﹐無毒。

《本經》主傷中虛羸﹐補五內﹐益气力﹐長肌肉﹐塡髓腦﹐久服輕身不老。

發明

胡麻甘溫﹐質潤性燥﹐專入足少陰血分。巨勝子丸以之爲君﹐專補腎臟陽虛﹐兼行肝﹑心﹑脾﹑肺四經﹐益脾滋肺﹐降心包之火﹐滋肝木之陰﹐平補五臟﹐但不若附桂之雄健耳。其白者名白油麻﹐亦能潤肺除燥﹐下通脾約便難。赤者專發腎經之毒﹐錢氏治小兒痘疹變黑歸腎﹐用赤芝麻煎湯送百祥丸。靑﹐巨勝苗也。《本經》主五臟邪气﹐風寒濕痺﹐益气補腦髓﹐堅筋骨。胡麻花爲末﹐麻油塗生禿發﹑長眉毛﹐《外臺》《千金》用之。麻莖燒灰點痣去惡肉﹐又治小兒鹽哮﹐以淡豆腐蘸麻莖灰食之。白麻作油﹐微寒解毒潤腸﹐主產婦胞衣不落﹐熬膏生肌長肉﹐止痛消腫。燈盞油吐風痰食毒。

卷三谷部

亞麻

俗名壁虱胡麻。微溫﹐無毒。

發明

亞麻性潤﹐入陽明經﹐專於解散風熱濕毒﹐爲大麻風必用之藥。故醉仙散用之。

卷三谷部

麻子仁

卽麻子蕢甘平﹐無毒。入藥微炒研用﹐入丸湯泡去殼﹐取帛包煮沸湯中浸至冷出之﹐垂井中一夜﹐勿著水﹐次日日中曝漧﹐去殼﹐簸揚取仁。

《本經》實名麻仁﹐補中益气﹐久服肥健不老神仙。花名麻勃﹐治一百二十種惡風﹐黑色﹐徧身苦癢﹐逐諸風惡血﹐女人經候不通。

發明

麻仁入手陽明﹑足太陰﹐其性滋潤。初服能令作瀉﹐若久服之能令肥健﹐有補中益气之功。臟腑結燥者宜之。仲景治陽明病汗多胃熱便難﹐脾約丸用之﹐取潤脾土枯燥也。

《日華》止消渴﹐通乳汁﹐主催生難產﹐及老人血虛﹐產後便祕宜之。麻勃治身中伏風﹐同優缽羅花爲麻藥﹐砭癰腫不知痛。葉絞汁﹐服五合下蛔虫﹐搗爛敷蠍毒俱效。黃麻破血利小便。麻根搗汁治產難衣胞不下﹐煮服治崩中不止﹐生走而熟守也﹐並治熱淋下血不止。根葉並治撾打瘀血﹐心腹滿痛﹐搗汁服之皆效。陳黃麻燒灰﹐酒服方寸匕﹐散內傷瘀血。

卷三谷部

薏苡仁

卽米仁甘微寒﹐無毒。入理脾肺藥﹐薑汁拌炒。入利水濕藥生用。

《本經》主筋急拘攣﹐不可屈伸﹐久風濕痺下气﹐久服輕身益气。根下三虫。

發明

薏苡甘寒﹐升少降多﹐能淸脾濕﹐祛肺熱及虛勞咳嗽。肺痿肺癰﹐虛火上乘﹐皆宜用。爲下引又能利筋去濕﹐故《本經》治久風濕痺﹐拘急不可屈伸之病。蓋治筋必取陽明﹐治濕必扶土气﹐其功專於利水﹐濕去則脾胃健﹐而筋骨利﹑痺愈﹐則拘攣退﹐而腳膝安矣。然痺濕須分寒熱﹐蓋寒則筋急﹐熱則筋緩﹐大筋受熱﹐弛縱則小﹐筋縮短而攣急不伸﹐故宜用此。若因寒筋急而痛者﹐不可用也。其治虛人小便不利﹐獨用數兩﹐水煎數沸服之卽通。若津枯便祕﹐陰寒轉筋及妊娠禁用﹐以其性專下泄也。取根搗汁﹐治蛔攻心痛。生根下三虫。又肺癰﹐以根汁衝無灰酒服﹐初起可消﹐已潰可斂﹐屢效。

卷三谷部

罌粟殼

子名禦米澀溫微毒。蜜炙止嗽﹐醋炙止痢。

發明

粟殼性澀﹐卻痰嗽﹐止下痢﹐肺虛大腸滑者宜之。若風寒咳嗽﹐瀉痢初起﹐有火邪者﹐誤用殺人如劍﹐戒之。禦米治反胃﹐胸中痰滯。

卷三谷部

阿芙蓉

一名阿片﹐俗名鴉片酸澀溫﹐微毒。天方國以罌粟蕊﹐竹鍼刺破靑苞﹐次早液出﹐竹刀刮取陰漧者是也。土鴉片亦能澀精止瀉﹐但力薄少效。

發明

京師售一粒金丹﹐通治虛寒百病﹐用阿芙蓉一分﹐粳米飯搗作三丸﹐每服一丸﹐不可多服。忌酸醋﹐犯之腸斷﹐又忌蔥﹑蒜﹑漿水。古方治瀉痢脫肛﹐久痢虛滑﹐用一二分﹐米飯送下﹐其功勝於粟殼。又痘瘡行漿時瀉泄不止﹐用四五釐至一分﹐未有不止者。今世服餌少用﹐惟房中術外用之﹐誠爲澀精助火之首列也。

卷三谷部

蒸餅

甘平﹐無毒。寒食日以單面所造酵水發成。

發明

溫中健脾﹐消食化滯﹐和血止汗﹐利三焦﹐通水道﹔用以打糊丸﹐健脾胃良藥。

卷三谷部

神曲

酒曲﹐紅曲﹐女曲甘微苦辛平﹐無毒。造神曲法﹐夏日用白面五斤﹐入靑蒿﹑蒼耳﹑野蓼自然汁各一碗﹐杏仁泥四兩﹐赤小豆二兩﹐煮研拌麵作曲﹐風漧﹐陳久者良﹐炒香用。舉世以相思子作小豆﹐大謬。

發明

神曲入陽明胃經﹐其功專於消化穀麥酒積。陳久者良。但有積者﹐能消化﹐無積而久服則消人元气。故脾陰虛胃火盛當禁也。酒曲亦能消食去滯气﹐行藥力﹐但力峻傷胃。

紅曲乃粳米所造﹐然必福建制者爲良。活血消食﹐有治脾胃營血之功。女人經血阻滯﹐赤痢下重﹐宜加用之。女曲是女人以完麥罨成黃子﹐消食下气﹐止瀉痢﹐破冷血﹐《千金方》恆用之。

卷三谷部

膠飴

卽餳糖甘溫﹐無毒。白色者良。

發明

飴糖甘溫入脾經气分﹐潤肺气﹐止暴嗽﹐補虛冷﹐益津气﹐除唾血﹐仲景建中湯用治腹痛﹐取稼穡之甘以緩之也。治傷寒腎虛﹐尺脈不至﹐是實土以堤水﹐非伐腎也。而中滿吐逆疳病﹐皆不可食﹐以其生痰助火最甚也。丹溪云﹐大發濕中之熱﹐小兒多食﹐損齒生虫﹐熬焦酒服﹐能消食積﹐下瘀血﹐解附子﹑烏頭毒。拌輕粉熬焦爲丸﹐噙化﹐療咸哮喘嗽﹐大吐稠痰卽愈。

卷三谷部

醋

卽酢﹐一名苦酒酸寒﹐無毒。凡制肝藥﹐用爲引導。

發明

醋名苦酒﹐專取米釀成者﹐味帶酸苦﹐若酒飴所造則兼酸甜矣。然酒之與飴總皆米制﹐但功力稍遜耳。宗曰﹐米醋比諸醋最釅﹐入藥多用﹐穀气全也。仲景少陰病咽中傷生瘡不能語言﹐聲不出者﹐苦酒湯主之。內有半夏之辛﹐以發聲音﹐雞子之甘以緩咽痛﹐苦酒之酸以斂咽瘡也。調敷藥則消癰腫﹐制藥味則斂毒性﹔諸惡狂妄﹐及產後血暈﹐燒炭淬醋﹐以辟惡气也。北人感冒風寒﹐用酸湯胡椒雞面熱食﹐汗之則愈﹐以北方素鮮生發之气﹐但取以助方宜之不足﹐則邪自不能爲虐耳。東南木气用事﹐肝火易動﹐諸病皆當忌食﹐醋喜入肝﹐酸寒收斂﹐病邪得之﹐難於發泄耳。

卷三谷部

酒

糟﹐燒酒辛甘大熱。新者有毒﹐陳者無毒。味甜者曰無灰酒﹐方可入藥。

發明

酒嚴冬不冰﹐其气悍以侵明﹐其性熱而升走﹐醉後則體軟神昏﹐振寒戰栗。《本艸》止云有毒﹐不知其溫中發熱近於相火也。酒類多種﹐醞釀各異﹐甘苦懸殊。甘者性醇﹐苦者性烈。然必陳久爲勝。其色紅者﹐能通血脈﹐養脾胃。色白者﹐則升淸气益肺胃。至於扶肝气﹐悅顏色﹐行藥勢﹐辟寒气。其助火邪﹐資痰濕之性則一。醉當風臥成惡風﹐醉浴冷水成痺痛﹐醉飽飲水成癖積﹐皆宜切愼。豆淋酒以黑豆炒焦﹐紅酒淋之﹐破血去風﹐治男子中風口﹐陰毒腹痛﹐及小便尿血﹐婦人產後一切諸證。燒酒﹐一名火酒﹐又名气酒﹐與火同性﹐得火則燃。其治陰寒腹痛最捷﹐然臭毒發沙﹐誤用立斃。又入鹽少許﹐治冷气心痛﹐下咽則安。其性大熱﹐與姜蒜同飲﹐令人生痔。糟性最助濕熱﹐病水气浮腫﹐勞嗽吐血人忌食。惟罨撲損﹐行瘀止痛﹐及浸水洗凍瘡﹐敷蛇咬﹑蜂叮毒有效。

卷三菜部

韭

生辛澀﹐熟甘溫﹐無毒。葉細根紫者良。韭子入藥﹐蒸熟曝漧﹐簸去黑炒黃研用。

韭初生芽﹐食之傷人心气。

發明

韭入足厥陰經﹐下散血積。生用治死血畱於胃口作痛﹐及婦人經脈逆行﹐打撲損傷﹐搗汁和童便飲。然須善食﹐便實者宜之。有腎气上攻心痛者﹐宜用韭汁和五苓散爲丸﹐空心茴香湯下。昔人言治噎膈﹐惟死血在胃者宜之。若胃虛而噎勿用﹐恐致嘔吐也。其心腹有痼冷者勿食﹐食之必加劇﹐《黃帝》云﹐凍韭不可生食﹐動宿飲﹐飲盛必吐水。韭花食之動風﹐風气人勿食。韭子辛溫壯火﹐治夢泄尿血﹐白帶白淫﹐男子隨溲而下﹐女子綿綿而下。惟腎气過勞不能收攝者爲宜。若陰虛火旺﹐及亢陽不交﹐獨陰失合﹐誤用是抱薪救焚矣。

大抵韭之功用﹐全在辛溫散結。子則包含少火未散﹐故能澀精﹔而壯火熾盛﹐則爲戈戟。今人以韭子薰齲齒出虫﹐然能傷骨壞齒﹐不可不知。

卷三菜部

薤

辛苦溫﹐無毒。似韭而葉闊者是。《黃帝》云薤不可共牛肉作羹﹐食之成瘕﹐韭之气味相類﹐功用亦相類﹐如無薤處﹐以韭代之。

《本經》治金瘡瘡敗﹐輕身不饑﹐耐老。

發明

薤白味辛气溫﹐入手陽明。除寒熱﹐溫中去水﹐專泄气滯。故四逆散加此﹐治泄利下重胸痺。薤白白酒湯專用以泄胸中痺气也。《本經》治金瘡瘡敗﹐取辛以泄气﹑溫以長肉也。弘景云﹐仙方及服食家皆須之。卽《本經》輕身不饑耐老之謂。諸瘡中﹐風寒水腫﹐生搗敷之。搗汁生飲﹐能吐胃中痰食虫積屢驗。《金匱》救卒死﹐搗汁灌鼻中效。薤葉治肺气喘急﹐《千金方》用之﹐以薤善散結﹐蒜能消癥﹐各適其用也。

卷三菜部

蔥

胡蔥良﹐蟠蔥卽龍爪蔥辛平﹐無毒。服地黃﹑常山﹑蜜桂者犯之無效。生蔥尢忌。蔥與雞雉﹑犬肉食之﹐令人動血。

《本經》作湯﹐治傷寒寒熱中風﹐面目浮腫﹐能作汗。

發明

蔥莖味辛溫﹐上升入手太陰﹑足陽明經﹐專主發散﹐以通上下陽气﹐卽《本經》作湯以下主治﹐故傷寒頭痛如破﹐用連須蔥白香豉湯。少陰病下利淸谷﹐裏寒外熱﹐厥逆脈微者﹐白通湯內用蔥白﹐以其辛溫通陽气也。妊娠風邪喘嗽﹐非蔥白﹑橘皮不除﹐且能安胎順气。金瘡折傷血出疼痛不止者﹐用蔥連葉煨熟敷之﹐冷卽頻易﹐其痛立止﹐更無瘢痕也。

以蔥葉專散血气。蔥須專行經絡。蔥花主心痺痛如刀刺。蔥子明目﹐補中气不足。蟠蔥專主冷熱疝气。胡蔥化五石﹐消桂爲水﹐療腫毒。

卷三菜部

蒜

小者曰蒜﹐大者曰胡辛溫小毒。服雲母人切禁﹐胡蒜﹑獨顆蒜尢忌。

發明

胡之與蒜功用仿佛﹐並入手太陰﹑陽明。气味薰烈﹐能通五臟﹐達諸竅﹐去寒濕﹐辟邪惡﹐消癰腫﹐化癥積肉食﹐主溪毒下气。治蠱傳蛇虫沙虱瘡﹐此其功也。夏月食之解暑﹐多食傷气損目。養生者忌之。艾火炙用獨顆蒜甚良﹐以其力專也。凡中暑毒人爛嚼三四瓣下咽卽知。又鼻衄不止者﹐搗貼足心﹐衄止卽拭去之。蒜齏水頓服二升﹐吐腹中虫積。噎膈食不得下﹐腹熱如火﹐手不可近者﹐皆效。但胃虛少食者﹐誤投是速其咎也。香港腳風病﹐及時行病後忌食﹐爲其能鼓午餘毒也。服雲母﹑鐘乳人勿食﹐爲其能攪散藥力﹐犯之必腹痛泄利﹐前功盡棄也。小蒜主霍亂腹中不安﹐溫中除邪痺毒瓦斯。《黃帝》云﹐食小蒜﹑啖生魚﹐令人奪气陰核疼﹐不可共韭食﹐令人身重。

卷三菜部

蕓苔

卽油菜辛溫無毒。

發明

蕓苔破血﹐故產婦宜食之﹐然須藏久者﹐庶無泄瀉之虞。若舊患香港腳者不可食﹐胡臭人不可食﹐食之加劇。遊風丹腫取葉搗敷如神。無葉時以子代之。時病瘥後不可食一切生菜﹐令手足腫。其子打油﹐名香油﹐癰疽及痔漏中生虫﹐以香油塗之卽盡。臘肉蛀孔中滴入﹐其虫卽滅﹐治虫之功可知。

卷三菜部

白芥子

辛溫微毒。

發明

痰在脇下及皮裏膜外﹐非此不能達﹐控涎丹用白芥子正此義也。辛能入肺﹐溫能散表﹐故有利气豁痰﹐散痛消腫辟惡之功。昔有脇痛諸治不效﹐因食芥齏而愈者﹐偶中散結開痰之效。其治射工疰气上气發汗者﹐亦取辛散祛毒力耳。此𨿽日常用品﹐然多食則昏目動火﹐泄气傷精。肺經有熱﹑虛火亢者切忌。陳年鹹芥鹵治肺癰﹐吐盡臭痰穢毒卽愈﹐然惟初起未潰宜之。

卷三菜部

蕪菁

一名蔓菁﹐卽諸葛菜苦溫無毒。

發明

蔓菁治熱毒風腫乳癰寒熱﹐和鹽少許生搗塗之﹐熱卽易﹐不過三五次瘥。子能明目。《千金》面脂方用之﹐令人面潔白悅顏色。但不可久食﹐令人气脹。

卷三菜部

菜菔子

辛甘平﹐微溫無毒。其子多種﹐惟春種夏收﹐子細而色黯者佳。服地黃﹑何首烏人忌之。

發明

菔子治痰有推墻倒壁之功﹐長於利气。生能升﹐熟能降﹐升則吐風痰﹐降則定痰嗽﹐皆利气之效。同蘇子﹑白芥子爲三子散﹐治痰喘胸滿。其根﹐生升﹐熟降。生則克血消痰﹐熟則生痰助濕。生萊菔汁治火傷垂死﹐灌之卽蘇。打撲損傷靑紫﹐搗爛罨之卽散。煨熟揩摩凍瘃二三日卽和。偏頭風痛﹐取近蒂靑色者半寸許搗汁滴鼻孔﹐左痛滴右﹐右痛滴左﹐左右俱痛兩鼻俱滴﹐滴後臥少頃﹐日滴一次﹐不過六七日﹐永不復發。欲令須髮白者﹐以生地黃汁一升﹐合生萊菔汁一升飲之卽白﹐傷血之驗可徵也。小兒丹癅遊風﹐搗塗卽消﹐能消面積﹐解附子毒。性最耗气傷血﹐故脾胃虛寒﹐食不化者勿食。《丹方》取苗葉陰漧治痢﹐隨色之紅白用﹐赤者砂糖調服﹐白者糖霜調服﹐然惟初痢爲宜。若久痢胃虛畏食者﹐不可用也。

卷三菜部

生薑

宿根謂之母姜辛溫無毒。解半夏﹑莨菪﹑濃朴毒。

《本經》久服去臭气﹐通神明。

發明

生薑辛溫而散﹐肺脾藥也。散風寒﹐止嘔吐﹐化痰涎﹐消脹滿﹐治傷寒頭痛﹐鼻塞咳逆﹐上气嘔吐等病。辛以散之﹐卽《本經》去臭气﹐通神明﹐不使邪穢之气傷犯正气也。同大棗行脾之津液﹐而和營衛。凡藥中用之﹐使津液不致沸騰﹐不獨專於發散也。煨熟則降而不升﹐止腹痛泄利﹐扶脾气﹐散鬱結﹐故逍遙散用之。同蜂蜜熬熟﹐治風熱咳逆痰結﹐取蜜之潤﹐以和辛散之性也。生薑搗汁則大走經絡﹐與竹瀝則去熱痰﹐同半夏則治寒痰。凡中風中暑及犯山嵐霧露毒惡卒病﹐薑汁和童便灌之立解。姜能開痰下气﹐童便降火也。甄權云﹕搗汁和蜜食﹐治中熱嘔逆﹐不能下食﹐取姜以治嘔﹐蜜以和胃也。姜爲嘔家聖藥﹐蓋辛以散之。嘔乃气逆不散﹐以其能行陽散气也。幹生薑溫中主嗽﹐治脹滿霍亂嘔吐不止﹐腹痛者宜之。較生薑稍守﹐較漧薑稍緩﹐爲屑和酒服治偏風頭痛。姜皮辛涼﹐能消四肢浮腫﹐腹脹痞滿﹐五皮散用之。古云﹐秋不食姜﹐令人瀉气﹐而新姜尢當忌之。目疾﹑痔瘡勿食。患癰疽人食之則生惡肉。妊婦嗜食﹐令子餘指。

卷三菜部

漧薑

其嫩者曰白姜辛熱無毒。或生用﹐或炮黑用。炮法﹐濃切﹐鐵銚內烈火燒﹐勿頻動﹐俟銚面火然略以水急挑數轉﹐入壇中勿泄气﹐俟冷﹐則裏外通黑﹐而性不烈也。

《本經》主胸滿咳逆上气﹐溫中止血﹐出汗﹐逐風濕痺﹐腸下痢﹐生者尢良。

發明

漧薑稟陽气之正﹐𨿽烈無毒﹐其味本辛﹐炮之則苦﹐專散虛火。用治裏寒止而不移﹐非若附子行而不守也。生者﹐能助陽﹐去臟腑沈寒﹐發諸經寒气﹐腹中冷痛﹐霍亂脹滿﹐皮膚間結气﹐止嘔逆﹐治感寒腹痛﹐腎中無陽﹐脈气欲絕﹐黑附子爲引﹐理中湯用之﹐以其溫脾也。四逆湯用之﹐以其回陽也。生則逐寒邪而發表﹐胸滿咳逆上气﹐出汗風濕痺宜之。炮則除胃冷而守中﹐溫中止血﹐腸下利宜之。曷觀小靑龍﹑四逆等方並用生者﹐甘艸漧薑湯獨用炮者﹔其理中丸中𨿽不言炮﹐在溫中例治不妨隨緩急裁用。然亦不可過多﹐多用則耗散元气。辛以散之﹐是壯火食气也。少用則收攝虛陽﹐溫以順之﹐是少火生气也。同五味子以溫肺﹐同人參以溫胃﹐同甘艸以溫經。凡血虛發熱﹐產後大熱須炮黑用之。有血脫色白﹑夭然不澤﹐脈濡者﹐宜漧薑之辛溫以益血﹐乃熱因熱用﹐從治之法也。又入肺利气﹐入腎燥濕﹐入肝引血藥生血﹐於亡血家有破宿生新﹐陽生陰長之義。如過用涼藥﹐血不止﹐脈反緊﹐疾者乃陽虧陰無所附﹐加用炮姜﹑炙甘艸可也。陰虛有熱﹑血熱妄行者勿用﹐以其散气走血也。

卷三菜部

胡荽

一名芫荽辛溫微毒。服白術﹑牡丹皮者忌食。

發明

胡荽辛溫﹐香竄內通心脾﹐外達四肢﹐能辟一切不正之气﹐酒後煎湯漱洗則絕無酒气。痘瘡出不快者﹐搗衣被髮之﹐如春夏陽气發越時用之﹐反助熱毒﹐恐變黑陷﹐不可不愼。華佗云﹐患狐臭人勿食﹐口气齒人食之加劇。服雲母﹐鐘乳人勿食﹐爲其辛溫能解諸藥之力也。

卷三菜部

香

辛平無毒。

發明

艸香入足太陽﹑手足少陰﹐能開胃進食。專治膀胱疝气及腎气沖脇如刀刺痛﹐喘息不便者﹐生搗熱酒絞服﹐以其辛香不竄﹐善降濁陰之气也。下焦多火﹐彊陽易舉者勿食。

卷三

菜部

俗名水芹甘微辛﹐小毒。

《本經》云﹕女子赤沃下血﹐養精保血脈益气﹐令人肥健﹐嗜食。

發明

按﹕有兩種﹐一種生平田者﹐曰旱﹐稟靑陽之气而生﹐气味辛竄。能淸理胃中濁濕﹐故《本經》主女子赤沃﹐濁濕去則胃气淸純﹐而精血有賴﹐令人肥健嗜食。一種生陂澤者﹐曰水。得濕淫之气而生﹐气味辛濁。有虫子在葉間視之不見﹐食之令人爲患﹐面靑手靑腹滿如妊﹐痛不可忍﹐作蛟龍病﹐但服硬餳二三升﹐吐出便瘥﹐大抵是蛇虺之毒爾。

其根白﹐盈尺者曰馬﹐食之令人發瘡疥﹐以其濕熱之气最盛也。和醋食之損齒﹐有鱉瘕人不可食。

卷三菜部

菠

甘冷滑﹐無毒。

發明

凡菜蔬皆能疏利腸胃﹐而菠冷滑尢甚﹐多食令人腳弱發腰痛動冷气﹐與魚同食發霍亂﹐取汁煉霜制砒﹑汞﹐伏雌黃﹑硫黃毒。

卷三菜部

蕹菜

甘平無毒。

發明

蕹菜幹柔如蔓而中空﹐以之橫地節節生根﹐南方之奇蔬也。專解野葛毒﹐生搗服之尢良。搗汁和酒服治難產﹐取汁滴野葛苗當時萎死﹐其相畏如此。

卷三菜部

茼蒿

甘溫無毒。

發明

茼蒿气濁﹐能助相火。禹錫言﹐多食動風﹐气燻人心﹐令人气滿。《千金》言安心气﹐養脾胃﹐消痰飲﹐利腸胃者﹐是指素稟火衰而言﹐若腎气本旺﹐不無助火之患。

卷三菜部

菥子

薺菜辛微溫﹐無毒。

《本經》明目治目痛淚出﹐除痺﹐補五臟﹐益精光。

發明

菥卽薺之大而有毛者﹐與薺之性不甚相遠。其子專於明目﹐《千金》治目暗去翳方用之﹐亦治目中肉﹐搗篩爲末﹐夜夜點之﹐久久其膜自落。甄權以薺治靑盲不見物﹐補五臟不足﹐二薺之性總不出《本經》主治也。

卷三菜部

莧子

甘冷利﹐無毒。

《本經》主靑盲明目﹐除邪﹐利大小便﹐去寒熱。

發明

時珍曰﹕莧子去靑盲白翳﹐與靑葙同類異種﹐故其治目之功仿佛。《聖惠》以莧子治大小便不利﹐無外乎《本經》主治也。

卷三菜部

馬齒莧

酸寒無毒。恭曰辛溫﹐卽莧之赤色者。

發明

馬齒莧功專散血消腫﹐故能治血癅及多年惡瘡﹐搗敷不過兩三徧卽愈。解馬汗射工毒﹐塗之瘥。燒灰和梳垢封疔腫﹐先炙後封之﹐其根卽出。不可同鱉食﹐令成鱉瘕。

卷三菜部

翻白艸根

甘微苦平﹐無毒。

發明

翻白艸出《救荒本艸》﹐楚人謂之湖雞腿﹐淮人謂之天藕。時珍曰﹐湖雞腿生近澤田地﹐髙不盈尺﹐一莖三葉﹐尖長而濃﹐有皺紋鋸齒﹐面靑背白﹐四月開小黃花﹐結子如胡荽子﹐中有細子﹐根狀如臺術﹐兩頭尖﹐剝去赤皮﹐其內白色如雞肉﹐食之有粉﹐小兒生食之。荒年掘以和飯食﹐兒科痘瘡拔疔方用之﹐取其涼潤解毒也。

卷三菜部

蒲公英

俗名奶汁艸﹐苗髙尺餘者良甘平無毒。

發明

蒲公英屬土﹐開黃花﹐味甘。解食毒﹐散滯气。然必鮮者搗汁和酒服﹐治乳癰效速。服罷欲睡是其功驗﹐微汗而愈。

卷三菜部

落葵

一名藤葵﹐亦名燕脂菜﹐俗名染綠子酸寒滑無毒。

發明

落葵蔓生﹐葉圓濃如杏葉。子似五味子﹐生靑熟紫﹐所在有之﹐揉取汁紅如胭脂﹐女人飾麵點唇﹐及染布帛。謂之胡胭脂﹐亦曰染綠子﹐但久卽色易變。《別錄》言滑中散熱。時珍云﹐利大小腸。子仁可作面脂﹐和白蜜塗﹐鮮華立現。

卷三菜部

蕺艸

一名魚鮏艸辛微溫﹐小毒。

發明

魚鮏艸方藥罕用。近世僅以煎湯薰滌痔瘡﹐及敷惡瘡白禿。又治咽喉乳鵝﹐搗取自然汁灌吐頑痰殊效。《別錄》主蠷尿瘡﹐又云多食气喘﹐患香港腳人勿食。《千金》言﹐素有香港腳人食之一生不愈。時珍云﹐散熱毒癰腫﹐脫肛斷疾﹐解鹵毒。合上諸治﹐總不出辟諸虫毒﹑瘡毒。卽治痔瘡﹐亦是濕气生虫之患﹐專取穢惡之气﹐以治穢惡之疾﹐同气相感之力也。

卷三菜部

蕨

甘寒滑﹐無毒。

發明

蕨性寒滑﹐不可生食﹐《搜神記》言﹐有甲士折蕨食之﹐覺心中怏怏成疾﹐後吐一小蛇﹐漸幹成蕨。孫眞人云﹐久食成瘕﹐信與前說相符耳。

卷三菜部

黃獨

卽土芋甘辛寒小毒。不可溺灌﹐灌之則苦。

發明

土芋解諸藥毒。生研水服﹐當吐出惡物便止。煮熟食甘美不饑﹐濃人腸胃﹐去熱嗽。小兒熟食能稀痘﹐解痘毒﹑瘡毒。其藤燒灰敷痘爛成瘡﹐可無瘢痕。

卷三菜部

薯蕷

卽山藥﹐因唐代宗名蕷﹐宋英宗名薯﹐攺名山藥甘平無毒。同麵食發動气﹐微焙用。

《本經》治傷中補虛羸﹐除寒熱邪气﹐補中益气力﹐長肌肉彊陰。久服耳目聰明﹐輕身不饑延年。

發明

山藥入手足太陰。色白歸肺。味甘歸脾。大補黃庭﹐治气不足而淸虛熱。故《本經》治傷中寒熱邪气﹐補而不滯﹐溫而不熱。又能益气力﹐長肌肉﹐彊陰固腎﹐止泄精小便頻數。肺爲腎之上源﹐源旣有滋﹐流豈無益﹐《金匱》八味丸用以彊陰也﹐薯蕷丸以之爲君。而主虛勞不足﹐風气百病﹐甘溫平補而不礙久積之邪也。其鮮者﹐和生鯽魚腦搗敷腫﹐又搗爛和芎末白糖霜塗乳癖結塊及諸痛日久堅硬不潰。但塗上奇癢不可忍﹐忍之良久漸止﹐不過數次卽愈。子名零餘子﹐補虛損﹐彊腰腳﹐益腎。一種曰甘薯﹐色較薯蕷稍紫﹐味較薯蕷稍甜﹐質較薯蕷稍膩﹐性較薯蕷稍溫﹐補脾彊腎之功較薯蕷稍勝。廣人以之代糧﹐今徽寧亦多種之﹐名曰薯﹐音孺與薯字形切音並相類﹐傳久之訛耳。

卷三菜部

百合

甘平無毒。白花者補脾肺﹐赤花者名山丹﹐散瘀血藥用之。

《本經》主邪气腹脹心痛﹐利大小便﹐補中益气。

發明

百合能補土淸金﹐止咳利小便﹐仲景百合病兼地黃用之﹐取其能消瘀血也。《本經》主邪气腹脹心痛﹐亦是散積蓄之邪﹐今世所昧也。其曰利大小便者﹐性專降泄耳。其曰補中益气者﹐邪熱去而脾胃安矣。然性專降泄﹐中气虛寒﹑二便滑泄者忌之。紅花者活血﹐治婦人崩中。其蕊敷疔腫惡瘡﹐按中吳紀聞云﹐百合乃蚯蚓所化﹐此洵有之。余親見包山土罅中有變化未全者﹐大略野生百合﹐蚓化有之。其淸熱解毒﹐散積消瘀﹐乃蚓之本性耳。

卷三菜部

茄

一名落蘇甘寒小毒。

發明

茄性寒利﹐多食腹痛下利﹐女人能傷子宮發動痼疾﹐秋後多食損目。老裂者燒灰治乳裂。根治凍瘡皺裂﹐煮湯漬之良。其白茄根入風濕藥﹐浸酒服﹐其白茄蒂蘸硫黃末擦白癜風。紫茄蒂蘸硫黃末擦紫癜風﹐取其散風毒瘀血也。《丹方》治腦疽初起﹐用茄蒂燒灰存性酒服﹐未潰卽消。又方用茄蒂中骨七枚﹐生何首烏一兩煎服﹐連進三服卽愈。

卷三菜部

苦瓠

卽細頸葫蘆苦寒﹐有毒。

《本經》治大水﹐面目四肢浮腫﹐下水﹐令人吐。

發明

瓠有甜苦二種。甜者𨿽言無毒﹐亦不利人。扁鵲云﹐患腳虛脹者不得食之﹐患永不瘥。苦者尢傷胃气﹐不可輕試。凡苦寒藥皆能伐胃﹐不獨瓠也。《本經》治大水浮腫﹐又雲下水﹐令人吐﹐大傷中气。今人治黃癉水气﹐大小便不通。或浸火酒飯上蒸﹐或實糖霜存性﹐必暴病實證庶可劫之。若久病胃虛誤服﹐必致吐利不止﹐往往致斃﹐可不愼歟。其子煎汁或酒浸﹐治鼻窒气塞﹐少少滴入。又目疾肉血翳藥中亦有用者﹐取苦寒以降火也。長柄胡蘆燒灰存性﹐腋下癭癅研末擦之﹐以愈爲度。

卷三菜部

冬瓜子

冬瓜仁瓜甘寒﹐子甘平無毒。

《本經》令人悅澤好顏色﹐益气不饑﹐輕身耐老。

發明

冬瓜利大小腸﹐壓丹石毒。其子治腸癰﹐去面黑﹐潤肌膚。及作面脂﹐卽《本經》悅澤好顏色之用也。瓜練絞汁服﹐治五淋﹐壓丹石毒。

卷三菜部

越瓜

卽菜瓜﹐俗名生瓜﹐長可尺餘﹐有靑白二色﹐靑者尢勝甘平小毒。

發明

越瓜生於越中﹐今湖州等處最多﹐僅供菜蔬﹐故名菜瓜。生食動气﹐令人心痛﹐臍下癥結﹐腳弱不能行。天行病後不可食。惟解酒毒﹐利小便宜之。燒灰敷口瘡及陰莖熱瘡﹐以其能解熱毒﹐收濕气也。

卷三菜部

胡瓜

今名黃瓜﹐張騫使西域得種﹐故名胡瓜。隋時避石勒﹐名攺呼黃瓜﹐至今因之甘寒小毒。

發明

黃瓜甘寒﹐故能淸熱利水﹐善解火毒。北人坐臥炕牀﹐以此爲珍品。南人以之供蔬﹐甚不益人﹐多食動气﹐發寒熱﹐發瘡疥﹐發香港腳﹐令人虛熱上逆。天行後不可食﹐小兒切忌﹐作瀉生疳。其治咽喉腫痛﹐用老黃瓜去子﹐以芒硝塡滿﹐陰榦爲末﹐每以少許吹之。

杖瘡腫﹐取黃瓜入磁瓶中﹐河水浸之﹐每以水掃瘡上立效。火眼赤痛﹐老黃瓜挖去瓤﹐入芒硝令滿﹐懸陰處待硝出刮下﹐磁罐收貯﹐畱點眼甚效。湯火傷灼﹐五月五日以黃瓜搗碎入瓶內封﹐掛檐下﹐取水刷之﹐皆取其甘寒以解毒也。

卷三菜部

南瓜

種出南蕃故名甘溫有毒。

發明

至賤之品﹐食類之所不屑﹐時珍旣云﹐多食發香港腳黃癉。不可同羊肉食﹐令人气壅﹐其性滯气助濕可知。何又言補中益气耶﹐前後不相應如此。

卷三菜部

絲瓜

甘寒無毒。

發明

絲瓜嫩者寒滑﹐多食瀉人﹐菜蔬中最不足取。其老者﹐經絡貫串房隔聯屬﹐故能通人經脈支絡﹐而解熱消腫祛毒殺虫﹐及治諸血病。故痘瘡不快﹐用老絲瓜近蒂三寸連皮燒灰存性爲末﹐砂糖水服甚效﹐以其甘寒解毒而無滑瀉之虞也。其立冬後﹐小絲瓜﹐入朱砂服之能稀痘。其絲瓜藤取近根三五寸﹐燒灰存性爲末﹐治鼻中時流臭濁水﹐酒調日服方寸匙效。其葉搗汁生服﹐解一切蛇傷之毒。卽以滓罨傷處﹐幹卽易之。

卷三菜部

苦瓜

一名錦荔枝苦寒無毒。

發明

錦荔枝有長短二種。生靑﹐熟赤。生則性寒﹐熟則性溫。閩粵人以長者去子﹐但取靑皮煮肉充蔬﹐爲除熱解煩淸心明目之品。短者性溫﹐其子苦甘﹐內藏眞火﹐故能壯陽益气。然須熟赤﹐方有殊功。

卷三菜部

紫菜

甘鹹寒﹐無毒。

發明

凡癭結積塊之疾宜常食之﹐咸能軟堅之義。多食令人腹痛﹐發冷气﹐吐白沫﹐飲熱醋少許卽消。

卷三菜部

石花菜

甘鹹寒滑﹐無毒。

發明

石花煮肉夏月必凍。下部虛寒及脾气不充者勿食。

卷三菜部

木耳

甘平小毒。

發明

木耳稟濕土之气而生於朽株﹐故有衰精冷腎之患。然治痔瘡腫﹐崩中漏下大驗。俱炒見煙爲末﹐酒服方寸匙效。

卷三菜部

桑耳

桑上寄生甘平有毒。有桑蛾﹑桑雞﹑桑黃﹑桑臣等名。

《本經》黑者主女子漏下。赤者治血病癥瘕積聚﹐陰痛陰瘍﹐寒熱無子。

發明

桑耳涼潤﹐善祛子髒中風熱﹐不但主漏下血病﹐並可以治寒熱積聚﹐積聚去不難成孕。《本經》專取黑者達腎﹐赤者走肝﹐補中寓瀉﹐瀉中寓補之機﹐具見言外矣。其黃熟陳白者止久泄益气﹐金色者治癖飲積聚﹐及腸風瀉血﹑衄血﹑五痔下血﹑血痺虛勞﹐咽喉痺痛﹐一切血證咸宜用之。槐耳治五痔脫肛。柳耳治反胃吐痰。柘耳治肺癰咳吐膿血﹐不問已成未成﹐皆可用之。

卷三菜部

香蕈

甘平無毒。

發明

諸蕈稟土之熱毒浮長﹐所以有毒傷人。惟香蕈楠木上糯米種出﹐大益胃气﹐與磨菇雞性味不殊﹐蘑菇亦埋桑楮諸木於土中﹐澆以米泔而生﹐其長大色白﹐柔軟中空如雞腿者﹐名雞腿蘑菇。狀如羊肚有蜂窠眼者名羊肚菜。其出雲南生沙地間﹐髙腳傘頭者曰雞菜﹐皆能益胃淸神。蘑菇兼能化痰﹐雞兼能治痔。一得桑楮余澤﹐一鐘山川靈气﹐故其性各有不同耳。

卷三菜部

土蕈

蕈﹐通作菌﹐甘寒有毒。

發明

處處山中有之﹐以其得嵐嶂鬱蒸之气而生﹐助長濕熱最甚。過食令人腹痛﹑顱脹﹐或發痰气嘔逆﹐其在初春蟄虫未起之時爲毒尙淺﹐夏秋濕熱盛行之時﹐毒邪尢甚。以其多有蛇虺之毒也。卽生朽株上者﹐除槐楡松柳杉桑﹐及蘆根者食之無虞。然日久虫生味苦﹐亦不宜食。他如皂莢﹑苦竹﹑茅根﹐生者不無小毒﹐食之多發瘡疥。而生於楓樹上者﹐食之毒攻心包﹐令人笑不止﹐急以苦茗地漿或生白礬研﹐新汲水解之。諸菌之可食者﹐首推雷驚菌﹐次則糖菌﹑松花菌﹐味極鮮美。若味苦或辣皆爲有毒﹐切不可食。至如光白如銀﹐中夜有光﹐上有毛﹐下無紋﹐底無贈襇﹐仰捲色赤﹐欲爛無虫﹐洗之水黑﹐煮之不熟者﹐並有大毒傷人。中其毒者﹐非地漿淸糞不能救之。昔聞有人得一大菌﹐光潤可愛﹐置之瓶中﹐蠅蚋撲上卽死﹐究其所得之處乃在古冢穴中洵爲桫枋之毒無疑。今人煮菌﹐每以銀飾並燈心艸置鍋中﹐但驗其銀色黑者卽爲有毒﹐近見食蕈而死者與河豚無異﹐特表而出之。

卷三果部

李根白皮

苦微鹹寒﹐無毒。炙黃用。

發明

《藥性論》云﹐入藥用苦李根皮。而仲景治奔豚气﹐奔豚丸用甘李根白皮。時珍疑爲二種﹐不知仲景言甘﹐是言李之甘﹐《藥性》言苦是言根之苦。但宜用紫李根﹐則入厥陰血分。若黃李根則入陽明气分矣。《別錄》治消渴奔豚﹐《大明》治赤白痢下﹐《千金》燒存性敷小兒丹毒﹐甄權治消渴香港腳﹐孟詵治婦人赤白帶下﹐皆取苦鹹降逆气也。李核仁苦平入肝﹐療僵僕瘀血骨痛﹐又能淸血海中風气﹐令人有子﹐故承澤丸用之。其性散結﹐故能解硫黃﹑白石英﹑附子毒。爲末和雞子白敷面﹐一宿卽落﹐《千金方》也。《黃帝》云﹐李子不可和白蜜食﹐蝕人五內。

卷三果部

杏仁

苦辛甘溫﹐小毒。湯泡去皮尖﹐研如泥用﹐兩仁者有毒傷人。凡果花六出者必雙仁﹐得純陰之气也。

《本經》主咳逆上气﹐雷鳴喉痺﹐下气產乳﹐金瘡寒心奔豚。

發明

杏仁入手太陰經﹐辛能橫行而散﹐苦能直行而降。遂爲散血降气﹐定喘泄瀉﹐散結溫燥﹐除肺中風熱咳嗽﹐總不出《本經》主治也。《千金》以童便浸七日研如泥﹐治咳嗽寒熱。仲景麻黃湯用杏仁者﹐爲其利气瀉肺解肌也﹔至於陷胸﹑麻仁等圓﹐皆熬黑﹐研膩如油﹐則知此物之性﹐愈熬黑愈潤下矣。入肺寒喘逆發散藥﹐連皮用之。又能治瘡殺虫﹐用其毒也。《本經》治金瘡寒心者﹐傷處風藉內入胞絡﹐而心下惡寒﹐用以塗封瘡口﹐撥散風熱之邪也。言治奔豚者﹐辛能散結﹐溫能下气也。元素言﹐潤大腸气祕之﹐才言解邪毒。《別錄》言﹐殺狗毒﹐炒香消狗肉及索粉積﹐故六神曲用之。扁鵲云﹐杏仁不宜久服﹐令人面目須髮落﹐耗气之驗也。今人以之混治陰虛喘嗽﹐轉耗胸中大气﹐爲患不淺。亡血家尢爲切禁﹐以其味辛﹑性溫大能破血也。雙仁者搗爛以車脂調塗﹐鍼斷人肉﹐及箭鏑在咽隔諸隱處﹐敷之卽出。巴旦杏仁則甘平無毒﹐能止咳下气﹐消心腹逆悶。杏實味酸﹐傷人筋骨﹐生者尢甚。

卷三果部

梅

榔梅酸平無毒。

《本經》主下气﹐除熱煩滿﹐安心。止肢體痛偏枯不仁。死肌﹐靑黑痣﹑蝕惡肉。

發明

梅花開於冬﹐而實熟於夏﹐得木之全气﹐故其味最酸。人舌下有四竅﹐兩竅通膽液﹐故食則津生﹐類相感應也。所主之病﹐皆取酸收之義。梅之種類最多﹐惟榔梅最勝。相傳是眞武折梅枝插榔樹株而誓曰﹐吾道若成﹐花開果實。其種從均州太和山來﹐榔卽楡樹中之一種﹐其梅如杏而松脆異常﹐故近世謂之消梅。食之開胃生津﹐淸神安睡﹐乃榔之本性也。《本經》下气除熱煩滿安心﹐止肢體痛﹐皆指陳藏者而言。若靑梅則凝澀滯气﹐決非偏枯不仁者所宜。凡谷食菜果皆爾﹐不獨靑梅爲然。烏梅酸收益津開胃﹐同建茶﹑漧薑治休息痢﹐能斂肺澀腸﹐止嘔斂汗﹐定喘安蛔。仲景治蛔厥烏梅丸用之﹐虫得酸卽止﹐用丸不用湯者﹐欲畱有形之物入於虫口也。今治血痢必用之﹐中風驚痰喉痺腫痛﹐痰厥僵僕﹐牙關緊閉者﹐取烏梅擦牙齦卽開。血痢不止﹐以烏梅燒存性﹐米湯服之漸止。惡瘡肉亦燒灰研敷﹐惡肉自消﹐此卽《本經》去死肌惡肉之驗。又《丹方》治女人腳上雞眼﹐烏梅肉飯上蒸爛﹐和米醋研如糊﹐塗上一宿卽去。白梅鹹酸﹐主中風牙關緊閉﹐擦牙根涎出卽開。去肉方多用之﹐竹木鍼刺在肉中者﹐嚼敷卽出。梅核仁明日益气﹐除煩熱﹐能治婦人子髒中風气積滯﹐《千金》承澤丸用之。梅葉煮汁治休息痢及幹霍亂效。以之漬水洗葛則不脆。洗夏衣生黴點卽去有驗。

卷三果部

桃仁

苦甘平﹐無毒。去皮尖。生用則和血﹐連皮尖炒用卽破血。同漧漆拌炒大破宿血。雙仁者有毒勿用。

《本經》主瘀血血閉癥瘕邪气﹐殺三虫。

發明

桃仁入手足厥陰血分﹐爲血瘀﹑血閉之專藥。苦以泄滯血﹐甘以生新血﹐畢竟破血之功居多。觀《本經》主治可知仲景桃核承气﹐抵當湯﹐皆取破血之用。又治熱入血室瘀積癥瘕經閉瘧母﹐心腹痛﹐大腸祕結﹐亦取散肝經之血結。熬香治疝痛癢﹐《千金》法也。桃實甘酸﹐多食令人腹熱作瀉。桃奴殺百鬼精物﹐療中惡腹痛瘀血癥堅﹐破血﹐酒磨服﹔止血﹐燒灰服。桃樹上膠最通津液﹐能治血淋﹑石淋﹑痘瘡黑陷﹐必勝膏用之。桃葉治傳屍﹐有水炙法﹐方用桃葉一斗﹐艾葉﹑濃朴各二兩﹐分二囊盛﹐置以火酒數斤煮沸﹐更疊煮藥﹐熨患人背脊﹐酒盡爲度﹐不過三次﹐瘵虫永絕。又瘡中小虫﹐搗爛塗之。

卷三果部

栗

鹹溫無毒。

發明

栗﹐腎之果也﹐腎病宜。風漧者食之。若脾腎虛寒暴注﹐須煨熟食之。栗楔一球三顆﹐中扁者﹐療筋骨風痛﹐又能破冷癖。生嚼罨惡刺出箭頭﹐栗肉上薄皮也。燒存性﹐治骨鯁在喉﹐吹入卽下。栗殼煮汁治反胃消渴。毛球外刺包也﹐煮汁洗火丹毒腫。栗花治瘰。栗樹皮煮汁洗沙虱溪毒並丹毒瘡毒﹐根治偏墜腎气﹐酒煎服之。

卷三果部

大棗

甘平無毒﹐入藥取大紅棗擘去核用。多食令齒生。《本經》主心腹邪气﹐安中養脾气﹐平胃气﹐通九竅﹐助十二經﹐補少气少津液﹐身中不足﹐大驚﹐四肢重﹐和百藥。

發明

棗屬土而有火﹐爲脾經血分藥。甘先入脾﹐故用姜棗之辛甘﹐以和營衛也。仲景治奔豚用濕脾土平腎气也。十棗湯用以益土勝邪水也﹐而中滿者勿食。故仲景建中湯心下痞者減飴﹐棗與甘艸同例﹐此得用棗之法矣。《金匱》治婦人髒躁﹑悲愁欲哭﹐有甘麥大棗湯﹐亦取其助肝脾肺三經之津液﹐以滋其燥耳。

《本經》主心腹邪气﹐亦是和營衛邪之義。平胃气者﹐以其甘溫健運善平胃中惇阜之气也。《素問》以棗爲脾家之果。故《本經》又主身中不足﹐大驚﹐四肢重﹐用此補益脾津而神气自寧﹐肢體自捷矣。古方中用大棗皆是紅棗﹐取生能散表也。入補脾藥﹐宜用南棗﹐取甘能益津也。其黑棗助濕中火﹐損齒生虫﹐入藥非宜。生棗多食令人熱渴气脹﹐瘦人多火者彌不可食。

卷三果部

梨

甘微酸寒﹐無毒。

發明

《別錄》著梨﹐止言其害﹐不錄其功。蓋古人論病多主傷寒客邪﹐若消痰降火﹐除客熱﹐止心煩﹐梨之有益﹐蓋亦不少。近有一人患消中善饑﹐諸治罔效﹐因煩渴不已﹐恣啖梨不輟﹐不藥而瘳。一婦郁抑成勞﹐咳嗽吐血﹐右側不得貼席者半年﹐或令以梨汁頓熱服盞許﹐卽時吐稠痰結塊半盂﹐是夜便能向右而臥﹐明日復飲半盞吐痰如前﹐以後飲食漸增。

𨿽尋常食品﹐單刀直入可以立破沈。而梨之種類最多﹐惟乳梨﹑鵝梨﹑消梨可以療病。然須審大便實者方可與食。元气虛者不愼而誤啖之﹐往往成寒中之患﹐豈可槪謂食之有益乎。

卷三果部

木瓜

酸溫﹐無毒。

發明

木瓜酸收下降﹐所主霍亂轉筋吐利香港腳﹐皆取收攝脾胃之濕熱﹐非肝病也。轉筋𨿽屬風木行脾﹐實由濕熱或寒濕之邪襲傷脾胃所致﹐用此理脾而伐肝也。多食木瓜損齒及骨﹐皆伐肝之明驗。患頭風人﹐以鮮者放枕邊引散肝風﹐日久漸安。凡腰膝無力﹐由於精血虛陰不足者﹐及脾胃有積滯者﹐皆不利於酸收也。

卷三果部

山楂

卽棠棣子﹐俗作山查甘苦微酸溫﹐無毒﹐去核則不發熱。童便浸薑汁拌炒黑﹐去積血甚捷。

發明

山楂入足陽明﹑太陰﹑厥陰三經血分﹐大能克化飲食。《本經》言其酸冷﹐然其功長於消肉積﹐行滯血﹐性溫可知。若胃中無食積﹐脾虛不能運化﹐不思飲食者服之﹐反克伐脾胃生發之气﹐良非所宜。炒黑治產後兒枕作痛﹐亦以其能消血也。今痢疾初起多積垢者﹐用薑汁炒﹔治偏墜疝气爲散酒服﹐不過半月效﹐用核尢捷。若外感風寒兼傷飲食﹐舉世以發表消導並進﹐中气實者幸而獲痊﹐虛者表邪乘虛陷入於腑而生內變者多矣。東魯棠子酒後嚼數顆良﹐與糖作膏尢爲精品。

卷三果部

柰

俗名頻婆甘溫無毒。

發明

柰生北地﹐與南方林檎同類異種﹐𨿽有和脾之能﹐多食令人肺壅臚脹﹐病患尢當忌食。

卷三果部

林檎

俗名花紅澀溫無毒。

發明

林檎𨿽不傷脾﹐多食令人發熱﹐以其味澀性溫也。病患每好食此多致復發﹐或生痰涎而爲咳逆﹐壅閉气道使然。其核食之﹐煩心助火可知。

卷三果部

柿蒂

澀平無毒。柿﹑蟹同食則吐利腹痛﹐木香可解。

發明

柿之生靑﹐熟赤。生澀﹐熟甘。渾是陰內陽外之象。獨蒂之澀始終不攺﹐故取以治陰內陽外之病。《濟生方》治呃逆﹐專取柿蒂之澀﹐以斂內蘊之熱。丁香﹑生薑之辛以散外郁之寒﹐深得寒熱兼濟之妙用。嘗考古方中單有用柿蒂以降逆气者﹐是以丹溪但熱以寒治熱之理﹐而不及從治之法﹐矯枉過矣。至《三因方》又於《濟生方》中加良姜之類﹐是眞爲寒而反助其熱乎。其幹柿白霜專淸肺胃之熱﹐在元气未漓﹐可勝寒潤者﹐用之固宜。但虛勞煩嗽喘乏﹐得此郁閉虛陽﹐病根日固﹐與埋薪灰燼何異。

卷三果部

安石橊

子甘酸﹐皮澀溫無毒。

發明

橊味甘酸﹐具木火之象﹐故多食傷肺損齒﹐而生痰涎﹐其皮澀溫﹐能治下痢滑脫。一種小者曰酸石橊﹐治痢尢捷。《千金》治痢方皆用之酸兼收斂﹐故能止下痢﹑漏精﹑崩中下血。《丹方》以酸石橊連皮子搗汁入姜茶煎﹐治寒熱利。又久痢用橊皮燒灰﹐人參湯下﹐一錢屢驗。橊花曝漧研細吹鼻止衄最速﹐千瓣者更良﹐功在山茶花之上。

卷三果部

橘皮

苦辛溫﹐無毒。產粵東新會﹐陳久者良。陰虛漧咳﹐蜜水制用。婦人乳房壅癖﹐醋拌炒用。

《本經》主胸中痰熱逆气﹐利水谷﹐久服去口臭﹐下气通神。

發明

橘稟東南陽气而生﹐故以閩粵者最勝。其逾淮而北則變爲枳﹐此地气使然﹐與人之鄕音習俗無異。橘之文采煥發於外﹐故其功用都在於皮﹐專行脾肺二經气分。《本經》主治胸中痰熱逆气﹐爲消痰運食之要藥。畱白則補脾胃﹐去白則理肺气。同人參﹑白術則補脾胃。同人參﹑甘艸則補肺。獨用則瀉肺損脾。其治百病﹐總是取其理气燥濕之功。同補藥則補﹐同瀉藥則瀉﹐同升藥則升﹐同降藥則降。脾乃元气之母﹐肺乃攝气之龠﹐故爲二經气分藥﹐但隨所配而補瀉升降也。同生薑則止嘔﹐同半夏則豁痰﹐同杏仁治大腸气祕﹐同桃仁治大腸血祕﹐皆取其通滯也。橘紅專主肺寒咳嗽多痰﹐虛損方多用之。然久嗽气泄又非所宜。

按﹕橘皮下气消痰﹐其瓤生痰聚飲﹐一物而性之殊異如此。

卷三果部

靑橘皮

辛溫無毒。醋炒用。劃去酸水作四界者曰蓮花靑皮﹐細如豆者爲靑皮。子中有小橙﹐莫能辧別。

發明

靑橘皮古方所無﹐至宋時醫家乃用之﹐入足太陰﹑厥陰。破滯气﹐削堅積及小腹疝疼﹐用之以疏通二經行其气也。小兒消積多用之。靑皮最能發汗﹐多汗者勿用。久瘧熱甚必結癖塊﹐宜多服。淸脾飲內有靑皮疏利肝邪﹐則癖自不結也。中气虛人禁用﹐以其伐肝太甚而傷生發之气也。

卷三果部

橘核

苦溫無毒。去殼焙香研碎用。細者爲橘核﹐粗卽橙核。

發明

橘核沈降入足厥陰﹐與靑皮同功。故治腰痛疝在下之病﹐不獨取象於核也。然惟實證爲宜﹐虛者禁用﹐以其味苦大傷胃中沖和之气也。

卷三果部

橘葉

苦平無毒。

發明

橘葉苦平﹐導胸膈逆气﹐消乳癰。搗爛和面熨傷寒胸膈痞滿。又治肺癰﹐絞汁一盞服﹐吐出膿血愈。

卷三果部

柑

辛苦微寒﹐無毒。

發明

柑皮產廣東化州者最勝。與橘皮𨿽同爲下气之品﹐然性之溫寒各異。故《開寶》取利腸中熱毒﹐解丹石﹑止暴渴﹑利小便﹐皆取辛寒以散熱滯也。世罕知用﹐惟《千金方》中用之﹐云柑皮者卽此。

卷三果部

橙

酸寒無毒。

發明

橙性酸寒﹐方藥少用。其鮮者惟殺魚蟹毒。和鹽貯食﹐止惡心解酒病。瘧寒熱禁食﹐以其酸寒能滯邪气也。其核治閃挫腰痛﹐炒研酒服三錢卽愈。

卷三果部

柚

酸寒﹐皮甘辛﹐無毒。

發明

柚能解酒﹐辟飲酒人口气。皮能下气化痰﹐與金橘性相類。但金橘甘酸﹐下气尢捷。

卷三果部

柑櫞

柑櫞舊作枸椽﹐字形相似之誤辛苦甘溫﹐無毒。

發明

柑櫞乃佛手﹑香櫞兩種﹐性溫相類﹐故《綱目》混論不分。蓋柑者﹐佛手也﹐專破滯气。今人治痢下後重﹐取陳年者用之。但痢久气虛非其所宜。櫞者﹐香櫞也﹐兼破痰水。近世治咳嗽气壅﹐亦取陳者﹐除去瓤核用之﹐庶無酸收之患。《丹方》治鼓脹諸藥不效﹐用陳香櫞一枚連瓤﹑大核桃肉二枚連皮﹑縮砂仁二錢去膜﹐各存性爲散﹐砂糖拌調﹐空腹頓服。服後水從臍出﹐屢驗。

卷三果部

金橘

一名金柑酸甘溫﹐無毒。

發明

金橘形如彈丸﹐金柑形如牛奶﹐一皆酸甘香竄﹐並能下气。快膈止渴﹑解醒﹐而圓者尢佳。

卷三果部

枇杷葉

辛苦平無毒﹐刷去毛﹐蜜炙用。

發明

枇杷味甘色黃﹐爲脾家果。然必極熟﹐乃有止渴下气潤五臟之功。若帶生味酸﹐力能助肝伐脾﹐食之令人中滿泄瀉。其葉气味俱薄﹐故入肺胃二經﹐治夏月傷暑气逆最良。

近世治勞嗽無不用之﹐蓋取其和胃下气﹐气下則火降痰消﹐胃和則嘔定噦止。然胃寒嘔吐及風寒咳嗽忌之。其核大寒而伐肝脾﹐以之同落蘇入麩醬﹐則色靑翠。同蟹入鍋煮則至熟不赤﹐性寒走肝可知。

卷三果部

楊梅

甘酸溫﹐無毒。

發明

楊梅爲心家血分之果﹐兼入肝脾心包﹐能止渴除煩﹐燒灰則斷痢﹐鹽藏則止噦嘔消酒。但血熱火旺人不宜多食﹐恐動經絡之血而致衄也。其性𨿽熱﹐而能從治熱郁解毒。其根皮煎湯能解砒毒﹐燒灰油調塗湯火傷。核仁療香港腳﹐然須多食﹐以柿漆拌核暴之卽自裂也。

卷三果部

櫻桃

一名含桃甘熱小毒。

發明

櫻桃屬火而發濕熱﹐舊有熱病及喘嗽者得之立發。一種小者名山櫻桃﹐性味甘平而不發熱﹐能止腸滑精﹐豈以形之不材而反食之無害耶。其核今人用以升發麻斑﹐力能助火﹐大非所宜﹐在春夏尢爲切忌。

卷三果部

銀杏

俗名白果甘苦平澀﹐無毒。

發明

銀杏定喘方用之。生嚼止白濁降痰﹐消毒殺虫。塗鼻面手足去黯。生搗能浣油膩﹐同水搗漿衣殺虫虱﹐去痰滌垢之功可例推矣。熟則壅遏閉气﹐多食令人臚脹昏悶。

昔有饑者﹐薄暮食此過多﹐次日脹悶欲死﹐急以鵝翎蘸香油探吐﹐方可得生。糞淸灌之亦生﹐取其能降泄也。

卷三果部

胡桃

一名核桃﹐又名羌桃甘平溫無毒。入藥連皮用。

發明

補骨脂屬火﹐能使心包與命門之火相通。胡桃屬水﹐潤燥養血﹐佐補骨脂有水火相生之妙。胡桃肉類三焦﹐而外皮水汁皆靑黑﹐故能通命門﹐助相火﹔同補骨脂﹑杜仲﹑靑鹽﹐名靑蛾丸﹐治腎虛腰痛﹐以其能補腎也。同人參名應夢散﹐治肺寒喘嗽﹐以其能斂肺也。同生薑咀嚼亦治寒痰喘嗽。若多食動風﹐脫人眉毛﹐詳其同錢細嚼卽與銅俱化﹐與甘蔗同嚼則蔗渣消融﹐其消肺爍肝可知。《丹方》用其瓤燒令黑﹐和松脂敷瘰有效。又以連皮胡桃肉同貝母﹑全蠍枚數相等蜜丸﹐治鼠痰核﹐總取以通鬱結也。但肺有痰熱﹐命門火熾者勿食。其殼燒灰存性治乳癰﹐取灰末二錢﹐酒調服之﹐未腫卽消﹐已潰漸斂。但不可以其煙薰衣﹐衣卽易毀﹐靑胡桃皮塗髭發皆黑。

卷三果部

長生果

一名落花生甘溫無毒。

發明

長生果產閩地﹐花落土中卽生。從古無此﹐近始有之。味甘气香﹐能健脾胃﹐飲食難消運者宜之。或云與黃瓜相反﹐予曾二者並食﹐未蒙其害﹐因表出之。

卷三果部

瑣瑣葡萄

甘微鹹溫無毒。

發明

瑣瑣葡萄似葡萄而瑣細﹐故有瑣瑣之名。生於漠北﹐南方間亦有之。其幹類木﹐而系藤本。其子生靑﹑熟赤﹐幹則紫黑。能攝精气歸宿腎臟﹐與五味子功用不甚相遠。凡藤蔓之類﹐皆屬於筋﹔艸木之實﹐皆達於髒﹐不獨此味爲然。此物向供食品﹐不入湯藥﹐故《本艸》不載。近時北人以之彊腎﹐南人以之稀痘﹐各有攸宜。彊腎方用瑣瑣葡萄﹑人參各一錢﹐火酒浸一宿﹐侵晨塗手心﹑摩擦腰脊﹐能助膂力彊壯。若臥時摩擦腰脊﹐力助陽事堅彊﹐服之尢爲得力。稀痘方用瑣瑣葡萄一歲一錢﹐神黃豆一歲一粒﹐杵爲細末﹐一陽夜蜜水調服﹐並擦心窩腰眼﹐能助腎祛邪﹐以北地方物專助東南生气之不足也。然惟稟質素弱者用之有益﹐若气壯偏陽者勿用﹐恐其助長淫火之毒也。

卷三果部

橡實

苦溫﹐無毒。

發明

橡實消穀止痢﹐濃腸胃﹐令人彊健﹐且能治痔漏脫肛。《千金方》治石癰堅硬如石不作膿﹐用橡子一枚蘸醋﹐於石上磨汁塗之﹐幹則易﹐不過十度卽平。共殼爲散及煮汁服﹐止下痢並染須髮。

卷三果部

槲皮

一名赤龍皮苦澀無毒。

發明

槲皮煎服除虫及漏惡瘡甚效。能治赤白痢﹐腸風下血。《肘後方》治下部敗爛瘡﹐赤龍皮散以之爲君。《千金方》治附骨疽疾及蠱毒多用之﹐皆取苦澀化毒也。

卷三果部

荔枝

肉甘溫﹐核澀無毒。治疝﹐取建產闊肩之核良。

發明

荔枝實气味純陽﹐能散無形之滯气﹐癅贅赤腫宜之。多食發熱煩渴口漧衄血。而核入厥陰經行散滯气。其實雙結﹐而核似睪丸﹐故治疝囊腫﹐有連類象形之義。時珍治疝气刺痛﹐婦人血气刺痛。小而肉似龍眼﹐其核尖小﹐僅堪醋磨療癬﹐治疝無效。

卷三果部

龍眼

俗名圓眼甘平無毒。桂產者佳﹐粵東者性熱不堪入藥。

發明

龍眼補血益肝﹐同枸杞熬膏專補心脾之血。歸脾湯用之﹐治思慮傷心脾﹐皆取甘味歸脾﹐能益人智之義。然中滿家嘔家勿食﹐爲其气壅也﹔師尼寡婦勿用﹐以其能助心包之火﹐與三焦之火相煽也。

卷三果部

橄欖

一名靑果澀甘溫無毒。

發明

橄欖先澀後甘﹐生津止渴﹐開胃消痰﹐醉飽後及寒痰結嗽宜之。熱嗽不可誤食。

病患多食令气上壅﹐以其性溫而澀﹐聚火气於胃也。又能消酒解鮐﹑河豚諸魚鱉毒﹐觀朱魚食橄欖渣卽斃﹐能解魚毒可知。故嚼汁咽之﹐能治魚骨鯁﹐有效。患痘瘡者宜多食﹐以其解毒而助胃中溫和之气﹐令痘起發也。又核燒灰蜜丸同黃獨服能稀痘﹐但性專搜滌胎毒﹐過服令人嘔瀉。嬰兒初生﹐胡桃肉連皮三枚﹑橄欖核燒灰一枚﹑朱砂﹑雄黃各一分﹐研細﹐和甘艸汁﹑生白蜜絞去滓於乳前頓熱服之﹐可代化毒丹。但化毒丹治胎熱面赤﹐此治胎寒面白﹐不可混也。又灰末敷金瘡無瘢。生核磨水搽瘢漸滅。

卷三果部

榧子

甘澀溫有毒。

《本經》主腹中邪气﹐去三虫﹐蛇螫蠱毒﹐鬼疰伏屍。

發明

榧實﹐肺家果也。性溫散气﹐故能去腹中邪气。三虫諸疾﹐火炒食之。引火入肺﹐多食則大腸受傷。小兒黃瘦有虫積者宜食﹐與使君子同功。觀《本經》主治可知。

卷三果部

松子

甘溫無毒。

發明

海松子甘溫益肺淸心﹐止嗽潤腸﹐兼柏仁﹑麻仁之功﹐溫中益陰之效。心肺燥痰漧咳之良藥也。

卷三果部

檳榔

苦辛溫無毒。

發明

檳榔泄胸中至髙之气﹐使之下行﹔性如鐵石之沈重﹐能墜諸藥至於下極。故治衝脈爲病﹐逆气裏急﹐及治諸气壅腹脹後重如神。胸腹虫食積滯作痛﹐同木香爲必用之藥。其功專於下气消脹﹐逐水除痰﹐殺虫治痢﹐攻食破積﹐止瘧療疝﹐香港腳瘴癘。若气虛下陷人及膈上有稠痰結气者得之﹐其痞滿昏塞愈甚。又凡瀉後﹑瘧後﹑虛痢切不可用也。閩廣瘴毒之鄕人常食此﹐必以葉裹嚼之。所云飽能使之饑﹐醉能使之醒者﹐以其能下气也。云饑能使之飽﹐醒能使之醉者﹐以葉辛溫能開發中外之气﹐以散瘴癘之邪也。

卷三果部

大腹子

卽大腹檳榔辛澀溫無毒。此味與檳榔皆性堅難切﹐須用滚水泡漬切之。若以水浸濁滿﹐不但失其性味﹐反有傷於胃气也。

發明

大腹子偏入气分﹐體丰濕盛者宜之。夫檳榔偏主血分﹐腹滿多火者宜之。時珍謂大腹與檳榔同功﹐似未體此。

卷三果部

大腹皮

辛澀溫有毒。鴆鳥多集其樹上。宜酒洗後再以綠豆湯洗過﹐用其內粗者耗气﹐宜摘去之。

發明

檳榔性沈重﹐泄有形之積滯。腹皮性輕浮﹐散無形之滯气﹐故痞滿膨脹﹐水气浮腫﹐香港腳壅逆者宜之。惟虛脹禁用﹐以其能泄眞气也。

卷三果部

馬檳榔

苦甘寒無毒。

發明

馬檳榔生滇南夷地﹐不入湯藥。熱病食數枚﹐冷水下之。腫毒惡瘡嚼一枚並塗腫處。產難臨時細嚼數枚﹐花水送下﹐須臾立產。再以四枚去殼﹐兩手各握二枚﹐惡水自下。

欲斷產﹐常嚼二枚﹐久則子宮冷﹐自不孕矣。

卷三果部

無花果

實甘平﹐葉微辛無毒。

發明

無花果出雲南﹐揚州亦多有之。今吳楚閩越人家折枝插成。枝柯如枇杷樹﹐三月發葉﹐五月不花而實﹐實出枝間﹐狀如木饅頭﹐熟則紫色﹐軟爛﹐其味如柿而無核也。食之開胃止泄﹐治咽喉痛。葉主五痔腫痛﹐煎湯頻燻洗之。

卷三果部

枳

一名雞距子﹐俗名蜜屈律甘平無毒。

發明

枳金鉤樹之子也。《本艸》止言木能敗酒﹐屋外有此木﹐屋內釀酒皆不佳。丹溪治酒病往往用其實。又能止渴除煩﹐去膈上熱﹐潤五臟﹐利大小便。多服發蛔虫﹐以其大甘助濕熱之所化也。

卷三水果部

西瓜

甘寒無毒。

發明

西瓜瓤色赤﹐味甘。能引心包之熱從小腸膀胱下泄﹐以其得西方金气於三伏中﹐故能解太陽﹑陽明中及熱病大渴﹐故有天生白虎湯之稱。而春夏伏气發瘟熱病﹐覓得隔年藏者啖之﹐如湯沃雪。緣是世醫常以治冬時傷寒﹑壞病煩渴﹐從未見其得愈者﹐良由不達天時﹐不明郁發之故耳。近有舶上來者五月便熟﹐不必覓隔年藏者﹐方宜時世之不同若此。

卷三水果部

瓜子仁

甘淡微溫﹐無毒。

發明

西瓜甘寒降泄﹐子仁甘溫性升﹐以中藏烈日之气﹐不無助火之責﹐其開豁痰涎是其本性。世人咸謂瓜子生痰﹐安有甫入口而使變痰涎之理﹐按《相感志》云﹐食西瓜後食其子﹐卽不噫瓜气﹐其溫散之力可知。《綱目》言其主治與甜瓜仁同﹐豈甜瓜仁亦爲生痰之物耶。

卷三水果部

甜瓜蒂

俗名苦丁香苦寒有毒﹐熬黃用。

《本經》主大水身面浮腫﹐下水殺虫毒﹐咳逆上气及食諸果﹐病在胸腹中皆吐下之。

發明

酸苦湧泄爲陰。仲景瓜蒂散用瓜蒂之苦寒﹐合赤小豆之酸甘﹐以吐胸中寒邪。《金匱》瓜蒂湯治中無汗﹐今人罕能用之。又搐鼻取頭中寒濕黃癉﹐得麝香﹑細辛治鼻不聞香臭。瓜蒂乃陽明除濕熱之藥﹐能引去胸膈痰涎。故能治面目浮腫﹐咳逆上气﹐皮膚水气﹐黃癉濕熱諸癥﹐卽《本經》主治也。凡尺脈虛﹐胃气弱﹐病後﹑產後﹑吐藥皆宜戒愼﹐何獨瓜蒂爲然哉。故膈上無熱痰邪﹐熱者切禁。

卷三水果部

甜瓜子

卽甜瓜瓣甘寒無毒。

發明

甜瓜仁專於開痰利气。《別錄》治腹內結聚﹐破潰膿血﹐爲腸胃內癰要藥。《千金》治肺癰有葦莖湯﹐腸癰有牡丹大黃湯。予嘗用之﹐然必黃熟味甜者﹐方不傷胃气。若生靑味苦力劣﹐不堪入藥。其瓤亦能去暑﹐然脾胃虛人食之﹐每致瀉痢﹐不可不知。

卷三水果部

蒲桃

俗名葡萄甘寒無毒。

《本經》治筋骨濕痺﹐益气力彊志﹐令人肥健﹐耐饑﹐忍風寒﹐可作酒。

發明

葡萄之性寒滑﹐食多令人泄瀉。丹溪言﹐東南人食之多病熱﹐西北人食之無恙﹐蓋能下走滲道﹐西北人稟气濃﹐故有《本經》所主之功﹐無足異也。

卷三水果部

甘蔗

甘平無毒。

發明

蔗﹐脾之果也。其漿甘寒﹐能瀉火熱﹐煎煉成糖則甘溫而助濕熱也。蔗漿消渴解酒﹐自古稱之。而孟詵乃爲共酒食發痰者﹐豈不知其有解酒除熱之功耶。《日華子》又爲砂糖能解酒毒﹐則不知旣經煎煉便能助酒爲熱﹐與蔗子性異矣。卽如甘艸遇火則熱﹐麻油遇火則冷﹐此物性之異﹐醫者當知。近世用以搗汁治痢﹐服之有效﹐以其甘寒養胃而淸濕熱也。

卷三水果部

沙糖

色黑如油者是甘溫無毒。

發明

沙糖性溫﹐能和脾緩肝﹐故治脾胃及瀉肝藥﹐用爲先導。今人好吸煙艸受其毒者﹐用此點湯解之。但性助濕熱不可多食。熬焦治產婦敗血衝心﹐及虛羸老弱﹐血痢不可攻者最效。

卷三水果部

石蜜

卽冰糖也。散白如霜者曰糖霜﹐與山蜂蜜結石上者不同甘平無毒。

發明

凝結成塊如石者爲石蜜﹐輕白如霜者爲糖霜﹔比紫沙糖稍平﹐功用𨿽同﹐但白入气分﹐紫入血分爲異。白糖霜亦能解煙艸之毒﹐惟色黃者性熱﹐有濕熱者遠之。世言糖性濕熱﹐多食令人齒生疳。近見患口疳者﹐細嚼冰糖輒愈﹐取其達疳以磨濕熱凝滯也。又暴得咳嗽﹐吐血乍止﹐以冰糖與燕窩菜同煮連服﹐取其平補肺胃而無止截之患也。惟胃中有痰濕者令人欲嘔﹐以其甜膩戀膈故也。

卷三水果部

蓮藕

甘平澀﹐無毒。

發明

蓮出淤泥而無濁气沾染。其根通達諸竅﹐聯綿諸絡﹐尢爲交媾黃宮﹐通調津液之上品。入心脾血分﹐冷而不泄﹐澀而不滯。產後血及血淋﹑尿血宜之。新產生冷皆忌。獨生藕不禁﹐爲其能止熱渴﹑破畱血也。生食止霍亂虛渴。蒸食開胃實下焦。搗浸澄粉服食﹐治虛損失血﹐吐利下血。又血痢口噤不能食﹐頻服則結糞自下﹐胃气自開﹐便能進食。但市者皆豆麥菱粉僞充﹐不可混用。藕節之味大澀﹐能止驟脫諸血﹐產後血﹐隔水頓熱﹐和童子小便飲之。一人患血淋脹痛﹐百藥不應﹐以生藕汁調發灰服之﹐三日血止痛除﹐以其性專散血而無傷耗眞元之患也。

卷三水果部

蓮實

甘平澀﹐無毒。去心中苦薏則不傷胃。

發明

蓮子得水土之精英﹐補中養神﹐益气淸心﹐固精止瀉﹐除崩帶赤白濁﹐能使心腎交而成旣濟之妙。昔人治心腎不交﹑勞傷﹑白濁﹐淸心蓮子飲。補心腎益精血﹐有瑞蓮丸﹐皆取其補益黃庭﹐實堤禦水之義。

卷三水果部

石蓮子

甘寒無毒。

發明

石蓮子本蓮實老﹐於蓮房墮入淤泥﹐經久堅黑如石﹐故以得名。爲熱毒噤口痢之專藥﹐取水土之餘气﹐補助脾陰而滌除熱毒。然必兼人參之大力開提胃气﹐方始克應。若痢久胃气虛寒﹐口噤不食則爲戈戟也﹐況乎世鮮眞者。今藥肆中乃以一種水實僞充﹐其子出自粵東﹐大苦大寒﹐大傷胃气﹐醫者不察﹐誤投傷殘之軀﹐往往輕者爲重﹐重者致斃。至於腎虛精滑之人﹐誤認髓藏有熱而峻用苦寒鏟伐虛陽﹐精愈不能收攝﹐得無虛虛之患乎。

卷三水果部

蓮蕊須

甘澀溫無毒。忌地黃﹑蔥﹑蒜。

發明

蓮須淸心通腎﹐以其味澀﹐故爲祕澀精气之要藥。《三因》固眞丸﹑巨勝子丸用之﹐然惟欲勤精薄者爲宜﹐元陽不制者勿用﹐恐其兜澀爲患也。蓮花性味與須相類﹐惟取白花將開者陰漧入藥。久服延年不饑﹐故經進萃仙丸用之。

卷三水果部

蓮房

苦澀溫無毒。

發明

蓮房入厥陰﹐功專止血。故血崩下血溺血﹐皆燒灰用之。𨿽能止截﹐不似棕灰之兜塞也。

卷三水果部

荷葉

苦澀平﹐無毒。

發明

荷葉得淸震之气﹐故潔古枳術丸方用荷葉﹐燒飯爲丸。東垣治雷頭風證﹐頭面腫痛﹐疙瘩﹐憎寒發熱﹐狀如傷寒證在三陽不可過用寒藥﹐淸震湯治之。用荷葉﹑升麻﹑蒼術煎服。又痘瘡爲風寒外襲而變黑倒靨。聞人規用荷葉合僵蠶解結滯之气而痘自起。又燒灰單服可消陽水浮腫。入健脾藥﹐但用其蒂﹐謂之荷鼻﹐取其味濃勝於他處也。戴元禮云﹐服荷葉令人瘦劣﹐非可常服。觀丹士縮銀法用荷葉同鍛﹐則銀質頓輕﹐其性之消爍無有甚於此者。

卷三水果部

芡實

俗名雞頭實甘平無毒。

《本經》主濕痺腰脊膝痛﹐補中除暴疾﹐益精气彊志。

發明

芡生水中而能益脾利濕﹐觀《本經》所主皆脾腎之病。遺精濁帶﹐小便不禁者宜之。

卷三水果部

芰實

俗名菱角甘平無毒。

發明

芰實多種﹐滯气則一。紅瀉白補﹐生降熟升﹐僅供食品﹐略無取於治療。患瘧痢人勿食。過食令人腹滿脹。古法用麝香點湯解之。近人以沈香磨汁導之﹐總取芳香散滯之力耳。

卷三水果部

烏芋

俗名荸薺﹐又名黑三稜甘寒無毒。

發明

烏芋善毀銅爲消堅削積之物﹐服丹石人宜之。痘瘡幹紫不能起發﹐同地龍搗爛﹐入白酒釀絞服卽起。又治酒客肺胃濕熱﹐聲音不淸﹐及腹中熱積蠱毒。《丹方》治痞積﹐三伏時以火酒浸曬﹐每日空腹細嚼七枚﹐痞積漸消﹐故有黑三稜之名。凡有冷气人勿食。多食令人患香港腳虛勞咳嗽﹐切禁。以其峻削肺气兼耗營血﹐故孕婦血竭忌之。

卷三水果部

慈菇

苦甘微寒﹐無毒。

發明

主治百毒﹐產後血悶攻心欲死﹐產難胞衣不出﹐並生搗汁服之。有香港腳癱緩風人勿食﹐以熟食壅气也。葉治小兒遊風﹑丹毒﹐搗爛塗之卽消。

卷三味部

蜀椒

辛溫小毒。去目須炒。用蜀產者微辛不辣﹐色黃者气味微辛﹐散心包之火最勝。

色紅者气味辛辣﹐壯命門之火最彊。形如鴿鈴者眞﹐以子種出﹐其葉十三瓣者蜀椒也﹐閉口者有毒傷人﹐誤中其毒吐沫者﹐地漿水解之。

《本經》主邪气咳逆﹐溫中﹐逐骨節皮膚死肌﹐寒熱痺痛下气﹐久服頭不白。

發明

椒乃手足太陰﹑少陰﹑厥陰气分之藥。稟五行之气而生﹐葉靑皮紅花黃膜白子黑﹐其气馨香﹐能使火气下達命門。故《本經》謂之下气﹐其主邪气咳逆等證﹐皆是脾肺二經受病﹐肺虛則不能固密腠理﹐外邪客之﹐爲咳逆。脾虛則不能溫暖肌肉而爲痛痺等證。其治嘔吐服藥不納者﹐必有蛔在膈間﹐但於嘔吐藥中加川椒數十粒﹐蓋蛔聞藥則動﹐遇椒則頭伏也。故仲景治蛔厥。烏梅丸用之。又能開痺濕﹐溫中气﹐助心包命門之火。《本經》言久服頭不白者﹐辛溫上通腎气之力可知。今烏須髮方用之。一人腰痛痰喘﹐足冷如冰﹐六脈洪大﹐按之卻軟﹐服八味丸無功﹐用椒紅﹑茯苓蜜丸﹐鹽湯下﹐甫二十日而安。但其性辛溫气竄﹐陰虛火旺人禁之。

卷三味部

秦椒

辛溫有毒。去目炒去汗取紅用﹐其葉九瓣者秦椒也。閉口者有毒﹐誤食之戟入咽喉﹐气欲絕。或吐下白沫﹐身體痺冷﹐肉桂煎汁飲之。多飲冷水一二升﹐或食蒜﹐或飲地漿﹐或濃煎豆豉飲之並解。

《本經》除風邪气﹐溫中去寒痺﹐堅齒發明目。

發明

秦椒味辛气烈過於蜀椒﹐其溫中去痺除風邪气﹐治吐逆疝瘕﹐下腫濕气﹐皆取辛烈﹐以散郁熱﹐乃從治之法也﹐不宜多服。令須髮易白﹐以其气辛非蜀椒之比。臭毒瘡毒腹痛﹐冷水下一握效。其能通三焦引正气﹐下惡气可知也。

卷三味部

椒目

苦平無毒。

發明

椒赤目黑﹐水能制火﹐故專瀉水降火﹐治腎气逆上喘急。又妊娠水腫喘逆﹐用椒仁丸能引諸藥下行滲道﹐所以定喘下水。治腎虛耳鳴﹐同巴豆﹑菖蒲碾細以松脂﹑黃蠟溶和爲挺﹐納耳中搐之﹐一日一易效。

卷三味部

豬椒根

卽蔓椒苦溫無毒。其葉七瓣者豬椒也。

《本經》主風寒濕痺歷節疼﹐除四肢厥气膝痛﹐煎湯蒸浴取汗。

發明

豬椒根蔓生气臭﹐故能通經脈﹐去風毒濕痺。《千金》治肝虛勞損﹐關節骨疼痛﹐筋攣煩悶﹐虎骨酒用之。又取枝葉煎熬如飴﹐治通身水腫﹐每日空腹食之。

卷三味部

胡椒

辛大溫﹐小毒。

發明

胡椒大辛大熱純陽之物﹐走气助火﹐昏目發瘡﹐多食損肺﹐令人吐血。心腹冷痛﹐反胃吐利﹐霍亂气逆及魚鱉蕈毒宜之。嚴冬泡水磨墨﹐則硯不冰﹐勝於皂水。火酒傷筆易禿也。

卷三味部

蓽澄茄

辛溫無毒。

發明

時珍曰﹐蓽澄茄海南諸番皆有之﹐與胡椒一類兩種﹐正如大腹之與檳榔耳。

日向陰生者爲澄茄﹐向陽生者爲胡椒。主治與胡椒相類﹐而熱性稍遜。治反胃吐出黑汁﹐諸藥不效﹐用此一味爲丸﹐姜湯服之。痘瘡入目﹐爲末以少許吹鼻中三五次效。鼻塞不通﹐用此半兩﹐同薄荷葉三錢﹑荊芥穗二錢半蜜丸﹐芡實大﹐時時含咽之。但陰虛血分有熱﹑發熱咳嗽禁用。

卷三味部

吳茱萸

辛苦溫﹐小毒。揀去閉口者﹐否則令人躁悶。揀淨以滚湯泡七次﹐去其濁气則淸香扶胃﹐而無辛燥之患也。

《本經》溫中下气止痛﹐除濕血痺﹐逐風邪﹐開腠理﹐咳逆寒熱。

發明

吳茱萸气味俱濃﹐陽中之陰﹐其性好上者以其辛也。又善降逆气者以味濃也﹐辛散燥熱﹐而燥入肝行脾。《本經》主溫中下气止痛﹐咳逆寒熱﹐專取辛溫散邪之力。又言除濕血痺﹐逐風邪﹐開腠理者﹐以風寒濕痺﹐靡不由脾胃而入﹐辛溫開發表裏宣通﹐而無拒閉之患矣。至於定吐止瀉﹐理關格中滿﹐香港腳疝瘕﹐制肝燥脾風﹐厥气上逆﹐陰寒膈塞﹐气不得上下﹐腹脹下痢﹐及衝脈爲病﹐逆气裏急﹐並宜苦熱以泄之。東垣云﹐濁陰不降﹐厥气上逆甚而脹滿者﹐非吳茱萸不可治。仲景吳茱萸湯﹑當歸四逆加吳茱萸生薑湯﹐治厥陰病及溫脾皆用之。寇氏言﹐其下气最速﹐腸虛人服之愈甚。凡病非寒滯者勿服。按﹕椒性善下﹐茱萸善上﹐故服茱萸者有衝膈﹑衝眼﹑脫髮﹑咽痛﹑動火﹑發瘡之害。其治暴注下重﹐嘔逆吐酸﹐肝脾火逆之證﹐必兼苦寒以降之。如左金丸治肝火痰運嘈雜最效。小兒痘瘡口噤﹐嚼吳茱萸抹之卽開﹐亦取辛散之意。

卷三味部

食茱萸

辛苦大溫﹐有毒。

《本經》主心下邪气寒熱﹐溫中逐寒濕痺﹐去三虫﹐久服輕身。

發明

食茱萸與吳茱萸性味相類﹐功用仿佛。而《本經》之文向來錯簡在山茱萸條內。

詳其主心下寒熱﹐卽孟詵治心腹冷痛之謂。溫中逐寒濕痺﹐卽中惡去臟腑冷之謂。去三虫卽髒气療蠱毒飛尸之謂。𨿽常食之品﹐辛香助陽﹐能辟濁陰之滯﹐故有輕身之諭。以上主治﹐豈山茱萸能之乎﹖其治帶下冷痢﹐暖胃燥濕﹐水气浮腫用之﹐功同吳茱萸而力稍遜。多食動目火﹐目痛者忌之。

卷三味部

茗

苦甘微寒﹐無毒。服蓽﹑威靈仙﹑土茯苓忌之。

《本經》主瘡﹐利小便﹐去痰熱止渴。令人少睡﹐有力悅志。

發明

茗乃茶之粗者﹐味苦而寒﹐最能降火消痰﹐開郁利气﹐下行之功最速。《本經》主瘡﹐利小便﹐去痰熱之患。然過飲卽令人少寐﹐以其气淸也。消食止渴﹐無出其右。合醋治傷暑泄利。同姜治滯下赤白。兼香豉﹑蔥白﹑生薑治時疫气發熱頭痛。一味濃煎治風痰。茶之產處最多﹐惟陽羨者謂之眞茶。凡茶皆能降火﹐淸頭目。其陳年者曰臘茶﹐以其經冬過臘﹐故以命名。佐劉寄奴治便血最效。產徽者曰松蘿﹐專於化食。產浙紹者曰日鑄﹐專於淸火。產閩者曰建茶﹐專於辟瘴。產六合者曰苦丁﹐專於止痢。產滇南者名曰普洱茶﹐則兼消食辟瘴止痢之功。蒙山者﹐世所罕有﹐近世每采石苔代充﹐誤人殊甚。其餘雜茶﹐皆苦寒伐胃﹐胃虛血弱之人有嗜茶成癖者﹐久而傷精﹐血不華﹐色黃瘁痿弱﹐嘔逆洞泄﹐種種皆傷茶之害。而侵晨啜茗﹐每傷腎气。酒後嗜茶﹐多成茶癖。又新茶飲之令人聲音不淸﹐其能郁遏火邪也。至於精气寒滑﹐觸之易泄者勿食﹐宜以沙菀蒺藜點湯代之。茶子味苦气肅﹐善於降火﹐專治頭中鳴響﹐天白蟻之病。江右人每以打油﹐味最淸香﹐浸油沐髮最佳。取茶子餅煮汁澆花﹐以辟盆中之蚯蚓。煎湯滌衣垢則不退顏色。總取其質之輕淸而不沾滯也。

卷三香木部

柏子仁

甘平無毒。蒸熟曝漧自裂﹐入藥炒研用。色黃油透者勿用。

《本經》主驚悸﹐益气除風濕﹐安五臟。久服令人潤澤美色﹐耳目聰明﹐不饑不老﹐輕身延年。

發明

柏子仁性平而補﹐味甘而辛。其气淸香﹐能通心腎益脾胃﹐宜乎滋養之劑用之。

《本經》言除風濕者﹐以其性燥也。《別錄》療恍惚及歷節腰中重痛﹐卽《本經》主驚悸除風濕也。《經疏》以爲除風濕痺之功非潤藥所能﹐當是葉之能事﹐豈知其質𨿽潤﹐而性卻燥﹐未有香藥之性不燥者也。好古以爲肝經气分藥。時珍言﹐養心气﹐潤腎燥﹐安魂定魄﹐益智寧神﹐卽《本經》之安五臟也。昔人以其多油而滑痰多作瀉忌服﹐蓋不知其性燥而無傷中泥痰之患。久服每致大便燥結﹐以芳香走气而無益血之功也。

卷三香木部

柏葉

節油苦微寒﹐無毒。酒浸焙熟用。

發明

柏葉性寒而燥﹐大能伐胃。𨿽有止衄之功﹐而無陽生之力﹐故亡血虛家不宜擅服。然配合之力﹐功過懸殊。如《金匱》柏葉湯﹐同姜﹑艾治吐血不止﹐當無此慮矣。若《濟急方》同黃連治小便血﹐《聖濟總錄》同芍藥治月水不斷﹐縱藉酒之辛溫﹐以行苦寒之勢。

但酒力易過﹐苦寒長畱﹐每致減食作瀉﹐瘀積不散﹐是豈柏葉之過歟。柏節堅勁﹐用以煮汁﹑釀酒﹐去風痺歷節風﹐燒取油療瘡疥癩。柏脂治身面疣﹐同松脂研勻塗之數日自落。

根白皮以臘豬脂調﹐塗火灼熱油燙瘡﹐能涼血生毛髮。

卷三香木部

松脂

《本經》名松膏﹐俗名松香苦甘溫﹐無毒。

《本經》主癰疽惡瘡﹐頭瘍白禿﹐疥瘙風气﹐安五臟除熱﹐久服輕身不老延年。

發明

松脂得風木堅勁之气﹐其津液流行皮幹之中﹐積歲結成芳香燥烈﹐允爲方士辟穀延齡之上藥。然必蒸煉始堪服食。《本經》所主諸病皆取風燥以祛濕熱之患耳。今生肌藥中用之者﹐取其澀以斂之也。

卷三香木部

松節

苦溫﹐無毒。

發明

松節質堅气勁﹐久亦不朽﹐故筋骨間風濕諸病宜之﹐但血燥人忌服。松花潤心肺﹐益气除風濕。今醫治痘瘡濕爛﹐取其涼燥也。

卷三香木部

杉

辛微溫﹐無毒。

發明

杉气芬芳﹐取其薄片煮湯﹐燻洗瘡無不獲效。其性直上﹐其節堅勁。有杉木湯治香港腳痞絕﹐脇下有塊如石﹐方用杉節﹑橘葉各一升﹐大腹檳榔七枚﹐連皮碎搗﹐童便三升﹐共煮減半服之﹐大下三行﹐气塊通散﹐此鄭間美治柳柳州法也。杉葉治風虫牙痛﹐同芎﹑細辛煎酒含嗽。杉子治疝气痛﹐一歲一粒研酒服。

卷三香木部

肉桂

辛甘大溫﹐無毒。去粗皮用。凡桂皆忌蔥﹐勿見火﹐以辛香得火轉烈﹐恐動陰血也。色深紫而甘勝於辛﹐其形狹長﹐半捲而松﹐濃者良。若堅濃味淡者曰板桂﹐今名西桂﹐不入湯藥。近世舶上人每以丁皮混充﹐不可不辧。

發明

肉桂辛熱下行入足太陰﹑少陰﹐通陰﹑督脈。气味俱濃﹐益火消陰﹐大補陽气﹐下焦火不足者宜之。其性下行導火之源﹐所謂腎苦燥﹐急食辛以潤之。利肝腎﹐止腰腹寒痛﹐冷痰霍亂轉筋。堅筋骨﹐通血脈。元素言﹐補下焦不足﹐沈寒痼冷之病﹐下部腹痛﹐非此不能止。時珍治寒痺風濕﹐陰盛失血﹐瀉痢驚癇﹐皆取辛溫散結之力也。古方治小兒驚癇及泄瀉病﹐宜五苓散﹐以瀉丙火﹐滲土濕。內有桂抑肝風而扶脾土﹐引利水藥入膀胱也。赤眼腫痛﹐脾虛不能飲食﹐肝脈盛﹐脾脈弱。用涼藥治肝則脾愈虛﹐用暖藥助脾則肝愈盛。但於溫脾藥中倍加肉桂殺肝益脾﹐一治而兩得之。同丁香治痘瘡灰塌﹐以其能溫托化膿也。又桂辛散能通子宮而破血調經﹐消癥瘕﹐破瘀墮胎﹐內脫陰疽﹐癰久不斂﹐及虛陽上乘面赤戴陽﹐吐血衄血﹐而脈瞥瞥虛大無力者﹐皆不可缺。有胎息虛寒下墜﹐服黃芩﹑白術輩安之不應。小腹愈痛愈墜﹐脈來弦細或浮革者﹐非參﹑﹑桂﹑附十全大補溫之不效。昔人又以亡血虛家不可用桂﹐時珍以之治陰盛失血﹐非妙達陰陽之理不能知此。惟陰虛失血而脈弦細數者切忌。今人以之同鍛石等分爲末﹐摻黑膏上貼癖塊效﹐亦取辛溫散結之力。然惟藜藿之人皮膚粗濃者宜之。

卷三香木部

桂心

辛甘大溫無毒。卽肉桂之去外色淡﹐但存中心深紫﹐切之油潤者是。

發明

桂心旣去外層苦燥之性﹐獨取中心甘潤之味﹐專溫營分之裏藥。故治九種心痛﹐腹內冷痛。破癖等病﹐與經絡軀殼之病無預﹐非若肉桂之兼通經脈﹐和營衛﹐堅筋骨﹐有寒濕風痺等治也。

卷三香木部

牡桂

一名大桂辛甘微苦溫﹐無毒﹐甜濃而闊者是。

《本經》主上气咳逆﹐結气喉痺吐吸﹐利關節﹐補中益气﹐久服通神﹐輕身不老。

發明

牡桂辛勝於甘﹐而微帶苦﹐性偏溫散﹐而能上行。故《本經》治上气咳逆﹐成無己利肺气﹐皆取辛散上行之力。時珍不察﹐乃與桂枝同列﹐非智者一失歟。蓋桂枝是最上枝條﹐亦名柳桂﹐言如柳條之嫩小也。蓋牡者陽也﹐牡桂是稟離火純陽之气﹐故味帶苦﹐且大且濃﹐與桂枝絕不相類﹐何可混言。《本經》言﹐治上气咳逆﹐導下焦之陰火逆上也。治結气﹐辛溫開結也。喉痺吐吸﹐同气相招﹐以引浮游之火下泄也﹐然必兼苦寒降泄之味用之。

利關節﹐從內而達於表也。補中益气﹐久服通神﹐輕身不老﹐補助眞元﹐陽生陰長也。然須詳素稟丰腴﹐濕勝火衰者爲宜。若瘦人精血不充﹐火气用事﹐非可例以爲然也。其至心腹冷痛﹐癥瘕血痺﹐筋脈拘攣﹐冷痰霍亂﹐其功不減肉桂。但治相火不歸﹐下元虛冷﹐力不能直達下焦﹐爲稍遜耳。

卷三香木部

筒桂

俗名官桂辛甘溫無毒。

《本經》主百病養精神﹐和顏色﹐爲諸藥先聘通使。久服面生光華﹐媚好常如童子。

發明

筒桂辛而不熱﹐薄而能宣﹐爲諸藥通使﹐故百病宜之。《本經》言其養精神﹐和顏色﹐有辛溫之功﹐無壯火之患也﹐爲諸藥先聘通使。凡開提之藥﹐補益之藥﹐無不宜之。

久服而生光華﹐媚好常如童子﹐以其質薄﹑性輕﹐無桂心﹑肉桂﹑牡桂等雄烈之气﹐力勝眞陰之比。《別錄》治心痛﹑脇痛﹑脇風﹐溫經通血脈﹐止煩出汗﹐皆薄則宣通之義。《綱目》乃以《別錄》﹑元素二家之言﹐皆混列牡桂之下。蓋牡桂是桂之大者﹐功用與肉桂相類﹐專行气中血滯。筒桂則專行胸脇﹐爲脹滿之要藥。凡中焦寒邪拒閉﹐胃气不通﹐嘔吐酸水﹐寒痰水癖﹐奔豚死血﹐風寒痛痺﹐三焦結滯並宜薄桂﹐蓋味濃則泄﹐薄則通也。

卷三香木部

桂枝

辛甘微溫﹐無毒。

發明

麻黃外發而祛寒﹐徧徹皮毛﹐故專於發汗。桂枝上行而散表﹐透達營衛﹐故能解肌。元素云﹐傷風頭痛﹐開腠理﹐解肌發汗﹐去皮膚風濕﹐此皆桂枝所治。時珍乃以列之牡桂之下﹐誤矣。按﹕仲景治中風解表﹐皆用桂枝湯﹐又云﹐無汗不得用桂枝﹐其義云何。夫太陽中風﹐陽浮陰弱﹐陽浮者熱自發﹐陰弱者汗自出﹐衛實營虛﹐故發熱汗出﹐桂枝湯爲專藥。又太陽病發熱汗出者﹐此爲營弱衛彊﹐陰虛陽必湊之﹐皆用桂枝發汗。此調其營﹐則衛气自和﹐風邪無所容﹐遂後汗解﹐非桂枝能發汗也。汗多用桂枝湯者﹐以之與芍藥調和營衛﹐則邪從汗去﹐而汗自止﹐非桂枝能止汗也。世俗以傷寒無汗不得用桂枝者﹐非也。桂枝辛甘發散爲陽﹐寒傷營血﹐亦不可少之藥。麻黃湯﹑葛根湯未嘗缺此﹐但不可用桂枝湯﹐以中有芍藥酸寒收斂表腠爲禁耳。若夫傷寒尺脈不至﹐是中焦營气之虛不能下通於衛﹐故需膠飴加入桂枝湯﹐方取稼穡之甘﹐引入胃中﹐遂名之曰建中。更加黃﹐則爲黃建中。借表藥爲裏藥﹐以治男子虛勞不足。《千金》又以黃建中換入當歸爲內補建中﹐以治婦人產後虛羸不足﹐不特無餘邪內伏之虞﹐並可杜陽邪內陷之患﹐非洞達長沙妙用難以體此。詳桂枝本手少陰血分藥﹐以其兼走陽維﹐凡傷寒之邪無不由陽維傳次﹐故此方爲太陽首劑。昔人以桂枝湯爲太陽經風傷衛之專藥﹐他經皆非所宜﹐而仲景三陰例中陰盡復陽靡不用之﹐卽厥陰當歸四逆﹐未嘗不本桂枝湯也。桂附各具五體﹐各有攸宜。肉桂𨿽主下元﹐而總理中外血气。

桂心專溫臟腑營血﹐不行經絡气分。牡桂性兼上行﹐統治表裏虛寒。薄桂善走胸脇﹐不能直達下焦。桂枝調和營衛﹐解散風邪而無過汗傷表之厄﹐眞藥中之良品﹐允爲湯液之祖也。《本經》之言牡桂兼肉桂﹑桂心而言﹐言筒桂兼桂枝而言也。其他板桂﹑木桂僅供香料﹑食料﹐不入湯藥。

卷三香木部

辛夷

卽木筆花辛溫無毒。剝去毛瓣﹐取仁用﹐忌火焙。

《本經》主五臟身體寒熱﹐頭風腦痛﹑面。

發明

鼻气通於天﹐肺開竅於鼻﹐辛夷之辛溫走气而入肺利竅。其體輕浮﹐能開胃中淸陽﹐上行通於天。故《本經》治陽气郁遏﹐身體寒熱﹐頭風腦痛﹑面。辛溫能解肌表﹐芳香上竄頭目逐陽分之風邪﹐則諸證自愈。軒岐之後﹐能達此理者﹐東垣一人而已。凡鼻鼽﹑鼻淵﹑鼻塞及痘後鼻瘡﹐並研末﹐入麝香少許﹐以蔥白蘸入甚良﹐腦鼻中有濕气久窒不通者宜之。但辛香走竄﹐虛人血虛火熾而鼻塞﹐及偶感風寒﹐鼻塞不聞香臭者禁用。

卷三香木部

沈香

辛甘苦微溫﹐無毒。咀嚼香甜者性平﹐辛辣者性熱。修制忌火。香藥皆然﹐不獨沈香也。產海南者色黃﹐鋸處色黑﹐俗謂銅筋鐵骨者良。產大宜白粽紋者次之。近有新山產者﹐色黑而堅﹐質不松﹐味不甘苦﹐入藥無效。番舶來者﹐气味帶酸﹐此爲下品。其浮水者曰速香﹐不入藥。

發明

沈水香性溫﹐秉南方純陽之性﹐專於化气﹐諸气鬱結不伸者宜之。溫而不燥﹐行而不泄﹐扶脾達腎﹐攝火歸源。主大腸虛祕﹐小便气淋及痰涎﹐血出於脾者﹐爲之要藥。凡心腹卒痛霍亂中惡﹐气逆喘急者並宜。酒磨服之﹐補命門三焦﹐男子精冷﹐宜入丸劑。同廣藿香﹑香附治諸虛寒熱。同丁香﹑肉桂治胃虛呃逆。同紫蘇﹑白豆寇治胃冷嘔吐。同茯苓﹑人參治心神不足。同川椒﹑肉桂治命門火衰。同廣木香﹑香附治婦人彊忍入房﹐或過忍尿以致轉胞不通。同肉蓯蓉﹑麻仁治大腸虛祕。昔人四磨飲﹑沈香化气丸﹑滚痰丸用之﹐取其降泄也。沈香降气散用之﹐取其散結導气也。黑錫丹用之﹐取其納气歸元也。但多降少升﹐气虛下陷人不可多服﹐久服每致失气無度﹐面黃少食﹐虛證百出矣。一種曰蜜香﹐與沈香大抵相類﹐故《綱目》釋名沈水香﹑蜜香﹐二者並稱﹐但其性直者﹐毋論大小皆是沈水。若形如木耳者﹐俗名將軍帽﹐卽是蜜香﹐其力稍遜﹐僅能辟惡去邪气屍疰一切不正之气﹐而溫脾暖胃納气歸元之力不如沈香也。

卷三香木部

丁香

一名雞舌香辛溫無毒。有子而大者曰母丁香﹐去蒂及子用。忌見火。

發明

丁香辛溫入手太陰﹑足少陰﹑陽明經。溫胃進食﹐止嘔定瀉﹐虛冷下痢白沫之要藥。幹霍亂不吐不下及嘔逆不止﹐厥冷脈沈者﹐並宜服之﹔胃寒肝虛﹐呃逆嘔噦﹐在所必用。但渴欲飲水﹐熱噦呃逆﹐不可誤投。小兒痘疹不光澤﹐不起發﹐气虛灰白﹐或脹或瀉或渴或气促﹐表裏俱虛之證並宜加用。凡胃逆嘔吐者﹐健胃消痰藥中加三五粒甚效。不宜多用﹐但其性易於僭上﹐過用則損肺傷目﹐非屬虛寒者槪不可施。丁皮卽丁香樹皮﹐似筒桂皮而堅濃﹐色深紫﹐較之肉桂味稍枯﹐气稍滯﹐專治一切心腹冷气﹐腹脹惡心﹐泄瀉虛滑﹐水穀不消﹐及齒痛諸證。方家用代丁香﹐今舶上人每以僞充肉桂﹐不可不辧。

卷三香木部

旃檀

辛溫無毒。禁用火焙。

發明

白檀香善調膈上諸气﹐散冷气﹐引胃气上升﹐進飲食兼通陽明之經。郁抑不舒﹐嘔逆吐食者宜之﹐癰疽潰後膿多禁用。

卷三香木部

紫檀

鹹平無毒。

發明

白檀辛溫﹐气分藥也﹐故能理衛气而調脾肺﹐利胸膈。紫檀鹹平﹐血分藥也﹐力能和營气而消腫毒。療金瘡各有攸宜。

卷三香木部

降眞香

辛溫無毒。禁用火焙。

發明

降眞香色赤入血分而下降。故內服能行血破滯﹐外塗可止血定痛。刃傷用紫金散﹐卽降眞香用磁瓦刮下﹐和血竭研末是也﹔又虛損吐紅﹐色瘀昧不鮮者﹐宜加用之﹐其功與花蕊石散不殊。血熱妄行色紫濃濃﹐脈實便祕者禁用。

卷三香木部

烏藥

辛溫無毒。酒浸曬漧用。不可見火。

發明

烏藥香竄能散諸气﹐故治中風中气諸證。用烏藥順气散者﹐先疏其气﹐气順則風散也。辛溫能理七情鬱結﹐上气喘急﹐用四磨﹑六磨。婦人血气諸痛﹐男子腰膝麻痺﹐用烏沈湯﹐並借參之力﹐寓補於瀉也。大抵能治气血凝滯﹐霍亂吐瀉﹐痰食稽畱﹐但專泄之品﹐施於藜藿相宜。若髙梁之輩﹐血虛內熱者服之﹐鮮不蒙其害也。

卷三香木部

茴香

辛溫小毒。去子用。小而味淡者曰木蟹﹐不入藥。

發明

舶上茴香性熱味濃﹐性入肝經﹐散一切寒結﹐故黑錫丹用之。若陰虛肝火從左上衝頭面者﹐用之最捷。蓋茴香與肉桂﹑吳茱萸皆厥陰之藥﹐萸則走腸胃﹐桂則走肝臟﹐茴則走經絡也。得鹽引入腎經﹐發出邪气﹐故治疝气有效。但耗血發熱﹐目病﹑瘡瘍忌之。

卷三香木部

楓香脂

一名白膠香辛苦平無毒。

發明

楓性疏通﹐故木易蛀﹐爲外科透毒要藥。金瘡筋斷﹐一味爲末敷之。《千金》治咳唾膿血﹐取其開發肺气也。血熱生風﹐齒頰腫痛﹐爲末擦之﹐燒過揩牙永無牙疾。

卷三香木部

薰陸香

卽乳香苦辛微溫﹐無毒。以酒研如泥﹐水飛曬漧或篛上焙去油﹐同燈心研易碎。

發明

乳香香竄能入心經﹐活血定痛﹐故爲癰疽瘡瘍要藥﹐諸痛癢瘡皆屬心火也。產科諸方多用之﹐亦取其活血調血之功耳。凡人筋不伸者﹐燻洗敷藥﹐宜加乳香﹐其性能伸筋也。瘡疽潰後勿服﹐膿多勿敷﹐胃弱勿用。

卷三香木部

沒藥

苦平無毒。修治與乳香同。

發明

乳香活血﹐沒藥散血﹐皆能止痛消腫生肌﹐故二藥每每相兼爲用。凡刃傷打損墜馬﹐並宜熱酒調服。若妊婦胎气不安勿用﹐產後惡露去多腹中虛痛﹐癰疽已潰而痛﹐及筋骨胸腹諸痛﹐若不因瘀血者﹐皆不可服。

卷三香木部

麒麟竭

卽血竭甘鹹平無毒。試之透指甲爲眞﹐嚼之不爛如蠟者爲上。艸血竭色紫﹐亞於瓜竭。

發明

血竭木之脂液﹐如人之膏血﹐爲止痛和血﹐收斂瘡口﹐散瘀生新之要藥。治傷折打損一切疼痛﹐血气攪刺﹐內傷血聚﹐並宜酒服。乳香﹑沒藥𨿽主血病而兼入气分﹐此則專於肝經血分也。但性最急卻能引膿﹐不宜多服。其助陽藥中同乳香﹑沒藥用之者﹐取以調和血气而無畱滯壅毒之患。

卷三香木部

安息香

辛苦微甘平﹐無毒。出西戎及南海波斯國。樹中脂也﹐如膠如飴﹐今安南三佛齊諸番皆有之。如飴者曰安息香﹐紫黑黃相和如瑪瑙﹐研之色白者爲上。粗黑中夾砂石樹皮者爲次﹐乃渣滓結成也。有屑不成塊者爲下﹐恐有他香夾雜也。燒之集鼠者爲眞。修制最忌經火。

發明

安息香乃外番入貢之物﹐香而不燥﹐竄而不烈。燒之去鬼來神﹐令人神淸。服之辟邪除惡﹐令人條暢﹐能通心腹諸邪气﹐辟惡蠱毒﹐理霍亂﹐止卒然心痛嘔逆﹐治婦人爲邪祟所憑﹐夜與鬼交﹐燒煙燻丹田穴﹐永斷。故傳屍勞瘵咸用之。其蘇合香丸﹑紫雪丹用之﹐各有轉日回天之功﹐洵非尋常方藥可比也。凡气虛少食﹐陰虛多火者禁用﹐爲其能耗气也。

卷三香木部

蘇合香

甘溫無毒。出天竺昆侖諸國﹐安南三佛齊亦皆有之。其質如膠者爲蘇合油。色微綠如雉斑者良﹐微黃者次之﹐紫赤者又次之。以簪挑起徑尺不斷如絲漸漸屈起如鉤者爲上﹐以少許擦手心香透手背者眞。忌經火。

發明

蘇合香聚諸香之气而成﹐能辟惡殺鬼精物﹐治溫瘧蠱毒﹑癇痙﹐去三虫﹐除邪﹐能透諸竅藏﹐辟一切不正之气。凡痰積气厥﹐必先以此開導﹐治痰以理气爲本也。凡山嵐瘴濕之气﹐襲於經絡﹐拘急弛緩不均者﹐非此不能除﹐但性燥气竄﹐陰虛多火人禁用。

卷三香木部

龍腦香

卽冰片辛苦溫有毒。忌見火。

發明

龍腦香竄入骨﹐風病在骨髓者宜之﹔若風在血脈肌肉用之﹐反引風入骨髓也。其味大辛善走﹐故能散熱﹐通利關格結气﹐張云岐人參散﹑柏子仁湯等方多用之。其治目痛喉痺下疳﹐取其辛溫而散火郁也。時珍曰﹐古方皆言龍腦辛涼入心﹐故目疾驚風及痘瘡心熱﹑血瘀倒靨者﹐用豬心血爲引﹐使毒散於外則瘡發﹐此似是而非也。目痛驚風及痘﹐皆火病火郁﹐則發之從治之法﹐辛溫發散故也。使壅塞通利﹐經絡條達﹐而驚熱自平﹐瘡毒能出。然不可多用﹐多用則眞气立耗矣。人有急難欲自盡者﹐頓吞兩許立斃﹐爲其辛烈立能散盡眞气也。世人誤以爲寒﹐不知辛散之性﹐似乎涼耳。治火證﹐舌出寸許用冰片摻上卽縮﹐引火歸元也。目病屬陰虛者不宜入點。

卷三香木部

樟腦

一名腦子﹐又名韶腦辛熱有毒。忌見火。

發明

樟木性稟龍火﹐辛溫香竄能去濕辟惡气。故治幹霍亂﹐以樟木屑煎濃汁吐之。中惡卒死者﹐以樟木燒煙薰之﹐待蘇用藥。韶郡諸山樟木最多﹐土人以之蒸汁煎煉結成樟腦﹐與焰硝無異﹐水中燃火其焰益熾。今丹鑪家及煙火方皆用之。去濕殺虫﹐此物所長。燒煙燻衣能辟虫虱。治香港腳腫痛或以樟腦置兩股﹐用杉木作桶盛湯濯之﹐或樟腦﹑烏頭等分﹐醋丸彈子大﹐每置一丸於足心踏之﹐下以微火烘之﹐衣被圍覆﹐汗出如涎爲效。

卷三香木部

阿魏

辛溫有毒。驗眞僞法﹐置熟銅器中一宿﹐沾處白如銀色者爲眞。

發明

阿魏消肉積﹐殺虫﹐治癖積爲主藥。故能解毒辟邪﹐治瘧痢﹐疳勞諸病。久瘧用阿魏﹑朱砂等分爲末﹐米糊丸皂子大﹐空心人參湯服一丸卽愈。如痢用黃連木香湯下﹐蓋瘧亦多起於積滯耳﹐同麝香﹑硫黃﹑蘇合貼一切塊有效。然人脾胃喜芳香而惡臭烈﹐凡脾胃虛人𨿽有積滯﹐不可輕投。

卷三香木部

蘆薈

苦寒﹐小毒。

發明

蘆薈入厥陰肝經及衝脈。其功專於殺虫淸熱。衝脈爲病﹐逆气裏急及經事不調﹐腹中結塊上衝﹐與小兒疳熱積滯非此不除。同甘艸爲末﹐治頭項頑癬甚效。但大苦大寒﹐且气甚穢惡僅可施之藜藿。若胃虛少食人得之﹐入口便大吐逆﹐每致奪食泄瀉而成羸瘦怯弱者多矣。有人背瘡愈後餘熱不除﹐或令服蘆薈藥三服﹐不數日而斃﹐傷胃之性於此可徵。

卷三喬木部

黃柏

根名檀桓苦寒﹐無毒。生用降實火。酒制治陰火上炎。鹽制治下焦之火。姜制治中焦痰火﹐薑汁炒黑治濕熱。鹽酒炒黑治虛火。陰虛火盛﹐面赤戴陽﹐附子汁制。

《本經》主五臟腸胃中結熱﹐黃癉腸痔﹐止泄痢﹐女子漏下赤白﹐陰傷蝕瘡。檀桓主心腹百病﹐安魂魄﹐不饑渴﹐久服輕身延年通神。

發明

黃柏苦燥﹐爲治三陰濕熱之專藥。詳《本經》主治皆濕熱傷陰之候﹐卽漏下赤白﹐亦必因熱邪傷陰﹐火气有餘之患﹐非崩中久漏之比。其根治心腹百病﹐魂魄不安﹐皆火內亢之候。仲景梔子柏皮湯治身黃發熱得其旨矣。按﹕黃柏味濃而降﹐入腎經血分。凡腎水膀胱不足﹐諸痿厥無力﹐於黃湯中加用﹐使兩足膝中气力湧出﹐痿弱卽愈。黃柏﹑蒼術乃治痿要藥。凡下焦濕熱腫痛﹐並膀胱火邪﹐小便不利及黃澀者並宜﹐黃柏﹑知母爲君﹐茯苓﹑澤瀉爲佐。凡小便不通而渴者﹐邪熱在气分﹐主治在肺不能生水。不渴者﹐邪熱在血分﹐主治在膀胱不能化气﹐亦宜黃柏﹑知母。昔人病小便不通﹐腹堅如石﹐腳腿裂水﹐雙睛凸出﹐徧服治滿利小便藥不效﹐此髙粱積熱損傷腎水﹐致膀胱不化火气﹐上逆而爲嘔噦﹐遂以滋腎丸主之。方用黃柏﹑知母﹐入桂爲引導﹐服少時﹐前陰如火燒﹐溺卽湧出﹐顧盼腫消。《金匱》治誤食自死﹐六畜肉中毒﹐用黃柏屑搗服方寸匕解之﹐不特治髙粱積熱。蓋苦以解毒﹐寒以泄熱也。大抵苦寒之性利於實熱﹐不利於虛熱。凡脾虛少食﹐或嘔或瀉或好熱惡寒﹐或腎虛五更泄瀉﹐小便不禁﹐少腹冷痛﹐陽虛發熱﹐瘀血停止﹐產後血虛發熱﹐癰疽腫後發熱﹐陰虛小便不利﹐痘後脾虛小便不利﹐血虛煩躁不眠等證﹐法皆忌之。一種小而實如酸石橊者名曰小柏。性亦不甚相遠﹐《千金翼》阿伽佗丸用之。

卷三喬木部

濃朴

苦辛溫小毒。紫濃者佳﹐薑汁炒用。忌黑豆﹐宜用滚水泡數次﹐切之不可久浸﹐气有傷脾气。

《本經》主中風傷寒﹐頭痛寒熱﹐驚悸逆气﹐血痺死肌﹐去三虫。

發明

濃朴苦溫﹐先升後降﹐爲陰中之陽藥﹐故能破血中气滯。《本經》中風傷寒頭痛寒熱者﹐風寒外傷於陽分也。其治驚悸逆气﹐血痺死肌者﹐寒濕入傷於腠理也。濕熱內著於腸胃而生三虫﹐此藥辛能散結﹐苦能燥濕﹐溫能祛虫﹐故悉主之﹐消風散用之﹐深得《本經》之義。今世但知濃朴爲溫中散滯之藥。而治腸胃濕滿寒脹﹐溫中下气﹐消痰止吐﹐平胃散用以治腹脹者﹐味辛能散滯气也。若气實人誤服參﹑脹悶作喘﹐宜此瀉之。與枳實﹑大黃同用能瀉實滿﹐所謂消痰下气也。與苓﹑術﹑橘皮同用能瀉濕滿﹐所謂溫中益气也。然行气峻猛﹐虛者勿服。气溫卽止﹐不可久服。

卷三喬木部

杜仲

辛甘溫無毒。鹽酒炒斷絲用。

《本經》主腰脊痛﹐補中益精气﹐堅筋骨彊志﹐除陰下癢濕﹐小有餘瀝。

發明

杜仲﹐古方但知補腎﹐而《本經》主腰脊痛﹐補中益精气等病﹐是補火以生土也。王好古言是肝經气分藥。蓋肝主筋﹐腎主骨﹐腎充則骨彊﹐肝充則筋健。屈伸利用皆屬於筋﹐故入肝而補腎﹐子能令母實也。但腎虛火熾﹐夢泄遺精而痛者勿用﹐以其辛溫引領虛陽下走也。

卷三喬木部

椿樗根皮

鳳眼艸香者名椿﹐甘平無毒。臭者名樗﹐苦溫有毒。樗樹有虫﹐謂之樗雞。

樗樹有莢﹐莢中有實﹐狀如目珠名鳳眼艸﹐子嗣門中練眞丸用之﹐專治髓髒中濕熱﹐髙年素享丰濃者宜之。

發明

椿根白皮性寒而能澀血﹐治濕熱爲病﹐瀉利濁帶﹑精滑夢遺諸證﹐有燥痰之功﹔但痢疾滯气未盡者不可遽用﹐崩帶屬陰虛者亦不可服。蓋椿皮色赤而入血分﹐久痢血傷者宜之。樗皮色白而入气分﹐暴痢气滯者宜之﹐不可不辧而混用也。

卷三喬木部

漧漆

漆葉漆子辛苦鹹溫有毒。炒令煙盡﹐否則損人腸胃。今人多用漆渣僞充﹐必凝結如磚者佳。

《本經》主絕傷﹐補中續筋骨﹐塡髓腦﹐安五臟﹐五緩六急﹐風寒濕痺。生漆去長虫。

久服輕身耐老。

發明

漧漆灰辛溫﹐性善下降而破血﹐故消腫殺虫﹐通月閉﹐皆取去惡血之用。而《本經》治絕傷補中﹐是取其破宿生新之力也。蓋胃中有瘀積畱滯﹐則陽气竭絕。不能敷布中外﹐故臟腑筋骨髓腦皆失營養﹐乃致健運失常﹐肢體緩﹐用此以鏟除瘀積。中气得復﹐絕傷皆續﹐而緩急和矣。生漆去長虫﹐故《千金》去三虫﹐方以之爲君﹐三虫去﹐輕身長年所不待言﹐但恆人艱於久服耳。元素云﹐削年深堅結之積滯﹐破日久凝結之瘀血﹐斯言盡漧漆之用矣。無積血者切忌﹐以大傷營血。損胃气﹐故胃虛人服之﹐往往作嘔﹐此與《本經》之義似乎相背﹐而實不相違。產後血暈﹐以舊漆器燒煙薰之卽醒。蓋亦取下血之義﹐而破經絡中血滯﹐用眞漆塗﹐鯪鯉甲入藥﹐破血最捷。婦人血虛﹑經閉爲之切禁。凡畏漆者﹐嚼椒塗口鼻免生漆瘡。誤中其毒﹐以生蟹搗汁或紫蘇解之。漆葉塗紫雲風﹐面生紫腫﹐取其散瘀之功也。漆子專主下血﹐《千金方》用之。審無瘀滯﹐愼勿漫投。

卷三喬木部

梓白皮

苦寒無毒。取根去外黑皮用。

《本經》治熱毒﹐去三虫。

發明

梓皮苦寒﹐能利太陽﹑陽明經濕熱﹐仲景麻黃連翹赤小豆湯用之。其治溫病復傷寒飲變爲胃者﹐煮汁飲之。取其引寒飲濕邪下泄也。

卷三喬木部

梧葉皮

苦寒無毒。

《本經》主惡蝕陰瘡五痔﹐殺三虫。

發明

梧之與桐本是二種。梧子狀如胡椒﹐性熱助火﹐咳嗽多痰者勿食。梧葉消腫毒﹐生毛髮。《本經》治惡蝕陰瘡。《肘後》治發落不生。《醫林正宗》治癰疽發背﹐大如盤﹐臭腐不可近﹐用梧葉醋蒸粘貼﹐熱退痛止﹐漸漸生肉收口。梧皮煎汁療小兒丹毒﹑惡瘡。《本經》治五痔﹑殺三虫﹐今人煎湯燻洗腸痔脫肛﹐卽《本經》治五痔之應。浸水塗須髮黑潤﹐過用則發黃赤﹐助火之驗也。

卷三喬木部

桐實

辛寒有毒。

發明

桐子不入食品﹐專供作油。其狀如罌﹐摩塗疥癬毒腫。吐風痰喉痺﹐以桐油和水掃入喉中則吐。誤食吐者﹐得酒卽解。

卷三喬木部

海桐皮

一名刺桐苦平無毒。

發明

海桐皮能行經絡達病所。治風濕腰腳不遂﹐血脈頑痺﹐腿膝疼痛﹐赤白瀉痢﹐及去風殺虫。虫牙風痛﹐煎湯漱之。疳蝕疥癬﹐磨汁塗之。目赤膚翳﹐浸水洗之。此藥專去風濕﹐隨證入藥服之。無風濕者勿用。

卷三喬木部

川楝實

卽金鈴子﹐苦楝根附苦寒小毒。酒浸蒸軟去皮核﹐取淨肉撚作餅﹐焙漧用。

《本經》主溫病傷寒大熱煩狂﹐殺三虫疥瘡﹐利小便水道。

發明

川楝苦寒性降﹐能導濕熱下走滲道﹔人但知其有治疝之功﹐而不知其蕩熱止痛之用。《本經》主溫病煩狂﹐取以引火毒下泄﹐而煩亂自除。其溫病之下﹐又續出傷寒二字﹐以溫病原從冬時伏邪﹐至春隨陽气而發﹐故宜苦寒以降泄之。其殺三虫﹑利水道﹐總取以苦化熱之義。古方金鈴子散治心包火郁作痛﹐卽婦人產後血結心疼亦宜用之﹐以金鈴子能降火逆。延胡索能散結血﹐功勝失笑散﹐而無腥穢傷中之患。昔人以川楝爲疝气腹痛﹑殺虫利水專藥﹐然多有用之不效者﹐不知川楝所主乃囊腫莖彊木痛濕熱之疝﹐非痛引入腹厥逆嘔涎之寒疝所宜。此言𨿽迥出前輩﹐然猶未達至治之奧。夫疝瘕皆由寒束熱邪每多掣引作痛﹐必需川楝之苦寒兼茴香之辛熱﹐以解錯綜之邪。更須察其痛之從下而上引者﹐隨手輒應。設痛之從上而下注者﹐法當辛溫散結﹐苦寒良非所宜。諸痛皆爾﹐不獨疝瘕爲然。近有一人牙宣出血不止﹐諸治罔效﹐或令以楝實研細﹐綿裹塞齒齦卽止。詳血從內出外治﹐何能卽應﹖因以少許置舌上﹐其苦直透諸齦﹐況有罅漏﹐安得不滲入於經也。苦楝根治蠱毒﹐煎湯服之卽時吐出。又能殺虫治瘧。其花燒煙辟蚊虫﹐亦《本經》殺虫之驗。

卷三喬木部

槐實

俗名槐角苦酸鹹寒﹐無毒。取子入牛膽中﹐陰漧﹐日服七枚﹐久服有明目通神﹐白髮還黑之功。有痔及便血者尢宜服之。

《本經》主五內邪气熱﹐止涎唾﹐補絕傷﹐五痔火瘡﹐婦人乳瘕﹐子髒急痛。

發明

槐者虛星之精﹐益腎淸火﹐與黃同類異治。蓋黃專滋腎經血燥﹐此則專滋腎家津枯。觀《本經》主治﹐皆脾胃有熱陰津不足之病﹐止涎唾。腎司閉藏之職也﹐下焦痔腸風﹐風熱便血﹐年久不止者﹐用此一味熬膏煉蜜收服。婦人乳瘕﹑子髒急痛﹐皆肝家血熱之患﹐用以淸熱滋燥﹐諸證自安。上皆指槐角而言。其角中核子專主明目﹐久服須髮不白﹐益腎之功可知。惟胃虛少食及孕婦勿服。槐枝燒灰塗妒精瘡﹐有淸火潤燥之功﹐《千金方》也。

卷三喬木部

槐花

苦寒無毒。溫水滌去灰﹐焙香用。

發明

槐花苦涼﹐陽明﹑厥陰血分藥也。故大小便血﹐及目赤腫痛皆用之。目得血而能視﹐赤腫乃血熱之病也。腸血痔血同柏葉微炒爲末﹐烏梅湯服。腸風髒毒﹐淘淨炒香爲末。

腸風荊芥湯服﹐髒毒蘸豬髒日日服之。但性純陰﹐陰寒無實火禁用。

卷三喬木部

秦皮

苦微寒無毒。

《本經》治風寒濕痺﹐洗洗寒气﹐除熱﹐目中靑翳白膜﹐久服頭不白輕身。

發明

秦皮浸水色靑﹐气寒﹐性澀﹐肝膽藥也。《本經》治風寒濕痺﹐取其苦燥也。又主靑白翳障﹐取其苦降也。小兒驚癇﹐取其平木也。崩中帶下﹐熱痢下重﹐取其澀收也。老子云﹐天道貴嗇。此服食之品﹐故《本經》有久服頭不白﹑輕身之說。而仲景白頭翁湯治熱痢下重﹐以黃柏﹑黃連﹑秦皮同用﹐皆苦以堅之也。秦皮﹑黃連等分﹐治赤眼腫痛。又一味煎湯洗赤目甚效。其味最苦﹐胃虛少食者禁用。

卷三喬木部

合歡皮

一名合昏﹐《千金》名黃昏﹐俗名烏絨樹甘平無毒。

《本經》安五臟合心志﹐令人歡樂無憂﹐久服輕身明目。

發明

合歡屬土與水﹐補陰之功最捷。單用煎湯治肺癰唾濁。合阿膠煎膏治肺痿﹑吐血皆驗。與白蠟同熬膏爲長肌肉﹑續筋骨之要藥﹐而外科家未嘗錄用﹐何也﹖按﹕合歡所主諸病﹐不過長肌肉﹑續筋骨﹐故用以塡補肺之潰缺。而《本經》安五臟﹐和心志等語﹐豈特諸疾而已﹐《嵇康養生論》云﹐合歡蠲忿﹐萱艸忘憂﹐寧無顧名思義之實乎。

卷三喬木部

皂莢

一名皂角辛鹹溫﹐小毒﹐入藥去皮弦子﹐酥炙用。

《本經》主風痺死肌﹐邪气頭風淚出﹐利九竅﹐殺精物。

發明

皂莢辛散屬金﹐治厥陰風木之病。觀《本經》主治風痺死肌﹐頭風淚出﹐皆取其去風拔毒﹑通關利竅﹐有破堅積﹐逐風痰﹐辟邪气﹐殺虫毒之功。吹之﹑導之則通上下之竅。煎之﹑服之則治風痰喘滿。塗之﹑擦之則散腫消毒﹐去面上風气。燻之﹑蒸之則通大便祕結。燒煙燻之則治瘡﹑濕毒﹐卽《本經》治風痺死肌之意﹐用之無不效驗。凡人卒中風昏昏如醉﹐形體不收﹐口角流涎者﹐急用稀涎散吐之。若南方類中由於陰虛火炎者﹐誤用湧劑﹐愈竭其津液矣﹐得不在所切禁乎。然治濕熱痰積﹐肺癰吐腥﹐及痰迷顚妄﹐千緡湯﹑皂莢丸﹑來蘇膏等誠爲聖藥﹐惟孕婦禁服。按﹕大小二皂所治稍有不同﹐用治風痰﹐牙皂最勝﹔若治濕痰﹐大皂力優。古方取用甚多﹐然入湯藥最少。有瘍醫以牙皂煎湯湧吐風痰﹐服後徧體赤痱﹐數日後皮脫﹐大傷元气﹐不可不愼。至於鎖喉風證尢爲切禁。常見有激動其痰﹐鎖住不能吐出﹐頃刻立斃者。其子燒灰存性﹐能治大腸風祕燥結﹐祛風逐穢之性可知。

卷三喬木部

皂角刺

辛溫無毒。去尖用﹐否則脫人須髮。

發明

皂角刺治風殺虫﹐與莢略同﹐但其銳利直達病所爲異。其治痘疹气滯不能起頂灌膿者﹐功效最捷。而气虛者愼勿誤用﹐恐透表過銳反生虛泡也。若血滯不能起頂灌膿﹐又需鯪鯉﹐當非角刺所宜。《丹方》治大風惡疾﹐眉落鼻崩﹐用皂角刺三斤燒灰爲末﹐食後煎大黃湯調一匕服之﹐不終劑而愈。腫瘍服之卽消﹐潰瘍服之難斂﹐以其性善開泄也。

卷三喬木部

肥皂莢

辛溫有毒。去皮弦子取淨肉用之。

發明

肥皂滌除頑痰垢膩﹐不減二皂﹐癡病勝金丹用之﹐亦取湧發不使砒性畱於腸胃之意。其子亦治大腸風祕﹐須去硬殼及黃膜﹐但取其仁炒研用之﹐庶不致有傷腎气耳。

卷三喬木部

無患子

俗名鬼見愁苦平無毒。

發明

無患子言其辟邪之功也。浣垢去面。喉痺研納喉中立開。又主飛屍﹐子中仁燒之辟除惡邪﹐煨食辟惡气﹐去口臭。

卷三喬木部

沒石子

一名無食子苦溫無毒。

發明

沒石子合他藥染須﹐仲景用治陰汗﹐燒灰先以湯浴之﹐以灰撲之甚良。又血痢及產後下痢俱用之。綿裹塞牙痛效﹐取溫散腎經濕熱也。

卷三喬木部

訶黎勒

卽訶子苦澀溫無毒。六稜者佳﹐去核用。

發明

訶子苦澀降斂。生用淸金止嗽﹐煨熟固脾止瀉。古方取苦以化痰涎﹐澀以固滑泄也。殊不知降斂之性﹐𨿽云澀能固脫﹐終非甘溫益脾之比。昔人言﹐同烏梅﹑五倍則收斂﹐同橘皮﹑濃朴則下气﹐同人參則補肺治嗽。東垣言嗽藥不用者﹐非也。然此僅可施之於久嗽喘乏﹐眞气未艾者﹐庶有劫截之能。又久嗽陰火上炎﹐久痢虛熱下迫﹐愈劫愈滯﹐豈特風寒暴嗽﹑濕熱下痢爲禁劑乎﹖曷觀世醫用潤肺丸﹑益黃散之功過可知。

卷三喬木部

柳華

柳葉苦寒無毒。

《本經》主風水黃癉﹐面熱黑。

發明

柳華性寒﹐故能療風水黃癉。《本經》𨿽云柳絮﹐實柳華也﹐絮則隨風飛揚﹐何從覓之。《千金》治女人積年不孕﹐吉祥丸中與丹皮﹑桃仁﹑芎同爲散血之用﹐亦屬柳花無疑。柳葉治惡疥痂瘡﹐煎湯洗之立愈﹐以其力能殺虫也。痘瘡生蛆﹐以兒臥柳葉上其蛆立化﹔無葉時根皮亦可用之。

卷三喬木部

檉柳

俗名西河柳甘鹹平無毒。

發明

檉柳獨入陽明﹐故其功專發麻疹兼解酒毒去風。煎湯浴風疹身癢效﹐其治剝牛馬血入肉者﹐取以火炙熨之﹐亦可煮汁浸之﹐其毒卽解。

卷三喬木部

水楊

苦平無毒。枝硬葉潤﹐條不下垂﹐其材可造矢者爲水楊。其枝軟葉細﹐條葉下垂者謂之柳。

發明

柳葉殺虫﹐痘爛生虫用鋪臥下﹐其虫卽出。煎湯洗漆瘡惡疥。楊枝解毒﹐浴之消癰腫瘡瘍。根治痘瘡頂陷漿滯﹐《博愛心鑑》有水楊浴法﹐如無水楊根以忍冬藤湯代之。然南方皮腠薄弱﹐良非所宜。《肘後》治乳癰用柳根。《永類鈐方》以水楊根搗貼乳癰﹐其熱如火﹐再貼遂平。大抵二根性味不甚相遠。

卷三喬木部

楡根白皮

《本經》名零楡甘平滑﹐無毒。

《本經》治大小便不通﹐利水道﹐除邪气。

發明

楡有二種。一種二月生莢﹐其莢飄零﹐故謂零楡。一者八月生莢﹐皮有滑汁﹐謂之榔楡。性皆滑利。然入手足太陽﹑手陽明經。《本經》治大小便不通﹐取其有逐濕利竅之功﹐故五淋腫滿及胎產宜之。《本艸十劑》云﹐滑以去著﹐冬葵子﹑楡白皮之屬﹐蓋亦取其通利滲濕﹐消畱著有形之物耳。榔楡甘寒﹐其下熱淋利水道之功則一﹐但服之令人睡﹐較零楡之除邪气稍有不同﹐二者性皆疏利。若胃寒而虛者服之﹐恐泄眞气﹐良非所宜。

卷三喬木部

蕪荑

辛平無毒。去殼取仁﹐微炒用。

《本經》主五內邪气﹐散皮膚﹑骨節中淫淫濕﹐行毒﹐去三虫化食。

發明

蕪荑辛散﹐能祛五內﹑皮膚﹑骨節濕熱之病。近世但知其有去疳殺虫及腸風痔﹑惡瘡疥癬之用。殊失《本經》之旨。《千金》治婦人經帶崩淋之病﹐每同澤蘭﹑濃朴﹑本﹑白芷﹑細辛﹑防風﹑柏仁﹑石斛輩用之﹐取其去子髒中風熱垢膩也。和豬脂搗塗瘡。和蜜治濕癬。及治腹中气血痰酒諸癖﹐以蕪荑仁炒香﹐兼暖胃活血理气藥爲散服之。

卷三喬木部

蘇方木

甘鹹平無毒。

發明

蘇木陽中之陰﹐降多升少﹐肝經血分藥也。性能破血﹐產後血腫脹悶欲死者﹐苦酒煮濃汁服之。本虛不可攻者﹐用二味參蘇飲補中寓瀉之法﹐凜然可宗。但能開泄大便﹐臨證宜審。若因惱怒气阻經閉者﹐宜加用之﹐少用則和血﹐多用則破血。如產後惡露已淨﹐而血虛腹痛大便不實者禁用。

卷三喬木部

樺木皮

苦平﹐無毒。

發明

樺皮能收肥膩﹐故用以治濕熱癘風﹑癰毒﹐取其能辟惡气﹑殺虫也。《開寶》治諸黃癉﹐濃煮汁飲之﹐以其能利小便也。《和劑》治徧身瘡疥如癘及癮疹搔癢﹐面上生風﹐婦人粉刺。《靈苑方》治乳癰腫痛結硬欲破﹐燒存性﹐無灰酒服之。

卷三喬木部

棕櫚

苦澀平﹐無毒。陳久者良。

發明

棕灰性澀﹐失血去多瘀滯已盡者﹐用之切當﹐取澀以固脫也。如積瘀未盡﹐誤服則气滯血瘀﹐益增痛結之患矣。

卷三喬木部

烏根

辛苦溫﹐有毒。

發明

烏味苦而辛﹐性沈而降。故能主暴水癥結積聚﹐功勝大戟﹐气虛人不可用之。葉治食牛馬六畜肉腹中絞痛欲死者﹐搗自然汁一二盞﹐頓服大利﹐毒去則愈。冬用根皮搗爛和酒絞服。油塗頭變白爲黑。塗一切腫痛瘡疥﹐油燭抽去心導大便祕結效。

卷三喬木部

巴豆

辛熱﹐大毒。去殼及心炒紫黑﹐或燒存性﹐或研爛紙包壓去油﹐取霜﹐各隨方制。

《本經》主傷寒濕瘧寒熱﹐破癥瘕結聚﹐堅積畱飲﹐痰癖大腹﹐蕩練五臟六腑﹐開通閉塞﹐利水穀道﹐去惡肉﹐除鬼毒蠱疰邪物﹐殺虫魚。

發明

巴豆辛熱﹐能蕩練五臟六腑﹐不特破癥瘕結聚之堅積﹐並可治傷寒濕瘧之寒熱﹐如仲景治寒實結胸用白散﹐深得《本經》之旨。世本作溫瘧﹐當是濕瘧﹐亥豕之謬也。其性峻利﹐有破血排膿﹑攻痰逐水之力﹐宜隨證輕重而施。生用則峻攻﹐熟用則溫利﹐去油用霜則推陳致新﹐隨証之緩急而施反正之治。峻用則有戡亂卻病之功﹐少用亦有撫綏調中之妙。可以通腸﹐可以止瀉﹐此發千古之祕也。一老婦人﹐久病溏泄﹐徧服調脾升提止澀諸藥﹐則瀉反甚﹐脈沈而滑﹐此脾胃久傷﹑冷積凝滯所致。法當以熱下之則寒去利止﹐自後每用以治泄痢結聚諸病﹐多有不瀉而病痊者﹐妙在得宜耳。苟用不當則犯損陰之戒矣。按﹕巴豆﹑大黃同爲攻下之劑﹐但大黃性寒﹐腑病多熱者宜之﹔巴豆性熱﹐髒病多寒者宜之。其殼燒灰存性﹐能止瀉痢亦卻病之效也。孕婦禁用﹐以力能墮胎也。元素曰﹐巴豆乃斬關奪門之將﹐不可輕用。世以治酒病膈气﹐以其辛熱能開通腸胃郁熱耳﹐第鬱結𨿽通﹐血液隨亡﹐其陰虧損。傷寒結胸﹐小兒疳積用之﹐不死亦危。柰何庸人畏大黃而不畏巴豆﹐以其性熱劑小耳﹐試以少許輕擦完膚﹐須臾發泡﹐況下腸胃能無燻灼潰爛之患乎。卽有急證不得已而用之﹐壓去其油取霜少許入藥可也。

卷三喬木部

大風子

辛熱有毒。去殼取仁用。

發明

丹溪曰﹐粗工治大風病﹐佐以大風油﹐殊不知此物性熱﹐有燥痰之功﹐而傷血特甚﹐至有病將愈而先失明者。時珍曰﹐大風油有殺虫卻病之功﹐然不可多服。用之外塗﹐其功不可沒也。

卷三喬木部

相思子

苦平小毒。

發明

相思子味苦有毒﹐立能吐人。其粒半黑半紅﹐故以命名。能通九竅﹐去心腹邪气﹐止熱悶頭痛﹐風痰瘴瘧﹐殺一切虫毒﹑蠱毒﹐取三七枚研水服之﹐卽當吐出。今人皆認此爲赤小豆﹐以之配入六神曲中。鋪家以誤認而罔名﹐醫家亦不辧而混用。噫﹐醫之道可勝道哉。

卷三灌木部

桑根白皮

甘寒無毒。須蜜酒相和拌令濕透﹐炙熟用。否則傷肺泄气﹐大不利人。根見土面者有毒傷人。

發明

桑根白皮瀉肺气之有餘﹐止嗽而能利水。肺中有水气及肺火有餘者宜之。肺虛無火﹐因風寒而嗽者服之﹐風邪反閉固不散而成久嗽者有之。甄權治肺中水气﹐唾血﹐熱渴水腫﹐腹滿臚脹﹐利水道﹐去寸白虫。可以縫金瘡﹐縫後以熱雞血塗之﹐桑皮之功用盡矣。

卷三灌木部

桑椹

甘溫無毒。

《本經》主傷中五勞六極﹐羸瘦﹐崩中絕脈﹐補虛益气。

發明

桑椹手足少陰﹑太陰血分藥﹐《本經》所主皆言桑椹之功。而宗云﹕《本經》言桑甚詳﹐獨遺其椹﹐卽瀕湖之博識尙不加察﹐但以其功誤列根皮之下﹐所以世鮮采用﹐惟髙壽酒用之。

卷三灌木部

桑葉

苦甘微寒﹐小毒﹐蜜水拌蒸用。

《本經》除寒熱出汗。

發明

桑葉淸肺胃去風明目﹐取經霜者。煎湯洗風眼下淚﹐同黑芝麻蜜丸﹐久服須髮不白﹐不老延年。《本經》言除寒熱出汗﹐卽《大明》蒸熟搗罨風痛出汗之謂。煎飲利五臟﹐通關節下气。煎酒服治一切風。桑根燒灰淋汁與鍛石點面上風﹐滅痣去惡肉。

卷三灌木部

桑枝

苦平無毒。

發明

桑枝淸熱去風﹐故徧體風癢漧燥﹐水气﹑香港腳﹑風气﹐四肢拘攣﹐無不宜之。時珍云﹐煎藥用桑者﹐取其能利關節﹐除風寒濕痺諸痛也。觀《靈樞》治寒痺用桂酒法﹐以桑炭炙布巾熨痺處。治口僻用馬膏法﹐以桑鉤鉤其口﹐坐桑灰上。又癰疽發背﹐流注頑瘡﹐久不愈者﹐用桑木炙法﹐未潰則拔毒止痛﹐已潰則補接陽气。其法以桑柴劈作小片﹐束作小把﹐燃火吹息﹐炙患處﹐每吹炙片時瘀肉漸腐﹐用此以助內服之藥。又治久嗽不止﹐用桑枝煎湯﹐渴卽飲之。桑柴灰熬膏點大風惡疾。或淋取汁﹐洗頭面﹐不過十度卽瘥﹐此《聖惠》法也。

卷三灌木部

柘根白皮

甘溫無毒。

發明

時珍曰﹐柘能通腎气﹐故《聖惠方》治耳鳴耳聾。藏器煮汁釀酒服﹐止風虛耳聾﹐勞損虛羸腰腎冷。《千金》治耳鳴汗出﹐皆由腎虛或一二十年不瘥者﹐方用柘根三十斤﹑菖蒲五斗﹑故鐵二十斤燒赤浸三宿﹐用米二石﹑曲二斗﹐用上三味汁﹐釀如常法制服必效﹐方具《千金》二十卷中。

卷三灌木部

楮實

俗名谷樹子根﹐皮名谷白皮甘平無毒。

發明

楮實走肝腎血分﹐《別錄》治陰痿水腫﹐益气充肌﹐明目。《大明》言﹐壯筋骨﹐助陽气﹐補虛勞﹐健腰膝﹐益顏色。而《修眞祕旨》言﹐久服令人骨軟。《濟生祕旨》言﹐治骨鯁用楮實煎湯服之﹐豈非軟骨之徵乎。脾胃虛人禁用。楮根白皮《別錄》主逐水利小便。甄權治水腫气滿。《吳普》治喉痺﹐總取散風祛毒之義。

卷三灌木部

枳殼

辛苦平無毒。陳者良。生熟各隨本方。

《本經》主大風在皮膚中﹐如麻豆苦癢﹐除寒熱結。

發明

枳殼破气化痰﹐泄肺走大腸﹐多用損胸中至髙之气。枳殼主髙﹐枳實主下﹔髙者主气﹐下者主血。故殼主胸膈皮毛之病。《本經》所治大風在皮膚中如麻豆苦癢﹐除寒熱結﹐是指表病而言。實主脾胃心腹之病。《本經》所謂止痢長肌肉﹐利五臟﹐益气輕身﹐是指裏病而言。凡人臟腑淸利則气自益﹐身自輕矣。詳枳殼﹑枳實皆能利气﹐气下則痰喘止﹐气行則痞脹消﹐气通則刺痛已﹐气利則後重除也。仲景治胸脇痞滿﹐以枳實爲要藥。諸方治下血痔痢﹐大腸祕塞﹐裏急後重﹐又以枳殼爲通利﹐則枳實不獨治下﹐枳殼不獨治髙也。然枳實性沈兼能入肝脾血分﹐而消食積痰气瘀血﹐有衝墻倒壁之諭。枳殼性浮兼通肺胃气分﹐而治喘咳﹐霍亂水腫﹐有乘風破浪之勢。與桔梗同爲舟楫之劑﹐故柴胡﹑枳殼除寒熱痞滿之專藥。凡夾食傷寒感冒與表藥同用﹐皆無妨礙。妊娠胞肥﹐有瘦胎飲﹐乃因气壅阻滯而設。設素稟怯弱者誤服﹐令母气耗難產﹐子亦气弱難育﹐是取虛虛之禍也。

卷三灌木部

枳實

辛苦平﹐無毒。

《本經》止痢長肌肉﹐利五臟﹐益气輕身。

發明

枳實入肝脾血分﹐消食瀉痰﹐滑竅破气﹐心下痞及宿食不消並宜枳術。故潔古枳術丸以調脾胃﹐實祖《金匱》治心下堅大如盤。用枳實白術湯之法﹐腹卽軟消。潔古曰﹐心下痞及宿食不消發熱並宜枳實﹑黃連。好古曰﹐益气則佐之以參﹑術﹑漧薑﹐破气則佐之以大黃﹑芒硝﹐此《本經》所以言益气﹐而潔古復言消瘀也。李士材云﹐自東垣分枳殼治髙﹐枳實治下。好古分枳殼治气﹐枳實治血。然究其功用皆利气也。凡气弱脾虛致停食痞滿﹐治當補中益气﹐則食自化﹐痞自散。若用枳殼﹑枳實是抱薪救火也。

卷三灌木部

枸橘

辛溫無毒。

發明

枸橘與枳同類﹐其幹多刺﹐故破气散熱之力過之。時珍治下痢膿血後重﹐今人解酒毒用之﹐總取其破气之力也。《丹方》以枸橘末存性酒服方寸匕﹐治胃脘結痛。又以醋浸熬膏﹐攤貼內傷諸痛﹐貼卽痛止﹐但須久貼方不復發。

卷三灌木部

梔子

苦寒無毒。入吐劑取肥梔生用﹐入降火藥以建梔﹑薑汁炒黑用。

《本經》主五內邪气﹐胃中熱气﹐面赤酒﹐鼻白癩﹐赤癩瘡瘍。

發明

梔子仁體性輕浮﹐專除心肺客熱。《本經》治五內邪气﹐胃中熱气等病﹐不獨除心肺客熱也。其去赤癩白癩瘡瘍者﹐諸痛癢瘡﹐皆屬心火也。炮黑則專瀉三焦之火及痞塊中火﹐最淸胃脘之血﹐屈曲下行能降火﹐從小便中泄去。仲景治傷寒發汗吐下後虛煩不得眠﹐心中懊﹐梔子豉湯主之。因其虛故不用大黃﹐卽亡血亡津。內生虛熱﹐非此不去也。治身黃發熱﹐用梔子柏皮湯。身黃腹滿小便不利﹐用茵陳梔子大黃湯﹐取其利大小便﹐而蠲濕熱也。古方治心痛恆用梔子﹐此爲火气上逆﹐气不得下者設也﹐今人泥丹溪之說﹐不分寒熱通用﹐虛寒何以堪之﹖大苦大寒能損伐胃气﹐不無減食泄瀉之虞。故仲景云﹐病患舊有微溏者不可與之。世人每用治血﹐不知血寒則凝﹐反爲敗證。治實火之吐血順气爲先﹐气行則血自歸經。治虛火之吐血養正爲主﹐气壯則自能攝血﹐此治療之大法﹐不可少違者也。

卷三灌木部

酸棗仁

實酸平﹐仁甘平﹐無毒。

《本經》主心腹寒熱邪結气聚﹐四肢酸痛濕痺﹐久服安五臟。

發明

酸棗仁味甘而潤。熟則收斂津液﹐故療膽虛不得眠﹐煩渴虛汗之證。生則導虛熱﹐故療膽熱好眠﹐神昏倦怠之證﹔足厥陰少陽本藥﹐兼入足太陰脾經。按﹕酸棗本酸而性收﹐其仁則甘潤而性溫﹐能散肝膽二經之滯。故《本經》治心腹寒熱﹐邪气結聚酸痛﹐血痺等證﹐皆生用﹐以疏利肝脾之血脈也。蓋肝虛則陰傷兩煩心﹐不能藏魂﹐故不得眠也。傷寒虛煩多汗及虛人盜汗﹐皆炒熟用之﹐總取收斂肝脾之津液也。歸脾湯用以滋養營气﹐則脾熱自除。單用煮粥除煩益膽气﹐膽气寧而魂夢安矣。今人專以爲心家藥﹐殊昧此理。

卷三灌木部

白棘

辛寒無毒。

《本經》主心腹痛﹐癰腫潰膿﹐止痛決刺結。

發明

白棘乃小棗樹上鍼﹐故能決刺破結。《本經》主癰腫潰膿﹐與皂刺不甚相遠。《別錄》治丈夫虛損﹑陰痿﹑精自出﹐補腎气﹐益精髓﹐療喉痺不通。又治腹脇刺痛﹐尿血痔漏﹐皆取其透達肝腎二經也。

卷三灌木部

蕤仁

甘溫無毒。去殼湯浸﹐去皮尖水煮過﹐研細紙包﹐壓去油用。

《本經》主心腹邪熱結气﹐明目﹑目赤痛傷淚出﹐目腫爛。

發明

蕤仁甘溫而潤﹐能治諸經風熱之邪﹐心腹邪熱結气﹐不獨治目疾也。眼風癢﹐或生翳﹐或赤﹐黃連﹑蕤仁去皮研膏等分﹐以干棗去核塡入煎水﹐點眼甚驗﹐但不因風熱而因於虛勿用。

卷三灌木部

山茱萸

酸溫無毒。去核微焙用﹐核能泄精。

發明

滑則气脫﹐澀以收之。山茱萸止小便利﹐祕精气﹐取其酸澀以收滑也。甄權治腦骨痛﹐療耳鳴﹐補腎气﹐興陽道﹐堅陰莖﹐添精髓﹐止老人尿不節﹐治面上瘡﹐能發汗﹐止月水不定。詳能發汗﹐當是能斂汗之誤。以其酸收無發越之理﹐仲景八味丸用之。蓋腎气受益﹐則風藏有度﹐肝陰得養則疏泄無虞﹐乙癸同源也。命門火旺﹐赤濁淋痛及小便不利者禁服。《本經》食茱萸主治從古﹐誤列山茱萸條內﹐今移入彼﹐庶不失先聖立言本旨﹐具眼者辧諸。

卷三灌木部

金櫻子

甘酸澀溫﹐無毒。剖開去核及毛用。

發明

金櫻子止小便遺泄﹑澀精气﹐取其甘溫而澀也。夫經絡隧道以通暢爲和平﹐而昧者無過服之﹐以取快欲則不可。若精气不固者服之﹐何咎之有。但陰虛多火人誤服﹐每致溺澀莖痛﹐不可不愼。

卷三灌木部

郁李仁

卽棠棣﹐一名雀李仁辛苦平無毒。湯浸去皮及雙仁者﹐研如膏﹐勿去油﹐忌牛馬肉及諸酪。

《本經》主大腹水气﹐面目﹑四肢浮腫﹐利小便水道。

發明

郁李仁性潤而降﹐爲大便風祕專藥。《本經》治大腹水气﹐面目﹑四肢浮腫﹐取其潤下之意。利小便水道者﹐水气從之下趨也﹐搜風順气丸用之。𨿽有潤燥之功﹐而下後令人津液虧損﹐燥結愈甚。老人津液不足而燥結者戒之。根治風虫牙痛﹐濃煎含漱﹐冷卽吐去更含﹐勿咽汁﹐以其能降泄也。

卷三灌木部

鼠李

當作楮李子﹐一名牛李子﹐熬汁可以染綠﹐今造紙﹐馬鋪取汁刷印綠色﹐故又名綠子苦涼微毒。

《本經》主寒熱瘰瘡。

發明

牛李﹐生靑熟黑﹐而帶紅紫﹐入肝腎血分。其味苦涼﹐善解諸經伏匿之毒。《本經》治寒熱瘰﹐《大明》治水腫腹滿﹐蘇恭治下血及疝瘕積冷。搗敷牛馬瘡中生虫。時珍治疥癬有虫﹐總取其去濕熱之功。惜乎世鮮知用。惟錢氏必勝膏治痘瘡黑陷及出不快﹐或觸穢气黑陷﹐方用牛李熬膏﹐桃膠湯化皂子大一丸﹔如人行十里再進一丸﹐其瘡自然紅活。蓋牛李解毒去濕熱﹐桃膠辟惡气活血耳。

卷三灌木部

女貞實

苦甘微寒﹐無毒。其子黑者爲女貞實﹐若紅色者卽爲冬靑﹐非女貞也。

發明

女貞﹐少陰之精﹐但性稟純陰﹐味偏寒滑。脾胃虛人服之﹐往往減食作瀉。以《本經》枸骨主治誤列此味之下﹐後世謬認女貞有補中安五臟之功﹐多致誤用滋患特甚﹐因表而出之。

卷三灌木部

枸骨

一名貓兒刺﹐俗名十大功勞微苦甘平﹐無毒。

《本經》補中安五臟﹐養精神﹐除百病。久服肥健﹐輕身不老。

發明

枸骨﹐《本經》諸家本艸皆誤列女貞條下。苦味甘平有補中安五臟﹑養精神﹑除百病﹑久服肥健輕身不老之功﹐皆指枸骨而言。女貞至陰之物﹐安有如上等治乎。其木嚴冬不凋﹐葉生五刺﹐其子正赤。允爲活血散瘀堅彊筋骨之專藥﹐又爲塡補髓髒﹐固斂精血之要品﹐僅見《丹方》不入湯丸。古方惟浸酒補腰腳令健。枝葉燒灰淋汁﹐或煎膏塗白癜風。今方士每用數斤去刺﹐入紅棗二三斤熬膏蜜收﹐治勞傷失血﹑痿軟﹐往往獲效﹐以其能調養血气而無傷中之患也。其脂爲以粘禽鳥﹐其能滋培精血可知。

卷三灌木部

衛矛

卽鬼箭羽苦寒無毒。生山石間﹐小株成叢﹐葉似野茶﹐三四月生小黃綠花。實如冬靑子﹐條上有羽如箭﹐視之若三羽﹐故名。

《本經》主女子崩中下血﹐腹滿汗出﹐除邪殺鬼毒蠱疰。

發明

鬼箭專散惡血﹐故《本經》有崩中下血之治。《別錄》治中惡腹痛﹐去白虫﹐消皮膚風毒腫﹐卽腹滿汗出﹐除邪殺鬼毒蠱疰之治。今人治賊風歷節諸痺﹐婦人產後血暈血結聚於胸中﹐或偏於脇肋少腹者﹐四物倍歸加鬼箭羽﹑紅花﹑玄胡索煎服﹐以其性專破血。力能墮胎﹐妊娠禁用。

卷三灌木部

南燭

牛筋樹也﹐俗名鳥葉苦平無毒。

發明

凡滋腎藥皆能傷脾﹐此獨止泄除睡者﹐气與神通。藏器言﹐久服輕身不饑﹐變白不老者﹐彊精益气之驗。《千金》《月令》方用之﹐令四月八日煮汁﹐造靑精飯是也。

卷三灌木部

五加根皮

辛溫無毒。

《本經》主心腹疝气腹痛﹐益气療﹐小兒三歲不能行﹐疽瘡陰蝕。

發明

五加者﹐五車星之精也。爲風濕痿痺﹑壯筋骨﹑助陽气之要藥。《本經》治心腹疝气腹痛﹑益气療﹐小兒三歲不能行﹐其溫補下元﹐壯筋除濕可知。《別錄》治男子陰痿囊下濕﹐小便餘瀝﹐女人陰癢﹐腰脊痛﹐腳痺風弱。《大明》治骨節拘攣。蘇恭主四肢攣急種種﹐皆須釀酒﹐則力勢易行﹐非湯藥中所宜。

卷三灌木部

枸杞

甘平無毒。河西及甘州者良。

《本經》主熱中消渴﹐久服堅筋骨耐寒暑。

發明

枸杞子味甘色赤﹐性溫無疑﹐根味微苦﹐性必微寒﹐緣《本經》根子合論無分﹐以致後人或言﹐子性微寒﹐根性大寒﹐或言子性大溫﹐根性苦寒。蓋有惑於一﹐本無寒熱兩殊之理。夫天之生物不齊﹐都有丰於此﹐而澀於彼者。如山茱萸之肉澀精﹐核滑精。當歸之頭止血﹐尾破血。橘實之皮滌痰﹐膜聚痰﹐不一而足。卽炎帝之嘗藥﹐不過詳气﹑味﹑形﹑色﹐安有味甘色赤﹐形質滋腴之物﹐性寒之理。《本經》所言主熱中消渴﹐堅筋骨耐寒暑﹐是指其子而言﹐質潤味濃﹐峻補肝腎衝督之精血﹐精得補益﹐水旺骨彊﹐而腎虛火炎熱中消渴﹐血虛目昏﹐腰膝疼痛悉愈﹐而無寒暑之患矣。所謂精不足者﹐補之以味也。古諺有云﹐去家千里﹐勿食枸杞。甚言補益精气之速耳。然無陽气衰﹐陰虛精滑﹐及婦人失合﹐勞嗽蒸熱之人愼用﹔以能益精血﹐精旺則思偶﹐理固然也。

卷三灌木部

地骨皮

甘淡微寒無毒。泉州者良。

《本經》主五內邪气﹐周痺風濕﹐久服堅筋骨﹐輕身不老。

發明

地骨皮﹐枸杞根也﹐三焦气分之藥。下焦肝腎虛熱﹑骨蒸自汗者宜之。熱淫於內﹐瀉以甘寒也。人但知芩﹑連治上焦之火﹐知﹑柏治下焦之火﹐謂之補陰降火。不知地骨之甘寒平補﹐有益精气退邪火之妙。時珍嘗以靑蒿佐地骨退熱﹐屢有殊功。又主骨槽風證﹐亦取入足少陰﹐味薄卽通也。《本經》主五內邪气﹐周痺風濕﹐輕身不老﹐取其甘淡化熱﹐苦寒散濕﹐濕散則痺著通﹐化熱則五內安。其气淸﹐其味薄﹐其質輕﹐誠爲修眞服食之仙藥。

按﹕《續仙傳》云﹐朱孺子見溪側二花犬﹐逐入枸杞叢下﹐掘之得根形如二犬﹐烹而食之﹐忽覺身輕﹐《本經》之輕身不老﹐可確徵矣。則枸杞之滋益不獨在子﹐而根亦止於退熱也。

苗葉微苦﹐亦能降火及淸頭目。

卷三灌木部

溲疏

一名巨骨苦平。一云辛寒﹐無毒。

《本經》主皮膚中熱﹐除邪气﹐止遺溺﹐利水道。

發明

溲疏與枸杞相類﹐先哲𨿽以有刺無刺﹑樹髙樹小分辧。然枸杞未嘗無刺﹐但樹小則刺多﹐樹大則刺少。與酸棗﹑白棘無異。《本經》枸杞條下主五內邪气﹐熱中消渴﹐卽溲疏之除邪气也。枸杞條下主周痺風濕卽溲疏之止遺溺﹑利水道也。除去五內之邪則熱中消渴愈矣。疏利水道之熱則周痺風濕痊矣。溲溺疏利則气化無滯﹐子髒安和。觀《千金方》與梅核仁﹑辛荑﹑本﹑澤蘭子﹑葛上亭長同淸子髒三十六疾﹐其淸利風熱之性可知。或云巨骨卽地骨之大者﹐按﹕種樹書云﹐收子及掘根種肥壤中﹐待苗生剪爲蔬食甚佳﹐溲疏之名未必非此。

卷三灌木部

石南

辛苦平無毒。

《本經》養腎气﹐內傷陰衰﹐利筋骨皮毛。

發明

石南嚴冬不凋﹐淩霜正赤﹐性溫益腎可知﹐《本經》養腎气﹐內傷陰衰﹐利筋骨皮毛﹐皆取益腎之功。古方爲風痺腎弱要藥﹐今人絕不知用﹐蓋由甄氏《藥性論》有令人陰痿之說﹐殊不知服此藥者﹐能令腎彊。嗜欲之人借此放恣﹐以致痿弱而歸咎於藥﹐良可慨也。

卷三灌木部

石南

卽黃荊實苦溫﹐根莖甘苦平﹐莖瀝甘平無毒。

發明

荊爲治風逐濕﹑祛痰解熱之藥。實除骨間寒熱下气﹐治心痛及婦人白帶。炒熟酒煎服治小腸疝气。酒浸治耳聾。葉治霍亂轉筋﹐下部濕香港腳腫滿﹐以荊莖入壇中燒煙燻湧泉穴及痛處﹐汗出則愈。搗爛罨蛇傷。根主頭心肢體諸風﹐解肌發汗。莖治火灼瘡爛。煎水漱風牙痛。荊瀝除風熱﹐開經絡﹐導痰涎﹐行血气﹐解熱痢。《千金翼》云﹐凡患風人多熱﹐嘗宜以竹瀝﹑荊瀝﹑薑汁和勻熱服﹐以瘥爲度。熱多用竹瀝﹐寒多用荊瀝。二汁同用並以薑汁助送則不凝滯。但气虛不能食者則用竹瀝﹐气實能食者則用荊瀝。

卷三灌木部

蔓荊子

苦辛溫﹐無毒。

《本經》主筋骨間寒熱濕痺﹐拘攣﹐明目﹐堅齒﹐利九竅﹐去白虫。

發明

蔓荊子入足太陽﹐體輕而浮﹐故治筋骨間寒熱濕痺拘急。上行而散﹐故能明目﹐堅齒﹐利九竅﹐去白虫﹐及風寒目痛﹐頭面風虛之證。然胃虛人不可服﹐恐助痰濕爲患也。

凡頭痛目痛﹐不因風邪而血虛有火者禁用﹔瞳神散大尢忌。

卷三灌木部

紫荊皮

苦平無毒。苦如膽而紫濃者良。

發明

紫荊﹐木之精也﹐入手足厥陰血分。能破宿血﹐下五淋﹐通小腸﹐解諸毒。治傷寒赤膈﹐黃耳﹐活血消腫﹐爲杖瘡必用之藥。治癰疽流注諸毒﹐冷熱不明者用紫荊皮﹑獨活﹑赤芍﹑白芷﹑白蠟炒爲末﹐蔥湯調敷。痛甚筋不舒者加乳香甚驗。

卷三灌木部

木槿根皮

甘苦微寒無毒。

發明

槿爲癬科要藥﹐潤燥活血。川中所產質濃色紅稱勝﹐而世不易得﹐土槿皮亦可用之﹐但力薄耳。其治腸風下血﹐取其淸熱滑利也。其治痢後作渴﹐餘熱在經﹐津液不足也。

其花以千瓣白者爲勝﹐陰榦爲末﹐治反胃吐食﹐陳糯米湯下二錢﹐日再服。紅者治腸風血痢﹐白者治白帶﹑白痢﹐並焙入藥。子治偏正頭風﹐燒煙燻患處﹐並用爲末﹐酒服一錢匕效。

卷三灌木部

芙蓉

辛平無毒。

發明

芙蓉葉散癰疽殊有神效。瘍醫祕其名爲淸涼膏﹐鐵箍散皆此藥也。加生大黃﹐赤小豆末﹑麝香﹐其功甚捷。

卷三灌木部

山茶花

苦溫無毒。

發明

山茶花色紅味苦﹐開於靑陽初動之時﹐得肝木之气而生心火。肝藏血﹐心主血﹐故吐血﹑衄血﹑下血爲要藥。生用則能破宿生新。入童便炒黑則能止血﹐其功不減郁金﹐眞血家之良藥也。

卷三灌木部

密蒙花

甘平微寒無毒。嗅之卽嚏者眞。揀淨酒浸一宿﹐漉出曬漧用。

發明

密蒙入肝經血分﹐潤肝燥﹐爲搜風散結目疾之專藥。治靑盲昏翳﹐赤腫多眵淚﹐消目中赤脈及小兒痘瘡餘毒﹐疳气攻眼宜之。

卷三灌木部

木棉子

辛溫微毒。

發明木棉葉靑花黃莖赤﹐棉白﹑子黑﹐允爲溫走命門之品。取子燒存性﹐不獨解黴瘡毒﹐而痔漏脫肛下血﹐每服半兩﹐黑豆淋酒服之。其油燃燈能昏人目﹐以其助淫火也。

卷三灌木部

柞木皮

苦平無毒。

發明

柞專利竅﹐故治黃癉鼠﹐催生﹐並燒末用之。

卷三灌木部

黃楊

苦平無毒。

發明

黃楊性斂而降﹐婦人難產﹐入達生散中服之﹐則痛陣便緊。又搗葉塗瘡癤﹐以其性斂也。

卷三灌木部

放杖木

甘溫無毒。

發明

放杖專治一切風气﹑血气﹐理腰腳﹐老人浸酒服之一月放杖﹐故名。

卷三灌木部

接骨木

一名續骨木﹐又名木蒴﹐俗名扡扡活甘苦平無毒。

發明

此木專主折傷續筋骨﹐除風痺﹐齲齒﹐可作浴湯。根皮主痰飲水气痰瘧﹐打傷瘀血﹐一切血不行﹐並煮汁服之﹐不可多服﹐以气腥傷伐胃气也。

卷三寓木部

茯苓

甘淡平無毒。入補气藥﹐人乳潤蒸入利水藥﹐桂酒拌曬入補陰藥﹐童便浸切。一種栽蒔而成者曰蒔苓﹐出浙中﹐但白不堅﹐入藥少力。凡用須去盡皮膜則不傷眞气﹐以皮能泄利﹐利津液。膜能阻滯經絡也。

《本經》主胸脇逆气﹐憂恚驚邪恐悸﹐心下結痛﹐寒熱煩滿﹐咳逆口焦﹐舌漧﹐利小便﹐久服安魂養神﹐不饑延年。

發明

茯苓得松之餘气而成﹐甘淡性平﹐能守五臟眞气﹔其性先升後降﹐入手足太陰﹑少陰﹐足太陽﹑陽明。開胃化痰﹐利水定悸﹐止嘔逆泄瀉﹐除濕气﹐散虛熱﹐《本經》治胸脇逆气﹐以其降泄也。憂恚驚悸心下結痛﹐以其上通心气也。寒熱煩滿﹐咳逆口焦舌漧﹐利小便﹐以其導熱﹑滋幹流通津液也。《本艸》言其利小便﹐伐胃邪。東垣云﹐小便多者能止﹐澀者能通﹐又大便瀉者可止﹐大便約者可通。丹溪言陰虛者不宜用﹐義似相反者﹐何哉﹖蓋茯苓淡滲﹐上行生津液﹐開腠理﹐滋水之源﹐而下降利小便。潔古謂其屬陽﹐浮而升﹐言其性也。東垣言其陽中之陰﹐降而下﹐言其功也。《經》言﹐飲食入胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱。則知淡滲之性﹐必先上升而後下降﹐膀胱气化而小便利矣。若肺气盛則上盛下虛﹐上盛則煩滿喘乏﹐下虛則痿軟弱而小便頻。茯苓先升後降﹐引熱下滲﹐故小便多者能止也。大便瀉者﹐胃气不和﹐不能分利水谷﹐偏滲大腸而泄注也﹐茯苓分利陰陽則瀉自止矣。大便約者以膀胱之水不行﹐膀胱硬滿﹐上撐大腸﹐故大便不能下通也﹐宜茯苓先利小便﹐則大便隨出也。至若肺虛則遺溺﹐心虛則少气遺溺﹐下焦虛則遺溺﹐胞遺熱於膀胱則遺溺﹐膀胱不約爲遺溺﹐厥陰病則遺溺﹐皆虛熱也。必上熱下寒﹐當用升陽之藥﹐非茯苓輩淡滲所宜﹐故陰虛不宜用也。此物有行水之功﹐久服損人。八味丸用之﹐不過接引他藥歸就腎經﹐去胞中久陳積垢﹐爲搬運之功耳。是以陰虛精滑而不覺﹐及小便不禁者﹐皆不可服﹐以其走津也。其赤者入丙丁﹐但主導赤而已。其皮治水腫﹑膚腫﹑通水道﹑開腠理勝於大腹皮之耗气也。

卷三寓木部

茯神

甘淡平無毒。卽茯苓中之抱根而生者。

發明

《神農本經》只言茯苓﹐《名醫別錄》始添茯神﹐而主治皆同。後人治心病必用茯神﹐故潔古云﹐風眩心虛非茯神不能除﹐然茯苓未嘗不治心病也。陶弘景始言茯苓赤瀉﹑白補﹐此發前人之祕。時珍謂茯苓﹑茯神只當云赤入血分﹐白入气分﹐如牡丹﹑芍藥之義。

茯神中所抱之木﹐治風濕筋骨攣縮與松節同功。

卷三寓木部

琥珀

甘平無毒。出番隅﹐楓木脂膏所化﹐俗云茯苓千年化琥珀﹐此誤傳也。

發明

古方有琥珀利小便﹐以燥脾土有功﹐脾能運化﹐肺气下降﹐故小便可通。若陰虛內熱火炎水涸﹐血少不利者﹐反致燥結之苦﹐其消磨滲利之性﹐非血結膀胱者﹐不可誤投。

和大黃﹑鱉甲作散﹐酒下方寸匕。治婦人腹內惡血﹐血盡則止。血結腫脹﹐腹大如鼓﹐而小便不通者﹐須兼沈香輩破气藥用之。又研細敷金瘡則無瘢痕﹐亦散血消瘀之驗。凡陰虛內熱火炎水涸﹐小便不利者勿服﹐服之愈損其陰﹐滋害彌甚。

卷三寓木部

豬苓

甘淡微苦平﹐無毒。

《本經》主瘧﹐解毒蠱疰不祥﹐利水道﹐久服輕身耐老。

發明

豬苓入腎與膀胱血分﹐性善疏利經府﹐世人但知爲利水專藥﹐不知其有治瘧蠱疰之功。仲景治消渴脈浮﹐小便不利微熱者﹐豬苓散汗之。病欲飲水而復吐﹐名曰水逆﹐五苓散主之。豬苓專司引水之功﹐久服必損腎气﹐昏人目﹐利小便之劑無如此快﹐故不入補劑﹐非澤瀉之比也。而《本經》又云﹐久服輕身耐老﹐是指素多濕熱者而言﹐不可一律而推。

卷三寓木部

雷丸

苦鹹寒﹐小毒。竹之餘气所結﹐皮黑肉白者良。入藥泡用﹐赤黑色者殺人。

《本經》殺三虫﹐逐毒瓦斯胃中熱﹐利丈夫不利女子。

發明

雷丸功專殺虫﹐楊得異疾﹐每發語則腹中有小聲﹐漸漸聲大﹐有道士曰﹐此應聲虫也。但讀《本艸》取不應者治之﹐讀至雷丸不應﹐遂頓服數粒而愈﹐此追虫下積之驗也。《本經》稱其利丈夫﹐《別錄》云久服陰痿﹐似乎相反﹐不知利者疏利之也。疏利太過則閉藏失職﹐故陰痿也。《千金》治小兒傷寒﹐不能服藥。治方中恆用之﹐取其逐毒瓦斯之功也。

卷三寓木部

桑寄生

苦甘平無毒。

《本經》主腰痛﹐小兒背彊﹐癰腫﹐充饑膚﹐堅髮齒﹐長須眉﹐安胎。

發明

寄生得桑之餘气而生﹐性專祛風﹑逐濕﹑通調血脈。故《本經》取治婦人腰痛﹑小兒背彊等病﹐血脈通調而肌膚眉髮皆受其蔭﹐卽有癰腫﹐亦得消散矣。古聖觸物取象﹐以其寓形榕木﹐與子受母气無異﹐故爲安胎聖藥。《別錄》言去女子崩中產後餘疾﹐亦是去風除濕益血補陰之驗。惟西蜀﹑南粵不經飼蠶之地始有﹐故眞者絕少﹐今世皆榕樹枝贗充﹐愼勿誤用﹐其眞者絕不易得。故古方此味之下有云﹐如無以續斷代之﹐於此可以想象其功用也。

卷三寓木部

松蘿

苦甘平無毒。

《本經》治怒邪气﹐止虛汗頭風﹐女子陰寒腫痛。

發明

松蘿是松上女蘿﹐又名兔絲﹐能平肝怒﹐去寒熱邪气。其去頭風﹑止虛汗者﹐本乎天者親上也。《別錄》療痰熱溫瘧﹐可爲吐湯利水道﹐故《肘後方》同瓜蒂﹑杜蘅酒漬再宿﹐且飲一合﹐取吐胸中痰熱頭痛。《千金方》同瓜蒂﹑恆山﹑甘艸﹐水酒和煎﹐取吐胸膈痰癖﹐以其輕淸上湧﹐故吐藥用之。

卷三苞木部

竹葉

甘微寒﹐小毒。

《本經》主咳逆上气﹐療筋急惡瘍﹐殺小虫。

發明

諸竹與筍皆甘寒無毒﹔惟竹葉受陰風烈日气多﹐故不無小毒。《本經》主咳逆上气者﹐以其能淸肺胃之熱也。療筋急惡瘍者﹐以其能化身中之气也。气化則百骸條暢﹐何有小虫之患乎。仲景治傷寒解後虛羸少气气逆﹐有竹葉石膏湯。《金匱》治中風發熱﹐面赤頭痛﹐有竹葉湯﹐總取淸肺胃虛熱之義。

卷三苞木部

竹茹

甘寒無毒。取竹茹法﹐選大靑竹﹐磁盤刮去外膜﹐取第二層如麻縷者﹐除去屑末用之。

發明

竹茹專淸胃府之熱﹐爲虛煩煩渴﹑胃虛嘔逆之要藥。咳逆唾血﹐產後虛煩無不宜之。《金匱》治產後虛煩嘔逆﹐有竹皮大丸。《千金》治產後內虛煩熱短气﹐有甘竹茹湯。

產後虛煩﹐頭痛短气﹐悶亂不解﹐有淡竹茹湯。內虛用甘以安中﹐悶亂用淡以淸胃﹐各有至理存焉。其性𨿽寒而滑﹐能利竅﹐可無郁遏客邪之慮。

卷三苞木部

竹瀝

甘寒無毒。取竹瀝法﹐以靑竹斷二尺許﹐劈開﹐火炙兩頭盛取用之。如欲多取﹐以壇埋土中﹐濕泥糊好﹐量壇口大小用篾箍二道﹐豎入壇口﹐多著炭火於竹頂上炙之。

發明

竹葉兼行肌表﹐故能療瘡殺虫。竹茹專淸胃府﹐故能止嘔除煩。竹瀝善透經絡﹐能治筋脈拘攣﹐痰在皮裏膜外筋絡四肢﹐非竹瀝不能化也。純陰之性﹐𨿽假火逼﹐然須薑汁鼓動其勢﹐方得應手取效。《千金》治風痱﹐身無痛四肢不收﹐志亂不甚﹐有竹瀝飲子﹐詳《本經》療筋急﹐專取竹瀝之潤﹐以濡之也。《千金》治四肢不收﹐則兼附﹑桂﹑羚羊之雄﹐以振之也。一以舒急﹐一以收緩﹐妙用不可思議。或言竹瀝性寒僅可施之熱痰﹐不知入於附桂劑中﹐未嘗不開發濕痰寒飲也。惟胃虛腸滑﹐及气阻便悶者誤投﹐每致呃逆不食﹐脫瀉不止而斃。陰柔之性不發則已﹐發則必暴卒﹐難挽回也。

卷三苞木部

筍

甘微寒小毒。

發明

諸筍多食﹐皆動气發冷癥令人心痛。與羊肝食之損目﹔脾胃虛弱﹑大腸滑瀉皆不宜食。俗醫治痘往往勸啜筍湯﹐及加入湯藥﹐不知痘瘡不宜。大腸滑利而筍有刮腸篦之名﹐若腸胃不實尢忌。惟血熱毒盛者爲宜。其幹筍淡片利水豁痰﹐水腫﹐葶藶丸用之。

卷三苞木部

竹黃

甘寒無毒。

發明

竹黃出大竹之中﹐津气結成。其味功用與竹瀝同﹐而無寒滑之害。涼心經﹐去風熱﹐爲小兒驚癇﹐風熱痰湧失音﹐治痰淸熱之要藥。以其生天竺國﹐故名天竺黃。今藥肆多燒諸骨及葛粉雜入﹐不可不辧。

卷三苞木部

震燒木

發明

雷气通於心﹐故可治失心驚悸之病。又掛門戶大壓火災。

卷三藏器部

錦﹑新絳﹑黃絹﹑綿

發明

錦灰主失血﹑血崩﹑金瘡出血。新絳治婦人血崩。絲本主血﹐加以色絳﹐又用灰﹐所以取治失血有效。自然黃絲絹煮汁服﹐止消渴及產婦胞損﹐爲補膀胱要藥。綿灰能止吐衄﹑崩中及大小便諸血。

卷三藏器部

襠

發明

仲景治陰陽易病﹐身重少气腹急﹐引陰膝脛拘急者﹐燒散主之。取中近隱處燒灰﹐水調方寸匙﹐日三服﹐小便卽利﹐陰頭微腫則愈。男用女﹐女用男。

卷三藏器部

裹腳布

發明

男子裹腳布取纏軟者﹐繞其腹﹐則腹痛瀉痢便止。婦人欲回乳﹐以男子裹腳布勒住一宿卽止﹐功效勝於服藥也。

卷三藏器部

鑿柄

發明

鑿柄治妊娠難產﹐燒灰酒服﹐取其開鑿孔竅也。銃楔燒灰服﹐取其迅發之疾也。

卷三藏器部

弓弩弦

發明

難產取弓弩弦縛腰及燒弩牙﹐納酒中飲之﹐皆取發機快疾之義。時珍曰﹕弓弩弦催生﹐取其速疾也。折弓弦止血﹐取其斷絕也。

卷三藏器部

敗蒲扇

蒲席發明

蒲性本寒﹐加以爲扇﹐至敗。汗漬日久﹐鹹寒相濟﹐故用以燒灰﹐和粉撲身﹐取扇動招風止汗之義。敗蒲席取久臥者﹐燒灰酒服二錢。治墜僕惡血﹐同蒲黃﹑當歸﹑赤芍﹑朴硝煎湯調服。汗乃血液﹐沾濡日久﹐用以燒灰﹐同气相感之應也。

卷三藏器部

漆器

發明

漆本散血。故用燒煙治產後血暈﹐燻之卽蘇。又殺諸虫。

卷三藏器部

燈盞油

苦辛寒小毒。

發明

油性熬之愈寒﹐燈油得火气最深﹐故取以治卒中風不省﹐喉痺痰厥﹐用鵝翎蘸掃喉中﹐湧吐頑痰﹐通其上逆﹐然後用藥。

卷三藏器部

炊單布

發明

炊單布受甑熱气最多﹐故用以治湯火燻蒸﹐面目浮腫。燒末敷之卽消﹐以類相感也。《金匱》治墜馬﹐一切筋骨傷損﹐亦用之。靑布燒灰蜜調﹐敷熱毒瘡效。

卷三藏器部

敗鼓皮

平無毒。

發明

敗鼓皮專主蠱毒。取其形空而聲響遠振也。燒作屑﹐水和服之﹐病患卽喚蠱主姓名﹐往呼本主﹐取蠱卽瘥。梅師云﹐凡中蠱毒或下血如鵝肝﹐或吐血﹐或心腹切痛如有物咬﹐不卽治之﹐食人五臟卽死。欲知是蠱與否﹐但令病患以唾吐水﹐沈者爲是﹐浮者卽非。用敗鼓皮燒灰﹐酒服方寸匕﹐須臾自呼蠱主姓名。《外臺祕要》云﹕治蠱取敗鼓皮﹐廣五寸﹑長一尺﹐薔薇根五寸﹐如拇指大﹐水一升﹑酒三升﹐煮二升服之﹐當下蠱毒卽愈。

卷四虫部

蜂蜜

甘平無毒。入調補藥用白蜜﹐瀉火藥用赤蜜。味酸者不堪入藥﹐不可與生蔥﹑獨蒜﹑萵苣同食﹐令人下利。凡煉蜜﹐炭火慢煉﹐掠去浮沫至滴水成珠爲度。煉成每斤入陳酒四兩再熬沸﹐和藥爲丸﹐則藥力易化。

《本經》主心腹邪气﹐諸驚癇﹐安五臟﹐補不足﹐益气補中﹐止痛解毒﹐除眾病﹐和百藥﹐久服彊志輕身﹐不饑不老。

發明

蜂采無毒之花醞釀而成。生則性涼淸熱﹐故能治心腹之邪气。熟則性溫﹐補中安五臟諸不足﹐甘而和平﹐故能解毒。柔而潤澤﹐故能潤燥。緩以去急﹐故能主心腹肌肉瘡瘍之痛。仲景治陽明結燥﹐大便不通﹐用蜜煎導法﹐取其能通結燥而不傷腸胃也。凡滋補藥俱用煉白蜜丸﹐取其和脾潤肺也。赤蜜味酸﹐食之令人心煩﹐惟降火藥用之。白蜜𨿽補脾肺﹐然性涼潤﹐脾胃不實﹐腎气虛滑﹐及濕熱痰滯﹐胸痞不寬者﹐咸須忌之。故瓊玉膏用糖霜﹐枳術丸用荷葉裹飯﹐佐金丸用米飲﹐牛黃丸用蒸餅﹐黑錫丹用酒曲﹐磁朱丸用神曲﹐虎潛丸用酒﹐香連丸用醋﹐茸珠丹用紅棗﹐滚痰丸用水泛﹐各有所宜。今人制丸劑槪用蜂蜜﹐殊失先哲用方之義。

卷四虫部

蜜蠟

淡平無毒。

《本經》主下痢膿血﹐補中﹐續絕傷金瘡﹐益气不饑耐老。

發明

蜜成於蠟。萬物之至味﹐莫甘於蜜﹐莫淡於蠟﹐得非濃此薄彼耶。仲景治痢有調气飲﹐《千金》治痢有膠蠟湯。蓋有見於《本經》之義也。淡爲五味之本﹐胃爲五臟之源﹐故能補中續傷﹐蓋有得於太極也。甄權治孕婦胎動下血不絕欲死﹐以雞子大一枚煎三五沸﹐投美酒半斤服立瘥。又能解毒﹐故蠟礬丸用之爲君。華佗治下痢﹐食入卽吐﹐用白蠟方寸匙﹐雞子黃一枚﹐石蜜﹑苦酒﹑發灰﹑黃連末各半﹐雞子殼﹐先煎蜜蠟苦酒﹐雞子四味令勻﹐乃納連末﹐發灰熬至可丸乃止﹐二日服盡神效。

卷四虫部

露蜂房

苦鹹平有毒。

《本經》主驚癇螈﹐寒熱邪气﹐癲疾鬼精﹐蠱毒腸痔﹐火熬之良。

發明

露蜂房﹐陽明藥也。《本經》治驚癇癲疾﹐寒熱邪气﹐蠱毒腸痔﹐以其能祛滌痰垢也。瘡瘍齒痛及他病用之者﹐皆取其以毒攻毒殺虫之功耳。

卷四

虫部

一名果蠃﹐細腰蜂也辛平小毒。

《本經》治久聾咳逆毒瓦斯﹐出刺出汗。

發明

詩言螟蛉有子﹐果蠃負之﹐言細腰之蜂﹐取靑虫之子教祝變化成子也。《大明》治嘔逆。生研能罨竹木刺﹐卽《本經》出刺出汗取其毒之銳﹐以出其刺也。

卷四虫部

虫白蠟

甘溫無毒。

發明

蠟樹屬金﹐性專收斂堅彊之气。其葉能治瘡腫﹐虫食其葉而成﹐與桑螵蛸無異﹐爲外科之要藥﹐取合歡皮同入長肌肉膏中神效。今人治下疳服之﹐未成卽消﹐已成卽斂﹐以半兩入鯽魚腹中煮食﹐治腸紅神效。

卷四虫部

紫礦

卽紫艸茸甘鹹平小毒。

發明

紫礦乃麒麟竭樹上蟻壤聚其脂液而成﹐與蜂釀蜜無異。出眞蠟爲上﹐波斯次之。

古方治五臟邪气﹐金瘡﹐崩漏﹐破積血﹐生肌止痛。今人專治痘瘡﹐有活血起脹之功﹐無鹹寒作瀉之患﹐其功倍於紫艸﹐故以紫艸茸呼之﹐實非紫艸同類也。

卷四虫部

五倍子

卽川文蛤苦酸鹹平無毒。產川蜀﹐如菱角者佳。法釀過名百藥煎﹐每五倍末一斤﹐入桔梗﹑甘艸﹑眞茶各一兩爲末﹐入酵糟二兩拌和﹐置糠中窨﹐待起如發麵狀卽成矣﹐作餅曬漧用。

發明

川文蛤善收頑痰﹐解熱毒。黃昏咳嗽乃火气浮於肺中﹐不宜用涼藥﹐宜五倍﹑五味斂而降之。若風寒外觸暴咳及肺火實勝者禁用﹐以其專收而不能散也。故痰飲內盛者﹐誤用則聚斂於中﹐往往令人脹閉而死。爲末收脫肛及子腸墜下。百藥煎性浮﹐味帶餘甘﹐治上焦痰嗽熱渴諸病﹐含噙尢宜。過主下血﹐烏須髮﹐消腫毒﹐斂金瘡﹐治喉痺口瘡摻之﹐便可進食也。

卷四虫部

桑螵蛸

甘鹹平無毒。桑枝上螳螂子也﹐火炙黃用。

《本經》主傷中疝瘕﹑陰痿﹐益精生子﹐女子月閉腰痛﹐通五淋﹐利小便水道。

發明

桑螵蛸﹐肝腎命門藥也﹐功專收澀。故男子虛損﹐腎衰陽痿﹐夢中失精﹐遺溺白濁方多用之。《本經》又言通五淋﹐利小便水道﹐蓋取以泄下焦虛滯也。桑螵蛸散治小便頻數﹐如稠米泔﹐心神恍惚﹐瘦悴食少。得之女勞者﹐方用桑螵蛸﹑遠志﹑龍骨﹑菖蒲﹑人參﹑茯苓﹑當歸﹑龜甲各一兩﹐臥時人參湯調下二錢﹐如無桑樹上者﹐以他樹上者濃煎桑白皮汁佐之。若陰虛多火人誤用反助虛陽﹐多致溲赤﹐莖痛﹐彊中失精﹐不可不知﹔生研爛塗之出箭鏃。

卷四虫部

雀甕

一名蛄﹐俗名毛甘平小毒。

《本經》主寒熱結气﹐蠱毒鬼疰﹐小兒驚癇。

發明

雀甕﹐蛄殼也。其虫夏生葉上﹐背上有刺螫人﹐故名毛。秋深葉盡欲老﹐口吐白沫﹐凝聚漸硬﹐在中成蛹如蠶﹐至夏羽化而出﹐其形有似蜻蜒而翅黑稍闊﹐放子葉上而生蛄。謂雀甕者﹐以雀好食其蛹也。入藥惟取石橊樹上者﹐連蛹炙焙用之。蘇頌曰﹕今醫家治小兒驚癇﹐用雀甕子連虫同白僵蠶﹑全蠍各三枚﹐微炒搗末﹐煎麻黃湯調服一字﹐日三服大效。藏器治小兒撮口不得飲乳﹐但先口傍見血﹐以雀甕打破取汁塗之。

卷四虫部

原蠶蛾

咸溫小毒。取未交雄蛾﹐紙封焙漧﹐拌椒密藏則不蛀。

《本經》主心腹邪气﹐起陰痿﹐益精气﹐彊志生子﹐好顏色﹐補中輕身。

發明

蠶之性稟淫火﹐力專助陽。其子在臘月中非以重鹽鹽透﹐水漬曝漧﹐則繭不能繅絲﹐出子之後非桑不食。《本經》主心腹邪气﹐皆桑之餘力﹐猶僵蠶之治風痰﹐蠶繭之療癰腫﹐蠶沙之去風濕耳。其起陰痿﹐益精气﹐彊志﹐生子﹐卽《別錄》之益精气﹐彊陰道﹐交精不倦﹐亦能止精﹐若合符節。好顏色﹐令人面色好之互辭。補中輕身者﹐以其善補眞陽﹐陽主輕捷故也。詳參經旨洵爲原蠶﹐主治無疑﹐柰何集《本艸》者誤列樗雞之下﹐敢力正之。

卷四虫部

白僵蠶

鹹平無毒。色白者良﹐入藥惟取直者﹐爲雄﹐去黑口及絲﹐炒用。

《本經》主小兒驚癇﹑夜啼﹐去三虫﹐滅黑﹐令人面色好﹐男子陰癢病。

發明

僵蠶﹐蠶之病風者也。功專祛風化痰﹐得乎桑之力也。《本經》治驚癇﹐取其散風痰之力也。去三虫﹐滅黑﹐男子陰癢﹐取其滌除浸淫之濕﹐三虫亦濕熱之蠹也。凡咽喉腫痛及喉痺用此﹐下咽立愈。其治風痰﹐結核﹐頭風﹐皮膚風疹﹐丹毒作癢﹐疳蝕﹐金瘡疔腫﹐風疾﹐皆取散結化痰之義。

卷四虫部

蠶繭

甘溫無毒。

發明

蠶繭治癰腫無頭﹐燒灰酒服﹐次日卽破。煮湯治消渴﹔繰絲湯及絲綿煮汁﹐功用相同。

卷四虫部

蠶蛻

卽馬明退甘平無毒。卽老蠶眠起所蛻皮﹐入藥微炒用。今以出過蠶之紙爲馬明退﹐非也。

發明

蠶非桑葉不生﹐得東方水气之全﹐故能治風病﹑血病。而蛻治目中翳障﹐較之蟬蛻更捷﹐惜乎﹐一時難覓。

卷四虫部

蠶砂

甘辛溫﹐無毒。微炒用。

發明

蠶砂療風濕之專藥。有人病風痺用此﹐焙熟﹐絹包熨之。治爛弦風眼﹐以麻油浸蠶砂二三宿﹐研細塗患處﹐過宿卽愈。蠶砂置酒壇上泥好﹐色淸味美。然惟晚者爲良。早蠶者不堪入藥﹐以飼時火烘﹐故有毒也。

卷四虫部

九香虫

鹹溫無毒。

發明

九香虫產貴州﹐治膈脘滯气﹐脾腎虧損。壯元陽攝生方﹐烏龍丸用之。

卷四虫部

雪蠶

卽雪蛆甘寒無毒。

發明

雪蛆生峨眉山北﹐積雪歷年不消﹐其中生此﹐大如瓠﹐味極甘美﹐故能解內熱渴疾﹐方物中之最益人者也。

卷四虫部

蜻蛉

一名蜻赤者名赤卒。微寒無毒。

發明

蜻生水中而能暖水髒﹐彊陰澀精﹐而赤者性猶壯熱﹐助陽藥用之。

卷四虫部

樗雞

卽紅娘子苦平有毒。不可近目。去翅足同糯米炒﹐去米用。

發明

樗雞﹐厥陰經藥也。能活血散血﹐治目翳。撥云膏中與芫靑﹑斑蝥同用﹐亦是活血散結之義。能通血閉﹐行瘀血﹐主瘰﹐辟邪气﹐療犬傷。治偏頭風用紅娘子﹑靑娘子各七枚﹐去翅足炒爲末﹐同蔥莖搗塗痛處﹐周時起泡去之。孫一奎治血蠱用抵當丸以樗雞易水蛭三服﹐血下脹消﹐形神自復。與薛新甫治水腫﹐椒仁丸中芫靑不殊。一走血而下瘀﹐一走气而破水﹐皆峻劑也。《綱目》以《本經》原蠶蛾主治誤列於此﹐今正之。

卷四虫部

芫靑

卽靑娘子辛溫有毒。去翅足同糯米炒﹐去米用。

發明

芫靑居芫花上而色靑﹐故能泄毒﹑攻積破血﹑墮胎﹐功同斑蝥而毒尢猛﹐芫花有毒故也。其治瘋犬傷﹐消目翳﹐卻偏頭風﹐塞耳聾﹐皆取其毒銳也。又治月閉水腫﹐椒仁丸方用之。

卷四虫部

斑蝥

辛鹹溫有毒。去翅足同糯米炒熟或醋煮用之。

《本經》主寒熱鬼疰蠱毒﹐鼠瘡疽﹐蝕死肌﹐破石癃。

發明

斑蝥﹐人獲得時﹐尾後惡气射出﹐臭不可聞。其性專走下竅﹐利小便﹐故《本經》言﹐破石癃﹐能攻實結而不能治虛祕﹐不過引藥行气﹐以毒攻毒而已。但毒行小便必澀痛﹐當以木通﹑滑石導之﹐其性猛毒﹐力能墮胎﹐虛者禁用。瘋犬傷﹐先於患人頭上拔去血發二三莖﹐以斑蝥七枚去翅足炙黃﹐同蟾蜍搗汁服之﹐瘡口於無風處搠去惡血﹐小便洗淨﹐發灰敷之﹐服後小盒飯有瘀毒泄出﹐三四日後當有肉狗形﹐三四十枚爲盡﹐如數少﹐再服七枚。若早服𨿽無狗形﹐永不發也。

卷四虫部

葛上亭長

辛溫有毒。去翅足同糯米炒﹐去米用。

發明

亭長大毒。善通淋及婦人經脈不通﹐以五枚研末服三分﹐空心甘艸湯下﹐須臾臍腹急痛﹐以黑豆煎湯服之卽通。此虫五六月爲亭長﹐頭赤身黑﹐七月斑蝥﹐九月爲地膽﹐隨時變化﹐其毒可知。

卷四虫部

地膽

辛溫有毒。同糯米炒﹐去米用。

《本經》主鬼疰﹐寒熱鼠﹐惡瘡死肌﹐破癥瘕﹐墮胎。

發明

地膽有毒而能攻毒。性專破結墮胎﹐又能除鼻中息肉﹐下石淋功同斑蝥﹐力能上湧下泄。

卷四虫部

蜘蛛

微寒有毒。其種類不一﹐惟用懸网者入藥。

發明仲景治陰狐疝气﹐偏有大小﹐時時上下者﹐蜘蛛散主之﹐以其入肝﹐性善循絲上下﹐故取以治睪丸上下之病。《別錄》治大人﹑小兒疝﹐又治幹霍亂﹐服之能令人利﹐其邪得以下泄也。搗汁塗蛇傷效。

卷四虫部

壁錢

無毒。

發明

生壁間似蜘蛛而形扁﹐其膜色白如錢故名。治鼻衄及金瘡出血不止﹐取虫汁注鼻中及點瘡上。同人中白等分﹐燒研治疳﹐又治喉痺。

卷四虫部

蠍

辛平有毒。被螫者以木碗合之卽愈。去毒及足用﹐亦有獨用其尾者﹐其功尢捷﹐滚醋泡去咸﹐炒幹用。

發明

蠍產於東方﹐色靑屬木﹐治厥陰諸風掉眩﹐及小兒胎驚發搐﹐最爲要藥。左半身不遂﹐口眼斜﹐語言謇澀﹐手足抽掣﹐瘧疾寒熱﹐耳聾無聞﹐疝气帶下﹐無不用之。蠍尾膏治胎發驚搐﹐用蠍梢二十一枚﹑麝香少許屢效。東垣治月事不調﹐寒熱帶下﹐有丁香柴胡湯﹐方用羌活﹑柴胡﹑當歸﹑生地﹑丁香﹑全蠍﹐蓋取以散血分之風熱耳。

卷四虫部

水蛭

鹹苦平有毒。水蛭是小長色黃﹐挑之易斷者﹐勿誤用泥蛭頭圓身闊者﹐服之令人眼中如生煙﹐漸至枯損。凡用水蛭﹐曝漧﹐豬油熬黑﹐令研極細﹐倘炙不透𨿽爲末﹐經年得水猶活﹐入腹尙能復生。凡用須預先熬黑﹐以少許置水中七日內不活者﹐方可用之。

《本經》逐惡血瘀血月閉﹐破血瘕積聚﹐無子﹐利水道。

發明

咸走血﹐苦勝血﹐水蛭之鹹苦以除蓄血﹐乃肝經血分藥﹐故能通肝經聚血﹐攻一切惡血聚積。《本經》言無子﹐是言因血瘕積聚而無子也。《別錄》云墮胎﹐性劣可知。昔人飲水誤食水蛭﹐腹痛面黃﹐飲泥漿水數碗乃得下﹐蓋蛭性喜泥﹐得土气隨出﹐或用牛羊熱血同豬脂飲亦下﹐或以梅漿水多飲則蛭溶化而出也。

卷四虫部

蛆

苦寒無毒。漂淨炙黃﹐搗細末﹐同糖霜食之。

發明

蛆出糞中﹐故能消積﹐治小兒諸疳積滯﹐取消積而不傷正气也。一法用大蝦蟆十數隻打死置壇內﹐取糞蛆不拘多少﹐河水漬養三五日﹐以食盡蝦蟆爲度﹐用麻布紮住壇口﹐倒懸活水中令污穢淨﹐取新瓦燒紅置蛆於上焙漧。治小兒疳積腹大腳弱﹐翳膜遮睛﹐每服一二錢﹔量兒大小服之﹐無不驗者﹐勿以其鄙而忽諸。

卷四虫部

狗蠅

鹹溫無毒。

發明

蠅食狗血﹐性熱而銳﹐力能拔毒外出。故治痘瘡倒靨色黑﹑唇口冰冷之證﹐以數枚擂細﹐醅酒少許調服。聞人規方也。

卷四虫部

蠐螬

咸微溫有毒。

《本經》主惡血血瘀痺气﹐破折血在脇下堅滿﹐通月閉﹐目中淫膚﹐靑翳白膜。

發明

蠐螬穴土而居﹐與蚯蚓不異﹐故《本經》所治皆瘀血之證。《金匱》治虛勞瘀血﹐大黃虫丸方用之﹐取其去脇下堅滿也。許學士治筋急﹐養血地黃丸用之﹐亦取其治血瘀也。取汁滴目去翳障散血止痛。《千金》研末敷小兒臍瘡﹐加豬脂調治小兒唇緊﹐《經驗方》治瘀傷腫痛。《肘後》搗塗竹木刺。蘇頌搗汁點喉痺得下卽開。藏器塗遊風丹疹。又治麥芒入眼﹐以蠐螬在目上隔布摩之﹐芒著布上卽出。

卷四虫部

桑蠹虫

甘溫小毒。色白帶黃而腹中無穢﹐之無水者爲眞。若頭硬而腹中不淨者﹐卽雜樹內蠹也。如一時難覓眞者﹐則以毛殼灰存性代之。

發明

桑蠹虫食木﹐柔能勝堅﹐故治痘瘡毒盛﹐白陷不能起發者﹐用以絞汁﹐和白酒釀服之卽起。但皮薄腳散及泄瀉畏食者服之﹐每致駁裂而成不救﹐不可不愼。《千金》治崩中漏下赤白﹐桑蠹燒灰溫酒服﹐亦治胎漏下血效。

卷四虫部

桃蠹虫

辛溫無毒。

《本經》殺鬼邪惡不祥。

發明

桃實中虫﹐食之令人美顏色﹐與桃蠹不異。其虫屎能辟瘟疫令不相染﹐爲末水服方寸匕。

卷四虫部

蚱蟬

鹹甘寒無毒。

《本經》主小兒驚癇夜啼﹐癲病寒熱。

發明

蟬主產難下胎衣﹐取其能蛻之義。《聖惠》治小兒發癲有蚱蟬湯﹑散﹑丸等方。

今人只知用蛻而不知用蟬也。

卷四虫部

蟬蛻

鹹甘寒無毒。去翅足用。

發明

蟬蛻去翳膜﹐取其蛻義也﹔治皮膚瘡瘍﹑風熱破傷風者﹐炒研一錢﹐酒服神效。

痘後目翳﹐羊肝湯服三錢﹐則翳漸退。更主痘瘡發癢。若气虛發癢﹐又當禁服。小兒夜啼﹐取蟬蛻四十九枚﹐去前截﹐用後截爲末﹐分四服﹐鉤藤湯服之卽止﹐驚啼加朱砂二字﹐若用上截卽復啼也。小兒驚癇夜啼﹐癇病寒熱﹐並用蟬腹﹐取其利竅通聲﹐去風豁痰之義﹐較蛻更捷。

卷四虫部

蜣螂

鹹寒有毒。去足﹐火炙用。勿置水中﹐令人吐。

《本經》主小兒驚癇﹐螈腹脹寒熱﹐大人癲疾狂瘍。

發明

蜣螂﹐手足陽明﹑足厥陰藥也。《本經》等治﹐總不離三經之證。其治暴噎﹑吐食﹐用二枚入生薑內煨﹐以陳橘皮二錢同巴豆炒過﹐去巴豆﹐將蜣螂﹑陳皮爲末﹐每服二分﹐吹入喉中﹐吐痰二三次卽愈。又治箭鏃入骨﹐用巴豆微炒同蜣螂搗塗﹐痛定必癢﹐忍之﹐待急癢不可忍乃撼動拔之。又燒灰入冰片少許﹐治大腸脫肛﹐摻上托入﹐搗丸塞下部﹐引痔虫出盡永瘥。其蜣螂心貼疔瘡拔疔﹐貼半日許﹐血盡根出則愈。然蜣螂最畏羊肉﹐食之卽發。

卷四虫部

天牛

甘溫小毒。

發明

天牛乃水中蠹石所化。楊樹中最多﹐桑樹中獨勝。長須如角﹐故有天牛之名。利齒善嚙﹐是有嚙桑之號。其性最銳﹐取治疔腫惡瘡﹑出箭鏃﹑竹木刺最捷。與螻蛄不殊﹐一嚙木而飛﹐一穴土而出。其穎脫之性則一﹐如無嚙桑﹐他樹上者﹐亦可焙榦爲末﹐蜜調敷之。

卷四虫部

螻蛄

鹹寒小毒。去翅足炒用。

《本經》主難產﹐出肉中刺﹐去潰腫﹐下哽噎﹐解毒除惡瘡。

發明

螻蛄性善穴土﹐故能治水腫。自腰以前甚澀﹐能止大小便。自腰以後甚利﹐能通大小便﹐取以治水最效。但其性急﹐虛人戒之。《本經》治難產者﹐取其下半煮湯服之則下也。出肉刺﹑潰癰腫惡瘡者﹐生搗塗之﹐肉刺卽出﹐瘡腫卽潰也。下哽噎者﹐炙末吹之哽噎卽下﹐非噎膈之謂也。《千金》治箭鏃入肉﹐以螻蛄杵汁滴上三五度自出。延年方治胎衣不下﹐以螻蛄一枚﹐水煮數沸﹐灌下入喉卽出。小兒臍風﹐螻蛄﹑甘艸等分爲末敷之效。

卷四虫部

螢火

卽熠耀﹐《本經》名夜光辛溫無毒。

《本經》明目。

發明

螢火本腐艸所化﹐得大火之餘气而成。入胞絡三焦﹐能辟邪﹑明目﹐取其照幽夜明之義。務成子螢火丸﹐辟五兵白刃﹐虎野狼蛇虺之毒﹐惡鬼疫癘之邪。龐安常亦極言其效﹐惜乎﹐世鮮備用。

卷四虫部

衣魚

卽蠹魚鹹溫無毒﹐卽衣帛書畫中之蠹﹐碎之如銀﹐有粉者是。

《本經》主婦人疝瘕﹐小便不利﹐小兒中風﹐項彊背起摩之。

發明

衣魚主中風項彊﹐摩之卽安。驚癇天弔口﹑淋閉﹐服之卽愈﹐皆手足太陽經病﹐乃《神農本經》之藥。古方盛用﹐今人罕知。合鷹屎﹑白僵蠶敷瘡瘢滅。

卷四虫部

鼠婦

《本經》名﹐卽濕生虫酸鹹無毒。

發明

《金匱》治久瘧﹐鱉甲煎丸中用之﹐以其主寒熱去瘀積也。古方治驚癇血病多用之﹐厥陰血分藥也。《千金》治產婦遺尿﹐以鼠婦七枚熬研﹐溫酒服之。痘瘡倒靨爲末﹐酒服一字卽起﹔又解射幹﹑蜘蛛毒。

卷四虫部

虫

《本經》名地鱉鹹寒有毒。或去足炒用﹐或酒醉死﹐去足搗汁用。

《本經》主心腹寒熱洗洗﹐血積癥瘕﹐破堅下血閉。

發明

虫伏土而善攻隙穴﹐傷之不死﹐與陵鯉不殊。故能和傷損﹐散陽明積血。《本經》治心腹寒熱洗洗﹐亦是積血所致。《金匱》大黃虫丸用水蛭﹑虫﹐取其破堅癥﹑下積血耳。無實結者勿用。跌撲重傷﹐焙榦爲末﹐酒服二錢﹐接骨神效。

卷四虫部

虻虫

卽蜚虻苦微寒有毒。卽啖牛血蠅﹐去翅足炒用。

《本經》逐瘀血﹐破血積堅痞癥瘕寒熱﹐通利血脈九竅。

發明

虻食血而治血﹐因其性而爲用﹐肝經血分藥也。《本經》治癥瘕寒熱﹐是因癥瘕而發寒熱﹐與蜣螂治腹脹寒熱不殊。仲景抵當湯丸水蛭﹑虻虫𨿽當並用﹐二物之純陰懸殊。其治經閉用四物加蜚虻作丸服甚良。以破瘀血而不傷血也。苦走血﹐血結不行者﹐以苦攻之﹐其性𨿽緩﹐亦能墮胎。

卷四虫部

蟾蜍

皮辛涼微毒﹐肉甘平無毒。捕取風漧泥固﹐存性用﹐其目赤嘴赤者有毒。一種色靑而生陂澤中者曰蛙﹐與此不同。

發明

蟾蜍﹐土之精也﹐習土遁者賴之﹐其形大而背多痱磊者是。土性濃重﹐其行極遲﹐土生萬物﹐亦能化萬物之毒。故取以殺疳積﹐治鼠陰蝕疽癘﹐燒灰敷惡瘡並效。弘景治溫病發困篤﹐用以去腸﹐生搗一二枚﹐啜其汁無不瘥者。治犬傷﹐先於頂心拔去血發三四莖﹐卽以蟾蜍一二枚搗汁生食﹐小便內見沫其毒卽解。又破傷風用二枚﹐生切如泥﹐入椒一兩﹐同酒炒熱﹐入酒二盞乘熱飲之﹐少頃通身汗出而愈。發背疔腫初起﹐以活蟾一隻系定放腫上半日﹐蟾必昏憒﹐卽放水中以救其命。再換一隻如前﹐蟾必踉蹌。再易一隻﹐其蟾如舊﹐則毒散矣。其金蟾丸治腫脹腹滿﹐並治小兒疳勞﹐腹大脛細﹐方用大蟾一隻﹐以砂仁入腹令滿﹐鹽泥固濟﹐存性﹐黑糖調服一二錢匕﹐下盡靑黃積糞卽愈。未盡﹐過二三日再服﹐以腹減熱除爲度。若糞便不能濺注而淋漓不前者﹐此元气告匱﹐不可救也。

卷四虫部

蟾酥

辛溫有毒。

發明

蟾酥辛溫﹐其性最烈﹐凡用不過一分。齒縫出血及牙疼﹐以紙少許按之卽止。蟾酥丸治發背疔腫一切惡瘡﹐拔取疔毒最捷﹐入外科有奪命之功。然輕用能爛人肌肉。

卷四虫部

蛤蟆

甘寒小毒。

《本經》主邪气﹐破癥堅﹑癰腫﹑陰瘡﹐服之不患熱病。

發明

蟾蜍﹑蛤蟆同類異種。故其功用亦不甚相遠﹐服之不患熱病。卽弘景治溫病發困篤之意。時珍言古方多用蛤蟆﹐近方多用蟾蜍。蓋古人通稱蟾爲蛤蟆﹐而蛤蟆不復入藥矣。

卷四

虫部

俗作蛙甘寒無毒。

發明

時珍曰﹐蛙產於水﹐與螺蚌同性﹐故能解熱毒﹐利水气。但系濕生之物﹐其骨性復熱﹐食之小便苦淋。妊娠食蛙令子壽夭。小蛙多食令人尿閉﹐臍下酸痛﹐擂車前水飲之可解。戴原禮云﹕凡渾身水腫或單腹脹者﹐以靑蛙一二枚去皮炙熟食之﹐則自消也。嘉謨曰﹕時行面赤項腫名蛤蟆瘟﹐以金絲蛙搗汁水調﹐空腹頓飲卽效。

卷四虫部

蝌蚪

發明

蝌蚪生水中﹐蛤蟆子也。有尾如魚﹐漸大則腳生尾脫﹐因其所稟之毒未化﹐故藏器取治火熱毒及腫瘍瘡﹐並搗碎敷之﹐或化水塗之﹐或配入敷藥中並效又得效方﹐多用蝌蚪陰漧﹐待桑椹熟﹐等分置瓶中密封懸屋東﹐或搗汁浸埋東壁下﹐百日化泥﹐取塗須髮永黑如漆。

卷四虫部

蜈蚣

辛溫有毒。火炙去足用。

《本經》主鬼疰蠱毒﹐啖諸蛇虫魚毒﹐殺鬼物老精﹐除溫瘧﹐去三虫。

發明

蓋行而疾者﹐惟風與蛇。蜈蚣能制蛇故亦能截風。厥陰經藥也。嶺南有蛇瘴﹐項大腫痛連喉﹐用赤足蜈蚣二節研細﹐水下卽愈。又破傷風欲死﹐研末擦牙邊去涎沫立瘥。《本經》言啖諸蛇虫魚毒﹐悉能解之。萬金散治小兒急驚﹐蜈蚣一條去足炙黃﹐入朱砂﹑輕粉﹑乳汁爲丸﹐服少許卽安。雙金散治小兒天弔目久不下﹐口噤反張﹐蜈蚣一條酥炙去頭足﹐入麝香爲末﹐以少許吹鼻至眼合乃止。若眼未下再吹之。小兒撮口刮破舌瘡﹐蜈蚣末敷之。

《千金》治射工毒瘡﹐蜈蚣炙黃爲末敷之。小兒禿瘡﹐蜈蚣浸油搽之。《直指方》治痔瘡疼痛﹐蜈蚣炙末﹐入片腦少許唾調敷之。《急救方》治溫瘧灑灑時驚﹐涼膈散加蜈蚣尾服之。

《摘要》治婦人趾瘡﹐甲內雞眼及惡肉突出﹐蜈蚣一條去頭足﹐焙研入麝香少許﹐去硬蓋﹐攤烏金紙畱孔﹐粘貼一夕卽效。如有惡肉﹐外以南星末﹐醋和敷四周﹐其祛毒之功﹐無出其右。

卷四虫部

蚯蚓

卽地龍鹹寒小毒。白頸者良。解熱毒﹐入鹽化水用。通經絡﹐炙幹用。

《本經》主蛇瘕﹐去三虫﹐伏屍鬼疰蠱毒﹐殺長虫。

發明

蚯蚓在物應土徳﹐在星爲軫水﹐體𨿽卑伏而性善穴竄。專殺蛇虫﹑三虫伏屍諸毒﹐解濕熱﹐療黃膽﹐利小便﹐通經絡﹐故活絡丸以之爲君。地龍湯治痘瘡﹐脾腎虛熱嬌紅﹐五六日漸變幹紫伏陷者﹐同荸薺搗﹐和酒釀﹐服之卽起。若干紫色黯皮堅﹐爲肝脾血熱﹐卽宜犀角﹑紫艸﹑黃連淸解﹐非地龍所宜。溫病大熱﹐狂妄﹐天行大熱﹐和人尿搗絞服之﹐熱毒從小便而去也。小便暴祕不通﹐亦宜用之。入蔥化爲水﹐療暴聾。

卷四虫部

蝸牛

鹹寒小毒。

發明

蛞蝓蝸牛生下濕地﹐陰雨卽出﹐至陰類也。治諸腫毒痔漏﹐制蜈蚣﹑蠍蠆諸毒﹐研爛塗之﹐取其解熱消毒之功耳﹐其形尖小而緣桑上者謂之緣桑蠃。治大腸脫肛﹐和豬脂塗之立縮。此蠃諸木上皆有﹐獨取桑上者﹐正如桑螵蛸之義。

卷四龍蛇部

龍骨

甘平無毒。粘舌色白者良。赤﹐水飛用。飛之不細﹐粘著腸胃﹐令人寒熱。

《本經》主心腹鬼疰﹐精物老魅﹐咳逆泄痢膿血﹐女子漏下﹐癥瘕堅結﹐小兒熱气驚癇。

發明

澀可以去脫﹐龍骨入肝斂魂﹐收斂浮越之气。《本經》主心腹鬼疰﹐精魅諸疾﹐以其神靈能辟惡气也。其治咳逆泄痢膿血﹐女子漏下﹐取澀以固上下气血也。其性𨿽澀而能入肝破結﹐癥瘕堅結皆肝經之血積也。小兒熱气驚癇亦肝經之病﹐得牛黃以協濟之﹐其祛邪伐肝之力尢捷。許洪云﹕牛黃惡龍骨﹐而龍骨得牛黃更良﹐有以制伏之也。其性收陽中之陰﹐專走足厥陰經﹐兼入手足少陰。治夜夢鬼交﹐多夢紛紜﹐多寐泄精﹐衄血吐血﹐胎漏腸風﹐益腎鎭心﹐爲收斂精气要藥。有客邪則兼表藥用之。故仲景治太陽證﹐火劫亡陽驚狂﹐有救逆湯火逆下之。因燒鍼煩躁﹐有桂枝甘艸龍骨牡蠣湯。少陽病誤下驚煩﹐有柴胡龍骨牡蠣湯。《金匱》治虛勞失精﹐有桂枝加龍骨牡蠣湯。《千金方》同遠志酒服﹐治健忘心忡。以二味蜜丸朱砂爲衣﹐治勞心夢泄。《梅師》用桑螵蛸爲末﹐鹽湯服二錢治遺尿淋瀝。又主帶脈爲病﹐故崩帶不止﹐腹滿﹐腰溶溶若坐水中。止澀藥中加用之﹐止陰瘧﹐收濕气﹐治休息痢﹑久痢脫肛﹐生肌斂瘡皆用之。但收澀太過﹐非久痢虛脫者切勿妄投。火盛失精者誤用﹐多致溺赤澀痛﹐精愈不能收攝矣。

卷四龍蛇部

龍齒

澀平無毒。赤﹐醋淬七次﹐水飛用。形如筆架﹐重數兩外﹐光澤如瓷﹐碎之其理如石﹐內如龍骨﹐舐之粘舌者眞。亦有微黑﹐而之色如翡翠者爲蒼龍齒﹐較白者更勝。

其小如筍尖﹐或如指狀者﹐海鰍齒及骨也。叢生如貫眾根者﹐海馬齒也。舐之亦能粘舌﹐世多以等類僞充﹐不可不辧。

《本經》主殺精物﹐大人驚癇諸痙﹐癲疾狂走﹐心下結气﹐不能喘息﹐小兒五驚十二癇。

發明

龍者東方之神﹐故骨與齒皆主肝病。許叔微云﹕肝藏魂能變化﹐故遊魂不定者﹐治之以龍齒。古方有遠志丸﹑龍齒淸魂散﹑平補鎭心丸皆取收攝肝气之劑也。又龍骨以白者爲上﹐取固上气以攝下脫。齒以蒼者爲優。生則微黑﹐之翡翠可愛﹐較白者功用更捷。產後血暈爲要藥﹐取其直入肝臟也。予聞神龍蛻骨之說﹐初未之信﹐及從藥肆選覓龍齒﹐見其骨有變化未全者﹐半與牛骨無異﹐始知宇宙之大無所不有。卽如蛇虫之屬﹐皆能脫形化體﹐豈特雲龍風虎而已哉。龍稟東方純陽之气﹐故能興雲致雨﹐東方木气主乎生也﹐其耳獨不司聽者﹐陽神別走於角也。春夏發現而秋冬潛伏者﹐隨陽气之鼓舞也。虎稟西方陰暴之性﹐故嘯則生風﹐西方金令主乎殺也﹐其項獨不能仰者﹐陰威並振予尾也﹐晝潛伏而宵奮迅者﹐乘陰气之炎威也。以是惟之﹐則虎骨能搜風气﹐健筋骨﹑療疼腫﹐睛能定人魄。魄者﹐陰之精也。龍骨能澀精气﹐收神識﹐止滑脫。齒能淸人魂﹐魂者﹐陽之神也。然龍性飛騰而骨獨粘者﹐正以其滯而欲蛻之﹐如得飛衝禦天﹐非飛衝後而蛻其骨也。觀《本經》驚癇癲疾結气﹐甄權鎭心安魂魄等治﹐總皆入肝斂魂﹐用以療陽神之脫﹐同气相求之妙。許叔微云﹕肝藏魂能變化﹐故魂遊不定者﹐治之以龍齒。時珍曰﹕龍者東方之神﹐故其骨與齒皆主肝病。

卷四龍蛇部

龍角

甘平無毒。

發明

龍稟東方木气﹐而角又督脈所發﹐故治驚癇螈﹐神魂不寧。龍火上逆﹐身熱如火及邪魅不祥﹐深師五邪丸用之。而《千金》治心病有齒角同用者。

卷四龍蛇部

鼉甲

《本經》名鼉魚酸微溫小毒。

《本經》治心腹癥瘕伏堅﹑積聚寒熱﹐女子小腹陰中相引痛﹐崩中下血五色及瘡疥死肌。

發明

《本經》鼉甲所主之證多屬厥陰﹐其功在平肝木。治血殺虫與鱉相類﹐亦能治陰瘧。《千金》有甲煎﹐今藥肆多懸之。云能辟蠹﹐亦殺虫之意。

卷四龍蛇部

鯪鯉甲

俗名穿山甲咸微寒小毒。或酥炙﹐或黃土﹐或蛤粉炒發松研用﹐尾甲更勝。

發明

穿山甲入厥陰﹑陽明及陰陽二。通經下乳﹐瘧疾癰腫發痘爲要藥。蓋其穴山而居﹐寓水而食﹐出陰入陽﹐能竄經絡達於病所﹐凡風濕冷痺之證﹐因水濕所致﹐渾身上下彊直不能屈伸﹐痛不可忍者﹐於五積散內加穿山甲七片﹑全蠍炒十个﹐蔥薑水煎熱服﹐取汗避風甚良。癰疽潰後不宜服。

卷四龍蛇部

石龍子

咸溫小毒。《綱目》作鹹寒﹐誤。產平陽山谷荊襄等處﹐其類有四。一種生巖石間﹐頭扁身長﹐尾與身等﹐長七八寸﹐大者尺餘﹐其狀若蛇。而腳似梅花﹐鱗目五色者爲雄﹐色黃身短者爲雌。此物最惜鱗甲﹐故見人不動﹐捕之亦不螫人﹐以其生巖石間。故《本經》謂之石龍子﹐以其善於變易吞霾吐雹﹐有陰陽析易之義﹐故《字林》謂之蜥蜴﹐楚人名爲蠑螈﹐實一物也。入藥雌雄並用﹐去頭足酒浸酥炙用之。入傳屍藥醋炙用之。一種生艸澤間﹐頭大尾短身粗﹐其色靑黃﹐有傷則銜艸自敷﹐故謂之蛇醫母﹐能入水與石斑魚合﹐故又名水蜥蜴﹐不入藥用。一種生人家屋壁﹐形小身細﹐長三四寸﹐色褐斑黑者謂之蜓﹐吳俗名爲壁虎﹐以其居壁而善捕蠍蠅也。或云﹐飼之以朱﹐點宮娥臂﹐故名守宮。一種似守宮而頭圓身細﹐長五六寸﹐色白如銀﹐通身細鱗﹐雌雄上下相應而鳴﹐情洽乃交者﹐蛤蚧也。荊襄嶺澤皆有﹐而西川產者最勝。捕得成對綫纏﹐炙幹捲榕樹皮中者是也。以此明辧﹐方無誤用之失。

發明

石龍子爲《本經》中品﹐而《綱目》主治中有《別錄》﹐而無《本經》﹐豈《本經》之文有所殘缺歟﹐抑《本經》之文誤注《別錄》歟﹖其治五癃邪結气﹐利小便水道﹐破石淋下血者﹐以蜥蜴能吐雹祈雨﹐故治癃淋利水道﹐是其本性。《千金》治癥結水腫屍疰畱飲﹐有蜥蜴丸﹐《外臺》治陰方用之﹐皆取其長於利水道耳。按﹕蜥蜴卽是石龍。今房術藥中用之﹐以其興發助陽而無止澀之患也。

卷四龍蛇部

守宮

一名蜓﹐俗名壁虎鹹寒小毒。

發明

守宮食蠍蠆﹐蠍蠆乃治風要藥。詳守宮所治風疰驚癇諸病﹐猶蜈蚣之性能透經絡也﹔且入血分﹐故又治血病﹑瘡瘍﹐以毒攻毒﹐皆取其尾善動之義。麻城移痘方治痘出眼目及正面稠密﹐用以移痘於不傷命處﹐其效最捷。觀術士以守宮尾杵爲細末﹐彈熟肉上﹐其肉便翕翕蠕動﹐移痘方得非從此悟出。陶弘景云﹕蜓喜緣籬壁間﹐以朱飼之滿三斤﹐殺﹐榦末﹐以塗婦人臂﹐有交接事便脫﹐故名守宮。蘇恭曰﹕飼朱點婦人臂﹐謬說也。張華言﹕必別有術﹐今不傳矣。時珍曰﹕守宮祛風﹐石龍利水﹐功用自別﹐不可不知。

卷四龍蛇部

蛤蚧

甘鹹溫小毒。生嶺南城垣榕樹間及粵西橫州等處者﹐長七八寸。蜀中產者不過五寸﹐頭圓肉滿鱗小而濃﹐形似守宮﹐鳴則上下相呼﹐雌雄相應﹐情洽乃交﹐兩相抱負自墮於地﹐人往捕之亦不知覺﹐以手劈之﹐至死不開﹐取以曝漧﹐爲房中要藥。卽尋常捕得者﹐功用亦相仿佛。但驗其囫圇成對﹐捲榕樹皮中者卽眞無疑。入藥去頭畱尾酥炙用之。口含少許﹐疾走不喘者﹐是其益气之驗也。

發明

蛤蚧味鹹歸腎經﹐性溫助命門﹐色白補肺气﹐功兼人參﹑羊肉之用。而治虛損痿弱﹐消渴喘嗽﹐肺痿吐沫等證﹐專取交合腎肺之气﹐無以逾之。愚按﹕蛤蚧﹑龍子性皆溫補助陽﹐而舉世藥肆中皆混稱不分﹐醫者亦不辧混用。龍子則剖開如皮﹐身多赤斑﹐偏助壯火﹐陽事不振者宜之。蛤蚧則纏束成對﹐通身白鱗﹐專溫肺气﹐气虛喘乏者宜之。虛則補其母也。

卷四龍蛇部

蛇蛻

鹹甘平小毒。火熬用之。

《本經》主小兒二十種驚癇﹐蛇癇﹐癲疾螈﹐弄舌搖頭﹐寒熱腸痔﹐蠱毒。

發明

蛇蛻屬巽走肝﹐故《本經》治小兒驚癇等病﹐一皆風毒襲於經中之象。其入藥有四義﹐一能辟惡取其性靈也﹐故治邪辟鬼魅﹐蠱瘧諸疾。二能驅風取其性竄也﹐故治驚癇瘢駁﹐偏正頭風﹐喉舌諸疾。三能殺虫﹐故治惡瘡痔漏﹐疥癬諸疾﹐用其毒也。四有蛻義﹐故治眼目翳膜﹐胎衣不下﹐皮膚之疾﹐會意以從其類也。

卷四龍蛇部

蚺蛇膽

卽南蛇甘苦寒小毒。

發明

蚺蛇產嶺南﹐稟己土之气﹐其膽受甲乙風木﹐其味苦中有甘﹐所主皆厥陰﹑太陰之病。其治心腹痛者﹐虫在內攻嚙也。下部瘡者﹐虫在外侵蝕也。濕熱則生虫﹐燥濕則殺虫﹐內外施之皆可取用﹐更能散腫消血﹐故直諫之臣受廷杖者﹐臨時服少許則血不凝滯於內。又能明目涼血﹐除疳殺虫。惜乎﹐難得眞者。

卷四龍蛇部

白花蛇

甘鹹溫有毒。產蘄州者良﹐禁犯鐵。凡用去頭尾﹐酒浸﹐酥炙﹐火緩焙﹐去盡皮骨﹐此物甚毒﹐不可不防。脇有方勝﹐尾上有拂者眞。

發明

蛇性竄﹐能引藥至於風痰處﹐故能治一切風病。其風善行數變﹐蛇亦善行數蛻﹐所以能透骨搜風﹐爲大風﹑白癜風﹑風痺﹑驚搐﹑癩癬惡瘡要藥﹐取其內走臟腑﹐外徹皮膚﹐無處不到也。陰虛血少內熱生風者﹐非其所宜。凡服蛇酒藥﹐切忌見風。開壇時須避其气﹐免致面目浮腫。凡癘風曾服過大楓子仁者﹐服白花蛇無效。

卷四龍蛇部

烏梢蛇

甘平無毒。劍脊細尾者佳﹐忌犯鐵器。

發明

蛇性主風﹐而黑色屬水﹐故治諸風頑痺﹐皮膚不仁﹐風瘙癮疹﹐疥癬熱毒﹐眉須脫落癢等瘡。但白花蛇主肺藏之風﹐爲白癜風之專藥。烏蛇主腎藏之風﹐爲紫癜風之專藥。兩者主治懸殊﹐而烏蛇則性善無毒耳。

卷四龍蛇部

蝮蛇

肉大熱﹐膽微寒並有毒。

發明

諸蛇皆是卵生﹐惟蝮蛇破母腹出﹐惡毒尢烈﹐故以蝮名。其狀較諸蛇迥異﹐形短而粗﹐嘴尖鼻反﹐故又名反鼻蛇。有頭斑身赤如錦紋者﹐有黃黑靑黑而斑白者﹐皆蝮蛇也。

有頭扁與土同色而無紋者﹐土虺也﹐亦名曰﹐字形相類之誤也。時珍曰﹕蝮大虺小﹐其毒則一。抱朴子言﹕蛇類最多﹐惟虺中人甚急﹐卽時以刀割去瘡肉投之於地﹐其熱如炙﹐須臾毒盡﹐人乃得活。一種形如蜥蜴﹐長一二尺者﹐千歲蝮也。年久腳生﹐能跳上樹嚙人嚙己﹐還樹垂頭聽人哭聲﹐頭尾相類﹐大如搗衣杵﹐俗名望板歸﹐言被其嚙必死﹐專望板歸以備殮具也。蘇頌以細辛﹑雄黃等分爲末﹐內瘡口中﹐日易三四次。又以栝蔞根﹑桂末著管中密塞勿令走气﹐佩之﹐中其毒者急敷之。《野談翁方》急以黃荊葉搗爛敷之﹐上皆解救之法。然有用其毒以攻疾厄之毒者。《別錄》取蝮蛇肉釀酒﹐以療癩疾。蝮蛇膽磨汁以塗瘡﹐總取殺虫攻毒之用耳。竊謂攻毒急救之藥頗多﹐奚必借此而爲異端之術哉﹐姑存以備解救之法可也。

卷四魚部

鯉魚

甘平無毒。其目能眨動者有毒。藥中有天門冬者勿犯。天行病後勿食。

發明

魚性逆水而上﹐動關翅尾﹐其力最勞﹐且目不夜暝﹐故釋氏雕木象形似以警世之昏惰者。鯉性跳躍急流﹐故取以治水腫之病。河間云﹕鯉之治水﹐之利水﹐因其气相感也。黃癉﹑香港腳濕熱﹐孕婦身腫宜之。便血同白蠟煮。食腦髓治耳卒聾。齒治石淋。膽治目赤腫痛﹐取汁點之。鱗治產婦滯血。燒灰治吐血﹑崩中﹐十灰散中用之。

卷四魚部

魚

本名鯇魚﹐音渾甘溫無毒。

發明

魚多蓄池中飼艸而長﹐與靑鰱混雜﹐故名曰魚﹐江湖亦皆有之﹐食品之長味也。時珍言暖中和胃﹐此指池中蓄者而言。李廷飛言能發諸瘡﹐此指湖中獲者而言﹐各有至理。膽味苦寒﹐能出一切竹木刺。在喉中﹐以酒化二三枚溫呷﹐取吐卽出。

卷四魚部

靑魚

肉甘平﹐膽苦寒﹐無毒。

發明

東方色靑入通於肝﹐開竅於目﹐故膽有點目治鯁之功﹐肉有補肝逐水之用。同韭白煮食﹐治香港腳疼腫﹐目睛生汁注眼﹐能黑夜視物﹐以其好啖螺蜆﹐螺蜆能明目也。幹靑魚膽﹐水磨點喉痺﹑痔瘡﹐與熊膽同功。

卷四魚部

鰱魚

本名魚甘溫無毒。

發明

池魚大都無毒﹐兼此魚恆食諸魚之遺﹐其毒𨿽少﹐不無助長濕熱之虞。有皂白二種﹐皂者﹐頭大。白者腹腴。𨿽食品之下﹐而有溫中益气之功﹐與魚無異也。

卷四魚部

闊口魚

本名魚甘溫無毒。

發明

生海中﹐與石首同類。以之剖腹曝漧﹐亦與石首作鯗無異﹐以其頜下有骨撐開﹐故有闊之稱。能開胃進食﹐下膀胱水气。病患食之無發毒之慮。食品中之有益者也。

卷四魚部

魚

古名魴魚甘溫無毒。

發明

魚縮項﹐性不喜動﹐嚴冬善息土中﹐故食之能調胃气﹐而無動气發熱之慮﹐與白魚之性相仿﹐但無利水之功耳。

卷四魚部

白魚

甘平無毒。

發明

白魚入肺利水﹐開胃下气。《金匱》治淋病﹐小便不利﹐滑石白魚散用之。取其佐滑石以利气﹐兼亂髮以破血﹐血气通調而淋澀止矣。同棗食之令人腰痛﹐以其滲泄脾腎也。

卷四魚部

石首魚

俗名鰉魚甘平無毒。幹者名白鯗。

發明

石首魚生咸水中﹐而味至淡﹐故諸病食之無助火之虞。與河豚之性稟陰毒迥殊。

腦中石主石淋。腦骨爲末﹐入有嘴壺中燻腦漏﹐然惟暴患得效。痢疾切忌油膩﹐惟白鯗食之最宜。

卷四魚部

鰾膠

鹹平無毒。凡用入丸﹐切作小塊﹐蛤粉炒成珠﹐方可磨末﹐煉蜜調劑﹐須待涼用。又不可搗﹐搗則粘韌﹐難爲丸矣。

發明

諸魚之鰾皆可爲膠﹐而石首魚者膠物甚固﹐故嗇精方用之合沙苑蒺藜名聚精丸﹐爲固精要藥。《丹方》又以一味炒研砂糖調﹐日服一錢匕﹐治痔最良﹐經久痔自枯落。燒灰治產後風搐﹑破傷風痙﹐取其滋榮經脈﹐而虛風自息也。

卷四魚部

勒魚

甘平無毒。

發明

勒魚腹下有骨勒人﹐因以得名。以其甘溫開胃有宜於老人之說﹐作鯗尢良。脊骨治瘧﹐以一寸入七寶飲﹐酒水各半煎﹐露一宿服之。

卷四魚部

鰣魚

甘溫無毒。

發明

鰣魚性補﹐溫中益虛而無發毒之慮。其生江中者大而色靑﹐味極甘美﹔生海中者小而色赤﹐味亦稍薄。觀其暗室生光﹐迥非常魚可比﹐其鱗用香油熬塗湯火傷效。

卷四魚部

嘉魚

甘溫無毒。

發明

此魚食乳水﹐功用同乳。食之令人肥健悅澤﹐腎虛消渴﹑勞瘦虛損者﹐食之最宜。

卷四魚部

鯧魚

此魚骨柔肉脆﹐能益胃气﹐食之令人肥健。腹中子性寒有毒﹐多食令人痢下。

卷四魚部

鯽魚

甘溫無毒。烏背者其味最美。以其居濁水中﹐𨿽肥不無小毒。然此恆用食品﹐未嘗見其有毒傷人。

發明

諸魚性動屬火﹐惟鯽魚屬土﹐有調胃實腸之功。故有反濃朴之戒﹐以濃朴泄胃气﹐鯽魚益胃气。故《大明》言溫中下气。保升言止痢濃腸。皆言其補益之功也。生搗塗痰核乳癰堅腫。以豬脂煎灰服治腸癰。合赤小豆煮汁食消水腫。炙油調塗婦人陰瘡。同白礬燒研治腸痔血痢。入綠礬泥固治反胃吐食。與胡蒜煨治膈气痞滿。凡俱不可去鱗﹐以鱗有止血之功也。

卷四魚部

石斑魚

有毒。

發明

石斑魚生南方溪澗水石處﹐長數寸﹐大不過尺餘﹐有雌無雄﹐二三月與蜥蜴交合水上。其子毒人﹐令人吐瀉﹐《醫說》云﹐用魚尾艸汁少許解之。

卷四魚部

殘魚

俗名紙魚甘平無毒。

發明

殘出蘇松浙江﹐大者不過三四寸﹐身圓無鱗﹐潔白如銀。小者優勝﹐鮮食最美﹐曝漧亦佳。作羹食之寬中健胃﹐而無油膩傷中之患。

卷四魚部

海粉

鹹寒無毒。

發明

海粉色碧微鹹﹐專行肝腎﹐云是海仲介屬得東南水土之气而成﹐與蜂之釀蜜無異。土人采得而貨之以供食品。能散癭癅﹐解毒熱﹐但性寒滑﹐脾胃虛人勿食。

卷四魚部

燕窩

甘平無毒。

發明

鳥銜海粉作窩﹐得風日陽和之气﹐化鹹寒爲甘平﹐能使金水相生﹐腎气上滋於肺﹐而胃气亦得以安。食品中之最馴良者﹐惜乎《本艸》不收﹐方書罕用。今人以之調補虛勞咳吐紅痰﹐每兼冰糖煮食往往獲效。然惟病勢初淺者爲宜。若陰火方盛﹐血逆上奔﹐𨿽用無濟﹐以其幽柔無剛毅之力耳。

卷四魚部

鱸魚

甘平小毒。

發明

鱸魚松脆﹐與石首魚相類。補五臟﹐益筋骨﹐和腸胃﹐治水气﹐多食宜人﹐作尢良。

卷四魚部

鱖魚

甘平小毒。

發明

鱖性疏利﹐有補虛益胃﹐去腹內惡血﹑小虫之功。《醫說》有邵氏女年十八﹐病勞瘵累年﹐偶食鱖魚羹遂愈﹐正與補勞益胃殺虫之說相符。膽治骨鯁及竹木刺入咽喉﹐不拘大人小兒或入腹刺痛﹐服之皆出。臘月收大鱖魚膽懸北檐下陰漧﹐遇有鯁者﹐用皂子大酒研﹐溫服﹐得吐則鯁隨涎出。未出再服﹐以出爲度﹐酒隨量飲﹐無不出者。如無鱖魚膽﹐鯇魚﹑靑魚﹑鯽魚膽用鮮者﹐酒調服之亦出。

卷四魚部

鱧魚

卽蠡魚﹐俗名裏魚甘寒無毒。

發明

鱧性伏土而能勝水。故治水腫﹐療五痔﹐治濕痺﹐主香港腳。妊娠面浮腳腫者﹐赤小豆煮食甚效。《丹方》治水腫腹大用活鱧魚﹐去腹垢﹐入獨顆蒜令滿﹐外塗濕黃泥﹐炭火炙食屢效。有瘡者不可食﹐令瘢白。

卷四魚部

鰻鱺魚

甘平小毒。闊嘴者爲鰻﹐尖嘴者爲鱺。

發明

鰻魚𨿽有毒。性能補虛益陰﹐久病勞瘵宜之。大便濡泄勿用。其功專在滋補眞陰﹐殺勞瘵虫﹐與蛇同類﹐故主治亦近之。

卷四魚部

鱔魚

甘大溫無毒。

發明

鱔魚稟己土之气﹐能補中益血。婦人產後惡露淋瀝﹐腸鳴濕痺並宜食之。曝漧灰存性﹐治老人虛痢。大鱔魚重斤餘者﹐能助勢力﹐食後徧體疼脹盡力捶之。大力丸用熊筋﹑虎骨﹑當歸﹑人參等分爲末﹐酒蒸大鱔魚取肉搗爛爲丸﹐每日空腹酒下兩許﹐气力驟長。

鱔魚血力能助陽﹐壯年陽道不長﹐育龜丸用之。方用石龍子﹑蛤蚧﹑生犀角﹑生附子﹑艸烏頭﹑乳香﹑沒藥﹑血竭﹑細辛﹑黑芝麻﹑五倍子﹑陽起石等分爲末﹐生鱔魚血爲丸﹐朱砂爲衣﹐每日空心酒下百丸。曾有人服此得以嗣續宗祧者﹐不可以房術論也。其尾血療口眼斜﹐同麝香少許﹐右塗左﹐左塗右﹐正卽洗去。其骨燒灰﹐香油調塗湯火甚效。

卷四魚部

甲魚

本名魚甘溫小毒。

發明

魚無鱗而有甲﹐故俗名爲著甲。江淮﹑黃河﹑遼海水深處皆有之。長二三丈﹐逆上龍門能化爲龍﹐味極肥美。但發气動風﹐和蕎麥食令人失音。其肝味勝河豚﹐食之令人血膚幹脫﹐亦動風之驗也。

卷四魚部

鱘魚

本名鮪魚﹐生江中﹐長丈餘﹐身無鱗﹐鼻與身等﹐亦屬也甘平無毒。

發明

此魚味𨿽美﹐而發諸藥毒﹐動風气﹐發一切瘡疥﹐久食令人腰痛。服丹石人忌之。勿與幹筍同食發癱瘓風。小兒食之成咳嗽及癥瘕。作𨿽珍﹐亦不益人。

卷四魚部

魚

本名魚﹐卽魚甘溫小毒。赤目赤須無腮者殺人﹐不可合牛肝食。反荊芥。

發明

魚類蛇﹐故能治風。凡口眼斜﹐切活魚尾尖﹐朝吻貼之卽正。

卷四魚部

黃顙魚

甘平微毒。反荊芥。

發明

無鱗之魚不益人﹐發瘡疥﹐不獨黃顙爲然。

卷四魚部

江鱭

一名魚甘平小毒。

發明

諸魚皆用翅尾遊行﹐惟鱭不勞翅尾﹐逐隊齊行﹐故以命名。種類不一﹐獨產江水中者應春而起﹐味極鮮美﹐性專降泄。故敗疽痔漏人忌食﹐諸鱭皆然。

卷四魚部

河豚

甘溫有毒。海中者大毒﹐江中者次之﹐淡水中者又次之。有大小二種﹐大者謂之河豚﹐背淡靑黑﹐無赤斑﹐腹白而翅傍色黃者可食。小者名斑魚﹐背脊黑有紋點﹐多赤色﹐其毒最甚﹐以稟蛟龍之气最甚也。海人言三月後斑魚得木气全盛之時﹐尢不宜食。其雙尾獨目﹐翅赤﹑嘴赤異常﹐背有赤印﹐頷內無腮﹐腹中多血﹐獨腴無膽﹐皆大毒傷人。制食之法﹐須去其子與嘴目及脊中肝內惡血﹐並去周身脂膜﹐則不气腥﹐煮忌煤火及煤炱落入﹐與荊芥﹑桔梗﹑菊花﹑甘艸﹑附子﹑烏頭相反﹐故食河豚三日內不可服藥。河豚子必久漬鍛石水中﹐而後煮食﹐曾見水浸一夜大如芡實也﹐中其毒則唇舌麻瞀﹐頭旋目眩﹐足不任履﹐行步欹側﹐急宜探吐﹐隨覓荻芽或蘆根﹐搗汁灌之。橄欖汁﹑甘艸汁皆可解。又槐花﹑幹胭脂等分爲末﹐水調服之。若腹中絞痛昏迷倒僕者﹐急用糞淸灌之﹐遲則不救。

發明

凡物之美者謂之尢物﹐靡不賈毒傷人﹐如妲己亡殷﹐夷光傾吳﹐蒙其禍而不自覺也。河豚嗜咸﹐內藏信智﹐外顯文利﹐窄口巨腹﹐陰毒內蓄可知。凡陰毒之物必藉陽气而爲鼓午﹐得春升之令而浮游水面。非信而乎散子必入淡水﹐旣生必歸巨海。非智而乎﹐得咸則肥﹔得淡則瘦。所以淡水中者﹐其毒漸解而不致傷人之甚也。以其味美人爭食之。春初爲貴品﹐其腹腴呼爲西施乳。南人有云﹐凡魚之無鱗﹑無腮﹑無膽﹑有聲﹑目能眨者﹐皆有毒。

河豚目能開合﹐觸之則曳曳有聲﹐嗔怒則腹脹﹐如球浮起水面﹐故人得以取之。其毒入肝助火﹐莫有甚於此者。患癰瘍香港腳人切不可食﹐助濕髮毒動气﹐其患最速。惟取其子同蜈蚣燒研﹐香油調搽疥癬有效。抉其目拌輕粉埋地中化水﹐拔婦人腳上雞眼﹐可以脫根。

卷四魚部

江豚

鹹腥無毒。

發明

江豚形如水牛﹐藏器𨿽有飛屍虫毒瘴瘧之治﹐從未見有用之者。以之熬油點燈照樗則明﹐讀書紡織卽暗﹐俗言懶婦所化也。

卷四魚部

比目魚

甘平無毒。

發明

比目形如篛葉﹐故俗以是稱之。《爾雅》所謂東方有比目者是也。魚各一目相並而遊﹐今吳中昆山最多。孟詵𨿽有補中益气之說﹐而多食動气亦是助濕生熱之故﹐此必溺於伉儷者之所化也。

卷四魚部

鮫魚

一名沙魚甘鹹平無毒。

發明

鮫魚生南海﹐背皮粗錯﹐可飾刀靶。其肉作膾﹐補五臟。皮治屍疰虫毒。燒灰解魚毒。

卷四魚部

烏賊骨

卽烏骨﹐俗名海鰾蛸鹹微溫無毒。

發明

烏骨﹐厥陰血分之藥﹐兼入少陰﹐其味鹹而走血﹐故治血枯血瘕﹐經閉崩帶﹐陰蝕腫痛﹐丈夫陰腫﹐下痢疳疾﹐厥陰本藥也。寒熱瘧疾﹐聾癭﹐少腹痛﹐陰痛﹐厥陰經病也。目翳流淚﹐厥陰竅病也。厥陰爲藏血室﹐少陰爲隱曲之地﹐故諸血病﹑陰病皆治之。按﹕《素問》云﹐有病胸脇支滿妨於食﹐病至則先聞腥臊臭﹐出淸液﹐吐血﹐四肢軟﹐目眩﹐時時前後血病﹐名曰血枯。得之年少時有所大脫血﹐或醉入房中气竭肝傷﹐月事衰少不來﹐治之以四烏骨﹑一茹爲末。丸以雀卵﹐大如小豆﹐每服五丸﹐飲以鮑魚汁﹐所以利腸中及傷肝也﹐觀此入厥陰血分可知。

卷四魚部

鮑魚

辛臭溫無毒。

發明

鮑魚鮏穢可淡曝﹐而不可著鹽﹐幹則形如塊肉﹐專取腥穢以滌一切瘀積﹐同气相感也。入肝散血﹐煮汁送四烏一茹丸﹐治女子血枯經閉。《內經》用以療傷肝利腸﹐而不傷伐元气﹐惜乎﹐世罕用之。今庖人用以煮肉﹐則脂沫盡解﹐滌除垢膩之驗也。秦始皇死沙丘會暑屍腐﹐令車載鮑魚以亂其臭。始皇本呂不韋萌孽混廁宮幃﹐非取其滌除遺臭之義歟。

卷四魚部

海馬

甘溫無毒。

發明

海馬雌雄成對﹐其性溫暖有交感之義。故孕婦帶之於身﹐臨時﹐末服之﹐並手握之云易產。又陽虛房術多用之﹐可代蛤蚧之功也。

卷四

魚部

俗作蝦甘溫小毒。蝦無須﹐腹下通黑色者﹐食之傷人。

發明

性跳躍﹐生靑熟赤﹐風火之象。生搗敷小兒赤白遊風。絞汁入藥﹐托腫吐風痰﹐皆取風能勝濕也。制藥壯陽﹐取熱能助火也。白者下乳汁﹐專入气分也。

卷四介部

龜板

《本經》名曰神屋鹹甘平小毒。入藥取腹去背﹐酒浸酥炙﹐或熬膠用﹐色黑產水中者爲水龜。其色黃﹐出山中者爲秦龜﹐秦龜不入補腎藥。一種呷蛇龜﹐腹折﹐見蛇則呷而食之﹐其性最毒﹐不可誤用。方書皆用灼過敗龜之板﹐取其用過無關生命也。世以自死龜殼爲敗﹐旣死精气已脫﹐取用何益﹐誤服反受其毒﹐以其爲蛇虺所傷也。今藥肆所賣龜膠﹐每以鹿角膠腳衝入則易凝結﹐亦有以黃明膠和入者。凡制膠須去背甲﹐以淨腹板﹐水浸去外衣﹐則膠無腥濁之气。

《本經》主漏下赤白﹐破癥瘕﹐瘧﹐五痔﹐陰蝕濕痺﹐四肢重著﹐小兒囟不合。

發明

龜稟北方之气而生﹐乃陰中至陰之物。專行任脈﹐上通心气﹐下通腎經﹐故能補陰治血治勞。大凡滋陰降火之藥﹐多寒涼損胃。惟龜板炙灰則益大腸﹐止泄瀉﹐故漏下赤白亦能療之。其治小兒囟不合﹐專取滋水堅骨之功﹐皆龜之所主。其破癥瘕﹐瘧﹐五痔﹐陰蝕濕痺﹐重著﹐皆秦龜之功用﹐以能入脾經治風濕也。時珍云﹕龜鹿靈而壽﹐龜首常藏向腹﹐能通任脈﹐故取其腹以補心﹑補腎﹑補血﹐皆養陰也。鹿鼻常反向尾﹐能通督脈﹐故取其角以補命門﹑補精﹑補气﹐皆養陽也。觀龜板所主之病皆屬陰虛精弱﹐腰腳酸痿﹐可心解矣。燒灰酒服治痘瘡。又合鹿角灰等分﹐入四物湯服治血崩。炙末酒服主風痺腳弱。燒灰敷小兒頭瘡﹑婦人陰瘡。鱔魚血調塗湯火濕瘡。但胃虛少食﹐大便不實及妊娠禁用﹐以其無陽生之力耳。膽汁苦寒治痘後目腫﹐經月不開﹐取汁點之良。溺滴耳治聾。點舌下治大人中風﹑舌喑﹐小兒驚風不語。摩胸背治龜胸龜背。欲取其溺﹐以豬鬃刺其鼻卽出。

卷四介部

玳瑁

甘寒無毒。入藥生者良。

發明

玳瑁入心主血﹐有解毒解熱之功。故蘇頌以之磨汁服解蠱毒。《日華》破癥瘕結﹐消癰毒﹐止驚癇。士良療心風﹐解煩熱﹐行血气﹐利大小腸。時珍治傷寒熱結狂言﹐解毒淸熱之功﹐等於犀角﹐同犀角解痘毒。痘瘡黑陷﹐乃心熱血凝﹐用生犀﹑玳瑁磨汁﹐入豬心血少許﹐紫艸湯調服﹐則熱解血和而陷豆起矣。但虛寒而陷者勿用。

卷四介部

鱉甲

一名上甲鹹平無毒。九肋七肋者佳。以其得陽數也。但多有摘去下肋僞充七肋者﹐亦有半邊支肋﹑半邊雙肋者﹐此團魚與鱉交合而生﹐不若純支肋者爲優。醋酥炙各隨本方。治瘧母淋灰湯煮糜如飴﹐用龜用大者力勝﹐鱉用小者力優。妊娠勿食鱉肉。與莧菜﹑鴨卵合食尢忌。

《本經》主心腹癥瘕堅積寒熱﹐去痞疾息肉﹐陰蝕痔核﹐惡肉。

發明

鱉色靑﹐入厥陰肝經及衝脈﹐爲陰中之陽。陽奇陰偶﹐故取支肋爲肝經之響導。

其所主者﹐瘧﹑瘧母﹐虛勞寒熱﹐癥瘕痞疾﹐經水陰瘡﹐不出《本經》主治也。凡骨蒸勞熱自汗皆用之﹐爲其能滋肝經之火也。與龜甲同類﹐並主陰經血分之病。龜用腹﹐腹屬腎。

鱉用肋﹐肋屬肝﹐然究竟是削肝之劑﹐非補肝藥也。妊婦忌用﹐以其能伐肝破血也。肝虛無熱禁之。灰研極細末療湯火傷皮綻肉爛者並效﹐幹則麻油調敷﹐濕則幹摻﹐其痛立止。其解火毒﹐療骨蒸﹐殺瘵虫之功可默悟矣。鱉頭燒灰酒服療小兒脫肛﹐婦人陰脫下墜﹐取其善縮之性也﹐生血塗之尢效。沈聖符曰﹐食品中惟鱉最爲叵測﹐其間多有大毒不減河豚者﹐如三足兩頭﹐人所共棄﹐項彊腹赤毒可傷人。予鄰餘子坦曾見蛇盤屢跌而成鱉者﹐四生之中物物皆有變化﹐無足異也。且有鱉寶生鱉腹中之說﹐說者以爲誕妄﹐姑置罔聞。近日楓江吳氏買一鱉﹐烹之輒作人言。其家以爲怪也﹐添火烹之﹐剖腹果得一物長約三寸﹐須眉宛然。聖符邀予往看﹐驗其鱉形背髙聳起﹐稍異尋常。聖符屬筆命記﹐以爲嗜味傷生之警。

卷四介部

黿甲

甘平無毒。

發明

黿甲炙﹐黃酒浸﹐治瘰﹐殺虫﹐逐風﹐惡瘡痔﹐風頑疥瘡﹐功同鱉甲。但鱉走肝﹐而黿走脾﹐故其主治稍有不同。

卷四介部

蟹

鹹寒小毒。未被霜者有毒。多食腹痛泄瀉﹐生薑﹑紫蘇﹑豉汁﹑蘆根汁並可解之。

其性喜入蛇穴﹐得其毒則驟長﹐故重一斤以上者誤食殺人。又兩目相向﹑足斑目赤者大毒﹐不可食。

《本經》主胸中邪气熱結痛﹐僻面腫﹐能敗漆﹐燒之致鼠。

發明

蟹之外骨內肉﹐生靑熟赤﹐陰包陽象無疑。性專破血﹐故能續斷絕筋骨。《本經》主胸中邪气熱結痛﹐僻面腫﹐皆是瘀血爲患。性能敗漆﹐今人生搗治漆瘡﹐塗火燙﹐皆取散血之意。《日華》治筋骨折傷﹐生搗罨之。藏器云﹐能續斷筋﹐去殼用黃﹐搗爛微炒納入瘡中﹐筋卽連也﹐可知其功不獨散而能和血矣。凡物之赤者皆熱﹐惟蟹與柿性寒﹐所以二物不宜同食﹐令人泄瀉發癥瘕。妊娠忌食﹐以其性專逆水橫行也。其爪爲催生下死胎胞衣專藥。《千金》神造湯﹐治子死腹中並雙胎一死一生﹐服之令死者出﹐生者安﹐神驗方也。但以一邊運動一邊沈著者卽是無疑﹐方用蟹爪一升﹐甘艸一尺﹐東流水一斗﹐以葦薪煮至二升﹐去滓﹐入眞阿膠二兩﹐令烊﹐頓服或分二服。若人困不能服﹐灌入卽活。取蟹之散血﹐而爪觸之卽脫也﹐然必生脫者連足用之。《丹方》治蓄血發黃胸脇結痛而不浮腫者﹐蟹殼存性黑糖調﹐無灰酒下三錢﹐不過數服效。若浮腫者爲气病﹐無藉於蟹之散血也。婦人乳癰硬腫﹐蟹殼灰一服卽散。又以塗朱燒煙辟臭虫﹐燻之卽斃﹐則殺虫之功從可知矣。蟹之相類多種﹐如蝤蛑擁劍不常見外﹐其蟛蜞﹑蟛春時甚多。蟛蜞螯光無毒可醯而食。蟛螯毛有毒﹐誤食令人吐下。又有一種生沙穴中﹐見人則避者﹐沙狗也。時珍𨿽言不可食﹐今海錯中用之﹐非蟛蜞之可比也。

卷四介部

鱟

辛鹹平微毒。

發明

鱟善候風﹐外殼內肉﹐與蟹無異。其血蒼色﹐其肉松脆﹐亦如蟹臍。能散肝腎結血。故產後痢不止﹐及腸風瀉血﹐崩中帶下﹐用尾燒灰﹐米飲服卽止。《聖惠方》治積年咳嗽呀呷作聲﹐用鱟魚殼半兩﹑貝母﹑桔梗﹑入牙皂末少許﹐蜜丸﹐噙一丸咽汁﹐服三丸卽吐出惡涎而瘥。

卷四介部

牡蠣

鹹平微寒無毒。赤用﹐左顧者良。

《本經》主傷寒寒熱﹐溫瘧灑灑﹐驚恚怒气﹐除拘緩鼠﹐女子帶下赤白。

發明

牡蠣入足少陰﹐爲軟堅之劑。以柴胡引之去脇下痛。以茶引之消項上結核。以大黃引之消股間腫。以地黃引之益精收澀﹐止小便。腎經血分藥也。《本經》治傷寒寒熱﹐溫瘧灑灑﹐是指傷寒發汗後寒熱不止而言﹐非正發汗藥也。仲景少陽病犯本﹐有柴胡龍骨牡蠣湯。《金匱》百合病變渴有栝蔞牡蠣散﹐用牡蠣以散內結之熱﹐卽溫瘧之熱從內蘊。驚恚之怒气上逆﹐亦宜鹹寒降泄爲務。其拘緩鼠﹐帶下赤白﹐總由痰積內滯﹐端不出軟堅散結之治耳。今人以牡蠣澀精而治房勞精滑則慮其鹹降﹐治亢陽精傷又恐其斂澀。惟傷寒亡陽汗脫﹐溫粉之法最妙。其肉糟制﹐卽蠣黃醬也。

卷四介部

蚌

肉甘寒﹐殼鹹寒﹐無毒。

發明

蚌與蛤皆水產﹐而蛤則生咸水﹐色白﹐入肺﹐故有軟堅積化頑痰之功。蚌生淡水﹐色蒼﹐入肝﹐故有淸熱行濕治雀目夜盲之力。蓋雀目則肝腎之病也。初生小兒啞驚﹐活蚌水磨墨滴入口中﹐少頃下黑糞而愈。生蚌炙水治湯火傷甚效。古方用治諸水﹐淸神定魄﹐以大蚌向月取水是也。

卷四介部

眞珠

鹹甘寒無毒。

發明

珍珠入手足厥陰二經﹐故能安魂定神﹐明目退翳。解痘疔毒及痘瘡入眼﹐治耳暴聾﹐出水研細末吹之﹐待其幹脫自愈。灰入長肉藥﹐及湯火傷敷之最妙。然不可著水﹐著水則反爛肉。

卷四介部

石決明

一名珍珠母鹹平無毒﹐九孔者佳。面裹煨熟﹐水飛用。反雲母。

發明

石決明味鹹﹐軟堅﹐入肝腎二經﹐爲磨翳消障之專藥。又治風熱入肝﹐煩擾不寐﹐遊魂無定。《本事方》珍珠母丸與龍齒同用﹐取散肝經之積熱﹐須與養血藥同用。不宜久服﹐令人寒中﹐非其性寒﹐乃消乏過當耳。

卷四介部

文蛤

鹹平微寒無毒。卽蛤蜊之殼濃口﹐光有紫斑文者。用醋漿水或醋煮半日許﹐搗粉用。

《本經》主惡瘡﹐蝕五痔。

發明

文蛤鹹寒﹐走足少陰經﹐爲潤下之味﹐故能止渴﹐利小便。《別錄》治咳逆胸痺﹐腰痛脇急﹐鼠崩中﹐卽《本經》主惡瘡蝕五痔之義﹐取咸能軟堅入血分也。仲景傷寒太陽病用水卻益煩﹐意欲飲水反不渴者及《金匱》渴欲飲水不止﹐並用文蛤散﹐其治反胃吐後渴欲飲水而貪飲者﹐則有文蛤湯﹐總取鹹寒滌飲之義。

卷四介部

蛤蜊

鹹寒無毒。紫口者良。

發明

大都鹹寒之物皆能淸熱﹑開胃﹑止渴。其殼赤﹐杵粉﹐能淸肺熱﹐滋腎燥﹐降痰淸火﹐止咳定喘﹐消堅癖﹐散癭癅﹐無不宜之。炒阿膠﹑鰾膠用之﹐以其味鹹能發滯性也。單方治乳癰﹐每三錢入皂角刺末半錢﹐溫酒調服。治肺癰﹐一味童便研﹐甘桔湯日進三服屢驗。然須冬時取栝蔞實和穣子同搗仍入殼中﹐懸當風處陰漧﹐以供一歲之用﹐否則難於取應也。

卷四介部

蟶

甘平無毒。

發明

蟶生江湖中﹐與蚌蛤相類。閩人以田種之﹐謂之蟶田﹐其肉可爲淡幹。腸鼻糟之以充海錯﹐婦人產後虛熱宜之。

卷四介部

魁蛤殼

俗名蚶子﹐卽瓦楞子肉甘平﹐殼鹹平﹐無毒。

發明

蚶肉僅供食品﹐𨿽有溫中健胃之功﹐方藥曾未之及。其殼灰則有消血塊﹐散痰積﹐治積年胃脘瘀血疼痛之功。與鱉甲﹑虻虫同爲消瘧母之味﹐獨用醋丸則消胃脘痰積。觀制蚶餅者﹐以蚶殼灰泡湯搜糯粉則發松異常﹐軟堅之力可知。

卷四介部

車螫

一名蜃鹹冷無毒。

發明

車螯是海中大蛤﹐以其吐气成樓﹐故名曰蜃。所謂雀入淮爲蛤﹐雉入海爲蜃者是也。其肉解酒毒﹐消渴﹔殼治瘡腫癰毒﹐燒赤醋淬爲末﹐同甘艸等分酒服﹐並以醋調敷之﹐《日華》法也。

卷四介部

貝子

咸平小毒。燒赤搗細如面﹐以淸酒淘過用。白者入气分﹐紫者入血分﹐花者兼入血气。

《本經》主目翳五癃利水道﹐鬼疰虫毒﹐腹痛下血。

發明

貝生南海﹐雲南極多﹐土人用爲錢貨交易。因其味鹹軟堅﹐故《本經》專主目翳﹐其治五癃等病﹐取咸潤走血之力。《千金》香港腳丸中用之﹐專取咸能破堅之意﹐𨿽數十年之疾﹐靡不克效﹐以其透入骨空搜逐濕淫之气﹐和諸藥蒸蒸作汗﹐次第而解也。古方點目用貝子粉入龍腦少許﹐有息肉加珍珠末吹點﹐亦入老翳諸方。紫貝治小兒疹﹑目翳。今人用以砑紙謂之砑蠃﹐大者曰珂﹐亦名馬軻螺。治目消翳﹐去筋膜肉與貝子相類﹐分紫﹑白﹐灰用之。

卷四介部

石

一名龜腳甘鹹無毒。

發明

石生東南海中石上﹐蚌蛤之屬﹐形如龜腳﹐殼似海螯與吐等同爲海錯﹐而此稍遜。然其有利小便之功﹐吐不如也。

卷四介部

淡菜

甘溫無毒。

發明

淡菜生咸水而味不沾鹹﹐爲消癭之善藥﹐兼補陰虛勞傷﹐精血衰少﹐及婦人帶下﹐理腰香港腳。不宜多食﹑久食﹐令人陽痿不起及脫人發。一切海中苔菜皆然﹐不獨淡菜也。

卷四介部

海蠃

厴名甲香鹹平無毒。

發明

海蠃肉甘寒﹐食之能止心痛。生螺汁洗眼止痛﹐經二三十年者輒應入黃連末點之尢良。厴性閉藏﹐能斂香气經月不散﹐獨燒則臭。與沈﹑麝諸香及諸花﹐和蠟煎成者曰甲煎﹐可作口脂。《千金方》用之﹐唐李義山詩所謂沈香甲煎爲庭燎者是也。其殼五色璀璨爲鈿最精﹐燒過點眼能消宿翳﹐惜乎﹐專目科者罕知。

卷四介部

蠃

卽螺螄甘寒無毒。

發明

蠃﹑蚌﹑蛤﹑蟹﹑龜﹑鱉之類﹐皆外剛內柔﹐稟離火之象。𨿽居泥水而性寒﹐治火熱之毒最捷。用珍珠黃連嵌入良久﹐取汁注目中止熱壅目痛。生搗絞汁﹐和無灰酒飲﹐治癉﹑小便不利。田中大螺去掩入冰片少許﹐埋土中一伏時化水﹐療痔瘡。又搗爛和麝香貼臍上引濕熱下行﹐治噤口痢﹐土墻上爛殼燒灰敷痘瘡及瘡濕毒。生田中者得土气多而形大﹐生水中者得水气多而形小﹐其治水腫黃癉﹐目赤腫痛﹐痔腫脫肛﹐消渴解酒之功則一。產徽州溪澗中者﹐其肉靑碧可愛﹐土人取肉焙漧以充方物。但性冷利人﹐過食令人腹痛泄瀉﹐急磨木香酒解之。

卷四介部

寄居虫

甘溫無毒。

發明

藏器曰﹕寄居虫在螺殼間﹐非螺也。候螺蛤開卽自出入﹐螺蛤欲合已還殼中﹐海族多被其寄。南海一種似蜘蛛入螺中負殼而行﹐觸之卽縮入螺﹐火炙乃出。婦人難產以七枚搗酒服之﹐或臨產兩手各握一枚﹐與相思子無異。弘景云﹕食之益顏色﹐美心志。惜乎﹐一時不易得也。

卷四介部

郎君子

卽相思子發明

相思子狀如螺中之子﹐大如小豆。藏篋笥積歲猶活﹐置醋中卽盤旋不已。婦人難產﹐手把之便生﹐屢驗。

卷四禽部

鶴頂

辛溫大毒。

發明

鶴食蛇虺而頂血大毒﹐力能殺人﹐人之欲求自盡者服之卽斃。而《嘉》又以鶴血益气力﹐補虛乏﹐去風益肺﹐恐未必然。肫中砂石子磨水服能解蠱毒。

卷四禽部

鸛骨

甘寒小毒。

發明

鸛骨治屍疰﹐喉痺﹐蛇虺傷﹐專用其毒以攻伏匿之毒也。嘴及腳骨尢良。卵能預解痘毒﹐水煮一枚與兒啖之﹐令不出痘或出亦稀﹐與鶴卵同功。

卷四

禽部

卽鹹寒無毒。

發明

好啖魚蛇及鳥雛﹐故治痞積﹐有丸用之爲君﹐治食魚鱉成瘕者尢效。其骨酥炙﹐和南硼砂吹喉治骨哽﹐忍之須臾﹐輕輕咯之﹐骨與痰涎俱出。

卷四禽部

鵜鶘

卽淘鵝鹹溫滑無毒。

發明

淘鵝油性走﹐能引諸藥透入病所拔毒﹐故治聾痺腫毒諸病。其舌治疔瘡﹐取入心拔毒外出也。

卷四禽部

鵝

白者甘平無毒。蒼者有毒﹐嫩者尢劣。

發明

鵝气味俱濃﹐發風發瘡莫此爲甚。《別錄》謂其性涼利五臟﹐是指蒼者而言。韓氏謂其疏風是言白者之性耳。昔人治癘風方中取純白鵝通身之毛及嘴足之皮與肫肝內皮﹐同固濟﹐灰存性﹐和風藥用之﹐爲風藥之響導也。然不可遺失一處﹐其處卽不能愈。又不可用雜色者﹐若有一處色蒼﹐風愈之後其處肌膚色黑。此與蛇發風毒﹐白花蛇善解風毒之義不殊。白鵝脂祛風潤燥解石毒﹐血能湧吐胃中瘀結﹐開血膈吐逆﹐食不得入﹐乘熱恣飲﹐卽能嘔出病根﹐以血引血﹐同气相求之驗也。中射工毒者﹐飲之並塗其身卽解﹐以其能食此虫也。尾內耳中治聾及耳﹐取以達三焦之气也。涎治誤吞稻芒﹐亦物性之相制耳。白鵝屎絞汁治小兒鵝口瘡﹐蒼鵝屎敷虫蛇咬毒。

卷四禽部

雁

甘溫無毒。

《本經》主風攣拘急偏枯﹐血气不通利。

發明

雁爲信鳥﹐豈宜食之。故道家謂之天厭﹐性善通利血气。風攣拘急﹐偏枯﹐取肉炙熟貼之。昔黃帝制指南於雁脛骨空中制鍼﹐取其能定南北也。但覓之不易﹐今人於鯉魚腦中制之﹐以其性專伏土定而不移﹐可定水土之方向也。

卷四

禽部

卽家鴨甘溫無毒。嫩者有毒﹐老者無毒。

發明

之逼火而生﹐水而長﹐未出卵時先得火气﹐故不憚冰雪﹐偏喜淫雨﹐而尾膻濁最甚﹐故羣雌一被其气皆得生化之機﹐不待尾之徧也。溫中補虛﹐扶陽利水是其本性。

男子陽气不振者食之最宜。患水腫人用之最妥。黑嘴白毛者﹐治腸胃久虛﹐葛可久白鳳膏用之﹐取金水相生之義﹐綠頭老鴨治陽水暴腫﹐《外臺》鴨頭丸用之﹐取通調水道之義。白鴨生血能補血解毒﹐勞傷吐血衝熱酒調服屢效。中射工溪毒及野葛砒霜毒﹐灌之卽解。誤吞金銀入腹﹐乘熱頓飲數升﹐其金卽下。諸鴨涎治穀麥芒入喉及小兒痙風反張﹐滴之卽消。卵能閉气﹐以混沌未分塞人聰慧。諸病忌食﹐而滯下尢禁。白鴨通殺石藥毒﹐凡服藥過劑昏迷眩暈者﹐取白鴨通一合﹐湯漬﹐澄淸服之卽解﹐勿以其穢而棄諸。

卷四禽部

鳧

卽野鴨甘平無毒。

發明

鳧逐羣飛﹐夏藏冬見﹐與鴻雁不異。其在九月以後﹐立春以前味極鮮美﹐病患食之全勝家鴨。以其肥而不脂﹐而易化﹐故滯下泄瀉﹐喘咳上气﹐虛勞失血及產後﹑病後無不宜之。𨿽有安中利水之功﹐而方藥曾未之及﹐孟詵除十一種虫等治未能深信。《摘玄方》解挑生蠱毒﹐取生鳧血熱飲探吐。於此可悟生鵝血可吐胸腹諸虫﹑血積﹐總以血引血同气相應之力耳。

卷四禽部

雞

甘平小毒。諸雞有五色者﹐黑雞白首者﹐六指者﹐死足不伸者﹐並不可食。

發明

雞屬巽而動風﹐外應乎木﹐內通乎肝﹐得陽气之最早﹐故先寅而鳴﹐鳴必鼓翅﹐火動生風之象﹐風火易動而易散﹐人之陽事不力者不宜食雞﹐是以昔人有利婦人不利男子之說。而東南之人﹐肝气易動﹐動則生火﹑生痰﹐病邪得之爲有助也。北方陽气潛伏最宜發越。病邪得之便能作汗﹐以其能助肝气也。姑以物性之常變﹐言之諸雞中惟烏骨白絲毛者最良。巽象變坎﹐得水木之精气﹐肝腎血分病宜之。烏骨雞丸治經癸胎產虛熱諸病﹐以其峻補肝血也。今人治賊風痛痺﹐專取五爪烏骨雄鷄﹐置病痛處任其鳴啄﹐少頃其痛自止﹐雞之五爪者有毒﹐此專取其毒以引其毒外泄也。丹雄鷄治女人崩中漏下赤白沃﹐通神明﹐殺惡毒﹐辟不祥﹐中惡魔魅﹐以血灌鼻卽蘇。中風口眼斜﹐乘熱塗患處卽正。雞冠血和酒釀調鯪鯉甲末治痘瘡﹐肝熱毒盛而變靑幹紫黑陷伏。黃雌雞治產後虛羸﹐煮汁煎藥最宜。黑雌雞治妊娠胎息不安。泰和老雞內托小兒痘瘡。近世治產後虛羸寒熱﹐亦取用之﹐以其能助肝經生气也。雄鷄肝取不落水者研爛﹐和蜂蠟酒釀頓熟﹐治小兒疳積﹑壞眼﹐日服無間﹐翳盡爲度。雞俗名雞內金﹐治食積腹滿﹐反胃泄利﹐及眼目障翳。雞卵治傷寒發狂﹐咳嗽失音並生食之﹐以雞卵略敲損勿令淸漏﹐浸尿中﹐冬三﹑夏一日﹐取煮食之﹐治哮喘風痰。雞子淸治伏熱目赤喉痛。雞子黃治產後胞衣不下並用生者。又以煮熟去白取黃同亂髮﹑香油熬化﹐塗嬰孩胎毒熱瘡。抱出卵殼研細爲末﹐去目中障翳﹐燒灰蜜調塗嬰兒頭身諸瘡。卵殼中白皮同麻黃﹑紫菀治久咳气結。雞子乃不孵之卵﹐取以同犬屎敷腫瘍﹐其痛立止﹐《千金方》也。

雞矢白爲散﹐無灰酒下一錢匕﹐治蠱脹腹滿﹐《內經》雞矢醴也。溏矢和鍛石末塗疔腫﹐半日許卽能拔出。

卷四禽部

雉

卽野雞甘酸溫小毒。

發明

埤雅云﹐蛇交雉則生蜃﹐蜃爲雉入大水所化。推其變化之源﹐必由異气所感。《水經》云﹐蛇雉遺卵於地而爲蛟﹐其卵遇雷則入地﹐不遇雷則仍爲雉﹐於此可悟其化蜃﹐總由靈蛇之性未泯﹐不得山靈之气﹐遂其飛騰﹐則得滄溟之气﹐恣其吞吐﹐是與虹霓奚擇哉。

《別錄》言其補中益气力﹐止泄痢﹐除蟻。此指尋常之雉而言。《千金》以之治蟻﹐因其喜於食蟻﹐乃用以制之也。《周禮》包人供六禽﹐雉是其一﹐亦食品之貴。然有毒﹐不可常食﹐有病患尢非所宜。而春夏不可食者﹐以其食虫蟻也。時珍曰﹐雉屬離火﹐雞屬巽木﹐故煮雞則冠變﹐煮雉則冠紅。火性暴烈﹐發痔發瘡﹐與家雞子同食令人發疰﹐周身疼痛﹐爲患種種﹐惡得謂之無毒乎﹖

卷四禽部

烏鴉

酸甘平無毒。種類有四﹐小而純黑者爲烏﹐大嘴而腹下白者爲鴉﹐並入藥用﹔其項白而大者爲燕烏﹐嘴赤而小者爲山烏﹐皆不入藥。

發明

慈烏反哺﹐性稟孝慈。《嘉》𨿽有補勞治瘦之功﹐骨蒸羸弱咳嗽之治﹐然血肉之中豈無他味﹐而忍傷孝慈之物哉。烏鴉嘴大貪戾傷生﹐時珍取治暗風癇疾﹐勞傷吐血咳嗽﹐殺虫等病﹐專取搜逐風毒之用﹐與慈烏之調補虛羸﹐各有仁慈剛暴之用。奚啻天淵。

卷四禽部

鵲

鵲重巢甘寒無毒。

發明

鵲性靈慧﹐能知吉凶﹐觀其營巢開戶必背太歲而向太乙﹐非鵓鳩之可比﹐《別錄》用之爲下石淋專藥﹐以其鳴必掉尾﹐取其周身之气悉向下通也。藏器有云﹐燒灰淋汁飲汁﹐令人淋石自下。蘇頌言﹐婦人不可食﹐以其相視而通音感而孕也。其腦燒之入酒同飲﹐令人相思。蘇頌之說得非緣此。鵲重巢﹐《日華》取多年者燒之﹐療癲狂鬼魅及蠱毒﹐仍呼祟物名號﹐亦敷瘡。《千金》治婦人難產﹐取多年生育相安之義。

卷四禽部

鷓鴣

甘溫小毒。

發明

此物食烏頭﹑半夏苗﹐好啖此者﹐多發咽喉頭腦腫痛﹐甘艸﹐生薑並可解之。《唐本》言鷓鴣治嶺南野葛菌子生金毒及溫瘧。久病欲死者﹐合毛熬酒漬服之﹐或生搗汁服最良。《日華》云﹐酒服主蠱气欲死。孟詵云﹐能制五臟益心力﹐令人聰明。

卷四禽部

鶉

甘平無毒。

發明

鶉主腹大如鼓﹐解熱結﹐療小兒疳。按﹕鶉乃蛙化﹐气性相同﹐蛙與蛤蟆皆解熱結﹐治疳利水消腫。則鶉之消鼓脹﹐蓋亦同功﹐食後下如鵝脂﹐數次卽愈。

卷四禽部

鴿

鹹平無毒。

發明

鴿之品類頗多﹐惟白者入藥。能解諸藥毒﹐久患虛羸者食之有益﹐調精益气。治惡瘡疥癬﹐風瘡白癜風﹐瘰瘍風﹐煮熟酒服﹐無不宜之。鴿卵能稀痘﹐其矢气臭之能殺瘵虫﹐虛勞家咸多畜之。

卷四禽部

鶯

俗作鶯﹐卽黃鸝﹐《月令》名倉庚甘溫無毒。

發明

此鳥感春陽先鳴﹐故能補益陽气。食之令人不妒﹐以陽和之气能勝陰毒也。按﹕《陽止妒論》云﹐梁武帝後性妒﹐或言倉庚爲膳療治﹐遂令食之﹐妒果減半。

卷四禽部

雀卵

甘溫無毒。服術人忌食。

發明

雀屬陽而性淫﹐故能彊壯陽事﹐火衰陰痿精寒者最宜。陰虛火盛者禁用。雀卵治血枯﹐《素問》有四烏一茹丸﹐用之最妙。如無雀卵﹐生雀肝代之。頭血主雀盲﹐腦用綿裹塞耳治聾。雄雀屎名白丁香﹐去目中翳膜及面上黑。但取直者卽雄與鼠糞無異﹐入藥有效。

卷四禽部

伏翼

卽蝙蝠屎﹐名夜明砂鹹平無毒。伏翼灰﹐用夜明砂淘淨焙用。

《本經》主目瞑癢痛﹐明目夜視有精光﹐其屎治面癰腫﹐皮膚灑灑時痛﹐腹中血气﹐破寒熱積聚﹐除驚悸。

發明

《本經》治目瞑癢痛用伏翼。近世目科惟用夜明砂﹐鮮有用伏翼者。要皆厥陰肝經血分藥也。其伏翼屎能破結血消積﹐故目翳盲障﹐瘧魅淋帶﹐瘰癰疽皆用之。然蝙蝠食之大能利人﹐稍虛不可輕用。

卷四禽部

五靈脂

卽寒號虫矢﹐又名苦酸寒小毒。研細酒飛去砂石曬漧。生用則破血﹐炒用則和血。

發明

﹐候時鳥也。晉地有之。春夏羽儀丰盛﹐冬時裸形晝夜哀鳴﹐故楊氏《丹鉛錄》謂之寒號虫﹐屎名五靈脂﹐謂狀如凝脂﹐而受五行之靈气也。其气腥穢﹐其味苦酸﹐大傷胃气。《綱目》言其甘溫﹐恐非正論。𨿽有治目翳﹑中脘疼痛之功﹐惟藜藿庶可應用﹐終非膏粱所宜。同蒲黃名失笑散﹐治一切心胸腹脇少腹諸痛﹐及產後結血﹑血崩﹐目中生翳往來不定﹐其性入肝散血最速。但性極膻惡﹐脾胃虛者﹐不能勝其气也。

卷四禽部

斑鳩

甘平無毒。

發明

斑鳩補腎﹐故能明目﹐治虛損益气﹐食之令人不噎。目科斑鳩丸﹑錦鳩丸用之﹐取气血爲引導﹐以助補腎明目之功也。

卷四禽部

伯勞

平有毒。

發明

方藥未有用者。其毛治小兒繼病﹐欲作病。取毛帶之﹐繼病者﹐母有娠乳兒﹐兒病如瘧痢﹐他日相繼腹大或瘥或發﹐他人有娠相近亦能相繼也。北人未識此病。

卷四禽部

鴝鵒

俗名八哥甘平無毒。

發明

鴝鵒目和乳汁滴目﹐令人目明﹐能見霄外之物﹐甚言明目之效耳。肉治噎逆及五痔止血﹐並炙熟食之。

卷四禽部

啄木鳥

甘酸平無毒。形色與畫眉鳥相似﹐但頭頂有紅毛一片﹐嘴與爪皆堅銳如鐵﹐故能啄木取蠹﹐不可不辧。

發明

啄木性專殺蠹﹐故治人臟腑積蠹之患。時珍治勞瘵癇痿﹐皆取制虫之義。燒灰存性治痔。虫牙納孔中不過二三次愈。《丹方》治噎膈﹐諸藥不效﹐以之熬膏﹐入麝香一錢匕﹐晝夜六時嗅之﹐膈塞自開。蓋膈多有因郁積所致﹐以其善開木郁之邪也。

卷四禽部

鸕

卽水老鴨酸鹹溫微毒。或云鹹寒誤。

發明

鸕性寒利水﹐能治腹大如鼓體寒者﹐以鸕燒存性爲末﹐米飲服之。其骨灰蜜調綿裹﹐治魚骨鯁與白鷺骨同功﹐嘴骨尢效。鸕屎多在石上﹐色紫如花﹐就石刮取名蜀水花﹐能去面上黑靨痣﹐滅瘢疵及湯火瘡痕。和豬脂敷疔瘡。

卷四禽部

鷹屎白

微寒無毒。

《本經》主傷撻滅瘢。

發明

虎嘯則風生於地﹐鷹揚則風動於天﹐具體𨿽殊﹐機應則一。鷹具雄健之翮不能長恃無虞﹐至秋火伏金生﹐令行攺革勁翮漸脫﹐弱翎未振﹐卽有雄風未遂奮揚﹐是以眾鳥侮之﹐《月令》所謂鷹乃祭鳥是也。古聖觸物致思﹐專取鷹之屎白滅傷撻痕。𨿽取穢惡滌漬﹐實取其翮之善脫也。後人推而廣之﹐用以滌除目中宿翳。吹點藥中咸取用之。其屎中化未盡之毛﹐謂之鷹條﹐入陰丹﹑陽丹﹐不特取其翮之善脫﹐以治難脫之病。並取其屎中未化之羽﹐以消目中未脫之翳﹐穎脫之妙用崇古未宣﹐因顯示後起﹐毋失《本經》取用之義。

卷四禽部

雕

溫小毒。

發明

鷹﹑鶚﹑雕骨皆能接骨﹐以鷙鳥之力在骨﹐故以骨治骨從其類也。折傷斷骨﹐燒灰每服二錢酒下﹐在上食後﹐在下食前﹐骨卽接如初。但在三日內者易治﹐三日外則難治﹐以气血凝滯不能合轍也。

卷四禽部

鴟

咸平小毒。

發明

鴟頭治頭風目眩﹐顚倒癇疾。《千金》治頭風眩轉﹐面上游風﹐有鴟頭酒。《聖惠》治旋風眩冒有鴟頭丸。總取旋風健搏之力。

卷四

禽部

甘溫小毒。

發明

治風癇噎食﹐取初生無毛者一對﹐黃泥固濟﹐存性爲末﹐每服一匙﹐溫酒服之。頭主痘瘡黑陷﹐用臘月者燒灰﹐酒服之當起。

卷四禽部

鴟鵂

俗呼貓頭鷹酸微鹹小毒。

發明

鴟鵂﹐不祥之物﹐古方罕用。近世治傳屍勞瘵﹐專取陰毒之味﹐以殺陰毒之虫也。方用鴟鵂酒煮焙漧﹐同大鰻鱺七條攤薄荷上蒸爛﹐和薯蕷一斤搗焙﹐細末爲丸﹐空腹酒下三錢。功用與獺肝仿佛。方士用以昏夜露煮以聚鬼魅﹐是以至陰之味誘至陰之物也。

卷四禽部

鴆

大毒。

發明

鴆產蠱毒瘴癘之鄕﹐鐘毒最烈﹐非宿檳榔不能自安﹐以其無枝﹐人莫能捕也﹐人欲求自盡者﹐以翅羽調酒服之立斃﹐與鶴頂之毒無異。《別錄》云鴆喙殺蝮蛇毒。時珍言蝮蛇中人﹐刮末塗之卽愈。如極惡之人有以用之﹐未嘗不解危救急也。

卷四獸部

豬

甘平無毒。同驢馬肉食之令人霍亂﹐同羊肝食之令人心悶﹐與生胡荽同食傷人臍。

發明

豬屬水獸﹐性懶善淫﹐飽食無所用力﹐周身脂膏不流﹐故人食之助濕生痰﹐莫此爲甚。而肥盛之人尢非所宜。一種蹄甲白者有金水相生之象﹐稍異尋常。鹽漬風漧制爲南腿﹐有補養脾腎之能﹐病患食之略無妨礙﹐良非鮮者之比。丹溪云﹐豬肉補陽﹐陰虛者切宜少食。蓋肉性入胃﹐便作濕熱生痰﹐痰生則气不降﹐而諸證作矣﹐故痰嗽家最忌。然肺燥漧咳及火嗽痰結者﹐食之痰卽易出﹐其嗽便止﹐但不宜過咸耳。當知助濕生痰﹐惟中間膘脂一層專助脾濕。若皮則走肺益气﹐精者補肝益血。但嫌難克化耳﹐其汁則全是膘脂溶化﹐食之滲入經絡﹐故東垣言之頗詳。《千金》治打傷靑腫﹐炙精豬肉拓之。小兒火丹﹐生豬肉切片貼之。漆瘡作癢宜啖豬肉﹐並以豬脂塗之。男女陰蝕﹐肥豬肉煮汁洗之﹐不過三十斤瘥。山行石蛭著人足則穿肌入肉﹐但以臘脂膏和鹽塗足脛趾卽不著人也。《急救方》治竹木刺入肉﹐以多年燻肉切片包裹卽出。其腎性堅難化且藏淫火﹐最不益人﹔而治腎虛腰痛﹐豬腎切開入人參末一錢﹐濕紙裹煨﹐每日空心嚼一枚﹐或入靑蛾丸中煮食並效。其治水脹﹐用豬丸。

便血用髒連丸﹐皆用以爲引藥入病處耳。心血治驚風癲癇﹐蓋以心歸心﹐以血導血之意。得冰片入心經也。卒中惡死尾血灌之﹐取其動而不息之意﹐並縛豚枕之卽活。蛇入人孔﹐割母豬尾血滴入卽出。用肝者﹐肝主藏血﹐血病用爲響導﹐故脫肛﹑肝虛﹑雀目用之。卽三焦﹐能滌除腎臟邪毒垢膩﹐故同胡黃連等藥治黴瘡最捷。用膽者﹐取其瀉肝膽之火﹐故仲景白通湯用爲響導。蓋寒能勝熱﹐滑能潤燥﹐苦能入心也﹐傷寒熱邪燥結有豬膽導法。又膽汁和香油等分﹐亦治黴瘡結毒﹐淸晨連服七日﹐大便下泄邪毒最捷﹐未盡停七日﹐更服七日﹐余邪自盡屢驗。屎脬治產婦傷膀胱﹐急用上好人參一兩入脬中煮食﹐日日服之﹐稍或遲延﹐气血衰冷不可療矣。齒治驚癇﹐乳能斷酒﹐《千金方》用之。其膚者﹐皮上白膏是也﹐取其鹹寒入腎﹐用以調陰散熱﹐故仲景治少陰病﹐下痢﹐咽痛﹐胸滿心煩﹐有豬膚湯。予嘗用之﹐其效最捷。豚卵治陰莖中痛﹐驚癇鬼气蠱毒﹐除寒熱﹐賁豚﹑五癃﹑邪气﹑攣縮﹐豬蹄煮湯去油﹐煎催乳藥及醮洗潰瘍有效。蹄甲《本經》治五痔﹐伏熱在腹中﹐腸癰內蝕﹐今目疾外障亦用之。豬腦治風眩﹐腦鳴﹐凍瘡﹐癰疽﹐塗紙上貼﹐幹則易之。《禮記》云﹐食豚去腦。孫眞人《食忌》云﹐豬腦損男子陽道﹐酒後尢不可食。《延壽書》云﹐以鹽酒食豬腦是自引賊也。豬骨燒存性爲末﹐水服方寸匕﹐治食諸果中毒﹐又解馬肝漏脯等毒。豬毛燒灰﹐麻油調塗湯火傷﹐畱竅出毒則無痕。豬屎古方取用頗多﹐《千金》治患霧气心煩少气﹐頭痛項急﹐起則目眩欲倒﹐戰掉不安﹐憎寒微熱﹐心中欲吐﹐吐時無物﹐用新豬屎二升半﹐內好酒一斤﹐攪令散﹐以生布絞取汁﹐更以綿濾﹐頓服之﹐卽地鋪暖﹐覆臥﹐面前著火﹐常令汗出﹐得汗待其自幹乃起﹐亦治風勞蠱毒。燒灰治痘瘡黑陷﹐無價散用之。又衝沸湯蒸麻疹陷伏卽起。總取穢惡以辟不祥之气﹐同气相應之用耳。

卷四獸部

狗

鹹酸溫無毒。熱病後忌食。妊婦食之令子無聲。

發明

狗屬土而有火﹐故歹人履其地𨿽臥必省﹐天時亢熱則臥陰地。下元虛人食之最宜﹐但食後必發口燥﹐惟啜米湯以解之。敗瘡稀水不斂﹐日啖狗肉最佳。痔漏人歲久不愈﹐日食自瘥。凡食犬肉不消﹐心下消或腹脹口漧大渴﹐心急發熱﹐妄語如狂﹐或洞下泄﹐以杏仁一升﹐合皮熟研﹐沸湯三升﹐和取汁﹐分三服﹐利下肉片大驗。狗膽﹐《本經》主明目﹐取其夜能見物也。陰莖治傷中陰痿不起﹐除女子帶下十二疾。狗頭骨末﹐止婦人崩中下痢﹐取其溫而能散也。狗屎中米﹐名戌腹糧﹐又名白龍砂﹐主噎膈風病﹐及痘瘡倒﹐用此催漿爲最﹐取其性溫熱也。若干紫黑焦爲血熱毒盛﹐愼勿誤用。其血能破妖邪﹐以性屬陽﹐陰邪不能勝之也。

卷四獸部

羊

甘溫有毒。羊類多種﹐惟白羯者良。胡羊毛捲﹐洮羊毛丰﹐肉濃﹑皮薄﹐並可爲裘。羊墳首﹐羊色黃﹑形羸味薄﹐不堪供饌。凡煮羊﹐忌用銅器。有宿熱者不可食﹐大病食之必發熱﹐瘡家及痼疾家食之必發﹐以其食百艸之毒也。羊肉不可共生魚﹐食能害人。

白羊黑首﹐食其腦作腸癰。羊肝共生椒﹐食之傷人五臟。羊蹄中有白珠者﹐名羊懸﹐食之令人癲。羊獨角及四角者﹐關外有之﹐皆有毒﹐不宜食。

發明

羊爲肺家之獸﹐目無瞳子﹐周身之气皆聚於肺﹐故其气最鮏羴﹐而性味甘溫。色白補肺﹐是以昔人有人參補气﹐羊肉補形之說。《金匱》治產後腹中虛痛﹐及少腹寒疝﹐並用當歸生薑羊肉湯﹐專取羊肉之甘溫。煮湯去滓﹐以助當歸生薑辛散之力﹐虛滯得以開矣。

羊腎治腎虛﹐膀胱蓄熱﹑胞痺﹑小便淋瀝疼脹﹐《千金》腎瀝湯以之爲主。羊石子卽羊之外腎﹐治腎虛精滑﹐《本事》金鎖丹用之。羊脬治下虛遺溺﹐溫水漂淨﹐入補骨脂﹐焙榦爲末﹐臥時溫酒服半兩﹐不過四五服卽瘥。羊肝補肝﹐專主肝經受傷﹐目無精光之病。膽治靑盲﹑目暗﹐膽開竅於目﹐膽汁充則目明﹐膽汁減則目暗。古方碧雲膏﹐臘月取羯羊膽以蜜盛滿懸檐下﹐待霜出掃藏﹐點眼神效。羊乳潤而且補﹐反胃人宜時時食之﹐取開胃脘潤大腸之燥也﹐靑羊者尢良。羊肺治嗽止渴﹐久嗽肺虛者宜之。羊主反胃止汗﹐治虛羸﹐小便數。羊脂生主下痢脫肛﹐取潤之導之﹐補中寓瀉也。熟主賊風痿痺﹐潤肌膚入膏透經絡﹐風熱毒瓦斯﹐婦人產後腹中絞痛﹐丸劑中最宜。羊滌除臟腑垢膩﹑與豬同功﹐而入肺祛痰尢捷。羊骨稟西方堅勁之气最銳﹐得火以濟之﹐可以消銅鐵﹐故誤吞銅鐵者用之。觀磨鏡者非此不明。其治賊風痺痛﹐同虎骨灰酒服﹐皆隨痛處取用。羊須燒灰敷小兒疳﹐並療蠷尿瘡。

羊胎炙幹入藥﹐亦能補人。與鹿胎﹑紫河車同入六味地黃丸中﹐名三臺丸﹐調補腎虛羸瘦最爲得力。羊血解石藥毒﹐《外臺》云﹐凡服丹石人忌食羊血十年﹐一食前功盡亡。凡服石藥覺毒發﹐刺羊血熱飲一升卽解﹐服地黃﹑何首烏補藥者忌之。

卷四獸部

羊角

音古﹐黑羊也鹹平無毒。

《本經》主靑盲﹑明目﹐止驚悸寒泄﹐久服安心益气輕身﹐殺毒虫﹐入山燒之辟惡鬼虎野狼。

發明

羊與羚俱是野獸。則雄猛倍甚﹐角亦起稜﹐與羚羊不殊﹐但色黑如漆。故專伐腎邪辟不祥﹐與羚羊大都仿佛互參。《本經》此言靑盲明目﹐卽羚羊之專主明目也。此言止驚悸﹐卽羚之治魔寐也。此言止寒泄﹐卽羚羊之去惡血注下也。此言久服安心益气輕身﹐卽羚羊之益气起陰气也。此言殺毒虫辟惡鬼虎野狼﹐卽羚羊之辟蠱毒﹑惡鬼不祥也。但此主寒泄本乎腎虛﹐不能攝津。彼主惡血注下系乎肝傷不能統血。而《別錄》治蠱毒吐血﹐又與羚羊主治相符﹐究其大綱﹐此專補救瞳人﹐彼專消磨翳障﹐一皆證治之常。至於燒之辟惡鬼虎野狼﹐如此奇突﹐迥出意表﹐非尋常之可擬也。

卷四獸部

牛

甘溫無毒。同豬肉食之生寸白虫﹐獨肝牛善啖蛇﹐食之傷人﹐春月自死。牛肉及生疔牛肉﹐食之令人瘟﹐急以生甘艸煮汁解之。剝瘟牛傷手足者﹐令人脹滿﹐急宜解之﹐遲則不救。

發明

黃牛肉補气﹐與黃同功。觀丹溪《倒倉法論》而引伸觸類﹐則牛之補土可心解矣。又以黃牛肉取四蹄各五斤熬膏﹐去滓收幹如鹿膠法﹐名霞天膏。主中風偏廢﹐口眼歪斜﹐痰涎壅塞﹐五臟六腑畱痰宿飲癖塊﹐手足皮膚中痰核﹐及大病後極虛羸瘦﹐每斤入茯苓四兩燉熔﹐空腹酒服三四錢。肥盛多痰者每斤入半夏曲四兩﹑廣皮二兩﹐丸服大效。牛本屬坤土﹐而膽主風木﹐故能鎭肝明目﹐臘月用釀南星末陰漧﹐歲久多制﹐則苦潤不燥。治經絡風痰及小兒驚痰﹐其功不減牛黃。牛骨髓補中塡骨髓﹐久服增年﹐能潤澤肌膚。黃牛腦和藥治頭風腦漏。牛角腮﹐《本經》下閉血瘀血疼痛﹐女人帶下血崩﹐燔之酒服。宗曰﹐燒灰主婦人血崩﹐大便下血﹐血痢。牛血性溫﹐能補脾胃諸虛﹐治便血﹑血痢﹐一切病後羸瘦咸宜食之。其靨乃肺系肉團﹐瓦上焙榦爲末﹐酒服﹐治喉痺气癭﹐古方多用之或以制藥益佳﹐取引入肺經以通气結耳﹐與豬羊靨療治不殊。牛齒燒灰治小兒癇。牛乳補虛羸﹐止渴﹐噎膈反胃﹐大便燥者宜之。入生薑﹑蔥白﹐止小兒風熱吐乳。牛馬肉共生魚食之成鱉瘕。牛尿治水腫﹐但胃虛少食人勿用。牛屎燒灰敷小兒痘瘡潰爛。《產寶》治子死腹中﹐以濕牛糞塗之。

牛艸絞汁治反胃噎膈﹐取其沾涎之多也。

卷四獸部

馬

辛溫有毒。《綱目》作甘涼非。馬腳無夜眼﹐白馬黑頭﹐白馬靑蹄者﹐皆不可食。

鞍下肉食之殺人﹐肝亦不可食﹐以鞭驅之傷皆聚於肝也。食馬肉中毒欲死﹐以香豉﹑杏仁各二兩蒸熟杵末服之﹐或煮蘆根汁飲之。

發明

按﹕《靈樞經》云﹐卒口僻急者﹐目不合﹐熱則筋縱。目不開﹐頰筋有寒則急﹐引頰移口。有熱則弛﹐縱緩不勝收故僻﹐治之以馬膏﹐膏其急頰﹐以白酒和桂塗其緩頰﹐以桑鉤勾之﹐卽以生桑灰置之坎中﹐髙下以坐等﹐以膏熨急頰﹐且飲美酒啖炙肉﹐不飲酒者自彊也﹐爲之三拊而已。世多不知此方之妙。竊謂口頰僻乃風中血脈也﹐手足陽明之經絡於口﹐會太陽之經絡於目﹐寒則筋急而僻﹐熱則筋緩而縱﹐故左中寒而逼熱於右﹐右中寒則逼熱於左﹐寒者急﹐而熱者緩也。急者皮膚頑痺﹐營衛凝滯﹐治法﹐急者緩之﹐緩者急之﹐故用馬膏之甘平柔緩以摩其急﹐以潤其痺﹐以通其血脈。用桂酒之辛熱急束以塗其緩﹐以收其縱﹐以和其營衛﹐以通其經絡。桑能治風痺通節竅也﹐病在上者﹐酒以行之﹐甘以助之﹐故飲美酒啖炙肉云耳。馬白睛治癲癇時發﹐《千金》方用之。馬心食之喜忘。馬肺食之寒熱萎陽。馬鞍下肉食之傷人五臟。馬乳去風止渴。白馬蹄《本經》主驚邪﹑螈﹑乳難﹑辟鬼气鬼毒﹑蠱疰不祥。《別錄》止衄﹑內崩﹑齲齒。白馬者治婦人白崩﹐赤馬者治婦人赤崩。

毛主小兒驚癇﹐女子崩中赤白﹐隨其色用之﹐燒灰止血﹐塗惡瘡。尾主女人崩中﹐小兒客忤。白馬陰莖《本經》主傷中絕脈﹐陰不起﹐彊志益气﹐長肌肉﹐肥健生子。野馬陰莖﹐食之令人陰萎。野馬肉食之成馬癇﹐筋脈不能自收持。馬溺微寒小毒﹐治癥瘕有驗。反胃有虫積者亦能治之。潰瘍著肉腐爛徹骨﹐毒能傷人。馬矢煨﹐風痺藥酒﹐取其透達直入病所也。馬通止血﹑解毒﹐《千金》梅師治吐血﹑衄血﹐《肘後》治卒中惡吐利不止﹐《經驗》治絞腸沙﹐腹痛欲死﹐俱絞汁服之。又《肘後》治久痢赤白﹐《聖惠》治傷寒勞復﹐俱燒灰服之。

《千金》治筋骨破傷﹐以熱馬屎敷之。又治破傷腫痛﹐以馬屎燒煙燻之。《聖惠》治疔腫﹑傷風﹑腫痛﹐以馬屎炒熱熨之。《靈樞》椒姜桂酒置馬矢中助一切藥力也。今人以馬屎煨煙燻鱉虱臭虫無不斃者。食馬肉心煩者﹐飲美酒則解﹐飲濁酒則劇。

卷四獸部

驢

甘溫無毒。《綱目》作甘涼﹐誤。

發明

驢肉食之動風﹐脂肥尢甚。《日華子》言﹐治一切風是指烏驢而言﹐烏驢皮治風補血。東魯阿井水煎膏用之。驢熬膏﹐能長鬢髮﹐與馬同功。驢莖彊陰壯筋與白馬莖同功。驢乳療黃癉濕熱止渴。驢尿專於殺虫﹑利水﹑止脹﹐其治噎膈﹐或單服﹐或入四物湯服之效。驢屎炒熨風腫漏瘡﹐絞汁主心腹疼痛﹐治水腫﹐服五合良。

卷四獸部

駝峯

甘溫無毒。

發明

駝峯﹐八珍之一﹐味𨿽極美﹐但能動風﹐宿有風气人勿食。駝脂摩風去頑皮﹑死肌﹐取熱气透肉也。

卷四獸部

酪

甘平無毒。

發明

凡牛羊駝馬之乳並可作酪。南人惟知熱酒衝食﹐北人必以熬熟衝茶漿服﹐大能淸胃﹐不助濕熱﹐止煩解渴﹐除心膈熱悶﹐潤腸胃燥結摩腫﹐生精血補虛損﹐壯顏色。戴原禮云﹐乳酪﹐血液之屬﹐血燥者宜食﹐較之人乳尢勝﹐以其無怒火淫毒也。華元化云﹐蜒蚰入耳﹐以酪灌入卽出。

卷四獸部

酥

一名醍醐甘寒利下無毒。酥酪不可與生魚膾同食﹐令人腹內生虫。

發明

酥酪﹑醍醐性皆滑潤﹐故血熱枯燥之人咸宜用之。又傷熱失音用以通聲最妙。凡炙一切气血堅韌筋骨藥俱不可少﹐但脾胃虛滑者禁用。

卷四獸部

阿膠

甘平微溫無毒。辧眞僞法﹕以頂有鬃文極圓正者爲眞﹐折之沈亮﹐不作屑﹐不作皮臭﹐蛤粉炒成珠﹐經月不軟者爲佳。東阿產者𨿽假猶無妨害﹐其水膠入木煤贗造﹐有傷脾气﹐愼不可用。

《本經》主心腹內崩﹐勞極灑灑如瘧狀﹐腰腹痛﹐四肢酸疼﹐女子下血﹑安胎﹐久服輕身益气。

發明

阿井本淄水之源﹐色黑性輕﹐故能益肺補腎。煎用烏驢必陽谷山中驗其舌黑﹑其皮表裏通黑者﹐用以熬膠﹐則能補血﹑止血。《本經》治心腹內崩﹐下血安胎﹐爲諸失血要藥。勞證咳嗽喘急﹐肺痿肺癰﹐潤燥滋大腸﹐治下痢便膿血﹐所謂陰不足者補之以味也。

卷四獸部

黃明膠

卽廣膠甘平無毒。

發明

明膠治吐血﹑衄血﹑下血﹑血淋﹑血痢﹐妊娠胎動下血﹑風濕走注疼痛﹐打撲傷﹑湯火傷﹐一切癰疽腫毒﹐活血止痛潤燥﹐利大小腸﹐皆取其有滋益之功﹐無滑利之患。

卷四獸部

牛黃

苦平小毒。試眞假法﹐揩摩透甲﹐其體輕气香﹐置舌上先苦後甘﹐淸涼透心者爲眞。喝迫而得者名生神黃﹐圓滑﹐外有血絲﹐嫩黃層多者爲上﹔殺後取者﹐其形𨿽圓﹐下面必扁者次之﹔在角中者名角黃﹐心中剝得者名心黃﹐膽中得之名膽黃﹐則又次之。產西戎者爲西黃﹐產廣東者爲廣黃。

《本經》主驚癇寒熱﹐熱盛狂痙﹐除邪逐鬼。

發明

牛有黃是牛之病也。因其病之在心及肝膽之間凝結成黃﹐故還治心及肝膽之病。

《本經》治驚癇寒熱狂痙邪鬼﹐皆痰熱所致。其功長於淸心化熱﹐利痰涼驚﹐安神辟惡﹐故淸心牛黃丸以之爲君。其風中心臟者亦必用之﹐若中經中府者誤用引邪深入﹐如油入面莫之能出﹐宜詳審而用可也。

卷四獸部

狗寶

甘苦溫小毒。狀如白石微帶靑色﹐擊碎其理如虫﹐白臘者眞。

發明

狗寶專治噎膈反胃之病﹐取苦能下降﹐溫能開結也。予嘗推展其用。凡癰疽潰瘍不收﹐癲狂冷痰積結無不可用。惟鬱結傷脾﹐气血枯槁者﹐誤投則有負薪救火之厄。

卷四獸部

獅油

辛溫有毒﹐色微黑者眞。

發明

獅爲百獸之長﹐性最難馴﹐一吼則百獸辟易。《爾雅》言其食虎豹熊。太古言﹐其乳入牛羊馬乳中皆化成水。西域人捕得取其油入貢﹐以供宮人滌除衣垢之用。又能去紙上墨迹﹐刮少許隔紙熨之卽脫。予嘗試用﹐垢𨿽去而衣易毀﹑紙易脆﹐僅供一時之用。𨿽系方物﹐方藥罕用。近世醫師以之治噎膈病。蓋噎膈皆郁痰瘀積所致﹐用取滌垢之意﹐試之輒驗。由是方家爭爲奇物﹐但性最猛利﹐力能墮胎﹐孕婦忌用。象油亦能去垢滌痰﹐但不能去墨迹耳。

卷四獸部

虎骨

辛微熱無毒。骨取黃潤者良。若帶靑黑色乃藥箭射者﹐有毒勿用。酥炙黃脆用之。

發明

虎陰也﹐風陽也﹔虎金也﹐風木也。虎嘯風生﹐木承金制陽﹐出陰髒之義。故骨能追風定痛﹐彊筋壯骨﹐風病攣急﹐骨節風毒爲之要藥。虎之一身節節气力皆出前足﹐故膝脛爲勝﹐而前左脛尢良﹔以臥必用左脛爲枕也。然按病之前後左右取用﹐其效尢捷。入陰陽二﹐虎睛定魄﹐《千金》治狂邪有虎睛湯﹑丸﹐並酒浸﹐炙幹用﹐一時不可得﹐以珍珠末代之﹐總取定魄之用也。虎治反胃吐食﹐新瓦上存性﹐入平胃散末和勻﹐空腹白湯服三錢效。虎頭骨﹐治頭風藥中浸酒服。作枕止瘧。虎長牙辟邪殺虫﹐傳屍方用之。

卷四獸部

象皮

鹹溫無毒。

發明

象稟西方金气﹐金令主藏不宜擅鳴﹐鳴主金象﹐大非所宜。其皮專於收斂﹐其肉壅腫﹐人以斧刀刺之﹐半日卽合。故治金瘡不合者﹐用其皮存性敷之。若入長肉諸膏藥﹐切片酥拌炙之。象牙甘寒能解癰腫諸毒﹐磨水服之造筋。磨礪之末生蜜調塗治諸鐵雜物入肉。舊梳刮薄片屑溫湯頻服﹐治竹木刺及諸魚骨鯁卽時吐出﹐不吐再服﹐以吐出爲度﹐非刮下薄片不能應手也。

卷四獸部

犀角

苦微鹹大寒無毒。鎊成以熱手掌摸之香者爲眞﹐臭者卽假。忌鹵鹽﹑烏附。孕婦勿服﹐能消胎气。

發明

犀之精靈皆聚於角﹐足陽明胃爲水谷之海﹐飲食藥物必先受之﹐故犀角能涼血﹑散血﹐及蓄血驚狂斑痘之證﹐皆取以通利陽明血結耳。《別錄》治傷寒溫疫﹐頭痛寒熱諸毒。抱朴子云﹐犀食百艸之毒﹐及眾木之棘﹐所以能解毒。凡蠱毒之鄕遇有飲食﹐以犀筋攪之﹐有毒則生白沫﹐無毒則否。宗曰﹐鹿取茸﹐犀取尖﹐其精銳之力盡在是也。其治吐血﹑衄血﹑大小便血﹐犀角地黃湯爲之專藥。若患久气虛又爲切禁﹐以其能耗散血气也。痘瘡之血熱毒盛者尢爲必需。然在六七日灌漿之時﹐又爲切禁﹐以其化膿爲水也。而結痂後餘毒癰腫則又不忌。惟气虛毒盛之痘切不可犯。其性大寒﹐無大熱邪者愼不可用。凡中毒箭﹐以犀角刺瘡中立愈。又感山嵐瘴气﹐射工溪毒﹐用生犀磨汁服之卽解。

卷四獸部

熊脂

肉甘溫無毒。

《本經》主風痺不仁筋急﹐五臟腹中積聚﹐寒熱羸瘦﹐頭瘍白禿﹐面上。

發明

熊稟雄毅之性﹐故其脂可開風痺不仁等疾。可服﹐可摩﹐但不可作燈﹐煙气燻目﹐使人不能遠視。《本經》所主不出風痺筋急之用。風爲陽邪﹐熊爲陽獸﹐其性溫潤﹐能通行經絡﹐開通血气也。熊筋亦能壯筋彊力﹐與虎骨之搜風壯骨無異。熊肉振羸﹐其气有餘﹐癇病患食之終身不愈。

卷四獸部

熊膽

苦寒無毒。試法取少許研滴水中﹐掛下如綫直至水底不散者爲眞。

發明

熊膽苦入心﹐寒勝熱﹐手少陰﹑足厥陰藥也。其性潔不染塵﹐故能淸心平肝。爲時气熱盛變爲黃膽之要藥。又能殺虫﹐明目﹐除翳瘴疳痔﹐虫牙﹐蛔痛﹐小兒驚癇螈﹐以竹瀝化豆大許服之﹐去心中涎。痔瘡赤腫水化點之卽消。凡實熱之證用之咸宜﹐苟涉虛家便當嚴禁。

卷四獸部

羊角

卽羚羊角鹹寒無毒。鎊碎胸前煨熱令脆﹐研如粉﹐不則黏人腸胃。

《本經》主明目﹐益气起陰﹐去惡血注下﹐辟蠱毒惡鬼﹐不祥魘寐。

發明

羚羊屬木﹐入厥足陰﹐伐肝最捷。目暗翳障﹐而羚羊角能平之。痘瘡正面稠密不能起發﹐而羚羊能分之。小兒驚癇﹐婦人子癇﹐大人中風搐搦及筋寒歷節痛﹐而羚羊角能舒之。驚駭不寧﹐狂越魘寐﹐而羚羊角能安之。惡鬼不祥﹐而羚羊角能辟之。惡血注下蠱毒疝痛﹐瘡腫﹐產後血气﹐而羚羊角能散之。濕熱畱滯﹐陽气不振﹐陰气衰痿﹐而羚羊角能起之。煩憊气逆﹐噎塞不通﹐郁爲寒熱﹐而羚羊角能降之。詳《本經》所主皆取散厥陰血結耳。愚按諸角皆能入肝散血解毒﹐而犀角爲之首推﹐以其專食百艸之毒﹐兼走陽明﹐力能祛之外出也。故痘瘡之血熱毒盛者﹐爲之必需。若痘瘡之毒並在气分﹐而正面稠密不能起發者﹐又須羚羊角以分解其勢﹐使惡血流於他處﹐此非犀角之所能也。人但知羚羊角能消目翳﹐定驚癇而散痘瘡惡血之功﹐人所共昧。羚羊角治靑盲目暗與羚羊角不殊﹐而辟除邪魅蠱毒亦相仿佛﹐惜乎從未之聞。惟消乳癖《丹方》用之。白羯羊角亦能消乳癖﹐而方家每用琉璃角燈磁盤刮取薄屑﹐置胸中候脆﹐杵細﹐酒服方寸匙屢效﹐專取宿腐之味﹐以消陳積之垢也。

其鹿角刮屑善消虛人乳腫﹐未潰卽消﹐已潰卽斂﹐卽《本經》主漏下惡血之治。龍角治神魂不寧﹐功用與龍齒略同。《千金方》中有齒角並用者。牛角腮專主閉血﹑血崩﹐牛之一身惟此無用。而《本經》特爲采錄﹐《千金》尢爲崩漏要藥﹐可見天地間無棄物也。

卷四獸部

山羊血

鹹溫無毒。苗人以麋竹通節削鋒利﹐活刺心血收幹者良﹐宰取者不堪用。

發明

山羊產滇蜀諸山中﹐性善走逐好鬥﹐肉能療冷勞﹐山嵐瘧痢﹐婦人赤白帶下。其心血《綱目》失載。性溫味鹹﹐爲和傷散血之神藥。其治跌撲損傷﹐單用酒服﹐取醉﹐醉醒其骨自續﹐每用不過分許﹐不可多服﹐𨿽不傷耗元气﹐而力能走散陰血。然必初患便服得效最速。若過三五日血凝气滯無濟於治矣。但舉世用者絕罕﹐間有收取﹐而市者其價重於牛黃﹐且心血絕不易得。滲血丹用之﹐眞虛勞失血之續命丹也。

卷四獸部

鹿茸

甘溫無毒。形如茄子﹐色如瑪瑙者良﹐紫潤圓短者爲上﹐毛瘦枯縐尖長生岐者爲下。酥炙酒炙各隨本方﹐但不可過焦﹐有傷气血之性﹐炙後去頂骨用茸。

《本經》主漏下惡血﹐寒熱驚癇﹐益气彊志﹐生齒不老。

發明

鹿是山獸屬陽﹐性淫而遊山。夏至得陰气而解角﹐從陽退之象。麋是澤獸屬陰﹐性淫而遊澤﹐冬至得陽气而解角﹐從陰退之象。鹿茸功用專主傷中勞絕腰痛﹐羸瘦﹐取其補火助陽﹑生精益髓﹑彊筋健骨﹑固精攝便。下元虛人頭旋眼黑﹐皆宜用之。《本經》治漏下惡血﹐是陽虛不能統陰﹐卽寒熱驚癇﹐皆肝腎精血不足所致也。角乃督脈所發﹐督爲腎臟外垣﹐外垣旣固腎气﹐內充命門相火﹐不致妄動﹐气血精津得以凝聚﹐扶陽固陰非他艸木可比﹐八味丸中加鹿茸﹑五味子﹐名十補丸﹐爲峻補命門眞元之專藥。傳屍癆瘵﹐脊中生虫﹐習習癢痛﹐淅淅作聲者﹐同生犀﹑鱉甲入六味丸中﹐其殺虫之力與天靈蓋同功。近世鹿茸與麋茸罕能辧別。大抵其質粗壯而腦骨堅濃﹐其毛蒼黧而雜。白毛者爲麋茸﹐其形差瘦而腦骨差薄。其毛黃澤而無白毛者爲鹿茸﹐鹿茸補督脈之眞陽﹐麋茸補督脈陰中之陽﹐不可不辯。

卷四獸部

鹿角膠

甘微鹹溫無毒。河南者味甘溫爲上﹐泊上者味鹹辛爲下。又生取成對者力勝﹐解下單角力薄。凡角大而毛色淡白者卽爲麋角﹐能補陽中之陰。熬膠法﹐取角寸截﹐用長流水浸三日﹐刮淨﹐入黃蠟煮三日夜﹐幹卽添水﹐三日夜足﹐去角取汁﹐重煎﹐滴水不化﹐膠成切片﹐陰漧﹐不可日曬﹐曬則融化成水矣。今市者多以黃明膠加楮實僞充﹐不可不察。取嫩角寸截置小壇中﹐酒水相和﹐盆蓋泥封﹐糠火煨三伏時﹐搗細如霜﹐名鹿角霜。

《本經》主傷中勞絕﹐腰痛羸瘦﹐補中益气力﹐婦人血閉﹐無子﹐止痛安胎﹐久服輕身延年。

發明

鹿角生用則散熱行血﹐消腫辟邪。熬膠則益陽補腎﹐彊精活血。總不出通督脈補命門之用。但膠力稍緩﹐不能如茸之力峻耳。互參二條經旨乃知茸有交通陽維之功﹐膠有緣合衝任之用。然非助桂以通其陽﹐不能除寒熱驚癇。非龜鹿二膠並用﹐不能達任而治羸瘦﹑腰痛。非輔當歸﹑地黃﹐不能引入衝脈而治婦人血閉﹑胎漏。至若膠治傷中絕勞﹐卽茸主漏下惡血也。膠之補中益气力﹐卽茸之益气彊志也。膠之輕身延年﹐卽茸之生齒不老也。歷考《別錄》《外臺》《千金》等方﹐散血解毒居多﹐非如近世專一溫補爲務﹐殊失聖賢一脈相傳之義。鹿角霜治火不生土﹐脾胃虛寒﹐食少便溏﹐胃反嘔逆之疾﹐取溫中而不粘滯也。古方多制應用。今人每以煎過膠者代充﹐其膠旣去服之何益。生角鎊尖屑﹐消乳癰腫毒。灰行崩中積血。鹿骨安胎下气﹐作酒主內虛﹐續絕傷﹐補骨除風﹐《千金》鹿骨丹用之。

卷四獸部

鹿胎

甘溫無毒。其嘴尾蹄合﹐與生鹿無異者爲眞。其色淡形瘦者爲鹿胎﹐若色深形肥者爲麋胎﹐愼勿誤用﹐能損眞陽。又獐胎與鹿胎相類﹐但色皎白﹐且其下唇不若鹿之長於上唇也。其他雜獸之胎與鹿胎總不相似也﹐入藥取眞者﹐酥炙黃用。

發明

鹿性補陽益精﹐男子眞元不足者宜之。不特茸﹑角﹑莖﹐胎入藥﹐而全鹿丸合大劑參﹑﹑桂﹑附﹐大壯元陽﹐其胎純陽未散﹐宜爲補養天眞滋益少火之良劑。然須參﹑﹑河車輩佐之尢爲得力。如平素虛寒﹐下元不足者﹐入六味丸中爲溫補精血之要藥。而無桂﹑附辛熱傷陰之患﹐但愼勿誤用麋胎﹐反傷天元陽气也。

卷四獸部

麋茸

甘溫無毒。修治與鹿茸同。

發明

麋肉大寒﹐食之令人陽痿。而麋茸大益陽道﹐以其陽精都聚於角也。其角煎膠勝於鹿角﹐茸亦勝於鹿茸。然鹿之茸角補陽﹐右腎精气不足者宜之。麋之茸角補陰﹐左腎血液不足者宜之﹐此乃千古微旨。治虛損有二至丸﹐兩角並用﹐但其藥性過溫偏於補陽﹐非陰虛者所宜。其麋膠主治與鹿膠無異﹐而兼補陰血之功過於鹿膠。但驗其角大而毛白者卽是。惜乎﹐《本經》但言麋脂療癰腫惡瘡死肌﹐寒熱濕痺﹐四肢拘緩不收﹐風頭腫气﹐通腠理﹐從無及乎茸角之用。彭《延齡方》有麋角粉﹐《千金》變爲麋角丸。以麋性喜食菖蒲﹐故修練服食方用之。《金匱》云﹐麋脂及梅子若妊婦食之令子靑盲﹐男子傷精﹐皆性冷傷厥陰肝經之驗也。

卷四獸部

麋鹿肉

麋肉甘寒﹐鹿肉甘溫。無毒。

發明

凡獸之有角者﹐皆能助肝腎膂力﹐而麋鹿之角多岐﹐故力能拒虎﹐爲角獸之冠。則鹿肉之補陽﹐麋肉之益陰﹐所不待言。鹿之一身所稟皆陽﹐最能益人﹐人以陽气爲主也。麋之一身所稟皆陰﹐惟角爲陰中之陽﹐較之鹿角純陽無陰倍勝﹐而周身血肉筋骨皆不足取。鹿肉之生者﹐主中風口僻不正﹐銼碎薄貼僻上﹐正﹐急去之﹐不爾復牽向不僻處矣。鹿血起陰器﹐止腰痛﹐療折傷。和酒服治肺痿﹐崩中諸气刺痛﹐飲之立愈。鹿筋大壯筋骨﹐食之令人不畏寒冷﹐但須辧骨細者爲鹿﹐粗者卽是麋筋﹐誤食多致陰痿。凡服丹石藥人勿食鹿肉﹐以其食百艸之毒﹐善解諸藥之性也。

卷四獸部

獐

甘寒無毒。

發明

獐之性怯畏人﹐以其膽白易驚也。其肉𨿽肥﹐但能悅澤人面﹐不能助人膂力﹐以其善躍而無久常之力也。膽能治人粗豪之气﹐若人素常膽怯者爲之切禁。其骨主虛羸﹐泄精﹔獐稟偏陰而骨主精气也。《綱目》言其甘溫﹐安有膽白易驚而性甘溫之理。

卷四獸部

麝臍

辛溫無毒。不可犯火。妊婦禁用﹐力能墮胎。今人以荔枝核燒灰入燒酒拌和充混﹐不可不察。

《本經》辟惡气﹐殺鬼精物﹐去三虫﹐蠱毒﹐溫瘧﹐驚癇。

發明

麝香辛溫芳烈﹐爲通關利竅之專藥。凡邪气著人淹伏不起﹐則關竅閉塞﹐辛香走竄自內達外﹐則毫毛骨節俱開﹐從此而出。故《本經》有辟惡气﹐殺鬼精物﹐去三虫蠱毒諸治也。其主溫瘧驚癇者﹐借其气以達病所也。嚴氏言﹐風病必先用麝香。丹溪謂風病必不可用﹐皆非通論。蓋麝香走竅入筋﹐能通筋竅之不利﹐開經絡之壅遏。若諸風﹐諸气﹐諸血﹐諸痛﹐驚癇﹐癥瘕﹐諸病經絡壅閉﹐孔竅不利者﹐安得不用爲引導﹐以開之通之。惟中風表證未除而誤用之﹐引邪入犯﹐如油入面莫之能出﹐致成痼疾﹐爲之切戒。而救苦丹﹐治壅腫結塊﹐方用硫黃﹑辰砂入麝烊化﹐隔紙壓成薄片﹐以少許炙患處﹐無不立應。《濟生方》治食瓜果成積作脹﹐及飲酒成消渴者皆用之。蓋果得麝則壞﹐酒得麝則敗﹐此得用麝之理也。

卷四獸部

貓

甘酸溫無毒。

發明

貓捕生鼠﹐虎啖生人﹐大小𨿽異﹐稟性不殊。虎嘯風生而治風痺腫痛﹐貓聲鼠竄而主鼠寒熱。故《肘後方》取貓肉作羹消鼠結核﹐已潰未潰皆愈。但助濕髮毒﹐有濕毒人忌之。其頭骨及腦眼﹐酥炙﹐亦治瘰鼠。其毛存性敷瘰潰爛。貓尿治蜒蚰入耳﹐滴入卽出﹐以姜擦貓鼻或生蔥刺鼻取之。屎治痘瘡倒陷﹐臘月取幹者燒存性用之。貓胞治噎隔反胃﹐以純陽之性未散﹐故取以開陰邪之結也。方用一具﹐酥炙爲末﹐入腦麝﹑牛黃﹑郁金各少許﹐津唾化服之。予嘗以格致之理論物類﹐貓之體陽而用陰﹐性稟陰賊機竊地支﹐故其目夜視精明而隨時收放﹐善跳躍而嗜腥生﹐不熱食而能消化血肉生物﹐一皆風火用事﹐得雪水則蠢動﹐以雪之體陰而用陽﹐物類相感之應。若此而食江中鱭魚之骨﹐其胎必隕。按﹕《異物志》云﹐鱭是鳥所化﹐故腹內尙有鳥腎二枚﹐與雀入淮水爲蛤無異。其肉中細骨如毛﹐粘腸不脫而致傷胎﹐物類感觸之應則又如此。

卷四獸部

貍

甘溫無毒。

發明

貍之與貓同類異種。以性溫散﹐故其骨炙灰善開陰邪鬱結之气﹐鼠寒熱爲之專藥。《千金》以肉治遊風。蘇頌作治鼠。元化取頭骨。《千金》用陰莖。總取攻毒破結之義。時珍曰﹐貍骨﹑貓骨性皆相近﹐可通用之。

卷四獸部

野狼

肉鹹熱無毒。

發明

野狼脂摩風首推﹐而《本艸》不錄﹐亦一欠事。野狼肉補五臟﹐濃腸胃﹐塡骨髓﹐有冷積人宜食。野狼性追風逆行﹐故其矢燒煙能逆風而上。燒灰水服治骨鯁﹐以其性專逆行而無阻滯也。

卷四獸部

兔

辛平無毒。妊娠忌食兔肉﹐合漧薑食之成霍亂。

發明

兔無脾故善走﹐二月建卯木位﹐木克戊土﹐故無脾。其肉性寒能治胃熱嘔逆﹐腸紅下血。其腦爲髓之精﹐性善滑胎﹐故兔腦丸爲催生首藥。然須臘月取活兔用之始驗。兔肝明目﹐目屬肝﹐稟气獨勝﹐且得至陰之精﹐可救目暗之疾。其屎謂明月砂﹐又名望月沙﹐治目中浮翳﹐痘瘡患眼。但瞳人無損者﹐用以灰存性﹐日日服之﹐其翳自退。又方﹐兔屎一味爲末﹐生雞肝搗爛爲丸﹐空腹谷精湯服之。翳濃加雞內金尢捷﹔兼治勞瘵五疳痔﹐殺虫﹐解毒。《黃帝》曰﹐兔肉和獺肝﹐食之成遁屍。

卷四獸部

狐陰莖

甘平有小毒。

發明

狐屬陰類﹐故其莖主女子絕產﹐陰中癢﹐小兒陰卵腫﹐以狐陰善縮入腹也。

卷四獸部

水獺肝

甘鹹平小毒。

發明

獺者﹐水獸。水性靈明﹐故其性亦多智詭。性專嗜魚﹐魚之生气都聚於肝﹐是以獺肝專主傳屍癆瘵。殺虫之性﹐與獺之捕魚不殊。蘇頌曰﹐諸畜之肝皆有定數﹐惟獺一月一葉﹐十二葉間有退葉﹐斗柄建寅之月值其气退之時﹐反爲諸魚所蝕﹐《月令》所謂獺祭魚是也。以其治瘵有驗﹐故仲景治冷勞有獺肝丸。崔氏治蠱疰亦有獺肝丸。孟詵云﹐疰病一門悉患者以獺肝一具火炙﹐水服方寸匕﹐日再服之。葛洪言﹐屍疰乃五疰之一﹐病則使人寒熱﹐沈沈默默﹐不知病之所苦﹐無處不惡﹐積月累年淹滯至死﹐死後復傳他人﹐乃至滅門。覺有此候﹐惟以獺肝一具陰榦爲末﹐水服方寸匕﹐日三﹐以瘥爲度﹐如無獺肝﹐獺爪亦可應用。

小兒鬼疰及諸魚骨鯁﹐皆燒灰酒服。獺肝之用當不出乎此也。

卷四獸部

山獺莖

甘熱無毒。

發明

山獺稟南奧純陽之气﹐故其性最淫。專主陽虛陰痿精寒﹐山中有此﹐凡牝獸皆避去﹐獺無偶則抱木而枯。女春時入山﹐獺聞婦人气﹐躍來抱合牢不可脫﹐因扼殺而取之也。

卷四獸部

膃肭臍

一名海狗腎鹹大熱無毒。以漢椒﹑樟腦同收則不壞。

發明

《和劑局方》治諸虛損有膃肭臍丸。滋陰丸藥中用之﹐精不足者﹐補之以味也。

今人多於房術方中用之﹐亦可同糯米法曲釀酒服。但功專補陽﹐陰虛切忌。此物牝者最多﹐而牡者絕少。海州人捕得牝者﹐以家狗外腎用筋縫上﹐熨貼﹐如生成無二。然牝戶與穀道連合爲一﹐𨿽用生筋縫熨﹐其孔較牡者大而且長﹐以此辧之最爲有據。

卷四獸部

牡鼠

甘溫無毒。取膽法﹐用活鼠系定﹐熱湯浸死﹐破喉取膽﹐眞紅色者是也。誤食鼠啖之餘﹐令人發瘡﹐以貪欲之火蘊積饞涎也。

發明

癸水位在於子﹐通气於腎﹐其目夜明﹐其精在膽。故膽能治耳聾﹑目盲。睛能明目﹐骨能生齒﹐皆益腎之驗。《肘後方》治三十年老聾﹑卒聾﹐不過三度卽愈。令人側臥﹐瀝膽汁入耳﹐盡膽一枚﹐須臾汁從下耳出﹐初時益聾﹐十日後乃瘥也。生鼠血蘸靑鹽擦牙宣有效。初生小鼠香油浸腐化﹐取塗火燙效。少水能制壯火也﹐若生毛則不能消融矣。牡鼠糞俗名兩頭尖﹐驗其直者方是牡鼠之矢﹐入足厥陰少陰。故煮服治傷寒﹑勞復﹑陰陽易﹑腹痛。研末服治乳癰。燒灰存性敷折傷﹑疔腫。所主皆厥陰血分之病。又犬咬﹐先洗去牙垢惡血﹐用鼠糞炒研﹐黑糖調塗卽愈。

卷四獸部

皮

苦平無毒。細銼炒黑或酥炙用。

《本經》主五痔陰蝕﹐下血不止﹐陰腫痛引腰背﹐酒煮殺之。

發明

者﹐胃之獸也。故肉治反胃﹑胃脘痛最捷﹔其皮除目中翳障。《本經》主五痔陰蝕﹐取其銳利破血也。酒煮治陰腫痛引腰背﹐取筋脈能收縱也。南方金蠶蠱用皮爲末﹐酒服探吐之。腦肝治瘰野狼漏﹐《千金方》用之。但不可食其骨﹐令人瘦劣。

卷四人部

發

苦微溫無毒。揀去白者﹐先用滚水洗淨﹐入烊成罐﹐外用鹽泥固濟﹐﹐候罐內外通紅﹐冷定﹐研末﹐置地去火毒用。

《本經》主五癃關格不通﹐利小便水道﹐療小兒驚﹐大人痙﹐仍自還神化。

發明

發者﹐血之餘﹐故能治血病。𨿽曰補眞陰﹐療驚癇﹐理咳嗽﹐固崩帶止血暈﹐而實消瘀生新﹐能去心竅惡血﹐並過服。若之不透反能動血。合雞子黃香油煎之﹐消化爲水﹐則治小兒胎驚及塗癩瘡有效。用入膏藥中則長肉消瘀。《本經》治五癃關格不通﹐利小便水道﹐皆取其利竅散瘀之功。其療小兒驚﹑大人痙﹐以能達肝心二經﹐開通痰血之滯也。

仍自還神化者﹐言服自己之發則勝用他人之發也。但胃虛人勿用﹐以其能作嘔瀉也。亂髮功用與此不殊﹐而剃下者尢勝﹐取長之速也。小兒胎發灰﹐大解胎毒而補先天血气﹐以純陽未離也。

卷四人部

頭垢

鹹苦溫﹐小毒。

發明

頭垢乃相火之餘气結成﹐專開鬱結之气。乳癰初起﹐灰﹐酒服卽消﹐以其善祛胃中積垢也。

卷四人部

人乳汁

甘鹹平﹐無毒。

發明

乳汁治目之功甚捷。目得血而能視﹐乳卽血之源也。用以點眼豈不相宜﹐老人服食尢良。但脾虛易瀉者勿食。日中曝漧入參苓丸服尢爲合宜。

卷四人部

爪甲

甘鹹小毒。

發明

爪乃肝气之餘﹐其性銳利﹐故能催生下胞衣﹐利小便﹐治尿血及陰陽易病﹐破傷風﹐去目翳。刮末治鼻衄之立止。又能治乳蛾。用爪指甲不拘多少爲末﹐硼砂﹑白礬各一錢﹑西牛黃一分﹑烏梅﹑白梅肉各五枚﹐共搗如泥﹐含彈大一丸﹐痰大湧出﹐三四丸卽愈。但其方酸收太速﹐不無萌發之患﹐莫若探吐頑痰迅掃病根爲愈。

卷四人部

人牙

甘鹹熱有毒。

發明

牙乃腎之標﹑骨之餘。痘瘡倒用人牙散。因痘瘡爲風寒穢气所觸而變黑倒﹐用此灰﹐以酒麝達之﹐竄入腎經﹐發出毒瓦斯﹐乃劫劑也。若伏熱在心﹐昏冒不省人事﹐及气虛色白癢塌不能作膿﹐熱痱紫泡之證﹐正宜涼血解毒。苟誤用之則鬱悶聲啞﹐反成不救﹐臨證審諸。

卷四人部

人中黃

甘鹹寒無毒。造法﹐用大竹截段﹐兩頭畱節﹐削去外皮﹐傍鉆一孔﹐用甘艸細末入滿於中﹐以蕉扇柄削圓塞孔﹐冬至浸大糞池內﹐立春後取出﹐懸風處晾漧﹐取用。又法如前制竹﹐不入甘艸﹐但用蕉扇柄或杉木塞孔﹐浸糞池中﹐以取其汁與金汁無異﹐僅供一時取用﹐不能久藏。糞淸亦解瘟熱諸毒。又誤食毒菌﹑楓樹上菌﹑及過食銀杏﹐脹閉欲死者﹐悉能解之。並解砒石﹑野葛﹑野芋等毒。卽家芋三年不收﹐花開如蓮者亦能殺人﹐急取灌吐﹐方可得生。

發明

人中黃取糞土之精﹐以解天行狂熱溫毒發斑最捷。然汁則性速而能下泄﹐甘艸制者則性緩而能解毒。兼治河豚菌毒﹐一切惡瘡災病﹐用人中黃﹑酒﹑大黃末等分﹐無灰酒服﹐須臾瀉利﹐毒卽隨出。𨿽大渴不可飲水﹐飲水則毒邪不散而難救也。急切不可得﹐以糞坑代之。

卷四人部

金汁

苦寒無毒﹐臘月取糞置壇中﹐埋土內越三年﹐取出﹐如水者是。

發明

金汁得土气最久﹐大解熱毒﹐故溫熱時行昏熱勢劇者﹐用以灌之﹐下咽其勢立減。初生小兒周時內毒邪不散﹐服一二合勝化毒丹﹐胎毒盡解﹐無痘疹患﹐此屢驗者。但胎稟虛寒﹐體瘦色白者不可誤用﹐誤用反奪天眞﹐多致夭枉﹐不可不審。園叟用以灌諸艸木﹐卽花葉茂盛且無過壅傷花之患。

卷四人部

幹糞灰

鹹平無毒。

發明

人屎取幹者灰﹐治小兒痘瘡黑陷﹐解時行大熱狂走。蜜調塗疔腫﹐拔毒出根﹐總取解毒之迅耳。

卷四人部

溺

鹹寒無毒。童子者佳。不可見火﹐見火則腥臊難服。

發明

人溺療寒熱頭痛﹐取其鹹寒降泄也。有客邪衝熱﹐蔥頭湯服之﹐汗出卽止。而童子小便性純﹐一切熱勞吐血﹐陰虛火動﹐骨蒸勞瘵﹐用以降火最速。產後血暈溫飲一杯﹐壓下敗血惡物卽蘇。蓋溲溺滋陰降火消瘀血﹑止吐衄諸血﹐每用盞許﹐入薑汁一二匙徐徐服之自有效。然須乘熱服之﹐以接生陽之气﹐冷則生气散矣。時珍云﹐童便入胃﹐隨脾气上歸於肺﹐通調水道下輸膀胱﹐乃其舊路也﹐故能淸肺導火下行。若多服久服亦能損胃滑腸﹐故食少便溏者禁用。傷寒少陰證下利不止﹐厥逆無脈﹐漧嘔欲飲水者﹐加人尿豬膽汁﹐鹹苦寒物於白湯姜附藥中﹐其气相從﹐可無格拒之患。但胃虛欲作嘔者勿與﹐恐助嘔勢﹐反致不測也。

卷四人部

溺白

卽人中白鹹平無毒。過用。

發明

人中白能瀉肝火﹑膀胱火從小便中出。蓋膀胱乃其故道也。今人病口舌諸瘡用之有效﹐降火之驗也﹔但積垢之滓僅堪滌熱﹐略無益陰之功耳。

卷四人部

秋石

鹹溫無毒。陰煉淡秋石法﹐將大缸一隻﹐近底三寸許﹐艾火燒三十餘炷﹐打成一孔﹐杉木塞之﹐秋月取童子溺入缸內﹐衝河水攪﹐澄定﹐去木塞﹐放去上水﹐每日增童便﹐河水如前攪之﹐只畱缸底者﹐積至月餘﹐用絹篩襯紙瀝漧收之。又陰收秋石法﹐將鉛球大小數十枚﹐俱兩片合成﹐多鉆孔眼入尿桶中浸﹐每日傾去宿尿﹐換溺浸之﹐經秋收取﹐置鉛罐藏之﹐此爲最勝。陽煉秋石﹐將艸鞋數百隻﹐舊者尢佳﹐長流水漂曬七日﹐去黃色﹐浸尿桶中﹐日曬夜浸一月許﹐曝漧﹐烈日中燒灰﹐須頻挑撥﹐令燒盡﹐滚湯淋汁﹐澄數日﹐鍋內燒幹﹐重加雨水煮溶﹐篾襯紙數重﹐濾淨﹐再澄半月餘﹐銀缶內煮幹﹐色白如霜﹐鉛罐收之。又陽煉法﹐以童子小便入鍋熬幹﹐其鍋先燒通紅﹐香油熬過洗淨﹐則不粘滯傷鍋﹐初如油腳﹐入煬盛罐或小鐵釜中﹐通紅﹐用熱水溶化﹐置有嘴壺中將艸掩塞壺口﹐徐徐傾出﹐下以竹襯紙濾淸﹐再以文火收幹﹐鉛罐收之則不溶化。又煉秋冰法﹐以秋石入秋露水煮化﹐入煬盛罐內﹐新鐵盞蓋定﹐鹽泥固濟﹐升打三炷香取出再研﹐如前升打﹐盞內用水徐徐塗之﹐水不可多﹐多則不結。又不可少﹐少則不升﹐從辰至未退火冷定﹐盞上升起者爲秋冰﹐乃秋石之精英﹐眞虛羸之神丹也。凡人力制造之藥﹐每多僞充﹐而秋石之眞者尢不易得。有以食鹽濾水煮成者﹐有以朴硝溶化制造者﹐有以焰硝煬化傾成錠式者﹐其僞不一﹐苟非雇庸督制﹐總難輕用也。試眞僞法﹐入滚豆腐漿中﹐不結腐花者爲眞。若結者卽鹽之僞充也﹐入口令人作渴。入滚豆腐漿中起水紋而微苦者﹐卽玄明粉之僞充也﹐入腹令人作瀉。其傾成錠式入熱水不易化者﹐卽焰硝之僞充也﹐下咽令人發熱。又以秋石化水﹐入靑菜葉有頃色不萎者爲眞。又以少許入眼不澀痛者必眞無疑。其淡秋石入滚水不化者﹐卽熟石膏末及滑石末混充也。

發明

秋石以秋命名﹐專取秋气下降之意﹐他時制者功力則殊。制法﹕以童溺﹐煉去其鹹寒﹐轉成溫補。能滋陰降火而不傷胃﹐補益下元眞火﹐散瘀血助陰精﹐降邪火歸眞陽。

止虛熱嗽血﹐骨蒸勞瘵之仙品也。火盛者宜生宜淡。陰虛者宜熟宜咸。凡勞瘵陰火亢極而不受參﹑補益者﹐立秋石丸三方次第施治﹐或服﹐或噙﹐則喘咳气息漸平﹐痰亦易出﹐嗽亦省力﹐以其性味鹹降而無上逆之患也。先用韭汁炒黑﹐大黃淨末與秋石等分﹐煮紅棗肉爲丸﹐空心服三錢﹐淸熱散血。次用貝母﹑秋石末等分﹐生甘艸末減半﹐仍用紅棗肉爲丸﹐服之以止嗽消痰。後用人參﹑秋石等分﹐炙甘艸末減半﹐亦棗肉爲丸﹐以補气安神。制劑之多少﹐隨瘀熱元气而施﹐不可限以分兩。其陰煉淡者性最下滲﹐苟非陰分熱極﹐難以輕投。陰虛多火﹐小便頻數﹐精气不固者誤服令人小便不禁﹐甚則夢泄。其咸者可代鹽蘸物食之﹐喘咳煩渴不得寐者﹐以半錢匙衝開水服之﹐卽得安寐。覺時滿口生津﹐亦不作渴﹐補陰之功可知。陰煉淡秋石﹐治夏暑熱淋﹐小便不通及濁淋沙石淋﹑肉淋﹑老人絕欲太早﹐小便淋瀝澀痛﹐一服卽效。

卷四人部

紅鉛

鹹大溫無毒。卽室女初通經水中之結塊﹐如櫻桃者是也。

發明

紅鉛﹐流穢之餘。其性大熱﹐峻補命門淫火。陳酒服一枚﹐少頃蒙昧如醉﹔若連服二枚﹐則邪火內拒﹐令人暴亡﹐壯火食气之驗也。

卷四人部

天靈蓋

咸溫小毒。制法﹕以香水滌淨﹐酥炙﹐杵細﹐入藥或煎酒或末﹐隨證取用。

忌鐵器。

發明

腦爲髓海﹐諸陽之會。能辟一切陰邪不正之气﹐故曰天靈。凡人身中气血安和﹐諸邪不能侵犯。陰陽乖戾﹐則屍疰之气得以乘虛襲入﹐是卽瘵虫之根气也。若其人平昔陽衰﹐則虫攻脊脈﹐脊中淫﹐淫作癢﹐隱隱作痛﹐轉側不能自安﹐或時凜凜畏寒﹐或時翕翕發熱﹐手足四末常輕﹐脈來弦細乏力﹐非天靈蓋散不能療之。若其人素稟陰虛﹐則虫蝕臟腑﹐胸中嘈雜如饑﹐默默不知所苦﹐無處不苦﹐動則時咳時嘔﹐靜則善寐善忘﹐面上忽時哄熱﹐脈來弦勁搏指﹐此屬獺肝丸證﹐非天靈之所宜。其天靈散方用炙淨三指大一片﹑赤檳榔三枚﹑白甘遂﹑麝香﹑眞安息各三分﹑阿魏二分﹑辰砂一分搗羅爲散﹐桃枝煎湯﹐五更調進一服﹐約人行十里頃虫不下﹐再進一服﹐天明進第三服﹐取下虫物﹐急擒入油鐺熬之﹐其虫嘴黃赤者﹐可卜病患﹐血气未艾﹐治之可愈。靑黑白者﹐血气已竭﹐治之難已。然亦得斷傳染之患。凡修合勿令病患知﹐擇僻淨處﹐忌雞﹑犬﹑婦人﹑孝服者見﹐虫下後﹐忌肥鮮及鹽半月﹐白粥調養漸安。若病久不勝甘遂﹑阿魏等攻逐﹐只以天靈蓋香水滌淨﹐仰置銀缶器內﹐盛以醇酒﹐隔水煮一官香﹐酒耗旋添﹐候一炷香足﹐取酒服之﹐少頃頭旋顱脹﹐瘵虫隨嘔吐出﹐卽以燼火燎之﹐將養三日後﹐取前蓋骨制服如前﹐虫盡﹐卽以蓋骨仍埋舊處。其炙淨細末並治小兒痘瘡灰白陷伏不長﹐煩躁不寧﹐酒服四五分卽起﹐然皆不得已而用之。至於敷下部疳﹐入枯痔散﹐乃以人之至髙之骨置之污下不潔之處﹐𨿽極其神驗﹐殊非仁人君子之用心﹐捨此豈無他藥可治乎。

卷四人部

人胞

卽紫河車甘鹹溫無毒。取濃小色鮮者﹐挑去血絡漂淨血水﹐入椒一握﹐沸湯去腥水﹐以蜂蜜和﹐長流水於舊錫器內﹐隔水文火煮爛如糜﹐綿絞去滓﹐代蜜糊丸藥良。

發明

紫河車稟受精血結孕之餘液﹐得母之气血居多﹐故能峻補營血。用以治骨蒸羸瘦﹐喘嗽虛勞之疾﹐是補之以味也。自丹溪極言其功﹐而吳球創大造丸𨿽世所推重﹐然方中生地﹑黃﹑天冬﹑麥冬﹑龜版一派滋膩傷胃之品﹐𨿽有人參一味反助羣陰之勢﹐服之每致傷中﹑嘔泄﹐未見其可。惟《永類鈐方》河車丸方用人胞一具﹑山藥二兩﹑人參一兩﹑茯苓五錢﹐酒糊爲丸。近世攺用鮮者﹐隔水煮﹐搗作丸﹐尢爲得力﹐卽虛人服之未嘗傷犯胃气。

卷四人部

胞衣水

鹹潤微涼無毒。臘月取紫河車置有蓋瓦罐內深埋土中﹐臨用取出不可畱久﹐久卽幹矣。或與生甘艸末同入罐中埋於土中﹐三五年後掘出卽爲藥也。

發明

胞衣之性本熱﹐而得土气之化﹐善能攝火歸元。小兒丹毒諸熱毒發﹐寒熱不歇﹐狂言妄語﹐頭上無辜發豎﹐虛痞等證﹐天行熱疾﹐咽痛及虛勞咽痛﹐飲之立效。反胃久病﹐飲一鐘當有虫出。

卷四人部

初生臍帶

發明

臍帶者﹐人之命帶也﹐用以末﹐入朱砂少許﹐蜜水調服﹐以解本嬰之胎毒﹐與內傷之用骨灰無異。

卷四人部

胎元

咸大溫﹐小毒。

發明

胎元𨿽墮下﹐胎息淫火未離﹐天眞未剖﹐較河車之性倍甚。古方鮮用﹐惟金剛丸用之。𨿽以人補人﹐然獸相食且人惡之﹐況人食人﹐能無惻怛之念乎。

