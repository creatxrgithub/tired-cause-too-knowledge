

理瀹駢文淸吳師機

序

人在气交之中。凡呼吸吐納之气皆天地之元气也。其或疾風豪雨祁寒溽暑。山嵐瘴癘之迕。以及情志之自賊。饑飽勞役之傷。卒暴之變。元气因之而戕則病生焉。內中乎臟腑。而外發乎肢體。治之者亦遂以內外殊科。湯液內治者也。外治則薄貼爲多。治外而捨其湯液者有之矣。天不愛道。而錢塘吳君尙先始專用薄貼以治內。則伊芳古以來未之有也。君負濟世之志而嗇其用於醫。比年辟地海陵之東北鄕。以薄貼施病者。常十全杏林之間。亦旣不言而成蹊矣。顧或者疑之。疑夫內治者之何以能外取也。不知亦取諸气而已矣。今夫當風而浴則寒气得而入之。觸暑而行則熱气得而入之。入之者在內。其所以入之者外也。非內也。人身八萬四千毫孔皆气之所由出入。非僅口鼻之謂。其可見者。熱而汗气之出也。汗而反气之入也。

艸木之菁英煮爲湯液。取其味乎實取其气而已。气與病相中內治無餘事矣。變湯液而爲薄貼。由毫孔以入之內亦取其气之相中而已。而又何疑乎。爾𨿽然君之學則未嘗教人以外取也。

間出其所爲理瀹駢文示余。受而讀之見其自靈素而下博采約取囊括靡遺。而不俗人徒重其意可知矣。然而斷斷然出於外治者何哉。以爲讀吾之書而有得焉。則於外治非弋獲。卽攺而從湯液奚不可也。未之有得則姑用吾之治以爲治。有不中去之無難。可以收湯液之利而無其害。君之用心可謂仁且智矣。余愚不知醫。君辱不余鄙而委以序。因爲發明外內一貫之理。

而要其歸於气。其亦有聽然而笑者乎。

同治三年鞠有黃華之月海寧許楣書於南通州旅次之存悔齋

序

余性好醫。知醫之難未嘗妄爲人醫。今老矣。閱歷益多更不敢談玆事。惟以詩遣興而已弟尙先著外治醫說。刊旣成易名駢文。屬余序言。余觀之竊以爲可不序也。文已詳之矣。然其中有不必論者。亦有不得不爲之辧者。夫其所述天地萬物之理。賢聖授受之心。學人格致之功。乃醫之本也。知者自知。不知者自不知也。信者自信。不信者自不信也。此不必論者也。而其爲法。則於前人諸家外獨辟一門。人人共見其無害者也。而或以爲𨿽無損於人亦無益於人。此不得不爲之辧者也吾謂其書足。比邵子蠢子之數。方今醫學失傳久矣。苟中材以下貧無所藉。俾習其術以養其生。不至重衣食而輕人命。卽使無功而陰受其功者多矣。況施濟有年實有可憑者乎。夫蠢子數數之有驗者也。故人多學其法。至數之與皇極經世同出於一原。則亦非上智不悟云。

同治三年甲子四月髙橋散人書

序

客有問於余曰。古以醫書爲活人之書。若君兄之理瀹駢文者其果能活人耶。余曰能活人曰何以徵之。余曰於吾兄之所以施治者而徵之。客曰施治如何。余曰泰之東北鄕曰兪家垛。

吾兄與余奉母避亂之所居也。余橐筆處州幕。兄在鄕自制膏藥以爲施治。余以時歸省。得見兄之所爲施治者。下河數百里。間爲莊者一千五百有奇。凡篇值力作之壯男健婦。以及衰老幼稚居湫隘卑濕之地。而又時爲寒暑所侵。內而心腹之患。外而頭面身體肌膚之疾。往往困於力之無如何。委而不治者半。或力能治矣。數醫而無驗。亦自惜其藥之徒費而不復治。聞施者相率而就。日或一二十人或三四十人。人情莫不安於藥餌。狃於其所常而疑於其所異。

彼夫病之久且深者。初請得一紙膏以去。窺其意若不甚釋。然至三四易已脫然踵門而謝曰。

吾謁所謂髙手者多矣。此獨不煩飲藥。不待切脈。竊以爲療之難而竟得愈之易也。告於其所親。來試之而果驗焉。所親更告於其所知。來試之而又驗焉。以是信日益多。傳日益廣。凡遠近來者日或一二百人。或三四百人。皆各以時聚有舁有負。有扶掖有提攜。或倚或蹲。或立或跪。或瞻或望。或呼或叫。或呻或吟。或泣或啼。擁塞於庭。待膏之救迫甚水火。斯旁觀者莫不慨息。以爲繪流民之圖。開賑饑之局不過如是。深慮一人胗視之難而力之有所不暇給也。而吾兄則自晨起。以次呼立於几案前。令自述病因。側耳聽之。若宜補。若宜瀉。

若宜涼而宜溫略一視顏色。指其部位。分別散給有重癥急癥膏。外加以藥。不半日而畢。自來醫未有如此之捷簡者。月治數千人。但有所忌於人無所怨於人。則膏之能活人可知也。吾兄嘗語余曰。醫於外癥易。內癥難。實癥易。虛癥難。吾之此膏焉能必應。然治得其通而所包者廣。術取其顯而所失者輕。可以藏拙。可以觀變。可以補過。可以待賢有謂吾取巧者。吾豈敢取巧哉。吾亦求其心之安而已。噫。是卽吾兄用膏施治之本意也。夫亦卽此書之所以爲活人也。夫客欣然心悅而退。適鳩工旣竣。吾兄命余弁言。遂書其與客問答者如此。

醫小道也。而修徳積善之方在焉。風塵擾擾。我子若孫其克守此以保家。或不僅爲耕讀之一助也

歲在甲子孟夏之月官業謹識於海陵寓齋之小鄂不館

略言

一外治法鍼灸最古自漢張仲景易鍼灸爲湯液。百代宗之。易曰窮則變。變則通。顧湯液可變。而鍼灸亦不可通。思所以濟其窮。無悖於古有利於今者。則莫如膏藥。余鄕居八載。

行之旣驗。不敢自祕。爰取所集眾方。爲駢文以聯綴之。並爲發明內外治殊塗同歸之理。質之老友。咸曰是誠一門。但惜爲儷體又雜子史。非所以通俗也。尙宜撮其大意爲淺語。以提其要。使人人開卷了然。余然其言。乃補增略言於首焉。

一凡病多從外入。故醫有外治法。經文內取外取並列。未嘗教人專用內治也。若云外治恃。是聖言不足信矣。矧上用嚏。﹝嚏卽吐也在上宜嚏咸邪從口鼻入宜嚏﹞中用塡。﹝如塡臍散之類又罨臍敷臍亦是﹞下用坐。﹝坐藥也卽下法如水腫搗蔥坐取气水自下是也三句具吐汗下三法已。括外治之全矣﹞尢捷於內服。彼種痘者納鼻而傳十二經。救卒中暴絕吹耳而通七竅。气之相感其神乎。

一內經用桂心漬酒以熨寒痺。用白酒和桂以塗風中血脈。此用膏藥之始。仲景桂枝湯治風寒。調和營衛。實祖於此。今以湯頭還爲膏藥。於義爲反其本。以爲妄變古法者非也。

一外治之理。卽內治之理。外治之藥。亦卽內治之藥。所異者法耳。醫理藥性無二。而神奇變幻。上可以發泄造化五行之奧蘊。下亦扶危救急層見疊出而不窮。且治在外則無禁制。無窒礙。無牽掣。無沾滯。世有博通之醫當於此見其才。

一外治必如內治者。先求其本。本者何。明陰陽。識臟腑也。靈素而下。如傷寒論金匱諸大家所著。均不可不讀。卽諭嘉言柯韻伯王晉三諸君所闡發。俱有精思。亦不可不細繹。

今無名師。是卽師也。通徹之後。諸書皆無形而有用。操縱變化自我。𨿽治在外。無殊治在內也。外治之學。所以顚撲不破者此也。所以與內治並行。而能補內治之不及者此也。若不考其源流。徒恃一二相傳有效之方。自矜快捷方式祕訣。而中無所見。設遇疑難之癥。古無傳方。其不坐窘者幾何。或知其一未知其二。此𨿽無失。而彼已陰受其損者有矣。諺云。醫得頭疼眼又瞎。良工要不如是也。

一膏與藥分爲二。臨癥活變在此。有但用膏而不必藥者。有竟用藥而不必膏者。有膏與用者。有膏自膏。藥自藥。以相反相濟爲用者。有膏卽藥藥卽膏。以相佐相益爲用者。古人於熬者曰膏。撮者曰藥玆合之而兩全。今人混言膏藥。玆離之而各妙。

一膏綱也。藥目也。膏判上中下三焦。五臟六腑。表裏寒熱虛實。以提其綱。藥隨膏而縷析。以爲之目。膏有上焦心肺之膏。有中焦脾胃之膏。有下焦肝腎之膏。有專主一臟之膏。髒有淸有混。有專主一腑之膏。腑有通有澀。又有通治三焦。通治五臟。通治六腑之膏。

又有表裏寒熱虛實分用之膏。互用之膏。兼用之膏。藥則或糝膏內。或敷膏外。或先膏而用洗擦。或後膏而用燻熨。膏以帥藥。藥以助膏。景嵩崖謂。觀大易陰陽消長。可知內治之理。愚謂觀一部周禮。六官分職。陳殷置輔。敷布精密水泄不漏。可爲用膏用藥之法。讀書人當識此意。﹝膏內糝藥可取單方驗者研末備用敷藥宜作錠余藥皆現制﹞

一膏方取法不外於湯丸。凡湯丸之有效者皆可熬膏。不僅香蘇神術黃連解毒。木香導滯瀝化痰。以及理中建中。調胃平胃。六君六味養心歸脾。補中益气等爲常用之方也。或謂用湯丸熬膏何不內服。不知吾惟不敢爲內服。故用膏耳。自來相戒。誤人非必毒藥也。所見不眞桂枝下咽。承气入胃並可以斃。卽一味麻黃。一味黃連。一味白術。一味熟地。用不得當貽害無窮。愚者自是而不知其非。旁觀皆竊笑之。明者心知之而不肯自言。未嘗不愧且悔也。然焉能吐而出之乎。或又云良工可不患此。亦思良工古今有幾。且良工亦不廢外治。昔葉天士用平胃散炒熨治痢。用常山飲炒嗅治瘧。變湯劑爲外治。實開後人無限法門。吾之用膏卽本於此。使必內服而後可。無論妄爲下藥。藥適加病。倘遇不肯服藥之人。不能服藥之癥。而其情其理萬萬不忍坐視者。又將何法以處之。

一膏可以統治百病。人皆譏之。且舉名賢論紫金錠統治百病之非爲證。不知此亦偏見耳。

止走一經治一癥。匯而集之其統治也固宜。如沖和湯爲太陽解表之方。而春可治溫。夏可治熱。秋可治濕。以治雜癥亦有神也。通聖散爲雙解表裏之方。而兼治風熱燥三癥。五積散爲內傷外感之方。而內而臟腑。外而皮毛經絡。上而頭項。下而腰腳。婦人調經無不可用。

又一方。麻黃白術散治風火濕熱郁而爲病。而表裏寒熱補瀉之藥咸備。越鞠治气合痰血食濕熱。變之而爲薛已八味逍遙。加之而爲養生六郁解毒。髙鼓峯治血。以一方統七情饑飽勞役等因。胡念齋深服之。陳修園復賞之。他如三和湯。三一承气。三一腎气。六一順气之類。古如此者不勝枚舉。膏藥本其意而更推之擴之。𨿽治百病何難。要之。人病不外气滯血凝。及陰有寒濕。陰有燥熱而已。觀病機十九條。文曰皆屬。皆卽統也。病可統而藥不可統乎。知其要者一言而終。制膏藥者亦在乎能握其要而已。滿屋散錢。以一綫貫串百錢可。卽千錢萬錢亦無不可。是所謂握其要也。一副牙牌不過單雙配合。而千變萬化用無窮盡。是亦所謂握其要也。握要之道一通字該之。理通則治自通矣。然通須虛心讀書。

一外治藥中多奇方。學識未到斷不能悟。或少見多怪反訾古人爲非。則大不可。吾謂醫之所患在無法耳。旣有其法。方可不執如一癥中古有洗法燻法。我卽可以藥洗之燻之。有法擦熨法。我卽可以藥之擦之熨之。原方可用則用。不可用則選他方。或制新方用之。張元素云。古方今病不相能。許學士云。用其法不用其方。非獨時異勢殊癥多遷變。方未可拘泥。亦恐後人不識前人。妄加訾議。而教人以圓而用之之法也。所謂善於師古者此也。

一膏中用藥味。必得通經走絡。開竅透骨。拔病外出之品爲引。如姜蔥韭蒜白芥子花椒及槐柳桑桃蓖麻子鳳仙艸輕粉山甲之類。要不可少不獨冰麝也補藥必用血肉之物。則與人有益。如羊肉湯。豬腎丸。烏骨雜丸。鱉甲煎鯽魚膏之類可以仿加。若紫河車則斷不可用。或用牛胞衣代之其力尢大。此補中第一藥也。須知外治者气血流通卽是補。不藥補亦可。

一膏中用藥味。必得气味俱濃者方能得力。𨿽蒼術半夏之燥。入油則潤。甘遂牽牛巴豆南星木鱉之毒。入油則化。並無礙。又炒用蒸用皆不如生用。勉彊湊用。不如竟換用。﹝如銀花換忍冬藤茯苓換車前子之類﹞統領健兒。斬關奪門。擒賊殲魁。此兵家之所以制勝也。

膏藥似之。若以今醫所處。和平輕淡之劑相繩。則見者驚走矣。

一膏藥熱者易效。涼者次之。熱性急而涼性緩也。攻者易效。補者次之。攻力猛而補力也。然大熱之癥。受之以涼其气卽爽。極虛之癥。受之以補其神卽安。﹝虛人�按者其空處以實之也況得補膏乎﹞只在對癥耳。若夫熱癥亦可以用熱者。一則得熱則行也。一則以熱引熱使熱外出也。卽從治之法也。虛癥亦可以用攻者。有病當先去不可以養患也。且以气相感。虛人亦能勝無虛。虛之禍也。此又在臨癥之斟酌而變通也。﹝寒多冰伏瘀積不去愈補愈劇﹞

一古湯頭治一癥。往往有寒熱並用者。有消補兼行者膏藥何獨不然。精要有貼溫膏敷涼藥之說。足爲用膏藥者之一訣。推之亦可貼補膏敷消藥也。此卽扶正以逐邪之義也。若治兩癥則寒熱消補𨿽同用。而上不犯下。下不犯上。中不犯上下更無顧忌。

仲景傷寒論有火燻令其汗。冷水之。赤豆納鼻。豬膽汁蜜煎導法皆外治也。汗下之法矣。用之失宜非法之咎也。後賢於痞气結胸。又有法熨法。是病發於陰而誤治者。與病發於陽而誤治者皆有法也。至於無陽者宜蒸。髒結者宜炙。於無法之中更出一法。至周且詳矣。

而特以才髙識妙。不必專主外治。故外治方不若內治之備。然博采諸書。未始不粗有其規模。或謂溫癥斷不能用外治。吾謂溫癥治法皆從傷寒。推出能者。特於源流辧之分明耳。如吳鞠通溫癥條辧。大旨在手太陰足太陽。傷陽傷陰上認得淸。至所用瀉心白虎等法。豈能外於傷寒。而傷寒外治於熱邪傳裏。有黃連水洗胸法。皮硝水拓胸法。芫花水拍胸法。石膏和敷胸法。老蚓和鹽搗敷胸法。發斑有膽汁靑黛水升麻水掃法。吐衄有井水法搭法。蓄血有葉湯摩法。通有犀角地黃熬貼法。其餘傷寒兼癥變癥。無不各有外治法。凡熱病應用之藥。

傷寒皆有之。卽傷寒所未有。不難以傷寒之所有者比類求之。然則以外治法治濕癥。卽可從外治傷寒之法推之已。或又謂溫癥傳變至速。非膏藥所及。不知湯丸不能一日數服。而膏與藥可一日數易。只在用者之心靈手敏耳。惟是法由我造。不能爲撿方治病者道也。破習見而化拘牽。是所望於聰明理達者﹝寒溫傳變往往藥煎成而癥已換醫何能待膏可預截較昔人先用葛根斷陽明蒼術安大陰尢穩﹞

一古膏除太乙觀音霏云外。治四時傷寒有兩萬靈膏。治脾胃有金絲萬應膏。治勞損有五。又有暖臍膏湧泉膏。可見內癥用膏。古原有是法。特其藥龐雜。並治及外癥。與湯頭之純一者不同。醫家多訾之而耳食者遂槪以爲膏藥不足恃至於服藥無效。事勢危急始用膏藥安能有濟此古膏之所以不行也。王晉三論本事四神丸方云。刪去背謬之藥。復以相須相使之品。

自奏奇功。此眞古之功臣。安得今更有晉三其人者。爲古膏一開生面。而並創制數十種膏方藥方爲世指南也。﹝葉天士有臨癥指南外治得更有髙手指南則臨癥亦有所遵行矣﹞

一膏藥貼法。不專主一穴。如經治熱病五十九刺。頭上五行。行五者以越諸陽之熱逆頭中行﹝督脈﹞上星囟會前項百會後項五穴也。兩傍﹝膀胱﹞承光通天腦蓋玉枕天樞十穴也。又兩傍﹝膽經﹞臨泣目膽正營承靈腦空十穴也。天杼膺命﹝卽中府穴﹞缺盆背兪﹝卽風門穴﹞八者瀉胸中之熱。气沖三里巨虛上下廉八者。瀉胃中之熱。雲門骨﹝卽肩穴﹞委中﹝卽腿灣穴﹞髓穴﹝卽腰兪穴﹞八者。瀉四肢之熱。五臟兪傍五十者。瀉五臟之熱。共五十九刺。所以分殺其勢也。癥𨿽重。得此分殺其勢其病亦減。膏藥治太陽經外感。初起以膏貼兩太陽﹝頭痛本穴﹞

風池風門﹝疏通來路﹞膻中穴﹝於心取汗﹞更用藥敷天庭。燻頭面腿灣。擦前胸後背兩手心兩足心﹝皆取汗﹞分殺其勢。卽從刺法推出。諸經可仿此推。﹝瘧疾血癥均有截法﹞若臟腑。則視病所在。上貼心口。中貼臍眼。下貼丹田。或兼貼心兪與心口對。命門與臍眼對。足心與丹田應。外癥除貼患處外。用一膏貼心口以護其心。或用開胃膏使進飲食以助其力。可以代內托治外癥亦不必服藥者以此。﹝外治以飲食爲塡補﹞

一湯液內治猶在暗室也。膏藥外治猶在大庭廣眾之地也。暗室人所不見。大庭廣眾之地見之。故內治可蒙。而外治不可蒙。然易於補過在此。不蹈重咎亦在此。彼貧無所恃。不得已欲藉醫以謀生者。讀書旣不多。閱歷又未深。以膏藥療治安拙於已。推能於人。兩無所負。非獨存心宜爾。且以保名。且以保財。且。以保身。且以保嗣。有以一膏起家者資亦一膏藥多驗於窮苦之人。一則無力延醫信任不得不專。二則平時不服藥故也。富貴之家微恙名賢列座。親朋省問。各舉所知。且參視爲常食之品。何能遽以膏藥爲是。然當百藥不效之時。諸醫束手告退。而膏藥能用之有驗。則亦易於傳播醫者但當盡其心可耳。惟膏藥修合無人見。不可鬻良雜苦。自失其眞。更不可乘人之急。挾貨居奇以蹈惡習。若能於窮民陰行其徳。不以財論尢爲造福。

一餘所制膏方。惟淸陽膏。散陰膏。金仙膏。膏。催生膏。最驗。已刊附駢文之後。

產固非病。生亦不必催。有膏以備生而病者用也。往往產婦二三日後。目不得瞑。

心中煩亂。火升於上。兒愈不下。貼此膏後。無不自覺腹中溫暖。卽時閉目安睡。睡醒卽生。夫用純陰之膏何以能溫暖。蓋陽气外泄。得陰膏而陽回於內。故腹中溫暖也。此卽介以潛陽之法也。睡者六字眞言之一。能睡則陰气自復。交骨亦關矣。且睡則兒得休息。轉身亦有力矣。造化自然之道。仍以自然還之。原不待膏藥特此時气不行陰。

非借膏藥之力。斷不得睡。又非以膏藥安產婦之心。而令其睡。以俟藥轉亦不得睡。此中有醫意焉。所以歷試俱驗。﹝凡虛勞癥無病可療仿此﹞曾見有難產者或以硝黃下之或以蓖麻等拔之。卒無一效。而臨死時自揭其反者有之。此陽气外盡之故也醫理精微在人靜悟。聊舉此方質諸當世。以見膏藥可以自造。不必古人曾有此方也。其餘尙有靈霏膏泰山石刻膏七寶遇仙膏。靈砂膏延。齡膏淸補膏。溫補膏。傷風發散膏。傷寒發散膏三時感冒雙解膏。東丹溫癥解毒膏。內傷退熱膏。熱結膏。冷積膏火郁膏。陽癥蕩熱膏。陰癥逐寒膏。中寒回陽膏。陰痧救急膏。健脾膏。淸胃膏。溫胃膏。和胃膏。淸肺膏。溫肺膏。淸心化痰膏。養心安神。淸肝膏。養肝膏。平肝膏溫膽膏。三一柴胡膏。淸腎膏。溫腎膏保精膏。種玉膏。潤腸膏澀腸膏通治風熱膏通治濕熱膏。通治寒濕膏。滲濕膏。辟濕膏。開郁膏。理營膏。止衄膏行瘀膏。控涎膏。消脹膏。減渴膏。斂汗膏。開膈膏。蠲痺膏。化痞膏。瘧疾膏。痢疾膏。婦人調經膏。固經膏。安胎膏衛產膏。小兒淸熱膏消食膏。定驚膏。補脾膏。化痰膏。平疳膏。殺虫膏共數十種。皆本古方增減爲之。惟皆新制。試用未幾。未能自信。姑存其名。如文之有題能者可自造焉。

一餘所著駢文。因文以立法。自比於酒經茶經書譜硯譜之例別爲膏藥錄耳所以苦心求索其句句皆可見法不徒貴癥癥皆各有方﹝外治古無書故所重在分別立法以示後與刻醫方不同﹞而或嫌未分門類方不盡可用語亦過深此誠所短也。余擬於文中摘其精方更博采他書益取其精先列辧癥。次論治次用藥每門以膏爲主。附以點搐燻擦熨烙糝敷之藥佐之﹝膏除通治諸另爲一門外如傷寒在表則用姜蔥等膏爲主附以麻黃散點眼川芎散鼻香附蘆薈紫蘇燻腿灣諸發汗藥佐之入裏則用萬靈等膏爲主附以田螺硝石敷法以代五苓大黃枳實熨法以代承气諸下藥佐之是也舉此爲例﹞

仿王氏古方選注汪氏醫方集解體爲之注解並詳所屬經絡穴道。眉目旣分。義理亦出。取法亦確乎有據而駢文作爲自序。總其大要見淺見深。聽之觀者。衰年精力不逮。願俟諸後之君子焉。濟人之心。我知天下必有同也。﹝脈取十要並柯氏反看正看十法與徐靈胎抉死生說可矣﹞

一上各條皆數年來閱歷之言。余初亦未敢謂外治必能得效。逮親驗萬人。始知膏藥治病湯藥。用之得法其響立應。衰老稚弱尢非此不可。今人遇病。不問大小輕重輒云服藥。眾口一辭牢不可破。有𨿽欲不服而不能者矣。此其故亦由於未知外治之法耳。未知外治法之能得效耳。閒有不效者乃看癥未的非藥之不可效也。然卽不效亦木至成壞癥。猶可易他法以收其效。玆特將平日讀書臨癥者錄而出之以爲欲學外治者之一助。自問不同門外揣摩空言欺世。

其中書不盡言。言不盡意。在人引伸觸類自爲推展。此其大略也。至於道之不同。固有不必彊相謀者。吾惟憫生命之多枉。自抒愚者之一得而已。總之內外治皆足防世急。而以外治佐內治。能兩精者乃無一失。吾爲醫家計。似不可不備此外治一法。若謂吾薄內治則吾豈敢。

﹝內科兼用膏藥未嘗非計病家亦甚樂從吾鄕近已有行之者﹞

一集證二卷嗣出蘭臺軌範云。有人專用丹溪摩腰方﹝方載篇中﹞治形體之病。老人虛人。其術甚行或加入倭硫磺人參鹿茸沈香水安息或單用麻油黃蠟爲丸。如胡桃大。烘熱摩腰。

俟腰熱紮好。一丸可用數次。若腹中病亦可摩。此見外治之法。古未嘗不行也。又王晉三云。喉風急癥。捨吹鼻通肺之外治。別無他法。陳修園於鶴膝風癥云。有雷火鍼﹝方載篇中﹞及陳芥子末蔥涕薑汁調塗外治二法。不可不知。此見外治之法今亦重之。又匯參云。金沸艸散原治傷寒痰嗽。或以燻舌脹遂愈。此見內治方可移爲外治也。皆證也。

一輯遺四卷嗣出﹝篇中掛漏之方與友朋寄示良方皆加載捲內以備好事者重刊時酌換方不

存濟堂藥局修合施送方並加藥法

余爲理瀹駢文。旣明經文內外治一貫之理。復詳前賢外治用藥之法。所以開外治之一門文人而喜醫者讀吾文可知其理。並有所取法。莫不能自爲方矣。方出於矩篇中。所引古方。

卽有未盡驗者要皆矩也。余方何足道以局所用錄存焉。古有百艸膏。雜取山上鮮艸。不問芳艸毒艸。並而熬膏。能治百病。乃知膏別有道。不必以湯頭拘。膏包百病。如大營主將。坐鎭中軍。統領萬隊。𨿽有大敵。其气足以函蓋。任變幻百出。終不能越其範圍。糝藥乃其參謀。敷藥乃其環衛。點眼塞耳以及嚏法縛法坐法與罨膝紮腳之法。乃其分兵煎抹炒熨二法。乃其奇兵制勝者也。﹝二法最妙內外治貫通在此膏之得力亦在此不對則攺換可必期其效﹞然此中要有將將者在。﹝讀書審癥﹞諸膏以淸陽﹝代敗毒通聖用﹞散陰﹝代五積三痺用﹞金仙﹝代越鞠溫白用﹞行水﹝代五苓八正用﹞四膏。治癥旣多。亦最驗。合雲臺﹝通治外癥﹞爲五大膏。局中之主膏也。更有養心淸肺健脾滋陰扶陽通經衛產等膏助之。人病不外此矣。再加以專藥。尢能應變。𨿽非前聖心傳。而以是濟人。較丸散爲無獘。余與戚族共設此局。頗有仿而行者。

存濟堂藥局修合施送方並加藥法

淸陽膏

﹝此膏治上焦風熱及表裏俱熱者凡三陽癥並宜之亦治濕在上須表散者若濕溫癥宜金仙膏陰虛有火者宜滋陰膏外癥拔毒提膿宜雲臺膏○此膏治頭疼如神風火癥並效﹞

統治四時腦後第二椎下兩旁風門穴風常從此入腦鼻塞貼鼻梁並可卷一張塞鼻咳嗽及內熱者貼喉下卽天突穴心口卽膻中穴或兼貼背後第三骨節卽肺兪也凡肺病俱如此貼○此邪在上焦宜以上淸散嗅鼻取嚏上淸散用薄荷三錢川芎白芷細辛雄黃硼砂黃芩各一錢牙硝二錢皂角八錢研末冰麝看癥再加凡頭疼鼻塞赤眼牙疼喉痺並治可預合備用○文中亦有芎芷塞鼻麻黃黃連點眼等方又古湯頭方醫書各有門類可撿如治感冒卽撿感冒方煎抹玆不備載諸癥皆照此推﹞風溫。﹝春夏傷風挾溫邪者﹞溫癥。﹝詳見吳鞠通條辧﹞頭疼發熱不惡寒而口渴者。﹝渴者熱自內達外也○頭疼貼兩太陽或用薄荷黃連牙硝糝膏貼煩渴者兼貼胸背或用麥冬連翹黃芩葛根竹葉銀花甘艸煎抹後貼古方如黃連解毒犀角地黃白虎竹葉石膏以及瀉心涼膈陷胸承气之類均可酌用○熱癥用煎抹最宜卽古所謂湯以蕩其邪熱也前人治熱病煩渴搗生葛汁抹胸口此本柴葛解肌湯變爲生用者也又治熱瘧用地龍三條搗爛入生薑汁薄荷汁白蜜冰片調勻塗胸口此本危氏地龍飲攺爲外塗者也凡熱病俱妙回春多有藥渣敷法節庵治熱邪傳裏取麩皮同鹽炒熨胸腹以行藥足見外治一法能手未嘗不用可以引伸﹞熱病﹝春夏之交陽气馳張溫盛爲熱治同﹞溫疫。﹝溫病由天行者﹞溫毒。﹝疫重爲毒﹞風熱上攻。頭面腮頰耳前後腫盛。寒熱交作。口漧舌燥。或兼咽喉痛者。﹝此卽天行溫疫溫毒也或云冬溫晚發陽明爲邪頭而盡腫名大頭瘟卽抱頭火丹少陽爲邪耳前後腫名蝦蟆瘟又有從頤頷腫起者名鸕瘟甚則咽喉堵塞最惡又腮腫酸痛者爲腮不酸痛者爲發頤皆熱癥也○治頭瘟先用上淸散加冰片取嚏咽喉痛者尢宜文中有延胡靑黛方亦可參用膏糝靑黛末貼腫處或用大黃一兩姜黃蒲黃各五錢木香檳榔明雄黃牙皂僵蠶馬前子川芎白芷牙硝各三錢炮甲蟬蛻各一錢研末醋蜜調敷如不散而成膿者用雲臺膏貼烏龍錠敷若崩制出膿者用馬藍頭搗汁掃之出其熱气再貼雲臺膏提膿並加烏龍錠敷又頭瘟表癥重者用荊防敗毒散或普濟消毒飲煎抹胸口裏癥重者用龍虎雙降散防風通聖散加元參牛子煎抹胸口或並抹背心以淸內熱○腮膏貼腮上或用危氏治腮腫口縻喉閉碧雪丹蒲黃靑黛牙硝生甘艸煎抹後貼再加赤小豆芙蓉葉醋同白蜜敷或用雲臺膏貼烏龍錠敷文中亦有方可用﹞又風熱上攻。赤眼﹝肝經風熱﹞牙疼。﹝腎虛搖動不痛痛是風火虫亦有疼久變爲骨槽風口噤者又熱病後火毒畱胃有牙宣牙疳﹞耳鳴耳聾耳痛。﹝皆少陽經風熱痛有幹痛膿痛﹞口縻口瘡﹝唇口屬脾舌屬心風熱上攻則口舌生瘡﹞喉閉﹝卽痺也﹞喉風﹝內纏外纏﹞喉蛾﹝單蛾雙蛾﹞等癥。﹝赤眼腫痛用上淸散吹鼻取嚏膏貼兩太陽或用通治熱毒加味五黃錠黃連黃芩黃柏大黃皆生用黃丹炒各一兩蒲荷羌活防風生地當歸川芎赤芍皮硝各五錢雄黃銅綠各三錢枯礬一錢以牛膠五錢化水爲錠臨用一錠醋蜜磨敷眼胞上下亦可以一錠煎水洗此方可預合備用或用菊花童便洗自尿亦可豆腐熱雞蛋均可眼上或用槐柳桑杏冬靑枝白菊花皆連葉枸杞根連葉各一斤龍膽艸夏枯艸各二兩水煎八皮硝四兩白鹽十二兩再熬裝瓷瓶內每用少許和開水洗佳並治老眼○牙疼用上淸散加冰片取嚏並以少許糝膏貼腮上文中有方胃火重者用大黃白芷生熟石膏擦陰虛火炎者用元參細辛靑白鹽擦皆勿咽風痛用露蜂房煎嗽亦勿咽虫痛以塘棲痧藥咬於痛處用麻油煎雄黃嗽亦勿咽○骨槽風用雲臺膏貼分寒熱酌用文中玉池散蓽茇散醋敷○牙疳膏糝紫雪丹貼心口或用黃連石膏煎水抹後再貼膏並用人乳人中白和冰片吹以靑黛散敷頭上牙疳凶極者用文中大黃丁香綠豆敷足心法此毛方也○牙宣膏貼腮上腎熱用旱蓮艸擦地骨皮煎嗽胃熱用大黃擦梧桐淚研末糝○耳鳴耳聾膏剪半開勿斷夾耳門貼再用龍薈錠醋磨敷耳一周龍薈錠用柴胡龍膽艸黃芩靑皮膽星蘆薈黃連靑黛大黃木通菖蒲皂角細辛各一兩全蠍三个陳小粉炒黑五兩研末以靑魚膽汁一杯和薑汁竹瀝爲錠臨用醋磨敷並治耳痛及一切肝火如有膿日久不幹加枯礬雄黃輕粉海螵蛸末敷膿自幹凡耳病用藥吹耳滴耳不如塗耳外又耳聾用藥布包作枕睡最好可以用大劑○口縻口瘡膏糝黃柏黃芩黃連梔子細辛漧薑等分爲末貼胸口臍上名赴宴散此綱目法也或用導赤散合涼膈散煎抹胸口以淸內熱再貼並用兒茶磨金墨塗患處以五倍子百艸霜滑石白螺螄殼研末敷之蜜炙黃柏末亦佳涼藥不效者用黃連炮薑末糝初若不堪應手卽愈潰爛不堪者用地龍吳萸生面醋塗足心止痛亦危氏方也毛陸本皆云神效虛火上行用艸烏南星或用附子糝膏貼足心治口舌牙齒咽喉靑黛散用黃連三錢黃柏蜜炙蒲黃各二錢靑黛芒硝元明粉寒水石兒茶雄黃硼砂五倍子各一錢漂朱砂枯礬銅綠綠礬薄荷生甘艸各五分牛黃冰片各三分麝香一分共末臨用以薄荷湯同薑汁白蜜調敷頸上加人中白人乳過五錢名人中白散治同如虛火癥宜元參四物陰寒癥宜附子理中此膏此藥皆不可用○風火喉閉先用薄荷荊芥防風牛子桔梗甘艸等煎湯抹胸口並抹頸上再用白僵蠶二條韭菜地下白頸老蚓一條全蠍一个蛇蛻皮一條焙研細末取三分和上淸散七分冰片一分鼻取嚏更以少許糝膏貼喉中央或頸兩旁另用皂角末一兩醋熬稠塗膏外重者以皂角醋磨紫金錠塗關目開有蛾亦破一用大蒜擦頸並塞鼻蛾亦破古方或用大蒜搗爛入輕粉敷寸脈後手背微窩處名經渠穴乃肺脈所行也過夜起泡銀鍼挑破出毒水愈並治牙疼或並刺少商穴出血以泄毒亦治喉珠喉癅又喉痺喉蛾潰熾水漿不入者用文中陸氏塞鼻丹薄荷細辛巴霜冰片末各等分棉裹塞鼻一時頭頂冰涼咽喉卽開愈後鼻瘡並無害以銀花甘艸水洗之本艸巴豆注亦云如走馬痺只用麝香巴霜塞鼻此以熱治熱熱則流通之意也或卷筒燒燻鼻亦妙又喉風爛喉雙單蛾急癥用許氏異功散斑蝥去翅足糯米炒黃去米四錢元參八分眞血結乳香沒藥皆去盡油全蠍各六分冰片三分麝二分其末以一分糝膏貼喉外患處一邊約一二時弔起白泡挑破出毒水愈又爛喉不痛者文中有張氏刻送方二方皆效虛癥陰寒癥另治此膏此藥皆不可用﹞熱實結胸。﹝心下滿硬煩躁而渴膏貼胸背或用小柴胡合小陷胸湯煎抹並治水結痰結重者膏上糝大黃芒硝甘遂枳實末貼並用一料以白蜜雞子淸調敷胸腹勿令幹結胸自下﹞熱毒發斑。﹝大紅點發於皮膚上者爲斑小紅點隱於皮膚中者爲疹疹輕斑重○先用紫艸茸煎湯抹胸口再糝少許於膏上貼心口背心臍上紫艸茸乃透斑之要藥也或用消斑飲舉斑湯涼血地黃湯犀角大靑湯等方煎抹後再貼或只用犀角大靑生地數味亦可並參用文中升麻水及豬膽汁等方掃之﹞熱癥衄血吐血蓄血便血尿血。﹝鼻衄屬肺火膏貼心口背心初起不必加止藥癥重者或用犀角地黃黃連丹皮側柏葉煎抹後再貼加川芎香附亦可或用薄荷柏葉荷葉茜艸根亦可如衄久或用黃芩浸水磨白芨塗山根並用文中洪寶膏醋塗腦後連頸項截其血路如不止以生地蘸陳金墨汁塞鼻加龍骨發灰末尢佳兼胃熱者加淸胃膏貼中脘或用麥冬知母牡丹皮牛地黃連白芍石膏當歸牛膝澤瀉煎抹後貼兼腎熱者加滋陰膏貼丹田或用元參知母黃柏龜板同四物煎抹後貼危急者用井水或醋浸濕紙搭囟門以頭髮浸水中又以本人發三根同黑綫紮中指中一節男左女右並用大蒜塗兩足心文中有方○吐血屬胃火膏亦貼胸口背心或照衄血方用犀角地黃湯煎抹後貼或參用淸胃膏及麥冬等藥腎熱者亦照衄血用滋陰膏貼再加藥○蓄血分三部下部蓄血者少腹硬痛用紫蘇湯煎抹或用蘇木當歸大黃赤芍桃仁靈脂紅花煎抹再貼膏○便血用膏貼臍上並肛門或用川芎當歸黃連槐花並洗肛門再貼○尿血膏貼小腹或用蒲黃旱蓮艸車前子煎洗小腹再貼﹞熱淋﹝先用木通煎湯抹心口臍下再用硝石末糝膏貼臍下參用行水膏○古方治熱淋用八正散及山梔滑石之類亦可酌以煎抹若血淋痛者用小薊益母艸杜牛膝車前子發灰之類煎抹再貼﹞熱毒下注。﹝肛門腫痛照腸痔治用山豆根或馬齒莧煎洗後貼膏或用文中坎宮錠敷如熱極脫肛膏上糝黃芩防風蟬蛻末貼並包螺螄坐之文中有方﹞熱祕。﹝先用大黃芒硝皂角煎抹臍腹再用膏糝硝石末貼臍參用文中通大便方﹞腳風。﹝紅腫熱痛喜當風者膏貼患處或用許方蒼術黃柏防己海桐皮醋敷﹞○一切臟腑火癥。﹝膏貼心口背心當臍小腹再酌加藥○凡治火之藥心用麥冬黃連生地木通小腸用連翹梔子竹葉木通肝用柴胡白芍膽用連翹膽艸脾用生地白芍甘艸胃用葛根石膏肺用黃芩桑皮大腸用黃芩大黃腎用黃柏知母地骨皮膀胱用黃柏滑石三焦上連翹又黃芩梔子中梔子又黃連芍藥下地骨皮又黃柏大黃心胞用麥冬丹皮五臟郁火用靑黛蕩滌三焦腸胃實熱用芒硝解疫毒臟腑諸熱用芩連梔柏大黃生甘艸或用赤豆綠豆黑豆五心煩熱用羌活柴胡升麻漧葛積熱用紫雪丹或糝或敷或煎抹隨癥酌用古方治火者亦可照此撿取﹞○大人中風熱癥。﹝中風身熱心煩或便閉者膏貼心口背心及臍上如熱阻關竅口不能言或心中熱者用牛黃淸心丸擦胸口後再貼一用連翹薄荷黃連黃芩郁金梔子人中黃犀角羚角煎湯入朱砂牛黃抹並治瘟邪內陷胞絡神昏者○中風見癥甚多此舉其一端可類推﹞小兒驚風痰熱。﹝用薄荷防風麥冬膽星黃連歸身羚角煎抹胸背再貼膏牙關緊閉本艸用杜牛膝醋敷頸又文中擦背敷胸塗足等方皆可參○又小兒一切驚癥用膽星甘艸天麻川連朱砂全蠍僵蠶各一錢牛黃三分冰片半分研末水調或薄荷湯調擦胸背○又小兒痰迷不醒口流涎沫手足拘攣絳囊有膽星丸用陳膽星一兩五錢犀角羚角各一兩生龍齒七錢白芥子五錢辰砂一錢陳米湯丸金箔衣可預合備急臨用以一丸擦胸背並敷臍﹞小兒內熱。﹝用朱砂黃連糝膏貼心口背心如五心熱是食積也參用金仙膏﹞○婦人熱入血室。﹝膏貼心口並期門穴穴在兩乳旁各開一寸半直下一寸半肝穴也或用柴胡破瘀湯柴胡二錢黃芩半夏生地當歸赤芍各一錢甘艸五分煎抹加桃仁靈脂各五分亦可並治蓄血癥﹞婦人血結胸。﹝胸滿身黃嗽水不欲咽或痛不可忍者膏糝大黃末貼痛處或用桃仁承气湯煎抹後貼並用危氏海蛤散海蛤粉一兩六一散二兩芒稍五錢雞子淸調敷膏外小腸利而膻中血散痛自止又血結胸痛連腰背甚作搐搦者危氏有元胡散蒲黃元胡姜黃歸芍桂木香乳沒等薑汁調敷血得熱則行亦可與桃仁承气方參用﹞婦人熱結血閉。﹝用生地當歸赤芍桃仁靈脂大黃丹皮茜艸木通煎湯洗臍下再貼膏或用四物同涼膈散煎抹胸口並臍下再貼如逆行者用郁金煎湯抹胸口加韭菜汁牛膝更佳○郁金能治逆經﹞

○外癥癱毒紅腫熱痛者並治。如毒攻心。作嘔不食。貼胸背可護心。患處多者。麻油調藥掃之。

自來醫之難。難於識癥。膏用通治。取巧在此。加藥卻不能朦混。能者固以是見長。不能者卽以是見拙。余𨿽開此一門。用者務必細心斟酌。毋貽笑於畫蛇添足。切囑切囑。諸膏皆如此。

薄荷﹝五兩﹞荊穗﹝四兩﹞羌活防風連翹牛蒡子天花粉元參黃芩黑山梔黃朴硝﹝各三兩﹞生地天冬麥冬知母桑白皮地骨皮黃柏川郁金甘遂﹝各二兩﹞丹參苦參大貝母黃連川芎白芷天麻獨活前胡柴胡丹皮赤芍當歸秦艽紫蘇香附子蔓荊子漧葛升麻本細辛桔梗枳殼橘紅半夏膽南星大靑山豆根山茨菇杏仁桃仁龍膽艸蒲黃紫艸苦葶藶忍冬藤紅牙大戟芫花白丑頭生甘艸木通五倍子豬苓澤瀉車前子栝蔞仁皂角石決明木鱉仁蓖麻仁白芍生山甲白僵蠶蟬蛻全蠍犀角片﹝各一兩﹞

羚羊角發團﹝各二兩﹞西紅花白術官桂蛇蛻川烏白附子﹝各五錢﹞飛滑石﹝四兩﹞生薑﹝連皮﹞

根葉﹞白鳳仙艸﹝莖花子葉全用一株○各二斤﹞蒼耳艸﹝全﹞益母艸﹝全﹞馬齒莧﹝全﹞

諸葛菜﹝全﹞紫花地丁﹝全卽小薊﹞芭蕉葉﹝無蕉用冬桑葉﹞竹葉桃枝﹝連葉﹞芙蓉葉﹝各八兩﹞側柏葉九節菖蒲﹝各二兩○以上皆取鮮者夏秋合方全內中益母地丁蓉葉鳳仙等如幹者一斤用四兩半斤用二兩﹞兩其用小磨麻油三十五斤。﹝凡幹藥一斤用油三斤鮮藥一斤用油一斤零﹞分兩起熬枯去渣。再並熬俟油成。﹝油宜老﹞仍分兩起。下丹免火。旺走丹。﹝每淨油一斤用炒丹七兩收﹞○再下鉛粉﹝炒一斤﹞雄黃明礬白硼砂漂靑黛眞輕粉乳香沒藥﹝各一兩﹞生石膏﹝八兩﹞牛膠﹝四兩酒蒸化俟丹收後攪至溫溫以一滴試之不爆方下再攪千餘徧令勻愈多愈妙勿炒壞炒珠無力且不粘也﹞○諸膏皆照此熬法。如油少酌加二三斤亦可。凡熬膏總以不老不嫩合用爲貴。

存濟堂藥局修合施送方並加藥法

散陰膏

﹝此膏治下焦寒濕及表裏俱寒者凡三陰癥並宜之○純虛者用扶陽膏兼散者用○此膏治風寒濕痺跌打損傷筋骨疼痛俱效陰癥回陽亦速惟熱藥多傷肺涸陰心是火位不可輕貼卽寒中心胞者亦當斟酌○尋常寒癥只須用金仙膏糝姜桂末貼審是陰寒方用此膏﹞

統治傷寒陰羌活湯神木散芎芷香蘇飲文中有麻黃點眼桂枝浸拓羌活蒼術攤掌川芎嗅鼻香附擦背紫蘇燻頭面等方背卽太陽經也外內同一理推之卽用麻黃湯擦背亦可繼傳少陽膽經在半表半里宜和解古用柴胡半夏能利能汗佐以黃芩則能解矣文中有柴胡擦胸背法陽明有經有腑在經宜淸可用黃連石膏擦胸在腑宜利蓋胃腑非通泄不愈須用大黃芒硝加枳實等敷胸腹如有兼癥變癥者更照文中兼癥變癥法治之酌貼金仙淸陽滋陰行水等膏用古湯頭煎抹炒熨此膏不可用○傷寒無熱而惡寒者屬陰其癥多四肢厥冷太陰多腹痛吐利不渴少陰多引衣自蓋靜蜷而臥厥陰多指甲唇靑口吐涎沫太陰屬脾性惡寒濕非漧薑白術不能燥少陰屬腎性亦惡寒非附子不能溫厥陰屬肝藏血養筋非當歸與溫中之藥不能潤太陰膏貼當臍少陰膏貼當臍並對臍卽命門穴也厥陰膏貼當臍並臍下乃肝之部位也照上法以漧薑白術等糝貼兼用一料炒熱縛臍或更用四逆湯藥料漧薑附子炒熨背心臂灣膝蓋等冷處貼膏○假陽癥面赤身熱不煩而躁飲水不入口者膏貼臍上再糝吳茱萸末貼足心引熱下行○此辧癥分經用藥法也文中亦有方可擇諸癥均照此推﹞寒中三陰。﹝漸傷曰傷卒中曰中三陰𨿽同而有緩驟之別方書云胃有積寒外寒復斬關而入腎爲胃關故中寒多在少陰腎經又曰此急癥也一身受邪難分經絡非溫補不可不急救則死○中寒之癥初起無頭疼身熱驟然惡寒戰栗面靑口噤肢體彊直或心腹痛甚有跌倒者用溫胃膏貼心口此膏貼臍上及對臍或兼貼背心及兩膝蓋先用生薑汁和熱酒煎抹通用吳萸蒸熨法蔥餅熨法艾炙法方見文中或遵仲景太陰用附子理中湯少陰用附子湯厥陰用當歸四逆湯煎抹並炒熨或遵節庵三陰寒厥用回陽救急湯六君子加吳萸附子肉桂五味子生薑麝香或危氏中寒術附湯附子漧薑白術加蘇合香丸二方一用麝一用蘇合丸尢與外治相宜凡外治用湯頭法宜照此撿擇則煎抹炒熨皆得力矣無不效者○又中寒躁熱煩渴者不可用涼藥用附子理中或加味理中卽附子參術姜艸加吳萸肉桂當歸陳皮濃朴各等分共爲粗末浸冷水中或煎湯俟冷後以棉蘸抹胸口卽從治法也更照前假陽癥用膏糝吳萸末貼足心引熱下行凡治假癥俱如此文中亦有方○又治寒之藥如漧薑溫中散表嘔惡無汗者宜之附子回陽無處不到冷汗厥逆者宜之二味是傷寒陰癥要藥他如益智補心川烏溫脾肉蔻仁止泄補骨脂納气定喘半夏祛痰濃朴散滿肉桂行血達四肢丁香行气定嘔吳萸胡椒皆治陰癥腹痛生薑開鬱蔥白通陽白芥子通行經絡艾葉回垂絕之元陽古方皆用之可以撿擇如對一味亦能取效﹞三陰病深變爲陰毒。﹝其癥面唇指甲靑黑心下結硬臍腹築痛身如被杖甚或昏不知人者宜發汗膏貼臍上再用正陽散麻黃去節附子炮漧薑半夏吳萸大黃炒熨並縛臍此方麻黃大黃同用汗下並行其法甚捷﹞雜中寒。﹝內傷生冷外感風寒頭疼身熱項背拘急肚腹脹痛似中寒而勢稍緩者膏貼背心臍上用五積散發表溫裏炒熨並縛臍卽當歸川芎白芷陳皮蒼術濃朴半夏麻黃枳殼桔梗各一錢榦姜桂枝吳萸各五分甘艸三分加姜棗者自汗去蒼術麻黃冷汗加附子此方治癥甚多可以增減如加羌獨柴前治寒濕身體重痛腰腳酸疼加羌活艸果柴胡黃芩熟地治寒熱如瘧加靑皮靑木香去麻黃治肝虛脇痛加羌活獨活牛膝去姜桂治經來身痛加香附茴香加荊穗伏龍肝去麻黃並治虛寒帶下之類皆法也﹞男女房勞陰癥。﹝由房事後受涼食冷而致腹絞痛者膏貼背心臍上對臍及兩膝蓋或糝肉桂丁香吳萸附子胡椒麝香貼再用吳萸蔥白麥麩食鹽炒熱熨臍並縛或再用白芥子黃丹醋調麵糊敷腹上並臍下如熱不可當去藥以靑布沾涼水潤之或用母雞剖胸脯噴燒酒貼臍下卽愈陰囊縮者自出並參用文中健陽等方﹞陰疸。﹝黃膽色黯身冷自汗者○膏糝附子漧薑茵陳末貼臍上再用一料炒熨並縛﹞

陰水。﹝水腫尿澀喘急脈沈股冷或大便滑泄者膏貼臍上並對臍或用平胃散合五苓炒熨若腎虛不能行水者用桂附八味加車前牛膝脾虛者用實脾散蒼術白術濃朴艸果腹皮木瓜附子車前子牛膝各一錢木香炮姜各五分也眞火虧而土弱不能制水者用危氏復元丹白術濃朴獨活吳萸官桂木香茴香川椒肉蔻仁陳皮檳榔各一錢附子二錢澤瀉三錢或煎抹或炒熨並縛臍﹞寒脹。﹝腹滿濡時減吐利厥冷屬脾胃虛寒者膏內糝漧薑制濃朴官桂末貼臍上或用溫胃膏健脾膏貼胸口臍上此膏貼對臍或再用古溫胃湯料附子炮姜濃朴半夏陳皮當歸川椒各一錢炒熨如心腹刺痛泄瀉者用順气散藥料蒼術濃朴靑皮陳皮縮砂丁香木香良姜漧薑茴香各一錢姜三片棗一枚炒熨二方凡脾胃虛寒之癥均可用或用丹溪中滿分消湯炒熨並縛臍﹞寒瀉。﹝气虛暴瀉冷汗脈微急癥也用炮姜附子益智仁丁香末糝膏貼臍並對臍加艾縛之更用艾一斤坐身下或並包膝蓋至足心若脾腎虛寒久瀉者膏亦如上糝貼或用木香大茴香肉蔻仁吳茱萸破故紙五味子炒熨○尋常感寒泄瀉貼金仙膏加官桂車前子白術炒熨﹞寒痢。﹝純白色日久有冷積者用文中巴仁靈脂方或巴仁黃臘方糝膏貼臍並對臍或用冷積瀉痢方木香丁香杏霜巴霜百艸霜肉蔻霜炮姜炭木鱉仁灰糝貼治痢用巴豆霜本艸已論之詳矣外治更善﹞三陰瘧﹝日久純屬虛寒者用靈仙艸果巴霜官桂吳萸白胡椒丁香末糝膏貼肺兪再用姜敷兩膝蓋此方極效詳見略言﹞寒實結胸﹝心下硬痛無熱癥者膏貼痛處再用蒼術濃朴陳皮漧薑附子枳實皂角炒熨如手不可近研末以薑汁和醋敷重者膏上糝肉桂巴霜蟾酥輕粉麝香貼﹞久寒脇肋臍脹腹痛。或成气痞血塊食積痰癖虫蠱之類他藥所不能推蕩者。﹝膏貼患處再加糝敷炒熨煎抹之藥如气用靑皮木香烏藥血用三稜莪術漧漆食用濃朴枳實檳榔巴豆痰用南星半夏礞石瓦楞子虫用花椒烏梅雷丸黑醜之類或用治諸積不行八仙丹附子二錢巴霜皂角各一錢丁香木香茴香輕粉朱砂各五分糝貼此方用巴霜行而不瀉甚妙再合上寒實結胸蟾酥肉桂濃朴枳實漧薑等藥施治亦可﹞陽衰脊背腰膝冷痛。﹝膏貼痛處再用文中熨脊摩腰等法助之如陰虛作痛者勿用﹞風寒濕痺。一切漏肩鶴膝走注歷節。左癱右瘓。麻木疼痛。日久不能愈者。﹝膏皆貼痛處先用生薑擦後貼或用姜蔥鳳仙艸蒼耳艸煎燻患處一用黑魚一尾去腸雜切塊同羌活防風當歸桂枝川烏麻黃鉆地風透骨艸各五錢木瓜酒五斤隔水煮一周時布蘸抹患處如患處多者可用此法或貼膏後再用艾三錢丁香五分麝二釐卷紙燃浸麻油燃火逼之貧人用榦桑枝浸油燃火逼之膏力易透或用姜蔥汁同醋蒸牛膠化開入黃丹鉛粉乳香沒藥和勻塗彎曲不能貼膏處可以代膏並能止痛○文中方不少可撿用○又走注疼痛藥蒼耳子散風濕上通腦頂下行足膝外達皮膚木鱉子追毒止腰痛南星補肝風虛散血勝濕治風仙靈脾益精气堅筋骨治冷風勞气四肢不紅骨碎補補骨節疼風血積疼五加皮堅骨益精祛風勝濕通肌膚瘀血療筋骨拘攣五靈脂散血和血止痛白膠香活血止痛瓜兒血竭除血痛爲和血聖藥自然銅醋續筋骨散瘀止痛虎骨追風健骨定痛白花蛇透骨搜風皆可加用○若陰虛血弱腰膝痛用龜板涼心瀉肝淸熱去風用犀角此膏此藥皆勿用﹞

寒疝。﹝少腹牽引腎丸而痛囊冷如冰者甚則入腹衝心連腰亦痛膏貼臍下再用川楝子靑皮烏藥木香茴香吳萸良姜葫蘆巴川芎同食鹽炒熨重加川烏附子或只用生薑小茴川椒吳萸同食鹽炒熨並縛之再以一包炒熱布包夾囊下或坐身下○如攻心者用辟寒煎靑皮香附蒼術黑醜元胡各二錢靈脂木香吳萸大茴良姜官桂各一錢炒熨心腹並縛或加牛膝檳榔引下﹞寒濕香港腳。﹝膏貼三里穴穴在膝蓋下三寸以手按膝中指尖盡處外旁卽是屬陽明胃或並貼腳背腳心再用川椒陳艾裝布袋踏腳下或用姜蔥椒茴同麥麩和醋炒熨並攤臥禱上燻取汗○若濕熱痛或痿用淸陽行水滋陰膏貼蒼獨防己知柏敷﹞○婦人白帶久不止。﹝白帶淸冷稠粘或多悲不樂腰痛臍下痛或臍下冷屬寒濕者膏貼臍上並對臍或兼兩腰再用蒼術半夏附子漧薑官桂竈心土陳壁土貫眾雞冠花炒熨並縛臍或用本艸治虛寒帶下方蛇牀子訶子肉五味子山萸肉杜仲續斷﹞子宮冷﹝屬寒濕者膏貼臍下或用蛇牀子煎湯洗後貼文中有方﹞○小兒慢脾風。﹝久瀉脾气虛寒所致癥見文中膏貼臍上對臍文中有方又痘科門有方亦可參用﹞並治外癥陰疽寒痰核凍瘡跌打閃挫。○此膏力量甚大。非重癥不可輕用大張。並不可輕加重藥。﹝姜蔥可加﹞局中常用單膏。十居其九。膏不過二三分。已足取效。加藥所以助膏之不及。如可不加。不必妄加。太過則反爲害。

生附子﹝五兩﹞白附子﹝四兩﹞生南星生半夏生川烏生艸烏生麻黃﹝去節﹞生大黃兩﹞獨活靈脂黑醜頭荊穗三稜莪術本赤芍白芍紫蘇香附子白芷靑皮陳皮天麻秦艽枳實濃朴檳榔遠志肉益智仁杜仲牛膝川續斷紫荊皮桂皮五加皮宣木瓜吳茱萸蛇牀子補骨脂大茴巴戟天葫蘆巴巴豆仁杏仁桃仁蘇木紅花艸果良姜皂角骨碎補自然銅劉寄奴馬鞭艸紅芽大戟商陸芫花防己甘艸木鱉仁蓖麻仁生山甲蜂房全蠍蛇蛻蓽茇甘松三柰黃連黃柏﹝各一兩﹞發團﹝二兩﹞炒蠶砂﹝二兩四錢﹞幹地龍﹝十條﹞生薑蔥白﹝各二斤﹞韭白大蒜頭桑枝蒼耳艸﹝全各一斤﹞鳳仙艸﹝全株約二三斤﹞槐枝柳枝桃枝﹝各八兩﹞漧薑艾側柏葉﹝各四兩﹞炮姜菖蒲胡椒川椒白芥子﹝各二兩﹞○兩共享油三十五斤分熬丹收○再入提淨松香﹝八兩﹞金陀僧﹝四兩﹞陳壁土赤石脂﹝各二兩﹞雄黃明礬木香丁香絳香制乳香制沒藥官桂樟腦眞輕粉﹝各一兩﹞牛膠﹝四兩酒蒸化如淸陽膏下法﹞蘇合油﹝一兩﹞攪勻○臨用糝麝末貼○一方加制硫磺﹝如過陰寒重癥臨時酌加最穩﹞

存濟堂藥局修合施送方並加藥法

金仙膏

﹝一名開郁消積膏通治風寒暑濕气血痰食六郁五積諸癥凡中州脾胃之病及四感內傷表裏不分寒熱相雜非一逼所能治者並宜之又夏時多暑溫濕溫之癥偏於暑者陽邪多宜行水膏偏於濕者陰邪多宜此膏或兩膏並用亦可虛人參用健脾膏○此膏升降陰陽流通气血當行則行當止則止治寒癥可加溫藥治熱癥可加涼藥變化實無窮盡○此膏開胸隔進飲食化痰消痞攻而不傷本原治肝气脇肋痛一切腹痛婦人痛經小兒虫痛俱效瘧疾痢疾亦妙﹞

治外感風寒暑濕頭疼提出與觀音膏貼心口治悶痘一理○加藥之法如傷風寒者可用蒼術川芎白芷羌活防風紫蘇香附菖蒲細辛生薑蔥白之類或煎抹胸背或炒熨胸背傷暑濕者可用蒼術濃朴陳皮黃連漧葛香薷澤瀉豬苓車前子蔥白生薑之類濕溫卽用蒼術白虎湯如上法或煎抹或炒熨若兼食滯者用行气香蘇飲蒼術羌活川芎香附紫蘇陳皮甘艸煎抹炒熨或合下內傷方用﹞內傷飲食。﹝內傷有勞倦傷飲食傷﹞胸膈飽悶。﹝傷食者多飧飲食不能運化停於胸腹飽悶惡食不食噯气作酸下泄臭屁或腹痛吐瀉重則發熱頭痛手按心口刺痛此有餘癥宜消導去之○膏貼胸口痛處並臍上用萊菔子枳實麩皮食鹽炒熨或用蒼術香附濃朴半夏陳皮枳殼山楂麥芽神曲萊菔子紫蘇生薑食鹽炒熨重加山稜莪術大黃檳榔又傷冷者加木香砂仁丁香艸果甚加附子巴仁傷熱者加黃芩花粉靑黛黃連甚加甘遂芒硝又消食消水消酒消气消痞消脹消積消痛有香靈丸用香附靈脂生熟各一兩黑丑白醜生熟各五錢加醋炒熨此藥行而不泄響而不動其功甚捷如加川芎靈仙枳殼靑皮烏藥延胡木香炮甲之類亦妙○若脾虛不思飲食食不化食後倒飽者用健脾膏貼胸口臍上再加黨參白術甘艸半夏陳皮香附木香砂仁益智仁濃朴神曲漧薑大棗之類炒熨若內傷發熱胃痛不食亦貼健脾膏用補中益气寒加艸蔻熱加梔子炒熨此膏皆勿用﹞痰嗽。﹝咳屬肺嗽屬脾痰嗽是脾濕生痰膏貼胸口用蒼術枳殼陳皮半夏白術漧薑皂角炒熨化痰燥濕○凡治痰之藥風用川烏艸烏白附子半夏南星全蠍僵蠶寒用漧薑良姜靑皮陳皮半夏艸果丁香濕用蒼術半夏濃朴陳皮南星皂角明礬熱用黃芩黃連知母貝母石膏花粉靑黛蛤粉開用連翹香附枳實桔梗散用薄荷紫蘇枳殼橘紅降用杏仁蘇子前胡萊菔子葶藶子糝用木通澤瀉豬苓滑石食積用神曲麥芽山楂檳榔酒積用黃連漧葛又老痰熱用甘遂礞石瓦楞子朴硝寒用附子良姜巴仁黑醜痰飲用川烏靑皮陳皮半夏南星濃朴艸果漧姜白芥子甘遂大戟皂角明礬痰飲流注用導痰湯加木香姜黃或控涎丹加木鱉官桂痰塊寒用艸烏南星漧薑熱用大黃五倍牡蠣芒硝痰迷心竅用膽星郁金朱砂明礬痰在脇下用靑皮白芥子痰在腸胃用大黃枳實竹瀝達痰九痰在骨節四肢用薑汁竹瀝劫痰用輕粉鎭痰用黑錫丹痰積變生怪病用滚痰丸加百藥煎古云十病九痰以上諸藥看癥或糝或煎抹或炒熨○若肺咳用淸肺膏胃咳用淸胃膏腎咳用滋陰膏此膏勿用﹞痰喘痰哮。﹝呼吸急促爲喘喉中有聲爲哮○哮喘气壯胸滿者爲實癥○膏貼胸背文中有鳳仙擦背方甚妙可仿其法用藥○風寒喘宜麻黃桂枝紫蘇橘紅杏仁半夏細辛漧薑火喘宜黃芩桑枝栝蔞花粉枳殼桔梗石膏靑黛蛤粉元明粉水喘宜芫花黃芩半夏陳皮黑醜葶藶大棗痰喘上气宜導痰降气用蘇子杏仁半夏南星陳皮靑皮枳實前胡烏藥沈香萊菔子生薑大棗有當下者用大黃白醜檳榔之類或煎抹或炒熨又痰喘上气者兼用白芥子生南星糝膏貼足心○陰虛火炎喘者宜用淸肺膏貼心口背心滋陰膏貼臍下虛寒喘者宜用溫肺膏貼心口背心健脾膏貼當臍扶陽膏貼臍下腎虛不納气者宜用扶陽膏糝故紙茴香貼臍下陰火逆衝眞陽暴脫气喘痰鳴者宜用扶陽膏糝黑錫丹貼臍下老人喘急及短气者宜用大補膏貼心口臍下此膏此藥皆不可用○哮多寒包熱宜帶表散文中有麻黃白果方可炒熨又吼气大者膏內糝雄黃明礬生半夏巴霜等分末貼﹞痰飲。﹝飲屬陰邪宜用溫藥○膏貼心口加藥見上或用半夏陳皮蒼術白術濃朴漧薑合甘遂大戟白芥子等炒熨虛人用六君貼健脾膏﹞嘈雜噫气吞酸吐酸。﹝嘈雜痰因火動似饑非饑食郁有熱也噫气轉出食气亦郁火與濕痰也吞酸者水刺心也吐酸者吐出酸水也濕熱郁遏不得傳化也用平肝順气保中方蒼術白術香附陳皮川芎神曲半夏靑皮砂仁麥芽枳實山楂黃連白芍連翹梔子吳萸黃芩漧薑木香萊菔子生薑竹茹之類凡肝胃不和气食痰熱並治如貼膏心口以此煎抹炒熨甚效或用蒼術陳皮半夏黃連黃芩吳萸神曲亦可若五更心嘈屬血虛宜四物滋陰養血貼滋陰膏不因飲食而常噫屬气虛宜六君子加沈香健脾調气貼健脾膏此膏不可用﹞惡心漧嘔﹝欲吐不得吐亦胃中有痰有熱也○膏貼心口或用蘆根煎湯抹胃脘糝黃連末貼或用生薑竹茹黃芩半夏膽星陳皮梔子煎抹後貼﹞噎膈反胃。﹝癥詳文中○五噎气食勞噯思也五膈憂恚气食寒也○郁積飲食不進者用生薑汁韭菜汁牛乳抹胸口膏內糝眞郁金末鳳仙子末貼再用陳米同黃土合上平肝順气保中方藥料炒熨可以開關或用古方選注治五膈方杏仁去皮尖香豉熬曲漧薑吳萸蜀椒炒去汗各等分研末以蜜和丸擦胸日數次或用毛養生膈气方蜣螂一个貝母三錢靑黛元明粉各二錢木香沈香朱砂各一錢牛黃五分爲末以萬年靑搗汁加陳酒和團擦此癥難治古方亦無必效者二方一溫一涼可以應急然必多擦爲是冀其或效○又血枯便祕者宜養血潤燥用麥冬生地當歸白芍川芎甘艸等加桃仁麻仁韭汁煎抹以淸胃膏貼胸滋陰膏貼臍下參用文中栝蔞導法蜜導法豬膽汁和醋灌下部此膏勿用○胃中虛冷者宜用溫胃膏糝丁香砂仁益智仁胡椒官桂末貼胃口再用平胃散合理中藥料炒熨反胃暮食朝吐朝食暮吐酸臭不化者乃下焦無火用溫胃膏貼胸口扶陽膏糝附子榦薑末貼臍上並後命門穴再用八味丸藥料炒熨參用文中嗅附子方此膏亦不可用﹞翻胃。﹝食入卽翻而出乃痰熱阻隔與反胃朝暮有定候者不同○膏貼心口用薑汁竹瀝先抹之或用漧嘔方煎抹﹞嘔吐。﹝有寒有熱癥詳文中與反胃霍亂不同膏貼心口寒宜丁香砂仁藿香陳皮半夏漧薑糝貼熱宜黃連葛根白芍黃芩梔子竹茹加梅煎抹○有心痛不食嘔苦水藍水或酸水者肝郁也膏貼心口用加味逍遙散炒熨參用淸肝膏又有時常嘔吐淸水者脾熱也用白芍甘艸煎湯抹後再用黃連糝膏貼參用淸胃膏○若久病胃虛聞食卽吐者宜溫胃膏加黨參白術黃甘艸半夏陳皮丁香蔻仁炒熨此膏不可用﹞霍亂。﹝癥詳文中○上吐下瀉腹痛者﹞名濕霍亂濕上爲風木所克陰陽不得升降而然渴爲熱不渴爲寒然病由吐瀉而出癥𨿽重可不死不得吐瀉者爲幹霍亂乃寒濕太甚脾被絆而不能動故卒痛而手足厥冷俗名絞腸痧中宮痞塞病無由出則脹悶而死矣此癥皆忌服姜湯熱湯熱酒下喉卽死○治濕霍亂先用生薑擦胸口膏內糝陳佛手幹明礬末貼胸口並臍上或用藿香陳皮蒼術濃朴半夏大腹皮煎抹後貼熱加黃連寒加姜炭腹痛加木香丁香砂仁便祕加枳殼小便黃赤加木通俱可暑月發熱煩渴者用黃連香薷濃朴豬苓澤瀉益元散煎抹分消上下或用黃金丹或用急救定中丸二方皆用黃連漧薑陳皮木香砂仁香附荊穗檳榔麥芽車前子之類可以炒熨古治霍亂雲用食鹽炒熨胸背卽十分無事此法極妙宜推用冬月寒重者或夏月受涼食冷傷重者用鹽同吳萸炒熨胸背並臍下或理中湯白術漧薑或大順散漧薑官桂杏仁甘艸合五積散蒼術白芷濃朴吳萸陳皮半夏桔梗枳殼等藥炒熨並縛臍上吐瀉太多冷汗自出者用溫胃膏貼胸口再用附子理中加竈心土炒熨腹又醫書一粒珠治嘔吐泄瀉有雄黃五各一兩枯礬五錢蔥頭五个肉桂一錢麝香一分搗餅貼臍用熱物熨者乃止法也○治幹霍亂須溫通亦先用生薑擦胸以菖蒲白蔻丁香糝膏貼心口並臍上寒凝腹痛甚者用川烏郁金細辛白芷木香絳香烏藥官桂吳萸白芥子等炒熨關竅閉者用塘棲痧藥或臥龍丹或皂角細辛末嗅鼻取嚏用文中日月丹或人馬平安散點眼蘇合丸擦胸背無蘇合丸用瓷調羹蘸香油刮之五臟之系咸在於背刮之則邪气隨降不得吐者以手探喉令吐或多取嚏亦妙不得瀉者用濃朴湯法以濃朴枳實檳榔大黃炒熨之轉筋者紫蘇木瓜吳萸茴香延胡白鹽醋炒熨蠶砂亦好文中有煮醋抹腹大蒜塗足等方可參用轉筋入腹不忍者以極鹽鹽鹵煎湯抹之並刺委中穴轉筋欲死鹽塡臍中大炷艾炙之如冷汗脈微者用加味理中漧薑白術附子吳萸官桂當歸濃朴陳皮炒熨參用溫胃膏散陰膏扶陽膏溫中回陽爲急○中惡之癥卽烏痧脹感受暑穢所致面色黑紫脹急疼痛大便不通飲熱湯卽死以利肺大腸之气爲主膏糝枳殼貼臍再用皂角細辛或痧藥取嚏加以挑刮之法並用生薑搗汁男左女右點眼角取汗發團蘸燒酒順擦背脊使之下降一方用食鹽擦胸背手足心見斑點則松一切痧脹中暑霍亂並治文中亦有中惡方凡斑痧忌紫蘇陳皮半夏甘艸不可不知○麻腳痧卽弔腳痧吐瀉厥逆轉筋冷汗脈微頃刻人瘦目陷危癥也治法與霍亂不同蓋霍亂屬陽麻腳痧屬陰霍亂以吐瀉爲通麻腳痧以吐瀉爲閉宜用生薑汁擦胸背手足再以陰痧膏貼心口背心扶陽膏糝附子炮姜肉桂丁香麝香末貼臍上再用散陰膏糝制過硫黃末同枯礬等分末貼對臍命門穴另用散陰膏二張不加藥貼兩膝蓋兩足心更用醋調南星末塗足心或用胡椒官桂塗手足以瀉止厥回去膏如躁熱煩渴用萸連烏梅煎水稍稍抹胸口然須細心斟酌可用方用此癥暫用熱藥急救愈後卽當救陰霍亂之癥切勿誤作麻腳痧治過用大熱之藥致變輕爲重。積聚瘕癖痞气。﹝癥詳文中皆气血痰食爲病其實一也古皆以治痞法治之○此與傷寒之痞气不同然可以傷寒痞之法推用○如痛甚推不動熱物熨之痛稍緩爲血痛不甚推易動熱物熨無所覺爲痰始如彈丸以漸而大時升時降時隱時現者气塊也或左或右或上或下漉漉有聲者痰飲也先用生薑擦患處膏內糝藥末貼○糝藥用大蒜頭三兩生薑蔥白各二兩同搗爛加白芥子花椒鳳仙子紅蓼花子無子用花同大黃芒硝雄黃輕粉明礬陳鍛石各二錢研末和勻陰漧臨用以少許糝膏上貼並可以少許加飛面醋調敷膏外再用酒蒸商陸或酒蒸三稜或醋炒吳萸或醋炒延胡熨之或竟用溫白丸川烏炮二兩半吳萸桔梗柴胡菖蒲紫菀黃連炮姜肉桂花椒巴豆澤瀉皂角濃朴各一兩爲粗末炒熨或用溫白丸合木香枳殼丸大黃黑醜各二兩白術半夏南星木香靑皮陳皮枳殼枳實三稜蓬術麥芽神曲檳榔漧薑良姜各一兩爲粗末炒熨並縛每用約取七八錢虛人加黨參或加八珍或加補中益气藥料同用皆法也﹞黃膽﹝疸有五癥詳文中須分陰陽治○陽黃色明屬濕熱膏糝白術黃芩茵陳末貼心口臍上參用行水膏貼臍旁天樞穴再加蒼術濃朴廣陳皮茵陳黃連黃芩梔子龍膽艸葶藶車前子澤瀉木通寒水石滑石之類煎抹炒熨甚者加大黃芒硝下之○陰黃色黯屬寒濕膏糝附子漧薑茵陳末貼心口臍上參用散陰膏貼後對臍命門穴再用蒼術濃朴陳皮茵陳川芎川烏漧薑吳萸靑皮姜黃官桂丁香川椒車前子澤瀉之類煎抹炒熨甚者加附子○酒疸谷疸屬陽女癆疸屬陰治同○瘟黃用實鑑瘴疸丸茵陳梔子大黃芒硝各一兩杏仁六錢常山鱉甲巴霜各四錢豆豉二兩此方具汗吐下三法治諸急癥可用此煎抹炒熨不獨溫黃也○文中有苦瓜蒂末嗅鼻法南星罨臍法藥筒燻臍法又有生薑茵陳點眼抹身法亦有東引桃枝煎浴法皆可參﹞浮腫。﹝濕勝則濡泄甚則水閉腫大約先頭足腫後腹大者腫先腹大者脹○水有十亦宜分陰陰治○陽水先腫上體身熱便閉膏貼心口臍上參用行水膏貼臍兩旁加五皮飲及八正散疏鑑飲子三花神丸之類或煎抹或炒熨並縛臍○陰水先腫下體身冷便利膏貼心口臍上參用散陰膏貼後對臍處再加木香順气湯及腎气丸實脾散復元丹藥料或煎抹或炒熨並縛臍○輕者膏貼心口臍上只用平胃五苓散藥料煎抹炒熨參用健脾膏可也○腰以上腫者宜汗用麻黃蒼術甘艸豆豉生薑煎抹胸背腰以下腫者宜利用木通車前子椒目黑丑蔥白煎抹胸腹肺气喘促者用杏仁貝母防己桑白皮葶藶陳皮桔梗木通枳殼蘇子腹皮生薑大棗花椒之類又臂腫者膏兼貼臂大肉上腿腫者兼貼腿肚腳腫者兼貼腳背但必以一張貼心臍否則恐四肢消而歸入腹也○文中治水腫有消河餅塗臍膏走小便丹房奇術走大便皆可酌用﹞脹滿。﹝脹有七寒熱谷水气血蠱也癥詳文中東垣云大抵寒脹多而熱脹少○又有五臟脹六腑脹之別觀病起處與病甚處知爲何部如咳喘者肺脇痛者肝是也又屬脾胃者飲食少他髒則飲食如常又在皮膚經絡者飲食亦如常在腸胃肓膜者飲食少甚則五臟壅塞則气促而不食病乃危矣○凡腹脹初得是气宜行气久則成水宜行水○膏皆貼心口臍上酌用專藥以濃朴爲君寒用吳萸半夏漧薑附子官桂黑丑之屬熱用黃連白芍梔子知母枳實大黃之屬穀用麥芽神曲三稜莪術檳榔之屬水用蒼術防己葶藶甘遂澤瀉之屬气用木香烏藥枳殼姜黃靑皮腹皮萊菔子之屬血用川芎當歸延胡靈脂紅花桃仁韭萊之屬或糝膏貼或煎抹或炒熨古云下之則脹已此亦下法然膏藥與內服有瘥不致取快一時而反傷元气○單腹脹屬脾虛肝旺腹現靑筋爲木克土難治膏糝肉桂末貼心口臍上亦以濃朴爲君加黨參白術當歸酒芍半夏陳皮神曲官桂香附花椒黃連吳萸木瓜腹皮肉蓯蓉蘇子萊菔子車前子澤瀉靑礬紅棗之屬炒熨參以健脾膏或竟用健脾膏兼用散陰膏此膏不必用○東垣有通治脹滿濃朴半夏湯亦可酌用文中亦有方○此癥難治與噎膈同初起未見眞髒脈者用此膏卽不加藥亦能開關亦能消脹特終久難免復發耳﹞泄瀉。﹝多屬脾濕癥見文中○膏貼胸口臍上再用蒼術濃朴陳皮澤瀉車前子木通飛滑石之類炒熨或用白術五錢車前子八錢炒熨瀉不止用黃丹枯礬丁香糝膏貼艾一斤坐在身下﹞痢疾。﹝癥詳文中○初起膏糝川連吳萸木香砂仁末貼臍上三日後者糝花椒麝香貼通用蒼術香附靈脂延胡黑醜當歸赤芍山楂神曲黃連黃芩吳萸杏仁靑皮枳殼檳榔羌活川烏皂角車前子炮甲各一錢大黃二錢爲粗末加姜蔥萊菔子五錢炒熱分兩包輪熨並縛臍冷則換气通自愈○噤口痢用九節菖蒲煎水抹胸口再貼膏並燒醋炭熱毒重者用田螺麝香敷臍○治痢法腹痛宜和芍藥陳皮後重宜下木香檳榔身重除濕豬苓澤瀉膿血稠粘者以大黃芒硝竭之身冷自汗者以附子漧薑溫之○又治痢之藥色黑大黃色紫地楡色紅黃芩色淡生薑色白官桂色黃山楂利气枳殼破血桃仁裏急當歸身尾痛甚木香梔子溏官桂木香通中有澀烏梅血痢金銀藤梧桐葉荷葉馬莧槐花柏葉地楡﹞瘧疾。﹝癥詳文中○膏貼心口背心先用生薑擦後貼或加蔥白煎抹或用羌活防風柴胡黃芩靑皮川芎白芷細辛半夏知母貝母蒼術濃朴靈仙枳實檳榔炮甲白芍桂枝各用一錢爲粗末以一半加姜蔥煎湯抹胸背取汗一半炒熱縛臍六經皆可用數發後無痰食積滯者可用散陰膏截之○治瘧之法入門云大陽桂枝陽明白虎少陽小柴胡意甚明顯挾痰合二陳挾食合平胃尿澀合五苓便祕合大柴胡無汗漧葛蒼術有汗黃芩白術汗多烏梅又气滯靑皮香附食積神曲麥芽山楂枳實積甚玉稜莪術瘀血桃仁紅花夜發川芎當歸日久常山首烏靈仙檳榔瘧母鱉甲山稜莪術去癖須用大戟芫花破水之類或糝或煎抹或炒熨又寒瘧用川烏白芷紫蘇靑皮艸果良姜白芥子白胡椒官桂吳萸靈仙甚加附子熱瘧用柴胡黃芩半夏知母石膏蚓泥新汲水之類夏月可用西瓜鎭心﹞心胃气痛。﹝有寒熱痰飲食積血瘀气滯之分○膏貼痛處熱痛用柴胡黃芩栝蔞花粉白芍枳殼黃連梔子橘紅木通生甘艸食鹽煎抹冷痛用紫蘇香附靈脂延胡姜黃蒲黃蓬術當歸良姜艸果官桂胡椒益智仁吳萸陳皮半夏沒藥濃朴蒼術烏藥川芎炒熨不論气血痰食皆可用亦可撮三五味而用積冷心腹痛仿和劑抽刀散法良姜一兩斑蝥三个同炒黑去斑蝥用姜糝貼心痛徹背背痛徹心金匱有烏附方冷熱不調者用和胃飲萸連桂芍橘皮香附當歸炙艸漧薑之類﹞肝气脇肋痛。﹝脇腋屬肝膽肝邪流於兩脇爲諸般脇痛亦有風寒气滯血瘀食積痰飲冷熱之別膏貼痛處如冷痛卽用上胃气中藥炒熨古人胃病治肝故可通用熱痛者用柴胡抑肝湯柴胡靑皮赤芍丹皮地骨皮香附梔子蒼術川芎神曲連翹生地甘艸煎抹或食加平胃痰加二陳肝胃不和者用上平肝順气方亦可並參用淸肝膏若虛肝用滋陰膏糝木香靑皮官桂或糝吳萸黃連末貼房勞傷腎者宜芎歸故紙等﹞腹痛。﹝中气不行也亦有寒熱痰飲瘀血食滯虫等之別○膏貼臍上看癥用上藥例中藥或糝或煎抹炒熨○虫痛用川椒烏梅各一兩炒熨並縛臍當下虫重則加雄黃明礬三稜檳榔﹞腰痛。﹝有七癥詳見文中大約腎虛是本風寒濕熱痰飲气滯血瘀閃挫是標○膏糝白術官桂末貼痛處再用羌活防風杜仲故紙牛膝續斷木瓜萆香附當歸延胡紅花半夏陳皮黑豆之類炒熨參用文中摩腰方風寒濕跌打損傷均宜散陰膏陰虛宜滋陰膏加桂﹞小腸气痛。﹝不全屬寒者膏貼臍下用川楝子小茴烏頭梔子鹽炒熨偏於寒者用散陰膏﹞○婦人痛經。﹝膏貼膺上或用散陰膏中瘧疾末子糝膏貼臍上再用當歸延胡紅花胡椒蠶砂醋炒熨﹞婦人乳核﹝由气血凝滯成核不紅腫者用姜蔥湯洗後膏內糝廣木香貼或再用靑皮白芍當歸川芎香附半夏南星滴乳香丁香生薑炒熨如紅腫熱痛者用情陽膏加烏龍錠敷﹞婦人產後兒枕痛。﹝膏貼痛處或用起枕散延胡當歸官桂末糝膏貼或再用此三味加川芎蒲黃靈脂吳萸紅花乳香沒藥等醋炒熨並縛之凡瘀血爲病皆可用此消散血得熱則行也﹞○小兒風寒積滯皆可用。

○外癥如脇癰等未破者亦可用。○此膏力量亦大。非重癥不可輕用大張。亦不可輕加重藥。

局中常用大半單膏。膏不過二三分。小兒減半。若有加藥。必審癥明白再加。且由漸而增。不驟加也。○諸膏須分別用。然亦可合並用此。非明於醫理者。不能用膏藥。亦必讀書以此。

蒼術﹝五兩﹞上白術﹝四兩﹞羌活川烏姜黃生半夏﹝姜制﹞烏藥川芎靑皮生大黃﹝各三兩﹞生香附炒香附生靈脂炒靈脂生延胡炒延胡枳實黃連姜制濃朴當歸靈仙黑丑頭﹝半生半炒﹞巴仁﹝各二兩﹞枯黃芩黃柏生蒲黃黑山梔川郁金莪術三稜檳榔陳皮山楂麥芽神曲南星白醜頭苦葶藶蘇梗藿梗南薄荷艸烏獨活柴胡前胡細辛白芷荊芥穗防風連翹漧葛苦桔梗知母大貝母甘遂大戟芫花防己栝蔞仁腹皮天花粉赤芍白芍枳殼茵陳川楝子木通澤瀉車前子豬苓宣木瓜皂角苦杏仁桃仁蘇子益智仁良姜艸果吳萸紅花木鱉仁蓖麻仁僵蠶全蠍蜈蚣蟬蛻生山甲生甘艸﹝各一兩﹞發團﹝二兩﹞飛滑石﹝四兩﹞生薑蔥白韭白薤白大蒜頭紅鳳仙白鳳仙﹝全﹞槐枝柳枝桑枝﹝各一斤鳳仙幹者或用四兩﹞

楡枝桃枝﹝各八兩俱連葉﹞石菖蒲佛手幹小茴艾﹝各一兩﹞○兩共享油四十斤分熬丹收○再入淨松香生石膏﹝各四兩﹞陳壁土明礬﹝各二兩﹞雄黃輕粉砂仁白芥子川椒廣木香檀香官桂制乳香制沒藥﹝各一兩﹞牛膠﹝四兩酒蒸化如前下法﹞○或加蘇合油臨用加沈麝○舊合平痧膏治霍亂者卽此膏減味。陰痧救急膏治麻腳痧者卽扶陽膏減味。故皆不存。

存濟堂藥局修合施送方並加藥法

行水膏

﹝此膏通利水道治三焦腸胃濕熱爲病與金仙膏相輔而行如虛者參用健脾膏○膏主納凡胸膈不寬欲進飲食者須金仙此膏主出凡欲宣導二腑者須此膏二膏不可偏廢﹞

統治暑水停不散。﹝停水者飲水過多停蓄而成也在上干嘔而陽水入則吐在中心下痞滿而痛在下熱入膀胱小便不利○又水停心下上於頭則眩淩於心則悸侵於肺則咳傳於胃則嘔溢於皮膚則爲腫漬胃則爲泄膏分上中下貼再加藥○按病必究其所因如水病不知其水見嘔治嘔見咳治咳見痞滿泄瀉卽治痞滿泄瀉襲用套頭方藥似是實非所謂粗工不識病源也錄此以見因之不同宜審﹞或爲怔忡。

﹝卽悸也膏貼心口﹞漧嘔而吐。﹝用生薑半夏爲團擦後貼﹞痞滿而痛。﹝貼痛處或糝黃連半夏末﹞

痰飲。﹝用控誕丹加膏內貼﹞水气喘咳。﹝用蘇子葶藶半夏桑皮木通黑醜椒目煎抹胸口再貼膏﹞

水結胸。﹝用生薑擦後貼或用文中凝雪湯法或卽用十棗湯煎抹後貼﹞陽黃膽。﹝貼胸臍○文中方﹞陽水腫滿。﹝貼心臍○文中有方﹞熱脹。﹝貼胸臍○文中有方或用白術濃朴姜黃黃芩黃連枳實半夏知母靑皮陳皮木通澤瀉桔梗大黃木香砂仁煎抹後貼或研末加麝香以淡薑水調敷滿腹○以上皆參用金仙膏﹞小便黃赤。﹝濕熱重膏貼胸臍及臍下用麥冬竹葉木通煎抹胸﹞或少腹滿急。﹝濕熱下注膏貼少腹﹞或尿澀不行。﹝用黃芩車前子木通黑山梔等利水之藥煎湯洗臍下貼﹞或熱淋。﹝糝硝石末貼臍下參用淸陽金仙兩膏貼胸臍二膏皆能通淋○文中亦有方﹞大便。溏泄。﹝濕勝也膏貼臍上或用金仙膏﹞或便祕不通。﹝熱勝也膏貼臍上及臍兩旁卽天樞穴也或糝芒硝貼水气重者用枳殼檳榔大黃黑醜煎抹後貼或研末雞淸調敷參用文中通大便方﹞或腸痔。﹝濕熱下注膏貼臍上參用淸陽膏貼肛門﹞又肩背沈重肢節疼痛。﹝濕熱相搏膏貼背心及痛處﹞香港腳腫痛。﹝濕熱分爭濕則腫熱則痛膏貼臍上及痛處再加蒼柏散敷香港腳入腹衝心者加吳萸木瓜檳榔大黃食鹽炒熨並縛或調敷腹入腎者目額黑腰腫尿閉上喘加附子津唾調塗足心引熱下行﹞婦人帶下。﹝由濕熱者膏貼臍上臍下再酌加藥﹞○外癥濕熱凝結成毒。成濕熱爛皮皆可用。○上貼心口。中貼臍眼並臍兩旁。下貼丹田及患處。

蒼術﹝五兩﹞生半夏防己黃芩黃柏苦葶藶甘遂紅芽大戟芫花木通﹝各三兩﹞

當歸赤芍黃連川郁金苦參知母商陸枳實連翹檳榔郁李仁大腹皮防風細辛杏仁膽南星茵陳白醜頭花粉蘇子獨活靑皮廣陳皮本栝蔞仁柴胡地骨皮白蘚皮丹皮靈仙旋復花生蒲黃豬苓牛蒡子馬兜鈴白芷升麻川楝子地膚子車前子杜牛膝香附子萊菔子土茯苓川萆生甘艸海藻昆布瞿麥蓄木鱉仁蓖麻仁幹地龍土狗山甲﹝各一兩﹞發團﹝二兩﹞浮藻﹝三兩﹞延胡濃朴﹝附子﹞烏藥﹝各五錢﹞龜板﹝三兩﹞飛滑石﹝四兩﹞

生薑母艸諸葛菜車前艸馬齒莧黃花地丁﹝鮮者各一斤﹞鳳仙艸全株﹝幹者用二兩﹞九節菖蒲花椒白芥子﹝各一兩﹞皂角赤小豆﹝各二兩﹞○兩共享油三十斤分熬丹收○再入鉛粉﹝炒一斤﹞提淨松香﹝八兩﹞金陀僧生石膏﹝各四兩﹞陳壁土明礬輕粉﹝各二兩﹞

官桂木香﹝各一兩﹞牛膠﹝四兩酒蒸化如淸陽實下法﹞○如外癥拔毒收水可加黃蠟和用。又龍骨牡蠣皆收水亦可酌用。

存濟堂藥局修合施送方並加藥法

淸肺膏

﹝肺屬金或受心火刑克肝木亢害則病又外感久則郁熱內傷久則火炎並宜淸○有杏膠飲又有三雞鳴丸皆通治咳喘亦有淸肺湯淸金湯貝母散黃連阿膠等方此本其法﹞

治一切。﹝長夏火鑠金宜淸熱﹞燥熱。﹝秋金燥烈之气宜淸燥﹞傷肺咳喘上气。﹝上气宜蘇子杏仁前胡枳殼等﹞或酒爆過度邪火傷肺致咳喘者。﹝用黃連枳實栝蔞靑黛○膏皆貼胸口及背心看癥加藥○方書云晨咳是食積火流肺宜地骨皮桑皮知母午前多胃火衝肺宜知母貝母栝蔞枳實醋石膏午後多陰虛宜四物加麥冬知柏二陳黃昏多火浮於肺宜五倍五味斂而降之風寒郁熱夜咳三拗湯加知母黃芩漧咳無痰火郁也久則成癆宜桔梗開之再滋陰降火或用貝母栝蔞靑黛薑汁白蜜文中有擦頸項擦背等方可以仿用口渴气逆者用知母貝母天冬麥冬當歸枯芩黑山梔元參化粉桔梗薄荷沙參甘艸之屬卽淸順湯也帶血加紫菀阿膠治火咳火喘不外此○喘當先引其痰宜桔梗栝蔞枳殼杏仁蘇葉前胡熱加寒水石石膏水喘宜蘇子葶藶肺虛久喘宜炙桑皮五味阿膠陰虛陽無所附而上奔者四物倍芍藥加人參五味收之下之則死○以上皆參用淸陽膏淸胃膏滋陰膏○一切喘咳劫藥知母貝母各一兩巴豆十粒同炒黃加黃連白礬白芨各三錢姜蜜丸安膏上貼或巴豆炒後去之但借其气更善一用五味五倍芒硝蜜丸安膏上貼同可酌用﹞衄血。﹝肺火參淸陽膏﹞消渴。﹝上消屬肺火宜黃連花粉烏梅﹞肺脹。﹝咳而上气煩躁而喘宜斂本艸白芍治肺脹又古方有杏仁靑黛訶子肉佐以海粉半夏便香附栝蔞加薑汁白蜜調者可以擦胸背如脈浮心下有水气或欲作風水者用仲景越婢加半夏湯或小靑龍加石膏湯煎抹﹞肺積。﹝在右脇咳喘名息賁參用金仙膏﹞肺痿肺癰。﹝心火刑肺喘咳兼唾膿血脈虛爲痿實爲癰虛用桑皮知母黨參黃地骨皮天冬陳皮甘艸靑皮五味薑汁蘿卜汁梨汁桔梗紫菀煎抹實用桑皮桔梗栝蔞葶藶子靑橘皮汁陳芥菜鹵○兼貼淸陽膏﹞咽喉﹝肺系﹞大腸﹝肺府枳殼能利大腸﹞諸火癥。○貼喉中央﹝連天突穴﹞胸口﹝膻中穴﹞背後﹝第三骨節肺兪﹞臍上﹝脾爲肺母﹞臍下﹝腎爲肺子﹞或患處。○凡用加藥者須照醫書審癥立方之意。

而以文中外治之法運之。則精切而有效。此膏所注亦可例推。

生黃芩﹝三兩﹞南薄荷桑白皮地骨皮知母貝母天冬麥冬連翹蘇子花葶藶芫花﹝各二兩﹞桔梗橘紅郁金香附荊穗枳殼牛子山豆根栝蔞旋復花﹝卽金沸艸﹞苦杏仁川芎白芷馬兜鈴前胡蒲黃防風蘇梗靑皮膽南星己射幹白前白檳榔白醜頭款冬花五倍子元參生地生甘艸忍冬藤歸尾白芍赤芍丹皮木通車前子枳實黃連黃柏黑山梔白芨白蘞大黃芒硝木鱉仁蓖麻仁山甲﹝各一兩﹞滑石﹝四兩﹞生薑﹝連皮﹞蔥白﹝各二兩﹞冬桑葉白菊花﹝連根﹞槐枝柳枝桑枝﹝各八兩﹞枇杷葉﹝四兩﹞竹葉柏葉橘葉﹝各二兩﹞

鳳仙﹝全株﹞百合萊菔子﹝各一兩﹞花椒烏梅﹝各五錢﹞○兩共享油二十斤分熬丹收○再入生石膏﹝四兩﹞靑黛海石蛤粉硼砂明礬眞輕粉﹝各一兩﹞牛膠﹝四兩酒蒸化如淸陽膏下法﹞

存濟堂藥局修合施送方並加藥法

溫肺膏

﹝經云肺惡寒又日形寒飲冷則傷肺形寒風寒外感飲冷凍飲料食生冷內傷也皆宜溫方易簡杏子湯治一切感風寒傷生冷虛勞咯血痰飲停積咳嗽者用黨參半夏漧薑官桂白芍細辛茯甘艸五味子感冒加麻黃又有參蘇溫肺湯半夏溫肺湯星半姜桂丸等此本其法﹞

治一切咳喘等癥淸白者寒黃濁者熱面赤痰盛者熱面曰气短者虛﹞凡風寒客於肺。咳喘上气。﹝宜九寶飲紫蘇杏仁麻黃桂枝生薑等煎抹﹞或生冷傷肺咳喘上气。﹝宜濃朴漧薑等﹞或中焦脾胃虛寒。有痰水冷气。心下汪洋嘈雜。時吐淸水者。﹝宜加味理中半夏陳皮官桂細辛白術漧薑五味炒熨﹞或下焦無火。腎水泛上爲痰。水冷金寒者。﹝宜用八味九料﹞或肺胃兩虛。气上逆者。﹝胃虛則气上逆喘而不休宜參用溫胃膏﹞或肺腎兩虛。不納气者。﹝宜參用溫腎固眞膏﹞亦治冷哮﹝遇冷而發﹞冷痿﹝肺有虛寒而痿者﹞等癥。上貼心口。中貼臍眼。下貼丹田。或並貼。﹝文中有燒款冬熟地吸煙法治肺病最宜可推用以今吸煙法裝煙筒吸甚便﹞

生半夏﹝薑汁現炒三兩﹞杏仁蘇子炙桑皮五味子麻黃細辛漧薑陳皮官桂葶藶子﹝炒﹞白蒺藜﹝各二兩﹞西酒芍桔梗枳殼靑皮靈仙砂仁沙蒺藜旋復花制香附烏藥大腹皮巴戟天大茴香破故紙吳萸蓽茇良姜款冬花芫花紫菀濃朴黑醜澤瀉車前子白附子巴豆仁訶子肉川烏白芨白蘞皂角木瓜木鱉仁蓖麻仁炮山甲﹝各一兩﹞

生薑蔥白槐枝柳枝桑枝﹝各四兩﹞鳳仙艸﹝全株幹者用二兩﹞白芥子川椒胡椒核桃仁﹝連皮﹞石菖蒲萊菔子白果仁大棗烏梅粟殼﹝各一兩﹞

○兩共享油十六斤分熬丹收○再入肉桂丁香木香絳香﹝沈香更佳﹞白蔻仁﹝各一兩﹞

牛膠﹝四兩酒蒸化如淸陽膏下法﹞

存濟堂藥局修合施送方並加藥法

養心安神膏

﹝木孔聖枕中丹及天王補心丹等方加味讀書勤政勞心者可用此養心﹞

治心。心腎不交。怔忡夢遺。﹝糝黃連肉桂末﹞亦有因驚而不能寐者。﹝糝膽星塗犀角﹞皆貼膻中穴牛心一个牛膽一个。用小磨麻油三斤浸熬聽用。

川黃連﹝三兩﹞大麥冬丹參元參苦參郁金膽南星黃芩丹皮天冬天生﹝各二兩﹞潞黨參熟地生黃上於術酒白芍當歸貝母半夏苦桔梗廣陳皮川芎柏子仁連翹熟棗仁釵石斛遠志肉﹝炒黑﹞天花粉蒲黃金鈴子地骨皮淮山藥五味子枳殼黃柏知母黑山梔生甘艸木通澤瀉車前子紅花官桂木鱉仁羚羊角鎊犀角﹝各一兩﹞生龜板生龍齒生龍骨生牡蠣﹝各二兩﹞

生薑四兩﹞鳳仙艸﹝一株﹞○兩共享油十六斤。分熬去渣。合牛心油並熬丹收○再入寒水石金陀僧﹝各四兩﹞芒硝朱砂靑黛﹝各二兩﹞明礬赤石脂赭石﹝各一兩﹞牛膠﹝四兩酒蒸化如淸陽膏下法﹞

存濟堂藥局修合施送方並加藥法

淸心化痰膏

﹝養心膏治虛火此膏治實痰如風痰可與淸陽膏參用若寒痰等勿用﹞

統治用薄荷菖蒲搗汁入薑汁竹瀝白蜜調擦胸口再糝朱砂硼砂靑黛芒硝寒水石水月貼若治中風痰迷卽用淸陽膏中加藥如舌不能言者另用古方鮮語湯煎抹亦可痰結胸用陷胸承气合敷﹞

膽南星﹝大生地元參丹參苦參川芎當歸生白芍生蒲黃杏仁丹皮苦桔梗前胡知母貝母栝蔞半夏檳榔枳殼大戟靑皮天麻黑山梔甘遂黃柏獨活防風細辛旋復花芫花﹝醋炒﹞木通瓦楞子羚羊角犀角生薑竹茹萊菔子﹝各一兩﹞白芥子﹝五錢﹞○兩共享油十六斤分熬丹收○再下生石膏﹝八兩﹞靑礞石﹝硝﹞金陀僧﹝各四兩﹞靑黛雄黃明礬﹝各二兩﹞硼砂朱砂輕粉﹝各一兩﹞○加牛黃淸心丸一粒。滚痰丸三錢。抱膽丸五錢。﹝抱膽丸用川郁金天竺黃各一兩雄黃五錢白礬三錢以菖蒲汁調不落水豬心血爲丸朱衣者毛氏治癩癇痰迷方也﹞

存濟堂藥局修合施送方並加藥法

健脾膏

﹝胃主納脾主消脾主與胃行其津液者也○脾爲至陰喜升喜剛燥○太陰濕土得運○補气消食化痰燥濕不可偏廢○脾胃爲肝腎之原心實主之火能生土土旺卽以防水○心爲脾母補母則子旺肝爲脾賊疏肝則脾安○脾土須丹田眞火燻蒸故曰補脾不若補腎舌有補眞丸治脾陽不運用川烏巴戟菟絲蓯蓉葫蘆巴香附花椒距茸羊腰陽起石等味可以爲法○此膏較金仙膏多補脾溫腎之藥虛寒有積欲寓攻於補者宜之如欲消導多者可以此膏和金仙膏各半攤貼○又腎爲先天之本脾胃爲後天之本此膏與滋陰膏相並行亦如六君與六味也﹞

治脾陽不運飲食不化。或噎塞飽悶。﹝脾弱﹞或泄痢腹痛。﹝脾滯﹞或爲濕痰﹝水谷停積﹞水腫﹝脾虛土不制水﹞黃疸﹝脾濕﹞

木紅花各五分三稜當歸梢豬苓升麻各四分官桂蒼術車前子澤瀉柴胡陳皮黃芩艸蔻仁生甘艸各三分木香靑皮各二分吳萸黃連幹生薑各一分桃仁三个昆布少許可以炒熨或去蘇木桃仁或虛加參術實加枳殼檳榔撞關加香附烏藥胡椒紫蘇丁香沈香砂仁茴香乳香之類○凡用香藥須研末後加勿同炒﹞積聚﹝脾虛也金仙膏有方○又綱目破積導飲丸用木香檳榔陳皮靑皮枳殼蓬術三稜半夏神曲麥芽漧薑車前子澤瀉甘艸各五錢白醜頭末六錢黃連三錢巴豆二十粒一方巴豆同黃連三錢炒去巴豆不用此方危氏取數味以消諸積聚癥塊甚效可以炒熨○又如食積山楂神曲麥芽酒積黃連葛花砂仁果菜積官桂丁香麝香魚蟹積紫蘇木香生薑面積杏仁茶積川椒均可用﹞○小兒慢脾風﹝或大病或久吐瀉脾胃傷所致純陰泄靑者木克土也用參木艸酒芍陳皮半夏天麻川烏全蠍南星丁香朱砂姜棗炒熨肢冷加炮姜甚加附子手足搐搦加桂枝參用扶陽膏﹞等癥。皆貼胸臍。﹝簡便方實用萊菔子炒熨虛用糯米炒熨皆妙﹞

牛精肉一斤。牛肚四兩。用小磨麻油三斤浸熬聽用。

蒼術﹝四兩﹞白術川烏﹝各三兩○溫白丸用川烏爲君﹞

益智仁姜半夏南星當歸濃朴陳皮烏藥姜黃甘艸﹝半生半炙﹞枳實﹝各二兩﹞黃黨參川芎白芍赤芍羌活香白芷細辛防風香附靈脂蘇梗蘇子延胡索山楂麥芽神曲木瓜靑皮檳榔枳殼桔梗靈仙腹皮醋三稜醋莪術杏仁柴胡升麻遠志肉吳萸五味艸蔻仁肉蔻仁巴戟天補骨脂良姜蓽茇大茴紅花黃連黃芩大黃甘遂苦葶藶紅芽大戟巴仁黑醜頭茵陳木通澤瀉車前子皂角木鱉仁蓖麻仁全蠍炮山甲白附子附子﹝各一兩﹞滑石﹝四兩﹞

生薑薤白﹝韭白﹞蔥白大蒜頭﹝各四兩﹞鮮槐枝柳枝桑枝﹝各八兩﹞萊菔子漧薑川椒﹝各二兩﹞石菖蒲艾白芥子胡椒佛手幹﹝各一兩﹞鳳仙艸﹝全株﹞棗﹝七枚﹞○兩共享油二十二斤。分熬丹收。○再入官桂木香丁香砂仁檀香﹝各一兩﹞牛膠﹝四兩酒蒸化如淸陽膏下法﹞

存濟堂藥局修合施送方並加藥法

淸胃膏

﹝胃爲水谷之海臟腑皆稟气於胃○五穀入胃其糟粕津液宗气分爲三道上焦宗津液下焦糟粕○大小腸出納水谷轉輸津液而胃又爲二經之總司○胃爲燥土喜降喜柔潤宜養津液○陽明陽土得陰自安○腑宜通熱則祕結用下藥者亦所以救陰而存津液也﹞

治胃中血不足。﹝胃中穀气傳化精徵爲血﹞燥火用事。或心煩口渴。或嘔吐黃水。﹝黃水屬熱淸水屬寒﹞

或噎食不下。﹝四幹﹞或食下吐出。﹝皆是胃槁﹞或消穀善饑。﹝卽消中屬胃熱傳於肺爲上消傳於腎爲下消﹞或大嘔吐血。﹝陽明多气多血爲火所逼﹞或大便難。﹝津枯﹞

或食。﹝大腸移熱於胃善食而瘦謂之食者易也胃移熱於膽同﹞亦治肺燥者腎熱者。挾心肝火者。○粘貼中下三脘。﹝酌加煎抹之藥﹞

生地﹝四兩﹞大麥冬天花粉﹝各三兩﹞黃連知母當歸栝蔞仁生白芍石斛天冬漧葛生甘艸﹝各二兩﹞元桔梗連翹川芎柴胡前胡膽皮黃柏車前子澤瀉木通皂角蓖麻仁木鱉仁羚羊角鎊犀角山甲大黃芒硝﹝各一兩﹞滑石﹝四兩﹞

生薑﹝連皮﹞竹茹﹝各三兩﹞石菖蒲﹝一兩﹞蔥白韭白薤藿香﹝各二兩﹞茅根桑葉蘆根枇杷葉﹝去毛﹞芭蕉葉竹葉﹝各四兩﹞槐枝柳枝桑枝白菊花﹝各八兩﹞鳳仙艸﹝全株﹞烏梅﹝三个﹞○兩共享油二十斤。分熬丹收○再入生石膏﹝八兩﹞寒水石﹝四兩﹞靑黛﹝一兩﹞牡蠣粉元明粉﹝各二兩﹞牛膠﹝四兩酒蒸化如淸陽膏下法﹞

存濟堂藥局修合施送方並加藥法

溫胃膏

﹝舊名卸寒暖胃膏此方表裏俱備冬時施送窮人預貼一張於心口並臍可免受寒﹞

治胃本濃朴白術枳殼防風細辛藿香半夏赤芍吳萸艸蔻仁良姜豬苓澤瀉甘艸姜棗之屬蓋外感方也又東垣中滿分消湯治中滿寒脹寒疝二便不通四肢厥逆食入反出腹中寒心下痞下虛陰躁奔豚不收用川烏漧薑蓽澄茄生薑黃連黨參當歸澤瀉靑皮麻黃柴胡艸蔻仁濃朴黃黃柏益智仁吳茱萸木香半夏茯苓升麻之屬蓋內傷方也可推﹞

漧薑﹝炒二兩﹞川烏白術﹝各兩半﹞蒼術黨參附子吳萸黃麻黃桂枝北細辛羌活獨活防風麥冬本柴胡﹝炒﹞川芎當歸酒芍香附紫蘇藿梗杏仁白芷靑皮陳皮半夏﹝炒﹞南星濃朴烏藥靈仙麥芽神曲﹝炒﹞枳實澤瀉蓽澄茄艸果艸蔻仁肉蔻仁故紙良姜益智仁大茴巴戟蓽茇車前子延胡靈脂﹝各一兩﹞黃連﹝吳萸水炒﹞五味子﹝各五錢﹞甘艸﹝七錢﹞

生薑蔥白﹝各兩﹞大棗烏梅肉﹝各五个﹞○兩共享油十二斤。分熬黃丹收○再入木香丁香砂仁官桂乳香﹝制﹞沒藥﹝各一兩﹞牛膠﹝四兩酒蒸化如淸陽膏下法﹞一加木鱉仁蓖麻仁山甲﹝各

存濟堂藥局修合施送方並加藥法

淸肝膏

﹝肝生血气○木喜調達○肝以斂爲瀉以散爲補○相火寄於肝膽有瀉而無補瀉熱卽所以補之○肝宜涼膽宜溫然膽附於肝此動則彼隨故肝膽同治肝與心腎亦同治○此膏與淸陽膏金仙膏滋陰膏參用治肝風宜合淸陽膏治肝气宜合金仙膏治肝火宜合滋陰膏﹞

治肝經血虛用淸陽膏﹞面靑口酸。﹝靑是肝色酸是肝味﹞寒熱往來。﹝少陽在半表半里又瘧爲肝積宜黃連柴胡等參用金仙膏﹞多驚不睡。﹝肝藏魂宜羚角等參用淸心膏﹞善怒。﹝肝燥宜當歸栝蔞紅花等﹞

吐血。﹝暴怒傷肝不能藏血﹞胸中痞塞。﹝肝郁宜逍遙散六郁湯萸連丸等參用金仙膏﹞脇肋乳旁痛。﹝皆肝之部位○肝積在左肋下痛引小腹名肥气參用金仙膏﹞大腹作痛。﹝土爲木克參用金仙膏﹞少腹作痛。﹝少腹亦肝之部位有蓄血在下則痛婦人爲血瘕等﹞陰腫陰疼。﹝肝脈絡陰器﹞小兒發搐。﹝有假搐眞搐之分○假搐者搐搦反張邪視而牙關不緊無痰涎而气熱未可指爲驚風恐是傷風傷食痘疹等癥○眞搐者潮熱發搐乃急驚風也心主驚肝主風○在巳午未時者心用事宜導赤散生地木通甘艸淡竹葉等分煎或涼驚丸龍膽艸防風靑黛三錢鉤膝三錢黃連五分牛黃冰麝丸金銀湯化在寅卯辰時者肝用事宜瀉靑丸羌活大黃川芎山梔仁龍膽艸當歸防風蜜丸竹葉湯化在申酉戌時者肺用事宜補脾益黃散靑皮陳皮丁香而兼用瀉靑丸治肝導赤散治心在亥子丑時者腎用事亦宜補脾益黃散而兼用導赤散涼驚丸治心又急驚因熱生於心熱甚則風生風屬肝此陽盛陰虛也宜利驚丸卽天竺黃三錢輕粉靑黛一錢黑醜頭末五錢蜜丸薄荷湯調者若熱渴發搐痰涎壅盛危急者天南星大半夏均用牙皂明礬生薑汁制過各一兩花粉二兩元明粉五錢硼砂三錢雄黃五分麝四分甘艸生研水丸朱衣金箔姜皮燈心湯調用或單用礞石一味木香湯調用○以上諸藥皆可擦胸背參用淸陽膏淸心膏滋陰膏貼﹞肝疳。﹝食肥令人內熱食甘令人中滿十六歲以後則名癆○肝疳者面靑目生白膜瀉泄夾水靑色瀉血小兒疳分五臟肝病爲多○一切疳癥冷熱新久均以脾疳集聖丸主之用黨參黃連幹蟾酥各三錢川芎當歸五靈脂陳皮靑皮醋炒莪術煨木香眞蘆薈酒蒸砂仁各二錢公豬膽汁丸五臟各有加減如肝疳去莪術砂仁陳皮木香加龍膽艸梔仁防風天麻蟬蛻各二錢靑黛錢半可以擦胸背再貼膏詳見兒科書﹞外癥頸上生核。﹝火旺筋攣所致參用雲臺膏﹞○頭眼病貼兩太陽。耳病夾耳門貼。內癥上貼胸口。並兩脇背心﹝肝兪﹞臍上臍下。余貼患處。加錠子醋磨敷。

鱉甲一个。用小磨麻油三斤。浸熬聽用。

柴胡﹝四兩﹞黃連龍膽艸﹝各三兩﹞元參生地川芎當歸白芍郁金丹皮地骨皮羌活防風膽南星﹝各二兩﹞薄荷黃芩麥冬知母貝母黃柏荊芥穗天麻秦艽蒲黃枳殼連翹半夏花粉黑山梔香附赤芍前胡橘紅靑皮栝蔞仁桃仁胡黃連延胡靈脂﹝炒﹞莪術﹝煨﹞三稜﹝煨﹞甘遂大戟紅花茜艸﹝卽五爪龍﹞牛膝續斷車前子木通皂角細辛蓖麻仁木鱉仁大黃芒硝羚羊角犀角山甲全蠍牡蠣忍冬藤甘艸石決明﹝各一兩﹞吳萸官桂蟬蛻﹝各五錢﹞

生薑蔥白大蒜頭﹝各二兩﹞韭白﹝四兩﹞槐枝柳枝桑枝冬靑枝枸杞根﹝各八兩﹞鳳仙﹝全株﹞益母艸白菊花榦桑葉蓉葉﹝各四兩﹞側柏葉﹝二兩﹞菖蒲木瓜﹝各一兩﹞花椒白芥子烏梅﹝各五錢﹞○兩共享油二十四斤。分熬丹收○再入靑礞石﹝四兩﹞明雄黃漂靑黛﹝各二兩﹞蘆薈靑木香﹝各一兩﹞牛膠﹝四兩酒蒸化如淸陽膏下法﹞

○此方鱉甲攺幹甲四兩。先研末聽用。生薑至鳳仙十味搗汁亦聽用。牛膠加十二兩。醋熬化。亦聽用。其餘羣藥共研末。並鱉甲末。以姜蔥等汁合牛膠醋和藥爲錠備敷。或加靑魚膽原有白芷五倍。

存濟堂藥局修合施送方並加藥法

滋陰壯水膏

﹝舊名坎濟膏○世人知百病生於心而不知百病生於腎飲酒食肉醉飽入房嗜欲妄爲傷精則腎水空虛不能平其心火心火縱炎傷其肺金是絕水之源金水衰虧不能勝其肝木肝木盛則克脾土而反生火火獨旺而不生化故陽有餘陰不足獨熱而不久矣○左腎屬水右尺洪大或數用此補陰降火○此方滋腎而兼五臟與淸肺淸胃淸肝三膏可參用﹞

治男子陰虛火旺。午後驚悸喘息。眼花耳鳴。兩顴發赤。喉舌生瘡。盜汗夢遺。﹝夢遺屬相火所迫不夢而遺乃心腎虛弱文中有五倍塗臍法可糝﹞腰痛脊酸。﹝腎虛也有臀尖痛者陰虛膀胱有火﹞足痿。﹝痛爲痺不痛爲痿火盛制金不能生水以致肝木乘肚中土受傷骨軟筋弛狀若癱瘓者古用術熟地歸芍杜仲生膝知柏等藥治之膏貼膝蓋並三里穴以痿屬陽明胃也外加痿藥敷﹞婦人骨蒸潮熱。或經水不調或少腹熱痛。及一切陰虛有火之癥。﹝腎有補無瀉然實則瀉其子百祥用大戟是也又相火宜淸治夢遺用甘遂是也滋陰方中亦有用木香官桂者膏內戟遂等藥本此﹞○上貼心背。中貼臍眼。

下貼丹田。○陰無驟補之法。膏以久貼見效。故不多加藥。

生龜板﹝一斤腹黑者佳黃色及湯板不可用﹞用小磨麻油三斤浸熬去渣聽用。或下黃丹收亦可。

元參﹝四兩﹞生地天冬﹝各三兩﹞丹參熟地萸肉黃柏知母麥冬當歸白芍丹皮地骨皮﹝各二兩﹞黨參白術生黃川芎柴胡連翹桑白皮杜仲﹝炒斷絲﹞熟牛膝南薄荷川郁金羌活防風香附蒲黃秦艽枳殼杏仁貝母靑皮橘皮半夏膽星黑荊穗桔梗天花粉遠志肉﹝炒﹞女貞子柏子仁熟棗仁紫菀菟絲餅釵石斛淮山藥續斷巴戟天黑山梔茜艸紅花黃芩黃連澤瀉車前子木通生甘遂紅芽大戟生大黃五味子﹝炒﹞五倍子金櫻子炒延胡炒靈脂生甘艸木鱉仁蓖麻仁炮山甲羚羊角鎊犀角生龍骨生牡蠣吳萸﹝各一兩﹞飛滑石﹝四兩﹞

生薑漧薑﹝炒各一兩﹞蔥白韭白大蒜頭﹝各二兩﹞槐枝柳枝桑枝枸杞根冬靑枝﹝各八兩﹞鳳仙艸旱蓮艸益母艸﹝各一株﹞冬霜葉白菊花側柏葉﹝各四兩﹞菖蒲小茴香川椒﹝各兩﹞發團﹝二兩﹞○兩共享油二十四斤分熬去渣合龜板油並熬丹收○再加鉛粉﹝炒一斤﹞生石膏﹝四兩﹞靑黛輕粉﹝各一兩﹞靈磁石﹝醋二兩﹞官桂砂仁木香﹝各一兩﹞牛膠﹝四兩酒蒸化如淸陽膏下法﹞朱砂﹝五錢﹞

存濟堂藥局修合施送方並加藥法

扶陽益火膏

﹝舊名離濟膏又名溫腎固眞膏專補命門之火制水以生土較散陰膏多補澀可作暖臍膏用並可與溫肺溫胃健脾膏參用寒痧抽弔蓋文中藥末貼少年火旺勿用﹞

治元陽衰耗臍眼對臍﹞或脾寒便溏。泄瀉浮腫作脹。﹝貼臍眼對臍參用健脾膏﹞或腎气虛寒。腰脊重痛。﹝貼腰脊﹞腹臍腿足常冷。﹝貼臍眼及膝蓋﹞或腎气衰敗。莖痿精寒。﹝貼臍下﹞或精滑隨觸隨泄。﹝貼對臍及臍下﹞或夜多漩溺。﹝气虛膀胱不藏﹞甚則脬冷遺尿不禁。﹝水衰火實則二便不通火衰火實則二便不禁○亦貼對臍臍下﹞或冷淋。﹝寒戰後溲貼臍下﹞或寒疝。﹝寒濕爲病囊冷如冰者貼臍下參用散陰膏﹞或脫精脫神之癥。﹝面色白而不澤悲愁如欲哭者貼心背臍眼及對臍﹞○婦人子宮冷。﹝子宮胞之所居卽丹田也亦白血海月水所停止積滿則溢在臍下三寸胞寒則無子膏卽貼此﹞或大崩不止。身冷气微陽欲脫者。﹝貼胸口背心臍眼對臍臍下非危癥勿全貼﹞或衝任虛寒。帶下純白者。或久帶下臍腹冷痛。腰以下如坐冰雪中。三陽眞气俱衰者。﹝貼腰臍及臍下﹞○小兒慢脾風。﹝久瀉虛寒者貼臍眼對臍參用健脾膏﹞○心﹝火位﹞臍﹝火所生﹞對臍。﹝命門火生之原﹞臍下。﹝水中火亦生气之原﹞

生鹿角屑一斤。﹝鹿茸更佳﹞髙麗參﹝四兩﹞用油生附子﹝四兩﹞川烏天雄﹝各三兩﹞白附子益智仁茅山術桂枝生半夏補骨吳茱萸巴戟天胡蘆巴肉蓯蓉﹝各二兩﹞黨參白術黃熟地川芎酒當歸酒白芍山萸肉淮山藥仙茅蛇牀子菟絲餅陳皮南星北細辛覆盆子羌活獨活香白芷防風艸烏肉蔻仁艸蔻仁遠志肉蓽澄茄炙甘艸砂仁濃朴﹝制﹞

杏仁香附烏藥良姜黑醜﹝鹽水炒黑﹞杜仲﹝炒﹞續斷牛膝﹝炒﹞延胡索﹝炒﹞靈脂﹝炒﹞秦皮﹝炒﹞五味子五倍子訶子肉艸果仁大茴紅花川萆車前子金毛狗脊金櫻子甘遂黃連黃芩木鱉仁蓖麻仁龍骨牡蠣山甲﹝各一兩﹞炒蠶砂﹝三兩﹞發團﹝一兩六錢﹞

生薑大蒜頭川椒韭子蔥子棉花子核桃仁﹝連皮﹞

幹艾﹝各四兩﹞鳳仙﹝全株﹞漧薑炮姜白芥子胡椒石菖蒲木瓜烏梅﹝各一兩﹞

槐枝柳枝桑枝﹝各八兩﹞茴香﹝二兩﹞○兩共享油二十四斤。分熬再合鹿角油並熬丹收。

○再入淨松香陀僧赤脂﹝各四兩﹞陽起石﹝二兩﹞雄黃枯礬木香檀香丁香官桂乳香﹝制﹞沒藥﹝制各一兩﹞牛膠﹝四兩酒蒸化如淸陽膏下法﹞○一加倭硫黃﹝用浮萍煮過者﹞

存濟堂藥局修合施送方並加藥法

大補延齡膏

﹝舊名太極膏○此膏合後用者甚少以欲補者多服湯劑故也卽有貼者夾雜𨿽愈而不知誰之功惟一老人咳喘一老婦腰疼諸藥不效貼此而愈乃信補膏之有用﹞

調和五臟配黨參丹參元參黃於術木通生地熟地酒川芎酒當歸酒白芍川烏萸肉香白芷淮山藥羌活防風柴胡秦艽蒼術濃朴靑皮陳皮烏藥杏仁香附子蘇子貝母生半夏生南星枳實丹皮地骨皮桑白皮菟絲子蛇牀子杜仲牛膝續斷炙甘艸破故紙黃柏知母鎖陽巴戟天胡桃仁五味子天冬麥冬棗仁﹝炒﹞柏子仁遠志肉﹝炒﹞肉蔻仁吳萸大茴靈仙覆盆子川楝子車前子澤瀉益智仁黃連黃芩黑山梔大黃桂枝紅花木鱉仁蓖麻仁炮山甲金櫻子五倍子龍骨牡蠣﹝各兩﹞

生薑漧薑蔥白薤白韭蒜頭漧艾側柏葉﹝各二兩﹞槐枝柳枝桑枝桃枝冬靑枝鮮菊花﹝各八兩﹞蒼耳艸鳳仙艸﹝各一株﹞石菖蒲白芥子萊菔子花椒大棗烏梅﹝各一兩﹞發團﹝三兩﹞○兩共享油二十斤。分熬丹收。○再入鉛粉﹝炒一斤﹞陀僧淨松香﹝各四兩﹞赤石脂木香砂仁官桂丁香檀香雄黃明礬輕粉絳香乳香﹝制﹞沒藥﹝制各一兩﹞○另用龜膠鹿膠﹝各二兩酒蒸化如淸陽膏牛膠下法﹞

存濟堂藥局修合施送方並加藥法

通經膏

﹝綱目云過期不行宜補血行气四物香附紅花蓬術木通官桂蘇木姜黃延胡靈脂﹞

此膏滿腫脹之癥。凡欲通者並宜之。○上貼心口。﹝心主血﹞中貼臍眼。﹝脾統血﹞下貼臍下。﹝肝藏血﹞兼貼對臍兩腰等處。﹝導經末子附子肉桂當歸元胡靈脂蓬術靑皮靈仙川芎酒芍紅花烏藥香附蒼術濃朴精金半夏丁香木通大黃醋炒蠶砂炒吳萸黃連同炒各一錢巴霜五分其研末每以半釐糝膏上貼○又調經末子不論前後多少痛或不痛當歸兩川芎五錢白芍蓯蓉靈脂炒延胡炒白芷蒼術白術烏藥茴香陳皮半夏各三錢柴胡二錢黃連同吳萸炒各一錢先期者加條芩丹皮地骨皮各二錢後期者加官桂漧薑艾各二錢幹血癆加桃仁紅花大黃生薑紅棗血瘕再加馬鞭艸各爲粗末或醋或酒炒熨心腹臍下並縛臍如冷再炒每日用之以調爲度﹞如熱結血閉。﹝古用四物同涼膈散﹞實者用淸陽膏。虛者用滋陰膏。﹝貼心口臍下﹞勞心血閉﹝心火上行﹞用養心膏。﹝貼心口﹞滋陰膏。﹝貼臍下﹞胞絡閉或挾痰用淸心化痰膏。﹝貼心口﹞脾胃鬱結。气血凝滯用金仙膏。﹝貼胸口並臍上﹞凡通經須防驟下崩脫。愼之。

全當歸﹝五兩﹞酒川芎蒼術熟地烏藥半夏大黃酒芍附子吳萸桂枝紅花﹝各二兩﹞羌活獨活防風黨參黃白術萸肉白芷細辛荊芥穗秦艽制濃朴靑皮﹝醋炒﹞陳皮枳實蘇木生香附炒香附生靈脂炒靈脂生延胡炒延胡生蒲黃炒蒲黃莪術﹝醋炒﹞三稜﹝醋炒﹞姜黃靈仙艸果山楂麥芽神曲檳榔南星杏仁桃仁菟絲餅蛇牀子杜仲續斷熟牛膝車前子澤瀉木通炙艸甘遂﹝煨﹞葶藶黑醜﹝炒黑﹞巴仁益智仁炮山甲木鱉仁蓖麻仁柴胡﹝各一生薑﹝二兩﹞蔥白韭白﹝一片﹞大蒜頭桃枝﹝各四兩﹞槐枝柳枝桑枝﹝各八兩﹞鳳仙﹝全株﹞菖蒲漧薑炮姜白芥子艾川椒胡椒大棗﹝各一兩﹞烏梅﹝五錢○﹞兩共享油二十四斤分熬丹收○再入雄黃枯礬官桂丁香木香絳香乳香沒藥砂仁輕粉﹝各一兩﹞牛膠﹝四兩酒蒸化如淸陽膏下法﹞

存濟堂藥局修合施送方並加藥法

固經膏

﹝綱目雲經水先期者宜涼血四物加芩連知黃柏艾附艸膠過多者四物加芩木蒲艾附艸膠治崩漏有補中益气與六味地黃合用法又火旺用涼血地黃气陷用益胃升陽﹞

此膏主舉不止。﹝陰虛不足以制胞絡之火﹞或崩中。﹝陰虛而陽搏之也有因心郁者有悲哀太甚而致者有內傷中气下陷者○暴下曰崩崩斷非寒病然曰久則陽亡﹞或漏下。﹝淋瀝不斷爲漏下有降而無升也﹞或兼濕熱帶下。或五旬後經行者。﹝大都是熱﹞皆可用。﹝血崩有用蒲黃炒靈脂炒發灰牛膠醋熬者又攝生用歸尾三錢黑荊穗二錢白芷川芎各一錢升麻柴胡各五分二方卽是收澀升提之法如合用敷臍下可助膏力○淸陽膏升滋陰膏收並可參﹞上貼心口。中貼臍眼下貼丹田。或兼貼對臍兩腰。

全當歸﹝三兩血能歸經則不至妄行矣﹞丹皮﹝酒炒﹞柴胡酒芍生地黃芩知母麥冬地骨皮川芎貝母黃連﹝各二兩﹞羌活防風連翹薄荷蔓荊子紫蘇獨活本細辛丹參黨參黃熟地元參白術天冬赤芍白微蒼術萸肉淮山藥枳殼枯梗麥芽郁金貫眾靑皮陳皮半夏膽南星白芷升麻葛根黃柏黑山梔生甘艸熟牛膝杜仲續斷﹝炒﹞桑白皮椿白皮樗白皮秦皮醋炒延胡醋炒蒲黃醋炒香附黑荊穗黑靈脂地楡炭栝蔞皮﹝炒﹞五味子五倍子訶子肉烏賊骨龍骨左顧牡蠣炮山甲炒黑蠶砂﹝各一兩﹞龜板鱉甲﹝各二兩﹞炮姜炭﹝五錢﹞

生薑﹝二兩﹞蔥白﹝大蒜﹞韭白﹝各四兩﹞紫花地丁﹝卽大薊﹞

益母艸槐枝﹝連實﹞柳枝桑枝﹝各八兩﹞茅根榦荷葉側柏葉霜桑葉薄荷葉﹝各二兩﹞鳳仙艸﹝半株﹞蒼耳艸﹝全株﹞艾烏梅﹝各二兩﹞○兩共享油二十四斤分熬去渣後並熬丹收○再入陳壁土枯礬百艸霜發灰赤石脂紫石英﹝各一兩﹞牛膠﹝四兩酒蒸化如淸陽膏下法﹞

存濟堂藥局修合施送方並加藥法

安胎膏

﹝諸膏孕婦皆忌惟此膏不忌○妊娠通治芎歸湯益母膏胎前以四物芩木爲主藥﹞

羌防芎蔥姜煎抹胸背自汗者去蔥加白芍○妊娠傷寒用藥例如發熱惡寒芎芷香蘇往來寒熱柴胡前胡大渴麥冬知母花粉燥結黃芩栝蔞滿悶枳殼橘皮發斑紫艸斑黑芩梔升柴胎不安芩術阿膠﹞暑濕。﹝宜川芎當歸黃芩白術加蒼術濃朴陳皮甘艸豬苓澤瀉炒熨胸背○孕婦只可治胸背輕手摩之若臍腹須防動胎勿輕試如研末敷卻不妨﹞或妊娠之初。頭目昏暈。肢體沈重。憎聞食气。好食酸鹹。惡心嘔吐。﹝名惡阻宜川芎當歸黃芩白術橘紅半夏寒加藿香砂仁烏藥香附濃朴丁香烏梅之屬熱加黃連麥冬竹茹梔子枳殼白芍之屬半夏犯胎須薑汁炒透用方不毒﹞或心煩躁悶。﹝名子煩宜黃連麥冬竹葉﹞或咳嗽。﹝名子嗽宜桔梗杏仁桑皮知母貝母橘紅麥冬紫菀竹茹白蜜﹞或痢﹝名子痢宜當歸白芍白術黃芩澤瀉枳殼木香黃連如白痢去芩連﹞或瀉。﹝白術梔子寒用術姜﹞或寒熱往來。﹝名子瘧寒宜濃朴艸蔻仁漧薑熱渴者黃芩麥冬知母石膏通用柴前知貝芩術芎歸靑皮久不止加艸果﹞或胎中有水。面目身體腳膝腫脹。足指出水。﹝名子腫亦名子气宜蒼術白術濃朴陳皮腹皮桑皮生薑皮條芩梔子澤瀉防己之類亦有用天仙藤同紫蘇香附陳皮烏藥甘艸木瓜者虛人亦有用四物者亦有用羌活蘿卜子者用鯉魚赤豆者可參酌﹞或痰迷發搐。﹝名子癇亦名兒暈輕者四物加丹皮葛根秦艽防風細辛竹瀝之類重者加獨活羚角﹞或胎气不和。逆上痛脹﹝名子懸或臨產驚惶气結難產宜芎歸參芍紫蘇陳皮大腹皮甘艸蔥姜或單用蔥﹞或胎气壅塞。小便淋痛。﹝宜川芎當歸加麥冬木通竹茹枳殼澤瀉桑皮○寶鑑方蔥白切和鹽炒熱熨臍下﹞或腎虛腰痛。﹝用黑豆酒炒布包作腰帶﹞或帶下腰酸。﹝濕熱重也宜蒼術白術當歸香附白芍白芷黃芩黃連樗根白皮之屬﹞或胎漏。﹝气虛有熱或犯房事○宜芎歸地芍芩木續斷枳殼艾葉醋煮黃地楡﹞或胎動下血。﹝胎漏無腹痛胎動有腹痛又胎動多在當臍若臍上動者瘕又胎動是人門下血尿血是尿門下血○卽用胎漏方腹痛者加香附木香砂仁紫蘇陳皮蔥白之類﹞熱病護胎。﹝以井泥和竈心土敷臍下至妙熱甚去竈心土加靑黛﹞孕婦轉脬。或小便不通。﹝文中有方﹞大便不通。﹝栝蔞導膽蜜導﹞一切閃挫。﹝蔥熨最穩﹞○上貼心口。中貼臍眼。下貼丹田。或背心兩腰○文中有保小產二膏宜參用。

如治外感等貼胸背。雜病等貼當臍胎漏等貼臍下腰酸白帶等貼兩腰。護胎貼丹田。

如有惡阻等癥。用注中加藥。或煎水抹胸背。或炒熱布包縛臍上。或研末蔥汁調敷臍下。或貼膏。或不必膏。看癥斟酌。不可粗忽。

初所刻安胎膏藥味未純。今特攺正。如有修合者。宜照此方。○又諸膏皆礙孕。施送者必須問明有孕無孕。並於膏上注明孕忌此膏。𨿽不忌。亦須謹愼。恐有欲墮之孕。而歸咎於貼膏也。

老母雞一隻緝死。勿經水拔盡毛。竹刀破去腸雜。入粳米糯米半碗。銀鍼穿綫縫好。麻油四斤熬聽用。

生地﹝四兩﹞川芎﹝灑洗﹞當歸﹝酒洗﹞杜仲﹝炒﹞續斷﹝炒﹞白術黃芩制香附淮山藥﹝各二兩﹞黨參黃熟地酒白芍麥冬知母蒼術陳皮枳殼半夏﹝薑汁炒透則不礙胎﹞羌活防風白芷柴胡﹝炒﹞蘇子﹝或梗﹞藿香黑山梔澤瀉甘艸﹝生炙各半﹞砂仁﹝各一兩﹞南薄荷北細辛﹝各五錢﹞蔥白﹝一二斤﹞益母艸﹝幹者四兩﹞生薑竹茹忍冬藤地骨皮桑葉菊花柏葉艾﹝各一兩﹞○麻油八斤熬並前油炒丹收入牛膠﹝四兩酒蒸如淸陽膏下法﹞黃蠟﹝二兩﹞攪加槐柳桑枝各四兩元參黃連黃柏貝母花粉烏藥醋延胡醋靈脂丹皮靑皮黑地楡各一兩黑蠶砂二兩木香紫石英赤石脂各五錢○調經對通經膏用

存濟堂藥局修合施送方並加藥法

催生膏

﹝說見略言﹞

治難產數日不下。及交骨不開者。用此安神息力。不催而生。○初覺不必貼。

大龜一个。﹝要板黑者爲佳黃色者不佳﹞約二三斤。愈大愈妙。用小磨麻油浸數日。熬枯。再將油煉老。下炒黃丹收加鉛粉炒四兩攪勻。○臨用以粘三錢攤皮紙上。令產婦平身安睡貼膏臍上。外加敷藥。睡醒自生。﹝如生產尙早亦能安胎﹞敷藥車前子﹝二兩﹞川芎全當歸﹝各一兩﹞冬葵子﹝七錢﹞枳殼白芷半夏白蘞﹝各四錢﹞共研末入楡面﹝三兩﹞

益元散﹝二兩﹞和勻。每用一兩。以姜蔥汁陳酒醋調敷。胞幹用煉熟豬油調。夏月天熱。用麻油白蜜雞淸調敷。﹝如下死胎可加附子官桂﹞

又方大龜板一斤。全蛇蛻二條。全蟬蛻二十一个。生山甲七片。發團洗二兩。﹝卽三蛻油熬。黃丹鉛粉收。入寒水石二兩﹝半生半﹞朱砂五錢攪。﹝卽立聖丹﹞如前貼取睡。﹝按古方催生用蓖麻子麝香研貼臍中陳修園用烏梅巴豆胡椒末醋研敷臍下蓖麻巴豆太毒均不可從○

存濟堂藥局修合施送方並加藥法

衛產膏

﹝產後培補元气宣通惡露不可偏廢然內服究宜先通後補爲是膏則不妨並行也﹞

治婦露不行。變生怪病皆可用。○貼心口臍上背心及患處看癥加藥。﹝如血暈燒醋炭聞又韭菜切碎置有嘴瓶內滚醋衝入以壺嘴對鼻燻之或醋和童便煎紅花嗅衄血本婦頭髮及紅綫各三根孔右手中指中一節瘀血上攻蘇木煎湯抹胸咳逆官桂薑汁塗脊背血虛頭痛或兼外感芎歸荊穗煎燻血虛生風或中風亦用此煎抹胸背血虛腹空痛用生化湯芎歸炙艸紅花炮姜煎抹或炒熨兼寒者膏內糝炮姜肉桂末貼兒枕痛用蒲黃靈脂炒醋熬膏敷勝於內服或用金仙膏中起枕散亦良○治產後諸癥用當歸一兩川芎五錢白術三錢生地酒炒官桂各二錢荊穗炒香附醋炒延胡醋炒各一錢半如冒風加天麻防風血暈加黑靈脂黑荊穗發熱加黨參黃炮姜心悶加陳皮枳殼砂仁血崩加地楡炭蒲黃炒靈脂醋炒咳嗽加杏仁炙桑皮桔梗死血不行腹硬加枳實紅花桃仁痞塊再加莪術三稜醋炒敗血不淨往來寒熱加柴胡半夏食積滯加山楂麥芽脾胃作脹加蒼術濃朴陳皮砂仁枳殼心神惚加麥冬遠志朱砂胸中膈塞加吳萸大便祕加肉蓯蓉熟地小便祕加車前子木通虛瀉欲脫加五味參枯礬以上諸藥看癥爲末或糝或醋炒熨並縛臍藥有不對亦可加減○若產後血脈空虛或受風邪寒熱盜汗輾轉不已名血風勞宜用滋陰膏或大補膏﹞

醋蒸紅花﹝四兩﹞酒川芎酒當歸醋大黃﹝各三兩﹞臺烏藥吳萸蘇木香附﹝生各半﹞蒲黃﹝生炒各半﹞靈脂﹝生炒各半﹞延胡﹝生炒各半﹞桂枝﹝各二兩﹞黨參熟地白術黃萸肉川烏艸烏蒼術羌活獨活防風細辛赤芍﹝炒﹞白芍﹝炒﹞

丹皮﹝炒﹞南星半夏制濃朴陳皮醋靑皮醋三稜醋莪術木瓜蘇梗香白芷山楂﹝炒﹞神曲﹝炒﹞麥芽﹝炒﹞杜仲川續斷熟牛膝秦艽荊穗肉蓯蓉枳殼﹝炒﹞

桔梗檳榔鱉血﹝炒﹞柴胡杏仁桃仁大茴良姜炙甘艸菟絲子蛇牀子黑遠志柏子仁熟棗仁五味子靈仙艸果仁益智仁白附子馬鞭艸辰砂拌麥冬車前子澤瀉木通木鱉仁﹝各一兩﹞山甲﹝一兩﹞生薑大蒜頭﹝各二兩﹞蔥白﹝全用﹞

韭﹝全用各八兩﹞黑小豆艾榦荷葉﹝各四兩﹞鳳仙﹝鮮者一斤幹者二兩﹞胡椒川椒漧薑炮姜炭﹝各一兩﹞大棗﹝七个﹞烏梅﹝三个﹞槐桑桃柳枝﹝各四十九寸﹞發團﹝一兩六錢﹞○兩共享油二十斤分熬丹收○再加廣木香丁香檀香制乳香制沒藥砂仁﹝末﹞官桂百艸霜﹝各一兩﹞牛膠﹝四兩酒蒸化如淸陽膏下法﹞

存濟堂藥局修合施送方並加藥法

雲臺膏

﹝一名膏言一已足也○此膏寒熱攻補並用初起能消已成能潰巳潰能提毒盡自斂不必服解表托裏之藥亦不假刀鍼升降可以眠食故元气不傷虛人無補亦能收功﹞

通治發背搭手對口發疽頸核乳癰﹝乳紅腫熱痛者用淸陽膏皮色不變屬气滯者用金仙膏眞陰寒癥用散陰膏﹞肚癰腰癰。

一切無名腫毒。附骨流注。與惡毒頑瘡。蛇犬傷等癥。凡屬陽者並治。卽半陰半陽之癥亦治。疔毒加拔疔藥貼。

生大二兩﹞生黃當歸﹝各一兩六錢﹞茅蒼術羌活獨活防風連翹香附烏藥陳皮靑皮天花粉川芎白芷山梔赤芍苦杏仁桃仁生艸烏生川烏生南星生半夏生黃柏黃連細辛五倍子僵蠶生山甲蜈蚣全蠍露蜂房﹝有子者佳﹞

黃芩蟬蛻蛇蛻幹地龍蟾皮生牡蠣皂角紅花蓖麻仁﹝各一兩○蓖麻仁或用三兩﹞發團﹝二兩四錢﹞○擬增甘遂大戟延胡靈脂遠志郁金荊芥蒲黃各一兩原有蜘蛛﹝七个﹞

生薑蔥白大蒜頭﹝各四兩﹞槐枝柳枝桑枝﹝各八兩﹞蒼耳艸﹝全株﹞鳳仙艸﹝全株﹞

添加野紫蘇﹝背靑面紅者是﹞紫地丁益母艸﹝鮮者每株約一斤幹者用二兩﹞石菖蒲﹝二兩﹞川椒﹝一兩﹞○兩共享油三十斤分熬丹收○再入鉛粉﹝炒一斤﹞淨松香﹝八兩﹞金陀僧陳鍛石﹝炒﹞黃蠟﹝各四兩﹞漂銅綠枯礬生礬銀朱掃盆粉明雄制乳香制沒藥官桂丁香樟腦蘇合油﹝各一兩﹞○擬增白芥子﹝五錢﹞廣木香﹝一兩﹞牛膠﹝四兩酒蒸化如淸陽膏下法﹞麝香﹝酌加﹞

附烏龍錠子敷藥﹝初起敷之自散已潰敷之不走且易於大黃﹝八兩﹞五倍子花粉香附子木鱉仁蓉葉蓖麻仁益母艸霜桑葉蒼耳艸灰皮硝雄黃陳鍛石白芨﹝各四兩﹞蒼術黃柏川烏艸烏羌活獨活生南星生半夏川芎細辛赤芍白芷甘遂大戟山茨菇﹝各二兩﹞○共曬研末用醋二十斤。入皂角淨肉一斤。明礬四兩。先熬去渣。下炒黑陳小粉八斤再熬。俟幹濕合用。傾在淨桌上。乃以前三十味藥末及楡面一斤和入擦勻爲錠。臨用醋磨敷。﹝熱加豬膽汁寒加蔥薑汁﹞○擬增延胡烏藥當歸姜黃郁金石菖蒲苦葶藶黃連防風炮用各二兩乳香沒藥木香白膠香各四兩又附龍虎散糝藥﹝治腫毒用少許糝雲臺膏貼能消能潰能提能斂亦始終皆可用﹞

明雄黃﹝大山甲﹝七片﹞僵蠶﹝七條﹞露蜂房﹝有子者佳三錢﹞大蜘蛛﹝三个腿腳要全﹞鳳仙子﹝二十四粒﹞朱砂輕粉制乳香制沒藥炒鉛粉炒黃丹寒水石白芷決明﹝各二錢﹞枯礬﹝五分﹞研○擬增艸烏南星各二錢蟬蛻蛇蛻各一錢共爲末糝貼○﹝癥重多加犀黃麝冰和糝已長新肉加桃花散黃丹石膏共研末和糝免痛﹞又附拔疔黃丸子﹝古用艸烏南星萆霜巴霜雄朱郁金輕粉蟾酥蟬蛻全蠍皂麝之類﹞松香﹝提淨白者二兩﹞蓖麻仁﹝四兩﹞石上同捶極爛。入銀朱明雄輕粉各三錢。漂黃丹五錢。蜈蚣三條。全蠍三个。蟾酥二錢。末扯拔幹徧再加蝸牛或蟾肝搗爛同扯。令勻。加冰片麝香各五分。捏成小丸子。加綠豆大。粘膏上。貼瘡頭外圈烏龍錠。過二三日揭看。有長條硬膿出。卽疔根也。如紅絲疔將瓷鋒於絲走處。寸寸割斷。再貼。指頭疔以雄豬膽入藥套之。唇疔用糯米飯搗藥貼。﹝並刺委中﹞疔出後。用龍虎散收功。○或加細辛﹝能通疔竅﹞一錢。蜘蛛一个。山甲三片。丸白芨又附通治陰毒﹝末錠﹞子﹝不論陰毒寒痺痰注皆可糝膏貼並以一錠姜蔥汁同醋磨敷﹞

蒼術芷當歸赤芍﹝炒﹞黃熟地﹝炭﹞甘遂﹝制﹞大戟﹝制﹞香附烏藥延胡靈脂良姜官桂地龍﹝幹﹞雄黃牙皂木鱉仁露蜂房枳殼乳香﹝去油﹞沒藥﹝去油﹞僵蠶木香白芥子白胡椒﹝各一兩﹞山甲﹝炮﹞輕粉丁香附子眞黃連﹝炒﹞吳萸﹝各五錢﹞共研細末。以四分之一瓷瓶收存備糝。﹝須加麝冰﹞余用生薑蔥白大蒜﹝各五兩﹞蒼耳鳳仙﹝各一株﹞同搗爛。加白芨末﹝四兩﹞和藥爲錠。

一加大黃防風續斷靈仙可用雞淸白蜜調敷﹞用薄荷連翹牛子荊芥防風羌活獨活天麻川芎白芷細辛柴胡升麻元參生地當歸赤芍蒲黃郁金黃芩黃柏黑山梔膽南星龍膽艸貝母知母桔梗枳殼丹皮地骨皮菊花桑葉蓉葉柏葉蓖麻仁木鱉仁五倍子龜板鱉甲山甲羚角大黃甘艸鳳仙﹝各三錢煎去渣﹞入朴硝﹝一斤﹞芒硝生石膏熟石膏﹝各八兩﹞寒水石滑石人中白﹝各四兩﹞元明粉﹝二兩﹞明礬硼砂礞石﹝﹞磁石﹝﹞雄黃靑黛﹝標﹞海石﹝﹞輕粉鉛粉﹝炒﹞黃丹﹝炒各一兩﹞黃連朱砂﹝各五錢﹞犀角﹝二錢﹞花粉﹝一斤﹞研細攪勻又附郁金散﹝舊名香气散治气痛加沈香麝香糝金仙膏貼或縫袋裝藥橫紮鼻上嗅之﹞郁金﹝五錢﹞蒼術香附﹝生炒各半﹞烏藥靑皮陳皮撫芎﹝三錢﹞當歸紫蘇藿香﹝廣﹞制濃朴細辛良姜白胡椒川椒菖蒲杏仁白芥子艸冠仁白芷半夏﹝制﹞枳殼延胡﹝醋炒﹞靈脂﹝生炒各半﹞羌活益智仁砂仁木瓜牙皂蓽茇甘松三柰木香丁香檀香降香大茴雄黃莪術檳榔官桂吳萸漧薑乳香﹝去油﹞沒藥﹝去油﹞黑丑頭﹝生熟各半﹞白丑頭﹝生熟各半﹞各二錢巴霜一錢研末○或用郁金﹝五錢﹞蒼術川芎濃朴烏藥靑皮莪術艸果元胡檳榔沒藥﹝去油﹞香附﹝生熟各半﹞靈脂﹝生熟各半﹞黑醜頭白丑頭﹝皆生熟各半﹞

各二錢丁香木香巴霜各一錢沈香五分研﹝一有黃連﹞

又附白附子散﹝治跌打各傷以少許糝散陰膏貼如破者幹糝腫者用蔥汁和醋調敷﹞○白附子﹝八兩﹞大黃﹝四兩﹞川烏﹝二兩﹞艸烏﹝八錢﹞羌活防風半夏南星天麻白芷細辛麻黃馬前子當歸﹝尾﹞白芍川芎生地蘇木紅花骨碎補靈仙續斷延胡靈脂劉寄奴五倍子絳香兒茶黃丹石膏﹝以上皆生曬﹞松香﹝去油﹞乳香﹝去油﹞沒藥﹝去油﹞各二兩雄黃﹝一兩﹞輕粉﹝三錢﹞龍骨﹝杵﹞象皮生龜板各七錢蟬蛻﹝身﹞蛇蛻山甲朱砂蕓香官桂﹝銼﹞發灰各五錢共末血結﹝三兩單研在後和入﹞酌加冰麝又附蒼已散﹝舊名濕熱散治濕熱病糝行水膏貼﹞

原有濃朴姜黃﹝各一兩﹞蒼術防己﹝各二兩﹞黃芩半夏﹝生﹞黃柏防風白芷南星獨活陳皮花粉川芎赤芍甘遂大戟大黃商陸大通黑醜﹝頭末﹞苦葶藶枳﹝實﹞硝﹝各一兩﹞馬前子蓖麻仁白芥子花椒枯礬輕粉雄黃靑黛銅綠幹地龍蛇蛻皂角﹝各五錢﹞陀僧﹝二兩﹞滑石寒水石松香﹝去油﹞鉛粉﹝炒各四兩﹞研﹝治爛腿不必貼膏用此散一兩加黃丹黃蠟各一兩生石膏八兩生桐油調塗﹞

存濟堂藥局修合施送方並加藥法

補錄陽痧救急膏

﹝治感受風寒暑濕飲食失余霍亂吐瀉貼心臍照金仙膏加藥﹞

蒼術﹝活防風荊芥川芎白芷杏仁香附烏藥靑皮大腹皮檳榔艸果木瓜郁金細辛香薷白術車前子黃連﹝薑汁炒透﹞大黃豬苓木通澤瀉萊菔子﹝各一兩﹞紫蘇﹝子同﹞柴胡﹝炒﹞漧葛薄荷﹝各七錢﹞吳萸川烏甘艸﹝各五錢﹞滑石﹝四兩﹞○生薑薤白蔥白大蒜頭菖蒲﹝各二兩﹞鳳仙﹝一株﹞白芥子川椒陳佛手幹﹝各一兩﹞油丹熬入雄黃朱砂砂仁明礬絳香木香丁香官桂﹝各五錢﹞

存濟堂藥局修合施送方並加藥法

補錄陰痧急救膏

﹝治麻腳痧冷汗厥逆者加附桂丁麝末貼胸臍須參金仙膏注﹞

生附子萸蒼術艸烏獨活故紙良姜延胡靈脂艸蔻仁﹝各一兩﹞川芎防風桂枝細辛酒芍當歸﹝各七錢﹞陳皮濃朴蓽澄茄烏梅炙甘艸巴戟益智仁大茴姜黃連烏藥麥冬五味子肉蔻仁﹝各五錢﹞○或加黨參黃各一兩○生薑﹝二十片﹞薤白﹝七个﹞韭白艾﹝各二兩﹞菖蒲﹝三錢﹞鳳仙白芥子﹝五錢﹞白胡椒﹝一兩﹞油丹熬入雄黃朱砂礬檀香木香丁香砂仁乳香沒藥﹝各五錢﹞

存濟堂藥局修合施送方並加藥法

﹝霍亂厥汗﹞溫胃膏

﹝附子二兩炮姜白術吳萸官桂一兩丁香五味艾葉五錢熬貼加撲汗

存濟堂藥局修合施送方並加藥法

﹝麻痧躁渴﹞滋腎膏

﹝附子二兩炮姜黨參吳萸麥冬一兩黃連五味知母五錢熬貼並用回本湯人參麥冬錢半附子炮姜肉桂五味陳皮臘茶一錢炙艸五分如姜棗煎濃汁調蜜擦心口﹞

按黃按徐子默論治麻腳痧云陰寒直中三陰於素體虛寒飽。勞頓肥胖之人爲多。其癥舌苔色白。渴而不燥。﹝白爲寒宜溫藥若轉黃苔方可淸涼有舌現鏡面紅色而仍雜白苔者乃陽藥太過胃中寒邪未盡腎中陰精已涸難治﹞胸中气悶。﹝未吐瀉者用藿香神曲杏仁陳皮半夏漧薑佛手幹白蔻仁等﹞嘔吐﹝寒邪上衝於胃胃竅閉則吐下衝於脾脾竅閉則瀉吐用吳萸炒黃連廣皮半夏桂枝榦姜生薑烏梅等可止﹞下利﹝用參術姜艸吳萸桂枝白芍附子小茴五味陳皮肉蔻仁半夏等有食加山楂麥芽﹞厥逆。﹝中土衰而气不布於四肢也先冷手者責在脾肺先冷足者責在脾腎用參麥味附桂半陳萸椒生薑等如抽掣者加木瓜﹞煩躁﹝陽上格則心煩陰先竭則腎躁此眞寒假熱也用川連附子麥冬白芍桂枝五味歸身漧薑甘艸焦術牡蠣等﹞口渴。﹝此津液下拔所致用參連麥術姜桂芍歸石斛烏梅甘桔等或但用姜梅﹞冷汗﹝眞陽外越也若周身汗气喘則脫矣用參附術姜桂歸芍麥味茯甘牡蠣等﹞轉筋。﹝寒主收故筋脈抽掣也熱癥抽掣不甚痛而手足溫和寒癥必大痛而手足大冷間有不抽者或寒輕或气敗也气敗者外像必重𨿽不抽必傷命﹞治法不外溫經通陽。以祛寒邪以歸陰火。遵仲景治三陰之旨而已。﹝諸藥均可用以煎抹炒熨﹞○熱膏心口皆忌﹝只可三分﹞如誤貼﹝鼻幹喉痛﹞淸陽膏解之。

存濟堂藥局修合施送方並加藥法

補錄單方膏

﹝各用數兩油熬丹收臨癥和調加以末子可應萬變湯頭合膏亦照此推﹞

姜蔥蔥豉膏薄荷膏竹葉膏桑枝膏﹝連皮並葉﹞菖蒲膏菊花膏銀藤膏紫蘇膏﹝連子﹞柏葉膏﹝或同艾用﹞羌活膏﹝二活並用﹞荊穗膏防風膏香芷膏烏藥膏○○柴胡膏﹝或同前胡﹞連翹膏川芎膏麻黃膏桂枝膏當歸膏芍藥膏﹝須分赤白﹞地黃膏﹝須分生熱﹞元參膏丹參膏甘艸膏麥冬膏細辛膏皂角膏黃連膏黃芩膏黃柏膏梔子膏大黃膏龍膽膏栝蔞膏﹝連根用﹞地骨膏丹皮膏知母膏款冬膏﹝用去毛枇杷葉﹞貝母膏黃膏蒼術膏白術膏防己膏﹝漢防己﹞首烏膏﹝赤白﹞附子膏﹝或另同漧薑合﹞吳萸膏益智膏椒芥膏大茴膏良姜膏烏頭膏﹝二烏並用﹞遠志膏牽牛膏﹝黑白﹞甘遂膏大戟膏香附膏郁金膏三稜膏﹝或同莪術﹞葶藶膏延胡膏靈脂膏﹝或同蒲黃﹞靈仙膏﹝或用本﹞半夏膏南星膏橘皮膏﹝靑陳並用﹞艸果膏﹝艸蔻並用﹞

肉果膏蓯蓉膏杜仲膏﹝或同續斷﹞山萸膏巴戟膏故紙膏枳實膏﹝同殼﹞檳榔膏升麻膏﹝或同漧葛﹞五味膏山楂膏﹝或同麥芽﹞木瓜膏烏梅膏紅花膏文蛤膏車前膏﹝或同苓瀉木通﹞樗皮膏槐角膏﹝或同馬莧地楡﹞羚角膏蒼耳膏益母膏鳳仙膏上二十一膏與加藥法皆局中所用已有年矣。﹝制膏加藥之法均載略言此乃局中所用親反知其有驗索方者眾因刊之以俟髙手斟酌﹞局中延老成有徳明醫理者一人。主治內外癥之事。﹝此席最重愼選得人諸事皆有倚矣﹞四胗中以望聞問三胗爲主。而切脈則略焉。蓋脈理幽微。非息心靜气不能得。人多則必淆惑。不如望聞問之確也。﹝望爲色胗通於相法極有神驗小兒尢非望不可外癥則一望可知聞卽在於望之時問是醫家最有把握處其法俱載在駢文內有此三者病情已得脈有憑而無憑前賢論之詳矣無庸假此爲名或重癥切之與色相參可耳﹞又以勤敏者一人。司攤膏研藥之事。﹝合膏須另請鋪中老手爲之並須設局者親考其藥料之優劣察其火候之淺深及合旣成權其分兩付局攤用﹞

粗工一人。備其給及使令之事。每日自辰至戌。來胗者不以時限。﹝不以過午爲限蓋窮民非獨惜錢並惜工夫也﹞隨到隨給。﹝姓名癥候給時隨手錄簿不惟可知人數多寡膏藥出入重癥復胗亦有查對﹞人咸樂其便。而胗者亦寬然有餘暇焉。﹝代帶不親到者不給恐有錯誤如實有病不能來者須將病源開來其有指名何膏願出錢買者或者有家或系醫之所使與之以示通融其所入之錢仍歸功徳﹞統計此局月閱癥四五千人。歲約五六萬人。出膏大小約十萬餘張。末藥錠藥副之。爲費三百金。﹝以百金充局用餘皆歸於藥材﹞𨿽不能盡人皆愈。而十亦愈其八九。誠事簡而功倍矣。旣刻全方。遂書此於後。古云施藥不如傳方。局中二者並行合藥施送以救目前窮人之疾苦。刊書傳播。令天下皆得觀覽。有不信者。自有信者。不必人人皆信也。惟獨力難徧。及道路遠隔。又往往不能寄。如有能翻刻者實余所深望。蓋鄕村寒士。托醫術以謀生者甚眾。得此法而遇疑險之癥。可不至於枉人。若藥肆有合諸方售者。多寡人皆可買。亦爲有便於民也。﹝現下山東安徽漢口上海常州等處醫家有用吾法者藥店亦有用余方合者皆友人在此目睹其效攜書至彼所傳也﹞聞潞安趙太守欲將此書攺雕大字。存板於學宮。俾諸生刷印。以諸生多聰明達理之士。能知文。自能知醫。不以內外分別也。醫師列於天官。調和王躬。兼養民病。方周之時。其職甚重。在宋亦有翰林學生之選十道六通之試。﹝宋太宗校醫術人優者爲翰林學生仁宗詔試醫官須引醫經本艸以對每試十道以六通爲合格﹞固應儲材以待。

而外治一法。於事親之道尢宜。昔宋陳直撰奉親養老書。﹝言髙年不可亂投湯藥因著食治之方醫藥之法攝養之道﹞至正時範陽張壬宏命工鐫梓於學宮。趙君今倡此舉。乃與張合。其所見大非徒爲余書翻刻者也。因並書之。同治九年六月安業識於有正味齋傳硯之室。是書之成。歷二十年。一句一字。皆具苦心。十數易其稿。三鋟其板。時有攺竄。亦時有增益。而意猶未愜也。誠以外治一門。前人所略。然其方散見於諸書。尙可搜集。且方者仿也。卽舉一以例。余亦不嫌於掛漏善悟者自能推也。所難者發明其理耳。苟非屏去雷同。獨探幽奧。無悖聖經。有裨世道。不必作也。自慚淺學徒費空言。乃挾此意以就正時賢。合志者甚鮮。或拘守舊編而不知所變也。或但取其方而不知求其理也。或知理之當然。而不知所以然也。其以外治爲欺人之術。﹝藥不對癥試之無驗﹞與不解外治二字之義而目爲瘍科者。固可不議也。

老輩中蒙嘉賞者許滇生喬鶴儕許辛木三先生而已。愧未能副耳。﹝友人阮序亭曾以鶴翁書示余云是文包羅百病說理精深書卷之富筆力之遒卓然超出時流之上不朽之業也﹞理無窮盡。衰老不能更進。思張子和之書。爲儒生桑氏所潤色。心竊慕之。恨未之遇也。此二十一方之刊。聊徇世情。並非定本。其理在駢文。其制膏加藥之法在略言。能手可自爲之。然識者見此。不免笑我爲畫蛇已了。又添足也。同治九年秋七月安業復識於揚州之寓齋治心病方﹝心病聰明讀書人爲多治法在國小近思錄感應篇今𨿽不能講道學未可不信果報也﹞按幾希錄良方載先正格言錢靑掄驗方載無相眞人藥十二味。皆所以治心病也。今仿其意爲八方焉。

一立志人要立志做正人君子。有徳性气節。人人欽敬。不可趨於下流。卑鄙苟且。寡廉鮮恥。

喪行敗名。爲人談笑。

一存心心要整肅。不可放蕩。時時以禮義自防。心要寬濃。不可刻薄。處處以情理相體。久之少。忿嫉平。胸中淸靜。滿腔皆慈祥矣。鬼神難欺。意惡甚重。人情莫測。怨毒常深。有夢神責身死。被人仇家亡者。宜凜凜也。

一謹口古云羣居守口。又曰禍從口出。言總以寡爲貴。不要無事尋話。說至公門。內客席間。

在我無意。在人有心。造孽構舋甚易。好談閨閫。終有家醜。動筆更當三思。

一用功博觀經史。所以明理應事。無論出處。皆爲有益之學。若終日間散。虛度可惜。不學無術。

那免是非得失。迷惑顚倒。且逸則思淫。或耽於聲色貨利。昏昏然日在醉夢之中。精神更難振策矣。遇變鮮有能作爲者。民能安分。便是良民土能安分。便是良士或耕或讀我自有立腳處。𨿽窮何害。蓽門蔬布。並不爲辱。勤苦所獲。卻無憂患。且可長久。富貴豈能彊求。無庸羨慕。亦無庸妒忌。若逆理損徳。而致。更是寒心。

一擇交賢士宜親。匪人宜遠。與賢士居。遂爲賢士。與匪人遊。遂爲匪人矣。倘或有所牽累。𨿽悔何及。

一攺過人孰無過。過而知攺。則一朝之悔悟。卽轉凶爲吉之機。聖人原許人自新。禪家受戒歷陳生平所犯罪過不論大小。皆予開釋亦如此。惟須勇猛精進。若自欺自恕。蹉跎至於將死。則不一積善積善之家。必有餘慶。天待善人。未嘗不濃。故大亂之時。自有不亂之家要在實心實力行不懈。世世相承無間斷而已。倘不加積。𨿽有祖宗遺徳。亦易於盡。君子之澤。五世而斬。誰知此身後來如何可危也。

上系於兵亂後閱歷而知者。事皆有所指。前車之鑑思之可怕。作此以共警醒云。辛未孟夏潛玉識。人禽髙門赦奕����衣冠������毋篇損徳。暗室欺心。天道不爽。福善禍淫。誰云無睹。臺斗昭森。誰云無聞。殷殷雷音。緬思先哲。如履如臨。冥冥髙行。賢聖同欽。﹝伯玉爲泰山府中央賢聖司﹞如何弗省。負疚影衾。曷師楊子。暮夜辭金。惟正惟直。神鑑其忱。光明內照。百邪不侵。茂陵消渴。畱玷苔琴。微之會眞。貽憾於同。狂藥亂性。當節其斟。綺語害道。並禁其吟。嗟嗟孽海。失足千尋。敢不敬畏。書代座箴。﹝暗室爲夢覺關善惡關人鬼關﹞

又靈山吟一篇○我夙棲靈山。塵世偶來玩。一墮倘不還。能無自悲嘆。日月如穿梭。人生倏焉老。小艸有本心。胡爲不如艸。兵燹遭亂來。山河俱未攺。可憐平生親。而今半安在。安居無驚恐。飲水亦自甘。願讀數卷書。此外非所耽。杜門足不出。同人以爲怪。名利爭奪場。豈未閱成敗。雨餘觀太虛。蕩蕩靑萬里。此時眞曠然。塵心盡如洗。荒園寂無人。水流花自開。鳴鳥如友生。好音風送來。已悟靜爲樂。不求當世知。憫彼貧病患。以術聊濟之。韓康入城市。董奉居山林。我寓城市中。常抱山林心。百年會須盡。有來孰不去。﹝二句皆陶公詩﹞莫自昧靈光。回頭失棲處。﹝有相者謂余前生是山中道士故以道家靈山爲

