

十四經發揮元滑壽撰

新刊十四經絡發揮序十四經發揮者﹐發揮十四經絡也。經絡在人身﹕手﹐三陰三陽﹔足﹐三陰三陽﹐凡十有二﹐而云十四者﹐並任﹐督二脈言也。任﹐督二脈何以並言﹖任脈直行於腹﹐督脈直行於背﹐爲腹背中行諸穴所系也。手太陰肺經﹐左右各十一穴﹔足太陰脾經﹐左右各二十一穴﹔手陽明大腸經﹐左右各二十穴﹔足陽明胃經﹐左右各四十五穴﹔手少陰心經﹐左右各九穴﹔足少陰腎經﹐左右各二十七穴﹔手太陽小腸經﹐左右各十九穴﹔足太陽膀胱經﹐左右各六十三穴﹔手厥陰心包經﹐左右各九穴﹔足厥陰肝經﹐左右各十三穴﹔手少陽三焦經﹐左右各二十三穴﹔足少陽膽經﹐左右各四十三穴﹔兼以任脈中行二十四穴﹐督脈中行二十七穴﹐而人身周矣。

醫者明此﹐可以﹐可以灸﹐可以湯液投之﹐所向無不取驗。後世醫道﹐不明古先聖王救世之術﹐多廢不講﹐﹐灸﹐湯液之法﹔或歧爲二﹐或叄爲三﹐其又最下則行者百一﹐灸行者什二﹐湯液行者什九而千萬。抑何多寡之相懸耶﹗或者以誤立效﹐灸次之﹐而湯液猶可稍緩乎﹖是故業彼者多﹐業此者寡也。噫﹗果若是﹐亦淺矣哉﹐其用心也﹗

夫醫之治病﹐猶人之治水﹐水行於天地﹐猶血气行於人身也﹐溝渠畝澮﹐河泖川瀆﹐皆其流注交際之處﹐或壅焉﹐或塞焉﹐或溢焉﹐皆足以害治而成病﹐苟不明其向道﹐而欲治之﹐其不至於泛濫妄行者﹐否也﹔醫之治病﹐一迎一隨﹐一補一瀉﹐一汗一下﹐一宣一導﹐凡所以取其和平者﹐亦若是耳﹐而可置經絡於不講乎﹖

滑伯仁氏有憂之﹐故爲之圖﹐爲之注﹐爲之歌﹐以發揮之﹔周悉詳盡﹐曲暢旁通﹐後之醫者﹐可披捲而得焉﹐伯仁氏之用心亦深矣哉﹗後伯仁氏而興者﹐有薛良武氏焉﹐良武氏潛心講究﹐其所自得﹐亦已多矣。乃復校正是書而刊諸梓﹐欲以廣其傳焉﹐推是心也﹐卽伯仁氏之心也。良武名鎧﹐爲吳之長洲人﹐有子曰己者﹐今以醫判南京太醫事﹐尢以外科名﹐而外科者﹐特其一也﹐君子謂其能振家業云。

嘉靖戊子冬閏十月望日﹐前進士姑蘇西閶盛應陽斯顯書於金陵官寓

十四經發揮序人具九髒之形﹐而气血之運﹐必有以疏載之﹐其流注則曰歷﹐曰循﹐曰經﹐曰至﹐曰抵﹔其交際則曰會﹐曰過﹐曰行﹐曰達者﹔蓋有所謂十二經焉。十二經者﹐左右手足各備﹐陰陽者三﹐陰右而陽左也﹐陽順布而陰逆施也。以三陽言之﹐則太陽﹐少陽﹐陽明﹔陽旣有太少矣﹐而又有陽明者何﹖取兩陽合明之義也。以三陰言之﹐則太陰﹐少陰﹐厥陰﹔陰旣有太少矣﹐而又有厥陰者何﹖取兩陰交盡之義也。非徒經之有十二也﹐而又有所謂孫絡者焉﹔孫絡之數﹐三百六十有五﹐所以附經而行﹐周流而不息也。

至若陰陽維﹐衝﹐帶六脈﹐固皆有所系屬﹐而惟督﹐任二經﹐則包乎腹背而有專穴﹔諸經滿而溢者﹐此則受之﹐初不可謂非常經而忽略焉﹐法宜與諸經並論﹐通考其隧穴六百五十有七者﹐而施治功﹐則醫之神祕盡矣。蓋古之聖人契乎至靈﹐洞視無隱﹐故能審系脈之眞﹐原虛實之變﹐建名立號﹐使人識而治之。𨿽後世屢至抉膜導竅﹐驗幽索隱﹐卒不能越其範圍﹐聖功之不再﹐壹至是乎﹖由此而觀﹐學醫道者﹐不可不明乎經絡﹐經絡不明﹐而欲治夫疾﹐猶習射而不操弓矢﹐其不能也決矣。

濂之友滑君﹐深有所見於此﹐以內經骨空諸論﹐及靈樞本輸篇﹐所述經脈辭旨簡嚴﹐讀者未易卽解﹐於是訓其字義﹐釋其名物﹐疏其本旨﹐正其句讀﹐釐爲三卷﹐名曰十四經發揮。復慮隧穴之名﹐難於記憶﹐聯成韻語﹐附於各經之後﹐其有功於斯世也﹐不亦遠哉﹗世之著醫書者﹐日新月盛﹐非不繁且多也﹐漢之時﹐僅七家耳﹐唐則增爲六十四﹐至宋遂至一百七十又九﹐其發明方藥﹐豈無其人﹔純以內經爲本﹐而弗之雜者﹐抑何其鮮也﹗

若金之張元素﹐劉完素﹐張從正﹐李杲四家﹐其立言垂範﹐殆或庶幾者乎﹖今吾友滑君起而繼之﹐凡四家微辭祕旨﹐靡不貫通﹐發揮之作﹐必將與其書並傳無疑也。嗚呼﹗橐一身之气機﹐以補以瀉﹐以成十全之功者﹐其惟鍼砭之法乎。若不明於諸經而誤施之﹐則不假鋒刃而戕賊人矣。可不懼哉﹗

縱諉曰﹕九鍼之法﹐傳之者蓋鮮﹐苟以湯液言之﹐亦必明於何經中邪﹐然後法何劑而治之﹔柰何粗工絕弗之講也。滑君此書﹐豈非醫塗之輿梁也歟﹗濂故特爲序之以傳﹐非深知滑君者﹐未必不以其言爲過情也。滑君名壽﹐字伯仁﹐許昌人﹐自號攖寧生﹐博通經史諸家言﹐爲文辭溫雅有法﹐而尢深於醫。江南諸醫﹐未能或之先也。所著又有素問鈔﹐難經本義﹐行於世。難經本義﹐雲林危先生素嘗爲之序云。

翰林學士亞中大夫知制誥兼修國史金華宋濂謹序

十四經發揮序觀文於天者﹐非宿度無以稽七政之行。察理於地者﹐非經水無以別九圍之域。矧夫人身而不明經脈﹐又烏知營衛之所統哉。此內經靈樞之所由作也。竊嘗考之﹐人爲天地之心﹐三材蓋一气也。經脈十二﹐以應經水﹐孫絡三百六十有五﹐以應周天之度﹐气穴稱是﹐以應周期之日。宜乎營气之營於人身﹐晝夜環周﹐軼天旋之度﹐四十有九。或謂衛气不循其經﹐殆以晝行諸陽﹐夜行諸陰之異﹐未始相從﹐而亦未嘗相離也。

夫日星𨿽殊﹐所以麗乎天者﹐皆陽輝之昭者也。河海𨿽殊﹐所以行乎地中者﹐實一水之流衍也。經絡𨿽交相貫屬﹐所以周於人身者﹐一營气也。噫﹗七政失度則災眚見焉。經水失道﹐則洚潦作焉。經脈失常﹐則所生是動之疾﹐繇是而成焉。以故用石者﹐必明兪穴﹐審開闔﹐因以虛實﹐以補瀉之。此經脈本輸之旨﹐尢當究心﹐靈樞世無注本﹐學者病焉﹔許昌滑君伯仁甫﹐嘗著十四經發揮﹐專疏手足三陰三陽及任督也。觀其圖章訓釋﹐綱舉目張﹐足以爲學者出入向方﹐實醫門之司南也。旣成將鋟鋅以傳﹐徵余敍其所作之意﹐余不敏﹐輒書三材一气之說以以歸之。若別經絡骨度之屬﹐則此不暇備論也。至正甲辰中秋日﹐四明呂復養生主書於票騎山之樵捨。

自序人爲血气之屬﹐飲食起居﹐節宜微爽﹐不能無疾。疾之感人﹔或內或外﹐或小或大﹐爲是動﹐爲所生病﹐咸不出五臟六腑﹐手足陰陽。聖智者興﹐思有以治之﹐於是而入者﹐於是而出之也。上古治病﹐湯液醪醴爲甚少﹐其有疾﹐率取夫空穴經隧之所統系。視夫邪之所中﹐爲陰﹐爲陽﹐而灸刺之﹐以驅去其所苦﹐觀內經所載服餌之法才一二﹐爲灸者四三﹐其他則明刺﹐無慮十八九。之功﹐其大矣。

厥後方藥之說肆行﹐道遂寢不講﹐灸法亦僅而獲存。道微而經絡爲之不明﹔經絡不明﹐則不知邪之所在。求法之動中機會﹐必捷如響﹐亦難矣。若昔軒轅氏岐伯氏斤斤問答﹐明經絡之始末﹐相孔穴之分寸﹐探幽摘邃。布在方冊。亦欲使天下之爲治者。視天下之疾﹐有以究其七情六淫之所自﹐及有以察夫某爲某經之陷下也。某爲某經之虛若實﹐可補瀉也。某爲某經之表﹐可汗可下也。之﹐灸之﹐藥之﹐餌之﹐無施不可﹐俾免夫蹙呻吟﹐抑已備矣。遠古之書﹐淵乎深哉﹗

於初學或未易也﹐及以靈樞經本輸篇﹐素問骨空等論﹐裒而集之。得經十二﹐任督脈之行腹背者二﹐其隧穴之周於身者﹐六百五十有七﹐考其陰陽之所以往來。推其骨之所以駐會﹐圖章訓釋﹐綴以韻語﹐釐爲三卷﹔目之曰十四經發揮。庶幾乎發前人之萬一﹐且以示初學者﹐於是而出入之向方也。烏乎﹗考圖以窮其源﹐因文以求其義﹐尙不戾前人之心。後之君子﹐察其勤而正其不逮﹐是所望也。至正初元閏月六日﹐許昌滑壽自序。

十四經發揮凡例一﹑十二經所列次第﹐並以流注之序爲之先後﹐附以任督二奇者﹐以其有專穴也。總之爲十四經云。一﹑注者﹐所以釋經也。其訓釋之義﹐凡有三焉﹔訓字一義也﹐釋身體府藏名物一義也﹐解經一義也。其載穴法分寸﹐則圈以別之。一﹑各經旣於本經詳注處所﹐其有他經交會處﹐但云見某經﹐不必復贅。一﹑經脈流注﹐本經曰歷﹐曰循﹐曰至﹐曰抵﹔其交會者曰會﹐曰過﹐曰行。其或經行之處﹐旣非本穴﹐又非交會﹐則不以右例統之。一﹑奇經八脈﹐𨿽不若十二經之有常道﹐亦非若諸絡脈之微妙也。任督二脈之直行者﹐旣已列之十四經﹐其陰陽維﹐﹐衝﹐帶六脈﹐則別具輯編﹐以叄考。

十四經發揮卷上手足陰陽流注篇凡人兩手足﹕各有三陰脈﹐三陽脈﹐以合爲十二經也。三陰﹕謂太陰﹐少陰﹐厥陰。三陽﹕謂陽明﹐太陽﹐少陽也。人兩手足﹕各有三陰脈﹐三陽脈﹐相合爲十二經也。手三陰﹕謂太陰肺經﹐少陰心經﹐厥陰心包經。手三陽﹕謂陽明大腸經﹐太陽小腸經﹐少陽三焦經。足三陰﹕謂太陰脾經﹐少陰腎經﹐厥陰肝經。足三陽﹕謂陽明胃經﹐太陽膀胱經﹐少陽膽經。謂之經者﹕以血气流行﹐經常不息者而言。謂之脈者﹕以血理分袤行體者言也。

手之三陰﹕從藏走至手。手之三陽﹕從手走至頭。足之三陽﹕從頭下走至足。足之三陰﹕從足上走入腹。手三陰從藏走至手﹕謂手太陰起中焦﹐至出大指之端。手少陰起心中﹐至出小指之端。手厥陰起胸中﹐至出中指之端。手三陽從手走至頭﹕謂手陽明起大指次指之端﹐至上挾鼻孔。手太陽起小指之端﹐至目內眥。手少陽起小指次指之端﹐至目銳眥。足三陽從頭走至足﹕謂足陽明起於鼻﹐至入中指內間。足太陽起目內眥﹐至小指外側端。足少陽起目銳眥﹐至入小指次指間。足三陰從足走入腹﹕謂足太陰起大指之端﹐至屬脾絡胃。足少陰起足心﹐至屬腎絡膀胱。足厥陰起大指聚毛﹐至屬肝絡膽。足三陰𨿽曰從足入腹﹐然太陰乃復上膈挾咽﹐散舌下﹔少陰乃復從腎上﹐挾舌本﹔厥陰乃復上出額﹐與督脈會於巓﹐兼手太陰從肺系橫出腋下﹔手少陰從心系上肺出腋下﹔手厥陰循胸出侸﹐上抵腋下。此又秦越人所謂諸陰脈﹐皆至頸胸而還者也。而厥陰則又上出於巓﹐蓋厥陰陰之盡也﹐所以然者﹐示陰無可盡之理﹐亦猶易之碩果不食﹐示陰無可盡之義也。然易之陰陽以气言﹐人身之陰陽以藏象言﹐气則無形﹐而藏象有質﹐气陽而質陰也。然則無形者貴乎陽﹐有質者貴乎陰歟﹖

絡脈傳注﹐周流不息。絡脈者﹕本經之旁支﹐而別出以聯絡於十二經者也。本經之脈﹕由絡脈而交他經。他經之交﹐亦由是焉。傳注周流﹐無有停息也。夫十二經之有絡脈﹕猶江漢之有沱潛也﹐絡脈之傳注於他經﹐猶沱潛之旁導於他水也﹔是以手太陰之支者﹐從腕後出次指端﹐而交於手陽明。手陽明之支者﹐從缺盆上挾口鼻﹐而交於足陽明。足陽明之支者﹐別跗上﹐出大指端﹐而交於足太陰。足太陰之支者﹐從胃別上膈﹐注心中而交於手少陰。手少陰則直自本經少衝穴﹐而交於手太陽﹐不假支授﹐蓋君者出令者也。手太陽之支者﹐別頰上至目內眥﹐而交於足太陽。足太陽之支者﹐從內左右別下合中﹐下至小指外側端﹐而交於足少陰。足少陰之支者﹐從肺出﹐注胸中而交於手厥陰。手厥陰之支者﹐從掌中循小指次指出其端﹐而交於手少陽。手少陽之支者﹐從耳後出﹐至目銳眥而交於足少陽。足少陽之支者﹐從跗上入大指爪甲﹐出三毛而交於足厥陰。足厥陰之支者﹐從肝別貫膈﹐上注肺而交於手太陰也。

故經脈者﹕行血气﹐通陰陽﹐以榮於身者也。通結上文﹐以起下文之義。經脈之流行不息者﹔所以運行血气﹐流通陰陽﹐以榮養於人身者也。不言絡脈者﹐舉經以該之。

其始從中焦﹐注手太陰陽明﹐陽明注足陽明太陰﹐太陰注手少陰太陽﹐太陽注足太陽少陰﹐少陰注手心主少陽﹐少陽注足少陽厥陰﹐厥陰復還注手太陰。始於中焦﹐注手太陰﹐終於注足厥陰﹐是經脈之行一周身也。

其气常以平旦爲紀﹐以漏水下百刻﹐晝夜流行﹐與天同度﹐終而復始也。气﹐營气。紀﹐統紀也。承上文言經脈之行﹕其始則起自中焦﹐其气則常以平旦爲紀也。營气﹐常以平旦之寅時爲紀﹐由中焦而始注手太陰﹐以次流行也﹔不言血者﹐气行則血行﹐可知漏水下百刻﹐晝夜流行﹐與天同度者﹕言一晝夜漏下百刻之內﹐人身之經脈流行﹐無有窮止﹐與天同一運行也﹔蓋天以三百六十五度四分度之一爲一周天﹐而終一晝夜。人之榮衛﹐則以五度周於身﹔气行一萬三千五百息﹐脈行八百一十丈﹐而終一晝夜﹐適當明日之寅時﹐而復會於手太陰﹐是與天同度﹐終而復始也。或云﹕晝夜漏刻有長短﹐其營气盈縮當何如﹖然漏刻𨿽有短長之殊﹐而五十度周身者﹐均在其中﹐不因漏刻而有盈縮也。右本篇正文﹐與金蘭循經同。

十四經發揮卷中十四經脈气所發篇

太陰太肺經穴歌手太陰肺十一穴。中府雲門天府列。俠白尺澤孔最存。列缺經渠太淵涉。魚際少商如韭葉。手太陰﹐肺之經。凡十一穴﹑左右二十二穴。○是經多气少血。肺之爲藏﹕六葉兩耳﹐四垂如蓋﹐附著於脊之第三椎中﹐有二十四空﹐行列分布諸藏淸濁之气﹐爲五藏華蓋云。

手太陰之脈﹕起於中焦﹐下絡大腸﹐還循胃口﹐上膈屬肺。起﹐發也。絡﹐繞也﹐還復也。循﹐巡也﹐又依也治也。屬﹐會也。中焦者﹐在胃中﹐當臍上四寸之分。大腸﹐注見本經。胃口﹐胃上下口也。胃上口﹐在臍上五寸上穴。下口﹐在臍上二寸下穴之分也。膈者﹐隔也﹔凡人心下有膈膜與脊脇周回相著﹐所以遮膈濁气﹐不使上薰於心肺也。手太陰起於中焦﹕受足厥陰之交也﹐由是循任脈之外﹐足少陰經脈之﹐以次下行﹐當臍上一寸水分穴之分﹐繞絡大腸﹔手太陰陽明相爲表也。乃復行本經之外﹐循胃上口﹐邐迆上膈而屬會於肺﹐榮气有所歸於本髒也。

從肺系橫出腋下﹐下循內﹐行少陰心主之前﹐下肘中。肺系﹐謂喉嚨也﹔喉以候气﹐下接於肺。肩下侸上際曰腋。膊下對腋處爲﹐肩肘之間也。盡處爲肘﹐臂節也。自肺臟循肺系出而橫行﹐循胸部第四行之中府雲門﹐以出腋下﹐下循內﹐歷天府俠白﹐行手少陰手心主之前﹐下入肘中﹐抵尺澤穴也。蓋手少陰循臂﹐出小指之ｏ中府穴﹕在雲門下一寸﹐乳上三肋間﹐動脈應手陷中。雲門﹕在巨骨下﹐俠气戶傍二寸陷中﹐動脈應手﹐舉臂取之。天府﹕在腋下三寸內廉動脈中。俠白﹕在天府下去肘五寸動脈中。尺澤﹕在肘中約文上動脈中。

循臂內上骨下廉﹐入寸口上魚﹐循魚際﹐出大指之端。肘以下爲臂。廉﹐隅也﹐邊也。手掌後髙骨傍﹐動脈爲關。關前動脈爲寸口。曰魚﹐曰魚際云者﹕謂掌骨之前﹐大指本節之後﹐其肥肉隆起處﹐統謂之魚。魚際﹐則其間之穴名也。旣下肘中﹐乃循臂內﹐上骨之下廉﹐歷孔最列缺﹐入寸口之經渠太淵以上魚﹐循魚際出大指之端﹐至少商穴而終也。端﹐杪也。○孔最穴﹕去腕上七寸。列缺﹕去腕側上一寸五分﹐以手交叉頭指﹛當作食指﹜末﹐筋骨罅中絡穴也。經渠﹕在寸口陷中。太淵﹕在掌後陷中。魚際﹕在大指本節後內側前脈中。少商﹕在大指端內側﹐去爪甲如韭葉﹐白肉內宛宛中。

其支者﹐從腕後直出次指內廉出其端。臂骨盡處爲腕。脈之大隧爲經。交經者爲絡。本經終於出大指之端矣﹔此則從腕後列缺穴﹐達次指內廉出其端﹐而交於手陽明也。

是動﹕則病肺脹滿﹐膨膨而喘﹐缺盆中痛﹐甚則交兩手而瞀﹐此爲臂厥﹐是主肺所生病者。咳嗽上气﹐喘渴﹐煩心﹐胸滿﹐臂內前廉痛﹐掌中熱。气盛有餘﹕則肩背痛﹐風寒﹐寒字﹐疑衍汗出中風﹐小便數而欠。虛則肩背痛﹐寒﹐少气不足以息﹐溺色變﹐卒遺矢無度。盛者﹕寸口大三倍於人迎。虛者﹕寸口反小於人迎也。

手陽明大腸經穴歌手陽明穴起商陽。二間三間合谷藏。陽溪偏歷歷溫澑。下廉上廉三里長。曲池肘侫迎五里。臂肩侳巨骨當。天鼎扶突禾侫接。終以迎香二十穴。手陽明﹐大腸之經。凡二十穴﹑左右共四十穴。ｏ是經气血俱多。大腸長二丈一尺﹐廣四寸﹐當臍右回十六曲。手陽明之脈﹕起於大指次指之端﹐循指上廉﹐出合谷兩骨之間﹐上入兩筋之中。大指次指﹕大指之次指﹐謂食指也。手陽明﹐大腸經也。凡經脈之道﹕陰脈行手足之﹐陽脈行手足之表﹐此經起於大指次指之端﹐商陽穴﹐受手太陰之交﹐行於陽之分也。由是循指上廉﹐歷二間三間﹐以出合谷兩骨之間﹐復上入陽溪兩筋之中。ｏ商陽﹕在手大指次指內側﹐去爪甲角如韭葉。二間﹕在手大指次指本節前﹐內側陷中。三間﹕在手大指次指本節後﹐內側陷中。合谷﹕在手大指次指歧骨間陷中。陽溪﹕在腕中上側兩筋間中。循臂上廉﹐入肘外廉﹐循外前廉﹐上肩。自陽溪而上﹐循臂上廉之偏歷﹐溫澑﹐下廉﹐上廉﹐三里﹐入肘外廉之曲池﹐循外前廉﹐歷肘侫﹐五里﹐臂﹐絡會﹐上肩﹐至肩侳穴也。ｏ偏歷﹕在腕中後三寸。溫澑﹕在腕後﹐小士五寸﹐大士六寸。下廉﹕在輔骨下﹐去上廉一寸。上廉﹕在三里下一寸。三里﹕在曲池下二寸﹐按之肉起。曲池﹕在肘外輔骨屈肘曲骨之中﹐以手拱胸取之。肘侫﹕在肘大骨外廉陷中。五里﹕在肘上二寸﹐行向﹐大脈中央。臂﹕在肘上七寸。會﹕見手少陽經﹐手陽明之絡也。肩侳﹕在肩端﹐兩骨間陷者宛宛中﹐舉臂有空。肩端兩骨間﹐爲侳骨。肩胛上際會處﹐爲天柱骨。

出侳骨前廉﹐循巨骨穴﹐上出柱骨之會上﹐會於大椎。ｏ巨骨穴﹕在肩端上﹐行兩叉骨間陷中。大椎﹕見督脈﹐手足三陽督脈之會。下入缺盆﹐絡肺﹐下膈﹐屬大腸。自大椎而下入缺盆﹐循足陽明經脈外﹐絡繞肺臟。復下膈﹐當天樞之分﹐會屬於大腸。ｏ缺盆﹐天樞﹕見足陽明經。

其支別者﹐從缺盆上頸貫頰﹐入下齒縫中。頭莖爲頸。耳以下曲處爲頰。口前小者爲齒。其支別者﹕自缺盆上行於頸﹐循天鼎扶突上貫於頰﹐入下齒縫中。ｏ天鼎﹕在頸﹐缺盆直扶突後一寸。扶突﹕在气捨後一寸五分﹐仰而取之。又云﹑人迎後一寸五分。

還出挾口﹐交人中﹐左之右﹐右之左﹐上挾鼻孔。口唇上﹐鼻柱下﹐爲入中。旣入齒縫﹐復出挾兩口吻﹐相交於人中之分﹐左脈之右﹐右脈之左﹐上挾鼻孔﹐循禾侫迎香﹐而終以交於足陽明也。ｏ人中穴﹕見督脈﹐爲手陽明督脈之會。禾侫﹕在鼻孔下﹐挾水溝旁五分。迎香﹕在禾侫上一寸﹐鼻孔旁五分。是動﹕則病齒痛頸腫﹐是主津液所生病者。目黃﹐口漧﹐鼽衄﹐喉﹐肩前痛﹐大指次指痛﹐不用。气有餘則當脈所過者熱腫。虛則寒栗不復。盛者﹕人迎大三倍於寸口。虛者﹕人迎反小於寸口也。

足陽明胃經穴歌四十五穴足陽明。承泣四白巨侫經。地倉大迎頰車峙。下關頭維對人迎。水突气捨連缺盆。气戶庫房屋翳屯。膺窗乳中延乳根。不容承滿起梁門。關門太乙滑肉門。天樞外陵大巨存。水道歸來气沖次。髀關伏兔走陰市。梁丘犢鼻足三里。上巨虛連條口位。下巨虛乃繼丰隆。解溪衝陽陷谷中。內庭厲兌經穴終。足陽明﹑胃之經。凡四十五穴﹑左右共九十穴。ｏ是經气血俱多。胃大一尺五寸﹐紆屈曲伸﹐長二尺六寸。足陽明之脈﹕起於鼻﹐交中﹐旁約太陽之脈﹐下循鼻外﹐入上齒中﹐還出挾口環唇﹐下文承漿。﹐鼻莖也﹐鼻出根爲。足陽明起於鼻兩旁迎香穴。由是而上﹐左右相交於中﹐過晴明之分﹐下循鼻外﹐歷承泣﹐四白﹐巨侫﹐入上齒中﹐復出循地倉﹐挾兩口吻環繞唇下﹐左右相交於承漿之分也。ｏ迎香﹕手陽明經穴。晴明﹕足太陽經穴﹐手足太陽少陽足陽明五脈之會。承泣﹕在目下七分﹐直瞳子。四白﹕在目下一寸﹐直瞳子。巨侫﹕在鼻孔旁八分﹐直瞳子。地倉﹕挾口吻旁四分。承漿﹕見任脈﹐足陽明任脈之會。

卻循頤後下廉﹐出大迎﹐循頰前﹐上耳前﹐過客主人﹐循髮際﹐至額顱。腮下爲頷。頷中爲頤。俿前爲髮際。髮際前爲額顱。自承漿卻循頤後下廉﹐出大迎﹐循頰車﹐上耳前﹐歷下關﹐過客主人﹐循髮際﹐行懸釐﹑頷厭之分﹐經頭維﹐會於額顱之神庭。ｏ大迎﹕在曲頷前一寸三分﹐骨陷中動脈。頰車﹕在耳下曲頰端陷中。下關﹕在客主人下﹐耳前動脈下廉﹐合口有空﹐開口則閉。客主人﹕接懸厭三穴﹐並足少陽經﹐皆手足少陽陽明之交會。頭維﹕在額角髮際﹐本神旁一寸五分﹐神庭旁四寸五分。神庭穴﹕見督脈﹐足太陽陽明督脈之會。

其支別者﹕從大迎前下人迎﹐循喉嚨﹐入缺盆﹐下膈﹐屬胃絡脾。胸兩旁髙處爲膺。膺上橫骨爲巨骨。巨骨上陷中。爲缺盆。其支別者﹕從大迎前下人迎﹐循喉嚨﹐歷水突气捨入缺盆﹐行足少陰兪府之外下膈。當上中之分﹐屬胃絡脾。ｏ人迎﹕在頸大脈動應手﹐挾結喉旁一寸五分。水突﹕在頸大筋前﹐直人迎下﹐气捨上。气捨﹕在頸直人迎下﹐挾天突陷中。缺盆﹕在肩下橫脇陷中。兪府﹕見足少陰經。上﹕見任脈﹐足陽明手太陽任脈之會。中﹕見任脈﹐手太陽足陽明所生任脈之會。

其直行者﹕從缺盆下乳內廉﹐下挾臍﹐入气沖中。直行者﹕從缺盆而下﹐下乳內廉﹐循气戶﹐庫房﹐屋翳﹐膺窗﹐乳中﹐乳根﹐不容﹐承滿﹐梁門﹐關門﹐太乙﹐滑肉門。下挾臍﹐歷天樞﹐外陵﹐大巨﹐水道﹐歸來諸穴﹐而入气沖中也。ｏ气戶﹕在巨骨下﹐兪府旁二寸陷中。庫房﹕在气戶下一寸六分陷中﹐仰而取之。屋翳﹕在庫房下一寸六分陷中﹐仰而取之。膺窗﹕在屋翳下一寸六分陷中。乳中穴﹕當乳是。乳根穴﹕在乳下一寸六分陷中﹐仰而取之。不容﹕在幽門旁﹐相去各一寸五分。承滿﹕在不容下一寸。梁門﹕在承滿下一寸。關門﹕在梁門下一寸。太乙﹕在關門下一寸。滑肉門﹕在太乙下一寸﹐下挾臍。天樞﹕在挾臍二寸。外陵﹕在天樞下一寸。大巨﹕在外陵下一寸。水道﹕在大巨下三寸。歸來﹕在水道下二寸。气沖﹕一名气街﹐在歸來下﹐鼠鼷上一寸﹐動脈應手宛宛中。自气戶至乳根去中行各四寸。自不容至滑肉門去中行各二寸。自天樞至歸來去中行各二寸。

其支者﹕起胃下口﹐循腹﹐下至气沖中而合。胃下口﹐下之分。難經云﹕太倉下口爲幽門者是也﹐自屬胃處。起胃下口﹐循腹﹐過足少陰肓兪之外本經之﹐下至气沖中﹐與前之入气沖者合。

以下髀關﹐抵伏兔﹐下入膝臏中﹐下循侴外廉﹐下足跗﹐入中指內間。抵﹐至也。股外爲髀。髀前膝上起肉處爲伏兔。伏兔後交文爲髀關。挾膝解中爲臏。脛骨爲侴。跗﹐足面也。旣相合气沖中﹐乃下髀關﹐抵伏兔﹐歷陰市﹐梁丘﹐下膝臏中﹐經犢鼻﹐下循侴外廉之三里﹐巨虛上廉﹐條口﹐巨虛下廉﹐丰隆﹐解溪﹐下足跗之衝陽﹐陷谷﹐入中指內間之內庭﹐至厲兌而終也。ｏ髀關﹕在膝上伏兔後交文中一作交分。伏兔﹕在膝上六寸起肉﹐正跪坐而取之。一云﹑膝蓋上七寸。陰市﹕在膝上三寸﹐伏兔下陷中﹐拜而取之。梁丘﹕在膝上二寸﹐兩筋間。犢鼻﹕在膝臏下﹐侴骨上﹐骨解大筋中。三里﹕在膝眼下三寸﹐侴骨外大筋內宛宛中﹐舉足取之﹐極重按之﹐則跗上動脈止矣。巨虛上廉﹕在三里下三寸﹐舉足取之。條口﹕在下廉上一寸﹐舉足取之。巨虛下廉﹕在上廉下三寸﹐舉足取之。丰隆﹕在外踝上八寸﹐下侴外廉陷中﹐別走太陰。解溪﹕在衝陽後一寸五分﹐跗上陷中。衝陽﹕在足跗上五寸﹐骨間動脈﹐去陷谷三寸。陷谷﹕在足大指次指間﹐本節後陷中。內庭﹕在足大指次指外間陷中。厲兌﹕在足大指次指去爪甲如韭葉。

其支者﹕下膝三寸而別﹐以下入中指外間。此支﹕自膝下三寸﹐循三里穴之外別行而下﹐入中指外間﹐與前之內庭厲兌合也。

其支者﹕別跗上﹐入大指間出其端。此支自跗上衝陽穴﹐別行入大指間﹐斜出足厥陰行間穴之外﹐循大指下出其端﹐以交於足太陰。

是動﹕則病灑灑然振寒﹐善伸﹐數欠﹐顏黑。病至則惡人與火﹐聞木音則惕然而驚﹐心欲動﹐獨閉戶牖而處。甚則欲上髙而歌﹐棄衣而走﹐賁向腹脹﹐是爲厥﹐是主血所生病者。狂﹐瘧﹐溫淫﹐汗出﹐鼽衄﹐口﹐唇胗﹐頸腫﹐喉﹐大腹水腫﹐膝臏腫痛。循膺乳﹐气街﹐股伏兔﹐侴外廉﹐足跗上皆痛﹐中指不用。气盛則身以前皆熱。其有餘於胃﹕則消穀善饑﹐溺色黃。气不足﹕則身以前皆寒栗。胃中寒﹐則脹滿。盛者﹕人迎大三倍於寸口。虛者﹕人迎反小於寸口也。

足太陰脾經穴歌二十一穴太陰脾。隱白大都太白抵。公孫商丘三陰交。漏谷地機陰陵坳。血海箕門衝門開。府捨腹結大橫排。腹哀食竇連天溪。胸鄕周榮大包隨。足太陰﹐脾之經。凡二十一穴﹑左右共四十二穴。ｏ是經多气少血。脾廣三寸﹐長五寸﹐掩乎太倉﹐附著於脊之第十一椎。

足太陰之脈﹕起於大指之端﹐循指內側白肉際﹐過核骨後﹐上內踝前廉。核骨﹐一作核骨﹐俗云孤拐骨是也。足跟後兩旁起骨爲踝骨。足太陰起大指之端隱白穴﹐受足陽明之交也。由是循大指內側白肉際大都穴﹐過核骨後﹐歷太白﹐公孫﹐商丘﹐上內踝前廉之三陰交也。ｏ隱白﹕在足大指內側端﹐去爪甲角如韭葉。大都﹕在足大指本節後陷中。太白﹕在足內側核骨下陷中。公孫﹕在足大指本節後一寸﹐別走陽明。商丘﹕在足內踝下微前陷中。三陰交﹕在內踝上三寸﹐骨下陷中。

上侶內﹐循骨後﹐交出厥陰之前。侶﹑腓腸也。由三陰交上侶內﹐循侴骨後之漏谷﹐上行二寸﹐交出足厥陰經之前﹐至地機陰陵泉。ｏ漏谷﹕在內踝上六寸﹐骨下陷中。地機﹕在膝下五寸。陰陵泉﹕在膝下內側﹐輔骨下陷中﹐伸足取之。

上循膝股內前廉﹐入腹﹐屬脾絡胃。髀內爲股。臍上下爲腹。自陰陵泉上循膝股內前廉之血海箕門。迆邐入腹﹐經衝門府捨﹐會中極關元﹐復循腹結大橫會下﹐歷腹哀﹐過日月期門之分﹐循本經之﹐下至中下之際﹐以屬脾絡胃也。ｏ血海﹕在膝臏上﹐內廉白肉際二寸中。箕門﹕在魚腹上越筋間﹐陰股內動脈中。衝門﹕上去大橫五寸﹐在府舍下橫骨端約中動脈。府捨﹕在腹結下三寸。中極﹐關元﹕並見任脈﹐皆足三陰任脈之會。腹結﹕在大橫下一寸三分。大橫﹕在腹哀下三寸五分﹐直臍旁。下﹕見任脈下﹐足太陰任脈之會。腹哀﹕在日月一寸五分。日月﹕見足少陽經﹐足太陰﹐少陽﹐陽維之會。期門﹕見足厥陰經﹐足太陰﹐厥陰﹐陰維之會也。衝門﹐府捨﹐腹結﹐大橫﹐腹哀﹕去腹中行各四寸半。

上膈﹐挾咽﹐連舌本﹐散舌下。咽﹕所以咽物者﹐居喉之前﹐至胃長一尺六寸﹐爲胃系也。舌本﹐舌根也。由腹哀上膈﹐循食竇﹐天溪﹐胸鄕﹐周榮﹐由周榮外﹐曲折向下至大包。又自大包外﹐曲折向上﹐會中府上行﹐行人迎之﹐挾咽﹐連舌本﹐散舌下而終焉。ｏ食竇﹕在天溪下一寸六分﹐舉臂取之。天溪﹕在胸鄕下一寸六分﹐仰而取之。胸鄕﹕在周榮穴下一寸六分陷中﹐仰而取之。周榮﹕在中府下一寸六分陷中﹐仰而取之。大包﹕在淵腋下三寸﹐淵腋見足少陽。中府﹕見手太陰經﹐足太陰之會也。人迎﹕見足陽明經。

其支別者﹕復從胃別上膈﹐注心中。此支由腹哀別行﹐再從胃部中穴之外上膈﹐注於中之心之分﹐以交於手少陰ｏ中﹐中﹐並任脈穴。

是動﹕則病舌本彊﹐食則嘔﹐胃痛﹐腹脹﹐善噫﹐得後與气則快然如衰﹐身體皆重﹐是主脾所生病者。舌本痛﹐體不能動搖﹐食不下﹐煩心﹐心下急痛﹐寒瘧﹐溏﹐瘕泄﹐水閉﹐黃疸﹐不能臥﹐彊立股膝內﹐厥﹐足大指不用。盛者﹕寸口大三倍於人迎。虛者﹕寸口反小於人迎也。

手少陰心經穴歌九穴心經手少陰。極泉靑靈少海深。靈道通裏陰俕邃。神門少府少衝尋。手少陰﹐心之經。凡九穴﹐左右共十八穴。ｏ是經多气少血。心形如未敷蓮花﹐居肺下膈上﹐附著於脊之第五椎。手少陰之脈﹕起於心中﹐出屬心系﹐下膈﹐膈小腸。心系有二﹐一則上與肺相通﹐而入肺兩大葉間。一則由肺葉而下﹐曲折向後﹐並脊膂﹐細絡相連﹐貫脊髓﹐與腎相通﹐正當七節之間﹔蓋五臟系皆通於心﹐而心通五臟系也。手少陰經起於心﹐循任脈之外屬心系﹐下膈﹐當臍上二寸之分﹐絡小腸。

其支者﹕從心系﹐上挾咽﹐系目。支者﹐從心系出任脈之外﹐上行而挾咽系目也。

其直者﹕復從心系﹐卻上肺﹐出腋下。直者﹐復從心系﹐直上至肺臟之分。出循腋下﹐抵極泉也。穴在臂內腋下筋間﹐動脈入胸。

下循內後廉﹐行太陰心主之後﹐下肘內廉。自極泉下循內後廉﹐行太陰心主兩經之後﹐歷靑靈穴﹐下肘內廉﹐抵少海。ｏ靑靈﹕在肘上三寸﹐舉臂取之。少海﹕在肘內大骨外﹐去肘端五分。

循臂內後廉﹐抵掌後兌骨之端﹐入掌內廉﹐循小指之內出其端。腕下踝爲兌骨。自少海而下循臂內後廉﹐歷靈道﹐通裏﹐至掌後銳骨之端﹐經陰﹐神門﹐入掌內廉﹐至少府﹐循小指端之少衝而終﹐以交於手太陽也。心爲君主之官﹐示尊於他藏﹐故其交經授受﹐不假於支別云。ｏ靈道﹕在掌後一寸五分。通裏﹕在腕後一寸陷中。陰﹕在掌後脈中﹐去腕五分。神門﹕在掌後銳骨之端陷者中。少府﹕在手小指本節後陷中﹐直勞宮。少衝﹕在手小指內廉端﹐去爪甲如韭葉。

是動﹕則病嗌漧﹐心痛﹐渴而欲飲﹐是爲臂厥﹐是主心所生病者。目黃﹐脇痛﹐臂內後廉痛﹐厥﹐當中熱痛。盛者﹕寸口大再倍於人迎。虛者﹕寸口反小於人迎也。

手太陽小腸經穴歌手太陽穴一十九。少澤前谷後溪遇。腕骨陽谷可養老。支正小海肩貞走。兪天宗及秉風。曲垣肩外復肩中。天窗天容上顴侫。卻入耳中循聽宮。手太陽﹐小腸之經。凡十九穴﹐左右共三十八穴。ｏ是經多气少血。小腸長三丈二尺﹐左回疊積十六曲。胃之下口﹐小腸上口也﹐在臍上二寸﹐水谷於是入焉。臍上一寸﹐爲水分穴﹐則小腸下口也。至是而泌別淸濁﹐水液入膀胱﹐滓穢入大腸。手太陽之脈﹕起於小指之端﹐循手外側上腕﹐出踝中。臂骨盡處爲腕。腕下兌骨爲踝。本經起小指端少澤穴﹐由是循手外側之前谷﹐後溪上腕﹐出踝中﹐歷腕骨﹐陽谷﹐養老穴也。ｏ少澤﹕在手小指外側端﹐去爪甲角一分陷中。前谷﹕在手小指外側﹐本節前陷中。後溪﹕在手小指外側﹐本節後陷中。腕骨﹕在手外側腕前﹐起骨下陷中。陽谷﹕在手外側腕中﹐兌骨下陷中。養老﹕在手踝骨上一空﹐腕後一寸陷中。直上循臂骨下廉﹐出肘內側兩骨之間﹐上循外後廉﹐出肩解﹐繞肩胛﹐交肩上。脊兩旁爲膂。膂上兩骨爲肩解。肩解下成片骨爲肩胛。一名自養老穴直上﹐循臂骨下廉支正穴﹐出肘內側兩骨之間﹐歷小海穴﹐上循外後廉﹐行手陽明少陽之外上肩﹐循肩貞﹐兪﹐天宗﹐秉風﹐曲垣﹐肩外兪﹐肩中兪諸穴﹐乃上會大椎﹐因左右相交於兩肩之上。ｏ支正﹕在腕後五寸。小海﹕在肘內大骨外﹐去肘端五分陷中。肩貞﹕在肩曲胛下﹐兩骨解間﹐肩後陷中。兪﹕在挾肩膠手少陽穴後大骨下﹐胛上廉陷中。天宗﹕在秉風後大骨下陷中。秉風﹕在天膠外肩小上後﹐舉臂有空。曲垣﹕在肩中央曲胛陷中﹐按之應手痛。肩外兪﹕在肩胛上廉﹐去脊三寸陷中。肩中兪﹕在肩胛內廉﹐去脊二寸陷中。大椎﹕見督脈﹐手足三陽督脈之會。

入缺盆絡心﹐循咽下膈﹐抵胃屬小腸。自交肩上入缺盆﹐循肩向腋下行﹐當中之分絡心﹐循胃系下膈﹐過上﹐中﹐抵胃下﹐行任脈之外﹐當臍上二寸之分屬小腸。中﹐上﹐中﹐並見任脈會穴也。

其支者﹕別從缺盆循頸上頰﹐至目銳眥﹐卻入耳中。目外角爲銳眥。支者﹕別從缺盆﹐循頸之天窗﹐天容上頰﹐抵顴侫﹐上至目銳眥﹐過瞳子侫﹐卻入耳中﹐循聽宮而終也。ｏ天窗﹕在頸大筋前曲頰下﹐扶突後﹐動脈應手陷中。天容﹕在耳曲頰後。顴侫﹕在面骨下廉﹐銳骨端陷中。瞳子侫﹕足少陽經穴。聽宮﹕在耳中珠子大如赤小豆。

其支者﹕別挾上俢﹐抵鼻﹐至目內眥。目下爲俢。目大角爲內眥。其支者﹕別循挾上俢﹐抵鼻至目內眥睛明穴﹐以交於足太陽也。睛明﹐足太陽經穴。是動﹕則病嗌痛頷腫﹐不可回顧﹐肩似撥﹐似折﹐是主液所生病者。耳聾﹐目黃﹐頰腫﹐頸頷﹐肩﹐肘臂外後廉痛。盛者﹕人迎大再倍於寸口。虛者﹕人迎反小於寸口也。

足太陽膀胱經穴歌足太陽穴六十三。晴明攢竹曲差叄。五處承光上通天。絡卻玉枕天柱嶄。大杼風門引肺兪。厥陰心兪鬲兪注。肝兪膽兪脾兪同。胃兪三焦腎兪中。大腸小腸膀胱兪。中膂白環兩兪輸。自從大杼至白環。相去脊中三寸間。上侫次中復下侫。會陽承扶殷門亞。浮俕委陽委中罅。內挾脊附分當。太陽行背第三行。魄戶膏肓與神堂。倈嘻鬲關魂門旁。陽綱意捨及胃倉。肓門志室胞之肓。二十椎下秩邊藏。合以下合陽是。承筋承山居其次。飛陽附陽泊昆侖。僕叄申脈連金門。京骨束骨交通谷。小指外側至陰續。足太陽﹐膀胱之經。凡六十三穴﹐左右共一百二十六穴。ｏ是經多血少气。膀胱重九兩二銖﹐縱廣九寸﹐居腎下之前﹐大腸之側。當臍上一寸水分穴之處﹐小腸下口﹐乃膀胱上際也。水液由是滲入焉。足太陽之脈﹕起於目內眥﹐上額﹐交巓上。目大角爲內眥。髮際前爲額。腦上爲巓﹐巓﹐頂也。足太陽起目內眥睛明穴﹐上額﹐循攢竹﹐過神庭﹐歷曲差﹐五處﹐承光﹐通天﹐自通天斜行﹐左右相交於巓上之百會也。ｏ睛明﹕在目內眥。攢竹﹕在眉頭陷中。神庭﹕見督脈﹐足太陽督脈之會也。曲差﹕在神庭傍一寸五分﹐入髮際。五處﹕挾上星傍一寸五分。承光﹕在五處後一寸五分。通天﹕在承光後一寸五分。百會﹕見督脈﹐足太陽督脈之交會也。其支別者﹐從巓至耳上角。支別者﹐從巓之百會﹐抵耳上角﹐過率谷﹐浮白﹐竅陰穴﹐所以散養於經脈也。率谷﹐浮白﹐竅陰三穴﹐見足少陽經﹐足太陽少陽之會也。其直行者﹐從巓入絡腦﹐還出別下項。腦頭髓也。頸上爲腦。腦後爲項。此直行者﹕由通天穴後﹐循絡卻﹐玉枕﹐入絡腦。復出下項﹐抵天柱也。ｏ絡卻﹕在通天后一寸五分。玉枕﹕在絡卻後一寸五分﹐挾腦戶傍一寸三分﹐枕骨上﹐入髮際三寸。腦戶﹕督脈穴﹐足太陽督脈之會。天柱﹕在頸大筋外廉﹐挾項﹐髮際陷中。

循肩內﹐挾脊抵腰中﹐入循膂﹐絡腎﹐屬膀胱。肩後之下爲肩。椎骨爲脊。尻上橫骨爲腰。挾脊爲膂。自天柱而下﹐過大椎﹐陶道﹐卻循肩內﹐挾脊兩旁下行﹐歷大杼﹐風門﹐肺兪﹐厥陰兪﹐心兪﹐膈兪﹐肝兪﹐膽兪﹐脾兪﹐胃兪﹐三焦兪﹐腎兪﹐大腸兪﹐小腸兪﹐膀胱兪﹐中膂兪﹐白環兪。由是抵腰中﹐入循膂﹐絡腎﹐下屬膀胱也。ｏ大椎﹕見督脈﹐手足三陽督脈之會。陶道﹕見督脈﹐足太陽督脈之會。大杼﹕在項後第一椎下。風門﹕在第二椎下。肺兪﹕在第三椎下。厥陰兪﹕在第四椎下。心兪﹕在第五椎下。膈兪﹕在第七椎下。肝兪﹕在第九椎下。膽兪﹕在第十椎下﹐正坐取之。脾兪﹕在第十一椎下。胃兪﹕在第十二椎下。三焦兪﹕在第十三椎下。腎兪﹕在第十四椎下﹐與臍平。大腸兪﹕在第十六椎下。小腸兪﹕在第十八椎下。膀胱兪﹕在第十九椎下。中膂兪﹕在第二十椎下﹐挾脊起肉。白環兪﹕在第二十一椎下﹐伏而取之。自大杼至白環兪諸穴﹐並背部第二行﹐相去脊中各一寸五分。

其支別者﹕從腰中下貫臀﹐入中。臀﹐尻也。挾腰骨兩旁爲機。機後爲臀。腓腸上﹐膝後曲處爲。其支者﹕從腰中循腰髁﹐下挾脊﹐歷上侫﹐次侫﹐中侫﹐下侫。按腰髁卽腰監骨﹐人脊椎骨有二十一節﹐自十六椎節而下爲腰監骨﹐挾脊附著之處﹐其十七至二十凡四椎﹐爲腰監骨所附﹐而八侫穴則挾脊第一二空云云也﹐會陽在尾侱骨兩旁﹐則二十一椎乃復見而終焉﹐又按﹕督脈當脊中起於長彊﹐在二十一椎下﹐等而上之﹐至第十六椎下爲陽關穴﹐其二十椎至十七椎皆無穴﹐乃知爲腰監骨所明矣。會陽下貫臀﹐至承扶﹐殷門﹐浮俕﹐委陽﹐入中之委中穴也。ｏ上侫﹕在第一空﹐腰髁下一寸﹐挾脊陷中。次侫﹕在第二空挾脊陷中。中侫﹕在第三空挾脊陷中。下侫﹕在第四空挾脊陷中。會陽﹕在尾侱骨兩旁。承扶﹕在尻臀下﹐股陰上﹐紋中。殷門﹕在肉俕下六寸。浮俕﹕在委陽上一寸﹐展膝得之。委陽﹕在承扶下六寸﹐屈膝取之﹐在足太陽之後﹐出於中外廉兩筋間。委中﹕在中央約文中動脈。

其支別者﹕從內左右別下﹐貫胛挾脊肉﹐過髀樞。膂肉曰胛﹐夾脊肉也。其支者﹕爲挾脊兩旁第三行﹐相去各三寸之諸穴。自天柱而下﹐從內左右別行﹐下貫胛膂﹐歷附分﹐魄戶﹐膏肓﹐神堂﹐倈嘻﹐膈關﹐魂門﹐陽綱﹐意捨﹐胃倉﹐肓門﹐志室﹐胞肓﹐秩邊﹐下歷尻腎﹐過髀樞也。股外爲髀。楗骨之下爲髀樞。ｏ附分﹕在第二椎下﹐附項內廉。魄戶﹕在第三椎下。膏肓﹕在第四椎下﹐近五椎上﹐取穴時令人正坐﹐曲脊伸兩手﹐以臂著膝前令正直﹐手大指與膝頭齊﹐以物支肘﹐毋令臂動搖。神堂﹕在第五椎下。噫嘻﹕在肩內廉﹐挾第六椎下。膈關﹕在第七椎下﹐正坐開肩取之。魂門﹕在第九椎下。陽綱﹕在第十椎下。意捨﹕在第十一椎下。胃倉﹕在第十二椎下。肓門﹕在第十三椎下叉肋間。志室﹕在第十四椎下﹐並坐正取之。胞肓﹕在第十九椎下。秩邊﹕在第二十椎下﹐並伏而取之。

循髀外後廉﹐下合中﹐以下貫侶內﹐出外踝之後﹐循京骨﹐至小指外側端。侶﹐腓腸也。循髀外後廉﹐髀樞之﹐承扶之外一寸五分之間而下﹐與前之入中者相合﹐下行循合陽穴﹐下貫侶內﹐歷承筋﹐承山﹐飛陽﹐跗陽﹐出外踝後之昆侖﹐僕叄﹐申脈﹐金門﹐循京骨﹐束骨﹐通谷﹐至小指外側端之至陰穴﹐以交於足少陰也。ｏ合陽﹕在膝約文中央下三寸。承筋﹕在侶腸中央陷中。承山﹕在侶腸下分肉間。飛陽﹕在外踝上七寸。跗陽﹕在外踝上三寸。昆侖﹕在外踝後跟骨上陷中。僕叄﹕在跟骨下陷中﹐拱足取之。申脈﹕在外踝下陷中﹐容爪甲白肉際。金門﹕在足外踝下。京骨﹕在足外側大骨下﹐赤白肉際陷中。束骨﹕在足小指外側﹐本節後陷中。通谷﹕在足小指外側﹐本節前陷中。至陽﹕在足小指外側﹐去爪甲角如韭葉。

是動﹕則病衝頭痛﹐目似脫﹐項似撥﹐脊痛﹐腰似折﹐髀不可以曲﹐如結﹐侶如裂﹐是爲踝厥﹐是主筋所生病者。痔﹐瘧﹐狂癲疾﹐頭俿項痛﹐目黃﹐淚出﹐鼽衄﹐項背﹐腰尻﹐侶﹐腳皆痛﹐小指不用。盛者﹕人迎大再倍於寸口。虛者﹕人迎足小於寸口也。

足少陰腎經穴歌足少陰二十七穴。湧泉然谷太溪溢。大鍾照海通水泉。復澑交信築賓連。陰谷橫骨至大赫。气穴四滿中注蒞。肓兪商曲石關循。陰都通谷幽門辟。步廊神封靈墟位。神藏中兪府旣。足少陰﹐腎之經。凡二十七穴﹐左右共五十四穴。ｏ是經多气少血。腎有兩枚﹐狀如石卵﹐色黑紫﹐當胃下兩旁﹐入脊膂附脊之第十四椎﹐前後與臍平直。足少陰之脈﹕起於小指之端﹐斜趨足心。趨﹐向也。足少陰起小指之下﹐斜向足心之湧泉穴﹐在足心陷中﹐屈足捲指宛宛中。

出然谷之下﹐循內踝之後﹐別入跟中﹐上侶內﹐出內廉。跟﹐足跟也。由湧泉轉出足內踝然谷穴﹐上循內踝後太溪穴﹐別入跟中之大鍾﹐照海﹐水泉﹐乃折自大鍾之外﹐上循內踝﹐行厥陰太陰之後﹐經復澑﹐交信﹐過三陰交﹐上侶內﹐循築賓﹐出內廉﹐抵陰谷也。ｏ然谷﹕在足內踝前大骨下陷中。太溪﹕在足內踝後跟骨上﹐動脈陷中。大鍾﹕在足跟後踵中。照海﹕在足內踝下。水泉﹕在太溪下一寸內踝下。復澑﹕在足內踝上二寸﹐動脈陷中。交信﹕在足內踝上二寸﹐少陰前﹐太陰後。三陰交﹕見足太陰﹐足三陰之交會也。築賓﹕在足內踝上侶分中。陰谷﹕在膝內輔骨後﹐大筋下﹑小筋上﹐按之應手﹐屈膝乃得之。

上股內後廉﹐貫脊屬腎﹐絡膀胱。由陰谷上股內後廉﹐貫脊會於脊之長彊穴。還出於前﹐循橫骨﹐大赫﹐气穴﹐四滿﹐中注﹐肓兪﹐當肓兪之所﹐臍之左右屬腎﹐下臍下﹐過關元﹐中極而絡膀胱也。ｏ長彊﹕見督脈﹐足少陰少陽所結會﹐督脈別絡也。橫骨﹕在大赫下一寸﹐肓兪下五寸千金雲﹐在陰上橫骨中﹐宛曲如卻月中央是。大赫﹕在气穴下一寸。气穴﹕在四滿下一寸。四滿﹕在中注下一寸﹐气海旁一寸。中注﹕在肓兪下一寸。肓兪在商曲下一寸﹐去臍旁五分。自橫骨至肓兪﹐考之資生經﹐去中行各一寸半﹐關元﹐中極﹐並任脈穴﹐足三陰任脈之會。其直者﹕從腎上貫肝膈﹐入肺中﹐循喉嘴﹐挾舌本。其直行者﹕從肓兪屬腎處上行﹐循商曲﹐石關﹐陰都﹐通谷﹐諸穴。貫肝上﹐循幽門上膈﹐歷步廊﹐入肺中﹐循神封﹐靈墟﹐神藏﹐中﹐兪府﹐而上循喉嚨﹐並人迎﹐挾舌本而終也。ｏ商曲﹕在石關下一寸。石關﹕在陰都下一寸。陰都﹕在通谷下一寸。通谷﹕在幽門下一寸。幽門﹕挾巨闕旁各五分。商曲至通谷﹐去腹中行各五分。步廊﹕在神封下一寸六分陷中。神封﹕在靈墟下一寸六分陷中。靈墟﹕在神藏下一寸六分陷中。神藏﹕在中下一寸六分陷中。中﹕在兪府下一寸六分陷中。兪府﹕在巨骨下﹐璇璣旁二寸陷中。自步廊至中﹐去胸中行各二寸﹐並仰面而取之。人迎﹕見足陽明經。其支者﹕從肺出絡心﹐注胸中。兩乳間爲胸中。支者﹕自神藏別出繞心﹐注胸之中﹐以交於手厥陰也。是動﹕則病饑不欲食﹐面黑如地色﹐唾則有血﹐喝喝而喘﹐坐而欲起﹐目俁俁如是無所見﹐心如懸﹐若饑狀﹐气不足則善恐﹐心惕惕如人將捕之﹐是謂骨厥﹐是主腎所生病者。口熱﹐舌漧﹐咽腫﹐上气﹐嗌漧及痛﹐煩心﹐心痛﹐黃疸﹐腸癖﹐脊臀股內後廉痛﹐痿﹐厥﹐嗜臥﹐足心熱而痛。盛者﹕寸口大再倍於人迎。虛者﹕寸口反小於人迎也。

手厥陰心包經穴歌九穴心包手厥陰。天池天泉曲澤深。俕門間使內關對。大陵勞宮中衝備。手厥陰﹐心包之經。凡九穴﹐左右共十八穴。ｏ是經多血少气。心包﹐一名手心主﹐以藏象校之﹐在心下橫膜之上﹐豎膜之下﹐與橫膜相粘﹐而黃脂漫者心也﹐其漫脂之外﹐有細筋膜如絲﹐與心肺相連者﹐心包也。或問手厥陰經﹐曰心主﹐又曰心包絡﹐何也﹖曰﹐君火以名﹐相火以位﹐手厥陰代君火行事﹐以用而言﹐故曰手心主﹐以經而言﹐則曰心包絡。一經而二名﹐實相火也。

手厥陰之脈﹕起於胸﹐出屬心包﹐下膈﹐歷絡三焦。手厥陰﹐受足少陰之交﹐起於胸中﹐出屬心包﹐由是下膈﹐歷絡於三焦之上﹐中﹐乃臍下一寸﹐下焦之分也。

其支者﹕循胸出脇﹐下腋三寸﹐上抵腋下﹐下循內﹐行太陰少陰之間﹐入肘中。侸上際爲腋。自屬心包﹐上循胸出侸﹐下腋三寸﹐天池穴上行抵腋下﹐下循內之天泉穴﹐以介乎太陰少陰兩經之中間﹐入肘中之曲澤也。ｏ天池﹕在腋下三寸﹐乳後一寸﹐著侸直腋橛肋間。天泉﹕在曲腋下﹐去臂二寸﹐舉臂取之。曲澤﹕在肘內廉下陷中﹐屈肘得之。下臂行兩筋之間﹐入掌中﹐循中指﹐出其端。由肘中下臂﹐行臂兩筋之間﹐循俕門﹐間使﹐內關﹐大陵﹐入掌中勞宮穴﹐循中指﹐出其端之中衝云。ｏ俕門﹕在掌後﹐去腕五寸。間使﹕在掌後三寸﹐兩筋間陷中。內關﹕在掌後﹐去腕二寸。大陵﹕在掌後﹐兩筋間陷中。勞宮﹕在掌中央﹐屈無名指取之﹐資生經云﹐屈中指。以今觀之﹐莫若屈中指無名指兩者之間取之爲妥。中衝﹕在手中指端﹐去爪甲如韭葉陷中。

其支別者﹕從掌中﹐循小指次指出其端。小指次指﹑無名指也﹐自小指逆數之﹐則爲次指云。支別者﹐自掌中勞宮穴別行﹐循小指次指出其端﹐而交於手少陽也。是動﹕則病手心熱﹐臂肘攣急﹐腋腫﹐甚則胸侸支滿﹐心中澹澹大動﹐面赤﹐目黃﹐喜笑不休﹐是主脈所生病者。煩心﹐心痛﹐掌中熱。盛者﹕寸口大十倍於人迎。虛者﹕寸口反小於人迎也。

手少陽三焦經穴歌二十三穴手少陽。關衝液門中渚傍。陽池外關支溝會。會宗三陽四瀆配。天井合去淸冷淵。消濼會肩侫偏。天侫天牖仝翳風。脈顱息角孫通。耳門禾侫絲竹空。手少陽﹐三焦之經。凡二十三穴﹐左右共四十六穴。ｏ是經多气少血。三焦者﹕水谷之道路﹐气之所終始也。上焦在心下下膈﹐當胃上口。其治在中﹐直兩乳間陷者中。中焦在胃中﹐當臍上四寸﹐不上不下﹐其治在臍旁。下焦當膀胱上口﹐其治在臍下一寸。

手少陽之脈﹕起於小指次指之端﹐上出次指之間﹐循手錶腕﹐出臂外兩骨之間﹐上貫肘。臂骨盡處爲腕。盡處爲肘。手少陽起小指次指端關衝穴。上出次指之間﹐歷液門﹐中渚﹐循手錶腕之陽池﹐出臂外兩骨之間﹐循外關﹐支溝﹐會宗﹐三陽絡﹐四瀆﹐乃上貫肘﹐抵天井穴也。ｏ關衝﹕在手小指次指之端﹐去爪甲如韭葉。液門﹕在手小指次指間陷中。中渚﹕在手小指次指本節後間陷中。陽池﹕在手錶腕上陷中。外關﹕在腕後二寸陷中﹐別走手心主。支溝﹕在腕後三寸﹐兩骨間陷中。會宗﹕在腕後三寸﹐空中一寸。三陽絡﹕在臂上大交脈﹐支溝上一寸。四瀆﹕在肘前五寸﹐外廉陷中。天井﹕在肘外大骨後上一寸﹐兩筋間陷中﹐屈肘得之﹐甄權云﹐曲肘後一寸﹐叉手按膝頭取之﹐兩筋骨罅。

循外上肩﹐交出足少陽之後﹐入缺盆﹐交中﹐散絡心包﹐下膈﹐偱﹖T焦。肩肘之間﹐膊下對腋處爲。從天井上行﹐循臂之外﹐歷淸冷淵﹐消濼﹐行手太陽之﹐陽明之外﹐上肩﹐循會﹐肩侫﹐天侫﹐交出足少陽之後﹐過秉風﹐肩井﹐下入缺盆﹐復由足陽明之外而交會於中﹐散布絡繞於心包﹐乃下膈﹐當胃上口以屬上焦﹐於中以屬中焦﹐於陰交以屬下焦也。ｏ淸冷淵﹕在肘上二寸﹐伸肘舉臂取之。消濼﹕在肩下臂外間﹐腋斜肘分下行。會﹕在肩前廉﹐去肩頭三寸。肩侫﹕在肩端上舉臂取之。天侫﹕在肩﹐缺盆中上毖骨之際陷中。秉風﹕見手太陽經﹐手足少陽﹐手太陽﹐陽明之會。肩井﹕見足少陽經﹐手足少陽﹐陽維之會。缺盆﹕足陽明經穴。中﹕見任脈﹐心包相火用事之分也。中﹐陰交﹕見任脈﹐三焦之募﹐任脈所發也。其支者﹕從中﹐上出缺盆﹐上項﹐挾耳後直上﹐出耳上角﹐以屈下頰至俢。腦戶後爲項。目下爲俢。其支者﹕從中而上出缺盆之外﹐上項過大椎﹐循天牖上﹐挾耳後﹐經翳風﹐脈﹐顱息﹐直上出耳上角﹐至角孫﹐過懸釐﹐頷厭﹐及過陽白﹐睛明﹐屈曲下頰至俢﹐會顴侸之分也。ｏ大椎﹕見督脈﹐手足三陽督脈之會。天牖﹕在頸大筋外﹐缺盆上﹐天窗後﹐天窗後資生經作天容後﹐天柱前﹐完骨下﹐髮際上。懸釐﹐頷厭﹕見足少陽經﹐手足陽明﹐少陽之交會也。翳風﹕在耳後尖角陷中﹐按之引耳中痛。脈﹕在耳本後﹐雞足靑脈中。顱息﹕在耳後靑脈中。角孫﹕在耳郭中間上﹐開口有空。陽白﹕見足少陽經﹐手足陽明﹐少陽之會。睛明﹕見足太陽經。顴侸﹕見手太陽經﹐手少陽﹐太陽之會也。其支者﹕從耳後入耳中﹐卻出﹐至目銳眥。此支從耳後翳風穴﹐入耳中﹐過聽宮﹐歷耳門﹐和侫﹐卻出至目銳眥﹐會瞳子侫﹐循絲竹空﹐而交於足少陽也。ｏ聽宮﹕見手太陽經﹐手足少陽﹐手太陽﹐三脈之會。耳門﹕在耳前起肉﹐當耳缺中。和侫﹕在耳前銳發下橫動脈。瞳子侫﹕見足少陽經﹐手太陽﹐手足少陽﹐之會。絲竹空﹕在眉後陷中。是動﹕則病耳聾渾渾﹐嗌腫﹐喉﹐是主气所生病者。汗出﹐目銳眥痛﹐頰痛﹐耳後肩肘臂外皆痛﹐小指次指不用。盛者﹕人迎大一倍於寸口。虛者﹕人迎反小於寸口也。

足少陽膽經穴歌少陽足經瞳子侫。四十三穴行迢迢。聽會客主頷厭集。懸顱懸釐曲鬢翹。率谷天衝浮白次。竅陰完骨本神企。陽白臨泣開目窗。正營承靈及腦空。風池肩井淵液長﹐輒筋日月京門當。帶脈五樞維道續。居侫環跳下中瀆。陽關陽陵復陽交。外丘光明陽輔髙。懸鍾丘墟足臨泣。地五俠溪竅陰畢。此經﹕頭部﹐自瞳子侫至風池﹐凡二十穴﹐作三折﹐向外而行。始瞳子侫﹐至完骨是一折。又自完骨外折﹐上至陽白﹐會睛明是一折。又自睛明上行﹐循臨泣﹐風池是一折。緣其穴曲折外﹐多難爲科牽﹐故此作一至二十﹐次第以該之。一瞳子侫﹐二聽會﹐三客主人﹐四頷厭﹐五懸顱﹐六懸釐﹐七曲鬢﹐八率谷﹐九天衝﹐十浮白﹐十一竅陰﹐十二完骨﹐十三本神﹐十四陽白﹐十五臨泣﹐十六目窗﹐十七正營﹐十八承靈﹐十九腦空﹐二十風池。足少陽﹐膽之經。凡四十三穴﹐左右共八十六穴。ｏ是經多气少血。膽在肝之短葉間﹐重二兩三銖﹐包精汁三合。足少陽之脈﹕起於目銳眥﹐上抵頭角﹐下耳後。足少陽經﹕起目銳眥之瞳子侫﹐於是循聽會﹐客主人﹐上抵頭角﹐循頷厭﹐下懸顱﹐懸釐﹐曲懸釐外循耳上髮際﹐至曲鬢﹐率谷﹐由率谷外折﹐下耳後﹐循天衝﹐浮白﹐竅陰﹐完骨﹐又自完骨外折﹐上過角孫﹐循本神﹐過曲差﹐下至陽白會睛明。復從睛明上行﹐循臨泣﹐目窗﹐正營﹐承靈﹐腦空﹐風池云。ｏ瞳子侫﹕在目外眥五分。聽會﹕在耳前陷中﹐上關下一寸﹐動脈宛宛﹐張口得之。客主人﹕在耳前起骨上廉﹐開口有空﹐動脈宛宛中。頷厭﹕在曲周下﹐顳俻一名腦空上廉。懸顱﹕在曲周上顳俻中。懸釐﹕在曲周上顳俻下廉。曲鬢﹕在耳上髮際﹐曲隅陷中﹐鼓頷有孔。率谷﹕在耳上如前三分﹐入髮際一寸五分﹐陷者宛宛中。天衝﹕在耳後髮際二寸耳上﹐如前三分。浮白﹕在耳後入髮際一寸。竅陰﹕在完骨上﹐枕骨下﹐搖動有空。完骨﹕在耳後入髮際四分。角孫﹕見手少陽經﹐手足少陽之會。本神﹕在曲差旁一寸五分﹐入髮際四分。曲差﹕見足太陽經。陽白﹕在眉上一寸﹐直瞳子。睛明﹕見足太陽經﹐手足太陽﹐少陽﹐足陽明﹐五脈之會。臨泣﹕在目上直入髮際五分陷中。目窗﹕在臨泣後一寸。正營在目窗後一寸。承靈﹕在正營後一寸五分。腦空﹕在承靈後一寸五分﹐挾玉枕骨下陷中。風池﹕在顳俻後髮際陷中。

循頸行手少陽之前﹐至肩上﹐卻交出少陽之後﹐入缺盆。自風池循頸﹐過天牖穴﹐行手少陽脈之前﹐下至肩﹐上循肩井﹐卻左右相交﹐出手少陽之後。過大椎﹐大杼﹐秉風﹐當秉風前﹐入缺盆之外。ｏ天牖﹕見手少陽經。肩井﹕在肩上陷中﹐缺盆上大骨前一寸半﹐以三指按取之﹐當中指下陷中者是。大椎﹕見督脈﹐手足三陽督脈之會。大杼﹕見足太陽經﹐足太陽少陽之會。秉風﹕見手太陽經﹐手太陽﹐陽明﹐手足少陽之會。缺盆﹕見足陽明經。其支者﹕從耳後﹐入耳中﹐出走耳前﹐至目銳眥後。其支者﹕從耳後顳俻間﹐過翳風之分﹐入耳中﹐過聽宮﹐出走耳前﹐復自聽會至目銳眥﹐瞳子侫之分也。ｏ翳風﹕見手少陽經﹐手足少陽之會。聽宮﹕見手太陽經﹐手足少陽太陽﹑三脈之會。聽會﹕瞳子侫見前。其支者﹕別目銳眥﹐下大迎。合手少陽抵於俢﹐下加頰車﹐下頸合缺盆﹐下胸中貫膈﹐絡肝﹐屬膽。其支者﹕別自目外瞳子侫而下大迎。合手少陽於俢﹐當顴侸穴之分﹐下臨頰車﹐下頸﹐循本經之前﹐與前之入缺盆者相合﹐下胸中天池之外﹐貫膈﹕卽期門之所絡肝﹐下至日月之分屬於膽也。ｏ大迎﹕見足陽明經。顴侸﹐頰車﹕手太陽穴。天池﹕手心主穴﹐手厥陰﹐足少陽之會。期門﹕足厥陰穴。日月﹕見下文﹐膽之募也。

循脇﹐出气沖﹐繞毛際﹐橫入髀厭中。脇﹐也。腋下爲脇。曲骨之分爲毛際。毛際兩旁動脈中爲气沖。捷骨之下爲髀厭。卽髀樞也。自屬膽處﹐循侸內章門之﹐出气沖﹐繞毛際﹐遂橫入髀厭中之環跳也。ｏ章門﹕足厥陰穴﹐足少陽﹐厥陰之會。气沖﹕足陽明穴。環跳﹕在髀樞中。

其直者﹕從缺盆下腋﹐循胸過季侸﹐下合髀厭中﹐以下循髀陽﹐出膝外廉。侸骨之下爲季侸。此直者﹕從缺盆直下腋﹐循胸﹐歷淵液﹐輒筋﹐日月穴﹐過季侸﹐循京門﹐帶脈﹐五樞﹐維道﹐居侫﹐由居侫入上侫﹐中侫﹑長彊﹐而下與前之入髀厭者相合。乃下循髀外﹐行太陽﹐陽明之間﹐歷中瀆﹐陽關﹐出膝外廉﹐抵陽陵泉也。ｏ淵腋﹕在腋三寸宛宛中﹐舉臂取之。輒筋﹕在腋下三寸﹐復前行一寸﹐著侸陷中。日月﹕在期門下五分。京門﹕在監骨下﹐腰中挾脊季肋本。帶脈﹕在季肋下一寸八分。五樞﹕在帶脈下三寸。維道﹕在章門下五寸三分。居侫﹕在章門下八寸三分﹐監骨上陷中。上侫﹐中侫﹕並見足太陽經﹐上侫爲足少陽﹐太陽之絡。中侫則足少陰﹐少陽所結之會也。長彊﹕見督脈﹐足少陰﹐少陽所結之會。中瀆﹕在侫骨外﹐膝上五寸﹐分肉間陷中。陽關﹕在陽陵泉上三寸﹐犢鼻外陷中。陽陵泉﹕在膝下一寸﹐外廉陷中。

下外輔骨之前﹐直下抵絕骨之端﹐下出外踝之前﹐循足跗上﹐入小指次指之間。侴外爲輔骨﹐外踝以上爲絕骨。足面爲跗。自陽陵泉下外輔骨前﹐歷陽交﹐外丘﹐光明﹐直下抵絕骨之端。循陽輔﹑懸鍾而下﹐出外踝之前至丘墟﹐循足面之臨泣﹐地五會﹐俠溪﹐乃上入小指次指之間﹐至竅陰而終也。ｏ陽交﹕在足外踝上七寸﹐斜屬三陽分肉之間。外丘﹕在足外踝上七寸。光明﹕在足外踝上五寸。陽輔﹕在足外踝上四寸﹐輔骨前﹐絕骨端﹐如前三分﹐去丘墟七寸。懸鍾﹕在足外踝上三寸﹐動脈中。丘墟﹕在足外踝下﹐如前去臨泣三寸。臨泣﹕在足小指次指本節後間陷中﹐去俠溪一寸半。地五會﹕在足小指次指本節後陷中。俠溪﹕在足小指次指歧骨間﹐本節前陷中。竅陰﹕在足小指次指端﹐去爪甲如韭葉。

其支者﹕別跗上﹐入大指之間﹐循大指歧骨出其端﹐還貫入爪甲﹐出三毛。足大指本節後爲歧骨。大指爪甲後爲三毛。其支者﹕自足跗上臨泣穴﹐別行入大指﹐循歧骨內出大指端﹐還貫入爪甲﹐出三毛﹐交於足厥陰也。

是動﹕則病口苦﹐善太息﹐心侸痛不能轉側﹐甚則面有微塵﹐體無膏澤﹐足外反熱﹐是爲陽厥﹐是主骨所生病者。頭角頷痛﹐目銳眥痛﹐缺盆中腫痛﹐腋下﹐馬刀﹐挾癭﹐汗出﹐振寒﹐瘧﹐胸肋﹐髀膝外至脛絕骨外踝前及諸節皆痛﹐小指次指不用。盛者﹕人迎大一倍於寸口。虛者﹕人迎反小於寸口也。

廣韻力嘲切﹐深空之貌﹐卽穴隙之謂也﹐江西席橫家炙書中﹐諸侫字皆作﹐豈侫聲相近而然﹐今悉擬攺定﹐𨿽然﹐所攺有不盡者﹐亦不必苦求之也。

足厥陰肝經穴歌足厥陰。十三穴。起大惇。行間接。太衝中封注蠡溝。中都膝關曲泉收。陰包走五里。陰廉章門期門啟。足厥陰﹐肝之經。凡十三穴﹐左右共二十六穴。ｏ是經多血少气。肝之爲藏﹐左三葉﹐右四葉﹐凡七葉。其治在左。其藏在右侸右腎之前﹐並胃著脊之第九椎。足厥陰之脈﹕起於大指聚毛之上﹐循足跗上廉﹐去內踝一寸。足大指爪甲後爲三毛。三毛后橫文爲聚毛。去﹐相去也。足厥陰起於大指聚毛之大惇穴﹐循足跗上廉﹐歷行間﹐太衝﹐抵內踝一寸之中封也。ｏ大惇﹕在足大指端﹐去爪甲如韭葉﹐及三毛中。行間﹕在足大指間﹐動脈應手。太衝﹕在足大指本節後二寸﹐或云一寸半動脈陷中。中封﹕在足內踝前一寸陷中﹐仰而取之。

上踝八寸﹐交出太陰之後﹐上內廉。自中封上踝﹐過三陰交﹐歷蠡溝﹑中都﹐復上一寸﹐交出太陰之後﹐上內廉﹐至膝關曲泉。o3陰交﹕見足太陰經﹐足少陰﹑太陰﹑厥陰之交會也。蠡溝﹕在內踝上五寸。中都﹕在內踝上七寸﹐侴骨中。膝關﹕在犢鼻下二寸陷中。曲泉﹕在膝內輔骨下﹐大筋上﹐小筋下﹐陷中﹐屈膝得之﹐在膝橫文頭是。循股﹐入陰中﹐環陰器﹐抵小腹﹐挾胃屬肝絡膽。髀內爲股。臍下爲小腹。由曲泉上行﹐循股內之陰包﹐五里﹐陰廉﹐遂當衝門﹐府捨之分﹐入陰毛中﹐左右相交﹐環繞陰器﹐抵小腹﹐而上會曲骨﹐中極﹐關元﹐復循章門﹐至期門之所﹐挾胃屬肝下日月之分﹐絡於膽也。ｏ陰包﹕在膝上四寸﹐股內廉兩筋間。五里﹕在气沖下三寸﹐陰股中動脈。陰廉﹕在羊矢下﹐去气沖二寸﹐動脈中。衝門﹐府捨﹕見足太陰。曲骨﹕見任脈﹐足厥陰任脈之會。中極﹐關元﹕見任脈﹐足三陰﹐任脈之會也。章門﹕在大橫外﹐直臍季肋端﹐側臥屈上足﹐伸下足﹐舉臂取之。期門﹕直兩乳第二肋端﹐肝之募也。日月﹕見足少陽經。上貫膈﹐布侸肋﹐循喉嚨之後﹐上入頏顙﹐連目系﹐上出額與督脈會於巓。目內連深處爲目系。頏顙﹐咽顙也。自期門上貫膈﹐行食竇之外﹐大包之﹐散布侸肋﹔上雲門﹐淵液之間﹐人迎之外﹐循喉嚨之後﹐上入頏顙﹔行大迎﹐地倉﹐四白﹐陽白之外﹐連目系﹐上出額﹐行臨泣之﹐與督脈相會於巓頂之百會也。ｏ食竇﹐大包﹕足太陰經穴。雲門﹕手太陰經穴。淵液﹕足少陽經穴。人迎﹐大迎﹐地倉﹐四白﹕見足陽明。陽白﹐臨泣﹕見足少陽。百會﹕見督脈。

其支者﹕從目系下頰﹐環唇內。前此連目系上出額。此支從目系下行任脈之外﹐本經之﹐下頰﹐交環於口唇之內。

其支者﹕復從肝﹐別貫膈﹐上注肺。此交經之支﹐從期門屬肝處別貫膈﹐行食竇之外﹐本經之﹐上注肺中﹐下行至中焦﹐挾中之分﹐以交於手太陰也。是動﹕則病腰痛不可以仰﹐丈夫俉疝﹐婦人小腹腫。甚則嗌漧﹐面塵脫色﹐是主肝所生病者。胸滿﹐嘔逆﹐洞泄﹐狐疝﹐遺溺﹐癃閉。盛者﹕寸口大一倍於人迎。虛者﹕寸口反小於人迎也。ｏ凡此十二經之病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛以經取之。

督脈經穴歌督脈背中行。二十七穴始長彊。腰腧陽關命門當。懸樞脊中走筋縮。至陽靈臺神道長。身柱陶道大椎兪。係門風府連腦戶。彊間後頂百會前。前頂俿會上星圓。神庭素侫水溝﹐兌端齦交斯已矣。督脈凡二十七穴督﹐之爲言都也﹐行背部之中行﹐爲陽脈之都綱﹐奇經八脈之一也。督脈者﹐起於下極之腧。下極之腧﹐兩陰之間﹐屏翳處也。屏翳兩筋間爲篡﹐篡內深處爲下極﹔督脈之所始也。

並於脊﹐上至風府﹐入腦上巓循額至鼻柱﹐屬陽脈之海也。脊之爲骨﹐凡二十一椎﹐通項骨三椎﹐共二十四椎。自屏翳而起﹐歷長彊穴﹐並脊而上行﹐循腰兪﹐陽關﹐命門﹐懸樞﹐脊中﹐筋縮﹐至陽﹐靈臺﹐神道﹐身柱﹐過風門。循陶道﹐大椎﹐係門﹐至風府入腦。循腦戶﹐彊間﹐後頂﹐上巓﹐至百會﹐前頂﹐俿會﹐上星﹐神庭﹐循額至鼻柱﹐經素侫﹐水溝﹐兌端﹐至齦交而終焉。云陽脈之海者﹕以人之脈絡﹐周流於諸陽之分﹔譬猶水也﹐而督脈則爲之都綱﹐故曰陽脈之海。ｏ屏翳﹕見任脈﹐任脈別絡﹐挾督脈衝脈之會。長彊﹕在脊侱端。腰兪﹕在第二十一椎節下間。陽關﹕在第十六椎節下間。命門﹕在第十四椎節下間。懸樞﹕在第十三椎節下間。脊中﹕在第十一椎節下間。筋縮﹕在第九椎節下間。至陽﹕在第七椎節下間。靈臺﹕在第六椎節下間。神道﹕在第五椎節下間。身柱﹕在第三椎節下間。風門﹕見足太陽﹐乃督脈足太陽之會。陶道﹕在大椎節下間陷中。自陽關至此諸穴﹐並而取之。大椎﹕在第一椎上陷中。係門﹕在風府後﹐入髮際五分。風府﹕在項入髮際一寸。腦戶﹕在枕骨上﹐彊間後一寸五分。彊間﹕在後頂一寸五分。後頂﹕在百會後一寸五分。百會﹕一名三陽五會﹐在前頂後一寸五分﹐頂中央旋毛中﹐直兩耳尖﹐可容豆。前頂﹕在俿會後一寸五分陷中。俿會﹕在上星後一寸陷中。上星﹕在神庭後入髮際﹐一寸陷中容豆。神庭﹕直鼻上入髮際五分。素侫﹕在鼻柱上端。水溝﹕在鼻柱下人中。兌端﹕在唇上端。齦交﹕在唇內齒上齦縫中。

任脈經穴歌任脈分三八。起於會陰上曲骨。中極關元到石門。气海陰交神闕立。水分下循建裏。中上巨闕起。鳩尾中庭中萃。玉堂紫宮華蓋樹。璇璣天突廉泉淸。上頤還以承漿承。任脈﹛凡二十四穴﹜任之爲言妊也﹐行腹部中行﹐爲婦人生養之本﹐奇經之一也。任脈者﹕起於中極之下﹐以上毛際﹐循腹﹐上關元﹐至喉嚨﹐屬陰脈之海也。任與督﹐一源而二歧﹐督則由會陰而行背﹐任則由會陰而行腹。夫人身之有任督﹐猶天地之有子午也﹔人身之任督以腹背言﹐天地之子午以南北言﹐可以分﹐可以合者也﹔分之於以見陰陽之不雜﹐合之﹐於以見渾淪之無間﹐一而二﹐二而一者也。任脈起於中極之下﹐會陰之分也。由是循曲骨﹐上毛際﹐至中極﹐行腹﹐上循關元﹐石門﹐气海﹐陰交﹐神闕﹐水分﹐下﹐建裏﹐中﹐上﹐巨闕﹐鳩尾﹐中庭﹐中﹐玉堂﹐紫宮﹐華蓋﹐璇璣﹐天突﹐廉泉。上頤循承漿﹐環唇上﹐至齦交分行﹐系兩目下之中央﹐會承泣而終也。云陰脈之海者﹕亦以人之脈絡﹐周流於諸陰之分﹔譬猶水也﹐而任脈則爲之總任焉﹐故曰陰脈之海。ｏ會陰﹕一名屏翳﹐在兩陰間。曲骨﹕在橫骨上﹐毛際陷中﹐動脈應手。中極﹕在關元以下一寸。關元﹕在臍下三寸。石門﹕在臍下二寸。气海﹕在臍下一寸五分。陰交﹕在臍下一寸。神闕﹕當臍中。水分﹕在下下一寸﹐上臍一寸。下﹕在建裏下一寸。建裏﹕在中下一寸。中﹕在上下一寸﹐靈樞經云﹐盡﹛卽歧骨也﹜以下至天樞﹛天樞足陽明經穴挾臍二寸蓋與臍平直也﹜長八寸﹐而中居中是也。然人胃有大小﹐亦不可拘以身寸﹐但自盡至臍中﹐以八寸爲度﹐各依部分取之。上﹕在巨闕下一寸﹐當一寸五分﹐去蔽骨三寸。巨闕﹕在鳩尾下一寸。鳩尾﹕在蔽骨之端﹐言其骨垂下如鳩形﹐故以爲名﹐臆前蔽骨下五分也﹐人無蔽骨者﹐從歧骨際下行一寸。中庭﹕在中下一寸六分。中﹕在玉堂下一寸六分﹐兩乳間。玉堂﹕在紫宮下一寸六分。紫宮﹕在華蓋下一寸六分。華蓋﹕在璇璣下二寸。資生經云一寸。璇璣﹕在天突下一寸陷中。天突﹕在頸結喉下一寸宛宛中。廉泉﹕在頷下結喉上舌本﹐陰維任脈之會﹐仰而取之。承漿﹕在唇下陷中﹐任脈足陽明之會。齦交﹕見督脈﹐任督二脈之會。承泣﹕見足陽明﹐脈﹐任脈﹐足陽明之會也。按﹕任督二脈之直行者﹐爲腹背中行諸穴所系﹐今特取之﹐以附十二經之後﹐如骨空論所載者﹐玆不與焉﹐其餘如衝帶維所經之穴﹐實則寄會於諸經之間爾﹐誠難與督任二脈之灼然行腹背者比﹐故此得以略之。𨿽然﹐因略以致詳﹐亦不害兼取也﹐故其八脈全篇﹐仍別出於左方云。右十四經正文﹐並與金蘭循經同。

十四經發揮卷下奇經八脈篇脈有奇常﹐十二經者﹐常脈也。奇經八脈﹐則不拘於常﹐故謂之奇經。蓋以人之气血﹐常行於十二經脈﹐其諸經滿溢﹐則流入奇經焉。奇經有八脈﹕督脈督於後﹐任脈於前﹐衝脈爲諸脈之海﹐陽維則維絡諸陽﹐陰維則維絡諸陰﹐陰陽自相維持﹐則諸經常調﹔維脈之外有帶脈者﹐束之猶帶也﹔至於兩足脈﹐有陰有陽﹐陽行諸太陽之別﹐陰本諸少陰之別﹔譬猶聖人﹐圖設溝渠﹐以備水潦﹐斯無濫溢之患﹐人有奇經﹐亦若是也。今總集奇經八脈所發者﹐气穴處所。共成一篇﹐附之發揮之後﹐以備通考云。

督脈督脈者﹕起於小腹以下骨中央﹐女子以系廷孔之端。其絡循陰器﹐合篡間﹐繞篡後﹐別繞臀﹐至少陰﹐與巨陽中絡者合少陰﹐上腹內後廉﹐貫脊屬腎﹐與太陽起目內眥﹐上額交巓上﹐入絡腦﹐還出別下項﹐循肩內﹐挾脊抵腰中﹐入循膂絡腎﹐其男子循莖下至篡﹐與女子等。其少腹直上者﹐貫臍中央﹐上貫心﹐入喉﹐上頤環唇﹐上系兩目之中。此生病﹐從少腹上衝心而痛﹐不得前後爲衝疝﹐其女子不孕﹐癃痔﹐遺溺﹐嗌漧﹐治在督脈。ｏ督脈之別﹐名曰長彊﹐俠膂﹐上項而散﹐上頭﹐下當肩胛左右﹐別走太陽﹐入貫膂。實則脊彊﹐虛則頭重﹐取之所別﹔故難經曰﹕督脈者﹐起於下極之腧。並於脊﹐上至風府﹐入屬於腦﹐上巓﹐循額至鼻柱﹐屬陽脈之海也。此爲病﹐令人脊彊反折。ｏ督脈﹐從頭循脊骨入侱﹐長四尺五寸﹐凡二十七穴。

按內經督脈所發者二十八穴﹐據法﹐十椎下一穴名中樞﹐陰尾骨兩傍二穴名長彊﹐共有二十九穴﹐今多齦交一穴﹐少中樞一穴﹐會陽二穴﹐則系督脈別絡﹐與少陽會﹐故止載二十七穴。穴已見前

任脈任脈者﹐與衝脈皆起於胞中﹐循脊﹐爲經絡之海﹐其浮而外者﹐循腹上行﹐會於咽喉﹐別而絡唇口。血气盛﹐則肌肉熱。血獨盛﹐則滲灌皮膚生毫毛。婦人有餘於气﹐不足於血﹐以其月事數下﹐任衝並傷故也。任衝之交脈﹐不營其口唇﹐故髭須不生﹐是以任脈爲病﹐男子內結七疝﹐女子帶下瘕聚﹔故難經曰﹐任脈起於中極之下﹐以上毛際。循腹﹐上關元﹐至咽喉﹐上頤﹐循面入目﹐屬陰脈之海。ｏ凡此任脈之行﹐從胞中上注目﹐長四尺五寸﹐總二十四穴。穴見前按內經云﹐任脈所發者二十八穴﹐經闕一穴﹐實有二十七穴﹐內齦交一穴﹐屬督脈﹐承注二穴屬足陽明脈﹐故止載二十四穴。穴己見前

陽脈陽脈者﹕起於跟中﹐循外踝上行﹐入風池。其爲病也﹕令人陰緩而陽急。兩足脈﹐本太陽之別﹐合於太陽﹐其气上行﹐气並相還﹐則爲濡目﹐气不營則目不合﹔男子數其陽﹐女子數其陰﹐當數者爲經﹐不當數者爲絡也。脈長八尺。所發之穴﹕生於申脈﹝外踝下關足太陰經﹞﹐以輔陽爲俕﹝外踝上﹞﹐本於僕叄﹝跟骨下﹞﹐與足少陰會於居侫﹝章門下﹞﹐又與手陽明會於肩侳及巨骨﹝並在肩端﹞﹐又與手足太陽陽維會於兪﹝在肩侫後胛骨上廉﹞﹐與手足陽明會於地倉﹝口吻兩旁﹞﹐又與手足陽明會於巨侫﹝鼻兩旁﹞﹐又與任脈足陽明會於承泣﹝目下七分﹞﹐以上爲陽脈之所發﹐凡二十穴﹐陽脈病者宜刺之。

陰脈陰脈者﹕亦起於跟中﹐循內踝上行﹐至咽喉﹐交貫衝脈。此爲病者﹕令人陽緩而陰急。故曰脈者﹐少陰之別﹐別於然谷之後﹐上內踝之上﹐直上循陰股入陰﹐上循胸﹐入缺盆﹐上出人迎之前﹐入鼻﹐屬目內眥﹐合於太陽。女子以之爲經﹐男子以爲絡。兩足脈﹐長八尺﹐而陰之俕在交信內踝上二寸﹐陰脈病者取此。

衝脈衝脈者﹕與任脈皆起於胞中﹐上循脊﹐爲經絡之海﹐其浮於外者﹐循腹上行﹐會於咽喉﹐別而絡唇口。故曰﹐衝脈者﹐起於气沖﹐並足少陰之經﹐挾臍上行﹐至胸中而散。此爲病﹕令人逆气急。難經則曰﹐並足陽明之經﹐以穴考之﹐足陽明挾臍左右各二寸而上行﹐足少陰挾臍左右各五分而上行﹐鍼經所載﹐衝脈與督脈﹐同起於會陰﹐其在腹也﹐行乎幽門﹐通谷﹐陰都﹐石關﹐商曲﹐肓兪﹐中注﹐四滿﹐气穴﹐大赫﹐橫骨﹐凡二十二穴﹐皆足少陰之分也。然則衝脈﹐並足少陰之經明矣。

陽維脈陽維﹐維於陽﹐其脈起於諸陽之會﹐與陰維皆維絡於身。若陽不能維於陽﹐則溶溶不能自收持。其脈气所發﹕別於金門﹝在足外踝下太陽之俕﹞﹐以陽交爲俕﹝在外踝上七寸﹞﹐與手足太陽及脈會於兪﹝肩後胛上廉﹞﹐與手足少陽會於天侸﹝在缺盆上﹞﹐又會於肩井﹝肩上﹞﹐其在頭也﹐與足少陽會於陽白﹝在肩上﹞﹐上於本神及臨泣﹐上至正營﹐循於腦空﹐下至風池﹐其與督脈會﹐則在風府及係門。難經云﹐陽維爲病﹐苦寒熱。ｏ此陽維脈气所發﹐凡二十四穴。

陰維脈陰維﹐維於陰﹐其脈起於諸陰之交﹐陰若不能維於陰﹐則悵然失志。其脈气所發者﹐陰維之﹐名曰築賓見足少陰﹐與足太陰會於腹哀﹐大橫﹐又與足太陰厥陰會於府捨﹐期門﹐與任脈會於天突﹐廉泉﹐難經云﹐陰維爲病﹐苦心痛。ｏ此陰維脈气所發﹐凡十二穴。

帶脈帶脈者﹐起於季侸﹐回身一周。其爲病也﹕腰腹縱容﹐如囊水之狀。其脈气所發﹐在季侸下一寸八分﹐正名帶脈﹐以其回身一周如帶也﹐又與足少陽會於維道﹐此帶脈所發﹐凡四穴。

以上雜取素問﹐難經﹐甲乙經﹐聖濟總錄中﹐叄合爲篇。

