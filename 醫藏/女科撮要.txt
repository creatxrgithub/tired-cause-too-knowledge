

目錄

前序

卷上

經候不調

經漏不止

經閉不行

帶下

血分水分

小便出血

熱入血室

師尼寡婦寒熱

歷節痛風

流注

瘰

乳癰乳巖

血風瘡

瘡

陰瘡

附方並注

卷下

保胎

小產

保產

子死腹中

胎衣不出

交骨不開陰門不閉子宮不收

產後腹痛

產後血暈並失血

產後發

產後便血

產後大便不通

產後寒熱

產後咳嗽

產後瘧疾

產後瀉痢

附方並注

前序

余聞軒岐事業遐哉邈矣﹐其言說流布至今未盡泯也。然傳者或效或否﹐豈其書不可盡信耶﹐是信乎人焉耳。語曰醫不通儒﹐不可以言醫﹐其以是歟。太醫院使薛君立齋雅近於儒﹐其以醫名世也固宜。君嘗以日所施活者﹐述其病原﹐詳其脈候﹐著其方﹐驗有所得﹐輒錄之積匯成帙﹐標曰﹕《家居醫錄》。他日呈於大司馬中丞約翁﹐翁覽而善之﹐授余以鋟諸梓﹑且命申其說。余曰﹕嘻﹗是仁者之心哉﹐或曰何謂也﹖夫醫﹐術也﹐而心術觀焉。世之醫者﹐得一方輒以自祕﹐取一效卽以自多﹐人病在身而渠病在心﹐且弗之藥是尙可以言醫﹐薛君以名醫致身﹐不自祕而以示人﹐將欲致人人於名醫。中丞翁撫綏畿輔﹐振衰剔獘﹐旣登斯民仁壽之域﹐復布其醫書﹐欲壽斯民於無窮﹐玆非仁者之事哉。是宜梓之﹐以訓於世﹐觀者毋徒執其方而求得其心焉﹐則是錄也﹐其可傳矣。

嘉靖戊申春正月吉劍江存所範慶書

﹝卷上﹞經候不調

經曰﹕飲食入胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水經四布﹐五經並行。故心脾平和﹐則經候如常。苟或七情﹐內傷六淫﹐外侵飲食失節﹐起居失宜﹐脾胃虛損﹐則月經不調矣。若先期而至者﹐有因脾經血燥﹐有因脾經郁滯﹐有因肝經怒火﹐有因血分有熱﹐有因勞役火動﹔其過期而至者﹐有因脾經血虛﹐有因肝經血少﹐有因气虛血弱。主治之法﹐脾經血燥者﹐加味逍遙散﹔脾經郁滯者﹐歸脾湯﹔肝經怒火者﹐加味小柴胡湯﹔血分有熱者﹐加味四物湯﹔勞役火動者﹐補中益气湯﹔脾經血虛者﹐人參養榮湯﹔肝經血少者﹐六味地黃丸﹔气虛血弱者﹐八珍湯。蓋血生於脾土﹐故云脾統血。凡血病當用苦甘之劑﹐以助其陽气而生陰血﹐俱屬不足。大凡肝脾血燥﹐四物爲主﹔肝脾血弱﹐補中益气爲主﹔肝脾鬱結﹐歸脾湯爲主﹔肝經怒火﹐加味逍遙爲主。

治驗

﹝肝經怒火風熱等癥附﹞一婦人內熱作渴﹐飲食少思﹐腹內近左初如雞卵﹐漸大四寸許﹐經水三月一至﹐肢體消瘦﹐齒頰似瘡﹐脈洪數而虛﹐左關尢甚﹐此肝脾鬱結之癥﹐外貼阿魏膏﹐午前用補中益气湯﹐午後以加味歸脾湯。兩月許﹐肝火少退﹐脾土少健﹐仍與前湯送六味地黃丸﹐午後又用逍遙散送歸脾丸。又月餘﹐日用蘆薈丸二服﹐空心以逍遙散下﹐日晡以歸脾湯下﹐喜其謹疾﹐調理年餘而愈。

一婦人腹內一塊﹐不時上攻﹐或痛作聲﹐吞酸痞悶﹐月經不調﹐小便不利﹐二年餘矣。面色靑黃相兼﹐余作肝脾气滯﹐以六君子加芎﹑歸﹑柴胡﹑炒連﹑木香﹑吳茱各少許二劑﹐卻與歸脾湯下蘆薈丸。三月餘﹐肝脾和而諸癥退﹐又與調中益气加茯苓﹑丹皮﹐中气健而經自調一婦人發熱口漧﹐月經不調﹐兩腿無力﹐服祛風滲濕之劑﹐腿痛體倦﹐二膝浮腫﹐經事不通﹐余作肝脾腎三經血虛火燥癥﹐名鶴膝風﹐用六味﹑八味二丸兼服﹐兩月形體漸健﹐飲食漸進﹐膝腫漸消﹐不半載而痊。前癥若脾腎虛寒﹐腿足軟痛﹐或足膝枯細﹐用八味丸。若飲食過多﹐腿足或臀內酸脹﹐或浮腫作痛﹐用補中益气加茯苓﹑半夏主之。

一婦人性沈靜﹐勤於女工﹐善怒﹐小腹內結一塊﹐或作痛﹐或痞悶﹐月經不調﹐恪服伐肝之劑﹐內熱寒熱﹐胸膈不利﹐飲食不甘﹐形體日瘦﹐牙齦蝕爛﹐此脾土不能生肺金﹐肺金不能生腎水﹐腎水不能生肝木﹐當滋化源﹐用補中益气﹑六味地黃﹐至仲春而愈。

松江太守何恭人﹐性善怒﹐腹聚一塊﹐年餘﹐形體骨立﹐倏熱往來﹐蝕透腮﹐或泥春旺木克土﹐仍行伐肝﹐時季冬﹐肝脈洪數﹐按之弦緊﹐余脈微弱。余曰﹕洪數弦緊﹐肝經眞气虛而邪气實也﹐自保不及﹐何能克土﹖況面色靑中隱白﹐乃腎水不足﹐肝木虧損﹐肺金克制﹐惟慮至春木不能發生耳。勉用壯脾胃滋腎水之劑﹐肝脈悉退。後大怒﹐耳內出血﹐肝脈仍大﹐按之如無﹐煩躁作渴﹐此無根之火﹐以前藥加肉桂二劑﹐肝脈仍斂﹐熱渴頓退。復因大怒﹐以致飲食不進﹐果卒於季冬辛巳日。此木衰弱而金刑克﹐信夫。

一婦人經候過期﹐發熱倦怠﹐或用四物﹑黃連之類﹐反兩月一度﹐且少而成塊﹐又用峻藥通之﹐兩目如帛所蔽。余曰﹕脾爲諸陰之首﹐目爲血脈之宗﹐此脾傷五臟﹐皆爲失所﹐不能歸於目矣。遂用補中益气﹑濟生歸脾二湯﹐專主脾胃﹐年餘尋愈。

一婦人兩眉稜痛﹐後及太陽﹐面靑喜怒﹐余作膽經風熱﹐用選奇湯合逍遙散﹐加山梔﹑天麻﹑黃﹑半夏﹑黃芩而愈。此癥失治﹐多致傷目﹐或兩耳出膿﹐則危矣。

一婦人耳鳴內熱﹐經行不調﹐肢體倦怠﹐飲食無味﹐余以爲肝脾虛熱﹐用四君加柴胡﹑山梔一婦人素勤苦﹐冬初患咳嗽發熱﹐久而吐血盜汗﹐經水兩三月一至﹐徧身作痛﹐或用化痰降火﹐口噤筋攣﹐謂余曰﹕何也﹖余曰﹕此血虛而藥益損耳。遂用加減八味丸及補中益气加麥門﹑五味﹑山藥治之﹐年餘而痊。

一婦人耳內或耳後項側作痛﹐寒熱口苦﹐月經不調﹐余以爲肝火气滯而血凝﹐用小柴胡加山梔﹑川芎﹑丹皮治之﹐諸癥悉退。

一婦人年四十﹐素性急﹐先因飲食難化﹐月經不調﹐服理气化痰藥﹐反肚腹膨脹﹐大便泄瀉﹔又加烏藥﹑蓬術﹐肚腹腫脹﹐小便不利﹔加豬苓﹑澤瀉﹐痰喘气急﹐手足厥冷﹐頭面肢體腫脹﹐指按成窟﹐脈沈細﹐右寸爲甚。余曰﹕此脾肺之气虛寒﹐不能通調水道﹐下輸膀胱﹐滲泄之令不行﹐生化之气不運。卽東垣所雲﹕水飲畱積﹐若土之在雨中﹐則爲泥矣﹐得和風暖日﹐水濕去而陽化自然﹐萬物生長。喜其脈相應﹐遂與金匱加減腎气丸料服之﹐小便卽通﹐數劑腫脹消半﹐四肢漸溫﹐自能轉側﹐又與六君加木香﹑肉桂﹑炮姜﹐治之痊愈。後不戒七情飲食﹐卽爲泄瀉﹐仍用前藥﹐加附子五分而安。

一婦人飲食每用碗許﹐稍加非大便不實﹐必吞酸噯腐﹐或以爲胃火﹐用二陳﹑黃連﹑枳實﹐加內熱作嘔。余曰﹕此未傳寒中﹐故噯气吞酸﹐脹滿痞悶。不信﹐仍作火治虛癥﹐並至月經不止﹐始信。余以六君加炮姜﹑木香數劑﹐元气漸復﹐飲食漸進。又以補中益气加炮姜﹑木香﹑茯苓﹑半夏﹐數劑痊愈。後因飲食勞倦﹐兼之怒气﹐飲食頓少﹐元气頓怯﹐用前藥更加發熱﹐誠似實火﹐脈洪大﹐按之而虛﹐兩尺如無﹐此命門火衰﹐用補中益气加姜﹑桂及八味丸﹐兼服兩月餘﹐諸癥悉愈。此癥若因中气虛弱者﹐用人參理中湯或六君子加木香﹑炮姜﹐不應﹐用左金丸﹐或越鞠丸﹐虛寒者﹐加附子﹐或附子理中湯﹐無有不愈。

一婦人素有頭暈﹐不時而作﹐月經遲而少﹐余以爲中气虛﹐不能上升而頭暈﹐不能下化而經少﹐用補中益气湯而愈。後因勞而僕﹐月經如湧﹐此勞傷火動﹐用前湯加五味子一劑﹐服之卽愈。前癥𨿽云亡血過多﹐气無所附﹐實因脾气虧損耳。

一婦人年四十﹐勞則足跟熱痛﹐余以爲陰血虛極﹐急用聖愈湯而痊。後徧身搔癢﹐誤服風藥﹐發熱抽搐﹐肝脈洪數﹐此乃肝家血虛火盛而生風﹐以天竺﹑膽星爲丸﹐用四物﹑麥門﹑五味﹑芩﹑連﹑炙艸﹑山梔﹑柴胡﹐煎送而愈。

一婦人兩足發熱﹐日晡益甚﹐小便自遺﹐或時不利﹐余以爲肝熱陰挺﹐不能約制﹐午前用白術﹑茯苓﹑丹皮﹑澤瀉各五分﹐幹山藥﹑山茱﹑麥門各一錢﹐熟地四錢﹐酒炒黑黃柏七分﹐知母五分﹐不數劑而諸癥悉愈。若用分利之劑﹐愈損眞陰﹐必致不起。

一婦人月事未期而至﹐發熱自汗﹐服淸熱止汗之劑﹐反作渴頭痛﹐手掉身麻﹐此因肝經風熱﹐用柴胡﹑炒芩連﹑炒山梔﹑歸﹑芍﹑生地﹑丹皮各一錢﹐參﹑﹑苓﹑術各一錢五分﹐川芎七分﹐甘艸五分﹐二劑其汗全止﹐更以補中益气而愈。凡發熱久者﹐陽气亦自病﹐須調補之。

一婦人經行後﹐勞役失調﹐忽然昏憒﹐面赤吐痰﹐此元气虛火妄動﹐急飲童便﹐神思漸爽﹐更用參﹑各五錢﹐芎﹑歸各三錢﹐玄參﹑柴胡﹑山梔﹑炙艸各一錢一劑﹐又用逍遙散加五味﹑麥門稍定。但體倦面黃﹐此脾土眞虛之色也﹐又以十全大補加五味﹑麥門﹐治之而愈。

若投以發散之劑﹐禍在反掌﹐愼之。

西賓錢思習子室年三十﹐尙無嗣﹐月經淋瀝無期﹐夫婦異處者幾年矣﹐思習欲爲娶外家﹐以謀諸餘。余曰﹕此鬱怒傷肝﹐脾虛火動﹐而血不歸經﹐乃肝不能藏﹐脾不能攝也﹐當淸肝火﹐補脾气。遂與加味歸脾﹑逍遙二藥四劑﹐送至其家﹐仍告其姑曰﹕服此病自愈﹐而當受胎﹐外家可無娶也。果病愈﹐次年生子。

一婦人多怒﹐經行或數日﹐或半月卽止﹐三年後淋瀝無期﹐肌體倦瘦﹐口漧內熱﹐盜汗如洗﹐日晡熱甚﹐余用參﹑﹑歸﹑術﹑茯神﹑遠志﹑棗仁﹑麥門﹑五味﹑丹皮﹑龍眼肉﹑炙艸﹑柴胡﹑升麻﹐治之獲痊。此癥先因怒動肝火﹐血熱妄行﹐後乃脾气下陷﹐不能攝血歸源﹐故用前藥。若胃熱亡津液﹐而經不行﹐宜淸胃。若心火亢甚者﹐宜淸心。若服燥藥過多者﹐宜養血。若病久气血衰﹐宜健脾胃。

一婦人年五十﹐內熱晡熱﹐經水兩三月一來﹐此血虛而有熱。用逍遙散加山茱治之而愈。若兼有痰作渴﹐或小便不調﹐或頭暈白帶﹐宜用腎气丸。

一婦人气血素虛﹐經行不調﹐飲食少思﹐日晡熱甚﹐用十全大補加山茱﹑山藥﹑丹皮﹑麥門﹑五味而愈。次年秋患寒熱﹐或用淸脾飲﹐而元气愈弱﹐余仍以前藥而愈。

一婦人生七胎矣﹐月經不調﹐兩足發熱﹐年餘而身亦熱﹐勞則足酸痛。又年許﹐唇腫裂痛。

又半年﹐唇裂見血﹐形體瘦倦﹐飲食無味﹐月水不通﹐唇下腫如黑棗。或用通經丸等藥而死。

一婦人善怒﹐經不調﹐唇腫裂﹐服消毒藥﹐唇脹出血﹐年餘矣。余曰﹕當培養脾胃﹐以滋化源。不信﹐仍服前藥及追蝕﹐狀如翻花癅而死。

一膏粱之婦﹐產後月經不調﹐唇裂內熱﹐每作﹐服寒涼之劑。後不時出水﹐余用加味淸胃散而愈。後值春令﹐兼怒﹐唇口腫脹﹐寒熱作嘔﹐痰甚少食﹐用小柴胡加山梔﹑茯苓﹑桔梗﹐諸癥頓愈﹐但內熱仍作﹐乃以加味逍遙散﹐調理而安。

一婦人性善怒﹐產後唇腫內熱﹐用淸熱敗毒﹐唇口腫脹﹐日晡熱甚﹐月水不調﹔用降火化痰﹐食少作嘔﹐大便不實﹐唇出血水﹔用理气消導﹐胸膈痞滿﹐頭目不淸﹐唇腫經閉﹔用淸胃行血﹐肢體倦怠﹐發熱煩躁﹐涎水湧出﹐欲用通經之劑。余曰﹕病本七情﹐肝脾虧損﹐數行攻伐﹐元气益虛故耳﹐法當補陰益陽。遂以加味歸脾湯﹑加味逍遙散﹑補中益气湯﹐如法調治﹐元气漸復﹐唇瘡亦愈。後因怒﹐寒熱耳痛﹐胸膈脹悶﹐唇腫甚﹐此是怒動肝火而血傷﹐遂用四物合小柴胡加山梔頓愈。後又怒﹐脇乳作脹﹐肚腹作痛﹐嘔吐酸涎﹐飲食不入﹐小水不利﹐此是怒動肝木克脾土﹐乃用補脾气﹑養脾血而愈。又因勞役怒气﹐飲食失時﹐發熱喘渴﹐體倦不食﹐去血如崩﹐唇腫熾甚﹐此是肝經有火﹐脾經气虛﹐遂用補中益气加炒黑山梔﹑芍藥﹑丹皮而愈。此癥每見﹐但治其瘡﹐不固其本﹐而死者多矣。

﹝卷上﹞經漏不止

經云﹕陰虛陽搏﹐謂之崩。又云﹕陽絡傷血外溢﹐陰絡傷血內溢。又云﹕脾統血﹐肝藏血。

其爲患因脾胃虛損﹐不能攝血歸源﹔或因肝經有火﹐血得熱而下行﹔或因肝經有風﹐血得風而妄行﹔或因怒動肝火﹐血熱而沸騰﹔或因脾經鬱結﹐血傷而不歸經﹔或因悲哀太過﹐胞絡傷而下崩。治療之法﹐脾胃虛弱者﹐六君子湯加當歸﹑川芎﹑柴胡﹔脾胃虛陷者﹐補中益气湯加酒炒芍藥﹑山梔﹔肝經血熱者﹐四物湯加柴胡﹑山梔﹑苓﹑術﹔肝經怒火者﹐小柴胡湯加山梔﹑芍藥﹑丹皮﹔脾經郁火者﹐歸脾湯加山梔﹑柴胡﹑丹皮﹔哀傷胞絡者﹐四君子湯加柴胡﹑升麻﹑山梔。故東垣﹑丹溪諸先生云﹕凡下血癥﹐須用四君子以收功。斯言厥有旨哉。若大吐血後﹐毋以脈診﹐當急用獨參湯救之。其發熱潮熱﹐咳嗽脈數﹐乃是元气虛弱﹐假熱之脈也﹐尢當用人參之類。此等癥候﹐無不由脾胃先損而患﹐故脈洪大﹐察其中有胃气受補可救。設用寒涼之藥﹐復傷脾胃生气﹐使血反不歸源也。

治驗

﹝吐血等癥附﹞一婦人年將七十﹐素有肝脾之癥﹐每作則飲食不進﹐或胸膈不利﹐或中脘作痛﹐或大便作瀉﹐或小便不利﹐余用逍遙散加山梔﹑茯神﹑遠志﹑木香而愈。後憂女孀居﹐不時吐紫血﹐每作先倦怠煩熱﹐以前藥加炒黑黃連三分﹐吳茱二分﹐頓愈。後因怒﹐吐赤血甚多﹐躁渴垂死﹐此血脫也﹐法當補气﹐乃用人參一兩﹐苓﹑術﹑當歸各三錢﹐陳皮﹑炮黑漧薑各二錢﹐炙艸﹑木香各一錢﹐一劑頓止。信藥有回生之功﹐不可委於天命也。

一婦人年六十有四﹐久鬱怒﹐頭痛寒熱﹐春間乳內時痛﹐服流气飲之類益甚﹐不時有血如經行。又大驚恐﹐飲食不進﹐夜寐不寧﹐乳腫及兩脇痛如炙﹐午後色赤﹐余以爲肝脾郁火血燥﹐先以逍遙散加酒炒黑龍膽一錢﹑山梔一錢五分﹐二劑腫痛頓退﹐又二劑而全消。再用歸脾加炒梔﹑貝母﹐諸癥悉愈。

一婦人久患血崩﹐肢體消瘦﹐飲食到口但聞腥臊﹐口出津液﹐彊食少許﹐腹中作脹﹐此血枯之癥﹐肺肝脾胃虧損之患﹐用八珍湯﹑烏賊魚骨圓﹐兼服兩月而經行﹐百餘劑而康寧如舊矣。

一婦人性躁急﹐瘰後吐血發熱﹐兩脇脹痛﹐日晡爲甚﹐余以爲怒气傷肝﹐气血俱虛﹐遂朝用逍遙散倍加炒黑山梔﹑黃柏﹑貝母﹑桔梗﹑麥門﹑五味﹐夕以歸脾湯送地黃丸﹐諸癥並愈。

一婦人素勤苦﹐因喪子飲食少思﹐忽吐血甚多而自止﹐此後每勞則吐數口﹐瘵癥已具﹐形體甚倦﹐午前以補中益气﹐午後以歸脾湯送地黃丸而愈。

一女子素鬱結﹐胸滿食少﹐吐血面赤﹐用地黃丸及歸脾加山梔﹑貝母﹑芍藥而愈。

一婦人面黃或赤﹐時覺腰間或臍下作痛﹐四肢困倦﹐煩熱不安﹐其經若行﹐先發寒熱﹐兩肋如束﹐其血如崩﹐此脾胃虧損﹐元气下陷﹐與相火濕熱所致﹐用補中益气加防風﹑芍藥﹑炒黑黃柏﹐間以歸脾湯﹐調補化源﹐血自歸經矣。

一婦人因怒崩血﹐久不已﹐面靑黃而或赤﹐此肝木制脾土﹐而血虛也﹐用小柴胡合四物﹐以淸肝火生肝血﹐又用歸脾﹑補中二湯﹐以益脾气生肝血而瘥。此癥若因肝經有風熱﹐而血不寧者﹐用防風一味爲丸﹐以兼癥之藥煎送﹔或肝經火動而血不寧者﹐用條芩炒爲丸﹐以兼癥之藥煎送﹐無有不效。

一婦人性急﹐每怒非太陽﹑耳﹑項﹑喉﹑齒﹑胸﹑乳作痛﹐則胸滿吞酸﹐吐瀉少食﹐經行不止。此皆肝火之癥﹐肝自病則外癥見﹐土受克則內癥作。若自病見﹐用四物加白術﹑茯苓﹑柴胡﹑炒梔﹑炒龍膽﹔若內癥作﹐用四君加柴胡﹑芍藥﹑神曲﹑吳茱﹑炒過黃連﹐諸癥漸愈。惟月經不止﹐是血分有熱﹐脾气尙虛﹐以逍遙散倍用白術﹑茯苓﹑陳皮﹐又以補中益气加酒炒芍藥﹐兼服而調。

幹內錢氏﹐年五十歲﹐辛丑患崩﹐諸藥罔效﹐壬寅八月﹐身熱肢痛﹐頭暈涕出﹐吐痰少食﹐眾作火治﹐轉熾絕粒﹐數日淹淹伏枕﹐僅存呼吸。兄方浙歸診之﹐謂脾胃虛寒﹐用八味丸料一劑﹐使急煎服﹐然胃虛久﹐始下咽﹐翌早遂索粥數匙。再劑﹐食倍熱減痛止﹐兼服八味丸良愈。癸卯秋﹐因勞役憂怒﹐甲辰春夏崩復作﹐六月二十日﹐胸飽發熱﹐脊痛﹐腰不可轉﹐神气怫郁﹐或作內傷﹐或作中暑﹐崩水沸騰﹐兼以便血﹐煩渴引飲﹐粒米不進﹐至七月十三日﹐晝夜暈憒﹐時作時止﹐計無所出。仍屈兄診之﹐脈洪無倫﹐按之微弱﹐此無根之火﹐內眞寒而外假熱也。以十全大補加附子一劑﹐暈止﹐食粥三四匙﹐崩血漸減﹐日服八味丸﹐始得痊愈。幹山妻兩構危疾﹐命懸須臾﹐荷兄遠救誠解倒懸之急﹐處方神良﹐知無出此﹐野人懷恩﹐姑俟後日玉環之報云爾。嘉靖甲辰季秋表弟方幹頓首拜書。

大化內患月事不期﹐崩血昏憒﹐發熱不寐﹐或謂血熱妄行投以寒劑益甚﹐或謂胎成受傷投以止血亦不效﹐乃敬延先生診之。曰﹕此脾气虛弱﹐無以統攝故耳﹐法當補脾﹐而血自止矣。

用補中益气加炮姜﹐不數劑而驗。惟終夜少睡驚悸﹐另服八物湯﹐更不效﹐叩諸先生﹐曰雜矣﹐乃與歸脾湯加炮姜以補心脾﹐遂如初。謹敍其梗槪以附醫案﹐俾後之患者﹐得有所取法云。嘉靖甲辰孟冬晚生歸大化頓首拜書。

﹝卷上﹞經閉不行

夫經水陰血也﹐屬衝任二脈主﹐上爲乳汁﹐下爲月水﹐其爲患有因脾虛而不能生血者﹔有因脾郁傷而血耗損者﹔有因胃火而血消爍者﹔有因脾胃損而血少者﹔有因勞傷心而血少者﹔有因怒傷肝而血少者﹔有因腎水不能生肝而血少者﹔有因肺气虛不能行血而閉者。治療之法﹐若脾虛而不行者﹐調而補之﹔脾郁而不行者﹐解而補之﹔胃火而不行者﹐淸而補之﹔脾胃損而不行者﹐調而補之﹔勞傷心血而不行者﹐靜而補之﹔怒傷肝而不行者﹐和而補之﹔肺气虛而不行者﹐補脾胃﹔腎虛而不行者﹐補脾肺。經云﹕損其肺者益其气﹐損其心者調其榮衛﹐損其脾者調其飲食﹐適其寒溫﹐損其肝者緩其中﹐損其腎者益其精。審而治之﹐庶無誤矣。

治驗

一婦人停食﹐飽悶發熱﹐或用人參養胃湯益甚﹐再用木香檳榔丸﹐泄瀉吐痰﹐腹中成塊﹐飲食少思﹐又用二陳﹑黃連﹑濃朴之類﹐前癥益甚﹐腹脹不食﹐月經不至。余以爲中气虧損﹐用補中益气加茯苓﹑半夏﹐三十餘劑﹐脾胃健而諸癥愈﹐又二十餘劑﹐而經自行。前癥若脾虛不能消化飲食者﹐宜用六君子湯﹐補而消之﹔虛寒者﹐加砂仁﹑木香﹑炮姜﹐溫而補之﹔其食積成形者﹐以前藥煎送保和丸。大抵食積痞塊﹐癥爲有形﹐所謂邪气勝則實﹐眞气奪則虛﹐惟當養正辟邪﹐而積自除矣。𨿽然堅者削之﹐客者除之﹐胃气未虛﹐或可少用﹐若病久虛乏者﹐則不宜用。

一婦人飲食後﹐或腹脹﹐或吞酸﹐服枳術丸﹐吞酸益甚﹐飲食日少﹐胸膈痞滿﹐腿內酸痛﹐畏見風寒﹐又服養胃湯一劑﹐腿內作痛﹐又二劑﹐腿浮腫﹐月經不行﹐余以爲鬱結所傷﹐脾虛濕熱下注﹐侵晨用四君﹑芎﹑歸﹑二陳﹐午後以前湯送越鞠丸﹐飲食漸進﹐諸癥漸愈。又用歸脾﹑八珍二湯﹐兼服兩月餘而經行。

一婦人性沈多慮﹐月經不行﹐胸滿少食﹐或作脹﹐或吞酸﹐余以爲中气虛寒﹐用補中益气加砂仁﹑香附﹑煨姜二劑﹐胸膈和而飲食進﹐更以六君加芎﹑歸﹑貝母﹑桔梗﹑生薑﹑大棗數劑﹐脾胃健而經自調矣。

一婦人素有胃火﹐服淸胃散而安。後因勞役﹐躁渴內熱﹐肌肉消瘦﹐月經不行﹐此胃火消爍陰血﹐用逍遙散加丹皮﹑炒梔﹐以淸胃熱﹔用八珍湯加茯苓﹑遠志﹐以養脾血﹐而經自行矣。

一婦人久患瘧﹐形體怯弱﹐內熱晡熱﹐自汗盜汗﹐飲食少思﹐月事不行﹐服通經丸﹐虛癥悉具﹐此因虛而致瘧疾﹐因瘧而致經閉﹐用補中益气及六味地黃丸﹐各百餘劑﹐瘧愈經自行。

一婦人久患瘧﹐瘧作則經不行﹐形虛脈大﹐頭痛懶食﹐大便泄瀉﹐小便淋漓﹐口漧唇裂﹐內熱腹膨﹐皆元气下陷﹐相火合病﹐用補中益气湯治之尋愈。惟不時頭痛﹐乃加蔓荊子而痛止﹐又兼用六味地黃丸而經行。

一婦人因勞﹐耳鳴頭痛體倦﹐此元气不足﹐用補中益气加麥門﹑五味而痊。三年後得子﹐因飲食勞倦﹐前癥益甚﹐月經不行﹐晡熱內熱﹐自汗盜汗﹐用六味地黃丸﹑補中益气湯頓愈。

前癥若因血虛有火﹐用四物加山梔﹑柴胡﹔不應﹐八珍加前藥。若气虛弱﹐用四君子。若怒耳便聾或鳴者﹐實也﹐小柴胡加芎﹑歸﹑山梔﹔虛用補中益气加山梔。若午前甚作火治﹐用小柴胡加炒連﹑炒梔﹐气虛用補中益气。午後甚作血虛﹐用四物加白術﹑茯苓。若陰虛火動﹐或兼痰甚作渴﹐必用地黃丸以壯水之主。經云﹕頭痛耳鳴﹐九竅不利﹐腸胃之所生也﹐脾胃一虛﹐耳目九竅皆爲之病。

一婦人胃气素弱﹐爲哭母吐血咳嗽﹐發熱盜汗﹐經水三月不行﹐余以爲悲則傷肺﹐思則傷脾﹐遂朝服補中益气加桔梗﹑貝母﹑知母﹐夕用歸脾湯送地黃丸而愈。

﹝卷上﹞帶下

或因六淫七情﹐或因醉飽房勞﹐或因膏粱濃味﹐或服燥劑所致﹐脾胃虧損﹐陽气下陷﹔或濕痰下注﹐蘊積而成﹐故言帶也。凡此皆當壯脾胃﹑升陽气爲主﹐佐以各經見癥之藥。若屬肝則靑﹐小柴胡加山梔﹔或濕熱壅滯﹐小便赤澀﹐龍膽瀉肝湯﹔屬心則赤﹐小柴胡加黃連﹑山梔﹑當歸﹔屬肺則白﹐補中益气加山梔﹔屬脾則黃﹐六君子加山梔﹑柴胡﹐不應﹐歸脾湯﹔屬腎則黑﹐六味地黃丸﹔若气血俱虛﹐八珍湯﹔陽气下陷﹐補中益气湯﹔濕痰下注﹐前湯加茯苓﹑半夏﹑蒼術﹑黃柏﹔气虛痰飲下注﹐四七湯送腎气丸。

治驗

一婦人年逾六十﹐內熱口漧﹐勞則頭暈﹐吐痰帶下﹐或用化痰行气﹐前癥益甚﹐飲食愈少﹐肢體或麻﹐恪服祛風化痰﹐肢體常麻﹐手足或冷或熱﹐日漸消瘦。余曰﹕癥屬脾气虛弱而不能生肺﹐祛風之劑﹐復損諸經也﹐當滋化源。遂用補中益气加茯苓﹑半夏﹑炮姜﹐二十餘劑﹐脾气漸復﹐飲食漸加﹐諸癥頓愈。

一孀婦腹脹脇痛﹐內熱晡熱﹐月經不調﹐肢體酸麻﹐不時吐痰﹐或用淸气化痰﹐喉間不利﹐帶下靑黃﹐腹脇膨脹﹔用行气之劑﹐胸膈不利﹐肢體時麻﹐此鬱怒傷損肝脾﹐前藥益甚也。

朝用歸脾湯以解脾郁生脾气﹐夕用加味逍遙散以生肝血淸肝火﹐兼服百餘劑﹐而諸癥愈。

一婦人瘧久﹐兼之帶下﹐發後口漧倦甚。余用七味白術散加麥門﹑五味﹐作大劑﹐煎與恣飲﹐再髮稍可﹐乃用補中益气加茯苓﹑半夏﹐十餘劑而愈。凡截瘧﹐余常以參﹑術各一兩﹐生薑四兩﹐煨熟煎服卽止﹐或以大劑補中益气加煨姜﹐其功尢捷。

一婦人頭暈唾痰﹐胸滿气喘﹐得食稍緩﹐苦於白帶﹐二十餘年矣﹐諸藥不應。余曰﹕此气虛而痰飲也﹐飲愈而帶始愈﹐遂用六味地黃丸﹐不月而驗。

一婦人耳鳴胸痞﹐內熱口漧﹐咳中若有一核﹐吞吐不利﹐月經不調﹐兼之帶下﹐余以爲肝脾鬱結﹐用歸脾湯加半夏﹑山梔﹑升麻﹑柴胡﹐間以四七湯下白丸子而愈。

一婦人吞酸胸滿﹐食少便泄﹐月經不調﹐服法制淸气化痰丸﹐兩膝漸腫﹐寒熱往來﹐帶下黃白﹐面黃體倦。余以爲脾胃虛﹐濕熱下注﹐用補中益气﹐倍用參﹑術加茯苓﹑半夏﹑炮姜而愈。若因怒﹐發熱少食﹐或兩腿赤腫﹐或指縫常濕﹐用六君加柴胡﹑升麻及補中益气。

一婦人帶下﹐四肢無力﹐勞則倦怠。余曰﹕四肢者土也﹐此屬脾胃虛弱﹐濕痰下注。遂以補中益气﹑濟生歸脾二藥﹐治之而愈。

一婦人年逾六十﹐帶下黃白﹐因怒胸膈不利﹐飲食少思﹐服消導利气之藥﹐反痰喘胸滿﹐大便下血。余曰﹕此脾气虧損﹐不能攝血歸源也。用補中益气加茯苓﹑半夏﹑炮姜﹐四劑﹐諸癥頓愈﹐又用八珍加柴胡﹑炒梔而安。

﹝卷上﹞血分水分

二癥或因飲食起居失養﹐或因六淫七情失宜﹐以致脾胃虧損﹐不能生發統攝﹐气血乖違﹐行失常道。若先因經水斷絕﹐後至四肢浮腫﹐小便不通﹐血化爲水﹐名曰血分﹐宜用椒仁丸治之。若先小便不利﹐後至身面浮腫﹐經水不通﹐水化爲血﹐名曰水分﹐宜用葶藶丸治之。此屬形气不足﹐邪淫隧道﹐必用此藥以宣導其邪﹐而佐以輔補元气﹐庶使藥力有所仗而行﹐則邪自不能容﹐而眞气亦不至於復傷矣。

治驗

一婦人月經不調﹐晡熱內熱﹐飲食少思﹐肌體消瘦﹐小便頻數﹐服濟陰丸﹐月經不行﹐四肢浮腫﹐小便不通。余曰﹕此血分也。朝用椒仁丸﹐夕用歸脾湯漸愈﹐乃以人參丸代椒仁丸﹐兩月餘將愈。專用歸脾湯﹐五十餘劑而痊。

一婦月經不調﹐小便短少﹐或用淸熱分利之劑﹐小便不利﹐三月餘身面浮腫﹐月經不通。

余曰﹕此水分也。遂朝用葶藶丸﹐夕用歸脾湯漸愈﹐乃用人參丸間服而愈。已上二癥﹐作脾虛水气﹐用分利等藥而歿者多矣。惜哉﹗

﹝卷上﹞小便出血

婦人小便尿血﹐或因膏粱炙﹐或因醉飽入房﹐或因飲食勞役﹐或因六淫七情﹐以致元气虧損﹐不能統攝歸源。若因怒動肝火者﹐用加味逍遙散調送發灰。肝經風熱者﹐送子芩丸。久而血虛者﹐用八珍送發灰。若膏粱積熱者﹐用淸胃散加槐花﹑甘艸。房勞所傷者﹐用六君加柴胡﹑升麻。風熱所傷者﹐用四君加防風﹑枳殼。凡久而虧損元气者﹐用補中益气爲主。鬱結傷脾者﹐用濟生歸脾爲主。

治驗

一婦人尿血﹐因怒气寒熱﹐或頭痛﹐或脇脹﹐用加味逍遙﹐諸癥稍愈﹐惟頭痛﹐此陽气虛﹐用補中益气加蔓荊子而痊。後鬱怒﹐小腹內痛﹐次日尿血熱甚﹐仍用前散加龍膽艸並歸脾湯﹐將愈﹐因飲食所傷﹐血仍作﹐徹夜不寐﹐心忡不寧﹐此脾血尙虛﹐用前湯而痊。

一婦人尿血﹐久用寒涼止血藥﹐面色痿黃﹐肢體倦怠﹐飲食不甘﹐晡熱作渴三年矣﹐此前藥復傷脾胃﹐元气下陷而不能攝血也。蓋病久鬱結傷脾﹐用補中益气以補元气﹐用歸脾湯以解脾郁﹐使血歸經。更用加味逍遙以調養肝血﹐不月諸癥漸愈﹐三月而痊。

﹝卷上﹞熱入血室

婦人傷寒﹐或勞役﹐或怒气發熱﹐適遇經行﹐以致熱入血室﹔或血不行﹐或血不止﹐令人晝則明了安靜﹐夜則譫語如見鬼狀﹐用小柴胡加生地黃﹔血虛者﹐用四物加生地﹑柴胡。切不可犯胃气。若病旣愈而血未止﹐或熱未已﹐元气素弱﹐用補中益气。脾气素郁﹐用濟生歸脾。血气素弱﹐用十全大補﹐庶無誤矣。

治驗

一婦人經行﹐感冒風寒﹐日間安靜﹐至夜譫語﹐用小柴胡加生地﹐治之頓安。但內熱頭暈﹐用補中益气加蔓荊子而愈。後因怒惱﹐寒熱譫語﹐胸脇脹痛﹐小便頻數﹐月經先期﹐此是肝火血熱妄行﹐用加味逍遙加生地而愈。

一婦人因怒﹐寒熱頭痛﹐譫言妄語﹐日晡至夜益甚﹐而經暴至。蓋肝藏血﹐此怒動火﹐而血妄行。用加味逍遙散加生地﹐治之神思頓淸﹐但食少體倦﹐月經未已﹐蓋脾統血﹐此脾气虛不能攝﹐用補中益气治之﹐月經漸止。

一婦人懷抱素郁﹐感冒經行譫語﹐服發散之劑﹐不應﹐用寒涼降火﹐前癥益甚﹐更加月經不止﹐肚腹作痛﹐嘔吐不食﹐痰涎自出﹐此脾胃虛寒﹐用香砂六君﹐脾胃漸健﹐諸癥漸退﹐又用歸脾湯而痊愈。

﹝卷上﹞師尼寡婦寒熱

宋褚氏療師尼寡婦﹐別制方藥﹐謂獨陰無陽﹐致血气交爭﹐乍寒乍熱如瘧﹐或腰背作痛而寒熱﹐其肝脈弦出寸口﹐是其癥也。若室女出嫁﹐愆期而寒熱亦然。蓋男子精盛﹐則思室﹐女子血盛以懷胎﹐此天地自然之理也﹐治以小柴胡加生地﹔久而血虛﹐佐以四物﹔若兼怒動肝火而寒熱者﹐佐以加味逍遙散﹔若兼虧損肝經而寒熱者﹐佐以八珍湯﹔若兼虧損元气而寒熱者﹐佐以補中益气湯﹔若兼郁傷脾气而寒熱者﹐佐以濟生歸脾湯。此癥多兼經候不調﹐當詳孰爲緩急而治之。

治驗

一寡婦因怒﹐致不時寒熱﹐久而不已﹐肝脈弦緊﹐用小柴胡加生地﹐治之而愈。但見風寒熱仍作﹐此是脾胃气虛﹐用加味歸脾﹑補中益气二湯﹐兼服而止。

一婦人因夫經商久不歸﹐發寒熱﹐月經旬日方止。服降火涼血﹐反潮熱內熱﹐自汗盜汗﹐月經頻數。余曰﹕熱汗﹐气血虛也﹔經頻﹐肝脾虛也。用歸脾湯﹑六味丸而愈﹐常治兼癥旣愈一室女寒熱﹐左手脈弦長而出寸口﹐用小柴胡加生地﹑烏梅﹐治之而愈﹐旣嫁而諸癥悉痊。

一室女久患寒熱﹐月經不調﹐先以小柴胡加生地﹐治之少愈﹐更以生地黃丸而痊。

一放出宮女﹐年逾三十﹐兩胯作痛﹐肉色不變﹐大小便中作痛如淋﹐登廁尢痛﹐此瘀血漬入隧道爲患﹐乃男女失合之癥也﹐難治。後潰不斂﹐又患瘰而歿。此婦爲吾鄕湯氏外家﹐湯爲商常在外﹐可見此婦在內久懷憂鬱﹐及出外又不能如願﹐是以致生此疾。愈見瘰流注﹐乃七情气血損傷﹐不可用攻伐皎然矣。按《精血篇》云﹕女人天癸旣至﹐逾十年無男子合﹐則不調。未逾十年﹐思男子合﹐亦不調。不調則舊血不出﹐新血誤行﹐或漬而入骨﹐或變而爲腫﹐或𨿽合而難子﹐合多則瀝枯虛人﹐產乳眾則血枯殺人。觀其精血﹐思過半矣。

一室女年十七﹐久不愈﹐天癸未通﹐發熱咳嗽﹐飲食少思﹐或欲用通經丸。余曰﹕此癥潮熱經候不調者﹐不治﹐所喜脈不澀﹐且不潮熱﹐尙可治。但養气血﹐益津液﹐其經自行。惑於速效﹐仍用之。余曰﹕非其治也﹐此乃悍之劑﹐大助陽火﹐陰血得之則妄行﹐脾胃得之則愈虛。經果通而不止﹐飲食愈少﹐更加潮熱﹐遂致不救。

﹝卷上﹞歷節痛風

﹝卽白虎歷節風﹞歷節痛﹐或因飲食起居失節﹐或因七情六淫失宜﹐以致脾胃虧損﹐腠理不密﹐外邪所侵﹔或爲肝火內動﹐肝血耗損﹔或爲肢體疼痛﹔或爲肢節難伸﹔或爲卒然制痛﹔或爲走痛無常﹔或內熱晡熱﹐自汗盜汗﹔或經候不調﹐飲食不甘。其治法﹐屬風邪者﹐小續命湯。走注疼痛者﹐漏蘆散。骨節疼痛者﹐四生丸。濕熱痛者﹐淸燥湯﹐兼痰佐以二陳。肝火者﹐加味逍遙散加羌活﹑川芎。脾郁者﹐加味歸脾加羌活﹑川芎。血虛者﹐四物加羌活﹑川芎。气虛者﹐四君加羌活﹑川芎。气血俱虛者﹐八珍加羌活﹑川芎。月經先期而痛者﹐加味逍遙散爲主。月經過期而痛者﹐補中益气爲主。大抵痛而不敢按者﹐屬病气元气俱實也﹔手按而痛緩者﹐病气元气俱虛也。若勞役而作痛者﹐元气虛也﹔飲食失宜而作痛者﹐脾胃虛也﹔怒惱而作痛者﹐肝火也﹔經行而作痛﹐血虛也。凡此皆固元气爲主﹐而佐以治病之藥。

治驗

一婦人自汗盜汗﹐發熱晡熱﹐體倦少食﹐月經不調﹐吐痰甚多﹐二年矣。徧身作痛﹐天陰風雨益甚。用小續命湯而痛止﹐用補中益气﹑加味歸脾二湯﹐三十餘劑而愈。自汗等癥﹐皆鬱結傷損脾气﹐不能輸養諸髒所致。故用前二湯﹐專主脾胃。若用寒涼降火﹐理气化痰﹐復傷生气﹐多致不起。

一婦人因怒﹐月經去多﹐發熱作渴﹐左目緊小﹐頭項動掉﹐四肢抽搐﹐徧身疼痛﹐此怒動肝火﹐肝血虛而內生風﹐用加味逍遙加鉤藤數劑﹐諸癥漸愈﹐又用八珍湯﹐調理而痊。

一婦人月經先期﹐素有痛癥﹐每勞必作﹐用眾手重按﹐痛稍止﹐此气血虛而有火﹐用十全大補加獨活治之而痛痊﹐用六味丸﹑逍遙散而經調。

一婦人歷節作痛﹐發熱作渴﹐飲食少思﹐月經過期﹐諸藥不應﹐脈洪大﹐按之微細﹐用附子八物四劑而痛止﹐用加味逍遙而元气復﹐六味丸而月經調。

一婦人體肥胖﹐素內熱﹐月經先期﹐患痛風﹐下體微腫痛甚﹐小便頻數﹐身重脈緩﹐癥屬風濕﹐而血虛有熱。先用羌活勝濕湯四劑﹐腫痛漸愈﹔用淸燥湯數劑﹐小便漸淸﹔用加味逍遙十餘劑﹐內熱漸愈。爲飲食停滯﹐發熱仍痛﹐面目浮腫﹐用六君加柴胡﹑升麻而愈。又因怒气﹐小腹痞悶﹐寒熱嘔吐﹐此木侮脾土。用前藥加山梔﹑木香而安。惟小腹下墜﹐似欲去後﹐此脾气下陷﹐用補中益气而愈。後因勞役﹑怒气﹐作嘔﹐吐痰﹐徧身腫痛﹐月經忽來寒熱。用六君加柴胡﹑山梔以扶元气淸肝火﹐腫痛嘔吐悉退﹐用補中益气以升陽气健營气﹐月經寒熱悉瘥。

一婦人飲食少思﹐畏見風寒﹐患痛風﹐嘔吐寒熱﹐脈弦緊﹐用附子八物﹐四肢痛愈﹐用獨活寄生﹐腰痛亦痊﹐惟兩膝腫痛﹐用大防風而消﹐用加味歸脾﹑逍遙而元气復。

﹝卷上﹞流注

婦人流注﹐或因憂思鬱怒﹐虧損肝脾﹔或因產後勞役﹐復傷气血﹐以致營气不從﹐逆於肉理﹔或因腠理不密﹐外邪客之﹔或濕痰流注﹔或跌撲血滯﹔或產後惡露﹔蓋气流而注﹐血注而凝。或生於四肢關節﹔或流於胸腹腰臀﹔或結塊﹐或漫腫﹐皆屬虛損。急用蔥熨及益气養榮湯﹐則未成自消﹐已成自潰。若久而腫起作痛﹐肢體倦怠﹐病气有餘﹐形气不足﹐尙可治。

若漫腫微痛﹐屬形气病气俱不足﹐最難治。不作膿﹐或膿成不潰﹐气血虛也﹐用八珍湯。憎寒畏寒﹐陽气虛也﹐十全大補湯。晡熱內熱﹐陰血虛也﹐四物加參﹑術。作嘔欲嘔﹐胃气虛也﹐六君加炮姜。食少體倦﹐脾气虛也﹐補中益气加茯苓﹑半夏。四肢逆冷﹐小便頻數﹐命門火衰也﹐八味丸。小便頻數﹐痰盛作渴﹐腎水虧損也﹐六味丸。月經過期﹐多日不止﹐肝脾虛也﹐八珍湯加柴胡﹑丹皮。凡潰而气血虛弱不斂者﹐更用十全大補湯﹐煎膏外補之。久潰而寒邪凝滯不斂者﹐用豆豉餅祛散之。其潰而內有膿管不斂者﹐用鍼頭散腐化之﹐自愈。

若不補气血﹐不節飲食﹐不愼起居﹐不戒七情﹐或用寒涼克伐﹐俱不治。

治驗

一婦人左臂患之﹐年許不潰﹐堅硬不痛﹐肉色不變﹐脈弱少食﹐月經過期﹐日晡發熱﹐勞役則痛﹐遂與參﹑﹑歸﹑術﹑川芎﹑芍藥﹑熟地﹑貝母﹑遠志﹑香附﹑桔梗﹑丹皮﹑甘艸﹐百餘貼而消。

一婦人暴怒﹐腰腫一塊﹐胸膈不利﹐時或气走作痛﹐與方脈流气飲﹐數劑而止﹐更以小柴胡對四物﹐加香附﹑貝母﹐月餘而愈。

一婦人因怒﹐脇下腫痛﹐胸膈不利﹐脈沈滯﹐以方脈流气飲﹐數劑少愈﹐以小柴胡對二陳﹐加靑皮﹑桔梗﹑貝母﹐數劑頓退﹐更以小柴胡湯對四物﹐二十餘劑而痊。

一婦人因閃胸肩患腫﹐徧身痛﹐遂以黑丸子二服而痛止﹐以方脈流气飲二劑而腫消﹐更以二陳對四物﹐加香附﹑枳殼﹑桔梗而痊愈。

一婦人腿患筋攣骨痛﹐諸藥不應﹐脈遲緊﹐用大防風湯﹐二劑頓退﹐又二劑而安。又一婦患之亦然﹐先用前湯二劑﹐更服黑丸子而痊。此二患若失治﹐潰成敗證。

一婦人潰後發熱﹐予以爲虛﹐彼不信﹐乃服敗毒藥﹐果發大熱﹐竟至不救。夫潰瘍𨿽有表證﹐發熱宜以托裏爲主﹐佐以表散之劑﹐何況瘰流注乎﹖若气血充實﹐經絡通暢﹐決無患者。此証之因﹐皆由气血素虧﹐或七情所傷﹐經絡鬱結﹐或腠理不密﹐六淫外侵﹐隧道壅塞。

若不審其所因﹐辧其虛實﹐鮮不誤人。

﹝卷上﹞瘰

婦人瘰﹐或因胎產血崩﹐虧損腎肝﹔或因憂思鬱怒﹐傷損肝脾﹔或因恚怒風熱﹐肝膽血燥﹔或因水涸血虛﹐筋攣則累累然如貫珠﹐故多生於耳前後﹑項側﹑胸脇間﹐若寒熱腫痛﹐乃肝經气動而爲病。用柴胡梔子散以淸肝火爲主﹐而佐以逍遙散以養肝血。若寒熱旣止﹐而核不消﹐乃肝經之血亦病﹐用加味四物湯以養肝血爲主﹐而佐以柴胡梔子散以淸肝火。若初生如豆粒﹐附著於筋﹐肉色不變﹐內熱口漧﹐精神倦怠﹐久不消潰﹐乃肝脾虧損﹐用逍遙散﹑歸脾湯﹑六味丸健脾土﹐培肝木﹐切不可輕用散堅追毒之劑。《外臺祕要》云﹕肝腎虛熱﹐則生矣。《病機》云﹕瘰不系膏粱丹毒﹐因虛勞气郁所致。補形气﹐調經脈﹐其瘡當自消散。誤下之﹐先犯病禁經禁。若久潰脈浮大﹐邪火盛也﹔而色白﹐金克木也﹐皆不治。

若赤脈貫瞳子有幾條﹐則幾年死。

治驗

一婦人久而不愈﹐或以爲木旺之癥﹐用散腫潰堅湯伐之﹐腫硬益甚﹐余以爲肝經气血虧損﹐當滋化源﹐用六味地黃丸﹑補中益气湯﹐至春而愈。此癥若肝經風火暴病﹐元气無虧﹐宜用前湯。若風不旺而自病﹐宜用瀉靑丸﹔虛者﹐用地黃丸。若水不能生木﹐亦用此丸。若金來克木﹐宜補脾土生腎水。大凡風木之病﹐但壯脾土﹐則木自不能克矣。若行伐肝﹐則脾胃先傷﹐而木反來克土矣。

一婦人患之﹐恐不起﹐致少寐﹐年餘破﹐膿水淋漓﹐經水或五十日或兩月餘一至﹐誤服通經丸﹐展轉無寐﹐午前惡寒﹐午後發熱。余以爲思慮虧損脾血﹐用歸脾湯作丸﹐午前以六君子送下﹐午後以逍遙散送下﹐兩月餘得寐﹐半載後經行如期﹐年餘而瘡愈。

一婦潰後﹐發熱煩躁作渴﹐脈大而虛﹐以當歸補血湯﹐六劑而寒熱退﹐又以聖愈湯﹐數劑而痊愈。更以八珍加貝母﹑遠志﹐三十餘劑而斂。

一婦人項結核﹐寒熱頭痛﹐脇乳脹痛﹐內熱口苦﹐小便頻數﹐癥屬肝火血虛﹐用四物加柴胡﹑山梔﹑膽艸而愈﹐又用加味逍遙散而安。

一婦人瘰後﹐徧身作癢﹐脈大按而虛﹐以十全大補加香附治之而愈。大凡潰後﹐午前癢作气虛﹐午後癢作血虛。若作風癥治之﹐必死。

一婦人項核腫痛﹐察其气血俱實﹐先以必效散一服下之﹐更以益气養榮湯補之﹐三十餘劑而消。常治此癥﹐若必欲出膿﹐但虛弱者﹐先用前湯﹐待其气血稍充﹐乃用必效散﹐去其毒﹐仍用補藥無不效。未成膿者﹐灸肘尖調經解郁及隔蒜灸﹐多自消﹐有膿卽鍼之。若气血復而核不消﹐卻服散堅之劑﹐月許不應﹐气血不損﹐須用必效散﹐其毒一下﹐卽多服益气養榮湯﹐如不應﹐亦灸肘尖。如瘡口不斂者﹐更用豆豉餅﹑琥珀膏。若气血俱虛﹐或不愼飲食七情者﹐不治。然此癥以气血爲主﹐气血壯實﹐不用追蝕之劑﹐亦能自腐。但取去使易於收斂耳﹐血虛而用追蝕﹐不惟徒治﹐適足以敗矣。

﹝卷上﹞乳癰乳巖

婦人乳癰﹐屬膽胃二腑熱毒﹐气血壅滯。故初起腫痛﹐發於肌表﹐肉色赤﹐其人表熱發熱﹐或發寒熱﹐或憎寒頭痛﹐煩渴引冷﹐用人參敗毒散﹑神效栝蔞散﹑加味逍遙散治之﹐其自消散。若至數日之間﹐膿成潰竅﹐稠膿湧出﹐膿盡自愈。若气血虛弱﹐或誤用敗毒﹐久不收斂﹐膿淸脈大﹐則難治。乳巖屬肝脾二髒鬱怒﹐气血虧損﹐故初起小核﹐結於乳內﹐肉色如故﹐其人內熱夜熱﹐五心發熱﹐肢體倦瘦﹐月經不調﹐用加味歸脾湯﹑加味逍遙散﹑神效瓜蔞散﹐多自消散。若荏苒日月漸大﹐HT巖色赤﹐出水腐潰深洞﹐用前歸脾湯等藥﹐可延歲月﹐若誤用攻伐﹐危殆迫矣。大凡乳癥﹐若因恚怒﹐宜疏肝淸熱。痛寒熱﹐宜發表散邪。腫痛甚﹐宜淸肝消毒﹐並隔蒜灸。不作膿﹐或膿不潰﹐補气血爲主。不收斂﹐或膿稀﹐補脾胃爲主。膿出反痛﹐或發寒熱﹐補气血爲主。或晡熱內熱﹐補血爲主。若飲食少思﹐或作嘔吐﹐補胃爲主。飲食難化﹐或作泄瀉﹐補脾爲主。勞碌腫痛﹐補气血爲主。怒气腫痛﹐養肝血爲主。兒口所吹﹐須吮通揉散。成癰﹐治以前法。潮熱暮熱﹐亦主前藥。大抵男子多由房勞﹐耗傷肝腎。婦人鬱怒﹐虧損肝脾。治者審之。﹝世以孕婦患此﹐名曰內吹。然其所致之因則一﹐惟用藥不可犯其胎耳。﹞

治驗

一婦人內熱脇脹﹐兩乳不時作痛﹐口內不時辛辣﹐若臥而起急﹐則臍下牽痛﹐此帶脈爲患﹐用小柴胡加靑皮﹑黃連﹑山梔二劑而瘥。

一婦人因怒兩乳腫﹐兼頭痛寒熱﹐用人參敗毒散﹐二劑表癥已退﹐用小柴胡加芎﹑歸﹑枳殼一婦人久郁﹐右乳內腫硬﹐用八珍湯加遠志﹑貝母﹑柴胡﹑靑皮及隔蒜灸﹐兼服神效栝蔞散﹐兩月餘而消。

一婦人左乳內腫如桃﹐不痛不赤﹐發熱漸瘦﹐用八珍加香附﹑遠志﹑靑皮﹑柴胡百餘劑﹐又兼服神效栝蔞散三十餘劑﹐膿潰而愈。

一婦人郁久﹐左乳內結核如杏許﹐三月不消﹐心脈澀而脾脈大﹐按之無力﹐以八珍加貝母﹑遠志﹑香附﹑柴胡﹑靑皮﹑桔梗﹐五十餘劑而潰﹐又三十餘劑而愈。

一婦人稟實性躁﹐懷抱久郁﹐左乳內結一核﹐按之微痛﹐以連翹飲子二十餘劑少退﹐更以八珍加靑皮﹑香附﹑桔梗﹑貝母﹐二十餘劑而消。

一婦人發熱作渴﹐至夜尢甚﹐兩乳忽腫﹐肝脈洪數﹐乃熱入血室也﹐用加味小柴胡湯﹐熱止腫消。

一婦人因怒﹐左乳作痛發熱﹐表散太過﹐腫熱益甚﹐用益气養榮湯﹐數劑熱止膿成﹐不從用鍼﹐腫脹熱渴﹐鍼膿大泄﹐仍以前湯﹐月餘始愈。此癥若膿成未破﹐有薄皮剝起者﹐用代鍼之劑﹐其膿自出。不若及時用鍼﹐不致大潰。若膿血未盡﹐輒用生肌﹐反助其邪。愼之﹗一婦人因怒﹐左乳作痛﹐胸膈不利﹐以方脈流气飲加木香﹑靑皮﹐四劑而安。

一婦人膿淸腫硬﹐面黃食少﹐內熱晡熱﹐自汗盜汗﹐月經不行﹐此肝脾气血俱虛﹐用十全大補加遠志﹑貝母及補中益气﹐各三十餘劑﹐外用蔥熨患處﹐諸癥尋愈。

一婦人膿成脹痛﹐余欲鍼之﹐不從﹐數日始鍼﹐出敗膿三四碗許﹐虛癥蜂起﹐幾至危殆﹐用大補兩月餘而安。若元气虛弱﹐不作膿者﹐用益气養榮湯補之﹐膿成卽鍼。若腫痛寒熱﹐怠惰食少﹐或至夜熱甚﹐用補中益气湯兼逍遙散﹐補之爲善。

一產婦因乳少﹐服藥通之﹐致乳房腫脹﹐發熱作渴﹐以玉露散補之而愈。夫乳汁乃气血所化﹐在上爲乳﹐在下爲經﹐若衝任之脈盛﹐脾胃之气壯﹐則乳汁多而濃﹐衰則淡而少﹐所乳之子﹐亦弱而多病。又有屢產無乳﹐或大便澀滯﹐乃亡津液也﹐當滋化源。

一婦人右乳內結三核﹐年餘不消﹐朝寒暮熱﹐飲食不甘﹐此乳巖﹐以益气養榮湯﹐百餘劑﹐血气漸復﹐更以木香餅熨之﹐喜其謹疾﹐年餘而消。

至英內年二十有五﹐素虛弱﹐多鬱怒﹐時疫後﹐脾胃愈虛﹐飲食愈少﹐又值气忿﹐右乳脇下紅腫﹐膺內作痛﹐用炒麩皮熨之﹐腫𨿽少散﹐內痛益甚﹐轉側胸中﹐如物懸墜﹐遂與加減四物湯﹐內腫如鵝卵﹐外大如盤﹐胸脇背心相引而痛﹐夜熱勢甚﹐時治者皆以攻毒爲言﹐叩諸先生﹐乃云﹕此病後脾弱﹐而復怒傷肝﹐治法惟主於健脾气﹐平肝火﹐則腫自消﹐而病自愈矣。承惠方以八物加陳皮﹑黃﹑柴胡﹑山梔﹑白芷﹐服八劑﹐病減六七﹐去白芷加靑皮﹑木香﹑桔梗﹐又六劑而痊愈。奏功之奇﹐獲效之速﹐蓋出於尋常萬萬也。感激濃恩﹐昕夕不忘﹐錄此乞附醫案﹐以詔後之患者﹐毋爲攻毒者之所惑也。晚生尢至英頓首再拜書。

一婦人乳內結核年餘﹐晡熱少食﹐余欲用益气養榮湯治之﹐彼以爲緩﹐乃服行气之劑﹐其勢愈甚﹐潰而日出淸膿而歿。

郭氏外家﹐乃放出宮女﹐乳內結一核如栗﹐亦服流气等藥﹐大如覆碗﹐堅硬如石﹐出水而歿。

﹝卷上﹞血風瘡

婦人血風瘡﹐因肝脾二經風熱郁火血燥所致。其外癥身發疙瘩﹐或如丹毒﹐癢痛不常﹐搔破成瘡﹐膿水淋漓。其內癥月經無定﹐小便不調﹐夜熱內熱﹐自汗盜汗﹐惡寒憎寒﹐肢體倦怠﹐飲食不甘﹐寒熱往來。若發熱作痛﹐乃肝經風熱血燥﹐用當歸飲加柴胡﹑山梔。若體倦食少﹐口漧潮熱﹐乃肝脾郁火傷血﹐用加味逍遙散。若疙瘩痛癢﹐寒熱往來﹐乃肝經風熱傷血﹐用小柴胡加山梔﹑黃連。若夜間發熱﹐作渴譫語﹐乃熱入血室﹐用小柴胡加生地黃﹐血虛四物合小柴胡湯。若無寐盜汗﹐內熱晡熱﹐乃脾經血虛﹐用歸脾湯﹔兼寒熱﹐加山梔﹑熟地。若用風藥﹐復傷陰血﹐反致他癥。

治驗

一婦人素淸苦﹐四肢患此﹐誤用敗毒寒涼﹐晡熱內熱﹐自汗盜汗﹐月經不行﹐口漧咽燥﹐此鬱結傷脾﹐四肢者脾主之﹐用歸脾湯數劑﹐後兼逍遙散﹐五十餘劑而愈。

一婦人性躁﹐寒熱口苦﹐脇痛耳鳴﹐腹脹溺澀年餘矣﹐癥屬肝火﹐用四君加柴胡﹑炒山梔﹑炒龍膽數劑﹐乃與逍遙散兼服而瘡愈﹐又與六味丸及逍遙散﹐七十餘劑﹐諸癥悉退。若有愈後身起白屑﹐搔則肌膚如帛所隔﹐此气血虛不能營於腠理﹐用大補之劑。若有愈後發熱﹐身起疙瘩癢痛﹐搔破膿水淋漓﹐經候不調﹐此肝火血熱﹐用四物加柴胡﹑山梔﹑白術﹑茯苓﹑丹皮﹑甘艸。

一婦人日晡身癢﹐月餘口漧﹐又月餘成瘡﹐服祛風之劑﹐膿水淋漓﹐午前畏寒﹐午後發熱﹐殊類風癥。余謂此肝經郁火﹐外邪所搏﹐用補中益气加山梔﹑鉤藤﹐又以逍遙散加川芎﹑貝母而愈。

一婦人搔癢﹐發熱﹐日晡益甚﹐膚見赤痕﹐月經過期﹐此血虛有熱﹐以逍遙散倍加熟地﹐熱止癢退﹐更以四物加參﹑﹑柴胡﹑炙艸﹑茯苓﹐調理遂愈。

一女子十二歲﹐善怒﹐徧身作癢﹐用柴胡﹑川芎﹑山梔﹑芍藥以淸肝火﹐以生地﹑當歸﹑黃芩涼肝血﹐以白術﹑茯苓﹑甘艸健脾土而愈。半載後﹐徧身起赤痕﹐或時眩暈﹐此肝火熾甚﹐血得熱而妄行﹐是夜果經至。

﹝卷上﹞瘡

婦人兩生瘡﹐或因胎產﹐飲食失宜﹐傷損脾胃﹔或因憂思鬱怒﹐虧損肝脾﹐以致濕熱下注﹔或外邪所侵。外屬足三陽可治﹐內屬足三陰難治。若初起發腫赤痛﹐屬濕毒所乘﹐用人參敗毒或檳蘇敗毒散。若漫腫作痛﹐或不腫不痛﹐屬脾虛濕熱下注﹐用補中益气或八珍湯。若膿水淋漓﹐體倦少食﹐內熱口漧﹐屬脾气虛弱﹐用補中益气加茯苓﹑酒炒芍藥。若午後頭目不淸﹐屬陰火﹐用前湯加酒炒黑黃柏。若午後發熱體倦﹐屬血虛﹐用前湯加川芎﹑熟地。若懷抱不樂而甚﹐用歸脾湯加山梔﹑柴胡。若恚怒气逆而甚﹐用補中益气加川芎﹑山梔。

若內熱體倦﹐痰涎口瘡﹐屬脾腎虛熱﹐用六味丸。若肢體畏寒﹐飲食少思﹐屬脾腎虛寒﹐用八味丸。大抵色赤屬熱毒易治﹐色黯屬脾腎虛寒難治﹐設誤用攻伐﹐復傷胃气﹐難保其生。

治驗

一婦人患之﹐四畔微赤﹐作痛重墜﹐膿水淋漓﹐胸膈不利﹐飲食少思﹐內熱口苦﹐夜間少寐﹐此屬脾虛郁傷。用歸脾湯解鬱結而生脾血﹐用補中益气加茯苓﹑半夏補脾气而除濕熱﹐尋愈。

一婦人久不愈﹐色赤微熱﹐日晡腫﹐形體虛弱﹐飲食少思﹐勞則喘渴﹐惡寒發熱﹐此脾虛下陷﹐用補中益气湯而愈。

一婦人三年矣﹐色黯腫硬﹐惡寒發熱﹐飲食少思﹐形體消瘦﹐作渴飲湯﹐飲食稍多﹐或腹脹﹐或泄瀉﹐或作嘔﹐或吞酸﹐此脾气虛寒。用補中益气加漧薑﹑肉桂﹐五十餘劑而愈。

一婦人因入朝步履﹐惡寒發熱﹐倦怠懶食﹐瘡口出血﹐此勞傷元气﹐不能攝血歸經﹐用補中一婦人因怒﹐寒熱頭眩﹐或耳項胸脇脹痛﹐或小腹陰道悶墜﹐或小便頻數下血﹐此屬肝火血熱﹐先用小柴胡湯加炒黑山梔﹑川芎﹑當歸﹑車前﹐二劑諸癥頓退﹐又用加味逍遙散﹐補其陰血而愈。後因飲食勞倦﹐前癥復作﹐瘡口出血﹐用補中益气湯治之而愈。

一婦人患將兩月﹐赤腫痛﹐小便頻數﹐飲食如常﹐用活命飲二劑﹐諸癥悉愈﹐又用八珍湯而痊。

一婦人患此痛﹐惡寒發熱﹐用檳蘇敗毒散﹐而寒熱退﹐用仙方活命飲﹐而痛止﹐再用補中益气湯﹐而形气健。

﹝卷上﹞陰瘡

﹝交接出血﹑陰挺﹑陰癢﹑陰虫附﹞婦人陰瘡﹐乃七情郁火﹐傷損肝脾﹐濕熱下注。其外癥有陰中舒出如蛇﹐俗呼陰挺﹔有翻突如餅﹐俗呼陰菌﹔亦有如雞冠花﹐亦有生諸虫﹐亦有腫痛濕癢﹐潰爛出水﹐脹悶脫墜者。其內癥口漧﹐內熱﹐體倦﹐經候不調﹐飲食無味﹐晡熱發熱﹐胸膈不利﹐脇肋不調﹐小腹痞脹﹐赤白帶下﹐小水淋澀。其治法﹕腫痛者﹐宜用四物加柴胡﹑山梔﹑丹皮﹑膽艸﹔濕癢者﹐宜用歸脾加山梔﹑丹皮﹑柴胡﹔淋澀者﹐宜用龍膽瀉肝加白術﹑丹皮﹔潰腐者﹐宜用加味逍遙散﹔腫悶脫墜者﹐宜用補中益气加山梔﹑丹皮﹐佐以外治之法﹐備見治驗。

治驗

一婦人胸膈不利﹐內熱作渴﹐飲食不甘﹐肢體倦怠﹐陰中悶癢﹐小便赤澀﹐此鬱怒所致﹐用歸脾加山梔而愈。後因怒﹐患處並小腹脹痛﹐用小柴胡加山梔﹑芎﹑歸﹑芍藥而愈。但內熱晡熱﹐用逍遙散加山梔而愈。後因勞役發熱﹐患處腫脹﹐小便仍澀﹐用補中益气加山梔﹑茯苓﹑丹皮而愈。

一婦人陰中突出如菌﹐四圍腫痛﹐小便頻數﹐內熱晡熱﹐似癢似痛﹐小腹重墜﹐此肝脾鬱結之癥﹐蓋肝火濕熱而腫痛﹐脾虛下陷而重墜也。先以補中益气加山梔﹑茯苓﹑車前﹑靑皮以淸肝火升脾气﹐漸愈。更以歸脾湯加山梔﹑茯苓﹑川芎調理﹐更以生豬脂和藜蘆末﹐塗之而收入。

一婦人陰中挺出一條五寸許﹐悶痛重墜﹐水出淋漓﹐小便澀滯﹐夕與龍膽瀉肝湯分利濕熱﹐朝與補中益气湯升補脾气﹐諸癥漸愈﹐再與歸脾加山梔﹑茯苓﹑川芎﹑黃柏﹐間服調理而愈。

後因勞役或怒气﹐下部濕癢﹐小水不利﹐仍用前藥卽愈。亦有尺許者﹐亦有生諸虫物者﹐皆用此治。

一婦人腐潰﹐膿水淋漓﹐腫痛寒熱﹐小便赤澀﹐內熱作渴﹐肢體倦怠﹐胸脇不利﹐飲食少思﹐三月餘矣﹐用補中益气﹐內柴胡﹑升麻各用一錢﹐加茯苓一錢﹐炒山梔二錢﹐數劑少愈﹐又與歸脾加山梔﹑川芎﹑茯苓﹐三十餘劑﹐諸癥悉退。惟內熱尙在﹐再與逍遙散倍用山梔而一婦人素性急﹐陰中或痛﹐小便赤澀﹐怒則益甚﹐或發熱﹐或寒熱﹐治以芎﹑歸﹑炒梔﹑柴胡﹑苓﹑術﹑丹皮﹑澤瀉﹑炒芍﹑炒車前﹑炒連﹑生艸﹐數劑漸愈﹐乃去黃連﹑澤瀉﹐又數劑而痊愈。

一婦人素鬱悶﹐陰內痛癢﹐不時出水﹐飲食少思﹐肢體倦怠﹐用歸脾加丹皮﹑山梔﹑芍藥﹑柴胡﹑生艸主之而安。

一婦人陰內癢痛﹐內熱倦怠﹐飲食少思﹐用參﹑﹑歸﹑術﹑陳皮﹑柴胡﹑炒梔﹑炒車前﹑升麻﹑芍藥﹑丹皮﹑茯苓﹐治之而瘥。若陰中有虫癢痛﹐亦屬肝木﹐以桃仁研膏﹐和雄黃末納陰中以殺之﹐仍用淸肝解郁。有以雞肝納之者﹐乃取虫之法也。

一婦人交接違理﹐出血作痛﹐發熱口漧﹐誤服寒涼之劑﹐前癥益甚﹐不時欲嘔﹐飲食少思﹐此癥屬肝經﹐而藥復傷脾也﹐先用六君子加柴胡﹐而脾胃漸愈﹐乃用加味逍遙散﹐而患處亦痊。

一婦人每交接﹐輒出血作痛﹐敷服皆涼血止痛之劑﹐不時出血甚多﹐此肝傷而不能藏血﹐脾傷而不能攝血也﹐用補中益气﹑濟生歸脾二湯而愈。若交接出血﹐用熟艾熱裹入陰中。若交接違理而出血﹐用亂髮靑布燒爲末敷之﹐血自止。若出血過多﹐而見他癥﹐但用前藥﹐調補肝脾﹐諸癥自愈矣。

一婦人陰腫下墜﹐悶痛出水﹐胸腹不利﹐小便頻數﹐內熱晡熱﹐口苦耳鳴﹐先用小柴胡加車前﹑膽艸﹑苓﹑術﹑升麻﹐二劑稍緩﹐又用加味逍遙加升麻﹐數劑稍愈﹐乃以加味歸脾加升麻﹑柴胡﹐並補中益气加山梔﹐數劑漸愈﹐仍用加味逍遙﹑加味歸脾二藥﹐調理而瘥。

一婦人熱痛﹐用寒涼敗毒﹐飲食不入﹐時欲嘔吐﹐小腹重墜﹐似欲去後﹐此脾胃虧損﹐元气下陷﹐癥屬虛寒﹐先用補中益气加炮姜二劑﹐重墜若失﹐再用前湯加茯苓﹑半夏﹐二十餘劑而愈﹐乃以歸脾少加柴胡﹑升麻﹑六味地黃丸﹐調理兩月餘而康。

﹝卷上﹞附方並注

保和丸

治飲食停滯﹐胸膈痞滿﹐或作吞酸等癥。

山楂﹝取肉﹐二兩﹐蒸﹞神曲﹝炒﹞半夏茯苓﹝各一兩﹞蘿卜子﹝炒﹞陳皮連翹﹝各五錢﹞上爲末粥丸﹐加白術二兩﹐名大安丸。

越鞠丸

治六郁﹐胸膈痞滿﹐嘔吐吞酸﹐或濕熱腹脹﹐腿腳酸疼等癥。

蒼術﹝炒﹞神曲﹝炒﹞香附山楂山梔﹝炒﹞撫芎麥芽﹝炒。各等分﹞上各另爲末﹐水調炒曲面糊爲丸﹐桐子大﹐每服五七十丸﹐白滚湯下。

左金丸

﹝一名四今丸﹞治肝火胸脇刺痛﹐或發寒熱﹐或頭目作痛﹐小便淋祕﹐或小腹疼痛﹐一切肝火之癥。

黃連﹝六兩﹞吳茱萸﹝一兩﹐湯煮片時用﹞上爲末﹐粥丸﹐白術陳皮湯下。

椒仁丸

治先因經水斷絕﹐後至四肢浮腫﹐小便不通﹐血化爲水。

椒仁續隨子﹝去皮研﹞甘遂附子﹝炮﹞郁李仁黑牽牛五靈脂﹝研碎﹞當歸吳茱萸延胡索﹝各五錢﹞芫花﹝醋浸﹐一錢﹞石膏靑﹝十枚﹐去頭翅足同糯米炒黃﹐去米不用﹞斑蝥﹝十个﹐糯米炒黃﹐去米不用﹞膽礬人言﹝各一錢﹞上爲末﹐麵糊爲丸﹐如豌豆大。每服一丸﹐橘皮湯下。此方藥𨿽峻利﹐所用不多﹐若畏而不服﹐有養病害身之患﹐常治虛弱之人﹐亦未見其有誤也。

血分葶藶丸

治先因小便不利﹐後至身面浮腫﹐經水不通﹐水化爲血。

葶藶﹝研﹑炒﹞續隨子﹝去殼。各半兩﹐研﹞榦筍末﹝一兩﹞上爲末﹐棗肉丸﹐如桐子大。每服七丸﹐煎匾竹湯下。如大便利者﹐減續隨子﹑葶藶各一錢

人參丸

治經脈不利化爲水﹐流走四肢﹐悉皆腫滿﹐名曰血分。其候與水相類﹐若作水治之人參大黃﹝濕紙裹飯上﹐蒸熟﹐去紙﹐切﹑炒﹞當歸桂心瞿麥穗赤芍藥白茯苓﹝各半兩﹞葶藶﹝炒﹐另研一錢﹞上爲末﹐煉蜜丸﹐桐子大。每服十五丸至二三十丸﹐空心飲湯下。

柏子仁丸

治血虛有火﹐月經耗損﹐漸至不通﹐日漸羸瘦﹐而生潮熱﹐愼毋以毒藥通之﹐宜柏子仁丸﹑澤蘭湯主之。

柏子仁﹝炒砂﹞牛膝﹝酒拌﹞捲柏﹝各半兩﹞澤蘭葉續斷﹝各二兩﹞熟地黃﹝用生者三兩﹐酒拌蒸半日﹐忌鐵器﹐杵膏﹞上爲末﹐入地黃膏﹐加煉蜜丸﹐桐子大。每服三十丸﹐空心米飲下。

澤蘭湯

治癥同前。

澤蘭葉﹝三兩﹞當歸﹝酒拌﹞芍藥﹝炒。各一兩﹞甘艸﹝五錢﹞上爲粗末﹐每服五錢﹐水二鐘﹐煎至一鐘﹐去渣溫服。

獨參湯

治一切失血﹐惡寒發熱﹐作渴煩躁﹐並宜此藥補气﹐蓋血生於气﹐陽生陰長之理也。用人參二兩﹐棗十枚﹐水煎服。

玉露散

治乳脈不行﹐身體壯熱﹐頭目昏痛﹐大便澀滯等癥。

人參白茯苓桔梗炒川芎白術當歸芍藥﹝各一錢﹞甘艸﹝五分﹞上水煎服。若熱甚﹐大便祕﹐量加炒大黃。

聖愈湯

治血虛心煩﹐睡眠不寧﹐或五心煩熱。

地黃﹝酒拌﹐蒸半日﹞生地黃﹝酒拌﹞川芎人參﹝各五錢﹞當歸﹝酒拌﹞黃﹝炒。各一錢﹞上水煎服。

當歸飲

治血熱﹐癮疹癢痛﹐膿水淋漓﹐發熱等癥。

當歸白芍藥川芎生地黃白蒺藜﹝各一錢﹞防風荊芥﹝各五分﹞黃﹝一錢﹞何首烏甘艸﹝各五分﹞上水煎服。

龍膽瀉肝湯

治肝經濕熱﹐下部腫作痛﹐小便澀滯﹐陰挺如菌﹐或出物如虫等癥。

龍膽艸﹝酒拌﹐炒黃﹞澤瀉﹝各一錢﹞車前子﹝炒﹞木通生地黃﹝酒拌﹞當歸尾﹝酒拌﹞山梔﹝炒﹞黃芩生甘艸﹝各五分﹞上水煎服。

烏賊魚骨丸

治婦人血枯﹐胸膈四肢滿﹐妨於食飲﹐病至聞腥﹑臊﹑臭气先唾血﹐出淸液﹐或前後泄血﹐目眩轉﹐月事衰少不來。

烏賊魚骨﹝去甲﹐四兩﹞茹﹝一兩﹞上爲末﹐以雀卵和成劑丸﹐如小豆大。每服五丸﹐加至十丸﹐以鮑魚煎湯下﹐以飯壓之。

靑州白丸子

治風痰咳嗽﹐或牙關緊急﹐不知人事﹐或痰滯作麻。

南星﹝三兩﹞半夏﹝七兩﹞白附子﹝二兩﹞川烏﹝半兩。各生用﹞上爲末﹐絹袋盛﹐井水擺浸﹐仍換水浸三五日﹐曬漧糯米粉丸﹐如急用﹐以薑汁糊丸亦可。

四七湯

治七情鬱結﹐咽間如有一核﹐吞吐不利﹐或中脘痞滿﹐痰涎壅喘﹐或惡心少食。

紫蘇葉﹝一錢﹞濃朴﹝一錢五分﹞茯苓﹝一錢﹞半夏﹝姜制﹐七分﹞上姜棗水煎服﹐若白帶以此湯送前丸﹐其效如神。

當歸龍薈丸

治肝經癥﹐脇下作痛﹐或有積塊﹐或下疳便癰﹐小便淋澀﹐或瘀血凝滯﹐小腹作痛。

當歸﹝酒拌﹞龍膽艸﹝酒拌炒﹞梔子仁﹝炒﹞黃連靑皮黃芩﹝各一兩﹞大黃﹝酒拌炒﹞蘆薈靑黛柴胡﹝各五錢﹞木香﹝二錢五分﹞麝香﹝五分﹐另研﹞上爲末﹐炒神曲糊丸。每服二三十丸﹐姜湯下。

阿魏膏

治一切痞塊。

羌活獨活玄參官桂赤芍藥川山甲生地黃兩頭尖大黃白芷天麻﹝各五錢﹞紅花﹝四錢﹞槐柳桃枝﹝各三錢﹞木鱉子﹝三十枚﹐去殼﹞亂髮﹝如雞子大一塊﹞上用香油二斤四兩﹐煎黑去﹐入發再煎化﹐仍去﹐徐下黃丹﹐煎軟硬得中﹐方入芒硝﹑阿魏﹑蘇合油﹑乳香﹑沒藥五錢﹐麝香三錢﹐調勻成膏矣。攤貼患處﹐內服蘆薈丸等。黃丹須眞正者效。凡貼膏藥﹐先用朴硝隨患處鋪半指濃﹐以紙蓋﹐用熱熨斗熨良久﹐如消耗﹐再加熨之﹐熨二時許方貼膏藥。若是肝積﹐加蘆薈末同熨。

蘆薈丸

治肝疳口舌生瘡﹐牙齦腐爛﹐或徧身生瘡等癥。

大皂角靑黛蘆薈研朱砂﹝研﹞麝香﹝研。各一錢﹞幹蝦蟆﹝用皂角各等分燒存性爲末﹐一兩入前項藥﹞上爲末﹐蒸餅糊丸﹐麻子大。每服五七十丸﹐米飲下。

局方小續命湯

治歷節痛風﹐痰盛口噤﹐腰背反張等癥。

防己肉桂﹝去粗皮﹞杏仁﹝去皮尖﹐炒黃﹞黃芩白芍甘艸川芎麻黃﹝去節﹞人參﹝去蘆﹐各一兩﹞附子﹝炮去皮臍﹐半兩﹞防風﹝一兩五錢﹞上爲粗末﹐每服三錢﹐姜棗水煎服。

調中益气湯

治體怠嗜臥﹐不思飲食﹐或痰嗽泄瀉等癥。

黃﹝一錢﹞人參﹝去蘆頭﹞甘艸蒼術﹝各五分﹞柴胡橘皮升麻木香﹝各二分﹞上姜棗水煎﹐空心服。

佛手散

治妊娠﹐傷胎下血。

當歸﹝三錢﹞川芎﹝二錢﹞上水煎﹐食前服。

木香餅

治一切气滯結腫﹐或痛或閃肭﹐及風寒所傷作痛並效。

木香﹝五錢﹞生地黃﹝一兩﹞上木香爲末﹐地黃杵膏和勻﹐量患處大小作餅置患處﹐以熱熨斗熨之。

隔蒜灸法

治一切瘡毒﹐大痛或不痛﹐或麻木如痛者﹐灸至不痛﹐不痛者灸至痛﹐其毒隨火而散。蓋火以暢達﹐拔引郁毒﹐此從治之法也﹐有回生之功。用大蒜頭去皮﹐切三文錢濃﹐安瘡頭上﹐用艾壯於蒜上﹐灸之三壯﹐換蒜復灸﹐未成者卽消﹐已成者亦殺其大勢﹐不能爲害。如瘡大﹐用蒜搗爛攤患處﹐將艾鋪上燒之﹐蒜敗再換。如不痛﹐或不作膿﹐及不起發﹐或陰瘡尢宜多灸﹐灸而仍不痛﹐不作膿﹐不起發者不治﹐此气血虛極也。

神效蔥熨法

治虛怯人﹐肢體患腫塊﹐或作痛﹐或不痛﹐或風襲於經絡﹐肢體疼痛﹐或四肢筋攣骨痛。又治流注跌撲﹐傷損腫痛﹐用蔥頭細切﹐杵爛炒熱敷患處﹐冷易之再熨﹐腫痛卽止﹐其效如神。

豆豉餅

治瘡瘍腫硬不潰﹐及潰而不斂﹐並一切頑瘡惡瘡。用江西豆豉爲末﹐唾津和作餅子﹐如錢大﹐濃如三文﹐置患處﹐以艾壯於餅上﹐灸之幹則易之。如背瘡﹐用嗽口水調作餅覆患處﹐以艾鋪餅上灸之。如未成者卽消﹐已成者能消其毒﹐如有不效﹐气血虛敗也。

益气養榮湯

治抑鬱瘰﹐或四肢患腫﹐肉色不變﹐或日晡發熱﹐或潰而不斂。

人參茯苓陳皮貝母香附當歸﹝酒拌﹞川芎黃﹝鹽水拌炒﹞熟地黃﹝酒拌﹞芍藥﹝炒。

各一錢﹞甘艸﹝炙﹞桔梗﹝炒。各五分﹞白術﹝炒﹐二錢﹞上薑水煎服。

人參養榮湯

治潰瘍發熱惡寒﹐四肢倦怠﹐體瘦少食﹐面黃短气﹐不能收斂。若大瘡愈後﹐多服之﹐不變他病。

白芍藥﹝一錢五分﹞人參陳皮黃﹝蜜炙﹞桂心當歸﹝酒拌﹞白術甘艸﹝炙。各一錢﹞熟地黃﹝酒拌﹞五味子﹝炒﹞茯苓﹝各七分半﹞遠志﹝去心炒﹐五分﹞上姜棗水煎服。

方脈流气飲子

治惱怒胸膈脹滿﹐或肢體作痛﹐或結壅腫﹐血气無虧者。

紫蘇葉靑皮苦梗半夏煨當歸芍藥烏藥茯苓川芎黃枳殼﹝去穣麩炒﹞防風﹝各半兩﹞甘艸橘皮﹝各五分﹞大腹皮木香﹝各三分﹞上姜棗水煎服。

瀉靑丸

治肝經郁火實熱﹐脇乳作痛﹐大便祕結﹐及肝經一切實火癥。

當歸龍膽艸川芎山梔大黃羌活防風﹝各等分﹞上爲末﹐蜜丸﹐雞子大﹐每服一二丸。

人參敗毒散

治瘡瘍痛﹐發寒熱﹐或拘急頭痛等癥。

人參羌活獨活前胡柴胡桔梗枳殼茯苓川芎甘艸﹝各一錢﹞上水煎服。

生地黃丸

治師尼寡婦﹐乍寒乍熱﹐肝脈弦長﹐而出魚際。

生地黃﹝一兩﹐酒拌杵膏﹞秦艽黃芩硬柴胡﹝各五錢﹞赤芍藥﹝一兩﹞上爲細末﹐入地黃膏﹐加煉蜜少許﹐丸桐子大。每服三十丸﹐烏梅煎湯下﹐日進二服﹐亦治室女患此。

連翹飲子

治乳內結核。

連翹川芎栝蔞仁﹝研﹞皂角刺﹝炒﹞橘葉靑皮﹝去白﹞甘艸節桃仁﹝各一錢半﹞上水煎服。

必效散

治瘰﹐未成膿者自消﹐已潰者自斂。

南鵬砂﹝二錢五分﹞輕粉﹝一錢﹞斑蝥﹝四十个﹐糯米同炒熟﹐去頭翅﹞麝香﹝五分﹞巴豆﹝五粒﹐去殼心膜﹞白檳榔﹝一个﹞上爲細末﹐每服一錢﹐五更用滚湯調下﹐如小水澀滯或微痛﹐此毒欲下也﹐進益元散一服卽下。此方斑蝥﹑巴豆似爲峻厲﹐然用巴豆乃解斑蝥之毒﹐用者勿畏。

琥珀膏

治頸項瘰及腋下初如梅子腫結硬彊﹐漸如連珠﹐不消不潰﹐或潰而膿水不絕﹐經久不瘥﹐漸成漏癥。

琥珀﹝一兩﹞木通桂心當歸白芷防風松脂朱砂﹝研﹞木鱉子肉﹝各五錢﹞麻油﹝二斤﹞丁香木香﹝各三錢﹞上先用琥珀﹑丁香﹑桂心﹑朱砂﹑木香爲細末﹐其餘藥入油內﹐煎焦黑濾去粗﹐徐徐入黃丹﹐再煎軟硬得中﹐卽成膏矣。

神效栝蔞散

治乳癰初起腫痛及一切癰疽﹐或膿出後餘毒﹐亦宜用之。

黃栝蔞﹝子多者一个﹞當歸﹝半兩﹞生甘艸﹝半兩﹞沒藥﹝一錢﹐另研﹞乳香﹝一錢﹞上酒水煎服。

余方見下卷。

﹝卷下﹞保胎

妊娠若元气不實﹐發熱倦怠﹐或胎動不安﹐用當歸散﹔因气惱加枳殼﹔胸膈痞悶再加蘇梗﹔或作痛加柴胡。若飲食不甘或欲嘔吐﹐用六君加紫蘇﹑枳殼。若惡阻嘔逆﹐頭暈體倦﹐用參橘散﹔未應﹐用六君子湯。若惡阻嘔吐﹐不食煩悶﹐亦用參橘散之類。若頓僕胎動﹐腹痛下血﹐用膠艾湯﹔未應﹐用八珍加膠艾。若頓僕毒藥﹐腰痛短气﹐用阿膠散﹔未應﹐煎送知母丸。若頓僕胎傷﹐下血腹痛﹐用佛手散﹔未應﹐用八珍送知母丸。若心驚膽怯﹐煩悶不安﹐名子煩﹐用竹葉湯﹔未應﹐血虛佐以四物﹐气虛佐以四君。若下血不止﹐名胎漏﹐血虛用二黃散﹐血去多﹐用八珍湯﹔未應﹐用補中益气湯。若因事而動下血﹐用枳殼湯加生熟地黃﹔未應﹐或作痛﹐更加當歸﹔血不止﹐八珍加膠艾。若不時作痛﹐若小腹重墜﹐名胎痛﹐用地黃當歸湯﹔未應﹐加參﹑術﹑陳皮﹔或因脾气虛﹐用四君加歸地﹐中气虛﹐用補中益气湯。

若面目虛浮﹐肢體如水气﹐名子腫﹐用全生白術散﹔未應﹐用六君子湯﹔下部腫甚﹐用補中益气倍加茯苓。或因飲食失宜﹐嘔吐泄瀉﹐此是脾胃虧損﹐用六君子湯。若足指發腫﹐漸至腿膝﹐喘悶不安﹐或足指縫出水﹐名水气﹐用天仙藤散﹐脾胃虛弱﹐兼以四君子﹔未應﹐用補中益气﹐兼以逍遙散。若胎气上攻﹐心腹脹滿作痛﹐名子懸﹐用紫蘇飲﹔飲食不甘﹐兼四君子﹔內熱晡熱﹐兼逍遙散。若小便澀少﹐或成淋瀝﹐名子淋﹐用安榮散﹔不應﹐兼八珍湯﹔腿足轉筋﹐而小便不利﹐急用八味丸﹐緩則不救。若項彊筋攣﹐語澀痰盛﹐名子癇﹐用羚羊角散﹔或飲食停滯﹐腹脹嘔吐﹐此是脾胃虛弱﹐而不能消化﹐用六君子湯﹔不應﹐用平胃散加參﹑苓。或胎作脹﹐或腹作痛﹐此是脾胃气虛﹐而不能承載﹐用安胎飲加升麻﹑白術﹔不應﹐用補中益气湯。或臍腹作脹﹐或小便淋閉﹐此是脾胃气虛﹐胎壓尿泡﹐四物加二陳﹑參﹑術﹐空心服後探吐﹐藥出气定﹐又服又吐﹐數次必安。或因勞役所傷﹐或食煎炒﹐小便帶血﹐此是血得熱而流於脬中﹐宜淸膀胱﹐用逍遙散。或遺尿不禁﹐或爲頻數﹐此是肝火血熱﹐用加味逍遙散。若胸滿腹脹﹐小便不通﹐徧身浮腫﹐名胎水不利﹐用鯉魚湯﹔脾胃虛﹐佐以四君子。病名同而形癥異﹐形癥異而病名同﹐聊見本方。凡用見癥之藥﹐不應﹐當分月經治之。

治驗

一妊娠三月﹐其經若來三五次﹐但不多﹐飲食﹑精神如故﹐此血盛有餘﹐兒大能飲﹐自不來矣﹐果然。

一妊娠六月﹐每怒气便見血﹐甚至寒熱頭痛﹐脇脹腹痛﹐作嘔少食。余謂寒熱頭痛﹐肝火上衝也﹔脇脹腹痛﹐肝气不行也﹔作嘔少食﹐肝侮脾胃也﹔小便見血﹐肝火血熱也。用小柴胡加芍藥﹑炒黑山梔﹑茯苓﹑白術而愈。

一妊娠六月﹐體倦食少﹐勞役見血﹐用六君加當歸﹑熟地﹑升麻﹑柴胡而愈。

一妊娠每三四月﹐胎便作痛﹐余用當歸地黃湯治之﹐不日而愈。

一妊娠三月﹐飲食後因怒患瘧﹐連吐三次﹐用藿香正气散二劑﹐隨用安胎飲﹐一劑而愈。後因怒﹐痰甚狂言﹐發熱胸脹﹐手按少得﹐此肝脾气滯﹐用加味逍遙散加川芎﹐二劑頓退﹐四劑而安。

一婦人每怒﹐發熱脇脹﹐小便淋澀﹐每月經行﹐旬餘未已﹐已受胎三月﹐因怒前癥復作﹐朝用加味逍遙散﹐夕用安胎飲﹐各二劑而安。五月又怒﹐復作﹐下血如經行﹐四日未止﹐仍用前藥而愈。

一妊娠將三月﹐嘔吐惡食﹐體倦嗜臥﹐此惡阻之癥﹐用人參橘皮湯﹐二劑漸愈﹐又用六君加紫蘇﹐二劑而安。

一妊娠吞酸惡心﹐欲作嘔吐﹐此飲食停滯﹐用六君加曲﹑炒黑子芩﹑枳殼﹑香附治之而愈。

一妊娠飲食後惱怒﹐寒熱嘔吐﹐頭痛惡寒﹐胸腹脹痛﹐大便不實而色靑﹐小便頻數而有血。

余曰﹕當淸肝健脾爲主。不信﹐乃主安胎止血﹐益甚。問余曰﹕何也﹖余曰﹕大便不實而色靑﹐此是飲食旣傷脾土而兼木侮﹔小便頻數而有血﹐此是肝火血流於胞而兼挺痿也。用六君子加枳殼﹑紫蘇﹑山梔二劑﹐脾胃頓醒﹐又用加味逍遙加紫蘇﹑枳殼二劑﹐小便頓淸﹐更節飲食﹐調理而安。

一妊娠每至五月﹐肢體倦怠﹐飲食無味﹐先兩足腫﹐漸至徧身﹐後及頭面﹐此是脾肺气虛﹐朝用補中益气﹐夕用六君子加蘇梗而愈。凡治妊娠﹐毋泥其月數﹐但見某經癥﹐便用某藥爲善。

一妊娠因怒吐血塊﹐四日不止﹐兩脇脹痛﹐小便淋澀﹐此怒而血蓄於上部﹐火炎而隨出也﹐脇脹腹痛﹐小便淋澀﹐肝經本病也﹐用小柴胡合四物﹐四劑而止﹐卻用六君子﹑安胎飲﹐調理而安。

一妊娠气喘痰甚﹐諸藥不應﹐問治於余﹐詢之云﹐素有帶下﹐始於目下浮兩月餘﹐其面亦然﹐此气虛有痰飲也﹐用六味丸料﹐數劑而愈。

凡婦人气血方盛﹐乳房作脹﹐或無兒飲﹐痛脹寒熱﹐用麥芽二三兩炒熟﹐水煎服﹐立消。其耗散血气如此﹐何脾胃虛弱﹐飲食不消﹐方中多用之﹖一云麥芽﹐最消腎。若气血虛而乳汁自出者﹐宜十全大補湯﹐其子多不育。

﹝卷下﹞小產

小產重於大產﹐蓋大產如栗熟自脫﹐小產如生采﹐破其皮殼﹐斷自根蒂﹐豈不重於大產﹖但人輕忽致死者多矣。治法宜補形气﹐生新血﹐去瘀血。若未足月﹐痛而欲產﹐芎歸補中湯﹐倍加知母止之。若產而血不止﹐人參黃湯補之。若產而心腹痛﹐當歸川芎湯主之。胎气弱而小產者﹐八珍湯固之。若出血過多而發熱﹐聖愈湯。汗不止﹐急用獨參湯。發熱煩躁﹐肉筋惕﹐八珍湯。大渴面赤﹐脈洪而虛﹐當歸補血湯。身熱面赤﹐脈沈而微﹐四君姜附。東垣云﹕晝發熱而夜安靜﹐是陽气自旺於陽分也﹔晝安靜而夜發熱躁﹐是陽气下陷於陰中也﹔如晝夜俱發熱者﹐是重陽無陰也﹐當峻補其陰。王太僕云﹕如大寒而甚﹐熱之不熱﹐是無火也﹔熱來復去﹐晝見夜伏﹐夜發晝止﹐時節而動﹐是無火也﹔如大熱而甚﹐寒之不寒﹐是無水也﹔熱動復止﹐倏忽往來﹐時動時止﹐是無水也。若陽气自旺者﹐補中益气湯。陽气陷於陰者﹐四物二連湯。重陽無陰者﹐四物湯。無火者﹐八味丸。無水者﹐六味丸。

治驗

一妊娠五月﹐服剪紅丸而墮﹐腹中脹痛﹐服破血之劑﹐益甚﹐以手按之益痛。余曰﹕此峻藥重傷﹐脾胃受患。用八珍倍人參﹑黃﹑半夏﹑乳香﹑沒藥﹐二劑而痛止﹐數劑而痊愈。

吳江庠友史萬湖仲子室﹐年二十餘﹐疫疾墮胎﹐時咳﹐服淸肺解表﹐喘急不寐﹐請治。余以爲脾土虛不能生肺金﹐藥損益甚﹐先與補中益气加茯苓﹑半夏﹑五味﹑炮姜﹐四劑漸愈。往視之﹐又與八珍加五味及十全大補湯痊愈。

大兒婦張氏素怯弱﹐嘉靖癸卯四月生女﹐自乳中患疥瘡﹐年餘不愈﹐遂致羸困。甲辰五月﹐遭先母大故﹐以姑病勉彊代執喪禮﹐旬月﹐每欲眩僕﹐一日感气﹐忽患心脾髙腫作疼﹐手不可按﹐而嘔吐不止﹐六脈微細之極。余以爲脈𨿽虛而病形則實﹐誤認諸痛不可補气﹐乃用靑皮﹑香附﹑吳茱等藥而愈。繼復患瘧且墮胎﹐又投理气行血之藥﹐病去﹐元气轉脫﹐再投參補劑不應矣﹐六脈如絲欲絕﹐思非附子不能救﹐非立翁莫能投﹐迎翁至診云﹕皆理气之劑﹐損眞之誤也。連投參﹑﹑歸﹑術﹑附子﹑姜﹑桂六劑﹐間用八味丸﹐五日眠食漸甘﹐六脈全復。翁云﹕心脾疼痛時﹐卽當服此等藥﹐瘧亦不作矣。姑婦皆翁再造﹐敢述奇功﹐附於此門之尾﹐以爲初知藥性者之戒。制生陳遜稽顙謹識。

﹝卷下﹞保產

妊娠欲產之時﹐但覺腹內轉動﹐卽當正身仰臥﹐待兒轉身﹐向下時作痛﹐試捏產母手中指中節﹐或本節跳動﹐方與臨盆﹐卽產矣。若初覺不仰臥﹐以待轉胞﹐或未產而水頻下﹐此胞衣已破﹐血水先幹﹐必有逆生難產之患。若橫生者﹐兒先露手臂﹐令母正臥﹐以手徐推兒臂下體﹐令其正直﹐復以中指摩其肩﹐勿令臍帶攀系卽生。逆生者﹐兒先露足﹐令母正臥﹐以手按推其足﹐仍推兒轉正卽生。偏生者﹐兒頭偏在一邊﹐亦照前法﹐徐正其頭卽生。或見頭後骨﹐偏在穀道傍﹐徐推近上卽生。礙產者﹐兒頭𨿽正﹐但不能下﹐蓋因胎轉﹐臍帶攀肩所致﹐用中指按兒兩肩﹐理脫臍帶卽生。坐產者﹐兒將欲生﹐其母疲倦﹐久坐椅褥﹐抵其生路﹐急用巾帶髙懸﹐令母以手攀之﹐輕輕屈足良久﹐兒順卽生。盤腸生者﹐臨產母腸先出﹐此難於收上﹐以萆麻子四十九粒﹐研爛塗產母頭頂﹐待腸收上﹐急洗去。設或爲風吹漧不能收者﹐以磨刀水少許﹐溫熱拭潤其腸﹐再用磁石煎湯服之卽收上﹐磁石須陰陽家用有驗者。俗以水母面﹐皆驚﹐而腸亦收之﹐蓋驚則气散﹐恐反致他癥﹐戒之﹐若胎衣破而不得分娩者﹐用保生無憂散﹐以固其血﹐自然生息。如血已耗損﹐用八珍湯料一斤﹐益母艸半斤﹐水數碗﹐煎熟不時飲之﹐亦有得生者。凡孕婦只腹痛﹐未產也﹐若連腰痛甚者﹐將產也﹐蓋腎候於腰胞系於腎故也。華陀治橫逆產難﹐用蛇脫二條﹐蟬殼二十八个﹐胎發二丸﹐各燒灰﹐每服二錢﹐酒調﹐連進二服﹐卽臥片時﹐兒卽順生。如無此藥﹐令產母仰面正臥﹐以小鍼刺兒手腳心三五次﹐用鹽塗之﹐手腳卽縮上﹐待身轉順而生。若以蜀葵子四十九粒﹐白滑石三錢﹐順流水煎服卽順生。或用好京墨濃磨服之﹐墨水裹兒卽下。或敗筆頭一个﹐過﹐以藕節自然汁﹐溫酒和下。或紫蘇葉﹑當歸各三錢﹐長流水煎服卽下。凡孕家宜預請穩婆﹐有仁心識見者﹐當施恩惠以結其心﹐先與說知﹐倘有生息不順﹐只說未產﹐或遇雙胎﹐只說胎衣未下﹐恐驚則气散﹐愈難生息。余家親驗之﹐大抵難產多患於鬱悶安佚富貴之家。治法𨿽云胎前消气﹐產後補血﹐不可專執。若脾胃不實﹐气血不充﹐宜預調補﹐不然臨產必有患難。如因難產﹐或大寒時﹐急以大油紙撚﹐徐徐燒斷其臍帶﹐𨿽兒已死﹐令暖气入腹﹐多得復生﹐切不可用刀斷之。

治驗

荊婦孟冬分娩艱難﹐產子已死﹐元气勞傷﹐用油紙撚燒斷臍帶﹐取其陽气以補之﹐俄間兒啼作聲﹐卽鵠兒也﹐若以刀物如常斷之﹐其母亦難保生﹐此兒嗣後一二歲間﹐並無傷食作瀉之癥﹐可見前法之功。其穩婆又喜平日常施少惠﹐得其用心﹐能安慰母懷﹐故無虞耳。此穩婆云﹕止有一女﹐分娩時﹐適當巡街侍禦行牌取我﹐視其室分娩﹐女爲此驚嚇﹐未產而死﹐後見侍禦﹐更以威顏分付﹐迨視產母胎𨿽順﹐而頭偏在一邊﹐若以手入推正﹐可保順生﹐因畏其威﹐不敢施手。但回稟云﹐此是天生天化﹐非人力所能立﹐俟其母子俱死。

﹝卷下﹞子死腹中

夫子死腹中者﹐多因驚動太早﹐或觸犯禁﹐或抱腰太重﹐或頻探試水﹐胞衣先破﹐血水先盡﹐而胎漧涸故耳。其候產母唇舌皆黑者﹐子母俱死。若舌黑或脹悶甚者﹐然其子已死矣。先以平胃散一兩﹐酒水各半煎﹐卻投朴硝半兩﹐卽熱皮硝服﹐或用硝一兩﹐以童便調下亦妙。

治驗

一穩婆之女勤苦負重﹐妊娠腹中陰冷重墜﹐口中甚穢﹐余意其胎必死﹐令視其舌果靑黑﹐與朴硝半兩許服之﹐隨下穢水而安。

一婦人胎死﹐服朴硝而下穢水﹐肢體倦怠﹐气息奄奄﹐用四君爲主﹐佐以四物﹑姜﹑桂﹐調補而愈。

﹝卷下﹞胎衣不出

有因惡露入衣﹐脹而不能出﹔有因元气虧損﹐而不能送出。其惡露流衣中者﹐腹中脹痛﹐用奪命丹或失笑散﹐以消瘀血﹐緩則不救。其元气不能送者﹐腹中不脹痛﹐用保生無憂散﹐以補固元气。或用萆麻子肉一兩﹐細研成膏﹐塗母右腳心﹐衣下卽洗去﹐緩則腸亦出﹐如腸不上﹐仍用此膏塗腦頂﹐則腸自入﹐益母丸亦效。寶慶方胎衣未下﹐若欲斷臍帶﹐先以少物系墜﹐然後斷之﹐否則胞上掩心而死。

治驗

家人婦胞衣不出﹐胸腹脹痛﹐手不敢近﹐此瘀血爲患﹐用熱酒下失笑散一劑﹐惡露胎衣卽並下。

一產婦胎衣不出﹐腹不脹痛﹐手按之痛稍緩﹐此是气虛而不能送出﹐用無憂散而下。前癥余詢諸穩婆云﹐宜服益母艸丸﹐或就以產婦頭髮入口作嘔﹐胎衣自出﹐其不出者必死。授與前法甚效。

﹝卷下﹞交骨不開陰門不閉子宮不收

三者皆元气不足﹐觀諸治驗﹐可見其交骨不開者﹐用芎歸湯加發灰﹑龜板補而開之﹔陰門不閉者﹐用十全大補加五味子補而斂之﹔子宮不收者﹐補中益气加醋炒芍藥﹑半夏﹐補而舉之﹐或助以外治之法。

治驗

地官李孟卿﹐娶三十五歲稚女爲繼室﹐妊娠慮其難產﹐與加味芎歸湯四劑備用﹐果產門不開﹐服之頓然分娩。

西賓費懷徳之室﹐下血甚多﹐產門不開﹐兩日未生﹐服前藥一劑﹐實時而產﹐已後育胎﹐並無此癥。懷徳傳與服者﹐無有不效。

一婦人分娩最易﹐至四十妊娠﹐下血甚多﹐產門不開﹐亦與前湯一劑﹐又用無憂散斤許一劑﹐煎熟時時飲之﹐以助其血而產。

一產婦陰門不閉﹐發熱惡寒﹐用十全大補加五味子數劑﹐而寒熱悉退﹐又用補中益气加五味子﹐數劑而斂。若初產腫脹﹐或痛而不閉者﹐當用加味逍遙散。若腫旣消而不閉者﹐當用補中益气湯﹐切忌寒涼之劑。

一婦人脾胃素弱﹐兼有肝火﹐產後陰門腫痛﹐寒熱作渴﹐嘔吐不食﹐敷大黃等藥﹐服驅利之劑﹐腫及於臀﹐虛癥蜂起﹐此眞气虛而作﹐先用六君子以固脾胃﹐乃以補中益气湯升舉﹐不數劑而消。

一產婦失治﹐腫潰不已﹐形體消瘦﹐飲食不思﹐朝寒暮熱﹐自汗盜汗半年矣﹐用補中益气加茯苓﹑半夏以健脾胃﹐膿水漸少﹐飲食漸進﹐用歸脾湯以解脾郁﹐共五十餘劑﹐元气復而瘡亦愈矣。

一產婦陰門不閉﹐小便淋瀝﹐腹內一物﹐攻動脇下﹐或脹或痛﹐用加味逍遙散加車前子而愈一婦人子宮腫大﹐二日方入﹐損落一片﹐殊類豬肝﹐已而面黃體倦﹐飲食無味﹐內熱晡熱﹐自汗盜汗﹐用十全大補湯二十餘劑﹐諸癥悉愈﹐仍復生育。血滯成癰方見後。

﹝卷下﹞產後腹痛

產後小腹作痛﹐俗名兒枕塊﹐用失笑散行散之。若惡露旣去而仍痛﹐用四神散調補之﹔若不應﹐用八珍湯。若痛而惡心﹐或欲作嘔﹐用六君子湯。若痛而泄瀉﹐用六君子湯送四神丸。

若泄瀉痛而或後重﹐用補中益气湯送四神丸。若胸膈飽脹﹐或惡食吞酸﹐或腹痛手不可按﹐此是飲食所致﹐當用二陳加山楂﹑白術以消導。若食旣消而仍痛﹐或按之不痛﹐或更加頭痛﹐煩熱作渴﹐惡寒欲嘔等癥﹐此是中气被傷﹐宜補脾胃爲主。若發熱腹痛﹐按之痛甚﹐不惡食﹐不吞酸﹐此是瘀血停滯﹐用失笑散以消之。若止是發熱頭痛﹐或兼腹痛﹐按之卻不痛﹐此是血虛﹐用四物加炮姜﹑參﹑術以補之。《病機要》云﹕胎產之病﹐從厥陰經論之﹐無犯胃气及上二焦﹐爲之三禁﹐不可汗﹐不可下﹐不可利小便。發汗者同傷寒下早之癥﹐利大便則脈數而已動於脾﹐利小便則內亡津液﹐胃中枯燥。制藥之法﹐能不犯三禁﹐則榮衛自和﹐而寒熱止矣。如發渴用白虎﹐气弱用黃﹐血刺痛則用當歸﹐腹中痛則加芍藥﹐宜詳察脈癥而用之。丹溪先生云﹕產後當大補气血爲先﹐𨿽有雜癥﹐從末治之﹐一切病多是血虛﹐皆不可發表。

治驗

一產婦腹痛發熱﹐气口脈大﹐余以爲飲食停滯﹐不信﹐乃破血補虛﹐反寒熱頭痛﹐嘔吐涎沫﹐又用降火化痰理气﹐四肢逆冷﹐泄瀉下墜﹐始信﹐謂余曰﹕何也﹖余曰﹕此脾胃虛之變癥也﹐法當溫補。遂用六君加炮姜二錢﹐肉桂﹑木香一錢﹐四劑諸癥悉退﹐再用補中益气之劑﹐元气悉復。

一婦人產後﹐腹痛後重﹐去痢無度﹐形體倦怠﹐飲食不甘﹐懷抱久郁﹐患繭唇﹐寐而盜汗如雨﹐竟夜不敢寐﹐神思消爍。余曰﹕气血虛而有熱。用當歸大黃湯﹐內黃芩﹑連﹑柏炒黑﹐一劑汗頓止﹐再劑全止﹐乃用歸脾湯﹑八珍散兼服﹐元气漸服而愈。

一產婦小腹作痛﹐服行气破血之藥不效﹐其脈洪數﹐此瘀血內潰爲膿也﹐以瓜子仁湯二劑痛止﹐更以太乙膏下膿而愈﹐產後多有此病﹐縱非癰患﹐用之更效。

一產婦小腹疼痛﹐小便不利﹐用薏苡仁湯﹐二劑痛止﹐更以四物加桃仁﹑紅花﹐下瘀血而愈。大抵此癥﹐皆因榮衛不調﹐或瘀血停滯所致﹐若脈洪數已有﹐洪脈但數微有膿﹐脈遲緊乃瘀血﹐下之卽愈。若腹脹大﹐轉側作水聲﹐或膿從臍出﹐或從大便出﹐宜用蠟礬丸﹑太乙膏及托裏藥。

一產婦小腹作痛有塊﹐脈芤而澀﹐以四物加玄胡索﹑紅花﹑桃仁﹑牛膝﹑木香﹐治之而愈。

一婦人產後﹐小腹患痛﹐服瓜子仁湯﹐下瘀血而痊。凡瘀血停滯﹐宜急治之﹐緩則腐化爲膿﹐最難治療。若流注關節﹐則患骨疽﹐失治多爲敗癥。

一婦人因經水多﹐服澀藥止之﹐致腹作痛﹐以失笑散二服而瘳。

﹝卷下﹞產後血暈並失血

產後元气虧損﹐惡露乘虛上攻﹐眼花頭暈﹐或心下滿悶﹐神昏口噤﹐或痰壅盛者﹐急用失笑散主之。若血下多而暈﹐或神昏煩亂者﹐大劑芎歸湯補之﹐或蕓薹子散﹐或童子小便﹐有痰加二陳湯。若因勞心力而致者﹐宜補中益气加香附。若因气血虛極不省人事﹐用淸魂散﹐繼以芎歸湯及大補气血之劑。凡產可預燒稱錘令赤以器盛之﹐急至牀前以醋沃之﹐或以醋塗口鼻﹐聞之卽醒﹐或用破舊漆器﹐或漧漆燒煙燻之﹐或用半夏末冷水和丸﹐入鼻孔中﹐並無前患。丹溪先生云﹕血暈因气血俱虛﹐痰火泛上﹐宜以二陳導痰﹐或加減朱砂安神丸﹐以麥門冬湯下亦可。大凡產後口眼斜等癥﹐當大補气血爲主﹐而兼以治痰。若脾胃虛而不能固者﹐用六君子湯﹐至五七个月﹐宜服安胎飲﹐至八九个月﹐再加大腹皮﹑黃楊腦﹐如臨產時﹐更宜服保生無憂散﹐庶無前患。

治驗

一產婦月餘矣﹐因怒兩脇脹痛﹐忽吐血甚多﹐發熱惡寒﹐胸腹脹滿﹐用八珍加柴胡﹑丹皮﹑炮姜而安﹐卻用十全大補﹐仍加炮姜而愈。前癥因脾肺气血虧損﹐而胸腹虛痞﹐𨿽投大補﹐若非姜桂辛溫助其脾肺﹐以行藥勢﹐亦無以施其功﹐而反助其脹耳。

家人婦產後﹐小腹作痛﹐忽牙關緊急﹐進以失笑散良久而蘇﹐又用四物加炮姜﹑白術﹑陳皮而愈。

一產婦筋攣臂軟﹐肌肉掣動﹐此气血俱虛﹐用十全大補湯而愈。

一產婦兩手麻木﹐服愈風丹﹑天麻丸﹐徧身皆麻﹐神思倦怠﹐晡熱作渴﹐自汗盜汗﹐此气血俱虛也﹐用十全大補加炮姜數劑﹐諸癥悉退﹐卻去炮姜﹐又數劑而愈。但內熱﹐此血虛也﹐

﹝卷下﹞產後發

﹝當作痙﹞產後發﹐因去血過多﹐元气虧極﹔或外邪相搏﹐其形牙關緊急﹐四肢勁彊﹔或腰背反張﹐肢體抽搐。若有汗而不惡寒者﹐曰柔。若無汗而惡寒者﹐曰剛。然產後患之﹐實由亡血過多﹐筋無所養而致。故傷寒汗下過多﹐潰瘍膿血大泄﹐多患之﹐乃敗癥也。若大補血气﹐多保無虞。若攻風邪﹐死無疑矣。

治驗

一產婦牙關緊急﹐腰背反張﹐四肢抽搐﹐兩目連札﹐余以爲去血過多﹐元气虧損﹐陰火熾盛﹐用十全大補加炮姜一劑而蘇﹐又數劑而安。

余在吳江史萬湖第﹐將入更時﹐聞喧嚷云﹕某家人婦﹐忽僕牙關緊急已死矣。詢云是新產婦出直廚﹐余意其勞傷血气而發也。急用十全大補加附子煎滚﹐令人推正其身﹐一人以手夾正其面﹐卻挖開其口﹐將藥灌之﹐不咽﹐藥已冷﹐令側其面出之﹐仍正其面復灌以熱藥﹐又冷又灌﹐如此五次﹐方咽下﹐隨灌以熟藥遂蘇。

﹝卷下﹞產後便血

產後便血﹐或飲食起居﹐或六淫七情﹐以致元气虧損﹐陽絡外傷。治法﹕若因膏粱積熱﹐用加味淸胃散﹔若因醇酒濕毒﹐葛花解酲湯﹔若因怒動肝火﹐六君加柴﹑芍﹑芎﹑歸﹔若因鬱結傷脾﹐加味歸脾湯﹔若因思慮傷心﹐妙香散﹔若因大腸風熱﹐四物加側柏﹑荊﹑防﹑枳殼﹑槐花﹔若因大腸血熱﹐四物加芩﹑連﹔若因腸胃虛弱﹐六君加升麻﹑柴胡﹔若因腸胃虛寒﹐六君加肉蔻﹑木香﹔若因元气下陷﹐補中益气加茯苓﹑半夏﹔若因气虛﹐用六君﹑升麻﹔若因血虛﹐用四物﹔气血俱虛﹐用八珍﹐俱加柴胡﹑升麻。大凡病久﹐或元气虛弱﹐見病百端﹐皆因脾胃虧損﹐內眞寒而外假熱﹐但用六君子﹐或補中益气加炮姜溫補脾气﹐諸癥悉退。若四肢畏冷﹐屬陽气虛寒﹐急加附子。病因多端﹐當臨癥制宜﹐庶無誤矣。

治驗

一產婦糞後下血﹐諸藥不應﹐飲食少思﹐肢體倦怠﹐此中气虛弱﹐用補中益气加茱炒黃連五分﹐四劑頓止。但怔忡少寐﹐盜汗未止﹐用歸脾湯治之而痊。

一婦人但怒便血﹐寒熱口苦﹐或胸脇脹痛﹐或小腹痞悶﹐此木乘土﹐用六君加山梔﹑柴胡而愈﹐用補中益气﹑加味逍遙二藥﹐而不復作。

一婦人久下血在糞前﹐屬脾胃虛寒﹐元气下陷。用補中益气加連炒吳茱一錢﹐數劑稍緩﹐乃加生吳茱五分﹐數劑而愈。

一婦人產後便血﹐口漧飲湯﹐胸脇膨滿﹐小腹悶墜﹐內熱晡熱﹐飲食不甘﹐體倦面黃﹐日晡則赤﹐灑淅惡寒﹐此脾肺气虛﹐先用六君加炮姜﹑木香﹐諸癥漸愈﹔用補中益气將愈﹔用歸脾湯痊愈。後飲食失節﹐勞役兼怒气﹐發熱血崩﹐夜間熱甚﹐譫語不絕﹐此熱入血室﹐用加味小柴胡﹐二劑而熱退﹔用補中益气而血止﹔用逍遙散﹑歸脾湯﹐調理而康。

﹝卷下﹞產後大便不通

產後大便不通﹐因去血過多﹐大腸漧涸﹐或血虛火燥漧涸﹐不可計其日期﹐飲食數多﹐用藥通之潤之﹐必待腹滿覺脹﹐目欲去而不能者﹐乃結在直腸﹐宜用豬膽汁潤之。若服苦參藥潤通﹐反傷中焦元气﹐或愈加難通﹐或通而瀉不能止﹐必成敗癥。若屬血虛火燥﹐用加味逍遙散。气血俱虛﹐八珍湯。愼不可用麻子﹑杏仁﹑枳殼之類。

治驗

一產婦大便不通七日矣﹐飲食如常﹐腹中如故。余曰﹕飲食所入﹐𨿽倍常數﹐腹不滿脹﹐用八珍加桃杏二仁。至二十一日﹐腹滿﹐欲去﹐用豬膽汁潤之﹐先去幹糞五七塊﹐後皆常糞而安。

一產婦大便八日不通﹐用通利之藥﹐中脘作痛﹐飲食甚少﹐或云﹕通則不痛﹐痛則不通。乃用蜜導之﹐大便不禁﹐喫逆不食。余曰﹕此脾腎復傷﹐用六君加吳茱﹑肉果﹑骨脂﹑五味數劑﹐喜其年壯﹐不然﹐多致不起。

﹝卷下﹞產後寒熱

產後寒熱﹐因气血虛弱﹐或脾胃虧損﹐乃不足之癥。經云﹕陰虛則發熱﹐陽虛則惡寒。若兼大便不通﹐尢屬气血虛弱﹐切不可用發表降火。若寸口脈微﹐名陽气不足﹐陰气上入於陽中則惡寒﹐用補中益气湯。尺部脈弱﹐名陰气不足﹐陽气下陷於陰中則發熱﹐用六味地黃丸。

大抵陰不足﹐陽往從之﹐則陽內陷而發熱﹔陽不足﹐陰往從之﹐則陰上入而惡寒。此陰陽不歸其分﹐以致寒熱交爭﹐故惡寒而發熱也﹐當用八珍湯。若病後四肢發熱﹐或形气倦怠﹐此元气未復﹐濕熱乘之故耳﹐宜補中益气湯。若肌熱大渴引飲﹐目赤面紅﹐此血虛發熱﹐用當歸補血湯﹐若認爲寒則誤矣。

治驗

一產婦惡寒發熱﹐用十全大補加炮姜治之而愈。但飲食不甘﹐肢體倦怠﹐用補中益气而安。

又飲食後犯怒﹐惡寒發熱﹐抽搐切牙﹐難候其脈﹐視其面色﹐靑中隱黃﹐欲按其腹﹐以手護之﹐此肝木侮脾土﹐飲食停滯而作﹐用六君加木香一劑而安。

一產婦惡寒發熱﹐余欲用八珍加炮姜治之﹐其家知醫﹐以爲風寒﹐用小柴胡湯。余曰﹕寒熱不時﹐乃气血虛。不信﹐仍服一劑﹐汗出不止﹐譫語不絕﹐煩熱作渴﹐肢體抽搐﹐余用十全大補﹐二劑益甚﹐脈洪大﹐重按如無﹐仍以前湯加附子﹐四劑稍緩﹐數劑而安。

﹝卷下﹞產後咳嗽

產後咳嗽﹐或因陰血耗損﹐或因肺气虧傷﹐或陰火上炎﹐或風寒所感。主治之法﹕若陰血虛者﹐用芎﹑歸﹑熟地﹑參﹑術。肺气傷者﹐用四君﹑芎﹑歸﹑桔梗。陰火上炎者﹐六味地黃加參術。風寒所感者﹐補中益气加桔梗﹑紫蘇。若瘀血入肺發喘﹐急用二味參蘇飲﹐多有得生者。若兼口鼻起黑﹐或鼻出血﹐急用前散﹐亦有得生者。然而﹐所患悉因胃气不足﹐蓋胃爲五臟之根本﹐人身之根蒂﹐胃气一虛﹐五臟失所﹐百病生焉。但患者多謂腠理不密所致﹐殊不知肺屬辛金﹐生於己土﹐亦因土虛不能生金﹐而腠理不密﹐外邪所感。只陰火上炎亦壯土﹐金生腎水以制火爲善。若逕治其病﹐則誤矣。

治驗

一產婦咳嗽聲重﹐鼻塞流涕﹐此風寒所感﹐用參蘇飲一鐘﹐頓愈六七﹐乃與補中益气加桔梗﹑茯苓﹑半夏﹐一劑而痊﹐又與六君加黃﹐以實其腠理而安。

一產婦朝吐痰﹐夕發熱﹐兼之無寐﹐泥用淸痰降火﹐肌體日瘦﹐飲食日少﹐前癥愈甚。余曰﹕早間吐痰﹐脾气虛也﹔夜間發熱﹐肝血虛也﹔晝夜無寐﹐脾血耗也。遂用六君子湯﹑加味逍遙散﹑加味歸脾湯以次調補﹐不月而痊。

一產婦咳嗽痰盛﹐面赤口漧﹐內熱晡熱﹐徹作無時﹐此陰火上炎﹐當補脾腎﹐遂用補中益气湯﹑六味地黃丸而愈。

一產婦咳而腹滿﹐不食涕唾﹐面腫气逆﹐此病在胃﹐關於肺﹐用異功散而愈。

時疫墮胎咳嗽見小產。

﹝卷下﹞產後瘧疾

產後瘧疾﹐因脾胃虛弱﹐飲食停滯﹐或因外邪所感﹐或鬱怒傷脾﹐或暑邪所伏﹐審系飲食﹐用六君加桔梗﹑蒼術﹑藿香。如外邪多而飲食少﹐用藿香正气散。如外邪少而飲食多﹐用人參養胃湯。飲食勞役﹐用補中益气湯。气血虛弱﹐用十全大補加炮姜﹐虛寒用六君加姜﹑桂。元气脫陷﹐急加附子。大凡久瘧﹐多屬元气虛寒﹐蓋气虛則寒﹐血虛則熱﹐胃虛則惡寒﹐陰火下流則寒熱交作﹐或吐瀉不食﹐腹痛煩渴﹐發熱譫語﹐或手足逆冷﹐寒戰如栗﹐𨿽見百癥﹐當峻溫補﹐其病自退﹐若誤用淸脾﹑截瘧之類﹐多致不起。

治驗

一產婦患瘧﹐發熱作渴﹐胸膈脹滿﹐徧身作痛﹐三日不食﹐咽酸噯气﹐此是飲食所傷﹐脾胃不能消化﹐用六君加神曲﹑山楂﹐四劑而不作酸﹐乃去神曲﹑山楂﹐又數劑而飲食進﹐其大便不通﹐至三十五日﹐計進飲食七十餘碗﹐腹始悶﹐令用豬膽汁導而通之﹐其糞且不甚燥。

一產婦患瘧久不愈﹐百病蜂起﹐其脈或洪大﹐或微細﹐或弦緊﹐或沈伏﹐難以名狀﹐用六君加炮姜二十餘劑﹐脈癥稍得﹔又用參術煎膏﹐佐以歸脾湯﹐百餘劑而瘥。

一產婦朝寒暮熱﹐或不時寒熱﹐久不愈﹐用六君子﹑補中益气兼服﹐百餘劑而尋愈。

產後瘧疾心脾痛見小產。

﹝卷下﹞產後瀉痢

﹝二癥治同兼嘔吐﹞產後瀉痢﹐或因飲食傷損脾土﹐或脾土虛不能消食﹐當審而治之。若米食所傷﹐用六君加谷。若麵食所傷﹐用六君加麥。若肉食所傷﹐用六君加山楂﹑神曲。凡兼嘔吐﹐皆加藿香。若兼咽酸或嘔吐﹐用前藥送越鞠丸。若肝木來侮脾土﹐用六君加柴胡﹑炮姜。若寒水反來侮土﹐用錢氏益黃散。若久瀉﹐或元气下陷﹐兼補中益气湯以升發陽气。若瀉痢色黃﹐乃脾土眞气﹐宜加木香﹑肉果。若屬脾土虛寒﹐當用六君加木香﹑姜﹑桂。若脾腎虛寒﹐用補中益气及四神丸。若屬命門火衰﹐而脾土虛寒﹐用八味丸以補土母。若小便澀滯﹐肢體漸腫﹐或兼喘咳﹐用金匱腎气丸以補脾腎﹐利水道。若胃气虛弱﹐而四肢浮腫﹐治須補胃爲主。若久而不愈﹐或非飲食所傷而致﹐乃屬腎气虧損。蓋胞胎主於任而系於腎﹐況九月十月﹐乃腎與膀胱所養﹐必用四神﹑六味﹑八味三藥以補腎﹐若用分利導水之劑﹐是虛其虛也。

治驗

一產婦瀉痢﹐發熱作渴﹐吐痰甚多﹐肌體消瘦﹐飲食少思﹐或胸膈痞滿﹐或小腹脹墜年餘矣﹐余以爲脾胃瀉﹐朝用二神丸﹐夕用六君子湯﹐三月餘而痊。

一婦人產後泄瀉﹐兼嘔吐咽酸﹐面目浮腫﹐此脾气虛寒﹐先用六君加炮姜爲主﹐佐以越鞠丸而咽酸愈﹐又用補中益气加茯苓﹑半夏而脾胃康。

一產婦瀉痢年餘﹐形體骨立﹐內熱晡熱﹐自汗盜汗﹐口舌糜爛﹐日吐痰三碗許﹐脈洪大﹐重按全無﹐此命門火衰﹐脾土虛寒而假熱﹐然痰者乃脾虛不能統攝歸源也﹐用八味丸補火以生土﹐用補中益气湯兼補肺金而脾胃健。

一產婦腹痛後重﹐去痢無度﹐形體倦怠﹐飲食不進﹐與死爲鄰﹐此脾腎俱虛﹐用四神丸﹑十全大補湯而愈。但飲食難化﹐肢體倦怠﹐用補益湯調理而康。

一婦人五月患痢﹐日夜無度﹐小腹墜痛﹐發熱惡寒﹐用六君子湯送香連丸﹐二服漸愈﹐仍以前湯送四神丸﹐四服痊愈。至七月終﹐怠惰嗜臥﹐四肢不收﹐體重節痛﹐口舌漧燥﹐飲食無味﹐大便不實﹐小便頻數﹐灑淅惡寒﹐淒慘不樂﹐此肺之脾胃虛﹐而陽气寒不伸也﹐用升陽益胃湯而痊。

﹝卷下﹞附方並注

加味逍遙散

治血虛有熱﹐徧身搔癢﹐或口燥咽漧﹐發熱盜汗﹐食少嗜臥﹐小便澀滯等癥。

甘艸﹝炙﹞當歸﹝炒﹞芍藥﹝酒炒﹞茯苓白術﹝炒﹞柴胡﹝各一錢﹞牡丹皮山梔﹝炒。各五分﹞上水煎服。

逍遙散

卽前方去丹皮﹑山梔。

歸脾湯

治脾經失血﹐少寐發熱﹐盜汗﹐或思慮傷脾﹐不能攝血妄行﹔或健忘怔忡﹐驚悸不寐﹔或心脾傷痛﹐怠惰嗜臥﹐飲食不思。

人參白術白茯苓黃﹝炒﹞當歸龍眼肉遠志酸棗仁﹝炒。各一錢﹞木香﹝五分﹞甘艸分﹞上姜棗水煎服。

加味歸脾湯

卽前方加柴胡﹑山梔。

補中益气湯

治元气不足﹐四肢倦怠﹐口漧發熱﹐飲食無味﹐或飲食失節﹐勞倦身熱﹐脈洪大而無力﹐或頭痛發熱﹐或惡寒自汗﹐或气髙而喘﹐身熱而煩。

黃﹝炙﹐一錢五分﹞甘艸﹝炙﹞人參當歸﹝酒拌﹞白術﹝炒。各一錢﹞升麻柴胡﹝各三分﹞陳皮﹝一錢﹞上姜棗水煎服。

六君子湯

卽異功散加半夏。

十全大補湯

治諸髒虧損﹐气血俱虛﹐惡寒發熱﹔或自汗盜汗﹐便血吐血﹔或大便不實﹐飲食少思﹔或胸腹作痛﹐口舌生瘡﹔或耳目不明﹐牙齒不固。

人參白術白茯苓黃當歸川芎熟地黃﹝酒洗蒸焙﹞白芍藥﹝炒。各一錢﹞肉桂甘上姜棗水煎服。

八珍湯

治脾胃虧損﹐气血俱虛﹐乃內傷之癥。蓋人之生﹐以脾胃爲主﹐脾胃一虛﹐諸髒失所﹐百病生焉。卽前方大補湯﹐去黃﹑肉桂。

當歸補血湯

治肌熱躁熱﹐目赤面紅﹐煩渴引飲﹐晝夜不息﹐脈洪大而虛﹐重按全無﹐此脈虛血虛也﹐若誤服白虎湯必死。

當歸﹝三錢﹞黃﹝炙﹐一兩﹞上水煎服。

淸胃散

治胃經濕熱﹐牙齒或牙根腫痛﹐或牽引頭腦﹐或面發熱。

當歸身﹝酒拌﹐一錢﹞黃連生地黃﹝酒拌﹞升麻﹝各二錢﹞牡丹皮﹝一錢五分﹞上水煎服。

加味淸胃散

治脾胃有熱﹐口內生瘡﹐或齒作痛﹐或齦腐爛。卽前方加犀角﹑連翹﹑甘艸。

小柴胡湯

治肝膽經癥﹐寒熱往來﹐或晡熱潮熱﹐不欲飲食﹔或口苦耳聾﹐咳嗽發熱﹐或脇痛滿﹐轉側不便﹔或瀉痢咳嗽﹐嘔吐酸水。

柴胡﹝二錢﹞黃芩﹝一錢五分﹞半夏﹝一錢﹞人參﹝一錢﹞甘艸﹝炙﹐五分﹞上姜棗水煎服。

加味小柴胡湯

治婦女經行﹐感冒發熱﹐熱入血室﹐寒熱如瘧﹐晝則安靜﹐夜則發熱妄語﹔或素血虛﹐大勞大怒火動﹐熱入血室亦能致。此卽前方加生地黃。

當歸六黃湯

治气血虛﹐而發熱盜汗等癥。

當歸﹝二錢﹞黃﹝炒﹞生地黃熟地黃﹝各一錢﹞黃連﹝炒焦﹞黃芩﹝炒焦﹞黃柏﹝炒焦。各五分﹞上水煎服。

黃芩淸肺飲

治肺熱而小便不利。

黃芩山梔﹝各一錢﹞上水煎服。不利﹐加鹽豉二十粒。

六味丸

﹝一名地黃丸﹐加肉桂一兩名加減八味丸﹞治腎虛發熱﹐作渴唾痰﹐小便淋瀝﹐頭暈眼花﹐咽燥唇裂﹐齒不堅固﹐腰腿酸軟﹐自汗盜汗﹐便血諸血﹐失喑﹐水泛爲痰之聖藥﹐血虛熟地黃﹝半斤﹐杵膏﹞山茱萸肉漧山藥﹝各四兩﹞牡丹皮白茯苓澤瀉﹝各三兩﹞上各另爲末﹐和地黃加煉蜜丸桐子大。每服七八十丸﹐空心食前白滚湯下。地黃須自制。

八味丸

治命門火衰﹐不能生土﹐以致脾胃虛寒﹐飲食少思﹔或臍腹疼痛﹐或多漩溺。卽前方加桂附各一兩。

加減八味丸

卽六味丸加肉桂一兩。

加減濟生腎气丸

治脾腎虛﹐腰重腳腫﹐濕飲畱積﹐小便不利﹔或肚腹腫脹﹐四肢浮腫﹐气喘痰甚﹔或已成水癥﹐其效如神。

白茯苓﹝三兩﹞附子﹝半兩﹞川牛膝桂心澤瀉車前子山茱萸山藥牡丹皮﹝各一兩﹞熟地黃﹝四兩﹐掏碎﹐酒拌杵膏﹞上爲末﹐和地黃膏﹐加煉蜜丸﹐桐子大。每服七八十丸﹐空心米飲下。

四物二連湯

治血虛發熱﹐或口舌生瘡﹐或晝安夜熱。

當歸川芎芍藥熟地黃胡黃連宣黃連﹝各一錢﹞上作一劑﹐水煎服。

白虎湯

治胃熱作渴﹐暑熱尢效。

知母﹝一錢五分﹞石膏﹝四錢﹞粳米﹝一合﹞上作一劑﹐水煎服。

錢氏益黃散

治脾土虛寒﹐水反來侮土﹐而嘔吐不食﹐或肚腹作痛﹐或大便不實﹐手足逆冷陳皮﹝一兩﹞靑皮訶子肉甘艸﹝炙﹞丁香﹝二錢﹞上爲粗末﹐每服四錢﹐水煎服。

二神丸

治脾腎虛弱﹐侵晨五更作瀉﹐或全不思食﹐或食而不化﹐大便不實﹐神效。

破故紙﹝四兩﹐炒﹞肉豆蔻﹝二兩﹐生用﹞上爲末﹐用大紅棗四十九枚﹐生薑四兩﹐切碎同棗用水煮熟﹐去姜取棗肉﹐和藥丸桐子大。每服五十丸﹐空心鹽湯下。

人參理中湯

治脾胃虛寒﹐嘔吐泄瀉﹐飲食少思﹐肚腹膨脹。

人參白術漧薑﹝炮﹞甘艸﹝炙。各一錢﹞上姜棗水煎服。

附子理中湯

治脾胃虛寒﹐手足俱冷﹐飲食不入﹐或腸鳴切痛﹐嘔逆吐瀉。卽前方加附子一

四君子湯

治脾胃虛損﹐飲食少思﹐或大便不實﹐肢體消瘦﹐或胸膈虛痞﹐痰嗽吞酸﹐或脾胃虛弱﹐停食而患瘧痢﹐或瘧痢因脾胃虛而不能愈。

人參白術茯苓﹝各二錢﹞甘艸﹝各一錢﹞上姜棗水煎服。

若因肝木克脾土而致﹐宜加柴胡﹑芍藥。若命門火衰而患﹐宜兼八味丸。

異功散

卽前湯加陳皮﹐治脾胃虛弱﹐飲食少思﹐或久患咳嗽﹐或腹滿不食﹐面浮气逆等癥。

人參橘皮湯

治脾胃虛弱﹐气滯惡阻﹐嘔吐痰水。

甘艸﹝三分﹞濃朴﹝制﹞白茯苓﹝去皮。各五分﹞人參陳皮白術麥門﹝去心。各一錢﹞上用淡竹茹一塊薑水煎溫服。

若因中脘停痰﹐宜用二陳﹑枳殼。若因飲食停滯﹐宜用六君子加枳殼。若因脾胃虛﹐宜用異功

竹葉湯

治妊娠心驚膽怯﹐煩悶不安﹐名曰子煩。

白茯苓麥門黃芩﹝各三兩﹞上每服四錢﹐竹葉五片﹐水煎服。

若因血虛煩熱﹐宜兼用四物。若因中气虛弱﹐宜兼四君。

紫蘇飲

治妊娠失調﹐胎气不安﹐上作痛﹐名子懸。

大腹皮川芎白芍陳皮蘇葉當歸﹝各一兩﹞人參甘艸﹝各半兩﹞上姜蔥水煎服。

若肝脾气血虛而有火不安﹐宜兼逍遙散。若脾气虛弱而不安﹐宜用四君﹑芎﹑歸。

膠艾湯

治妊娠頓僕﹐胎動不安﹐腰腹疼痛﹐或胎上搶﹐或去血腹痛。

膠﹝一兩﹐炙﹞艾葉﹝數莖﹞上二味﹐以水服一錢﹐取二升﹐分三服。

阿膠散

或頓僕﹐或因毒藥﹐胎動不安﹐或脇痛腹痛﹐上搶短气。

熟地黃艾葉白芍川芎黃阿膠當歸甘艸﹝炙。各一兩﹞上每服四錢﹐姜棗水煎。

枳殼湯

治胎漏下血﹐或因事下血。

枳殼﹝炒﹞黃芩﹝炙﹐半兩﹞白術﹝一兩﹞上爲末﹐每服一錢﹐白湯調下。

二黃散

治胎漏下血﹐或內熱晡熱﹐或頭痛頭暈﹐或煩躁作渴﹐或脇肋脹痛等癥。

生地黃熟地黃上爲末﹐每服三錢﹐煎白術﹑枳殼湯下。

前四癥若因脾胃虛弱﹐宜用補中益气湯加五味。若因脾胃虛陷﹐宜用前湯倍用升麻﹑柴胡。

若因晡熱內熱﹐宜用逍遙散。

知母丸

治妊娠頓僕胎動不安﹐或欲墮產。用知母一味﹐炒爲末﹐丸梧桐子大。每服二十丸﹐白湯下﹐或嚼咽之。

地黃當歸湯

治血虛胎動。

當歸﹝一兩﹞熟地黃﹝二兩﹞上每服五錢﹐水煎。

若因脾胃弱而血虛者﹐宜用四君﹑芎﹑歸。气血俱虛者﹐宜用八珍湯。

金生白術散

治妊娠﹐面目虛浮﹐四肢腫如水气﹐名曰胎腫。

白術﹝一兩﹞生薑皮大腹皮陳皮白茯苓﹝各半兩﹞上各爲末﹐每服二錢﹐米飲下。

若未應﹐佐以四君子湯。

天仙藤散

治妊娠自三月之後﹐足指發腫﹐漸至腿膝﹐飲食不甘﹐狀似水气﹐或腳指間出黃水﹐名曰子气。

天仙藤﹝洗略炒﹞香附﹝炒﹞陳皮甘艸烏藥﹝各等分﹞上每服三五錢﹐生薑木瓜各三片﹐紫蘇三葉﹐水煎食前日進三服。

若因脾胃虛弱﹐宜兼六君子。中气下陷﹐須用補中益气湯。

安榮散

治妊娠﹐小便澀少﹐遂成淋瀝﹐名曰子淋。

麥門冬﹝去心﹞通艸滑石﹝各二錢﹞當歸燈心甘艸﹝各五錢﹞人參細辛﹝各一兩﹞上爲末﹐每服二錢﹐煎麥門湯調下。

若因肺經蘊熱﹐宜用黃芩淸肺飲。若因膏粱濃味﹐宜用淸胃散。若因肝經濕熱﹐宜用加味逍

羚羊角散

治妊娠﹐虛風頸項﹐彊直﹐筋脈攣急﹐語言蹇塞﹐痰涎不利﹐或時發搐﹐或不省羚羊角﹝鎊﹞川獨活酸棗仁﹝炒﹞五加皮﹝各五錢﹞薏苡仁防風當歸川芎茯神杏仁﹝各四分﹞木香甘艸﹝各二分半﹞上每服五薑水煎。

若因肝經風熱﹐或怒火所致﹐須用加味逍遙散。

安胎飲

治妊娠五七个月﹐用數服可保全產。

白術人參當歸川芎熟地黃白芍陳皮甘艸紫蘇炙黃芩﹝各一錢﹞上用薑水煎服。

若因中气虛弱﹐須用四君子加陳皮﹑紫蘇。若陰虛內熱﹐宜用四物﹑黃芩﹑白術。

二陳湯

治妊娠失調﹐脾胃不和﹐嘔吐痰涎﹐或飲食不思。

陳皮茯苓﹝各一錢五分﹞半夏﹝一錢﹞甘艸﹝五分﹞上薑水煎服。脾胃虛弱﹐用六君子。气滯用紫蘇飲。

麥門冬湯

治妊娠失於調養﹐內熱口漧﹐或胎動不安。

麥門冬﹝去心﹞防風白茯苓﹝各二錢﹞人參﹝一錢﹞上作一劑﹐水煎服。

若血虛有熱﹐用逍遙散。气虛有熱﹐用四君加黃芩﹑紫蘇。

鯉魚湯

治胸滿腹脹﹐小便不通﹐徧身浮腫。

白術茯苓當歸芍藥﹝各三兩﹞上細銼﹐用鯉魚一頭﹐煮取汁﹐每藥四錢﹐入汁一盞半﹐姜七片﹐橘皮少許煎服。

若脾胃虛﹐佐以四君子湯。

達生散

治妊娠﹐八九月服數劑﹐甚效。

大腹皮﹝用黑豆汁洗曬﹐三錢﹞人參甘艸炙紫蘇梗葉陳皮﹝各五分﹞上水煎﹐入黃楊葉七莖﹐蔥五葉﹐煎服。

春加川芎﹐夏加黃芩﹐冬根據正方﹐或有別癥﹐以意消息加減。

保生無憂散

臨產服之﹐補其血﹐順其气使易產。又治小產瘀血腹痛。

南木香當歸川芎白芍藥枳殼乳香血餘﹝卽亂髮﹐﹞上等分﹐每服二三錢﹐水煎﹐日二服。

若胞衣旣破﹐其血已涸﹐或元气困憊﹐急用八珍湯斤許﹐水數碗﹐煎熟時飲救之﹐飲盡再制

芎歸補中湯

治气血虛半產。

艾葉﹝代姜﹞阿膠﹝炒﹞川芎五味子﹝杵炒﹞黃﹝炙﹞當歸白術﹝炒﹞芍藥﹝炒﹞人參杜仲﹝炒。

上每服五錢﹐水煎服。

若脾气虛弱﹐須用補中益气湯。若气虛而有火﹐宜用安胎飲。

人參黃湯

治小產气虛﹐血下不止。

人參黃當歸﹝炒﹞白術﹝炒﹞白芍﹝炒﹞艾葉﹝各一錢﹞阿膠﹝炒﹐二錢﹞上作一劑﹐水煎服。

蕓薹散

治孕婦九竅出血﹐或作暈欲死。

蕓薹子當歸﹝焙。各一錢﹞芍藥官桂﹝各半錢﹞上爲末﹐每服三錢﹐以酒並童便各半盞﹐調灌下立瘥。或一味童便溫飲尢效。

前二癥﹐若脾胃气虛不能統血﹐宜用四君﹑芎﹑歸。中气下陷﹐補中益气湯。若血脫﹐須補

當歸川芎湯

治小產後瘀血﹐心腹疼痛﹐或發熱惡寒。

當歸川芎熟地黃白芍藥﹝炒﹞玄胡索﹝炒﹞桃仁紅花香附靑皮﹝炒﹞澤蘭牡丹皮上水煎﹐入童便﹑酒各小半盞服。

若以手按腹愈痛﹐此是瘀血爲患﹐宜用此藥或失笑散消之。若按之反不痛﹐此是血虛﹐宜用四物﹐參﹑苓﹑白術。若痛而作嘔﹐此是胃虛﹐宜用六君子。若痛而作瀉﹐此是脾虛﹐宜用六君子送二神丸。

四物湯

治產後及諸癥血虛發熱﹐或口舌生瘡﹐或齒齦腫潰﹐或日晡發熱。

當歸熟地黃﹝各三兩﹞芍藥﹝炒三錢﹞川芎﹝一錢五分﹞上作一劑水煎服。

若因气虛不能生血﹐而患前癥﹐宜補脾胃。

加味四物湯

卽前方加白術﹑茯苓﹑柴胡﹑丹皮。

四神散

治產後血虛﹐或瘀血腹痛。

當歸﹝二錢﹞川芎芍藥﹝炒。各一錢﹞炮姜﹝五分﹞上水煎服。

當歸散

治產後气血虛﹐惡露內停﹐增寒發熱﹐宜服此去之。

當歸白芍﹝炒﹞川芎黃芩﹝各一兩﹞白術﹝五錢﹞上爲細末﹐溫童便調下二錢。

失笑散

治產後心腹絞痛欲死﹐或血迷心竅﹐不知人事﹐及尋常腹內瘀血﹐積血作痛。

五靈脂蒲黃﹝俱炒﹐等分﹞上每服三錢﹐酒煎熱服。

若瘀血去多﹐而元气虛損所致﹐宜用四君﹑芎﹑歸﹑炮姜。

解語湯

治風客心脾﹐舌彊不言。

附子﹝炮﹞防風天麻酸棗仁﹝各一兩﹐炒﹞上每服二三錢﹐水煎服。

若因脾胃風熱﹐用秦艽升麻湯。

抱膽丸

治心驚不語﹐或癲癇等癥。

水銀﹝二兩﹞黑鉛﹝五錢﹞朱砂﹝細研﹞乳香﹝另研。各一兩﹞上將鉛入銚下﹐水銀成砂﹐次下朱砂﹑乳香﹐乘熱用木箠研勻丸﹐雞頭大。每服一丸。

若因心气虛﹐用妙香散。

二母散

治產後惡露上攻﹐畱於肺經﹐咳嗽喘促。

知母貝母白茯苓人參桃仁杏仁﹝並去皮尖。各一兩﹞上每服五錢﹐薑水煎。

若瘀血旣去﹐而嗽仍作﹐宜補中气。

二味參蘇飲

治產後瘀血入肺﹐咳嗽喘急。

人參﹝一兩﹞蘇木﹝二兩﹞上作一劑﹐水煎服。

若旣愈﹐而當用六君子以補脾胃。若口鼻黑气起﹐急用此藥加附子五錢﹐亦有得生者。

淸魂散

治產後元气虛﹐瘀血逆行作暈。

澤蘭葉人參﹝各一兩﹞荊芥穗﹝四兩﹞川芎﹝二兩﹞甘艸﹝炙﹐八錢﹞上爲末﹐熱湯溫酒各半﹐調下二錢。

若因瘀血去多﹐宜四物加參﹑苓﹑白術﹐不應﹐血脫也﹐急補其气。

朱砂安神丸

治產後血暈﹑心神驚悸等癥。

朱砂﹝飛過﹐五錢﹞生地黃﹝一錢半﹞黃連﹝酒洗﹐六錢﹞甘艸﹝炙﹐五分﹞當歸﹝一錢五分﹞上爲末﹐飯糊爲丸﹐每服十五丸。

若因中气虛﹐宜用四君﹑芎﹑歸。兼思慮傷脾﹐須用歸脾湯。

奪命丹

治瘀血入衣胞﹐脹滿難下﹐急服此藥﹐血卽消﹐衣自下。

附子﹝半兩﹐炮﹞牡丹皮﹝一兩﹞漧漆﹝一兩碎之﹐炒令煙盡﹞上爲細末﹐好醋一升﹐大黃末一兩﹐同熬成膏﹐和藥丸﹐如桐子大﹐溫酒吞五七丸。

花蕊石散

治胎衣不下﹐其效如神﹐及打撲傷損﹐腹中瘀血﹐脹痛欲死﹐服之血化爲水﹐其功不能盡述。

硫黃﹝上色明淨者﹐四兩﹐搗細末﹞花蕊石﹝一兩﹐搗爲細末﹞上二味相拌和勻﹐先用紙筋和鹽泥固濟瓦罐子一个﹐候泥幹入藥﹐再用泥封口候幹﹐安在四方磚上﹐虛書八卦五行字﹐用炭三十斤﹐周疊之﹐候冷取出爲細末。每服一錢﹐童便調下

平胃散

治腸胃寒受濕下血等癥。

蒼術濃朴陳皮甘艸﹝炙﹞上姜棗水煎服。

益母艸丸

五月采陰漧石器爲末﹐煉蜜丸﹐彈子大。臨產以童便和溫酒化下。

加味芎歸湯

治分娩交骨不開﹐或五七日不下﹐垂死者。

生男女婦人﹝發一握﹐燒灰存性﹞川芎當歸﹝各一兩﹞自死龜殼﹝一个﹐如無占過者亦可酥炙﹞上爲末﹐每一兩﹐水煎服﹐良久不問﹐生死胎自下。

芎歸湯

治產後去血過多﹐暈煩不省﹐用川芎﹑當歸二味等份﹐每劑半兩﹑水煎服。

若腹疼加桂。腹痛自汗﹐頭眩少气﹐加羊肉﹐若不應﹐用八珍湯。

七味白術散

治中气虛口漧﹐或吐瀉等癥。

人參白術木香白茯苓甘艸藿香漧葛﹝各一錢﹞上作一劑﹐水煎服。

選奇湯

治風熱上壅﹐眉稜骨痛﹐或頭目眩暈等癥。

羌活防風﹝各二錢﹞甘艸﹝二錢﹐夏生冬炒﹞酒芩﹝冬去之﹐熱甚用﹞上每服三錢﹐水煎﹐時時飲之。

葛花解酲湯

治酒積﹐上下分消其濕。

白豆蔻砂仁葛花﹝各五錢﹞木香﹝五分﹞靑皮﹝三錢﹞陳皮白茯苓豬苓人參﹝各一錢半﹞白術神曲炒澤瀉生漧薑﹝各二錢﹞上爲細末﹐每服五錢﹐白湯調下。

藿香正气散

治外感風寒﹐內停飲食﹐頭痛寒熱﹐或霍亂泄瀉﹐或作瘧疾。

桔梗大腹皮紫蘇茯苓白芷半夏曲陳皮白術濃朴﹝制。各一錢﹞甘艸﹝炙﹐五分﹞藿香﹝一錢五分﹞上作一劑﹐姜棗水煎熱服。

淸燥湯

治元气虛﹐濕熱乘之﹐徧身酸軟﹐絕寒水生化之源﹐小便赤少﹐大便不調等癥。

黃﹝一錢五分﹞五味子﹝九粒﹐杵炒﹞黃連神曲﹝炒﹞豬苓柴胡甘艸﹝炙。各二分﹞蒼術麥門冬陳皮白術生地黃澤瀉﹝各五分﹞白茯苓人參當歸升麻﹝各三分﹞酒柏﹝一分﹞上作一劑﹐水煎服。

人參養胃湯

治外感風寒﹐內傷飲食﹐寒熱頭疼﹐或作瘧疾。

半夏濃朴﹝制﹞橘紅﹝八分﹞藿香葉艸果茯苓人參﹝五分﹞甘艸﹝炙﹐三分﹞蒼術﹝一錢﹞上作一劑﹐姜七片﹐烏梅一个﹐水煎服。

大防風湯

治足三陰虛﹐患鶴膝風﹑歷節痛風等癥﹐不問或腫而不痛﹐或潰未斂。

附子﹝炮去皮臍﹐一錢﹞白術﹝炒﹞羌活人參﹝各二錢﹞川芎﹝一錢五分﹞防風﹝二錢﹞甘艸﹝炙﹞牛者自制﹞上作二劑﹐水煎服。

獨活濟生湯

治鶴膝及歷節痛風等癥。

白茯苓杜仲當歸﹝酒洗﹞防風白芍藥人參細辛桂心熟地黃牛膝秦艽芎桑寄生甘艸﹝各二兩﹞獨活﹝三兩﹞上每服一兩﹐薑水煎。

羌活勝濕湯

治痛風﹐血虛腫痛﹐身重脈緩等癥。

羌活獨活﹝去蘆﹐一錢﹞本防風川芎甘艸﹝炙﹞蔓荊子﹝各五分﹞上作一劑﹐薑水煎服。

附子八物湯

治歷節作痛﹐發熱作渴﹐飲食少思等癥。

附子﹝炮﹞漧薑﹝炮﹞芍藥﹝炒﹞茯苓人參甘艸﹝炙。各一錢半﹞肉桂﹝一錢﹞白術﹝二錢﹞上作一劑﹐水煎食前服。

四生散

治腿生瘡﹐或癬疥等癥。

白附子黃羌活沙苑蒺藜上各等分爲末﹐每服二錢﹐用豬腰子擗開入藥﹐濕紙包裹﹐煨熟細嚼﹐鹽湯下﹐風癬酒下。

妙香散

治心脾虧損﹐大便下血﹐又治心气不足﹐精神恍惚﹐少睡盜汗。

人參桔梗甘艸﹝各五錢﹞遠志﹝去心﹞山藥﹝薑汁炙﹞茯苓﹝去皮﹞黃﹝各一兩﹞辰砂﹝三錢﹐另上爲末﹐每服二錢﹐溫酒調服。

漏蘆散

治血風走注﹐作痛無定處。

漏蘆當歸牛膝﹝各三分﹞桂心地龍﹝去土﹞防風羌活白芷沒藥﹝研﹞甜瓜子﹝各半兩﹞虎脛骨﹝酥炙﹞敗龜﹝各一兩﹐炙﹞上爲細末﹐每服二錢﹐熱酒調下。

