瘍醫大全淸顧世澄

汪序

昔蘇文忠公云﹕藥𨿽進於醫手﹐方多傳於古人。粵自軒岐而降﹐代有傳人﹐博覽羣書﹐方稱國手。或謂望而知其病者﹐謂之神﹔聞而知之者﹐謂之聖﹔問而知之者﹐謂之工。至於診脈淺深﹐呼吸至數﹐而後能療治者﹐得巧之道焉。夫如是則臨證施治﹐宣通補瀉﹐豈徒按古人成方﹐遂可畢乃事哉﹗故神明變化﹐運用之妙﹐存乎一心﹐而規矩準繩﹐則又不能捨方書而私心自用也。

顧君練江﹐鳩江儒士﹐三世業醫。今僑居廣陵四十餘年﹐丹荔靑芝﹐起顚連而躋仁壽者﹐指不勝屈。因念張﹑劉﹑朱﹑李諸書﹐以及時賢立論著述﹐咸於內證闡發無遺﹐而外科亦間施治有方﹐終未能得窺全豹。不憚歲月﹐殫精竭神﹐搜括古今確論﹐都成一集﹐名曰《瘍醫大全》。下問於余﹐余披閱數過﹐深嘆顧君之學問淵深﹐而用心良濃也。

夫世之庸工﹐不明臟腑﹐不按經絡﹐臨證制方﹐滅裂古人之成法﹐而私心自用﹐則於外科爲尢甚。及偶得一經驗之方﹐輒珍爲己有﹐祕不示人。殊不知古聖賢創設成規﹐筆之於書﹐原示後人以規範﹐徒以祕而不宣者﹐煽巧矜能﹐自詡爲專家獨步﹐何見之小耶﹗顧君則不然﹐首述《內經》﹐次詳脈絡﹐以及分門別類﹐無一非先哲名言﹔珍方祕旨﹐悉皆臚載﹐其底蘊淵深﹐亦從可知矣。夫良醫之後﹐必有達人。顧君是書一出﹐將與杏林橘井媲美爭光。吾願世之習是科者﹐咸奉一冊以爲標準﹐則於古人施濟之意﹐庶幾得之。

余不敏﹐樂援筆而爲之序云。

乾隆癸巳仲冬長至前三日新安健堂汪立徳撰

自序

澄生逢堯舜之世﹐身爲太平之民﹐每念聖天子宵旰勤勞﹐惟恐四海乃民有纖芥之苦﹐禦極之始﹐卽下詔徵方﹐匯輯《禦纂醫宗金鑑》﹐頒發中外﹐使穹鄕僻壤﹐凡有疾痛﹐皆得檢方施治﹐沈立起。而各省上憲﹐又復仰體聖慈﹐每歲自捐淸俸﹐開設藥局以濟貧病﹐其愛民如子﹐可謂至周極備矣。

澄本一介布衣﹐賦性迂拙﹐聖賢之書讀而未竟﹐業醫自贍﹐碌碌無聞。因思身體發膚﹐受之父母﹐安居樂業﹐悉出皇仁﹐而君父之恩無由報稱﹐是以診視之暇﹐不憚精神勞瘁﹐搜括古今名醫確論﹐首標《內經》義旨﹐宣明脈法元微﹐詳分經絡穴道﹐匯集內景證形﹐上自巓頂﹐下至湧泉。凡涉外證者﹐繪圖立說﹐按證立方﹐諸如湯火刀傷﹐刑杖跌僕﹐獸傷虫咬﹐誤吞藥石毒物﹐五絕解救之法﹐自今古成方之外﹐又益以先祖寧華公﹑先父靑巖公家藏經驗諸方﹐別類分門﹐計四十卷﹐名之曰《瘍醫大全》。俾患者咸知瘍必有名﹐醫必有法﹐按圖施治﹐經絡分明。初起期其必消﹐已成必其易潰﹐已潰速其易斂﹐使人間無破漏之危﹐更可免釀癰之患。況所備諸方悉俱﹐養正驗邪﹐調衛和榮﹐𨿽云小道﹐利濟非輕。

斯書纂輯閱三十寒暑﹐因囊空懸﹐未獲授梓。今緣兩淮同人慨爲捐資﹐始付棗梨﹐以成此志。爰述綴輯原委﹐弁之簡端﹐以見成之尢非偶然云。

乾隆二十五年歲次庚辰孟夏靜齋顧澄練江書

喬序

人之所病﹐病疾多﹐而醫之所病﹐病道少﹐操少道應多疾﹐以愈爲劇﹐以生爲死﹐拙者失理﹐恬而不怪。故《易》曰﹕勿藥有喜。《禮》曰﹕醫不三世﹐不服其藥。誠愼之也。

善乎﹗銅杜氏之言﹐醫不專於藥﹐而捨藥無以全醫﹐藥不必於方﹐而捨方無以爲藥。考《漢書•藝文志》經方十一家﹐秦始皇帝﹑扁鵲﹑兪拊方二十三卷。始皇不聞善醫﹐蓋敕集兪﹑扁二家方以成書﹐若《聖惠方》《惠民和劑局方》所由。而太史公傳淳於意﹐遂爲後人醫案之祖範﹔史因之以傳。華元化餅人萍HT﹐亦充方藥﹐惜其出書一卷﹐自言此可活人﹐吏不敢受﹐至於索火燒之﹐其術則神﹐而其心抑已隘矣。

余嘗欲仿《諸病源候論》《濟生拔萃方》例﹐采自元﹑明以來方家醫案﹐爲發明其議證處方之故﹐以證合乎黃帝﹑扁鵲﹑仲景﹑東垣之書﹐以與王氏《準繩》﹑薛氏《醫案》﹑張氏《類經》﹑孫氏《元珠》相表裏﹐一行作吏﹐此事遂廢。昨歲司藩豫省﹐偶以一劑愈相國兆公宿疾﹐今年春膺撫黔之命﹐恭逢翠華南幸﹐請訓行在﹐仰承天語﹐褒及知醫於時﹐扈從諸鉅公咸就診脈﹐而蕪湖顧君練江出所著《瘍醫大全》四十卷﹐請弁其端。

按《周禮》醫師之職﹐統於天官冢宰﹐而瘍醫所掌﹐凡療瘍以五毒攻之﹐以五气養之﹐以五藥療之﹐以五味節之。凡藥之酸養骨﹐以辛養筋﹐以咸養脈﹐以苦養肉﹐以滑養竅﹐自非明乎炊湯脈神之術者﹐其可易而爲之哉﹗且古之人診頭痛而決其將嘔膿﹐脈面赤而知其爲內疽﹐兼能並擅﹐方號名家。

顧君傳醫三世﹐精通內外兩科﹐其活人甚多。其爲書也﹐自《靈》《素》﹑診候﹑運气﹑經絡﹐以及癰疽明論治法﹐元元本本﹐縷析條分﹐舉生平所得力父祖之祕方﹐盡出而公之於世﹐由頂至踵﹐一證一圖﹐幾於盡見五臟結。其添加婦人香港腳門﹐殆越人帶下醫之意歟﹗至其寒門五法﹐則又仲景之功臣也。讀是書者不虞道少﹐不患疾多矣。近有以善醫蒙徵者﹐所撰方案﹐輒以折片進呈禦覽﹐人以爲榮。今顧君術仁術﹐心仁術﹐圭璋特達﹐余於是書乎卜之﹐因題左方以爲券云。

乾隆二十七年歲在元惇中呂月賜進士出身誥授資政大夫巡撫貴州提督川貴

軍務兼兵部侍郎加四級記錄十二次年家眷弟喬光烈拜撰

凡例

1﹑首重《內經》﹐發明玄奧。瘡瘍𨿽曰外證﹐必先受於內﹐然後發於外﹐故不得不宣明《靈》《素》﹐闡發機微。況《內經》如奉行之律﹐律有萬無可易之旨。而張﹑李﹑劉﹑朱﹐以及歷朝諸家醫集﹐有發前人所未發之論﹐拯救呼吸危亡復生之案。如今所引之例﹐其中多死中得活之條。所以﹐司醫者﹐平時宜多讀書則見識廣。如臨萬難醫治之證﹐色脈相參﹐其證尙有一綫可生之機﹐便須竭其心力﹐旁求可生之法救之。庶不負上天好生之徳與前賢立說之心﹐是以《內經》列之於首。

2﹑論診候形狀﹐以別表裏虛實﹐以決順逆死生。近來瘍科只仗膏丹﹐不習脈理﹐遇一大證﹐便令病家另延內科服藥。殊不知專司方脈兼諳外證者少﹐每至內外兩科彼此相左﹐當表散而反補﹐當內托而反淸﹐當峻補而反瀉﹐貽誤非輕。玆編匯集脈法﹐俾司瘍科者畱心脈理。若能內外一手﹐則病者更受其益矣。但脈理至微﹐不特三部九候﹐卽浮﹑沈﹑遲﹑數﹐四脈情形憑何指示﹐父不能傳之子﹐師不能傳之徒﹐其故何也﹖所謂得之於心﹐應之於手。必須資質明敏﹐臨證時心平气和﹐呼吸調勻﹐時刻畱心。譬夫診視寒門﹐診脈時細加體會﹐原來表證見是脈﹐半表半里見是脈﹐傳裏見是脈﹐三陰見是脈﹐臨診旣多﹐經歷漸久﹐日夕精進﹐始能得脈息之情形﹐察虛實存亡之至理。若漫不經心﹐𨿽終身亦不知脈爲何物﹐得心應手﹐豈易言哉﹗《脈經》務須熟讀﹐而後用心調息診之﹐自得矣。

3﹑論五運六气﹐以明歲气盛衰。

4﹑遵《銅人圖》經絡穴道﹐鍼鋒較對﹐便知所患部位屬於何經﹐其經气血多寡﹐庶攻補不致妄施。

5﹑輯諸家癰疽明論﹐字字可師。

6﹑輯諸家癰疽治法﹐可爲後學準繩。

7﹑論癰疽兼現寒熱﹑煩渴﹑祕結﹑泄瀉諸證﹐以別陰陽虛實﹐不致攻補失當。

8﹑列癰疽初起內消﹑敷圍﹑鍼灸﹑洗﹑內托﹑砭石刀鍼﹑潰後托補﹑生肌斂口三十八法。

9﹑列癰疽名目﹐逐類分門。上自巓頂﹐下至湧泉﹐每一證卽繪一圖﹐首標歷朝名醫確論﹐續陳妄參末議﹐補前人所未載﹐續編簡之未備。每證除以前代古方加載﹐以爲遵守規模﹔繼入各家經驗奇方﹐以備臨時采擇。其中諸同志所贈良方﹐刊入俱標姓氏﹐不敢泯其所自﹔澄世傳祕方﹐今俱備入﹐惟求濟世活人﹐不敢私畱隻字。

10﹑江左婦女香港腳﹐非秦漢男婦五痺﹑濕熱香港腳一類﹐治法不同﹐故特增入。

11﹑幼科痘疹﹐古名天瘡﹐澄家有《邵氏祕書》﹐兒科罕見。今特以淸江聶九吾先生﹑喜泰順先生痘科祕本﹐朱純嘏先生痘疹定論﹐四家匯輯﹐增入瘡科﹐保嬰壽世。凡司痘疹者畱心斯捲﹐用意討尋﹐則保全寰宇嬰孩性命﹐其功博矣。

12﹑列凡水火金刃﹐跌打急救﹐五絕中毒等證﹐經驗治法。

13﹑列一切虎﹑犬﹑蛇﹑蠍﹐虫蟄﹑咬傷治法。

14﹑載古今奇病治法﹐以廣學識。

15﹑冬月傷寒﹐最爲酷烈﹐六經不明﹐每多混治﹐差之毫釐﹐失之千里﹐攻表倒施﹐危亡立待。特附卷末﹐誠乃寒門快捷方式。

澄本布衣﹐三指謀生﹐家口旣多﹐負累綦重﹐黎明而起﹐昏夜方眠﹐應接之暇﹐思欲編著一書﹐誠非易事。所幸平生從不敢粗心浮气﹐妄施攻補﹔復不敢乘人之危﹐誑人肥己。因不負人﹐故心地寧﹔不妄求﹐故魂夢安。惟知守分安貧﹐以仁爲念﹐專心采輯﹐今始告成。惟是一人所著﹐見聞不廣﹐遺漏必多﹐全希諸同志先生鑑原更正爲幸。

卷一《內經》纂要上古天眞論篇

《上古天眞》篇曰﹕上古之人﹐其知道者﹐法於陰陽﹐和於術數﹐﹝知道﹐謂知修養之道也。夫陰陽者﹐天地之常道。術數者﹐保生之大論。故修養者﹐必謹先之。﹞食飲有節﹐起居有常﹐不妄作勞﹐﹝食飲者﹐充虛之滋味﹔起居者﹐動止之綱紀。飲食自倍﹐腸胃乃傷。《生气通天論》曰﹕起居如驚﹐神气乃浮。是惡妄動也。廣成子曰﹕必靜必淸﹐無勞汝形﹐無搖汝精﹐乃可以長生。所以聖人先之也。﹞故能形與神俱﹐而盡終其天年﹐度百歲乃去。﹝形與神俱﹐同臻壽分﹐謹於修養﹐以奉天眞﹐故盡得終其天年。去﹐謂去離形骸也。《靈樞經》曰﹕人生百歲﹐五臟皆虛﹐神气皆去﹐形骸獨居而終矣。﹞今時之人不然也﹐﹝離於道也。﹞以酒爲漿﹐﹝溺於飲也。﹞以妄爲常﹐﹝寡於信也。﹞醉以入房﹐﹝過於色也。﹞以欲竭其精﹐以耗散其眞﹐﹝樂色曰欲﹐輕用曰耗﹐不節則精竭﹐輕用不止則眞散。是以聖人愛精重施﹐髓滿骨堅。﹞不知持滿﹐不時禦神﹐﹝言輕用而縱欲也﹐愛精保神﹐如持盈滿之器﹐不愼而動﹐則傾竭天眞﹐吾形有神﹐不時時禦之。﹞務快其心﹐逆於生樂﹐﹝快於心欲之用﹐則逆養生之樂矣。﹞起居無節﹐故半百而衰也。﹝離於道則壽不能終盡於天年矣。﹞上古聖人之教下也﹐虛邪賊風﹐避之有時﹔恬淡虛無﹐眞气從之﹐精神內守﹐病安從來。﹝邪乘虛入﹐是謂虛邪﹐最害中和﹐謂之賊風。《靈樞》曰﹕邪气不能獨傷人﹐人虛乃邪勝之也。恬淡虛無﹐法道淸靜﹐精气內持﹐故其虛邪不能爲害也。﹞是以志閒而少欲﹐心安而不懼﹐形勞而不倦﹐﹝內機息﹐故少欲﹐外紛靜﹐故心安﹐起居皆適﹐故不倦也。﹞气從以順﹐各從其欲﹐皆得所願。﹝志不貪﹐故所欲皆順﹔心易足﹐故所願必從﹔不異求﹐故無難得也。《老子》曰﹕知足不辱﹐知止不殆﹐可以長久。﹞是以嗜欲不能勞其目﹐淫邪不能惑其心。﹝《老子》曰﹕不見可欲﹐使心不亂。又曰﹕聖人爲腹不爲目。﹞所以能年皆度百歲﹐而動作不衰者﹐以其徳全不危也。﹝《莊子》曰﹕執道者徳全﹐徳全者形全﹐形全者聖人之道也。﹞女子七歲﹐腎气盛﹐齒更發長。﹝老陽之數極於九﹐少陽之數次於七﹐女子爲少陰之气﹐故以少陽數偶之﹐明陰陽气和﹐乃能生成其形體﹐故七歲腎气盛﹐齒更發長。﹞二七而天癸至﹐任脈通﹑太衝脈盛﹐月事以時下﹐故有子。﹝癸謂壬癸﹐北方水干名也。任脈﹑衝脈﹐皆奇經脈也。腎气全盛﹐衝任流通﹐經血漸盈﹐應時而下﹐天眞之气降﹐與之從事﹐故云天癸也。然衝爲血海﹐任主胞胎﹐二者相資﹐故能有子。謂之月事者﹐平和之气﹐以三旬而一見也。﹞三七腎气平均﹐故眞牙生而長極。﹝眞牙﹐謂牙之最後生者﹐腎气平而眞牙生者﹐表牙齒爲骨之餘也。﹞四七筋骨堅﹐發長極﹐身體盛壯。﹝女子天癸之數﹐七七而終﹐年居四七﹐材力之半﹐故身體盛壯﹐長極於斯。﹞五七陽明脈衰﹐面始焦﹐發始墮。﹝陽明之脈气營於面﹐故其衰也﹐發墮面焦。﹞六七三陽脈衰於上﹐面皆焦﹐發始白。﹝三陽之脈﹐盡上於頭﹐故三陽衰﹐則面焦發白。所以衰者﹐婦人有餘於气﹐不足於血﹐以其經月數泄脫之故。﹞七七任脈虛﹐太衝脈衰少﹐天癸竭﹐地道不通﹐故形壞而無子也。﹝經水絕止﹐是爲地道不通﹐衝任衰微﹐故形壞而無子。﹞丈夫八歲腎气實﹐發長齒更。﹝老陰之數極於十﹐少陰之數次於八﹐男子爲少陽之气﹐故以少陰數合之。《易系辭》曰﹕天九地十﹐則其數也。﹞二八腎气盛﹐天癸至﹐精气溢瀉﹐陰陽和﹐故能有子。﹝男女有陰陽之質不同﹐天癸則精血之形亦異﹐陰靜海滿而去血﹐陽動應合而泄精﹐二者通和﹐故能有子。《易系辭》曰﹕男女媾精﹐萬物化生。﹞三八腎气平均﹐筋骨勁彊﹐故眞牙生而長極。四八筋骨隆盛﹐肌肉壯滿。﹝丈夫天癸八八而終﹐年居四八﹐亦材力之半也。﹞五八腎气衰﹐發墮齒槁。﹝腎主骨﹐齒爲骨餘﹐腎气旣衰﹐精無所養﹐以故發墮齒槁。﹞六八陽气衰竭於上﹐面焦發鬢頒白。﹝陽气﹐陽明之气也。足陽明脈起於鼻﹐俠口環唇﹐交承漿﹐上耳前﹐至額顱﹐故衰於上﹐則面焦發鬢白也。﹞七八肝气衰﹐筋不能動﹐天癸竭﹐精少﹐腎臟衰﹐形體皆極。﹝肝气養筋﹐肝衰筋不能動﹐腎气養骨﹐腎衰形體疲極﹐天癸已竭﹐故精少也。﹞八八則齒髮去。﹝陽气竭﹐精气衰﹐故齒髮不堅﹐離形骸矣。﹞腎者主水﹐受五臟六腑之精而藏之﹐故五臟盛﹐乃能瀉。﹝五臟六腑﹐精气淫溢﹐而滲灌於腎﹐腎乃受而藏之﹐非腎一臟而獨有精﹐故曰五臟盛乃能瀉。﹞今五臟皆衰﹐筋骨解墮﹐天癸盡矣。發鬢白﹐身體重﹐行步不正﹐而無子耳。﹝物壯則老﹐謂之天道也。﹞有其年已老而有子者﹐此其天壽過度﹐气脈常通﹐而腎气有餘也﹐﹝稟天眞之气有餘也。﹞此𨿽有子﹐男不過盡八八﹐女不過盡七七﹐而天地之精气皆竭矣。﹝𨿽老而生子﹐子壽亦不能過天癸之數。﹞

卷一《內經》纂要四气調神大論篇

《四气調神大論》曰﹕春三月﹐此謂發陳﹐﹝春陽上升﹐气潛發育庶物﹐陳其姿容﹐故曰發陳。﹞天地俱生﹐萬物以榮﹐﹝天气溫﹐地气發﹐溫發相合﹐萬物滋榮。﹞夜臥早起﹐廣步於庭﹐﹝溫气生﹐寒气散﹐夜臥早起﹐廣步於庭。﹞被髮緩形﹐以使志生﹐﹝春气發生於萬物之首﹐故被髮緩形﹐使志意發生也。﹞生而勿殺﹐予而勿奪﹐賞而勿罰﹐此春气之應﹐養生之道也。﹝春陽布發生之令﹐養生者必謹奉天時也。﹞逆之則傷肝﹐夏爲寒變﹐奉長者少。﹝逆﹐謂反行秋令﹐肝象木﹐王於春﹐行秋令﹐則肝气傷﹐夏火王而木廢﹐故病於夏﹐春生夏長﹐逆春傷肝﹐故少气以奉於夏長之令也。﹞夏三月﹐此謂蕃秀﹐﹝陽自春生﹐至夏洪盛﹐物生以長﹐故蕃秀也。蕃﹐茂盛也。秀﹐華美也。﹞天地气交﹐萬物華實﹐﹝夏至四十五日﹐陰气微上﹐陽气施化﹐陰气結成﹐成化相合﹐故萬物華實也。﹞夜臥早起﹐無厭於日﹐使志無怒﹐使華英成秀﹐使气得泄﹐若所愛在外﹐﹝緩陽气則物化﹐寬志意則气泄﹐物化則華英成秀﹐气泄則膚腠宣通﹐時令發揚﹐故所愛亦惟順陽而在外也。﹞此夏气之應﹐養長之道也。逆之則傷心﹐秋爲瘧﹐奉收者少﹐冬至重病。﹝逆謂反行冬令。﹐瘦之瘧。心象火﹐王於夏﹐行冬令則心气傷﹐秋金旺而火廢﹐故病於秋。秋收冬藏﹐逆夏傷心﹐故少气以奉於秋收之令。

冬水則勝於火﹐故重病於冬至之時也。﹞秋三月﹐此謂容平﹐﹝萬物夏長﹐華實已成﹐容狀至秋﹐平而定也。﹞天气以急﹐地气以明﹐﹝天气以急﹐風聲切也。地气以明﹐物色變也。﹞早臥早起﹐與雞俱興﹐﹝懼中寒露故早臥﹐欲使安寧故早起。﹞使志安寧﹐以緩秋刑﹐﹝志躁不愼其動﹐則助秋刑﹐急順殺伐生﹐使志安寧緩秋刑也。﹞收斂神气﹐使秋气平﹐﹝神蕩則欲熾﹐欲熾則傷和气﹐和气旣傷則秋气不平調也﹐故收斂神气﹐使秋气平。﹞無外其志﹐使肺气淸﹐﹝此順秋气之收斂也。﹞此秋气之應﹐養收之道也﹐逆之則傷肺﹐冬爲飧泄﹐奉藏者少。﹝逆謂反行夏令。則肺气傷。冬水旺而金廢﹐故病發於冬。逆秋傷肺﹐故少气以奉於冬藏之令也。﹞冬三月﹐此謂閉藏﹐﹝艸木凋﹐蟄虫去﹐地戶閉塞﹐陽气伏藏。﹞水冰地坼﹐無擾乎陽﹐﹝陽气下沈﹐水冰地坼﹐故宜周密不欲煩擾也。﹞早臥晚起﹐必待日光﹐﹝避於寒也。﹞使志若伏若匿﹐若有私意﹐若已有得﹐﹝謂不欲妄出於外﹐觸冒寒气也。﹞去寒就溫﹐無泄皮膚﹐使气亟奪﹐﹝去寒就溫﹐言居深室也。冬日在骨﹐蟄虫周密﹐君子居室。無泄皮膚﹐謂勿汗也。汗則陽气發泄﹐爲寒气所迫奪也。﹞此冬气之應﹐養藏之道也。逆之則傷腎﹐春爲痿厥﹐奉生者少。﹝逆謂反行夏令﹐腎象水﹐王於冬﹐行夏令則腎气傷。春木王而水廢﹐故病發於春。逆冬傷腎﹐故少气以奉於春生之令也。﹞天气﹐淸靜光明者也﹐﹝言天明不竭﹐以淸靜致之﹐人壽延長﹐亦由順動而得﹐此言天气以示人也。﹞藏得不止﹐故不下也。﹝四時成序﹐七曜周行﹐天不形言﹐是藏徳也。徳隱則應用不屈﹐故不下也。《老子》曰﹕上徳不徳。是以有徳。言天至尊髙﹐徳猶見隱也﹐況采全生之道﹐而可不順天乎。﹞天明則日月不明﹐邪害空竅﹐﹝天所以藏徳者﹐爲其欲隱大明﹐故大明見則小明滅﹐故大明之徳不可不藏﹐天若自明﹐則日月之明隱矣。言人之眞气﹐亦不可泄露﹐當淸淨法道﹐以保天眞。苟離於道﹐則虛邪入於空竅。﹞四時陰陽者﹐萬物之根本也﹐﹝時序營運﹐陰陽變化﹐天地合气﹐生育萬物﹐萬物之根﹐悉歸於此。﹞聖人春夏養陽﹐秋冬養陰﹐以從其根﹐﹝陽气根於陰﹐陰气根於陽﹐無陰則陽無以生﹐無陽則陰無以化﹐全陰則陽气不極﹐全陽則有气不窮。滋苗者必先固其根。伐下者必先枯其上﹐故以斯調節從順其根。﹞故與萬物浮沈於生長之門﹐﹝聖人所以身無奇病﹐生气不竭者﹐以順其根也。﹞逆其根﹐則伐其本﹐壞其眞矣。故陰陽四時者﹐萬物之終始也﹐死生之本也﹐逆之則災害生﹐從之則苛疾不起﹐是謂得道。﹝苛者﹐重也。﹞聖人不治已病治未病﹐不治已亂治未亂﹐此之謂也。病已成而後藥之﹐亂已成而後治之﹐譬猶渴而穿井﹐斗而鑄兵﹐不亦晚乎﹗

卷一《內經》纂要生气通天論篇

《生气通天論》曰﹕陽气者若天與日﹐失其所則折壽而不彰﹐﹝人之有陽﹐若天之有日﹐天失其所則日不明﹐人失其所則陽不固﹐人壽夭折。﹞故天運當以日光明﹐是故陽因而上﹐衛外者也。

﹝此以明陽气營運之部分﹐輔衛人身之正用也。﹞陽气者﹐精則養神﹐柔則養筋。﹝此又明陽气之運養也﹐然陽气者﹐內化精微﹐養於神气﹐外爲柔軟﹐以固其筋。﹞故陽气者﹐一日而主外﹐﹝晝則陽气在外﹐周身行二十五度。﹞平旦人气生﹐日中而陽气隆﹐日西而陽气已虛﹐气門乃閉。﹝隆﹐髙也﹐盛也。夫气之有者﹐皆自少而之壯﹐積暖以成炎﹐炎極又涼﹐物之理也。故陽气平曉生﹐日中盛﹐日西而已減虛也。气門﹐謂玄府也﹐發泄經脈榮衛之气﹐故謂气門。﹞是故暮而收拒﹐無擾筋骨﹐無見霧露﹐反此三時﹐形乃困薄。﹝皆所以順陽气也。陽出則出﹐陽藏則藏﹐暮陽气衰﹐內行陰分﹐故宜收斂以拒虛邪﹐擾筋骨則逆陽精耗﹐見霧露則寒濕俱侵﹐故順此三時﹐乃天眞久遠也。﹞陰者﹐藏精而起亟也﹐陽者﹐衛外而爲固也。﹝言在人之用也。﹞陰不勝其陽﹐則脈流薄疾﹐並乃狂。﹝薄疾﹐謂極虛而急數也。並﹐謂盛實也。狂﹐謂狂走也。陽並於四肢則狂﹐四肢諸陽之本也﹐陽盛則四肢實﹐實則登髙而歌。熱盛於身﹐故棄衣欲走也。如是者﹐皆爲陰不勝其陽也。﹞陽不勝其陰﹐則五臟气爭﹐九竅不通﹐﹝九竅者﹐內屬於髒﹐外設爲官﹐五臟气爭﹐則九竅不通。﹞是以聖人陳陰陽﹐筋脈和同﹐骨髓堅固﹐气血皆從。如是則內外調和﹐邪不能害﹐耳目聰明﹐气立如故。﹝邪气不克﹐故眞气獨立而如常。﹞陽彊不能密﹐陰气乃絕﹐﹝陽自彊而不能閉密﹐則陰泄瀉而精气竭絕矣。﹞陰平陽祕﹐精神乃治﹐﹝陰气和平﹐陽气閉密﹐則精神日益治也。﹞陰陽離決﹐精气乃絕。﹝陰不和平﹐陽不閉密﹐彊用施瀉﹐損耗天眞﹐則精气不化﹐乃絕流通也。﹞因於露風﹐乃生寒熱。﹝因於露體﹐觸冒風邪﹐風气外侵﹐陽气內拒﹐風陽相薄﹐故寒熱生。﹞是以春傷於風﹐邪气畱連﹐乃爲洞泄。﹝風气通肝﹐春肝木王﹐木勝脾土﹐故洞瀉生也。﹞夏傷於暑﹐秋爲瘧。﹝夏熱已甚﹐秋陽復收﹐陽熱相攻﹐則爲瘧﹐﹐老也﹐亦曰瘦也。﹞秋傷於濕﹐上逆而咳﹐﹝秋濕旣勝﹐冬水復王﹐水來乘肺﹐故咳逆病生。﹞發爲痿厥。﹝濕气內攻則咳逆﹐外散筋脈則痿弱。﹞冬傷於寒﹐春必溫病。﹝冬寒且凝﹐春陽气發﹐寒不爲釋﹐陽怫於中﹐寒怫相持﹐故爲溫病。﹞四時之气﹐更傷五臟。﹝寒暑溫涼﹐遞相勝負﹐四時之气﹐更傷五臟之和。﹞

卷一《內經》纂要金匱眞言論篇

《金匱眞言論》曰﹕春气者病在頭﹐﹝肝之應也。﹞夏气者病在髒﹐﹝心之應也。﹞秋气者病在肩背﹐﹝肺之應也。﹞冬气者病在四肢。﹝四肢气少﹐寒毒善傷﹐隨所受邪﹐則爲病處。﹞夫精者﹐身之本也。故藏於精者春不病溫。﹝冬則精气伏藏﹐陽不妄升﹐故春無溫病也。﹞平旦至日中﹐天之陽﹐陽中之陽也﹔日中至黃昏﹐天之陽﹐陽中之陰也﹔﹝日中陽盛﹐故曰陽中之陽﹐黃昏陰盛﹐故曰陽中之陰。陽气主晝﹐故平旦至黃昏﹐皆爲天之陽﹐而中復有陰陽之殊也。﹞合夜至雞鳴﹐天之陰﹐陰中之陰也﹔雞鳴至平旦﹐天之陰﹐陰中之陽也。﹝雞鳴陽气未出﹐故曰天之陰﹐平旦陽气已升﹐故曰陰中之陽。﹞故人亦應之。夫言人之陰陽﹐則外爲陽﹐內爲陰。言人身之陰陽﹐則背爲陽﹐腹爲陰。言人身之臟腑中陰陽﹐則髒者爲陰﹐腑者爲陽。﹝髒謂五神髒﹐腑謂六化腑。﹞肝﹑心﹑脾﹑肺﹑腎五臟皆爲陰﹐膽﹑胃﹑大腸﹑小腸﹑膀胱﹑三焦六腑皆爲陽。故背爲陽﹐陽中之陽﹐心也﹔﹝心爲陽髒﹐位處上焦﹐以陽居陽﹐故謂陽中之陽。《靈樞》曰﹕心爲牡髒。牡﹐陽也。﹞背爲陽﹐陽中之陰﹐肺也﹔﹝肺爲陰髒﹐位於上焦﹐以陰居陽﹐故謂陽中之陰。《靈樞》曰﹕肺爲牝髒。牝﹐陰也。﹞腹爲陰﹐陰中之陰﹐腎也﹔﹝腎爲陰髒﹐位於下焦﹐以陰居陰﹐故謂陰中之陰。《靈樞》曰﹕腎爲牝髒。牝﹐陰也。﹞腹爲陰﹐陰中之陽﹐肝也﹔﹝肝爲陽髒﹐位處中焦﹐以陽居陰﹐故謂陰中之陽。《靈樞》曰﹕肝爲牡髒。牡﹐陽也。﹞腹爲陰﹐陰中之至陰﹐脾也。﹝脾爲陰髒﹐位處中焦﹐以太陰居陰﹐故謂陰中之至陰。《靈樞》曰﹕脾爲牝髒。牝﹐陰也。﹞此皆陰陽表裏內外雌雄﹐相輸應也﹐故以應天之陰陽也。﹝以其气象參合﹐故能上應於天。﹞

卷一《內經》纂要陰陽應象大論篇

《陰陽應象大論》曰﹕陰陽者﹐天地之道也﹐﹝謂變化生成之道也。﹞萬物之綱紀﹐﹝滋生之用也﹐陽與之正气以生﹐陰爲之主持以立﹐故爲萬物之綱紀也。﹞變化之父母﹐﹝異類之用也。何者﹖鷹化爲鳩﹐田鼠化爲﹐腐艸化爲螢﹐雀入大水爲蛤﹐雉入大水爲蜃﹐如此皆異類因變化而成物也。﹞生殺之本始﹐﹝寒暑之用也。萬物假陽气溫而生﹐因陰气寒而死﹐故生殺本始﹐是陰陽之所運爲也。﹞神明之府也﹐﹝言所以生殺變化之多端者﹐以神明居其中也。﹞治病必求於本。﹝陰陽與萬類生殺變化﹐在於人身﹐同相參合﹐故治病之道必先求之。﹞故積陽爲天﹐積陰爲地﹐陰靜陽躁﹐陽生陰長﹐陽殺陰藏。﹝明前天地生殺之殊用也。神農曰﹕天以陽生陰長﹐地以陽殺陰藏。坤者﹐陰也。位西南隅﹐時在六月七月之交﹐萬物之所盛長也﹐安謂陰無長之理。幹者﹐陽也。位戌亥之分﹐時在九月十月之交﹐萬物之所收殺也﹐孰謂陽無殺之理。以是明之﹐陰長陽殺之理可見矣。﹞陽化气﹐陰成形。寒極生熱﹐熱極生寒。寒气生濁﹐熱气生淸。淸气在下﹐則生飧泄。濁气在上﹐則生脹。此陰陽反作﹐病之逆從也。故淸陽爲天﹐濁陰爲地﹐地气上爲云﹐天气下爲雨﹔雨出地气﹐云出天气。﹝陰凝上結﹐則合以成云﹐陽散下流﹐則注而爲雨﹐雨從雲以施化﹐故言雨出地﹐云憑气以交合﹐故言云出天。天地之理且然﹐人身淸濁﹐亦如是也。﹞故淸陽出上竅﹐濁陰出下竅﹔﹝气本乎天者親上﹐气本乎地者親下﹐各從其類也。上竅﹐謂耳目鼻口。下竅﹐謂前陰後陰。﹞淸陽發腠理﹐濁陰走五臟﹔﹝腠理﹐謂滲泄之門﹐故淸陽可以發散﹔五臟爲包藏之所﹐故濁陰可以走之。﹞淸陽實四肢﹐濁陰歸六腑。﹝四肢外動﹐故淸陽實之。六腑內化﹐故濁陰歸之。﹞水爲陰﹐火爲陽﹐﹝水寒而靜﹐故爲陰。火熱而躁﹐故爲陽。﹞陽爲气﹐陰爲味。﹝气惟散布﹐故陽爲之﹐味日從形﹐故陰爲之。﹞味歸形﹐形歸气﹐气歸精﹐精歸化﹐﹝形食味﹐故味歸形﹐气養形﹐故形歸气﹐精食气﹐故气歸精﹐化生精﹐故精歸化。﹞精食气﹐形食味﹐﹝气化則精生﹐味和則形長﹐故云食之也。﹞化生精﹐气生形。﹝精微之液﹐惟血化而成﹐形質之有﹐資气行營立﹐故斯二者各奉生乎。﹞味傷形﹐气傷精﹐﹝過其節也。﹞精化爲气﹐气傷於味。﹝精承化養則食气﹐精若化生則不食气﹐精血內結﹐郁爲穢腐攻胃﹐則五味倨然不得入也。女人重身﹐精化百日﹐皆傷於味也。﹞陰味出下竅﹐陽气出上竅。﹝味有質﹐故下流於便瀉之竅﹐气無形﹐故上出於呼吸之門。﹞味濃者爲陰﹐薄爲陰之陽。气濃者爲陽﹐薄爲陽之陰。﹝陽爲气﹐气濃者爲純陽。陰爲味﹐味濃者爲純陰。故味薄者﹐爲陰中之陽﹐气薄者﹐爲陽中之陰。﹞味濃則泄﹐薄則通。气薄則發泄﹐濃則發熱。﹝陰气潤下﹐故味濃則泄利﹔陽气炎上﹐故气濃則發熱。味薄爲陰少﹐故通泄﹐薄爲陽少﹐故汗出。發泄﹐謂汗出也。﹞壯火之气衰﹐少火之气壯。﹝火之壯者﹐壯已必衰。火之少者﹐少已則壯。﹞壯火食气﹐气食少火﹐壯火散气﹐少火生气。﹝气生壯火﹐故云壯火食气﹔少火滋气﹐故雲气食少火。以壯火食气﹐故气得壯火則耗散﹔以少火益气﹐故气得少火則生長。﹞陰勝則陽病﹐陽勝則陰病。﹝勝則不病﹐不勝則病。﹞陽勝則熱﹐陰勝則寒。重寒則熱﹐重熱則寒。

﹝物極則反﹐猶壯火之气衰﹐少火之气壯也。﹞寒傷形﹐熱傷气。﹝寒則衛气不利﹐故傷形﹔熱則榮气內消﹐故傷气。﹞气傷痛﹐形傷腫。﹝气傷則熱結於肉分﹐故痛﹔形傷則寒薄於皮腠﹐故腫。﹞故先痛而後腫者﹐气傷形也﹔先腫而後痛者﹐形傷气也。﹝先气證而病形﹐故曰气傷形﹔先形證而病气﹐故曰形傷气。﹞風勝則動﹐﹝風勝則庶物皆搖故曰動。﹞熱勝則腫﹐﹝熱勝則陽气內結﹐故浮腫暴作﹐甚則榮气逆於肉裏﹐聚爲癰膿之腫。﹞燥勝則幹﹐﹝燥勝則津液竭涸﹐故皮膚漧燥。寒勝則浮﹐﹝寒勝則陰气結於玄府﹐玄府閉密﹐陽气內攻﹐故爲浮。﹞濕勝則濡瀉。﹝濕勝則內攻於脾胃﹐脾胃受濕則水谷不分﹐故大腸傳道而注瀉也。﹞故喜怒傷气﹐寒暑傷形﹐﹝喜怒之所生﹐皆生於气﹐故云喜怒傷气﹐寒暑之所勝﹐皆勝於形﹐故云寒暑傷形。細而言之﹐則熱傷於气﹐寒傷於形。﹞暴怒傷陰﹐暴喜傷陽﹐﹝怒則气上﹐喜則气下﹐故暴卒气上則傷陰﹐暴卒气下則傷陽。﹞厥气上行﹐滿脈去形﹐﹝厥﹐气逆也。逆气上行﹐滿於經絡﹐則神气浮越﹐故滿離形骸也。﹞喜怒不節﹐寒暑過度﹐生乃不固。﹝《靈樞經》曰﹕智者之養生也﹐必順四時而適寒暑﹐和喜怒﹐安居處。若喜怒不常﹐寒暑過度﹐天眞之气何可久長也。﹞故重陰必陽﹐重陽必陰。﹝言傷寒﹐傷暑亦如是。﹞天地者﹐萬物之上下也﹔﹝觀其覆載﹐而萬物之上下可知矣。﹞陰陽者﹐血气之男女也﹔﹝陰主血﹐陽主气。陰生女﹐陽生男。﹞左右者﹐陰陽之道路也﹔﹝陰陽間气﹐左右循環﹐故左右爲陰陽之道路也。陰气右行﹐陽气左行。﹞水火者﹐陰陽之徵兆也﹔﹝觀水火之气﹐則陰陽徵兆可知矣。﹞陰陽者﹐萬物之能始也。故曰﹕陰在內﹐陽之守也﹔陽在外﹐陰之使也。﹝陰靜故爲陽之鎭守﹐陽動故爲陰之役使。﹞年四十﹐而陰气自半也﹐起居衰矣。﹝人年四十﹐腠理始疏﹐榮華稍落﹐發斑白﹐起居衰之次也。﹞年五十﹐體重﹐耳目不聰明矣。﹝衰之漸也。﹞年六十﹐陽痿气大衰﹐九竅不利﹐下虛上實﹐涕泣俱出矣。﹝衰之甚也。﹞故曰﹕知之則彊﹐不知則老。﹝知﹐謂知七損八益﹐全角保生之道也。﹞愚者不足﹐智者有餘﹐有餘則耳目聰明﹐身體輕彊﹐老者復壯﹐壯者益治﹐是以聖人爲無爲之事﹐樂恬淡之能﹐從欲快志於虛無之守﹐故壽命無窮﹐與天地終﹐此聖人之治身也。﹝聖人不爲無益﹐以害有益﹐不爲害性而順性﹐故壽命長遠﹐與天地終。﹞天不足西北﹐故西北方陰也﹐而人右耳目不如左明也。﹝在上故法天。﹞地不滿東南﹐故東南方陽也﹐而人左手足不如右彊也。﹝在下故法地。﹞東方陽也﹐陽者其精並於上﹐並於上﹐則上明而下虛﹐故使耳目聰明﹐而手足不便也。西方陰也﹐陰者其精並於下﹐並於下﹐則下盛而上虛﹐故其耳目不聰明﹐而手足便也。俱感於邪﹐其在上則右甚﹐在下則左甚﹐此天地陰陽所不能全也﹐故邪居之。﹝陰陽之應天地﹐猶水之在器﹐器圓則水圓﹐器曲則水曲。人之血气亦如是﹐故隨不足﹐則邪气畱居之。﹞故天有精﹐地有形﹐天有八紀﹐地有五理﹐﹝陽爲天﹐降精气以施化﹐陰爲地﹐布和气以成形﹐五形爲生育之井理﹐八風爲變化之綱紀。八紀﹐爲八歲之紀。

五理﹐謂五行化育之理。﹞故能爲萬物之父母。﹝陽天化气﹐陰地成形﹐五理營運﹐八風鼓折﹐收藏生長﹐無替時宜﹐故能爲萬物變化之父母。﹞淸陽上天﹐濁陰歸地﹐天地之動靜﹐神明爲之綱紀。﹝淸陽上天﹐濁陰歸地﹐然其動靜﹐蓋由神明之綱紀耳。﹞天气通於肺﹐﹝以納至淸之气﹐以象天。﹞地气通於嗌﹐﹝以納水谷之濁﹐以象地。﹞風气通於肝﹐﹝風生木故。﹞雷气通於心﹐﹝雷象火之有聲故。﹞穀气通於脾﹐﹝穀空虛脾受納故。﹞雨气通於腎﹐﹝腎注水故。﹞六經爲川﹐﹝流注不息故。﹞腸胃爲海﹐﹝以皆受納也。﹞九竅爲水注之气。﹝淸明者﹐象水之內明。流注者﹐象水之流注。﹞以天地爲之陰陽﹐﹝以人事配象﹐則近指天地﹐以爲陰陽。﹞陽之汗﹐以天地之雨名之﹔﹝夫人汗泄於皮腠者﹐是陽气之發泄耳。然其取類於天地之間﹐則雲騰雨降而相似也。﹞陽之气﹐以天地之疾風名之。

﹝陽气散發疾風飛揚﹐故以應之。﹞暴風象雷﹐逆气象陽﹐故治不法天之紀﹐不用地之理﹐則災害至矣。﹝背天之紀﹐違地之理﹐則六經反作﹐五气更傷﹐眞气旣傷﹐災害之至可知矣。﹞故天之邪气﹐感則害人五臟﹔﹝八風發邪﹐以爲經風﹐觸五臟﹐邪气發病﹐故天之邪气﹐感則害人五臟。﹞水谷之寒熱﹐感則害於六腑﹔﹝熱傷胃及膀胱﹔寒傷腸及膽气。﹞地之濕气﹐感則害皮肉筋脈。﹝濕气勝﹐則榮衛之脈不行﹐故感則害於皮膚筋脈也。﹞故因其輕而揚之﹐﹝輕者發揚則邪去。﹞因其重而減之﹐﹝重者則減去之。﹞因其衰而彰之。﹝因病气衰﹐攻令邪去﹐則眞气堅固﹐血色彰明。﹞形不足者﹐溫之以气﹔精不足者﹐補之以味。﹝衛气者﹐所以溫分肉充皮膚﹐肥腠理﹐司開闔﹐故衛气溫﹐則形分足矣。腎者主水﹐受五臟六腑之精而藏之﹐故五臟盛﹐乃能瀉﹐由此則精不足者﹐補五臟之味也。﹞其髙者﹐因而越之﹔﹝越﹐謂越揚也。﹞其下者﹐引而竭之﹔﹝引﹐謂泄引也。﹞中滿者﹐瀉之於內。﹝內﹐謂腹內。﹞其有邪者﹐漬形以爲汗﹔﹝邪﹐謂風邪之气﹐風中於表﹐則汗而發之。﹞其在皮者﹐汗而發之﹔﹝在外﹐故汗發泄也。﹞其悍者﹐按而收之﹔﹝﹐疾也。悍﹐利也﹐气候疾利﹐則按之以收斂。﹞其實者﹐散而瀉之。﹝陽實則發散﹐陰實則宣瀉。﹞審其陰陽﹐以別柔剛﹐﹝陰曰柔﹐陽曰剛。﹞陽病治陰﹐陰病治陽。

﹝所謂從陰引陽﹐從陽引陰﹐以右治左﹐以左治右也。﹞定其血气﹐各守其鄕﹐血實宜決之﹐﹝決﹐謂決破其血。﹞气虛宜掣引之。﹝掣﹐讀爲導。導﹐引也。則气行條暢。﹞

卷一《內經》纂要陰陽離合論篇

《陰陽離合篇》曰﹕東方靑色﹐入通於肝﹐開竅於目﹐藏精於肝。南方赤色﹐入通於心﹐開竅於耳﹐藏精於心。中央黃色﹐入通於脾﹐開竅於口﹐藏精於脾。西方白色﹐入通於肺﹐開竅於鼻﹐藏精於肺。北方黑色﹐入通於腎﹐開竅於二陰﹐藏精於腎。天覆地載﹐萬物方生﹐未出地者﹐命曰陰處﹐名曰陰中之陰﹔﹝處陰之中﹐故曰陰處﹐形未動出﹐亦是爲陰﹐以陰居陰﹐故曰陰中之陰。﹞則出地者﹐命曰陰中之陽。﹝形動出者﹐是則爲陽﹐以陽居陰﹐故曰陰中之陽。﹞陽予之正﹐陰爲之主。﹝陽施正气﹐萬物方生﹐陰爲主持﹐羣形乃立。﹞故生因春﹐長因夏﹐收因秋﹐藏因冬﹐失常則天地四塞。﹝失其常道﹐則四時之气閉塞﹐陰陽之气無所營運矣。﹞

卷一《內經》纂要陰陽別論篇

《陰陽別論》曰﹕脈有陰陽﹐知陽者知陰﹐知陰者知陽。﹝深知謂備識其變易。﹞凡陽有五﹐五五二十五陽。﹝凡陽經有五﹐正以一腑之中﹐包藏五腑之脈﹐故五五有二十五陽﹐由此推之﹐則一臟之中﹐包藏五臟之脈﹐亦五五有二十五陰。﹞所謂陰者﹐眞髒也﹐見則爲敗﹐則必死也。﹝所謂陰者﹐五臟之眞脈也﹐眞髒來現﹐其髒已敗﹐敗者必至於死也﹐故曰﹕眞髒脈見者死。﹞所謂陽者﹐胃院之陽也。﹝胃脘之陽﹐謂人迎之气也﹐察其气脈動靜大小﹐與脈口應否也。人迎在結喉兩旁﹐脈動應手﹐其脈之動﹐常左小而右大﹐左小常以候髒﹐右大常以候腑﹐蓋胃爲五臟六腑之大主﹐𨿽有五五二十五陽之異﹐而實不外乎胃脈之見耳。若吉者﹐爲有胃气也﹐若至於凶﹐則無胃气者也。﹞別於陽者﹐知病處也﹔別於陰者﹐知死生之期。﹝陽者衛外而爲固﹐然外邪所中﹐別於陽則知病處﹐陰者藏神而內守﹐若考眞正成敗﹐別於陰則知病者死生之期。﹞三陽在頭﹐三陰在手﹐所謂一也。﹝頭﹐謂人迎。手﹐謂气口。兩者相應﹐俱往俱來﹐若引繩小大齊等者﹐名曰平人﹐故云所謂一也。气口在手魚際之後一寸﹐人迎在結喉兩旁一寸五分﹐皆可以候臟腑之气。﹞所謂陰陽者﹐去者爲陰﹐至者爲陽﹔靜者爲陰﹐動者爲陽﹔遲者爲陰﹐數者爲陽。

﹝此言脈體分陰陽﹐脈有去來﹐卽去至而陰陽分﹔脈有動靜﹐卽動靜而陰陽分﹔脈有遲數﹐卽遲數而陰陽分。﹞所謂生陽死陰者﹐肝之心謂之生陽﹐﹝得陽則生﹐失陽則死﹐故曰生陽死陰也。自肝傳心﹐以木生火﹐得之生气﹐是謂生陽﹐不過四日而愈。﹞心之肺謂之死陰﹐﹝心傳肺者﹐爲火克金﹐故謂死陰﹐不過三日死。﹞肺之腎謂之重陰﹐﹝肺金腎水﹐𨿽曰子母相傳﹐而金水俱病﹐則重陰而陽絕矣。﹞腎之脾謂之辟陰﹐死不治。﹝土本制水﹐而水反侮脾﹐是謂辟陰﹐辟陰者放僻也。﹞

卷一《內經》纂要靈蘭祕典論篇

《靈蘭祕典論》曰﹕十二髒之相使﹐貴賤何如﹖心者﹐君主之官也﹐神明出焉。﹝任治於物﹐故爲君主之官。淸靜棲靈﹐故曰神明出焉。﹞肺者﹐相傅之官﹐治節出焉。﹝位髙非君﹐故官爲相傅。主行營衛﹐故治節由之。﹞肝者﹐將軍之官﹐謀慮出焉。﹝勇而能斷﹐故曰將軍。潛發未萌﹐故謀慮出焉。﹞膽者﹐中正之官﹐決斷出焉。﹝剛正果決﹐故官爲中正。直而不疑﹐故決斷出焉。﹞膻中者﹐臣使之官﹐喜樂出焉。﹝膻中者﹐在胸中兩乳間﹐爲气之海。心主爲君﹐以敷宣教令﹐膻中主气﹐以气布陰陽﹐气和志適﹐則喜樂由此而生﹐分布陰陽﹐故官爲臣使也。﹞脾胃者﹐倉廩之官﹐五味出焉。﹝包容五穀﹐是爲倉廩之官。營養四旁﹐故云五味出焉。﹞大腸者﹐傳道之官﹐變化出焉。﹝傳道﹐謂傳不潔之道﹔變化﹐謂變化物之形﹐故云傳道之官﹐變化出焉。﹞小腸者﹐受盛之官﹐化物出焉。﹝承奉胃司﹐受盛糟粕﹐受已復化﹐傳入大腸﹐故云受盛之官﹐化物出焉。﹞腎者﹐作彊之官﹐伎巧出焉。﹝彊於作用﹐故曰作彊。造化形容﹐故云伎巧﹐在女則當其伎巧﹐在男則正曰作彊。﹞三焦者﹐決瀆之官﹐水道出焉。﹝引導陰陽﹐開通閉塞﹐故官司決瀆﹐水道出焉。﹞膀胱者﹐州都之官﹐津液藏焉﹐气化則能出矣。﹝位當孤腑﹐故謂都官。居下而藏津液﹐若得气海之气施化﹐則溲便注泄﹐故曰气化則能出矣。﹞凡此十二官者﹐不得相失也。﹝失則災害至﹐故不得相失。﹞故主明則下安﹐以此養生則壽﹐主不明則十二官危﹐使道閉塞而不通﹐形乃大傷﹐以此養生則殃。

卷一《內經》纂要六節髒象論篇

《六節髒象論》曰﹕天以六六之節﹐以成一歲﹐人以九九制會﹐計人亦有三百六十五節以爲天地久矣。﹝六六之節﹐謂六竟於六甲之日﹐以成一歲之節限。九九制會﹐謂九周於九野之數﹐以制人形之會通也。言人之三百六十五節﹐以應天之六六之節久矣。﹞夫六六之節﹐九九制會者﹐所以正天之度﹐气之數也。﹝六六之節﹐天之度也。九九制會﹐天之數也。所謂气數者﹐生成之气也。周天之分﹐凡三百六十五度四分度之一﹐以十二節气均之﹐則气有三百六十日而終﹐兼之小月﹐日又不足其數矣。是以六十四气而常置閏矣。何者﹖以其積差分故也。天地之生育﹐本於陰陽﹐人神之運爲﹐始終於九气﹐然九之爲用﹐豈不大哉﹗《律書》曰﹕黃鐘之律﹐管長九寸﹐冬至之日﹐气應灰飛﹐由此則萬物之生﹐咸因於九气矣。古之九寸﹐卽今之七寸三分﹐大小不同﹐以其先黍之制而有異也。﹞天度者﹐所以制日月之行也。气數者﹐所以紀化生之用也。﹝制﹐謂準度。紀﹐謂綱紀。準日月之行度者﹐所以明日月之行遲速也﹔紀化生之爲用者﹐所以彰气至而斯應也。气應無差﹐則生成之理不替﹐遲速以度﹐大小之月生焉。故日異長短﹐月移寒暑﹐收藏生長﹐無失時宜也。﹞天爲陽﹐地爲陰﹔日爲陽﹐月爲陰﹔行有分紀﹐周有道理﹐日行一度﹐月行十三度而有奇﹐故大小月三百六十五日而成歲﹐積气余而盈閏矣。﹝日行遲﹐故晝夜行天之一度﹐而三百六十五日一周天﹐而猶有度之奇分矣。月行速﹐故晝夜行天之十三度余﹐而二十九日一周天也。言有奇者﹐謂十三度外﹐復行十九分度之七﹐故雲月行十三度而有奇也。《禮義》及漢《律曆志》云﹕二十八宿及諸星﹐皆從東而循天西行﹐日月及五星﹐皆從西而循天東行﹐今太史說云﹕並循天而東行﹐從東而西轉也。諸歷家說﹕月一日至四日﹐月行最疾﹐日夜行十四度余﹐自五日至八日行次疾﹐日夜行十三度余﹐自九日至十九日﹐其行遲﹐日夜行十二度余﹐二十日至二十三日行又小疾﹐日夜行十三度余﹐二十四日至晦日﹐行又大疾﹐日夜行十四度余。今太史說﹕月行之率不如此矣﹐月行有十五日前疾﹐十五日後遲者﹐有十五日前遲﹐有十五日後疾者﹐大率一月四分之﹐而皆有遲疾﹐遲速之度固無常準矣。𨿽爾﹐終以二十七日﹐月行一周天﹐凡行三百六十一度。二十九日日行二十九度﹐月行二百八十七度﹐少七度而不及日也﹐至三十日﹐日復遷﹐計率至十三分﹐日之八﹐月方及日矣﹐此大盡之月也。大率其計率至十三分日之半者﹐亦大盡法也。其計率至十三分之五之六而及日﹐小盡之月也。故云大小月三百六十五日而成歲也。正言之者﹐三百六十五日四分日之一乃一歲﹐法以奇不成者﹐故舉六以言之。若通以六小爲法﹐則一歲止有三百五十四日﹐歲少十一日余矣。取月所少之辰﹐加歲外余之日﹐故從閏後三十二日而盈閏焉。

《尙書》曰﹕期三百有六旬有六日﹐以閏月定四時以成歲﹐則其義也。積余盈閏者﹐盡以月之大小﹐不盡天度故也。﹞立端於始﹐表正於中﹐推余於終﹐而天度畢矣。﹝立端於始﹐言先王之正時也。履端於始﹐以冬至之日爲歲首也。表正於中﹐舉中气以正月。推余於終﹐月有餘日﹐則歸之於終﹐積而爲之閏月﹐故能令天度畢焉。﹞天以六六爲節﹐地以九九制會﹐天有十日﹐日六竟而周甲﹐甲六復而終歲﹐三百六十日法也。﹝十日﹐謂甲乙丙丁戊己庚辛壬癸之日也。十者﹐天地之至數也。《易•系辭》曰﹕天九地十﹐則其義也。六十日而周甲子之數﹐甲子六周而復始﹐則終一歲之日﹐是三百六十五日之歲法也。﹞夫自古通天者﹐生之本﹐本於陰陽﹐其气九州九竅﹐皆通乎天气。﹝元气﹐卽天眞也。形假地生﹐命惟天賦﹐故奉生之气﹐通系於天﹐稟於陰陽﹐而爲根本也。故曰人生於地﹐懸命於天也﹐天地合气﹐命之曰人。地列九州﹐人施九竅﹐精神往復﹐气與參同。﹞故其生五﹐其气三﹐﹝形之所存﹐假五行而運用﹐徵其本始﹐從三气以生成﹐故云其生五﹑其气三也。﹞三而成天﹐三而成地﹐三而成人﹐﹝非惟人獨由三气以生﹐天地之道亦如是矣。故《易》乾﹑坤諸卦﹐皆必三矣。﹞三而三之﹐合則爲九﹐九分爲九野﹐九野爲九髒﹐﹝九野者﹐應九髒而爲邑也。邑外爲郊﹐郊外爲甸﹐甸外爲牧﹐牧外爲林﹐林外爲﹐外爲野﹐此之謂九野也。﹞故形髒四﹐神髒五﹐合爲九髒以應之也。﹝形髒四者﹐一頭角﹐二耳目﹐三口齒﹐四胸中也。形合於外﹐故以名焉。神髒五者﹕肝﹑心﹑脾﹑肺﹑腎也。神藏於內﹐故以名焉。所謂神髒者﹐肝魂﹑心神﹑脾意﹑肺魄﹑腎志也。﹞天食人以五气﹐地食人以五味。﹝五气食人者﹕臊气湊肝﹐焦气湊心﹐香气湊脾﹐鮏气湊肺﹐腐气湊腎也。五味食人者﹔酸味入肝﹐苦味入心﹐甘味入脾﹐辛味入肺﹐鹹味入腎也。淸陽化气而上爲天﹐濁陰成味而下爲地﹐故天食人以气﹐地食人以味也。﹞五气入鼻﹐藏於心肺﹐上使五色修明﹐聲音能彰。五味入口﹐藏於腸胃﹐味有所藏﹐以養五气﹐气和而生﹐津液相成﹐神乃自生。

﹝心榮面色﹐肺主音聲﹐故气藏於心肺﹐上使五色修潔分明﹐音聲彰著。气爲水母﹐故味藏於腸胃﹐內養五气﹐五气合化﹐津液方生﹐津液與气﹐相副化成﹐神气乃能生而宣化也。﹞髒象何如﹖﹝象謂所見於外﹐可閱者也。﹞心者﹐生之本﹐神之變也。其華在面﹐其充在血脈﹐爲陽中之太陽﹐通於夏气。﹝心者﹐君主之官﹐神明出焉。萬物系之以興亡。故曰心者生之本﹐神之變也。火气炎上﹐故華在面﹐心養血﹐其主脈﹐故充在血脈﹐心主於夏﹐气合太陽﹐以太陽居夏火之中﹐故曰陽中之太陽﹐通於夏气。﹞肺者﹐气之本﹐魄之處也。其華在毛﹐其充在皮﹐爲陽中之太陰﹐通於秋气。﹝肺藏气﹐其神魄﹐其養皮毛﹐故曰肺者气之本﹐魄之處﹐華在毛﹐充在皮也﹐肺臟爲太陰之气﹐上主於秋﹐晝日爲陽气所行﹐位非陰處﹐以太陰居於陽分﹐故曰陽中之太陰﹐通於秋气。﹞腎者﹐主蟄封藏之本﹐精之處也。其華在發﹐其充在骨﹐爲陰中之少陰﹐通於冬气。﹝地戶封閉﹐蟄虫深藏﹐腎又主水﹐受五臟六腑之精而藏之﹐故曰腎者主蟄封藏之本﹐精之處也。腦者﹐髓之海﹐腎主骨髓。發者﹐腦之所養﹐故華在發﹐充在骨也。以盛陰居冬陰之分﹐故曰陰中之少陰﹐通於冬气。﹞肝者﹐罷極之本﹐魂之居也。其華在爪﹐其充在筋﹐以生血气﹐爲陽中之少陽﹐通於春气。﹝夫人之運動者﹐皆筋力之所爲﹐肝主筋﹐其神魂﹐故曰肝者罷極之本﹐魂之居也。爪者筋之餘﹐筋者肝之養﹐故華在爪﹐充在筋﹐東方爲發生之始﹐故以生血气也。以少陽居於陽位﹐而王於春﹐故曰陽中之少陽﹐通於春气。﹞脾﹑胃﹑大腸﹑小腸﹑三焦﹑膀胱者﹐倉廩之本﹐營之居也﹐名曰器﹐能化糟粕﹐轉味而入出者也。﹝皆可受盛而轉運不息﹐故爲倉廩之本﹐名曰器。營起於中焦﹐中焦爲脾胃之位﹐故云營之居也。然水谷滋味入於脾胃﹐脾胃糟粕轉化其味﹐出於三焦膀胱﹐故曰轉味而入出者也。﹞其華在唇四白﹐其充在肌﹐此至陰之類﹐通於土气。﹝口爲脾官﹐脾主肌肉﹐故曰華在唇四白﹐充在肌也。四白﹐謂唇四際之白色肉也。脾藏土气﹐上合至陰﹐故曰至陰之類也﹐通於土气。﹞凡十一臟﹐取決於膽也。﹝上從心臟﹐下至於膽﹐爲十一也。膽者﹐中正剛斷無偏﹐此明十一臟象﹐總取決於膽也。夫髒在內而形之於外者可閱﹐斯之謂髒象也。

天之在我者﹐徳也。地之在我者﹐气也。徳流气薄而生者也。故生之來謂之精﹐兩精相搏謂之神﹐隨神往來者謂之魂﹐並精而出入者謂之魄﹐所以任物者謂之心﹐心有所憶謂之意﹐意之所存謂之志﹐因志而存變謂之思﹐因思而遠慕謂之慮﹐因慮而處物謂之智。﹞故人迎一盛病在少陽﹐二盛病在太陽﹐三盛病在陽明﹐四盛已上爲格陽。﹝陽脈法也。少陽﹐膽脈也。太陽﹐膀胱脈也。陽明﹐胃脈也。《靈樞經》曰﹕一盛而躁在手少陽﹐二盛而躁在手太陽﹐三盛而躁在手陽明﹑手少陽﹐三焦脈﹔手太陽﹐小腸脈﹔手陽明﹐大腸脈﹔一盛者﹐謂人迎之脈﹐大於寸口一倍也﹐余盛同法。四倍以上﹐陽盛之極﹐故拒而食不得入也。《正理論》曰﹕格則吐也。

﹞寸口一盛病在厥陰﹐二盛病在少陰﹐三盛病在太陰﹐四盛已上爲關陰。﹝陰脈法也。厥陰﹐肝脈也。少陰﹐腎脈也。太陰﹐脾脈也。《靈樞經》曰﹕一盛而躁在手厥陰﹐二盛而躁在手少陰﹐三盛而躁在手太陰。手厥陰﹐心包絡也。手少陰﹐心脈也。手太陰﹐肺脈也。盛法同陽。四倍已上﹐陰盛之極﹐故關閉而溲不得通也。《正理論》曰﹕閉則不得溺溲小便也。﹞人迎與寸口俱盛﹐四倍已上爲關格﹐關格之脈羸﹐﹝羸當作盈。﹞不能極於天地之精气﹐則死矣。﹝俱盛﹐謂俱大於平常四倍之脈也。物不可以久盛﹐極則衰敗﹐故不能極於天地之精气則死矣。《靈樞經》曰﹕陰陽俱盛﹐不得相營﹐故曰關格﹐關格者﹐不得盡期而死矣。﹞

卷一《內經》纂要五臟生成篇

《五臟生成篇》曰﹕諸脈者﹐皆屬於目﹔﹝脈者﹐血之髒﹐久視傷血。明諸脈皆屬於目也。﹞諸髓者﹐皆屬於腦﹔﹝腦爲髓海﹐故諸髓屬之。﹞諸筋者﹐皆屬於節﹔﹝筋气之堅結者﹐皆絡於骨節之間也。久行傷筋﹐明諸筋皆屬於節也。﹞諸血者﹐皆屬於心﹕﹝血居脈內﹐屬於心也。血气者﹐人之神。然神者﹐心之主﹐由此故謂血皆屬於心也。﹞諸气者﹐皆屬於肺。﹝肺臟主气故也。﹞故人臥血歸於肝﹐﹝肝藏血﹐心行之﹐人動則血運於諸經﹐人靜則血歸於肝臟﹐何者﹖肝主血海故也。﹞肝受血而能視﹐﹝言其用也。目爲肝之官﹐故肝受血而能視。﹞足受血而能步﹐﹝气行乃血流﹐故足受血而能行步也。﹞掌受血而能握﹐﹝以當把握之用。﹞指受血而能攝。﹝以當攝受之用也。血气者﹐人之神﹐故所以受血者﹐皆能運用。﹞

卷一《內經》纂要五臟別論篇

《五臟別論篇》曰﹕腦﹑髓﹑骨﹑脈﹑膽﹑女子胞﹐此六者地气之所生也﹐皆藏於陰而象於地﹐故藏而不瀉﹐名曰奇恆之腑。﹝腦﹑髓﹑骨﹑脈𨿽名爲腑﹐不正與神髒爲表裏。膽與肝合﹐而不同六腑之傳瀉。胞𨿽出納﹐納則受納精气﹐出則化出形容﹐形容之出謂化極而生。然出納之用﹐有殊於六腑﹐藏而不瀉﹐其髒爲奇﹐有恆不變﹐名曰奇恆之腑也。﹞夫胃﹑大腸﹑小腸﹑三焦﹑膀胱﹐此五者天气之所生也﹐其气象天﹐故瀉而不藏﹐此受五臟濁气﹐名曰傳化之腑﹐此不能久畱輸瀉者也。魄門亦爲五臟使﹐水谷不能久藏。﹝魄門者﹐卽肛門也。以肺主魄﹐通於大腸﹐故名之。﹞謂五臟者﹐藏精气而不瀉也﹐故滿而不能實。﹝精气爲滿﹐水谷爲實﹐但藏精气﹐故滿而不能實。﹞六腑者﹐傳化物而不藏﹐故實而不能滿。﹝以其不藏精气﹐而受水谷故也。﹞所以然者﹐水谷入口﹐則胃實而腸虛。﹝以未下也。﹞食下﹐則腸實而胃虛。﹝水谷下也。﹞故曰實而不能滿﹐滿而不實也。

气口何以獨爲五臟主﹖﹝气口﹐則寸口也﹐亦謂脈口。以寸口可候气之盛衰﹐故雲气口﹐可以切脈之動靜﹐故云脈口。﹞胃者﹐水谷之海﹐六腑之大源也。﹝人有四海﹐水谷之海則其一也。受水谷﹐營養四旁﹐故以其當運化之源者﹐所以爲六腑之大源也。﹞五味入口﹐藏於胃﹐以養五臟气﹐气口亦太陰也。﹝气口之所候﹐脈動者是手太陰脈气所行﹐故言气口亦太陰也。﹞是以五臟六腑之气味﹐皆出於胃﹐變見於气口。故五气入鼻﹐藏於心肺﹐心肺有病﹐而鼻爲之不利也。﹝此明气口之脈﹐獨爲五臟主。气口者﹐右手之寸口脈﹐卽手太陰經肺經太淵穴也。《靈樞》名曰脈口﹐皆以脈气必會於此也。名之曰寸口﹐以此部卽太淵穴﹐去魚際僅一寸也。其左手寸部﹐則《內經》諸篇皆謂之人迎耳。脈之動靜﹐气之盛衰﹐人之生死﹐𨿽見气口﹐而實本之於脾胃也。胃者﹐足陽明也﹔脾者﹐足太陰也。足陽明爲六腑之先﹐足太陰爲五臟之本﹐胃主納受﹐凡水谷以是爲市﹐爲六腑之大源。五味入口﹐藏於胃而得脾以爲之運化﹐致五臟之气無不籍之以資養。則是脾者﹐足太陰也。肺者﹐手太陰也。其气本相爲流通。谷入於胃﹐气傳於肺﹐而肺气行於气口﹐故云變見於气口也。《玉機眞髒論》云﹕五臟者﹐皆稟气於胃﹐胃者﹐五臟之本也。髒气者﹐不能自致於手太陰﹐必因於胃气乃致於手太陰也﹐蓋言胃而脾可知矣。五味入口﹐入於腑﹐五气入鼻﹐入於五臟﹐五臟惟心肺居於膈上受此五气﹐故心肺有病﹐而鼻爲之不利矣﹐然則脾有病者﹐安能辧其五味哉。﹞

卷一《內經》纂要移精變气論篇

《移精變气論》曰﹕變化相移﹐以觀其妙﹐以知其要﹐故欲知其要﹐則色脈是矣。

﹝言所以知四時五行之气﹐變化相移之要妙者何﹖以色脈故也。﹞色以應日﹐脈以應月﹐常求其要﹐則其要也。﹝言脈應月色應日者﹐占候之期準也﹐常求色脈之差忒﹐則是平人之診要也。﹞粗工凶凶以爲可攻﹐故病未已﹐新病復起﹐﹝謂粗工不料事宜﹐非病妄治﹐則其害反增矣。﹞治之要極﹐無失色脈﹐用之不惑﹐治之大則。﹝惑﹐謂惑亂。則﹐謂法則也。言色脈之應﹐昭然不欺﹐但順用而不亂紀綱﹐則治病極當之大法也。﹞得神者昌﹐失神者亡。﹝此詳言治法﹐以色脈爲要之極﹐而其要之一﹐惟在於得神而已。神者﹐病者之神气也。﹞

卷一《內經》纂要湯液醪醴論篇

《湯液醪醴論》曰﹕精神不進﹐志意不治﹐故病不可愈。﹝動離於道﹐耗散天眞故耳。﹞精壞神去﹐榮衛不可復收﹐何者﹖嗜欲無窮﹐而憂患不止﹐精神弛壞﹐榮泣衛除﹐故神去之而病不愈也。﹝精神者﹐生之源﹔榮衛者﹐气之主。气主不輔﹐生源復消﹐神不內居﹐病何能愈﹗﹞其有不從毫毛生﹐而五臟陽以竭也。津液充郭﹐其魄獨居﹐孤精於內﹐气耗於外﹐形不可與衣相保﹐此四極急而動中﹐是气拒於內﹐而形施於外﹐治之柰何﹖﹝不從毫毛﹐言生於內也。陰气內盛﹐陽气竭絕﹐不得入於腹中﹐故言五臟陽以竭也。津液者﹐水也。充﹐滿也。郭﹐皮也。

陰於中﹐水气脹滿﹐上攻於肺﹐肺气孤危﹐鼻者﹐肺神﹐腎爲水害﹐子不救母﹐故云其魄獨居也。夫陰精損削於內﹐陽气耗減於外﹐則三焦閉溢﹐水道不通﹐水滿皮膚﹐身體痞腫﹐故云形不可與衣相保也。凡此之類﹐皆四肢脈數急而內鼓動於脈中也。肺動者﹐謂气急而咳也。言如是者﹐皆水气格拒於腹膜之內﹐而浮腫施張於身形之外﹐欲窮標本﹐其可得乎﹖四極言四末﹐則四肢也。﹞平治於權衡﹐去宛陳﹐是以微動四極﹐溫衣繆刺其處﹐以復其形。開鬼門﹐潔淨腑﹐精以時服﹐五陽已布﹐疏滌五臟﹐故精自生﹐形自盛﹐骨肉相保﹐巨气乃平。﹝平治權衡﹐察脈之輕重浮沈﹐宛積也。陳﹐陳艸也。邪气之在人身﹐猶艸之陳積﹐五陽五臟﹐皆有陽气。巨气﹐大气也﹐正气也。脈浮在表宜汗﹐沈在裏宜泄﹐如去宛積之陳艸﹐又微動四肢以導引入﹐溫暖其衣以流通之﹐繆刺其處以復其形體﹐蓋經脈滿則絡脈溢﹐繆刺之以調其經脈﹐開鬼門以發其汗﹐潔淨腑以利其水﹐使五臟之精﹐漸以時復﹐五臟之陽﹐漸以宣布﹐疏滌五臟﹐邪气去而精自生﹐形自盛﹐骨肉相保﹐巨气乃平。﹞

卷一《內經》纂要診要經終論篇

《診要經終論》曰﹕正月﹑二月﹐天气始方﹐地气始發﹐人气在肝。三月﹑四月﹐天气正方﹐地气正發﹐人气在脾。五月﹑六月﹐天气盛﹐地气髙﹐人气在頭。七月﹑八月﹐陰气始殺﹐人气在肺。九月﹑十月﹐陰气始水﹐地气始閉﹐人气在心。十一月﹑十二月﹐水復﹐地气合﹐人气在腎。﹝此舉天气﹑地气﹑人气而言之﹐見人气所在﹐乃診家之至要也。診﹐視驗也。診之爲義﹐所賅者廣﹐有自診脈言者﹐有自診病言者。善診者﹐察色按脈﹐不止於脈而已。方﹐正也。殺﹐肅也。正﹑二月者﹐寅卯月也﹐月建屬木﹐木治東方﹐天气始正﹐地气始發﹐人气在肝﹐以肝屬東方木也。三﹑四月者﹐辰巳月也﹐月建屬土與火﹐治東南方﹐天气正方﹐地气之發者已定﹐人气在脾﹐以脾屬土﹐而土又生火也。五﹑六月者﹐午未月也﹐月建屬火﹐火治南方﹐天气已盛﹐地气已髙﹐人气在頭﹐頭屬南方火也。七﹑八月者﹐申酉月也﹐月建屬金﹐金治西方﹐天地之陽气已下﹐陰气已上﹐始皆肅殺﹐人气在肺﹐以肺屬西方金也。九月﹑十月者﹐戌亥月也﹐月建屬水﹐陰气始冰﹐地气閉﹐人气在心﹐陽气入藏也。十一﹑十二月者﹐子丑月也﹐月建屬水﹐水治北方﹐水已復凝﹐地气已合﹐人气在腎﹐以腎屬北方水也。善診者﹐常以是爲法矣。﹞十二經脈之終柰何﹖﹝終﹐謂盡也。﹞太陽之脈﹐其終也戴眼反折螈﹐其色白﹐絕汗乃出﹐出則死矣。﹝此先以太陽之終者言之也。足太陽之脈﹐起於目內﹐上額交巓﹐入絡腦﹐還出別下項﹐循肩膊內俠脊抵腰中﹔其支別者﹐下循足至小指外側。手太陽之脈﹐起於手小指之端﹐循臂上肩入缺盆﹔其支別者﹐從缺盆循頸上頰﹐至目外﹐故太陽之終也。戴眼﹐謂睛不轉而仰視也。反折螈﹐謂手足身體反張﹐而或急爲螈﹐或緩爲。其色則白﹐足太陽之水主黑﹐手太陽之火主赤﹐其二色不見﹐而色止白也。絕汗乃出﹐謂汗暴出如珠﹐而不復滲入者也。蓋至於絕汗一出而死矣。﹞少陽終者﹐耳聾﹐百節皆縱﹐目環絕系﹐絕系一日半死﹐其死也色先靑白﹐乃死矣。﹝此舉少陽之終者言之也。足少陽之脈﹐起於目銳﹐上抵頭角﹐下耳後﹔其支別者﹐從耳後入耳中﹐出走耳前﹐手少陽之脈﹐其支別者﹐從耳後入耳中﹐出走耳前。故終則耳聾。少陽主筋﹐故終則百節皆縱﹐其目環之系則絕﹐蓋至於系絕﹐而一日半則死﹐且其死也﹐色必靑白﹐以金木相薄也。﹞陽明終者﹐口目動作﹐善驚妄言﹐色黃﹐其上下經盛﹐不仁則終矣。﹝此舉陽明之終者言之也。足陽明之脈﹐起於鼻﹐交額中﹐下循鼻外上入齒中﹐俠口環唇﹐循頰車上耳前﹐循髮際至額顱﹔其支者﹐從人迎前下人迎﹐循喉嚨入缺盆下膈。手陽明之脈﹐起於手次指之端﹐循臂至肩﹐出於柱骨之會﹐下循缺盆絡肺﹔其去別者﹐從缺盆上頸貫頰﹐下入齒中﹐還挾口交人中﹐上俠鼻孔﹐故終則口目動作﹐胃病則惡人與火﹐聞木音則惕然而驚﹐詈罵不避親疏﹐故善驚妄言也。黃者﹐土色也。上﹐謂手脈﹐下﹐言足脈。經盛﹐謂面﹑目﹑頸﹑頷﹑足﹑跗﹑腕﹑脛皆躁盛而動也。不仁﹐謂不知痛癢也。此皆气極之徵﹐故終也。﹞少陰終者﹐面黑齒長而垢﹐腹脹閉﹐上下不通而終矣。﹝此舉少陰之終者言之也。手少陰气絕則血不流﹐血不流則皮毛死﹐故面色如漆而不赤﹐足少陰气絕則骨不軟﹐骨不軟則齦上宣﹐故齒長而積垢。手少陰之脈﹐起於心中﹐出屬心系﹐下鬲絡小腸也﹐足少陰之脈﹐從腎上貫肝鬲入肺中﹐故其終則腹脹閉﹐而上下不通也。﹞太陰終者﹐腹脹閉不得息﹐善噫善嘔﹐嘔則逆﹐逆則面赤﹐不逆則上下不通﹐不通則面黑皮毛焦而終矣。﹝此舉太陰之終者言之也﹐足太陰之脈﹐從股內前廉入腹﹐屬脾絡胃上鬲。手太陰之脈﹐起於中焦﹐下絡大腸﹐還循胃口﹐上鬲屬肺﹐惟其從脾絡胃﹐故腹脹閉不得息﹐爲噫爲嘔﹐且嘔則气逆而上行﹐故面色赤﹐不嘔則不逆﹐不逆則上下通﹐下又復閉﹐則上下不通﹐心气外燔﹐故皮毛焦而終矣。何者﹖足太陰脈支別者﹐從胃別上鬲注心中也。﹞厥陰終者﹐中熱嗌漧﹐善溺心煩﹐甚則舌捲卵上縮而終矣。此十二經之所敗也。﹝此舉厥陰之終者言之也。足厥陰之脈﹐循脛上睪結於莖﹐其正經入毛中﹐過陰器上抵少腹﹐俠胃循喉嚨之後﹐上入項顙。手厥陰之脈﹐起於胸中﹐出屬心包﹐故終則中熱嗌漧﹐善溺心煩也。《靈樞》云﹕肝者﹐筋之合。筋者聚於陰器而脈絡於舌本﹐甚則舌捲卵上縮而終也。若此者十二經皆至於敗﹐其死也宜矣。﹞

卷一《內經》纂要脈要精微論篇

《脈要精微論》曰﹕診法常以平旦﹐陰气未動﹐陽气未散﹐飲食未進﹐經脈未盛﹐絡脈調勻﹐气血未亂﹐乃可診有過之脈。﹝榮衛之气﹐晝則行陽﹐夜則行陰﹐至平旦皆會於寸口﹐故診脈以平旦爲常。陰气正平而未動﹐陽气將盛而未散﹐飲食未進﹐虛實易明﹐經脈未盛﹐絡脈調勻。气血未因動作而擾亂﹐乃可診有過之脈。過者﹐病也。﹞夫脈者﹐血之府也。﹝府﹐聚也。言血之多少皆聚見於經脈之中﹐故曰﹕脈實血實﹐脈虛血虛。﹞長則气治﹐短則气病﹔數則煩心﹐大則病進﹔﹝夫脈長爲气和故治﹐短爲不足故病﹐數急爲熱故煩心﹐大爲邪盛故病進。長脈者往來長﹐短脈者往來短﹐數脈者往來急速﹐大脈者往來滿大。﹞上盛則气髙﹐下盛則气脹﹔代則气衰﹐細則气少﹔澀則心痛。﹝上謂寸口﹐下謂尺中﹐盛謂盛滿。代脈者﹐動而中止﹐不能自還。細脈者﹐動如莠蓬。澀脈者﹐往來時不利而蹇澀也。﹞渾渾革至如湧泉﹐病進而色獘﹐綿綿其去如弦絕死。﹝渾渾言脈气濁亂也。革至者﹐謂脈來弦而大﹐實而長也。如湧泉者﹐言脈汨汨﹐但出而不返也。綿綿﹐言微微似有﹐而不甚應手也。如弦絕者﹐言脈卒斷﹐如弦之絕去也。如此之脈﹐皆必死也。﹞夫五臟者﹐身之彊也。﹝髒安則神守﹐神守則身彊﹐故曰身之彊也。﹞頭者﹐精明之府﹐頭傾視深﹐精神將奪矣。背者﹐胸中之府﹐背曲肩隨﹐府將壞矣。腰者﹐腎之府﹐轉搖不能﹐腎將憊矣。膝者筋之府﹐屈伸不能﹐行則僂俯﹐筋將憊矣。骨者﹐髓之府﹐不能久立﹐行則振掉﹐骨將憊矣。﹝皆以所居所由而爲之府也。﹞得彊則生﹐失彊則死。﹝彊謂中气彊﹐固以鎭守也。此言五臟爲身之彊﹐而失彊則死也。﹞是知陰盛則夢涉大水恐懼﹐﹝陰爲水﹐故夢涉水而恐懼。﹞陽盛則夢大火燔灼﹐﹝陽爲火﹐故夢大火而燔灼。﹞陰陽俱盛則夢相殺毀傷﹐﹝亦類交爭之象。﹞上盛則夢飛﹐下盛則夢墮﹐﹝气上則夢上故飛﹐气下則夢下故墜。﹞甚飽則夢予﹐﹝內有餘故。﹞甚饑則夢取﹐﹝內不足故。﹞肝气盛則夢怒﹐﹝肝在志爲怒。﹞肺气盛則夢哭﹐﹝肺聲哀故夢哭。﹞短虫多則夢聚眾﹐﹝內多短虫﹐神夢應象。﹞長虫多則夢相擊毀傷。﹝長虫多則內不安﹐神躁擾﹐故夢是矣。﹞

卷一《內經》纂要平人气象論篇

《平人气象論》曰﹕人一呼脈再動﹐一吸脈亦再動﹐呼吸定息脈五動﹐閏以太息﹐命曰平人。平人者﹐不病也。﹝經脈一周於身﹐凡長十六丈二尺。呼吸脈各再動﹐定息脈又一動﹐則五動也﹐計二百七十定息﹐气行環周。然盡五十營﹐以一萬三千五百定息﹐則气都行八百一十丈。如是則應天常數﹐脈气無不及太過﹐气象平調﹐故曰平人。﹞常以不病調病患﹐醫不病﹐故爲病患平息以調之爲法。

﹝此言一息五至之脈爲無病也。鼻中出气曰呼﹐入气曰吸﹐呼吸定息﹐總爲一息﹐言醫人一呼而彼脈遂再動﹐一吸而彼脈遂再動﹐呼吸定吸脈遂五動﹐猶歲之有閏﹐是閏以太息之脈﹐乃所謂一息五至也。如此者﹐名曰平人。平人者﹐不病也。蓋醫人一息﹐則無病之人亦一息﹐所以知其脈之五動﹐爲不病也。常以不病之人﹐調彼有病之人﹐緣醫者自己不病﹐故因彼病患乃平自己之息以調候之耳﹐所以此爲診法也。人身之脈﹐總計一十六丈二尺﹐一呼脈行三寸﹐一吸脈行三寸﹐一百三十五息﹐脈行八丈一尺﹐二百七十息﹐行十六丈二尺爲一周﹐一晝一夜﹐總計一萬三千五百息﹐脈行八百一十丈爲五十周﹐卽一十六丈二尺之脈積之如是也。﹞人一呼脈一動﹐一吸脈一動﹐曰少气。﹝呼吸脈各一動﹐候減平人之半﹐計二百七十定息﹐气行八丈一尺﹐以一萬三千五百定息﹐都行四百五丈﹐少气之理﹐從此可知。此言一息二至之脈爲少气﹐自平脈之不及者言之。﹞人一呼脈三動﹐一吸脈三動而躁﹐尺熱曰病溫﹐尺不熱脈滑曰病風﹐脈澀曰痺。﹝呼吸脈各三動﹐準過平人之半﹐計二百七十息﹐气行凡三十四丈三尺﹐病生之兆﹐由斯著矣。夫尺者﹐陰分位也。寸者﹐陽分位也。然陰陽俱熱是則爲陰陽獨躁盛﹐則風中陽也。《脈要精微論》曰﹕中惡風者﹐陽气受也。滑爲陽盛﹐故病爲風。澀爲無血﹐故爲病痺也。此言一息六至之脈爲諸病﹐平脈太過者言之也。﹞平人之常气稟於胃﹐胃者﹐平人之常气也。﹝常平之气﹐胃海致之﹐故曰﹕谷入於胃﹐脈道乃行。﹞人無胃气曰逆﹐逆者死。﹝脈以胃气爲本﹐無胃气曰逆﹐逆者死。﹞春胃微弦曰平﹐﹝言微似弦﹐不謂微而弦也﹐鉤及軟弱﹑毛﹑石義並同。﹞夏胃微鉤曰平﹐長夏胃微軟弱曰平﹐秋胃微毛曰平﹐冬胃微石曰平。﹝此承上文而言﹐五臟皆以胃气爲本。﹞脈從陰陽﹐病易已﹐脈逆陰陽﹐病難已。﹝脈病相應謂之從﹐脈病相反謂之逆﹐此言脈當與病相應而相順也。﹞脈得四時之順﹐曰病無他﹐脈反四時及不間髒﹐曰難已。﹝春行秋脈﹐夏得冬脈﹐秋得夏脈﹐冬得四季脈﹐皆謂反四時﹐气不相應。間髒者﹐如肝病乘土﹐當傳之於脾﹐乃不傳之於脾﹐而傳之於心﹐則間其所勝之髒﹐而傳之於所生之髒矣。《難經》所謂間髒者生是也。及無間髒之脈﹐皆謂之難已耳。

此言脈當與時相應而相順也。﹞人以水谷爲本﹐故人絕水谷則死﹐脈無胃气亦死﹐所謂無胃气者﹐但得眞髒脈﹐不得胃气也。所謂脈不得胃气者﹐肝不弦﹐腎不石也。﹝不弦不石﹐皆謂不微似也。﹞婦人手少陰脈動甚者﹐任子也。﹝手少陰脈﹐謂掌後陷者中﹐當小指動而應手者也。岐伯曰﹕其外經病而髒不病﹐故獨取其經於掌後銳骨之端謂之此也。動﹐謂動脈也。動脈者﹐大如豆﹐厥厥動搖也。

《正理論》曰﹕脈陰陽相薄﹐名曰動也。﹞

卷一《內經》纂要玉機眞髒論篇

《玉機眞髒論》曰﹕見眞髒曰死﹐何也﹖岐伯曰﹕五臟者皆稟气於胃﹐胃者五臟之本也。﹝胃爲水谷之海﹐故五臟稟焉。﹞髒气者﹐不能自致於手太陰﹐必因於胃气﹐乃至於手太陰也。﹝人稟气於胃﹐髒气者平人之常气﹐故髒气因胃乃能致於手太陰也。﹞故五臟各以其時﹐自爲而至於手太陰也。﹝自爲其狀﹐至於手太陰也。﹞故邪气勝者﹐精气衰也﹐故病甚者﹐胃气不能與之俱至於手太陰﹐故眞髒之气獨見。獨見者﹐病勝髒也﹐故曰死。﹝是所謂脈無胃气也。﹞形气相得﹐謂之可治﹐﹝气盛形盛﹐气虛形虛﹐是相得也。﹞色澤以浮﹐謂相易已﹐﹝气色浮潤﹐血气相營﹐故易已。﹞脈從四時﹐謂之可治﹐﹝脈春弦夏鉤秋浮冬營﹐謂順四時。從﹐順也。﹞脈弱以滑﹐是有胃气﹐命曰易治﹐取之以時。﹝候可取之時而取之﹐則萬舉萬全﹐當以四時血气所在而爲療耳。﹞形气相失﹐謂之難已﹔﹝形盛气虛﹐气盛形虛﹐皆相失也。﹞色夭不澤﹐謂之難已﹔﹝夭﹐謂不明而晦。不澤﹐謂枯燥也。﹞脈實以堅﹐謂之益勝﹔﹝脈實以堅﹐是邪气盛﹐故益甚也。﹞脈逆四時﹐謂不可治。﹝以气逆故不治。﹞五實死﹐五虛死﹐﹝五實﹐謂五臟實。五虛﹐謂五臟虛。﹞脈盛﹐皮熱﹐腹脹﹐前後不通﹐悶瞀﹐此謂五實。﹝實﹐謂邪气盛實。脈盛﹐心也。皮熱﹐肺也。腹脹﹐脾也。前後不通﹐腎也。悶瞀﹐肝也。﹞脈細﹐皮寒﹐气少﹐泄利前後﹐飲食不入﹐此謂五虛。﹝虛﹐謂眞气不足也。脈細﹐心也。皮寒﹐肺也。气少﹐肝也。泄利前後﹐腎也。飲食不入﹐脾也。﹞其時有生者何也﹖漿粥入胃﹐泄注止﹐則虛者活﹔身汗得後利﹐則實者活﹐此其候也。﹝飲粥得入於胃﹐胃气和調﹐其利漸止﹐胃气得實﹐虛者得活。言實者得汗外通﹐後得便利﹐自然調平。﹞

卷一《內經》纂要三部九候論篇

《三部九候論》曰﹕有下部﹐有中部﹐有上部﹐部各有三候﹐三候者﹐有天﹑有地﹑有人也。上部天﹐兩額之動脈﹔﹝在額兩旁﹐動應於手﹐足少陽脈气之所行也。﹞上部地﹐兩頰之動脈﹔﹝在鼻孔下兩旁﹐近於至之分﹐動應於手﹐足陽明脈气之所行。﹞上部人﹐耳前之動脈。﹝在耳前陷者中﹐動應於手﹐手少陽脈气之所行也。﹞中部天﹐手太陰也﹔﹝謂肺脈也。在掌後寸口中﹐是謂經渠﹐動應於手。﹞中部地﹔手陽明也﹔﹝大腸脈也。在手大指次指岐骨間﹐合谷之分﹐動應於手也。﹞中部人﹐手少陰也。﹝謂心脈也。在掌後銳骨之端﹐神門之分﹐動應於手。﹞下部天﹐足厥陰也﹔﹝謂肝脈也。在毛際外﹐羊矢下一寸半陷中﹐五里之分﹐臥而取之﹐動應於手也。女子取太衝﹐在足大指本節後二寸陷中是也。﹞下部地﹐足少陰也﹔﹝謂腎脈也。在足內踝後跟骨上陷中﹐太溪之分﹐動應於手也。﹞下部人﹐足太陰也。

﹝謂脾脈也。在魚腹上越筋間﹐直五里下﹐箕門之分﹐寬鞏足單衣﹐沈取乃得之﹐而動應於手也。候胃气者﹐當取足跗之上﹐衝陽之分穴中。﹞故下部之天以候肝﹐﹝足厥陰之脈行其中。﹞地以候腎﹐﹝足少陰脈行其中也。﹞人以候脾胃之气。﹝足太陰脈行其中也。﹞中部之候柰何﹖亦有天﹐亦有地﹐亦有人。天以候肺﹐﹝手太陰脈當其處也。﹞地以候胸中之气﹐﹝手陽明脈當其處也。經云﹕腸胃同候﹐故以候胸中也。﹞人以候心。﹝手少陰脈當其處也。﹞上部以何候之﹖亦有天﹐亦有地﹐亦有人。天以候頭角之气﹐﹝位在頭角之分﹐故以候頭角之气也。﹞地以候口齒之气﹐﹝位近口齒﹐故以候之。﹞人以候耳目之气。﹝以位當耳前﹐脈抵於目外﹐故以候之。﹞三部者﹐各有天﹐各有地﹐各有人。三而成天﹐﹝詳三而成天至合爲九髒。﹞三而成地﹐三而成人。三而三分﹐合則爲九﹐九分爲九野﹐九野爲九髒。﹝以是故應天地之至數。﹞故神髒五﹐形髒四﹐合爲九髒。﹝神髒者﹐肝藏魂﹐心藏神﹐脾藏意﹐肺藏魄﹐腎藏志也。以其皆神气居之﹐故云神髒五也。形髒者﹐如器外張﹐虛而不屈﹐合藏於物﹐故云形髒也。一頭角﹐二耳目﹐三口齒﹐四胸中也。﹞五臟已敗﹐其色必夭﹐夭必死矣。﹝夭﹐謂死色﹐異常之候也。色者神之旗﹐髒者神之舍﹐故神去則髒敗矣。髒敗則見異常之色者﹐死候也。﹞形盛脈細﹐少气不足以息者危。﹝形气相得﹐謂之可治。今脈气不足﹐形盛有餘﹐證不相扶﹐故危者也。﹞形瘦脈大﹐胸中多气者死。

﹝是則形气不足﹐脈气有餘﹐形瘦脈大﹐胸中气多﹐形髒已傷﹐故死也。凡如是類﹐皆形气不相得也。﹞形气相得者生﹐參伍不調者病。﹝參﹐謂參校。伍﹐謂類伍。參校類伍﹐而有不調﹐謂不率其常﹐則病也。﹞三部九候皆相失者死。﹝失﹐謂气候不相類也。相失之候﹐診凡有七﹐七診之狀﹐如下文云。﹞上﹑下﹑左﹑右之脈相應如參舂者病甚。上﹑下﹑左﹑右相失不可數者死。﹝三部九候﹐上下左右﹐凡十八診也。參春者﹐謂大數而鼓﹐如參舂杵之上﹑下也。大則病進。故病甚也。不可數也﹐謂一息十至已上了。死。﹞中部之候𨿽獨調﹐與眾髒相失者死。中部之候相減者死。﹝中部左﹑右﹐凡六診也。上部下部已不相應﹐中部獨調﹐故非其久﹐減於上下﹐是亦气衰﹐皆死者也。減﹐謂偏少也。﹞目內陷者死。﹝太陽之脈﹐起於目內。目內陷者﹐太陽絕也﹐故死。所以言太陽者﹐太陽主諸陽之气﹐故獨言之。﹞形肉已脫﹐九候𨿽調﹐猶死。﹝亦謂形气不相得也。經云﹕脈气有餘﹐形气不足生。蓋不足﹐未至脫也﹐脫則大肉去盡﹐脾主肌肉﹐肉脫者脾絕矣。九候𨿽平調﹐猶必死也。﹞察九候獨小者病﹐獨大者病﹐獨疾者病﹐獨遲者病﹐獨熱者病﹐獨寒者病﹐獨陷下者病。﹝相失之候﹐診凡有七者﹐此也。然脈見七診﹐謂參伍不調﹐隨其獨異﹐以言其病耳。此言九候之中﹐有七診之法也。﹞脫肉身不去者死。﹝穀气外衰﹐則肉脫盡﹐天眞內竭﹐故身不能行﹐眞谷並衰﹐死之至矣。去﹐猶行去也。﹞九候之脈﹐皆沈細懸絕者爲陰﹐主冬﹐故以夜半死。盛躁喘數者爲陽﹐主夏﹐故以日中死。﹝位無常居﹐物極則反也。乾坤之義﹐陰極則龍戰於野﹐陽極則亢龍有悔﹐是以陰陽極脈﹐死於夜半日中也。﹞寒熱病者﹐以平旦死。﹝亦物極則變也﹐平曉木王﹐木气爲風﹐故木王之時﹐寒熱病死。﹞熱中及熱病者﹐以日中死。﹝陽之極也。﹞病風者﹐以日夕死。﹝卯酉衝也。﹞病水者﹐以夜半死。﹝水王故也。其脈乍疏﹑乍數﹑乍遲﹑乍疾者﹐日乘四季死。﹝辰戌丑未﹐土寄王之﹐脾气內絕﹐故脈無定﹐則日乘四季而死也。

此詳言諸病死期也矣。﹞

卷一《內經》纂要經脈別論篇

《經脈別論》曰﹕人之居處動靜勇怯﹐脈亦爲之變乎﹖凡人之驚﹑恐﹑恚﹑勞﹑動﹑靜﹐皆爲變也。

﹝變﹐謂變易常候。﹞是以夜行則喘出於腎﹐﹝腎主於交﹐气合幽冥﹐故夜行則喘息內從腎出也。﹞淫气病肺。﹝夜行腎勞﹐因而喘息﹐气淫不次﹐則病肺也。﹞有所墮恐﹐喘出於肝﹐﹝恐生於肝﹐墮損筋血﹐因而奔喘﹐故出於肝也。﹞淫气害脾。﹝肝木妄淫﹐害脾土也。﹞有所驚恐﹐喘出於肺﹐﹝驚則心無所根據﹐神無所歸﹐气亂胸中﹐故喘出於肺也。﹞淫气傷心。﹝驚則神越﹐故气淫反傷心也。﹞度水跌僕﹐喘出於腎與骨﹐﹝濕气通腎﹐骨﹐腎主之﹐故度水跌僕﹐喘出腎骨矣。跌﹐謂足跌。僕﹐謂身倒也。﹞當是之時﹐勇者气行則已﹐怯者則著而爲病。﹝气有彊弱﹐神有壯懦﹐故殊狀也。﹞故曰﹕診病之道﹐觀人勇怯骨肉皮膚﹐能知其情﹐以爲診法也。﹝通達性懷﹐得其情狀﹐乃爲深識﹐診契物宜也。﹞飲食飽甚﹐汗出於胃。﹝飽甚胃滿﹐故汗出於胃。﹞驚而奪精﹐汗出於心。﹝驚奪心精﹐神气浮越﹐陽內薄之﹐故其汗出於心也。﹞持重遠行﹐汗出於腎。﹝骨勞气越﹐腎復過疲﹐故持重遠行﹐汗出於腎。﹞疾走恐懼﹐汗出於肝。﹝暴役於筋﹐肝气罷極﹐故疾走恐懼﹐汗出於肝。﹞搖體勞苦﹐汗出於脾。﹝搖體勞苦﹐謂動作施力﹐非疾走遠行也。動作用力﹐則谷精四布﹐脾化水谷﹐故汗出於脾。﹞食气入胃﹐散精於肝﹐淫气於筋。﹝肝養筋﹐故胃散谷精之气入於肝﹐則浸淫滋養於筋絡矣。﹞食气入胃﹐濁气歸心﹐淫精於脈。﹝濁气﹐穀气也。心居胃上﹐故穀气歸心﹐淫溢精微入於脈也。何者﹖心主脈故。﹞脈气流經﹐經气歸於肺﹐肺朝百脈﹐輸精於皮毛。﹝脈气流運﹐乃爲大經﹐經气歸宗﹐上朝於肺﹐肺爲華蓋﹐位復居髙﹐治節由之﹐故受百脈朝會。乃布化精气﹐輸於皮毛也。﹞毛脈合精﹐行气於腑。﹝腑﹐謂气之所聚處也。是調气海﹐在兩乳間﹐名曰膻中也。﹞腑精神明﹐畱於四髒﹐气歸於權衡。

﹝膻中之布气者分爲三隧﹕其下者走於气街﹐上者走於息道﹐宗气畱於海﹐積於胸中﹐命曰气海也。如是分化﹐乃四髒安定﹐三焦平均﹐中外上下各得其所。﹞權衡以平﹐气口成寸﹐以決死生。﹝三世脈法﹐皆以三寸爲關尺之分﹐故中外髙下﹐气緒均平﹐則气口之脈而成寸也。气口者﹐脈之大要會也﹐百脈盡朝﹐故以其分決死生也。﹞飲入於胃﹐遊溢精气﹐上輸於脾。﹝水飲流下﹐至於中焦﹐水化精微﹐上爲雲霧﹐雲霧散變﹐乃注於脾也。上焦如霧﹐中焦如漚是也。﹞脾气散精﹐上歸於肺﹐通調水道﹐下輸膀胱。﹝水土合化﹐上滋肺金﹐金气通腎﹐故調水道﹐轉注下焦﹐膀胱稟化﹐乃爲溲矣。下焦如瀆﹐此之謂也。﹞水精四布﹐五經並行﹐合於四時五臟陰陽﹐揆度以爲常也。﹝水精布﹐經气行﹐筋骨成﹐血气順﹐配合四時寒暑﹐證符五臟陰陽﹐揆度盈虛﹐用爲常道。﹞

卷一《內經》纂要髒气法時論篇

《髒气法時論》曰﹕夫邪气之客於身也﹐以勝相加﹐﹝邪者﹐不正之目﹐風寒暑濕饑飽勞逸是也。﹞至其所生而愈﹐﹝謂至己所生也。﹞至其所不勝而甚﹐﹝謂至克己之气也。﹞至於所生而持﹐﹝謂至生己之气也。﹞自得其位而起。﹝居所主處﹐謂自得其位也。﹞肝病者﹐兩脇下痛引少腹﹐令人善怒﹐﹝肝厥陰脈﹐自足而上﹐環陰器﹐抵少腹﹐又上貫肝鬲﹐布於脇肋﹐故兩脇下痛引少腹﹐其气實則善怒。﹞虛則目KTKT無所見﹐耳無所聞﹐善恐如人將捕之。﹝肝厥陰脈﹐自脇肋循喉嚨入頏顙連目系。膽少陽脈﹐其支者﹐從耳後耳中出走耳前至目銳後。故病如是也。恐﹐謂恐懼﹐魂不安也。﹞心病者﹐胸中痛﹐脇支滿﹐脇下痛﹐膺背肩甲間痛﹐兩臂內痛﹐﹝心少陰脈﹐支別者﹐循胸出脇。又手心主厥陰之脈﹐起於胸中﹔其支別者﹐亦循胸出脇﹐下腋三寸﹐上抵腋下﹐下循內﹐行太陰少陰之間﹐入肘中﹐下循臂行兩筋之間。又心少陰之脈﹐直行者﹐復從心系卻上肺﹐上出腋下﹐下循內後廉﹐行太陰心主之後﹐下肘內﹐循臂後內廉抵掌後銳骨之端。又小腸太陽之脈﹐自臂上繞肩甲﹐交肩上。故病如是。﹞虛則胸腹大﹐脇下與腰相引而痛。﹝手心主厥陰之脈﹐從胸中出屬心包﹐下鬲歷絡三焦﹔其支別者﹐循胸出脇。心少陰之脈﹐自心系下鬲絡小腸。故病如是。﹞脾病者﹐身重善肌肉痿﹐足不收行﹐善腳下痛﹐﹝﹐小兒病。脾象土而主肉﹐故身重肉痿也。脾太陰之脈﹐起於足大指之端﹐循指內側上內踝前廉﹐上內。腎少陰之脈﹐起於足小指之下﹐斜趨足心﹐上內﹐出內廉。故病如是﹐則足不收行﹐善﹐腳下痛也。﹞虛則腹滿腸鳴﹐飧泄食不化。﹝脾太陰脈﹐從股內前廉入腹屬脾絡胃﹐故病如是。《靈樞經》曰﹕中气不足﹐則腹爲之善滿﹐腸爲之善鳴。﹞肺病者﹐喘咳逆气﹐肩背痛﹐汗出尻陰股膝髀足皆痛﹐﹝肺藏气而主喘息﹐在變動爲咳﹐故病則喘咳逆气也。背爲胸中之府﹐肩接近之﹐故肩背痛也。肺養皮毛﹐邪盛則心液外泄﹐故汗出也。腎少陰之脈﹐從足下上循內出內廉﹐上股內後廉﹐貫脊屬腎絡膀胱。今肺病則腎脈受邪﹐故尻陰股膝髀足皆痛。﹞虛則少气不能報息﹐耳聾嗌漧。﹝气虛少﹐故不足以報息也。肺太陰之絡會於耳中﹐故聾也。腎少陰之脈﹐從腎上貫肝鬲入肺中﹐循喉嚨俠舌本。今肺虛則腎气不足﹐不能上潤於咽﹐故以嗌漧也。﹞腎病者﹐腹大脛腫﹐喘咳身重﹐寢汗出憎風﹐﹝腎少陰脈﹐起於足面上循﹐復從橫骨中俠臍循腹裏上行而入肺﹐故腹大脛腫而喘咳也。腎病則骨不能用﹐故身重也。

腎邪攻肺﹐心气內微﹐心液爲汗﹐故寢汗出也。脛旣腫矣﹐汗復津泄﹐陰凝玄府﹐陽灼上焦﹐內熱外寒﹐故汗出憎風也。﹞虛則胸中痛﹐大腹小腹痛﹐淸厥意不樂。﹝腎少陰脈﹐從肺出絡心﹐注胸中。腎气旣虛﹐心無所制﹐心气灼肺﹐故痛聚胸中也。足太陽脈﹐從項下行而至足﹐腎虛則太陽之气不能盛行於足﹐故足冷而气逆也。淸﹐謂气冷。厥﹐謂气逆也。以淸冷气逆﹐故大腹小腹痛。志不足則神躁擾﹐故不樂也。﹞

卷一《內經》纂要宣明五气論篇

《宣明五气論》曰﹕五气所病﹕心爲噫﹐﹝象火炎上﹐煙隨焰出﹐心不受穢﹐故噫出之。﹞肺爲咳﹐﹝象金堅勁﹐扣之有聲﹐邪擊於肺﹐故爲咳也。﹞肝爲語﹐﹝象木枝條﹐而形支別﹐語宣委曲﹐故出於肝。﹞脾爲吞﹐﹝象土包容﹐物歸於內﹐翕如皆受﹐故爲吞也。﹞腎爲欠爲嚏﹐﹝象水下流﹐上生雲霧﹐气郁於胃﹐故欠生焉。太陽之气和利而滿於心﹐出於鼻則生嚏。﹞胃爲气逆爲噦爲恐﹐﹝胃爲水谷之海﹐腎與爲關﹐關門不利﹐則气逆而上行也。以包容水谷﹐性喜受寒﹐寒谷相薄﹐故爲噦也。寒盛則噦起﹐熱盛則恐生。何者﹖胃熱則腎气微弱﹐故爲恐也。﹞大腸小腸爲泄﹐下焦溢爲水﹐﹝大腸爲傳導之腑﹐小腸爲受盛之腑﹐受盛之气旣虛﹐傳道之司不禁﹐故爲泄利也。下焦爲分注之所﹐气窒而不瀉﹐則溢而爲水矣。﹞膀胱不利爲癃﹐不約爲遺溺﹐﹝膀胱爲津液之府﹐水注由之。然足三焦脈實﹐約下焦而不通﹐則不得小便﹔足三焦脈虛﹐不約下焦﹐則遺溺也。﹞膽爲怒﹐﹝中正決斷﹐無私無偏﹐其性剛決﹐故爲怒也。﹞是爲五病。五精所並﹕精气並於心則喜﹐﹝精气﹐謂火之精气也。肺虛而心精並之﹐則爲喜。《靈樞經》曰﹕喜樂無極則傷魄﹐魄爲肺神﹐明心火並於肺金也。﹞並於肺則悲﹐﹝肝虛而肺气並之﹐則爲悲。《靈樞》曰﹕悲哀動中則傷魂。魂爲肝神﹐明肺金並於肝木也。﹞並於肝則憂﹐﹝脾虛而肝气並之﹐則爲憂。《靈樞》曰﹕愁憂不解則傷意。意爲脾神﹐明肝木並於脾土也。﹞並於脾則畏﹐﹝腎虛而脾气並之﹐則爲畏。《靈樞》曰﹕恐懼不解則傷精﹐精爲腎之神﹐明脾土並於腎水也。﹞並於腎則恐。﹝心虛而腎气並之﹐則爲恐。《靈樞》曰﹕怵惕思慮則傷神。神爲心主﹐明腎水並於心火也。怵惕驚懼也﹐此皆由於正气不足而勝气並之也。﹞是爲五並﹐虛而相並者也。五臟所惡﹕心惡熱﹐﹝熱則脈潰濁。﹞肺惡寒﹐﹝寒則气畱滯。﹞肝惡風﹐﹝風則筋燥急。﹞脾惡濕﹐﹝濕則肉痿腫。﹞腎惡燥。﹝燥則精竭涸。﹞是謂五惡。五味所禁﹕辛走气﹐气病無多食辛﹔咸走血﹐血病無多食鹹﹔﹝鹹先入腎﹐此雲走血者﹐腎合三焦﹐血脈𨿽屬肝心﹐實爲中焦之道﹐故咸入而走血也。﹞苦走骨﹐骨病無多食苦﹔﹝苦走心﹐此雲走骨者﹐水火相濟﹐骨气通於心也。﹞甘走肉﹐肉病無多食甘﹔酸走筋﹐筋病無多食酸。是謂五禁。

五病所發﹕陰病發於骨﹔陽病發於血﹔陰病發於肉﹔﹝骨肉陰靜﹐故陽气從之。血脈陽動﹐故陰气乘之。﹞陽病發於冬﹔陰病發於夏。﹝夏陽气盛﹐故陰病發於夏﹐冬陰气盛﹐故陽病發於冬﹐各隨其少也。﹞是謂五發。五邪所亂﹕邪入於陽則狂﹔邪入於陰則痺﹔﹝邪居於陽脈之中﹐則四支熱盛﹐故爲狂。邪入於陰脈之內﹐則六經凝澀不通﹐故爲痺。﹞搏陽則爲顚疾﹔﹝邪內搏於陽﹐則脈流薄疾﹐故爲上顚之疾。﹞搏陰則爲喑﹔﹝邪內搏於陰﹐則脈不流﹐故令喑不能言。﹞陽入之陰則靜﹔陰出之陽則怒。﹝隨所之而爲疾也。之﹐往也。﹞是謂五亂。五勞所傷﹕久視傷血﹐﹝勞於心也。﹞久臥傷气﹐﹝勞於肺也。﹞久坐傷肉﹐﹝勞於脾也。﹞久立傷骨﹐﹝勞於腎也。﹞久行傷筋﹐﹝勞於肝也。﹞是謂五勞所傷。

卷一《內經》纂要寶命全角論篇

《寶命全角論》曰﹕夫鹽之味鹹者﹐其气令器津泄﹔﹝夫咸爲苦﹐而生咸從水而有﹐水也潤下而苦泄﹐故能令器中生津液潤滲泄焉。﹞弦絕者﹐其音嘶敗﹔﹝弦絕者﹐其音嘶嗄﹐敗易舊聲音。﹞木敷者﹐其葉發﹔﹝木陳者﹐葉必脫。﹞病深者﹐其聲噦。﹝噦﹐謂聲濁惡也。﹞人有此三者﹐是謂壞腑﹐﹝三者﹐謂弦絕﹑葉發﹑聲噦也。﹞毒藥無治﹐短鍼無取﹐此皆絕皮傷肉﹐血气爭黑。﹝病遺於內﹐故毒藥無治﹐短鍼無取﹐皮肉血气交爭傷絕﹐故當血見色黑也。言欲知病徵者﹐須知其候。鹽之在於器中﹐津液泄於外﹐見津液而知鹽之有咸也。聲嘶﹐知琴瑟之弦將絕。葉落者﹐知陳木之已盡。舉此三物衰壞之徵﹐以比聲嘶識病深之候。故鍼藥不能取﹐以其皮肉血气各不相得故也。﹞

卷一《內經》纂要八正神明論篇

《八正神明論》曰﹕是故天溫日明﹐則人血淖液而衛气浮﹐故血易瀉﹐气易行﹔天寒日陰﹐則人血凝泣而衛气沈。﹝泣﹐謂如水中居雪也。﹞月始生﹐則血气始精﹐衛气始行﹔月郭滿﹐則血气實﹐肌肉堅﹔月郭空﹐則肌肉減﹐經絡虛﹐衛气去﹐形獨居。是以因天時而調血气也。是以天寒無刺﹐﹝血凝泣而衛气沈也。﹞天溫無凝﹐月生無瀉﹐月滿無補﹐月郭空無治。﹝言刺法必法天時也。﹞八正者﹐所以候八風之虛邪以時至者也。﹝八正﹐謂八節之正气也。八風者﹐東方嬰兒風﹐南方大弱風﹐西方剛風﹐北方大剛風﹐東北方凶風﹐東南方弱風﹐西南方謀風﹐西北方折風也。虛邪﹐謂乘之虛而爲病者也。以時至者﹐謂之天應太一移居﹐以八節之前後﹐風朝中宮而至焉者也。﹞四時者﹐所以分春秋冬夏之气所在﹐以時調之也﹔八正之虛邪﹐而避之勿犯也。﹝四時之气所在者﹐謂春气在經脈﹐夏气在孫絡﹐秋气在皮膚﹐冬气在骨髓也。感冒虛邪﹐動傷眞气﹐避而勿犯﹐乃不病焉。聖人避邪﹐如避矢石。以其能傷眞气也。﹞以身之虛﹐而逢天之虛﹐兩虛相感﹐其气至骨﹐入則傷五臟﹐﹝以虛感虛﹐同气而相應也。﹞工候救之﹐弗能傷也。﹝候知而止﹐故弗能傷之。﹞故曰﹕天忌不可不知也。﹝人忌於天﹐故雲天忌﹐犯之則病﹐故不可不知也。﹞虛邪者﹐八正之虛邪气也。﹝八正之虛邪﹐謂八節之虛邪也。以從虛之鄕來﹐襲虛而入爲病﹐故謂之八正虛邪。﹞正邪者﹐身形若用力汗出﹐腠理開﹐逢虛風﹐其中人也微﹐故莫知其情﹐莫見其形。﹝正邪者﹐不從虛之鄕來。以人中微﹐故莫知其情意﹐莫見其形狀。﹞上工救其萌芽﹐必先三部九候之气﹐盡調不敗而救之﹐故曰上工。下工救其已成﹐救其已敗。救其已成者﹐言不知三部九候之相失﹐因病而敗之也。

故養神者﹐必知形之肥瘦﹐榮衛血气之盛衰。血气者﹐人之神﹐不可不謹養。﹝神安則壽延﹐神去則形獘﹐故不可不謹養也。此俱解《鍼經》之義也。﹞

卷一《內經》纂要離合眞邪論篇

《離合眞邪論》曰﹕天地溫和﹐則經水安靜﹔天寒地凍﹐則經水凝泣﹔天暑地熱﹐則經水沸溢﹔卒風暴起﹐則經水波湧而隴起。夫邪之入於脈也﹐寒則血凝泣﹐暑則气淖澤﹐虛邪因而入客﹐亦如經水之得風也。

誅罰無過﹐命曰大惑﹐反亂大經﹐眞不可復﹐用實爲虛﹐以邪爲眞﹐用鍼無義﹐反爲气賊﹐奪人正气。以從爲逆﹐榮衛散亂﹐眞气已失﹐邪獨內著﹐絕人長命﹐予人夭歿。不知三部九候﹐故不能久長。﹝識非精辧﹐學未該明﹐且亂大經﹐又爲气賊﹐動爲殘害﹐安可久乎﹗﹞因不知合之四時五行﹐因加相勝﹐釋邪攻正﹐絕人長命。﹝非惟昧三部九候之爲獘﹐若不知四時五行之气序﹐亦足殞絕其生靈也。﹞邪之新客來也﹐未有定處﹐推之則前﹐引之則止﹐逢而瀉之﹐其病立已。﹝此亦解《鍼經》補瀉法也。﹞

卷一《內經》纂要通評虛實論篇

《通評虛實論》曰﹕何謂虛實﹖邪气盛則實﹐精气奪則虛。﹝奪﹐謂精气減少﹐如奪去也。﹞乳子而病﹐熱脈懸小者何如﹖﹝懸﹐謂如懸物之動也。﹞手足溫則生﹐寒則死。乳子中風熱﹐喘鳴肩息者﹐脈何如﹖喘鳴肩息者﹐脈實大也﹐緩則生﹐急則死。﹝此言乳子脈與病反者﹐復有他證可驗。病證俱甚者﹐復有脈體可據。而決其死生也。乳子而熱病﹐陽證也。脈則懸小﹐是陽證見陰脈也。然手足溫和﹐正气猶存﹐脈𨿽懸小﹐特未大耳。故可以得生。否則手足寒而死矣。又乳子中風發熱﹐喘鳴肩息者﹐陽證也。脈當實大﹐惟實大中而緩﹐則邪气漸退﹐可以得生。若實大中而急﹐則邪气愈增﹐其病當死矣。﹞腸便血何如﹖身熱則死﹐寒則生。﹝熱爲血敗﹐故死。寒爲榮气在﹐故生。﹞腸下白沫何如﹖脈沈則生﹐脈浮則死。﹝陰病而見陽脈﹐與證相反﹐故死。﹞腸下膿血何如﹖脈懸絕則死﹐滑大則生。腸之屬﹐身不熱﹐脈不懸絕何如﹖滑大者曰生﹐懸澀者曰死。以髒期之。﹝肝見庚辛死﹐心見壬癸死﹐肺見丙丁死﹐腎見戊己死﹐脾見甲乙死﹐是謂以髒期之。此言腸之屬﹔有便血者﹐有下白沫者﹐有下膿血者﹐隨證隨脈而可以決其死生者。﹞癲疾何如﹖脈搏大滑﹐久自已﹔脈小堅急﹐死不治。﹝脈小堅急爲陰﹐陽病而陰脈﹐故死不治。﹞癲疾之脈﹐虛實何如﹖虛則可治﹐實則死。﹝言癲疾之脈﹐得陽脈虛脈而生也。癲疾者﹐陽證也。故搏大滑﹐則陽證得陽脈﹐所以病久自已。若脈小堅急﹐則得陰脈﹐故死不治。然癲疾之脈﹐當有取於虛也﹐必搏大滑中帶虛可治﹐若帶實則邪气有餘﹐乃死候也。﹞消疸虛實何如﹖脈實大﹐病久可治﹔脈懸小堅﹐病久不可治。﹝久病血气衰﹐脈不宜實大﹐故不可治。﹞黃膽暴痛﹐癲疾厥狂﹐久逆之所生也。五臟不平﹐六腑閉塞之所生也。頭痛耳鳴﹐九竅不利﹐腸胃之所生也。﹝此言病有所由生者﹐皆從內起也。﹞

卷一《內經》纂要太陰陽明論篇

《太陰陽明論》曰﹕太陰陽明爲表裏﹐脾胃脈也。生病而異者何也﹖岐伯對曰﹕陰陽異位﹐更虛更實﹐更逆更從﹐或從內﹐或從外﹐所從不同故病異名也。﹝脾臟爲陰﹐胃腑爲陽﹐陽脈下行﹐陰脈上行﹐陽脈從外﹐陰脈從內﹐故言所以不同﹐病異名也。春夏陽明爲實﹐太陰爲虛﹐秋冬太陰爲實﹐陽明爲虛﹐卽更實更虛也。春夏太陰爲逆﹐陽明爲從﹐秋冬陽明爲逆﹐太陰爲從﹐卽更逆更從也。﹞陽者﹐天气也﹐主外﹔陰者﹐地气也﹐主內。﹝是所謂陰陽異位也。﹞故陽道實﹐陰道虛。﹝是所謂更實更虛也。﹞犯賊風虛邪者﹐陽受之﹔食飲不節起居不時者﹐陰受之。﹝是所謂或從內﹐或從外也。﹞陽受之則入六腑﹐陰受之則入五臟。入六腑則身熱不時臥﹐上爲喘呼﹔入五臟則滿閉塞﹐下爲飧泄﹐久爲腸。﹝是所謂所從不同﹐病異名也。﹞故喉主天气﹐咽生地气。故陽受風气﹐陰受濕气。﹝同气相求耳。﹞故陰气從足上行至頭﹐而下行循臂至指端﹔陽气從手上行至頭﹐而下行至足。﹝是所謂更逆更從也。《靈樞》曰﹕手之三陰﹐從髒走手﹔手之三陽﹐從手走頭。

足之三陽﹐從頭走足﹔足之三陰﹐從足走腹。所行而異﹐故更逆更從也。﹞故曰陽病者上行極而下﹐陰病者下行極而上。故傷於風者﹐上先受之﹔傷於濕者﹐下先受之。

脾不主時何也﹖﹝肝主春﹐心主夏﹐肺主秋﹐腎主冬﹐四髒皆有正應﹐而脾無正主也。﹞脾者土也﹐治中央﹐常以四時長四髒﹐各十八日寄治﹐不得獨主於時也。脾臟者常著胃土之精也﹐土者生萬物而法天地﹐故上下至頭足。足太陰者三陰也﹐故太陰爲之行气於三陰。陽明者表也﹐五臟六腑之海也﹐亦爲之行气於三陽。臟腑各因其經而受气於陽明。

卷一《內經》纂要陽明脈解篇

《陽明脈解篇》曰﹕足陽明之脈病﹐惡人與火﹐聞木音則惕然而驚﹐﹝胃熱內郁﹐故惡人﹑惡火。胃屬土﹐故聞木音而驚。﹞病甚則棄衣而走﹐登髙而歌﹐或至不食數日﹐逾垣上屋﹐所上之處﹐皆非其素所能也。病反能者何也﹖四支者﹐諸陽之本也。陽盛則四支實﹐實則能登髙也。﹝陽受气於四支﹐故四支爲諸陽之本。﹞熱盛於身﹐故棄衣欲走也。陽盛則使人妄言罵詈﹐不避親疏﹐而不欲食﹐故妄走也。﹝言胃病所以能登髙而歌﹐棄衣而走﹐妄言而罵者﹐皆以其邪气之盛也。邪盛故熱盛﹐熱盛故陽盛﹐陽盛則三者之證由於此矣。﹞

卷一《內經》纂要評熱病論篇

《評熱病論》曰﹕有病溫者﹐汗出輒復熱﹐而脈躁疾不爲汗衰﹐狂言不能食﹐病名爲何﹖岐伯曰﹕病名陰陽交﹐交者死也。﹝交﹐謂交合﹐陰陽之气不分別也。﹞人所以汗出者﹐皆生於谷﹐谷生於精﹐﹝言穀气化爲精﹐精气勝乃爲汗。﹞今邪气交爭於骨肉而得汗者﹐是邪卻而精勝也﹐﹝言初汗也。﹞精勝則當能食而不復熱。復熱者邪气也﹐汗者精气也﹐今汗出而輒復熱者﹐是邪勝也﹐不能食者﹐精無俾也﹐﹝無俾﹐言無可使爲汗也。谷不化則精不生﹐精不化流﹐故無可使。﹞病而畱者﹐其壽可立而傾也。﹝如是者﹐其人壽命立致傾危也。﹞汗出而脈尙躁盛者死。﹝汗後脈當遲靜﹐而反躁急以盛滿者﹐是眞气竭而邪盛﹐故知必死也。﹞今脈不與汗相應﹐此不勝其病也﹐其死明矣。﹝脈不靜而躁盛﹐是不相應。﹞狂言者是失志﹐失志者死。﹝志捨於精﹐今精無可使﹐是志無所居﹐志不畱居則失志也。﹞今見三死﹐不見一生﹐𨿽愈必死也。﹝汗出脈躁盛﹐一死﹔不勝其病﹐二死﹔狂言失志者﹐三死也。﹞

卷一《內經》纂要逆調論篇

《逆調論》曰﹕陰气少而陽气勝﹐故熱而煩滿也。﹝言病有熱而煩滿者﹐陰气少而陽气多也。﹞陽气少﹐陰气多﹐故身寒如從水中出。﹝言病有寒從中生者﹐陽气少而陰气多也。﹞不得臥而息有音者﹐是陽明之逆也﹐足三陽者下行﹐今逆而上行﹐故息有音也。陽明者胃脈也﹐六腑之海﹐﹝卽水谷之海。﹞其气亦下行﹐陽明逆不得從其道﹐故不得臥也。胃不和則臥不安﹐此之謂也。夫起居如故而息有音者﹐此肺之絡脈逆也﹐絡脈不得隨經上下﹐故畱經而不行﹐絡脈之病患也微﹐故起居如故而息有音也。夫不得臥﹐臥則喘者﹐是水气之客也﹐夫水者循津液而流也﹐腎者水髒﹐主津液﹐主臥與喘也。

卷一《內經》纂要舉痛論篇

《舉痛論》曰﹕百病生於气也。﹝气之爲用﹐虛實逆順緩急皆能爲病﹐故發此問。﹞怒則气上﹐喜則气緩﹐悲則气消﹐恐則气下﹐寒則气收﹐炅則气泄﹐驚則气亂﹐勞則气耗﹐思則气結﹐九气不同﹐何病之生﹖怒則气逆﹐甚則嘔血及飧泄﹐故气上矣。﹝怒則陽气逆上肝气乘脾﹐故甚則嘔血及飧泄也。﹞喜則气和志達﹐榮衛通利﹐故气緩矣。﹝气脈和調故志達暢。榮衛通利﹐故气徐緩。﹞悲則心系急﹐肺布葉舉﹐而上焦不通﹐榮衛不散﹐熱气在中﹐故气消矣。﹝悲則損於心﹐心系急則動於肺﹐肺气系諸經﹐逆則肺布而葉舉。﹞恐則精卻﹐卻則上焦閉﹐閉則气還﹐還則下焦脹﹐故气不行矣。﹝恐則陽精卻上而不下流﹐故卻則上焦閉也。上焦旣閉﹐气不行流﹐下焦陰气﹐亦還回不散﹐而聚爲脹。然上焦固禁﹐下焦气還﹐各守一處﹐故气不行也。﹞寒則腠理閉﹐气不行﹐故气收矣。﹝身寒則衛气沈﹐故皮膚文理及滲泄之處﹐皆閉密而气不流行﹐衛气收斂於中而不發散也。﹞炅則腠理開﹐榮衛通﹐汗大泄﹐故气泄矣。﹝熱則膚腠開發﹐榮衛大通﹐津液外滲而汗大泄。﹞驚則心無所倚﹐神無所歸﹐慮無所定﹐故气亂矣。﹝气奔越故不詞理。﹞勞則喘且汗出﹐外內皆越﹐故气耗矣。

﹝疲力役則气奔速﹐故喘息。气奔速則陽外發﹐故汗出。喘且汗出﹐內外皆逾越於常紀﹐故气耗損也。﹞思則心有所存﹐神有所歸﹐正气畱而不行﹐故气結矣。﹝系心不散﹐故气亦停畱。以九气爲問而言之也。﹞

卷一《內經》纂要腹中論篇

《腹中論》曰﹕何以知懷子之且生也﹖岐伯曰﹕身有病而無邪脈也。﹝言懷子之將生者﹐身𨿽經閉而脈則無病也。身有病者﹐經閉也。無邪脈者﹐尺中之脈和勻也。凡婦人懷妊三月﹐則陰陽之精尙未變化﹐三月則精气正變﹐其气燻蒸衝胃而爲惡阻﹐三﹑四月則惡阻少止﹐脈甚滑疾﹐蓋男女正成形質﹐其气未定也。五﹑六月以後則形質已定﹐男女已分﹐及八﹑九﹑十月其脈平和如無娠然﹐非醫工深明脈理﹐病家肯明言者﹐難以診而知也。《脈訣》云﹕滑疾不散﹐胎三月。但疾而散﹐五月至六月﹐已後則疾速亦無矣。然亦有始終洪數不變者﹐其气甚盛﹐不可以一例拘也。﹞

卷一《內經》纂要痺論篇

《痺論篇》曰﹕痺﹐其時有死者﹐或疼久者﹐或易已者﹐其故何也﹖岐伯曰﹕其入髒者死﹐其畱連筋骨間者疼久﹐其畱皮膚間者易已。﹝入髒者死﹐以神去也。筋骨疼久﹐以其定也。皮膚易已﹐以浮淺也。由斯深淺﹐故有不同。﹞榮者﹐水谷之精气也﹐和調於五臟﹐灑陳於六腑﹐乃能入於脈也。﹝《正理論》曰﹕谷入於胃﹐脈道乃行﹐水入於經﹐其血乃成。﹞故循脈上下﹐貫五臟﹐絡六腑也。﹝榮行脈內﹐故無所不至。﹞衛者﹐水谷之悍气也﹐其气疾滑利﹐不能入於脈也﹐﹝悍气﹐謂浮盛之气也。以其浮盛之气﹐故疾滑利﹐不能入於脈中也。﹞故循皮膚之中﹐分肉之間﹐燻於肓膜﹐散於胸腹﹐﹝皮膚之中分肉之間﹐謂脈外也。肓膜﹐謂五臟之間鬲中膜也。以其浮盛﹐故能布散於胸腹之中﹐空虛之處﹐燻其肓膜﹐令气宣通也。﹞逆其气則病﹐從其气則愈﹐不與風寒濕气合﹐故不爲痺。﹝夫榮衛之所行者如此﹐必逆榮衛之气則病﹐而順榮衛之气則愈。則此榮衛者﹐乃气也﹐非筋骨肌皮脈與五臟六腑之有形者也。不與風寒濕三气相合者也。故榮衛在人不爲痺也。﹞痺或痛﹐或不痛﹐或不仁﹐或寒﹐或熱﹐或燥﹐或濕﹐其故何也﹖痛者﹐寒气多也﹐有寒故痛也。其不痛不仁者﹐病久入深﹐榮衛之行澀﹐經絡時疏﹐故不通﹐皮膚不營﹐故爲不仁。﹝不仁者﹐皮頑不知有無也。﹞其寒者﹐陽气少﹐陰气多﹐與病相益﹐故寒也。﹝病本生於風寒濕气﹐故陰气益之也。﹞其熱者﹐陽气多﹐陰气少﹐病气勝陽遭陰﹐故爲痺熱。﹝陰气不勝故爲熱。﹞其多汗而濡者﹐此其逢濕甚也﹐陽气少﹐陰气盛﹐兩气相感﹐故汗出而濡也。﹝言痺之所以痛者﹐以其寒气多也﹐有寒故痛也。故曰﹕其寒气勝者﹐爲痛痺也。痺之所以不痛者﹐以病久則邪气日深﹐榮衛之行澀﹐經絡之脈有時而疏﹐故亦不爲痛也。痺之所以不仁者﹐以其皮膚之中﹐少气血以爲之營運﹐故皮頑不動﹐而爲不仁也。痺之所以體寒者﹐以衛气少﹐營气多﹐惟營气多則與病相益﹐故寒冷也。痺之所以體熱者﹐以衛气多﹐營气少﹐故邪气勝﹐則風气爲陽﹐陽與營气相遭﹐而陰气不能勝之﹐故爲痺熱也。痺之所以濕者﹐以其遇濕甚也﹐衛气少﹐營气多﹐兩陰相感﹐故汗出而濕也。痺之所以燥者﹐𨿽未之言而卽濕者﹐以反觀之﹐則衛气多﹐營气少﹐遇熱太甚兩陽相感﹐則可以知其爲燥矣。﹞夫痺之爲病﹐不痛何也﹖痺在於骨則重﹐在於脈則血凝而不流﹐在於筋則屈不伸﹐在於肉則不仁﹐在皮則寒﹐故具此五者﹐則不痛也。凡痺之類﹐逢寒則虫﹐逢熱則縱。﹝虫﹐謂皮中如虫行。縱﹐謂縱緩不相就。﹞

卷一《內經》纂要痿論篇

《痿論》曰﹕五臟使人痿何也﹖﹝痿﹐謂痿弱無力以運動。﹞肺主身之皮毛﹐心主身之血脈﹐肝主身之筋膜﹐﹝膜者﹐皮下肉上筋膜也。﹞脾主身之肌肉﹐腎主身之骨髓﹐﹝所主不同﹐痿生亦各歸其主。﹞故肺熱葉焦﹐則皮毛虛弱急薄著﹐則生痿也。﹝﹐謂攣﹐足不得伸以行也。肺熱則腎受熱气故耳。﹞心气熱﹐則下脈厥而上﹐上則下脈虛﹐虛則生脈痿﹐樞折挈﹐脛縱而不任地也。﹝心熱盛則火獨光炎上﹐腎之脈常下行﹐令火盛上炎用事﹐故腎脈亦隨火炎灼而逆上行也。陰气厥逆﹐火復內燔﹐陰上隔陽﹐下不守位﹐心气通脈﹐故生脈痿。腎气主足﹐故膝樞紐如折。脛筋縱緩而行不能任地也。﹞肝气熱﹐則膽泄口苦筋膜幹﹐筋膜幹則筋急而攣﹐發爲筋痿。﹝膽約肝葉而汁味至苦﹐肝熱則膽液滲泄﹐故口苦也。肝主筋膜﹐熱則筋膜幹而攣急﹐發爲筋痿。﹞脾气熱﹐則胃幹而渴﹐肌肉不仁﹐發爲肉痿。﹝脾與胃以膜相連﹐脾气熱則胃液滲泄﹐故幹而渴。脾主肌肉﹐熱搏於內﹐故肌肉不仁﹐發爲肉痿。﹞腎气熱﹐則腰脊不舉﹐骨枯而髓減﹐發爲骨痿。﹝腰爲腎府﹐又腎脈上股內貫脊屬腎﹐故腎气熱則腰脊不舉。腎主骨髓﹐熱則骨枯而髓減﹐故發爲骨痿。﹞治痿者獨取陽明何也﹖陽明者﹐五臟六腑之海﹐﹝陽明﹐胃脈也﹐爲水谷之海。﹞主潤宗筋﹐宗筋主束骨而利機關也。﹝宗筋﹐謂陰毛中橫骨上下之堅筋也。上絡胸腹下貫髖尻﹐又經於背腹上頭頂﹐故云宗筋主束骨而利機關。然腰者﹐身之大關節﹐所以司屈伸﹐故曰機關。﹞衝脈者﹐經脈之海也﹐﹝《靈樞》曰﹕衝脈者﹐十二經之海。﹞主滲灌溪谷﹐與陽明合於宗筋﹐﹝尋此則橫骨上下臍兩旁堅筋﹐正宗筋也。衝脈循腹俠臍旁各同身寸之五分而上﹐陽明脈亦俠臍旁各同身寸之一寸五分而上﹐宗筋脈於中﹐故曰與陽明合於宗筋也。以爲十二經海﹐故主滲灌溪谷也。肉之大會爲谷﹐小會爲溪。﹞陰陽總宗筋之會﹐會於气街﹐而陽明爲之長﹐皆屬於帶脈﹐而絡於督脈。﹝宗筋聚會﹐會於橫骨之中﹐從上而下﹐故云陰陽總宗筋之會也。宗筋俠臍下合於橫骨﹐陽明輔其外﹐衝脈居其中﹐故云會於气街而陽明爲之長。气街﹐陰毛兩旁脈動處也。帶脈者﹐起於季脇﹐回身一周﹐而絡於督脈也。督脈者﹐起於關元﹐上下循腹。故云皆屬於帶脈而絡於督脈也。督脈任脈波脈三者﹐同起而異行﹐故經文或參差引之。﹞故陽明虛則宗筋縱﹐帶脈不引﹐故足痿不用也。﹝陽明之脈﹐從缺盆下乳內廉﹐下俠臍至气街中﹔其支別者﹐起胃下口﹐循腹裏下至气街中而合﹐以下髀﹐抵伏兔﹐下入膝臏中﹐下循外廉﹐下足跗﹐入中指內間﹔其支別者﹐下膝三寸而別﹐以下入中指外間。故陽明虛則宗筋縱﹐帶脈不引﹐而足痿不用也。﹞

卷一《內經》纂要厥論篇

《厥論篇》曰﹕厥之寒熱者何也﹖陽气衰於下﹐則爲寒厥﹔陰气衰於下﹐則爲熱厥。﹝陽﹐謂足之三陽脈。陰﹐謂足之三陰脈﹐下﹐謂足也。此言厥病之分寒熱者﹐以足之陰陽六經其气有偏勝也。﹞熱厥之爲熱也﹐必起於足下者何也﹖﹝陽主外而厥在內﹐故問之。﹞陽气起於足五指之表﹐陰脈者集於足下而聚於足心﹐故陽气勝則足下熱也。﹝足太陽脈出於足小指之端外側﹐足少陽脈出於足小指次指之端﹐足陽明脈出於足中指及大指之端﹐並循足陽而上﹐肝脾腎脈集於足下﹐聚於足心﹐陰弱所以足下熱也。此言熱厥之熱在於陰分者﹐以其陽勝陰也。﹞寒厥之爲寒也﹐必從五指而上於膝者何也﹖﹝陰主內而厥在外﹐故問之。﹞陰气起於五指之裏﹐集於膝下而聚於膝上﹐故陰气勝則從五指至膝上寒﹐其寒也﹐不從外﹐皆從內也。﹝足太陰脈起於足大指之端內側﹐足厥陰脈起於足大指之端三毛中﹐足少陰脈起於足小指之下斜趣足心﹐並循足陰而上循股陰入腹﹐故雲集於膝下而聚於膝之上也。此言寒厥之厥上於膝﹐以其陰勝陽也。﹞厥或令人腹滿﹐或令人暴不知人﹐或至半日遠至一日乃知人者何也﹖陰气盛於上則下虛﹐下虛則腹脹滿﹐陽气盛於上則下气重上而邪气逆﹐逆則陽气亂﹐陽气亂則不知人也。﹝陰气盛於上﹐則腹脹滿者﹐乃寒厥。陽气盛於上﹐則不知人者﹐乃熱厥耳。﹞

卷一《內經》纂要病能論篇

《病能論》曰﹕人有臥而有所不安者何也﹖岐伯曰﹕髒有所傷及﹐精有所之寄則安﹐故人不能懸其病也。﹝言有臥而不安者﹐以髒气傷而精气耗也。蓋五臟爲陰﹐各藏其精﹐髒有所傷而精耗也﹐臥不安也。必精有所寄﹐各在本髒而無失﹐則臥斯安矣。寄者﹐藏也。如肝藏魂﹐肺藏魄之類。凡臥有不安者﹐血不歸肝﹐衛气不能入於陰﹐此人之所以不能懸其病者也。懸者﹐絕也。﹞人之不得偃臥者何也﹖﹝謂不得仰臥也。﹞肺者髒之蓋也﹐居髙布葉﹐四髒下之﹐故言肺者﹐髒之蓋也。﹞肺气盛則脈大﹐脈大則不得偃臥﹐﹝肺之邪气盛滿﹐則气促喘奔﹐故不得偃臥。﹞有病怒狂者﹐此病安生﹖生於陽也。﹝怒不慮禍﹐故謂之狂。﹞陽气者﹐因暴折而難決﹐故善怒也﹐病名曰陽厥。﹝言陽气被折郁不散﹐或曾因暴折而心不舒暢者﹐皆陽逆躁極所生﹐病名陽厥。﹞治之柰何﹖奪其食卽已。夫食入於陰﹐長气於陽﹐故奪其食卽已。﹝食少則气衰﹐故節去其食﹐卽病自已。﹞使之服以生鐵落爲飲。夫生鐵落者﹐下气疾也。﹝取金平肝也。﹞

卷一《內經》纂要奇病論篇

《奇病論》曰﹕人有重身﹐九月而喑﹐此爲何也﹖﹝重身﹐謂身中有身﹐則懷妊者也。喑﹐謂不言語也。妊娠九月﹐足少陰脈養胎。﹞胞之絡脈絕也。﹝絕﹐謂脈斷絕不流通﹐而不能言﹐非天眞之气斷絕也。﹞胞絡者系於腎﹐少陰之脈﹐貫腎系舌本﹐故不能言。﹝少陰﹐腎脈也。气不營養﹐故舌不能言。﹞無治也﹐當十月復。﹝十月胎去﹐胞絡復通﹐腎脈上營﹐故復舊而言也。﹞無損不足﹐益有餘﹐以成其疹。﹝疹﹐謂久病﹐反法而治﹐則胎死不去﹐遂成久固之疹病。﹞人有病頭痛以數歲不已﹐此安得之﹐名爲何病﹖﹝頭痛之病﹐不當逾月﹐數年不愈﹐故怪而問之。﹞當有所犯大寒﹐內至骨髓﹐髓者以腦爲主﹐腦逆故令頭痛﹐齒亦痛﹐﹝腦爲髓主﹐齒是骨餘﹐腦逆犯寒﹐骨亦寒﹐故令頭痛齒亦痛。﹞病名曰厥逆。﹝人先生腦﹐有腦則有骨髓。齒者﹐骨之本也。﹞有病口甘者﹐病名爲何﹖何以得之﹖此五气之溢也﹐名曰脾癉。﹝癉﹐熱也。脾熱則四髒同稟﹐故五臟上溢也。甘因脾熱﹐故曰脾癉。﹞夫五味入口﹐藏於胃﹐脾爲之行其精气﹐津液在脾﹐故令人口甘也。﹝脾熱內滲﹐津液在脾﹐胃谷化余﹐精气隨溢﹐口通脾气﹐故口甘。津液在脾﹐是脾之濕。﹞此肥美之所發也﹐此人必數食甘美而多肥也。肥者令人內熱﹐甘者令人中滿﹐故其气上溢﹐轉爲消渴。﹝食肥則腠理密﹐陽气不得外泄﹐故肥令人內熱。甘者性气和緩而發散逆﹐故令人中滿。然內熱則陽气炎上﹐炎上則欲飲而嗌漧﹐中滿則陳气有餘﹐有餘則脾气上溢﹐故曰其气上溢則轉爲消渴也。﹞治之以蘭﹐除陳气也。﹝蘭﹐蘭艸也。言蘭除陳久甘肥不化之气者﹐以辛能發散也。﹞有病口苦﹐取陽陵泉﹐口苦者病名爲何﹖何以得之﹖病名曰膽癉。﹝亦謂熱也。膽汁味苦﹐故口苦。﹞夫肝者﹐中之將也﹐取決於膽﹐咽爲之使。﹝肝者﹐將軍之官﹐謀慮出焉。膽者﹐中正之官﹐決斷出焉。肝與膽合﹐气性相通﹐故諸謀慮取決於膽。咽膽相應﹐故咽爲使焉。﹞此人者﹐數謀慮不決﹐故膽虛气上溢而口爲之苦﹐治之以膽募兪。﹝胸腹曰募﹐背脊曰兪﹐膽募在乳下二肋外﹐期門下同身寸之五分。兪在脊第十椎下兩旁﹐相去各同身寸之一寸半。﹞有癃者﹐一日數十溲﹐此不足也。身熱如炭﹐頸膺如格﹐人迎躁盛﹐喘息气逆﹐此有餘也。﹝是陽气太盛於外﹐陰气不足﹐故有餘也。﹞太陰脈細微如發者﹐此不足也。

其病安在﹖名爲何病﹖﹝癃﹐小便不得也。溲﹐小便也。頸膺如格﹐言頸與胸膺﹐如相格拒﹐不順應也。人迎躁盛﹐謂結喉兩旁脈動﹐盛滿急數﹐非常躁速也﹐胃脈也。太陰脈細縷如發者﹐謂手大指後同身寸之一寸骨髙脈動處脈﹐則肺脈也。此正手太陰脈气之所流﹐可以候於五臟也。﹞病在太陰﹐其盛在胃﹐頗在肺﹐病名曰厥﹐死不治﹐﹝病癃數溲﹐身熱如炭﹐頸膺如格﹐息气逆者﹐皆手太陰脈當洪大而數﹐今太陰脈反微細如發者﹐是病與脈相反也。何以致之﹖肺气逆陵於胃﹐上使人迎躁盛﹐故曰病在太陰﹐其盛在胃也。以喘息气逆﹐故云頗亦在肺也。病因气逆﹐證不相應﹐故病名曰厥﹐死不治也。﹞此所謂得五有餘二不足也。所謂五有餘者﹐五病之气有餘也。二不足者﹐亦病气之不足也。今外得五有餘﹐內得二不足﹐此其身不表不裏﹐亦正死明矣。﹝外有五餘者﹐一身熱如炭﹐二頸膺如格﹐三人迎躁盛﹐四喘息﹐五气逆也。內二不足者﹐一病癃日數十溲﹐二太陰脈微細如發。在表則內有二不足﹐在裏則外得五有餘﹐表裏旣不足憑﹐補瀉固難爲法﹐故曰此其身不表不裏﹐亦正死明矣。﹞人生而有病顚疾者﹐病名曰何﹖安所得之﹖﹝百病皆生於風雨寒暑﹐陰陽喜怒﹐然始生未犯邪气﹐已有顚疾﹐豈邪气素傷。巓﹐謂上巓﹐則頭首也。﹞病名爲胎病﹐此得之在母腹中時﹐其母有所大驚﹐气上而不下﹐精气並居﹐故令子發爲巓疾也。﹝精气﹐謂陽之精气也。言人初生有頂巓之疾者﹐胎中之病也。在腹之時﹐母有大驚﹐气上而不下﹐精气並居於上﹐令子發爲巓疾。﹞

卷一《內經》纂要刺禁論篇

《刺禁論》曰﹕髒有要害﹐不可不察﹐肝生於左﹐﹝肝象木王於春﹐春陽發生﹐故生於左。﹞肺藏於右﹐﹝肺象金﹐王於秋﹐秋陰收殺﹐故藏於右。肝爲少陽﹐陽長之始﹐故曰生。肺爲少陰﹐陰藏之初﹐故曰髒。﹞心部於表﹐﹝陽气主外﹐心象火也。﹞腎治於裏﹐﹝陰气主內﹐腎象水也。心爲五臟部主﹐故稱部。腎間動气﹐內治五臟﹐故曰治。﹞脾爲之使﹐﹝營動不已。糟粕水谷﹐故使者也。﹞胃爲之市。﹝水谷所歸﹐五味皆入如市﹐故爲市也。﹞鬲肓之上﹐中有父母﹐﹝鬲肓之上﹐气海居中﹐气者生之原﹐生者命之主﹐故气海爲人之父母也。又云﹐心下鬲上爲肓﹐心爲陽﹐父也﹐肺爲陰﹐母也﹐肺主於气﹐心主於血﹐其榮衛於身﹐故爲父母。﹞七節之旁﹐中有小心﹐﹝小心﹑謂眞心神靈之宮室。脊有三七二十一節﹐腎在下七節之旁﹐腎神曰志﹐五臟之靈皆名爲神﹐神之所以得名爲志者﹐爲心之神也。﹞從之有福﹐逆之有咎。﹝八者人之所以生﹐形之所以成﹐順之則福延﹐逆之則咎至。此陳禁刺臟腑之有定次也。﹞無刺大醉﹐令人气亂。無刺大怒﹐令人气逆。無刺大勞人﹐﹝經气越也。﹞無刺新飽人﹐﹝气盛滿也。﹞無刺大饑人﹐﹝气不足也。﹞無刺大渴人﹐﹝血脈幹也。﹞無刺大驚人。﹝神蕩越也。此舉不可輕刺之人﹐刺禁之大義也。﹞

卷一《內經》纂要刺志論篇

《刺志論》曰﹕气實形實﹐气虛形虛﹐此其常也﹐反此者病。﹝形歸气﹐故虛實同焉。形气相反﹐故病生。气﹐脈气。形﹐身形。﹞谷盛气盛﹐穀虛气虛﹐此其常也﹐反此者病。﹝營气之道﹐內谷爲實﹐谷入於胃﹐气傳於肺﹐精者上行經隧。故穀气虛實﹐占必同焉。候不相應﹐則爲病也。﹞脈實血實﹐脈虛血虛﹐此其常也﹐反此者病。﹝脈者血之府﹐故虛實同焉。反不相應﹐則爲病也。﹞如何而反﹖气虛身熱﹐此謂反也。﹝气虛爲陽气不足﹐陽气不足當身寒﹐反身熱者﹐脈气當盛﹐脈不盛而身熱﹐證不相符﹐故謂反也。《甲乙經》云﹕气盛身寒﹐气虛身熱﹐此謂反也。﹞谷入多而气少﹐此謂反也。﹝谷入於胃﹐脈道乃行﹐今谷入多而气少者﹐是胃气不散﹐故反也。﹞谷不入而气多﹐此謂反也。﹝胃气外散﹐肺並之也。﹞脈盛血少﹐此謂反也。脈少血多﹐此謂反也。﹝經脈行气﹐絡脈受血﹐經气入絡﹐絡受經气﹐候不相合﹐故皆反常。﹞气盛身寒﹐得之傷寒。气虛身熱﹐得之傷暑。﹝傷﹐謂感冒也。寒傷形﹐故气盛身寒。熱傷气﹐故气虛身熱。﹞

卷一《內經》纂要皮部論篇

《皮部論》曰﹕百病之始生也﹐必先於皮毛﹐邪中之則腠理開﹐開則入客於絡脈﹐畱而不去﹐傳入於經﹐畱而不去﹐傳入於腑﹐廩於腸胃。﹝廩﹐積也﹐聚也。﹞邪之始入於皮也﹐沂然起毫毛﹐開腠理﹔﹝沂然﹐惡寒也。起﹐謂毛起豎也。腠理﹐謂皮空及文理也。﹞其入於絡也﹐則絡脈盛色變﹐﹝盛﹐謂盛滿。變﹐謂易其常也。﹞其入客於經也﹐則感虛乃陷下﹔﹝經虛邪入﹐故曰感虛。脈虛气少﹐故陷下也。﹞其畱於筋骨之間﹐寒多則筋攣骨痛﹐熱多則筋弛骨消﹐肉爍破﹐毛直而敗。﹝攣﹐急也。弛﹐緩也。消﹐爍也。寒則筋急﹐熱則筋緩。寒勝爲痛﹐熱勝爲气消。者肉之標﹐故肉消則破毛直而敗也。﹞

卷一《內經》纂要骨空論篇

《骨空論》曰﹕任脈者﹐起於中極之下﹐以上毛際﹐循腹裏上關元﹐至咽喉﹐上頤循面入目。﹝言任脈之所起所止也。任脈﹐奇經八脈之一也。中極者﹐臍下四寸﹐起於中極之下﹐始於會陰穴也。兩陰間﹐任由會陰而行腹﹐督由會陰而行背﹐從會陰以上﹐曲骨之毛際橫骨上﹐中極下一寸陷中﹐動脈應手﹐復循腹裏之中極﹐上關元﹑气海﹑下脘﹑中脘﹑上脘﹑巨闕﹑膻中至廉前﹑承漿﹐以上咽喉中﹐其脈至上頤循面以入於目也。﹞衝脈者﹐起於气街﹐並少陰之經﹐俠臍上行﹐至胸中而散。﹝言衝脈之所起所止也。衝脈﹐亦奇經八脈之一也。任脈當臍中而上行﹐衝脈挾臍兩旁而上行﹐起於气街﹐並足少陰腎經挾臍上行至胸中而散也。气街者﹐穴名也。在毛際兩旁﹐鼠鼷上﹐同身寸之一寸也。而衝脈起於气街者﹐亦從少腹之內與任脈並行而至於是﹐乃循腹也。又曰﹕衝脈﹑任脈者﹐皆起於胞中﹐上循脊裏﹐爲經絡之海﹐其浮而外者﹐循腹各行﹐會於咽喉﹐別而絡唇口。由此言之﹐則任脈波脈從少腹之內上行﹐並由中極之下﹐气街之內明矣。﹞任脈爲病﹐男子內結七疝﹐女子帶下瘕聚。﹝言任脈之爲病也。內者﹐腹也。腹之中行﹐乃任脈所行之脈路﹐則宜其爲病。若是男子爲七疝﹐女子爲瘕聚。七疝者﹐按《內經》各篇有狐疝﹑風疝﹑肺疝﹑脾風疝﹑心風疝﹑心疝﹑腎風疝﹑肝風疝﹐有婦人疝﹑有男子疝﹑厥疝﹑疝﹑疝气﹐且嘗總計其數﹐乃五臟疝及狐疝疝也。其大義俱見各篇後。丹溪七疝﹐寒﹑水﹑筋﹑血﹑气﹑狐﹑。《袖珍方》七疝﹕厥﹑﹑寒﹑气﹑盤﹑附﹑野狼。似丹溪合於經旨﹐𨿽名色各異﹐豈出《內經》範圍耶﹗然世但知病在下部者爲疝﹐豈知五臟皆有疝。又但知男子有疝﹐豈知婦人亦有疝﹐蓋皆不考《內經》故耳。瘕聚者﹐卽積聚也。《大奇論》曰﹕三陽急爲瘕﹐後世有八瘕者﹐亦因七疝之名﹐而遂有八瘕名色也。卽蛇瘕﹑脂瘕﹑靑瘕﹑黃瘕﹑燥瘕﹑血瘕﹑狐瘕﹑鱉瘕是也。

《內經》則無之。﹞衝脈爲病﹐逆气裏急。﹝言衝脈之爲病也。衝脈起於气街﹐並足少陰俠臍上行﹐至胸中而散﹐則裏者其所行之脈絡也。病則气逆而不能上﹐何以至胸中而散也。气聚腹中而不能散﹐何以免在裏之急也。﹞督脈爲病﹐脊彊反折。﹝督脈﹐亦奇經也。任脈波脈督脈者﹐本一源而三歧﹐故經或謂衝脈爲督脈也。何以明之﹖今《甲乙》及古《經脈流注圖經》以任脈循背者謂之督脈﹐自少腹直上者謂之任脈﹐亦謂之督脈﹐是則背腹陰陽別爲名目。任脈自胞中過帶脈貫臍而上﹐故男子爲病內結七疝﹐女子爲病則帶下瘕聚。衝脈挾臍而上﹐並少陰之經上至胸中﹐故衝脈爲病則逆气裏急也﹐以督脈上循脊裏﹐故督脈爲病則脊彊而反折也。﹞督脈者﹐起於少腹以下骨中央﹐女子入系廷孔﹐﹝亦猶任脈波脈起於胞中也﹐其實乃起於腎下﹐至於少腹﹐則下行於腰橫骨圍之中央也。系廷孔者﹐謂窈漏﹐近所謂前陰穴也。以其陰廷系屬於中﹐故名之。﹞其孔﹐溺孔之端也﹐﹝孔﹐則窈漏也。窈漏之中﹐其上有溺孔焉。端﹐謂陰廷在此溺孔之上端也。而督脈自骨圍中央則至於是。﹞其絡循陰器合篡後﹐繞篡後﹐﹝督脈別絡﹐自溺孔之端﹐分而各行﹐下循陰器﹐乃合篡間也。所謂間者﹐謂前陰後陰之兩間也。自兩間之後﹐復分而行﹐繞篡之後也。﹞別繞臀﹐至少陰與巨陽中絡者﹐合少陰上股內後廉﹐貫脊屬腎﹐﹝別﹐謂別絡分而各行之也。足少陰之絡者﹐自股內後廉貫脊屬腎﹐足太陽絡之外行者﹐循髀樞絡股陽而下﹔其中行者﹐下貫臀﹐至中與外行絡合。故言少陰與巨陽中絡﹐合少陰上股內後廉貫脊屬腎也。﹞與太陽起於目內﹐上額交巓上﹐入絡腦﹐還出別下項﹐循肩膊內﹐俠脊抵腰中﹐入循膂絡腎﹔﹝接繞臀而上行也。﹞其男子循莖下至篡﹐與女子等﹔其少腹直上者﹐貫臍中央﹐上貫心入喉﹐上頤環唇﹐上系兩目之下中央。﹝自與太陽起於目內﹐下至女子等﹐並督脈之別絡也。其直行者﹐自尻上循脊裏而至於人中也。自其少腹直上﹐至兩目之下中央﹐並任脈之行﹐而云是督脈所系﹐由此言之﹐則任脈﹑督脈﹑衝脈﹐名異而同一體也。﹞此生病﹐從少腹上衝心而痛﹐不得前後﹐爲衝疝。﹝尋此生病正是任脈﹐經云﹕爲衝疝者﹐正明督脈以別主而異目也。﹞其女子不孕﹐癃痔遺溺咽漧。﹝亦以衝脈任脈並自少腹上至於咽喉﹐又以督脈循陰器﹑合篡間﹑繞篡後﹑別繞臀﹐故不孕﹑癃痔﹑遺溺﹑嗌漧也。謂之任脈者﹐女子得之以任養也。故經云﹕此病女子不孕也。謂之衝脈者﹐以其气上衝也。故經云﹕此生病從少腹上衝心而痛也。謂之督脈者﹐以其督領經脈之海也。由此三用﹐經或通呼﹐然任督衝三脈一源而三歧﹐督由會陰而行背﹐任由會陰而行腹﹐衝由气沖而行足少陰﹐惟督脈由會陰而起﹐而會陰在少腹之下﹐橫骨之中央﹐女子入系廷孔﹐循陰器合篡間﹐又自兩間之後﹐又別絡者分而行之﹐繞其臀肉﹐內廉﹐貫脊屬腎。彼足太陽膀胱經之絡﹐從外行者﹐循髀樞﹐絡股陽而下﹐其中行者﹐下貫臀﹐至中﹐與外行絡合足少陰腎經﹐自股內後廉﹐貫脊屬腎﹐又與足太陽起於目內﹐上額交巓﹐上入絡腦還出別下項﹐循肩膊﹐內俠脊抵腰中﹐入循膂絡腎﹐一如足太陽經脈之所行也。然而督脈﹑任脈﹐名色𨿽異﹐而气脈不殊﹐其督脈所行者﹐一如任脈之行﹐故自少腹直上者﹐貫臍中央﹐上貫心入喉﹐上頤環唇﹐上系兩目之中央﹐其督脈爲病者﹐又如任脈之病﹐從少腹上衝心而痛不得前後爲衝疝﹐其女子所生之病﹐一如任衝之病﹐故其脈相交﹐引病亦互名耳。﹞

卷一《內經》纂要水熱穴論篇

《水熱穴論》曰﹕少陰何以主腎﹖腎何以主水﹖腎者至陰也﹐至陰者盛水也﹐肺者太陰也﹐少陰者冬脈也﹐故其本在腎﹐其末在肺﹐皆積水也。﹝陰者﹐謂寒也。冬月至寒﹐腎气合應﹐故云腎者至陰也。水旺於冬﹐故云至陰者盛水也。腎少陰脈﹐從腎上貫肝鬲﹐入肺中﹐故云其本在腎﹐其末在肺也。腎气上逆﹐則水气客於肺中﹐故云皆積水也。﹞腎何以能聚水而生病﹖腎者胃之關也。關閉不利﹐故聚水而從其類也。﹝關者﹐所以司出入也。腎主下焦﹐膀胱爲府﹐主其分注﹐關竅二陰﹐故腎气化則二陰通﹐二陰閉則胃滿﹐故云腎者胃之關也。

關閉則水積﹐水積則气停﹐水積气溢﹐气水同類﹐故云關閉不利﹐聚水而從其類也。﹞上下溢於皮膚﹐故爲腫。腫者﹐聚水而生病也。﹝上謂肺﹐下謂腎﹐肺腎俱溢﹐故聚水於腹中而生病也。﹞帝曰﹕諸水皆生於腎乎﹖伯曰﹕腎者牝髒也。﹝牝﹐陰也。主陰位﹐故曰牝髒。﹞地气上者屬於腎﹐而生水液也。故曰至陰。勇而勞甚則腎汗出﹐腎汗出逢於風﹐內不得入於臟腑﹐外不得越於皮膚﹐客於玄府﹐行於皮裏﹐傳於腫﹐本之於腎﹐名曰風水。﹝勇而勞甚﹐謂力房也。勞勇汗出則玄府開﹐汗出逢風則玄府復閉﹐閉則余汗未出﹐內伏皮膚﹐專化爲水﹐從風而水﹐故名風水。﹞所謂玄府者﹐汗空也。﹝汗液色玄﹐從空而出﹐以汗聚於裏﹐故謂之玄府。此言風水之病﹐本之於腎﹐傳之於肺也。﹞水兪五十七處者﹐是何主也﹖腎兪五十七穴﹐積陰之所聚也﹐水所從出入也。尻上五行行五者﹐此腎兪。﹝背部之兪﹐凡有五行﹐當其中者﹐督脈气所發﹐次兩旁四行﹐皆太陽脈气也。﹞故水病下爲跗腫大腹﹐上爲喘呼﹐﹝水下居於腎﹐則腹至足而跗腫。若上入於肺﹐則喘息賁急而大呼也。﹞不得臥者﹐標本俱病﹐﹝標本者﹐肺爲標﹐腎爲本。是肺腎俱水爲病也。﹞分爲相輸﹐俱受者水气之所畱也。﹝分其居處以名之﹐則是气相輸應。本其俱受病气﹐則皆水所畱也。﹞伏兔上各二行行五者﹐此腎之街也。﹝街﹐謂道也。腹部正兪凡有五行﹐俠臍兩旁則腎臟足少陰脈及衝脈气所發﹐次兩旁則胃府足陽明脈气所發﹐此四行穴則伏兔之上也。﹞三陰之所交結於腳也。踝上各一行行六者﹐此腎脈之下行也﹐名曰太衝。凡五十七穴者﹐皆髒之陰絡﹐水之所客也。﹝經所謂五十七者﹐尻上計有五行﹐每行計有五穴﹐此腎之兪也。其中行系督脈一經﹐旁四行系足太陽膀胱經﹐以腎與膀胱爲表裏也﹐伏兔上各二行﹐每行有五穴者﹐此腎脈所通之街﹐謂夾中行任脈兩旁衝脈也。且足經三陰之所交者﹐必結於腳內踝上三寸﹐有穴名三陰交。腎肝脾三經之所交也。其踝上各一行﹐每行六穴者﹐此腎脈之所行﹐名曰太衝﹐以腎與衝脈並皆下行於足﹐合而盛大﹐故曰太衝﹐其穴在內踝之上﹐凡此五十七穴者﹐皆陰髒之陰絡﹐水之所客處也。故治水者﹐治此諸穴耳。﹞

卷一《內經》纂要標本病傳論篇

《標本病傳論》曰﹕有其在標而求之於標﹐有其在本而求之於本﹐有其在本而求之於標﹐有其在標而求之於本。故治有取標而得者﹐有取本而得者﹐有逆取而得者﹐有從取而得者。﹝得病之情﹐知治大體﹐則逆從皆可﹐施必中焉。﹞故知逆與從﹐正行無問﹐知標本者﹐萬舉萬當。﹝道不疑惑﹐識旣深明﹐則無問於人﹐正行皆當。﹞不知標本﹐是謂妄行。﹝識猶偏淺﹐道未髙深﹐舉且見違﹐故行多妄。﹞夫陰陽逆從標本之爲道也﹐小而大﹐言一而知百病之害﹐﹝別陰陽﹐知順逆﹐法明著﹐見精微則小﹐尋其所利則大﹐以斯明著﹐故言一而知百病之害。﹞小而多﹐淺而博﹐可以言一而知百也。﹝言少可以貫多﹐舉淺可以料大者﹐可以言一而知百病也。﹞以淺而知深﹐察近而知遠﹐言標與本﹐易而勿及。﹝𨿽事極玄﹐人非咫尺﹐略以淺近﹐而悉貫之。然而標本之道﹐𨿽易可爲言﹐而世人識見無能及者。﹞病發而有餘﹐本而標之﹐先治其本﹐後治其標。病發而不足﹐標而本之﹐先治其標﹐後治其本。﹝本而標之﹐謂有先病復有後病也。以其有餘﹐故先治其本後治其標也。

標而本之﹐謂先發輕微緩者﹐後發重大急者。以其不足﹐故所以先治其標﹐而後治其本也。﹞謹察間甚﹐以意調之﹐﹝間﹐謂多也。甚﹐謂少也。多﹐謂多形證而輕易。少﹐謂少形證而重難。審量標本不足有餘﹐以意調之也。﹞間者並行﹐甚者獨行。先小大不利而後生病者治其本。﹝並﹐謂他脈共受邪而合病也。獨﹐謂一經受病而無異气相參也。並甚則相傳﹐傳急則亦死。此論病有標本﹐刺有逆從也。﹞

卷一《內經》纂要天元紀大論篇

《天元紀大論》曰﹕天有五行﹐禦五位﹐以生寒﹑暑﹑燥﹑濕﹑風﹐人有五臟﹐化五气﹐以生喜怒思憂恐﹐﹝禦﹐猶臨禦。化﹐謂生化也。天眞之气﹐無所不周﹐气象𨿽殊﹐參應一也。﹞論言五運相襲而皆治之﹐終期之日﹐周而復始﹐已知之矣﹐其與三陰三陽之候柰何合之﹖﹝論﹐謂《六節藏象論》也。運﹐謂五行。應天之五運﹐各周三百六十五日而爲紀者也。故曰終期之日﹐周而復始也。以六合五﹐數未參同﹐故問之也。﹞對曰﹕五運陰陽者﹐天地之道也﹐萬物之綱紀﹐變化之父母﹐生殺之本始﹐神明之府也﹐可不通乎﹗﹝道﹐謂化生之道。綱紀﹐謂生長化成收藏之綱紀也。父母﹐謂萬物形之先也。本始﹐謂生殺皆因而有之也。夫有形稟气而不爲五運陰陽之所攝者﹐未之有也。凡所以造化不極﹐能爲萬物生化之原始者﹐以其是其神明之育故也。﹞故物生謂之化﹐物極謂之變﹐陰陽不測謂之神﹐神用無方謂之聖。﹝謂變化神聖之道也。化﹐施化也。變﹐散易也。神﹐無期也。聖﹐無思也。气之施化故曰生﹐气之散易故曰極﹐無期稟候故曰神﹐無思測量故曰聖。由化與變也﹐故萬物無能逃五運陰陽﹐由聖與神﹐故眾妙無能出幽玄之理矣。﹞夫變化之爲用也﹐在天爲玄﹐﹝玄﹐遠也﹐天道玄遠﹐變化無窮。﹞在人爲道﹐﹝道﹐妙用之道也。經術政化﹐非道不成。﹞在地爲化﹐﹝化﹐生化也。生萬物者地﹐土气孕育﹐則形質乃成。﹞化生五味﹐﹝金石艸木﹐根葉華實﹐酸苦甘淡辛鹹﹐皆化气所生﹐隨時而有。﹞道生智﹐﹝智通妙用﹐惟道所生。﹞玄生神。﹝玄遠幽深﹐故生神也。神之爲用﹐觸遇玄通﹐契物化成﹐無不應也。﹞神在天爲風﹐﹝風者﹐教之始﹐天之使也﹐天之號令也。﹞在地爲木﹐﹝東方之化。﹞在天爲熱﹐﹝應火爲用。﹞在地爲火﹐﹝南方之化。﹞在天爲濕﹐﹝應土爲用﹐﹞在地爲土﹐﹝中央之化。﹞在天爲燥﹐﹝應金爲用。﹞在地爲金﹐﹝西方之化。﹞在天爲寒﹐﹝應水爲用。﹞在地爲水﹐﹝北方之化。神之爲用﹐如上五化﹐木爲風所生﹐火爲熱所熾﹐金爲燥所發﹐水爲寒所資﹐土爲濕所全﹐蓋初因而成立也。𨿽初因之以化成﹐卒因之以敗散耳。豈五行之獨有是哉﹗凡因所因而成立者﹐悉因所因而散落耳。﹞故在天爲气﹐在地成形﹐﹝气﹐謂風熱濕燥寒。形﹐謂木火土金水。﹞形气相感而化生萬物矣。﹝此造化生成之大紀。﹞然天地者﹐萬物之上下也。﹝天覆地載﹐上下相臨﹐萬物化生﹐無遺略也。故萬物自生自長﹐自化自成﹐自盈自虛﹐自復自變也。夫變者何﹖謂生之气極本而更始化也。﹞左右者﹐陰陽之道路也﹔﹝天有六气禦下﹐地有五行奉上。當歲者爲上﹐主司天。承歲者爲下﹐主司地。不當歲者﹐二气居右﹐北行轉之﹐二气居左﹐南行轉之。金木水火運﹐北而正之﹐常左爲右﹐右爲左﹐則左者南行﹐右者北行而反之也。﹞水火者﹐陰陽之徵兆也﹔﹝徵﹐信也。兆﹐先也。以水火之寒熱﹐彰信陰陽之先兆也。﹞金木者﹐生成之終始也。

﹝木主發生應春﹐春爲生化之始﹐金主收斂應秋﹐秋爲成實之終。終始不息﹐其化常行﹐故萬物生長化成收藏自久。﹞气有多少﹐形有盛衰﹐上下相召而損益彰矣。﹝气有多少﹐謂天之陰陽三等﹐多少不同秩也。形有盛衰﹐謂五運之气﹐有太過不及也。由是多少盛衰﹐天地相召﹐而陰陽損益昭然彰著也。﹞帝曰﹕願聞五運之主時也﹖鬼臾區曰﹕五气營運﹐各終期日﹐非獨主時也。﹝一運之日﹐終三百六十五日四分度之一乃易之﹐非主王時也。此言五運治政令於內﹐合於六气之治政令於外者也。五行者﹐金﹑木﹑水﹑火﹑土也。在天則爲天干之五行﹐如甲乙屬木之類﹔在運則爲气化之五行﹐如甲己化土之類﹔在中運則爲甲己太宮少宮之類﹔在地則爲地支之五行﹐如子丑寅卯之類﹔在歲气則爲子午屬少陰君火之類﹔故天有五行生六气﹐天之六气又生在地有形之五行﹐無非五行之妙也。五位者﹐東西南北中央也。寒暑燥濕風火者﹐卽六气也。五臟者﹐心肝脾肺腎也。五气者﹐五臟之气也。喜怒思憂恐者﹐五志也。三陰者﹐少陰﹑太陰﹑厥陰也。三陽者﹐少陽﹑太陽﹑陽明也。天地初分之時﹐天分五气﹐地列五行﹐五行定位﹐布政於四方﹐五气分流散支於十干﹐當是時黃气橫於甲己﹐白气橫於乙庚﹐黑气橫於丙辛﹐靑气橫於丁壬﹐赤气橫於戊癸﹐故甲己應土運﹐乙庚應金運﹐丙辛應水運﹐丁壬應木運﹐戊癸應火運﹐天有此五行之气﹐以禦於東西南北中央之五位﹐而寒暑燥濕風火所由以生﹐正謂之六气也﹐在人則有心肝脾肺腎之五臟﹐以化五臟之气﹐而喜怒思憂恐之五志﹐所由以生也。《六節髒象論》云﹕五日謂之候﹐言五日卽有一候﹐如立春初五日東風解凍之類。三候謂之气﹐言半月有三候﹐則爲一气﹐如立春正月節爲一气之類。六气謂之時﹐然六气則有三月而爲一時﹐如立春﹑雨水﹑驚蟄﹑春分﹑淸明﹑谷雨而爲春﹐自立夏﹑小滿﹑芒種﹑夏至﹑小暑﹑大暑而爲夏之類。四時則合春夏秋冬而爲一歲﹐皆各從其所旺之時而主治之。木而火﹐火而土﹐土而金﹐金而水﹐水而木﹐五運之气﹐相爲承襲﹐而皆治之。每終一歲之日﹐周而復始﹐今歲之候如此﹐明歲之候亦然﹐帝言已知五運相襲而皆治之﹐終期之日周而復始﹐但五運者﹐地之木火土金水﹐治政令於內者也。三陰三陽者﹐天之風熱濕燥寒﹐治政令於外者也。故五運相襲而治者﹐其於三陰三陽外治之候﹐如何合之﹖區言太極分爲陰陽﹐陰陽分爲五行﹐故五行一陰陽﹐陰陽一太極﹐彼五運乃天地初分之气﹐而列之於五方者也。陰陽者﹐𨿽有三陰三陽之分﹐而天气運气地气舉不能外之也﹐天干主於降﹐地支主於升﹐而五運則主於升降﹐行於天地之間﹐乃謂之中運﹐是謂天地之道也。萬物以之爲綱紀﹐變化以之爲父母﹐生殺以之爲本始﹐眞有神明爲之府也。蓋萬物初生﹐謂之化﹐物之已極謂之變﹐陰陽莫測謂之聖﹐神用無方謂之神﹐由化與變﹐故萬物無能逃五運陰陽﹐由聖與神﹐故眾妙無能出幽玄之理﹐物之生從於化﹐物之極由乎變﹐變化之相薄﹐茂敗之所由也。又《五常政論》云﹕气始而生化﹐气散而有形﹐气布而蕃育﹐气終而象變其致一也。在天爲玄﹐其理玄遠﹐而玄之所生者爲神。在人爲道﹐其性咸備﹐而道之所生者爲智。在地爲化﹐孕育萬物﹐而化之所生者爲五味。惟玄生神﹐而爲風﹑爲熱﹑爲濕﹑爲燥﹑爲寒﹐此乃三陰三陽之气也。故風之气爲木﹐熱之气爲火﹐濕之气爲土﹐燥之气爲金﹐寒之气爲水﹐而成五運之形﹐由是在天之气﹐與在地之形相感而化生萬物也。然天地者﹐萬物之上下。《五營運大論》曰﹕所謂上下者﹐歲上下見陰陽之所在也。左右者﹐陰陽之道路。《五營運大論》曰﹕左右者﹐俱上見厥陰﹐左少陰右太陽﹐見少陰﹐左太陰右厥陰﹐見太陰﹐左少陽右少陰﹐見少陽﹐左陽明右太陰﹐見陽明﹐左太陽右少陽﹐見太陽﹐左厥陰右陽明﹐所謂面北而命其位﹐言其見也。帝曰﹕何謂下﹖岐伯曰﹕厥陰在上﹐則少陽在下﹐左陽明右太陰﹐少陰在上﹐則陽明在下﹐左太陽右少陽﹐太陰在上﹐則太陽在下﹐左厥陰右陽明﹐少陽在上﹐則厥陰在下﹐左少陰右太陽﹐陽明在上﹐則少陰在下﹐左太陰右厥陰﹐太陽在上﹐則太陰在下﹐左少陽右少陰﹐所謂面南而命其位﹐言其見也。王注云﹕面北者面向北而言之也。上﹐南也。下﹐北也。左﹐西也。右﹐東也。主歲者﹐位在南﹐故面北而言其左右在下者﹐位在北﹐故面南而言其左右也。上﹐天位也。下﹐地位也。

面南﹐左東也﹐右西也﹐上下異而左右殊也。此在天三陰三陽之气﹐右旋於外﹐以加地也﹐水火者﹐陰陽之徵兆﹐金木者生成之終始﹐此在地五運之形﹐左轉於內以臨天也﹐天上之气有多少﹐地下之形有盛衰﹐故天上多少之气﹐與地下盛衰之形相召﹐而損益彰﹐以爲物極之變也﹐其气之多。與形之盛相召者﹐益益爲變之盛也。气之少與形之衰相召者﹐損損爲變之虛也。蓋物生之化者﹐天地之常﹐气在五運曰平﹐气在六气曰常化也。物極之變者﹐天地之變﹐气在五運曰太過不及﹐在六气曰淫勝反勝相勝也。其變之盛者﹐則五運之太過﹐六气之淫勝也﹐其變之虛者﹐則五運之不及﹐六气之反勝相勝也。凡此五運六气﹐所謂變化盛虛﹐本經後篇﹐千言萬語﹐皆所以發明此四者﹐學人當淸心以究之也。五運气行各終期日﹐非獨主時者﹐言木火土金水治政﹐各終一歲之期日﹐不獨治歲內六步之時令也。﹞帝曰﹕何謂气有多少﹐形有盛衰﹖區曰﹕陰陽之气各有多少﹐故曰三陰三陽也。﹝由气有多少﹐故隨其升降﹐分爲二別也。陰陽之三也何謂﹖太陰爲正陰﹐太陽爲正陽﹐次少者爲少陰﹐次少者爲少陽﹐又次爲陽明﹐又次爲厥陰。﹞形有盛衰﹐謂五行之治﹐各有太過不及也。

﹝气至不足﹐太過迎之﹐气至太過﹐不足隨之﹐天地之气﹐虧盈如此﹐故云形有盛衰也。﹞故其始也﹐有餘而往﹐不足隨之﹐不足而往﹐有餘從之﹐知迎知隨﹐气可與期。﹝言虧盈無常﹐互有勝負耳。﹞應天爲天符﹐承歲爲歲直﹐三合爲治。﹝應天﹐謂木運之歲上見厥陰﹐火運之歲上見少陽﹑少陰﹐土運之歲上見太陰﹐金運之歲上見陽明﹐水運之歲上見太陽﹐此五者天气下降﹐如合符運﹐故曰應天爲天符也。承歲﹐謂木運之歲﹐歲當亥卯﹔火運之歲﹐歲當寅午﹔土運之歲﹐歲當辰戌丑未﹔金運之歲﹐歲當巳酉﹔水運之歲﹐歲當申子﹐此五者歲之所直﹐故曰承歲爲歲直也。三合﹐謂水運之歲上見少陰﹐年辰臨午﹔土運之歲﹐上見太陰﹐年辰臨丑未﹔金運之歲﹐上見陽明﹐年辰臨酉﹐此三者天气﹐運气與年辰俱會﹐故云三合爲治也。歲直亦曰歲位﹐三合亦爲天符。《六微旨大論》曰﹕天符歲會﹐曰太一天符。謂天﹑運與歲俱會也。此承上文而明气有多少﹐形有盛衰之義﹐不外乎天气﹑地气﹑運气而已﹐陰陽之气合有多少者﹐謂三陰三陽之气各分多少﹐陰多者爲太陰正陰﹐次少者爲少陰﹐而又次者爲厥陰也。陽多者爲太陽正陽﹐次少者爲少陽﹐而又次者爲陽明也。形有盛衰﹐謂五行之治各有太過不及者也。五運之形﹐各有盛衰。土有太少宮﹐金有太少商﹐水有太少羽﹐木有太少角﹐火有太少徵﹐而太者太過﹐少者不及也。始﹐謂甲子歲也。

《六微旨大論》曰﹕天气始於甲﹐地气始於子﹐子甲相合﹐命曰歲立。《運气全書》曰﹕運有盛衰﹐气有虛實﹐更相迎隨﹐以司歲也。陽盛陰衰﹐如土運甲陽而己陰﹐陰虛陽實﹐如六气子實而丑虛﹐迎隨如六十甲子﹐一陽一陰﹐盛衰虛實﹐遞相接送﹐以司歲次而推之以終。六甲故有餘﹐已則不足﹐隨不足﹐已則有餘﹐從亦有歲運非有餘非不足者﹐蓋以同天地之化也﹐若余已復余﹐少已復少﹐則天地之道變常﹐而災害苛疾至矣。知其來而迎之﹐知其往而隨之﹐則歲气自可與期也。﹞寒暑燥濕風火﹐天之陰陽也﹐三陰三陽上奉之。﹝太陽爲寒﹐少陽爲暑﹐陽明爲燥﹐太陰爲濕﹐厥陰爲風﹐少陰爲火﹐皆其元在天﹐故曰天之陰陽也。﹞木火土金水火﹐地之陰陽也﹐生長化收藏下應之。﹝木﹐初气也。火﹐二气也。相火﹐三气也。土﹐四气也。金﹐五气也。水﹐終气也。以其在地應天﹐故云下應也。气在地﹐故曰地之陰陽也。﹞天以陽生陰長﹐地以陽殺陰藏。﹝生長者天之道﹐藏殺者地之道。

天陽主生﹐故以陽生陰長。地陰主殺﹐故以陽殺陰藏。天地𨿽髙下不同﹐而各有陰陽之運用也。﹞天有陰陽﹐地亦有陰陽。﹝天有陰故能下降﹐地有陽故能上騰﹐是以各有陰陽也。陰陽交泰﹐故變化由之成也。﹞木火土金水火﹐地之陰陽也﹐生長化收藏。故陽中有陰﹐陰中有陽。﹝陰陽之气﹐極則過亢﹐故各兼之。

陽中兼陰﹐陰中兼陽。易之卦﹐離中虛﹐坎中滿﹐此其義象也。﹞所以欲知天地之陰陽者﹐應天之气﹐動而不息﹐故五歲而右遷﹐應地之气﹐靜而守位﹐故六期而環會﹐﹝天有六气﹐地有五位﹐天以六气臨地﹐地以五位承天﹐蓋以天气不加君火故也。

以六加五﹐則五歲而餘一气﹐故遷一位。若以五承六﹐則常六歲乃備盡天元之气﹐故六年而環會﹐所謂周而復始也。地气左行﹐往而不返﹐天气東轉﹐常自火運數五歲已﹐其次气正當君火之上﹐法不加臨﹐則右遷君火气上﹐以臨相火之上﹐故曰五歲而右遷也。由斯動靜﹐上下相臨﹐而天地萬物之情﹐變化之機可見矣。﹞動靜相召﹐上下相臨﹐陰陽相錯﹐而變由生也。﹝天地之道﹐變化之微﹐其由是也。孔子曰﹕天地設位﹐而易行乎其中﹐此之謂也。上下相遘寒暑相臨﹐气相得則和﹐不相得則病。又云﹕上者右行﹐下者左行﹐左右周天﹐余而復位是也。﹞天以六爲節﹐地以五爲制。周天气者﹐六期爲一備﹔終地紀者﹐五歲爲一周。﹝六節﹐謂六气之分。五制﹐謂五位之分。位應一歲﹐歲統一年﹐故五歲爲一周﹐六年爲一備。備﹐謂備歷天气。周﹐謂周行地位。所以地位六而言五者﹐天气不臨君火故也。﹞君火以名﹐相火以位。﹝君火在相火之右﹐但立名於君位﹐不立歲气﹐故天之以气﹐不偶其气以行﹐君火之正﹐守位而奉天之命﹐以宣行火令耳。以名奉天﹐故曰君火以名。守位稟命﹐故曰相火以位。﹞五六相合而七百二十气﹐爲一紀﹐凡三十歲﹔千四百四十气﹐凡六十歲﹐而爲一周﹐不及太過﹐斯皆見矣。﹝歷法一气十五日﹐因而乘之﹐積七百二十气﹐卽三十年﹐積千四百四十气卽六十年也。《經》曰﹕有餘而往﹐不足隨之。不足而往﹐有餘從之。

故六十年中﹐不及太過﹐斯皆見矣。此承上文論上下相召之義﹐而合之以周紀之數也。上者﹐天也﹔下者﹐地也。上下相召﹐天右旋之陰陽加於地下﹐地左旋之陰陽臨於天上而相召﹐以治歲治步也。天之陰陽﹐風熱燥濕寒﹐又增火爲六數者﹐在天之熱分爲暑火二气﹐故三陰三陽各上奉之也﹐地之陰陽﹐木火土金水﹐亦增火爲六數者﹐在地之火分爲君相二形﹐故生長化收藏各下應之也。生長者﹐天之道﹐藏殺者﹐地之道﹐天陽主生﹐陽中有陰﹐故以陽生陰長﹐地陰主殺﹐陰中有陽﹐故以陽殺陰藏﹐天地𨿽髙下不同﹐而各有陰陽之運用﹐天惟有陰﹐故能下降﹐地惟有陽﹐故能上升﹐是以謂之各有陰陽也。卽如木火土金水火﹐地之陰陽也。生長化收藏﹐故陽中有陰﹐陰中有陽﹐所以欲知天地之陰陽者﹐天之陰陽下加地气﹐共治歲也。則應天之气動而不息﹐蓋地之治歲﹐君火不主運﹐惟五運循環﹐故天之六气加之﹐常五歲右餘一歲﹐與地遷移﹐一位而動不息也。地之陰陽﹐上臨天气﹐共治步也﹐則應地之气靜而守位﹐蓋地之治步﹐其木君相土金水無殊﹐皆各主一步以終期﹐故其上臨天之六气﹐共治也常六﹐期齊周復於始﹐治之步環會而靜守位也。故治歲動者﹐與治步靜者相召﹐外旋上者與內運下者相臨﹐則陰陽相錯﹐而損益盈虛之變所由生也。天以六爲節﹐地以五爲制者﹐上下相召之數也。蓋天之六气各治一歲﹐故六期一備﹐地之六位﹐其君火以名﹐相火以位﹐故五歲一周﹐五六相合﹐凡三十歲爲一紀﹐六十歲爲一周﹐其間相錯之陰陽﹐或气類同﹐多而益﹐爲太過之盛者﹐或气類異﹐少而損﹐爲不及之虛者﹐斯皆可見其變也。

卷一《內經》纂要五營運大論篇

《五營運大論》曰﹕臣覽《太始天元冊》文﹐丹天之气經於牛女戊分﹐天之气經於心尾己分﹐蒼天之气經於危室柳鬼﹐素天之气經於亢氐昂畢﹐玄天之气經於張翼婁胃。所謂戊己分者﹐奎壁角軫﹐則天地之門戶也。﹝戊土屬幹﹐己土屬巽﹐六戊爲天門﹐六己爲地戶。﹞夫候之所始﹐道之所生﹐不可不通也。﹝其五天之象﹐所經星宿分野﹐獨當五運之乾位﹐不及六气之支位者﹐蓋幹之與支﹐卽根本之與枝葉。《經》言﹕幹則支在其中矣。故其化皆幹與支之同屬者﹐運位齊化是根本與枝葉同化者也。夫五气之至﹐各有五色﹐經於分野﹐气太過則先天而至﹐气不及則後天而至﹐賞以寅卯前候之﹐自然可見。故曰﹕候之所始﹐道之所生﹐不可不通也。﹞所謂上下者﹐歲上下見陰陽之所在也。左右者﹐諸上見厥陰﹐左少陰右太陽﹔見少陰﹐左太陰右厥陰﹔見太陰﹐左少陽右少陰﹔見少陽﹐左陽明右太陰﹔見陽明﹐左太陽右少陽﹔見太陽﹐左厥陰右陽明。所謂面北而命其位﹐言其見也。﹝面向北而言之也。上﹐南也。下﹐北也。左﹐西也。右﹐東也。﹞何謂下﹖厥陰在上則少陽在下﹐左陽明右太陰﹔少陰在上則陽明在下﹐左太陽右少陽﹔太陰在上則太陽在下﹐左厥陰右陽明﹔少陽在上則厥陰在下﹐左少陰右太陽﹔陽明在上則少陰在下﹐左太陰右厥陰﹔太陽在上則太陰在下﹐左少陽右少陰。所謂面南而命其位﹐言其見也。﹝主歲者位在南﹐故面北而言其左右。在下者位在北﹐故面南而言其左右也。上﹐天位也。

下﹐地位也。面南﹐左東也﹐右西也﹐上下異而左右殊也。﹞上下相遘﹐寒暑相臨﹐气相得則和﹐不相得則病。﹝木火相臨﹐金木相臨﹐水木相臨﹐火土相臨﹐土金相臨﹐爲相得也。木土相臨﹐土水相臨﹐水火相臨﹐火金相臨﹐金木相臨﹐爲不相得也。上臨下爲順﹐下臨上爲逆。逆亦郁抑而病生﹐土臨相火君火之類者也。﹞气相得而病者何也﹖以下臨上﹐不當位也。﹝六位相臨﹐假令土臨火﹐火臨木﹐木臨水﹐水臨金﹐金臨土﹐皆以爲下臨上﹐不當位也。父子之義﹐子爲下﹐父爲上﹐以子臨父﹐不亦逆乎﹗﹞動靜何如﹖﹝言天地之行左右也。﹞上者右行﹐下者左行﹐左右周天﹐余而復會也。﹝上﹐天也。下﹐地也。周天﹐謂天周地五行之位也。天垂六气﹐地布五行﹐天順地而左回﹐地承天而右轉﹐木運之後﹐天气常余﹐餘气不加於君火﹐卻退一步加臨相火之上﹐是以每五歲已﹐退一位而右遷﹐故曰左右周天﹐余而復會。會﹐遇也﹐合也。言天地之道﹐常五歲畢﹐則以餘气遷加﹐復與五行座位再相會合﹐而爲歲法也。周天﹐謂天周地位﹐非周天之六气也。﹞夫變化之用﹐天垂象﹐地成形﹐七曜緯虛﹐五行麗地。地者﹐所以載生成之形類也。虛者﹐所以列應天之精气也。形精之動﹐猶根本之與枝葉也﹐仰觀其象﹐𨿽遠可知也。﹝觀五星之東轉﹐則地體左行之理﹐昭然可知。﹞地爲人之下﹐太虛之中者也。﹝言人之所居﹐可謂下矣。徵其至理﹐則是太虛之中一物耳。《易》曰﹕坤濃載物﹐徳合無疆。此之謂也。﹞大气舉之也。﹝大气﹐謂造化之气﹐任持太虛者也。所以太虛不屈﹐地久天長者﹐蓋由造化之气任持之也。气化而變﹐不任持之﹐則太虛之器亦敗壞矣。凡有形﹐處地之上﹐皆有生化之气任持之也。

然器有大小不同﹐壞有遲速之異﹐及至气不任持﹐則大小之壞一也。﹞燥以干之﹐暑以蒸之﹐風以動之﹐濕以潤之﹐寒以堅之﹐火以溫之。故風寒在下﹐燥熱在上﹐濕气在中﹐火遊行其間﹐寒暑六入﹐故令虛而化生也。﹝地體之中﹐凡有六入﹕一曰燥﹐二曰暑﹐三曰風﹐四曰濕﹐五曰寒﹐六曰火。受燥故幹性生焉﹐受暑故蒸性生焉﹐受風故動性生焉﹐受濕故潤性生焉﹐受寒故堅性生焉﹐受火故溫性生焉﹐此則天之六气也。﹞故燥勝則地幹﹐暑勝則地熱﹐風勝則地動﹐濕勝則地泥﹐寒勝則地裂﹐火勝則地固矣。﹝六气之用﹐此言天右旋於外﹐而寒暑六入以舉其地﹐地受天六入以爲五行﹐左轉化生人物於天之中也。天地萬物之上下左右陰陽之道路者﹐天右旋六節之位也。上下﹐在上者司天之位﹐在下者在泉之位。左右﹐謂在上之左右﹐卽司天左間右間之位﹐在下之左右﹐卽在泉左間右間之位也。故天之三陰三陽於其六位﹐右旋如巳亥歲﹐上見厥陰而左間少陰﹐右間太陽﹐至子午歲﹐上見少陰﹐而左間太陰﹐右間厥陰﹐逐歲自上旋降於右也﹐面北命其位﹐言其見者謂司天之位在南而面北﹐命其左右﹐則西南爲左間之位﹐東南爲右間之位﹐而言其所見之陰陽也﹐面南命其位﹐言其見者謂地之位在北而面南﹐命其左右﹐則東北爲左間之位﹐西北爲右間之位﹐而言其所見之陰陽也。自天地萬物之上下﹐至此獨論天右旋之气也﹐上下相遘﹐寒暑相臨﹐气相得則和﹐不相得則病者﹐言天之右旋疊地方位﹐而其气與地方位气相遘相臨﹐其遘同類相生之气則和﹐不同類相制之气則病也﹐或气相同類相得亦病者﹐惟相火臨於君火爲不當位故也。君位臣順﹐臣位君則逆﹐逆則病近者速者是也。動靜何知者。帝謂天動能臨於地﹐地靜不能臨天﹐而難上下相遘﹐寒暑相臨之語﹐伯言上者右行﹐下者左行﹐則知天常於上﹐自右降東南而旋回以臨地﹐地常於下﹐自左升東北而循顯明﹐木君相土金水之位﹐循環臨天而皆動也﹐故左右臨動﹐各皆周天﹐遇則復相會也。應地者靜﹐天地之體動靜𨿽殊﹐而其用之變化﹐在地則五行麗地﹐而載生成之形﹐類運於內﹐在天則七曜緯虛而列﹐應天之精﹐气運於外﹐其形類與精气之相隨運動﹐猶根本之與枝葉﹐同乎一气而不殊﹐故但仰觀七曜之象周旋﹐𨿽遠可知其動也。﹞天地之气﹐何以候之﹖天地之气﹐勝復之作﹐不形於診也。《脈法》曰﹕天地之變﹐無以脈診﹐此之謂也。﹝言天地平气及勝復﹐皆以形證觀察﹐不以診知也。﹞間气何如﹖﹝惟間气偏治一位﹐故可隨其所在﹐期於尺寸左右也。﹞隨气所在﹐期於左右。﹝於左右尺寸四部分位承之﹐以知應與不應﹐過與不及也。﹞從其气則和﹐違其气則病﹐﹝謂當沈不沈﹐當浮不浮﹐當澀不澀﹐當鉤不鉤﹐當弦不弦﹐當大不大之類也。﹞不當其位者病﹐﹝見於他位也。﹞疊移其位者病﹐﹝謂左見右脈﹐右見左脈。﹞失守其位者危﹐﹝已見於他鄕﹐本宮見賊殺之气﹐故病危。﹞尺寸反者死﹐﹝子午卯酉四歲有之。反﹐謂歲當陰在寸而脈反見於尺﹐歲當陽在尺而脈反見於寸﹐尺寸俱乃謂反也。若尺獨然﹐或寸獨然﹐是不應气﹐非反也。﹞陰陽交者死。﹝寅申亥巳丑未辰戌八年有之。交謂歲當陰在右脈反見左﹐歲當陽在左脈反見右﹐左右交見是謂交。若左獨然﹐或右獨然﹐是不應气﹐非交也。﹞先立其年﹐以知其气﹐左右應見﹐然後乃可以言死生之逆順。﹝此言天地之气﹐可隨其所在期之於尺寸左右也。蓋五運以甲乙土運爲尊﹐六气以少陰君火爲尊﹐故甲乙土運爲南政﹐乃南面而行令﹐其餘四運爲北政﹐以臣事之﹐則面北而受令者也。又以少陰爲君主﹐凡脈之司天在泉﹐而尺寸不應者﹐皆以少陰而論之﹐其脈主於沈也。是以期之之法﹐陽之所在﹐其脈應不沈﹐陰之所在﹐其脈不應﹐北政之歲﹐人气面北而寸北尺南﹐地左間之气在右寸﹐右間之气在左寸﹐天左間之气在左尺﹐右間之气在右尺。所以少陰在泉﹐則左間太陰﹐右間厥陰﹐而兩寸之脈俱不應。厥陰在泉﹐則左間少陰﹐右間太陽﹐而少陰在左﹐其右寸之脈不應。太陰在泉﹐左間少陽﹐右間少陰﹐而少陰在右﹐其左寸之脈不應。故曰北政之歲﹐三陰在下則寸不應者此也。少陰司天則左間太陰﹐右間厥陰﹐而兩尺之脈俱不應。厥陰司天﹐則左間少陰﹐右間太陽﹐而少陰在左﹐其左尺之脈不應﹐太陰司天﹐則左間少陽﹐右間少陰﹐而少陰在右﹐其右尺之脈不應。故曰北政之歲﹐三陰在上則尺不應者此也。南政之歲﹐人气面南而寸南尺北﹐天左間之气在右寸﹐右間之气在左寸﹐地左間之气在左尺﹐右間之气在右尺﹐右尺﹐所以少陰司天﹐則左間太陰﹐右間厥陰﹐而兩寸之脈俱不應。厥陰司天﹐則左間少陰﹐右間太陽﹐而少陰在左﹐其右寸之脈不應。太陰司天﹐則左間少陽﹐右間少陰﹐而少陰在右﹐其左寸之脈不應。故曰南政之歲﹐三陰在天則寸不應者此也。少陰在泉﹐則左間太陰﹐右間厥陰﹐而兩尺之脈俱不應﹐厥陰在泉﹐則左間少陰﹐右間太陽﹐而少陰在左﹐其左尺之脈不應﹐太陰在泉﹐則左間少陽﹐右間少陰﹐而少陰在右﹐其右尺之脈不應也。故曰南政之歲﹐三陰在泉﹐則尺不應者此也。從其气則和者﹐陰陽各當尺寸本位也。違其气則病者﹐卽所謂陰陽或不當其位﹐或疊移其位﹐或失守其位﹐或尺寸反﹐或陰陽交也。南北二政﹐內行運法﹐甲巳爲南政﹐餘四運爲北政﹐南政司天在泉﹐皆行土運﹐其餘北政﹐皆以在泉行運﹐如北政巳亥﹐厥陰司天﹐則行在泉﹐少陽火運﹐又如寅申﹐少陽司天﹐則行在泉﹐厥陰木運﹐餘仿此。惟有北政﹐辰戌年太陽司天﹐當行在泉﹐太陰土運﹐緣北政以臣不敢行君之令﹐故行金運﹐是土之子﹐以足木火金水四運焉。﹞

卷一《內經》纂要五常政大論篇

《五常政大論篇》曰﹕天不足西北﹐左寒而右涼﹐地不滿東南﹐右熱而左溫﹐其故何也﹖﹝面巽言也。﹞陰陽之气﹐髙下之理﹐大小之異也。﹝髙下﹐謂地形。大小﹐謂陰陽之气盛衰之異。中原地形﹐西北方髙﹐東南方下﹐西方涼﹐北方寒﹐東方溫﹐南方熱。﹞東南方﹐陽也﹐陽者其精降於下﹐故右熱而左溫。﹝陽精下降﹐故地气以溫而和之於下矣。陽气生於東而盛於南﹐故東方溫南方熱﹐此則气之多少明矣。﹞西北方﹐陰也﹐陰者其精奉於上﹐故左寒而右涼。﹝陰精奉上﹐故地以寒而和之於上矣。陰气生於西而盛於北﹐故西方涼而北方寒﹐君面巽而言﹐臣面幹而對也。﹞是以地有髙下﹐气有溫涼﹐髙者气寒﹐下者气熱。﹝《六元正紀論》云﹕至髙之地﹐冬气常在。至下之地﹐春气常在。﹞陰精所奉其人壽﹐陽精所降其人夭。﹝陰精所奉﹐髙之地也。陽精所降﹐下之地也。陰方之地﹐陽不妄泄﹐寒气外持﹐邪不數中正气堅守﹐故壽延。陽方之地﹐陽气耗散﹐發泄無充﹐風濕數中﹐眞气傾竭﹐故夭折。今中原之地﹐西北方人多壽﹐東南人多夭﹐中間猶各有微甚耳。﹞西北之气散而寒之﹐東南之气收而溫之﹐所謂同病異治也。﹝西方北方人皮膚閉﹐腠理密﹐人皆食熱﹐故宜散宜寒。東方南方之人皮膚疏﹐腠理開﹐人皆食冷﹐故宜收宜溫。散﹐謂溫浴﹐使中外條達。收﹐謂溫中﹐不解表也。﹞根於中者﹐命曰神機﹐神去則機息。根於外者﹐命曰气立﹐气止則化絕。﹝凡稟乎天者﹐以神爲主﹐稟乎地者﹐以气爲主。諸有形之類﹐根於中者﹐生源系天﹐其所動浮﹐皆神气爲機發之主﹐其所爲也﹐物莫之知﹐是以神捨去﹐則機發動用之道息矣。又以其生气之根本﹐乃發自身形之中﹐故曰﹕根中也﹐其根於外者﹐生源系地﹐故其所生長化收藏﹐皆爲造化之气所成立﹐其所出也﹐物亦莫之知。是以气止息﹐則生化結成之道絕滅矣。其木火土金水﹐燥濕液堅柔﹐𨿽常性不易﹐及乎外物去﹐生气離﹐根化絕止﹐則其常體性顏色﹐皆必變移其舊也。﹞气始而生化﹐气散而有形﹐气布而蕃育﹐气終而象變。﹝始動而生化﹐流散而有形﹐布化而成結﹐終極而萬象皆變也。﹞气反者﹐病在上﹐取之下﹔病在下﹐取之上﹔病在中﹐傍取之。﹝下取﹐謂寒逆於下﹐而熱攻於上﹐不利於下﹐气盈於上﹐則溫下以調之。上取﹐謂寒積於下﹐溫之不去﹐陽藏不足﹐則補其陽也。旁取﹐謂气並於左﹐則藥熨其右﹐气並於右﹐則藥熨其左以和之。﹞有毒無毒﹐服有約乎﹖病有久新﹐方有大小﹐有毒無毒﹐固宜常制矣。大毒治病﹐十去其六﹐﹝下品藥毒﹐毒之大也。﹞常毒治病﹐十去其七﹐﹝中品藥毒﹐次於小也。﹞小毒治病﹐十去其八﹐﹝上品藥毒﹐次於小也。﹞無毒治病﹐十去其九﹐﹝上品﹑中品﹑下品無毒藥﹐悉謂之平。﹞谷肉果菜﹐食養盡之﹐無使過之﹐傷其正也。﹝大毒之性烈﹐其爲傷也多。小毒之性和﹐其爲傷也少。常毒之性﹐減大毒之性一等﹐加小毒之性一等﹐所傷可知也。故至約必止之。故十去其或六或七或八而卽已。然無毒之藥﹐性𨿽平和﹐久而多之﹐則气有偏勝﹐則有偏絕﹐不可長也。故十去其九而止。服至約已﹐則以五穀﹑五肉﹑五果﹑五菜﹐隨五臟宜者食養盡之。﹞不盡﹐行復如法﹐﹝法﹐謂前四約也。余病不盡﹐然再行之﹐毒之大小﹐至約而止﹐必無過也。﹞必先歲气﹐無伐天和﹐無盛盛﹐無虛虛﹐而遺人天殃﹐﹝不察虛實﹐但思攻擊﹐盛者轉盛﹐虛者轉盛﹐虛者轉虛﹐萬端之病﹐從玆而甚﹐眞气日消﹐病勢日侵﹐則殃咎之來﹐苦夭之興﹐難可逃也。﹞無致邪﹐無失正﹐絕人長命。﹝所謂伐天和也。攻虛謂實﹐是則致邪。不識髒之虛﹐斯爲失正。正旣失﹐則爲死之由矣。﹞夫經絡以通﹐血气以從﹐復其不足﹐與眾齊同﹐養之和之﹐靜以待時﹐謹守其气﹐無使傾移﹐其形乃彰﹐生气以長。﹝病去而瘠者﹐其經絡已通﹐血气已順﹐當復其不足之髒﹐而與足者同﹐必養之和之﹐靜以待時﹐形自彰而不瘠矣。﹞

卷一《內經》纂要六元正紀大論篇

《六元正紀大論》曰﹕數之始﹐起於上而絡於下﹐歲半之前﹐天气主之﹐歲半之後﹐地气主之﹐﹝歲半﹐謂立秋之日也。﹞上下交互﹐气交主之﹐歲紀畢矣。﹝上下交互﹐則三四气之際。

卽天地之气交主之﹐此則一歲之紀畢矣。﹞春气西行﹐夏气北行﹐秋气東行﹐冬气南行。﹝觀萬物生長收藏﹐如斯言。﹞故春气始於下﹐秋气始於上﹐夏气始於中﹐冬气始於標。春气始於左﹐秋气始於右﹐冬气始於後﹐夏气始於前。此四時正化之常。﹝察物以明之﹐可知也。﹞故至髙之地﹐冬气常在﹐至下之地﹐春气常在﹐﹝髙山之顚﹐盛夏冰雪﹐污下川澤﹐嚴冬艸生﹐常在之義足明矣。春夏之气﹐本主東南﹐而其气則降於西北。秋冬之气﹐本主西北﹐而其气則升於東南。故春气者﹐始於往年﹐在下之气所升。秋气者﹐由於今年﹐在上之气所降。夏气者﹐始於今年﹐中气所升。﹞必謹察之。

厥陰所至爲裏急﹐﹝筋軟縮﹐故急。﹞少陰所至爲瘍胗身熱﹐﹝火气生也。﹞太陰所至爲積飲否隔﹐﹝土气也。﹞少陽所至爲嚏嘔﹐爲瘡瘍﹐﹝火气生也。﹞陽明所至爲浮虛﹐﹝浮虛﹐薄腫按之復起也。﹞太陽所至爲屈伸不利﹐病之常也。厥陰所至爲支痛﹐﹝支柱﹐妨也。﹞少陰所至爲驚惑惡寒﹑戰栗﹑譫妄﹐﹝譫﹐亂言也。﹞太陰所至爲畜滿﹐少陽所至爲驚躁﹑瞀昧﹑暴病﹐陽明所至爲鼽﹑尻陰股膝髀足病﹐太陽所至爲腰痛﹐病之常也。厥陰所至爲軟戾﹐少陰所至爲悲妄衄蔑﹐﹝蔑﹐污血也。﹞太陰所至爲中滿霍亂吐下﹐少陽所至爲喉痺﹑耳鳴﹑嘔湧﹐﹝湧﹑謂溢食﹐食不下也。﹞陽明所至爲脇痛﹑皴揭﹐﹝身皮麩象。﹞太陽所至爲寢汗痙﹐﹝寢汗﹐謂睡中汗發於胸嗌頸腋之間也。俗呼爲盜汗。﹞病之常也。厥陰所至爲脇痛﹑嘔泄﹐﹝泄﹐謂利也。﹞少陰所至爲語笑﹐太陰所至爲重腫﹐﹝腫﹐謂肉泥按之不起也。﹞少陽所至爲暴注﹑螈﹑暴死﹐陽明所至爲鼽嚏﹐太陽所至爲流泄禁止﹐病之常也。凡此十二變者﹐報徳以徳﹐報化以化﹐報政以政﹐報令以令﹐气髙則髙﹐气下則下﹐气後則後﹐气前則前﹐气中則中﹐气外則外﹐位之常也。﹝气報徳報化﹐謂天地气也。髙下前後中外﹐謂生病所也。手之陰陽其气髙﹐足之陰陽其气下﹐足太陽气在身後﹐足陽明气在身前﹐足少陽﹑太陰﹑厥陰气在身中﹐足少陽气在身側﹐各隨所在言气變生病象也。凡正文厥陰﹑少陰﹑太陰等語﹐俱主歲言﹐而人病則合於歲也。凡此十二變者﹐言前徳化﹑政令﹑病變﹑十二節之候。若不當歲步﹐主客正位而至者﹐則屬變气﹐而爲勝復也。凡勝復之候﹐至其勝气﹐變徳則報復以徳﹐變化則報復以化﹐變政令則報復以政令﹐而其气之往復不能相移也。所變之气﹐居髙則報復亦髙﹐居下則報復亦下﹐居後則報復亦後﹐居前則報復亦前﹐居中則報復亦中﹐居外則報復亦外﹐而其位之髙下﹐亦不能相移也。由是言之﹐則天下風寒暑濕燥火之變﹐常不能同也。﹞故風勝則動﹐﹝不寧也。﹞熱勝則腫﹐﹝熱勝气則爲丹﹐勝血則爲癰腫﹐勝骨肉則爲腫﹐按之不起。﹞燥勝則幹﹐﹝幹於外則皮膚皴揭﹐幹於內則精血枯涸﹐幹於气及津液﹐則肉漧而皮著於骨。﹞寒勝則浮﹐﹝浮﹐謂浮起按之處見也。﹞濕勝則濡泄﹐甚則水閉腫﹐﹝濡泄﹐水利也。腫﹐肉泥按之陷而不起也。水閉﹐則逸於皮中也。﹞隨气所在﹐以言其變耳。

天气不足﹐地气隨之﹐地气不足﹐天气從之﹐運居其中而常先也。﹝運﹐謂木火土金水各主歲者也。地气勝則歲運上升﹐天气勝則歲運下降﹐上升下降﹐運气常先遷降也。﹞惡所不勝﹐歸所同和﹐隨運歸從而生其病也。﹝非其位則變生﹐變生則病作。﹞故上勝則天气降而下﹐下勝則地气遷而上﹐﹝勝﹐謂多也。上多則自降﹐下多則自遷﹐多少相移﹐气之常也。﹞勝多少而差其分﹐﹝多則遷降多﹐少則遷降少﹐多少之應﹐有微有甚之異也。﹞微者小差﹐甚者大差﹐甚則位易气交易﹐則大變生而病作矣。《大要》曰﹕甚紀五分﹐微紀七分﹐其差可見。此之謂也。﹝以其五分七分之所以知天地陰陽過差矣。﹞熱無犯熱﹐寒無犯寒﹐柰何﹖發表不遠熱﹐攻裏不遠寒。﹝汗泄故用熱不遠熱﹐下利故用寒不遠寒﹐皆謂不獲己而用之也。﹞時必順之﹐犯者治以勝也。﹝春宜涼﹐夏宜寒﹐秋宜溫﹐冬宜熱﹐此時之宜﹐用不可不順。然犯熱治以寒﹐犯寒治以熱﹐犯春宜用涼﹐犯秋宜用溫﹐是以勝也。﹞婦人重身﹐毒之何如﹖有故無殞﹐亦無殞也。﹝謂有大堅瘕﹐痛甚不堪﹐則治以破積愈痛之藥。是謂不救必乃盡死﹐救之以存其大也。上無殞者﹐言毋必全。亦無殞者﹐言子亦不死者也。﹞大積大聚﹐其可犯也﹐衰其大半而止﹐過者死。﹝衰其大半﹐不足以害生﹐故衰大半則止其藥。若過禁待盡﹐毒气內余﹐無病可攻﹐以當毒藥﹐則敗損中和﹐故過則死。﹞木郁達之﹐火郁發之﹐土郁奪之﹐金郁泄之﹐水郁折之﹐然調其气﹐﹝達﹐謂吐之﹐令其條達也。發﹐謂汗之﹐令其疏散也。奪﹐謂下之﹐令無壅礙也。泄﹐謂滲泄﹐解表利小便也。折﹐謂抑之﹐制其衝逆也。通是五法也﹐乃气可調﹐後再觀其虛盛而調理之。﹞過者折之﹐以其畏也﹐所謂瀉之。﹝過﹐太過也。太過者﹐以味瀉之﹐鹹瀉腎﹐酸瀉肝﹐辛瀉肺﹐甘瀉脾﹐苦瀉心。過者畏瀉﹐故謂瀉爲畏也。﹞

卷一《內經》纂要至眞要大論篇

《至眞要大論》曰﹕陰之所在寸口何如﹖﹝陰之所在﹐脈沈不應。﹞視歲南北﹐可知之矣。北政之歲﹐少陰在泉﹐則寸口不應﹔﹝木火金水四運﹐面北受气。凡气之在泉者﹐脈息不見﹐惟其左右之气脈可見之。在泉之气﹐善則不見﹐惡者可見﹐病以气及客主淫勝名之。在天之气﹐其亦然矣。﹞厥陰在泉﹐則右不應﹔﹝少陰在右故。﹞太陰在泉﹐則左不應。﹝太陰在左故。﹞南政之歲﹐少陰司天﹐則寸口不應。﹝土運之歲﹐面南行令﹐故少陰司天﹐則二手寸口不應也。﹞厥陰司天﹐則右不應﹔太陰司天﹐則左不應。﹝亦左右義也。﹞諸不應者﹐反其診則見矣。﹝不應皆謂脈沈﹐脈沈下者抑手而沈﹐復其手則沈爲浮﹐細爲大也。﹞帝曰﹕尺候何如﹖伯曰﹕北政之歲﹐三陰在下﹐則寸不應﹔三陰在上﹐則尺不應。﹝司天曰上﹐在泉曰下。﹞南政之歲﹐三陰在天﹐則寸不應﹔三陰在泉﹐則尺不應。左右同。﹝尺不應寸﹐左右悉同。此言南北二政之司天在泉其尺寸之脈﹐各有所不應也。﹞天地之气﹐內淫而病如何﹖歲厥陰在泉﹐風淫所勝﹐則地气不明﹐平野昧﹐艸乃早秀。民病灑灑振寒﹐善呻數欠﹐心痛支滿﹐兩脇裏急﹐飲食不下﹐鬲咽不通﹐食則嘔﹐腹脹善噫﹐得後與气﹐則快然如衰﹐身體皆重。﹝謂寅申歲也。

灑灑振寒﹐善呻數欠﹐爲胃病。食則嘔﹐腹脹善噫﹐得後與气﹐則快然如衰﹐身體皆重﹐爲脾病。飲食不下﹐鬲咽不通﹐邪在胃脘也。蓋厥陰在泉之歲﹐木王而克脾胃﹐故病如是。﹞歲少陰在泉﹐熱淫所勝﹐則焰浮川澤﹐陰處反明。民病腹中常鳴﹐气上衝胸﹐喘不能久立﹐寒熱皮膚痛﹐目瞑齒痛腫﹐惡寒發熱如瘧﹐少腹中痛腹大﹐蟄虫不藏。﹝謂卯酉歲也。齒痛腫﹐爲大腸病。腹中雷鳴﹐气上衝胸﹐喘不能久立﹐邪在大腸也。蓋少陰在泉之歲﹐火克金﹐故大腸病也。﹞歲太陰在泉﹐艸乃早榮﹐濕淫所勝﹐則埃昏巖谷﹐黃反見黑﹐至陰之交。民病飲積﹐心痛﹐耳聾渾渾﹐咽腫喉痺﹐陰病血見﹐少腹痛腫﹐不得小便﹐病衝頭痛﹐目似脫﹐項似拔﹐腰擬折﹐髀不可以回﹐如結﹐如別。﹝謂辰戌歲也。太陰爲土﹐色見應黃於天中﹐而反見於北方黑處也。水土同見﹐故曰至陰之交﹐合其顏色也。衝頭痛﹐謂腦後眉間痛也。﹐謂膝後曲腳之中也。﹐後軟肉處也。耳聾渾渾﹐咽腫喉痺﹐爲三焦病。病衝頭痛﹐目似脫﹐項似拔﹐腰似折﹐髀不可以回﹐如結﹐如別﹐爲膀胱足太陽病。又少腹腫痛﹐不得小便﹐邪在三焦。蓋太陰在泉之歲﹐土王克太陽﹐故病如是也。﹞歲少陽在泉﹐火淫所勝﹐則焰明郊野﹐寒熱更至。民病注泄赤白﹐少腹痛溺赤﹐甚則血便。少陰同候。﹝謂巳亥歲也。處寒之時﹐熱更其气﹐熱气旣往﹐寒气後來﹐故云更至也。余候與少陰在泉同。﹞歲陽明在泉﹐燥淫所勝﹐則霧淸瞑﹐民病喜嘔﹐嘔有苦﹐善太息﹐心脇痛不能反側﹐甚則嗌漧面塵﹐身無膏澤﹐足外反熱。﹝謂子午歲也。霧﹐謂霧暗不分﹐似霧也。淸﹐薄寒也。言霧起瞀暗﹐不分物形而薄寒也。心脇痛﹐謂心之傍﹐脇中痛也。面塵﹐謂面上如有觸冒塵土之色也。嘔有苦﹐善太息﹐心脇痛不能反側﹐甚則面塵﹐身無膏澤﹐足外反熱﹐爲膽病。嗌漧面塵﹐爲肝病。陽明在泉之歲﹐金王克木﹐故病如是。﹞歲太陽在泉﹐寒淫所勝﹐則凝肅慘栗﹐民病少腹控睪﹐引腰脊﹐上衝心痛﹐血見﹐咽痛頷腫。﹝謂丑未歲也。凝肅﹐謂寒气靄空﹐凝而不動﹐萬物靜肅其儀形也。慘栗﹐寒甚也。控﹐引也。睪﹐陰丸也。頷﹐頰車前牙之下也。咽痛頷腫﹐爲小腸病。又少腹控睪﹐引腰﹐上衝心肺﹐邪在小腸也。蓋太陽在泉之歲﹐水克火﹐故病如是。﹞諸气在泉﹐風淫於內﹐治以辛涼﹐佐以苦甘﹐以甘緩之﹐以辛散之。熱淫於內﹐治以鹹寒﹐佐以甘苦﹐以酸收之﹐以苦發之。濕淫於內﹐治以苦熱﹐佐以酸淡﹐以苦燥之﹐以淡泄之。火淫於內﹐治以咸冷﹐佐以苦辛﹐以酸收之﹐以苦發之。燥淫於內﹐治以苦溫﹐佐以甘辛﹐以苦下之。寒淫於內﹐治以甘熱﹐佐以苦辛﹐以咸瀉之﹐以辛潤之﹐以苦堅之。

﹝此言六气之在泉﹐淫勝在病者﹐各有治之之法也。﹞天气之變何如﹖厥陰司天﹐風淫所勝﹐則太虛埃昏﹐云物以擾﹐寒生春气﹐流水不冰。民病胃脘當心而痛﹐上支兩脇﹐鬲咽不通﹐飲食不下﹐舌本彊﹐食則嘔﹐冷泄腹脹﹐溏泄瘕水閉﹐蟄虫不出﹐病本於脾。﹝謂巳亥歲也。是歲民病集於中也。風自天行﹐故太虛埃起。

風動飄蕩﹐故云物擾也。埃﹐靑塵也。不分遠物﹐是爲埃昏。土之爲病﹐其善泄利。若病水﹐則小便閉而不下。

若大泄利﹐則經水亦多閉絕也。舌本彊﹐食則嘔﹐腹脹溏泄瘕水閉﹐爲脾病。又胃病者﹐腹脾脹﹐胃脘當心痛﹐上支兩脇﹐鬲咽不通﹐食飲不下。蓋厥陰司天之歲﹐木勝土﹐故病如是。﹞衝陽絕﹐死不治。﹝衝陽在足跗上動脈應手﹐胃之气也。衝陽脈微則食飲減少﹐絕則藥食不入﹐亦下咽還出也。攻之不入﹐養之不生﹐則邪气日彊﹐眞气內絕﹐故死。﹞少陰司天﹐熱淫所勝﹐怫熱至﹐火行其政。民病胸中煩熱﹐嗌漧﹐右滿﹐皮膚痛﹐寒熱咳喘﹐大雨且至﹐唾血血泄﹐鼽衄嚏嘔﹐溺色變﹐甚則瘡瘍腫﹐肩背臂及缺盆中痛﹐心痛肺﹐腹大滿﹐膨膨而喘咳﹐病本於肺。﹝謂子午歲也。

怫熱至﹐是火行其政乃爾。是歲民病集於右﹐蓋以小腸通心故也。病自肺生﹐故曰病本肺也。蓋少陰司天之歲﹐火克金﹐故病如是也。﹞尺澤絕﹐死不治。﹝尺澤在肘內廉大紋中﹐動脈應手﹐肺之气也。火灼於金﹐承天之命﹐金气內絕﹐故必危亡。﹞太陰司天﹐濕淫所勝﹐則沈陰且布﹐雨變枯槁﹐腫骨痛陰痺﹐陰痺者按之不得﹐腰脊頭項痛﹐時眩﹐大便難﹐陰气不用﹐饑不欲食﹐咳唾則有血﹐心如懸﹐病本於腎。﹝謂丑未歲也。沈﹐久也。腎气受邪﹐水不能潤﹐下焦枯涸﹐故大便難也。饑不欲食﹐咳唾則有血﹐心懸如饑狀﹐爲腎病。又邪在腎﹐則骨痛陰痺﹐陰痺者按之而不得﹐腹脹腰痛﹐大便難﹐肩背頸項彊痛﹐時眩。蓋太陰司天之歲﹐土克水﹐故病如是。﹞太溪絕﹐死不治。﹝太溪在足內踝後跟骨上﹐動脈應手﹐腎之气也。土邪勝水而腎气內絕。﹞少陽司天﹐火淫所勝﹐則溫气流行﹐金政不平。民病頭痛﹐發熱惡寒而瘧﹐熱上皮膚痛﹐色變黃赤﹐傳而爲水﹐身面腫﹐腹滿仰息﹐泄注赤白﹐瘡瘍咳唾血﹐煩心胸中熱﹐甚則鼽衄﹐病本於肺。﹝謂寅申歲也。火來用事﹐則金气受邪﹐故曰金政不平也。火炎於上﹐金肺受邪﹐客熱內灼﹐水無能救﹐蓋少陽司天之气﹐火克金﹐故病如是。﹞天府絕﹐死不治。﹝天府在肘後內側上﹐腋下同身寸之二寸﹐動脈應手﹐肺之气也。火勝而金肺絕﹐故死。﹞陽明司天﹐燥淫所勝﹐則木乃晚榮﹐艸乃晚生﹐筋骨內變﹐民病左脇痛﹐寒淸於中﹐感而瘧﹐大涼革候﹐咳﹐腹中鳴﹐注瀉溏﹐名木斂﹐生菀於下﹐艸焦上首﹐心脇暴痛﹐不可反側﹐嗌漧面塵腰痛﹐丈夫疝﹐婦人少腹痛﹐目﹐瘍瘡痤癰﹐蟄虫來見﹐病本於肝。﹝謂卯酉歲也。金勝﹐故艸木晚榮也。配於人身﹐則筋骨內應而不用也。大涼之气﹐變易時候﹐則人寒淸發於中﹐內感寒气﹐則爲瘧也。大腸居右﹐肺气通之﹐今肺气內淫﹐肝居下左﹐故左脇痛﹐如刺割也。其歲民自注泄﹐則無淫勝之疾也。大涼﹐次寒也。

大涼且甚﹐陽气不行﹐故木容收斂﹐艸容悉晚。生气已升﹐陽不布令﹐故行積生气而於下也。在人之應﹐則少腹之內﹐痛气居之。瘡瘍痤癰﹐腰痛不可以俯仰﹐丈夫疝﹐婦人少腹痛﹐甚則咽面塵﹐胸滿洞泄﹐爲肝病。又心脇痛不能反側﹐目銳痛﹐缺盆中腫痛﹐腋下腫馬刀﹐振寒瘧﹐爲膽病。蓋陽明司天之歲﹐金克木﹐故病如是。﹞太衝絕﹐死不治。﹝太衝在足大指本節後二寸﹐脈動應手﹐肝之气也。金來伐木﹐肝气內絕﹐眞不勝邪﹐故死。﹞太陽司天﹐寒淫所勝﹐則寒气反至﹐水且冰﹐血變於中﹐發爲癰瘍﹐民病厥心痛﹐嘔血血泄鼽衄﹐善悲﹐時眩僕。運火炎烈﹐雨暴乃雹﹐胸腹滿﹐手熱肘攣掖腫﹐心澹澹大動﹐胸脇胃脘不安﹐面赤目黃﹐善噫嗌漧﹐甚則色﹐渴而欲飲﹐病本於心。﹝謂辰戌歲也。太陽司天﹐寒气布化﹐故水且冰﹐而血凝皮膚之間﹐衛气結聚﹐故爲癰也。若乘火運而火炎烈﹐與水交戰﹐故豪雨半珠形雹也。是歲民病集於心脇之中也。陽气內郁﹐溫气下蒸﹐故心厥痛而嘔血﹐血泄鼽衄﹐面赤目黃﹐善噫﹐手熱肘攣腋腫﹐嗌漧。甚則寒气勝陽﹐水行淩火﹐火气內郁﹐故渴而欲飲也。病始心生﹐爲陰淩犯﹐故云病本於心也。蓋太陽司天之歲﹐水克火﹐故病如是。﹞神門絕﹐死不治。﹝神門在手之掌後銳骨之端﹐動脈應手﹐眞心气也。水行勝火﹐而心气內絕﹐神气已亡﹐不死何待﹖﹞所謂動气﹐知其髒也。﹝所以診視而知其死者何﹖以皆是髒之經脈動气﹐知神髒之存亡耳。﹞司天之气﹔風淫所勝﹐平以辛涼﹐佐以苦甘﹐以甘緩之﹐以酸瀉之。熱淫所勝﹐平以鹹寒﹐佐以苦甘﹐以酸收之。濕淫所勝﹐平以苦熱﹐佐以酸辛﹐以苦燥之﹐以淡泄之。濕上甚而熱﹐治以苦溫﹐佐以甘辛﹐以汗爲故而止。火淫所勝﹐平以酸冷﹐佐以苦甘﹐以酸收之﹐以苦發之﹐以酸復之﹐熱淫同。燥淫所勝﹐平以苦溫﹐佐以酸辛﹐以苦下之。寒淫所勝﹐平以辛熱﹐佐以苦甘﹐以咸瀉之。﹝此言六气之司天﹑淫勝爲病者﹐各有治之之法也。﹞治諸勝復﹐寒者熱之﹐熱者寒之﹐溫者淸之﹐淸者溫之﹐散者收之﹐抑者散之﹐燥者潤之﹐急者緩之﹐堅者軟之﹐脆者堅之﹐衰者補之﹐彊者瀉之﹐各安其气﹐必淸必靜﹐則病气衰去﹐歸其所宗﹐此治之大體也。﹝太陽气寒﹐少陰少陽气熱﹐厥陰气溫﹐陽明气淸﹐太陰气濕﹐有勝復則各倍其气調之也﹐故可使平也。宗﹐屬也。調不失理﹐則余之气自歸其所屬﹐少之气自安其所居。勝復衰已﹐則各補養而平定之﹐必淸必靜﹐無妄撓之﹐則六气循環﹐五神安泰。若運气之寒熱﹐治之平之﹐亦各歸司天地气也。此總結言治勝復之大體者也。﹞身半以上﹐其气三矣﹐天之分也﹐天气主之。身半以下﹐其气三矣﹐地之分也﹐地气主之。以名命气﹐以气命處﹐而言其病。半﹐謂天樞也。﹝身之半﹐正謂臍中也。或以腰爲身半﹐當伸臂指天﹐舒足指地﹐以繩量之﹐中正當臍也﹐故又曰半﹐所謂天樞也。司天者其气三﹐司地者其气三﹐故身半以上三气﹐身半以下三气也。以名言其气﹐以气言其處﹐以气處寒熱﹐而言其病之形證也。欲知病診﹐常隨气所在以言之﹐當陰之分﹐冷病歸之﹐當陽之分﹐熱病歸之﹐故勝復之作﹐先言病生寒熱者﹐必根據此物理也。《六微旨大論》云﹕天樞之上﹐天气主之。天樞之下﹐地气主之。气交之分﹐人气從之。﹞夫气之勝也﹐微者隨之﹐甚者制之。气之復也﹐和者平之﹐暴者奪之。皆隨勝气﹐安其屈伏﹐無問其數﹐以平爲期﹐此其道也。﹝隨﹐謂隨之﹐安之。制﹐謂止制。平﹐謂平謂。奪﹐謂奪其勝气也。治此者﹐不以數之多少﹐但以气平和爲準度耳。此言復之﹐所以反病而有治之之法也。﹞髙者抑之﹐下者舉之﹐有餘者折之﹐不足者補之﹐佐以所利﹐和以所宜﹐必安其主客﹐適其寒溫﹐同者逆之﹐異者從之。﹝髙者抑之﹐制其勝也。下者舉之﹐濟其弱也。有餘者折之﹐屈其銳也。

不足者補之﹐全其气也。𨿽制勝扶弱﹐而客主須安。一气失所﹐內淫外並﹐而危敗之由作矣。同﹐謂寒熱溫淸﹐气相比和者。異﹐謂水火木金土﹐不比和者﹐气相得者﹐則逆所勝之气以治之。不相得者﹐則順所不勝气以治之。

此其治主客之大體也。﹞气有髙下﹐病有遠近﹐證有中外﹐治有輕重﹐適其至所爲故也。﹝髒位有髙下﹐腑气有遠近﹐病證有表裏﹐藥用有輕重﹐調其多少﹐和其緊慢﹐令藥气至病所爲故﹐勿太過不及也。﹞《大要》曰﹕君一臣二﹐奇之制也﹔君二臣四﹐偶之制也﹔君二臣三﹐奇之制也﹔君三臣六﹐偶之制也。﹝奇﹐謂古之單方。偶﹐謂古之復方。單復一制皆有大小﹐故奇方云君一臣二君二臣三﹐偶方云君二臣四君三臣六也。病有大小﹐气有遠近﹐治有輕重所宜﹐故云制者也。﹞故曰﹕近者奇之﹐遠者偶之﹐汗者不以奇﹐下者不以偶﹐補上治上制以緩﹐補下治下制以急﹐急則气味濃﹐緩則气味薄﹐適其至所﹐此之謂也。﹝汗藥不以偶方﹐气不可以外發泄。下藥不以奇制﹐藥毒攻而致過。治上補上﹐方迅急則止不住而迫下。治下補下﹐方緩慢則濕道路而力又微。制急方而气味薄﹐則力與緩等。制緩方而气味濃﹐則勢與急同。如是爲緩不能緩﹐急不能急﹐濃而不濃﹐薄而不薄。大小非制﹐輕重無度。則虛實寒熱﹐臟腑紛撓﹐無由致理﹐豈神靈而可望安哉﹗﹞近而奇偶﹐制小其服也。遠而奇偶﹐制大其服也。大則數少﹐小則數多。多則九之﹐少則二之。﹝湯丸多少﹐凡如此也。近遠﹐謂腑臟之位也。心肺爲近﹐肝腎爲遠﹐脾胃居中。三陽胞膽亦有遠近﹐身三分之上爲近﹐下爲遠也。或識見髙遠﹐權以合宜﹐方奇而分兩偶﹐方偶而分兩奇﹐如是者近而偶制﹐多數服之﹐遠而奇制﹐少數服之。故曰小則數多﹐大則數少也。﹞奇之不去則偶之﹐是謂重方。偶之不去﹐則反佐以取之﹐所謂寒熱溫涼﹐反從其病也。﹝方與其重也寧輕﹐與其毒也寧善﹐與其大也寧小。是以奇方不去﹐偶方主之﹐偶方病在﹐則反其一佐﹐以同病之气而取之也。

夫熱與寒背﹐寒與熱違。微小之熱﹐爲寒所折﹐微小之冷﹐爲熱所消。甚大寒熱﹐則必能與違性者爭雄﹐能與異气者相格﹐聲不同不相應﹐气不同不相合﹐如是則且憚而不敢攻之﹐攻之則病气與藥气抗衡﹐而自爲寒熱以開閉固守矣。是以聖人反其佐以同其气﹐令聲气應合﹐復令寒熱參合﹐使其終異始同﹐淩潤而敗堅﹐剛彊必折﹐柔脆同消耳。此言約方之法不越奇偶﹐而必當曲盡其制也。﹞李東垣七方圖﹝大﹞君一臣三佐九﹐制之大也。遠而奇偶﹐制大其服也﹐大則數少﹐少則二之。腎肝位遠﹐服湯散不厭頻而多。

﹝小﹞君一臣二﹐制之小也。近而奇偶﹐制小其服也﹐小則數多﹐多則九之。心肺位近﹐服湯散不厭頻而少。

﹝緩﹞補上治上制以緩﹐緩則气味薄。治主以緩﹐緩則治其本。

﹝急﹞補下治下制以急﹐急則气味濃。治客以急﹐急則治其標。

﹝奇﹞君一臣二﹐奇之制也。君二臣三﹐奇之制也。陽數奇。

﹝偶﹞君二臣四﹐偶之制也。君二臣六﹐偶之制也。陰數偶。

﹝復﹞奇之不去則偶之﹐是謂重方也。

是故百病之起﹐有生於本者﹐有生於標者﹐有生於中气者﹐有取本而得者﹐有取標而得者﹐有取中气而得者﹐有取標本而得者﹐有逆取而得者﹐有從取而得者。﹝反佐取之﹐是爲逆取。奇偶取之﹐是爲從取。寒病治以寒﹐熱病治以熱﹐是爲逆取。從﹐順也。﹞逆﹐正順也。若順﹐逆也。﹝寒盛格陽﹐治熱以熱﹐熱盛拒陰﹐治寒以寒之類﹐皆時謂之逆﹐外𨿽用逆﹐中乃順也。此逆乃正順也。若寒格陽而治以寒﹐熱拒寒而治以熱﹐外則𨿽順﹐中气乃逆﹐故方若順﹐是逆也。﹞故曰﹕知標與本﹐用之不殆﹐明知逆順﹐正行無問。不知是者﹐不足以言診﹐足以亂經。粗工嘻嘻﹐以爲可知﹐言熱未已﹐寒病復殆﹐同气異形﹐迷診亂經。﹝六气之用﹐粗之與工﹐得其半也。厥陰之化﹐粗以爲寒﹐其乃是溫。太陽之化﹐粗以爲熱﹐其乃是寒。由此參互﹐用失其道﹐故其學問識用﹐不達工之道半矣。夫一經之標本﹐寒熱旣殊﹐言本當究其標﹐論標合尋其本。言气不窮其標本﹐論病未辧其陰陽﹐心旣迷正理﹐治益亂其經﹐呼曰粗工。﹞夫標本之道﹐要而﹐小而大﹐可以言一而知百病之害﹐言標與本﹐易而勿損﹐察本與標﹐气可令調﹐明知勝復﹐爲萬民式。﹝此言六气各有所從之標本﹐而百病皆當知標本也。﹞願聞病機何如﹖諸風掉眩﹐皆屬於肝。﹝風性動。木气同之。﹞諸寒收引﹐皆屬於腎。﹝收﹐謂斂也。引﹐謂急也。寒物收縮﹐水气同也。﹞諸气郁﹐皆屬於肺。﹝髙秋气涼﹐露气煙集﹐涼至則气熱﹐復甚則气殫﹐徵其物象﹐屬可知矣。﹐謂滿。郁﹐謂奔迫也。气之爲用﹐金气同之。﹞諸濕腫滿﹐皆屬於脾。

﹝土薄則水淺﹐土濃則水深﹐土平則幹﹐土髙則濕﹐濕气之有﹐土气同之。﹞諸熱瞀螈﹐皆屬於火。﹝火象徵。﹞諸痛癢瘡﹐皆屬於心。﹝心寂則病微﹐心躁則痛甚﹐百端之起﹐皆自心生﹐痛癢瘡瘍﹐生於心也。﹞諸厥固泄﹐皆屬於下。﹝下﹐謂下焦肝腎气也。夫守司於下﹐腎之气也﹐門戶束要﹐肝之气也﹐故諸厥固泄皆屬下也。

厥﹐爲气逆。固﹐謂禁固。諸有气逆上行﹐及固不禁﹐出入無度﹐燥濕不恆﹐皆由下焦之主守也﹐﹞諸痿喘嘔﹐皆屬於上。﹝上﹐謂上焦心肺气也﹐炎熱薄爍﹐心之气也﹐承熱分化﹐肺之气也﹐熱郁化上﹐故病屬上焦。此皆五臟之疾病機﹐由於內動者也﹐﹞諸禁鼓栗﹐如喪神守﹐皆屬於火。﹝熱之內作。﹞諸痙項彊﹐皆屬於濕。﹝太陽傷濕。﹞諸熱衝上﹐皆屬於火。﹝炎上之性用也。﹞諸脹腹大﹐皆屬於熱。﹝熱郁於內﹐肺脹所生。﹞諸躁狂越﹐皆屬於火。﹝熱盛於胃﹐及四末也。﹞諸暴彊直﹐皆屬於風。﹝陽內郁而陰行於外。﹞諸病有聲﹐鼓之如鼓﹐皆屬於熱。﹝謂有聲也。﹞諸病腫疼酸驚駭﹐皆屬於火。﹝諸气多也。﹞諸轉反戾﹐水液混濁﹐皆屬於熱。﹝反戾﹐筋轉也﹐水液﹐水便也。﹞諸病水液﹐澄澈淸冷﹐皆屬於寒。﹝上下所出﹐及吐出溺出也。﹞諸嘔吐酸﹐暴注下迫﹐皆屬於熱。﹝酸﹐酸水及沫也。此皆十二經絡之邪﹐病機由於外入者也。﹞故《大要》曰﹕謹守病機﹐各司其屬﹐有者求之﹐無者求之﹐盛者責之﹐虛者責之﹐必先五勝﹐疏其血气﹐令其調達﹐而致和平。此之謂也。﹝深乎聖人之言﹐有無求之﹐虛盛責之。如大寒而甚﹐熱之不熱﹐是無火也﹔熱來復去﹐晝見夜伏﹐夜發晝止﹐時節而動﹐是無火也﹐當助其火。又如大熱而甚﹐寒之不寒﹐是無水也﹔熱動復止﹐倏忽往來﹐時動時止﹐是無水也﹐當助其水。內格嘔逆﹐食不得入﹐是有火也。病嘔而吐﹐食入反出﹐是無火也。夫寒之不寒﹐責其無水。熱之不熱﹐責其無火。熱之不久﹐責心之虛。寒之不久﹐責腎之少。

有者瀉之﹐無者補之﹐虛者補之﹐盛者瀉之﹐令上下無礙﹐血气通調﹐則寒熱自和﹐陰陽調達矣。此言病機﹐計有十九而有善治之法也。﹞願言其制。君一臣二﹐制之小也﹔君一臣三佐五﹐制之中也﹔君一臣三佐九﹐制之大也。寒者熱之﹐熱者寒之﹐微者逆之﹐甚者從之﹐﹝夫病之微小者﹐猶人火也﹐遇艸而﹐得木而燔﹐可以濕伏﹐可以水滅﹐故逆其性气以折之攻之。病之大甚者﹐猶龍火也﹐得濕而焰﹐遇水而燔﹐不知其性以水濕折之﹐適足以光焰詣天﹐物窮方止矣﹔識其性者﹐反常之理﹐以火逐之﹐則燔灼自消﹐焰火撲滅。夫逆之者﹐謂以寒攻熱﹐以熱攻寒。從之者﹐謂攻以寒熱﹐從其性﹐用是以下文曰﹕逆者正治﹐從者反治﹐從少從多﹐觀其事也。﹞堅者削之﹐客者除之﹐勞者溫之﹐結者散之﹐畱者攻之﹐燥者濡之﹐急者緩之﹐散者收之﹐損者益之﹐逸者行之﹐驚者平之﹐上之下之﹐摩之浴之﹐薄之劫之﹐開之發之﹐適事爲故。﹝量病證候﹐適事用之。﹞帝曰﹕何謂逆從﹖伯曰﹕逆者正治﹐從者反治﹐從少從多﹐觀其事也。﹝言逆者﹐正治也。從者﹐反治也。逆病气而正治﹐則以寒攻熱﹐以熱攻寒﹐𨿽從順病气﹐乃反治法也。﹞帝曰﹕反治何謂﹖伯曰﹕熱因寒用﹐寒因熱用﹐塞因塞用﹐通因通用﹐必伏其所主﹐而先其所因﹐其始則同﹐其終則異﹐可使破積﹐可使潰堅﹐可使气和﹐可使必已。﹝熱因寒用﹐熱物冷服﹐下咽之後﹐冷體旣消﹐熱性便發。寒因熱用﹐冷物熱服也。中滿下虛﹐乃疏啟其中﹐峻補於下﹐少服則資壅﹐多服則宣通﹐由是而中滿自除﹐下虛斯實﹐此則塞因塞用也。又大熱內結﹐注泄不止﹐熱宜寒療﹐結復須除﹐以寒下之﹐結散利止﹐此則通因通用也。投寒以熱﹐涼而行之﹐投熱以寒﹐溫而行之﹐始同終異﹐斯之謂也。﹞逆之從之﹐逆而從之﹐從而逆之﹐疏气令調﹐則其道也。﹝逆﹐謂逆病气以正治。從﹐謂從病气而反療。逆其气以正治﹐使其從順﹐從其病以反取﹐令彼和調﹐故曰逆從也。下疏其气令道路開通﹐則气感寒熱而爲變。﹞病之中外何如﹖從內之外者﹐調其內﹔從外之內者﹐治其外﹔﹝各絕其源。﹞從內之外而盛於外者﹐先調其內而後治其外﹔從外之內而盛於內者﹐先治其外而後調其內﹔﹝此謂先除其根屬﹐後消其枝條。﹞中外不相及﹐則治主病。﹝中外不相及﹐自各一病也。此方治表裏之病有三法﹕有本標﹐有先後﹐有分主也。﹞治寒以熱﹐治熱以寒﹐而方士不能廢繩墨而更其道也。有病熱者寒之而熱﹐有病寒者熱之而寒﹐二者皆在﹐新病復起﹐柰何治﹖﹝謂治之而病不退﹐反因藥寒熱而隨生寒熱﹐病之新者。﹞伯曰﹕諸寒之而熱者取之陰﹐熱之而寒者取之陽﹐所謂求其屬也。

﹝言益火之源﹐以消陰翳﹐壯水之主﹐以制陽光﹐故曰求其屬也。夫粗工偏淺﹐以熱攻寒﹐以寒療熱﹐治熱未已而冷疾已生﹐攻寒日深而熱更起﹐熱起而中寒尙在﹐寒生而外熱不除﹐欲攻則懼熱不前﹐欲療熱則思寒寒又止﹐進退交戰﹐危亟已臻﹐豈知臟腑之源﹐有寒熱溫涼之主哉。夫取心者不必齊以熱﹐取腎者不必齊心寒﹐但益心之陽﹐寒亦通行﹐彊腎之陰﹐熱之猶可﹐或治熱以熱﹐治寒以寒﹐萬舉萬全也。﹞帝曰﹕服寒而反熱﹐服熱而反寒﹐其故何也﹖伯曰﹕治其王气﹐是以反也。﹝物體有寒熱﹐气性有陰陽﹐觸王之气﹐則彊其用也。夫肝气溫和﹐心气暑熱﹐肺气淸涼﹐腎气寒冽﹐脾气兼並之。故也春以淸治肝而反溫﹐夏以冷治心而反熱﹐秋以溫治肺而反淸﹐冬以熱治腎而反寒﹐蓋由補益王气太甚也。補王太甚﹐則髒之寒熱气自多矣。﹞夫五味入胃﹐各歸所喜﹐故酸先入肝﹐苦先入心﹐甘先入脾﹐辛先入肺﹐鹹先入腎﹐久而增气﹐物化之常也。气增而久﹐夭之由也。﹝夫入肝爲溫﹐入心爲熱﹐入肺爲淸﹐入腎爲寒﹐入脾爲至陰而四气兼之﹐皆爲增其味而益其气﹐故各從本髒之气用耳。故久服黃連﹑苦參而反熱者﹐此其類也﹐餘味皆然。但人意疏忽﹐不能精候耳。

故曰久而增气﹐物化之常也。气增不已﹐髒气偏勝﹐髒有偏絕則有暴夭者。故曰气增而久﹐夭之由也。是以服餌百藥﹐不具五味﹐不借四气﹐而久服之﹐𨿽且獲勝益﹐久必致暴夭。此之謂也。絕粒服餌﹐則不暴亡﹐斯何由哉﹖無五穀味資助故也。復令食穀﹐其亦夭焉。﹞調气之方﹐必別陰陽﹐定其中外﹐各守其鄕﹐內者內治﹐外者外治﹐微者調之﹐其次平之﹐盛者奪之﹐汗之下之﹐寒熱溫涼﹐衰之以屬﹐隨其攸利﹐﹝病有中外﹐治有表裏。在內者﹐以內治法和之﹔在外者﹐以外治法和之﹔其次大者﹐以平气法平之﹔盛甚不已﹐則奪其气﹐令其衰也。假如小寒之气﹐溫以和之﹔大寒之气﹐熱以取之﹔甚寒之气﹐則下奪之﹔奪之不已﹐則逆折之﹔折之不盡﹐則求其屬以衰之。小熱之气﹐涼以和之﹔大熱之气﹐寒以取之﹔甚熱之气﹐則汗發之﹔發之不盡﹐則逆制之不盡﹐則求其屬以衰之。故曰汗之下之﹐寒熱溫涼﹐衰之以屬﹐隨其攸利。攸﹐所也。﹞謹道如法﹐萬舉萬全﹐气血正平﹐長有天命。﹝守道以行﹐舉無不中﹐故能驅役艸石﹐召遣神靈﹐血气保平和之候﹐則天眞無耗竭之由也。﹞

卷一《內經》纂要疏五過論篇

《疏五過論》曰﹕凡未診病者﹐必問嘗貴後賤﹐𨿽不中邪﹐病從內生﹐名曰脫營。

﹝神屈故也﹐貴之尊榮﹐賤之屈辱﹐心懷眷慕﹐志結憂惶﹐𨿽不中邪﹐病從內生﹐血脈虛減﹐故曰脫營。﹞嘗富後貧﹐名曰失精﹐五气畱連﹐病有所並。﹝富而從欲﹐貧奪丰財﹐內結憂煎﹐外悲故物。則心從想慕﹐神隨往計﹐營衛之道﹐悶以遲畱﹐气血不行而積並爲病。﹞身體日減﹐气虛無精﹐﹝气血相迫﹐形肉消灼﹐故身體日減。气歸精﹐精食气。今气虛不化﹐精無所滋故也。﹞病深無气﹐灑灑然時驚﹐﹝病气深﹐穀气盡﹐陽气內薄﹐故惡寒而驚。灑灑﹐寒貌。﹞病深者﹐以其外耗於衛﹐內奪於榮。﹝血爲憂煎﹐气隨悲減﹐故外耗於衛﹐內奪於榮﹐病深者何﹖以此耗奪故耳。﹞良工所失﹐不知病情﹐此亦治之一過也。﹝失﹐謂失問其所始也。﹞凡欲診病者﹐必問飲食居處﹐﹝飲食居處﹐五方不同﹐故問之也。﹞暴樂暴苦﹐始樂後苦﹐皆傷精气﹐精气竭絕﹐形體毀沮。﹝喜則气緩﹐悲則气消。悲哀動中者﹐竭絕而失生﹐故精气竭絕﹐形體殘毀﹐心神沮喪矣。﹞愚醫治之﹐不知補瀉﹐不知病情﹐精華日脫﹐邪气乃並﹐此治之二過也。﹝不知喜怒哀樂之殊情﹐槪爲補瀉而同貫﹐則五臟精華之气日脫﹐邪气薄蝕而乃並於眞正之气矣。﹞善爲脈者﹐必以比類奇恆從容知之﹐爲工而不知道﹐此診之不足貴﹐此治之三過也。﹝奇恆﹐謂气候奇異於恆常之侯也。從容﹐謂分別髒气虛實﹐脈見上下﹐幾相似也。《示從容論》曰﹕脾虛浮似肺﹐腎小浮似脾﹐肝急沈散似腎﹐此皆工之所時亂﹐後容分別而得之矣。﹞診有三常﹐必問貴賤﹐封君敗傷﹐及欲侯王。﹝貴則形樂志樂﹐賤則形苦志苦﹐音樂殊貫﹐故先問也。封君敗傷﹐降君之位﹐封公卿也。

及欲侯王﹐謂情慕富貴﹐而妄爲不已也。﹞故貴脫勢﹐𨿽不中邪﹐精神內傷﹐身必敗亡。﹝憂惶煎迫﹐怫結所爲。﹞始富後貧﹐𨿽不傷邪﹐皮焦筋屈﹐痿爲攣。﹝以五臟气畱連﹐病有所並而爲是也。﹞醫不能嚴﹐不能動神﹐外爲柔弱﹐亂至失常﹐病不能移﹐則醫事不行﹐此治之四過也。﹝嚴﹐謂戒﹐所以禁非也﹐所以令從命也。外爲柔弱﹐言委隨而順從也。然戒不足以禁非﹐動不足以從令﹐委隨任物﹐亂失天常﹐病且不移﹐何醫之有﹗﹞凡診者﹐必知終始﹐有知余緒﹐切脈問名﹐當合男女。﹝終始﹐謂气色也。知外者終而始之。明知五色气象﹐終而復始也。余緒﹐謂病發端之餘緒也。切﹐謂以指按脈也。問名﹐謂問病診之名也。男子陽气多而左脈大爲順﹐女子陰气多而右脈大爲順﹐故宜先合之也。﹞離絕莞結﹐憂恐喜怒﹐五臟空虛﹐血气離守﹐工不能知﹐何術之語。﹝離﹐謂離間親愛。絕﹐謂絕念所懷。莞﹐謂莞結思慮。結﹐謂結固餘怨。間親愛者魂遊。絕所懷者意喪﹐積所慮者神勞﹐結餘怨者志苦﹐憂愁者閉塞而不行﹐恐懼者蕩憚而失守﹐盛怒者迷惑而不治﹐喜樂者憚散而不藏﹐由是八者﹐故以五臟空虛﹐血气離守﹐工不能思曉﹐又何言哉﹗﹞此治之五過也。

卷一《內經》纂要徵四失論篇

《徵四失論》曰﹕診不知陰陽逆從之理﹐此治之一失也。受師不卒﹐妄作雜術﹐謬言爲道﹐更名自功﹐妄用砭石﹐後遺身咎﹐此治之二失也。不適貧富貴賤之居﹐坐之薄濃﹐形之寒溫﹐不適飲食之宜﹐不別人之勇怯﹐不知比類﹐足以自亂﹐不足以自明﹐此治之三失也。診病不問其始﹐憂患飲食之失節﹐起居之過度﹐或傷於毒﹐不先言此﹐卒持寸口﹐何病能中﹐妄言作名﹐爲粗所窮﹐此治之四失也。﹝第一失者﹐不知陰陽逆順之理也。陰陽逆順之理﹐非止一端﹐左手人迎爲陽﹐春夏洪大爲順﹐沈細爲逆﹐右手气口爲陰﹐秋冬沈細爲順﹐洪大爲逆﹐男子左手脈大爲順﹐陰脈爲逆﹐陰病見陽脈爲順﹐陰脈爲逆﹐內傷陽病見陽脈爲順﹐陰脈爲逆﹐陰病見陰脈爲順﹐陽脈爲逆。又色見上下左右各在其要﹐上爲逆﹐下爲從﹔女子右爲逆﹐左爲從﹔男子左爲逆﹐右爲從。第二失者﹐不受師術之正﹐妄效雜術之邪﹐以非爲是﹐苟用砭石也。第三失者﹐不適病患之情﹐不明此類之義也。第四失者﹐不究始時致病之由﹐妄持寸口之脈﹐不中病情僞指病名也。﹞

卷一《內經》纂要陰陽類論篇

《陰陽類論篇》曰﹕三陽爲經﹐二陽爲維﹐一陽爲遊部﹐此知五臟終始。三陽爲表﹐二陽爲裏﹐一陰至絕作朔晦﹐卻具合以正其理。﹝此言六經爲人身之表裏﹐以太陽﹑太陰爲貴也。三陽者﹐足太陽膀胱經也。從目內上頭分爲四道﹐下項並正別脈﹐上下六道﹐以行於背爲人身之大經﹐二陽者﹐足陽明胃經也﹐從鼻起下咽﹐分爲四道﹐並正別脈。六道上下﹐行腹爲人身之維系。一陽者﹐足少陽膽經也。起自外絡頭﹐分爲四道﹐下缺盆並正別脈﹐六道上下﹐爲人身之遊行諸部者也。曰經﹐曰維﹐曰遊部﹐此可以知五臟終始賴此三經以爲之表也。三陽爲之表﹐則二陰爲之裏﹐二陰者﹐足少陰腎經也。二陽爲之表﹐則三陰爲之裏﹐三陰者﹐足太陰脾經也。一陽爲之表﹐則一陰爲之裏﹐一陰者﹐足厥陰肝經也。太陰爲正陰﹐而次少爲少陰﹐又次爲厥陰﹐太陽爲正陽﹐而次少爲少陽﹐又次爲陽明﹐以其气有多少異用﹐故各有三者之分耳。然少太之義易知﹐而陽明厥陰之義難釋﹐足之十二經合於十二月﹐故寅者正月之生陽也﹐主左足之少陽﹐六月建未則爲右足之少陽﹐皆兩足第四指脈气所行也。二月建卯﹐主左足之太陽﹐五月建午則爲右足之太陽﹐皆足小指外側已上脈气所行也。三月建辰﹐主左足之陽明﹐四月建巳則爲右足之陽明﹐皆兩足次指已上脈气所行也。

然正二五六月爲少陽太陽﹐而三四爲辰巳月﹐居於其中﹐則彼兩陽合明於其前﹐故曰陽明也。七月建申﹐主陰之生主右足之少陰﹐而十二月建丑則爲左足之少陰﹐皆兩足心以上脈气所行也。八月建酉﹐主右足之太陰﹐而十二月建子﹐則爲左足之太陰﹐皆兩足大指內側以上脈气所行也。九月建戌﹐主右足之厥陰﹐而十月建亥則爲左足之厥陰﹐皆兩足大指外側以上脈气所行也。然七﹑八﹑十一﹑十二月爲少陰﹑太陰﹐而九﹑十爲戌亥月﹐則爲兩足之陰已盡﹐故曰厥陰也。厥者﹐盡也。而應之者戌亥﹐則一陰幾於絕矣。豈知一陰至絕而有復作之理﹐朔晦相生之妙﹐卻具於其中﹐蓋陰盡爲晦﹐陰生爲朔﹐气盡爲晦﹐气生爲朔﹐旣見其晦﹐又見其朔﹐厥陰之絕﹐而復作合﹐當以彼晦朔之妙﹐而正此厥陰之理也。正者﹐證也。﹞三陽爲父﹐二陽爲衛﹐一陽爲紀。三陰爲母﹐二陰爲雌﹐一陰爲獨使。﹝三陽者﹐卽太陽也。太陽爲表之經﹐覆庇羣生﹐尊猶父也。二陽者﹐卽陽明也。陽明爲表之維﹐捍衛諸部﹐所以爲衛也。一陽者﹐卽少陽也。少陽爲表之遊部﹐布絡諸經﹐所以爲紀也。三陰者﹐卽太陰也。太陰爲裏之經﹐長養諸經﹐尊猶母也。二陰者﹐卽少陰也。少陰爲裏之維﹐生由此始﹐所以爲維也。一陰者﹐卽厥陰也。厥陰爲裏之遊部﹐將軍謀慮﹐所以爲獨使也。﹞

卷一《內經》纂要方盛衰論篇

《方盛衰論》曰﹕形弱气虛死﹔﹝中外俱不足也。﹞形气有餘﹐脈气不足死﹔﹝髒衰﹐故脈不足也。﹞脈气有餘﹐形气不足生。﹝髒盛﹐故脈气有餘。﹞是以診有大方﹐坐起有常﹐﹝坐起有常﹐則息力調適﹐故診之方法﹐必先用之。﹞出入有行﹐以轉神明﹐﹝言所以貴坐起有常者何﹖以出入行運﹐皆神明隨轉也。﹞必淸必靜﹐上觀下觀﹐司八正邪﹐別五中部﹐按脈動靜。﹝上觀﹐謂气色也。下觀﹐謂行气也。

八正﹐謂八節之正候。五中﹐謂五臟之部分。然後按寸尺之動靜而定死生矣。﹞

卷二論診候入式法

夫醫者﹐人之司命也。脈者﹐醫之大業也。蓋醫家苟不明脈﹐則如冥行索途﹐動致顚覆矣。夫大方脈﹑婦人﹑小兒﹑風科﹐必先診脈後﹐對證處藥﹐獨瘡科之流﹐多有不診其脈候﹐專於治外﹐或有證候疑難﹐別召方脈診察﹐於瘡科之輩﹐甘當淺陋之名﹐噫﹗其小哉如是﹗r左手錶裏脈圖p04﹣a41a1。bmpr

寸表手太陽小腸經﹐裏足少陰心經。

關表足少陽膽經﹐裏足厥陰肝經。

尺表足太陽膀胱經﹐裏足少陰腎經。

r右手錶裏脈圖p04﹣a41a2。bmpr

尺半表半里手厥陰心包絡經﹐裏命門。

關表足陽明胃經﹐裏足太陰脾經。

寸表手陽明大腸經﹐裏手太陰肺經。

原夫瘡腫之生﹐皆由陰陽不和﹐气血凝滯﹐若不診候﹐何以知陰陽勇怯﹐血气聚散耶﹖由是觀之﹐則須信療瘡腫於診候之道﹐不可闕也。歷觀古人治療瘡腫方書甚多﹐其間診候之法﹐略而未詳﹐皆夫諸科甚有滅裂﹐愚𨿽不才﹐輒取《黃帝素問》《難經》《靈樞》《甲乙》以及叔和﹑仲景﹑扁鵲﹑華佗﹐《千金》《外臺》《聖濟總錄》﹐古今名醫諸家方論之中﹐診候瘡腫之說﹐簡編類次﹐貫成篇帙﹐首載診候入式之法﹐次論血气色脈參應之原﹐後明脈之名﹐脈所主證候及瘡腫逆從之方﹐庶使爲瘡腫科者﹐覽此則判然可曉﹐了無疑滯於胸次﹐一朝臨疾﹐診候至此﹐則察逆從﹐決成敗﹐若黑白之易分耳。

r詳證脈照圖p04﹣a41a3。bmpr

卷二論持手訣消息法

夫診候之脈法﹐常以平旦爲紀﹐陰气未散﹐陽气未動﹐飲食未進﹐血气未亂﹐經脈未隆﹐絡脈調勻﹐故乃可診有疾之脈。若遇倉卒病患﹐不拘此論。《內經》所謂持脈有道﹐以虛靜爲寶﹐但可澄神靜慮﹐調息凝心﹐視精明﹐察五色﹐聽聲音﹐問所苦﹐方始按尺寸﹐別浮沈﹐以此參照﹐決死生之分矣。復觀患人身形長短肥瘦﹐老少男女﹐性情緩急﹐例各不同﹐故曰形气相得者生﹐三五不調者病。謂如室女尼冠﹐脈當濡而弱﹔嬰兒孺子之脈﹐細而疾﹔三四歲者﹐呼吸之間﹐脈當七八至爲平﹐比夫常人特不同耳。

大抵男子先診左手﹐女子先診右手﹐男子左脈大則順﹐女子右脈大則順。

大凡診脈﹐先以中指揣按掌後髙骨﹐骨下爲關﹐得其關位﹐然後齊下兩左右二指﹐若臂長人疏排其指﹐若臂短人密排其指﹐三指停穩﹐先診上指曰寸口﹐浮按消息之﹐中按消息之﹐重按消息之﹐上竟消息之﹐下竟消息之﹐推而外之消息之﹐推而內之消息之﹔然後先關後尺消息之﹐亦類此。若診得三部之中﹐浮﹑沈﹑滑﹑澀﹑遲﹑疾不調﹐何病所主﹐外觀形色﹐內察脈候﹐參詳處治以忠告之﹐不可輕言談笑﹐亂說是非﹐左右瞻望﹐舉止忽略﹐此庸醫也。

r輸經絡孫圖p04﹣a41a4。bmpr_r左手經絡圖p04﹣a41a5。bmpr《皇極經》云﹕人之四肢各有脈也﹐一脈三部﹐一部三候﹐以應天數也﹐一脈三部﹐寸﹑關﹑尺也﹔一部三候﹐浮﹑中﹑沈也﹐所以應之九數也﹐可謂脈之理亦微矣。

人有四時之正脈﹐有平生之常脈﹐有內傷之變脈﹐有外感之邪脈﹐有重陰之脈﹐有重陽之脈﹐有陽虛而陰乘之脈﹐有陰虛而陽乘之脈﹐有陽極而陰生之脈﹐有陰極而陽生之脈﹐有獨見之脈﹐有兼見之脈﹐有初病之脈﹐有將愈之脈﹐有可治之脈﹐有不治之脈﹐有左右﹑上下﹑表裏之間﹐有餘不足﹐惟在乎分別陰陽﹐能分別陰陽﹐斯可以識脈之體。

劉復眞曰﹕昔王叔和以七表八里脈決人之生死﹐然又文理浩繁﹐莫若撮其樞要﹐以浮﹑沈﹑遲﹑數四脈爲宗﹐知風气冷熱主病﹐且浮而有力者爲風﹐浮而無力爲虛﹐沈而有力爲積﹐沈而無力爲气﹐遲而有力爲痛﹐遲而無力爲冷﹐數而有力爲熱﹐數而無力爲瘡。更分三部﹐在何部得之﹐若在寸部﹐主上焦頭面胸隔之疾﹐關部主中焦肚腹脾胃之疾﹐尺部主下焦小腹腰足之疾﹐診其五臟﹐何髒得之﹐六腑亦然﹐學者又當以意會而加精別﹐庶不致按寸握尺之誚云。

卷二論榮衛色脈參應之法

夫天地之道﹐曰陰與陽﹐陰陽在人﹐曰血與气。蓋血者﹐榮也﹔气者﹐衛也。榮者﹐榮於中﹔衛者﹐衛於外。所以榮行脈中﹐衛行脈外。脈者﹐血气之先也。血非脈則焉能榮於中﹐气非脈則焉能衛於外﹐二者相資而行﹐內則通於五臟六腑﹑十二經絡﹐外則濡於九竅四肢﹑百節﹑萬毛﹐晝夜循行﹐如環無端﹐以成其度﹐會於寸口﹐變見於脈。故气血者﹐人之神也。脈者﹐气血之神也。所以治病之始﹐五決爲紀。蓋五決者﹐五臟之色脈也。脈應於內﹐色應於外﹐其色之與脈﹐當相參應﹐故曰能合色脈﹐可以萬全也。凡爲醫先須調明色脈﹐況爲瘡科﹐若於此不精﹐𨿽聰慧辯博﹐亦不足委也。

卷二黃韞兮先生《脈確》

脈理作爲歌﹐便誦習也。其以浮沈至數辧﹐及不以浮沈至數辧者﹐各從其類﹐欲其易分別也。浮沈等脈﹐卽用浮沈等字之韻﹐欲其不混淆也。脈之應病﹐以《內經》爲主﹐《內經》未詳者﹐以《脈經》補之﹐《脈經》未詳者﹐以歷代名醫之說補之﹐欲其簡而賅也。有是脈卽有主是病之由﹐復逐句箋釋於其下﹐欲其明且暢也﹐較前人脈賦脈詩﹐頗有勝處﹐有志醫學人﹐由此入門﹐𨿽曰快捷方式﹐實爲正路矣。

脈以輕取辧者﹐曰浮﹐輕手便得﹐如木浮水上。其以浮辧者﹐曰洪﹐浮大來有力﹐去無力。曰虛﹐浮大按之無力。曰芤﹐浮大無力﹐按之中央空﹐兩邊實。曰散﹐浮大無力﹐至數不齊﹐渙漫不收。曰微﹐浮細無力﹐按之如欲絕﹐若有若無。﹝凡六脈﹞r右手經絡圖p04﹣a41a6。bmpr﹝浮﹞《內經》謂之毛。

浮脈輕手得﹐如木水中浮﹐﹝浮﹐秋脈也﹐春夏冬見之﹐則病脈也。然在秋輕虛以浮﹐來急去散﹐則爲平脈﹐若中央堅﹐兩邊虛﹐此謂太過﹐細而微﹐此謂不及﹐亦病脈也。﹞有力表邪淸涕嗽﹐惡寒發熱令人愁﹐﹝風邪自皮毛入﹐皮毛合肺﹐肺開竅於鼻﹐肺受寒﹐金寒則生水﹐故鼻流淸涕。風邪迫肺則气逆﹐故嗽。肺主衛﹐風邪入則皮毛閉固﹐衛气不能溫外﹐故惡寒。肺與心皆在上﹐肺邪傳心則心火郁﹐心主營﹐營行血脈﹐故一身發熱。仲景謂﹕冬月寒傷營﹐則發熱惡寒無汗。風傷衛﹐則發熱惡風有汗﹐此固然矣。然四時感冒者﹐亦發熱惡寒﹐必用表藥而愈。蓋表藥其昧皆辛﹐辛開毛孔﹐散火郁﹐毛孔開則衛气外達﹐火郁散則營血內安﹐營衛調和則汗出而寒熱解矣﹐﹞寸主頭疼關腹滿﹐尺司癃閉好推求。﹝自胸至頭﹐寸主之。諸陽經起於頭﹐風邪自皮毛深入則歸經﹐故頭痛﹐肝脾與腎﹐其脈常沈﹐今脈浮乃陽亡乘陰也﹐陽盛則熱。木之性﹐寒則凋﹐熱則旺﹐肝木旺則克脾土﹐脾虛則不欲食而腹滿﹔腎竅於二陰﹐其性惡燥﹐熱盛則血燥而大腸不潤﹐故閉﹐气燥而膀胱不化﹐故癃。癃者﹑小便不利也。﹞浮緊傷寒浮虛暑﹐﹝寒傷營﹐營行脈中﹐寒气勁急﹐故脈緊﹔暑傷气﹐故脈虛。﹞浮緩風濕自宜搜﹐﹝濕气濡滯故脈緩﹐凡頭重身重﹐腿膝痛﹐浮腫﹐大便泄﹐小便黃者﹐風濕證也。﹞浮滑風痰浮數熱﹐﹝滑主痰﹐帶浮則爲風痰﹔數主熱﹐帶浮則爲風熱。﹞無力須將血弱謀。﹝陽盛故脈浮﹐陰虛故無力﹐遇此等脈﹐不宜輕用表藥。﹞r《內經》切脈圖p04﹣a41a7。bmpr﹝洪﹞《內經》謂之鉤﹐又謂之大。

應指𨿽浮大﹐來盛去衰便曰洪﹐﹝洪﹐夏脈也﹐春秋冬見之﹐則病脈也。然在夏來盛去衰如鉤﹐則爲平脈﹐若來盛去亦盛﹐此爲太過﹐來不盛去反盛﹐此爲不及﹐亦病脈也。如鉤者﹐浮候之﹐來盛下垂曲如鉤狀﹐去衰則又柔和矣﹐故爲平脈。﹞眞陰不足﹐邪气相攻﹐﹝人之正气﹐陰陽相配者也。陰陽和則無病﹐陰不足則陽盛﹐陽盛則生火﹐火者偏勝之气也﹐偏勝之气爲邪气﹐邪气卽邪火。﹞寸洪身熱兼膚痛﹐咳唾煩心亦可窮﹐﹝陽盛故生熱﹐火不得泄故膚痛﹐火傷肺故咳唾﹐心惡熱故煩。﹞嘔與脹﹐察關中﹐﹝胃喜淸涼而惡熱﹐嘔者﹐火上炎也﹐火郁而不散也。﹞尺虛宜壯水﹐泄痢不宜逢。﹝尺脈洪﹐相火旺也﹐宜壯水以制陽光﹔若泄痢尺脈洪者﹐難治。﹞李瀕湖謂﹕洪脈非夏﹐升陽散火宜。愚按﹕新病身彊及洪見寸關者﹐升陽散火可也。若久病身弱及洪見兩尺者﹐又宜以滋陰降火爲是。

﹝虛﹞瀕湖引《內經》云﹕气來虛微爲不及﹐病在內。愚按﹕虛脈浮大無力﹐微脈浮細無力﹐大中不能見細﹐則虛不可兼言微矣。今考《內經》謂﹕气來不實而微爲不及。不實者細﹐無力之謂也﹐故可言微。瀕湖便以不實攺作虛字﹐誤。

虛來浮大軟無力﹐夏月逢之暑病居﹐﹝暑病﹐發熱有汗脈虛者﹐宜淸暑益气﹔若發熱惡寒無汗﹐脈浮數而不虛者﹐宜淸暑解表。﹞寸虛自汗多驚悸﹐﹝虛脈主气血虛﹐正气虛則邪气實﹐邪气實便是火﹐火愈甚則表虛﹐汗者﹐心之液也﹐血所化﹐表旣虛則營亦不固﹐血隨火化﹐外泄於表自爲汗﹔心藏神﹐血虛則神失所養﹐故多驚﹔火气沖心﹐故跳動而多悸。﹞關主中宮脹不舒﹐﹝血虛肝郁則脹﹔脾胃虛﹐中气不足﹐亦脹。﹞潮熱骨蒸痿候尺﹐﹝陽气終巳﹐陰气始午﹐陰虛則交午時陰分﹐而陽气並之﹐陽勝則外越爲肌膚熱﹐內爍爲骨髓熱﹐熱在骨謂之骨蒸﹐曰如潮水之應時而至﹐謂之潮熱﹐骨枯髓竭﹐足不任身﹐謂之骨痿。﹞卻憐久病定亡軀。

﹝芤革﹞芤而弦曰革﹐主陰虛失血﹐與芤同﹐今附於此。《脈經》謂﹕芤脈浮大而軟﹐按之中央空﹐兩邊實。舊謂前後爲兩邊﹐固非矣。李士材以浮沈爲兩邊﹐亦不是﹐有力謂之實﹐浮中沈相去無幾﹐豈有浮候實﹐沈候實﹐而中候獨見其空者乎﹖據《內經》論浮脈云﹕其气來毛﹐中央堅﹐兩旁虛﹐此謂太過。由是推之﹐則兩邊指兩旁也﹐蓋芤脈浮大而軟﹐按之兩旁實而中央獨陷下﹐此血不充之象﹐故主失血諸證。

輕手取之浮大軟﹐重按中空邊實芤﹐﹝芤﹐艸名。中空如蔥。血行脈中﹐失血者其脈中空﹐故以芤比之。﹞寸關吐衄腸癰病﹐尺部崩淋便血流。﹝吐血﹐衄血﹑腸癰﹑血崩﹑血淋﹑大便下血等證﹐皆陽盛陰虛也﹐惟陽盛故其脈浮大﹐惟陰虛故其脈中空。﹞﹝散﹞有表無裏大而散﹐至數不齊﹐楊花無定空中泛﹐左寸怔忡﹐右寸自汗﹐﹝散主气實血虛﹐心主血﹐血虛則心神恍愧不寧曰怔忡。气實﹐邪气實也﹐邪气實則熱﹐熱則气泄﹐故自汗。﹞左關溢飲兮﹐﹝陰虛生內熱﹐胃熱則津液耗而發渴﹐渴多飲﹐滲入肌膚腸胃之外﹐謂之溢飲。﹞右關食痺腫亦堪斷﹐﹝胃熱則不和﹐不和則不消穀﹐因而痞悶﹐曰食痺。﹐足脛也。陽明胃經下循脛外廉﹐胃熱故腫。﹞尺爲血大虛﹐兩足如斯終壽算。﹝經以腎脈散爲血少。戴同父曰﹕腎脈散﹐諸病脈代散﹐皆不可治也。﹞﹝微﹞重手按之如欲絕﹐若有若無極其微﹐微屬陰陽虛弱候﹐﹝惟陰陽皆虛﹐故其脈見若有若無之象﹐而名之曰微。﹞惡寒發熱汗霏霏﹐﹝陽虛則生寒﹐陰虛則生熱﹐陽不外固﹐陰不內守則多汗。﹞寸微衄血驚兼喘﹐關主中寒拘急危﹐﹝气血虛則中寒﹐寒則心下拘急。拘急﹐不寬暢也。﹞尺中厥逆元陽損﹐﹝陽火生於陰精﹐陰精虛則陽火弱﹐陽火熱則手足寒而爲厥﹐陰陽不交﹐气上衝而爲逆也。﹞女子崩中帶下虧。

脈以重取辧者﹐曰沈﹐重按始得。其以沈辧者﹐曰伏﹐重按之﹐著骨乃得。﹝凡二脈。﹞﹝沈﹞《內經》謂之石﹐又謂之營。﹝牢﹞牢卽沈脈﹐長大弦而有力者﹐主寒主痛﹐與沈同﹐今削於此。

按始有﹐則爲沈﹐﹝沈﹐冬脈也。春夏秋見之﹐則病脈也。然在冬其气來沈以搏﹐則爲平脈﹔若來如彈石者﹐此謂太過﹔其去如數者﹐此爲不及﹐亦病脈也。﹞寸沈胸脇痛﹐水气膈間停﹐若居關與尺﹐腹背及腰痛。﹝沈主陰﹐陰盛則克伐元气﹐故三部得沈者﹐皆主痛﹐宜溫之﹔有水气者﹐宜利之。﹞沈緩寒濕沈數熱﹐沈滑當知痰食眞﹐沈如無力﹐气虛甚明。﹝沈有力爲實邪﹐故主寒主積﹐沈無力則气虛也。﹞﹝崔紫虛《四言舉要》云﹕沈牢痼冷﹐沈實熱極。愚按﹕牢脈沈而長大有力﹐實脈沈取亦長大有力﹐同一沈取長大有力﹐何以辧其爲痼冷熱極乎﹖﹞﹝伏﹞何以謂之伏﹐推筋按至骨﹐傷寒欲汗陽邪解﹐厥逆臍疼溫藥服。﹝瀕湖曰﹕傷寒一手伏曰單伏﹐兩手伏曰雙伏﹐不可以陽證見陰爲診﹐及火邪內郁﹐不得發越﹐陽極似陰﹐故脈伏必有大汗而解﹐不可發表。又有夾陰傷寒﹐先有伏陰在內﹐外復感寒﹐陰盛陽衰﹐四肢厥逆﹐六脈俱伏﹐須投姜附及灸關元﹐脈乃復出﹐若太溪﹑衝陽皆無脈者﹐必死。﹞寸司嘔吐關思痛﹐尺部疝瘕利水谷。﹝霍亂嘔吐﹐腹痛﹐男子疝﹐女子瘕聚痛甚者﹐其脈多伏﹐暴泄者﹐脈亦多伏。﹞脈以浮沈合辧者﹐曰實﹐大而長﹐浮沈皆得。﹝凡一脈﹞﹝實﹞實脈大而長﹐浮沈皆有力﹐風熱蘊蓄深﹐譫語發狂疾。﹝邪气盛則實﹐浮有力﹑表實也﹔沈有力﹐裏實也。所以然者﹐由風邪深入﹐郁而變熱﹐熱甚則喪其神守﹐故譫語﹐更甚則發狂﹐所謂重陽者狂也。左於脈實者﹐宜發之﹐右手脈實腹滿者﹐宜下之。﹞寸實嘔吐頻﹐心胸苦气逆﹐積聚腹痛候在關﹐大便不通候在尺。﹝瀕湖曰﹕《脈訣》言尺實小便不禁﹐與《脈經》尺實小腹痛﹐小便難之說何反﹖潔古不知其謬﹐藥用姜附愈謬矣。愚按﹕《脈訣》所言﹐亦出《脈經》。《脈經》云﹕尺脈實﹐小腹痛﹐小便不禁﹐宜服當歸湯加大黃一兩。據用大黃﹐則《脈經》以尺實爲熱﹐明矣。潔古用姜附﹐可謂大誤。但虛寒不足之證﹐火不能攝水﹐則小便不禁。此系實熱﹐而《脈經》何以亦有小便不禁之言﹖意者﹐熱渴飲多﹐大便祕塞﹐水獨歸膀胱則小便數﹐小便數則不及溺之﹐卽自出﹐亦謂之小便不禁耶。﹞脈以至數辧者﹐曰遲﹐一息三至。曰緩﹐一息四至。曰數﹐一息六至。曰結﹐緩時一至。曰促﹐數時一至。曰代﹐止有常數﹐還入脈中﹐良久方來。﹝凡六脈﹞﹝遲﹞一息三至﹐號之曰遲﹐浮遲寒在表﹐沈遲作裏醫﹐有力無力皆寒證﹐抑陰扶陽不用疑。寸遲心痛吐酸水﹐﹝寒气攻心故痛﹐胃虛而寒气客之﹐則水入於胃﹐不輸於脾﹐停於胃脘﹐水得寒气燻蒸﹐變而爲酸﹐此是寒證﹐故《脈經》治以附子湯﹑茱萸湯。然此證亦有熱者﹐肝移熱於胃﹐土受木制﹐不能勝水﹐水得木味﹐蘊而成酸﹐經所謂諸嘔吐酸﹐皆屬於熱是也﹐當淸熱燥濕﹐此以脈之滑數辧之。﹞關尺寒疼厥可知。﹝陰气盛﹐則從足五指至膝上寒﹐謂之寒厥﹐﹞遲澀結﹐﹝遲滑則血虛寒﹐血虛寒則凝滯不行﹐漸成結。﹞遲滑脹宜。﹝滑主气虛﹐主食積﹐气虛則寒﹐寒則气收﹐故脹﹔寒飲食積於腸胃﹐亦作脹。﹞﹝緩﹞緩脈均均來四至﹐貴無偏勝軟而和﹐﹝緩主脾胃﹐又主風濕﹐在四季之月﹐不大不小﹐浮沈同等﹐軟而和者﹐平也﹔若三部不齊﹐則爲偏勝﹐或又兼他脈者﹐病脈也。不在四季之月﹐他脈中帶緩者﹐胃气也﹔若獨見緩者﹐病脈也。﹞肌肉不仁緩在寸﹐﹝風气之傷人多在上﹐寸部﹐心肺也。心主血脈﹐肺主皮毛﹐風邪入客血脈﹐故肌肉之間不知痛癢曰不仁。﹞關知脾胃食難磨﹐﹝風气通肝﹐肝气移之於脾胃﹐脾胃實故不欲食。

實者﹐邪實也。﹞尺爲腳弱下體腫﹐﹝濕气之傷人多在下﹐濕濡筋故腳弱﹐濕滲肌膚故下腫。﹞小便難而餘瀝多﹐﹝濕積下焦﹐蘊而成熱﹐濕熱壅滯﹐則膀胱之气不化﹐故小便難﹐有餘瀝也。﹞浮緩爲風沈緩濕﹐若逢緩滑熱爲。﹝經以緩而滑爲熱中。李士材以緩滑爲濕痰﹐誤。﹞緩澀營虛緩細痺﹐﹝風寒濕三气皆能爲痺﹐風勝爲行痺﹐寒盛爲痛痺﹐濕盛爲著痺﹐脈緩細主風濕痺。﹞推詳三部自無訛。

﹝數﹞一息六至稱爲數﹐只有兒童獨安樂﹐﹝兒童以六至爲平脈﹐外此皆爲火。﹞浮沈實數散且淸﹐﹝浮數有力爲實火在表﹐宜散﹔沈數有力爲實火在裏﹐宜淸。﹞無力爲虛宜補藥。﹝數而無力﹐虛火也﹐宜補气或益火之元。﹞寸爲喉舌疼﹐嘔吐嗽煩渴﹐﹝胃口當心﹐亦寸主之﹐胃有火故嘔吐﹐火迫肺故爲嗽爲煩﹐肺金燥故渴。﹞關中消穀易於饑﹐﹝胃有火則消穀善饑。﹞尺部惡寒气淋作。﹝《脈經》謂﹕尺脈數﹐惡寒﹐小便黃赤。又曰﹕少陰脈數﹐男子气淋。蓋腎爲陰屬水﹐陰虛而陽湊之﹐凶熱故外惡寒﹐火伏水中﹐故小便黃赤﹐甚則膀胱之气不化﹐小便不利﹐痛而爲淋。﹞﹝結﹞﹝《脈經》載扁鵲之言曰﹕脈有表無裏者死﹐經名曰結。何謂結脈﹐在指下如麻子動搖。按如麻子動搖者﹐輕取之則散亂無紀﹐重按之則不可得﹐故有表無裏﹐乃腎絕也。與緩時一止之結不同。﹞緩時止﹐謂之結。陰盛陽衰凝气血﹐﹝气﹐溫血行血者也。气虛不能溫血﹐則血寒﹔气虛不能行血﹐則血滯﹔血寒而滯則結﹐血結气亦結矣。﹞浮爲痛積在外攻﹐沈爲痛積內相迫。

﹝促﹞數時一至何其促﹐陽有餘﹐陰不足﹐痰火煎熬﹐或爲喘嗽﹐或斑毒。﹝肉上紫紅成片者﹐斑也﹐黑斑難治﹐癰疽皆毒也。﹞﹝代﹞動而中止不能還﹐止有常數斯名代﹐不是傷寒心悸多﹐卽有腹疼泄痢害﹐久病固爲凶。﹝扁鵲曰﹕脈五至一止﹐不復增減﹐或七來一止﹐不復增減者﹐經名曰代﹐死。﹞平人亦髒敗﹐﹝《靈樞》曰﹕一日一夜五十營﹐以營五臟之精。所謂五十營者﹐持其脈口﹐數其至也。五十動而不一代者﹐五臟皆受气﹔四十動一代者﹐一臟無气﹔三十動一代者﹐二髒無气﹔二十動一代者﹐三髒無气﹔十動一代者﹐五臟無气﹐予之短期。據《脈經》謂﹕四十動一止﹐四歲死﹔三十動一止﹐三歲死﹔二十動一止﹐二歲死﹔十動一止﹐歲內死﹔五動一止﹐五日死﹐此亦槪言之也﹐不必泥。﹞女胎三月餘﹐見之不爲礙。﹝舊謂胎三月﹐其脈代。按胎脈有五月七月亦代者﹐當於兩尺候之﹔如脈來或九至﹐或十至一止﹐良久方來﹐又九至或十至一止﹐良久方來﹐此所謂有常數也﹐再來或九至或十至不止﹐又於十二至或十五至一止﹐但又常數﹐皆是代脈。代之止﹐有常數﹐乃信也﹔土主信﹐此脾胃之气至也。土爲萬物之生气﹐脾胃乃五臟之生气﹐生气至﹐故有胎也。且天一生水﹐次生火木金土而五行備﹔胎之初結﹐乃天一之水也﹐次生火﹑木﹑金﹑土而五行備﹔胎之初結﹐乃天一之水也﹐次生火﹑木﹑金﹑土而五臟之气全﹐五臟之气全﹐故脈代也。代又何以爲死脈﹖以生數論﹐五臟之气全﹐應天五生土之數﹐故其脈代以成數論﹐有形之後﹐則營衛之气與天地之晝夜周流而無一息之止者也。五臟無气﹐獨胃气尙存﹐故其脈亦代﹐然此胃气乃油盡之燈﹐故亦久必死。﹞脈不以浮沈至數辧﹐而以形辧者﹐曰弦﹐直而長如按弓弦。曰緊﹐往來有力左右彈﹐人手如轉索無常。曰長﹐迢迢自若﹐如揭長竿末梢。曰短﹐不能滿部﹐兩頭縮縮。曰細﹐直而軟﹐應指如絲綫。曰澀﹐細長往來難應指﹐如輕刀刮竹。曰滑﹐往來前卻﹐流利如珠。曰動﹐大如豆﹐厥厥搖動。﹝凡八脈。﹞﹝弦﹞《脈經》謂﹕弦脈舉之無有。按﹕瘧脈有浮弦者﹐未嘗舉之無有也。經曰﹕瘧皆生於風﹐惟生於風﹐故脈浮弦﹐且頭痛如破也。卽《脈經》傷寒條中﹐亦有陽明中風脈弦浮之語﹐則所謂弦﹐舉之無有﹐疑其誤也。

挺然在指下﹐端直似弓弦﹐﹝弦﹐春脈也。夏秋冬見之﹐則病脈也﹐然在春軟弱而滑﹐平脈也。若實而彊﹐此謂太過﹐不實而微﹐此謂不及﹐亦病脈也。﹞夏秋則主瘧相纏﹐﹝風寒暑濕之气﹐皆爲瘧﹐其脈皆弦。

惟夏秋患瘧者甚多﹐冬春亦間有之。﹞弦數熱﹐弦遲寒﹐寸弦頭痛膈多痰﹐﹝弦主痰﹐痰隨厥气上升﹐故頭痛。﹞關苦瘕胃气逆﹐﹝血凝气滯﹐久而堅硬在臍旁曰瘕﹐胃中寒气沖塞心下曰逆。﹞尺當疝腳拘攣。﹝疝者﹐睪丸腫痛﹐上連小腹也。蓋肝脈絡陰器﹐主疝﹐或寒或濕﹐或熱或虛﹐或气分﹐或血分﹐臨證以脈之遲數彊弱辧之。肝主筋﹐腎主骨﹐筋束骨者也﹐寒則筋急故拘攣。拘攣者﹐屈伸不利也。﹞﹝緊﹞《內經》謂之急。

左右彈手其力彊﹐狀如轉索名爲緊﹐﹝緊主寒﹐浮緊表寒﹐沈緊裏寒。﹞人迎主傷寒﹐還把風癇診﹐﹝左手寸關之間曰人迎。人迎緊主傷寒頭痛﹐惡寒發熱﹐風气通肝﹐木得風則動搖﹐故身螈﹐肝火鼓動心火﹐火炎神越﹐故卒不知人﹐吐涎沫曰風癇。﹞气口主傷食﹐喘嗽亦宜審﹐﹝右手寸關之間曰气口。气口緊﹐主傷食﹐心下苦滿﹔肺惡寒﹐寒則气逆﹐故曰喘與咳。《脈經》曰﹕緊爲實﹐以上皆實邪﹐故其脈緊。﹞關尺見緊時﹐痺疝極其準。﹝經謂靑脈之至也。長而左右彈人手﹐有積气在心下支﹐名曰肝痺﹐得之寒濕與疝。﹞﹝長﹞迢迢自若指間長﹐倘帶搏堅便失常﹐﹝長脈在春乃肝脈也﹐軟弱如揭長竿末梢曰肝平﹐實而滑如循長竿曰肝病。按長則气治﹐若應指搏堅而不軟弱。則气不治矣。﹞傷寒傳變﹐陽明可詳。﹝傷寒二三日﹐脈長﹐目痛﹐鼻幹﹐不得眠﹐陽明病也。﹞左寸足疼舌捲縮﹐﹝經曰﹕寸口脈長曰足脛痛﹐按左寸心爲陽﹐主血脈﹐長主有餘之病﹐上有餘則下不及﹐血脈不通﹐故足脛痛。腎脈挾舌本﹐舌爲心苗﹐心火盛則水急﹐水急則舌本縮而舌捲﹐不能言矣。﹞右寸分明唾血傷﹐﹝腎主唾﹐其脈入肺中﹐循喉嚨﹐血隨火升﹐故唾血。﹞關中少气髀如折﹐﹝長本肝脈﹐木邪克土﹐故脾虛中气不足。股內曰髀﹐胃脈之所下﹐胃虛故髀痛如折。又脾有邪﹐其气亦畱於兩髀。﹞尺則腰痛不可當。﹝火盛則水衰﹐腰爲腎府﹐腎虛則腰痛。﹞﹝短﹞本位不能及﹐縮縮其形短﹐﹝短則气病﹐若秋時肺脈短澀﹐乃平脈也。﹞滑短酒傷浮短嗽﹐寸主頭疼尺腹滿。﹝短主不及之病﹐酒傷與嗽則气不及也﹐上不及則頭痛﹐下不及則腹滿也。﹞﹝細﹞《內經》謂之小。﹝濡﹞同軟。﹝弱﹞《脈經》以浮細爲軟﹐沈細爲弱。豈細脈無浮沈二候﹐獨於不浮不沈候之乎﹖而《內經》何以有沈細之說也。且經曰脈弱以滑﹐是有胃气。滑者﹐流利如珠之謂。若以沈細爲弱﹐則沈細如絲之中﹐不能見滑矣。且《經脈》旣以沈細爲弱﹐而論肺痿﹐何以又有浮弱之言乎﹖今據《內經》以弦脈軟弱爲肝之平脈﹐則所謂軟弱者﹐無力之謂﹐不得以浮細爲軟﹐沈細爲弱矣。況軟弱所主之病﹐大槪與細同﹐今附於此。

直軟如絲細﹐勞傷損血气﹐﹝細主气血兩虛。﹞身汗來﹐心慌至﹐﹝浮細屬陰虛﹐多盜汗﹔沈細屬陽虛﹐多自汗。汗多心虛故慌。﹞寸須嘔吐關須脹﹐﹝脾胃虛寒﹐上則嘔吐﹐下則腹滿。﹞尺屬骨蒸痢與痺。

﹝骨蒸久痢﹐皆屬腎虛﹐故脈細﹔痺爲寒濕之陰邪﹐故脈亦細。﹞﹝澀﹞往來難﹐細短澀﹐細刀刮竹形容切﹐血少气有餘﹐寸澀心疼神亦怯﹐﹝胃屬陽明﹐多血多气﹐其上口當心﹐血虛則气湊之﹐气血攻衝則當心而痛﹔陽明又主驚﹐驚气歸心故神怯。﹞關中脇脹胃虛嘔﹐﹝肝藏血﹐屬厥陰﹐其脈布脇肋﹐血少气騰故脇肋脹﹔胃爲水谷之海﹐血少則燥﹐气騰則逆﹐燥則血枯﹐逆則气上﹐故不納水谷而嘔吐也。﹞尺部腸枯五心熱﹐﹝血虛則腸枯澀﹐血虛而相火動則肝熱﹔肝熱下移之於母﹐則腎熱﹔下移之於子﹐則心熱﹐腎之脈起於足心﹐心之脈入於手心﹐故手足心熱。﹞婦人當爲經不通﹐或爲胎病宜區別。﹝血養胎﹐故脈澀。崔紫虛謂﹕澀主自汗﹐瀕湖士材皆宗之。愚按《內經》云﹐澀者﹐陰有餘也﹐陰气有餘則爲身熱無汗﹐當以經言爲是。﹞﹝滑﹞流利如珠便是滑﹐多汗陰有餘﹐風痰更可察﹐﹝經曰﹕滑者陰气有餘也。陰气有餘爲多汗身寒﹐滑脈主風不主痰。﹞寸滑吞酸咳嗽嘔﹐﹝滑又主熱﹐胃中濕气與熱气燻蒸﹐蘊而成酸﹐停在胃脘故吞酸﹔濕熱生痰故咳嗽及嘔吐。﹞當關積熱掌中發﹐﹝食積胃﹐胃生熱﹐胃熱上燻﹐則包絡與心肺皆熱﹐包絡之脈入掌中﹐肺脈行其前﹐心脈行其後﹐故掌中亦熱。經所謂掌中熱者﹐腹中熱是也。﹞痢疾癃尺部看﹐﹝滑又主宿食﹐食積成痢。者﹐睪丸腫大﹐病連小腹也。癃者﹐小便不通。《脈經》謂﹕尺滑當溺血也。﹞女子或爲經閉煞。﹝《脈經》謂﹕尺脈滑女子經脈不利。按﹕滑爲血有餘﹐若滑而結﹐及浮滑遲滑者﹐蓄血也。不然則是胎脈。﹞﹝動﹞仲景《傷寒論》曰﹕數脈見於關上﹐上下無頭尾﹐如豆大厥厥動搖者﹐名曰動。愚按﹕兩上字其一乃後人誤添也﹐當是數脈見於關上下。經曰﹕女子手少陰脈動甚者﹐妊子也。手少陰屬心﹐是寸有動脈矣。又曰﹕陰虛陽搏謂之崩。腎之陰虛陽搏之﹐故見崩證﹐是尺有動脈矣。王叔和著《脈經》﹐不知兩上字﹐其一乃衍字﹐因曰動脈見於關上﹐遂令後之論脈者﹐皆曰動脈只見於關﹐與經不合矣。

動脈如豆形﹐數而厥厥動﹐陰動出汗兮驚痛堪憂﹐﹝成無己曰﹕陰陽相搏則虛者動﹐按陰搏陽則陽虛﹐陽虛故出汗。經謂肝主驚﹐陽明主驚。按膽附於肝﹐肝气彊者膽大﹐肝气弱者膽小﹐膽小嘗有畏懼之心﹐故易驚﹐此驚之生於內者也﹔陽明屬土﹐土性靜﹐故聞木聲﹐惕然而驚﹐此驚之生於外者也﹔由是觀之﹐則自驚者屬肝﹐物觸而驚者﹐屬陽明﹐然而驚則皆歸於心也。陰陽相搏﹐陰邪勝故痛。﹞陰動發熱兮﹐血崩爲重。﹝陽搏陰則陰虛﹐陰虛故發熱﹐陽邪勝迫血妄行﹐故崩。﹞﹝胎脈﹞尺脈滑疾﹐心脈動來﹐三部浮沈脈相等﹐五十不止確爲胎。疾而按散兮﹐其胎三月﹔但疾不散兮﹐五月可猜。沈則爲男浮則女﹐陰陽推測貫三才。﹝女子以血脈爲本﹐尺脈嘗滑﹐然滑﹐屬血﹐陰也﹔疾﹐屬气﹐陽也﹔滑而疾是陽之交陰也。女子心脈嘗沈﹐今陰陽相搏而其脈動﹐是陰之交陽也﹐陰陽相交﹐而三部之脈無偏浮偏沈﹐五十不止﹐無或結或促﹐其爲胎也﹐明矣。三月之胎﹐其形未實﹐故其脈按之而散。五月之胎﹐其形漸實﹐故其脈按之不散﹐而其疾如故者﹐蓋疾爲陽气﹐萬物得天地之陽气以生﹐成胎必得母之陽气以長養也。沈﹐陰脈﹐何以反爲男﹖浮﹐陽脈﹐何以反爲女﹖蓋男胎得陽气多﹐胎得陽气多﹐則母之陽不足﹐陰有餘矣。陰有餘﹐陽不足﹐故其脈沈﹔女胎得陰气多﹐胎得陰气多﹐則母之陰不足﹐陽有餘矣。陽有餘﹐陰不足﹐故其脈浮。亦猶坎爲男﹐陰多於陽﹐且陰外而陽內也﹔離爲女﹐陽多於陰﹐且陽外而陰內也。疾與滑何以不主病﹖蓋疾而不滑﹐則爲陰虛火盛﹐滑而疾﹐則非病矣﹐尺旣滑而疾﹐則寸之動﹐亦非病矣。《脈經》辧男女法﹕左手沈實爲男﹔右手浮大爲女﹔左右手俱沈實生二男﹔俱浮大生二女﹔又左尺脈偏大爲男﹔右尺脈偏大爲女﹔左右俱大生二子。﹞

卷二論三部脈所主雜病法訣

夫三部之中﹐俱見一脈﹐所主雜病﹐略而言之。《脈經》曰﹕陽邪來﹐見浮洪﹔陰邪來﹐見微細﹔水谷之邪來﹐見實堅﹔寒之邪來﹐見弦小。又曰﹕浮而滑者﹐宿食也。短而滑者﹐酒病也。遲而滑者﹐脈滿也。洪而大者﹐傷寒也。浮而數者﹐傷風也。浮而急者﹐飲食不消﹐脾不磨也。沈而弦者﹐寒气結而陰痛也。浮而緩者﹐皮膚不仁也。滑而散者﹐癱瘓也。遲而緩者﹐寒癥也。浮而澀者﹐霍亂也。弱而澀者﹐反胃也。緊而滑者﹐吐逆也。短而數者﹐心痛也。弦而數者﹐爲瘧也。緊而急者﹐屍遁也。實小而堅者﹐病在內而冷也。浮滑而緊者﹐病在外而熱也。短而急者﹐病在上也。長而緩者﹐病在下也。長而弦者﹐病在肝也。滑而洪者﹐病在心也。微而軟者﹐病在脾也。浮而澀者﹐病在肺也。沈而緊者﹐病在腎也。又訣曰﹕諸浮爲風﹐或爲虛也。諸緊爲痛﹐或爲積也。諸澀爲痺﹐諸弦爲飲﹐諸數爲熱﹐諸遲爲寒﹐芤則爲失血﹐軟則爲虛﹐若脈沈沈澤澤﹐四肢不仁者﹐亡祟也﹔或大而﹐社祟也﹔若脈來乍大乍小﹐乍短乍長者﹐鬼祟也。

﹝寸部主上焦頭面之疾﹞凡診脈按之骨而見者﹐謂之有力﹔按至骨而無者﹐謂之無力。餘皆仿此。

浮而有力主風﹐無力主虛。主頭面眼目﹐虛浮體重﹐風寒齒痛﹐口眼斜。

沈而有力主積﹐無力主气。主胸膈痞滿﹐咳嗽气急﹐膈气反胃﹐胸滿不食。

遲而有力主痛﹐無力主冷。主嘔吐痞滿﹐不入水穀﹐虛汗拘急﹐疼痛不已。

數而有力主熱﹐無力主瘡。主上焦煩躁﹐口苦嗌漧﹐客熱煩渴﹐頭痛口瘡。

﹝關部主中焦胸腹之疾﹞浮而有力主風﹐無力主虛。主兩脇拘攣﹐不能舉運﹐背脊筋疼﹐身體麻木。

沈而有力主積﹐無力主气。主膨脹虛鳴﹐心腹疼痛﹐上下關格﹐不思飲食。

遲而有力主積﹐無力主冷。主癖腹痛﹐遊走不定﹐上下攻刺﹐反胃吐食。

數而有力主熱﹐無力主瘡。主口熱作渴﹐嘔吐霍亂﹐怔忡煩躁﹐寒熱交爭。

﹝尺部主下焦腰足之疾﹞浮而有力主風﹐無力主虛。主寒邪腰痛﹐腿膝麻木﹐陰莖腫痛﹐二便不利。

沈而有力主積﹐無力主气。主臍下腫痛﹐腳膝酸痛﹐下虛盜汗﹐小便頻數。

遲而有力主痛﹐無力主冷。主小腹急痛﹐外腎偏墜﹐小便頻數﹐大便泄瀉。

數而有力主熱﹐無力主瘡。主小便不通﹐大便閉塞﹐或作腎癰﹐煩渴不止。

﹝五臟見浮脈﹐主風虛之病﹞心脈浮主心虛﹐觸事易驚﹐神不守舍﹐舌彊不語﹐語言錯亂。

肝脈浮主中風癱瘓﹐筋脈攣搐﹐面腫牙疼﹐腸風下血。

脾脈浮主脾虛作膨﹐飲食不進﹐上气喘急﹐嘔逆泄瀉。

肺脈浮主咳嗽气急﹐大便風祕﹐面浮面瘡﹐吐血唾膿。

腎脈浮主腰疼牙痛﹐小腹气痛﹐腿足生瘡﹐足膝無力。

﹝五臟見沈脈﹐主積气之病﹞心脈沈主小便淋瀝﹐咯血尿血﹐小便不通﹐寤而不寐﹐心驚。

肝脈沈主怒气傷肝﹐脇痛肥气﹐眼目昏痛﹐肚腹脹滿。

脾脈沈主中滿不食﹐痞气色黃﹐手足不仁﹐嘔吐泄瀉﹐貪睡。

肺脈沈主咳嗽多痰﹐上气喘急﹐嘔血失音﹐息賁肺癰。

腎脈沈主風滯腰痛﹐小便小利﹐陰作脹﹐奔豚腹滿。

﹝五臟見遲脈﹐主冷痛之病﹞心脈遲主小便頻數﹐心疼嘔水﹐怔忡多悸﹐伏梁臍痛。

肝脈遲主筋攣骨痛﹐目昏多淚﹐觸事易驚﹐轉筋麻木。

脾脈遲主咳嗽泄瀉﹐腹中有虫﹐痰涎多壅﹐飲食不化。

肺脈遲主寒嗽喘滿﹐大便溏瀉﹐皮膚燥澀﹐夢涉大水。

腎脈遲主小便頻數﹐滑精不禁﹐膝脛酸疼﹐陰濕盜汗。

﹝五臟見數脈﹐主瘡熱之病﹞心脈數主煩躁狂言﹐舌上生瘡﹐小便赤澀﹐眼目昏花。

肝脈數主眼痛翳膜﹐目昏多淚﹐頭風眩暈﹐婦人血熱骨蒸及中風。

脾脈數主口臭胃翻﹐齒痛牙宣﹐多食不飽﹐四肢不舉。

肺脈數主咳嗽唾血﹐喉腥目赤﹐大便閉結﹐面赤痱痤。

腎脈數主消渴不止﹐小便血淋﹐下疰生瘡﹐陰囊濕癢。

卷二龔雲林論七表八里總歸四脈

浮脈﹐屬陰﹐主表﹐舉指輕按而得之﹐曰浮。

浮而有力爲洪。

浮而無力爲芤。

浮而長大爲實。

沈脈﹐屬陰﹐主裏﹐舉指重按而得之﹐曰沈。

沈而有力爲滑。

沈而無力爲弱。

沈而似有似無爲微。

沈而至骨爲伏。

遲脈﹐屬陰﹐在髒﹐舉指半重﹐按之在內﹐再按乃見﹐一息三至﹐曰遲。

遲而有力爲澀。

遲而無力爲濡。

遲而似有似無爲緩。

數脈﹐屬陽﹐在腑﹐舉指輕按而極急﹐一息六至﹐曰數。

數而有力爲弦。

數而無力爲緊。

卷二論五臟見四脈應病詩

左寸心部浮數頭痛熱夢驚﹐浮遲腹冷胃虛眞﹐沈數狂言並舌彊﹐沈遲气短力難成。﹝主气不相接續。﹞左關肝部浮數患風筋脈抽﹐浮遲冷眼淚難收﹐沈數背瘡常怒气﹐沈遲不睡損雙眸。

左尺腎部浮數勞熱小便赤﹐浮遲陰腫濁來侵﹐沈數腰疼生赤濁﹐沈遲白濁耳虛鳴。

右寸肺部浮數中風喉熱閉﹐浮遲冷气瀉難禁﹐沈數風痰並气喘﹐沈遲气弱冷涎停。

右關脾部浮數齦宣並盜汗﹐浮遲胃冷气虛膨﹐沈數熱多兼口臭﹐沈遲腹滿脹堅生。

右尺命門浮數世精三焦熱﹐浮遲冷气濁時淋﹐沈數渴來小便數﹐沈遲虛冷小便頻。

卷二論三因脈證歌

內因脈﹝喜怒憂思悲恐驚﹐內應气口。﹞喜怒傷心脈必虛﹐思傷脾脈結中居﹐因憂傷肺脈必澀﹐怒气傷肝脈更濡﹐恐傷於腎脈沈是﹐緣驚傷膽動相須﹐脈緊因悲傷胞絡﹐七情气口內因之。

外因脈﹝風寒暑濕燥火﹐內應人迎。﹞緊則傷寒腎不移﹐虛因傷暑向胞推﹐澀緣傷燥須觀肺﹐細緩傷濕要觀脾﹐浮則傷風肝部應﹐弱爲傷火察心知﹐六邪合脈須當審﹐免使將寒作熱醫。

不內不外因脈勞神役慮定傷心﹐虛澀之中仔細尋﹐勞役陰陽傷腎部﹐忽然緊脈必相侵﹐房帷任意傷心絡﹐微澀之中宜忖度﹐疲極筋力更傷肝﹐指下尋之脈弦弱﹐飲食饑飽定傷脾﹐未可輕將一例推﹐饑則緩弦當別議﹐若然滑實飽無疑﹐叫呼損气因傷气﹐燥弱脈中宜熟記﹐能推不內外中因﹐生死吉凶都在是。

卷二論脈證名狀二十六種所主病證

夫脈之大體二十六種﹐此診候之紀綱也。細而論之﹐毫釐少差﹐舉治必遠。總而言之﹐逆從虛實﹐陰陽而已﹐兩者議之﹐以要其中﹐謹於諸家脈法中撮其機要﹐刪去繁蕪﹐載其精義。

浮脈之診﹐浮於指下﹐按之不足﹐舉之有餘﹐再再尋之﹐狀如太過﹐瞥瞥然見於皮毛間﹐其主表證﹐或爲風﹐或爲虛。浮而大散者﹐心也﹔浮而短澀者﹐肺也﹔浮而數者﹐熱也﹔浮數之脈應發熱﹐其不發熱而反惡寒者﹐瘡疽之謂也。

洪脈之診﹐似浮而大﹐按舉之則泛泛然滿三部﹐其狀如水之洪流﹐波之湧起﹐其主血實積熱瘡腫。論曰﹕脈洪大者﹐瘡疽之病進也。如瘡疽結膿未成者﹐宜下之﹔膿潰之後﹐脈見洪大﹐則難治﹔若自利者﹐不可救治也。

滑脈之診﹐實大相兼﹐往來流利如珠﹐按之則累累然滑也﹐其主或爲熱﹐或爲虛﹐此陽脈也。瘡疽之病﹐膿未潰者﹐宜內消也﹔膿潰之後﹐宜托裏也﹔所謂始爲熱﹐而繼爲虛也。

數脈之診﹐按之則呼吸之間動及六至﹐其狀似滑而數也。若浮而數﹐則表熱也﹔沈而數﹐卽裏熱也。又曰﹕諸數爲熱。仲景曰﹕脈數不時見﹐則生惡瘡也。又曰﹕肺脈洪數﹐則生瘡也﹐診諸瘡洪數者﹐裏欲有膿結也。

散脈之診﹐似浮而數﹐按之則散而欲去﹐舉之則大而無力﹐其主气實而血虛﹐有表有裏。瘡腫膿潰之後而煩痛﹐尙未痊退者﹐診其脈洪滑粗散﹐難治也﹐以其正气虛而邪气實也。又曰﹕肌體沈重﹐肺脈大而斃﹐謂浮散者也。

芤脈之診﹐似浮而軟﹐按之中央空﹐兩邊實﹐其主血虛﹐或爲失血。瘡腫之病﹐診得芤脈﹐膿潰後易治﹐以其脈病相應也。

長脈之診﹐按之得洪大而長﹐出於本位﹐其主陽气有餘也。傷寒得之﹐欲汗出自解也。長而緩者﹐胃脈也﹐百病皆愈﹐謂之長則气治也。

牢脈之診﹐按之則實大而弦﹐且沈且浮﹐而有牢堅之意﹐若瘰結腫﹐診得牢脈者﹐不可內消也。

實脈之診﹐按舉有力而類結曰實。經曰﹕邪气甚則實﹐久病則虛﹐人得此最忌。

瘡疽之人得此﹐宜急下之﹐以其邪气與臟腑俱實故也。

弦脈之診﹐按之則緊而弦﹐其似緊者爲弦﹐如按弦而不移﹐緊如內繩而轉動﹐以此爲異。春脈浮弦而平﹐不時見則爲飲爲痛﹐主寒主虛。瘡疽論曰﹕弦洪相搏﹐外緊內熱﹐欲發瘡疽也。

緊脈之診﹐似弦而緊﹐按之如切繩而轉動﹐其主切痛積癖也。瘡腫得之﹐气血沈澀也﹐亦主痛也。

澀脈之診﹐按之則散而復來﹐舉之則細而不足﹐脈澀﹐則气澀也﹐亦主血虛瘡腫。潰後得之無妨也。

短脈之診﹐按舉則不及本位。《內經》曰﹕短則气病﹐以其無胃气也。諸病脈短﹐皆難治也﹔瘡腫脈短﹐眞气短也。

細脈之診﹐按之則縈縈如蜘蛛之絲而欲絕﹐舉之如無而似有﹐細而微﹐其主亡陽。瘡腫之病﹐脈來細而沈時直者﹐裏虛而欲變證也。

微脈之診﹐按之則軟小而極微﹐其主虛也。眞气復者生﹐邪气勝者危﹔瘡腫之病潰後﹐脈微而勻舉自差也。

遲脈之診﹐按舉來遲﹐呼吸定息﹐方得三至﹐其狀似緩而稍遲。痼疾得之﹐則善﹔新疾得之﹐則正气虛憊。瘡腫得之﹐潰後自痊。

緩脈之診﹐按舉似遲而稍疾於遲。仲景曰﹕陽脈浮大而濡﹐陰脈浮大而澀﹐陰陽同等謂之緩。脈見長緩﹐百疾自瘳﹔凡諸瘡腫潰後﹐其脈澀遲緩者﹐皆易愈﹐以其脈候相應﹐是有胃气也。

沈脈之診﹐舉之不足﹐按之方見如爛綿﹐其主邪气在髒也。水气得之則逆﹐此陰脈也﹔瘡腫得之﹐邪气深也。

伏脈之診﹐比沈而伏﹐舉之則無﹐按之至骨方得﹐與沈相類﹐而邪气益深矣。

虛脈之診﹐按之不足﹐遲大而軟﹐輕舉指下豁然而空。經曰﹕脈虛則血虛﹐血虛生寒﹐陽气不足也。瘡腫脈虛﹐宜托裏﹐和气養血也。

軟脈之診﹐按之如帛在水中﹐極軟而細﹐亦謂之濡。其主胃气弱﹐瘡腫得之﹐補虛排膿托裏。

弱脈之診﹐似軟而極微﹐來遲而似有。仲景曰﹕微弱之脈﹐綿綿如瀉漆之絕。其主血气俱虛﹐形精不足﹐大抵瘡家沈遲濡弱﹐皆宜托裏。

促脈之診﹐按之則去數﹐來時一止而復來。仲景曰﹕陽盛則促﹐主熱蓄於裏也﹐下之則和﹐瘡腫脈促﹐亦急下之。

結脈之診﹐按之則往來遲緩﹐時一止而復來。仲景曰﹕陰盛則結。經曰﹕促結則生﹐代則死。

代脈之診﹐按之則往來﹐動則中止﹐不能自還﹐因而復動者﹐曰代脈也。因其止有常數而不忒﹐如十動一止﹐𨿽數十次﹐皆見於十動之後﹔如二十動一止﹐𨿽數十次﹐皆見於二十動之後。代者﹐气衰也﹐諸病見之不祥。大凡瘡腫之病﹐脈促結者難治﹐而況是代脈乎﹗動脈之診﹐見於關上﹐無頭尾﹐如豆大﹐厥厥然而動搖者是也。《脈經》曰﹕陰陽相搏﹐故謂之動。動於陽則陽气虛而發厥﹐動於陰則陰气虛而發熱﹐是陽生於尺而動於寸﹐陰生於寸而動於尺﹐不可不辧也。

《脈訣》曰﹕气血沈澀脈來緊﹐身有痛處﹐卽發瘡疽之兆。身應發熱﹐脈浮數﹐人反惡寒﹐卽爲瘡疽之萌。

張仲景曰﹕脈數不時見﹐則生惡瘡。

又曰﹕肺脈俱數則生瘡。

又曰﹕脈實大洪大﹐初起爲病進﹐已潰爲邪气未退。

又曰﹕脈沈實沈伏﹐初起主邪气深伏﹐難痊﹐潰爲餘毒。

又曰﹕脈芤﹑澀﹑遲﹑緩﹐潰後爲脈證相應﹐無妨﹐若短細則將變證﹐此六脈宜於潰後﹐不利於初起。

又曰﹕脈浮大浮數﹐初起爲邪正相搏﹐有餘﹐若促結則非吉兆﹐此六脈宜於初起﹐不利於潰後。

朱丹溪曰﹕脈數﹐熱也﹐多兼實﹐陽証之所由生﹐若兼虛﹐後必陷爲陰。脈遲﹐寒也﹐多兼陰証之所由生﹐若兼實﹐後必返爲陽。

王肯堂曰﹕脈沈實﹐發熱煩躁﹐外無赤痛﹐其邪深在裏﹐宜先疏通﹐以絕其源。

浮大數﹐腫在外﹐當先托裏﹐恐邪入內。

脈不沈不浮﹐內外證無﹐知其在經﹐當和營衛。

脈數﹐身無熱﹐內有癰膿。

脈數﹐應當發熱﹐而反惡寒﹐若有痛處﹐當發癰。

若數脈不時見﹐當生惡瘡。

浮﹐腫瘍爲虛爲風﹔潰瘍爲虛宜補。

洪﹐腫瘍爲虛﹐爲熱盛﹐宜宣熱拔毒﹐年壯形實﹐宜下﹔潰瘍爲邪气盛﹐服藥久不退者﹐難治。

滑﹐腫瘍爲熱﹔潰瘍爲熱爲虛﹐爲邪气未退。

數﹐腫瘍爲病退﹐爲熱﹐數而洪者欲膿。潰瘍爲難愈﹐數甚者難治。

散﹐腫瘍爲气不收斂﹐潰瘍爲痛未退﹐洪滑大散難治。

芤﹐腫瘍爲血虛。潰瘍爲脈病相應。

長﹐腫瘍宜消退之法。潰瘍爲易愈﹐謂長則气治也。

牢﹐腫瘍爲邪盛﹐爲欲膿﹔潰瘍爲邪气不退。

實﹐腫瘍爲邪气太盛﹔潰瘍爲邪不退﹐爲實﹐緩豁大者爲虛。

弦﹐腫瘍爲痛﹐爲欲膿﹔弦洪相搏﹐外緊內熱﹐爲疽發也﹔潰瘍爲血虛﹑爲痛。

緊﹐腫瘍浮而緊﹐發熱惡寒﹐或有痛處﹐是爲癰疽﹔潰瘍主气血沈澀﹐爲痛﹐爲有外寒。

澀﹐腫瘍爲气實﹐爲气滯﹐潰瘍爲血虛﹐爲脈病相應。

短﹐腫瘍爲元气不足﹔潰瘍爲大虛﹐宜補。

微﹐腫瘍爲虛﹐服藥漸充者佳﹔潰瘍爲虛﹐若微而勻者﹐爲脈病相應。

遲﹐腫瘍爲寒爲虛﹐尺遲爲血少﹔潰瘍爲虛﹐爲气血不能滋榮於瘡﹐爲有外寒。

緩﹐腫瘍爲可治﹐大而緩爲虛﹔潰瘍緩而澀者愈﹔以其病脈相應﹐及胃气充也。

沈﹐腫瘍爲邪气深。潰瘍爲遺毒在內﹐寸沈爲胸有痰。

伏﹐腫瘍爲陰中伏陽邪﹔潰瘍爲陽伏陰中﹐爲內蝕﹐爲流注浸淫﹐難治。

虛﹐腫瘍便宜補而內托﹔潰瘍膿旣泄﹐宜大補血气。

弱﹐腫瘍爲元气不足﹐宜內補托裏。

結﹐腫瘍爲邪气結﹔潰瘍漸勻則愈﹐不調則危。

促﹐腫瘍爲熱﹐爲病進﹔潰瘍爲熱不減﹐漸進則死﹐漸退則生。

代﹐腫瘍爲气血敗壞﹐元气損傷﹔潰瘍爲元气竭絕。

薛立齋曰﹕謹按脈者﹐人身之造化﹐病機之外見﹐醫家之準繩﹐不可不精究而熟察﹔至於太溪﹑衝陽﹐又爲診法之要﹐生死之機也。故十二經脈皆系於生气﹐气乃人之根本﹐寸口脈平而死者﹐生气獨絕於內也。《難經》云﹕上部有脈﹐下部無脈﹐其人當吐不吐者死﹔上部無脈﹐下部有脈﹐難困無能爲害﹐是脈有根本﹐人有元气也。

夫人受气於谷﹐乃傳於臟腑﹐淸者爲榮﹐濁者爲衛﹐榮行脈中﹐衛行脈外﹐陰陽相貫﹐如環無端﹐周流一身﹐晝夜各有常度﹐其不相應者﹐病也。病至於甚﹐脈道乃乖﹐抑嘗治雀啄屋漏之類﹐若因藥餌克伐所致﹐急用參歸術姜附之劑﹐多有復生者﹐不可遂棄而不治也。

又曰﹕癰疽未潰而脈先弱者﹐何以收斂。

卷二論三部脈所主證候

夫寸關尺者﹐脈之位也。浮沈滑澀者﹐脈之體也。奠位分體﹐指文語證者﹐診脈之要道也。《脈經》曰﹕大凡診候﹐兩手三部﹐脈滑而遲﹐不浮不沈﹐不長不短﹐去來齊等者﹐無病也。

寸口脈浮者﹐傷風也﹔緊者﹐傷寒也﹔弦者﹐傷食也﹔浮而緩者﹐中風也﹔浮而數者﹐頭痛也﹔浮而緊者﹐膈上寒﹐脇下飲冷也﹔沈而緊者﹐心下寒而積痛也﹔沈而弱者﹐虛損也﹔緩而遲者﹐虛寒也﹔微弱者﹐血气俱虛也﹔弦者﹐頭痛﹐心下有水也﹔雙弦者﹐兩脇下痛也﹔偏絕者﹐不遂也﹔HTHT如羹上肥者﹐陽气微也﹔連連如蜘蛛絲者﹐陽气衰也。

關主中焦胸腹中事﹐去來徐而緩者﹐無病也。浮者﹐腹滿而不欲食﹐胃虛脹也﹔滑者﹐客熱在內也﹔數者﹐熱結中焦也﹔沈伏者﹐中焦水气﹐或嘔逆而吞酸也﹔弱者﹐胃气虛也﹐𨿽有虛熱﹐不可大攻﹐須防熱去則生寒也﹔牢而實者﹐腹滿向向﹐噎塞而不通﹐或腹大痛澀者﹐气逆也﹔芤則瀉血﹐澀堅大實﹐按之不減而有力者﹐中焦實有結伏在胃也﹔微浮者﹐積熱不消﹐蛔動心悸也。

尺主下焦﹐腰腎膝脛足中事也。尺脈浮者﹐風熱小便難也﹔沈者﹐腰背痛而神气不足﹔數者﹐臍下熱痛﹐小便赤色而惡寒也﹔遲者﹐下焦寒而陰虛也﹔緊者﹐臍下小腹急痛也﹔緩者﹐腳弱下腫而痿痺也﹔弱者﹐下冷而腎气衰也﹔軟者﹐腳不收而風痺﹐小便難也﹔伏者﹐小腹痛而疝瘕﹐谷不化也﹔細者﹐溏泄而下冷也﹔芤者﹐小便澀血而下虛也﹔牢而小者﹐足膝寒痺﹐腳下隱隱疼痛也﹔細而急者﹐筋攣不能行也﹔來而斷絕者﹐男子小腹有滯气也﹐婦人月水不利也。

卷二論三部所主臟腑病

夫診候之道﹐醫者之難精也﹐若非燈下辛苦﹐勤於記誦﹐參師訪友﹐晝夜不遑﹐造次顚沛﹐寤寐俯仰﹐存心於此﹐安能知聖神之妙哉﹗古人曰﹕按其脈﹐知其疾﹐命曰神﹐以悟其探賾索隱之妙。又曰﹕切其脈﹐治其病﹐謂之巧﹐以明其指別之功也。

蓋三指相去毫釐之近﹐主病若千里之遠﹐觀夫指別之功﹐世人固以爲難﹐命曰神﹐豈容易可至哉﹗常考於經﹐脈有三部﹐寸﹑關﹑尺也。從魚際至髙骨﹐卻行一寸曰寸﹐從寸上一分曰魚際﹐從寸至尺曰尺澤﹐寸後尺前爲關﹐關前爲陽﹐卽寸口也。關後爲陰﹐卽尺脈也。陽出陰入﹐以關爲界﹐寸主上焦﹐頭手皮毛﹐關主中焦﹐腹及腰﹐尺主下焦﹐小腹及足﹐此三部所主大略也。又有左右兩手三部﹐爲之六脈也。又有人迎﹑气口﹑神門所主﹐又各不同﹐蓋左手關前曰人迎﹐右手關前曰气口﹐兩關之後一分﹐卽曰神門。故《脈法》贊曰﹕肝心主左﹐肺脾主右﹐腎爲命門﹐俱出尺部﹐魂魄谷神﹐皆見寸口﹐所謂左手關前﹐心之部也﹐其經手少陰與手太陽爲表裏﹐小腸合爲腑﹔左手關上﹐肝之部也﹐其經足厥陰與足少陽爲表裏﹐膽合爲腑﹔左手關後﹐腎之部也﹐其經足少陰與足太陽爲表裏﹐膀胱合爲腑﹔右手關前﹐肺之部也﹐其經手太陰與手陽明爲表裏﹐大腸合爲腑﹔右手關上﹐脾之部也﹐其經足太陰與足陽明爲表裏﹐胃合爲腑﹔右手關後﹐命門之部也﹐其經手厥陰與手少陽爲表裏﹐三焦合爲腑﹔此謂六部所主臟腑﹐十二經之義也。

又《脈要精微論》曰﹕尺內兩旁﹐則季脇也﹐尺外以候腎﹐尺裏以候腹﹐中附上﹐左外以候肝﹐內以候膈﹔右外以候胃﹐內以候脾﹐上附上﹐右外以候肺﹐內以候胸中﹔左外以候心﹐內以候膻中﹐前以候前﹐後以候後﹔上竟上者﹐胸喉中事也﹐下竟下者﹐小腹腰股膝脛足中事也。粗大者﹐陰不足﹐陽有餘﹐爲熱中也。來疾去徐﹐上實下虛﹐爲厥顚疾﹔來徐去疾﹐上虛下實﹐爲惡風也。故中風者﹐陽气受也﹐有脈俱沈細數者﹐少陰厥也﹔沈細數散者﹐寒熱也﹔浮而散者﹐爲僕﹔諸浮而數者﹐皆在陽爲熱﹐其有躁者在手。諸細而沈者﹐皆在陰﹐則爲骨痛﹐其有靜者在足﹔數動一代者﹐病在陽之脈也﹐泄及便膿血。諸過者切之﹐澀者陽气有餘也﹐滑者陰气有餘也﹔陽气有餘﹐爲身熱無汗﹐陰气有餘﹐爲多汗身寒﹐陰陽有餘﹐則無汗身寒。推而外之﹐內而不外者﹐有心腹積也﹔推而內之﹐外而不內者﹐身有熱也﹔推而上之﹐上而不下者﹐腰足痛也﹔推而下之﹐下而不上者﹐頭項痛也﹔按之至骨﹐脈气少者﹐腰脊痛而身有痺也。以上諸疾﹐若非指明心了﹐焉可得而妙也。

又《平人气象論》曰﹕一呼脈再動﹐一吸脈亦再動﹐呼吸定息﹐脈行五動﹐爲以大息﹐不大不小﹐不長不短﹐不滑不澀﹐不浮不沈﹐不遲不數﹐命曰平人。平人者﹐不病也。蓋平人之常气稟乎胃﹐胃气者﹐平人之常气也﹐所以人常稟气於胃﹐故脈以胃气爲本也。《正理論》曰﹕谷入於胃﹐脈道乃行合。《靈樞經》曰﹕胃爲水谷之海也。

又曰﹕脈應四時曰平﹐四時之脈﹐皆以胃气爲本﹐謂春弦夏洪﹐秋毛冬石﹐春之胃脈微弦曰平﹐餘皆仿此﹐逆四時則病矣。

若診婦人之脈﹐妊身則愼勿亂投湯散﹐其婦人之脈﹐診得少陰脈動甚﹐則有子也。

又曰﹕陰搏陽﹐則有子也。又曰﹕身汗而無脈者﹐卽有妊也。蓋重身者﹐問其月事﹐觀其體貌﹐然主治不可忽也。

又經曰﹕察色按脈﹐先別陰陽。蓋陰陽者﹐天地之道也﹐是以治病者﹐必求其本﹐本於陰陽寒暑﹐四時五臟之根也。以脈言之﹐則浮沈也。以部言之﹐則尺寸也。

故經云﹕脈者陰陽之法﹐以應五臟﹐是謂呼出心與肺﹐吸入腎與肝﹐呼吸之間﹐脾受谷味﹐其味在中也。以浮沈論之﹐則曰﹕浮者陽也﹐沈者陰也﹐應在臟腑﹐則浮而大散者心﹐浮而短澀者肺也﹐所以心肺俱浮也。牢而長者肝也﹐按之而大﹐舉指來實者腎也﹐所以肝腎俱沈也。遲緩而長者脾也﹐脾爲中州﹐所以脈在中也。仲景曰﹕大﹑浮﹑數﹑動﹑滑﹐皆陽也﹐沈﹑澀﹑弱﹑弦﹑微﹐皆陰也。陽者熱也﹐陰者寒也﹐所以寒則脈來沈而遲﹐熱則脈來浮而數﹐故曰﹕諸數爲熱﹐諸遲爲寒﹐無如此驗也。

《脈經》曰﹕諸浮爲風﹐諸緊爲痛﹐諸伏爲聚﹐諸弦爲飲﹐芤者失血﹐長則气治﹐短則气病﹐澀則煩心﹐大則病進﹐浮爲在表﹐沈爲在裏﹐遲爲在髒﹐數爲在腑。又形壯脈細﹐少气不足以息者危﹔形瘦脈大﹐胸中气多者斃。形气相得者生﹐三五不調者死﹐三部九候﹐皆相失者死﹐此先聖診脈之大法也。故曰﹕凡治病﹐則察其形气色澤治之﹐無候其時也。所以形气相得者生﹐色澤以浮者病易已﹐脈從四時者可治﹐脈弱似滑者﹐是有胃气﹐此皆易治也。若形气相失﹐或色夭不澤﹐及脈逆四時﹐或脈益堅﹐皆不可治﹐經所謂必察四難而明告之。又若病熱脈靜﹐泄而脈大﹐脫血脈實﹐汗後脈躁﹐此皆難治也。若瘡疽之人﹐膿血大泄﹐脈滑數者﹐難治也。凡膿多﹐或如淸泔﹐脈滑大散﹐寒熱發渴者﹐治之無功也。若患肺瘡也﹐咳嗽膿血﹐脈見洪滑﹐治之難痊矣。大凡診脈見浮數﹐應當發熱﹐而反惡寒﹐𨿽頭項拘急﹐四肢煩痛﹐或復戰栗渴甚者﹐但有痛處﹐欲發瘡腫也。

卷二五臟六腑脈病虛實例

﹝肝臟脈病虛實﹞肝象木﹐王於春﹐其脈弦﹐其神魂﹐其候目﹐其華在爪﹐其充在筋﹔其聲呼﹐其臭臊﹐其味酸﹐其液泣﹐其色靑﹐其藏血﹐足厥陰其經也。與膽合爲腑﹐而主表﹐肝爲髒而主裏。肝气盛爲血有餘﹐則病目赤﹐兩脇下痛引小腹﹐善怒﹔气逆則頭眩﹐耳聾不聰﹐額腫﹐是肝气之實也﹐則宜瀉之。肝气不足﹐則病目不明﹐兩脇拘急﹐筋攣不得太息﹐爪甲枯而靑﹐善怒﹐恐如人將捕之﹐是肝气之虛也﹐則宜補之﹐禁當風。

肝部在左手關上是也。關部脈來綽綽﹐如按琴瑟之弦﹐如揭長竿﹔春以胃气爲本﹐春肝木旺﹐其脈弦細而長﹐是平脈也。反得微澀而短者﹐是肺之乘肝﹐金之克木﹐謂之賊也﹐大逆不治。反得浮大而洪者﹐是心乘肝﹐子之乘母﹐爲實邪﹐𨿽病當愈。反得沈濡而滑者﹐是腎乘肝﹐母之克子﹐爲虛邪﹐𨿽病當愈。反得緩而大者﹐是脾之乘肝﹐是土之淩木﹐爲微邪﹐𨿽病不死。肝脈來盈實而滑﹐如循長竿曰平。病肝脈來﹐急益勁﹐如新張弓弦﹐曰肝死。眞肝脈至﹐中外急﹐如循刀刃責責然﹐如新張弓弦﹐色靑白不澤﹐毛折乃死。

﹝心臟脈病虛實﹞心象火﹐王於夏﹐其脈如鉤而洪大﹐其候舌﹐其聲言﹐其臭焦﹐其味苦﹐其液汗﹐其養血﹐其色赤﹐其藏神﹐手少陰其經也。與小腸爲腑而主表。心气盛主神有餘﹐則病胸內痛﹐脇支滿﹐脇下痛﹐膺背膊髀間痛﹐兩臂內痛﹐喜笑不休﹐是心气之實也﹐則宜瀉之。心气不足﹐則胸腹大﹐脇下與腰背相引痛﹐驚悸恍惚﹐少顏色﹐舌本彊﹐善憂悲﹐是心气之虛也﹐則宜補之﹐禁溫衣熱食。

心部在左手寸口是也。寸口脈來﹐累累如連珠﹐如循瑯曰平﹐心以胃气爲本﹐夏心火旺﹐其脈浮洪大而散﹐名曰平脈也。反得沈濡而滑者﹐腎之乘心﹐水之克火﹐大逆不治。反得弦而長﹐是肝乘心﹐母之克子﹐𨿽病當愈。反得緩而大﹐是脾乘心﹐子之乘母﹐𨿽病當愈。反得微澀而短﹐是肺之乘心﹐金之淩火﹐爲微邪﹐𨿽病不死。心脈來﹐湍湍連屬﹐冥中微曲﹐曰心病。死心脈﹐前曲後倨﹐如操帶鉤﹐曰心死。眞心脈至﹐牢而搏﹐如循薏苡累累然﹐其色赤黑不澤﹐毛折乃死。

﹝脾臟脈病虛實﹞脾象土﹐旺於長夏﹐其脈緩﹐其候口﹐其聲歌﹐其臭香﹐其味甘﹐其液涎﹐其養形肉﹐其色黃﹐其藏意﹐足太陰其經也。與胃合爲腑﹐主表﹐脾爲髒﹐主裏。脾气盛﹐爲形有餘﹐則病腹脹﹐溲不利﹐身重若饑﹐足痿不收行﹐善腳下痛﹐是爲脾气之實也﹐則宜瀉之。脾气不足﹐則四肢不用﹐後泄食不化﹐嘔逆腹脹腸鳴﹐是爲脾气之虛也﹐則宜補之﹐禁溫食飽食﹐濕地濡衣。

脾部在右手關上是也。六月脾土旺﹐其脈大阿阿而緩﹐名曰平脈也。長夏以胃气爲本﹐反得弦而急﹐是肝之乘脾﹐木之克土﹐爲大逆不治。反得微澀而短﹐是肺之乘脾﹐子之乘母﹐不治而愈。反得浮而洪者﹐是心之乘脾﹐母之歸子﹐當瘥不死。反得沈濡而滑者﹐是腎之克脾﹐水之淩土﹐爲微邪﹐當瘥。脾長而弱﹐來疏去數﹐再至曰平﹐三至曰離經﹐四至曰奪精﹐五至曰命盡﹐六至曰死。病脾脈來﹐實而盛。如雞舉足﹐曰脾病。死脾脈來﹐堅銳如鳥之啄﹐如鳥之距﹐如屋之漏﹐如水之澑﹐曰脾絕。眞脾脈弱而乍數疏﹐然其色不澤﹐毛折乃死。

﹝肺臟脈病虛實﹞肺象金﹐王於秋﹐其脈如毛而浮﹐其候鼻﹐其聲哭﹐其臭腥﹐其味辛﹐其液涕﹐其養皮毛﹐其藏气﹐其色白﹐其神魄﹐手太陰其經也。與大腸合﹐大腸爲腑﹐主表﹐肺爲髒﹐主裏。肺气盛﹐爲气有餘﹐則病喘咳上气﹐肩背痛﹐汗出﹐尻陰股膝脛足皆痛﹐是爲肺气之實也﹐則宜瀉之。肺气不足﹐則少气不能報息﹐耳聾嗌漧﹐是爲肺气之虛也﹐則宜補之。禁寒飲食寒衣﹐肺欲收﹐急食酸以收之﹐用辛瀉之。

肺部在右手關前寸口是也。肺脈微短澀如毛﹐名曰平脈。秋以胃气爲本﹐脈來上下如循雞羽﹐曰病肺脈。其色白﹐身體但寒無熱﹐時時欲咳﹐其脈微遲﹐爲可治。

秋金肺王﹐其脈浮澀而短﹐是曰平脈也。反得浮大而洪者﹐是心之乘肺﹐火之克金﹐爲大逆不治。反得沈濡而滑者﹐是腎之乘肺﹐子之乘母﹐不治而愈。反得緩大而長﹐阿阿者﹐是脾之乘肺﹐母之歸子﹐𨿽病當愈。反得弦而長者﹐是肝之乘肺﹐木之淩金﹐爲微邪﹐𨿽病當愈。肺脈來泛泛而輕﹐如微風吹鳥背上毛﹐再至曰平﹐三至曰離經﹐四至曰奪精﹐五至曰死﹐六至曰命盡。肺脈來如物之浮﹐如風吹毛﹐曰肺死。秋胃微毛曰平﹔胃气少毛多曰肺病﹔但如毛無胃气曰死﹔毛有弦曰春病﹔弦甚曰金病。眞肺脈至﹐大而虛﹐如毛羽中人膚﹐然其色靑白不澤﹐毛折乃死。

﹝腎臟脈病虛實﹞腎象水﹐王於冬﹐其脈如石而沈﹐其候耳﹐其聲呻﹐其臭腐﹐其味鹹﹐其液唾﹐其養骨﹐其色黑﹐其神志﹐足少陰其經也。與膀胱合﹐膀胱爲腑主表﹐腎爲髒主裏。腎气盛﹐爲腎有餘﹐則病腹脹飧泄﹐體腫喘咳﹐汗出憎風﹐面目黑﹐小便黃﹐是爲腎气實也﹐則宜瀉之。腎气不足﹐則厥腰背冷﹐胸內痛﹐耳鳴苦聾﹐是爲腎气之虛也﹐則宜補之。毋犯塵垢﹐毋衣炙衣﹐腎欲堅﹐急食苦以堅之﹐鹹以泄之﹐苦以補之。

腎部在左手關後尺中是也。腎脈來如引葛﹐按之益堅﹐曰腎病。腎屬水﹐其脈大緊﹐身無痛﹐形不瘦﹐不能食﹐善驚悸﹐以心萎者死。冬腎水王﹐其脈沈濡而滑﹐名曰平脈也。反得浮大而緩者﹐是脾之乘腎﹐土之克水﹐爲大逆不治。反得浮澀而短者﹐是肺之乘腎﹐母之歸子﹐爲虛邪﹐𨿽病可治。反得弦細而長者﹐是肝之乘腎﹐子之乘母﹐爲實邪﹐𨿽病自愈。反得浮大而洪者﹐是心之乘腎﹐火之淩水﹐𨿽病不死。腎死脈來﹐發而奪索﹐辟辟如彈石﹐曰腎死。冬胃微石曰平﹔胃少石多曰腎病﹔但石無胃气者死﹔石而有鉤曰夏病﹔鉤甚曰今病﹔髒眞下於腎﹐藏骨髓之气。眞腎脈至﹐搏而絕﹐如彈石辟辟然﹐其色黃黑不澤﹐毛死。

諸眞髒見者﹐皆不治。

﹝膽經虛實病候﹞膽象木﹐王於春﹐足少陽其經也。肝之腑也﹐謀慮出焉﹐諸腑臟皆取決斷於膽。

其气盛﹐爲有餘﹐則病腹內冒冒不安﹐身軀習習﹐是爲膽气之實也﹐則宜瀉之。膽气不足﹐其气上嗌而口苦﹐善太息﹐嘔宿汁﹐心下澹澹如人將捕之﹐嗌仲介介數唾﹐是爲膽气之虛也﹐則宜補之。

﹝小腸虛實病候﹞小腸象火﹐王於夏﹐手太陽其經也。心之腑也﹐水液之下行爲溲便也﹐流於小腸。

其气盛﹐爲有餘﹐則病小腸熱﹐焦竭漧澀﹐小腹脹﹐是爲小腸之气實也﹐則宜瀉之。

小腸不足﹐則寒气客之﹐腸病驚跳不言﹐乍來乍去﹐是爲小腸气之虛也﹐則宜補之。

﹝胃經虛實病候﹞胃象土﹐王於長夏﹐足陽明其經也。脾之腑也﹐爲水谷之海﹐諸臟腑皆受水谷之气於胃。胃气盛﹐爲有餘﹐則病腹脹气滿﹐是爲胃气之實也﹐則宜瀉之。胃虛不足﹐則饑而不受水谷﹐飧泄嘔逆﹐是爲胃气虛也﹐則宜補之。胃脈實則脹﹐虛則泄﹐關脈沈﹐胃中有寒﹐脈滑爲實﹐气滿不欲食﹐關脈浮﹐積熱在胃內。

﹝大腸虛實病候﹞大腸象金﹐王於秋﹐手陽明其經也。肺之腑也﹐爲傳道之官﹐變化糟粕出焉。气盛爲有餘﹐則病腸內切痛﹐如錐刀刺無休息﹐腰背寒痺攣急﹐是爲大腸之气實也﹐則宜瀉之。大腸气不足﹐則寒气客之善泄﹐是大腸之气虛也﹐則宜補之。診其右手寸口脈﹐手陽明經也﹐脈浮則爲陽﹐陽實者﹐大腸實也。

﹝膀胱經虛實病候﹞膀胱象水﹐王於冬﹐足太陽其經也。腎之腑也﹐五穀五味之津液﹐悉歸於膀胱气化﹐分入血脈﹐以成骨髓也﹐而津液之餘者﹐入胞則爲小便。其气盛﹐爲有餘﹐則病熱胞澀﹐小便不通﹐小便偏腫痛﹐是爲膀胱气之實也﹐則宜瀉之。膀胱气不足﹐則寒气客之﹐胞滑小便數而多也﹐面色黑﹐是膀胱之气虛也﹐則宜補之。

﹝三焦虛實病候﹞三焦者﹐上焦﹑中焦﹑下焦是也。上焦之气出於上口﹐並咽以貫膈布胸內﹐走腋﹐循太陰之分而行﹐上至舌﹐下至足陽明﹐當與榮衛俱行﹐主納而不出也。中焦之气亦並於胃口﹐出於上焦之後﹐此受气者﹐泌糟粕﹐承津液﹐化爲精微﹐上注於肺脈﹐乃化而爲血﹐主不上不下也。下焦之气別回腸﹐注於膀胱而滲入焉﹐主出而不納﹐故水谷常並居於胃﹐成糟粕﹐而俱下於大腸也。謂此三气﹐焦漧水谷﹐分別淸濁﹐故名三焦。

三焦爲水谷之道路﹐气之所終始也。三焦气盛﹐爲有餘﹐則脹气滿於皮膚內﹐輕輕然而不牢﹐或小便澀﹐或大便難﹐是爲三焦之實也﹐則宜瀉之。三焦之气不足﹐則寒气客之﹐病遺尿﹐或瀉利﹐或胸滿﹐或食不消﹐是三焦之气虛也﹐則宜補之。診其寸口脈遲﹐上焦有寒﹔尺脈遲﹐下焦有寒﹔尺脈浮者﹐客陽在下焦。

卷二論定死脈形候歌

指下如湯沸湧時﹐旦占夕死定無疑﹐尾掉搖搖頭不動﹐魚翔腎絕亦如期﹐去疾來遲勢劈劈﹐命絕脈來如彈石﹐三陽穀气久虛空﹐胃气分明屋漏滴﹐散亂還同解索形﹐髓竭骨枯見兩尺﹐蝦遊狀如蛤蟆遊﹐魂去行屍定生憂﹐雀啄連連來數急﹐脾無穀气定難畱﹐欲知心絕並榮絕﹐如刀壓刀細推求﹐更有肺枯並胃乏﹐如麻戚促至無休﹐指下渾然如轉豆﹐三光正气已漂流。

洞虛子曰﹕蝦遊雀啄﹐代止之脈﹐故名死證。須知痰气關格者﹐時復有之﹐若非諳練數歷﹐未免根據經斷病﹐不無貽笑大方也。蓋病勢消爍殆盡者﹐其气不能相續﹐如蝦游水動﹐屋漏滴點而無至者﹐死脈也﹐其或痰凝气滯﹐關格不通﹐則其脈固有不動者﹐有三兩路亂動﹐時有時無者﹐或尺寸一有一無者﹐有關脈絕骨不見者﹐或時動而大小不常者﹐有平居之人忽然而然者﹐有素稟痰病而不時而然者﹐有僵僕卒中而然者﹐皆非死脈也。學人當細心參探。

卷二論診雜病生死脈歌

五十不止身無病﹐數內有止皆知定。﹝止﹐猶代脈也。脈來五十動而不見一止者﹐無病也。五十配天地造化之數﹐《易•系辭》曰﹕大衍之數五十﹐五十乃備﹐一乃數之始﹐十乃數之極﹐人之脈息﹐晝夜循環五臟﹐脈一動﹐循環一臟﹐五動循環五臟徧﹐五十動是十次五數循環徧﹐則數皆極處而不見止者﹐五臟皆平﹐故無病也。﹞四十一止一臟絕﹐卻後四年多沒命﹐三十一止卽三年﹐二十一止二年應﹐十五一止一年殂﹐已下有止看暴病。﹝四十動而見一止者﹐是一臟欠動﹐脈之極數﹐故知一臟絕也﹐先絕腎經﹐所以言之。夫天一生水﹐腎屬水﹐生成之一數也。人之五臟所生﹐先生乎腎﹐腎水生肝木﹐木生心火﹐命門火生脾土﹐土生肺金﹐所以先絕腎﹐期應四年而死。三十動而見止者﹐兩髒欠動﹐脈之極數﹐是知腎與肝二經無气﹐期應三年而死。二十動而止者﹐三髒欠動﹐脈之極數﹐是腎肝心三髒無气﹐期應二年而死。十五動而一止者﹐知腎肝心脾四髒皆無气﹐期一年而絕也。﹞新注云﹕上言脈之動止﹐未知診切何部而取據﹐謹按《素問》《難經》云﹕每於平旦寅時﹐日未出﹐飲食未進﹐血气未亂﹐醫者可以存神定意﹐心無外馳﹐診於指下﹐右手寸口﹐默數脈息至止﹐以決之。夫寸口者﹐右手气口也。《內經》曰﹕气口何以獨爲五臟主﹖岐伯曰﹕胃者﹐水谷之海﹐六腑之大源也。五味入口﹐藏於胃﹐變現於气口。又曰﹕脈會大淵﹐寸口是太淵穴也。是知寸口爲脈大會之處﹐故能決斷五臟六腑生死吉凶矣。

卷二論診暴病脈歌

兩動一止或三四﹐三動一止六七死﹐四動一止卽八朝﹐以此推排但根據次。﹝池氏曰﹕暴病者﹐喜怒驚恐﹐其气暴逆﹐致風寒暑濕所侵﹐病生之暴﹐損動胃气而絕﹐卽死不過十日也。脈兩動而一止﹐乃胃气將絕﹐猶得三四日方死。三動一止﹐而胃气將盡﹐猶得六七日方死﹐穀气絕盡方死。仿此而推﹐若至十五動而二止﹐乃死期在於一年矣。﹞又歌曰﹕寸平無病何謂死﹐尺澤原來脈不存﹐君知此理是何物﹐猶如艸木已無根。﹝人之有尺﹐猶樹之有根﹐枝葉𨿽枯槁﹐根本將自生﹐病患兩尺有根﹐𨿽病不死﹐若診得兩尺無根﹐有病必死﹐無病之人﹐亦主暴亡。﹞

卷二論五臟六腑气絕證候

病患肝絕八日死﹐何以知之﹖面靑但欲伏眠﹐目視而不見人﹐汗﹝一作泣﹞出如水不止。﹝一曰二日死。﹞病患膽絕七日死﹐何以知之﹖眉爲之傾。

病患筋絕九日死﹐何以知之﹖手足爪甲靑﹐呼罵不休。﹝一曰八日死。﹞病患心絕一日死﹐何以知之﹖肩息回視立死。﹝一曰口亭亭﹐二日死。﹞病患腸絕﹝一曰小腸絕。﹞六日死﹐何以知之﹖發直如幹麻﹐不得屈伸﹐自汗不止。

病患脾絕十一日死﹐何以知之﹖口冷足腫﹐腹熱臚脹﹐泄利不覺﹐出無時度。﹝一曰五日死﹞病患胃絕五日死﹐何以知之﹖脊痛腰中重﹐不可反復。﹝一曰脬腸平﹐九日死。﹞病患肉絕六日死﹐何以知之﹖幹舌皆腫﹐溺血﹐大便赤泄。﹝一曰足腫九日死。﹞病患肺絕三日死﹐何以知之﹖口張但气出而不收。﹝一曰鼻口虛張短气。﹞病患大腸絕不治﹐何以知之﹖泄利無度﹐利絕則死。

病患腎絕四日死﹐何以知之﹖齒爲暴枯﹐面爲正黑﹐自中黃色﹐腰中欲折﹐自汗出如流水。﹝一曰人中平﹐七日死。﹞病患骨絕齒黃落﹐十日死。諸浮脈無根者皆死。已上五臟六腑爲根也。

卷二扁鵲華陀察聽辧色祕訣

病患五臟已奪﹐神明失守﹐聲嘶者死。

病患陰陽俱絕﹐掣衣撮空﹐妄言者死。

病患陰陽俱絕﹐失音不能言者﹐三日半死。

病患面黃目靑者﹐不死﹔靑如艸滋者死。

病患面黃目白者﹐不死﹔白如枯骨者死。

病患面目俱等者﹐不死。

病患面靑目白者死。

病患兩目有黃色起者﹐其病方愈。

病患面赤目黃者﹐不死﹔赤如者死。

病患面黃目黑者﹐不死﹔黑如煤者死。

病患面黑目靑者﹐不死。

病患面赤目靑者﹐六日死。

病患面黃目靑者﹐九日必死。﹝此謂亂經﹐飲酒當風﹐邪入胃經﹐膽气妄泄﹐目則爲靑﹐𨿽有天赦﹐不可復生。﹞病患面赤目白者﹐十日死。憂恚思慮﹐心气內索﹐面色反好﹐急求棺。

病患面白目黑者死。﹝此謂榮華已去﹐血脈空索。﹞病患面黑目白者﹐八日死。腎气內傷﹐病因畱積。

病患面靑目黃者﹐五日死。

病患循衣縫﹐譫語者﹐不可治。

病患妄語錯亂及不能語者﹐不治。熱病者可治。

病患著牀﹐心痛气短﹐脾竭內傷﹐百病難愈。﹝能起傍徨﹐因坐於地﹐其立倚牀﹐能治此者﹐可謂神良。﹞病患面無精彩﹐若土气﹐不受飲食者﹐四日死。

又目無精光及牙齒黑色者不治。

病患口張者﹐三日死。

病患耳目及顴頰赤者﹐死在五日中。

病患黑色出於額上髮際﹐下直鼻脊兩顴上者﹐死在五日中。

病患及健人﹐黑色若白色起﹐入目及口鼻者﹐死在三日中。

病患及健人﹐面忽如馬肝色﹐望之如靑﹐近之如黑者死。

病患面黑目直視﹐惡風者死。

病患面黑唇靑者死。

病患面靑唇黑者死。

病患面黑﹐兩脇下滿﹐不能自轉反者死。

病患目不回﹐直視肩息者﹐一日死。

病患陰結陽絕﹐目精脫﹐恍惚者死。

病患陰陽竭絕﹐目眶陷者死。

病患眉系傾者﹐七日死。

病患口如魚口﹐不能復閉﹐而气出多不反者死。

病患耳目口鼻﹐有黑色起入於口者﹐必死。

病患唇靑﹐人中反者三日死。

病患唇反﹐人中滿者死。

病患唇口忽幹者﹐不治。

病患唇腫齒焦者死。

病患齒忽變黑者﹐十三日死。

病患舌捲卵縮者﹐必死。

病患汗出不流﹐舌捲黑者死。

病患發直者﹐十五日死。

病患發如幹麻﹐善怒者死。

病患發與眉衝起者死。

病患爪甲靑者死。

病患爪甲白者﹐不治。

病患手足爪甲內肉黑者﹐八日死。

病患榮衛竭絕﹐面浮腫者死。

病患卒腫﹐其面蒼黑者死。

病患手掌腫﹐無紋者死。

病患臍腫反出者死。

病患陰囊莖俱腫者死。

病患脈絕﹐口張足腫者﹐五日死。

病患足趺腫﹐嘔吐頭重者死。

病患足趺上腫﹐兩膝大如斗者﹐十日死。

病患臥牀﹐遺尿不覺者死。

病患口臭者﹐不可治。

心病目黑﹐腎之日﹐壬癸死。

肝病皮白﹐肺之日﹐庚辛死。

脾病唇靑﹐肝之日﹐甲乙死。

肺病頰赤目腫﹐心之日﹐丙丁死。

腎病面腫唇黃﹐脾之日﹐戊己死。

靑欲如蒼璧之澤﹐不欲藍。

赤欲如帛裹朱﹐不欲赭。

白欲如鵝羽﹐不欲如鹽。

黑欲如重漆﹐不欲如炭。

黃欲如羅裹雄黃﹐不欲如黃土。

卷三內景圖說﹝上﹞

心小腸肝膽脾胃肺大腸r內景全圖p04﹣a41a8。bmpr

卷三內景圖說﹝上﹞心

r臟腑背面全圖p04﹣a41a9。bmpr經曰﹕心者﹐君主之官﹐神明出焉。

又曰﹕心者﹐惺也。言心气旺﹐則惺惺而運其神明也。

《言》曰﹕心﹐深也。言深居髙拱﹐相火代之行事也。

又曰﹕其合﹐脈也﹔其榮﹐色也。開竅於舌。

《難經》曰﹕心重十二兩﹐中有七孔三毛﹐盛精汁三合﹐主藏神。

r腑腑正面全圖p04﹣a41a10。bmpr又曰﹕心象尖圓﹐形如蓮蕊﹐其中有竅﹐多寡不同﹐以導引天眞之气﹐下無透竅﹐上通乎舌。其有四系以通四髒﹐心外有赤黃裹脂﹐是爲心包絡﹔心下有膈膜﹐與脊脇周遭相著﹐遮蔽濁气﹐使不得上燻心肺也。

經曰﹕手少陰經心。

又曰﹕其經常少血多气。

又曰﹕午時气血注於心。

《黃庭經》曰﹕人身神名曰心神﹐丹元字守靈。

《靈樞》曰﹕舌者﹐心之官也。心病者﹐舌捲短﹐顴赤。

r心圖p04﹣a41a11。bmpr又曰﹕心居肺下肝上。

又曰﹕心者﹐在天爲熱﹐在地爲火﹐在人爲心﹐在時爲夏﹐在方爲南﹐在色爲赤﹐通竅於舌。

經曰﹕南方﹐火也﹐萬物所以盛長也。

又曰﹕髒眞通於心﹐心藏血﹐脈之气也。肝木爲母﹐脾土爲子﹐小腸爲腑﹐克金﹐主血。若久視則傷血﹐司藏神﹐其類火﹐其畜羊﹐一作馬。其卦離﹐其性禮﹐其華面﹐其應四時﹐上爲熒惑星﹐其病在脈﹐其音徵﹐徵者﹐止也﹐物盛則止也﹐其數七﹐其臭焦﹐其聲言﹐其气呵﹐其充血﹐其液汗﹐其味苦﹐外應掌﹐色赤﹐然赤如帛裹朱﹐不欲如赭。

《靈樞》曰﹕心應脈﹐皮濃者脈濃﹐脈濃者小腸濃。更心主熱﹐熱則傷心。病主驚熱﹐痘主紅斑。若憂愁思慮則傷心﹐寒气勝則病﹐其病候面赤喜笑﹐心煩掌熱而口漧﹐開目妄語﹐臍上動气。若心實則上竄切牙口漧﹐喜笑身熱﹐汗血而肋脇膺背痛滿﹐或叫哭而搐﹔若心虛則恍惚多驚﹐憂煩少色﹐咳嗽舌彊﹐腰背酸疼﹔若心絕則搖頭直視﹐形如煙燻。然心絕者﹐一日死。平脈則夏旺七十二日而脈洪緩﹐洪者﹐浮大而散﹐來疾去遲﹐其賊脈則沈濡而微﹐與面黑亦逆﹐其危脈鉤﹐如操帶鉤。

又曰﹕心主夏﹐其日丙丁﹐南方生熱﹐熱生火﹐火生苦﹐苦生心﹐心者﹐生之本也﹐神之變也﹐爲陽中之太陽﹐通於夏气。

又曰﹕在變動爲憂﹐在聲爲笑﹐在虫爲羽﹐在果爲杏﹐在菜爲薤。

《仙經》曰﹕丹田有三﹐腦爲髓海上丹田﹐心爲絳宮中丹田﹐臍下三寸爲下丹田。

下丹田藏精之腑也﹐中丹田藏神之腑也﹐上丹田藏气之腑也。

太乙眞人曰﹕少思慮﹐養心气﹐薄滋味﹐養血气。

《眞誥》曰﹕面者﹐神之庭。發者﹐腦之華。心憂則面戚﹐腦減則發白。

《回春》曰﹕心者﹐一身之主﹐淸淨之府﹐外有包絡以羅之﹐其中精華之聚萃者﹐名之曰神﹐通陰陽﹐察纖毫﹐無所紊亂。

邵子曰﹕神統於心﹐气統於腎﹐形統於首﹐形气交而神主乎其中﹐三才之道也。

《內經》曰﹕太上養神﹐其次養形﹐故養神者﹐必知形之肥瘦﹐榮衛血气之盛衰﹐血气者﹐人之神﹐不可不謹養也。﹝注云﹕神安則壽延﹐神去則身斃﹐故可不謹養也。﹞又曰﹕天食人以五气﹐地食人以五味﹐五气入鼻﹐藏於心肺﹐上使五色修明﹐音聲能彰﹐五味入口﹐藏於腸胃﹐味有所藏﹐以養五气﹐气和而生津液相成﹐神乃自生。

曜仙曰﹕心者﹐神明之舍﹐中虛不過徑寸﹐而神明居焉。事物之滑﹐如理亂棼﹐如涉驚濤﹐或怵惕﹐或懲創﹐或喜怒﹐若思慮一日之間﹐一時之頃﹐徑寸之地﹐炎如火矣﹐若嗜欲一萌﹐卽不善也﹐歸而勿納﹐是與良心兢也。凡七情六欲之生於心皆然﹐故曰心靜可以通乎神明﹐事未至而先知﹐是不出戶知天下﹐不窺牖見天道也。

蓋心如水之撓久而澄淸﹐洞見其底﹐是謂靈明宜乎靜﹐可以固元气﹐則萬病不生﹐故能長久﹔若一念旣萌﹐神馳於外﹐气散於內﹐血隨气行﹐榮衛昏亂﹐百病相攻﹐皆因心而生也。大槪恬養天君﹐疾病不作﹐此治心之法也。

《內經》曰﹕心藏神﹐神有餘則笑不休﹐神不足則悲。﹝注云﹕心藏脈﹐脈捨神﹐心气虛則悲﹐實則笑不休也。﹞皇甫士安曰﹕心虛則悲﹐悲則憂﹔心實則笑﹐笑則喜。

經曰﹕神者﹐精气之化成也。

又曰﹕五臟藏七神。﹝心藏神﹐肺藏魄﹐肝藏魂﹐脾藏意﹐腎藏志。又曰﹕脾藏意與智﹐腎藏精與志﹐是謂七神。﹞又曰﹕心在志爲喜﹐喜傷心﹐恐勝喜。

又曰﹕暴喜傷陽。

又曰﹕喜怒傷气。

又曰﹕喜怒不節﹐寒暑過度﹐生乃不固。

又曰﹕喜則气緩。﹝蓋喜則气和志達﹐榮衛通利﹐故气緩矣。﹞皇甫謐曰﹕喜發於心而成於肺﹐故過節則二髒俱傷。

《靈樞》曰﹕喜樂者﹐神蕩散而不藏。

丹溪曰﹕喜傷心者﹐以恐勝之﹐以怒解之。

經曰﹕得神者昌﹐失神者亡。﹝失神者﹐謂失精神而昏亂也。﹞《靈樞》曰﹕心气通於舌﹐心和則舌能知五味矣。﹝五臟當內通於上七竅也。﹞又曰﹕五臟不和﹐則七竅﹝七﹐一作九。﹞不通﹐六腑不和﹐則畱結爲癰。

岐伯曰﹕愁﹑憂﹑恐﹑懼則傷心。

《難經》曰﹕憂﹑愁﹑思﹑慮則傷心。

又曰﹕邪客使魂魄不安者﹐血气少也。血气少者﹐屬於心﹐心气虛者﹐其人多畏﹐合目欲眠﹐夢遠行而精神離散﹐魂魄妄行﹐陰气衰者爲癲﹐陽气衰者爲狂。

仲景曰﹕心傷者﹐其人勞倦﹐則頭面赤而下重﹐心中痛而自煩﹐發熱﹐臍上跳﹐其脈弦﹐此爲心臟傷所至也。

《靈樞》曰﹕邪在心﹐則病心痛喜悲﹐時眩僕。

又曰﹕心實則胸中痛﹐脇支滿﹐脇下痛﹐膺背肩胛間痛﹐兩臂內痛﹐心虛則胸腹大﹐脇上與腰相引而痛。

又曰﹕腎傳之心﹐病筋脈相引而急﹐名曰螈。

經曰﹕心熱者﹐色赤而絡脈溢也。

《難經》曰﹕外證面赤口漧善笑﹐內證臍上有動气﹐按之牢若痛﹐其病煩心﹐心痛掌中熱而﹐有是者心也﹐無是者非也。

《入門》曰﹕健忘失記﹐驚悸不安﹐心內懊不樂﹐皆心血少也。

《內經》曰﹕大骨枯槁﹐大肉陷下﹐胸中气滿﹐喘息不便﹐內痛引肩項﹐一月死﹐眞髒見﹐乃與之期日。﹝注曰﹕此心之藏也﹐期後三十日內死。﹞又曰﹕病在心﹐愈在長夏﹐長夏不愈﹐甚於冬﹐冬不死﹐持於春﹐起於夏。

又曰﹕心病者﹐愈在戊己﹐戊己不愈﹐加於壬癸﹐壬癸不死﹐持於甲乙﹐起於丙丁。

又曰﹕病者日中慧﹐夜半甚﹐平旦靜。

黃帝曰﹕手少陰之脈﹐獨無輸﹐何也﹖岐伯曰﹕少陰者﹐心脈也。心者五臟六腑之大主也﹐爲帝主﹐精神之所捨﹐其髒堅固﹐邪不能容﹐容之則傷心﹐心傷則神去﹐神去則死矣。故諸邪在於心者﹐皆在心之包絡﹐包絡者﹐心主之脈也﹐故少陰無輸也。帝曰﹕少陰無輸﹐心不病乎﹖岐伯曰﹕在外﹐經病而髒不病﹐故獨取其經於掌後銳骨之端。﹝卽神門穴也。﹞《直指》曰﹕邪客於陰﹐神不守舍﹐故心有所感﹐夢而後泄也。其候有三﹕少年气盛﹐鰥曠矜持﹐彊制情欲﹐不自知覺﹐此泄如瓶之滿而溢者﹐人或有之﹐勿藥可也﹔心家气不能主宰﹐或心受熱邪﹐陽气不收﹐此泄如瓶之側而出者﹐人多有之﹐其病猶輕﹐合用和平之劑﹔臟腑積弱﹐眞元久虧﹐心不攝念﹐腎不攝精﹐此泄如藏之罅而出者﹐人少有之﹐其病最重﹐須當大作補湯。

《入門》曰﹕蓋交感之精﹐常有一點白膜裹藏於腎﹐而元精以爲此精之本者﹐實在乎心﹐日有所思﹐夜夢而失之矣﹐宜黃連淸心飲。

經曰﹕無故而喑﹐脈不至﹐不治自已。謂气暴逆也﹐气復則已。

皇甫謐曰﹕思𨿽發於脾﹐而成於心﹐過節則二髒俱傷。

經曰﹕怵惕思慮則傷神﹐神傷則恐懼流淫而不止。

又曰﹕血並於陰﹐气並於陽﹐故爲驚狂。

又曰﹕悸者﹐心跳動也。

《綱目》曰﹕驚者﹐心卒動而不寧也。悸者﹐心跳動而怕驚也。

《三因》曰﹕驚悸﹐因事有所大驚而成者﹐名曰心驚膽懾﹐病在心膽經﹐其脈大動。

又曰﹕五飲停蓄﹐閉於中脘﹐最使人驚悸﹐屬飲家。

仲景曰﹕心悸者﹐火懼水也。惟腎欺心故爲悸﹔傷寒飲水多﹐必心下悸。

又曰﹕食少飲多﹐水停心下﹐甚者則悸﹐微者短气。

丹溪曰﹕驚悸者﹐有時而作﹐大槪屬血虛與痰﹔瘦人多是血虛﹐肥人多是痰飲﹐時覺心跳者﹐亦是血虛。

《入門》曰﹕驚悸﹐因思慮過度及大驚恐而作﹐甚則心跳欲厥﹐時作時止者﹐乃痰因火動。

又曰﹕心膽虛怯﹐觸事易驚﹐涎與气搏﹐變生諸證。

《直指》曰﹕血虛心虛多驚。

《正傳》曰﹕憂﹑愁﹑思﹑慮傷心﹐令人惕然心跳動﹐驚悸不安。

《醫鑑》曰﹕憂﹑愁﹑思﹑慮傷心﹐或勤政勞心﹐以致心神不足﹐驚悸少睡﹐宜養心湯。

又曰﹕勞心思慮﹐損傷精神﹐頭眩目昏﹐心虛气短﹐驚悸煩熱﹐宜淸心補血湯。

《綱目》曰﹕怔忡﹐心動而不寧也。

戴氏曰﹕怔忡者﹐心中躁動不安﹐惕惕然如人將捕者是也。多因汲汲富貴﹐戚戚貧賤﹐不遂所願而成也。

《直指》曰﹕心虛而痰郁﹐則耳聞大聲﹐目擊異物﹐遇險臨危﹐觸事喪志﹐使人有惕惕之狀﹐是爲驚悸。心虛而停水﹐則胸中滲漉怏怏之狀﹐是爲怔忡。

《正傳》曰﹕怔忡者﹐心中惕惕然﹐動搖而不得安靜﹐無時而作者是也。

《入門》曰﹕怔忡因驚悸久而成也。痰在下﹐火在上。﹝加味溫膽湯加川連﹑梔子﹑當歸﹑貝母。﹞《直指》曰﹕心下有水气﹐怔忡﹐水飲爲怔﹐頭眩心悸。﹝宜五苓散。﹞《濟生》曰﹕思慮過度﹐耗傷心血﹐怔忡恍惚﹐宜益榮湯。

《得效》曰﹕痰飲蓄於心胃﹐怔忡不已﹐宜茯苓飲子。

又曰﹕虛人停飲怔忡﹐宜姜術湯。

《回春》曰﹕心中無血﹐如魚無水﹐怔忡跳動﹐宜四物安神湯。

《入門》曰﹕心神不定﹐恍惚健忘﹐火不下降﹐時復振跳﹐宜朱雀丸。

怔忡亦曰怔忪﹐與驚悸同看。

《靈樞》曰﹕黃帝問人之善忘者﹐何气使然﹖岐伯對曰﹕上气不足﹐下气有餘﹐腸胃實而心肺虛﹐虛則榮衛畱於下﹐久之﹐不以時上﹐故善忘也。

《內經》曰﹕血並於下﹐气並於上。亂而善忘。

丹溪曰﹕健忘之證﹐精神短少者多﹐亦有痰者。

戴氏曰﹕健忘者﹐爲事有始無終﹐言談不知首尾﹐此以爲病之名﹐非生成之愚頑﹐不知人事者。

《入門》曰﹕怔忡久則健忘﹐由心脾血少神虧﹐引神歸舍丹主之。﹝膽星﹑朱砂﹑附子﹑豬心血爲丸﹐梧桐子大﹐萱艸根煎湯送下五十丸。﹞又曰﹕如所稟陰魄不足﹐善忘者﹐宜定志丸﹑開心散。

《醫鑑》曰﹕健忘﹐陡然而忘其事﹐盡心力思量不來也﹐主心脾二經。蓋心之官則思﹐脾之官亦主思﹐此由思慮過多﹐心傷則血耗散﹐神不守舍﹐脾傷則胃气衰憊而慮愈深﹐二者皆令人事卒然而忘﹐治法必先養其心血﹐培其脾土﹐以凝神定智之劑﹐調理之﹐亦當以幽閒之處﹐安樂之中﹐使其絕於憂慮﹐遠其六淫七情﹐如此則日漸以安矣。

《綱目》曰﹕心澹澹動也﹐因痰動也﹐謂不怕驚而心自動也﹐驚恐亦曰心中澹澹﹐謂怕驚而亦動也。

舌血謂之舌衄﹐汗孔出血謂之肌衄﹐屬心與肝也。

凡驚而動血者屬心。

血吐水碗中﹐如半沈半浮者是心血。

腫脹水腫﹐有十種之分﹐如气短不得臥﹐爲心水。

經曰﹕背爲陽﹐陽中之陽﹐心也。心爲牡髒﹐牡者﹐陽也。

《金匱眞言論》曰﹕夏气病在髒﹐心之應也。

經曰﹕喜笑皆屬心火﹐蓋火得風而焰﹐笑之象也。

又曰﹕諸血者﹐皆屬於心。

又曰﹕頭者精明之府﹐頭傾神深﹐精神將奪矣。

又曰﹕諸痛癢瘡﹐皆屬於心。

又曰﹕諸躁狂越﹐皆屬於火。

又曰﹕諸病跗腫﹐疼酸驚駭﹐皆屬於火。

又曰﹕諸熱瞀螈﹐皆屬於火。

又曰﹕諸逆衝上﹐皆屬於火。

又曰﹕諸禁鼓栗﹐如喪神守﹐皆屬於火。

黃帝問曰﹕人生而有病癲疾者﹐病名曰何﹖安所得之﹖岐伯對曰﹕病爲胎病﹐此得之在母腹中﹐時其母有所大驚﹐气上而不下﹐精气並居﹐故令子發爲癲疾也。

又曰﹕厥成爲癲疾。

又曰﹕邪搏陽則爲癲疾。

《資生》曰﹕風眩之病﹐起於心气不足﹐胸上蓄熱﹐實痰熱相感而動風﹐風心相亂則昏瞀﹐故謂之風眩。

又曰﹕痰在膈間﹐則眩微不僕﹐痰溢膈上﹐則眩甚僕倒於地而不知人﹐名曰癲癇。

又曰﹕僕倒不省﹐皆由邪气逆上陽分﹐而亂於頭中也。癲癇者﹐痰邪逆上也﹐痰邪逆上則頭中气亂﹐頭中气亂則脈道閉塞﹐孔竅不通﹐故耳不聞聲﹐目不識人﹐而昏眩僕倒也﹐以其病在頭巓﹐故曰癲疾。

《綱目》曰﹕癇有五﹕心曰馬癇﹐肝曰雞癇﹐脾曰牛癇﹐肺曰羊癇﹐腎曰豬癇﹐以病名狀偶類﹐故爲名﹐其實痰與火與驚﹐三者而已。

又曰癲者異常也﹐平日能言﹔癇則沈默﹐平日不言。癲則呻吟﹐甚則僵僕直視﹐心常不樂﹐言語無倫﹐如醉發癡﹔癇者卒然昏倒﹐切牙作聲﹐吐涎沫﹐不省人事﹐隨後漸醒﹔身熱脈浮﹐爲陽癇﹐身涼脈沈爲陰癇。

《正傳》曰﹕凡癲癇﹐僕時口中作聲﹐將省事時吐涎沫﹐省後又復發﹐時作時止而不休息。中風﹑中寒﹑中暑﹑屍厥之類﹐則僕時無聲﹐省時無涎﹐後不再發。

《入門》曰﹕大率多因痰結於心胸間﹐宜開痰鎭心神﹐若神不守舍﹐狂言妄作﹐經年不愈﹐如心經蓄熱﹐當淸心除熱﹐如痰迷心竅﹐當去痰寧心﹐宜大吐大下而愈。大人曰癲﹐小兒曰癇﹐其實一也。

《內經》曰﹕黃帝問曰﹕有病怒狂者﹐此病安生﹖岐伯對曰﹕生於陽也。帝曰﹕陽何以使人狂﹖岐伯曰﹕陽气者﹐因暴折而難決﹐故善怒也﹐病名曰陽厥。帝曰﹕治之柰何﹖岐伯曰﹕奪其食卽已。夫食入於陰﹐長气於陽﹐故奪其食卽已。使之服以生鐵落爲飲。夫生鐵落者﹐下气疾也。

又曰﹕多喜曰癲﹐多怒曰狂。

又曰﹕陰不勝其陽﹐則脈流薄疾並乃狂。

又曰﹕衣被不斂﹐言語善惡﹐不避親疏﹐此神明之亂也。

帝曰﹕陽明病甚﹐則棄衣而走﹐登髙而歌﹐或至不食數日﹐逾垣上屋﹐所上之處﹐皆非其素能也﹐病反能者﹐何也﹖岐伯曰﹕四肢者﹐諸陽之本也。陽盛則四肢實﹐則能登髙也。帝曰﹕其棄衣而走者﹐何也﹖岐伯曰﹕熱甚於身﹐故棄衣欲走也。帝曰﹕其妄言罵詈﹐不避親疏而歌者﹐何也﹖岐伯曰﹕陽盛則使人妄言罵詈﹐不避親疏而不欲食﹐不欲食故妄言也。

又曰﹕邪入於陽則狂。

《難經》曰﹕重陽者狂﹐重陰者癲。

又曰﹕狂之始發﹐少臥而多起﹐自髙賢也﹐自辧智也﹐自貴倨也﹐妄笑好歌樂﹐妄行不休是也。癲疾始發﹐意不樂﹐直視僵僕﹐其脈三部陰陽俱盛者是也。

《百要》曰﹕癲者﹐異常也。精神癡呆﹐言語失倫。狂者﹐凶狂也。輕則自髙自是﹐好歌好舞﹐甚則棄衣走而逾垣上屋﹐又甚則披髮大叫﹐不避水火﹐且欲殺人﹐此痰火壅盛而然。

又曰﹕陽虛陰實則癲﹐陰虛陽實則狂。

又曰﹕陽盛則狂﹐狂者欲奔走叫呼﹐陰盛則癲﹐癲者眩倒不省。

《綱目》曰﹕狂謂妄言妄走也。癲謂僵僕不省也。經有言狂癲疾者﹐又言癲疾爲狂者﹐是癲狂兼病也。

《內經》曰﹕嘗貴後賤﹐名曰脫營。嘗富後貧﹐名曰失精。𨿽不中邪﹐病從內生﹐身體日減﹐气虛無精﹐病深無气﹐灑灑然時驚﹐病深者﹐以其外耗於衛﹐內奪於榮﹐﹝注云﹕血爲憂煎﹐气隨悲減﹐故外耗於衛﹐內奪於榮。﹞是證令人飲食無味﹐神倦肌瘦。

《靈樞》曰﹕癲疾嘔多涎沫﹐气下泄不治。

又曰﹕癲癇之病﹐乍作乍醒者蘇﹐不食癡迷者死。

又曰﹕凡癲狂之病﹐若神脫而目瞪﹐如愚癡者不可治。

又曰﹕癲疾者﹐疾發如狂﹐死不治。

《醫鑑》曰﹕人之所主者心﹐心之所養者血﹐心血一虛﹐神气不守﹐此驚悸之所肇端也。驚者﹐恐怖之謂﹔悸者﹐怔忡之謂。驚者與之豁痰定驚之劑﹐悸者與之逐水消飲之劑。

《直指》曰﹕健忘者﹐心脾二髒血少神虧故也﹐宜養血安神以調之。

《正傳》曰﹕狂爲痰火實盛﹐癲爲心血不足﹐多爲求望髙遠﹐不得志者有之﹐癲病獨主乎痰﹐因火動之所作也。治法癲宜乎吐﹐狂宜乎下﹐癲則宜乎安神養血﹐兼降痰火。

河間曰﹕五志過極﹐皆爲火也。蓋气爲陽而主輕微﹐諸所動亂勞傷﹐皆爲陽化之火﹐神狂气亂﹐而爲病熱者多矣。

子和曰﹕河間治五志﹐獨得言外之意﹐凡見喜﹑怒﹑悲﹑思﹑恐之證﹐皆以平心火爲主﹐至於勞者傷於動﹐動便屬陽﹐驚者駭於心﹐心便屬火﹐二者亦皆以平心火爲主也。﹝《丹心》﹞《靈樞》曰﹕心小則易傷以憂﹐心大則憂不能傷﹐心髙則滿於肺﹐而善忘﹐難開以言﹐心下則易傷於寒﹐易恐以言﹐心堅則髒安守固﹐心脆則善病消癉熱中﹐心端正則和利難傷﹐心偏傾則操持不一﹐無守司也。

又曰﹕心病﹐禁溫食熱衣。

經曰﹕手少陰气絕則脈不通﹐故血不流﹔血不流則色不澤。故其黑如漆柴者﹐血先死﹐壬日篤﹐癸日死。

仲景曰﹕形體如煙煤﹐直視搖頭者﹐此爲心絕。

經曰﹕心絕一日死﹐何以知之﹐肩息回視立死。

《脈經》曰﹕心絕二日死。

《靈樞》曰﹕五臟皆小者﹐苦焦心﹐多憂愁﹔五臟皆大者﹐緩於事﹐難使以憂。五臟皆髙者﹐好髙舉措﹔五臟皆下者﹐好出人下。五臟皆堅者﹐無病﹔五臟皆脆者﹐不離於病。五臟皆端正者﹐和利得人心﹔五臟皆偏傾者﹐邪心而善盜﹐不可以爲人乎﹐反復言語也。

又曰﹕心爲血之主﹐而肝又爲血之髒﹐是以血出於心﹐而納之於肝也。

經曰﹕主明﹐則下安﹐以此養生則壽﹔主不明﹐則十二官危﹐以此養生則死。

又曰﹕心以膻中爲腑。

經曰﹕十二官皆聽命於心。故主不明﹐則十二官危﹐使道閉塞而不通﹐形乃大傷。

又曰﹕火王於夏﹐相於春﹐廢於季夏﹐囚於秋﹐死於冬。其王日丙丁﹐王時日中。

其困日庚辛﹐困時晡時。死日壬癸﹐死時半夜。

又曰﹕心兪在脊第五椎旁﹐募在腹上巨闕。

又曰﹕南方赤色﹐入通於心﹐開竅於耳。﹝火精之气其藏神﹐舌爲心之官﹐當言於舌﹐舌用非竅﹐故云耳也。蓋手少陰之路﹐會於耳中﹐故也。﹞又曰﹕心色赤而中虛﹐離之象也。

又曰﹕心气通於舌﹐舌和則知五味矣。

又曰﹕雷气通於心。

又曰﹕背爲陽﹐陽中之陽﹐心也。

又曰﹕精气並於心則喜。

又曰﹕心惡熱。

又曰﹕血病﹐無多食鹹。

又曰﹕久視傷血﹐勞傷心也。

又曰﹕損其心者﹐調其榮衛。

又曰﹕心熱病﹐額先赤。

又曰﹕心熱病﹐先不樂數日﹐乃熱。熱爭則卒心痛。煩悶善嘔﹐頭痛面赤無汗﹔壬癸甚﹐丙丁大汗气逆﹐則壬癸死。刺手少陰太陽。

又曰﹕心瘧者﹐令人煩心甚﹐欲得淸水﹐反寒多﹐不甚熱﹐刺手少陰神門。

又曰﹕肝移寒於心﹐在隔中。肝移熱於心﹐則死。

又曰﹕心咳之狀﹐咳則心痛﹐喉仲介介如梗狀。﹝介音嘎。﹞甚則咽腫喉痺。

又曰﹕心風之狀﹐多汗惡風﹐焦絕善怒嚇﹐﹝音下。﹞赤色﹐病甚則不可言快﹐胗在口﹐其色赤。

又曰﹕心痺者﹐脈不通﹐煩則心下鼓﹐暴上气而喘﹐嗌漧善噫﹐厥气上則恐。

又曰﹕心气熱﹐則下脈厥而上﹐上則下脈虛﹐虛則主脈痿﹐樞拆﹝音托。﹞挈﹐脛縱而不任地也。

又曰﹕心病﹐煩悶少气﹐大熱﹐熱上燙心嘔吐﹐咳逆狂語﹐汗出如珠﹐多厥﹔其脈當浮﹐今反沈而滑﹔其色當赤﹐而反黑者死。此水克火也。

《脈經》曰﹕夏心脈欲洪大而散﹔脾脈欲洪而遲緩﹔肺脈欲洪而浮澀﹔腎脈欲洪而沈滑﹔命門與腎同﹔肝脈欲洪而弦長。

又曰﹕心脈搏堅而長﹐當病舌捲不能言﹔其軟而散者﹐當消渴自已。

華陀曰﹕肺下右側可見心系﹐系於脊髓﹐下通於腎﹐其心系有二﹐一則上與肺通﹔一則自心入肺兩大葉間﹐曲折向後﹐並脊膂細絡相連﹐貫通脈髓﹐而與腎系相通。

愚謂四髒之系﹐皆通於心﹐心則通於四髒之系也﹐交相連輸其血气﹐滲灌骨髓﹐故五臟有病﹐先幹於心﹐其系上連於肺﹐其別自肺兩葉向後﹐貫脊下腎﹐又自腎而之膀胱﹐與膀胱膜絡並行之於溲溺處也。肺之系者﹐上通气喉﹐其中與心系相通。脾之系者﹐自膈中微近左脇﹐居胃之上﹐並胃胞絡及胃脘相連貫﹐膈與心肺相通﹐與膈膜相綴也。肝之系﹐自膈下﹐著右脇肋﹐上貫膈入肺中﹐與膈膜相連。腎之系﹐貼脊膂脂膜中﹐兩腎相系﹐相通而下﹐行其上與心系通也。﹝綴音墜。﹞經曰﹕是動病則嗌干心痛﹐渴而欲飲﹐是爲腎厥﹐是主心。

又曰﹕所生病者﹐目黃脇痛﹐臂內後廉痛厥﹐掌中熱痛。盛者寸口大﹐再倍於人迎﹔虛者寸口反小於人迎也。

又曰﹕苦先入心。

又曰﹕心宜食酸。

又曰﹕心虛以炒鹽補之﹐虛則補其母﹐木能生火﹐肝乃心之母﹐以生薑補肝﹐如無他證﹐用安神丸主之。

又曰﹕心實以甘艸瀉之﹐如無他證﹐用瀉心湯。

又曰﹕凡心臟得病﹐必先調其肝腎二髒。腎者心之鬼﹔肝气通則心气和﹐肝气滯則心气乏。故心病必先求於肝﹐是澄源也。五臟有病﹐必先傳其所勝﹐水能制火﹐則腎邪必傳於心。故先制其腎﹐逐其邪﹐診其肝腎俱和﹐而心自疾﹐則隨其本經虛實而治之。

手少陰心引經藥歌﹕午心麻﹝黃﹞桂﹝心﹞獨﹝活山﹞梔﹝黃﹞芩﹐生地﹝當﹞歸﹝黃﹞連代﹝赭石紫﹞石英﹐更有細辛並半夏﹐熟地﹝北﹞五味澤﹝瀉﹞同成。

《鍼經》曰﹕心脈起足少陰﹐少衝穴在小指內端。

又曰﹕赤如雞冠者生﹐赤如血者死。

又曰﹕實則夢憂驚恐怖﹔虛則夢煙火焰明。

又曰﹕心苦緩﹐急食酸以收之。﹝注曰﹕心苦緩﹐是心气虛也。﹞心欲軟﹐急食鹹以軟之﹐用酸補之﹐甘瀉之。

補﹕棗仁﹑遠志﹑天竺黃﹑山藥﹑當歸﹑麥門冬。

瀉﹕貝母﹑川黃連﹑木香﹑玄胡索。

溫﹕藿香﹑菖蒲。

涼﹕牛黃﹑犀角﹑竹葉﹑連翹﹑朱砂。

引經報使﹕獨活﹑細辛。

卷三內景圖說﹝上﹞小腸

經曰﹕小腸者﹐受盛之官﹐化物出焉。

又曰﹕後附於脊﹐前附於臍上﹐左回疊積﹐十六曲。大二寸半﹐徑八分分之少半﹐長三丈二尺﹐受谷二斗四升﹐水六升三合之大半。

r小腸圖p04﹣a41a12。bmpr又曰﹕小腸上口﹐在臍上二寸﹐近脊﹐水谷由此而入﹔復下一寸﹐外附於臍﹐爲水分穴﹐當小腸下口﹔至是而泌別淸濁﹐水液滲入膀胱﹐浮穢流入大腸。

《難經》曰﹕重二斤十四兩。

經曰﹕小腸爲赤腸。

又曰﹕小腸若寒甚﹐獨肩上熱﹐及手小指次指之間熱﹐若脈陷者﹐此其候也。

又曰﹕小腸有寒則下重﹐便膿血﹐有熱必痔。

又曰﹕小腸有宿食﹐常暮發熱﹐明日復止。

又曰﹕小腸脹者﹐小腸滿﹐﹝音嗔﹐脹起也。﹞引腹而痛。

又曰﹕膀胱移熱於小腸﹐鬲腸不便﹐上爲口糜。

又曰﹕心咳不已﹐小腸受之﹐其狀咳而失气﹐气與咳俱失。

又曰﹕厥气客於小腸﹐則夢聚邑街衢。

又曰﹕是動病﹐則嗌痛頸腫﹐不可回顧﹐肩似拔﹐似折﹐是主液。

又曰﹕所生病者﹐耳聾目黃﹐頰腫﹐頷肩肘﹐臂外後廉痛。盛者﹐人迎大﹐再倍於寸口﹐虛者﹐人迎反小於寸口也。

又曰﹕小腸熱脹生口瘡﹔小腸熱結滿不通﹔小腸虛寒﹐痛下赤白腸滑﹔小腸冷气﹐非時刺痛﹔小腸酒後飲冷﹐气裹熱結伏臍下﹐結硬塊不通﹐連外腎俱腫。

經曰﹕手太陽小腸經。

又曰﹕是經多血少气。

又曰﹕未時气血注於小腸。

《人門》曰﹕凡胃中腐熟水谷﹐其滓穢自胃之下口﹐傳入於小腸上口﹐自小腸下口泌別淸濁﹐水液入膀胱上口﹐滓穢入大腸上口。

《難經》曰﹕小腸大腸會﹐謂之闌門﹐言由關闌分隔也。

《靈樞》曰﹕唇濃﹐人中長﹐以候小腸。

又曰﹕心應脈﹐皮濃者脈濃﹐脈濃者小腸濃。皮薄者脈薄﹐脈薄者小腸薄。皮緩者脈緩﹐脈緩者小腸大而長﹔皮薄而脈波小者﹐小腸小而短。諸陽經脈皆多紆屈﹐小腸結也。

又曰﹕中气不足﹐腸爲之苦鳴。

又曰﹕小腸病者﹐小腹痛﹐腰脊控睪而痛﹐﹝睪﹐陰丸也。﹞時窘之候﹐當耳前熱。

又曰﹕小腸控睪﹐引腰脊﹐上衝心﹐邪在小腸也。

《內經》曰﹕小腸爲泄。

《入門》曰﹕小腸有气則小腹痛﹔小腸有血則小便澀﹔小腸有熱則莖中痛。

又曰﹕小腸者﹐心之腑也﹔有病宜通利﹐用導赤散﹑赤茯苓湯。

《脈經》曰﹕小腸絕﹐六日死。何以知之﹖發直如幹麻﹐不得屈伸﹐自汗不止。

溺血屬小腸﹑膀胱經。

腫脹水腫有十種之分﹐小腹急滿﹐爲小腸水。

補﹕牡蠣﹑石斛。

瀉﹕蔥白﹑木通﹑紫蘇﹑荔枝核。

溫﹕大茴香﹑小茴香﹑烏藥。

涼﹕黃芩﹑天花粉。

引經報使﹕羌活﹑本上行﹐黃柏下行。

卷三內景圖說﹝上﹞肝

經曰﹕肝者﹐將軍之官﹐謀慮出焉。

又曰﹕肝者﹐幹也。其性多動而少靜﹐好干犯他髒者也。

又曰﹕肝居膈下﹐並胃﹐著脊之九椎。

又曰﹕其合筋也﹐其榮爪也﹐主藏魂﹐開竅於目﹐其系上絡心肺﹐下亦無竅也。

r肝圖p04﹣a41a13。bmpr《難經》曰﹕肝重四斤四兩﹐左三葉﹐右四葉﹐凡七葉。

滑伯仁曰﹕肝之爲髒﹐其治在左﹐其髒在左脇左腎之前﹐並胃著脊之第九椎也。

經曰﹕足厥陰經肝。

又曰﹕是經多血少气。

又曰﹕丑時气血注於肝。

《黃庭經》曰﹕人身神名曰肝神﹐龍煙字含明。

《靈樞》曰﹕目者﹐肝之官也﹐肝病者靑。

經曰﹕肝者﹐在天爲風﹐在地爲木﹐在人爲肝﹐通竅於眼﹐在時爲春﹐在方爲東﹐在色爲靑。

經曰﹕東方木也﹐萬物所以始生也。

又曰﹕髒眞散於肝﹐肝藏筋膜之气也。腎水爲母﹐心火爲子﹐與膽爲腑﹐克土養筋﹐故久行則傷筋。

司藏魂﹐其類艸木﹐其畜雞﹐﹝一作犬。﹞其虫爲毛﹐其果爲李﹐其菜爲韭﹐其卦震﹐﹝生數三﹐成數八。一作巽。﹞其性仁﹐其充筋﹐其華爪﹐其穀麥﹝一作麻。﹞其應四時﹐上爲歲星﹐是以春气在頭也。

其音角﹐角者觸也﹐象陽气觸動而生也﹐其數八﹐其病在筋﹐其臭臊﹐其聲呼﹐在變動爲握﹐其气噓﹐其液淚﹐其味酸﹐有餘怒﹐不足悲﹐外應爪甲﹐色靑欲如靑玉光澤﹐不欲如藍。

《靈樞》曰﹕爪濃者﹐膽亦濃。更肝主風﹐風喜傷肝﹐病主驚風﹐痘主水泡﹐若恚怒气逆則傷肝气﹐若燥气盛則病﹐其病候面靑筋急多怒﹐眼痛目閉﹐不欲見人﹐或兩目連札﹐臍左動气﹐若肝實則直視大叫﹐呵欠項急﹐頓悶目赤多怒﹐頭眩痛引兩脇小腹之下。若虛則目昏胸痛﹐切牙吹气﹐筋縮拘攣﹐恐懼如人將捕。若絕則唇腮反靑﹐四肢多汗﹐然肝絕者﹐八日死。平脈則春旺七十二日﹐脈弦緩而長。然春弦者﹐端直之狀﹐細弱而長﹐其賊脈則浮澀而短﹐與夫面白亦逆其危﹐脈弦如張弓弦。

又曰﹕肝生於左。

又曰﹕肝主春﹐其日甲乙﹐東方生風﹐風生木﹐木生酸﹐酸生肝﹐肝爲陰中之少陽﹐通於春气。

《靈樞》曰﹕肝者主爲將﹐使之候外﹐欲短堅固﹐視目大小。

又曰﹕肝小則髒安﹐無脇下之病﹔肝大則逼胃迫咽﹐苦膈中﹐且脇下痛。肝髙則上支賁﹐切脇﹐爲息賁﹔肝下則逼胃﹐脇下空﹐易受邪。肝堅則髒安難傷﹔肝脆則善病消癉易傷。肝端正則和利難傷﹔肝偏傾則脇下痛。

又曰﹕有所墜墮﹐惡血畱內﹐有所大怒﹐气上不下﹐積於脇下則傷肝。

又曰﹕邪在肝﹐則兩脇中痛﹐寒中惡血在內。

又曰﹕大怒气逆則傷肝。

又曰﹕肝藏血﹐血捨魂。肝气虛則恐﹔實則兩脇下痛引小腹﹐善怒。虛則目KTKT無所見﹐耳無所聞﹐善恐﹐如人將捕狀。

《難經》曰﹕恚怒气逆﹐上而不下﹐則傷肝。又曰﹕外證善潔﹐面靑善怒﹐內證臍左有動气﹐按之牢若痛﹐其病四肢滿閉淋澀﹐便難轉筋﹐有是者肝也﹐無是者非也。

《內經》曰﹕肝病者﹐兩脇下痛引小腹﹐令人善怒。肺傳之肝﹐病名曰肝癉。一名曰厥﹐脇痛出食。肝熱者色蒼而爪枯。

又曰﹕肝藏血﹐血有餘則怒﹐不足則恐。

又曰﹕大骨枯槁﹐大肉陷下﹐胸中气滿﹐腹內痛﹐心中不便﹐肩項身熱﹐破脫肉﹐目眶陷﹐眞髒見﹐目不見人立死﹐其見人者﹐至其所不勝之時﹐則死。﹝注曰﹕此肝之藏也。所不勝之時﹐謂庚辛之日也。﹞《入門》曰﹕人動則血運於諸經﹐靜則血歸於肝臟﹐肝主血海故也。

經曰﹕病在肝﹐愈於愈﹐夏不愈﹐甚於秋﹐秋不死﹐持於冬﹐起於春。

又曰﹕肝病者﹐愈在丙丁﹐丙丁不愈﹐加於庚辛﹐庚辛不死﹐持於壬癸﹐起於甲乙。

又曰﹕肝病者﹐平朝慧﹐下晡甚﹐夜半靜。

又曰﹕肝苦急﹐急食甘以緩之﹐甘艸﹔宜食粳米﹑牛肉﹑棗葵。﹝注曰﹕肝苦急﹐是其气有餘也。肝欲散﹐急食辛以散之﹐川芎﹔肝虛以生薑﹑陳皮之類補之。﹞肝絕候。

《靈樞》曰﹕足厥陰气絕﹐則筋絕。厥陰者﹐肝脈也。肝者﹐筋之合也。筋者聚於陰器﹐而絡於舌本也。

故脈不榮則筋急﹐筋急則引舌與卵﹐故唇靑舌捲卵縮﹐則筋先死﹐庚日篤﹐辛日死。

又曰﹕厥陰終者﹐中熱嗌漧﹐善尿﹐心煩甚﹐則舌捲卵上縮而終矣。

仲景曰﹕唇吻反靑﹐四肢習。﹝伸縮也。﹞汗出者﹐此爲肝絕也。

《脈經》曰﹕肝絕﹐八日死。何以知之﹖面靑但欲伏眠﹐而不見人﹐汗出如水不止。

怒而動血者﹐屬肝。

自兩脇逆上吐血者﹐屬肝。

血吐水碗中﹐沈者﹐是肝也。

經曰﹕腹爲陰﹐陰中之陽﹐肝也。肝爲牡髒﹐牡者﹐陽也。

又曰﹕膝者﹐筋之府﹐屈伸不能行﹐則僂俯﹐筋將憊矣。

又曰﹕諸風掉眩﹐皆屬於肝。

太乙眞人曰﹕莫嗔怒﹐養肝气。

經曰﹕肝在志爲怒﹐怒傷肝﹐悲勝怒。

丹溪曰﹕怒傷肝者﹐以憂﹝一作悲。﹞勝之﹐以恐解之。

《靈樞》曰﹕兩精相薄﹐謂之神﹐隨神往來﹐謂之魂。

經曰﹕暴怒傷陰。

又曰﹕大怒則形气絕﹐而血菀於上﹐使人薄厥。

又曰﹕血並於上﹐气並於下﹐心煩惋善怒。

又曰﹕怒則气上。

又曰﹕怒則气逆﹐甚則嘔血及飧泄矣。

﹝注云﹕怒則陽气逆上﹐而肝木乘脾﹐故嘔血及飧泄也。﹞經曰﹕肝者﹐罷極之本﹐魂之居也。

又曰﹕肝靑象木﹐肝得水而沈﹔木得水而浮﹔何也﹖然肝者非爲純木也﹐乙角也﹐庚之柔。大言陰與陽﹐小言夫與婦﹐釋其微陽而吸其微陰之气﹐其意樂﹐金又行陰道多﹐故令肝得水而沈也。肝熟而復浮﹐故知乙當歸甲也。

又曰﹕木王於春﹐相於冬﹐廢於夏﹐囚於季夏﹐死於秋﹐其王日甲乙﹐王時平旦日出﹐其困日戊己﹐困時食時日中﹐其死日庚辛﹐死時晡時日入。﹝晡音逋﹐申時。﹞又曰﹕病發驚駭。

又曰﹕風气通於肝。

又曰﹕精气並於肝則憂。

又曰﹕肝惡風。

又曰﹕久行傷筋﹐勞傷肝也。

又曰﹕損其肝者﹐緩其中。

又曰﹕肝兪在脊九椎旁﹔募在乳下期門。

又曰﹕肝熱病者﹐左頰先赤。

又曰﹕肝气虛則恐﹐實則怒。

又曰﹕肝熱病小便先黃﹐腹痛多臥身熱﹐熱爭則狂言及驚﹐脇滿痛﹐手足躁﹐不得安臥﹐庚辛甚﹐甲乙大汗﹐气逆則庚辛死﹐刺足厥陰少陽。

又曰﹕邪在肝則兩脇痛﹐中寒中惡血在內﹐善﹐節肘腫。﹝音記﹐狂也。﹞又曰﹕肝脹者﹐脇下滿而痛引小腹。

又曰﹕肝水者﹐腹大不能自轉側﹐兩脇下腹中痛﹐時時津液微生﹐小便續通。

又曰﹕肝著者﹐其病患常欲蹈其胸上﹐先未若時﹐但欲飲熱。﹝著﹐本病也。若時﹐指病時也。﹞又曰﹕肝瘧者﹐令人色蒼蒼然太息﹐其狀若死者﹐刺足厥陰見血。

又曰﹕脾移寒於肝﹐癰腫筋攣。

又曰﹕脾移熱於肝﹐則爲驚衄。

又曰﹕肝咳之狀﹐咳則兩脇下痛﹐甚則不可以轉﹐轉則兩下滿。

又曰﹕肝風之狀﹐多汗惡風﹐善悲﹐色微蒼﹐嗌漧善怒﹐時憎女子﹐診在目下﹐其色靑。

又曰﹕肝痺者﹐夜臥則驚﹐多飲數小便﹐上引小腹﹐如懷妊狀。

又曰﹕肝病主胸中喘﹐怒罵﹐其脈沈﹐胸中窒﹐欲令推﹐按之有熱﹐鼻窒。﹝推﹐蕩也﹐擠也。﹞又曰﹕凡有所墜墮﹐惡血畱內。若有所大怒﹐气上而不下﹐積於左脇下則傷肝﹔肝傷者﹐其人脫肉不臥﹐口欲得張﹐時時手足靑﹐目瞑﹐瞳人痛。

又曰﹕肝气虛則夢園苑生花艸﹐盛則夢怒﹐厥气客於肝﹐則夢山林樹木。

又曰﹕肝脈搏堅而長﹐色不靑﹐當病墜﹔若搏因血在脇下﹐﹝脇音協﹐又音吸﹐左右脇下﹐脇子骨。﹞令人喘逆﹐其軟而散﹔色澤者﹐當病溢飲﹐溢飲者渴暴多飲﹐而溢入肌皮腸胃之外也。

又曰﹕肝脈急甚爲惡言﹐微急爲肥气在脇下。

又曰﹕肝病胸滿脇脹﹐善恚怒叫呼﹐身體有熱而腹惡寒﹐四肢不舉而目白身淸﹔﹝淸﹐冷也。﹞其脈當弦長而急﹐今反短澀﹔其色當淸而反白者﹐此金克木﹐十死不治。

又曰﹕是動病則腰痛不可以俯仰﹐丈夫疝﹐婦人小腹腫﹐甚則嗌漧﹐面塵脫色﹐是主肝。

又曰﹕所生病者﹐胸滿嘔逆﹐洞泄狐疝﹐遣溺癃閉。盛者寸口大一倍於人迎﹔虛者寸口反小於人迎也。

足厥陰肝引經藥歌﹕醜肝龍膽﹝艸﹞吳﹝茱萸﹞山萸﹝肉﹞﹐瞿麥阿膠甘艸扶﹐代赭﹝石﹞紫﹝石﹞英﹝當﹞歸白術﹐靑皮羌活蔓荊﹝子﹞都。

又曰﹕肝實﹐以白芍藥瀉之。

又曰﹕肝主風。自病則風搐拘急﹐急食甘以緩之﹔佐以酸苦﹐以辛散之。實搐力大﹐瀉靑丸。虛搐力小﹐地黃丸。

又曰﹕心乘肝﹐實邪狀熱而搐。

又曰﹕肺乘肝﹐賊邪气盛則前呻呵欠﹐微搐﹐法當瀉肺。先補木髒肝﹐地黃丸﹔後瀉肺﹐瀉白散。

又曰﹕脾乘肝﹐微邪多睡體重﹐搐﹐先當定搐﹐瀉靑丸﹔搐止﹐再見後證﹐則別法治之。

又曰﹕腎乘肝﹐虛邪憎寒﹐呵欠而搐﹐羌活膏。

又曰﹕凡肝經得病﹐必先察其肺腎兩髒﹐原其起病﹐然後更審肝經之虛實。然腎者﹐肝之母。金者﹐木之賊。今肝得病﹐若非腎水不能相生﹐必是肺金鬼來相攻﹐故須審其來在肺﹐先治肺﹐攻其鬼也﹔其來在腎﹐滋其根也﹔方審本髒虛實而用寒溫之劑以治之。若肺克肝﹐旣受病﹐先診肺脈﹐若洪宜杏蘇菀桔。

扁鵲曰﹕脈長而弦﹐病出於肝。脈大而洪﹐病出於心。脈下堅上虛﹐病出於脾。脈澀而浮﹐病出於肺。

脈小而緊﹐病出於腎。

諭嘉言曰﹕肝至春月之榮﹐不自春月始也。始於秋冬收藏之固﹐設冬月水髒所儲者少﹐春月木卽欲發榮﹐其如泉竭不足以漑苞穣何﹖蟄虫尙知閉戶﹐豈君子可無居室之功耶﹗《言》曰﹕肝者﹐幹也﹐屬木﹐象木枝榦也。

《脈經》曰﹕春胃微弦﹐曰平﹔弦多胃少曰肝病﹔但弦無胃﹐曰死﹔胃而有毛﹐曰秋病﹔毛甚﹐曰今病。

經曰﹕風傷筋﹐燥勝風﹐酸傷筋﹐辛勝酸。

又曰﹕酸走筋﹐筋病毋多食酸。

又曰﹕多食辛﹐則筋攣急而爪枯。

又曰﹕陰出之陽則怒。

《丹心》曰﹕七情傷人﹐惟怒爲甚。蓋怒則肝木便克脾土﹐脾傷則四髒俱傷矣。

﹝治怒方﹕香附﹑甘艸各一兩﹐和研細。每服三錢﹐白湯調下。﹞《延壽書》柳公度曰﹕但平生未嘗以元气佐喜怒﹐使气海常溫耳。

先賢詩曰﹕怒來劇炎火﹐焚和徒自傷﹐觸來勿與競﹐事過心淸涼。

《靈樞》曰﹕悲哀動中則傷魂。

經曰﹕肝虛而肺气並之﹐則爲悲。

又曰﹕悲則气消。

子和曰﹕肝藏血﹐血不足則恐。蓋肝膽實則怒而勇敢﹐虛則善恐而不敢也。

《靈樞》曰﹕肝气通於目﹐肝和則能辧五色矣。

經曰﹕諸暴彊直﹐皆屬於風。

又曰﹕諸脈者﹐皆屬於目。

又曰﹕諸筋者﹐皆屬於節。

又曰﹕故人臥﹐血歸於肝﹐目受血而能視﹐足受血而能步﹐掌受血而能握﹐指受血而能攝。

《金匱眞言論》曰﹕春气者﹐病在頭﹐肝之應也。

《眞誥》曰﹕眼者﹐身之鏡﹔耳者﹐體之牖。視多則鏡昏﹔聽眾則牖閉。

又曰﹕腫脹水腫有十種之分﹐兩脇緊痛爲肝水。

經曰﹕靑如翠羽者生﹐靑如艸色者死。

又曰﹕實則夢山林大樹﹐虛則夢細艸苔蘚。

補﹕木瓜﹑棗仁﹑阿膠﹑薏苡仁。

瀉﹕靑皮﹑柴胡﹑笠槐隊詿緲冢恍檎擼擻蔥∮詿緲諞病足少陽膽引經藥歌﹕子膽柴胡半夏宜﹐艸龍膽劑更爲奇﹐柴胡又走靑皮下﹐向道功多不必疑。

《靈樞》曰﹕膽病者﹐善太息﹐口苦﹐嘔有苦汁﹐心中淡淡﹐恐如人將捕之﹐嗌中然﹐數唾。

又曰﹕手厥陰之脈﹐是動則心中淡淡﹐大動。

經曰﹕膽虛則恐畏不能獨臥﹐膽實則怒。

又曰﹕膽實則怒而勇敢﹐膽虛則善恐而不敢也。

《入門》曰﹕膽虛則不眠﹐膽實則多睡。

又曰﹕痛悶﹐左邊五肋之中血瘀﹐生癭馬刀。

又曰﹕膽候咽門﹐故熱壅則生瘡腫痛。

又曰﹕膽病多寒熱。

又曰﹕膽虛宜仁熟散﹐膽實宜半夏湯。

又曰﹕小柴胡湯治寒熱住來﹐乃少陽經主藥也。水煎﹐澄淸溫服﹐則能入膽。

《靈樞》曰﹕膽爲足少陽﹐其終者耳聾﹐百節皆縱﹐目罘﹝音輕﹐直視如驚貌。﹞絕系﹐絕系者一日半死矣。其死也﹐色先靑白﹐乃死矣。

《脈經》曰﹕膽絕七日死。何以知之﹖眉爲之傾。

又曰﹕腫脹水腫有十種之分﹐口苦嗌漧爲膽水。

補﹕木通﹑龍膽艸。

瀉﹕柴胡﹑靑皮。

溫﹕半夏﹑川芎﹑生薑﹑陳皮。

涼﹕黃連﹑竹茹。

引經報使﹕柴胡本經﹐川芎上行﹐靑皮下行。

卷三內景圖說﹝上﹞脾

脾者﹐卑也。在胃之下﹐裨助胃气﹐以化谷也。脾胃屬土﹐俱從田字﹔胃居正中﹐田字亦中﹔脾處於右﹐田亦偏右。

經曰﹕脾者﹐倉廩之官﹐五味出焉。

遺篇《刺法論》曰﹕脾爲諫議之官﹐知周出焉。

r脾圖p04﹣a41a15。bmpr滑氏曰﹕掩乎太倉。

華元化曰﹕脾主消磨﹐養於四旁。

經曰﹕形如刀鐮﹐與胃同膜﹐而附其上之左﹐兪當十一椎下﹐聞聲則動﹐動則磨胃而主運化。其合肉也﹐其榮唇也﹐開竅於口。

《難經》曰﹕脾重二斤三兩﹐廣扁三寸﹐長五寸﹐有散膏半斤﹐主裹血﹐溫五臟﹐主藏意與智。

經曰﹕足太陰脾經。

又曰﹕是經多气少血。

又曰﹕已時气血注於脾。

《黃庭經》人身神名曰脾神﹐常在字魂停。

又曰﹕脾藏意﹐意者﹐記而不忘者也。

《內經》曰﹕脾在志爲思。

又曰﹕思則气結。﹝注云﹐系心不散﹐故气亦停畱而結也。﹞皇甫謐曰﹕思發於脾而成於心﹐過節則二髒俱傷。

《靈樞》曰﹕因志而存變謂之思﹐因思而遠慕謂之慮。

又曰﹕怵惕思慮則傷神﹐神傷則恐懼流淫而不止。

又曰﹕心有所憶謂之意。意之所存謂之志。因慮而處物謂之智也。

又曰﹕脾气通於口﹐脾和則能知五穀矣。

又曰﹕口唇者﹐脾之官也﹐脾病者﹐唇黃。

岐伯曰﹕有所擊僕﹐若醉入房﹐汗出當風則傷脾。

《難經》曰﹕飲食勞倦則傷脾。

《入門》曰﹕脾居中脘一寸二分。上去心三寸六分﹔下去心三寸六分﹔中間一寸二分﹐名曰黃庭。脾居一身之中﹐故曰黃庭。

經曰﹕脾者﹐在天之濕﹔在地之土﹔在人爲脾﹔在時爲四季﹔在方爲中央﹔在色爲黃﹔通竅唇口。

經曰﹕脾脈者﹐土也。孤髒以灌四旁者也。

又曰﹕髒眞濡於脾臟﹐肌肉之气也。心火爲母﹐肺金爲子﹔與胃爲腑﹐克腎水﹐主養肌肉﹐若久坐則傷肉。司藏意智。其類土﹐其畜牛﹐其卦坤﹐其性信﹐其華在唇四白﹐其谷稷﹐其虫蜾﹐其果棗﹐其菜葵﹐其應四時﹐上爲鎭星﹐其病在肉﹐其音宮﹐宮者中也﹐土位居中﹐爲五行建級也。其數五﹐其臭香﹐其聲歌﹐其气呼﹐其液涎﹐其味甘﹐外應四肢而色黃。然黃欲如羅裹雄黃﹐不欲如土。

《靈樞》曰﹕脾應肉﹐肉﹝﹐分理也。﹞堅大者胃濃。更脾主濕﹐然濕則傷脾。風气勝則病﹐其病之候﹐則必面黃﹐善思善嗜﹐體重卵痛﹐四肢不攺而怠惰。脾實則肢體重著而不舉﹐腹脹尿祕而善饑﹐昏睡身熱而飲水。脾虛則少气﹐吐瀉生風﹐或乳食不消﹐腫脹腸鳴﹐四肢無力。脾絕則臍突唇反﹐環口黧黑﹐柔汁發黃。然脾絕者十二日死。平脈則寄旺於四季之末各十八日﹐其脈溫濃﹐蓋因气行臟腑之間﹐故和平不得見其衰乃形焉﹔賊脈則弦長而緊﹐與夫面靑皆逆﹔危脈則狀如雞雀啄﹐止而復來。

經曰﹕脾主長夏﹐中央己土﹐中央生濕﹐濕生土﹐土生甘﹐甘生脾。

又曰﹕脾變動爲噦。

《靈樞》曰﹕脾者﹐主爲衛使之回糧﹐視唇舌好惡﹐以知吉凶。黃色小理者脾小﹐粗理者脾大﹐揭唇者脾髙﹔唇下者脾下﹔唇堅者脾堅﹐唇大而不堅者脾脆﹔唇上下好者﹐脾端正﹔唇偏舉者﹐脾偏傾也。脾小則髒安﹐難傷於邪﹔脾大則苦湊﹐而痛﹐不能卽行。脾髙則引季脇而痛﹔脾下則下加於大腸﹐髒苦受邪﹔脾堅則髒安難傷﹔脾脆則善病消癉﹔脾端正則和利難傷﹔脾偏傾則善滿善脹也。

又曰﹕腹爲陰﹐陰中之至陰﹐脾也。脾爲牝髒﹐牝者﹐陰也。

《入門》曰﹕脾爲諫議大夫。蓋飲食人之大欲﹐心所欲食﹐而脾不能化﹐則不敢食﹐故名爲諫議也。巳脾土﹐辰胃土﹐位居中央﹐謂之孤髒﹐其形如馬蹄﹐內包胃脘象土形也。諸經之气交歸於中﹐以營運之气﹐意之舍也。

又云﹕脾爲陰髒﹐位處中焦﹐主養四髒﹐故呼吸以受穀气﹐以其上有心肺﹐下有腎肝﹐故曰在中。

又曰﹕土寄王於四季﹐尢王於長夏。﹝六月也。﹞相於夏﹐廢於秋﹐囚於冬﹐死於春。其王日戊己﹔王時食時日﹔﹝食時﹐侵晨至食時也。﹐日囚也。﹞困日壬癸﹔困時人定夜半﹔死日甲乙﹔死時平旦日出﹐皆本時也。﹝﹐音耋。﹞經曰﹕脾﹑胃﹑大小腸﹑三焦﹑膀胱者﹐倉廩之本﹐營之居也﹐名曰器。能化糟粕轉味而出入者也。其華在唇四白﹐其充在肌﹐此至陰之類﹐通於土气。

又曰﹕中央黃色入通於脾﹐開竅於口﹐藏精於脾﹐故病在舌本。

又曰﹕穀气通於脾。

又曰﹕精气並於脾則畏。

又曰﹕脾惡濕。

又曰﹕甘走肉﹐肉病無多食甘。

又曰﹕久坐傷肉﹐勞於脾也。

又曰﹕脾爲萬物之母。胃爲水谷之海。

帝曰﹕脾病而四肢不用﹐何也﹖岐伯曰﹕四肢皆稟气於胃﹐而不得徑至﹐必因於脾﹐乃得稟也。今脾病不能爲胃行其津液﹐四肢不得稟水穀气﹐气日以衰﹐脈道不利﹐筋骨肌肉皆無气以生﹐故不用也。

帝曰﹕脾不主時﹐何也﹖曰﹕脾者﹐土也﹐治中央﹐常以四時長四髒﹐各十八日寄治﹐不得獨主於時也。

﹝脾臟者﹐常著胃土之精也。土者﹐生萬物而法天地﹐故上不至頭﹐下不至足﹐不得主時也。﹞帝曰﹕脾與胃以膜相連耳﹐而能爲之行其津液﹐何也﹖答曰﹕足太陰者﹐三陰也。其脈貫胃屬脾絡嗌﹐故太陰爲之行气於三陽。臟腑各因其經而受气於陽明。

又曰﹕脾兪在背十一椎旁﹐募在腹傍章門。

又曰﹕黃欲如羅裹雄黃﹐不欲如黃土。

又曰﹕如縞裹栝蔞實者生。

又曰﹕脾熱病﹐鼻先赤。

又曰﹕脾熱病者﹐先頭重頰痛﹐煩心欲嘔﹐身熱﹐熱爭則腰痛不可俯仰﹐腹滿泄﹐兩頷痛﹐甲乙甚﹐戊己大汗﹐气逆則甲乙死。刺足太陰﹑陽明。

又曰﹕脈來實而盈﹐數如雞舉足曰脾病。

又曰﹕脈來堅銳﹐如鳥之喙﹐如鳥之距﹐如屋之漏﹐如水之流﹐曰脾死。

又曰﹕脾气盛﹐則體重肢不舉。

又曰﹕厥气客於脾﹐則夢丘陵大澤﹐壞屋風雨。

又曰﹕脾弱病下利白腸垢﹐大便堅﹐不更衣﹐汗出不止﹐或五液注下五色。﹝不更衣﹐不大便也。貴者入廁必更衣﹐故名。﹞又曰﹕脾脹者善噦﹐四肢急﹐體重不能勝之﹐﹝噦﹐苑入聲。﹞臥不安。

又曰﹕脾水者﹐腹大﹐四肢重﹐津液不生﹐但苦少气﹐小便難。

又曰﹕脾約者﹐大便堅﹐小便利﹐而反不渴。

又曰﹕脾瘧者﹐令人寒﹐腹中痛﹐熱則腸中鳴﹐鳴已汗出﹐刺足太陰。

又曰﹕腎移熱於脾﹐傳爲虛﹐腸死﹐不可治。

又曰﹕脾咳之狀﹐咳則右下痛﹐陰陰引肩背﹐甚則不可以動﹐動則咳劇。﹝劇﹐音極﹐增也。﹞又曰﹕脾風之狀﹐多汗惡風﹐身體怠情﹐四肢不欲動﹐色薄微黃﹐不嗜食﹐診在鼻上﹐其色黃。

﹝診色﹐診視也。﹞又曰﹕脾痺者﹐四肢懈惰﹐發咳嘔汁﹐上爲大塞。

又曰﹕脾气熱則胃幹而渴﹐肌肉不仁發爲肉痿。

帝曰﹕四時之序﹐逆從之變異也。然脾脈獨何主﹖岐伯曰﹕脾脈者土也。孤髒以灌四旁者也。帝曰﹕然則脾善惡﹐可得見之乎﹖曰﹕善者不可得見﹐惡者可見。曰﹕惡者何如可見﹖曰﹕其來如水之流者﹐此謂太過﹔病在外如鳥之喙者﹐﹝喙﹐音誨﹐鳥嘴也。﹞此謂不及﹔病在中﹐太過則令人四肢不舉﹐不及則令人九竅不通﹐名曰重彊。

又曰﹕食管﹐乃胃管上原。

《內景》云﹕脾長一尺掩太倉。而《靈樞》云﹕脾長五寸﹐何不侔也。

《脈經》曰﹕脾脈急甚﹐爲螈。﹝音訟。﹞微急﹐爲膈滿不食。

又曰﹕緩甚爲痿厥﹐微緩爲風痿﹐四肢不收。

又曰﹕大甚爲擊僕﹐微大爲痞气﹐裹大膿血﹐在腸胃之外。

又曰﹕心乃脾之母﹐以炒鹽補之。

又曰﹕脾實以枳實瀉之﹐如無他證﹐以黃連瀉之。

又曰﹕脾主濕﹐自病則泄瀉多睡﹐體重倦怠﹐急以苦燥之。

又曰﹕實則瀉赤黃﹐睡不露睛﹐瀉黃散。

又曰﹕虛則泄瀉白色﹐睡則露睛﹐白術散。

又曰﹕肝乘脾﹐賊邪風勝﹐瀉而嘔﹐茯苓半夏湯。

又曰﹕心乘脾﹐虛邪壯熱﹐體重而瀉﹐羌活黃芩蒼術甘艸湯。

又曰﹕肺乘脾﹐實邪能食﹐不大便而嘔嗽﹐煎檳榔大黃湯﹐下葶藶丸又曰﹕腎乘脾﹐微邪﹐惡寒而泄﹐理中丸。

又曰﹕凡脾之得病﹐必先察其肝心兩髒之虛實﹐原其所始而療之。蓋肝爲脾鬼﹐心是脾母﹐肝气盛則鬼勝﹐心气虧則脾之生气不足﹐盛者抑之則退﹐虧者益之則平﹐故有抑肝益心二藥﹐診其脈﹐肝心二髒俱和﹐是脾自生疾矣﹐須察本經虛實而治之。﹝此卽貴法﹞又曰﹕小甚爲寒熱﹐微小爲消癉。

又曰﹕澀甚爲頹癃。﹝頹﹐下墜也。﹞微滑爲虫毒﹑腸鳴﹑熱。

又曰﹕滑甚爲腸﹐﹝﹐音頹﹐陰病。﹞微澀爲內﹐多下膿血也。

經曰﹕是動則舌本彊﹐食則嘔﹐胃脘痛﹐腹脹善噫﹐得後與气則快然如衰﹐身體皆重﹐是主脾。﹝气音屁。彊音降﹞又曰﹕所生病者﹐舌本痛﹐體不能動搖﹐食不下﹐煩心﹐心下急痛﹐寒瘧﹐溏瘕泄﹐水閉﹐黃膽﹐不能臥﹐彊立股膝內腫厥﹐﹝厥﹐發也。﹞足大指不用。盛者﹐寸口大三倍於人迎﹐虛者﹐寸口反小於人迎也。

足太陰脾引經藥歌﹕己脾﹝當﹞歸縮﹝砂仁黃﹞防﹝風益﹞智仁﹐代赭﹝石吳﹞茱萸赤茯苓﹐蒼﹝術﹞白﹝術白豆﹞蔻﹝甘﹞艸麻﹝黃飴糖﹞半夏﹐元胡﹝索﹞白芍縮砂行。﹝赭﹐音者﹐赤色。﹞經曰﹕脾受肝熱邪﹐多吐逆﹔受肝冷邪﹐多飧泄。

又曰﹕甘走肉﹐肉病無多食甘。

又曰﹕穀气通於脾。

又曰﹕久坐傷肉﹐勞於脾也。

又曰﹕精气並於脾﹐則畏。

又曰﹕損其脾者﹐調其飲食﹐適其寒溫。

經曰﹕濕勝則濡瀉。﹝濕勝則內攻於脾胃﹐脾胃受濕﹐則水谷不分﹐故大腸傳導而注瀉也。﹞又曰﹕得谷者昌﹐失谷者亡。

又曰﹕諸濕腫滿﹐皆屬於脾。

又曰﹕脾實則身重善饑﹐肉痿足不收行﹐善螈﹐腳下痛。虛則腹滿﹐腸鳴飧泄﹐食不化。脾有餘則腹脹﹐涇溲不利﹔不足則四肢不用。

《靈樞》曰﹕邪在脾胃﹐則病肌肉痛。陽气有餘﹐陰气不足﹐則熱中善饑﹔陽气不足﹐陰气有餘﹐則寒中腸鳴腹痛。

又曰﹕脾藏營﹐營捨意﹐脾气虛則四肢不用﹐五臟不安﹐實則腹脹﹐涇溲不利。

﹝注曰﹕涇﹐大便也。溲﹐小便也。﹞《難經》曰﹕外證面黃﹐善噫﹐善思﹐善味﹐內證當臍有動气﹐按之牢苦痛﹐其病腹脹﹐滿食不消﹐體重節痛﹐怠惰嗜臥﹐四肢不收﹐有是者脾也﹐無是者非也。

經曰﹕大骨枯槁﹐大肉陷下﹐胸中气滿﹐喘息不便﹐內痛引肩項﹐身熱﹐脫肉破﹐眞髒見﹐十月之內死。﹝注曰﹕此脾之髒也。期三百日內死。﹞又曰﹕肝傳之脾﹐病名曰脾風﹐發癉腹中熱﹐煩心目黃。脾熱者色黃而肉蠕動。

又曰﹕病在脾﹐愈在秋﹐秋不愈﹐甚於春﹐春不死﹐持於夏﹐起於長夏。﹝凡病以五臟時日占病愈甚﹐極準。錢仲陽深得其理﹐學人宜究心焉。《綱目》﹞又曰﹕脾病者﹐愈在庚辛﹐庚辛不愈﹐加於甲乙﹐甲乙不死﹐持於丙丁﹐起於戊己。

又曰﹕脾病者﹐日慧﹐日出甚﹐下晡靜。

又曰﹕脾在志爲思﹐思傷脾﹐怒勝思。

丹溪曰﹕思傷脾者﹐以怒勝之﹐以喜解之。﹝五志之火﹐郁而成痰﹐爲癲狂﹔宜以人事制之﹐所謂五志相勝爲治也。婦女思想气結之證﹐惟不食困臥如癡﹐無他病﹐多向裏牀坐。蓋脾主思﹐過思則脾气結而不食。怒屬肝木﹐怒則木气升發而衝開脾气也﹐故怒勝之。夫醫貴有才﹐無才則何以應變無窮。﹞經曰﹕髒气絕﹐則神見於外。﹝一士人喜觀書﹐忘食。一日有紫衣人立於前曰﹕公不可苦思﹐思則我死矣。問其何人﹖曰﹕我谷神也。於是絕思而食如故矣。﹞經曰﹕脾苦濕﹐急食苦以燥之。脾欲緩﹐急食甘以緩之。脾苦濕﹐是有餘﹐宜白術。脾欲緩﹐是不足﹐宜甘艸。以甘補之﹐人參﹔以苦瀉之﹐黃連﹔脾虛以甘艸﹑大棗之類補之﹔脾實以枳實瀉之。

《靈樞》曰﹕足太陰气絕﹐則脈不榮肌肉。唇舌者﹐肌肉之本也。脈不榮則肌肉軟﹐肌肉軟則舌痿﹐人中滿﹐人中滿則唇反﹐唇反者﹐肉先死。甲日篤﹐乙日死。

《靈樞》曰﹕愁憂不解則傷意﹐意爲脾神也。

思而動血者﹐屬脾。

腫脹水腫有十種之分﹐四肢苦重爲脾水。總而論之﹐腎虛不能行水﹐脾虛不能制水﹐凡腫先起於腹﹐而散於四肢者﹐可治﹔自四肢而歸於腹者﹐難療。

經曰﹕黃如蟹膏者生﹐黃如枳實者死。

又曰﹕實則夢歡歌快樂﹐虛則夢飲食相爭。

又曰﹕太陰終者﹐腹脹閉﹐不得息﹐善噫善嘔﹐嘔則逆﹐逆則面赤﹐不逆則上下不通。上下不通則面黑﹐皮毛焦而終矣。

《脈經》曰﹕脾絕十二日死。﹝一云﹕五日死。﹞何以知之﹖口冷足腫﹐腹熱臚脹﹐泄利不覺﹐出時無度。

仲景曰﹕環口黧黑﹐柔汗發黃者﹐此爲脾絕。

補﹕人參﹑黃﹑甘艸﹑蓮子﹑扁豆﹑蒼術﹑白術﹑茯苓﹑山藥﹑芡實﹑陳皮。

瀉﹕枳實﹑石膏﹑靑皮。

溫﹕丁香﹑藿香﹑胡椒﹑吳茱萸﹑附子﹑肉桂﹑良姜。

涼﹕玄明粉﹑滑石。

引經報使﹕升麻﹑白芍。

卷三內景圖說﹝上﹞胃

r胃圖p04﹣a41a16。bmpr經曰﹕胃者﹐倉廩之官﹐五味出焉。

又曰﹕胃者﹐匯也。號爲都市﹐五味匯聚﹐何所不容﹐萬物歸土之義也。

又曰﹕胃大一尺五寸﹐徑五寸﹐長二尺六寸﹐橫屈受水谷三斗五升﹐其中之谷﹐常畱二斗﹐水一斗五升而滿。

《難經》曰﹕胃重二斤一兩。

經曰﹕足陽明胃經。

又曰﹕是經常多气多血。

又曰﹕辰時气血注於胃。

又曰﹕胃爲水谷之海。

《靈樞》曰﹕人所受气者﹐谷也。谷之所注者﹐胃也。胃者﹐水穀气血之海也。海之所行雲气者﹐天下也。胃之所出气血者﹐經隧也。經隧者﹐五臟六腑之大絡也。

又曰﹕胃者﹐五臟六腑之海也。水谷皆入於胃﹐臟腑皆稟气於胃﹐五味各走其所喜﹐酸先走肝﹐苦先走心﹐甘先走脾﹐辛先走肺﹐鹹先走腎﹐穀气津液已行﹐榮衛大通﹐乃化糟粕﹐以次傳下。

又曰﹕飲食入胃﹐則胃實而腸虛﹐食下則腸實而胃虛﹐胃滿則腸虛﹐腸滿則胃虛﹐更虛更實﹐故气得上下而無病矣。

《入門》曰﹕胃爲水谷之海﹐脾爲消化之器。水入於經﹐其血乃成﹔谷入於胃﹐脈道乃行﹔血不可不養﹐衛不可不溫﹐血溫衛和﹐得盡天年。

《靈樞》曰﹕HT以下至天樞﹐長八寸。過則胃大﹐不及則胃小。

又曰﹕胃爲之海﹐廣骸大頸脹胸﹐五穀乃容。

又曰﹕脾應肉。肉堅大者胃濃﹔肉松者胃薄﹔肉小而松者﹐胃不堅﹔肉不稱身者胃下﹔胃下者﹐下脘約不利也。肉不堅者胃緩﹔肉無小裸累者胃急﹔肉多小裸累者胃結﹔胃結者﹐上脘約不利也。﹝﹐謂肘膝後肉如塊者。﹞又曰﹕胃病者﹐腹脹﹐胃脘當心而痛﹐上支兩脇﹐膈噎不通﹐飲食不下。

又曰﹕飲食不下﹐膈塞不通﹐邪在胃脘也。

又曰﹕胃中寒則手魚際之絡脈多靑。胃中熱則手魚際之絡脈多赤。

又曰﹕面熱者﹐足陽明病﹔兩跗之上脈豎堅者﹐足陽明病﹔此胃脈也。

經曰﹕飲食自倍﹐腸胃乃傷。

東垣曰﹕胃傷之證﹐不思飲食﹐胸腹脹痛﹐嘔噦惡心﹐噫气吞酸﹐面黃肌瘦﹐怠惰嗜臥﹐常多自利。

又曰﹕胃中元气盛﹐則能食而不傷﹐過時而不饑。脾胃俱旺﹐則能食而肥。脾胃俱虛﹐則不能食而瘦﹐或少食而肥﹔𨿽肥而四肢不舉。

又曰﹕胃病治法﹐調其飲食﹐適其寒溫﹐澄心息慮﹐從容以待眞气之復常也。

經曰﹕胃脈實則脹﹐虛則泄。

又曰﹕胃爲足陽明﹐其終者﹐口目動作﹐善驚妄言﹐色黃﹐其上下經盛不仁﹐則終矣。

又曰﹕嘔吐血﹐成盆成碗者﹐屬胃經。

又曰﹕牙宣出血﹐屬胃腎虛火。

《丹心》曰﹕人無根本﹐水食爲命﹐蓋脾胃屬土﹐主納水谷﹐人之根本也。

《回春》曰﹕五味淡薄﹐令人神爽气淸。

《必用》曰﹕胃實宜平胃散。虛宜補中益气湯。不進飲食﹐宜養胃進食湯。﹝蒼術﹑白術﹑人參各一錢﹐陳皮﹑濃朴﹑白茯苓﹑炙甘艸各七分﹐神曲﹑麥芽各五分﹐姜棗引或蜜丸﹐米飲下二錢。﹞《脈經》曰﹕胃絕五日死。何以知之﹖脊痛腰中重﹐不可反復。

太乙眞人曰﹕美飲食﹐養胃气。

吐出多者爲吐血。

又曰﹕胃者﹐倉廩之官﹐布養四髒﹐故五臟皆稟气於胃﹐乃五臟之本。故食气入胃﹐散精於肝﹐淫气於筋。食气入胃﹐濁气歸心﹐淫精於脈。脈气流經﹐經气歸於肺﹔肺朝百脈﹐輸精於皮毛﹔毛脈合精﹐行气於腑﹔腑精神明﹐畱於四髒﹔气歸於權衡﹐權衡以平气口成寸﹐以決死生。

東垣治內傷﹐主於脾胃﹐其謂脾司轉運之職﹐胃爲受气﹐營養於身﹐是平人也。若飲食失節﹐脾胃乃傷﹐脾傷則不能運化﹐胃傷則不能容納而諸病生矣。

丹溪云﹕百病先觀胃气何如。

經曰﹕厥气客於胃﹐則夢飲食。

又曰﹕胃脹者腹滿﹐胃脘痛﹐鼻聞焦臭﹐妨於食﹐大便難。

又曰﹕胃瘧者﹐令人疸病也。善饑而不能食﹐食而支滿腹大﹐刺足陽明﹑太陰﹐橫脈出血。

又曰﹕胃風之狀﹐頸多汗惡風﹐食飲不下﹐鬲塞不通﹐腹善滿﹐失衣則脹﹐食寒則泄﹐胗形瘦而腹大。﹝胗﹐唇也。﹞孫眞人曰﹕新食竟取風﹐爲胃風。

經曰﹕谷入於胃﹐脈道乃行。

又曰﹕大腸移熱於胃﹐善食而瘦﹐又謂之食。﹝音亦。﹞又曰﹕人以水谷爲本。故人絕水谷則死﹐脈無胃气亦死﹔所謂無胃气者﹐但得眞髒脈﹐不得胃气也。

又曰﹕胃者﹐水谷之海﹐主稟四時﹐皆以胃气爲本。是謂四時之變病﹐死生之要會也。

又曰﹕胃之大絡﹐名曰虛裏﹐貫膈絡肺﹐出於左乳下﹐其動應衣。脈﹐宗气也。

又曰﹕胃爲之市﹐水谷所歸﹐五味所入﹐如市之雜也。

《太素》曰﹕胃者﹐太倉也。胃之五竅﹐﹝謂咽﹑胃﹑大腸﹑小腸﹑膀胱也。﹞閭裏門戶也。

經曰﹕脾之大絡﹐名曰大包。其系自膈下正中﹐微著左脇﹐於胃之上﹐與胃包絡相附矣。其胃之包﹐在脾之上﹐與胃相並﹐結絡周回﹐漫脂徧布上下有二系﹔上者貫膈入肺中﹐與肺系相並﹐而在肺系之後﹐其上卽咽門也。咽下﹐胃脘也。胃脘下卽胃上口﹐賁門是也。水谷自此而入﹐以胃出穀气﹐傳之於肺﹐肺在膈上﹐因曰賁門﹐其門處膈膜相貼之間﹐亦漫脂相包﹐若胃中腐熟水谷﹐則自幽門而傳入小腸﹐故曰﹕太倉之下﹐口爲幽門﹐其位幽隱﹐故名之也。

《脈經》曰﹕胃脈搏堅而長﹐其色赤﹐當病折髀﹔﹝音陛。﹞其軟而散者﹐當病食痺。

又曰﹕趺﹝音夫﹞陽脈浮者﹐胃气虛也。數者﹐胃有熱﹐卽消穀引食。澀者﹐胃中有寒﹐水谷不化。粗而浮者﹐其病難治。浮遲其久病。

又曰﹕胃脈若沈澀者﹐气逆﹔气逆者﹐人迎盛﹔人迎者﹐胃脈也。逆則盛而熱聚於胃口而不行﹐故胃脘爲癰也。

又曰﹕是動則灑灑然振寒﹐善伸數欠﹐顏黑﹐病至則惡人與火﹐聞木聲則惕然而驚﹐心欲動﹐獨閉戶牖而處﹐甚則欲上髙而歌﹐棄衣而走﹐賁響腹脹﹐是爲厥﹐是主血。﹝﹐音幹﹐脛骨也。﹞又曰﹕所生病者﹐狂瘧濕淫﹐汗出鼽衄﹐口唇胗﹐﹝音疹﹐唇瘡。﹞頸腫喉痺﹐大腹水腫﹐膝臏腫痛﹐循膺乳气街﹐股伏兔﹐外廉﹐足跗上背痛﹐中指不用。气盛則身以前皆熱﹐其有餘於胃則消穀善饑﹐溺色黃。气不足則身以前皆寒栗﹐胃中寒則脹滿。盛者﹐人迎﹝左手﹞大二倍於寸口﹝右手﹞。虛者﹐人迎反小於寸口也。﹝音歪。﹞足陽明胃引經藥歌﹕辰胃丁﹝香﹞防﹝風﹞砂﹝仁豆﹞寇﹝白﹞術﹐半﹝夏﹞知﹝母﹞蔥﹝白﹞葛﹝根神﹞曲蒼﹝術﹞烏﹝藥﹞﹐石膏白芷升﹝麻﹞檀﹝香﹞木﹝香﹞﹐下治相沿效不辜。

經曰﹕胃脈實則脹﹐虛則泄。

帝曰﹕見眞髒脈者死﹐何也﹖岐伯曰﹕五臟皆稟气於胃﹐胃者﹐五臟之本也。髒气者﹐不能自致於手太陰﹐必因於胃气﹐乃至於手太陰也。故五臟各以其時﹐自爲而至於手太陰也。故邪气盛者﹐精气衰也。故病甚者﹐胃气不能俱至於太陰﹐故眞髒之气獨見﹐病勝髒故死。

又曰﹕胃實不眠。

又曰﹕臥寐不寧﹐乃胃中之津液漧枯﹐不能內榮其魂魄也。

凡飲食減而大便轉覺艱澀者﹐胃病而運化之機遲也。肌肉消瘦者﹐胃主肌肉也。

形體困倦者﹐胃病而約束之機關不利也。

陽明邪實。﹝惡人與火﹐聞木聲則惕然而驚。﹞陽明正虛。﹝故喜火﹐喜日月光者﹐喜助正也。﹞腫脹水腫有十種之分﹐小便閉澀爲胃水。

經曰﹕得谷者昌﹐失谷者亡。

馮魯瞻曰﹕脾胃尢爲後天元气之本﹐化源生發之機﹐五臟六腑之大源﹐气血精微莫不賴之以長養也。

補﹕白術﹑黃﹑芡實﹑陳皮﹑扁豆﹑蓮子﹑山藥﹑半夏﹑蒼術﹑百合。

瀉﹕枳實﹑朴硝﹑大黃。

溫﹕藿香﹑香附﹑良姜﹑益智﹑胡椒﹑吳茱萸﹑肉豆寇﹑丁香﹑濃朴﹑木香﹑漧薑﹑艸寇﹑生薑﹑白豆寇。

涼﹕滑石﹑山梔﹑黃連﹑竹茹﹑玄明粉﹑黃芩﹑石膏﹑連翹﹑石斛﹑升麻﹑天花粉﹑葛根﹑知母。

引經報使﹕升麻﹑葛根上行。白芷﹑石膏下行。

卷三內景圖說﹝上﹞肺

經曰﹕肺者﹐相傅之官﹐治節出焉。爲生气之源﹐其形四垂﹐附著於脊之第三椎中﹐有二十四空﹐行列分布以行諸髒之气﹐爲髒之長﹐爲心之蓋。

又曰﹕是經多气少血﹐其合皮也﹐其榮毛也﹐開竅於鼻。

《難經》曰﹕肺重三斤三兩﹐六葉兩耳﹐凡八葉﹐主藏魄。肺葉白瑩﹐謂爲華蓋﹐以覆諸髒。虛如蜂窠﹐下無透竅﹐吸之則滿﹐呼之則虛﹐一呼一吸﹐消息自然﹐司淸濁之運化﹐爲人身之橐鑰。

又曰﹕寅時气血注於肺。

r肺圖p04﹣a41a17。bmpr

肺者市也﹐百脈朝會之所也。凡飲食入胃﹐不敢自專﹐地道卑而上行朝於肺。肺乃天道下濟而光明。

經曰﹕肺者﹐在天之燥﹐在地爲金﹐在人爲肺﹐在時爲秋﹐在方爲西﹐在色爲白﹐通竅於鼻。

經曰﹕西方金也。萬物所以收成也。

又曰﹕髒眞髙於肺﹐以行榮衛陰陽也。脾土爲母﹐腎水爲子。大腸爲髒﹐克木主气﹐若久臥則傷气。司藏魄﹐其類金﹐其畜馬﹐其卦幹﹐其性義﹐其華毛﹐其候鼻﹐其穀稻﹐其應四時﹐上爲太白星。其病在皮毛﹐其音商﹐商者﹐彊也。象金﹐性之堅彊也。其數九﹐其臭腥﹐其聲哭﹐其气﹐其液涕﹐其味辛﹐外應皮毛而色白﹔然貴如白玉光澤﹐不欲如堊。

《靈樞》曰﹕肺應皮﹐皮濃者大腸濃。更肺主燥﹐然燥則傷肺﹐病則爲嗽。痘主膿泡﹐若熱气勝則病﹐其病之候﹐則面白悲哭﹐手捏眉目鼻面﹐嚏涕吐衄﹐喘咳寒熱﹐脇有動气。肺虛則嘆息﹐呼吸少气﹐鼻涕嗌漧﹐喘乏咳血而唇白。肺實則悶亂﹐喘促咳嗽﹐上气鼻塞﹐脛股肩痛而胸滿。肺絕則汗出發潤﹐喘而不休﹐毛髮气出﹐然肺絕者﹐三日死。平脈則秋旺七十二日而脈浮毛﹐毛者﹐稀軟之狀﹐輕虛似浮﹐其賊脈浮大而牢﹐與夫面赤皆逆﹐危脈則毛如風吹。

華元化曰﹕肺乃生气之原﹐五臟之華蓋。

經曰﹕肺屬辛金﹐爲陰中之太陰﹐通於秋气﹐肺配胸中與大腸爲表裏﹐其母脾土﹐其子腎水﹐其克肝木﹐其賊心火﹐主藏魄。其色白﹐其味辛﹐其臭腥﹐其華毛﹐其候鼻﹐其充皮﹐其液涕﹐其聲哭﹐其气﹐其不足則太息﹐其有餘則喘嗽﹐其平脈浮短﹐其賊脈洪﹐手太陰气絕則皮毛焦﹐皮毛焦則津液去﹐皮節傷﹐皮節傷則皮枯毛折﹐毛折者則毛先死。丙日篤﹐丁日死。肺絕三日死。肺至懸絕十二日死。白如豕膏者生﹐白如枯骨者死。實則夢兵戈兢擾﹐虛則夢田野平原。憂傷肺﹐喜勝憂﹐以酸補之﹐以辛瀉之﹐以苦泄之。

岐伯曰﹕形寒飲冷則傷肺﹐飲冷以其兩寒相感﹐中外皆傷﹐故气逆而上行。

《金匱眞言論》曰﹕秋气者﹐病在肩背﹐肺之應也。

又曰﹕脈變動爲咳。

《脈論》云﹕脈來厭厭聶聶﹐如落楡夾錢﹐曰肺平。脈來不上不下﹐如循雞羽浮﹐曰肺病。脈來如物輕飄﹐如風吹毛﹐曰肺死。眞肺脈至﹐大而虛﹐如以毛羽中人肌膚之狀。

經曰﹕肺之見證也﹐善嚏﹐悲愁欲哭﹐灑淅寒熱﹐缺盆中痛﹐肩背痛﹐臍右少腹脹痛﹐小便數﹐溏泄﹐皮膚痛及麻木﹐喘少气﹐頰上气見。

經曰﹕肺主气。

又曰﹕諸气皆屬於肺。

又曰﹕肺藏气﹐气有餘則喘咳上气﹐气不足則息利少气。

《靈樞》曰﹕膻中爲之气海﹐膻中者﹐肺室也。有餘則胸面俱赤﹐不足則少气力﹐不多言。

丹溪曰﹕冷气﹑滯气﹑逆气﹑上气﹐皆是肺受火邪﹐气得炎上之化﹐有升無降﹐燻蒸淸導﹐甚而轉成劇病﹐局方例用辛香燥熱之劑﹐是以火濟火也。

張子和曰﹕諸病皆生於气﹐諸痛皆因於气。

《回春》云﹕風傷气者爲疼痛﹐寒傷气者爲戰栗﹐暑傷气者爲熱悶﹐濕傷气者爲腫滿﹐燥傷气者爲閉結。

《入門》曰﹕逸則气滯﹐亦令气結。輕者行動自愈﹔重者橘皮一物湯。﹝橘皮一兩﹐洗淨﹐新汲水煎服。﹞《直指》云﹕七气者﹐喜﹑怒﹑悲﹑思﹑憂﹑驚﹑恐﹐或以爲寒﹑熱﹑恚﹑怒﹑喜﹑憂﹑愁﹐皆通也。

經曰﹕背爲陽﹐陽中之陰﹐肺也。肺爲牝髒﹐牝者﹐陰也。

又曰﹕諸气郁﹐皆屬於肺。

人有七情﹐病生七气﹐气結則生痰﹐痰盛則气愈結﹐故調气必先豁痰﹐如七情湯以半夏主治﹐而官桂佐之﹐蓋良法也。

太乙眞人曰﹕少言語﹐養內气。

象川翁曰﹕精能生气﹐气能生神﹐榮衛一身﹐莫大於此。

黃帝問曰﹕余知百病生於气也。怒則气上﹔喜則气緩﹔悲則气消﹔恐則气下﹔寒則气收﹕炅則气泄﹔驚則气亂﹔勞則气耗﹔思則气結﹔九气不同﹐何病之生﹖岐伯對曰﹕怒則气逆﹐甚則嘔血及飧泄﹐故气上矣。喜則气和志達﹐榮衛通利﹐故气緩矣。悲則心系急﹐肺布葉舉而上焦不通﹐榮衛不散﹐熱气在中﹐故气消矣。恐則精卻﹐卻則上焦閉﹐閉則气還﹐還則下焦脹﹐故气不行矣。寒則腠理閉﹐气不行﹐故气收矣。炅則腠理開﹐榮衛通﹐汗大泄﹐故气泄矣。驚則心無所倚﹐神無所歸﹐慮無所定﹐故气亂矣。勞則喘息汗出﹐內外皆越﹐故气耗矣。思則心有所存﹐神有所歸﹐正气畱而不行﹐故气結矣。

經曰﹕气爲精神之根蒂。﹝李東垣曰﹕气者﹐神之祖﹐精乃气之子﹐气者﹐精神之根蒂也。﹞又曰﹕久臥傷气。

《西山記》曰﹕近穢气﹐觸眞气﹐近死气﹐亂生气。

《正傳》曰﹕男子屬陽﹐得气易散。女人屬陰﹐遇气多郁。是以男子之气病常少﹐女人之气病常多。故治法曰﹕女人宜調其血﹐以耗其气﹔男子宜調其气﹐以養其血。

气生於谷《靈樞》曰﹕人受气於谷﹐谷入胃以傳與肺﹐五臟六腑皆以受气。其淸者爲榮﹐濁者爲衛﹐榮在脈中﹐衛有脈外﹐營周不休﹐五十度而復大會﹐陰陽相貫﹐如環無端。

又曰﹕上焦開發宣五穀味﹐燻膚﹐充身﹐澤毛﹐若霧露之漑﹐是謂气。

又曰﹕气爲衛﹐衛於外。

《正理》曰﹕日啖飲食之精﹐熟者益气﹐此气生於谷﹐故气從米。

上气《靈樞》曰﹕邪在肺﹐則寒熱上气﹐上气者﹐呼多吸少﹐气息促急。

《內經》曰﹕气有餘則喘咳上气。

下气《綱目》曰﹕下气屬心。

經曰﹕夏脈者﹐心也。心脈不及﹐下爲气泄是也。

又曰﹕癲癇勞瘵者﹐若气下泄不止者必死。此眞气竭絕﹐腸胃腠理閉塞﹐穀气不能宣通於腸胃之外﹐故從腸胃中泄出也。

河間曰﹕腸胃鬱結﹐穀气內發而不能宣通於腸胃之外﹐故善噫而或下气也。

仲景曰﹕傷寒陽明病﹐胃中有燥屎者﹐必轉矢气下之卽愈。轉矢气﹐乃气下泄也。

短气《明理》曰﹕短气者﹐气短而不能相續者是已。若有气上衝﹐而實非气上衝也﹐呼吸𨿽數而不能相續﹐似喘而不搖肩﹐似呻吟而無痛﹐實爲難辧之證﹐要識其眞者﹐气急而短促是也。

仲景曰﹕平人寒熱﹐短气不足以息者﹐實也。

又曰﹕短气有微飲﹐當從小便去之﹐苓桂術甘湯主之。腎气丸主之。

《入門》曰﹕气短者﹐呼吸不相接續是也。有結腫者﹐有停水怔忡者﹐有風濕相搏者﹐有素弱气虛者﹐大抵心腹脹滿者爲實﹐爲邪在裏﹐心腹濡滿者爲虛﹐爲邪在表。

東垣曰﹕气短﹐小便利者﹐四君子湯去茯苓加黃補之。

《入門》曰﹕气散則中虛﹐倦怠無力﹐短气不足以息﹐宜調中益气湯﹑人參養榮湯。

《脈經》曰﹕寸口脈沈﹐胸中气短。

少气《綱目》曰﹕少气者﹐气少不足以言也。

《靈樞》曰﹕肺藏气﹐气不足則息微少气。

又曰﹕肺虛則少气不能報息。

又曰﹕腎主气﹐腎虛則少气乏言﹐吸吸骨酸﹐懈惰不能動。

又曰﹕膻中爲气之海。不足則少气不足以言。

《內經》曰﹕怯然少气者﹐是水道不行﹐形气消索也。言而微﹐終日乃復言者﹐奪气也。宜生脈散。

易老曰﹕眞气虛弱﹐脈弱懶語﹐宜四君子湯﹑參益气丸。

東垣曰﹕內傷脾胃﹐致中气虛少﹐宜補中益气湯﹑益胃升陽湯。

《活人心法》曰﹕气虛發熱﹐百脈搖動﹐有如虫行﹐相火自足上升﹐心常煩悸﹐頭重腦悶﹐黃二錢﹐人參﹑甘艸各一錢﹐當歸五分﹐五味子九粒﹐煎服﹐名黃湯﹐乃淸和調勻﹐鎭定之劑也。

气痛《入門》曰﹕人身元气與血循環﹐被橫行臟腑之間﹐而爲疼痛﹐積聚癖﹐壅逆胸臆之上﹐而爲痞滿刺痛等證。多因七情飲食﹐郁爲痰飲﹐初起宜辛溫開郁﹐行气豁痰消積﹐久則宜辛寒降火除根。气滯上焦爲心胸痞痛﹐宜枳橘湯。气滯中焦爲腹脇刺痛﹐宜木香破气散。气滯下焦爲腰痛疝瘕﹐宜四磨湯。气滯於外﹐則周身刺痛﹐或浮腫﹐宜木香流气飲。

气逆《靈樞》曰﹕黃帝曰﹕何爲逆而亂﹖岐伯對曰﹕淸气在陰﹐濁气在陽﹐榮气順脈﹐衛气逆行﹐淸濁相干﹐亂於胸中﹐是爲太。與悶同。故气亂於心﹐則喘心密默﹐俯首靜伏﹔亂於肺則俯仰喘喝﹐按手以呼﹔亂於腸胃﹐則爲霍亂﹐於臂脛則爲四厥﹔亂於頭則爲厥逆﹐頭重眩僕。

《入門》曰﹕气逆者﹐气自腹中時上衝也。

丹溪曰﹕病患自言冷气從下而上者﹐此上升之气﹐自肝而出﹐中挾相火﹐其熱爲甚﹐自覺其冷﹐非眞冷也。

又曰﹕气之上逆﹐屬陽﹐無寒之理﹐惡寒者乃火極似水也。

《入門》曰﹕散火之法﹐必先破气﹐气降則火自降矣。

气郁丹溪曰﹕气之初病﹐其端甚微﹐或因七情﹐或感六气﹐或因飲食﹐以故津液不行﹐淸濁相干﹐自气成積﹐自積成痰﹐气爲之郁﹐或痞或痛。

《正傳》曰﹕气郁而濕滯﹐濕滯而成熱﹐故气郁之病﹐多兼浮腫脹滿。

《入門》曰﹕郁者﹐病結不散也。交感丹治諸气郁滯﹐一切公私拂情﹐名利失志﹐抑鬱煩惱﹐七情所傷﹐不思飲食﹐面黃形羸﹐胸膈痞悶諸證神效﹐大能升降水火。香附子一斤﹐長流水浸三日﹐取炒茯神四兩﹐搗末蜜丸﹐彈子大﹐每一丸細嚼﹐以二陳湯送下。

气不足生病《靈樞》曰﹕邪之所在﹐皆爲不足﹐故上气不足﹐腦爲之不滿﹐耳爲之苦鳴﹐頭爲之苦傾﹐目爲之眩。中气不足﹐溲便爲之變﹐腸爲之苦鳴。下气不足﹐乃爲痿蹶心。

又曰﹕上气不足﹐推而揚之﹔下气不足﹐積而從之﹐陰陽皆虛火自當之。

《入門》曰﹕七情總發於一心﹐七气總隸於一气﹐气﹐陽也﹐動則爲火﹐故以降火﹐化痰﹐消積分治之﹐大槪气虛﹐四君子湯﹐气實﹐小烏沈湯﹐火多合黃連解毒湯﹐痰多合二陳湯﹐積多合平胃散。

丹溪曰﹕久患气證﹐气不歸元﹐久服藥無效者﹐破故紙爲君。﹝破故紙炒一兩﹐茴香炒﹑乳香各五錢爲末﹐蜜丸梧桐子大﹐空心白湯下五十丸。﹞方氏曰﹕气病用气藥而不效者﹐气之所藏﹐無以收也。蓋肺主气﹐腎藏气﹐靑木香圓﹑木香順气丸皆用破故紙﹐所以使气升降﹐而歸於腎臟也。

《入門》曰﹕气病通用二陳湯。﹝上焦气滯加枳殼﹑桔梗﹑香附﹑砂仁。中焦气滯加濃朴﹑枳實﹑三稜﹑蓬術。下焦气滯加靑皮﹑木香﹑檳榔。气痛加枳殼。气實加烏藥﹑香附。气虛加參﹑術﹑木香。﹞丹溪曰﹕治上升之气﹐用芩﹑連﹑梔子﹑香附。

又曰﹕气無補法﹐世俗之言也。不思正气虛者﹐不能營運邪气﹐著而爲病。經曰﹕壯者气行則愈﹐怯者著而成病﹐苟或气怯不用補法﹐气何由行﹖又曰﹕气郁須用川芎﹑香附﹑梔子﹑芩﹑連。

又曰﹕木香行中下焦气。香附快滯气。陳皮泄逆气。紫蘇散表气。濃朴泄衛气。檳榔泄至髙之气。藿香上行胃气。沈香升降眞气。腦麝散眞气。凡此皆泄气之標﹐不能治气之本。

痰中帶血絲者﹐此陰虛火動﹐勞傷肺臟也。

凡吐血吐於水碗中辧之﹐浮於水上者﹐肺血也。

《內景》曰﹕肺之爲气三焦起。

又曰﹕會厭﹐聲音之門戶。

又曰﹕下漑喉嚨神明通。

又曰﹕璇璣﹑玉衡﹑色蘭圩。

又曰﹕重中樓閣十二環。

《中景》曰﹕下念喉嚨十二環﹐自下通流兩乳間。

《外景》曰﹕絳官重樓十二級。

《人鏡經》曰﹕會厭綴於舌本之下﹐正應乎气管之上。气管卽喉嚨也。居於前﹐主持呼吸﹐爲聲音之門戶。

又曰﹕吸門十二節﹐上三節微小﹐下九節微大﹐第四節

乃結喉也。結喉可容得上三節於內﹐如進飲食﹐則結喉卽起套於上三節之外﹐直抵於會厭之下而掩之﹐令水谷不得而漏入焉。一或誤投之﹐卽發嗆而不已。

又曰﹕肺白象金﹐肺得水而浮﹐金得水而沈﹐何也﹖然肺者非爲純金也﹐辛﹐商也﹐丙之柔。大言陰與陽﹐小言夫與婦﹐釋其微﹐陰婚而就火﹐其意樂火﹐又行陽道多﹐故令肺得水而浮也﹐肺熟而復沈﹐是辛歸庚也。﹝始由從化﹐終則歸元。﹞又曰﹕五臟俱等而心肺獨在膈上者﹐何也﹖然心者血﹐肺者气﹐血爲榮﹐气爲衛﹐相隨上下﹐謂之榮衛﹐通行經絡﹐榮周於身﹐故令心肺在膈上也。

《內景》曰﹕肺部之宮似華蓋。

又曰﹕過華蓋下﹐淸且涼。

又曰﹕還過華下﹐動腎精。

又曰﹕肺之爲气三焦起﹐開通百脈血液如。

又曰﹕津液醴泉通六腑。

又曰﹕肺屬金﹐律應黃鐘﹐象金石之有聲也。

經曰﹕金王於秋﹐相於季夏﹐廢於冬﹐困於春﹐死於夏。其王日庚辛﹐王時日晡。困日甲乙﹐困時平旦。

其死日丙丁﹐死時禺中。﹝晡音逋﹐申時也。禺中﹐日中也。禺音魚﹐日在己日禺中。﹞又曰﹕肺者气之本﹐魄之處也。

又曰﹕五气入鼻藏於肺﹐肺有病﹐鼻爲之不利。

又曰﹕脾胃一虛﹐肺气先絕。

又曰﹕肺熱病右頰先赤。

又曰﹕損其肺者益其气。

又曰﹕肺兪在背第三椎﹐募在胸傍中府。﹝兪爲陽。扁鵲傳作輸﹐猶委輸之輸﹐經气由此而輸於彼也。募爲陰。猶募結之募﹐經气聚於此也。﹞又曰﹕肺气虛則鼻息不利﹐少气。實則喘喝。﹝音褐。﹞胸盈仰息。

又曰﹕肺病熱者﹐先淅然厥起毫毛﹐惡風寒﹐舌上黃﹐身熱﹐熱爭則喘咳痛走胸膺背﹐不得太息﹐頭痛不堪﹐汗出而寒﹐丙丁甚﹐庚辛大汗﹐气逆則丙丁死﹐刺手太陰﹑陽明﹐出血如大豆﹐立已。﹝淅﹐音昔﹐灑淅也﹐厥冷也﹐邪气也﹐卽傷寒傷風類。﹞又曰﹕肺瘧者﹐令人心寒﹐寒甚熱﹐熱間善驚﹐如有所見者﹐刺手太陰﹑陽明。﹝列缺穴。﹞又曰﹕心移熱於肺﹐傳爲鬲消。

又曰﹕肺咳之狀﹐咳而喘息有音﹐甚則唾血﹐肺咳不已﹐則大腸受之﹐大腸咳而遺矢。﹝矢﹐屎也。﹞又曰﹕肺風之狀﹐多汗惡風﹐然白﹐時咳短气﹐晝日則瘥﹐暮則甚﹐診在眉上﹐其色白。

又曰﹕肺脹者﹐虛而滿﹐喘咳倚息﹐目如脫狀。

又曰﹕肺水者﹐身重而小便難﹐時溏泄。

又曰﹕肺中寒者﹐吐濁涕。

又曰﹕肺痺者﹐煩滿喘而嘔。

又曰﹕肺熱葉焦﹐發爲痿。﹝音壁﹐跟也。﹞又曰﹕右寸﹐肺大腸脈所出。﹝浮短而澀﹐肺也。浮短而疾﹐大腸也。﹞又曰﹕肺脈其气來毛﹐而中央堅﹐兩旁虛﹐此謂太過﹐病在外﹐則令人逆气而背痛慍慍然。其气來毛而微﹐此謂不及﹐病在中﹐則令人喘﹐呼吸少气而咳﹐上气見血﹐下聞病音。

又曰﹕肺病身有熱﹐咳嗽短气﹐吐出膿血﹐其脈當短澀﹐今反浮大﹐色當白而反赤﹐死﹐是火克金也。

又曰﹕肺脈搏堅而長﹐當病吐血。其軟而散者﹐當病灌汗﹐至令不復發散也。﹝血汗者﹐禁再汗。至令謂至盛暑之令也。﹞又曰﹕肺气盛﹐寸口﹝右手﹞大三倍於人迎﹔虛者﹐寸口反小於人迎也。

又曰﹕肺爲嬌髒。

又曰﹕肺形如人肩二布﹐大葉四垂如蓋﹐附著於脊之第三椎﹐中有二十零四孔﹐以分布諸髒淸濁之气。

﹝椎音捶﹐同。﹞又曰﹕所生病者﹐咳嗽上气﹐喘喝煩心胸滿﹐臂內前廉痛﹐掌中熱。气盛有餘﹐則肩背痛風﹐汗出中風﹐小便數而欠。虛則肩背痛寒﹐少气不足以息﹐溺色黃﹐卒遺矢無度。

手太陰肺引經藥歌﹕寅肺升麻南﹝星﹞款﹝冬花﹞桔﹝梗﹞﹐元﹝參﹞臺﹝香﹞山藥麥﹝門冬﹞天﹝門﹞冬﹐阿膠茯﹝苓﹞味﹝子﹞蔥﹝白﹞桑白﹝皮﹞﹐枇杷﹝葉﹞杏﹝仁﹞麻﹝黃﹞豆蔻同﹐梔﹝子﹞縮﹝砂仁黃﹞芩知﹝母桔﹞梗藿﹝香﹞石﹝斛﹞﹐葶藶﹝木﹞瓜﹝白﹞芍枳﹝殼紫﹞蘇﹝木﹞通。

經曰﹕鼻如煙煤﹐肺气已絕﹐當汗出大喘。﹝若身熱無汗﹐乃大腸燥結之徵﹐尙可生也。﹞《卮言》曰﹕肺者﹐也。然居乎上﹐爲五臟之華蓋。

《醫旨緒餘》曰﹕肺者﹐勃也。言其气勃郁也。

經曰﹕熱傷皮毛﹐寒勝熱﹔辛傷皮毛﹐苦勝辛。

又曰﹕辛走气﹐气病毋多食辛。

又曰﹕多食苦﹐則皮膚槁而毛拔。

又曰﹕白色見於鼻準及正面﹐如枯骨﹐如擦殘汗粉者﹐爲肺气絕。若如膩粉﹑梅花﹑白綿者﹐是肺邪虛中寒﹐鼻衄出血﹐咳嗽有血﹐屬肺經。

憂而動血者屬肺。

气絕候。

《靈樞》曰﹕五陰气俱絕﹐則目系轉﹐轉則目運﹐目運者爲志先死﹐志先死則遠一日半死矣。六陽气俱絕﹐則陰與陽相離﹐離則腠理發泄﹐絕汗乃出。故气絕於外者﹐上气腳縮﹐五臟气絕於內者﹐下利不禁﹐甚者手足不仁。

又曰﹕若陽气前絕﹐陰气後竭者﹐其人死必身色靑。陰气先絕﹐陽气後竭者﹐其人死身色必黃﹐腋下溫﹐心下熱也。

《黃庭經》﹕人身神名曰肺神﹐皓華字虛成。

七神注云﹕魄者﹐精气之匡佐也。

《靈樞》曰﹕並精出入謂之魄。

又曰﹕喜樂無極則傷魄﹐魄爲肺神也。

皇甫謐曰﹕脾胃一敗﹐肺气先絕。

經曰﹕肺在志爲憂﹐肺之志爲悲。

又曰﹕憂則气沈。

又曰﹕愁憂者﹐气閉塞而不行。蓋憂則隔塞痞閉﹐气脈斷絕﹐而上下不通也。气固於內﹐則大上便道偏﹐不得通泄也。

經曰﹕精气並於肺則悲。

又曰﹕肝虛而肺气並之﹐則爲悲。

又曰﹕悲則气消。

又曰﹕肺主殺﹐故其志爲悲。

又曰﹕肺在志爲憂﹐憂傷肺﹐喜勝憂。

丹溪曰﹕憂傷肺者﹐以喜勝之﹐以怒解之。

《靈樞》曰﹕肺色通於鼻﹐肺和則鼻能知香臭矣。

又曰﹕鼻者﹐肺之官也﹐肺病則喘息鼻張。

經曰﹕肺主秋﹐西方辛金﹐西方生燥﹐燥生金﹐金生辛﹐辛生肺﹐其畜爲雞﹐﹝一作馬。﹞其虫爲介﹐其果爲李﹐其菜爲韭﹐其經爲手太陰肺。

又曰﹕肺藏於石。

《靈樞》曰﹕五臟六腑﹐肺爲之蓋。白色小理者肺小﹐粗理者肺大﹐巨肩反膺陷喉者肺髙﹐合腋張脇者肺下﹐肩背濃者肺堅﹐肩背薄者肺脆﹐背膺濃者肺端正﹐脇偏疏者肺偏傾也。肺小則少飲﹐不病喘喝﹐肺大則多飲﹐善病胸痺喉痺逆气﹐肺髙則上气﹐肩息咳﹐肺下則气賁迫肝﹐善脇下痛﹐肺堅則不病﹐咳上气﹐肺脆則苦消癉易傷﹐肺端正則和利難傷﹐肺偏傾則胸偏痛也。

《脈經》曰﹕肺傷者﹐其人勞倦則咳唾血﹐其脈細緊浮數﹐皆吐血﹐此爲躁擾嗔怒得之﹐肺傷气壅所致。

仲景曰﹕熱在上焦﹐因咳爲肺痿﹐其人咳﹐口中反有濁唾涎沫﹐寸口脈數﹐此爲肺痿也。若口中辟辟燥咳﹐咳則胸中隱隱痛﹐脈反滑數﹐此爲肺癰也。

《靈樞》曰﹕邪在肺﹐則病皮膚痛﹐寒熱﹐上气﹐喘汗出﹐咳動肩背。

經曰﹕風寒入舍於肺﹐名曰肺痺﹐發咳上气。

又曰﹕肺病者﹐喘咳逆气﹐肩背痛﹐汗出﹐尻陰股膝髀足皆痛﹐虛則少气不能報息﹐耳聾嗌漧。

又曰﹕肺熱者﹐色白而毛敗。

又曰﹕肺實則令人逆气﹐而背痛慍慍然。虛則令人喘﹐呼吸少气而咳﹐上气見血﹐下聞病音。

又曰﹕大骨枯槁﹐大肉陷下﹐胸中气滿。喘息不便﹐其气動形﹐期六月死。眞髒脈見﹐乃予之期日﹐此肺之髒也﹐一百八十日內死。

《難經》曰﹕外證面白善嚏﹐悲愁不樂欲哭﹐內證臍右有動气﹐按之牢苦痛﹐其病喘咳﹐灑淅寒熱。肺苦气上逆﹐急食苦以泄之。﹝注曰﹕肺气上逆﹐是其气有餘也。﹞肺欲收﹐急食酸以收之。用酸補之﹐辛瀉之。

又曰﹕肺病禁寒﹐飲食寒衣。

經曰﹕病在肺﹐愈在冬。冬不愈﹐甚於夏﹔夏不死﹐持於長夏﹐起於秋。

又曰﹕肺病者﹐愈在壬癸。壬癸不愈﹐加於丙丁﹔丙丁不死﹐持於戊己﹐起於庚辛。

又曰﹕肺病者﹐下晡慧﹐日中甚﹐夜半靜。

又曰﹕肺受气於腎﹐傳之於肝﹐气捨於脾﹐至心而死﹐此皆逆死也。一日一夜五分之﹐此所以占死者之早暮也。

又曰﹕悲哀動中者﹐竭絕而失生。

又曰﹕肺絕三日死。何以知之﹖口張﹝一云口鼻虛張短气﹞。气出而不返。

仲景曰﹕汗出發潤﹐喘而不休者﹐此爲肺絕。

血隨咳出﹐或帶痰中﹐爲咳血。

腫脹水腫有十種之分﹐大便溏爲肺水。

肺爲气之主﹐而腎又爲气之髒﹐是以气出之於肺﹐而納之於腎也。

補﹕人參﹑山藥﹑百部﹑五味子﹑阿膠﹑黃芩﹑紫菀﹑茯苓﹑麥門冬。

瀉﹕防風﹑葶藶﹑澤瀉﹑枳殼﹑蘇子﹑桑白皮。

溫﹕漧薑﹑生薑﹑白豆蔻﹑木香﹑款冬花。

涼﹕沙參﹑黃芩﹑桔梗﹑馬兜鈴﹑栝蔞仁﹑元參﹑梔子﹑川貝母﹑天門冬﹑人溺。

引經報使﹕白芷﹑蔥白﹑升麻。

卷三內景圖說﹝上﹞大腸

經曰﹕大腸者﹐傳導之官﹐變化出焉。上受胃家之糟粕﹐下輸於廣腸﹐舊谷出而新谷可進﹐故字從肉從易﹐又暢也。通暢水谷之道也。手陽明經大腸。

又曰﹕回腸當臍右﹐回十六曲﹐大四寸﹐徑一寸半﹐長二丈一尺﹐受谷一斗﹐水七升半。

r大腸圖p04﹣a41a18。bmpr又曰﹕廣腸傳脊以受﹐回腸乃出滓穢之路﹐大八寸﹐徑二寸﹐寸之大半﹐長二尺八寸﹐受谷九升三合八分合之一。

又曰﹕大腸一名回腸﹐以其回屈而受小腸之谷﹐故名之也。

又曰﹕大腸臍右回三十六曲。

又曰﹕大腸兪在脊十六椎旁﹐募在臍傍天樞。﹝兪爲陽在背﹐募爲陰在腹。﹞又曰﹕大腸爲白腸。

又曰﹕厥气客大腸﹐則夢田野。

又曰﹕大腸有宿食﹐寒栗發熱﹐有時如瘧狀。

又曰﹕水气客於大腸﹐疾行則鳴﹐濯濯如囊裹漿。

又曰﹕小腸移熱於大腸﹐爲瘕﹐爲沈。﹝卽伏字﹐瘕﹐音假。﹞又曰﹕廣腸一名肛門﹐言其處如車HT形﹐故曰﹕肛門﹐卽廣腸也。

又曰﹕直腸受大腸之谷而導出焉。

又曰﹕魄門亦爲五臟﹐使水谷不得久藏。

又曰﹕是動病﹐則齒痛腫﹐是主津液。﹝音拙。﹞手陽明大腸引經藥歌﹕卯大腸有升麻﹝白﹞芷﹐薤白﹝火﹞麻仁肉﹝豆﹞蔻﹝阿﹞膠﹐白石脂﹝石﹞膏砂﹝仁﹞石﹝斛﹞使﹐將軍﹝卽大黃﹞麻葛﹝根﹞枳﹝殼﹞升﹝麻連﹞翹。

又曰﹕是經多气多血。

《難經》曰﹕大腸二斤十一兩﹐肛門重十二兩﹐按回腸者﹐以其回疊也。廣腸卽回腸之更大者﹐直腸又廣腸之末節也﹐下連肛門﹐是爲穀道﹐後陰一名魄門﹐總皆大腸也。

又曰﹕上接小腸下口﹐下接直腸肛門。

又曰﹕卯時气血注於大腸。

《本髒篇》云﹕皮濃者﹐大腸濃﹐皮薄者大腸薄﹐皮緩腹理大者﹐大腸大而長﹐皮急者﹐大腸急而短﹐皮滑者﹐大腸直﹐皮肉不相離者﹐大腸結。

大腸之見證也﹐大指次指難用﹐耳聾﹐耳鳴嘈嘈﹐耳後肩肘臂外皆痛﹐气滿﹐皮膚堅而不痛。

經曰﹕鼻隧以長﹐以候大腸。

《靈樞》曰﹕天樞以下至橫骨﹐長六寸半﹐過則回腸廣大﹐不滿則狹短。

又曰﹕大腸病者﹐腸中切痛﹐而鳴濯濯﹐冬日重感於寒卽泄﹐當臍而痛﹐不能久立。

又曰﹕腹痛腸鳴﹐气上衝胸﹐喘不能久立﹐邪在大腸。

又曰﹕腸中寒則鳴飧泄﹐腸中熱則出黃如糜。

經曰﹕大腸小腸爲泄。

又曰﹕大腸乃肺之腑也。

又曰﹕腸痺者數飲而出不得﹐中气喘爭﹐時發飧泄。

仲景曰﹕大腸有寒者﹐多溏﹐有熱者便腸垢。

《入門》曰﹕腸虛則鳴﹐又寒气相搏﹐則爲腸鳴。

《靈樞》曰﹕黃帝問曰﹕胃惡熱而喜淸冷﹐大腸惡淸冷而喜熱﹐兩者不和﹐何以調之﹖岐伯對曰﹕調此者﹐飲食衣服亦欲適寒溫﹐寒無淒滄﹐暑無出汗﹐飲食熱無灼灼﹐寒無滄滄﹐寒溫中適﹐故气將持﹐乃不致邪僻也。

大腸熱宜瀉白湯。大腸寒宜實腸散。

《脈經》曰﹕大腸絕不治﹐何以知之﹖泄利無度﹐利絕則死。

補﹕牡蠣﹑粟殼﹑五倍子﹑肉豆蔻﹑蓮子﹑龍骨﹑訶黎勒。

瀉﹕枳殼﹑桃仁﹑麻仁﹑石斛﹑大黃﹑檳榔﹑芒硝。

溫﹕漧薑﹑吳茱萸﹑肉桂。

涼﹕槐花﹑條芩。

引經報使﹕葛根﹑升麻﹑白芷上行。石膏下行。

下血屬大腸經。

腫脹水腫有十種之分﹐乍虛乍實﹐爲大腸水。

卷四內景圖說﹝下﹞

腎膀胱心包絡三焦

卷四內景圖說﹝下﹞腎

經曰﹕腎者﹐作彊之官﹐伎巧出焉。

又曰﹕腎者﹐任也。主骨﹐而任周身之事﹐故彊弱系之。

r腎圖p04﹣a41a19。bmpr《甲乙經》曰﹕腎者﹐引也。能引气通於骨髓。

《卮言》曰﹕腎者﹐神也。妙萬物而言也。

經曰﹕腎附於脊之十四椎下﹐其合骨也﹐其榮發也﹐開竅於二陰。

《難經》曰﹕腎有兩枚﹐重一斤二兩﹐藏精與志。

華元化曰﹕腎者﹐精神之舍﹐性命之根。

腎有兩枚﹐形如豇豆﹐相並而曲附於脊之兩旁﹐相去各一寸五分﹐外有黃脂包裹﹐各有帶兩條﹐上條系於心﹐下條趨脊下大骨﹐在脊骨之端﹐如半手許﹐中有兩穴﹐是腎經帶過處﹐上行脊髓至腦中﹐連於髓海。

又曰﹕命處於中﹐兩腎左右開闔﹐正如門中棖﹐故曰命門。一陽處二陰之間﹐所以成坎也。靜而闔﹐涵養乎一陰之眞水﹐動而開﹐鼓舞乎龍雷之相火﹐靜爲陽本﹐陰爲陽基也。

又曰﹕足少陰經腎。

又曰﹕是經常少血多气。

又曰﹕酉時气血注於腎。

《黃庭經》﹕人身神名曰腎神﹐玄冥字育嬰。

《靈樞》曰﹕耳者﹐腎之官也。腎病者﹐顴與顏黑﹐耳枯焦。

象川翁曰﹕精生於谷。﹝然醴郁之味﹐不能生精。惟恬澹之味﹐乃能補精生气﹐气自生神。﹞經曰﹕精不足者﹐補之以味。

《黃庭經》曰﹕急守精室﹐勿妄泄閉而寶之﹐可長活。

經曰﹕腎者﹐主水﹐受五臟六腑之精而藏之。﹝原注﹕腎爲都會關司之所﹐非腎一臟獨有精也。﹞《眞詮》曰﹕五臟各有藏精﹐並無停泊於其所。蓋人未交感﹐精涵於血中﹐未有形狀﹐交感之後﹐欲火動極而周身流行之血﹐至命門而變爲精以泄焉。故以人所泄之精﹐貯於器﹐拌少鹽酒﹐露一宿則復爲血矣。

經曰﹕腎者﹐在天爲寒﹐在地爲水﹐在人爲腎﹐在時爲冬﹐在方爲北﹐在色爲黑﹐通竅於耳。

經曰﹕北方水也﹐萬物所以合藏也。

又曰﹕髒眞下於腎﹐腎藏骨髓之气也。肺金爲母﹐肝木爲子﹐膀胱爲腑﹐克火主骨﹐若久立則傷骨﹐司藏與志﹐其類水﹐其畜彘﹐其卦坎﹐其性智﹐其華在發﹐其穀豆﹐其應四時﹐上爲辰星﹐其病在骨﹐其音羽﹐羽者舒也﹐陽气將復﹐萬物舒生也。其數六﹐其臭腐﹐其聲呻﹐其气吹﹐其液唾﹐在變動爲栗﹐其味鹹﹐其虫鱗﹐其果栗﹐其菜藿。下應腰腎而色黑﹐然黑欲如重漆光澤﹐不欲如炭。

《靈樞》曰﹕腎應骨﹐密理濃皮者﹐三焦膀胱濃。更腎主寒﹐然寒則傷腎﹐病主爲疝。痘主黑陷﹐若淫欲過度則傷骨﹐濕气勝則病﹐其病之候則面黑恐欠足寒﹐逆气腹痛﹐飧泄而後重﹐臍下動气。腎實則腹膨脹而體重﹐少气不言﹐骨疼飧泄﹐並小便少﹔腎虛則欲墜下縮身﹐面靑白﹐顱囟開解﹐下竄畏明﹐心懸如饑﹐胸痛引脊﹐厥逆溲多而耳鳴。腎絕則反目直視﹐狂言遺尿﹐腰折骨枯﹐然腎絕者四日死。平脈則冬旺七十二日而脈沈濡石﹐石者沈濡而滑﹐舉指來疾﹐其賊則緩而大﹐並面大黃﹐皆逆。其危脈則石如轉索﹐去如彈石。

又曰﹕腎又爲气之髒﹐主納。

又曰﹕其日壬癸﹐北方生寒﹐寒生水﹐水生鹹﹐咸生腎﹐腎爲陰中之少陰﹐通於冬气。

《入門》曰﹕腎主受水谷之精而至靜﹐惟子時濁气一動而已。

又曰﹕腎與臍相對﹐與腰相應﹐腰者腎之外候。

又曰﹕腹爲陰﹐陰中之陰﹐腎也。腎爲牝者﹐陰也。

又曰﹕腰者﹐腎之府﹐轉搖不能﹐腎將憊矣。

又曰﹕骨者﹐髓之府﹐不能久立﹐行則振掉﹐骨將憊矣。

又曰﹕諸寒收引﹐皆屬於腎。

《靈樞》曰﹕腎者主爲外﹐使之遠聽﹐視耳好惡﹐以知其性。

又曰﹕黑色小理者腎小﹐粗理者腎大﹐耳髙者腎髙﹐耳後陷者腎下﹐耳堅者腎堅﹐耳薄不堅者腎脆﹐耳好前居牙車者﹐腎端正﹐耳偏髙者﹐腎偏傾也。

又曰﹕腎小則髒安難傷﹐腎大則善病腰痛﹐易傷於邪﹐腎髙則苦背膂痛﹐不可以俯仰﹔腎下則腰尻痛﹐或爲狐疝。腎堅則不病腰背痛﹔腎脆則善病消癉。腎端正則和利難傷﹔腎偏傾則苦腰尻痛也。

又曰﹕呼出心與肺﹐吸入腎與肝。汗出浴水則傷腎。

《難經》曰﹕久坐濕地﹐彊力入水則傷腎。

又曰﹕髒各有一﹐腎獨有兩者﹐何也﹖然腎兩者﹐非皆腎也。其左爲腎﹐其右爲命門﹐命門者﹐精神之所捨﹐元气之所系也。男子以藏精﹐女子以系胞﹐故知腎有二也。

《入門》曰﹕命門非正髒﹐三焦非正腑也。

《靈樞》曰﹕邪在腎﹐則病骨痛陰痺﹐陰痺者﹐按之而不得﹐腹脹腰痛﹐大便難﹐肩背頸項痛﹐時眩。

經曰﹕腎熱者﹐色黑而齒枯。

又曰﹕脾傳之腎﹐病名曰疝瘕。少腹冤熱痛﹐出白一名蠱。﹝注曰﹕出白﹐謂溲出白液也。﹞又曰﹕大骨枯槁﹐大肉陷下﹐肩髓內消﹐動作益衰﹐眞髒來見﹐期一歲死﹐見其眞髒﹐乃予之期日。﹝注曰﹕此腎之藏也﹐期三百六十五日內死。﹞《難經》曰﹕外證面黑﹐善恐﹐數欠。內證臍下有動气﹐按之牢苦痛﹐其病逆气﹐小腹急痛﹐泄如下重﹐足脛寒而逆。

《靈樞》曰﹕腎气虛則厥﹐實則脹。

又曰﹕腎實則腹大腔腫﹐喘咳身重﹐寢汗出憎風。虛則胸中痛﹐大腹小腹痛﹐淸厥意不樂。

《入門》曰﹕腎虛則心懸如饑善恐。

太乙眞人曰﹕戒色欲﹐養精气﹐咽津液﹐養髒气。

無名子曰﹕天一生水﹐在人曰精﹐地二生火﹐在人曰神。

經曰﹕腎藏精與志。志者﹐專意而不移者也。

又曰﹕髒气絕則神見於外。﹝無錫遊氏子﹐以酒色得疾﹐常見兩女子衣服鮮麗﹐冉冉至腰而沒。醫者曰﹕此腎神也﹐腎絕則神不守舍﹐故見於外也。﹞《靈樞》曰﹕恐懼而不解則傷精﹐精傷則骨酸疼厥﹐精時自下。

經曰﹕其精管自兩腎脊骨間發來﹐繞大腸之右﹐從溺管下﹐同出前陰而泄精。

又曰﹕水旺於冬﹐相於秋﹐廢於春﹐囚於夏﹐死於季夏﹐其壬日壬癸﹐王時人定夜半﹐困日丙丁﹐困時禺中﹐死日戊己﹐死時日。﹝﹐乃日昃也。﹞又曰﹕腎兪在十四椎旁﹐募在京門腰間季脇。

又曰﹕腎者主蟄﹐封藏之本﹐精之處也。

又曰﹕北方黑色﹐入通於腎﹐開竅於二陰﹐藏精於腎。﹝二陰﹐前陰後陰。﹞又曰﹕腎也者﹐其榮在發。發無潤澤者﹐骨先死。

又曰﹕兩气通於腎。

又曰﹕精气並於腎則恐。

又曰﹕腎惡燥。

又曰﹕咸走血﹐血病無多食鹹。

又曰﹕久立傷骨﹐勞於腎也。

又曰﹕損其腎者﹐益其精。

又曰﹕腎色黑﹐欲如重漆色﹐不欲如地蒼。

又曰﹕黑如烏羽者生﹐如者死。﹝﹐音苔。﹞又曰﹕腎熱者﹐頤先赤。

又曰﹕腎熱病者﹐先腰痛脛酸﹐苦渴數飲身熱﹐熱爭則項痛而彊﹐寒且酸﹐足下熱﹐不欲言﹐其逆則項痛員員澹澹然。﹝員員﹐謂似急也。澹澹﹐謂似欲不足也。﹞戊己甚﹐壬癸大汗﹐气逆則戊己死﹐刺足少陰太陽。

又曰﹕腎開竅於二陰﹐實則脹滿。

又曰﹕腎著之病﹐其人從腰以下冷﹐腰重如帶五千錢。

又曰﹕腎脹者﹐腹滿引背﹐央央然腰髀痛。

又曰﹕腎水者﹐腹大臍腫腰重﹐痛不得溺﹐陰下濕﹐如牛鼻頭汗﹐其人足逆寒﹐大便反堅。

又曰﹕腎病者﹐色黑气弱﹐呼吸少气﹐兩耳若聾﹐腰痛時時失精食減﹐膝以下淸﹐其脈沈遲爲可治﹐宜補。

﹝淸﹐冷也。﹞又曰﹕腎瘧者﹐令人灑灑﹐腰脊痛﹐宛轉大便難﹐目然﹐手足寒﹐刺足太陽少陰。﹝﹐音絢。目動也。﹞又曰﹕肺移寒於腎﹐爲湧水﹐湧水者﹐按腹不堅﹐水气客於大腸﹐疾行則鳴﹐濯濯如囊裹漿﹐治主於肺﹐肺移熱於腎﹐傳爲柔。﹝﹐音次。惡也。﹞又曰﹕精脫者耳聾。

《仙經》曰﹕背後有三關﹐腦後曰玉枕關﹐夾脊曰轆轤關﹐水火之際曰尾閭關﹐皆精气往來之道路也。若得斗柄之機斡運﹐則上下循環﹐如天河之流轉也。

謙甫曰﹕夫腎藏天一﹐以慳爲事﹐志意內治則精全而澀。若思想外淫﹐房室太甚﹐則固有淫佚不守﹐輒隨溲尿而下。然本於筋者﹐以宗筋弛縱也。

經曰﹕其不禦女漏者﹐或聞淫事﹐或見美色﹐思想無窮﹐所願不得﹐或入房太甚﹐宗筋弛縱﹐發爲筋痿﹐而精自出者﹐謂之白淫﹐宜乎滲漏而不止也。

丹溪曰﹕精滑專主濕熱﹐宜知﹑柏﹑蠣﹑蛤。

經曰﹕思想無窮﹐所願不得﹐意淫於外﹐入房太甚﹐宗筋弛縱﹐發爲筋痿﹐及爲白淫。

《入門》曰﹕少時欲過腸脫而遺泄者﹐宜金鎖正元丹。

又曰﹕欲心一動﹐精隨念去﹐礙滯久則莖中疼痛﹐常如欲小便然﹐或小便而出﹐或不從便出而自流者﹐謂之遺精﹐比之夢遺尢甚。﹝《綱目》曰﹕一人虛而泄精﹐脈弦大﹐用五倍子一兩﹐白茯苓二兩爲丸﹐服之良愈﹐澀脫之功﹐敏於龍蠣。﹞又曰﹕不因夢而自泄者﹐謂之精滑﹐皆相火所動也。

東垣曰﹕面色白而不澤﹐悲愁欲哭﹐脈按之空虛﹐是爲脫精脫神﹐宜峻補肝腎﹐收斂補气﹐補益元陽。

《醫鑑》曰﹕童男陽盛﹐情動於中﹐志有所慕而不得﹐遂成夜夢而遺精﹐愼不可補﹐宜淸心定志。

張子和曰﹕莖中作痛﹐痛極則癢﹐或陰莖挺縱不收﹐或出白物如精﹐隨溲而下﹐得之於房室勞傷﹐及邪術所使﹐謂之白淫﹐宜以降心火之劑下之。

《眞誥》曰﹕精者人之神﹐明者身之寶﹐勞多則精散﹐營兢則明消。

經曰﹕心火旺盛﹐腎水不足﹐心有所欲﹐速於感動﹐疾於施泄。

又曰﹕腎在志爲恐。

又曰﹕胃爲恐。﹝注曰﹕胃熱則腎气微弱﹐故爲恐。﹞又曰﹕精气並於腎則恐﹐由心虛而腎气並之﹐故爲恐。

《靈樞》曰﹕足少陰之脈病﹐善恐。

又曰﹕恐懼而不解則傷精。

又曰﹕恐懼者神蕩散而不收。

又曰﹕恐則气下。﹝注曰﹕上焦固禁下焦气還﹐故气不行矣。﹞子和曰﹕肝藏血﹐血不足則恐。

《綱目》曰﹕恐與驚相似﹐然驚者﹐爲自不知也。恐者﹐爲自知也。蓋驚者聞響乃驚﹐恐者自知如人將捕之狀﹐及不能獨自坐臥﹐必須人爲伴侶﹐方不恐﹐或夜必用燈燭﹐亦恐懼者是也。

《靈樞》曰﹕腎盛怒而不止則傷志﹐志傷則善忘其前言。

經曰﹕腎在志爲恐﹐恐傷腎﹐思勝恐。

丹溪曰﹕恐傷腎者﹐以思勝之﹐以憂解之。

經曰﹕主閉藏者﹐腎也。司疏泄者﹐肝也。二髒皆有相火﹐而其系上屬於心﹐心﹐君火也﹐爲物所感則易動﹐則相火亦動﹐動則精自走﹐相火翕然而起﹐𨿽不交會﹐亦暗流而疏泄矣。所以聖人只是教人收心養心﹐其旨微矣。

《直指》曰﹕精之主宰在心﹐精之髒制在腎﹐气虛不能管攝﹐因小便而出者﹐曰尿精﹐因見聞而出者﹐曰漏精。

《入門》曰﹕初因君火不寧﹐久則相火擅權﹐精元一於走而不固﹐甚則夜失連連﹐日亦滑流不已﹐宜坎離丸。知柏用童便九蒸﹑九曬﹑九露﹐地黃煎膏丸﹐鹽湯下。

又曰﹕夢遺不可作虛冷﹐亦有經絡熱而得之。

《脈經》曰﹕男子脈微弱而澀﹐爲無子精气淸冷也。

又曰﹕澀脈爲精血不足之候﹐丈夫脈澀號傷精。

又曰﹕澀爲精竭血枯。

《脈訣》曰﹕遺精血濁﹐當驗與尺﹐結芤動緊﹐二証之的。

《醫鑑》曰﹕微澀傷精。

戴氏曰﹕夢遺精滑﹐皆相火所動﹐久則有虛﹐而無寒也。

又曰﹕夢遺日久﹐气下陷宜升提腎气以歸原。

《本事》曰﹕腎气閉﹐卽泄精。

又曰﹕腎藏精﹐蓋腎能攝精气﹐以生育人倫者也。或育或散﹐皆主於腎﹐今腎气衰﹐則一身之精气無所管攝﹐故妄行而出不時。

《綱目》曰﹕夢遺屬郁滯者居大半﹐庸醫不知其郁﹐但用澀劑固脫﹐殊不知愈澀愈郁﹐其病反甚。

仲景曰﹕失精家﹐小腹弦急﹐陰頭寒﹐目眩發落﹐脈極虛芤遲﹐爲淸谷亡血失精。男子失精﹐女子夢交。

經曰﹕腎气通於耳﹐腎和則能聞五音矣。

《靈樞》曰﹕有所用力舉重﹐若入房過度﹐汗出浴水﹐則傷腎。

經曰﹕病在腎﹐愈在春﹐春不愈﹐甚於長夏﹐長夏不死﹐持於秋﹐起於冬。

又曰﹕腎病者﹐愈在甲乙﹐甲乙不愈﹐甚於戊己﹐戊己不死﹐持於庚辛﹐起於壬癸。

又曰﹕腎病夜半慧﹐四季甚﹐下晡靜。

又曰﹕腎苦燥﹐急食辛以潤之﹐開腠理﹐致津液﹐通气也。腎欲堅﹐急食苦以堅之﹐用苦補之﹐咸瀉之。

又曰﹕腎病禁犯HT﹐熱食溫炙衣。

《綱目》曰﹕腎本無實﹐不可瀉。

錢氏曰﹕只有補腎地黃丸﹐無瀉腎之藥。

《綱目》曰﹕左腎屬水﹐水不足則陰虛﹐宜六味地黃丸。右腎屬火﹐火不足則陽虛﹐宜八味丸﹐加減八味丸。

又曰﹕六味地黃丸﹐血虛陰衰﹐熟地黃爲君﹔精滑山茱萸爲君﹔小便若多﹐或少﹐或赤﹐或白﹐茯苓爲君﹔小便淋澀﹐澤瀉爲君﹔心气不足﹐丹皮爲君﹔皮膚漧澀﹐山藥爲君。

《入門》曰﹕小便淸利﹐脈沈遲﹐是冷气歸腎。小便赤澀﹐脈沈數﹐是熱气歸命門。是腎與命門脈同者﹐謂其所受之病同歸於膀胱一府也。

經曰﹕少陰終者﹐面黑齒長而垢﹐腹脹閉塞﹐上下不通而終矣。

金匱眞言論曰﹕冬气者﹐病在四肢﹐腎之應也。

《靈樞》曰﹕足少陰气絕則骨枯﹐少陰者冬脈也﹐伏行而濡骨髓者也﹐故骨不濡﹐則肉不能著也﹐骨肉不相親﹐則肉軟卻﹐故齒長而垢﹐發無澤﹐發無澤者﹐骨先死﹐戊日篤﹐己日死。

仲景曰﹕溲便遺失﹐狂言目反直視者﹐此爲腎絕也。脈浮而洪﹐身汗如雨﹐喘而不休﹐水漿不下﹐形體不仁﹐乍靜乍亂者﹐此爲命門絕也。

《脈經》曰﹕腎絕四日死﹐何以知之﹖齒爲暴枯﹐面爲正黑﹐目中黃色﹐腰中欲折﹐自汗如流水。一云﹕人中平﹐十日死。

夢與鬼交泄精﹐名曰夢遺。專主於熱。

又曰﹕腎咳之狀﹐則腰背相引而痛﹐甚則咳涎。﹝咳﹐音槪﹐气逆也。﹞又曰﹕腎風之狀﹐多汗惡風﹐面寵然浮腫﹐﹝龐﹐音忙﹐丰濃貌。﹞脊痛不能正立﹐其色﹐隱曲不利﹐診在肌上﹐其色黑。

又曰﹕腎痺者﹐善脹﹐尻以代踵﹐脊以代頭。﹝如人垂首向地尋物貌。﹞又曰﹕腎气盛﹐則夢腰脊兩解不相屬﹔虛則夢見舟船溺人﹔厥气客於腎﹐則夢臨淵沒居水中。

又曰﹕是動病則饑不欲食﹐面黑如地色﹐咳唾則有血﹐喝喝而喘﹐坐而欲起﹐目KTKT如無所見﹐心如懸﹐病饑狀﹐气不足則善恐﹐心惕惕如人將捕之﹐是謂骨厥﹐是主腎。

又曰﹕所生病者﹐口熱舌漧﹐咽腫上气﹐嗌漧及痛﹐煩心心痛﹐黃膽腸癖﹐脊臀股內後廉痛﹐痿厥嗜臥﹐足下熱而痛﹐盛者寸口大再倍於人迎﹐虛者寸口反小於人迎也。

又曰﹕腎主寒﹐自病則足脛寒而逆﹐人之五臟﹐惟腎無實﹐小兒痘瘡變黑陷﹐是腎水克退心火﹐多不治也。

又曰﹕心乘腎微邪﹐內熱不惡寒﹐桂枝丸。

又曰﹕肺乘腎虛邪﹐喘嗽皮澀而寒﹐百部丸。

又曰﹕肝乘腎實邪﹐拘急气搐身寒﹐理中丸。

又曰﹕脾乘腎賊邪﹐體重泄瀉身寒﹐理中丸。

《人鏡經》曰﹕五行之間﹐惟腎之一臟﹐母盛而子反受邪﹐是物之性有不可一槪論者﹐肺腎是也。何則﹖肺屬金﹐應乎皮毛﹐所主者气﹐腎屬水﹐主乎骨髓﹐所藏者精﹐气之輕浮能上而不能下﹐精之沈重能下而不能上﹐此物性之自然﹐今肺盛﹐乃熱作也﹐气得熱而上蒸﹐則肺不能下生於腎﹐則腎受邪矣﹐急以涼藥解之﹐使髒气溫和﹐自能下生於腎﹐病必先求之於肺﹐若肺和而腎忽受病﹐不過脾濕相刑﹐所以有解肺熱去脾邪二藥﹐若脾肺俱和﹐而腎自病﹐亦當察其本髒虛實而治之。

足少陰腎引經藥歌﹕酉腎豬膚豬﹝苓白﹞茯苓﹐牡丹﹝皮﹞澤瀉﹝肉﹞桂阿﹝魏﹞丁﹝香﹞﹐山﹝萸肉﹞吳茱﹝萸黃﹞柏砂﹝仁﹞烏藥﹐敗醬天﹝門﹞冬牡蠣停﹐﹝豆﹞豉桔﹝梗五﹞味﹝子﹞元﹝參﹞並獨活﹐﹝益﹞智﹝仁檀﹞香﹝甘﹞艸﹝地﹞骨﹝皮﹞或﹝朱﹞砂行﹐下行知﹝母﹞附地﹝黃地﹞楡﹝蒼﹞術﹐右腎沈﹝香黃﹞益附稱。

《難經》曰﹕冬脈石。

經曰﹕勞而動血者﹐屬腎。

又曰﹕若喉中常有血腥﹐一咯血卽出﹐或鮮或紫或細屑者﹐爲咯血﹐或鮮紅隨唾而出﹐爲唾血。唾中帶血﹐咯出有血﹐或血絲﹐皆出於腎。

又曰﹕腫脹水腫﹐有十種之分﹐腰痛足冷爲腎水﹐總而論之﹐腎虛不能行水﹐脾虛不能制水。

又曰﹕諸髓者﹐皆屬於腦。

又曰﹕黑如烏羽者生﹐黑如煤炭者死。

又曰﹕實則夢腰脊解軟﹐虛則夢涉水恐懼。

又曰﹕聲喑不出﹐寒厥不回﹐二便閉﹐不能泄﹐不能禁者﹐腎臟气絕﹐不治證。

又曰﹕耳聾絕無聞﹐骨痛之極者﹐腎之經病危證。

補﹕地黃﹑山萸肉﹑芡實﹑山藥﹑枸杞﹑桑螵蛸﹑牡蠣﹑杜仲﹑牛膝﹑龍骨﹑鎖陽﹑虎骨﹑龜版。

瀉﹕知母﹑黃柏。

溫﹕附子﹑鹿茸﹑破故紙﹑肉桂﹑沈香﹑膃肭臍。

涼﹕知母﹑黃柏﹑牡丹皮﹑地骨皮。

引經報使﹕獨活﹑肉桂。

卷四內景圖說﹝下﹞膀胱

經曰﹕膀胱者﹐州都之官﹐津液藏焉﹐气化則能出矣。

又曰﹕膀者言其橫於前陰之旁﹐以通水也。胱者﹐言其質之薄而明也。合而言之﹐以其由虛而實﹐旁通水道﹐通身虛松﹐可以蓄水﹐漸漬而滲入胞中﹐胞滿而溺出也。

r膀胱圖p04﹣a41a20。bmpr又曰﹕膀胱當十九椎居腎之下﹐大腸之前﹐有下口﹐無上口﹐當臍上一寸水分穴處爲小腸下口﹐乃膀胱上際﹐水液由此別回腸﹐隨气泌滲而入﹐其出其入﹐皆由气化﹐入气不化﹐則水歸大腸而爲泄瀉﹐出气不化﹐則閉塞下竅而爲癃腫。後世諸書﹐有言其有上口無下口﹐有言上下俱有口者﹐皆非。

《難經》曰﹕膀胱重九兩二銖﹐縱廣九寸﹐盛溺九升九合﹐口廣二寸半。

又曰﹕足太陽經膀胱。

又曰﹕是經多血少气。

又曰﹕申時气血注於膀胱。

《靈樞》曰﹕膀胱在小腹之內。

又曰﹕鼻孔在外﹐膀胱漏泄。

《難經》曰﹕膀胱以虛受水﹐爲津液之腑﹐有上口而無下口﹐得气海之气﹐施化則溲便注瀉﹐气海之气不足﹐則祕澀不通。

經曰﹕水液自小腸泌別汁﹐滲入膀胱之中﹐胞气化之而爲尿﹐以泄出也。

東垣曰﹕膀胱𨿽爲津液之腑﹐至於受盛津液﹐則又有胞﹐而居膀胱之中。

《類纂》曰﹕膀胱者﹐胞之室也。

經曰﹕水泉不止者﹐膀胱不藏也。得守者生﹐失守者死。

《甲乙經》曰﹕膀者﹐橫也。胱者﹐廣也。言其體橫廣而短也。

經曰﹕膀胱脹者﹐小腹滿而气癃。

又曰﹕厥气客於膀胱﹐則夢遊行。

又曰﹕膀胱有熱則淋閉﹐膀胱不約爲遺溺。﹝溺﹐音尿﹐謂睡中遺尿也。﹞又曰﹕膀胱﹐津液之府﹐水注由之﹐然足三焦脈實﹐約下焦而不通﹐足三焦脈虛﹐不約下焦則遺溺也。膀胱﹐又名足三焦也。

又曰﹕是動病則衝頭痛﹐目似脫﹐項似拔﹐脊病腰似折﹐髀不可以曲﹐如結﹐如裂﹐是爲踝厥﹐是主筋。

又曰﹕所生病者﹐痔﹐瘧﹐狂﹐顚疾﹐頭囟頂痛﹐目黃淚出鼽衄﹐項背﹑腰尻﹑﹑腳背痛﹐小指不用。

盛者人迎大再倍於寸口﹐虛者人迎反小於寸口也。

足太陽膀胱引經藥歌﹕申膀澤﹝瀉﹞滑﹝石﹞茵陳﹝肉﹞桂﹐豬﹝苓白﹞茯﹝苓﹞羌﹝活﹞麻﹝黃黃﹞柏蔓﹝荊子﹞親﹐行下大黃並﹝白﹞術澤﹐﹝本﹞羌防己檗同因。

膀胱實熱﹐小便赤澀。虛寒﹐小便數﹐或漏精﹐精冷濃稠如米泔。

《靈樞》曰﹕腎應骨﹐密理濃皮者﹐三焦膀胱濃﹐粗理薄皮者﹐三焦膀胱薄﹐疏腠理者﹐三焦膀胱緩﹐皮急而無毫毛者﹐三焦膀胱急﹐毫毛美而粗者﹐三焦膀胱直﹐稀毫毛者﹐三焦膀胱結也。

又曰﹕膀胱病者﹐小腹偏腫而痛﹐以手按之﹐卽欲小便而不得﹐肩上熱﹐若脈陷及足小指外廉﹐脛﹑踝後皆熱。

《入門》曰﹕膀胱病者熱結下焦﹐小腹苦滿﹐胞轉小便不利﹐令人發狂。冷則濕痰上溢而爲多唾﹐小便淋漓或遺尿。

又曰﹕膀胱虛則小便不禁﹐宜旣濟丸﹐加減八味丸﹐倍山萸﹐加烏藥﹑益智﹑故紙。實則小便不通﹐宜益元散﹑葵子湯﹑﹝葵子﹑赤茯苓﹑枳實﹑木通﹑黃芩﹑甘艸﹑豬苓﹑車前子﹑瞿麥﹑滑石﹑姜引。《濟生》﹞五苓散﹐膀胱主藥也。

《內經》曰﹕膀胱不利爲癃﹐不約爲遺尿。

又曰﹕遺尿狂言﹐目反直視﹐爲膀胱絕也。

又曰﹕膀胱之脈爲足太陽﹐其終也﹐戴眼反折螈﹐其色白﹐絕汗乃出﹐絕汗出則死矣。

經曰﹕太陽司天﹐寒淫所勝﹐則病心澹澹大動﹐是寒傷心也。

又曰﹕腫脹水腫有十種之分﹐腹急肢瘦﹐爲膀胱水。

補﹕橘核﹑龍骨﹑益智仁﹑續斷﹑菖蒲。

瀉﹕芒硝﹑澤瀉﹑滑石﹑車前子。

溫﹕茴香﹑烏藥。

涼﹕生地﹑甘艸梢﹑黃柏。

引經報使﹕本﹑羌活上行﹐黃柏下行。

卷四內景圖說﹝下﹞心包絡

經曰﹕包絡者﹐護衛心主﹐不使濁气幹之﹐正猶君主有宮城也。

又曰﹕心包絡一經﹐《難經》言其無形。

r心包絡圖p04﹣a41a21。bmpr滑伯仁曰﹕心包絡﹐一名手心主﹐以髒象校之﹐在心下橫膜之上﹐豎膜之下﹐其與橫膜相粘而黃脂裹者﹐心也。脂KT之外﹐有細筋膜如絲﹐與心肺相連者﹐心包也。此說爲是﹐言無形者非。

又按《靈蘭祕典論》十二官﹐獨少心包一官﹐而多「膻中者﹐臣使之官﹐喜樂出焉」一段﹐今考心包藏居膈上﹐經始胸中﹐正值膻中之所﹐位居相火﹐代君行事﹐實臣使也。此一官﹐卽心包無疑矣。

又曰﹕手厥陰經心包絡。

又曰﹕是經多血少气。

又曰﹕戌時血注於心包絡。

補﹕地黃。

瀉﹕枳殼﹑烏藥。

溫﹕肉桂。

涼﹕梔子。

引經報使﹕柴胡﹑靑皮﹑川芎。

《靈樞》曰﹕十二原﹐以心包經大陵穴爲心之原﹐明眞心不受邪﹐故知手心主代君火也。

又曰﹕是動病則手心熱﹐臂肘攣急﹐腋腫甚則胸脇支滿﹐心中澹澹大動﹐面赤喜笑不休﹐目黃﹐是主心包。

手厥陰心包絡引藥歌﹕戌包敗醬柴胡﹝白﹞術﹐﹝牡﹞丹皮熟地與沙參﹐更有下行經絡藥﹐靑﹝皮﹞柴﹝胡﹞熟地可相親。

卷四內景圖說﹝下﹞三焦

經曰﹕三焦者﹐決瀆之官﹐水道出焉。

《中藏經》曰﹕三焦者﹐人之三元之气也﹐主升降出入﹐總領五臟六腑﹐營衛經絡﹐內外左右上下之气。

三焦通﹐則內外左右上下皆通﹐其於周身灌體﹐和內調外﹐營左養右﹐導上宣下﹐號曰中淸之府﹐莫大於此也。形色最赤﹐總護諸陽﹐非無狀空有名者也。

經曰﹕手少陽經三焦。

又曰﹕是經少血多气。

又曰﹕亥時气血注於三焦。

《靈樞》曰﹕上焦如霧﹐中焦如漚﹐下焦如瀆。

《入門》曰﹕上焦主出陽气﹐溫於皮膚分肉之間﹐若霧露之漑焉﹐故曰上焦如霧。中焦主變化水谷之味﹐其精微上注於肺﹐化而爲血﹐行於經隧﹐以榮五臟周身﹐故曰中焦如漚。下焦主通利溲便﹐以時傳下﹐出而不納﹐開通祕塞﹐故曰下焦如瀆。

又曰﹕心肺若無上焦﹐何以宗主營衛﹐脾胃若無中焦﹐何以腐熟水谷﹐肝腎若無下焦﹐何以疏決津液﹐無形而有用﹐主持諸气。三焦者﹐水谷之道路﹐气之所終始也。

r3焦圖p04﹣a41a22。bmpr《正傳》曰﹕三焦﹐指腔子而言﹐包含乎腸胃之總司也。胸中肓膜之上曰上焦﹐肓膜之下﹐臍之上曰中焦﹐臍之下曰下焦﹐總名曰三焦。

東垣曰﹕上中下三焦﹐通爲一气﹐衛於身也。三焦﹐非正腑也﹐無形而有用。

《入門》曰﹕三焦爲丙火之腑﹐故其發也﹐爲無根之相火。

經曰﹕下焦溢爲水。

經曰﹕手少陽三焦經﹐與手厥陰爲表裏。三焦者﹐水谷之道路﹐气之所終始也﹐上焦者﹐在心下﹐下膈﹐主內而不出﹔其治在膻中﹐直兩乳陷者是。中焦者﹐在胃中脘﹐當臍上四寸﹐不上不下﹐主腐熟水谷﹔其治在臍旁。下焦者﹐在臍下當膀胱際也﹐主分別淸濁﹐出而不內﹐以傳道也﹔其治在臍下一寸焦原也。三焦者﹐三原之气也。﹝內﹐音納。上焦主出陽气﹐溫於皮膚分肉之間﹐若霧露之漑焉。中焦主變化水谷之味﹐爲血以榮五臟六腑。下焦主通利﹐溲以時傳下﹐故日出而不內。溲﹐音搜。﹞《九墟》云﹕中焦亦並於胃中﹐出上焦之後﹐此腎受气﹐以別糟粕﹐蒸津液﹐化其精微上注於肺脈﹐乃化而爲血﹐以奉生身﹐故得獨行於經隧﹐命曰榮气。故言中焦如漚也。仲景曰﹕下焦不和﹐淸便重下﹐大便數難﹐臍腹築痛﹐故曰﹕三焦者﹐寄於胸中。

《脈訣》云﹕三焦無狀﹐空有名。愚謂三焦者﹐三原之气也﹐實非無形﹐但不專主一臟耳。旣爲原气別使﹐又爲傳化之腑﹐由十二經始於中焦﹐常與衛气俱行﹐故扁鵲指爲水谷之道路﹐气之所終始也。上焦出於胃上口﹐並咽以上貫膈布胸﹐走腋而至太陰之分﹔中焦亦並胃中﹐出上焦之後﹔下焦別回腸﹐注於膀胱﹐而滲入焉。手厥陰心包﹐乃其合也。布絡三焦﹐而三焦之經則又散絡心包﹐苟無其形﹐將何所憑﹐而包絡從何所附以傳化焉。

《三元參贊》云﹕其體有一脂膜如掌狀﹐與膀胱相對﹐有白脈自其中出﹐夾脊而上貫腦﹐竊謂如霧如漚﹐諭其明之薄處﹐如瀆云者﹐則又指夫滲入膀胱處也。一名外府﹐一名虛髒﹐信然。範曰﹕此三焦有名無形﹐正臟腑有餘不盡之義﹐苟止心肝脾肺腎﹐而無三焦所寄之腑﹐是人身與天地爲二矣。

又曰﹕臟腑俱五者﹐謂手心主非髒﹐三焦非腑也﹐以臟腑俱六者﹐合手心主與三焦也。

《難經》曰﹕髒惟有五﹐腑獨有六者﹐何也﹖所謂腑有六者﹐謂三焦也。有原气之別焉﹐主持諸气﹐有名而無形﹐其經屬手少陽﹐此外腑也﹐故言腑有六。

又云﹕十二經﹐五臟六腑十一耳﹐其一經者﹐何等經也。然一經者﹐手少陰與心主別脈也﹐心主與三焦爲表裏﹐俱有名而無形﹐故言經有十二也。緣不專主一臟﹐故言有名無形。

《正理論》云﹕三焦者﹐有名無形﹐上合於手心主﹐下合於右腎﹐遂有命門三焦表裏之說。殊不知包絡相火﹐附名右腎。夫人之臟腑﹐一陰一陽﹐自有定偶﹐豈得一經而兩配之理﹐所謂上合於心主﹐正言其爲表裏﹐下合右腎者﹐正言其與包絡相火相合﹐又以三焦爲原气之別使也﹐知此則知命門與腎﹐通三焦無兩配矣。

《脈訣》曰﹕右尺脈浮﹐則風邪客於下焦﹐大便熱祕﹐浮而虛﹐元气不足。沈則水病﹐腰腳痛﹔沈細下痢臍寒痛逼。遲則寒瀉﹐小腹冷﹐腰腳重。數則小便赤﹐大便祕。浮數表熱﹐沈數里熱。滑則相火炎盛﹐夢泄陰虛。婦人和滑﹐則爲有孕。澀則大便澀﹐津液衰﹐其餘診法與腎脈同。

又曰﹕是動病則耳聾渾渾﹐嗌腫喉痺。是主气。

手少陽三焦引經藥歌﹕亥焦地骨﹝皮川﹞芎﹝黃﹞﹝白﹞術﹐附子靑﹝皮﹞柴﹝胡﹞熟地逢﹐白虎細辛皆在內﹐靑柴下走共川芎。

又曰﹕一切治法仿心經用。

海藏曰﹕上焦如霧﹐霧不散則爲喘滿﹐此出而不納也。中焦如漚﹐漚不利則爲畱飲﹐畱飲不散﹐久爲中滿﹐此上不能納﹐下不能出也。下焦如瀆﹐瀆不利則爲腫滿﹐此上納而下不出也。

《靈樞》曰﹕鼻柱中央起三焦﹐乃約。

又曰﹕三焦病者﹐腹气滿﹐小腹尢堅﹐不得小便﹐窘急溢則水畱卽爲脹。

又曰﹕小腹痛腫﹐不得小便﹐邪在三焦約也。

經曰﹕三焦﹐爲上中下水谷之道路﹐其病通利﹐大小便爲主。

補﹕黃﹑甘艸﹑益智。

瀉﹕澤瀉。

溫﹕附子。

涼﹕石膏。

引經報使﹕柴胡﹑靑皮﹑川芎。

卷四內景圖說﹝下﹞論臟腑經絡穴道部位始知瘡瘍何經受病

凡視瘡瘍﹐當知部位屬於何髒何腑﹐然後醫治用藥﹐自無錯誤矣。謹照《銅人穴鍼灸圖經》﹐繪圖詳注﹐俾學人畱心參考﹐施治有當耳。

黃帝問曰﹕余聞气穴三百六十五以應一歲﹐未知其所﹐願卒聞之。岐伯稽首再拜對曰﹕窘乎哉問也﹗其非聖帝﹐孰能窮其道焉﹗因請益意盡言其處。雷公問曰﹕禁服之言﹐凡刺之理﹐經脈爲始﹐願聞經脈之始生。帝答曰﹕經脈者﹐所以決死生﹐處百病﹐調虛實﹐不可不通矣。

臟腑經絡穴道部位銅人圖﹝心經小腸經肝經膽經脾經胃經肺經大腸經腎經膀胱經心包經三焦經督脈經任脈經衝脈經帶脈陽蹺脈陰蹺脈陽維陰維脈﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕手少陰屬心經﹐少衝少府與神門﹐陰通裏近靈道﹐少海靑靈肘內尋﹐極泉腋下筋間動﹐九穴雙雙須認眞。

手少陰之脈起於心中﹐出屬心系﹐下膈絡小腸。其支者﹐從心系上挾咽﹐系目系﹔其直者﹐復從心系卻上肺﹐出腋下﹐下循內後廉﹐行太陰心主之後﹐下肘內廉﹐循臂內後廉﹐抵掌後銳骨之端﹐入掌內廉﹐循小指之內出其端。是動則病嗌干心痛﹐渴而欲飲﹐是謂臂厥。是主心所生病者﹐目黃脇痛﹐臂內後廉痛厥﹐掌中熱也。

少衝二穴﹝一名經始﹐在手小指內廉端﹐去爪甲如韭葉。

r手少陰心經p04﹣a41a23。bmpr少府二穴﹝在手小指本節後陷中﹐直勞宮。﹞神門二穴﹝一名兌衝﹐一名中都﹐在掌後兌骨端。﹞陰二穴﹝在掌後脈中﹐去腕五分。﹞通裏二穴﹝在腕後一寸。﹞靈道二穴﹝在掌後一寸五分﹐或曰一寸。﹞少海二穴﹝一名曲節﹐在肘內廉節後陷中。﹞靑靈二穴﹝在肘上三寸。﹞極泉二穴﹝在臂內腋下筋間動脈入胸。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕手太陽小腸十九穴﹐路從少澤﹐步前谷後溪之隆道﹐遵腕骨﹐觀陽谷養老之宗﹐得支正於小海﹐逐肩貞以相從﹐值兪兮遇天宗﹐乘秉風兮曲垣中﹐肩外兪兮肩中兪﹐啟天窗兮見天容﹐匪由顴﹐曷造聽宮。

手太陽之脈﹐起於小指之端﹐循手外側﹐上腕﹐出踝中﹐直上循臂骨下廉﹐出肘內側兩骨之間﹐上循外後廉﹐出肩解繞肩胛﹐交肩上入缺盆﹐向腋絡心﹐循咽下膈﹐抵胃屬小腸﹔其支別者﹐從缺盆循頸上頰﹐至目銳﹐卻入耳中﹔其支者別頰上抵鼻﹐至目內﹐斜絡於顴。是動則病嗌痛﹐頷腫﹐不可回顧﹐肩似拔﹐似折。主腋所主病者﹐耳聾目黃﹐頰頷腫﹐肩﹑肘臂﹑外後廉痛也。

r手太陽小腸經p04﹣a41a24。bmpr少澤二穴﹝一名少吉﹐在小指之端﹐去爪甲下一分。﹞前谷二穴﹝在手小指外側﹐在節前陷中。﹞後溪二穴﹝在手小指側本節後陷中。﹞腕骨二穴﹝在手外側﹐腕前起骨下陷中。﹞陽谷二穴﹝在手外側腕中﹐兌骨下陷中。﹞養老二穴﹝在腕骨上後一寸陷中。﹞支正二穴﹝在腕後五寸﹐別走少陰。﹞小海二穴﹝在肘內大骨外﹐去肘端五分陷中。﹞肩貞二穴﹝在肩曲胛下兩骨解間。﹞兪二穴﹝在俠肩後大骨下胛上廉陷中。﹞天宗二穴﹝在秉風後大骨下陷中。﹞秉風二穴﹝在天外﹐肩上小髁骨後﹐舉臂有穴﹞曲垣二穴﹝在肩中央﹐曲胛陷中。﹞肩外兪二穴﹝在肩胛上廉﹐去脊三寸。﹞肩中兪二穴﹝在肩胛內廉﹐去脊三寸。﹞天窗二穴﹝一名窗籠﹐在頸大筋前﹐曲頰下﹐扶突後﹐動脈陷中。﹞天容二穴﹝在耳下曲頰下。﹞顴二穴﹝在面骨下廉。﹞聽宮二穴﹝在耳中珠子﹐大如小豆是。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕足厥陰一十三穴﹐終起大惇於行間﹐循太衝於中封﹐蠡溝中都之會﹐膝間曲泉之宮﹐襲陰包於五里﹐陰廉乃發﹐尋羊矢於章門﹐期門可攻。

足厥陰之脈﹐起於大指聚毛之際﹐上循足跗上廉﹐去內踝一寸﹐上踝八寸﹐交出太陰之後﹐上內廉﹐循股入陰毛中﹐環陰器﹐抵小腹﹐俠胃屬肝絡膽﹐上貫膈﹐布脇肋﹐循喉嚨之後﹐上入頏顙﹐連目系﹐上出額﹐與督脈會於巓。其支者﹐從目系下頰裏﹐環唇內﹔其支者﹐復從肝別貫膈﹐上注肺。是動則病腰痛不可俯仰﹐丈夫疝﹐婦人小腹脹﹐甚則嗌漧﹐面脫色。是主肝所生病者﹐胸滿﹐嘔逆﹐洞泄﹐狐疝﹐遺溺﹐癃閉。

r足厥陰肝經p04﹣a41a25。bmpr大惇二穴﹝在足大指端﹐去爪甲如韭葉。﹞行間二穴﹝在足大指間﹐動脈應手。﹞太衝二穴﹝在足大指本節後二寸﹐或一寸半﹐動脈中。﹞中封二穴﹝在足內踝前一寸﹐仰足而取之。﹞蠡溝二穴﹝在內踝上五寸。﹞中都二穴﹝在內踝上七寸骨中。﹞膝關二穴﹝在犢鼻下二寸陷中。﹞曲泉二穴﹝在膝內輔骨下﹐大筋上小筋下陷中﹐屈膝得之﹐在膝橫紋頭是。﹞陰包二穴﹝在膝上四寸﹐股內廉兩筋間。﹞五里二穴﹝在气沖下三寸﹐陰股中動脈。﹞陰廉二穴﹝在羊矢下﹐去气沖二寸。﹞章門二穴﹝一名長平﹐一名唇﹐在大橫外直臍端。﹞期門二穴﹝在不容旁一寸五分﹐直乳第二肋端。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕足少陽兮四十三﹐竅陰俠溪極須詳﹐一縱探得地五會﹐臨泣邱墟取次行﹐懸鐘陽輔光明光﹐外邱陽交名別陽﹐陽陵泉﹐陽關穴﹐中瀆環跳居接﹐維道五樞與帶脈﹐京門同日月﹐輒筋循淵腋﹐肩井風池須有別。腦空承靈正營列﹐目窗臨泣上陽白﹐本神與完骨﹐竅陰又浮白﹐天衝率谷耳上穴﹐曲鬢懸釐須有節﹐懸顱頷厭曲周下﹐客主人名上關攝﹐還須聽會一般般﹐瞳子通脈不絕。

r足少陽膽經p04﹣a41a26。bmpr足少陽之脈﹐起於目銳﹐上抵頭角﹐下耳後﹐循頸行手少陽之脈前﹐至肩上﹐卻交出少陽之後﹐入缺盆。

其支別者﹐從耳後入耳中﹐出走耳前﹐至目銳後﹔其支別者﹐目銳下大迎﹐合手少陽於﹐下加頰車﹐下頸合缺盆下胸中﹐貫膈絡肝屬膽﹐循脇裏﹐出气沖﹐繞毛際﹐橫入髀厭中﹔其直者﹐從缺盆下腋﹐循胸過季脇﹐下合髀厭中﹐以下循髀太陽﹐出膝外廉﹐下外輔骨之前﹐直下抵絕骨之端﹐下出外踝之前﹐循足附上入小指次指之間﹔其支別者﹐從跗上入大指﹐循歧骨內出其端﹐還貫入爪甲﹐出三毛。是動則病口苦﹐善太息﹐心脇痛﹐不能轉側﹐甚則面微塵﹐體無膏澤﹐足外反熱﹐是爲陽厥。是主膽所生病者﹐頭痛﹐目銳痛﹐缺盆中腫痛﹐腋下腫﹐馬刀俠癭﹐汗出振寒瘧﹐胸中脇肋髀膝﹐下至﹑絕骨﹑外踝前﹐及諸節皆痛﹐小指﹑次指不用也。

竅陰二穴﹝在足小指次指端﹐去爪甲如韭葉。﹞俠溪二穴﹝在足小指次指歧骨間﹐本節前。﹞地五會二穴﹝在足小指次指本節後。﹞臨泣二穴﹝在足小指次指本節後間陷中﹐去俠溪一寸半。﹞邱墟二穴﹝在足外踝下如前﹐去臨泣三寸。﹞懸鐘二穴﹝在外踝上三寸。﹞陽輔二穴﹝在外踝上四寸﹐輔骨前﹐絕骨端如前三分。﹞光明二穴﹝在外踝上五寸。﹞外邱二穴﹝在外踝上七寸。﹞陽交二穴﹝一名別陽﹐在外踝上七寸。﹞陽陵泉二穴﹝在膝下一寸﹐外廉陷中。﹞陽關二穴﹝在陽陵泉上三寸。﹞中瀆二穴﹝在髀骨外膝上五寸。﹞環跳二穴﹝在髀樞中。﹞居二穴﹝在章門下八寸三分。﹞維道二穴﹝在章門下五寸三分。﹞五樞二穴﹝在帶脈下三寸﹐水道傍一寸五分。﹞帶脈二穴﹝在季肋下一寸八分。﹞京門二穴﹝一名气府﹐一名气﹐在監骨腰中夾脊季肋外。﹞日月二穴﹝在期門下五分﹐直乳第二肋下。﹞輒筋二穴﹝在腋下三寸﹐復前行一寸著脇。﹞淵腋二穴﹝在腋下三寸宛宛中。﹞肩井二穴﹝在肩上陷解中﹐缺盆上大骨前﹐手足少陽陽維之會。﹞風池二穴﹝在顳後髮際陷中。﹞腦空二穴﹝一名顳﹐在承靈後一寸五分﹐俠玉枕骨下陷中。﹞承靈二穴﹝在正營後一寸五分。﹞正營二穴﹝在目窗後一寸。﹞目窗二穴﹝一名至榮﹐在臨泣後一寸。﹞臨泣二穴﹝當目上直入髮際五分。﹞陽白二穴﹝在眉上一寸﹐直目瞳子。﹞本神二穴﹝在曲差旁一寸五分﹐入髮際。﹞完骨二穴﹝在耳後入髮際四分。﹞竅陰二穴﹝在完骨上枕骨下。﹞浮白二穴﹝在耳後入髮際一寸。﹞天衝二穴﹝在耳後入髮際二寸。﹞率谷二穴﹝在耳上入髮際寸半。﹞曲鬢二穴﹝在耳上髮際曲隅陷中﹐鼓額有孔。﹞懸釐二穴﹝在曲周上﹐顳下廉。﹞懸顱二穴﹝在曲周上﹐顳中。﹞頷厭二穴﹝在曲周下﹐顳上廉。﹞客主人二穴﹝一名上關﹐在耳前上廉﹐起骨開口有空。﹞聽會二穴﹝在耳前陷中﹐開口有空。﹞瞳子二穴﹝在目外五分。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕足太陰脾中州﹐二十一穴隱白遊。赴大都兮瞻太白﹐訪公孫兮至商邱﹐越三陰之交﹐而漏谷地機可卽﹐步陰陵之泉﹐而血海箕門是求﹐入衝門兮府捨軒豁﹐解腹結兮大橫優遊﹐腹哀食竇兮﹐接天溪而同﹐胸鄕周榮兮﹐綴大包而如鉤。

足太陰之脈﹐起於大指之端﹐循指內側白肉際﹐過核骨後﹐上內踝前廉﹐上內循骨後﹐交出厥陰之前﹐上循膝股內前廉﹐入腹屬脾絡胃﹐上膈俠咽﹐連舌本﹐散舌下﹐其支別者﹐復從胃﹐別上膈﹐注心中。是動則病舌本彊﹐食則吐﹐胃脘痛﹐腹脹善噫﹐得後出餘气則快然而衰﹐身體皆重﹐是主脾所生病者﹐舌本痛﹐體不能動搖﹐食不下﹐煩心﹐心下急痛﹐寒瘧溏瘕﹐泄﹐水下﹐黃膽﹐不能臥﹐彊欠股膝內腫厥﹐足大指不用也。

r足太陰脾經p04﹣a41a27。bmpr隱白二穴﹝在足大指內側端﹐去爪甲角如韭葉。﹞大都二穴﹝在足大指本節後陷中。﹞太白二穴﹝在足內側核骨下陷中。﹞公孫二穴﹝在足大指本節之後一寸。﹞商邱二穴﹝在足內踝下微前陷中。﹞三陰交二穴﹝在內踝上三寸﹐骨下陷中。﹞漏谷二穴﹝在內踝上六寸﹐骨下陷中。﹞地機二穴﹝一名脾捨﹐在別走上一寸空中﹐膝下五寸。﹞陰陵泉二穴﹝在膝下內側﹐輔骨下陷中。﹞血海二穴﹝在膝臏上﹐內廉白肉際二寸。﹞箕門二穴﹝在魚腹上越筋間﹐陰股內動脈。﹞衝門二穴﹝去大橫五寸﹐在府舍下橫骨端。﹞府捨二穴﹝在腹結下三寸。﹞腹結二穴﹝一名腸窟﹐在大橫下三分。﹞大橫二穴﹝在腹哀下三寸五分。﹞腹哀二穴﹝在日月下一寸五分。﹞食竇二穴﹝在天溪下一寸六分。﹞天溪二穴﹝在胸鄕下一寸六分。﹞胸鄕二穴﹝在周榮下一寸六分。﹞周榮二穴﹝在中府下一寸六分陷中。﹞大包二穴﹝在淵腋下三寸﹐九肋間。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕足陽明四十五﹐厲兌內庭陷谷通﹐衝陽解溪與丰隆﹐下巨條口各不同﹐上巨三里犢鼻中﹐梁邱陰市伏兔叢﹐髀關與气沖﹐歸來水道重﹐大巨外陵別有容﹐天樞滑肉太乙宮﹐關門梁門承滿充﹐不容乳根與乳中﹐膺窗屋翳庫房洪﹐气戶缺盆气捨衝﹐水突人迎大迎逢﹐地倉乃交會之宮﹐巨四白鼻口從﹐承泣頰車下關中﹐額角髮際頭維終。

足陽明之脈﹐起於鼻交中﹐下循鼻外﹐入上齒中﹐還出挾口環唇。下交承漿﹐卻循頤後下廉﹐出大迎﹐循頰車﹐上耳前﹐過客主人﹐循髮際至額顱﹔其支別者﹐從大迎前下人迎喉嚨﹐入缺盆下膈屬胃絡脾﹔其直行者﹐從缺盆下乳內廉﹐下挾臍﹐入气沖中﹔其支者﹐起胃下口﹐循腹裏﹐下至气沖中而合﹐以下髀關﹐抵伏兔﹐下入膝臏中﹐下循外廉﹐下足跗﹐入中指內間﹔其支者﹐下膝三寸而別﹐以下入中指外間﹔其支者﹐別跗上﹐入大指間﹐出其端。是動則病淒淒然振寒﹐善伸數欠﹐顏黑﹐病主惡人與火﹐聞木音則惕然而驚﹐心欲動﹐獨閉戶牖而處﹐甚則欲上髙而歌﹐棄衣而走﹐賁響腹脹﹐是爲厥。是主血所生病者﹐狂瘧溫淫汗出﹐鼽衄﹐口唇胗﹐頸腫﹐喉痺﹐腹水腫﹐膝臏腫痛﹐循膺乳街股伏兔﹐外廉足跗上皆痛﹐中指不用。气盛則身以前皆熱﹐其有餘於胃﹐則消穀善饑﹐溺色黃﹐气不足﹐則身以前皆寒栗﹐胃中寒則脹滿盛也。

r足陽明胃經p04﹣a41a28。bmpr厲兌二穴﹝在足大指次指端﹐去爪甲如韭葉。﹞內庭二穴﹝在足大指次指外間陷中。﹞陷谷二穴﹝在足大指次指之間節中﹐去內庭二寸。﹞衝陽二穴﹝一名會源﹐在足趺上五寸骨間動脈上﹐去陷谷三寸。﹞解溪二穴﹝在衝陽後一寸半﹐腕上陷中。﹞丰隆二穴﹝在外踝上八寸下廉前﹐外廉間﹐別走太陰。﹞下巨虛二穴﹝一名下廉﹐在上廉下三寸。﹞條口二穴﹝在下廉上一寸。﹞上巨虛二穴﹝一名上廉﹐在三里下三寸。﹞三里二穴﹝在膝下三寸﹐骨外大筋內宛宛中。﹞犢鼻二穴﹝在膝臏下﹐骨上﹐骨解大筋中。﹞梁邱二穴﹝在膝上二寸兩筋間。﹞陰市二穴﹝一名陰鼎﹐在膝上三寸伏兔下。﹞伏兔二穴﹝在膝上六寸起肉處。﹞髀關二穴﹝在膝上伏兔後交分中。﹞气沖二穴﹝在歸來下﹐鼠鼷上一寸﹐動脈中。﹞歸來二穴﹝在水道下二寸。﹞水道二穴﹝在大巨下三寸。﹞大巨二穴﹝在外陵下一寸。﹞外陵二穴﹝在天樞下一寸。﹞天樞二穴﹝一名長溪﹐一名谷門﹐在肓兪旁一寸五分﹐挾臍二寸。﹞滑肉門二穴﹝在太乙下一寸。﹞大乙二穴﹝在關門下一寸。﹞關門二穴﹝在梁門下一寸。﹞梁門二穴﹝在承滿下一寸。﹞承滿二穴﹝在不容下一寸。﹞不容二穴﹝在幽門旁﹐相去各一寸五分﹐下同。﹞乳根二穴﹝在乳中下一寸四分陷中﹐仰而取之。﹞乳中二穴﹝當乳中是。﹞膺窗二穴﹝在屋翳下一寸六分。﹞屋翳二穴﹝在庫房下一寸六分陷中。﹞庫房二穴﹝在气戶下一寸六分陷中。﹞气戶二穴﹝在巨骨下府兩旁﹐去各二寸陷中﹐下同。﹞缺盆二穴﹝一名天蓋﹐在肩下橫骨陷中。﹞气捨二穴﹝在頸直人迎下﹐挾水突陷中。﹞水突二穴﹝一名水門﹐在頸大筋前﹐直人迎下﹐气捨上。﹞人迎二穴﹝一名五會﹐在頸大脈動應手挾結喉旁一寸五分﹐以候五臟气。﹞大迎二穴﹝在曲頷前一寸三分﹐陷中動脈。﹞地倉二穴﹝一名胃維﹐挾口吻旁四分﹐脈﹑陽﹐明之交會。﹞巨二穴﹝挾鼻旁八分﹐直目瞳子。﹞四白二穴﹝在目下一寸直目瞳子。﹞承泣二穴﹝在目下七分直目瞳子。﹞頰車二穴﹝在耳下曲頰端陷中。﹞下關二穴﹝在上關下合口有空。﹞頭維二穴﹝在額角髮際本神旁一寸五分。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕手太陰肺十一穴﹐少商魚際指端論﹐太淵經渠並列缺﹐孔最尺澤腕肘行﹐俠白天府與雲門﹐此中玄妙理﹐中府最堪尋。

手太陰之脈起於中焦﹐下絡大腸﹐還循胃口﹐上膈屬肺﹐從肺系﹐橫出腋下﹐下循內﹐行少陰心主之前﹐下肘中﹐循臂內上骨下廉﹐入寸口﹐上魚﹐循魚際﹐出大指之端﹐其支者﹐從腕後直出次指內廉﹐出其端。是動則病肺脹滿膨膨而喘咳﹐缺盆中痛﹐甚則交兩手而瞀﹐是爲臂厥。主肺所生病者﹐咳嗽上气喘喝﹐煩心胸滿﹐臂內前廉痛﹐掌中熱﹐气盛有餘則肩背痛風﹐汗出中風﹐小便數而欠﹐气虛則肩背痛寒﹐少气不足以息﹐溺色變。凡十二經之病﹐盛則瀉之﹐虛則補之﹐熱則疾之﹐寒則畱之﹐陷則灸之﹐不盛不虛﹐以經取之﹐其十二經皆仿此也。

r手太陰肺經p04﹣a41a29。bmpr少商二穴﹝在手大指端內側﹐去爪甲角如韭葉。﹞魚際二穴﹝在手大指本節後內側散脈中。﹞太淵二穴﹝在掌後陷中。﹞經渠二穴﹝在寸口脈中。﹞列缺二穴﹝在腕後一寸五分。﹞孔最二穴﹝去腕上七寸。﹞尺澤二穴﹝在肘約紋中。﹞俠白二穴﹝在天府下去肘上五寸。﹞天府二穴﹝在腋下三寸臂內廉。﹞雲門二穴﹝在巨骨下﹐挾气戶旁各三寸陷中﹐動脈應手﹐舉臂取得之。﹞中府二穴﹝在雲門下一寸﹐乳上三寸間﹐動脈應手。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕手陽明大腸十二穴﹐循商陽二間三間而行﹐歷合谷陽溪之兪﹐過偏歷溫澑之濱﹐下廉上廉﹐三里而近曲池﹐肘五里之程﹐臂肩上於巨骨﹐天鼎紓乎扶突﹐禾唇連﹐迎香鼻迫。

手陽明之脈﹐起於大指次指之端﹐循指上廉﹐出合谷兩骨之間﹐上入兩筋之中﹐循臂上廉﹐入肘外廉﹐循外前廉﹐上肩出骨之前廉﹐上出柱骨之會上﹐下入缺盆絡肺﹐下膈屬大腸﹔其支別者﹐從缺盆上頸貫頰﹐下入齒縫中還出挾口﹐交人中﹐左之右﹐右之左﹐上挾鼻孔﹐是動則病齒痛腫﹐主津所生病者﹐目黃口漧﹐鼽衄喉痺﹐肩前痛﹐大指次指痛不用也。

r手陽明大腸經p04﹣a41a30。bmpr商陽二穴﹝一名絕陽﹐在手大指次指內側﹐去爪甲角如韭葉。﹞二間二穴﹝一名間谷﹐在手大指次指本節前﹐內廉側陷中。﹞三間二穴﹝一名少谷﹐在手大指次指本節後﹐內廉側陷中。﹞合谷二穴﹝一名虎口﹐在大指歧骨間。﹞陽溪二穴﹝一名中魁﹐在腕中上側兩筋陷中。﹞偏歷二穴﹝在腕中後三寸。﹞溫澑二穴﹝在腕後﹐小士五寸﹐大士六寸。﹞下廉二穴﹝在輔骨下﹐去上廉一寸。﹞上廉二穴﹝在三里下一寸。﹞三里二穴﹝在曲池下二寸。﹞曲池二穴﹝在肘外輔骨屈肘曲骨之中。﹞肘二穴﹝在肘大骨外廉陷中。﹞五里二穴﹝在肘上三寸脈中。﹞臂二穴﹝在肘上七寸。﹞肩二穴﹝在肩端兩骨間。﹞巨骨二穴﹝在肩端﹐上行兩叉骨間。﹞天鼎二穴﹝在頸缺盆直扶突後一寸。﹞扶突二穴﹝在气捨後一寸五分。﹞禾二穴﹝一名長頻﹐直鼻孔挾水溝旁五分。﹞迎香二穴﹝一名衝陽﹐在禾上鼻孔旁。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕足少陰兮二十七﹐湧泉流於然谷﹐太溪大鐘兮水泉緣﹐照海復畱兮信續﹐從築賓兮上陰谷﹐掩橫骨兮大赫粗﹐气穴四滿乎中注﹐肓兪上通乎商曲﹐守石關兮陰都寧﹐閉通谷兮幽門肅﹐步廊神封而靈墟存﹐神藏中而兪府足。

足少陰之脈﹐起於小指之下﹐斜去足心﹐出然谷之下﹐循內踝之後﹐別入跟中﹐上內﹐出內廉﹐上股內後廉﹐貫脊屬腎絡膀胱﹐其直者﹐從腎上貫肝膈﹐入肺中﹐循喉嚨﹐挾舌本﹔其支者﹐從肺出絡心﹐注胸中。

是動則病饑不欲食﹐面黑如漆柴﹐咳唾則有血﹐喝喝而喘﹐坐而欲起﹐目KTKT如無所見﹐心如懸若饑﹐气不足則善恐﹐心惕惕如人將捕﹐是爲骨厥。是主腎所生病者﹐口熱舌漧﹐嗌腫上气﹐嗌漧及痛﹐煩心心痛﹐黃膽腸﹐脊臀股內後廉痛﹐痿厥嗜臥﹐足下熱而痛也。

r足少陰腎經p04﹣a41a31。bmpr湧泉二穴﹝一名地衝﹐在足心陷中﹐屈足捲指宛宛中。﹞然谷二穴﹝一名龍淵﹐在足踝前大骨下陷中。﹞太溪二穴﹝在足下內踝後跟骨上﹐動脈陷中。﹞大鐘二穴﹝在足跟後衝中。﹞照海二穴﹝在足內踝下﹐陰蹺脈所生。﹞水泉二穴﹝去太溪下一寸﹐在內踝下。﹞復澑二穴﹝一名伏白﹐一名昌陽﹐在足內踝上二寸。﹞交信二穴﹝在內踝上二寸﹐少陰前太陰後。﹞築賓二穴﹝在內踝上分中﹐陰維之。﹞陰谷二穴﹝在膝內輔骨後﹐大筋下﹐小筋上。﹞橫骨二穴﹝在大赫下一寸。﹞大赫二穴﹝一名陰維﹐一名陰關﹐在气穴下一寸。﹞气穴二穴﹝一名子戶﹐在四滿下一寸。﹞四滿二穴﹝一名髓府﹐在中注下一寸。﹞中注二穴﹝在肓兪下一寸。﹞肓兪二穴﹝在商曲下一寸﹐去臍旁五分。﹞商曲二穴﹝在石關下一寸。﹞石關二穴﹝在陰都下一寸﹐足少陰之會。﹞陰都二穴﹝一名石宮﹐在通谷下一寸。﹞通谷二穴﹝在幽門下一寸。﹞幽門二穴﹝一名上關﹐在巨闕旁相去各五分。﹞神藏二穴﹝中下一寸六分。﹞神封二穴﹝在靈墟下一寸六分。﹞靈墟二穴﹝在神藏下一寸七分。﹞步廊二穴﹝在神封下一寸六分。﹞中二穴﹝在兪府下一寸六分陷中。﹞兪府二穴﹝在巨骨下璇璣旁二寸陷中。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕足太陽膀胱六十三﹐至陰通谷二穴藏﹐束骨與京骨﹐金門同關梁﹐申脈在外踝﹐僕參仔細詳﹐昆侖二穴﹐跗陽飛揚﹐承山魚腹﹐承筋腸﹐合陽在膝之中央﹐委中又委陽﹐浮殷門之旁﹐承扶秩邊共胞肓志室﹐肓門到胃倉﹐意捨與陽綱﹐魂門膈關﹐神堂膏肓兪﹐魄戶相將﹐附分﹐會陽﹐下中次﹐上要費平章﹐白環兪﹐中膂兪﹐膀胱兪﹐小大之腸腎三焦﹐胃脾膽肝膈﹐心厥陰肺﹐一一分張﹐風門名熱府﹐大杼在兩旁﹐天柱玉枕各相當﹐絡通天方承光﹐五處曲差攢竹處﹐睛明五脈會三陽。

足太陽之脈﹐起於目內﹐上額交顚上﹔其支別者﹐從巓至耳上角﹔其直行者﹐從巓入絡腦﹐還出別下項﹐循肩膊內﹐挾脊抵腰中﹐入循膂﹐絡腎屬膀胱。其支別者﹐從腰中下貫臀﹐入中﹔其支別者﹐從膊內左右﹐別下貫胛﹐挾脊內﹐過髀樞﹐循髀外後廉下合中﹐下貫內﹐出外踝之後﹐循京骨﹐至小指外側端。是動則病頭痛﹐目似脫﹐項似拔﹐脊痛腰似折﹐髀不可回轉﹐如結﹐如裂﹐是爲踝厥。是主筋所生病者﹐痔瘧癲疾﹐頭項痛﹐目黃淚出﹐鼽衄﹐項背腰尻腳皆痛﹐小指不用也。

r足太陽膀胱經p04﹣a41a32。bmpr至陰二穴﹝在足小指外側﹐去爪甲角如韭菜葉。﹞通谷二穴﹝在足小指外側﹐本節前陷中。﹞束骨二穴﹝在足小指外側﹐本節後陷中。﹞京骨二穴﹝在足外側大骨下﹐赤白肉際。﹞金門二穴﹝一名關梁﹐在足外踝下。﹞申脈二穴﹝在外踝下陷中﹐陽蹺脈所生。﹞僕參二穴﹝一名安邦﹐在跟骨下陷中。﹞昆侖二穴﹝在足外踝後跟骨上陷中。﹞跗陽二穴﹝在外踝上三寸。﹞飛揚二穴﹝一名厥陽﹐在外踝上七寸。﹞承山二穴﹝一名魚腹﹑傷山﹑肉柱﹐在兌腸下分。﹞承筋二穴﹝一名腸﹐在腸中央陷中。﹞合陽二穴﹝在膝約中央下二寸。﹞委中二穴﹝在中約文中動脈。﹞委陽二穴﹝在承扶下六寸﹐屈身取之。﹞浮二穴﹝在委陽上一寸。﹞殷門二穴﹝在肉下六寸。﹞承扶二穴﹝一名肉部﹐一名陰關﹐一名皮部﹐在尻臀下股陰下橫文中央。﹞秩邊二穴﹝在第廿一椎下兩旁各三寸陷中。﹞胞肓二穴﹝在第十九椎下兩旁各三寸。﹞志室二穴﹝在第十四椎下兩旁各三寸﹞肓門二穴﹝在第十三椎下兩旁各三寸。﹞胃倉二穴﹝在第十二椎下兩旁各三寸。﹞意捨二穴﹝在第十一椎下兩旁各三寸。﹞陽綱二穴﹝在第十椎下兩旁各三寸。﹞魂門二穴﹝在第九椎下兩旁各三寸。﹞膈關二穴﹝在第七椎下兩旁各三寸陷中。﹞二穴﹝肩膊內廉挾脊﹐第六椎兩旁各三寸。﹞神堂二穴﹝在第五椎下兩旁各三寸。﹞膏肓兪二穴﹝第四椎近五椎兩旁三寸。出《千金》《外臺》《內經》。

魄戶二穴﹝在第三椎下兩旁相去各三寸﹐正坐取之。﹞附分二穴﹝在第五椎下﹐附項內廉兩旁相去各三寸。﹞會陽二穴﹝在陰尾尻骨間兩旁﹐督脈所發。﹞上二穴﹝在第一空﹐腰髁下挾脊陷中。﹞次二穴﹝在第二空﹐挾脊陷中。﹞中二穴﹝在第三空﹐挾脊陷中。﹞下二穴﹝在第四空﹐挾脊陷中。﹞白環兪二穴﹝在二十一椎下﹐兩旁相去各一寸五分。﹞中膂內兪二穴﹝二十椎下﹐相去一寸五分。﹞膀胱兪二穴﹝在十九椎下兩旁﹐相去各一寸五分。﹞大腸兪二穴﹝在十六椎下兩旁﹐相去脊中各一寸五分。﹞小腸兪二穴﹝十八椎下兩旁﹐相去一寸五分。﹞腎兪二穴﹝第十四椎下兩旁﹐相去脊中一寸五分。﹞三焦兪二穴﹝在第十三椎下兩旁﹐相去脊中各一寸半。﹞胃兪二穴﹝第十二椎下兩旁﹐相去脊中各一寸五分。﹞脾兪二穴﹝在第十一椎下兩旁﹐相去脊中一寸五分。﹞膽兪二穴﹝在第十椎下兩旁﹐相去脊中各一寸五分。﹞肝兪二穴﹝在第九椎下兩旁﹐相去脊中一寸五分。﹞膈兪二穴﹝在第七椎下兩旁﹐相去脊中各一寸五分。﹞心兪二穴﹝在第五椎下兩旁﹐相去脊中各一寸五分。﹞厥陰兪二穴﹝第四椎上兩旁各一寸五分﹐出《山眺經》肺兪二穴﹝在第三椎下﹐各挾脊相去一寸五分。﹞風門二穴﹝一名熱府﹐在第二椎下兩旁各一寸五分。﹞大杼二穴﹝在第一椎下兩旁各一寸五分下同。﹞玉枕二穴﹝在絡後一寸五分﹐挾腦戶旁一寸三分。﹞天柱二穴﹝在頸大筋外廉﹐挾項發陷中。﹞絡二穴﹝一名彊陽﹐一名腦蓋﹐通天后一寸五分。﹞通天二穴﹝一名天伯﹐在承光後一寸五分。﹞承光二穴﹝在五處後二寸。﹞五處二穴﹝俠上星旁一寸五分。﹞曲差二穴﹝俠神庭旁一寸五分入髮際。﹞攢竹二穴﹝一名員柱﹐一名始光﹐一名光明﹐在兩眉陷中。﹞睛明二穴﹝在目內﹐手足太陽少陽五脈之會。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕手厥陰心包之絡﹐計有九穴之奇﹐中衝勞宮與大陵﹐內關間使門竅﹐曲澤天泉各二門﹐天池與天會﹐總是一般名。

手厥陰之脈起於胸中﹐出屬心包﹐下膈歷絡三焦﹔其支者﹐循胸出脇﹐下腋三寸﹐上抵腋下﹐下循內﹐行太陰少陰之間﹐入肘中﹐下臂行兩筋之間﹐入掌中﹐循中指出其端﹔其支別者﹐從掌中﹐循小指次指出其端。

是動則病手心熱﹐臂肘攣急﹐腋腫﹐甚則胸脇支滿﹐心中澹澹大動﹐面赤善笑不休﹐目黃。是主心包脈所生病者﹐煩心心痛﹐掌中熱也。

r手厥陰心包經p04﹣a41a33。bmpr中衝二穴﹝在手中指之端﹐去爪甲如韭葉。﹞勞宮二穴﹝在掌中央﹐屈無名指取之。﹞大陵二穴﹝在掌中後﹐兩筋間陷中。﹞內關二穴﹝在掌後去腕二寸。﹞間使二穴﹝在掌後三寸兩筋間陷中。﹞門二穴﹝在掌後去腕五寸。﹞曲澤二穴﹝在肘內廉陷中﹐屈肘得之。﹞天泉二穴﹝一名天濕﹐在曲腋下﹐去臂二寸﹐舉臂得之。﹞天池二穴﹝一名天會﹐乳後一寸﹐著脇直腋撅肋間。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕手少陽三焦之脈﹐二十三穴之中﹐關衝連開液門﹐中渚陽池外關﹐支溝會宗三陽絡﹐四瀆天井淸冷淵﹐消濼會肩相連﹐天處天牖之下﹐翳風讓螈脈居先﹐顱囟定而角孫近耳﹐絲竹空而禾倒懸﹐耳門旣辟﹐夏蚋聞焉。

手少陽之脈﹐起於小指﹑次指之端﹐上出次指之間﹐循手錶腕﹐出臂外兩骨之間﹐上貫肘﹐循外上肩﹐交出足少陽之後﹐入缺盆﹐交膻中﹐散絡心包﹐下膈偏屬三焦﹔其支者﹐從膻中上出缺盆﹐上項﹐俠耳後直上﹐出耳上角﹐以屈下頰至﹔其支者﹐從耳後入耳中﹐走出耳前﹐過客主人前﹐交頰﹐卻出至目銳﹐是動則病耳聾﹐耳鳴嘈嘈﹐嗌腫喉痺﹐是主气所生病者﹐汗出目銳痛﹐耳後﹑肩肘臂外皆痛﹐小指﹑次指不用也。

r手少陽三焦經p04﹣a41a34。bmpr關衝二穴﹝在手小指次指之端﹐去爪甲如韭葉。﹞液門二穴﹝在手小指﹑次指陷中。﹞中渚二穴﹝在手小指﹑次指本節後間。﹞陽池二穴﹝一名別陽﹐在手錶腕上陷中。﹞外關二穴﹝在腕後二寸﹐別走心主。﹞支溝二穴﹝在腕後三寸兩骨之間。﹞會宗二穴﹝在腕後三寸﹐空中一寸。﹞三陽絡二穴﹝在臂上大交脈﹐支溝上一寸。﹞四瀆二穴﹝在肘前五寸外廉陷中。﹞天井二穴﹝在肘外大骨之後﹐肘上一寸陷中。﹞淸冷淵二穴﹝在肘上二寸。﹞消濼二穴﹝在肩下臂外﹐開腋斜肘分下行。﹞會二穴﹝在肩前廉﹐去肩頭三寸。﹞肩二穴﹝在肩端上﹐舉臂取之。﹞天二穴﹝在肩缺盆中上毖骨之際陷中。﹞天牖二穴﹝在頸大筋外缺盆上﹐天容後﹐天柱前﹐完骨下﹐髮際上。﹞翳風二穴﹝在耳後尖角陷中。﹞螈脈二穴﹝在耳本雞足靑脈中。﹞顱息二穴﹝在耳後靑脈中。﹞角孫二穴﹝在耳郭中間上﹐開口有空。﹞絲竹空二穴﹝一名目﹐在眉後陷中。﹞和二穴﹝在耳後兌發陷中。﹞耳門二穴﹝在耳前起肉當耳中缺者。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕r督脈圖p04﹣a41a35。bmpr督脈在背之中行﹐二十七穴督脈﹐下極之兮上巓﹐循素水溝兮兌端﹐在於鼻唇齦交﹐神庭兮通於上星﹐囟會兮前頂﹐百會兮後頂﹐彊間腦戶風府﹐門大椎陶道﹐身柱須論神道﹐靈臺兮至陽之經﹐筋縮脊中兮懸樞命門﹐陽關與腰﹐長彊脊尋﹐中行二十七﹐乾道海中行。

督脈起於下極之﹐並於脊裏﹐上至風府﹐入腦上巓﹐循額至鼻柱﹐屬陽脈之海。其見證也﹐脊彊而腰厥。

督脈﹐都也﹐行背部中爲陽脈之都綱﹐乃奇經脈也。

鼻柱下﹕素一穴﹝在鼻柱上端。﹞水溝一穴﹝一名人中﹐在鼻柱下人中﹐督脈﹑手足陽明之交會﹐直唇取之。﹞兌端一穴﹝在唇上端。﹞齦交一穴﹝在唇內齒上﹐督﹑任二脈之會。﹞額上行﹕神庭一穴﹝直鼻上入髮際五分﹐督脈﹑足太陽陽明三脈之會。﹞上星一穴﹝在神庭後入髮際一寸。﹞囟會一穴﹝在上星後一寸五分。﹞前頂一穴﹝在囟會後一寸五分。﹞百會一穴﹝一名三陽五會﹐在前頂後一寸五分﹐頂中央﹐旋毛中陷容豆﹐督脈﹑足太陽之交會。﹞頂後至項﹕後頂一穴﹝一名交衝﹐在百會後一寸五分。﹞彊間一穴﹝一名大羽﹐在後頂後一寸五分。﹞腦戶一穴﹝一名匝風﹐一名合顱﹐在枕骨上彊間後一寸五分﹐督脈﹑足太陽之會。﹞風府一穴﹝一名舌本﹐入項髮際一寸﹐腦戶後一寸五分﹐項大筋內宛中。﹞門一穴﹝在風府後五分﹐入髮際五分﹐系舌本﹐陽維之會﹐伸頭取之。﹞背脊下﹕大椎一穴﹝在第一椎上陷中﹐三陽督脈所發。﹞陶道一穴﹝在項大椎節下間﹐督脈﹑足太陽之會﹐俯而取之。﹞身柱一穴﹝在第三椎節下間﹐俯而取之。﹞神道一穴﹝在第五椎節下間﹐俯而取之。﹞靈臺一穴﹝在第六椎節下間﹐俯而取之。﹞至陽一穴﹝在第七椎節下間﹐俯而取之。﹞筋縮一穴﹝在第九椎節下間﹐俯而取之。﹞脊中一穴﹝在第十一椎節下間﹐俯而取之﹐令人傴僂。﹞懸樞一穴﹝在第十三椎節下間﹐伏而取之。﹞命門一穴﹝在第十四椎節下間﹐伏而取之。﹞陽關一穴﹝在第十六椎節下間﹐伏而取之。﹞腰兪一穴﹝在第二十一椎節下間。﹞長彊一穴﹝在脊端。﹞

卷四內景圖說﹝下﹞論臟腑經絡穴道部位始知瘡瘍何經受病

歌曰﹕任脈二十四穴﹐任脈起中樞﹐循腹上關元﹐承漿與廉泉﹐天突璇璣轉﹐花蓋與紫宮﹐玉堂不可緩﹐膻中名元兒﹐中庭膺纂﹐鳩尾巨闕由上脘﹐中脘建裏又下脘﹐水分到神闕﹐陰交气海須不舛﹐石門與關元﹐中極曲骨亦不遠﹐循腹而中行﹐會陰兩陰顯。

任脈起於中極之下﹐以上毛際﹐循腹裏﹐上關元至喉嚨﹐屬陰脈之海。其見證也﹐若內結男子爲七疝﹐女子爲瘕聚。

任脈﹐妊也﹐行腹部中﹐爲生養之本﹐乃奇經脈也。

r任脈圖p04﹣a41a36。bmpr頤前﹕承漿一穴﹝一名天池﹐在頤前唇下陷中﹐足陽明之會。﹞頷下﹕廉泉一穴﹝在頷下結喉上舌本﹐仰而取之﹐陰維﹑任脈之會。﹞膺﹕天突一穴﹝一名五戶﹐在項結喉下四寸宛宛中。﹞璇璣一穴﹝在天突下一寸陷中。﹞華蓋一穴﹝在璇璣上二寸。﹞紫宮一穴﹝在華蓋下一寸六分。﹞玉堂一穴﹝一名玉英﹐在紫宮下一寸六分。﹞膻中一穴﹝一名元兒﹐玉堂下一寸六分﹐兩乳間。﹞中庭一穴﹝在膻中下一寸六分。﹞腹中行﹕鳩尾一穴﹝在蔽骨之端﹐言其骨垂下如鳩形﹐故名。臆前蔽骨下五分﹐人無蔽骨者﹐從歧骨之際下行一寸是也。﹞巨闕一穴﹝在鳩尾下一寸﹐心之募也。﹞上脘一穴﹝在巨闕下一寸五分﹐去蔽骨三寸﹐任脈﹑手太陽﹑足陽明之會也。﹞中脘一穴﹝臍上四寸﹐胃募也﹐謂上紀也。﹞建裏一穴﹝在中脘下一寸。﹞下脘一穴﹝在建裏下一寸﹐足太陰﹑任脈之會﹐爲幽門。﹞水分一穴﹝在下脘下一寸。﹞神闕一穴﹝在臍中。﹞陰交一穴﹝在臍下一寸。﹞气海一穴﹝一名脖﹐一名下肓﹐陰交下五分。﹞石門一穴﹝在臍下二寸三分﹐三焦募﹐女子禁灸。﹞關元一穴﹝在臍下三寸﹐小腸募﹐謂下紀也。三陰﹑任脈之會。﹞中極一穴﹝臍下四寸﹐一名气原﹑玉泉﹐三陰會。﹞曲骨一穴﹝一名回骨﹐在橫骨之上陷毛際中﹐動脈應手﹐任脈﹑足厥陰之會。﹞會陰一穴﹝在大便前﹑小便後﹐一名屏翳﹐兩陰間是也。﹞

衝脈

衝者﹐通也。言上至頭﹐下至足﹐通十二經之气血﹐其脈起於气沖﹐並陽明經夾臍上行﹐至胃中而散﹐卽臍之動气脈也。其見證也﹐气逆而裏急。

帶脈

帶者﹐束也﹐總束諸經之脈也。其脈起於季脇﹐回身一周。其見證也﹐苦腹滿﹐腰溶溶如坐水中。按﹕季脇在肋下﹐接髖骨之間是也。又曰卽脇下肋骨之盡處﹐短骨間是也。

陽蹺脈

蹺者﹐健也﹐是人動足之所由也。其脈起於跟中﹐循外踝上行﹐入風池穴而止。其見證也﹐陰緩而陽急﹐陽蹺得之﹐太陽之列。

兩足蹺脈者﹐有陰有陽﹐猶聖人圖設溝渠以備水潦﹐斯無泛濫之患。故人身之有經絡﹐猶天地之有河道﹐血脈之營運經絡﹐猶源泉之傳流河道﹐河道壅塞﹐則水勢之泛濫無拘﹐源泉枯涸﹐則地道之脈气閉塞﹐人身血气之於經絡﹐亦然也。

陰蹺脈

義與陽蹺同。其脈亦起於跟中﹐循內踝上行至咽喉﹐交貫衝脈而止。其見證陽緩而陰急。陰蹺本諸少陰之別。

陽維﹑陰維脈

維者﹐維持之義﹐爲諸脈之綱維。陽維之脈﹐起於諸陽之會﹐陰維之脈﹐起於諸陰之交。二經之見證也﹐悵然失志﹐溶溶不能自持﹐驚則癡愚﹐喜則恍惚。

卷五論五運六气

太極肇分﹐而有天地陰陽﹐陰陽不測謂之神。天有陰陽﹐地亦有陰陽﹐天以陽生陰長﹐地以陽殺陰藏﹐人在气交之中﹐所以具五臟六腑﹐以應五運六气之數也。五運者﹐金﹑木﹑水﹑火﹑土也。六气者﹐風﹑寒﹑暑﹑濕﹑燥﹑火也。天干取運﹐地支取气﹐天干有十﹐配合則爲五運﹐地支十二﹐對衝則爲六气﹔天气始於甲﹐地气始於子﹐天地相合﹐則爲甲子﹔天气終於癸﹐地气終於亥﹐天地相合﹐則爲癸亥。陰陽相間﹐剛柔相須﹐是以甲子之後﹐乙丑繼之﹐壬戌之後﹐癸亥繼之﹐三十年爲一紀﹐六十年爲一周。有主運焉﹐有客運焉﹐有主气焉﹐有客气焉﹐主運主气﹐萬古而不易﹐客運客气﹐每歲而疊遷。自天地﹑兄弟次序而言之﹐甲乙﹐東方木也﹔丙丁﹐南方火也﹔戊己﹐中央土也﹔庚辛﹐西方金也﹔壬癸﹐北方水也。《詩》曰﹕大寒﹐木運始行﹐初淸明前三火運﹐居芒種﹐後三土運﹐是立秋﹐後六金運﹐推立冬後九﹐水運伏周而復始﹐萬年如此﹐主運也。自其夫婦配合而言之﹐甲與己合而化土﹐乙與庚合而化金﹐丙與辛合而化水﹐丁與壬合而化火﹐此客運也。﹝甲己之歲﹐正月建丙寅﹐丙火生土﹐故土運統之。乙庚之歲﹐正月建戊寅﹐戊土生金﹐故金運統之。丙辛之歲﹐正月建庚寅﹐庚金生水﹐故水運統之。丁壬之歲﹐正月建壬寅﹐壬水生木﹐故木運統之。戊癸之歲﹐正月建甲寅﹐甲木生火﹐故火運統之。﹞甲己之年﹐甲爲土運﹐初之運﹐卽土也﹔土生金﹐二之運﹐卽金也﹔五行仿此相生﹐每一運各主七十二日零五刻﹐此天干﹐在上爲陽﹐所以主乎運也。又以地支﹐循環次序而言之﹐寅卯﹐屬春木也﹔巳午﹐屬夏火也﹔辰戌丑未﹐屬四季土也﹔申酉﹐屬秋金也﹔亥子﹐屬冬水也。木化風﹐主於春﹐故風爲初之气﹔火化熱﹐主於夏初春末﹐故火爲二之气﹔相火化暑﹐主於炎夏﹐故暑爲三之气﹔炎暑大行﹐金化淸燥﹐土居中焉﹐主乎四季之末﹐故濕爲四之气﹔金爲丙婦﹐帶火之气﹐所以燥也﹐主乎秋﹐故燥爲五之气﹔水化寒﹐嚴冽乃行﹐主於冬﹐故寒爲六之气﹔此主气也。自其對衝定位而言之﹐子午少陰君火天﹐陽明燥金應在泉﹐丑未太陰濕土上﹐太陽寒水雨連綿﹐寅午申少陽相火旺﹐厥陰風木地相聯﹐卯酉卻與子午反﹐辰戌巳亥亦皆然。

r子午二年客气定局熱化之圖p04﹣a41a37。bmpr子午二年﹐乃少陰君火司天﹐陽明燥金在泉﹐司天主上半年六个月﹐在泉主下半年六个月﹐餘仿此。

子午二年﹐初气太陽﹐二气厥陰﹐三气少陰﹐四气太陰﹐五气少陽﹐六气陽明﹐此客气定局也。

主气﹐每歲俱從厥陰風木起。

r丑未二年客气定局濕化之圖p04﹣a41a38。bmpr_r寅申二年客气定局火化之圖p04﹣a41a39。bmpr丑未二年﹐乃太陰濕土司天﹐太陽寒水在泉﹐初气厥陰﹐二气少陰﹐三气太陰﹐四气少陽﹐五气陽明﹐六气太陽。

寅申二年﹐乃少陽相火司天﹐厥陰風木在泉﹐初气少陰﹐二气太陰﹐三气少陽﹐四气陽明﹐五气太陽﹐六气厥陰。

卯酉二年﹐乃陽明燥金司天﹐少陰君火在泉﹐初气太陰﹐二气少陽﹐三气陽明﹐四气太陽﹐五气厥陰﹐六气少陰。

辰戌二年﹐乃太陽寒水司天﹐太陰濕土在泉﹐初气少陽﹐二气陽明﹐三气太陽﹐四气厥陰﹐五气少陰﹐六气太陰。

r卯酉二年客气定局燥化之圖p04﹣a41a40。bmpr巳亥二年﹐乃厥陰風木司天﹐少陽相火在泉﹐初气陽明﹐二气太陽﹐三气厥陰﹐四气少陰﹐五气太陰﹐六气少陽。

前圖乃客气也。每一气﹐主旺六十日八十七刻半有奇﹐此地支在下爲陰﹐所以主乎气也。然客運之流行也﹐有太過焉﹐有不及焉﹔太過之年﹐甲﹑丙﹑戊﹑庚﹑壬﹐五陽幹也﹔不及之年﹐乙﹑丁﹑己﹑辛﹑癸﹐五陰漧也。太過其至﹐先大寒前十三日交﹐名曰先天﹔不及其至﹐後大寒後十三日交﹐名曰後天﹔平气之年﹐正大寒日交﹐名曰齊天。客气之升降也﹐有正化焉﹐可對化焉﹐正化之歲﹐謂午﹑未﹑寅﹑酉﹑辰﹑亥之年也。對化之歲﹐謂子﹑丑﹑申﹑卯﹑戌﹑巳之年也。正化者令之實﹐從本其數生﹐對化者令之虛﹐從標其數庶﹐一期之中﹐主運以位而相次於下﹐客運以气而周流於上﹐此客气加於主運之上﹐主气臨於客气之下﹐天時所以不齊﹐民病之所由生也。﹝辰戌年﹐初之客气少陽相火﹐加主气厥陰風木﹐二之客气陽明燥金﹐加主气少陰君火﹐三之客气太陽寒水﹐加主气少陽相火﹐四之客气厥陰風木﹐加主气太陰濕土﹐五之客气少陰君火﹐加主气陽明燥金﹐六之客气太陰濕土﹐加主气太陽寒水﹐已上皆客气加於主運之上﹐舉此二年爲例也。

抑論主气﹐春溫﹑夏暑﹑秋涼﹑冬寒﹐風以動之﹐火以溫之﹐暑以蒸之﹐濕以潤之﹐燥以干之﹐寒以堅之﹐皆天地正气之營運﹐惟客加於主﹐乃有逆從淫勝﹐然後春有淒風﹐夏有伏陰﹐秋有苦雨﹐冬有愆陽﹐所以气候不齊﹐而厲疾時降﹐已上皆主气臨於客气之下也。﹞r辰戌二年客气定局寒化之圖p04﹣a41a41。bmpr_r巳亥二年客气定局風化之圖p04﹣a41a42。bmpr6甲之年﹐土運太過﹐則雨濕流行﹐濕病乃生﹐腎水受邪﹐治當除濕以補腎。六己之年﹐土運不及﹐則木气乘旺﹐反見風化﹐風病乃行﹐治當益脾以平木。六丙之年﹐水運太過﹐則寒气大行﹐寒病乃生﹐心火受邪﹐治當逐寒以補心。六辛之年﹐水運不及﹐則土气乘旺﹐反見濕化﹐濕病乃行﹐治當補腎以除濕。六戊之年﹐火運太過﹐則熱气大行﹐熱病乃生﹐肺金受邪﹐治當降火以補肺。六癸之年﹐火運不及﹐則水气乘旺﹐反見寒化﹐寒病乃行﹐治當補心以逐寒。六庚之年﹐金運太過﹐則燥气流行﹐燥病乃生﹐肝木受邪﹐治當淸燥以補肝。六乙之年﹐金運不及﹐則火气乘旺﹐反見熱化﹐熱病乃行﹐治當平木以補脾。六壬之年﹐木運太過﹐則風气大行﹐風病乃生﹐脾土受邪﹐治當平木以補脾。六丁之年﹐水運不及﹐則金气乘旺﹐反見燥化﹐燥病乃行﹐治當補肝以淸燥﹐此客運之治法也。太陽寒水﹐治以辛熱﹔陽明燥金﹐治以溫苦﹔少陽相火﹐治以鹹寒﹔太陰濕土﹐治以苦熱﹔少陰君火﹐治以苦寒﹔厥陰風木﹐治以辛涼﹔此六气之治法也。然運气之所以有變者﹐以相得則和﹐不相得則病﹐又有相得而病者﹐以下臨上位不當也﹐五行相生爲相得﹐相克爲不相得﹐上臨下爲順﹐下臨上爲逆﹐運气相同﹐名曰天符。司天者﹐司之爲言直也﹐直行天令﹐上之位也﹐歲運者﹐運之爲言﹐動也﹐主天地之間﹐人物化生之气中之位也。在泉者﹐生地之化﹐行乎地中下之位也。當年之中﹐司天之气與中气運相同者﹐﹝中气運﹐指歲運而言。﹞曰天符。﹝戊子戊午戊寅戊申四年皆火﹐丙辰丙戌皆水﹐己丑己未皆土﹐乙卯乙酉皆金﹐丁巳丁亥皆木﹐六十年中﹐有此十二年﹐天符也。﹞天气生運﹐曰順化。﹝如甲子年正月建丙寅﹐丙火生土﹐子當一陽初復﹐亦帶火意﹐俱能生土﹐五行相生﹐仿此六十年中﹐有此十二年順化也。﹞天气克運﹐曰天刑。﹝如庚子年正月建戊寅﹐戊土生金﹐不爲君火﹐火下克金﹐五行相克﹐仿此六十年中﹐有此十二年天刑也。﹞運生天气﹐曰小逆。﹝如壬子年正月建壬寅﹐壬水生木﹐子爲君火﹐是木上生火﹐在於理論﹐如子臨父位﹐未當也。六十年中有此十二年小逆也。﹞運克天气﹐曰不和。﹝如丙子年正月建庚寅﹐庚金生水﹐子又水位﹐丙火少﹔故水上乘旺而來克火﹐六十年中有此十二年不和也。﹞運臨本气之位﹐曰歲會。

當年十干建運與年辰十二律。﹝律者﹐支也。﹞五行相會﹐曰歲會。丙子﹑戊午﹑丁卯﹑乙酉﹐水火木金之運臨之﹐土無定位﹐寄旺於四季之末﹐各旺十八日有奇﹐甲辰﹑甲戌﹑己丑﹑己未是也。土運臨之已上八年﹐乃云歲會。外又有四年﹐壬寅皆木﹐庚申皆金﹐是二陽年。癸巳皆火﹐辛亥皆水﹐是二陰年﹐亦是運與年辰相會﹐而不爲歲會者﹐謂不當。四年正中月之故也﹐除二陽年則二陰年𨿽不名歲會﹐亦在上下五行相佐﹐皆爲平气之歲﹐天符歲會相合﹐名曰太乙天符。﹝如戊午年正月建申寅﹐甲木生火﹐午居離位﹐而少陰司天﹐豈非天符與歲會相合乎﹐六十年中歲會居八年﹐太乙有四年。﹞太過之運加地气﹐曰同天符。﹝庚子庚午年運同司地燥金﹐壬寅壬申年運同司地風木﹐甲辰甲戌年運同司地濕土﹐六十年中有此六年﹐同天符﹐陽也。﹞不及之運加地气﹐曰同歲會。﹝辛丑辛未年運同司地寒水﹐癸卯癸酉年運同司地君火﹐癸巳癸亥年運同司地相火﹐六十年中有此六年﹐同歲會﹐陰也。﹞經曰﹕先立其年﹐以明其气﹐每年先立气運﹐審其太過不及﹐然後以地之主气爲本﹐天之客气加臨於上爲標﹐以求六化之變。如气之勝也﹐微者隨之﹐甚者制之﹔气之復也﹐和者平之﹐暴者奪之﹔皆隨勝气﹐安其屈伏﹐以平爲期。明堂詩曰﹕甲膽乙肝丙小腸﹐丁心戊胃己脾鄕﹐庚屬大腸辛屬肺﹐壬屬膀胱癸腎臟﹐三焦亦向壬宮寄﹐胞絡同歸入癸方﹐此言人秉天干之气而生也。又曰﹕肺寅大卯胃辰宮﹐脾巳心午小未中﹐申膀酉腎心胞戌﹐亥三子膽丑肝通﹐此言地支通注气血以時也。觀此三詩﹐則天地之气﹐無時不流通於人身矣。故一气不通﹐不能生化﹐天有六气﹐人以三陰三陽而上奉之﹐地有五行﹐人以五臟六腑而下應之﹐髒爲陰而其數奇﹐以應五運。蓋五行質具於地﹐而气則行於天也﹐腑爲陽而其數偶﹐以應六气﹐蓋六淫𨿽降於天﹐而勢必充於地也。子午爲天地之中正﹐君火位焉﹐手少陰心經﹝午宮﹞﹐足少陰腎經﹝子宮﹞居之﹐辰戌爲七政之魁罡﹐寒水位焉﹐手太陽小腸經﹝戌宮﹞﹐足太陽膀胱經﹝辰宮﹞居之﹐然火從水化﹐水隨腎至﹐故少陰爲髒位﹐與太陽隔而气相合爲腑也。丑未爲歸髒之標本﹐濕土位焉﹐手太陰肺經﹝丑宮﹞﹐足太陰脾經﹝未宮﹞居之。卯酉爲日月之道路﹐燥金位焉﹐手陽明大腸經﹝卯宮﹞﹐足陽明胃經﹝酉宮﹞居之﹐然子隨母居﹐土旺金盛﹐故太陰爲髒位﹐與陽明隔而气相合爲腑也。

巳亥爲天地之門戶﹐風木位焉﹐﹝卯𨿽木之正分﹐爲陽明燥金所居﹐然木生在亥﹐而對化於巳也。﹞手厥陰心胞絡經﹝巳宮﹞﹐足厥陰肝經﹝亥宮﹞居之。寅申握生化之始終﹐相火位焉﹐足少陽膽經﹝寅宮﹞﹐手少陽三焦經﹝申宮﹞居之﹐然相火寄於肝腎﹐膽者肝之腑﹐心胞絡者腎之配﹐故厥陰爲髒位﹐與少陽隔而气相合爲腑也。南政三陰司天﹐則皆寸不應﹐三陰在泉﹐則皆尺不應﹐北政三陰司天﹐則皆尺不應﹐三陰在泉﹐則皆寸不應﹐不應者﹐則皆沈脈也。凡脈之司天在泉不應者﹐皆以少陰而論之﹐故北政之歲﹐人气面北而寸北尺南﹐地左間之气在右寸﹐地右間之气在左寸﹐天左間之气在右尺﹐天右間之气在左尺。﹝《要訣》云﹕每年退二支﹐便是客鄕﹐如子年司天﹐後二支是戌﹐太陽寒水爲初气﹐亥厥陰風木爲二气﹐子少陰君火爲三气﹐丑太陰濕土爲四气﹐寅少陽相火爲五气﹐卯陽明燥金爲六气﹐此言六气以君火爲尊﹐五行以濕土爲重也。﹞經曰﹕必先歲气﹐毋伐天和。又曰﹕不知年之所加﹐气之盛衰﹐不可以爲工。學人合而觀之﹐更精於脈證﹐乃自得之。噫﹗儒之道博約而已﹐醫之道運气而已﹐學人豈可忽忽而不精究歟﹗

卷五太極圖說

易有太極﹐是生兩儀﹐周子懼人之不明﹐而制爲太極圖。無極而太極﹐無極者﹐未分之太極也﹔太極者﹐已分之陰陽也。一中分太極﹐中字之象形﹐正太極之形也。一卽伏羲之奇﹐一而圖之卽是無極。旣曰先天太極﹐天尙未生﹐盡屬無形﹐何爲伏羲畫一奇﹐周子畫一圈﹐又涉形迹矣﹖曰此不得已而開示後學之意也﹐人受天地之中以生﹐亦具有太極之形﹐在人身之中﹐可不究心哉。

r太極圖p04﹣a41a43。bmpr兩腎俱屬水﹐左爲陰水﹐右爲陽水﹐以右爲命門﹐非也﹐命門在兩腎中間﹐兩腎在人身中﹐合成一太極。

命門左邊小黑圈﹐是眞水之穴﹐命門右邊小白圈﹐是相火之穴﹐此一水一火俱無形﹐日夜潛行不息。

卷五陽水陰水相火眞水命門圖說

命門﹐在人身之中﹐對臍附脊骨﹐自上數下則爲十四椎﹐自下數上則爲七椎。《內經》曰﹕七節之旁有小心﹐此處兩腎所寄﹐左邊一腎屬陰水﹐右邊一腎屬陽水﹐各開一寸五分﹐中間是命門所居之宮﹐卽太極圖中之白圈也。其右旁一小白竅﹐卽相火也。其左旁之小黑竅﹐卽天一之眞水也。此一水一火俱屬無形之气﹐相火稟命於命門﹐眞水又隨相火﹐自寅至申﹐行陽二十五度﹐自酉至醜﹐行陰二十五度﹐日夜周流於五臟六腑之間﹐滯則病﹐息則死矣。人生男女交媾之時﹐先有火會而後精聚﹐故曰火在水之先。人生先生命門火﹐此褚齋賢發前人之所未發﹐世謂父精母血非也。男女俱以火爲先﹐男女俱有精﹐但男子陽中有陰﹐以火爲主﹐女子陰中有陽﹐以精爲主﹐謂陰精陽气則可﹐男女合此气交聚﹐然後成形﹐成形俱屬後天矣。後天百骸俱備﹐若無一點先天火气﹐盡屬死灰矣。然元陽君主之所以爲應事接物之用者﹐皆從心上起經綸﹐故以心爲主。至於棲眞養息﹐而爲生生化化之根者﹐獨藏於兩腎之中﹐故尢重於腎﹐其實非腎﹐亦非心也。﹝《馮氏》﹞r陽水陰水相火眞水命門圖p04﹣a41a44。bmpr李時珍曰﹕命門爲藏精系胞之物﹐其體非脂非肉﹐白膜裹之﹐在脊骨第七節

兩腎中央﹐系著於脊﹐下通二腎﹐上通心肺﹐貫腦﹐爲生命之原﹐相火之主﹐精气之府﹐人物皆有之﹐生人生物﹐皆由此出。男女媾精﹐皆稟此命火以結胎﹐人之窮通壽夭﹐皆根於此。

卷五治法指南

經曰﹕汗之則瘡已。﹝髙腫者毒在表﹐故汗之則瘡已。若誤下之﹐則誅戕無過﹐反傷元气。﹞李東垣曰﹕夫癰疽之病﹐治療多方﹐總而論之﹐各有所宜﹐補瀉淋HT﹐及敷掃貼﹐鍼鐮炙烙﹐用之不同。

蓋知其道也﹐與治必效﹔昧於理者﹐利害不無﹔嘗見以寒療熱﹐以熱療寒﹐古今之通論也。又有檢方療病﹐妄制加減﹐以意裁之﹐自以爲可。殊不知病有逆從﹐治有緩急﹐法有正權﹐方有奇偶﹐用有輕重。夫醫者﹐意也﹐得其意﹐然後能變通也﹐達其變通者﹐悟其道而省其理也﹐則左右逢其源矣。愚𨿽不才﹐略陳萬一﹕嘗見以寒治熱﹐而寒彌甚﹐治熱以寒﹐而熱彌熾者﹐何也﹖蓋不知五臟有陰陽之性﹐其可因其類而取之也。假如心實生熱者﹐當益其腎﹐腎水滋﹐熱將自除﹔腎水虛﹐生寒當補心﹐心火旣降﹐寒當自除﹔此所謂寒之而熱者取之陰﹐熱之而寒者取之陽也。又寒因熱用﹐熱因寒用﹐要通其理類而已。又聞微者逆之﹐甚者從之﹐何謂也﹖蓋治寒以熱﹐必涼而行之﹐治熱以寒﹐必溫而行之﹐此亦欲其調和也。其間有正有權者﹐何也﹖蓋病有微有甚﹐微者逆治﹐理之正也﹐甚者從治﹐理之權也。然爲瘡科﹐於補瀉﹑汗下﹑標本﹑逆從﹑正權之理﹐烏可闕而不知也﹗大凡治療瘡疽之要法曰﹕初覺熱毒﹐發熱鬱結而作瘡疽﹐一二日宜蕩滌邪气﹐疏通臟腑﹐令內消也。古今湯法謂切銼﹑咀如麻豆大﹐以猛火急煎﹐無令過熟﹐欲其速利也﹔次用丸散宣導血脈﹐漸次消磨﹐令緩散也﹔助以淋﹐調和榮衛﹐行經絡也﹔更當膏潤溫養﹐兼磨敷四畔貼之藥﹐順其陰陽也。追蝕托裏﹐汗下調補﹐臨時制宜﹐深淺緩急﹐自有等差﹐如男女貴賤﹐亦當別論。晉尙書褚澄曰﹕寡婦尼僧異於妻外家﹐𨿽無房室之勞﹐而有憂思之苦﹐此深達其情者也。又仲景云﹕物性剛柔﹐餐居亦異﹐治之不同也。所以黃帝與四方之間﹐岐伯舉四治之能﹐況病之新舊﹐形志樂苦﹐豈可執方無權﹐以求其愈疾哉﹗亦有瘡疽腫痛﹐初生一二日﹐便覺脈沈細煩悶﹐臟腑弱而皮寒﹐邪毒猛暴﹐恍惚不寧﹐外證深沈者﹐亦宜卽當用托裏溫熱之劑﹐以從治之。﹝《十書》﹞又曰﹕夫瘡疽丹腫﹐結核瘰﹐初覺有之﹐卽用內消之法。經久不除﹐气血漸衰﹐肌寒肉冷﹐膿汁淸稀﹐毒不出﹐瘡口不合﹐或聚腫不赤﹐結核無膿﹐外證不明者﹐並宜托裏。膿未成者﹐使膿早成﹔膿已潰者﹐使新肉早生﹔气血虛者﹐托裏補之﹔陰陽不和﹐托裏調之﹔大抵托裏之治﹐使瘡無變壞之證。凡爲瘡醫﹐不可一日無托裏之藥﹐然而寒熱溫涼﹐煩渴利嘔﹐臨證宜審其緩急耳。

又曰﹕夫癰疽膿潰﹐腫毒侵裏﹐證候危惡者﹐須辧虛實。況夫虛者難補﹐實者易瀉﹐補瀉之法﹐不可輕用。

若或少差﹐利害甚大﹐然而虛實證端﹐不可不辧﹐有瘡之虛實﹐有臟腑﹑气血﹑上下﹑眞邪﹐各有虛實﹐故不同也。分而言之﹐則腫起堅硬膿稠者﹐瘡疽之實也﹔腫下軟慢膿稀者﹐瘡疽之虛也。瀉痢腸鳴﹐飲食不入﹐嘔吐無時﹐手足並冷﹐脈弱皮寒﹐小便自利﹐或小便時難﹐大便滑利﹐聲音不出﹐精神不爽者﹐悉臟腑之虛也﹔大便硬﹐小便澀﹐飲食如故﹐腸滿膨脹﹐胸膈痞悶﹐肢節疼痛﹐口苦嗌漧﹐煩躁多渴﹐身熱脈大﹐精神昏塞者﹐悉臟腑之實也。凡諸瘡疽膿水淸稀﹐瘡口不合﹐聚腫不赤﹐肌寒肉冷﹐自汗色脫者﹐气血之虛也﹔腫起色赤﹐寒熱疼痛﹐皮膚壯熱﹐膿水稠粘﹐頭目昏重者﹐气血之實也。頭痛鼻塞﹐目赤心驚﹐咽喉不利﹐口舌生瘡﹐煩躁飲冷﹐睡語切牙者﹐上實也﹔精滑不固﹐大便自利﹐腰腳沈重﹐睡臥而不寧者﹐下虛也。肩項不便﹐四肢沈重﹐目視不正﹐睛不了了﹐食不知味﹐音嘶色敗﹐四肢浮腫者﹐眞气之虛也﹔腫尢甚﹐痛不可近﹐積日不潰﹐寒熱往來﹐大便祕澀﹐小便如淋﹐心神煩悶﹐恍惚不寧者﹐邪气之實也。

又曰﹕眞气奪則虛﹐邪气勝則實。

又曰﹕諸痛爲實﹐癢爲虛也。

又曰﹕診其脈洪大而數者實也﹐微細而軟者虛也。虛則補之﹐和其气托裏也﹔實則瀉之﹐疏利而自導其气。

《內經》謂﹕血實則決之﹐气虛則掣引之。

又曰﹕治瘡瘍﹐治表不云發汗﹐而曰托裏﹔治裏不云攻下﹐而曰疏通﹔治經絡不云疏通﹐而曰和榮衛﹔蓋欲保全元气爲主﹐而不專於攻瘡也。今之醫者﹐以速愈爲髙﹐汗下峻攻﹐溫毒漫治﹐毒或速散﹐不知元气傷而天年夭矣。可不愼哉﹗又曰﹕古人用藥因病制宜﹐治不執方﹐隨病增損﹐療積聚補益﹐可用丸藥﹐以從舊不攺方增損。蓋瘡瘍危要之際﹐證候多種﹐安有執方之論﹖固可臨時加減﹐以從其法﹐只如發背﹑腦疽﹑惡疔﹑腫膿潰前後虛而頭痛者﹐於托裏藥內加五味子﹔恍惚不寧﹐加人參﹑茯苓﹔虛而發熱者﹐加地黃﹑栝蔞﹔往來寒熱者﹔潮熱者﹐加地骨﹑柴胡﹔渴不止﹐加知母﹑赤小豆﹔大便不通者﹐加木通﹑燈艸﹔虛煩者﹐加枸杞子﹑天門冬﹔自利者﹐加濃朴﹔四肢厥逆者﹐加附子﹑生薑﹔嘔逆者﹐加藿香﹑丁香﹔多痰者﹐加半夏﹑陳皮﹔膿多者﹐加當歸﹑川芎﹔甚痛者﹐加芍藥﹑乳香﹔肌肉遲生者﹐加白蘞﹑官桂﹔有風邪者﹐加獨活﹑防風﹔心驚怯者﹐加丹砂﹔口目動者﹐加羌活﹑細辛。愚𨿽不才﹐自幼及老﹐凡治瘡疽﹐常根據此法﹐加減用藥﹐取效如神﹐後之學人﹐宜細詳焉。

又曰﹕九竅不利﹐皆不可下。瘡瘍鬱冒﹐俗呼昏迷﹐是不可下﹐汗之則愈。

又曰﹕癰疽之發﹐其受之有內外之別﹐治之有寒溫之異。受之外者﹐法當托裏﹐以溫劑反用寒藥﹐則是皮毛始受之邪﹐引入骨髓﹔受之內者﹐法當疏利﹐以寒劑反用溫劑托裏﹐則是骨髓之病﹐上徹皮毛﹐表裏通潰﹐共爲一瘡﹐助邪爲毒﹐苦楚百倍﹐輕則危殆﹐重則死矣。予聞潔古云﹕瘡瘍之生也﹐表裏不同﹐或攻或發﹐少有差舛﹐變證隨能殺人﹐甚於傷寒也。鍼灸施治﹐各隨其宜﹐所用之藥﹐又當明入五臟君臣﹐是其法也。

又曰﹕大抵癰腫之證﹐不可專泥於火爲患。況稟有虛實及老弱不同﹐豈可槪用寒涼之藥﹗設若毒始聚﹐勢不盛者﹐庶可消散﹐尢當推其病因﹐別其虛實﹐若槪用涼藥﹐必致誤事﹔如膿將成﹐邪盛气實者﹐用消毒之劑先殺其毒﹐𨿽作膿不爲大苦﹐潰亦不甚﹐若就用托裏﹐必益其勢﹔如膿將成不成﹐及不潰者﹐方用托裏。膿成勢盛者鍼之﹐膿一出諸證悉退。

又曰﹕瘡熱奮然髙起﹐結硬而痛﹐色赫赤微帶黯色﹐其邪在血脈之上﹐皮膚之間﹐急發其汗﹐則毒隨汗散矣。大法宜荊防敗毒散﹐冬月萬靈丹﹐脈虛者四妙湯﹐內托復煎湯。

張仲景云﹕瘡家𨿽身疼痛﹐不可發汗﹐汗之則痙。﹝發汗﹐爲大汗出。非謂托裏之藥﹐輕輕表散也。﹞薛立齋云﹕夫瘡瘍之作﹐皆膏粱濃味﹐醇酒炙﹐房勞過度﹐七情郁火﹐陰虛陽湊﹐精虛气節﹐命門火衰﹐不能生土﹐榮衛虛弱﹐外邪所襲﹐气血受傷而爲患。當審其經絡受證﹐標本緩急以治之。若病急而元气實者﹐先治其標﹔病緩而元虛者﹐先治其本﹔或病急而元气又虛者﹐必先於治本而兼以治標。大要腫髙痛﹐膿水稠粘者﹐元气未損也﹐治之則易﹔漫腫微痛﹐膿水淸稀者﹐元气虛弱也﹐治之則難﹔不腫不痛﹐或漫腫黯黑不潰者﹐元气虛甚﹐治之尢難者也。主治之法﹐若腫髙痛者﹐先用仙方活命飲解之﹐後用托裏消毒散﹐漫腫微痛者﹐用托裏散﹐如不應﹐加姜桂﹐若膿出而反痛﹐气血虛也﹐八珍湯﹔不作膿﹐不腐潰﹐陽气虛也﹐四君加當肉桂﹔不生肌﹐不收斂﹐脾气虛也﹐四君加芍藥﹑木香﹔惡寒憎熱﹐陽气虛也﹐十全大補加姜桂﹔晡熱內熱﹐陰血虛也﹐四物加參術﹔欲嘔作嘔﹐胃气虛也﹐六君加炮姜﹔自汗盜汗﹐五臟虛也﹐六味丸料加五味子﹔食少體倦﹐脾气虛也﹐補中益气加茯苓﹑半夏﹔喘促咳嗽﹐脾肺虛也﹐前湯加麥冬﹑五味﹔欲嘔少食﹐脾胃虛也﹐人參理中湯﹔脾痛泄瀉﹐脾胃虛寒也﹐附子理中湯﹔小腹痞﹐足脛腫﹐脾腎虛也﹐十全大補湯加山藥﹑山萸﹑肉桂﹔泄瀉足冷﹐脾腎虛寒也﹐前藥加桂附﹔熱渴淋祕﹐腎虛陰火也﹐加減八味丸﹔咳嗽淋祕﹐肺腎虛火也﹐補中益气湯﹑加減八味丸。大凡怯弱之人﹐不必分其腫瘍﹐惟當先補胃气﹐或疑參滿中﹐間有用者﹐又加發散敗毒﹐所補不償所損。又有泥於气質素實﹐或有痰不服補劑者﹐多致有誤。殊不知瘡瘍之作﹐緣陰陽虧損。其膿旣泄﹐气血愈虛﹐豈有不宜補者哉。故丹溪云﹕但見腫痛﹐參之脈證虛弱﹐便與滋補﹐气血無虧﹐可保終吉。

又曰﹕大抵膿血大泄﹐當大補气血爲先﹐𨿽有他證﹐以末治之﹐瘡口𨿽合﹐尢當補益。

又曰﹕按張仲景先生治傷寒﹐有汗﹑吐﹑下三法﹐東垣先生治瘡瘍﹐有疏通﹑托裏﹑和榮衛三法﹐用之得宜﹐厥疾瘳矣。假如瘡瘍腫硬木悶﹐煩熱便祕﹐脈沈而實﹐其邪在內﹐當先疏其內以下之﹔腫作痛﹐便利調和﹐脈浮而洪﹐其邪在表﹐當先托其裏以汗之。元戎云﹕榮衛充滿﹐抑遏而爲癰者﹐當泄之﹐以奪盛熱之气﹔榮衛虛弱﹐壅滯而爲癰者﹐當補之﹐以接虛怯之气。又東垣先生云﹕瘡瘍𨿽面赤伏熱﹐不得攻裏﹐裏虛則下利。

仲景先生云﹕瘡家𨿽身體疼痛﹐不可發汗﹐汗之則發痙﹐苟不詳審﹐妄爲汗下﹐以致血气虧損﹐反延陷少壯者﹐難以潰斂﹐老弱者多致不救。

朱丹溪曰﹕癰疽因積毒在臟腑﹐非一朝一夕﹐今發於外﹐宜以標本爲治﹐當先助气壯胃﹐使根本堅固﹐而以行經活血爲佐﹐參以經絡時令﹐使毒瓦斯外發﹐此正仲景解表用麻黃﹑桂枝之意﹐施治之早﹐可以內消﹐此乃內托之本意也。

又曰﹕山梔﹑黃芩﹑苦參﹑犀角佐輔人參﹐固可解食毒之熱﹐若寒月與虛人﹐寧無加減乎﹖《內經》謂﹕膏粱之變﹐足生大疔﹐此言瘡疽之因也。禁戒濃味﹐恐其引出宿火之熱﹐此誠富貴豢養口腹者所當謹﹐若素貧者﹐大不然也。予治一人背癰徑尺﹐穴深而黑﹐家貧得此﹐急作參歸術膏﹐多肉餛飩與之而安﹐多肉餛飩補气之有益者也。

朱丹溪曰﹕排膿內補十宣散﹐若用之於些小癰疽與冬月﹐盡可助內托之功。若於冬月腫瘍用之﹐亦可轉重就輕﹐移深爲淺﹐若潰瘍與夏月用之﹐其桂朴之溫散﹐佐以防風﹑白芷﹐吾恐𨿽有參﹐難爲倚仗。比見世人用此方者不分癰疽冬夏﹐無經絡﹑無先後﹐如盲人騎瞎馬﹐半夜臨深池﹐危哉﹗又曰﹕內補十宣散﹐瀉衛燥血藥太多﹐止可用於輕小證候﹐虛之甚者﹐恐難倚仗。

又曰﹕《精要》云﹕大黃治癰疽之要藥﹐以其宣熱拔毒。又云﹕瘡始作﹐皆須以大黃等湯﹐極轉利之。且排日不廢﹐繼又自言﹐患癰疽者﹐每有泄瀉﹐皆是惡候﹐此是不能無疑者也。藉曰﹕前用大黃﹐恐因病體實而大便祕結﹐有積熱沈痼之積者發也﹐止可破結導滯﹐推令轉動而已﹐豈可謂極轉利之﹐而且排日不廢乎﹗若下利之後﹐又與利藥﹐恐非防微杜漸之意。瘡之始作﹐卽《周禮》腫瘍之時也﹐腫在肌肉﹐若非大滿大實大堅之證﹐自當行仲景發表之法﹐借五香湯爲例﹐散之於外﹐何必遽以峻下之藥﹐以奪其裏自取其禍乎﹗又曰﹕內托散﹐﹝卽護心丹。﹞此散綠豆解丹毒﹐又治石毒﹐味甘入陽明胃﹐性寒能補爲君﹔乳香去惡腫﹐入少陰﹐性溫善竄爲佐﹔甘艸性緩解五金八石及百藥毒爲使。此方專爲服丹石而發疽者設﹐若不因丹石而發疽者﹐恐非必用之劑。

又曰﹕獨勝散﹝卽香附去毛淨﹐以薑汁浸一宿﹐焙研。﹞治气郁血滯﹐而諸瘡愈後常服半年尢妙﹐此皆施於體實气郁之人。每思香附﹐經不言有補﹐惟不老湯一方﹐乃言於老人有益﹐用片子姜黃﹑香附﹑甘艸三味﹐而以不老爲名﹐且引鐵翁先生與劉君爲證﹐夫豈無其故哉。蓋於行气中有補之之理耳。天之所以爲天者﹐健而有常也﹐因其不息﹐所以生生無窮。正如茺蔚子活血行气﹐有補陰之妙﹐故名益母﹔胎前產後所恃者气血耳﹐胎前無滯﹐產後無虛﹐以其行中有補也。夏枯艸治瘰亦然。

《精要》云﹕大凡癰疽不可捨五香湯﹐此又不能無言者也﹐開卷便於第一論中詳言之。吾不知良甫之時﹐有許多大腑堅祕﹐病气郁塞﹐若是之頑濃﹐可以驟散而大下者﹗若果有之﹐亦當開陳時之先後﹐証之可否﹐庶乎後人不敢孟浪殺人也。或曰﹕癰疽用大黃走泄以去毒﹐自孫眞人行《千金方》已言之矣﹐良甫祖述其說﹐何吾子病之深也﹖曰﹕大黃除諸實熱而性峻急﹐孫以盛行奇術於公卿間﹐時在晚宋﹐民不知兵﹐交遊於富貴之家﹐肉食之輩﹐固皆捷效﹐今良甫不分貧富苦樂勞逸﹐一槪用之﹐寧無孟浪之患乎﹗況有房勞而虛者﹐憂怒而虛者﹐極意貪求而虛者﹐彊力動勞而虛者﹐大醉過飽而虛者﹐皆因气弱而澀﹐血少而濁。生疽固是難治之病者﹐大腑祕而稍安谷食﹐肯守戒律﹐甘心澹味者﹐猶爲可治﹐但費補工夫耳。苟因旬日半月﹐大便祕實﹐不知其气不降也﹐便以爲實﹐而行大黃﹐些少寒熱﹐不知其气血不和也﹐便以爲有外感﹐而行表散﹐如此害人甚速。

《精要》云﹕內托散﹐一日至三日之內近十數服﹐治毒瓦斯攻衝臟腑﹐名護心散。此方專爲丹石而發疽者﹐若不因丹石而發﹐恐非必用之劑。若夫年老者﹑病深者﹑證憊者﹑體重者﹐綠豆𨿽補﹐將有不勝重任之患矣。

《機要》云﹕治瘡大要﹐須明惟有托裏﹑疏通﹑和榮衛三法。毒邪在內則痛深﹐脈必沈實﹐外證發熱煩躁﹐大便祕﹐瘡腫木痛﹐不赤﹐宜用內疏黃連湯﹐疏通臟腑。毒邪在皮膚﹐則痛淺﹐脈必浮數﹐外證腫作痛﹐二便調勻﹐或寒熱拘急頭痛﹐恐邪气外極而內行﹐必先托裏之劑以散之。毒邪在經絡中﹐外無惡之气﹐內亦二便調和﹐食如常﹐口知味﹐不惡風寒﹐止於熱燥﹐其脈不浮不沈﹐乃邪在經絡中也﹐宜調和榮衛。

元戎云﹕《素問》寒癰疽例﹐經云﹕腎移寒於脾﹐發爲癰腫少气﹔脾移寒於肝﹐發爲癰腫拘攣。又云﹕諸寒癰腫﹐此皆安生﹖岐伯曰﹕生於八風之所變也。又云﹕地之濕气﹐感則害人皮肉筋脈。《聖濟》云﹕衣服過濃表易著寒。所得之源﹐大抵如此。或發不變色﹐或堅硬如石﹐或撚之不痛﹐久則然後變色疼痛﹐漸軟而成﹐膿如泔而稀﹐久不能差﹐瘡口不合﹐變爲疳漏﹐敗壞肌肉﹐侵損骨髓﹐以致痿痺﹐宜以骨碎補丸主之。﹝此方用骨碎補﹑補骨脂﹑熟地﹑當歸﹑川續斷﹑石楠葉﹑黃﹑石斛﹑牛膝﹑杜仲﹑萆各二兩﹐附子一兩﹐白芍﹑川芎﹑菟絲餅﹑沙參﹑羌活﹑防風﹑獨活﹑天麻各一兩五錢﹐蜜丸﹐空心鹽湯下。﹞《心法》曰﹕凡瘡口不合﹐膿水淸稀﹐气血俱虛也﹐飲食少而難化﹐脾胃虛寒也。肌體瘦弱﹐皮色痿黃﹐膽气不行也﹐非參歸術之類不能補﹐非附子不能助其功。今飲食進少﹐且難消化﹐屬脾胃虛寒﹐蓋脾胃屬土﹐乃命門火虛﹐不能生土而然﹐不宜直補脾胃﹐當服八味丸﹐補火以生土也。

又曰﹕气無補法﹐俗論也。以其爲病﹐痞滿壅塞﹐似難於補﹐不知正气虛而不能營運﹐則邪气滯而爲病。經云﹕壯者气行則愈﹐怯者弱者則著而爲病﹐苟不用其補﹐气何由而行乎﹖王肯堂曰﹕瘡漏不合遽合﹐結毒實虫所爲。﹝《準繩》﹞張景嶽曰﹕瘡瘍之治﹐有宜瀉者﹐有宜補者﹐有宜發散者﹐有宜調榮解毒者﹐因證用藥各有所主。經曰﹕形气有餘﹐病气有餘﹐當瀉不當補﹔形气不足﹐病气不足﹐當補不當瀉﹐此其大綱也。故凡察病之法﹐若其脈見滑實洪數﹐而腫痛甚﹐煩熱痞結﹐內外俱壅者﹐方是大實之證﹐此其毒在臟腑﹐非用硝黃猛峻等劑﹐蕩而逐之﹐則毒終不解﹐故不得不下﹐然非有眞實眞滯者﹐不可下﹐此下之不可輕用也。其有脈見微細﹐血气素弱﹐或腫而不潰﹐潰而不斂﹐或飲食不加﹐精神疲倦﹐或嘔吐泄瀉﹐手足常冷﹐膿水淸稀﹐是皆大虛之候﹐此當全用溫補﹐固無疑矣。然不獨此也﹐卽凡見脈無洪數﹐外無煩熱﹐內無壅滯﹐而毒有可慮者﹐此𨿽非大虛之證﹐然察其但無實邪﹐盒飯托裏養榮﹐預顧元气。何也﹖蓋恐困苦日久﹐或膿潰之後﹐不待損而自虛矣。及其危敗﹐臨期能及哉﹗故丹溪云﹕癰疽因積毒在臟腑﹐宜先助胃壯气﹐以固其本﹐夫然則气血凝結者自散﹐膿瘀已成者自潰﹐肌肉欲死者自生﹐肌肉已死者自腐﹐肌肉已潰者自斂﹐若獨攻其瘡﹐則脾胃一虛﹐七惡蜂起﹐其不死者﹐幸矣﹗卽此謂也。其有脈見緊數﹐發熱憎寒﹐或頭痛﹐或身痛﹐或四肢拘急無汗﹐是必時气之不正﹐外閉皮毛﹐風熱壅盛而爲癰腫﹐此表邪之宜散者也。如無表證﹐則不宜妄用發散﹐以致亡陽損衛。故仲景曰﹕瘡家不可汗﹐此之謂也。其有榮衛失調﹐气血畱滯﹐而偶生癰腫﹐但元气無損﹐飲食如常﹐脈無凶候﹐證無七惡﹐此其在腑不在髒﹐在表不在裏﹐有熱者淸其熱﹐有毒者解其毒﹐有滯者行其气﹐所當調榮和衛﹐而從平治者也。大都瘡瘍一證﹐得陽證而病气形气俱有餘者輕﹔得陰證而形气病气俱不足者重﹔若正气不足而邪毒有餘﹐補之不可﹐攻之又不可者危﹔若毒𨿽盡去﹐而脾腎已敗﹐血气難復者﹐總皆不治之證。故臨證者﹐當詳察虛實﹐審邪正﹐辧表裏﹐明權衡﹔淌舉措略乖﹐必遺人大害﹐斯任非輕﹐不可苟也。

又曰﹕槐花治濕退熱之功﹐最爲神速﹐大抵腫毒非用蒜灸及槐花酒﹐先去其勢﹐𨿽用托裏諸藥﹐其效未必甚速﹐惟胃寒之人﹐不可過用。

又曰﹕忍冬酒﹐治癰疽發背﹐初發時盒飯服此﹐不問疽發何處﹐或婦人乳癰﹐皆有奇效。如或處鄕落貧家﹐服此亦便且效﹐仍兼以麥飯石膏及神異膏貼之﹐甚效。

又曰﹕愚意前論腫瘍﹐有云忌補宜下者﹐有云禁用大黃者﹐此其爲說若異﹐而亦以證有不同耳。蓋忌補者﹐忌邪之實也﹔畏攻者﹐畏气之虛也。卽如腫瘍多實﹐潰瘍多虛﹐此其常也。然腫瘍亦有不足﹐則有宜補不宜瀉者﹐潰瘍亦或有餘﹐則有宜瀉不宜補者﹐此其變也。或宜補﹐或宜瀉﹐總在「虛實」二字﹐最多疑似﹐貴有定見。如火盛者﹐宜淸者也﹔气滯者﹐宜行者也﹔旣熱且壅﹐宜下者也﹔無滯無壅﹐則不宜妄用攻下﹐此用攻之宜禁者也。至若用補之法﹐亦但察此二者﹐凡气道壅滯者﹐不宜補﹐火邪熾盛者﹐不宜溫。若气道無滯﹐火邪不甚﹐或飲食二便﹐淸利如常﹐而患有危險可畏者﹐此𨿽未見虛證﹐或腫瘍未潰﹐亦宜卽從托補﹐何也﹖蓋恐困苦日久﹐無損自虛﹐若能預固元气﹐則膿必易化﹐膿必易潰﹐口必易斂﹐卽大羸大潰﹐猶可望生者﹐必待虛證疊出﹐或旣潰不能收斂﹐而後勉力支持﹐則輕者必重﹐重者必危﹐能無晚乎﹗此腫瘍之有不足也﹐所系非細﹐不可不察。

又曰﹕潰瘍有餘之證﹐其辧有四﹕蓋一以元气本彊﹐火邪本盛﹐𨿽膿潰之後﹐而內熱猶未盡除﹐或大便堅實﹐而能食﹐脈滑者﹐此其形气病气俱有餘﹐乃宜淸利﹐不宜溫補﹐火退自愈﹐亦善證也。一以眞陰內虧﹐水不制火﹐膿旣泄而熱反甚﹐脈反躁者﹐欲淸之則正气已虛﹐欲補之則邪气愈甚﹐此正不勝邪﹐窮敗之證﹐不可治也。一以毒深而潰淺者﹐其肌腠之膿已潰﹐而根盤之毒未動﹐此乃假頭﹐非眞潰也﹐不得遽認爲潰瘍﹐而槪施托補﹐若誤用之﹐則反增其害﹐當詳辧之。又有一種元气已虛﹐極似宜補﹐然其稟質滯濁﹐肌肉堅濃色黑﹐而气道多壅者﹐略施培補﹐反加滯悶﹐若此輩者﹐眞虛旣不可補﹐假實又不可攻﹐最難調理﹐極易招怨﹐是亦不治之證也。總之潰瘍有餘者﹐十之一二﹔故潰瘍宜淸者少﹐腫瘍不足者十常四五﹐故腫瘍宜補者多﹐此亦以癰疽之危險﹐有關生死者爲言﹐故貴防其未然也。至若經絡浮淺之毒﹐不過腫則必潰﹐潰則必收﹐又何必捲捲以補瀉爲辧也﹐觀者審之。

張潔古曰﹕有裏者下之。

蔣示吉曰﹕司命者用藥﹐但有一可補之機﹐則補之﹐有不可不攻之勢﹐則攻之﹐庶幾得古人好生之意者哉。

又曰﹕夫瘡瘍旣潰﹐肉腐膿流﹐血散气消﹐其虛之必補也﹐宜矣﹐用十全大補湯﹐爲潰後諸証之總司。

又曰﹕誤服克戕之劑﹐或膿血大泄﹐或因吐瀉﹐或誤入房﹐或勞損元气﹐或夢遺泄精﹐或外邪感觸﹐以致發熱頭痛﹐小便淋漓﹐或滑數便血﹐脈濡煩喘﹐气短頭暈﹐體倦熱渴﹐意欲投水﹐身熱惡衣﹐揚手擲足﹐腰背反張﹐此陽气脫陷之假熱證也。又有畏寒頭痛﹐咳逆嘔吐﹐耳目蒙﹐小便自遺﹐瀉痢腸鳴﹐裏急腹痛﹐陰莖短縮﹐牙齒浮痛﹐肢體麻痺﹐或厥冷身痛﹐或切牙嚙唇﹐此陽气脫陷之眞寒證也。如遇以上假熱眞寒﹐勿論其脈﹐勿論其證﹐若見一二﹐急以十全大補湯加附子﹐補溫之藥﹐庶有復生之理。

又曰﹐凡肉黯陽虛屬寒﹐十全湯加附子﹐肉赤血虛兼熱﹐四物湯加梔子。

又曰﹕凡死不潰是脾虛﹐十全倍參術﹐肉白肉不斂爲陽孤﹐十全加姜附。

又曰﹕凡寒涼非生肌所喜﹐發散非潰後所宜。

又曰﹕七日以前﹐火毒方熾﹐辛熱溫劑休嘗﹔七日以後﹐膿血將成﹐寒涼敷藥莫遏。

又曰﹕精爲陰﹐人之水也﹐气爲陽﹐人之火也﹐水中不可無火﹐無火則陰勝而寒﹐病生火中﹐不可無水﹐無水則陽勝而熱﹐病起水虧者﹐大補眞陰﹐火虛者﹐大補元陽。

又曰﹕凡眞陽之衰敗﹐必由於眞陰之虧損。

又曰﹕藥能治病﹐補虛不能移情易性﹐病患素性乖張﹐最難調治。

又曰﹕膿流毒泄﹐气血俱虧。

又曰﹕金匱腎气丸治命門火衰﹐以致脾土虛寒﹐不能消遺收斂﹐或飲食少思不化﹐臍腹痛﹐夜溺多﹐口漧喜熱飲﹐腎水虛而上泛爲痰﹐脾虛不能攝涎而爲痰﹐非此不救。誠爲引火歸原﹐回陽返本之妙劑也。

又曰﹕初起之瘍﹐皮肉未破﹐一團實邪﹐熱毒甚熾﹐不可輕投辛熱之藥。潰後之證﹐膿血出多﹐正气已虧﹐元气未復﹐不可擅用寒涼之劑。

又曰﹕據東垣之意﹐瘡瘍面赤﹐𨿽伏火熱郁﹐不得攻裏﹐爲陽气怫郁﹐邪气在經﹐宜發表以去之﹐𨿽大便數日不見﹐亦宜多攻其表﹐發散陽气﹐少加潤燥藥以潤之。薛立齋云﹕腫瘍內外皆壅﹐宜以托裏表散爲主﹐如用大黃﹐寧無孟浪之非﹐若此則大黃之難用也﹐明矣。而丹溪又曰﹕大黃治癰癥之要藥﹐豈諸名家亦相矛盾乎﹖蓋癰疽初起﹐有六經表證者﹐大便如常者﹐脈緊浮數者﹐邪气在表﹐斷不可下﹐若表證不現﹐大便燥結﹐口渴引飲﹐脈浮沈實沈數﹐瘡頭堅硬不起﹐若不用大黃﹐何以宣通臟腑耶﹗初虞世云﹕癰疽初作﹐須以大黃等藥急轉利之﹐勿以困苦爲念﹐此亦一偏之說﹐在辧表裏﹐胡可爲訓。總之﹐眞知其實而瀉利﹐眞知其虛而補益﹐浮露而淺者則外消﹐藏伏而深者則內托﹐庶無獘也。

又曰﹕按仲景云﹕瘡家𨿽身疼體痛﹐不可發汗﹐汗之則發痙﹐此爲瘡家潰後﹐復傷寒者說也。若瘡初起七日之內﹐惡寒發熱﹐頭痛身疼﹐瘡髙腫﹐身無汗﹐二便如常﹐脈來浮緊浮數﹐表證俱多﹐非汗不愈。若汗藥誤投之於已潰之後﹐或表邪俱去之時﹐其禍亦不止發痙而已也。

又曰﹕凡癰七日以後﹐瘡頭見黃色﹐竟以白降丹點上﹐升頭拔毒﹐上以膏藥蓋之﹐以防風邪外入﹐每日用蔥艾湯洗淨﹐再換膏藥﹐大約在十一朝前後﹐膿出痛定﹐是陽瘡之順候也。人服四妙湯托之﹐若八九日痛而不潰﹐瘡勢已定﹐毒瓦斯已聚﹐尙未成膿﹐須用神燈照法。

又曰﹕潰後徧身作癢﹐乃外風乘虛而入﹐宜內托解之。

又曰﹕膿少色赤不斂﹐乃血虛也﹐若穢气觸而亦然﹐當以乳香﹑沒藥之類和之。

又曰﹕餘毒未盡﹐四妙湯加白芷﹑防風﹑花粉﹑連翹。

又曰﹕寒邪凝滯﹐十全湯加防風﹑桂枝。外用蔥艾湯洗。

又曰﹕陽虛則惡寒﹐陰虛則生熱。

又曰﹕午前熱主於補气﹐午後熱主於補血。

又曰﹕潰後痛疼﹐膿色敗臭者﹐胃虛有火﹐十全湯加麥冬﹑五味子。

又曰﹕喘粗气短﹐恍惚嗜臥者﹐脾肺弱也﹐補中益气湯加麥冬﹑五味子。

又曰﹕脾腎已損﹐則肩背不便而沈重﹐補中益气湯加山萸肉﹑山藥﹑北五味子。

又曰﹕脾肺气脫﹐肢體腫﹐面色敗而聲嘶﹐唇鼻靑赤面目俱浮者﹐六君子湯加炮姜。不應﹐十全湯加炮姜﹑熟附子。

又曰﹕寒气內淫﹐腹痛吐瀉﹐手足冷而人昏憒﹐或咳嗽呃逆﹐腹鳴不食﹐陽气虛之惡證﹐宜托裏溫中湯﹐後用六君子湯。

汪省之曰﹕潰後血气耗散﹐內外皆虛﹐便宜參接補元气﹐用寒涼固非所宜﹐用香燥亦蹈虛虛之禍﹐可不愼歟。﹝《理例》﹞陳文治曰﹕脈沈實發熱煩躁﹐外不腫赤痛﹐乃邪气深伏在裏﹐宜先疏通﹐宜衛生湯﹐熱結甚者﹐內疏黃連湯。

陳實功曰﹕大便祕燥﹐通利相宜。

馮魯瞻曰﹕人動輒疑人參﹑熟地泥膈塡中﹐殊不知脾能健運﹐腎能閉藏﹐則祖气有根而不拔﹐元气深藏而有源﹐何有爲脹爲滿之患哉。

又曰﹕內外證最忌標實而本虛﹐瀉之不可﹐補之無功﹐極爲危險。全在防微杜漸﹐標本得宜﹐使脾腎之元陽生發﹐而陰邪之凝滯釋然矣。

又曰﹕肺气旣虛﹐不可復行其气﹐腎水已衰﹐不可重利其水。

又曰﹕《內經》塞因塞用之法﹐少用則滋壅於上﹐多服則峻補於下。蓋中州虛乏壅滯﹐必賴大補而流通其气﹐故參術宜多用也。

又曰﹕治不足之法﹐治有餘則可﹔治有餘之法﹐治不足則不可。

又曰﹕寒之不寒﹐是無水也﹔熱之不熱﹐是無火也。無水者壯水之主﹐以鎭陽光﹔無火者﹐益火之原﹐以消陰翳﹐此達至理於繩墨之外也。

又曰﹕金匱腎气丸補而不滯﹐通而不泄﹐誠治腫之神丹。

又曰﹕標證𨿽似有餘﹐本證實由不足﹐當以脈辧之。

又曰﹕凡癰疽瘡癤﹐輕重緩急﹐大有不同﹐治之之法﹐總宜察其虛實冷熱﹐或重或輕﹐對證發藥﹐無失先後次序。治法當分初﹑中﹑末異﹐初宜散熱解毒通經爲主﹐以圖消去﹔中宜排托爲主﹐以圖散去餘毒﹔末宜補宜托宜溫﹐以圖易於收功﹐此大法也。

又曰﹕一癰疽初作﹐便宜灼艾及用藥外塗四圍﹐中畱口出毒﹐如瘡小通敷之﹐旣潰以膏貼之。以手探腫上﹐熱者有膿﹐不熱者無膿也。

又曰﹕凡肌肉傷而瘡口不斂者﹐用六君子湯以補脾胃爲主﹔若气虛惡寒﹐而瘡口不斂者﹐用補中益气湯以補脾肺﹔若血虛發熱而瘡口不斂者﹐用四物參以滋肝脾﹔若膿多而瘡口不斂者﹐用八珍湯﹑十全大補湯以養血气。經曰﹕脾主肌肉﹐如前藥未應﹐但用四君歸以補脾胃﹔若更不應﹐乃下元陽虛﹐用八味丸以壯火生土﹔若脈數發渴者難治﹐此眞气虛而邪气實也。

又曰﹕按一切癰疽﹐初起則邪毒未曾達表﹐臟腑壅熱﹐一毫熱藥不可用﹔若旣出膿後﹐則毒瓦斯外泄﹐气血皆虛﹐胃气自弱。一毫涼藥不可用。比古人之成法也。然亦有气血虛寒﹐初起毒陷陰分者﹐非陽和托裏﹐何能升達在表﹔旣潰而陰血漧枯﹐若非滋陰充暢﹐何能接續膿漿。外則瘡毒枯焦﹐內則口漧煩躁﹐故全在以脈消息。蓋气主煦之﹐血主濡之﹐气以成形﹐血以華色﹐故諸癰疽平塌不易髙聳者﹐乃陽气虛弱﹐不能逐毒以出陰分﹐卽爲陰毒也﹔根紅散漫者﹐亦气虛不能拘血緊附也﹔紅活光潤者﹐气血拘毒出外也﹔外紅裏黑者﹐毒滯於內也﹔紫黯不明者﹐气血不充﹐不能化毒成膿也﹔膿色濃濃者﹐气血旺也﹔膿色淸淡者﹐气血衰也。未出膿前﹐或有有餘之熱﹐旣出膿後﹐盡從不足之治﹔但毒瓦斯一分未盡﹐不可姑縱容畱﹐以致蔓延﹐便成大患﹐猶之養虎﹐久必噬人。气虛不能逐毒者﹐溫補兼托﹐陽和一轉﹐陰分凝泣之滯﹐自能冰解﹔血虛不能化毒者﹐尢宜滋補排膿﹐故當潰膿毒瓦斯未盡之時﹐其托裏之功﹐刻不可緩﹐一容一縱﹐毒卽逗畱﹔一解一淸﹐毒卽冰伏﹔托裏不兼滋補气血﹐虛者何以成膿﹐猶無米而使之炊飯也﹔滋補不兼托裏﹐僅可調和气血﹐何能直達潰所成功﹐且毒瓦斯盛者﹐則反受其助﹐猶裹粟以資盜糧矣。滋補不兼溫暖﹐則血凝气滯﹐孰作釀膿之具﹐猶之造酒不暖﹐何以成漿﹐造飯無火﹐何以得熟。世人但知以毒爲火﹐淸火以解毒﹐殊不知毒卽火﹐毒化而火亦淸﹐毒凝而火愈郁。然毒之化必由膿﹐膿之來必由气血﹐气血之化﹐必由火也﹐火可淸乎﹖況淸涼之法﹐僅可施於瘡疥小癤耳。若忽遇通經達絡之疽﹐攻托尙虞不暇﹐豈可復行淸解﹐反傷胃气﹐以致陽气不振﹐難潰難長﹐甚則內攻臟腑﹐可不畏歟﹗迨至毒旣去盡﹐肉肌生﹐則和平補養气血之中﹐乃可佐以銀花國老﹐以解有餘不盡之毒﹐至如連翹﹑花粉﹐亦能解毒傷胃气﹐盒飯禁用。

程山齡曰﹕凡癰疽服藥﹐宜照顧脾胃爲主﹐不得已而用淸涼﹐但期中病﹐切勿過劑。初起時設有挾風寒者﹐宜先用芎芷香蘇散一劑﹐或萬靈丹﹑蟾酥丸以散之﹐散後而腫未消﹐隨用銀花甘艸湯﹑四妙湯以和解之。若腫勢痛﹐大便閉結﹐內熱極盛者﹐則淸藥中須兼補托之劑﹐透膿散主之。若膿水已潰﹐必須托補元气爲主﹐參內托散主之﹔如元气虛寒﹐則補托藥中須加辛熱以佐之﹔脾虛者﹐理中湯﹑參白術散﹔气虛下陷者﹐補中益气湯﹔胃經受寒﹐飲食停滯者﹐藿香正气散﹔气血兩虛者﹐十全大補湯加附子﹑鹿茸﹔間亦有虛而挾熱者﹐卽去附子﹑肉桂﹐加麥冬﹑銀花﹑丹皮以收功﹐不可不知也。大抵有陽毒﹐有半陰半陽﹐宜細辧之。陽毒者瘡勢紅腫﹐瘡頂尖聳﹐根腳不散﹐飲食如常﹐口渴便結﹐五心煩熱﹐脈洪數﹔陰毒者瘡勢灰白平塌﹐頑麻少痛﹐根腳走散﹐食少便溏﹐手足厥冷﹐口鼻气冷﹐脈沈遲﹔半陰半陽者﹐瘡𨿽紅腫﹐不甚尖聳﹐飲食差減﹐大便不結﹐寒熱往來﹐微渴喜熱﹐脈虛軟﹔此三者必須細辧﹐俾用藥寒溫得宜﹐方爲合法。治陽者淸涼解毒﹐治陰者溫中回陽﹐半陰半陽之法﹐淸不傷胃﹐溫不助邪﹐如斯而已矣。﹝《十法》﹞胡公弼曰﹕癰疽最忌發汗﹐恐表虛不能成膿﹐後必難治。﹝《無愧靑囊》﹞又曰﹕敗膿不出者﹐用白芷﹐不可用白術﹐蓋白術能化毒生膿。

經曰﹕無陽則陰無以生﹐無陰則陽無以化。

張景嶽曰﹕陰根於陽﹐陽根於陰﹐凡病有不可正治者﹐當從陽以引陰﹐從陰以引陽﹐各求其屬而衰之。如求汗於血﹐生气於精﹐從陽引陰也﹔又如引火歸原﹐納气歸腎﹐從陰引陽也﹔此卽水中取火﹐火中取水之義。

又曰﹕陰之病也﹐來亦緩而去亦緩﹔陽之病也﹐來亦速而去亦速﹔陽生於熱﹐熱則舒緩﹐陰生於寒﹐寒則拳急。

又曰﹕寒邪中於下﹐熱邪中於上﹐飲食之邪中於中。

又曰﹕考之《中藏經》曰﹕陽病則旦靜﹐陰病則夜寧﹐陽虛則暮亂﹐陰虛則朝爭。蓋陽虛喜陽助﹐所以朝輕而暮重﹐陰虛喜陰動﹐所以朝重而暮輕﹐此言陰陽之虛也。若實邪之候﹐則與此相反﹐凡陽邪盛者﹐必朝重暮輕﹐陰邪盛者﹐必朝輕暮重﹐此陽逢陽王﹐陰得陰彊也。其有或晝或夜﹐時作時止﹐不時而動者﹐以正气不能主持﹐則陰陽勝負交相錯亂﹐當以培養正气爲主﹐則陰陽將自和矣。但或水或火﹐宜因虛實以求之。

又曰﹕病有六變者﹐表裏﹑寒熱﹑虛實也。是卽醫中之關鍵﹐明此六者﹐萬病皆指諸掌矣。以表言之﹐則風﹑寒﹑暑﹑濕﹑火﹑燥﹐感於外者是也﹔以裏言之﹐則七情﹑勞欲﹑飲食﹐傷於內者是也﹔寒者﹐陰之類也﹐或爲內寒﹐或爲外寒﹐寒者多虛﹔熱者﹐陽之類也﹐或爲內熱﹐或爲外熱﹐熱者多實。虛者正气不足也﹐內出之病多不足﹔實者﹐邪气有餘也﹐外入之病多有餘。

又曰﹕病必自表而入者﹐方得爲之表證﹐若由內以及外﹐便非表證矣。經曰﹕從內之外者﹐調其內﹐從外之內者﹐治其外﹐從內之外而盛於外者﹐先治其內﹐而後治其外﹐從外之內﹐而盛於內者﹐先治其外﹐而後調其內﹐此內外先後之不可不知也。

又曰﹕熱在表者﹐爲發熱頭痛﹐爲丹腫斑黃﹐爲揭去衣被。爲諸痛瘡瘍。熱在裏者﹐爲瞀悶脹滿﹐爲煩渴喘結﹐或气急叫吼﹐或躁擾狂越。熱在上者﹐爲頭痛目赤﹐爲喉瘡牙痛﹐爲諸逆衝上﹐爲喜冷舌黑。熱在下者﹐爲腰足腫痛﹐爲二便祕澀﹐或熱痛遺精﹐或溲渾便赤。

又曰﹕寒在表者﹐爲憎寒﹐爲身冷﹐爲浮腫﹐爲容顏靑慘﹔爲四肢寒厥。寒在裏者﹐爲冷咽腸鳴﹐爲惡心嘔吐﹐爲心腹疼痛﹐爲惡寒喜熱。寒在上者﹐爲吞酸﹐爲膈噎﹐爲飲食不化﹐爲噯腐脹噦。寒在下者﹐爲淸濁不分﹐爲溏痛泄﹐爲陽痿﹐爲遺尿﹐爲膝寒足冷。

又曰﹕眞寒之脈﹐必遲弱無神﹐眞熱之脈﹐必滑實有力。

又曰﹕陽髒之人多熱﹐陰髒之人多寒。陽髒者必平生喜冷畏熱﹐卽朝夕食冷﹐一無所病﹐此其陽之有餘也﹔陰髒者﹐一犯寒涼﹐則脾腎必傷﹐此其陽之不足也。第陽彊者少﹐十惟二三﹔陽弱者多﹐十常五六﹔然恃彊者多反病﹐畏弱者多安寧。

又曰﹕假寒誤服熱藥﹐假熱誤服寒藥等證﹐但以冷水少試之。假熱者必不喜水﹐卽有喜者﹐或服後見嘔﹐盒飯以溫熱藥解之﹔假寒者﹐必多喜水﹐或服反快而無所逆者﹐盒飯以寒涼藥解之。

又曰﹕今人病虛證者極多﹐非補不可。但用補之法﹐不宜造次﹐欲察其可補不可補之機﹐則全在先察胸腹之寬否﹐何如﹖然後以漸而進﹐如未及病﹐再爲放膽用之﹐庶無所礙﹐此用補之大法也。

又曰﹕凡勢在危急﹐難容少緩﹐亦必先問其胸寬者﹐乃可驟進﹔若元气眞虛﹐而胸腹又脹﹐是必虛不受補之證﹐若彊進補劑﹐非惟無益﹐適足以招謗耳。

又曰﹕制方用藥﹐气味有陰陽﹐陰者降﹐陽者升﹔陰者靜﹐陽者動﹔陰者柔﹐陽者剛﹔陰者怯﹐陽者勇﹔陰主精﹐陽主气﹔其於善惡﹑喜惡﹐皆有妙用。

又曰﹕气味之升降﹐升者浮而散﹐降者沈而利﹐宜升者勿降﹐宜降者勿升。

又曰﹕气味之動靜﹐靜者守而動者走﹐走者可行﹐守者可安。

又曰﹕气味剛柔﹐柔者純而緩﹐剛者躁而急﹔純者可和﹐躁者可卻﹔非剛不足以去暴﹐非柔不足以濟剛。

又曰﹕气味之勇怯﹐勇者﹐直達病所﹐可賴出奇﹔怯者用以周全﹐籍其平妥。

又曰﹕气味之主气者﹐有能爲精之母﹔主精者﹐有能爲气之根﹔或陰中之陽者﹐能動血中之气﹔或陽中之陰者﹐能顧气中之精。

又曰﹕气味有善惡﹐善者﹐賦性馴良﹐盡堪擇用﹔惡者气味殘狠﹐何必近之。

又曰﹕气味有善惡﹐有素性之喜惡﹐有一時之喜惡者﹐相宜取效尢易﹐惡者見忌﹐不必彊投。

又曰﹕治病用藥﹔本貴精專﹐尢宜勇敢﹐凡久遠之病﹐則當要其終始﹐治從乎緩﹐此宜然也。若新暴之病﹐虛實旣得其眞﹐卽當以峻劑直攻其本﹐拔之甚易﹐若逗畱畏縮﹐養成深固之勢﹐則死生系之﹐誰其罪也。故凡眞見裏實﹐則以涼膈﹑承气﹔眞見裏虛﹐則以理中﹑十全﹔表虛則術﹑建中﹔表實則麻黃﹑柴﹑桂之類﹔但用一味爲君﹐二三味爲佐使﹐大劑進之﹐多多益善。夫用多之道何在﹖在乎必賴其力﹐而料無害者﹐卽放膽用之﹐性緩者﹐可用數兩﹐而性急者亦可數錢。若三五七分之說﹐亦不過點名具數兒戲而已﹐解紛治劇之才﹐舉動固如是乎﹗又曰﹕治病之則﹐當知邪正﹐當權重輕。凡治實者﹐譬如耘禾﹐禾中生稗﹐禾之賊也﹐有一去一﹐有二去二﹐耘之善者也﹔若有一去二﹐傷一禾矣﹐有二去四﹐傷二禾矣﹔若識禾不的﹐俱認爲稗﹐而計圖盡之﹐則無禾矣。此用攻之法﹐貴乎察得其眞﹐不可過也。凡治虛者﹐譬之給餉﹐一人一升﹐十人一斗﹐日餉足矣。若百人一斗﹐千人一斛﹐而三軍之眾﹐又豈擔石之糧﹐所能活哉﹗一餉不繼﹐將並前餉而棄之﹐而況於從中克減乎﹗此用補之法﹐貴乎輕重有度﹐難從簡也。

又曰﹕虛實之治﹐大抵實能受寒﹐虛能受熱﹐所以補必兼溫﹐瀉必兼涼者﹐蓋涼爲秋气﹐陰主殺也﹐萬物逢之﹐便無生長﹐欲補元气﹐故非所宜﹐涼且不利於補﹐寒者益可知矣﹐卽有火盛气虛﹐宜補以涼者﹐亦不過因火暫用﹐火去卽止﹐終非治虛之法也。又或有以苦寒之物﹐謂其能補陰者﹐則《內經》有曰﹕形不足者﹐溫之以气﹐精不足者﹐補之以味。夫气味之相﹐宜於人者﹐謂之曰補可也﹐未聞以味苦气劣﹐而不相宜於人者﹐亦可謂之補也。𨿽《內經》有曰﹕水位之主﹐其瀉以咸﹐其補以苦等論﹐然此特以五行歲气之味﹐據理而言耳。矧其又云﹕麥﹑羊肉﹑杏﹑薤﹐皆苦之類﹐是則苦而補者也。豈若大黃﹑黃柏之類﹐气味苦劣﹐若此而謂之能補﹐無是理也。嘗聞之王應震曰﹕一點眞陽寄坎宮﹐固根須用味甘溫﹐甘溫有益寒無補﹐堪笑庸醫錯用功。此一言蔽之也﹐不可不察。

又曰﹕補瀉之法﹐補亦治病﹐瀉亦治病﹐但當知其要也。如以新暴之病﹐而少壯者﹐乃可攻之瀉之﹐攻但可用於暫﹐未有衰久之病﹐可屢攻可以無害者﹐故攻不可以收緩功延久之病。而虛弱者理宜溫之補之﹐補乃可於常﹐未有根本旣傷﹐而捨補可以復元者﹐故補不可以求速效。然猶有其要﹐則凡臨證治病﹐不必論其有虛證﹐無虛證﹐但無實證可據而爲病者﹐盒飯兼補以調榮衛精血之气﹔亦不必論其有火證無火證﹐但無熱證可據而爲病者﹐盒飯兼溫以培命門脾胃之气﹐此補瀉要領﹐苟不知此﹐未有不至決裂敗事者。

又曰﹕治法有逆從﹐以寒熱有假眞也﹐此《內經》之旨也。經曰﹕逆者正治﹐從者反治。夫以寒治熱﹐以熱治寒﹐此正治也﹐正卽逆也﹔以熱治熱﹐以寒治寒﹐此反治也﹐反卽從也。如以熱藥治寒病而寒不去者﹐是無火也﹐當治命門﹐以參﹑姜﹑桂﹑附之類﹐此王太僕所謂益火之源以消陰翳﹐是亦正治之法也。又如熱藥治寒病而寒不退﹐反用寒涼而愈者﹐此正假寒之病﹐以寒從治之法也。

又如以寒藥治熱病而熱不除者﹐是無水也﹐治當在腎﹐以六味丸之類﹐此王太僕所謂壯水之主以鎭陽光﹐是亦正治之法也。又有寒藥治熱病﹐而熱不愈﹐反用參﹑姜﹑桂﹑附八味丸之屬而愈者﹐此卽假熱之病﹐以熱從治之法也﹐亦所謂甘溫除大熱也。第今人之虛者多﹐實者少﹐故眞寒假熱之病爲極多﹐而眞熱假寒之病則僅見耳。

又曰﹕探病之法﹐不可不知﹐如當局臨證﹐或虛實有難明﹐寒熱有難辧﹐病在疑似之間﹐補瀉之意未定者﹐卽當先用此法。若疑其爲虛﹐意欲用補而未決﹐則以輕淺消導之劑﹐純用數味﹐先以探之﹐消而不投﹐卽知爲眞虛矣。疑其爲實﹐意欲用攻而未決﹐則以甘溫純補之劑﹐輕用數味﹐先以探之﹐補而覺滯﹐卽知有實邪也。

假寒者﹐略溫之﹐必見躁煩﹔假熱者﹐略寒之﹐必加嘔惡﹐探得其情意自定矣。經曰﹕有者求之﹐無者求之。

又曰﹕假者反之﹐此之謂也。但用探之法﹐極宜精簡﹐不可雜亂﹐精簡則眞僞立辧﹐雜亂則是非難憑﹐此疑似中之活法﹐必不得已而用之可也。

華元化曰﹕大凡治療﹐脈不緊數﹐則勿發其汗﹔脈不實數﹐不可以下﹔心胸不閉﹐尺脈微弱﹐不可以吐﹔關節不急﹐營衛不壅﹐不可以鍼﹔陰气不盛﹐陽气不衰﹐勿灸﹔內無客邪﹐勿導引﹔外無淫气﹐勿按摩﹔皮膚不痺﹐勿蒸熨﹔肌肉不寒﹐勿暖洗﹔神不凝迷﹐勿愉悅﹔气不奔急﹐勿和緩﹔順此者生﹐逆此者死耳。

論曰﹕汗家不可發汗﹐陽虛不得重發汗。﹝萬靈丹發汗藥﹐不可妄投。﹞

卷五癰疽論

《生气通天論》曰﹕膏粱之變﹐足生大疔﹐受如持虛。

《癰疽篇》﹕黃帝曰﹕血气已調﹐形气乃持﹐余已知血气之平與不平﹐未知癰疽之所從生﹐成敗之時﹐死生之期﹐或有遠近﹐何以度之﹐可得聞乎﹖岐伯曰﹕經脈流行不止﹐與天同度﹐與地合紀﹐故天宿失度﹐日月薄蝕﹔地經失紀﹐水道流溢﹐艸HT不成﹐五穀不殖﹔徑路不通﹐民不往來﹐巷聚邑居﹐則別離異處﹐血气猶然﹐請言其故。夫血脈營衛﹐周流不休﹐上應星宿﹐下應經數。寒邪客於經絡之中﹐則血泣﹐血泣則不通﹐不通則衛气歸之﹐不得復反﹐故癰腫。寒气化爲熱﹐熱勝則腐肉﹐肉腐則爲膿﹐膿不瀉則爛筋﹐筋爛則傷骨﹐骨傷則髓消﹐不當骨空﹐不得泄瀉﹐血枯空虛﹐則筋骨肌肉不相榮﹐經脈敗漏﹐燻於五臟﹐髒傷故死矣。

黃帝曰﹕願盡聞癰疽之形﹐與忌日名。岐伯曰﹕癰發於嗌中﹐名曰猛疽。猛疽不治﹐化爲膿﹐膿不瀉﹐塞咽﹐半日死﹔其化爲膿者﹐瀉則合豕膏﹐無冷食﹐三日已。發於頸﹐名曰夭疽。其癰大以赤黑﹐不急治﹐則熱气下入淵腋﹐前傷任脈﹐內燻肝肺﹐燻肝肺﹐十餘日而死矣。陽气大發﹐消腦畱項﹐名曰腦爍。其色不樂﹐項痛而如刺以鍼﹐煩心者﹐死不可治。發於肩及﹐名曰疵癰。其狀赤黑﹐急治之﹐此令人汗出至足﹐不害五臟﹐癰發四五日﹐逞之。發於腋下赤堅者﹐名曰米疽。治之以砭石﹐欲細而長﹐疏砭之﹐塗以豕膏﹐六日已﹐勿裹之。其癰堅而不潰者﹐爲馬刀挾纓﹐急治之。發於胸﹐名曰井疽。其狀如大豆﹐三四日起﹐不早治﹐下入腹﹐不治﹐七日死矣。發於膺﹐名曰甘疽。色靑﹐其狀如谷實﹐KT﹐常苦寒熱﹐急治之﹐去其寒熱﹐不治﹐十歲死﹐死後出膿。發於脇﹐名曰敗疵。敗疵者﹐女子之病也﹐灸之﹐其病大癰膿﹐治之﹐其中乃生肉﹐大如赤小豆﹐治之﹐銼翹艸根各一升﹐以水一斗六升煮之﹐竭取三升﹐則彊飲濃衣坐於釜上﹐令汗出至足已。發於股脛﹐名曰股脛疽。其狀不甚變﹐而癰膿搏骨﹐不急治﹐三十日死矣。發於尻﹐名曰銳疽。其狀赤堅大﹐急治之﹐不治﹐三十日死矣。發於股陰﹐名曰赤施。不急治﹐六十日死﹐在兩月之內﹐不治﹐十日而當死。發於膝﹐名曰疵癰。其狀大癰﹐色不變﹐寒熱如堅石﹐勿石﹐石之者死﹐須其柔乃石之生。諸癰疽之發於節而相應者﹐不可治也。發於陽者﹐百日死﹔發於陰者﹐三十日死。發於脛﹐名曰兔嚙。其狀赤至骨﹐急治之﹐不治害人也。發於內踝﹐名曰走緩。其狀癰也﹐色不變﹐數石其輸﹐而止其寒熱﹐不死。發於足上下﹐名曰四淫。其狀大癰﹐急治之﹐百日死。發於足旁﹐名曰厲癰。其狀不大﹐初如小指發﹐急治之﹐去其黑者﹐不消輒益﹐不治﹐百日死。發於足指﹐名脫癰。其狀赤黑﹐死不治﹔不赤黑﹐不死﹔不衰﹐急斬之﹔不則死矣。

《玉版》篇﹕黃帝曰﹕病之生時﹐有喜怒不測﹐飲食不節﹐陰气不足﹐陽气有餘﹐營气不行﹐乃發爲癰疽。陰陽不通﹐兩熱相搏﹐乃化爲膿﹐小鍼能取之乎﹖岐伯曰﹕以小治小者﹐其功小﹐以大治大者﹐多害﹐故其已成膿血者﹐其惟砭石鈹鋒之所取也。

黃帝曰﹕多害者其不可全乎﹖岐伯曰﹕其在逆順焉﹐以爲傷者﹐其白眼靑黑眼小﹐是一逆也﹔內藥而嘔者﹐是二逆也﹔腹痛渴甚﹐是三逆也﹔肩項中不便﹐是四逆也﹔音嘶色脫﹐是五逆也﹔除此五者爲順矣。

《寒熱病篇》曰﹕五臟身有五部﹐伏兔一﹐腓二﹐﹝腓者也。﹞背三﹐﹝五臟之兪在背。﹞兪四﹐項五﹐此五部有癰疽者死。凡刺之害﹐中而不去﹐則精泄﹐不中而去﹐則致气﹐精泄則病甚而﹐致气則生爲癰疽也。

《生气通天論》曰﹕汗出見濕﹐乃生痤痱﹐陷脈爲﹐畱連肉腠。因而飽食﹐筋脈橫解﹐腸爲痔。

《陰陽別論》曰﹕三陽爲病﹐發寒熱﹐下爲癰腫。

《气穴論》曰﹕肉之大會爲谷﹐肉之小會爲溪﹐肉分之間﹐溪谷之會﹐以行榮衛﹐以會大气﹐邪溢气壅﹐脈熱肉敗﹐榮衛不行﹐必將爲膿。內消骨髓﹐外破大﹐畱於節湊﹐必將爲敗﹐積寒畱捨﹐榮衛不居﹐捲肉縮筋﹐脇肘不得伸﹐內爲骨痺﹐外爲不仁﹐命曰不足﹐大寒畱於溪谷也。

《刺節眞邪論》曰﹕虛邪之中人也﹐灑淅動形﹐起毫毛而發腠理﹐其入深﹐內搏於骨則爲骨痺﹐搏於筋則爲筋攣﹐搏於脈中則爲血閉﹐不通則爲癰。虛邪之入於身也深﹐寒與筋攣搏﹐久畱而內著﹐寒勝其熱﹐則骨疼內枯﹐熱勝其寒﹐則爛肉腐肌爲膿﹐內傷骨﹐內傷骨爲骨蝕。有所疾前筋﹐筋屈而不得伸﹐邪气居其間而不反﹐發爲筋澑。有所結﹐气歸之﹐衛气畱之﹐不得反﹐津液久畱﹐合而爲腸澑。久者數歲乃成﹐以手按之柔﹐已有所結﹐气歸之﹐津液畱之﹐邪气中之﹐凝結日以易甚﹐連以聚居﹐爲昔癅。以手按之堅﹐有所結﹐深中骨﹐气因於骨﹐骨與气並﹐日以益大﹐則爲骨疽。有所結﹐中於肉﹐宗气歸之﹐邪畱不去﹐有熱則化爲膿﹐無熱則爲肉疽。凡此數气者﹐其發無常處﹐而有常名也。

《气交變大論》曰﹕歲火太過﹐民病身熱骨痛﹐而爲浸淫。歲金太過﹐民病兩脇下少腹痛﹐目赤痛瘍﹐耳無所聞。歲木不及﹐復則炎暑流火﹐濕性燥病﹐寒熱瘡瘍﹐痱疹癰痤。歲金不及﹐復爲寒雨暴至﹐民病口瘡。歲水不及﹐民病寒瘍流水。

《五常政大論篇》曰﹕委和之紀﹐其病支廢﹐癰腫瘡瘍。卑監之紀﹐其動瘍湧﹐分潰癰腫。赫羲之紀﹐其病笑瘧瘡瘍。堅成之紀﹐其動暴折瘍疰。少陽司天﹐火气下臨﹐鼻窒瘡瘍。太陽司天﹐寒气下臨﹐甚則腫身後癰。少陰司天﹐熱气下臨﹐甚則瘡瘍。地有髙下﹐气有溫涼﹐髙者气寒﹐下者气熱﹐故適寒涼者脹﹐適溫熱者瘡﹐下之則脹已﹐汗之則瘡已。

經曰﹕諸痛癢瘡瘍﹐皆屬心火。

經曰﹕諸癰腫筋攣管痛者﹐此寒气之腫﹐八風之變也。

經曰﹕邪之所湊﹐其正必虛﹐著而不去﹐其病爲實。

又曰﹕榮气不從﹐逆於肉裏﹐乃生癰腫。﹝營逆則血郁﹐气郁則熱聚爲膿﹐故爲癰腫也。﹞熱之所過﹐則亦癰腫。﹝熱勝則陽气內郁﹐故浮腫暴作﹐榮气亦逆於肉裏﹐聚爲癰膿之腫矣。﹞又曰﹕寒傷形﹐熱傷气﹐气傷痛﹐形傷腫。﹝熱之陽气﹐則熱結於肉分而故痛﹐寒之傷形﹐則寒薄於皮腠﹐所以堅凝而腫斯作也。﹞先痛而後腫者﹐气先受傷﹐而形亦受傷也﹔先腫而後痛者﹐形先受傷﹐而气亦受傷也。故有形不痛者陽傷﹐無形有痛者陰傷﹐更有汗方發泄﹐寒水浴之﹐以致熱郁皮裏﹐濕邪凝結﹐甚爲痤癤﹐輕爲痱瘡﹔亦有陽气不固﹐邪气入於陷脈﹐陷脈者謂寒邪陷缺其脈﹐積寒於中﹐經血稽凝﹐久瘀內攻﹐積於肉裏﹐發爲鼠。

又曰﹕膏粱之變﹐足生於大疔。

又曰﹕五臟不和﹐九竅不通﹐六腑不和﹐畱結爲癰。凡瘡腫髙而軟者﹐發於血脈﹐下而堅者﹐發於筋脈﹐肉色不變者﹐發於骨髓﹐故分气血虛實﹐熱毒深淺爲要。切不可一見其腫﹐便謂熱毒實熱﹐輒投下劑﹐意謂毒從瀉出﹐殊不知陽者紅腫起﹐陰者靑白而陷﹐疽者附筋骨而生﹐皆賴血气爲主。經所謂气主煦之﹐血主濡之﹐倘元气受傷﹐而不能煦濡﹐則下陷不膿﹐能禁其不內攻乎﹖經曰﹕天空西北﹐左寒而右涼﹐地不滿東南﹐右溫而左濕。東南方﹐陽也﹐陽精降於下﹐故右熱而左濕﹔西北方﹐陰也﹐陰精奉於上﹐故左寒而右涼﹔適寒涼者脹﹐而濕熱者瘡﹐下之則脹已﹐汗之則瘡已。夫東南二方﹐在人則丙小腸熱﹐甲膽風﹐皆俱下性炎上﹐其瘡外有六經形證﹐內無便溺阻隔﹐飲食如故﹐小便自調﹐知不在裏﹐非疽也﹔癰癤﹐小爲癤﹐大爲癰﹐其邪受風濕地气﹐自外而來侵內。經云﹕榮气不從﹐逆於肉理﹐乃生癰腫。諸瘡痛癢﹐皆屬心火。此瘡自外而入﹐是丙小腸左遷入膽﹐作痛而非癢﹐此二方皆主血爲病爲痛﹐此元气不足﹐榮气逆行﹐其初出未有傳變﹐在於肌肉之上﹐皮膚之間﹐只於風熱六經所行經絡地分出也﹐宜瀉風濕熱。醫者只知陰復其陽﹐則宜汗﹐此宜汗者﹐乃濕熱郁手足少陽﹐致血脈凝逆﹐榮衛不能周身﹐元气消弱也。其風濕熱滯於下﹐故面赤腫微黯﹐風水惟上衝﹐顏色多怒﹐其瘡色腫微黯﹐瘡熱髙起﹐結硬作痛﹐其脈止在左手﹐左屬表﹐左寸外洪緩而陰﹐是客邪在血脈之上﹐皮膚之間﹐宜急發汗﹐通榮衛﹐則邪去矣。宜內托榮衛湯。

經曰﹕脈細皮寒﹐瀉痢前後﹐飲食不進﹐此爲五虛﹐瘡瘍最忌。

張仲景曰﹕癰疽最難治﹐外尙未現眞形﹐內已先潰大穴。古人云﹕外大如豆﹐內大如拳﹐外大如拳﹐內大如盤﹐信不爽也。

劉河間曰﹕人近火者﹐微熱則癢﹐熱甚則痛﹐附近則灼而爲瘡﹐皆火之用也。或癢痛如鍼輕刺者﹐猶飛迸火星灼之然也。或疑瘡瘍﹐皆屬火熱﹐而反腐出膿水者﹐何也﹖猶谷肉果菜﹐熱極則腐爛而潰爲污水﹐大熱過極﹐反兼水化也。

李東垣曰﹕疽初生如黍米大﹐癢痛有異﹐誤觸破之﹐卽展四畔﹐赤腫沈悶﹐牽引脇肋疼痛﹐數日之後﹐漸覺肌膚壯熱﹐惡寒煩渴﹐腫暈侵展﹐漿汁出﹐積日不潰﹐抑之則流血者﹐謂之發背疽也。發於腦者爲腦疽﹐發於鬢眉髯者﹐以類呼也。又有其狀無頭﹐腫闊三四寸﹐如覺注悶疼痛﹐因循數日﹐皮光微軟者﹐甚則亦令人惡寒發熱﹐頭痛煩渴者﹐謂之發背癰也。又有初生一頭﹐色浮赤而無根﹐腫見於皮膚之間﹐大小一二寸者﹐癤也。三者﹐惟疽最重﹐此疾皆因滋味與濃衣﹐衣服濃暖則表易招寒﹐滋味過多則五臟生熱﹐臟腑積熱﹐則血脈不流而毒瓦斯凝滯﹐邪气伏畱﹐熱摶於血﹐血聚則肉潰成瘡﹐淺則爲癤﹐實則爲癰﹐深則爲疽矣。亦有因服金石發動而成﹐亦有平生不服金石藥而患者﹐乃由父母曾服餌者﹐其毒瓦斯流傳子孫。此病初起認是疽﹐則宜速療之。﹝《十書》﹞又曰﹕夫瘡腫之患﹐莫大乎癰疽。然而癰疽何以別之﹖經所謂榮衛稽畱於筋脈之中﹐則澀不行﹐血脈不行﹐則陽气郁遏而不通﹐故生寒熱﹐穢毒之气騰出於外﹐蓄結爲癰﹐久而不散﹐熱气乘之﹐腐化爲膿﹐然而骨髓不焦枯﹐臟腑不傷敗﹐可治而愈也。何爲疽﹖五臟風毒積熱﹐毒熱熾甚﹐下陷肌膚﹐骨髓將枯﹐血气涸竭﹐其腫色夭堅如牛領之皮﹐故命曰疽。癰者﹐其腫皮薄以澤﹐此其候也。癰疽之生﹐有內有外﹐內生胸腹臟腑之中﹐外生膚肉筋骨之表﹐凡此二毒﹐發無定處﹐而有常名。夫郁滯之本﹐始於喜怒哀樂不時﹐飲食居處不節﹐或金石艸藥之發動﹐寒暑燥濕之不調﹐使陰陽之不平而蘊結於外﹐使榮衛凝澀而腐潰﹐輕者起於六腑﹐浮達而爲癰﹐气行經絡而浮也﹔重者發於五臟﹐沈澀而爲疽﹐气行經絡而沈也。明乎二者﹐腫毒丹疹﹐可以類推矣。

又曰﹕夫瘡候多端﹐欲辧深淺﹐直須得法﹐若不素知方論﹐而妄生穿鑿者﹐如大匠捨其繩墨﹐以意度量﹐安能中於規矩哉。嘗聞古人有言曰﹕多則惑﹐少則得。簡而論之﹐則瘡疽槪舉有三種﹕髙而軟者發於血脈﹐腫下而堅者發於筋骨﹐肉皮色不相辧者﹐發於骨髓。

又曰﹕凡療瘡疽﹐以手按搖瘡腫﹐根牢而大者深也﹐根小而浮者淺也。又驗其人﹐初生瘡之時﹐便覺壯熱惡寒﹐拘急頭痛﹐精神不寧﹐煩躁飲冷者﹐其患瘡疽必深也。若人𨿽患瘡疽﹐起居和平﹐飲食如常﹐其疾浮淺也。惡瘡初生﹐其頭如米粟﹐微似有痛癢﹐誤觸破之﹐卽展覺有深意﹐速服犀角湯及漏蘆湯﹑通气丸等取通利疏暢﹐兼用浴毒湯塌浸之類﹐若浮淺者貼膏亦瘥。以此推之。淺深之辧﹐始終之次者也。

又曰﹕夫熱發於皮毛之間﹐是以浮腫根小﹐至大不過二三寸者﹐癤也﹔六腑積熱﹐騰出於外﹐肌肉之間﹐其發暴甚﹐腫皮光軟﹐侵展廣大者﹐癰也﹔五臟風積熱攻於肌骨﹐風毒猛暴﹐初生一頭如﹐白焦枯觸之應心者﹐疽也。蓋癰發於六腑﹐若燎原之火﹐外潰膚肉﹔疽生五臟﹐沈澀難療﹐若陶室之燧﹐內銷骨髓﹔癰則易療﹐惟難將息而遲瘥﹔疽則難療﹐易得痊復。夫癤與瘡初生﹐並宜灸之﹐謂其气本淫達﹐以導其熱﹐令速暢也。疽則烙﹐不宜灸﹐謂其根本深沈﹐須達其原也。凡瘡生於外﹐皆由熱毒蘊於內﹐明乎三者﹐其餘可以類推矣。蓋皮膚微髙起而肌濃﹐或痛或癢﹐移走無常者﹐謂之腫。有因風而得之者﹐有因風熱相搏而得之者﹐久久而不消﹐熱勝於風﹐若不卽治﹐血不流通﹐與气乘之﹐以成膿也。

又曰﹕風多則癢﹐熱多則痛﹐此爲驗也。

又曰﹕夫患癰疽之人﹐愼勿著惱﹐若觸著多致膿成敗潰。

朱丹溪曰﹕癰疽﹐乃陰陽相滯而生﹐气陽也﹐血陰也﹐血行脈中﹐气行脈外﹐相並周流﹐寒與濕相搏﹐則凝滯行遲爲不及﹔熱與火摶之﹐則沸騰行速爲太過。气得邪而郁﹐津液稠粘﹐爲痰爲飲﹐積久滲入脈中﹐血爲之濁﹐此陰滯於陽也﹔血得邪而郁﹐隧道阻滯﹐或溢或結﹐積久滲出脈外﹐气爲之亂﹐此陽滯於陰也﹔百病皆由於此﹐不止癰疽而已。故癰腫初起﹐便痛腫大者﹐可治﹔不痛熱腫大而陷者﹐不治也。

又曰﹕衣濃仍寒﹐孤陰無濟﹐衣薄仍熱﹐孤陽獨存﹐陽虛極宜補陽﹐陰虛極當益腎。

又曰﹕腰背反張﹐頸項彊直﹐爲變之兆﹔口噤作冷﹐寒戰切牙﹐斯絕命之期。

竇太師曰﹕發背之生﹐積毒於臟腑﹐正气盛﹐淹畱停緩﹔元气虛﹐則朝輕夕重﹐如發弓矢﹐外小內大﹔內托則生﹐敗毒則斃﹐治法以參爲主﹐一定之論也﹐百世不易。

凡癰發於背﹐廣一尺﹐深可一寸﹐𨿽潰至骨﹐不穿膜不死。﹝《經驗全書》﹞孫思邈曰﹕瘡之要害處﹐近虛處﹐怯薄處﹐當細心醫治也。

諭嘉言曰﹕夫瘡毒已潰﹐治當大補气血。

又曰﹕膿出反痛虛之過﹐膿多不斂弱之因。

王肯堂曰﹕方書敍癰疽之源有五﹕一天行時气﹐二七情內郁﹐三體虛外感﹐四身熱搏於風冷﹐五食炙﹐飲法酒﹐服丹石等熱毒﹐總之不出於三因也。外因者﹐運气癰疽有四﹕一火熱助心爲瘡。經云﹕少陰所至爲瘡疹。又云﹕少陰司天﹐熱气下臨﹐肺气上從﹐甚則瘡瘍。又云﹕少陰司天之政﹐初之气﹐寒乃始﹐陽气郁﹐炎暑將起﹐中外瘡瘍。又云少陽所至爲瘡瘍。又云﹕少陽司天之政﹐風熱參布﹐太陰橫流﹐寒乃時至﹐民病寒中﹐外發瘡瘍。初之气候﹐乃大溫﹐其病膚腠中瘡﹔二之气﹐火反郁﹐其病熱郁於上﹐瘡發於中﹔三之气﹐炎暑至﹐民病膿瘡。又云﹕太陽司天之政﹐初之气﹐气乃大溫﹐肌腠瘡瘍﹐此皆常化病之淺也。又云﹕少陰司天﹐熱淫所勝﹐甚則瘡瘍。又云﹕少陰司天﹐客勝甚則瘡瘍。又曰﹕少陰之復﹐病痱疹瘡﹐疽癰痤痔。又云﹕火太過﹐曰赫羲﹐其病瘡疽血流。又云﹕火郁之發﹐民病瘡瘍癰腫﹐此是邪變病之甚也。二曰寒邪傷心爲瘡瘍。經曰﹕太陽司天之政﹐三之气﹐寒气﹐民病寒反熱中﹐癰疽注下。又云﹕太陽司天﹐寒淫所勝﹐血變於中﹐發爲癰瘍﹐病本於心。又云﹕陽明司天之政﹐四之气﹐寒雨降﹐民病癰腫瘡瘍是也。三曰燥邪傷肝爲瘡瘍。經曰﹕木不及曰委和﹐上商與正商同其病﹐支發癰腫瘡瘍﹐邪傷肝也。又云﹕陽明司天﹐燥淫所勝﹐民病瘍瘡痤癰﹐病本於肝是也。四曰濕邪瘡瘍。經云﹕太陰司天﹐濕气變物﹐甚則身後癰。又云﹕太陰之勝﹐火气內郁﹐瘡瘍於中﹐流散於外是也。此四條所謂天行時气者也。《素問•脈要精微論》帝曰﹕諸癰腫筋攣骨痛﹐此皆安生﹖岐伯曰﹕此寒气之腫﹐八風之變也。帝曰﹕治之柰何﹖岐伯曰﹕此四時之病﹐以其勝治之愈也。

《靈樞•癰疽篇》云﹕血脈榮衛﹐周流不休﹐上應星宿﹐下應經數﹐寒邪客於經絡之中則血泣﹐血泣則不通﹐不通則衛气歸之﹐不得復反﹐故癰腫。寒气化爲熱﹐熱甚則腐肉﹐腐肉則爲膿﹐膿不泄則爛筋﹐筋爛則傷骨﹐骨傷則髓消﹐不當骨空﹐不得泄瀉﹐血枯空虛﹐則筋骨肌肉不相榮﹐經脈敗漏﹐燻於五臟﹐髒傷故死矣。《生气通天論》云﹕勞汗當風﹐寒薄爲﹐郁乃痤。又云﹕陽气者﹐開闔不得﹐寒气從之﹐乃生大僂。榮气不從﹐逆於肉裏﹐乃生癰腫。是亦邪從勞汗之隙﹐及陽气開闔不得其理之隙﹐久客之爲癰腫也。所謂體虛外感﹐及身熱搏於風冷者也。治法則《精要》十宣散﹑五香湯﹑潔古蒼術復煎散等發表之劑是也。內因者﹐陳無擇云﹕癰疽瘰﹐不問虛實寒熱﹐皆由气郁而成。經云﹕气宿於經絡﹐與血俱澀而不行﹐壅結爲癰疽﹐不言熱之所作而後成癰者﹐此乃喜怒憂思有所郁而成也﹐治之以遠志酒﹑獨勝散﹐兼以五志相勝之理﹐如怒勝思之類是也。不內外因者﹐經所謂膏粱之變﹐足生大疔﹐受如持虛。又東方之域委鹽之地﹐其民食委嗜咸﹐安其處﹐美其食﹐委熱中﹐咸勝血﹐故其民黑色疏理﹐其病爲癰疽。又有服丹石法酒而致者﹐亦膏粱之類也。李東垣曰﹕膏粱之變﹐亦是滋味過度﹐榮气不從﹐逆於肉裏。榮气者﹐胃气也﹐飲食入胃﹐先輸於脾﹐而朝於肺﹐肺朝百脈﹐次及皮毛﹐先行陽道﹐下歸五臟六腑﹐而气口成寸矣。今富貴之人﹐不知其節﹐法酒肥羊﹐雜以濃味﹐積久太過﹐其气味俱濃之物﹐乃陽中之陽﹐不能走空竅而先行陽道﹐乃反行陰道﹐則濕气大勝﹐子令母實﹐火乃大旺﹐熱濕旣盛﹐必來克腎﹐若不愼房事﹐損其眞水﹐水乏則從濕气之化而上行﹐其瘡多出背上及腦﹐此爲大疔之最重者。若毒瓦斯出肺﹐或脾胃之部分﹐毒之次也﹐若出於他經﹐又其次也﹐濕熱之毒﹐所止處無不潰爛。故經言膏粱之變﹐足生大疔﹐受如持虛者﹐如持虛器以受物﹐則無不受矣。治大疔之法﹐必當瀉其榮气。以標本言之﹐先受病爲本﹐非苦寒之劑爲主爲君﹐不能除其苦楚痛疼也。如東垣治元好問﹐丹溪治老婦腦疽﹐皆因好酒﹐故以三黃大黃酒制治之。又如排膿散﹑當歸散之類是也。又有盡力房室﹐精虛气節之所致者﹐亦屬不內外因﹐當以補虛內托爲主﹐亦忌用五香之藥耗眞陰而助邪熱﹐治之之藥﹐如內固黃湯﹑神效托裏散之類也。經云﹕五臟菀熱﹐癰發六腑。又云﹕六腑不和﹐畱結爲癰。又云﹕諸痛癢瘡﹐皆屬於心﹐肺乘肝則爲癰﹐腎移寒於肝﹐癰腫少气﹐脾移寒於肝﹐癰腫筋攣﹐此皆臟腑之變亦屬內因者也。東垣曰﹕《生气通天論》云﹐榮气不從﹐逆於肉理﹐乃生癰腫。又云﹐膏粱之變﹐足生大疔﹐受如持虛。《陰陽應象論》云﹐地之濕气﹐感則害人皮肉筋脈﹐是言濕气外傷﹐則榮气不行﹐榮衛者﹐皆榮气之所經營也﹐營气者胃气也﹐運气也﹐榮气爲本﹐本逆不行﹐爲濕气所壞而爲瘡瘍也。膏粱之變﹐亦是言濃滋味過度﹐而使榮气逆行﹐凝於經絡爲瘡瘍也。此邪不在表亦不在裏﹐惟在其經中道病也。以上《內經》所說﹐俱言因榮气逆而作也﹐徧看諸瘡瘍論中﹐多言二熱相搏﹐熱化爲膿者﹔有只言熱化爲膿者﹔有言濕气生瘡﹐寒化爲熱而爲膿者﹔此皆癰疽之源也。宜於所見部分﹐用引經藥﹐並兼見證中分陰證陽證﹐先瀉榮气是其本﹐本逆助火﹐濕熱相合﹐敗壞肌肉而爲膿血者﹐此治次也。宜遠取諸物以比﹐一歲之中大熱無過夏﹐當是時諸物皆不壞爛﹐壞爛者交秋濕令大行之際也﹐近取諸身﹐熱病在身﹐止顯熱而不敗壞肌肉﹐此理明矣。標本不得﹐邪气不服﹐言一而知百者﹐可以爲上工矣。﹝《瘍醫準繩》﹞又曰﹕《靈樞經》云﹕榮衛稽畱於經脈之中﹐則血泣而不行﹐不行則衛气從之而不通﹐壅遏而不得行﹐故熱﹐大熱不止﹐熱勝則肉腐﹐肉腐則爲膿﹐然不能陷肌膚﹐骨髓不爲焦枯﹐五臟不爲傷﹐故名曰癰。熱气淳盛﹐下陷肌膚﹐筋髓枯﹐內連五臟﹐血气竭﹐當其癰下筋骨﹐良肉皆無餘﹐故命曰疽。疽者上之皮夭以堅﹐上如牛領之皮。

癰者其皮上薄以澤﹐此其候也。

《鬼遺方》云﹕癰之痛﹐只在皮膚之上﹐其發如火焚茅﹐初如黍米大﹐三兩日如掌面大﹐五七日如碗麵大﹐卽易治﹐如腫冷發渴發逆﹐治之難愈。疽發或如小癤﹐觸則徹心痛﹐四邊微起﹐如橘皮﹐孔色紅赤不全變﹐膿水不甚出﹐至七八日﹐疼悶喘急不止﹐若始發腫﹐髙五七日﹐忽平陷者﹐此內攻之候也。

又云﹕癰疽有三等﹐毒瓦斯浮淺屬腑﹐毒瓦斯深沈屬髒﹐毒瓦斯猛烈而行經絡﹐或淺或深無定﹐五臟六腑皆受之毒﹐難爲調理﹐惟宜急切於癰發諸處﹐不問虛實﹑髙腫﹑起盛﹑光澤﹑疼痛﹐只在皮膚之上﹐熱急脹滿﹐或有癢疼﹐別無惡候﹐初用溫藥平气﹐次用排膿發穴。﹝治癰所謂平气者﹐犀角飲之類﹐其方用犀角﹑連翹﹑漏蘆﹑甘艸﹑當歸﹑肉桂﹐皆發表之藥也。所謂發穴者﹐乃棘鍼之類﹐用皂角刺爲君﹐甘艸﹑川芎﹑乳香爲佐使﹐亦托裏之藥也﹐然不若潔古﹑東垣諸方發表托裏爲穩當。﹞又曰﹕疽發諸處﹐不拘大小﹐惟起在背﹐廣一尺﹑二尺﹑三尺﹐皮濃而紫黑﹐髙腫不常﹐內疼如錐刺﹐攻擊滿悶﹐應四肢重疼﹐前心亦痛﹐余處發猶可﹐惟虛處及近筋骨處﹐若膿毒未潰﹐卽傷爛筋骨﹐肉損爲疽者﹐屬五臟毒瓦斯深沈﹐多气伏硬堅實而不宜緩慢﹐治之須內實五臟﹐外透皮膚﹐令軟勻和﹐卽膿透﹐宜用內托實髒气之藥﹐排膿勻气乃可﹐不比癰之毒瓦斯浮淺也﹐毋作一類治之。

又曰﹕凡一切瘡腫﹐始覺患起髙腫﹐五七日忽平陷者﹐此是內攻之候也﹐急以內托散及內補湯藥補塡臟腑令實﹐最怕透膜﹐膜穿十無一生矣。

婁全善曰﹕癰之邪淺﹐其稽畱壅遏﹐獨在經絡之中﹐而專攻於外。故初發時﹐自表便發熱﹐患處便如碗如盆﹐髙腫而痛﹐甚者縱欲下陷﹐得正气內固﹐不肯受﹐故或便祕﹐或發渴發逆以拒之﹐是以骨髓終不焦枯﹐五臟終不傷也。疽之邪深。其稽畱壅遏﹐內連五臟﹐而不專攻於外﹐故身體無熱﹐患處或不腫痛﹐甚者聲嘶气脫﹐眼黑眼小﹐十指腫黑如墨﹐多死也。治之之法﹐癰之初發﹐當以潔古法爲主﹐表者散之﹐裏者下之﹐火以灸之﹐藥以敷之﹐膿未成者必消﹐膿已成者速潰也。疽之初發﹐當以《鬼遺方》爲主﹐補塡臟腑令實﹐勿令下陷之邪蔓延﹐外以火灸﹐引邪透出﹐使有穴歸著而不亂﹐則可轉死回生﹐變凶爲吉。今世外科﹐不分癰疽﹐一例宣熱拔毒﹐外以五香耗其气﹐內以大黃竭其血﹐終不能自悟其用藥之非﹐惜哉﹗潔古云﹕瘡瘍者﹐火之屬﹐須分內外。若其脈沈實﹐當先疏其內絕其源也。其脈浮大﹐當先托裏﹐恐邪气入內也。有內外之中者﹐邪气至甚﹐遏絕經絡﹐故發癰腫。

經曰﹕榮气不從﹐逆於肉裏﹐乃生癰腫﹐此因失托裏﹐及失疏通﹐又失和榮衛也。治瘡之大要﹐須明托裏﹑疏通﹑行榮衛三法﹕托裏者﹐治其外之內﹔疏通者﹐治其內之外﹔行榮衛者﹐治其中也。內之外者﹐其脈沈實﹐發熱煩躁﹐外無赤痛甚﹐邪气深於內也。故先疏通臟腑﹐以絕其源。﹝內疏黃連湯。﹞外之內者﹐其脈浮數﹐腫在外﹐形證外顯﹐恐邪气極而內行﹐故先托裏﹐以防其幹也。﹝內托復煎散。﹞內外之中者﹐外無惡之气﹐內亦臟腑宣通﹐知其在經﹐當和榮衛也。﹝當歸黃湯。﹞用此三法之後﹐𨿽未瘥﹐必無變證﹐亦可使邪气峻減而易痊也。

《三因》云﹕癰疽瘰﹐不問虛實寒熱﹐皆由气郁而成。經曰﹕气宿於經絡﹐與血俱澀而不行﹐壅結爲癰疽。不言熱之所作而後成癰者﹐此乃因喜怒憂思﹐有所郁而成也。

《精要》云﹕癰疽﹐憤郁不遂志欲之人﹐多犯此疾。

張景嶽曰﹕凡瘡瘍之患﹐所因𨿽多﹐其要惟內﹑外二字。證候𨿽多﹐其要惟陰﹑陽二字。知此四者﹐則盡之矣。然內有由髒者﹐有由腑者﹐外有在皮膚者﹐有在筋骨者﹐此又其淺深之辧也。至其爲病﹐則無非血气壅滯﹐榮衛稽畱之所致。蓋凡以鬱怒憂思﹐或淫欲丹毒之逆者﹐其逆在肝﹑脾﹑肺﹑腎﹐此出於髒而爲內病之最甚者也。凡以飲食濃味﹐醇酒炙之壅者﹐其壅在胃﹐此出於腑﹐而爲內病之稍次者也。又如以六气之外襲﹐寒暑之不調﹐侵入經絡﹐傷人榮衛﹐則凡寒滯之毒﹐其來徐﹐來徐者﹐其入深﹐多犯於筋骨之間﹐此表病之深者也。風熱之毒﹐其來暴﹐來暴者﹐其入淺﹐多犯於皮肉之間﹐此表病之淺者也。何也﹖蓋在髒在骨者﹐多陰毒﹐陰毒其甚也﹔在腑在膚者﹐多陽毒﹐陽毒其淺也。所以凡察瘡瘍者﹐當識癰疽之辧。癰者熱壅於外﹐陽毒之气也﹐其腫髙﹐其色赤﹐其痛甚﹐其皮薄而澤﹐其膿易化﹐其口易斂﹐其來速者﹐其愈亦速﹐此與臟腑無涉﹐故易治而易愈也。疽者結陷於內﹐陰毒之气也﹐其腫不髙﹐其痛不甚﹐其色沈黑﹐或如牛領之皮﹐其來不驟﹐其愈最難﹐或全不知痛癢﹐甚有瘡毒未形﹐而精神先困﹐七惡疊見者﹐此其毒將發而內先敗﹐大危之候也。

知其陰陽內外﹐則癰瘍之槪可類見矣。然此以外見者言之﹐但癰瘍之發﹐原無定所﹐或在經絡﹐或在臟腑﹐無不有陰陽之辧﹐若元气彊則正勝邪﹐正勝邪則毒在腑﹐在腑者便是陽毒﹐故易發易收而易治﹔元气弱則邪勝正﹐邪勝正則毒在髒﹐在髒者便是陰毒﹐故難起難收而難治。此之難易﹐全在虛實﹐實者易而虛者難也﹐速者易而遲者難也。所以凡察癰疽者﹐當先察元气﹐以辧吉凶﹐故無論腫瘍潰瘍﹐但覺元气不足﹐必當先慮其何以收局﹐而不得不預爲之地﹐萬一見病治病﹐且顧目前﹐則鮮不致害也。其有元气本虧﹐而邪盛不能容補者﹐是必逆敗之證﹐其有邪毒熾甚﹐而脈證俱實者﹐但當直攻其毒﹐則不得誤補助邪﹐所當詳辧也。﹝《全書》﹞馬益卿《癰疽論》曰﹕人有四肢五臟﹐一覺一寐﹐呼吸吐納﹐精气往來﹐流而爲營衛﹐暢而爲气色﹐發而爲聲音﹐陽用其形﹐陰用其精﹐此人之常數所同也。至其失也﹐蒸則生熱﹐否則生寒﹐結則爲癅贅﹐陷則爲癰疽。

伍氏曰﹕癰疽之疾﹐有三十餘證﹐曰發﹑痼發﹑石發﹑巖發﹑蜂窠發﹑蓮子發﹐椒眼發﹑連珠發﹑竟體發﹑腸癰內發﹑腦發﹑背發﹑眉髮﹑腮頷發﹑肺癰﹑瓜瓠發﹐大率隨病淺深內外施治﹐不可遲緩﹐初發如傷寒﹐脈浮而緊﹐是其候也。

又曰﹕五臟六腑兪穴皆在背﹐凡患瘡證﹐有傷髒膜者﹐多致不救。腑气浮行於表﹐故癰腫浮髙爲易治﹔髒血沈寒主裏﹐故疽腫內陷爲難治。

又曰﹕癤者﹐節也﹔癰者﹐壅也﹔疽者﹐沮也。一寸至二寸爲癤﹐三寸至五寸爲癰﹐一尺爲疽﹐一尺至二尺爲竟體疽﹐若脈洪數者難治﹐脈微澀者易治。初覺宜淸熱拔毒﹐已潰則排膿止痛﹐膿盡則長肌敷癡﹐當酌輕重順逆而審治之。

《發揮》曰﹕大抵發背﹑腦疽﹑脫疽﹐腫痛色赤者﹐乃水衰火旺之色﹐可治﹔若黑若紫﹐則火極似水之象﹐乃其腎水已竭﹐精气枯涸也﹐決不治。又骨髓不枯﹐臟腑不敗者﹐可治﹔若老弱患此﹐瘡頭不起﹐或腫硬色夭﹐堅如牛領之皮﹐脈更澀﹐此精气已絕矣﹐不可治﹐或不待潰而死﹐有潰後气血不能培養者亦死。

《後漢•律曆志》﹕驚蟄晷長八尺二寸﹐未當至而至﹐多病癰疽脛腫。

蔣示吉曰﹕夫虛極傳變﹐驚悸怔忡﹐牙關緊閉﹐而臥不寧﹐或發熱惡寒作渴﹐自汗盜汗﹐手撒身熱﹐脈洪大﹐按之如無﹐俱惡證也。﹝《說約》﹞又曰﹕根腳赤暈﹐口不收﹐此餘毒未盡之故。

又曰﹕膿少肉白﹐肉不長﹐此停住寒邪之過。

又曰﹕破傷風﹐皆因風襲﹐破傷濕亦爲濕侵。

又曰﹕初起宜腫不宜癢﹐潰後作癢是長肉﹔潰後宜癢不宜痛﹐初起不痛是純陰。

又曰﹕不痛大痛非佳兆﹐或麻或癢最難醫。

又曰﹕飲食不化脾虛﹐飲食不思胃弱。

陳實功曰﹕夫癰者﹐壅也﹐爲陽﹐屬六腑﹐毒騰於外﹐其發暴而所患浮淺﹐因病原於陽分中﹐蓋陽气輕淸﹐浮而髙起﹐故易腫易膿﹐易腐易斂﹐誠爲不傷筋骨易治之證。疽者﹐沮也﹐爲陰﹐屬五臟﹐毒攻於內﹐其發緩而所患深沈﹐因病原稟於陰分中﹐蓋陰血重濁﹐性質多沈﹐故爲傷筋蝕骨難治之證也。凡年壯气血勝毒則順﹐年老毒勝气血則險。七情六欲發則爲疽﹐爲痰核﹑癭癅之類。七情者﹐喜傷心﹐怒傷肝﹐憂傷肺﹐思傷脾﹐悲傷於魂魄﹐恐傷腎﹐驚傷膽。六欲者﹐耳聰聲音﹐眼觀物色﹐鼻聞香气﹐舌貪滋味﹐心帷天地﹐意握萬方。諸病諸瘡﹐皆由於此等之情欲也。

六淫之气發則爲癰﹐爲風癬疥癩之類。六淫者﹐風爲四時不正﹐浩蕩肅殺之气﹐發而最能中人。寒乃節候不調﹐疾風豪雨﹐冰雪嚴寒所傷﹐或口貪生冷之物。暑因亢酷日﹐爍火流金﹐濕熱燻蒸而中。濕從坐臥久陰卑濕之地﹐或身驟臨風雨潮气所侵。

燥爲陰虛內熱﹐消爍津液﹐不能滋潤臟腑﹐以致皮膚枯槁便幹﹐爲燥火生於心緒煩擾﹑醇酒膏粱﹑房欲不閒所動﹐邪气客於臟腑經絡關節之內﹐積襲日久﹐或待內傷﹐或因外感邪气﹐觸而發之也。又有膏粱濃味﹐醇酒肥鮮炙﹐爽口快心﹐罔顧銷陰爍髒﹐興陽澀精﹐取之快意於一時﹐不覺陰銷。平日大瘡惡毒﹐多起於膏粱﹐不生於黎藿。但凡患癰疽﹐未有不先傷五臟﹐而後發之者﹐當辧陰陽順逆治之。總之瘡瘍漫腫難治﹐腫易愈﹐漫腫者肉腫瘡不腫﹐腫者瘡腫肉不腫﹐順證根腳鮮明﹐險證四圍平塌。經曰﹕气盛兮頂自髙而突起﹐血盛兮根腳束而無疑。此之謂也。﹝《正宗》﹞馮魯瞻曰﹕癰疽之疾﹐多生膏粱炙嗜欲之人﹐虛邪熱毒煎熬气血而成。癰者﹐壅也﹐壅滯於陽絡也﹐大而髙起﹐屬於陽﹐其脈浮數﹐故多由於六腑。疽者﹐沮也﹐沮伏於陰經也﹐平而內發﹐屬於陰﹐其脈沈數﹐故多由於五臟。癤者﹐如錯癤之結著也。瘡者﹐毒之總名也。經曰﹕諸痛癢瘡﹐皆屬心火。夫諸瘡之中﹐卽惟背疽疔瘡最爲急證﹐次莫如腦疽﹑腸癰﹑喉癰﹐亦其急者也。﹝《錦囊》﹞又曰﹕夫人之瘡腫﹐因內熱外虛﹐爲風濕之所乘。蓋肺主皮毛﹐脾主肌肉﹐气虛則膚腠開﹐而風濕所乘﹐且脾虛而內熱﹐卽生瘡也。腫者﹐由寒熱之毒瓦斯客於經絡﹐使血澀而不通﹐壅結成腫﹔風邪內作者﹐無頭無根﹐气血相搏者﹐有頭有根﹔壅結盛而熱勝血﹐則爲膿矣。其毒小者﹐气血自然能潰能收﹐不必憂治﹔大而重者﹐血气恐難任之﹐必假藥力佐助气血﹐以爲營運逐毒之本。

又曰﹕夫癰疽皆由膏粱之家﹐濕熱气逆所結﹐且多犯肥白之人﹐气居於表﹐中气必虛者。初起卽以涼血活血﹐散結解毒﹐大劑連進﹐內外夾攻﹐務使消散﹔卽勢大毒盛﹐一時不能散盡﹐亦必十消七八﹐以免後來口舌生瘡﹐內攻之患﹐縱使潰膿﹐保無大害。若失於救治﹐則熱毒內陷﹐其膜必壞﹐多致凶危。然書云﹕五發癰疽者﹐謂發背﹑發腦﹑發鬢﹑發眉﹑發頤是也。但人之一身﹐血气稍有壅聚﹐莫不隨所而至﹐豈特此五者而已。發背者﹐乃五臟風熱﹐六腑邪毒﹐貫於筋骨之間﹐發於經絡之內﹐外𨿽如錢﹐裏可著拳﹐愼勿忽略。若初起紅腫髙起者﹐則易﹔陰塌平陷者﹐則難。至於發腦﹑發眉﹑發鬢﹑發頤﹐地位不同﹐總因伏陽結滯﹐邪毒上壅﹐隨其經絡而發。气血旺者﹐受毒則輕﹐气血衰者﹐每因致危。然云毒者﹐卽气血不和﹐偏勝壅滯之謂也。

治者必須憑脈以救陰陽气血之偏﹐則毒滯自散﹐而危者可安。若誤認毒爲有迹之物﹐寒涼攻削﹐則陰滯之毒是必愈致其危﹔卽陽盛之毒﹐亦必難潰難長﹐蓋由气血不和而致病﹐豈可更令气血不調而增病乎﹗又曰﹕夫癰疽之生﹐始於喜怒哀樂之不時﹐飲食起居之不節﹐或金石艸藥之發動﹐寒暑燥濕之不調﹐陰陽不平而蘊結﹐榮衛凝澀而腐潰。輕者起於六腑﹐浮達而爲癰﹔重者發於五臟﹐沈澀而爲疽﹔淺者爲癤﹐實者爲癰﹐深則爲疽也。發於外者﹐爲背癰﹑腦疽﹑鬢眉等疽﹔發於內者﹐爲肝癰﹑肺癰﹑腸臍等癰。外證易識﹐內證難明。太陽經虛從背而出﹐少陽經虛從鬢而出﹐陽明經虛從髭而出﹐督脈經虛從腦而出。

齊徳之曰﹕大凡生疽﹐皆只如黍粟粒許大﹐其狀至微﹐人多不以爲急﹐此蘊大患﹐宜速辧之﹐不可自忽。若能防止於未形﹐理之於未成﹐或朝覺而夕治﹐求治於良醫﹐則必無危困矣。若因循慢忽﹐詢於庸醫﹐致令膿血結聚﹐委之於命﹐束手待斃﹐不已去道遠乎﹗以致筋骨敗遺﹐穿通臟腑﹐死者十有八九矣﹐可不愼與﹗蓋瘡疽之人﹐托命庸醫﹐任意措置﹐危殆立至﹐若用良醫﹐則可保痊愈﹐不可不擇﹐辧之何難。若能飽讀經書﹐久諳證候﹐湯藥熟嫻﹐洞明色脈﹐性情仁善﹐孝義忠信﹐臨事不惑﹐處治有決﹐方爲良醫﹐委用勿疑。然後要在病患自克﹐不可恚怒悲憂﹐叫呼忿恨﹐驕恣性情﹐信任口腹﹐馳騁勞役﹐惟宜淸靜恬澹﹐耐煩爲宜。﹝《精義》﹞又曰﹕腦疽﹐頭項﹑咽喉生疽﹐古法多爲不治。濕熱上壅者﹐十之二三﹐陰火上炎者﹐十之八九﹐調治得當﹐庶可保全。

岐天師曰﹕人有背生癰疽﹐或生於胸腹之間﹐或生於頭面之上﹐或生於手足之際﹐皆是五日之內﹐猶當內散﹐五日之外﹐必須動刀。五日之內﹐以消毒聖神丹一劑卽消﹐二劑全愈﹐不必三劑。倘五日之內﹐不曾服過消毒聖神丹﹐其瘡必致成膿奔潰﹐外口必小﹐而內宅自大﹐譬如賊居深山﹐關隘必窄﹐而其中巢穴自必修廣﹐若不直搗其堅﹐則延蔓無已﹐是必民化爲盜﹐故須用金刃去其口邊腐肉﹐使內毒之气不藏﹐用三寸長刀﹐闊止三分﹐兩邊俱利﹐其鋒濃半分少尖﹐一邊手執定﹐眼看定﹐心注定﹐一刀橫畫﹐一刀直畫﹐人必少厥﹐不必驚慌﹐少頃自定後﹐以末藥敷上﹐膏藥貼之﹐大約一个膏藥敷末藥二錢﹐粘貼卽止痛﹐敗膿盡出﹐一連三日﹐卽消盡矣。內服托裏聖神丹二劑﹐可以不須多服﹐此治陽證瘡瘍之法也。陽證瘡瘍﹐必然突起寸餘﹐其色紅腫發光﹐疼痛呼號者是。若陰證癰疽﹐內消之法﹐與陽證同治﹐至於破潰之治法﹐絕不相同。大約陰證癰疽﹐其色必黑暗﹐痛亦不甚﹐但覺沈沈身重昏悶﹐其瘡口必不突起﹐或現無數小瘡口﹐以欺世人﹐急用散寒救陰至聖丹﹐總之陰證宜用溫熱散之﹐不可用寒涼解之也。外用膏藥加生肌末藥五錢貼之﹐一日兩換始可。蓋陰證癰疽﹐多生於富貴膏粱之客﹐功名失志之人﹐心腎不交﹐陰陽俱耗﹐又加憂愁抑鬱﹐拂怒號呼﹐其气不散﹐乃結成大毒。無論在背在頭﹐在腹在脇﹐在手在足﹐俱是危證。若服吾藥﹐又用吾陰陽至聖膏﹐無不生全。蓋陽證可以涼解﹐而陰證必須溫散也。﹝《祕錄》﹞雷眞君曰﹕血燥肺幹﹐而又生癰疽者﹐多不可救﹐恐無血以濟之也。此等病多得之膏粱之人﹐縱情房幃﹐精血大耗﹐又忍精而戰﹐精不化而變爲膿血﹐乃陰毒非陽毒也﹐若以治陽毒法治之﹐則死矣。當以化癰湯主之﹐一劑而陰變爲陽矣﹐二劑而未潰者全消﹐已潰者生肉﹐三劑卽愈﹐四劑收功﹐神效之極。倘瘡口大潰大爛﹐已成壞證者﹐肯服此方﹐亦斷無性命之憂﹐堅守長服﹐斷必收功。蓋此方消毒而不散气﹐尙補而不尙攻﹐治陰毒之癰疽﹐實有鬼神莫測之妙。﹝《祕錄》﹞華眞君曰﹕夫癰疽之作﹐皆五臟六腑蓄毒不流﹐气血壅滯而成病﹐其發也有處﹐其生也有歸。假令發於喉舌者﹐心之毒﹔發於皮毛者﹐肺之毒﹔發於肌肉者﹐脾之毒﹔發於筋脈者﹐肝之毒﹔發於骨髓者﹐腎之毒﹔發於內者﹐五臟之毒﹔發於外者﹐六腑之毒。故在外曰潰﹐在內曰壞﹔在上曰從﹐在下曰逆﹔發於上﹐得之速﹔發於下﹐得之緩﹔感於六腑則易治﹐受於五臟則難療。凡癰疽之近骨者多冷﹐近膚者多熱。近骨者﹐久不愈則化血爲虫﹔近膚者﹐久不愈則傳气成漏。成虫者則多癢少痛﹐成漏者則多痛少癢。內虛外實者﹐則痛多而癢少﹔外虛內實者﹐毒易腫而易消。血出不止者﹐內多死膿﹔膿淸不濃者﹐元陽不足。瘡潰而嘔吐無度﹐飲食少進者﹐皆癰疽毒熾使然﹐腫候証之多端﹐務宜詳察施治。﹝《祕錄》﹞汪省之曰﹕瘡瘍𨿽火之屬﹐須分內外以治其本。經曰﹕膏粱之變﹐足生大疔。其源在裏﹐發於表也﹐受如持虛﹐言內結而發於外﹐皆是從虛而出也。假如太陽經虛﹐從鬢而出﹐陽明經虛﹐從髭而發﹐督脈經虛﹐從腦而發﹐治當疏通以絕其源。經曰﹕地之濕气﹐感則害人皮肉筋脈﹐其源在外﹐感則內行也﹐治當托裏﹐以防邪气內侵。

經曰﹕營气不從﹐逆於肉裏﹐乃生癰腫。此邪气至盛﹐遏絕經絡﹐故發癰腫﹐是內外之中者﹐治當和營衛爲主。﹝《理例》﹞又曰﹕凡發背﹑腦疽﹑脫疽﹐腫痛赤色﹐乃水衰火旺之色﹐尙可治。若黑或紫﹐火極似水﹐爲腎水已竭﹐精气已涸﹐決不治。

竇夢麟曰﹕發背內攻平塌﹐用手按之如牛頸之皮﹐上有黃泡出腥水﹐乃毒入於肺﹐若不速治﹐卽死。﹝《經驗全書》﹞周文采曰﹕凡人年四十以上﹐頂﹑項﹑鬢﹑頤﹑背﹑膂﹑腰﹑脇﹐或筋骨之上﹐所視不見之處﹐稍有瘡癤﹐便不可輕易待之。若視之怠慢﹐以爲常疾﹐每見至微至著喪命者多矣﹐便宜急治之﹐庶幾得救。譬之救火﹐初起則易救﹐至於燎原之勢﹐不可撲滅耳。﹝《集驗》﹞又曰﹕夫五發癰疽者﹐謂發背﹑發腦﹑發鬢﹑發眉﹑發頤是也。人之一生﹐血气周流而無間﹐稍有壅聚﹐莫不隨所至而發焉﹐又豈特五者哉。俗以癌﹑痼﹑瘭附於癰疽之列﹐以是爲五發﹐豈知瘭與痼癌﹐不過壅疽之一物﹐古書僅有所謂瘭疽﹐則瘭亦同出而異名也。若癌與痼﹐前所未聞﹐合是爲五發﹐其可乎﹖夫發背者﹐乃五臟風熱﹐六腑邪毒﹐灌於筋骨之間﹐發於經絡之內﹐榮衛虛損﹐气血衰殘所致也。其初發如粟米大﹐最不可輕忽﹐後必大發也。若初起紅腫髙起者﹐後必不爲害﹐故曰外形如粟﹐中可容谷﹐外貌如錢﹐裏可著拳。如惡毒深管寸長深滿﹐膿血交粘﹐用藥可痊﹐若膿臭穢無絲﹐此血敗气衰﹐陽絕陰盛﹐必難療理。

羅曰﹕頭面赤腫﹐耳前後尢甚﹐脈浮緊﹐按之洪緩﹐此寒覆皮毛﹐郁遏經絡﹐熱不得升聚而赤腫。經云﹕天寒地凍則水冰﹐人气在中﹐皮膚致﹐腠理閉﹐汗不出﹐血气彊﹐肉堅澀﹐當是之。善行水者不能注冰﹐善穿地者不能鑿凍﹐善用鍼者亦不能取四厥﹐必待天溫冰釋凍解﹐而水可行﹐地可穿﹐人脈亦猶是也。又曰﹕冬月閉藏﹐水冰地坼﹐故用藥多而少鍼石也﹐宜用苦溫之劑﹐溫經散寒則已。所謂寒微﹐腠理以苦發之﹐以辛散之也﹐宜以托裏溫經湯﹕麻黃苦溫﹐發之者也﹔防風辛溫﹐散之者也。

升麻苦平﹐葛根甘平解肌﹐專治陽明經中之邪﹐故以爲臣。血流而不行者則痛﹐以香白芷﹑當歸身﹐辛溫以破血散滯﹔濕熱則腫﹐蒼術苦甘溫﹐體輕浮﹐力𨿽壯﹐能泄皮膚腠間濕熱﹔人參﹑甘艸甘溫﹐白芍藥酸微寒﹐調中益气﹐使托其裏也﹐故以爲佐。各銼如麻豆大﹐用秤水煮餌之﹐以薄衣覆其手﹐以濃被覆其身﹐且臥於暖處﹐則經血溫﹐腠理開﹐寒乃散﹐陽气伸﹐大汗出﹐腫減八九﹐再服去麻黃﹑防風﹐加連翹﹑牛蒡子﹐痛腫悉去﹐經言汗出則瘡已﹐信哉。

薛立齋曰﹕瘡瘍之作﹐皆由膏粱濃味﹐醇酒炙﹐房勞過度﹐七情郁火﹐陰虛陽湊﹐精虛气節﹐命門火衰﹐不能生土﹐營衛虛弱﹐外邪所襲﹐气血受傷而爲患。當審其經絡受證﹐標本緩急以治之。

陳良甫曰﹕外面如麻﹐裏可如瓜﹐外小如錢﹐內可容拳。

陳自明曰﹕病有甚而致生﹐有微而致死﹐病證難辧﹐死生何從決乎﹖答曰﹕發背潰透內膜者死。未潰內陷﹐面赤唇黑便污者死。煩悶者﹐不治。潰喉者﹐不治。陰患入腹者﹐不治。入囊者﹐不治。鬢深寸許者﹐不治。頤後一寸三分名銳毒﹐亦不治。無此者生﹐流注𨿽多﹐療之必愈。

《集驗》云﹕癰疽之名﹐𨿽有二十餘證﹐而其要有二﹕陰陽而已。發於陽者﹐爲癰﹐爲熱﹐爲實﹔發於陰者﹐爲疽﹐爲冷﹐爲虛。故陽發則皮薄﹐色赤腫髙﹐多有椒眼數十而痛﹔陰發則皮濃﹐色淡腫硬﹐狀如牛領之皮而不痛。又有陽中之陰﹐似熱而非熱﹐𨿽腫而實虛﹐若赤而不燥﹐欲痛而無膿﹐旣浮而後消﹐外盛而內腐。陰中之陽﹐似冷而非冷﹐不腫而實﹐赤微而燥﹐有膿而痛﹐外𨿽不盛﹐而內實煩悶。陽中之陰﹐其人多肥﹐肉緊而內虛﹐陰中之陽﹐其人多瘦﹐肉緩而內實。又有陽變爲陰者﹐艸醫涼劑之過也﹔陰變而爲陽者﹐大方熱藥之驟也。然陽變陰者﹐其證多﹐猶可返於陽﹐故多生﹔陰變爲陽者﹐其證少﹐不能復爲陰矣﹐故多死。然間有生者﹐此醫偶合於法﹐百中得一耳。觀此則癰與疽但有陰陽深淺﹑內外虛實之分﹐而無大小之別。

《精要》乃謂二寸至五寸爲癰﹐五寸至一尺爲疽者﹐謬也。

胡公弼曰﹕凡癰疽發深而不知痛者﹐乃胃气大虛﹐必死之證﹐爲肉死而不知痛也。﹝《靑囊》﹞蔣示吉曰﹕六腑積熱﹐發於肌膚之間﹐髙腫而痛﹐如碗如盆﹐曰癰﹔五臟積熱﹐攻注肌膚﹐初發如粟﹐或如豆許﹐與肉俱平﹐而不髙腫﹐或作赤色﹐時作癢痛﹐曰疽。﹝《說約》﹞《心法》曰﹕已潰未潰﹐忽切牙寒戰﹐系气虛不能勝毒﹐毒隱攻裏之兆。

又曰﹕潰後膿水忽多忽少﹐瘡口如蟹吐沫者﹐系內膜已透﹐是爲逆證。

又曰﹕腫瘍時﹐若無正气沖托﹐則瘡頂不能髙腫痛﹔潰瘍時﹐若無眞陰相滋﹐則瘡根不能收束﹐紅活收斂。凡視瘡之頂髙根活﹐不論老少﹐定知气血有餘。

龔子才曰﹕癰疽者﹐皆由气血不和﹐喜怒不時﹐飲食不節﹐寒暑不調﹐使五臟六腑之气﹐怫郁於內﹐以致陰陽乖錯﹐气血凝滯而發也。亦有久服丹石燥熱之藥﹐熱毒結深而發也。但此疾多生於膏粱富貴之人﹐以其平昔所食肥膩炙﹐安坐不勞﹐嗜欲無節﹐以致虛邪熱毒內攻﹐煎熬气血而成也。經曰﹕諸痛癢瘡﹐皆屬心火者﹐蓋心主血而行气﹐若气血凝滯﹐夾心火之熱而主癰疽之類也。然所感有淺深﹐故所發有輕重大小之不同也。六腑積熱﹐騰出於外﹐肌肉之間﹐其發暴甚﹐皮腫光軟侵展廣大者﹐癰也。五臟風毒﹐積熱攻注於肌肉﹐其發猛惡﹐初生一頭如新﹐白色焦枯﹐觸之而痛應心者﹐疽也。熱於皮膚之間﹐是以浮腫根小﹐不過二三寸者﹐癤也。夫癰生於六腑﹐若燎原之火﹐外潰肌肉﹔疽生於五臟﹐沈澀難療﹐若陶室之燧﹐內潰骨髓。癰則易療﹐惟難將息而遲瘥﹔疽則難療而易痊復。諸瘡之中﹐惟背疽疔瘡﹐最爲急證﹐其外莫如腦疽﹑腸癰﹑喉癰之類﹐亦其急者也。治癰疽之證﹐須要察其是實是虛﹐是冷是熱﹐或重或輕﹐對證用藥﹐無失先後次序。凡人年四十已上﹐頭頂鬢頤背膂腰脇﹐或筋骨之上﹐所視不見之處﹐但稍有瘡癤﹐便不可輕易待之。若視之怠慢﹐以爲常疾﹐每見從微至險﹐喪命者多矣﹐便宜速急治之﹐庶幾得救。譬之救火﹐初起則易救﹐至於燎原之勢﹐不可撲滅矣。凡瘡未破﹐毒攻臟腑﹐一毫熱藥斷不可用﹔若已破潰﹐臟腑旣虧﹐飲食不進﹐一毫冷藥亦不可用﹐此是先後次第之要訣也。

卷五論病有六不治

扁鵲論醫病有六不治﹕驕恣不論於理﹐一不治也﹔輕身重財﹐二不治也﹔衣食不能適﹐三不治也﹔陰陽並髒气不定﹐四不治也﹔形羸不能服藥﹐五不治也﹔信巫不信醫﹐六不治也。雲林子曰﹕越人之論﹐一﹑三﹑四﹑五﹑六是矣﹐二則於予心有未適然者﹐何也﹖輕者﹐彼輕也﹐重者﹐彼重也﹐彼輕而我重之﹐則彼之生﹐可活矣。不然彼以一吝而喪生﹐固病者之不智﹐予以一吝而不治﹐亦醫者之不仁。噫﹗古之神醫如此意猶存﹐則世醫可知矣。

卷五功過格

﹝無名氏輯﹞醫士貧富一體﹐細心審察定方﹐療一輕疾﹐不取酬。﹝一功。﹞療一關系性命重疾﹐𨿽取酬。﹝準十功。﹞不取酬者。﹝準百功。﹞若待極貧人﹐並能施藥不吝﹐照錢數記功。﹝𨿽一劑藥不滿十文﹐亦準一功。﹞倡募刻一濟人善書。

﹝隨緣樂助易﹐倡首勸募難﹐故特記五十功﹐助者以施之多寡記功。﹞爲師就一人學業﹐品行兼全。﹝準百功。﹞遇貧人危疾﹐助醫藥錢米。﹝百錢﹐準一功。貧人偶爲之者﹐𨿽十錢﹑五錢與百錢同論。﹞疫癘設局施藥施醫。﹝百錢﹐準一功。﹞普施應病丸散膏藥。﹝百錢﹐準一功。﹞刻施經驗良方。﹝百錢﹐準一功。﹞祕一經驗方。﹝二十過。﹞誤一門人。﹝五十過。﹞

卷五醫家不弗錢功徳

﹝山左邢尙卿諱朝耀輯﹞診脈不輕率。用藥極愼重。𨿽貴藥勿減分兩﹐遇急病請到卽行。不因錢少銀低遲滯。不因飲酒宴樂推辭。不因嚴寒暑雨﹐憚於遠赴。不因錯認病證﹐曲自回護。認病不眞實﹐必令邀醫會議。細心詢問病由﹐不可以病試藥。不用霸道藥﹐求其速效。不用相反藥﹐遲其痊愈。﹝疾本易治﹐故意延之﹐以圖濃謝﹐外科尢甚﹐造惡莫大焉。﹞不因重病險瘡﹐背勒濃謝。不與同道水火﹐誤及病患。﹝上二條醫家尢多犯﹐此獘最宜痛戒。﹞不妄驚病家。不哄用假藥。﹝丸散尢戒。﹞不輕忽貧賤病患。肯捐藥救治貧病。施效驗方。禁打胎藥。不先待藥資到手﹐然後發藥。不定乘車轎費人財物。不圖省便﹐將藥同器浸制。不因行得髙擡聲價難人。不方祕﹐不傳假方與人。

卷六論辧純陽瘡瘍法

純陽初起必腫﹐更兼身熱有微寒﹐頂如尖字髙凸起﹐腫似彎弓根有盤﹔七日之間多痛﹐二七之期膿漸漫﹐動息自寧食知味﹐二便調勻無瀉幹﹐腫消膿潰精神爽﹐腐脫新生气血完﹔五善自然臻並至﹐七惡全無半點幹﹐痛隨膿減﹐腫退肌寬﹐此屬純陽俱易治﹐百人百可保全安。﹝《正宗》﹞初起﹐頂髙根活﹐色赤發熱﹐腫疼痛﹐日漸髙腫者順。已成﹐痛﹐皮薄光亮﹐飲食如常﹐二便調和﹐身溫者順。已潰﹐膿稠﹐色鮮不臭﹐腐肉自脫﹐腫易消﹐身輕者順。潰後﹐膿濃稠黃﹐新肉易生﹐瘡口易斂﹐飲食漸進者順。

卷六論辧純陰瘡瘍法

純陰初起不知瘡﹐粟米之形疙瘩僵﹐不紅不腫不知痛﹐少熱少少提防﹔七朝之後身體倦﹐瘡根平大喜洗湯﹐頂不髙兮根不活﹐色不光兮腐不穣﹐軟陷無膿空結聚﹐脈浮數大細飛揚﹐飲食不餐身戰戰﹐嘗湯止許意茫茫﹐瘡上生衣如脫甲﹐孔中結子似含芳﹐膿多臭穢身難便﹐舉動愴惶韻不長﹔瘡形成紫黑﹐面色變靑黃﹐精神昏憒多鼾睡﹐言語無人自發揚﹐口漧多舌彊﹐痰喘定身亡﹐此屬純陰俱不治﹐百人百可到泉鄕﹝《正宗》﹞初起﹐頂平根散﹐色暗微腫﹐不熱不疼﹐身體倦怠者險。已成﹐腫堅色紫﹐不作膿﹐不腐潰﹐惟口漧多煩躁者逆。已潰﹐皮爛肉堅不腐﹐腫仍不減﹐心煩者逆。潰後﹐膿水淸稀﹐腐肉𨿽脫﹐新肉不生﹐色敗臭穢者死。

卷六論辧半陰半陽瘡瘍法

陰陽之證二相交﹐生死相兼事可昭﹐微熱微寒微赤腫﹐半昏半爽半平髙﹐脈來𨿽數多無力﹐飲食𨿽餐便不調﹔腫而不潰因脾弱﹐潰而不斂爲膿饒﹐大便多溏小便數﹐上身有汗下體焦﹐五善𨿽兼有﹐七惡未全逃﹔口渴喜茶腸腹痛﹐面浮厭飲足心髙﹐心煩不穩睡﹐神亂怕音焦﹐投方應命方爲妙﹐陰轉爲陽漸可調﹐逢之任是神仙手﹐半死餘生定莫逃。﹝《正宗》﹞澄曰﹕癰疽之候﹐純陽固多﹐純陰原少﹐惟半陽半陰之證最多﹐全在醫者畱心﹐不可忽略。蓋陰陽兼半之證﹐若從辛溫之劑內服外敷﹐則陰气潛消﹐轉爲陽證﹔若從淸涼外敷﹐或用冷蜜蛋淸調藥塗敷﹐內投苦寒敗毒之劑﹐則陽气冰伏﹐變爲純陰之證﹐吉凶反掌﹐醫家病家均宜警省。

卷六論陽瘡毒似陰瘡

經曰﹕諸痛癢瘡瘍﹐皆屬心火。但亦有初起色紫赤而腫痛﹐脈沈細數而惡寒喜暖﹐非眞寒也﹐乃火極似水﹐陽極生陰﹐亢則害﹐承乃制之理。或平時富貴﹐享用濃味﹐服金石等藥致之﹐故陽極似陰﹐始熱終寒之變﹐宜順其時而內服疏托瀉心等劑治之﹐則愈矣。

澄曰﹕假寒者﹐火極似水也。凡瘡瘍初起﹐熱甚失於汗解﹐以致陽邪亢極﹐郁伏於內﹐則邪自陽經傳入陰分﹐故爲身熱發厥﹐神气昏沈﹐或者畏寒﹐狀若陰證﹔凡眞寒本畏寒﹔而假寒亦畏寒﹐此熱深厥亦深﹐熱極反兼寒化也。大抵此證﹐必聲壯气粗﹐形彊有力﹔或唇焦舌黑﹐口渴飲冷﹐小便赤澀﹐大便祕結﹐或因多飲藥水﹐以致下利純淸水﹐而其中仍有燥糞及失气極臭者﹐察其六脈﹐必皆沈滑有力﹐此陽證也。若雜證也﹐假寒者﹐亦或爲畏寒﹐或爲戰栗﹐此以熱極於內﹐而寒侵於外﹐則寒熱之气﹐兩不相投﹐因而寒栗﹐此皆寒在皮膚﹐熱在骨髓﹐所謂惡寒非寒﹐則是熱證。但察其內證﹐則或爲喜冷﹐或爲便結﹐或小水之熱澀﹐或口臭而躁煩﹐察其脈必滑實有力﹐凡見此證﹐卽當以涼隔﹑芩連之屬﹐助其陰而淸其火﹐使內熱旣除﹐則外寒自伏﹐所謂水流濕者﹐亦此義也。故凡身寒厥冷﹐其脈滑數﹐按之鼓擊於指下者﹐此陽極似陰﹐卽非寒也。

卷六論陰瘡毒似陽瘡

夫瘡之始發﹐於陰於陽﹐豈有定規﹐調護失宜﹐致令陰陽偏勝﹐卽有變生之患。如毒之初起﹐筋攣骨痛之時﹐經曰﹕此寒气之腫﹐八風之變﹐當以表散之﹐使邪易散﹐而毒易消。不知治此﹐再以內疏之劑﹐敷以寒涼﹐或食冷物﹐使瘡毒內陷﹐陰極而方生﹐陽气漸悶﹐令人煩悶﹐譫語微渴﹐其脈沈細而數﹐治宜補中益气湯﹐而加溫暖之藥治之﹐斯爲上工矣。

張景嶽曰﹕陰極反能躁熱﹐乃內寒而外熱﹐卽眞寒假熱也。假熱者﹐水極似火也。凡癰疽有原素稟虛寒﹐偶感邪气而然者﹔有過於勞倦而致者﹔有過於酒色而致者﹔有過於七情而致者﹔有原非火證﹐因誤服寒涼而致者。凡眞熱本發熱﹐而假熱亦發熱﹐其證則亦面赤躁煩﹐亦爲大便不通﹐小便赤澀﹐或爲气促﹐咽喉腫痛﹐或爲發熱﹐脈見緊數等證﹐昧者見之﹐便以爲熱﹐妄投寒涼﹐下咽必斃。不知身𨿽有熱﹐而裏寒格陽﹐或虛陽不斂者﹐多有此證﹐但其內證而口𨿽漧渴﹐必不喜冷﹐卽喜冷者﹐飲亦不多﹐或大便不實﹐或先硬後溏﹐或小水淸頻﹐或陰枯黃赤﹐或气短懶言﹐或色黯神倦﹐或起倒如狂﹐而禁之則止﹐自與登髙罵詈者不同﹐此虛狂也。或斑如蚊迹﹐而淺紅細碎﹐自與紫赤熱極者不同﹐此假斑也。凡假熱之脈﹐必沈細遲弱﹐或𨿽浮大緊數﹐而無力無神﹐此乃熱在皮膚﹐寒在臟腑﹐所謂惡熱非熱﹐實陰證也。凡見此內頹內困等證﹐而但知淸涼攻邪敗毒﹐則無有不死﹐急當四逆﹑八味﹑回陽湯之類﹐倍加附子塡補眞陽﹐以引火歸原﹐但使元气漸復﹐則熱必退藏而病自愈﹐所謂火就燥者﹐卽此義也。故凡見身熱脈數﹐按之不鼓擊者﹐此皆陰盛格陽﹐卽非熱也。

東垣曰﹕面赤目赤﹐煩躁引飲﹐脈七八至﹐按之則散者﹐此無根之火也。以姜附湯加人參主之。

仲景曰﹕治少陰證﹐面赤者﹐以四逆湯加蔥白主之。

《外臺祕要》曰﹕陰盛發躁名曰陰躁﹐欲坐井中﹐宜以熱藥治之。

卷六論陰陽法

凡診視癰疽﹐施治必須先審陰陽﹐乃爲醫道之綱領﹐陰陽無謬﹐治焉有差﹗醫道𨿽繁﹐而可以一言蔽之者﹐曰陰陽而已。故證有陰陽﹐脈有陰陽﹐藥有陰陽﹐以證而言﹐則表爲陽﹐裏爲陰﹔熱爲陽﹐寒爲陰﹔上爲陽﹐下爲陰﹔气爲陽﹐血爲陰﹔動爲陽﹐靜爲陰﹔髙聳爲陽﹐平塌爲陰﹔腫爲陽﹐灰白爲陰﹐收束爲陽﹐散漫爲陰﹔疼痛爲陽﹐麻木爲陰﹔有膿爲陽﹐無膿爲陰﹔多言者爲陽﹐無聲者爲陰﹔喜明者爲陽﹐欲暗者爲陰﹔陽微者不能呼﹐陰微者不能吸﹔陽病者不能俯﹐陰病者不能仰。以脈而言﹐則浮大滑數之類﹐皆陽也﹔沈微細澀之類﹐皆陰也。以藥而言﹐則升散者爲陽﹐斂降者爲陰﹔辛熱者爲陽﹐苦寒者爲陰﹔行气分者爲陽﹐行血分者爲陰﹔性動而走者爲陽﹐性靜而守者爲陰﹔此皆醫中之大法。至於陰中復有陽﹐陽中復有陰﹐疑似之間﹐須辧的確﹐此而不識﹐極易差訛﹐是又最爲緊要﹐然總不離於前之數者。但兩气相兼﹐則此少彼多﹐其中便有變化﹐一皆以理測之﹐自有顯然可見者。若陽有餘而更施陽治﹐則陽愈熾而陰愈消﹔陽不足而更用陰方﹐則陰愈盛而陽斯滅矣。設能明徹陰陽﹐則醫理𨿽玄﹐思過半矣。

道產陰陽﹐原同一气﹐火爲水之主﹐水卽火之源﹐水火原不相離也。何以見之﹐如水爲陰﹐火爲陽﹐象分冰炭﹐何謂同原﹖蓋火性本熱﹐使火中無水﹐其熱必極﹐熱極則亡陰﹐而萬物焦枯矣。水性本寒﹐使水中無火﹐其寒必極﹐寒極必亡陽﹐而萬物寂滅矣。此水火之气﹐果可呼吸相離乎﹗其在人生﹐是卽元陰元陽﹐所謂先天之元气也。欲得先天﹐當思根柢﹐命門爲受生之竅﹐爲水火之家﹐此卽先天之北闕也﹐捨此他求﹐如涉海問津矣。學人宜識之。

凡人之陰陽﹐但知以气血臟腑寒熱爲言﹐此特後天有形之陰陽耳。至若先天無形之陰陽﹐則陽曰元陽﹐陰曰元陰﹔元陽者﹐卽無形之火﹐以生以化﹐神機是也﹐性命系之﹐故亦曰元气。元陰者﹐卽無形之水﹐以長以立﹐天癸是也﹐彊弱系之﹐故亦曰元精。元精元气者﹐卽化生精气之元神也﹐生气通天﹐惟賴於此。經曰﹕得神者昌﹐失神者亡﹐卽此之謂。今之人﹐多以後天勞欲﹐伐及先天﹐今之醫﹐只知有形邪气﹐不知無形元气。夫有形者﹐迹也﹐盛衰昭著﹐體認無難﹔無形者﹐神也﹐變幻倏忽﹐挽回非易。故經曰﹕粗守形﹐上守神。嗟乎﹗又安得有通神明而見無形者﹐與之共談斯道哉﹗天地陰陽之道﹐本貴和平﹐則气令調而萬物生﹐此造化生成之理也。然陽爲生之本﹐陰實死之基﹐故道家曰﹕分陰未盡則不遷﹐分陽未盡則不死。華元化曰﹕得其陽者生﹐得其陰者死。故凡欲保生重命者﹐尢當愛惜陽气﹐此卽以生以化之元神﹐不可忽也。曩自劉河間出﹐以暑火立論﹐專用寒涼戕此陽气﹐其害已甚﹐賴東垣先生論脾胃之火﹐必須溫養﹐然尙未能盡斥一偏之謬。而丹溪復出﹐又立陰虛火動之論﹐制補陰大補等丸﹐俱以知柏爲君﹐寒涼之獘﹐又復盛行。夫先受其害者﹐旣去而不返﹐後習而用者﹐猶迷而不悟。嗟乎﹗法髙一尺﹐魔髙一丈﹐若二子者﹐謂非軒岐之魔乎﹗非敢誹謗先輩﹐實冀夫盡洗積陋﹐以蘇生民之厄耳。

卷六論瘡瘍分五方治法不同

經曰﹕東西南北中﹐五方人之土產濃薄﹐居處髙下﹐風寒暑濕﹐各地不同﹐日用谷頗異。所以黃帝舉五方之問﹐岐伯進五治之功﹐鍼砭淋灸之法﹐乃五方得宜之用﹐兼之年力衰壯﹐稟賦濃薄﹐五土之別﹐學人當詳察之﹐不可不備也。

澄曰﹕歷觀古人書集﹐有專主辛溫者﹐有專主寒涼者﹐有專主施攻伐者﹐有純用補益者﹐豈各成一家耶﹖皆緣五方風土不齊﹐西北方苦寒﹐故多主辛溫﹔東南方炎熱﹐多主寒涼﹔地土彊濃者﹐堪以攻伐﹔水土薄弱者﹐固多補益。是以聚覽羣書﹐必須體會各家著書義旨﹐以廣其用。故醫者經歷其地﹐必先察其風土濃薄﹐並須畱心四時气候﹐如春當溫而反寒﹐夏當熱而反涼﹐秋當涼而反熱﹐冬當寒而反溫﹐皆爲四時不正之气﹐必多遏郁於中﹐又當看天時﹐久陰久亢﹐及非時之雷霧﹐乍寒乍熱﹐有是气必有是病﹐臨病體察天時人事﹐五方風土﹐當溫當涼﹐當攻當補﹐自無不當矣。

卷六論肥人瘡瘍

夫肥人多濕﹑多痰﹑多气虛﹐形體外實者﹐外𨿽多肉﹐其實內虛﹐凡體丰气虛之人﹐瘡瘍故多癰。癰者﹐壅也。屬陽在表﹐气虛卽表虛﹐故多浮腫於外﹐皮薄色赤﹐宜內托之﹐使邪毒不內陷﹐則易潰而易斂。丹溪云﹕肥人宜二陳湯加參﹑﹑歸﹑術﹑銀花﹑連翹等類治之﹐無出於此。又曰﹕大凡體肥則肉潭於气﹐加之斫喪﹐則眞气不足以維持﹐平日語言气短﹐行動喘急﹐一遇膿血出多﹐空火陡發﹐精散神離﹐每多暴脫。

卷六論瘦人瘡瘍

夫瘦人多火﹐多血虛﹐血虛卽陰虛﹐陰虛則火盛﹐火盛則發熱﹐筋骨瘦而不勝於寒﹐蓋皮寬肉緩﹐如生瘡瘍則多疽。疽者﹐沮也。屬陰﹐因榮血受邪﹐凝注不從﹐正是陰滯於陽﹐血滯於气﹐則爲疽也。又云﹕疽乃五臟之毒﹐癰爲六腑之毒﹐故疽多附於骨﹐肉色不變﹐故難於潰﹐潰而難斂﹐治宜八珍湯中加金銀花﹑連翹﹑附子之類加減治之。

卷六論嬰孩瘡瘍

嬰孩之輩﹐乃气血未充﹐筋骨未堅﹐脾胃尙脆﹐凡有癰疽﹐多是胎毒﹐或母不愼調護﹐致令血气壅滯﹐多生瘡腫﹐只宜內托內疏湯劑﹐和緩之藥﹐不可用大猛峻之劑﹐有傷胃气。外有無辜疳毒﹐不同大人治法﹐只宜消疳大補之劑卽安。

澄曰﹕嬰孩皮肉嬌嫩﹐不可輕用白降丹﹐不但疼痛難經﹐且易腫嚇人。

又曰﹕小兒瘡毒﹐切勿妄用水銀﹑輕粉﹑硫黃﹐收斂毒瓦斯﹐每致殺人。

卷六論痘後瘡瘍

或問小兒痘已出盡﹐胎毒已化﹐復生瘡疽疔毒﹐是何气使然﹖答曰﹕胎毒𨿽化﹐气血已虧﹐皆由失於調護﹐致令陰陽壅塞經絡﹐營气不從﹐逆於肉裏﹐乃生癰腫疔毒﹐變生異證﹐亦皆有之﹐何況瘡瘍乎﹖故痘後不可不愼調護也。

澄曰﹕每見小兒痘後﹐月餘忽發癰疽﹐咸謂痘漿不足﹐餘毒爲害﹔殊不知痘後气血未復﹐脾胃失調所致﹐若妄用敗毒淸涼之品﹐內服外敷﹐則鮮有不危者。必須培補气血﹐扶脾內托﹐可消自消﹐卽潰亦易於斂口。

卷六論妊娠瘡瘍

大凡婦人有孕﹐忽生瘡疽疔毒﹐始發當已潰未潰之時﹐須知雙身而用藥﹐豈比常人﹐如砒﹑﹑巴﹑麝之類﹐有犯於胎禁﹐及硝黃大下之藥﹐焉可混用。止宜調气養血﹐安胎托裏之劑﹐可保無虞。此乃攸關生死之大要﹐不可不知也。

澄曰﹕凡看婦人瘡瘍﹐須先問明月信﹐如已懷孕﹐不得妄用皂鍼﹑山甲﹑桃仁﹑紅花﹑冰麝﹑大黃﹑巴霜等味﹐冀其消散﹐設經水適至﹐亦不得大發其汗。

卷六論產後瘡瘍

大凡婦人生產之後﹐气血大虧之際﹐而感受七情六淫﹐致令營衛不行﹐逆於肉裏﹐乃生癰腫。況元气不足﹐豈可輕投巴悍之劑﹐只宜大補气血﹐托裏八珍湯丸內少加溫暖藥﹐使營衛通行﹐毒瓦斯消散﹐無不安矣。不然反致虛損﹐瘡亦敗壞﹐潰而不斂﹐多致不救。

新產半月左右﹐忽發癰腫於四肢胸腹者﹐是敗血不盡﹐流滯經絡﹐或气血虛弱﹐營气不從﹐逆於肉裏也。如敗血瘀滯者﹐則腫赤痛﹐而脈弦洪有力﹐當補血行血之中﹐佐以導瘀疏气爲主。如气血虛弱﹐營澀衛逆者﹐則平塌散漫﹐而脈虛微無力﹐當大補气血爲主﹔如十全八珍之屬﹐以固本元﹐扶胃气﹐气壯血和﹐其毒自解。若以毒治﹐而用淸涼解毒﹐勢必不膿不潰﹐變成壞證矣。

卷六論師尼孀婦處女瘡瘍治法不同

此輩𨿽云牝體﹐豈異於妻外家乎﹖𨿽無房室﹐常有憂思之苦﹐欲心蒙而不遂﹐有失交歡﹐气血欠和﹐陰陽乖戾﹐凡有瘡瘍治法亦異。𨿽內托補中﹐必須調經舒郁安神之藥﹐隨證治之爲當。

澄曰﹕此等人所患癰疽﹑瘰﹑失營﹑乳痞﹑陰等證﹐生於厥陰﹑少陽部位者居多﹐皆緣抑鬱不舒﹐所求不遂﹐羣火沸騰﹐眞陰銷爍﹐施治之法﹐專主養血舒郁寧神﹐兼用托裏排膿之品﹐庶可保無變證。更有愆期處女﹐鬱結於中而成瘡瘍者﹐又當勸其父兄﹐早爲完配﹐俾天地和而雨澤降﹐夫婦和而家道成﹐畢姻之後﹐未潰者每多消散﹐久不斂者﹐亦易於收功矣。

卷六論瘡瘍三因受病主治不同

三因者﹐內因﹑外因﹑不內外因﹐此說從於先古。其詞意尙有發而未盡者﹐內因者﹐皆起於七情﹐蘊結於內﹐又兼濃味膏粱﹐燻蒸臟腑﹐房欲勞傷﹐虧損元气﹐乃五臟受之﹐其病由此內發者﹐但發之多在富貴人及肥胖者﹐十有八九。其見證瘡多堅硬﹐根蒂深固﹐二便不調﹐飲食少進﹐外軟內堅﹐平陷無膿﹐表實裏虛﹐毒多難出﹐得此者﹐卽病証之內傷也﹐故曰內因。外因者﹐皆起於六淫﹐體虛之人﹐夏秋露臥﹐當風取涼﹐坐眠濕地﹐以致風寒濕气襲於經絡﹔又有房事後得之﹐其寒毒乘虛深入骨髓﹐與气血相凝者﹐尢重﹔或外感風寒﹐發散未盡﹐遂成腫痛﹐此肌肉﹑血脈﹑筋骨受之﹔其病由此外來者﹐發之多在不善調攝﹐澆薄勞碌人﹐十有八九。見證多寒熱交作﹐筋骨疼痛﹐步履艱辛﹐濕痰流毒﹐以及諸風癱瘓﹐口眼歪斜﹐半身不遂﹐風濕風溫﹐天行時毒等證得此者﹐卽疾病之外感也﹐故曰外因。又有不內外因﹐內無七情幹內﹐外無六淫傷外﹐何由來也﹖其病得之於饑飽勞役﹐喜怒不常﹐飲食者﹐冷熱不調﹐動作者﹐勤勞不惜﹐以致臟腑不和﹐營衛不順﹐脾胃受傷﹐經絡凝滯﹐故爲疾者﹐外無六經形證﹐內無便溺阻隔﹐其病多生於膜外﹑肉裏﹑肌膚之間﹐如瘰﹑痰注﹑气痞﹑癭癅之屬﹐治法不必發表攻裏﹐只當養气血﹐調經脈﹐健脾和中﹐行痰開郁治之﹐法爲最善。此是三因﹐理之盡矣。

卷六論醫者膽大心小

薛立齋曰﹕大抵病有淺深﹐效有遲速﹐亦有陰虛陽實﹐呼吸轉移﹐醫者須要膽大心小。膽欲大者﹐有決斷之才﹐識見之能﹐當刺則刺﹐當攻則攻﹐不宜攻刺者止之﹐則能知標本矣。心欲小者﹐有救義之心﹐無苟取之念﹐富者辭之傷廉﹐貧者取之傷惠﹐須要見利思義﹐庶稱醫職。

澄曰﹕膽欲大者﹐非不辧虛實陰陽﹐不察穴道虛怯﹐妄施刀鍼﹐混投攻伐﹐橫行放膽﹐罔顧病患性命﹐必須臨證時﹐先看初起時病者元气虛實﹐次看瘡之陰陽險否﹐然後用藥調治﹐當攻卽攻﹐可補便補﹐不可因循耽誤﹐致令變態不虞﹐認得眞確﹐膽量方可放大﹐若臨證不多﹐妄用刀鍼﹐亂施攻補﹐則誤事不淺矣。

卷六論分經絡部位气血多寡

王肯堂曰﹕人身之有經絡﹐猶地理之有界分﹐治病不知經絡﹐猶捕賊不知界分﹐其能無誅伐無過之咎乎﹗況手足十二經絡﹐有气血多少之分﹐如手少陽三焦﹑足少陰腎﹑足太陰脾﹐多气少血﹔手厥陰心包絡﹑手太陽小腸﹑足太陽膀胱﹐多血少气﹔手陽明大腸﹑足陽明胃﹐多气少血﹐此其大較也。多血少气者﹐易愈﹐多气少血者﹐難療。气多之經﹐可行其气﹔血多之經﹐可破其血﹐不可執一也。

朱丹溪曰﹕臀居小腹之後﹐而又在其下﹐此陰中之陰也﹐其道遠﹐其位僻﹐𨿽曰太陰經多血少气﹐多血气運不到﹐气旣不到﹐血亦罕來。中年已後﹐不可生癰﹐才有痛腫﹐參之脈證﹐但見虛弱﹐便與滋補﹐血气無虧﹐可保終吉﹐若用尋常驅熱拔毒舒气之藥﹐虛虛之禍﹐如指諸掌﹐可不愼歟﹗﹝《心法》﹞又曰﹕諸經惟少陽厥陰經瘡瘍﹐務宜預防﹐以其气多血少也。其血本少﹐肌肉難長﹐少陽更有相火﹐遽用破毒之劑﹐以伐陰血﹐禍不旋踵。

劉濃宗曰﹕凡瘡瘍﹐不系膏粱丹毒火熱之變﹐只因虛勞气郁所致﹐止宜補形气﹐調經脈﹐其瘡當自消散﹐蓋不待汗之﹑下之而已也。其不詳脈證﹐經絡受病之異者﹐下之先犯病禁經禁﹐故致失手如此。

又曰﹕且夫火熱爲病﹐亦有微甚﹐所謂君火﹑相火是也。瘡瘍所發﹐有癰疽﹑癤輕重淺深不同﹐或止發於一經﹐或兼二經者﹐止當求責於一二經﹐不可干擾餘經也﹐若東垣處方用藥是已。

申斗垣曰﹕夫分經審位用藥﹐當知气血多少﹐多則易愈﹐少則難痊﹐外科明此大理﹐不致有犯禁忌﹐頹敗壞逆之失也。如手少陽三焦經﹑手少陰心經﹑手太陰肺經﹑足少陽膽經﹑足少陰腎經﹑足太陰脾經﹐此六經皆多气少血﹐凡有瘡瘍﹐最難收口。如手厥陰心包絡經﹑手太陽小腸經﹑足太陽膀胱經﹑足厥陰肝經﹐此四經皆多血少气﹐凡有瘡瘍﹐宜托裏。足陽明胃經﹑手陽明大腸經﹐此二經气血俱多﹐初宜內消﹐收功易得﹐故特表而明之﹐不可一槪而論治也。﹝《啟玄》﹞決曰﹕多血多气君須記﹐手經大腸足經胃﹐多气少血有六經﹐三焦膽腎心脾肺﹐多血少气心包絡﹐膀胱小腸肝無異。記此則知气血多少之異矣。

頭部

巓﹕足太陽﹑厥陰﹑督脈。頭角直耳上﹕中是少陽。中行﹕前直鼻上巓後﹐直須中上巓﹐督脈。第二行﹕足太陽一寸五分﹐各開二傍爲頭。第三行﹕足少陽。

面部

額﹕足少陽﹑陽明。鼻﹕手陽明﹑太陽﹑足陽明﹑督脈。人中﹕督脈﹐手足陽明。唇﹕足陽明﹑足太陰。唇內足厥陰。承漿﹕足陽明﹐任脈。上齒﹕足陽明。下齒﹕手陽明。舌﹕足太陰﹑少陰。目內﹕手足陽明﹐手足太陽。目銳﹕手太陽﹑手足少陽。眉至額﹕直鼻而上督脈﹐直目內而上足太陽﹐直目瞳子而上足少陽﹐直銳而上手足少陽。頰﹕直目內而下足陽明﹐直目瞳子而下足陽明。頰車﹕足少陽﹑陽明。耳﹕手足少陽﹑手太陽。目系﹕手少陰﹑足太陽。

頸項部

項中間﹕督脈。拔項大筋中﹕足太陽。當完骨下﹕手少陽﹐項大筋之前﹐耳之後也。當耳下﹕足少陽。當曲頰下﹕手太陽。曲頰前一寸﹕手陽明。挾喉兩旁動脈﹕足太陽﹑陽明。缺盆中﹕任脈。咽﹕手太陰﹑少陰﹐足太陰。喉嚨﹕足少陰﹑陽明。喉嚨後﹕足厥陰。

肩部

前廉﹕手陽明。後廉﹕手太陽。上廉﹕手足少陽。

背部

中行﹕督脈。第二行﹕足太陽。第三行﹕足太陽。第四行﹕足太陰。

膺部

中行﹕任脈。第二行﹕足少陰。第三行﹕足陽明。第四行﹕足太陰。

腹部

中間行﹕任脈。第二行﹕足少陰。第三行﹕足陽明。第四行﹕足太陰。

腋下

中間﹕手厥陰。前﹕手太陽。後﹕手太陰。

脇

腋直下髀樞﹕足少陽。

﹝自肩至肘曰。﹞前廉﹕手陽明。後廉﹕手太陽。外廉﹕手太陽。內廉﹕手太陰。內前廉﹕手太陰。內後廉﹕手少陰。

臂

上廉﹕手陽明。下廉﹕手太陰。外廉﹕手少陽。內廉﹕手厥陰。內上廉﹕手太陰。內下廉﹕手少陰。

股脛

前廉﹕足陽明。後廉﹕足太陽。外廉﹕足少陽。內廉﹕足厥陰。內前廉﹕足太陰。

蔣示吉曰﹕頭爲諸陽之首﹐面爲三陽之交。

腦之正中﹕督脈。背之居中﹕督脈。項之居中﹕督脈。尾閭居中﹕督脈。腦與背之兩旁﹕屬足太陽膀胱。頭頂﹕屬足太陽膀胱。面﹕屬足陽明胃。頸項﹕屬足厥陰肝。鬢﹕屬手少陽三焦﹑足少陽膽。眉﹕屬手太陽小腸﹑足太陽膀胱﹑手少陽三焦﹑足少陽膽。頤髭﹕屬手陽明大腸﹑足陽明胃。腮頷﹕屬手陽明大腸。顴﹕屬手太陽小腸。

耳爲腎竅﹕屬足少陰腎。繞耳之旁﹕屬足少陽膽。唇爲脾竅﹕屬足太陰脾。舌乃心苗﹕屬手少陰心。鼻爲肺竅﹕屬手太陰肺。

目大小﹐屬心﹐又爲火輪。

黑珠屬肝﹐又爲血輪﹐又爲風輪。

上胞下瞼屬脾﹐又爲肉輪。

白珠屬肺﹐又爲气輪。

瞳人屬腎﹐又爲水輪。

胃通於乳﹐乳房屬胃。

乳外屬足少陽膽。

乳頭乃足厥陰肝經所主。

乳傍乃手三陰經所起。

喉癰﹑臍發﹑穿襠屬任脈。

跨馬﹑囊癰﹐屬足厥陰肝。

從手背赤肉至臂走至面﹐屬手三陽。

從胸走至手心白肉﹐屬手三陰。

手背爲陽。

手心爲陰。

足之外跗爲陽﹐足之三陽﹐從足走至頭。

足之內跗爲陰﹐足之三陰﹐從足走至腹。

督脈通乎背脊﹐居中是奇經督脈之道。

脊背分五行﹕中間是奇經督脈﹐兩旁四行乃足太陽膀胱經之部分。

腹分七行﹕從前陰起由臍中﹐上咽喉至承漿而止﹐是奇經任脈所主。臍旁左右一行﹐各一寸﹐屬足少陰腎。臍旁左右各三寸一行﹐屬足太陰脾﹑足厥陰肝。臍旁左右各二寸一行﹐屬足陽明胃。

脇肋﹐足少陽膽﹐行身之側。

手足心﹐內應心經。

背爲諸陽。

腹爲諸陰。

頭面背脊﹐陽維經。

頤項胸腹肢股內廉﹐陰維經。

卷六論諸經向導藥隨經引使

一切癰疽﹐須分是何部位﹐屬何經絡﹐用何藥向導﹐施治庶易於奏效也。

太陽﹕上羌活﹐下黃柏。陽明﹕上白芷﹑升麻﹐下石膏。少陽﹕上柴胡﹐下靑皮。太陰﹕上桔梗﹐下白芍。厥陰﹕上柴胡﹐下靑皮。少陰﹕上獨活﹐下知母。

蔣示吉曰﹕用藥引經﹐庶藥力直攻患處﹐如太陽用防風﹑羌活﹐陽明用白芷﹑升麻﹐少陽用柴胡﹐太陰用白芍﹑升麻﹐少陰用獨活﹐厥陰用柴胡﹑靑皮﹐佐之以桂。

隨經者﹐引經必要之藥也。引者﹐導引也﹐引領也。如將之用兵﹐不識其路﹐縱兵彊將勇﹐不能取勝﹐如賊入無抵﹐腳不能入其巢穴﹐叩之箱簣﹐此理也。故用引經藥﹐不可不知。太陽經瘡疽﹐生於巓頂之上﹐必用羌活﹑本﹑麻黃﹐在下黃柏。

少陽經耳前上用升麻﹑柴胡﹐下用柴胡﹑連翹。陽明經面上用葛根﹑白芷﹑黃芩﹐下用花粉。太陰經中府﹑雲門﹑尺澤﹐上用條芩﹑連翹﹐下則箕門﹑血海﹐用蒼術﹑防己。少陰經少衝﹑少海﹐上用細辛﹐下湧泉﹑照海﹐用知母。厥陰經中衝﹑內澤﹐上用川芎﹑菖蒲﹐下大惇﹑曲泉﹐柴胡之類。上則言其手經﹐下則言其足經﹐當察其此。

卷六癰疽危險部位

《靈樞》曰﹕伏兔一﹑腓二﹑﹝腓者﹐也﹐卽足肚。﹞背﹝三﹞﹑五臟兪﹝四﹞﹑項﹝五﹞﹐此五部有癰疽者死。

王海藏曰﹕腦﹑頤﹑須﹑鬢﹐亦爲癰疽必死之處也。

《鬼遺方》云﹕不可患癰疽者七處﹕眼後虛處一﹐頤接骨處二﹐耳門前後﹑車骨接處﹝三﹞﹐陰根上毛間﹐胯與尻骨接處﹝四﹞﹐諸因小腹風水所成癰疽﹝五﹞﹐頷骨下﹐近耳後虛處﹝六﹞﹐鼻骨中﹝七﹞﹐並能害人﹐但以諸法療之﹐或有得瘥﹐惟眼後虛處最險。

蔣示吉曰﹕險惡瘡生背上有九處﹕入髮際爲玉枕﹐又爲舌本﹝一﹞﹐頸項節﹝二﹞﹐第三椎爲崇骨﹝三﹞﹐第四大椎爲五臟﹝四﹞﹐第五椎脊骨兩旁肺兪﹝五﹞﹐第六夾脊兩旁﹐脾兪及肝兪﹝六﹞﹐第七脊骨兩旁腎兪﹝七﹞﹐第八後心對鳩尾﹝八﹐鳩尾﹐卽心蓋骨。﹞鳩尾骨穴﹝九﹞。

又曰﹕正面有六處﹕喉骨爲垂膺﹝一﹞﹐當胸爲神捨﹝二﹞﹐心鳩尾﹝卽心蓋骨﹐三﹐﹞兩乳穴﹝四﹞﹐臍中爲神闕﹝五﹞﹐臍下二寸﹐爲陽屈曲間﹝六﹞。

又曰﹕側面有三處﹕耳下近耳後﹐牙車尖缺陷中﹐爲喉脈﹝一﹞﹐當膊下爲肩骨﹝二﹞﹐承山上三寸﹐腸﹝三﹞。

又曰﹕忌生惡毒部位﹕腦﹑伏兔﹑髭﹑腓﹑鬢﹑背﹑頤﹑項﹑迎香﹑瞳子﹑舌﹑五臟兪﹐患則多險。

卷六脾胃虛實傳變論

《五臟別論篇》曰﹕胃﹑大腸﹑小腸﹑三焦﹑膀胱﹐此五者﹐天气之所生也。其气象天﹐故瀉而不藏﹐此受五臟濁气﹐名曰傳化之腑﹐此不能久畱而輸瀉者也。所謂五臟者﹐藏精气而不泄﹐故滿而不能實。六腑者﹐傳化物而不藏﹐故實而不能滿。所以然者﹐水谷入口﹐則胃實而腸虛﹐食下則腸實而胃虛﹐故曰實而不滿﹐滿而不實也。《陰陽應象大論》云﹕穀气通於脾﹐六經爲川﹐腸胃爲海﹐九竅爲水注之器。九竅者﹐五臟之官也﹐皆得胃气﹐乃能通利。《通評虛實論》云﹕頭痛耳鳴﹐九竅不利﹐腸胃之所生也。胃气一虛﹐耳目口鼻俱爲之病。《經脈別論》云﹕食气入胃﹐散精於肝﹐淫气於筋﹐食气入胃﹐濁气歸心﹐淫精於脈﹐脈气流經﹐經气歸肺﹐肺朝百脈﹐輸精於皮毛﹐毛脈合精﹐行气於腑﹐精神明﹐畱於四髒﹐气歸於權衡﹐權衡以平﹐气口成寸﹐以決生死。飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行﹐合於四時五臟陰陽﹐揆度以爲常也。又云﹕陰之所生﹐本於五味﹐陰之五官﹐傷在五味﹐至於五味﹐口嗜而欲食之﹐必自裁度﹐勿使過焉﹐過則傷其正也。謹和五味﹐骨正筋柔﹐气血以流﹐腠理以密﹐如是則骨气以精﹐謹道如法﹐是有天命。《平人气象論》云﹕人以水谷爲本﹐故人絕水谷則死。

脈無胃气亦死。所謂無胃气者﹐非肝不弦﹐腎不石也。歷觀諸篇而參考之﹐則元气之充足﹐皆由脾胃之气無所傷﹐而後能滋養元气﹐若胃气之本弱﹐飲食自倍﹐則脾胃之气旣傷﹐而元气亦不能充﹐而諸病之所由生也。《內經》之旨﹐皎如日星﹐猶恐後人有所未達﹐故《靈樞經》中復申其說。經雲﹕水谷入口﹐其味有五﹐各注其海﹐津液各走其道。胃者水谷之海﹐其輸上在气沖﹐下至三里﹐水谷之海有餘則腹滿﹐水谷之海不足則饑不受谷食。人之所受气者﹐谷也﹔谷之所注者﹐胃也﹔胃者水穀气血之海也﹔海之所行雲气者﹐天下也﹔胃之所出气血者﹐經隧也﹔經隧者﹐五臟六腑之大絡也。又云﹕五穀之入於胃也﹐其糟粕﹑津液﹑宗气分爲三隧。故宗气積於胸中﹐出於喉嚨﹐以貫心肺﹐而行呼吸焉。營气者﹐泌其津液﹐注之於脈﹐化而爲血﹐以營四末﹐內注五臟六腑﹐以應刻數焉。衛气者﹐出其悍气之剽疾﹐而行於四末﹑分肉﹑皮膚之間﹐而不休者也。又云﹕中焦之所出﹐亦並胃中﹐出上焦之後﹐此所受气者﹐泌糟粕﹐蒸津液﹐化爲精微﹐注於肺脈﹐乃化而爲血﹐以奉生身﹐莫貴於此。

聖人諄復其辭而不憚煩者﹐仁天下後世之心﹐亦矣。故飲食失節﹐寒溫不適﹐脾胃乃傷﹐此因喜怒憂恐﹐損耗元气﹐資助心火﹐火與元气不兩立﹐火勝則乘其土位﹐所以病也。《調經篇》云﹕病生陰者﹐得之飲食居處﹐陰陽喜怒。又云﹕陰虛則內熱﹐有所勞倦﹐形气衰少﹐穀气不盛﹐上焦不行﹐下脘不通﹐胃气熱﹐熱气燻胸中﹐故爲內熱。脾胃一傷﹐五亂互作﹐初病徧身壯熱﹐頭痛目眩﹐肢體沈重﹐四肢不收﹐怠惰嗜臥﹐爲熱所傷﹐元气不能運用﹐故四肢困怠如此﹐聖人著之於經﹐謂人以胃土爲本﹐成文演義﹐互相發明﹐不一而止﹐粗工不解讀﹐妄意施用﹐本以活人﹐反以害人﹐今舉經中言﹐病從脾胃所生﹐及養生當實元气者﹐條陳之。《生气通天論》云﹕蒼天之气淸淨﹐則志意治﹐順之則陽气固﹐𨿽有賊邪﹐勿能害也。此因時之序﹐故聖人傳精神﹐服天气而通神明﹔失之﹐內閉九竅﹐外壅肌肉﹐衛气散解﹐此謂自傷﹐气之削也。陽气者﹐煩勞則張﹐精絕辟積於夏﹐使人煎厥﹐目盲耳閉﹐憒憒乎若壞都﹐故蒼天之气貴淸靜﹐陽气惡煩勞﹐病從脾胃生者﹐一也。《五常政大論》云﹕陰精所奉其人壽﹐陽精所降其人夭。陰精所奉﹐謂脾胃卽和﹐穀气上升﹐春夏令行﹐故其人壽﹐陽精所降﹐謂脾胃不和﹐穀气下流﹐收藏令行﹐故其人夭﹐病從脾胃生者﹐二也。

《六節藏象論》云﹕脾﹑胃﹑大腸﹑小腸﹑三焦﹑膀胱者﹐倉廩之本﹐營之居也﹐名曰器﹐能化糟粕﹐轉味而出入者也﹐其華在唇四白﹐其充在肌﹐其味甘﹐其色黃﹐此至陰之類﹐通於土气﹐凡十一臟﹐皆取決於膽也。膽者﹐少陽春生之气﹐春气升則萬化安﹐故膽气春升﹐則余髒從之﹐膽气不升﹐則飧泄腸﹐不一而起矣。病從脾胃生者﹐三也。經云﹕天食人以五气﹐地食人以五味﹐五气入鼻﹐藏於心肺﹐上使五色修明﹐聲音能彰。五味入中﹐藏於腸胃中﹐味有所藏﹐以養五气﹐气和而生﹐津液相成﹐神乃自生。謂之气者﹐上焦開發﹐宣五穀味﹐燻膚充身澤毛﹐若霧露之漑﹐气或乖錯﹐人何以生﹖病從脾胃生者﹐四也。豈特四者﹐天地之邪气﹐感則害人五臟六腑﹐乃形气俱虛﹐乃受外邪﹐不因脾胃虛弱﹐賊邪不能獨傷人﹐則病從脾胃而生者愈明矣。聖人意旨﹐重見疊出﹐詳明如此﹐且垂戒云﹕法於陰陽﹐和於術數﹐飲食有節﹐起居有常﹐不妄作勞﹐故能形與神俱﹐而盡終其天年﹐度百歲乃去。由是言之﹐則人之飲食起居之際﹐可不愼哉。

卷六論瘡瘍虛實

夫瘡疽膿潰腫毒浸淫證候危惡者﹐須辧虛實﹐況夫虛者難補﹐實者易瀉﹐補瀉之法﹐不可輕用﹐若或少差﹐利害甚大。然而虛實多端﹐有瘡之虛實﹐有臟腑虛實﹐有血气虛實﹐又有上實下虛﹐眞虛邪實者﹐不可不辧也。夫腫起堅硬膿稠者﹐瘡疽之實也﹔腫下軟漫膿稀者﹐瘡疽之虛也。瀉利腸鳴﹐飲食不入﹐嘔吐無時﹐手足並冷﹐脈弱皮寒﹐小便自利﹐或小便時難﹐大便滑利﹐聲音不出﹐精神不爽者﹐悉臟腑之虛也﹔大便硬﹐小便澀﹐飲食如故﹐腸滿膨脹﹐胸膈痞悶﹐肢節疼痛﹐口苦嗌漧﹐煩躁多渴﹐身熱脈大﹐精神昏塞者﹐悉臟腑之實也。如膿水淸稀﹐瘡口不合﹐聚腫不赤﹐肌寒肉冷﹐自汗色脫者﹐气血之虛也﹔腫起色赤﹐寒熱疼痛﹐皮膚壯熱﹐膿水稠粘﹐頭目昏重者﹐气血之實也。頭痛鼻塞﹐目赤心驚﹐咽喉不利﹐口舌生瘡﹐煩渴飲冷﹐睡語切牙者﹐上實也﹔精滑不斂﹐大便自利﹐腰腳沈重﹐睡臥不寧者﹐下虛也。

肩項不便﹐四肢沈重﹐目視不正﹐睛不了了﹐食不知味﹐音嘶聲敗﹐四肢浮腫者﹐眞气之虛也﹔腫尢甚﹐痛不可近﹐積日不潰﹐寒熱往來﹐大便祕澀﹐小便如淋﹐心神煩悶﹐恍惚不寧者﹐邪气之實也。又曰﹕眞气奪則虛﹐邪气盛則實。又曰﹕諸痛爲實﹐癢爲虛也。又曰﹕診其脈洪大而數者﹐實也﹐微細而軟者﹐虛也。虛則補之﹐和其气﹐托裏也。實則瀉之﹐疏利而自導其气也。《內經》謂﹕血實則決之﹐气虛則掣引之。元戎云﹕若人气血壅盛﹐營衛充滿﹐抑遏不行﹐腐化而爲癰者當泄之﹐以奪盛熱之气。若人飲食少思﹐精神衰弱﹐營衛短澀﹐寒搏而爲癰者﹐當補之﹐以接虛怯之气﹐此治虛實之大法也。瘡疽﹐動息自寧﹐飲食知味﹐脈證俱緩﹐緩則治本﹐故可以王道和平之藥﹐徐而治之﹐亦無不愈。若脈實腫﹐煩躁寒熱﹐脈證俱實﹐非硝黃猛烈之劑不能除﹐投以王道之劑﹐則非也。若瘡瘍聚腫不潰﹐潰而膿水淸稀﹐或泄利腸鳴﹐飲食不入﹐嘔吐無時﹐或手足並冷﹐此脈證俱虛﹐非大補之藥﹐不能平投﹐以硝黃攻伐之劑﹐亦非也。故治其證者﹐當辧表裏虛實﹐隨宜治之﹐庶得萬全。

﹝《準繩》﹞

卷六論瘡瘍五善七惡救援法

程山齡曰﹕或問癰疽五善七惡﹐何謂也﹖答曰﹕五善者﹐飲食知味﹐一也﹔便溺調勻﹐二也﹔膿潰腫消﹐膿水不臭﹐三也﹔神气淸爽﹐動息自寧﹐四也﹔脈息有神﹐不違時令﹐五也。七惡者﹐大渴發熱﹐泄瀉淋閉﹐一也﹔膿潰仍腫﹐膿水臭穢﹐二也﹔目睛無神﹐語聲不亮﹐三也﹔食少不化﹐服藥作嘔﹐四也﹔恍惚嗜臥﹐气短乏力﹐背如負石﹐五也﹔唇靑鼻黑﹐面目浮腫﹐六也﹔脈息無神﹐或躁動不和﹐七也。

古語云﹕五善得三則吉﹐七惡得四則凶﹐不待四矣。然而急救之法﹐正不容以不講﹐大抵熱渴淋閉﹐喘急內熱﹐皆眞陰受傷﹔宜用六味湯加麥冬﹑五味﹐如不應﹐用八珍湯加麥冬﹑五味﹐更不應﹐用十全大補湯﹐兼服六味地黃丸﹐此補陽生陰之說也。若气促倦怠﹐昏憒乏力﹐飲食不化﹐乃陽虛之候﹐宜用補中益气湯﹔若睡臥不寧﹐宜用歸脾湯﹔若飲食減少﹐面目浮腫﹐宜用香砂六君子湯﹔若兼脾胃虛寒﹐更用理中湯﹔腎气虛寒﹐須用桂附八味丸﹐兼用十全大補湯加附子﹔此溫補回陽之法也。若癰疽潰後﹐膿血太多﹐變爲角弓反張﹐手足搐搦﹐肢體振搖而發癰者﹐急宜用參﹑﹑歸﹑術﹑附子等藥以救之﹔如不應﹐用十全大補湯﹐間有可生者。當此時勢﹐性命急如懸縷﹐司命者﹐宜叮嚀反復﹐熟思而審處之耳。﹝《十法》﹞蔣示吉曰﹕五善七惡﹐方書俱載﹐然亦不止於此也。如膿成不自出﹐失導引者死。膿成不鍼烙﹐反敷藥者死。熱痛正甚﹐失治則毒內攻者死。毒內攻後﹐不服藥﹐反鍼烙者死。潰而至於透內膜者死。遺喉者死。未潰而陷﹐面靑唇黑﹐便污者死。陰入腹﹑入囊者死。髙腫不托裏﹐反用下藥者死。漫腫不內托﹐反用寒涼攻利者死。潰後﹐誤用寒涼﹐致瘡紫黑者死。潰後誤用辛散﹐發者死﹐穿膜穿腮者死。上蝕鼻梁﹐下穿咽喉者死。故治者不可不早﹐亦不可不審也。﹝《說約》﹞李東垣曰﹕大抵證候﹐瘡疽之後﹐虛中見惡證者﹐不可救也﹔實證無惡候者﹐自愈。大凡膿潰之後﹐而煩疼尙未痊者﹐診其脈﹐洪滑粗散者﹐難療﹐微澀遲緩者﹐易痊﹐此善惡之證於診候之中﹐亦可知矣。發背腦疽及諸惡瘡﹐則有五逆之證者﹐白睛靑黑而眼小﹐服藥而嘔﹐傷痛渴甚﹐膊項中不便﹐音嘶色敗者是爲五逆。其餘熱渴痢嘔﹐蓋毒瓦斯入裏﹐臟腑之傷也﹐當隨證以治之。﹝《十書》﹞薛立齋曰﹕夫瘡瘍之證﹐有五善﹐有七惡﹐五善見三則瘥﹐七惡見四則危。夫善者﹐動息自寧﹐飲食知味﹐二便調勻﹐膿潰腫消﹐膿鮮不臭﹐神彩精明﹐語聲淸朗﹐體气和平是也﹔此屬腑證﹐病微邪淺﹐更能愼起居﹐節飲食﹐勿藥自愈。惡者﹐乃五臟虧損之證﹐多因元气虛弱﹐或因膿水出多﹐气血虧損﹔或因汗下失宜﹐營衛消爍﹔或因寒涼克伐﹐气血不足﹔或因峻厲之劑﹐胃气受傷﹔以致眞气虛而邪气實﹐外似有餘而內實不足﹐法當純補胃气﹐多有可生﹐不可因其惡﹐遂棄而不治。若大渴發熱﹐或泄瀉淋閉者﹐邪火內淫﹐一惡也﹔竹葉黃湯﹔气血俱虛﹐八珍湯加黃﹑麥冬﹑五味﹑山萸﹔如不應﹐佐以加減八味丸﹐煎服。膿血旣泄﹐腫痛尢甚﹐膿色敗臭者﹐胃气虛而火盛﹐二惡也﹐人參黃湯﹔如不應﹐用十全大補湯加麥冬﹑五味。

目視不正﹐黑睛緊小﹐白睛靑赤﹐瞳子上視者﹐肝腎陰虛而目系急﹐三惡也﹐六味丸料再加炒山梔﹑麥冬﹑五味﹔如不應﹐用八珍湯加炒山梔﹑麥冬﹑五味。喘粗短气﹐恍惚嗜臥者﹐脾肺虛火﹐四惡也﹐六君子湯加大棗﹑生薑﹔如不應﹐用補中益气湯加麥冬﹑五味﹔心火刑克肺金﹐人參平肺散﹔陰火傷肺﹐六味丸加五味﹐煎服。肩背不便﹐四肢沈重者﹐脾腎虧損﹐五惡也﹐補中益气湯加山藥﹑山萸﹑五味﹔如不應﹐用十全大補湯加山茱萸﹑山藥﹑五味。不能下食﹐服藥而嘔﹐食不知味者﹐胃气虛﹐六惡也﹐六君子湯加木香﹑砂仁﹔如不應﹐急加附子。聲嘶色敗﹐唇鼻靑赤﹐面目四肢浮腫者﹐脾胃俱虛﹐七惡也﹐補中益气湯加大棗﹐生薑﹔如不應﹐用六君子湯加炮姜﹔更不應﹐急加附子﹐或用十全大補湯加附子﹑炮姜。腹痛泄瀉﹐咳逆昏憒者﹐陽气虛﹐寒气內淫之惡證也﹐急用托裏溫中湯﹐後用六君子湯加附子﹐或加姜桂溫補﹐此七惡之治法也。此外﹐更有潰後發熱惡寒﹐作渴或怔忡驚悸﹐寤寐不寧﹐牙關緊急﹐或頭目赤痛﹐自汗盜汗﹐寒戰切牙﹐手撒身熱﹐脈洪大﹐按之如無﹐或身熱惡衣﹐欲投於水﹐其脈浮大﹐按之微細﹐衣濃仍寒﹐此气血虛極傳變之惡證也。若手足逆冷﹐肚腹疼痛﹐泄利腸鳴﹐飲食不入﹐呃逆嘔吐﹐此陽气虛﹐寒气所乘之惡證也。若有汗而不惡寒﹐或無汗而惡寒﹐口禁足冷﹐腰背反張﹐頸項勁彊﹐此血气虛極變痙之惡候也﹐急用參﹑﹑歸﹑術﹑附子救之﹐間有可生者。大抵虛中見惡證者難治﹐實證無惡候者易治。宋時齊院令𨿽嘗纂其狀﹐而未具其因﹔陶節庵𨿽各立一方﹐亦簡而未悉﹐余故補其缺云。

胡公弼曰﹕癰有證合七惡﹐皮緊急而知善﹐气足而血未附也﹐疽有證合五善﹐皮緩虛而知惡﹐血附而气未充也。

卷六論瘡瘍發熱惡寒煩躁頭痛

夫瘡瘍初起﹐未潰膿時﹐有發熱惡寒者﹐乃營衛不行﹐經絡阻塞﹐瘡毒發之所爲也。如已潰之後﹐膿血大泄﹐未有不虛者也。經曰﹕陽微卽惡寒﹐陰弱還生熱是也。丹溪曰﹕惡寒非寒﹐是衛气虛衰﹐不能溫分肌肉﹐實於腠理而惡寒者﹔又有上焦之邪鬲絕﹐營衛不能升降﹐出於表而惡寒者。東垣曰﹕夜則惡寒﹐晝則安靜﹐是陰血自旺於陰分也﹔有日夜惡寒﹐而不發熱者﹐是重陰無陽也﹔當泄其陰而峻補其陽也。又夜則安靜﹐晝則惡寒﹐是陰盛而上溢於陽分也﹐如晝則發熱﹐夜則安靜﹐是陽气自旺於陽分也﹔晝則安靜﹐夜則發熱﹐是陽气下陷入陰分也﹐名曰熱入血室﹔如晝夜俱發熱煩躁﹐是重陽而無陰也﹔當亟泄其陽﹐而峻補其陰。王注云﹕病熱而脈數﹐按之不鼓動﹐乃寒盛格陽而致之﹐非熱也。形證俱寒﹐而脈鼓擊於手下者﹐此爲熱甚拒陰而生病﹐非寒也。如脈浮數而弱﹐惡寒者﹐陽气虛也﹐宜補气﹔如脈澀而熱者﹐血虛也﹐宜補血﹔又午前發熱﹐宜補气﹔午後發熱﹐宜補血﹔如脈浮數﹐發熱而痛者﹐邪在表﹐宜散之﹔脈沈數﹐發熱而痛者﹐邪在裏﹐宜下之。又法﹕候之以手﹐捫摸分輕重五法﹐以輕手按之於皮毛間熱者﹐肺熱也﹔微重於肌肉間熱者﹐脾熱也﹔再微少重於血脈間熱者﹐心熱也﹔又重手按之﹐於血脈之下筋骨之間者﹐肝熱也﹔又至重按之於骨分﹐其熱蒸手如火﹐其人骨蘇蘇如虫食其骨﹐困熱不任其身﹐亦不能起於牀者﹐腎熱也。又一法﹐十二經候之於十二時中﹐發熱形證可推﹐亦隨證施治﹐無不驗耳。

薛立齋曰﹕夫瘡瘍發熱煩躁﹐或出血過多﹐潰膿大泄﹐或汗多亡陽﹐或下多亡陰﹐以致陰血耗散﹐陽無所根據﹐浮散於肌表之間﹐而非火也。若發熱無寐﹐血虛也﹐用聖愈湯。兼汗不止﹐气虛也﹐急用獨參湯。發熱煩躁﹐肉筋惕﹐气血虛也﹐用八珍湯。大渴面赤﹐脈洪大而虛﹐陰虛發熱也﹐用當歸補血湯。肢體微熱﹐煩躁面赤﹐脈沈而微﹐陰盛發躁也﹐用四君子湯加姜附。東垣曰﹕晝發熱而夜安靜﹐是陽气自旺於陽分也。晝安靜而夜發熱﹐是陽气下陷於陰中也。如晝夜俱發熱者﹐重陽無陰也﹐當峻補其陰。故王太僕云﹕如大寒而甚﹐寒之不寒﹐是無水也﹐熱動復止﹐倏忽往來﹐時動時止﹐是無水也﹐當助其腎﹐是心盛則生熱﹐腎盛則生寒。腎虛則寒動於中﹐心虛則熱收於內。又熱不勝寒﹐是無火也﹔寒不勝熱﹐是無水也。夫寒之不寒﹐責其無水﹔熱之不熱﹐責其無火。熱之不久﹐責心之虛﹔寒之不久﹐責腎之弱﹐治者當深味之。

汪省之曰﹕凡瘡瘍膿血大泄﹐當大補气血爲先﹐𨿽有他證﹐當末治之。故癰疽潰後發熱惡寒者﹐皆屬气血虛甚﹐若左手脈不足﹐補血藥當多於補气藥﹐右手脈不足者﹐補气藥當多於補血藥﹐切不可發表以犯虛虛之禍﹐故東垣曰﹕七情皆能動火﹐各經之熱不同﹐宜分治之。

戴院使曰﹕未潰之際﹐憎寒壯熱﹐狂言妄語﹐如見鬼神﹐膿去已多﹐而大熱不休者﹐似爲難治。蓋毒之得膿﹐猶傷寒表証之得汗﹐汗已而反大熱﹐則爲壞傷寒矣。

又云﹕患癰毒人﹐膿血已潰﹐所去過多﹐津液枯竭﹐多病於渴﹐縱有發熱躁擾等證﹐不可妄治。宜用益榮生津之劑﹐若大熱不止者﹐難治。

李東垣曰﹕癰疽發熱惡熱﹐大渴不止﹐煩躁肌熱﹐不欲近衣﹐脈洪大﹐按之無力﹐或目痛鼻幹者﹐非白虎湯證也。此血虛發躁﹐宜當歸補血湯主之。

張景嶽曰﹕用手摸熱﹐有三法﹕以輕手捫之則熱﹐重按之則不熱﹐是熱在皮毛血脈也﹔重按之至筋骨之分﹐則熱蒸手極甚﹐輕手則不熱﹐是邪在筋骨之間也﹔不輕不重按之而熱﹐是熱在筋骨之上﹐皮毛血脈之下﹐乃熱在肌肉也。

張仲景曰﹕脈虛則血虛﹐血虛生寒﹐陽气不足也。

又曰﹕寸口脈微﹐爲陽不足﹐陰气上入陽中﹐則灑淅惡寒﹔尺脈弱﹐爲陰不足﹐陽气下陷入陰中﹐則發熱也。

又曰﹕陽虛則外寒﹐陰虛則內熱。陽盛則外熱﹐陰盛則內寒。

又曰﹕陽气有餘爲身熱無汗。﹝此言表邪之實也。﹞又曰﹕陰气有餘爲多汗身寒。﹝此言陽气之虛也。﹞又曰﹕發熱惡寒者﹐發於陽也﹔無熱惡寒者﹐發於陰也。又曰﹕極寒反汗出﹐身必冷如冰。﹝此與經旨義相上下。﹞經曰﹕陰勝則陽病﹐陽勝則陰病﹐陽勝則熱﹐陰勝則寒。

張仲景曰﹕寒邪在表者﹐必身熱無汗﹐以邪閉皮毛也。

又曰﹕寒邪客於經絡﹐必身體疼痛﹐或拘急而酸者﹐以邪气亂營气﹐血脈不利也。

又曰﹕寒邪在表而頭痛者﹐有四經焉﹐足太陽經脈最長﹐挾於頭頂﹐其痛居多﹐足陽明脈上至頭維﹐足少陽脈上行兩角﹐三陰經無頭痛﹐三陰至頸而還﹐何得頭痛﹖厥陰脈與督脈上會於巓頂﹐都攝諸陽﹐故有頭痛也。惟太陰少陰﹐皆無頭痛之證﹐然厥陰頭痛﹐亦不常見﹐必嘔吐涎沫﹐內無熱證﹐乃直中也﹐當溫之。

又曰﹕寒邪在表﹐多惡寒者﹐蓋傷於此者必惡此﹐所謂傷食惡食﹐傷寒惡寒也。

又曰﹕太陽經脈起自內﹐上頂巓﹐下項挾脊行腰﹐故邪在太陽者﹐必惡寒發熱﹐而兼頭項痛﹐腰脊彊﹐或膝酸痛也。

又曰﹕陽明經脈起目下﹐循面鼻﹐行胸腹﹐故邪在陽明者﹐必發熱微惡寒﹐而兼目痛﹑鼻幹﹑不眠也。

又曰﹕少陽爲半表半里之經﹐其脈繞耳前後﹐由肩井下協肋﹐故邪在少陽者﹐必發熱而兼耳聾脇痛﹐口苦而嘔﹐或往來寒熱也。

又曰﹕身𨿽微熱﹐而汗出不止﹐及無身體酸痛拘急﹐而脈不緊數者﹐此熱非在表也。

又曰﹕證似外感﹐不惡寒﹐反惡熱﹐而絕無表證者﹐此熱盛於內也。

又曰﹕表實者﹐或爲發熱﹐或爲身痛﹐或爲惡熱掀衣﹐或爲惡寒鼓栗﹔寒束於表者無汗﹐火盛於表者有瘍﹔走注而紅痛者﹐知營衛之有熱﹐拘急而酸痛者﹐知經絡之有寒。

又曰﹕陽實者﹐多熱惡熱﹐陰實者﹐爲痛結而寒﹐气實者﹐气必喘粗﹐而聲色壯厲﹐血實者﹐血必凝聚﹐而且痛且堅。

又曰﹕表虛者﹐或爲汗多﹐或爲肉戰﹐或爲怯寒﹐或肢體多見麻木﹐目暗羞明﹐耳聾眩暈。

又曰﹕陽虛者﹐火虛也﹐爲神气不足﹐爲眼黑頭眩﹐或多寒而畏寒。陰虛者﹐水虧也﹐爲亡血失血﹐爲戴陽﹐爲骨蒸勞熱。

又曰﹕病患身大熱﹐反欲得近衣者﹐熱在皮膚﹐寒在骨髓也。身大寒﹐反不欲近衣者﹐寒在皮膚﹐熱在骨髓也。若內熱之甚者﹐亦每多畏寒﹐此當以脈證參合察之。

又曰﹕陽邪在表﹐則表熱﹐陰邪在表﹐則表寒﹔陽邪在裏﹐則裏熱﹐陰邪在裏﹐則裏寒﹔邪在半表半里之間﹐而無定處﹐則往來寒熱。

又曰﹕邪气在表發熱者﹐表熱裏不熱也﹐宜溫散之﹐邪气在裏發熱者﹐裏熱散而達於外也﹐宜淸之。

又曰﹕陽不足﹐則陰气上入陽中﹐而爲惡寒﹐陰勝則寒也﹐宜溫之。陰不足﹐則陽气陷入陰中﹐而爲發熱﹐陽勝則熱也﹐宜淸之。

又曰﹕寒熱往來者﹐陰陽相爭﹐陰勝則寒﹐陽勝則熱也。蓋熱爲陽﹐寒爲陰﹔表爲陽﹐裏爲陰﹔邪之客於表者﹐爲寒邪與陽相爭﹐則爲寒栗﹔邪之傳於裏者﹐爲熱邪與陰相爭﹐則爲熱躁﹔其邪在半表半里之間者﹐外與陽爭則爲寒﹐內與陰爭則爲熱﹐或表或裏﹐或出或入﹐是以寒熱往來也﹐此半表半里之證也。故凡寒勝者﹐必多寒﹐熱勝者﹐必多熱﹐但審其寒熱之勢﹐則可知邪气之淺深也。

經曰﹕陽微則惡寒﹐陰弱則發熱。

仲景曰﹕人身外爲陽﹐爲表﹐寒屬陰邪﹐今表虛爲寒所乘﹐名曰陰盛陽虛﹐蓋陽不能溫其膚﹐衛於外﹐致令空虛﹐𨿽居密室﹐亦引衣自蓋﹐謂之惡寒﹐陰盛陽虛﹐汗之自愈﹐故惡寒屬表。假熱在肌膚﹐必裸體煩躁﹐是曰惡熱﹐又焉得爲惡寒﹗若見惡寒﹐知寒在肌膚﹐急投甘辛之劑可也。

又曰﹕寒郁腠理則閉塞而發熱﹐翕翕然烙手﹐此熱止在皮膚﹐而內無熱﹐名曰表病裏和。《內經》諸證亦論﹐凡風寒客人﹐使人毫毛畢直﹐皮膚閉而爲熱﹐當汗。又云﹕體若燔炭﹐汗出而解。又《熱病論》云﹕人傷於寒則爲熱病﹐若大汗其熱解矣。﹝以上各條﹐瘡瘍而兼外感者﹐當以此辧之。﹞

卷六論瘡瘍痛癢麻木

經曰﹕諸痛癢瘡瘍者﹐皆屬心火。火之爲物﹐能消爍萬物﹐殘敗百端故也。蓋人之肌膚附近火灼則爲瘡﹐若肉近火則痛﹐微遠則癢﹐此火之用也。或有癢痛如鍼尖輕刺者﹐猶飛迸火星灼之然也。然瘡瘍時炙之以火﹐漬之以湯﹐而癢轉甚者﹐是微熱助之所使也。有因而不癢者﹐是熱令皮膚舒緩﹐腠理開通﹐陽气得泄﹐熱气易散矣﹐故不癢也。有癢用冷水沃之﹐臨時少退﹐良久復大癢者﹐乃寒主收斂﹐陽气鬱結﹐不得散越﹐沸熱內作﹐故復癢轉甚也。又癢得抓而解者﹐抓主動﹐動爲陽﹐陽屬火化﹐故輕輕抓而能癢﹐亦火之微也。重重抓則癢去者﹐是皮膚抓得辛辣﹐而屬金化﹐辛能散﹐故金化見火力而解﹐故不癢也。經曰﹕痛者爲實﹐癢者爲虛﹐非爲虛寒之虛﹐乃火熱微甚之意也。又有瘡瘍麻木而不知痛癢者﹐是气虛而不運﹐又兼瘡毒壅塞﹐經絡不通﹐致令麻木﹐而不知有無也﹐亦分輕重耳。蓋麻者﹐木之輕﹐木者﹐麻之重也。假如人坐久之﹐腿膝木而不知有無﹐少頃舒伸﹐良久復疏﹐則麻乃壅之少﹐气通血復行之意也。大抵未潰之先﹐有麻木者﹐毒塞輕重之分也。已潰之後﹐而有麻木者﹐乃肌肉腐爛﹐血气已虧﹐是虛之輕重也。

張景嶽曰﹕凡癰毒腫﹐赤痛之甚者﹐𨿽內治之法﹐已具於前﹐然煎劑功緩﹐而痛急難當者﹐必須外用敷藥﹐旣欲其止痛﹐必欲其敗毒﹐則無如降癰散之神妙也。又曰﹕膿出反痛者﹐虛也。

李東垣曰﹕夫瘡疽之證候不同﹐寒熱虛實﹐皆能爲痛﹐止痛之法﹐殊非一端﹐世人皆謂乳沒珍寶之藥﹐可住痛疼﹐殊不知臨病制宜﹐自有方法。蓋熱毒之痛者﹐以寒涼之劑折其熱﹐則痛自止也﹔寒邪之痛﹐以溫熱之藥熨其寒﹐則痛自除矣。因風而有痛者﹐除其風﹔因濕而痛者﹐導其濕﹔燥而痛者﹐潤之﹔塞而痛者﹐通之﹔虛而痛者﹐補之﹔實而痛者﹐瀉之﹔因膿郁而閉者﹐開之﹔惡肉侵潰者﹐引之﹔陰陽不和者﹐調之﹔經絡祕澀者﹐利之。臨機應變﹐方爲上醫﹐不可執方而無權也。﹝《十書》﹞澄曰﹕癰疽疼痛有五種﹐初起者﹐气凝血聚也﹐宜活血行气。已成跳痛者﹐此肉腐作膿也﹐宜內托排膿。將潰誤敷涼藥痛者﹐宜用芳香之藥淋之﹔已潰膿出反痛者﹐虛也﹐宜補气血﹔潰後穢气所觸而痛者﹐宜乳沒解之﹐其痛自止。

卷六論瘡瘍作渴

竇漢卿曰﹕夫瘡瘍作渴﹐若痛發熱﹐便利調和者﹐上焦熱也﹐用竹葉石膏湯。腫痛發熱﹐大便祕澀者﹐五內熱也﹐用四順淸涼飲。腫痛甚者﹐熱毒蘊結也﹐用仙方活命飲。漫腫微痛者﹐气血虛壅也﹐用補中益气湯。若因胃火消爍﹐而津液短少者﹐用竹葉黃湯。若因胃气虛而不能生津液者﹐用補中益气湯。若因胃气傷而內亡津液者﹐用七味白術散。若因腎水漧涸作渴﹐或口舌漧燥者﹐用加減八味丸最妙。

或先口漧作渴﹐小便頻數﹐而後患疽﹐或疽愈後﹐口渴飲水﹐或舌黃漧硬﹐小便數而疽生者﹐尢其惡也。苟能逆知其因﹐預服加減八味丸﹑補中益气湯﹐以滋化源﹐可免是患。疽安服此丸則渴止﹐安而未渴者﹐服此丸﹐永不發渴﹐或未疽而先渴者﹐服此丸﹐不惟渴止﹐而疽亦不作。

朱丹溪曰﹕夫瘡瘍作渴﹐不言食味起火﹐怒气生火﹐房勞激火﹐吾恐渴亦未易言止也。

《精要》曰﹕口渴與口漧不同﹐不宜妄用丹藥鎭墜﹐禍如反掌﹔惟取桑枝同五味子煎湯飲之﹐以救陰水甚妙。

馮魯瞻曰﹕夫癰疽愈後﹐忽發渴而不救者﹐十有八九﹐或先渴而患疽者﹐尢爲難治。故宜多服八味丸﹐非特杜絕渴疾﹐抑亦大滋气血﹐生長肌肉。

申斗垣曰﹕夫渴者﹐乃消爍津液﹐因熱極生渴﹐心火煎燔所致。如瘡瘍未潰而作渴者﹐是瘡毒熾盛﹐其心肺脈必洪數實大者﹐宜降火淸金﹐芩連內疏之劑﹔如尺脈洪大而無力者﹐宜滋陰降火﹐大補气血等藥﹐或獨參湯﹔如潰後气血大虛﹐而生渴證者﹐十有八九﹐宜用黃六一湯﹑加減八味丸﹔但癰疽已發﹐已潰未潰﹐加減八味丸治之﹐均有大效。如無癰疽﹐而肺脈洪數甚﹐作渴者﹐必發癰疽﹐此其候也。

伍氏云﹕瘡作渴甚﹐急與神仙追毒丸﹐取下惡物﹐如利後仍渴﹐卻用生津藥﹐津液生﹐气血充﹐渴自止。﹝《精要》用嫩桑枝﹐細切一升炒﹐水煎﹐日服五七劑﹐更止大渴﹐多服尢妙。如治腎水枯涸﹐口燥舌漧﹐用五味子湯﹐卽艸六一湯﹑生脈湯合用﹐其效如神。﹞張景嶽曰﹕凡內熱之甚﹐則大渴喜冷﹐冰水不絕而腹堅便結﹐脈實气壯者﹐此陽證也。

又曰﹕凡口𨿽渴﹐而喜熱不喜冷者﹐此非火證﹐中寒可知﹐旣非火證﹐何以作渴﹐乃水虧故也。

又曰﹕凡病患問其渴否﹖則曰﹕口渴。問其欲湯水否﹖則曰﹕不欲。蓋其內無邪火﹐所以不欲湯水﹐眞陰內虧﹐所以口無津液﹐此口漧也﹐非口渴也﹐不可以干作渴治。

又曰﹕凡陽邪𨿽盛而眞陰又虛者﹐不可因其火盛喜冷﹐便雲實熱﹐蓋其內水不足﹐欲得外水以濟﹐水涸精虧﹐眞陰枯也。必兼脈證細察之﹐此而略差﹐死生立判。余嘗治垂危最重傷寒﹐有如此者﹐每以峻補之劑﹐浸冷而服﹐或以冰水﹑人參﹑熟附等劑﹐相間疊進﹐活人多矣。常人見之﹐咸以爲奇﹐不知理當如是﹐何奇之有﹗然必其漧渴燥結之甚者﹐乃可以參附涼水並進﹐若無實結﹐不可與水﹐如癰疽亦不可與涼水並進也。

又曰﹕裏熱燻灼臟腑﹐必口渴便閉﹐或下利腸垢﹐而小水短赤。

卷六論瘡瘍欲嘔作嘔呃逆

薛立齋曰﹕夫瘡瘍作嘔﹐不可泥於毒瓦斯內攻﹐而槪用敗毒等藥。如熱甚痛﹐邪气實也﹐仙方活命飲解之。作膿痛﹐胃气虛也﹐托裏消毒散。膿熟脹痛﹐气血虛也﹐先用托裏散﹐後用鍼以泄之。痛便祕﹐熱蘊於內也﹐內疏黃連湯導之。若因寒藥傷胃而嘔者﹐托裏建中湯。胃寒少食而嘔者﹐托裏益中湯。虛寒淫而嘔者﹐托裏溫中湯。肝木乘脾而嘔者﹐托裏抑靑湯。胃脘停痰而嘔者﹐托裏淸中湯。脾虛自病而嘔者﹐托裏益黃湯。鬱結傷脾而嘔者﹐托裏越鞠湯。若不得詳究其源﹐而妄用攻毒之藥﹐則腫者不能潰﹐潰者不能斂矣。丹溪𨿽曰腫瘍時嘔﹐當作毒瓦斯攻心治之﹐潰瘍時嘔﹐當作陰虛補之﹐殊不知此大槪之言耳。卽《內經》諸痛癢瘡﹐皆屬心火之意。況今之熱毒內攻而嘔者寡﹐脾胃虛寒而嘔者多﹐豈可執前聖之言﹐而藥今人之病歟﹗劉河間曰﹕夫瘡瘍時嘔﹐當作濕气侵胃﹐倍用白術。

朱丹溪曰﹕諸逆上衝﹐嘔噦﹐皆屬於火。然治嘔須分先後﹐腫瘍時﹐當作毒瓦斯上攻治之﹔潰瘍後﹐當作陰虛補之。

馮魯瞻曰﹕夫癰疽嘔逆有二﹕一因初起失於內托﹐伏熱在心﹔一因脾气不正﹐伏熱在脾。在心者則心煩身熱﹐腫作痛﹔脾气不正者﹐則不煩熱﹐但聞穢气便嘔。故治癰疽﹐多用香藥者﹐蓋气血聞香則行﹐聞臭則逆﹐瘡瘍多因營气不從﹐逆於肉裏﹐鬱結爲膿﹐得香則气血流行。凡瘡本腥穢﹐又聞臭觸則愈甚﹐若毒入胃則嘔噦﹐古人用之﹐可謂有理。卽如飲食﹐亦須調令香美﹐以益脾土﹐養其眞元﹐可保無虞矣。

申斗垣曰﹕夫嘔者﹐有聲無物謂之嘔﹐是气病也。有物無聲謂之吐﹐是血病也。凡瘡瘍腫痛之時﹐卽有嘔聲或吐﹐當診其脈﹐如洪數實大﹐或便祕不喜冷凍飲料者﹔宜降火淸中﹐黃連解毒湯。如喜熱飲而惡寒者﹐作嘔便利如常﹐宜養胃調中湯。如脈微細﹐腸鳴腹痛﹐作泄而嘔者﹐托裏溫中湯﹑二神丸。再以香砂六君子湯治之﹐飲食頓進﹐十全大補湯亦可。有患瘡瘍未潰﹐而作嘔及惡心者﹐乃瘡毒之甚內攻﹐胃气原虛﹐故有此證﹐宜六君子湯加香砂﹑生薑治之。如瘡瘍已潰﹐而作嘔作惡心者﹐或不食痞滿﹐腸鳴腹痛﹐大便利﹐作嘔及噦聲不絕﹐不得安眠﹐昏憒時發﹐宜托裏溫中湯治之。

《內經》曰﹕寒淫於內﹐治以辛溫﹐佐以苦溫﹐姜附能溫中外陽气﹐自裏之表﹐故爲君﹔羌活苦辛溫﹐能透關節耳。

竇漢卿曰﹕夫呃逆﹐乃胃中虛冷之極﹐宜香﹑附﹑丁﹑沈。

丹溪曰﹕內托散性涼﹐治嘔﹐有降火之理。﹝卽護心丹。﹞《精要》云﹕嘔逆有二證﹕一證謂初發不曾服內托散﹐伏熱在心﹐宜內托﹔一證謂气虛﹐脾气不正﹐宜嘉禾散。

朱丹溪曰﹕治嘔須分先後﹐腫瘍時當作毒瓦斯上攻治之﹐潰後當作陰虛治之﹐若年老因疽潰後﹐嘔逆不食者﹐宜參白術膏峻補取效。

薛立齋曰﹕熱毒內攻而嘔者寡﹐脾胃虛寒而嘔者多﹐當脈證辧之。

楊氏曰﹕鼻衄初愈﹐不曾表汗﹐毒在經絡﹐則背發大疽﹐自肩下連腰脇﹐腫硬如石﹐其色紫黑﹐以涼藥投之﹐終夜大嘔﹐連進內托散嘔止。

李東垣曰﹕嘔吐無時﹐手足厥冷﹐臟腑之虛也。

婁全善治一男子腫瘍﹐嘔﹐諸藥不止﹐用獨參湯一服﹐嘔卽止。

薛立齋曰﹕喜熱惡寒而嘔者﹐宜溫養胃气﹔喜寒惡熱而嘔者﹐宜降火。

南院使戴元禮曰﹕如惡心者﹐無聲無物﹐欲吐不吐﹐欲嘔不嘔﹐𨿽曰惡心﹐實非心經之病﹐皆在胃口﹐止宜用生薑﹐蓋能開胃豁痰也。

張景嶽曰﹕予嘗飲食少思﹐吞酸噯腐﹐諸藥不應﹐惟服理中湯﹐及附子理中丸有效。蓋此證﹐皆因中气虛寒﹐不能運化郁滯所致﹐故用溫補之劑﹐使中气溫和﹐自無此證矣。

胡公弼曰﹕若气血兩虛發嘔﹐而舌尖漧燥者﹐必死。

蔣示吉曰﹕脾胃將傾﹐則飲食作嘔﹐宜六君子湯加木香﹑砂仁﹐不應加附子﹝《說約》﹞經曰﹕諸吐嘔酸水﹐及水液混濁者﹐皆屬熱﹐諸嘔吐涎﹐澄澈淸冷者﹐皆屬寒。如天寒則水淸﹐天熱則水濁之義。又有胃熱胃寒之分﹐辧之以口渴與不渴耳。

卷六論瘡瘍喘急

王肯堂曰﹕癰疽喘急﹐恍惚嗜臥﹐此心火刑肺金﹐宜用人參平肺散﹐面赤者不治。﹝《準繩》﹞

卷六論瘡瘍大便瀉利

夫瘡瘍大便泄瀉﹐或因寒涼克伐﹐脾气虧損﹔或因脾气虛弱﹐食不克化﹔或因脾虛下陷﹐不能升舉﹔或因命門火衰﹐不能生土﹔或因腎經虛弱﹐不能禁止﹔或因脾腎虛寒﹐不能司職。所主之法﹐若寒涼傷脾﹐用六君子加木香﹑砂仁送二神丸。脾虛下陷﹐用補中益气送二神丸。命門火衰﹐用八味丸料送四神丸。腎虛不禁﹐用姜附湯加吳萸﹑五味。脾腎虛寒﹐用參附湯送四神丸。《病機》云﹕脈沈而細﹐身不動作﹐睛不了了﹐飲食不下﹐鼻準气息者﹐姜附湯主之。身重四肢不舉者﹐參附湯主之。仲景云﹕下痢腸鳴﹐當溫之。脈遲緊﹐痛未止﹐當溫之。大孔痛﹐當溫之。心痛當救裏﹐可與理中﹑附子﹑四逆輩。《精要》云﹕癰疽嘔瀉﹐腎脈虛者﹐不治。此發《內經》之微旨也。凡此實難治之證﹐如按前法治之﹐多有可生者。

卷六論瘡瘍大便祕結

東垣云﹕瘡瘍熱毒深固﹐嘔心逆﹐發熱而煩﹐脈沈而實﹐腫硬木悶﹐大便祕結﹐此毒在髒﹐宜疏通之﹔故曰﹕疏通其內﹐以絕其源。又曰﹕瘡瘍及諸病面赤﹐𨿽伏火熱﹐不得妄攻其裏﹐而陽气拂郁﹐邪气在經﹐宜發表以去之﹔故曰﹕火郁則發之。凡大便不通﹐飲食𨿽多﹐肚腹不脹﹐切不可通。若腹痞脹而不通者﹐乃直腸漧涸也﹔宜用豬膽導之。若腸胃气虛血涸而不通者﹐宜用十全大補湯培養之。若瘡證屬陰﹐或因入房傷腎﹐而不通者﹐宜用前湯加姜附回陽﹐多有得生者。經云﹕腎開竅於二陰﹐藏精於腎﹐津液潤則大便如常﹐若潰瘍有此﹐因气血虧損﹐腸胃漧涸﹐當大補爲善。設若不審虛實﹐而一於疏利者﹐鮮有不誤。

又曰﹕凡病患大腸漧燥﹐當用蜜導法﹐或膽導法﹐聽其在牀﹐隨便出之﹐不可扶起。若大腸漧燥﹐脹掙則瘡口鮮血突出﹐此肝不藏血故也。

申斗垣曰﹕大凡瘡瘍﹐皆由五臟不和﹐六腑壅滯﹐則令經絡不通而生焉。瘡初起未潰之先﹐腫大痛﹐脈洪數實大﹐欲作膿時﹐大便祕結﹐宜托裏﹐倍加硝黃﹐卽發表攻裏之劑是也。如已潰後﹐脈微芤數澀者﹐乃膿血出多﹐气血衰弱﹐宜八珍湯﹑聖愈湯內加桃仁﹑火麻仁﹑當歸﹐少加熟地以潤之。如弱甚﹐以膽汁導之更妙。切不可以巴豆﹑牽牛驅逐峻厲之藥﹐復傷元气﹐致生變證。

薛立齋曰﹕若飲食𨿽多﹐大便不通﹐而肚腹不脹者﹐此內火消爍﹐切不可通之﹐若肚腹痞脹﹐而直腸漧涸不通者﹐宜用豬膽汁導之。若誤行疏利﹐復傷元气﹐則不能潰斂。

張景嶽曰﹕後陰乃大腸之門﹐而其通與不通﹐結與不結﹐可察陽明之虛實。凡大便熱結﹐而腹中堅滿者﹐方屬有餘﹐通之可也。若新近得解﹐而不甚幹結﹐或旬日不解﹐而全無脹意者﹐便非陽明實邪。觀仲景曰﹕大便先硬後溏者﹐不可攻。可見後溏者﹐𨿽有先硬﹐已非實熱﹐矧夫純溏而連日得後者﹐又可知也。若非眞有堅燥痞滿等證﹐則原非實邪﹐其不可攻也﹐明矣。

又曰﹕大便通水谷之海﹐腸胃之門戶也。小便通血气之海﹐衝任水道之門戶也。

二便皆主於腎﹐本爲元气之關﹐必眞見實邪﹐方可議通議下﹐否則最宜詳愼﹐不可誤攻。使非眞實而妄逐之﹐導去元气﹐則邪之在表者﹐反乘虛而深陷。病因內困者﹐必由泄而愈虧﹐所以凡病不足﹐愼勿彊通﹐最喜者小便得气而自化﹐大便彌固者彌良。

營衛旣調﹐自將通達﹐卽大腸祕結旬餘﹐何慮之有﹗若滑泄不守﹐乃非虛弱者所宜﹐當首先爲之防也。

卷六導大便祕結法

蜜導法用白蜜四兩﹐火上煎熬四五沸﹐其色黃﹐取出幹磁盆內待其凝﹐急分四分﹐每分手搓作棗子形狀﹐長一寸﹐其蜜導頭須要光滑﹐恐傷肛門﹐用油潤之﹐徐徐塞入﹐少頃再加一條﹐旋增以去後爲度。

膽導法用豬膽一枚﹐膽口中放鵝毛管一根紮緊﹐以一頭鵝毛管﹐插入肛門﹐逞勢一撚﹐其膽汁衝入肛門﹐大便卽行矣。

又方生藥何首烏四兩﹐石臼搗碎﹐衝滚湯絞汁﹐隔湯燉熱﹐頓服卽通。

治五六十日大便祕結不通用鮮蘆根一籮﹐搗汁澄淸﹐煨多年老鴨﹐喫湯卽解。

卷六論瘡瘍小便淋漓頻數不利

竇漢卿曰﹕夫瘡瘍小便淋漓﹐或莖中澀者﹐腎經虧損之惡證也。宜用加減六味丸以補陰。足脛逆冷者﹐宜用八味丸以補陽。若小便頻而黃者﹐宜用四物湯加參﹑術﹑麥冬﹑五味﹐以滋肺腎。若小便短而少者﹐宜用補中益气加山藥﹑麥冬﹑五味﹐以補脾肺。若熱結膀胱而不利者﹐宜用五淋散以淸熱。若脾气燥而不能化者﹐宜用黃芩淸肺飲以滋陰。若膀胱陽虛﹑陰無以化者﹐宜用滋腎丸。腎虛之患﹐多傳此證﹐非滋化源不救。若用黃柏﹑知母﹐反瀉其陽﹐以速其危。若老人陽痿思色﹐元精內敗﹐莖中作痛而不利者﹐用加減八味丸加車前﹑牛膝。不應﹐更加附子﹐多有復生者。若精已竭﹐而復耗之﹐大小便中牽痛﹐愈痛則愈便﹐愈便則愈牽痛﹐以前藥加附子﹐亦有復生者。王太僕云﹕無陰則陽無以化﹐無陽則陰無以生﹐當滋其化源﹐苟專用淡滲﹐復損眞陰﹐乃速其危也。

張景嶽曰﹕傷寒而小水利者﹐以太陽之气未劇﹐卽吉兆也。

又曰﹕凡小便﹐人但見其黃﹐便謂是火﹐而不知人逢勞倦﹐小水卽黃﹔焦思多慮﹐小水亦黃﹔瀉痢無期﹐小水亦黃﹔酒色傷陰﹐小水亦黃。但非有或淋或痛﹐熱證相兼﹐不可因黃便謂之火﹐余見逼枯汁而斃人者多矣。經曰﹕中气不足﹐溲便爲之變。義可知也。若小水淸利者﹐知裏邪之未甚﹐而病亦不在气分﹐以津液由於气化﹐气病則小水不利也﹐小水漸利﹐則气化可知﹐最爲吉兆。

卷六論瘡瘍無寐肉筋惕

夫瘡瘍潰後無寐﹐發熱煩躁﹐血虛也。聖愈湯。自汗不止﹐無寐﹐气虛也。四君子加黃﹑五味子。發熱煩躁﹐肉筋惕﹐血虛也﹐八珍湯。大渴面赤﹐脈洪大而浮﹐陰虛發熱也﹐當歸補血湯。肢體微熱﹐煩躁面赤﹐脈沈微﹐陰盛發躁也﹐四君子加姜附。

卷六論瘡瘍出血

夫瘡瘍出血﹐因五臟之气虧損﹐虛火動而錯經妄行也。當求其經﹐審其因而治之。若肝熱而血妄行者﹐四物加炒梔﹑丹皮﹑苓﹑術。肝虛而不能藏血者﹐六味地黃丸。心虛而不能生血者﹐四物加炒連﹑丹皮﹑苓﹑術。脾虛熱而不能統血者﹐四君加炒梔﹑丹皮。若脾經鬱結﹐用歸脾湯加五味子。脾肺气虛﹐用補中益气加五味子。

气血俱虛﹐用十全大補。陰火動﹐用六味丸加五味子。大凡失血過多﹐見煩熱發渴等證﹐勿論其脈﹐急用獨參湯以補气。經曰﹕血生於气﹐苟非參﹑﹑歸﹑術甘溫等劑﹐以生心肝之血﹐決不能愈。若發熱脈大者﹐不治。凡患血證﹐皆當以犀角地黃湯爲主。東垣曰﹕形气有餘﹐病气有餘﹐當瀉不當補﹔形气不足﹐病气不足﹐當補不當瀉。

卷六論瘡瘍類破傷風

大凡癰疽潰後﹐筋糜肉爛﹐膿血大泄﹐陽隨陰散﹐或筋脈拘急﹐惡寒惕搦﹐甚者舌彊口噤﹐項背反張﹐痰涎壅盛﹐便閉出汗﹐不時發熱﹐此气血俱虛而傳變。𨿽與破傷風相類﹐而主治之法﹐當大補气血。若果系風證﹐亦須以大補气血爲本﹐而兼以治風之藥。若不審是非﹐而妄藥之﹐則誤矣。

澄曰﹕男婦小兒﹐但是額﹑顱﹑眉﹑囟﹑耳﹑項﹐無論是瘡是癤﹐潰後俱要用膏封貼﹐不可經風露。若不愼﹐頭面必發腫﹐宜外用紅升丹膏蓋提之﹐內服荊﹑防﹑僵蠶﹑天麻﹑白芷等味散之﹐自愈。

卷六論瘡瘍散走流注

大凡气血不調﹐經絡不通﹐復感六气七情﹐故毒瓦斯乘風熱而走是也。此證因風盛而生熱之證﹐熱極气盛﹐气因熱之極而走於四散﹐急宜疏風定熱﹐則風自息。若元气盛﹐初發者﹐速以艾灸七壯﹐四圍敷藥﹐內服流气飲﹐無不愈者。若流注於腿腳者﹐死無疑矣。

卷六論瘡瘍攣急牽陰入腹

《圖經》古方療惡瘡癰腫﹐或連陰髀間疼痛﹐急攣牽入小腹﹐不可忍者﹐一宿則殺人﹐用茴香苗葉搗取汁﹐一升﹐服之﹐日三四﹐用其滓以粘貼﹐冬月根亦可用。此海外方﹐永嘉以來用之起死神效。﹝《準繩》﹞

卷六論瘡瘍目斜視上

王肯堂曰﹕癰疽目斜視上﹐黑睛緊小﹐白睛靑赤﹐此肝挾火邪也。﹝《準繩》﹞蔣示吉曰﹕宜六味地黃丸料﹐加山梔﹑麥冬﹑北五味子治之。﹝《說約》﹞

卷六論瘡瘍發痙﹝痙當作﹞

夫瘡瘍發痙﹐因气血虧損﹐外邪所摶﹐或內虛郁火所致。其證牙關緊閉﹐四肢勁彊﹐或腰背反張﹐肢體抽搐﹐其有汗而不惡寒者﹐曰柔痙。風能散气﹐故有汗也﹐其無汗而惡寒者﹐曰剛痙。寒能澀血﹐故無汗也。皆由亡血過多﹐筋無所養﹐故傷寒汗下過多﹐與潰瘍產後多患之﹐乃敗證也。

若大補气血﹐多有復生者。若作風治﹐速其危矣。

卷六論瘡瘍四肢逆冷

王肯堂曰﹕四肢逆冷﹐乃胃气虛寒也。﹝《準繩》﹞澄曰﹕寒熱之厥﹐辧在何處﹖蓋寒厥四肢逆冷﹐過乎肘膝﹐指甲靑﹐脈沈細無力﹐有寒證見於外﹔若熱極而厥者﹐火極似水﹐𨿽厥而指甲尙溫﹐不似寒厥過乎肘膝﹐脈來沈實﹐大而有力﹐以此爲辧。寒厥瘡必灰白下陷﹐熱厥瘡必紫暗漧枯。

卷六論瘡瘍胸痞

王肯堂曰﹕忿怒胸痞﹐肝气滯也。倦怠胸痞﹐中气虛也。胸滿多痰﹐脾气虛也。﹝《準繩》﹞書曰﹕凡胸痞﹐身上半屬陽﹐身下半屬陰﹐胸前乃淸陽之分﹐非物也﹔若腹滿者﹐是有物而非邪气也﹕但痞气亦脹滿胸前﹐何以別之﹖曰﹕痞气因邪在表﹐誤用硝黃﹑巴豆﹑牽牛下之﹐以致胸脹﹐必問其人曾經下否﹖若經下過﹐卽是痞气﹐未經下而胸前脹滿者﹐卽半表半里證。

卷六論瘡瘍陽气脫陷

夫瘡瘍陽气脫陷﹐或因克伐之劑﹐或因膿血大泄﹐或因吐瀉之後﹐或因誤而入房﹐若發熱頭疼﹐小便淋澀﹐或滑數便血﹐目赤煩喘自汗﹐發熱气短﹐頭暈體倦﹐熱渴意欲飲水﹐投水惡寒﹐憎寒身熱惡衣﹐揚手擲足﹐汗出如水﹐腰背反張﹐鄭聲不絕﹐此無根虛火之假熱證。或畏寒頭痛﹐咳逆嘔吐﹐耳聵目蒙﹐小便遺難﹐瀉利腸鳴﹐裏急腹痛﹐玉莖短縮﹐冷汗時出﹐齒牙浮腫﹐肢體麻痺﹐或厥冷身痛﹐或切牙嚙唇﹐舌根彊硬﹐此陽气脫陷之眞寒證。皆勿論其脈﹐勿論其瘡﹐但見一二﹐急用參附湯補之﹐多有復生者。大凡潰後勞碌﹐元气虧損﹐或夢遺精脫﹐或滑數便血﹐或外邪乘之﹐或誤用寒涼﹐气血脫陷而致斯證。治以前藥﹐亦有復生者。

卷六論瘡瘍僵肉

梅氏曰﹕凡治背瘡﹐肉長疾嫩﹐皮不及裹﹐見風卽成僵肉﹐速以寒水石燒研爲細末﹐傅瘡上﹐再用銅綠細末上之﹐肉卽不作僵矣。﹝《準繩》﹞

卷六論瘡瘍瘡口黑暈瘡內無血色

凡瘡口黑暈而無血色者﹐乃涼藥太過﹐宜用沖和膏加肉桂﹑當歸﹐溫活死血﹐則黑暈自退也。如顏色未撤消﹐仍以沖和膏敷之。

卷六論瘡瘍瘡毒入內罨

夫瘡之始發﹐肉色未辧﹐經絡初滯之時﹐宜表散﹐以托裏之劑﹐使經絡易通﹐而毒瓦斯亦散﹐則毒瓦斯引令外出﹐爲順。《內經》云﹕汗之則瘡已。俾營衛通行﹐妙在斯矣。有等庸俗之人﹐不知斯理﹐而自髙傲﹐彊自內疏﹐不知脈浮在表之理﹐反使邪毒內罨﹐如傷寒證﹐當汗而誤下之義同。以致外如麻而裏如瓜﹐憎寒壯熱﹐邪已內攻﹐惟有急以蒜灸以接其陽﹐引毒外出﹐更以托裏大劑治之﹐或有可生者。常見有瘡疥之人﹐燻燃撚子等藥﹐亦令入內﹐俱自取傷生之禍爾。

卷六論瘡瘍面赤不得攻下

夫瘡瘍面赤﹐𨿽伏大熱﹐禁不得攻裏﹐爲陽气怫郁﹐邪气在經﹐宜發表以去之。故曰﹕火郁則發之。𨿽大便祕結﹐只宜多發其表﹐以發散陽火﹐少加潤燥之藥。若見風脈﹑風證﹐只可用發表風藥﹐便可以通利也。若只漧燥祕澀﹐只宜潤之﹐亦不可下。

卷六論瘡瘍治法當分緩急

凡患瘡瘍﹐或泄瀉﹐或出汗﹐或不進飲食﹐或夜不寐﹐宜先治內證﹐內證一愈﹐則外證易痊﹐此乃急則治標之法﹐膏圍二藥﹐仍照舊用之﹐勿缺。

卷六論瘡瘍補瀉不可倒施

東垣云﹕夫癰疽得之有內外之別﹐治之有寒溫之異﹐受之外者﹐法當托裏以溫﹐若反用寒藥﹐則是以皮毛之邪﹐引入骨髓矣。受之內者﹐法當疏利以寒﹐若反用溫劑托裏﹐則是以骨髓之病﹐上徹皮毛矣。是必表裏通潰﹐共爲一瘡﹐助邪爲毒﹐苦楚百倍﹐輕則令危﹐重則死矣。

卷六論瘡瘍輕證用重劑

夫人身气血有虛實﹐瘡瘍所發有輕重﹐治療之法有攻補。元戎云﹕若人气血壅盛﹐營衛充滿﹐抑遏不行﹐腐化而爲癰者﹐當泄之以奪盛熱之气。若人飲食少思﹐精神衰弱﹐營衛短澀﹐寒摶而爲癰者﹐當補之以接虛怯之气。丹溪云﹕腫瘍內外皆虛﹐宜以補接行散爲主。大抵用藥之法﹐如執權衡﹐當察病勢輕重﹐邪蓄表裏﹐瘡毒腫潰﹐元气虛實﹐若不詳究其因﹐率爾投治﹐實實虛虛﹐七惡之禍﹐不能免矣﹐治者審之。

卷六論瘡瘍寒熱逆從用藥法

嘗見治寒以熱﹐而寒彌甚﹐治熱以寒﹐而熱彌熾﹐何也﹖假如心實生熱者﹐當益其腎﹐腎水滋﹐熱自除。腎虛生寒者﹐補益其心﹐心火降﹐寒自退。此所謂寒之而熱者取之陰﹐熱之而寒者取之陽也。又寒因熱用﹐熱因寒用﹐要在通其理而已。又聞微者逆之﹐甚者從之﹐蓋治寒以熱﹐必涼藥以行之﹔治熱以寒﹐必溫藥以導之﹐此亦欲其藥性之調和也。其間有正有權者﹐因病有微甚﹐微者逆治﹐理之正也。甚者從治﹐理之權也。

卷六論瘡瘍用汗下藥

仲景云﹕治傷寒有汗﹑吐﹑下三法。東垣云﹕治瘡瘍有疏通﹑托裏﹑和營衛三法。

用之得宜﹐厥疾瘳矣。假如瘡瘍腫硬木悶﹐煩熱便祕﹐脈沈而實﹐其邪在內﹐當先疏其內以下之。腫作痛﹐便利調和﹐脈浮而洪﹐其邪在表﹐當先托其裏以汗之。元戎云﹕營衛充滿﹐抑遏而爲癰者﹐當泄之以奪盛熱之气﹔營衛虛弱﹐壅滯而爲癰者﹐當補之以接虛怯之气。東垣又云﹕瘡瘍𨿽面赤伏熱﹐不得攻裏﹐裏虛則下利。仲景又云﹕瘡家𨿽身體疼痛﹐不可發汗﹐汗之則發痙﹐苟不審詳﹐妄爲汗下﹐以致血气虛損﹐毒反內陷﹐少壯者難以潰斂﹐老弱者多致不救。

卷六論瘡瘍附子不可輕用

夫附子﹐味辛而甘﹐气溫大熱﹐有大毒。制法﹕以童便煮而浸之﹐再用文武火以烈其毒﹐且可助下行之力﹐入鹽尢捷﹐此佐使之藥﹐通行諸經﹐其性善走而不守﹐浮中沈無所不致﹐陽中之陽﹐故行而不止。用之得宜﹐有奪旗斬將之功﹐用之不宜﹐有殺身殞命之禍。每人參一錢爲君﹐止可下附子一二分爲使﹐再加甘艸以解其毒﹐內外之證﹐遇嚴寒時候﹐瘡口沈塌﹐四肢厥冷﹐寒濕疼痛﹐痿拘攣﹐膝痛不能行步﹐腰脊風寒﹐伏陰傷寒﹐方可下附子﹐不審陰陽虛實﹐一槪用之﹐使人服後﹐火郁中焦﹐气郁下焦﹐咆哮喘急﹐頃刻而斃。凡用附子者﹐豈可不細審之乎。

又曰﹕解附子毒﹐令多吸新水﹐連飲數碗﹐遂大嘔泄﹐方解其毒﹐此又不可不知也。

卷六論瘡瘍當捨時從證

薛立齋曰﹕經云﹕諸痛癢瘡瘍﹐皆屬心火。若腫赤煩躁﹐發熱飲冷﹐便祕作渴﹐脈洪數實﹐是其常也﹐𨿽在嚴寒之時﹐必用大苦寒之劑﹐以瀉熱者。若脈細皮寒﹐瀉利腸鳴﹐飲食不入﹐嘔吐無時﹐手足逆冷﹐是變常也﹐𨿽在盛暑之時﹐必用辛溫之劑﹐以助陽气。《內經》云﹕用寒遠寒﹐用熱遠熱﹐有假者反之﹐𨿽違其時﹐必從其證。

王肯堂曰﹕如腫赤煩躁﹐發熱引冷﹐便祕作渴﹐脈洪數實﹐是爲五實﹐𨿽在嚴寒之時﹐必用大苦寒之劑﹐瀉其陽以救其陰。若脈細皮寒﹐瀉利腸鳴﹐飲食不入﹐嘔吐無時﹐手足逆冷﹐是爲五虛﹐𨿽在盛暑之時﹐必用大辛熱之劑﹐散其陰以回其陽。若執泥常法﹐則誤矣。﹝《準繩》﹞張景嶽曰﹕愚意羅先生以捨時從証之法﹐垂訓後人﹐誠百世不磨之要道也。但時之遷變﹐本所難知﹐而証之幽顯﹐尢不易識﹐何也﹖蓋常人之所謂時者﹐春夏秋冬之時也﹐歲歲時常之主气也。誰不得而知之。而不知五六周環﹐則長夏有寒淫之令﹐三冬有炎暑之權﹐此則𨿽若捨時﹐而實以從時﹐昧者固能知此乎﹗又如察証之法﹐則凡脈細皮寒﹐泄瀉厥冷之類﹐是皆已見之寒證也﹐又誰不得而知之。不知其來有源﹐有甚有漸﹐卽諸證未見之前﹐而本來已具﹐此際便難錯認﹐使必待焦頭爛額﹐而後曲突徙薪﹐則已晚矣。此羅先生之所以明已﹐然則余更爲慮未然﹐蓋恐人之見之﹐遲而無及於事也。𨿽然余常見今人之於已然者尙不能見﹐而復欲其見未然﹐誠哉過矣﹗然余慨然之念﹐則不能不道其詳﹐而深望於知音者。

卷六論瘡瘍用香散藥

伍氏曰﹕气血聞香則行﹐聞臭則逆﹐大抵瘡瘍多因營气不從﹐逆於肉理﹐故郁聚爲膿﹐得香散藥則气流行﹐故當多服五香連翹湯﹑萬金散﹑淸心內固金粉散。凡瘡本腥穢﹐又聞臭觸﹐則愈甚者﹐若毒瓦斯入胃﹐則爲咳逆﹐古人用此﹐可謂有理。且如飲食調令香美﹐則益脾土﹐養眞元﹐保其無虞矣。

澄曰﹕脾喜馨香﹐藥品香燥﹐固能行气散郁。若眞陰不足﹐虛火上炎﹐素多痰火之人﹐又所當禁。

又曰﹕潰後瘡瘍生肌藥中﹐務須少加冰麝﹐蓋冰麝香竄﹐多用則走泄眞气﹐反令瘡口難斂。

又曰﹕潰後忌房內焚燒安息﹑沈香﹐燒則瘡口燥癢。

又曰﹕潰後忌佩香囊﹑離宮錠等物﹐不獨耗散眞气﹐且恐引動相火遺泄。

卷六論瘡瘍泥用止痛藥

薛立齋曰﹕夫瘡瘍之作﹐由六淫七情所傷而痛也。因气血凝滯所致﹐假如熱毒在內﹐便祕而作痛者﹐內疏黃連湯導之。熱毒熾盛﹐腫而作痛者﹐黃連解毒散治之。

不應﹐仙方活命飲解之。瘀血凝滯而作痛者﹐乳香定痛散和之。作膿而痛者﹐托裏消毒散排之。膿脹而痛者﹐鍼之。膿潰而痛者﹐補之。若因气虛而痛﹐四君加歸﹑。

血虛而痛﹐四物加參﹑。腎虛而痛﹐六味地黃丸。口漧作渴﹐小便頻數者﹐加減八味丸﹐此皆止痛之法也。丹溪云﹕膿出而反痛﹐此爲虛也﹐宜補之。穢气所觸者﹐和解之﹐風寒所逼者﹐溫散之﹐若泥用乳沒﹐斯執方矣。

李東垣曰﹕夫瘡疽之證候不同﹐寒熱虛實皆能爲痛﹐止痛之法﹐殊非一端﹐世人皆謂乳沒珍寶之藥可住疼痛﹐殊不知臨病制宜﹐自有方法。蓋熱毒之痛者以寒涼之劑折其熱﹐則痛自止也。寒邪之痛者﹐以溫熱之藥﹐熨其寒﹐則痛自除矣。因風而有痛者﹐除其風﹐因濕而痛者導其濕﹐燥而痛者潤之﹐塞而痛者通之﹐虛而痛者補之﹐實而痛者瀉之﹐因膿郁而閉者開之﹐惡肉浸潰者引之﹐陰陽不和者調之﹐經絡祕澀者利之。臨機應變﹐方爲上醫﹐不可執方而無權也。﹝《十書》﹞

卷六論瘡瘍輕投十宣散等劑

今人有瘡瘍﹐不審元气虛實﹐病之表裏﹐病者多喜內消﹐而醫者卽用十宣散及敗毒飲﹑流气飲之類。殊不知十宣散𨿽有參﹐然防風﹑白芷﹑濃朴﹑桔梗皆足以耗气﹐況不分經絡時令﹐气血多少﹐而槪用之乎﹖敗毒散乃發表之藥﹐果有表證﹐亦止宜一二服﹐多則元气反損﹐其毒愈盛﹐𨿽有人參﹐莫能補也。況非表證而用之乎﹖流气飲乃耗血之劑﹐果气結膈滿﹐亦止宜二三服﹐多則血气愈傷﹐夫血气凝滯﹐多由營衛气弱﹐不能營運﹐豈可復用流气飲以益其虛﹐況諸經气血多寡不同﹐而流气飲通行十二經﹐則諸經皆爲所損﹐反爲敗證﹐𨿽有歸﹐亦難倚仗﹐若服之過度﹐則气虛血耗﹐何以成膿﹐苟不察其由﹐而泛投克伐之劑﹐能無危乎﹗此三方者﹐其不可輕用亦明矣。

河間云﹕凡瘡止於一經﹐或兼二經者﹐止當求責其經﹐不可干擾餘經也。

卷六論瘡瘍未潰不宜槪用敗毒之藥

夫瘡瘍之證﹐當察經之傳受﹐病之表裏﹐人之虛實﹐而攻補之。假如腫痛熱渴﹐大便祕結者﹐邪在內也﹐疏通之。腫作痛﹐寒熱頭痛者﹐邪在表也﹐發散之。

腫痛甚者﹐邪在經絡也﹐和解之。微腫微痛﹐而不作膿者﹐气血虛也﹐補托之。漫腫不痛﹐或不作膿﹐或膿成不潰者﹐气血虛甚也﹐峻補之。色黯而微腫痛﹐或膿成不出﹐或腐肉不潰者﹐陽气虛寒也﹐溫補之。若泥其未潰﹐而槪用敗毒﹐復損脾胃﹐不惟腫者不能成膿﹐而潰者亦難收斂﹐七惡之證蜂起﹐多致不救。丹溪云﹕腫瘍內外皆壅﹐宜以托裏表散爲主。如欲用大黃﹐寧無孟浪之非﹐潰瘍內外皆虛﹐宜以托裏補接爲主。如欲用香散﹐未免虛虛之失﹐治者審之。

卷六論煎藥必得其法

凡煎藥必須擇親信誠謹老實之人﹐洗淨新藥罐﹐用新汲甜水爲上﹐慢火煎熬﹐紗絹濾渣﹐取淸汁服之。不可近燈火之下喫藥﹐過口之物﹐酸味過口﹐則藥味甘甜﹐甜物過口﹐則藥味轉苦。又不宜服冷藥﹐脾喜熱﹐冷則不能營運。患在上﹐不厭頻而少﹐少服則滋榮於上﹔患在下﹐不厭頓而多﹐多服則峻補於下。病在頭面﹑頸項﹑臂膊者﹐先食而後藥﹔病在胸膈﹑心下﹑肚腹﹑膀膝者﹐先藥而後食﹔病在四肢者﹐陽中之陽﹐須服藥於旦﹔病在骨髓﹐陰中之陰﹐須服藥於夜。

卷六論雜忌須知

凡病時﹐忌怒﹐忌疑慮﹐忌身體不潔人來看﹐忌魚﹑羊﹑鵝肉﹑燒酒﹑麵食﹑生冷瓜果﹑腌臘等物﹐瘡口斂百日後﹐不作渴者﹐方可入房。

凡一切癰疽瘡腫毒證﹐將欲好之時﹐如往有喪人家弔孝﹐並拜望等項﹐其瘡腫卽復發﹐切忌﹐切忌。

凡癰疽大證﹐𨿽有姬外家﹐不得艷裝相見﹐每見癰疽潰後﹐大肉已生﹐姬外家往來﹐𨿽無交接之事﹐而欲念一動﹐精已離宮﹐每致虛陷喘急而亡者數人。病者當惜生命﹐不可不爲拒絕也。

卷六論醫者宜避瘡毒侵襲

凡視瘡瘍﹐穢气甚臭﹐聞之則惡心難忍﹐毒深者﹐最能染人。須先用綿紙塞鼻孔﹐食姜﹑蒜﹑燒酒﹑充飽之物﹐以敵穢气﹐切不可空心視之。喫蒜﹑酒後﹐不可口對瘡上﹐恐穢气觸瘡上﹐令患者作痛。

卷六論藏揩膿水穢紙法

凡揩膿水垢紙﹐必須入一竹籃中﹐掛透風處﹐但腐肉瘀膿﹐皆人之气血所變者﹐日中曬之﹐則瘡口痛﹐放在濕處﹐則膿水不幹﹐待平愈之後﹐用漧柴一束燒之。

卷七論初起腫瘍

澄曰﹕初起腫瘍者﹐乃癰疽惡毒﹐始發壅腫﹐七日之內﹐未成膿者﹐目曰腫瘍﹐施治之早﹐僅可內消十之六七﹐縱不能全消﹐亦可移深居淺﹐轉重就輕。但不可驟用寒涼敷藥﹐冰凝肌肉﹐更勿輕投苦寒丸劑﹐凝滯气血﹐遏郁毒瓦斯﹐便難消散。若已八九朝﹐內膿已成﹐治無消法﹐若勉彊消之﹐不獨不能消散﹐反致气血受虧﹐根腳散漫﹐內膿不能外泄﹐膿汁淸稀。所以消腫瘍之法﹐貴乎早也。

卷七論內消法

王肯堂曰﹕癰疽之證﹐發無定處﹐欲令內消於初起紅腫結聚之際﹐施行气活血﹑解毒消腫之藥是也。當審淺深大小﹐經絡處所﹐形脈虛實。如發於腦﹑背﹑腰﹑項﹑臀﹑者﹐乃太陽經也﹐宜黃連﹑羌活。背連脇處﹐爲近少陽﹐宜柴胡﹐並宜敗毒散﹑仙方活命飲。形實脈實者﹐宜漏蘆湯﹑內疏黃連湯﹑追毒丸疏利之。气虛者﹐參爲主﹐血虛者﹐歸芎爲主﹐佐以消毒之藥﹐隨分野以引經藥行至病所。六經分野﹐上有癰疽﹐其五經各隨本經標本寒溫﹐气血多少﹐以行補瀉。惟少陽一經﹐𨿽曰气多血少﹐而气血皆不足也﹐治與气虛血虛同法。凡栝蔞﹑射幹﹑穿山甲﹑金銀花﹑夏枯艸﹑蟾酥﹑連翹﹑地丁﹑鼠粘子﹑木鱉子之類﹐爲內消之藥。仙方活命飲﹑內消丸﹑柞木飲子﹑牛膠飲子﹑車轍散﹑返魂丹﹑消毒飲﹐爲內消之方﹐眾皆知之。殊不知補瀉虛實﹐平治寒溫﹐使气血各得其常﹐則可內消也。其外用紫葛湯淋洗﹐及用散塗膏貼者﹐亦使气血和平﹐而腫消熱退也。

李東垣曰﹕夫癰疽丹腫之生﹐皆由陰陽不調﹐營衛凝澀﹐气血不流之所生也。古人有言曰﹕陽滯於陰則生瘡﹐陰滯於陽則生疽。瘡疽之生﹐有內有外﹐內生於臟腑胸腹之中﹐外生於膚肉筋骨之表﹐發無定處。夫郁滯之本﹐則因气血不流﹐蒸气不能外達﹐畱滯而成內熱﹐瘡疽所生焉。若初覺气血郁滯﹐皮肉結聚﹐腫而不潰時﹐可疏滌風熱﹐通利臟腑﹐一二行後﹐徐次用諸湯漬﹐卽得內消矣。不然﹐則治之稍慢﹐毒熱不散﹐反攻其內﹐致令膿血之聚也。《內經》謂﹕治病必求於本。蓋瘡疽本乎中熱之鬱結不通也﹐其風邪寒气所聚也﹐治之宜溫熱之劑和血令內消也。辧之有法﹐須認風寒則腫硬色白﹐熱毒則腫色赤﹐以爲異也。如有气已結聚﹐不可用內消之法﹐宜用排膿托毒之藥﹐此皆先後之次也。

又曰﹕消者﹐滅也﹐滅其形證也。經曰﹕諸痛癢瘡瘍﹐皆屬心火。火者﹐離卦也。離者﹐外陽而內陰﹐內陰壅滯﹐必然外攻﹐治當內消﹐使絕其源而淸其內﹐不令外發﹐故云內消。乃初起微覺之時﹐卽以湯液丸散﹐內服外敷﹐疏其源﹐絕其毒﹐實時消散﹐如形證已成﹐不用此法也。

程山齡曰﹕內消者﹐腫毒初起﹐卽用藥消散也。凡病癰疽﹑發背﹑對口﹑疔毒﹐其初起憎寒壯熱﹐有似傷寒﹐而痛偏著一處﹐飲食如常者﹐蓄積有膿也。當初起時﹐膿尙未成﹐不過气血乖違﹐逆於肉理耳。外敷遠志膏﹐或金黃如意散﹑鐵箍散﹐或貼普救萬全膏﹔內服銀花甘艸湯﹐或內消散﹐實時消散。若系疔瘡﹐卽宜刺破﹐或艾灸腫處﹐上搽蟾酥餅﹐貼以萬全膏﹐內服菊花甘艸湯﹐隨卽平伏。菊花連根帶葉﹐皆治疔瘡之聖藥也。其中亦有挾風寒而發者﹐又宜先用荊防散﹐或芎芷香蘇飲﹐冬月萬靈丹以散之。隨服銀花﹑菊花等藥﹐卽可內消﹐務須及早下手﹐不可遲滯。﹝《十法》﹞

卷七癰疽腫瘍門主方

內消散

﹝《正宗》﹞金銀花知母穿山甲半夏大貝母乳香﹝去油﹞天花粉白芨皂角鍼﹝各一錢﹞酒水同煎﹐熱服取汗。渣加秋芙蓉葉二兩﹐搗敷患上﹐畱頂透气。

立消散

生地龍膽艸柴胡防風荊芥穗槐花靑木香﹝各等分﹞升麻﹝上部加﹞牛膝﹝下部加﹞酒水同煎﹐熱服取汗﹐輕可立消﹐重者二劑。如已成將潰﹐禁服。

銀花甘艸湯

﹝《十法》﹞一切惡毒肺癰﹐初起立消﹐誠外科捷法。

鮮金銀花﹝五兩﹞甘艸節﹝一兩﹞作一劑﹐入砂鍋內﹐水二碗﹐煎一半﹐加無灰酒一大碗﹐略煎數沸﹐分作三服﹐一日夜服完﹐重者二劑。服至大小便利﹐則藥力到矣。如下部加牛膝﹐外用生金銀花搗爛﹐敷四圍﹐中畱一孔透气。沈內翰云﹕金銀花幹者﹐終不及鮮者力大而效速。

四妙湯

﹝卽神效托裏散。《說約》﹞此瘍科首用捷法﹐功效立奏﹐增減活法﹐醫者臨證酌用。

生黃﹝五錢﹞大當歸金銀花﹝各一兩﹞甘艸節﹝二錢﹞水煎﹐晝夜服盡﹐自可移深居淺﹐轉重作輕。如已成﹐气血素虧﹐不能穿潰者﹐加白芷﹑皂鍼﹑山甲各二錢﹐一伏時自潰。

如已潰後﹐卽宜刪去皂鍼﹑山甲﹐如初起痛﹐口渴加天花粉。此治癰疽﹑發背﹑腸癰之神方也。

澄自幼及今﹐數十年來﹐凡治一切癰疽﹐皆賴此方。遇大證金銀花每加至六兩﹑四兩﹐黃加至兩許﹐當歸加至二兩﹐甘艸節加至三錢。但見瘡色不起﹐膿水淸稀﹐卽加肉桂轉陰爲陽﹐化毒成膿。如乳癰﹑乳吹﹐卽加蒲公英一兩立消﹐百發百中﹐萬穩萬當。

大毒惡瘡﹐初起卽消﹐已成自潰。

廣陳皮﹝二錢五分﹞白芷當歸尾乳香﹝去油﹞甘艸節沒藥﹝去油﹞天花粉防風川貝母﹝去心﹞赤芍穿山甲皂鍼﹝各一錢﹞連翹肉桂﹝各八分﹞酒水同煎﹐熱服取汗。忌犯鐵器﹐孕婦忌服。

槐花酒

﹝彭辛用此方三十年﹐無不見效。﹞初起大毒腫﹐服之內消。

槐花﹝四兩。入砂鍋內炒黃﹐乘熱入酒二碗﹐煎十餘沸﹞濾去渣﹐熱服取汗。如未消再服取效。

活血調气湯

專主消毒散瘀。

荊芥天花粉防風赤芍陳皮﹝各一錢二分﹞甘艸節﹝八分﹞川貝母﹝去心﹞金銀花白芷當歸尾﹝各二錢﹞水煎服。背上及冬月加羌活﹐內熱及夏月加連翹﹑山梔﹐消腫加牛蒡子﹑穿山甲﹐痛甚加乳香﹑沒藥﹐小便澀加木通﹐泄瀉加蒼術。

消無名大毒。

陳琉璃砥﹝炙黃存性﹞研極細。輕者三錢﹐重者五錢﹐無灰酒衝服﹐取汗忌風。

神援衛生湯

﹝《正宗》﹞解毒消腫﹐淸熱活血止痛。

白芷天花粉連翹﹝各八分﹞牛蒡子荊芥甘艸節﹝各一錢﹞乳香﹝去油﹞沒藥﹝去油﹞防風﹝各五分﹞金銀花﹝三錢﹞當歸尾川貝母﹝各一錢五分﹞水煎服。若大便祕結熱甚者加大黃酒炒﹐一二錢。

芎芷香蘇散

﹝《十法》﹞凡毒初起多有挾風寒而發者﹐宜先用此藥。

川芎紫蘇赤芍陳皮荊芥香附秦艽白芷甘艸引加蔥頭二寸水煎服。傷食加山楂肉﹑麥芽﹑蘿卜子。

眞人活命飲

治初起癰疽發背﹐一切腫毒疔瘡惡證。

金銀花白芷天花粉陳皮穿山甲防風甘艸節當歸皂角刺赤芍川貝母﹝各五錢﹞其毒在背以皂角刺爲君﹐加紫花地丁。其毒在胸加栝蔞仁三錢﹐其毒在腹以白芷爲君﹐其毒在四肢以金銀花爲君﹐如疔瘡加艸紫河車。

上咀﹐每服用無灰酒十茶盅﹐如毒小各減半﹐用有嘴瓶裝濃紙蓋口﹐勿令泄气﹐煎至五盅﹐去渣作三五服﹐接連頻服﹐渣再煎。此藥宜無灰酒﹐不可用酸薄酒﹐莫犯鐵器﹐服後側臥﹐睡一覺﹐定有回生之意﹐神功浩大之至。

內消大毒蘇木槌碎煎酒服。

內消。

槐花﹝一兩﹐炒深黑﹞核桃﹝十个﹐連殼燒黑﹐去殼取肉。﹞研細。和酒服﹐取汗自消。

消毒聖神湯

﹝岐天師﹞金銀花﹝四兩﹞天花粉﹝五錢﹞蒲公英當歸生甘艸﹝各三錢﹞水煎服。一劑卽消﹐二劑全愈﹐不必三劑。﹝蓋金銀花專能內消瘡毒﹐然非多用則力輕難以成功。生甘艸一味已足解毒﹐況又用之於金銀花內﹐亦足以散邪而衛正。蒲公英陽明經藥也﹐且能散結逐邪﹔天花粉消痰聖藥﹔當歸活血﹐是以專功血不活所以生癰。今血活而癰自愈﹐此方之所以奇而肆也。﹞孫眞人初起立消。

金銀花﹝三兩﹞白礬﹝一兩﹞水煎服。一劑卽消﹐發背亦然。

雷公消癰疽。

當歸﹝一兩﹞天花粉﹝三錢﹞附子﹝一片﹞生甘艸元參﹝各五錢﹞金銀花﹝三兩﹞白礬﹝一錢﹞水煎服。初起一劑卽消﹐腫者二劑必消。

華佗眞君消癰疽。

金銀花﹝三兩﹞當歸﹝一兩﹞天花粉﹝五錢﹞蒲公英生甘艸﹝各三錢﹞水煎服。

孫眞人統治諸癰。

金銀花﹝一兩﹞蒲公英﹝五錢﹞天花粉﹝三錢﹞甘艸﹝一錢﹞水煎服。一劑輕﹐二劑全愈。此方消毒﹐實有奇功。

內消方金銀花﹝四兩﹞甘艸﹝二兩﹞蒲公英﹝一兩﹞元參﹝五錢﹞當歸﹝一兩﹞水煎服。一劑卽消。

華眞君消頭面瘡疽。

當歸﹝一兩﹞金銀花﹝二兩﹞黃芩﹝一錢﹞蒲公英桔梗﹝各三錢﹞生甘艸川芎﹝各五錢﹞水煎服。一劑輕﹐二劑全消﹐不必三劑。

華眞君消癰萬全湯

治身上手足之瘡疽。

金銀花﹝三兩﹞當歸﹝一兩﹞牛蒡子﹝二錢﹞蒲公英生甘艸﹝各三錢﹞天花粉﹝五錢﹞芙蓉葉﹝七片﹐無葉時用梗三錢﹞水煎服。一劑卽消﹐二劑全愈。

岐天師消癰﹐消中部癰疽。

當歸金銀花白芍元參﹝各一兩﹞甘艸﹝五錢﹞荊芥梔子﹝各三錢﹞白芥子白礬連翹﹝各二錢﹞水煎服。一服知﹐二劑全消﹐破潰者﹐四劑愈。如陰疽去梔子﹐加肉桂一錢。

張仲景統治癰疽。

當歸蒲公英甘艸﹝各一兩﹞金銀花﹝二兩﹞乳香﹝去油﹞黃芩﹝各一錢﹞水五碗﹐煎一碗﹐調乳香末服之。

化癰湯

﹝雷眞君﹞金銀花﹝五兩﹞元參﹝三兩﹞當歸﹝二兩﹞荊芥白芥子﹝各三錢﹞肉桂﹝三分﹞水煎服。

雷眞君消癰方

癰疽發背﹐或生於頭項﹐或生於胸腹﹐或生於手足﹑臂腿﹑腰臍之間﹑前陰糞門之際﹐肺癰﹑大小腸癰﹑毋論陰毒陽毒﹐初起一服立消﹐已潰者卽斂。

金銀花﹝四兩﹞當歸﹝二兩﹞蒲公英元參﹝各一兩﹞水五碗﹐煎八分﹐饑服一劑﹐盡化爲無有矣。切勿嫌其藥料之重﹐減去分兩﹐則功亦減半矣。此方旣善攻散諸毒﹐又不耗損眞气﹐可多服久服﹐俱無礙。

岐天師消癰湯

金銀花當歸蒲公英﹝各一兩﹞荊芥連翹﹝各一錢﹞生甘艸﹝各一兩﹞水煎服。一劑輕﹐二劑消﹐三劑愈。

天下第一消發背方紫花地丁金銀花川連﹝酒制﹞黃花地丁槐花﹝各一兩﹞分四劑﹐水煎服﹐隨用溫水洗四肢﹐取微汗後﹐毒瓦斯下行﹐四肢生小瘡﹐而發背自消

威靈仙散

消初起腫毒惡瘡。

貝母威靈仙知母﹝炒﹐各一兩﹞蟾酥﹝五釐﹞研細﹐酒調﹐空心服三錢﹐每日二服﹐以消爲度。

二仙丹

消初起發背。

穿山甲﹝七片﹞牛皮膠﹝四兩﹞同放新瓦上燒存性﹐研細。好酒調下﹐任量飲醉﹐出汗爲度。

初起腫毒。﹝錢靑掄﹞全當歸﹝八錢﹞生黃金銀花﹝各五錢﹞甘艸節﹝一錢八分﹞水煎服立消。﹝上部加白芷。中部加杜仲。下部加牛膝。各一錢八分。乳癰加橘葉五十片。﹞消壯盛人腫毒。﹝李飛霄﹞穿山甲﹝土炒研﹞何首烏﹝切﹐各二兩﹞牛膝﹝一兩﹞作一劑﹐酒水同煎服﹐立消。

癰疽發背歌訣﹝《古方》﹞眞人妙訣世間稀﹐一切癰疽皆可醫﹐化血就如湯潑雪﹐消膿立效肉生肌。任他發背瘡毒﹐那怕疔瘡瘰兒﹐假饒疥癩並風癬﹐乳疽五背盡消除。

金銀花﹝在四肢倍加﹞白芷﹝在腹脇倍加﹞甘艸節防風沒藥﹝去油﹞赤芍陳皮﹝各三錢﹞當歸﹝一錢五分﹞乳香﹝去油﹞川貝母沈香﹝各一錢﹞廣木香﹝八分﹞穿山甲﹝蛤粉炒黃﹐去粉﹞皂角刺﹝挫碎﹐鉛粉八錢同炒黃去粉。各五錢﹞上藥將乳香﹑穿山甲另研細末﹐分作四包。其餘藥分四劑﹐河水二盅﹐煎七分﹐加好酒半盅調乳香﹑穿山甲末。上部飽服﹐下部空心服。

消大毒。﹝周鶴仙﹞金銀花﹝二兩﹞廣膠﹝一兩﹞全當歸﹝一枚﹐要一兩重者﹞木通﹝五錢﹞甘艸節﹝二錢﹞用無灰酒不拘多少﹐鍋內煎。上部飽服﹐下部空心服。服後盡量飲醉﹐蓋暖取汗卽消﹐神速無比。

初起立消。﹝周鶴仙﹞大栝蔞一个。頂上切去一片﹐將子挖盡﹐裝入婦人梳下油膩亂髮一大團﹐再入明礬三錢﹐以滿爲度﹐仍將切下一片蓋口﹐周身將黃泥封裹﹐新瓦上微火過﹐去泥﹐將存性栝蔞研爲細末。作一服﹐黃酒調服。未潰者必消﹐將潰卽出膿收口﹐重者三服必驗。

內消蟹殼﹐患小用一殼﹐患大用二殼﹐瓦上炙脆研細﹐臨睡時黃酒衝服。

立馬消

﹝劉祕﹞川斑蝥﹝大者﹐是川產者佳﹐去翅﹐足﹐糯米拌炒﹞全蠍尾﹝各一百五十个﹞蜈蚣﹝三十條﹞乳香﹝去油﹞沒藥﹝去油﹐各四錢﹞眞蟾酥﹝三錢﹐酒浸研膏﹞冰片麝香﹝各二錢﹞上爲細末。用麻黃四兩熬膏爲丸如桐子大﹐朱砂爲衣﹐略曬漧﹐瓷瓶密貯。凡遇發背癰疽腫毒﹐每用一丸﹐如勢大者用二三丸﹐乳細摻於太乙膏。如瘡未破﹐貼上以熱手摸百餘下﹐次日卽消。如瘡已破﹐先以薄棉紙蓋瘡上﹐再貼奏功。

蒼龍丸

﹝《劉祕》﹞消諸般大毒。

蒼龍﹝三百條﹞朱砂明礬明雄﹝各三錢﹞蟾酥﹝酒化﹞硼砂﹝各一錢﹞乳細﹐麵糊丸如桐子大﹐每服七丸﹑九丸﹑十一丸﹐酒水任下﹐取汗自消。

追毒丸

﹝方汝聖﹞靑竹蛇防風穿山甲﹝炮﹞羌活豬牙皂﹝各三錢﹞全蠍﹝二對﹞當門子蟾酥﹝各三分﹞瓜兒竭乳香﹝去油﹞孩兒茶沒藥﹝去油﹞明雄黃白砒﹝肉制﹞大朱砂茜艸雷公藤﹝各五分﹞甘艸當歸尾﹝各八分﹞蜈蚣﹝三條﹞金銀花﹝五錢﹞共乳極細末﹐凡一切癰疽大毒﹐大人每服三分至五分止﹐小兒一分至二三分止﹐無灰酒調服﹐令醉自消。

消癰疽癤毒並天楊梅等瘡香油一斤﹐入水半盅﹐熬至油耗白煙起﹐住火。

以瓷瓶收貯﹐每早晚用熟油一盅。將無灰酒一盅和勻溫服﹐七日除根。

消毒湯

﹝一名紫花地丁散﹞甘艸﹝一錢﹞金銀花紫花地丁﹝去蘆﹞大黃﹝酒浸炒﹞當歸黃赤芍﹝各五錢﹞一方加升麻爲末﹐作二劑﹐酒煎服。

內消沃雪湯

﹝《正宗》﹞治發背並五臟內癰﹑尻臀諸毒﹑大小腸癰﹑肛癰髒毒﹐初起但未出膿﹐堅硬疼痛不可忍者並效。

靑皮乳香﹝去油﹞陳皮甘艸節穿山甲金銀花沒藥﹝去油﹞連翹黃天花粉皂角刺川貝母當歸白芍射幹白芷﹝各八分﹞廣木香﹝四分﹞水酒各一碗﹐煎至八分﹐甚者加大黃二錢﹐量病上下食前後服。

飛騰神駿膏

﹝《壽世保元》﹞治癰疽﹑發背﹑瘰專門之方﹐初起至破潰時﹐皆可服﹐捷如奔馬。

杏仁﹝熱水泡去皮尖﹐用砂缽擂開﹐再入水同擂﹐澄去濁渣﹐用淸汁﹞地骨皮﹝去骨淨﹞防風﹝去蘆淨﹞甘艸﹝各四兩﹞黑鉛﹝一塊﹞木鱉子﹝去殼﹐十四个﹞麻黃﹝二斤﹐去節取一斤淨﹞燈艸﹝一大把﹞頭髮﹝一大把﹐溫水洗淨﹞上藥熬時﹐不用柴艸﹐用炭五十斤﹐大鐵鍋一口﹐將藥入鍋內﹐注淸水二三桶﹐煮至五六分﹐看藥水濃時﹐濾去藥渣﹐將汁另放缸注﹐又將前渣入鍋內﹐再入水二三桶﹐又熬至五六分藥汁﹐又注前汁內﹐如前法三次去渣﹐將前二次汁並作一鍋﹐熬至幹﹐去黑鉛﹑頭髮﹑燈艸﹐其味香甜﹐瓷罐收貯﹐五年不壞。凡遇前證﹐每服三錢﹐熱酒調﹐臨臥服﹐濃被蓋出大汗爲度。徐徐去被﹐不可被風吹﹐汗後恐致虛人。次早煨豬蹄以補之﹐以復元气。好酒調服﹐隨人酒量﹐以醉爲度﹐汗出立愈。

國老膏

一切癰疽將發﹐預期服之﹐能消腫逐毒﹐使毒瓦斯不內攻。大甘艸有粉者二斤﹐捶碎﹐河水浸一宿﹐揉令漿汁濃﹐去渣﹐慢火熬成膏﹐每服一二匙﹐不拘時無灰酒下。

立效散

﹝《錦囊》﹞治癰疽瘰。

皂角刺﹝半斤﹐炒赤﹞粉甘艸﹝二兩﹞黃栝蔞﹝五个﹐連皮研碎﹞乳香﹝去油另研﹞沒藥﹝去油另研﹐各一兩﹞每服一兩﹐好酒煎服。

神效栝蔞散

癰疽乳癰瘰﹐與立效散相間服。

黃栝蔞﹝一枚﹐杵碎﹞沒藥﹝去油﹐另研一錢﹞當歸尾甘艸節﹝各五錢﹞酒三碗﹐煎至一碗﹐分三次服﹐未成卽消﹐已成卽潰。

神仙截法﹝《集驗》﹞癰疽發背﹐一切惡瘡﹐預服毒不內攻﹐可保無虞。眞麻油一斤﹐銀器內煎數十沸﹐傾出候冷﹐入無灰酒兩盅﹐約五大盅﹐重湯稍熱﹐通口急服﹐一日飲盡爲妙。如患數日者﹐亦宜急服之。﹝此法傳之於吳安世云﹕吾家三世用之﹐無不奇驗。又聞獵者云﹕凡誤中藥箭﹐急飲麻油﹐則藥毒不行﹐後果於西山﹐親觀人被虎箭穿股者﹐號叫不忍聞﹐急以麻油灌之﹐良久遂定。又聞鄭學諭徳甫云﹕矩尊人曾用之有驗﹞

如意酒

﹝潘佩候﹞一切癰疽瘡毒服之﹐解毒消腫止痛。

新鮮大如意艸﹝《綱目》名夜叉頭艸﹐又名犁尖艸。﹞每用一兩搗爛﹐滚酒衝入﹐少頃擠汁溫服﹐渣敷腫上縛住﹐三服愈。

如無新鮮者﹐取葉陰漧﹐爲末。爲丸服亦可。

癰疽未成卽消﹐已成卽潰﹐已潰卽斂。﹝淩祕﹞蛇蛻﹝不拘多少﹐用陰陽瓦存性﹞研細﹐每早晚俱用米糕蘸食。

保安萬靈丹

﹝《正宗》﹞癰疽疔毒﹐對口發背﹐發頤﹐風濕風溫﹐濕痰流注﹐附骨陰疽﹐鶴膝風證﹐左癱右瘓﹐口眼斜﹐半身不遂﹐气血凝滯﹐徧身走痛﹐步履艱辛﹐偏墜疝气﹐偏正頭風頭痛﹐破傷風﹐牙關緊閉﹐截解風寒﹐無不應驗。

茅蒼術﹝半斤﹞全蠍何首烏川烏﹝泡去皮尖﹞荊芥穗艸烏﹝泡去皮尖﹞炙甘艸川芎釵石斛羌活明天麻麻黃北細辛防風全當歸﹝各一兩﹞明雄﹝六錢﹞上爲細末﹐煉蜜丸彈子大﹐每藥一兩﹐分作四丸﹐一兩作九丸﹐一兩作六丸﹐三樣做下﹐以備年歲老壯﹐病勢緩急取用﹐預用朱砂六錢﹐乳細爲衣﹐瓷罐收貯。如惡瘡初起二三日之間﹐或癰疽已成至十朝前後﹐但未出膿者﹐狀若傷寒﹐頭痛煩渴﹐拘急惡寒﹐肢體疼痛﹐惡心嘔吐﹐四肢沈重﹐恍惚悶亂﹐坐臥不寧﹐皮膚壯熱﹐又治傷寒﹐四時感冒﹐傳變瘟疫﹐但惡寒身熱﹐表證未盡者﹐俱宜用之。用連須蔥白九根煎湯一茶盅﹐將藥一丸﹐乘熱化開﹐通口服盡﹐被蓋出汗爲效。如服後汗遲﹐再用蔥白湯催之﹐後必汗如淋洗﹐漸漸褪下覆蓋衣物﹐其汗自收自斂﹐患者自然爽快﹐其病如失。但病未成時﹐隨卽消去﹐已成者﹐隨卽髙腫。如潰膿諸疾﹐無表證相兼﹐不必發散者﹐只用熱酒化服。此方原載內科諸風癱瘓門中。

陳實功先生用以發散瘡毒﹐其功甚捷﹐詳觀此方﹐乃治腫瘍之神丹也。

澄按﹕此方固乃發散腫瘍之神丹﹐然藥性猛烈﹐只宜於彊壯藜藿之人。凡無憎寒壯熱﹐及平日表虛气弱﹐素多痰火﹐並有孕婦人﹐臨經女子﹐均宜禁服。

太乙紫金丹

﹝卽紫金錠﹐又名玉樞丹。﹞解諸毒﹐療瘡腫﹐利關竊﹐通治百病﹐立建奇功﹐眞能起死回生。凡居家出入﹐興大兵﹐動大工﹐不可無之。

山慈姑﹝洗淨﹐二兩﹞五倍子﹝捶碎洗淨﹞千金子﹝去殼去油淨﹐各一兩﹞飛朱砂明雄當門子﹝各三錢﹞紅芽大戟﹝去蘆根焙﹐一兩五錢﹞以上藥於淨室中各爲細末﹐候端午七夕﹐或天徳月徳日合﹐以糯米濃粥湯和勻﹐杵千下。凡合藥﹐切忌婦人雞犬見。每錠一錢﹐每服一錠或半錠﹐開水磨服。病在上者必吐﹐在下者必利﹐吐利後以溫粥補之。

一﹑治飲食藥毒﹑菌毒﹑河豚毒﹐自死牛﹑馬﹑豬﹑羊等毒肉﹐誤食必脹悶昏臥﹐急用水磨一錠灌之﹐或吐或瀉﹐立蘇。

一﹑治癰疽發背﹑對口疔瘡﹑天蛇毒﹑楊梅瘡﹐每用無灰淸酒磨服﹐外用水磨塗瘡上﹐日夜數次﹐覺癢自消。

一﹑治喉痺喉風﹑喉疔乳蛾等證﹐並用薄荷湯磨服﹐一錠卽見消散。

一﹑治絞腸痧﹑烏痧脹﹐通腹攪痛非常﹐用淸水磨服一錠。

一﹑治婦人邪气鬼胎﹐用石菖蒲煎湯﹐磨服一錠卽消。

一﹑治自縊溺水﹐魘夢鬼魅迷人﹐但心頭微溫者﹐俱用薑汁磨服﹐立蘇。

一﹑治惡蛇瘋犬毒蠍﹐溪澗諸惡虫傷人﹐隨卽發腫﹐攻刺走痛﹐或悶絕喊叫﹐命在須臾﹐卽用淸酒磨下一錠﹐仍取他人口涎磨敷傷處﹐再服蔥湯一大碗﹐被蓋出汗﹐其人必活。

一﹑治天行時疫﹐延門傳染﹐用米湯磨濃塗鼻孔中﹐仍以白湯磨服少許﹐卽不傳染。

一﹑治傳屍癆瘵﹐諸藥不效者﹐每用一錠﹐淸水磨服﹐三日卽下惡物。有女子患癆瘵﹐方士教服此錠﹐片時吐下小虫十餘條﹐後服藥合丸﹐其病頓愈。以此相傳﹐活人不記其數﹐此眞濟世衛生之寶藥也。

萬病解毒丸

﹝《錦囊》﹞癰疽發背﹐魚臍毒瘡﹐藥毒艸毒﹐蛇毒獸毒﹐諸惡瘡病﹐解毒收功。

續隨子﹝取仁﹐去油取霜﹞五倍子全蠍﹝各五錢﹞山豆根山慈姑﹝各一兩﹞朱砂雄黃﹝各二錢﹞麝香﹝一錢﹞紅芽大戟﹝七錢﹞先將五倍子﹑全蠍﹑山豆根﹑山慈姑﹑大戟﹐入木臼搗成細末﹐次研續隨子﹑雄黃﹑朱砂﹑麝香﹐和勻﹐用糯米糊丸﹐分作三十五丸。端午﹑七夕﹑重陽﹑臘日淨室修合﹐每服一丸﹐生薑蜜水磨下﹐並水浸研敷患之處。

飛龍奪命丹

﹝《正宗》﹞治惡疽發背﹐不痛或麻木﹐或嘔吐昏憒。

蝸牛﹝二十个﹐另研﹞蟾酥乳香﹝去油﹞銅綠輕粉膽礬沒藥﹝去油﹞血竭朱砂﹝各一錢﹞明礬雄黃﹝各一錢﹞冰片麝香﹝各三分﹞研細。將研爛蝸牛和丸如綠豆大﹐如丸不就﹐入些酒糊丸﹐每服七丸﹐或九丸﹐或十一丸﹐用蔥白三五寸﹐病患自嚼吐於男左女右掌中﹐包藥在內﹐用暖酒和蔥送下﹐如人行五里﹐汗出爲度﹐無汗再用蔥研爛裹藥服之。此外科之聖藥也。

蟾酥丸

諸惡瘡服之﹐微汗卽消。

雄黃乳香﹝去油﹐各一錢﹞蟾酥﹝一分﹞用黃酒打麵糊丸綠豆大﹐每服三丸﹐用蔥白湯下﹐不愈再一服。

忍冬圓

﹝《集驗》﹞療渴疾﹐卽愈之後﹐須防發癰疽﹐此圓大能止渴消毒﹐並治五痔癭癅等證。

金銀花

﹝根莖花葉俱可用﹐不拘多少﹞入瓶內﹐以無灰好酒浸﹐用糠火煨一宿﹐取出曬漧入甘艸少許﹐研爲細末﹐以所浸酒打麵糊丸如桐子大﹐每服五十丸至百丸﹐不拘時﹐酒送下。

十寶丹

﹝《濟生》﹞海蚌﹝二十一个﹞朱砂輕粉寒水石﹝﹞雄黃銅綠﹝各二錢﹞血竭蟾酥膽礬﹝各一錢﹞麝香﹝五分﹞研極細﹐酒丸桐子大﹐朱砂爲衣﹐大人服七丸﹐小兒三丸﹐先嚼蔥白頭三根﹐吐男左女右手心包藥吞之﹐黃酒送下﹐盡醉﹐被蓋出汗。外用萬靈丹點之﹐內服此丸﹐諸毒無不內消﹐此外科之至寶也。救諸苦難﹐尢爲便捷﹐有志者宜共珍之。

百效丸

﹝金茂存﹞治一切大毒惡瘡﹐無論已潰未潰。

艸烏頭﹝酒浸半日﹐刮去皮﹐切片炒﹞馬前子﹝切薄片炒黃色﹐篩去毛﹐淨﹞全當歸﹝切片﹐酒拌﹐曬漧﹐炒﹞麻黃﹝去節﹐不見火﹐曬脆﹞直僵蠶﹝酒洗﹑炒﹐去絲﹞穿山甲﹝炒﹐去沙﹐各一兩﹞大甘艸﹝不見火﹐曬漧﹐研﹐五錢﹞上研細﹐蔥汁熬湯﹐水法爲丸如芥子大﹐曬漧﹐瓷瓶密貯。髙年者五六分﹐中年者七八分﹐少年者三分﹐孕婦忌服。凡服俱用蔥汁白湯送下﹐務須避風取汗﹐如出汗後﹐必須次日辰巳時方可起牀見風﹐如不遵戒守﹐汗出見風﹐則手足堅硬。凡犯此者﹐卽用甘艸末﹐酒調服卽解。

神仙一醉忍冬湯

銀花藤蒲公英﹝各一兩﹞沒藥﹝去油﹞乳香﹝去油﹞雄黃﹝各二錢﹞上藥用酒一瓶﹐封固煮千餘沸﹐再加白蜜四兩﹐生蔥七根﹐再煮數沸去蔥﹐盡量飲醉﹐以大蒜壓之﹐取汗卽愈。

五香追毒丸

治一切無名腫毒﹐初起有餘之證﹐疔瘡去毒定痛﹐內消妙法。

乳香﹝去油﹞血竭巴豆霜老君須母丁香連翹沒藥﹝去油﹞沈香廣木香苦丁香﹝各一錢二分﹞上爲末﹐煉蜜爲丸如芡實大﹐朱砂爲衣﹐每服一丸或二丸﹐空心食前酒送下﹐行二三次後﹐用冷粥補之。

小蟾酥丸

治一切疔瘡﹑腫毒﹑時毒﹐初起發汗。

蟾酥﹝一分﹞明雄﹝三分﹞蜈蚣﹝一條﹞研細﹐酒糊丸桐子大﹐每服五丸﹐蔥酒送下﹐熱處發汗散之。

發背腫毒。雄黃﹑牛蹄殼洗淨﹐火存性﹐研細末﹐酒調服五錢﹐次日服四錢﹐酒調下。重者三服全愈﹐輕者或三四錢神效。

九流疽陰毒仙方

蜘蛛﹝一个﹐用銀罐化存性﹞川貝母﹝五錢﹐去心﹞共乳細末﹐分作二三服﹐甜酒調服﹐少刻周身作戰﹐次日根據前﹐再服一次﹐其疽毒盡消﹐人若虛弱﹐其藥分三日服﹐恐擔不起。

初起發背無名腫毒疔瘡。

桃芽﹝三月采﹐陰漧﹞桑芽﹝三月采﹐陰漧﹐各二錢﹞鐵銹雄黃蟾酥﹝酒浸化﹐各一錢﹞研細﹐搗丸如紅豆大。每用一丸﹐入五寸長蔥頭內﹐濕紙包煨香﹐細嚼﹐熱酒送下﹐出汗自消。

舌化丹

治疔瘡﹑無名腫毒。

辰砂血竭硼砂乳香﹝去油﹞沒藥﹝去油﹞雄黃蟾酥﹝人乳浸化﹞輕粉冰片麝香﹝各等分﹞共乳細末﹐於淨室中至誠修合﹐勿令婦人﹑雞﹑犬見﹐用頭生乳搗和丸如小麥大﹐每用三丸﹐含舌下噙化﹐咽下﹐出汗自消﹐如無汗以熱酒催之。

冷水金丹

腫毒惡瘡﹐兼治痰痞老痰﹐翻胃噎食﹐傷寒發汗。

海浮石飛羅面﹝各三兩﹞乳香﹝去油﹞沒藥﹝去油﹞牛蒡子﹝各一兩﹞冰片麝香﹝各一錢﹞用蟾酥三錢七分五釐﹐酒浸化爲丸綠豆大﹐以飛過辰砂五錢爲衣。輕者冷水送下一丸﹐重者三丸﹐牙痛只用一丸。忌雞﹑魚﹑小米一日﹐戒怒郁憂悶﹐气惱費心力。

神化丹

﹝一名醉消散﹞癰疽疔毒﹐一切無名腫毒﹐初起服之立消﹐雙解表裏﹐疏通經絡﹐以毒攻毒﹐削堅導滯如神。

黑醜﹝頭末﹞母丁香檳榔何首烏荊芥荊三稜﹝醋炒﹞熟地蓬莪術﹝醋炒﹞巴豆五靈脂大黃白豆蔻﹝去殼﹞桂枝穿山甲當歸赤芍藥川烏小茴香艸烏杏仁﹝炒﹞全蠍﹝去足﹞連翹麻黃甘艸桔梗斑蝥雄黃朱砂﹝各三錢﹞乳香﹝去油﹞沒藥﹝去油﹐各二錢﹞麝香﹝五分﹞大蜈蚣﹝一條﹞各乳細末﹐稱準和勻﹐水法爲丸如蘿卜子大﹐朱砂爲衣。每服三分﹐熱酒吞下﹐盡醉爲度﹐被蓋出汗。孕婦忌服﹐體虛禁用。

梅花點舌丹﹝臨濟超眞大和尙﹞白梅花﹝陰漧﹐一錢二分﹞冰片犀牛黃蟾酥熊膽﹝各一錢﹞珍珠麝香﹝各六分﹞朱砂硼砂葶藶乳香﹝去油﹞沒藥﹝去油﹞沈香血竭雄黃﹝各二錢﹞上乳細﹐將入乳浸蟾酥﹑熊膽爲丸﹐每重三四釐﹐水飛金箔爲衣﹐曬二日瓷瓶收貯。修合時預爲齋戒三日﹐忌雞﹑犬﹑婦人見聞。

此丹專治對口癰疽﹑發背疔瘡﹑瘰乳癤﹑一切無名腫毒﹐每用一丸﹐含於舌底﹐隨舌運動﹐不可停止﹐舌下化去一半時﹐用白酒盡量飲醉出汗。如重者﹐先用酒送下二丸﹐再噙化一丸。如七歲小兒﹐用酒化服一丸。患處不用敷藥膏藥﹐自能生肌長肉﹐收口全愈。孕婦忌服。

一方減硼砂﹑珍珠﹑葶藶﹑血竭﹑熊膽﹐加輕粉﹑蝸牛﹑膽礬﹑銅綠。

祕授萬靈一粒九轉還丹

﹝臨濟超字輩寶聚和尙﹞治一切危急等證。

眞鴉片﹝三兩﹐冬研夏燉。看鴉片眞僞法﹕眞者成塊﹐視之如鴉毛片之色﹐研開加黃泥﹐嗅之如靑艸味而帶香﹐嚼之如黃連苦﹐此爲眞者。僞者﹐亦成塊﹐綠色或黑色﹐研開亦黑色並不香﹐𨿽賤無用﹞犀牛黃眞麝香﹝各一錢二分﹐去毛﹞百艸霜﹝九錢﹞上爲細末研勻﹐然後將白米飯二兩四錢﹐研如糊﹐再下前四味﹐再研勻爲丸﹐每丸重三釐﹐丸完用朱砂爲衣﹐衣完入大封筒內封固﹐放在翻轉腳鑪蓋內﹐將包紮好艸紙蓋好﹐微微炭火烘三柱香﹐每炷香搖動鑪蓋三次﹐三三見九﹐名曰九轉還丹﹐香完移過鑪蓋﹐待冷拆封﹐入瓷瓶內聽用。凡用此丹﹐大人每服一丸﹐小兒八九歲一丸作二次服。四﹑五﹑六﹑七歲一丸作三次服。三歲未周一丸作四次服。無論大人小兒﹐倘誤多服﹐以濃茶飲之卽解。孕婦忌服。修合時﹐務必三日前齋戒﹐忌婦女﹑雞﹑犬見之。

湯引開後﹕一﹑傷寒頭痛發熱﹐生薑﹑蔥白湯下。

一﹑赤帶﹐滑石﹑甘艸湯下。

一﹑傷風無汗惡寒﹐麻黃﹑桂枝湯下。

一﹑陰證身冷自汗﹐漧薑﹑肉桂湯下。

一﹑中風口眼歪斜﹐天麻﹑膽星湯下。

一﹑小兒急慢驚風﹐薄荷湯下。

一﹑產後瘀血作痛﹐桃仁﹑紅花﹑山楂湯下。

一﹑婦女經水不調﹐香附﹑艾葉湯下。

一﹑偏正頭風﹐羌活﹑白芷湯下。

一﹑霍亂吐瀉﹐藿香﹑木瓜﹑生薑湯下。

一﹑痰結頭痛﹐甘菊﹑天麻湯下。

一﹑噤口痢﹐人參﹑升麻﹑黃連﹑石蓮子湯下。

一﹑赤痢﹐黃連湯下。

一﹑白痢﹐木香湯下。

一﹑赤白痢﹐黃連﹑木香湯下。

一﹑虫脹﹐靑皮﹑蘿卜子湯下。

一﹑水腫﹐茯苓﹑澤瀉湯下。

一﹑虫牙﹐川椒﹑良姜湯下。

一﹑火牙﹐石膏湯下。

一﹑靑盲眼﹐甘菊﹑枸杞子湯下。

一﹑傷風咳嗽﹐生薑﹑紫蘇湯下。

一﹑久嗽寒痰﹐生薑﹑陳皮湯下。

一﹑久嗽痰水﹐石膏﹑知母湯下。

一﹑肺虛勞嗽﹐人參﹑麥冬﹑五味子湯下。

一﹑冷風哮喘﹐紫蘇﹑款冬花湯下。

一﹑徧身骨痛﹐羌活﹑獨活湯下。

一﹑迎風流淚﹐蔓荊子湯下。

一﹑云翳遮睛﹐石決明湯下。

一﹑赤目腫痛﹐防風﹑荊芥湯下。

一﹑下元虛﹐鹽湯下。

一﹑色癆﹐石燕子湯下。

一﹑脾癆﹐當歸湯下。

一﹑心癆﹐遠志湯下。

一﹑損癆﹐乳香湯下。

一﹑气癆﹐木香湯下。

一﹑胞衣不下﹐童便和酒下。

一﹑跌打損傷﹐紅花湯下。

一﹑初起痞塊﹐山楂湯下。

一﹑半身不遂﹐左用桂枝﹑羌活﹑獨活﹑全當歸﹑紅花湯下。右用附子﹑當歸﹑赤芍﹑紅花湯下。

一﹑下部腫痛﹐牛膝﹑苡仁﹑木瓜湯下。

一﹑肚痛﹐砂仁﹑木香湯下。

一﹑心痛﹐良姜﹑砂仁湯下。

一﹑郁痛﹐山梔﹑貝母湯下。

一﹑疝痛﹐茴香﹑川椒﹑吳萸﹑橘核湯下。

一﹑脇痛﹐乳香湯下。

一﹑咽喉腫痛﹐桔梗﹑甘艸﹑牛蒡子湯下。

一﹑眼目昏花﹐熟地﹑當歸湯下。

一﹑血貫瞳人﹐元參﹑赤芍湯下。

一﹑閃腰挫气﹐蘇木﹑紅花湯下。

一﹑小便不通﹐滑石﹑甘艸湯下。

一﹑吐血鼻血﹐芍藥﹑山梔﹑犀角﹑牡丹皮湯下。

一﹑泄瀉﹐米飲湯下。

一﹑肉侵睛﹐密蒙花湯下。

一﹑瘧疾﹐桃樹枝﹑楊柳枝各三錢湯下。

一﹑脫肛﹐人參﹑升麻湯下。

一﹑腸風下血﹐槐花炒黑﹐棕櫚灰湯下。

一﹑因寒翻胃﹐丁香﹑漧薑湯下。

一﹑因熱翻胃﹐竹茹﹑木瓜湯下。

一﹑眼生星障﹐木賊艸﹑決明子湯下。

一﹑風眼﹐防風﹑荊芥﹑蔓荊子湯下。

一﹑火眼﹐黃連﹑枳殼湯下。

一﹑沙淋白帶﹐茯苓﹑半夏﹑生薑湯下。

一﹑血崩﹐阿膠﹑續斷湯下。

一﹑血枯經閉﹐四物湯下。

一﹑大麻瘋﹐麻黃﹑威靈仙﹑防風﹑苦參湯下﹐夏月加黃連湯下。

一﹑楊梅瘡﹐黃連﹑甘艸﹑山梔湯下。

一﹑楊梅結毒﹐土茯苓湯下。

一﹑徧身生瘡﹐金銀花﹑苦參湯下。

一﹑無名腫毒﹐貝母﹑連翹﹑銀花湯下。

一﹑癰疽未潰﹐皂角刺﹑穿山甲湯下。

一﹑痰核初起﹐貝母﹑生薑湯下。

一﹑魚口便毒﹐大黃湯下。

一﹑濕痰流注﹐貝母湯下。

一﹑緊急疔瘡﹐菊花根取汁和酒下。

一﹑鶴膝風﹐牛膝﹑威靈仙湯下。

一﹑倉卒不及備引者﹐俱白湯下。

雙解金桂丸

治發背諸毒﹐初起木悶堅硬﹐便祕脈沈實者。

生大黃﹝一斤﹞白芷﹝十兩﹞共爲末﹐水法爲丸。每服三五錢﹐五更時用連須大蔥三根﹐黃酒煎吞服﹐被蓋出汗﹐過二三時辰﹐俟大便行一二次﹐爲效。﹝此宣通攻利之劑也。濟之以蔥酒﹐力能發汗﹐故云雙解。弱者行後﹐隨用四君子湯補之﹐如老人虛人﹐每服只用一錢﹐人參生薑湯送下﹐過一時再一服﹐但能得睡﹐上身得汗則已。﹞發背對口初起。

黃當歸﹝各五錢﹞川芎﹝一錢﹞金銀花﹝一兩﹞遠志肉﹝五錢﹞桔梗甘艸﹝各三錢﹞水煎服。

至寶丹

癰疽腫毒﹐發背對口﹐乳癰結毒﹐危險諸證。

白砒﹝用豆腐一塊﹐濃二寸﹐中挖一孔﹐納砒於孔中﹐以豆腐蓋砒﹐酒煮三个時辰﹞豬牙皂﹝去皮﹐酥炙﹞乳香﹝去油﹞熊膽銅綠﹝水飛﹞荊芥穗﹝去梗﹞直僵蠶穿山甲﹝炒﹞血竭膽礬川烏艸烏﹝同川烏酒浸﹐剝去皮﹐麵包煨熟﹐取淨肉用﹞沒藥﹝去油﹞全蠍﹝鍛石水洗﹐去頭﹑足﹑尾﹐瓦上焙漧﹞蟬蛻﹝去頭﹑足﹞雄黃﹝各二錢﹞麝香﹝七分﹞朱砂﹝水飛﹐三錢五分﹞蜈蚣﹝大者五條﹐酒蒸去足﹐瓦焙﹐小者加倍﹞上藥以天醫吉日﹐研極細末﹐飛面打糊爲丸﹐每粒重四分﹐再用朱砂三錢五分爲衣﹐黃蠟作殼收藏。臨用時﹐用蔥頭三寸﹐生薑三片﹐黃酒煎一小盅﹐將藥化開服﹐隨量飲醉﹐被蓋出汗﹐至重者二三服。

卷七癰疽門丹散主方

紅升丹

一切瘡瘍潰後﹐拔毒去腐﹐生新長肉﹐瘡口堅硬﹐肉暗紫黑﹐用丹少許﹐雞翎掃上﹐立刻紅活。外科若無升降二丹﹐焉能立刻奏效。

水銀﹝一兩﹞火硝﹝四兩﹞白礬﹝二兩﹞皂礬﹝六錢﹞雄黃朱砂﹝各五錢﹞先將白礬﹑皂礬﹑火硝研碎﹐入銅杓內加燒酒一杯燉化﹐候一干卽起﹐研極細末。另將水銀﹑朱砂﹑雄黃﹐共研細末﹐以不見水銀星爲度﹐再將硝礬末﹐一共和入研勻。

取陽城罐一个﹐用鹽鹵練紙筋﹐或鹽鹵和罐子泥練極熟﹐將泥搪罐子上﹐約一指濃﹐陰漧不可有裂縫﹐如有縫﹐以罐子泥補之﹐務要極幹﹐方可裝藥入罐內。罐口用鐵燈盞蓋定﹐加鐵梁於盞上﹐用鐵絲紮緊﹐再用綿紙蘸蜜塞罐口縫間﹐外用過石膏細末醋調﹐多刷盞上﹐加炭火二塊﹐使盞熱罐口封固易幹。

再用大鐵釘三根﹐釘地上﹐將罐子架釘上﹐罐底置炭火堅大者數塊﹐外砌百眼鑪﹐升三炷香。第一炷香﹐用底火﹐如火大則汞先飛上。第二炷香﹐用大半罐火﹐以筆蘸水﹐時刻刷擦鐵盞。第三炷香﹐火平罐口﹐用扇﹐用筆蘸水﹐頻頻掃盞﹐勿使盞幹﹐如幹則汞先飛上。三炷香盡去火﹐冷定開看﹐盞上約有六七錢﹐刮下研極細﹐瓷瓶密貯。

另用鹽鹵調罐子泥﹐如稀糊式﹐以鐵綫系筆頭在竹管上。如陽城罐上有綠煙起﹐卽汞走也﹐急以筆蘸鹽泥﹐多多刷在出煙之處﹐封固爲要。

升出研細﹐瓷瓶收貯﹐愈陳愈妙。

一法﹕收貯瓶內﹐以蠟封口﹐埋土內以去燥性。

紅升丹﹐小毒﹐用骨簪挑藥上﹐如癰疽口面大者﹐用小篩羅挑藥於內﹐以手輕輕彈之﹐均勻俱要上到。如有管﹐可用爛飯和紅升丹撚成細條陰漧﹐量瘡深淺取用﹐插入瘡管內﹐以膏貼之﹐其管自化。

陽城罐升煉紅升丹﹐名曰大升﹐不比三仙丹﹑小升力單﹐只可施於瘡癤﹐若癰疽大證﹐非大升不能應手。

紅升丹不獨提膿﹐且能生肌﹐如瘡毒淌水者用之﹐次日卽轉稠膿。此丹功效﹐用之一面提膿﹐一面長肉﹔肌肉長平﹐仍以此丹上之﹐卽可結疤收口﹐首尾並用﹐所以爲神也。

一法﹕毒已提盡﹐將收口時﹐用紅升丹加珍珠散各等分﹐乳勻名曰半提丹﹐用之收功甚速。

拔萃丹

提膿生肌﹐化管如神。

生鉛水銀火硝白礬靑鹽﹝各一兩﹞同研至水銀星不見爲度﹐入陽城罐內﹐鐵盞蓋定﹐以鐵梁鐵綫紮緊﹐鹽泥固濟﹐先文後武﹐火升三炷香﹐冷定開看﹐盞內升藥刮下﹐研細﹐加冰片乳勻收貯。﹝火候俱同紅升丹法則。﹞凡升藥罐底藥渣鏟下﹐研細﹐搽癬疥頗神。

五虎粉

治發背疔瘡﹐惡瘡如神﹐起釘拔箭﹐喉疳並效。

白礬﹝飛過﹞焰硝﹝用雄豬膽三个﹐取汁拌﹐曬漧﹐同礬研合﹐各二兩﹞雄黃﹝八錢五分﹞朱砂﹝一兩﹐同雄黃研細﹐合一處﹞水銀﹝一兩五錢﹞用小鐵鍋安定﹐先將硝礬末堆鍋底中心﹐用手指捺一窩﹐再將朱雄末傾放硝礬窩中﹐又以手指捺一窩﹐再將水銀傾放朱雄窩中﹐上用瓷器平口碗一隻蓋定﹐外以鹽泥周遭封固﹐放炭火上﹐先文後武﹐升三炷香火﹐則藥上升矣。離火冷定﹐去泥開看﹐如沈香色爲佳﹐研細﹐瓷瓶密貯﹐每用時先將瘡頂上以乳汁或米湯點濕﹐摻藥於上﹐過一二時辰﹐再摻一次﹐卽散。

小升丹

﹝卽三仙丹﹞水銀﹝一兩﹞明礬火硝﹝各一兩二錢﹞用鐵鍋一隻﹐將硝﹑礬﹑平汞研細入鍋內﹐用平口宮碗一隻﹐﹝先用生薑片擦碗內外﹐則不炸。﹞蓋定碗口﹐以潮皮紙撚擠定﹐鹽泥封口﹐碗底俱泥固之。用炭二斤﹐鑪內周圍砌緊﹐勿令火气出﹐如碗上泥裂縫﹐以鹽泥補之﹐升三炷綫香爲度﹐冷定開看﹐碗內藥刮下﹐研細﹐瓷瓶收貯。用之提膿長肉﹐小毒俱有功效。

一法﹕鹽泥只封碗口﹐不封鍋底﹐鍋底上貼濕白紙一塊﹐但看紙轉黃﹐則藥已升上矣。鍋底上﹐以鐵稱錘壓之。

一法﹕以潮皮紙撚擠定﹐碗口外以研細石膏末按緊﹐不用鹽泥﹐只用鐵錘壓之。

萬應靈丹

﹝《濟生》﹞一切癰疽發背諸毒﹐有膿怕開刀者﹐以鍼挑破浮皮﹐用丹一釐﹐醋調點患處﹐卽潰頭出膿。或發背癰疽大毒﹐每用一釐﹐鍼挑破醋調﹐點患處﹐一日上三次﹐藥性內攻﹐深可寸餘﹐毒瓦斯有門而泄﹐則毒易消。如根盤大者﹐用丹五釐﹐川貝母末一錢﹐濃茶鹵調敷周遭﹐必起黃泡﹐自有黃水流出﹐其毒自消。

水銀靑鹽﹝各五錢﹞皂礬﹝一兩﹞生鉛﹝二錢五分與水銀同研碎﹞生礬﹝一兩五錢﹞火硝﹝一兩二錢五分﹞白砒硼砂明雄﹝各一錢五分﹞上研極細末。入小瓦罐內﹐頓炭火上熔化﹐俟藥枯結住罐底﹐用瓦盆一个﹐將有藥罐倒置盆內正中﹐罐口以鹽泥封固﹐另用一大盆盛水﹐將藥罐安置水內﹐罐口四圍以磚圍罐半截﹐下襯冷灰﹐然後磚上及罐底﹐俱架炭火﹐先從頂上著火﹐從上而下﹐先文後武﹐三炷香爲度﹐冷定開看﹐盆內丹藥刮下﹐研細瓷瓶密貯。

白降丹

凡癰疽﹑無名大毒﹐每用少許﹐瘡大者用六七釐﹐小者用一二釐﹐水調敷瘡頭上。初起者﹐立刻起泡消散﹔成膿者﹐腐肉卽脫﹐拔毒消腫﹐誠乃奪命金丹也。

水銀食鹽皂礬火硝白礬﹝各二兩五錢﹞朱砂雄黃﹝水飛﹐各三錢﹞硼砂﹝五錢﹐一方用砂﹞先將朱﹑雄﹑硼研細﹐再入皂﹑鹽﹑硝﹑礬﹑汞﹐研至不見水銀星爲度﹐將陽城罐放微火上﹐徐徐挑藥入罐化盡﹐微火逼令極幹﹐所謂陰升之法﹐全在此刻﹐如火大則汞先飛走﹐如不幹則藥必倒塌無用﹐其難如此也。再用空陽城罐一个﹐兩口合上﹐以好棉紙截寸許闊﹐用罐子泥﹑艸鞋灰﹑光粉三樣研細﹐以鹽鹵汁和練極熟﹐兩罐口合緊﹐一層泥﹐一層紙﹐糊五六層候幹。將地挖一小坑﹐用宣法碗盛水放坑內﹐將空陽城罐放水碗內﹐用瓦緊靠坑口﹐鋪滿四圍﹐用炭蓋齊地面﹐將有藥陽城罐露地上﹐圍以炭火之﹐不可使炭火有空處﹐計燃三炷香完去火﹐冷定開看﹐空陽城罐內約有丹藥一兩﹐刮下研細﹐瓷瓶密貯。臨時﹐如有綠煙起處﹐急用罐子泥固之。降藥之神﹐不假刀砭﹐一伏時便見功效﹐勝於刀鍼之險多矣。

上降藥法﹕癰疽初起堅硬﹐未成膿者﹐用水調一二釐﹐塗於瘡頂上﹐不可貼膏藥﹐少頃卽起一泡﹐挑破出水﹐自消。已成而內膿急脹﹐按之隨手而起者﹐此膿已熟矣﹐用水調一二釐﹐點正頂上﹐以膏貼之﹐一伏時﹐大膿自泄﹐不假刀鍼。

如陰疽根腳走散﹐瘡頭平陷﹐卽用降丹七八釐﹐或分許﹐水調掃於瘡頭堅硬處﹐次日卽轉紅活﹐便是吉兆。如瘡毒內膿已成﹐久不穿潰者﹐只要出一小頭﹐怕頭出大了﹐可用棉紙一塊﹐量瘡大小﹐剪一孔﹐以水潤貼瘡上﹐然後調降藥點紙孔內﹐揭去紙﹐以膏貼之﹐則所降之頭﹐不致過大。若瘡小藥大﹐反令痛傷胃口﹐及良肉﹐不可不知。

鼻塞耳挺﹐點之自落。點痣亦落。

初生小兒及婦女頭面﹐皮肉嬌嫩﹐不可多用﹐如用之不善﹐不無漫腫﹐反招怨尢。

楊梅瘡﹐將初現之瘡﹐用白降丹點三五个﹐毒俱拔出。

白降丹點在瘡毒上﹐卽追蝕毒瓦斯﹐有幾分深必追至病根方止﹐所以點後疼痛非常。若內膿已脹﹐皮殼不濃﹐點之便不十分痛楚﹐有用蟾酥化汁調白降丹用﹐其痛稍減。

凡癰疽﹐以紅升丹提膿﹐兼用珍珠散收口﹐每見升提過甚﹐瘡口四邊起埂﹐亦有瘡口新肉髙凸者﹐不如用陳白降丹﹝火气退盡﹞少許﹐同珍珠散用之﹐不但四邊瘡口平坦﹐更且不畱餘毒﹐此又外科不知之妙訣也。

水煉降藥法﹕新煉出白降丹﹐研細﹐用元色緞五寸﹐將降藥篩勻緞上﹐捲緊﹐以麻綫捆紮極緊﹐放瓦銚內﹐淸水煮約一伏時﹐內換水三次﹐將緞捲取起﹐掛風處陰漧﹐然後打開﹐以雞翎掃下﹐瓷瓶收貯。凡治癰疽用之﹐並無痛楚。

紫陽丹

提膿拔毒。

水銀銀朱生鉛百艸霜輕粉杭粉雄黃﹝各等分﹞麝香﹝宜少用﹞共研極細末。每用少許搽之﹐以膏貼之。如治下疽加兒茶。

提毒丹

﹝一名七星丹﹐又名八仙丹。﹞乳香﹝去油﹞沒藥﹝去油﹐各二錢﹞元參﹝瓦上焙脆﹞前胡﹝瓦上焙脆﹞血竭麝香﹝各四分﹞生斑蝥﹝八錢﹐去淨頭﹑足﹑翅﹐陰陽瓦焙﹞上各乳極細末。於端午正午時和勻﹐瓷瓶密貯。凡初起腫毒﹐每用二三釐﹐先看瘡勢大小﹐卽以膏藥照瘡大小﹐周遭用大蒜搗如泥﹐敷膏藥上﹐中畱一孔﹐入藥於內﹐次日卽起小泡﹐挑去水泡卽消。如已潰者﹐摻藥於瘡孔內﹐亦能拔毒生肌﹐神驗。

一方乳香﹑沒藥各一錢二分﹐血竭六分﹐多冰片四分﹐餘者分兩俱同﹐端午虔心焚香修合﹐每用一分﹐用大蒜搗如泥﹐敷毒四圍﹐將瘡頭挑破﹐聽瘡口流水﹐外用膏藥﹐中剪一孔貼之﹐以備瘡毒出其毒瓦斯﹐此神速癰疽疔瘡聖藥也。

陰陽至聖丹

﹝岐天師﹞人參廣三七兒茶﹝水飛去砂﹞川倍子﹝各一兩﹞血竭﹝透明者五錢﹞藤黃乳香﹝去油﹐各三錢﹞輕粉﹝一錢﹞冰片﹝一錢﹞川貝母﹝去心﹐二錢﹞共研至無聲爲度。陽瘡每用二錢﹐陰瘡每用五錢﹐摻於瘡上﹐其餘瘡毒不消二次﹐陰疽不消三次﹐全愈。

馮氏援生膏

治諸般惡瘡﹐及瘰鼠才起者﹐點破卽愈。

雄黃﹝五錢﹞乳香﹝去油﹞沒藥﹝去油﹞血竭﹝各一錢﹞蟾酥輕粉﹝各三錢﹞麝香﹝五分﹞上研細末。用眞炭灰一斗三升﹐淋灰湯八九碗﹐用桑柴文武火煎作三碗﹐取一碗﹐收畱二碗﹐盛瓷器內﹐候溫將藥入灰湯內﹐用桑柳枝攪﹐再以好風化鍛石一飯碗﹐入藥湯內攪勻﹐過宿候冷﹐盛瓷罐內。凡遇惡瘡﹐貼在當頭﹐一日一次﹐次日又一次﹐瘡頭自然蝕破﹐血水流去卽愈﹐如藥幹﹐將前收畱灰湯潤之。

海浮散

﹝《十法》﹞搽癰疽瘡毒﹐腐去新生﹐乃回生保命之寶丹也。

乳香沒藥﹝各等分﹞安篛葉上﹐火炙去油﹐乳細搽上﹐以膏貼之﹐此藥未盡則提膿外出﹐如毒已盡﹐則收口﹐其神妙處﹐難以言諭。

烏金膏

﹝《十法》﹞去腐肉﹐不傷新肉﹐最爲平善﹐先用降香煎湯洗瘡。

巴豆﹝去殼﹐新瓦上炒黑色﹞研爛﹐瓷瓶收貯﹐多寡看瘡勢大小﹐酌量用之。

靈寶如意丹

發背疔疽大毒。

人參乳香﹝去油﹞沒藥﹝去油﹞辰砂甘艸兒茶﹝各一錢﹞琥珀珍珠﹝各二分﹞阿膠白芷冰片﹝各一分﹞犀牛黃當門子﹝各五分﹞上乳細﹐瓷瓶密貯﹐勿泄藥味。如用﹐先將瘡用金銀花甘艸煎湯洗淨﹐每日摻藥四五次﹐用膏蓋之﹐膿水自然拔盡﹐忌口味﹐戒煩惱﹐愼勞碌。

發背對口潰爛不收口。

三仙丹﹝一料﹐方詳前﹞珍珠﹝一錢﹐豆腐煮透﹞乳香﹝去油﹞沒藥﹝去油﹞血竭﹝各二錢﹞共乳極細﹐先將溫湯洗瘡﹐棉花揩漧﹐將藥摻上﹐用竹紙蘸濕粘貼﹐一日一換。

治背疽大潰僅存膈膜臨危者。﹝《錦囊》﹞鯽魚去腸﹐實以羯羊糞烘焦爲末﹐幹摻之﹐瘡口自收﹐神效方也。

抵金散

﹝《啟玄》﹞治癰疽發背﹐潰後爛開作痛。

屎蜣螂﹝五月五日收采﹐不拘多少﹐裝入竹筒內陰漧﹞研細﹐瓷瓶收貯﹐凡用將末摻上。

神功紫霞丹

﹝太醫院﹞大蜈蚣﹝一條﹐去頭﹑足﹐放瓦上焙脆﹞麝香﹝二分﹞研細。瓷瓶收貯﹐每用少許摻瘡頂上﹐以膏蓋之﹐其頭卽潰﹐並不疼痛。

拔毒生肌。

紅升丹輕粉萆麻仁﹝去油﹐各三錢﹞乳香﹝去油﹞黃丹﹝各二錢﹞石膏﹝﹐一兩﹞琥珀﹝乳細一錢﹞共乳細末﹐摻上膏貼。

諸瘡毒四邊紫黑不消﹐瘡口不斂。

紅升丹輕粉雄黃龍骨﹝各五錢﹞白蘞密陀僧海螵蛸﹝各一兩﹞麝香﹝一分﹞共乳極細﹐摻上。

金蟾化管丸

﹝《劉祕》﹞治一切諸漏有管者﹐𨿽彎曲之處﹐皆能行到﹐化管如神。

水銀﹝三錢﹞明雄黃﹝一兩﹐以二斤火酒﹐漸煮漸添﹐以酒盡爲度﹞共乳細。用紙包好﹐取大蛤蟆﹝一个﹐剖去腸﹐只畱肝肺。﹞將藥包入於肚內﹐以綫縫好﹐聽用。

又方銀硝白礬﹝各一兩﹞研勻。入陽城罐內﹐加水半茶盅﹐放火上熬令枯於罐底﹐取放地上﹐再納蛤蟆於內﹐鐵盞蓋好﹐鹽泥固濟﹐升文火三炷香﹐中火一炷香﹐武火一炷香﹐冷定開看﹐盞上靈藥刮下研細﹐用蟾酥乳化爲丸如芥子大﹐陰漧。凡一切管﹐用一丸放膏藥上﹐對管口﹐自入到底方回﹐嫩管自化﹐老管自褪﹐七日見效﹐如未全褪﹐再用一丸﹐無不除根。

卷七癰疽門膏藥主方

仙方膏

﹝《經驗》﹞白芷紫荊皮獨活石菖蒲赤芍﹝各二兩﹞髙良姜蜈蚣刺皮蛇蛻萆麻仁鱉甲白僵蠶甘艸海風藤連翹天花粉白芨牛蒡子大黃川黃連白蘞當歸千金子血餘金銀花黃柏穿山甲防己豬牙皂柴胡川貝母桃仁白附子巴豆明天麻苦參荊芥穗紅花黃桔梗黃芩牛膝防風全蠍麻黃艸烏肉桂烏藥羌活半夏大戟蘇木﹝各五錢﹞桃枝槐枝桑枝柳枝﹝各截一寸長﹐二十四段﹞用大磨眞麻油十三斤﹐將上藥入油內泡七日﹐入銅鍋內熬至藥枯濾渣﹐復將油仍入鍋內﹐熬至滴水成珠﹐再撤淨藥腳﹐下丹。每油一斤﹐下飛過黃丹八兩爲則﹐藥已成功﹐入有銪HT缸內﹐以槐棍攪冷﹐再入後末﹕血竭﹝四錢﹞乳香﹝去油﹞沒藥﹝去油﹐各三錢三分﹞藿香﹝四錢五分﹞研細攪勻﹐又入後藥﹕珍珠冰片﹝各一錢﹞沈香﹝不見火﹐四錢七分﹞當門子﹝二錢一分﹞木香﹝不見火﹞松香﹝各五錢四分﹞檀香﹝不見火﹐六錢﹞雄黃﹝五錢五分﹞攪勻又入潮腦三錢收功。此膏專治癰疽發背﹐一切外證﹐並貼五勞七傷﹑筋骨疼痛﹑跌打損傷﹑婦人瘕﹑帶下如神。

神應萬驗膏

貼一切無名腫毒﹐大瘡惡疽﹐無論已破未破﹐不過二三張﹐卽可收功。每張用過﹐以冷水洗去膿血﹐仍可再貼。每張量毒輕重用之﹐俱有神效。

桃枝柳枝杏枝桑枝槐枝﹝截作寸許長﹐各二兩﹞用眞麻油二十四兩﹐小炭火熬滚﹐將枝次第入油熬枯成炭﹐濾去渣﹐再入﹕人頭髮男女各半﹐洗淨油膩﹐一兩五錢﹐入油炸化﹐再入﹕穿山甲剪碎﹐一兩五錢﹐入油炸枯﹐再入﹕象皮剪碎﹐五錢﹐入油炸化﹐再入﹕大梔子一百个﹐逐个撚破﹐入油內離火﹐浸一炷香﹐再用微火﹐頓一炷香﹐再用大火﹐炸成炭。取起冷定﹐用夏布濾去渣﹐再入淨鍋內﹐稱準每油二兩﹐入炒過黃丹一兩﹐熬至滴水成珠不散﹐離火一刻﹐再入後藥﹕眞砂透明白亮者﹑血竭﹑兒茶各二錢﹐乳細﹐拌入膏內﹐坐冷水中﹐稍涼取起﹐用水濕手扯撚百下﹐使各藥和勻﹐埋土內五日﹐去火毒。用時以井華涼水浸半日﹐撚成片﹐放布上﹐熱湯熨化貼。

太乙膏

﹝《正宗》﹞一切癰疽瘡瘍﹐提膿生新神效。

生地土木鱉元參赤芍大黃白芷當歸﹝各五錢﹞乳香沒藥﹝各二錢﹞阿魏﹝一錢﹞輕粉﹝一錢五分﹞血餘﹝一團﹞肉桂﹝二錢五分﹞黃丹﹝水飛﹐六兩五錢﹞先將艸藥﹐入麻油一斤浸﹐春五日﹐夏三日﹐秋七日﹐冬十日﹐傾入鍋內﹐文武火熬至藥枯﹐浮起爲度﹐住火片時﹐用布袋濾淨藥渣﹐將鍋榐淨﹐入油鍋內﹐下血餘再熬﹐以柳枝挑看﹐俟血餘熬枯浮起﹐方算熬熟。每淨油一斤﹐將炒過黃丹六兩五錢﹐徐徐投入﹐不住手攪﹐候鍋內先發靑煙﹐後起白煙﹐疊疊升起﹐其膏已成﹐將膏滴入水中﹐試看軟硬適中﹐拿下鍋來﹐方下阿魏散膏面上化過﹐次下乳沒﹑輕粉末攪勻﹐傾入水內﹐以柳木棍攪成一塊﹐任攤貼。肺癰腸癰﹐卽以此膏爲丸﹐服之並效。

神仙太乙膏

治癰疽及一切惡毒﹐不問年月深淺﹐已未成膿﹐蛇虎蜈螫﹐犬咬湯火﹐刀斧砍傷﹐皆可內服外貼。血气不通﹐溫酒送下。赤白帶下﹐當歸酒下。喉痺纏喉風﹐並用新綿裹膏藥﹐置口中含化。一切風赤眼﹐用膏捏作小餅﹐貼太陽穴後﹐以山梔子湯送下。跌打損傷﹐外貼內服﹐橘皮湯下。腰膝痛者﹐外貼內服﹐用鹽湯下。

唾血者﹐桑白皮湯送下。每服一丸﹐如櫻桃大﹐蛤粉爲衣﹐其膏可收十年不壞﹐愈久愈神。

元參川大黃白芷肉桂當歸赤芍生地﹝各一兩﹞上銼碎。用麻油二斤浸﹐春五日﹐夏三日﹐秋七日﹐冬十日﹐火熬黑色﹐濾去渣﹐入黃丹一斤﹐靑柳枝不住手攪﹐滴水成珠爲度﹐傾入瓷器中﹐掘窖埋土中出火毒三日﹐任用。

新制加味太乙膏

﹝《錦囊》﹞神治一切腫毒﹐已潰未潰﹐跌打損傷﹐風濕气痛﹐古方因內服外貼﹐故未免其功不專﹐今特定此方﹐專爲外貼而設﹐其拔毒外治之功﹐較前更勝也。

亂髮﹝一大團﹐以黑潤者佳﹞萆麻仁﹝二百粒﹐搗碎﹞用眞麻油二十四兩﹐煎滚入亂髮﹐以柳枝不住手攪﹐令發熔化﹐再入萆麻仁﹐煎至發化萆麻仁枯﹐再入後藥﹐慢火熬之。

大黃﹝切片﹞黑元參當歸﹝各三兩﹞生地黃﹝切片﹐四兩﹞肉桂﹝去淨粗皮﹞白芷赤芍﹝各二兩﹞煎至藥色枯黑﹐濾去渣﹐慢火熬濃﹐方入後四味收之﹐軟硬得宜﹐滴水成珠爲度﹐夏月宜略老些﹐冬天宜略嫩些。

明松香一斤﹐搗碎入大蔥管內﹐以綫縛好﹐放碗內隔湯蒸化﹐取出候冷去蔥﹐研細﹐八兩。先下松香﹐次下黃丹﹕眞黃丹二十兩﹐其色黃者爲眞﹐用水飛曬漧﹐炒黑色﹐十兩。若色紅者﹐乃東丹也﹐勿用。

滴乳香﹑眞沒藥俱篛上烘去油﹐研細﹐各二兩。四味收入成膏﹐藏瓷器中﹐旋用旋攤。

祕傳太乙萬靈膏

治一切癰疽發背﹐七十二般癤﹐三十六種疔毒﹐無名腫毒﹐痰核瘰﹐內損骨節﹐外傷皮肉﹐手足麻木不仁﹐流注疼痛﹐膈前背後弔起刺痛等證。初起貼之﹐腫消痛止﹐已潰貼之﹐膿幹肌生﹐功效如神。

羌活萆麻仁蟬蛻大蜂房蜈蚣敗龜版苦參豬皂角元參槐角子靑蒿過山龍甘艸半枝蓮荊芥蘄艾葉黃芩仙人掌川椒蒲公英白蘞龍膽艸防風忍冬藤白芨生附子大黃石菖蒲梔子赤芍藥獨活何首烏黃蛇牀子桔梗黑牽牛漏蘆木鱉子﹝去殼﹞肉桂大楓子巴豆﹝去殼﹞地骨皮昆布蒼耳子黃柏靑木香連翹鼠粘子桃仁白僵蠶血餘穿山甲黃連當歸牛膝蒼術升麻蛇蛻檳榔槐枝柳枝桃枝﹝各一兩﹞上六十二味咀片。用眞麻油十斤浸﹐春五﹑夏三﹐秋四﹑冬十日﹐入大鐵鍋內﹐熬至煙盡爲度﹐先去粗渣冷定﹐用大皮紙以鍼戳眼﹐濾去細渣﹐復入淨鍋內﹐熬至黑色﹐滴水成珠不散。每油一斤﹐入淘過黃丹炒紫色者八兩﹐﹝如無黃丹﹐用水飛細密陀僧末﹐八兩代之。﹞下丹之時﹐以柳棍不住手攪勻﹐離火再下﹕白芷﹑天南星﹑艸烏﹑北細辛﹑半夏﹑髙良姜﹑川烏各一兩﹐上七味﹐俱生研細末﹐篩入膏內攪勻﹐冷定﹐再下後開乳極細末﹕海螵蛸一兩﹐乳香去油﹑百艸霜﹑沒藥﹝去油﹞﹑雞肫皮﹑血竭﹑象牙末﹑雄黃﹑寒水石﹑兒茶﹑白石脂﹑朱砂﹑赤石脂﹑輕粉﹝各五錢﹞﹐靑魚膽﹑熊膽﹝各三錢﹞﹐甘松﹑三柰﹑潮腦﹑冰片﹑麝香﹑琥珀﹑珍珠﹑龍骨﹑水銀﹝各二錢﹞﹐細末。篩入攪勻﹐傾入冷水內扯拔﹐換水浸二日﹐拔去火毒﹐然後裝磁缽內。臨用攤貼。

普救萬全膏

﹝《十法》﹞治一切風气﹐走注疼痛﹐並白虎歷節風﹐鶴膝風﹐寒濕流注﹐癰疽發背﹐疔瘡瘰﹑跌打損傷﹐腹中痞塊﹐多年瘧疾。如頑痰瘀血﹐腹痛泄瀉﹐小兒疳積﹐女人瘕諸證﹐並貼患處。咳嗽瘧疾﹐貼背脊心第七椎。予制此膏﹐倘貼後起泡出水﹐此是病气本深﹐盡被藥力拔出﹐乃吉兆也﹐不必疑懼﹐記之。

藿香海風藤鱉甲紫荊皮白芷廣木香防風豬牙皂桂枝威靈仙半夏萆麻子本蘄艾茸丁香白僵蠶黃芩露蜂房蘇木川續斷連翹赤芍藥白芨蘿卜子丁皮髙良姜檀香貝母黑山梔苦參烏藥猴姜陳枳殼白蘚皮天南星荊芥穗白蘞全蠍生地黃五加皮麻黃當歸尾秦艽蒼術大楓子艸烏北細辛獨活金銀花川芎香附子甘艸生附子杏仁羌活蟬蛻元參肉桂牛膝桃仁紅花川烏﹝各一兩五錢﹞大黃﹝三兩﹞蛇蛻﹝五條﹞大蜈蚣﹝三十五條﹞柳枝槐枝桑枝桃枝楝枝楡枝楮枝﹝各三十五寸﹞男子血餘﹝三兩﹞以上七十三味﹐俱浸油。眞麻油二十斤﹐天平子秤﹕松香一百斤﹐棕皮濾淨﹐百艸霜十斤﹐篩過。冬浸九宿﹐春秋浸七宿﹐夏浸五宿﹐分數次入鍋﹐文武火熬至藥枯油黑﹐滴水成珠爲度﹐濾去渣﹐秤明每藥油十二兩﹐下濾淨片子松香四斤﹐同熬至滴水不散﹐每鍋下百艸霜細末六兩﹐勿住手攪﹐俟火候成﹐則傾入水缸中﹐以棒攪和成塊﹐用兩人扯拔數次﹐磁缽收貯。

一法治瘡疽﹐用血丹收膏更妙﹐每油一斤﹐用血丹六兩。

仙傳奪命膏

﹝《邵祕》﹞治發背對口﹐一切腫毒﹐卽日見效﹐揭下再貼一人﹐又能消去。

驢蹄﹝一个﹞大鯽魚商陸﹝各一斤﹞山羊角﹝三个﹞芫花土木鱉白芨番木鱉大戟露蜂房白蘞紅花元參蘇木桃仁蛇蛻﹝各一兩﹞當歸尾黃牛角腮巴豆肉漧蟾皮豬懸蹄甲南星半夏穿山甲﹝各二兩﹞大黃﹝三兩﹞萆麻仁蒼耳嫩頭﹝各四兩﹞金綫弔蛤蟆﹝一个﹞用麻油四斤同藥熬枯去渣﹐熬至滴水成珠爲度。每熟油一斤﹐入炒官粉八兩收成膏﹐再下﹕乳香﹝去油﹞沒藥﹝去油﹞麝香蕓香輕粉﹝各三錢﹞研細攪勻收貯。

如貼腫毒未硬者。用敷腫毒﹐末藥摻上貼。

凡貼痞塊用鍼刺患上三鍼﹐如品字樣﹐外用阿魏﹑蜈蚣﹑穿山甲﹑麝香各等分﹐研爲細末﹐只稱一分﹐摻於鍼眼內﹐餘者摻膏上貼。

凡貼瘋气﹐用鬧羊花五錢﹑燒酒拌曬漧三次﹐炒脆爲末。麝香三分﹐乳勻摻膏上貼。

軍門一笑膏

﹝邵祕﹞專貼寒濕諸瘋疼痛﹐貼骨癰疽。

白芷川萆防風罌粟殼甘松川羌活三柰川獨活本髙良姜官桂大茴香秦艽小茴香麻黃威靈仙川椒﹝各二兩﹞眞附子艸烏天南星漧薑穿山甲大黃鬧楊花﹝火酒拌炒﹞半夏﹝各四兩﹞老蔥老姜﹝各二斤﹞上藥用麻油三斤﹐桐油半斤﹐入藥浸﹐熬枯去渣﹐復入淨鍋內﹐熬至滴水成珠﹐入制松香四斤﹐土硫黃﹑密陀僧各一斤﹐乳細﹐收成膏冷定。再下﹕廣木香五錢﹐乳香去油﹑沒藥去油﹐各三錢﹐研細﹐攪勻。再下﹕潮腦一兩﹐麝香三錢﹐和勻﹐收貯任攤用。

陰陽至聖膏

﹝岐天師﹞治陰陽癰疽大毒。

金銀花﹝一斤﹞人參茜艸根﹝各五錢﹞生地﹝八兩﹞牡丹皮牛膝生甘艸荊芥﹝各一兩﹞元參﹝五兩﹞當歸麥門冬黃﹝各三兩﹞川芎﹝二兩﹞用麻油五斤﹐煎數沸﹐將渣濾淨﹐再熬至滴水成珠﹐入﹕廣木香﹑沒藥﹑乳香﹑血竭各一兩﹐象皮五錢﹐麝香一錢﹐黃丹二斤﹐水飛去砂炒﹐各乳細。先下黃丹﹐再下細藥﹐入油中少煎攪勻﹐藏瓷罐內收貯﹐每發背用膏一兩攤一張﹐其餘量瘡大小用之。

呂祖紫金奪命膏

貼一切多年久不收口惡瘡結毒﹐瘰﹐冷癅﹐痞塊﹐跌打骨斷兩截者。

川黃連全蠍穿山甲黃芩川黃柏當歸香白芷﹝各二兩﹞赤芍番木鱉﹝切片﹞生地﹝各一兩﹞官桂海藻﹝各四兩﹞以上諸藥﹐用水煎汁去渣﹐用麻油二十二兩﹐將藥汁入內熬盡水气﹐滴水成珠﹐方下炒過飛淨血丹十一兩﹐攪勻成膏﹐再下黃蠟七錢﹐又下阿魏六錢﹐切片﹐摻膏藥上﹐令其自化﹐候微冷﹐又下﹕乳香去油﹑沒藥去油﹑輕粉各六錢﹐麝香﹑血竭﹑朱砂﹑雄黃各二錢﹐雄鼠糞一兩五錢﹐燕窩當底泥一兩﹐俱乳細末。入膏攪勻﹐收貯攤貼。熬膏時﹐擇黃道吉日﹐忌婦人﹑雞﹑犬﹑厭物﹐焚香禮拜熬成﹐不得加減藥味分兩。

呂祖奇靈膏

貼一切癰疽腫毒﹐諸般疼痛﹐瘡頑癬﹐血瘋外證。

巴豆肉血餘萆麻仁蔥白蒼耳子穿山甲﹝炒各四兩﹞天南星半夏大川烏當歸肥艸烏生地番木鱉金銀花﹝各二兩﹞老生薑﹝十六片﹞蜈蚣﹝二十條﹞全蠍﹝四十九个﹞幹蟾﹝一个﹞大鯽魚﹝一斤﹐去腸切碎﹞肉桂﹝一兩﹞上用眞麻油五斤﹐浸七日﹐熬至滴水成珠﹐去渣﹐入炒鉛粉收成膏攤貼﹐又能生肌收口。一人口邊生僵風﹐貼三五日全愈。又可治癅。

紫霞膏

﹝張乘六﹞治癰疽發背﹐對口疔毒﹐屢試屢驗。

制藥油法﹕每眞小磨麻油一斤﹐用象皮﹑當歸﹑赤芍各二兩﹐入油內﹐春夏浸三日﹐秋冬浸七日﹐將油熬至藥枯濾去渣﹐復入淨鍋內﹐熬至滴水成珠爲度﹐務須勤看老嫩。

制松香法﹕每老嫩各半松香一百斤﹐用蔥一百斤﹐生薑一百斤﹐搗爛取汁﹐又將渣入水煮汁﹐去渣濾淨﹐將汁入鍋內﹐用蒸籠鋪松毛於籠內﹐再將松香老嫩配搭﹐鋪松毛上蒸化﹐松香汁滴在鍋裏蔥薑汁內﹐撈起扯拔數百徧﹐放潔淨地上數日﹐聽用。

凡取用熬過松香一斤﹐加熬過藥油四兩﹐夏月只用三兩五錢。入鍋內熬化﹐看老嫩火候得法﹐取起傾缽內﹐再入後藥﹕乳香去油淨﹑沒藥去油淨﹑血竭﹑龍骨﹐各五錢。

上各乳細﹐入膏內﹐用槐柳條攪勻﹐再入﹕漂朱﹑角朱俱研至無聲爲度﹐各二兩﹐又攪均勻﹐連缽頭放在潮濕地上﹐頓多日出火毒﹐任攤貼。

發背膏

﹝楊廷升﹞乳香﹝去油﹞杭粉血竭﹝鮮紅者﹞白兒茶沒藥﹝去油﹞黃丹﹝炒一次淘一次﹐九回﹞銀朱﹝各四兩﹞銅綠﹝三錢﹞逐味另研﹐無聲爲度﹐再合一處。用時照證大小取夾油連四紙一塊﹐以銀鍼多戳小眼﹐每張準稱藥末五錢﹐眞麻油調攤紙上﹐再用油紙一塊蓋之﹐周遭用綫縫好﹐貼患處﹐軟絹紮緊﹐過三日將膏揭開﹐濃煎蔥湯洗淨﹐軟絹揩漧﹐將膏翻過﹐用銀鍼照前多戳小孔貼之。無火之人﹐內服十全大補湯﹐有火之人﹐減去肉桂﹑姜﹑棗服之﹐兼以飲食滋補﹐至重者用二張。

發背對口膏

﹝楊廷升五全膏﹞初起自消﹐已成卽潰。

番木鱉﹝水浸﹐刮去毛﹞土木鱉﹝去殼﹞萆麻仁﹝去殼﹐各一兩四錢﹞用淸油一斤浸﹐春三日﹐夏五日﹐秋七日﹐冬十日﹐文武火熬焦色濾淸﹐復入鍋內﹐熬至滴水成珠﹐用密陀僧﹐龍牙有金星起者﹐六兩﹐研細。取膏再加金箔四十九張﹐剔入膏內﹐用柳枝攪勻﹐稍待用瓷器置水﹐將膏傾入水內﹐如用時﹐盛杓內化開攤貼﹐愈陳愈炒。

鯽魚膏

﹝吳近宸﹞貼一切無名腫毒﹐未成卽散﹐已成拔毒提膿﹐並治膿窠瘡癤。

大蛤蟆活烏背鯽魚﹝各七个﹞萆麻仁﹝十二兩﹞麻油二斤﹐同蛤蟆﹑鯽魚﹑萆麻子文武火熬枯﹐濾去渣﹐熬至滴水成珠﹐離火﹐入眞輕粉四兩﹐鉛粉十二兩﹐收藏﹐臨用取膏攤貼。

鯽魚膏

貼癰毒瘡癤。

大鯽魚﹝一尾﹞巴豆﹝四兩﹞萆麻仁﹝六兩﹞甘艸﹝五錢﹞用菜油麻油各一斤﹐先將鯽魚炸枯去渣﹐再入巴豆﹑萆麻﹑甘艸熬枯濾淨﹐熬滚離火﹐將鉛粉徐徐投下﹐攪勻成膏﹐攤貼。

碧玉膏

貼癰疽發背﹐瘰馬刀﹐乳癰乳巖﹐流火流注﹐腫塊風毒﹐橫痔漏﹐囊癰﹐冬瓜癰﹐貼骨疽﹐一切腰背臀腿毒癤﹐多骨疽﹐拱頭﹐腳隱漏蹄等證。

萆麻仁﹝去皮﹑尖﹐搗爛﹞杏仁﹝去皮﹐搗爛﹐各四十九粒﹞銅綠﹝二兩七錢﹐用水一碗﹐將銅綠研細﹐投入水中﹐攪勻﹞片松香﹝五斤﹐研細﹐節過聽用﹞用眞麻油十二兩﹐入鍋內熬滚﹐次下萆麻﹑杏仁﹐熬至滴水成珠爲度﹐夏布濾去渣﹐將油復入淨鍋內﹐用文武火熬滚﹐徐徐投下松香末﹐用桃槐枝不住手攪勻﹐傾入磁盆內﹐候膏將凝﹐然後加水浸之﹐用手揉扯以去火毒﹐另用瓷罐或銅杓盛貯數月後﹐用熱湯燉化﹐攤貼。此膏活血止痛﹐拔毒消腫﹐斂毒透膿﹐去腐生新。

紫金膏

貼一切無名腫毒﹐惡瘡﹐兼治風濕流火﹐小兒痘毒﹐宜端午﹑七夕﹑重陽﹑天醫﹑天徳﹑月徳日配合。

明松香﹝四兩﹐夏用紅者﹐冬用白者﹐秋冬紅白各半﹐以火熬滚﹐入水內扯拔百十下﹐研末﹐若貼痘毒﹐松香用黃豆浸水入鍋內煮化﹐待溫照上扯拔﹐研細末﹐四兩﹞萆麻仁﹝二兩﹐研細﹐放細篩羅底上﹐用穿山甲往來刮之﹐取羅下者用之﹐上面粗者去之﹞輕粉﹝五錢﹞銀朱銅綠﹝各二錢五分﹞制畢用豬油去衣膜拌藥放靑石上﹐用鐵錘搗數千下﹐盛瓷瓶內﹐用時攤油紙上貼。凡貼毒﹐將膏中剪一孔﹐露頂透气﹐能貼多年痘毒﹐若貼流火﹐竟貼頂上﹐不必剪孔。

極效膏

川烏艸烏元參大黃生地杏仁當歸赤芍金銀花白芷﹝各一兩一錢﹞麻油一斤四兩﹐浸藥慢火熬﹐加﹕桃仁﹑柳枝﹑槐枝﹑桑枝﹑楡枝﹝各十寸﹞﹐熬枯去渣﹐復熬至滴水成珠爲度。再加銀朱一兩﹐銅綠八錢﹐水粉四兩﹐入油攪勻﹐熬黑﹐再加﹕黃蠟﹑白蠟﹝各一兩﹐﹞化勻﹐再加松香收膏﹐老嫩得宜﹐入水扯拔出火毒﹐任攤貼。

商陸膏

貼瘡毒。

商陸﹝六兩﹞牛蒡子防風金銀花荊芥當歸尾連翹赤芍藥紅花茅蒼術甘艸﹝各五錢﹞麻油二斤﹐熬枯去渣﹐用密陀僧一斤﹐收成膏用。

紅玉膏

﹝《濟生》﹞貼癰疽﹑瘰﹑乳癰等證。

乳香﹝另研﹞沒藥﹝另研﹐各二兩﹞萆麻仁﹝四百粒﹞木鱉子﹝去殼﹐二兩四錢﹞當歸﹝四兩﹞血餘﹝五錢﹞兒茶血竭白蠟黃蠟﹝各一錢﹞嫩楊枝﹝一兩﹐打碎﹞黃丹﹝飛﹐四兩﹞眞麻油﹝八兩﹞蕓香﹝白嫩者﹐一斤四兩﹞先將麻油同楊柳枝﹑血餘﹑當歸熬數滚﹐絞去渣﹐將油同蕓香﹑萆麻﹑木鱉熬熟﹐絞去渣﹐入黃白蠟﹐將成膏﹐入黃丹離火﹐下乳﹑沒﹑兒﹑竭末﹐攪勻成膏。

育紅膏

腫毒瘡癤。

老松香﹝四錢﹞潮腦﹝一錢﹞輕粉﹝八分﹞銀朱﹝七分﹞銅綠冰片﹝各一分五釐﹞麝香﹝一分﹞萆麻仁﹝二錢﹐夏月只用一錢六分﹞研細。重湯燉化﹐忌見火﹐任攤貼。

腫毒瘡癤膏

當歸金銀花防風木鱉子元參生甘艸白芨石菖蒲連翹生大黃白芷生地黃﹝各四錢﹞麻油一斤四兩﹐同入淨鍋內熬枯﹐濾去渣﹐復入淨鍋﹐熬至滴水成珠爲度﹐入飛過炒黃丹八兩﹐收成膏離火﹐入白蠟黃蠟各二錢化盡﹐再入﹕乳香去油﹑沒藥去油﹑輕粉各二錢﹐研細末﹐和入。任攤貼。

救苦膏

貼癰疽初起卽消﹐已成卽潰﹐已潰卽斂﹐實有消腫定痛之效﹐須擇吉期﹐虔誠修合。

生薑大蒜頭槐枝﹝向陽者﹐各一斤﹞蔥白﹝半斤﹞花椒﹝去目﹐二兩﹞黃丹﹝水飛淨﹐二斤﹞麻油四斤﹐文武火熬枯﹐濾去渣﹐再熱﹐以桃﹑柳枝不住手攪﹐至滴水成珠﹐再下飛丹攪勻﹐候冷取起﹐攤貼。

紅膏藥

貼左癱右瘓﹐筋骨疼痛﹐漏肩風﹐跌打損傷。

松香﹝五斤﹐童便內浸三个月﹐取出曬漧﹐如不能三个月﹐可將松香熔化﹐傾入童便內﹐取出﹐又熔化傾童便內﹐如此九次﹐再換水煮過用之。﹞第一次用蔥十斤﹐取汁三碗﹐入鍋內﹐將松香化開﹐入麻油四兩攪勻﹐傾入水盆內以手扯拔取起。

第二次用生薑十斤﹐取汁三碗﹐入鍋內﹐將松香化開入麻油二兩攪勻﹐傾入水盆內﹐以手扯拔取起。

第三次用綠豆一升﹐煮汁三碗﹐入鍋內﹐將松香化開﹐入麻油二兩攪勻﹐傾入水盆內﹐以手扯拔取起。

第四次用火酒一斤﹐入鍋內﹐將松香化開﹐入麻油二兩攪勻﹐傾入水盆內﹐以手扯拔取起。

第五次用好醋一斤﹐入鍋內﹐將松香化開﹐入麻油二兩攪勻﹐傾入水盆內﹐以手扯拔取起。

第六次用蒼術﹑鬧羊花﹑川烏﹑艸烏﹑光烏﹑天南星﹑半夏各二兩﹐水二十碗﹐煎汁五六碗﹐入鍋內﹐將松香化開﹐入麻油四兩攪勻﹐傾入水盆內﹐以手扯拔取起。

第七次復將松香入淨鍋內熔化﹐候各汁收幹爲度。

然後下自礬紅細末四兩﹐攪勻成膏﹐入缽封固攤貼。

千槌膏

貼癰疽疔毒﹐初起卽消﹐如治瘰﹐連根拔出﹐小兒鱔拱頭﹑瘡﹐久不收口。

嫩松香﹝四兩﹞巴豆仁﹝五粒﹞萆麻仁﹝七錢﹞杏仁﹝去皮﹞乳香﹝去油﹞沒藥﹝去油﹞銅綠﹝各一錢﹞共入石臼內搗二千餘下卽成膏矣。取起浸淸水中﹐用時隨瘡大小﹐用手撚成薄片﹐貼瘡上﹐以絹蓋之。

紫金膏

貼寒濕气﹑漏肩風﹑諸般疼痛立止。

白芷﹝六錢﹞鬧羊花三柰大茴香靑皮艸烏川烏威靈仙甘松小茴香大黃獨活﹝各七錢﹞幹蟾﹝一个﹞亂頭髮﹝三兩﹞麻油四十兩﹐同藥入鍋﹐熬至發化﹐滴水成珠﹐再下密陀僧研細﹐十一兩﹐收成膏再下松香﹑蔥汁﹑薑汁﹑鳳仙花汁﹐各煮一次﹐研細﹐五兩﹐入膏化盡攪勻﹐傾在缽內﹐重湯燉化﹐再下﹔潮腦﹝七錢﹞﹐靑黛﹑桂皮﹝各六錢﹞﹐丁香﹑雄黃﹝各五錢﹞﹐輕粉﹝四錢﹞﹐血竭﹑乳香﹝去油﹞﹑沒藥﹝去油﹞﹑兒茶﹝各三錢三分﹞﹐滑石﹝三錢﹞﹐龍骨﹝二錢五分﹞麝香﹑冰片各五分﹐攪入和勻收貯。攤宜攤濃些貼﹐立刻止痛。

瘡腫風濕筋痛膏藥

﹝《濟生》﹞桐油﹝八兩﹞嫩松香﹝白者一斤﹞西朱﹝上好者研﹞黃丹﹝飛炒﹐各四兩﹞蔥汁薑汁﹝各一茶盅﹞乳香﹝去油研﹞沒藥﹝去油研﹐各一兩﹞百艸霜﹝一升五合﹐篩﹞先煎桐油四五滚﹐下松香﹐又十數滚﹐下蔥薑汁﹐再三五滚﹐下西朱﹐再四五滚﹐下黃丹離火﹐再下乳沒﹐再下百艸霜﹐攪勻收藏﹐任攤貼。

萬應膏

貼內外諸證。

好松香﹝十斤﹞蔥汁生薑汁﹝各二斤﹞黃柏生大黃甘艸苦參﹝各二兩﹞蒼術﹝一兩﹞同入鍋內熬至水气升盡﹐再入眞麻油三斤﹐熬至滴少許入水中﹐約看凝片不散﹐卽是火候已到﹐但須不時以竹片攪之﹐免其巴底﹐隨用麻布一方﹐過入水中﹐又用大缸一隻﹐貯水大半缸﹐臨傾膏時﹐將缸周遭潑濕﹐免得膏滋粘缸﹐膏旣入缸﹐再取起捏去水頭﹐復入淨鍋內熬化﹐加﹕乳香去油研﹑沒藥去油研﹐各六兩﹐黃蠟八兩﹐熬化﹐撤去火﹐再入﹕百艸霜篩細﹐四五兩﹐均勻篩入攪勻﹐另用麻布一方﹐濾入水內﹐扯捏成團﹐平日浸水內﹐臨用時取起攤貼。如火候太老﹐量加麻油少許可也。

紅玉膏

拔毒去膿。

蛇蛻蜈蚣﹝各一條﹞頭髮﹝洗去油垢﹞黃蠟﹝各二兩﹞香油﹝四兩﹞同熬濾淸。用黃丹收膏﹐再下黃蠟﹐熔化攤貼。

黃金膏

拔毒生肌。

豬板油﹝四兩﹞乳香﹝去油﹞沒藥﹝去油﹐各二錢﹞熬枯去渣。加黃蠟﹑白蠟各一兩﹐熔化﹐再下黃柏細末五錢﹐攪勻候冷﹐加冰片一錢﹐成膏攤貼。

五枝膏

貼瘡毒兼治瘋气痛。

桃枝柳枝槐枝桑枝棗枝﹝各十寸﹞銀朱﹝四兩﹞麻油二十四兩﹐將上藥熬枯濾淸﹐再熬至滴水成珠爲度﹐以黃丹收之﹐攤貼患處﹐如作癢起泡﹐卽可揭去。

凡已潰者﹐切不可貼。

槐枝膏

貼瘡癤。

槐枝﹝取二三寸長三百六十段﹞眞麻油三斤﹐入銅鍋內熬至枝枯黑爲度﹐用夏布濾去渣﹐再入淨鍋內﹐熬至滴水成珠﹐入密陀僧細末半斤攪勻﹐再入龍骨﹑象皮砂炒成珠﹑血餘﹑乳香去油﹑沒藥去油﹑赤石脂各五錢﹐研細攪勻﹐務須老嫩得宜﹐收貯攤貼。

阡張膏

腫毒已潰者﹐貼之長肉。

萆麻仁﹝八錢﹞大黃紅花白芷木鱉仁生地當歸﹝各三錢﹞黃柏甘艸牡丹皮赤芍藥黃芩全蠍蟬蛻防風穿山甲白僵蠶獨活乳香﹝去油﹞沒藥﹝去油﹞肉桂川黃連元參﹝各二錢﹞共炒黑色。用眞麻油八兩﹐浸三日﹐入鍋內熬百沸﹐用大阡張紙放油內﹐提透鋪地上﹐出火毒﹐隨瘡大小剪貼。如楊梅瘡﹐加活蜈蚣二條同熬。

丹油膏

﹝畢勵廷﹞眞麻仁﹝一斤﹞桃枝柳枝﹝各四尺九寸﹞浸七日﹐入鍋內熬至滴水成珠﹐濾去渣﹐兌入飛過血丹八兩﹐收成膏﹐貼一切瘡癤。

丹油膏

桐油一斤﹐放鍋內略滚片時﹐不待白沫盡﹐卽下飛過炒黃丹五兩﹐細細篩下﹐候黑色﹐卽成膏矣﹐貼一切瘡毒。

制黃丹法黃丹炒紫色﹐傾入缸內﹐用滚水一桶泡之﹐再汲涼水滿缸﹐浸一夜﹐去水曬漧﹐再炒如法﹐再制一次﹐務令曬漧﹐研極細收貯﹐畱爲熬一切膏藥之用。

卷八論神燈照法

程山齡曰﹕凡腫在頭面以上者﹐不宜艾灸﹐恐引火气上攻﹐宜用神燈照法﹐神乎其神。用火照散安紙撚中﹐以麻油浸點﹐每用神火三枝﹐離毒半寸許照之﹐自外而內﹐俾藥气透入﹐皮色紫滯者﹐立轉紅活﹔瘡勢平塌者﹐立轉髙聳。仍須不時照之﹐則毒瓦斯頓解﹐轉陰爲陽﹐以收全功。且此法不止施於頭面﹐卽如發背等毒﹐亦宜用之。

此癰疽門之寶筏﹐宜互相參考﹐以神其用也。﹝《十法》﹞

卷八火照門主方

火照散

﹝卽神燈照法﹐《正宗》﹞朱砂血竭沒藥﹝各三錢﹞麝香﹝五分﹞明雄﹝三錢﹞共爲細末﹐用綿紙條長寸許﹐每條裹藥三分﹐眞麻油浸點﹐自外而內﹐周遭照之﹐瘡毒隨藥气解散﹐自不內侵臟腑。初用三條﹐漸加至五七條﹐瘡勢漸平﹐又漸減之。燻罷隨上紅升丹﹐粘貼膏藥。若腫勢漫延周遭﹐用藥敷之﹐如再燻﹐須洗去末藥。其貼膏藥處﹐藥油可不必洗。

燻發背對口神方﹝盛旦明﹞此二種瘡﹐初起先用絲瓜葉﹐煎水洗之﹔如無﹐熱水洗之。後用兒茶﹑血竭﹑乳香去油﹑沒藥去油﹐各一錢﹐研勻。捲入艸紙內成條﹐浸在麻油內浸透﹐點著照瘡頭燻之。一點露水相似﹐其毒自散。如知覺遲﹐已腫不可當﹐亦要燻過﹐最效。

卷八論艾灸法

李東垣曰﹕夫疽則宜灸不宜烙﹐癰則宜烙不宜灸。丹癅腫毒﹐宜漬之﹐腫皮光軟﹐則鍼開之﹐以泄其毒。治瘡之手法﹐殆不過此﹐而各有所宜。故《聖惠方》論曰﹕認是疽瘡﹐便宜灸之一二百壯﹐如綠豆許﹐火灸後覺似痛﹐經一宿﹐乃是火气下徹﹐腫內熱气被火導之﹐隨火而出﹐所以然也。若其瘡癢﹐宜隔豉餅子灸之﹐其餅須以椒﹑姜﹑鹽﹑蔥相和搗爛﹐捏作餅子﹐濃薄如疊三錢爲率﹐當瘡頭豉餅子上灸之﹐若覺太熱卽擡起﹐又安其上﹐餅子若干﹐更換新者尢佳。若其瘡痛﹐卽須急灸﹐壯數多爲妙。若其膿已成者﹐愼不可灸﹐卽便鍼開之﹐卽得瘥也。若諸瘡經久不瘥﹐變成漏者﹐宜用硫黃灸法灸之。其法﹕硫黃一塊﹐看瘡大小﹐口上安之﹐別取硫黃少許﹐放火上燒﹐用釵尖挑起﹐點硫黃令著三五徧﹐取膿水漧差爲度。若發背初生﹐卽宜上餅灸法灸之﹔初覺背上有瘡﹐疼癢頗異﹐認是發背﹐卽取淨土水和撚作餅子﹐徑一寸﹐濃二分貼著瘡上﹐以艾炷灸之﹐一炷一易餅子。其瘡粟米大時﹐可灸七七壯﹔其瘡如錢許大﹐日夜不住灸﹐以差爲度。已上數方﹐並根據本方﹐一一親驗﹐所以載之。愚謂瘡醫自幼至老﹐凡所經驗﹐必須寫之。嘗記疳﹑惡瘡﹐諸醫不驗者﹐取蠐螬剪去兩頭﹐安瘡口上﹐以艾灸之﹐七壯一易﹐不過一枚﹐無不效者。

又法﹕用乞火婆虫灸之同前法﹐累驗之神效﹐人皆祕之﹐往往父子不傳。又法﹕赤皮蒜搗爛捏作餅子﹐一如豆豉餅子灸法灸之﹐彌佳。﹝《十書精義》﹞蔣示吉曰﹕凡瘡初起﹐不論陰陽﹐俱用灸火灸之﹐是開門逐賊法也。﹝《說約》﹞又曰﹕試瘡頭在何處﹐好於瘡頂灸法。先以濕紙覆瘡上﹐立視其紙先漧處﹐乃瘡結頭處也。

又曰﹕初起一二日﹐灸可立愈﹔三四日﹐十愈六七﹔若過七日之關﹐內膿將成﹐則不可灸矣。

程山齡曰﹕隔蒜艾灸﹐灸法勝於刀鍼。書云﹕不痛灸至痛﹐痛灸不痛時。凡治癰疽﹐疔毒流注﹐及一切無名腫毒﹐以大蒜切片安瘡頂上﹐用陳艾炷安蒜上﹐香點灸之。其艾炷大小﹐看瘡毒大小取裁。若癰疽之大者﹐以蒜搗餅敷上﹐必須不痛者灸至大痛而止﹐疼痛者﹐灸至不知痛而後止。若灸不透﹐反能爲害。若內已有膿﹐則不須灸矣。﹝《十法》﹞陳實功曰﹕癰疽發背怎生醫﹐不論陰陽先灸之﹐不痛灸至痛﹐痛灸不痛時。﹝《正宗》﹞又曰﹕考之方書﹐凡頭上瘡面疔毒﹑腎兪發﹐俱禁艾火。以頭爲諸陽之首﹐又乃純陽無陰之位﹐生瘡俱是亢陽熱極﹐如再加艾火﹐使毒瓦斯熾甚﹐隨後必加大腫﹐最能引動內痰﹐發之必死。又有面瘡爲陽毒﹐腎兪發多因房勞素虧﹐腎水枯竭﹐眞陰銷爍其源﹐必致內外漧涸﹐多成黑陷﹐昏悶而死。又有病患元气素虛﹐肢體倦怠﹐精神昏憒﹐瘡形平塌﹐脈來微散空虛﹐及素畏艾火者﹐俱不可灸。灸之恐生昏暈﹐且無眞气抵擋火力﹐有損無益﹐誠至言也。

又曰﹕如陰瘡數多者﹐艾炷不及其事﹐以蒜搗爛﹐鋪於瘡上﹐再以艾又鋪蒜上﹐點火灸之。必知痛甚爲效﹐此爲火气方得入裏知痛﹐深處方是好肉﹐蓋艾火撥引郁毒﹐透通瘡竅﹐使內毒有路而外發﹐誠爲瘡科首節第一法也。貴在早灸爲佳。

陳文治曰﹕疔毒藥力不能速到﹐非艾火不解﹐惟艾火功效甚捷。

周文采曰﹕初起陰塌不起﹐便可用艾多灸﹐或隔蒜灸之﹐如痛灸至癢﹐如癢灸至痛﹐此最妙法也。若疽瘡已成﹐亦可用火鍼烙開瘡口﹐則易治也。﹝《集驗》﹞又曰﹕癰疽初髮小點﹐一二日間﹐急以大蒜頭橫切如錢﹐放頂上﹐頓小艾炷灸之﹐五壯而止。若形狀稍大﹐以黃棉紙蘸酒全貼腫上﹐先於漧處爲筋腳﹐於先漧處灸之﹐或兩處先幹﹐皆灸﹐但五七壯而止。又法﹕屈指從四圍按之﹐過痛處是根﹐就是重按深入﹐自覺輕快﹐卽此灸之﹐更於別處灸﹔若或大腫﹐卽搗蒜爲餅﹐焙漧蘸醋灸熱﹐更換頻罨﹐或以熨斗火於蒜餅上熨之﹐更換熱餅頻熨。如覺患處走散﹐卽以綿帛蓋覆﹐勿令气泄﹐俟少間敷藥。凡癰疽展大如龜之形﹐且看頭向上下﹐先灸其前兩腳﹐次灸其尾﹐或紅筋走緊而長﹐從盡處灸之﹐須畱頭並後兩腳勿灸。若盡灸之﹐不惟火气壅聚﹐使毒無從解散﹐又攻入裏也。若辧認不明﹐以香白芷三分﹐漢椒﹑桑白皮各一分﹐連葉蔥白十根﹐新水煎湯﹐入酸醋半盞﹐淋洗少頃﹐其筋自現﹐可以辧驗頭尾。

朱丹溪曰﹕頭面患毒﹐如純陰平塌頑麻﹐非艾灸無功﹐但艾炷宜小﹐如麥粒樣式﹐以神其用也。

竇漢卿曰﹕凡灸於患上頭聚處﹐切蒜片如錢濃﹐放患處置艾壯於上﹐以火燃之。

若蒜皮枯焦﹐再易之。待將畢﹐三五壯著貼肉上灸爲佳﹐至少者以二十一壯爲期。頭頂上五壯七壯爲期。艾炷只可如豆大﹐但面心爲陽中之陽﹐禁灸。其陽證不可灸者何﹖恐火气內侵﹐勢益昌大﹐以火濟火﹐故戒之。惟陰證可灸﹐鬱气﹑濕熱﹑積毒﹐借火以拔之﹐然以火濟水﹐自有相生之妙。臨灸畢﹐用口吹火致滅。其火功借气得以入內。其瘡易散。設或灸不能卽散者﹐灸遲之故也。𨿽不能全散﹐大能解毒﹐易潰膿﹐易斂口﹐功難盡述。惟髒毒﹑坐馬癰﹐以蚯蚓泥作餅﹐代蒜片艾灸之﹐以熱爲度﹐易之如前﹐共十四壯爲期。若附骨疽﹐癰毒入骨髓﹐擇天气晴朗和暖﹐尻神不犯吉日﹐午時灸至申時止﹐徐問病者骨中熱否﹐若果骨中熱方效。凡灸不拘壯數﹐忽然爆起者﹐是病根脫矣﹐卽止之。凡灸須飲食半飽﹐並飲好酒以通經絡﹐以和气血﹔再令善笑談者﹐以亂其痛﹐亦妙方也。體虛者禁灸。﹝《經驗全書》﹞薛立齋曰﹕余按瘡瘍之證﹐有諸內必形諸外﹐在外者引而拔之﹐在內者疏而下之﹐苟或毒瓦斯鬱結﹐瘀血凝滯﹐輕者藥可解散﹐重者藥無全功﹐是以灼艾之功爲大。

凡灸法﹐未潰則拔引郁毒﹐已潰則補接陽气﹐每治四肢患瘡﹐气血無虧者﹐灸之皆愈。頭乃諸陽之首﹐及腎兪一穴在於兩腰脊旁﹐並弱甚之人﹐內無眞气抵擋火气﹐數證禁灸﹐當愼察之。

王肯堂曰﹕灸﹐乃從治之意﹐惟頭爲諸陽所聚﹐艾炷宜小而少。若少陽分野﹐尢不可灸﹐灸之多至不救﹐亦有因灸而死者。蓋虛甚孤陽將絕﹐其脈必浮數而大且鼓﹐精神必短而昏﹐無以抵擋火气﹐宜其危也。

汪省之曰﹕夫瘡有膿水惡物﹐漸漬根深者﹐用面﹑硫黃﹑蒜三物﹐一處搗爛﹐看瘡大小﹐撚作餅子﹐濃三分﹐安瘡上﹐用艾炷灸二十一壯﹐一壯一易矣。後四五日﹐用翠霞錠子入瘡內﹐使歹肉盡去﹐好肉長平﹐然後貼收斂之藥﹐內服補接之劑﹐調理則瘥矣。

《元戎》曰﹕瘡瘍自外而入者﹐不宜灸﹐自內而出者宜灸﹐外入者托之而不內﹐內出者接之而令外。故經云﹕陷者灸之﹐灸而不痛﹐痛而後止其灸。灸而不痛者﹐先及其潰所以不痛﹐其灸而痛者﹐先及其未潰所以痛﹐而次及將潰﹐所以不痛也。

《精要》曰﹕腦爲諸陽所會﹐頸項近咽喉﹐腎兪皆致命之所﹐俱不可灼艾。

劉河間灸刺法謂﹕凡瘡瘍須分經絡部分﹐血气多少﹐穴遠近﹐從背出者﹐當從太陽五穴﹐選用至陰﹝在足小指外鍘﹐去爪甲角如韭葉大。﹞通谷﹝在足小指外側﹐本節前陷中。﹞束骨﹝在足小指外側﹐本節後陷中。﹞昆侖﹝在足外踝後跟骨上陷中。﹞委中﹝在中央﹑約紋中動脈。﹞從鬢出者﹐當從少陽五穴﹐選用竅陰﹝在足小指次指端﹐去爪甲如韭葉。﹞俠溪﹝在足小指次指歧骨間本節前陷中。﹞臨泣﹝在足小指次指本節後間陷中。﹞陽輔﹝在外踝上四寸﹐輔骨前﹐絕骨端﹐如前三分。﹞陽陵泉﹝在膝下一寸﹐外廉陷中。﹞從髭出者﹐當從陽明五穴﹐選用厲兌﹝在足大指次指去爪甲如韭葉。﹞內庭﹝在足大指次指﹐外間陷中。﹞陷谷﹝在足大指次指間﹐本節後陷中。﹞衝陽﹝在足趺上五寸﹐骨間動脈﹐去陷骨三寸。﹞解谷﹝在衝陽後一寸五分﹐腕上陷中。﹞從腦出者﹐則惟絕骨一穴﹐﹝在外踝上三寸﹐動脈中。﹞詳見《癰疽灸經》。

劉宗濃曰﹕此謂癰疽初發﹐宜灸之也。然諸瘡患久成漏者﹐常有膿水不絕﹐其膿不臭﹐內無歹肉﹐尢宜用附子浸透﹐切作大片﹐濃兩三分﹐於瘡上著艾灸之﹐仍服內托之藥﹐隔二三日再灸之﹐不五七次﹐自然肌肉長滿矣。至有膿水惡物﹐漸漬根深者﹐郭氏治用白面﹑硫黃﹑大蒜三物﹐一處搗爛﹐看瘡大小﹐撚作餅子﹐濃約三分﹐於瘡上用艾炷灸二十一粒﹐一灸一易。後隔四五日﹐方用翠霞錠子並信效錠子﹐互換用之。插入瘡內﹐歹肉盡去﹐好肉長平﹐然後貼收斂之藥﹐內服應病之劑調理﹐卽瘥矣。蓋不止宜灸於瘡之始發也。大抵始發宜灸﹐要汗下補養之藥對證﹐至灸冷瘡﹐亦須內托之藥切當﹐設反逆不惟不愈﹐恐致轉生他病之患也。

經曰﹕肉之大會爲谷﹐肉之小會爲溪。肉分之間﹐溪谷之會﹐以行營衛﹐以會大气。邪溢气壅﹐脈熱肉敗﹐營衛不行﹐必將爲膿。內鎖骨髓﹐外破大﹐畱於節腠﹐必將爲敗。積寒畱捨﹐營衛不養﹐肉縮筋肋肘不得伸﹐內爲骨痺﹐外爲不仁﹐命曰大寒﹐畱於溪谷也。此用附子灸者﹐蓋此義也。﹝灸漏瘡論﹞李氏云﹕治疽之法﹐灼艾之功勝於用藥﹐蓋使毒瓦斯外泄﹐譬諸盜入人家﹐當開門逐之﹐不然則入室爲害矣。凡瘡初發一二日﹐須用大顆獨蒜﹐切片三分濃﹐貼疽頂﹐以艾隔蒜灸之﹐每三壯一易蒜﹐瘡潰則貼神異膏﹐如此則瘡不開﹐大肉不壞﹐瘡口易斂﹐一舉三得。此法之妙﹐人所罕知。若頭頂見疽﹐則不可用此法。﹝《五府極觀碑》載﹞伍氏曰﹕凡用蒜餅灸者。蓋蒜味辛溫有毒﹐主散癰疽﹐假火勢以行藥力也。有只用艾柱灸者﹐此可施於頑疽痼發之類﹐凡赤腫紫黑﹐毒甚者﹐須以蒜艾同灸爲妙。

張景嶽曰﹕癰疽爲患﹐無非血气壅滯﹐畱結不行之所致。凡大結大滯者﹐最不宜散﹐必欲散之﹐非藉火力不能速也﹐所以極宜用灸。然又有孫道人神仙燻照方﹐其法尢精尢妙。若毒邪稍緩﹐邪深經遠﹐而气有不達﹐灸之爲良﹔若毒邪熾盛﹐其勢猛急而垂危者﹐則宜用燻照方﹐更勝於灸也。

馮魯瞻曰﹕瘡毒潰後﹐風寒侵襲作腫痛者﹐用韭菜杵爛炙熱﹐敷患上﹐冷則易之﹔或搗成餅放患上﹐艾圓灸之﹐使熱气入內。﹝《錦囊》﹞張仲景曰﹕凡人一見背有瘡口外現者﹐不可小視之﹐急用蒜切片一分濃﹐貼在瘡口上﹐用艾火燒之。痛者燒之不痛﹐不痛者燒之知痛而止﹐且不可不痛而止也。此法最妙﹐世人不識﹐而我特表而出之﹐以治發背之初起者。蓋一經灸之﹐則毒𨿽火化﹐以火攻火﹐又何疑焉﹖願世醫畱意。

《心法》云﹕灸乃開結破硬之法﹐倘有一點白粒如粟米起﹐四圍微腫如錢﹐盒飯於米粒上﹐著艾火十四五壯。三日內灸者﹐只灸成瘡而散﹔三日外者﹐其腫漸少﹐宜多灸之﹔或灸火著處﹐則結熱可伸﹐灸處先潰﹐則毒勢分減﹐庶免展開﹐不致下陷﹐及壞筋骨﹐傷气血也。所謂灸至不痛者﹐謂著皮肉未壞處則痛﹐火至著毒處則不痛﹐必令火气至著毒處方止﹔所謂灸至痛者﹐謂初著毒處不痛﹐至好肉則痛﹐必令火气至好肉方止。畏灸者﹐或用獨蒜瓣﹐或豆豉餅﹐或椒﹑姜﹑鹽搗爛﹐捏作餅子﹐如當三錢濃﹐鋪艾灸之﹐熱則易新餅﹐亦可散也。

卷八艾灸門主方

陳艾圓

此法因瘡毒純陰﹐平塌頑麻﹐非艾灸無功。每歲端午日蓄蘄艾一二斤﹐愈久愈良。用時取葉爲炷﹐或加麝香末﹑木香末﹑雄黃末﹐搓成圓﹐安蒜上灸之。

灸一切無名大毒。胡桃劈開去仁取殼﹐用極幹人糞塡滿﹐合腫處﹐以艾火灸之﹐殼穿則易。已成卽流稠黃水﹐未成卽消散也。

艾火灸成瘡。春用柳絮﹐夏用竹膜﹐冬用壁喜窩﹐秋用新棉貼之。

制艾法

﹝胡公弼﹞須在伏天取眞正蘄艾﹐不拘多少﹐撿淨﹐以篩子中揉擦﹐再將細篩又揉﹐篩眼中漏下者方成。艾茸或以粗布包搓亦可﹐再於烈日中曬極幹收貯。灸瘡最妙。

騎竹馬灸法

﹝《準繩》﹞治一切瘡瘍﹐無有不愈。令病患以肘憑幾﹐伸臂腕要直﹐用蔑一條﹐自臂腕中曲處橫紋﹐男左女右﹐貼肉量起﹐直至中指尖盡處﹐截斷爲則﹐不量指甲。卻用竹杠一條﹐令病患脫衣﹐正身騎定﹐前後用兩人扛起﹐令病者腳不著地﹐又令兩人扶之﹐勿令傴僂﹐卻將前所量臂篾﹐從竹杠坐處尾骨盡處﹐直貼脊背量至篾盡處爲則﹐用墨筆點定﹐此只是取中﹐非灸穴也。卻用薄篾作則子﹐量病人中指節相去兩橫紋爲則。男左女右﹐截爲一則﹐就前所點記處兩邊﹐各量一則﹐盡處卽是灸穴。兩穴各灸五七壯﹐疽發於左則灸右﹐疽發於右﹐則灸左。甚者左右皆灸。蓋此二穴心脈所過之處﹐凡癰疽皆心火畱滯之毒﹐灸此則心火流通而毒散矣。起死回生之功﹐屢試屢驗。

豆豉餅

﹝《理例》﹞此法專灸一切癰疽對口﹐頑瘡惡毒﹐腫硬不潰及潰而不斂。用江西豆豉爲末﹐唾津和作餅如錢大﹐濃如三文錢﹐覆患處﹐以艾鋪餅上灸之﹐以患者寬快爲度。未成者卽消﹐已成者𨿽不全消﹐其毒頓減﹐大有奇功。

桃殼灸法

﹝《畢驛承集》﹞大核桃劈開﹐去肉﹑殼背鉆一孔﹐內塡溏雞屎令滿﹐將有屎一面合毒頂上﹐孔外以艾灸之。不論壯數﹐惟取患者寬快﹐殼熱另換一殼。如法灸之﹐其毒立好﹐眞奇方也。

蠟灸法

﹝《祕方集驗》﹞凡患發背對口﹐一切無名腫毒﹐及久近瘡。先看所患腫處﹐用生面水調作圈﹐根據腫處大小圍之﹐圈髙寸餘﹐實貼皮上﹐勿令滲泄圈外﹐密施布帛數重﹐防火气侵余肉。患者安身勿動﹐圈內鋪極好黃蠟片屑﹐上以炭火灸至黃蠟溶化。毒淺者﹐皮上覺熱痛不受灸便止﹔毒深者﹐全不覺熱痛﹐再下蠟﹐隨化隨添至圈滿﹐仍前熱火灸至蠟沸。初覺癢﹐後覺痛﹐久之不要忍﹐乃去火﹐以少水微澆滚蠟上﹐俟冷揭去蠟﹐近皮者俱帶靑黑色﹐此毒隨蠟拔去。淺者一二灸便內消﹐深者三四灸﹐亦膿去腫消立愈。灸畢外搽生肌玉紅膏﹐此百治百驗法也。

灸身上諸毒。獨蒜一个﹐加雄黃不拘多少﹐共搗成餅粘貼﹐將艾放餅上﹐灸一壯卽愈。

卷八論鍼烙法

李東垣曰﹕夫瘡疽之候﹐證候不一﹐鍼烙之法﹐實非小端。蓋有淺有深﹐有遲有速﹐宜與不宜﹐不可不辧。蓋疽腫皮濃口小﹐腫多膿水出不快者﹐宜用鍼烙﹐癤皮薄﹐惟用鍼以決其膿血﹐不可烙也。如有未成膿以前﹐不可以諸藥貼﹐漬救療﹐以待自消。久久不消﹐內潰成膿﹐卽當棄藥﹐從其鍼烙。當用火鍼﹐如似火筋﹐磨令頭尖﹐如棗核樣圓滿﹐用燈焰燒須臾﹐作炬數溫油﹐燒令赤﹐於瘡頭近下烙之。一烙不透﹐卽須再烙令透﹐要在膿水易出﹐不假按抑。近代良醫﹐倉卒之際﹐但以金銀鐵錠其樣如鍼者可通用之﹐實在泄其毒也。或只以木炭熟火﹐猛燒通赤﹐蘸油烙之尢妙。烙後實者撚發爲﹐虛者以紙爲﹐上蘸藥之﹐上以帛攤﹐溫熱軟粘膏藥貼之。

常令滋潤﹐勿令燥也。夫瘡疽旣作﹐毒熱聚攻﹐蝕其膏膜﹐肌肉腐爛﹐若不鍼烙﹐毒气無從而解﹐膿瘀無從而泄﹐過時不烙﹐反攻其內﹐內卽消散﹐欲望其生﹐豈可得乎﹗嗟乎﹗此疾鍼烙取差﹐實爲當理﹐然忌太早﹐亦忌稍遲。嘗見粗工﹐不審其證淺深﹐妄施鍼烙之法﹐或瘡深鍼淺烙﹐毒瓦斯不得泄﹐以致內潰。或瘡淺烙深﹐誤傷良肉﹐筋骨腐爛﹔或抑擦掀動﹐益加煩痛﹔或鍼之不當﹐別處作頭﹔或實時無膿﹐經灸方潰﹐遂使痛中加痛﹐眞气轉傷﹐詳其所由﹐不遇良醫也。以此推之﹐凡用醫者﹐不可不擇﹐縱常醫療之得痊者﹐幸矣。﹝《十書》﹞蔣示吉曰﹕又有烙法﹐膿已成而皮濃肉深難潰﹐若不用鍼烙﹐使腐肉挾毒熱之气﹐久畱肉腠間﹐將好肉亦化爲膿血﹐此烙法所以有功於潰瘍也。若根淺而皮薄者﹐又何必假此以賣弄乎﹗由此觀之﹐皮薄者用白降丹﹐皮稍濃者﹐則用鍼﹐皮極濃而毒附骨者﹐非烙不可。其法看瘡頭最大者﹐卽是膿竅﹐用熟鐵五六寸長大鍼﹐下半截用竹箸劈開﹐夾鍼在內﹐以意消息。用半寸卽露鍼尖半寸於外。用一寸卽露鍼尖一寸於外。以綫紮緊﹐庶深淺不致有誤也。將鍼於麻油燈火上燒令紅透﹐量瘡深淺及所生之處﹐深淺虛實﹐插入一寸或至二三寸﹐若未有膿﹐臨時以紙撚入﹐候次日取出。

膿色黃白卽愈﹐赤黑防出鮮血。若在虛處﹐及筋骨節縫處。不得亂行鍼烙。鍼烙入肉﹐猶宜稍斜﹐恐透內膜也。烙遲固爲不佳﹐太早亦生變證﹐膿深鍼淺﹐內膿不出﹐外血反泄﹐瘡淺鍼深﹐內膿𨿽出﹐好肉受傷﹐此用鍼烙之難也。﹝《說約》﹞申斗垣曰﹕頑癤瘡癅妒其膿﹐半載醫治不得愈者﹐當用烙法﹐烙之易愈也。

周文采曰﹕夫頑癤瘡癅妒其膿﹐半載整年不得愈者﹐何也﹖蓋於男婦不愼房欲﹐故多有之﹐小兒亦因吮其欲乳﹐更是一理也。亦有因跌撞妒其膿血﹐未及將愈﹐又跌之﹐故此成其頑癤。不能得愈﹐百藥不效﹐當用銀錢﹑銀匙燒赤﹐於癤上烙之﹐不數日而痊﹐先勿令知之。此眞良法也。如無銀錢﹐以銅錢代之﹐亦可。

胡公弼曰﹕凡火烙鍼圓如箸﹐大如葦﹐挺頭圓平長六七寸﹐一樣二枚﹐蘸香油於炭火中燒紅﹐看瘡頭形處烙之﹐宜斜入向軟處一烙﹐不透再烙﹐必得膿。非其時所出皆生血﹐當其時所出黃膿瘀肉。不假按抑﹐仍以紙撚之﹐勿令口合。

又曰﹕凡瘡毒發在虛處﹐及筋脈骨節之處﹑斷不可亂行鍼烙﹐卽用鍼烙法﹐宜稍斜防透膜也。

卷八論刀鍼砭石法

《素問》曰﹕夫癰气之息者﹐宜以鍼開除去之﹐夫气盛血聚者﹐宜石而瀉之﹐此所謂同病異治也。

《通評虛實論》曰﹕所謂少鍼石者﹐非癰疽之謂也。癰疽不得頃時回。

《靈樞》曰﹕鈹鍼者﹐末如劍鋒﹐以取大膿。

李東垣曰﹕夫上古制砭石大小者﹐隨病所宜也。《內經》謂鍼石﹑砭石﹑鍼﹐其實一也。今時用鐮者﹐從《聖濟總錄》丹毒論曰﹕法用鐮割出血﹐明不可緩也。合扁鵲云﹕病在血脈者﹐治之以砭石。此舉《素問》血實宜決之。又《气血形志論》曰﹕形樂志樂﹐病生於內﹐治之以砭石。蓋砭石者﹐亦東方來﹐爲其東方之民﹐其病多瘡瘍﹐其法宜砭石。砭石之用﹐自有證候﹐非止丹癅也。但見腫起色赤﹐遊走不定﹐宜急鐮之﹐先以生油塗赤上﹐以鐮鐮之﹐要在決泄其毒。然而此法不可輕用﹐忌其太深。《內經》所刺皮無傷肉﹐以其九鍼之用﹐而各有所宜也。砭鐮之法﹐𨿽治瘡疽﹑不可輕用也。﹝砭鐮論﹞周文采曰﹕如鍼砭傷其經絡﹐白膿赤汁逗流不止﹐宜服內托黃圓﹕生黃去蘆焙銼八兩﹐當歸洗焙三兩﹐木香﹑沈香﹑肉桂去粗皮﹐不見火﹐乳香別研﹐各一兩。諸香忌見火﹐共爲細末﹐用綠豆粉四兩﹐生薑自然汁煮糊爲丸﹐桐子大。不拘時溫湯送下﹐四五十丸。﹝《集驗》﹞又曰﹕古人用砭石﹑鍼﹑刀鐮﹐乃決瘡毒之器械也。所謂瘡毒之宜出血﹐可急去之意﹐不可延緩﹐恐毒勢變走。《內經》云﹕病在血脈﹔決之於鍼石也。岐伯五治論云﹕砭鍼﹐乃磁石鋒芒利快﹐決毒甚便﹐乃東方之民﹐善於此﹐用於瘡癤﹑丹癅﹐塗生油於赤腫之上﹐砭之出血。妙在合宜﹐亦不可過之耳。

薛立齋曰﹕若元气虛弱﹐誤服克伐﹐患處不痛﹐或肉將死﹐急溫補脾胃﹐亦有生者﹐後須純補之藥﹐庶可收斂。若妄用刀鍼﹐刺肉出血﹐則气無所根據附﹐气血愈虛﹐元气愈傷矣。何以生肌收斂乎﹗陳實功曰﹕凡瘡十日以後﹐自當腐潰爲膿﹐如期不作膿腐﹐仍然堅硬者﹐此屬陰陽相半之證﹐瘡根必多深固﹐若不將鍼當頭點入寸許﹐開竅發泄﹐使毒瓦斯無門而出﹐必致內攻也。倘內有膿又便易出﹐此爲開戶逐賊之意。如十日外瘡𨿽不腐潰﹐形尙紅活﹐熱腫痛﹐此𨿽膿遲﹐後必有出﹐此又不必鍼之。蓋由元气不能充足﹐或失用補托藥﹐又誤用寒涼﹐或蓋覆未暖﹐多致膿遲。有此證者﹐宜用補中健脾﹐大托補藥﹐以得膿爲效。又以十五日至二十一日爲期﹐過此外者縱有稀膿﹐但元气被毒相拒日久﹐必致耗散﹐誠難歸結也。﹝《正宗》﹞又曰﹕如瘡半月後﹐仍不腐潰﹐不作膿者﹐毒必內陷﹐急用鈹鍼品字樣﹐當原頂寸許點開三孔﹐隨瘡之深淺﹐一寸﹑二寸﹐皆可入之﹐入之不痛﹐再深入不妨﹐隨將藥筒預先煮熱﹐對孔竅合之。良久﹐候溫取下﹐如拔出之物﹐血要紅而微紫﹐膿要黃而帶鮮﹐此爲血气營運活瘡﹔如拔出瘀血紫黑﹐色敗气穢﹐稀水無膿者﹐此爲气血內敗死瘡。

程山齡曰﹕凡毒有脹痛緊急﹐膿已成熟﹐無暇待灼艾火照者﹐卽宜用刀法開之。

但刀法須在的確膿熟之時﹐又須要深淺合度﹐以左手按腫處﹐先看膿之成否﹐如按下軟而不痛﹐隨手起者﹐膿已成也﹔按下硬而痛﹐或凹陷不起者﹐膿未成也。已成膿者宜刺﹐未成膿者宜姑待之。若脾虛气弱者﹐宜托補之。又須看其膿之深淺﹐以手指按下軟肉深者﹐其膿必深﹔軟肉淺者﹐其膿必淺。若膿淺刀深﹐恐傷好肉﹔膿深刀淺﹐恐毒不出而內敗﹐最宜斟酌。更有伏骨之疽﹐膿腐於內﹐皮色不變﹐宜以刀刺入深處﹐放出瘀膿﹐或灸開大口放出之﹐不得姑息因循﹐俾毒瓦斯越爛越深也。其下刀須利刃﹐勿令病者見﹐恐驚彼耳。砭法施於頭面及耳之前後﹐因其漫腫無頭﹐急用此法﹐以瀉其毒。取上細磁鋒﹐用竹箸夾定緊紮﹐放出鋒約半分許﹐對患處﹐另以箸敲之﹐偏刺腫處﹐俾紫血多出者爲善。刺畢以精肉貼片時﹐再用雞蛋淸調乳香末潤之。蓋此地不宜成膿﹐因頭內中空﹐耳前後更多曲折﹐提膿拔毒﹐恆多未便﹐故砭法斷宜早施。﹝《十法》﹞薛立齋曰﹕若患於背髀之間﹐凡人背近脊處﹐並髀皮裏有筋一層﹐患此處者﹐外皮𨿽破﹐其筋難潰﹐以致內膿不出﹐令人脹痛苦楚﹐气血轉虛﹐變證百出﹐若待自潰多致不救。必須開之引之﹐兼以托裏﹐常治此證﹐以利刀剪之﹐尙不能去﹐似此堅物﹐待其自潰﹐不反甚乎﹗此非气血壯實者﹐未見其能自潰也。

又曰﹕瘡瘍膿成﹐而及時鍼之﹐不數日卽愈矣。常見患者﹐皆畏鍼痛而不肯用﹐又有恐傷肉而不肯用。殊不知瘡𨿽發於肉薄之所﹐若其膿成﹐必腫髙寸餘﹐瘡皮又濃分許﹐用鍼深不過二分。若發於背﹐必腫髙二三寸﹐入鍼止寸許﹐況患處肉旣已壞﹐何痛之有﹐何傷之慮﹖凡怯弱之人﹐或患附骨等疽﹐待膿自通﹐以致大潰不能收斂﹐气血瀝盡而已者﹐多矣。

又曰﹕凡瘡旣成膿﹐皮膚不得疏泄﹐昧者待其自穿﹐殊不知少壯而充實者﹐或能自解﹐若老弱之人﹐气血枯槁﹐或兼攻伐太過﹐不行鍼刺﹐膿毒乘虛內攻﹐穿腸腐膜﹐鮮不誤事。若毒結四肢﹐砭刺少緩﹐則腐潰深大﹐亦難收斂。毒結頰﹑項﹑胸﹑腹緊要之處﹐不問壯弱﹐急宜鍼刺﹐否則難治。大抵瘡瘍之證﹐感有輕重﹐發有深淺。

淺者腫髙而軟﹐發於血脈﹔深者腫下而堅﹐發於筋骨。然又有發於骨髓者﹐則皮肉不變﹐故古人制法﹐淺宜砭而深宜刺﹐使瘀血去於毒聚之始﹐則易消。若膿成之時﹐气血壯實者自出﹐怯弱者﹐不行鍼刺﹐鮮有不誤。凡瘡瘍透膜﹐十無一生﹐𨿽以大補藥治之﹐亦不能救﹐此可爲待膿自出之戒也。

《心法》曰﹕上古有砭石之制。《內經》有九鍼之別﹐制𨿽不同﹐而去病之意則一也。其瘡瘍一科﹐用鍼爲貴。用鍼之際﹐𨿽云量其潰之淺深﹐尢當隨其肉之濃薄﹐若皮薄鍼深﹐則反傷良肉﹐益增其潰﹐肉濃鍼淺﹐則膿毒不出﹐反益其痛﹐用鍼者可不愼哉﹗至於附骨疽﹑气毒流注及有經久不消﹐內潰不痛者﹐宜燔鍼開之﹔若治咽喉之患﹐當用三稜鍼﹔若丹癅及癰毒﹐四畔赤﹐疼痛如灼﹐宜用砭石去血﹐以泄其毒﹐則重者減﹐輕者消。如洪氏室患腹癰﹐膿脹悶瞀﹐以臥鍼刺出膿卽蘇。一人患囊癰﹐膿熟腫脹﹐小便不利﹐幾殆。急鍼之﹐膿水大泄﹐气通而愈。大抵用鍼之法﹐迎而奪之﹐順而取之﹐所謂不治已成治未成﹐正此意也。今之患者﹐或畏鍼而不用﹐醫者又徇患者之意而不鍼﹐遂至膿已成而不得潰﹐或得潰而所傷已深矣。卒之夭亡者﹐十常八九﹐亦可悲矣。

張景嶽曰﹕經云﹕天溫日明﹐則人血淖溢﹐而衛气浮﹐故血易瀉﹐气易行﹔天寒日陰﹐則人血凝澀﹐而衛气沈﹐是以因天時而調血脈也。故凡遇天寒水冰﹐或陰气凝滯之時﹐欲行鍼刺﹐則先當溫衣覆蓋﹐或以艾葉炒熱﹐或熱鹽﹑熱衣類先熨其處﹐務令血脈溫和而後刺之﹐則血瀉气行﹐其病立已。若血寒脈澀﹐遽爾用鍼﹐則邪毒不瀉﹐徒傷良肉﹐反以益其病也。

薛立齋曰﹕凡元气虛弱者﹐必當補助脾胃﹐禁用刀鍼﹐若妄用之﹐而去肉去血﹐使陽隨陰散﹐是速其危也。

孫眞人曰﹕鍼灸血出不止﹐用人屎燒灰﹐敷上立止。

卷八神農所置九宮尻神

坤﹝外踝﹞震﹝牙口﹞巽﹝頭﹑口﹑乳﹞中宮﹝肩﹑尻﹞幹﹝背﹑面﹑目﹞兌﹝手膊﹞艮﹝腰﹑項﹞離﹝膝﹑肋﹞坎﹝肚﹑腳﹑肘﹞一歲起坤﹐二歲震﹐三歲巽﹐四歲中宮﹐五歲幹﹐六歲兌﹐七歲艮﹐八歲離﹐九歲坎﹐十歲又是坤。逐年順行﹐周而復始﹐如患人行年到處﹐則忌鍼灸。愼勿泛用﹐免變他病。

四季人神

春﹝左脇﹞夏﹝在臍﹞秋﹝右脇﹞冬﹝在腰﹞

九部人神

﹝一歲爲始﹐起於臍。一年行一位﹐周而復始。﹞臍﹝一﹞心﹝二﹞肘﹝三﹞咽﹝四﹞口﹝五﹞頭﹝六﹞脊﹝七﹞腰﹝八﹞足﹝九﹞

十二部人神

﹝一歲爲始﹐起於心。一年行一位﹐周而復始。﹞心﹝一﹞喉﹝二﹞頭﹝三﹞肩﹝四﹞背﹝五﹞腰﹝六﹞腹﹝七﹞項﹝八﹞足﹝九﹞膝﹝十﹞陰﹝十一﹞股﹝十二﹞

十干日忌用鍼灸

甲﹝頭﹞乙﹝耳﹑喉﹞丙﹝肩﹞丁﹝背﹑心﹞戊﹝腹﹑脾﹞己﹝腹﹑脾﹞庚﹝腰﹑肺﹞辛﹝膝﹞壬﹝腎﹑足﹑脛﹞癸﹝手﹑足﹞

十二支日人神所在忌鍼灸

子﹝目﹞丑﹝腰﹑耳﹞寅﹝胸﹞卯﹝脾﹑鼻﹞辰﹝腰﹑膝﹞巳﹝手﹞午﹝心﹞未﹝頭﹑手﹞申﹝頭﹑脊﹞酉﹝背﹞戌﹝面頭﹞亥﹝頭項﹞

逐月血忌日

正月﹝丑﹞二月﹝未﹞三月﹝寅﹞四月﹝申﹞五月﹝卯﹞六月﹝酉﹞七月﹝辰﹞八月﹝戌﹞九月﹝巳﹞十月﹝亥﹞十一月﹝午﹞十二月﹝子﹞

逐日人神所犯忌用鍼灸

初一﹑十一﹑二十一日﹝大拇指﹑鼻柱﹑手小拇指﹞初二﹑十二﹑二十二日﹝外踝﹑髮際﹞初三﹑十三﹑二十三﹝股內﹑牙齒﹑足﹑股﹑肘﹞初四﹑十四﹑二十四日﹝腰間﹑胃气﹑手陽明﹞初五﹑十五﹑二十五日﹝口﹑舌﹑徧身﹑足陽明﹞初六﹑十六﹑二十六日﹝手掌﹑胸前﹞初七﹑十七﹑二十七日﹝內踝﹑气沖﹑膝﹞初八﹑十八﹑二十八日﹝手腕﹑股內﹑陰﹞初九﹑十九﹑二十九日﹝尻﹑足﹑膝﹑脛﹞初十﹑二十﹑三十日﹝腰﹑背﹑內踝﹑足趺﹞

人神所犯十二時辰忌用鍼灸

子﹝踝﹞丑﹝腰﹞寅﹝目﹞卯﹝面﹞辰﹝頭﹞巳﹝手﹞午﹝胸﹞未﹝腹﹞申﹝心﹞酉﹝背﹞戌﹝頭﹞亥﹝股﹞

男忌日

壬辰甲辰乙巳丙午丁未辛未除日

女忌日

甲寅乙卯乙酉乙巳丁巳辛未破日

男女忌日

白虎黑道血支血忌月厭月殺月害月刑獨火

鍼灸吉日

丁亥丁卯丁丑甲辰甲申甲戌丙子丙午丙申丙辰壬子壬戌壬午庚午辛巳戊戌戊申己亥己未

鍼灸凶日

每月初八十五十八廿三廿四廿八廿九

卷八論瘡瘍用鍼灸勿忌尻神

薛立齋曰﹕夫鍼灸之法﹐有太乙人神﹑周身血忌﹑逐年尻神﹑逐日人神﹐而其穴有禁鍼禁灸之論﹐犯之者﹐其病難瘳﹐理固然也。但瘡瘍气血已傷﹐肌肉已壞﹐宜迎而奪之﹐順而取之﹐非平人可比之﹐此何忌之有﹖《外科精義》云﹕瘡瘍之證﹐毒瓦斯無從而解﹐膿瘀無從而泄﹐反攻於內﹐內旣消敗﹐欲望其生﹐豈可得乎﹖危惡之發於致命之所﹐禍在反掌﹐腹癰﹐囊癰﹐二便不通﹐胸腹脹悶﹐唇疔喉痺﹐咽喉腫塞﹐其禍尢速﹐患者審之。

卷八論敷藥法

李東垣曰﹕夫瘡腫生於外者﹐由熱毒之气蘊結於內也。蓋腫於外有生頭者﹐有漫腫者﹐有皮濃者﹐有皮薄者﹐有毒瓦斯深者﹐有毒瓦斯淺者﹐有宜用溫藥貼者﹐有用涼藥貼者﹐有可以干換其藥者﹐有可以濕換其藥者﹐深淺不同﹐用藥有異﹐是以不可不辧也。若瘡腫初生﹐似有頭者﹐卽當貼溫藥﹐引出其熱毒﹐乃火就燥之義也。

於四畔赤處﹐搗生寒藥貼之﹐折伏其熱勢﹐驅逐其邪惡﹐撲火之義也。夫生寒藥勢气之精全﹐性味雄健﹐或有療者﹐不本物理﹐皆用藥艸膏之類﹐有勢力微﹐欲使瘠者﹐敵其勇夫﹐不亦難乎﹗又有粗工不審逆從﹐便用寒藥敷貼﹐趁逐邪毒﹐復入於內﹐歸於心肝﹐十死八九矣。大抵敷貼之法﹐欲消腫散﹐每血脈疏通﹐寒气逆從﹐斷其去就焉。愼不可執方無權﹐安能散其鬱結﹐不成膿乎﹗其腫皮濃者﹐以軟布或以棉花紙塗藥貼之﹐待其藥幹換﹔腫皮薄者﹐卽用疏紗或薄紙塗藥貼之﹐其藥未幹﹐卽當換之。若至膿潰之後﹐卽貼溫肌生肉膏藥﹐要在逐臭腐﹐排惡汁﹐取死肌﹐生良肉﹐全藉溫熱膏劑之力也。切勿用寒涼之藥﹐水調貼之﹐夫血脈喜溫而惡寒﹐若著冷气透裏﹐卽血滯難瘥矣。﹝《十書•貼法》﹞朱丹溪曰﹕夫外施敷貼﹐正與發表之意同。經曰﹕發表不遠熱﹐大凡气得熱則散﹐冷則斂﹐不可不知。

又曰﹕敷藥之藥﹐此可應酬輕小熱證﹐若不辧陰陽之所由分﹐妄敷涼藥﹐其禍不小﹐此誠不易之論。

戴院使曰﹕有不敷藥時大痛﹐敷卽不痛﹐有不敷藥不痛﹐敷之則痛﹐蓋寒熱風濕﹐並憂怒等气積而內攻則痛不禁﹐敷藥拔出之﹐故不痛也。死血陰毒在中﹐愈伏愈深﹐愈不覺痛﹐藥發之於外﹐故反痛也。

汪省之曰﹕外施敷藥﹐正是發表之意。經曰﹕發表不遠熱﹐大凡气得熱則散﹐得冷則凝﹐庸工敷貼冷藥﹐豈理也哉﹗周文采曰﹕敷者﹐化也﹐散也﹐乃化散其毒﹐不令壅滯也。然瘡之緩急﹐毒之冷熱﹐則用藥亦有寒熱之異﹐如赤腫甚者﹐當用寒性藥敷之﹔肉色不變而腫勢深暗者﹐當用溫性藥敷之﹔如不熱不涼者﹐當以沖和膏敷之﹔根腳走散者﹐當用鐵箍﹑鐵桶等膏敷之。庶毒不走﹐易於消散﹐膿亦易熟也。

蔣示吉曰﹕敷藥止可圍瘡之四旁﹐中空﹐瘡頭用白降丹點上﹐以拔其毒﹐自無倒陷之誤。﹝《說約》﹞又曰﹕潰後若根腳漸大﹐紅腫不散﹐惡證也。宜用鐵箍膏箍之﹐膿潰猶痛﹐必有筋隔住﹐內膿不得出﹐用鍼挑引出之﹐癰疽膿熟﹐勢盈欲溢﹐用白降丹點上﹐半日自潰。

又曰﹕制敷圍之藥﹐第一要研的極細﹐敷之則不痛﹐調敷藥之法﹐必須用抿腳攪至千餘下﹐敷之方不脫。

臨敷之時﹐敷藥必隔水頓溫﹐庶藥力易達﹐敷時中畱一孔透气﹐使毒瓦斯易泄﹐不可不知此法。

又曰﹕寒涼敷藥﹐如芙蓉散﹑大黃膏﹐其患最大。气脈得寒則不行﹐瘀血得寒則不散﹐瘀肉得寒則不潰﹐新肉得寒則不生。

竇漢卿曰﹕凡制圍藥﹐宜絕細﹐則不痛﹐和圍藥多加工夫﹐攪千餘下﹐其藥自稠﹐則用輕手圍之﹐畱孔須如鵝卵形狀﹐敷藥之外﹐須用薄紙貼之﹐務要扯碎粘貼﹐免崩裂疼痛之苦。待圍藥略幹﹐再用調藥余汁潤之﹐以助藥力﹐況藥幹不能入肌肉﹐借濕以通竅耳﹐宜深詳之。

齊•馬嗣明治楊遵彥發背﹐取白麥飯石﹝卽粗理黃石﹐堪作碓碾﹐卽磨刀粗石﹐用釅醋淬﹐猛火赤淬之﹐令屑落醋中者良。﹞爲末。醋熬爲糊﹐濃塗立愈。本艸曰﹕大凡石類多主癰疽﹐此石治發背神良。

程山齡曰﹕書云﹕用膏藥貼頂﹐敷藥四邊圍﹐凡腫毒之大者﹐將已成膿﹐用白降丹或烏金膏貼瘡頭上﹐然後用萬全膏蓋之﹐四旁以鐵箍﹑鐵桶﹑芙蓉等膏敷之﹐貼膏處取其出膿﹐敷藥處取其消散﹐並能箍束根腳﹐不令展開﹐共作三層敷圍法。第一層用白降丹﹐或烏金膏貼瘡正頂﹐若漫腫無頭﹐以濕紙粘貼﹐先漧處是頭也﹔第二層萬全膏貼之﹔第三層以敷藥圍之。桑皮紙扯碎蓋上﹐如蜜調敷藥﹐則頻以蜜水潤之﹐如醋調敷藥﹐則頻以醋汁潤之。不特添助藥力﹐亦且敷藥不致幹憔﹐然予嘗用萬全膏徧覆腫處﹐連根腳一齊箍住﹐其中消處自消﹐潰時自潰﹐竟收全功﹐可見此膏之妙也。

《集驗》云﹕癰疽無頭起者﹐用神豸膏﹑靈龜膏﹑拔毒膏﹑鐵箍散貼﹐卽令消退。潰膿者﹐用靈龜膏貼之﹐或用追毒膏去膿﹐或用筒子吸膿。有頭疽瘡﹐每於洗後視赤暈闊狹﹐用涼水調大鐵箍散成膏﹐隆冬用溫水調如人肉溫﹐貼之﹔腫赤盛﹑用生地黃自然汁調﹐圍貼之法﹐從四畔紅暈處圍貼﹐用桑皮紙掩上﹐瘡有旋生白粒﹐散漫如米﹑如豆者﹐用銀簪腳撥去瘡眼﹐用老皮散敷之﹐再換新藥敷上。凡熱多則赤﹐腫散漫﹐熱甚則紫黑﹐外寒郁亦紫﹐血虛兼寒則靑白﹐大鐵箍散﹑正鐵箍散﹐乃常用之藥。或因風寒熱及穢气厭觸等證﹐四時寒熱不同﹐又宜從權設法。熱者﹐宜三黃散﹔熱甚﹐宜三消散﹔有風者﹐加羌活﹑防風﹔气滯者﹐加木香﹔寒郁者﹐加桂﹔穢气觸者﹐宜加香藥燻之﹔腫處脆嫩者﹐去白芨。去敷藥時﹐看毛下竅中﹐當有汗珠﹐此則血脈疏通﹐熱毒消散﹐赤暈漸縮﹐膿潰痛止﹐變逆爲順。皮毛潤活﹐要作良肉。但疽頂有些少腐開﹐不用刀剪。如藥下不生汗珠﹐腐敗必闊必多也。膿後圍貼﹐則收散漫遺毒﹐盡隨膿出﹐瘡口貼拔毒膏藥﹔如膿出不順﹐用追毒膏﹔惡肉不去﹐用金寶膏。敗肉去後﹐圍貼則气血易活﹐新肉易長﹐瘡口用長肉膏敷貼之﹐藥與淋洗並行﹐同功。

郭氏法云﹕如是有頭瘡疽﹐就便用朱砂備急膏一丸如黃豆大﹐安於瘡頭上﹐卻用軟粘膏藥蓋護之。其瘡必破。如瘡暈紫黑色﹐外用宣毒散﹐周遭敷住毒瓦斯。如瘡暈赤紅色﹐用水澄膏敷之﹐次日用堅峻碧雲錠子開了瘡口﹐次用緊緩碧霞錠子去其歹肉﹐稍淨﹐卻用緩慢碧玉錠子生肌﹐總名靑金錠子。不拘日數﹐直待歹肉去淨﹐單用膏藥貼之。候膿水盡﹐肌肉平﹐方許貼生肌斂口之藥。若根據此法﹐免教人受刀剪鍼烙之苦。如是無頭癰腫﹐待膿成用鍼刺破﹐方以法收功也。

卷八癰疽敷藥門主方

鐵箍散

﹝吳丹垣﹞陽瘡腫瘍﹐根腳散漫。

五倍子﹝一兩﹐微炒﹞生大黃﹝四錢﹞秋芙蓉葉﹝六錢﹞醋一盅入杓內熬滚﹐投藥末攪勻敷患上畱頂﹐以紙蓋之﹐幹則以醋掃之。一方照原方加寒食麵五錢。

陰疽以及皮色不變﹐漫腫無頭者不可敷。

如意金黃散

﹝《正宗》﹞癰疽發背﹐諸般疔腫﹐跌撲損傷﹐濕痰流注﹐大頭時腫﹐漆瘡火丹﹐風熱天泡﹐肌膚赤腫﹐幹濕香港腳﹐婦女乳癰﹐小兒丹毒。凡外科一切諸般頑惡腫毒﹐隨手用之﹐無不應效﹐誠爲瘡家良便方也。

天花粉﹝上白﹐十斤﹞黃柏﹝色深者﹞大黃姜黃白芷﹝各五斤﹞陳皮天南星蒼術紫濃朴甘艸﹝各二斤﹞共爲咀片﹐曬極漧燥﹐用大驢磨連磨三次﹐方用密絹羅篩出﹐瓷器收貯﹐勿令泄气。凡遇紅赤腫痛發熱﹐未成膿者﹐及夏月火令時﹐俱用茶湯同蜜調敷。如微熱微腫﹐及大瘡已成﹐欲作膿者﹐俱用蔥汁同蜜調敷。如漫腫無頭﹐皮色不變﹐濕痰流毒﹐附骨癰疽﹐鶴膝風等病﹐俱用蔥酒調敷。如風熱惡毒所生患﹐必皮膚亢熱﹐紅色光亮﹐形狀遊走不定﹐俱用蜜水調敷。如天泡火丹﹑赤遊丹﹑黃水漆瘡﹑惡血攻注等證﹐俱用大藍根葉或水芭蕉根葉搗汁調敷﹐加蜜亦可。湯潑火燒﹐皮膚破爛﹐麻油調敷。具此諸引﹐理取寒熱溫涼制之﹐又在臨用之際﹐順合天時﹐洞窺病勢﹐使引爲當也。

四虎散

﹝《正宗》﹞天南星艸烏半夏﹝生用﹞野狼毒﹝等分﹞上爲細末﹐豬腦同搗﹐徧覆瘡上﹐畱正頂出气。凡癰疽腫硬﹐濃如牛領之皮﹐不作膿腐者﹐宜用。

鐵桶膏

﹝《正宗》﹞發發背將潰已潰時﹐根腳走散不收束者。

五倍子﹝微炒﹐一兩﹞明礬﹝四錢﹞膽礬﹝三錢﹞銅綠白芨﹝各五錢﹞輕粉郁金﹝各二錢﹞麝香﹝三分﹞上爲極細末﹐用陳米醋一碗﹐杓內慢火熬至一小杯﹐候起金色黃泡爲度。待溫﹐用上藥一錢﹐攪入膏內﹐每用頓溫以新筆塗膏瘡根上﹐以綿紙蓋其瘡根﹐自生皺紋﹐漸收漸小﹐再不開大爲效。凡敷藥宜極細﹐若粗則作痛﹐不可不知。

一切根腳走散﹐不能收束者用之﹐收根束毒﹐功效非輕。

治對口腦疽﹐不必洗去舊藥﹐逐日添藥﹐恐動瘡口惹風也。

芙蓉膏

陽瘡紅﹐收根束毒。

芙蓉葉﹝秋采﹐六錢﹞楡面﹝二兩﹞生大黃﹝五錢﹞皮硝﹝一兩﹞研細﹐蔥汁童便調敷畱頂﹐初起敷之可消﹐不特收束根腳。

敷大毒二法茅廁垢濃敷四圍﹐中空出气﹐自消。或用赤小豆﹑紫蘇同研﹐敷上立消。

敷一切大毒消腫吸毒法川貝母研末﹐同白檳榔汁敷之﹐有病之處卽起白泡﹐無病之處則起紅點如瘡。

遠志膏

﹝程山齡﹞凡一切癰疽腫毒﹐初起之時﹐隨用遠志肉二三兩去心﹐淸油煮﹐搗爛如泥敷患處﹐用油紙隔布紮﹐越一宿其毒自消﹐屢試屢驗﹐其效如神。

芙蓉菊花膏

赤小豆芙蓉葉香附白芨菊花葉﹝各四兩﹞研細。每末一兩加麝香一分﹐米醋調塗﹐圍住根腳﹐或雞子淸調亦可。

敷藥方紫花地丁﹝去筋揉碎﹐一兩﹞白糖﹝一撮﹞米飯﹝一團﹞搗爛敷四圍畱頂。

又方鮮鯽魚﹝一尾﹞山藥﹝一段﹞明礬﹝一錢﹞搗爛敷畱頭﹐片時發癢﹐癢定自消。﹝一方無明礬﹞又方乳香沒藥麝香﹝各三分﹞大蚰蜒﹝二條﹞搗敷患上畱頭﹐自消。

又方當歸黃柏皮羌活研細。以生金銀花汁調敷四圍﹐空中。

又方生大黃﹝一兩﹞白芨﹝三錢﹞穿山甲﹝三錢﹞麝香﹝一分﹞醋調敷露頂﹐或黃蜜﹑蔥汁敷之更妙。此藥敷上﹐便能立時止痛。

又方﹝《正宗》﹞車前艸﹝連根葉﹞艸五龍艸金銀花﹝各等分﹞上四味鮮艸一處搗爛﹐加三年陳米粉﹐卽常用糨衣小粉漿。初起仍加飛鹽末二三分﹐共打爲稠糊﹐徧敷瘡上﹐中畱一頂﹐以膏蓋貼﹐避風﹐自然拔出膿毒。若冬月艸無鮮者﹐預采蓄下陰榦爲末﹐用陳米醋調敷﹐亦如前法並效。今恐前敷藥內用五龍艸﹐隨地或有缺少﹐不便合用﹐預常燻後頂﹐以膏蓋周遭腫上﹐以如意金黃散代敷之。

又方蕎麥麵硫黃末﹝各二兩﹞研末。井花水和作餅﹐曬漧﹐每用一餅﹐水磨敷之﹐痛令不痛﹐不痛自痛。

又方用活泥鰍以手捉定頭尾﹐放赤癰疽根盤上﹐大則以數條圍之﹐其鰍卽吸緊拔其毒瓦斯。

又方木香乳香﹝去油﹞楡皮面﹝各等分﹞滴醋熬稠調敷。

眞君妙貼散

﹝《正宗》﹞治癰疽諸毒﹐及異形異類﹐頑硬大惡歹瘡﹐走散不作膿者﹐宜用此藥﹐不痛者卽痛﹐痛甚者卽止。

蕎麥麵白面﹝各五斤﹞明淨硫黃﹝十斤﹐研細﹞共一處用淸水微拌﹐幹濕得宜﹐木箱內曬成麵片﹐單紙包裹﹐風中陰漧收用。臨時再研極細﹐用新汲水調敷。如皮破血流﹐濕爛疼痛等證﹐麻油調搽。天泡火丹﹐肺風﹐酒刺﹐染布靑汁調搽並效。

回陽玉龍膏

﹝《正宗》﹞背疽陰病﹐不腫髙﹐不痛﹐不發熱﹐不作膿﹐及寒濕流注﹐鼓風久損﹐冷痛痺風﹐諸濕香港腳﹐手足頑麻﹐筋骨疼痛﹐及一切皮色不變﹐漫腫無頭﹐鶴膝風﹐但無皮紅肌熱者﹐用之俱有功效。此方乃救陰疽之外施良法。

艸烏﹝炒﹞軍姜﹝煨﹐各三兩﹞赤芍﹝炒﹞天南星﹝煨﹞白芷﹝各一兩﹞肉桂﹝五錢﹞制畢﹐共爲細末﹐熱酒調敷。此藥軍姜﹑肉桂熱血生血﹐旣生旣熱﹐恐不能散而爲害。故有艸烏﹑南星可以破惡气﹐祛風毒﹐活死肌﹐除骨痛﹐消結塊﹐回陽气。

又有赤芍﹑白芷足以散滯血﹐住痛苦﹐加以酒行藥性﹐功通气血﹐𨿽十分冷證﹐未有不愈﹐誠爲寒灰之焰﹐枯木之春。大抵病冷則肌肉陰爛﹐不知痛癢﹐其有痛者﹐又多附骨之痛﹐設若不除﹐則寒根透髓﹐尋常之藥﹐固莫能及矣。

沖和膏

﹝《正宗》﹞癰疽發背﹐陰陽不和﹐冷熱不明。

紫荊皮﹝卽紅內消。炒﹐五兩﹞獨活﹝炒﹐三兩﹞赤芍藥﹝炒﹐二兩﹞白芷﹝一兩﹞石菖蒲﹝卽望見消﹐又名陽春雪﹐又名木蠟﹐一兩五錢﹞上爲細末﹐蔥湯熱酒俱可調敷。藥中紫荊皮乃木之精﹐能破气逐血消腫﹔獨活乃土之精﹐能動蕩凝滯血脈﹐散骨中冷痛﹐去麻痺濕﹔石菖蒲乃水之精﹐善破堅硬﹐生血止痛﹐去風消腫﹔白芷乃金之精﹐能去風生肌定痛﹔赤芍藥乃火之精﹐能生血活血﹐散瘀除痛。蓋血生則肌肉不死﹐血動則經絡流通﹐故肌活不致潰爛﹐經通不致壅腫﹐此爲散風行气﹑活血消腫﹑去冷軟堅之良藥也。其中五行相配﹐用者再無不效之理﹐如流毒骨疽冷證﹐用之尢效。故云﹕風消血自散﹐气通硬自除。

本方加乳香﹑沒藥﹐治流注筋不能伸。

神應丹

﹝《說約》﹞治气血不和﹐壅遏爲瘡﹐髙腫赤痛﹐兼痰兼郁﹐兼寒兼濕﹐並效。

小雄鯽魚﹝七尾﹞鮮山藥﹝四兩﹞連須大蔥頭﹝廿一个﹞共搗爛﹐加千年陳鍛石半斤﹐天南星﹑半夏﹑白芨﹑赤芍藥研末各一兩﹐和勻陰漧﹐再研細末﹐臨用以蜜調敷四圍﹐外以皮紙蓋之。

敷瘡頭凹者。蕎麥麵炒黃研細﹐水和敷之。

化腐紫霞膏

﹝《正宗》﹞癰疽發背﹐瘀肉不腐﹐並不作膿者﹐又諸惡瘡﹐內有膿而外肉不穿潰者。

萆麻仁﹝研﹞輕粉﹝各三錢﹞巴豆仁﹝五錢﹞螺螄肉潮腦﹝各一錢﹞金頂砒﹝﹐五分﹞血竭﹝二錢﹞共爲末。瓷瓶收貯﹐臨時用麻油調搽﹐頑硬肉上至頑者﹐不過兩次卽軟。

祕傳敷毒法

獨核肥皂去核一个﹐萆麻仁二十九粒﹐搗爛敷﹐畱頂透气﹐已成自潰﹐初起自消。

鐵箍散

敷諸般腫毒。

艸烏知母天花粉半夏天南星五倍子﹝炒﹞芙蓉葉﹝各等分﹞上爲末。蜜醋頓熱﹐調敷四圍﹐中畱一孔透气。

烏龍膏

敷一切腫毒。入小粉漿﹐炒黑研細﹐用滴醋調敷﹐或加生大黃﹑天南星更炒。

倍子散

敷一切腫毒﹐並乳癰初起。五倍子不拘多少﹐打碎炒黑爲末﹐醋調敷﹐或井水調敷亦可。

立消散

雄黃﹝二錢二分﹞穿山甲﹝三錢﹞生大黃﹝錦紋者良﹞芙蓉葉倍子﹝炒﹐各五錢﹞共研極細末。滴醋調敷﹐中畱一孔透气。如幹﹐又搽﹐不過十次自消。

淸涼膏

﹝山東東昌府聊城縣南普陀寺僧神授方﹞敷癰疽發背腫毒。先用白面調成﹐圍圈患外。蔥根搗泥﹐平鋪瘡上﹐用豬膽汁一枚﹐黃蜜二兩﹐傾瓷器內和勻﹐茶匙挑膽汁於內﹐一時卽消。

敷毒大五倍子蜜炙九次﹐研末﹐醋調敷。

敷毒老桑虫屎研末﹐醋調敷畱頂﹐三四次卽消。

毒瘡未出膿﹐敷此卽有頭。

牙皂京墨﹝過﹞漧薑﹝各等分﹞研末。醋調敷。

敷藥神功散

川烏﹝炮﹞黃柏﹝炙﹑各等分﹞研細﹐滴醋調。無頭漫敷﹐有頭敷四圍畱頂。

周氏曰﹕用唾津調成膏敷。如幹用米泔水潤濕﹐聽其流膿﹐不可手擠。

敷發背松香半斤﹐將水煮一炷香﹐蔥五十根﹐連根須研如泥﹐量瘡大小﹐紅絹攤貼。

敷毒並敷痘毒紫花地丁艸搗敷神效。

回生丹

敷癰疽發背諸毒﹐一切惡瘡等證﹐敷之消散﹐起死回生神方。五倍子整个大者﹐去一角﹐入上好銀朱不拘多少﹐再用銀箔糊住角口﹐放銅勺內﹐微火慢慢焙之﹐煙絕爲度。研細末﹐放地下出火气﹐用雄雞蛋﹝尖頭者是﹞取蛋淸調末﹐務要多摟勻濃﹐其藥稍幹﹐卽以雞翎或硬筆蘸藥敷瘡﹐自腫處由外往裏周遭敷之﹐畱瘡口﹐一連三四次﹐住痛消腫如神﹐破後敷之亦效。

敷發背如神熟鐵銹刮爲細末﹐雞蛋淸調濃﹐用新筆圈紅暈腫處﹐自外向內漸漸圈盡﹐一日三次﹐其瘡自然收小。

代鍼散

凡惡瘡腫毒﹐日久不出頭﹐用此卽穿。

木鱉子川烏水磨以鵝翎掃刷瘡上﹐畱豆大一處出膿﹐如藥水漧﹐再刷上﹐不過一時卽穿。

敷一切腫毒疔瘡。

豬牙皂﹝火煨再炒﹞羌活大黃防風白芷天南星白芨白蘞連翹﹝各一錢﹞乳香﹝去油五分﹞沒藥﹝去油五分﹞貝母﹝三分﹞上研細﹐用蛋淸同蜜調敷患處﹐未成形者卽消﹐已成出頭者﹐其效亦速。

敷一切大毒疔瘡。

五倍子﹝微火焙﹞白芷﹝各四兩﹞陳小粉﹝十年者佳﹐慢火炒黑黃色﹐一斤﹞川烏黃柏艸烏野狼毒天南星半夏粉甘艸﹝各一兩﹞研細。未破者﹐用滴醋調敷四圍﹔已潰者﹐用蜜調敷﹐俱放滚水內頓﹐勻敷。

奇驗金箍散

﹝《錦囊》﹞五倍子白芨白蘞﹝各四錢﹞生大黃﹝六錢﹞芙蓉葉﹝白花者良﹐陰漧不經霜者佳。二兩﹞研細。用蛋淸些少﹐同醋調敷﹐如幹以蔥頭酒潤之﹐已有頭者﹐露出頭敷四圍。

消毒圍藥白糯米炒焦色﹐研細末﹐醋調敷患處﹐無膿卽消﹐有膿卽潰。

敷癰疽發背奇方﹝鎭江招隱寺浣塵和尙﹞先用陳金墨磨濃﹐塗四圍紅暈處﹐再以豬膽汁﹑生薑自然汁各等分﹐不得多寡和勻﹐有頂露頂﹐無頂一槪用雞翎掃上。幹則又掃﹐未成卽消﹐已成卽潰﹐百發百中。

麥飯石膏

﹝一名鹿角膏。《醫燈續焰》﹞白麥飯石﹝此石顏色黃白﹐類麥飯團﹐生粒點﹐若無此石﹐當以舊磨面磨子近齒處石代用﹐取其有麥性故也﹐屢試得效﹐此石醫家有時無處買﹐今欲用之﹐但於溪中尋有白石粒如豆﹑如米大者﹐卽是也。但其石大小不同﹐或如拳﹐如鵝卵﹐如碗大﹐略如握聚一團麥飯焉。用炭火紅﹐以好米醋淬之﹐如此煉十次﹐研令極細﹐二兩﹐研得不極細﹐塗之極痛﹐若細而嫩﹐大能止痛﹐排膿收口﹞白蘞﹝研細﹐二兩﹞鹿角﹝不用自脫者﹐必取生帶腦骨者﹐去腦骨燒灰﹐截二三寸長﹐炭火令煙盡﹐研細﹐四兩﹞凡用時量藥末多寡﹐用經年好米醋入銀石器內﹐煎令魚眼沸﹐卻旋旋入前三味藥末內﹐用竹篦子不住手攪熬一二時久﹐令稀稠合宜﹐取出瓷盆內候冷﹐以紙蓋固﹐勿令著塵灰。每用時﹐先以豬蹄湯洗去癰疽膿血至淨﹐以舊綿挹幹﹐用鵝翎掃敷四圍﹐凡有赤處盡塗之。但畱中心一口如錢大﹐以出膿血﹐使熱毒之气隨出。如瘡未潰﹐能令內消﹔如已潰則排膿如淌水﹐則逐日見瘡收斂﹔如患瘡久﹐肌肉腐爛﹐筋骨出露﹐用舊布片塗藥以貼瘡上﹔如內膜才穿﹐亦能取安。洗瘡勿以手觸動嫩肉﹐仍不可以口气吹著瘡﹐更忌有腋气之人﹐及行經婦女﹐或有孕人﹐見合藥亦宜禁忌。外取好米醋一大碗﹐收瓷器﹐候逐日用藥於瘡上﹐久則其藥幹﹐常用鵝翎蘸醋掃上﹐可令其藥常潤也。初用一日一洗一換藥﹐十日後兩日一換藥。

水澄膏

﹝《集驗》﹞敷熱毒腫痛﹐紅赤神效﹐皮膚白色者勿用。

大黃黃柏郁金白芨朴硝天南星黃蜀葵花﹝各一兩﹞研細末。每用新汲水一盞半﹐稱藥末二錢攪﹐調勻候澄底者﹐去浮水﹐敷於腫處﹐貼之如漧燥﹐唾津潤之。

烏龍膏

﹝《集驗》﹞敷腫毒癰疽﹐收赤暈。

木鱉子﹝去殼﹞半夏﹝各二兩﹞小粉漿﹝四兩﹞艸烏﹝五錢﹞共入鐵銚內﹐慢火炒焦研細﹐出火毒﹐再研細﹐用水調敷四圍﹐中畱頂出毒瓦斯﹐或用醋調。

宣毒散

敷初起及灸後﹐腫消暈聚。

露蜂房﹝炒焦三兩﹞天南星赤小豆﹝各一兩﹞小米﹝一合﹞生艸烏﹝一錢﹞生白礬﹝五分﹞研細末﹐淡醋調塗四畔﹐幹卽再上。

淸涼膏

﹝《啟玄》﹞敷癰腫痛。生大黃﹝研末﹞醋調敷。

金蟾膏

﹝《啟玄》﹞敷發背疔毒。活蛤蟆一个去骨﹐搗如膏﹐敷患上畱頭﹔如無頭﹐都敷上﹐大有神效。一二日揭去﹐不過換敷二个全好。

火龍膏﹝《啟玄》﹞敷陰發背﹐出黑水不知痛。新火姜六月六日曬榦研末﹐瓷瓶收貯﹐每用以鮮豬膽汁調敷周遭﹐皮紙遮蓋﹐幹則熱水潤之。知痛時黑水自出爲妙﹐如不知痛﹐𨿽出黑水難治。

隔皮取膿散

﹝竇太師﹞驢蹄﹝細末﹞五倍子﹝各一兩﹞白鹽﹝五錢﹞艸烏﹝去皮﹐四錢﹞蕎麥麵﹝炒﹐二兩﹞共研﹐水調作餅﹐慢火炙黃﹐去火毒﹐研細醋調成膏攤貼﹐其腫漸退。

鐵箍散

﹝《靑囊》﹞芙蓉葉生大黃牛蒡子白芨雄黃﹝各等分﹞共研細。看瘡勢大小﹐或稱三錢或五錢﹐以雞翎攪入雞蛋淸內調敷四圍﹐束毒不致走散開大。

神艸膏

專敷發背對口﹐一切無名腫毒﹐立時消散。蜈蚣節艸一大把﹐入鹽少許﹐搗爛如膏敷患上。﹝胡公弼曰﹕按蜈蚣節艸乃柔艸也。其色靑白﹐節節生細葉﹐沿漫田墁﹐如蜈蚣形﹐二三月采取陰漧備用﹐恐夏時艸深難尋﹞

寸金散

患癰疽腫毒。

天花粉﹝三兩﹞赤芍白芷姜黃白芨芙蓉葉﹝各一兩﹞上研細﹐每用薑汁三分﹐涼茶七分﹐未破敷頭﹐已破敷四傍畱頂﹐經驗神效。

黃蓉散

﹝胡言爵﹞敷手足腫毒﹐已成未成並效。

生大黃﹝五錢﹞芙蓉葉﹝一兩﹞研細﹐苦茶調敷。

蝸牛涎敷癰疽解毒止痛蝸牛一百个﹐納瓶內﹐入新汲水一盞浸之﹐封至次早﹐將蝸牛放去﹐其水如涎﹐入蛤粉調稀﹐雞翎掃瘡上﹐日十餘次。

乳香止痛散

一切癰疽痛﹐搽之立止。

乳香﹝去油﹞沒藥﹝去油﹐各二錢﹞寒水石﹝﹞滑石﹝各四錢﹞冰片﹝五釐﹞上爲末。以蔥汁調搽﹐其痛立卽止矣。

烏龍膏

臭小粉五倍子﹝各等分﹞同炒黑研細﹐醋調敷﹐幹則以醋調潤之﹐消毒甚效。

止痛麻藥

川烏尖艸烏尖生南星生半夏蓽茇胡椒﹝各五錢﹞蟾酥﹝一錢五分﹞上爲末。用魚膠烊化﹐入藥拌勻﹐陰漧﹐臨用水磨塗於肉上﹐藥力麻住刀割不痛。

赤小豆散

治一切無名大毒﹐敷之初起卽消﹐已成立潰。赤小豆一斗﹐略焙磨細﹐用黃蜜調敷﹐或蔥汁﹑好醋﹑酒﹑菊花根葉搗汁﹑靛汁﹐俱可調敷﹐中畱一孔透气。

敷一切無名大毒﹝孫眞君﹞生豬腦攤紙上貼之﹐一日三換。

癰疽提膿﹝孫眞君﹞飛面以人乳調敷﹐一宿膿出。

發背初起﹝孫眞君﹞新鹿角燒灰﹐研細﹐醋調敷之﹐一日四五次﹐以消爲度。

癰疽久不收口﹝孫眞君﹞老鼠皮燒灰﹐敷口上卽收。

敷腫毒﹝《劉祕》﹞鼻涕虫同銀朱搗敷畱頂﹐立消。

一切白色陰毒以及對口初起者。﹝錢靑掄﹞活鯽魚﹝一尾﹞生山藥﹝一段﹐與魚一般長﹞白洋糖﹝二錢﹞同搗極爛﹐敷上立消卽去。更治瘰如神。如婦人乳癰﹐初起用蠟﹑糟同搗敷上﹐立散。

冬瓜癰及四肢癰毒腫滿新鍛石先以水一潤﹐卽用醋一碗化開敷上﹐再加醋調敷上﹐立消。惟身上腫毒忌用。

發背初起未成﹝《醫林集效》﹞用活蟾一隻﹐系於瘡上半日必昏憒﹐置水中救其命。

再易一隻必踉蹌﹐再易其蟾如舊﹐則毒散矣﹐屢試極效。

又方﹝《靈祕丹藥》﹞凡患癰疽瘡毒者﹐用土中大蛤蟆一个﹐剝全身癩皮﹐蓋貼瘡口﹐於蟆皮上以鍼將皮刺數孔以出毒瓦斯﹐自覺安靜﹐且能抓住瘡口﹐不令長大﹐又可免蜈蚣聞膿味來侵﹐神妙。

癰疽初起。﹝申一齋﹞漧薑﹝一兩﹐泡﹐炒紫色。﹞研末。醋調敷四圍畱頭﹐愈。

腫毒﹝抄本﹞凡毒初起及經十日以上﹐熱腫疼痛﹐用雞蛋一个打開﹐入新狗糞如蛋大攪勻﹐微火熬令稀稠得所﹐撚作餅子﹐於腫頭上貼之﹐以帛包抹﹐時時看視﹐覺餅熱則易﹐勿令轉動及歇气﹐經一宿自愈。如日多者一日一易。至瘥乃止。一切諸方皆不及此。

鐵箍散

﹝《醫方解》﹞一切初起腫毒﹐敷之立消﹐已成毒不走散。未潰有膿卽潰﹐已潰膿卽追出。

九月九日取芙蓉葉﹝陰漧﹞五倍子白芨白蘞姜黃﹝各五錢﹞大黃﹝一兩﹞陳小粉﹝炒黑﹑二兩﹞蟹殼﹝五个﹞研細末。醋調敷。

腫毒及指上癰腫。﹝《衛生備要》﹞獨蒜一顆﹐百合數瓣﹐臘糟同搗爛敷。

定痛散

﹝單方﹞山藥﹝一兩﹞白糖霜大黃﹝各四錢﹞搗爛敷上﹐卽止疼。

或手搭發背破爛者﹐只用糖霜﹑山藥搗爛﹐塞入毒內不臭﹐爛肉自去﹐新肉自生。初時日換三次﹐三日後每日換一次﹐換時以甘艸煎湯或豬蹄湯洗用﹐軟鵝毛數根紮之﹐洗去再敷﹐待肉長滿方止。

消毒神方

﹝周惠南﹞凡初起一切腫毒﹐用杏核半邊﹐入幹人糞塡滿﹐合瘡頂上紮之。如毒盛其核卽炸碎﹐另換一核塡糞合上﹐至重不過易二三核﹐自消。

敷方天南星生大黃﹝各等分﹞研細﹐燒酒調塗﹐露頂卽消。

又方尿缸底刮下﹐研細﹐濃敷四圍露頂﹐幹則再敷再潤﹐卽消﹐極效。

又方芙蓉葉或根皮或花﹐或生搗或幹研﹐和白蜜調敷四圍﹐中畱一孔透气﹐幹則頻易﹐初起者消﹐已成者膿出易斂。加赤小豆末﹐其效更速。

又方連須蔥同白蜜搗極爛敷之露頂﹐如重換敷二三次卽消。如已有膿將破﹐不可用此法。

又方芥菜子研末﹐同扁柏葉搗敷﹐卽消。

一筆描

﹝周鶴仙﹞治一切腫毒神效。四月間於田中收取蝌蚪數升﹐濾幹水﹐裝入瓦罐內﹐加入冰片三四分﹐緊封罐口﹐再用泥糊﹐勿令泄气﹐埋於不見天日土內六十四天﹐取出盡成水矣。凡遇無名腫毒之人﹐以筆蘸水在於患處畫一大圈圍之﹐逐漸收小﹐中間畱頭﹐其毒卽散﹐神驗。

敷腫毒一切惡瘡。﹝黃洞陽﹞糯米稷米米﹝各二升﹞五月五日上午時將米入於壇內﹐用滚水沖入﹐要通過米﹐浸至次年六月六日磨成漿﹐再將原水和入﹐曬漧收貯﹐臨用時取粉一兩﹐加明雄末二錢和勻﹐醋調如稀糊樣﹐周遭敷掃﹐中畱一孔透气﹐如幹以醋潤之﹐每用藥不過一錢二三分爲率。

劉氏敷藥祕方

人中黃﹝﹐乃多年糞坑內者是人中黃﹐馬桶內者亦是﹞土子﹝卽無名異﹞生大黃白芨五倍子﹝生研﹞楡皮面﹝各四兩﹞上磨細。用雞蛋淸或蔥汁﹑黃蜜﹑醋調敷﹐俱可。

金箍散

﹝丁振宇﹞膽礬硼砂水銀明雄黑鉛﹝各二錢﹞端午日修合﹐敷一切大毒。研爲細末﹐火酒調敷﹐如不粘﹐加飛面六錢。

敷一切毒五爪龍藤熬稠膏敷之。

又方﹝吳魯南﹞香肥皂一圓﹐毒大用三圓﹐同生山藥搗化敷上﹐中畱一孔透气﹐未成卽消﹐已成自潰。

治發背癰疽﹐不問已潰未潰﹐並杖瘡諸蛇傷白鳳仙花連根﹑莖﹑葉搗爛聽用﹐先以陳米醋洗淨﹐然後敷上﹐一日一換。如冬月無鮮的﹐秋間采取﹐陰榦爲末﹐水調敷之﹐立消﹐止痛如神。瘡將好﹐用桑葉醋煮﹐一滚卽撈起﹐貼瘡上﹐便能生肌收口。

水雲膏

﹝闡傳﹞治發背皂角﹝炙﹐去皮弦﹞五倍子﹝炒﹞川芎漧薑﹝各一兩﹞乳香兒茶沒藥﹝各三錢﹞枯礬槐花﹝各一錢﹞上研細末﹐犍豬膽汁調塗﹐神效。

敷癰疽五倍子醋炙爲末。瘡在左用豬左腦﹐瘡在右用豬右腦﹐同搗勻敷。

芙蓉膏

﹝張秀峯﹞發背癰疽﹐痛如錐挖不可忍者﹐立時止痛。

芙蓉葉黃荊子﹝各等分﹞研細末。雞子淸調搽﹐四圍畱頂。中間如煙霧起﹐立效。用於未潰之先﹐將潰之際並效。

消腫止痛散

芙蓉葉﹝一兩﹞陳小粉﹝一兩五錢﹞五倍子生南星生半夏生艸烏﹝各三錢﹞共研末。醋調敷。

腫毒皮色不變﹐敷上實時紅腫。

陳小粉﹝四兩﹞蔥白﹝一兩﹞同炒黑﹐研末﹐醋調敷。

龍虎膏

敷一切無名癰疽大毒。

陳小粉﹝一斤﹞土木鱉﹝連殼整炒﹐二兩﹞川艸烏漧薑白芨花椒﹝各五錢﹞共研細末。凡瘡未成者﹐漫頭敷﹐已成者﹐中畱一孔﹐已潰爛者﹐敷於四圍﹐俱以醋調燉溫敷上﹐外用綿紙貼﹐幹則溫醋雞毛掃上。

鐵箍丹

﹝何龍泉﹞敷一切腫毒。

五倍子﹝炒枯黑﹐四兩﹞陳小粉﹝炒黃﹞赤小豆﹝炒﹐各二兩﹞乳香﹝五錢﹞研細末。醋調敷四圍。

神仙驅毒一掃丹

專治大小男婦一切癰疽發背﹐無名腫毒﹐赤紫丹癅﹐纏喉風證。初起掃之卽消﹐已潰掃之卽愈。

雄黃朱砂﹝各二錢﹞牛黃麝香﹝各二分﹞共研極細﹐用豬膽汁調敷毒上﹐其毒自散﹐疼痛卽止﹐外用桐油紙撚點著﹐近毒處照之﹐須令冷气透出毒外﹐自愈。

神仙敷毒失笑餅

初起一切癰疽大毒。

黃泥﹝一大塊﹐煨熟﹞連須蔥﹝一大把﹞蜂蜜﹝一盅﹞雄黃﹝三分﹞共杵爛﹐作一餅﹐乘熱敷毒上﹐如幹了再敷﹐一二次自愈。

鐵箍散

癰疽發背疔毒初起。

雄黃熊膽朱砂﹝各二錢﹞京墨﹝五錢﹞麝香﹝三分﹞共研細﹐醋調敷。已成只用京墨磨汁調敷四圍。

金箍散

﹝吳近宸﹞敷一切火毒及無名腫毒﹐癰疽初起者卽消﹐已成者卽輕。

生大黃三柰生南星姜黃生半夏﹝各四兩﹞白芨人中白白芷天花粉﹝各三兩﹞艸河車﹝一兩﹞共爲細末。用黃蜜調敷﹐如紅白色者﹐用米醋調敷。

白敷藥

﹝吳近宸﹞敷一切流痰濕痰﹐寒痰喉痰﹐腮癰腋癰﹐及婦人乳癰乳疽乳吹﹐瘰等證﹐如神。

陳小粉白蘞生半夏白芷生南星白芨五倍子三親人中白﹝各三兩﹞共爲細末﹐瓷瓶密貯。火痰用黃蜜調﹔流痰﹑濕痰用雞蛋淸調﹔瘰﹑腮癰﹑腋癰﹑喉痰用米醋調。惟乳證用活鯽魚一尾﹐搗爛去骨﹐和藥末搗敷。

敷發背車前艸艸巴山虎艸金銀花﹝各等分﹞共研細末。陳小粉漿打糊調敷。

鐵箍散

芙蓉葉﹝陰漧﹞姜黃五倍子﹝炒去虫﹞白蘞白芨蟹殼﹝各五錢﹞生大黃陳小粉﹝各一兩﹞共研細末。用熱米醋調如稀糊﹐敷圍中畱一孔透气。

麻藥

此藥敷於毒上﹐麻木任割不痛。

川烏尖艸烏尖生半夏生南星﹝各五錢﹞胡椒﹝一兩﹞蟾酥﹝四錢﹞研細末。燒酒調敷。﹝一方加蓽茇五錢。一方加細辛一兩。﹞瘡口冷難收口漧姜研末摻之﹐患處攪熱如烘﹐生肌最速。

消腫毒土三七根搗爛﹐醋調敷﹐畱頂出气﹐敷之立消。如膿已熟﹐敷之立潰。

一筆勾

蚰蜒虫﹝三四十條﹞冰片﹝四分﹞同入罐內﹐卽化爲水﹐入麻油半斤﹐封口收藏﹐勿令泄气。初起用筆圈塗毒外﹐四圍頻頻圈之﹐卽消。已成敷滿畱頂透气。

敷腫毒未成卽消﹐已成卽潰。

黃狗下頦﹝一具﹐﹞白蘞蠶豆﹝各一兩﹞研細末。醋調敷﹐畱頂透气。

消對口白牽牛莖葉一把﹐生薑三片﹐同搗敷﹐畱頂透气。

敷諸腫毒並瘰棒瘡。

川倍子﹝八兩炒黑色﹐取末四兩﹞川貝母﹝去心﹐五錢﹞海粉﹝要綠色者四兩﹐炒黑色﹐約有二兩重﹞生半夏川烏﹝甘艸煮過﹞生南星艸烏﹝各一錢﹞各研極細末﹐和爲一處。凡用以熟蜜茶汁和勻﹐貼患上﹐油紙護之。瘰初起﹐以熟蜜茶汁調敷﹐如久成硬核者﹐單用陳米醋調敷﹐亦消。

卷八論瘡瘍忌圍寒涼之藥

薛立齋曰﹕《內經》云﹕五臟不和﹐九竅不通﹐六腑不和﹐畱結爲癰。又云﹕形傷痛﹐气傷腫﹐此則臟腑不和﹐瘡發於外也﹐明矣。塗貼寒涼﹐豈能調和臟腑﹐宣通气血耶﹖設使腫痛熱渴﹐脈滑數而有力﹐屬純陽﹐宜內用濟陰丹﹐外用益陽散﹐則熱毒自解﹐瘀滯自散。若似腫而非腫﹐似痛而非痛﹐似潰不潰﹐似赤非赤﹐脈洪數而無力﹐屬半陽半陰﹐宜內用沖和丸﹐外用陰陽散﹐則气血自和﹐瘀滯自消。若微腫微痛﹐或色黯不痛﹐或堅硬不潰﹐脈洪大﹐按之微細軟弱﹐屬純陰﹐宜內服回陽湯﹐外敷抑陰散﹐則脾胃自健﹐陽气自回。丹溪云﹕敷貼之劑﹐應酬小熱證耳﹐若不辧其陰證陽証之所由分﹐而妄敷寒涼之劑迷塞腠理﹐凝滯气血﹐毒反內攻而肉反死矣。況運气得寒而不健﹐瘀血得寒而不散﹐瘀肉得寒而不潰﹐新肉得寒而不生﹐治者審焉。

李世英曰﹕疽不熱不痛﹐屬陰﹐切不可用冷藥敷貼﹐恐逼毒瓦斯入內。

澄曰﹕冬月不拘蔥汁﹑黃蜜﹑酒醋﹑敷藥﹐必須隔湯燉熱﹐然後敷圍﹐不可冷敷。

若冷敷﹐俟肌肉溫暖﹐一時何能﹐且冰伏毒瓦斯內攻之害﹐不可艸率誤事。

卷八論漬法

王肯堂曰﹕腫瘍宜紫葛湯一日五七次洗之﹐每洗後拭漧﹐視瘡頂上有白粒如米大者﹐以五灰膏點破之﹐瘡眼敷老皮散﹐次用水調大鐵箍散﹐圍貼四邊紅腫處﹐用正鐵箍散水調貼瘡口﹐再洗則先去舊藥﹐每一次洗換新藥如前。潰瘍用豬蹄湯﹐一日一二次洗之﹔仍用大鐵箍散如前圍貼瘡口﹐上用追毒﹑拔毒等膏貼之﹐敗肉去後﹐間二三日一洗之﹐可換長肉膏貼之。淋洗之功﹐癰疽初發﹐洗之則宜拔邪气﹐可使消退﹔已成洗之則疏導腠理﹐調和血脈﹐深引熱毒從內達外﹐易深爲淺﹐縮大爲小﹔紅腫蔓延﹐洗之則收斂﹔紫黯黑﹐洗之則紅活﹔逐惡風﹐祛風邪﹐除舊生新﹐如瘡口冷滯不收者﹐濃煎北艾湯洗﹐燒松香兔毛燻之﹐淋洗之藥﹐可與鐵箍散並行同功。

李東垣曰﹕夫法者﹐宣通行表﹐發散邪气﹐使瘡內消也。蓋湯水有蕩滌之功。

古人有論﹐瘡腫初生一二日不退﹐卽須用湯水淋射之。其在四肢者﹐漬之﹔其在腰背者﹐淋射之﹕其在下部委曲者﹐浴漬之﹐此謂疏導腠理﹐通調血脈﹐使之無凝滯也。且如藥二兩﹐用水二升爲則﹐煎取一升半﹐以淨帛或新綿蘸藥水稍熱其患處﹐漸漸喜淋浴之﹐稍涼則急令再換﹐愼勿冷用﹐夫血气得寒則凝澀﹐得熱則淖澤﹐日用五七次﹐痛甚者﹐日夜不住﹐或十數次﹐腫消痛止爲驗。此治瘡腫神良之法也。﹝《十書》﹞又曰﹕凡治瘡腫初起﹐一二日間﹐宜藥煎湯洗浴燻蒸﹐不過取其開通腠理﹐血脈調和﹐使無凝滯之意﹐免其痛苦﹐亦消毒耳。如已潰洗之﹐令瘡淨而無膿﹐隔畔疙疤作痛之意也﹐杖瘡亦然。近時楊梅瘡生於穀道﹐各治不愈﹐以五根煎湯入婦人淨桶內﹐先燻後洗﹐不數次而愈﹐諸瘡更妙﹐何但於梅毒乎﹗蔣示吉曰﹕瘡毒初生﹐古人用藥湯淋射﹐蓋气血凝滯則爲癰腫﹐得熱則腠理通﹐經絡暢﹐誠至理也。其法以藥煎濃湯﹐瘡在四肢者﹐則漬之﹐在腰腹者﹐則淋射之﹐下部者﹐則浴漬之﹐仍以淨布蘸水﹐其患處﹐水涼再換﹐必數易而熱始透也。

卷八漬門主方

木香腫湯

治癰疽始發腫﹐憎寒熱痛。

地黃汁﹝五合﹐如無﹐用生地黃五兩以代之﹞犀角木香升麻射幹梔子仁大黃黃柏黃芩黃連白蘞炙甘艸朴硝紫檀羚羊角﹝各一兩﹞切碎和勻﹐每用藥五兩﹐水一斗﹐煎七升﹐入麝香五分﹐淨帛蘸藥﹐熱腫上﹐日兩三度﹐冷卽更換。

升麻腫湯

升麻黃防風生地黃川芎細辛﹝各等分﹞咀﹐用藥二兩﹐水二升﹐煎十沸﹐稍熱淋﹐內消如神。

腫升麻湯

﹝《總錄》﹞升麻漏蘆梔子仁蒴芒硝黃芩﹝各等分﹞每用二兩﹐水三升﹐煎十沸﹐帛蘸藥潰腫處。

豬蹄湯

﹝《聖惠方》﹞升麻甘艸芍藥蒴﹝各等分﹞每用四兩﹐水一斗﹐豬蹄一對﹐煮蹄軟取出﹐次下藥﹐再煎十沸﹐帛蘸淋之。

腫湯

木香犀角升麻大黃黃芩黃連射漧黃柏白蘞甘艸朴硝檀香山梔生地羚羊角﹝各等分﹞每用五兩﹐以水一斗﹐煎七升﹐入麝香一錢﹐淨綿蘸藥﹐熱腫上﹐一日兩三度﹐冷則再換。

卷八論燻消法

澄曰﹕癰疽發背﹐初起已成﹐有用燻法﹐可令未成卽消﹐已成自潰﹐潰而易斂﹐祕而不傳﹐畱心訪求﹐始獲其方﹐用之頗驗。

卷八癰疽門燻藥主方

千金神艸燻藥方

﹝袁聖伯﹞發背對口已成﹐腫痛勢甚﹐或未潰已潰。

千金艸﹝一握﹐按千金艸六月間髙二三尺﹐葉似桃葉﹐頂上開紫花一叢﹐如紫瑞香花一般﹞搗爛﹐入小口砂鍋內熬滚﹐將病患仰臥於有洞板門上﹐毒露洞中﹐以砂鍋對洞燻之﹐少傾瘡口毒水如涎流出﹐病患快意爲度﹐卽將搽敷患處縛住﹐次日另熬又燻﹐三次毒水流盡自愈。

神驗燻藥方

﹝吳羹相﹞如意艸﹝卽犁頭艸﹞金銀花﹝各五錢﹞桑葉﹝三錢﹞三角峯﹝又名爬壁蜈蚣﹐系楓樹上藤﹐其藤系三个葉兒。一兩﹞上入大砂鍋內﹐入水煎滚﹐紙封罐口﹐以棉花將病患好肉包蓋﹐再取門板量毒大小上下﹐開一洞﹐對毒燻之﹐藥气直透毒內﹐自有惡水流出必多﹐如此三燻﹐毒散自愈。如未愈﹐再燻一次﹔如已潰爛﹐亦宜此法燻之。若攻出數頭﹐以蔥頭煎洗﹐有腐肉或瘡口燥﹐用豬蹄湯洗之﹐以膏蓋之。此乃奇效之法﹐祕之。

卷九論辧膿法

李東垣曰﹕夫瘡腫之疾﹐毒瓦斯已結者﹐不可論內消之法﹐卽當辧膿生熟淺深﹐不可妄開﹐視之可否﹐不至於危殆矣。凡瘡疽腫大﹐按之乃痛者﹐膿深也﹔小按之便痛者﹐膿淺也﹔按之不甚痛者﹐未成膿也﹔若按之卽復者﹐有膿也﹔不復者﹐無膿也﹐非也﹐必有水也。以手掩其上﹐大熱者﹐膿成而自軟也﹔若其薄皮剝起者﹐膿成也﹔其腫不甚熱者﹐膿未成也。﹝《十書》﹞經曰﹕膿血交粘﹐用藥可全﹐色鮮紅活﹐腐肉易脫﹐气敗血衰﹐神仙嘆哉。

齊氏曰﹕若發腫部軟而不痛者﹐血癅也。發腫日漸增長﹐而不大熱﹐時時牽痛者﹐气癅也。气結微腫﹐久而不消﹐後亦成膿﹐此是寒熱所爲也。畱積經久﹐極陰生陽﹐寒化爲熱﹐以此潰者﹐必多成癅。

伍氏曰﹕瘡腫赤色﹐按之色不變者﹐此膿已成也﹔按之隨手赤色者﹐其亦有膿也﹔按之白色﹐良久方赤者﹐此遊毒已息﹐可就赤白盡處灸斷﹐赤腫自消。凡以手按之。

若牢硬﹐未有膿也﹔若半軟半硬﹐已有膿也。又按腫上下不熱者爲無膿﹔熱甚者﹐爲有膿﹐宜急破之。

澄曰﹕凡腫瘍按之軟陷﹐隨手起者﹐爲有膿﹔按之堅硬﹐𨿽按之有凹﹐不卽隨手起者﹐爲膿尙未成﹐不可輕易決破。又曰﹕凡大按乃痛者病深﹐小按便痛者病淺﹔按之處陷不復者無膿﹐按之處卽復者有膿﹔按之不復者可消﹐若按之都牽彊者未有膿也。

按之半軟者﹐有膿也。又以手按上下﹐不熱者無膿﹐若熱者有膿。凡覺有膿﹐急當破之﹔無膿但气腫﹐若有血﹐愼之﹐愼之﹐不可鍼破也﹐用諸拔毒之藥敷散。四圍堅﹐中間軟者﹐此爲有膿也﹔一邊軟﹐亦可有膿。都堅硬者﹐此爲惡核﹐或有气也﹔都軟者﹐此爲有血或血癅也﹐當審堅硬虛實爲要。若堅疽積久﹐後若更變熱中有軟處﹐當軟處切不可鍼破也﹔軟疽者﹐只溫暖裹衣置之耳。若鍼灸刺破﹐不可療矣。

卷九論開口除膿法

程山齡曰﹕凡治癰疽﹐口小膿多﹐則膿不出﹐或出而不盡﹐或薄膿可出﹐硬膿難出﹐以致瘀不出而新不生﹐延綿難愈。法當爛開大口﹐俾瘀膿多出爲善﹐其爛藥﹐烏金散最佳。瘀肉能去﹐不傷新肉﹐且不甚痛﹐爲至妙也﹔若有膿管﹐以棉紙撚裹藥入﹐頻換數條﹐卽化祛耳。亦有頑硬之極﹐非烏金膏所能去者﹐則用白降丹﹐或化腐紫霞膏搽之﹐然終不及烏金膏爲至穩。﹝《十法》﹞李東垣曰﹕夫瘡瘍生於外﹐皆由積熱蘊於內。《內經》謂﹕血熱肉敗﹐榮衛不行﹐必將爲膿﹐畱於節腠﹐必將爲敗。蓋瘡疽膿爛之時﹐頭小未破﹐瘡口未開﹐或毒瓦斯不出﹐疼痛難忍者﹐所以立追蝕膿之方法﹐使毒瓦斯外泄﹐而不內攻﹐惡肉易去﹐好肉易生也。若其瘡之血出不止者﹐則未可。當於瘡上摻追蝕之藥﹐待其熟﹐可方﹐若其瘡之痛應心根者﹐亦不可彊之。誤觸其瘡﹐其痛必倍﹐變證不無﹐不可不愼也。若瘡癤膿成未破﹐於上薄皮剝起者﹐卽當用破頭代鍼之劑﹐安其上﹐以膏貼之。膿出之後﹐用搜膿化毒之藥﹐取效如神矣。﹝《十書》﹞竇漢卿曰﹕凡瘡瘍之起﹐疼痛固屬於心火﹐久而陽气升上﹐蒸肉化而爲膿。若不三思﹐原其膿之有無﹐遽而開刀﹐則鮮血突出﹐膿從何來﹖致患者煎寒發熱﹐日夜疼痛﹐無法可止。必先將指頭按患上﹐隨手而起﹐四畔悉軟﹐觀其頭聚﹐擇尻神不犯吉日﹐將刀頭向上開之﹐方不致傷新肉。取出刀﹐再撚綿紙條潤油度之﹐使膿水齊會﹐半日扯出﹐則膿水易幹﹐外貼膏藥﹐四圍敷藥。﹝《全書》﹞

卷九論吸膿法

陳實功曰﹕古之良醫﹐有好生之徳﹐以口吮膿﹐後世人漸嫌穢﹐每多重手彊擠﹐致患者野狼狽不堪﹐或因循聽其自潰﹐膿毒不得外發﹐必致內攻﹐乃生煩躁﹐重如負石﹐非用藥筒拔提內蓄之膿﹐毒瓦斯終難外泄也。法預用徑口一寸二三分新鮮嫩竹一段﹐長七寸﹐一頭畱節﹐用刀劃去外靑﹐畱內白一半﹐約濃分許﹐靠節鉆一小孔﹐以杉木條緊塞﹐將羌活﹑獨活﹑紫蘇﹑蘄艾﹑鮮菖蒲﹑白芷﹑甘艸各五錢﹐連須蔥二兩﹐灌入筒內﹐筒口用蔥塞之﹐將筒橫放鍋內﹐以物壓住﹐勿得浮起﹐用淸水十大碗筒﹐煮數滚﹐約內藥濃熟爲度﹐候用。再用披鍼於瘡頂上一寸內﹐品字放開三孔﹐深入淺寸﹐約在筒圈內將藥筒連湯用大磁缽盛貯﹐患者榻前﹐將筒藥倒出﹐急用筒口乘熱對瘡合上﹐以手捺緊﹐自然吸住﹐約待片時﹐藥筒已溫﹐拔去塞孔木條﹐其筒自脫﹐將器倒出筒中物色﹐看其何樣﹕如有膿血相粘﹐鮮明紅黃之色﹐亦有一二杯許﹐此是活瘡﹐治必終愈。如拔出物色﹐純是敗血﹐气穢紫黑稀水﹐而無膿意相粘者﹐其人气血內敗﹐肌肉不活﹐必是死瘡﹐彊治亦無功矣。此法家傳﹐屢經有驗﹐如陽瘡易潰易膿之證﹐不必用此﹐以傷气血﹐此法陰瘡用之﹐要在十五日前後﹐堅硬不潰不膿者﹐行之最當。此法的有回天之效﹐醫家眞不可缺也。﹝《正宗》﹞

卷九論膿熟不宜開遲

薛立齋曰﹕凡瘡瘍有膿之際﹐乃肉腐而爲膿﹐是毒瓦斯侵蝕而潰也﹐若不速去之﹐恐毒瓦斯蓄而侵潰好肉﹐如肘膝樞紐關節之所﹐筋骨壞﹐廢疾成也。有等畏鍼之徒﹐多致不救﹐或密鍼之﹐或以賽鍼散﹐卽透出膿極妙。

汪省之曰﹕夫癰疽瘡癤﹐皆由气血壅滯而生﹐當推虛實表裏﹐而早治之﹐可以內消。此內消之法﹐宜早治也。若毒瓦斯已結者﹐勿泥內消之法﹐當辧膿之有無深淺﹐急宜酌量刺之﹐緩而不刺﹐毒則內攻﹐穿通臟腑﹐腐爛筋骨﹐可不愼哉。若脈緊爲膿未成﹐緊去但數﹐爲膿已成﹔以手按之熱者有膿﹐不熱無膿﹔按之牢硬未有膿﹐按之半軟半硬已有膿﹔大軟方是膿成﹐若大按之痛者﹐膿深﹐按之不甚痛者﹐膿未成﹔按之卽復痛者﹐爲有膿﹐不復痛者﹐無膿﹔薄皮剝起者﹐膿淺﹐皮色不變不髙阜者﹐膿深。淺者宜砭﹐深者宜鍼﹐手足指梢及乳﹐必候膿大軟﹐方可開放。若夫麻痘之後﹐餘毒未盡﹐肢節有癰﹐稍覺有膿﹐便用決破﹐遲則成攣曲之疾矣。﹝《理例》﹞

卷九論內托法

汪省之曰﹕凡癰疽或已成﹐气血虛者﹐邪气深者﹐邪气散漫不能突起﹐亦難潰膿﹐或破後膿少﹐或膿淸稀﹐或堅硬不軟﹐或𨿽得膿而根腳紅腫開大﹐皆气血虛﹐邪气盛﹐兼以六淫之邪變生諸證﹐必用內托﹐令其毒熱出於肌表﹐則易愈也。內托以補藥爲主﹐活血驅邪之藥爲臣﹐或以芳香之藥﹐行其郁滯﹐或以溫熱之藥﹐禦其風寒。﹝《理例》﹞周文采曰﹕夫托者﹐起也﹐上也。癰毒之法﹐外之內者﹐邪必攻內﹐自然之理﹐當用托裏湯液加升麻﹑銀花﹐使榮衛通行﹐血脈調和﹐瘡毒消散。故云瘡家無一日不托裏也。﹝《啟玄》﹞王肯堂曰﹕癰疽已成﹐大抵托裏消毒散﹑托裏散﹑小托裏散﹑十宣散皆爲要藥﹐但用隨時加減耳。如冬月並气滯之人﹐五香連翹湯﹐虛弱人去大黃﹔素不宜寒藥者﹐小五香湯﹔形脈實﹐膿色稠﹐不可用補藥者﹐忍冬丸之類。大膿出﹐敗肉去﹐紅腫消﹐當用人參﹑黃﹑當歸﹑白術大劑補之﹐令气血滋茂﹐新肉易生也。﹝《準繩》﹞薛新甫曰﹕有隨證加減用藥﹐例以托裏消毒爲主﹐誠內托之良法。

卷九癰疽已成門主方

七味活命飲

﹝《梅祕》﹞一切癰疽﹐气血虛憊﹐白塌下陷﹐立可紅活。

生黃川芎﹝各三錢﹞金銀花蒲公英﹝各一兩﹞當歸﹝八錢﹞穿山甲﹝炙﹞皂角鍼﹝各一錢五分﹞作一劑﹐水三斤﹐砂鍋內煎一半﹐熱服﹐避風取汗﹐靜臥自潰。

透膿散

﹝《正宗》﹞潰頂排膿捷法。

金銀花當歸﹝各五錢﹞生黃﹝四錢﹞白芷牛蒡子川芎穿山甲皂鍼﹝各一錢﹞酒水同煎服﹐瘡上宜覆暖。

栝蔞托裏湯

﹝《正宗》﹞跌撲傷損腫痛﹐積久欲潰﹐或气血鬱結﹐痰停血壅﹐致成瘡瘍﹐未成卽消﹐已成自潰﹐生肌解毒。

栝蔞﹝一个﹞金銀花﹝一兩﹞蘇木﹝五錢﹞乳香﹝去油﹞甘艸節沒藥﹝去油各二錢﹞作一劑﹐酒煎﹐分三服﹐一日服盡。渣焙爲末﹐酒糊丸彈子大﹐當歸酒化下。

回陽三建湯

﹝《正宗》﹞陰疽﹑發背﹐初起不痛﹑不腫﹑不熱﹑不紅﹐硬若牛皮﹐堅如頑石﹐十日外脈細身涼﹐肢體倦怠﹐皮如鱉甲﹐色似土朱﹐粟頂多生孔﹐孔流血﹐根腳平散﹐軟陷無膿﹐又皮不作腐﹐手熱足涼者﹐俱急服之。

人參熟附子川芎白茯苓當歸枸杞子陳皮山萸肉黃﹝各一錢﹞廣木香紫艸茅蒼術獨活鮮紅花濃朴炙甘艸﹝各五分﹞煨姜三片﹐皂角樹根上白皮二錢﹐水二碗﹐煎八分﹐入酒一杯﹐隨病上下﹐食前後服之﹐用綿帛蓋暖瘡上﹐預先不得大開瘡孔﹐走泄元气爲要。﹝澄按﹕背瘡屬陰者﹐皆由臟腑先壞﹐而內毒不得發越於外也。當急救之﹐遲則無濟矣﹞

散寒救陰至聖丹

﹝岐天師﹞生黃人參金銀花﹝各三兩﹞當歸﹝一兩﹞白芥子﹝二錢﹞附子﹝三錢﹞水煎服﹐二劑卽愈。不須多服。

牛膠飲

截險處癰疽惡瘡﹐使毒不攻於內﹐不傳惡證。

上好牛皮膠四兩﹐用酒一碗﹐納膠重湯燉﹐攪勻傾出﹐更浸酒隨意飲盡出汗﹐若善飲者以醉爲度﹐此法活人甚多。

遠志酒

﹝韓大夫家此方救人極眾﹞一切癰疽發背惡毒﹐有死血陰毒在中則不痛﹐用之內服外敷則痛。有憂怒等气積而內攻﹐則痛不可近﹐用之內服外敷則不痛。或蘊熱在內﹐壯熱手不可近﹐用之內服外敷卽淸涼﹐或气虛血冷﹐潰而不斂﹐七情內郁﹐不問虛實並效。遠志米泔浸洗去心﹐磨細蜜貯﹐每用酒一盞﹐調藥三錢﹐遲頃澄淸飲之﹐以渣敷病處。

內托榮衛湯

黃﹝五錢﹞防風連翹柴胡紅花﹝各二錢﹞羌活甘艸人參黃芩蒼術﹝各一錢﹞當歸﹝一錢五分﹞桂枝﹝八分﹞上銼分二服﹐酒水各二盞煎八分﹐溫服。

二仙散

﹝黃賓江﹞發背癰疽﹐未成已成﹐已潰未潰﹐痛不可忍者。

白芷﹝未潰用一兩﹐已潰用五錢﹞貝母﹝未潰用五錢﹐已潰用一兩﹞作一劑﹐水酒同煎服。

琥珀蠟礬丸

﹝《正宗》﹞癰疽已成未潰之際﹐恐毒瓦斯不能外出﹐必致內攻﹐預服此丸﹐護心護膜﹐散血解毒。

生明礬﹝一兩二錢﹞雄黃朱砂﹝各一錢二分﹞琥珀﹝一錢同燈艸另研極細﹞研細用黃蠟一兩﹐蜂蜜二錢﹐銅勺內熔化﹐離火片時﹐候蠟四邊稍凝時﹐方入上藥攪勻﹐共成一塊﹐用時將藥火上微烘﹐眾手急圓小寒豆大﹐以朱砂爲衣﹐瓷罐收貯﹐每服二三十丸﹐白湯食後送下﹐病甚者早晚日進二次﹐其功最效。﹝有用黃蠟二兩﹐明礬一兩爲丸﹐亦名蠟礬丸﹐丸如桐子大﹐每服五七十丸﹐食前酒下﹐未破卽消﹐已破卽合﹐有種徧身生瘡﹐狀如蛇頭﹐服之立效﹐蓋心爲君主之官﹐不易受邪﹐凡癰疽及蛇犬所傷﹐毒上攻心﹐則命立傾﹐此藥能防毒瓦斯內攻﹐解毒定痛﹞

祕授蠟礬丸

﹝淮安楊祕﹞有定痛生肌﹐化膿濃膜﹐解毒去穢之功。

黃蠟白礬﹝各胡桃大一塊研﹞銀朱﹝一錢﹞蛇蛻﹝一條﹐陰陽瓦焙研﹞先將蠟熔化﹐入蜂蜜少許﹐再下生礬﹑蛇蛻﹑銀朱研末攪勻﹐將銅勺放滚水內﹐急手丸如桐子大﹐如遇患者﹐先令洗浴﹐飲熱酒數杯﹐初服二十一丸盡量飲醉﹐被蓋取汗。初起卽消﹐已成疼痛不可忍者﹐服之可止一半﹐已潰服之﹐必出稠濃黃膿﹐看人虛實與服﹐頭一日服二十一丸﹐第二日只服十九丸﹐逐日降序兩丸﹐服至一丸爲止﹐奇效如神。

透膿散

諸癰疽瘡及貼骨癰﹐不破者不必用刀鍼﹐以此服之﹐不移時其膿自透﹐屢驗。

蛾口繭子﹝一枚﹐燒存性研末﹞酒調服﹐只用一枚﹐不可多用﹐如誤用二三枚﹐卽出兩三个頭﹐愼之。

透膿法黃蠟熔化乘熱撚如大麥樣﹐兩頭俱要尖﹐用酒或白湯吞服一粒﹐其頭自破。

至驗金鍼散

﹝《啟玄》﹞治癰疽瘡腫﹐已破未破﹐用之直達潰所。春月取皂角鍼不拘多少﹐半靑半黑的灰火內炮榦爲末﹐看瘡上下﹐分食前後服之﹐每服二三錢﹐好酒調服﹐取汗爲度。如瘡在頭頂者﹐用樹梢上的﹐如背癰取樹身上向陽處的﹐如便毒﹑懸癰取樹芽內的。此取象之義﹐卽有所歸附焉。

護心丹

﹝《正宗》﹞患井疽宜多用﹐他證亦宜。

綠豆粉﹝二兩﹞乳香﹝去油一兩﹞炙甘艸﹝五錢﹞辰砂﹝水飛二錢﹞乳細白湯調服三錢。﹝蔣示吉照本方加遠志肉﹑甘艸水泡﹐炒爲末一兩五錢﹐亦名護心丹。﹞

護心丹

﹝李嗣立﹞凡癰疽三日內宜連進十服﹐方不變證﹐使毒瓦斯外出。稍遲內攻﹐漸生嘔吐或鼻生瘡菌﹐不食則危矣﹐五日後亦宜用。

眞綠豆粉﹝一兩﹞乳香﹝去油﹐燈心灰同研﹐五錢﹞用生甘艸濃煎湯調下一錢﹐時時呷之﹐若毒瓦斯衝心﹐有嘔吐之證者﹐大宜服此。﹝澄按﹕綠豆之性﹐可能消腫解毒﹐乳香消諸癰腫毒﹐服之一二次﹐生滿瘡孔中﹐眞聖藥也。﹞

卷九論補法

周文采曰﹕經云﹕虛者補之。凡癰疽已成﹐不分部位﹐但根腳散漫﹐頂不髙尖﹐气虛補气﹐血虛補血﹐加銀花﹑甘艸節﹑白芷﹑桂心等藥﹐使頂自髙尖﹐根窠收束﹐易潰易膿﹐如已潰之後﹐膿血出多﹐則當峻補气血﹐庶易於收口也。

卷九論桑木灸法

陳實功曰﹕凡瘡破已久﹐膿血多出﹐气血敗壞﹐不能得愈者﹐十常八九﹐又因色欲令瘡腐﹐而多生歹肉存而不長新肉﹐以敗肉滑而時出淸水﹐亦有不得其治法﹐𨿽數歲不能愈者﹐內宜服補中益气加托毒藥外﹐以藥水洗淨﹐而桑條曬漧﹐一頭燒著吹滅焰﹐以火在於瘡口稍遠灸之﹐勿令痛﹐亦不可太遠﹐遠則無益﹐灸令熱而微癢爲妙。日灸數次﹐亦不爲多﹐灸後少刻以長肉生肌膏貼﹐方能取效神速也。﹝《正宗》﹞

卷九論神妙拔根法

陳實功曰﹕凡腦疽發背陰證﹐初起不腫髙﹐不熱﹐灸不疼﹐其病將來難治﹐必致壞人。十日以前﹐用披鍼當頂插入﹐知痛處方止﹐隨用蟾酥條插至孔底﹐每日二條﹐膏蓋三日後﹐加添插藥。其根髙腫作疼﹐外用神燈照法﹐助陰爲陽﹐插照七日﹐其瘡裂縫流膿﹐至十三日其根自脫。如日多﹐根深蒂固﹐不能脫者﹐披鍼取之﹐內用玉紅膏﹐不脫者自脫﹐不斂者自斂﹐此法百人百活﹐再無不愈者哉。《﹝正宗》﹞

卷九論瘡瘍去腐肉法

薛立齋曰﹕夫瘡瘍之證﹐膿成者﹐當辧其生熟淺深﹔肉死者﹐當驗其腐潰連脫。

丹溪云﹕癰疽因積毒在臟腑﹐當先助胃壯气爲主﹐使根本堅固﹐而行經活血佐之﹐令其內消。余常治脈證虛弱者﹐用托裏之藥﹐則气血壯而肉不死﹐脈證實熱者﹐用淸熱之劑﹐則毒瓦斯退而肉自生。凡瘡聚於筋骨之間﹐肌肉之內﹐因气血虛弱﹐用十全大補湯壯其脾胃﹐則未成自散﹐已成自潰﹐又何死肉之有﹗若不大痛﹐或不痛﹐或不赤﹐或內膿不潰﹐或外肉不腐﹐乃气血虛弱﹐宜用桑枝灸﹐及十全大補加姜桂﹐壯其陽气﹐則四畔卽消﹐瘡頭卽腐﹐其毒自解﹐又何待於鍼割﹗若脾胃虛弱﹐飲食少思﹐用六君倍加白術﹐壯其榮气﹐則肌肉受毒者自活﹐已死者自潰﹐已潰者自斂。若初起或因克伐﹐或犯房事﹐以致色黯而不痛者﹐乃陽气脫陷﹐變爲陰證﹐急用參附湯溫補回陽﹐亦有可生。

竇漢卿曰﹕凡取腐肉﹐先用豬蹄湯洗淨﹐以去其垢﹐方見新舊之肉﹐看其果腐爛者﹐用鉤摘定﹐輕手徐徐忍臭气割之﹐切不可誤傷新肉﹐以致鮮血淋漓﹐切勿急驟﹐多加工夫﹐割取畢﹐上靈藥﹐外用膏貼﹐明日如有末盡之腐﹐仍照法去之。﹝《全書》﹞

卷九論死肉當去

申斗垣曰﹕凡癰疽杖毒﹐及楊梅結毒﹐瘡﹑便毒﹑疔瘡等﹐內多有死肉停蝕好肉﹐若痛難禁﹐若不早去﹐愈加腐爛﹐正謂之惡如野狼虎﹐毒似蛇蠍﹐有傷性命﹐恐致不救。當視其緩急﹐死肉大小﹐或以鍼刀割去﹐緩以腐肉綻子﹐或末藥膏藥貼之﹐以平爲期﹐後上生肌長肉等藥上之﹐內服大補湯丸等劑而愈。世多庸俗﹐只知敷貼長肉生肌等藥爲神﹐殊不知有死肉爲害﹐反加腐爛是也。如不去淨﹐亦不能得愈﹐宜熟玩之。﹝《啟玄》﹞

卷九論湯洗法

程山齡曰﹕煎好豬蹄湯﹐絹片濾去渣﹐俟湯半溫﹐再用方盤盛湯﹐安放瘡下﹐隨以軟絹淋湯瘡上﹐並入孔內﹐輕手捺盡內膿﹐庶敗腐宿膿隨湯而下﹐以淨爲度﹔再以軟帛疊成七八重﹐勿令太幹﹐帶湯覆於瘡上﹐以手輕盈旋按片時﹐帛冷再換﹐如此洗六七次﹐自然痛減毒消﹐洗時避風及人口气。﹝《十法》﹞馮魯瞻曰﹕夫癰疽已潰﹐日用豬蹄湯淋洗﹐將愈之際﹐三日一次。﹝《錦囊》﹞王肯堂曰﹕潰瘍宜洗﹐若非行補接之藥﹐以實其內﹐竊恐淋洗有一時之快﹐少頃恐病體自覺疲憊﹐有不耐煩之意﹐非虛而何﹖可不先議補接乎﹖﹝《準繩》﹞又曰﹕洗漏瘡﹐當用幹艾作湯﹐投白礬末二三錢﹐洗瘡口﹐蓋人血气冷﹐必假艾力以助陽﹐而艾性亦能殺虫也。﹝此瘡漏不可遽合﹐結毒實虫所爲之者。﹞陳良甫曰﹕若癰久不合﹐其肉白而膿少者﹐此气血俱虛﹐不能潮運﹐而瘡口冷澀也。每日用艾葉一把煎湯﹐避風熱洗﹐及燒松香煙燻之﹐或用豬蹄湯洗之﹐更以神異膏貼之﹐必須守禁調理﹐否則不效。

唐元禎曰﹕凡背瘡﹐腐肉不去﹐不用刀割﹐用降香煎湯﹐不可用手洗﹐將湯入酒壺內淋於瘡上﹐以新羊毛筆掃之﹐拭漧﹐再用巴豆炒黑﹐搗成膏﹐搽數次﹐腐肉自去﹐新肉自生。

卷九癰疽湯洗門主方

豬蹄湯

﹝《正宗》﹞治癰疽已潰流膿時﹐用此湯洗﹐消毒瓦斯﹐去惡肉﹐回死肌﹐潤瘡口﹐又能散風消腫﹐腐盡則已。

羌活當歸赤芍黃芩白芷甘艸露蜂房﹝各等分﹞豬前蹄﹝一隻﹞上爲粗末﹐看瘡疽大小用藥多少﹐先將豬蹄用白水六碗煮﹐蹄軟爲度﹐將汁濾淸﹐吹去汁上油花﹐用藥一兩投於汁中﹐再用微火煎十數沸﹐密絹濾去藥渣﹐候湯半熱﹐將軟絹蘸湯淋於瘡上﹐輕手挹去瘀膿腐肉﹐其惡物隨湯而下﹐洗訖﹐以絹帛挹幹﹐按法如式﹐次第用藥。

防風湯

﹝《十法》﹞防風白芷甘艸赤芍川芎當歸尾﹝各二錢﹞連須蔥﹝去尾五根﹞先將雄豬前蹄煨十數沸﹐吹去浮油﹐濾取三大碗﹐入藥煎熟﹐以絹片蘸湯淋洗﹐其深曲處﹐以新羊毛筆洗之﹐軟絹拭漧﹐再上丹藥。

洗方

﹝《十法》﹞當歸獨活白芷甘艸﹝各二錢﹞蔥頭﹝五个﹞水三碗﹐煎至藥爛﹐濾淸﹐以絹帛蘸湯挹淨瘡上﹐隨搓貼紅黑二膏。洗時切忌風寒爲要。如背瘡輕淺易治者﹐以此代豬蹄湯﹐其功亦效。

洗方

陳冬瓜瓤子煎洗。

洗藥神硝散

﹝《集驗》﹞專治癰疽潰爛臭穢。

蛇牀子﹝二兩研破﹞朴硝﹝一兩﹞和勻﹐每用三錢﹐水一碗﹐煎三五沸﹐通手洗之。

卷九癰疽潰瘍門主方

參內托散

﹝丹溪﹞金銀花﹝五錢﹞黃﹝酒炒三錢﹞遠志肉﹝甘艸湯泡焙﹞炙甘艸﹝各一錢五分﹞牡丹皮﹝一錢﹞川芎陳皮﹝各五分﹞當歸﹝二錢﹞人參﹝聽用﹞大棗五枚水煎服。

丹溪曰﹕癰疽未潰﹐以疏托解毒爲主。已潰以托補元气爲主。此二語﹐可爲外科樞要。

四君子湯

治一切陽虛气弱﹐脾衰肺損﹐面色枯白﹐飲食少思﹐四肢無力﹐體瘦面黃﹐皮聚毛落﹐脈來細軟。

人參白術﹝土炒﹞白茯苓﹝各二錢﹞甘艸﹝炙一錢﹞姜棗水煎服。

脾者﹐萬物之母也。肺者﹐气之母也。脾胃一虛﹐肺气先絕﹐脾不健運﹐故飲食減少﹐則營衛無所資養。脾主肌肉﹐故體瘦面黃。肺主皮毛﹐故皮聚毛落。脾肺皆虛﹐故脈來細軟也。是方以人參補五臟之元气﹐白術補五臟之母气﹐茯苓致五臟之淸气﹐甘艸調五臟之乖气﹐四藥皆甘溫﹐甘得中之味﹐溫得中之气﹐猶之不偏倚之君子也。展布徳澤﹐以行春之令﹐經曰﹕气主煦之。是也夫。

四物湯

治一切血虛﹐日晡發熱。

生地黃當歸﹝酒炒各三錢﹞白芍藥﹝二錢﹞川芎﹝一錢五分﹞水煎服。

經曰﹕血主濡之﹐四物皆濡潤之品﹐故爲血分主藥。地黃甘寒﹐入心腎﹐以沃血之源。當歸辛溫﹐入心脾﹐而壯主血攝血之本。芍藥酸寒入肝家﹐而斂疏泄之血海。

川芎陰中之陽﹐可上可下﹐通足三陰而行血中之气。然吳氏曰﹕失血太多者﹐禁勿與之﹐四物皆陰﹐陰者﹐天地閉塞之令﹐非所以生萬物者也。本方加牡丹皮﹑山藥﹑白茯苓﹑麥門冬﹑玉竹退虛熱至效。

八珍湯

治气血俱虛﹐惡寒發熱﹐煩躁作渴﹐大便不實﹐飲食不進﹐小腹脹痛﹐眩暈昏憒等證。

人參白茯苓白術生地黃川芎白芍藥當歸炙甘艸姜棗水煎服。

气爲衛屬陽﹐營爲血屬陰﹐此人身中之兩儀也。純用四物則獨陰不長﹐純用四君子則孤陽不生﹐二方合用﹐則气血有調和之益﹐而陰陽無偏勝之虞矣。經曰﹕气血正平﹐長有天命。

十全大補湯

人參白術﹝土炒﹞黃﹝蜜炙﹞熟生地﹝酒炒各二錢﹞白芍藥炙甘艸川芎﹝各八分﹞當歸﹝一錢五分﹞肉桂﹝去皮五分﹞白茯苓﹝一錢﹞水煎服。

丹溪曰﹕實火可瀉﹐芩連之屬﹔虛火可補﹐參之屬。凡人根本受傷﹐虛火遊行﹐泄越於外﹐若誤攻其熱﹐變成危證﹐多致難救。此方以四物補血﹐四君子補气﹐又加黃助陽固表﹐肉桂導火歸原。薛立齋曰﹕飲食勞倦﹐五臟虧損﹐一切熱證﹐皆是無根虛火﹐但服此湯﹐固其根本﹐諸證悉退。《金匱》曰﹕虛者十補勿一瀉之。此方是也。此方乃扶危定傾之大藥﹐爲收功保命之金丹。

六君子湯

治气虛脾熱﹐食少痰多。

人參白茯苓白術﹝土炒﹞廣陳皮半夏﹝制熟﹐各二錢﹞炙甘艸﹝一錢﹞姜棗水煎服。

半夏燥痰治痰之本﹐陳皮利气泄痰之標﹐標本旣得﹐攻補互行﹐補而不滯﹐攻而不峻﹐故曰六君子。經曰﹕壯者﹐气行則愈。怯者﹐著而爲病。六君子者﹐壯其气矣﹐气壯則升降自如﹐淸以奉上﹐濁以歸下﹐尙有何物可停爲滯耶﹖本方加藿香﹑砂仁名香砂六君子湯﹐其用稍峻者矣。

香砂六君子湯

理脾化痰﹐溫胃進食﹐止嘔。

人參白術白茯苓制半夏廣陳皮藿香砂仁炙甘艸姜棗水煎服。

藿香正气湯

散風寒﹐消飲食﹐止嘔吐﹐定瀉痢。

白術陳皮半夏桔梗砂仁藿香蘇葉白芷甘艸白茯苓濃朴薑水煎服。

六味地黃丸

治腎經不足﹐發熱作渴﹐小便淋祕﹐气壅痰嗽﹐頭目眩暈﹐眼花耳聾﹐咽燥舌痛﹐齒牙不固﹐腰膝萎軟﹐自汗盜汗﹐諸血失音﹐水泛爲痰﹐血虛煩躁﹐下部瘡瘍﹐足根作痛等證。

熟地黃﹝八兩酒煮杵膏﹞山茱萸﹝酒潤去核炒﹞幹山藥﹝炒黃各四西﹞牡丹皮﹝酒洗微炒﹞白茯苓﹝人乳制焙﹞澤瀉﹝淡鹽酒拌炒﹐各三兩﹞爲末蜜丸如桐子大﹐空心﹐淡鹽湯下四錢。

按﹕腎惡燥﹐脾惡濕﹐補陰藥中多是濕藥﹐腎虛而脾胃壯實者宜﹐若脾腎兩虛則不可也。惟此六味丸﹑八味丸及八物腎气丸專補腎虛﹐兼理脾胃﹐不濕不燥﹐於脾腎兩虛者﹐甚得其宜矣。腎者﹐水髒也。水衰則龍雷之火無畏而亢上﹐故壯水之主以制陽光。地黃味濃﹐爲陰中之陰﹐補腎塡精以爲君。山茱味酸歸肝﹐乙癸同治之義﹐且腎主閉藏而酸斂之性相宜也。山藥味甘歸脾﹐安水之仇﹐故用爲臣。丹皮亦入肝﹐其用主宣通﹐所以佐茱萸之澀也。茯苓亦入脾﹐其用主通利﹐所以佐山藥之滯也。且色白屬金﹐能培肺部﹐又有虛則補母之義。至於澤瀉﹐有三功焉﹗一曰利小便﹐以淸相火﹐二曰行地黃之滯﹐引諸藥速達腎經﹐三曰有補有瀉﹐無喜攻增气之虞﹐故用爲使。此方爲益腎之聖藥﹐而昧者薄其功緩。蓋用藥者﹐有四失也﹕一則地黃非懷慶則力淺﹐一則地黃非九蒸則不熟﹐一則疑地黃之滯而減之則君主弱﹐一則惡澤瀉之滲而減之則使者微。蹈是四失﹐焉望其藥之有功乎﹖本方加黃柏﹑知母各二兩﹐名知柏八味丸﹐治陰虛火動﹐骨痿髓枯。王冰所謂壯水之主以制陽光也﹐尺脈旺者宜之。本方加五味子三兩名都气丸﹐治勞嗽。本方加五味子二兩﹐麥門冬三兩名八仙長壽丸﹐再加紫河車一具﹐並治虛損勞熱。本方加杜仲﹑牛膝各二兩﹐治腎虛腰膝酸痛。本方去澤瀉加益智仁三兩﹐治小便頻數。

七味地黃丸

治腎水不足﹐虛火上炎﹐發熱作渴﹐口舌生瘡﹐牙齦潰爛﹐咽喉作痛﹐或形體憔悴﹐寢汗發熱。

卽六味丸加肉桂一兩﹐臨用去皮忌火﹐勿出气。

腎水不足﹐虛陽僭上﹐必用此方﹐以引火歸原。夫五志之火﹐可以濕伏﹐可以直折龍雷之火﹐惟當從其性而伏之。肉桂性熱﹐與火同性﹐雜在下焦壯水藥中﹐能引虛火降而歸經。且肉桂之質在中半以下﹐其性專走腎經。本乎地者﹐親下之義﹐況相火寄於甲乙之間﹐肝膽木旺﹐則巽風動而烈火焰明。古人謂北方不可瀉肝﹐瀉肝卽所以瀉腎。《本艸》曰﹕木得桂而枯﹐取其義也。經曰﹕熱因熱用﹐此之謂也。或者畏其熱而遺之﹐豈達造化升降之微乎。黃柏﹑知母治相火﹐僅可施於壯實﹐若虛火而誤用之﹐則腎因瀉而愈虛﹐愈虛而火愈熾矣。

八味地黃丸

治命門火衰﹐不能生土﹐以致脾胃虛寒﹐飲食少思﹐大便不實﹐臍腹疼痛﹐夜多漩溺﹐或陰盛格陽﹐內眞寒而外假熱等證。

卽七味丸加熟附子﹝一兩。切片﹐微火焙。﹞腎有兩枚﹐皆屬於水﹐𨿽有左右之分﹐初無水火之別﹐考之《內經》﹐昭然可覽。

《仙經》曰﹕兩个一般無二樣﹐中間一點是眞精。又曰﹕兩腎中間一點明。夫眞精者﹐明也﹐卽命門相火也。命門乃穴名﹐而其穴在兩腎中間﹐蓋一陽生二陰之間﹐所以成乎坎﹐而象天之北也。經曰﹕少火生气﹐人無此火﹐生化之源幾乎息矣。非附子健悍﹐不足以噓旣槁之陽春。王太僕曰﹕益火之原﹐以消陰翳﹐此方是也。

馮魯瞻曰﹕按脾胃虛寒之至者﹐丹皮﹑澤瀉甚非所宜﹐減此二味﹐加牛膝﹑杜仲﹑鹿茸﹑五味子更佳。又曰﹕六味地黃丸專補左尺腎水﹐八味丸兼補右腎相火﹐少年水虧火旺﹐宜服六味丸﹐老年水火俱虧﹐宜服八味丸﹐況老年腎臟眞水旣虛﹐邪火乘之而爲濕熱﹐以作腰痛足痿﹐痰唾消渴﹐小便不禁﹐淋閉等證﹐非桂附之溫散而能治之乎﹗昧者畏其熱﹐殊不知所補之火﹐乃眞陽之元也﹐眞陽之元一得﹐陰翳之火潛消矣。

金匱腎气丸

治脾腎大虛﹐腰重腳重﹐小便不利﹐肚腹腫脹﹐四肢浮腫﹐喘急痰盛﹐已成蠱證﹐其效如神。

熟地黃﹝四兩﹞白茯苓﹝三兩﹞山茱萸﹝去核﹞幹山藥﹝炒﹞川牛膝﹝酒炒﹞車前子﹝微焙﹞牡丹皮﹝酒洗炒﹞澤瀉﹝炒﹞肉桂﹝去皮﹐各二兩﹞熟附子﹝五錢﹞爲末。蜜丸桐子大﹐空心白湯下。

土爲萬物之母﹐水爲萬物之源﹐身中所最重者也。若脾虛則土不能制水﹐腎虛則水不能安位﹐故逆行而泛濫於皮膚﹐妄加攻逐﹐禍不旋踵。八味丸脾腎要藥﹐佐以車前泄太陰之水﹐佐以牛膝﹐開少陰之竅﹐則小便行而脹自已﹐且有益於眞元也。

八物腎气丸

平補腎气﹐堅齒駐顏。

熟地﹝八兩﹞山茱萸山藥﹝各四兩﹞牡丹皮澤瀉白茯苓﹝各三兩﹞肉桂﹝去皮﹞五味子﹝各一兩﹞爲末蜜丸。每用六七十丸﹐空心白湯下。

逍遙散

治血虛煩熱﹐肢體疼痛﹐口漧盜汗﹐嗜臥﹐月水不調﹐寒熱如瘧﹐痰嗽骨蒸。

白茯苓白術﹝土炒﹞當歸白芍﹝酒炒﹞柴胡﹝各一錢﹞甘艸﹝五分﹞薄荷﹝八分﹞煨姜煎服。本方加山梔﹑牡丹皮名加味逍遙散。

肝虛則血病﹐歸芍養血而斂陰﹐木盛則土衰﹐術艸和中而補土﹐柴胡升陽散熱﹐合芍藥以平肝﹐使術得條達﹐茯苓淸熱利濕﹐令心气安寧﹐煨姜暖胃祛痰﹐能調中解郁﹐薄荷搜肝瀉肺﹐理血消風﹐諸證自已﹐所以有逍遙之名。

補中益气湯

人參白術炙黃炙甘艸廣陳皮升麻柴胡當歸身姜棗引。

歸脾湯治思慮傷脾﹐不能攝血﹐健忘怔忡﹐驚悸不寐﹐心脾作痛﹐嗜臥少食﹐大便不調﹐身痛及盜汗﹐月經不調。

人參白術﹝土炒﹞白茯苓龍眼肉﹝去核﹞酸棗仁﹝炒﹐各二錢﹞遠志﹝去骨﹞當歸身﹝各一錢﹞木香﹝生用﹞炙甘艸﹝各五分﹞炙黃﹝一錢五分﹞薑水煎服。

心藏神而生血﹐脾藏意而統血﹐思慮太過﹐則兩髒受傷﹐而血不歸經。心血不足﹐則健忘怔忡﹐驚悸不寐﹔脾血不足﹐則嗜臥少食﹐體倦肢痛﹐不能統血﹐遂致妄行﹐甚則气郁而心脾作痛﹐在女人﹐則帶下而月經不調。玆取參﹑苓﹑﹑術﹑炙艸﹐甘溫可以補脾﹔龍眼﹑棗仁﹑歸身﹑遠志濡潤可以養心﹔佐以木香者﹐蓋思慮所傷﹐三焦气阻﹐藉其宣暢調气舒脾﹐則气和而血和。且平肝可以實脾﹐而血之散於外者﹐悉歸中州而聽太陰所攝矣﹐故命之曰歸脾湯。

理中湯

臟腑中寒﹐四肢彊直。

人參炮漧薑炙甘艸白術﹝各等分﹞水煎服。

附子理中湯

治脾胃虛寒﹐飲食不化﹐或手足厥冷﹐腸鳴切痛﹐或痰气不利﹐口舌生瘡﹐或嘔吐泄瀉等證。

卽人參理中湯加熟附子。

人有元陽﹐命曰眞火﹐此火一衰﹐則不能生土﹐而資生之本大虛。今以附子回少火﹐漧薑暖中州﹐而參﹑術﹑甘艸爲之補气﹐气旺則火足﹐而脾土自能健運。經曰﹕气主煦之。又曰﹕寒淫所勝﹐平以辛熱﹐卽補火之謂也。夫心上腎下﹐肝左肺右﹐而脾獨居中﹐中气空虛﹐四髒不能相生﹐得此方以理之﹐則萬物之母安﹐而四髒皆得稟矣﹐故曰理中湯。去參術卽名四逆湯﹐爲四肢厥者設也。

生脈散

生津止渴﹐治熱傷元气﹐气短倦怠﹐口漧出汗。

人參﹝一錢﹞麥門冬﹝二錢﹞五味子﹝八分﹞水煎服。

火气赫曦﹐則金爲所制﹐而絕寒水生化之源﹐故气短倦怠出汗者﹐皆手太陰本證也。人參補气爲君﹐所謂損其肺者﹐益其气也﹔五味子酸斂﹐能收肺家耗散之金﹔麥門冬甘寒﹐濡肺金燥枯之液。三者﹐皆扶其不勝﹐使火邪不能爲害也。司天屬火之年﹐時令燥熱之際﹐尢爲至要之藥。

參苓白術散

健脾養胃。

人參﹝去蘆﹞廣陳皮砂仁﹝各一兩﹞白茯苓﹝蒸二兩﹞白術﹝土炒四兩﹞扁豆山藥薏苡仁蓮子肉﹝各三兩﹞神曲炙甘艸﹝各五錢﹞磨細﹐每服三錢﹐白湯調服。

乳香黃湯

治癰疽發背﹐諸毒疔瘡﹐疼痛不可忍者﹐或未成者速散﹐已成者速潰﹐敗腐膿毒﹐不假刀砭﹐其惡肉自然脫下﹐並治跌打損傷﹐筋骨疼痛。

人參白芍沒藥﹝去油﹞當歸乳香﹝去油﹞黃熟地罌粟殼﹝蜜炙﹐去筋﹞甘艸川芎陳皮白水煎﹐量病上下﹐分前後服。

托裏定痛散

潰後血虛﹐疼痛不可忍者。

熟地當歸白芍乳香﹝去油﹞沒藥﹝去油﹞罌粟殼﹝蜜炙去筋﹞川芎肉桂白水煎。

托裏內補散

﹝馮氏﹞十全大補湯加金銀花﹑白芷﹑防風各等分﹐水煎服。

人參養榮湯

﹝《正宗》﹞潰瘍發熱惡寒﹐或四肢倦怠﹐肌肉消瘦﹐面目痿黃﹐呼吸短气﹐飲食無味﹐不能收斂﹐或气血原不足﹐不能收斂﹐大瘡愈後﹐宜多服之﹐不變他證。

卽十全大補湯去川芎加陳皮﹑遠志﹑五味子。

聖愈湯

潰瘍膿水出多﹐气血虛極﹐脈細空而無力﹐以致心煩不安﹐睡臥不寧﹐或五心煩躁等證。

卽四物湯加人參﹑黃。

保元大成湯

潰瘍﹐元气素虛﹐精神怯弱﹐或膿水出多﹐神無所主﹐以致睡臥昏倦﹐六脈虛細﹐手冷身涼﹐便溏或祕﹐胸膈或寬不寬﹐舌𨿽潤而少津﹐口𨿽食而無味﹐瘡弦不緊﹐肉色微紅﹐總由不足﹐大補堪題。

人參白術白茯苓當歸白芍黃熟附子山萸肉砂仁北五味陳皮廣木香炙甘艸姜棗引﹐食遠服。服至精神回﹐手足暖﹐脾胃醒﹐肉色紅爲度。凡見此等證候﹐乃眞气虛脫﹐已欲變壞之病﹐非此不回也。

獨參湯

潰後膿水出多﹐气血虛極﹐或惡寒﹐或發熱﹐或自汗冷汗﹐或手足指甲靑冷﹐或身涼脈細。

人參﹝二兩切片﹞作一劑﹐水二盅﹐棗十枚﹐煎一盅徐徐服之﹐若煎至稠濃﹐卽爲膏矣﹐作三次用﹐溫酒化服亦可。

淸震湯

﹝《正宗》﹞潰瘍﹐脾胃虛弱﹐或誤飧生冷﹐或气惱勞役﹐或入房夢遺﹐致火邪乘入中脘﹐乃生呃逆﹐宜急服之。

人參陳皮半夏炙甘艸益智仁香附柿蒂熟附子澤瀉姜棗燈心引﹐如手足不冷去附子不用﹐如口漧便燥火呃者﹐去附子加川連五分。

托裏黃湯

治气虛作渴。

嫩黃﹝蜜炙六錢﹞甘艸天花粉﹝各一錢﹞水二盅﹐煎八分﹐頻服。加人參一錢尢妙。

黃六一湯

當服此藥﹐終身可免癰疽之疾﹐治渴補虛。

綿黃﹝去蘆﹐六兩。一半生﹐一半焙﹐一半鹽水潤﹐飯上蒸三次﹐焙漧﹐銼細﹞粉甘艸﹝一兩。一半生銼﹐一半炙黃﹞水煎服亦可﹐或爲細末﹐每服二錢﹐早晨日午以白湯調服﹐初服酒調亦妙。

止痛當歸湯

治腦疽背疽﹐穿潰疼痛。

當歸生地白芍人參炙甘艸官桂﹝各等分﹞黃水煎服。

此足陽明厥陰藥也。當歸﹑生地活血涼血﹐人參﹑黃益气補中﹐官桂解毒化膿﹐毒化成膿﹐則痛漸止﹐芍藥和脾﹐酸以斂之﹐甘艸扶胃﹐甘以緩之﹐則痛自減矣。

參術地黃膏

﹝《正宗》﹞癰疽發背等證﹐大膿後﹐气血大虛﹐急宜用此。

上好人參﹝半斤。切片﹐用水五大碗﹐砂鍋內慢火熬至三碗﹐將渣再煎汁一碗﹐共享密絹濾淸﹐復熬稠濃﹐將瓷罐收貯﹐聽用之耳﹞云片白術﹝六兩﹐熬同上法﹞懷慶地黃﹝六兩﹐熬同上法﹞以上三膏各熬完畢﹐各用磁蓋碗盛之﹐頓入水中﹐待冷取起﹐蓋勿泄气﹐如患者精神短少﹐懶於言動﹐短气自汗者﹐以人參膏三匙﹐白術膏二匙﹐地黃膏一匙﹐俱用無灰好酒一杯﹐頓熱化服。如脾气虛弱﹐飲食減少﹐或食不知味﹐或已食不化者﹐用白術膏三匙﹐人參膏二匙﹐地黃膏一匙﹐好熱酒化服。如患者腰膝酸軟﹐腿腳無力﹐皮膚手足粗澀枯槁者﹐用地黃膏三匙﹐人參﹑白術膏各二匙化服。如气血脾胃相等﹐無偏勝者﹐三膏各二匙﹐熱酒化服。此膏用於淸晨﹐並臨睡時﹐各進一次﹐自然彊健精神﹐頓生气血﹐新肉易生﹐瘡口易合﹐任瘡危險勢大膿多者﹐可保終無變證。如夏炎天熱﹐恐膏易變﹐分作二次熬用亦好。愈後能服﹐須髮變黑﹐返老還童。以上諸方﹐功難盡此。

八仙糕

﹝《正宗》﹞癰疽脾胃虛弱﹐精神短少﹐飲食無味﹐食不作饑﹐及平常無病久病﹐但脾虛食少﹐嘔泄者並妙。

人參白茯苓山藥芡實蓮子肉﹝各六兩﹞糯米﹝三升﹞梗米﹝七升﹞白蜜﹝一斤﹞白糖霜﹝二斤半﹞上將人參等五味各爲細末﹐又將糯粳米亦爲粉﹐與上藥末和勻﹐將白糖和蜜湯中頓化﹐隨將粉藥乘熱和勻﹐攤鋪籠內﹐切成條糕蒸熟﹐火上烘漧﹐瓷器密貯。每日淸早用白湯泡食數條﹐或幹喫亦可。但遇知覺饑時﹐隨用數條甚便。服至百日﹐輕身耐老﹐壯助元陽﹐培養脾胃﹐妙難盡述。

八仙糕

﹝鄭氏祕方﹞治脾泄腎泄﹐並遠年休息痢神效。

菟絲子魚膘﹝切片﹐幹面炒珠﹞山藥﹝炒﹞芡實﹝炒﹞白茯苓建蓮肉﹝去心炒﹞薏苡仁﹝炒﹞白扁豆﹝炒﹐各四兩﹞穀芽﹝炒八兩﹞粳米﹝炒黃﹐十八兩﹞鍋巴﹝三十六兩﹞共磨細末﹐每早用開水入白糖少許調服一二兩﹐屢建奇功。

胃愛丸

﹝《正宗》﹞治潰瘍脾胃虛弱﹐飲食諸味不喜﹐屢用開胃進食之藥不效者﹐此脾崩之象﹐宜服此丸﹐進食爲吉。

淸河人參﹝一兩﹞云片白術﹝鮮白者﹐米泔浸去澀水﹐切片曬漧﹐同麥芽拌炒﹐一兩﹞懷慶山藥﹝肥大上白者切片﹐用男乳拌濕﹐候潤透﹐曬漧微焙﹐一兩﹞上白茯苓咀﹝一兩。一分濃片﹐用砂仁二錢同茯苓合用﹐內飯上蒸熟﹐只用茯苓﹞甘艸﹝炙﹐三錢﹞白豆蔻仁﹝三錢﹞眞廣陳皮﹝用陳老米先炒黃色﹐方下陳皮同炒﹐微燥勿焦﹐六錢﹞建蓮子肉﹝去心去皮﹐切片﹐五錢﹞眞小紫蘇﹝蜜拌透﹐曬漧微蒸片時﹐連梗葉切片﹐五錢﹞上爲細末。用老米二合﹐微焙研粉﹐泡荷葉湯打糊丸梧子大。每服八十丸﹐淸米湯不拘時服。

紅鉛造化丹

﹝《正宗》﹞治癰疽元气不足﹐軟陷不起發﹐或已發復被風寒內外所侵﹐以致瘡毒下陷﹐變爲陰塌不痛者﹐急宜服此﹐亦可轉陰爲陽﹐返出毒瓦斯復腫爲吉。

人參白茯苓山藥﹝各一兩﹞辰砂寒食麵﹝各七錢五分﹞紅鉛﹝另有取法﹐三錢﹞枯礬甘艸﹝炙五錢﹞冰片﹝六分﹞麝香﹝八分﹞乳粉﹝二錢。用頭生男乳﹐每盤內用一小盅﹐曬漧刮取收之﹞上各研細﹐方爲一處共研極細。用白蜜二兩﹐頭生男乳一大杯﹐慢火重湯內用磁碗頓蜜﹐滴水不散爲度。候稍溫和﹐入前藥﹐軟硬得宜﹐丸如龍眼核大﹐金箔爲衣﹐瓷罐收貯﹐或以蠟固亦妙。每用一丸﹐好熱酒一杯化藥﹐食遠服之﹐用濃綿帛復暖患上﹐其熱如蒸﹐瘡必復起作痛﹐乃此丹之效也。諸證嘔吐﹑怔忡﹑瀉痢﹐屢藥不瘥﹐異證並效。大率心經之病﹐石菖蒲。

肝經之病﹐遠志肉。脾經之病﹐生薑。肺經之病﹐麥門冬。腎經之病﹐五味子。各隨五經之癥用引﹐煎湯化服﹐其應如響。修合時務要端午﹑天醫﹑黃道日爲佳﹐制藥時﹐忌婦人﹑雞﹑犬﹑生人﹑異物﹐預期齋戒﹐誠心多靈。

附載取紅鉛法﹕女子十四歲而天癸至﹐此陰中之眞陽﹐气血之元稟﹐遇此將行時﹐兩腮先若桃花之狀﹐陽獻陰藏﹐其經只在半月之裏必來。預用白綿一尺五寸洗淨﹐時常用棉帶一條束臍下﹐綿兩尖頭﹐前後系帶上﹐中間常兜陰器﹐小便時解一頭﹐便罷卽系之﹐經至盡染上。取初至紅鉛一顆﹐大如魚眼﹐紅色明亮如珠﹐此爲接命至室﹐隨與好酒一杯和服﹐一時後如醉不醒﹐只以人乳飲之﹐一日後自生。已後能絕房事者﹐延壽一紀。余經換兜取﹐陰漧浸上白童便內片時﹐其經自然脫下﹐取置磁盤內﹐陰漧聽用。如不升煉者﹐謂之坌紅鉛﹐亦可補益虛勞﹐接續命脈。如次經已後﹐但未破身者﹐俱可取聚﹐陰漧磁盞升煉色如紫霜一般﹐合入三元丹內﹐人乳服之﹐接命長年﹐卻除百病。此方神祕﹐不宜輕泄﹐故不可傳。但取紅鉛之女﹐生平愛惜﹐飽暖適時﹐無拘束者爲上。

人參黃湯

治潰瘍虛熱﹐不睡少食﹐或穢气所觸作痛。

黃﹝蜜炙﹞人參白術﹝土炒﹞當歸身蒼術﹝炒﹞麥門冬升麻五味子﹝炒﹞神曲廣陳皮甘艸﹝各五分﹞黃柏﹝酒拌﹐炒三分﹞姜棗引煎服。

內補黃湯

治癰疽發背﹐潰後虛弱無力﹐體倦懶言﹐精神短少﹐飲食無味﹐自汗口漧﹐脈澀不睡。

人參白茯苓黃﹝蜜炙﹞當歸身肉桂遠志肉﹝炒﹞川芎麥門冬熟地白芍藥﹝各一錢﹞甘艸﹝五分﹞姜棗引﹐煎﹐食遠服。

托裏淸中湯

癰疽脾胃虛弱﹐咳嗽痰气不淸﹐飲食少思。

人參白茯苓白術半夏陳皮桔梗﹝各一錢﹞麥門冬五味子甘艸﹝各五分﹞姜棗引﹐煎﹐食遠服。

托裏和中湯

癰疽中气虛弱﹐飲食少思﹐腫不消﹐潰不斂。

人參白茯苓白術陳皮半夏炮姜﹝各一錢﹞廣木香甘艸﹝各五分﹞姜棗引﹐煎﹐食遠服。

托裏建中湯

癰疽元气素虛﹐或因寒涼﹐損傷脾胃﹐飲食少思﹐凡飧無味﹐或作嘔泄瀉﹐急服以健中气。

人參白術白茯苓﹝各一錢﹞半夏炮姜﹝各一錢﹞甘艸﹝五分﹞熟附子﹝八分﹞煨姜三片﹑棗二枚煎﹐不拘時服。

托裏溫中湯

癰疽陽弱陰寒﹐脈虛身冷﹐或瘡爲寒變﹐反致不疼﹐或膿水淸稀﹐心下痞滿﹐腸鳴腹痛﹐大便微溏﹐食則气短嘔逆﹐不得安臥﹐時發昏憒。

白術廣木香丁香﹝各五分﹞人參益智仁漧薑﹝炮﹞半夏陳皮羌活白蔻仁甘艸﹝各一錢﹞熟附子﹝二錢﹞白茯苓﹝二錢﹞姜棗引﹐煎﹐不拘時服。

此方與舊不同﹐余制此﹐嘗治癰疽陰證及雜證陽气脫陷﹐與寒气逼陽於外者。發熱煩躁﹐口漧作渴﹐投以姜附之類﹐津液頓生﹐煩熱頓退﹐其應如響。

醒脾益胃湯

潰瘍脾胃虛弱﹐過傷飲食生冷﹐以致胸膈不寬﹐四肢面目浮腫﹐及小水不利。

人參白茯苓白術山藥廣皮半夏老黃米﹝炒﹐各一錢﹞蒼術濃朴澤瀉廣木香麥芽蘇子豬苓山楂﹝各五分﹞姜三片﹐燈心二十根煎﹐食前服。

神應異功散

潰瘍陰盛陽虛﹐發熱作渴﹐手足並冷﹐脈虛無力﹐大便自利﹐至飲沸湯而不知其熱者必服之。

人參白術陳皮白茯苓當歸廣木香官桂﹝各一錢﹞半夏丁香肉豆蔻濃朴熟附子﹝各五分﹞姜棗引﹐煎服。

二神丸

癰疽脾胃虛弱﹐飲食不消﹐大便溏泄﹐並治尋常腎虛脾泄俱效。

破故紙﹝四兩微炒香色﹞肉果﹝肥大者﹐二兩生用﹞用大棗四十九枚﹐老姜四兩﹐切片水浸棗姜﹐煮至水漧爲度﹐取棗肉爲丸﹐桐子大﹐每服七十丸﹐淸米湯送下。

四神丸

脾胃虛寒﹐不便不實﹐飲食不思。

肉果﹝麵包煨﹞五味子﹝各二兩﹞補骨脂﹝四兩﹞吳茱萸﹝水浸﹐炒一兩﹞爲末﹐姜八兩﹐紅棗一百枚﹐煮熟﹐取棗肉去皮﹐和丸桐子大﹐每服四錢﹐空心米飲下。

卷九論生肌法

汪省之曰﹕夫肌肉﹐脾之主也﹐潰後收斂遲速者﹐乃气血盛衰使然。世人但知生肌用龍﹑竭﹐止痛用乳﹑沒﹐余謂不然。生肌之法﹐當先理脾胃﹐助气血爲主﹐則肌肉自生﹐豈假龍﹑竭之屬﹗設若膿未盡﹐就用生肌﹐反生潰爛。壯者﹑輕者﹐不過復潰﹐或遲斂而已﹔怯者﹑重者﹐必致內攻﹐或潰爛不斂者多矣。至於止痛之法﹐熱者淸之﹐寒者溫之﹐實者瀉之﹐虛者補之﹐膿郁不出者開之﹐惡肉侵蝕者去之。如是則痛自止﹐豈在乳﹑沒然後痛止乎。﹝《理例》﹞薛立齋曰﹕夫肌者﹐脾胃之所主﹐收斂者﹐气血之所使﹐但當純補脾胃﹐不宜泛敷生肌之劑。夫瘡不生肌而腫赤甚者﹐血熱也﹐四物加山梔﹑連翹﹔色白而無神者﹐气虛也﹐四君加歸﹔晡熱﹐陰血虛也﹐四物加參術﹔膿水稀者﹐气血虛也﹐十全大補湯﹔食少體倦﹐脾气虛也﹐補中益气湯﹔煩熱作渴﹐飲食如常﹐胃火也﹐竹葉黃湯﹐不應﹐竹葉石膏湯﹔熱渴而小便頻數﹐腎水虛也﹐用加減八味丸料煎服。若敗血去後﹐新肉微赤﹐四沿白膜者﹐此胃中生气也﹐用四君子湯以培補之﹐則不日而斂﹐若妄用生肌之藥﹐餘毒未盡﹐而反益甚耳﹐殊不知瘡瘍之作﹐由胃气不調﹐瘡瘍之潰﹐由胃气腐化﹐瘡瘍之斂﹐由胃气榮養。東垣曰﹕胃乃生發之源﹐爲人身之本。丹溪亦謂﹕治瘡瘍當助胃壯气﹐使根本堅固﹐誠哉是言也﹐可不愼歟﹗﹝《經驗全書》﹞馮魯瞻曰﹕凡肌肉傷而瘡口不斂者﹐用六君子湯以補脾胃爲主﹔或气虛惡寒而瘡口不斂者﹐用補中益气湯以補脾肺﹔若血虛發熱而瘡口不斂者﹐用四物參以滋肝脾﹕若膿多而瘡口不斂者﹐八珍湯或十全大補湯以養血气。經曰﹕脾主肌肉﹐如前藥未應﹐但用四君﹑歸﹑以補脾胃﹔若更不應﹐乃下元陽虛﹐急用八味丸以壯火生土﹔若脈數發渴者﹐難治﹐此眞气虛而邪气實也。﹝《錦囊》﹞又曰﹕若敗肉去後﹐新肉微赤﹐四沿白膜者﹐此胃中生气也﹐但用四君子湯以培補之﹐則不日而斂﹐蓋瘡瘍之作﹐由胃气不調﹐瘡瘍之潰﹐由胃气腐化﹐瘡瘍之斂﹐由胃气榮養。

卷九論收口法

程山齡曰﹕凡癰疽最難收口者﹐皆由瘀肉夾雜﹐瘀膿不盡所致。庸工不識﹐妄用補澀之劑﹐勉彊收口﹐恐他日內毒復發﹐更甚於日前。惟將海浮散﹑玉螺散敷上﹐堪稱至寶﹐瘀血自脫﹐不必用刀﹐新肉自生﹐又不藏毒﹐萬舉萬當。大法先用防風湯洗之﹐或豬蹄湯﹐若是痔瘡﹐用無花果葉煎湯洗之﹐再上末藥﹐洗時須避風爲主。書云﹕頻將湯洗﹐切忌風吹。是以更有體虛不能收口者﹐須內服補藥以助之。﹝《十法》﹞李東垣曰﹕若膿血未盡﹐便用生肌斂瘡之劑﹐務其早愈﹐殊不知惡肉不盡﹐其瘡早合﹐後必再發﹐不可不愼。﹝《十法》﹞馮魯瞻曰﹕癰疽將斂﹐宜用膏貼﹐如毒未盡﹐不可遽用生肌等劑。﹝《錦囊》﹞又曰﹕癰疽將安﹐宜補气血﹐肌肉易生﹐若進寒涼﹐便難長滿。

卷九癰疽門生肌丹散膏方

生肌散

﹝《錦囊》﹞生肌長肉﹐神效。

珍珠﹝生研﹞大冰片﹝各二分﹞象皮﹝切框﹐瓦灰拌﹐炒珠﹞上白蠟﹝各一錢﹞乳香﹝篛上烘燥﹞瓜兒竭沒藥﹝篛上烘燥﹞鉛粉﹝各五分﹞輕粉﹝眞掃盆者﹐四分﹞兒茶﹝三分﹞共乳極細﹐先用豬蹄湯或濃茶洗盡﹐用少許摻之。

生肌散

人參西牛黃珍珠琥珀熊膽乳香﹝去油﹞沒藥﹝去油﹐各二兩﹞蘆甘石﹝﹞海螵蛸龍骨石膏﹝﹞輕粉﹝各五錢﹞杭粉﹝二兩﹞共乳極細﹐入冰片五分﹐再乳千下﹐瓷瓶密貯﹐每用少許﹐收口如神。

八寶丹

珍珠﹝布包﹐入豆腐內煮一伏時研細。如治顚頂﹐十手指尖﹐十足指尖﹐龜頭﹐此二十一處﹐非圓滚珍珠合藥﹐不能包裹還原﹐若治癰疽一切瘡瘍﹐卽飲塊珍珠﹐皆可用也。一錢﹞牛黃﹝五分﹞象皮﹝切片﹞琥珀﹝燈心同乳﹞龍骨﹝﹞輕粉﹝各一錢五分﹞冰片﹝三分﹞蘆甘石﹝銀罐內紅﹐研細﹐三錢﹞共乳極細﹐瓷瓶貯﹐每用少許﹐生肌長肉﹐收口如神。

神妙生肌散

﹝龔敏中﹞乳香﹝去油﹞赤石脂兒茶海螵蛸血竭鱉甲黑鉛﹝各一錢﹞硼砂﹝生肌全在此味﹞沒藥﹝各二錢。初起加黃柏一錢﹐作癢加白芷一錢。﹞先將黑鉛加水銀一錢同煎化﹐再將前藥研細入於鉛汞內﹐研極細摻之。

生肌散

紅升丹﹝一錢﹞血竭海螵蛸象皮﹝焙焦﹞黃丹輕粉﹝各三錢﹞赤石脂兒茶紫河車﹝﹐各五錢﹞乳香﹝去油﹞沒藥﹝去油﹐各二錢。瘡口紅熱加珍珠二錢﹐瘡口寒白加肉桂一錢﹐瘡口虛陷加人參二錢﹞共乳極細末﹐摻上膏貼。

珍珠十寶膏

治癰疽大毒﹐及刀傷斧砍﹐咬傷杖瘡﹐生肌定痛﹐百發百中。

珍珠﹝一錢﹐豆腐包煮﹞輕粉杭粉﹝各五錢﹞潮腦﹝四錢﹞乳香﹝去油﹞沒藥﹝去油﹐各二錢﹞白蠟﹝八錢﹞琥珀﹝八分﹞冰片﹝三分﹞先將豬板油四兩﹐入鍋熬化去渣﹐再入白蠟化盡﹐離火﹐入研細珠﹑輕﹑杭﹑乳﹑沒五末﹐將凝始下冰片﹑琥珀﹑潮腦﹐和勻﹐冷定收貯﹐用時以淨手心抿腳挑放掌心﹐溶化塗之﹐再貼膏藥。

生肌玉紅膏

﹝《正宗》﹞專治癰疽發背﹐諸般潰爛等瘡﹐用在已潰流膿時﹐先用甘艸湯﹐甚者用豬蹄湯﹐藥湯淋洗患上﹐軟絹挹淨﹐用抿腳挑膏於手掌中﹐捺化徧搽新腐肉上﹐外以太乙膏蓋之﹐大瘡早晚洗換二次﹐內兼服大補脾胃暖藥﹐其腐肉易脫﹐新肉卽生﹐瘡口自斂﹐此乃外科收斂藥中之神藥也。

白蠟當歸身﹝各二兩﹞白芷﹝五錢﹞瓜兒竭輕粉﹝各四錢﹞紫艸﹝二錢﹞甘艸﹝一兩二錢﹞眞麻油﹝一斤﹞先將白芷﹑甘艸﹑當歸﹑紫艸四味﹐入油內﹐浸三日﹐大杓內慢火熬藥枯色。﹝若熬太枯﹐其油則黑。﹞細絹濾淸﹐將油復入杓內煎滚﹐下整塊血竭化盡﹐次下白蠟﹐微火化盡﹐先用茶盅四雙﹐預頓水中﹐將膏分作四處﹐傾入盅內﹐候片時﹐方下研細輕粉﹐每盅投和一錢攪勻﹐候至一伏時取起﹐綿紙復好﹐勿犯灰塵﹐本方不得加減﹐致取不效。

太素膏

﹝《說約》﹞凡瘡久不收口﹐是元气虛極﹐急投大補湯劑內托﹐外用此法。

輕粉﹝三錢﹞冰片﹝五分﹞乳細﹐用豬脊髓調勻﹐攤絹帛粘貼必效。

豬腦膏

﹝廣城黎醫士﹞公豬腦子一个﹐放鍋內﹐好陳醋泡透﹐文武火煮成膏藥樣取出﹐細布攤﹐隨瘡大小貼之﹐先將小米泔水洗淨瘡上﹐貼膏二三日﹐揭看內生肉芽﹐再用小米泔煎洗﹐又貼三五日﹐肌肉長平﹐忌房勞﹑怒气﹑發物。

玉容膏

諸惡瘡久不收口﹐以及瘡。

敗龜版﹝一兩﹞胎發豬毛羊毛鵝毛雞毛﹝各四兩﹞牛油豬板油桐油﹝各二兩﹞飛黃丹﹝八兩炒﹞麻油﹝一斤﹞同熬枯﹐濾淸﹐以丹收之攤貼。

白玉膏

雄豬油半斤入鍋內熬去渣﹐復入鍋內熬滚﹐投白蠟﹑黃蠟各二錢化盡﹐再入鉛粉五錢﹐輕粉﹑兒茶各一錢五分﹐乳香﹑沒藥去油各一錢﹐攪勻攤貼。

貼久不收口諸瘡膏豬板油一兩熬化﹐入白蠟五錢﹐黃蠟八錢化盡。再入乳香﹑沒藥﹑輕粉末各一錢﹐成膏搽之。

玉液膏

發背癰疽潰爛用此生肌止痛。香油二兩﹐黃蠟一兩﹐化開﹐入黃丹﹑寒水石各一兩﹐研細熔化爲膏﹐攤貼。

當歸膏

生肌止痛﹐補血續筋。

當歸身生地﹝各一兩﹞白蠟黃蠟﹝各一錢﹞麻油﹝六兩﹞入鍋內﹐先將歸地熬枯去渣﹐復熬投二蠟溶化﹐待溫攪成膏。

生肌散

多年朝東土墻上的白螺螄殼﹐取來淸水浸透﹐淘去泥沙﹐務須潔淨﹐放傾銀罐內﹐炭火紅冷定﹐研細如霜﹐加冰片摻上﹐膏貼收口。

生肌散

輕粉﹝一錢﹞血竭兒茶﹝各一錢﹞自死螺螄﹝連泥者十个﹐﹞研極細加冰片一分收貯﹐每用少許﹐男用女乳﹐女用男乳﹐調搽三次全愈。

久不收口者用人參淨口﹐嚼爛掩瘡口上﹐自斂。

收口鮮白荷花瓣夾在書頁內﹐﹝每日移夾一頁﹐不然要爛。﹞凡癰疽瘡上生肌藥收口時﹐以此貼之﹐斂口甚速。如凍瘡破爛﹐貼之亦效。

生肌散

鮮鹿腿骨﹝紙包﹐灰火內煨至黃脆爲度﹐如焦黑則無用矣。﹞研極細摻瘡上﹐生肌甚速。

諸瘡毒久不收口。

生鉛﹝二分﹐敲成薄片﹐剪如香茶樣﹞每日用鉛一分﹐同核桃細嚼﹐好酒吞下﹐三日服完﹐大便出毒物﹐其口卽收。

卷九論背癰頭開不住

王肯堂曰﹕癰疽發背﹐皆營气不從﹐逆於肉裏之所生。卽成之後﹐腫疼甚﹐五七日內﹐或一頭從上開發﹐或兩頭開闊﹐上下侵展不住。帝曰﹕何气使然﹖岐伯曰﹕不善於調養﹐乃七情之擾﹐房勞之變﹐穢气所撞﹐惡气所襲﹐皆令開而不住。當以內托大補之劑內﹐加白蘞﹑白芨等藥服之﹐外以收斂之藥敷貼淋﹐則聚而不開矣。﹝《準繩》﹞

卷九論癰疽內肉不合法

陳實功曰﹕夫癰疽對口大瘡﹐內外腐肉已盡﹐惟結痂時﹐內肉不粘連者﹐用軟綿帛七八層放患上﹐以絹系緊﹐將患處壓實數次﹐內外之肉自然粘連一片﹐長如生成之肉矣。倘患口仍有未完處﹐再搽玉紅膏﹐其肉自平矣。﹝《正宗》﹞

卷九繃縛背瘡法

陳實功曰﹕夫發背對口大瘡等疾﹐已潰流膿時﹐冬夏宜絹帛四五層放所貼膏藥外﹐再用棉布見方八寸﹐四角用蛇皮細帶釘之﹐安蓋絹上﹐以帶系在前胸﹐繃實瘡上﹐庶使瘡中暖气不泄﹐易於腐潰﹐洗瘡時﹐預備二繃更換﹐務要患內暖气烘者﹐此法最善。﹝《正宗》﹞澄曰﹕凡發背潰後﹐口小內大﹐大膿已泄﹐內肉不合﹐宜用鉛片如鏡﹐中鑿一眼如錢狀﹐四邊錐眼﹐以鍼穿縫綿布鋪上﹐夏月則用兩層布鋪﹐上六面釘闊絹帶六條﹐先將膏藥蓋好﹐加以新棉﹐將鉛片鋪合瘡上﹐先將左右二帶系緊胸前﹐再將左上角帶與右下角帶﹐由左肩向右脇下斜系﹐右上角帶與左下角帶﹐由右肩向左脇下斜系﹐則兩層新肉合成一塊矣﹐倘左半邊虛處多﹐右半邊實處多﹐可將膏外襯棉﹐左半邊墊濃些﹐右半邊襯薄些﹐如右半邊虛處多﹐亦照此法﹐總在看瘡取膿揩洗時﹐畱心察其虛實自明。

卷九論生肉

申斗垣曰﹕夫瘡瘍已潰﹐愈加保護﹐若不謹愼﹐恐致敗壞﹐倘七情內亂﹐怒則傷肝﹐肝爲將軍之官﹐肝主怒﹐怒气盛則刑脾﹐脾主肉﹐脾傷則瘡口內脹出﹐名曰肉﹐肉長滿﹐不能自消﹐若不去之﹐𨿽瘡愈後﹐肉髙硬積﹐久亦癢痛﹐倘生面目之端﹐形容醜怪﹐乃不知去此之過也。宜爲烏梅燒灰﹐少加輕粉﹐一上卽平﹐愈後亦無瘡疤也矣。﹝《啟玄》﹞周文采曰﹕一曰著水﹐二曰著風﹐三曰著怒﹐四乃庸俗醫生以手擠膿核時﹐用力太重﹐五乃妄用涼藥﹐涼了瘡皮﹐故生肉也。﹝《集驗》﹞澄曰﹕瘡口肉﹐患者誤食生薑﹑香蕈﹑菌子及違犯房幃﹐均易將良肉出。更有肩脊生者﹐乃挑輕負重掙出﹐肘腕手指生者﹐必是拿甚重物所致﹐足跟﹑足指生者﹐必是奔走跳動而。凡視瘡毒出膿後﹐肩脊上膏外加以濃紙或鉛片壓住﹐肘﹑腕﹑手﹑足﹑跟﹑指等處﹐膏外須用濃紙或繭殼襯護﹐薄絹系好﹐則可免良肉出﹐且易收功。

卷九論驗透膜法

張景嶽曰﹕凡背疽大潰﹐欲驗穿透內膜者﹐不可用皂角散嚏法﹐但以紙封患處﹐令病者用意呼吸﹐如紙不動者﹐未穿膜也。倘用取嚏法鼓動內膜﹐則反致穿透﹐愼之﹐愼之。﹝《全書》﹞澄曰﹕背疽潰爛﹐但以艸紙撚蘸麻油﹐以火點著﹐向瘡照之﹐如燈光向外鼓動者﹐裏膜已破矣。

卷九論瘡疽鎖口

澄曰﹕凡患瘡毒﹐潰後不愼房欲﹐以致瘡口漸髙﹐堅硬不斂﹐此名鎖口。又有誤食瓜子雞蛋﹐亦能鎖口。須用銀鍼輕手四圍挑斷﹐以木耳焙研極細﹐麻油調搽卽消。

又曰﹕瘡毒潰後已久﹐風熱濕毒感受﹐亦能鎖口。

卷九論將息法

程山齡曰﹕凡病中設有挾風寒者﹐卽宜斷去葷腥油膩﹐微服散藥﹐俟外邪祛盡﹐再用滋味調補。大抵將息癰腫﹐不可缺少滋味﹐以血肉能生血肉也。然又不宜過多﹐使肉气勝穀气﹐更忌生冷滯气之物﹐恐反傷脾胃耳。並宜避風邪﹐戒嗔怒﹐寡思慮﹐少言語﹐兢兢保養爲貴。至於病後將息﹐毒大者三年內宜遠幃幕﹐毒小者期年內宜遠幃幕﹐犯之則成虛損﹐或成偏枯﹐或陰減天年﹐不可不愼也。其他戒怒愼風﹐亦須常作有病時想。﹝《十法》﹞王肯堂曰﹕保全胃气﹐濃味與生冷皆除。勿冒風寒﹐大熱與大寒當避。多言多動﹐不免眞气之有傷。久坐久行﹐皆致起居之不適。寡思節欲﹐尢戒恚怒悲憂。湯粥適時﹐更宜淸虛恬靜。﹝《準繩》﹞

卷九論培護法

陳實功曰﹕冬月發背﹐須穿有袖綿背褡一件﹐服下不可縫合﹐取其易於揭看也。

且要預生炭火﹐使暖逼盡餘寒﹐然後揭開用藥爲妙。﹝《正宗》﹞又曰﹕如發背髙腫﹐須防撞傷﹐須用細艸﹐照瘡大小作一圈子﹐外用棉花絹片﹐縫如串鈴樣﹐四邊釘細帶四條安在瘡上﹐護住瘡根﹐以兩條帶子系頸上﹐以兩條帶子擊胸前﹐則不致有撞傷之患矣。

薛立齋曰﹕凡患背瘡﹐切不容他仰臥﹐若仰臥則瘡陷矣﹐其欲生也得乎。﹝《經驗全書》﹞李氏曰﹕若背疽難於隱幾﹐宜用綠豆十斗﹐作一袋﹐隱伏其上﹐以解毒涼心也。﹝《十書》﹞

卷九論瘡久成

胡公弼曰﹕夫瘡久不斂﹐多成漏證﹐常有膿水流而不絕﹐其膿亦臭﹐內無歹肉﹐須先服參﹑﹑歸﹑術﹑芎﹐大劑托裏。再用附子制過者﹐以童便浸透﹐切作二三分濃片﹐安瘡上﹐著艾灸之﹐仍服托裏之劑﹐隔三日再灸﹐不五七次則化肌生﹐肉自長滿矣。﹝《靑囊》﹞

卷九論九漏

王肯堂曰﹕瘡漏﹐是孔竅出水不止者是也。气漏﹐或腫或消﹐痛脹難忍者是也。風漏﹐瘡孔內癢甚者是也。陰漏﹐男女陰內痛而出水者是也。冷漏﹐孔內出白膿黃水不止者是也。痔漏﹐痔瘡日久﹐不忌房事﹐破而流膿﹐不收口者是也。血漏﹐時時下鮮血不止﹐名熱漏也。HT漏﹐是平肉上生孔竅﹐出膿血者是也。痿腮漏﹐因瘡忽黑爛﹐出黃黑水者是也。

澄曰﹕凡破漏之證﹐多因气血虧損﹐潰後先膿﹐後則淸稀流水﹐久而不斂﹐遂成漏管。亦有因庸醫日以藥綫插入﹐將瘡內嫩肉磨成濃肉﹐瘡口不能驟合﹐初則嫩管﹐久則長成硬管﹐漸生岔管者甚多。亦有膿血去多﹐陰分受虧﹐陽火亢盛﹐夢泄遺精﹐或不愼房欲﹐多成九漏之候﹐最爲難治。必須內服補托﹐謹戒房勞﹐外用化管之藥﹐內服退管丸丹化去內管﹐方能收功。

又曰﹕凡瘡潰後忌蔥﹐以免生管。

卷九識知百病生死法

陳實功曰﹕死生﹐非神聖不能洞其機關。疾病﹐無明醫亦不能決其吉凶。否則使人疑惑﹐決斷不常﹐余異授呂祖一枝梅﹐眞仙方也。﹝《正宗》﹞

呂祖一枝梅

治大人男婦小兒﹐新久諸病﹐生死難定之間﹐用藥芡實大一餅﹐貼印堂之中﹐點官香一枝﹐香盡去藥﹐已後一時許﹐藥處有紅斑暈色﹐腫气飛散﹐謂紅霞捧日﹐病𨿽危篤﹐其人不死。如貼藥處一時後無腫無紅﹐皮肉照舊不變﹐謂白雲漫野﹐病𨿽輕淺﹐終歸冥路。小兒急慢驚風﹐一切老幼痢疾﹐俱貼之﹐紅腫卽愈﹐此方用之﹐可預知生死也。

朱砂﹝三錢﹞銀朱﹝五錢一分﹞五靈脂﹝三錢﹞麝香﹝三分﹞萆麻子﹝五分﹞雄黃巴豆仁﹝各五錢﹐不去油﹞上各研細末﹐於端午日淨室中午時共研﹐加油胭脂爲膏﹐瓷盒收藏﹐勿經婦女人手﹐臨用豆大一丸﹐捏餅貼印堂中﹐其功立見﹐用過餅送河中。

卷九夏月諸瘡傷辟蠅蛆門主方

蟬花散

﹝《東醫寶鑑》﹞夏月諸般傷損潰爛﹐蛆虫極盛﹐臭不可近。

蛇蛻﹝燒存性﹐一兩﹞蟬蛻靑黛﹝各五錢﹞細辛﹝二錢五分﹞﹝上爲末﹐每三錢﹐酒調下﹐日二次。﹞

夏月諸瘡臭爛

寒水石研細摻。

卷九辟瘡瘍惡穢法

辟惡气

﹝張仲景﹞蒼術同豬蹄甲燒煙燻。

又方紅棗﹑茶葉燒煙置房中。

又方荔枝殼燒煙解穢。

卷十正面頭面部

自巓頂起至發鬢額角眉目止﹐凡一切癰疽疔毒﹐皆匯於此部﹐以便檢閱參治。

卷十正面頭面部百會疽門主論

王肯堂曰﹕百會疽一名玉頂疽﹐﹝百會穴﹐一名三陽五會﹐在前庭後一寸五分﹐頂中央旋毛中陷容豆﹐督脈足太陽之交會。﹞初發如麥米﹐頓增痛楚﹐寒熱大作﹐由陽虛浮泛﹐宜鹽湯下八味丸﹐引火歸源。若元气素濃﹐六陽經受風邪﹐風火相煽﹐臟腑熱毒上攻而成者﹐宜黃連消毒飲﹐七日無膿者死。﹝《準繩》﹞r百會疽p04﹣a41a45。bmpr申斗垣曰﹕腦發生於巓頂之上泥丸宮穴﹐乃足太陽膀胱經兼督脈相並而作﹐多血少气﹐狀如火燎漿泡﹐大如銅錢﹐色如葡萄﹐頭如米粒﹐四圍堅硬﹐赤色可治﹐悶亂神不定者死﹐如八日有膿﹐可刺者生。﹝《啟玄》﹞又曰﹕前腦疽卽腦癰﹐俗云囟門蕩子發癰是也。有生囟門﹐有生腦前﹑腦後﹑腦側者﹐皆由當風睡臥﹐風寒入腦內﹐气血凝滯﹐遂生此證﹐四五日可治﹐半月二旬以外﹐毒瓦斯深入腦內﹐難治。又有腎經虛熱﹐壅於腦戶﹐伏結成毒﹐但潰久成穴﹐腦髓外流者﹐不治。治與癰疽同。

胡公弼曰﹕頂門乃三陽經脈聚會之所﹐其穴名曰百會穴﹐此處前後生毒﹐最易傷犯腦髓﹐腦髓一陷﹐最不易治。是陽經亢極﹐熱气不散﹐气血凝滯﹐結聚巓頂而成。

此疽系心經受證﹐治之忌灸﹐如有用灸者﹐艾柱宜小﹐壯數宜少﹐若火气太過﹐會合陽經﹐毒流頭面潰爛難治﹐故曰不宜灸也。﹝《靑囊》﹞蔣示吉曰﹕腦發疽生巓頂之上﹐由督脈太陽經所主﹐受病在心﹐乃陰陽不調﹐熱气上壅﹐聚而不散而成。若不速治﹐頂裂髓枯﹐不可救矣。

《心法》曰﹕百會疽生頭頂中央﹐自側面觀之﹐正對耳尖者是。

又曰﹕已潰﹐開瘡看視﹐務宜密室中揭膏拭膿收拾﹐切忌外風襲入﹐以免漫腫抽搐之虞。

澄曰﹕頭爲諸陽之首﹐巓乃腦髓之穴﹐此處患毒﹐非諸陽蘊熱亢極﹐卽心事勞攘火炎﹐或素有蓄熱﹐醇酒炙而成﹐或過服升﹑柴﹐提動積熱而起。初起如粟﹐根腳堅硬﹐不紅不﹐痛疼徹腦﹐頭如頂石﹐破後無膿﹐鼻流穢物者死。如初起紅腫﹐根腳分明﹐潰後得膿者吉﹐但不可輕敷涼藥﹐逼毒入腦﹐施治之法﹐悉遵癰疽治法﹐毋庸分門立方。

卷十正面頭面部百會疽門主方

立消散

敷百會疽。

龍膽艸本西牛黃白芷地骨皮雄黃金銀花藤﹝各等分﹞共研極細﹐生酒調敷﹐中畱一孔透气﹐自消。

卷十正面頭面部頂門疽門主論

r頂門疽p04﹣a41a46。bmpr王肯堂曰﹕頂門疽﹐一名佛頂疽﹐此屬太陽經風熱所致﹐穴名上星。﹝在神庭後入髮際一寸。﹞由臟腑陰陽不調﹐熱毒上壅而成。脈大神昏﹐二便閉結者﹐不治。﹝《準繩》﹞申斗垣曰﹕頂門疽﹐又名佛頂疽﹐乃心經受毒﹐陰陽不和﹐穢熱上壅﹐入於腦中﹐遂成此證。如根腳穿過腦者﹐不治。﹝《啟玄》﹞蔣示吉曰﹕頂疽﹐生巓頂上﹐乃任脈所主﹐六腑不調﹐熱壅上焦﹐濕聚髙巓而成。﹝《說約》﹞澄曰﹕頂門疽﹐有堅硬不痛者爲疽﹐均照癰疽門施治﹐故不另立方法。若紅腫如桃似李﹐或上有黃頭﹐膿血相親﹐小兒積暑熱癤﹐多有類此者﹐不可作頂門疽治之。

卷十正面頭面部小兒囟腫門主論

馮魯瞻曰﹕囟腫者﹐囟門腫起也。脾主肌肉﹐若乳哺不常﹐饑飽無度﹐或寒或熱﹐乘於脾家﹐致使臟腑不調﹐其气上充﹐爲之脹﹐囟突而髙﹐如物堆垛﹐毛髮短黃﹐骨蒸自汗者。更有風熱傷肝﹐木郁思達﹐所以令腫者﹔更有肺熱生風﹐肺主皮毛﹐亦令囟腫毛焦者﹔更有胎中受熱所致者。然寒气上衝而腫者﹐色白堅硬﹔熱气上衝者﹐柔軟紅色。更有外因覆護過暖﹐陽气不得外出﹐亦令赤腫。寒者溫之﹐熱者涼之﹐外用封囟法﹐可也。﹝《錦囊》﹞澄曰﹕小兒囟腫﹐多由肝風脾熱上壅﹐驚風慢脾之證多見之。切不可輕用犀角磨塗﹐涼藥外敷﹐逼熱人腦﹐多令危亡﹐只宜疏風平肝導熱﹐其腫自消。

卷十正面頭面部小兒囟腫門主方

全生湯

感熱囟門忽腫。

遠志肉蟬蛻明天麻防風羌活﹝各五分﹞川芎桔梗﹝各四分﹞牛蒡子﹝炒﹐三分﹞甘艸﹝一分﹞燈心水煎服。

卷十正面頭面部小兒囟陷門主論

馮魯瞻曰﹕囟陷者﹐有因臟腑蓄熱﹐渴飲水漿﹐致成瀉痢﹐久則血气虛弱﹐不能上充髓腦﹐故下陷如坑。此乃胃虛脾弱之極﹐宜急扶元﹐若與枕骨並陷﹐百難救一。

亦有父精有損﹐母血虛衰﹐稟元不足﹐是以形容枯瘦﹐陰陽兩虧﹐無時溫熱而囟陷者﹔有因蓄熱不除﹐漸至身羸發落﹐腳縮手拳﹐皮焦鶴膝﹐血絕筋衰而囟陷者。宜各隨證調治﹐枕陷尢重於囟陷﹐不獨小兒也。蓋耳後方圓一寸﹐皆屬於腎﹐陷則腎元敗矣。﹝《錦囊》﹞澄曰﹕囟陷﹐乃病後元气不振﹐所以陷也。惟內服異功散﹐扶脾保元﹐此爲良策。

卷十正面頭面部小兒囟陷門主方

嬰寧湯

治吐瀉後感寒囟陷。

人參﹝五分﹞白茯苓木通﹝各七分﹞炙甘艸﹝一分﹞川芎酸棗仁﹝炒﹐各四分﹞升麻﹝煨﹞制附子﹝各三分﹞姜引

烏附湯

治囟陷。

生附子﹝五錢﹞雄黃綿川烏﹝生用﹐各二錢﹞研末﹐用連根﹑葉生蔥搗成膏﹐空心貼囟上。

卷十正面頭面部小兒解顱門主論

馮魯瞻曰﹕解顱者﹐頭縫開解而顱不合也。書曰﹕母虛羸瘦﹐父虛解顱。是由稟气不足﹐先天腎元大虧﹐腎主腦髓﹐腎虧則腦气不足﹐故顱解開。然人無腦髓﹐猶樹無根﹐不過千日﹐則成廢人。有以父精不足則解顱﹐眼白睛多爲論者﹐有以屬母之血虛熱多而論者﹐其候多愁少喜﹐目白睛多﹐面白色﹐若成於病後者尢凶。宜久服地黃丸﹐外用封囟法可也。亦有因懷胎五月﹐忽被大風大雨﹐雷電驚胎﹐以致顱骨開解者。然是證若至年長不合﹐必至骨中蒸熱﹐肉漧皮黑﹐肢體柴瘦﹐骨節皆露﹐成鶴膝者﹐大宜調補天元﹐以圖萬一。﹝《錦囊》﹞陸亭川曰﹕六味地黃丸﹐本滋肝養腎之仙丹﹐用之於初生嬰孩﹐其功更大。凡小兒百日外﹐每早白湯化服一丸﹐此時小兒知識未開﹐服之培補先天﹐極有神功。蓋肝主筋﹐腎主骨﹐自幼服之﹐不但無解顱之患﹐且彊其筋骨﹐膝蓋易滿﹐行走亦快﹐此發前人未發之論﹐故標之於此﹐以爲保嬰之一助也。但小兒服丸後﹐隔一時再與乳喫﹐如外感風暑﹐內傷乳食﹐卽暫停﹐愈後再服。

澄曰﹕解顱乃先天稟受本虧﹐乳食不調﹐生而多病﹐是以頭顱分解。惟六味地黃加紫河車爲丸﹐服之自合﹐用之屢效。

卷十正面頭面部小兒解顱門主方

調元散

治稟受不足﹐顱囟開解﹐肌肉消瘦﹐齒語行遲。

山藥﹝一錢﹞白茯神人參白茯苓黃﹝蜜炙﹞熟地黃白術白芍藥﹝各五分﹞川芎炙甘艸﹝各六分﹞石菖蒲﹝四分﹞姜﹑棗煎。

人參地黃丸

嬰孩顱囟開解﹐此乃腎气不成﹐腎主骨髓﹐腦爲髓海﹐腎气不成﹐所以腦髓不足﹐故不合。

人參﹝二錢﹞熟地﹝四錢﹞鹿茸﹝酒焙﹞懷山藥白茯苓山萸肉﹝去核﹞牡丹皮﹝各三錢﹞爲末﹐蜜丸芡實大。參湯調化﹐食遠服﹐神效。

治解顱

﹝莊氏﹞山茵陳百合車前子﹝各五錢﹞研末﹐烏牛乳汁調塗兩足心及頭縫開處﹐帛裹﹐三日一換。

封囟法驢頭骨不拘多少﹐燒灰研細﹐以淸油調敷頭縫中。

又法狗頭骨炙黃爲末﹐雞子淸調塗。

河車地黃丸

紫河車﹝一具﹞熟地﹝搗膏﹐八兩﹞懷山藥﹝炒﹐四兩﹞丹皮白茯苓澤瀉﹝鹽水炒﹐各三兩﹞山萸肉﹝去核﹑酒炒﹐四兩﹞上爲末﹐煉蜜爲丸﹐芡實大﹐每早晚白湯調服一丸。囟門不合﹐頭瘡不漧﹐敗龜版灰搽之。

卷十正面頭面部鱔拱頭門主論

陳實功曰﹕鱔拱頭﹐俗名腦豬。患小而稟受悠遠﹐此皆父精母血蓄毒而成。生後受毒﹐只發一次﹐其患腫髙﹐破之又腫﹐皆由稟受時﹐原有衣膜相裹﹐毒𨿽出而膜未除﹐故愈而又發﹐膿熟腫甚者﹐用鍼刺破。又有風襲外口﹐患𨿽不腫﹐而不收口者﹐敗銅散主之。﹝《正宗》﹞澄曰﹕亦有小兒夜間以頭藏在乳母懷中睡覺﹐熱气燻蒸而成。亦有小兒不避烈日暑毒而成者﹐初起甘艸熬膏敷之﹐自消﹔已成逐个須用圍住根腳﹐庶不致相串難幹﹐此不易之法也。

又曰﹕凡患鱔拱頭收功後﹐當戒鱔魚﹐否則次年必發。

《心法》曰﹕鱔拱頭﹐又名螻蛄癤﹐俗名貉。

卷十正面頭面部鱔拱頭門主方

敗銅散

鱔拱頭破後﹐膿水不幹﹐愈後又發﹐久不收口。化銅舊罐﹐研細﹐將毒洗淨﹐香油調搽﹐忌口。

久不愈者糞坑內磚上宿垢﹐竹刀括下﹐存性研﹐麻油調搽。

又方蛇蛻一片﹐唾沫潤貼瘡上﹐卽出膿收口。

又方烏梅肉搗爛﹐和黃蜜再搗如膏﹐量瘡大小攤貼﹐惡肉卽消﹐並治諸瘡癤內突出肉。

又方蔥二兩﹐生薑一兩﹐松香四兩同煮﹐松香老嫩得宜﹐乘熱去蔥姜﹐只用松香熱箍鱔拱頭﹐外畱頭出膿﹐則不相通串矣。貼膏﹐上生肌藥收功神速。

又方用酵面敷住四圍﹐以膏貼項上﹐易於收功。

又方皮底舊鞋一隻﹐去泥淨﹐燒存性﹐研末﹐菜油調敷﹐其膿自出﹐屢試有效。

又方屋內倒掛煙塵﹐豬膽汁調敷。

又方瓷器捶碎研如粉﹐雞蛋淸調敷。

又方百艸霜研細﹐菜油調四圍立效。

又方銅靑﹝一兩﹞松香﹝五錢﹞萆麻子﹝六十粒﹞蔥三根﹐搗爛成膏﹐靑布攤貼。

又方生紅柿皮﹐貼患上自幹。

卷十正面頭面部白屑風門主論

陳實功曰﹕白屑風多生於頭﹑面﹑耳﹑項發中﹐初起微癢﹐久則漸生白屑﹐疊疊飛起﹐脫之又生。此皆起於熱體當風﹐風熱所化﹐治當消風散﹑玉肌散﹐次以當歸膏潤之。發中作癢有脂水者﹐宜楊梅瘡門中翠云錠搽之。﹝《正宗》﹞澄曰﹕白屑風用濃朴或桑葉煎湯洗之﹐卽愈。

卷十正面頭面部白屑風門主方

頭生白屑﹐乃肝經風盛也。山豆根浸油塗之﹐或研細以乳汁調塗。

又方白芷零陵香﹝各等分﹞研末﹐浸香油塗之﹐候三五日篦去。不過二三次﹐永不再發。

祛風換肌丸

﹝《正宗》﹞治白屑風及紫白癜瘋﹐頑風頑癬﹐濕熱瘡疥﹐一切諸瘡﹐搔癢無度﹐日久不絕﹐愈之又發者﹐極宜之。

天花粉何首烏﹝等分﹞威靈仙苦參蒼術牛膝大胡麻生甘艸石菖蒲川芎當歸﹝各減半﹞上爲末﹐新安酒疊丸綠豆大。每服二錢﹐白湯送下。忌牛肉﹑火酒﹑雞﹑鵝﹑羊等發物。

卷十正面頭面部額疽門主論

《鬼遺方》云﹕左額右額發赤疽﹐不拘大小﹐狀如桃李﹐此屬足陽明胃積熱而成。

急宜用藥貼破﹐見膿無害。

r額發p04﹣a41a47。bmpr王肯堂曰﹕右額角一處發毒疽及惡癤﹐爲近太陽穴。如腫滿太陽﹐卽成虛損﹐爲近穴而難消﹐不可破﹔如破後﹐外傷風水﹐卽能害人﹐亦宜用藥﹐潰膿後速斂瘡口。如經冬月﹐卽成冷瘡﹐緣此處近太陽穴﹐上至額角﹐都爲險處﹐如過時潰爛﹐腦髓出者死。﹝《準繩》﹞申斗垣曰﹕額發在曲差穴下﹐﹝挾神庭旁一寸五分﹐入髮際。﹞攢竹二穴﹐﹝一名圓柱﹐一名始光﹐一名光明﹐在兩眉陷中。﹞俱足太陽膀胱經多血少气﹐初發頭痛憎寒﹐項似拔﹐腰如折﹐赤腫宜汗之。﹝《啟玄》﹞陳實功曰﹕透腦疽生在額上髮際之間﹐多發寒熱﹐頭疼如斫﹐不可忍耐﹐先用萬靈丹發汗﹐解散風邪﹐次宜淸托之。﹝《正宗》﹞澄曰﹕額疽之發﹐乃骨多肉少之處﹐潰後最忌襲風傷水﹐𨿽貼膏藥﹐亦須遮護﹐庶無破傷風濕之患。治法悉遵癰疽門治法﹐加引經藥治之。

又曰﹕凡額疽治法﹐悉如癰疽治法﹐無庸分門立方。

卷十正面頭面部赤色疽門主論

《鬼遺方》曰﹕赤色疽發頭額及腦前﹐並手掌中﹐十日不穴者死。七日可刺出血﹐七日未有膿﹐不可治也。

r赤色疽p04﹣a41a48。bmpr

卷十正面頭面部太陽疽門主論

《鬼遺方》云﹕左右太陽穴或發疽﹐癤及癰﹐五七日不潰﹐毒瓦斯流入眼眶﹐攻眼﹐眼合不開﹐用藥貼破﹐破後愼外風水﹐侵入卽損其睛﹐損傷眼瞼而成大疾﹐此名勇疽﹐亦名腦發疽。屬足陽明胃經。如流淸稀黑血及潰爛透腦者死。

澄曰﹕治太陽疽法﹐悉同癰疽治法﹐不另立主方。

r太陽疽p04﹣a41a49。bmpr

卷十正面頭面部鬢疽門主論

陳實功曰﹕夫鬢疽者﹐乃手少陽三焦相火妄動﹐又兼腎水不能生木﹐或外受風寒﹐但此經多气少血﹐肌肉相薄﹐最難腐潰﹐此皆性情急暴﹐房欲血虛火動﹐肝气凝結而成疽也。初起寒熱交作﹐頭眩痛徹太陽﹐甚則耳目連鬢通腫﹐治法不可妄用鍼灸。如初見瘡時﹐寒多熱少﹐口漧作渴﹐好飲熱湯﹐六脈虛數無力﹐又兼患上堅硬﹐多不痛﹐無潰無膿﹐瘡根流散﹐此乃眞气虛而邪气實也。托裏爲主﹐消毒佐之。如初見瘡時﹐多熱少寒﹐頭眩作痛﹐口燥舌漧﹐渴欲飲冷﹐二便祕澀﹐六脈沈實有力﹐瘡亦腫疼痛﹐身體發熱﹐易腐易膿﹐根腳不開﹐腫在外﹐此乃正气實而邪气虛也。消毒爲主﹐托裏佐之。大抵正气勝則邪气虛﹐正气虛則邪气實﹐正气勝則實﹐邪气勝則虛﹐必然一勝則一負﹐邪正不並立﹐欲其虛而不待損而自虛矣。﹝《正宗》﹞r鬢疽p04﹣a41a50。bmpr又曰﹕又有未見瘡時﹐先作渴證一年半載﹐日久日重﹐然後發爲鬢疽﹐其形色多紫黑﹐瘡多平陷﹐堅硬無膿﹐毒流耳項﹐又兼气味不正﹐形容不澤﹐精神不振﹐飲食不進者﹐俱爲不治。

胡公弼曰﹕鬢乃足陽明經所行之處﹐由肺胃積熱上壅發毒者多。其見證也﹐寒熱往來﹐嘔逆惡心﹐自痛鼻干等證。若疽深寸餘者不治。

陳遠公曰﹕有鬢中忽生疽﹐紅腫髙突﹐頭面目鼻俱浮﹐異於平常﹐此陽毒也。蓋兩鬢近太陽﹐乃陽位也﹐陰气不能至﹐故作陽證治之。然往往有變爲陰證者﹐所以陽藥中加入陰分之味﹐以防其變﹐若已潰爛﹐尢須陰藥多於陽藥也。擬用理鬢湯治之。﹝《冰鑑》﹞申斗垣曰﹕鬢疽乃足陽明胃經多气多血﹐生於頭維穴﹐初如癤子﹐後漸大硬如石﹐皮似豬皮棕眼﹐睡中譫語恍惚﹐吐逆鮮血﹐流入四肢者﹐萬死一生。﹝《啟玄》﹞澄曰﹕鬢疽宜養肝血﹐托裏成膿﹐不可輕用寒涼﹐潰後避風﹐初起粟窠作癢不痛﹐切勿抓破﹐卽用膏蓋。若一經外風襲入﹐漫腫﹐頭目壅腫﹐根腳必硬﹐不可不愼。

卷十正面頭面部鬢疽門主方

理鬢湯

﹝《辧證冰鑑》﹞治鬢疽已潰未潰﹐無不收功。

川芎當歸﹝各一兩﹞金銀花﹝三兩﹞夏枯艸﹝三錢﹞白芷﹝二錢﹞水煎服。二劑卽消﹐已潰者四劑全愈。﹝此方以金銀花﹑夏枯艸更得祛逐之功﹐又妙在芎﹑歸補气血﹐陰陽雙益﹐正气足則邪自難變﹐安得不愈哉。﹞

柴胡淸肝湯

治鬢疽初起﹐毋論陰陽表裏。

生地天花粉川芎牛蒡子白芍甘艸節柴胡當歸防風連翹黃芩山梔﹝各等分﹞白水煎﹐食遠服。

鼠粘子湯

治鬢疽初起﹐寒少熱多﹐頭眩作痛﹐口燥嗌漧﹐渴欲飲冷﹐二便祕澀﹐六脈沈實有力﹐煩悶疼痛者。

桔梗鼠粘子赤芍地骨皮當歸天花粉元參甘艸梢木通防風連翹﹝各一錢﹞大黃﹝炒﹐二錢﹞白水煎﹐食遠服。

加味逍遙散

治鬢疽七日以上﹐根盤深硬﹐色紫痛。

白術天花粉柴胡牡丹皮貝母白茯苓當歸白芍陳皮山梔﹝各八分﹞羚羊角紅花甘艸﹝各五分﹞淡竹葉二十片同煎﹐食後服。

梔子淸肝湯

治少陽經虛﹐肝火風熱上攻﹐遂成鬢疽﹐痛連頸項﹑胸乳﹑太陽等處﹐或寒熱晡甚﹐胸滿口苦舌漧。

柴胡川芎當歸牛蒡子白芍牡丹皮石膏山梔﹝各一錢﹞黃連甘艸﹝各二錢﹞白水煎﹐食後服。

淸肝解郁湯

治暴怒傷肝﹐憂思鬱結﹐致肝火妄動﹐發爲鬢疽﹐頭眩痛徹太陽﹐胸膈痞連兩脇﹐嘔吐酸水。

熟地當歸白芍白術白茯苓貝母山梔﹝各一錢﹞人參半夏柴胡牡丹皮陳皮川芎香附﹝各六分﹞甘艸﹝四分﹞姜三片﹐煎﹐食遠服。

參苓內托散

治鬢疽已成﹐堅而不潰﹐潰而不斂﹐气血俱虛﹐身涼脈細﹐飲食少思﹐口淡無味及形體消瘦。

人參白茯苓川芎當歸身熟地炙黃山藥白芍白術陳皮﹝各一錢﹞牡丹皮肉桂地骨皮甘艸熟附子﹝各五分﹞姜三片﹐棗二枚﹐同煎﹐食遠服。

卷十正面頭面部頭髮門主論

馮魯瞻曰﹕發乃血之餘。焦枯者﹐血不足也。忽然脫落﹐頭皮多癢﹐須眉並落者﹐乃血熱生風﹐風木搖動之象也。病後瘡後產後發落者﹐精血耗損﹐無以榮養所致也。當滋補精血爲主。

《醫鑑》云﹕過服辛熱藥而眉髮脫落者﹐乃肝血受傷而火動﹐非風也。宜四物湯﹑六味地黃丸﹐以滋肝血﹐生腎水。

經曰﹕發乃血苗。

《心相編》云﹕瘦人發黃﹐主多貪奸殺。男女發深﹐必好色。拳發好色﹐犯刑。發黃者下流。

卷十正面頭面部頭髮門主方

黑髮散

烏須髮。

宮粉眞蛤粉黃丹密陀僧鍛石﹝各等分﹞研勻﹐水調搽上﹐俟幹﹐水洗去藥﹐用核桃油潤之。

女人發易落而不潤者。

榧子﹝三个﹞胡桃肉﹝二个﹞側柏葉﹝一兩﹞搗浸雪水梳髮﹐則潤而不落。

長頭髮法生薑切片﹐擦落髮光皮上﹐數日卽長。

發落不長川椒四兩﹐用白酒釀浸七日﹐早晚潤禿處﹐其發自生。

卷十正面頭面部眉毛門主論

《靈樞》曰﹕足太陽之上血气盛﹐則美眉﹐眉有毫毛。

馮魯瞻曰﹕眉毛所生之地﹐皆屬肝臟之精气榮養﹐若其髒之精气虧損﹐則其地之毫毛不榮矣。

澄曰﹕眉毛自落﹐乃肝虛血少﹐無以榮養﹐或風濕相搏﹐眉毛漸落﹐卽如樹木枯槁﹐枝葉凋零也﹐治當養血滋肝爲主。

《心相編》曰﹕眉毛開花﹐主運不通。男人眉細﹐主得陰人財帛。眉生黑子﹐招陰人口舌﹐又生水厄。

卷十正面頭面部眉毛門主方

長眉法

﹝岐天師﹞眉落用桑葉七片﹐每日洗之﹐一月重生如舊﹐須落亦然。

卷十正面頭面部發眉疽門主論

《鬼遺方》云﹕左右眉稜兩處發﹐名爲發眉﹐不拘在頭在尾﹐宜防未穴已前毒瓦斯攻擊﹐在眉頭卽攻入眼損睛﹐在眉尾卽攻入太陽﹐並宜畱意愼重。此疽從眉至頭生瘡黑色﹐漸漸腫漫﹐滿面瘡頭﹐堅硬如石﹐刺之無膿﹐惟出黃水﹐痛不可惡﹐悶亂嘔逆是也。由臟腑積熱﹐風毒上攻而然。﹝《準繩》﹞r發眉疽p04﹣a41a51。bmpr申斗垣曰﹕眉疽生於陽白二穴之分﹐乃足少陽膽經多气少血。治之諸證漸減者生﹐甚者死﹐女人七日﹑男子二十四日死。﹝啟玄﹞又曰﹕眉風毒﹐乃肺經受證﹐但覺寒熱往來﹐筋骨酸痛﹐或作嘔吐﹐卽眉風毒也。

竇漢卿曰﹕從眉至頭髮疽色黑﹐其腰漸漸腫﹐气浮滿面者死。

《心法》曰﹕鳳眉毒﹐一名眉髮﹐生於眉稜﹐無論左右﹐皆膀胱﹑小腸﹑肝﹑膽四經積熱所致。形長如爪﹐疼痛引腦﹐二目合腫﹐堅硬色赤﹐按之有根﹐六日內刺之﹐得膿則吉﹐無膿則險﹐甚則十四朝不潰﹐煩悶嘔逆﹐不食者凶。

李東垣曰﹕眉疽生於兩眉之間﹐燦爛如人眼目﹐甚可畏也。小兒患此必死﹐大人患此十痊五六﹐乃手足少陽經所主﹐宜用海馬崩毒法救之。不然﹐膿血浸眼﹐兩目先壞矣。

澄曰﹕發眉其證極險﹐類乎疔瘡。第一提住瘡根﹐不使根腳散漫﹐內須托毒成膿﹐勿投寒涼破气傷脾之藥﹐庶可保全性命。

卷十正面頭面部發眉疽門主方

海馬崩毒法

凡三陽發背﹑對口﹑手搭﹑眉疽﹑乳發初起時﹐用熱水自肘後洗至手六經起端處止﹐日洗數十徧﹐以泄熱毒﹐務洗至指甲皮穣﹐不可住手﹐直洗至瘡勢已衰﹐方可住洗。蓋三陽經俱屬督脈所領﹐洗至指甲皮穣者﹐俾熱從根本而解也。此系祕傳﹐愼勿輕忽。

卷十正面頭面部眉心疽門主論

王肯堂曰﹕眉心疽﹐一名面風毒﹐屬足太陽膀胱經風熱壅結﹐陰陽相滯而生。若黑色痛甚﹐或麻或癢﹐寒熱並作者疔也。﹝《準繩》﹞陳實功曰﹕鳳眉疽發在兩目之間﹐形長皮赤﹐痛引腦戶﹐二目合縫﹐光腫發熱。﹝《正宗》﹞《心法》曰﹕眉心疽﹐一名印堂疽﹐乃督脈經風熱蘊結﹐气滯而成。初起色黯根平﹐硬腫疼痛﹐至二十一朝腐潰出稠膿者順﹐無膿黑陷者逆。如初起色赤﹐浮腫痛﹐此名面風毒瘍﹔七日得膿易治。若色黑不痛﹐麻癢太過﹐根硬如鐵釘之狀﹐寒熱並作﹐卽眉心疔也。

卷十正面頭面部戀眉瘡門主論

申斗垣曰﹕兒在胎中﹐母食五辛﹐父飧炙﹐遺熱與兒﹐生後眉間如癬﹐流脂成片﹐搔癢不絕﹐名曰戀眉瘡﹐又名煉眉瘡﹐﹝《啟玄》﹞

卷十正面頭面部戀眉瘡門主方

戀眉瘡

﹝《精義》﹞百藥煎﹝五錢﹞生白礬﹝二錢﹞研細﹐麻油旋調搓之。

又方﹝《啟玄》﹞煙膠輕粉﹝各一錢﹞川椒﹝五分﹞豬骨髓熬熟調搓。

卷十正面頭面部眉風癬門主論

澄曰﹕眉風癬乃肝血枯燥﹐風濕外襲﹐初起作癢﹐搔之累累流脂﹐延蔓額上眼胞者是也。治當養血滋肝﹐不得妄用斑蝥﹑砒﹑﹐猛厲燥烈之藥搽擦﹐只宜紫茸膏塗之﹐自愈。

卷十正面頭面部眉風癬門主方

眉風癬

黃連三錢研末﹐以麻油調塗碗內﹐用蘄艾燒煙燻黑﹐入皂礬豆大一塊﹐輕粉少許﹐研勻塗之。

小兒胎毒疥癬﹐兩眉生瘡﹐或延及徧身瘙癢﹐或膿水淋瀝﹐經年不愈。

松香﹝二兩﹞眞蛤粉﹝五錢﹞靑黛﹝二錢五分﹞研細﹐幹摻﹐或陳蠟燭油調搽。一方加輕粉﹑枯礬各三錢。

紫茸膏

紫艸白芷﹝各二錢﹞歸身﹝五錢﹞甘艸﹝一錢﹞麻油﹝二兩﹞同熬﹐白芷黃色爲度﹐濾淸加白蠟﹑輕粉各二錢﹐取膏塗之。

卷十正面頭面部眉眶骨痛門主論

馮魯瞻曰﹕眉眶骨痛有二﹐俱屬肝經風熱與痰﹐或作風痰﹐其治類痛風。然腦爲髓海﹐而腎主骨﹐多由腎陰不能養﹐骨髓少﹐以致腦虛﹐火起於中﹐寒束於外﹐疼之所始也。凡髙骨之處及眉毛所生之地﹐皆屬本髒之精气榮養﹐若其髒之精气虧損﹐則其地之毫毛﹑骨肉不榮矣。故《靈樞》曰﹕足太陽之上血气盛﹐則美眉﹐眉有毫毛。由此觀之﹐眉稜骨痛者﹐此肝血旣失其養﹐而腎水亦不榮於骨矣。故主三年之內﹐有大風疾至﹐明其根本旣拔﹐而外邪乘襲也。治之者﹐必宜滋補肝腎爲主﹐少佐風藥﹐以使上達﹐如不知此﹐徒以辛熱發散爲事﹐則陰道愈虧﹐益增其害矣。﹝《錦囊》﹞r眉心毒p04﹣a41a52。bmpr

卷十正面頭面部眉眶骨痛門主方

祛風淸上湯

治風熱上攻﹐眉稜骨痛。

黃芩﹝酒炒﹞白芷﹝各一錢五分﹞防風柴胡羌活﹝各一錢﹞荊芥﹝八分﹞川芎﹝一錢二分﹞甘艸﹝五分﹞白水煎服。

又方羌活﹝二錢﹞黃芩﹝酒炒﹐一錢五分﹞白水煎服。

卷十正面頭面部太陰發門主論

《正宗》曰﹕太陰發﹐乃足少陽膽經多气少血﹐發於眼梢臉上瞳子穴﹐﹝在目外五分。﹞赤腫有膿知痛者生﹔大渴悶亂﹐血出不止﹐及靑黑色﹐不痛作蛀孔﹐血出盡則死矣。

r太陰發p04﹣a41a53。bmpr

卷十正面頭面部眼胞菌毒門主論

陳實功曰﹕眼胞菌毒乃脾經蘊熱凝結而成也。其患眼胞內生出如菌﹐頭大蒂小﹐漸長垂出﹐甚者眼翻流淚﹐亦致昏蒙。治法﹕用軟綿紙蘸水蔭之眼胞上﹐少傾用左手大指甲墊於患根﹐右手以披鍼尖頭齊根切下﹐血出不妨﹐隨用翠云錠磨濃塗之﹐其血自止。﹝《正宗》﹞又曰﹕宜內服涼膈散﹑淸脾飲。

《心法》曰﹕此證初如菌形﹐頭大蒂小﹐黃亮水﹐亦有頭小蒂大者﹐漸長垂出﹐堅凝不痛﹔有纏綿經年不愈者﹐以致目病﹐乃脾經素有濕熱﹐思鬱气結而成。初起宜淸涼圓洗﹐卽消。

卷十正面頭面部眼胞菌毒門主方

淸涼圓

當歸尾赤芍石菖蒲﹝各二錢﹞羌活﹝五分﹞地膚子川連生杏仁﹝各一錢﹞膽礬﹝二分﹞共研粗末﹐以大紅綢包紮如纓桃大﹐滚水浸泡﹐乘熱蘸洗。

卷十正面頭面部眼胞痰核門主論

《心法》曰﹕眼胞痰核結於上下眼胞﹐皮裏肉外﹐其形大者如棗﹐小者如豆﹐推之移動﹐皮色如常﹐硬腫不疼﹐由濕痰气郁而成。外用生天南星蘸醋磨濃﹐頻塗眼皮﹐日數淺者卽消﹐日數深者﹐𨿽不能卽消﹐常常塗之。塗令皮薄﹐微微剝損﹐以手指甲擠出如白粉汁﹐卽消。

卷十正面頭面部眼丹門主論

陳實功曰﹕眼丹乃脾經有風﹐胃經多熱﹐共結爲腫。風多者則浮腫易消﹐熱甚者則堅腫難散﹐宜如意金黃散敷之。膿成卽以鍼鍼之﹐遲則眼頭自破﹐此乃睛明穴﹐內空難斂﹐成漏者多﹐以致變爲漏睛瘡﹐久則損明。﹝《正宗》﹞申斗垣曰﹕眼胞屬脾胃﹐謂之肉輪。如赤腫甚﹐不作膿者﹐名曰眼丹。﹝《啟玄》﹞胡公弼曰﹕上下眼丹﹐𨿽小兒脾胃部位﹐其實心經受毒﹐熱傳脾胃﹐熱毒升上﹐血气凝聚而成丹毒也。﹝《靑囊》﹞李東垣曰﹕凡眼丹赤腫作癢﹐癢後作痛﹐不治則成膿血﹐初起宜酒炒甘菊花﹐或炒鹽隔紙熨之。

《心法》曰﹕眼丹若腫突下垂﹐不能視物者﹐偏於風盛也﹐浮腫易消﹔若紅色紫﹐堅硬者﹐偏於熱盛也﹐腫硬難消。

r上眼丹下眼丹p04﹣a41a54。bmpr

卷十正面頭面部眼丹門主方

驗方水調銀朱敷之﹐自消。

又方﹝竇太師﹞皂礬﹝五錢﹞大粉艸﹝二兩﹞同熬濃膏﹐加冰片少許﹐用鴨毛蘸潤眼眶上。

又方精豬肉切片如指甲大﹐用井水漂去其血﹐貼患處﹐不時易之。

卷十正面頭面部漏睛瘡門主論

竇漢卿曰﹕夫漏睛瘡者﹐肝臟毒瓦斯﹐小腸邪風﹐外攻腎端﹐灌於瞳人。初生疼痛﹐漸成膿水﹐其色如泔﹐日久睛昏﹐气敗肝絕﹐難救之證。外用當歸﹑地骨皮﹑黃連煎湯溫洗。

《治方關要》云﹕惟補腎宣肝爲主。

《心法》曰﹕此證生於目大﹐由肝熱風濕﹐病發於足太陽膀胱經。﹝睛明穴﹞其穴系藏淚之所﹐初起如豆﹑如棗﹐紅腫疼痛﹐瘡熱𨿽小﹐根源甚深﹐潰後出粘白膿者順﹐出靑黑膿者險。若瘡口過出淚液﹐以致目內漧澀者﹐收斂更遲﹐若潰斷眼邊弦者不治。

《祕笈》云﹕此證皆因膀胱積熱﹐深邪伏而不散﹐積久必潰﹐病始外見。目內穴屬膀胱﹐開竅如鍼﹐按之則浸浸膿出﹐視物微昏﹐隱澀﹐宜服神效黃湯。久病不愈者﹐用烏金膏﹐以米糕和爲條﹐曬漧﹐插入竅內﹐每日換二次﹐化去白管﹐則肌肉自生﹐膿自止矣。隨以黃湯爲丸服之。

卷十正面頭面部漏睛瘡門主方

烏金膏

治諸般外障風癢﹐血縷瘡﹐肉攀睛﹐雞冠蜆肉﹐漏睛瘡。

晉礬﹝卽明礬﹐一兩﹞米醋﹝自造紅香者佳﹐一碗半﹞共入銅鍋內﹐文武火熬幹。如濕﹐翻調焙漧﹐取出去火气﹐研細末﹐用時不拘多少﹐再研至無聲﹐入生蜜調勻﹐盛瓷罐內﹐塗點患處﹐久閉﹐或五日七日﹐上下胞俱腫﹐方可歇藥數日﹐其紅腫盡消﹐觀輕重再點。

如漏睛膿出﹐用糕和勻﹐作條曬漧﹐量穴深淺﹐插入化去瘀肉白管﹐則新肉自生﹐而膿自止矣。

卷十正面頭面部眼睛祟證門主論

岐天師曰﹕有人眼內長肉二條﹐長一寸﹐如綫香之粗﹐觸出於眼外﹐此乃祟證也。𨿽是肝膽之火﹐無祟則不能長此異肉。

法當外用去刺全目丹點之﹐內服舒郁全睛湯主之。此方妙在舒肝膽之气﹐而又瀉其火與痰﹐則本源已探其驪珠﹐又何愁怪肉之重長耶﹗﹝《石室祕錄》﹞

卷十正面頭面部眼睛祟證門主方

去刺全目丹

《石室祕錄》﹞治祟證。

黃連冰片甘艸﹝各一分﹞硼砂﹝五釐﹞共研無聲爲度﹐用人乳調少許點肉尖上﹐覺眼珠火炮出﹐一時收入而愈。

舒郁全睛湯

柴胡陳皮甘艸﹝各一錢﹞黑山梔白術白芥子白茯苓﹝各三錢﹞白芍﹝五錢﹞

卷十正面頭面部偸鍼眼門主論

申斗垣曰﹕此心膽小腸之火壅盛也﹐眼角上起窠作腫﹐久則潰膿。凡有此瘡﹐其人胸背上必有小瘡窠累﹐但以鍼挑出血﹐則眼角瘡不治自愈矣。故名曰偸鍼﹐俗名偸鍼窠。﹝《啟玄》﹞章氏曰﹕偸鍼眼﹐初起令患人自用鍼尖對患上﹐輕輕戳四十九下﹐自消。﹝《經驗》﹞王氏曰﹕偸鍼眼﹐初起翻過眼胞﹐內有一細眼﹐用頭髮一根﹐刺入淚出自愈。﹝《集效》﹞《祕錄》曰﹕偸鍼眼﹐其人背上膏肓穴有紅點﹐但以鍼挑破﹐卽愈。

東垣曰﹕偸鍼眼又名挑鍼毒﹐乃肝脾積熱所致。初起用冷水以手拍腦後﹑背膊百徧﹐看有紅筋白泡起﹐用小鍼刺破其泡﹐其腫自消。

又曰﹕偸鍼眼﹐用糯稻七粒﹐每粒在泡上輕輕撞之﹐七粒七下﹐自消。

《心法》曰﹕偸鍼眼生於眼皮毛睫間﹐由脾經風熱而成﹐形如豆粒有尖。初起輕者﹐宜金黃散鹽湯沖洗﹐膿未成卽消矣。如洗之不消﹐候膿熟鍼之。如破後冒風浮腫﹐用芎皮散﹐外用枯礬末﹐雞蛋淸調敷腫處。

卷十正面頭面部雙目流血門主論

澄曰﹕雙目流血﹐大人屬心肝二經火盛而成﹐宜涼心淸肝﹐其血自止。小兒乃胎火肝熱所致﹐宜涼肝導赤﹐兼與鯽魚煨湯餵之﹐自效。

卷十正面頭面部雙目流血門主方

涼心淸肝湯

生地當歸白芍炒山梔丹皮丹參扁柏葉川連生甘艸燈心十寸爲引。

涼肝導赤湯

生地丹皮澤瀉赤茯苓炒山梔人中黃赤芍木通燈心七寸爲引。

卷十正面頭面部瘀痘後兩目腫門主論

申斗垣曰﹕夫痘後小兒兩目胞腫﹐蓋下瞼上寸許﹐熱淚相﹐瞼爛成瘡。久治不痊﹐只須泄去陽明胃經濕熱﹐則腫消淚止痛除﹐宜黃連解毒湯﹑三黃丸主之。﹝《啟玄》﹞

卷十正面頭面部痘風眼門主論

澄曰﹕痘風眼乃痘後封眼﹐火微開眼過早﹐外風乘虛而襲﹐作癢揉搓而成。

卷十正面頭面部痘風眼門主方

痘風眼

生薑一塊﹐上挖一洞﹐將銅靑塡滿﹐仍以挖下之姜合上﹐外以粗紙打濕裹好﹐慢火煨炙﹐待紙幹取出銅靑﹐研細﹐瓷瓶密貯﹐臨用以熱乳調點數次卽愈。

又方初生小兒臍帶熱血﹐乘熱點之。

又方白果肉鉛粉﹝各一兩﹞銅靑﹝五錢﹞加入乳調勻﹐塗瓦上﹐用艾圓二十四个點著﹐燻幹刮下爲丸﹐如芡實大。每用一丸﹐人乳浸化沖水洗眼﹐不過七丸﹐卽愈。

又方川連地骨皮白礬﹝各一錢﹞鮮槐條﹝五段﹞靑銅﹝五分﹞川椒﹝七粒﹞用水一大碗﹐煎滚取起﹐少冷又煎﹐如此三次﹐去渣入瓷罐收貯﹐埋土內七日﹐取出﹐用雞翎帚眼角。忌風十四日。

迎風弔淚痘風眼年久者﹐可治。

枯礬皂礬﹝各一錢﹞花椒﹝五分﹞每淸晨用滚水沖於碗內﹐上用綿紙隔著﹐將銅錢一个壓於紙上﹐待自來淸水﹐每日早﹑午﹑晚須緊閉雙目﹐止溫洗眼皮。每料可用三日﹐洗的九次﹐重者十料﹐輕者三五料除根。

痘風眼蛔虫揉爛﹐取汁﹐搽眼邊上﹐永不再發。

卷十正面頭面部痘毒攻目門主論

陳實功曰﹕痘毒攻目﹐皆因長漿時﹐不曾用藥攻漿﹐致漿不充滿﹐以致回水﹐眼胞紅腫﹐不能開放﹐而毒火上炎﹐攻注兩目。此時宜急以淸毒保目湯連服二三劑﹐以解上攻之毒火﹐不獨可免目患﹐乃委而棄之曰﹕眼中有痘﹐非所能醫。遂使毒火亢極﹐翳膜遮蔽瞳人﹐日夜啼叫﹐痛苦異常﹐𨿽性命苟延﹐而雙目喪明﹐不過成一廢人耳。嗟﹗嗟﹗庸醫誤人﹐莫此爲甚﹗善夫﹗聶淸江先生曰﹕此非有形之痘﹐乃無形之火也。蓋有形之痘﹐發於咽喉口舌者有之﹐然外痘起脹﹐內痘亦起脹﹔外痘收靨﹐內痘亦收靨。惟入眼之毒﹐必作於收靨之時﹐此以知其非有形也﹐明矣。故患此者﹐始宜用淸毒保目湯解之於前﹐看有翳膜遮蓋黑白珠﹐或侵入瞳人﹐徐徐用淸毒撥翳湯治之於後﹐或隔一日一劑﹐二日一劑﹐𨿽三四月之久﹐尙保無虞。切不可過用寒涼﹐責效於數劑之間﹐計功於旬日之內﹐又不可聽庸僞眼藥磨點﹐登時損壞﹐更不可因本家吝嗇或貧乏﹐遂推諉不治﹐大傷陰徳﹐戒之﹐戒之。﹝《正宗》﹞《祕笈》云﹕此緣痘疹之後﹐餘熱未退﹐毒瓦斯上攻於目﹐或因气虛﹐痘不起﹐漿不來﹐醫者服以參升托之劑﹐痘𨿽得痊﹐而熱毒遂攻目中﹐致使睫閉不開﹐淚出腫痛﹐羞明怕日﹐或生蟹睛﹑翳膜等證﹐先服消毒化湯。﹝黃連﹑當歸﹑連翹﹑白術﹑紅花﹑陳皮﹑蘇木﹑柴胡﹑黃柏﹑川芎﹑防風﹑生地﹑升麻﹑漧葛﹑麻黃﹑羌活﹑黃芩﹑本﹑細辛﹑蒼術﹑吳茱萸﹐白水煎服。此方卽稀痘丹。凡立春﹑立夏﹑立秋﹑立冬前一日﹐煎一劑﹐露一宿﹐如天雨可將藥放屋檐下露一宿﹐次日隔湯燉熱。初生者﹐只服三五匙﹐周歲以外服半劑﹐三四歲者服一劑﹐但能服過四次﹐可保永不出痘﹐縱出亦稀﹐此乃神應之方也。﹞或淸涼散﹐大便如常去硝黃﹐或用敗毒散加連翹﹑牛蒡子。醫者妄用去翳克伐之劑過多﹐其翳反濃﹐則難治矣。若脾胃受傷﹐肚腹不調者﹐服補中益气湯﹑茯苓燥濕湯﹑人參啟脾丸﹑石斛夜光丸﹐其患漸愈。

卷十正面頭面部痘毒攻目門主方

痘毒攻目神法每淸晨用兔糞八粒﹐淸水蟬蛻去頭﹑足二十四隻﹐水二大碗﹐入瓷罐內慢火熬滚﹐令其性味俱出﹐入公豬肝或黑羊肝七尖﹐四兩﹐切薄片於湯內﹐一刻卽熟﹐先飲湯﹐後食肝﹐湯散兼治兩月之久﹐翳膜可消去一半﹐百日之久﹐湯散奏效﹐自可痊愈。戒暴躁惱怒﹐並戒煎炒辛熱等物。凡遇此等險證﹐必須細心研究﹐斟酌用意﹐不可忽略。

淸毒保目湯

痂落後﹐忽然頭頂大痛者﹐乃餘毒上攻兩目也。急宜服此﹐以解上攻之毒火﹐可免目患。

柴胡﹝一錢﹞蟬蛻﹝二十一个﹞當歸桔梗﹝各八分﹞連翹防風牛蒡子川芎荊芥穗赤芍﹝各七分﹞升麻黃芩﹝酒炒﹞薄荷﹝各五分﹞山梔﹝酒炒﹞甘艸﹝各三分﹞燈心五十寸同煎。

淸毒撥翳湯

痧痘翳膜神效。

生地黃﹝一錢五分﹞當歸﹝一錢﹞柴胡﹝八分﹞牛蒡子白蒺藜﹝去土炒﹞天花粉﹝酒蒸﹞白葛粉薄荷防風川芎密蒙花谷精艸艸決明甘菊花﹝各七分﹞梔子﹝酒炒﹞羌活木賊艸﹝各五分﹞川連﹝酒炒﹐三分﹞生薑一片煎﹐食遠服。若大便祕澀﹐加酒炒大黃一錢五分﹐通利仍除之。切忌寒涼﹐並眼科點藥。

痘瘡損目輕粉黃丹﹝各等分﹞研細。左眼吹右耳﹐右眼吹左耳。

痘後眼不能開﹝竇氏﹞。鱔魚血滴入眼內﹐或芭蕉根汁溫洗﹐並效。

痘入眼。

白蒺藜﹝炒﹐去刺﹞谷精艸防風﹝各等分﹞共爲末﹐每日食後米泔水調下二錢五分。

痘瘡入目﹐痛楚恐傷目者浮萍陰漧﹐研末﹐三錢﹐羊肝半个﹐竹刀切碎搗爛﹐共汁和﹐空心調下﹐淸茶過口。傷目者﹐數服自愈﹐小兒減半。

痘入目或病後生障。

蟬蛻﹝洗淨﹞白菊花﹝各等分﹞研末﹐每服二錢蜜湯調﹐數服愈。

小兒痘後﹐翳膜遮睛﹐百日內者可治。

兔糞﹝瓦焙﹞鼓槌谷精艸﹝炒去土淨﹐各一兩﹞共爲細末﹐不拘茶﹑酒﹑菜﹑飯內﹐摻入服之﹐一料全愈。

又方谷精艸一兩﹐生蛤粉二兩﹐爲末﹐用豬肝一兩﹐去淨筋膜﹐竹刀切片﹐和藥末一錢﹐飯上蒸熟﹐連肝食之。

小兒飛痘入眼﹐外用吹耳法黃丹輕粉﹝各五分﹞共研勻。左目吹右耳﹐右目吹左耳﹐每日吹釐許。

痘瘡疹入眼生翳障。

白菊花谷精艸綠豆皮﹝各等分﹞共爲末。每用一錢﹐以柿餅一个﹐粟米泔一盞﹐同煮。候泔盡﹐食柿﹐日食三枚﹐淺者五七日﹐重者半月全愈。

又方旋雞肫內黃皮﹐焙末拌飯中﹐或藥內﹐與兒喫﹐七日自愈。

痘疹入目﹐眼生白翳橄欖核磨水﹐加輕粉一二釐﹐調勻﹐搽眼胞上。藥气入裏卽落。

卷十正面頭面部小兒血眼門主論

馮魯瞻曰﹕小兒百日內嗽﹐名爲乳嗽。肺葉尢嬌﹐最易傷損﹐更須急治﹐久則血脈貫瞳﹐兩眶紫黑﹐或眼白珠紅﹐赤如血﹐名曰血眼。當用生地﹑黑豆共研成膏﹐掩於眼上﹐則眶黑自消﹐血隨淚出﹐自愈。

卷十一眼目部

凡屬金鍼眼科﹐內障外障﹐風火時眼﹐一切風絲塵沙入目﹐皆匯於此部中﹐以便檢閱參治。

卷十一眼目部內障門主論

《祕笈》曰﹕夫瞳仁輕膜裹水﹐照徹四方﹐乃先天精液肇始之元靈﹐人身之至寶﹐如日月麗天﹐著明而不可掩者也。

r5輪圖p04﹣a41a55。bmpr

銳卽小﹐屬心與小腸﹐上下胞屬脾胃名肉輪﹐瞳人屬腎名水輪﹐黑珠屬肝名風

輪﹐白珠屬肺名气輪﹐大屬心名血輪。

心經屬火大小﹐赤脈侵睛癢澀眵﹐如鍼刺痛諸般候﹐心家虛熱急須知﹐若還小便赤與淋﹐內多蘊熱醫休遲﹐肉侵睛無別證﹐膀胱陽邪在玆﹐小有疾莫亂治﹐三焦小腸二經同。

肝經屬木應烏珠﹐淡紫色兮病全無﹐黑乃本經受風克﹐眼見飛花是肝虛﹐昏暗酒色勞傷過﹐紅多滯血客熱聚﹐眼珠疼痛並黃色﹐肝血不足補乃愈。

脾經屬土上下胞﹐紅腫皆因風熱饒﹐紫色滯血多凝結﹐羞明怕日濕熱招﹐兩胞浮腫緣何病﹐皆因脾胃不調和﹐內生斑瘡並蜆肉﹐兩經積熱血難消﹐眉骨眼眶酸與痛﹐風痰作楚或房勞﹐上胞腫澀難睜視﹐色欲傷神爲阿嬌﹐拳毛倒睫無他故﹐脾肺虧兮急早療。

肺經屬金應白珠﹐純淨光潔則無虞﹐若還紅腫過髙起﹐肺气壅塞大便遲﹐淡紅虛熱黃因濕﹐鼻塞涕淚風受之。

r十二經絡圖p04﹣a41a56。bmpr_r8廓圖p04﹣a41a57。bmpr腎經屬水應瞳仁﹐黑如椒子光有神﹐散大膽腎虧損致﹐驚恐卒然有此因﹐黃翳遮睛昏且淚﹐腎虛時見黑花頻﹐赤屬積熱暗酒色﹐緊小精虧急養身。

足太陽膀胱見證﹕頭痛兩邊最甚﹐眼淚淋漓時流﹐睛明穴潰膿病﹐翳從內出來﹐攀睛肉遮橫﹐白睛積血凝滯﹐赤脈多生眼中﹐小便頻數不休﹐癰疽陡起熱盛﹐上胞內紅腫﹐偸鍼諸候皆應。

足陽明胃經見證﹕齒痛頭疼相並﹐黃膜上衝睛瞳﹐翳下而上遮定﹐蜆肉時時嘔吐﹐下胞紅腫爲病。

足少陽膽經見證﹕口苦時多重聽﹐銳赤脈翳生﹐脇痛皆由膽病。

手太陽小腸見證﹕銳赤脈爲病﹐翳自抵過上生﹐白睛血灌紅勝﹐小便赤且澀兮﹐急投湯散須愼。

手陽明大腸見證﹕白睛腫赤爲病﹐眵多又兼流淚﹐便結下之須迅。

手少陽三焦見證﹕銳赤脈牽定﹐翳自客主斜下﹐投劑宜淸應病。

足太陽脾經見證﹕九竅不通爲病﹐怠情嗜臥兼之﹐羞明怕日相應﹐上胞浮腫堪嗟﹐睫閉不開若瞑﹐瘡風粟面黃﹐發熱吐瀉無定﹐倒睫拳毛內生﹐幾般醫者當認。

足厥陰肝經見證﹕瞳仁散大多瞑﹐腦脂直貫睛中﹐時或眼跳無定﹐黑珠突然髙起﹐不能正視珠痛﹐淚出昏眩可嗟﹐花陷皆由虛甚﹐蟹眼或多雀盲﹐黑花空中掩映﹐目恙有一於此﹐便是肝家之病。

昏如霧露見花飛﹐瞳仁緊小腎精虧﹐或亦有人病散大﹐神水混色光漸微﹐冷淚腦脂直流下﹐頭痛足冷虛極推﹐膜入水輪諸證候﹐足少陰腎經所歸。

手厥陰經心包絡﹐神水緊小急投藥﹐赤環如帶口且幹﹐手心發熱病將作。

翳自抵過而下生﹐赤脈如絲直貫睛﹐健忘更爾多驚悸﹐緊急不分明﹐痛如鍼刺時或癢﹐血灌瞳仁防目盲﹐諸般證候因何起﹐手少陰心經所成。

不疼不痛自昏蒙﹐薄霧輕煙漸漸濃﹐或見蠅頭飛亂出﹐或如懸在虛空﹐此般病證如何得﹐肝臟停畱熱毒風﹐大叫大啼驚與恐﹐腦脂流下黑睛中﹐初時一眼先昏暗﹐次第相牽與一同﹐萬般苦楚空憔悴﹐只緣肝气不相通﹐日久雙眸全黑暗﹐內障更深藥罔功。﹝《內障上編》﹞內障圓形廿四般﹐後學醫人貴得傳﹐金鍼宜用與忌用﹐認證糊塗怎得痊﹐開鍼遠近須根據法﹐鍼形各異莫同焉﹐病虛胎產兼懷孕﹐遇此休鍼是要言﹐不風不雨兼吉日﹐淸齋七日念須虔﹐安心定气耐煩守﹐避風靜臥禁人喧﹐冷熱調和虛共實﹐寬懷忘慮色憂煎﹐見血莫驚須下手﹐裹封密室暖爲先﹐忽然撞起膜重上﹐服藥三旬見朗然﹐七日解封能視物﹐花生水動莫疑猜﹐還睛丸子常常服﹐百日功完復舊元。﹝《內障中篇》﹞內障金鍼下了時﹐將息之方要備知﹐嚴冬緊裹常溫暖﹐夏日休將紈扇施﹐頭眠軟枕須安穩﹐仰臥三朝莫厭遲﹐封後忽然微有痛﹐腦風牽動莫他疑﹐或鍼或撥根據經法﹐痛極仍將艾熨之﹐嘔吐豉椒湯急服﹐定神安胃在良醫﹐起動勞神俱謹戒﹐顚翻倒臥莫從伊芳﹐七朝薄粥溫溫食﹐振著牙關事不宜﹐大小便時須緩緩﹐毋令自去要扶持﹐髙聲喊叫兼因气﹐驚動睛輪見雪飛﹐收心莫憶陰陽事﹐夫婦恩情切斷離﹐一月不須淋洗臉﹐鍼痕濕著痛微微﹐調養五七睛光復﹐寡欲淸心病自除。﹝《內障下編》﹞天有二曜﹐人有兩目﹐因酒色過度﹐調攝失宜﹐惱怒所傷﹐肝气沖動﹐腦脂流下。

其目系﹐系於腦﹐帶於肝﹐腦中惡气從目系而入於瞳人面前﹐久而脂堅凝結成翳﹐遮蔽瞳人﹐故此失明﹐俗呼爲瞳人反背。瞳人者非人之人﹐乃仁徳之仁也﹐一名眸子﹐無手足﹐如日月之形﹐前後俱有明光﹐豈有反背之理﹖惟是腦脂灌睛﹐遮蔽瞳人﹐名爲內障﹐用金鍼撥開腦脂﹐瞳人浮上﹐腦脂沈下﹐如雲開風日﹐頃刻明矣。

夫人之眼﹐白睛如杏子﹐烏珠如杏核﹐瞳人如杏仁﹐所謂眸子也。白睛最堅﹐屬肺金﹐五內護睛水如雞子淸之稠濃﹐瞳人托在正中窠內。烏珠屬肝﹐外結一層浮皮﹐內含淸气包定瞳人在內﹐一泓一點之微者﹐乃先天元气結而成者也﹐是皆生生自然之道。目乃肝之竅﹐其形圓大﹐上有一蒂一系﹐系於腦內﹐連風府自夾脊而下﹐貫通肝臟﹔肝藏血﹐血榮於目﹐年少之人﹐水火旣濟﹐陰陽升降﹐故光明﹐年老气血虧損﹐故昏暗。﹝《瞳人根源論》﹞李東垣曰﹕五臟六腑﹐十二經脈﹐三百六十五絡﹐其气血皆上於面而走於空竅﹐淸陽之气上散於目而爲睛﹐走於耳而爲聽。因心煩事冗﹐飲食失節﹐勞役過度﹐以致脾胃虧弱心火盛。心火者﹐君火也﹐主人之神﹐宜靜而安﹐相火代君行令。相火者﹐心包絡也﹐百脈皆榮於目﹐旣勞役運動﹐勢乃妄行﹐百脈沸騰﹐邪害空竅﹐瞳人中神水旣無滋養﹐反受火熾﹐則漸漸昏耗而失明矣。

內障靑菜色者不鍼﹔白如粉墻者不鍼﹔黃心內障者不鍼﹔頭風內障者不鍼。驚振內障者不鍼﹔瞳人散大者不鍼﹔瞳人緊小者不鍼。

內障陽看小陰看大者﹐可鍼其障﹐務宜收放方好。若不收放者不鍼。障翳白色者可鍼﹐白帶微藍可鍼﹐此二色多糙米色者可鍼﹐藍色者可鍼。其障嫩故也。

凡金鍼之柄以紫檀﹑花梨或犀角爲之﹐長二寸八分﹐如弓弦粗﹐兩頭鉆眼深四分﹐又用上好赤金子抽粗絲長一寸﹐用幹面調淸漆﹐嵌入眼中﹐外餘六分﹐略尖些﹐不可太鋒利﹐恐傷瞳仁。平時以鵝毛管套之﹐藏於匣內﹐臨時供於佛前﹐用之無有不驗者也。此龍樹王菩薩神鍼式也。

凡鍼內障﹐逢朔望日對神對佛通鄕貫姓名祝救。用鍼者念咒七徧﹐書一道符封鍼﹐臨時必先齋戒﹐設供香燭之類﹐又書符一道﹐取太陽神光接其眼光﹐亦念咒大叫救苦救難南海觀世音菩薩﹐其鍼自轉﹐令鍼者心膽大開不驚。先書後三光符﹐下鍼宜用開﹑成﹑除﹑收日﹐並天气睛明。忌用子日。

咒﹕淸淨眼﹐紫金燈﹐酒酒水﹐離黃沙﹐滿藏經﹐千眼千手千龍王﹐文殊大士騎獅子﹐普賢菩薩騎象王﹐日神夜神﹐云膜內障盡消除。彊中彊﹐吉中吉﹐波羅會上有殊利﹐眼中一切得光明﹐淸淨般若波羅蜜。開鐵三光符。

畫符默念三句咒﹕取日光﹐接神光﹐明目光。

r金鍼式p04﹣a41a58。bmpr_r開鍼三光符p04﹣a41a59。bmpr若鍼後疼痛﹔急取生艾或幹艾同生蔥一把搗﹐銅鍋內炒熱﹐布袋盛﹐熨太陽穴三五次﹐卽止。

用水法﹕凡撥內障﹐先汲井水以盆盛注於桌上﹐令病者以面就盆﹐用鍼之人側坐﹐以手蘸水於眼上﹐連眉骨淋洗﹐使眼中腦脂得水乃凝。以水洗透數十次爲度﹐然後用鍼﹐庶幾隨手而下不粘滯矣。

撥內障手法﹕醫者用金鍼撥眼﹐必要知其八法。然六法易傳﹐而二法巧妙在於醫者手眼﹐只可意會﹐不能言傳。所以難傳難授﹐眼如隔垣取物﹐手如探囊取物﹐方能撥下翳來。人之兩眼﹐乃水之精﹐如無二法﹐難以用鍼治之。

凡用金鍼﹐先令患者以冷水洗眼如冰﹐使气血不得流行爲度。先用左手大指﹑次指按定眼珠﹐勿令轉動﹐次用右手持三稜鍼﹐離黑珠米許﹐鍼一穴。白珠甚濃﹐必要手準力完﹐重鍼則破。然後用金鍼斜回﹐鍼首入穴內﹐觀看鍼首至患處卽止﹔如過毫釐﹐傷於心脈﹐其人卽嘔。然後用手法將鍼輕輕推壓﹐其翳自然抱鍼﹐方許撥下﹐送至白珠﹐藏在護精水內盡處。然後出鍼。鍼不宜出早﹐若出早其翳卽復﹐則前功盡廢矣。

r封鍼符p04﹣a41a60。bmpr1要用水洗灌得法﹐二要知气血凝與不凝﹐三要知三稜鍼開鋒遠近﹐四五要知進鍼手之輕重﹑深淺﹐六要知藏翳送至護精水底。七法八法巧妙出於人心﹐應乎手眼﹐難以筆墨相傳。鍼畢時根據法封固﹐調理得所﹐自然痊矣。

封眼法﹕預收芙蓉半老綠葉曬榦爲末﹐井水調勻。以綿紙剪如茶盅口大圓塊。先將敷藥敷眼眉稜上及下眶﹐以紙一層封貼藥上﹐又上藥一層﹐蓋紙一層封定﹐候將幹以筆蘸水潤之。日夜數次﹐夏月倍之﹐一日一換﹐仰面而臥﹐或將鍼眼向上就枕﹐防脂泛上也。凡起坐﹑飯食及大小二便俱宜緩﹐不可驚動。三日內只用稀粥﹑熟爛肴饌﹐不可振動牙齒﹔三日後開封﹐視物服藥﹐靜養爲主。

卷十一眼目部分別大小圓翳內障論

古人論內障有大圓翳小圓翳﹐人秉父母胎元﹐瞳人大小不一﹐瞳人大者其翳大﹐瞳人小者其翳小﹐腦脂流下﹐經年凝結而成翳也。醫者用鍼﹐自有淺深﹐翳大鍼淺﹐翳不能落﹐翳小鍼深﹐豈不損睛﹐誤治者可不愼乎﹗凡鐮洗﹐查逐日人神所在其經﹐忌用刀鍼。

翳障復起﹐宜平肝順气﹐其障自落﹐如不能落﹐復鍼亦可。

凡鍼後忌用川芎﹐恐行血作痛。如痛用熟地﹑當歸﹑白芍之類。

瞳人淸﹐白珠紅﹐用桑白皮﹑防風﹑柴胡﹑赤芍。

瞳人內有油气不淸﹐當平肝气﹐用柴胡﹑枳殼。

若作惡心﹐用藿香﹑濃朴﹑半夏﹑淡豆豉。

頭痛﹑太陽痛﹐用防風﹑白芷﹑羌活﹑石膏。

太陽痛甚﹐用炒鹽熨之。

白珠赤﹐用柴胡﹑紅花﹑赤芍﹑歸尾﹑桃仁﹑桑白皮。

瞳人散大﹐用白芍﹑茯神﹑人參﹑麥冬﹑當歸﹑棗仁﹑北五味。

凡受熱致瞳人小者﹐用當歸﹑川芎﹑黃連﹑麥冬﹑茺蔚子﹑柴胡﹑山梔。

大圓翳按此證先由腎水虧損﹐後由惱怒傷肝。蓋眼屬臟腑而以肝腎爲本﹐腎爲水之源﹐眼爲水之精﹐色欲過度﹐腎水衰弱﹐不能生養肝木﹐亦不能榮養眼珠﹐加以七情暴怒﹐心胸熱气上衝入腦﹐腦脂不固﹐下注於目﹐凝滯遮蓋於瞳人前﹐結成內障。起時眼前常見垂飛蠅﹐薄霧輕煙﹐不疼不痛﹐漸漸失明﹐先從一眼﹐久後相傳。其脂靑白色﹐所稟父母胎元﹐瞳人大者﹐其翳卽大﹐故曰大圓翳。陰看則大﹐陽看則小﹐初覺宜服沖和養胃湯﹑﹝柴胡﹑當歸﹑白芍﹑甘艸﹑葛根﹑人參﹑黃﹑白術﹑五味子﹑羌活﹑防風﹑白茯苓﹐口漧加黃連﹑黃芩。﹞石斛夜光丸。﹝人參﹑山藥﹑牛膝﹑菟絲子﹑五味子﹑麥門冬﹑羚羊角﹑肉蓯蓉﹑川芎﹑生地﹑天門冬﹑白蒺藜﹑枸杞子﹑靑葙子﹑艸決明﹑杏仁﹑石斛﹑枳殼﹑犀角﹑白茯苓﹑甘艸﹑防風﹑黃連。﹞年久宜用金鍼撥之。

小圓翳按此證與大圓翳受病相同。俱因欲怒致傷肝腎﹐熱气上衝﹐腦脂下注﹐結成靑白翳﹐遮蓋瞳仁。夫瞳仁神水通注於膽﹐臟腑平和﹐气血循環﹐膽汁通流於上﹐則能鑑照萬物﹔肝腎旣傷﹐熱气上衝不散﹐膽汁不能流通﹐是以脂凝成障。名曰小圓翳者﹐所稟父母胎元﹐瞳仁小者﹐脂卽小故也。𨿽見三光﹐不辧人物。初起宜服沖和養胃湯﹑石斛夜光丸。年久宜鼠尾金鍼撥之。

浮翳內障按此證初起由色欲過度﹐耗竭腎水﹐水虧火旺﹐攻翳於目﹐視物卽昏昧如霧露中﹐全不疼痛﹔漸因七情鬱結﹐縱欲傷肝﹐以致熱气上衝於腦﹐腦脂灌注睛內﹐結成一塊光亮如銀箔色﹐浮在瞳人上。先從一眼﹐久後相傳﹐不見三光。金鍼難撥﹐初起宜補腎平肝。﹝治同上﹞沈翳內障按此證皆因腎經虧損﹐肝心火盛﹐致目視昏昧﹐眼前常見黑花﹐腦中惡气漸漸侵瞳﹔二三年外﹐凝結成翳靑白色﹐如沈水中﹐若見三光﹐宜鍼撥之。﹝治同上﹞澀翳內障按此證皆因淫欲傷腎﹐縱怒傷肝﹐肝腎兩傷﹐以失生化之源﹐致令气血虛弱﹐不能榮養雙眸。日久邪熱炎上﹐腦脂下流﹐結成一塊﹐遮蓋瞳人﹐黃色而大﹐凝滯無收吸﹐故曰澀翳。初患同前治﹐久後不宜鍼撥。

滑翳內障按此證皆因肝腎並虛﹐致使腦脂灌注珠內﹐形如水銀珠子﹐流動吸收不定﹐不疼不癢﹐只因昏花而起﹐日久相傳﹐漸漸失明﹐𨿽見三光﹐不辧人物。治同前。如年久用蓮子金鍼撥之。

散翳內障按此證皆由五臟虛勞﹐酒色過度﹐加之憂思暴怒﹐肝气上衝﹐腦中惡气流下﹐凝滯瞳人之前﹐結而成翳﹐或濃或淡﹐濃薄不一﹐其色黃白﹐散大而無收吸﹐𨿽見三光﹐不宜鍼撥﹐不能治也。

冰翳內障按此證皆因肝腎虧損﹐風火上炎﹐攻衝痰動﹐以致頭旋連臉﹐眉骨額骨偏痛﹐眼中赤澀﹐或黃﹑白﹑黑色不定﹐或夜見煙火﹐久則結成內障﹐其脂如欲解之冰﹐又如碎磁之狀﹐故曰冰翳。初起宜驅風痰﹐服半夏白術天麻湯﹐﹝人參﹑白術﹑半夏﹑天麻﹑漧薑﹑陳皮﹑神曲﹑澤瀉﹑蒼術﹑麥冬﹑黃﹑黃柏﹑黃芩。﹞神效補肝散﹐﹝夏枯艸﹑香附各二兩﹐甘艸四錢爲末﹐每服三錢﹑茶下。﹞不宜鍼撥。

金星內障按此證初患頭痛﹐臉覺微腫﹐目中赤色﹐常見黑花撩亂﹐瞳人漸昏漸小﹐內有腦脂如金箔色﹐不宜鍼撥﹐亦不能治﹔皆因水衰火盛所致﹐水本克火﹐水衰不能克火﹐反受火制﹐故火愈熾而水愈竭矣。初覺以養血涼血﹐補腎淸火爲主﹐大抵此證﹐最爲難治。

橫劍翳內障按此證皆因肝腎虧敗﹐房勞不節﹐以致昏暗﹐不痛不癢﹐先從一眼﹐久後相傳﹐兩目俱損。如劍橫於瞳人之上﹐𨿽見三光﹐不宜鍼撥。初起宜石斛夜光丸。

棗花翳內障按此證皆因肝腎不足﹐水衰火盛﹐頭痛腦旋﹐見花飛黃黑不定﹐瞳人周遭如鋸齒﹐故曰棗花翳。初起微覺昏暗﹐皆能視物﹐宜服沖和養胃湯﹑石斛夜光丸﹐俱去五味子﹐加茺蔚子爲君﹐服之可保。如久後內有一點藍星﹐則不能治﹐亦不能撥。

偃月翳內障按此證乃肝虧腎損﹐虛火上炎﹐致使腦脂流下﹐遮蔽瞳人﹐漸成白色﹐如初十夜之月﹐半薄半濃﹐半明半偃。先從一眼﹐久後相傳﹐瞳人俱損﹐不宜鍼撥。

驚振翳內障按此證皆因肝腎二經虛勞﹐偶遇打撞﹐驚動腦脂流下﹐漸漸昏朦成翳﹐久則白色。亦有自下而入肝經者﹐亦有隨驚隨散者。瞳人無收吸﹐𨿽見三光﹐不宜鍼撥﹐治同圓翳。

雷頭風內障按此證初患頭痛足冷﹐惡心嘔吐﹐腦內如雷鳴﹐致使瞳人散大﹐漸漸失明﹐不睹三光。皆因暴怒傷肝﹐體气虛弱﹐風寒之气所侵﹐逆於三焦﹐攻衝於頭。因頭爲諸陽之所會﹐邪正相傳﹐伏而不散﹐故發痛如雷鳴﹔胃爲寒气所衝﹐故惡心嘔吐﹔瞳人神水﹐乃气之聚也﹐气爲怒傷﹐故散而不聚。初起急服附子豬苓湯﹑﹝人參﹑白芍﹑白茯苓﹑羌活﹑熟地﹑豬苓﹑熟附子。﹞香芎散﹑﹝川芎﹑石膏﹑香附﹑薄荷﹑白芷﹑川烏甘艸爲末﹐每服二錢。﹞石斛夜光丸﹝倍加五味子。﹞以收散大﹐痛極不止﹐用乳香定痛散吹鼻。﹝乳香﹑沒藥﹑雄黃﹑石膏﹑川芎各五錢﹐焰硝一分五釐﹐研細﹐噙水吹少許入鼻內﹐痛卽止。﹞久則不治。

綠風內障按此證初患頭額痛急﹐兼半邊頭痛﹐鼻內如煙﹐惡心嘔逆﹐足冷﹐眼內見紅黑﹐皆因肝腎俱虛﹐气血虧損﹐瞳人漸漸散大﹐神水淡綠色。大抵受病與雷頭風相同﹐但因頭痛暴怒過極﹐熱气上衝﹐腦中惡气流於珠內﹐與神水攪混而變成綠色﹐故謂綠風內障。久則不睹三光則不能治。初起先止頭痛﹐服附子豬苓湯﹐候痛止﹐服沖和湯﹐加減夜光丸去肉蓯蓉﹐俱倍加五味子。

黃風內障按此證初患之時頭痛﹐乃是肝腎虧虛﹐風毒相侵﹐又兼脾肺壅熱﹐白睛黃色﹐先患綠風內障﹐嘔吐傷胃﹐久則變爲黃色﹐此乃不治之證也。

烏風內障按此證皆因色欲過度﹐以傷元气。元气一虛﹐心火亢盛﹐致眼前常見黑花﹐眼眶鼻梁眉骨俱酸疼﹐白睛髙起數粒﹐色靑如豆﹐瞳人漸漸緊小﹐視物不明。瞳人屬腎水﹐水本克火﹐反受火制﹐故昏暗緊小﹔火克肺金﹐白睛屬肺﹐火克則護睛水滯結隱起﹐髙低不平﹐飛花酸痛等證﹐乃火气拂郁﹐血虛挾風故也。初起宜服神效補肝散﹑選奇湯﹝陳皮﹑半夏﹑甘艸﹑羌活﹑白茯苓﹑黃芩﹑防己﹑姜一片同煎。﹞散風補血﹐後服補中益气湯﹑石斛夜光丸益气滋陰。不見三光﹐不能治也。

黑風內障按此證皆因气體虛弱﹐肝腎不足﹐兼以七情鬱結﹐邪火上盛﹐逆衝於頭目﹐以致頭旋腦痛﹐眼中昏澀﹐常見黑花﹐漸至瞳人散大失明﹐瞳人實气聚而成。火盛气散﹐故失明矣﹐此不治之證也。

五風變化內障按此證皆因气血兩虛﹐臟腑俱勞﹐毒風上攻﹐腦熱相侵﹐頭旋腦痛嘔吐﹐故此失明﹐不可治也。

瞳人散大內障按此證皆因肝腎虧損﹐況怒傷肝﹐恐傷腎﹐肝腎受傷則瞳人散大﹔蓋瞳人屬腎﹐乃气之所聚也﹐怒傷則气散。初起昏如霧露中行﹐漸空中有黑花﹐睹一成二﹐久則不收。遂爲廢疾。蓋神水漸散﹐終至盡散。初宜沖和湯﹑夜光丸去肉蓯蓉﹐倍加五味子收之﹔俟少有光﹐兼服千金磁朱丸。﹝先以磁石置火中醋粹七次曬漧﹐另研極細末二兩﹐辰砂細末二兩﹐生神曲三兩﹐外以一兩水調作餅﹐煮浮爲度﹐搜入前藥和煉蜜爲丸如桐子大﹐每服十丸﹐加至三十丸﹐空心米湯吞下。凡服此藥後俯視不見﹐仰視漸睹三光﹐此其效也。空心服此﹐午後服石斛夜光丸。﹞此乃虛證鎭墜之藥﹐不宜服早﹐恐墜元气。若气爲怒傷﹐散而不聚者﹐服益陰腎气丸。﹝熟地﹑山藥﹑山萸肉﹑生地﹑白茯苓﹑牡丹皮﹑澤瀉﹑五味子﹑當歸﹑柴胡﹐煉蜜爲丸﹐辰砂爲衣﹐每服五七丸﹐空心淡鹽湯徐送下。此壯水之主以鎭陽光﹐气爲怒傷﹐散而不聚之故也。然必兼磁朱丸服之﹐庶幾爲易效。﹞又爲物擊﹐神水遂散﹐此不治之證也。

瞳人緊小內障按此證因腎水虧弱﹐相火彊盛﹐水弱火盛則水受火制﹐故瞳人漸漸緊小。瞳人者﹐腎水也﹐初起無痛癢眵淚之證﹐但覺羞澀﹐瞳人毛缺﹐肝水靑黃﹐宜服還陰救苦湯﹐﹝川芎﹑甘艸﹑黃柏﹑桔梗﹑柴胡﹑防風﹑羌活﹑黃連﹑知母﹑黃芩紅花﹑生地﹑龍膽艸﹑當歸尾﹑連翹﹑升麻﹑細辛﹑蒼術﹑本﹐白水煎服。﹞禦抑相火。夜光丸補腎壯水。﹝去五味子﹐加茺蔚子。畏其酸有收之意。﹞若日久不節色欲﹐不避勞苦﹐忽加眉骨酸痛﹐必致小如菜子﹐內凝腦脂﹐或黃或白﹐永不能治。

小兒胎元內障按此證皆因母懷孕時有暴怒驚恐﹐兼飲食乖違﹐將息失度﹐母食麵食五辛炙之物﹐並服諸毒丹藥﹐積熱在腹﹐內攻小兒損目﹐及生二三歲後﹐不言不哭﹐都無盼視﹐父母始覺﹔及長成方知內障﹐內有翳靑白色遮蓋瞳人﹐若辧三光﹐有用金鍼可撥者。大抵小兒內障多難治療。

經曰﹕目者五臟六腑之華﹐榮衛魂魄之精常榮也。又曰﹕諸脈者皆屬於目﹐目得血而能視﹐故臟腑精气皆上注於目而爲之睛。白睛屬肺﹐黑睛屬肝﹐瞳人屬腎﹐上下胞屬脾﹐兩屬心而內又屬膽與三焦﹐上綱屬太陽膀胱小腸﹐下綱屬陽明大腸。五臟五色﹐各有所司﹐心主赤﹐赤甚者心實熱也﹐赤微者心虛熱﹔肝主靑﹐靑甚者肝熱也﹐淡靑者肝虛也﹔脾主黃﹐黃甚者脾熱也﹐淡黃者脾虛也﹔目無睛光及白睛多而黑睛少者﹐肝腎俱不足也。晝視通明﹐夜視罔見者﹐稟受陽气衰弱﹐遇夜陰盛則陽愈衰﹐故不能視也。赤脈從上而下者屬足太陽經﹐從下而上者﹐屬足陽明經。若上眼皮而下出黑白翳者﹐屬太陽寒水﹔從外至內者屬少陽風熱﹔從下至上而綠色者﹐屬足陽明及肺腎合病。然翳膜者風熱內蘊也﹐邪气未定謂之熱翳而浮於外﹐邪气旣定謂之冰翳而沈於內﹐邪气若深謂之陷翳﹐此宜升發以消之。更有疳眼者。因肝火濕熱上衝﹐脾气有虧﹐不能上升淸气﹐故生白翳﹐睫閉不開﹐眵淚糊久而膿流﹐遂致損目。雀目者﹐上午能視﹐臨晚失明﹐此因肝气衰弱也。蓋木生於子﹐旺於卯﹐絕於申﹐所以上午而能視﹐至申西而失明﹔況目得血而能視﹐午後肝气漸衰﹐且陰虛則火必盛﹐弱陰不能以勝彊火﹐故夜轉劇﹔天明以陽用事﹐陽主動﹐濁陰暫消故稍明。大要治肝養血﹐兼理脾胃爲主。更有目閉而不能開者﹐有因過服寒涼之劑﹐致使陽气下陷不能升舉而然﹔有因胃气虧損﹐眼睫無力而然﹐並宜升陽益胃。更有暴赤腫痛﹐風火熾盛者﹐有因多淚羞明﹐肝心積熱者﹐一宜疏風散火﹐一宜涼血淸肝。若風沿爛眼者﹐是膈有熱也﹔若時時作癢者﹐是膿潰生虫也﹔若眼睫連紮者﹐是肝經風熱也﹔若初生目黃壯熱﹐二便祕結﹐面赤眼閉者﹐此胎熱也﹔更有痘後精血旣虧﹐餘毒上侵及斑瘡入眼者﹐有視物不明﹐不腫不痛﹐但見黑花而無精光者﹐此皆肝腎並虛也。若外無翳膜﹐內障如雲﹐視物不見﹐俗名靑盲者﹐若非腎水枯涸﹐則必久病成疳。脈洪大者養血爲先﹐脈沈細者補陽爲主。蓋天無日色﹐𨿽有火鏡﹐何能使晶光相射乎﹖若吐瀉後而始生膜障﹐不能開舉及無精光者﹐此精滋瀉脫﹐無神已亡也﹐難治。更有熱毒眼小﹐積毒眼小者﹐更有時气流行而腫赤者﹐然治法總忌寒涼及單行發散﹐蓋寒則凝﹐熱則散而風則燥耳。況目病𨿽由火熱﹐然多因初感風寒﹐腠理閉密﹐火熱不得外泄﹐上走空竅而爲病。若散其外感﹐則火熱泄而痛自止﹐兼之養血涼血退翳諸劑﹐必兼風藥﹐始能上達頭目。且火郁則發之﹐以減其盛勢﹔若槪用寒涼則邪愈凝滯﹔亦不可發汗﹐汗則津液耗而血亦燥﹐燥則其疾愈甚矣。更有目疾血瘀血熱﹐而投以破血涼血之劑者﹐或投以寒涼損脾之劑者﹐皆爲不可。蓋脾爲至陰﹐歸明於目﹐況目得血而能視﹐血少則熱火愈動而目愈昏。

夫血者木之精脈也﹐精光者木之華葉也﹐脾胃者木之根本也﹐故莫若以上病治下之法﹐用引火藏源之方﹐服於食前﹐峻補其肝腎﹐則濁陰降而上熱自除﹐下陰足而目光自返﹐陷翳自浮﹐冰翳自化。倘翳膜過濃者﹐另以養榮藥中佐以消障疏風之味﹐服於食後﹐則標本俱得其功﹐上下咸受其益矣。﹝《錦囊》﹞張蘊山曰﹕睜眼見黑花﹐宜服人參固本丸主之。﹝《眼科祕覽》﹞又曰﹕眼目昏花﹐視物不明﹐皆由陰虛火旺﹐宜用知柏地黃丸加甘菊花治之。

明目第一法﹕節省酒色﹐戒惱怒﹐夜勿看書﹐減思慮﹐專內視﹐簡外視﹐晨興遲﹐夜眠早﹐少用辛燥物。

明目要訣﹕夜臥睡醒﹐開目轉睛四十九徧﹐常常左右轉之﹐永無目疾。

疾目勿藥自愈法﹕夜臥小便時﹐用力將眼睜開﹐轉運瞳子左右各十數徧﹐然後存想下邊不數日火卽下﹐如站起小便更妙。平常如用此法﹐能令火不上炎。

《心法》曰﹕皮翻證由胃經血壅气滯而成﹐小兒多有之﹐眼皮外翻﹐加以舌唇之狀。

又曰﹕患目昏者﹐不拘時候﹐靜坐閉歇﹐以兩目輪左轉七徧﹐右轉七徧﹐緊閉少時﹐忽大睜開﹐久行勿間﹐則郁火濁陰運出﹐淸陽精气獨光。

又曰﹕治翳當辧其起自何經﹐及翳形何色﹐各加引經藥。如東垣治一婦﹐綠色自下而上﹐知其陽明來也﹐但綠非五臟正色﹐殆肺腎相合而爲病也。乃就畫家以黑調膩粉合成色﹐諦視之與翳同﹐則肺腎爲病無疑矣。乃以瀉肺腎之邪爲君﹐以陽明藥爲使﹐服之甚效。他日復病者三﹐其所從來之經與醫色各異﹐因思必經脈不調﹐以致目病不已。詢之果然﹐遂以養血滋陰藥作丸服之﹐而永不發。觀此則辧色分經﹐詎可忽哉。

又曰﹕治眼有以三稜鍼刺血出而愈者﹐卽《內經》血實宜決之之義。然必初起血盛而熱者宜之﹐在太陽陽明二經方可﹐蓋二經气血俱多故耳。他經出血﹐其病轉劇﹐故曰刺太陽陽明則目愈明﹐刺少陽陽明則目愈昏。

東垣治一人﹐因用豬肉煎餅與蒜同食﹐復大醉而臥熱炕﹐次日瞳子散大﹐視物不眞﹐諸方不應﹐乃以酒炒芩﹑連瀉熱爲君﹐歸身﹑生地養血涼血爲臣﹐五味子酸收瞳神散大﹐人參﹑二冬﹑地骨皮﹑生甘艸﹑枳殼苦甘補中抑气爲佐﹐柴胡引經爲使﹐服之頓愈。

丹溪治一壯年人﹐早起忽視物不見﹐就睡片時﹐略見而不明﹐食減倦甚﹐其脈緩大﹐重則散而無力。意其中濕所致﹐詢之果臥濕地半月﹐乃以白術爲君﹐黃﹑陳皮爲臣﹐附子十劑而愈。皆治本之神見也。

海藏治一女及笄而病目三年﹐而紅腫難開﹐服散風淸熱之藥反生翳﹐從銳遮瞳神﹐右目之翳從下而上﹐其脈短而實。潔古曰﹕短爲有積。經曰﹕從內走外者少陽病﹐從下上者陽明病﹐乃少陽陽明有積滯於中﹐抑遏臟腑﹐以致淸陽不升﹐濁陰不降。乃以去積之藥加黃連﹑龍膽艸﹐每早化服一丸﹐一日便下黑血塊如豆大而甚堅硬﹐由是翳退目明矣。

馮魯瞻曰﹕予幼年讀書過勞而常目病﹐今看書寫字略多﹐便易於舉發。發時惟以八味丸加牛膝﹑五味子者﹐每日食前各進五六錢﹐一日共有一兩五六錢矣﹔外用黃連錢余﹐入銅靑分許煎濃汁﹐洗淨兩三次﹐俟紅障少淡﹐再入人參二三分於內﹐溫和洗之﹐則光還而能視物如故矣。

澄曰﹕凡治時眼﹐七日內切勿就用當歸﹑菊花。若用早便難速愈﹐此專門眼科祕法也。

卷十一眼目部內障門主方

退翳當歸身蒼術蘇薄荷甘艸川芎白蒺黎黃芩﹝酒炒﹞谷精艸白芍藥紅花木賊艸桔梗﹝各等分﹞水煎服。

又方柴胡木賊艸防風黑山梔白蒺藜紅花谷精艸荊芥菊花蘇薄荷赤芍藥﹝各等分﹞白水煎。

又方沙苑蒺藜白菊花谷精艸﹝各二兩﹞眞蘇薄荷﹝一兩﹞上爲細末﹐煉蜜爲丸。鹽湯送下三錢。

又方白菊花玩月砂艸決明茺蔚子白蒺藜夜明砂﹝各等分﹞研細﹐煉蜜爲丸如彈子大﹐白湯調服。

眞陰虧乏﹐眼目昏花﹐或云翳遮睛。

甘枸杞﹝一斤﹐酒浸透﹐分四處。一川椒同炒﹐一小茴同炒﹐一芝麻同炒﹐一川楝同炒﹞白術白茯苓熟地黃﹝各一兩﹞制畢研細﹐煉蜜爲丸。鹽湯送下三錢。

翳障昏花懷生地﹝半斤﹐酒洗竹刀切片﹑微火烘漧。﹞烏犀角﹝鎊﹑不見火﹐一兩五錢﹞白蒺藜﹝炒去刺﹞杭白芍﹝酒炒﹞杜仲﹝鹽水炒去絲﹞玩月砂﹝微焙﹐各四兩﹞當歸身﹝酒洗過﹑焙漧﹞釵石斛﹝酒洗﹑蒸一時焙漧﹞白菊花﹝去心蒂﹞懷牛膝﹝酒洗焙漧﹞懷山藥﹝微炒﹐各三兩﹞防風﹝酒洗焙漧﹞川芎﹝各二兩﹞蟬蛻﹝去砂土﹑頭﹑翅﹑足﹐一兩﹞上爲末﹐煉蜜丸﹐早晚白湯送下三錢。

羊肝明目丸

羚羊角白菊花﹝去葉蒂﹞北五味靑葙子牡丹皮﹝各一兩﹞白蒺藜﹝炒去刺﹞密蒙花嫩黃﹝蜜拌炒﹞遠志肉﹝甘艸湯浸焙﹞天門冬麥門冬﹝去心﹞白芍藥﹝酒炒﹞菟絲子﹝各一兩五錢﹞酸棗仁﹝炒﹞杜仲﹝鹽水拌炒斷絲﹞白茯苓﹝乳拌三次﹞於白術﹝東壁土炒﹞懷山藥﹝炒﹞人參﹝各二兩﹞黑羊肝﹝一具﹑去淨膜﹞澤瀉﹝鹽水拌炒﹐八錢﹞當歸身﹝酒洗﹐二兩五錢﹞生地黃﹝用砂仁五錢﹑同酒煮爛搗膏﹞香附子﹝童便浸一宿曬漧﹐用醋拌炒﹐各四兩﹞黑羊肝用木木賊艸二兩同酒煮爛﹐去木賊艸將肝同上藥磨細末﹐煉蜜爲丸﹐每早白湯送下三錢﹐每晚白酒送下二錢。

幼年腎虛眼花。

北五味﹝打匾﹑焙﹞麥門冬﹝焙﹐各二兩﹞甘枸杞﹝黑芝麻同炒﹑去芝麻﹞白蒺藜﹝隔紙炒﹞釵石斛﹝酒蒸焙﹐各四兩﹞魚膘﹝一斤﹐切﹑蛤粉炒成珠﹞研細蜜丸﹐每早淡鹽湯送下三錢。

中年眼目昏花蔓荊子﹝煮熟炒﹑曬漧研去油﹞艸決明﹝微炒﹐各十二兩﹞研細﹐用沙苑蒺藜半斤﹐熬膏杵丸﹐食遠白湯送下二錢。

退翳障並治赤眼熊膽少許﹐淨水略調開﹐取去筋膜塵土﹐入冰片一二分﹐如癢淚加生薑汁少許﹐以銅箸蘸點。

眼生外障﹐視物昏黑豬膽一个﹐傾入銀器中微火熬膏﹐加冰片少許點。

又方豬膽外膜曬漧撚綫灰﹐加冰片研細點之。

眼珠上白星。

東丹﹝一分﹞輕粉麝香﹝各五釐﹞研極細﹐左眼吹右鼻孔﹐右眼吹左鼻孔。

眼目生星﹐臨時得者可退白蒺藜三錢﹐水煎洗之三日卽無星。

外障翳膜昏爛眼藥宣黃連甘菊花當歸﹝各一錢﹞黑山梔黃芩連翹木賊艸黃柏荊芥穗防風﹝各五分﹞大黃﹝二錢﹞共入砂鍋內加童便七碗煎濃汁﹐去渣作七分﹐以蘆甘石四兩研爲細末﹐入銅勺內炒熱﹐入藥汁一分滚幹﹐又投汁一分滚幹﹐如次七次已畢﹐研極細﹐加硼砂﹑燈心各一錢﹐牛黃﹑雄黃各三分﹐珍珠五分﹐同研千餘下﹐再加熊膽五分﹐冰片﹑麝香各一分﹐自然霜一錢﹐又研無聲爲度﹐瓷瓶密貯﹐挑少許點大眼角﹐一日三次﹐連點七日。﹝制自然霜法﹕新磚一塊磨光﹐以桑柴燒紅﹐放於平處﹐皮硝一升灑熱磚上﹐待硝喫盡冷定﹐用布一塊裹磚縫好﹐投糞窖內三七日滿取出﹐冷水洗淨﹐用大棉紙包好﹐放潔淨處﹐候磚上生白霜﹐以鵝翎掃收。

翳障人指甲刮末﹐人乳調點。

病後生翳﹐大人小兒皆宜﹝《救急方》﹞白菊花﹑蟬蛻等分爲末﹐入蜜少許﹐水煎服。

杏仁膏

藥匾杏仁一粒去皮﹑尖﹐細瓷器內研細﹐滴熱人乳二三滴﹐浸片時絞去渣﹐點眼角內數次﹐翳卽去矣。

鵝翎丹

諸種目疾屢試神效﹐兼治眼漏亦效。

粉蘆甘石﹝三兩﹐用川連二兩﹐龍膽艸二兩煎汁﹐待甘石赤淬汁內﹐以酥爲度﹐研如飛塵。仍投前汁內曬漧﹞官硼砂﹝二錢﹞新珍珠﹝一錢﹞眞血珀片腦熊膽﹝各五分﹞上各味研至無聲﹐卽入前汁內﹐搓成如綫細條晾漧﹐以鵝翎管貯﹐用時取一條夾眼角內自化沁入﹐一條可治數人。

點眼蕤仁﹝去淨油﹐一兩﹐用秦皮煎湯﹐灑濕安平底碗內﹐用艾圓三枚﹐各包川椒一粒撚著燻之﹐再放瓦上干﹐研極細入後藥。﹞朱砂﹝飛﹑一錢﹞硼砂﹝五錢﹞麝香﹝五分﹞共研極細點之﹐閉目一炷香爲度。

點眼蘆甘石﹝三錢﹞新珠子硼砂﹝口含﹑吐去澀水﹞琥珀﹝各七分﹞眞蟾酥﹝烘去油﹞冰片﹝各一分﹞兒茶﹝烘去油﹐三分﹞麝香﹝二分﹞朱砂磁粉﹝紅淬入乳黃連汁內七次﹐各五分﹞上各乳至無聲爲度﹐和勻點之。

眼生蘿卜花神方取極大白蘿卜一枚剜空﹐入雞子白一枚﹐種土內待其開花結子後取起﹐取出雞子白研細﹐加蘆甘石過一錢﹐熊膽五分﹐冰片一分五釐﹐研絕細末﹐以蜜和點眼。一日一次﹐七日全好。

退翳。﹝駱肩山﹞夜明砂無名異﹝﹞龍膽艸靑蛤粉谷精艸﹝各三錢﹞蘆薈﹝一錢﹞各研末﹐用牙豬肝一个﹐不見水﹐竹刀切開去筋絲。將藥末散入肝內﹐用綫縫好﹐放砂鍋內或蒸或煮﹐以肝熟爲度﹐食之﹐忌生冷﹑蔥﹑蒜﹑椒﹑姜﹑發物。

淸心明目丸

﹝《濟生》﹞補心養血﹐淸神長智﹐潤肺利竅﹐聰耳明目。

生地﹝酒洗﹞遠志﹝甘艸湯泡焙﹞石菖蒲川連當歸身﹝酒洗﹞甘菊麥冬甘艸﹝各一兩五錢﹞甘枸杞﹝二兩﹞煉蜜丸如桐子大﹐每服七八十丸﹐臨臥燈心湯下。

地黃丸

眼眶痛﹐肝虛羞明。

生地釵石斛熟地元參各等分﹐煉蜜丸﹐茶淸食遠服二錢。

明目奇方此方乃東郊省﹑充二公合議而成﹐治頭風之藥以之治目﹐才能淸上。根據方服之﹐果獲神效。至重者不過四十帖全好。

石膏﹝一錢五分﹞蔓荊子﹝研﹞羌活防風荊芥當歸﹝各八分﹞靑葙子﹝研﹞雞冠子﹝研﹞艸決明﹝研﹞連翹﹝各七分﹞龍膽艸木賊艸﹝各六分﹞桔梗白芷北細辛﹝各五分﹞本﹝四分﹞甘艸﹝三分﹞白水煎﹐食後服。

血虛下淚﹐羞明怕日﹐雙目昏花。

香附﹝一兩﹞夏枯艸﹝五錢﹞研末﹐淡茶調服三錢。

又方甘枸杞﹝六兩﹞甘菊花﹝一兩﹞煉蜜丸﹐空心白湯送下三錢。

冷淚臘月不落桑葉煎水頻洗﹐最效。

紅絲絆睛蘆甘石﹝整塊者火紅﹐淬車前艸汁內九次﹐淬黃連湯內九次﹐淬童便內九次﹐五制已結﹐研細水飛曬漧又研﹐棉紙篩﹞熊膽朱砂梅片再研千轉以無聲爲度﹐瓷瓶密貯﹐每用少許點兩眼角內﹐或用烏羊膽汁調收﹐亦妙。

七十二種眼證眼藥宣黃連家菊花﹝各四兩﹞當歸﹝三兩﹐豬肉湯洗﹞用淸水十碗煮濃汁﹐濾去渣﹐再入銅鍋﹐入紋銀一兩﹐藉气熬至砂糖色冷定﹐加﹕蘆甘石﹝制過二兩﹞石燕﹝磨汁半盞﹞冰片﹝四分﹞麝香﹝六釐﹞白蜜﹝一匙﹞羊肝﹝灰﹐三錢﹞鴉毛﹝一根﹑炭火上燒成珠﹞調勻撚成條收貯﹐勿令泄气﹐每用少許幹點眼角﹐其藥自化﹐不必水調。

病後兩目昏﹐視物不見元眼核二枚﹐剝去外面漆皮﹐水磨濃汁塗兩眼胞神效。

疳疾眼生翳膜﹐並肚大泄瀉﹐面黃肌瘦神效。﹝周鶴仙﹞肉果﹝麵包煨﹐二个﹞使君子﹝去殼﹑五个﹞胡黃連白蒺藜﹝炒去刺﹞蘆薈﹝各一錢﹞共爲末﹐雞肝一具﹐酒漿少許同搗爛去渣﹐入前藥末調勻﹐蒸熟食之。喫二三服立愈。

疳疾並出痘壞目神方

﹝靑浦徐氏傳﹞密蒙花﹝酒洗淨﹞谷精艸蟬蛻﹝去翅﹑足﹞望月砂﹝各一兩﹞共爲末﹐用雄豬肚一个﹐竹刀剖開﹐將藥末摻入﹐水煮熟﹐飲汁食肚﹐盡一料全愈。

撥云錠子

﹝劉長隨從都中盤山得來﹞治一切眼疾﹐又有開瞽復明﹐神效。

蘆甘石﹝將蘆甘石揀去隔石﹐選潔白者﹐先以紙包石﹐用醋壇頭上泥入桶內﹐以童便侵透煉熟﹐少少糊在紙外﹐又以火硝末滚在泥球上﹐外再以濃泥包圓。大約蘆甘石一斤﹐可分作四五个球﹐每一斤蘆甘石﹐用火硝一兩研細滚之四五个球爲度﹐球成曬漧。如有縫以泥補之。另以磚砌一大鑪﹐架火將球放炭火上煉一天申刻﹐火將完﹐可將球取起翻轉入鑪﹐添火加炭﹐過夜不必守之﹐隨鑪中炭火化完爲度。一鑪可煉蘆甘石二三斤﹐每蘆甘石四兩﹐用川黃連﹐龍膽艸各五錢﹐河水五碗浸一夜﹐煎數沸﹐去渣濾淨淸﹐將蘆甘石紅傾入藥汁內取起﹐又又淬﹐以汁盡爲度。藥水內落下蘆甘石﹐再燉幹藥水﹐俱取入蘆甘石內爲炒。每料只用制蘆石三錢。﹞再加熊膽﹝五分﹞冰片﹝二分五釐﹞白硼砂﹝三分﹞麝香﹝五釐﹞朱砂﹝水飛﹑三分﹞活烏鴉翎﹝二寸二分﹑﹞上爲細末﹐用川芎﹑當歸﹑赤芍藥﹑生地﹑薄荷﹑防風﹑防己﹑川黃連﹑甘菊花﹑龍膽艸各五錢﹐木賊艸﹑黃芩﹑黃柏﹑羌活﹑大黃﹑白芷各二錢﹐河水六碗浸一日夜﹐炭火熬出汁來﹐去渣澄淸瀝淨﹐再用文火熬成膏。和前藥末和勻﹐搓成條子重二分﹐用鵝毛管收藏﹐黃蠟塞口。

凡點眼時﹐以淸水或人乳或津唾潤濕點眼﹐閉目少刻神效﹐臨臥點之更妙。或用人乳化開﹐塗眼胞上下﹐揉入眼內。多塗過夜﹐卽日見效。

羊肝退翳丸

治雀盲眼﹐一切昏花老眼。

懷生地熟地黃白茯神﹝人乳拌蒸曬﹞懷山藥﹝炒﹐各三兩﹞甘枸杞夜明沙﹝淘淨﹐各四兩﹞木賊艸﹝蜜水拌炒﹞密蒙花﹝蜜拌炒﹞靑葙子﹝各二兩﹞艸決明﹝二兩五錢﹐捶碎用水浸拌炒﹞川黃連﹝八錢﹐白酒浸一宿微炒﹞黑羊肝﹝一具﹐蒸熟去外膜﹞將前藥爲粗末﹐同羊肝搗勻再烘曬令幹﹐再磨爲細末﹐用煉蜜爲丸如桐子大﹐每服二三錢﹐空心淡鹽湯送下。忌蘿卜﹑胡椒﹑雞鴨蛋。

黑珠凹下蟹睛鱔魚血曬漧研細﹐以筆蘸點三次全愈。

退翳鮮鵝不食艸﹝又名土芫荽﹞揉軟塞鼻退翳最速﹐如無鮮者﹐陰漧揉塞亦可。

但初塞必噴涕不已﹐不必疑懼。

赤眼翳膜﹝葛仙翁﹞大訶子一枚﹐白蜜磨點。

小兒麩翳未堅者﹐不可混點眼藥珊瑚研如粉﹐每日少少點之自愈。

退翳羊肝丸

﹝張九臯﹞夜明砂木賊艸白蒺藜﹝炒去刺﹞蟬蛻當歸﹝各二兩﹞共爲細末﹐用蒸熟黑羊肝二兩切片曬燥爲末﹐水法疊丸﹐每服三錢﹐開水送下。

退翳神方木賊艸﹝火﹞石決明﹝火﹞谷精艸﹝火﹐各一兩﹞黑羊肝﹝一具﹐用銅刀切片放蒸籠內蒸熟﹐以麻綫串掛陰漧﹐不可經鐵器﹞共爲細末﹐每早晚用紅糖湯送下。

眼藥

蘆甘石﹝淬﹐黃連湯中七次﹞珍珠﹝各一錢﹞白硼砂牛黃琥珀冰片雄黃熊膽﹝各五分﹞蘇薄荷葉朱砂﹝各三分﹞共乳極細點之。其筋膜卽下﹔重者漸落。

眼藥

海螵蛸﹝洗淨泥沙﹐刮去硬甲﹐用黃連﹑黃柏﹑黃芩﹑大黃各等分﹐煎汁煮螵蛸﹐取起曬漧。﹞研細加冰片點之。

淸肝補腎羚羊丸

﹝陳尙書﹞治少年老年眼目視物不明者。

羚羊角﹝一枚﹐鎊研﹐紙包縛有乳婦人乳上一宿﹐次日研﹐一兩﹞靑鹽﹝二兩﹐﹞犀角尖﹝五錢﹐制同羚羊角法﹞百艸霜﹝飛細﹑三錢﹞犍豬肝一具煮熟搗萬下﹐和丸。每服二錢﹐空心白湯送下。

老年眼昏﹝何龍泉﹞谷精艸不拘多少﹐切成段﹐同黑羊肝一具切片入銅小鍋內﹐每早老人自己炒之。其味入鼻﹐眼昏自亮。

琥珀膏

點七十二眼證。

蕤仁﹝去油膜﹑二兩﹞大珍珠琥珀象牙末朱砂﹝水飛﹞白硼砂﹝各二錢﹞元明粉﹝二錢五分﹞麝香冰片﹝各一分﹞共乳極細﹐煉白蜜調膏點之。

珊瑚膏

治二十年昏眼﹐能見日光燈頭者可治。

蘆甘石﹝火水淬七次﹞黃丹﹝水飛﹑各一兩﹞乳香沒藥海螵蛸﹝水飛﹞硼砂﹝各一錢﹞靑鹽﹝水飛﹑五分﹞冰片﹝三分﹞麝香﹝二分﹞煉白蜜和膏點之。

初起痘翳白水牛虱子取血點翳上。

琥珀散

治諸般外障紅赤羞明﹐風熱火眼﹐血縷瘡翳膜﹐眼弦爛生眵流淚。

蘆甘石﹝﹐一兩﹞琥珀﹝細竹紙包捶研﹑二錢﹞冰片﹝三分﹞共乳極細點眼。

推雲散

治諸般外障﹐云翳蟹睛﹐血翳赤膜。

石蟹﹝滚水泡去夾石並砂土﹐用竹紙包捶碎﹐再研至無聲爲度﹞黃連﹝去須﹞白丁香﹝各一錢﹞宮粉金錫﹝堅重有金星﹑研飛﹞靑鹽﹝鍋內水化開﹐澄去砂土火上煎幹﹞赤石脂銅綠﹝古錢上者刮下﹐研細水飛曬漧﹐各三分﹞硼砂乳香﹝透明者篛包四五層﹐銅鍋內淸水煮數沸﹐換水煮去油﹞沒藥﹝制同上﹑各四分﹞熊膽﹝去皮膜﹞當門子枯礬冰片﹝各一分﹞共乳細用。一祕方加蛛黃一錢﹐竹蟣五十个。

黃連膏

蘆甘石﹝﹑二兩﹞石蟹﹝二錢﹞琥珀珍珠熊膽﹝各一錢﹞冰片﹝二分﹞麝香﹝三分﹞先將甘蔗二枝去皮﹐切作薄片。用淸水四五碗煮二碗﹐將渣搗汁濾淸﹐入川黃連二兩﹐熬一碗去渣濾淨﹐加川蜜二兩﹐又熬至大半碗﹐入前藥共一處研至無聲爲度。

祕精菟絲丸

治內障昏花翳障﹐腎气虛損﹐目眩耳鳴。四肢倦怠﹐夜夢遺精。

懷山藥﹝以七分打爛﹞白茯苓石蓮肉﹝各二兩﹞菟絲子﹝煮餅﹐五兩﹞上用山藥糊加蜜丸﹐空心臨臥俱用鹽湯送下三錢。

明目夜光丸

﹝張中寰《治眼奇方》﹞生地﹝酒洗﹞釵石斛當歸﹝酒洗﹞菟絲子﹝酒煮搗爛﹞靑葙子枸杞子﹝各二兩﹞人參山萸肉﹝去核﹞懷牛膝﹝酒洗﹞粉丹皮元參﹝各一兩﹞白茯苓山藥﹝各一兩五錢﹞密蒙花菊花﹝各五錢﹞北五味﹝七錢﹞煉蜜丸﹐空心開水送下三錢。

神效眼藥蕤仁﹝上白者佳﹐去淨油﹐二錢﹞冰片﹝一分﹞硼砂﹝三錢﹞眞牛黃麝香﹝各五釐﹞共乳極細﹐骨簪蘸點。

升靈藥法水銀﹝一兩﹞枯礬焰硝﹝各一兩六錢﹞先將硝礬共研細﹐入兩耳小鐵鍋內﹐鵝翎掃圓﹐上以指按五指眼如梅花樣﹐將水銀均分於內。上以粗碗蓋之﹐周遭以棉紙撚濕水封口﹐再加研細軟石膏按緊於碗底上﹐上以大鐵錘壓之﹐於風火鑪上微火二炷香﹐但石膏有气出﹐卽壓之﹐再加武火一炷香﹐取起冷定﹐刮下研收。

升黃靈藥加宮粉一兩六錢。

升紫靈藥加陀僧一兩六錢﹐火候宜小。

升白靈藥法生鉛水銀﹝各一兩﹞硼砂﹝三錢﹞先將鉛化開入水銀﹐卽取出爲末﹐再入硼砂共研聽用。食鹽﹑火硝﹑枯礬各五錢。

先將鹽硝礬三味共研一處﹐下鍋炒煉幹﹐再研細分作二股﹐取羊城罐將一股裝在下﹐將汞﹑鉛﹑硼裝在中間﹐再將一股裝在上面﹐用鐵盞蓋罐口上﹐以鐵梁壓住﹔鐵綫紮定﹐軟石膏細末臘封口陰漧﹐鑪中用鐵釘三根爲三足﹐置罐於上﹐先文後武煉三炷香﹐取起冷定開看﹐刮下研細用。時若罐口有煙出﹐用新筆蘸水塗之。

蘆甘石法取潔白輕而有聲的蘆甘石﹐捶黃豆大﹐用竹紙包四五層﹐以綫縛圓﹐外用紫土入新綿捶勻﹐包在內約一指濃爲圓球﹐陰三五日﹐收淨處候幹﹐將幹用綫絡掛檐前曬極幹透。擇吉日用鐵綫縛數道﹐平地上砌磚鑪﹐畱門扇風﹐鑪中用大釘三根爲足﹐置炭火將球懸鑪上炙一炷香﹐方可下鑪。三炷香﹐先取童便一小缸入黃連﹑黃柏﹑黃芩各六錢﹐侵半日濾淸﹐將球徐徐入童便內浸一宿﹐取出研細水飛﹐再研聽用。

八寶散

治諸般外障翳膜﹐花陷瘡﹐並風眼痼眼﹐紅澀羞明眵淚。

蘆甘石﹝﹑一兩﹞頭號藥﹝三錢﹞共研極細用。

靈光散

治外障瘡﹐攀睛肉﹐蜆肉蟹睛﹐俱宜點之。

蘆甘石﹝﹑一兩﹞靈藥﹝一錢﹑重者或二三錢﹞共研極細末﹐必須調點患處少許﹐將目久閉﹐候痛止藥性散盡方可撥去﹐用絹拭去令淨﹐以熱水洗之。

凡病重者連點七日﹐眼胞發腫﹐方可歇藥。避風調理﹐七日看患處有病再點。

但此藥最痛﹐若要除病﹐須耐心方效。瘡蜆肉﹐重者點淨靈藥少許﹐將目久閉﹐性退之後﹐化而爲眵。虛弱者不可點。

點翳方用蘿卜子一粒研細去殼﹐以燈艸蘸唾津調點翳上﹐不過一二次卽落。

卷十一眼目部外障門主論

天行赤眼外障按此證初患之時﹐皆因天行時气受之者﹐兩目赤腫﹐緊澀羞明﹐頭痛淚出﹐鼻塞眵多﹐臟腑祕結﹐宜芍藥淸肝散﹔﹝荊芥﹑防風﹑柴胡﹑薄荷﹑川芎﹑赤芍﹑羌活﹑炒梔﹑知母﹑甘艸﹑桔梗﹑大黃﹑黃芩﹑滑石﹑前胡﹑石膏﹑芒硝。﹞大便祕結者﹐服羌活勝風湯。﹝羌活﹑前胡﹑荊芥﹑枳殼﹑防風﹑白術﹑黃芩﹑柴胡﹑薄荷﹑川芎﹑桔梗﹑大黃﹑白芷調治。﹞赤眼生翳外障按此證皆因患赤眼之時﹐不避辛苦﹐外受風日﹐內多房勞﹐耗傷元气﹐以致纏延不愈。時常赤腫﹐或癢或痛﹐淚出難睜﹐風熱伏積不散﹐上胞凝血﹐磨擦睛珠﹐漸生翳膜﹐宜鐮洗去上胞瘀血。

暴風客熱外障按此證皆由肺火壅塞﹐熱气上衝﹐以致白睛陡紅腫壅起﹐烏珠內陷﹐日夜腫脹﹐疼痛淚出難睜﹐宜服淸金桑皮散。﹝桑皮﹑元參﹑赤芍﹑防風﹑菊花﹑杏仁﹑黃芩﹑枳殼﹑桔梗﹑旋覆花﹑升麻﹑葶藶子。﹞又肺經火盛熱結﹐白珠紅腫﹐微覺脹疼﹐近黑珠邊起一二小泡﹐大便幹結者﹐宜瀉肺湯。黃芩﹑羌活﹑桔梗﹑元參﹑大黃﹑芒硝﹑地骨皮。

兩赤脈外障按此證皆因心與小腸膀胱經蘊熱﹐或食五辛煎炒熱物﹐致使亢陽上炎﹐火气熾盛﹐故大小赤脈貫睛﹐兼小便澀痛﹐紅赤如淋﹐服八正散。﹝瞿麥﹑炒梔﹑大黃﹑甘艸﹑燈心﹑蓄﹑木通﹑滑石﹑車前子。﹞瞼生瘡外障按此證皆因脾胃二經停積﹐風熱作癢流淚﹐用手搓揉﹐或誤服寒涼之劑﹐致使眼胞內瘀血凝滯不散﹐故生血縷﹐後因勞役酒色過度﹐漸成堅硬疙瘩﹐形如花椒相似﹐內有白漿磨擦瞳人﹐卽生翳膜。治法定鐮洗去瘀血﹐輕者羌活勝風湯﹐重者防風散結湯﹐﹝防風﹑羌活﹑前胡﹑柴胡﹑蒼術﹑黃芩﹑黃連﹑獨活﹑白芍﹑防己﹑紅花﹑當歸尾﹑甘艸﹑白茯苓﹑蘇木﹐此藥治上下胞內瘀血不散﹐並鐮洗後系從權﹐若多服則耗血愼之。﹞點烏金膏或靈光散。俟病去大半﹐服淸熱消凝丸。﹝治淫熱反克﹐風熱不散﹐白睛如血貫﹐有熱而血滯者﹐川芎﹑當歸﹑荊芥﹑薄荷﹑羌活﹑本﹑菊花﹑滑石﹑石膏﹑連翹﹑山梔﹑甘艸﹑黃芩﹑白術﹑桔梗煉蜜爲丸﹐每丸重一錢三分﹐臨臥時須淸茶調服。﹞瞼生風粟外障按此證皆因脾經受風﹐致使血壅熱積不散﹔或爲病已久﹐腫澀難睜﹐亦與瘡相類。但只胞內生小窠如粟米﹐堅硬白色﹐磨擦睛珠﹐淚出澀痛﹐漸生翳膜。治法先鍼刺出風粟白漿﹐服勝風湯﹑羚羊角散。﹝羚羊角﹑犀角﹑知母﹑元參﹑大黃﹑芒硝﹑黃芩﹑桔梗﹑防風。﹞白翳花陷外障按此證皆因七情五賊﹐饑飽勞役﹐損傷脾胃﹐兼之肝血不足﹐以致睛疼如刺﹐刺應太陽﹐眼睫無力﹐常欲垂閉﹐淚出羞明﹐珠上卽生白翳陷下﹐如粟米魚鱗之狀。先服柴胡復生湯﹔珠痛者﹐服當歸養榮湯﹔﹝熟地﹑當歸﹑白芍﹑川芎﹑羌活﹑防風﹑白芷。﹞癮澀難開服當歸活血湯﹔﹝當歸﹑黃﹑甘艸﹑升麻﹑柴胡﹑白芷﹑防風﹑蔓荊子。﹞元气虛弱者服補中益气湯。花陷不起者亦可服。

蠅頭蟹睛外障按此證皆因肝腎俱勞﹐火邪炎熱之極﹐兼之七情鬱結﹐以傷脾土﹐脾土旣病﹐則失生生之職﹐不能含血上榮於目﹐故睛珠疼極﹐淚出難睜﹐或因暴怒﹐烏珠上暴起藍黑翳如蠅頭蟹睛之狀﹐離瞳人而起者﹐名爲離睛蟹眼﹐當瞳人而起者﹐名爲蠅頭﹐先服柴胡復生湯﹔﹝白芍﹑川芎﹑本﹑柴胡﹑蒼術﹑甘艸﹑白芷﹑茯苓﹑羌活﹑黃芩﹑蔓荊子﹑薄荷﹑獨活﹑桔梗﹑五味子。﹞痛不止﹐服當歸養榮湯﹐次服黃湯﹑神效補肝散﹔虛者沖和養胃湯﹐後服石斛夜光丸﹐俱加五味子以斂之﹔點推雲散﹑八寶散。此證外點內服﹐必要積以歲月﹐其翳方能收復﹐亦有不能去者。

黑翳如珠外障按此證皆因腎虛肝熱﹐子母俱虧﹐其病感受﹐大抵與前證相仿。睛珠疼痛﹐淚出難睜﹐羞明怕日﹐烏珠上邊生黑翳﹐突起如黑豆﹐先服黃湯﹑﹝人參﹑黃﹑知母﹑白茯苓﹑遠志﹑大黃﹑防風﹑地骨皮。﹞育神夜光丸。﹝人參﹑生地﹑熟地﹑天門冬﹑麥門冬﹑釵斛﹑牛膝﹑當歸﹑枳殼﹑枸杞子﹑地骨皮﹑菟絲子﹑菊花﹑遠志煉蜜爲丸﹐白湯下。﹞血翳包睛外障按此證皆因脾受風熱﹐更兼肝腎虛勞﹐上胞有病﹐磨擦睛珠﹔內因積熱﹐外感風邪﹐遂使凝血不散﹐漸生翳膜。上有紅絲縱橫錯貫﹐遮蔽瞳人﹐難以視物。治法先宜鐮洗去上胞瘀血﹐先服勝風湯兼當歸散﹐﹝當歸﹑生地﹑熟地﹑黃連﹑山梔﹑赤芍﹑桑白皮﹑防己﹑龍膽艸。﹞後服石斛夜光丸﹐點烏金膏。如有客熱風痰之證﹐則宜育神夜光丸。

血灌瞳人外障按此證皆因肝心火盛﹐載血上貫目中。心者君主之官﹐神之舍也﹐屬火宜靜﹐或因大驚傷心﹐大怒傷肝﹐心神散亂﹐以致火性妄動﹐載血錯經﹐妄行灌注於目﹐遮蔽瞳人﹐紅色不分黑白﹐疼痛難睜﹐驚狂罵詈﹐如見鬼神。目乃五臟六腑之精華﹐榮衛魂魄之所常營也﹐亦神气之所主也﹐神亂則魂魄散﹐故言語狂亂見矣。治法宜急砭迎香穴﹝在鼻孔內兩旁。﹞卽愈。初病一二日﹐紅色卽可砭﹔若日久如圓眼核紫黃色﹐則不治矣。﹝砭法﹕取粗茶葉簍上篛葉二片﹐以中間硬梗爲脊﹐剪鍼長一寸四五分﹐如劍形﹐頭尖身闊﹐取其至鼻內小孔穴處卽止﹐不能往上也。用時將鍼安放鼻內﹐向穴處餘八九分﹐在外用手突然往上一送﹐出血數匙﹐便勿再砭。﹞卽令臥暖處不可驚動﹐久睡自醒﹐其妙如神。後服川芎行經散加五靈脂數劑﹐行其積血自愈。

雞冠蜆肉外障按此證屬脾胃二經熱積﹐外受風邪﹐致使血凝不散﹐上胞內壅瘀血一塊﹐軟而紫黑色卽雞冠﹔下胞內生瘀肉一條﹐軟而淡紅色卽蜆肉。宜鐮去瘀血﹐服抽風散﹐﹝元參﹑黃芩﹑桔梗﹑防風﹑細辛﹑車前﹑大黃﹑芒硝。﹞點靈藥烏金膏。

肉攀睛外障按此證初患赤眼﹐臨風不避辛苦﹐延久而成﹔或因熱足下於冷水﹐或因站立行房﹐致傷陽經絡者。其脈起於足﹐上行至頭面屬目內﹐此經旣傷﹐內卽生赤脈如縷﹐縷根生瘀肉﹐瘀肉生黃赤脂﹐脂則橫侵黑睛﹐漸蝕神水﹐或兼銳而病者﹐合於太陽經也。治法﹕如未蝕黑珠者﹐服勝風湯加蔓荊子﹑撥云退翳丸﹕﹝川芎﹑荊芥﹑菊花﹑甘艸﹑黃連﹑蛇蛻﹑當歸﹑川椒﹑蟬蛻﹑密蒙花﹑蔓荊子﹑地骨皮﹑白蒺藜﹑木賊艸﹑桃仁﹑薄荷﹑天花粉﹐煉蜜丸﹐重八分﹐每服一丸﹐食遠淸茶調下。有翳米泔水調下﹐睛昏當歸湯調下﹐內障者用木香湯調下。﹞有熱兼服還陰救苦湯。已蝕神水者﹐另有割法﹐詳載《銀海撥萃》。

白膜侵睛外障按此證皆因肺熱肝虛﹐腎水虧弱﹐腎水不能生肝木﹐故肝受肺之邪熱所克。烏珠周遭漸生白色如翳﹐日久漸遮瞳人﹐終有昏暗之患。先服瀉肺湯以瀉肺經之實熱﹐後服育神夜光丸加天冬﹑麥冬滋陰補腎。

膜入水輪外障按此證皆由目病已久﹐抑鬱不舒﹐更兼調理失宜﹐房勞太過﹐以致肝腎虧虛﹐漸生翳膜。始而藍色若蠅翅﹐日久則白濃矣。宜沖和養胃湯﹑石斛夜光丸。

黃膜上衝外障按此證皆因胃經邪熱凝滯气血﹐以致白睛下邊紅赤生翳﹐黃色衝上黑珠﹐澀痛淚出﹐羞明難睜。脾胃屬土﹐土色黃﹐胃傷則土之正色見也。先服防風通聖散瀉去積熱﹐後服通脾瀉胃湯﹐﹝天門冬﹑麥門冬﹑茺蔚子﹑元參﹑知母﹑黃芩﹑大黃。﹞點琥珀散。

赤膜下垂外障按此證皆因上胞脾經風熱﹐血積成﹐目珠被其磨擦﹐腫痛淚出﹐羞澀不睜﹐熱壅不能疏泄﹐血愈凝滯不行﹐烏珠卽生赤膜﹐目上垂下紅色﹐漸遮瞳人。宜鐮洗去上胞瘀血﹔散目中瘀血﹐宜川芎行經散﹐點八寶散﹑推雲散。

逆順生翳外障按此證烏珠生翳﹐自上而下者謂之順﹐屬脾經﹔從下而上者謂之逆﹐屬胃經﹐起自脾胃﹐證見肝經﹐日久漸遮神水﹐皆因身體虛弱﹐气血不足﹐以致諸經感受邪熱﹐使血凝滯不行﹐磨擦而生翳膜﹐此翳最難去。初宜服撥云退翳丸兼育神夜光丸﹐點八寶散﹑推雲散﹔若翳自下而上者﹐服防風通聖散一二劑卽去。

風吹出瞼外障按此證皆因脾胃二經感受風熱﹐日積月累﹐壅滯胞瞼之間。蓋瞼受風則皮緊﹐脾受風則肉壅﹐皮緊肉壅﹐故眼皮或上或下﹐翻轉在外﹐上生瘀肉紅紫色﹐眵淚如膿。治法先宜鐮洗去瘀血﹐服勝風湯﹐點烏金膏﹑靈光散。久則不可也。

迎風流淚外障按此證皆因腎肝虧損。蓋肝虛則淚不收﹐淚者肝之液﹐目乃肝之竅﹐液之道也﹐肝木生於腎水﹐水衰不能生木﹐母子兩虛﹐邪火內燔於目﹐外遇風吹﹐肝木爲其搖動﹐是以液道開而淚不收。初起無他證﹐惟浸浸淚出﹐拭去又流﹐經冬病者多年久﹐不分四季宜服四物補肝散﹑育神夜光丸。若不早治﹐兩眼俱黑色﹐昏暗不明者。﹝生地﹑熟地﹑川椒等分﹐煉蜜丸﹐每早晚淡鹽湯送下二三錢。﹞癢極難當外障按此證皆因心經火邪﹐脾經風熱﹐久伏不散﹐攻衝目中﹐忽遇風邪干觸﹐遂作癢難禁﹐用手揉擦﹐亦不能止。蓋癢非謂虛也﹐乃火與風也﹐風觸則火發﹐風火相並故作癢耳。久則兩瞼赤爛﹐羞澀難開﹐眵多若糊。若胞內有瘀血﹐宜鐮洗﹐先服本疏風散﹐﹝川芎﹑本﹑羌活﹑防風﹑蟬蛻﹑細辛。﹞點八寶散。

偏睛膿血外障按此證皆因肝火旺盛﹐積熱壅毒﹐烏珠內有膿自下灌上﹐或珠髙起如瘡樣﹐流出膿水。蓋肝臟生火藏血﹐上榮烏珠﹐火盛气沖血脈﹐凝滯不行﹐陰陽相搏乃化爲膿。發時苦頭痛珠疼﹐外寒內熱﹐涕淚交流﹐食眠不得﹐四肢倦困昏悶﹐俱火之象也。宜撤膿撒火﹐服黃湯﹔候膿淨﹐次服柴胡復生湯﹐點琥珀散﹑八寶散。

鶻眼凝睛外障按此證乃气血不分﹐混結而成。初患無痛疼﹐但上胞腫起如豆許﹐漸漸長大﹐內有紫﹐大抵人身气血不欲相混﹐混則阻滯於皮膚之間﹐遂成此病。初治須擇人神所在不犯之日﹐翻轉眼皮向外於紫斑處﹐用眉尖刀刺破患處﹐以大指撚出黃脂後﹐服防風散結湯﹔如初起略覺有礙﹐用白酒煎消毒飲﹝歸尾﹑甘艸﹑白芷﹑陳皮﹑赤芍﹑防風﹑天花粉﹑金銀花﹑皂角刺。﹞數劑亦消。夫名鶻眼凝睛者﹐蓋鶻烏之眼凝視不運﹐此病長大堅硬﹐礙塞睛珠﹐視物不能運動﹐故以名之。

痛極憎寒外障按此證皆因房勞思慮﹐以傷心腎陰血﹔勞役饑飽﹐以傷胃腑陽气。气血兩傷﹐水火不能升降﹐皮膚間無陽衛外護﹐爲風寒之气乘虛以侵攻衝於頭﹐伏而不散。頭爲諸陽之會﹐邪正相搏﹐故頭痛不可忍﹐目珠紅腫流淚﹔火邪上逆不降﹐則陰气觸並於下﹐故足膝逆冷﹐身憎寒戰。治法宜補陰降火﹐服附子豬苓湯。

打撞傷損外障按此證皆因被物打撞。手拳打著眼珠﹐突出一二寸者﹐登時急用手掌擦熱托定眼珠﹐而珠系一得熱气﹐自然緊縮就上﹐仍收眼眶中。但不可洗去血。外卽用熟地黃搗膏攤薄絹封貼眼上﹐日換三次﹐服除風益損湯。﹝川芎﹑白芍﹑當歸﹑熟地﹑本﹑前胡﹑防風。﹞打撞積血外障按此證皆因被物打撞﹐胞瞼凝血﹐腫痛難開﹐白睛紅如血灌﹐服川芎行經散。﹝川芎﹑羌活﹑獨活﹑荊芥﹑薄荷﹑防風﹑白芷﹑柴胡﹑枳殼﹑桔梗﹑當歸﹑茯苓﹑紅花﹑甘艸﹑蔓荊子。﹞打刺生翳外障按此證皆因被物打刺﹐積血未散﹐或刺痕未痊﹐久則珠上生白翳遮睛。有膿血者服川芎行經散﹔血虛者服除風益損湯﹔翳膜者用八寶散﹑推雲散緩點之。

傷寒愈後外障按此證皆因大病後淸陽之气不升﹐余邪上熾不休而走空竅。其病癮澀赤脹﹐生翳羞明﹐頭腦骨痛﹐宜服勝風湯升發淸陽。

又一證乃因用辛熱之劑發表太過﹐以致气虛身弱﹐時病𨿽愈而瞳仁漸漸散大。蓋辛主散﹐熱則助火上乘於胸中﹐故睛散﹐經所謂壯火散气耳。先用勝風湯重加五味子以收耗散之气﹐數劑之後﹐兼服沖和養胃湯﹐後用石斛夜光丸倍加五味子自愈。

痛如鍼刺外障按此證皆因心經潛伏壅熱﹐風毒上攻﹐故病白珠淡紅﹐流淚癮澀難開﹐內時時痛如鍼刺。宜服洗心散﹐﹝黃連﹑黃芩﹑桔梗﹑大黃﹑知母﹑元參﹑荊芥﹑赤芍﹑當歸。﹞點琥珀散。

瞳人幹缺外障按此證復因腎水虧損﹐反受火制﹐故瞳人小如芥子﹐而且缺內有腦脂凝結﹐或黃或白。此系內障因頭痛而起﹐故列於外障。初病頭痛難忍﹐坐臥不寧﹐宜補腎淸肝退火爲主﹐久則不見三光不治也。

停肉瘀血外障按此證皆因連患時眼未愈﹐不避勞苦﹐見風太早﹐以致脾胃受風﹐肝气不和﹐使瘀血凝滯胞瞼之間﹐兩胞腫澀﹐眵淚膠粘。先用鐮洗﹐服勝風湯﹐點琥珀散﹔若不愈﹐點烏金膏﹑靈光散。

羞明怕日外障按此證皆因病目久延不愈﹐郁火內炎﹐邪風外客﹐致使脾家感受﹐積伏於胞瞼之間﹐但胞瞼屬脾﹐蓋脾統血﹐邪气旣盛則血無所歸﹐故見陽气光明﹐禁不能敵﹐是以嚏淚交作﹐羞明﹐怕日難睜。宜服瀉脾湯﹑﹝黃芩﹑桔梗﹑蒼術﹑桃仁﹑大黃﹑車前﹑甘艸。﹞勝風湯﹐點琥珀散。

肝經積熱外障按此證皆因肝家勞苦﹐蘊積風熱﹐兼以七情之气﹐鬱結不散﹐衝於腦﹐攻於目﹐致目赤色生翳﹐或聚或散﹐時發時好。初覺頗輕﹐年久漸重﹐宜勝風湯﹐點琥珀散﹑八寶散。

熱毒癰疽外障按此證皆因過食五辛煎炒炙之物﹐或熱水洗浴太過﹐熱毒上攻﹐蒸气入腦﹐致生癰疽。其病自上胞內起﹐紅腫疼痛﹐卽服消毒飲﹐輕者可以內消﹐重者可以外托。或上胞或白睛出膿者﹐可保無虞﹐但肝經黑珠出膿者﹐則損目失明。若服消毒飲出膿之後﹐身體虛弱者服補中益气湯加減用之可也。

夜間珠痛外障按此證皆因肝經血不足﹐肝气壅塞﹐兼以寒气相乘﹐以致血病不行﹐夜間珠痛頭疼﹐淚出不止﹐筋脈俱痛。蓋目爲血脈之宗﹐又爲肝經之竅﹐系於腦﹐帶於肝﹐肝藏血﹐气順則血行循目系上榮﹐目中光彩而明﹐气逆而血病﹐則目無所養﹐邪並而痛﹔況夜屬陰﹐正寒气旺盛之時﹐肝气旣逆﹐又遇寒陰乘之﹐邪正相搏﹐是以淚出疼痛。治宜疏風活血﹐服神效補肝散。

回回頭痛外障按此證乃回教之人以水洗浴﹐從頭倒澆至足﹐其濕髮漬於頭上﹐冷風侵入睛中﹐以致頭痛目系凝滯瘀血﹐眼弦緊急。大抵頭爲諸陽之會﹐陽爲火﹐宜散而不宜伏﹐目爲气血之宗﹐宜暖而不宜寒﹐旣受冷濕所傷﹐乃成凝痛之病。宜洗輪散。﹝當歸﹑白術﹑羌活﹑山梔﹑牛蒡﹑甘艸。﹞旋螺突起外障按此證皆因臟腑俱勞﹐積伏熱毒﹐以致攻衝於目。睛珠忽然腫硬突出﹐如癰如疽﹐流膿流血﹐俱已潰損﹐不治之證﹐只可消腫定痛而已。

轆轤轉關外障按此證皆因肝臟風熱邪毒﹐兼以原患瘡毒﹐餘毒未盡﹐上攻於頭﹐害走空竅。目稟臟腑之精凝結而成﹐毒攻其間﹐不卽發出﹐自根底壅長瘀肉﹐將珠托出眶外﹐脹大如癅﹐掛於顴上﹐睛珠不能轉動﹐瞳人直視﹐胞瞼還自啟閉﹐𨿽無疼痛等證﹐斷不能治。日久加以七情鬱結﹐毒邪攻急﹐忽然痛腫破裂而已。蓋直視者﹐太陽經絕也﹐不獨目不能治﹐命亦隨之而傾。

胞肉凝脂外障按此證皆因脾胃二經感伏風熱淫邪﹐凝血在內不散﹐攻於上下胞。紫黑浮腫﹐閉不能開﹐如膠粘膩﹐先服祛風散﹐﹝黃﹑當歸﹑茯苓﹑元參﹑蒼術﹑白芷﹑防風﹑姜活﹑菊花﹑茺蔚子﹑本﹑甘艸。﹞鐮洗瘀血﹐服勝風散﹐點烏金膏並靈光散。

婦女經水過多外障按此證皆因行經去血過多或血崩漏血﹐產後下血過多﹐以致肝脾虧損。蓋肝藏血﹐脾統血﹐二經旣傷﹐則血少火盛﹐遂有上炎之患﹐攻衝頭目﹐致令頭痛目暗﹐珠疼淚流﹐赤澀生翳﹐如粟米﹑魚鱗陷下﹐先服芎歸補血湯﹑﹝當歸﹑川芎﹑生地﹑天冬﹑熟地﹑白芍﹑防風﹑甘艸﹑白術﹑牛膝。﹞四制香附丸﹐﹝酒﹑鹽﹑童便﹑醋四制香附﹑當歸﹑白芍﹑熟地﹑川芎﹑人參﹑黃柏﹑白術﹑澤蘭葉﹑益母艸﹐煉蜜丸。每服三錢﹐空心白湯送下。一方少人參﹑白術。﹞點琥珀散﹑八寶散。

婦女經血逆流外障按此證皆因心脾傷損。凡室女﹑童子積想在心﹐不得遂志﹐思慮過度﹐多致勞損心神﹐男子則神色敗﹐女子則經水閉﹐邪火上炎﹐逼血錯經妄行﹐逆注於目﹐烏珠上下紅如血灌﹐甚者烏睛周遭如肉生起。若血翳包睛相似﹐須服通經破血湯﹐﹝川芎﹑生地﹑黃連﹑甘艸﹑連翹﹑蘇木﹑甘菊花﹑歸尾﹑赤芍﹑黃芩﹑羌活﹑大黃﹑紅花﹑劉寄奴﹑元明粉﹑木賊艸。﹞使翳膜自消而經血調順後﹐點琥珀散並八寶散。

小兒疳眼外障按此證皆因過食生冷麵食﹐兼之饑飽不均﹐以致脾胃傷損﹐日積月累﹐釀而成病。腠理不密﹐令目怕日羞明﹐眵多流膿﹐珠痛生翳﹐或陷下﹐或生蟹睛﹐腮下瘰口疳﹐好啼善饑﹐肌肉消瘦﹐身熱發黃﹐肚腹疼痛﹐治當理脾胃﹐平肝木﹐切忌寒涼通利之劑。先服茯苓燥濕湯﹑﹝人參﹑白術﹑蔓荊子﹑羌活﹑甘艸﹑白茯苓﹑防風﹑前胡﹑枳殼﹑獨活﹑柴胡﹑川芎﹑蒼術﹑澤瀉﹑蘇薄荷。﹞人參啟脾丸﹑﹝人參﹑白術﹑茯苓﹑山藥﹑蓮肉﹑陳皮﹑澤瀉﹑甘艸﹑山楂肉﹐用荷葉煮老米糊丸如桐子大﹐每服三五十丸﹐淸米飲送下。﹞九味蘆薈丸。

﹝蘆薈﹑蕪荑﹑當歸﹑川芎﹑白芍﹑甘艸﹑胡黃連﹑廣木香﹑龍膽艸﹐煉蜜丸﹐重一錢﹐臨臥淸米湯送下。﹞若初起目瞪無神﹐睛縐如蠶腹﹐腹大﹐下痢紅白﹐乃不治之候﹐不久當殞。

小兒胎元外障按此證皆因其母懷孕﹐過食五辛熱毒之物﹐或浴水過熱﹐感受熱毒﹐攻及小兒之目﹐致生下時兒目卽病﹐或一二月而病﹐或百日之外始病﹐皆系胎毒未散。其證疼痛淚出﹐赤澀難睜﹐羞明怕日﹐烏睛生翳﹐突起如黑豆﹐甚則紅腫不開﹐眵淚如糊﹐宜服除熱飲﹑﹝甘菊花﹑茺蔚子﹑知母﹑黃芩﹑木賊艸﹑元參﹑大黃﹑防風﹑竹葉十片爲引。﹞燥濕湯。亦有食乳母熱毒之乳而病者。

小兒斜視外障按此證皆因痘後﹑痧後風邪入腦﹐致令目系帶轉﹐故睛珠不能正視﹔亦有驚振所傷者。宜服消風散﹑防風通聖散﹐﹝荊芥﹑薄荷﹑桔梗﹑川芎﹑白術﹑石膏﹑甘艸﹑大黃﹑防風﹑連翹﹑黃芩﹑當歸﹑白芍﹑滑石﹑山梔﹑芒硝﹐水煎食後服﹐大便不實者減硝黃。﹞兼養血之劑。

卷十一眼目部外障門主方

服礬法如遇每年常患火眼之人﹐傳服此法奇驗。每逢冬令交四九第一日起﹐每早吞生明礬五七分。如此九日﹐可保一年不患火眼。

將礬打碎﹐揀去大塊﹐掃去細末﹐只取勻淨小塊五七分﹐開水一盅﹐先喫一口咽於喉舌﹐將礬置於手掌心內送下喉間﹐再用開水吞之。倘有未曾咽下之礬﹐用水漱吐出﹐則不澀矣。

又方用生紅棗去核﹐納皂礬少許﹐捏緊﹐入火存性﹐泡開水﹐洗火眼如神。

又方川黃連﹝一錢﹞生明礬﹝八分﹞大黑棗﹝一枚﹑去核﹞水一盅煎洗。

又方王瓜一條去穣﹐納皂礬少許化水﹐以水洗之。

又方防風薄荷葉當歸杏仁朴硝川黃連燒鹽﹝各等分﹞枯礬銅靑硼砂﹝各少許﹞上爲末﹐每用三分﹐井水浸洗。

又方大紅棗﹝二枚﹐去核﹐入明礬﹑銅綠各三分於內﹐紮緊﹐濕紙包﹐成性﹐打碎﹞川黃連﹝三分﹞入絹包好﹐水二盅煎一半﹐入冰片少許﹐每日洗三四次。

又方花椒﹝七粒﹞川黃連膽礬﹝各一分﹞桑葉﹝七片﹞滚湯泡汁﹐待溫洗之。

又方紅棗一枚去核入靑礬一分五釐於內﹐以火紅﹐加古錢一枚﹐同棗入水碗中﹐露一宿﹐燉溫洗之。

洗眼明目日期皮硝六錢煎水。

正月初五日二月初一日三月初四日五月初一日六月初四日七月初二日八月初一日九月初三日十月初六日十二月初五日又方生薑洗淨﹐搗取自然汁﹐磁盆貯﹐烈日曬漧刮取﹐瓷瓶密貯。每用少許點大眼角。

又方朴硝泡水﹐頻洗。一切風火濕眼﹐可免眼角破爛。

又方小茴香﹝一錢﹞冰糖黑葡萄幹﹝各二錢﹞銅綠﹝八分﹞明礬﹝六分﹞天水一碗或雪水浸﹐露一宿冷洗。如有翳障加海螵蛸去甲﹐二錢。

又方防風荊芥﹝各五分﹞杏仁桃仁﹝各十粒﹞膽礬枯礬﹝各一分﹞水一碗﹐將藥投入﹐隔水煮透取起洗之。

又方杏仁﹝七粒﹐去皮﹑尖﹐研﹞甘艸﹝一錢﹞入水碗內﹐紙蓋﹐飯上蒸﹔再入皂礬一錢﹐略煎先燻後洗﹐立消。

又方凡風熱眼作痛﹑作癢及天行害眼﹑赤眼﹑風淚眼﹐用皮硝六錢﹐新汲水一盅﹐煎七分﹐入瓷器內﹐候冷定洗眼﹐每日洗四五次﹐眼須微開﹐令水入目內﹐用中指擦五徧﹐如癢甚加明礬一二錢泡洗卽止。

又方川黃連皂礬﹝各三分﹞水洗一時﹐搽數次﹐腫痛自消。

又方胡黃連白蒺藜炒黃芩石決明蘇薄荷當歸北細辛家菊花木賊艸黑山梔粉甘艸連翹蟬蛻懷熟地陳皮龍膽艸上各一錢﹐水三碗﹐煎一半﹐臨臥溫服﹐戒气惱。

又方﹝岐天師﹞洗實火眼﹐紅腫如含桃﹐淚出不止﹐酸痛羞明多眵。

黃連﹝一錢﹞明礬﹝三分﹞荊芥﹝五分﹞花椒﹝七粒﹞生薑﹝一片﹞水煎半碗﹐乘熱洗之﹐一日洗七次﹐明日卽愈。

又方﹝岐天師﹞洗虛火眼紅而不痛不澀﹐無淚無眵。

人乳﹝半盅﹞生地黃﹝二錢﹞明礬﹝五釐﹞葳蕤仁﹝五分﹑去殼取仁﹐一分研碎﹞水半盅同人乳煎取藥汁少許﹐洗七次﹐明日愈。

又方﹝雷眞君﹞柴胡防風﹝各二分﹞黃連﹝三分﹞明礬﹝一分﹞花椒﹝三粒﹞水半盅入藥﹐飯上蒸﹐洗眼如神﹐一日洗三次﹐二日卽止痛。

又方﹝張仲景﹞人參黃連明礬﹝各三分﹞大黑棗﹝一个﹞人乳﹝一合﹞水半盅同煎二沸﹐卽取洗眼﹐日七次﹐三日愈。此方洗虛實眼神效。

又方﹝馮魯瞻﹞眞川連﹝三錢﹞生粉艸﹝六分﹞杏仁﹝去皮﹑生用八粒﹞銅靑﹝三分﹞膽礬﹝一分﹞大圓棗﹝一枚﹞上味稱準﹐不得加減分釐﹐頭煎與二煎和勻﹐用新棉花收之﹐乘熱擦眼﹐以喉中作苦爲度。餘者曬漧﹐可藏數十年。此料可治十數人﹐不拘風火眼﹐頻洗立效。老眼昏花流淚者﹐洗之如少年。

又方﹝馮氏兒科﹞當歸郁李仁﹝打碎﹞防風﹝各一錢﹞黃連﹝七分﹞荊芥﹝八分﹞膽礬明礬﹝各三分﹞杏仁﹝去皮﹑尖﹐七粒﹞水煎溫和﹐洗眼避風。

又方銅綠生黃連﹝各五分﹞明礬﹝二分﹞朴硝﹝三分﹞防風荊芥﹝各八分﹞當歸尾﹝七分﹞杏仁﹝七粒﹞滚湯泡透﹐頻頻溫洗。

勝風湯

﹝《何氏濟生》﹞治風熱上攻﹐白珠赤甚﹐暴腫痛甚者立效。

白術﹝土炒﹐五分﹞柴胡﹝七分﹞枳殼﹝炒﹞羌活白芷川芎獨活防風前胡薄荷桔梗﹝各四分﹞荊芥甘艸﹝各三分﹞黃芩﹝六分﹞杏仁﹝去皮﹑尖﹐炒﹐三分﹞水煎服爛弦眼加蟬蛻﹝去足翅﹞僵蠶﹝炒﹑各六分﹞赤腫作痛生地酒浸﹐搗爛濃塗眼上。

又方豆腐切片﹐乘溫貼眼胞上。

又方雞蛋煮熟去殼﹐剖兩開去黃﹐乘熱合眼上。

又方臨睡以水濕透眼眶上下﹐將眼合緊﹐用篩過明礬末濃敷一宿﹐腫痛自消。

風火赤眼云翳點藥﹝北京僧授﹞蕤仁﹝去心﹑皮﹑膜﹑油﹐淨﹑一錢﹞硼砂﹝飛淨﹑二分五釐﹞冰片﹝二釐﹞野荸薺﹝取粉﹑五分﹞明礬﹝極細﹑五釐﹞麝香﹝一釐﹞加金箔十張﹐研極細﹐瓷瓶密貯﹐點兩目內。

眞人碧雪膏

治男婦冷淚常流﹐並暴赤眼點之神效。臘月內三辰日﹐取羯羊膽十數个﹐將蜜裝膽內﹐綿紙虛蘢﹐弔檐下一七日﹐雞翎掃下膽上霜﹐瓷瓶密貯﹐以骨簪排點眼角內。

諸般目疾。

荊芥甘菊花白芷鮮薄荷防風密蒙花甘艸黑芝麻川芎﹝各等分﹞共磨細﹐每日早﹑中﹑晚淸茶調服二錢。

點風火眼昏眼﹐云翳攀睛。

荸薺粉生薑﹝取汁澄粉﹞透明硼砂﹝各一錢﹞上乳細加冰片二分﹐又乳勻以人乳調點。

目腫而痛﹐多淚多眵﹐紅而如有物似鍼觸者﹐是實火證﹝岐天師﹞柴胡白蒺藜半夏黑山梔甘艸水煎服。﹝此方之妙﹐全在直散肝膽之郁火﹐火散則熱自退﹐不攻之功勝於攻﹐不下之下勝於下也。一劑奏功﹐不必再服。﹞又方當歸﹝五錢﹞川黃連﹝去毛﹞枯礬﹝各一錢﹞銅靑﹝三分﹞燒酒浸洗﹐其腫自消﹐其痛自止﹐每日可洗兩三次。

眼腫不開眞三七磨汁塗眼眶﹐一宿卽愈。

洗眼寄方

﹝出《道藏》﹞張道人從《道藏》內檢來普濟十方﹐不論瞽目雲霧﹐風火昏花﹐洗之自明。

皮硝﹝六錢﹞生桑白皮﹝一兩﹞白水煎﹐每遇日期熱洗數十次。日期開後﹕正月初五日二月初二日﹐三月初三日﹐四月初九日﹐五月初五日﹐六月初四日﹐七月初三日﹐八月初十日﹐九月十二日﹑十月十二日﹐十一月初四日﹐十二月初四日﹐閏月同本月。已上吉星日子﹐乃通光明也。其方千金不易﹐屢試屢驗。

洗眼仙方防風﹝五分﹞硼砂膽礬﹝各二釐五毫﹞同煎湯洗。

洗風火濕熱紅腫眼方﹝南京四聖堂道士湯松阿傳﹞苦參﹝切片﹞杏仁﹝去皮﹑尖﹐研﹐各三錢﹞膽礬﹝八分﹞入碗內﹐開水沖上﹐以棉紙糊碗口﹐紙上戳眼﹐將病眼燻之﹐待溫去紙洗眼﹐仍將棉紙糊好﹐隔水頓熱﹐又燻又洗神驗。

蕤仁膏

﹝《張氏眼科家祕》﹞治一切風火眼﹐遠年近日眼疾如神。

蕤仁霜﹝一兩五錢﹞朱砂﹝水飛﹞硼砂﹝各二錢﹞冰片麝香﹝各五分﹞共乳極細﹐用煉蜜調成膏密貯。每用少許點大小。

洗眼仙水

﹝《阮氏祕方》﹞膽礬﹝先研細﹞連翹防風荊芥紅花﹝各三錢﹞銅綠明礬皮硝當歸尾甘菊花赤芍藥﹝各五錢﹞杏仁﹝研﹞桃仁﹝各四十粒﹐研﹞共入壇內﹐用燒滚河水﹑井水各五斤衝入藥內﹐重湯煮大半炷香﹐將壇半段埋在土內蓋好。每次用藥水一酒杯﹐以軟絹蘸洗﹐一日卽愈。

火眼北細辛川牛膝龍膽艸當歸尾各二錢﹐作一劑﹐白水煎服﹐卽愈。

洗時眼﹝方千上﹞山梔子﹝十四个﹞桑白皮﹝二錢八分﹞明礬﹝七分﹞黑棗﹝七个﹞河水一碗煎半碗洗之。

治風痰偏頭痛攻於眼目﹐視物不明﹐痛不可忍者。

陳膽星明天麻﹝濕艸紙包煨﹞制半夏川貝母川羌活防風黃柏濃朴北細辛知母元參前胡痛甚加蔓荊子。白水煎十劑見效﹐三十劑全愈。永忌豬肉﹐要緊。

洗風熱眼痛癢﹐並天行害眼及風淚赤眼皮硝六錢﹐新汲涼水一甌﹐煎七分﹐入瓷器內﹐入陰涼地上出毒﹐候冷洗眼﹐日三五次﹐將目漸開﹐少滲硝水入目﹐用中指擦五徧﹐眼紅瞳子內癢甚﹐加明礬一二錢同泡﹐效尢速。

風熱赤眼冬靑子不拘多少。搗汁熬膏﹐淨瓶收固埋地中七日﹐每日點眼。

又方自己小便除去兩頭者抹洗。

敷火眼痛眼風熱眼天南星﹑赤小豆各等分﹐研細生薑汁﹐調敷太陽穴。

火眼紅腫如桃白川芎﹝五錢﹞川黃連鵝不食艸﹝陰漧﹐各一兩﹞共研細末﹐瓷瓶密貯。口中預含冷水﹐取藥少許吹入鼻竅後﹐待口中水熱吐出卽消。

眼胞腫大痛不可忍母生薑連皮搗取淨汁﹐枯白礬三錢調成膏﹐塗眼胞上﹐勿令入目﹐立消。

一切風赤眼﹐眼皮瘙癢赤爛﹐久治不效臘月豬肉五錢﹐先熬化﹐漸入白蜜少許﹐加入白臘三錢熔化﹐入研細。

輕粉一錢﹐冷定不時搽赤皮上。

洗風毒赤眼翳膜黃連赤芍藥當歸尾﹝各等分﹐﹞煎水乘熱洗之﹐日三五次。

風淚眼每出則淚流盈頰。

谷精艸﹝爲君﹞甘枸杞白蒺藜﹝爲佐﹞共磨細末﹐羊肝蒸熟﹐搗和爲丸﹐不終劑而愈。

風淚不止。

蘆甘石﹝研﹐水飛﹑一錢﹞海螵蛸﹝五分﹞冰片﹝少許﹞共乳細﹐點大眼角﹐淚卽收。

爛弦風眼﹐冷淚癢澀有虫母生薑一塊﹐以銀簪插入﹐卽拔出﹐點眼角。

洗眼大紅棗七八枚去核﹐每个人皂礬少許於內縛住﹐用陳米升半煮飯﹐將棗放飯上蒸之﹐約一時許﹐棗熟收藏聽用。

每次用滚湯大半盅取棗一枚入湯泡化﹐先閉眼用物指蘸抹五六回後﹐開眼洗抹二十回。一棗水可畱洗五六日﹐頓溫洗每日五六次。但洗時稍痛﹐卻有奇功。

風火眼白芷桑白皮銅綠﹝各四兩﹞皂礬﹝八兩﹞紅棗﹝去皮﹑核﹐生的四兩﹐煮熟的六兩搗膏﹞上研細﹐同棗膏和丸如龍眼核大。每用一丸﹐開水泡洗。

洗眼﹝錢竹﹞赤眼紅腫或疼或癢。

當歸﹝一錢二分﹞白芍﹝八分﹞杏仁﹝或用蕤仁﹞黃連﹝各六分﹞銅靑﹝三分﹞共入鍋內煎一二滚﹐入人乳一酒杯﹐乘熱洗。

火眼川芎﹝二錢﹞豬牙皂﹝二錢﹞靑黛﹝一錢﹞共乳極細末﹐左眼患﹐吹左鼻孔﹐右眼吹右鼻孔﹐兩眼吹兩鼻孔。

廣大重明湯

洗眼癢。

防風北細辛甘艸龍膽艸菊花﹝各等分﹞水煎﹐乘熱洗。

洗肝湯

暴赤眼腫痛﹐服一二劑後﹐服淸火藥。

當歸赤芍羌活生地防風﹝各一錢﹞川芎白芷﹝各八分﹞生大黃﹝二錢﹞薄荷﹝七分﹞水煎服。

產婦月內眼痛黃連研末水調搓足心﹔或薑汁調白礬末搽足心﹔或天南星四錢﹑生大黃六錢研細﹐以醋調稠﹐左眼痛塗右足心﹐右眼痛塗左足心﹐以口中有藥味效。

洗風火時眼明礬銅綠﹝各三錢﹞研細﹐用白果肉﹑烏梅肉﹑杏仁各三十个﹐研爛和丸如芡實大﹐用紗袋包裹綫紮﹐投滚水內﹐泡出綠水﹐靑布洗眼。

眼藥蘆甘石﹝傾銀罐內紅﹐淬入童便內七次﹐三錢﹞白硼砂海螵蛸﹝河水煮七次﹐內外極淡爲度﹐各二錢﹞冰片﹝二分﹞龍膽艸﹝二兩。水洗淨﹐入磁壺內﹐水五盅煮至二盅﹐濾過再熬成膏﹞用膏調勻﹐搓如綫香樣﹐外以宮粉爲衣﹐貯於鵝毛管內。用時以骨簪蘸點。

碧玉丹

治一切火眼並痘風﹐赤爛弦風﹐拳毛倒睫﹐淚澀難開。

黃連杏仁霜秦皮蘇薄荷﹝各一兩﹞銅靑﹝三錢﹞明礬﹝一錢五分﹞川椒﹝五分﹞官粉﹝一錢﹞共研細末﹐用烏梅肉五錢﹐入井水少許浸爛﹐加白果肉三兩﹐同搗如泥﹐和前藥末爲丸﹐龍眼核大。每用一丸入涼水五六匙浸化﹐任點洗。

箍眼藥治遠年近日諸般赤腫眼疾火眼。

官粉﹝四兩﹞銅靑﹝五錢﹞白靈藥﹝四錢﹞麝香冰片﹝各三分﹞共研極細﹐用黃柏﹑歸尾各四兩﹐水七碗煎至半碗﹐去渣﹐入廣膠三錢化開﹐入前藥做長條﹐陰漧﹐用淸水磨塗上下四圍三次﹐待幹洗去。

蕤仁膏

﹝張仁寰﹞治赤腫火眼﹐爛弦風眼﹐並疼痛不忍一切等證。

蕤仁﹝去殼﹑去皮﹐去油﹐取淨霜一兩六錢﹞朱砂硼砂黃丹﹝各二錢﹞麝香冰片﹝各七分﹞共研細﹐用上好本地蜜入鍋內熬一滚去沫﹐候溫入藥於乳缽內﹐共研成膏﹐注瓷罐內任用。

火睛疼痛﹝錢仲林﹞生地黃不拘多少﹐切薄片﹐入火硝少許﹐同白酒搗爛如泥﹐丸如蛋大﹐敷腦後枕骨﹑風池處。將帶子紮好片時卽止。

卷十一眼目部爛弦風眼門主論

《祕笈》云﹕此證皆因脾胃壅熱﹐兼受風濕﹐更加勞役辛苦﹐犯色衝風﹐日積月累﹐外受風邪﹐內伏積熱﹐胞瞼之內變成風粟﹐故上下眼弦潰爛赤痛﹐淚出羞明﹐用手拂拭不離﹐無分四季﹐宜勝風散加僵蠶﹑蟬蛻﹐或消風散。﹝川芎﹑羌活﹑防風﹑陳皮﹑甘艸﹑濃朴﹑藿香﹑荊芥﹑僵蠶﹑蟬蛻﹑白茯苓。﹞先以碧玉丹洗之﹐以琥珀散點之﹐始可愈也。

卷十一眼目部爛弦風眼門主方

驗方淨皮硝當歸杏仁銅靑川黃連﹝各六分﹞上爲末﹐井水小半杯浸﹐隔紙洗。

爛弦風眼一婦患此用覆盆子葉旋采以手揉軟﹐入口中咀嚼而畱汁聚於小竹筒內﹐外用舊皂紗蒙在患人眼上﹐用筆畫雙眸於紗上﹐然後將藥汁滴漬眼下弦﹐轉盼間虫出紗外﹐有虫數十條﹐狀如絲﹐色赤而長。復用前法滴上弦﹐又出虫數十條。

兼服淸熱消風活血之劑而愈。

爛弦赤眼﹐痘風火眼﹐百發百中井水河水各半壇﹐皂礬八兩﹐銅靑二兩﹐埋地中﹐用時取水洗之。日久者尢效。

爛弦風及痘風眼杏仁三粒去皮﹑尖研爛﹐加銅綠黃豆大一塊爲末和勻﹐用新靑生絹包此二味﹐井水一酒杯﹐浸片時﹐待水中有綠色﹐不時洗眼。一日數次﹐數日後卽好。

風赤倒睫爛弦眼五倍子不拘多少爲末﹐蜜水調敷。

紅眼邊蛔虫洗淨放磁盤內﹐竹刀劈開﹐取蛔虫腹內水﹐點眼邊。

又方鳳仙花洗淨晾漧搗爛。臨臥敷眼胞上下﹐不過數次卽愈。

洗方蘆甘石川黃連﹝各五分﹞銅綠﹝三分﹞共槌碎﹐淸水泡﹐露一宿。頻洗三日愈。

爛弦迎風流淚川黃連明礬赤芍銅綠防風當歸﹝各五分﹞煎湯洗。

痘風爛弦流淚頭胎男子頭一次臍屎﹐搽弦上。

又方防風山梔皮硝枯礬銅綠﹝各五分﹞用蠶繭五枚入藥在內﹐仍用綫縫好﹐以井水大半碗浸之。俟水現黃綠色﹐將碗重湯燉熱洗三五次﹐永不發。

又方鉛粉﹝二錢﹞銅綠﹝一錢﹞水調濃塗碗內﹐外用碗一个盛艾團燒著﹐以有藥之碗蓋上。俟艾煙燒盡﹐將藥刮下﹐每服新汲水調濃﹐臨臥時以新筆蘸塗弦上卽愈。

治殘風爛眼膏

愈陳久愈效。

皮硝潮腦蘇薄荷葉﹝不研﹞明礬﹝各三錢﹞將薄荷疊數層於碗內﹐前細末鋪上﹐以小碗蓋之﹐用麵糊口﹐將碗置炭火上升一炷香﹐放地上冷透開看﹐將碗內升藥刮下。如前再升再刮﹐以黃色不用爲度﹐加麝香﹑冰片數釐﹐蜜調成膏點﹔或將此膏加蘆甘石少許﹐以人乳浸黃連取汁調點亦妙。

拳毛倒睫門主論李東垣曰﹕倒睫拳毛由皮松弦緊﹐故拳毛倒入﹐內刺睛珠﹐砂澀難開﹐眼胞赤爛﹐癢而兼痛﹐乃脾經積熱﹐肝風合邪上壅所致。

《祕笈》云﹕此證皆脾肺虧弱﹐又受心與小腸二經火克﹐肺屬金﹐主一身之皮毛﹐目之上下睫之外﹐亦其屬也﹔小腸屬火﹐與心相爲表裏﹐分上下而目之睫亦其屬也。陽火內盛﹐致使上下眼皮內急外弛﹐時常赤腫難開﹐其睫毛皆倒向裏﹐睛珠受刺﹐漸生翳膜﹐羞明砂澀﹐生眵流淚。初服無比蔓荊子湯﹐﹝人參﹑黃﹑當歸﹑黃連﹑柴胡﹑漧葛﹑蔓荊子﹑防風﹑細辛。﹞黃防風丸﹐﹝人參﹑黃﹑防風﹑漧葛﹑細辛﹑甘艸﹑蔓荊子煉蜜丸﹐空心白湯送下。﹞點八寶散﹑琥珀散﹐兼碧玉丹洗之。如久病不能去﹐用灰膏點去拳毛后退翳膜﹐但此膏極猛﹐點必得法方妙。若誤著睛珠﹐必致傷損﹐不可輕施﹐愼之。

卷十一眼目部拳毛倒睫門主方

驗方生木鱉子一个去殼研末﹐絲綿裹好﹐左眼塞右鼻孔﹐右眼塞左鼻孔﹐兩夜其毛自分上下。

又方﹝《袖珍》﹞石斛﹑川芎各等分研末﹐口中噙水﹐隨左右眼吹鼻中﹐日二次。

祕方捉大虱子﹐擠血點之卽愈。

倒睫拳毛無名異研末﹐卷紙作撚﹐油潤點燈吹滅﹐以煙薰之﹐睫毛自起。

又方鱉膽塗之﹐眼毛自順。

卷十一眼目部雀目眼門主論

《祕笈》曰﹕此證皆因腎水虧弱﹐肝血不足﹐乃憂思恐怒﹐勞役饑飽﹐過而不節﹐皆傷脾胃。脾胃受傷則陽气下陷﹐五臟不能相生﹐陽衰不能抗陰﹐故夜有燈月﹐亦不能見也。夫晝爲陽﹐夜爲陰﹐陽主气而陰主血﹐經曰﹕目得血而能視﹐今夜間血分當旺之時而反不能視﹐何也﹖《難經》曰﹕血爲榮﹐气爲衛﹐榮行脈中﹐衛行脈外﹐蓋言气血相調﹐無偏勝之理﹐以偏爲病﹐今遇夜之陰气盛﹐陽气衰﹐則血𨿽旺而气不足﹐故陽气不能上升﹐而陰气亦不能獨榮於目矣。初起頭旋﹐常見五色不定﹐目中困倦﹐時暗時明﹐宜服沖和養胃湯﹑四物補肝散﹐後服豬肝散﹑石斛夜光丸。

又曰﹕髙風內障﹐此證皆因臟腑熱極﹐气血兩虧﹐肝腎虛勞﹐致使日夜不能見物﹐先因肝虛﹐雀目久則不睹三光﹐謂之靑盲﹐不治之證也。

卷十一眼目部雀目眼門主方

煮肝方

石決明﹝一个﹐研﹞蒼術﹝焙研﹐一錢﹞豬肝一斤和藥末炒熟﹐伏鍋上先燻眼﹐然後食肝﹐連服三次﹐自效。

又方石決明﹝一个﹐火研細﹞黃蠟﹝二兩﹐熔化﹞爲丸。用驢肝一葉或豬﹑羊肝竹刀刮開﹐將丸納肝內﹐以綫紮緊煮熟﹐露一宿﹐淸晨燉熱食之。

大人小兒雀目石決明﹝﹞夜明砂﹝洗﹐各二錢﹞研細﹐用犍豬肝一兩﹐羊肝更好﹐竹刀剖開入藥﹐綫縛入砂鍋內﹐米泔水煮熟﹐臨臥時肝汁並服。

四物補肝湯

當歸夏枯艸﹝各一錢﹞熟地白芍香附﹝各八分﹞川芎﹝七錢﹞甘艸﹝三分﹞白水煎﹐食遠服。

豬肝散

犍豬肝尖﹝七个﹞蒼術﹝三錢﹞米泔水浸﹐淸晨至晚﹐入罐內煮至水漧爲度﹐露一宿﹐空心服﹐三四次卽愈。

卷十一眼目部熱錫爆竹湯火傷目門主方

祕方治爆竹﹑熱錫﹑湯火傷目﹐珠痛不可忍。

蘆甘石﹝﹐一錢﹞冰片﹝三分﹞研細﹐點上立刻止痛。

卷十一眼目部風絲入目門主論

《祕笈》云﹕凡因偶被飛絲沙塵入眼﹐粘貼不出﹐眼皮疼痛﹐沙澀難開﹐以致心躁火動﹐重手揉擦﹐遂令紅腫疼痛﹐流淚羞明。治法﹕急磨金墨塗於眼內﹐閉少刻﹐翻轉眼皮﹐以骨簪撥去塵灰風絲卽愈。若不諳此法﹐日久加之七情鬱結﹐愈增火矣。

若患胞瞼﹐瘀血凝積﹐磨擦烏珠﹐漸生翳膜﹐先服車前散﹑﹝人參﹑桔梗﹑元參﹑茯苓﹑細辛﹑赤芍﹑五味子﹑大黃﹑車前子。﹞勝風湯﹐點琥珀散。可鐮洗去瘀血。

卷十一眼目部風絲入目門主方

驗方木梳垢爲小丸﹐放眼角邊﹐其絲卽出。

又方石菖蒲槌碎。左目塞右鼻﹐右目塞左鼻﹐百發百中又方鮮薑汁少許點眼內﹔飛絲自隨淚滚出﹐腫卽消。

又方桑樹漿點之﹐卽出。

又方新筆潤開﹐眼內攪之卽出。

卷十一眼目部沙塵入目門主方

驗法凡沙塵入目﹐但閉目﹐連吐唾噦幾口﹐自出。

又法﹝徐氏抄錄﹞取活蜣螂一枚﹐持其斧於眼上影之﹐卽出。

諸物入目淨水磨金墨以箸頭點入目中﹐卽出。

卷十一眼目部煙渣入目門主方

驗方﹝抄本﹞凡小兒好喫煙者誤犯﹐如將別湯洗目﹐愈洗愈疼﹐必至眼瞎而後止。須將亂頭髮或綜纓緩揉之﹐卽愈。

卷十一眼目部麥芒入目門主方

驗方大麥煎湯﹐洗之卽出。

卷十一眼目部目部望色辧證法

目赤唇焦舌黑者﹐屬陽毒。

目裏黃色暗者﹐屬濕毒。

目黃兼小便利﹐大便黑﹐小腹滿痛﹐屬蓄血。

目瞑者﹐將欲衄血。

目白睛黃不渴﹐脈沈細者﹐屬陰毒。

兩黃者病欲愈。

開目見人者屬陽。

閉目不欲見人者屬陰。

睛昏不識人﹑目反上視﹑睛小瞪目直視﹑目邪視﹑目睛正圓﹑戴眼﹑反折﹑眼胞陷下﹑此八證皆死。

目睛微定﹐臨時稍轉動者﹐屬痰。

目中不了了﹐睛不和不明白者﹐此因邪熱結實在內。

不了了者﹐謂見一半目﹐不見一半目是也。

眼眶黑者亦主內有痰。

直視喘滿下利者﹐死。

黑气在魚尾相牽入太陽者死。

卷十二顴臉部

凡屬顴臉﹑腮頰﹑頤鼻一切癰疽瘡毒﹐皆匯於此部中﹐以便檢閱參治。

卷十二顴臉部面部望色辧證門主論

面顴頰赤﹐在午後﹐此虛火上升﹐不可作傷寒治。

面赤﹐脈數無力﹐此伏陰病﹐假熱也。

面赤﹐脈沈細﹐此少陰病﹐外熱內寒﹐陰盛格陽﹐宜溫﹐誤用寒涼者死。

面赤﹐脈弦數﹐此少陽病﹐宜小柴胡和解。

面部通赤色﹐此陽明表證未解﹐宜解肌不可攻裏。

面唇靑﹐是陰寒極。

面靑兼舌捲囊縮﹐是陰寒。

面靑兼小腹痛﹐是夾陰傷寒。

面目身黃﹐兼小水短澀﹐是濕熱。

面目身黃﹐小腹脹滿硬痛﹐小便利﹐是蓄血傷寒。

面白而無神﹐或汗多﹐是脫血所致。

面白人不宜大汗。

面黑人在傷寒內涉虛﹐不宜參術大補﹐蓋气多實故也。

卷十二顴臉部面熱門主論

《靈樞》曰﹕手面與身形也﹐天寒則裂地淩冰﹐或手足懈墮﹐然而其面不衣﹐何也﹖曰﹕十二經脈三百六十五絡﹐其血气皆上於面而走空竅﹐其精﹐陽气上走於目而爲睛﹐其別﹐气走於耳而爲聽﹐其宗气﹐上出於鼻而爲臭﹐其濁气出於胃﹐走唇舌而爲味﹐其气之津液﹐皆上燻於面﹐而皮又濃﹐其肉堅﹐故天熱甚寒﹐不能勝之也。

東垣曰﹕飲食不節則胃病﹐胃病則气短精神少﹐而生大熱﹐有時而火上獨燎其面﹐蓋陽明經多气多血﹐又兼挾風熱上行﹐諸陽皆會於頭面﹐故令面熱如醉。治宜先散其風熱﹐或以調胃承气湯加黃連﹑犀角﹐疏下兩三行﹐徹其本熱﹐散其風熱﹐以升麻湯加黃連主之。

馮魯瞻曰﹕手足六陽之經﹐皆上至於頭﹐而惟陽明胃脈﹐起鼻交中﹐入上齒中﹐挾口環唇﹐循頰車上耳前﹐過客主人﹐故人之面部﹐陽明之所屬也。其或胃中有熱﹐有郁火﹐則面熱﹐升麻湯加黃連﹔若風熱內甚而上攻﹐令人面目浮腫﹐或面鼻紫色﹐或風刺癮疹﹐隨證治之。

卷十二顴臉部面熱門主方

升麻加黃連湯

治面熱。

升麻葛根﹝各一錢﹞白芷﹝七分﹞炙甘艸白芍生犀角川芎荊芥穗薄荷﹝各五分﹞黃連﹝酒炒四分﹞水煎溫服。

卷十二顴臉部面寒門主論

馮魯瞻曰﹕胃中有寒則面寒﹐宜先以附子理中湯﹐溫其中气﹐次以升麻湯加附子主之。

卷十二顴臉部面寒門主方

升麻加附子湯

治面寒。

升麻葛根白芷黃熟附子﹝各七分﹞炙甘艸人參艸豆蔻﹝各五分﹞益智仁﹝三分﹞連須蔥頭二莖﹐水煎溫服。

卷十二顴臉部面痛門主論

馮魯瞻曰﹕面痛爲火﹐蓋諸陽之匯﹐皆在於面﹐而火﹐陽也﹔心之華在面﹐而心﹐君火也。然暴痛多由火實﹐久痛多因血虛﹐蓋胃主正面﹐而以腸胃爲市﹐因飲食之熱毒聚於中﹐則發於外﹐故爲痛。更有過勞與饑則痛者﹐此中气不足也。

卷十二顴臉部粉花瘡門主論

澄曰﹕粉花瘡多生於室女﹐火浮於上﹐面生粟累﹐或痛或癢﹐旋滅旋起。亦有婦女好搽鉛粉﹐鉛毒所致。兼有欲後汗出﹐迎風揮扇而生。

卷十二顴臉部粉花瘡門主方

婦女面上粉花瘡鉛粉﹝五錢﹞輕粉﹝五分﹞枯礬﹝三分﹞研勻﹐菜油調稠塗磁碗底內﹐外用蘄艾一兩﹐放炭火上燒煙燻碗內﹐待艾盡爲度﹐覆地上出火毒。逐早搽面上﹐瘡自愈。

驗方上淨桶出恭時﹐用粗紙先從臉往下一揩﹐再揩恭﹐隨手擲淨桶內﹐數次自消。

又方榦荷葉揉碎﹐每用五分﹐每日衝滚湯服之﹐久服之自消。

卷十二顴臉部面遊風毒門主論

王肯堂曰﹕面遊風毒﹐此積熱在內﹐或多食辛辣濃味﹐或服金石剛劑太過﹐以致熱壅上焦﹐气血沸騰而作﹐屬足陽明胃經。初覺微癢如虫蟻行﹐搔損則成瘡﹐痛楚難經。﹝《準繩》﹞《心法》曰﹕此癥生於面上﹐初發面目浮腫﹐癢若虫行﹐肌膚漧燥﹐時起白屑﹐細如魚鱗﹐次後極癢﹔抓破濕熱盛者津黃水﹐風燥盛者津血﹐痛楚難堪。皆由平素血燥﹐過食辛辣濃味﹐以致陽明胃經濕熱受風而成。癢甚者﹑宜消風散痛﹐甚者宜服黃連消毒飲﹐外搽摩風膏。

r面遊風毒p04﹣a41a61。bmpr

卷十二顴臉部面遊風毒門主方

摩風膏

麻黃﹝五錢﹞白檀香白芨當歸身﹝各一錢﹞升麻防風﹝各二錢﹞羌活﹝一兩﹞香油五兩浸五日﹐文火熬黃去渣﹐加黃蠟五錢﹐熔化絹濾冷塗。

卷十二顴臉部面上熱毒惡瘡門主論

書曰﹕面上熱毒惡瘡﹐乃醇酒炙﹐飲食熱毒﹐聚於胃腑﹐故發於外﹐宜柏連散主之。

卷十二顴臉部面生熱毒惡瘡門主方

柏連散

胡粉黃柏﹝炙﹞黃連﹝各等分﹞研末﹐豬脂調敷。

卷十二顴臉部肺風粉刺門主論

申斗垣曰﹕肺气不淸﹐受風而生﹐或冷水洗面﹐熱血凝結而成。﹝《啟玄》﹞粉刺卽粉疵。乃肺熱而風吹之﹐多成此疵﹐𨿽無關人累﹐然書生嬌女﹐各多此病﹐亦欠丰致。治以滅瘢丹爲之添容。﹝《祕錄》﹞馮魯瞻曰﹕肺風﹐是鼻生紫赤刺﹑癮疹。﹝《錦囊》﹞陳實功曰﹕肺風屬肺熱﹐粉刺﹑酒鼻﹑酒刺﹐屬脾經﹐此四名同類﹐皆由血熱郁滯不散。又有好飲者﹐胃中糟粕之味﹐燻蒸肺臟而成。經所謂有諸內形諸外﹐當分受於何經以治之。﹝《正宗》﹞又曰﹕酒刺俗名谷嘴瘡。

又曰﹕面上酒刺並酒﹐切忌手搔手擠﹐只用無灰好鹽炒過﹐如癢﹐卽將炒鹽擦之﹔如出血出水﹐卽將鹽按在傷處立止。久卽除根。

卷十二顴臉部肺風粉刺門主方

面上粉刺﹝《肘後方》﹞搗菟絲子絞取汁塗之。

滅瘢丹

﹝岐天師﹞輕粉白附子黃芩﹝微火略炒﹞白芷防風﹝各等分﹑研細末﹞蜜丸。於每日洗面之時多擦數次﹐臨睡之時又重洗面擦之﹐不須三日﹐自然消滅瘢矣。

肺風﹑粉刺﹑酒鼻﹑鼻頭腫﹑面赤杏仁﹝二十粒﹐去皮﹐瓦上焙﹐勿焦﹞油核桃﹝二枚連皮﹐瓦上焙﹐勿焦﹞大楓肉﹝三粒﹞水銀﹝三分﹐唾津在手掌心內研成黑水﹞共研勻搽之﹐二三次卽愈。

面部鼻臉生瘡赤風粉刺神方﹝《準繩》﹞生硫黃白芷栝蔞仁膩粉﹝各五分﹞蟬蛻﹝洗﹞芫靑﹝去翅﹑足﹞全蠍﹝各七枚﹞上研細聽用。以麻油﹑黃蠟火熬化﹐離火入藥在內﹐每用少許塗面上﹐勿沾眼內。

淸肺散

治谷嘴瘡。

連翹川芎白芷黃連苦參荊芥山梔黃芩貝母桑白皮﹝各一錢﹞河水煎服。

面上酒刺枯礬﹝一兩﹞白附子硫黃﹝各二錢﹞研細末。臨晚以唾津調搽﹐朝上洗去。

肺風﹑酒刺﹑赤鼻大楓子仁木鱉子仁輕粉﹝各等分﹞研細﹐夜以唾津調塗。

酒刺﹑粉刺﹑面生黠﹑小瘡﹐並能去垢潤肌皂角﹝三斤﹞桃花瓣﹝一升﹞升麻﹝八兩﹞楮實子﹝五兩﹞白芷天花粉綠豆白芨﹝各一兩﹞砂仁白丁香甘松﹝各五錢﹞三柰﹝三錢﹞共爲細末﹐糯米飯搗丸或加肥皂肉搗丸。洗面時擦之。如擦下部﹐換用煉蜜搗成團擦洗。

滿臉肺風﹑酒刺乳香﹝去油﹞沒藥﹝去油﹞杭粉﹝各三錢﹞花椒﹝五分﹞膠棗﹝一枚﹞白果﹝三枚﹞共研細爲丸。淸晨洗臉時擦。

酒刺榧子肉﹝一千个﹞甘菊花﹝二兩﹞水酒各一碗同煮幹﹐再用微火烘脆。每日嚼食﹐食完自愈。

顚倒散硫黃大黃﹝各等分﹞研末﹐涼水調敷。

肺風瘡無灰酒於砂缽內﹐磨鹿角尖濃汁敷。

卷十二顴臉部雀斑門主論

陳實功曰﹕雀斑﹐乃腎水不能榮華於上﹐火滯結而爲斑。治當六味地黃丸以滋化源﹐搽洗兼施。﹝《正宗》﹞又曰﹕面生黑斑﹐乃水虧不能制火﹐血弱不能華肉﹐以致火燥結成斑﹐黑色枯不澤。宜服腎气丸以滋化源﹐用玉容丸早晚擦之。

卷十二顴臉部雀斑門主方

玉容丸

男婦雀斑﹑酒刺及身體皮膚粗糙。

甘松明天麻本北細辛白蘞白僵蠶防風山梔仁川椒香白芷荊芥密陀僧山茶枯白礬白芨檀香末羌活甘菊花獨活﹝各一錢﹞紅棗肉﹝七枚﹞磨細末﹐用去淨弦膜肥皂一斤同捶作丸。如秋冬加生蜜五錢﹐如皮膚粗槁加牛骨髓三錢。早晚洗之﹐肌膚自然瑩潔如玉﹐溫潤細膩。

玉肌散

一切風濕﹑雀斑﹑酒刺﹑白屑風﹑皮膚作癢。

白附子白芷滑石﹝各二錢﹞加綠豆半升研細。每用三匙﹐早晚洗面。

攺容丸

大貝母﹝去心﹞白附子菊花葉防風白芷滑石﹝各五錢﹞共爲細末。用大肥皂十莢蒸熟﹐去筋膜搗丸﹐同藥做丸﹐早晚擦面。

又方白丁香﹝五錢﹐卽小鵲糞﹞鷹糞﹝三錢﹞羊蹄根﹝二兩﹞白附子﹝一兩﹞白蘞﹝八錢﹞白芨﹝七錢﹞共研末。肥皂一斤去皮弦﹐同藥搗丸擦於面上。

又方雄雀糞瓦花﹝各等分﹞研細同菜油調﹐搽一月卽光。

又方霜梅肉櫻桃枝牙皂角紫浮萍共搗丸﹐擦面。

又方萆麻仁同肥皂捶擦。

又方白丁香白蘞白僵蠶白芷白附子白梅肉夜明砂皂角白芨甘松共研細﹐蜜搗做餅﹐洗面時擦之。

玉盤散

男婦面上雀斑﹑粉刺。

白牽牛甘松香附天花粉﹝各一兩﹞本白蘞白芷白附子宮粉白芨大黃﹝各五錢﹞肥皂一斤捶爛同藥和勻﹐每日擦面有效。

玉容肥皂

去白瘢﹑黑點﹑白癬﹑諸般瘡痕﹐令人面色好。

白芷白附子白蒺藜白僵蠶白芨白丁香甘松艸烏杏仁綠豆粉﹝各一兩﹞兒茶﹝三錢﹞密陀僧樟腦﹝各五錢﹞白蘞三柰豬牙皂﹝各四錢﹞肥皂﹝去裹外皮筋並子﹐只取淨肉一茶盅﹞輕粉﹝三錢﹞先將肥皂肉搗爛入雞子淸和﹐曬去气息﹐將各藥末同肥皂雞子淸和丸﹐擦面。

澡豆方

﹝洛生﹞雀印或面生瘡癤﹐疤痕色變赤黑﹐大效。

密陀僧﹝另研﹞甘松杏仁﹝生用﹞白芷蛇牀子﹝各一兩﹞白果肉﹝四十个﹞萆麻仁﹝四十九粒﹞白蒺藜﹝杵去刺﹞白牽牛﹝酒浸﹐各三兩﹞白僵蠶﹝二兩﹞肥皂﹝去皮弦子三斤﹐搗細﹞同藥末爲丸﹐早晚擦面﹐洗去。

卷十二顴臉部面生黑斑門主論

陳實功曰﹕女子面生黧黑斑﹐此乃水虧不能制火﹐血弱不能華肉﹐以致火爍結成黑斑﹐色枯不澤。婦人生此﹐不利於夫主。又疑事不決者﹐多有之。治當朝以腎气丸以滋化源﹐早晚玉容丸洗擦自退。當戒憂思﹑動火勞傷等事。﹝《正宗》﹞古一人登廁﹐被臭气燻觸﹐隱忍良久﹐明日滿面皆黑色﹐月餘不散。相士云﹕不出月必死。一良醫令以沈﹑檀香各一兩﹐銼碎安鑪中燒燻帳內﹐以被蓋定﹐令病者瞑目端坐﹐候香盡方可出帳門﹐日引鑑照之﹐面上黑色漸散矣。蓋臭腐屬水﹐香屬土﹐土勝水也。

卷十二顴臉部面生黑斑門主方

驗方白僵蠶黑牽牛﹝各二兩﹞北細辛﹝二兩﹞研細蜜丸彈子大﹐日洗數次。一月後其斑自退﹐並治雀斑面生黑點。神效。

r面生黑斑p04﹣a41a62。bmpr

玉容散

面上黑點雀斑。

甘松三柰茅香﹝各五錢﹞白芷白僵蠶白芨白蘞白附子天花粉綠豆粉﹝各一兩﹞肥皂﹝二个﹞防風本零陵香﹝各三錢﹞爲細末﹐每洗面用之。

卷十二顴臉部痣門主論

陳實功曰﹕痣名黑子﹐此腎中濁气﹐混滯於陽﹐陽气收束﹐結成黑子﹐堅而不散。

凡人生此﹐終爲不吉﹐面部不善者﹐去之。﹝《正宗》﹞又曰﹕冰螄散點之﹐自落。

《心法》曰﹕痣﹐乃孫絡之血滯於衛分﹐陽气束結所致。

卷十二顴臉部痣門主方

點痣法糯稻數粒去殼﹐用銀鑪灰少許入水拌勻﹐以糯米插灰中﹐將痣用鍼挑破﹐將稻米點之﹐任其自脫。

又方糯米七粒搗爛﹐鍛石和勻﹐挑破點之﹐卽落。

又方用櫟炭灰半盅﹐以水調不幹不稀﹐以手按實﹔入糯米數粒按在灰中仍按實﹔將碗覆於地上勿動﹐俟明早灰中流出白漿如飴﹐用盞取下﹐看痣大小點之。聽其自落。

又方夏至或冬至用酵碱同鍛石搗勻水磨﹐點之﹐自落。

又方白降丹水調少許﹐點之﹐自落。

卷十二顴臉部臉發門主論

申斗垣曰﹕臉發乃足陽明胃經﹐多气少血﹐其瘡發於眼下臉上四白穴﹑﹝在目下一寸﹐直目瞳子。﹞巨穴。﹝挾鼻旁八分﹐直目瞳子。﹞色似葡萄﹐形漸大或生子母瘡者﹐八日死。在左用內托藥加當歸兩倍﹐右加三倍﹐妙在斯也。﹝《啟玄》﹞r臉發p04﹣a41a63。bmpr周文采曰﹕气血上壅﹐結聚脾經﹐故毒發於面﹐名曰面毒。﹝《集驗》﹞竇漢卿曰﹕面發毒﹐多起於房勞太過﹐乘虛風入經絡﹐陽明經虛﹐發於面也。或面生癤瘰﹐患者欲求速愈﹐而庸醫或以毒藥敷點﹐或以艾火炙之﹐或以鍼刀刺之﹐或犯尻神惡宿﹐或破後房事不戒﹐或受狂風霜雪寒露暴戾之气﹐或服金石艸木諸部惡毒相攻相反之劑﹐以致病癥日劇。殊不知面爲諸陽之首﹐禁火﹑禁刀﹑禁毒﹐況耳目口鼻之官﹐總系一處﹐比四肢不同﹐若不保重﹐命亦難生。何也﹖面爲陽﹐火气入之﹐燻蒸肌肉﹔刀鍼刺之﹐卽傷經絡﹔毒藥點之﹐暴剝皮肉。輾轉爲患﹐繼之以風邪入之﹐則頭面虛腫﹐目鼻腫脹﹐患處日腐﹐其臭穢難聞﹐脾胃日削﹐寒熱交作﹐痛楚萬狀﹐難以盡言。若有五善而無七惡﹐外敷淸涼拔毒之藥﹐內服參術內托之劑﹐再合犀角郁金散服之﹐以拔積毒﹐其命方可保也﹐否則難生。﹝《全書》﹞奎光曰﹕面癰﹐大抵屬郁﹐防內攻﹐宜用碧丹。﹝方載咽喉門﹞兼服煎藥﹐外敷三黃散。

卷十二顴臉部臉發門主方

犀角郁金散

﹝竇漢卿﹞治面發毒。

犀角郁金珍珠西牛黃粉甘艸乳香眞粉辰砂上爲細末﹐煉蜜爲丸噙化。

卷十二顴臉部顴癰門主論

《心法》曰﹕顴癰﹐初小漸大如橊者﹐發陽分﹐由風熱而生。初起紅﹑浮腫﹑疼痛﹐七日卽潰﹐爲毒輕﹑根淺﹐易愈。顴疽者﹐發陰分﹐由積熱而生﹐色紫漫腫﹐堅硬﹑麻木﹑疼痛﹐三七方潰﹐爲毒重﹑根深﹐難愈。俱發於顴骨尖處﹐不論左右﹐皆屬小腸經。

澄曰﹕治法悉同癰疽﹐但不可妄用追蝕之藥。蓋顴部骨多肉少﹐防其穿潰過深﹐致令顴骨倒陷之患﹐不可不愼。

卷十二顴臉部顴骨肉疽門主論

王肯堂曰﹕顴骨肉疽﹐顴骨內卒然而痛﹐經宿而痛甚﹐寒熱大作﹐屬上焦與陽明經郁火所致。汗之可消﹐藥宜水酒同煎。﹝《準繩》﹞r顴骨肉疽p04﹣a41a64。bmpr《靈樞經》曰﹕心病者顴赤﹐腎病者顴與顏黑。然則當察其色赤者﹐宜以黃連安神丸降心火﹐補心丸養心血﹔黑者﹐宜以地黃丸滋腎水﹐未可專委之陽明郁火也。

卷十二顴臉部疔疽門主論

王肯堂曰﹕兩腮及鼻下腫生瘡﹐惡血淋漓﹐此名疔疽﹐屬足陽明胃經。三日口噤如痙﹐角弓反張﹐按之如疔釘著﹐骨痛不可忍者是也。治之稍緩﹐則毒攻心﹐嘔吐不食﹐昏迷躁亂﹐譫語者死。﹝《準繩》﹞r疔疽p04﹣a41a65。bmpr澄曰﹕疔疽者﹐乃醇酒炙﹐膏粱濃味﹐或誤食自死牛馬﹑宿茶陳菜﹐食中汗毒而成。不可妄用刀鍼﹐當照疔瘡門方法治之。故毋庸另立主方。

卷十二顴臉部托腮癰門主論

奎光曰﹕托腮癰﹐生腮下﹐乃飲食濃味﹐醇酒熱毒所結而成。

卷十二顴臉部腮頷發門主論

王肯堂曰﹕腮頷發生腮臉﹐屬足陽明經風熱所致。﹝《準繩》﹞又曰﹕金腮瘡﹐生於頰腮﹐初如米粒﹐漸大如豆﹐久而不治﹐潰蝕透頰﹐屬陽明經。治不得法﹐潰爛不斂﹐口吐臭痰﹐喘急神昏者死。

馮魯瞻曰﹕腮癰﹐乃胃家經絡也。﹝《錦囊》﹞又曰﹕咽痛頷腫﹐脈洪大面赤者﹐羌活勝濕湯加黃芩﹑甘艸﹑桔梗各五分。

朱丹溪治兩腮腫﹐用細辛﹑艸烏等分爲末﹐入蚌粉﹑豬脂調敷。口含白梅﹐置腮邊良久﹐出涎﹐腫退消時﹐腫必先向下。

古一人因驚駭後﹐常用手指甲掐住兩頰﹐遂致兩頰破損﹐心懊不安﹐脈數而實﹐諸藥不愈。用《活幼方》中牛黃淸心涼膈丸﹐數服而愈。

澄曰﹕腮頷發者﹐其勢大﹐卽腮癰﹐又名魚腮毒。而金腮瘡者﹐其勢小﹐多生於嗜酒之人﹐糟粕之味燻蒸胃腑﹐是以腮頷結腫痛。初起﹐四妙湯主之﹐寒熱加荊芥﹑防風﹑葛根﹑赤芍﹔已成加白芷﹔將潰加穿山甲﹑皂角刺﹔潰後四妙湯加白芷排膿。二三劑膿盡﹐速於生肌收口﹐不得妄自追蝕提藥﹐防其透膜。此癥全賴補托﹐兼戒房事﹐庶不致收口腮凹﹐亦可免夫成魚腮漏﹐終年淌水也。均照癰疽門治法﹐毋庸另立主方。

r腮頷發p04﹣a41a66。bmpr

卷十二顴臉部頤發門主論

王肯堂曰﹕頤發生於顴骨之下﹐腮頷之上﹐耳前一寸三分﹐古云不治﹐屬足陽明胃經熱毒上攻。若治不得法﹐延及咽嗌潰爛﹐穿口不食者死。﹝《準繩》﹞又曰﹕《素問》云﹕腎熱者頤先赤。故頤屬足少陰腎經也。而今醫師以耳後一寸三分發銳毒者﹐名曰發頤﹐則是少陽分野﹐而薛氏亦以爲屬足少陰經﹐當補腎水者﹐何也﹖蓋腎爲相火之宅﹐宅完且固﹐而火得歸息焉﹐則治腎正所以治少陽也。此證傷寒汗出不徹者﹐多患之。亦有雜證客熱﹐久而不散﹐而發於頤者﹐宜以藥速消散之。失治成膿﹐則費手矣。倘誤服克伐之藥﹐而不滋補其气血者﹐卽穿口破唇而死。

申斗垣曰﹕頤發﹐乃足陽明胃經多气少血﹐在唇旁腮上頰車穴﹑﹝穴在耳下曲頰端陷中。﹞大迎穴。﹝穴在曲頷前一寸三分陷中動脈。﹞上下左右相同﹐雙發最凶。如腫痛不可忍者﹐八日可刺。膿汁出﹐四畔軟者生﹔如反硬﹐牙關緊﹐不能食﹐似蜂窠涓流黃水﹐十無一生。女子患此﹐主四五日死。﹝《啟玄》﹞r頤發p04﹣a41a67。bmpr竇漢卿曰﹕發頤乃傷寒發汗未透而成。在頭耳一寸三分﹑在心窩兩脇﹑在身者可治﹔在身後﹐相連咽喉﹐恐毒瓦斯內攻﹐難進飲食藥餌﹐鼻流淸膿﹐兩耳閉塞者﹐卽死不治。

陳實功曰﹕發頤又名汗毒。此癥原因﹐風寒用藥發表未盡﹐日久傳化爲熱﹐不散﹐以致項之前後結腫疼痛。初起身熱口渴﹐當用柴葛湯淸熱解毒﹔如患上紅腫熱痛者﹐如意金黃散敷之。﹝《正宗》﹞又曰﹕如身涼不渴者﹐宜牛蒡甘桔湯。

馮魯瞻曰﹕頭痛腫大如斗﹐是天行時疫﹐大頭病也。夫身半以上﹐天之气也﹔身半以下﹐地之气也。邪熱客於心肺之間﹐陽明少陽之火復熾﹐且感天地四時瘟疫之气﹐所以上焦壅熱不散﹐干犯淸道﹐濕熱上乘巓頂而爲腫﹐木挾火邪而爲痛﹐甚至潰裂膿血﹐復染他人﹐所以謂之疫癘。輕者名爲發頤﹐腫在兩耳前後﹐有以承气下之﹐瀉胃中之實熱﹐是誅伐太過矣。治法不宜藥速﹐速則過其病﹐所謂上熱未除﹐中寒復生﹐必傷人命。宜用緩藥﹐徐徐少與﹔再視腫勢在於何方﹐隨經治之。陽明爲邪﹐首大腫﹔少陽之邪﹐出與耳前後也。大槪普濟消毒飲主之。

卷十二顴臉部頤發門主方

牛蒡甘桔湯

頤毒表邪已盡﹐耳項結腫﹐微熱不紅﹐疼痛者。

黃連赤芍藥桔梗廣陳皮蘇木牛蒡子川芎天花粉甘艸水煎服。

汗頤腮平頭紅豆﹝卽平常紅豆﹐每升用生薑四兩﹐取自然汁拌曬﹐研爲細末﹞用雞蛋淸調敷﹐中畱一孔透气﹐幹以蔥汁潤之﹐一日立消﹐又且定痛。

卷十二顴臉部腮門主論

陳實功曰﹕腮乃風熱濕痰所主﹐或冬溫後﹐天時不正﹐感發傅梁﹐兩腮腫痛。

初發寒熱﹐以柴胡葛根湯散之﹐外敷如意金黃散﹔如在裏﹐內熱口漧﹐二便不利者﹐四順淸涼飲利之﹐表裏俱解﹔如腫仍不消必欲作膿者﹐托裏爲主。膿熟者鍼之。﹝《正宗》﹞r腮p04﹣a41a68。bmpr馮魯瞻曰﹕胸膈蘊積熱毒﹐致生風痰﹐上攻頭面﹐壅滯不散﹐發爲腮﹐重則磁鋒刺去惡血﹐輕則或塗或點﹐次投湯劑﹐散風淸熱﹐解毒消痰﹐自愈也。﹝《錦囊》﹞王肯堂曰﹕所患在肌肉﹑浮而不著骨者﹐名曰腮。屬足陽明經風熱所致。

《心法》曰﹕腮一名髭發﹐一名含腮瘡﹐生於兩腮肌肉不著骨之處﹐總發端於陽明胃熱也。初起髙腫色紅熱者﹐系陽明風熱﹔若平腫色淡不鮮者﹐由胃經濕熱。

卷十二顴臉部腮門主方

敷腮染坊靛花頻敷自消。

又方肥皂同砂糖搗敷﹐紙蓋畱頂出气。

又方黃柏﹑鉛粉各等分﹐研勻涼水調敷。

又方豬膽汁﹝三个﹞生薑汁米醋﹝各半酒杯﹞和勻磨京墨﹐一敷卽消。

腮腫土茯苓﹝二斤﹞天花粉苦參﹝各二兩﹞咀片分七劑﹐每劑加皂角子七粒水煎﹐露一宿﹐食後溫服﹐並治瘰。

時行風熱腮腫赤小豆搗細﹐雞子淸或米醋調敷﹐立消。

又方霜後絲瓜存性﹐豬膽汁調敷﹐卽消。

又方扁柏葉搗汁﹐調蚯蚓泥搽上﹐立消。

宋仁宗患腮﹐道士贊寧用赤小豆七粒爲末敷之﹐立愈。﹝《朱氏集驗方》﹞腮毒大黃末﹑薑汁調敷﹐中畱一孔透气﹐自消。

兩腮紅腫百合﹝一兩﹞貝母山芝麻根﹝去皮﹞元明粉﹝各一錢﹞銀朱﹝七分﹞白面﹝少許﹞同搗敷。

卷十二顴臉部大頭傷寒門主論

發於鼻額﹐紅腫﹐以至兩目腫盛而不開﹐額上面部皆赤而腫者﹐屬陽明也。或壯熱气喘﹐口漧舌燥﹐咽喉腫痛不利﹐脈來數大者﹐用普濟消毒飲主之。如內實熱盛者﹐用通聖消毒飲。若發於耳之上下前後﹐並頭角紅腫﹐此屬少陽也。或肌熱日晡熱﹐寒熱往來﹐口苦嗌漧﹐目疼脇下滿﹐宜小柴胡湯加花粉﹑羌活﹑荊芥﹑連翹﹑芩﹑連主之。若發於頭上﹐並腦後項下﹐及目後赤腫者﹐此屬太陽也﹐宜荊防敗毒散主之。若三陽俱受邪﹐並於頭面耳目鼻者﹐以普濟消毒飲﹐外用淸涼救苦散敷之。治法當先緩後急﹐否則邪伏也。先緩者﹐宜退熱消毒﹔虛人兼扶元气﹔胃虛食少者﹐宜助胃气﹔候其大便內結熱甚﹐方以大黃下之﹐拔其毒根﹐此先緩後急之法也。蓋此毒先腫於鼻額﹐次腫於目﹐又次腫於耳﹐從耳至頭﹐上絡後腦﹐結塊則止﹐若不散必成膿也。俗云﹕大頭天行﹐親戚不相訪問﹐染者多不救。泰和間多有病此者﹐醫以承气加藍根下之稍緩﹐翌日如故﹐下之又緩﹐終莫能愈﹐漸至危篤。東垣視之曰﹕夫身半以上﹐天之气也﹔身半以下﹑地之气也。此邪熱客於心肺之間﹐上攻頭面爲腫盛﹐以承气瀉胃中之實熱﹐是爲誅伐無過﹐遂處普濟消毒飲子﹐全活甚眾。

卷十二顴臉部傷寒瘥後遺毒門主論

傷寒汗下不徹﹐餘部結在耳後一寸二三分﹐或兩耳下俱硬腫者﹐名曰遺毒。宜速消散﹐緩必成膿﹐以連翹敗毒散治之。如項腫痛﹐加威靈仙﹔大便實﹐加大黃﹑穿山甲。如發腫有膿不消﹐或已破未破者﹐但用內托消毒散加皂鍼﹑升麻﹑銀花﹑甘艸之類。然古人方書之論如此﹐但實多由於久熱傷陰。蓋少陽﹑少陰﹐陰虧已極﹐乃因虛火上衝﹐所以腮頰耳後腫痛也。經曰﹕榮气不從﹐逆於肉裏﹐乃生癰腫。況耳後方圓一寸﹐皆屬於腎﹐有何毒之謂歟﹗治宜以滋陰化痰﹐散郁和肝﹐而腫自愈。如熟地﹑麥冬﹑土貝母﹑白芍﹑連翹﹑甘﹑桔之類﹐略佐靑皮﹑柴胡少許足已。若尺脈甚弱者﹐竟用上病療下之法﹐投以引火歸源之藥﹐則腫不治而自散。若誤認以毒爲事而攻之﹐不惟腫結愈固而愈甚﹐必致變生別病而危矣。當詳酌之。

卷十二顴臉部時毒門主論

陳實功曰﹕天行時气感之而發﹐初起與風寒相類﹐惟頭面耳項爲眞。寒熱﹑體彊﹑頭眩﹑脈浮緊數者﹐爲邪在表﹐宜荊防敗毒散﹑萬靈丹發汗﹔如兩目鼻面漸次傳腫者﹐乃正陽明受病﹐其患腫﹐發熱便祕﹐多熱少寒﹐口漧﹐脈數有力﹐爲邪在裏﹐宜五利大黃湯下之。又頭角兩耳前後結腫者﹐乃手少陽經受之﹐其患耳鳴筋痛﹐寒熱嘔吐﹐口苦嗌漧﹐煩躁時甚﹐當以知母石膏湯﹑小柴胡湯和之﹔如凶荒沿門傳染者﹐普濟消毒散﹑藿香正气散以安之。表裏俱解﹐腫尙不消﹐宜砭去惡血﹔腫熱甚者﹐如意金黃散敷之。自後仍不消者﹐必欲作膿﹐宜托裏消毒散加白芷﹑皂角鍼托之﹔膿穢食嘔者﹐香砂六君子湯。又有毒中三陽﹐自頸項以上俱發腫﹐光如水色﹐雙目合縫﹐唇似豬形﹐口角流涎﹐腫痛不消﹐聲音不出﹐飲食不入﹐咽喉腫閉﹐牙關難開﹐破流臭水﹐穢气連綿不絕者﹐犯此俱爲不治。﹝《正宗》﹞r時毒p04﹣a41a69。bmpr李東垣曰﹕夫時毒者﹐乃四時邪毒之气﹐而感之於人也。其候發於鼻面﹑耳項﹑咽喉﹐赤腫無頭﹐或結核有根﹐令人憎寒壯熱﹑頭痛﹑肢體作疼甚者﹐恍惚不寧﹐咽喉閉塞﹐人不識者﹐將謂傷寒﹐便服解藥一二日﹐腫气增益﹐方悟始召醫治。原夫此疾古無方論﹐世俗通爲丹癅﹐病家惡言時毒﹐竊恐傳染。嘗考之與經曰﹕人身忽經變赤﹐狀如塗丹﹐謂之丹毒﹐此風熱惡毒所爲﹐謂之丹癅﹐與夫時毒特不同耳。蓋時毒者﹐感四時不正之气﹐初發狀如傷寒﹐五七日之間乃能殺人﹐治之宜精辧之。先診其脈滑數浮洪﹐沈緊弦澀﹐皆其候也。蓋浮數者﹐邪气在表也﹔沈澀者﹐邪气深也。

識的時毒瓦斯實者﹐攻之下之﹔有表者發之﹔年髙气弱者﹐連翹湯主之。又於鼻內通气散﹐取十餘嚏作效。若藥無嚏者﹐不可治之。如出膿血者﹐治之必愈。如左右看病之人﹐日日用藥取嚏﹐必不傳染。病患每日用嚏藥三五次﹐以泄熱毒﹐此治時毒之良法也。經三四日不解者﹐不可大下﹐猶宜和解之﹔至七八日﹐大小便通利﹐頭面腫起髙赤者﹐可服托裏黃散﹐宜鍼鐮砭割出血泄其毒瓦斯﹔十日外不治﹐自愈也。

此病若五日以前﹐精神昏亂﹐咽喉閉塞﹐語聲不出﹐頭面大腫﹐食不知味者﹐必死之候﹐治之無功矣。然此疾有陰有陽﹐可汗可下﹐切不可但云熱毒只用寒藥混治。﹝《精義》﹞竇漢卿曰﹕時毒乃凶荒勞役患之﹐安裏爲主﹐用普濟消毒飲最善。然而此癥有陰有陽﹐有可汗有可下﹐若誤認爲熱毒而用寒藥﹐則誤矣。﹝《全書》﹞《心法》曰﹕時毒初起狀類傷寒﹐或兼咽痛﹐一二日間﹐發於腮項頷頤﹐作腫無頭﹐漸漸紅赤疼痛﹐或似結核﹐方有根漫腫色赤﹐俱由感冒四時不正邪气﹐客於經絡釀結而成﹐非發於病後之頤毒也。惟在醫者精察瘡色﹐辧別虛實﹐治法須宜疏解﹐不可驟用寒涼﹐致毒不得外發﹐而內攻咽喉者﹐則險矣。

卷十二顴臉部時毒門主方

加味甘桔湯

甘艸桔梗荊芥﹝各三錢﹞牛蒡子﹝炒﹐二錢﹞貝母﹝一錢五分﹞薄荷﹝五分﹞水煎服。

若兩頤腫盛者加丹皮三錢﹐柴胡一錢五分。

普濟消毒飲

神治天行疫毒﹑大頭諸病。

牛蒡子﹝炒﹞連翹桔梗甘艸板藍根馬屁勃橘紅玄參柴胡僵蠶﹝炒﹐各二錢﹞黃芩﹝酒炒﹞黃連﹝酒炒﹐各五錢﹞新升麻﹝七分﹞人參﹝三錢﹞爲末。湯調服之或蜜丸嚼化﹐或有加當歸﹑川芎。如便閉加酒炒大黃一錢利之﹐腫熱甚者砭法刺之。一方有薄荷一錢﹐無人參。

此方黃連﹑黃芩味苦﹐瀉心肺熱以爲君﹔橘紅﹑元參苦寒﹐生甘艸甘寒﹐瀉火補气以爲臣﹔連翹﹑鼠粘﹑薄荷味苦辛平﹐板藍根味甘寒﹐馬屁勃﹑僵蠶味苦平﹐散腫消毒以爲佐﹔升麻﹑柴胡苦平﹐行少陽﹑陽明不得伸之鬱气﹐桔梗味辛溫爲舟楫﹐不令下行。如是調治﹐方可保全。

耳邊腮腫五倍子濕紙包燒存性研末﹐雞子白調糊徧敷﹐立消。

無風寒腮赤腫安絲魚煨湯喫自消。

敷法如意金黃散用蔥汁﹑黃蜜調敷﹐中畱一孔透气﹐外用桑皮紙扯碎貼之﹐如幹﹐紙外以蜜水潤之﹐自消。

時毒腮治風寒郁熱﹐耳邊腮頤結腫﹐惡寒發熱﹐赤口漧﹐每年仲春小陽時令﹐必多此癥。有只腫一邊者﹐有先腫一邊﹐一二日又腫一邊﹐亦有兩邊齊腫者﹐名曰時毒。更有兩頦硬腫頷下腫者﹐名曰蛤蟆毒。均宜疏寒散熱﹐不得驟用寒涼冰伏。

葛根荊芥防風桔梗甘艸白芷赤芍連翹澤瀉白水煎。二三劑後加貝母﹑牛蒡子﹑玄參﹑銀花﹑夏枯艸﹑丹皮﹑山梔﹑柴胡﹐按癥加減﹐七日自消。

頭疼﹐耳邊發腫﹐太陽腮﹐俱疼不可忍﹝周鶴仙﹞生大黃﹝一兩﹞靑木香姜黃檳榔﹝各三錢﹞共爲細末﹐醋蜜調敷患處﹐中畱一孔出气﹐幹則換敷﹐二三次卽愈。

又方生大黃末蔥汁調敷四圍﹐中露一頂自消。

又方醋調鍛石﹐敷之卽消。

又方生大黃黃柏赤小豆石膏穿山甲﹝各等分﹞共研細末﹐醋調敷。

卷十二顴臉部傷寒瘥後碗頭瘡門主論

馮魯瞻曰﹕碗頭瘡者﹐亦有汗下後餘毒不盡﹐故瘥後而發碗頭瘡也。只以黃連﹑甘艸﹑歸尾﹑紅花﹑防風﹑苦參﹑荊芥﹑連翹﹑羌活﹑白芷之類煎服﹐外用芒硝﹑赤小豆﹑靑黛爲末﹐以雞子淸和豬膽汁調敷瘡上﹐最效。勿動其靨﹐待其自脫。

卷十二顴臉部鼻部望色辧證門主論

鼻色靑﹐主腹中痛﹐苦冷者死。

鼻色微黑者﹐有水气。

鼻色黃﹐主小便難。

鼻色白﹐主气虛。

鼻色赤﹐屬肺熱。

鼻色鮮明者﹐有畱飲。

鼻孔漧燥者﹐必衄血。

鼻色燥如煙煤者﹐陽毒熱極。

鼻孔冷滑色黑者﹐陰毒冷極。

鼻流濁涕者﹐屬風熱。

鼻流淸涕者﹐是肺寒。

鼻孔癖脹者﹐肺熱有風。

黑气入耳﹑目﹑鼻﹑舌者死。

卷十二顴臉部過梁疔門主論

申斗垣曰﹕過梁疔﹐乃勞傷太甚﹐憂慮傷於肺經﹐致气血停滯﹐熱毒內攻﹐穿於心胸﹐纏於四肢﹐筋骨酸疼﹐六七日添惡心﹐八九日腫過耳目﹐至十一日命促。此疔生於眉心鼻上﹐初起未見疔形﹐最難識認﹐五六日頭破身寒﹐若痛甚冷汗出者﹐不治。救治均同疔瘡門施治。﹝《啟玄》﹞

卷十二顴臉部鼻疽門主論

王肯堂曰﹕鼻疽生於鼻柱﹐屬手太陰肺經風熱及上焦郁火所致。﹝《準繩》﹞r鼻疽p04﹣a41a70。bmpr澄曰﹕鼻疽乃肺經蘊積熱邪﹐或憂思損傷脾肺﹐或過食五辛﹐嗜飲炙而成。初起鼻柱壅腫﹐兩竅不通﹐痛難經。因蘊熱嗜飲而成者﹐當用銀花甘艸湯加麥冬﹑花粉﹑貝母﹑赤芍﹑當歸﹐以淸肺熱﹐稍分其炎燔之勢。如憂思內傷而成者﹐又當保固肺脾爲主。敗毒淸涼損气傷脾之藥﹐均不可濫施也。治法於癰疽門中采擇用之﹐毋庸另立主方。

卷十二顴臉部鼻疔門主論

申斗垣曰﹕鼻疔乃憂鬱太過﹐勞傷太重﹐臟腑毒瓦斯傳於經脈而成。二三日神思困倦﹐筋骨酸痛﹔四五日寒熱交作﹐毒瓦斯攻心﹐頭面腫大﹔八九日嘔逆昏迷﹐痰升气促﹐十難救一﹐醫者不可不察。初起治法﹐從疔瘡門施治。﹝《啟玄》﹞陳實功曰﹕鼻疔生於鼻內﹐痛引腦戶﹐不能運气﹐脹塞鼻竅。甚者唇腮俱腫﹐先宜鍼刺﹐次照疔瘡治法。﹝《正宗》﹞澄曰﹕鼻疔生於鼻竅之中﹐乃憂鬱傷肺﹐或房欲傳腎﹐火乘金位﹐燔灼而成。治當悉按疔瘡治法﹐毋庸另立主方。

卷十二顴臉部鼻腫門主論

岐天師曰﹕鼻腫者﹐乃肺經火盛也。用皂角末吹入﹐打淸嚏數十卽愈。蓋鼻因气塞﹐今打嚏則壅塞之气盡開散﹐故不用甘桔湯淸肺而鼻腫自消也。﹝《祕錄》﹞又曰﹕有人鼻大如拳﹐疼痛欲死﹐此乃肺經之火﹐熱壅於鼻而不得瀉。法當淸其肺中之邪﹐去其鼻間之火可也﹐以解壅湯主之。此方全在羣入肺經﹐以去其火邪﹐又何壅腫之不消耶。

卷十二顴臉部鼻瘡門主論

澄曰﹕鼻乃肺之竅﹐肺有蘊熱﹐或醇酒炙﹐胃熱薰金﹐或肺火亢甚﹐是以鼻竅生瘡﹐燥裂作痛﹐多起赤靨。當用石斛麥冬湯淸之﹐或六味地黃湯加麥冬治之。

陳實功曰﹕鼻瘡乃肺經實火郁熱﹐故生瘡也。﹝《正宗》﹞

卷十二顴臉部鼻瘡門主方

解郁湯

﹝岐天師﹞桔梗天門冬﹝各五錢﹞黃芩麥門冬甘艸天花粉﹝各三錢﹞紫菀﹝二錢﹞紫蘇葉百部﹝各一錢﹞水煎服。四劑鼻瘡全消。

鼻瘡宮粉血丹松香﹝各一錢﹞艾葉﹝五錢﹞研細。紙捲香油浸透﹐火燃滴油﹐搽鼻內神效。

又方杏仁研爛人乳和敷。

又方烏牛耳垢敷。

鼻下生瘡牛鼻中舊木捲研﹐敷之。

鼻頭紅腫破裂皂礬和灰面研勻﹐水調貼之。

卷十二顴臉部鼻疳門主論

馮魯瞻曰﹕風邪客於皮毛﹐是以津液不收﹐致流淸涕﹐頭楚若鋸者﹐名曰鼻鼽。

更有金不生水﹐則六陽虛火上升﹐而成鼻幹者。更有風濕之气﹐壅成內熱﹐或因气疳﹐故鼻下兩旁瘡濕癢爛﹐是名鼻疳﹐俗呼鼻瘡。不甚痛﹐汁所流處卽成爛瘡。﹝《錦囊》﹞又曰﹕鼻下一道赤者﹐名曰﹐以黃連末敷之。

申斗垣曰﹕鼻疳﹐鼻乃肺竅﹐鼻孔生疳﹐乃肺中有積熱。若不早治﹐蝕其鼻內關竅﹐令人言語不明。﹝《啟玄》﹞

卷十二顴臉部鼻疳門主方

驗方﹝《啟玄》﹞兒茶﹝五錢﹞雄黃輕粉﹝各一錢﹞冰片﹝一分﹞研細吹之。如臭加鍋墨五分。

又方杏仁﹝不拘多少﹐去皮﹑尖﹐搗碎﹐取連四紙壓去油如白粉一樣﹐只用二分﹞輕粉﹝一錢﹞吹患處。三四次自愈。

鼻疳爛通其孔者。

鹿角﹝銼碎﹐焙焦﹞枯白礬﹝各一兩﹞頭髮﹝五錢﹐燈上燒灰﹞共研極細末。先用椒水洗淨疳孔﹐然後搽之。如不收口﹐可用瓦松燒存性﹐研末搽之。

卷十二顴臉部鼻痔門主論

陳實功曰﹕肺气不淸﹐風濕郁滯﹐而成鼻痔也。如鼻生息肉﹐結如橊子﹐漸大下垂﹐閉塞孔竅﹐气不宣通﹐宜服辛夷淸肺飲﹐外用點藥﹐漸化爲水﹐自愈。﹝《正宗》﹞馮魯瞻曰﹕濕熱之气﹐外郁皮毛﹐內應太陰﹐故三焦之火﹐得以上炎﹐爲鼻生贅﹐如竈火上炎﹐而成煤也。又有胃中食積﹐熱痰流注﹐是以上燎而鼻生息肉﹐猶濕地得熱﹐而生菌也。治宜利膈去熱﹐切勿因礙傷動﹐否則變成鼻痔矣。﹝《錦囊》﹞又曰﹕鼻爲呼吸之門戶﹐熱气蒸於外﹐則爲肺風赤鼻﹐不獨因於酒也。熱气壅於內﹐則爲息肉鼻瘡﹐故息肉者﹐上焦積熱﹐郁塞而生也。

竇漢卿曰﹕鼻居面中爲一生之血運﹐而鼻孔爲肺之竅﹐其气上通於腦﹐下行於肺﹐肺气壅盛﹐一有阻滯﹐諸病生焉﹐故有鼻痔之患。

又曰﹕亦有熱伏於腦﹐外寒侵襲﹐鼻流臭涕﹐所謂腦寒﹑腦漏﹑鼻淵﹐均由此成。

卷十二顴臉部鼻痔門主方

鼻痔鼻生息肉砂﹝五分﹞枯礬﹝二錢﹞研細﹐每用少許點鼻痔上卽消。

驗法先用麻油掃鼻孔四周﹐再以白降丹少許﹐淸水調點其痔自落。

又方明礬﹝一兩﹞甘遂﹝一錢﹐灰火煨﹞白降丹﹝一分或二分﹞明雄﹝五分﹞共乳細﹐吹痔上自愈。

又方明礬﹝一兩﹞萆麻仁﹝七粒﹞鹽梅﹝五枚﹐去核﹞麝香﹝一分﹞共研成丸如棗核大﹐綿包塞鼻內自化。

又方枯礬末和豬脂綿包﹐塞數日自消。

又方藕節有毛處燒存性爲末﹐吹之。

腦崩鼻息甘艸四兩煎湯﹐用有嘴壺貯﹐以鼻嗅之。

鼻中息肉下垂冰片點之。

又方黑牛耳垢敷之。

又方雄黃塞之﹐十日自落。

又方雄鷄腎塞之﹐十日落。

又方黃連白蒺藜煎汁灌鼻中﹐涕出息落。

鼻漏﹑鼻孔中長出一塊。

辛夷﹝去毛﹞桑白皮﹝蜜炙﹐各四兩﹞梔子﹝一兩﹞枳實桔梗白芷﹝各二兩﹞共爲細末﹐每服二錢﹐淡蘿卜湯調服。

卷十二顴臉部鼻淵門主論

馮魯瞻曰﹕夫鼻爲肺竅。經曰﹕天气通於肺。若腸胃無痰火積熱﹐則平常上升﹐皆淸气也。肺家有病﹐則鼻不利﹐如傷熱之不散﹐或傷寒之久郁成熱﹐皆能使塞而不利。若平人而多涕﹐或黃或白﹐或帶血如膿狀者﹐皆腎虛所致﹐不可過用涼藥。﹝《錦囊》﹞又曰﹕鼻淵者﹐謂其涕下不止﹐如淌水泉﹐故名之也。經曰﹕是膽移熱於腦。蓋膽脈起於目銳﹐上抵頭角﹐入絡於腦。然陽明之脈亦挾鼻﹐絡目旁﹐約太陽之脈者也。今因腦熱﹐則足太陽逆﹐與陽明之脈俱盛﹐泊於額中﹐是以鼻額酸痛﹐涕下不止矣。

又曰﹕更有寒邪未盡﹐虛熱漸熾﹐是以膿涕結聚﹐香臭不聞﹐此名鼻。

又曰﹕更有熱血入面﹐爲寒所拂﹐是以污濁凝滯﹐則成鼻。

又曰﹕腦病有二﹕若淸水流出而不痛者﹐爲寒﹔若流黃臭水而痛者﹐爲熱。久而不愈﹐卽名腦漏。治當內服淸利膽熱﹐外於囟會﹑通天二穴灸之。

又曰﹕鼻流濁涕不止者﹐名曰鼻淵。乃風熱爍腦而液下滲﹐或黃或白﹐或帶血如膿狀﹐此腎虛之證也。經曰﹕腦滲爲涕。又曰﹕膽移熱於腦。《原病式》曰﹕如以火爍金﹐熱極則反化爲水。然究其原﹐必腎陰虛而不能納气歸元﹐故火無所畏﹐上迫肺金﹐由是津液之气不得降下﹐並於空竅﹐轉濁爲涕﹐津液爲之逆流矣。於是腎肝愈虛﹐有升無降﹐有陽無陰﹐陰虛則病﹐陰絕則死。此最宜戒怒以養陽﹐絕欲以養陰﹐斷炙﹐遠酒面﹐以防作熱。然後假之良醫﹐滋腎淸肺爲君﹐開郁順气爲臣﹐補陰養血爲佐﹐俾火息金淸﹐降令胥行﹐气暢郁分﹐淸竅無壅﹐陽開陰闔﹐相根據相附﹐臟腑各司乃職﹐自愼以培其根﹐藥餌以治其病﹐間有可愈者。苟或驕恣不愼﹐或誤投涼藥﹐𨿽倉扁不能使其長生矣。

又曰﹕久患鼻流濃涕極臭者﹐卽名腦漏。气虛者﹐補中益气湯﹔陰虛者﹐麥味地黃湯。

經曰﹕肺和則能知香臭矣。肺中壅遏不和﹐故鼻竅窒塞不聞香臭矣。

陳實功曰﹕鼻淵又名腦漏﹐總由風寒凝入腦戶﹐與太陽濕熱交蒸而成。其患鼻流濁涕﹐或流黃水﹐點點滴滴﹐長濕無干﹐久則頭眩虛暈不已﹐治以藿香湯主之。如日久虛眩﹐內服補中益气湯﹑六味地黃丸﹐以滋化源可也。﹝《正宗》﹞陳遠公曰﹕人有無端鼻流淸水﹐日久則流鼻涕﹐又久則流黃濁之物﹐如膿如髓﹐鮏臭難聞﹐流至十年而死矣。此得之飲酒太過﹐臨風而臥﹐風入膽中﹐膽之酒毒﹐不能外泄﹐遂移熱於腦﹐腦得熱毒之气﹐不能久藏﹐從鼻竅出矣。腦竅通於鼻﹐而膽气何以通於腦﹐酒气何以入於膽耶﹖凡善飲者﹐飲酒必先入膽﹐膽不能受酒﹐而能滲酒﹐酒經膽滲則气盡解﹐倘飲多則膽不及滲矣。膽不及滲﹐則不勝酒﹐旣不及化酒﹐則火毒存於中﹐人臥則膽气不行﹐又加寒風之吹﹐膽更不舒矣。膽木最惡者﹐寒風也﹐內寒相侵則內熱益甚﹐膽屬陽﹐頭亦屬陽﹐膽熱不能久藏膽中﹐必移熱上走於頭矣。腦在頭中﹐頭無藏熱之處﹐必遇穴卽入﹐況膽腦原相通者乎。腦之穴大過於膽﹐遂安居而不還於膽矣。及居腦﹐久動則思遷﹐又尋竅而出﹐乃順趨於鼻矣。火毒淺則涕淸﹐深則涕濁﹐愈久愈流愈重﹐後則涕無可流﹐並腦髓盡出﹐欲不死不可得矣。治法﹕治其腦而仍治其膽者﹐探源之治也。用取淵湯﹕辛夷二錢﹐當歸﹑黑山梔各三錢﹐柴胡﹑貝母各一錢﹐元參一兩﹐水煎服。二劑涕減﹐三劑全愈。﹝辛夷入膽﹐引當歸以補腦之气﹐引元參以解腦之火﹐加柴﹑梔舒膽之郁﹐則膽不來助火﹐自受補气之益也。不止鼻之涕者﹐淸腦中之火﹐益腦中之气﹐正所以止之也。蓋鼻原無涕﹐遏上游出涕之源﹐何必又截下流之水乎﹗或疑當歸過於多用﹐不知腦髓盡出﹐若不大補﹐則腦气不生。辛夷耗散之物﹐非可常用﹐故乘其引導﹐大用當歸補腦滲精﹐不必日後再用。倘日後減去辛夷﹐卽重用當歸無益矣。此用藥先後之機也。人疑當歸不可多用﹐不過嫌其性滑﹐有妨於脾耳。誰知腦髓直流之人﹐必髓不能化精者也。精不化則必少矣﹐精少則不能分布於大腸﹐大腸必有漧燥之苦﹐然則以當歸潤之﹐正其所喜﹐何患之有耶﹗﹞又曰﹕人有鼻流淸涕﹐經年不愈﹐人以爲內熱成腦漏也﹐誰知肺气虛寒乎﹖夫腦漏﹐卽鼻淵也。有寒熱二證﹐不獨膽熱而成之也。何以別之﹖蓋鼻涕濁而臭者﹐熱也﹔淸而不臭者﹐寒也。熱屬實﹐寒屬虛﹐今流淸涕而不臭﹐正虛寒也。熱宜淸涼之藥﹐寒宜溫和之劑﹐若槪用散而不用補﹐則損肺气而肺益寒﹐愈流淸涕矣。用溫肺止流丹﹕人參﹑荊芥﹑細辛各五分﹐訶子﹑甘艸各一錢﹐桔梗三錢﹐水煎﹐調石首魚腦骨五錢﹐末服﹐一劑卽止。﹝此方气味溫和﹐自能暖肺﹐性又帶散祛邪﹐故奏功如神。或謂石首魚腦骨古人以治內熱之鼻淵﹐疑石首魚腦骨爲物﹐何以用治寒證鼻淵耶﹖恐鼻淵皆屬熱﹐而非寒乎﹖不知鼻淵有寒熱二證﹐而石首魚腦骨皆兼治之。但熱病之涕通於腦﹐寒証之涕出於肺﹐所用之藥皆入肺﹐無非溫和之味﹐肺旣寒涼﹐得溫和自解﹐又得石首魚腦骨﹐截腦中之路﹐則腦气不下陷﹐肺气更閉矣﹐所以一劑止流也。﹞又曰﹕人有鼻塞不通﹐濁涕稠粘已經數年﹐人以爲鼻淵﹐火結於腦也﹐誰知乃肺之郁火不宣﹐而非鼻淵也。夫郁證五臟皆有﹐不獨肺能郁也。《內經》曰﹕諸气憤郁﹐皆屬於肺。肺郁則气不通也。《難經》曰﹕肺熱甚則出涕。肺本淸虛之府﹐最惡熱也。肺熱則气必粗﹐液必上拂﹐而結爲涕﹐熱甚則涕黃﹐熱極則涕濁﹐則濁之物﹐豈容於淸虛之府﹐必從鼻之門戶出矣。用加味逍遙散﹕柴胡﹑白術﹑白茯苓各二錢﹐桔梗﹑白芍﹑當歸各三錢﹐黃芩﹑半夏﹑白芷﹑甘艸各一錢﹐陳皮五分﹐水煎服。二劑輕﹐八劑全愈。﹝此治肝郁之方﹐何以治肺郁亦效﹖不知此方善治五郁﹐非獨治肝一經已也。又佐以桔梗散肺之邪﹐黃芩瀉肺之熱﹐且引眾味入肺﹐何郁之不宣乎﹖故塞通濁化也。﹞李東垣曰﹕鼻塞不聞香臭者﹐俗謂肺寒﹐而用解利辛溫之藥不效﹐殊不知多因肺經素有火邪﹐故遇寒便塞也。治當淸肺降火爲主﹐佐以通气之劑。如原無鼻塞舊癥﹐但一時偶感風寒﹐而致窒塞聲重﹐或流淸涕者﹐自作風寒治之。然气虛之人﹐气弱不能上升﹐則鼻塞滯﹐所謂九竅不通﹐腸胃之所生也﹐多服補中益气湯自通。

朱丹溪曰﹕肺開竅於鼻﹐陽明胃脈亦挾鼻上行﹐腦爲元神之府﹐鼻爲命門之竅﹐人之中气不足﹐淸陽不升﹐則頭爲之傾﹐九竅爲之不利。經曰﹕天气通於肺。若腸胃無痰火積熱﹐則平常之升﹐皆淸气也。故十二經脈﹐三百六十五絡﹐其气血皆上升於面而走空竅﹐其宗气出於鼻而爲臭。謂陽气﹑宗气者﹐皆胃中生發之气也。若因饑飽勞役損傷脾胃﹐則生發之气弱﹐而營運之气不能上升﹐乃邪塞空竅﹐故鼻不利﹐而不聞香臭也。治法宜養胃實營气﹐陽气﹑宗气上升則通矣。然《難經》云﹕心主五臭﹐肺主諸气。鼻者﹐肺竅也﹐反聞香臭者﹐何也﹖蓋以竅言之﹐肺也﹔以用言之﹐心也。若因衛气失守﹐寒邪客於頭﹐而鼻亦受之﹐不能爲用﹐是以不聞香臭矣。經曰﹕五气入鼻﹐藏於心肺﹐心肺有病﹐鼻爲之不利也。視聽明而淸涼﹐香臭辧而溫暖﹐治法宜先散寒邪﹐後補胃气﹐使心肺之气得以交通﹐則鼻利而香臭聞矣。

卷十二顴臉部鼻淵門主方

奇授藿香湯

鼻淵黃水﹐濁涕長流﹐致腦戶虛眩不已。藿香連枝帶葉者五錢﹐水一碗煎七分﹐加公豬膽汁一枚和勻﹐食後通口服之。至重者不過三服。如此藥味苦不能服﹐用藿香葉一兩﹐公豬膽汁熬稠膏爲丸﹐每服二錢﹐食後白湯送下亦效。

鼻流涕不止。

白芷﹝一兩﹞蒼耳子﹝炒﹐二錢五分﹞辛夷仁薄荷甘菊花﹝各五錢﹞研細。每服二錢﹐淸茶食後調服。

腦漏﹝《濟生》﹞當歸頭﹝酒洗﹐五錢﹞辛夷仁﹝三錢﹞眞川芎﹝酒洗﹞羚羊角﹝鎊﹐各二錢﹞石靑﹝水飛﹐一分﹞研絕細和勻。每服一錢﹐臨臥時溫酒調下卽睡。

古拜散

荊芥穗爲細末﹐每服三錢﹐生薑湯調下。有火者用陳茶調服。

防風散

鼻淵腦熱滲下﹐濁涕不止。

人參黃芩﹝酒炒﹞麥門冬﹝去心﹞防風﹝各二兩﹞川芎生甘艸﹝各一兩﹞上爲細末。每服二錢﹐白湯調下。

鼻流臭涕百艸霜研細﹐空心冷水調﹐服三錢﹐五次可痊。

腦漏裝佛店中絞漆綿子灰研細﹐蘆管吹鼻中三四次。

鼻淵﹝周鶴仙﹞辛夷防風白芷﹝各八分﹞蒼耳子﹝一錢二分﹞川芎﹝五分﹞北細辛﹝七分﹞甘艸﹝三分﹞白水煎﹐連服四劑全愈。忌牛肉。

腦寒神方﹝江仍度﹞每用頭火燒酒一斤﹐入小嘴砂壺內﹐蓋旁四周封固﹐將酒燉滚熱以鼻向壺嘴內聞酒味﹐冷則又燉又聞﹐聞至酒淡無味﹐又換一斤如法燉聞。重者五斤﹐輕者不過三斤﹐卽可全愈。

腦漏

白雞冠花不拘新陳﹐用酒一斤煎服。

天羅散

治鼻中常流黃臭水﹐名控腦砂。絲瓜藤取根下三寸或五寸﹐燒灰存性。溫酒調服﹐數次卽愈。

鼻淵。

陳香櫞砂仁扁柏葉川芎廣木香﹝各等分﹞水煎服。

鼻出臭气。

黃芩石菖蒲生地遠志肉本黃連赤芍﹝各八分﹞甘艸﹝水浸炒﹐三分﹞水煎服。

腦寒。

辛夷頭黃芩﹝各二兩﹞白芷﹝八兩﹐蔥汁煮三次﹞共磨細末。水法疊丸。每服二錢﹐白湯送下。

卷十二顴臉部赤鼻門主論

陳實功曰﹕平素嗜飲﹐胃經濕熱糟粕之气﹐上燻肺金﹐故有赤鼻之證也。﹝《正宗》﹞馮魯瞻曰﹕赤鼻﹐乃肺中積熱﹐六陽上蒸而成。﹝《錦囊》﹞又曰﹕凡鼻頭白者﹐血亡也﹔赤者﹐血熱也。蓋面爲陽中之陽﹐鼻居面中﹐一身之血﹐遠至面鼻﹐皆爲至淸至精之血。若血亡無以運﹐則色白而不榮﹔血熱而沸騰﹐則獨紅而且赤。蓋肺之爲髒﹐其位髙﹐其體脆﹐性畏寒﹐又惡熱﹐故多酒之人﹐酒气燻蒸﹐則爲鼻。準赤得熱愈紅﹐熱血得冷則凝﹐污而不行﹐故色紫黑。其治之法﹐亡血者溫補之﹔熱血者淸利之﹔寒凝者﹐化滯生新﹐四物湯加酒芩﹑酒紅花之類﹔气弱者﹐更加酒浸黃以運之。其酒鼻﹐治法亦然也。

又曰﹕鼻爲呼吸之門戶﹐熱气蒸於外﹐則爲肺風赤鼻﹐不獨因於酒也。熱气壅於內﹐則爲息肉﹑鼻瘡。故息肉者﹐上焦積熱郁塞而生也。

卷十二顴臉部赤鼻門主方

驗方金色密陀僧二兩研極細﹐用人乳或白蜜調如薄糊樣。每晚略蒸將熟爲度﹐敷鼻上﹔次早以漱口水洗去。一月可痊。

又方核桃肉﹝連皮﹞枸杞子元眼肉﹝各三斤﹞搗爛作點心﹐不時食之﹐其紅自落。

又方食鹽擦牙﹐漱口水淋洗。久而自退。

又方生白果嚼爛敷鼻上。

赤鼻﹑酒。

黃柏苦參檳榔﹝各等分﹞研末。以豬脂調敷。

血熱入肺而成酒鼻。﹝祕方﹞當歸苦參﹝各四兩﹞研末。酒糊爲丸桐子大﹐食後熱茶送下八十丸。藥盡自愈。

赤鼻。

硫黃皮硝﹝各等分﹞研如面。臨臥擦﹐一月全愈。

又方牛黃明雄嫩色硫黃﹝各五分﹞白硼砂﹝一錢﹞明礬﹝一兩﹞乳極細末。不時以津唾潤赤鼻上﹐蘸藥擦之。臨睡擦﹐過夜尢效。

赤鼻神方

血餘﹝三斤﹐用米泔水洗淨﹐再以長流水洗﹐用黃芩一斤﹐當歸﹑白芍各八兩﹐用無根水五大碗煎三碗﹐渣再煎汁濾淸﹐分作三次煮血餘﹐倘有餘汁又拌血餘﹐日曬夜露﹐以汁盡爲度﹞天門冬﹝去心﹞麥門冬﹝去心﹞熟地黃白茯苓﹝各四兩﹞山梔漧葛桔梗枳殼甘艸﹝各二兩﹞上藥連血餘共一處﹐以棉紙包紮成球﹐外以熟黃泥包裹約二寸濃成圓球﹐曬漧倘有裂縫須添泥補固﹐用桑柴火在八卦鑪中至煙起。白煙一起卽取出埋土內﹐七日去土研末﹐煉蜜爲丸桐子大﹐每朝晚食後白湯送下二錢或三錢﹐服至七日﹐其紅卽退矣。

赤鼻年久諸藥不效。

茶葉天門冬﹝去心﹞側柏葉﹝各一兩﹞共研。每日用一撮入罐內滚水泡﹐勿泄气﹐用湯當茶﹐日飲五七次﹐一月愈。

酒赤鼻新生白果﹐口嚼數枚﹐夜敷七次。如舊加酒糟塗之亦可。

又方使君子肉以香油浸潤﹐臥時嚼五枚。久久自愈。

又方密陀僧末人乳調搽。

又方檳榔用茄汁浸拌﹐曬榦爲末﹐津唾調搽。

又方苦參﹝淨末四兩﹞當歸﹝淨末二兩﹞酒糊丸。食遠﹐熱茶送下二錢。

赤鼻糟鼻。

硫黃﹝四兩﹞放砂銚內﹐以燒酒三斤爲率煮硫﹐逐漸加添﹐待幹爲度取起。每用少許﹐將口唾放手心內化開搽之。

卷十二顴臉部鼻衄門主論

岐天師曰﹕火气郁勃於上焦﹐不能分散﹐故上衝而爲吐血﹑衄血也。七孔流血者﹐乃腎虛熱也。用六味地黃湯加麥冬﹑五味子﹑骨碎補治之。﹝《祕錄》﹞馮魯瞻曰﹕鼻衄者﹐或心或肺或胃蘊熱過極﹐迫血妄行﹐上干淸道而衄也。鼻气通於腦﹐血上溢於腦﹐故從鼻而出﹐名曰鼻衄。若因風寒暑濕﹐流傳經絡﹐湧泄淸道而致者﹐皆外所因﹔積怒傷肝﹐積憂傷肺﹐煩思傷脾﹐失志傷腎﹐暴喜傷心﹐皆能動血隨气上溢而致者﹐皆內所因﹔飲食過多﹐炙辛熱﹐或墜車損撲而致者﹐皆不內外因也。《原病式》曰﹕衄者﹐陽熱怫郁於足陽明經。丹溪曰﹕衄血出於肺﹐言肺者﹐以竅言也。言陽明者﹐以血海言也。又有洗面而衄﹐日以爲常﹐猶風行水動﹐面熱而陽明之火上升﹐血亦隨之也。﹝《錦囊》﹞又曰﹕若產後口鼻有黑气及鼻衄者﹐名胃絕。此證多不可治。遇有此者﹐急取緋綫一條﹐並產婦頂心發兩條﹐緊系中指節卽止。如衄不止﹐而頭汗者死。

陳實功曰﹕鼻中出血﹐乃肺經火旺﹐逼血妄行﹐上從鼻竅而出也。用紫土散敷囟頂上﹐內服羚羊淸肺湯自止。﹝《正宗》﹞《東醫寶鑑》云﹕產後气血散亂﹐入於諸經﹐不得還元﹐故口鼻黑色起﹐及傳變鼻衄﹐名曰胃絕肺敗。此證不可治﹐宜用犀角地黃湯救之﹐或急用荊芥散。

胡景周曰﹕上下失血過多﹐气息幾微﹐心慌神困﹐脈細如絲﹐或惡寒發熱﹐作渴煩躁﹐急用人參一兩﹐大棗十枚去核﹐水煎服。蓋血生於气﹐故血脫補气﹐陽生陰長之義也。

一女子因往後一跌﹐鼻血長流﹐止後一有所感﹐其血卽出﹐諸醫不效。後一醫以水和白面﹐包大附子一个在內﹐火煨熟﹐去附子﹐只用面燒存性﹐爲末﹐每用二錢﹐白湯和服。用此永不再發。

《傷寒論》曰﹕衄家不可發汗。

張景嶽曰﹕雜病衄血﹐責熱在裏﹔傷寒衄血﹐責熱在表。

又曰﹕陽明病口燥﹐但欲漱水﹐不欲咽者﹐此必衄。蓋陽明之脈絡於口鼻﹐今其漱水不欲咽者﹐以熱在經﹐而裏無熱﹐故當鼻衄也。

又曰﹕有動陰血者﹐又非衄血之謂。論曰﹕少陰病但厥無汗﹐而彊發之﹐必動其血﹐未知從何道出﹐故或從口鼻或從目出者﹐是名下厥上竭﹐此陰血也﹐乃爲危證。

澄曰﹕書以產後口鼻黑气及見鼻衄﹐爲不可治者﹐何也﹖蓋五臟之華﹐皆上注於面﹐凡色紅赤者﹐陽熱之生气也﹔靑黑者﹐陰寒之絕气也。況口鼻爲陽明多血多气之部﹐而見陰寒慘殺之气﹐則胃中陽和之气衰敗﹐可知矣。復至鼻衄﹐則陽亡陰走也。胃絕肺敗﹐陰陽兩亡﹐故不可治。及產後舌紫黑者﹐爲血先死﹐不治。蓋心主血﹐少陰气絕﹐則血不上蔭耳。

卷十二顴臉部鼻衄門主方

神方﹝岐天師﹞生地當歸川芎玄參黃芩三七根荊芥穗﹝炒﹞甘艸水煎服。

茜根散

﹝《錦囊》﹞治衄血不止。

阿膠﹝蛤粉炒﹞茜艸根黃芩側柏葉生地﹝各一兩﹞炙甘艸﹝五錢﹞水煎服。

二神湯

﹝《保命集》﹞耳鼻出血。

生地麥門冬﹝各一兩﹞水煎服。

鼻衄不止。

生地當歸﹝酒洗﹐各三錢﹞白芍﹝酒炒﹐二錢﹞辛夷﹝五分﹞木通﹝六分﹞茅花荊芥穗﹝酒炒黑﹐炒存性﹐各一錢﹞水煎服﹐服後卽臥﹐立止。

水灰散

山梔仁﹑香白芷各等分﹐研細﹐吹少許於鼻中﹐立止。

又方大蒜搗泥隨左右貼足心。

又方左鼻衄以綫紮左手中指。右如之。兩鼻衄者雙手俱紮。

又方千瓣紅石橊花﹐曬漧﹐研極細﹐用少許吹鼻中﹐卽止。

又方血竭蒲黃﹝各等分﹞研極細﹐用竹管吹鼻內﹐卽止。

又方人乳童便好酒﹝各等分﹞碗盛重湯煮﹐熱飲。

又方小兒胎發燒灰吹鼻內。

又方胎發燒灰存性爲末﹐用水調塗眉心﹐其血立止。急忙去藥﹐略遲則鼻塞矣。

又方人中白髮灰﹝各一錢﹞麝香﹝一分﹞共爲末﹐吹鼻中少許。

又方亂溺器內人中白﹐新瓦上焙漧﹐以溫湯調服錢許。

又方將患人頂發分開﹐於百會穴上以新汲水滴之﹐立止。

又方驢糞﹝焙漧﹞發灰﹝各等分﹞研勻吹鼻。

又方五倍子爲末吹鼻。

又方屏風上舊紙燒灰﹐酒調一錢服。

又方茅花塞鼻中﹐仍以茅花煎濃汁飲。大能止血。

又方靑苔放囟門上頂之立止。永不再發。

又方馬藺頭﹝卽本艸馬藺艸﹐走肺經﹞揉熟﹐塞鼻孔卽止。

卷十二顴臉部鼻冷門主論

馬魯瞻曰﹕凡鼻冷與夫面黃面白﹐乃陽气大弱。宜大劑參加附子主之。

卷十二顴臉部鼻祟證門主論

岐天師曰﹕倘人鼻中生紅綫一條﹐長尺許﹐少動之則痛欲死﹐人以爲飲酒之病也﹐而余以爲不然﹐亦祟死。方用硼砂﹑冰片各一分﹐研爲末﹐以人乳調勻﹐輕輕點在紅綫中間﹐忽然覺有人如將病患打一拳一般﹐頃刻卽消﹐奇絕之治也。蓋硼砂亦是殺祟之物也。﹝《祕錄》﹞書云﹕凡人喜食豬﹑羊﹑鹿血﹐血分積熱壅盛﹐鼻毛如繩﹐痛不可忍﹐气塞不能呼吸﹐用乳香﹑砂各等分﹐飯丸桐子大。每早晚冷水送下十五丸﹐自然消落而愈。

卷十三正面耳頦部

自耳起至下頦髭須止﹐凡一切癰疽疔毒﹐皆匯於此部中。以便檢閱參治

卷十三正面耳頦部耳癰門主論

王肯堂曰﹕耳癰﹐寒熱間作﹐內外紅腫﹐疼痛日增。﹝《準繩》﹞r耳癰p04﹣a41a71。bmpr馮魯瞻曰﹕火壅上焦﹐或作大痛﹐或膿流於外﹐或膿塞脹痛﹐有因縱怒縱酒﹐濕熱相乘﹐耳腫作痛者﹐所主宜平肝除熱疏風。﹝《錦囊》﹞澄曰﹕耳癰之證﹐癰者壅也﹐與膿耳初起有間。非醇酒炙﹐卽怒火遏郁﹐更有色欲過甚﹐眞陰耗竭﹐相火亢盛﹐或肝膽火逆﹐是以耳竅壅腫﹐耳根熱脹痛。初起俱宜梔子淸肝湯﹑加味逍遙散﹔如內膿已成﹐用四妙湯去黃加白芷﹑丹皮﹔已潰出膿者﹐用八珍湯去川芎加銀花﹐膿盡換用地黃湯加麥冬﹑牛膝自愈。外治內已有膿﹐用紅升丹少少提之。耳門不可貼膏藥遮擋閉竅。耳畔紅腫﹐用黃敷藥敷之自消。

卷十三正面耳頦部耳發疽門主論

王肯堂曰﹕耳發疽生耳葉﹐屬手少陽三焦經﹐風熱所致。六七日漸腫如桃﹐或如蜂房之狀﹐或赤或紫﹐熱如火痛徹心是也。十日刺出黃白膿者生﹔刺之無膿﹐時出鮮血﹐飲食不下﹐神昏狂躁者死。﹝《準繩》﹞申斗垣曰﹕耳發疽﹐乃足少陽膽經﹐其經多气少血﹐其疽發於鬢下耳旁近臉﹐懸釐﹑主客二穴上﹐不五六日漸長蜂窩﹐皮紫焰熱如火灼痛。十日內剌之﹐有膿者生﹐無膿出血﹐精神恍惚﹐二十四朝必死﹐不可救也。﹝《啟玄》﹞《心法》曰﹕耳發疽﹐生耳折間﹐連耳葉通腫﹐甚則膿竄耳竅。

卷十三正面耳頦部耳後疽門主論

《心法》曰﹕耳後疽﹐生耳上稍之後﹐﹝角孫穴﹞開口有空陷下之處者是。

卷十三正面耳頦部耳疔門主論

王肯堂曰﹕耳疔﹐寒熱大作﹐痛楚難禁者是也。﹝《準繩》﹞竇漢卿曰﹕耳疔﹐以燒酒滴疔根上﹐方得脫。隨用苦茶洗﹐解去酒毒。

陳實功曰﹕黑疔生於耳竅之內﹐黑硬腐爛﹐破流血水﹐疼連腮顴﹐宜鍼刺之。照疔瘡門治法﹝《正宗》﹞r耳疔p04﹣a41a72。bmpr

卷十三正面耳頦部耳疳門主論

r耳疳p04﹣a41a73。bmpr王肯堂曰﹕耳疳生瘡臭穢﹐乃足少陰手少陽二經風熱上壅而成。﹝《準繩》﹞馮魯瞻曰﹕耳內疳臭謂之沍耳。乃腎气有餘﹐積熱上衝﹐或因風水起。﹝《錦囊》﹞李東垣曰﹕小兒耳後生瘡﹐名腎疳。

卷十三正面耳頦部耳疳門主方

耳生疳瘡。

黃連﹝去毛須﹐蜜炙數次﹞兒茶﹝各等分﹞輕粉﹝半匙﹞冰片麝香﹝各少許﹞共乳細搽。

耳後生瘡名腎疳。

地骨皮研末﹐粗者煎湯洗耳﹐細者香油調搽。

耳疳出膿。

核桃仁研爛﹐取油一錢﹐入冰片三分﹐每用少許滴入。

卷十三正面耳頦部耳門主論

王肯堂曰﹕耳又曰耳濕﹐常出黃膿。﹝《準繩》﹞又曰﹕乃足少陰﹑手少陽二經風熱上壅而成。

馮魯瞻曰﹕實熱者﹐卽腎气有餘﹐積熱上衝﹐津液壅結﹐故成耳。耳之名﹐更有五般﹕常出黃膿者﹐謂之耳﹔常出紅膿者﹐謂之膿耳﹔耳內疳臭者﹐謂之沍耳﹔白膿出者﹐謂之纏耳﹔耳內虛鳴﹐時出靑膿﹐謂之囊耳。其名𨿽異﹐總由積熱上壅﹐或風水入耳所致。若不速治﹐久則成聾。治宜淸火養血﹐或去濕化毒﹐其患自愈。﹝《錦囊》﹞r耳p04﹣a41a74。bmpr

卷十三正面耳頦部耳門主方

千金不換丹

﹝祕方﹞水龍骨﹝一錢﹞硼砂﹝五分﹞研末。吹入耳竅﹐又綿塞之。二次除根。

耳不論已未出膿﹐神效方﹝周鶴仙﹞頭髮在新瓦上燒灰存性﹐爲細末﹐羅過﹐每灰一錢加眞冰片七釐研勻﹐吹少許入耳內﹐極驗。

驗方胭脂燒灰爲末﹐加冰片少許﹐吹之。

驗方醬茄子擠汁滴耳內卽愈。

卷十三正面耳頦部震耳門主論

王肯堂曰﹕耳內虛鳴﹐常出淸膿﹐名曰震耳。乃足少陰﹑手少陽二經風熱上壅而成。﹝《準繩》﹞r震耳p04﹣a41a75。bmpr馮魯瞻曰﹕耳內虛鳴﹐常出靑膿﹐名曰囊耳。乃腎气有餘﹐積熱上壅﹐或風水入耳所致﹐法宜淸火養血﹐或去濕化毒。﹝《錦囊》﹞

卷十三正面耳頦部纏耳門主論

王肯堂曰﹕耳中常出白膿﹐名曰纏耳。乃足少陰﹑手少陽二經風熱上壅而成。﹝《準繩》﹞馮魯瞻曰﹕白膿出者名曰纏耳。仍腎气有餘﹐積熱上衝﹐或風水入耳所致。﹝《錦囊》﹞r纏耳p04﹣a41a76。bmpr

卷十三正面耳頦部膿耳門主論

陳實功曰﹕耳病乃三焦﹑肝風妄動而成﹐大人有虛火實火之分。小兒有胎熱﹑胎風之別。虛火者﹐耳內蟬鳴﹐出水作癢﹐外無腫﹔實火者﹐耳根耳竅俱腫﹐甚則寒熱交作﹐疼痛無時。﹝《正宗》﹞又曰﹕初生小兒胎熱﹐或洗浴水灌竅中﹐亦令耳竅作痛生膿。切記不可吹藥﹐若治早項內生腫﹐莫若候毒盡自愈。如一月不瘥﹐以紅綿散治之﹐自安。

馮魯瞻曰﹕耳者﹐宗脈之所聚﹐腎气之所通也。有小兒腎經气實﹐其熱上衝於耳﹐遂使使津液壅而爲膿﹐或爲淸汁﹐然則厥陰之與足陽明﹐手少陰之與足太陽﹐爲證尢甚。推其所致之由﹐其原有七﹕有實熱﹐有陰虛﹐有因痰﹐有因火﹐有气閉﹐有肝風﹐有胎元所發而爲病也。證有五﹕爲鳴﹑痛﹑腫﹑聾﹑是也。當分其所因而治之。﹝《錦囊》﹞又曰﹕常出紅膿﹐謂之膿耳。

又曰﹕胎元而成者﹐是因父母不謹﹐故先天火毒攻衝﹐膿臭流處成瘡﹐四傍腫赤﹐時發時愈。所主宜化毒滋腎。

陳遠公曰﹕人有雙耳忽腫痛﹐內流淸水﹐久則變膿血﹐身發寒熱﹐耳內如沸湯響﹐或如蟬鳴﹐此少陽膽气不舒﹐而風邪乘之﹐火不得散﹐故生此病。法宜舒發膽气﹐佐以散風瀉火之味﹐則愈矣。然有不效者﹐何也﹖蓋膽受風火之邪﹐燥幹膽汁﹐徒用祛風瀉火﹐則膽汁益幹﹐膽火益熾﹐風藉火威﹐愈焚灼也﹐病益甚矣。潤腸湯主之﹐當歸﹑白芍﹑玄參各一兩﹐黑梔子二錢﹐柴胡一錢﹐花粉三錢﹐石菖蒲八分﹐水煎服。一劑疼輕﹐二劑腫消﹐三劑膿血止﹐四劑寒熱除﹐十劑全可也。﹝此方歸﹑芍不但入膽﹐且入肝也。膽病﹐肝亦必病﹐平肝則膽亦平也。柴﹑梔亦舒肝膽之味﹐舒肝正所以舒膽也。肝舒則血必旺﹐而膽汁有不濡潤者乎﹗膽汁旣濡﹐邪風邪火﹐已有不治自散之機﹐加天花粉逐痰﹐則風火無黨﹐以石菖蒲通耳中之竅﹐玄參退浮游之焰﹐自然風火漸祛﹐上焦淸涼﹐耳病隨痊也。《冰鑑》﹞汪省之曰﹕虛火治以四物湯加牡丹皮石菖蒲﹑腎气丸主之。實火﹐治以柴胡淸肝湯主之。﹝《理例》﹞

卷十三正面耳頦部膿耳門主方

紅棉散

耳內生瘡流膿﹐乃肝經郁火所結。

枯白礬﹝三錢﹞胭脂﹝一錢﹐存性﹐如能用幹油胭脂更佳﹞研勻。先用棉杖子攪去膿水﹐另以柳杖子蘸藥摻入耳底﹐自幹。若耳加麝香五釐。

耳底流膿。

枯礬黃丹龍骨海螵蛸麝香幹胭脂研細吹之。

又方靑黛人中白枯礬雄黃冰片黃柏﹝各等分﹞研細吹。

又方橄欖核存性研細﹐加冰片少許吹。

又方大紅千葉石橊花瓣研細吹。

又方枯礬入人乳內﹐放炭火上頓滚變黑色﹐研細吹。

又方蘆柴梗﹑葉籜存性﹐加冰片水許﹐研細吹。

又方陳皮灰一錢﹐加麝香少許﹐吹。

又方白鯗牙二个﹐加冰片﹐研細吹。

又方水龍骨﹝卽船底陳油鍛石﹐一兩﹞硼砂﹝二錢五分﹞共研極細。每用少許吹。

又方黃丹﹝水飛﹐二錢﹐﹞龍骨﹝﹞枯礬胭脂﹝各一錢﹞海螵蛸﹝五分﹞麝香﹝少許﹞研細。以棉杖子榐去膿水﹐用少許吹耳內﹐每日吹一次﹐勿令風入。

煎方

蔓荊子升麻前胡桑白皮甘艸麥門冬赤茯苓赤芍耳內腫痛出膿出水金絲荷葉﹝卽虎耳艸﹞揉汁﹐灌入耳內自愈。﹝此味乃治耳病之妙藥﹐如有膿可加枯礬少許。﹞又方頭髮燒存性研細﹐每用少許吹入。

又方五倍子一个﹐略挖破﹐入生明礬於內﹐紙包浸濕火內燒存性﹐研細。每用少許吹入。

又方鮮白果搗爛﹐用棉裹絞汁入耳﹐膿血自止。

又方蛇蛻捲條插入耳內﹐其膿吸盡自愈。

又方紅棗一枚去核﹐入雄黃三分﹐燒榦研末﹐用管吹入耳內。

又方柿蒂不拘多少﹐存性﹐研細吹。

卷十三正面耳頦部耳風毒門主論

r耳風毒p04﹣a41a77。bmpr王肯堂曰﹕耳風毒﹐耳中常出紅膿﹐此足少陰﹑手少陽二經風熱上壅而成。﹝《準繩》﹞胡公弼曰﹕耳風毒﹐卽耳門毒。﹝《靑囊》﹞又曰﹕耳之上下前後﹐皆屬少陽﹐最不可破。如毒一有潰破﹐便要仔細詳審﹐不可輕忽。

竇漢卿曰﹕耳風毒受在心腎﹐气不流行﹐壅在心經﹐致傷於耳。

卷十三正面耳頦部耳蕈﹑耳痔門主論

王肯堂曰﹕耳蕈﹑耳痔﹐則不作膿﹐亦不作寒熱﹐外無壅腫。但耳塞不通﹐纏綿不已﹐令人耳聾。﹝《準繩》﹞陳實功曰﹕又有耳挺﹐結於竅內﹐气脈不通﹐疼痛不止﹐當用白降丹點之﹐化盡乃愈。﹝《正宗》﹞竇漢卿曰﹕耳痔﹑耳蕈﹐先用鍼刺破﹐用紅玉膏點之﹐耳脹痛﹐用虎耳艸汁滴入耳內﹐痛卽止。

汪省之曰﹕耳挺治以梔子淸肝湯﹐外以白降丹或綫蘸藥插入挺肉縫內﹐化盡自愈。﹝《理例》﹞r耳蕈耳痔p04﹣a41a78。bmpr

卷十三正面耳頦部耳痛門主論

《易》說﹕卦坎爲耳痛。

王肯堂曰﹕腦裏虛瘍﹐﹝虛瘍者卽無名腫毒之謂。﹞耳中疼痛﹐不可當者。﹝《準繩》﹞馮氏曰﹕耳痛﹑耳鳴﹑耳癢﹑耳膿﹑耳瘡﹐亦當從少陰正竅分寒熱虛實而治之﹐不可專作火與外邪。凡耳鳴﹐以手按之而不鳴﹐或少減者﹐眞虛也﹔手按之而愈鳴者﹐火實也。昔王萬里時患耳痛﹐魏文靖公勸以服靑鹽鹿茸煎雄附爲劑﹐且言此藥非爲君虛損服之﹐曷不觀易之坎爲耳痛﹐坎水藏在腎﹐開竅於耳﹐在志爲恐﹐恐則傷腎故耳痛。气陽運動常顯﹐血陰流行常幽﹐血在形如水在天地之間﹐故坎爲血卦﹐是經中已著病證矣。竟餌之而愈。﹝《錦囊》﹞

卷十三正面耳頦部耳痛門主方

立效散

耳內忽作大痛﹐如有虫在內奔走﹐殊痛﹐或出血﹐或出水﹐或幹痛﹐不可忍者。蛇退火燒存性﹐研末﹐鵝管吹入立止。一方加冰片。﹝用蛇退者﹐取蛇之善脫以解郁火也。﹞耳痛不可忍者磨刀鐵漿滴入耳中卽愈。

又方番大鱉子去殼﹐磨冰麝油﹐滴入耳中﹐自止。

卷十三正面耳頦部耳癢門主論

《後漢•律曆志》﹕春分晷長七尺二寸四分﹐當至不至﹐多病耳癢。

岐天師曰﹕有耳中作癢以木刺之﹐尙不足以安其癢﹐必以鐵刀刺其底﹐錚錚有聲﹐始則快然﹐否則癢極欲死﹐此腎肝之火結成鐵底於耳中﹐非湯藥可救﹐宜救癢丹主之。愈後服六味地黃丸三十斤可也。

卷十三正面耳頦部耳癢門主方

耳癢﹐並治耳中有核﹐或耳屎凝結難取。胡桃肉煨熱塞耳內﹐食頃卽通。

耳癢或耳屎結於耳底﹐火酒滴入﹐片時卽止。

救癢丹﹝岐天師﹞龍骨﹝一錢﹞冰片﹝三分﹞皂角刺﹝一條﹐燒灰存性﹞先將藥研細。用雄鼠膽一枚﹐水調勻﹐加人乳再調如濃糊﹐盡抹入耳孔內﹐必然癢不可當﹐必須人執其兩手﹐癢定則自愈矣。

卷十三正面耳頦部耳爛門主方

耳葉赤爛﹐桑﹑棗﹑槐﹑柳﹑桃嫩枝摘來煎湯﹐日洗三次。

又方貝母﹑輕粉研勻幹摻。

卷十三正面耳頦部耳衄門主論

馮魯瞻曰﹕耳中出血﹐少陰火動所致。﹝《錦囊》﹞李東垣曰﹕耳中無故出血﹐名曰耳衄。乃肝腎相火上逆﹐迫血而衄。

卷十三正面耳頦部耳衄門主方

驗方白龍骨研細吹耳內。

又方人牙﹝存性﹐出火毒﹞麝香﹝少許﹞研細。每用少許吹耳內﹐卽幹。﹝又治小兒痘瘡出現而靨者﹐酒調一字﹐服之卽出。﹞

卷十三正面耳頦部黃耳類傷寒門主論

凡耳中策策痛者﹐是風入腎經也。不治則變﹐惡寒發熱﹐脊彊背直﹐如之狀﹐曰黃耳傷寒。此不可作正傷寒治﹐宜小續命湯去附子﹐加僵蠶﹑天麻﹑羌﹑獨﹐次用荊防敗毒散加細辛﹑白芷﹑蟬蛻﹑黃芩﹑赤芍﹑紫荊皮。

卷十三正面耳頦部耳聾門主論

馮魯瞻曰﹕耳聾因於火者﹐或暴怒之乍乘﹐或情欲之自肆﹐或因有餘之火﹐或因不足之火﹐故耳聾及痛者。所主宜芩﹑連﹑歸﹑芍之類。﹝《錦囊》﹞又曰﹕耳聾因於气閉者﹐有因怒傷及肝﹐痰因於火﹐或一時卒中﹐或久病气虛﹐故耳聾及鳴者﹐所主宜舒郁調血﹐用導引宣通之法。

又曰﹕更有風入於腦﹐停滯於手太陽之脈﹐則令气塞耳聾。

又曰﹕若大病後而耳聾者﹐是血枯而气弱也﹐當服地黃丸。然在病後﹐則气血俱虛﹐必診兩手之脈孰勝而爲之治。若脈大無力﹐或右手細小沈弱者﹐陽气大虛也﹐宜甘溫之劑﹐仿陽生陰長之義﹐少加血藥佐之。若純視爲陰虛﹐而用滋陰降火之劑。則陽气愈弱﹐非惟耳聾不痊﹐反增惡心﹑胸滿﹑泄瀉之患矣。

又曰﹕耳聾皆屬於熱。左耳聾者﹐少陽火也﹐龍薈丸主之﹔右耳聾者﹐太陽火也﹐六味丸主之﹔左右耳俱聾者﹐陽明之火也﹐通聖散﹑滚痰丸主之。凡有所忿怒過度﹐則動少陽膽火從左起﹐故使左耳聾也﹔有所色欲過度則動﹐太陽膀胱相火從右起﹐故使右耳聾也﹔有所醇酒濃味﹐過度則動﹐陽明胃火從中起﹐故使左右耳俱聾也。婦人多左耳聾者﹐以其多忿怒也﹔男子多右耳聾者﹐以其多色欲也﹔膏梁之家﹐多左右耳聾者﹐以其多肥甘也。

又曰﹕經云﹕耳聾少气嗌漧者﹐肺也。又云﹕頭痛耳鳴﹐九竅不利﹐腸胃之所生也。腸胃不足﹐故气弱不充﹐傷寒及大病之後﹐多有此證﹐以補中益气湯治之。耳聾多恐者﹐肝虛也。經云﹕肝虛則目KTKT無所見﹐耳無所聞﹐善恐。治法用四物湯加羌活﹑防風﹑柴胡﹑茯神﹑菖蒲主之。

又曰﹕新聾多熱﹐少陽﹑陽明火多故也﹔舊聾多虛﹐腎常不足故也。一宜淸風散熱﹐一宜滋腎通竅。如大病後﹐又宜補陰降火。

陳遠公曰﹕人有耳中如鍼之觸痛者﹐並無水出﹐止有水沸﹐人以爲火邪作祟﹐殊不知乃腎水耗也。夫腎開竅於耳﹐腎气不足則耳閉﹔耳閉之前﹐必非安然卽閉也﹐必先痛而後閉﹐何也﹖腎火衝之也。火衝不出﹐則火路塞不通﹐是火不再走於耳而成聾也。此癥宜速治﹐否則成聾難治矣。用益水準火湯主之﹕熟地﹑生地﹑麥冬﹑玄參各一兩﹐菖蒲一錢﹐水煎服。一劑疼止﹐二劑響息﹐三劑全愈。此良法也。﹝此方補水之劑﹐又能於水中瀉火﹐且不損腎气。腎水旣足則腎火自降﹐未成之聾﹐不可不治也。此方治已聾者﹐尙有奇功﹐況治未聾之耳﹐有不取效之捷哉﹖﹞又曰﹕人有耳聾不聞雷聲﹐又並不疼﹐此大病後或年老之人則有之。乃腎火閃閉而气塞也﹐最難取效。法當內外兼治﹐必大補心腎。𨿽耳屬腎﹐而非心气相通﹐則心腎不交﹐反致阻塞﹐故必補腎。使腎液滋心﹐卽用補心之劑﹐使心气降於腎火﹐腎气交﹐自然上升通於耳矣。用啟竅丹主之﹕熟地二兩﹐山萸肉﹑麥冬各一兩﹐遠志﹑茯神﹑柏子仁﹑熟棗仁各三錢﹐北五味二錢﹐石菖蒲一錢﹐水煎服。四劑耳中必作響﹐此欲開聾之兆也。又服十劑﹐外用龍骨一分﹐雄鼠膽汁一枚﹐麝香一釐﹐冰片三釐﹐研末﹐爲三丸﹐綿裹塞耳中﹐勿取出﹐一晝夜卽通矣。神效之至。再用前方服一日﹐後用六味丸爲善後之計。否則恐不能久也。

經曰﹕耳者﹐腎之竅也﹐腎主藏精者也。故精脫者﹐則頰黑而耳聾。耳者﹐宗脈之所聚也。以竅言之﹐水也﹔以聲言之﹐金也﹔以經言之﹐手足少陽俱會其中也。有從內不能聽者﹐主也﹔有從外而不能入者﹐經也。腎和則能聞五音矣。又曰﹕有气逆而聾者﹐所屬有二﹕凡手太陽气厥而耳聾者﹐其候聾而耳內气滿也﹔手少陽气厥而耳聾者﹐其候耳內渾渾﹐此皆气逆而聾也。治法宜四物湯加降火通气之藥。然髒气逆而爲厥聾﹐必有眩昏之證﹔風聾必有頭痛之證﹔勞役傷其气血﹐色欲耗其精元﹐昏昏憒憒是謂勞聾﹐必有虛損之證。其聲嘈嘈﹐眼見黑花﹐此乃虛聾證也。

又曰﹕凡耳聾﹐因濕熱痰及气實者﹐並宜檳榔丸或神芎丸下之。

又曰﹕耳者﹐𨿽足少陰之所主﹐然人身十二經絡﹐除足太陽﹑手厥陰﹐其餘十經絡﹐皆入於耳﹐惟腎開竅於耳﹐故治耳者以腎爲主。然心亦開竅於耳﹐何也﹖蓋心竅本在舌﹐以舌無孔竅﹐因寄於耳。腎爲耳竅之主﹐心爲耳竅之客﹐腎治內之陰﹐心治外之陽﹐淸淨精明之气上走空竅﹐而聽斯聰矣。若二經不調﹐陰陽不和﹐皆令暴聾。然五臟開於五部﹐分陰陽言之。在腎﹑肝居陰﹐故耳﹑目二竅﹐陰精主者﹔在心﹑脾﹑肺居陽﹐故口﹑鼻﹑舌三竅﹐陽精主之。是以五臟不和﹐則七竅不通。凡一經一絡﹐有虛實之气入於耳者﹐皆足以亂其聰明﹐此言暴病者也。若夫久聾者﹐於腎亦有虛實之異。左腎爲陰主精﹐右腎爲陽主气﹐精不足气有餘﹐則聾爲虛﹔若瘦而色黑﹐筋骨健壯﹐此精气俱有餘﹐固藏閉塞﹐是聾爲實﹐乃髙壽之兆﹐二者皆稟受所致也。若耳聾頰黑者﹐爲脫精腎憊。用安腎﹑八味﹑蓯蓉等丸﹐選而用之﹔若腎經虛火﹑面赤口漧﹐痰盛內熱者﹐六味丸主之。此論陰虛者也。至於陽虛者﹐亦有耳聾。經曰﹕淸陽出上竅。胃气者﹐淸气元气﹐春升之气﹐同出而異名也。今人飲食勞倦﹐脾胃之气一虛﹐不能上升而下流於腎肝﹐故陽气閉塞﹐地气冒昧﹐邪害空竅﹐令人耳目不明﹐此陽虛耳聾。須用東垣補中益气湯主之。有因心气虛實不調﹐虛則不能治其陽﹐下與陰交﹐實則恃陽彊而與陰絕。經曰﹕至陰虛天气絕是也。宜以補心丸加減主之。更有地气冒昧者﹐或憂愁不解﹐陰气閉塞﹐不與陽通﹔或內外濕飲﹐痞隔其气﹐不得升降﹐而耳中亦渾渾淳淳者﹐宜以升陽除濕之劑主之。然以陰精陽气而論﹐則耳﹑目二竅﹐陰精主者﹔陰精主者貴淸涼而惡煩熱﹐陽气主者貴溫暖而惡寒涼。潔古老人嘗有是論﹐信乎耳目之不可以溫補也。《仁齋直指》云﹕腎通於耳﹐所主者精﹐精气調和﹐腎气充足﹐則耳得聽斯聰矣。故能調養得所﹐气血和平﹐則其聾漸輕﹔若不知自節﹐日就煩勞﹐不禁欲﹐不戒性﹐不戒酒﹐及炙濃味﹐𨿽服藥﹐無效也。

卷十三正面耳頦部耳聾門主方

驗方鼠膽﹝一枚﹞龍齒朱砂冰片麝香﹝各一分﹞乳香潮腦﹝各五釐﹞研細。人乳和丸桐子大﹐外用絲綿包裹塞入耳底﹐塞三日。

又方全蠍去毒爲末。酒調滴耳中﹐聞水聲卽聰。

又方小蛇皮﹝要頭尾全﹐一條﹐灰﹞冰片麝香﹝各三釐﹞共乳細。鵝毛管吹耳內﹐卽通。

加味地黃丸

六味地黃湯料加枸杞子當歸身麥門冬﹝各三兩﹞甘菊花白芍藥﹝各二兩﹞柴胡﹝五錢﹞北五味﹝三錢﹞煉蜜丸。每早淡鹽湯送下三錢。

通耳神丹

﹝岐天師﹞鼠膽﹝一枚。但鼠膽最難得﹐須覓一大鼠﹐先以竹籠養之﹐後以紙爲匣子引其藏身﹐內用果品令其自食久之。忽然用棒槌擊死﹐立時取膽﹐則膽在肝中﹐否則再不可得。幹者可用﹐只消用水調化入藥末中﹐則一樣也﹞龍齒冰片麝香朱砂﹝各一分﹞潮腦乳香﹝各五釐﹞各研絕細末。以人乳爲丸如桐子大﹐外用絲綿裹之不可太大﹐塞入耳之深處至不可受而止﹐塞三日取出卽耳聰。永不再聾﹐不必三丸。實耳聾亦用此方﹐神效。

又方﹝孫眞人﹞珍珠一粒﹐外用龍骨細末一分﹐蜜調裹在珠外﹔又以辰砂爲衣﹐綿裹塞耳中。一月後取出﹐再服六味地黃丸一料﹐不再聾。

耳聾耳鳴黃柏﹝鹽水炒褐色﹞知母﹝去毛﹐酒浸﹐各四兩﹞肉桂﹝二錢﹞煉蜜爲丸。空心淡鹽湯送下三錢。

耳聾狗耳根骨一副﹝陰陽瓦焙研﹞當門子﹝一分﹞共乳細末。每用分許裝入蔥管尖內﹐有藥一頭用絲綿裹好插入耳竅內﹐但鼻中聞見蔥味﹐其耳卽聰。

耳卒聾閉硫黃雄黃﹝各等分﹞研勻。綿裹塞耳﹐數日卽聞。

又方龜尿滴入耳中﹐卽聞。

又方大棗﹝十五枚﹐去核﹞萆麻子﹝一百粒﹐去殼﹞同搗﹐入汁和作鋌﹐每用一鋌塞之﹐覺耳中熱爲度。一日一易﹐二十日愈。

耳鳴而聾。

松香﹝五錢﹐熬化﹞巴豆﹝二十粒﹐去殼﹞研勻。蔥汁爲丸蓮子大﹐絲綿裹好﹐右聾塞左耳﹐左聾塞右耳﹐如兩耳聾﹐次第塞。一日一易﹐效如神。﹝一方加椒目﹞又方川黃柏﹝去皮﹐八兩﹐乳拌曬漧﹐再用鹽水炒褐色﹞磨細末。水和丸桐子大﹐每服百丸﹐空心鹽湯下。

气道閉塞兩耳聾﹐甘遂削成棗核大﹐綿裹塞耳﹐卽以甘艸含口中﹐咽汁數次﹐卽通。

耳聾﹐﹝沈四明﹞白蒺藜﹐炒﹐搗﹐去刺﹐爲末蜜丸。空心白湯送下三錢。

耳聾灸法蒼術一塊﹐長七寸﹐將一頭削平﹐一頭削尖﹐以尖頭插入耳內﹐在平頭上安箸頭大艾炷灸之。輕者七壯﹐重者倍之。覺耳中有熱气爲效。

治腎虛耳聾十年者﹐兩服可愈。小蠍四十九个﹐生薑如蠍大四十九片同炒﹐姜幹爲度﹐揀去生薑﹐將蠍研末。

溫酒調服﹐至一二更時再進一服﹐至醉不妨。次日耳中如笙簧聲﹐卽效。或用全蠍去毒﹐單研末酒服亦效。

耳聾生蔥白塞兩耳內﹐頻換。

又方生麻油日滴三五次﹐候耳中塞出﹐卽愈。

耳聾諸藥不效惟靜坐閉气一口﹐捏住鼻頭﹐若早晚如此﹐一月气行卽通。

又方﹝葉天士﹞生甘艸﹝三分﹞連翹牛蒡子桔梗羚羊角﹝鎊﹞苦丁茶﹝廣產﹐梗如荷梗﹐有絲﹞滑石﹝飛﹐各一錢﹞榦荷葉﹝去心用邊﹐要當年者﹐二錢﹞作一劑﹐水煎食後服。

固本聰耳丸

治心腎不足諸虛耳聾。

熟地﹝焙﹐四兩﹞柏子仁﹝焙﹐去油﹞人參﹝焙﹞白茯神﹝人乳拌﹞遠志肉﹝甘艸制﹐各一兩﹞五味子﹝七錢﹞山藥﹝炒黃﹐二兩﹞石菖蒲﹝蜜酒拌﹐焙﹐五錢﹞爲末蜜丸。早晚食前食遠﹑白湯送下。各服三錢。

通气散

治暴怒气閉腫脹。

茴香石菖蒲人參延胡索陳皮廣木香﹝各一錢﹞羌活白僵蠶川芎蟬蛻﹝各五錢﹞甘艸﹝一錢五分﹞穿山甲﹝二錢﹞爲末。酒調服二錢。

耳聾靑麻紮好做枕頭﹐睡久而自聰。

又方藤枕或竹枕放烏龜一个於內﹐夜間枕之。久而卽聰。

卷十三正面耳頦部耳鳴門主論

馮魯瞻曰﹕陰虛耳鳴﹐其候手足心熱﹐口渴腸燥﹐兩尺脈大﹐時或作癢﹐耳聾及鳴。治當滋陰疏肝爲主。﹝《錦囊》﹞又曰﹕因痰耳鳴﹐其候气壅口燥﹐不痛耳癢﹐體重脈弦﹐耳鳴耳者是也。所主在二陳﹑竹瀝之類。

陳實功曰﹕心腎不交﹐心勞則火上炎﹐气結則不下降。蓋腎開竅於耳﹐故心火乘之﹐遂有耳鳴耳閉之患矣。﹝《正宗》﹞岐天師曰﹕耳中聞螞蟻戰鬥之聲音﹐此非祟癥﹐乃腎水耗盡﹐又加怒气傷肝所致。

宜止喧丹主之。方中純是補腎平肝之聖藥﹐飲之數日﹐其戰鬥之聲漸遠﹐服一月卽愈。

此乃奇病﹐而以伯道之方治之也。﹝《祕錄》﹞經曰﹕腎開竅於耳。夫腎之爲髒﹐水髒也。天一生水﹐故有生之初﹐先生二腎而一陰藏焉。又有相火存乎命門之中﹐每挾君火之勢﹐而侮所不勝﹐經所謂一水不能勝二火也。況又嗜欲無節﹐勞役過度﹐或中年之後﹐大病之餘﹐腎水枯涸﹐陰火上炎﹐故耳癢耳鳴﹐無日不作也。經曰﹕陽气萬物﹐盛上而躍﹐故耳作鳴也。是以鳴甚如蟬﹐或左或右﹐或時閉塞﹐然有作爲虛治而不效者﹐何也﹖此有痰火上升﹐郁於耳中﹐故爲鳴﹔郁甚則壅閉矣。凡遇此疾﹐若平昔飲酒濃味﹐上焦素有痰火者﹐只作淸痰降火治之。多因先有痰火在上﹐又感惱怒而得﹔怒則气上﹐少陽之火生於耳也。若是腎虛而鳴者﹐亦是膀胱相火上升﹐故鳴必不甚﹐其人必多欲﹐當兼見勞怯之癥。

馮氏曰﹕人身有九竅。陽竅七﹕耳﹑目﹑口﹑鼻是也﹔陰竅二﹕前後二陰是也。陽气走上竅﹐若下入陰位﹐則有瀉泄腹鳴之候﹔陰气走下竅﹐若上入陽位﹐則有窒塞耳鳴之候。髙年之人﹐腎水已竭﹐眞火易露﹐故腎水之气易出難收﹐浮越上竅﹐竅內有聲如蛙﹑鼓﹑蟻聲﹐是以外入之聲與內聲相混﹐聽之不淸﹔至年邁無气﹐內竭不能上通﹐而聽斯失聰矣。非若少壯之人﹐濁陰遮蔽其竅﹐外聲不得內入﹐故用麝香﹑菖蒲開气導達爲事也。故治髙年逆上之气﹐全以磁石爲主﹐取其重能達下﹐性主下吸﹐兼用地黃﹑龜膠羣陰之藥佐之﹐更助五味子﹑山萸之酸收之﹐令陰气自旺於本宮﹐而不上觸於陽竅﹐由是空曠無礙﹐耳之受聲﹐猶谷之受響﹐故耳之妙用﹐全在虛而能受也。經曰﹕耳黑枯燥者是腎憊。﹝《錦囊》﹞陳遠公曰﹕人有耳疼𨿽愈﹐而耳鳴如故者﹐人以爲風火也﹐仍用祛風散火而鳴益甚﹐以手按耳則鳴少息﹐此陽虛气塞也。法宜補陽爲主﹐兼理肝腎之虛﹐用發陽通陰湯以治之。人參﹑白術﹑當歸﹑白芥子各二錢﹐茯苓﹑黃﹑白芍各三錢﹐熟地五錢﹐柴胡一錢﹐肉桂﹑甘艸各五分﹐黑荊芥一錢﹐水煎服。一劑輕﹐二劑愈。十全大補也。﹝《冰鑑》﹞又曰﹕人有平居無事﹐忽耳聞風雨鼓角之響﹐人以爲腎火盛也﹐誰知心火亢極乎。凡人心腎交﹐始能下上淸寧以司視聽﹔心腎不交﹐皆能使聽聞之亂。然腎欲交心﹐心必能受﹐心欲交腎﹐腎必能受﹐始相安也。倘腎火大旺﹐心必畏腎之炎﹐不敢下交於腎矣﹐均能使兩耳之鳴。但心不交於腎者﹐耳鳴輕﹔腎不交於心者﹐耳鳴重。今聞風雨鼓角﹐耳鳴之重也﹐治法欲腎气之歸於心﹐必使心气仍歸於腎﹐用兩歸湯主之。麥冬﹑熟地各一兩﹐丹參﹑茯神各三錢﹐生棗仁五錢﹐黃連二錢﹐水煎服﹐二劑鳴止﹐四劑不發也。﹝此涼心之劑﹐心涼則腎不畏心之熱﹐藥與來歸﹐不必兩相引而合也。全是益心滋腎之品﹐不但心無過燥之虞﹐而腎且有大潤之藥。如夫婦之同心﹐有魚水之歡﹐又何有乖離之戚也哉。﹞申斗垣曰﹕蟬鳴﹐乃肝膽之火也﹐宜龍膽瀉肝湯主之。﹝《啟玄》﹞

卷十三正面耳頦部耳鳴門主方

耳鳴通气法

猴薑汁﹝八錢﹞地黃汁﹝五錢﹞白薑汁﹝三匙﹞和勻隔湯煮滚﹐四朝服完。

又方黃柏半斤乳浸﹐曬漧炒褐色﹐研細。酒糊丸桐子大﹐每早晚白湯送下三錢。

止喧丹

﹝岐天師﹞熟地生芍藥山茱萸﹝各三兩﹞柴胡黑山梔白芥子﹝各三錢﹞麥門冬﹝去心一兩﹞水煎服。

耳閉。

石斛﹝五錢﹞荔枝﹝三十个﹐連殼﹑肉﹑核﹞水煎服。

又方新荷葉爲末裝枕﹐枕之。

又方甘遂爲末。包﹐塞耳內﹐口含甘艸﹐靜臥﹐自通。

又方生地黃﹝水煮四兩﹞遠志肉﹝甘艸湯泡﹐焙﹞石菖蒲﹝焙﹐各八錢﹞菟絲子﹝揀淨﹐炒﹞生白芍白茯神﹝炒﹐各二兩﹞益智仁﹝鹽水拌炒﹐五錢﹞酸棗仁﹝炒﹐三兩﹞當歸身﹝酒炒﹐二兩﹞漧薑炭﹝江西者三錢﹞研細末。煉蜜丸﹐淸晨淡鹽湯送下三錢。

气壅頭目不淸耳常重聽。

白僵蠶﹝炒﹞廣木香﹝各五分﹞荊芥穗防風﹝各五錢﹞黃連﹝炒﹞片黃芩﹝酒炒﹐各三錢﹞川芎羌活﹝各一錢﹞幹菊花木通﹝各七分﹞石菖蒲甘艸﹝各一錢五分﹞上爲末。每服二錢﹐食後茶淸調服。

卷十三正面耳頦部耳根毒門主論

王肯堂曰﹕耳根毒﹐在耳根﹐結核狀如痰核﹐按之不動而微痛﹐屬足少陽膽經﹐兼三焦風熱所致。﹝《準繩》﹞r耳根毒p04﹣a41a79。bmpr胡公弼曰﹕耳根毒受在心腎﹐怒气傷心﹐流滯肝經﹐風熱壅聚而成也。﹝《靑囊》﹞馮魯瞻曰﹕耳根及牙牀腫痛者﹐屬上焦風熱﹐陽明少陽二經受病也。當用淸胃辛涼而散之﹔實熱甚者﹐酒蒸大黃微利之。﹝《錦囊》﹞《心法》曰﹕耳根毒﹐生耳垂後偏上縫中。

卷十三正面耳頦部首疽門主論

申斗垣曰﹕首疽﹐生於耳傍脈﹑翳風二穴﹐乃手少陽三焦經多气少血﹐憎寒壯熱發渴。七八日可刺。膿水黃白色可治﹔如黑稀水發渴及兩左右雙疽者死。此毒之甚者也。﹝《啟玄》﹞r首疽p04﹣a41a80。bmpr

卷十三正面耳頦部杼疽門主論

r杼疽p04﹣a41a81。bmpr《鬼遺方》曰﹕杼疽發發中須內及兩耳。不穴十五日死﹔可刺其膿﹐色黑如豆豉﹐或見血者死。

王肯堂曰﹕杼疽生頸上兩耳後﹐初不甚腫﹐但痛癢不時﹐而出淸水﹐漸漸長大如玳瑁斑點者是也。亦名化骨瘡。若過時潰爛﹐日久出骨者大惡之證。此證多生於積郁之人﹐七惡多見﹐犯禁者不治。﹝《準繩》﹞申斗垣曰﹕杼疽﹐乃手少陽三焦經多气少血﹐生於耳下天牖﹑翳風二穴之旁﹐六七日可刺。若對臍有瘡﹐初出不腫﹐俱有燎漿﹐泡漸長大﹐蝕肉潰膿﹐先從腳後跟如玳瑁斑點﹐名曰羨瘡﹐又名化骨瘡。有骨出﹐乃肺敗也﹐甚惡。﹝《啟玄》﹞

卷十三正面耳頦部月蝕疳瘡門主論

王肯堂曰﹕月蝕疳瘡﹐生小兒耳竅之旁﹐𨿽曰指月而生﹐恐未必然。大抵風濕熱毒成疳耳。﹝《準繩》﹞馮魯瞻曰﹕若風濕相搏則生耳瘡。更有以手指月﹐遂使兩耳之後生瘡者﹐名曰月蝕瘡。及凍耳﹑虫傷﹑撥損之類外因者﹐並從外治。﹝《錦囊》﹞周文采曰﹕月蝕瘡生於兩耳鼻面﹐爛及下部諸竅﹐浸入筋絡。月中則瘡盛﹐月末則瘡衰﹐以其隨月盈虧故名。﹝《集驗》﹞《心法》曰﹕月蝕瘡﹐又名旋耳瘡﹐生於耳後縫間﹐延及耳折上下﹐如刀裂之狀﹐色紅時流津黃水。由膽脾濕熱所致。

r月蝕疳瘡p04﹣a41a82。bmpr

卷十三正面耳頦部月蝕疳瘡門主方

耳朵後生瘡名曰月蝕瘡黃連﹑枯礬﹑胡粉﹑蛇牀子各等分。研細幹摻。

又方﹝《啟玄》﹞黃丹﹝赤﹞枯礬眞粉﹝各一錢﹞冰片﹝五釐﹞研細幹摻或唾調搽。

又方黃連﹑枯礬研細﹐幹摻或油調搽。

耳內外惡瘡及頭瘡﹑口邊肥瘡。

幹馬齒莧﹝一兩﹞黃柏﹝五錢﹞共爲細末。每用小豆大許綿裹塞耳中﹐外仍敷之。

耳邊生瘡。

黃丹﹝一錢﹞松香﹝八分﹞研勻。香油調搽。

月蝕瘡。

輕粉﹝隔紙炒﹞穿山甲﹝炙﹞黃丹鉛粉﹝各等分﹞研細。香油調搽。

卷十三正面耳頦部髭須門主論

馮魯瞻曰﹕須屬腎﹐稟水气﹐故下生﹔陰虛陽盛﹐則須白而有光。發屬心﹐稟火气﹐故上生﹔勞心過度則火上炎而血耗﹐故發白而早落。所屬𨿽殊﹐然烏須黑髮﹐無出乎滋補精血二者而已。﹝《錦囊》﹞《靈樞》曰﹕足陽明之脈﹐血气盛﹐髯美長﹔血少气多則髯短﹔气少血多則髯少﹔血气皆少﹐則無髯也。

又曰﹕衝脈﹑任脈皆起於胞中﹐爲經絡之海﹐別而絡於口﹐血气盛則充膚熱肉﹔血獨盛則淡滲﹐皮膚生毫毛。婦人有餘於气﹐不足於血﹐以其數脫血也﹐故衝任之脈不榮口唇﹐而須不生。宦者去其宗筋﹐則傷其衝脈﹐血瀉不復﹐皮膚內結﹐唇口不榮﹐故須不生。其有天宦者﹐﹝天生陽气不舉﹐不能禦婦。﹞未嘗被傷﹐不脫於血﹐然其須不生﹐何也﹖曰﹕此天之所不足也﹐其任衝不盛﹐宗筋不成﹐有气無血﹐唇口不榮﹐故須亦不生。由此觀之﹐唇口不獨脾胃也。

卷十三正面耳頦部髭須門主方

黑須散

烏須髮。

官粉眞蛤粉黃丹密陀僧鍛石﹝各等分﹞研勻水調﹐搽上俟幹﹐水洗去藥﹐用核桃油潤之。

烏須神方好京墨﹝三錢﹐研末﹞麝香﹝三分﹞生漆﹝一斤﹐去渣﹞雌雄蟹﹝一對﹐重八兩﹐霜降後者佳﹐對臍紮好﹞先將京墨﹑麝香入瓷瓶內﹐次將蟹投入﹐又將生膝傾入瓶內封固﹐入人行處土中深理尺許﹐七七四十九日取起﹐麻布去渣取貯瓷瓶中。凡用筆塗上﹐將指頭套魚胞捏勻﹐恐染指上難褪。

又方枯白礬訶子皮砂細辛﹝各三分﹞五倍子﹝焙黑色﹐靑綿布包裹腳跟﹐踏成餅子﹐三錢﹞紅銅末﹝銀罐內成灰﹐六分﹞各爲細末。對和一處﹐次用石橊皮一个﹐烏梅肉三个﹐細茶一撮﹐水二盞﹐煎七分去渣﹐用磁盞盛﹐將前藥末汁納放鍋內重湯煮藥﹐至皺面起爲度。晚間用抿子蘸藥刷上﹐次早溫水洗淨﹐須髮如漆。

七仙丹

乃補心腎﹑駐容顏﹑黑髭須之聖藥。

天門冬﹝去心﹞麥門冬﹝去心﹞人參﹝去蘆﹞熟地黃﹝酒洗﹞生地黃﹝酒洗﹞小茴﹝炒黃色﹐秋冬用﹞白茯苓﹝去皮﹐春夏用﹐各二兩﹞何首烏﹝甜瓜瓣者九蒸九曬﹐四兩﹞爲細末。蜜丸彈子大﹐每服一丸嚼爛﹐好黃酒送下或鹽湯下。或丸如桐子大﹐每服五十丸﹐空心酒送下。忌三白﹝蔥﹑蒜﹑蘿卜是也。﹞房事﹐合時忌犯鐵器。

烏須一月兩烏永不見白。

五倍子﹝炒過一兩﹞靑鹽﹝炒﹞膽礬明礬﹝各一錢﹞銅靑﹝二錢﹞飛面﹝五分﹞上用粗六安茶煎濃調稠﹐重湯燉至起泡﹐刷須上﹐幹則洗去。

烏須汗巾蓽澄茄﹝三兩﹞大黃﹝四兩﹞旱蓮艸﹝二兩﹞遼細辛沒石子黑蜀葵花﹝陰漧﹐各一兩﹞黑鉛﹝半斤化開﹐投水銀一兩﹐待冷定﹞用白綾三尺﹐將前藥並包一處﹐好米醋五斤入砂鍋內﹐煮幹爲度取出﹐用靑布包綾陰漧﹐做成汗巾﹐或二三條常放袖中﹐要占人气方妙。不拘時擦須﹐半年一換﹐其須永不白。所煮之鉛打成小梳﹐梳須甚妙。或用後方亦效。

五倍子不拘多少爲末﹐入銅鍋內炒﹐靑煙盡白煙起﹐用潮濕靑布一塊鋪地上﹐將炒倍子傾入包住﹐以腳成餅復研細﹐每用末五錢﹐銅末入銅鍋炒﹐紅醋淬三次﹐一錢八分﹐白芨六分﹐沒石子﹑靑鹽﹑白礬﹑食鹽各九分﹐同合一處研細﹐量須多少﹐用燒酒調塗。

又方桑椹子﹝人家園內或空地上者佳﹐如墳上栽者不可用﹞蛤蟆子桑椹十个﹐蛤蟆子亦用十个﹐彼此相等﹐共入缸中埋土地下﹐百日俱化爲水﹐入好京墨浸化。搽須。

擦牙烏須靑鹽破故紙﹝炒﹞槐角子熟地﹝酒浸三日﹐炒﹞地骨皮﹝各一兩﹞百藥煎沒石子﹝各一錢﹞北細辛﹝二錢﹞共研細。每早擦牙咽下﹐不可一日間斷。每月擦時摘去白須﹐再生必黑﹐永不再白。

烏須蛤蟆烏不拘多少﹐洗淨入小瓶內﹐加麝香一分﹐紮頭埋淨地下﹐四十九日取出﹐以手蘸水撚須梢﹐其黑自上。

又方上好墨以龜尿磨濃﹐用小抿子將須掀起緩緩塗之﹐不可近肉﹐亦不可用手搽﹐搽則墨色入骨難褪。

卷十三正面耳頦部龍泉疽﹑虎須毒門主論

《正宗》曰﹕龍泉疽生人中之中﹐虎須毒生地角之上。此二毒乃腎督二脈分合行布﹐驟被外邪所搏而成。初起疙瘩﹐次生腫痛﹐漸發寒熱﹐甚者惡心﹑漧嘔﹑吐﹐項俱腫。

又曰﹕此證多生於元气壯實者﹐故多不必服藥﹐自愈。

又曰﹕初起宜綫鍼挑破患頂﹐以蟾酥餅貼膏蓋﹐使毒有門而泄。四邊腫﹐如意金黃散敷之。

又曰﹕此穴忌灸。

《鬼遺方》云﹕鼻下一處﹐人中兩處爲發髭﹐此患多因摘髭﹐外風侵入而結。攻作不常﹐寒熱並作。此亦害人。

王肯堂曰﹕髭毒癰生於地角﹐屬足陽明風熱所致。若撼之有根﹐肌肉不仁﹐或麻或癢﹐寒熱大作﹐煩悶嘔逆者﹐髭疔也。﹝《準繩》﹞r虎須毒龍泉疽p04﹣a41a83。bmpr申斗垣曰﹕髭毒乃風邪積熱﹐脾經受證﹔須毒髯毒﹐皆屬手陽明大腸經受證。﹝《啟玄》﹞《心法》曰﹕龍泉疽﹐生水溝穴﹐﹝卽人中﹞虎須毒﹐一名虎髭毒﹐亦名頦癰﹐腫痛赤﹐速潰易治﹔又名承漿疽﹐堅硬腫痛﹐遲潰難治﹐皆由過食炙﹐以至胃腎二經積熱﹐上攻任脈而成。

卷十三正面耳頦部羊須疔門主論

申斗垣曰﹕羊須疔﹐乃怒气交感﹐流注經絡﹐心經受證。初起根深﹐形如粟米小豆﹔三四日面目浮腫﹔五六日寒熱交作﹔七八日體倦頭痛。如添嘔逆神昏气喘﹐十無一活。生於下頦須中是也。初起同疔瘡門施治﹝《啟玄》﹞

卷十三正面耳頦部獨骨瘡門主論

申斗垣曰﹕大人小兒﹐頤頦生瘡﹐津淫不止﹐名曰獨骨瘡。宜百合散治之。﹝《啟玄》﹞

卷十三正面耳頦部獨骨瘡門主方

百合散

﹝《啟玄》﹞百合黃柏﹝各一兩﹞白芨﹝三分﹞輕粉﹝五分﹞萆麻仁﹝五十粒﹞共爲細末搽之。如幹用朴硝水和作餅﹐貼之。

卷十三正面耳頦部頦癰門主論

王肯堂曰﹕頦癰又名承漿癰﹐生地角下﹐屬足陽明胃經積熱所致。﹝《準繩》﹞竇漢卿曰﹕頦上癰﹐不爲風。頦下癰﹐要成漏﹐不可輕視。﹝《全書》﹞r頦癰p04﹣a41a84。bmpr

卷十三正面耳頦部頰車癰門主論

申斗垣曰﹕頰車穴﹐在耳下三分﹐下頦軸動之處便是。其生癰也﹐乃怒傷於心﹐停滯於肝﹐風熱壅盛。聚於頰車而生。久多成漏。﹝《啟玄》﹞又曰﹕頦毒癰生於頰之下﹐乃心腎經絡﹐怒气傷於心﹐流滯血分﹐風熱壅盛結聚而成。頦上屬風熱﹐頦下防成漏瘡﹐不可輕忽。

竇漢卿曰﹕頰疽皆出於附骨﹐亦名附骨疽。若不速治﹐漸銼其骨﹐久則成漏。難愈。﹝《全書》﹞

卷十四唇口部

凡一切唇口﹑上﹑風疽瘡毒﹐皆匯於此部中﹐以便檢閱參治。

卷十四唇口部唇口望色辧證法

唇口焦紅者﹐吉。

唇紅者﹐主煩躁渴飲也。

唇燥裂者﹐是脾熱。

唇口俱腫赤者﹐是熱極。

唇口俱靑黑者﹐是寒極。

唇白者﹐主吐涎嘔逆﹐諸失血證也。

唇黃者﹐主脾受積熱也。

唇靑者﹐主血虛脾寒也。

唇紅紫者﹐主虫嚙積痛也。

唇口舌胎有斷紋者﹐難治。

唇口焦黑者﹐凶。

唇靑舌捲者﹐死。

唇吻色靑者﹐死。

環口黧黑者﹐死。

口張气直出者﹐死。

黑色自人中入口者﹐死。

人中平滿者爲唇反﹐唇反者肉先死。

上唇生瘡﹐虫食其髒﹔下唇生瘡﹐虫食其肛。﹝此傷寒狐惑證﹞

卷十四唇口部辧口味察證法

口甜﹐是肝熱脾濕﹐胃有痰滯。

口淡﹐是胃熱。

口漧口燥﹐是胃家熱極。

口鹹﹐是腎水上泛﹐腎熱。

口酸﹐是肝熱。

口漧﹐是脾熱。

口辛﹐是肺熱。

口臭﹐是胃熱。

口苦﹐是心熱或膽熱。更有因謀慮不決﹐肝移熱於膽﹐而口苦者。﹝蓋肝主謀慮﹐膽主決斷﹐倘事或膽不決則恚怒﹐膽汁上溢而口苦。

口酸﹐有脾胃气弱﹐木乘土位而酸者。

口糜﹐有膀胱移熱於小腸﹐而口糜潰爛者。

卷十四唇口部唇病門主論

《折衷》云﹕脾臟應腎﹐通口气﹐脾胃爲合﹐足陽明胃之經﹐其脈挾口環唇﹐故脾胃受邪﹐則唇爲之病。風則動﹐寒則緊﹐燥則幹﹐熱則裂﹐气郁則生瘡﹐血少則澀而無血色。然六腑之華﹐亦在唇。經云﹕脾胃﹑大腸﹑小腸﹑三焦﹑膀胱者﹐倉廩之本﹐營之居也﹐其華在唇。且肝脈﹑督脈﹑衝脈﹑任脈皆絡於唇﹐一有受邪﹐則唇爲病。

又曰﹕喘而唇縮者﹐死。

又曰﹕小兒唇紅如丹﹐卽發渴候﹐紅甚焦黑則危。

馮魯瞻曰﹕唇本脾之外候﹐然足陽明脈亦起鼻而環於唇﹐故凡停滯傷脾﹐必气粗唇堅而發腫﹐名曰唇腫。至有傷寒﹐或發驚候﹐是以眉稜骨痛﹐厥熱眩悶﹐气穢頤浮﹐或舌苔﹐或齒擊﹐或狂逆﹐則又色白腫甚﹐名曰繭唇。若至胃傷極而唇爛﹐壯熱穢甚見痘者﹐名曰胃爛唇梟﹐十救一二。如憂愁勞極﹐滿唇破裂者﹐亦名曰口糜。如風寒乍乘﹐唇靑帶白者﹐宜溫胃驅風。如吐後而唇白者﹐治宜養胃調气。如怒气上衝﹐唇靑者﹐治宜順气平肝和胃。更有唇口蠕動者﹐脾虛不能收攝也。

卷十四唇口部唇緊門主論

馮魯瞻曰﹕唇口緊小不能開﹐飲食不得入者﹐名曰唇緊。﹝《錦囊》﹞《折衷》云﹕脾胃受邪﹐則唇爲之病﹐得寒則緊也。

竇漢卿曰﹕口緊﹐一名月闕瘡﹑雁來風﹑虫蝕瘡。此證急用馬齒莧搗汁洗緊唇﹔仍用黃薺汁灌去風痰﹐冰片散吹之。如毒瓦斯歸心﹐胸前脹滿﹐上气頻促﹐下部洞泄不止﹐必死難治。

胡景周曰﹕唇緊濕爛﹐乍好乍發﹐經年累月﹐又名唇沈。﹝音滲﹐汁也。﹞乃脾家濕熱也。

卷十四唇口部唇緊門主方

口唇燥裂橄欖泡湯服﹐核中仁研爛敷患處。

又方胭脂敷。

唇緊濕爛﹐經年累月﹐乍好乍發﹐葵根燒灰﹐豬脂和塗。

唇緊口小不能開鱉甲﹑鱉頭燒爲末﹐敷之。

又方馬齒莧煎汁洗之。幹者亦可。

唇緊難開灸法承漿穴﹝在頤前唇下陷中﹐足陽明之會﹐一名天池。灸三壯。﹞合谷穴﹝在大指歧骨間﹐一名虎口。男左女右﹐灸三壯。﹞冬月唇幹血出桃仁研爛﹐豬油調塗。

卷十四唇口部唇門主論

竇漢卿曰﹕脾胃受風﹐則唇動裙揭矣。

馮魯瞻曰﹕如唇口蠕動者﹐脾虛不能收攝也。誤治爲痰﹐則津液愈枯﹐筋脈失養﹐抽掣諸證作矣。﹝《錦囊》﹞

卷十四唇口部唇門主方

唇口動。

薏苡仁赤小豆防己甘艸水煎服。

卷十四唇口部唇風門主論

陳實功曰﹕陽明胃火上攻﹐其患下唇發癢作腫﹐破裂流水﹐不疼難愈。宜銅粉丸泡洗﹐內服地黃丸。自愈。﹝《正宗》﹞r唇風p04﹣a41a85。bmpr胡景周曰﹕凡下唇腫痛﹐或生瘡﹐名驢嘴風。上唇腫痛生瘡﹐名魚口風。以井華水常潤之﹐乃可搽藥﹐以芒硝塗之。

卷十四唇口部唇疔門主論

申斗垣曰﹕唇疔初起如粟﹐或不痛﹐或癢甚﹐其形甚微﹐其毒極深﹐其色或赤或白。若唇口上下紫黑色者﹐根行甚急﹐不一日間頭面腫大﹐三四日內卽死不救。醫者於初起時﹐卽用快刀割去此毒。唇缺亦所難顧﹐再從容補唇﹐誠爲救命之快捷方式也。﹝《啟玄》﹞陳遠公曰﹕有唇上生疔者﹐或口角旁﹐或上下唇﹐不論大小﹐大約皆脾胃火毒也。

宜早散之﹐否則毒瓦斯熾炎﹐必且艱於飲食﹐往往有腐爛死者。疔毒以愈小而愈橫也。治法急泄其火毒﹐不可損傷脾胃之气﹐毒易散矣。救唇湯﹕金銀花一兩﹐紫花地丁一兩﹐白果二十个﹐桔梗三錢﹐生甘艸三錢﹐知母一錢﹐水煎服。一劑疼止﹐二劑疔消﹐三劑痊愈。已爛者又二劑。

此方治頭面疔瘡亦效。此以白果﹑桔梗引銀花﹑地丁至生疔之處﹐而盡去其毒也。﹝《冰鑑》﹞《心法》曰﹕唇生疔毒﹐細看腿彎中紫黑筋﹐用長鍼刺破﹐血出卽愈。

卷十四唇口部唇瘡門主論

《折衷》云﹕脾气郁則唇生瘡。

馮魯瞻曰﹕有胃傷極而唇糜﹐壯熱穢甚見痘者﹐名曰胃爛唇梟。十救二三。﹝《錦囊》﹞

卷十四唇口部唇瘡門主方

唇瘡﹝《準繩》﹞甑上滴下汗﹐敷之神效。

唇生瘡連年不瘥﹝《千金》﹞八月藍葉一斤﹐搗汁洗之。不過三日。

唇瘡﹝《準繩》﹞白荷花瓣貼之神效。開裂出血者卽止。

嘴唇破石蟹磨水搽之。

又方東壁土研細搽。

又方輕粉敷。

又方頭垢敷。

唇瘡痛癢黃柏末用野薔薇根取汁調塗。

卷十四唇口部唇口疽門主論

蔣示吉曰﹕又有脫疽生手足或生口面﹐命難存。﹝《說約》﹞胡公弼曰﹕唇口疽卽脫疽。初起如粟﹐其色如褐﹐或如棗皮漸黑漸開漸大﹐不知痛癢﹐臭穢難聞。小兒多從積熱之毒﹐大人多因過服辛溫燥劑。古人𨿽有割法﹐大約六七日多死。

卷十四唇口部唇奇病門主論

岐天師曰﹕有人唇上生瘡﹐久則瘡口長牙齒於唇上者﹐此乃七情憂鬱﹐火動生齒﹐奇病也。﹝《祕錄》﹞

卷十四唇口部唇奇病門主方

煎方﹝岐天師﹞生地當歸白芍柴胡﹝各三錢﹞天花粉﹝二錢﹞黃連黃芩川芎﹝各一錢﹞白果﹝十枚﹞煎服。

摻藥﹝岐天師﹞冰片直僵蠶﹝各一分﹞黃柏﹝炒三錢﹞研細末摻之﹐齒自消矣。

卷十四唇口部繭唇門主論

陳實功曰﹕繭唇﹐乃因過飧煎炒炙﹐又兼思慮暴急﹐痰隨火行﹐畱注於唇﹐此陽明胃經之證。初起結如豆粒﹐漸大如蠶繭﹐突腫堅硬﹐甚則作痛﹐飲食妨礙﹐或破流血﹐久則變爲消渴消中﹐難治之證。﹝《正宗》﹞竇漢卿曰﹕此證生於嘴唇。經云﹕脾气通於口。又云﹕唇本脾之外候。又云﹕脾之榮在唇。故燥則幹﹐熱則裂﹐風則﹐寒則揭。若腫起﹐白皮皺如蠶繭﹐故命名曰繭唇也。始起一小癅如豆大﹐或再生之﹐漸漸腫大﹐合而爲一﹐約有寸濃﹐或翻花如楊梅﹐如疙瘩﹐如靈芝﹐如菌﹐形狀不一﹐皆由六气七情相感而成﹐或心思太過﹐憂慮過深﹐則心火焦熾﹐傳受脾經﹐或食醇酒濃味﹐積熱傷脾而腎水枯竭以致之。須審其病証之因﹐惟補腎水生脾血﹐則燥自潤﹐火自除﹐風自息﹐腫自消矣。此亦異證﹐所生者少﹐人亦難曉。若久不愈﹐急用金銀烙鐵在艾火內燒紅燙之﹐內服歸脾養榮湯﹐庶易愈也。若外用追蝕惡毒綫結之法﹐反爲所傷﹐愼哉愼哉﹗若婦人患此﹐陰血衰少故也。宜四物逍遙散主之。

r繭唇p04﹣a41a86。bmpr不拘金銀打成烙鐵﹐每用艾火燃燒通紅﹐乘熱燙患上。再燃再燙﹐一日止可五六次。恐傷元气﹐須要擇上吉日﹐不犯尻神。燙畢用藥搓之﹐庶不再生矣。

馮魯瞻曰﹕驚證後齒擊狂逆﹐唇白腫甚﹐亦名繭唇。﹝《錦囊》﹞汪省之曰﹕繭唇初起﹐已成無內證者﹐用麻子大艾炷灸三壯﹐蟾酥餅蓋﹐日久漸消。內證作渴者﹐早服加減八味丸﹐午服淸涼甘露飲﹐以滋化源。如日久流血不止﹐形體瘦弱﹐虛熱痰生﹐面色黧黑﹐腮顴紅現﹐口漧渴甚﹐俱爲不治也。﹝《理例》﹞奎光曰﹕繭唇癰屬陽明胃經﹐痰火流注於唇而成。結如豆大﹐若蠶繭然。突起堅硬﹐甚者作痛﹐飲食妨礙﹐或破流血﹐久則難治。

卷十四唇口部繭唇門主方

繭唇烙後敷藥方﹝竇漢卿﹞莧菜﹝陰漧﹑燒灰三錢﹞雞內金銅靑兒茶枯礬﹝各二錢﹞輕粉雄黃﹝各一錢﹞麝香﹝二分﹞上爲細末。麻油調搽﹐明日再用甘艸湯洗淨﹐再烙如前﹐以平爲度。後用生肌散。

生肌散

花蕊石﹝醋﹞兒茶雞內金血竭﹝各二錢﹞大紅絨﹝灰﹞黃連飛丹﹝﹞乳香﹝各一錢﹞共爲細末﹐加冰片一分幹摻。

甘露飲

犀角生甘艸生地銀柴胡枳殼麥門冬知母枇杷葉黃芩釵石斛茵陳﹝各一錢﹞引用淡竹葉七片﹐燈心十根﹐煎服。

卷十四唇口部狐惑瘡門主論

馮魯瞻曰﹕傷寒狐惑﹐上唇生瘡﹐虫食其髒﹐下唇生瘡﹐虫食其肛﹐若蝕肛透內者﹐不治。﹝《錦囊》﹞又曰﹕又有久嗽不已﹐饑則胸中大痛﹐須視上唇﹐有白點如粞者﹐此虫嚙其肺也。

用百部膏一味﹐加烏梅﹑檳榔與服﹐下其虫則愈。肺虫其形如繭﹐令人咳嗽聲嘶也。

又曰﹕凡腹中熱﹐腸胃虛﹐虫行求食﹐上唇有瘡曰惑﹐虫食其髒。下唇有瘡曰狐﹐虫食其肛﹐得此疾者﹐十無一生。

r烙鐵式p04﹣a41a87。bmpr又曰﹕若腸頭作癢者﹐多因大腸濕熱生虫而蝕肛門。久則齒根無色﹐舌上盡白﹐四肢倦怠﹐唾血如粟﹐心內懊﹐而成危證。初起宜服化慝丸。

《心法》曰﹕小兒肛門作癢﹐由虫蝕也。視其下唇內﹐必有小白瘡﹐或耳之前後﹐結小核如串珠者是也。宜內服蘆薈丸﹐外用雄黃﹑銅綠等分研細﹐摻之。

卷十四唇口部狐惑瘡門主方

虫食下部肛盡腸牽者長股靑背蛤蟆一枚﹐雞骨一錢﹐燒灰和勻﹐吹入下部﹐令深入。屢效。

又方生艾川楝根煎湯燻洗。

卷十四唇口部補缺唇法

法用孩兒骨一根﹐放瓦缽內﹐將糠火過再研極細末﹐止用一分﹐松香研極細五分﹐狗脊背上毛不拘多少﹐瓦上焙存性﹐研極細末﹐止用一錢﹐象皮一錢擂軟﹐用熱酒泡浸﹐瓦上焙﹐研極細﹐枯礬三分﹐和勻再研極細末﹐先將麻藥塗缺唇上﹐後以小鋒刀刺唇缺處皮﹐以磁盤貯流出之血調前藥﹐卽以繡花鍼穿絲釘住兩邊缺皮﹐然後搽上血調之藥。三五日內不可哭泣及大笑﹐又怕冒風打嚏。每日只喫稀粥﹐俟肌生肉滿去其絲﹐卽合成一唇矣。

卷十四唇口部口眼斜門主論

夫口眼斜﹐皆血脈受病。有筋病﹑脈病之分﹐多屬胃土也。經曰﹕足陽明與手太陽筋急﹐則目爲僻﹐急不能正視﹐是胃土之筋病斜也。又曰﹕足陽明之脈﹐挾口環唇﹐是胃土之筋病歪斜也。以口目常動故風生焉﹐耳鼻常靜故風息焉。然筋者血所養﹐脈者血之府。經云﹕脈勿榮則筋急﹐兼之邪乘虛襲﹐中於寒則筋急﹐引頰口目歪﹔中於風熱則筋脈縱緩﹐或燥槁牽引﹐皆令僻。然气血無病﹐則𨿽熱未必緩﹐𨿽寒未必急。其寒其熱多由气血之虛所致﹐故不必以偏於左者爲左寒右熱﹐偏於右者爲右寒左熱。凡拘急之所﹐卽气血所虧之處。總之﹐寒者病也﹐熱者气也﹐气所不及之處卽爲寒矣﹑病矣。豈有一經而寒熱之邪並中﹐一病而寒熱之气兩殊者耶﹗明乎此﹐則凡百病之客乎一人也。𨿽有證候錯雜﹐究其原則在一也。

《靈樞》言﹕足陽明之筋﹐頰筋有寒則急引﹐有熱則筋弛縱﹐故左寒右熱則左急而右緩﹐右寒左熱則右急而左緩﹐陽气不得宣行故也。經曰﹕邪之所湊﹐其气必虛。

偏枯僻﹐或左或右﹐血脈不周﹐而气不勻也。治宜補正气﹐行正气﹐疏風气﹐使气勻則風順矣。

卷十四唇口部口眼斜門主方

卒中風口燒酒一斤﹐入小口瓶內燙熱﹐入巴豆仁三粒﹐口向左歪﹐將病人右手掌捺在酒瓶口上﹐看病患口一端正﹐卽不必燻矣。如口向右歪﹐則以病患左手捺瓶口上。

又方葦管長五寸﹐以一頭插耳竅中﹐四畔以面調塞密﹐一頭納大豆一顆﹐大艾圓燒之﹐令燃灸七壯卽瘥。患左灸右﹐患右灸左。

口眼歪斜萆麻子去殼研爛﹐歪左塗右手心﹐歪右塗左手心﹐仍以熱水一盂安向手心﹐須臾卽正﹐急洗去藥。

又方巴豆仁七粒﹐去皮研爛﹐歪左塗右手心﹐歪右塗左手心﹐仍以熱水一盂安手心﹐須臾卽正。並頻以手抽掣中指。

又方鍛石水調﹐歪左塗右邊﹐歪右塗左邊﹐正卽洗去。

又方皂莢去皮﹑弦研末﹐陳醋和塗﹐歪左塗右邊﹐歪右塗左邊﹐幹則更塗之﹐以正爲止。

又方鱔魚一條裝入竹管內﹐以鍼將尾上深刺出血﹐攤軟絹上﹐左歪貼右﹐右歪貼左﹐卽正。亦有以雙綿錢染鱔魚血﹐乘熱左歪以血綫搭右嘴角內﹐沿腮直牽至耳朵上系之。右歪卽搭左嘴角內﹐卽正。

又方酒煮肉桂濃汁﹐以故布之。

卷十四唇口部口噤門主論

口噤者﹐足陽明之病﹐頰車穴主之。蓋陽明經絡﹐挾口環唇循頰車﹔而諸陽筋脈皆上於頭﹐三陽之筋並絡頷﹑頰﹐夾於口﹐風寒乘虛而客其經則筋攣急﹐牙關緊而口噤。又有風熱太甚﹐痰涎滯膈﹐風喜傷肝﹐復能燥物﹐是以筋燥勁迫而口噤。此皆實邪之爲病﹐而中風之閉證也。若在脫證﹐則諸陽之气脫去﹐形骸管束無主﹐故口開舌縱不收矣。

駱潛庵曰﹕兒生三日﹐不哭不乳﹐是云口噤。此胎受火毒﹐攻心傳肺﹐故乳食不進﹐啼哭無聲﹐連服延壽丹少許﹐卽愈。﹝《推拿祕書》﹞

卷十四唇口部小兒口水門主論

小兒心胃火盛﹐廉泉穴開﹐則口中流水不絕。

又曰﹕因大人與小兒嘻戲﹐捏其腮頰﹐則令小人淌口水。

俗云﹕孕婦思食酸甜不得﹐則嬰兒多淌口水。

卷十四唇口部小兒口水門主方

驗方﹝《急救》﹞用熱水一盆﹐入白礬一勺﹐將兒兩足頻頻洗之﹐立瘥。

又方魚在小兒嘴上揩之。

卷十四唇口部口瘡門主論

《醫論選要》曰﹕夫口者﹐脾之竅﹐諸經多有會於口者。蓋五味入口﹐藏於脾胃﹐爲之運化津液﹐以養五气﹐節宣微爽﹐五臟之气偏勝﹐由是諸疾生焉。故口瘡者﹐乃脾气凝滯﹐加之風熱﹐治當淸胃瀉火。

馮魯瞻曰﹕口瘡者﹐心脾蘊熱也。小兒陰气未生﹐陽气偏盛﹐又因將養過溫﹐心脾積熱﹐燻蒸於上而成瘡。治宜瀉心化毒﹐淸涼爲主。若月內諸病﹐而口無涎沫者凶。

又曰﹕凡口舌生瘡﹐初起不可便用涼藥敷摻﹐恐寒凝不散﹐內潰奔走﹐久而難愈。必先用辛輕升散﹐而後淸涼﹐使郁火達外﹐再視其所因而治之。更有中气不足﹐脾胃虛衰﹐不能斂納下焦﹐陰火被逼上炎﹐以致虛陽口瘡。丹溪所謂﹕勞役過度﹐虛火上炎﹐遊行無制﹐舌破口瘡﹐又當從理中湯加附子治之。若作實熱﹐誤投涼藥﹐則害又不止口瘡矣。

又曰﹕口瘡者﹐上焦實熱﹐中焦虛寒﹐下焦陰火﹐各經傳變所致﹐當分別治之。如發熱﹑作渴﹑飲冷﹐實火也。輕則用補中益气﹐重則用六君子湯。飲食少思﹐大便不實﹐中气虛也﹐用人參理中湯。手足逆冷﹐肚腹作痛﹐中气虛寒﹐用附子理中湯。

晡熱﹑內熱﹐不時而熱﹐血虛也﹐用八物加丹皮﹑五味﹑麥冬。發熱﹑作渴﹑吐痰﹐小便頻數﹐腎水虛也﹐用八味丸。日晡發熱﹐或熱從小腹起﹐陰虛也﹐用四物﹑參﹑術﹑五味﹑麥冬﹔不應﹐則用加減八味丸。若熱來復去﹐晝見夜伏﹐夜見晝伏﹐不時而動﹐或無定處﹐或從腳起﹐乃無根之火也。亦用前丸及十全大補加麥冬﹑五味﹐更以附子末唾津調抹湧泉穴。若槪用寒涼﹐損傷生气﹐爲害匪淺。或問﹕虛寒何以生口瘡﹐而反用附子理中耶﹖蓋因胃虛谷少﹐則所勝者腎也﹐水气之逆而乘之﹐反爲中寒﹐脾胃衰微之火﹐被迫炎上﹐作爲口瘡。經曰﹕歲金不及﹐炎火乃行﹐復則寒雨暴至﹐陰厥乃格﹐陽反上行﹐民病口瘡是也。故用參術﹑甘艸補其土﹐姜﹑附散其寒﹐火得所助﹐則接引退舍矣。

卷十四唇口部口瘡門主方

口瘡砂仁火存性爲末﹐摻上卽愈。

又方硼砂﹝一錢五分﹞寒水石﹝一錢﹞黃柏朱砂﹝各七分﹞冰片﹝五釐﹞研細。先用苦茶漱淨再吹。

小兒口瘡不能吮乳﹝蔡醫傳﹞密陀僧末醋調塗足心。瘡愈洗去。

又方小兒臥時﹐以醋調湯瓶內碱末﹐書十字兩足心。

一切口瘡﹝《心法》﹞雞內金燒灰﹐敷之立效。

又方﹝《湯液》﹞黃柏﹝蜜炙赤﹐一兩﹞靑黛﹝一分﹞研末頻摻。

口瘡並治喉癬﹑喉癰閉塞。

鳳凰衣﹝卽哺雞蛋殼內衣﹐微火焙黃﹞橄欖核﹝瓦上焙﹐存性﹞孩兒茶﹝各等分﹞共乳細﹐每藥一錢加冰片五釐﹐口瘡﹑口疳搽患處﹐喉證吹入﹐卽能進飲食。

白口瘡生明礬﹝一錢﹞朱砂﹝二分﹞共研末搽之。

口瘡連年不愈者﹐乃虛火也。

天門冬﹝去心﹞麥門冬﹝去心﹞玄參﹝各等分﹞爲末。煉蜜丸彈子大﹐每用一丸噙咽。

大人小兒口瘡久治不效附子爲末醋調﹐男左女右貼腳心。

小兒口瘡不能乳食白礬湯浸腳上﹐半日頓寬﹔或以礬末水調攤紙上﹐貼腳心﹐再以水濕之﹔或用白礬如雞蛋大﹐置好醋一盞中﹐頻塗兒足。

千金方口舌一切諸瘡升麻射幹﹝各三兩﹞柏葉﹝一升﹞苦竹葉﹝五合﹞大黃﹝二兩﹞生蘆根薔薇根白皮﹝各五兩﹞水四升同藥煎至一升去滓﹐入生元參汁三合再煎﹐再入生地黃汁五合再煎兩沸﹐下蜜煎濃﹐安舌上細咽。

卷十四唇口部口疳門主論

申斗垣曰﹕口疳﹐是濕熱在於胃口。蓋口乃脾之竅﹐若不早治﹐恐蝕其口﹑唇﹑腮﹑頰﹐則凶。﹝《啟玄》﹞奎光曰﹕糜疳﹐令人滿口糜爛﹐與小兒口疳同治。

又曰﹕口疳宜用絲綿攪洗﹐忌用布。

卷十四唇口部口疳門主方

驗方﹝《錦囊》﹞人中白﹝二兩﹞銅靑﹝三錢五分﹞冰片﹝二分﹞麝香﹝一分﹞上研極細﹐冷濃茶淨口﹐吹少許﹐候痰涎流盡再吹一二次﹐卽愈。甚者加西牛黃一分更好。

又方﹝《啟玄》﹞橄欖核﹝一兩﹞兒茶﹝五錢﹞冰片﹝二分﹞研細搽之﹐三次痊愈。

口疳﹝《簡便》﹞甘蔗皮燒研搽﹐甚效。

腮腫及口疳難痊﹝《急救》﹞半夏香附﹝各等分﹞用雞子淸共搗如泥。左病貼右湧泉穴﹐右病貼左湧泉穴。貼之卽瘳。

口疳。

紅棗﹝十枚燒存性﹞冰片﹝二分﹞研吹患處。

又方縮砂仁殼研擦之。

又方﹝《活幼新書》﹞雞肫皮燒存性﹐敷之立效。

小兒口疳大人疳瘡。

好兒茶﹝一兩﹞五倍子﹝炒黃四分﹞黃柏﹝蜜炙五分﹞冰片﹝二分﹞研細吹搽。

卷十四唇口部口糜門主論

馮魯瞻曰﹕滿口生瘡者﹐名曰口糜。若白細點子﹐生於上者﹐名曰七星瘡也。總不外乎心肺胃三經之蘊熱﹐隨所經而淸利之。間有泄瀉﹐脾元衰弱﹐不能按納下焦陰火﹐是以上乘﹐爲口瘡糜爛者。不可誤投涼劑﹐宜用六君子﹑理中湯之類。﹝《錦囊》﹞又曰﹕口者﹐五臟六腑所貫通也﹐爲脾之竅﹐臟腑之气﹐皆由此出入﹐若門戶也。臟腑有偏勝之邪﹐則口有偏勝之證。

陳實功曰﹕口破﹐虛火色淡而白斑細點﹐甚者陷露龜紋﹐脈虛不渴。此因思煩太甚﹐多醒少睡﹐治以知柏四物湯加丹皮﹑肉桂。實火者﹐色紅而滿口爛斑﹐甚者腮舌俱腫﹐脈實口漧。此乃膏粱濃味﹐醇酒炙﹐心火妄動﹐治以涼膈散。﹝《正宗》﹞又曰﹕如口舌生瘡﹐舌漧﹑黃﹑硬﹐作渴者﹐加減八味丸。

又曰﹕宜吹赴筵散﹐吐涎則愈﹐俱禁水漱。

奎光曰﹕凡腮口腫爛﹐用筋縛絲綿蘸水輕攪﹐如覺痛﹐易治﹐不然系死肉﹐多難治也。

又曰﹕傷寒口糜者﹐因心脾受熱﹐郁火燻蒸﹐治宜理心脾﹐其脈則洪大有力﹐而爲實熱者也。更有脾元中气不足﹐不能按納下焦陰火﹐以致口糜生瘡﹐宜服附子理中湯者﹐不可不知。

卷十四唇口部口糜門主方

柳花散

﹝《正宗》﹞黃柏﹝一兩﹞肉桂﹝一錢﹞靑黛﹝三錢﹞冰片﹝二分﹞研極細。每用少許吹之。

赴筵散

﹝《正宗》﹞黃連黃柏黃芩北細辛山梔子漧薑﹝各等分﹞研細吹之。

口瘡糜爛﹝《得效》﹞生硫黃研末水調﹐塗手足心﹐效卽洗去。

又方﹝《衛生》﹞細辛末醋調貼臍上。

又方﹝《集簡》﹞鐵銹末水調﹐敷患處。

又方﹝《簡便》﹞荸薺燒存性研末摻之。

又方﹝《普濟》﹞釜底墨研細搽。

又方﹝《肘後》﹞黃葵花燒末敷之。

又方﹝《聖惠》﹞葵根燒研敷效。

口破﹝《集驗》﹞滑石﹝一錢﹞辰砂﹝三錢﹞冰片﹝二分﹞研末擦患處。

口爛喉腫舌漧馬錢子一兩麻油煎黑色。取起去毛研細﹐吹入喉中卽涼﹐妙甚。

卷十四唇口部口臭門主論

昔有人﹐年二十餘歲﹐口臭如登廁。醫者曰﹕肺金本主腥﹐金爲火所乘﹐火主臭而然也。久則成腐﹐腐者腎也﹐亢極則反兼水化。其病在上宜湧之﹐如法果愈。﹝《錦囊》﹞《醫論選要》曰﹕口臭者﹐乃臟腑臊腐之气﹐蘊積於胸臆之間而生熱﹐衝發於口也。

竇漢卿曰﹕病患瘥後口中臭﹐腹中絞痛者﹐皆因熱毒積於脾家﹐急用蘇子降气湯服之。﹝《全書》﹞馮魯瞻曰﹕蓋齒屬腎﹐腎气一虛則虛火壅於上焦﹐故乃口臭﹐名曰臭息。

卷十四唇口部口臭門主方

驗方﹝朱丹溪﹞香薷治口臭如神﹐煎濃湯含之。

又方﹝內府﹞連翹爲末糊丸。如食韭﹑蒜後﹐用茶吞二三錢﹐口中濁气卽化爲淸气﹐神效。

口臭穢及齒腫痛北細辛一兩煎濃汁熱嗽﹐冷卽吐去。

又方川芎泡湯﹐日漱五七次﹐半月愈。

口气熱臭幹甜瓜子去殼研細﹐蜜少許﹐調丸如棗核大﹐食後含化﹐敷牙齒上。

卷十四唇口部剪口瘡門主論

《心法》曰﹕脾胃積熱﹐口角生瘡。

俗云﹕小兒誤用剪刀剪飲食瓜果﹐食之卽生剪口瘡。

胡公弼曰﹕小兒口角生瘡﹐名夾口瘡﹐又名燕口瘡。

澄曰﹕剪口瘡又名夾口瘡﹐脾熱者多患此。亦有父母遺毒﹐小兒口角色白生瘡﹐久而不愈﹐又當以眞蟾酥磨汁調白降丹﹐塗之自愈。否則必發瘡毒﹐又當分別﹐不可只以脾熱治之。

卷十四唇口部剪口瘡門主方

口角爛瘡亂頭髮洗淨存性﹐研細﹐豬油調搽。

又方蒸籠上或鍋蓋上气汗水﹐塗之。

小兒燕口瘡靑布燒灰塗之﹐或用蜜調亦可。

燕口瘡頭髮燒灰存性﹐米飲調服並敷。

卷十四唇口部鵝口瘡門主論

陳實功曰﹕鵝口瘡﹐乃心脾二經胎熱上攻所致。其證滿口皆生白斑雪片﹐甚則咽間疊疊腫起﹐致難乳哺﹐哺時必多啼叫。急用靑紗一條裹箸頭上﹐蘸新汲水揩去白苔﹐以淨爲度﹐重手出血不妨﹐隨以冰硼散搽之。﹝《正宗》﹞馮魯瞻曰﹕鵝口者﹐乃胎熱蘊蓄心脾﹐上蒸於口﹐舌上徧生白屑﹐如鵝之口。﹝《錦囊》﹞湯氏曰﹕初生﹐口內白屑滿舌上﹐不能吮乳﹐謂之鵝口。急以亂髮纏指頭﹐蘸薄荷汁或井華水拭淨。如不脫﹐用四寶丹摻之。

若初生百日內﹐口中生白點無數﹐拭之則去﹐少刻復有﹐口角流涎﹐日夜啼哭不乳﹐又名鵝口白屑。皆由胎熱或母貪嗜酒面﹐遺熱於兒﹐用甘艸﹑黃連各一錢煎濃﹐以帛裹手指﹐口中拭去再不復發。﹝《赤水玄珠》﹞奎光曰﹕鵝口一名雪口﹐先須攪去白衣﹐用口疳藥﹝方載咽喉門﹞吹。頻攪頻吹﹐內服犀角汁或犀角解毒丸。

駱潛庵曰﹕小兒胎火攻心﹐上有白點﹐狀如粟米﹐名曰乳鵝﹔或口內白沫滿口﹐上戴礙﹐狀如鵝口﹐開而不合﹐語聲不出﹐服食多艱。皆由熱毒上攻也﹐宜延壽丹。﹝《推拿祕書》﹞

卷十四唇口部鵝口瘡門主方

靑液散

﹝《錦囊》﹞治鵝口瘡及舌瘡﹑舌菌﹑重舌。

靑黛朴硝﹝各一錢﹞龍腦﹝一字﹞研細。鵝翎挑少許掃上。

又方﹝《正傳》﹞白楊樹枝燒取瀝﹐塗之神效。

四寶丹

﹝《湯氏》﹞雄黃﹝三錢﹞硼砂﹝二錢﹞甘艸﹝一錢﹞冰片﹝三分五釐﹞上爲末。蜜水調塗或幹摻。

又方黃丹研細﹐竹瀝調塗口中﹐洗之其白點卽落。一日塗三次﹐再用辰砂益元散﹐燈心湯調下﹐神效。

驅腐丹

﹝奎光祕方﹞五倍子﹝去蛀﹐打碎﹐炒黑色﹞硼砂﹝各二錢﹞共研細末。凡口糜鵝口略吹少許﹐不可過多。

小兒心有客熱滿口生瘡天南星末﹐米醋調敷腳心。

又方吳茱萸末﹐米醋調﹐塗足心。

又方鵝糞泡湯﹐拭洗口內﹐卽愈。

卷十四唇口部口內肉球門主論

竇漢卿曰﹕口內生肉球﹐有根綫長五寸餘﹐吐球出﹐方可飲食﹐以手輕撚﹐痛徹至心。服涼血疏風瀉火煎藥﹐再用麝香二錢﹐分二次﹐水調服﹐吹麝香散﹐根化而愈。﹝《全書》﹞

卷十四唇口部口內肉球門主方

麝香散

﹝竇氏﹞直麝香﹝一錢﹞梅花片﹝三分﹞眞川連﹝一錢﹞研極細﹐蘆管吹入。一日夜五六次﹐三日其根自化而愈。

卷十四唇口部口中飛瘍門主論

竇漢卿曰﹕口中卒然有腫﹐轉脹轉大﹐此名飛瘍也。漸至殺人﹐用小刀點出血﹐鼠粘子解毒湯加紅花﹑丹皮。惡心腹脹滿者難生。﹝《全書》﹞

卷十四唇口部重門主論

馮魯瞻曰﹕重者﹐初生上有物脹起﹐宛如懸癰者是也。是脾胃挾熱﹐气血不能收斂。治法速宜綿纏長鍼露鋒﹐刺腫之處﹐去其惡血則消。若再生再刺﹐否則有妨乳食。總緣小兒出胎之後﹐血气收斂成血﹐則口內舌上喉頰皆淨﹔若血气不斂﹐胎毒上攻﹐則乃成矣。﹝《錦囊》﹞又曰﹕兒初生﹐次日卽看口中上﹐如有白泡子﹐卽以銀挖耳輕輕刮破﹐其泡子須刮出﹐勿令落入喉中﹐仍以京墨搽之。此泡一老﹐非惟難刮﹐且兒不乳﹐變生撮口諸證。

初生下地卽不啼哭﹐不能吞乳﹐奄奄如死者﹐急看喉間﹐懸癰前上有一泡﹐用指摘破﹐以帛拭去惡血﹐勿令咽下﹐卽能通聲吞乳。﹝《保生碎事》﹞

卷十四唇口部上生瘡門主論

竇夢麟曰﹕上生瘡如黃粟﹐口中鮏臭﹐外證手怕冷﹐腳怯寒﹐此脾經積熱也。

上屬脾﹐脾气通於口﹐故脾經受熱﹐則上生瘡也。先用蚌水﹐布蘸絞淨患處﹐宜服淸脾降火湯﹐再吹冰片散﹐無不效矣。宜戒酒色。﹝《全書》﹞附取蚌水法﹕用蚌洗淨打碎取水。另用濕棉布濾淸﹐若夏布孔遇水卽疏滑﹐倘蚌中螞蝗虫竟濾在水碗中矣﹐偶入口中將何處之﹖其棉布孔遇水卽緊密﹐則螞蝗虫不能下﹐故用之口喉之證﹐屬太陽之火﹐然蚌乃河中之物﹐屬太陰之精﹐故借水以濟火事。

又曰﹕上生瘡﹐其因乃上焦積熱﹐脾之气凝也。然上屬脾﹐故脾經受熱﹐則上生瘡也。務須服淸上膈﹑去風痰之藥。

卷十四唇口部上癰門主論

王肯堂曰﹕上癰﹐狀如紫葡萄﹐又名懸癰﹐屬手太陰﹑手厥陰心包絡。令人寒熱大作﹐舌不能伸縮﹐口不能開闔﹐惟欲仰面而臥﹐鼻中時出紅涕﹐乃手足少陰經及三焦積熱所致。過時不治﹐飲食不下﹐神昏脈亂者死。﹝《準繩》﹞陳實功曰﹕上紅腫脹痛﹐成膿爲癰﹐膿出自愈。其病𨿽凶﹐卻是標病無妨。膿脹痛者開之﹐損而痛者益之﹐其患自安。﹝《正宗》﹞經曰﹕不放膿﹐非法也。

馮魯瞻曰﹕上癰卽垂癰﹐宛如蘆籜盛水之狀。治宜刺之﹐令泄去靑黃赤血﹐鹽湯洗拭﹐蜜調一字散少許敷之。再生再刺可也。﹝《錦囊》﹞《醫論選要》曰﹕懸癰生於上﹐𨿽不關於咽喉﹐所以暴腫者﹐亦熱气使然也。不急療則殺人。

竇漢卿曰﹕懸癰生於上﹐形如紫李﹐墜下抵舌﹐其人口不能言﹐舌不能伸﹐頭不能低﹐仰面而立﹐鼻中時出紅涕。若不速治﹐毒入於腦卽死。用銅箸排開口﹐竹披鍼破癰頭﹐用鹽湯攪淨﹐血出盡﹐用冰片散吹入患處﹐閉口以待﹐藥化自然咽下﹐連吹三五次。﹝《全書》﹞奎光曰﹐懸癰生口內上﹐紫泡如豆大者是也。

卷十四唇口部上癰門主方

上癰日久腫硬下垂不潰者。

食鹽﹝﹞枯礬﹝各等分﹞研細湯調﹐以箸頭蘸點患上。

卷十四唇口部含腮瘡門主論

申斗垣曰﹕小兒初生時﹐腮內如米豆大一小瘡﹐次日漸大﹐蝕破腮頰﹐故名含腮瘡。若不早治﹐破透難療。宜二金散。﹝《啟玄》﹞

卷十四唇口部含腮瘡門主方

二金散

﹝《啟玄》﹞雞內金郁金各等分研細﹐先用鹽湯洗淨﹐吹之。

卷十四唇口部呵欠門主論

呵欠者﹐脾胃中气不足﹐精神勞倦所致也。經曰﹕足陽明之脈﹐是動則病振寒﹐善伸數欠﹐欠者陽引而上﹐陰引而下﹐乃精與神不相根據﹐而陰與陽不相守也。

卷十五舌部

凡一切舌疽瘡痺﹐皆匯於此部中﹐以便檢閱參治。

卷十五舌部察舌苔辧證法

舌爲心苗﹐應南方火。邪在表﹐則未生苔﹔邪入裏﹐津液搏結﹐則生苔而滑。苔白者﹐丹田有熱﹐胸中有寒﹐邪在半表半里也。熱入漸深則燥而澀﹐熱聚於胃矣﹐宜承气﹑白虎。若熱病口漧舌黑﹐乃腎水刑於心火﹐熱益深而病篤矣。﹝然有苔黑屬寒者﹐必舌無芒刺﹐口有津液也﹑卽小便之赤白﹐口中之潤燥﹐舌苔之滑澀﹐亦皆因乎津液之榮枯﹐未足憑以遽斷寒熱也﹐故尢宜以脈之有力無力細辧之。總之﹐醫家治病﹐須隨機應變﹐活潑潑地﹐不可膠執一方﹐不可泥滯一藥﹐不必以藥治病﹐惟以藥治脈可也。古今气運不同﹐舊方新病﹐何能符合﹐只可讀其書﹐廣其義﹐考其方﹐得其理﹐潛心默究﹐自得其神﹐卽羅氏譬之拆舊料而攺新房﹐務必工穩耳。﹞白苔是熱聚丹田﹐寒畱胸膈﹐濕气薰蒸所致。治宜燥濕和中。

滑白色者﹐邪未入腑﹐半表半里也﹐宜和解之。熱入漸深﹐則燥而澀矣。

黃苔者﹐胃腑有邪熱也﹐宜下之。

舌上有黑苔生芒刺者﹐其因有二﹕非水來克火爲寒極﹐卽火極似水爲熱極﹐以脈遲數無力有力辧之。一宜大承气﹐一宜理中湯。然十有九死之證也。

舌上黑苔生芒刺﹐刮不去易生者死。

舌捲囊縮﹐爪甲靑黑﹐不知人事﹐面靑作搐者﹐肝絕也。

卷十五舌部舌出不入門主論

岐天師曰﹕人舌吐出﹐不肯收進﹐乃陽火盛彊之故。﹝《祕錄》﹞竇漢卿曰﹕傷寒舌出寸餘﹐連日不收。用梅花冰片五錢摻舌上﹐卽收。﹝《全書》﹞張仲景曰﹕傷寒舌出者死。

卷十五舌部舌出不入門主方

舌退場門數寸﹐冰片爲末敷。

人舌吐出﹐不能收進﹐乃陽火盛彊之故。冰片點過﹐服。

黃連人參白芍藥﹝各三錢﹞柴胡石菖蒲﹝各一錢﹞水煎服﹐二劑愈。

又方萆麻子爲末﹐裝紙條內燒煙燻之。鼻孔有涎流出﹐卽愈。

卷十五舌部舌縮不出門主論

岐天師曰﹕人舌縮入喉嚨﹐不能語言者﹐乃寒气結於胸腹之故。﹝《祕錄》﹞澄曰﹕舌乃心苗﹐气虛與心脾積熱﹐俱能令人舌短﹐不僅寒凝胸腹﹐當詳辧之。

卷十五舌部舌縮不出門主方

神方治舌忽縮入喉嚨﹐不能言語﹐乃寒气結於胸腹。

人參﹝三錢﹞白術﹝五錢﹞肉桂漧薑熟附子﹝各一錢﹞水煎服﹐其舌自舒矣。

气虛舌短﹐人參煎湯服。

心脾積熱舌短﹐黃連﹑石膏﹐或只用一味﹐或兼用﹐煎湯服。

卷十五舌部弄舌舒舌門主論

經曰﹕舌乃心苗。又曰﹕心開竅於舌。心火亢盛﹐腎陰不能上制﹐所以舌往外舒﹐肝火助焰﹐風主動搖﹐胃熱相煽﹐舌難存儲﹐舌如蛇舔左右上下﹐伸縮動搖﹐謂之弄舌。當淸心胃之火﹐則肝風自息矣。

馮魯瞻曰﹕弄舌者﹐是脾臟小熱﹐舌絡微緊﹐時時舒舌。治之勿過用涼藥﹐卽有飲水者﹐亦脾虛津液不足耳。若於大病之來而弄舌者凶。

又曰﹕凡出長而收緩者﹐名曰舒。微露卽收﹐舌漧腫澀者﹐名曰弄舌。

駱潛庵曰﹕舌忽舒長﹐舌忽捲縮﹐舌忽腫滿﹐皆屬風熱盛而妨乳食也。宜延壽丹。

卷十五舌部弄舌舒舌門主方

淸胃散

防風天花粉黃芩熟石膏濃朴﹝姜制﹞枳殼黃連陳皮甘艸水煎服。

又方以西牛黃一釐塗舌上﹐卽止。

卷十五舌部舌喑門主論

馮魯瞻曰﹕舌喑者﹐中風而舌不轉運﹐舌彊不能言是也。經曰﹕喉嚨者﹐气之所以上下。會厭者﹐聲音之戶。舌者﹐聲音之機。唇者﹐聲音之扇。橫骨者﹐神气所使﹐主發舌者也。然心之本脈﹐系於舌根﹐脾之絡脈﹐系於舌傍﹐肝脈循陰器﹐絡於舌本﹐少陰之脈之喉嚨﹐系舌本。足四經之脈﹐皆上於舌﹐邪中其經﹐則痰涎閉其脈道﹐舌不能轉運而爲之喑矣。有喉喑者﹐勞嗽失音﹐卽喉嚨啞是也。故喉喑者﹐喉中之聲嘶﹐而舌本能言﹐舌喑者﹐舌本不能言﹐而喉中之聲如故﹐中風而舌喑者﹐舌與喉俱病﹐而音聲不能發於會厭也。然有外感內傷之因。外感者﹐風寒火熱之邪也。經曰﹕諸熱暴喑﹐皆屬於火。內傷者﹐心肺腎三經致病﹐亦多由痰火壅塞上竅﹐气血兩虛﹐不能上榮﹐則舌機不轉也。有腎虛而气不歸源﹐內奪而胞絡內絕﹐不能上接淸陽之气者﹔有元气不足﹐肺無所資者﹔有血衰而心失所養者。蓋心爲聲音之主﹐肺爲聲音之戶﹐腎爲聲音之根。經曰﹕三焦之气﹐通於喉嚨﹐气弱則不能上通矣。治者能於根本用力﹐則丹田淸陽之气﹐自能宣揚振作﹐故古人每以獨參湯﹑地黃飲子取效也。然中風不語之證有六﹕有失音不語者﹔有舌彊不語者﹔有神昏不語者﹔有口噤不語者﹔有舌縱語澀不語者﹔有舌麻語謇不語者。可不詳歟﹗

卷十五舌部重舌門主論

陳實功曰﹕重舌﹐乃心火妄動發之﹐舌下又有一舌也。當以綫鍼點刺患上﹐令出惡血﹐內服黃連瀉心湯﹐外用冰硼散搽之。﹝《正宗》﹞馮魯瞻曰﹕重舌者﹐心脾有熱也。蓋心候舌而主血﹐然脾脈絡於舌下﹐火土又子母也﹐有熱卽與血气俱盛。其狀附舌下﹐而近舌根﹐生形如舌而微短小﹐色異﹐亦宜鍼刺。﹝《錦囊》﹞竇漢卿曰﹕重舌﹐乃舌下生一小舌﹐其舌鮮紅﹐其外證頦下浮腫﹐有硬核。此心經受熱﹐毒瓦斯出於舌下。先用紫雪摻之﹐流出熱涎﹐急服甘桔湯加姜﹑燈心煎服。﹝《全書》﹞又曰﹕蓮花重舌﹐乃蘊熱乘風而發﹐心火炎上之義。

又曰﹕蓮花舌﹐乃舌下生三小舌﹐其狀如蓮花之形。但舌乃心之苗﹐心火上炎﹐或思慮太過﹐或火气所傷﹐或酒後當風取涼﹐以致風痰相搏而成。此候急用淸涼解毒湯加減服之﹐再吹。如腫不散﹐須用小刀鍼出紫血爲妙。

又曰﹕舌下生小舌﹐名曰重舌。蓋舌乃心苗﹐心火上炎故生之。用小刀點紫黑處﹐吹冰片散﹐服甘桔湯加山梔﹑連翹之屬。

又曰﹕咽喉有腫﹐復生重舌﹐此兩經受病﹐俱有邪也﹐心邪發於舌下﹐胃邪出於喉嚨。蓋因喉間之邪﹐觸起於心經之邪﹐則其病俱發。外證頭疼項彊﹐身發潮熱者﹐是也。探痰法同前﹐再用紫雪﹑冰片散治之。

汪省之曰﹕重舌﹐大小男女俱生。乃心火妄動﹐當以綫鍼點刺患上。﹝《理例》﹞駱潛庵曰﹕脾之脈絡系舌傍﹐肝之脈絡系舌本﹐心之脈絡系舌根﹐三經受胎毒而上攻﹐舌下又像有一舌也﹐名曰重舌。宜延壽丹。﹝《推拿祕書》﹞澄曰﹕重舌﹑蓮花重舌﹐有男婦心緒遏郁﹐憂思過度之人﹐每生此證。因循日久﹐以致潰爛腐穢。舌頭一爛﹐外殼𨿽存﹐其中如爛魚腸相似﹐斷不可用升煉藥吹搽﹐一用卽血出如泉﹐穿腮腐齦﹐百不一生。澄見數證﹐俱因庸工妄治而亡﹐不可不愼。

卷十五舌部重舌門主方

重舌涎出﹐水漿不入。﹝《聖惠方》﹞玄精石﹝二兩﹞牛黃朱砂冰片﹝各一分﹞研末。以鍼舌上去血﹐鹽湯漱﹐摻末咽津。效驗如神。

重舌﹑木舌﹑紫舌。

黃連連翹山梔黃芩木通荊芥薄荷﹝各一錢﹞牛蒡子﹝一錢﹞甘艸﹝五分﹞燈心十根﹐煎服。

當歸連翹湯

治心脾有熱﹐重舌﹑木舌。

當歸尾連翹﹝各三錢﹞川白芷﹝二錢﹞大黃甘艸﹝各一錢﹞水煎服。

消毒犀角飲

治內蘊熱邪﹐咽膈不利﹐重舌﹑木舌﹐一切熱毒。

鼠粘子﹝微炒﹐四錢﹞荊芥黃芩甘艸﹝各一錢﹞防風犀角﹝各五錢﹞水煎服。

卷十五舌部木舌門主論

陳實功曰﹕木舌﹑紫舌﹐亦由心火而發。用飛鹽加冰片少許﹐勤搽出涎自愈。﹝《正宗》﹞馮魯瞻曰﹕木舌者﹐因臟腑壅熱﹐心脾積熱﹐其气上衝。是以舌腫尖大﹐塞滿口中﹐若不急治﹐則致害人。更不可用手去按﹐按則舌根乃損﹐長成語言不正。如至啼叫無聲﹐面色頻變而驚疼者﹐不治。然舌固屬心脾﹐但肝脈亦絡舌本﹐故傷寒邪傳厥陰﹐則舌捲囊縮﹐槪可見矣。﹝《錦囊》﹞張憲伯曰﹕舌忽脹大﹐硬腫塞滿﹐實時气絕﹐名曰舌。﹝《閒抄》﹞竇漢卿曰﹕木舌癥硬如穿山甲﹐見人舌做一拳。外證憎寒壯熱﹐語言謇澀﹐此心經受熱。心者舌之本﹐因心而病。治法以小刀點紫黑處﹐煎藥內多加山梔。山梔乃瀉火之要品也。﹝《全書》﹞又曰﹕木舌﹑乳娥﹐此證爲因心經熱毒﹐或因酒後溫牀濃被﹐以致熱气攻於心經。故生單娥及舌脹而紫﹐吐出風痰﹐急用三稜鍼刺舌下金津﹑玉液二穴﹐及刺乳娥﹐俱破出血痰﹐卽用膽硝丹吹入喉中﹐仍服荊防敗毒散。

又曰﹕一婦人木舌脹滿口﹐諸藥罔效﹐以鍼砭之五七次腫減﹐三日方平﹐血出盈斗。服藥同前。

又曰﹕舌上有白苔結硬﹐必作木舌。用前法治之。

又曰﹕凡舌證白苔堅硬﹐藥味不得入者﹐揩拭潔淨﹐用竹刀刮舌﹐然後用藥。

又曰﹕舌捲大不得吞咽﹐皆由熱毒衝上。急用紫雪加冰麝摻舌上﹐再用冰片散吹之。

汪省之曰﹕舌脹色紫如肝﹐名曰紫舌。凡舌轉掉不仁﹐名曰木舌﹐此乃因心火而發。﹝《理例》﹞奎光曰﹕木舌者﹐舌腫大如煮熟豬肝﹐不能轉動。又有一腫生舌根下﹐狀如白棗﹐有靑紫筋﹐不能速愈。初起不疼﹐不發寒熱﹐漸漸腫大﹐速治可愈。遲則難痊﹐皆由憂鬱所致。

又曰﹕治口舌證﹐吹藥後﹐如舌上無涎﹐或如幹橘核者﹐不治。

又曰﹕凡遇口舌糜爛無血出者﹐不治。

又曰﹕凡舌腫大﹐用生石膏加冰片敷。如出血者石膏炒用。

又曰﹕舌腫脹滿口﹐吐舌在外﹐難以納藥者﹐用僵蠶﹑牙皂制過爲極細末﹐用少許吹鼻中﹐口自開﹐痰涎自出。用箸繞絲綿蘸甘艸湯潤其舌。用四味口疳藥多加冰片頻吹。

又曰﹕木舌﹐初則金丹﹑碧丹同用﹐﹝方載咽喉門。﹞後則單用金丹內服煎藥。

張仲景曰﹕傷寒舌腫者﹐難治。

駱潛庵曰﹕舌腫如木﹐名曰木舌﹐乃風熱盛也。宜延壽丹。

卷十五舌部木舌門主方

治木舌口舌俱硬﹐有衣不能開。﹝《祕方》﹞薄荷細茶﹝各等分﹞共煎。露一宿﹐靑絹裹箸上﹐蘸藥徐徐抹上自消。

重舌木舌。

黃連﹝蜜炙二錢﹞白僵蠶﹝一錢﹞共乳細。摻舌上涎出卽好。

又方生薑切片蘸硼砂末擦之。

重舌﹑木舌﹑紫舌﹐及咽喉口齒新久腫痛﹐並久嗽痰火﹐咽喉作痛。

玄明粉硼砂﹝各五錢﹞朱砂﹝六分﹞冰片﹝三片﹞共乳細。每日吹五六次。

卷十五舌部舌脹門主論

奎光曰﹕紫舌脹屬心火。內必煩躁悶亂﹐宜吹碧丹。﹝方載咽喉門﹐﹞內服加減犀角地黃湯。

《醫統》曰﹕七情所郁及心經熱壅﹐則舌腫滿不得息。心熱則舌裂而瘡﹐肝熱則舌木而硬﹐脾熱則舌澀而苔﹐肺熱則舌彊﹐熱甚則舌燥如鋸﹐舌捲囊縮者﹐不治。厥陰絕也。

《心法》曰﹕舌忽腫退場門外﹐是受蜈蚣毒。宜用雄鷄血一小杯浸之﹐卽縮入。

卷十五舌部舌脹門主方

舌﹐破棺而治﹐無不立效﹐並治重舌﹑木舌。皂礬不拘多少﹐新瓦上火變紅色﹐放地上候冷﹐研細﹐將病患用鐵鉗撬開牙關﹐用此擦舌﹐立愈。

又方眞蒲黃篩細末﹐頻刷舌上﹐其腫自退。若能咽藥﹐以黃連酒煎﹐細細咽之﹐瀉去心火尢妙。

又方舌腫脹不能開﹐萆麻仁研爛﹐綿紙取油撚作紙撚﹐燈上點著吹滅﹐將煙燻之﹐良久自消。

舌腫黃柏以竹瀝浸一宿﹐研末﹐敷舌上。

舌腫脹退場門外﹐冬靑葉煎濃汁浸之。

舌腫塞喉。

朴硝白礬﹝等分﹞研細搽之﹐立消。

舌腫脹。

百艸霜海鹽﹝各等分﹞研末﹐井花水調下。

卷十五舌部舌痺門主論

舌痺者﹐彊而麻也。乃心緒煩擾﹐憂思暴怒﹐气凝痰火而成。

卷十五舌部舌痺門主方

驗方荊芥穗雄黃﹝各等分﹞研末。木通煎湯調下一錢。

痰壅舌麻﹐生礬研末摻之。

又方皂角末摻之。

卷十五舌部舌黃門主論

奎光曰﹕舌黃﹐乃舌上生黃﹐腫痛﹐亦屬心火。

卷十五舌部舌菌門主論

奎光曰﹕舌菌屬心火﹐多因气郁而生。舌上或如木耳﹐或如菌狀﹐其色紅紫。

卷十五舌部舌癰門主論

奎光曰﹕舌癰初起﹐舌紅而腫大﹐心經火盛﹐地角亦紅腫。初起用金丹﹑碧丹吹舌根。﹝方載咽喉門。﹞煎藥內加黃連﹑山梔﹑犀角。

卷十五舌部舌瘡門主論

經曰﹕心開竅於舌。

陳實功曰﹕心火盛則口舌生瘡。﹝《正宗》﹞岐天師曰﹕舌乃心苗﹐心火郁熱﹐故舌先見證。﹝《祕錄》﹞馮魯瞻曰﹕經曰﹕舌乃心之苗。又曰﹕中央黃色﹐入通於脾﹐開竅於口﹐藏精於脾﹐故病在舌。又曰﹕心脈系舌本﹐脾脈絡舌旁﹐系舌下﹐故發爲病﹐或生瘡﹐或重舌﹑木舌諸證﹐皆二經之所致也。然肝脈亦絡舌本﹐故風寒則捲縮而不言﹐七情所郁則腫滿而不消。心熱則裂而瘡﹐脾熱則滑而苔﹐脾寒則白苔如雪﹐肝壅熱則血上壅。若人無故舌痺者﹐不可作風熱治。蓋由心血不足﹐血虛火爍耳﹐理中湯合四物湯治之。﹝《錦囊》﹞又曰﹕昔有人舌上生瘡﹐久蝕成穴﹐服涼藥不效。此下元虛寒﹐虛火不降﹐投養正丹遂愈。

岐天師曰﹕倘人口中忽生瘡於舌上﹐吐出在外寸餘﹐上結成黃靨﹐難以食物﹐人以爲病在心也。心熱故生此瘡﹐此亦近理之談﹐而不知非也﹐亦有祟以憑之也。方用冰片一分﹐納入蚌口內﹐立化爲水﹐乃以鵝翎敷掃其上﹐立刻收入其舌﹐便可飲食矣。蚌乃至陰之物﹐以至陰之物攻至陰之邪﹐則邪自退走。況又加以冰片之辛溫逐邪﹐不遺餘力﹐自然手到成功也。

竇漢卿曰﹕熱毒攻於舌﹐則舌生瘡﹐客風吹漧津液﹐則舌硬也。王叔和云﹕三部俱數心家熱﹐舌上生瘡唇破裂。治法宜涼心淸熱。﹝《全書》﹞又曰﹕咽喉有腫兼舌上生瘡﹐此心經受熱也。邪熱存心日久﹐則爲喉閉﹐餘毒在心﹐則舌生瘡也。須用冰片散﹑元參升麻湯加減治之。

竇夢麟曰﹕口舌生瘡如黃粟﹐外證怯寒而口張。先用蚌水﹐或田螺水﹐或茶漱淨﹐然後搽藥。

李時珍曰﹕舌下有四竅﹕兩竅通心气﹐兩竅通腎液。心气流於舌下﹐爲神水﹔腎液流於舌下﹐爲靈液。道家謂之金漿玉醴。溢爲醴泉﹐聚爲華池﹐散爲津液﹐降爲甘露。所以灌漑臟腑﹐潤澤肢體﹐是以修養家咽津納气﹐謂之淸水灌靈根。人能終日不唾﹐則精气常畱﹐顏色不槁﹔若久唾則損精气成肺病﹐皮膚枯涸。故曰遠唾不如近唾﹐近唾不如不唾。人若有病則心腎不交﹐腎水不上﹐故津液幹而眞气耗也。《難經》曰﹕腎主玉液﹐入肝爲淚﹐入肺爲涕﹐入脾爲涎﹐入心爲汗﹐自入爲唾也。

卷十五舌部舌瘡門主方

舌瘡吳茱萸研末﹐酒調塗兩足心。

口舌生瘡。﹝《祕錄》﹞黃柏白僵蠶﹝各一錢﹞枳殼﹝燒灰﹞山豆根蘇薄荷甘艸﹝各五分﹞冰片﹝三釐﹞共爲末。一日摻三次﹐第一日稍快﹐次日全愈。

又方黃連﹝二錢﹞菖蒲﹝一錢﹞水煎服。

小兒舌瘡不能飲乳﹝《幼科良方》﹞白礬和雞蛋置醋中﹐塗兒足底﹐二七日愈。

舌證主方﹝奎光﹞黃連黑山梔木通犀角連翹生地牡丹皮甘艸麥門冬赤芍水煎服。﹝如兼口唇﹐必加熟石膏少瀉脾火﹔如有肺火兼有痰﹐加川貝母﹔便祕加玄明粉﹑大黃﹑枳殼。﹞小兒口舌生瘡桑樹皮中白汁塗之﹐卽效。

舌瘡鵝口重舌靑黛朴硝﹝各一錢﹞龍腦﹝一字﹞爲末。鵝翎搽上少許。

卷十五舌部舌疳門主論

《心法》曰﹕舌疳者﹐由心脾毒火所致。其證最惡﹐初如豆﹐次加菌﹐頭大蒂小﹐又名舌菌。疼痛紅爛無皮﹐朝輕暮重﹐急用北庭丹點之﹐自然消縮而愈。若失於調治﹐以致腫﹐突如泛蓮﹔或有狀如雞冠﹐舌本短縮﹐不能伸舒﹐妨礙飲食言語﹐時流臭涎﹔再因怒气上衝﹐忽然崩裂﹐出血不止﹐久久延及項頷﹐腫如結核﹐堅硬痛﹐皮色如常﹐頂軟一點色黯木紅﹔破後時流臭水﹐腐如爛綿﹐其證𨿽破﹐堅硬腫痛仍前不退﹐此爲綿潰。甚至透舌穿腮﹐湯水漏出﹐是以又名瘰風也。蓋舌本屬心﹐舌邊屬脾﹐因心緒煩擾則生火﹐思慮傷脾則气郁﹐郁甚而成斯疾。其證外勢頗類喉風﹐但喉風則咽喉常腫﹐湯水不能下咽﹔此證咽喉不腫﹐可以下咽湯水﹐胃中亦思飲食。

因舌不能轉運﹐疊送飲食﹐故每食不能充足﹐致令胃中空虛﹐而怯證悉添﹐日漸衰敗﹐頷下腫核。初起宜用導赤湯加黃連﹐外用錦地羅蘸醋磨敷﹔虛者歸脾湯﹔便溏者歸芍異功湯。自古治法𨿽多﹐然此一證﹐百無一生﹐縱施藥餌﹐不過苟延歲月而已。

卷十五舌部舌疳門主方

祕傳北庭丹

﹝淸溪﹞番人中白﹝各五分﹞瓦上靑苔溏雞糞瓦松﹝各一錢﹞上用傾銀罐子兩个﹐將藥裝在罐內﹐將口封固﹐外用鹽泥固濟﹐以炭火紅﹐俟三柱香爲度。候冷開罐﹐將藥取出﹐入冰片﹑麝香各一分﹐共研細末。用磁鍼刺破舌菌﹐用丹少許點上﹐再以蒲黃蓋之。

卷十五舌部連珠疳門主論

奎光曰﹕連珠疳﹐口風﹐自舌下起一小泡﹐初起一个﹐漸至五六个﹐連珠而起。

卷十五舌部舌衄門主論

馮魯瞻曰﹕舌上出血﹐名曰舌衄。乃心脾熱證也。﹝《錦囊》﹞又曰﹕舌衄者﹐舌上無故出血如綫不止﹐或如簪孔者是也。宜香薷汁一升﹐日三服﹐外以槐花炒﹐研細末﹐幹摻之。

岐天師曰﹕人舌出血如泉者﹐乃心火旺極﹐血不藏經也。﹝《祕錄》﹞陳實功曰﹕舌上無故出血如綫﹐是心胃火邪熾甚﹐逼血妄行﹐此名舌衄。﹝《正宗》﹞

卷十五舌部舌衄門主方

舌上無故出血槐花炒黃色﹐研細擦之。

舌上出血如泉者﹐乃心火旺極﹐血不藏經也。六味黃湯加槐花三錢﹐煎服立愈。

舌上忽出血如簪孔赤小豆一升杵碎﹐水三碗和搗取汁。每服一盞﹐不拘時服﹐外用槐花末摻上。

又方大小薊搗汁和酒飲。

卷十五舌部白膜裹舌門主論

初生小兒﹐舌上白膜裹住﹐若不刮去﹐則發驚。不可不知。﹝《保生碎事》﹞

卷十五舌部白膜裹舌門主方

驗方﹝《保生碎事》﹞先將舌上白膜刮出血﹐以白礬少許搽之。

卷十五舌部舌疔門主論

《心法》曰﹕舌疔者﹐乃心脾火毒。舌生紫泡﹐其形如豆﹐堅硬寒熱﹐疼痛應心而起。宜用蟾酥丸含放舌下﹐隨化隨咽﹔或再服三丸﹐以解內毒。甚者刺之﹐服黃連解毒湯﹐兼搽紫雪﹐徐徐咽之。

卷十五舌部舌上痰核門主論

陳實功曰﹕舌上痰核﹐乃痰气結於舌上﹐成核作痛。硬彊者﹐用綫鍼點破出血﹐冰硼散搽之。﹝《正宗》﹞

卷十五舌部舌上重門主論

竇漢卿曰﹕舌上生一瘡﹐其形如楊梅﹐故謂之重。外證無寒熱﹐但作事煩心。先以甘桔湯多加山梔﹐後服黃連解毒湯﹐再吹藥。不宜用刀。﹝《全書》﹞《心法》曰﹕心脾熱極﹐上生瘡﹐形如梅子﹐外無寒熱﹐內時作煩﹐名曰重。宜黃連解毒湯加桔梗﹐常以紫雪噙化。

馮魯瞻曰﹕其證生於頰裏及上者﹐卽名重。

卷十五舌部舌上重門主方

天南星散

治重重齦天南星﹝生﹐去皮﹑臍﹞研極細末。用醋調塗男左女右腳心﹐濃皮紙貼。如幹再用醋潤。

卷十五舌部舌下痰包門主論

陳實功曰﹕舌下痰包者﹐乃痰飲乘火流行﹐凝注舌下﹐結成瓠腫﹐綿軟不硬﹐有妨言語﹐作痛不安。治當用利剪當包剪出黃痰﹐若雞蛋淸﹐稠粘難斷﹐捺盡﹐以冰硼散搽之﹐內服二陳湯加芩﹑連﹑薄荷。﹝《正宗》﹞馮魯瞻曰﹕小兒產下﹐舌下有膜如石橊子樣﹐連於舌根﹐令兒言語不發不轉﹐可以指甲摘破﹐令血出卽活。用燒礬研細敷半綠豆許。若血出無害﹐不止﹐燒發灰摻之﹐或用豬脂塗之。﹝《錦囊》﹞伍氏曰﹕若不摘去﹐其孩必啞。

卷十五舌部舌斷門主論

岐天師曰﹕人有被人咬落舌尖﹐或連根咬斷者﹐或一日﹐或二日﹐或半月﹐俱可接之。速用狗舌一條﹐觀其人舌之大小﹐切正如人舌光景﹐將病患舌根伸出﹐病患坐在椅上﹐仰面頭放在椅背上﹐以自己手拿住喉嚨﹐則舌自伸出﹐急將狗舌蘸接舌金丹藥末﹐一接住永不落矣。﹝《祕錄》﹞或問曰﹕說咬落舌頭者﹐以醋漱之可以重長。師曰﹕亂道。肉逢酸則縮﹐豈有反伸出之理﹐要重生﹐必用生舌金丹。

卷十五舌部舌斷門主方

接舌金丹

﹝岐天師﹞生地人參﹝透明者﹞龍齒﹝透明者﹐各三錢﹞象皮﹝一錢﹞冰片﹝三分﹞土狗﹝去頭﹑翅﹐三个﹞地虱﹝二十个﹞先將人參各項俱研細。後用土狗﹑地虱搗爛﹐入前藥末內搗勻﹐佩身上三日﹐榦爲末﹐盛在瓶內。遇有此等病﹐醫治可也。此藥接骨最奇﹐服下神效﹐骨斷者服一錢卽愈。

生舌仙丹

﹝岐天師﹞人參麥門冬﹝各一錢﹞龍齒﹝三分﹞土狗﹝一个﹐火焙﹞冰片﹝二分﹞地虱﹝十个﹐火焙﹞血竭﹝三分﹞各研細末。放在地上一刻﹐出火气聽用。

先用人參一兩﹐煎湯含漱半日。以參湯漱完﹐卽以自己用舌蘸藥末令徧﹐不可將舌縮入﹐務須伸在外面﹐至不可忍﹐然後縮入。如此三次﹐則舌自伸長矣。

補舌唇法鮮螃蟹燒灰﹐每二錢加去油乳香﹑沒藥各二分五釐﹐塗之卽生肉。

生舌法活螃蟹一个﹐炙榦爲末收貯。如遇舌斷﹐敷上口合卽止。

卷十六齦齒部

凡一切風火虫牙﹑牙癰﹑牙疳﹑槽風﹐皆匯於此部中﹐以便檢閱參治。

卷十六齦齒部牙齒望色辧證法

齒燥無津液者﹐是陽明熱極。齒如熱者﹐病難治。前板齒燥﹐兼脈虛者﹐是中暑。

卷十六齦齒部牙關緊急門主論

經曰﹕陽明之脈﹐循頰車入齒縫﹐風寒中之﹐輕則戰栗鼓頷﹐重則口噤不開。

又曰﹕凡卒中昏倒﹐牙關緊急者﹐此中風痰也。

又曰﹕風入頷頰之間﹐則口而牙緊。

又曰﹕卒暴中風﹐牙關緊急﹐藥不得下﹐用通關散。﹝細辛﹑薄荷﹑豬牙皂﹑雄黃各二錢﹐研細。﹞每用少許﹐吹入鼻中﹐俟噴嚏後﹐然後進藥。如不嚏者﹐不治。牙關緊甚﹐前藥中加麝香少許﹐或用烏梅﹐或白梅去核﹐用藥擦牙。蓋酸先入筋﹐使牙關酸軟卽開。

亦木能克土之義﹐因牙齦屬陽明胃土也。

又曰﹕骨槽風﹑頰車疽﹐風熱太甚﹐痰涎滯膈。風喜傷肝﹐復能燥物﹐是以筋燥勁迫而牙關拘緊﹐此實邪耳。

馮魯瞻曰﹕口噤者﹐足陽明之病﹐頰車穴主之。蓋陽明經絡挾口環唇﹐循頰車﹐而諸陽筋脈皆上於頭﹐三陽之筋並絡頷頰﹐夾於口﹐風寒乘虛而客其經﹐則筋攣急﹐牙關緊﹐而口噤。

卷十六齦齒部牙關緊急門主方

中風牙關緊急烏梅肉揩牙卽開。

小兒牙關不開天南星煨熟﹐乘熱紙裹﹐不要透气。將紙剪芡實大一竅﹐透气﹐塞於兒鼻孔中﹐牙關卽開。

凡患喉齒﹐口不能張。

豬牙皂靑黛北細辛僵蠶﹝各一錢﹞山豆根元參﹝各五分﹞共研細末。吹男左女右鼻中卽開。

卷十六齦齒部牙齒門主論

上四門牙屬心﹐﹝一云﹕上二門牙﹐下二門牙﹐屬心包絡﹔門牙旁左右上下四牙﹐屬肝﹔再左右上下四牙﹐屬胃﹔再左右上下四牙﹐屬脾﹔再左右上下四牙﹐屬肺﹔再左右上下之牙﹐皆屬腎。凡人齒多者貴。

治病不論多少﹐以前數分治之多效。﹞下四門牙屬腎﹐上二側牙屬胃﹐下二側牙屬脾﹐上左盡牙屬膽﹐下左盡牙屬肝﹐上右盡牙屬肺﹐下右盡牙屬大腸。又有牙齦腫髙軟者﹐此名牙癰。內必有膿﹐當以鍼刺出膿自愈。如出血不止﹐用艸紙冷水浸貼二三次﹐自止。﹝《正宗》﹞風牙痛者﹐遇風發作﹐浮腫隨後生痛。

火牙痛者﹐齒根必牽扯腮顴﹐陣陣作痛﹐時發時止。

濕熱牙痛者﹐乃足陽明胃經。其患腮顴浮腫﹐甚則牽引太陽﹐疼連頰項﹐口中熱气﹐大便結燥。

虫牙痛者﹐因喜食甘香﹐濕熱化虫﹐攻痛頻痛。

齲齒者﹐乃風熱相搏﹐忿怒勞頓﹐牙根腫痛。是手陽明﹑足太陽之脈﹐系於齒名齲齒。﹝《錦囊》﹞又曰﹕如牙痛不可忍﹐牽引入腦﹐喜寒惡熱﹐脈洪數有力者﹐涼膈散倍加酒蒸大黃瀉之。

又曰﹕如驟發大痛者﹐多屬龍火﹐如疾風暴雷﹐焚灼艸木﹐最速最烈。必用從治之法﹐熱藥冷凍飲料﹐則火得其源而歸之矣。

竇漢卿曰﹕牙邊生癰如豆大﹐此脾胃二經火也。宜用小刀點破之﹐搽以冰片散﹐再服淸胃湯﹑甘桔湯﹐無不愈矣。

王海藏曰﹕牙齒等齲﹐臭穢不可近﹐數年不愈﹐當作陽明蓄血治。好飲酒者﹐多有此證。桃仁承气湯爲末蜜丸﹐服之甚效。

又曰﹕牙得淸涼而痛甚者﹐爲寒﹔口吸涼風而痛止者﹐爲熱。

馮魯瞻曰﹕齒黑碎片名曰崩砂。久而穢甚﹐牙根俱落﹐名曰腐齦。若跌撲所傷者﹐或急疳所墜者﹐則久落難生矣。﹝《錦囊》﹞陳遠公曰﹕牙齒疼甚不可忍﹐每至呼號﹐淚涕交出者﹐此臟腑火旺﹐上行齒牙作痛也。若不瀉火﹐何能取效之捷﹗然火有虛實﹐實火起於腑﹐虛火動於髒。而實火之中﹐有胃火﹑心包火。虛火之中﹐肝﹑脾﹑肺﹑腎諸經之火﹐當分經以別之。予有統治之法﹐用治牙仙丹﹕元參﹐生地各一兩﹐水煎服之。如察知爲心包火﹐加黃連五分﹐脾火加白術一錢﹐肺火加黃芩一錢﹐肝火加丹皮一錢﹐腎火加熟地一兩。二劑火散﹐四劑全愈。﹝《冰鑑》按﹕火有虛實﹐何以一方均治﹖不知火之有餘﹐無非水之不足﹐我滋其陰﹐則陰陽之火無不相戢矣。況元參尢能瀉浮游之火﹐生地止無根之焰﹐又瀉中有補﹐故虛實咸宜。此治之巧﹐而得其要者也。又能辧各經之火﹐加入各經之味﹐有不取效盡神乎。﹞又曰﹕貪食肥甘﹐齒牙破損作痛﹐如行來行去者﹐乃虫積也。夫齒乃骨﹐何以藏虫乎﹖不知過食肥甘﹐則熱气在胃﹐胃火上衝口齒﹐濕气乘之﹐則濕气相搏而不散﹐則生虫於牙矣。初則只生一二虫﹐久則蕃衍﹐於是蝕損牙齒﹐遂致墮落。一齒旣朽﹐又蝕余齒﹐往往有終身之苦者。此證必須外治﹐若用內治﹐未必殺虫﹐而臟腑先傷。用五靈至聖散﹕白薇﹑五靈脂各三錢﹐細辛﹑骨碎補各五分﹐研細末﹐先以滚水漱牙至淨後﹐以藥末五分﹐滚水調如稀糊﹐漱牙半日﹐至气急吐出﹐如是者三﹐疼止虫死矣。斷不再發。﹝蓋齒因虫痛﹐靈脂﹑白薇殺虫於無形﹐細辛散火﹐碎補透骨﹐引藥入骨﹐則無可藏虫﹐虫盡則痛自止。﹞又曰﹕牙疼日久﹐牙牀腐爛﹐飲食不能用﹐日夜呼號﹐此胃火獨盛上升於牙也。

身中之火﹐惟胃最烈﹐火在何處﹐卽於所在之處受病。火原易升而難降也﹐火升於齒牙﹐齒牙非藏火之地﹐於是焚燒兩頰﹐牙牀紅腫﹐久則腐爛矣。似可用治牙仙丹加石膏治之。然其火蘊結﹐可用前方以消彌於無形﹐今旣潰爛﹐則前方又不可用﹐以有形難於補救也。宜加減竹葉石膏湯﹕竹葉三百片﹐石膏﹑靑蒿各五錢﹐知母﹑半夏各二錢﹐麥冬﹑茯苓﹑葛根各三錢﹐水煎服。四劑火退腫消﹐後用治牙仙丹以收功也。

又曰﹕牙疼至夜而甚﹐呻吟不臥者﹐此腎火上衝也。然此乃虛火﹐非實火。人作火盛治之﹐多不效﹐卽作虛火治﹐亦時有不效者﹐何故﹖蓋火盛當作有餘﹐火衰當作不足﹐乃下是虛寒﹐上現假熱也。人腎中不寒則龍雷之火下安﹐腎宮惟下寒甚﹐而水又無多﹐則腎火無可藏﹐於是上衝咽喉﹐而牙受之﹔齒乃骨之餘﹐同气相招﹐畱戀不去﹐夜分尢腎主事﹐水不能養火﹐火自遊於外﹐乃至齒作祟矣。急大補腎水﹐益以補火之味﹐引火歸源﹐火自得水養﹐不上越矣。八味地黃湯加骨碎補﹐服一劑痛止﹐二劑不發也。﹝六味補水﹐附﹑桂引火歸於命門﹐何又加骨碎補﹖不知補水引火之味﹐必先入齒則痛根始除﹐用之以透於齒骨之中﹐而後直入命門。此拔本塞源妙法也。﹞又曰﹕牙疼難忍﹐閉口稍輕﹐開口更重﹐人以爲陽明胃火也﹐誰知乃風閉於陽明太陽乎﹗此得之飲酒後﹐開口向風而臥﹐風入牙中不出﹐初小疼而後大痛也。論理去風自愈﹐而風藥必耗元气﹐因虛入風﹐又耗其气﹐其气益虛﹐風邪欺正气之怯﹐而不肯出﹐疼難止也。古人用灸法甚神﹐灸肩尖近骨後縫中﹐小舉臂取之﹐當骨解陷中﹐灸五壯卽瘥。但灸後必大痛﹐良久乃定﹐永不發也。有畏灸者﹐可用散風湯﹕生地﹑麥冬各五錢﹐當歸三錢﹐石膏﹑花粉各二錢﹐胡桐淚﹑漧葛﹑細辛各一錢﹐白芷﹑升麻各三分﹐水煎服﹐二劑愈矣。此方補重於散﹐正風得補而易散也。

又曰﹕牙痛甚﹐吸涼水暫止﹐開口復作﹐人以爲陽明火盛也﹐誰知濕熱壅於上下之齒不散乎﹗夫濕在下易散﹐在上難怯﹐蓋治濕不外利小便也。水濕下行﹐其勢順﹐上行其勢逆﹐且濕從下受﹐易於行上﹐感難於散﹐故濕熱感於牙間﹐散之尢難。以飲食之水﹐皆必齒牙經過﹐不亦重甚濕乎﹗濕重不散﹐火且更重矣﹐所以經年月不止也。治法必上祛其濕熱﹐又不可單利小便也﹐佐以風藥﹐則濕得風而燥﹐熱得風而涼﹐濕熱解﹐牙疼自愈矣。

《醫論選要》曰﹕外板則爲牙﹐內牀則爲齒。

汪省之曰﹕虫牙﹐乃胃經風濕所致。薰法甚捷。﹝《理例》﹞經曰﹕男子八歲腎气實而齒更﹐三八眞牙生﹐五八則齒槁﹐八八而齒去矣。女子亦然﹐以七爲數﹐蓋腎主骨﹐齒者骨之標﹐髓之所養也。凡齒屬腎﹐上下齦屬陽明﹐上齦痛﹐喜寒飲而惡熱飲﹐取足陽明胃﹔下齦痛﹐喜熱飲而惡寒飲﹐取手陽明大腸﹐故病有惡寒惡熱之不同也。凡動搖疼痛出血或不出血﹐齒縫疏豁﹐全具欲落之狀者﹐皆屬腎也。經曰﹕腎熱者色黑而齒槁。又曰﹕少陰經病者﹐面黑齒長而垢。

其虫疳﹐齦腫不動而潰爛痛穢者﹐皆屬陽明。或諸經錯雜之邪與外因爲患﹐俱分虛實而治。腎經虛寒者﹐安腎丸﹑還少丹﹐重則八味丸。其冬月大寒﹐犯腦連頭痛﹐齒牙動搖疼痛者﹐此太陽並少陰傷寒也。仲景用麻黃附子細辛湯。凡腎虛者﹐多有之。

如齒痛搖動﹐肢體倦怠﹐飲食少思者﹐脾腎虧損之證﹐安腎丸﹑補中益气並服。如喜寒惡熱者﹐胃血傷也﹐淸胃湯。惡寒喜熱者﹐胃气傷也﹐補中益气湯。

又曰﹕齒者﹐骨之餘﹐腎之標﹐寄於齦﹐養於气血。上齦屬足陽明胃﹐下齦屬手陽明大腸。然齒者骨也﹐本乎乾元以資始﹔齦者﹐肉也﹐本乎坤元以資生﹐譬之木生於土﹐籍土以爲養也。故齒之爲病﹐手陽明﹑足陽明﹑足少陰三經之所致。蓋上下齦屬陽明金也﹐齒屬少陰木也﹐故陽明實﹐則榮蔭其齒而堅牢﹐陽明虛﹐則齒失所養而浮豁。故凡動搖脫落﹐牙脆剝下﹐齒縫漸稀﹐畏冷畏熱﹐浮豁不堅﹐隱隱而痛﹐乃腎之本虛﹐以致標亦虛焉。至於生虫浮腫﹐牙宣出血﹐臭穢腐爛者﹐乃腸胃濕熱壅盛﹐所謂熱勝則肉腐也。虛者補之﹐濕熱者瀉之﹐胃火壅者淸之﹐風寒外束者散之﹐外以末藥擦之﹐甚而齦爛齒落者﹐猶土崩而木倒也﹐其治在齦﹐齦堅則齒自固矣。

又曰﹕牙牀腫痛﹐齒痛動搖﹐或黑爛脫落者﹐此屬陽明濕熱。蓋齒𨿽屬腎﹐而生於牙牀上下﹐乃屬陽明大腸與胃﹐猶木生於土也。腸胃傷於美酒濃味﹐以致濕熱上攻﹐則牙牀不淸﹐爲腫爲痛﹐或出血﹐或生虫﹐由是齒不得而安﹐如地土不堅﹐而樹木爲之搖動矣。此宜瀉陽明之濕熱﹐則牙牀淸寧﹐齒自安固。如調理不退﹐落齒一二个者﹐多死不治。

又曰﹕凡齒痛遇勞卽發﹐及午後甚者﹐或口渴面黧及遺精者﹐皆脾腎虛熱。用補中益气及六味丸﹐或十全大補湯。

海藏雲﹕牙痛證﹐有因傷胃而素有濕熱﹐故上浮於牙齦之間﹐遇風寒或冷凍飲料所郁﹐則濕熱不得外達﹐故作痛也。其病情有標本之分﹐用藥有溫涼之異﹐當以寒爲標﹐故外擦漱之藥﹐宜用蓽茇﹑細辛之類﹐辛溫以散開郁﹐兼可拔散郁熱也﹔以熱爲本﹐故內服之藥﹐宜用生地﹑丹皮﹑連翹﹑薄荷之類﹐辛涼以散熱淸中。如此內外交攻﹐標本俱得﹐豈有不愈者乎﹗若驟聚大痛者﹐多屬龍火。如疾風暴雷﹐焚灼艸木﹐最速最烈﹐必用從治之法﹐熱藥冷凍飲料﹐則火得其源而歸之矣。若投正治﹐妄用寒涼﹐益增其病。至若痛不可忍﹐牽引入腦﹐喜寒惡熱﹐脈洪數有力者﹐涼膈散倍加酒蒸大黃瀉之。

《夷門廣牘》曰﹕齒乃血之餘﹐耳乃腎之餘﹐頂乃髓之餘﹐爪乃筋之餘﹐語乃气之餘。

《筆談》云﹕沈存中苦腰重﹐不能行。有將佐曰﹕此乃病齒數年﹐用苦參擦齒﹐其气味入腎﹐傷腎所致也。後太常少卿舒昭亮﹐亦用苦參擦齒﹐歲久亦病腰痛﹐自後不用之﹐疾皆愈。此方書所不載者。

卷十六齦齒部牙齒門主方

葛根湯

葛根﹝二錢﹞赤芍藥﹝一錢五分﹞赤苓﹝五分﹞甘艸﹝五分﹞風勝加荊芥﹑防風﹑薄荷葉﹐火盛加連翹﹑生地﹑丹皮﹑牛蒡子﹐煎服。

止痛散

﹝程山齡。﹞牙硝硼砂﹝各三錢﹞明雄﹝二錢﹞冰片﹝一分五釐﹞麝香﹝五釐﹞乳細擦牙﹐出涎立愈。

煎方荊芥穗防風牡丹皮生地﹝各七分﹞牛蒡子靑皮生石膏甘艸﹝各三分﹞上四門牙屬心﹐加川黃連三分﹐麥門冬五分。

下四門牙屬腎﹐加黃柏六分﹐知母六分。

上兩側牙屬胃﹐加白芷五分﹐川芎三分。

下兩側牙屬脾﹐加炒白術六分﹐炒白芍六分。

上左盡牙屬膽﹐加龍膽艸三分﹐羌活七分。

下左盡牙屬肝﹐加柴胡六分﹐梔子五分。

上右盡牙屬大腸﹐加黃芩六分﹐桔梗六分。

下右盡牙屬肺﹐加黃芩六分﹐桔梗六分。

牙痛﹐加蒲公英八分﹐金銀花六分﹐貝母六分。

牙牀腫﹐加連翹八分。

漱方蘇薄荷射幹牛膝夏枯艸山豆根陳茶葉煎漱。並治咽喉腫痛。

又方蒼耳子北細辛花椒﹝各五錢﹞小麥﹝浮者一撮﹞好醋一碗﹐煎半碗漱之。

又方山豆根切三分長﹐以滴醋浸一時﹐噙於口中﹐將苦汁咽下﹐久而又換一塊﹐連換數次﹐自愈。

又方火硝﹝五錢﹞艸果﹝一兩咀片﹐鹽水浸一時炒幹﹞研細擦之。

風火虫牙。

巴豆﹝一粒﹐燈上燒去殼﹞花椒﹝三粒﹞搗丸口含患處立止。

又方白芷北細辛鶴虱幹茄子﹝各等分﹞研細﹐一擦卽止。

又方樟冰﹑雄黃各等分﹐研細擦。

又方火硝三錢﹐明雄七分﹐冰片一分﹐研細搽。

麝香散

眞麝香﹝二錢﹞黃連﹝一錢﹞冰片﹝三分﹞研勻。每一伏時勻擦五六次。

虛火牙痛淸晨以小便頻漱﹐立止。

牙痛。

黃豆﹝五粒﹞巴豆﹝三粒﹞捶研丸豆子大。用一丸含牙痛處﹐出涎盡﹐以溫水漱四五次。

又方乳香﹝去油﹞香白芷沒藥﹝去油﹞雄黃川芎﹝各二錢﹞火硝﹝五錢﹞各研。另裝瓶內﹐臨時旋合﹐令患者含水一口﹐將藥吹鼻孔內﹐吐水卽愈。

又方眞輕粉杭粉﹝各一錢﹞研勻。用大蒜搗勻﹐塡入白果殼內﹐合魚際穴上﹐用絹帛縛之。痛止卽去﹐遲則起泡。

又方牛膝﹝炒﹞大黃﹝炒﹞杜仲靑鹽﹝各等分﹞研細﹐擦痛處卽止。

虫牙。

川烏艸烏胡椒﹝各等分﹞研細。鋪艸紙內作撚﹐蘸麻油點著﹐吹熄﹐以煙噙患處燻之。

取牙法白馬牙﹝火存性﹞川烏﹝存性﹞紫玉簪花根﹝竹刀切片﹐陰陽瓦焙﹞各等分﹐研勻。每用少許﹐點牙齦上﹐其牙自落。

牙痛不可忍者。

北細辛髙良姜艸烏白芷蓽茇﹝各等分﹞研勻。每用少許﹐搽之立止。

風火虫牙黃蠟一兩﹐瓷器重湯燉化﹐離火將凝﹐入有紋龍骨﹐生用﹐不必炮制﹐杭粉各二錢五分﹐麝香二分五釐﹐研細攪勻﹐做成大小粗細錠子。如有牙痛﹐取紙條在暖壺上熨熱﹐攤藥紙上﹐臨臥時剪一塊﹐貼在痛牙上。次早取下﹐如墨染黑一般﹐諸毒盡出﹐其效如神。

又方明雄﹑玄明粉各等分﹐研細搽上﹐立止。

又方五倍子﹑防風﹑靑鹽各等分﹐研末﹐火存性擦之﹐後以醋或鹽水漱去涎。

虫牙五倍子﹑胡椒研末爲丸﹐塞虫蝕孔中﹐卽止。

風火虫牙鮮生薑切片﹐噙在疼處﹐流涎則住痛。

又方三年陳醬茄蒂﹐陰陽瓦焙存性﹐加硼砂二釐﹐冰片一釐爲末﹐擦之立止。

又方陳茄子燒存性﹐枇杷葉炙脆﹐各等分爲末﹐加冰片少許﹐擦上立止。

又方先以熱醋漱口﹐再用海螵硝末擦牙。

四寶湯

當歸生地黃升麻赤芍藥各三錢。水二盅﹐煎一盅﹐服一半﹐畱一半﹐漱口吐去﹐牙痛立止。

又方蘄艾一兩﹐大蜂窩一个﹐同好醋煎濃漱口﹐一日愈。

又方牛蒡子生研﹐綿裹塞痛處﹐流出苦水﹐卽愈。

又方荔枝殼裝靑鹽﹐燒存性擦牙痛處﹐極驗。

錦囊新定頰腫齒疾神方治尺脈無力﹐虛火上攻﹐寒束內熱﹐頰腫齒痛。

羌活﹝二錢﹞制附子﹝一錢﹞北細辛﹝八分﹞石膏﹝三錢﹞水三盅﹐煎一盅﹐食前服。

牙痛不可忍﹐腮頰牙齦皆腫者荔枝七枚﹐鑿一孔﹐去肉入醋於內﹐放燈頭上燒滚。漱之﹐其腫立消﹐其痛立止。

貼牙去毒﹐至老不痛。﹝《濟生》﹞山梔﹝煎濃汁﹞黃柏﹝煎濃汁﹐各五錢﹞眞麝香﹝五分﹞杭粉﹝五錢﹞龍骨﹝五錢打如豆大塊子﹐入梔柏汁內煮幹﹞研極細。用明淨黃臘一兩熔化﹐入前藥和勻﹐捏成錠﹐攤絹上﹐剪作細條﹐臨臥時貼牙上﹐明晨取下。凡黑處俱有毒﹐是作痛處也。

又方生半夏兒茶﹝各五釐﹞冰片﹝三釐﹞上研細末﹐用壁上蛛窠﹐包藥少許﹐撚在細柳枝上﹐蘸油點著﹐卽吹滅熱刺痛處﹐至重者三四次﹐卽愈。

牙齦腫痛﹝《集效》﹞山慈菇根莖﹐煎湯漱吐。

牙齦腫痛﹝《備急》﹞山豆根一片﹐含於牙齦腫痛處。

牙齦腫痛。﹝《摘玄》﹞瓦松白礬﹝各等分﹞水煎漱﹐立效。

食蟹齦腫﹝《永類》﹞朴硝敷之立消。

食蟹齦腫肉努出者﹝《普濟》﹞生地黃汁一碗﹐以豬牙皂角蘸炙﹐汁盡爲末敷之。

風熱牙痛。﹝《集要》﹞香白芷﹝一錢﹞朱砂﹝五分﹞研末蜜丸﹐芡實大﹐頻用擦牙絕勝他藥。

又方﹝《集要》﹞白芷吳茱萸﹝各等分﹞浸水漱涎。

又方﹝《經驗》﹞槐枝煎濃湯二碗﹐入鹽二斤﹐煮幹﹐炒研﹐日用揩牙以漱水洗﹐或用靑鹽更佳。

又方﹝《普濟》﹞蒼術鹽水浸過﹐燒存性﹐爲末擦牙。

又方﹝《聖惠》﹞荊芥根烏根蔥根﹝各等分﹞煎湯﹐頻含漱吐。

又方﹝《普濟》﹞荔枝連殼燒存性﹐研末擦牙卽止。乃治諸藥不效仙方也。

又方﹝《聖濟》﹞百藥煎泡湯﹐噙漱。

又方﹝《肘後》﹞獨活煮酒﹐熱漱。

又方﹝《普濟》﹞千年鍛石﹑細辛各等分﹐研搽卽止。

又方﹝《集玄》﹞旱蓮艸﹐入鹽少許﹐於掌心揉擦﹐卽止。

紫金散

﹝《家藏》﹞治風熱積壅﹐一切牙痛﹐兼蠲口气﹐大有奇效。好大黃﹐瓶內燒存性爲末﹐早晚擦漱。

又方﹝《祕錄》﹞薏苡根四兩﹐水煎含漱。

又方﹝《本事》﹞馬齒莧一把﹐嚼汁漬之﹐卽日腫消。

又方﹝《聖惠》﹞生絲瓜一條擦鹽﹐火燒存性﹐研末頻擦﹐涎盡卽愈。腮腫以水調敷之﹐卽便可消。惟蛀牙不效。

又方﹝《集效》﹞大荔枝一个﹐開一孔﹐塡鹽滿殼﹐研搽之。

牙腫痛連頭面俱腫﹝《十便》﹞露蜂房﹐燒存性研﹐以酒少許調漱。

又方﹝《百一》﹞髙良姜﹝二寸﹞全蠍﹝焙一枚﹞研末摻之。吐漱以鹽湯漱口。

又方﹝《濟生》﹞香附﹝炒存性﹐三兩﹞靑鹽生薑﹝各五錢﹞爲末。日擦能烏須﹐止牙宣。

風熱毒攻頭面﹐齒齦腫痛不可忍﹝《聖惠》﹞牛蒡根一斤﹐入鹽花一錢﹐銀器中熬成膏。每用塗齒齦下﹐重者不過三度。

又方﹝《聖濟》﹞鵝不食艸﹐綿裹懷榦爲末。含水一口﹐隨左右鼻。亦可塞之。

又方﹝《濟世》﹞薄荷﹝二錢﹞羌活﹝三錢﹞大黃﹝一錢﹞水二盅﹐煎一盅去滓﹐溫漱吐去。

又方﹝《濟世》﹞老姜川黃連防風﹝各等分﹞研末擦之。

又方﹝《濟世》﹞北細辛豬牙皂白芷﹝各一錢﹞防風﹝五分﹞研末。用柳枝煎湯﹐漱過擦之。

又方﹝《普濟》﹞零陵香梗﹑葉﹐煎水含漱。

風虫牙痛﹝《三半》﹞百年陳鍛石爲末四兩﹐蜂蜜三兩﹐拌勻鹽泥固濟﹐火一日﹐研末擦之。

又方﹝《攝生》﹞肥皂一个去瓤﹐入山柰﹑甘松各三分﹐花椒﹑食鹽不拘多少塡滿﹐麵包﹐紅取研﹐日擦漱去。

又方﹝《普濟》﹞芭蕉根自然汁一碗﹐煎熱含漱。

又方﹝《摘玄》﹞楊梅根皮﹑韭菜根﹑廚案上油泥等分﹐搗勻貼於兩腮上﹐半時辰其虫從眼角出也。屢效。

又方﹝《衛生》﹞鍼刺桃仁﹐燈上燒煙出﹐吹滅安痛齒上咬之﹐不過五六次愈。杏仁亦可。

又方﹝《易簡》﹞胡椒蓽茇﹝各等分﹞研末。蠟丸麻子大﹐每用一丸﹐塞蛀孔。

又方﹝《聖惠》﹞乳香枯礬﹝各等分﹞研末。蠟丸塞之。

又方﹝《集簡》﹞刮松樹上脂﹐滚水泡化﹐一漱卽愈。

又方﹝《袖珍》﹞艸蜂房一枚﹐鹽實孔內﹐燒過研末擦之。鹽湯漱去﹐或取一塊咬之。

又方﹝《類要》﹞雄黃末和棗肉丸塞孔中。

又方﹝《普濟》﹞礦灰沙糖和塞孔中。

又方﹝《集簡》﹞蛇牀子煎湯﹐熱漱數次﹐立止。

又方﹝《濟急》﹞蓽茇末擦之。煎蒼耳湯漱去涎。

又方﹝《延年》﹞鼠粘子炒﹐煎水含漱吐去。

又方﹝《普濟》﹞附子﹝一兩﹐燒灰﹞枯礬﹝一分﹞研末擦之。

又方﹝《集簡》﹞使君子煎湯﹐漱口。

金鍼丸

﹝《聖濟》﹞骨碎補乳香﹝各等分﹞研末﹐糊丸塞孔中。

又方﹝《急救》﹞燒酒浸花椒﹐頻頻漱之。

又方﹝《摘玄》﹞黃茄種燒灰擦之。

又方﹝《集驗》﹞松脂塞蛀孔﹐須臾虫從脂出。

又方﹕﹝《普濟》﹞潮腦﹑朱砂等分擦之。

又方﹕﹝《仁存》﹞茄蒂燒灰摻之。或加細辛末等分日擦。

又方﹕﹝《集驗》﹞乳香川椒﹝各等分﹞研末﹐蠟丸塞孔。

又方﹝《普濟》﹞露蜂房醋煎熱漱。或加細辛或加乳香﹐水煎漱之。

又方﹝《仁存》﹞山楂爲末鋪紙上﹐捲作筒燒﹐燈吹滅乘熱和藥﹐吹入鼻內﹐卽止痛。

又方﹝《普濟》﹞化蠟少許攤紙上鋪艾﹐以箸捲成筒燒煙﹐隨左右燻鼻﹐吸令滿口﹐呵气卽止。

又方﹝《救急》﹞瓦片紅﹐安韭子百粒﹐淸油數點﹐待煙起﹐以筒吸引燻患處良久﹐溫水漱吐﹐有小虫出盡爲度。

痛連頭腦。﹝《傳信》﹞補骨脂﹝炒五錢﹞乳香﹝二錢五分﹞爲末擦之﹐或爲丸塞孔內。

齦常出血﹐漸至崩落口臭﹐極效。﹝《本事》﹞大黃﹝米泔浸軟﹞生地黃各旋切一片合定﹐粘貼一夜。未愈再貼。忌說話﹐恐引風。

又方﹝《簡便》﹞魚鮏艸﹑花椒﹑菜子油等分搗勻﹐入泥少許﹐作小丸如豆大﹐隨牙左右塞耳內。兩邊輪換﹐不可齊塞﹐恐耳气。一日夜取看﹐有細虫爲效。

又方﹝《海上》﹞露蜂房煎湯洗漱過﹐以陳茄稭燒灰敷之。或茄根搗汁頻塗之。

又方﹝《食寮》﹞鹽五錢﹐皂莢兩挺﹐同燒赤研﹐夜用擦牙。一月卽瘥。

又方﹝《永類》﹞薏苡仁桔梗﹝各等分﹞生研爲末。水調服。大小兒並治。

又方﹝《經驗》﹞川烏頭﹝生研﹞川附子﹝生研﹞麵糊丸小豆大﹐每綿包一丸咬之。

腎虛牙腫火痛。﹝《濟世》﹞杜仲靑鹽大黃﹝炒﹞牛膝﹝炒﹞上爲細末﹐擦之。

又方﹝《經驗》﹞甘松﹑硫黃等分爲末﹐泡湯漱之吐去﹐神效。

又方﹝《靈苑》﹞骨碎補二兩﹐銅刀細銼﹐瓦鍋慢火炒黑爲末﹐擦牙。良久吐之﹐咽下亦可。極能堅骨固齒﹐去毒﹐止疼。

又方﹝《奇效》﹞仙靈脾爲粗末﹐煎湯頻漱﹐大效。

胃火牙痛腫痛﹝《保壽堂》﹞好軟石膏一兩﹐火入淡酒內淬過爲末﹐加防風﹑荊芥﹑細辛﹑白芷各五分﹐共研細﹐日用擦牙。

又方﹝《集效》﹞升麻煎湯﹐漱咽之解毒。或加生地黃。

諸般牙痛﹝《普濟》﹞香附﹑艾葉煎湯漱之﹔又將香附炒黑爲末﹐擦去涎。

又方﹝《通變》﹞川椒四兩煎汁﹐拌靑鹽二兩﹐白鹽四兩炒幹﹐擦牙﹐洗目﹐甚妙。

又方﹝《普濟》﹞皂莢濃漿同朴硝煎化﹐淋於石上﹐待成霜擦之。

又方﹝《聖濟》﹞木香末入麝香少許擦牙﹐鹽湯漱之。

又方﹝《直道》﹞縮砂常嚼良。

又方﹝《集驗》﹞地松曬榦爲末﹐用一撚﹐湯泡少時﹐以手蘸湯挹痛處﹐卽定。

又方﹝《濟急》﹞靑蒿一握煎水漱之。

又方﹝《千金》﹞牛膝研末﹐或燒灰擦漱。

又方﹝《海上》﹞隔年糟茄燒灰﹐頻頻幹擦立效。

又方﹝髙鹽﹞鶴虱煎米醋漱口。或同防風煎水噙漱﹐仍研鶴虱艸塞之。

又方﹝節齋﹞三葉酸漿艸一把洗淨﹐川椒四十九粒去目﹐同搗爛﹐絹片裹定如箸大﹐切成豆粒許﹐每以一塊塞痛處﹐立止。

又方﹝《急救》﹞黑豆煮酒頻漱。

又方﹝《集簡》﹞蘿葡子十四粒生研﹐以人乳和之﹐左疼點右鼻﹐右疼點左鼻。

又方﹝《普濟》﹞老生薑瓦焙﹐入枯礬末同擦。有人日夜呻吟﹐用之卽愈。

又方﹝《禦院》﹞漧薑﹑炮川椒等分﹐爲末摻之。

又方﹝《普濟》﹞木耳﹑荊芥等分﹐煎湯﹐頻漱。

又方﹝《海上》﹞秋茄花旋燒﹐研﹐塗﹐立止。

又方﹝《孟詵》﹞吳茱萸煎酒﹐含漱。

又方﹝《聖惠》﹞枳殼浸酒﹐含漱。

又方﹝《集簡》﹞梅花冰片﹑朱砂各少許爲末﹐擦之立止。

又方﹝《經驗》﹞靑荷葉剪取錢蒂七个﹐以濃米醋一盞煎半盞﹐去渣熬成膏﹐頻頻抹之。

又方﹝《普濟》﹞白僵蠶直者﹑生薑同炒赤黃色﹐去姜爲末﹐以皂角水調擦﹐立止。

又方﹝《急救》﹞五靈脂一粒﹐咬痛處一熱茶時﹐涼水漱吐。

又方﹝《急救》﹞當歸﹑五靈脂﹑細辛各等分﹐水煎漱。

齒搖動及打傷﹝《禦院》﹞白蒺藜去角生研五錢﹐淡漿水半碗﹐入鹽調溫漱甚效。

或以根燒灰貼牙﹐卽牢固也。

牙動欲脫﹝《千金》﹞生地黃綿裹﹐咂令汁漬牙齦並咽﹐日五六次。

又方﹝《急救》﹞五倍子取一孔以白礬塡滿﹐過爲細末擦之。能烏須固齒。動搖將落者﹐卽堅牢。神效不能盡述。

香鹽散﹝《急救》﹞香附﹝炒黑四兩﹞靑鹽﹝一兩﹞爲末。每日擦牙﹐治一切牙證。

齒挺長出分許﹝《備急》﹞常咋生地黃良。

齒黃﹝時珍﹞糯糠燒白灰擦之。

痛牙欲取﹝《鮑氏》﹞茄科﹐馬尿浸三日﹐曬炒爲末。每用點牙卽落﹐神妙。

牙痛﹝《奇方》﹞鮮菖蒲根搗汁﹐左牙痛滴在左耳內﹐右牙痛滴右耳中﹐左右牙痛兩耳俱滴。屢驗。

又方巴豆半粒塞牙縫﹐立止。

又方防風﹑川椒﹑甘艸﹑浮麥煎湯漱。

又方粗碗一隻﹐川椒鋪底﹐潮腦蓋面﹐覆碗一隻於上﹐鹽泥封固﹐慢火一夜﹐次早研細。每用一釐擦牙根。

又方五倍子一个﹐開一孔﹐用鹽塡滿﹐炭火存性﹐略出火气﹐研末。以手指蘸擦牙﹐漱津片時﹐吐出數次﹐卽止。

取痛牙法

白馬尾燒灰存性﹐點上卽落。但須認定痛牙點之﹐不可亂點﹐恐好齒沾著亦落。

取痛牙法

﹝馬歧山﹞白龍骨﹝三錢研﹞用大蒜一瓣搗爛﹐入末一二分拌勻﹐貼痛處。半枝香時卽落。

牙痛明雄牙硝硼砂銀朱﹝各一錢﹞冰片﹝三分﹞共乳勻。搽牙齦內外上下﹐任其流涎﹐自愈。

又方五倍子研細﹐每用三錢﹐火酒半飯碗和勻﹐重湯燉一炷香﹐漱患處。立時定疼﹐永遠不發。

又方北細辛川萆蘚﹝各等分﹞滚水沖漱之﹐立愈。

失笑散

﹝江仍度﹞治牙疼如神。

蓽茇﹝八分﹞北細辛﹝淨葉一錢﹞大冰片﹝二分五釐﹞共研極細﹐擦牙痛處﹐伏於桌邊流涎﹐任其挖去。片時見效﹐便能飲食。

取痛牙法

白砒江子﹝各五錢﹞共研細末。以竹筒盛之﹐封固埋於白馬糞內藏著。春三﹑夏四﹑秋七﹑冬十日﹐取出懸於淨室中。將患牙用涼水漱過﹐將藥點在患牙根上﹐咳嗽一聲﹐其牙卽落。並不疼痛。

風火虫牙。

升麻﹝一錢﹞甘艸﹝五分﹞石膏﹝春夏四錢﹐秋冬二錢﹞作一劑。春夏用竹葉三十片爲引﹐秋冬用細茶葉二錢爲引。如臉腫加川芎。

牙疼不可忍者。

花椒﹝焙﹞胡椒食鹽﹝炒﹞枯礬明礬﹝各五分﹞共研細。每用少許擦﹐吐涎。

取牙白馬尿浸白茄根﹐日曬夜露三日﹐研細末。每用少許點放牙齦卽落。

風火牙粗碗一隻﹐入潮腦一兩於碗底內﹐上加蘇薄荷葉五錢﹐以水將薄荷葉潤透﹐蓋潮腦上﹐用綿紙糊碗口﹐放灰火上兩炷香﹐開看紙上升的潮腦﹐每用少許擦牙。

牙疼。

北細辛蓽茇豬牙皂荊芥食鹽﹝各一錢﹞三柰﹝面裹煨熟﹐二錢﹞川椒﹝五分﹞研細。擦牙良久﹐以水漱去。

虫牙山西大同碱少許﹐新絲棉裹作小球﹐塞痛牙內。候化出咸汁﹐卽止。

奎光牙證主方治一切牙風﹑牙疳﹑牙癰﹑牙咬等證。

玄參地骨皮白芍牡丹皮黃柏甘艸梢知母黑山梔生地車前子水煎服。﹝如熱甚﹐加熟石膏爲君﹐炒黑升麻爲佐﹔如有風﹐加荊芥穗﹔如虛加熟地﹑枸杞子﹔如欲解毒﹐加黃連﹑連翹﹔若穿牙疔毒﹐則用消腫解毒之藥﹐加紫花地丁﹑甘菊花。﹞牙痛杉木皮煎湯漱。

牙痛。

蟾酥五靈脂麝香﹝各一分﹞研勻。用絹稱一分重包藥紮緊﹐切牙痛處﹐卽止。

風火虫牙。

雄黃﹝五錢﹞元明粉潮腦硼砂﹝各二錢﹞蓽茇川烏﹝各一錢﹞共研細末擦。

三香散

丁香川椒﹝取紅﹐如無﹐用蓽茇代﹐各等分﹞冰片﹝少許﹞上爲末。敷牙根﹐腫痛立止。

二辛煎

陽明胃火﹐牙齦口舌腫痛不可當﹐先用此湯漱之﹐後擦三香散﹐或仍服淸胃等劑。

北細辛﹝三錢﹞生石膏﹝一兩﹞水二碗﹐煎一碗﹐乘熱頻漱。

定痛羌活湯

治風熱攻注﹐牙根腫痛。

羌活防風川芎生地﹝各一錢﹞升麻﹝一錢二分﹞細辛﹝四分﹞荊芥獨活薄荷﹝各六分﹞石膏﹝二錢﹞甘艸﹝五錢﹞水煎食後服。﹝如濕熱甚者﹐加黃連﹑山梔﹔惡熱飲者﹐加龍膽艸。﹞

石膏湯

治胃有實熱﹐牙痛或上牙腫痛。

升麻知母﹝各一錢﹞石膏﹝一錢五分﹞大黃﹝酒蒸﹐二錢﹞山梔薄荷赤茯苓連翹﹝各八分﹞朴硝﹝六分﹞甘艸﹝五分﹞水煎。食遠頻頻口咽﹐卽愈。

牙痛防風羌活靑鹽蓽茇細辛川椒﹝各等分﹞研細擦噙。

又方用淸涼藥轉痛者﹐用從治之藥治之。

蓽茇川椒薄荷荊芥細辛樟腦靑鹽上爲末。擦牙拔出熱涎。

驗方素心蠟梅花一朵煎湯﹐漱齒﹐其痛立止。但不可咽下。

卷十六齦齒部牙癰門主論

奎光曰﹕牙癰﹐一名牙蜞風。初起一小塊﹐生於牙齦肉上﹐或上或下﹐或內或外﹐其狀髙腫紅﹐寒熱疼痛者是也。牙癰﹐牙齦紅腫﹐但口能開合﹔若牙咬則牙關緊閉﹐口不能開﹐以此爲辧。如牙癰腫痛﹐齦肉突出﹐先用金丹碧丹﹝方載咽喉門。﹞吹入牙齦﹐外用黃熟香削成鑿子樣﹐從容放進牙關墊住﹐則牙關漸開﹐卽將金丹吹入患處。

又曰﹕牙癰專用口疳藥最穩。﹝方載咽喉門﹞《心法》曰﹕牙癰久不收口﹐如過服寒涼者﹐必生多骨﹐候骨尖刺出﹐搖則離動﹐始可取出﹐其口方斂。

卷十六齦齒部牙疔門主論

陳實功曰﹕牙疔生於牙縫之中﹐頂髙突起﹐痛連腮項﹐破則流血。先宜鍼刺﹐照疔瘡門施治。﹝《正宗》﹞

卷十六齦齒部牙HT門方論

奎光曰﹕牙HT屬胃火﹐發於牙齦﹐如豆大﹐或內或外﹐發無定處。治宜先用金丹碧丹﹐吹牙消散﹐後用口疳藥﹐﹝方俱載咽喉門。﹞加薄荷﹑冰片吹之。煎藥內加石膏﹑連翹。

卷十六齦齒部牙咬門主論

奎光曰﹕牙咬證﹐生於牙齒盡齦中﹐牙不能開﹐牙關緊閉。此證初起勢甚﹐至夜尢甚﹐形狀𨿽凶﹐尙在可治。宜先用金丹﹑碧丹吹入牙齦﹐外用黃熟香削塊墊牙﹐俟齒開時﹐再吹金丹。﹝方載咽喉門﹞

卷十六齦齒部牙菌門主論

奎光曰﹕牙菌生於牙齦﹐其形狀紫黑色﹐髙低如菌﹐此屬火盛血熱而兼气郁而生。宜吹口疳藥。﹝方載咽喉門﹞並服煎劑。

卷十六齦齒部牙漏門主論

澄曰﹕牙漏之患﹐多起於心胃火郁﹐腎陰消涸﹐或心事郁遏。多起於上門牙齦上﹐或下門牙齦上﹐初則髙腫作痛﹐久則上現黃泡﹐破後出膿漸安﹐𨿽然出膿﹐其口難完﹐細如鍼孔。但遇操勞﹐或心緒煩擾﹐或煎炒煙酒過度﹐發則腫痛﹐時出穢膿﹐更有串至左右齒根﹐遂成牙漏﹐𨿽不致命﹐頗亦爲累。初起治宜升陽散火﹐久則當用六味地黃湯加元參﹑釵斛﹐多服久服﹐自可全愈。初治切不可妄用苦寒之藥﹐內服外搽﹐致令心胃之火郁而又郁﹐反使火毒根株愈深。亦不可早用斂藥﹐亦能使火毒內斂﹐便有腐蝕脫齦﹑落齒之害。吹藥﹐在牙疳口瘡門中﹐選用。

又曰﹕潰後飲食後必須漱洗﹐庶不致飲食塞其膿竅﹐反令脹痛。

又曰﹕遠年近日﹐牙漏穿蝕﹐久不收功﹐用鮮竹一顆﹐鋸成一頭畱節﹐一頭無節數段﹐將食鹽裝結實了﹐放炭火上紅﹐取出冷定去竹﹐將鹽研細。每日擦漏齒上﹐久則收功﹐經驗多人。

卷十六齦齒部牙宣門主論

岐天師曰﹕牙宣﹐又名齒衄。齒乃骨之餘﹐腎之所主也。腎火外越﹐故齒出血﹐以六味地黃湯﹐加骨碎補一錢治之。﹝《祕錄》﹞陳實功曰﹕牙齦血出如綫﹐或鮮血時從外溢﹐名曰牙宣。此乃心腎火邪﹐逼血妄行之故﹐治當涼心滋腎爲主。如血出如綫﹐其湧如泉者危。﹝《正宗》﹞馮魯瞻曰﹕小兒二三歲後﹐乳食互進﹐或醉後房勞乳兒﹐致成腎疳。啼時滿口皆血﹐名曰宣露。﹝《錦囊》﹞又曰﹕凡血從齒縫中或齒根出者﹐謂之齒衄。有風壅﹐有腎虛。風壅者﹐淸風散﹐外以祛風擦牙散﹔腎虛者﹐以腎主骨﹐齒者骨之餘﹐虛火上炎﹐服涼藥而愈甚者﹐此屬腎虛﹐上盛下虛﹐宜鹽湯下安腎丸﹐仍用靑鹽炒香附黑色爲末擦之。然少陰气多血少﹐故其血必點滴而出﹐齒亦隱隱而痛﹐多欲者犯之。亦有胃熱而齒斷出血者﹐陽明气血俱多﹐火旺則血如潮湧﹐善飲者多犯此。宜淸其熱﹐淸胃散主之。

又曰﹕齒縫出血者﹐以大劑六味地黃湯加骨碎補一劑卽瘥。間有不瘥者﹐腎中火衰也﹐再加五味子﹑肉桂而愈。

竇漢卿曰﹕牙宣﹐謂脾胃中熱湧而宣露也﹐亦名齦宣。此候牙齒縫中出血﹐上屬脾﹐下屬腎﹐吐血痰至斗﹐爲難療者。急宜速治﹐遲則難生。先用蚌水灌淨﹐然後吹藥。﹝《全書》﹞汪省之曰﹕牙宣乃陽明胃經實火上攻﹐故血從牙縫中出也。血出不止者殺人。﹝《理例》﹞又曰﹕胃虛火動﹐腐爛牙齦﹐亦能有此﹔但常常滲流淡血不止﹐非同實火鮮血直出也。實火以淸胃石膏湯爲主﹔虛火宜歸芍地黃湯爲主。如齒齦腐爛血出不止者﹐犀角地黃湯﹑人中白散主之。

奎光曰﹕牙宣﹐乃齒縫出血﹐上屬脾﹐下屬胃﹐實火上攻所致。亦有胃虛火動﹐腐爛牙齦﹐以致淡血滲漏不止﹐內服扶脾淸火之劑﹐外用珍珠散吹。

卷十六齦齒部牙宣門主方

加味地黃湯

大熟地﹝四錢﹞山萸肉山藥﹝各二錢﹞骨碎補﹝三錢﹞澤瀉牡丹皮白茯苓﹝各一錢六分﹞水煎服。

止血四生湯

生荷葉生柏葉生地黃生艾葉﹝各三錢﹞水二盅﹐煎一盅﹐加童便一小杯和服。

齒齦出血﹝《蘭室寶鑑》﹞麥門冬煎湯漱。

又方人中白﹐研細﹐擦之。

又方陳糟茄子灰﹐擦之。

又方香附米﹝﹞石膏﹝﹐各一兩﹞側柏葉﹝火焙黃﹐五錢﹞靑鹽﹝三錢﹞研細﹐淸晨擦牙。漱口。

齒衄馬糞燒灰存性﹐研細﹐擦之﹐立止。

竇氏祕方治牙宣並穿腮腫毒。

鹿角灰﹝二錢﹞牛黃玄明粉黃柏﹝蜜炙褐色﹞雞內金﹝﹞珍珠人中白﹝﹞靛花白硼砂大紅絨﹝燒灰﹐各一錢﹞黃連﹝一錢五分﹞冰片五倍子﹝各三分﹞雄黃﹝五分﹞麝香﹝二分﹞各另研細和勻﹐吹患處。

齒衄固齒擦牙散

上好食鹽﹝成塊者﹞骨碎補生軟石膏﹝各四兩﹞新鮮槐花﹝二兩﹞搗爛爲團﹐曬漧再磨末﹐擦牙甚妙﹐且能固齒。一方多寒水石﹑沒食子。﹝酒煮火烘。﹞齒根邊津流血不止苦竹茹四兩醋煮﹐含嗽吐之。

齒血。﹝《醫旨緒餘》﹞三制大黃﹝研末三錢﹞用枳殼煎湯﹐加童便調下﹐卽止。

珍珠散

﹝奎光。﹞治牙宣。

烏賊骨﹝去殼﹞象皮﹝炙脆﹞降香節﹝忌鐵器﹞龍骨﹝﹞珍珠﹝各一錢﹞兒茶沒藥乳香朱砂﹝各五分﹞廣三七﹝二錢﹞冰片﹝一分五釐﹞共研細末﹐取棉花如指大﹐撚成團﹐蘸水再捺成扁式﹐方蘸藥塞患處﹐以指按之勿動﹐二三次卽愈。

牙齦出血艸決明煎湯噙之﹐卽止。

齒衄出血喫食不得。

白龍骨黃連牙硝﹝各一兩﹞冰片﹝一錢﹞白礬﹝一分﹞共研細末﹐每用少許﹐敷牙齦下。

滿口齒出血枸杞子爲末﹐煎湯漱之﹐然後吞下﹐立止。

卷十六齦齒部馬牙門主論

馮魯瞻曰﹕小兒生下﹐啼哭不乳﹐宜看牙齦之上有白點如粞大者﹐名爲馬牙。急以銀鍼挑去﹐卽血出不妨﹐磨京墨濃搽。間日再看﹐再生再挑卽安。否則脾元中气敗絕﹐面靑口撮而死。﹝《錦囊》﹞《慈幼外編》云﹕凡兒生下﹐每日夜將淸湯或苦茶蘸軟絹攪兒口內﹐如齒邊有白點﹐卽以指甲或細鍼挑破﹐便無驚風撮口之患。

《保生碎事》云﹕初生七日內﹐面赤喘急﹐啼聲不出﹐卽名撮口臍風。看齒齦上有小泡如粟米狀﹐急以溫水蘸靑軟帛裹指﹐擦破卽愈。大約撮口證﹐必先大便熱﹐須用生犀角及眞羚羊角磨汁﹐和蜜飲之有效﹐急用大黃甘艸各二錢煎服。

奎光曰﹕馬牙者﹐用初生小兒胎內受熱毒﹐見風而生。但看牙齦上有白色如脆骨﹐卽是此證欲發矣。出胎卽發噴嚏﹐含乳或吞或吐而不吮﹐其病已深﹐苦不急治﹐入腹卽死。切莫認作黃膽之類﹐出胎便要看﹐日日要挑破﹐至三四日病卽成眞﹐五六日堅硬難治﹐甚者有發而又發﹐大約要盈月後方免此患。先用靑水以絹繞在竹箸上﹐撥開牙關﹐將銀簪挑破出血﹐吹口疳藥。﹝方載咽喉門。﹞駱潛庵曰﹕初生小兒﹐月內打嚏﹐卽是馬牙。蓋因气血薄弱﹐不能伏制其毒﹐以致心火上炎。牙齦徧生白色﹐用鍼刺破﹐毛靑布蘸水擄洗後﹐用金墨搽﹐不復長。宜服延壽丹少許卽愈。﹝《推拿祕書》﹞

卷十六齦齒部馬牙門主方

馬牙驗方﹝《慈幼外編》﹞取桑樹內汁濾淸﹐塗之。

又方﹝《保生碎事》﹞白僵蠶四枚﹐炒研末蜜調﹐敷唇內卽好。

卷十六齦齒部走馬牙疳門主論

《心法》曰﹕走馬疳惟癖積攻牙成疳者。愈後易發﹐皆由積火時時上攻也。惟在調理飲食得宜爲要﹐如山藥﹑栗子﹑鵝﹑蟹﹑甜﹑辣等物﹐俱當禁忌。若稍有疏忽﹐必致復發。

李東垣曰﹕走馬疳者﹐熱毒上攻虛髒所受。腎臟主骨﹐齒爲骨餘﹐上奔而潰﹐勢如走馬﹐故名之。

r走馬牙疳p04﹣a41a88。bmpr奎光曰﹕走馬牙疳﹐或因胎毒﹐或因痧痘後﹐發毒攻蝕齒齦﹐腐爛成疳﹐殺人最速。鼻梁上發紅點者不治。色如幹醬﹐一日腐一分﹐二日腐一寸﹐故名走馬﹐以諭其速也。有齒者落盡而死。小兒走馬疳﹐大人牙糟風﹐俱防齒落。

訣曰﹕凡看走馬疳﹐無分老幼﹐但上面左邊門牙爲牙中之主﹐此牙一落﹐則余齒盡落﹐此牙不落﹐余牙𨿽落俱還可治。

又曰﹕崩砂疳﹑口疳自舌下牙齦上腫赤﹐口內作痛如湯潑﹐牙齦漸爛﹐亦防齒落爲虞。

又曰﹕走馬疳﹐宜吹口疳藥﹝方載咽喉門。﹞加牛黃倍珍珠﹑龍骨﹐痧痘後不用龍骨﹐加牛黃﹑珍珠﹐無不立效。

陳實功曰﹕牙疳必起於痧痘之後餘毒未盡﹐或病後內熱熾盛而成。所患浮腫破爛流涎。﹝《正宗》﹞又曰﹕凡穢气沖人者死。下蝕咽喉上蝕鼻梁者死﹐齒落無血者死﹐涎向內流者死﹐大肉已脫者死﹐口臭涎穢者死﹐黑腐不脫者死﹐用藥不效者死﹐穿腮透唇者死﹐鼻梁黑黯者死﹐飲食不進者死。

馮魯瞻曰﹕走馬牙疳者﹐多因气虛受寒﹐熱郁在內﹐或食甜酸鹹滯之物﹐積滯日久﹐蘊熱上衝﹐齒焦黑爛﹐間出淸血﹐血聚成膿﹐膿臭成虫﹐侵入口齒﹐甚則腮頰穿破﹐乳食難進﹐气喘熱作而危矣。治法宜內服淸解先去積熱﹐外用溫鹽水洗﹐吹以去涎拔熱之藥。切不可純以寒涼斂遏﹐以致郁熱無從發泄﹐厥潰更深矣。以走馬名之者﹐蓋齒屬腎﹐腎气一虛﹐則虛火邪熱直奔上焦﹐勢如走馬耳。﹝《錦囊》﹞又曰﹕小兒腦熱肚痛﹐寒熱往來﹐滑泄頻頻﹐口臭漧渴﹐耳內瘡膿﹔外則身體壯熱﹐足冷如冰﹐面黧爪黑﹐瘡癢肌削﹐齒斷口瘡﹐俗名走馬。虛火壅於上焦﹐故乃口臭﹐名曰臭息。繼此齒黑﹐名曰崩砂。更若齦爛﹐名曰潰槽。如熱血逆出﹐名曰宣露。甚至牙爲脫落﹐名曰腐根。其根旣腐﹐病縱得痊﹐齒不可再﹐此乃急疳之候。急疳者﹐腎疳也﹐一名骨疳。乃腎臟久受傷損所致﹐甚至飲水好咸﹐小便如乳﹐牙焦﹑牙黑骨枯者死。

卷十六齦齒部走馬牙疳門主方

人中白散

治小兒走馬牙疳﹑口疳以及牙齦腐爛臭黑者﹐並搽痔瘡膿耳﹑男婦腿上傷﹑手瘡神效。

人中白﹝溺壺者佳﹐紅二兩﹞兒茶﹝一兩﹞冰片﹝五分﹞黃柏白硼砂蘇薄荷眞靑黛﹝各六錢﹞川連﹝五錢﹞共研極細。先用陳松蘿茶洗淨﹐日吹五七次。吹後涎從外流爲吉﹐毒涎入裏爲凶。痔瘡用麻油調搽﹔膿耳吹耳內﹔傷手瘡幹摻。

走馬牙疳洗藥﹝章壽祥﹞黑山梔連翹金銀花﹝淨﹞黃芩白芷梢黃柏玄參﹝各五錢﹞生石膏﹝三錢﹞胡黃連桑白皮桔梗射幹銀柴胡﹝各一錢二分﹞當歸尾牡丹皮茜艸赤芍﹝各一錢二分﹞燈心﹝二十根﹞煎湯頻洗。

又方紅棗浸桐油內﹐陰漧又浸﹐如此三徧﹐存性﹐加冰片少許吹之。

又方﹝《啟玄》﹞人中白﹝婦人淨桶內碱﹐一錢﹞銅綠﹝水飛﹐三分﹞麝香﹝一分五釐﹞研細吹之。或加冰片。

又方馬前一兩﹐入去核膠棗內﹐火煙盡存性﹐爲末﹐吹之。

又方多年白螺螄殼研﹐加兒茶少許﹐乳細吹之。

又方紫貝﹝卽海巴﹞研吹之。

又方人中白﹝﹞銅綠﹝各二錢﹞冰片牛黃﹝各一分﹞麝香﹝一分五釐﹞研細吹之。

又方篛葉二十一片研﹐加冰片少許吹之。

又方野地白狗糞放瓦上﹐令煙盡﹐加冰片研細吹。

又方人中白﹝﹞川黃連五倍子黃丹﹝飛淨炒﹞雄黃血竭﹝各一錢﹞靑黛﹝澄淸﹞硼砂﹝各三分﹞冰片麝香牛黃﹝各一分﹞研細洗淨吹之。

又方川黃連﹝三錢﹞硼砂﹝一兩﹞牛黃冰片﹝各一錢﹞研細吹之。

又方舊氈子灰﹐加冰片少許吹之。

又方取蛔一條洗淨﹐陰陽瓦焙﹐加冰片二分研細。搽一塊好一塊。

又方明雄﹑雌黃各三錢入黑棗內﹐紙包煨透﹐同棗研﹐吹。

又方鵝糞去兩頭畱中段﹐浸水澄淸用絹蓋﹐以新筆蘸水洗疳上。

神授丹

枯礬﹝五分﹞冰片麝香﹝各一分﹞白氈灰﹝三分﹞研細吹之。

玉液丹

五倍子揀明淨者﹐敲作小塊﹐去淨虫网蛀屑﹐用好六安茶泡汁待溫浸洗﹐濾去茶汁﹐再用糟坊白藥丸研篩拌勻﹐放瓷器內﹐棉花覆緊﹐放於暖處﹐候生白毛爲度。用篩盛放風日中﹐曬令極幹﹐篩淨白毛﹐如篩不盡﹐可用布將毛拭淨。每五倍子十兩淨末﹐加兒茶﹑生甘艸各二兩﹐蘇薄荷葉﹑烏梅肉各一兩﹐研極細末﹐梨汁爲丸﹐如元眼核大﹐晾漧收貯。每用一丸﹐淸茶調勻﹐靑絹蘸敷患上。

又方五倍子﹝大者一个﹞棗核﹝十个﹞白砒﹝三四釐﹞將棗核白砒裝在五倍子內﹐火至煙盡爲度﹐研極細。吹牙齦患處。

又方人中白﹝一兩﹞兒茶﹝二錢﹞銅靑麝香冰片﹝各少許﹞研細吹上。

又方靑黛白硼砂﹝各三錢﹞黃柏川黃連黃芩﹝各一錢﹞研細。用米泔水漱淨搽之。

何氏濟生方

白硼砂﹝五錢﹞蒲黃靑黛黃柏人中白﹝﹞馬屁勃兒茶﹝各一錢﹞白僵蠶﹝五分﹞甘艸節﹝八分﹞麝香冰片﹝各少許﹞合研如塵﹐凡走馬牙疳﹑齒落喉爛臭不可近者﹐漱淨吹數次﹐卽愈。

淸香散

﹝《何氏濟生》﹞紅氈子﹝存性﹞兒茶乳香﹝去油﹞沒藥﹝去油﹞海巴﹝存性﹞象皮﹝炙﹞珍珠輕粉各等分。研極細吹之﹐立刻生肌。

痘後牙疳﹝《啟玄》﹞蠶繭出過蛾的一个﹐入明礬一塊﹐灰搽之。

走馬牙疳。

地虱﹝卽小艸鞋虫﹐瓦焙七分﹞人中白﹝三分﹞研細搽之。

齦疳蝕爛宣露臭敗。﹝《急救須知》﹞胡黃連﹝五分﹞膽礬孩兒茶﹝各五釐﹞研細搽之。

又方﹝《普濟》﹞零陵香﹝洗炙﹞蓽茇﹝炒﹐各等分﹞研末摻之。

又方﹝《聖惠》﹞細辛煮濃汁﹐熱含冰吐。

又方﹝《衛生》﹞桔梗茴香﹝各等分﹞燒研敷之。

又方﹝《急救》﹞芥菜稈燒存性﹐研末頻敷。

又方﹝時珍。﹞瓦苔煎水入鹽漱口。

又方﹝《海上》﹞絲瓜藤陰漧﹐臨時成性﹐研搽卽止。

又方﹝《集簡》﹞五倍子﹝炒黑一兩﹞枯礬銅靑﹝各一錢﹞研細﹐先以米泔漱淨摻之。

又方﹝《惠生》﹞絲瓜藤﹝一握﹞川椒﹝一撮﹞燈心﹝一大把﹞水煎濃汁漱吐﹐其痛立止如神。

走馬牙疳。﹝《簡便》﹞北棗﹝一枚去核﹞將鴨嘴膽礬入內﹐紙包赤﹐出火毒﹐研敷出涎。

又方﹝《經驗》﹞雞內金﹝不落水者五枚﹐﹞枯礬﹝五錢﹞研搽。

又方﹝《便覽》﹞五倍子靑黛枯礬黃柏﹝各等分﹞研末﹐先以鹽湯漱淨摻之﹐立愈。

又方﹝《保幼》﹞楊花燒存性﹐入麝香少許搽之。

走馬疳蝕透骨穿腮﹝《經驗》﹞生南星一个﹐當心剜空﹐入雄黃一塊面裹燒﹐候雄黃作汁﹐以盞子合定﹐出火毒去面爲末﹐入麝香少許﹐拂瘡數日甚效。

又方﹝《試效》﹞綠礬入銅勺﹐炭火紅﹐以醋拌勻﹐如此三次爲末﹐入麝香少許﹐溫漿水漱淨摻之。

小兒牙疳牙宣腫爛﹝《簡便》﹞白礬打碎裝入五倍子內﹐燒成性爲末摻之。

小兒齒疳﹝《活幼》﹞鴨嘴膽礬一錢﹐匙上紅﹐麝香少許研勻敷齦上。

又方﹝《神效》﹞漧薑白礬棗子共燒存性爲末﹐搽之。

又方婦女戴舊通艸花﹐不拘何色﹐燒灰搽之。

又方﹝《錢氏》﹞人中白研末擦之。

初起走馬牙疳。

人中白﹝溺壺內者佳﹐火紅二兩﹞兒茶﹝一兩﹞靑黛薄荷葉黃柏﹝各六錢﹞冰片﹝五分﹞各研細和勻。先用溫湯漱淨﹐吹藥疳上﹐日用六七次﹐吹之﹐涎從外流爲吉﹐涎毒內收爲凶。

煎方﹝周鶴仙﹞專治牙疳﹐𨿽穿腮破唇神效。

蘆薈銀柴胡玄參川黃連升麻胡黃連石膏羚羊角桔梗黑山梔甘艸蘇薄荷牛蒡﹝各五分﹞淡竹葉﹝十片﹞煎六分﹐食後服。

走馬牙疳﹝《家祕》﹞鰉魚牙齒﹐陰陽瓦存性﹐研細末﹐每一錢加冰片一錢﹐乳細搽之﹐神效。

煉毒丹

﹝《劉氏祕方》﹞治走馬牙疳屢驗。

熟石膏﹝一兩﹞白砒﹝二錢﹞同研末和勻﹐用麵包好火﹐煙盡爲度﹐又乳極細﹐每次用一錢﹐以滚水沖﹐用筷子急攪澄淸﹐候溫取上面淸水漱之﹔先微痛再換第二次漱之﹐卽生皮全愈。

牙疳第一神方端午收蟾一隻﹐將過人中白一錢五分入肚內﹐弔到次年﹐陰漧﹑焙脆爲末﹐加建靑黛﹑血餘淨各一錢﹐枯礬一分﹐冰片﹑麝香各五釐﹐竹葉上繭蠶焙漧數分。共乳細末﹐每用一分吹患處立愈。如牙齦上生黑肉加輕粉一錢急疳蝕口鼻欲死海中文蛤燒灰﹐臘月豬脂和塗。

牙疳潰爛﹐穿唇破鼻並口瘡胡黃連﹝五分﹞膽礬兒茶﹝各五釐﹞研末搽。

又方三四年陳醬茄子﹐炙黃燒灰存性﹐吹之牙疳滿口牙齒潰爛動搖川椒﹝炒﹐一錢五分﹞銅靑硼砂﹝各一錢﹞共研乳細搽之﹐立愈。

走馬疳大黑棗數枚去核﹐入明雄塡滿﹐以薴麻紮好浸麻油內﹐在燈頭燒﹐以盞在燈下候滴下雄黃珠﹐爲細末﹐搽患處。

齒鼻疳。拖尾糞蛆灰一錢﹐大紅氈衣片灰五分﹐和勻搽之。

牙疳牙痛口瘡齒衄喉痺生石膏﹝一兩﹞硼砂﹝七錢﹞冰片﹝三分﹞白僵蠶﹝一錢﹐﹞研極細搽。

走馬牙疳及口舌糜爛。

銅綠﹝醋制﹞杏仁﹝各等分﹞人中白﹝加倍﹞冰片﹝少許﹞研極細搽。﹝古方有人中白七分﹐枯礬三分同用者。又有蜜炙黃柏與人中白同用者。皆可師之法。﹞走馬牙疳速效神方水銀﹝一錢﹐入錫五分化成粉﹞紅舊氈﹝燒灰﹞五倍子﹝燒焦各一錢二分﹞共乳細﹐用眞麻油調藥一二茶匙﹐分二次搽。宜少少用﹐不可多用。搽在牙齦患處﹐有涎卽張開口流出﹐不可咽入肚內。能去腐生肌﹐立刻止痛﹐兩三日卽收功。外用冬靑葉煎湯漱口。

卷十六齦齒部靑腿牙疳門主論

《醫宗金鑑》云﹕靑腿牙疳﹐此證自古方書罕載﹐其名僅傳。雍正年間北路隨營醫官陶麟起頗得其詳﹐略云﹕軍中凡病腿腫色靑者﹐其上必發牙疳﹔凡病牙疳腐血者﹐其下必發靑腿。二者相因而至﹐推其原皆因上爲陽火炎熾﹐下爲陰寒閉郁﹐以至陰陽上下不交﹐各自爲寒爲熱﹐各爲凝結而生此證也。相近內地間亦有之﹐邊外𨿽亦有﹐不甚多﹐惟內地民眾初赴邊外﹐得此證者十之八九。蓋中國之人﹐本不耐邊外苦寒風冷﹐況坐臥濕地﹐故寒濕之痰生於下﹐致腿膝靑腫﹐其病形如雲片﹐色似烏茄﹐肉體頑硬﹐所以步履艱難也。又緣邊外缺少五穀﹐多食牛羊等肉﹐其肥膩鮏羴﹐瘀滯於胃﹐毒火上燻﹐致生牙疳﹐牙齦腐爛出血。若穿腮破唇﹐腐爛色黑﹐卽爲危候。邊外相傳有令服馬乳之法﹐麟初到軍營診視靑腿牙疳之證﹐亦僅以馬乳。閱歷旣久﹐因悟其馬腦之溫﹐不如易之馬乳﹐爲效倍速﹐令患者服之﹐是夜卽能發出﹐諸證減矣。蓋腦爲諸陽之首﹐其性溫暖﹐且能流通故耳﹐兼服活絡流气飲﹐加味二妙湯﹐宣其气血﹐通其經絡﹐使毒不得凝結﹐外用砭法﹐令惡血流出以殺毒勢﹐更以牛肉片貼敷以拔積毒﹐不數日而愈。蓋黑血出則陰气外泄﹐陽气卽隨陰气而下降﹐兩相交濟﹐上下自安矣。由是習爲成法﹐其中活者頗多。因不敢自私﹐著之於書﹐以公於世。

又曰﹕形气衰敗﹐飲食不思者﹐不治。牙齒俱落﹐紫黑血流﹐腐潰穢臭者﹐不治。

腿大腫腐爛﹐或細而漧枯者﹐不治。

卷十六齦齒部靑腿牙疳門主方

服馬乳法﹝陶麟起。﹞治靑腿牙疳。

用靑白馬乳﹝如無靑白馬﹐卽雜色馬亦可用。﹞每日早﹑午﹑晚﹐隨擠隨服。甚效。

服馬腦法馬腦子﹝一个﹐用竹刀挑去筋膜﹐放在碗內﹞用滚熱黃酒一斤或半斤衝服。倘一次不能服完﹐分作兩次衝服亦可。

活絡流气飲

﹝一名和中旣濟湯。﹞蒼術漧薑枳殼生附子黃柏懷牛膝山楂麻黃羌活宣木瓜獨活烏藥檳榔甘艸引加黑豆四十粒﹐生薑三片。

如牙疳盛﹐減去漧薑﹑生附子﹐加胡連﹑龍膽艸。如牙疳輕而腿疼重﹐加肉桂。如寒熱已退﹐減去麻黃﹑羌活﹐加五加皮﹑威靈仙。

加味二妙湯

蒼術黃柏檳榔懷牛膝澤瀉宣木瓜烏藥當歸尾引加黑豆四十九粒﹐生薑三片﹐煎服。

砭法

用三稜扁鍼形如錐鋌者﹐向腿上靑黑處﹐勿論穴道﹐量黑之大小﹐鍼一分深﹐或十鍼二十鍼皆可﹐務取黑血流出﹔外以牛肉切薄片﹐貼鍼眼並黑處。次日再看﹐如黑處微退﹐仍鍼仍貼。如無牛肉﹐當頂刺破﹐用罐拔法亦可。

牛黃靑黛散

西牛黃靑黛﹝各五分﹞硼砂﹝二錢﹞朱砂人中白龍骨﹝各一錢﹞冰片﹝二分﹞研細末。用甘艸湯漱淨吹。

洗法煮馬肉湯洗。

又方割羊肝片貼黑處。

又方芥菜子搗細﹐燒酒調敷。

卷十六齦齒部鉆齒疳門主論

陳實功曰﹕鉆齒疳乃小兒牙根尖穿出齒根肉外﹐芒刺嘴唇作痛。用披鍼挑破牙傍好肉﹐以手取出本牙﹔出血不止﹐以涼水濕紙換貼二三次﹐其血自止。必兼戒濃味﹐其牙復生如舊。﹝《正宗》﹞

卷十六齦齒部齒踞門主論

申斗垣曰﹕齒齦上長出如雞足踞﹐長一二寸﹐不痛﹐誤觸之則痛連心﹐乃足陽明胃經之毒。當用芫花綫系之﹐二日自落。如齦下是手陽明大腸經﹐亦用芫花綫系﹐用藥則當分經泄毒。﹝《啟玄》﹞

卷十六齦齒部齒窟瘡門主論

申斗垣曰﹕凡人年老齒落﹐其根最深﹐其窟最大﹐气血虛衰不能長合﹔忽被硬物砑破﹐其痛切骨至心及腦﹐飲食不便﹐瘡口最難合﹐名曰齒窟瘡。用生肌散二三分﹐舊棉花托入窟內﹐或飯搗和塞之﹐過夜﹐亦妙。﹝《啟玄》﹞

卷十六齦齒部骨槽風門主論

r骨槽風p04﹣a41a89。bmpr王肯堂曰﹕骨槽風又名穿腮毒﹐牙齦腫痛﹐寒熱大作﹐腐爛不已﹐由憂愁思慮﹐驚恐悲傷所致。初起生於耳下及頸項間﹐隱隱皮膚之內﹐略有小核﹐漸大如胡桃﹐日增紅腫﹐或上或下﹐或左或右﹐牙關緊急﹐不能進食。先用鵝翎探吐風痰﹐切不可用刀鍼。﹝《準繩》﹞竇漢卿曰﹕骨槽風﹐一名穿珠﹐一名附骨﹐一名穿喉﹐一名牙槽風﹐一名穿腮。

此乃憂思驚慮﹐太陽受證﹐結於大腸之間﹐邪毒交生﹐灌於經絡之內。初起生於耳下及項間﹐隱隱皮膚之內﹐略有小核﹐漸長如李子之狀﹐便覺紅腫﹐或上或下﹐或左或右﹐牙關緊急﹐口噤不開。急用鵝毛攪出風痰﹐卽服煎劑。

陳實功曰﹕骨槽風初起生於耳前﹐連及腮項﹐痛引筋骨﹐久則漸漸漫腫﹐寒熱如瘧﹐牙關緊閉﹐不能進食。此得於鬱怒傷肝﹐致筋骨緊急﹔思慮傷脾﹐致肌肉腐爛﹔膏梁濃味﹐致腫多臭穢。初則堅硬難消﹐久則瘡口難合。初宜艾灸腫項及耳垂下五分﹐各七壯﹐膏貼以泄內毒﹔牙關內腫﹐以綫鍼刺去惡血﹐冰硼散搽之﹐使內外毒瓦斯得解﹔內服降火化痰淸熱消腫之劑﹔潰後補托藥中加麥冬﹑五味。如外腐不脫﹐虛熱不退﹐堅腫不消﹐形焦體削者死。﹝《正宗》﹞蔣示吉曰﹕治此必使水升火降﹐脾健金淸乃愈。﹝《說約》﹞又曰﹕牙槽風久而不愈﹐齒縫中出白膿﹐極難調治。甚則齒落﹐如上左邊門牙落者不治。治用口疳藥﹐﹝方載咽喉門。﹞加牛黃﹑倍珍珠兒茶。初起五日用之﹐紫色退至白色﹐再五日長肉﹐再五日自愈。

又曰﹕牙槽風久而不愈﹐卽名牙漏吹。同牙槽風法﹐兼服滋陰降火之劑。戒酒色﹑發物。

《心法》曰﹕骨槽風﹐一名牙匕發﹐又名穿腮發﹐乃手少陽三焦﹑足陽明胃二經風火也。起於耳前連及腮頰﹐筋骨隱痛﹐日久腐潰﹐腮之裏外筋骨﹐仍然漫腫硬痛﹐牙關拘急﹐皆由邪風深襲筋骨故也。此證屬在筋骨陰分﹐故初起腫硬難消﹐潰後瘡口難合﹐多致不救。亦有過服寒涼﹐以致肌肉堅凝腐臭﹐非理中湯佐以附子不能回陽﹐非僵蠶不能搜風。如法治之﹐諸證俱減﹐惟牙關拘急不開﹐宜用生薑片墊灸頰車穴﹝穴在耳垂下五分隱中。﹞二七壯﹐每日灸之﹐兼用鍼刺口內牙盡處出血﹐其牙關卽開。若寒熱不退﹐形焦體削﹐痰盛不食﹐或口內腐爛﹐甚則穿腮落齒者﹐俱爲逆證。當腐爛之初﹐治法同牙疳施救﹐亦不過稍盡人事耳。

卷十六齦齒部骨槽風門主方

骨槽風﹑牙疳奇方古廟屋上多年幹貓屎白色者﹐取來陰陽瓦焙存性﹐每一錢加冰片二分﹐研細收貯。每用濃松蘿茶洗淨﹐然後吹之蝕爛處﹐自生肌收口。

卷十六齦齒部重齦門主論

馮魯瞻曰﹕重齦者﹐初生貼著齒齦有物脹起者是也。此候乃脾胃挾熱﹐气血不能收斂。治法速宜綿纏長鍼露鋒﹐刺腫之處去其惡血則消﹐若再生再刺﹐否則有妨乳食。總緣小兒出胎之後﹐血气收斂成血﹐則口內﹑舌上﹑喉頰皆淨﹔若血气不斂﹐胎毒上攻﹐則乃成矣。﹝《錦囊》﹞

卷十六齦齒部齒遲門主論

馮魯瞻曰﹕男子八月而生齒﹐八歲而﹔女子七月而生齒﹐七歲而。有齒遲者﹐乃稟受腎气不足而髓不彊。齒爲骨餘﹐骨之所絡而爲髓﹐髓不足故不能上充於齒而遲也。若能調气血﹐固本復元﹐則齒自生而骨力堅凝矣。﹝《錦囊》﹞

卷十六齦齒部長齒門主方

長齒法

﹝岐天師﹞雄鼠脊骨﹝全副﹐余骨不用﹐尾亦不用﹐頭亦不用﹐肉亦不用﹐新瓦上焙於﹐不用燒焦﹐畱其生气也﹞熟地黃﹝須親身用竹片挖取生地黃﹐用瓦器煮熟﹐身懷令榦爲末﹐三錢。如市賣地黃﹐經鐵鍼穿孔者﹐卽不效矣﹞北細辛楡樹皮﹝各三分﹞靑鹽﹝二錢﹞杜仲當歸﹝各一錢﹞忌犯鐵器﹐共研細末。用一瓷瓶盛之﹐每日五更時不可出聲﹐將此藥輕擦在無牙之處三十六擦﹐藥任其咽下。不可用水漱口﹐一月如是。日間午間擦之更佳﹐亦如前數﹐但經鐵器便不效矣。

齒痛落去復生法

膽礬研細﹐人乳和搽孔中﹐日三四次﹐俱用新汲水漱淨。久之其齒復生。

卷十六齦齒部固齒門主方

擦牙散

藿香北細辛沈香白芷靑鹽廣木香破故紙﹝各三錢﹞石膏﹝﹐一斤﹞研細﹐早晚擦。

又方香附﹝一斤﹐去毛﹐用靑鹽四兩煮幹﹐炒黃色﹞饅首﹝四兩﹐﹞生石膏熟石膏﹝各八兩﹞三柰甘松﹝各二兩﹞研細擦。

又方靑果﹝存性﹐四兩﹞旱蓮艸﹝一斤﹑靑鹽四兩﹐用淺水浸煮曬漧﹞研細擦。

又方臘肉骨﹝灰﹞石膏﹝﹞扁柏葉﹝焙﹞香附枯白礬靑鹽﹝各等分﹞研細﹐擦。

又方榦槐枝﹝端午向東南方取嫩枝風漧﹞鮮槐枝﹝嫩者﹞白芷皂角刺猴姜﹝去皮搗碎﹞靑鹽﹝各等分﹞先將鹽入鍋內﹐水一盞化開入藥﹐焙黑色﹐磨細﹐擦。

又方熟地﹝酒浸﹞破故紙靑鹽地骨皮槐角﹝各一兩﹞軟石膏百藥煎側柏葉臘肉骨﹝﹐各五錢﹞香附細辛﹝各二錢﹞沒食子﹝一錢﹞研細擦。

固齒法

﹝岐天師﹞雄鼠脊骨﹝一副﹞熟地骨碎補楡樹皮面﹝各三錢﹞杜仲﹝三錢﹞當歸細辛靑鹽﹝各一錢﹞共爲末裹棉紙內成條﹐咬在牙牀上以味盡爲度﹐用一條永不齒落矣。然亦不可犯鐵器﹐犯則不效。一方有沒石子﹐少杜仲﹑骨碎補。

至寶丹

﹝《馮氏祕方》﹞雄鼠骨﹝一副﹐其鼠要八兩以上者﹐越大越好﹐理毛﹐用艸紙包七層﹐再用稻艸包緊﹐黃泥封固﹐用稻糠煨熟去肉﹐揀出全骨﹐酥油炙黃﹐研爲細末﹐入後藥﹞北細辛﹝洗淨土﹐曬﹞眞沈香﹝各一錢五分﹞破故紙﹝靑鹽水炒﹞白石膏﹝靑鹽水炒﹞骨碎補﹝去淨毛﹐蜜水炒﹞全當歸﹝酒炒﹞旱蓮艸﹝酒炒各五錢﹞香白芷﹝靑鹽水炒﹞懷生地﹝酒炒各三錢﹞綠升麻﹝焙二錢﹞沒石子﹝雌雄一對﹐酒煮火烘﹞上爲細末。同鼠骨末合在一處拌勻﹐用銀盒或鉛盒盛之。每早擦牙漱咽﹐久而不斷。牙齒動搖者﹐仍可堅固﹐不動者永保不動﹐甚之少年有去牙一二﹐在三年以內者﹐竟可復生﹐頗小而白﹐久則如故﹐妙不可言。

又方﹝《保元》﹞早蓮艸陰漧切碎﹐半斤﹐香附米四兩﹐入砂鍋共炒黑存性爲末﹐擦牙固齒烏須。

又方﹝《急救》﹞柳椹陰榦爲末。日用擦牙﹐去風明目﹐烏須固齒。久用不徹﹐可咀金石。

齒疏陷物﹝《集玄》﹞蘆甘石﹝﹞寒水石﹝各等分﹞爲末。每用少許擦之。忌用刷牙﹐久則自密。

擦牙永不疼痛。﹝周鶴仙方。﹞靑鹽﹝三兩﹞硼砂﹝三錢﹞膽礬﹝三分﹞皂角﹝鹽內者﹐一錢﹞共爲細末。撿大个五倍子七枚﹐將藥末勻裝五倍子內﹐用火紙每个包過七次﹐又共包七次﹐將黃泥包裹﹐炭火煨煉去綠煙爲止﹐取出研細收貯。每早晨擦牙一次﹐其功甚大﹐此曉園驗方也。

又方肥皂肉搗爛﹐擦牙。

又方生石膏生明礬﹝各等分﹞共研細末。擦牙。固齒如神。

又法凡大小便時﹐將牙齒咬緊。久久行持此法﹐牙齒到老不落不痛。

牙齒搖動及外物所傷﹐諸藥不效欲落者。

川五倍幹地龍﹝去土微炒﹐各等分﹞研細。用生薑揩牙齦後﹐以藥末敷之﹐五日內不得咬硬物。如齒初折落時﹐乘熱將齒放齒槽中安好﹐敷藥齒之內外。卽牢如故。

固齒將軍散

治牙痛牙傷﹐胃火糜腫﹐久用牢牙固齒。

靑鹽﹝四兩﹞杜仲﹝炒半黑﹞錦文大黃﹝炒微焦﹐各十兩﹞爲末。淸晨擦牙漱口。火盛者咽之亦可。

卷十七咽喉部

凡一切咽喉癰疽﹑風痺﹑音啞﹐皆匯於此部中﹐以便撿閱參治。

卷十七咽喉部咽痛門主論

陳實功曰﹕咽喉𨿽屬於肺﹐然所致各有不同﹐有虛火實火之分﹐緊喉慢喉之說。

咽爲心肺肝腎呼吸之門﹐飲食聲音出納之道﹐此關系一身﹐害人迅速。虛火色淡微腫﹐脈亦細微﹐小便淸白﹐大便自利﹐此乃思慮過多﹐中气不足﹐脾气不能中護﹐虛火易於上炎﹐咽嗌漧燥﹐飲食妨礙﹐咳吐痰涎﹐呼吸不利﹐斑生苔蘚﹐累若蝦皮﹐有如茅艸﹐當刺喉中。又如硬物嗌於咽下﹐嘔吐酸水﹐噦出甜涎﹐甚則舌上白胎﹐唇生礬色﹐聲音雌啞﹐喘急多痰。以上現證皆出於虛火﹐元气不足中來﹐治此不可誤用寒涼﹐上午痛者屬气虛﹐補中益气湯加麥冬﹑五味﹑牛蒡﹑元參﹔午後痛者屬陰虛﹐四物湯加知母﹑桔梗﹑元參﹑黃柏﹔如服不效必加姜﹑附以爲引導﹐卽佐治之法也。

實火者醇酒辛烈﹐熱積於中﹐久則火動痰生﹐發爲咽腫﹐甚則風痰上壅﹐咽門閉塞﹐少頃湯水不入﹐聲音不出﹐此爲喉痺緊喉風是也。用藥不及﹐事先用鍼刺喉間發泄毒血﹐隨用桐油餞雞翎探吐稠痰﹐務使痰毒出盡﹐咽門得松﹐湯藥可入﹐語聲得出乃止。內服淸咽利膈湯疏利餘毒﹐如牙關緊閉難入﹐必當先刺少商穴出血﹐其閉自開。如鍼刺探吐無痰﹐聲如拽鋸﹐鼻掀痰喘﹐湯水不下﹐語聲不出者﹐眞死候也﹐難治。﹝《正宗》﹞又曰﹕虛火得者名慢喉風﹐實火得者名緊喉風。

經曰﹕凡喉閉不刺血﹐喉風不吐痰﹐喉癰不放膿﹐喉痺喉蛾不鍼烙﹐此皆非法。

岐天師曰﹕如虛火沸騰於咽喉口齒間﹐用寒涼之藥入口稍快﹐少頃又甚﹐又用寒涼﹐腹瀉肚痛而上熱益熾﹐欲用熱藥涼飲而病患不信﹐不肯輕治﹐乃用外治之法引之而愈。方用附子一个爲末﹐米醋調成膏藥﹐貼在湧泉穴上﹐少頃火气衰﹐又少頃而熱止﹐退變成冰涼世界﹐然後以六味地黃湯大劑與之﹐則火不再沸騰矣。蓋此火乃雷火也﹐見水則愈酷烈。子不見雷霆之震﹐濃陰大雨之時﹐愈加震動﹐驚天轟地﹐更作威勢﹐一見太陽當空﹐則雨歇聲消﹐寂然不聞矣。又不見冬令之天地耶﹐嚴寒霜雪﹐冰凍郊原﹐雨雪霏霏﹐陰風慘厲﹐此天气下行而地气反上﹐蓋下熱則上自寒也。

又不見夏日之天地乎﹐酷日炎蒸﹐蘊隆火熱﹐爍木焚林﹐燔湯沸水﹐天气上升﹐地气下降﹐此上熱而下寒也﹐人身虛火亦猶是也。今旣火騰於上﹐則下體冰冷﹐今以附子大熱之藥湧泉引之者﹐蓋湧泉𨿽是水穴﹐水中實有火气存焉﹐火性炎上而穴中正寒﹐忽然得火﹐則水自沸溫﹐水溫則火自降﹐同气相交﹐必歸於窟宅之中矣。火旣歸於窟宅﹐又何至沸騰於天上哉。此咽喉口齒之火﹐忽然消除﹐有不知其然而然之妙﹐此引治之巧又當知之者﹐此卽外施引火歸原之法也。﹝《祕錄》﹞戴氏曰﹕硬舌根而爛兩旁﹐此名纏舌喉風﹐須用羊毛筆蘸甘艸湯洗之﹐然後再吹藥。

馮魯瞻曰﹕咽喉者﹐一身之總要﹐水谷之道路也。若胸膈之間蘊積熱毒﹐致生風痰﹐壅滯不散﹐發爲咽喉之疾﹐或內生瘡﹐狀如肉腐﹐窒塞不通﹐吐咽不下﹐如單肉蛾﹑雙肉蛾及腮腫脹﹐甚者內外皆腫﹐上攻頭面。治宜先吐風痰以通咽膈﹐然後解熱毒﹐淸肺胃﹐遲則不救。﹝《錦囊》﹞又曰﹕咽瘡喉痛﹐多屬虛熱﹐血虛虛火遊行無制﹐客於咽喉也。虛者八味地黃湯加牛膝﹑五味子煎與食前冷服﹔實者黃連﹑荊芥﹑薄荷﹑薑汁﹑硝﹑蜜噙化。喉痛必用荊芥﹔陰虛火炎上﹐必用玄參﹐有用茜艸一兩作一服者﹐以其能降血中之火也。

又曰﹕喉與咽不同。喉者肺脘呼吸之門戶﹐主出而不納﹔咽者胃脘水谷之道路﹐主納而不出。蓋咽喉司呼吸﹐主升降﹐此一身之緊關橐龠也。經曰﹕足少陰所生病者﹐口渴舌漧﹐咽腫上气﹐嗌漧及痛。《素問》云﹕邪客於足少陰之絡﹐令人咽痛﹐不可納食。又曰﹕足少陰之絡﹐循喉嚨﹐通舌本。凡喉痛者﹐皆少陰之病。但有寒熱虛實之分。少陰之火直如奔馬﹐逆衝於上﹐到此咽喉緊鎖處﹐气鬱結而不得舒﹐故或腫或痛也﹐其證必內熱口漧血赤﹐痰涎湧上﹐尺脈必數而無力﹐蓋緣腎水虧損﹐相火無制而然。須用六味地黃湯加麥冬﹑五味子﹐大劑作湯服之。又有色欲過度﹐元陽虧損﹐無根之火遊行無制﹐客於咽喉者。須用八味腎气丸大劑煎成﹐冰冷與飲﹐引火歸源﹐庶幾可救。此論陰虛咽痛者﹐如此治法﹐正褚氏所謂上病療下也。

又曰﹕陰气大虛﹐虛火無制﹐孤陽飛越﹐客於咽喉﹐遂成咽痛者﹐脈必浮大﹐重取必澀﹐去死則近。宜人參一味濃煎﹐細細飲之。如作實證﹐用以淸降之藥﹐禍在反掌。愚用人參必同童便﹑制附子同煎﹐溫和食前頓服﹐則監制虛火下歸乃愈。如單用人參細細飲之﹐恐浮火益熾﹐亦非穩當。柰世人但知熱咽痛﹐不知有寒咽痛也。經曰﹕太陽在泉﹐寒淫所勝﹐民病咽痛頷腫。陳藏器用附子去皮﹑臍﹐炮制切片﹐以蜜塗炙﹐令蜜入內﹐噙咽其津﹐甘味盡﹐更易之。仲景云﹕下利淸谷﹐裏寒外熱﹐脈微欲絕﹐面赤咽痛﹐以通脈四逆湯。又曰﹕冬月伏寒在於腎經﹐發則咽痛下利﹐附子湯溫其經則愈。

又曰﹕又有司天運气﹐其年鄕村相染。若惡寒者多是暴寒折熱﹐寒閉於外﹐熱郁於內。切忌膽礬酸寒之劑點喉﹐反使陽郁不伸﹔又忌硝黃等寒劑下之﹐反使陽陷入裏﹐禍不旋踵。須用表散若甘桔湯之類。

又曰﹕有咽痛而諸藥不效者﹐此非咽痛﹐乃是鼻中生一條紅綫﹐如發懸一黑泡﹐大如櫻桃﹐垂掛到咽門而上﹐難以探取。宜用土牛膝根﹝卽鼓槌艸﹞獨條直而肥大者﹐搗碎入好醋三五滴同研﹐取濃汁滴入鼻中二三點﹐卽刻系斷珠破﹐吐出瘀血卽安。

李東垣曰﹕夏傷寒伏於腎少陰之經﹐多咽痛者﹐名腎傷寒也。宜熱藥冷凍飲料之。

陳遠公曰﹕咽喉漧燥﹐久而疼痛﹐人以爲肺經之燥熱也﹐孰知腎水涸竭乎﹗夫肺金生腎水也﹐肺气淸肅﹐自下生水﹐惟肺气虛則肺液只可自養﹐無如腎水大耗﹐故欲救肺之漧燥﹐必先救腎之涸也。子母兩富湯﹕熟地三兩﹐麥冬二兩﹐水煎服﹐一劑燥少止﹐三劑疼少止﹐十劑全愈。﹝《冰鑑》﹞又曰﹐生長膏粱﹐素耽於酒﹐勞心過度﹐以致咽喉臭痛﹐人以爲肺气傷也﹐誰知乃心火太盛移熱於肺乎﹗夫飲酒傷胃﹐胃熱燻蒸﹐宜乎肺熱矣。然胃火燻肺﹐而胃土實生肺也﹐故飲酒尙不傷肺﹐惟勞心過度﹐則火起於心﹐而肺受刑矣。胃火助之則火旺﹐炎上而咽喉燔燒之路﹐自然唾涕稠粘﹐口舌漧燥﹐气味鮏臭而痛矣。蓋心主五臭﹐入肺爲鮏臭矣。解腥湯﹕甘艸﹑桔梗﹑麥冬﹑貝母各五錢﹐桑白皮﹑天冬﹑生地﹑丹皮各三錢﹐枯芩一錢﹐水煎連服二劑痛止﹐又四劑臭除。﹝此方治肺而兼治心﹐又兼治胃者也。因膏梁之人﹐心肺之气血原虛﹐下滋二經之气血﹐但瀉其火﹐則胃之气血必傷﹐反增火之焰矣。妙在補肺以涼肺﹐補心以涼心﹐補胃以淸胃﹐火自退舍﹐不止喉痛而痛自止也。﹞《醫論選要》曰﹕夫咽喉者﹐一身之總要﹐气與食出入之門戶也。咽以納气﹐故咽气通於天﹐喉以納食﹐故喉气通於地。自其風邪客於喉間﹐气郁而熱﹐則壅遏而爲咽疼﹐自其熱气生於肺胃﹐風毒蘊隆﹐則腫結而爲喉痺。又有屍咽谷賊之證。屍咽者﹐陰陽不和﹐脾肺壅盛﹐風熱毒瓦斯不能宣通﹐故令屍虫發動﹐上蝕於喉﹐或癢或痛﹐如之候也﹔谷賊者﹐稻芒彊澀﹐藏於米而誤食之﹐滯於咽間﹐不能傳化﹐故風熱並聚與血气搏﹐遂令腫刺如咽嗌之生谷刺也﹐胃脘實熱燻蒸上焦﹐發爲白頤赤根﹐固有咽瘡之候。

竇漢卿曰﹕呼者因陽出﹐吸者隨陰入﹐呼吸之間﹐肺經主之。喉嚨已下﹐言五臟爲手足之陰﹐咽門已下﹐言六腑爲手足之陽。蓋諸髒屬陰爲裏﹐諸腑屬陽爲表﹐以髒者藏也﹐藏諸神流通也﹔腑者府庫﹐主出納水谷糟粕轉輸之謂也。自喉嚨已下五臟﹐喉應天气﹐乃肺之系也﹐以肺屬金﹐乾爲天﹐幹﹐金也﹐故天气之道﹐其中空長﹐可以通气息。但喉嚨與咽並行﹐其實兩異﹐而人多惑之。蓋喉嚨爲息道﹐咽中下水谷﹐其喉下接肺之气。一云喉中三竅者非。果喉中具三竅﹐則谷與气各從一竅而俱下肺中﹐肺下無竅何由傳送水谷入於下焦。﹝《全書》﹞黃帝書云﹕肺爲諸髒之華蓋﹐藏眞髙之气於肺經也﹐故淸陽出上竅﹐濁陰出下竅。若世人不知保養﹐六气七情﹐役冒非理﹐百病生焉。病瘍旣成﹐須尋所自。若喉痺﹑乳蛾﹑纏喉風﹑喉瘡﹑喉痺﹑風毒﹑熱毒等證﹐當刺則刺﹐不可亂醫﹐當吐則吐﹐不可妄治。此等證系性命之根本﹐生死立見﹐不識其標本而攻之﹐失其法則禍不旋踵矣。

丹溪曰﹕咽喉者一身總要﹐與胃相授﹐呼吸之所從出。若胞膈蘊積熱毒﹐致生風痰﹐壅滯不散﹐發而爲咽喉之病﹐喉內生瘡﹐或狀如肉﹐赤肉爲腫﹐窒塞不通﹐吐咽不下﹐甚則生出重舌。大法先去風痰以通咽膈﹐然後解其熱毒﹐遲則有不救之患。又有熱毒衝上而生瘡﹐謂之懸癰﹐及腑寒亦能令人咽閉﹐舌吐不利。宜用解施法﹐或曰治法視火微甚﹐微則正治﹐甚則反治﹐探痰出血﹐隨所施治﹔或於手大指少商穴出血行气﹐衝達於外者﹐必外敷以藥。予嘗以鵝翎蘸米醋繳喉中﹐摘去痰涎。蓋酸能收痰﹐又能消積血﹐乳蛾而不散者﹐以小刀就蛾上出血﹐皆用馬牙硝吹點咽喉以退火邪﹐服射幹﹑靑黛﹑甘艸﹑桔梗﹑黃芩﹑山梔﹑大黃﹑白礬﹑牛蒡之類﹐隨證加減爲方﹐以散上焦之熱﹐外所敷藥如生地﹑伏龍肝﹑韭根皆可用。若咽喉生瘡﹐或白或赤者多血﹐大率多是痰熱﹐先以桐油吐之﹐後用甘艸湯解桐油之气。

竇夢麟曰﹕咽喉一科﹐昔先太師公立論於前矣﹐余豈敢復言乎﹗獨座細思﹐又不容已也。咽喉之證﹐司性命出納气飲之所﹐深爲至重。然飲食精气之要路﹐肺與大腸表裏之別﹐臟腑上通咽喉﹐下由大腸出入之門戶﹐肺爲華蓋﹐發蔭五臟﹐死生之玄門也。入谷則昌﹐絕谷則亡﹐朝生暮死﹐暮生朝死﹐須臾之間﹐變證不一。惟肺主金﹐生生不已﹐循環無端﹐順則五臟華敷﹐百關通暢﹐此所謂養身之道也。陽明燥金﹐以致火克而生疾矣。咽喉之證﹐從熱而系乎太陽之標﹐故推而治之﹐可以解熱除毒﹐祛風順气﹐則自然平金也。丹溪以米醋攪口中以出痰﹐酸以收之之義也。愚見以爲太酸則燥﹐先用黃汁加玄明粉少許﹐灌喉中以弔其痰﹐次用酸水﹐仍前加玄明粉灌之﹐後用蜜湯潤之﹐漸漸探吐其痰﹐則咽喉開利矣﹐復以冰片散滋之﹐無有不效。若纏喉風用前三法﹐不能探吐其痰﹐宜用生桐油灌之﹐鵝翎攪之﹐再用蜜湯潤之﹐急服牛黃淸心丸﹐或豁痰丸﹐以墜其痰﹐旋以二陳湯加減服之﹐無不愈者。

若喉中聲出如雷﹐嗆食眼張﹐天柱倒陷﹐面黑唇焦﹐鼻無气息﹐目睛突出﹐汗出如珠﹐盧扁復生﹐不能生矣。然旣患咽喉口舌之證﹐延及頸項頭面而發腫﹐紅如火光﹐萬不可療﹐急用磁鋒砭去惡血﹐用雞子淸調乳香末潤之立瘥。再用芭蕉根汁潤之﹐以解其毒。若口舌腫大紫黑﹐急用鍼點去血﹐隨吹末藥甚效。余久以此法行之﹐頗活甚多。故以此理論而發明之﹐再俟髙明校裁﹐勿罪迂謬﹐幸甚。

又云﹕傷寒病四五日﹐發熱鼻幹﹐口燥咽痛者﹐陽明自病也。陽明屬胃﹐汗多則胃汁幹﹐故津液不能潮咽而幹痛者﹐宜用人參敗毒散主之。

又云﹕傷寒三五日﹐咽喉中有腫﹐其色鮮紅﹐痰涎自出﹐頭痛項彊﹐須知屬太陽經邪气入於經絡﹐觸動心間。但積熱之毒攻咽﹐則咽喉腫痛﹐宜甘桔湯內加牛蒡子﹑玄參﹑生川連三味﹐吹藥同前。

又云﹕傷寒八九日已上﹐身無潮熱﹐腹痛自利﹐而咽喉痛者﹐此太陽經受病也。傷寒得汗已不解﹐轉入太陰﹐腹滿時痛自利﹐而咽喉腫痛﹐其色微白﹐此證可治﹐用眞武湯主之﹔所謂眞武者能補下元﹐助陽正气﹐以手足和暖爲妙。經云﹕但要口中紅活有痰可治﹐宜隨證加減用藥﹔若口中黑則血已枯漧﹐聲啞目上視汗出者﹐不能治矣﹐切宜仔細看證。

又云﹕傷寒八九日已上﹐得汗已不散﹐喉嚨痛﹐舌漧唇燥者﹐此少陰經自病也。太陰經受病﹐得汗後未解﹐傳入少陰經﹐少陰屬腎﹐汗多則腎汁幹﹐其腎水不能潮潤咽喉﹐故其病也。如自利腹中痛﹐手足厥冷﹐咽中腫痛﹐不可吞咽﹐如無涎唾及舌上干者不治。

又云﹕病患八九日已上﹐身微熱無他證﹐但喉中痛而無腫﹐聲啞者不治。

又云﹕傷寒十餘日已上﹐得汗已病解﹐無潮熱﹐脈平靜而咽喉痛者﹐此餘毒上攻也。宜用粘子解毒湯。

又云﹕陰毒傷寒身體重﹐背彊﹐眼痛不堪任﹐小腹急痛靑黑毒瓦斯衝心﹐四肢厥冷﹐惡心吐逆﹐咽喉不利﹐脈沈細。若能速治﹐調醫數十日之內全愈﹐否則難生。

又云﹕若傷寒傳經日久﹐證變後煩滿咽喉痛﹐舌捲而卵縮者﹐不治。

又云﹕傷寒十餘日已上﹐病不解﹐傳變咽喉痛﹐外證唇靑舌捲者﹐此屬厥陰經受病也。難治。

又云﹕咽喉幹痛無痰﹐不治。

又云﹕咽喉痛而唇捲﹐不治。

又云﹕咽喉痛而盜汗出﹐不治。

又云﹕鼻中塞者﹐不治。

又云﹕口中黑者﹐難治。

又云﹕口中幹夜間潮熱﹐不得睡臥﹐時發譫語﹐舉足妄動者﹐用十味人參散主之。

又云﹕若病患手足厥冷﹐口唇搖動者﹐宜用小續命湯﹐姜棗煎﹐熱服。

又云﹕凡病傳咽喉右畔者﹐乃餘毒未除﹐急服牛蒡子湯﹐降气湯加減﹐治之。

又云﹕口中紅活吐得血﹐又有痰涎息而淸者﹐不治。

又云﹕手足冷者﹐不治。

又云﹕聲音不響﹐喉中無腫幹痛者﹐不治。

又云﹕手足冷﹐不能自收﹐頸低不能自舉﹐眼暈暗者﹐不治。

又云﹕虛陽上攻﹐上下不升降﹐水火不旣濟﹐腰冷不知痛癢﹐口中痰多唇黑者﹐不治。

又云﹕喉中如雷聲或嗆食﹐不治。

又云﹕面赤目睛上視﹐不治。

又云﹕心胸緊滿吐痰不出﹐不治。

又云﹕面黑頭汗出﹐不治。

又云﹕自利不治。

又云﹕潮熱往來時發譫語﹐不治。

又云﹕自利而喘﹐不治。

又云﹕胸腹脹急﹐不治。

又云﹕手足厥冷﹐不治。

又云﹕心促四肢厥冷不治。

又云﹕心中怔忡﹐胸前紅甚﹐舌捲面赤﹐目上視者不治。

又云﹕婦人胎前咽喉痛而脈浮者﹐不治。

又云﹕男婦法則﹐一般惟女人喉中有腫而色紅者﹐此月經不調也。經不能行則壅塞於上﹐故咽腫痛也。蓋由榮衛不和﹐但男子以气爲主﹐婦人以血爲主﹐男婦各隨其气血之分調治﹐宜調榮湯可也。如病勢重﹐其色微白腳者﹐此虛陽上攻﹐宜服降气湯探痰﹐吹藥同前﹐婦人有孕心頭痛者﹐不治。

又云﹕婦人傷寒﹐身發潮熱咽痛者﹐此經行也。《活人書》云﹕婦人傷寒﹐經水適來﹐晝則明明﹐暮則譫語如見鬼神狀﹐此乃熱入血室﹐無犯胃气及上二焦﹐不可下也﹐小柴胡湯主之。今咽喉痛而潮熱往來﹐面赤唇紅者﹐此熱邪上壅也﹐不用小柴胡湯﹐宜用竹葉石膏湯﹐淸上膈﹐除心煩﹐所以爲妙﹐次用四物湯。

又云﹕喉中有瘡﹐其色帶黃﹐探痰同前。用小刀點瘡上﹐出膿後卽吹冰片散﹐宜用鼠粘子解毒湯。

竇夢麟曰﹕喉腫乃毒起於脾經﹐因食煎油膩等物﹐及飲酒太過而行房事﹐以致毒瓦斯不能流行﹐聚結於喉根﹐若不速治﹐潰毒閉急卽死。治法先用醋水汁攪去痰涎﹐再吹藥。

又曰﹕咽喉間生肉﹐層層相疊﹐漸漸腫起﹐有孔出臭气﹐用臭狗橘葉煎﹐頻服之而愈。

汪省之曰﹕虛陽上攻﹐气不升降﹐致結患咽嗌﹐痰涎壅塞﹐治以蘇子降气湯。﹝《理例》﹞澄曰﹕咽喉之病﹐近世最多者有數證﹕曰單乳蛾﹑雙乳蛾﹐曰子舌脹﹑木舌脹﹑纏喉痺﹑走馬喉痺。其熱气上行﹐轉於喉之兩旁﹐近外結腫﹐以其形似是謂乳蛾﹐一爲單二爲雙也。其比乳蛾差小者爲喉痺﹔熱結於舌下﹐復生小舌﹐名曰子舌脹﹔熱結於舌中﹐舌爲之腫﹐名曰木舌脹﹔木舌者﹐彊硬而不柔和也﹐熱結於咽喉﹐腫繞於外﹐且麻且癢﹔腫而大者﹐名曰纏喉風痺﹐暴發痰涎湧盛﹐水漿不入。然名𨿽不同﹐其證總不外乎手少陰君火手少陽相火爲病也。二脈並絡於喉﹐气熱則內結﹐結甚則腫脹﹐脹甚則痺﹐痺甚則不通而死矣。其危者可以咸軟之﹐而大者以辛散之﹐如薄荷﹑烏頭﹑僵蠶﹑白礬﹑朴硝之類﹐用之自可消除。至於走馬喉痺﹐則非此等所療﹐以其生死只在反掌之間耳。急救之法﹐無如砭鍼出血﹐血出則病已﹐此上策也。後之患者﹐萬勿畏鍼以自斃其命﹔後之君子﹐萬勿執小方而曰吾藥不動臟腑﹐又妙於不用鍼砭出血﹐在小疾幸而獲愈﹐而大疾必致死亡。特爲拈出﹐以告病者﹑醫者﹐勿自誤以誤人也。

又曰﹕凡咽喉用鍼後﹐有鍼創者﹐宜搗姜塊和以熟白湯﹐時時呷之﹐則創口易合。

王奎光曰﹕咽喉爲人身飲食門戶﹐呼吸關隘﹐方寸之地﹐受病危險﹐其證甚繁﹐大約總歸於火。蓋少陰少陽君相二火﹐其脈皆絡於咽喉﹐故往往爲火証之所結聚。君火勢緩﹐則結而爲疼爲腫﹔相火勢速﹐則腫甚不仁而爲痺﹐痺甚不通而痰塞以死。經云﹕一陰一陽結謂之喉痺。火者痰之本﹐痰者火之標﹐火有虛實﹐實火因過食煎炒炙﹐蘊結積毒﹐其證口渴﹐二便祕塞﹐風痰上壅﹐將發喉痺﹐必先胸膈不利﹐脈弦而數。治宜先去風痰﹐後解熱毒虛火﹔或因飲酒太過﹐或因忿怒﹐或因色欲﹐火炎上攻咽喉漧燥﹐必二便如常﹐少陰脈微﹐治宜補虛瀉火。凡用藥不宜純用寒涼﹐取效目前﹐上熱未除﹐中寒復起﹐毒瓦斯乘虛入腹﹐胸前髙腫﹐上喘下瀉﹐手足指甲靑黑﹐七日以後全不進食﹐口如魚口者死。且治咽喉﹐最忌發汗﹐鍼砭出血已寓出汗之意﹐何堪更發其汗。凡傷寒於腎及帝中﹝喉名﹞腫者﹐斷不宜鍼。至如內傷虛損﹐咽喉失音﹐無法可治。

又曰﹕喉證初起﹐一日寒戰卽生發者﹐發後身涼口不碎﹐又無重舌﹐或二便俱利﹐不可認作熱證。皆因陰气虛寒而發﹐其痰不可弔盡﹐此痰卽身內之津液所化﹐與熱證乳蛾HT舌之痰壅一處﹐以流盡則毒愈者不同﹐若亦流盡﹐則精神竭而必斃。先宜藥吹或用水換之法﹐使喉一通﹐卽便服藥﹐初劑發散和解﹐第二劑卽施溫補滋養之藥。

設三四日再發寒戰﹐或心疼﹑骨痛﹑脇疼等證﹐皆屬難治。

又曰﹕發時牙關緊閉﹐舌喉俱腫﹐口碎而臭﹐或有重舌﹐及舌上有黃屑者﹐發後下午再發寒熱﹐二便閉塞者﹐卽作熱證。用石膏敗毒散主之﹐然亦易愈之證。如漸起三四日後而寒熱者﹐𨿽極凶亦不爲害。惟有證未減而牙關反不緊閉﹐唇口不腫﹐紋如好人者不治。舌腫滿口者不治。色如胡桃﹐如茄子﹐如砂紙者不治。或連重舌發寒熱者﹐猶可治也。舌以箸按之若色雪白﹐起箸卽紫紅色者﹐此身內血已死﹐然口若臭猶或可生﹔尢忌口渴气急﹐痰多而稠如桃膠者﹐死期已速。

又曰﹕一頸俱紅腫者﹐亦極危也。面帶紅紫﹐面靑帶白﹐神气少者俱無救。不語者死。略能語者尙有可生之機。面色少神﹐喜坐低處者﹐亦難治。帝中﹝喉也﹞乃性命攸關﹐舌系下通於腎﹐白腫不治﹐傷之者死。

又曰﹕凡喉證至五日卽重。三日前證𨿽重﹐尙未成膿﹐藥能淸散。若至五六日﹐患處多成膿﹐隨便穿破後爛成窩﹐爲難愈。如爛用口疳藥多加龍骨﹑珍珠。

又曰﹕凡喉非急證者﹐一二日未必發熱﹐病尙輕緩﹔若至三日發熱證必加重。須問其大小便通利與否﹐如二便利﹐證候𨿽加﹐不過浮火上攻﹐服解毒消風消火之藥卽愈﹔若二便不通利﹐必內有實火﹐非用降火解毒重劑及通利二便之藥﹐火何從而出﹖病何從而解﹖亦須問其頭痛與否﹐如頭痛卽兼傷寒﹐難治。凡喉證必俟大便去後﹐方可望痊﹔若大便祕結﹐未可輕許。

又曰﹕凡喉證初起﹐大便祕結﹐宜大黃﹑玄明粉通之﹐則大便降而易痊。若至五六日﹐久而不食﹐大便結﹐用之立斃。蓋病久元气已虛﹐豈宜再用硝﹑黃﹖當有善法以處之。

又曰﹕凡患喉證者﹐無痰不治。

又曰﹕凡喉證先碎者﹐先吹長肉藥﹐後吹碧丹。

又曰﹕凡吹喉證﹐須吹藥四五管﹐方得痰出﹐三次可以痊愈。其出痰初吹宜多用金丹﹐必直對帝中﹐重吹之﹐急提出管﹐恐痰卽嘔出也。

又曰﹕婦人喉證腫痛﹐有因經閉致火上攻而成者﹐宜內服通經藥﹐月事通則愈。

又曰﹕凡喉中無形紅腫者﹐當用燈心。

又曰﹕凡喉證凶者﹐面發腫﹐白亮無光彩﹐脈微沈無力﹐是神气外泄﹐無陽之證﹐斷不治。若面發紅腫﹐脈來洪大有力﹐證𨿽極重﹐是有元气﹐火气盛﹐治之易痊。

又曰﹕凡吹喉嚨藥﹐醫家吹時﹐气須和平﹐用管周徧爲妙。

又曰﹕凡初起吹藥﹐須令患者低頭﹐流出涎痰。

又曰﹕凡吹喉證﹐欲出痰涎﹐藥中用皂莢末少許。

《傷寒論》曰﹕咽中閉塞﹐不可發汗﹐發汗則吐血﹐气欲絕。

又曰﹕咽喉漧燥者﹐不可發汗。

卷十七咽喉部咽痛門主方

竇氏添加一切咽喉﹑口舌等證神效方。

牛膽硝生黃連黑山梔生黃白硼砂﹝各三錢﹞靑黛﹝水飛去渣曬漧﹞靑梅幹﹝存性﹞人中白﹝﹐各五錢﹞雞內金﹝卽雞肫內黃皮﹞雄黃﹝各一錢﹞枯礬﹝二錢﹞各爲細末和勻﹐加眞麝香三分﹐眞冰片六分﹐再研和入小罐內﹐用烏金紙塞緊罐口﹐每用蘆管超藥吹入患上﹐一日夜吹十餘次﹐徐徐流出痰涎漸愈。如有腐臭﹐急用蚌水灌淨﹐或用豬牙艸﹑扁柏子和搗﹐加水去渣灌淨﹐前藥五錢加牛黃二分﹐銅靑﹑熊膽﹑珍珠各五分﹐兒茶八分研吹。近世喉科每每勒財﹐下藥者多﹐凡有力之家﹐宜修合施人﹐以積子孫。

附制牛膽硝法﹕冬月入朴硝在黑牛膽內﹐掛在風處一百二十日﹐去皮收之。

附制靑梅幹法﹕大靑梅一斤去核﹐入白礬﹑食鹽各五錢拌和﹐再加蝣蜒不拘多少﹐層層間之﹐一日夜取梅曬漧﹐收盡汁﹐再曬漧﹐灰存性﹐用時加入。夏月宜服冷香薷﹐其灌口用雪裏紅搗汁灌之。

冰片散

﹝竇太師。﹞眞冰片雞內金﹝燒存性﹞生甘艸枯礬﹝各一錢﹞黃連玄明粉黃柏﹝蜜炙﹞雄黃﹝各二錢﹞鹿角霜﹝一兩﹞硼砂﹝五錢﹞鈔﹝三張灰﹞靛花﹝二錢﹞各研細和勻﹐吹入口中。气臭加人中白三分﹐銅靑略﹐不宜太過﹐五分。

紫雪

﹝竇太師。﹞靑礬﹝不拘多少﹐火通紅﹐取出放地上出火毒﹞硼砂元明粉冰片麝香研極細﹐放舌下或喉間。

雄黃化毒丸

﹝竇太師﹞巴豆仁﹝三十五粒﹞雄黃﹝水飛﹞綠豆粉甘艸節郁金﹝如無﹐用蟬肚姜黃代之﹐各一錢﹞研末。醋糊爲丸黍大﹐每服七丸﹐茶淸下﹐吐出痰涎立醒。未吐再服七丸。如人死者﹐心尙熱﹐研末灌之。

牛黃淸心丸

﹝竇太師。﹞膽南星﹝一兩﹞防風川黃連雄黃﹝各二錢﹞五倍子元參天竺黃桔梗白茯神當歸烏犀角﹝鎊﹞荊芥﹝各一錢﹞眞冰片珍珠眞麝香﹝各五分﹞輕粉﹝三分﹞上爲細末和勻。甘艸膏爲丸如龍眼大﹐辰砂爲衣﹐日中曬漧﹐入瓷瓶內塞緊瓶口﹐勿令出气﹐臨服用薄荷湯磨服一丸。

冰硼散

毋論新久咽喉﹑口齒腫毒﹐及久嗽痰火﹐咽啞作痛。

玄明粉硼砂﹝各五錢﹞朱砂﹝六分﹞冰片﹝五分﹞研極細。吹患上﹐甚者日吹五六次。

柳華散

治喉瘡及口舌生瘡﹐走馬牙疳﹐咽喉腫痛。

蒲黃﹝炒﹞黃柏﹝炒﹞人中白﹝﹞靑黛﹝各一兩﹞冰片﹝五分﹞硼砂﹝五錢﹞共爲細末。吹喉極效。

漱藥山豆根夏枯艸松羅茶﹝陳者﹞嫩菊葉蘇薄荷﹝各等分﹞煎湯頻漱。

三黃解毒湯

黃連﹝二錢﹞黃芩黑山梔黃柏﹝各一錢五分﹞水煎服。

淸胃湯

生地﹝二錢﹞升麻連翹牡丹皮黃連水煎服。

引火湯

﹝雷眞君。﹞熟地元參﹝各一兩﹞白茯苓﹝五錢﹞白芥子﹝二錢﹞山茱萸山藥﹝各四錢﹞北五味﹝二錢﹞肉桂﹝一錢﹞水煎服。

生肌散

痧痘口瘡臭爛。

黃連﹝土炒﹞地骨皮黃柏五倍子生甘艸﹝各等分﹞研細幹摻之。若仍有作熱作膿而不卽愈者﹐乃內毒未盡也。仍用大連翹飲解之。

二聖散

痧痘咽喉腫痛﹐不拘初起回後。

白僵蠶﹝二錢﹞苦參﹝三錢﹞研細。吹入三四次﹐卽腫消痛止。

敗毒散

疹後口臭口瘡唇爛﹐咽喉疼痛。

生地﹝一錢五分﹞桔梗連翹牛蒡子天花粉元參金銀花﹝各八分﹞粉丹皮柴胡﹝各七分﹞生甘艸﹝三分﹞黃柏﹝蜜水炒﹞薄荷赤芍藥﹝各五分﹞熟石膏﹝一錢﹞加淡竹葉一錢﹐燈心五十寸同煎﹐再加生犀角磨汁和藥服。每日用米泔水洗十餘次。若不頻洗﹐又不服藥﹐內熱熾甚﹐則變走馬牙疳矣。

喉間腫長如瓜蒂者不可刺﹐刺破則傷人鹽過研細﹐以雞翎蘸搽卽消。

喉下諸般腫蝸牛飛面研勻﹐貼腫痛。

紫袍散

﹝周鶴仙。﹞治咽喉十八種證。

石膏靑黛朱砂白硼砂﹝各一兩﹞人中白﹝﹞元明粉膽礬山豆根眞冰片﹝三分﹞共乳極細末。瓷瓶密貯﹐急時用二三釐吹咽喉卽愈。

熱痛咽痛童便三合含咽。

咽喉破爛倒掛塵﹝陰陽瓦﹐七分﹞明礬﹝三分﹞研細吹。

回生救苦上淸丹

﹝徐峨峯﹞治咽喉十八種急證如神。

白僵蠶﹝焙存性﹐一錢﹞生硝尖硝尖白硼砂﹝各五分﹞明礬熟礬﹝各二分﹞海螵蛸﹝三分﹞冰片﹝一分﹞共研極細末。瓷瓶收貯﹐每用少許吹上﹐吐去痰涎﹐卽愈。

咽喉危證野蕎麥﹝春間初發紅嘴形類海棠﹐六七月間可長四五尺﹐其莖葉頗似海棠﹐節有紅節﹐葉大如掌。﹞每采鮮葉搗汁﹐入醋一匙﹐以綿蘸掃﹐涎出卽活。

奎光祕傳咽喉口齒合藥法﹕

玉丹

﹝此宜預先多制﹐愈久愈神。﹞將明礬指頭大塊者入罐內﹐放桴炭火上熔化﹐以箸試看罐底無塊時﹐隨投火硝如礬一兩﹐下硝三錢爲則。硼砂每礬一兩﹐下硼砂三錢爲則。少頃又投明礬化盡﹐又下硝硼如前法﹐逐層投完。待罐口鋪地如饅頭樣﹐方用武火煉至漧枯﹐用淨瓦覆罐口﹐一時取起﹐將研細牛黃少許﹐用水五六匙調和﹐以匙挑滴丹上﹐將罐仍入火內烘漧﹐卽取起。連罐覆淨地上﹐下以紙襯地上﹐用瓦蓋七日﹐收貯聽用。

制黃柏法﹕揀好黃柏切片﹐用荊芥穗爲君﹐甘艸佐之﹐煎濃汁浸軟﹐攤瓦上緩緩炙黃﹐不可令焦﹐酒白蜜湯曬漧﹐研末聽用。

制燈心灰法﹕取白色燈心﹐先用水灑潮﹐以濃筆管將燈心塞令堅緊﹐筆管兩頭用紙塞實﹐入火緩緩燒過﹐去竹管塞紙開看﹐如燒不過則生﹐如燒太過則無有矣。制須得法爲妙。

制豬牙皂角法﹕取堅小不蛀豬牙皂角放瓦上火炙脆﹐去兩頭﹐研末。瓷瓶密貯聽用。

制硝法﹕入金丹用者火硝﹐以溫湯蘸過綿紙挹幹包好﹐放竈上洞內五六日﹐收其濕气。入玉丹內﹐不必如此。

合碧丹法﹕每用玉丹三分﹐配百艸霜半匙研勻﹐入燈心灰一釐﹐甘艸末三匙﹐蘇薄荷葉末三分﹐研極細。然後入好冰片五釐﹐多些更妙。再研勻﹐入小瓷瓶內﹐勿泄气。此丹宜臨用旋合﹐不可出三日﹐不可過陰天。春夏宜多加蘇薄荷葉末﹐其色靑。秋冬宜多加玉丹﹐其色白。欲出痰加皂莢少許。

合金丹法﹕每用提過硝一錢八分﹐入生蒲黃羅細末四分﹐共研細。次下僵蠶末一分﹐豬牙皂角一分﹐和研成淡黃色﹐加冰片一分﹐再研。此藥可以久畱﹐冰片臨用時加。

按﹕金丹功主消腫出痰﹐並牙咬舔舌穿牙疔毒﹐專用此丹治之。咽喉等證則兼用碧丹﹐看證輕重加減。如證重者再加牛黃於本方內。如喉腫證及喉風﹐加僵蠶﹑牙皂。輕證只用硝與蒲黃。蓋碧丹消痰淸熱﹐解毒驅風﹐固爲良劑﹐尙屬平緩﹐不如金丹消腫毒﹐除風熱﹐開喉閉﹐出痰涎﹐最爲神效。但喉證初起﹐金丹不宜多用﹐因其能直透入內﹐且善走散﹐初起若多用之﹐恐輕證不勝藥力﹐反格難入也。凡喉證及單雙蛾﹐只用碧丹﹐其他重證﹐金碧兼之﹐須分先後多寡﹐初起碧丹﹝九﹞﹐金丹﹝一﹞﹐吹五管後﹐碧丹﹝八﹞﹐金丹﹝二﹞﹐再吹碧丹﹝七﹞﹐金丹﹝三﹞。如證重者碧丹金丹各半﹐用至三五次後﹐痰涎必上湧﹐然後金丹﹝六﹞﹐碧丹﹝四﹞﹐將管直入喉中﹐重吹一次﹐隨收出管﹐卽弔出痰。竟用金丹﹝八﹞﹐碧丹﹝二﹞﹐亦可。

膏滋藥法蘇薄荷﹝爲君﹞﹐玉丹﹝爲臣﹞﹐川貝母﹝爲佐﹞﹐燈心灰﹑百艸霜﹑甘艸﹑冰片﹝爲使﹞。

先將玉丹﹑百艸霜研和後﹐入燈心灰再研﹐再入薄荷﹑甘艸﹑貝母研極細﹐方入冰片研﹐蜜調服。凡喉癰喉菌須時時噙咽之﹐證重則兼煎藥及吹藥。

喉證主方

牛蒡子﹝炒研﹞前胡連翹﹝炒﹞桔梗黑山梔栝蔞根枯黃芩元參甘艸﹝或加金銀花發熱加柴胡頭痛加熟石膏口渴加麥冬﹑知母胸膈飽加枳殼郁熱加芍藥﹑貝母﹞水煎服。

三黃散方

生地﹝爲君﹞蒲黃﹝爲臣﹞牛黃﹝爲佐﹞冰片﹝爲使﹞﹐共爲極細末﹐用芭蕉根汁或扁柏葉汁和蜜調敷。此藥治頭癰面癰。如腫硬不消﹐因气凝血滯﹐或痰塊結而不散﹐則兼陰證矣。宜用薑汁﹑蔥汁爲要。兼治小兒丹毒。

玉鎖匙方

巴豆壓油於紙上﹐撚成條子﹐點燈滅火﹐以煙薰入鼻中﹐一時鼻若流涕﹐其關卽開。

犀角解毒丸

犀角﹝鎊﹐一錢﹞桔梗﹝一兩﹞赤茯苓牛蒡子生地﹝各五錢﹞元參連翹﹝各六錢﹞朴硝甘艸靑黛﹝各二錢﹞共研極細末。煉蜜爲丸如龍眼大﹐薄荷湯化下﹐挾驚者朱砂爲衣。此通治小兒諸瘡毒﹐及痧痘後餘毒喉齒等證。

口疳藥卽兼長肉方每薄荷三分發兒茶一分五釐﹐制黃柏釐許﹐龍骨二釐﹐白芷二釐五毫﹐如腫痛卽用三四釐。甘艸﹑珍珠各五釐﹐各研細﹐配合再研。加冰片三釐再研勻﹐入瓷罐內。凡遇口碎及各種口疳用此。若初腫起而熱甚者﹐多用薄荷﹔若不腫不甚熱病久﹐宜用長肉爲主﹐本方多加兒茶﹑珍珠﹑龍骨﹔如色成紫及一切喉證碎者﹐亦用此長肉。如治走馬疳﹑穿牙疔﹐及重舌口疳﹐初生小兒胎毒﹑口疳﹐本方中加牛黃﹐倍珍珠﹐無不奏效。若黑而臭腐者不治。小兒黃色胎疳﹐如幹橘穣者不治。如治痧痘後口疳﹐去黃柏﹑龍骨﹐加牛黃﹐倍珍珠各五釐﹐多更妙。大抵遇極凶證難效者﹐或欲速愈見效﹐加牛黃﹑珍珠各五釐﹐多些更妙。痘後疳非此不效﹐余證加之﹐亦無不神應。凡用碧丹﹐看證凶險時﹐冰片宜多加些﹐將愈甘艸宜多加些。

吹咽痛。

壁窩﹝二十个﹞橄欖核﹝三个﹞共於陰陽瓦上焙存性﹐研細吹。

冰梅

治咽喉百病。

半熟大梅子﹝一百枚﹐五月五日午時﹐用食鹽﹑朴硝各四兩﹐水三碗﹐入壇內浸梅子﹐其水約過梅子三指﹐浸一宿﹐後入﹞豬牙皂﹝如眉毛大者作去核﹑去弦﹞防風甘艸白礬﹝各四兩﹞鮮南星﹝切片﹞鮮半夏﹝切片﹐各三十五枚﹞桔梗﹝二兩﹞研細拌入。浸七日取梅曬漧﹐又侵又曬﹐以汁盡梅上起白霜爲度﹐瓷瓶收貯。凡用取梅一枚﹐絲棉包噙口內﹐有水先咽五六口﹐後有痰涎吐盡﹐以口內無痰﹐只有淸水﹐方去梅子﹐可以食粥﹐一枚可治二病。

赤麟丹

﹝吳振華﹞治喉痺喉風喉蛾喉癰七十二證如神。用傾元寶罐一个﹐入明礬二兩﹐好血竭二錢﹐於罐內放巴豆仁二十一粒於礬內﹐放炭火上﹐令煙盡﹐冷定加白硼砂二錢﹐冰片一錢﹐共研極細﹐瓷瓶密貯。每用少許吹之。

卷十七咽喉部喉痺門主論

陳實功曰﹕喉痺咽喉腫痛﹐半塞半開﹐又寬又腫﹐此乃標病﹐𨿽重無妨。用金鎖匙吐出痰涎﹐利膈飲推蕩積熱。﹝《正宗》﹞馮魯瞻曰﹕喉痺者﹐卽纏喉風類是也。其候面赤气粗﹐咽喉腫閉﹐乃蓄熱生風﹐積聚毒痰而作。甚者內壅肉癅一塊﹐气閉不通。若至鼻而靑黑﹐塞噎頭低﹐痰膠聲鋸者不治。更有髒寒﹐亦能令人咽閉而吞吐不利者。蓋諸證下寒過極﹐則上熱反盛﹐不獨此也。其候與蛾證相近﹐而治法不能無異﹐大抵無形腫閉者爲痺﹐有形腫痛者卽是蛾耳。先吐風痰者﹐急則治其標也。後解熱毒者﹐緩則治其本也。至於上熱下寒者﹐用熱藥食前冷服之﹐不可誤服涼藥也。

又曰﹕經曰﹕一陰一陽結謂之喉痺。一陰君火也﹐一陽少陽相火也﹐手少陰心脈挾咽﹐足少陰腎脈循喉嚨﹐其人膈間素有痰涎﹐或因飲酒過度﹐或因忿怒失常﹐或因房室不節。蓋飲酒過度﹐胃火動也﹐富貴人多犯之﹔忿怒失常﹐肝火動也﹐婦人多犯之﹔房室不節﹐腎火動也﹐男子多犯之。火動痰上而痰熱燻灼﹐壅塞咽嗌之間﹐痰者火之本﹐火者痰之標﹐火性急速﹐所以內外腫痛﹐水漿不入﹐乃外証之最危者。

治療之法﹐急則治標﹐緩則治本﹐治標用丸散以吐痰散熱﹐治本用湯藥以降火補虛。

柰何治者但云治脾肺火﹐而未云降肝腎火也﹐必須以《內經》從治之法﹐切不可驟用寒涼﹐益促其危耳。故實火須用正治﹐虛火須用從治﹐須分明白不可少誤。

又曰﹕咽與喉﹐會厭與舌﹐四者同在一門﹐其用各異。喉以納气﹐故喉气通於天﹔咽以納食﹐故咽气通於地﹐會厭管乎上﹐以主開闔﹐掩其气喉﹐令水谷能進食喉而不錯﹐四者交相爲用﹐闕一則飲食廢而死矣。云喉痺者﹐謂喉中呼吸不通﹐言語不出﹐而天气閉塞也。云咽痛及嗌痛者﹐謂咽喉不能納唾與食﹐而地气閉也。云喉痺咽嗌痛者﹐謂咽喉諸病﹐天地之气﹐並閉塞也。﹝按咽之低處爲嗌。﹞又曰﹕咽在後主食﹐喉在前主气﹐十二經中惟足太陽主表﹐別下項﹐餘經皆內循咽喉﹐盡得以病之。而統在君相二火﹐喉主天气﹐屬肺金﹐變動爲燥﹐燥則澀而閉。

咽生地气﹐屬脾土﹐變動爲濕﹐濕則腫而脹。皆火郁上焦﹐致痰涎气血結聚咽喉﹐腫達於外﹐麻癢且痛爲纏喉風﹐腫於兩旁爲喉痺﹐其單蛾﹑雙蛾﹑木舌﹑舌脹﹑纏喉﹑走馬﹑喉風﹐病同於火故不分也。惟纏喉﹑走馬﹐殺人最速。

又曰﹕喉痺多屬痰熱﹐重者用桐油探吐。纏喉風亦屬痰熱﹐謂其咽喉裏外皆腫者是也。亦用桐油以鵝翎探吐。

又曰﹕肺絕喉閉﹐其脈浮散而微細﹐其聲如鼾﹐有如痰在喉中響者﹐此爲肺絕之候。宜速用人參湯調入竹瀝﹑薑汁服之。若早治者十全七八﹐次則十全三四﹐遲則十不救一。

又曰﹕喉痺用陳年霜梅﹐入蜒蚰令化﹐每患喉痺等證﹐用梅噙於口中﹐神效。﹝《錦囊》﹞張子和曰﹕治喉痺用鍼出血﹐最爲上策。《內經》火郁發之。發謂發汗﹐出血者﹐乃發汗之一端也。

《醫論選要》曰﹕臟腑停寒﹐寒則气縮﹐如物窒礙於其間﹐固有喉痺之證。

又曰﹕陰證下虛﹐令人喉痺﹐又當治其下寒﹐則痺自通矣。

又曰﹕走馬喉痺者﹐謂喉痺急甚﹐其死又速﹐藥緩不及救也。惟鍼出毒血﹐病實時愈。

竇漢卿曰﹕或問風毒喉痺﹐內外俱腫﹐其故何也﹖風毒之气結於喉間﹐則壅塞喉間﹐乃風毒與痰相搏故也。《素問》云﹕無風則不動痰﹐無痰則不受風﹐風痰相搏﹐結塞咽喉。其外證咽喉形如雞子﹐其色微白﹐外面腮上有腫﹐其形似瘡﹐身發寒熱﹐牙關緊彊﹐語聲不出者是也。先用汁加元明粉﹐或蜜湯探取其痰﹐急服荊防消毒散﹐牙間腫處紫黑﹐用小刀點破﹐卽用冰片散吹之。無不效驗。﹝《全書》﹞又云﹕風熱喉閉﹐內外俱腫者﹐謂其人久積熱毒﹐因而感風﹐風熱相搏﹐發出外來則壅喉間。其人面赤腮腫﹐身發寒熱﹐喉中有塊如拳﹐外血鮮紅。先用玉字藥蜜調點之﹐次用荊防消毒加減治之。

又云﹕如牙關緊彊不得開者﹐此皆風痰相搏﹐壅塞咽喉。先用木鍼排開﹐或黃菜汁﹐或溫蜜湯﹐或醋水﹐俱入元明粉灌喉﹐再用鵝翎攪之﹐吐出痰涎幾碗﹐外用五倍子醋調敷之﹐急服荊防二陳湯﹐吹冰片散。

又云﹕虛陽上攻﹐由於久病元气虛弱﹐邪火上行﹐咽喉腫痛﹐上下不升降﹐水火不旣濟﹐心火衝喉故腫痛而閉塞﹐其形若何﹖曰語聲不出﹐牙關緊急﹐痰涎滿口﹐手足厥冷﹐頭目昏眩者是也。治法如前。

又云﹕或厥重不省人事﹐目張直視﹐可用吳茱萸研爛﹐醋調塗兩腳心﹐然後用降气湯治之﹔气喘加前胡﹑烏藥﹐气短加沈香﹑人參﹐待手足溫﹐飲薄粥以斂元气。入谷則昌﹐絕谷則亡﹐此之謂也。

又云﹕如腮頷浮腫﹐外面赤者﹐此必感於風毒﹐急用紫蘇﹑楓葉﹑柏枝煎湯洗之﹐外用荊防羌活湯以祛其風。或十宣散。

又云﹕酒毒喉痺﹐乃酒毒蒸於心脾二經﹐則壅咽喉﹐其人面赤而目睛上視者是也。取痰法如前﹐再用冰片散吹之﹐淸涼散飲之。

又云﹕酒毒喉痺其形若雞子﹐其腫鮮紅﹐其光如鏡。外證發熱惡寒﹐頭痛頸彊。

此上焦積熱﹐心脾受之﹐蓋心脾二經主上焦。宜服粘子解毒湯。

又云﹕風熱喉痺由於憂思勞碌太過﹐或對風言語﹑風入肺經作痰﹐務多去痰爲要。

其色鮮紅﹐久而紫赤﹐急用小刀點之﹐或用蘆刀點之﹐血微出火已瀉矣。再服煎劑﹐並冰片散吹之甚效。凡紫赤色者變爲淡紅色﹐愈之漸也。

又云﹕气癰喉痺﹐此證爲因聚毒塞於喉間﹐痰涎稠實﹐發寒熱者﹐仍分上中下三關。毒在下關者難治﹐上中二關用吹藥吹喉﹐茶湯送下雄黃化毒丸七粒。

竇夢麟曰﹕喉閉﹐此證因外感寒邪﹐內傷熱物﹐或大寒後便入熱湯洗﹐故將寒气逼入脾經﹐冷气阻於中脘﹐邪气熱客於心經﹐故生此疾。急用三稜鍼刺手腕中紫筋上﹐或少商穴出血﹐卻將雄黃化毒丸冷茶磨化灌之﹐仍將冰片散次入喉中﹐待漱出風涎稠痰爲愈。

又云﹕風毒喉痺﹐外赤腫﹐內腫微紅帶白色﹐其形似蒸餅﹐連腮腫痛。外證身惡寒而無熱﹐腮頷浮腫﹐牙關緊彊﹐此乃風痰相搏﹐結寒喉間。治法必以去痰爲主﹐吹藥吹之。若外面腫紅﹐用圍藥敷之﹐中畱一小孔﹐再潤之﹐以助藥力。

又云﹕風熱喉痺﹐其腫紅而微紫﹐其形如拳﹐其人面靑而目上視。外證壯熱惡寒﹐儼若傷寒﹐此病患久積熱毒﹐因而感風所致。如病患聲音不響﹐宜用潤肺之藥治之。

又云﹕酒毒喉痺﹐其腫黃﹐其血黑﹐其形若臂﹐其腫若坎。外證面赤﹐目睛上視﹐此乃熱毒傷於心脾﹐气通於口﹐循環上下﹐故咽喉痛。治法先取其痰﹐再吹藥﹐鼠粘子湯多加漧薑﹑花粉﹑生黃連﹑山梔﹑枳殼﹑連翹﹑桔梗﹑元參。

又云﹕陰毒喉痺﹐腫如紫李﹐現黑色﹐其色光血紅可治﹔陰毒血黑不治。外證惡寒﹐其身動振﹐腰痛腳冷﹐此乃冬月感陰濕火邪相干也。其血微紅及腫處軟﹐喉中有痰可治﹔血紅黑甚﹐腫硬喉幹難治。先服五福化毒丹﹐次以蘇子降气湯﹐再吹藥﹐一月之內戒酒。

又云﹕傷寒喉痺﹐乃傷寒遺毒不散﹐致八九日後喉痺。皆因熱毒入於心脾二經﹐吹冰片散。

錢靑掄曰﹕喉閉必先兩日胸膈气緊﹐出气短促﹐驀然喉痛﹐手足厥冷﹐气閉﹐命懸頃刻。速用雞翎或鵝毛蘸桐油﹐喉間攪探吐痰立開。切忌牛黃﹐入口不救。如無藥或有藥不進者﹐急將兩臂以手勒數十次﹐取油頭繩紮大拇指﹐以鍼刺指甲邊﹐﹝卽少商穴。﹞血滴下其喉卽通。只刺男左女右﹐重者兩手齊鍼。﹝《單方全集》﹞丹溪曰﹕喉痺屬痰﹑屬風﹑屬熱﹐皆因郁火而兼熱毒﹐腫甚不紅者﹐乃咽喉之虛證。

奎光曰﹕傷寒後發喉痺乳蛾難治。爲气閉不通﹐無形無勢﹐其證喉項彊硬﹐目睛上視﹐故多不治。

卷十七咽喉部喉痺門主方

祕法

如初覺咽喉壅塞﹐卽以紙撚取嚏﹐或皂角末吹鼻中取嚏﹐可散熱也。

喉痺

﹝《錦囊》﹞取山豆根汁含咽卽開。有藥不能進者﹐急取病患兩臂捋數十次﹐使血聚大指上﹐以發繩紮住拇指﹐鍼刺指甲縫邊出血﹐如放痧一般﹐左右手皆然﹐其喉卽寬。

蜜附子法

﹝《三因》﹞治感寒咽閉不能咽。大附子一枚﹐生﹐去皮﹑臍﹐切作大片﹐蜜塗炙令黃。每用一片口含咽津﹐候甘味盡﹐再換一片含之﹐以效爲度。

喉痺

鴨嘴膽礬研細﹐醋調灌﹐吐膠痰。

喉痺雙單蛾

地骨皮陰陽瓦焙﹐研細末﹐蘆管吹入﹐卽吐痰涎。

喉痺乳蛾

蛤蟆衣﹑風尾艸﹐擂細。入鹽霜梅肉酒煮﹐各少許和勻研﹐布包絞汁﹐以鵝翎刷患上﹐吐痰卽消。

喉痺喉蛾

﹝《急救方》﹞烏梅肉包鼻涕虫於內﹐如元眼大﹐絹包噙口內﹐卽愈。

喉痺

壁錢﹝卽蛛窩﹐七个﹐新瓦上焙用﹞硼砂﹝五分﹞冰片﹝一分﹞研細密貯﹐先用土牛膝艸煎湯漱口﹐吹少許。

喉痺雙單蛾

豬膽將糯米灌滿陰漧﹐共搗爲末﹐加冰片乳極細﹐吹三次吐痰愈。

喉閉

﹝周鶴仙﹞纏喉風﹑急喉痺﹑雙單蛾﹐湯藥不下者。

巴豆﹝七粒﹐三粒生用﹐再以四粒燈頭上燒存性﹞明雄﹝皂子大一塊﹞郁金﹝一个﹐如蟬肚大者佳﹞共爲細末。每用一半﹐淸茶調服﹐如口噤咽塞用竹管吹入喉中﹐須臾吐痰卽愈。

但能灌下無有不活者。

凡患喉痺在窮鄕僻野藥石不便者急將病患面朝上﹐臥於地下﹐令一人兩手揪住頭髮﹐兩腳踏其肩頭﹐自散。

又方食鹽炒紅研末﹐以竹管吹五六次﹐吐出痰涎卽安。

治喉痺乳蛾﹐咽喉腫痛﹐湯水不入﹐死在須臾。巴豆去殼研末﹐入北細辛少許同研﹐捲在紙中間﹐成條剪斷﹐用鍼穿一孔﹐如患在左塞右鼻孔﹐患在右塞左鼻孔﹐左右俱患塞兩鼻孔﹐咽喉立通。

又方墻上壁錢七个﹐內要活蜘蛛二个﹐撚作一團﹐再用生明礬七分一塊﹐傾銀罐內化開﹐將壁錢入礬內﹐存性﹐爲末﹐竹管吹入立時就好﹐𨿽將死者﹐亦能復活。忌食熱物硬物。

又方眞蟾酥爲末﹐用箸頭點入對嘴上﹐實時消散。

又方白礬黃連豬牙皂角﹝各等分﹞同放新瓦上焙榦爲末。每用五分﹐吹入喉中﹐少頃膿血卽出而愈。

又方靑靛吹喉痺乳蛾﹐如神。

又方膽礬﹝二錢﹞冰片﹝二釐﹞研勻﹐吹上卽消。

又方生芝麻油一合﹐灌之。

又方韭菜地上挖取紅小蚯蚓﹐同醋擂汁灌之﹐卽吐痰血而愈。

又方枯白礬末吹入喉中﹐急用燈盞內油腳灌之﹐卽消。

又方馬屁勃研末吹咽喉﹐立效。

又方蠐螬虫取汁點入﹐得下卽通。

又方牛角燒透爲末﹐每服二三錢﹐酒調服。

又方馬蘭艸葉入香油少許﹐搗汁點上﹐卽消。

又方生韭菜搗敷項上﹐立效。

又方硼砂含咽﹐大能瀉熱利膈﹐消腫淸咽化痰。

喉痺及喉中熱痛口生瘡好悉尼取汁頻飲﹐多食亦可。

二生散

治喉閉並吹乳癰腫惡瘡。

生明礬生雄黃﹝各等分﹞研爲極細末。喉閉吹入﹐吐出毒水﹐日三次。瘡毒醋調或涼水調敷。

喉痺喉風

兒茶硼砂膽礬﹝各等分﹞共入鐵杓內熔化枯﹐冷定刮下﹐研細吹。

喉痺

靑魚膽﹝陰榦爲末﹐收好﹞壁錢﹝焙﹞秧根上螺螄﹝用尖﹞各等分﹐研細吹之。如吹三次不開關﹐則無救矣。

喉痺喉風壅腫

直僵蠶一兩﹐蔥一把﹐煎湯洗項下﹐風熱卽散﹐然後吹藥。

卷十七咽喉部喉風門主論

《醫論選要》曰﹕纏喉風者﹐熱結於喉﹐腫繞於外﹐且麻且癢﹐腫而大也。治療之法﹐微者可以咸軟之﹐大者可以辛散之﹐或去風痰﹐或解熱毒。如腫甚藥不能下者﹐以藥灌鼻中﹐令吐之。外以拔毒之劑敷之﹐熱退腫消爲吉。

竇漢卿曰﹕夫纏喉風屬痰熱﹐咽喉裏外皆腫者是也。外面無腫者﹐必身發熱面赤﹐此乃熱毒之气極也。外面有腫者﹐身亦發熱﹐邪火發外之原也。或牙關不彊﹐外面不腫﹐但喉中紅者﹐曰暴感﹐熱在心﹐如左邊病退傳右邊﹐此餘毒未盡故也。咽喉有數證﹐有積熱﹐有風熱﹐有客熱﹐有病後餘毒未除﹐變化雙乳蛾者﹐且如病中喉間有腫紅色數月﹐其光似鏡者﹐此積熱也。且如喉中有腫﹐其色微白﹐其形若臂者﹐此風毒喉痺也。此熱毒因而感風相搏而發故也﹐或咽中有腫﹐其色帶紫色者﹐此乃客熱﹐謂其人暴感熱毒之气﹐壅塞喉間﹐須用木通﹑元參﹑生地﹑黃芩﹑黃連﹑山梔仁﹐瀉心經之火爲要。或有傳變木舌者﹐皆心熱蘊積於胸中﹐故口中痰臭﹐服劑以涼膈爲要﹐搓藥以冰片散佐之﹐或用小刀點之﹐以出紫血。﹝《全書》﹞又云﹕纏喉風外證如蛇纏頸﹐身發潮熱﹐頭目大痛﹐其證腫如紫糖色﹐內證其腫紅綫白色﹐腫塞不見咽下。吹藥內加雄黃﹑冰﹑麝﹐服荊防粘子二陳湯﹐急用鵝毛蘸燈窩濁油﹐攪去痰涎三四碗方活﹔如痰不能去﹐難生矣。須要避風。

又云﹕啞瘴喉風﹐乃風痰犯於咽膈之間﹐因此口不能言﹐牙關不開。急用蟾酥磨水滴入鼻孔卽開﹐隨用桐油滴入喉中﹐仍將鵝毛攪喉間﹐風痰出盡﹐再用甘艸湯解桐油之气﹐吹藥﹐更服荊防敗毒散。如若面紫舌靑唇黑﹐鼻流冷涕﹐爪甲俱靑﹐目中多淚﹐俱不治。

又云﹕弄舌喉風﹐此證啞不能言﹐舌出常將手拿﹐急將兩手大指側爪甲縫用三稜鍼﹐每指刺三鍼﹐有血可治﹐無血不治。若鍼少商穴亦妙。用銅匙排開口﹐用膽硝丹吹入喉中﹐燈窩內油腳再用鵝翎蘸攪出痰涎﹐仍服雄黃化毒丸七丸﹐淸茶送下﹐後服疏風甘桔湯﹐頻吹冰片散。

竇夢麟曰﹕纏喉風因腎經有熱﹐內枯不能上潤﹐致令心火彊盛﹐故發此證。如喉間雷響者不可治﹐切宜仔細。

又曰﹕嗆食喉風﹐此證因熱毒在於心經﹐咽喉燥而無痰。若嗆食者不可治﹔如久不治﹐變爲飛絲勞毒﹐能傷人命。

又曰﹕腳根喉風﹐此證腳根發起﹐至於喉間﹐或一年發一次﹐半年發一次。切忌熱物﹐不得傷於怒气。其病一日行一穴﹐至七日行七穴﹐𨿽然不妨﹐只是要發。用吹喉藥﹐仍服敗毒藥。如腫惡發泡者死。

男子患纏喉風腫﹐表裏皆作﹐藥不能下。余以疏風淸熱藥灌六十餘次﹐外以陽起石燒研同伏龍肝等分和勻﹐新汲水調掃百徧﹐三日熱始退﹐腫始消。

胡景周曰﹕如用桐油探吐﹐或吹藥吐痰後﹐而腫不消﹐或人事不知者﹐急用鍼刺患處﹐以去惡血卽蘇。

奎光曰﹕纏喉風因心中躁急而發﹐先二日必胸膈气緊﹐出气短促﹐忽然咽喉腫痛﹐手足厥冷﹐頸如攪轉﹐熱結於內﹐腫擾於外﹐且麻且癢﹐喉內紅絲纏繞﹐手指甲白﹐手心壯熱﹐喉腫而大﹐風痰壅盛﹐聲如拽鋸﹐是其候也﹐最爲急證。初起一日夜﹐目直視﹐喉中如雷聲者﹐不治﹔燈火近患人口吹滅者﹐不治﹔若喘急額汗﹐危在旦夕。

又曰﹕纏喉風者﹐熱結於喉﹐腫繞於外﹐且麻且癢也。

又曰﹕纏者自頤纏繞﹔赤色寒熱也。

又曰﹕纏喉風初起﹐用金丹﹑碧丹等分頻頻吹之﹐內服煎劑下藥﹐須兼牛黃。﹝方載咽喉門。﹞

卷十七咽喉部喉風門主方

纏喉風喉痺此證胸膈气急﹐忽然咽喉腫痛﹐手足厥冷﹐气閉不通。

眞郁金﹝一錢﹞明雄﹝二錢﹞巴豆霜﹝三分﹞研細。水丸如芥菜子大﹐每服十二丸﹐用滚水些須送下。如口噤喉塞﹐用小竹管納藥入喉中﹐須臾吐痰﹐卽活。

急喉風喉痺端午午時取蝣蜒百條﹐放瓶內候化爲水﹐再用霜梅不拘多少﹐浸在蝣蜒汁內三晝夜﹐取梅曬漧﹐復投汁內﹐浸透又曬﹐汁盡爲度﹐瓷瓶收貯。每用一梅﹐患者噙之。

鎖喉風萬年靑搗汁和滴醋含漱﹐卽愈。

纏喉風麻油調白礬末﹐和雞子白灌之。

緊喉風燈窩油和漿水﹐灌之。

又方土牛膝根搗爛﹐和醋灌之。

又方鍼刺紅腫之處﹐發泄毒血自愈。

鎖喉風喉痺不能吞物﹐數年不愈者土牛膝艸﹝不拘多少﹞扁柏葉﹝一把﹞用井水浸透搗取汁大半碗﹐加牛乳一酒杯和勻﹐含吞數口﹐二三次卽愈。

纏喉風神方活人甚眾白礬細末五分烏雞子一个﹐調勻灌喉中立效。

神效吹喉散

治纏喉風閉塞﹐及乳蛾﹑喉痺﹑重舌﹑木舌等證。

蘇薄荷﹝淨葉﹞朴硝枯白礬靑黛白僵蠶火硝白硼砂黃連﹝各等分﹞共研細末。臘月初一日取雄豬膽七八个倒出膽汁﹐以豬膽一个拌上藥五錢爲率﹐復灌膽殼內﹐以綫紮好﹐膽外用靑HT紙包裹﹐將地掘一地坑﹐深一尺﹐上用竹竿懸空橫弔﹐再用板鋪以泥密蓋﹐候至立春取出﹐掛風處陰漧﹐去靑紙膽皮﹐瓷罐密收。

每藥一兩加冰片三分同研極細﹐吹患上神效。

密鑰匙

纏喉風喉閉﹐痰涎壅塞﹐口噤不開﹐湯水不下。

焰硝﹝一兩五錢﹞硼砂﹝五錢﹞雄黃﹝二錢﹞白僵蠶﹝一錢﹞冰片﹝二分五釐﹞各另研和勻。以竹管吹患處﹐痰涎卽出。如痰已出﹐腫痛仍不消﹐急鍼患處去惡血﹐服煎劑。

又方多年溺壺垢半盞﹐蜜五匙灌下﹐愈。

又方牽牛鼻繩燒灰吹之。

又方臘月初一日取豬膽不拘大小五六枚﹐黃連靑黛蘇薄荷僵蠶白礬朴硝各五錢﹐研細裝入膽內﹐靑布包好﹐將地掘一孔﹐方深一尺﹐以竹橫懸此膽在內﹐以物蓋定﹐候立春日取出待風吹﹐去膽皮靑布﹐研末密收﹐每吹少許。

百靈丸

﹝《簡便》﹞喉中結塊不通水食者﹐百艸霜研細﹐煉蜜爲丸芡實大﹐水化一丸灌下﹐甚者不過二丸。

吹喉藥﹝祕方。﹞硼砂﹝二錢五分﹞雄黃﹝三錢﹞兒茶﹝一錢﹞冰片﹝三分﹞蘇薄荷﹝三兩﹐另研﹞和勻密貯﹐不可泄气。用蘆管吹入少許﹐或用茶匙挑入舌上噙一刻咽下﹐日八九次。若鎖喉風口內漧枯者﹐以井水調灌﹐卽能開關生津。若脾泄胃弱者﹐不宜多用。余無禁忌。

急鎖喉風升麻四兩銼碎﹐水四碗煎一碗﹐灌服。

又方皂莢槌碎﹐擂水灌服取吐﹐卽不吐亦安。

又方巴豆去殼取仁﹐綿紙微裹﹐隨左右塞鼻孔中﹐立通。

又方鴨嘴膽礬一塊含口中﹐其痰涎自壅出﹐吐盡卽愈。

喉風口噤死在須臾。﹝周鶴仙。﹞膽礬﹝五分﹐半生半熟﹞木香﹝各三分﹞共爲細末。用番木鱉磨井華水調和﹐以雞翎蘸掃患處﹐如勢急口噤﹐用箸啟齒掃下﹐卽消。

時气纏喉風﹐咽喉閉塞﹐水谷不下﹐牙關緊急﹐不省人事。

雄黃枯礬藜蘆﹝生用﹞豬牙皂﹝炙黃﹐各等分﹞研細。每用豆大許﹐吹入鼻內﹐吐痰自愈。

纏喉風痰涎閉塞蛇蛻揉碎燒煙﹐竹筒吸之卽破。

又方人指甲灰﹐冰片五釐﹐同研吹。

又方雄黃一塊﹐新汲水磨急灌﹐得吐而愈。

又方朴硝一兩﹐細細含咽。

又方桐油或燈盞油腳﹐以鵝翎掃入喉中探吐。再用遠志研末﹐水調敷項外。

敷喉痺喉風﹐湯飲不下。皂角陰陽瓦焙﹐研細末﹐滴醋調敷喉外卽愈。

奪命無憂散

治纏喉風咽喉疼痛﹐痰涎壅盛﹐口舌生瘡﹐心腹脹滿﹐脾積塊﹐小兒奶癖﹐誤吞骨屑﹐鯁塞不下﹐以及諸般藥毒﹐熱盛喉閉涎滿﹐气急悶亂﹐不省人事﹐並效。

寒水石﹝﹐三兩﹞玄參黃連貫仲山豆根荊芥甘艸硼砂滑石砂仁白茯苓﹝各五錢﹞共爲極細末。每用一錢﹐幹摻舌上後﹐以新汲水咽下﹐不拘時服。

白降雪丹

硼砂﹝一錢﹞熟石膏﹝一錢五分﹞焰硝膽礬﹝各五分﹞元明粉﹝三分﹞冰片﹝二分﹞研細﹐吹。

喉風番木鱉﹝一个﹞冰片﹝二分﹞研細﹐吹。

又方短頭髮﹝五錢﹞雄黃﹝五分﹞明礬﹝一錢﹞蛛窩﹝三十个﹞共入罐內﹐存性﹐研細﹐吹。

又方巴豆仁﹝三尖粒﹞明礬﹝三兩﹞同以大銀罐內枯冷定﹐取粘巴豆的礬﹐研細末。

喉風急救方﹝程友。﹞生艾葉搗汁灌下﹐如喉中壅閉﹐不能灌入﹐卽灌在鼻孔內﹐立刻開關。

又方用蛇牀子燒煙燻喉中﹐卽流涎開關﹐如神。

十八般喉痺喉風咽蛾用黃腳公鷄取不見水雞肫皮﹐以布揩淨﹐陰漧粗紙包藏懷內﹐俟漧燥乳細﹐加冰片五釐吹之。

卷十七咽喉部喉癰門主論

王肯堂曰﹕喉癰當結喉生﹐又名猛疽﹐以其毒勢猛烈可畏也。屬任脈及手太陽﹑手少陰經積熱憂憤所致。若過時不治﹐潰穿咽嗌者死。﹝《準繩》﹞《靈樞》云﹕癰發於嗌中﹐名曰猛疽。猛疽不治﹐化爲膿﹔膿不瀉﹐塞咽半日死﹔其化爲膿者瀉﹐則合豕膏﹐冷食三日而已。

朱丹溪曰﹕喉癰生於結喉之間﹐名曰海門第一關﹐最爲惡毒。乃心肝火焰於脾肺﹐毒瓦斯攻喉﹐切忌刀鍼。

陳實功曰﹕咽喉紅腫﹐瘀塞作痛﹐此屬標病﹐膿自出愈。當以金鎖匙吐出痰涎﹐推蕩積熱﹐膿脹痛者開之﹐損而痛者益之﹐其患自安。﹝《正宗》﹞r喉癰p04﹣a41a90。bmpr經曰﹕喉癰不放膿﹐治皆非法。

蔣示吉曰﹕喉癰生於咽外正中﹐腫痛妨礙飲食﹐紅腫發熱﹐如必欲潰膿﹐軟而脹痛者鍼之﹐內服補托之劑﹐玉紅膏搽貼其肌完口。又有腐潰內通﹐湯水隨孔出者﹐曾治數人﹐俱亦無妨。﹝《說約》﹞竇漢卿曰﹕積熱喉癰﹐其腫如黃糖李微黃﹐上面紅絲﹐外證項上痛齒痛﹐此胃經受熱。胃气通於喉嚨﹐故患喉癰﹐患痰法同﹐吹藥加元明粉﹐煎藥加當歸﹑黃﹐倍片芩。﹝《全書》﹞又曰﹕喉癰﹐此毒因七情鬱結而成。毒生喉間﹐若不速治﹐恐毒瓦斯內攻喉骨。若潰必致口內出膿﹐𨿽不傷命﹐卽成冷﹐終身之痼疾也。

汪省之曰﹕喉癰𨿽腫﹐而咽門半塞半開。其病𨿽凶﹐而喉道又寬又緊。此皆凶證﹐𨿽重無妨。﹝《理例》﹞奎光曰﹕喉癰因過食辛辣灸﹐濃味醇酒﹐感熱而發﹐屬肺。喉間無形﹐但紅腫而痛﹐虛者亦發熱﹐四五日可愈。

又曰﹕HT舌﹑喉癰﹐肥人感熱性燥者多患此。凡舌下生如小舌爲HT舌﹐連喉腫痛卽發癰。大抵兼者勢凶。

又曰﹕治喉癰用碧丹加金丹少許﹐內服膏子藥煎藥。﹝方載咽喉門。﹞又曰﹕凡患HT舌﹑喉癰﹐如大便祕﹐煎藥內加元明粉﹑大黃﹐小便不利﹐內加六一散治之。

又曰﹕HT舌﹑喉癰用加減犀角地黃湯﹐舌用金丹吹舌根及兩旁﹐莫間斷。喉用碧丹﹑金丹﹐頻頻吹入。

卷十七咽喉部喉癰門主方

治喉癰喉癬口疳鳳蛻﹝卽抱雞蛋殼燒存性﹞兒茶橄欖核﹝燒存性﹐各等分﹞共研細。每一錢加冰片三分﹐吹。

咽喉懸癰舌腫塞痛﹝《外科祕寶》﹞五倍子白僵蠶甘艸﹝各等分﹞研末。用白梅去核﹐搗丸如彈子大﹐噙噬﹐其癰自破。

卷十七咽喉部喉癬門主論

書云﹕喉癬卽肺花瘡。

馮魯瞻曰﹕陰虛咳嗽﹐久之喉中痛者必有瘡﹐名曰肺花瘡。用坎離湯加元參﹑桔梗﹑甘艸。不可用冰片吹藥﹐恐辛散瘡轉潰也。﹝《錦囊》﹞陳實功曰﹕凡痰火勞嗽﹐咳傷咽痛者﹐無法可治。﹝《正宗》﹞汪省之曰﹕肺花瘡﹐卽俗謂喉生魚鱗刺也﹐難救。﹝《理例》﹞奎光曰﹕喉刺多因先患癆病重證﹐旣多虛火上升﹐榮血已枯﹐其喉上有紅點密密如蚊蚤咬者﹐死勿治。

陳遠公曰﹕人有生喉癬於咽門之內﹐以至喉痛。其證必先作癢﹐面紅耳熱而不可忍﹐後則咽唾隨覺漧燥﹐必再加咽唾而後快﹐久則成形作疼﹐變爲楊梅紅瘰﹐或疼或癢﹐而爲癬矣。夫癬必有虫在咽喉之地﹐此因腎水之耗﹐以致腎火上衝而肺金又燥﹐兼治殺虫以治癬﹐庶幾正固邪散﹐虫可盡掃也。化癬神丹﹕元參﹑麥冬各一兩﹐白蘇子﹑白薇﹑甘艸﹑紫菀﹑鼠粘子﹑白芥子各一錢﹐百部三錢﹐水煎服﹐二劑疼少止﹐又四劑癬虫盡死。換用潤喉湯﹕熟地﹑麥冬各一兩﹐薏仁五錢﹐桑白皮﹑生地各三錢﹐山萸肉四錢﹐貝母﹑甘艸各一錢﹐水煎服﹐十劑癢痛俱除矣。方中再加肉桂一錢饑服﹐爲善後之計﹐萬舉萬全也。﹝《辧證冰鑑》﹞奎光曰﹕喉癬﹐乃虛火上炎﹐肺金太旺﹐致攻牙關﹐生如哥窯紋樣﹐又如秋葉背後紅絲﹐飲食阻礙﹐咽痛𨿽不致殞命﹐久則咽喉失音而不救。

又曰﹕喉癬用碧丹吹﹐不時服膏子藥﹐再服煎劑加大貝母下气﹐守戒一月愈。﹝方載咽喉門。﹞

卷十七咽喉部喉癬門主方

喉癬﹝祕方﹞頭胎黃牛屎﹐以新瓦洗淨﹐蓋屎周遭﹐用文武火煙盡存性﹐研末﹐將蘆管徐吸入自愈。

又方犀牛黃冰片﹝各一分﹞大硼砂兒茶雄黃﹝各八分﹞山豆根﹝二錢﹞膽礬﹝三分﹞陳白梅﹝去核﹐三个研搗﹞共研末。將陳白梅肉入藥和勻﹐丸如龍眼大﹐臨臥含口內﹐過夜卽消。

卷十七咽喉部喉菌門主論

奎光曰﹕喉菌屬憂鬱血熱气滯而生﹐婦人多患之﹐狀如浮萍﹐略髙而濃﹐紫色生於喉旁﹐輕則半月二十日﹐重者月餘﹐要在治之得法﹐患者守戒忌口。

又曰﹕喉菌初用藥﹐碧丹五﹐金丹一﹔後用金丹二﹐碧丹三吹之﹐更須頻服膏子藥﹐兼投煎劑。

卷十七咽喉部喉疳門主論

申斗垣曰﹕喉乃性命呼吸之門﹐不可輕忽。喉中起疳﹐若不早治﹐一二日間死生干系﹐輕則緩﹐重則急﹐宜涼膈解毒。﹝《啟玄》﹞李東垣曰﹕凡喉間作痛潰爛﹐久而不愈﹐此必楊梅瘡毒﹐須以萆湯爲主﹐隨證佐以別藥。

汪省之曰﹕過橋疳生咽喉之下﹐肺管之上﹐看之不見﹐吹藥不到﹐飲食妨礙﹐此楊梅結毒於肺胃也。﹝《理例》﹞

卷十七咽喉部喉疳門主方

喉疳。﹝《啟玄》﹞百艸霜﹝一錢﹞兒茶﹝五分﹞冰片﹝一分﹞研極細。每用五釐吹喉﹐神效。

喉爛。﹝祕方﹞槐花﹝三錢﹞兒茶黃連懷牛膝﹝各一錢﹞上爲末。夏月西瓜水調服﹐冬月生梨汁服﹐或丸如綠豆大﹐每服三丸。

喉爛。

球粉﹝卽輕粉之細膩者﹐一錢﹞朱砂﹝三分﹞冰片﹝一分﹞乳勻吹之﹐奇效異常。又可作眼藥點眼﹐又可做生肌藥長肉。

喉疳﹑口疳﹑牙疳。

降香﹝一錢﹞珍珠琥珀白芷﹝各三分﹞沒藥﹝去油﹞乳香﹝去油﹞麝香五倍子血竭﹝各五分﹞冰片牛黃﹝各一分﹞竹葉上弔掛繭蠶連虫﹝收取陰榦爲末﹞共乳細末﹐吹之。

咽喉細毒成疳久不收口。

整蛇蛻﹝一條﹐剪去頭﹑尾﹞壁錢﹝七个﹞冰片﹝三分﹞將蛇蛻﹑壁錢陰陽瓦存性﹐研極細吹。

卷十七咽喉部喉癅門主論

竇漢卿曰﹕喉癅生於喉間兩旁﹐或單或雙﹐形如圓眼大﹐血絲相裹如癅﹐故名之。此乃肺經受熱﹐多語損气﹐或怒中髙喊﹐或誦讀太急﹐或多飲燒酒﹐或多啖炙。須要斂神晏息﹐以藥攻之﹐則此證脫落矣。不可用刀點破。﹝《全書》﹞《心法》曰﹕喉癅生於喉旁﹐或單或雙﹐亦有頂大蒂小者。凡怒气喊叫﹐犯之則痛﹐不犯不痛。

卷十七咽喉部喉癅門主方

淸癅碧玉散

硼砂﹝三錢﹞膽礬冰片﹝各三分﹞研細﹐以箸蘸點。

卷十七咽喉部喉節門主論

竇漢卿曰﹕喉節﹐此候生於鳩尾之中﹐初起如梅核﹐在喉膈之間﹐吐不出咽不下﹐至三日漸上喉節之間﹐名曰喉節。其疾須用刺破後﹐用膽硝丹吹入喉中﹐再用雄黃化毒丸吞下七粒。﹝《全書》﹞

卷十七咽喉部單雙蛾門主論

陳實功曰﹕單雙蛾皆標病也。其患生於咽旁﹐或單或雙﹐其咽門𨿽腫﹐半塞半開﹐其病𨿽凶﹐而喉道又寬又腫﹐𨿽重無妨﹐宜金鎖匙吐出痰涎﹐推蕩積熱。﹝《正宗》﹞經曰﹕宜鍼烙。

馮魯瞻曰﹕單雙肉蛾可鍼卽鍼﹐有不可鍼者﹐亦用吹藥劫藥吐去風痰﹐以圖捷效﹐次服煎劑。蓋急證難於久待也。﹝《錦囊》﹞又曰﹕腫於咽兩旁者爲雙蛾﹐易治﹐腫於一邊者爲單蛾﹐難治。如有惡寒表證﹐用荊防敗毒散散之﹔不惡寒而無表證者﹐惟有辛涼淸利﹐外用鵝翎蘸米醋攪喉中﹐去盡痰涎﹐復以鵝翎探吐之﹐令著實一咯﹐咯破蛾中紫血卽潰。或紫金錠磨下卽安﹐愼勿輕用刀鍼。古方有用巴豆油染紙作撚子﹐點火吹滅﹐以煙燻鼻中﹐實時口鼻流涎﹐牙關自開﹐再用此搐患處﹐卽愈。

岐天師曰﹕有病雙蛾者﹐人以爲熱也。喉門腫痛﹐痰如鋸拽不絕﹐茶水一滴不能下咽﹐豈非熱證﹗然而痛𨿽甚﹐至早少輕﹐喉𨿽腫﹐舌必不燥﹐痰𨿽多﹐必不黃而成塊﹐此乃假熱之證也。若以寒涼之藥急救之﹐下喉非不暫快﹐少頃而熱轉甚﹐人以爲涼藥之少也﹐再加寒涼之品服之﹐更甚。急須刺其少商穴出血少許﹐喉門必有一綫之路開矣。急以附子一錢﹐熟地一兩﹐山萸肉四錢﹐白茯苓五錢﹐麥冬﹑牛膝﹑北五味各三錢煎服﹐下喉一聲響亮﹐其火勢熱證立時消散。蓋少陰之火直如奔馬﹐凡人腎水大耗者﹐腎中元陽不能下藏﹐蓋無水以養火﹐而火必上越也。日日衝上而咽喉口小﹐不能任其出入﹐乃結成腫痛。狀似雙蛾﹐實非雙蛾也。方中妙在附子辛熱之藥﹐引龍雷之火下藏於窟宅。夫龍雷之火﹐乃相火也﹐喜水而不喜火﹐故藥中熟地﹑山茱萸之類﹐純是補陰之味﹐使火有所歸﹐而不再沸﹐此因其逆勢而引道之也。﹝喜水而不喜火﹐喜水者﹐喜其眞陰之水也﹐而非寒涼之水﹔不喜火者﹐不喜邪熱之火也﹐而非辛熱之火。﹞又曰﹕日重夜輕﹐治之猶易﹐用山豆根﹑桔梗各三錢﹐甘艸﹑半夏各一錢治之﹐一劑立愈。

張仲景曰﹕陰虛雙蛾之證﹐用附子一錢﹐鹽水炒成片﹐用一片含在口中﹐立時有路可以用湯藥矣。後以八味地黃丸一兩﹐白湯送下﹐立時而愈。

雷眞君曰﹕凡人有咽喉忽腫作痛﹐生雙蛾者﹐飲食不能下﹐五日不食卽死矣。但此證實火易治﹐而虛火難醫﹐實火世人已有妙方﹐芩連之類治之立消﹔惟虛火乃腎火不藏於命門﹐浮游於咽喉之間﹐其證亦如實火﹐惟夜重於日﹐淸晨反覺少輕﹐若實火淸晨反重﹐夜間反輕﹐實火口燥舌漧而開裂﹐虛火口不甚渴﹐舌滑而不裂也。以此斷之﹐決不差錯。此種虛痛﹐若亦以治實火之法治之﹐是人已下井而又益之石也﹐故不特不可用寒涼﹐並不可用發散﹐蓋虛火必須補也。然徒補腎水﹐𨿽水能制火可以少差﹐而火勢太盛未易制伏﹐又宜於水中補火﹐則引火歸原而火勢頓除﹐有消亡於頃刻矣。方用引火湯主之﹐一劑而痰聲靜﹐痛頓除﹐腫亦盡消﹐二劑全愈。蓋熟地﹑山萸﹑五味之類﹐純是補腎水聖藥﹐茯苓﹑山藥又益精而利水﹐助肉桂之下行﹐元參以消在上之浮火﹐白芥子以消壅塞之痰﹐上焦旣寬而下焦又得肉桂之熱﹐則龍雷之火有不歸根於命門者乎﹖一劑便生﹐眞有鬼神莫測之機﹐又勝於八味地黃湯也。倘喉腫閉塞﹐勺水不能下咽﹐𨿽有此神方﹐將安施乎﹗我更有法﹕用附子一个﹐破故紙五錢﹐各研末調如糊﹐作膏布攤如膏藥﹐大如茶盅﹐貼腳心中央﹐以火烘之﹐一時辰喉卽寬而開一綫路﹐可以服藥矣﹐又不可不知。此妙法也。

又曰﹕陰蛾之證﹐乃腎水虧乏﹐火不能藏於下﹐乃飛越於上﹐而喉中關狹﹐火不得直泄﹐乃結成蛾﹐以蛾而非蛾也。早晨痛輕﹐下午痛重﹐至黃昏而痛更甚﹐得熱則快﹐得涼則加﹐其証之重者﹐滴水不能下喉。若作外感陽證治﹐誤用山豆根﹑芩﹑連﹑梔子之類﹐則痛益甚﹐而關不開﹐有不盡命而死者也。惟單補陰虛﹐用引火歸源之法而痛頓失也。治以化蛾湯主之。此方大補腎之水﹐不治蛾之痛﹐壯水則火息﹐引火則痛消﹐可收全功﹐誠奇絕之法也。﹝《活人錄。》﹞華眞君曰﹕雙蛾陰證﹐最難治而最易治也。不知其竅﹐則最難﹐知其法則最易。

余常爲人治此證。用附子一枚﹐鹽一合﹐水煮透﹐令其口含一片﹐而火勢立止﹐然後以六味地黃湯大劑飲之﹐不再發。神方也。

陳遠公曰﹕人有感冒風寒﹐咽喉腫痛﹐其勢甚急﹐變成雙蛾者。其證痰涎稠濁﹐不時口渴索飲﹐疼痛水不能入喉﹐此陽火壅阻咽喉﹐勢若重而病實輕也。夫陽火﹐太陽之火也﹐膀胱之火也﹐膀胱之火與腎火爲表裏﹐膀胱火動﹐腎火卽來相助﹐故直衝咽喉﹐而肺脾胃之火亦復相從上升﹐於是借三經之痰涎﹐盡阻塞於咽喉﹐結成火毒而不可解。治法似宜統治數經矣。然其本實始於太陽﹐泄膀胱之火﹐則諸經之火自安。但咽喉地近於肺﹐太陽旣假道於肺﹐肺經險要之地﹐卽狹路之戰場也﹐安有捨戰場要地不解其圍﹐而先搗其本國乎﹖貴有兼治之法也。淸燥湯﹕桔梗﹑元參﹑花粉各二錢﹐甘艸二錢﹐白芍五錢﹐山豆根﹑柴胡﹑麻黃各一錢﹐水煎服。一劑喉寬﹐二劑蛾盡消矣。﹝《冰鑑》。此方散太陽之邪者居四﹐散各經之邪者居六﹐尢加意於散肺邪者﹐由近以及遠也。﹞又曰﹕人一時咽喉腫大作痛﹐吐痰如湧﹐口渴求水﹐下喉少快﹐已而又熱索水﹐喉成雙蛾﹐旣大且赤﹐其形宛如雞冠﹐此喉痺證﹐卽俗稱纏喉風也。乃陰陽二火兼熾也。一爲少陽相火﹐一爲少陰君火﹐今二火齊發﹐其勢更暴﹐喉管細小﹐大難遽泄﹐遂遏抑其間﹐初作腫而後成蛾也。蛾有二﹕雙蛾﹑單蛾也。雙蛾生兩枚﹐兩相壅擠﹐中間反畱一綫之隙可通﹐茶水藥食尙可下咽﹔若單蛾則獨形反塞住水谷之路﹐往往有勺水不能入者﹐藥物旣不可咽﹐又從何路以進藥哉﹗法先用刺法﹐一則刺少商等穴﹐尙非快捷方式﹐惟用刀直刺喉之處一分﹐則喉腫必少消﹐可用吹藥開之﹐吹藥方﹕皂角燒灰﹐膽礬﹑牛黃﹑冰片各一分﹐麝香三釐﹐爲細末。吹喉中﹐必大吐痰而愈。後用煎劑名救喉湯﹕元參一兩﹐麥冬五錢﹐花粉三錢﹐甘艸﹑山豆根﹑射幹各一錢﹐水煎一服全愈。若雙蛾不必用刺法﹐用此方自效。﹝元參爲君﹐足以瀉心腎君相火﹐佐以豆根﹑射幹﹑花粉﹐祛邪消痰﹐則火自歸經﹐咽喉之關隘整肅矣。﹞又曰﹕咽喉腫痛﹐日輕夜重﹐長成喉蛾﹐宛如陽證﹐但不甚疼﹐咽喉自覺有一綫漧燥之至﹐飲水咽入稍快﹐至水入腹而又不安﹐吐痰如水甚多﹐將涎投入水中﹐卽化爲水﹐人以爲喉痛生蛾﹐投瀉火之方﹐不特不驗﹐反增其重﹐亦有勺水不能入者﹐何也﹖蓋屬陰蛾也。陰蛾則日輕夜重﹐陽蛾則日重夜輕﹐此乃少陰腎火下無可藏之地﹐直上炎於喉也。治法宜大補腎水﹐加入補火之味﹐引火歸源﹐下熱則上自寒矣。引火湯﹕熟地三兩﹐巴戟﹑天冬﹑麥冬各一兩﹐茯苓五錢﹐北五味二錢﹐水煎服。一劑火下喉腫全消﹐二劑全愈。﹝此方以熟地爲君﹐大補腎水﹐麥冬﹑五味重滋肺金﹐金水相資﹐子母有滂沱之沛﹐水旺足以制火矣。加入巴戟天之溫﹐又是補水之藥﹐則水火旣濟﹐水趨下而火不得不隨之﹐又加茯苓前導﹐則水火同趨﹐共安腎宮﹐如琴瑟之和矣。何必用桂附大熱﹐引火歸源乎﹗然桂附爲引火歸源之聖藥﹐胡棄而不用﹐不知此證因水之不足而火沸騰﹐今用大熱𨿽引火於一時﹐必耗水於日後﹐所以只用巴戟天引火而又補水﹐則腎無干燥之虞﹐喉有淸肅之益也。﹞《醫論選要》曰﹕單蛾者﹐其形圓小如箸頭﹐生於咽喉關上﹐或左或右﹐雙蛾則兩邊俱生也。若生於關下爲難治。

竇漢卿曰﹕左咽軟主吞咽﹐右喉主出聲﹐咽門分兩路﹐其受病不同。﹝《全書》﹞又曰﹕咽喉左畔虛陽上攻﹐其腫微紅者﹐名單乳蛾。若肺气外證手足厥冷﹐痰涎自出﹐頭重目昏﹐急用菜酸汁加玄明粉灌之﹐旋去痰涎﹐吹藥﹐如厥重不省人事﹐气欲絕者﹐急以吳茱萸研爛﹐醋調塗腳心。右畔虛陽上攻﹐其色微黃﹐其形若蠶繭﹐故謂之乳蛾﹐其證亦手足厥冷。

又曰﹕雙蛾風﹐此證有兩枚﹐在喉間兩邊如豆大﹐急將黃汁蜜少許﹐加玄明粉﹐漱出風痰﹐吹冰片散。

奎光曰﹕乳蛾有單有雙﹐有連珠﹐多因酒色鬱結而發﹐單輕雙重。初起一日痛﹐二日紅腫﹐三日有形如細白星﹐發寒熱者凶﹐四日勢定﹐治之四五日可愈。其證生於喉傍﹐一邊生者單蛾﹐左右生者雙蛾﹐二白星上下相連如纏袋者﹐連珠也。

又曰﹕治乳蛾先用碧丹﹝五﹞﹐金丹一吹﹐次用金丹﹝二﹞﹐碧丹﹝三﹞同吹出痰﹐兼用煎劑﹐左加犀角﹑黃連﹐右加赤芍﹑柴胡﹐連珠兼用之。大便祕加玄明粉﹑大黃。﹝吹藥丹方詳載咽喉門。﹞《心法》曰﹕乳蛾由肺經積熱﹐受風凝結而成。生咽喉旁﹐狀如蠶蛾﹐有單有雙﹐雙者輕﹐單者重。生於關前者﹐形多易見﹐吹藥易到﹐手法易施﹐故易治﹔生於關後者﹐難見形色﹐吹藥不到﹐手法難施﹐故難治。

又曰﹕雙單蛾湯水不下﹐看頭頂發內有細窠﹐挑破卽刻開關。

卷十七咽喉部單雙蛾門主方

喉蛾土牛膝﹝卽鼓捶艸﹐﹞取三四根搗汁﹐加人乳和勻﹐左邊蛾滴右鼻孔中﹐右邊蛾滴左鼻孔中﹐雙蛾兩鼻孔俱滴﹐吐出痰涎﹐其毒立解。重者滴二三次。

又方土牛膝搗爛﹐醋浸取汁﹐不時漱口。重者滴入鼻中﹐痰涎多者白礬研末飯丸﹐每服一錢。

又方鮮菊花七朵煎漱。

又方靑魚膽一个﹐納糯米七粒﹐懸避陰處四十九日收下﹐單蛾用一粒﹐雙蛾用二粒﹐噙放舌下。

又方大蝣蜒不拘多少﹐白鹽梅二个﹐冰片一分﹐搗丸如圓眼核大﹐噙口內化汁咽下。

又方新艾葉絞汁﹐和童便服。

又方腌白梅的鹵﹐調綠礬點患上。

又方蛇牀子瓶內燒酒薰之。

又方先從兩手臂捋起﹐捋至脈門﹐後捋中指﹐看中指下節有紫筋現出爲度﹐以鍼挑去紫血﹐卽可進飲食矣。

又方白鹽梅一小瓶﹐入大蝣蜒虫百十條﹐任其常久﹐如遇此證﹐取梅研吹之。以梅肉貼小兒惡癤﹐並效。

又方取公鵝一隻﹐以鵝嘴斗在患者口中﹐得鵝气自消。

乳蛾至危者玉簪花根洗淨﹐泯須搗化﹐加白蜜少許和勻﹐取汁﹐挑三茶匙灌下。忌見鐵器。

雙單蛾經過霜王瓜一條﹐竹刀去蓋﹐將穣去淨﹐用火硝﹑明礬各一兩裝滿﹐蓋仍合上﹐用竹簽扡緊﹐懸放迎風背陰之所﹐候王瓜外面生出白霜掃下﹐加冰片少許密貯。每用少許﹐擦之自消。

喉蛾漫腫﹐必須鍼去惡血﹐湯水方可下咽﹐可代刀鍼。楊樹上楊辣子虫窩焙研細末﹐用骨簪蘸點蛾上﹐立刻其泡自破﹐膿血自泄﹐卽可進食。但點時只可點在泡上﹐不可誤點他處﹐亦不可多用。

又方﹝胡學海﹞取大蜘蛛一个入傾銀罐內﹐上加生明礬三錢枯﹐加冰片一分﹐研細吹之。毒水勿咽下咽。

又方壁上蛛白窩取下﹐用患者腦後發一根纏定蛛窩﹐將銀簪刺在燈上燒之存性﹐爲末吹之。

乳蛾急證也﹐此方甚效﹐有力者宜預制以救人﹝周鶴仙。﹞臘月八日雄豬膽一个﹐裝入白礬末﹐陰漧之後研末﹐再入臘八日豬膽內﹐如此三四次﹐如遇患者用一二分吹之﹐神驗。

雙單蛾喉癬﹐喉癰腫痛﹐吐咽不下﹐命在須臾。﹝周鶴仙﹞鳳凰衣﹝微火焙黃﹞橄欖核﹝瓦上火存性﹞孩兒茶﹝各等分﹞研爲細末。每一錢加眞冰片五釐﹐吹之卽能進飲食﹐極效無比。

喉蛾。

桔梗﹝四錢﹞甘艸﹝一錢﹞金錢弔蛤蟆牛蒡子﹝各三錢﹞玄參﹝二錢﹞水二盅煎一盅﹐食後服立愈。

喉蛾兼治口疳。﹝《阮氏祕方》﹞杉木皮﹝存性﹞人中白﹝﹞粉兒茶﹝各三錢﹞珍珠琥珀蘆甘石﹝﹞靑黛﹝各一錢﹞大冰片﹝六分﹞研勻收貯吹。喉疳喉蛾牙疳要吹至一錢立消。凡吹先用黃連﹑甘艸﹑蘇薄荷﹑松蘿茶各一錢﹐煎水漱淨再吹。如蛾可用鵝毛管剪成長條如菊花瓣樣﹐夾在破開箸子頭上紮住﹐刺患上出血水﹐再吹藥。再看耳後左右﹐如有紅筋﹐以鍼刺出血立愈。

雙單蛾。

火硝﹝一錢五分﹞硼砂﹝五分﹞冰片﹝三釐﹞雄黃﹝一分﹐不用亦可﹞共乳極細。每用三匙﹐吹入喉中吐涎﹐或從鼻孔吹入亦可。

又方鳳仙花子連根搗水吞下﹐神效。

又方人指甲不拘多少﹐明礬三錢﹐大蜘蛛一个﹐同入傾銀罐內研﹐加冰片一分吹之。

乳蛾喉痺。

蟾酥艸烏尖豬牙皂﹝各等分﹞共研細﹐水丸豆大﹐每研一丸點患上。

乳蛾將頭頂心發上﹐用生薑擦紅﹐卽好。

西瓜霜

治咽喉口齒雙蛾喉痺﹐命在須臾。用大黃泥缽一个﹐將西瓜一个照缽大小﹐松松裝入缽內﹐將瓜切蓋﹐以皮硝裝滿瓜內﹐仍以瓜蓋蓋﹐竹簽扡定﹐再以一樣大的黃泥缽一个合上﹐外用皮紙條和泥將縫封固﹐放陰處過數日﹐缽外卽吐白霜﹐以鵝毛掃下收好﹐仍將缽存陰處﹐再吐再掃﹐以缽外無霜爲度﹐收好。每用少許吹之。

喉蛾。

巴豆﹝去油﹞遼細辛﹝各半分﹞研細。用綿包好﹐左蛾塞右鼻孔﹐右蛾塞左鼻孔。

喉蛾喉痺喉風﹐並治發背疔瘡。

烏龍瓜﹝卽白花菜取葉曬漧﹞每細末一錢﹐加冰片三五釐﹐研勻吹之。如發背疔毒﹐取葉搗爛敷上﹐卽消。

卷十七咽喉部天白蟻瘡門主論

盛錫朋曰﹕咽喉內生瘡﹐鼻孔俱爛﹐此名天白蟻瘡。此證方書不載﹐多有不識﹐常作喉風醫﹐最爲誤事。此乃肺脾蘊毒而成﹐宜用穿山甲散治之。

卷十七咽喉部天白蟻瘡門主方

穿山甲散

白霜梅﹝燒存性﹐一个﹞枯礬﹝一錢﹞穿山甲﹝炒﹞雄黃﹝各五分﹞共研細末。吹喉中﹐立效。

卷十七咽喉部鎖喉瘡門主論

竇漢卿曰﹕鎖喉瘡者﹐乃心經毒瓦斯﹐小腸邪風發於聽會之端﹐注於懸膺之側。初生如瘰﹐不能飲食﹐閉塞難通﹐漸次腫破化膿。早治得生﹐宜服當歸﹑連翹之類﹐用冰片散﹐蜒蜉不拘多少﹐加冰麝搗搽。﹝《全書》﹞

卷十七咽喉部梅核气門主論

陳實功曰﹕梅核气﹐乃痰气結於喉中﹐咽之不下﹐吐之不出﹐如茅艸常刺作癢。初則吐酸﹐妨礙久則閉塞不通﹐卽此候也。﹝《正宗》﹞馮魯瞻曰﹕痰結塊在喉中如梗狀者﹐梅核气也。宜噙化丸。﹝《錦囊》﹞《金匱》曰﹕婦人咽中有如炙臠﹐半夏濃朴湯主之。炙臠﹐幹肉也﹐咽中貼貼﹐如有炙肉﹐吐之不出﹐吞之不下。此病不因腸胃﹐故不礙飲食二便﹐不因表邪﹐故無骨痛寒熱。乃爲積寒所傷﹐不與血和﹐血中之气溢而浮於咽中﹐得水濕之气凝結難移﹐男子亦間有之。藥用半夏濃朴湯﹐乃二陳湯去陳皮﹑甘艸﹐加濃朴﹑紫蘇﹑生薑也。專治婦人七情之气郁滯不散﹐結成痰涎﹐或如梅核在咽﹐咯咽不下﹐或中脘痞滿﹐气不舒暢﹐或痰飲中滯﹐嘔逆惡心﹐並可取效。蓋半夏降逆﹐濃朴散結﹐生薑﹑茯苓宣至髙之滯而下其濕﹐蘇葉味辛气香﹐色紫性溫﹐能入陰和血﹐則气與血和﹐不復上浮也。

卷十七咽喉部梅核气門主方

噙化丸

梅核气服之神效。

膽礬硼砂明礬牙皂雄黃﹝各等分﹞上爲細末。紅棗煮爛取肉爲丸﹐如芡實大。空心噙化一丸﹐溫黃酒一杯過口﹐內服蘇子降气湯。

驗方玫瑰花去淨心蒂﹐浸火酒飲﹐愈陳愈妙。

噙化丸

痰結核在咽喉中不能出入。

栝蔞仁杏仁海石桔梗連翹﹝各一兩﹞朴硝﹝四錢﹞爲末。薑汁和蜜丸如櫻桃大﹐噙服之。

卷十七咽喉部小兒聲啞門主方

小兒聲啞不能言語﹐當急治以此方﹐如遲至十二三歲﹐知識少開則難治矣。

遠志石菖蒲酸棗仁﹝炒﹞小柴胡﹝各一錢﹞萆麻子﹝連殼﹐每一歲用一粒﹞上爲細末。用豬肝一个﹐竹刀剖作數層﹐將藥摻入肝內﹐紙包煨熟﹐量兒大小﹐白滚水服。日服三五次﹐至七日自能言語。

小兒失音不語﹝經驗方﹞。蛤蟆膽點舌尖上﹐立效。

卷十七咽喉部音啞門主論

風火侵肺﹐誤服寒涼生冷﹐音雌者輕。

虛癆肺損音啞難治。

竇漢卿曰﹕病患瘥後气短及聲不出者﹐皆肺气不行。宜降气湯多加前胡﹐臨服加薑汁以佐之。﹝《全書》﹞又曰﹕病後聲啞不言﹐此肺經受刑﹐百無一生。

馮魯瞻曰﹕喑謂有言而無聲﹐故經曰不能言。不能﹐非絕然不說之謂。凡音出於喉嚨﹐發於舌本﹐因胎肥大﹐阻腎上行之經﹐腎脈入肺循喉嚨系舌本﹐喉者肺之部﹐肺主聲音﹐其人切切私語﹐心𨿽有言而人不能聽﹐故曰喑。肺腎子母之髒﹐故云不必治。若大全解作不語﹐則爲心病﹐以心主發聲也﹐與子喑了不相干。若張子和有降心火之說﹐馬玄臺有補心腎之言﹐如果腎之脈絡絕﹐則其病不治﹐豈有產後自復之理乎﹗故經云「胞之絡脈絕」﹐此「絕」字當作「阻」字解也。

又曰﹕經云「婦人重身﹐九月而喑」者﹐胞之絡脈絕也﹐無治當十月復。謂人之受孕﹐一月肝經養胎﹐二月膽經養胎﹐三月心經養胎﹐四月小腸經養胎﹐五月脾經養胎﹐六月胃經養胎﹐七月肺經養胎﹐八月大腸經養胎﹐九月腎經養胎﹐十月膀胱經養胎﹐先陰經而後陽經﹐始於木終於水﹐以五行之相生言也。然以理推之﹐十二經之脈﹐晝夜流行無間﹐無日無時而不共養胎气也﹐必無分經養胎之理。今曰九月而喑﹐時至九月﹐兒體已長﹐胞宮之絡系於腎經者﹐阻絕不通﹐故間有之。蓋腎經之脈﹐上系舌本﹐脈道阻絕﹐則不能言﹐故十月分娩後而自能言﹐不必加治﹐治之當補心腎。

又曰﹕傷寒失音之源不一。有因痰壅气閉﹔有因失血驚恐﹔有因邪熱衝心﹐心气耗損﹔有因火爍陰傷﹐不能宣布。然咽喉音聲如故﹐而舌不能轉運者﹐爲舌喑。如舌能轉運言語﹐而咽喉音聲則無者﹐爲喉喑。舌喑多因於心腎﹐喉喑多因於肺胃。

丹溪云﹕漧咳嗽極難治。此系火郁之甚﹐乃痰郁火邪在肺﹐上以苦桔梗開之﹐下用補陰降火藥﹐不已卽成癆﹐宜重補養。蓋肺爲華蓋﹐五臟六腑火自內起﹐燻蒸焚灼﹐水涸金傷﹐若至久嗽聲啞﹐是肺管破也不治。在初起者是寒包熱﹐辛以散之。

《衍義》云﹕有婦人患熱久嗽﹐身如炙肌瘦﹐將成肺癆。以枇杷葉﹑木通﹑款冬花﹑紫菀﹑杏仁﹑桑皮各等分﹐大黃減半﹐如常制蜜丸櫻桃大﹐食後夜臥含化一丸﹐未終劑而愈。又有久嗽不已﹐饑則胸中大痛﹐須視上唇有白點如粞者﹐此虫嚙其肺也。以百部膏一味加烏梅﹑檳榔與服﹐下其虫則愈﹐肺虫其形如蠶﹐令人咳嗽聲嘶也。

有嗽而聲啞者﹐蓋金實不鳴﹐痰火郁於中也﹐金破亦不鳴﹐肺气傷於內也﹐實則淸之﹐破則補之﹐皆治肺之道也。又須知少陰之絡入肺中﹐循喉嚨挾舌本﹐肺爲之標﹐本虛則標弱﹐故聲亂咽嘶舌萎﹐聲不能前﹐以救本爲主。亦有喉燥失音者﹐古方用豬脂二斤﹐熬油去渣﹐入白蜜一斤﹐再煉成膏﹐一匙一匙挑服潤之。有大聲喊叫﹐喉破失音者﹐不可作火治﹐而用涼藥﹐須大補八珍加甘桔﹑倍參﹐作傷損治。然足少陰脈挾舌本﹐而足太陰脈絡舌旁﹐手少陰脈系舌本﹐若三脈虛則痰涎乘虛閉塞其脈道﹐而舌不能轉運言語也。若三經血少不能營舌﹐亦令人喑﹐故久病失血後﹐及誤汗下後﹐心家气血衰﹐不能鼓舌者﹐並用獨參湯八物加減﹐有痰加竹瀝。

卷十七咽喉部音啞門主方

淸音噙化丸

久嗽咳傷肺气﹐聲音雌啞。

黃柏﹝蜜炙﹞麥門冬﹝去心﹞當歸白茯苓熟地生地黃﹝各一兩﹞訶子眞阿膠天門冬﹝鹽水拌炒﹞知母﹝各五錢﹞烏梅肉﹝十五个﹞人參﹝三錢﹞人乳牛乳梨汁﹝各一碗﹐共熬稠膏﹞共爲細末。和膏加煉蜜搗丸如芡實大﹐每用一丸﹐仰臥噙化﹐日用三丸。如攺作小丸﹐每服一錢﹐訶子煎湯或蘿卜湯送下。

暴失音。公豬板油一斤﹐入鍋先熬成油﹐濾去渣﹐入白蜜一斤﹐再煉少頃﹐絹濾淨瓷瓶內冷定成膏﹐不時挑一茶匙服之﹐其音自淸。無疾人亦可常服﹐潤肺滑肌。

無故咽喉聲音不出名曰失音橘皮五兩﹐水三升煮一升﹐去渣頓服。

又方皂角﹝一挺﹐去皮子﹞白蘿卜﹝三个﹐切片﹞水一盞﹐煎半盞﹐服之不過三服。

久失音啞者。

人乳白蜜悉尼汁香椿汁﹝各四兩﹐如無鮮香椿搗汁﹐卽用木香椿芽爲末﹐四兩代之﹞共熬成膏﹐白湯衝服。

音啞。

硼砂﹝一兩﹞元明粉訶子肉膽南星﹝各二錢﹞冰片﹝三分﹞百藥煎﹝三个﹞上乳細。用烏梅肉一兩﹐搗如泥丸如龍眼核大﹐每用一丸噙化。

久嗽聲啞靑蒿不拘多少﹐童便煮服。

發聲湯

渴飲涼水﹐忽喑啞不出聲。

貝母桑白皮麥冬﹝各三錢﹞白茯苓元參﹝各五錢﹞枇杷葉﹝五片﹞百部紫蘇葉甘艸﹝各一錢﹞水煎服﹐三劑卽聲大出。

卷十七咽喉部傷寒喉腫門主論

馮魯瞻曰﹕喉腫者﹐有陽毒有陰毒。如面赤脈洪﹐或吐膿血﹐是火气上衝﹐心肺受熱﹐是爲陽毒﹔如四肢冷而脈沈細﹐是寒積於肺﹐寒極生熱﹐濕熱燻蒸﹐此爲陰毒。治陽以淸肺化熱﹐治陰用引火歸源。﹝《錦囊》﹞

卷十七咽喉部病患瘥後喉中幹痛門主論

竇漢卿曰﹕病患瘥後﹐喉中幹痛者何﹖皆腎水枯涸﹐心火衝上﹐耗散津液也。﹝《全書》﹞

卷十七咽喉部病患瘥後喉中幹痛門主方

驗方﹝竇漢卿﹞生地黃生甘艸人參麥門冬北五味天門冬杏仁桔梗生地天花粉水煎服。

雙淸丸

蘇薄荷杏仁桔梗砂仁甘艸玄參上爲極細末。煉蜜丸芡實大﹐不時噙化。

卷十七咽喉部骨鯁門主方

化骨訣

﹝祝由科。﹞魚骨r圖p04﹣a41b1。bmpr豬骨r圖p04﹣a41b2。bmpr雞骨r圖p04﹣a41b3。bmpr竹木棒r圖p04﹣a41b4。bmpr左手三山訣﹐持杯或茶或酒俱可﹐右手劍訣向東方﹐﹝看何骨刺﹐卽寫何字於霓內﹐如魚刺卽寫龍字於霓內﹐余俱仿此。﹞書符於杯內﹐再換印訣﹐書雪山童子速降六字於杯內﹐口中默念﹕吾奉太上老君急急如律令敕﹐與被骨刺人吞之﹐卽愈。

又訣﹝祝由科﹞淨水一碗﹐面東用食指於碗內書﹕r圖p04﹣a41b5。bmpr﹝此字如豬骨加虎字﹐魚骨加龍字﹐雞骨加貍字。﹞咒曰﹕水碗化爲東洋大海﹐喉嚨化爲萬丈龍潭﹐九龍歸洞﹐吾奉太上老君急急如律令敕。

驗方砂糖﹑威靈仙同酒煎﹐飲之自化。

又方赤芍藥﹑貫仲各三錢﹐研末﹐米糊丸﹐放口內噙化咽下。

雞魚骨鯁。

威靈仙﹝五錢﹞砂仁﹝三錢﹞甘艸﹝二錢﹞水一盅煎一半﹐入口噙嗽﹐入喉呵气卽化。

又方活鰍一條同飛面搗敷喉下﹐卽消。

又方犬涎灌之﹐其骨自化。

又方鳳仙花子卽急性子二十粒﹐白湯送下﹐立效。

又方白茯苓貫仲甘艸﹝各等分﹞共磨細末﹐米飲調服一錢。

又方橄欖核磨汁咽。

又方象牙磨水頻咽。

又方燈艸燒灰﹐以米糖如指大﹐蘸灰置喉中﹐勿令粘住﹐待糖化﹐骨卽化下。

又方細茶﹑五倍子等分爲末﹐吹之。

又方勿令四眼見﹐卽將箸倒轉﹐隨便箝肉一塊﹐急吞下。

又方大蒜一瓣切去大頭﹐鯁在左﹐塞右鼻孔﹐鯁在右﹐塞左鼻孔。

雞骨鯁霜梅肉捶成指頭大丸子﹐再將棉裹﹐用綫穿在內﹐冷茶吞下﹐扯住綫頭在手﹐一嘔卽出。

螺靨入喉鴨涎化鯁如神。

麥芒入喉鵝涎灌之。

飛絲入咽腫痛嗆血生麻葉嚼之愈。

雞骨鯁香油煎滚﹐溫服之﹐卽吐出。

骨刺筅帚鯁在喉中多年舊籬笆竹﹐洗淨截斷﹐煎湯飲之﹐卽下。

竹刺入咽王不畱行﹐此味生能軟篾﹐煎服﹐再吞糯米圓﹐卽下。

骨鯁喉中危急者蛇牀子三錢﹐焙研細末﹐紅糖兩許﹐開水沖和﹐以湯匙灌﹐咽下咽卽化。

祕傳骨鯁方

馬屁勃﹝山上者一兩﹞五靈脂﹝三錢﹞紅芽大戟五倍子﹝各二錢﹞共研細﹐用鴨涎﹑狗涎同和丸如元眼大﹐如遇骨鯁﹐用砂糖化服﹐一丸卽化。

又方白芍二寸三分長﹐橫咬口中卽出。或切片細嚼咽之﹐卽消。

雞骨鯁生薴根搗汁飲之﹐立化。

雞鵝豬魚骨鯁山楂根燒灰存性研細﹐吹入喉中三四次﹐卽下。

又方家椿樹上結的白苓﹐如牛乳一个个垂下者﹐用七粒擂水服﹐其骨卽從大便中出。

又方艸果﹝醋炒﹞澤瀉馬屁勃爲末﹐砂糖調服卽化。

魚骨鯁多食靑果。

又方如鯁時﹐以自己箸子敲碗邊數下﹐自愈。

又咒﹝原缺﹞裏一條龍﹐九頭十八尾﹐問君喫何物﹐專用此間水。連誦九徧﹐令被鯁人飲之﹐卽愈。

竹刺筅帚鯁在喉中多年舊籬笆竹截斷﹐煎湯飲之﹐卽下。

化諸魚骨及竹木刺淨水一碗﹐用濃墨筆寫「癸水化爲龍行」六字在水上﹐一气飲。如未化﹐再寫一次﹐服之必化。

又方以淨手寫一「龍」字在喉嚨上﹐寫一「龍」字在水碗內﹐呷下卽化。

又方芫荽搗汁﹐和滴醋咽之﹐立出。

化鯁指甲燒灰存性﹐吹入喉中。

卷十七咽喉部食醋嗆喉門主方

甘膽丸

治食醋嗆喉哮嗽不止﹐諸藥不效。

甘艸﹝去皮﹐二兩作二段﹐用豬膽五个浸三日取出﹐火上炙幹﹞爲末蜜丸﹐每服四五十丸﹐臨臥茶淸送下。

卷十八頸項部

自頸項至結喉止﹐凡一切癰疽﹑癭癅﹑瘰﹑馬刀﹐皆匯於此部中﹐以便檢閱參治。

卷十八頸項部頸項痛門主論

邪客三陽則痛﹐寒搏則筋急﹐風搏則筋弛。左多屬血﹐右多屬痰。丹溪治一人﹐項彊痛甚﹐不可以回顧﹐作痰客太陽經治之﹐用二陳湯加酒芩﹑羌活﹑紅花﹐服二劑而愈。有挫閃及失枕而項彊痛者﹐皆由腎虛不能榮筋也﹐六味地黃湯加秦艽。

卷十八頸項部夾疽門主論

王肯堂曰﹕夾疽生喉之兩旁﹐屬手少陰心經﹑足太陰脾經﹐足厥陰肝火熱毒上攻而成。內潰者難治﹔虛火上升痰壅﹐飲食不進者死。﹝《準繩》﹞

卷十八頸項部气頸門主論

汪省之曰﹕气頸乃七情抑鬱不伸﹐肝脾气郁不舒﹐結喉之間气結如胞﹐隨喜怒消長﹐甚則飲食嗌礙﹐治以四海舒郁丸主之。﹝《理例》﹞r气頸p04﹣a41a91。bmpr

卷十八頸項部气頸門主方

四海舒郁丸

靑木香﹝五錢﹞陳皮海蛤粉﹝各三錢﹞海帶海藻昆布海螵蛸﹝各二兩。俱用滚水泡去鹽。﹞共研細﹐每服三錢﹐不拘酒水﹐日服三次﹔渣沈在碗底內者﹐敷气頸上。愈後用黃藥子四兩﹐生酒三大壺﹐煮三炷香﹐窨一七去火毒﹐早晚任飲數杯﹐酒完永除根。

卷十八頸項部頸癰門主論

王肯堂曰﹕頸癰屬手少陽三焦經郁火﹐積憤驚惶所致。初覺卽隔蒜灸﹔若潰後不斂﹐煩躁脹滿﹐小便如淋﹐嘔吐者死。﹝《準繩》﹞《靈樞》云﹕發於頸者﹐名曰夭疽。其癰大而赤黑﹐不急治﹐則熱气下入淵腋﹐前傷任脈﹐內燻肝肺﹔燻肝肺﹐十餘日而死矣。

r頸癰p04﹣a41a92。bmpr申斗垣曰﹕頸左發爲癰﹐右發爲疽﹐皆由臟腑熱毒﹐風气伏結風府之間﹐故毒發於頸之上下﹐但內近咽喉﹐飲食气道呼吸所關。其見證也﹐寒熱往來﹐喉嚨疼痛﹐飲食妨礙﹐亦惡候也。﹝《啟玄》﹞奎光曰﹕頸癰﹐胸前紅腫﹐情勢在外﹐防其內攻﹐甚則紅腫出膿。

卷十八頸項部環項發門主論

王肯堂曰﹕環項發﹐發於項之周遭﹐故名。又名落頭癰。先看何處腫起﹐如從後天柱穴起﹐是足太陽兼督脈啞門穴下﹐作寒熱﹐拘倦悶亂﹐恐怖不食﹔如連前項俱腫﹐乃毒流入足少陽﹔連耳腫﹐是流入陽明﹐當分經絡治之。不應者死。﹝《準繩》﹞r環項發p04﹣a41a93。bmpr

卷十八頸項部頸蝗門主論

汪省之曰﹕頸蝗其毒不紅﹐其形堅硬無膿﹐一年半載﹐長久如此﹐不能穿潰﹐兩尖鎖頸﹐嗜人脂血﹐食血一飽﹐病患卽將危矣。毒發之初﹐先服益气養榮湯十餘劑﹐卽將兩患頭上用三稜鍼鍼住﹐以艾炷鍼灸七壯或九壯﹐次服神效栝蔞散。﹝方見乳證門。﹞自消。﹝《理例》﹞r頸蝗p04﹣a41a94。bmpr

卷十八頸項部風熱鎖喉毒門主論

竇漢卿曰﹕頸項間忽痛如失枕之狀﹐名曰風熱鎖喉毒。久則紅色繞於肩背﹐堅硬難治。﹝《全書》﹞

卷十八頸項部無辜疳傷瘡門主論

申斗垣曰﹕無辜疳傷瘡﹐乃因小兒衣物洗濯曬晾﹐誤被雌鳥糞及羽毛落於上﹐有虫入於皮毛間﹐致令小兒腦後項邊﹐有核如彈丸在肉內﹐推之則動﹐軟而不痛﹔久則虫化入於臟腑﹐令兒羸瘦壯熱﹐便膿血﹐頭骨開縫﹐肢體生瘡。治宜消疳鱉甲丸主之。﹝《啟玄》﹞馮魯瞻曰﹕無辜疳者﹐因浣衣夜露﹐被無辜落羽所污﹐小兒服之﹐令身體發熱﹐日漸黃瘦﹐便痢膿血是也。

《心鑑》曰﹕腦後項邊有核如彈﹐按之轉動﹐軟而不痛﹐其間有虫如米粉﹐如不速破而去之﹐卽虫隨熱气流散﹐徧體生瘡﹐一入臟腑﹐便痢膿血。須以銀鍼刺破﹐貼以膏藥可也。

又曰﹕更有疳虫﹐或如髮絲﹐或如馬尾﹐出於頭項腹背之間。黃白芨赤者生﹐紫黑靑者死。

r無辜疳傷瘡p04﹣a41a95。bmpr

卷十八頸項部無辜疳傷瘡門主方

鱉甲丸

夜明砂﹝淨﹐微炒﹞鱉甲﹝醋煮令黃﹐去肋﹞枳殼黃連﹝各二兩﹞雄全蠍﹝一个﹞訶子﹝生一枚﹐熟一枚﹞共爲末。入麝香少許﹐蜜爲丸如綠豆大﹐每服五丸﹐食後用米飯送下。

卷十八頸項部癭癅門主論

陳實功曰﹕癭癅非陰陽正气結腫﹐乃五臟瘀血﹐濁气痰滯而成也。癭者﹐陽也。

色紅而髙突﹐或蒂小而下垂。癅者﹐陰也。

色白而漫腫﹐亦無癢痛﹐人所不覺。﹝《正宗》﹞又曰﹕筋骨呈露曰筋癭﹐屬肝。赤脈交結曰血癭﹐屬心。皮色不變曰肉癭﹐屬脾。憂喜消長曰气癭﹐屬肺。堅硬不移曰石癭﹐屬腎。治宜消散。自然縮小﹐切不可輕用刀鍼掘破﹐出血不止﹐多致危亡﹔久則膿血崩潰﹐滲漏不已﹐終致傷人。﹝《正宗》﹞r癭癅p04﹣a41a96。bmpr又曰﹕筋癅堅而色紫﹐累累靑筋盤曲﹐甚則結若蚯蚓。此乃肝統筋﹐怒動肝火﹐血燥筋攣而成也。治當淸肝解郁﹐養血舒筋爲主。淸肝蘆薈丸主之。

又曰﹕血癅﹐微紫微紅﹐軟硬間雜﹐皮膚隱隱﹐纏若絲縷色紅﹐擦破血流﹐禁之不住﹐此乃心主血﹐暴急太甚﹐火旺逼血沸騰﹐復被外邪所搏而成也。治當養血涼血﹐抑火滋陰﹐安斂心神﹐調和血脈爲主。芩連二母丸主之。

又曰﹕肉癅軟如綿﹐硬似饅﹐皮色不變﹐不緊不寬﹐終年只似覆肝﹐此乃脾主肌肉﹐鬱結傷脾﹐肌肉消薄﹐土气不行﹐逆於肉裏而爲腫也。治當理脾寬中﹐疏通戊土﹐開郁行痰﹐調理飲食爲主。加味歸脾湯主之。

又曰﹕气癅﹐軟而帶堅﹐皮色如故﹐或消或長﹐無熱無寒﹐此乃肺主气﹐勞傷元气﹐腠理不密﹐外寒傳而爲腫也。治當淸肺气﹐調經脈﹐理勞傷﹐和榮衛爲主。通气散堅丸主之。

又曰﹕骨癅形色紫黑﹐堅硬如石﹐疙瘩髙起﹐推之不移﹐昂昂堅貼於骨﹐此乃腎主骨﹐恣欲傷腎﹐腎火郁遏﹐骨無榮養而爲腫也。治當滋補腎气﹐養血行瘀﹐散腫破堅利竅爲主。調元腎气丸主之。

又曰﹕粉癅﹐紅粉色﹐多生耳項前後﹐亦有生於下體者﹐全是痰气凝結而成。宜用披鍼破去脂粉﹐以三品一條槍插入﹐數次化盡內膜自愈。

又曰﹕黑砂癅多生臀腿﹐腫突大小不一﹐以手捏起﹐內有黑色是也。亦用披鍼刺內﹐出黑砂有聲﹐軟硬不一。

又曰﹕發癅多生耳後發下寸許﹐軟小髙突﹐按之不痛﹐鍼之粉發齊出。

又曰﹕蛔虫癅生於脇下。

又曰﹕蛆癅生於肩膊。

又曰﹕虱癅破之虱出﹐但諸癅形狀之異﹐皆由五臟濕熱邪火﹐濁气瘀血﹐各感而成﹐非正病耳。

又曰﹕小兒胎癅﹐初生頭上﹑胸乳間﹐腫起大者如饅﹐小似梅李﹐此乃胎中瘀血凝滯而成。須候小兒盈月以後﹐方可用鍼刺破﹐內如赤豆汁則安﹐內服五福化毒丹卽愈。

又曰﹕治癭之法﹐初起元气實者﹐海藻玉壺湯﹑六軍丸﹐久而元气虛者﹐琥珀黑龍丹﹑十全流气飲。選而治之。

薛立齋曰﹕癭癅諸證﹐只宜服藥消磨﹐切不可輕用刀鍼掘破﹐血出不止﹐多致立危。醫家病家﹐均當愼之﹐萬勿孟浪。

馮魯瞻曰﹕癭則著於肩項﹐癅則隨气凝結﹐戒食濃味﹐忌妄破掘﹐五癭皆不可妄掘破﹐惟胎癭破而去其脂粉則愈。﹝《錦囊》﹞李東垣辧癅法﹕若發腫都軟而不痛者﹐血癅也。發腫日漸增長而大﹐不熱﹐時時牽痛者﹐气癅也。气結微腫﹐久而不消﹐後亦成膿﹐此是寒熱所爲也。畱積經久﹐極陰生陽﹐寒化爲熱﹐以此潰必多成。宜早服內塞散以排之﹐諸癃癅疣贅等至年衰﹐皆自內潰﹐理於壯年﹐可無後憂。﹝《十書》﹞《百效全書》曰﹕夫癭癅皆因气血凝滯﹐結而成之。癭則喜怒所生﹐多著於肩項﹐皮寬不急﹐垂垂而重者是也。癅則隨畱所住﹐初如梅李之狀﹐皮嫩而光﹐漸如杯卵者是也。癭𨿽有五﹐癅則類多﹐不痛不癢﹐切不可抉破﹐恐膿血崩潰﹐滲漏無已﹐必致殺人﹔惟肉癅更不可攻療。如脂癅﹑气癅體气充實者﹐如海藻散堅丸﹐東垣散腫潰堅湯多服﹐亦可消散。如虛弱者﹐又宜斟酌﹐不可純用化痰行气破堅之藥。

《靈樞》曰﹐虛邪之入於身也深﹐寒與熱相搏﹐久畱而內著﹐寒勝其熱﹐則骨疼肉枯﹐熱勝其寒﹐則爛肉腐肌爲膿﹐內傷骨﹐內傷骨爲骨蝕。有所疾前筋﹐﹝疾前二字﹐衍文也。筋當作結。﹞筋結不得伸﹐邪气居其間而不及﹐發爲筋癅。有所結﹐气歸之﹐衛气畱之﹐不得反﹐津液久畱﹐合爲腸癅﹐久者數歲乃成﹐以手按之柔。已有所結﹐气居爲昔癅﹐以手按之堅。有所結﹐日以易甚﹐連以聚歸之﹐津液畱之﹐邪气中之﹐凝結深中骨﹐气固於骨﹐骨與气並﹐日以益大﹐則爲骨疽。有所結﹐中於肉﹐宗气居之﹐邪畱而不去﹐有熱則化而爲膿﹐無熱則爲肉疽。凡此數气者﹐其發無常處﹐而有常名也。﹝《刺節眞邪篇》﹕此皆虛邪中人爲病﹐費去而久畱著﹐故積歲累月而成疽癅也。﹞《三因》云﹕癭多著肩項﹐癅則隨气凝結。

岐天師曰﹕癭癅不同﹐癭者連肉而生﹐根大而身亦大﹔癅者根小而身亦大也。卽癅之中﹐又各有不同﹐有粉癅﹐有肉癅﹐有筋癅﹐有物癅。筋癅不可治﹐亦不必治﹐終身十載﹐不過大如核桃。粉癅則三年之後﹐彼自然而破﹐出粉如綫香末﹐出盡自愈﹐亦不必治也。肉癅最易治﹐用水銀﹑硼砂各一錢﹐血竭﹑兒茶各三錢﹐黃柏五錢﹐冰片﹑麝香各三分﹐共爲細末﹐將此藥擦於癅之根處﹐隨擦隨落﹐根小者﹐無不落也。

物癅則根大﹐最難治﹐不時而動﹐無故而鳴﹐或如虫鳴﹐或如鳥啼﹐必須用刀破其中孔﹐則物自難居﹐必然突圍而出﹐後用生肌神藥﹐則癅化爲水﹐平復如故矣。﹝《祕錄》﹞又曰﹕物癅乃不敬神鬼﹐觸犯歲君而得。病不可測﹐非理可談﹐故《內經》不言﹐然世未嘗無此病也。

又曰﹕癭固不同﹐形亦各異﹐然皆濕熱之病也。由小而大﹐由大而破﹐由破而死矣。初起之時﹐卽宜用小刀割破﹐略出白水﹐以生肌散敷之立愈。倘若失治﹐漸漸大來﹐用藥一點﹐點其陷處﹐半日作疼﹐出水﹐其色白者易愈﹐如黃者﹑紅者皆難愈。

張仲景曰﹕人有手臂生瘡﹐變成大塊﹐更有肚上生瘡﹐結成頑塊﹐終年不去者﹐或如拳頭大者﹐必須用刀割去﹐人必暈絕﹐不可學也。止用小刀略破其皮一分後﹐以化毒丹敷之﹐卽化爲水﹐此方神奇﹐不可輕視。如足上生癅如斗大者﹐不必破碎治之﹐止用鍼輕輕刺一小鍼眼﹐以化毒丹敷之﹐必流水不止﹐急用煎方治之﹐方用人參﹑黃各三兩﹐生甘艸﹑薏苡仁各五兩﹐白芥子三錢﹐水煎服。二劑卽消盡其水﹐而人絕無憊色﹐此內外雙治之法。然此方之妙﹐乃補其本源之气﹐又利水而不走其气﹐刺其孔而出水﹐未免大損元气﹐今補其气﹐又何懼水之盡出哉﹖此方之所以奇也﹐妙也。

岐天師曰﹕人有喉患大腫﹐又非癭癅﹐忽痛忽不痛﹐外現五色之紋﹐中按之半空半實﹐此乃痰病結成﹐似癅非癅﹐似癭非癭也。宜消痰湯主之。此方乃消上焦之痰聖藥也。又有海藻﹑昆布以去癭癅之外像﹐消其五色之奇紋﹐妙在消痰而仍不損气﹐則胃气健而痰易化也。一劑知﹐二劑消大半﹐三劑則全消﹐四劑永不再發。此方兼可治癭證神效。﹝《祕錄》﹞

卷十八頸項部癭癅門主方

淸疳蘆薈丸

﹝《正宗》﹞治惱怒傷肝﹐肝气鬱結而爲癅﹐堅硬色紫﹐累累靑筋﹐結若蚯蚓﹐遇喜則安﹐遇怒則痛者服之。

生地黃﹝酒煮﹐搗膏﹞當歸白芍藥川芎﹝各二兩﹞甘艸節昆布川黃連靑皮海蛤粉牙皂蘆薈﹝各五錢﹞共爲細末﹐神曲糊丸桐子大﹐每服八十丸﹐白湯量病上下﹐食前後服之。無不有效。

通气散堅丸

治憂鬱傷肺﹐致气濁而不淸﹐聚結爲癅﹐色白不赤﹐軟而不堅﹐由陰陽失度﹐隨喜怒消長者宜服。

黃芩﹝酒炒﹞石菖蒲當歸制半夏陳皮香附米川芎天花粉海藻白茯苓甘艸陳枳殼桔梗川貝母人參膽南星﹝各等分﹞研細。薄荷煎湯疊丸豌豆大。每服一錢﹐食遠服﹐燈心二十根﹐姜三片﹐泡湯送下。

琥珀黑龍丹

治五癭六癅﹐不論新久﹐但未穿破者並效。

天南星﹝薑汁拌炒。﹞京墨五靈脂﹝炒﹞海帶海藻﹝各五錢﹞血竭﹝二兩﹞琥珀﹝一兩﹞廣木香﹝三錢﹞麝香﹝一錢﹞各研細和勻﹐煉蜜丸一錢重﹐金箔爲衣﹐曬漧密貯。每服一丸﹐熱酒一杯﹐量病上下﹐食前後化服。如患在下部﹐服後用美物壓之。

破結散

﹝《錦囊》﹞治五癭極佳。丹溪曰﹕癭气先須斷濃味。

麥麵﹝四分﹞松蘿半夏貝母海藻﹝洗﹞龍膽艸海蛤通艸昆布枯礬﹝各三分﹞研末。酒服一錢﹐日三。忌鯽魚﹑豬肉﹑五辛﹑生菜﹑毒物。二十日愈。一方加靑皮。

點癅贅神驗方凡癅有六﹐骨癅﹑脂癅﹑肉癅﹑膿癅﹑血粉癅。膿癅﹐卽膠癅也。惟粉癅與膿癅可決﹐余癅皆不可決潰﹐肉癅尢不治﹐治則殺人。

桑柴灰棗木灰黃荊灰蕎麥灰桐殼灰﹝各二升五合﹞以沸湯淋汁三碗﹐澄淸﹐入斑蝥四十个﹐穿山甲五片﹐乳香﹑冰片不拘多少﹐煎作兩碗﹐以瓷器盛之。臨用時入新鍛石調成膏﹐敷癅上﹐幹則以淸水潤之﹐其效如神。

枯癅方

治癅初起﹐成形未崩者﹐及根蒂小而不散者用之。

斑蝥二十个輕粉白砒砂硼砂雄黃黃丹沒藥﹝去油﹞乳香﹝去油﹐各一錢﹞大田螺﹝三个﹐去殼切片﹑曬漧﹞共研極細﹐糯米粥調勻﹐捏作小棋子樣﹐曬漧。先灸癅頂三壯﹐以藥餅貼之﹐上用黃柏末﹐水調敷﹐蓋藥餅。候十日外﹐其癅自然枯落﹐次用斂口藥斂之。

祕傳斂癅膏

癭癅枯藥﹐枯落後用此搽貼﹐自然生肌收口。

血竭海螵蛸象皮乳香﹝去油﹞輕粉龍骨﹝各一錢﹞研極細。用雞蛋十五枚﹐煮熟去白﹐將黃熬油一小杯﹐將藥和勻﹐每日早晚用甘艸湯洗淨患上﹐雞翎塗上﹐膏藥蓋貼。

灸法先將癅上用麵包好﹐然後照其大小﹐用杏核或桃核半个﹐內塡極幹人糞﹐合癅上以艾圓灸之﹐知痛卽止。

祕方用竹刺將癅頂略略撥損油皮﹐勿令見血﹐入銅綠細末少許﹐膏蓋自消。

又方極細生鐵屑醋拌﹐放銅勺內幹﹐再拌再﹐如此三度﹐研極細﹐再以醋調敷上﹐便覺癅上不甚適意﹐過一宿﹐剝去再敷﹐以平爲度。

癅生面上初起鮮蒲公英摘斷﹐以白漿點癅上﹐幹了又點﹐數日全消。

丹癅﹝朱丹溪。﹞萆麻子去殼﹐研入面一匙﹐搽之甚效。

生肌神散

﹝岐天師﹞治物癅割破﹐以此搽之。

鍛石﹝千年者佳﹞三七根麒麟竭﹝各三錢﹞人參象皮乳香﹝去油﹞沒藥﹝去油﹞木香﹝各一錢﹞兒茶﹝二錢﹞輕粉﹝五分﹞各爲絕細末﹐研至無聲爲度。修合時須用端午日﹐不可使一人見之。

點癭法

﹝岐天師﹞用此點在癭之陷處﹐半日作疼﹐必然出水。

水銀鷹糞綠礬鵲糞皂礬輕粉硼砂﹝各一錢﹞潮腦冰片﹝各五分﹞麝香﹝三分﹞研爲絕細末。用鍼刺一小孔﹐然後乘其出血之時﹐將藥點上﹐卽粘連矣。約用一分﹐以人乳調之﹐點上如雞頭子大﹐一日點三次﹐第二日必然流水﹐流水之時﹐不可再點﹐點則過疼﹐轉難收口矣。三日後﹐必水流盡而皮寬如袋﹐後用煎方﹐自然平復如故。

煎方黃薏苡仁﹝各一兩﹞人參山藥﹝各三錢﹞白芍白茯苓﹝各五錢﹞澤瀉﹝二錢﹞豬苓生甘艸陳皮﹝各一錢﹞水煎服。十劑全消如故。但忌房事一月﹐余無所忌。若犯房事﹐必破不能收口﹐終身成漏。

消痰湯

﹝岐天師﹞白茯苓﹝五錢﹞海藻半夏貝母白芥子天南星人參桔梗﹝各三錢﹞昆布生甘艸﹝各一錢﹞附子﹝一分﹞水煎服。

化毒丹

﹝張仲景﹞人參﹝三錢﹞甘艸﹝一錢﹞硼砂冰片﹝各一分﹞輕粉﹝五釐﹞各爲細末和勻﹐摻上﹐卽化爲水矣。

灰漿膏

﹝胡公弼﹞消癅神效。

天南星半夏﹝各一兩﹞艸烏﹝存性﹐五錢﹞三味煎濃汁﹐去渣﹐入木蓮蓬蒂上白漿一二兩﹐采時以蛤蜊殼在蒂上刮取。攪勻﹐再用鍛石以竹片撥炒﹐俟竹片焦黑成炭爲度。徐徐投下﹐調成不稀不濃膏子﹐入瓷瓶收貯﹐黃蠟封口。用時如幹﹐以唾津潤開﹐敷癅上﹐或木蓮蓬漿潤敷尢妙。二三日卽愈。

消癅﹝程葑門﹞銀鑪上飛灰一斗﹐入水煎數十沸﹐用棉布濾去渣﹐取淸汁入川大黃八兩﹐煎好﹐濾去大黃不用。

又用礦鍛石一斤﹐放缽頭內﹐將灰汁傾入缽內﹐再入蟾蜍﹑生南星各三兩﹐研爲細末﹐和入汁內收貯。看癅大小﹐用羊毛筆蘸汁掃癅上﹐一日掃十二三次﹐三日自枯﹐其癅落下。如去皮石橊﹐將白靈藥摻之﹐三日消盡。又用紅升藥摻上生肌長皮﹐再上鉆白霜﹐自然全愈。

消癅法

俟人家入殮時釘棺﹐斧聲敲一下﹐以手按癅一下﹐斧聲歇亦止﹐其癅自消。

頸上癭癅﹐不疼不痛﹐俱是痰結。

川黃柏海藻﹝各一兩﹞研細收貯﹐每用五分﹐放手心上﹐以舌之﹐一日三五次卽消。

消癅。

硼砂阿魏﹝各等分﹞麝香﹝少許﹞研細末。以大蒜搗爛﹐看癅大小﹐敷之自消。

禁癅法

每年行此法一次﹐其癅卽不長。大凡遇死屍﹐將死人手在癅上一摸﹐可保一年不長﹔次年又行此法﹐又保得一年不長﹐終身行之﹐則其癅皆如初起時也。

若空一年不用死人手摸﹐其癅卽大。

卷十八頸項部瘰門主論

《寒熱》篇。帝曰﹕寒熱瘰在於頸腋者﹐皆何气使然﹖岐伯曰﹕此皆鼠寒熱之毒瓦斯也﹐畱於脈而不去者也。鼠之本﹐皆在於髒﹐其末上出於頸腋之間﹐其浮於脈中﹐而未內著於肌肉﹐而外爲膿血者﹐易去也。帝曰﹕去之柰何﹖岐伯曰﹕請從其本﹐引其末﹐可使衰去而絕其寒熱﹐按其道以予之﹐徐往徐來以去之﹐其小如麥者﹐一刺知﹐三刺而已。帝曰﹕決其死生柰何﹖岐伯曰﹕反其目視之﹐其中有赤脈﹐上下貫瞳子﹐見一脈﹐一歲死﹔見一脈半﹐一歲半死﹐見二脈﹐二歲死﹔見二脈半﹐二歲半死﹔見三脈﹐三歲死﹔見赤脈不下貫瞳子﹐可治也。

r瘰p04﹣a41a97。bmpr《外臺祕要》曰﹕肝腎虛熱﹐則生瘰。

《病機》云﹕瘰不系膏粱丹毒火熱之變﹐總因虛勞气郁所致。止宜以益气養榮之藥﹐調而治之﹐其瘡自消﹐不待汗之下之而已也。

朱丹溪曰﹕瘰必起於足少陽一經﹐不守禁忌﹐延及足陽明經﹐食味之濃﹐鬱气之久﹐曰毒﹑曰風﹑曰熱﹐此三端拓引變換﹐須分虛實﹐實者易治﹐虛者可慮。此經主決斷﹐有相火﹐且气多血少﹐婦人見此﹐若月水不調﹐寒熱變生﹐稍久轉爲潮熱﹐自非斷欲食淡﹐神醫不能療也。

又曰﹕灸瘰法﹐取肩尖﹑肘尖骨縫交接處各一穴﹐﹝卽手陽明經肩﹑曲池二穴也。﹞各灸七壯﹐在左灸左﹐在右灸右﹐左右俱病者﹐俱灸之。余常用之甚效。﹝薛氏以曲池云附﹐似未的也。

薛立齋曰﹕凡男子婦人﹐若因恚怒傷肝﹐气血壅遏而不愈者﹐宜灸此穴以疏通經絡。如取此穴﹐當以指甲掐兩肘兩肩四所患處﹐覺有酸麻﹐方是其穴。此治瘰之祕法也。

戴復庵曰﹕瘰之病﹐皆气血壅結﹐根在臟腑﹐多結於頸項之間﹐累累大小無定﹐發作寒熱﹐膿血潰爛﹐此沒而彼起。

王肯堂曰﹕單窠者﹐生一个也。發於頸項最難治﹐或發於囟骨﹐亦難治。用毒藥療之﹐勿令浸漬日久。﹝《準繩》﹞又曰﹕蓮子﹐一胞裹十數枚﹐生於項之左右﹐以手觸則能轉動﹐尙可用藥治療﹔如堅硬挨不動者﹐乃不可生﹐憎寒發熱躁渴﹐凡遇此證﹐至難治﹐𨿽神聖亦無如之何也已。

又曰重臺﹐生於頸項﹐或左或右﹐初則單窠結在上﹐或在下﹐重疊見之﹐是名重臺。此證藥不可療﹐不可鍼灸。若是毒行其腫痛﹐發渴生痰﹐百死一生﹐害人極速。初覺有之﹐急用小犀角丸﹑粉金散治之。

又曰﹕燕窠﹐形似燕窠不可治。

陳遠公曰﹕有生痰塊於項﹐堅硬如石﹐久則變成瘰﹐流膿流血﹐一塊未消﹐一塊復長﹐未幾又潰﹐或耳下﹐或缺盆﹐或肩上脇下﹐有串走之狀﹐故名鼠瘡﹐又名串瘡﹐如鼠之穿也。人謂食鼠竊余以成此證﹐而不盡然也。蓋此證多起於痰﹐痰塊之生﹐多起於郁﹐未有不郁而生痰﹐無痰而成瘰者也。故治法必以開郁爲主。然郁久气血必耗﹐況流膿血則气血更虧﹐消痰而不解郁﹐解郁而不化痰﹐皆虛其虛也。消串丹﹕白芍一兩﹐白術一兩﹐柴胡二錢﹐蒲公英三錢﹐茯苓五錢﹐陳皮一錢﹐附子一片﹐甘艸一錢﹐天花粉三錢﹐紫貝天葵五錢。水煎服﹐八劑痰塊漸消﹐又十劑盡化﹐又一月全愈。愈後服六君子湯爲善後計﹐不再發也。此方妙在蒲英﹑天葵爲消串神品﹐然非佐以柴﹑芍﹐則肝木不平﹐非助以苓﹑術﹐則脾胃土不健﹐又何能攻痰破塊哉﹗惟其有攻有補﹐又得附子之力引各味直搗中堅﹐所以能除夙痰於旦夕耳。﹝《冰鑑》﹞又曰﹕有久生瘰﹐頸間盡爛﹐且及於胸膈﹐無非痰塊﹐以至身體發熱發寒﹐肌肉消瘦﹐不思飲食﹐自汗盜汗﹐驚悸恍惚。此證原難醫治﹐然治得法﹐亦在可救也。夫此證初起﹐宜解郁爲先﹐佐之補虛﹐以消其毒﹔倘執尋常治法﹐以祛痰敗毒爲事﹐鮮不速之亡矣。用轉敗丹﹕人參二兩﹐柴胡二錢﹐白芍三錢﹐金銀花三兩﹐當歸二兩﹐半夏五錢﹐白術一兩﹐生甘艸三錢。水煎服﹐四劑﹐痰塊在胸者盡消﹐又四劑﹐頸上潰爛亦愈﹔將方減半﹐再服十劑﹐瘡口漸平﹐不再發也。此方補多於消﹐而開郁寓於中﹐化痰存於內﹐從未有知此治法﹐但一味攻毒﹐所以愈壞也。殺運無窮﹐神方難信﹐人見此方﹐無不訕笑者﹐誰知乃祛病之仙丹﹐奪命之異藥哉﹗余不勝掩卷嘆息也。

陳實功曰﹕夫瘰者﹐有風毒﹑熱毒﹑气毒之異﹔瘰﹑痰﹑筋之殊﹐當察而治之。風毒者﹐乃外受風寒﹐搏於經絡﹐先寒後熱﹐結核浮腫﹐治當散其風﹐除其濕﹔熱毒者﹐乃天時亢熱﹐暑中三陽﹐或內食膏粱濃味﹐釀結而成﹐色紅微熱﹐結核堅硬﹐治當淸其脾﹐瀉其熱﹔气毒者﹐乃感冒四時殺厲之气而成﹐其患耳項胸腋﹐驟成腫塊﹐令人寒熱頭眩﹐項彊作痛﹐治當調其血﹐和其气﹔瘰者﹐累累如貫珠﹐連接三五枚﹐其患先小後大﹐不作寒熱﹐初不覺疼﹐日久漸痛﹐堅硬如棋子﹐大小如梅李﹐繞頸延腋﹐得之於誤食虫蟻鼠殘之物﹐又或汗液宿水陳茶﹐混入而餐﹐乃食毒鬱結之久病也﹐最難消散﹐治當散其堅﹐和其血﹔痰者﹐初起如梅如李﹐生乃徧身﹐久則微紅﹐後必潰破﹐易於收斂﹐此乃飲食冷熱不調﹐饑飽喜怒不常﹐多致脾气不能傳運﹐遂成痰核﹐治當豁其痰﹐行其气﹔筋者﹐生於項側筋間﹐形如棋子﹐堅硬大小不一﹐或陷或突﹐久則虛羸﹐多生寒熱﹐勞怒則甚﹐此乃憂愁思慮﹐暴怒傷肝﹐故令筋縮﹐結蓄成核﹐治當淸其肝﹐解其郁。﹝《正宗》﹞又曰﹕如寡婦尼僧﹐鰥夫庶外家﹐志不得發﹐思不得遂﹐積想在心﹐過傷精力﹐此勞中所得者﹐最難調治。有此先養心血﹐次開鬱結﹐益腎安神﹐疏肝快膈﹐如歸脾湯﹑益气養榮湯﹐俱加香附﹑靑皮﹑山梔﹑貝母﹑木香之類是也。

又曰﹕男子不宜太陽靑筋﹐潮熱咳嗽﹐自汗盜汗﹔女人忌眼內紅絲﹐經閉骨蒸﹐煩熱後必變爲癆瘵。忌用巴霜﹑牽牛﹑斑蝥﹑大黃追蝕等藥﹐往往克伐太過﹐致其危亡者多矣。切宜戒之愼之。

又曰﹕蛇蟠﹐繞項起核者是。

又曰﹕耳項胸腋﹐驟成腫核﹐色紅微熱﹐寒熱頭痛﹐此乃風寒暑熱之暴病也。此證易於消散﹐宜用荊防敗毒散加貝母﹑夏枯艸﹐不應﹐再加軟堅開郁之品。

又曰﹕瓜藤﹐自頸項延及胸腋者是。

馮魯瞻曰﹕凡頸項眉頰﹐結核久凝﹐皆爲气血太虛﹐切勿攻克。﹝《錦囊》﹞又曰﹕瘰者﹐先賢名曰九漏﹐是由其人陰虛火盛﹐衝擊關津管束之處﹐而又過食炙﹐風痰熱毒﹐相搏而結成頑核﹐郁滯不散﹐久則內潰而爲瘰。治宜養陰和肝﹐理脾舒郁﹐化痰淸利﹐切勿徒事克伐﹐以損眞元。若夫嬰兒產下﹐因胎毒而卽患者﹐此稟母之肝膽二經火鬱气滯﹐亦宜平肝滋腎化毒爲主。蓋瘰之源﹐𨿽由於肝﹐實根於腎﹔夫肝火之有餘﹐乃腎陰之不足也。故其本在髒﹐其末上出頸腋之間﹐若浮於脈中﹐未著於肌肉而爲膿血者﹐易去也。若反其目而視之﹐赤脈貫於瞳人﹐如見一脈﹐卽一歲死﹔見一脈半﹐卽歲半死﹔二脈三脈亦如之﹐若赤脈不見﹐庶可治也。

其始必發一枚﹐次必連生大小十數﹐纏繞項下﹐先腫作膿﹐穿破難幹﹐故名漏項。若在胸旁﹐或兩脇者﹐此名馬刀。至若其口深黑﹐內潰蝕爛﹐穿透咽喉﹐飲食不進﹐目腫舌出﹐耳出黃膿者﹐不治。更有無故寒熱﹐身體頸項結核如﹐及心胸腹背皆有堅核而不痛者﹐此名爲結風气腫也。審其是風是火﹐或虛或實治之。

又曰﹕瘰者﹐手足少陽蘊熱結滯而致也。二經多气少血﹐所以結核堅而不潰﹐延蔓串通。若陽明經則气血多而潰矣﹐卽俗名爛。惟少陽起者﹐當從本治﹐俗醫不知﹐槪以毒藥攻之﹐如負薪救火﹐爲害更甚﹐元气弱者﹐反成癆瘵矣。

又曰﹕夏枯艸能散結气﹐而有補養血脈之功﹐能退寒熱﹐虛者盡可用之﹔若實者佐以行散之藥﹐外施艾灸﹐亦漸取效。

又曰﹕凡結核或在項﹐或在臂﹐或在身﹐或在耳後﹐或在頂門﹐如腫毒不紅不痛﹐不作膿者﹐皆是痰注﹐气滯不散﹐不外乎曰痰﹑曰气﹑曰熱三者﹐久而不已﹐則成瘰。宜早治之。大抵因七情之气鬱結﹐或因飲食之時﹐觸犯惱怒﹐遂成此疾﹐婦人女子患此最多﹐治宜開郁順气﹐利膈化痰﹐淸肺。然未有不由陰虛火旺而有癆瘵根腳者﹐更宜兼乎補陰﹐乃其治也。

周文采曰﹕生於頭項上交接﹐名蛇蟠。宜早治之。﹝《啟玄》﹞李東垣曰﹕瘰結核﹐寒熱發渴﹐經久不消者﹐其人面色痿黃﹐潮熱上蒸﹐已成膿也。﹝《十書》﹞申斗垣曰﹕九漏名曰野狼漏﹐其根在肝﹐因所欲不遂﹐蓄怒而得。曰鼠漏﹐其根在胃﹐因食鼠飧之物﹐胃受毒而播於肝。

曰膿漏﹐其根在膽﹐因志不遂而得之。曰螻蛄漏﹐其根在大腸﹐因食螻蛄及蠍虎所傷之物﹐誤食之而得。曰蜂漏﹐其根在脾﹐因食蜜物及蜂毒得之。曰蜈蚣漏﹐其根在肺﹐因食蜈蚣所遊之物而得之。曰蠐螬漏﹐其根在心﹐因喜之太過而得之。曰瘰漏﹐其根在腎﹐因食血發及諸腎得之。曰轉脈漏﹐其根在小腸﹐因驚恐失枕而得之。故瘰古人稱爲九漏﹐此之謂也。

竇漢卿曰﹕獨形者爲結核﹔續鏈接者爲瘰。此證原非膏粱之變﹐乃虛勞气郁所致。宜服益气養榮之劑﹐忌用金石暴悍之法﹐徒傷气血。

又曰﹕潰後宜十全大補湯加貝母﹑香附﹑遠志。

汪省之曰﹕瘰初起者﹐用四稜鐵環按定﹐鍼一孔﹐以紙撚之﹐勿令合口﹐以絕其源﹐功效甚速。﹝《理例》﹞胡公弼曰﹕夫瘰者﹐乃頸項堅結之核也。或在耳前﹐或在耳後﹐或在耳下﹐皆屬手足少陽經多气少血之患也。初如豆粒相似﹐不覺疼痛﹐及後長如桃橊梅李之狀﹐方見疼痛﹐頭眩昏悶﹐四肢作痛作脹﹐寒熱往來如瘧。書云﹕有痰核﹐有气瘰﹐有風﹐有筋﹐有血﹐有串頸鼠尾。頭未破時﹐如彈丸相似﹐或一枚﹐或三五枚﹐或多不計其數﹐累累連連﹐貫串沿漫﹐血脹皮薄﹐而自破出膿者有之﹔浸淫潰爛者有之﹔或醫家以刀鍼爛藥刺破者亦有之﹔年深日久﹐竟不能痊者﹐亦有之。殊不知此證原是七情傷於內﹐血气淫於外﹐气多血少﹐痰多壅盛﹐致傷於肝。肝主筋﹐故此毒結於胸膈上焦之處﹐結於耳前及頤頦至缺盆者﹐名曰瘰﹐此手少陽三焦經證也。

凡看瘰﹐不宜過心﹐過心者必死。只問推之動與不動﹐不問大小枚數﹐破與不破﹐須察推之動者易治﹐不動者難醫﹔辧明五善七惡﹐不可一例混治。大法宜用火鍼﹐鍼破其核﹐將藥綫插入六七次﹐看瘡大小﹐大則多換﹐小則少換﹔量核淺深﹐務潰其根﹐或爛斷血筋。血流不止者﹐速以百艸霜摻之﹔病患若血去多而暈﹐治當補血﹐外用敷藥﹐敷四圍﹐其核自脫﹐脫後換用生肌藥﹐長肉收功。﹝《靑囊》﹞劉河間曰﹕結核者﹐乃火气熱甚﹐則鬱結堅硬如果中核也。不須潰發﹐但熱气散則自消。

朱丹溪曰﹕結核或在項﹑在頸﹑在臂﹑在身﹐皮裏膜外﹐不紅不腫﹐不硬不痛﹐多是痰注作核不散﹐當問平日好食何物﹐吐下後﹐用藥散核。

又曰﹕結核在頸項﹐用白僵蠶﹑炒大黃酒浸﹑靑黛﹑膽南星各等分﹐蜜丸噙化。

核在下頦﹐用二陳湯加酒炒大黃﹑柴胡﹑桔梗﹑連翹。核在臂﹐二陳湯加連翹﹑防風﹑川芎﹑酒芩﹑蒼術﹑皂角鍼﹑白僵蠶﹑麝香﹐行太陰厥陰之積痰﹐使結核自消甚捷。

風熱結核﹐用大連翹飲加白僵蠶﹑牛蒡子。如風核以去風消核散常服消之。

又曰﹕凡一切風核疼痛﹐用大蕎麥根﹑葫蘆根磨末﹐半泔半醋暖塗之。

蔣示吉曰﹕如瘰證﹐男子骨蒸﹐女人經閉﹐已成壞證﹐若專攻其﹐是速其斃也。理宜調理脾胃﹐補養气血﹐使根本旣固﹐然後再理其瘡﹐庶有可生之機也。﹝《說約》﹞又曰﹕瘰之作﹐七情六欲﹐痰飲郁熱﹐積久而成﹐實非一朝一夕之故也。故當以益气養榮爲主﹐而佐以治瘰之品。蓋恐榮衛一衰﹐變證蜂起﹐𨿽欲治﹐而不可得矣。

又曰﹕凡遇瘰等證﹐須察虛實﹐不得盡劑攻伐﹐損傷元气﹐致成壞病者﹐十有八九。此非患者之命﹐自出醫人之手﹐不得不畱心斟酌。

《聖濟總錄》曰﹕瘰在耳後頤項缺盆﹐乃手少陽三焦經主之。

《內經》曰﹕陷脈爲﹐畱連肉腠﹐卽此病也。

《病機》云﹕瘰不詳脈證﹐經絡受病之異者﹐下之則犯經禁﹑病禁。虛虛之禍﹐如指諸掌。

劉河間曰﹕瘰生於耳後及項間﹐一名九子包﹐又名者鼠瘡。其突起者﹐瘰也﹐多起厥陰少陽之二經﹐以其多气少血故也。由嗜欲太甚﹐飲酒太過﹐食味太濃﹐思想太窮﹐所願不遂﹐意淫於外﹐內蘊七情﹐中傷六欲﹐或傳染﹐或誤治﹐種類不同﹐爲害則一。男子患此﹐潮熱頓生﹔女子患此﹐月經不調﹐漸漸不治﹐神仙難救。

神方﹕於初起或二三核時﹐耳後項下有連珠﹐就於初起大核之上﹐著艾炷灸之﹐每核上各灸六七壯﹐或十餘壯﹐更於肩並﹑風池﹑肺兪﹑缺盆穴上各灸三壯﹐眞起死回生之妙法﹐可收全功。今人不行艾灸之法﹐而聽下工敷貼鉤割﹐多取喪亡之咎。治宜養血淸神﹐化痰散郁﹐更宜淸心養性﹐淡味節食﹐可保終吉。此證生於富貴膏粱之人﹐多費調理﹐以味濃欲深故也﹔生於藜藿之人﹐可保無虞﹐以味淡欲少故也。古云﹔膏藿不同治﹐正此義也。

《心法》曰﹕瘰小者爲瘰﹐大者爲﹐當分經絡。如生項前﹐屬陽明經﹐名爲痰瘰﹔項後屬太陽經﹐名爲濕瘰﹔項之左右兩側﹐屬少陽經﹐形軟遇怒卽腫﹐名曰气。堅硬筋縮者﹐名爲筋﹔若連綿如貫珠者﹐卽爲瘰﹔或形長如蛤﹐色赤而堅﹐痛如火烙﹐腫勢甚猛﹐名曰馬刀瘰。又有子母﹐大小不一﹔有重臺﹐上堆累三五枚﹐盤疊成攢。有繞項生者﹐名蛇盤﹔如黃豆結莢者﹐又名鎖項﹔生左耳根者﹐名蜂窩﹔生右耳根者﹐名惠袋﹔形小多癢者﹐名風﹔頷紅腫痛者﹐名爲燕窩﹔近及胸腋者﹐名瓜藤﹔生乳旁軟肉等處者﹐名瘍﹔生於徧身﹐漫腫而軟﹐囊內含硬核者﹐名流注。獨生一个在囟門者﹐名單窠﹔一包生十數个者﹐名蓮子。堅硬如磚者﹐名門閂﹔形如荔枝者﹐名石﹔形如鼠形者﹐名鼠﹐又名鼠瘡。以上諸﹐推之移動﹐爲無根﹐屬陽﹐外治宜因證用鍼灸﹑敷貼﹑蝕腐等法﹔推之不移動者﹐爲有根且深﹐屬陰﹐皆不治之證也。切忌鍼砭及追蝕等藥﹐如妄用之﹐則難收斂。瘰形名各異﹐受病𨿽不外痰濕風熱﹐气毒結聚而成﹐然未有不兼恚怒气郁幽滯﹐謀慮不遂而成者也。

卷十八頸項部瘰門主方

紫霞膏

治瘰初起﹐未成者貼之自消﹐已成未潰者﹐貼之自潰﹐已潰核存者﹐貼之自脫﹐並治諸色頑瘡瘡﹐濕痰濕气﹐新久棒瘡﹐疼痛不已者﹐並用之。

明淨松香﹝淨末﹐一斤﹞銅綠﹝淨末﹐二兩﹞用麻油四兩﹐銅鍋內先熬數滚﹐滴水不散﹐方下松香熬化﹐次下銅綠﹐熬至白煙將盡﹐其膏已成﹐候片時傾入瓷罐﹐凡用時湯內燉化﹐旋攤旋貼。

瘰初起﹐已潰未潰並治。

苦杏仁﹝去皮尖﹐三十粒﹞萆麻仁﹝去衣﹐四十九粒﹞松香﹝研細末﹐一兩﹞先將杏仁搗至無白星爲度﹐再入萆麻仁搗如泥﹐方下松香﹐再搗千下攤貼。

千捶膏

初起貼之自消﹐將潰貼之﹐毒從毛竅中出﹐不致穿潰。

杏仁萆麻仁﹝各四十九粒﹞琥珀﹝燈心同研﹞冰片﹝各三分﹞珍珠﹝豆腐包煮﹞麒麟竭當門子乳香﹝去油﹞沒藥﹝去油﹞銅綠黃丹龍骨輕粉﹝各六分﹞水安息﹝龍眼肉大﹐三塊﹞松香﹝入鍋內﹐小火化開﹐用麻布濾去渣﹐冷定﹐用豆腐水煮數次﹐再用綠豆湯煮三次﹐又用蔥﹑韭﹑生薑汁各一盅煮幹﹐研細末﹐八錢﹞先將杏仁﹑萆麻搗如泥﹐次將前藥細末逐漸加入﹐捶千餘下用大紅緞攤貼﹐忌見火。若內覺有膿未熟﹐恐穿潰難於收功﹐可加木鱉子﹝去殼。七枚﹐﹞黑驢蹄﹝研細﹐五分﹐﹞於膏內﹐卽能隔皮取膿。

又方羌活獨活白芷細辛龜版亂髮防風當歸全蠍蜈蚣﹝各三錢﹞用麻油一斤浸一日﹐煎時柳枝頻攪﹐藥枯去渣﹐再熬至滴水成珠﹐然後下東丹水飛﹐炒透﹐半斤﹐白蠟﹑兒茶各二錢﹐離火片時﹐下麝香五分﹐不可多用。

琥珀膏

治瘰及腋下初如梅李﹐結腫硬彊﹐漸若連珠﹐不消不潰﹐或潰膿水不絕﹐經久不瘥﹐漸成漏證。

琥珀﹝一兩﹞廣木香丁香﹝各一錢﹞桂心朱砂松香﹝以上研細﹐不入油熬﹞當歸木通防風木鱉子﹝淨肉﹞萆麻仁白芷﹝各五錢﹐咀片﹞麻油二斤二兩﹐浸七日﹐入鍋內慢火熬至焦黃爲度﹐絹濾淨油﹐徐下黃丹飛炒﹐四兩﹐以柳枝不住手攪﹐候至膏成﹐滴入水中﹐軟硬得中﹐掇下鍋來﹐以盆頓穩﹐攪至煙盡﹐方下羣藥攪勻﹐瓷器盛之。臨用取少許攤貼。

蝣蜒丸

蝣蜒虫不拘多少﹐焙榦研末﹐紅棗去衣去核﹐共搗爲丸﹐桐子大﹐每淸晨白湯送下三錢。

鼠馬刀丸

凡服此丸﹐宜先服六味地黃湯加益母艸三劑﹐再服此丸。

大枳殼﹝七个﹐切作十四片﹐滚水泡軟﹐去穣﹐每兩片內納斑蝥一个﹐大黃九分﹐兩片合緊﹐用綫紮好﹐入砂鍋內﹐放半砂鍋水﹐煮至水漧爲度﹐去斑蝥﹑大黃﹐只取枳殼曬漧研細。﹞煉蜜丸如綠豆大﹐每日三服﹐每服三分﹐白湯下。

鼠土瓜丸

﹝吳渭采﹞已潰未潰並效。

土瓜根白芨澤蘭葉漏蘆胡桃肉射幹夏枯艸沙參﹝各三兩﹞艸連翹﹝去心﹐六兩﹞磨細﹐酒糊爲丸﹐桐子大﹐每服三十丸﹐小兒減半﹐空心鹽酒下。

消丸

此方奇效﹐愈者不可勝計﹐可刊方普送。

元參﹝蒸﹞川貝母﹝去心﹐蒸﹞牡蠣﹝火醋淬﹐各四兩﹞磨細﹐煉蜜爲丸﹐每服三錢﹐白湯下﹐日二服。

神效消丸

大熟地﹝二兩﹞澤瀉白茯苓山藥山萸肉﹝各一兩﹞玄胡索牡丹皮牡蠣﹝各一兩二錢﹞磨細﹐煉蜜爲丸﹐桐子大﹐每服三錢﹐白湯送下。

一方用元參﹐無玄胡索。

消丸

夏枯艸連翹萆麻仁﹝各四兩﹞磨細﹐裝入豬大湯一段內﹐兩頭紮緊﹐酒浸蒸爛﹐搗丸如桐子大﹐每服五十丸﹐酒下。

瘰未破者大五倍子一个﹐挖一孔﹐入南蜈蚣一條﹐切作數段﹐裝入倍子內﹐以醋面裹作一球﹐用麩子半碗同炒﹐以麩焦爲度﹐剝去外面面球﹐取去內裏蜈蚣﹐只用倍子研細﹐醋調敷。

已潰犍豬膽汁三个﹐傾入銅勺內﹐慢火熬至滴水成珠﹐再加輕粉一錢﹐冰片三分﹐攪勻攤貼。

串初起豆腐店浸豆水濾淸﹐用砂銚慢火熬膏﹐每早白湯衝服數匙﹐上亦以此膏敷貼。

鼠初起。

紫花地丁﹝四兩﹞火酒﹝一斤﹞浸七日﹐飲之自愈。

加味逍遙散

治肝經郁火﹐致生瘰﹐並胸脇脹痛﹐或作寒熱﹐甚至肝熱生風﹐眩運振搖﹐或切牙發痙諸證。經云﹕木郁達之是也。

柴胡薄荷葉白術白茯苓當歸山梔仁甘艸牡丹皮白芍水煎服。

瘰煎方初起自消。

大貝母﹝一錢五分﹞半夏當歸尾穿山甲﹝炒﹞白茯苓白附子連翹﹝各一錢﹞桔梗廣皮枳殼﹝各八分﹞白僵蠶﹝一錢五分﹞甘艸節﹝五分﹞加燈心十根﹐同煎服﹐四劑﹐換服海龍丸。

海龍丸

海藻﹝酒洗炒﹞昆布﹝酒洗炒﹞白茯苓﹝炒﹞穿山甲﹝炒﹐各二兩﹞全蠍﹝一百个﹐尾全者﹞龍膽艸﹝酒洗炒﹐一兩五錢﹞當歸身﹝炒﹐一兩﹞核桃﹝五十个﹐劈開去肉﹐將全蠍嵌在核內﹐合緊存性﹞研細﹐蕎麥麵打糊爲丸﹐桐子大﹐每早晚白湯送下三錢﹐酒下亦可。

治奇方全蠍七个桃殼六个﹐每殼裝蠍一个﹐五个殼裝去五个蠍子﹐仍有一殼裝兩个全蠍﹐以麵包煨熟﹐研末作六包﹐用黃酒調服﹐每日服一次﹐將兩个蠍子過一服﹐作个記號﹐畱爲末服。服完隔兩三日﹐如未全愈﹐可照此方再制一兩料服之﹐自必全愈矣。服此藥﹐每日須肉食滋養。

又方眞牛黃﹝二錢﹞全蠍﹝一百枚﹐去淨頭﹑尾﹑腳﹐用新瓦焙存性﹞研細﹐以核桃肉搗丸如桐子大﹐每服二十丸﹐空心白湯送下。

如患處破皮﹐便將取下蠍頭﹑尾﹑腳焙研細末﹐搽上﹐再以膏貼二十一日卽愈﹐永不再發。制藥須擇成﹑開﹑除日修合。

藥酒方

摩羅藤夏日用鮮者二斤﹐陳木瓜酒五斤﹐燒酒五斤﹔冬月用枯者四斤﹐陳木瓜酒八斤﹐燒酒二斤﹔入小口瓦壇﹐用濕麵糊壇口﹐重湯煮一炷香爲度。每食後隨量飲之﹐常服除根。

除方活鯽魚四五寸長者﹐竹刀剖去鱗腸﹐入獨核肥皂子七个﹐以黃泥爲匣﹐入魚匣內﹐上下用炭火燒﹐無煙﹐取出候冷﹐研細﹐每服三錢﹐淸晨木瓜酒下。

又方白亮松香研極細末﹐以雄豬骨髓調搽卽愈﹐三五年各藥不效者﹐用此方俱效。只在研調敷之手法要緊﹐用左手﹐卽用左手到底﹐用右手﹐卽用右手到底﹐研藥調藥敷藥﹐俱要認定一支手。忌陰人拿。

又方夏枯艸乃生血補虛消毒之聖藥﹐或煎湯飲﹐或浸酒飲﹐上單用夏枯艸煎濃膏塗之。

益气養榮湯

治抑鬱勞傷﹐思慮太過﹐心神俱憊﹐以致四肢頭項筋縮﹐結成累累如貫珠﹐或硬或軟﹐或赤或白﹐或痛或不痛﹐日晡發熱及潰而不斂者﹐並效。

人參白茯苓廣皮白芍藥熟地黃香附當歸身川芎白術嫩黃貝母﹝各二錢﹞桔梗粉甘艸﹝炙﹐各五分﹞生薑三片大棗二枚﹐煎服。

胸膈痞悶﹐加枳殼﹑木香。飲食不甘﹐暫加濃朴﹑蒼術。寒熱往來﹐加柴胡﹑地骨皮。膿多或淸﹐倍加當歸﹑川芎。膿潰作渴﹐倍加人參﹑黃﹑白術﹑當歸。脇下痞痛﹐加靑皮﹑木香。肌肉生遲﹐加白蘞﹑肉桂。痰多加橘紅﹑半夏。幹加麥冬﹑北五味子。發熱加柴胡﹑黃芩。渴不止﹐加知母﹑赤小豆。膿不止﹐加人參﹑黃﹑當歸。潰後反痛﹐加熟附子﹑沈香。虛煩不眠﹐倍加人參﹑熟地﹑遠志﹑棗仁。

桃蠍散

治憂思鬱結﹐痰畱气滯﹐乃生瘰。

大全蠍二十一个﹐劈開去肉﹐將蠍裝入紮緊﹐火存性﹐每用一枚﹐研末﹐臨臥陳酒下。

孫眞人治瘰初起﹐並治潰爛久不收口。壁虎一條﹐裹泥中﹐火存性﹐去泥﹐研末﹐臨臥陳酒調下。

治火鬱結核﹐不拘男婦俱效。用交媾陰精塗搽﹐如孀婦卽以自己陰精塗之。

大紅膏

治瘰痰核﹐結塊不分新久﹐但未穿破者並效。

鍛石﹝一兩﹐用大黃三錢切片同炒﹐鍛石紅色﹐去大黃﹞滴乳香﹝去油﹞輕粉﹝各二錢﹞銀珠血竭潮腦硝石﹝各三兩﹞天南星﹝二兩﹞上爲細末。陳米醋熬稠﹐調藥敷核上﹐三日一換﹐敷後皮嫩微損者﹐另換紫霞膏貼之﹐其核自消。

气瘰北煤炭搗碎﹐同生桐油腳調敷自消。

瘰驗方﹝孫展鴻﹞多年點燈竹燈掛一个﹐用火點著﹐下置瓷器盤﹐使油滴入盤內﹐放土地上﹐出火气三日﹐以鵝翎掃患處﹐不過數徧﹐已潰者自斂﹐初起者自消。

敷項下痰核塊內消法﹝《明醫集》﹞鮮山藥﹝一兩﹞萆麻仁﹝四兩﹞共搗成膏﹐敷上卽消。

冰螄散

治瘰日久﹐堅核不消﹐及服消藥不效者﹐用此點落核﹐如馬刀根大面小及失榮等證忌用。

大田螺肉﹝五枚﹐日中綫穿曬漧﹞白砒﹝一錢二分麵包煨熟﹞眞番砂﹝二分﹞冰片﹝一分﹞先將砒﹑螺研細。再將片研勻﹐小罐密收。凡用時先將艾炷灸核上七壯﹐次後灸瘡起泡﹐以小鍼挑破﹐將前藥一二釐﹐津唾調成餅﹐貼灸頂上﹐用綿紙以濃糊封貼核上﹐勿動﹐恐其泄气﹐七日後四邊裂縫﹐再七日﹐其核自落。換搽玉紅膏﹐內服補藥﹐培助完口。此藥又治癭癅﹐患大蒂小﹐及諸般髙突異形怪狀者並效。

火鍼法

治瘰核﹐生於項間﹐初起堅硬﹐或如梅李﹐結聚不散﹐宜用此法鍼之﹐插藥易消也。

用縫衣大鍼兩條﹐將竹箸頭劈開﹐以鍼尖夾縫內﹐相離一分許﹐用綫紮定﹐先將桐油一盞﹐用燈艸六七根﹐油內排勻點著﹐將鍼燒紅﹐用手指將核捏起﹐用鍼當頂刺入四五分﹐核大者﹐再鍼數孔亦妙。核內或痰或血﹐隨卽流出﹐候盡﹐以膏蓋之﹐次日鍼孔必漸作膿﹐輕者用黃藥插之﹐核堅硬者﹐用冰螄散糊打成條﹐曬漧﹐插核內﹐鍼孔外以紙糊二重封固﹐次日其核發腫作痛﹐不妨﹐乃藥气攻入於內﹐候至七日外﹐自然核外裂開大縫﹐再至七日﹐其核自落﹐蔥湯洗淨﹐孔大換用玉紅膏搽入﹐外以膏蓋。後服益气養榮湯﹐或十全大補湯加香附。兼戒勞動气惱﹐房事發物﹐煎炒海腥等件。

三品一條槍

上品錠子去十八種痔﹔中品錠子去五漏翻花﹐癭癅气核﹔下品錠子治瘰疔瘡﹐發背腦疽等證﹔此爲古之三品錠子﹐但藥同而分兩不同﹐治病故有分別。今注一條槍﹐本方三品以下之證﹐並皆用之﹐俱各相應﹐況又藥品簡易而不繁﹐是曰三品一條槍之說也。凡同志者﹐隨試而用之。

白砒﹝一兩五錢﹞明礬﹝二兩﹞乳香﹝一錢二分﹞雄黃﹝二錢四分﹞砒礬二味﹐共研細末﹐入小罐內﹐加炭火紅﹐靑煙已盡﹐旋起白煙片時﹐約上下紅徹﹐住火﹐取罐頓地上一宿﹐取出約有砒﹑礬淨末一兩﹐加雄黃﹑乳香﹐共研極細﹐濃糊調稠﹐搓成如綫條﹐陰漧。凡遇前證﹐有孔者入孔內﹐無孔者先用鍼放孔竅﹐早晚插藥二次﹐插至三日後﹐孔大者每插十餘條﹐插至七日﹐患孔藥滿足方住﹐以後所患四邊﹐自然裂開大縫﹐共至十四日前後﹐其疔核﹑瘰﹑痔漏諸管﹐自然落下﹐隨用湯洗﹐搽上玉紅膏。虛者兼服健脾之藥。

瘡痰核噙藥﹝竇太師﹞昆布﹝酒洗﹞海藻﹝酒洗﹞大黃﹝酒拌蒸三次﹞白僵蠶﹝薑汁拌炒﹞眞靑黛﹝水飛﹞膽南星連翹﹝各二兩﹞桔梗柴胡栝蔞仁川黃連﹝酒炒﹞片黃芩﹝酒炒﹞橘紅﹝各一兩﹞研細﹐煉蜜丸如芡實大﹐不拘日夜噙之。

二貝丸﹝蕭純源﹞專消痰。

朱砂﹝七錢﹞大貝母紫貝天葵﹝各二兩﹞海藻海粉明礬﹝各一兩﹞共研細末﹐用夏枯艸二斤﹐熬膏爲丸﹐桐子大﹐臨臥﹐茶淸送下三錢。

人牙散

專消瘰﹐各種腫毒。

人牙﹝二兩﹞麝香﹝五分﹞羌活﹝酒洗﹐六錢﹞研細﹐煉蜜丸龍眼大﹐白湯或酒磨﹐服一丸。

海上仙方

消瘰如神。

斑蝥﹝一歲用一个﹐去頭﹑足﹞紅娘子﹝一對﹞糯米﹝一升﹞三味入鍋同炒﹐候米黃色爲度﹐去斑蝥﹑紅娘子不用﹐只喫炒米。米盡則瘰消矣。

三陽酒

﹝陸公節﹞遠年近日瘰﹐毋論已潰未潰。三陽艸卽蛇莓藤﹐連藤葉紅果﹐采取二斤﹐浸火酒十斤﹐煮三炷香﹐出火气﹐埋土中﹐十四日取出﹐每飲數杯﹐酒盡患愈。

白果葉散

﹝吳氏家祕﹞能捆諸﹐不使漫生﹐卽能消散。

珍珠銀粉﹝各二錢﹞雄黃﹝一錢﹞白果葉﹝去梗﹐瓦上微火焙榦研末﹐三錢﹞先將珍珠﹑雄黃研末﹐同蛤蟆心肝十副搗爛﹐圍住瘡四邊﹐再將白果葉末﹑銀粉﹐好醋調搽瘡中心﹐不過二次卽消。破爛者﹐用醋浸白果葉一晝夜﹐貼破上。

連翹丸

治項間結核﹐寒熱往來﹐日久不愈﹐若患在面臂﹐尢宜此丸。

連翹防風黃柏肉桂淡豆豉獨活秦艽桑白皮牡丹皮﹝各五錢﹞海藻﹝二錢五分﹞上爲細末﹐煉蜜丸綠豆大﹐每服十丸﹐燈心湯下。

內消瘰柏樹葉搗爛敷核上﹐以炒鹽熨之﹐一日三五次﹐以消爲度。

瘰毋論已潰未潰。﹝《濟生》﹞夏枯艸熬膏﹐食遠滚湯調服﹐兼服十全大補湯加遠志﹑貝母﹑香附。

又方茜根﹝一兩﹞雞蛋﹝十个﹐略煮去殼﹐再同茜根同煮﹞每次一枚﹐食後同酒煮食之。

內消散

﹝吳中書﹞治核不拘久近﹐已破未破。

天花粉苦參﹝各五錢﹞皂角刺﹝四十九个﹞土茯苓﹝三斤﹞共煎湯當茶飲。忌牛肉﹐屢試屢驗﹐奇異方也。

治簡易方枇杷葉﹝一斤四兩﹐去毛梗淨﹐焙燥爲末。﹞冰糖﹝一斤﹞和勻﹐不拘時服﹐白湯過口﹐服完卽愈。

神效散

﹝談野翁試驗﹞未破用此卽消﹐已潰爛延至兩肩胸腋﹐茄子大﹐四五年不愈者﹐其效如神。

沈香﹝五錢﹞芫花﹝炒﹐三錢﹞月季花﹝卽月月紅﹐二錢﹞上銼碎﹐取大鯉魚一尾﹐放尿內遊死﹐將藥入魚腹中﹐就以魚腸封固﹐酒水各一碗﹐煮熟服之卽愈。

初起神效方﹝《回春》﹞穿山甲﹝土炒﹞丁香白丁香苦丁香紅小豆磨刀泥僵蠶﹝去頭﹑足﹐酒炒﹞斑蝥﹝去頭﹑足﹐酒炒﹐各一錢﹞上爲細末。每服一錢﹐五更時無根水調服﹐至未時打下毒物﹐其形如鼠﹔後用野菊花焙黃爲末﹐陳醋調敷。一日一換﹐七日愈。

乳潰爛已見臟腑。﹝抄本﹞土楝樹子﹝經霜者佳﹐川楝不用﹞雄鼠屎﹝卽兩頭尖者﹞露蜂房﹝各三兩﹞俱存性﹐爲末﹐每服三錢﹐酒調服﹐間三日一服﹐不數日﹐膿盡自斂。

瘰。﹝祕方﹞初起成塊未破者﹐將面捏成薄條﹐照瘡大小﹐略離患處作圈圍著﹐再取槐樹根在土內掘出者﹐白皮數條﹐照面皮作圈﹐放面圈之上﹐用艾作小丸﹐放子中心灸之。肉上略覺痛﹐卽拂去艾丸﹐另取艾丸再灸三過﹐其面圈不動﹐只換槐根白皮三次﹐連灸三日自消。

一方不拘已破未破。

瀝靑﹝好者﹐一兩﹞萆麻仁﹝四十九粒﹞杏仁﹝去皮﹑尖﹐十三粒半﹞共搗千餘箠﹐自然粘軟成膏﹐攤貼上神應。內須服昆布﹑海藻﹑海帶﹑貝母﹑連翹﹑甘艸﹑元參。

消方

﹝範令聞﹞眞象牙末﹐乳極細﹐每服三分﹐淸晨煮熟雞蛋一个﹐去殼﹐蘸象牙末﹐食之自消。

內消瘰驗方﹝周鶴仙﹞鼠糞﹝七錢﹞大楓子﹝五錢﹞巴豆﹝三錢﹞共搗勻入大鯽魚肚內﹐用紙包縛﹐再用黃泥封固﹐如法煉﹐俟煙盡取出冷定﹐研爲細末﹐米糊爲丸﹐綠豆大。每服二錢﹐空心黃酒送下﹐十日全消﹐神效。

瘰奇方﹝周鶴仙﹞雞蛋一枚﹐頭打一孔﹐采綠萼梅花將開者七朵﹐入蛋內封好﹐煮熟去花食蛋﹐如此七枚全愈。

瘰祕方﹝何轎店驗過。﹞雞蛋七枚﹐將蛋打一孔﹐取活蝙蝠七枚﹐每蛋一个﹐裝蝙蝠一个﹐封口放鍋內蒸熟﹐取放陰陽瓦上﹐逐个存性﹐研細﹐無灰酒調服﹐一日服一次﹐七日服完卽效。

瘰痰核三劑卽消。﹝王見宇。﹞當歸尾大黃金銀花﹝各五錢﹞僵蠶﹝四錢﹞穿山甲全蠍夏枯艸連翹皂角刺生地﹝各三錢﹞赤芍藥川芎川貝母白芷﹝各二錢﹞土木鱉﹝一錢﹐去殼﹞酒水各一碗﹐煎一碗﹐空心服﹐渣再煎服。

瘰仙方﹝劉氏家祕。﹞兼治癰疽發背﹐無名腫毒。

穿山甲﹝四足上者佳。四兩分四制﹕一兩用紫艸茸五錢﹐煎煮甲片幹﹐再曬。一兩用紅花五錢﹐煎煮甲片幹﹐再曬。一兩用豬牙皂五錢﹐煎煮甲片幹﹐再曬。一兩用蘇木五錢﹐煎煮甲片幹﹐再曬﹞蜈蚣﹝十六條﹐分爲四制。四條用香油炙幹。四條用濃醋炙幹。四條用眞酥油炙幹。四條用薑汁炙幹。

此二味制畢﹐俱要隨卽研末﹐如多時﹐就要回潮難研﹞每用穿山甲﹑蜈蚣末各一錢﹐再加﹕川歸尾﹝五錢﹞大黃乳香﹝去油﹞全蠍沒藥﹝去油﹞荊芥桔梗﹝各二錢﹞蟬蛻﹝二十个﹞僵蠶﹝炒去絲﹐二十五个﹞朱砂﹝另研爲衣﹞羌活防風﹝各二錢五分﹞連翹黃芩﹝各三錢﹞廣膠﹝土炒烊﹐一兩﹞雄黃﹝另研﹐七分﹞蛇蛻﹝焙﹐五錢﹞共爲細末﹐好米醋打糊爲丸﹐每丸重一錢二分﹐入麝香五分﹐在罐內養之﹐收貯。凡遇此證﹐每用一丸﹐研末﹐溫酒調服。未成內消﹐已成催膿﹐速效如神。

瘰病。﹝劉氏家祕。﹞斑蝥﹝去頭﹑足﹑翅同糯米炒﹐看糯米炒黃色﹐卽揀去糯米﹐只用斑蝥﹞黑牽牛﹝半生半熟﹞白術郁李仁﹝去皮﹑尖﹞甘艸密陀僧檳榔防風﹝各五錢﹞共爲細末﹐麵糊爲丸﹐如梧桐子大。每服二十丸﹐淸晨檳榔甘艸湯送下﹐腹內作痛﹐小便下毒﹐如魚目狀﹐已破自斂﹐未破自消。如小便全無﹐以燈心煎湯利之﹔如小便痛﹐以蔥茶煎湯解之。服此丸宜夏枯艸煎濃湯當茶。

未破瘰。

沈香芫花幹月月紅花﹝各三錢﹞共爲細末。用大活鯽魚一尾﹐放尿桶內浸死﹐取魚剖肚去腸剖鱗﹐以前藥入內﹐用綫縫好煮熟﹐將好酒同食﹐必要連藥喫下﹐盡量飲醉﹐服後聽瀉自止。忌房事﹐並鮮發之物﹐數日卽愈。

已破瘰。

珍珠﹝一錢﹞輕粉﹝二錢﹞陳白螄殼﹝火﹐四錢﹞上乳極細末﹐用豬脊髓調﹐將瘡挑開出子一个﹐將藥補滿﹐自然收功﹐不必驚惶。再服煎劑十貼﹕當歸﹑川芎各八分﹐白茯苓七分﹐白芍四分﹐獨活三分﹐陳皮﹑羌活﹑赤芍﹑甘艸各五分。食後服。

二仙丹

治瘰。

枳殼﹝一斤。每个切兩開﹐去穣﹐入斑蝥去翅﹑足七个﹐仍將兩片合住﹐以綫十字紮緊﹐用上好醋浸七天足﹐再以醋煮五炷香﹐必要多加好醋﹐煮透冷定﹐解去綫﹐揀去斑蝥﹐只將枳殼切片陰漧﹞紫背天葵﹝一斤。如無﹐以九頭獅子艸代之。﹞共磨細末。將前煮枳殼多餘醋﹐打糊爲丸﹐如梧桐子大﹐每服五十丸﹐酒水任下﹐早晚各一服。未出頭者自消﹐已出頭者用膏貼之自愈。

瘰。﹝劉長隨。﹞當歸蛇盤艸﹝各二錢﹞燈籠果﹝七个﹞白茯苓﹝八分﹞皂角刺苦參﹝各七分﹞昆布﹝六分﹞黑醜﹝五分﹞土茯苓﹝一兩﹐先煎湯﹞藥入土茯苓湯內煎﹐食後臨臥服之。忌豬首﹑鵝﹑羊﹑魚﹑蝦子﹑雞﹑香蕈﹑蛋﹑白果﹑粟子﹑醬﹑醋﹑茶﹑煎炒﹐一切動風動火等物﹐房事。愈後用火酒十斤﹐金銀花半斤﹐入壇內浸一七﹐煮一炷香﹐埋土內七日取出。早晚飲之﹐永除根矣。

瘰﹝黃君尙。﹞壁虎不拘幾條﹐捉來活放酒釀內﹐浸至第二日﹐將陰陽瓦炙幹﹐又浸如此九次﹐再乳爲細末﹐每用壁虎六錢﹐透明雄黃四錢﹐共成一兩。每用三釐﹐胖人五釐﹐好酒調下﹐卽長石橊子。忌鹽三七二十一天﹐只用精豬肉煮熟﹐以醋蘸喫。

外面用貼過舊膏藥貼之。將收口﹐用豬首上栗子肉燒灰﹐敷上卽收口矣。此丹未破者內消﹐已破者卽收口。愈後再將男左女右手腕處灸七壯﹐永不再發。

瘰膏

金綫重樓金綫弔蛤蟆萆麻仁商陸﹝各四兩﹞天南星半夏露蜂房防風蛇蛻﹝各二兩﹞大黃土木鱉穿山甲番木鱉射幹川烏艸烏枳殼當歸紅花白芷僵蠶紫花地丁紫背天葵﹝各一兩﹞活雄鼠﹝大者﹞幹蟾﹝各一个﹞芫花﹝一兩五錢﹞巴豆肉急性子﹝各五錢﹞鯽魚﹝四尾﹞用麻油三斤﹐浸七日﹐熬枯去渣﹐復入淨鍋內﹐熬至滴水成珠﹐稱熟油一斤﹐入銀朱八兩﹐收之成膏﹐再下淨黃蠟八兩﹐再下乳香﹝去油﹞﹑沒藥﹝去油﹞﹑血竭﹑兒茶各五錢﹐麝香二錢﹐潮腦二兩。乳細下之﹐攪勻收貯。攤宜濃些﹐速效如神。

消瘰方。﹝江仁度。﹞甘遂﹝一兩熬膏﹞甘艸﹝一兩熬膏﹞先將甘遂膏塗上﹐離一燈艸遠﹐將甘艸膏箍之﹐其核自縮﹐洗去﹐次日又用甘遂膏塗之﹐仍離一燈艸遠﹐又以甘艸膏箍之﹐以消爲度。

又方﹝江仁度。﹞鐵砂﹝四兩。用舊鍋鐵研碎﹐或在爆竹店買。﹞鐵砂研末﹐用滴醋煎成餅﹐復打碎﹐又用醋煎成餅﹐又打碎﹐再用醋煎﹐如此七次﹐乘鐵砂潮熱之時﹐敷瘰上﹐以消平爲度。

又方﹝胡景周。﹞鼠屎三錢﹐鹽水拌炒爲末﹐以一錢拌砂糖爲穣﹐以二錢和面﹐隨人大小多寡﹐作餅七个﹐包穣焙熟﹐令一日喫盡﹐隔兩日服一次﹐不過三服愈。如未除根﹐再服。

瘰膏

川倍子﹝八兩。炒黑研末﹐只用四兩﹞川烏﹝甘艸湯泡﹞生南星艸烏半夏﹝各一錢﹞川貝母﹝去心﹐五錢﹞綠色海粉﹝四兩。炒黑﹐只用二兩﹞各研細末﹐共一處﹐煉蜜茶汁和成膠﹐貼患處﹐油紙護之。

地龍膏

﹝李養榮。﹞瘰未破者立消。

地龍糞雄黃小麥麵﹝各等分﹞研細。醋調塗。

專治瘰有核成瘡者﹐皆能速愈。花壁虎一條裝入雞蛋內封固﹐放飯上蒸熟﹐取起去殼﹐將壁虎同蛋搗爛爲丸﹐如綠豆大﹐陰漧分二十日﹐空心茶湯或米飲皆可送下。

服完百日內﹐忌發物及生薑﹑椒﹑蒜﹑雞鵝羊肉﹐遺精﹑房事爲要。

瘰蛇蛻一條﹐白者佳﹐鍋內炒脆﹐研末﹐臨臥﹐食後酒調服。在膈上取汗﹐次早﹐潰者膿少﹐未潰者消﹔其潰者一時難收口﹐須用花椒湯洗﹐再用黃連末摻之。

消瘰核。﹝吳近宸。﹞生半夏生香附﹝各等分﹞生附子﹝少許﹞研細﹐熬滴醋調敷核上自消。

內消散

﹝任中嵩。﹞治瘰宜先服益气養榮湯十多劑後﹐再服﹕朱砂血竭﹝各一錢﹞生斑蝥﹝去翅﹑足﹐三分﹞上爲細末。每服一分﹐空心燒酒調服﹐未破者三五日立消。已破者﹐內服此藥﹐外用金頭蜈蚣一條﹐研極細末﹐用麻油一小盅﹐浸兩晝夜﹐搽患處﹐其瘡卽腫潰﹐過一二日腫消﹐可貼膏藥。瘡勢大者二十日痊﹔小者十餘日平復。

消瘰。﹝吳。﹞朝北擄擄藤﹐陰漧存性﹐研細﹐米糊爲丸﹐桐子大﹐每服三錢﹐白湯送下。未成卽消﹐已成卽潰。

治瘰。﹝《楊氏家藏》﹞荊芥白僵蠶﹝炒去絲﹞黑牽牛﹝各二錢﹞斑蝥﹝二十八个﹐去頭﹑翅﹑足﹐同米炒﹞上爲末﹐臨臥時先將飛滑石末一錢﹐用米湯調服﹐半夜時再將滑石調服一錢﹐至五更時﹐用溫酒量人之彊弱﹐調前藥末一錢﹐或二三錢服之。服後如小水內並無惡物行下﹐次日早﹐再用一服。倘仍不通利﹐第三日五更時﹐先喫白糯米粥﹐再服前藥一服﹐更用燈心湯調琥珀末一錢服之﹐以小水內利去惡物爲效。

如尿管痛用靑黛一錢﹐以甘艸梢煎湯調服﹐其痛立止。此方治誤食毒物﹐致成瘰﹐其功甚速。

內消瘰丸

夏枯艸﹝八兩﹞元參靑鹽﹝各五兩﹞海藻川貝母薄荷葉天花粉海粉白蘞連翹﹝去心﹞熟大黃生甘艸生地桔梗枳殼當歸硝石﹝各一兩﹞共磨細﹐酒糊丸﹐桐子大﹐臨臥白湯送下三錢。

瘰痰核貓一隻﹐煨熟﹐數次食完自消。

又方如意艸焙爲末﹐雞蛋淸調敷。

消核。﹝黃漢升。﹞犍豬膽七个﹐用銅鍋熬﹐以朝北柳枝順手攪﹐不可反手攪﹐熬至滴水成珠爲度﹐傾瓷器內﹐放朝北地上冷一伏時﹐用緞子攤貼。

槐條膏

治瘰如神﹐並貼瘡毒。

嫩槐條﹝要采一枝有七个頭者﹐取四十九枝﹐銼碎﹞麻油一斤﹐浸三日﹐用小火熬枯去渣﹐入炒鉛粉八兩收膏攤貼。﹝宜春夏熬收。﹞瘰串痰。

人信﹝四錢九分﹞黑棗﹝七个﹐去核﹞每棗入信七分﹐陰陽瓦焙盡煙爲度﹐埋土內一个月取出﹐研細末﹐地瀝靑調搽﹐以軟紙貼之。如無膿血流出﹐卽不必換藥﹐自然長肉結疤。

驗方糯米肥皂﹝一斤。去核﹐水浸一宿﹐去皮筋弦﹐石臼搗爛﹐加上好米醋一斤再搗﹐以新布攪汁去渣﹐入新砂銚內﹐熬如米湯色﹐用柳枝不住手攪﹐再入白蠟一兩﹐熔化成膏﹞出火气﹐油紙攤貼﹐如已潰者效更速。

熬時擇淨室﹐婦女﹑雞﹑犬忌見。

瘰丸

牡蠣﹝﹞元參﹝炒﹐各五兩﹞土茯苓﹝炒﹐二兩五錢﹞端午日共磨細﹐用酒打麵糊爲丸﹐如綠豆大﹐患在上身﹐每淸晨酒下二錢五分﹐晚下二錢﹔患在下體﹐早服二錢﹐晚服二錢五分﹐自然漸消。

消气核瘰。﹝巴祕。﹞全斑蝥﹝二个﹞白僵蠶﹝二十个﹞火酒二斤同浸﹐每日飲少許卽消。

瘰已潰未潰﹝巴祕。﹞每歲用金頭蜈蚣一條﹐陰陽瓦焙研﹐取雞蛋一个﹐打一孔﹐將藥裝入糊好﹐飯上蒸熟﹐每日一个﹐服至患者年歲若干爲止。未潰卽消。已潰自斂。

瘰蛇頭果子艸﹐四五月間生時采來﹐焙漧﹐浸酒飲之盡醉﹐發汗。如此三次﹐以後只飲酒﹐不必取汗。

未潰者消﹐已潰者膏貼。

瘰潰爛繞頸垂危者用苦丁艸十多斤﹐洗淨熬膏攤貼。初貼之時極痛﹐必須忍耐﹐貼三四日﹐卽不痛矣。

𨿽爛見咽喉胸脇者﹐俱能全愈。

卷十八頸項部馬刀門主論

《靈樞》云﹕腋下其癰赤堅而不潰者﹐爲馬刀挾癭﹐急治之。

汪省之曰﹕馬刀專屬肝膽二經﹐其形頗長﹐堅硬如石﹐或在耳下至缺盆﹐或肩上沿至脇下﹐甚至胸前累累﹐經年累月﹐有作瘡而不破﹐有破爛而膿血不止者﹐其證幾危矣。﹝《理例》﹞馮魯瞻曰﹕若在胸旁﹐或兩脇結長核者﹐此名馬刀。﹝《錦囊》﹞周文采曰﹕馬刀瘡生於項腋之間﹐有類瘰。但初起其狀如馬刀﹐赤色如火燒烙﹐極痛﹐此瘡甚猛﹐宜急治之﹐不然多成危殆也。﹝《集驗》﹞胡公弼曰﹕結於胸前及胸側連脇者﹐名馬刀。此足少陽膽經候也。初生小﹐後必大。若疼痛破爛出膿﹐膿孔受風﹐決成漏證﹐斷不易治﹔惟年壯气血盛者﹐治之易痊。﹝《靑囊》﹞r馬刀p04﹣a41a98。bmpr陳實功曰﹕馬刀瘡形長如蛤者﹐是生於項側耳下﹐肩上缺盆腋下。﹝《正宗》﹞蔣示吉曰﹕馬刀結核﹐其硬如石﹐乃手足少陽經起。若失而不治﹐不守禁忌﹐漸延至陽明﹐頰下頰車俱到﹐壯實者﹐潰堅湯﹔不足者﹐滋陰散堅湯主之。﹝《說約》﹞澄曰﹕馬刀生於缺盆之上﹐由胸腋而至脇﹐本由痰核瘰時﹐潮熱時作﹐气血已枯﹐精神短少﹐兼之醫治不善﹐釀至膿血大潰﹐腫勢日堅﹐更有潰流血水﹐毫無膿汁﹐復有累如巖穴﹐脹而不痛﹐外撐車頰﹐內阻咽喉﹐飲食妨礙﹐筋脈拘攣﹐收引疼痛﹐腿足牽扯﹐甚則怒火上衝﹐迫血從毛竅溢出﹐變而爲馬刀矣。馬刀名之者﹐何義﹖謂之馬﹐其行疾。謂之刀﹐其器利。旣疾且利﹐人將奚敵哉。故《靈樞經》云﹕馬刀挾癭﹐宜急治之。𨿽然人𨿽垂死﹐猶有可生之法﹐若坐視不救﹐豈仁者之心哉。

外宜艾灸﹐或可回生﹐如肩井﹑肺兪﹑膻中﹑風池﹑百勞﹑曲池穴﹐各灸三壯﹔內服益气養榮湯﹐開郁淸痰﹐和气消核之劑﹐首尾肝脾兼固﹐气血雙扶﹐灸後用萬靈膏調理一年﹐恬淡靜養﹐尙可保全性命。若妄治追蝕於外﹐攻伐於內﹐則死亡立待矣。

卷十八頸項部癰門主論

王肯堂曰﹕癰生項腋兩乳旁﹐結核或兩胯軟肉處腫塊﹐屬手少陽三焦經。其發緩慢﹐是冷證非熱證也。宜回陽玉龍膏敷貼。﹝《準繩》﹞r癰p04﹣a41a99。bmpr澄曰﹕此證生於項脇﹐形類結核﹐發長緩慢﹐漸增腫﹐色紅﹐乃心包絡寒痰﹐脾气鬱結而成。治宜溫和﹐舒郁化堅。

卷十八頸項部蠹疽門主論

申斗垣曰﹕蠹疽卽發歷瘡﹐乃足陽明胃經多气多血﹐生於缺盆二穴之分﹐在肩下乳上﹐如再生四五頭﹐子母大小者﹐又名歷瘡。十日可刺。如無膿者﹐名曰石疽。﹝《啟玄》﹞r蠹疽p04﹣a41a100。bmpr

卷十八頸項部鈕扣風門主論

陳實功曰﹕鈕扣風﹐乃風濕凝聚生瘡﹐久則搔癢如癬。不治則沿漫項背﹐治以冰硫散搽。﹝《正宗》﹞

卷十八頸項部鈕扣風門主方

冰硫散

﹝《正宗》﹞樟冰明礬川椒﹝各二兩﹞硫黃﹝三兩﹞上爲細末﹐先用蘿卜一个﹐挖其內﹐將藥塡滿腹﹐將原皮蓋之﹐濕紙包三四層﹐灰火內煨半時﹐待冷取開﹐用藥同熟豬油調搽患上﹐自愈。

卷十九腋臂指掌部

自腋臂肘﹐手指手背﹐癰疽疔毒﹐俱匯於此部中﹐以便檢閱參治。

卷十九腋臂指掌部腋癰門主論

王肯堂曰﹕腋癰卽夾肢癰﹐生肩膊下隙內﹐屬手少陰心經﹐手厥陰心包絡經風熱所致。宜服內托黃柴胡湯。﹝《準繩》﹞r腋癰p04﹣a41a101。bmpr《靈樞》曰﹕發於腋下赤堅者﹐名曰米疽。治之以砭石﹐欲細而長﹐疏砭之﹐塗以豕膏﹐六日已﹐勿裹之。

陳實功曰﹕腋癰又名夾癰﹐此起腋下﹐皮色不變﹐漫腫無頭﹐日久方痛﹐乃生寒熱。此乃肝經血滯﹐脾經气凝﹐共結爲腫﹐此患難消﹐終必作膿。未破者﹐柴胡淸肝湯﹔已破﹐十全大補湯去肉桂﹐加香附﹑陳皮﹔急者開之。首尾溫補﹐切忌寒涼。﹝《正宗》﹞馮魯瞻曰﹕腋癰者﹐乃足少陽﹑手少陰﹑手厥陰三經也。此多得之於先天﹐或肝火熾甚耳。﹝《錦囊》﹞《心法》曰﹕腋疽一名米疽﹐又名內疚疽﹐發於胳肢窩正中。初起之時﹐其形如核﹐由脾肝二經憂思恚怒﹐气凝血滯而成。腋癰又名夾肢癰﹐發於腋際﹐屬肝脾血熱兼忿怒而成。

卷十九腋臂指掌部腋癰門主方

驗方葫蘆巴焙研﹐三錢﹐木瓜酒調服。

卷十九腋臂指掌部體气門主論

陳實功曰﹕體气﹐一名胡气﹐俗稱狐騷气﹐又呼狐騷臭。此因父母有所傳染者又有胡胎而受者﹐故不脫本來气質。凡有此者﹐腋下多有棕紋數孔﹐出此气味﹐當以五香散擦之﹐以解其味。﹝《正宗》﹞澄曰﹕凡治腋臭﹐用藥後必須穿新衣﹐如穿舊衣﹐務於日中將所著衣﹐用灰水洗淨﹐又泡去衣袖中臭味﹐皆無气味。若洗不淨气味﹐枉用其藥﹐大槪藥無不驗﹐多是衣服再作气息﹐所以不能斷根耳。

卷十九腋臂指掌部體气門主方

狐臭不可近身大蜘蛛一枚﹐用黃泥少加赤石脂並鹽﹐杵熟作窩﹐放蜘蛛於內﹐先以小火煨幹﹐漸加猛火紅﹐候冷取出蜘蛛﹐加輕粉一分﹐研細﹐和米醋調膏﹐臨臥時﹐先將腋洗淨﹐以膏搽之﹐次早洗下黑汁惡物爲效。卽將此汁埋棄僻靜之所﹐勿令染人﹐萬不可穿舊時衣﹐愼之愼之。

又方大田螺一个﹐以水養之﹐伺其靨開﹐以巴豆仁一粒﹐用鍼挑放螺內﹐將螺拭漧﹐仰放盞內﹐俟螺化水﹐取擦腋下。

無價散

水銀密陀僧﹝各二錢﹞枯礬﹝四錢﹞共研千下﹐以不見水銀星爲度﹐津唾調搽。

又方砂密陀僧銅靑白附子辰砂白明礬各等分研細﹐先以皂角水洗二三次後敷上﹐不過二次全好。

又方水銀黃丹砂密陀僧銅靑辰砂明礬白附子白梅肉共搗爲丸擦之。

腋臭﹑鴉臭﹑陰汗﹐不能與人同行者。

白礬密陀僧黃丹﹝各一錢五分﹞麝香﹝五分﹞共乳如灰塵﹐以醋在手心內調藥﹐擦腋下經宿兩時辰許﹐再以香白芷煎湯洗之﹐一日用一次又方枯礬﹝二兩﹞密陀僧﹝四兩﹞輕分﹝三錢﹞共乳細擦兩腋﹐擦至數月見效﹐半年全愈。

又方熱蒸餅一个﹐劈作兩半﹐摻密陀僧末一錢﹐急挾在腋下﹐略臥片時﹐候冷棄之。如一腋有病﹐只用一个。

卷十九腋臂指掌部內疚疽門主論

《鬼遺方》曰﹕內疚疽﹐發兩腋及臂並兩手掌中﹐振寒熱而嗌漧﹐飲多卽嘔﹐煩心﹐脈盛﹐六﹑七﹑八日診如此可汗﹐不汗死。

r內疚疽p04﹣a41a102。bmpr

卷十九腋臂指掌部缺盆疽門主論

王肯堂曰﹕缺盆疽﹐又名鎖骨疽﹐生肩前陷中﹐寒熱大作﹐飲食少進﹐肩背拘急﹐小水不利﹐胸腹膨脹﹐屬足陽明胃經﹑手少陽三焦經﹐宜隔蒜灸。若治之稍緩﹐必致潰爛﹐是經少血多气﹐瘡口不合﹐危篤者多矣。﹝《準繩》﹞《心法》曰﹕此疽又名蠹疽﹐屬膽胃二經積熱而成。

r缺盆疽p04﹣a41a103。bmpr

卷十九腋臂指掌部癰門主論

王肯堂曰﹕癰﹐俗名病藕包﹐臂表裏俱腫赤色﹐惟肘節處差小﹐故名藕包﹐以內外分陰陽。﹝《準繩》﹞陳實功曰﹕癰生於膊上﹐連肩通腫﹐長而堅硬者是也。﹝《正宗》﹞薛氏曰﹕癰在肩之下﹐肘之上﹐周匝漫腫色赤﹐裏廉外廉﹐左右皆同﹐由風溫或風火凝結而成。初起狀如粟米一撮﹐亦有起一粒僵疙瘩者﹐漸次腫紅熱﹐膿痛甚。紅腫之外﹐無暈者順﹐有二暈者險﹐三四暈者逆。

又曰﹕藕包毒﹐腫發內﹐或外結腫一枚﹐如桃﹑如鵝鴨卵者是也。內屬手三陰經﹐外屬手三陽經﹐宜加引經藥必效。

r癰p04﹣a41a104。bmpr

卷十九腋臂指掌部脾癰門主論

申斗垣曰﹕脾癰生肩貞﹑兪二穴﹐乃手太陽小腸經多血少气﹐及脾受膏粱濃味所生也。宜汗之。經云﹕汗之則瘡已。﹝《啟玄》﹞李東垣曰﹕脾癰又名疽﹐在肩之後﹐下腋之後外層岐骨縫間﹐左右同屬小腸經肩貞穴﹐由風火凝結而成。

又曰﹕如生在肩前下腋前外之上﹐骨縫開合空凹陷中﹐左右相同。初起如椒子﹐漸腫堅硬大如鵝卵﹐按之疼痛入骨﹐屬心包絡經﹐名曰樂疽。乃血熱气郁而成。

r脾癰p04﹣a41a105。bmpr

卷十九腋臂指掌部臂癰門主論

《玄機》云﹕在臂外爲癰﹐在臂內爲魚肚發﹐在臂上節腫連肩﹐爲臂風毒。

王肯堂曰﹕兩臂肘起至接骨下引手至小骨之上發癰癤﹐此處𨿽實﹐柰連大小筋骨﹐舉動不便﹐垂手多墜疼﹐如膿深沈澈骨﹐卽傷筋脈﹐拳縮不舒﹐搐搦﹐宜急用緩慢筋脈藥餌治之。﹝《準繩》﹞申斗垣曰﹕臂癰毒﹐乃心腎二經﹐通於五指﹐毒瓦斯流走成串漏。﹝《啟玄》﹞《心法》曰﹕魚肚發生於部之後垂肉處﹐腫赤色﹐屬心經靑靈穴。由火毒凝結而成。

陳遠公曰﹕人臂上忽然生瘡﹐變成癰疽者﹐亦陰癰也。𨿽比頭面對口肩背稍輕﹐然治不得法﹐亦能殺人﹐故須辧陰陽治之。大約痛者陽證﹐癢者陰證。如陽證用三星湯一二劑﹐便可立消﹔若陰證此方又不可用﹐必大補气血﹐佐以消痰化毒﹐始可奏功。勿以手足非心腹之疾﹐不須補虛也。夫陰主靜﹐而手則至動者也﹐至動生陰癰﹐則動變靜矣﹐反常之道也﹐可不畏乎﹗況動變靜﹐又趨陰之道也。陽趨於陰﹐非生近於死乎﹖欲陽返陰易﹐欲陰返陽難﹐誰謂手癰而小視之哉﹖消癰還陽丹﹕人參﹑花粉﹑生甘艸各三錢﹐白術﹑生黃各一兩﹐肉桂﹑乳香末各一錢﹐金銀花二兩﹐當歸五錢﹐水煎服。一劑癢變爲痛矣﹐二劑疼止﹐三劑全消。﹝《冰鑑》。按﹕此方與七聖湯相同﹐而意气與所主各異也。七聖湯治已潰之劑﹐此湯乃治未潰之方。蓋已潰者﹐以生肉爲先﹔未潰者﹐以護肌爲主。所以七聖湯中無乳香末﹑天花粉二味﹐此方用乳香末﹑天花粉﹐攻中有擁衛之功耳﹞r臂風毒p04﹣a41a106。bmpr胡公弼曰﹕臂癰有因遠行涉水﹐途路或冒風雨寒濕﹐飲食不節﹐亦能患此﹐所受稍輕﹐治以防風除濕丸主之。﹝《靑囊》﹞馮魯瞻曰﹕臂癰者﹐前屬手陽明經﹐後屬手太陽經﹐外屬手少陽經﹐內屬手厥陰經﹐內之前屬手太陰經﹐內之後屬手少陰經。總緣經絡熱郁﹐風邪外幹﹐气血有乖而生也。當分經絡﹐以用本經之藥爲引﹐行其气血自愈。﹝《錦囊》﹞李東垣曰﹕臂﹝自肘至腕曰臂。﹞外側屬三陽﹐臂裏屬三陰﹐俱由營衛不周﹐感受風邪﹐逆於肉裏而成也。已潰若拳縮而不能舒﹐疼痛澈骨者﹐乃潰深傷脈也﹐屬逆。

李東垣曰﹕臂痛有六道﹐各加引經藥乃驗。以兩手伸直垂下﹐大指居前﹐小指居後而定之﹔前痛者﹐屬陽明﹐以升麻﹑漧葛﹑白芷行之﹔後痛者﹐屬太陽﹐以本﹑羌活行之﹔外痛者﹐屬少陽﹐以柴胡行之﹔內痛者﹐屬厥陰﹐以柴胡﹑靑皮行之﹔內前痛者﹐屬太陰﹐升麻﹑白芷行之﹔內後痛者﹐屬少陰﹐細辛﹑獨活行之。

卷十九腋臂指掌部骨螻疽門主論

r骨螻疽p04﹣a41a107。bmpr王肯堂曰﹕骨螻疽生手臂陽明經分﹐生瘰初如粟米﹐漸大如赤豆﹐痛不可忍﹐旬日大如胡桃﹐枯紫色。若毒遊徧身﹐拘急發搐﹐嘔噦不食﹐冷汗自出﹐滑泄煩躁﹐脈亂者死。犯房勞怒气者死。此證乃七情不和﹐積怒積憂積熱所致。眞元虛敗﹐不能勝邪﹐發之暴死之速﹐乃陰虛極而火獨亢之故。治當滋化源﹐勿以揚湯止沸之法誤之。﹝《準繩》﹞薛立齋曰﹕骨螻疽生臂外前大骨之後﹐屬手陽明大腸經﹐由憂鬱暴怒凝結而成。初如粟豆﹐旬日大如桃李﹐腫硬疼痛。若紫暈開大﹐腐爛斑點串通肌肉﹐搐搦拘急﹐多見七惡者逆。

卷十九腋臂指掌部垂臂發門主論

r垂臂發p04﹣a41a108。bmpr《鬼遺方》云﹕垂臂發生於垂臂兩處發接骨下﹐臂鵝上起如雞鴨卵大﹐皆由榮衛不調所致也。喜患實處而不透內﹐亦宜急消或發穴早療。

卷十九腋臂指掌部癰門主論

竇漢卿曰﹕生於臂撐上者﹐名癰。紅腫作痛﹐初起宜灸。若潰之﹐必損命﹐不可輕忽。

r癰p04﹣a41a109。bmpr

卷十九腋臂指掌部石橊疽門主論

陳實功曰﹕石橊疽生在肘尖上一寸是也。此乃少陽相火與濕熱並搏而成。初起一點黃粟小泡﹐根便開大﹐色紅堅硬﹐腫如覆碗﹐皮破泛出﹐疊如橊子﹐令人寒戰﹐儼同瘧疾。初起卽灸九壯﹐內服蟾酥丸發汗﹐頂上以蟾酥餅貼之﹐膏蓋﹐腫處以金黃散敷之。九日後﹐得膿爲吉﹐反此爲凶。

均如癰疽調治。﹝《正宗》﹞又曰﹕此乃少陽相火與外濕煎搏而成也。

薛立齋曰﹕石橊疽生肘尖上一寸餘﹐屬三焦天井穴。初起黃粟小泡﹐根腳便覺開大﹐色紅腫﹐堅硬疼痛﹐腫如覆碗﹐破翻如橊﹐寒熱如瘧﹐由三焦相火與外濕相搏而成。破後用菊花蕊煎湯洗之﹐次以菊花燒灰存性﹐加輕粉少許﹐兌勻敷之﹐神效。

r石橊疽p04﹣a41a110。bmpr

卷十九腋臂指掌部冬瓜串門主論

王肯堂曰﹕冬瓜串生兩臂膊間﹐長二三寸﹐紅赤髙腫﹐疼痛而無處覓頭者是也。

照癰疽門施治。﹝《準繩》﹞

卷十九腋臂指掌部冬瓜串門主方

驗方﹝《綱目》﹞萆麻子搗膏貼之﹐一夜自愈。

又方﹝《準繩》﹞羊糞不拘多少﹐麻油同研敷。

卷十九腋臂指掌部陳肝瘡門主論

申斗垣曰﹕陳肝瘡﹐乃手少陽三焦經﹐生於左右臂上三五處﹐如癤腫﹐痛不可忍﹐不可挨擦。如有頭﹐二七可刺﹔無頭﹐身熱虛硬面赤者﹐二八日死。又名蚤疽﹐徹手生瘡﹐變生於手三陰﹑三陽經﹐三年而死﹔癢甚者一月而死。﹝《啟玄》﹞r陳肝瘡p04﹣a41a111。bmpr

卷十九腋臂指掌部螻蛄串門主論

陳實功曰﹕此證得於思慮傷脾﹐脾气鬱結而成。其患多生於兩手﹐初起骨中作疼﹐漸生漫腫﹐堅硬﹐不熱不紅﹐手背及內關前後連腫數塊﹐不能轉側﹐日久出如豆腐漿汁﹐串通諸竅﹐日夜淋漓﹐腫痛仍在﹐患者必面黃肌瘦﹐飲食減少﹐惟調和气血﹐扶助脾胃﹐其中可生者﹐十有二三﹐如治之不善﹐妄投寒涼克伐﹐損傷脾胃﹐則活者鮮矣。施治之法﹐首尾宜用益气養榮湯﹐加味逍遙散主之。﹝《正宗》﹞r螻蛄串p04﹣a41a112。bmpr又曰﹕是疾多生於气血澆薄者。蓋四肢屬脾土﹐所以多生兩手。

李東垣曰﹕螻蛄串﹐所謂螻蛄者﹐虫名也﹐形似蜻蜒﹐翅短而尾長﹐善近風喜水﹐故患此者﹐不破則易已﹐如潰不斷其膿水﹐勢必貫串上延肩井﹐下串臂肘﹐一串二﹐二則串三。失治則膿血侵蝕﹐筋骨慘痛。此緣五臟受濕﹐六腑蓄熱﹐故外傷皮膚﹐遂成斯毒。

朱丹溪曰﹕螻蛄串生於臂內中廉﹐屬包絡經﹐由思慮傷脾﹐脾傷則運化遲﹐故生濁液﹐流於肌肉﹐脾气郁滯不舒﹐凝結而成。初起筋骨如中流矢﹐疼痛漸增﹐漫腫堅硬﹐不紅不熱﹐連腫數塊﹐臂膊不能轉動﹔日久其腫塊漸次潰破﹐孔孔時流白漿﹐內潰串通諸孔﹐外勢腫破不消﹐膿血淋瀝如漏。虛證來添如面黃食少削瘦﹐甚則午後寒熱交作﹐而成敗證也。初宜逍遙散﹐次用人參養榮湯﹐調和气血﹐扶助脾胃﹐十中可保三四。

卷十九腋臂指掌部肘後毒門主論

胡公弼曰﹕肘後毒乃風毒流走﹐气血凝滯﹐脈通五指﹐結成肘毒。﹝《靑囊》﹞

卷十九腋臂指掌部肘癰門主論

《心法》曰﹕肘癰生於肘之圍繞﹐由心肺風火凝結而成。形小爲癤﹐形大爲癰。

卷十九腋臂指掌部手足魚臍瘡門主論

申斗垣﹕魚臍瘡形似魚臍﹐生於肘肚者﹐是手少陰心經多气少血﹐少海﹑靈道上是也。生於小腿肚者﹐是足少陽膀胱經多血少气﹐承山﹑飛揚二穴上下是也。﹝《啟玄》﹞

卷十九腋臂指掌部腕癰門主論

王肯堂曰﹕腕癰生於手屈之處﹐俗名手牛押屈﹐此手三陰經風熱聚毒之所致也。﹝《準繩》﹞李東垣曰﹕腕癰生於手腕背﹐而屬手三陽﹐由風火凝結而成﹐乃皮肉澆薄之處。

若遷延日久不潰﹐或漫腫平塌﹐旣潰﹐腐爛露骨者逆﹐難於收功。

r腕癰p04﹣a41a113。bmpr

卷十九腋臂指掌部兌疽門主論

r兌疽p04﹣a41a114。bmpr陳實功曰﹕兌疽生於手之動脈處﹐腫痛寒熱﹐痛徹手膊﹐舉動不便者是。

朱丹溪曰﹕兌疽生手腕裏面橫紋後﹐前稍動脈之間﹐左右同﹐乃肺經門戶。若發疽或潰深﹐則肺气大泄﹐最爲險候。

卷十九腋臂指掌部瘡門主論

王肯堂曰﹕瘡生於手足間﹐相對如新茱萸﹐癢痛折裂搔破﹐則黃水淋漓﹐有孔如﹐久而生虫。﹝《準繩》﹞《心法》曰﹕瘡生於指掌之中﹐形似茱萸﹐兩手相對而生﹐亦有成攢者。初起黃白膿泡﹐癢痛無時﹐破流黃汁﹐時好時發﹐極其疲頑。由風濕客於膚腠而成。宜以潤肌膏搽之。若日久﹐內必生虫﹐用藜蘆膏擦之。兼戒口味。

卷十九腋臂指掌部瘡門主方

藜蘆膏

苦參藜蘆﹝各一兩﹞豬油八兩熬枯去渣﹐入松香一兩化開離火﹐加枯礬﹑雄黃一兩攪勻﹐候溫塗之。

卷十九腋臂指掌部筋疽門主論

竇漢卿曰﹕筋疽生臂之動脈間﹐筋寄之上﹐臂膊不能屈伸﹐若不速治﹐潰爛筋脈﹐必成廢疾。

卷十九腋臂指掌部脈骨疔門主論

申斗垣曰﹕脈骨疔﹐又名魚臍疔﹐生於掌後橫紋陷中﹐根行甚急。亦有生肘臂間者﹐紅者爲疽﹐黑者爲疔﹐有紅絲者是也。宜用鍼先鍼斷紅絲﹐後服追疔丸劑﹐外敷絲瓜葉膏。﹝《啟玄》﹞王肯堂曰﹕又名穿骨疽﹐生於間使穴﹐在掌後橫紋上三寸﹐兩筋陷中。屬包絡經蘊熱凝結而成。

又曰﹕如潰穿骨縫﹐從臂外側出膿者險。

卷十九腋臂指掌部脈骨疔門主方

絲瓜葉膏

絲瓜葉韭菜葉連須蔥﹝各等分﹞同入石臼內研如泥﹐以熱酒中和去渣服﹐以渣病在左手敷左腋﹐病在右手敷右腋﹐脇下亦敷。在左足敷左胯﹐病在右足敷右胯﹐病在中敷心臍﹐並用布縛﹐候紅絲皆白爲安。如有潮熱﹐亦用此法﹐令人抱住﹐不可放手﹐恐毒瓦斯顚倒難救﹐病患發顫跌倒﹐亦難救。

卷十九腋臂指掌部五指所屬臟腑穴道圖說

大拇指屬脾土。脾气通於口﹐絡聯於大指﹐通背右筋天樞穴﹑手列缺穴﹑足三里穴。

二拇指名曰食指﹐屬肝。肝气通於目﹐絡聯於食指﹐通於小天心穴﹑足太溪穴。

中拇指名曰將指﹐屬心。心气通於舌﹐絡聯於將指﹐通背左筋心兪穴﹑手中衝穴﹑足湧泉穴。

四拇指名曰無名指﹐屬肺。肺气通於鼻﹐絡聯於無名指﹐通胸前膻中穴﹑背後風門穴。

小拇指屬腎﹐腎气通於耳﹐絡聯於小指﹐通目瞳人﹑手合谷穴﹑足大惇穴。

大腸筋在食指邊﹐絡聯於虎口﹐直到食指側巓。

小腸筋在小指外邊。絡聯於神門﹐直至小指側巓。

﹝穴在陽掌者﹞內牢穴在手心正中。

大橫紋在手掌下一道橫紋。

離宮在將指根下﹐屬心火。

浮心穴在大橫紋左邊。

坎宮緊與離宮對﹐在小天心之上﹐屬腎。

小天心在坎宮下中門。

陽池穴﹑陰池穴在小天心兩旁。

板門穴在大指下一塊﹐其肉如板﹐屬腎。

腎經穴在大橫紋右邊。

二人上馬穴在小指旁二指橫紋及掌乾宮旁。

水底穴在小指旁﹐從指尖到乾宮外邊﹐皆是屬腎。

虎口穴在大指食指丫處﹐筋通三關處。

四橫紋在食將無名小指中﹐三道小橫紋﹐除去大指﹐故名四。

﹝穴在指尖者﹞少商穴在大拇指尖。

商陽穴在食指尖﹐指根下一節橫紋﹐是風關。從掌上巽宮來二橫紋﹐是气關。三橫紋是命關。

中衝穴在中將指尖。

關衝穴在無名指尖。

少衝穴在小拇指尖。

大腸穴在食指外邊。

小腸穴在小拇指外邊。

﹝穴在陽膊者﹞總筋穴在大橫紋下﹐指之脈絡﹐皆總於此。中四指脈總於此。

內間使穴在總筋下寸許﹐一名內關候。

天河穴在內間使下﹐自總筋直往曲池。

曲池穴在肘彎處﹐一名洪池。

經渠穴在浮心一邊﹐內間使旁。

列缺穴在經渠下天河旁。

魚脊穴陽池旁邊﹐一小窩處﹐乃大指散脈處。

三關穴在手膊上旁邊。

六腑穴在手膊下旁邊。

﹝穴在陰掌者﹞外牢宮在手背正中。

合谷穴在手背大拇﹑食指兩骨丫叉相合之間。

威靈穴在外牢宮右邊骨縫處。

向導穴在外牢宮左邊骨縫處。

一扇門在食將二指下夾縫處﹐威靈穴之上。

二扇門在無名小指根兩夾縫中。

大陵位穴在外牢下手背骨節處。

﹝穴在陰膊者﹞一窩風在大陵位下手膊上﹐與陽膊總筋下相對。

陽池穴在外間使下。

外間使穴在一窩風下﹐與內間使相對﹐一名外關候。

肩井穴在肩膊眼窩內。

斗肘穴在手肘曲外﹐髙起圓骨處。

r5指名目圖p04﹣a41a115。bmpr_r5指穴道圖p04﹣a41a116。bmpr_r陰掌臟腑圖p04﹣a41a117。bmpr_r陽掌臟腑圖p04﹣a41a118。bmpr_r肘腕穴道圖p04﹣a41a119。bmpr_r看手指察病順逆圖p04﹣a41a120。bmpr

卷十九腋臂指掌部旋指疳門主論

申斗垣曰﹕脾主四肢﹐脾有濕熱﹐則手足指腐爛成疳是也。如長夏六月間﹐濕熱盛而諸物腐焉。﹝《啟玄》﹞又曰﹕宜服淸脾胃﹑利濕熱之劑。

澄曰﹕此證指頂如泡﹐貫膿之後﹐破爛流水﹐當用燥濕生肌散幹摻自效。

卷十九腋臂指掌部旋指疳門主方

驗方﹝《啟玄》﹞兒茶﹝五錢﹞雄黃﹝一錢﹞冰片﹝二分﹞研細﹐米泔水洗淨﹐搽之。

卷十九腋臂指掌部代指門主論

王肯堂曰﹕代指者﹐先腫熱痛﹐色不黯﹐緣爪甲邊結膿﹐劇者爪皆脫落。但得一物冷藥汁漬之﹐佳。爪者﹐筋之餘﹐筋賴血養﹐血熱甚﹐注於指端﹐故手指腫熱﹐結聚成膿﹔甚則爪甲脫落。此證類於指疽﹐然無蘊毒﹐故色不黯﹐𨿽久亦不殺人。﹝《準繩》﹞r代指p04﹣a41a121。bmpr陳實功曰﹕手指忽腫痛者﹐名爲代指。﹝《正宗》﹞薛立齋曰﹕代指生指甲身之內﹐三四日後﹐甲面上透一點黃色。初起先腫熱﹐疼痛應心﹐宜用甘艸﹑朴硝各五錢﹐熬水浸洗卽瘥。如甲面透黃﹐卽系內膿已成﹐但無門得泄﹔急用錢鍼在指甲身﹐就膿近處挑一小孔﹐膿方得出﹐隨後輕手擠盡余膿﹐用黃連膏貼之﹐易愈。若失治或敷涼藥﹐以致肌肉冰凝﹐膿毒浸淫好肉﹐爪甲潰空﹐必然脫落﹐宜用琥珀膏貼之﹐一兩月收功。

卷十九腋臂指掌部代指門主方

驗方烏梅入醋浸研﹐塗患處立瘥。

又方芒硝煎湯淋洗﹐自潰。

卷十九腋臂指掌部天蛇毒門主論

r天蛇毒p04﹣a41a122。bmpr王肯堂曰﹕天蛇毒﹐卽天蛇頭﹐不拘何指﹐赤結毒﹐腫痛有膿﹐裂開有口唇如蛇頭狀﹐是以名焉。又名發指﹐屬手厥陰心包絡經積熱所致﹐𨿽黑色頑麻﹐潰爛脫指者﹐亦不死。﹝《準繩》﹞陳實功曰﹕天蛇毒卽蛇頭疔﹐乃心火妄動﹐攻注而成。其指頭腫若蛇頭﹐赤腫痛﹐疼極連心﹔甚者寒熱交作﹐腫痛炎上。初起宜灸﹐蟾酥餅膏蓋。﹝《正宗》﹞馮魯瞻曰﹕天蛇頭者﹐手指毒瘡﹐各隨經絡而生。疼痛殊甚﹐宜審其經絡﹐投以解毒和血﹐加以引經之藥治之。﹝《錦囊》﹞竇漢卿曰﹕此證如膿未熟﹐不可刀開鍼撥﹐不然則肉起發難醫。

胡公弼曰﹕天蛇頭患久有出骨者﹐如初起紫黑者﹐必死。須割去其指﹐方可醫治。治同脫疽。﹝《靑囊》﹞汪省之曰﹕手三陰﹑三陽經﹐亦有气血多少不同﹐生於手之十指﹐名惇疽。四五日潰膿﹐可刺者生﹔如不潰無膿﹐黑色過節者﹐死不可治也。﹝《理例》﹞王肯堂曰﹕五指頭生疽﹐名曰惇疽﹐系臟腑積熱。治不可緩。﹝《準繩》﹞又曰﹕手大指疽發指頭﹐小點如粟﹐漸大如豆﹐或如桃李﹐或靑或紫﹐乍黃乍白乍黑﹐或癢﹐或麻木不痛﹐或大痛澈心﹐此名調疽﹐屬手太陰肺經積毒。毒盛者﹐宜截去了﹐四日刺得血膿者生﹐得黑白者死。毒瓦斯攻心﹐嘔吐不食﹐膨脹者死﹐齒縫出血者死。﹝《準繩》﹞朱丹溪曰﹕蛇頭疔在手指頂﹐堅硬有頭﹐十指同﹐自筋骨發出﹐根深毒重。初起小泡﹐色紫疼痛﹐堅硬如疔者是。

王肯堂曰﹕天蛇毒﹐在手指頂﹐悶腫無頭﹐十指同自肌肉發出﹐其毒稍輕。夫手指𨿽各有專經﹐然俱兼脾經火發而成。但手指系皮肉澆薄之處﹐不宜艾灸﹐亦不宜開早。若誤灸開早﹐以致皮裂肉翻出﹐疼痛倍增﹐不能速愈﹐愼之。

又曰﹕調疽生於手大指﹐由肺經積熱而成。初如粟豆﹐漸腫如李﹐靑紫麻木﹐痛癢澈心。六日刺破﹐出稠膿鮮血者吉﹔出黑血者險。若黑腐延蔓不痛者﹐名斷指﹐屬逆。當如足部脫疽治法。

澄曰﹕凡手指患天蛇毒﹐如內膿已成脹痛者﹐用鍼挑放﹐務須從下往上挑破﹐切不可從上向下挑﹐否則毒傳下節潰爛﹐俗謂戳了蛇頭﹐蛇頭往下縮也。

又曰﹕凡指頭潰後﹐切忌用力拿重﹐如操作用力﹐則肉必出﹐難以速愈。足指潰後﹐俱忌行走﹐否則亦然。

又曰﹕凡慵工操作之人﹐指皮粗濃﹐每每膿已脹急﹐不能穿潰﹐常見通手化膿。凡遇此等人﹐須用鍼向指尖上挑砭出膿﹐不可向下砭﹐如誤向下砭﹐每每毒流下節﹐遂有脫指之患﹐不可不知。

又曰﹕凡潰後須將老皮剪去﹐免藏毒水﹐浸傷良肉。

又曰﹕每見當砭不砭﹐膿已脹過﹐以致甲脫肉無﹐惟存筋骨﹐用玉紅膏搽上生肌。只有指尖難以長皮﹐撤消如舊﹐須以生肌散內加珍珠末摻上﹐其皮卽長合矣。腳尖不長皮﹐亦照此法。

澄治手指足指﹐潰後形如蟬蛻者﹐須用利剪剪去死皮﹐方可上藥。不然﹐皮中蓄有膿水難幹﹐𨿽用珍珠散冀其收功﹐何異隔靴抓癢﹐決難速愈。

卷十九腋臂指掌部天蛇毒門主方

蛇頭疔。

輕粉銀粉銅綠﹝各等分﹞研細。灌入豬膽內調勻﹐將指套入膽內﹐用綫輕輕紮定﹐三日一換﹐重者二次。

又方生栗去殼去衣﹐搗爛敷之。

又方黑黃牛糞做餅曬漧﹐入罐內﹐燒酒燻之﹐極效。

又方白果葉入燈窩油內浸透貼之﹐腐盡肌生。

又方黑豆﹑天南星研細﹐滴醋調敷。

又方人糞﹑雄黃同搗﹐裹在患處﹐卽愈。

又方生雞蛋一个﹐一頭打洞入雄黃細末五錢﹐將患指套入浸之﹐拔去毒﹐立止痛。

又方生雞蛋三个﹐一頭打一洞﹐每个入雄黃細末一錢﹐和勻﹐將痛指插入﹐待熱換之﹐立刻止痛。

苦瓜膏

﹝陳伯迪。﹞苦瓜﹝卽癩葡萄。﹞不拘多少﹐搗爛﹐以鹽鹵浸收﹐不可太稀﹐愈久愈好。凡遇蛇頭毒﹐取一匙敷患上﹐外以絹縛過一夜﹐痛止卽愈。

水蛇套

﹝《明醫集》﹞治天蛇毒﹐痛不可言。取活水蛇一條﹐取中段去骨﹐以蛇皮肉如指長﹐裹患指上﹐外用紙包﹐頓覺半身涼快﹐痛止腫消﹐卽愈。數日後去皮﹐指上蛇形宛然。

雄黃散

治蛇頭疔﹐初起紅腫發熱﹐疼痛澈心者﹐宜用。

明雄﹝二錢﹞輕粉﹝五分﹞蟾酥﹝微焙﹐二分﹞冰片﹝一分﹞共爲末。新汲水調塗﹐紙蓋﹐日用三次﹐極效。

蜈蚣散

大蜈蚣﹝一條﹞全蠍﹝七个﹞雄黃﹝三錢﹞共爲末。用雞子淸調敷患處﹐外以豬膽皮套上卽愈。﹝一方無全蠍。﹞又方﹝《濟生》﹞雄黃﹝一錢﹞蟾酥﹝一分﹞研細。用蝣蜒一條﹐共搗如泥﹐敷患處空頂﹐立愈。

又方﹝《全集》﹞蜈蚣雄黃﹝各五分﹞研細。裝入豬膽內﹐套指上紮緊﹐立愈。

又方白蘿卜一段挖空﹐入雄黃末三分﹐蒸半熟﹐套指上愈。

又方雄黃研細﹐豬膽汁調塗。

又方生鴨蛋﹝二个﹞蜈蚣﹝一條﹐焙研﹞分裝兩蛋內攪勻﹐套指上候熱﹐再換一个﹐卽消。

雄黃散

蛇頭疔。

明雄﹝二錢﹞輕粉﹝五分﹞蟾酥﹝二分﹞冰片﹝一分﹞研細﹐新汲水調濃﹐重湯燉溫敷上﹐薄紙蓋之。

雄蠣散

天蛇毒。

牡蠣﹝。四錢﹞明雄﹝二錢﹞研細。蜜水調濃﹐重燉溫﹐塗患上﹐止痛﹐日用五六次。

蛇頭疔。

麻油腳﹝一錢﹞酒曲血竭﹝各一錢﹞百艸霜﹝少許﹞和勻敷上﹐以布護好。

卷十九腋臂指掌部蛇節疔門主論

王肯堂曰﹕手指節間﹐結腫赤﹐又名病繭﹐又名蛇節疔﹐又名釘節天蛇﹐又名病節﹐治與天蛇頭同。﹝《準繩》﹞r蛇節疔p04﹣a41a123。bmpr李東垣曰﹕蛇節疔生手指中節骨節﹐又名蛀節疔﹐繞指俱腫﹐其色或黃或紫﹐由火毒凝結而成。

卷十九腋臂指掌部蛇眼疔門主論

朱丹溪曰﹕蛇眼疔生於指甲旁﹐夾角間﹐形似豆粒﹐色紫﹐半含半露﹐硬似鐵釘﹐乃火毒凝結而成。

卷十九腋臂指掌部蛇背疔門主論

王肯堂曰﹕蛇背疔生指甲根後﹐形如半棗﹐色赤胖腫﹐乃火毒凝結而成。

卷十九腋臂指掌部蜣螂蛀門主論

陳實功曰﹕體弱之人﹐手指節中﹐不紅不熱﹐腫如蟬腹﹐日久方痛﹐痛久方腐﹐腫仍不消﹐此乃手少陰痰气凝滯而成。用蟾酥餅膏貼﹐漸作稀膿﹐近者一載﹐遠者三年﹐內服補劑﹐免變癆瘵之證。﹝《正宗》﹞

卷十九腋臂指掌部鰍肚疔門主論

王肯堂曰﹕鰍肚疔卽中節疔。生中指節絕骨之處﹐由辛熱風濕之毒﹐上干心經﹐故發此毒﹐乃心經受證也。但中指通連五指﹐疔色紫黑者﹐其毒必惡﹐易於攻心﹐指節裏面色靑黃﹐心一受毒﹐其人昏迷必死﹐其指必落﹐務用護心丹﹐時時呷之﹐以護其心﹐再服蠟礬丸護膜﹐追疔奪命丹追疔爲主。﹝《準繩》﹞李東垣曰﹕泥鰍疽生在手指﹐一指通腫﹐色紫形如泥鰍﹐熱痛連肘臂﹐由火毒凝結而成。

又曰﹕蛇腹疔生十指中節裏面﹐形如魚肚﹐色赤疼痛﹐乃火毒凝結而成。

卷十九腋臂指掌部衝要節門主論

小指節近掌處﹐腫痛赤﹐名曰衝要節。﹝《正宗》﹞

卷十九腋臂指掌部紅繭疔門主論

王肯堂曰﹕紅繭疔﹐因心火太盛﹐傳於脾經﹐故毒發於四末﹐若水珠﹐若水泡﹐與血HT﹝音。皮起也。﹞無異﹐多生手足胸背之間﹐今人不識﹐僞稱火丹﹐或認斑瘡﹐養成大患。初起紅色﹐宜用鍼﹐鍼去惡血﹐內服淸心敗毒黃連丸之類﹔如紫色則危﹐灰黑必死。根行甚速﹐宜鍼惡血﹐以緩毒勢﹐治同疔法。﹝《準繩》﹞

卷十九腋臂指掌部瘭疽門主論

王肯堂曰﹕瘭疽者﹐肉中忽生點子如豆粒﹐小者如黍粟﹐大者如梅李﹐或赤或白﹐或靑或黑﹐其狀不定﹐有根不浮腫﹐痛傷之應心﹐根深至肌﹐經久便四面悉腫﹐泡黯熟紫黑色﹐能爛筋骨﹐若毒散逐脈入髒殺人。南人名爲拓著毒﹐濃肉處卽割去之﹐亦燒鐵烙之令焦如炭﹐或灸百壯﹐其病喜著十指﹐故與代指相似﹐人不識之﹐呼爲代指﹐不急治之﹐亦逐脈上入髒殺人。南方人得之﹐皆斬去其指。初指頭先作黯泡﹐後始腫赤黑黯﹐慘痛入心是也。﹝《準繩》﹞陳實功曰﹕瘭疽﹐又名蛇瘴﹐凡川廣煙瘴地方多有之。初出先作紅點﹐次變黑色﹐腐爛筋骨﹐小者如粟如豆﹐大者如梅如李﹐發無定處。初起蟾酥餅膏蓋﹐紅腫遊走不定﹐用眞君妙貼散加雄黃敷之﹐自然截住。破後如脾胃虛弱﹐補托不應﹐惟出淸水穢汁者﹐俱爲不治。﹝《正宗》﹞馮魯瞻曰﹕瘭疽者﹐其發有數種﹐小者如粟如豆﹐大者如梅如李﹐靑黑赤白﹐變易不常﹐或臂或腎﹐或口齒﹐或肚臍﹐發無定處﹐然大槪多見於手指之間﹐根深入肌﹐走臂遊腫﹐毒血流注﹐貫串筋脈﹐爛肉見骨﹐出血極多。若至狂言煩躁悶亂者﹐皆毒瓦斯攻心之候也﹐不治。﹝《錦囊》﹞澄曰﹕瘭疽隨處可生﹐川廣煙瘴地方多有之﹐疼痛澈心不止﹐腐爛筋骨﹐潰破膿如豆汁﹐今日拭漧﹐次日膿汁復滿﹐愈而復發。

卷十九腋臂指掌部瘭疽門主方

《準繩》祕方射幹甘艸枳實升麻漧地黃黃芩﹝各二兩﹞犀角﹝六分﹞前胡﹝三分﹞水五升﹐煎三分﹐入大黃一錢﹐一沸去滓﹐入麝香二分﹐分三服﹐瘥止﹐不限劑數﹐神效。

卷十九腋臂指掌部手指怪證門主論

浙有士人﹐指忽隱痛不可忍﹐其中指甲間﹐生一珊瑚﹐髙二寸﹐血色气縷成海市﹐人士戰馬﹐城廓戈矛﹐人與自己皆見。嗜飲燒酒﹐醫謂火所吐幻景﹐服以大黃稍減﹐久服遂絕﹐火何得成此異者。﹝《異識資諧》﹞

卷十九腋臂指掌部丫癰門主論

王肯堂曰﹕五指丫處﹐結毒腫者﹐俗名鴉叉﹐又名病蟹叉。﹝《準繩》﹞申斗垣曰﹕手丫毒俱是手經﹐手背丫是手三陽經﹐手掌心丫是手三陰經。受證當分何經﹐加引經藥治之。﹝《啟玄》﹞汪省之曰﹕手三陰﹑三陽經﹐亦有气血多少不同﹐生於指丫﹐當分經絡治之﹝《理例》﹞朱丹溪曰﹕手丫發生於手丫岐骨縫間﹐除大指合谷穴名合谷疽。其餘指丫生毒﹐皆名手丫發。初起如粟色紅﹐漸大如豆﹐熱﹐潰後疼痛不止者。俟膿塞提出﹐其痛方止。

r丫癰p04﹣a41a124。bmpr

卷十九腋臂指掌部虎丫毒門主論

王肯堂曰﹕虎口疽﹐一名虎丫毒﹐又名合谷疽﹐又名丫刺毒﹐又名臂蟹毒﹐又名手丫發﹐又名病蟹叉。此手陽明大腸經風熱積毒之所致也。﹝《準繩》﹞陳實功曰﹕合谷疔﹐俗名虎口百丫是也。此患多系疙瘩泡起﹐亦有紅絲走上﹐故有疔名。此足陽明胃經濕毒攻注作癢。初起挑破﹐蟾酥餅膏蓋﹐金黃散敷之﹐必須內外消托爲主。﹝《正宗》﹞胡公弼曰﹕虎口毒卽丫刺毒﹐最能爛手﹐毒歸肝脾﹐亦能殺人。﹝《靑囊》﹞又曰﹕赤熱痛﹐更有虎口脹裂者。

薛氏曰﹕此患多生大指次指連界處﹐忽生腫毒﹐痛不可忍。若不早治﹐必爛人手﹐名曰拍蟹毒。

朱丹溪曰﹕虎口疽生﹝合谷穴﹞在手大指次指岐骨間﹐屬大腸經濕熱凝結而成。一名丫叉毒。初起如豆﹐漫腫色靑﹐木痛堅硬。若初起黃粟小泡﹐癢熱痛﹐根深有紅綫上攻腋內﹐卽名合谷疔。

r虎丫毒p04﹣a41a125。bmpr

卷十九腋臂指掌部虎丫毒門主方

初起﹐鮮蟹搗爛敷之﹐其毒可散。

卷十九腋臂指掌部手心毒門主論

王肯堂曰﹕手心毒﹐赤腫痛﹐俗名病穿掌﹐又曰穿窟天蛇﹐又名貧子盂。若偏於掌邊者﹐名穿邊天蛇﹐又名穿埂天蛇﹐亦名癰。此手厥陰心包經勞宮穴﹐乃積熱所致。﹝《準繩》﹞r手心毒p04﹣a41a126。bmpr李氏曰﹕手心毒﹐一名擎珠毒。

陳遠公曰﹕有手心中忽紅腫髙突變成一疽﹐疼痛非常﹐日夜無間﹐世所謂擎疽也。此證多是冤家相尋﹐內外治療﹐往往不能收功﹐有流血至死者﹐似乎不必治也。

然有證無方﹐安見吾道之大乎﹗苟能告解怨艾﹐安在不可救。此疽𨿽是冤孽﹐亦因病患有火熱之毒﹐乘機竊發﹐消火熱之毒﹐何不可奏功耶﹗但火熱非起於一旦﹐而解毒難於小劑。蓋毒成於熱﹐熱起於火﹐火之有餘﹐終是水之不足﹐不大料以滋水﹐惟小劑以滅火﹐安得取勝乎﹗必大用補水之劑﹐少佐解毒之味﹐則自愈耳。釋擎湯﹕元參一兩﹐金銀花二兩﹐生地一兩﹐當歸一兩﹐紫花地丁五錢﹐貝母二錢。水煎﹐二劑疼止﹐已潰者又服四劑﹐未潰者又服一劑﹐無不全愈。愈後仍須告解﹐則無後患﹐否則恐變生他證﹐非方之過也。此方滋水以治火﹐補正以解毒﹐自居於無過之地﹐又何擬議哉。﹝《冰鑑》﹞陳實功曰﹕手心毒﹐一名穿板疔﹐又名擎珠﹐又名瘭疽﹐乃心火熱毒也。是於五心痛不可忍﹐其瘡如泡﹐色如血赤﹐外形𨿽小﹐內有熱毒發於心窠者﹐難治﹔發於手足心者﹐可療。如在手掌心敷藥﹐當從手腕敷起﹔如在足心﹐須從腳脛骨四圍敷住﹐以截血路﹐免毒上攻。﹝《正宗》﹞胡公弼曰﹕右手心毒﹐乃太陽﹑陽明二經受證﹐气流足厥陰經。左手心毒﹐乃少陰﹑太陽二經受證﹐气流足太陰﹑陽明經。或因七情內傷﹐气血凝滯﹐亦能患此。﹝《靑囊》﹞

卷十九腋臂指掌部鵝掌風門主論

陳實功曰﹕鵝掌風乃手陽明胃經火熱血燥﹐外受寒涼所凝﹐以致皮膚枯槁。初起紫斑白點﹐久則手心皮膚枯濃﹐破裂不已。﹝《正宗》﹞又曰﹕時瘡餘毒未盡﹐亦能致此。

申斗垣曰﹕楊梅瘡﹐食鵝肉亦生。﹝《啟玄》﹞《心法》曰﹕此證手掌及指上層層剝皮﹐血肉外露。

卷十九腋臂指掌部鵝掌風門主方

二礬湯

﹝《正宗》﹞白礬皂礬﹝各四兩﹞孩兒茶﹝五錢﹞柏葉﹝八兩﹞用水十碗﹐同上藥煎數滚候用﹐先以桐油搽抹患上﹐用桐油紙撚點著﹐以煙焰向患上燻片時﹐方將前湯乘滚貯淨桶內﹐手架上以布蓋﹐得湯气燻之﹐勿令泄气﹐待微熱傾入盆內﹐蘸洗良久﹐一次可愈。七日手忌下湯水﹐永不再發﹐此方越重越效。

如輕者不可用。

又方﹝《祕錄》﹞川烏何首烏蒼術赤芍藥艸烏地丁花防風天花粉荊芥﹝各一兩﹞陳蘄艾﹝四兩﹞煎湯燻洗。

膏藥﹝《濟生》﹞治鵝掌風指甲變濃﹐及風癩頑癬﹐死肌麻痺。

鳳仙花﹝連根﹑花﹑葉露曬漧﹞蒼耳葉﹝嫩頭﹐各四兩﹞血餘﹝三兩﹞鹿角屑﹝生刮﹞絡石虎骨百部茜艸剪艸﹝各二兩﹞人指甲﹝五錢﹞穿山甲羌活龍骨麻黃蘄艾威靈仙﹝各一兩﹞上用麻油一斤﹐同熬至滴水不散﹐絞去渣離火﹐再下鉛粉四兩﹐銀珠四兩﹐黃蠟二兩﹐乳香二兩﹐和勻﹐瓷器收貯﹐臨用隔湯燉化﹐攤貼。

又方先以油核桃擦手足患處﹐鑪內焚常山燻之﹐上用靑布蓋好﹐燻常山一斤﹐七日手不下水﹐褪去老皮﹐永不再發。

又方灰條艸搗汁﹐擦十數次。

又方茄花帶露水摘下﹐擦數次。

又方五倍子研末﹐桐油調搽﹐用炭火烘之二三次又方瓦花﹑頭髮搗爛﹐用手搓之。

又方鳳仙花﹝一棵﹞艸﹝一兩﹞蟬蛻﹝三錢﹞煎洗﹐燻洗。

又方白豌豆一升﹐同楝樹子煎湯﹐早中晚燻洗﹐一七全愈。

又方鮮核桃外面靑皮﹐同鴿子屎煎水頻洗。

又方鮮嫩芭蕉葉煎洗十餘次。

又方朱砂明雄黃﹝各一錢﹞輕粉﹝五分﹞共研細﹐同桐油調塗患處﹐以微火烘一炷香爲度﹐年遠者五七次﹐年近者二三次卽愈。屢試屢驗。

又方蘄艾四五兩﹐水煎入大口瓶內﹐上用麻布蓋之﹐以手心放瓶口燻之﹐冷則換熱再燻﹐數次卽愈。

又方鉛彈子如胡桃大一个﹐每日在手內搓弄搓熱﹐將鉛彈子握緊﹐晝夜不歇﹐如此十餘日﹐卽愈。但不能除根。

鵝掌風並治四彎風﹝劉方祕方。﹞土木鱉﹝淨肉﹞苦參﹝各一兩﹞白附子﹝五錢﹞輕粉﹝三錢﹞各研細﹐和勻﹐生桐油調﹐聽用﹐先用馬齒莧煎濃湯﹐先燻後洗﹐仍將馬齒莧擦一二次。隨用樟木屑﹑絲瓜藤﹑大蒜稭﹑大皂莢燒灰燻之。

燻過用紅升丹﹑川貝母末各一錢﹐以筆管幔小篩羅裝藥﹐然後以桐油掃患處﹐不可過多﹐潤過﹐卽將小篩羅內藥篩在患處﹐卽將前桐油調藥敷上﹐約一銅錢濃﹐仍以前樟木屑等煙燻之﹐令熱。如太熱則遠些﹐燻藥將幹﹐過一夜﹐次日洗去﹐不過二次﹐無不全愈。

鵝掌風﹝鄧重光。﹞大麥芒燒煙燻手掌﹐七日不可見水﹐卽愈。

又方牡蠣﹝﹞密陀僧﹝各二錢﹞共研細﹐桐油調搽﹐炭火灸之。

又方豆腐沫熱洗。

又方生桐油搽﹐以松毛燒煙薰。

又方川烏白附子艸烏僵蠶銅綠密陀僧輕粉膽礬﹝各一錢﹞麝香﹝三分﹞共研細末﹐先用生附子切濃片於鵝掌風上﹐以艾圓灸之﹐再用蔥汁調敷。

又方豬胰一具﹐去油﹐勿經水。花椒三錢﹐用溫酒同浸二三日﹐取胰不時擦手﹐微火烘之。

又方白砒三錢﹐打如豆粒﹐用麻油一兩﹐熬砒至黑﹐去砒﹐用油擦手﹐微火烘之﹐不過二三次卽愈。

又方蔥五六根搗破﹐花椒一把﹐同入瓦罐內﹐入醋一碗﹐再用滚水沖入燻洗﹐數次卽愈。

又方谷樹葉煎湯溫洗﹐以火烘漧﹐隨用地瀝靑擦之﹐用火烘漧﹐又洗又烘﹐如此日行三次﹐不過五六日自愈。

又方大黃鱔一條﹐去頭﹑尾﹑腸﹐切一寸長﹐以香油一兩入鍋內﹐將鱔魚堅起﹐熬至魚枯﹐取油放磁盞內﹐用穿山甲燒存性﹐研末少許調搽患上﹐以炭火炙至手癢而痛﹐又搽又炙﹐三次自愈。

卷十九腋臂指掌部馬蟻窩門主論

澄曰﹕馬蟻窩﹐乃無意腳馬蟻而成﹐或風濕結成﹐多生手足﹐形似蟻窩﹐儼如鍼眼﹐奇癢入心﹐破流脂水。宜用穿山甲外敷﹐亦有手背手腕生者。

卷十九腋臂指掌部馬蟻窩門主方

錫灰膏

﹝陳楚陽。﹞治馬蟻窩﹐血瘋瘡﹐癢極不可忍者。

灰﹝篩取細者﹐二錢五分﹞輕粉﹝一錢五分﹞蔥白﹝一根﹞同生犍豬油去皮﹑膜搗膏﹐用刷子腳搽瘡上﹐外以三退紙封之﹐三日全愈。

三退紙

蟬蛻鳳凰衣﹝各三錢﹞密陀僧﹝六錢﹞桐油八兩熬成膏﹐以刷蘸膏﹐於連四紙上陰漧﹐用時照瘡大小剪貼﹐三日一換﹐換三次全愈。

如癢極搽錫灰膏收功。

又方密陀僧﹝三錢﹞百艸霜風化鍛石﹝各五錢﹞黴酒曲﹝一兩五錢﹞共爲末﹐先以松毛須搗爛﹐煎湯先透﹐再用松毛須燒煙燻之﹐任其流水﹐拭漧﹐再以桐油調敷﹐頻用桐油潤之﹐每日一換﹐七日除根。

又方大黃研末桐油調敷。

又方桐油簍蓋包患處﹐數夜卽效。

馬蟻窩並癢極成片之瘡。﹝吳越千。﹞輕粉﹝二錢﹞穿山甲﹝一兩。新瓦上炙﹐剪成豆大﹐再用土炒成珠﹞共研細﹐以甘艸湯洗淨﹐用熟雞蛋黃炒出油﹐調搽。

指縫搔癢成瘡﹐有竅出血不止多年糞桶篾箍燒灰敷之。

卷十九腋臂指掌部酸痛門主論

陳實功曰﹕酸痛乃風寒气郁於皮毛﹐致血不榮於肌表﹐謂皮槁則多痛﹐手足似無皮之狀﹐是酸苦生焉。可將蔥湯浸洗良久﹐隨以潤肌膏擦之﹐就暖勿見風冷﹐自愈。如每逢冬時卽發者﹐須預於三伏時﹐曬搗爛大蒜﹐間擦三次﹐永不再發。經曰﹕寒因熱用﹐其理甚明。﹝《正宗》﹞王肯堂曰﹕酸痛﹐因暴寒侵襲肌膚之中﹐寒郁不行﹐偶觸衣物﹐或以手捺﹐疼痛連心﹐儼如無皮之狀是也。

卷十九腋臂指掌部酸痛門主方

潤肌膏

當歸身﹝一兩五錢﹞粉甘艸﹝一兩﹞白芷﹝八錢﹞血竭﹝六錢﹞紫艸茸﹝五錢﹞白蠟﹝切片﹐二兩﹞眞麻油八兩﹐先將當歸身﹑白芷﹑甘艸熬深黃色﹐濾去渣﹐再入血竭熬化﹐又濾淨﹐再入紫艸﹑白蠟片略沸十數滚﹐卽起火﹐濾去紫艸渣﹐其色卽鮮明可愛﹐若熬過則紫黑矣。

驗方胡椒四錢﹐燒酒四兩﹐共入磁碗內重湯燉煮﹐以軟綿蘸酒溫患處﹐卽愈。

卷十九腋臂指掌部手足破裂門主論

陳實功曰﹕手足破裂﹐乃漧枯之象﹐气血不能榮養故也。此因熱體驟被風寒所逼﹐凝滯血脈﹐以致皮膚漸枯漸槁﹐乃生破裂﹐日襲於風﹐風熱相乘﹐故多作痛。以玉肌散﹑潤肌膏潤之。內服當歸飲子。﹝《正宗》﹞

卷十九腋臂指掌部手足破裂門主方

手背破裂大楓子肉搗泥塗之。

卷十九腋臂指掌部手發背門主論

王肯堂曰﹕手發背初生如水刺﹐無頭腦﹐頑然滿手背腫﹐滿後聚毒成瘡﹐深入至骨是也。﹝《準繩》﹞《鬼遺方》曰﹕俗名蜘蛛背。

r手發背p04﹣a41a127。bmpr李氏曰﹕手背腫毒﹐乃三陽經風熱郁滯而發。﹝《十書》﹞申斗垣曰﹕手發背卽手背毒﹐乃心肝兩經風熱相乘﹐气血壅聚而成。初起憎寒惡熱﹐昏悶疼痛﹐嘔逆﹐先宜發表解毒。﹝《啟玄》﹞胡公弼曰﹕大抵此證﹐多由惱怒七情﹐皆能動火。各經之火不同﹐當分別治之。﹝《靑囊》﹞又曰﹕如潰後出血﹐發熱譫語﹐宜淸心流气飲﹔不應﹐乃熱入血室﹐宜加減小柴胡湯﹐血止而熱亦解矣。

汪省之曰﹕手發背﹐發於手背中渚﹑液門二穴﹐乃手少陽三焦經﹐多气少血。初起寒熱﹐或作嘔﹐或作癢痛。﹝《理例》﹞朱丹溪曰﹕手發背﹐由風火與濕凝滯而成。初起形如芒刺﹐漸覺疼痛髙腫。紅活熱潰速爲膿者順﹔若漫腫堅硬﹐無紅無熱﹐潰遲爲疽。其證情勢大小﹐但潰深露筋骨者難全。

王杏庵曰﹕病蝦生於手背﹐屬手三陽經積熱毒盛而成。情勢如蝦﹐髙埂赤腫疼痛。初宜黃連消毒飲﹐外用食鹽酒糟香油同炒令香﹐淬以滚湯﹐淋洗患處卽消。

卷十九腋臂指掌部手發背門主方

紫桐散

﹝李常山。﹞專敷手足發背﹐止痛消腫。梧桐葉鮮的搗爛﹐或初秋采取陰漧﹐紫花地丁各等分﹐研細﹐砂糖調敷。

手發背。﹝呂氏祕方。﹞生甘艸炙甘艸大貝母﹝各五錢﹞皂角刺﹝土炒﹞穿山甲﹝炒黑﹞知母﹝各二錢五分﹞半夏﹝一錢五分﹞姜引﹐酒水同煎﹐二劑全愈。

卷二十胸膺臍腹部

自胸膺起至乳房﹑臍腹﹑脇肋止﹐凡一切癰疽疔毒﹐皆匯於此部中﹐以便檢閱參治。

卷二十胸膺臍腹部甘疽門主論

《靈樞》云﹕甘疽發於膺﹐﹝膺﹐胸兩旁髙起﹐亦謂之臆。﹞色靑﹐其狀如谷實瓜藪﹐常苦寒熱。

急治之﹐去其寒熱﹔不急治﹐十日死。死後出膿。

r甘疽p04﹣a41a128。bmpr《心法》曰﹕此疽生於乳上肉髙聳處﹐屬肺經中府穴之下﹐無論左右﹐皆由憂思气結而成。

卷二十胸膺臍腹部胸發門主論

申斗垣曰﹕胸發﹐發於玉堂﹑﹝穴在紫宮下一寸六分﹐又名玉英。﹞膻中﹑﹝一名元兒穴﹐在玉堂下一寸六分﹐兩乳間。﹞中庭﹑﹝穴有膻中下一寸六分。﹞鳩尾﹝穴在蔽骨之端﹐言其骨垂下如鳩形﹐故名臆﹐前蔽骨下五分﹐人無蔽骨者﹐從岐骨之際下行一寸是也。﹞等穴﹐皆任脈之絡﹐名陰脈之海﹐乃人身之子午也。急早內托﹐防毒歸心﹐傷膜者死。﹝《啟玄》﹞r胸發p04﹣a41a129。bmpr汪省之曰﹕中庭疽﹐在乳之中央﹐任脈之經。﹝《理例》﹞薛立齋曰﹕胸發生於正胸堂﹐去結喉三寸﹐與心窩不遠﹐乃手足六經交會之所﹐其患最凶﹐喪人性命﹐宜速治。若三四日失治﹐則皮開肉裂﹐甚可畏也。若使長大﹐百不救一。宜用牛黃熊膽研細﹐香油調塗四邊弦上﹐以免開花。如痛用乳香﹑沒藥爲末﹐鋪粗紙內外﹐以靑布片捲好﹐蘸淸油點著﹐在瘡四圍照之﹐痛自止矣。內服淸熱護心﹐祛毒鎭心湯劑﹔若開花穿穴﹐神仙莫救。

卷二十胸膺臍腹部肺疽門主論

申斗垣曰﹕肺疽卽天火瘡﹐乃任脈之經﹐當胸而生。在紫宮﹑玉堂之穴﹐十日可刺﹐膿水黃白色者可治。如無膿漸大﹐旁攻上硬下虛﹐自破流水不絕﹐咳唾引痛者死。﹝《啟玄》﹞r肺疽p04﹣a41a130。bmpr

卷二十胸膺臍腹部膻中疽門主論

王肯堂曰﹕膻中疽﹐生心窩上兩乳中間﹐屬任脈經膻中穴。蓋膻中爲气之海﹐气所居焉﹐能分布陰陽﹐若臟腑陰陽不和﹐七情不平﹐則發此證。稍遲則潰爛﹐惡證多者難治。﹝《準繩》﹞r膻中疽p04﹣a41a131。bmpr

卷二十胸膺臍腹部井疽門主論

《靈樞》云﹕發於胸名曰井疽﹐其狀大如豆﹐三四日起不治﹐下入腹不治﹐七日死矣。

王肯堂曰﹕心窩生疽﹐初起如黃豆﹐肉色不變﹐名曰井疽﹐又名穿心冷。若冷气攻心﹐精神恍惚﹐嘔吐冷痰﹐惡聞食臭﹐毒瓦斯內陷﹐腹脹滿者不治﹔若心燥如火﹐肌熱如焚﹐不時盜汗﹐唇焦舌漧黃色﹐渴飲冷水者﹐是正候也。﹝《準繩》﹞申斗垣曰﹕井疽﹐又名心漏疽﹐又名穿心毒。最爲難治。有經年不愈者﹐乃多食生冷死厭之物﹐惡毒積久﹐內犯心包絡﹐故外發於心掩也﹐乃心胃兩經受證。治同癰疽法。﹝《啟玄》﹞r井疽p04﹣a41a132。bmpr汪省之曰﹕井疽乃任脈之經﹐在鳩尾穴﹐狀如大豆。三四日間﹐若不早治﹐十日必死。外發者生﹐內陷者死。﹝《理例》﹞

卷二十胸膺臍腹部心漏門主論

陳遠公曰﹕有胸間生瘡﹐因不愼酒色﹐致成漏竅。生數頭﹐流血﹐久則形神困憊﹐腰痛難伸﹐行同傴僂﹐人以爲心漏也﹐誰知乃腎虛成漏乎﹗夫心腎本相通也﹐心气必得腎气以相生﹐腎气必得心气以相閉﹐心漏之成﹐成於腎气之泄也﹐安可不急治腎气之衰乎﹖然治腎而心气不閉﹐則補腎無益﹐蓋有出气而無止气耳。或云漏瘡多成於濕熱﹐今補腎而不閉心竅﹐則漏不愈﹐閉心竅而不去濕熱﹐只治心腎﹐漏亦不能愈也。然漏亦不同﹐漏在他處者﹐可泄其濕熱﹐在胸間者﹐不可泄濕熱也。蓋漏旣成於腎虛﹐腎虛則寒而非熱也。腎虛者﹐腎水虛而非邪火盛也﹐補眞陰而邪水自消﹐溫腎寒而濕熱自退耳。用溫腎丹﹕鹿茸二具酥炙﹐附子二枚﹐人參﹑靑鹽各二兩﹐瓦松二枝﹐紅棗四兩﹐煮棗搗丸﹐每空心酒下三十丸﹐服半月﹐腰疼少減﹐服月餘而漏愈矣。﹝《冰鑑》。此方奇在鹿茸﹐旣能益腎中之水火﹐更能補心中之缺陷﹐加以附子之辛熱﹐則無經不達﹐引鹿茸直入心腎﹐以塡其空竅。靑鹽者﹐咸以軟堅也。漏多孔竅流血必多﹐血得鹽則止也。瓦松者消濕熱於無形﹐心漏𨿽非濕熱﹐然未可少有畱存﹐則孔竅難塞﹐故兼用之﹐以防其變﹐又恐气虛不能運化﹐加參以生气於心腎之間﹐助茸﹑附之力﹐通達上下﹐尢易成功也。﹞馮魯瞻曰﹕胸前有一孔﹐常出血水﹐名曰心漏。用嫩鹿茸去毛酥炙﹐附子炮去皮臍鹽化﹐共爲細末﹐棗肉爲丸﹐每服三十丸﹐空心酒下。兼治腎虛腰痛如神。﹝《錦囊》﹞r心漏p04﹣a41a133。bmpr

卷二十胸膺臍腹部赤膈類傷寒門主論

凡胸膈赤腫疼痛﹐頭疼身痛﹐發熱惡寒﹐此名赤膈傷寒。宜荊防敗毒散加栝蔞子﹑黃連﹑黃芩﹑紫荊皮﹑元參﹑赤芍﹑升麻﹑白芷。如證有表復有裏﹐胸膈赤腫疼痛者﹐防風通聖散加黃連﹑栝蔞子﹑紫荊皮﹔如表證已退﹐大便燥實﹐胸膈腫痛者﹐涼膈解毒﹐如栝蔞子﹑枳殼﹑桔梗﹑紫荊皮﹑赤芍﹐又宜稜鍼刺腫毒出血﹔如半表半里﹐胸膈腫痛者﹐柴胡枳桔湯加栝蔞子﹑紫荊皮﹑赤芍。

卷二十胸膺臍腹部小兒龜胸門主論

龜胸者﹐胸髙脹滿﹐形如復掌﹐多因乳母酒面五辛無度所傷﹐或夏月煩躁﹐熱乳﹑宿乳與兒。蓋肺气最淸﹐爲諸髒華蓋﹐水气泛溢﹐肺爲之浮﹐日久痰滯﹐則生風熱﹐一觸諸辛﹐肺气昏亂﹐是以唇紅面赤﹐咳嗽喘促﹐溏瀉蒸熱﹐由此而成疳﹐由疳而成龜背矣。如藥後而復作傳變﹐目睛直視﹐痰涎壅上﹐或發搐者難治。

卷二十胸膺臍腹部脾發疽門主論

王肯堂曰﹕脾發疽生心窩下兩旁﹐屬脾經食竇穴﹐無論左右皆生。由多食煎﹐醉飽入房﹐以致毒聚脾經而成。稍遲則潰傷脾膜﹐膿如蟹沫者死。服藥而嘔﹐飲食不進者死。﹝《準繩》﹞《心法》曰﹕此疽因過飲辛熱藥酒﹐積火成毒亦生。

r脾發疽p04﹣a41a134。bmpr

卷二十胸膺臍腹部胸前蜂窠發門主論

r胸前蜂窠發p04﹣a41a135。bmpr申斗垣曰﹕蜂窠發在胸乳間﹐或左或右﹐或雙發﹐在中﹑﹝穴在兪府下一寸六分陷中。﹞神藏﹑﹝穴在中下一寸六分。﹞靈墟﹝穴在神藏下一寸七分。﹞三穴。乃足少陰腎經所立。心熱甚﹐急宜內托疏心火。其證心懸若饑﹐饑不能食﹐舌漧咽腫﹐歸心則死。﹝《啟玄》﹞

卷二十胸膺臍腹部枯筋箭門主論

陳實功曰﹕枯筋箭﹐乃憂鬱傷肝﹐肝無榮養﹐以致筋气外發。初起如赤豆大﹐枯點微髙﹐日久破裂﹐攢出筋頭﹐蓬松枯槁﹐多生胸乳間者是也。宜用藥絲綫齊根系緊﹐七日後其患自落﹐再換珍珠散﹐其疤自收。兼戒口味。﹝《正宗》﹞

卷二十胸膺臍腹部乳癰門主論

陳遠公曰﹕有乳上生癰﹐先疼後腫﹐尋常發熱﹐變成瘍癰﹐此證男婦皆有之﹐而女人居多。蓋女人乳兒之時﹐偶爾貪睡﹐兒以口气吹之﹐使乳內之气閉塞不通﹐以至作痛﹐卽以解散藥治之﹐隨手而愈。若因循失治﹐而乳癰成矣。惟男子則不然﹐乃胃火熾盛﹐不上升於口舌﹐而中壅於乳房﹐乃生此證﹐故乳癰乃陽證也﹐不比他癰﹐有陰有陽。治法不必分陰陽﹐但分先後爲虛實耳。蓋乳癰初起爲實邪﹐久經潰爛爲正虛﹐然邪之有餘﹐仍是正之不足﹐於補中散邪﹐乃萬全之道﹐不必先攻而後補也。用和乳湯﹕貝母﹑花粉各三錢﹐當歸﹑蒲公英各一兩﹐生甘艸二錢﹐川山甲一片﹐土炒爲末﹐水煎服。一劑乳房通腫消﹐不二劑也。此方以貝母﹑花粉消胃中壅痰﹐痰壅而乳房不通﹐今化其痰﹐則胃火失勢﹐後以公英﹑山甲解熱毒﹐利其關竅﹐不攻自散﹐恐藥過於迅逐﹐加歸﹑甘艸補正和解﹐正旣無傷﹐火毒不致變爲乳巖也。﹝《冰鑑》﹞陳實功曰﹕婦人平日不善調養﹐以致胃汁濁而壅滯爲膿﹐名曰乳癰。﹝《正宗》﹞r乳癰p04﹣a41a136。bmpr又曰﹕亦有憂鬱傷肝﹐肝气滯而結腫成癰者。宜逍遙散加橘葉散之。

又曰﹕亦有暴怒傷肝﹐肝火妄動結腫者。橘皮湯散之。

馮魯瞻曰﹕婦人之乳﹐男子之腎﹐皆性命之根也。人之气血﹐周行無間﹐寅時始於手太陰肺經﹐出於雲門穴﹐穴有乳上﹐丑時歸於足厥陰肝經﹐入期門穴﹐穴在於乳下﹐出於上入於下﹐肺領气﹐肝藏血﹐乳正居於其間也。其足陽明之脈﹐自缺盆下於乳﹐又衝脈者起於气街﹐並足陽明夾臍上行至胸中而散﹐故乳房屬足陽明胃經﹐乳頭屬足厥陰肝經。婦人不知調養﹐有傷衝任﹐且忿怒所逆﹐鬱悶所遏﹐濃味所釀﹐以致厥陰之气不行﹐陽明之血熱甚﹐或爲風邪所客﹐則气壅不散﹐結聚乳間﹐或硬或腫﹐疼痛有核﹐乳汁不出﹐名曰妒乳。漸至皮膚腫﹐寒熱往來﹐謂之乳癰。風多則硬腫﹐色白熱多則腫﹐色赤不治則血凝﹐气爲壅滯﹐而與乳內津液相搏腐化爲膿。治之之法﹐凡初起寒熱痛﹐卽發表散邪﹐疏肝淸胃﹐速下乳汁﹐導其壅塞﹐則病可愈。若不散則易成膿﹐宜用托裏﹔若潰後肌肉不生﹐膿水淸稀﹐宜補脾胃﹔若膿出反痛﹐惡寒發熱﹐宜調榮衛﹔若晡熱腫作痛﹐宜補陰血﹔若食少作嘔﹐宜補胃气﹔切戒淸涼解毒﹐反傷脾胃也。﹝《錦囊》﹞又曰﹕有因婦人所乳之子﹐膈有滯痰﹐口气熱﹐含乳而睡﹐熱气吹入乳房﹐凝滯不散﹐遂生結核。若初起時忍痛揉軟﹐吮去乳汁﹐卽可消散﹐失此不治﹐必成癰腫。亦有因小兒斷乳後﹐不能回乳﹐或婦人乳多﹐嬰兒少飲﹐積滯凝結。又或經候不調﹐逆行失道﹐又有邪气內郁﹐結成癰腫。初起時切勿用涼藥﹐蓋乳本血化﹐不能漏泄﹐遂結實腫﹐乳性淸寒﹐又加涼藥﹐則陰爛宜也。惟涼藥用之﹐旣破之後則佳﹐如初發時﹐宜用南星薑汁敷之﹐可以內消﹐更加艸烏一味﹐能破惡血逐塊﹐遇冷卽消﹐遇熱卽潰﹐更加乳香﹑沒藥以定痛﹐內則用栝蔞十宣散﹑通气散間服之。然年四十已下者﹐治之多瘥﹐以气血旺故也。五十以上﹐愼勿治之﹐多死﹐以天癸絕也。不治自能終其天年。若欲加治﹐惟調气血爲主。

又曰﹕若鬱怒肝火熾盛﹐爲腫爲痛者﹐自當疏肝散郁﹐兼以養血和血﹐則肝陽不彊﹐而腫自退。若鬱結彌甚﹐血滯不舒﹐更由乳汁壅積﹐潰而成膿﹐則爲乳癰矣。气血大傷﹐尢宜重爲滋補﹐少佐疏肝解毒。若專事淸解﹐則潰者難膿﹐而膿者難長矣。

胡公弼曰﹕婦人乳有十二穣﹐始生乳癰﹐只患一穣﹐膿血出盡﹐又患一穣﹐逐穣輪流﹐傷至七穣﹐卽傳次乳﹐次乳患徧﹐則危而不救者多矣。初起每早服元壽丹﹐可保余穣不受傳毒。﹝《靑囊》﹞又曰﹕憂怒傷肝﹐肝气滯而結腫者﹐初起必煩渴嘔吐﹐寒熱交作﹐腫痛疼甚者﹐牛蒡子湯主之。濃味飲食﹐暴怒肝火結腫者﹐橘葉湯主之。

又曰﹕男子乳頭屬肝﹐乳房屬腎。女子乳頭屬肝﹐乳房屬胃。

又曰﹕不乳兒婦人﹐患乳名曰害幹奶子。

陳實功曰﹕乳房屬陽明胃經所司﹐乳頭屬厥陰肝經所主﹐多血少气﹐有乳之婦﹐名曰外吹﹔懷孕之婦﹐名曰內吹。﹝《正宗》﹞汪省之曰﹕如懷孕八九个月﹐患內吹乳﹐𨿽膿出腐脫﹐肌生必待分娩﹐而後始能收口。﹝《理例》﹞申斗垣曰﹕胎气旺而上衝﹐致陽明乳房作腫﹐名曰內吹﹐又名裏吹奶。﹝《啟玄》﹞馮魯瞻曰﹕乳癰者﹐俗呼曰吹乳。吹者﹐風也。風熱結泊於乳房之間﹐血脈凝泣痛﹐脹潰稠膿湧出﹐此屬膽胃熱毒﹐气血壅滯﹐又名乳癰﹐爲易治。用靑皮疏厥陰之滯﹐石膏淸陽明之熱﹐甘艸節解毒而行污濁之血﹐荊﹑防散風而兼助藥達表﹐瓜蔞﹑沒藥﹑靑橘葉﹑皂刺﹑銀花﹑土貝母﹑當歸及酒佐之﹐無非疏肝和血解毒而已。加艾隔蒜灸二三十壯﹐於痛處最效﹐切忌刀鍼傷筋潰脈﹐爲害不小。﹝《錦囊﹞。﹞澄曰﹕更有寡婦﹐並無兒女吮乳﹐而乳房或腫痛者﹐此爲席風呵奶﹐當同幹奶治法。

陳自明曰﹕懷孕患乳曰內吹﹐乃胎气旺而上衝﹐致陽明乳房作腫﹐宜石膏散淸之﹐亦可消散﹐遲則遷延日久﹐將產出膿﹐乳斗亦從膿竅流出﹐其口難完。﹝《精要》﹞《心法》曰﹕內吹者﹐懷胎六七月﹐胸滿气上﹐乳房結腫疼痛﹐若色紅者﹐因熱盛也﹔如色不紅者﹐旣因气郁﹐且兼胎旺也。外吹者﹐乳母肝胃气濁﹐更兼兒吮乳睡熟﹐鼻孔涼气襲入乳房﹐與熱乳凝結腫痛﹐令人寒熱煩躁口渴。又有內未懷胎﹐外無哺乳﹐而生腫痛者﹐系皮肉爲患﹐未傷乳房﹐此肝胃濕熱凝結也。

卷二十胸膺臍腹部乳癰門主方

鹿角散

治乳癰初起﹐結腫疼痛﹐憎寒發熱﹐但未成膿者。鹿角尖三寸﹐用炭火稍紅﹐存性﹐研末﹐每服三錢。食後熱酒一茶盅調服﹐甚者再一服必消。或以生鹿角尖銼細末﹐生酒衝服三錢﹐立消。

又方馬齒莧一把﹐洗淨﹐同皮硝搗爛﹐敷上卽刻止痛。如無鮮者﹐可於端午連根采收﹐亦可。

灸乳腫妙方《正宗》。治气惱勞傷或寒熱不調﹐乳內忽生腫痛。用碗一隻﹐內用粗燈艸四根﹐十字排勻。碗內燈艸頭各露出寸許﹐再用平山粗紙裁成一寸五分闊紙條﹐用水濕貼蓋碗內燈艸上﹐紙與碗口相齊﹐將碗覆於腫乳上﹐畱燈艸頭在外﹐將艾大圓放碗足底內﹐點火灸之﹐艾盡再添﹐灸至碗口流出水气﹐內痛覺方止住。甚者次日再灸一次﹐必消。

錦囊新定消乳癰神效方﹝馮氏。﹞金銀花﹝二兩﹞蒲公英﹝一兩﹞甘艸節﹝三錢﹞沒藥﹝去油二錢﹞當歸尾﹝六錢﹞水酒各三碗煎一碗﹐食後服﹔渣再煎﹐絞汁服。

又方﹝葛稚川。﹞人牙齒燒存性﹐研極細﹐酥調敷。

究原五物湯

《外科集驗》。乳癰癰疽發背﹐立止疼痛。

栝蔞﹝一枚﹐研﹞皂角刺﹝燒帶生﹞沒藥﹝各五錢﹞乳香甘艸﹝各二錢五分﹞酒三斤煎取二斤﹐時時飲之。

元壽丹

﹝張涵谷。﹞乳癰初起卽消﹐已潰可保余瓣無恙。

龜殼﹝去墻版不用﹐止用龜蓋﹐火存性﹞研細末。熱酒調服三錢﹐盡量飲醉﹐卽愈。

芙蓉膏

治乳癰發背癰疽﹐拔根止痛斂口。芙蓉花搗如泥﹐若無花取根﹐用竹刀刮去粗皮﹐只用內嫩白皮﹐搗如泥﹐入蜜少許調勻。如未穿卽敷四圍﹐中畱一孔透气﹔如已潰﹐卽塡入瘡口﹐其膿根自然湧出﹐俟膿盡再上干膿散。

幹膿散

凡毒膿汁久出不已者﹐用此摻之﹐幹膿斂口。

海螵蛸天竺黃飛血丹﹝炒紫色﹞輕粉﹝二錢﹞麝香﹝二分五釐﹞眞降香老節﹝三錢﹞共乳極細﹐幹摻瘡口﹐不數日膿卽幹矣。

乳癰初起《濟生》。活鯽魚背脊肉和蒸﹐飯搗如泥﹐敷上卽散。

乳癰。

穿山甲﹝炒二兩﹞靑皮﹝三兩﹞研細末。用熱酒調服三錢﹐另飲酒盡量﹐被蓋取汗卽消。

乳癰初起但未成膿者皆消用大碗盛醋半碗﹐以白石蛋大一塊﹐燒紅淬醋內二三次﹐以醋熱爲度﹐卽將患乳浸入醋內﹐冷則再燒再淬﹐再浸三次卽消。

乳癰爛見心者貓腹下毛﹐幹鍋內存性爲末。幹摻或淸油調勻﹐入輕粉少許搓之。

乳癰潰爛兩三指大者蔥汁半酒杯﹐牛皮膠一兩﹐切片隔水燉一伏時﹐以膠老爲度。乘熱納入潰處﹐以桑皮紙貼之﹐如內膿未盡﹐自然脫下﹐乃如法乘熱納入﹐倘粘緊不脫﹐卽不須又換﹐聽其自落﹐則肉已長足收口矣。寶之。

神效栝蔞散

﹝《外科集驗》﹞。治乳癰﹑乳疽﹑奶勞。

川當歸﹝酒洗﹐去蘆焙切﹞生甘艸﹝各五錢﹞滴乳香﹝去油﹐另研一錢﹞苦栝蔞﹝子多者一个﹐去皮﹐焙爲末﹐如急用只須研爛﹞明沒藥﹝去油﹐另研﹐二錢五分﹞無灰酒三升﹐同藥入銀石器中﹐慢火熬取一升﹐淸汁分爲三服﹐食後服之。如奶勞便服此藥﹐杜絕病根﹔如毒瓦斯已成﹐能化膿爲黃水﹔如毒未成卽消。甚者再服﹐以退爲度。治乳之方甚多﹐獨此一方神驗﹐萬無一失。

消乳癰神方大當歸﹝一枝﹐洗去泥﹞蒲公英﹝四兩﹞金銀花﹝四兩﹞甘艸節﹝五錢﹞酒水同煎三大碗﹐渣再煎服﹐以一日夜服盡自消﹐歷試歷驗。

乳癰未成卽散﹐已成卽潰﹐立刻止痛﹐神效無比﹐名

橘香散

。

陳皮﹝去白淨﹐五錢﹞麝香﹝一分﹞研細酒調服二錢﹐被蓋出汗。

乳癰初起二三日立消﹐天下第一仙方活鯽魚一尾頭骨生搗極爛﹐香臘糟一小團﹐再研勻敷上一日﹐待消小卽取下﹐不消再貼﹐如神。

乳癰。﹝周鶴仙方。﹞苦栝蔞﹝兩个﹐每个入酥炙穿山甲一錢﹐人弱者用五分﹞粉甘艸﹝六錢裝入瓜內﹞用好酒二斤﹐水二斤﹐同煎至一大碗﹐臨臥熱服。渣搗爛﹐再用酒水各一斤煎服﹐將渣乘熱敷滿乳上﹐用布捆住﹐蓋被出汗﹐無不立愈。不論已破未破﹐只用一服﹐神效無比。

驗方陳﹝原缺﹞末無灰酒調﹐服醉自消﹐以渣敷之﹐自消。

澤及湯

澤蘭葉﹝一兩﹞白芨﹝三錢﹞水煎衝酒服﹐取汁自消。

又方生半夏一个研細﹐蔥白一寸﹐連須搗丸如蓮子大﹐絲綿包裹﹐左乳塞右鼻孔﹐右乳塞左鼻孔﹐睡醒自消。

又方兔耳一支箭﹝出徽州﹞﹐煎酒服﹐自消。

又方鮮蒲公英搗汁﹐衝熱酒服取汗﹐渣加酒糟搗敷乳上﹐自消。

又方舊芭蕉扇燒存性﹐研末﹐酒調自消。

又方生皂角子七粒﹐熱酒吞下﹐卽消。

又方﹝王峽如﹞。治乳汁不通閉塞﹐並成乳癰。

栝蔞﹝一个搗碎﹞穿山甲﹝炒﹞歸尾﹝酒炒﹞乳香沒藥甘艸節﹝各一錢﹞酒水各半服。如成乳癰﹐卽以渣敷乳上﹐用長布裹之﹐經宿自消。

又方蒲公英﹝五錢﹞當歸王不畱行陳皮甘艸節生黃﹝各二錢﹞金銀花﹝三錢﹞防風川貝母白芷天花粉﹝各一錢二分﹞乳香沒藥﹝各五分﹞加香橙葉十片﹐水煎衝酒盡醉﹐取汗自消。

又方金銀花蒲公英﹝各一兩﹞酒水同煎服﹐以渣乘熱敷腫上﹐卽思睡﹐睡醒自消。並治蛇頭疔神效。

又方用蔥一握﹐連須搗爛作餅﹐置患乳上﹐以磁磬口茶杯盛熱灰﹐覆蔥餅上﹐覺熱气入裏﹐汗出自消。

又方兩頭尖﹝卽雄老鼠屎﹞七粒或十三粒研末﹐衝酒服﹐卽消。

又方陳皮﹝去白﹐五錢﹞甘艸﹝一錢﹞酒水同煎。凡痛極不可忍者﹐服之卽止。

又方白芥子﹝一兩﹐炒黃研末﹞白酒衝服﹐盡量飲﹐自消。

又方海螵蛸細末三錢酒煎﹐盡量飲﹐出汗自消。

又方赤小豆三合用酒研爛去渣溫服﹐畱渣敷之﹐自消。

又方生螃蟹腳尖﹐陰陽瓦焙研三錢﹐酒調﹐盡量飲醉﹐蓋被取汗﹐自消。

又方金銀花當歸﹝各二錢﹞蒲公英﹝三錢﹞漧葛﹝一錢五分﹞酒水同煎﹐食後服。再以酒助取汗﹐自消。

又方蒲公英金銀花鹿蔥花根﹝洗淨﹞防風﹝各三錢﹞酒水同煎﹐空心服﹐出汗自消。

又方生半夏乳香﹝去油﹐各等分﹞研細。左乳吹右鼻孔﹐右乳吹左鼻孔﹐自消。

又方羊角尖刀刮末﹐每服一錢﹐酒調服﹐自消。

又方黃花菜﹑金銀花各等分﹐酒煎服﹐自消。

又方靑皮﹑天花粉各五錢﹐酒煎服﹐自消。

又方皂莢刺﹝燒灰﹞海蛤粉﹝各等分﹞研勻﹐熱酒調服﹐以手揉乳﹐自消。此方只治外吹。

又方苦栝蔞一二枚﹐連皮穣子切碎﹐酒煎頻服﹐自消。

又方鮮蒲公英連根帶葉二兩搗爛﹐酒半斤同煎數沸熱服﹐渣敷腫上﹐蓋睡一時許﹐再用連須蔥白煎湯一茶杯催之﹐得微汗自散。此方用之鄕村偏僻無藥之所極妙﹐亦且簡便。

又方山楂核研末﹐每服三錢﹐無灰酒調服。初起不過一二服﹔成餅者四五服﹐自消。

又方蒲公英﹝三顆﹞金銀花﹝二兩﹞酒水同煎﹐熱服取微汗﹐睡醒卽消﹐渣敷患上。

又方螃蟹去足﹐燒灰存性研末﹐每服二錢﹐黃酒調服。

又方半枝蓮﹝柔細茸艸﹐三月間生田埂上﹐近水邊尋之可得﹐開紅花儼然半邊蓮花﹐四五月艸深難覓。此艸解熱淸火﹐消腫散毒﹐最爲快捷方式﹐宜多多采取。﹞搗汁衝熱酒服﹐渣敷患上﹐神效。

乳吹已成。

栝蔞﹝一个﹞明乳香﹝二錢﹞酒煎服。

香附餅

消乳吹並敷一切癰疽。

香附﹝一兩﹞麝香﹝二分﹞研末﹐以蒲公英二兩﹐酒煎濃汁﹐調服。

又方玉簪花根加鹽少許﹐共搗如泥﹐初起敷上自消﹔已成敷之﹐除膿完口。

又方生白果八兩﹐一半用酒研服﹐一半研敷﹐自消。

吹乳紅腫白芷一兩﹐郁金七錢研勻﹐水調敷。

又方醋半杯頓滚入廣膠四錢熔化﹐加銀朱二錢調敷。

乳硬痛。

當歸甘艸沒藥﹝去油﹐各三錢﹞水煎﹐衝酒熱服。

山居婦人吹乳桑樹蛀屑﹐飯搗成膏﹐敷之。

乳吹結核不能消散腫痛者﹐神效。並治乳巖﹝《外科集驗》﹞百齒霜﹝卽梳齒上油垢﹞圓如芡實大﹐黃丹爲衣﹐每服一二圓﹐熱酒吞下。如不飲酒﹐白湯吞之﹐不可化開﹐亦不可令病患知﹐極有奇效。

又方﹝《外科集驗》﹞皂角刺﹝燒帶生﹞天南星生半夏﹝各二兩﹞白芷直僵蠶﹝焙﹞艸烏﹝各一兩﹞研細。蔥汁黃蜜調敷。

洗乳疼方﹝竇氏﹞牡蠣﹝﹐一兩﹞五倍子﹝五錢﹞枯白礬﹝一錢五分﹞水二碗煎洗。

乳硬作痛

嫩桑葉手采者研細。米飲調攤紙上貼之。

吹乳好醋半杯熬滚﹐入牛皮膠五錢﹐熬化敷上自消。

吹乳瑞香花二十朵﹐如無﹐用葉二十一片﹐同陳竈糖搗敷自消。

乳吹明礬研細。一歲一釐﹐用雞蛋一个﹐開一孔﹐將礬裝入蛋內﹐飯上蒸熟去殼﹐將蛋分作小塊﹐無灰酒吞下﹐自消。

乳吹鴨蛋一个去殼﹐燒酒攪勻﹐蒸熟食之﹐自消。

又方韭菜地上蚯蚓糞﹝二錢﹞蔥子﹝一錢﹞研細醋調敷上。幹則易之﹐三次未有不愈者。

又方兩頭尖老鼠糞十三粒﹐用蔥白搗爛﹐熱黃酒衝服﹐蓋暖出汗卽消。已成膿將破者﹐不效。

驗方小靑皮﹝一斤醋浸三次曬燥﹞磨細末。水法爲丸﹐每服三錢﹐木瓜酒送下﹐自消。

驗方馬桶垢﹐陰陽瓦﹐研細末蜜丸桐子大﹐每服一錢﹐木瓜酒送下。𨿽多年乳核﹐服半斤亦消。

又方葫蘆巴焙研﹐每服三錢﹐木瓜酒調卽消。

驗方大樺皮﹝一兩﹐切片﹐瓦上焙存性﹞研細作一服﹐用皂莢子七粒﹐木瓜酒煎一杯調服﹐自消。

敷方鮮水仙花根不拘多少﹐同馬桶垢搗爛敷﹐卽消。

消乳吹﹝程友。﹞皂角子七粒﹐微焙研碎﹐衝酒盡量飲醉﹐出汗卽消。

消內吹乳鯨魚鰾﹝系雜貨店賣者﹐其形兩頭尖﹐切去尖﹞。用火煨爛﹐搗化攤靑布上﹐貼之。

乳瘡腫痛

芝麻炒焦﹐研細﹐燈盞油調敷。

又方野茄根搗汁衝調服。

乳癰。﹝劉涓子。﹞大黃伏龍肝﹝各二錢﹞小鯽魚﹝一尾﹐連鱗﹑腸搗如泥﹞醋調敷﹐定痛消腫。

患乳立消法一切乳證初起之時﹐先用連根靑菜煎水洗乳﹐再將蒸酥店內酵面﹐茶盅大一塊﹐置碗中隔水燉熱﹐敷於浴過乳上﹐再用糯米一合﹐不用淘﹐鍋內炒黃﹐研細用無灰酒衝入與服﹐被蓋取汗﹐無論輕重﹐立刻卽消。

又方魚肚子﹐瓦上炙脆﹐研細衝無灰酒調服﹐卽消。

又方鹿角尖磨汁敷之﹐乳吹妒乳腫痛欲作膿者﹐自消。

卷二十胸膺臍腹部乳頭陷下門主方

兩乳頭陷頂。

黃﹝蜜炙三錢﹞當歸身葛根升麻黃柏連翹﹝各二錢﹞牛蒡子﹝研﹞炙甘艸﹝各一錢﹞上肉桂﹝五分﹞水二盅﹐酒半盅﹐煎一盅﹐食後服。

卷二十胸膺臍腹部乳頭破裂門主論

《心法》曰﹕乳頭屬足厥陰肝經。如暴怒或抑鬱﹐肝經怒火不能施泄﹐是以乳頭破裂﹐痛如刀刺﹐或揩之出血﹐或流粘水﹐或結黃脂。治當以加味逍遙散主之。

卷二十胸膺臍腹部乳頭破裂門主方

驗方取秋後冷露茄子裂開者﹐陰漧燒存性﹐研細﹐水調敷。

又方胭脂﹑蛤粉研細﹐敷之。

卷二十胸膺臍腹部乳衄門主論

婦女乳房並不堅腫結核﹐惟乳竅常流鮮血﹐此名乳衄。乃屬憂思過度﹐肝脾受傷﹐肝不藏血﹐脾不統血﹐肝火亢盛﹐血失統藏﹐所以成衄也。治當平肝散郁﹐養血扶脾爲主。﹝澄論。﹞

卷二十胸膺臍腹部乳汁自流不禁門主論

馮魯瞻曰﹕其有乳汁自出者﹐若胃气虛而不能斂攝津液者﹐宜補胃气以斂之﹔若气血大虛﹐气不衛外﹐血不榮裏﹐而爲妄泄者﹐宜調補榮衛以止之﹔若未產而乳自出者﹐謂之乳泣﹐生子多不育﹔若產婦勞役﹐乳汁湧下﹐此陽气虛而厥也﹐獨參湯主之。﹝《錦囊》﹞

卷二十胸膺臍腹部乳汁自流不禁門主方

十全大補湯

人參於白術甘艸﹝炙﹞白茯苓當歸白芍藥川芎熟地黃肉桂黃﹝蜜炙﹞姜棗爲引﹐煎服。

卷二十胸膺臍腹部乳疳門主論

申斗垣曰﹕有養螟蛉之子﹐爲無乳彊與吮之﹐久而成瘡﹐經年不愈﹐或腐去半截﹐似破蓮蓬樣﹐苦楚難忍﹐內中敗肉不去﹐好肉不生﹐乃陽明胃中濕熱而成﹐名曰乳疳。﹝《啟玄》﹞r乳疳p04﹣a41a137。bmpr凡初生女孩﹐必須於月子內大人以手擠其兩乳﹐使乳頭長出。若不知此﹐長大其女必是一對瞎奶。生育之後﹐乳頭微露﹐大半藏在乳房之內﹐小兒吮乳﹐每每吮破乳頭﹐化去一半﹐疼痛難忍。若畏痛不與小兒吮食﹐必腫脹成乳癰矣。務令產婦忍痛令兒吮之﹐外搓玉紅膏﹑珍珠散自愈。澄曾看一小兒﹐初生吐乳﹐血膜與乳相間﹐細詢產婦﹐始知產婦是瞎奶﹐被小兒吮破潰爛﹐所以小兒吐出之物﹐系乳中吮出之血膜也。只治產婦之乳﹐小兒不藥而愈。﹝自識。﹞

卷二十胸膺臍腹部乳痞門主論

陳遠公曰﹕有左乳內忽大如桃﹐又不疼﹐色亦不赤﹐身發熱﹐體漸瘦損﹐人以爲痰气鬱結也。誰知肝气不舒乎﹖夫乳屬陽明﹐乳腫宜責陽明矣。而余獨謂之肝﹐不起世人之疑乎﹖夫陽明胃土最畏肝木﹐肝气亦不舒矣。蓋胃見木之郁﹐惟恐來克﹐畏首畏尾﹐伏而不揚﹔乳又近兩脇﹐兩脇肝之位也﹐與肝相遠尙退縮不敢舒﹐今與肝爲鄰﹐亦何敢吐气哉﹖气不舒而腫滿之形成﹐气不敢舒而畏懼之色現﹐不疼不赤﹐正見畏懼也。治法不必治胃﹐但治肝而腫自消矣。用加味逍遙散﹕柴胡二錢﹐白芍五錢﹐陳皮五分﹐當歸﹑栝蔞﹑半夏﹑白術﹑茯神各三錢﹐人參﹑甘艸﹑川芎各一錢﹐水煎服。十劑內消矣。去栝蔞又十劑﹐不再發矣。此方解肝之滯﹐肝解而胃气不解而自舒﹔蓋以栝蔞﹑半夏專治胸中積痰﹐痰去腫尢易消也。《冰鑑》﹞陳實功曰﹕乳癖乃乳中結核﹐形如丸卵﹐或墜重作痛﹐或不痛﹐皮色不變﹐其核隨喜怒消長﹐多由思慮傷脾﹐怒惱傷肝﹐鬱結而成也。

竇漢卿曰﹕奶﹐是十五六歲女子經脈將行﹐或一月兩次﹐或過月不行﹐多生寡薄形體虛弱。乳上只有一核可治﹔若串成三四个難治。宜調經開郁治之﹐多用夏枯艸。

r乳痞p04﹣a41a138。bmpr又曰﹕乳癖﹐乃五六十歲老人多生此疾﹐不成膿不可用涼藥敷服﹐逼令毒入臟腑則危。

馮魯瞻曰﹕奶栗卽乳栗﹐又名乳癖。破者少有生﹐須用參﹑﹑歸﹑芍大補兼解毒﹐外以丁香末敷之。﹝《錦囊》﹞申斗垣曰﹕如婦人年近五十以外﹐气血衰敗﹐當時鬱悶﹐乳中結核﹐天陰作痛﹐名曰乳核。久之一年半載﹐破而膿水淋漓﹐日久不愈﹐名曰乳漏。﹝《啟玄》﹞岐天師曰﹕男子乳房忽然壅腫如婦人之狀﹐按之疼痛欲死﹐經年累月不效者﹐乃陽明之毒瓦斯結於乳房之間也。然此毒非瘡毒﹐乃痰毒也。若瘡毒何能經久﹐必然外潰﹐今經年累月﹐壅腫如故﹐非痰毒而何﹖法當消其痰﹐通其瘀﹐自然奏功如響矣。以化聖通滯湯主之。此方妙在金銀花與蒲公英直入陽明之經﹐又得淸痰通滯之藥爲佐﹐附子引經﹐單刀直入﹐無堅不破﹐又何患痰結之不消。或疑附子大熱﹐諸痛皆屬於火﹐似不可用﹐殊不知非附子不能入於至堅之內﹐況又有梔子﹑芍藥之酸寒﹐𨿽附子大熱﹐亦解其性之烈矣﹐又何疑於過熱哉。﹝《祕錄》﹞

卷二十胸膺臍腹部乳痞門主方

軍門立效散

甘艸節﹝半寸長九段﹞川椒﹝三十粒﹞天花粉﹝五錢﹞皂角刺﹝三錢﹞酒水同煎﹐臨服入去油乳香末一錢﹐衝服。

又方生麻黃﹝八分﹞陳香櫞﹝一枚﹞甘艸天花粉﹝各八錢﹞栝蔞﹝一枚﹞金銀花﹝六錢﹞黃芩﹝三錢﹞棉花核﹝黑色者五錢﹞生酒煎服出汗。

化聖通滯湯

﹝岐天師﹞金銀花蒲公英﹝各一兩﹞天花粉白芥子﹝各五錢﹞白芍藥通艸山梔仁﹝炒﹞白茯苓﹝各三錢﹞柴胡﹝二錢﹞熟附子木通﹝各一錢﹞水煎服。

消多年乳核煤炭研細﹐生蜜和丸綠豆大。每服五十丸﹐蒲公英煎湯下。

消遠年近日乳核乳痞。

人中白﹝四兩﹞雄鼠糞﹝九十九粒﹞研細米湯爲丸。每服一錢﹐無灰酒下﹐以消爲度。

卷二十胸膺臍腹部乳巖門主論

r乳巖p04﹣a41a139。bmpr陳遠公曰﹕有生乳癰﹐已經收口﹐因不愼色﹐以至復爛﹐變成乳巖。現出無數小瘡口﹐如管如孔﹐如蜂窩狀﹐肉向外生﹐經年累月不愈﹐服敗毒之劑﹐身益野狼狽﹐瘡口更腐爛﹐人以爲毒深結於乳房也﹐誰知气血大虧乎﹖凡人乳房內肉外長而筋束於乳頭﹐故傷乳卽傷筋也。此處生癰﹐原宜急散﹐遲恐有筋弛難長之患﹐況又泄精損傷元气﹐安得不變出非常乎﹗當失精後﹐卽大用補精塡髓之藥﹐尙不至如此之橫﹐今旣陰虛而成巖﹐又因巖而敗毒﹐不亦益虛其虛乎﹖治法必大補气血﹐以生其精﹐不必泄毒﹐以其無毒可泄耳。用化巖湯﹕人參﹑黃﹑忍冬藤﹑當歸各一兩﹐白術二兩﹐茜艸﹑白芥子各二錢﹐茯苓三錢。水煎服。二劑生肉﹐又二劑膿盡疼止﹐又二劑漏管重長﹐又二劑全愈﹐再二劑不再發也。此方全補气血﹐不去敗毒﹐𨿽忍冬乃消毒之味﹐其性亦補﹐況入於補藥亦純於補矣。惟是失精以變巖﹐似宜補精﹐今止補气血何也﹖蓋精不可速生﹐而功又緩﹐不若大補气血﹐反易生精﹐且乳房屬陽明﹐旣生乳巖而陽明必無多气多血矣。今補气血則陽明經旺﹐自生精液以灌乳房﹐又何必生精以牽制參之功乎﹖所以不用塡精之味也。﹝《冰鑑》﹞陳實功曰﹕乳巖乃憂鬱傷肝﹐思慮傷脾﹐積想在心﹐所願不得志者﹐以致經絡痞澀﹐聚結成核。初如豆大﹐漸若棋子﹐半年一年﹐三載五載﹐不疼不癢﹐漸長漸大﹐始生疼痛﹐痛則無解﹐日後腫如堆栗﹐或如覆碗﹐紫色气穢﹐漸漸潰爛﹐深者如巖穴﹐凸者如泛蓮﹐疼痛連心﹐出血則臭﹐其時五臟俱衰﹐四大不救﹐名曰乳巖。凡犯此者﹐百人百死﹐如能淸心靜養﹐無掛無礙﹐不必勉治﹐尙可苟延﹐當以益气養榮湯主之。﹝《正宗》﹞又曰﹕凡中年無夫之婦﹐得此更易於死。

又曰﹕男子患此﹐名曰乳節﹐與婦女微異。女傷肝胃﹐男損肝腎。蓋怒火房欲過度﹐由此肝虛血燥﹐腎虛精怯﹐气脈不得上行﹐肝經無以榮養﹐遂結腫痛。

又曰﹕治當八珍湯加山梔﹑丹皮﹔口漧作渴﹐宜加減八味丸﹑腎气丸﹔已潰十全大補湯﹐則易於生肌完口也。

汪省之曰﹕乳巖四十以下者可治﹐五十以下者不治。治之則死﹐不治反得終其天年。﹝《理例》﹞馮魯瞻曰﹕婦人有憂怒抑鬱﹐朝夕累積﹐脾气消阻﹐肝气橫逆﹐气血虧損﹐筋失榮養﹐郁滯於痰﹐結成隱核﹐不赤不痛﹐積之漸發﹐數年漸大﹐內潰深爛﹐名曰乳巖﹐以其瘡形似巖穴也。愼不可治。此乃七情所傷﹐肝經血气枯槁之證。治法痛寒熱初起﹐卽發表散邪﹐疏肝之中兼以補養气血之藥﹐如益气養榮湯﹑加味消遙散之類﹐以風藥從其性﹐气藥行其滯﹐參﹑﹑歸﹑芍補气血﹐烏藥﹑木通疏積利壅﹐柴﹑防﹑蘇葉表散﹐白芷腐膿﹐通榮衛﹐肉桂行血和脈。輕者多服自愈﹐重者尙可苟延。

若以淸涼行气破血﹐是速其亡也。﹝《錦囊》﹞竇漢卿曰﹕女子已嫁未嫁俱生此候﹐乃陰極陽衰﹐虛陽與血相積﹐無陽積安能散﹐故此血滲入心經而成此疾也。若未破可治﹐已破卽難治。

胡公弼曰﹕乳巖乃性情每多疑忌﹐或不得志於翁姑﹐或不得意於夫子﹐失於調理﹐忿怒所釀﹐憂鬱所積﹐濃味釀成﹐以致厥陰之气不行﹐陽明之血騰沸﹐孔竅不通﹐結成堅核﹐形如棋子。或五七年不發﹐有十餘年不發者﹐或因歲運流行﹐或因大怒觸動﹐一發起爛開如翻花石橊者﹐名曰乳栗﹐凡三十歲內血气旺者可治﹐四十以外气血衰敗者難治。﹝《靑囊》﹞

卷二十胸膺臍腹部乳巖門主方

內消乳巖﹑乳癖奇方將壁上活壁用鍼扡住﹐乘活以竹紙包如小球﹐食後白湯吞下。每日服一次﹐不過數日﹐乳內卽癢﹐如蛛走狀﹐其核自消。

又方生蟹殼砂鍋內炒脆﹐磨極細末﹐熱酒調服二錢﹐或打糊爲丸﹐每服三錢﹐酒下不可間斷﹐消盡爲止。

乳吹乳痞乳巖並一切無名大毒。

黃牛大角內嫩角﹝火存性一兩﹞鹿角﹝火焙黃色八錢﹞枯白礬﹝三錢﹞和研極細末。熱酒調服三錢。

乳中有小塊不消不痛不癢﹐卽名乳巖﹐宜早治﹐至六七年後﹐潰爛不救。﹝錢靑掄。﹞川貝母連翹栝蔞仁當歸炙甘艸﹝各二錢﹞柴胡金銀花白芨何首烏白芷蒲公英半夏﹝各一錢五分﹞川黃連﹝酒炒﹞漏蘆﹝各一錢﹞金橘葉﹝四十片﹞半枝蓮﹝搗碎二兩﹞先將夏枯艸半斤和酒水五碗﹐煎至三碗﹐去渣入前藥同煎就一大碗﹐加去油乳香﹑沒藥細末各七分﹐不拘時服﹐外用五倍子焙榦爲末﹐醋調服。

消乳巖丸方﹝錢靑掄。﹞夏枯艸蒲公英﹝各四兩﹞金銀花漏蘆﹝各二兩﹞山茨菇雄鼠糞﹝兩頭尖﹞川貝母﹝去心﹞連翅金橘葉白芷甘菊花沒藥﹝去油﹞栝蔞仁乳香﹝去油﹞茜艸根甘艸廣陳皮紫花地丁﹝各一兩五錢﹞上爲細末﹐煉蜜爲丸﹐每早晚食後送下二三錢﹐戒气惱。一方去栝蔞仁加天花粉﹑桔梗﹑廣膠﹐用夏枯艸熬膏爲丸。

乳巖初起。﹝錢靑掄。﹞靑皮甘艸﹝各等分﹞共研細末﹐每服二錢﹐用人參湯入生薑汁調﹐細細呷之﹐一日夜五六次至消乃已﹐神驗。年壯者不必用人參。

卷二十胸膺臍腹部乳少門主論

馮魯瞻曰﹕乳汁不行有二﹕有气血盛而壅閉不行﹐有气血虛而燥澀不行。虛者補之﹐如十全﹑八珍之類是也﹔盛者疏之﹐如麥門冬﹑栝蔞仁﹑葵子﹑豬胰﹑木通﹑漏蘆﹑豬蹄之類是也。﹝《錦囊》﹞產婦衝任血旺﹐脾胃气壯﹐飲食調勻﹐則乳足而濃﹐以生化之源旺也。若脾胃气弱﹐飲食少進﹐衝任素虧﹐則乳少而薄﹐所乳之子﹐亦怯弱而多病。其乳以濃白光彩﹐入盞中上面瑩然如玉爲上﹐黃色淸薄爲下﹐不可哺兒。乳母宜擇肥瘦適中﹐無病經調善食者佳﹐太肥則多痰﹐太瘦則多火﹐兒飲其乳亦復如是。如一兒昏睡﹐竟日不醒﹐舉家驚惶﹐求醫投藥罔效﹐一髙醫診之曰﹕此兒中酒﹐得乳母曾痛飲乎﹐詢之果然﹐停藥而醒﹐可見利害相關明矣。然李時珍曰﹕人乳無定性﹐隨飲食性气而變。故飲食調攝乳母﹐不可不愼也。

卷二十胸膺臍腹部乳少門主方

通脈湯

治乳少或無乳。

生黃﹝一兩﹞當歸白芷﹝各五錢﹞七孔豬蹄一對煮湯﹐吹去浮油煎藥一大碗服之。覆面睡﹐卽有乳。或未效﹐再一服﹐無不通矣。

如新產無乳者﹐不用豬蹄﹐只用酒水各一半煎服﹐體壯者加好紅花三五分﹐以消惡露。

乳少紅豆煮熟連湯喫。乳如湧泉。

下乳天漿飲

當歸白芍藥川芎麥門冬通艸穿山甲﹝炒﹞漏蘆天花粉甘艸白茯苓熟地王不畱行﹝各一錢﹞白水煎。

又方通艸煨豬前蹄連湯食之。

又方穿山甲王不畱行﹝各等分﹞研細末熱酒調服三錢催乳。

穿山甲﹝赤色五錢﹞陳皮﹝酒制三錢﹞研細末分三服﹐米泔水調下﹐一日夜服完。

產後乳脈不行身體壯熱宜玉露散﹝《良方》﹞桔梗川芎白芷赤芍人參赤茯苓當歸甘艸水煎服。

又方萵苣子﹑糯米各一半﹐細研﹐水一碗攪勻﹐入甘艸末一錢煎﹐頻頻呷服。

催乳。

當歸生黃通艸﹝各二錢﹞木通﹝一錢﹞穿山甲﹝炒研﹞瞿麥﹝各一錢五分﹞王不畱行﹝一錢二分﹞雄豬七星蹄酒煮連湯飲。

產後無乳。

穿山甲七片炒研﹐王不畱行三錢﹐犍豬蹄七星者一隻﹐同煮汁飲之﹐其乳如泉。

乳少雄豬外腎一具﹐陰陽瓦焙存性研末﹐無灰酒衝服﹐乳汁必多。

乳汁淸稀產婦初生三日﹐用炭灰少許和粥內食之﹐乳汁自稠。

下乳萵苣五根煎湯服。

下乳穿山甲五錢燒存性﹐研細末酒調服。

卷二十胸膺臍腹部回乳門主論

薛立齋曰﹕婦人气血方盛﹐乳房作脹﹐或斷乳脹痛﹐牽引胸脇﹐服之自消。

麥芽三兩炒﹐熱水煎服﹐立消。﹝麥芽取其消散精華以絕乳之源也。麥芽耗散之力可見﹐故本艸謂其能消腎也。﹞

卷二十胸膺臍腹部回乳門主方

回乳四物湯產婦無兒食乳﹐以致乳汁腫脹堅硬﹐疼痛難忍。

熟地當歸白芍藥川芎﹝各二錢﹞大麥芽﹝二兩炒爲粗末﹞水二盅﹐煎八分﹐食遠服。用裹腳布速緊兩乳﹐以手揉按﹐其腫自然消散﹐甚者再用一服。

又方浮小麥煎濃汁﹐服之自消。

卷二十胸膺臍腹部乳汁閉塞脹痛門主方

驗法用有嘴茶壺內貯滚湯半壺﹐將腫乳塞住壺內﹐使壺中熱气燻乳﹐再令一人口含壺嘴吸之﹐其竅卽通﹐候水溫﹐看水面所浮皆乳﹐卽其驗也。

又法用貓胡子向乳竅內通之﹐並不痛﹔找出貓胡子﹐乳汁自通。

又法用大兒頻吮自通。

又法谷樹葉同糟鹽煨熱縛乳上﹐自通。

卷二十胸膺臍腹部斷乳門主方

畫眉膏斷小兒乳。

梔子﹝三个燒存性﹞雄黃輕粉辰砂﹝各少許﹞爲末香油調勻﹐俟兒睡著濃沫兩眉﹐醒來自不思乳﹐未效再用。

卷二十胸膺臍腹部腕疽門主論

申斗垣曰﹕腕疽乃足三陰三陽之所﹐發於腋下近脇﹐乃手厥陰心包絡經﹐多血少气﹐天池穴初起脇肋下及兩腿﹑足﹐生赤腫癢。二十五日不潰者死。九日刺膿赤者可治。如內罨周遭赤幹﹐瘡口內見脂膜黑者不治。此證多因捕打而生。﹝《啟玄》﹞r腕疽p04﹣a41a140。bmpr

卷二十胸膺臍腹部血胤瘡門主論

申斗垣曰﹕血胤瘡﹐乃足少陽膽經多气少血﹐生於淵腋脇肋旁﹐赤色或有頭﹐無頭如肥皂核大﹐在肉中如鍼刺痛﹐忽長大至胸﹐兼足厥陰肝經多血少气﹐發於期門﹐名曰腋。女人患此走諸處﹐二三年變名結。三五年出黑水死。﹝《啟玄》﹞r血胤瘡p04﹣a41a141。bmpr

卷二十胸膺臍腹部傳心疽門主論

申斗垣曰﹕傳心疽﹐生於脇下京門﹑帶脈二穴之次﹐乃足少陽膽經多气少血﹐痛癢徹心﹐如鍼刺之﹐痛漸潰至臍者死。﹝《啟玄》﹞r傳心疽p04﹣a41a142。bmpr

卷二十胸膺臍腹部脇痛門主論

朱丹溪曰﹕兩脇走痛﹐是痰實者﹐可用控涎丹。左脇痛爲肝經受邪﹐宜柴胡疏肝湯。右脇痛爲肝經移病於肺﹐宜推气散。食積痛﹐凡痛有一條扛起者是也﹐宜消積。

气弱人脇痛﹐脈細緊而弦﹐多從勞役怒气得者﹐八物湯加木香﹑靑皮。肥白人气虛﹐發寒熱而脇下痛﹐用參補气加柴胡﹑木香﹑靑皮調气。瘦人發寒熱﹐脇痛多怒者﹐必有瘀血﹐宜桃仁﹑紅花﹑柴胡﹑靑皮﹑大黃﹑滑石。去滯气必用靑皮﹐乃肝膽二經之藥﹐若二經血不足者﹐先當補血﹐少加靑皮。痰飲停伏脇痛﹐宜導痰湯。脇下痛而大便祕結者﹐木香檳榔丸。虛寒脇痛者﹐必用辛溫補劑﹐加調气藥。解痛以琥珀膏貼之﹐或白芥子研敷之﹐或吳茱萸醋研敷之﹐韭菜炒熨亦可。

澄曰﹕人有房勞內傷﹐脇下有一點痛者﹐名幹脇痛﹐難愈。當大補气血以養肝﹐大滋腎水以補母。

又曰﹕左脇痛﹑胃脘痛二證﹐婦人多有之。以其憂思忿怒之气﹐素蓄於中﹐發則上衝﹐被濕痰死血阻滯其气﹐而不得條達﹐但淸陽不升﹐濁陰不降﹐肝木之邪﹐得以乘機侵侮﹐而爲病也。故治婦人諸痛諸疾﹐必以行气開郁爲主﹐破血散火兼之。諺云﹕香附﹑縮砂﹑婦人之至寶﹐山藥﹑蓯蓉﹐男子之佳珍﹐此之謂也。

卷二十胸膺臍腹部脇痛門主方

脇痛。﹝《祕方》﹞小茴﹝一兩炒﹞枳殼﹝五錢麩炒﹞研末每服二錢鹽湯調服。

脇痛紅及半身甚發水泡者。﹝《醫旨余緒》﹞大栝蔞﹝一个﹐重一二兩﹐連皮搗爛﹞粉甘艸﹝二錢﹞紅花﹝五分﹞一劑而愈﹐眞神方也。

卷二十胸膺臍腹部脇疽門主論

r脇疽p04﹣a41a143。bmpr《靈樞》云﹕發於脇﹐名曰敗。敗者﹐女子之病也。灸之﹐其狀大癰膿﹐其中乃有生肉﹐大如赤小豆﹐治之銼翹艸根各一升﹐﹝《甲乙經》銼艸﹑赤松根各一升。﹞以水一斗六升煮之﹐竭爲取三升﹐卽彊飲濃衣﹐坐於釜上﹐令汗至足已。

王肯堂曰﹕脇疽屬手厥陰﹑心包絡﹑足厥陰肝火熱毒﹐怒气相並而作﹐宜速治﹐不然潰爛不斂﹐多致危殆。﹝《準繩》﹞陳實功曰﹕脇癰多從鬱怒肝火而發。虛怯人多有之﹐肥胖內實者無此證。初起宜梔子淸肝湯﹐解郁瀉火﹔已成四妙湯加香附﹑靑皮﹔膿成者卽鍼之﹐勿傷內膜﹔潰後八珍湯加山萸肉﹑牡丹皮﹑澤瀉﹐兼滋腎水。若虛勞而得者﹐破流臭敗稀膿﹐補托不應者﹐俱死。﹝《正宗》﹞汪省之曰﹕脇癰卽穿脇癰﹐左爲癰﹐右爲疽﹐乃風濕入於骨間﹐日久不散﹐漸覺皮麻骨痛﹐發於腰脇。气虛胃弱之人﹐切不可過與補陽之藥﹐恐內受熱劑則虛熱愈盛﹐盛則透傷內膜﹐切宜愼之。﹝《理例》﹞又曰﹕昔一人脇下生癰﹐後成漏瘡﹐狀如牛眼﹐膿血不止。治法以鹽少許納牛耳中﹐然後取牛耳中垢敷漏上﹐數次卽瘥。如不用鹽﹐牛耳不癢﹐垢亦難取﹐故取垢必須鹽也。

胡公弼曰﹕人之兩脇﹐乃足厥陰肝經气分出入之道路﹐一有阻滯﹐不得疏通﹐郁而爲痛﹐故血亦因之而凝聚矣。是以脇之上下發毒﹐皆屬肝經。﹝《靑囊》﹞王肯堂曰﹕蜂窩兩脇雙發疽﹐或發於左脇﹐或發於右脇﹐或兩脇雙發﹐乃足厥陰肝經期門及章門穴﹐是經多血少气﹐如上至淵液﹑輒筋二穴﹐屬足少陽膽經﹐多气少血﹐因气虛而得﹐不可用熱劑﹐恐傷骨膜。﹝《準繩》﹞馮魯瞻曰﹕脇癰者﹐乃足厥陰﹑少陽之經﹐相火之司也。苟或肝膽之气不平﹐則風火內搏﹐榮逆血熱而郁聚爲膿矣。﹝《錦囊》﹞。

《心法》曰﹕脇疽生於軟肋﹐肋有硬骨者爲肋﹐肋下軟肉處爲季脇﹐乃肝膽怒火凝結而成。多生體虛之人﹐初如梅李﹐漸長如碗如盆。

卷二十胸膺臍腹部脇疽門主方

脇癰。

地楡金銀花﹝各五錢﹞川貝母當歸﹝各二錢﹞穿山甲﹝炮﹞赤芍﹝各三錢﹞皂角刺連翹白芷﹝各一錢五分﹞甘艸節﹝一錢﹞夏枯艸﹝一兩﹞先煎後入藥鼠粘子﹝一錢五分﹞紫花地丁﹝一兩﹞煎濾汁再入鮮菊花根一兩搗汁和服。

卷二十胸膺臍腹部內發丹毒門主論

r內發丹毒p04﹣a41a144。bmpr王肯堂曰﹕內發丹毒﹐脇下至腰胯間腫痛﹐赤色如霞。治之稍緩﹐毒攻於內﹐嘔噦昏迷﹐胸腹脹者死。二便不通﹐徧身靑紫者死﹐急砭出惡血﹐服防風通聖散去白術﹑甘艸﹐紫金丹﹑勝金丹汗之。服汗劑得汗則生﹔無汗則死。嘔吐不食譫語者死。﹝《準繩》﹞《心法》曰﹕內發丹毒﹐由肝脾二經熱極生風所致。生於肋骨﹐延及腰胯﹐色赤如霞﹐遊走如雲﹐痛如火燎﹐急向紅腫周遭砭出紫黑血﹐以瘦牛肉或羊肉片貼之﹐其毒卽可減去一半。若嘔噦昏憒﹐胸腹脹﹐徧身靑紫者﹐則爲毒瓦斯內攻﹐屬逆。

卷二十胸膺臍腹部俠熒疽門主論

r俠熒疽p04﹣a41a145。bmpr《鬼遺方》云﹕俠熒疽﹐腫起發肋及兩肩肘頭﹐二十日不穴死。九日可刺﹐發赤白相間﹐膿多可治﹐赤白全無者不治。又云﹕兩肋起疽名爲發肋。初腫盛至數日不穴﹐攻卽腫大如杯碗﹐髙如鏊背﹐痛徹內腸絞刺﹐左邊患應右邊痛﹐右邊患應左邊痛﹐惟有此處多是內毒﹐卻入攻而死者多。人有斯患﹐急以鍼刺出膿血﹐則免內攻傷內矣。

《心法》曰﹕肋疽﹐卽俠熒疽﹐生於肋條骨間﹐由肝火鬱怒結聚而成。初如梅李﹐漸大如碗﹐色紫痛﹐連及肩肘﹐患在左痛牽右肋﹐患在右痛牽左肋﹐二十一日得稠膿爲順﹐屆期潰出淸水者逆。

卷二十胸膺臍腹部骨羨瘡門主論

r骨羨瘡p04﹣a41a146。bmpr申斗垣曰﹕骨羨瘡﹐乃足太陽膀胱經多血少气﹐生於神堂二穴﹐乃隔關﹑膈兪穴。初發作癢不可忍﹐如燎漿水﹐抓破內見骨﹐過十日徧身作癢﹐不可治也。﹝《啟玄》﹞。

卷二十胸膺臍腹部黃瓜癰門主論

申斗垣曰﹕黃瓜癰﹐生脇前﹐長尺餘﹐髙起二寸。上頭小者謂之逆毒難治﹐下頭小者謂之順毒可治﹝《啟玄》﹞r黃瓜癰p04﹣a41a147。bmpr

卷二十胸膺臍腹部腰帶癰門主論

r腰帶癰p04﹣a41a148。bmpr汪省之曰﹕腰帶癰生於脇下近腹束帶之處。乃風熱畱滯膀胱﹐不能滲利﹐壅於肌表而成也。﹝《理例》﹞竇漢卿曰﹕火腰帶毒﹐乃心肝二經熱毒﹐流滯於膀胱不行﹐壅於皮膚﹐此風毒也。宜淸肝爲主﹐忌外敷藥。﹝《全書》﹞薛立齋曰﹕火腰帶生系帶之處﹐初起如桃﹐漸漸紅腫﹐宜用斷毒截腰法敷之。否則漸生五六小毒﹐沿腰如索纏繞﹐先赤腫﹐後潰爛﹐寒熱交作﹐疼痛難忍﹐其色紫惡。

卷二十胸膺臍腹部腰帶癰門主方

斷毒截腰法

白芨雄黃﹝各一兩﹞研細末。雞蛋淸調敷四圍六七重﹐幹則易之。敷五六日不再流則妙。

卷二十胸膺臍腹部幽癰門主論

《心法》曰﹕幽癰生臍上七寸﹐初起如粟﹐漸增漫腫疼痛﹐形如鵝卵﹐甚則堅硬﹐痛牽胸肋﹐由過食膏粱濃味﹐憂思气結﹐腸胃不通﹐火郁成毒﹐自內而外發也。

卷二十胸膺臍腹部中脘疽門主論

《心法》曰﹕中脘癰﹐一名胃疽﹐發於心胸之下﹐臍上四寸﹐屬任脈經。﹝中脘穴。﹞隱痛日久﹐向外生疽﹐堅硬漫腫﹐皮色無紅無熱﹐由過食炙﹐以致胃腑火毒而成。人迎脈盛是毒瓦斯攻裏﹐作嘔不食﹐咳吐膿痰者逆。

卷二十胸膺臍腹部赫癰門主論

《心法》曰﹕赫癰﹐由七情郁火凝結而成﹐生膿上三寸﹐屬任脈經。﹝建裏穴。﹞初如粟米﹐瘡癰相兼﹐其腫迅速﹐寒熱往來﹐甚則嘔噦牽引臍痛﹐初腫微紅﹐頂尖根束﹐漸透赤色﹐時痛時止﹐十四朝得膿爲吉。

卷二十胸膺臍腹部小兒臍汁不漧門主論

馮魯瞻曰﹕夫臍爲根本﹐風濕防護須嚴﹐一有所失﹐則臍腫不幹﹐久而作搐﹐入於經絡﹐卽成風癇。並撮口臍風﹐皆爲惡候。﹝《錦囊》﹞又曰﹕若臍中不幹﹐常出靑黃水者﹐此必初生有傷六腑耳﹐宜藥摻之。但此時僅如血塊﹐不可用冰麝之膏貼之。並忌大寒大熱之劑﹐蓋肌肉未堅﹐臟腑柔脆﹐難以抵當耳。

卷二十胸膺臍腹部小兒臍汁不漧門主方

驗方﹝《雷公》﹞。車前子炒焦爲末﹐敷之卽幹。

又方《錦囊》﹞。大紅羊絨燒灰爲末﹐單敷。

又方《啟玄》﹞。艸紙灰加枯礬研細摻之﹐用紙包裹﹐勿令尿濕。

又方﹝《千金》﹞。亂髮燒灰敷之。

又方黃柏末敷之。

又方﹝《千金》﹞枯礬﹝五錢﹞龍骨黃丹﹝各一錢﹞麝香﹝少許﹞研細敷之。

臍內潰爛出水不止垂危者﹝張如屢驗方﹞。赤石脂研末﹐敷上立愈。

又方白礬﹝﹞白龍骨﹝各等分﹞研細摻上。

又方棉花子灰敷之。

又方明礬﹑枯礬各等分研敷。

祕方海螵蛸研細末幹摻。

卷二十胸膺臍腹部小兒臍風門主論

駱潛庵曰﹕兒生七日之內﹐肚脹腹硬﹐臍圍浮腫﹐口撮眉攢﹐牙關不開﹐名曰臍風撮口證。蓋因臍帶剪短﹐或包縛不緊﹐以致水濕浸臍﹐客風乘虛而入﹐傳之於心﹐蘊蓄其邪﹐復傳脾絡﹐舌彊唇靑﹐手足微搐﹐喉中痰響﹐是其候也。服延壽丹少許卽愈。如神脫气冷者﹐不治。

又曰﹕口撮吐沫﹐腹硬頭偏﹐搐掣手撚拳﹐臍翻哭無聲﹐其源因剪臍受風﹐小肚有一筋﹐直上臍來﹐此筋到臍無救法﹐臍翻者不治。若筋未到臍﹐急須用燈火攔頭百會穴三下﹐臍門上七下﹐大指四下﹐湧泉七下。如能攔住直筋不到臍﹐則可救。如臍未翻﹐在神門一下。﹝《推拿祕書》﹞

卷二十胸膺臍腹部臍突門主論

馮魯瞻曰﹕凡小兒落胎之時﹐視其臍軟者﹐無臍風也。如臍硬直者﹐定有臍風。

須看上﹐如有白泡點子﹐須用銀鍼輕輕拭破﹐若有血出者可愈。然最危候十難一二﹐能過一臘方愈。尢宜察色觀容﹐不可魯莽。假如額赤知爲心熱﹔鼻紅知爲肺熱﹔左腮靑知爲肝有餘﹔右腮白知爲脾不足﹔頰白知爲腎虛。﹝《錦囊》﹞又曰﹕熱在胸膛﹐伸引弩气﹐亦令臍腫。

雷公曰﹕小兒肚臍突出半寸﹐此气旺不收也。若不急安之﹐往往變爲角弓反張。

卷二十胸膺臍腹部臍突門主方

二豆散

﹝《錦囊》﹞治臍突腫。

天南星﹝去皮﹑臍﹞白蘞赤小豆淡豆豉﹝各一錢﹞研末。用芭蕉自然汁調敷臍四旁﹐得小便自下卽愈。

又方﹝《雷公》﹞白茯苓車前子﹝各一錢﹞陳皮通艸﹝各三分﹞甘艸﹝二錢﹞水煎灌之﹐一劑卽安。

臍腫先用荊芥煎湯洗之﹐隨以蔥葉火上炙過﹐放地上出火气以指甲刮薄搭放腫處﹐次日卽消。

又方﹝《普救》﹞。枯礬﹑黃柏﹐研﹐摻臍上。

卷二十胸膺臍腹部爛臍門主論

臍乃腎經部位﹐濕熱積遏腎經﹐故臍中作爛也。亦由酒醉入房所致。

卷二十胸膺臍腹部爛臍門主方

龍骨散

﹝《錦囊》﹞龍骨﹝﹞黃連﹝各一錢﹞白礬﹝﹞輕粉﹝各五分﹞研末幹摻臍中。

臍中生瘡東壁土敷。

卷二十胸膺臍腹部臍中出血門主論

臍中出血﹐乃腎火外越也。以六味地黃加骨碎補一錢飲之卽愈。六味湯滋其水則火自息焰矣﹗骨碎補功能止竅補骨中之漏﹐故加入相宜耳。

卷二十胸膺臍腹部臍上疽門主論

王肯堂曰﹕臍上疽﹐臍上寸許﹐此名衝疽﹐又名中發疽﹐一名壅腎疽。由心火熾盛﹐流入腎經所致。腫髙膿稠色赤可治﹔若平塌黑色﹐膨脹惡心﹐膿水淸稀﹐內腎疼痛﹐渴甚瀉利無度﹐譫語直視者死。潰久不斂者死。凡此危證﹐只是虛耳﹐如能大補不死也。﹝《準繩》﹞《心法》曰﹕衝疽生於任脈臍上二寸﹐﹝下腕穴。﹞色赤黃腫﹐應在二十一日潰後﹐膿稠受補者順﹔若平塌紫黑﹐膿水淸稀﹐七惡證見者逆。

r臍上疽p04﹣a41a149。bmpr

卷二十胸膺臍腹部臍癰門主論

王肯堂曰﹕臍癰當臍生﹐由心經積熱流於大小腸二經所致。臍爲任脈神闕穴禁鍼之所﹐早消散之﹐免使見膿爲上。﹝《準繩》﹞竇漢卿曰﹕臍癰生於臍中﹐因食冷物油膩之物﹐積聚於气海之間﹐聚結成癰。若不速治卽內潰﹐臍內出膿﹐四圍堅硬﹐或出紫血水者﹐卽難治也﹐無此則生。宜多服臘礬丸。

胡公弼曰﹕臍癰乃心經受證流於小腸經﹐毒發於臍﹐甚至臍中出糞。﹝《靑囊》﹞《心法》曰﹕臍癰禁鍼﹐腫大如瓜﹐髙突若鈴﹐無紅無熱﹐宜隔蒜灸之。潰後得稠膿者吉﹔時出污水臭穢者逆。

r臍癰p04﹣a41a150。bmpr

卷二十胸膺臍腹部臍漏門主論

申斗垣曰﹕一老人年將六十﹐妻少而不自悟﹐得漏臍瘡年半﹐臭不可近﹐百治不效﹐自分必死﹐其老母哭拜求余﹐且曰君能存吾子以繼香煙﹐則母子沒齒不忘大徳﹐余以補劑治之﹐外以艾灸臍上﹐次日則不臭矣。余更以膏藥貼之﹐後用生肌散塡滿臍口﹐又以補中益气湯半月而安。又有一老翁年七十有五﹐因气惱忽患臍漏三月餘﹐自分必死﹐餘照前治之﹐不半月而愈﹐後至八十三歲而卒。噫﹐神哉方乎﹗﹝《啟玄》﹞

卷二十胸膺臍腹部肚皮靑黑門主方

肚皮忽然靑黑﹐不急治須臾卽死。胡粉酒調敷之。

卷二十胸膺臍腹部肚癰門主論

汪省之曰﹕肚癰乃手陽明大腸﹑手太陽小腸二經受證﹐熱結之毒發出於表﹐壅聚成癰也。﹝《理例》﹞竇漢卿曰﹕肚癰乃脾經之毒﹐因食煎油膩﹐酒醉太過入房﹐以致毒不流通﹐聚成此癰。或生於內﹐或生於外﹐若不速治﹐潰透脾膜則死。﹝《全書》﹞r肚癰p04﹣a41a151。bmpr《心法》曰﹕腹皮癰生於腹﹐皮裏膜外﹐無論左右﹐隱痛日久﹐後發癰腫於皮外﹐右關脈見沈數而腹痛甚者是其候也。由膏粱火郁而成﹐不可過服克伐之藥。若希圖消散﹐過傷胃气﹐則腫不能潰﹐潰不能斂﹐立見危亡矣。

卷二十胸膺臍腹部肚癰門主方

肚癰神效方石楠樹嫩紅葉搗汁一茶盅﹐衝酒緩緩服之﹐渣敷癰上縛之﹐五服全愈。

卷二十胸膺臍腹部小腹癰門主論

r小腹癰p04﹣a41a152。bmpr王肯堂曰﹕小腹癰﹐臍下一寸五分爲散火祛風之藥﹐乃補气溫火之味耳。蓋陰成陰毒﹐乃寒虛之故﹐寒因虛而不行﹐毒因寒而凝結﹐用熱藥以祛寒﹐自能解寒散毒也。辟寒救腹丹﹕白術三兩﹐茯苓三錢﹐肉桂三錢﹐金銀花三兩﹐附子二錢﹐當歸二兩﹐蛇牀子五錢。水煎一服內消矣。已潰者三劑膿盡肉生﹐四劑全愈。此以白術气海﹐二寸爲丹田﹐三寸爲關元﹐皆屬任脈。由七情不和所致﹐若潰而低陷﹐膿水淸稀﹐或潰爛久不斂者死。﹝《準繩》﹞《鬼遺方》曰﹕小腹疽﹐又名衝疽發﹐小腹疼痛而振寒熱﹐四日﹐五日變色﹐可刺。不刺及導引出膿毒不治﹐五十餘日死。

陳遠公曰﹕有生癰小腹間者﹐必無陽證﹐以地屬陰部位也。陰生陰毒﹐似乎至重﹐然純陰無陽﹐一用陽藥﹐立可成功﹐無柰世人一見肚腹生癰﹐多用陰藥消毒﹐反成不救﹐爲可憫也。然余所謂陽藥者﹐非爲君者﹐以其專利腰臍之气也﹐腰臍利則下部盡利矣。後以蛇牀﹑銀花祛毒瓦斯易消﹐又恐寒極不能直入﹐故加附桂斬關而入﹐惟是一派漧燥之味﹐邪𨿽去除﹐未免耗血﹐故用當歸陽中之陰﹐少制其橫﹐則陰寒漸散﹐又無陽旺之患﹐所以奏功也。﹝《冰鑑》﹞﹝陳實功曰﹕小腹癰生小腹﹐漫腫堅硬﹐肉色不變﹐有熱漸紅者﹐屬陽易治。無熱不紅者﹐屬陰難治。此乃七情火郁﹐以致脾虛气滯而成也。﹝《正宗》﹞又曰﹕初起七日以內者﹐艾灸七壯膏蓋﹐首尾內服壯脾胃﹐養气血﹐行經補托之劑﹐可保無虞。如誤用克伐攻利涼藥﹐敗證必出﹐急用十全大補湯加參﹑﹑姜﹑附救之﹔如補托不應者﹐終久縱愈成漏。

馮魯瞻曰﹕腹癰者﹐患於臍下﹐或旁二寸許﹐是屬脾經﹔若近脇者是屬膽經。是證多因脾家陰虛﹐气凝血滯傷脾所致。﹝《錦囊》﹞胡公弼曰﹕小腹癰又名丹毒癰。乃飲食不調﹐寒熱伏結於腸胃成毒﹐多生於小腹之側。﹝《靑囊》﹞《百效全書》云﹕腹癰生於皮裏膜外﹐乃七情火郁﹐以致脾虛气滯而成﹐小兒乃驚積虧損而致。但此證不問初起已潰未潰﹐宜壯胃气而佐以行經活血之劑﹐若誤用克伐及下利寒涼﹐則腫不能潰﹐潰不能斂矣。倘服下利降火破气消瘀等藥﹐急用大劑參﹑﹑姜﹑附或十全大補湯救之。如瘡勢漫腫堅硬﹐肉色不變﹐未有膿也﹐四君子湯加川芎﹑當歸﹑白芷﹑枳殼。如腫痛甚﹐隔蒜灸五七壯以殺其毒﹐內用托裏之劑。如腫起而軟﹐色不赤者﹐膿已成也。膿成外不潰者﹐臥鍼刺之﹐以泄其毒。不可直鍼﹐以傷其膜﹐內服托藥﹐搽玉紅膏生肌收功。

《心法》曰﹕小腹癰由七情火郁而生﹐每發於气海穴﹑﹝在臍下一寸五分。﹞丹田穴﹑﹝在臍下二寸。﹞關元穴﹐﹝在臍下三寸。﹞皆屬任脈經。此三穴或一穴發腫﹐卽爲小腹癰。髙腫紅活﹐疼痛牽背﹐易潰膿稠者易治﹔若漫腫堅硬﹐綿潰腐爛﹐膿稀如水者﹐爲疽難治。

卷二十胸膺臍腹部緩疽門主論

王肯堂曰﹕緩疽生小腹之左﹐數月堅硬如石﹐寒熱間作﹐飲食減少﹐漸至羸﹐屬足太陰經積熱所致。﹝《準繩》﹞《心法》曰﹕緩疽乃脾經气滯寒積而成﹐生於小腹之旁﹐緊硬不紅不熱﹐痛引腰腿﹐數月不潰﹐若兼食少羸瘦者﹐終屬敗證。

r緩疽p04﹣a41a153。bmpr

卷二十一內癰部

五臟六腑內癰﹑內疽﹑瘕﹑痞癖止﹐皆匯於此部中﹐以便檢閱參治。

卷二十一內癰部內癰門主論

凡人胸腹有十一募。募者﹐各臟腑陰會之所也。《靈樞》云﹕發內癰內疽者﹐其本經募上肉必浮腫﹐募中必時時隱痛﹐浮腫爲癰﹐隱痛爲疽﹐此卽內癰內疽之驗也。

但內癰有治法﹐而內疽無治法﹐何也﹖蓋內癰內疽其病原無殊﹐惟在根淺根深之別耳。根淺者爲癰﹐根深者爲疽﹐若臨證用藥﹐攻補得宜﹐無不收效。至募有十一﹐而內癰僅九證者﹐何也﹖蓋膽府形如膜皮﹐無出無納﹐汁淸气潔﹐不生內癰內疽﹐若夫膀胱﹐亦如膜皮﹐中惟濁水﹐故古今書籍﹐並無講及內癰內疽者﹐是以未敢詳載。𨿽然中極穴卽膀胱募也﹐今人間有中極穴或浮腫或隱痛者﹐所見證候竟同小腸癰相似﹐則治法亦當按小腸癰治之可也。俟後之學人畱意焉。

驗內癰法﹕凡遇生內癰疑似者﹐但與生黃豆五粒﹐令病患嚼之﹐口中無豆鮏味者﹐是其候也。

書云﹕凡內癰俱系膜內成患﹐外皮不腐。

齊氏曰﹕臟腑腸胃﹐內癰內疽﹐其疾隱而深藏﹐目旣不見﹐手不能近﹐所至難矣。但以診脈辧之﹐亦可知也。若其脈洪數者﹐膿已成也﹔設脈遲緊﹐𨿽膿未就﹐已有瘀血也﹐宜急治之。不爾﹐則邪气內攻﹐腐爛腸胃﹐不可救也。

卷二十一內癰部心癰門主論

經曰﹕巨闕隱隱痛者心疽﹐其上肉微起者心癰。﹝巨闕穴在鳩尾下一寸﹐心之募也。﹞王肯堂曰﹕心癰始發巨闕穴﹐必隱痛微腫﹐令人寒熱身痛﹐頭面色赤﹐口渴隨飲隨幹。由心火熾盛﹐更兼酷飲嗜熱而成﹐宜服涼血飲。如酒毒爲病﹐宜升麻葛根湯治之。但此證甚屬罕有﹐而治法不可不備。

卷二十一內癰部心癰門主方

涼血飲

生地麥門冬連翹天花粉木通赤芍荊芥車前子瞿麥白芷甘艸薄荷山梔﹝各等分﹞燈芯爲引。潮熱引加淡竹葉。

升麻葛根湯

升麻柴胡黃芩白芍葛根木通山梔黃連甘艸水煎服。

卷二十一內癰部肝癰門主論

經曰﹕期門隱隱痛者肝疽﹐其上肉微起者肝癰。﹝期門穴﹐又名肝募﹐在乳旁一寸半﹐再直上一寸半。﹞《素問》曰﹕肝癰兩滿﹐臥則驚﹐不得小便。

華眞君曰﹕肝癰不可用鍼刺﹐須用內消內散。﹝《祕錄》﹞陳遠公曰﹕人素多惱怒﹐容易動气﹐一旦兩脇脹滿﹐發寒發熱﹐已而脇痛之至﹐按之疼不可忍﹐人以爲肝火盛也﹐誰知肝葉生瘡乎﹗人但知肺生癰﹐不知肝亦能生癰也﹐且《靈》《素》諸書﹐亦未詳言﹐得毋創論以驚俗乎﹗余聞異人云﹕脇疼手不可按者﹐肝葉生癰也。《靈》《素》未詳者﹐以肝癰世不常有﹐所以略之也。凡古今之气運不同﹐癰毒之生長不一﹐肝能生癰﹐烏可缺而不論乎﹗況肝之生癰﹐未嘗無理也﹐肝一惱怒﹐則葉開張﹐肝气卽逆﹐大怒之後﹐肝葉空脹﹐未易平復。設使時加惱怒﹐是肝葉竟不得安﹐且怒後必然動火﹐怒益多而火益盛﹐盛必灼幹肝血﹐血幹則肝气大燥﹐無血養肝﹐更易發怒﹐欲不鬱結成癰﹐烏可得乎﹖然癰生於內﹐何從而見﹐然外可辧也。肝癰生在左而不在右﹐左脇之皮必見紅紫之色﹐而舌必見靑色也。此而辧之﹐斷斷無差﹐治必以平肝爲主﹐佐以瀉火去毒﹐切不可因循令其潰爛而不可救也。化肝消毒湯﹕白芍﹑當歸各三兩﹐金銀花五兩﹐黑山梔五錢﹐生甘艸三錢。水煎三劑疼止﹐又減半服﹐數服全愈。﹝《冰鑑》。此方以歸芍入肝以滋肝血﹐則肝血驟生﹐易平肝血之燥﹐又得甘艸緩急﹐梔子淸火﹐銀花解毒﹐安得不效哉。惟是火毒大盛﹐肝血大虧﹐不如此大劑﹐亦自徒然。倘執以肝火之旺﹐非肝癰之證﹐只用當﹑芍治脇痛﹐必不效也。﹞又曰﹕有左脇大痛﹐按之尢甚﹐此肝癰耳﹐非脇痛也。肝癰多得之惱怒﹐前條已論之矣。然而憂鬱亦能生癰也﹐惟惱怒得者其痛驟﹐憂鬱得者其痛緩﹐初痛之時﹐逍遙散大劑煎飲﹐痛立止矣﹐何至成癰也。因失於速治﹐而肝中鬱气﹐若不能宣﹐而血因之結矣。血結不通﹐遂化膿而成癰﹐其勢似緩﹐然肝性最急﹐癰成而毒發甚驟也。

有脇疼數日而死者﹐正因生癰毒敗而死﹐非脇痛能死也﹐可不急爲治之乎﹗宣郁化毒湯﹕柴胡﹑薄荷﹑香附各二錢﹐白芍﹑當歸﹑金銀花各一兩﹐生甘艸﹑天花粉各三錢﹐陳皮﹑枳殼各一錢﹐水煎服﹐四劑全愈﹐重則六劑﹐後用四物湯大劑調治﹐不再發也﹐此證世不常有﹐前論已悉﹐然肝癰少見﹐而脇痛世所常有﹐余特發明憂鬱之能成癰﹐又如此人知急治﹐何至成癰哉。

朱丹溪曰﹕肝癰始發期門穴﹐必隱痛微腫﹐令人兩腳脹滿脇痛﹐側臥則驚﹐便溺艱難﹐由憤鬱气逆而成。初服復元通气散﹐次服柴胡淸肝湯﹔痛脹已止﹐宜六味地黃丸﹔脾虛食少﹐佐以八珍湯滋腎補脾治之。

卷二十一內癰部肝癰門主方

救肝敗毒至聖丹

﹝岐天師﹞治肝癰。

當歸白芍﹝各三錢﹞黑山梔生甘艸﹝各三錢﹞金銀花﹝十兩﹐水十碗﹐煎汁四碗聽用﹞以金銀花汁二碗加水二碗同煎服﹐渣又加水二碗同前存金銀花汁二碗﹐煎一碗﹐服二劑愈。

卷二十一內癰部脾疽門主論

經曰﹕章門隱隱痛者脾疽﹐其上肉微起者脾癰。﹝章門穴﹐又名脾募﹐在臍旁開六寸﹐髙上二寸。﹞王肯堂曰﹕脾癰始發﹐章門穴必隱痛微腫﹐由過飧生冷﹐兼濕熱或瘀血郁滯脾經而成。令人腹脹﹐咽嗌漧燥﹐小水短澀﹐宜大黃湯﹑赤豆苡仁湯二方合而用之﹐腹脹全消﹐宜六君子扶脾調理。

卷二十一內癰部肺癰肺痿門主論

經曰﹕中府陷陷痛者肺疽﹐其上肉微起者肺癰。﹝中府穴﹐在雲門下一寸﹐乳上三肋間﹐動脈應指。﹞《素問》曰﹕肝滿﹑腎滿﹑肺滿皆實﹐卽爲腫。﹝王注云﹕滿﹐爲脈气滿實﹔腫﹐謂癰腫﹐肺之癰喘而兩滿。﹞《內經》曰﹕血熱則肉敗﹐營衛不行必將爲膿。大凡肺瘡當咳嗽短气﹐胸滿時唾膿血﹐久久如粳米粥者﹐難治。若嘔膿而不止者﹐亦不可治。其嘔膿而自止者﹐將自愈﹐其脈短而澀者﹐自痊。浮洪而大者難治。其面色當白而反面赤者﹐此火之克金﹐皆不可治。﹝《全書》﹞《千金》曰﹕咳唾膿血﹐其脈數實﹐爲肺癰。若口中咳﹐卽胸中隱痛﹐脈反滑數﹐此肺癰也。

張仲景曰﹕肺癰吐膿如米粥﹐咽燥振寒。

又曰﹕上气面浮腫肩息﹐其脈浮大不治﹐又加利尢甚。

問曰﹕病者咳逆﹐何以知其肺癰﹐當以膿血吐之則死﹐其脈何如﹖曰﹕寸脈微而數﹐微爲風﹐數爲熱﹐微則汗出﹐數則惡寒。風中於衛﹐呼气不入﹔熱逼於榮﹐吸气不出﹔風傷皮毛﹐熱傷血脈。風捨於衛﹐其人則咳﹐口漧喘滿﹐咽燥不渴﹐多吐濁沫﹐時時振寒。熱之所過﹐血爲凝滯﹐蓄結癰膿﹐吐如米粥。始萌可救﹐膿成則死。

問曰﹕振寒發熱﹐寸脈滑數﹐其人飲食起居如故﹐此爲癰腫。醫反不知﹐以傷寒治之不應。何以知有膿﹖膿之所在﹐何以別知其處﹖師曰﹕假令膿在胸中者﹐爲肺癰。其脈數﹐咳吐有膿血﹐設膿未成﹐其脈自數緊。但數爲膿已成矣。

《金匱方論》曰﹕熱在上焦者﹐因咳爲肺痿。肺痿之病﹐何從得之﹖或從汗出﹐或從嘔吐﹐或從消渴﹐小便利數﹐或從便難﹐又被快藥下利﹐重亡津液﹐故寸口脈數﹐其人咳﹐口中反有濁唾涎沫者﹐爲肺痿之病。若口中辟辟燥咳﹐卽胸中隱隱痛﹐脈反滑數﹐此爲肺癰﹐咳唾膿血。脈數虛者﹐爲肺痿﹔數實者爲肺癰。

王肯堂曰﹕治吐膿血如肺癰狀﹐口臭﹐他方不應者﹐宜消風散。﹝荊芥﹑川芎﹑羌活﹑人參﹑茯苓﹑防風﹑藿香﹑蟬退各二錢﹐濃朴﹑陳皮各五錢﹐爲末是也。﹞入男子發灰研細﹐入和之﹐淸米湯下﹐可除根﹐只兩服﹐亦治吐血。﹝《準繩》﹞又曰﹕肺癰已破﹐入風者不治。

《精要》曰﹕勞傷血气﹐腠理虛而風邪乘之﹐內盛於肺也﹐則汗出惡風﹐咳嗽短气﹐鼻塞項彊﹐胸脇脹滿﹐久久不瘥﹐已成肺痿也。

又曰﹕起於肺癰者﹐由食啖辛熱炙﹐或酣飲熱酒﹐燥熱傷肺所致。治之宜早。

王氏曰﹕患肺疽者項彊。蓋肺系在項﹐肺傷則系傷﹐故牽引不能轉側。肺者气之本﹐其華在毛﹐其充在皮﹐故皮膚不澤。

張景嶽曰﹕此證初起﹐邪結在肺者﹐惟桔梗杏仁煎爲治此之第一方。﹝《全書》﹞齊徳之曰﹕肺者﹐五臟之華蓋也。處於胸中﹐主於气﹐候於皮毛﹐勞傷血气﹐腠理虛而風邪乘之﹐內感於肺也。故汗出惡風﹐咳嗽短气﹐鼻塞項彊﹐胸脇脹滿﹐久久不瘥﹐已成肺痿也。

又曰﹕肺痿之候﹐久嗽不已﹐汗出過度﹐重亡津液﹐便如爛瓜﹐下如豕膏﹐小便數而不渴。渴者自愈﹔欲飲者將瘥。此由肺多唾涎﹐而無膿者﹐肺痿也。

又曰﹕肺瘡之候﹐口漧喘滿﹐咽燥而渴甚﹐則四肢微腫﹐咳唾膿血﹐或鮏臭濁沫﹐胸中隱隱微痛者﹐肺疽也。始萌則可救﹐膿成則多死。

馬益卿曰﹕肺癰治法要略﹐先以小靑龍湯一貼﹐以解其風寒邪气﹐然後以葶藶大棗瀉肺湯﹑桔梗湯﹑葦莖湯﹐﹝見《金匱要略》﹞隨證用之以取膿﹐此治腫瘍之例也。終以內補黃湯以補裏之陰气﹐此治潰瘍之例也。

薛立齋曰﹕凡勞傷血气﹐腠理不密﹐外邪所乘﹐內感於肺﹐或入房過度﹐腎水虧損﹐虛火上炎﹐或醇酒炙﹐辛辣濃味﹐燻蒸於肺﹐或咳唾痰涎﹐汗下過度﹐重亡津液﹐皆能致之。

又曰﹕大抵勞傷血气﹐則腠理不密﹐風邪乘肺﹐風熱相搏﹐蘊結不散﹐必致咳嗽者。若誤用汗下過度﹐則津液重亡﹐遂成斯證。

又曰﹕此證皆由脾土虧損﹐不能生肺金﹐肺金不能生腎水﹐故始成則可救﹐膿成則多死。苟能補脾肺﹐滋腎水﹐庶有生者﹐若專攻其瘡﹐則脾胃益虛﹐鮮有不誤者矣。

陳遠公曰﹕人有胸膈間作痛﹐咳嗽時更加痛﹐手按之更增气急﹐人以爲肺咳也﹐誰知肺熱生癰乎﹗夫肺爲嬌髒﹐藥食所不到者﹐故治之甚難﹐治法似宜瀉火以救肺﹐藥旣不入肺﹐而肺爲脾子﹐脾經未嘗不愛藥也。補脾土則土能生金﹐平肝木則金不克木﹐淸心火則火不刑金﹐三經有益於肺﹐無損於金﹐則肺气得養﹐後以消毒之品解肺之邪﹐何癰不散乎。全肺湯﹕元參三兩﹐金銀花五兩﹐麥冬二兩﹐生甘艸五錢﹐花粉﹑茯苓﹑白芍各三錢。水煎服二劑﹐痛減內消矣。﹝《冰鑑》。按癰疽證必須內消﹐不可令其出毒。內消之法﹐總不外心肝脾三經﹐而別無消癰之道也。或曰﹕肺之於腎也﹐獨不可治腎以消乎﹖然肺癰𨿽成於火灼肺金之液﹐實因肺气之自虛也﹐補腎𨿽或能使肺不來生腎﹐但肺腎相通﹐補腎之水﹐恐肺气下降﹐而火毒反不肯遽散﹐不若止治三經﹐使肺气得養﹐自化其毒﹐不遺於腎爲妙也。﹞又曰﹕人有胸膈作痛﹐咳嗽不止﹐吐痰便覺疼甚﹐按之痛不可忍﹐喉間聞鮏臭之气﹐隨吐膿血﹐此肺癰不但已成﹐而且已破矣。未破者易消﹐已破者難治﹐以膿血未能遽盡耳。然得法亦無難也。夫肺之生癰者﹐因肺火不散也﹐然肺火之來﹐因肺气之虛也﹐肺虛而後火畱於肺﹐火盛而肺結爲癰﹐不補虛以散火﹐而未成形者何以消﹐已成形者何以散﹐卽潰爛者又何以愈哉﹐是虛宜補矣。然補何髒乎﹖若補肺虛﹐而肺不能直補﹐只補胃气﹐則肺气自旺也。今癰已破﹐多吐膿血﹐則肺气尢虛﹐𨿽毒瓦斯尙存﹐不可純瀉其毒﹐於補气之中而行攻散之法﹐則毒易化﹐而正气無傷也。

完肺飲﹕人參一兩﹐元參﹑金銀花各二兩﹐蒲公英五錢﹐花粉﹑桔梗﹑生甘艸各三錢﹐黃芩二錢。水煎﹐一服膿必多﹐二劑漸少﹐又三劑疼止﹐膿血亦止﹐六劑全愈。﹝此方補胃气﹐卽瀉胃中之火﹐旺胃气而肺气自不能衰﹐瀉胃火而肺火自不能旺﹐所以敗毒生肉也。𨿽諸藥亦能入肺﹐不單入胃﹐然入胃者十之八﹐入肺者十之二﹐仍是治胃益肺之藥也。或問肺癰已破﹐病已入裏﹐似不宜升提肺气﹐南昌諭嘉言謂﹕宜引之入腸﹐而先生仍用桔梗開提肺气﹐恐不可以爲訓。嗟乎﹗余所用藥﹐無非治胃之藥﹐藥入於胃﹐有不下引入腸者乎﹗然肺气困頓﹐整肅之令不行﹐用桔梗以淸肺﹐上气通而下行更速﹐然則上之開提﹐正下行之迅逐也。﹞又曰﹕人有久嗽後肺受損傷﹐皮膚黃瘦﹐咽喉嘶啞﹐自汗盜汗﹐不得臥﹐吐稠痰鮏臭﹐毛悴色焦﹐嗽時必忍气須臾﹐輕輕吐痰﹐始覺膈上不疼﹐否則大痛﹐气息奄奄﹐入以爲肺癰也﹐誰知肺痿生瘡乎﹗本不可救﹐然治之得法﹐亦有生者。夫肺癰與肺痿不同﹐肺癰生於火毒﹐治之宜速﹔肺痿成於勞傷﹐治之宜緩。火毒宜補中用瀉﹐勞傷宜補中帶淸。淸與瀉不同﹐而補則同也。瀉中用補﹐可用大劑﹐淸中用補﹐只宜小劑﹐勿伐勿助﹐若有若無﹐始奏功也。養肺去痿湯﹕金銀花﹑麥冬各三錢﹐生地﹑百合各二錢﹐紫菀﹑百部各五分﹐生甘艸五錢﹐款冬花﹑貝母﹑白薇各三分﹐天冬一錢。水煎服﹐十劑膈疼少減﹐便有生機矣。又十劑更輕﹐又十劑漸愈﹐共六十劑始全愈也。﹝此方不寒不熱﹐養肺气於將危﹐保肺葉於將痿﹐實有奇功﹐若圖效捷於一旦﹐必致輕喪於須臾﹐寧忍耐以全生﹐勿欲速而送死。﹞又曰﹕有膏粱子弟﹐多食燔熬濃味﹐美醴香醪﹐以至舌漧喉燥﹐吐痰吐血﹐喘急膈疼﹐不得安臥﹐人以爲肺經火熾﹐誰知肺癰已成乎﹗夫肺爲五臟華蓋﹐喜淸气暢達﹐惡燥气炎蒸。今所食無非辛熱﹐則五臟之中﹐一團火气﹐火性炎上﹐而肺獨受其害﹐不能下生腎水﹐腎水無源則益加燥勢﹐必取資於肺﹐肺金又病﹐不益虛其虛而燥其燥乎﹗況各經紛紛來逼﹐火烈金刑﹐肺間生癰﹐必至之勢也。治法化毒之中﹐益以養肝降火之內﹐濟之補腎﹐庶有成者可痊﹐未成者可散也。扶桑淸肺丹﹕桑葉五錢﹐紫苑二錢﹐貝母﹑生甘艸﹑百合﹑阿膠﹑人參各三錢﹐犀角屑五分﹐款冬花一錢﹐杏仁七粒﹐金銀花﹑熟地各一兩﹐水煎調犀末﹐服數劑可收功也。﹝此方肺腎同治﹐全不降火﹐蓋五臟之火﹐因飲食而旺﹐乃虛火也。故補水而金气堅﹐虛火息﹐況補中帶散﹐則非呆補﹐火毒又易解也。﹞朱丹溪曰﹕癰疽發於內者﹐肺癰﹑肝癰﹑腎癰﹑腸癰﹑囊內癰﹑附骨癰。惟肺癰須先解表﹐今特表而出之。

陳實功曰﹕夫肺癰者﹐金受火刑之證也。蓋肺爲五臟華蓋﹐其位至髙﹐其气至淸﹐內主乎气﹐中主聲音﹐外司皮毛﹐故肺金獨旺於秋者﹐應其淸輕之候也。倘有所克﹐其病自生。先因感受風寒﹐未經發越﹐停畱肺中﹐初出其候毛聳惡風﹐咳嗽聲重﹐胸膈隱痛﹐項彊不能轉側者﹐是其眞候也。久則鼻流淸涕﹐咳吐膿痰﹐黃色腥穢﹐其則胸脇脹滿﹐呼吸不利﹐飲食減少﹐脈洪自汗﹐法當淸金甘桔湯主之﹐麥冬淸肺飲調之。亦有七情饑飽勞役﹐損傷脾肺者﹔亦有勞力內傷﹐迎風喊叫﹐外寒侵入﹐未經解散﹐致生肺癰者。脈必浮而微數﹐胸熱气粗﹐寒熱往來﹐咳嗽痰生﹐通用金鯉湯﹑蠟礬丸﹑太乙膏﹐相間服之﹐亦效。﹝《正宗》﹞又曰﹕如手掌皮粗﹐六脈洪數﹐气急顴紅﹐污膿白血﹐嘔噦溺水﹐鼻塌不飧飲食者﹐俱爲不治。

又曰﹕如身涼脈細﹐膿血交流﹐痰色鮮明﹐飲食知味﹐膿血漸止者無妨﹐反此則死。

又曰﹕如久嗽勞傷﹐咳吐痰血﹐寒熱往來﹐形體消削﹐咯吐瘀膿﹐聲啞咽痛﹐其候傳爲肺痿﹐百死一生之候。治宜知母茯苓湯主之﹐人參五味湯調之。

岐伯曰﹕凡人有病气喘嘔咳者﹐乃肺病也。肺乃金髒﹐又嬌髒也﹐居於心之上﹐瓣如蓮花﹐色紅蒂紫﹐咽管之下﹐卽是肺經司气之出入﹐不容食物。咽之上有胃厭﹐卽小舌頭也﹐胃厭遮住咽門﹐飲食之類始能直入食管﹐而下通於胃。倘人飲食之時多言﹐胃厭不及徧蔽咽門﹐設有米食之類入於气管﹐則必咳不已﹐可見气管不容一物﹐可知藥亦不能直入也。治肺之法﹐正治甚難﹐轉治以脾﹐脾气有養﹐則土自生金﹐喘咳自已。故五臟這中﹐除肺一經之外﹐俱可正治﹐獨肺經不可正治。然則肺經生癰瘍﹐何以治之耶﹖淸金消毒湯主之。﹝《祕錄》﹞又曰﹕蓋癰生胸腹之內﹐無不生於火與邪﹐若外用末藥調敷﹐則相隔甚遙﹐必須內消爲得。然癰勢甚大甚急﹐一杯水何能救車薪之火﹐故必大劑救肺消毒至聖丹煎飲﹐而火邪自散﹐而癰瘍自消。倘日以敷藥調治於皮膚之外﹐或以小劑而求散於湯餌之中﹐吾見其必死而已矣。

張仲景曰﹕瘡瘍之疾﹐發於火邪之盛﹐其由來非一日矣。欲消其火邪﹐豈是尋常細小之藥所能去乎﹖故必多用重藥以劫治之。然而散邪之藥﹐俱耗眞陰﹐多用重用﹐皆能取敗﹐惟金銀花敗毒而又不傷气﹐去火而又能補陰﹐故必須此品爲君﹐第此品性純而正﹐乃正人君子也。譬如正人君子﹐必同郡攻擊於羣小之中﹐始不致僨事而召禍﹐所以多至十兩或一斤﹐始可取勝於眉睫。然徒借此一味﹐又覺勢單力薄﹐當以他藥相助成功﹐各有妙理﹐非泛然而用之者也。或加麥冬以滋肺﹐或加歸芍以潤肝﹐或加地楡以涼大腸﹐或加甘艸以瀉火﹐或加梔子以淸熱﹐或加薏苡仁以去濕﹐惟在用者審之。

馮魯瞻曰﹕肺癰者﹐勞傷气血﹐內有積熱﹐外受風寒﹐胸中滿急﹐隱隱作痛﹐咽漧口燥﹐時出濁唾鮏臭﹐若吐膿如米粥者死。脈滑數或實大﹐凡患者右脇按之必痛﹐須用肺癰神湯﹐未成卽消﹐已成卽潰﹐已潰卽愈﹐屢用屢驗者也。﹝《錦囊》﹞又曰﹕夫人一身之气全關於肺﹐肺淸則气行﹐肺濁則气壅﹐肺熱則津不行而肌肉甲錯﹐﹝甲錯者﹐肌不潤澤也。﹞多生肺癰。癰者﹐壅也﹐肺气郁熱久壅而成也。蓋咳久傷肺﹐元气漸虛﹐其人有寒熱往來﹐自汗﹐口中有濁唾涎沫﹐或咳嗽唾中有紅綫膿血﹐或多唾涎沫而無膿﹐寸口脈數而虛澀﹐或虛洪者﹐名曰肺痿﹐熱在上焦故也。如口中辟辟燥咳﹐卽胸中隱隱痛﹐咽燥喘渴﹐四肢微腫﹐先吐血而後吐膿﹐胸中甲錯﹐或徧熱烙手﹐喜偏側於右睡而不能左臥﹐左臥則喘急不安﹐其痰似膿血鮏臭﹐以水驗之﹐則沈而不浮﹐其脈數而有力者﹐名曰肺癰。因勞傷血气﹐腠理開而受邪﹐寒搏於血﹐蘊結成癰﹐積熱不散﹐敗血爲膿﹐咳傷肺葉而成﹐按其右脇必痛者是也。若已破入風者不治。吐膿如米粥者難治。然痿爲正气虛﹐癰爲邪气實﹐其肺痿治法﹐在乎養血養气﹐養神淸金﹔而治肺癰﹐在於補養气血而兼排膿也。然肺痿亦有寒者﹐必頭眩吐涎沫而不咳﹐不渴而遺尿﹐此爲肺中冷而心中有濕液也。古人用炙甘艸﹑漧薑治之﹐以補虛勞也。

又曰﹕古一婦人二十餘歲﹐胸膺間一竅﹐口中所咳膿血與竅相應而出﹐以人參﹑歸﹑補气血之劑加退熱排膿等藥而愈。

婁金善曰﹕肺痿屬熱﹐如咳久肺傷﹐聲啞聲嘶咯血﹐此屬陰虛火熱甚﹐是本論治。

肺痿吐涎沫而不咳者﹐其人不渴必遺尿﹐小便數﹐以上虛不能制下故也。此爲肺中冷﹐必眩多涎唾﹐用炙甘艸﹑漧薑此屬寒也。肺痿吐涎多﹐心中溫液者﹐用炙甘艸湯以補虛勞也。亦與補陰虛火熱不同﹐是皆宜釐淸之﹐故肺痿又有寒熱之異也。

周文采曰﹕其候應乳上下隱隱而痛者﹐肺疽也。若肉微起者﹐肺癰也。初起俱可救﹐若日久唾膿臭敗者﹐不可治也。但診其脈微緊而數者﹐未有膿也。若緊甚而數者﹐已有膿也。若膿如粳米粥及嘔膿不止﹐其脈浮大而面色赤者﹐俱爲難治。若膿自止﹐其脈短而澀﹐面色黃白者﹐皆可治。何以言之﹖蓋脈浮大面赤﹐此心火克肺金也﹐故難治﹔若脈短澀及面白者﹐此肺气未損也﹐故可治。治法當補肺瀉火﹐止嗽定喘爲主。﹝《集驗》﹞《聖惠》曰﹕中府﹝穴名﹐在雲門下一寸六分﹐乳肋間動脈應手陷中者是也。﹞隱隱而微痛者﹐肺疽也。上肉微起者﹐肺癰也。是以候始萌則可救﹐膿成則多死。若欲知有膿者﹐但診其脈﹐若微緊而數者﹐未有膿也﹕緊甚而數者﹐已有膿也。

申斗垣曰﹕其證現於秋冬可救者﹐何也﹖肺旺於秋是也。冬寒水旺﹐子能救母﹐子母相生﹐故云可救爲順。是春夏木旺火勝之時﹐肺金病再遇火旺之時﹐爍石流金﹐金受火克﹐此爲逆﹐故難治也。﹝《啟玄》﹞李東垣曰﹕夫肺者五臟之華蓋﹐處於胸中﹐主於气﹐候於皮毛﹐勞傷血气﹐腠理虛而風邪乘之﹐內感於肺也﹐則汗出惡風﹐咳嗽短气﹐鼻塞項彊﹐胸脇脹滿﹐久久不瘥﹐已成肺痿也。肺痿之候﹐久嗽不已﹐汗出過度﹐重亡津液﹐便如爛瓜﹐下如豕脂﹐小便數而不渴﹐渴者自愈﹐欲飲者將瘥﹐此由肺多唾涎沫而無膿者﹐肺痿也。風中於衛﹐呼气不入﹔熱至於榮﹐則吸而不出。所以風感皮毛﹐熱傷血脈﹐風熱相搏﹐气血稽畱﹐蘊結於肺﹐變爲肺疽。診其脈候寸口脈數而虛者﹐肺痿也﹔數而實者﹐肺疽也。其肺瘡之候﹐口漧喘滿咽燥而渴﹐甚則四肢微腫﹐咳嗽膿血﹐或鮏臭濁沫﹐胸中隱隱微痛者﹐肺疽也。

龔居中曰﹕經曰﹐肺傷善痿﹐痿則火郁邪壅﹐致金燥烈﹐肺虛气不能升降﹐以充百脈﹐癰則金體受傷﹐肺葉焦枯﹐息亦不利﹐則火邪無以泄﹐郁遏燻蒸﹐致咯咳嗽血﹐血滲妄行﹐必中府﹑雲門隱痛﹐咳則喉腥﹐脈洪數而虛﹐久則腐化而出﹐遂成肺癰不治之證。若膿血自止﹐脈來短澀者﹐不治自愈。以脈經本部之脈在也。

馮魯瞻曰﹕咳而膺乳痛﹐卽看痰色如何。若濃濁如膿﹐或黃或赤﹐口中臭﹐卽從肺痿﹑肺癰治。以脈數而虛者爲肺痿﹔脈數而實者爲肺癰。

又曰﹕肺痿咳吐﹐咽燥欲飲水者自愈﹐張口短气者死。

卷二十一內癰部肺癰門主方

金鯉湯

﹝《正宗》﹞肺癰已成未成﹐胸中隱痛咯吐膿血者。

金色活鯉魚﹝一尾約四兩重﹞川貝母﹝一錢﹐去心﹞先將活鯉魚連鱗剖去肚腸﹐勿經水气﹐以貝母末摻在魚肚內﹐綫紮之。用上白童子小便半大碗﹐將魚浸童便內﹐重湯頓煮﹐魚眼突出爲度。少頃取起﹐去鱗骨﹐取淨魚肉浸入童便內頓熱﹐魚與童便作二三次﹐一日食盡﹐其功效甚捷。

排膿散

肺癰口吐膿血之後﹐宜服此藥﹐排膿穢﹐補肺气。

人參黃白芷五味子﹝等分﹞上研細末﹐每服三錢﹐食後蜜湯調服。

又方金銀花﹝八兩﹞當歸麥門冬﹝各二兩﹞白芍山梔﹝各三錢﹞生甘艸玄參﹝各一兩﹞水八碗煎一碗服。渣用水四碗煎半碗服。

又方蒲公英當歸生甘艸﹝各一兩﹞金銀花﹝二兩﹞乳香﹝去油研細﹞黃芩﹝各一錢﹞水五碗煎一碗﹐再入乳香細末調和服下。

淸金消毒湯

﹝《祕錄》﹞金銀花﹝八兩﹞當歸﹝二兩﹞玄參麥門冬生甘艸﹝各一兩﹞水煎服。

﹝岐天師曰﹕此方數品中﹐惟麥冬乃淸肺火之品﹐余俱入脾﹑入肝﹑入心之藥﹐而用之者何也﹖蓋入肝則平木﹐而不必肺金用力而制之﹐則肺金得養矣。入心經則心火不淩肺金﹐而肺金又得養矣。入脾則脾土能生肺金﹐而肺金又得養矣。𨿽乃治脾﹑治心﹑治肝之藥﹐似乎隔一隔二隔三治法﹐其實乃正治肺金也。

雷公曰﹕我意方中加白芍三錢平肝火﹐使心火弱不來克肺也。

孫眞君曰﹕隔一隔二隔三之治﹐其實原正治肺經﹐此等議論大開聾聵﹐凡肺病皆宜如此治之﹐勿謂天師專治肺癰立論﹐而不通於凡治肺病也。

救肺敗毒至聖丹

﹝岐天師﹞。

金銀花﹝十兩﹞玄參麥門冬﹝各三兩﹞生甘艸﹝五錢﹞水十碗﹐煎四碗服。

肺癰神湯

﹝《錦囊》﹞薏苡仁﹝五錢﹞黃﹝蜜炙﹞白芨金銀花桔梗﹝各一錢﹞川貝母﹝一錢六分﹞甜葶藶﹝八分微炒﹞陳皮甘艸節﹝各一錢二分﹞薑水煎﹐食後徐徐服。新起加防風一錢﹐去黃﹔潰後加人參一錢﹔久不斂加合歡皮一名夜合﹐卽槿樹皮一錢。

肺癰久不斂口者﹝《馮氏錦囊》﹞合歡樹皮﹑白蘞煎服最佳。

桔梗湯

治咳膿腥血肺癰。

桔梗﹝炒﹞貝母桑白皮﹝炙﹞枳殼黃﹝炙﹞當歸防己地骨皮﹝各一錢﹞甜葶藶﹝炒﹞栝蔞仁杏仁﹝杵﹞薏苡仁﹝各五分﹞百合﹝炒﹞五味子﹝炒杵各一錢五分﹞作三劑﹐水煎服。

歷驗方陳芥菜鹵服之。埋地下三年者﹐每早用數匙衝開水服﹐或作醬油入菜喫一百二十天﹐不可間斷。

又方陳芥菜灰﹐白湯調下﹐可許見效一半。

又方白芨研細末。每服三錢﹐入藕粉內調服﹐不過三五兩卽愈。或燉蛋糕或和粥中服之﹐並效。

又方扁柏葉搗取自然汁半杯﹐入麥芽糖二兩﹐隔水燉化﹐淸晨衝開水服之﹐三次自愈。

韋廟獨行方治心胸甲錯爲肺癰﹐黃昏湯主之。

夜合皮﹝夜合樹﹐按本艸卽烏農樹也。﹞掌大一片﹐水三升﹐煮取二升﹐分再服。

肺癰第一次服四劑。﹝錢靑掄。﹞薏苡仁條芩苦絲瓜甘艸﹝各一錢﹞川貝母赤芍栝蔞仁桔梗廣陳皮升麻牡丹皮﹝各一錢二分﹞引加黑棗二个﹐生薑一片﹐食後煎服。如大便不通加火麻仁。

第二次服四劑。

川貝母赤芍天花粉甘艸栝蔞仁杏仁連翹獨活知母桔梗百合﹝各等分﹞燈心﹝十根﹞白果肉﹝七个﹞食後煎服。

第三次服四劑。

川貝母甘艸栝蔞仁獨活天花粉桔梗麥門冬赤芍知母百合﹝各等分﹞燈心﹝十根﹞白果肉﹝七个﹞照前服。以後白鯗﹑紅蘿卜﹑鴨蛋終身不可食﹐食則後發不治。大葷一年後方可喫﹐茹齋更妙。

又方綠橘葉洗淨搗絞汁一盞服之﹐吐出膿血卽愈。

奇驗方﹝周鶴仙。﹞凡人肺癰初起時咳﹐兩胸脇卽疼者是也。卽宜速服此方﹐神效。

玄參﹝八兩﹞天門冬﹝四兩﹞桔梗﹝二兩﹞甘艸﹝一兩炙﹞水十碗煎至二碗﹐再入蒲公英﹑金銀花各五錢﹐再煎至一碗﹐飯食後服之。初起者卽消﹐日久者卽生肉﹐眞奇方也。

又方洋糖﹝二斤半﹞牯豬肚﹝一副﹞杉木炭﹝一分﹞肉桂﹝一分﹞糯米﹝七粒﹞將豬肚洗淨﹐以上項藥裝入肚內綫縫好﹐鍋煮一大塊﹐每早割一塊﹐水酒下。葷只喫牯豬肉﹑肚肺﹑鯽魚﹐余俱戒﹐一百二十天全愈﹐屢效。每淸早未洗面時﹐用陳芥菜鹵沖水飲一盅﹐洗面後再喫制豬肚。

又方用日久齷齪竹燈掛子一个﹐連宿油垢燒灰存性﹐研末﹐黃酒送下三錢卽愈﹐極奇神效方﹐不可輕忽。

肺癰神方﹝何繼充家寶﹐曾救治多人﹐眞神方也。﹞懷生地﹝酒炒二錢五分﹞麥門冬﹝二錢﹞薏苡仁﹝四錢﹞當歸﹝酒浸﹞棗仁﹝炒﹞大貝母蘇子桔梗栝蔞仁百合﹝各一錢﹞牡丹皮桑白皮﹝蜜炙各七分﹞白芨﹝八分﹞炙甘艸﹝二分﹞漢防己﹝六分﹞黃﹝一錢二分﹞白水煎。加減法﹕若睡不寧用棗仁﹐睡旣寧卽去棗仁﹐加北五味子七粒﹔如咳嗽气促﹐去桔梗加款冬花一錢﹔咳嗽作惡心﹐加土炒白術一錢。

滋陰淸化丸

﹝何繼充。﹞天門冬﹝去心﹞甘枸杞麥門冬﹝去心﹞知母﹝酒洗﹞生地﹝酒洗﹞當歸﹝酒洗﹞熟地﹝酒煮﹞川貝母﹝去心各二兩﹞北五味﹝七錢﹞粉丹皮山萸肉玄參﹝各一兩﹞白茯苓懷山藥﹝各一兩五錢﹞上爲末﹐煉蜜爲丸﹐空心白湯送下三錢。

百合湯

肺癰主方。

棗仁懷生地當歸黃漢防己蘇子栝蔞仁桑白皮川貝母百合薏苡仁牡丹皮甘艸桔梗白水煎。有嗽加款冬花。

肺癰神方眞麻油浸三稜﹑白果收藏﹐浸二年者須服五六枚﹐浸三四年者只服二枚卽愈。

肺癰奇方石膏寒水石鵝管石井泉石龜背石﹝火﹐人乳內淬存性﹞川貝母﹝各一兩﹞炙甘艸﹝三錢﹞款冬花﹝五錢焙﹞上乳極細末聽用﹐臨臥時用細芽漱口﹐再將藥稱一分裝在蘆柴管內﹐按在喉嚨口用气慢慢吸進喉中﹐仰臥片時﹐再飲茶二三口吞下﹐待至五更時又如此吸一服。

桔梗杏仁煎

﹝張景嶽。﹞治咳嗽吐膿﹐痰中帶血或胸隔隱痛將成肺癰者﹐此方爲第一。﹝此桔梗湯之變方也。﹞桔梗杏仁甘艸﹝各一錢﹞金銀花麥門冬夏枯艸百合阿膠連翹﹝各二錢﹞紅藤貝母﹝各三錢﹞枳殼﹝一錢五分﹞水二盅煎八錢﹐食遠服。﹝如火盛兼渴者加天花粉二錢。﹞

皂莢丸

治肺癰咳逆上气﹐時時唾濁﹐但坐不眠。

皂莢﹝刮去皮﹑弦﹐酥炙﹞爲末蜜丸。以棗膏和湯服三丸。﹝諭嘉言曰﹕火熱之毒結聚於肺﹐表之理之﹐溫之淸之﹐曾不少應﹐堅而不可攻者﹐令服此丸﹐庶幾無堅不入﹐聿成洗蕩之功﹐不可以藥之微賤而少之也。本方加蛤粉等分爲末﹐名皂蛤丸﹐治婦人風邪客於乳房﹐而成奶癰﹐每服二錢酒下﹐此藥能導其汗﹐散其風邪﹐汗出而病自愈矣。﹞救肺癰垂危仙方魚鮏艸煎湯打雞蛋喫﹐不過數次﹐卽可回生。

卷二十一內癰部腎癰門主論

經曰﹕京門隱隱痛者腎疽﹐其上肉微起者腎癰。﹝京門穴﹐又名腎募﹐在身側腰中監骨下肋間。﹞《素問》曰﹕腎癰腳下至小腹滿。﹝大奇論曰﹕腳下當作下。﹞張仲景曰﹕小腹痛而痞堅者﹐腎癰也。小便數而似淋者﹐腸癰也。

王肯堂曰﹕腎癰京門穴必隱痛微腫﹐令人寒熱往來﹐面白不渴﹐少腹及肋下脹塞滿。由腎虛不足之人﹐房勞太過﹐身形受寒﹐邪气自外乘之。初宜五積散加細辛﹔寒盡痛止﹐宜桂附地黃丸調理。

卷二十一內癰部胃癰門主論

經曰﹕中脘隱隱痛者胃疽﹐其上肉微起者胃癰。﹝中脘穴﹐又名胃募﹐在臍上四寸。﹞又曰﹕胃脘癰﹐人迎脈逆而盛。

《素問》﹕帝曰﹕人病胃脘癰者﹐診當何如﹖岐伯曰﹕診此者當候胃脈﹐其脈當沈細﹐沈細者气逆﹔﹝《甲乙經》沈細作沈澀。﹞逆者人迎甚盛﹐甚盛則熱。人迎者胃脈也﹐逆而盛則熱聚於胃中而不行﹐故胃脘爲癰也。﹝病能篇。﹞《聖濟錄》云﹕胃脘癰﹐由寒气隔陽﹐熱聚胃口﹐寒熱不調﹐故血肉腐壞。以气逆於胃﹐故胃脈沈細。以陽气不得上升﹐故人迎熱盛﹐令人寒熱如瘧﹐身皮甲錯﹐或咳嗽﹐或嘔膿唾血。若脈洪數﹐膿成也﹐急排之。脈遲緊﹐瘀血也﹐急下之﹐否則其毒內攻﹐腐爛腸胃矣。

李東垣曰﹕臟腑腸胃內瘡內疽﹐其疾隱而不見﹐目旣不見﹐手不能近﹐所爲至難﹐可以診其脈而辧之﹐亦可知矣。有胃脘癰者﹐當候胃脈﹐人迎者﹐胃脈也。其脈沈細者气逆﹐逆則甚﹐甚則熱聚胃口而不行﹐胃脘而爲癰也。若其脈洪數者﹐膿已成也﹔設脈遲緊﹐𨿽膿未就﹐已有瘀血也。宜急治之。不爾﹐則邪气內攻﹐腐爛腸胃﹐不可救也。﹝《十書》﹞《百效全書》云﹕胃脘居心穴之下﹐其生癰也﹐外證寒熱如瘧﹐胃濁則肺金失養﹐或咳或嘔﹐或唾膿血﹐皮膚錯縱。多因飲食七情火郁﹐彼又外感寒气﹐使熱濁之气塡塞胃脘﹐胃中淸气下陷﹐故右關脈來沈細﹐胃中又爲寒气所隔﹐故人迎脈來緊盛﹐有此二脈﹐胃癰始成。宜大射幹湯。如痰气上壅﹐甘桔湯﹔大便不利﹐太乙膏作丸服之﹔小便赤澀﹐腹滿不食﹐三仁湯﹔膿出食少﹐補中益气湯。

竇漢卿曰﹕凡內癰﹐余嘗以薏苡仁湯﹑牡丹皮散﹑太乙膏治之亦效。若吐膿血﹐飲食少思﹐宜助胃壯气爲主﹐而佐以前法﹐不可專治其瘡。﹝《全書》﹞朱丹溪曰﹕內疽者﹐因飲食之毒﹐七情之火相郁而發﹐用射幹湯主之。

馮魯瞻曰﹕胃癰者﹐胃爲水谷之海﹐多气多血多熱﹐若邪熱內泊﹐則兩熱相合﹐故結爲癰。而胃脈必沈細﹐人迎必甚盛﹐蓋胃脈見於右關﹐本宜洪大而反沈細者﹐足見胃气之逆也。人迎者﹐胃經穴名﹐在結喉兩旁﹐亦有動脈應於其間﹐見於左寸。今若人迎甚盛﹐而右關沈細﹐則愈見熱壅聚於胃口而不行﹐故不能充於脈耳。人見人迎脈盛﹐誤爲傷寒﹐禁其飲食﹐則必死。﹝《錦囊》﹞又曰﹕胃脘癰者﹐何以別之﹖《內經》云﹕人病胃脘癰者﹐當論脈沈細﹐沈細者气逆﹐逆者人迎反甚﹐則熱聚於胃口而不行﹐故胃脘爲癰也。治法與腸癰同﹐初以疏利之藥導其滯﹐次用排膿消毒托裏之藥調之﹐此其大法也。

張仲景曰﹕胃癰初起﹐中脘穴必隱痛微腫﹐寒熱如瘧﹐身皮甲錯﹐並無咳嗽咯吐膿血﹐由飲食之毒﹐七情之火﹐熱聚胃口而成癰也。脈來沈數者﹐淸胃射幹湯下之。若脈澀滯者﹐瘀血也﹐牡丹皮湯下之。脈洪數者﹐膿已成也﹐赤豆苡仁湯排之。體倦气喘作渴﹐小水頻數者﹐肺气虛也﹐補中益气湯加麥味補之。

卷二十一內癰部胃癰門主方

大射幹湯

治胃癰始成。

射幹升麻白術赤芍藥赤茯苓山梔仁水煎熟﹐入蜜生地汁和服。

甘桔湯

治胃癰痰气上壅。

甘艸桔梗麥門冬﹝各一兩﹞水煎服。

三仁湯

治胃癰小便赤澀﹐腹滿不食。

薏苡仁桃仁冬瓜子仁牡丹皮水煎服。

射幹湯

射幹升麻犀角麥門冬元參大黃黃芩﹝各一錢﹞芒硝梔子竹葉﹝各五錢﹞水煎服。

赤豆苡仁湯

赤小豆防己薏苡仁甘艸﹝各等分﹞水煎﹐食遠服。

卷二十一內癰部大腸癰門主論

經曰﹕天樞隱隱痛者大腸疽﹔其上肉微起者大腸癰。﹝天樞穴﹐又名大腸募﹐大腸募在臍旁開二寸。﹞陳遠公曰﹕人腹中疼甚﹐手不可按﹐右足屈而不伸﹐人以爲腹中火盛而存食也﹐誰知大腸生癰乎﹗凡腹痛足不能伸者﹐俱腸癰也﹐而大腸癰足猶不能伸也。但大腸生癰﹐無不成於火﹐火盛不散則結郁成癰矣。

然火之有餘﹐本水之不足﹐水衰則火旺﹐火無水制﹐乃養成其毒耳。治法不必治火﹐壯水以制火﹐毒瓦斯自消矣。淸腸飲﹕金銀花三兩﹐當歸二兩﹐地楡﹑麥冬﹑元參各一兩﹐苡仁五錢﹐生甘艸三錢﹐黃芩二錢﹐水煎服。一次痛少止﹐二劑足可伸﹐又二劑毒盡。﹝此方活血解毒﹐𨿽瀉火而實滋陰也﹐相濟相成﹐取效如神耳。倘不益陰以潤腸﹐惟攻毒以降火﹐則大腸先損﹐何能勝火毒淩灼哉﹐無怪治之不效也。《冰鑑》﹞又曰﹕大腸生癰﹐右足不伸﹐腹疼甚﹐便出膿血﹐肛門如刀割﹐此已潰爛也。能食者生﹐不能食者死。然不能食之中﹐亦有非因火毒之熾而然者﹐又不因其不能食而棄之也。凡生癰疽﹐俱以有胃气爲佳﹐爲胃气無論陰毒陽毒﹐多不可救。故陰疽證必以扶胃气爲第一﹐少加敗膿祛毒﹐則正气無傷﹐火毒易散﹐今大腸癰破而不思食﹐則胃气盡絕﹐大危證也。不急補胃﹐而惟治癰﹐必死之道矣。開胃救亡湯﹕人參﹑山藥﹑薏仁﹑元參﹑白術各一兩﹐金銀花二兩﹐生甘艸三錢﹐山羊血一錢研﹐水煎調服﹐一劑胃開﹐二劑膿少﹐三劑疼止﹐四劑全愈。﹝此方救胃而敗膿祛毒已在其中﹐妙在銀花治毒﹐仍是滋陰之品﹐爲瘡家奪命之將軍﹐乃至仁至勇之帥。又得參術輔助其力﹐則散毒猶神。山羊血止血解渴﹐且善通气﹐引各藥直入癰中以解散之﹐合而治之﹐調合有人﹐撫綏有人﹐攻剿有人﹐安得不勝乎﹗自然胃气開﹐化精微而轉輸於大腸也。倘胃气未傷﹐服之尢效﹐切勿疑而不用﹐以枉人性命耳。﹞又曰﹕大腸生癰﹐小腹痛甚﹐淋瀝不已﹐精神衰少﹐飲食無味﹐面色痿黃﹐四肢無力﹐自汗盜汗﹐夜不得臥﹐人以爲火盛生癰也﹐誰知水衰不能潤腸耳﹗夫大腸不能傳導者﹐全賴腎水灌注﹐今因醉飽房勞﹐過傷精力﹐大泄其精﹐以致火動水涸﹐又加生冷兼進﹐以致气血乖違﹐濕動痰生﹐腸胃痞塞﹐運化不通﹐气血凝滯而成癰也。

然則生癰之先﹐本腎水之不足﹐玆癰潰之後﹐又復流其水﹐是虛其虛矣。若作火毒治﹐鮮不變爲死證﹐必須大補腎水﹐並補脾胃之气﹐則脾胃化精生水更易枯涸也﹐腸一旦得滂沱之潤﹐自然沾足重蘇﹐不治癰而癰已化﹐气血足而肌肉生也。加味六味地黃湯以治之﹕熟地二兩﹐山藥﹑山萸各八錢﹐丹皮六錢﹐澤瀉一錢﹐白茯苓三錢﹐人參﹑麥冬各一兩﹐黃五錢﹐水煎服﹐數劑疼止神健。﹝按六味補腎水﹐加參﹑﹑麥冬﹐補脾胃之土﹐土旺而肺自旺﹐肺與大腸相表裏﹐又爲腎之母﹐母子相需﹐表裏相顧﹐故奏功如神也。﹞王肯堂曰﹕大腸癰多大便墜腫﹐初起發熱惡風自汗﹐身皮甲錯﹐按之腹內急痛。

卷二十一內癰部小腸癰門主論

經曰﹕關元隱隱痛者小腸疽﹐其上肉微起者小腸癰。﹝關元穴﹐又名小腸募﹐在臍下三寸。﹞《千金》曰﹕腸癰之爲病﹐小腹腫﹐彊按則痛﹐便數似淋。

《厥論》曰﹕少陽厥逆﹐機關不利。機關不利者﹐腰不可以行﹐項不可以顧﹐發腸癰不可治﹐驚則死。

王肯堂曰﹕《千金》謂妄治必殺人。腸癰爲病﹐小腹重而彊按之則痛﹐便數似淋﹐時時汗出﹐復惡寒﹐身皮甲錯﹐腹皮急如腫狀﹐其脈數者﹐小腸有膿也。﹝《準繩》﹞陳無擇曰﹕腸癰爲病﹐身甲錯﹐腹皮急﹐按之濡﹐如腫狀﹐腹無聚積﹐身無熱﹐脈數﹐此爲腸內有膿﹐久積陰冷所成也。故《金匱》有用附子溫之。其脈遲緊者﹐膿未成﹐可下之﹐當有血﹔洪數者﹐膿已成﹐不可下﹐此以內結熱所成也﹐故《金匱》有用大黃利之。

張仲景曰﹕腸癰﹐小腹痞堅﹐蓋小腹痛而痞﹐小便數而似淋者。腸癰﹐卽肺癰肝癰之屬。

巢氏曰﹕洪數者已有膿﹐脈若遲緊者未有膿。甚則腹脹大﹐轉側有水聲﹐或繞臍生瘡﹐或膿自臍出﹐或大便出膿血。

張景嶽曰﹕經言腸癰爲病不可驚﹐驚則腸斷而死。故患是者其坐臥轉側﹐極宜徐緩﹐時時少飲薄粥及八珍湯﹐固其元气﹐靜養調理﹐庶可保其有生。﹝《全書》﹞薛立齋曰﹕此證因七情飲食所致。

又曰﹕若臍間出膿者不治。

孫眞人曰﹕腸癰小腹重﹐彊按之則痛﹐小便如淋﹐時時汗出﹐復惡寒﹐身皮甲錯﹐腹皮急﹐加腫甚者﹐腹脹大轉側有水聲﹐或繞臍生瘡﹐膿從臍出﹐或從大便下﹐乃七情飲食所致。脈遲緊者未有膿也﹐大黃湯下之﹔洪數者﹐已有膿也﹐薏苡湯排之﹔小腹疼痛﹐小便不利﹐膿壅滯也﹐牡丹皮散主之。

陳實功曰﹕腸癰初起﹐發熱惡寒﹐脈芤而數﹐皮毛錯縱﹐腹急漸腫﹐按之急痛﹐大便墜重﹐小便澀滯若淋﹐甚者臍突腹脹﹐轉側水聲﹐皆由濕熱瘀血流入小腸而成癰也。﹝《正宗》﹞又曰﹕男子暴急奔走﹐以致腸胃傳送不能舒利﹐敗血濁气壅遏而成。婦人產後體虛﹐多臥未經起坐而成。婦人坐艸艱難﹐用力太過而成﹐婦人分娩後﹐失逐敗瘀﹐以致敗血停積腸胃﹐結滯而成。饑飽勞傷﹐擔負重物﹐致傷腸胃而成。醉飽房勞﹐過傷精力﹐或生冷並進﹐以致气血乖違﹐濕動痰生﹐多致腸胃痞塞﹐運化不通﹐气血凝滯﹐皆能致之。

又曰﹕初起未成﹐小腹殷殷作痛﹐儼似奔豚﹐小便淋瀝者﹐當以大黃湯下之﹐瘀血去盡自安﹔體虛脈細﹐不敢下者﹐活血散瘀湯和利之。

又曰﹕腹濡而痛﹐小腹急脹﹐時時下膿者﹐毒未解也﹐用牡丹皮湯治之。

又曰﹕已成﹐腹中疼痛﹐脹滿不食﹐便淋刺痛者﹐薏苡仁湯主之。

又曰﹕如膿從臍出﹐腹脹不除﹐飲食減少﹐面白神疲﹐此乃气血兩虧﹐宜用八珍湯加牡丹皮﹑肉桂﹑黃﹑北五味斂而補之。

又曰﹕如積襲日久﹐因循不識此證﹐誤作脹病治之﹐以致毒攻五內﹐腸胃受傷﹐或致陰器攻爛﹐腐靨黑斑﹐色敗無膿﹐時流污水﹐腹連陰痛﹐煩躁不止﹐身熱口漧﹐衾幃多臭﹐臥房難進者﹐俱爲不治。

馮魯瞻曰﹕小腸癰作痛者﹐其身甲錯﹐腹皮緊﹐按之濡﹐如腫狀﹐腹常痛或繞臍生瘡﹐急宜下之。﹝《錦囊》﹞又曰﹕一室女時患腹痛﹐食少面黃肌瘦﹐幼科治以退熱消積﹐女科治以通經行血﹐大方以虛而議補﹐俱不效。後有識者曰﹕脈大而尺獨數﹐肌膚甲錯﹐﹝甲錯﹐不滑澤也。﹞此小腸有癰﹐膿已成而將潰矣。亟與葵根一兩﹐金銀花三錢﹐甘艸節一錢﹐皂角刺﹑陳皮各二錢﹐再劑而膿血大潰﹐更以太乙膏同參治之﹐一月始安。

又曰﹕腸癰是膏粱積熱所致。其候身皮甲錯﹐腹皮急﹐按之濡﹐如腫狀﹐繞臍生瘡﹐小腹按之則痛﹐溲數似淋﹐腹脹惡寒﹐身熱自汗。如脈沈緊而未有膿﹐須急解毒﹔如脈洪數已有膿﹐須急下膿﹔若小腹痛而小便閉者﹐是膿壅滯也。然腸癰爲病﹐切不可驚﹐驚則腸斷﹐故坐臥轉側﹐切宜徐緩﹐並飲薄粥及八珍湯以固元气﹐靜養調理﹐庶可保也。

李東垣曰﹕腸癰繞臍生瘡﹐膿從瘡出者﹐有出臍中者。惟大便下膿血者﹐自愈也。﹝《十書》﹞申斗垣曰﹕腸內生癰﹐當驗證明白﹐不可妄治﹐妄則殺人。其病小腹重﹐按之痛﹐小便如淋﹐時時汗出惡寒﹐身皮錯﹐腹皮急﹐繞臍生瘡﹐或臍出膿﹐或大便膿血。如左腫甚者﹐左寸洪數﹐是小腸癰﹔右腫甚者﹐右寸洪數﹐是大腸癰。﹝《啟玄》﹞朱丹溪曰﹕肌膚甲錯﹐腹皮緊小﹐腹痛小便以淋﹐時時汗出或引大腹痛﹐按之濡﹐若腫狀﹐腹無積聚﹐身不發熱﹐脈不弦數﹐此腸中有癰﹐久積陰冷所致。宜用濁熱之劑以溫發之﹐故《金匱》有用附子溫之者。

何氏曰﹕凡腸癰男左女右﹐腳曲不能伸者是。若誤作陰疝與傷寒治之﹐爲禍不小。﹝《濟生》﹞胡公弼曰﹕按臍下一寸三分﹐卽腸之屈曲間﹐大腸左盤﹐小腸右曲。其生癰也﹐由冷毒積久﹐腸濃而不能發越於外﹐故生於內﹐外視之無形﹐重按之痛甚﹐毒生於左側左足不能伸﹐毒生於右側右足不能伸﹐生毒之外肌膚微有皺紋﹐細觀亦覺微腫。此證當服牛膠酒吞太乙膏丸追膿解毒﹐治一不善﹐則難救矣。﹝《靑囊》﹞竇漢卿曰﹕膀胱有熱﹐蓄毒不流﹐結成此候﹐以致臍中堅硬結核﹐小便疼痛﹐日夜下利無度是也。外宜用連須蔥十根搗爛罨臍上。

又曰﹕婦人腸癰與男子不同﹐乃心經毒流小腸經﹐發在臍中﹐堅硬如石﹐此是惡候也﹐宜內托。

又曰﹕腸癰﹐若大便或臍間出膿者﹐不治。

《內經》曰﹕腸癰爲病不可驚﹐驚則腸斷而死﹐故患是者﹐其坐臥轉側﹐務宜徐緩﹐時少飲薄粥及服八珍湯﹐固其元气﹐靜養調理﹐庶可保全其生。﹝《全書》﹞《千金方》灸法﹕曲兩肘﹐正肘頭銳骨﹐灸百壯﹐下膿血而安。

《脈經》﹕問曰﹕羽林婦病何以知腸有癰﹖師曰﹕脈滑而數﹐滑則爲實﹐數則爲熱﹔滑則爲榮﹐數則爲衛﹔衛數下降﹐榮滑上升﹐榮衛相干爲敗濁﹐小腹痞堅﹐小便或澀﹐或自汗出﹐或復惡寒﹐膿爲已成﹐設脈遲緊﹐則爲瘀血﹐血下卽安。

陳遠公曰﹕有腹疼口渴﹐左足不伸﹐伸則疼甚﹐手按之猶不可忍﹐人以爲腸中生癰也。然腸癰有大小腸之分﹐屈右足者﹐大腸生癰也。屈左足者﹐小腸生癰也。今屈左足是小腸生癰矣。但大腸癰易治﹐小腸癰難醫﹐以大腸可瀉﹐小腸難瀉也。然得法又何不可瀉哉。蓋大腸瀉火從糟粕而出﹐小腸瀉火從溲溺而泄也。泄毒至神湯﹕銀花三兩﹐茯苓﹑薏苡各一兩﹐甘艸﹑車前子﹑劉寄奴﹑澤瀉各三錢﹐肉桂一分。水煎服﹐一劑水如注﹐二劑疼大減﹐三劑全愈。此方俱利水之味﹐只金銀花消毒﹐何神奇至此﹖蓋小腸之毒﹐必須內消﹐內消之藥﹐捨金銀花無他味可代﹐以他味消毒﹐皆損正气﹐而小腸決不可傷﹐故以金銀花爲君也。但此物不能入小腸﹐今同茯苡車澤之類引入小腸﹐又少加肉桂引入膀胱﹐從溲溺而化﹐又恐火毒太旺﹐各藥不能迅逐﹐加入寄奴之速祛﹐甘艸之緩調﹐旣無畱滯之患﹐又無峻烈之害﹐火毒自從膀胱小腸出也。﹝《冰鑑》﹞又曰﹕人有腹痛呼號﹐卻在左腹﹐按之疼不可忍﹐人以爲食積在大腸也﹐誰知小腸生癰乎﹗凡腸癰必屈足﹐而今足不屈﹐似非腸癰。然癰生腸內者必屈其足﹐在大腸內者屈右足而不伸﹐在小腸內者屈左足而不伸﹐若癰生腸外﹐皆不屈足。疼在左則小腸生癰﹐疼在右則大腸生癰也。至食積燥屎之痛﹐時疼時止﹐生癰之痛﹐乃定而不移﹐痛而不止也。故疼在左﹐乃小腸之外生癰也﹐癰生二腸之內﹐尙可破潰﹐生於腸外不可使潰﹐以腸外無可出之路﹐皆死證也。而小腸尢甚﹐必早治之。內化丹﹕金銀花四兩﹐車前子五錢﹐白茯苓﹑薏仁各一兩﹐生甘艸三錢。水煎服﹐三劑疼止﹐四劑全愈。﹝此卽前方之變也﹐前方利水之中﹐行其敗毒之法。此方入當歸二兩﹐利水之中補血敗毒之法也。蓋癰破利水而毒隨水出﹐易於祛除。癰未破﹐不補血以利水﹐則水泄而血虛﹐難於消化﹐同中之異﹐不可不知﹐總宜早治﹐否則癰𨿽愈而瘀血流於腸外﹐必有終身腹痛之病也﹐愼之。﹞又曰﹕有腹疼驟甚﹐小便流血﹐左足不能伸﹐人以爲小腸癰也﹐誰知小腸火盛乎﹗夫小腸生癰﹐必屈左足﹐今足不伸﹐明是生癰﹐而曰火盛者何故﹖不知生癰必有其徵﹐未有一旦驟生而卽流血者也。癰日久而生膿﹐膿欲盡而血出﹐豈有不潰而先出血者﹐然今足不伸何也﹖蓋小腸與大腸不同﹐小腸細而大腸寬﹐寬者可以容邪﹐細者難以容邪﹐必然之理也。小腸受火煎熬﹐腸中逼迫﹐腸不能舒﹐而左足暫屈﹐不若生癰者長屈而不伸也。勿以足不伸卽信是癰﹐妄行解毒。然何以辧之﹖初病之時﹐辧其小便中有血無血耳。初痛而足屈﹐小便無血﹐乃是生癰﹔初痛而足屈﹐小便有血﹐乃是火痛﹐不可差也。治法瀉其火邪﹐不必化毒而痛止足伸矣。小柴胡湯加味以治之﹕柴胡﹑半夏﹑甘艸各一錢﹐人參二錢﹐茯苓五錢﹐黃芩三錢。水煎服。一劑足伸﹐二劑血痛俱止。﹝按小柴胡湯非治小腸之方也﹐何從應效如此之捷﹖夫小腸火盛者﹐起於肝膽之郁也﹐木郁則火生﹐不敢犯心而犯小腸耳。夫火性炎上﹐今反下熾﹐拂火之性矣﹐所以小腸受而作痛也。小便流血者﹐乃小腸之血爲火所逼﹐血恐爲火灼幹﹐越出小腸之外﹐直走膀胱﹐反使水道不行而流血也。小柴胡舒肝之气﹐則火气上炎﹐其性旣順﹐又得茯苓淸滲水气﹐水流而血自歸經﹐此方之所以奇耳。﹞

卷二十一內癰部腸癰門主方

救腸敗毒至聖丹

﹝岐天師﹞金銀花﹝八兩煎汁二碗﹞當歸﹝三兩﹞地楡﹝一兩﹞薏苡仁﹝五錢﹞水十五碗煎二碗﹐分作二服﹐上午一服﹐臨睡一服﹐二劑愈。初起宜服。

牡丹皮散

﹝《千金》﹞牡丹皮﹝五錢﹞栝蔞仁﹝去油三錢﹞桃仁﹝去皮﹑尖﹐研﹐二十粒﹞薏苡仁﹝一兩﹞白水煎服。﹝按《金匱要略》云﹕牡丹皮散用冬瓜子仁﹐非栝蔞仁﹐蓋冬瓜子仁主解毒護膜﹐濃腸生肌之功。﹞

活腸散毒丹

﹝華眞君。﹞治已成內必出毒﹐用以助其潰膿。

當歸金銀花﹝各二兩﹞生甘艸﹝三錢﹞地楡牛膝﹝各一兩﹞水煎取汁一碗﹐調乳香﹑沒藥末各一錢五分飲之。渣水再煎一碗﹐又調乳香﹑沒藥末各一錢五分飲之。大約早服頭煎﹐晚服二煎﹐二劑全好。

芭蕉散

﹝孫欽武﹞芭蕉根切片焙榦爲末﹐將豬胰子煮爛蘸藥末食之。二三次卽愈。

腸內生癰﹝《千金》﹞瓜子三升搗碎﹐以水三大碗煎至一大碗﹐分三次服。

小腸癰﹝《濟生》﹞當歸尾白芥子﹝炒﹐研末﹞尖檳榔﹝小者﹞栝蔞﹝打碎﹞蘇木﹝各一錢﹞枳殼紅花﹝各八分﹞薏苡仁﹝炒二錢﹞桃仁﹝去皮﹑尖﹐打碎﹐二錢﹞白芍藥﹝一錢五分﹞水二盅煎一盅先將黑白牽牛頭末各等分﹐以生蜜爲丸﹐虛人二錢﹐實人三錢﹐以煎湯送下。

腸癰﹝《祕方》﹞凡小腸堅硬如掌而熱﹐按之則痛﹐肉色如故﹐或赤微腫﹐小便頻數﹐汗出憎寒﹐脈緊實而有力﹐服此神效。

大黃﹝炒﹞朴硝﹝各一錢﹞桃仁牡丹皮白芥子﹝各二錢﹞空心煎服。

肚癰大小腸癰冬瓜癰。﹝《抄本》﹞白芷綠豆大黃﹝各二錢﹞乳香沒藥﹝各一錢﹞番木鱉﹝二枚去毛﹞當歸尾﹝一錢五分﹞研末﹐每服二錢﹐酒調服﹐以平爲度。

肚癰腸癰神效奇方木瓜白芷獨活甘艸節連翹金銀花蒼術﹝各一錢﹞川貝母牛膝生地﹝各二錢﹞當歸﹝五錢﹞好酒二碗煎一碗﹐空心服。至重者四五服必效。忌發風動气之物﹐煎時忌見婦人雞犬。並治一切無名腫毒﹐一劑見效。

腸癰胃癰肺癰腹癰神方﹝胡石臣。﹞黃﹝酒炒﹞黃芩﹝各三錢﹞連翹白芷﹝各一錢﹞穿山甲﹝炙二錢﹞露蜂房﹝陳醋浸數次﹐三个﹞蜈蚣﹝酒浸炙二十條﹞上爲細末﹐用水或米粥疊丸如綠豆大﹐曬漧收貯。又用生大黃爲末水疊丸如綠豆大﹐曬漧另貯。如有前證年壯者﹐兩宗丸藥各三錢﹐或酒或開水送下。虛弱人前丸用三錢﹐大黃丸或二錢或一錢五分服之﹐其毒瓦斯膿血皆從大腸而出矣。亦有從口內出者。

腸癰祕方﹝張景嶽。﹞凡腸癰生於小肚角﹐微腫而小腹隱痛不止者是。若毒瓦斯不散漸大﹐內攻而潰則成大患﹐急宜以此藥治之。先用紅藤一兩許﹐以好酒二碗煎一碗﹐午前一服醉臥之。午後用紫花地丁一兩許﹐亦如前煎服﹐服後痛必漸止爲效。然後服後末藥除根。

大黃瓦龍蟬蛻僵蠶﹝各二錢﹞石﹝此艸藥也﹞當歸﹝各五錢﹞老蜘蛛﹝二个﹐提放新瓦上以酒盅蓋定﹐外用炭火幹存性﹞上爲末﹐每空心用酒調服一錢許﹐日逐漸服自消。

卷二十一內癰部三焦疽門主論

經曰﹕丹田隱隱痛者三焦疽﹐其上肉微起者三焦癰。

王肯堂曰﹕三焦癰石門穴﹝又名三焦募﹐在臍下二寸。﹞必隱痛微腫﹐令人寒熱往來﹐二便祕澀﹐由濕熱遇寒凝結而成﹐治法與大小腸癰同。

卷二十一內癰部痞積瘕門主論

書云﹕積聚大小一轍﹐但人大气壯無積﹐人小气弱積多﹐故積論偏重啞科。

夫不言痢﹑瀉﹑疳三者﹐而僅言積﹐治未病之源也。更不言六聚﹐而先言五積﹐從其難者而言之也。聚與積總因食物不化﹐陰血凝聚﹐源同而名異。經曰﹕積者五臟所生﹐聚者六腑所成﹐气之所積名曰積﹐气之所聚名曰聚。聚者﹐陽气也﹐故陽浮而動﹐其气運轉不定﹐遇滯卽止﹐發無本根﹐痛無常處﹐气旺漸消﹐不治自己。積者﹐陰气也﹐故陰沈而伏﹐蓄積一處而不行﹐發有常處﹐其痛不離其部﹐陰屬裏﹐治之爲難。積有常所﹐有形之血也﹐聚無定部﹐無形之气也。積塊者痰與食﹐積﹐死血也。凡面黃浮腫﹐腹脹虛鳴﹐小便如油﹐毛髮焦黃﹐下痢赤白﹐目珠黃赤﹐徧體虛腫﹐當腹倍熱﹐遇食肚疼﹐昏困多睡者﹐皆是積候﹐宜急治之。若至面白喘急﹐或面黑眼直﹐漧嘔不食﹐瀉住又瀉﹐腹急如鼓﹐項軟口噤﹐手足俱細者﹐並爲不治。然有五臟爲積之名﹐﹑瘕﹑痞﹑癖四証之別﹔食﹑乳﹑气三積之分﹐虛﹑實﹑驚﹐諸積之異。

先舉五臟之積而詳之。肝之積名曰肥气﹐在左脇下﹐形如覆杯﹐有頭有足﹐如龜鱉狀。

心之積名曰伏梁﹐起於臍上﹐大如手臂﹐上至心下。脾之積名曰痞气﹐在於胃脘﹐覆大如盤。肺之積名曰息賁﹐在右脇下﹐覆如大杯。腎之積名曰奔豚﹐發於少腹﹐上至心下﹐如豚奔走之狀﹐或上或下﹐亦無定時﹐此五積之候也。者﹐按之應手﹐亦如五積之不移﹐瘕者﹐假物成形﹐如魚鱉石瘕之類。者﹐皮濃也﹐在肌肉之門而可見者也。癖者﹐僻也﹐內結於隱僻﹐外不可見也。乳積者﹐吐瀉兼作﹐气息酸臭﹐因乳哺失調所致也。食積者﹐腹堅熱渴﹐或瀉或嘔﹐腸鳴腹痛﹐因飲食過餐而得也。气積者﹐腹痛啼叫﹐痢如蟹渤﹐因物觸忤兒﹐或食母气乳而得也。虛積者﹐乳食不化﹐一身浮腫﹐虛中受積也。實積者﹐肚熱糞硬﹐身熱而渴﹐嗜食善饑﹐實熱蘊積也。驚積者﹐因驚時與食﹐口穢而黃﹐當腹疼痛也。治之之法﹐寒者溫之﹐熱者淸之﹐實者行之﹐虛者調之﹐驚者和之。治積惟有挨積﹑磨積﹑消積﹑化積﹐而無迅下之理。

丹溪曰﹕凡積不可用下藥﹐徒損眞气﹐病亦不去﹐況積之成也﹐正气不足﹐而後邪气踞之﹐如小人在朝﹐由君子之衰也。正气與邪勢不兩立﹐一勝則一負﹐邪气日昌﹐正气日削﹐不攻去之﹐危亡從及﹐然攻之太急﹐正气轉傷。國中末之三法﹐不可不明也。初者病邪初起﹐正气尙彊﹐邪气尙淺﹐則任受攻﹔中者受病漸久﹐邪气較深﹐正气較弱﹐任受且攻且補﹔末者病魔經久﹐邪气侵淩﹐正气消殘﹐則任受補。蓋積之爲義﹐匪朝伊芳夕所以去之﹐亦當有漸﹐攻之愈亟﹐則傷正气﹐正傷則不能運化而邪愈固矣。更宜審明何經受病﹐受傷何物﹐從其因以治之。

昔張子和動輒言下﹐下之當也。仲景三承气湯審之詳密﹐可下不可下﹐急下何積何藥﹐分毫不爽。寒積巴豆感應丸﹐熱積大黃承气湯﹐血積桃仁﹑紅花﹐下水牽牛﹑甘遂﹐水中之血虻虫﹑水蛭﹐虫積檳榔﹑雷丸。今人畏而不敢下者﹐不明之罪﹔無忌而妄用者﹐殺人之罪﹔消虛者當扶助正气﹐消息推蕩之﹐愼勿孟浪戕人天年。

五積當從郁論﹐《難經》所謂因受勝己之邪﹐傳於己之所勝﹐適當旺時﹐拒而不受﹐因畱爲積﹐此皆抑鬱不伸而受其邪﹐故五積六聚﹐治同郁斷。伏梁者心之郁﹐肥气者木之郁﹐痞气者土之郁﹐息賁者金之郁﹐奔豚者水之郁﹐郁者气不舒而抑鬱成積﹐不獨聚可以气言也。故治積之法﹐以理气爲先﹐則津液流行﹐積聚何由而成﹐然更不可不兼以補也。蓋壯者气行則已﹐怯者著而成病。故積之爲積﹐本於气虛血弱之人﹐故曰壯人無積﹐虛則有之。善治積者﹐不必問其何經何髒﹐必先調其中气﹐使能飲食﹐气血卽旺﹐積滯自消﹐卽壯實而宜消者﹐亦當以補血補气之藥兼服。經曰﹕大積大聚﹐其可犯也﹐衰其半而已。故消積及半﹐純與甘溫調養﹐使脾血健運﹐則余積不攻自退﹐所謂養正則邪自除﹐猶滿座皆君子﹐則一二小人﹐自無容身之地﹔若欲積盡而後止胃气之存也﹐無幾矣。

積聚痞塊之證﹐皆內爲喜﹑怒﹑憂﹑思﹑悲﹑恐﹑驚七情所致﹐若以五臟傳克成積﹐不亦求之太過乎﹗蓋气血榮衛一身﹐上下周流﹐無時少息﹐一旦七情感動五志之火﹐火性炎上﹐有升無降﹐以致气液水谷不能順序﹐稽畱爲積也必矣。丹溪曰﹕气不能成塊成聚﹐夫塊乃有形之物﹐乃痰與食積死血而成。凡在中爲痰飲﹐在右爲食積﹐在左爲血塊﹐何以明之﹖夫左關肝膽之位﹐藏血液﹐右關脾胃之位﹐藏飲食﹐所以左邊有積則爲血塊﹐右邊有積則爲食積﹐而其中間則爲水谷出入之道路﹐五志之火燻蒸水谷而爲痰飲﹐所以中間有積﹐則爲痰飲也。治法因所因從其類以治之。大抵積之初多屬寒﹐而積之久則爲熱矣。宜知新久之異﹐以分辛溫﹑辛平﹑辛涼三者之宜。然人之積塊疝气心腹等﹐痛本多屬熱﹐而方中又多用桂附熱藥﹐卻又不發藥毒者﹐蓋因諸積﹑諸痛喜溫而惡寒﹐熱藥與病情相和﹐況積久成郁而火邪深矣﹐若見寒愈逆﹐見熱愈喜﹐兩熱相從﹐是卽所謂亢則害承乃制﹐從治法也。世人見其投熱不爲熱誤﹐遂以是寒爲屬沈寒痼冷﹐恣投熱劑﹐以致眞气被蝕﹐陰血漧枯﹐不可爲矣。抑嘗論之﹐醫爲病所困者﹐惟陰虛之難補﹐久積之難除﹐故玉山自倒﹐陰虛之謂也﹐養虎遺患﹐久積之謂也。人之罹此二者﹐須節欲以養性﹐內觀以養神﹐淡泊自如﹐從容自得﹐然後委之於醫﹐方能爲爾保也。

者﹐是因飲食得之。痛刺脇肋﹐心胸煩悶﹐飲食不下﹐吐逆惡心﹐日久不治﹐漸成結。又曰﹕食結其證屬陰﹐陰主靜﹐故定於一處而不移。

瘕者﹐是因傷血得之。其狀胸膈煩悶﹐痛引少腹﹐時或攻築上搶心胸﹐𨿽不阻食﹐漸成瘕結﹐又曰血結。然此與﹐總因榮衛俱虛﹐風寒襲於外﹐飲食滯於中﹐久而不化則邪並於陰而爲﹔邪並於陽則爲瘕。瘕者假物象形﹐動而不息﹐去來無常﹐或兩脇間有塊如石﹐按之則痛﹐不按則輕﹐久而不已﹐面黃肌瘦﹐肚硬而脹﹐腹現靑筋﹐晝涼夜熱﹐食減飧泥﹐成爲疳積。治宜調脾養胃﹐磨積消疳﹐非一日一夕可愈也。

痞者﹐是因傷气得之。其候心腹膨脹﹐肚大脇滿﹐痛刺往來﹐住在左肋﹐面黃肌瘦﹐倦怠無力﹐久而不治漸成痞塊。痞者﹐寒也。結者﹐實也。凡熱气蘊於胸膈之間﹐停飲聚於腹脇之內﹐於是榮衛不得流行﹐腑臟不得宣通﹐而乃成結也﹐不可迅下﹐否則邪反堅結﹐經所謂著而不去﹐其病爲實矣。惟宜安胃理脾﹐佐以順气化滯。若胸中气不通泰而如痞者﹐乃正气不運所致﹐不可作有形攻治。蓋胸爲受气之所﹐虛則受而不能行﹐實非物也﹐故曰﹕痞者否也。

癖者﹐是因積得之。其證如腸癖之疾﹐便利無度﹐似痢非痢﹐似虫非虫﹐或下鮮血﹐肚腹幹痛﹐心胸滿悶﹐久久不治﹐則頑結不散﹐有類痞狀。蓋由乳哺失調﹐停滯爲積﹐久則血膜並聚﹐脇旁結癖﹐時時作痛﹐或發潮熱﹐又有食癖乳癖﹐疳癖驚癖﹐虛癖痰癖之分﹐其傷气血一也。若至面色紫黑﹐肚脹如鼓﹐湊心刺痛﹐忽瀉鮮血﹐唇舌皆黑﹐漧嘔气促﹐皮焦斑紫﹐吐瀉出虫﹐腸鳴自利﹐體虛發搐﹐面靑流涎﹐手足心腫﹐面黑瀉黑者﹐並皆不治。

錢仲陽曰﹕癖塊者﹐僻於兩脇﹔痞結者﹐居於中脘。此因乳哺失調﹐飲食停滯﹐邪气相搏而成。醫者多用克伐﹐脾胃必虛﹐久而不愈﹐必先以固胃气爲主﹐使養正則結自除。若欲直攻其結﹐不但不消﹐抑亦損其脾土﹐脾土虧損﹐必變證百出矣。宜朝服補中益气湯﹐夕服千金消癖丸﹐間服治之獲效多矣。﹝《幼科痞塊論》﹞酒積輕者葛根﹑神曲﹑黃連﹐白豆蔻。甚者甘遂﹑牽牛。

气積輕者木香﹑枳殼﹑濃朴﹑橘紅。甚者枳實﹑牽牛。

蟹積紫蘇。

痰積輕者半夏﹑栝蔞。甚者滚痰丸。老痰海石﹑瓦楞子。皮裏膜外芥子。

水積輕者五苓散。甚者商陸﹑甘遂﹑芫花。

茶積輕者姜黃﹑芝麻。甚者茱萸﹑椒姜。

谷積輕者麥芽﹑神曲﹑砂仁。甚者雞內金。

肉積輕者山楂﹑阿魏。甚者砂﹑硝石。

蛋積白豆蔻﹑橘紅﹑豆豉﹑薑汁。

魚鱉積紫蘇﹑橘紅﹑木香﹑薑汁﹐白馬尿專治鱉瘕。

虫積雄黃﹑錫灰﹑檳榔﹑雷丸﹑蕪荑﹑榧子﹑使君子﹑川楝子。

狗肉積杏仁﹑山楂。

血積輕者漧漆﹑桃仁﹑丹皮﹑歸尾﹑赤芍﹑紅花。甚者大黃﹑虻虫﹑水蛭﹑穿山甲﹑花蕊石。

果積丁香﹑肉桂﹑麝香。

麥積蘿卜子﹑姜﹐酒煎。

卷二十一內癰部痞積瘕門主方

化痞膏

生大黃﹝一兩﹞半夏荊三稜蘇木穿山甲陳皮當歸尾全蠍番木鱉紅花陳枳殼濃朴蓬莪術血餘大貝母川烏天南星香附赤芍藥艸烏堅檳榔﹝各三錢﹞蜈蚣﹝十條﹞巴豆仁﹝五十粒﹞大鱉﹝一个切四塊﹞桃枝楊枝桑枝槐枝﹝各十寸﹞蔥﹝十根﹞水紅花子﹝五錢﹞白鳳仙根﹝五根﹞用麻油三斤同煎﹐藥枯去渣再入東丹二十四兩收之成膏﹐取起冷定篩入後藥攪勻。

阿魏蘇合油﹝各五錢﹞血竭眞沒藥﹝去油﹞肉桂孩兒茶潮腦滴乳香﹝去油﹞虎骨﹝﹞靑黛﹝各三錢﹞冰片麝香漧漆﹝各二錢﹞皮硝﹝一兩﹞瓦楞子﹝三錢﹞共乳極細末篩入膏內﹐攪勻攤貼。

淨府湯

治小兒一切癖塊﹐發熱口干等證。

柴胡山楂肉豬苓白茯苓澤瀉莪術﹝醋炒﹞三稜﹝醋炒﹐各一錢﹞黃芩白術﹝去蘆﹞半夏﹝薑汁炒﹞人參﹝各八分﹞胡黃連甘艸﹝各三分﹞姜棗爲引﹐煎服。

千金消癖丸

蘆薈陳皮﹝去白﹞濃朴﹝薑汁炒﹞靑黛廣木香檳榔﹝各一錢﹞麥芽﹝炒﹞神曲水紅花子﹝各四錢﹞使君子﹝去殼﹞胡黃連香附﹝水浸﹞莪術﹝醋炒﹞三稜﹝醋炒﹞山楂肉白茯苓白術﹝去蘆﹞人參﹝去蘆﹞甘艸﹝炙﹐各一錢﹞上爲末﹐將阿魏一錢水和面打糊爲丸綠豆大﹐每服五十丸米飲下。

克堅膏

﹝《回春》﹞專治小兒癖塊﹐發熱羸瘦者。

木鱉子川烏穿山甲甘遂當歸甘艸﹝各八錢﹞眞香油一斤入藥熬成黑色﹐濾去渣再慢火熬﹐次下黃丹八兩﹐熬至滴水成珠﹐離火加﹕砂﹝三錢﹞麝香﹝一錢﹞水紅花子皮硝硼砂阿魏蘆薈﹝各五錢﹞爲末。入內攪勻攤貼。

先用皮硝水洗皮膚﹐方貼癖處﹐二三日後覺肚內作痛﹐四五日發癢。糞後有膿血之物﹐是其驗也。

抓癖膏

﹝李滄溪。﹞桃仁﹝四兩﹞白蠟﹝四錢﹞生豬腦子血餘香油桐油上俱下鍋內﹐文武火熬至腦子盡濾去渣﹐次下黃丹十四兩熬成膏﹐待再溫下﹕胡黃連白芷紅花蘇木三稜莪術﹝各三錢﹞當歸尾砂﹝各五錢﹞麝香﹝一錢五分﹞各爲細末﹐入前膏內攪勻收貯﹐勿令泄气。有塊先用皮硝煎洗癖處﹐次用姜擦﹐方用絹帛攤貼後﹐用鞋底炙熱熨之五七十徧﹐覺內熱方可。癖卽消縮如神。

消癖驗方﹝《懷徳堂祕錄》﹞每一歲用鱉甲﹝一个醋炙﹞全蠍﹝三隻去頭﹑足﹐新瓦上焙漧用﹞雄黃﹝二分﹞研細末﹐用芝麻一撮略炒﹐白糖霜拌﹐五更時送下﹐十歲服十服﹐二十歲服二十服﹐卽愈。

又方﹝抄本。﹞全蠍﹝三个去頭﹑足﹞土鱉虫﹝二个去足﹞大桑虫﹝二个﹞同焙漧﹐用幹芝麻一撮﹐銅杓內炒燥﹐爲末﹐用上好建糖調﹐五更服﹐酒漿送下。

瘕痞塊。﹝無見和尙。﹞阿魏全蠍﹝各二錢﹞金頭蜈蚣﹝全用一條﹞大黃﹝酒炒﹐一兩﹞皮硝﹝三兩﹞大人用五分﹐小兒用三分﹐裝入雞蛋內飯上蒸熟﹐火酒送下﹐每晚喫一个﹐七晚喫七个﹐不過十日半月攺換顏色。

化痞膏

﹝劉長隨。﹞當歸尾紅花金銀花三稜白芥子莪術葫蘆巴昆布生地黃桃仁亂頭髮大黃熟地黃鱉甲穿山甲﹝各一兩﹞海藻兩頭尖阿魏萆麻子川烏巴豆仁黃連天南星漏蘆大貝母半夏川萆大戟胡黃連甘遂鳳仙子芫花海浮石阿膠威靈仙檳榔直僵蠶全蠍瓜兒竭乳香﹝去油﹞粉甘艸金綫重樓沒藥﹝去油﹐各三錢﹞土木鱉番木鱉獨蒜﹝各三十个﹞蜈蚣﹝三十條﹞水紅花子﹝四兩﹞鮮商陸﹝八兩﹞活鯽魚﹝一个重半斤﹞麻油﹝三斤﹞黃丹﹝飛﹐曬炒﹐一斤半﹞麝香﹝一錢﹞上藥除乳﹑沒﹑竭﹑麝﹑阿魏五味另研收貯﹐臨攤摻膏藥上。

羣藥同油熬膏法修合。

化痞丸

﹝劉長隨。﹞莪術﹝醋炒﹞海浮石﹝﹞瓦楞子﹝﹞漧漆大茴香山楂穿山甲丁香五靈脂白芷陳皮玄胡索廣木香牡丹皮靑皮枳殼桔梗胡椒神曲蒲黃香附桃仁紅花川芎當歸濃朴砂仁鱉甲﹝醋炒﹞朴硝﹝各三錢﹞阿魏﹝五錢﹞小茴香赤芍藥使君子﹝淨肉﹞桂皮鐵花粉﹝各四兩﹞水紅花子﹝四兩﹞上爲末﹐皂莢煎湯疊丸桐子大﹐每服三十丸﹐壯實人可加至四五十丸﹐日三服﹐俱酒下﹐一料可治二人。

敷羸瘦不堪之痞塊﹐不能用克伐藥者。

朱砂銀朱飛丹明雄阿魏﹝各三錢﹞砂﹝一錢﹞鴿糞﹝炒五錢﹞麝香﹝五分﹞皮硝﹝明淨者﹐研細一斤﹞共研勻﹐用豬尿胞一个畱小口﹐做一漏斗插口內﹐將藥末徐徐裝入﹐再用火酒一斤燉熱泡入胞內﹐將尿胞頭折轉紮緊﹐預將患處用皮硝四兩﹐白酒一斤煎數滚洗患處﹐再將尿胞紮上﹐用布裹緊﹐三日解去﹐又換一个﹐大建奇功﹐屢驗。

阿魏保生膏

專治痞塊積聚﹐凡年髙之人﹐諸病不能服藥者﹐但將此膏貼心口上﹐卽開胃進食﹐功難盡述。

先用眞麻油二十兩﹐浸楡﹑桑﹑桃﹑柳﹑槐各二十一段﹐熬枯再下﹕萆麻仁巴豆﹝各一百二十粒﹞大風子﹝淨肉﹞土木鱉番木鱉﹝各五十个﹞穿山甲﹝炙二十片﹞白附子當歸白芷﹝各五錢﹞大黃﹝二兩﹞甘艸﹝三錢﹞核桃肉﹝一斤﹞熬枯濾去渣﹐復入淨鍋內熬至滴水成珠﹐下飛淨血丹八兩﹐成膏再下﹕乳香﹝去油﹞沒藥﹝去油﹞兒茶血竭阿魏﹝各五錢﹞冰片﹝一錢﹞麝香﹝三錢﹞水紅花熬膏﹝四兩﹞攪勻﹐老嫩得宜收貯﹐勿泄气﹐每用狗皮攤貼﹐諸證如神。

痞塊。﹝徳宗和尙治黃總兵。﹞人參白術阿魏石斛萊菔子﹝各五錢﹞水紅花子﹝一兩﹞胡黃連蘆薈柴胡枳實臭蕪荑川芎﹝各三錢﹞川黃連使君子﹝淨肉﹞靑黛靑皮木香夜明砂龍膽艸﹝各三錢五分﹞蛤蟆皮﹝炒二張﹞沈香﹝二錢五分﹞三稜﹝醋拌炒﹞莪術﹝醋拌炒﹞檳榔蒼術﹝各五錢五分﹞陳皮﹝三錢五分﹞麥芽﹝五錢﹐同巴豆肉三錢炒﹐去巴豆不用﹞共爲細末﹐用犍豬肝煮爛搗丸如桐子大﹐每服三錢﹐米湯送下。

化痞膏

﹝徐聲士﹞活腳魚﹝五斤﹞莧菜﹝十斤﹞同入壇內蓋好﹐俟腳魚﹑莧菜化成臭水﹐傾入淨鍋內﹐加麻油五斤﹐穿山甲四兩﹐熬枯濾淸﹐復入淨鍋內熬至滴水成珠﹐入密陀僧細末收之﹐老嫩得宜收貯﹐用紅布或緞攤貼。

賽金丹

﹝胡寧憲﹞巴豆霜麝香﹝各五分﹞五靈脂﹝去砂土淨﹞廣木香﹝各一兩﹞生川烏﹝重五六錢的一个﹞母丁香﹝二錢﹞上研細末﹐用大黑棗三十枚去皮核﹐微曬搗膏﹐和藥丸如指頂大﹐每日臥睡時﹐松蘿茶送下一丸﹐服至四十日﹐不可間斷﹐輕者無影無形﹐重者仍有微影﹐自可除根不發。每次日早膳勿食油膩﹐午飯不忌﹐惟麵食粘滯之物﹐俱宜少進。

痞塊。﹝駱潛庵﹞大荸薺一百个﹐古錢二十个﹐花頭海蜇一片炒﹐皮硝四兩﹐燒酒三斤﹐共一處浸七日後﹐每日早上喫荸薺四个﹐逐加至十个止﹐卽消。

大紅丸

治血塊血虫﹐一切大人小兒積痞。

眞血竭乳香﹝各一兩﹞辰州箭頭朱砂﹝五錢﹞巴豆﹝四錢﹞研極細末﹐初研散開﹐研至自潤成塊﹐瓷盒盛之。看人大小虛實﹐小兒麻子大三粒﹐大人豆子大三粒﹐俱溫水送下行。熱水作痛。倘積重多年者﹐先用使君子生熟各三个﹐上午食之﹐下午方服前藥﹐前晚不可夜飯。置淨桶看藥與積俱下否﹐如藥未出﹐積亦未出﹐將溫酒一杯催之。

七轉靈應丹

治新舊諸積諸气﹐婦人血瘕﹐小兒疳積﹐一切心痛﹐諸般虫積。

白蕪荑﹝五錢﹐取末四錢﹞牽牛﹝五兩﹐取頭末三兩﹞檳榔﹝五兩﹐取淨末三兩﹞大黃﹝五兩﹐取淨末三兩﹞木香﹝五錢﹐取淨末三錢﹞雷丸﹝四兩﹐取淨末三兩﹞錫灰﹝一兩﹐取煨淨末三錢。﹞共取各淨末一處拌勻﹐蔥白一斤煮沸湯﹐露一宿爲丸如黍米大﹐每服三四錢﹐老年幼弱減半﹐俱用蔥白湯﹐露一宿﹐早晨空心冷下﹐取出病根。如欲大便﹐須在內房﹐不可見風日﹐晚用溫粥補之。忌生冷硬物葷腥﹐一月後用四君加減﹐補助胃气。

一方有使君子一兩﹐鶴虱五錢。

一方治酒積面黃黑色﹐腹脹不消。甘遂一錢爲末﹐以豬槽頭肉一兩切細﹐搗爛和末﹐作一丸﹐紙裹火煨令香熟﹐取出臨臥細嚼酒咽﹐取出病根。

消積丸

廣皮三稜莪術檳榔靑皮枳實蘿卜子麥芽艸豆蔻﹝各一兩﹞濃朴山楂﹝各一兩五錢﹞神曲﹝二兩﹞廣木香﹝七錢﹞爲末﹐黑砂糖丸重一錢﹐空心白湯調服。

淸塊丸

﹝卽《千金方》硝石大黃丸﹐須度虛實用。﹞硝石﹝六兩﹞人參甘艸﹝各三兩﹞大黃﹝八兩﹞爲末﹐以三年米醋三升﹐置瓷器中火煎﹐先納大黃﹐不住手攪﹐使微沸一刻﹐乃下余藥﹐又一刻微火熬攪﹐可丸則取丸之如雞子中黃大﹐每一丸米飲下。服後當下如爛肉﹐或米泔赤黑等色。下後避風﹐冷啖軟粥﹐將息之。

男子痞塊婦人血塊極妙﹐藥性不猛而效速。

阿魏﹝一兩﹞生漆﹝濾去渣淨﹞木耳﹝爲末﹐各四兩﹞黃蜜﹝六兩﹞錫罐一个﹐盛藥封固﹐放鍋內水煮三炷香﹐取起冷定﹐每服二茶匙﹐燒酒送下﹐日進三服。忌油膩發气物。

治血塊丸

﹝丹溪曰瓦櫳子能消血塊。﹞海粉﹝醋煮﹞三稜莪術﹝醋煮﹞紅花五靈脂香附﹝各等分﹞石碱﹝減半﹞共爲丸﹐白術湯吞下三十丸。

脇間生毒如鱉形﹐以鮮蝦羹食之。卽不痛者﹐乃眞鱉瘕。白馬尿治之﹐甚妙。

喜食香油者﹐乃誤吞人發入胃﹐血裹化爲虫。雄黃五錢﹐水煎服。

肥兒丸

小兒脾疳痞積﹐黃瘦肚大﹐口臭飧泥﹐消虫進食。

神曲﹝炒﹞胡黃連麥芽﹝炒﹐各五錢﹞檳榔﹝去臍一个﹞廣木香﹝一錢﹞使君子﹝去殼﹞肉豆蔻﹝面裹﹐煨去油﹐各二錢五分﹞爲末﹐蒸餅丸黍米大﹐米飲服。

三聖膏

鍛石﹝十兩﹐篩過極細炒紅﹞好醋熬成膏﹐入大黃末一兩﹐官桂末五錢攪勻﹐瓦器封貯紙攤﹐烘暖貼患處。

卷二十二腦背部

自腦後﹑肩脊﹑背腹癰疽﹐皆匯於此部中﹐以便檢閱參治。

卷二十二腦背部腦疽門主論

r腦疽p04﹣a41a154。bmpr《鬼遺方》云﹕正腦上一處起爲腦癰及腦疽﹐腦鑠並在大椎骨上﹐入髮際生。

王肯堂曰﹕腦癰皮起﹐易得破穴﹐急破急出膿不害。腦疽皮濃﹐難得破穴﹐須急發內毒﹐使破穴方可。腦鑠一處初起如橫木掘﹐上起頂門﹐下止大椎﹐發腫如火燒﹐其色靑黑如靴皮﹐大硬不見膿﹐卽損外皮﹐如犬咬去肉之迹﹐難愈。﹝《準繩》﹞《靈樞經》云﹕陽气大發﹐消腦澑項﹐名曰腦爍。其色不樂﹐腦項如刺以鍼﹐煩心者死﹐不可治。

薛立齋曰﹕腦屬足太陽膀胱經積熱﹐或濕毒上湧﹐或陰虛火熾﹐或腎水虧損﹐陰精消涸﹐始成疽也。

陳遠公曰﹕有生疽於頭頂者﹐始名腦疽。若對口偏對口﹐俱非眞腦疽也。此疽九死一生﹐大約生此疽者﹐皆腎火沸騰也。腦爲髓海﹐通於腎﹐腎無火則髓不能化精﹐腎多火髓亦不能化精﹐不但不化精﹐而隨火升降﹐且化爲毒以生癰疽矣。蓋腎之化精﹐必得腦中之气以相化﹐若腦中無非腎火﹐勢必气化爲火﹐火性炎上﹐不及下降﹐卽於腦中髓海自發其毒﹐較之腦气不流而爲毒者更甚。故往往有更變形容﹐攺換聲音﹐瘡形紫黑﹐煩躁口漧﹐甚至腦骨俱腐﹐片片脫下﹐野狼狽之狀﹐不可言語形容者﹐又何以救之耶﹗此證須問飲食若何﹐倘飲食知味﹐卽可用藥。名曰五聖丹﹕金銀花八兩﹐玄參﹑麥冬各三兩﹐黃四兩﹐人參二兩。水煎服﹐四劑漸愈﹐攺用十全大補湯﹐重四兩﹐服四劑﹐又攺用八味地黃湯﹐恣其酣飲﹐自可痊愈矣。此救九死一生之法﹐然捨此實無第二法也。此疽得於房術者居多﹐興陽澀精﹐俱是丹石燥烈之品﹐霸阻精道﹐日積月累﹐眞陰枯爍﹐髓竭火發﹐遂至潰頂而不可救﹐人又何苦博女子之歡﹐喪千金之命耶﹗﹝《冰鑑》﹞竇漢卿曰﹕腦疽若色黯不潰﹐或潰而不斂﹐乃陰精消涸﹐名曰腦爍﹐爲不治。﹝《全書》﹞

卷二十二腦背部髮際疽門主論

r髮際疽p04﹣a41a155。bmpr王肯堂曰﹕髮際瘡﹐初起如粟米﹐頭白肉赤﹐熱痛如錐刺﹐婦人患此者多﹐丈夫患此者少。始因風濕上攻﹐或因風熱上壅﹐若如芡實﹐漫腫寒熱﹐或痛或癢者﹐是髮際疽也。﹝《準繩》﹞《心法》曰﹕此疽生項後髮際﹐形如黍豆﹐痛如錐刺﹐癢如火燎﹐破津膿水亦有浸淫發內者﹐此由內郁濕熱﹐外兼受風相搏而成。腫髙腫者易治﹔平塌漫腫﹐毒流肩背﹐未膿先腐者﹐難治。十四日得膿爲吉。

卷二十二腦背部後腦發門主論

r後腦發有正有偏p04﹣a41a156。bmpr申斗垣曰﹕玉枕疽卽後腦發。乃足太陽兼督脈陽維脈所主﹐多血少气﹐在玉枕二穴風府穴端。﹝《啟玄》﹞陳實功曰﹕玉枕疽生於腦後枕骨﹐中堅而難潰﹐痛引肩項﹐鼻塞气粗﹐此足太陽膀胱濕熱凝滯而成﹐痛癢不一。﹝《正宗》﹞

卷二十二腦背部頭後蜂窩疽門主論

申斗垣曰﹕蜂窩疽乃熱毒結成﹐形如蜂窩﹐中多碎孔﹐多生頭後。痛紅腫者可治﹔疾發者難治。毒流兩肩不可救矣。﹝《啟玄》﹞胡公弼曰﹕此證與蜂窩發背不同﹐與對口同治。﹝《靑囊》﹞

卷二十二腦背部夭疽銳毒門主論

r銳毒p04﹣a41a157。bmpr

左名夭疽﹐右名銳毒﹐生於耳後一寸三分陷中。致命之處。

陳實功曰﹕夭疽銳毒﹐生於耳後一寸三分致病之處。左爲夭疽﹐夭者﹐妖也﹐妖變之物﹐屬於肝木。右爲銳毒﹐銳者﹐利也﹐鋒利之器﹐屬於肺金。二者皆起於積想在心﹐謀慮不決﹐以致火旺而又郁﹐郁而又旺﹐誠爲險惡之候。故形多堅硬﹐頭多隱伏﹐未潰先黑﹐未膿先腐﹐臭穢易生﹐元气易敗。凡得此者﹐毒多不得外發﹐後必內攻而死。初起生於隱微﹐令人多不知覺﹐及其知覺﹐毒已入內矣。倘紅活髙腫﹐易於膿腐者﹐無妨。﹝《正宗》﹞汪省之曰﹕夭疽銳毒﹐又名痼發﹐又名耳後發。﹝《理例》﹞胡公弼曰﹕耳後銳毒﹐乃心腎二經受毒。若不急治﹐恐熱气壅心﹐毒攻喉下﹐必致傷命。﹝《靑囊》﹞

卷二十二腦背部耳下石疽門主論

r石疽p04﹣a41a158。bmpr馮魯瞻曰﹕耳下石疽者﹐不膿不疼是也。大宜養肝血﹐滋腎水﹐溫補可化。如少年脈實者﹐少佐以淸肝﹐然不可輕用行气破血之藥。﹝《錦囊》﹞汪省之曰﹕石疽多生耳項。﹝《理例》﹞竇漢卿曰﹕石疽與石癰同﹐惟石疽深寒客於經絡﹐血气結聚不散﹐隱於皮內﹐堅腫按之如石﹔此毒若連頸項之節﹐內先腐爛﹐方出皮膚。如膿出頸項者卽死。初起宜艾火灸三四十壯﹐發於額面者﹐不可灸也。

又曰﹕商陸搗敷石疽最效。

卷二十二腦背部項門癰門主論

汪省之曰﹕項門癰乃陰陽不調﹐气熱壅上﹐結在風府之傍﹐聚而成毒﹐傷於腦後。此惡候也。治同癰疽法。﹝《理例》﹞r項門癰p04﹣a41a159。bmpr

卷二十二腦背部項上肉龜瘡門主論

《心法》曰﹕肉龜瘡﹐卽胖人項後髮際疽。蓋胖人項後髮際肉濃而多折紋﹐其發反刺瘡內﹐因循日久不瘥﹐又兼外襲風寒﹐凝結形如臥瓜﹐破爛津水﹐時破時斂﹐俗名謂之肉龜。經年不愈﹐亦無傷害。

卷二十二腦背部項後生疙瘩門主方

項後生疙瘩﹐肉色不變﹐不論大小﹐年深日久者。

生山藥﹝去皮一塊﹞萆麻仁﹝十粒﹞搗爛。攤帛上貼之﹐奇驗。

卷二十二腦背部失榮證門主論

r失榮證p04﹣a41a160。bmpr陳實功曰﹕失榮證得之於先得後失﹐始富終貧﹐亦有𨿽居富貴﹐其心或因六欲不遂﹐損傷中气﹐郁火相凝﹐隧痰失道﹐停結而成。其患多生肩之上﹐初起微腫﹐皮色不變﹔日久漸大﹐堅硬如石﹐推之不移﹐按之不動。半載一年﹐方能作痛﹐气血日衰﹐形容瘦削﹐破爛紫斑﹐滲流血水﹐或腫泛如蓮﹐穢气燻蒸﹐晝夜不歇﹐平生疙瘩﹐愈久愈大﹐越潰越堅﹐犯此俱爲不治。當以和榮散堅丸﹑飛龍阿魏化堅膏治之﹐𨿽不能愈﹐誠緩命之金丹也。治此證與乳巖相似。﹝《正宗》﹞

卷二十二腦背部失榮證門主方

和營散堅丸

﹝《正宗》﹞失榮證堅硬如石﹐不熱不紅﹐漸腫漸大者服。

人參當歸身白術白茯神香附廣橘紅熟地﹝各二兩﹞天南星貝母柏子仁遠志牡丹皮酸棗仁﹝各一兩﹞角沈蘆薈﹝各八錢﹞龍齒﹝一對﹐﹐如無龍齒﹐以鹿角尖二兩﹐代之。﹞朱砂﹝六錢﹐乳細爲衣。﹞上爲末﹐煉蜜丸桐子大﹐每服八十丸﹐食後用合歡樹根皮煎湯送下。患者若攺往從新﹐淡薄甘命﹐其中有得愈者﹐十中一二﹐否則難脫然也。

飛龍阿魏化堅膏

﹝《正宗》﹞治失榮證及癭癅﹑乳巖﹑瘰﹐結毒初起﹐堅硬如石﹐皮色不紅﹐日久漸大﹐或疼或不疼﹐但未破者﹐俱用此貼。用蟾酥丸藥末一料﹐加金頭蜈蚣五條﹐炙黃去頭足﹐研末同入熬就﹔乾坤一气膏二十四兩化開﹐攪極均﹐重湯內頓化﹐紅緞攤貼﹐半月一換。輕者漸消﹐重者亦可停止﹐常貼保後無虞矣。

卷二十二腦背部天柱疽門主論

王肯堂曰﹕天柱疽生天柱骨上﹐極癢入骨﹐惡心吐逆﹐肩背拘急。急用隔蒜灸﹐癢止爲度。灸而有泡者吉﹔無泡者凶。服發汗劑得汗可治﹔無汗難治。若潰後神昏嘔噦﹐惡心血不止者死。﹝《準繩》﹞

卷二十二腦背部夭壽疽門主論

申斗垣曰﹕夭壽疽﹐其狀大而紫黑﹐生於項背﹐是三陰﹑三陽經脈交會之處。故毒易於內攻﹐若不早治﹐致熱毒入於淵液﹐﹝膽經穴名。﹞恐傷肝肺﹐旬日之間必死。初起不論陰陽寒熱﹐當以隔蒜或豆豉餅灸之。治同癰疽法。﹝《啟玄》﹞

卷二十二腦背部對口門主論

申斗垣曰﹕對口生於風府門穴。﹝風府一名舌本﹐入項髮際一寸﹐腦戶後一寸五分﹐項大筋內宛宛中。門在風府後五分﹐入髮際五分﹐入系舌本陽維之會﹐仰頭取之。﹞r對口p04﹣a41a161。bmpr

對口有正有偏。毒流於肩則肩腫﹐毒流於背則背腫。

汪省之曰﹕偏對口﹐又名髮際發。﹝《理例》﹞陳遠公曰﹕對口初生小瘡﹐先癢後疼﹐隨至潰爛﹐人以爲至凶之癰也。不知生正對口者反輕﹐而生於偏傍者尢重。蓋頸項之上﹐乃腎督之部位也﹐其地屬陰﹐所生多是陰疽﹐非陽癰也。陽證必髙突﹐色紅腫發亮﹐疼痛呼號﹔若陰疽色必黑黯﹐疼亦不甚﹐身困欲臥﹐沈重呻吟無力﹐瘡口不突﹐或現無數小瘡﹐世人不知何處覓頭。

然陰陽二證﹐皆可內消﹐何可令其皮破腫潰而後治之乎﹗惟內消之法﹐不必分解陰陽﹐但旣破潰膿﹐設陰陽不審﹐漫投藥餌﹐則禍生傾刻也。內消用三星湯﹕金銀花二兩﹐蒲公英一兩﹐生甘艸三錢。水煎﹐二服全消。陽證已破者﹐亦以此方治之﹐三服必膿盡肉生。若陰證大潰者﹐攺用七聖湯﹔人參﹑黃﹑當歸﹑白術各一兩﹐金銀花二兩。水煎﹐一服血止﹐二劑肉生﹐三劑口小﹐四劑皮合﹐又二劑痊愈。﹝《冰鑑》。此方治各部癰疽低陷不收口者神效﹐不止治對口陰毒而已也。總以陽證可以涼瀉﹐陰證必須溫補故耳。﹞陳實功曰﹕對口又名腦疽﹐生於項後而對前口者是也。正對口是督脈所主﹐督脈起於下﹐而貫脊行於上﹐故毒瓦斯得之﹐反能衝突髙腫﹐使毒瓦斯不致下流低陷﹐乃能外發﹐故多易治。偏對口﹐乃太陽所司﹐太陽膀胱主司寒水﹐性質多沈﹐起於巓頂﹐貫項兩旁﹐順行而下﹐與瘡毒交會下流﹐故瘡多平塌﹐難治之證﹐以十五日內得膿爲吉。﹝《正宗》﹞馮魯瞻曰﹕腎消亦有腦疽背癰者。蓋腎主骨﹐腦者髓之海﹐背者﹐太陽經寒水所過之地﹐水涸海竭﹐陰火上炎﹐安得不發而爲癰疽也。其瘡甚而不潰﹐或赤水者﹐甚則或黑或紫﹐火極似水之象﹐乃腎水已竭不治。若峻補其陰﹐能食便調﹐神安無別惡證﹐或可救也。

薛立齋曰﹕腦疽俗名對口﹐乃濕熱交蒸而成﹐從外感受者輕﹐從五臟蘊結內發於外者重﹐項後𨿽屬於督脈﹐又乃太陽膀胱寒水司行之道﹐從外感得者多生正穴﹐气稟純陽﹐故多不治而愈。正穴屬於督脈﹐起自尾閭穴﹐貫脊而上﹐气血交會﹐故易於髙腫潰膿﹐生肌收口。偏穴屬太陽膀胱經﹐太陽膀胱主司寒水﹐起於巓頂﹐分脊而下﹐此處發疽毒壅於此﹐气血流行隨毒而下﹐瘡形平塌﹐腫不髙尖﹐根腳走散﹐兩肩漫腫﹐背如負石﹐難以成膿﹐難潰難斂﹐決不可治。

又曰﹕五臟蘊結而成者﹐其源有五﹕心緒煩擾﹐煽動不寧﹐以致火旺而沸騰﹐行於項間﹐與寒水交滯而爲膿者﹐一也﹔惱怒傷肝﹐項乃三陽統筋之所﹐肝傷則血脈不潮﹐筋無榮養﹐凝結爲腫﹐故項緊急彊痛﹐不能轉側﹐其患未潰前﹐肉色紫暗﹐堅硬漫腫﹐破流血水﹐木痛無膿者﹐二也﹔思慮傷脾﹐脾气日損﹐又或膏粱損胃﹐胃汁漧枯﹐以致中脘痞塞﹐气不營運﹐逆於肉理﹐乃生壅腫﹐其患外皮𨿽腐﹐內堅不潰﹐口燥舌漧﹐飲食不進﹐根腳走散﹐膿穢色敗者﹐三也﹔憂鬱傷肺﹐肺傷則毛孔閉塞﹐腠理不通﹐气不舒暢﹐縱橫經絡﹐結而爲腫﹐其形瘡多平塌﹐色淡不華﹐皮腐脂流﹐形如湯潑﹐气粗短促﹐鼻黴鼻掀﹐碌碌生痰﹐殷殷發嗽者﹐四也﹔恣欲傷腎﹐腎傷則眞陰之气敗﹐眞陰一敗﹐相火相生﹐此火最能自升自降﹐或動或靜﹐瘡形紫黑﹐脈數乖度﹐煩躁口漧﹐隨飲隨渴者﹐五也。故雲從內發外者重。

又曰﹕凡不紅不疼不腫﹐灸亦不痛﹐急用披鍼當頂點入知痛處﹐出其惡血﹐通其瘡竅﹐隨插蟾酥條﹐直入瘡底﹐用膏蓋好﹐取膿爲吉。餘如癰疽治法托毒。

卷二十二腦背部對口門主方

祕方連翹﹝去心﹞牛蒡子﹝研﹞蟬蛻白芍川芎當歸尾防風赤芍藥﹝各一錢五分﹞甘艸節﹝必要眞節﹞川貝母﹝去心﹐各三錢﹞蒲公英﹝二錢﹞濃朴﹝一錢﹞桔梗﹝一錢四分﹞乳香﹝去油﹐研﹞沒藥﹝去油﹐研﹐各七分﹞逐味另秤﹐分釐不可增減﹐水二盅煎﹐加童便一盞和服﹐服後出汗﹐二三劑卽愈。

對口初起鮮烏魚皮貼瘡上﹐幹則以火酒掃之﹐日換五次。

又方豬首眼瞠中肉﹐取下兩塊﹐盛碗內﹐用木箸搗極爛如糊﹐敷四圍﹐中畱豆大一孔透气﹐至重敷二次﹐卽消。

又方山藥同獨核肥皂搗敷。

又方蝣蜒虫同霜梅搗敷。

又方上好心紅﹝三錢﹞蝣蜒﹝十條﹞搗膏﹐視毒大小貼之﹐未成卽消﹐已成卽出膿﹐立時見效。

對口背癰仙方活鯽魚﹝一尾﹐去鱗﹑腸。﹞頭垢﹝五錢﹞共搗爛﹐加蜜半杯攪勻﹐從外圍入裏面﹐畱一孔出毒瓦斯﹐二次全消﹐實時止痛。

對口癤初起桃葉尖九个搗爛摻上。

又方抱小雞的母雞熱屎塗消。

又方豬膽剖汁﹐碗盛﹐塗完卽愈。﹝男子用雄豬膽。女用母豬膽。﹞又方天茄﹝卽白牽牛﹞葉帶莖﹑子﹐采來同生薑三片搗敷﹐早晚一換﹐三日全愈。

又方甘蔗渣﹝焙漧﹞白狗屎﹝焙燥﹞研末和勻﹐用竹管將稀絹蒙一頭入藥﹐篩膏藥上貼之。𨿽垂危亦愈。

對口薺菜同醋搗爛敷立消。

卷二十二腦背部百脈疽門主論

《鬼遺方》云﹕百脈疽﹐腫起環圍頸項疼痛﹐身體大熱﹐不敢動止﹐不能食。

此有大畏恐駭﹐上气咳嗽﹐其發引耳﹐不可以腫。十五日可刺導引﹐不導引見血﹐八十日必死。﹝《準繩》﹞

卷二十二腦背部肩癰門主論

陳實功曰﹕肩毒左肩爲癰屬肝﹐右肩爲疽屬肺。﹝《正宗﹞。﹞胡公弼曰﹕發肩乃腎與膀胱受證﹐气血凝滯﹐不得流行﹐結成癰疽﹐得膿爲吉。﹝《靑囊》﹞

卷二十二腦背部肩疽門主論

r肩疽p04﹣a41a162。bmpr王肯堂曰﹕肩疽此處﹐乃手足三陽交會之所﹐由風熱鬱結所致﹐或因負重損傷而作。﹝《準繩》﹞《靈樞》云﹕發於肩及﹐名曰癰﹐其狀赤黑﹐急治之﹐令人汗出至足﹐不害五臟﹔癰發四五日﹐逆KT之。

《鬼遺方》云﹕丁疽發兩肩﹐惡血畱結內外﹐榮衛不通﹐發成疔疽﹐五日腫大﹐令人口噤寒戰。十二日可刺﹔不治﹐二十日死。

陳氏曰﹕幹疽腫發﹐起兩肩及兩大臂連胛骨﹐二七日痛不息﹐亦不可動﹔五十日身熱不赤。六十日可刺﹔刺之無血者死。

薛立齋曰﹕肩疽生於肩骨之上﹐乃肝脾二經積熱﹐毒上衝肩井﹐始生多不知覺﹐惟肩骨中酸痛﹐竟有六七个月﹐方現形影。旣潰失治﹐五六載不能收功﹐甚至肩井骨露則危矣。初起宜用艾灸。

《心法》曰﹕肩中疽生肩正中﹐左右相同﹐屬三焦膽二經﹐一名癰。

又曰﹕肩風毒生於肩稍上骨尖處﹐屬大腸肩穴。由邪風深襲骨縫﹐與濕稽畱﹐化熱而成。

又曰﹕幹疽生於肩前廉﹐左右皆同﹐屬大腸經﹐一名疔疽。

卷二十二腦背部過肩疽門主論

王肯堂曰﹕過肩疽﹐又名筋疽﹐生肩後夾脊兩邊﹐腫硬痛疼﹐寒熱似瘧。但初起無頭﹐急用灸法。

《鬼遺方》云﹕筋疽發夾脊兩邊大筋上﹐其色蒼。八日可刺﹐有癰在肥腸中﹐九十日死。

《心法》曰﹕過肩疽生在肩後廉﹐左右皆同。總由濕熱風邪遏郁而成﹔亦有負重瘀血凝結而成。

卷二十二腦背部肩井毒門主論

申斗垣曰﹕肩井毒﹐又名气癰﹐其穴在肩上骨膠動處陷中是也。乃怒气相干﹐气血凝滯而成。初起必用鐵箍散圍住根腳﹐否則毒流肩脊﹐不可治矣。﹝《啟玄》﹞

卷二十二腦背部擔肩門主論

申斗垣曰﹕此乃肩挑負重﹐壓傷肩頭﹐气血凝滯而成﹔或因枕臥冷處﹐致令隧道不通﹐蓄血而成。破則流膿出血﹐此外因也。治當早灸﹐始能消散。﹝《啟玄》﹞又有匾擔因婦女在上跨過﹐卽害擔肩。

卷二十二腦背部擔肩門主方

驗方剪貓頭上毛用﹐不語唾粘之。

卷二十二腦背部上中下三發背門主論

王肯堂曰﹕上中下三發背俱在脊中﹐屬督脈。上發者﹐傷於肺﹐發於天柱骨下﹔中發者﹐傷於肝﹐爲對心發﹔下發者﹐傷於腎﹐爲對臍發。皆由積熱怒气所致。初如粟米﹐或麻或癢﹐或拘急﹐或不痛﹐或大痛。初覺便宜隔蒜灸之﹐或汗﹑或下﹑或托﹐量其虛實施治。﹝《準繩》﹞又曰﹕腦發背發在上者﹐不可用木通﹐恐導虛下元故也﹐老弱者尢宜戒。然三發背總要之地﹐與他處不同﹐尢所當謹﹐微有痛癢﹐宜速治之。

《鬼遺方》云﹕人生最可憂者﹐發背也。其種有五﹕一曰﹕陽毒發背﹐因風而有。或患熱毒消渴﹐或先患傷寒﹐余有陽毒未解﹐蓄積起於背脊膂之間﹐不問椎數﹐但從兩夾脊起止﹐腰上滿背腫﹐熱如炊之狀﹐赤紫或紅如焰﹐膿毒難成﹐成後不止﹐止後痛不除﹐驀忽數日之間﹐復平如舊﹐將謂腫消﹐此是內攻肉陷﹐不可療矣。二曰﹕陰毒發背﹐是气冷而作。初如黍米粒起﹐情緒不快﹐而痛﹐直應前心﹐心內忪怔﹐頭目昏重﹐寒熱如瘧﹔五七日後始發引攻腫﹐開闊難收﹐內積有膿﹐深沈遲緩未透。

宜急以補气湯藥內托﹐外以抽膿藥貼之。宜急見膿﹐無膿卽平愈無期。三曰﹕有人多服金石燒煉之藥﹐毒惡流滯成發背者。初起如丹疹之狀﹐漸開如湯火﹐瘡面色如朱﹐心膈煩躁﹐多渴嗜冷﹐其瘡難起﹐起卽驚人﹐猶勝於陰陽兩毒者﹐緣此有解金石藥毒湯散治其內也﹐賴有根底分明﹐亦須急療方安。四曰﹕人有患酒食毒發背者。

此疾非近得之﹐乃臟腑久積﹐乘饑乘困﹐食之便睡﹐或多食酒肉﹐冷熱粘滯﹐肥鮮熾膩﹐未下胸膈﹐房室不禁﹐恣意當風取快﹐脾臟气虛不能受乘﹐發毒攻背兩夾脊﹐不問椎數。初起癰頭如小彈子﹐後大如拳﹐堅如石﹐痛徧四肢﹐加之拘急口苦﹐舌漧腹急﹐大小便澀﹐十數日後頭面手足虛腫﹐及臟腑通泄如利﹐內急痛者﹐是其證也。乘方腫引﹐急用攻腫發穴潰膿湯藥﹐內實外泄膿水﹐不可放縱﹐遲緩則皮肉腐壞﹐傷骨爛筋﹐漸成膿多﹐因而感邪內敗者死矣。五曰﹕人有冒山嵐瘴气發背﹐毒瓦斯先在臟腑﹐年月浸遠﹐气血虛損衰弱。初起腫色靑黑如靴皮﹐頑痺痛深﹐附筋骨徹髓﹐按之如木石﹐引手加深﹐方覺似有痛處﹐至五七日﹐毒瓦斯浮淺腫髙﹐色變靑白﹐有如拳打之狀﹐寒戰似瘧﹐及有風候﹐頭動口偏﹐手足厥逆﹐眼黑睛小白多而慢。此內有邪气相搏﹐急破出淸血三五升﹐有黃膿白汁相和發泄﹐其皮不寬﹐不慢亦急﹐脹痛亦不住﹐直至色退﹐熱痛方愈﹐亦宜急追趕膿與毒瓦斯外出﹐無害。初患腫三日內灸者生。八日內膿成鍼烙導引者生。未瘥愼勞力者生。愼忌食者生。愼喜怒者生。懼腫猛療者生。急療者生﹐不諱發背者生。待膿自出﹐不導引者死。未內攻而鍼烙用藥導引者生。內攻後導引鍼烙者死。腫熱痛方盛已前療者生。如過此後已內攻者死。

膿成後不出不導引﹐但敷藥者死。如赤白痢气急者﹐是已內攻﹐醫療無益﹐必死。癰不救十得五生。疽不療十全死。輕腫怕痛者必死。不遇良方者死。節候不根據法者必死。愚執恣意用性逸情者死。

王肯堂曰﹕有發背癰﹐有發背疽﹐如毒瓦斯勇猛而發﹐如火燎茅﹐易於敗壞。初起如黍米粒大﹐兩三日漸赤引腫如手掌面大﹐五七日如碗麵大﹐卽易爲攻﹐熱赤引如火燒之狀﹐浮面漸潰爛闊開﹐內發腫如炊之狀﹐外爛皮肉如削去﹐紫瘀膿汁多而腫不退﹐疼亦不止﹐發渴發逆﹐飲食不下﹐嘔吐气急﹐浮淺開闊者﹐尢宜發膿托毒湯藥服之﹐必愈。﹝陽證﹐實也。﹞其間有只如盞面大者﹐此非不大﹐緣爲毒瓦斯深沈﹐內虛毒瓦斯近膜也。此必內攻﹐近入臟腑﹐卻外入四肢﹐先攻頭面虛浮﹐後攻手面﹐次攻兩足面腫﹐名曰毒瓦斯散入四肢﹐其人聲嘶气脫﹐眼睛黑小﹐十指腫黑幹焦不治。﹝陰證﹐虛也。﹞始發一粒如麻豆大﹐身體便發熱﹐生疽處腫大熱痛﹐此爲發於外﹐𨿽大如盆﹐治之百可百活。﹝陽證﹐實也。﹞或身體不熱﹐自覺倦怠﹐生疽處亦不熱﹐數日後漸大﹐不腫不痛﹐低陷而壞爛﹐此爲發於內﹐𨿽神仙無如之何。﹝《準繩》﹞陳遠公曰﹕背心間先發紅瘰﹐後漸紅腫﹐此發背之兆也﹐最爲可畏。古人云﹕外大如豆﹕內大如拳﹐外大如拳﹐內大如盤﹐言外小而內實大也。然癰疽大毒﹐必辧其陰陽。有先陰變陽者﹐有先陽變陰者﹐有前後俱陽者﹐有前後俱陰者。陽證𨿽重而實輕﹐陰證𨿽輕而實重﹐先陰變陽者生﹐先陽變陰者死﹐何以知之﹖陽證形髙碩而腫起﹐陰證形底平而陷下﹐陽證色紅﹐陰證色帶黑﹐陽證初起必痛﹐陰證初起必癢﹐陽證潰爛多膿﹐陰證潰爛多血﹐陽證收口身必輕爽﹐陰證收口身必沈重﹐至於辧陰辧陽﹐以此消息﹐必不差也。凡紅腫髙突﹐乃陽證也。乘其肉腫初發﹐肉猶未化﹐急以散毒之藥治之﹐可隨手愈也。發背至橫決者﹐皆因循失治﹐以至破敗而不可救﹐陽變陰者多矣。救癰如救火﹐宜速撲滅﹐否則延燒屋舍﹐不盡不止﹐切勿見爲陽證﹐輕緩治也。急消湯﹕金銀花二兩﹐紫花地丁一兩﹐茜艸﹑甘菊花﹑桔梗﹑天花粉﹑生甘艸各三錢﹐貝母二錢﹐黃柏一錢。水煎服﹐三劑全消﹐不四劑也。﹝《冰鑑》。此方消陽毒初起極神﹐旣無迅烈之患﹐大有和解之妙﹐人不知法則﹐謂陽毒易於祛除﹐浪用虎野狼之味﹐毒𨿽消散而眞气耗損﹐往往變成他證﹐乃醫者成之也﹐何若王霸並施﹐有益無損爲妙。﹞又曰﹕背心發瘰癢甚﹐已而背如山重﹐隱隱發紅暈如盤大。此陰癰初起之形﹐最爲可畏﹐非前證可比﹐乃一生罪孽﹐鬼祟憑身﹐必胡言譫語﹐將平日欺心之事﹐盡情宣布﹐此證本不可救﹐然人心善惡﹐成於一念﹐苟能悔艾而刀圭無術﹐亦見吾道之無奇矣。夫陽證有救之條﹐陰證豈無可生之理﹐惟在治之得法耳。陰證𨿽成於鬼祟之纏﹐亦必正气大虛﹐邪得入之也。故治法必用補气血之藥﹐佐以散郁解毒之品﹐則正旺邪自散矣。變陽湯﹕人參﹑黃各二兩﹐金銀花八兩﹐白芍一兩﹐天花粉﹑生甘艸各五錢﹐荊芥炒黑三錢﹐柴胡二錢﹐附子一錢。水十餘碗﹐煎汁二碗﹐先服一半﹐後又服一碗﹐陰必變陽而作痛﹐又一劑痛消﹐再一劑痊愈。﹝世人不見皮破血出﹐斷不可信﹐然先用此方以治發背﹐無論病患不肯服﹐卽醫士亦不肯用﹐往往決裂潰爛﹐瘡口至如碗大而不可收﹐始悔參之遲用矣。所以論證而多戒辭﹐勸人早服此方﹐以免喪命。蓋陽毒可用攻毒﹐陰毒必須補正﹐以參補气﹐气旺則幽陰之毒不敢入心肺之間﹐金銀花性補﹐善解陰毒﹐得參而功益大﹐然非附子不能直入陰毒之中﹐而又出於陰毒之外﹐毒深者害深﹐又加生甘艸以解餘毒﹐然毒結於背者﹐气血之壅也﹐壅極者郁之極也﹐故加柴﹑荊﹑粉﹑芍消痰通滯﹐開郁引經﹐自然气宣血活﹐痰散毒消也。﹞又曰﹕背癰潰爛﹐洞見肺腑﹐瘡口黑陷﹐身不能臥﹐口渴思飲﹐人以爲陽證敗壞﹐孰知陰虛不能變陽乎﹗夫癰𨿽有陰陽之分﹐及至潰膿之後﹐宜補內而不宜消﹐則陰陽之證一也。潰爛而見肺腑﹐足見失補之故﹐使毒過於延燒﹐將好肉化爲瘀肉耳。

肉瘀必腐﹐腐則洞見底裏﹐此證九死一生之兆﹐倘胃气健﹐能食者﹐猶可治﹐若見食則惡者﹐必無生理﹐然能受參峻補者﹐尙可生也。轉敗湯﹕人參﹑熟地各二兩﹐生黃﹑當歸﹑山萸各一兩﹐白術﹑金銀花各四兩﹐麥冬二兩﹐遠志三錢﹐肉桂﹑茯苓各二錢﹐北五味一錢。水煎﹐一服胃气大開者﹐卽可轉敗爲吉﹐倘服後少能健飯﹐亦在可救﹐若杳無應驗者﹐胃气將絕無救矣。﹝此方補气血﹐更補肺腎之陰﹐蓋陰生則陽長﹐陰陽生長則有根﹐易於接續﹐後以銀花解餘毒﹐則毒散而血生﹐血生而肉長﹐肉長而皮合﹐倘以解毒爲事﹐不補气血之陰陽﹐則陰毒不能變陽﹐有死而已矣﹐不亦悲哉﹗倘服之而飽悶﹐少頃漸安者﹐尙有生機﹐不可棄置。﹞又曰﹕背癰將愈﹐瘡口不收﹐治無一效﹐人以爲餘毒未盡也﹐孰知陰虛不能濟陽乎﹗夫癰疽初起則毒盛﹐變膿則毒衰﹐膿盡則毒化矣。瘡口不收﹐乃陰之虛﹐非毒之旺﹐人不知治法﹐以敗毒攻之﹐是重虛其虛﹐欲肌肉之長﹐得乎﹐或亦有補而不效者﹐必系只用陽分之品以補陽﹐不用陰分之品以補陰也。蓋獨陰不長﹐獨陽不生﹐今膿血已盡﹐陰必大虛﹐只補陽則陽旺陰虛﹐陰不能交於陽矣。𨿽陽有濟陰之心﹐而陰無濟陽之力﹐所以補陽而陰愈虛﹐瘡口愈難合也。治必大補其陰﹐使陰精盛滿﹐自能灌注瘡口﹐不必生肌外敷﹐瘡口之肉自生矣。生膚散﹕麥冬﹑山萸﹑銀花﹑當歸各一兩﹐熟地二兩﹐人參﹑白術各五錢﹐肉桂一錢。水煎二服﹐肉自內長﹐又二服外口自平﹐又二劑痊愈。﹝此方補陰多於補陽﹐使陰勝於陽也。然補陽之藥﹐仍是補陰之助﹐以其能入陰中交於陽內也﹐銀花非恃以解餘毒﹐取其能領各味至瘡口之間也。﹞又曰﹕背瘡長肉﹐瘡口已平﹐忽開裂流紅﹐人以爲瘡口肉未堅也﹐孰知色欲惱怒不謹乎﹗夫癰證最忌色欲﹐次忌惱怒﹐犯惱怒﹐新肉有開裂之虞﹐犯色欲﹐新肉有流水之害﹐然此猶些小瘡癰也。其在背癰﹐犯惱怒者﹐不過疾病﹐犯色欲者﹐多致死亡﹐瘡口開裂之處﹐色必變紫黑﹐流血之處﹐肉必變敗壞矣。此時必急補气血﹐切不可仍治其毒﹐蓋前毒未盡﹐必難收口﹐復至敗壞﹐實新肉不堅而自決裂也。況發背新愈﹐其精神气血空虛﹐交合泄精﹐遂變出非常﹐捨補气血﹐又安求活乎﹗然補气血﹐必用大劑方能收危亂之功也。定變回生湯﹕人參四兩﹐黃三兩﹐當歸﹑麥冬﹑白術﹑銀花各二兩﹐茯苓一兩﹐山萸五錢﹐肉桂三錢﹐北五味二錢。水煎﹐二服肉自生矣﹐三劑皮仍合矣﹐平復如故。再犯禁忌﹐無不死矣﹐此方難救。﹝此方救瘡瘍壞證仙丹﹐不止治發背愈後犯色敗腐也﹐人疑泄精以至決裂﹐宜熟地大補之﹐何故不用﹐因熟地補陰最緩﹐而證犯甚急﹐所以不用熟地﹐多用气血之藥救其垂危﹐非熟地不可用﹐輕棄之也﹐此方數劑之後﹐正宜減半而多加熟地﹐以爲善後計耳。﹞又曰﹕夏日生背癰﹐瘡口不起﹐脈大無力﹐發熱作渴﹐自汗盜汗﹐用參補劑﹐益加手足逆冷﹐大便不實﹐喘促嘔吐﹐人以爲火毒太盛也﹐誰知元气大虛﹐補不足以濟之乎﹗夫癰分陰陽﹐瘡口不起乃陰證也﹐脈大似乎陽證﹐大而無力﹐非陰而何﹗發熱作渴﹐此水不足以濟火﹐故作渴作熱也。卽陰證似陽﹐用參﹑助陽﹐足以祛陰而返陽矣。何以愈補﹐反作逆冷嘔吐﹐此陰寒之气甚﹐而微陽之品力不能勝耳﹐非加附子之辛熱﹐何能斬關以祛蕩陰邪哉﹗助陽消毒湯﹕人參八兩﹐黃一斤﹐當歸﹑白術各四兩﹐陳皮一兩﹐附子五錢。水煎膏﹐二次服﹐諸證退﹐服數劑瘡起﹐乃減半﹐又服數劑而愈。﹝此非治癰之法也。然以治癰之法輕劑治此﹐鮮不立亡﹐可見治癰不可執也。大約陽癰可用消毒化痰﹐而陰癰切不可用消毒化痰之藥﹐今捨癰從證﹐乃治癰變法﹐醫者不可不知也。﹞又曰﹕背生癰疽﹐潰膿之後﹐或發熱﹐或惡寒﹐或作痛﹐或膿多﹐或流淸水﹐自汗盜汗﹐膿成不潰﹐口爛不收﹐人以爲毒瓦斯未盡也﹐誰知五臟虧損﹐血气大虛之故也。凡人气血壯盛﹐陰陽和平﹐何能生毒﹖惟臟腑內損﹐而毒瓦斯得以內藏﹐久之外泄﹐及至癰疽發出﹐其毒自不畱內﹐臟腑原虛﹐又加流膿血則已虛益虛﹐觀其外面瘡口未斂﹐似乎有餘﹐審其內而气血未生﹐實爲不足﹐法當全補﹐不必偏補一臟﹐致有偏勝之虞﹐用十全大補湯爲妙﹐以其兼補气血耳﹐然有不效者﹐非方之不佳﹐乃用之不得法也。夫背癰何等之證﹐豈細小之劑所能補哉﹗必大劑始克有濟﹐余酌一方﹕人參﹑當歸各一兩﹐黃﹑熟地各二兩﹐白芍﹑白術﹑茯苓各五錢﹐川芎﹑生甘艸各三錢﹐肉桂二錢﹐水煎服。一劑有一劑之效也。﹝人以此方絕不敗毒﹐如何毒化肉生﹐不知癰疽未潰﹐以化毒爲先﹐癰疽已潰﹐以補正爲急﹐縱有餘毒未盡﹐不必敗毒也﹐敗毒之味﹐非寒涼卽消耗﹐消耗卽損人眞气﹐寒涼敗傷人胃气﹐胃气傷則穀气全無﹐眞气損則邪气反盛﹐何能生肌肉哉﹗此方專助眞气以益胃气﹐故能收全效。且此方不但治背癰已潰﹐凡瘡瘍已潰者﹐皆宜用之﹐惜世人未知也。﹞申斗垣曰﹕上搭﹑中搭﹑下搭﹐皆由酒色過度﹐怒气相干﹐寒熱壅盛而成。膿血稀少謂之裏虛﹐難於醫治。﹝《啟玄》﹞胡公弼曰﹕按足太陽膀胱一經﹐始於睛明﹑攢竹﹐終於通谷﹑至陰﹐凡六十三穴﹐去脊中寸半之間﹐貼脊而行﹐自大杼而下﹐第三椎肺兪﹐五椎心兪﹐七椎肝兪﹐十椎膽兪﹐十一椎脾兪﹐十四椎腎兪。生發背者上發則傷肺﹐中發則傷心與肝﹐名爲對心發﹔下發則傷脾與腎﹐名曰對臍發。家祕云﹕發背一日生﹐二日大﹐三日爛﹐一七出水。一七不遇良醫﹐爛開四圍﹐毒熾甚矣。若爛見心﹐透膜犯主﹐神手醫救亦難。余以爲初起莫妙於灸﹐中間莫妙於燻﹐若有腐而不潰﹐白降紅升提腐去毒﹐俟毒盡肌生之時﹐再行生肌﹐自無鎖口之患。﹝《靑囊》﹞汪省之曰﹕凡辧發背﹐令患者以兩手上下摸看﹐搭不著著方是發背。若搭的著者﹐上爲上搭﹐下爲下搭﹐左爲左搭﹐右爲右搭﹐中爲中搭﹐俱以手搭治之。若手摸不著﹐則是眞正發背﹐必須內外相參﹐上緊醫救﹐方可保其無變也。﹝《理例》﹞陳實功曰﹕心之以上多危險者﹐因屬於五臟故也。蓋心肝脾肺四髒﹐皆系於背﹐惟腎經一臟﹐獨居於下﹐𨿽居於下﹐其本髒精華津液﹐元气元神﹐盡行灌漑榮注於上﹐故四髒之火﹐皆賴一臟之水以濟之﹐所謂五臟根本﹐皆系於背﹐卽此之義也。況背乃太陽膀胱﹑督脈所主﹐太陽者﹐乃六經之首領﹐督脈者﹐十二經絡之統脈﹐瘡生於背﹐毒犯於此﹐須分陰陽虛實治之。﹝《正宗》﹞又曰﹕發背在心之以下﹐腎兪以上者輕﹐因屬於腑分﹐故曰心之以下多成順﹐蓋其形在下﹐其气主表﹐其病爲癰。﹝《正宗》﹞汪省之曰﹕癌發生於神道﹑靈臺二穴﹐乃督脈﹑膀胱經。初起時不作寒熱疼痛﹐紫黑色﹐不破裏而先自黑爛﹐二十歲以後﹐房勞積熱所生﹐皮黑者不治。﹝《理例》﹞胡公弼曰﹕對心發﹑蜂窠發﹑蓮子發﹑兩頭尖皆發背之別名﹐以瘡口開張深淺而言也。此證最忌香蕈﹑燒酒﹐豬﹑羊﹑牛﹑驢等肉﹐前後切忌寒涼之劑﹐以免毒攻內陷。﹝《靑囊》﹞

卷二十二腦背部上中下三發背門主方

發背毒瘡用面調勻做圈﹐圈住瘡根﹐將黃蠟切薄片鋪平瘡內﹐勿使滲漏﹐以炭火炙化變靑色﹐乃毒瓦斯出也。再如法行之三五次﹐以黃蠟不變色爲度﹐卽消矣。

發背滴乳香﹝去油﹞沒藥﹝去油﹞白兒茶銀朱貞定粉黃丹﹝各四兩﹞銅綠﹝三錢﹞上研極細末。照瘡大小﹐用夾連四油紙戳孔﹐每張稱藥五錢﹐眞麻油調攤﹐四圍用綫縫好粘貼﹐外用軟絹紮﹐自然止痛化腐生新﹐三日翻轉貼之。如對口調膏敷之。

發背大狗牙炒焦黑﹐研細﹐搽之如神。

又方不拘男婦頭髮一把﹐入眞麻油一斤﹐將發熬化﹐令病患飲之﹐則毒瓦斯漸消﹐不致傷生也。

卷二十二腦背部對心發門主論

陳實功曰﹕對心發生於背﹐徑對前心者是也。此乃心火妄動熱極所致。心爲君主之官﹐豈容毒邪干犯﹐誠乃毒君位﹐最易傷人﹐形截督經﹐害非輕淺。況心爲一身之主宰﹐周身蘊熱流會於此﹐共結爲患。且此穴背脊多坑﹐固難起發﹐瘡形落陷﹐腫不髙尖﹐治當大降心火﹐急疏蘊熱﹐頂用鍼通﹐隨行拔法﹐務使毒瓦斯內外宣通﹐各從門出﹐庶不內攻﹐方爲成守。十五日後﹐內無變證﹐得膿爲吉。如至期變證漸生﹐堅硬漸大﹐不作膿者死﹐在二十二朝前後。

﹝《正宗》﹞r對心發p04﹣a41a163。bmpr

卷二十二腦背部蓮子蜂窩發門主論

r蓮子蜂窩p04﹣a41a164。bmpr王肯堂曰﹕蓮子發卽太陰疽﹐生肩胛內﹐痛漸至潰爛﹐屬手太陰肺經積熱所致。

赤色者可治﹐靑黑者不治﹐喘嗽大渴﹐胸滿脈微者死。﹝《準繩》﹞又曰﹕蜂窩發狀如蜂房﹐十日平塌﹐寒熱痛楚。

《鬼遺方》云﹕蜂窩疽發髀背﹐起心兪及心包絡兪﹐若肩﹐二十日不穴死﹐十日可刺。其色赤黑膿淸者﹐可治。

陳實功曰﹕蓮子蜂窩二發﹐此言其形似而名之也。多生於背﹐與心相近﹐與脊中平﹔輕者形長髙腫﹐或偏半背﹐重則形斜平塌﹐兩脇俱傷﹐孔似蜂窩﹐突如蓮子。形𨿽可畏﹐常能多險多生﹐羸弱不堪﹐反取常安常穩﹐大規只怕不純陽﹐治法何妨瘡勢急﹐治宜護心護膜﹐謹防毒瓦斯內攻。﹝《正宗》﹞汪省之曰﹕蜂窩者﹐言其頭有五七十不止﹔蓮子者﹐頭不過一二十。通背腫者不救。﹝《理例》﹞又曰﹕瘡頭向上發者名曰反﹐證最凶﹔瘡頭向下發者稍順﹔如無膿痰發及串流於肩膊者不治﹐穿膜者不治。又有兩頭開發者更凶。﹝《理例》﹞

卷二十二腦背部兩頭尖疽門主論

r兩頭尖p04﹣a41a165。bmpr申斗垣曰﹕兩頭尖﹐又名滿天星﹐乃飲食辛熱﹐蘊釀郁積毒壅所致。气虛相衝﹐因虛成毒﹐故此證形口開而闊﹐上可至肩﹐下可至腰﹐此千無一有之證﹐治與癰疽同法。﹝《啟玄》﹞王肯堂曰﹕兩頭髮又名滿天星﹐又名廣錦背發。兩頭小﹐四邊散﹐因積怒蓄熱所致。腫髙紅闊者生﹐低陷黑暗者死。﹝《準繩》﹞

卷二十二腦背部癭癅發門主論

r癭癅發p04﹣a41a166。bmpr申斗垣曰﹕癭癅發﹐發於脊之正中﹐近於大椎﹑﹝穴在第一椎上陷中﹐三陽督脈所發。﹞陶道﹑﹝穴在項大椎節下間﹐督脈足太陽經之會﹐俯而取之自得。﹞身柱﹝穴在第三椎節下間﹐俯而取之。三穴之端﹐﹞俱督脈所絡之處﹐甚利害﹐急早托之。此是陽維之海﹐督領百脈﹐若生癰疽﹐乃督脈不能統督之意﹐故凶。﹝《啟玄》﹞

卷二十二腦背部體疽發門主論

r體疽發p04﹣a41a167。bmpr申斗垣曰﹕體疽發上至肺兪﹐﹝穴在第三椎下﹐各俠脊相去一寸五分。﹞下至肝兪﹐﹝穴在第九椎下﹐兩旁各一寸五分。出《出眺附經》﹞左右相同﹐在髙骨之旁﹐乃足太陽膀胱經多血少气﹐八日可刺。如不潰二十日死﹐或初發時腫上如椒子者死。﹝《啟玄》﹞王肯堂曰﹕竟體發﹐一名椒眼發。背上生疽﹐肉色不變﹐麻木微癢﹐頑如牛領之皮﹐二三尺﹐由盛暑時空腹感觸穢气及憤怒積郁所致。七日內未成膿﹐宜隔蒜灸﹐灸而起發﹐神淸脈和者﹐可治﹔灸而不起﹐腹脹神昏﹐脈微或促或代者死。服汗劑得汗者生﹔無汗者死。服補劑紅潤起發知痛者生﹔膨脹不食﹐漧枯黑陷者死。﹝《準繩》﹞

卷二十二腦背部陰陽疽門主論

王肯堂曰﹕陰陽疽﹐背上麻木不常﹐時腫時塌﹐忽軟忽硬﹐乍寒乍熱﹐由七情內乖﹐陰陽不和也。此證必大渴﹐神淸脈定者可治﹔昏迷躁亂飲食不進者死。十日得黃白膿者可治﹔數日無膿者死。﹝《準繩》﹞

卷二十二腦背部特疽門主論

王肯堂曰﹕特疽發肺兪及肝兪。不穴二十日死﹐八日可刺﹐其色紅赤﹐內隱起如椒子者死。﹝《準繩》﹞

卷二十二腦背部陰陽二气疽門主論

王肯堂曰﹕陰陽二气疽﹐廣闊滿背﹐或大或小﹐不常腫熱脹大。十日可刺﹐導引出膿﹐不拘深淺多少﹐發渴體倦。十日外不見膿不治。﹝《準繩》﹞

卷二十二腦背部黃瓜疽門主論

王肯堂曰﹕黃瓜疽﹐一名肉龜﹐生背側﹐髙二寸﹐長尺許﹐狀如黃瓜﹐肉色不變﹐疼痛引心﹐四肢麻木是也。此證多不可治。﹝《準繩》﹞

卷二十二腦背部丹毒發疽門主論

王肯堂曰﹕丹毒發疽﹐背上細瘰無數﹐浸淫一二尺﹐如湯火傷﹐煩躁多渴﹐因服丹石剛劑所致。紅潤者生﹐紫黯者死﹐惡證少者﹐黃連消毒散﹑國老膏﹔惡證多﹐神昏脈躁﹐膨脹嘔噦者死。﹝《準繩﹞。﹞

卷二十二腦背部酒毒發門主論

王肯堂曰﹕酒毒發背當心而痛﹐麻木不常﹐累累如彈如拳﹐堅硬如石﹐痛徹五內﹐徧身拘急﹐由饑飽勞傷﹐炙濃味所致。神昏脈亂﹐大渴狂言﹐有妨飲食者死。

二便閉結者死。有因寒變而內陷者﹐用托裏溫中湯。﹝《準繩》﹞

卷二十二腦背部上搭門主論

r上搭p04﹣a41a168。bmpr王肯堂曰﹕肩後疽﹐又名鼠疽﹐卽上搭也。生肩膊後骨上﹐乃怒气積郁所致。屬太陽兼少陽經﹐宜灸。﹝《準繩》﹞汪省之曰﹕凡辧手搭﹑腰搭﹑發背三證﹐務令患者以手搭肩上﹐搭著者左爲左搭﹐右爲右搭﹐頭多如蜂窠者易治。向下手搭著者﹐謂之腰搭。惟兩手上下俱搭不著者﹐謂之發背。﹝《理例》﹞陳實功曰﹕肩下脊上癰疽者﹐乃脾經蘊積膏粱熱毒所致。腫形根腳不過兩肩者爲順﹔如腫平堅硬﹐漸大漸開﹐攻注兩肩胸項﹐腫而不定者危。﹝《正宗》﹞《心法》曰﹕上搭手生於脊骨第三節

旁。中搭手生於脊骨第四節

旁開三寸膏肓穴﹐名靑龍疽。下搭手生脊骨第十四節

腰窩內﹐旁開三寸肓門穴。

卷二十二腦背部上搭門主方

消上搭方﹝《單方集驗》﹞全蠍﹝三个﹞核桃肉﹝三个﹞共研細﹐熱酒衝服﹐一二次自消。

卷二十二腦背部中搭疽門主論

r中搭p04﹣a41a169。bmpr王肯堂曰﹕中搭卽龍疽﹐生第九椎兩旁﹐忽腫痛而無頭﹐寒熱大作﹐屬太陽經。

由七情不和﹐憤怒積熱所致。色赤起發潤澤者可治﹔色黑低陷﹐惡心眩暈﹐大便滑泄﹐小便如淋﹐譫語者死。﹝《準繩》﹞

卷二十二腦背部左右搭串門主論

r左右搭p04﹣a41a170。bmpr王肯堂曰﹕左右搭串者﹐左肩骨上生疽串於右者可治﹔右肩骨上生疽串於左者難治。古有此說﹐愚謂不然﹐攻注左右者﹐气血不調﹐陰陽交錯也﹐七惡證少﹐何慮難痊﹖元气虛憊﹐治之何補哉。﹝《準繩》﹞陳實功曰﹕左搭屬肝﹐右搭屬肺﹐俱生於左右肩骨移動之處﹐爲可治。如左搭串右﹐右搭串左﹐俱爲難治﹝《正宗》﹞申斗垣曰﹕兩肩左右齊發﹐名雙串肩搭疽。﹝《啟玄》﹞

卷二十二腦背部瘭疽發門主論

r瘭疽發p04﹣a41a171。bmpr申斗垣曰﹕瘭疽發﹐發於背之兩旁﹐屬足太陽膀胱經﹐多血少气。發於脊中﹐屬督脈經。初起如豆如梅李﹐黑白色不定﹐慘痛應心﹐四畔如牛唇﹐四十歲以前可治。已衰弱者難痊。﹝《啟玄》﹞

卷二十二腦背部禽疽門主論

《鬼遺方》云﹕禽疽始發者如疹數十處﹐如拳打之狀﹐發寒齒噤。如此者十四日死﹔十日可刺﹐導引膿出卽愈。

王肯堂曰﹕禽疽﹐背忽麻木拘急不痛﹐十數處肉紫色如拳觸狀。七日內寒熱口噤者死﹔得汗可治﹐無汗不治。神昏脈躁﹐或微或代者死。漫腫不潰﹐宜服臺閣紫微丸。﹝《準繩》﹞

卷二十二腦背部九疽門主論

汪省之曰﹕九疽一生卽有九處。當驗人之虛實﹐毒之淺深﹐膿之稀稠﹐遺之遲速﹐以決死生。如二三處者則輕。﹝《理例》﹞

卷二十二腦背部小兒龜背門主論

龜背者﹐多因未滿半周﹐彊令坐早﹐失護背脊﹐以致客風吹撲﹐傳入於髓﹐寒則體痿﹐故變成斯證。又謂五臟皆系於背﹐凡五臟受過而成五疳﹐久則虫蝕脊髓﹐背骨似折﹐髙露如龜矣。書曰﹕腮腫疳還盛﹐脊髙力已衰﹐腎無生气﹐骨無堅長﹐故爲惡候也。

卷二十二腦背部小兒龜背門主方

孫眞人《千金方》紅藥首烏研末﹐龜尿調敷脊骨﹐漸漸自平。

卷二十二腦背部脊縫出虱門主論

岐天師曰﹕如人背脊裂開一縫﹐出虱千餘﹐此乃腎中有風﹐得陽气吹之﹐不覺破裂而虱出。治以活水止風丹。裂縫生虱盡死。﹝《祕錄》﹞

卷二十二腦背部脊縫出虱門主方

活水止風丹

﹝岐天師﹞熟地山萸肉﹝各三兩﹞杜仲﹝一兩﹞白術﹝五錢﹞防己﹝一錢﹞艸﹝三錢﹞白水煎。

脊縫生虱﹝張仲景﹞。萆麻子三粒﹐研成如膏﹐同紅棗三枚﹐搗成丸如彈子大﹐火燒之﹐燻衣上則虱死而縫合。蓋萆麻子能殺虱而去風﹐風去虱出則脊自合縫矣。

卷二十二腦背部肉龜瘡門主論

r肉龜瘡p04﹣a41a172。bmpr汪省之曰﹕肉龜瘡乃心腎二經受證。生於胸背兩脇間﹐有頭有尾﹐且有四足﹐皮色不紅﹐突起二寸。或有頭向上者﹐毒攻心口﹔或有毒向下者﹐足如刀割。或左或右﹐其痛難忍。急用神鍼﹐鍼住頭尾四足﹐上用艾灸二十八壯﹐龜瘡卽死﹔不可去鍼﹐內服荊防敗毒散加天花粉﹑乳香﹑沒藥﹐然後再瀉其鍼。﹝《理例》﹞

卷二十二腦背部鼠攢瘡門主論

r鼠攢瘡p04﹣a41a173。bmpr汪省之曰﹕鼠攢瘡﹐又名遊走血脾癰﹐生於脇背之間。此乃自幼受其胎毒﹐或因缺乳多食麵果熱毒之物﹐臟腑嬌脆﹐不能克化﹐久作寒熱﹐骨蒸內熱﹐日夜不寧。因此毒發生於皮膜之外﹐儼如流注一般﹐狀似鼠形﹐大小不一。七八日有膿可治﹐無膿難於收斂。﹝《理例》﹞王肯堂曰﹕老鼠攢﹐一名遊走血脾癰﹐生於背脇之間三兩處發疽。由怒气積熱所致﹐多發於足少陽﹐足厥陰部位。七日不見膿及黑陷躁亂者死。﹝《準繩》﹞《心法》曰﹕串疽生於背脇之間﹐初發一處﹐挨次發出二三處﹐形𨿽不同﹐而色仍同也。潰後多相串通﹐故又名老鼠攢﹐又名遊走血脾癰。

卷二十二腦背部淵疽門主論

r淵疽p04﹣a41a174。bmpr陳實功曰﹕淵疽發於脇下。初起不紅堅硬﹐久則破潰有聲如嬰兒啼狀﹐膏蓋無聲﹐去膏仍有。異哉難治﹐眞不能也。﹝《正宗》﹞《心法》﹕淵疽生於脇下三寸﹐憂恚太過﹐以致肝膽兩傷而成。初起堅硬腫而不紅﹐日久方潰﹐得稠白膿者順。如豆漿者險﹐瘡口有似乎兒啼﹐此屬內膜透也﹐可於陽陵穴﹝在膝臏骨外廉下一寸陷中﹐蹲。﹞灸二七壯﹐其聲卽止﹔將潰未潰﹐宜坐取之卽得﹐多服護膜散﹐可免透膜。

卷二十二腦背部淵疽門主方

護膜散

白蠟白芨﹝各等分﹞研末﹐輕者用一錢﹐微重用二錢﹐重者用三錢﹐或酒或米湯調下。

卷二十二腦背部石疽門主論

王肯堂曰﹕石疽生腰胯之間﹐肉色不變﹐堅硬如石﹐經月不潰者﹐此系屬少陽﹑陽明二經積熱所致。邪毒固結﹐元气不足﹐故不能起發。若黑陷不起﹐麻木不痛﹐嘔噦不食﹐精神昏亂﹐脈散或代者死。﹝《準繩》﹞汪省之曰﹕石疽乃寒气所作﹐深伏於骨髓之間﹐腿膝有腫與皮肉相似﹐苦疼而堅硬如石﹐故謂之石疽。治宜溫補。﹝《理例》﹞

卷二十二腦背部腎兪發門主論

r腎兪發p04﹣a41a175。bmpr王肯堂曰﹕腎兪發卽腰疽﹐又名連腎發﹐又名下搭﹐生十四椎傍腰腎之間﹐由房勞太過﹐致傷腎水﹐令人口漧﹐寒熱大作﹐百節俱痛。治之稍緩﹐潰爛透膜者死。

若見咳嗽嘔噦﹐腰間似折﹐不能俯仰﹐飲食不納者死﹔潰而膿水淸稀﹐腐爛腥穢﹐迷悶不醒厥逆者不治。﹝《準繩》﹞陳遠公曰﹕有腰眼間忽生疽毒﹐疼痛呼叫﹐似乎陽證﹐然腰腎乃至陰之地﹐未可作陽證治之也。此證𨿽本於忍精欲泄不泄以成﹐此毒似乎純是陰分之過﹐但腰𨿽不遠於內腎﹐火發而毒成﹐則陰中有陽﹐未可純以陰證治之也。必陰陽並治﹐以化毒則毒去如掃。倘不補陰﹐竟治其毒﹐則腎益傷而毒難速化﹔卽補陰而不補陽﹐則陰無以生﹐毒且深藏腎宮﹐不得外泄矣。兩治散﹕白術﹑杜仲﹑當歸各一兩﹐金銀花三兩﹐艸三錢﹐防己一錢﹐水煎﹐一服痛輕﹐二劑痛止﹐三劑痊愈。﹝《冰鑑》。此方以杜仲﹑白術利其腰臍﹐气通毒自難結﹐又得銀花﹑當歸補中有散﹐而防己﹑直入腎宮﹐祛濕熱之毒﹐陰陽無偏勝之虞﹐邪正有解紛之妙﹐自然二三劑成功也。﹞申斗垣曰﹕腰疽乃足太陽膀胱經多血少气﹐生於腰間腎兪胃倉二穴。托之得膿則安。若上赤下黑﹐二十日不潰﹐或靑黑色﹐無膿出血水者死。﹝《啟玄》﹞又曰﹕腰癰發於軟肋下﹐近腰乃帶脈﹑五樞﹑維道穴﹐是少陽經多气少血﹐寒熱腫作痛。余曾治一人﹐膿出一桶余﹐內托大補而愈。

竇漢卿曰﹕此證切忌怒气行房﹐犯之不治。

又曰﹕治宜補腎﹐加知母﹑黃柏﹑沒藥﹑廣膠。

胡公弼曰﹕此發生於兩腰陷肉之間﹐或生兩腰中間﹐在大杼下第十二椎是也。此乃欲火消陰﹐十五日前後必死﹐若瘡形紅活髙腫有膿﹐尙有可生機括。﹝《靑囊》﹞陳實功曰﹕腎兪發生於兩腰內腎陷肉之間﹐或正中亦發。凡生於此﹐最爲險候。

蓋腎爲性命根本﹐藏精藏气藏神﹐又乃受命先天﹐育女﹑育男﹑育壽﹐此必房勞過度﹐气竭精傷﹐欲火銷陰﹐外陽煽動﹐以致眞陰從此而耗﹐旣耗之後﹐其髒必虛﹐所以諸火諸邪乘虛而入。如本髒稍有眞陰制火﹐瘡形自可髙腫紅活爲膿﹐治以人參養榮湯加山萸肉﹑北五味子﹑知母﹑黃柏﹐及加減八味丸以救其源。若瘡形紫黑漧枯﹐堅硬不作膿者﹐爲眞陰內敗﹐再無可生之理﹐死在十五日前後。﹝《正宗》﹞

卷二十二腦背部對臍發疽門主論

r對臍發p04﹣a41a176。bmpr王肯堂曰﹕對臍發﹐發於背下命門穴﹐與臍相對﹐故名。乃督脈經毒發﹐有膿者生﹐如出血水﹐譫語發渴者死。﹝《準繩》﹞竇漢卿曰﹕對臍毒卽衝疽﹐又名歷腎﹐生於腰腎間也。若內腎疼變爲渴者﹐萬無一生。﹝《全書》﹞

卷二十二腦背部環跳疽門主論

《心法》曰﹕環跳疽生胯骨節間之環跳穴﹐所以腰難曲伸﹐漫腫隱痛﹐此證皆由風濕寒邪凝結而成﹐屬足少陽膽經。初起宜服黃狗下頦散﹐更刺委中穴出黑血﹐其腿卽能轉動矣。

卷二十二腦背部環跳疽門主方

黃狗下頦散

黃狗下頦﹝連舌﹑皮毛劈下﹐入罐內﹐鹽泥封固﹐鐵盞蓋口﹐一炷香﹐覺煙靑卽止﹐務宜存性取出﹐黑如炭爲度﹐若帶白色﹐其性已過﹐則無用矣。用時研細。取狗下頦﹐宜用屠家已殺之犬﹐若生取特殺一犬﹐恐傷徳反招不祥﹞豌豆粉白蘞﹝各等分﹞三味和勻。每服五錢﹐溫黃酒空心調服﹐出臭汗及熟睡爲效﹐外將此藥用香油調敷患處。

卷二十二腦背部陰毒門主論

陳實功曰﹕陰毒者﹐乃純陰無陽﹐被天時寒冷肅殺之气﹐侵入肌膚﹐流入骨髓﹐以致气不能升﹐血不能行﹐凝滯經絡﹐疼痛切骨。初起不紅不腫不熱﹐朝輕暮重﹔久則作腫漸紅﹐爛斑黑靨﹐臭水淋漓﹐穢气燻蒸﹐腐爛漸開﹐終久必死。﹝《正宗》﹞

卷二十二腦背部無名腫毒門主論

王肯堂曰﹕無名腫毒者﹐不拘於頭面手足胸腹等處﹐赤腫硬﹐結核疼痛﹐又名腫瘍﹐又名虛瘍﹐但腫無頭無面者﹐俱是也。腫熱勢盛者﹐以稜鍼刺去惡血﹐切不可以火鍼烙之。若暴發赤腫﹐切不可以鍼破之﹐只宜以洗腫方法淋洗。﹝《準繩》﹞又曰﹕紫遊風紫遊虛瘍。﹝均屬無名腫毒。﹞陳遠公曰﹕頭面無端忽生小瘡癢甚﹐第二日頭重如山﹐第三日面目靑紫﹐此至危之證。苟不速治﹐數日內一身發靑黑而死。若靑不至心胸者﹐尙可救﹐因此人素服熱藥﹐熱極而變爲毒也。人入房久戰﹐𨿽气主之﹐而實火主之也。气旺而非火濟之﹐則不足鼓其興趣﹐博久戰之歡﹐補气之藥﹐斷不能捨參而求異味。世人貪歡者多﹐而吝惜者不少﹐用熱藥助火﹐非多加人參﹐不足以駕馭其猛烈之威﹐無如人參力難多備﹐方士不得已遷就世人之心﹐乃少減參則功力薄﹐多加熱藥以壯火﹐於是金石火之藥﹐紛然雜投﹐謂不如此不足以助命門之火也。夫命門之火﹐腎火也﹐非眞陰之水不養﹐不同於脾胃之火﹐可以外水解之也。且腎水旣旺﹐則外勢剛彊﹐多禦女戎﹐亦復何傷﹐無柰淫心無盡﹐火熾則水漧﹐火沸則水涸﹐水不足以制火﹐熱毒結於腸胃﹐況戰久必大泄精﹐精泄過多﹐火自更旺﹐未免再戰﹐或歸咎前藥太少更多服以助其勢﹐不知藥益多而火益烈﹐戰益頻而水益燥乎﹗久之水涸火炎﹐陽易舉而不能久戰﹐卽有忍精勉彊而斗﹐精不化而變爲毒﹐結於陰之部位則成癰﹐結於陽之部位則成毒。頭上陽部位也﹐較陰部尢爲可畏﹐非多用化毒之藥﹐安能起死回生哉﹖回生至聖丹﹕金銀花八兩﹐元參﹑蒲公英各三兩﹐川芎一兩﹐生甘艸五錢﹐天花粉三錢﹐水煎服﹐一劑頭輕﹐靑紫色淡﹐又一劑全愈。﹝此方化毒而不耗气﹐敗毒而不損精﹐所以奇也。此毒原系水虧之極﹐而瀉毒之味皆損於陰陽﹐惟銀花攻補兼妙﹐故以之爲君﹐必多用而力始大﹐加元參去火﹐甘艸瀉毒﹐公英淸熱﹐花粉消痰﹐川芎散結﹐自然相助成功也。《石室祕錄•奇病門》中﹐亦有此證治法﹐宜參看。《辧證冰鑑》﹞又曰﹕腫毒生於思慮不到之處﹐其勢凶惡﹐有生死之關﹐皆以無名腫毒名之﹐不必分上中下也。前條只言頭上﹐而身之左右前後四肢尙未言也﹐治之得法﹐可以通治也。大凡上中下生腫毒者﹐多起於淫欲無度﹐加之气惱憂鬱﹐火乘其隙處﹐蘊藏結毒﹐故一發而不可救﹐所以此證盡屬陰證﹐而無陽證也。治法似用解陰毒之藥矣﹐然解陰毒之藥﹐大半消爍眞陰﹐本因虛而結毒﹐復解毒而虧陰﹐安有濟乎﹗余得異傳﹐於補陰之中﹐以行散郁之法﹐佐以解毒之品﹐少助行經之味﹐是以多收其功﹐不敢祕傳﹐書之於冊﹐以救萬世之人也。黑虎湯﹕元參一斤﹐柴胡三錢﹐生甘艸一兩﹐煎湯十碗﹐生頭面者加川芎二兩﹐附子二兩﹐再煎汁取三碗﹐分二日服完﹐未破者卽消﹐已破者生肌自愈﹐不必二劑。生身左右前後者﹐加當歸二兩﹐甘菊花一兩﹐附子三分﹐如前服。生手足四肢者﹐加白術二兩﹐茯苓一兩﹐附子五分﹐亦如前服﹐無不收功。﹝按元參退浮游之火﹐得甘艸之助﹐解其迅速之威﹐得柴胡之佐﹐能舒抑鬱之气﹐又有引經之味﹐引至毒處﹐大爲祛除﹐用至一斤﹐力量更大﹐又是補中兼散﹐則解陰毒﹐不傷陰气﹐所以建功﹐人勿見藥之重﹐不敢輕試﹐負余殷殷濟世之心也。若些小之證與非陰證﹐不必用此重劑﹐不可不知也。﹞又曰﹕有四肢間或頭面上﹐忽然生疽﹐頭黑皮紫﹐疼痛異常﹐此陽証之毒也﹐亦能殺人。此證其勢甚驟﹐不急散毒﹐則養成大橫。世人每以生疽甚小﹐不似生癰之大﹐往往不以爲意。誰知變成大毒﹐疽與癰實有不同﹐癰潰於內而疽腫於外也。潰內者難外治﹐腫外者易內消﹐𨿽癰疽之毒﹐盡由內而發外﹐宜皆治內而外愈﹐而疽尢宜內治也。消疽散﹕生地﹑地楡﹑連翹﹑天花粉各三錢﹐忍冬藤﹑夏枯艸﹑當歸各一兩﹐白芷﹑生甘艸各二錢﹐水煎服﹐未潰者二劑卽消﹐已潰者四劑痊愈。此方通治惡疽﹐無不神效。﹝蓋補血以散毒﹐則血活而毒難畱﹐涼血以淸火﹐則血寒而火易散﹐疽多陽證﹐所以治無不宜也。﹞

卷二十二腦背部無名腫毒門主方

太乙丹

﹝敬恕堂江﹞敷一切無名腫毒。

頂好藤黃﹝五十兩﹞赤小豆天南星﹝各二十兩﹞川五倍子﹝一百兩炒微黃﹞當門子﹝五兩﹞上研極細末。用白芨二十兩﹐打糊和搗成錠﹐用醋磨敷自消。

升麻膏

貼疔瘡頑瘡癰疽﹐瘰痰核﹐未成自消﹐已潰自斂。

升麻﹝二十兩﹞﹐眞麻油五斤浸一宿﹐煎枯去渣﹐慢火熬至滴水不散﹐入飛淨黃丹二十四兩﹐收成膏。

一气丹

﹝胡學海﹞。一切癰疽﹐對口發背﹐無名大毒。

斑蝥﹝去頭﹑足﹑翅﹐糯米拌炒﹐五錢﹞乳香﹝去油﹞沒藥﹝去油各三錢﹞雄黃﹝二錢﹞血竭﹝一錢﹞麝香﹝一錢五分﹞冰片﹝七分五釐﹞元胡索元參﹝各五分﹞共杵極細末。量瘡大小施用﹐以膏粘貼。初起立消﹐已成易潰﹐已潰易斂。較之紅升丹其功更捷﹐且紅升丹不利對口﹐惟此最穩。

久不收口鑪甘石銀罐內﹐水淬七次﹐研細搽之。

久不收口。

犬頭骨﹝﹞貓頭骨﹝﹞研細搽之﹐卽斂。

敷無名毒小粉炒黃﹐研﹐用不經鐵器握死雞﹐將雞撕開﹐取雞心﹑肝﹑﹐不用腸﹐搗爛敷上﹐一伏時必效。

五虎丹

雄黃菖蒲艾葉尖朱砂﹝不拘多少﹞蜈蚣﹝一條﹞五月五日午時配合﹐研細敷搽﹐卽消。

消腫毒極肥皂角子﹐陰陽瓦焙研﹐酒調服﹐出汗卽消。

又方楡樹南行根條﹐洗淨﹐加鹽少許﹐入糖同搗敷﹐卽散。

卷二十三後陰部

自尾閭穀道起至臀股止﹐一切痔漏瘡疽﹐皆匯於此部中﹐以便檢閱參治。

卷二十三後陰部鸛口疽門主論

《靈樞》曰﹕發於尻名曰銳疽。其狀赤堅大。急治之﹐不治﹐三十日死矣。

《鬼遺方》云﹕湧泉疽﹐腫起發﹐太陰﹝太陰﹐尻尾前是也。﹞如伏鼠﹐二十日不穴死﹐十日可刺﹐發淸膿赤黑者死﹐白色可治。

陳實功曰﹕此乃三陰虧損﹐督脈之經濁气濕痰流結而成。其患發在尾閭之穴髙骨尖上。初起形似魚胞﹐久則突如鸛嘴﹐朝寒暮熱﹐日輕夜重﹐潰後稀膿出而無禁﹐又或鮮血出而不停。凡發此者﹐壯年猶可﹐老者可危。﹝《正宗》﹞汪省之曰﹕初起滋陰除濕﹐已成和气養榮﹐已潰滋腎保元。久而成漏﹐宜琥珀蠟礬丸﹑先天大造丸兼服。﹝《理例》﹞澄曰﹕鸛口疽老弱難斂﹐易於成漏。

卷二十三後陰部尾閭發門主論

r尾閭發p04﹣a41a177。bmpr王肯堂曰﹕尾閭發生於尾閭穴﹐乃督脈所主﹐最痛難忍﹐更難得膿。﹝《準繩》﹞又曰﹕病HT生尾骨處﹐結毒如桃李之大﹐紅赤痛﹐不能行動。

申斗垣曰﹕得之奔走勞傷﹐或久坐血凝气滯者易治。得之酒色過度﹐忍精彊戰﹐督脈虧損者﹐破必成漏﹐難以收功。﹝《啟玄》﹞

卷二十三後陰部臀癰門主論

r臀癰p04﹣a41a178。bmpr王肯堂曰﹕腫髙根淺爲臀癰﹐腫平根深爲臀疽﹐俱屬足太陽膀胱經濕熱所致。﹝《準繩》﹞薛立齋曰﹕臀乃膀胱經部分也﹐居小腹之後﹐此陰中之陰﹐其道遠﹐其位僻﹐𨿽太陽多血﹐气運難及﹐血亦罕到﹐中年後尢慮此患。治者毋傷脾胃﹐毋損气血﹐但當固根本爲主。

陳實功曰﹕臀癰生於小腹之後﹐位遠僻奧﹐气亦罕到﹐血亦少來﹐凡生此者﹐濕熱流結凝滯而成。此證必須托毒外發﹐庶不內攻。初起毒從五臟蘊積者﹐患必有頭﹐紅腫墜重如石﹐內必口漧發熱。治當通利積熱﹐外以膏貼金黃散﹐敷四圍﹐拔出瘀膿血﹐內兼補托自愈﹔若誤用敗毒寒劑﹐外敷涼藥﹐冰凝气血﹐毒瓦斯不得外泄﹐反致內攻。如瘡頭軟陷無膿﹐根腳平散不痛﹐口漧煩躁譫語﹐痰喘气粗﹐恍惚不寧者﹐俱爲不治。但此證多從毒積五臟﹐自內至表者﹐十有八九﹔風寒暑熱﹐自外至裏者﹐百中一二﹔嘗旣出而復入裏者﹐終爲死候。﹝《正宗》﹞申斗垣曰﹕臀疽乃太陽膀胱經多血少气﹐生於承扶穴最痛﹐宜托之。生於實處者易治。近大小便處者﹐難治。﹝《啟玄》﹞馮魯瞻曰﹕癰發於臀﹐乃膀胱之濕毒蒸熱﹐或稟賦陰虛﹐此地最難髙聳潰膿。大宜托裏爲要。﹝《錦囊》﹞朱丹溪曰﹕臀癰生於臀上胯下近大腿處﹐由濕熱相侵﹐气血凝聚郁毒而成。形如大盤﹐腫闊盈尺﹐上覆其腰﹐下遮其胯﹐此爲陰中之陰﹐務須宣熱拔毒﹐大補气血﹐培養腎胃﹐滋補根源。如此庶血易聚而膿易作﹐毒易出而熱可宣﹐不然經年累月﹐腫仍如故﹐疼痛日深。是以中年之後﹐猶慮患此。一見虛弱便與滋補﹐可保終吉。若妄以淸涼敗毒內服外敷﹐則气血得寒益凝﹐多致不救。

卷二十三後陰部臀癰門主方

臀癰五爪龍艸連根搗汁﹐酒衝服﹐日進四五次﹐膿從大便出。未成者立消﹐已成膿者以渣敷上﹐立消。洗臀癰潰後並治股瘡。

苦參金銀花白芷當歸黑皮硝﹝各等分﹞絹包﹐砂銚內煎濃汁﹐先燻後洗。

消臀癰。

金銀花﹝四兩﹞甘艸節﹝一兩﹞熬膏﹐每日空心和酒服。渣畱煎湯燻洗。

卷二十三後陰部痤痱瘡門主論

r坐板瘡p04﹣a41a179。bmpr陳實功曰﹕痤痱瘡者俗名坐板瘡。生於兩股﹐密如撒粟﹐尖如芒刺﹐癢痛非常﹐渾身毛刺。此因熱體見風﹐毛竅所閉﹐或因患瘡濕熱畱結於此。洗用苦參湯﹐甚者皮損粘衣﹐治以鵝黃散主之。﹝《正宗》﹞蔣示吉曰﹕坐板瘡或有因久坐卑濕之地﹐或坐烈日石上﹐釀成濕熱﹐皆能致之。﹝《說約》﹞申斗垣曰﹕此乃脾經濕熱﹐濕毒郁久而成﹐最痛最癢。況股乃至陰之所﹐血亦罕來﹐藥力少至﹐當用外治之藥治之。﹝《啟玄》﹞《心法》曰﹕坐板瘡一名風疳。

卷二十三後陰部痤痱瘡門主方

苦參湯

治坐板瘡作癢﹐抓之又疼﹐坐如糠穩﹐難以安睡。

苦參﹝四兩﹞大菖蒲﹝二兩﹞河水五瓢﹐同煎數滚﹐添水二瓢蓋片時﹐臨洗入公豬膽汁四五枚﹐淋洗患上﹐不二三次全愈。愈後避風﹐忌發物。

又方槽坊弔大麥酒底水﹐洗三四次﹐效。

鵝黃散

治痤痱瘡作癢﹐抓之皮損﹐隨後又疼﹐用此撲之。

綠豆粉﹝一兩﹞黃柏﹝三錢﹞輕粉﹝二錢﹞滑石﹝五錢﹞研細以軟絹帛蘸藥﹐撲於患上﹐止痛收幹。

又方姜黃﹝一錢﹞當歸苦參﹝各五分﹞紅花﹝三分﹞用麻油一盞同藥熬枯﹐濾去渣﹐入研細松香末五錢﹐攪成嫩膏﹐日搽二次。忌口味。

又方麻黃枯礬豬油煎枯濾淸﹐以熱油擦之。

又方﹝岐天師﹞輕粉﹝一錢﹞冰片﹝半分﹞杏仁﹝去皮尖十四粒﹞蘿卜種子﹝三錢﹞研細﹐擦之。

又方雞蛋一个。鑿孔入硫黃﹑明礬細末各三錢﹐調勻糊口﹐灰火內研細﹐麻油調搽。

又方﹝《醒齋筆記》﹞松香﹝五錢﹞雄黃﹝一錢﹞如濕加蒼術﹝二錢﹞研末和勻。棉紙條作撚兩个﹐蠟豬油溶化浸透﹐火燒滴下油﹐搽瘡上立效。

又方明礬煎湯洗。

又方冬靑葉﹑牛舌艸煎湯燻洗。

又方松香﹝五錢﹞雄黃﹝一錢﹞研細。如濕癢加蒼術三錢和勻。以棉紙捲成藥條﹐用臘月豬油或麻油浸透﹐點火燒著﹐取滴下油搽之。加潮腦治疥。

又方芫花川椒黃柏熬湯溫洗﹐卽消。

毒盛癢痛不止油缸靑布三指寬一條﹐香油調雄黃末一錢﹐攤於布上﹐捲緊燃著﹐吹滅焰頭向瘡薰之﹐癢痛卽止。

坐板瘡。

朱砂雄黃﹝各一錢﹞輕粉枯礬黃柏﹝各三錢﹞研細。先用川椒煎洗﹐後搽。

坐板瘡並陰囊發癢陳荷葉煎湯﹐入白礬洗一二次坐板瘡﹝陳友。﹞生白蘿卜搗爛擦之﹐不過三次。或蘿卜子研細擦。

又方硫黃一塊﹐放豆腐內煮數滚﹐加蒼術各等分﹐爲末。用腌豬油搗爛搽。

卷二十三後陰部痔瘡門主論

r痔瘡p04﹣a41a180。bmpr陳實功曰﹕夫痔者﹐乃素有濕熱﹐過食炙﹐或因久坐而血脈不行﹔又有七情﹐過傷生冷﹐以及擔輕負重﹐竭力遠行﹐气血縱橫﹐經絡交錯﹔又或酒色過度﹐腸胃受傷﹐以致濁气瘀血流注肛門﹔又有婦人臨產用力過甚﹐血逆肛門﹐亦能致此。初起爲痔﹐久則成漏。﹝《正宗》﹞陳遠公曰﹕人肛門內外四旁忽生紅瘰﹐先癢後疼﹐後成爲痔。日久不愈﹐此用濕熱所致也。而得之縱飲者爲多﹐江南人常多患此﹐皆由地之濕熱﹐加之酒熱之毒﹐所以結於肛門不能遽化也。夫肛門通於大腸﹐凡有濕熱應隨大便同出﹐何以積而成痔﹖蓋濕在大湯﹐不能久畱﹐必盡趨肛門﹐而肛門爲大腸鎖鑰﹐有防範之司﹐不容濕熱出於門外﹐於是蓄積旣久﹐而濕熱之毒肛門獨受之矣。有毒必然外形﹐不生肛門之內﹐必生肛門之外﹐𨿽內外少殊﹐而作楚則一也。治法烏可捨濕熱而他求乎﹗但肛門去脾胃甚遠﹐化濕熱之毒﹐必假道於脾胃﹐肛門未必受益﹐而脾胃先損﹐所以無功耳。故用藥必須毋損於脾胃﹐有益於肛門者﹐始可奏功。益後湯治之﹕白芍﹑茯苓﹑山藥﹑薏仁各一兩﹐地楡三錢﹐穿山甲一片土炒﹐水煎服﹐四劑肛門寬快﹐又四劑內外痔消﹐再以此方十倍蜜丸﹐每日開水下五錢﹐服完一料不再發。﹝《冰鑑》。

此方利水去濕﹐旣無損於脾胃﹐又有益於脾與肛門兩得也。﹞又曰﹕有肛門邊先生小癤﹐因不戒酒色﹐以致腐爛變成痔漏﹐不能收口﹐長成肉管﹐每年一管﹐流膿淌血﹐甚以爲苦。世人治法多用刀鍼掛綫﹐徒受苦楚而內毒未除﹐外口難長﹐經年累月﹐難以奏功﹐豈漏瘡終不可治乎﹖抑犯酒色之戒乎﹖皆治不得法耳。夫肛門之肉﹐不比他處﹐肛門之皮﹐亦不比他處﹐他處肌肉非橫生卽直生﹐惟肛門肌肉有縱有橫﹐最難生合﹐況大便不時出入﹐加以刀鍼掛綫是已傷又傷﹐安能遽長皮肉乎﹗故刀鍼掛綫﹐切戒輕試﹐惟消濕熱之毒內治爲佳﹐然漏卮旣久﹐勿論漏不可止﹐而气血反傷﹐終難奏效也。當於補中兼消﹐則何患漏之不痊哉﹗靑龜丸﹕烏龜一个﹐茯苓五兩﹐黃八兩﹐當歸三兩﹐人參二兩﹐薏仁六錢﹐穿山甲五錢土炒﹐瓦松二條﹐陰漧不可見火﹐白芷﹑槐米﹑幹靑苔各一兩﹐羊蹄後爪四副﹐土炒﹐研末。將龜石臼內搗死﹐以藥末拌之﹐飯鍋內蒸熟﹐將龜肉與甲火焙榦爲末﹐同前藥蜜丸﹐每日服三錢。一月漏痔幹﹐二月漏痔滿﹐服完全愈不復發。但服丸時﹐必戒酒色三月﹐倘犯之不能奏功。﹝此方治漏神效﹐非俗方可比﹐有不可思議之炒﹐去濕而不散气﹐敗毒又不損血﹐補破於無形﹐塡隙於有孔﹐願人敬信此方﹐堅三月之戒﹐以去宿疾也。﹞又曰﹕有大便時﹐先射血幾許﹐始下糞者﹐人以爲便血證﹐誰知肛門暗生血痔乎﹗夫痔久必變漏﹐宜流膿血﹐殊不知受病不同﹐見證亦異﹐此多得過飲火酒﹐熱走直腸而不得遽泄﹐乃結成小痔﹐久則皮破血出﹐此血乃外出直腸之外﹐非出直腸之中﹐乃膀胱之血也。夫膀胱化气而不化血﹐酒毒滲入膀胱﹐將酒气化水出於陰器﹐而酒毒爍血不能從陰器而出﹐不得趨大腸肛門而出矣。無柰門徑各別﹐戶口牢閉﹐無可出路﹐而酒毒結直腸之外﹐毒向內攻而直腸之痔生矣。痔生必破﹐有隙可乘﹐而膀胱之血注之﹐久則以血引血﹐不但膀胱之血盡歸之也﹐乘大便之開關﹐血先奪門而出耳。治當急塡其隙﹐使血出而無路﹐然私竇旣開﹐漏卮易泄﹐不急淸上游之源﹐而但截下流之隙﹐非計之善也。淸源散﹕黃連﹑槐花﹑地楡﹑人參各三錢﹐茯苓﹑白術各五錢﹐車前子﹑葛根各三錢﹐白芷三分﹐穿山甲土炒一錢﹐研末﹐三七根研末三錢﹐水煎調末服﹐三劑血較前更多﹐減去黃連﹐又三劑血止痔愈。必須戒酒﹐終身勿服也。若女色只忌三月﹐永不再發。倘不能禁﹐不必徒治瀆吾方也。此方炒在多用黃連以解酒熱之毒﹐所謂淸源也。上游無病﹐下流自安﹐各藥又分派得宜﹐無非去濕化熱﹐堵截有方﹐故慶平成﹐何患洪流衝決哉。

蔣示吉曰﹕痔類不一﹐有牛奶痔﹑雞心痔﹑雞冠痔﹑菱角痔﹑蓮花痔﹑珍珠痔﹑珊瑚痔﹑蜂窩痔﹑雞肝痔﹑翻花痔﹑穿腸痔﹑鼠奶痔﹑櫻桃痔﹑鼠尾痔﹑核桃痔﹑蜆肉痔﹑內痔﹑外痔﹐因形定名﹐總不外乎醉飽入房﹐膏粱醇酒﹐負重致遠﹐以致濕熱風燥﹐濁气瘀血流注肛門﹐俱能生痔。婦人產後用力太過﹐瘀血凝滯﹐亦能致此。毒淺者其形正而平常﹐毒深者其形異而頑惡。久則崩潰成漏﹐新則墜重刺疼﹐甚者糞從孔出﹐血自竅流。气血日虧﹐形容日削﹐治法當以涼血行气爲主﹐其外治法﹐須分內外﹐內痔以喚痔﹑枯痔之法治之﹐外痔疼甚者淸之﹐頭大蒂小者綫結之﹐頭小根大者枯之。﹝《說約》﹞又曰﹕凡瘡久不收口﹐日流膿水﹐甚而醫家任意以紙撚入﹐日逐磨﹐漸生膿管﹐如燈艸蔥管﹐遂名曰漏證。此皆气血虧損﹐熱毒鬱結﹐使榮衛營運而失職也。

徧身虛怯處多有之﹐惟痔瘡成漏最易。若用刀鍼掛綫﹐徒受痛楚﹐不若以推車客散內消之爲妙也。內服十全大補湯﹑補中益气湯以培助之。

馮魯瞻曰﹕痔漏其名有五﹕曰牡﹐曰牝﹐曰气﹐曰血﹐曰酒。又有腸風痔﹑脈痔﹑雌雄痔﹐皆五痔之別名也。初生具在肛邊﹐狀如鼠乳﹐或結小核﹐癢痛注悶﹐甚者身熱惡寒﹐皆由房勞飲酒過度﹐久嗜甘肥﹐不愼醉飽﹐以致陰陽勞撓血脈﹐腸滲漏﹐衝注下部而成。治法﹐始覺便服秦艽﹑槐角﹑連翹﹑土貝之類﹐外用燻洗以取內消﹐倘仍姿情嗜欲﹐則腐潰膿血﹐逗畱日久﹐傍穿竅穴﹐卽變爲漏。必須補气血﹐愼調攝﹐方可以漸收功。﹝《錦囊》﹞又曰﹕痔者﹐肛門之傍生瘡腫痛者是也。亦有生瘡有孔﹐惡水不幹﹐而爲漏者。

皆由母食酒面炙﹐在胎受之﹐或因後天失調﹐心經蘊熱﹐熱傳於肺﹐注於大腸而成者。治小兒痔瘡﹐宜內服涼血解毒﹐外用燻洗可也。

又曰﹕痔漏之源﹐受病者﹐燥气也﹐爲病者﹐濕熱也。皆由酒色過度﹐濕而生熱﹐充於臟腑﹐溢於經絡﹐墜乎穀道左右﹐衝突爲痔。𨿽見證於大腸﹐實陰虛而火實所致﹐經所謂開竅於二陰﹐久則潰而成漏。然痔輕而漏重﹐痔實而漏虛。治痔不過涼血淸熱﹐治漏初則涼血淸熱燥濕﹐久則澀竅殺虫﹐兼乎溫散。或曰痔漏﹐火是根源﹐何故而用濕澀﹖殊不知痔只出血﹐始終是熱﹐漏流膿水﹐始是濕熱﹐終是濕寒﹐不用溫藥﹐何以去濕而散寒乎﹗非止痔漏﹐百病中多有始熱而終寒者﹐卽如瀉利嘔吐﹐初則腸胃气實而熱﹐久則腸胃虛爲寒。丹溪下血條云﹕下血久不愈者﹐後用溫劑﹐正此義也。

朱丹溪曰﹕漏瘡須先服補藥生气血﹐參﹑術﹑﹑歸爲主大劑服之﹐隨以附子末唾和作餅如錢濃﹐以艾炙之﹐漏大炷大﹐漏小炷小﹐灸令微熱﹐不可使痛﹐幹則易餅再灸﹐如困則止﹐來日又灸﹐直至肉平爲效。亦有用附子片灸﹐仍用前補劑膏貼之﹐尢妙。﹝治漏法。﹞李東垣曰﹕腸頭成塊者﹐濕也﹔作大痛者﹐風也﹔大便燥結者﹐兼受火熱也。是濕熱風燥四气合邪﹐法當瀉火潤燥﹐疏風和血止痛﹐是其治也。﹝《十書》﹞馮魯瞻曰﹕痔漏初起﹐須用芩﹑連之類﹐以涼大腸﹐枳殼以寬大腸。澀竅用赤白石脂﹑枯礬﹑黃丹﹑腦子之類。﹝《錦囊》﹞又曰﹕痔漏若能味無味之味﹐正味足矣﹐事無事之事﹐百事備矣。若服餌調節謹愼合宜﹐未有不瘥者也﹐若不知謹愼﹐彊治無功。

竇漢卿曰﹕大法治痔以涼血爲主﹐如肛旁別有一竅出膿血﹐名曰單漏。治之宜溫暖之劑補其內﹐生肌之藥敷其外。

竇夢麟曰﹕竅在皮膚者易愈﹐臟腑有損而致竅者﹐未易治也。

《養生必效方》載﹕幹義傳﹐僧覺海少年患痔疾﹐其行業比冰霜﹐緣此飽食久坐﹐知痔疾者﹐不必酒色過度矣。故《素問》云﹕因而飽食﹐筋脈橫解﹐腸爲痔。三神丸治僧道痔疾﹐故治有不同也。

岐天師曰﹕人有糞門內拖出一條﹐似蛇非蛇﹐或進或出﹐便糞之時﹐又安然無礙﹐此乃大腸濕熱之極﹐生此怪物﹐長於直腸之間﹐非蛇也乃肉也。但伸縮如意﹐又似乎蛇﹐法當用逐邪殺蛇丹服之﹐外用好木耳一兩煎湯洗之﹐洗後用冰片一分﹐研末掃上﹐掃盡卽縮進而愈﹐神驗。﹝《祕錄》﹞澄曰﹕治痔漏鸛口等證﹐患者欲坐不能﹐須用定鋪極濃蘆花坐墊﹐中開一洞﹐將患處坐向洞中﹐自無壓擠傷瘡之患。

卷二十三後陰部痔瘡門主方

諸痔初起煎方槐角子﹝黑牛膽制﹞生地當歸連翹枳殼升麻荊芥穗陳皮防風地楡﹝各等分﹞黃連黃柏黃芩﹝此三味春秋用七分﹐夏用一錢五分﹐冬用五分﹞水煎空心服。大便祕加蒸大黃﹑火麻仁。

又方柴胡甘艸濃朴獨活生地牡丹皮陳皮槐角子黃芩白芍金銀花當歸黃柏水煎服。

痔瘡初起大便下血﹐未破無膿﹐皆可內消。

象牙﹝﹞白僵蠶﹝﹞地楡﹝﹞胡黃連﹝各一兩﹞槐花﹝火酒拌炒﹞貫眾﹝火酒拌炒﹞生地﹝各二錢﹞石燕﹝一對﹐火醋淬﹞研細蜜丸。淸晨淡鹽湯送下二錢。

熊膽散

痔瘡堅硬作痛﹐脫肛腫泛不收。冰片一分﹐熊膽二分﹐研細。先將大田螺一个﹐用尖刀挑起螺靨﹐入藥在內﹐放片時﹐待螺化出漿水﹐用雞翎掃痔上﹐頻頻用之卽愈。

又方田螺水養伺其靨開﹐入冰片少許﹐螺自化水﹐雞翎掃上。

又方槐花研末。灌入雄牛膽內陰漧爲丸﹐白湯送下三錢。

又方雄鵝膽汁調冰片搽之。

又方白鵝膽﹝取汁﹐三四枚﹞熊膽﹝二分﹞冰片﹝一分﹞調勻﹐塗痔上。

又方橄欖核﹝灰﹞熊膽﹝二錢﹞冰片﹝六分﹞研勻﹐鵝膽汁調搽。

內痔樹上干桃枚﹐陰陽瓦焙漧﹐再入冰片三分入瓶內﹐加豬膽汁擠入肛內。

立止痔疼烏梅肉七枚﹐陰陽瓦焙研細末﹐冰片三分﹐兒茶七分﹐研細末﹐先以瓦松皮硝湯洗過﹐再搽。

又方活蚯蚓洗淨泥土﹐搗爛衝熱酒服﹐外用豬膽調杏仁冰片末﹐雞翎掃上。

痔內生虫鰻鱺魚骨燒煙薰肛門﹐其痔內虫盡死。

藥綫方諸痔癭癅﹐凡根蒂小而頭面大者﹐用此綫系﹐其患根自落。

芫花﹝五錢﹞壁錢﹝二錢﹞白色細扣綫﹝三錢﹞水一碗﹐同浸小瓷罐內﹐慢火煮﹐水漧爲度﹐取綫陰漧﹐凡遇前患﹐用綫一根﹐患大者二根﹐雙扣系於根蒂﹐兩頭畱綫﹐日漸緊之﹐其患自然冰冷紫黑﹐枯落後長肉藥收口。

又方蜘蛛网四邊粗絲合成綫﹐結患根上。

枯痔法

凡痔瘡泛出﹐卽用此藥塗之﹐痔自幹黑枯落。欲用此方﹐四邊好肉須先用護痔散護住良肉。

明礬﹝四兩﹞輕粉朱砂﹝各三錢﹞白砒﹝四錢﹞先將礬入銅杓內滚﹐次入砒末攪勻﹐以礬枯爲度﹐去火毒片時﹐次入輕粉﹑朱砂﹐再研極細﹐瓷罐收貯。每日辰﹑午﹑申三時﹐以溫湯洗淨痔上﹐唾津調塗﹐七八日其痔自然枯盡﹐方上生肌藥。

護痔散

白芨大黃苦參寒水石綠豆粉黃柏﹝各等分﹞研細熱水調塗四邊好肉上﹐方搽枯痔藥。

喚痔散

痔在肛門內腸頭上﹐外面看不見﹐痛苦不勝﹐用此藥喚出痔來﹐以蔥湯洗淨上藥。

磁石﹝一兩﹐活而吸鐵者﹞艸烏尖﹝生用五分﹞枯礬﹝五錢﹞漧薑﹝三分﹐泡﹐另研﹞共研極細。用生薑汁或蔥汁調塗肛門上﹐少頃肛自內脫出﹐痔瘡上下洗淨﹐四邊好肉上用前護藥﹐次上枯藥﹐一日三上﹐洗用新筆蘸藥洗之。如此六七日脫盡痔根﹐卽用生肌藥收口﹐後用貼頂升陽散收入其腸﹐內服槐角丸。

貼頂升陽散

萆麻子﹝四五粒去殼﹞麝香﹝三分﹞共搗膏。將頭心發去錢大一塊﹐貼此藥少頃﹐其肛卽收入。如緩再用醋一口噴患人面上﹐立收。

燻痔法

蓮蓬殼一个﹐五倍子一个﹐將倍子開一孔納明雄五分於內﹐再將倍子有孔一頭納入蓮蓬殼內﹐以綫紮緊﹐入小口砂鍋內水煎十數沸﹐對痔上燻之﹐冷則又溫﹐頻燻自效。

又方蒼耳子荊芥黃芩花椒馬齒莧瓦松皮硝白礬槐花﹝各等分﹞每用五錢加蔥白五根﹐煎湯燻洗。

又方魚鮏艸煎湯燻洗﹐仍以艸挹痔上。

又方鳳尾艸煎湯燻洗。

又方梓桐樹枝葉煎湯燻洗。

又方艸連根煎湯燻洗。

又方槐花泡汁當茶飲﹐渣再煎燻洗。

又方新蠶豆花梗葉煎湯燻洗。

又方芒硝﹑瓦松﹑陳蓮蓬殼煎湯燻洗。

又方苦菜煮爛爲度﹐和湯置器中坐燻﹐待溫下手以菜頻頻洗之﹐每日洗三次。

又方陳枳殼﹑幹茄蒂﹑冬瓜皮﹑陳槐花各等分﹐煎湯燻洗。

又方桃樹根皮煮汁﹐每日燻洗三四次。

又方馬齒莧煎湯燻洗﹐內食生熟荸薺。

又方苦參﹑茵陳各五錢﹐煎湯燻洗﹐兼治脫肛。

又方枳殼二兩﹐荔枝艸四兩﹐河水煎湯﹐先燻後洗。

又方無花果葉煎湯燻洗。

洗痔黃硝湯

痔瘡腫痛。大黃二兩﹐水十二碗煎至八碗﹐再入朴硝一兩﹐略滚傾桶內薰洗之。

肛門四邊腫硬癢痛不可忍者白礬三分研碎﹐用童便化開洗痔上﹐每日二三次。

洗痔膏

此膏能洗痔瘡﹐用刀剪不疼不痛。

槐花明礬﹝各一斤﹐或用膽礬﹞先將槐花用河水熬取濃汁﹐濾淸復入淨鍋內﹐投礬於內熬至極稠﹐瓷罐收貯。每用少許入開水內化開洗之﹐其痛立止。

外痔瓦花﹝朝北者﹞同冰片搗敷。

外痔。

五倍子﹝五个焙﹞冰片﹝五釐﹞研細﹐麻油調搽。

痔瘡初起。

熊膽﹝三錢﹞冰片﹝四分﹞研細﹐豬膽汁調搽痔上。如已潰者不可用豬膽汁﹐如用在已破之瘡便要極疼。

消痔千金散

孩兒茶黃連寒水石﹝各五分﹞硼砂赤石脂蘆甘石﹝各三分﹞熊膽﹝二分﹞冰片﹝一分﹞研細﹐淸茶調敷患上﹐腫痛立止。

蝸牛膏

﹝《集驗》﹞。蝸牛一枚﹐加麝香﹑冰片研爛﹐瓷盒盛﹐次早取汁塗。

消痔丸

痔瘡痔漏初起﹐人壯便祕﹐血分壅熱者。

生地﹝四兩﹐水洗﹞片芩﹝一兩五錢﹞金銀花枳殼﹝麩炒﹞秦艽﹝各一兩﹞防風大黃﹝九制﹞當歸蒼術﹝米泔浸炒﹞地龍槐花﹝炒﹞赤芍﹝各二兩﹞研末﹐煉蜜爲丸﹐空心白湯送下三錢。

又方白雞膽二三枚取汁﹐入熊膽二分﹐冰片五釐共研一處﹐瓷盒收藏﹐勿使出气。用時以手指搽之。

神繭散

蠶繭納入男子指甲﹐以滿爲度﹐外用童發纏裹燒灰存性﹐研細蜜調搽。

鯽魚散

鯽魚一尾刮去腸淨﹐入白礬令滿﹐瓦上存性﹐研末用雞毛掃上。

豬甲散

豬懸蹄甲爲末﹐每空心米湯調下二錢。

痔瘡虫作癢槐白皮煎濃汁浸洗﹐冷再換洗﹔良久大便欲解﹐當有虫出。

翻花痔荊芥﹑防風﹑朴硝煎湯燻洗﹐再用木鱉子﹑郁金研末﹐加冰片﹑熊膽少許﹐水調敷。

洗痔槐花﹑枳殼﹑荊芥﹑艾葉水煎﹐入白礬先燻後洗。

又方木鱉子淨仁七个研﹐加白礬二錢﹐水煎燻洗。

痔瘡灸法

大蒜一片﹐頭垢撚成餅子﹐先放痔上﹐再安蒜艾灸。

痔瘡頭大蒂小芫花根洗淨﹐木臼搗﹐以少水絞汁於銀銅器內﹐慢火煎成膏﹐將絲綫於膏內度透﹐系痔瘡根上。系時微痛﹐候心躁痔落時﹐以紙蘸膏撚入竅內除根。

偸糞鼠牛皮膠一兩﹐好酒一碗﹐頓化服﹐一二次自消。

三神丸

﹝《養生》﹞治僧道痔瘡。

枳殼﹝炒﹐去穣﹞皂角﹝燒存性﹞五倍子﹝各等分﹞上爲細末。煉蜜爲丸桐子大﹐每服二三十丸﹐溫水食前送下﹐其效如神。

治痔每日食海螺螄半升﹐用苦茶漱口﹐約食二斗卽消矣。痔乃髒火屬陽﹐海螄性寒味鹹屬陰﹐寒能敵火﹐咸能軟堅﹐茶又苦涼﹐深得旨矣。

小兒生痔甘艸熬膏﹐空心服之自愈。

痔瘡初起痛癢不止舊布鞋底烘熱頻頻熨之﹐冷則再烘再熨﹐其痛癢則已。

洗痔奇方夏枯艸黃柏枳殼槐花馬齒莧五倍子﹝各二錢﹞上藥裝夏布袋內﹐入瓷罐中﹐加明礬八兩﹐開水沖洗﹐立刻止痛。

治痔瘡並脫肛。

黃蠟白蠟﹝各一兩﹞雅連﹝三錢﹞研細熔化爲丸﹐每服三錢﹐白湯送下。

痔瘡熊膽塗之。

又方秦椒﹝卽大椒﹞曬漧磨細﹐取淨末一斤﹐浸麻油十斤封口﹐每飲食時以椒油或下面或蘸菜喫﹐神效。

又方大田螺一个﹐入銅靑﹑麝香﹑冰片各五釐﹐入螺內﹐取水搽之。

又方旱蓮艸一把連根洗淨﹐搗爛滚酒衝汁服。

又方秦椒同飯搗爛爲丸﹐每服二錢﹐白湯送下﹐止痛神效。

淸髒補漏丸

﹝湯阿松道士。﹞穿山甲﹝炮﹐一兩﹞槐花﹝炒﹞明礬﹝各二兩﹞共磨細。以黃蠟二兩熔化爲丸﹐每早空心白湯送二錢。一料除根。

又方以絹袋裝銀硝二兩﹐縫長條﹐以帶系腰中﹐如坐卽將硝袋墊肛門痔上﹐久久自愈。

偸糞鼠貓屎﹑井底泥和勻﹐圍之立愈。

痔瘡神驗方﹝周鶴仙。﹞生甘艸節大者一百个﹐爲末﹐煉蜜爲丸桐子大﹐每空心用槐米煎湯送下﹐輕則三錢﹐重則五錢﹐服半料或一料卽愈。戒房事百日﹐永不再發﹐神驗無比﹐此天下第一奇效方也。若痔腫痛難忍﹐發而極重者﹐用地骨皮一兩﹐荊芥﹑槐角子﹑枳殼﹑金銀花各三錢﹐煎湯頻洗﹐午後空心再進一服﹐自然漸漸消去而愈﹐不可以平易忽視。

大腸火盛﹐肛門腫痛難於大便﹐或生痔並肛門邊生癤毒者槐米不拘多少﹐炒深黃色﹐放地上去火毒﹐爲末﹐空心黃酒調服三錢﹐服三四錢卽愈。若生痔並一切癤毒﹐多服自消﹐極驗。

痔瘡丸

黃連苦參乳香﹝去油﹞沒藥﹝去油﹞雄黃﹝各一兩﹞連翹僵蠶蟬蛻防風全蠍槐角﹝入牛膽汁煮﹞生地牛膝陳皮穿山甲當歸枳殼地龍﹝去泥曬漧﹐各二兩﹞蜈蚣﹝焙﹐去頭﹑足﹐二十條﹞象牙末﹝五錢﹞人參﹝二錢五分﹞蜂房﹝一个﹐入玄明粉幹眼內﹐艸紙濕透包好﹐用微火煨之﹞各制爲末﹐煉蜜爲丸﹐空心開水送下三錢。忌一切火酒﹑發物﹑房事﹐服過六七日﹐再用後方洗。

洗痔法

荔枝艸馬鞭艸﹝陰漧﹐各半斤﹞蒲公英﹝二兩﹞甘艸﹝三錢﹞入罐煎好﹐再入皂礬一兩﹐略煎數沸﹐﹝皂礬煎久﹐升去無功。﹞先燻後洗。

痔瘡初起通州膏子眼藥搽之﹐自消。

痔瘡﹝江仍度。﹞粉甘艸﹝八兩﹐用靑鹽四兩和水拌﹐曬漧又拌又曬﹐汁盡爲度﹞粉甘艸﹝八兩﹐生曬﹞共磨末﹐煉蜜爲丸﹐每早白湯送下三錢。

又方生桐油頻塗。

痔瘡痛不可忍羊膽一个﹐取汁入冰片五分﹐和勻掃上。

痔瘡蠟礬鍼黃蠟熔化﹐入枯礬末少許於內﹐揉成長條如綫﹐看痔漏深淺插入﹐待膿盡再上生肌藥收功。

又方川貝母﹑五倍子等分﹐研末搽之。

痔瘡突出疼痛坐立不便先用韭菜洗淨﹐煎沸湯於瓦木器中燻之﹐通手沃洗卽愈。如未消用生薑切薄片放於痔上痛甚處﹐以熟艾作炷於上﹐灸三炷﹐黃水卽出自消。若肛門上有三二个痔﹐三五日後如前法逐一灸之﹐屢驗。

肛門起窠作痛野薄荷﹑明礬各等分﹐煎湯燻洗自消。

外痔紅棗去核﹐入銅靑綫紮﹐炭火存性﹐研細末﹐痔潮幹滲﹔痔幹以津潤濕搽之。

痔痛下血。

川芎當歸黃神曲槐花地楡﹝各一兩﹞阿膠﹝炒珠﹞血餘荊芥穗﹝炒黑﹞木賊艸﹝炒黑各三錢﹞煉蜜丸如桐子大﹐每服五十丸﹐食前米飲送下。

痔瘡定痛。

白殼旱螺﹝七个﹞杭粉﹝一錢﹞共研一處陰漧﹐入冰片三分﹐研細瓶貯﹐每以木鱉子﹑全豬膽汁磨濃調搽。

洗虫痔河堤柳根上須﹐一把﹐花椒﹑白芥子煎湯燻洗﹐其虫頭黑身白﹐從痔瘡孔內出。

洗痔﹝吳韻淸﹞魚鮏艸夏枯艸馬齒莧﹝各一兩﹞五倍子枳殼黃柏﹝各五錢﹞明礬﹝四兩﹞共煎濃汁﹐每用一杯﹐攙滚湯燻洗。

又方瓦松馬齒莧槐花五倍子﹝去虫﹞皮硝﹝各一兩﹞蔥白﹝十个﹞共裝絹袋內煮湯﹐每日燻七八次。

消痔脫管奇方刺﹝一个﹐皮紙濕包燒灰﹑存性﹞牛角腮﹝一枚燒灰存性﹞豬懸蹄﹝十个燒灰存性﹞苦參﹝二兩﹞木耳石菖蒲陳棕﹝燒灰存性﹞枯礬﹝各一兩﹞地楡槐角子胡麻仁雷丸防風漏蘆蕪荑麝香﹝各五錢﹞共磨細末﹐煉蜜爲丸桐子大﹐每服一錢﹐日三服﹐白湯送下。

洗方喇叭花﹝卽土地黃苗﹞煎湯﹐日洗二次。

卻毒湯

瓦松馬齒莧川椒川文蛤防風生甘艸枳殼側柏葉蒼術蔥白﹝各三錢﹞焰硝﹝一兩﹞煎湯﹐日洗三次。

牝痔並一切內外痔﹐疼痛不可忍新黃栝蔞一枚﹐以刀旋下頂﹐不去穣﹐選不蛀皂角子塡滿﹐將頂蓋好﹐外用紙筋泥固濟約三指濃﹐以炭火簇合燒令紅﹐放於地下坑內出火毒﹐一宿取出﹐加麝香一錢﹐每服一錢﹐研極細﹐瓷瓶收貯﹐米飲調服。

新久痔痛海螵蛸去粗皮﹐研細末﹐用生麻油調成膏﹐用鴨翎掃上﹐每日夜用之﹐日久自消。

外痔神消散

﹝杜祕。﹞紅梔子﹝搗碎﹞黃柏胡黃連﹝各一兩﹞水二宮碗煎一碗﹐二煎﹑三煎俱煎一碗﹐共三碗﹐去渣﹐入皮硝一斤燉化﹐撤去泥腳﹐取上淸硝汁﹐以文火慢煉成硝。大田螺十六个﹐每个入冰片一釐。﹝待螺化成水﹐將水拌入硝內﹐再加熊膽﹑兒茶各五錢﹐研細和入硝內拌勻聽用。﹞每用頭一次用苦參一兩﹐水三大碗煎成二碗﹐去渣﹐入制硝末一兩﹐煎二三滚﹐傾盆內﹐先燻後洗﹐每日洗三次﹐第二日仍用洗剩藥水﹐再加苦參一兩﹐加水一大碗煎成﹐加制硝末五錢﹐如上燻洗。第三日照第二日洗法。

第四日舊藥水俱不用﹐照第一日換新水煎苦參制硝洗之。以三日又換一次﹐其痔自消﹐永不再發。

痔瘡綫香爲丸﹐每服二錢﹐白湯送下。

痔漏神方﹝顧玉書。﹞抱雞蛋殼內皮﹝存性﹞血餘﹝各三錢﹞石膏﹝二錢﹞冰片兒茶﹝各五分﹞血竭﹝三分﹞共乳極細搽痔上﹐膿水自幹﹐管根自落﹐用眞耿餅一斤﹐粉甘艸半斤﹐搗勻爲丸﹐每早空心白湯送下三錢。此乃祕方﹐經驗多人﹐用之必效。

內痔冬靑樹葉煎湯燻洗。

外痔鱉甲﹑五倍子﹐煎湯燻洗。

痔瘡廣元肉一个﹐包明礬五分。嚼碎滚水吞下﹐七日後用明礬一錢﹐十四日後用明礬一錢五分。待痔枯卽止。

又方靑餅一个入黃蠟一錢於內﹐置碗中﹐於飯上蒸熟﹐淸晨開水細嚼一枚﹐以愈爲度。

又方梓桐樹皮葉煎湯洗。

又方艸連根煎湯洗。

痔瘡腫痛冬瓜煎湯洗。

卷二十三後陰部痔漏門主論

澄曰﹕痔瘡初起﹐有奔走過急﹐瘀凝腸分﹐流注肛門者﹔有色欲違度﹐忍精彊固者﹔有耽於醇酒者﹔有好嗜辛辣煎炒炙者﹔有濕熱流滯者﹔有久嗽气虛﹐羣火灼陰而成者﹔有久坐气血凝聚者﹔又有婦女血燥﹐大便祕結﹐用力努掙而成者﹔亦有生產用力太過﹐瘀血流結而成者﹔更有脾瀉腎泄﹑元气下陷而成者﹔又有久痢气陷而成者﹐種種皆能成痔。而痔類甚多﹐有因其形而名者﹔有因其部位前後左右內外而名者﹔旣潰之後﹐每每多成漏管﹐不能收口者。非內服外洗﹐純用苦寒﹐致令脾元日損﹐肌肉難生﹐卽系醫家妄用刀鍼﹐藥綫系紮﹐鉛丸懸墜﹐利剪割切﹐良肉受傷﹐日施藥﹐插入拔出﹐日逐將瘡內四旁新肉磨成硬管﹐愈插愈深。此固醫家之過﹐然病家見痔瘡潰後﹐𨿽流膿血﹐不疼不痛﹐嗜飲者依然暢飲﹐好色者仍復貪歡﹐善啖者辛辣煎炒全不禁戒﹐𨿽無刀剪藥綫之害﹐亦斷無不成漏者﹐所以致漏之源又夥。更有等自愚之輩﹐每言痔漏不可醫痊﹐畱此門戶爲濕熱外滲之地﹐若收功完口﹐濕熱反無門可出矣。殊不知腎開竅於二陰﹐穀道卽腎之門戶﹐若使終年破流血水﹐則眞陰由此而耗﹐正气從此而虧﹐安能保其不成癆瘵乎﹗況濕熱若果由大腸而來﹐自由大腸直出﹐豈有歸大腸而不出﹐反由漏口徐徐而泄哉﹗是以痔貴早爲培補﹐益气保元﹐不可用苦寒內服外塗淋洗﹐病者謹戒百日醇酒房勞﹐再無不收口之理。若不遵禁忌﹐𨿽有靈丹﹐亦難奏效。

卷二十三後陰部痔漏門主方

退管丸

﹝周鶴仙。﹞當歸﹝酒洗﹞露蜂房﹝槐樹上的﹐微炒﹞川連﹝酒炒﹞象牙﹝各五錢﹞槐花﹝微炒﹞川芎﹝炒﹞滴乳香﹝包在新鮮箸葉內﹐去油淨﹐各三錢﹞共研細末﹐取黃蠟二兩﹐熔化爲丸如桐子大﹐每空心以漏蘆﹑蘆甘石煎湯送下﹐其管退出﹐用剪剪去﹔亦有化爲膿血出者。

服此藥忌房事﹑豆腐﹑火酒。𨿽愈仍忌四十九日。

捷法

地瀝靑一兩﹐置有盆中﹐用大蜈蚣一條﹐養在盆內﹐勿令遊去﹐伺蜈蚣將油食盡爲度﹐用竹簽將蜈蚣繃住﹐竹刀剖開取腹內油﹐搽痔漏上﹐務將膿血洗淨再搽。

琉璃餅

陳芥菜﹝切碎﹞陳琉璃﹝炙各五錢﹞螳螂殼﹝水洗陰陽瓦焙﹐三錢﹞陳皮﹝灰六錢﹞田螺﹝二个﹐冰片化水﹞珍珠﹝一粒﹐如無用藥珠代﹞五味同爲細末﹐取田螺水和藥﹐乘潮捏餅﹐先用天芥菜入砂鍋內煎湯﹐傾入小口瓶內﹐對患處熱燻溫洗﹐如無天芥菜﹐卽用番白艸或苦參煎湯燻洗亦可﹐洗後拭淨﹐將藥餅放患頂上膏封。一日一換﹐痔管內仍用所存藥末﹐鵝毛管吹入。

痔漏丸

大熟地﹝四兩﹞白茯苓山藥山萸肉牡丹皮白芍﹝各二兩﹞象牙﹝一兩五錢﹞鱉肉蓯蓉何首烏﹝各三兩﹞煉蜜爲丸如桐子大﹐白湯送下三錢又方象皮﹝二兩﹞人乳﹝浸一宿﹐瓦上焙脆存性﹞荔枝核﹝二十八个﹐焙脆﹞研細。用豬膈肝四个﹐白酒洗去油﹐入砂鍋內加酒半斤許﹐糯米一撮﹐煮爛爲度﹐搗爛和藥爲丸﹐每服二錢白湯下﹐虛人用人參湯下。

又方雄牛膽汁入銅鍋微熬﹐飛面收爲丸﹐空心白湯送下﹐管從大便而出。

又方槐花﹝炒黑﹞靑黛﹝各半斤﹞當歸﹝酒洗曬漧﹐一兩﹞打糊爲丸﹐先嚼核桃肉一枚﹐淡鹽湯送下三錢﹐退管至速。

又方胡黃連﹝二兩﹞石決明﹝火﹞槐花穿山甲﹝各五錢麻油一斤﹐瓷瓶內煮黃色﹞研細飯丸﹐每早米湯送下一錢。四十日見功。

又方胡連﹝薑汁拌炒﹞刺皮﹝炒各一兩﹞指甲﹝炙五錢﹞蜣螂﹝七个﹞麝香﹝二分﹞研細飯丸﹐每早淡酒送下一錢。忌火酒﹑椒﹑姜等味。

退管如神活獾子一隻﹐殺之退毛淨﹐又將腸內糞去淨﹐入石臼內連骨舂碎﹐盛壇內封固﹐埋背陰地下﹐或背陰房內﹐過三伏天聽用。看管大小﹐用紙撚蘸壇內浮油插入﹐其管卽出﹐生肌斂口。

金蟬補漏。

推糞虫﹝七个﹞滴乳香﹝去油﹞沒藥﹝去油各五錢﹞炙甘艸生礬生甘艸熟礬﹝各七錢五分﹞研細﹐黃蠟四兩熔化﹐乘熱丸桐子大﹐先服八分﹐漸加至二錢﹐酒送下﹐其管自退。

退管牛皮末曬炒研一斤﹐槐角子半斤﹐蜜丸白湯送下。

又方木耳一斤﹐用扁柏葉煎水灑上﹐曬榦研末每歲一分﹐日逐加一分﹐如二十五歲可遞加至二錢五分爲止。俱用白湯調下﹐如管未退﹐到二十六天降序一分﹐只服二錢四分﹐日逐減至一分爲止。

狗腸丸

象牙屑建靑黛陳松蘿女貞子﹝各等分﹞研細。用黃狗腸一具﹐洗淨蒸爛爲丸﹐每早白湯送下三錢。

混元球

治痔漏如神。

白馬屎﹝七粒﹞眞川椒﹝三十七粒﹞蘄艾河蜆﹝各七錢﹞槐皮﹝一斤﹐切片研末﹞用蚯蚓屎作球﹐包眾藥在內曬漧﹐每日一球﹐安於馬桶內燒取煙燻。

痔漏。﹝《濟生》﹞血竭象牙末﹝各二兩﹞乳香﹝去油﹐六錢﹞蟬蛻沒藥﹝去油﹞朱砂﹝各二錢﹞白僵蠶蜂房﹝各三錢﹞上爲細末﹐黃蠟丸彈子大﹐每空心溫酒下三丸。

狐仙封髒丸

此方並不治痔﹐而治痔有神效之功。十日見效﹐服完一料﹐永不再發。久服可延年益壽。但服此當禁色欲。

枸杞子﹝去蒂﹐酒拌蒸﹞菟絲子白茯苓﹝乳拌﹐蒸曬五次﹞赤茯苓大生地﹝竹刀切片﹞大熟地甘菊花女貞子何首烏﹝同女貞子蒸曬五次﹞山萸肉遠志肉﹝甘艸水浸二日﹞當歸身人參蓮須柏子仁天門冬眼肉麥門冬﹝去心﹞酸棗仁﹝各四兩﹞北五味川牛膝粉丹皮石菖蒲澤瀉﹝各二兩﹞煉蜜爲丸﹐每服二錢白湯送下。

痔漏丸

此方退管生肌﹐屢用屢驗。

石蓮蓬冬靑子﹝各三兩﹞川黃連眞川芎牛膝﹝酒炒﹞赤芍當歸﹝酒洗﹞黃芩黃柏熟大黃﹝各一兩﹞槐角子象牙末﹝各二兩﹞蛇蛻﹝去頭尾﹞全蠍﹝各五錢﹞金墨﹝一錠約重三錢﹞共研細末﹐煉蜜爲丸﹐每早服三錢﹐至七日後服二錢五分﹐又七日服二錢﹐忌火酒﹐又七日服一錢五分﹐每早晚用柳須﹑花椒煎水燻洗一料﹐服完永不再發。忌羊肉﹑驢肉﹑公鷄﹑鯉魚﹑辛辣。

又方蚯蚓﹝半斤﹐用竹刀剖開去淨腹內泥﹐砂鍋上焙漧﹞象牙﹝二兩﹞共研極細末。用白糖水和勻爲丸如梧桐子大﹐每早空心用陳無灰酒送下三錢。三服後卽有效驗﹐服至十日﹐有管者漸漸退出﹐內自生肌。勿喫一切發物﹑腥﹑酒﹑豬首﹑公鷄等類﹐尢忌房事。此方屢用驗過多人﹐萬勿輕視。

推車客散

痔漏不論遠年近日﹐最凶者百日收﹐其管自出。

酸棗仁﹝炒﹞遠志肉蒼術﹝鹽﹑醋﹑米泔﹑童便四制﹞穿山甲﹝炙﹞側柏葉﹝白礬水煮﹞枳殼﹝醋煮﹞地骨皮﹝各一兩﹞槐角子﹝炒﹞貫眾﹝酒拌﹐九蒸九曬﹞陳棕炭﹝各三兩﹞皮﹝存性一兩﹞白花地丁﹝七八月采生白花者﹐六兩﹞如法制度爲極細末﹐空心酒調服三錢﹐或白湯亦可。服一月後﹐每服加推車客卽蜣螂細末三分﹐管自退出。如出以快剪去之。

柏膠丸

內消痔漏。

雄黃﹝同蜜煎老去蜜﹞小茴香﹝各三錢﹞川黃連側柏葉﹝各一兩﹞廣膠﹝八兩切斷以牡蠣粉八兩炒成珠﹐去牡蠣﹞熊膽﹝一錢﹞槐角子﹝一莢四五粒者佳﹐四兩﹞研細煉白蜜爲丸﹐早晚各服三錢﹐白湯送下﹐葷用雞蛋﹐素用豆腐過口。如痔痛極者﹐加乳香去油﹑沒藥去油﹝各二錢﹞﹐蟾酥﹝一錢五分。﹞

追毒丸

痔漏通腸﹐污從孔出﹐先用此丸追盡膿毒﹐後服閉管丸立效。

胡連﹝切片﹐薑汁拌炒﹞皮﹝炙﹐切片再炒黃色各一兩﹞麝香﹝二分﹞研細﹐軟飲爲丸麻子大﹐每服一錢﹐食前酒下。服丸後膿水反多﹐藥力到也﹐莫懼。

閉管丸

胡連﹝一兩﹞槐花﹝微炒﹞穿山甲﹝麻油內煮黃色﹞石決明﹝﹐各五錢﹞煉蜜丸麻子大。每服一錢﹐空心淸米湯送下﹐早晚日進二服﹐至重四十日而愈。如漏四邊有硬肉突起者﹐加蠶繭二十个炒﹐研和入藥中。並治徧身諸漏皆效。

痔漏不拘蜂窠翻花通腸三十二孔者﹐不用刀鍼掛綫﹐立建神功。

黑醜﹝連皮炒﹞大黃﹝酒拌﹐蒸極爛﹞白蓮蕊﹝各三兩﹞紅礬﹝醋煮﹞五倍子﹝炒﹞五味子﹝炒﹞川當歸﹝各一兩﹞黃連﹝七錢﹞乳香﹝去油﹞沒藥﹝去油各一錢﹞山豆根﹝五錢﹞研細﹐酒疊丸﹐每服一錢五分﹐肉湯送下。

退管。

童血餘﹝﹞槐角子﹝炒﹐各一兩﹞白蒺藜﹝炒﹐去刺﹐二兩﹞直僵蠶﹝炒﹞皮硝﹝炒﹞兒茶沒藥﹝去油各五錢﹞蟬蛻﹝酒洗﹐焙﹐三錢﹞蜂房﹝焙﹐四錢﹞犀角﹝瓦上炙﹞鹿茸﹝各五錢﹞肥皂子﹝四十九粒﹐取肉瓦焙﹞研細。用黃蠟四錢﹐狗油一兩﹐化勻和丸如桐子大﹐每服六七十丸﹐早晚酒送下。半月其管自退。

加味槐角丸

痔漏通用﹐並治腸風下血。

川芎眞阿膠白芷﹝各五錢﹞槐角子生地當歸身﹝各二兩﹞黃連條芩枳殼連翹防風秦艽地楡升麻﹝各一兩﹞黃﹝二兩﹞研末蜜丸。或酒糊丸桐子大﹐每服五十丸﹐漸加至七八十丸﹑百丸﹐空心溫酒或米湯送下。

釣腸丸

久漏虛漏﹐肛門腫痛生瘡﹐時有膿血及腸風下血﹐虛寒久不愈者。

生附子﹝去皮﹑臍﹞枯綠礬﹝各一兩﹞訶子﹝煨﹞枳殼﹝去穣麩炒﹞天南星﹝生用﹞白附子半夏枯白礬﹝各二兩﹞雞冠花﹝微炒五兩﹞栝蔞﹝燒後存性﹞皮﹝燒存性﹐各二个﹞胡桃仁﹝十五兩﹐不去油﹐罐內存性﹞研末醋糊丸桐子大﹐每服二十丸﹐空心臨臥時﹐俱用溫酒送下。

痔漏出血不止。﹝孫眞人。﹞熟附子﹝焙﹞明礬﹝各一兩﹞研細蜜丸桐子大﹐每服二丸酒下﹐一日三服。數日血止﹐百日除根。

痔漏神方柿餅放炭火上燒灰存性﹐每一兩入嫩滴乳石一錢﹐共研細末。每服一匙﹐一日服四五次﹐或茶或米飲﹐或糕或飯﹐俱可服。俱在食前服。初服五七日﹐必流血水﹐管漸化出﹐或痛﹐或不痛﹐次流黃水﹐結疤全愈﹐永不再發。遠年者用半斤﹐近者數兩。﹝滴乳石要極嫩的﹐指甲刮得下者爲佳﹐生用不必。﹞治痔油藥﹝靈祕丹藥。﹞蘇合油熊膽各五分雞蛋頭生者二个﹐取蛋淸將雞蛋淸熬油﹐三味和勻敷之。﹝有一趙姓患痔垂死﹐用之卽愈。﹞治痔藥水片腦﹝一分﹞朴硝﹝五分﹞熊膽﹝三分﹞蝸牛田螺肉﹝各十兩﹞橄欖核﹝燒灰五分﹞將蝸牛﹑田螺肉搗爛﹐入藥浸一夜﹐取水並藥敷瘡﹐無不斷根。

痔漏。﹝洪武帝親驗。﹞犀角象牙乳香沒藥﹝各一兩﹞明礬黃蠟﹝各五錢﹞銅器熔化蠟入藥﹐丸梧子大。用連翹﹑金銀花入好酒煎半日﹐去渣﹐酒服二十一丸﹐自愈。

槐角丸

槐角子槐花﹝各八兩﹞檳榔﹝四兩﹞黃芩﹝三兩﹞刺皮﹝兩个﹐酒浸焙﹞共爲細末﹐煉蜜爲丸桐子大﹐空心白湯送下﹐每服一百丸。

又方﹝《外科祕書》﹞靑苔﹐靑石上者焙末﹐加生礬少許﹐再研聽用﹐先將瓦花一把水煎滚﹐加鹽鹵一碗﹐坐上浴洗﹐其痔漸漸縮小﹐揩漧將藥抹上﹐但要痛三四次卽愈﹐永不再發。

痔漏﹝周鶴仙。﹞金銀花﹝揀淨梗葉﹞粉甘艸﹝各一斤﹞上二味﹐以一斤爲末﹐煉蜜爲丸如桐子大。以一斤浸黃酒﹐每用一杯﹐送丸藥二錢﹐一日三服﹐一料卽愈。一切痔俱枯落﹐漏管漸退出﹐神效無比。

海州州尊李公方治痔漏血痔如箭﹐腸風下血﹐並效。

橡斗子殼﹝四兩﹞黃﹝蜜炙﹞枳殼﹝麩炒﹞黃連﹝酒炒﹞地楡﹝去下半截﹐只用上頭半截﹐取淨末﹐各二兩﹞共爲細末。老米打糊爲丸如綠豆大﹐每淸晨用槐花米三錢煎湯送下一錢﹐重者二錢﹐半月全愈。至重者兼用小靈丹必效。

小靈丹

番木鱉不拘多少﹐用麻油煎枯存性﹐取起爲末﹐麵糊爲丸﹐如蘿卜子大。臨臥時用淸茶調服一分六釐﹐蓋暖出汗﹐切忌不可說話。其油用熊膽爲末﹐冰片少許和勻﹐畱搽外痔。如外痔先以荊芥﹑防風﹑瓦松煎湯燻洗塗藥﹔如內痔則只服二方丹藥自愈。此丹兼治中風﹐口眼斜﹐如神。此油搽梅花﹝瘌痢﹞﹐三日卽好。

痔漏。

活磁石﹝六兩﹐打如豆大﹐用硫黃一兩研細﹐以白芨水浸磁石﹐將硫黃爲衣﹐曬漧﹞入陽城罐內﹐鐵盞蓋定﹐鹽泥固濟﹐升七炷香﹐冷定開看﹐其靈藥只有三錢﹐聽用。又用朱砂﹑明礬﹑火硝﹑靑鹽﹝各四兩﹞。

入陽城罐內﹐照前升七炷香﹐刮取靈藥。又用紋銀﹝一兩﹞﹐硫黃﹝三錢﹞﹐白砒﹝三分﹞。

入傾銀罐內﹐煉化攪成粉﹐將三項藥各稱等一分﹐米飯爲丸﹐空心白芷煎湯送下一分﹐半日許下部作脹痛時﹐要人手拍左右﹐其管退出﹔外用好生肌藥收口﹐其功甚速﹐如瘡口小﹐可另用好爛藥爛開瘡口﹐其管更易退出。如欲速於退管﹐可用萆麻子一兩煎水燻洗﹐其退更速。

治痔良方夫痔何由而生﹐乃心經之積熱﹐流於大腸經﹐爲害於穀道﹐古人名之曰痔﹑曰漏﹐此證男女皆患。蓋緣美味多飧﹐醇醪過飲﹐醉飽貪欲﹐喜怒交加﹐漸積而成。其患初起結累如牛乳雞心﹐不破爲痔﹐破流膿水爲漏﹐變爲蓮花通腸雞冠﹐其禍不小﹐不醫則患重於一切。世人不審痔源﹐不解漏根﹐動輒藥綫穿蝕﹐致受痛苦﹐男子彊求一時之功﹐而婦人豈能穿綫乎﹗譬夫瓦破則漏水下流﹐不補其瓦﹐漏安能免﹐予得此方﹐男婦並治﹐不理其瘡﹐惟補其气血爲主﹐使其上不漏則下無害矣。且無號痛之慘﹐潰爛之險﹐服此藥者﹐不惟能愈痔漏﹐抑且以保壽延年耳。

人參甘枸杞生地當歸身﹝各一兩五錢﹞茯苓麥門冬﹝去心﹞棗仁﹝炒﹞遠志肉白芍﹝酒炒﹐各八錢﹞粉甘艸﹝去皮﹐五錢﹞白術﹝土炒﹐一兩﹞上爲細末﹐用豬心血略加煉蜜﹐爲丸如桐子大。每臨臥時﹐無灰酒送下七八十丸。先看瘡之輕重。輕者煎五六劑﹐重者十劑﹐候瘡痛止水收。再照方合丸藥服。服時仰臥一二時﹐勿令心亂妄想﹐宜少房欲﹐忌火酒﹑蔥﹑蒜﹑生酒﹑小雞﹐宜永斷羊肉。

痔漏方﹝方君達﹞。若久漏倍人參二三兩﹐雞冠﹑石橊等痔﹐先宜止痛爲主﹐再搽枯痔藥﹑冰螺散﹐或用熊膽磨搽﹐或番木鱉磨搽。

阿魏﹝一兩﹞人參﹝五錢﹞生地﹝三兩﹞熟地全蠍﹝米泔浸洗﹞槐花﹝去梗灰炒﹞阿膠﹝蛤粉炒﹐各二兩﹞象皮﹝土炒﹞紅花川連﹝各五錢﹞柿餅﹝八兩﹐陳茶浸﹐同生熟地搗膏﹞槐角子﹝連子炒﹐二兩﹞上爲末﹐以柿餅膏和杵爲丸如綠豆大。每早晚空心開水送下二錢﹐戒气惱房事﹐生冷發物﹐如痔流水時﹐不可行走﹐內外痔漏﹐並下部有漏﹐久服神效。

痔漏混元丹

﹝郭朗仙。﹞靑礞石﹝八兩﹐黑色打碎有金星者佳﹞黑鉛﹝三兩﹐同硫黃四兩炒成靑金色﹞陳明瓦﹝三兩二錢﹞明雄水銀雌黃﹝各二兩﹞白砒﹝八錢﹞皂礬﹝四兩﹞牙硝﹝六兩﹐同靑礞石金色﹞各研粗末﹐用升量有多少﹐好做混元球大小﹐先以灰如藥數成球﹐庶不致藥多球小也。球成將藥裝入混元球內﹐以泥蓋蓋之封固﹐入灰缸內﹐用金粟火煨一日至夜﹐又翻轉四面俱煨到。取起去蓋看時﹐如藥茶褐色﹑黃色俱好﹔如白色﹑黑白色可再封口煨之。養火一日﹐取出配後藥﹐每靈藥一兩﹐加鳳頭貫眾去心﹐淨二兩﹐以濕紙包鹽泥固濟曬漧﹐入炭紅取出﹐悶息存性﹐研細末一兩﹐黑棗肉一兩二錢﹐同入石臼內杵爲丸如黃豆大﹐每空心酒下三四丸﹐或五丸。服後倘喉痛破損﹐止藥一二日﹐待喉中不痛﹐照前又服﹐以愈爲度。

做紫土混元球法

用紫土槌熟﹐加舊艸鞋或舊棉絮和入土內﹐多杵爲妙﹐再以舊絹一小方﹐藥多少卽用灰多少於內﹐包裹成球﹐要圓些﹐上紮之﹐入泥內包裹成球﹐以木板打之﹐入灰內﹐過一二日換灰﹐取起又打之。待幹﹐若有縫以泥塗之﹐以無縫爲度。俟極幹透﹐解去繩﹐取去灰﹐入藥內﹐其口先做有子口小蓋﹐現成裝藥入內﹐以蓋蓋之﹐再以熟泥封固﹐要緊﹐再下缸煨之。

丑午丹

治痔瘡痔漏﹐能止膿水﹐不用退管﹐自然斂口﹐誠乃痔中之聖藥也。

馬藺子﹝三錢﹐炒研細﹞牛黃﹝三釐﹞梨一个去皮﹐上剜一孔去心﹐將藥裝入梨內﹐仍以蓋蓋之﹐竹簽扡好﹐飯鍋內燉熟﹐不可入水﹐服時入白蜜七八錢﹐槌爛食之。一日喫一个﹐奏功最捷。內外痔均效。

凡痔漏發背﹐疔毒瘡﹐破流黃水﹐到處起瘡。杭粉一兩﹐入銀罐內化開﹐成老金色﹐冷定研末﹐加冰片三分﹐搽之其水自止﹐其痛亦定﹐卽不成瘡矣。

痔漏退管。

貓耳朵刺﹝卽十大功勞﹐五錢﹞槐花﹝一兩﹞煎湯﹐先燻後洗﹐如打噴嚏﹐其管卽脫下。

治痔漏二三十孔出糞者。

犬肉靑黛﹝福建者﹐各八兩﹞共搗千杵爲丸﹐每空心白酒或白湯送下二錢﹔至重者一斤﹐全好。

燻洗痔漏瓦松﹑皮硝﹑川椒﹑地骨皮﹑槐條﹐用鱉一个﹐煨湯煎藥﹐傾淨桶內﹐先燻後洗。

又方花椒﹑艾葉﹑蔥白﹑白茄根﹑馬齒莧﹑皮硝﹑五倍子﹐煎湯﹐先燻後洗。

皮丸

刺皮﹝三四个﹐酒浸焙﹞經霜槐角子﹝一斤﹞當歸﹝三兩﹞共爲末﹐煉蜜丸﹐桐子大﹐每服一二百丸﹐溫酒送下。

痔漏。﹝湯道士。﹞穿山甲﹝炙一兩﹞槐花明礬﹝各二兩﹞共研細﹐黃蠟二兩熔化爲丸﹐每服一錢五分。

痔漏丸

金銀花﹝一斤﹞甘艸節連翹﹝去心各三兩﹞共研細末﹐用夏枯艸八兩熬膏﹐加煉蜜少許﹐和杵爲丸如彈子大﹐約重三錢。每早晚用開水或酒調服一丸。戒色欲﹑燒酒﹐餘者不忌。一料全愈。

痔漏象牙屑二斤﹐研極細末﹐每早用熟雞蛋三个蘸屑喫。或入稀粥內﹐服完一料全愈。

三十年痔漏三料除根。

白蓮須黑牽牛﹝各一兩五錢﹞當歸﹝五錢﹞研末﹐每服二錢空心酒下。忌熱物。五日見效。

卷二十三後陰部髒毒門主論

r髒毒p04﹣a41a181。bmpr陳實功曰﹕髒毒生於肛門之兩旁﹐乃濕熱相火內灼肺金而成也。或醇酒膏粱﹐勤勞辛苦﹐蘊毒流注肛門﹐結成腫塊。發於外者﹐多實多熱﹐脈數有力﹐肛門突腫﹐大便祕結﹐肚腹不寬﹐小水不利﹐甚則肛門肉泛如箍﹐孔頭緊閉﹐此爲外發﹐屬易治﹐宜通利大小二便﹐珍珠散﹑人中白散搽之﹐膿熟鍼之。發於內者屬陰虛﹐濕熱滲入肛門﹐五內結腫﹐刺痛如錐﹐小便淋漓﹐大便虛祕﹐咳嗽生痰﹐脈數虛細﹐寒熱往來﹐遇夜尢甚﹐此爲內發﹐屬陰難治。當用四物湯加知母﹑黃柏﹑花粉﹑甘艸﹐兼以六味地黃丸調治。候內藏膿出則安。又有生平性情暴急﹐縱食膏粱﹐或兼補術﹐蘊毒結於臟腑﹐火熱流注肛門﹐結而爲腫﹐其患痛連小腹﹐肛門墜重﹐二便乖違﹐或瀉或祕﹐肛門內蝕﹐串爛經絡﹐污水流通﹐大孔無禁﹐飲食不飧﹐作渴尢甚﹐凡犯此候﹐未得見其有生。又有虛勞久嗽﹐痰火結腫﹐肛門如粟﹐破必成漏﹐此名癆疰﹐乃內傷壞證﹐不可勉治。﹝《正宗》﹞《心法》曰﹕髒毒有內外陰陽之別。發於外者﹐由醇酒濃味﹐勤勞辛苦﹐蘊注於肛門兩旁﹐腫突形如桃李﹐大便祕結﹐小水短赤﹐甚者肛門重墜緊閉﹐下气不通﹐刺痛如錐﹐脈數有力﹐多實多熱﹐屬陽易治。發於內者兼陰虛﹐濕熱下注﹐肛門內結壅腫﹐刺痛如錐﹐大便虛閉﹐小水淋漓﹐寒熱往來﹐遇夜尢甚﹐脈微細﹐爲虛爲濕﹐屬陰難治。

馮魯瞻曰﹕內證中有謂髒毒者﹐乃腸風日久﹐气血俱虛﹐下陷日甚﹐大腸濕熱蘊積﹐遂生窠穴﹐爲積血之器﹐從便之前後而來﹐其腹則痛﹐血濁而色黯者﹐名曰髒毒。內傷蘊積久而始發者也﹐謂之挾熱下血。𨿽有毒名﹐實非毒也。腸風者﹐風邪淫乎腸胃也﹔髒毒者﹐濕邪淫乎腸胃也。若血射如綫者﹐虫痔也。腸風髒毒之血﹐自腸髒而來﹔五痔之血﹐自肛門蝕孔處出也。

卷二十三後陰部髒毒門主方

髒毒下血。﹝《三吳醫案》﹞槐花木耳﹝各三錢﹞大黃﹝酒浸﹐九蒸九曬﹐二兩﹞郁李仁皂角子象牙屑條芩升麻血餘炭荊芥穗﹝各五錢﹞共爲細末﹐煉蜜爲丸如赤豆大﹐外以四物湯加黑蒲黃各一兩爲衣﹐米湯送下﹐空心及下午各二錢﹐服完立愈。

又方幹柿餅燒灰﹐米飲調下二錢。

加味髒連丸

治髒毒。

黃連﹝八兩﹞枳殼﹝六兩﹞大麥餡子﹝一升﹞甘艸﹝四兩﹞先爲粗末﹐裝入犍豬大腸內﹐不拘幾段﹐用綫紮緊﹐酒水同煮極爛﹐搗成餅﹐曬漧﹐爲細末﹐水疊爲丸﹐白湯送下二錢。

洗髒毒痔瘡。﹝葉臺山。﹞五倍子當歸黃柏槐花木鱉子﹝各一兩﹞瓦松﹝十根﹞紅花﹝五錢﹞煎湯燻洗。

消毒百應丸

治髒毒痔漏。

蒼術豬牙皂槐花﹝或槐角子﹞金銀花黃柏當歸﹝各四兩﹞上六味用河井水各四碗﹐煎取濃汁濾淸﹐入錦紋大黃一斤﹐石槌打碎﹐浸透取起曬漧﹐又浸又曬﹐汁盡爲度﹐研細末﹐用陳蕎麥麵和杵爲丸﹐如綠豆大﹐如血多加地楡四兩煎湯﹐尋常用二十丸﹔沈重用六十四丸﹔體濃者用八十一丸﹐白湯送下。並治內外諸證。湯引開後﹕心痛艾醋煎湯下﹐追虫下積檳榔湯下﹐肚痛漧薑湯下﹐咳嗽姜湯下﹐傷食酒下﹐夜多小便山茱萸湯下﹐疝气茴香湯下﹐風火時眼黃連湯下﹐白痢姜湯下﹐赤痢甘艸湯下﹐渾身痛乳香湯下﹐五勞七傷鹽湯下﹐腸風下血﹑吐血當歸湯下﹐難產童便下﹐五淋﹑大小便祕大黃湯下﹐痔瘡漏瘡﹑頭痛眼脹﹑傷寒發熱紫蘇湯或大黃湯下﹐經水不通紅花湯或當歸湯下﹐肚大靑筋膨脹石橊湯下﹐黃腫陳皮湯下﹐四肢無力熟地湯下﹐疔瘡磨刀水下。

髒毒下血。﹝丹溪﹞車前艸連根一握﹐生薑一小塊﹐和新水搗爛﹐去渣取汁﹐候血欲下時﹐腰間必覺重﹐卽服此一盞﹐少傾漸覺冷下腹中﹐登廁便不見血矣。

髒毒下血﹝《錦囊》﹞黃連四兩﹐酒浸﹐春秋五日﹐夏三日﹐冬十日﹐曬榦爲末﹐烏梅肉六兩﹐搗爛丸桐子大﹐每服二三十丸﹐空心白湯下。

卷二十三後陰部腸風門主論

林氏曰﹕或問風邪何由入於大腸﹐毒瓦斯何因聚於臟腑﹐此風與毒有所分別否﹖答曰﹕此風非外感風寒之風﹐此毒非癰疽膿血之毒﹐總當以气字看。而腸風亦如春傷於風之義﹐本足陽明淸气不能升發透達於四肢腠理之間﹐而反下陷於大腸﹐大腸之血脈亦隨此气而虛陷﹐陷久則气血鬱結而化爲濕熱﹐因此血隨气滯﹐凡登圊气陷火迫之時﹐其血先糞而至﹐至則淸散不多。初起謂之腸風﹐蓋因方中多用荊芥﹑防風﹑升麻諸風藥升舉淸陽之气﹐遂疑爲外感之風也。卽使是風﹐亦血熱所化之風﹐豈外風能入於大腸也哉﹗至於髒毒者﹐因腸風日久﹐气血兩虛﹐虛陷之气日甚﹐而大腸之濕熱蘊積日深﹐手陽明大腸爲積血之處﹐其勢必隨气下陷﹐從糞之前後而來﹐來𨿽不痛﹐而其色多黑黯成塊﹐故有毒之名﹐而實無痔漏﹑腸癰﹑膿血疼痛之毒也。若其病久遠﹐气血愈虧﹐則脾胃之元气諒必先虧﹐不能統運周身血脈﹐使之流行無礙﹐亦隨陷於大腸而成結陰便血之證﹐在下淸气不舉﹐便血而兼飧泄之病﹐在上濁气凝結﹐中滿而兼喘嗽之恙﹐甚至肢體浮腫﹐胸腹脹悶而死。是證應分爲三﹕輕曰腸風﹐甚至髒毒﹐重則結陰也﹐﹝《活人錄匯編》﹞又曰﹕初起之脈﹐或沈數有力﹐或弦數不淸﹐久則芤數無力﹐或沈澀而弱﹐或結陰脾虛之脈﹐非芤澀則虛傳。初則宜於升陽淸熱﹔次則淸補相兼﹐和血解毒﹔結陰則當升淸利濁﹐兼於溫補其血可也。又曰﹕近世患痔者多﹐而痔中出血者亦不少﹐多有誤認腸風髒毒﹐而用寒劑者不止﹐復用升提者再不應﹐而亦用溫補者﹐總與痔血無干﹐而補瀉盡屬妄投。及余細審脈證﹐方知此血實從痔瘡中出﹐痔愈則血不治而自止﹐於是病者大悟﹐求治於專門者﹐痔果全愈而血從此止﹐醫者亦當細心體察﹐特詳贅以詔後學。

《醫論選要》曰﹕腸者﹐大便下血也。經云﹕風客淫气﹐其精乃亡﹐邪傷肝也。因而飽食﹐筋脈橫解﹐腸爲痔﹐蓋緣風气通於肝﹐肝生風﹐風生熱﹐風客則淫气傷精﹐精亡則邪熱傷肝﹐因飽行房﹐則筋脈橫解而腸痔漏之證生焉。人之不避風毒﹐恣飲醇酒炙之物﹐縱欲﹐喜怒無常﹐臟腑郁抑﹐飲食自倍﹐腸胃乃傷﹐陰陽不和關格壅滯﹐熱毒下注﹐血滲大腸﹐而成腸痔漏之疾矣。俗謂之腸風﹑髒毒是也。其病身寒脈沈者生﹐身熱脈浮者死。治法宜祛風消毒﹐解熱涼髒﹐和血潤燥爲主。

錢靑掄曰﹕腸風下血貴在節欲戒酒﹐方可除根。

朱丹溪曰﹕腸風獨在胃與大腸﹐出血兼風者宜蒼術﹑秦艽﹑香附﹑芍藥之類。

馮魯瞻曰﹕腸風者﹐邪气外入﹐隨感隨見﹐所以色淸髒毒者﹐蘊積毒久而始見﹐所以色濁。治腸風以散風行濕﹐治髒毒以淸熱涼血﹐又要看其虛實新久﹐新者實者﹐降之瀉之﹔虛者久者﹐升之補之。夫血之在身有陰有陽﹐陽者順气而行﹐循流脈中﹐調和五臟﹐灑陳六腑﹐謂之營血。陰者居於絡脈﹐專守臟腑﹐滋養神气﹐濡潤筋骨﹐若感內外之邪而受傷﹐則或循經之陽﹐血至其傷處爲邪气所沮﹐漏泄經外﹐或居絡之陰﹐血因畱著之邪潰裂而出。則皆滲入腸胃而泄矣。世俗率以腸風名之﹐不知風乃六淫之一耳。若腸胃受火熱二淫﹐與寒燥濕怫郁其气﹐及飲食勞力﹐傷其陰絡之血者﹐亦可謂之腸風乎﹖《鍼經》曰﹕陽絡傷則血外溢而吐衄﹔陰絡傷則血內溢而便溺是也。不可純用寒涼藥﹐必加辛散爲佐﹐久之不愈﹐宜理胃气兼升舉藥。蓋精气﹑血气﹐皆生於穀气﹐大便下血﹐多以胃藥收功﹐徒用苦寒﹐而不理脾胃﹐是絕气危生之下工也。

又曰﹕腸胃本無血﹐而有下血者﹐大腸之病也﹐大腸何以病下血﹐邪以感之也。

蓋陰絡不傷﹐腸胃不虛﹐𨿽有外邪﹐亦不能患。惟醉飽房勞﹐坐臥風濕﹐恣啖生冷﹐以致濕熱陰絡受傷﹐外邪得以乘之。經云﹕陰絡傷則血內溢而便血。又云﹕結陰者便血一升﹐再結二升﹐三結三升。此言陰气內結﹐不得外行﹐滲入腸間﹐乃寒濕生災而陰邪之勝也。外邪者何﹖風﹑寒﹑暑﹑濕﹑熱是也。風喜傷肝﹐肝傷則不能藏血而下者﹔醉後飲冷﹐寒飲內傷﹐血爲寒凝﹐滲入大腸而下者﹔內外傷濕﹐濕傷凝胃﹐隨气下流而致者﹔膏粱人濃味﹑酒色﹐藜藿人勞役過度﹐以致熱積下焦而致者。然濕毒下血者﹐腹中不痛﹔熱毒下血者﹐腹中多痛。更有內傷陽气不足﹐下焦之陰無元陽以維之而下血者﹐書所謂病患面無色﹐脈浮弱﹐平按之絕者﹐下血是也。有脾虛陽气下陷﹐不能統血﹐以致血隨气降而下者。蓋陰必從陽﹐血必從气﹐脾爲气血生化之源﹐故必賴補中升陽﹐以胃藥收功。有以先便後血者爲遠血﹐由足陽明隨經入胃。先血後便者爲近血﹐由手陽明大腸隨經下滲。有以心肺爲遠血而屬陽﹐肝腎爲近血而屬陰。以論者名爲腸風髒毒﹐實非外感之風﹐腫熱之毒之謂﹐蓋陽明之气不能上越﹐下陷大腸﹐腸胃之脈隨气虛陷﹐陷久則濕熱蘊毒﹐隨气陷而先至﹐其腹不痛﹐血淸而色鮮者﹐名曰腸風。邪气外入﹐隨感而見者也﹐謂之挾寒下血。後人因古方多用荊防升散而窒之﹐爲風寒﹐非風也。

又曰﹕凡下血身涼血寒者生﹐身熱血溫者死。

卷二十三後陰部腸風門主方

通治腸風主方﹝《活人錄》﹞防風﹝三錢﹞生黃山藥﹝各一錢五分﹞茜根槐米秦艽﹝各一錢﹞黃連﹝五分﹞甘艸﹝三分﹞水煎空心午後服。﹝防風佐黃﹐達淸升之气以透表﹐山藥﹑甘艸和中益脾﹐使血無虛滲之虞。秦艽﹑茜根淸風熱以和血。黃連﹑槐米消蘊積之熱毒。初起加炒黑荊芥﹑黃芩各一錢﹐去黃之驟補。日久加黑荊芥一錢﹐烏梅肉﹑升麻各五分。再久則加生地三錢﹐白芍二錢﹐升麻五分。已上气血未虧﹐火盛便燥﹐可服剪紅丸﹐或犀角地楡丸。如髒毒加生地三錢﹐茜根﹑升麻﹑陳皮各五分﹐減防風一半﹐去槐米。日久气血兩虛﹐加人參﹐白芍各一錢五分﹐當歸頭一錢﹐升麻﹑陳皮各五分﹐減防風二錢﹐去槐米﹑秦艽﹐服犀角解毒丸。如結陰便血﹐浮腫气喘者﹐加茯苓二錢﹐人參﹑桑皮各一錢五分﹐炮姜﹑車前各一錢﹐陳皮五分﹐減防風二錢﹐去槐米﹑秦艽﹑黃連﹑甘艸﹐兼服結陰丸。﹞

犀角地楡丸

犀角黃芩黃連地楡枳殼槐米當歸防風﹝各等分﹞生地黃烏梅肉木耳﹝各加倍﹞蜜丸。早空心滚湯吞服三錢。

犀角解毒丸

犀角升麻羌活防風甘艸荊芥牛蒡子連翹土枸杞﹝各等分﹞金銀花當歸身生地黃白芍藥﹝各加倍﹞蜜丸。早空心滚湯吞服三錢。

腸風便血。﹝壯實者宜。﹞槐角子﹝五錢﹞黃連陳枳殼地楡貫眾﹝各三錢﹞水煎服。﹝昔潘大司馬患此﹐孫文垣用此方治之﹐一服卽止﹐書其方於壁間﹐遇有便血者﹐治之無不立愈。﹞大腸瀉血。﹝《普濟方》﹞發灰﹝五錢﹞雞冠花扁柏葉﹝各一兩﹞研細末。臥時酒調下二錢。來早以溫酒投之﹐一服見效。

腸風下血祕方豆腐末入袋濾出漿者﹐帶渣取出﹐鍋內炒燥研末﹐每用三錢﹐如下紫血塊者﹐白糖湯下﹐紅血塊者﹐砂糖湯下。𨿽遠年便血垂危者﹐每日用三次神效。

又方﹝唐雲峯﹞。陳蕎麥麵和犍豬膽汁﹐爲丸桐子大﹐每早空心開水送下三錢。

又方﹝昭隱寺浣塵和尙傳﹞。刀豆陰漧﹐陰陽瓦焙﹐三錢﹐臭梧桐白根﹝切片﹐三錢﹞。煎湯調服。

又方﹝吳韻淸﹞。柿餅七个﹐用好醋一斤同煮﹐醋將幹﹐取起曬漧。每早用開水細嚼一个﹐服至三四个卽止。血痢亦效。

又方﹝懷徳堂自驗。﹞黃芩﹝炒黑﹐四兩研細﹞黑棗頭﹝半斤﹐煮爛去皮﹑核﹞和搗爲丸桐子大﹐每早晚各服二錢﹐終劑卽愈。

便血。﹝江仍度。﹞黃﹝蜜炙﹞白術﹝土炒黃色﹞茯苓神﹝各二兩﹞棗仁﹝炒三兩﹞當歸身﹝酒炒﹐一兩五錢﹞蓮鼻﹝酒炒﹐二十四个﹞粉甘艸﹝蜜炙七錢﹞山梔﹝酒炒﹐六錢﹞遠志肉﹝一兩﹐去心﹐甘艸水炒﹞地楡﹝酒炒﹐五錢﹞姜灰﹝四錢﹞元眼肉﹝六兩﹐煨爛﹐搗膏﹞共磨細末﹐用龍眼膏略加煉白蜜﹐和丸如桐子大﹐每早白湯送下四錢。﹝冬月白蜜不妨多用﹐夏月白蜜宜少用﹞便血﹝方配京﹞。茶館內地下瓜子殼一撮煎湯﹐空心服﹐數次卽愈。

腸風下血﹐久不愈者﹐兼面黃浮腫者。

蒲公英﹝連根采來﹐洗淨槌爛﹐靑鹽腌一宿﹐曬漧收一斤﹞木耳﹝炒黃存性﹞槐角子﹝炒黑﹐各一兩﹞柿餅﹝炒焦存性﹞鹿角膠﹝各二兩﹞陳棕﹝灰五錢﹞川連﹝一錢五分﹞共爲末。神曲糊丸﹐每服二錢﹐空心白湯下。

腸風下血﹐婦人血崩﹐男子血痔。

扁柏葉明礬﹝各一兩﹞月月紅﹝炒黑﹞陳棕﹝﹞廣三七﹝各三錢﹞共研細﹐煉蜜爲丸﹐白湯送下一錢﹐或二錢。忌大葷。

腸風下血。

靑羊糞秋後茄蒂﹝各等分﹐俱焙黑﹞上研末。用荷葉湯打老米糊爲丸﹐白湯送下二錢

卷二十三後陰部寒火瘡門主論

王肯堂曰﹕寒火瘡生肛門外﹐潰爛如破﹐時流脂水﹐每晚發寒﹐繼如火燎﹐多癢少痛是也。﹝《準繩》﹞澄曰﹕曾見江西班糧艘周姓患此﹐每晚必用礬末摻之﹐方能定癢安睡﹐想風濕相乘﹐濕邪化虫使然也。

卷二十三後陰部脫肛門主論

林氏曰﹕或問方書云﹕脫肛有气虛者﹐有血虛者﹐有血熱或火盛者﹐人患此四者甚多﹐何遂至於脫肛也﹖答曰﹕肛乃大腸之盡處﹐凡有形之糟粕從此而出﹐爲人一身之門戶﹐虛滑則滯下不收﹐枯燥則堅澀而難於轉出﹐皆足以致病﹐而必責之於一气。蓋凡有形之物﹐全賴無形之元气以轉運出入﹐且肺與大腸爲表裏﹐而肺正統一身之元气﹐故人之登圊﹐亦由元气爲之傳導﹐使大腸有形之糟粕﹐得以傳導而出﹐出已則淸升之气復自下而上達於臟腑腠理四肢﹐是爲常度。若脾肺久虛﹐气血虧損﹐則統運轉輸之機不利﹐全藉勉力努送而出。久久气滯﹐則肛門因之脫下矣。其次有病久气虛﹐气陷而自脫者﹔亦有气虛不能傳導﹐而血隨因之枯澀﹐於是努力掙脫者﹔有陽明燥火亢極而熱結便燥難出﹐因用力彊掙﹐火性下迫肛門脫出者﹔有老年血燥﹐或產後血虛﹐液燥結滯難下﹐气弱無力以送﹐勉彊掙脫者。有久瀉或久痢﹐气血兩虛﹐濕熱下陷於大腸﹐因而滑脫者﹔有小兒亦因瀉痢气虛﹐濕火下迫而脫者﹐總由气血不和﹐失其轉輸傳導出入升降之常度﹐則有是證。自在醫者參其脈證﹐體其虛實以治之。﹝《活人錄匯編》﹞又曰﹕久病虛陷自脫者﹐脈必虛微無力﹐以補气升提爲主﹔气虛血竭﹐努力掙脫者﹐脈必澀弱而虛數﹐當以益气之中﹐加補血潤燥升淸之劑﹔大腸實火燥結﹐肛門腫痛而下迫者﹐其脈洪大而數﹐或沈實有力﹐以淸火解毒之中﹐佐以升提﹔老年產後﹐總由气虛血少﹐脈必澀數無力﹐當以滋補升提﹔久瀉久痢﹐無論大小脈﹐必虛微沈弱﹐𨿽主補益升提﹔倘余病未淸﹐則淸補相兼。﹝《活人錄匯編》﹞《醫論選要》曰﹕脫肛治法﹐內宜溫胃濃腸﹐收斂解毒之劑﹐外宜溫湯頻洗令和軟﹐然後摩挲而入﹐則自愈矣。

馮魯瞻曰﹕夫肺與大腸爲表裏﹐肛者大腸之門也﹐肺實則溫﹐溫則內气充而有所蓄。虛則寒﹐寒則內气餒而不能收。是以腸頭出露矣。多得於久痢不止﹐裏急後重﹐努力肛開﹐外風所吹而致者﹔或伏暑暴注洞瀉﹐腸頭不禁者﹔或稟賦怯弱﹐易於感冷﹐啼叫努气﹐大腸虛脫者。蓋瀉痢未有不因風﹑暑﹑濕﹑熱傷脾﹐脾虛則肺气卽弱﹐大腸亦虛﹐土爲金母﹐母虛不能生金﹐是以少被風冷﹐則腸頭卽爲虛脫。治宜補脾溫胃﹐使金受母之益而上升﹐次投固腸之劑。外用燻摻等方﹐若久出而堅者﹐先以溫暖藥湯澆軟﹐漸漸納入。

又曰﹕肛門爲大腸之使﹐大腸受熱受寒﹐皆能脫肛。且大腸者傳導之官﹐腎者作彊之官﹐酒色過度﹐則腎虛而盜泄母气﹐肺因以虛﹐大腸气無所主﹐故令脫肛。小兒血气未壯﹐老人血气已衰﹐皆有此證。

按丹溪所論﹐脫肛因气虛血虛者固多﹐亦有因气熱血熱者﹐宜兼脈候詳察。气虛者補气﹐參﹑﹑術﹑艸﹑制升麻之類﹔血虛者四物湯﹔血熱者涼血﹐四物湯加炒柏﹔气熱者條芩﹑升麻之類﹐並宜升提。

卷二十三後陰部脫肛門主方

驗方﹝李常山﹞梧桐葉煎湯燻洗。

提肛散久痔气虛﹐肛門下墜及脫肛便血﹐脾胃虛弱。

人參白術川芎黃陳皮當歸甘艸﹝各一錢﹞柴胡升麻條芩黃連白芷﹝各五分﹞水煎﹐食遠服﹐渣再煎。

通治脫肛主方﹝《活人錄》﹞生黃﹝三錢﹞人參當歸﹝各一錢五分﹞白術川芎陳皮﹝各一錢﹞柴胡防風﹝各七分﹞升麻﹝五分﹞甘艸﹝二分﹞水煎﹐空心午前服。﹝補中益气湯﹐加防風﹑川芎於至陰之中﹐升提淸陽之气﹐達於腠理﹐不外地气上騰之義。若地气上騰﹐則天气自然下降矣。眞气虛寒而自脫者﹐加附子五分﹐血枯液竭燥結下墜﹐及老年產後血燥者﹐加松子泥五錢﹐生地三錢﹐減黃一錢五分﹐去白術﹑川芎﹑防風﹐服益血潤腸丸﹐或滋燥養血潤腸丸。陽明燥火自亢﹐實熱下墜者﹐加黃連一錢五分﹐生地三錢﹐白芍二錢﹐去參﹑﹑術﹑芎﹑防。服搜風順气丸﹐或潤下丸。脾胃气虛﹐泄痢而脫者﹐加茯苓一錢五分﹐白術﹑肉果各一錢﹐去芎﹑歸﹐服培元固本啟脾丸﹐或香連固本丸。小兒久痢久瀉﹐濕熱下迫而虛脫者﹐加白芍一錢﹐黃連三分﹐減黃一錢五分﹐人參五分﹐去芎歸﹐服香連健脾丸﹐或香連固本丸。﹞脫肛人參﹑黃﹑當歸身﹑升麻﹑川芎﹐水二碗﹐煎八分﹐食前服。血虛加芍藥﹑熟地﹐血熱加炒黃柏﹐虛寒加炒黑漧薑。外以五倍子末托而上之。

又方剃頭店蕩刀舊靑布灰﹐托之卽上。

又方以手托上﹐用烘熱舊鞋底熨之卽上。

又方番木鱉子去殼取仁﹐用冰麝油磨汁掃上﹐卽縮入。

因久痢脫肛蝸牛燒灰﹐豬油和敷立縮。

脫肛因久患瀉痢所致者蔥湯燻洗令軟送上。或以五倍子末敷之﹐頻頻托入。或煎湯洗亦可又方生鱉頭燒存性研細﹐香油調敷托上。

小兒脫肛黃狗一隻﹐將繩捆狗四足後﹐將狗倒掛﹐候其口中流出粘涎搽上﹐其肛卽收矣。

脫肛白礬三分﹐童便二盞﹐燉熱洗之卽上。

龍骨散

小兒大腸虛肛門脫出。

龍骨﹝二錢五分﹞訶子﹝煨﹐去核﹞沒石子﹝各二个﹞赤石脂罌粟殼﹝去蓋帶穣醋炒﹐各二錢﹞爲極細末﹐米飲調化﹐食前服。

伏龍肝散

治小兒陰證脫肛。

伏龍肝﹝一兩﹞鱉頭骨﹝五錢﹞百藥煎﹝二錢五分﹞爲細末。用紫蘇煎濃候溫和﹐淸油同敷。

又方五倍子﹝二錢﹐研﹞白礬﹝一錢﹞同煎湯洗。

又方木賊艸燒灰存性爲末﹐摻肛門上﹐按入卽愈。

又方浮萍爲末幹貼。

又方陳壁土泡湯﹐先燻後洗。

卷二十三後陰部髒頭風門主論

糞門生虫﹐奇癢萬狀﹐以人之勢進出而後快者﹐此乃幼時爲人戲耍﹐乘風而入之﹐故見此怪證也。﹝《石室祕錄》﹞

卷二十三後陰部髒頭風門主方

蜜煎止癢丹

﹝《石室祕錄》﹞蛇牀子楝樹根﹝各三錢﹞生甘艸﹝一錢﹞共爲細末。同蜜煎成﹐做如人勢﹐導入糞門﹐聽其自化﹐一條卽止癢而愈。

卷二十三後陰部風疳門主論

《心法》曰﹕風疳者﹐乃風濕客於穀道﹐形如風癬作癢﹐破流黃水浸淫﹐徧體微痛﹐宜用如聖散治之。

馮魯瞻曰﹕穀道癢痛﹐多因濕熱生虫﹐欲成痔﹐宜以雄黃和艾燒煙燻之﹐或用桃葉一斤﹐蒸之極熱﹐納小口瓶中﹐坐燻立死。

卷二十三後陰部風疳門主方

如聖膏

當歸﹝五錢﹞巴豆仁﹝三錢﹞麻油八兩熬枯﹐入黃蠟三兩化盡﹐絹濾﹐入輕粉二錢﹐攪勻搽之。

卷二十三後陰部股陽疽門主論

《心法》曰﹕股陽疽生於股之外側﹐胯尖之後﹐其毒內搏骨節﹐膿深至骨﹐故漫腫不變色也。

卷二十三後陰部股陰疽門主論

《心法》曰﹕股陰疽﹐一名赤施﹐發生於股內合縫下﹐近陰囊之側﹐因偏在厥陰經﹐故名股陰也。

卷二十三後陰部騎馬癰門主論

騎馬癰﹐皆由少年人不保重﹐或串花街柳巷﹐或貪倚翠偎紅﹐忍精而戰﹐耐饑而守﹐或將泄而提其气﹐或已走而再返其陽﹐或人方泄精﹐未經洗淨﹐重與交合﹐皆足以生此惡毒也。治以七味聖神湯主之。蓋此毒乃乘虛而入﹐必大補其血﹐而佐以逐邪之品﹐則病去如失﹐否則婉轉畱連﹐禍不旋踵﹐與其毒勢彌漫﹐到後來發散﹐何不乘其初起正气未衰﹐一劑而大加祛逐之爲快哉﹗方中妙在用金銀花﹐而以當歸補血爲君﹐人參爲佐﹐大黃爲使﹐重輕多寡之得宜也。﹝《祕錄》﹞王肯堂曰﹕騎馬癰﹐乃手足三陰經所司﹐毒在腎經﹐濕熱流於大小腸分﹐熱血積而爲毒﹐緩治則成漏證﹐大小便俱從此出矣。此處不可用刀鍼﹐如用只可鍼一二分﹐愼之愼之。

《心法》曰﹕騎馬癰﹐亦名騙馬墜﹐生於腎囊之旁﹐大腿根裏側股縫夾空中﹐由肝腎濕火結滯而成﹐此處乃至陰之下﹐醫治不可過用寒涼藥。

卷二十三後陰部騎馬癰門主方

七味聖神湯

﹝岐天師﹞金銀花﹝四兩﹞蒲公英﹝二兩﹞人參當歸甘艸﹝各一兩﹞大黃﹝五錢﹞天花粉﹝二錢﹞水煎服。一劑卽消﹐二劑全愈﹐潰者三劑愈。

騎馬癰已成膿者。﹝《新都治驗》﹞黃﹝三錢﹞人參﹝二錢﹞川芎當歸﹝各一錢﹞白芷防風肉桂甘艸﹝各五分﹞白水煎﹐一貼痛止﹐再服自潰﹐十貼肉生。

卷二十三後陰部坐馬癰門主論

《心法》曰﹕坐馬癰生於尻骨略上﹐屬督經﹐由濕熱凝結而成﹐虛人患此﹐易於成漏。

卷二十三後陰部上馬癰門主論

《心法》曰﹕上馬癰生於左臀之下折紋中。

卷二十三後陰部下馬癰門主論

《心法》曰﹕下馬癰生於右臀之下折紋中。

卷二十三後陰部湧泉疽門主論

《心法》曰﹕湧泉疽生於尻骨之前﹐肛門之後長彊穴﹐屬督經首穴﹐由濕熱凝結而成。老弱患此﹐多成冷漏﹐難痊。

卷二十三後陰部穿襠疽門主論

王肯堂曰﹕穿襠宜﹐生背之下極﹐屬督脈及太陽經﹐由勞傷憂思積郁所致。宜速治﹐稍緩則潰爛難收斂。欲成漏者﹐多麻木黑陷。泄瀉嘔噦﹐疲倦者不治。﹝《準繩》﹞《心法》曰﹕穿襠疽生於會陰穴﹐在穀道之前﹐腎囊之後﹐此系皮囊空處﹐如痛連睪丸及腰背肛門。根深遲潰﹐腐傷尿管﹐漏溺不能收斂者﹐至險。

卷二十三後陰部懸癰門主論

r懸癰p04﹣a41a182。bmpr《鬼遺方》云﹕胯下兩臀尖下﹐大道前﹝穀道﹞。小道後﹐水道成懸癰﹐皆是虛極人患此。近穀道左右﹐乃名痔癰﹐宜急補脾臟﹐及發處貼藥﹐卽用發穴藥。破後用抽膿膏﹐膿盡用合瘡口藥合之。愼勿過冬﹐卽成冷漏﹐難治。

王肯堂曰﹕懸癰生於篡間﹐謂前陰之後﹐後陰之前﹐屏翳處也﹐卽會陰穴。屬任脈別絡﹐俠督脈波脈之會﹐癰生其間﹐人起立則若懸然﹐故名懸癰﹐屬足三陰虧損之證。輕則爲漏﹐瀝盡气血而亡﹔重則內潰而卽殞。原屬肝腎二經﹐陰虛𨿽一﹐於補猶恐不治﹐若又加克伐﹐不死何待。﹝《準繩》﹞又曰﹕懸癰與騎馬癰﹐惟制甘艸內服外洗。

又曰﹕交HT1處近稜在綫名騙馬墜﹐俗名跨馬癰﹐防漏。

陳實功曰﹕懸癰生於腎囊之後﹐肛門之前﹐又名海底漏﹐最難收功。初起腫痛繼卽潰膿﹐總由濕熱相火內灼肺金而然也。

宜服國老散﹑加減地黃丸﹐此一定之治法也。﹝《正宗》﹞蔣示吉曰﹕懸癰生於穀道之前﹐陰器之後﹐又謂海底穴也。乃三陰虧損。濕熱結聚而成。初生狀如蓮子﹐少癢多痛﹐日久漸如桃李﹐赤腫痛﹐潰而流膿﹐破後輕則成漏﹐重則气血瀝盡﹐變爲癆瘵不起之候者多矣。初起壯實者﹐瀉其病根﹔稍虛者﹐利其濕熱﹔已成者﹐托裏排膿﹔已潰者﹐溫補滋陰。切忌寒涼損胃﹐冰凝气血﹐致生變證。﹝《說約》﹞馮魯瞻曰﹕懸癰者﹐穀道前後生瘡是也。初發形如松子﹐漸如蓮子﹐數十日後甚﹐赤腫如桃卽破﹐破最難收。其治每用粉艸一兩﹐無灰酒煎服以解毒﹐此證多屬陰虛﹐故不足人患之。大禁寒涼克削﹐肝腎虛極之證也。重爲滋陰峻補﹐並爲絕欲﹐急令收功﹐否則成漏癆瘵之根矣。﹝《錦囊》﹞汪省之曰﹕懸癰卽騎馬癰也。此證多因酒色不愼﹐濕熱壅滯而作﹐況穀道之前﹐乃任脈會陰發源之地﹐又乃肝經宗筋所會之處﹐患此多屬肝腎二經陰虛。今人每以敗毒流气等攻伐之劑治之﹐殊不知陰旣虛矣﹐須一於補﹐尙恐不能成膿斂口﹐反加克伐﹐不死何待。﹝《理例》﹞

卷二十三後陰部懸癰門主方

生熟地黃丸

大熟地﹝九蒸九曬﹞大生地﹝酒洗﹐各三兩﹞柏子仁﹝去殼隔紙炒﹞當歸﹝酒蒸﹞白芍﹝酒炒各二兩﹞牡丹皮﹝酒蒸﹞山藥﹝乳蒸﹞白茯苓﹝乳蒸﹐各一兩五錢﹞澤瀉﹝水蒸﹐一兩﹞敗龜版﹝童便浸﹐去墻酥炙﹐研爲極細末﹞遠志肉﹝甘艸水泡透﹐各四兩﹞共爲細末。用金釵石斛四兩﹐金銀花十二兩﹐熬膏和煉蜜搗丸﹐每早淡鹽湯送下四錢。

國老散

甘艸七段﹐用急流水一碗浸之炙幹﹐又浸又炙﹐以水盡爲度﹐研細末﹐每日空心白湯調服二錢﹐忌煎炒﹑煙酒﹑炙﹑辛辣﹑發物。

天粉艸膏

懸癰已成﹐服藥不得內消者服此﹐未成者卽消﹐已成者卽潰﹐已潰者卽斂﹐此治斯証之良方。

大粉艸﹝用長流水浸透﹐炭火上炙幹﹐再浸再炙﹐如此三度﹐切片﹞當歸身﹝各三兩﹞水三碗﹐慢火煎至稠膏﹐去渣再煎稠濃爲度﹐每日三錢﹐無灰酒一大杯化開﹐空心服之。

四神湯

專治懸癰一切腫毒﹐不紅不腫﹐气血虛者。

當歸﹝八錢﹞嫩黃金銀花﹝各五錢﹞甘艸節﹝二錢﹞水酒各一碗煎服﹐仍以酒助藥力。

又方甘艸梢四兩﹐水煎服。

敷法大黃﹝一兩﹞熟石膏﹝三錢﹞紫金錠﹝一錠﹞同搗碎﹐水調敷。

卷二十四前陰部

自外腎起至前陰囊止﹐一切癰疽﹑疝﹑﹑疳﹑蝕等證﹐皆匯於此部中﹐以便檢閱參治。

卷二十四前陰部龜頭腫痛門主論

澄曰﹕龜頭腫痛﹐有因肝經濕熱下注﹐其腫紅脹﹐宜龍膽瀉肝湯主之﹐外搽介靈丹。有因塗搽春藥﹐交接違理﹐其腫滲痛﹐宜用松蘿茶洗﹐外搽玉紅膏。有因嫖妓孌童﹐沾染穢毒﹐其腫紫黯﹐上有黃衣﹐溺管必痛﹐小便淋瀝﹐否則莖皮收緊﹐包住龜頭﹐卽成袖口疳瘡。亦有龜頭之下﹐紅胞如癅堅硬﹐亦有所患之胞如水光亮﹐卽爲雞嗉疳瘡。治之大法﹐以大黃下之撤毒爲主。亦有新婚損傷龜頭腫者﹐以濃甘艸湯洗之﹐搽玉紅膏。

卷二十四前陰部龜頭腫痛門主方

龜頭腫大硬痛﹝沈員嶠。﹞用雞蛋三个﹐去黃畱蛋淸﹐將龜頭插入﹐一炷禪香時拔出﹐再以捫靑布燒灰存性﹐碾末一錢﹐加冰片一分搽上﹐過夜其腫卽消。

龜頭腫痛蛤蟆二隻﹐炭火炙去皮肉﹐將骨炙酥爲極細末﹐每一分加冰片一分碾勻﹐細細摻上。

又方鬼饅頭嫩枝卽木蓮蓬﹐三四兩煎湯燻洗﹐止痛消腫。

又方蝸牛﹝焙漧﹞枯礬﹝各等分﹞碾細。濕則幹摻﹐幹則香油調搽。

卷二十四前陰部陰頭癰門主論

王肯堂曰﹕陰頭癰生於陰頭。﹝《準繩》﹞

卷二十四前陰部陰頭癰門主方

驗方鱉甲爲末﹐雞蛋淸調敷。

卷二十四前陰部魚口便毒橫門主論

r魚口p04﹣a41a183。bmpr陳實功曰﹕左爲魚口﹐右爲便毒﹐兩腿合縫之上﹐名曰橫。﹝《正宗》﹞《鬼遺方》云﹕腿兩處起爲便毒。

王肯堂曰﹕便毒生於小腹下﹐兩腿合縫之間﹐其毒初發寒熱交作﹐腿間腫起疼痛是也。夫腎爲作彊之官﹐所藏者精與智也﹐男女大欲不能直遂其志﹐故敗精搏血﹐畱聚經隧﹐乃結爲便毒矣。蓋腿與小腹合縫之間﹐精气所出之道路也﹐或觸景而動心﹐或夢寐而不泄﹐旣不得偶合陰陽﹐又不能忘情息念﹐故精與血交滯而成腫結也。

初起切不可用寒涼之藥﹐恐气血愈滯﹐不得宣通﹐反成大患﹐惟當開郁散气﹐淸利熱毒﹐使精血宣暢﹐則自然愈矣。﹝《準繩》﹞孫曰﹕商賈中野合不潔淫妓﹐便構此證。或疳瘡﹐或楊梅者﹐皆由欲火淫熾﹐一旦交合不潔﹐爲淫火衝動﹐膚腠開通﹐是以受毒。初發之時愼不宜以敗毒之藥瀉之﹐何也﹖毒邪非虛不入﹐若復虛胃气與毒邪下陷﹐治之非彌年累月不愈也。捷法只宜發汗﹐其次利小便﹐膚腠所感之邪﹐汗易散也。陰莖腿縫皆肝經絡﹐肝腎主下焦﹐又肝主小便﹐使毒邪從小便中出﹐所治皆順也﹐故治之不旬日﹐便可奏功。若曾發汗利小便﹐體濃邪固而不得宣通者﹐乃以破毒活血調气之劑攻之﹐俟毒瓦斯宣通﹐隨以補劑托之﹐亦不失先後著也。

陳實功曰﹕左爲魚口﹐右爲便毒﹐總由精血交錯﹐生於兩胯合縫之間結腫是也。

﹝魚口生於左腿兩胯合縫之間﹐便毒生於右腿兩胯合縫之間。﹞生於小腹之下﹐進之陰毛之傍結腫﹐名曰橫﹐又名外疝是也。此三證得之於奔走勞役﹐濕熱下注者少﹐得之於入房忍精﹐彊固不泄﹐或欲念已萌﹐停而不遂﹐以致精血交錯﹐凝滯結而爲腫﹐淫毒內攻者多。

然其毒從便而入﹐亦當從便而出﹐治當散滯行瘀﹐通利大小二便。初起宜通水丹逐之﹐不應﹐用九龍丹﹑山甲內消散。七日已後﹐根本堅固﹐恐其作膿﹐宜用火鍼法刺之亦妙。已出膿者﹐十全大補湯服之﹐庶易收斂﹐遲則恐生別證難愈。謹戒房事。

﹝《正宗》﹞又曰﹕因奔走勞役而得者﹐卽用四妙湯補而消之﹐甚驗。

馮魯瞻曰﹕便毒生於小腹下﹐兩腿合縫之間﹐小兒是肝火肝疳﹐總屬肝經熱毒﹐治宜瀉肝﹐再視血分毒瓦斯爲之斟酌﹐若大人犯此者﹐多因欲火不能直遂其志﹐故敗精搏血﹐畱聚經隧﹐乃結爲毒﹐治宜散郁散气﹐淸利熱毒﹐使精血宣暢﹐則自然愈矣。間有因交合不潔﹐爲淫火衝動﹐是以受毒所致者﹐治宜先爲發汗﹐次利小便可也。﹝《錦囊》。

又曰﹕婦人橫﹐或肝經濕熱下注﹐或鬱怒傷損肝脾﹐其候兩腿小腹腫痛﹐或玉門腫作痛﹐憎寒壯熱﹐小便澀滯﹐腹內急痛﹐或小腹痞悶﹐上攻兩脇者﹐肝火血虛也。加味消遙散。若槪投散血攻毒之劑﹐則誤矣。

周文采曰﹕便毒初發寒熱交作﹐兩腿合縫之間﹐腫起疼痛是也。夫腎爲作彊之官﹐所藏者精與志也﹐男女大欲﹐不能直遂其志﹐故敗精搏血﹐畱聚中途而結爲便毒矣。夫人腳腿與小腹合縫之間﹐乃精血所出之道路﹐或觸景而動心﹐或夢寐而不泄﹐旣不得偶合陰陽﹐又不能忘情息念﹐故精與血交滯而成腫結也。初起愼不可用寒涼之藥﹐恐气血愈結﹐不得宣散﹐反成大患﹐惟當發散寒气﹐淸利熱毒﹐使精血宣暢﹐則自然愈矣。﹝《集驗》﹞申斗垣曰﹕勇疽卽俗名魚口﹐生衝門穴。﹝《啟玄》﹞薛立齋曰﹕魚口者﹐言其形如魚口﹐張而不合也。潰後愼勿行動伸縮﹐恐難斂口。

此證有公有母之分﹐公者小而形長易治﹐母者大而形圓﹐公則只一个﹐母則三四个﹐若母魚口只用艾炷炙初起者﹐則餘者自消。

《心法》曰﹕橫疽﹐在左腿夾縫折紋中﹐形長如蛤﹐陰疽在右腿夾縫折紋中﹐形長如蛤﹐屬三陰經﹐由七情郁滯凝結而成。漫腫堅硬時痛﹐甚則痛牽睪丸﹐上及少腹﹐形長如蛤﹐一兩月方能潰破﹐其膿深可知﹐破後膿稠可愈﹐敗漿最難斂口﹐久必成漏。

又曰﹕若膿水淋漓﹐日久有生虫﹐形類蛔虫﹐亦系膿深郁久之所化也﹐屬逆。

《心法》曰﹕便毒又名血疝﹐又名便癰。無論男女皆可以生﹐發於少腹之下﹐腿根之上﹐折紋縫中﹐屬肝腎二經﹐由彊力房勞﹐忍精不泄﹐或欲念不遂﹐以致精搏血畱﹐聚於中途壅遏而成。或因暴怒傷肝﹐气滯血凝而發﹐魚口因生於折紋縫中﹐其瘡口潰大﹐身立則口必合﹐身曲則口必張﹐形如魚口開合之狀﹐故名之也。

卷二十四前陰部魚口便毒橫門主方

九龍丹

魚口便毒﹐騎馬癰橫﹐初起未成膿者。

穿山甲﹝炒﹞沒藥靑木香血竭滴乳香兒茶﹝各一錢﹞共爲末。用當歸尾三兩﹐紅花三兩﹐酒煎膏丸如桐子大。每服二錢﹐熱酒送下﹐數服自消。

魚口不見水豬腰子一个剖開﹐入雄黃三錢﹐貼於患上。

山甲內消散

魚口便毒﹐騎馬癰橫﹐初起未成膿者。

歸尾甘艸節大黃﹝各三錢﹞白僵蠶﹝一錢﹞穿山甲﹝炒﹐三片﹞黑醜﹝打碎﹐一錢﹞土木鱉﹝去殼﹐三个﹞酒水同煎﹐渣再煎服。大便行三四次﹐喫淡粥補住﹐避風爲妙。

魚口便毒初起生明礬三錢或五錢﹐碾粗末﹐用生酒吞下﹐欲吐忍之﹐出汗卽愈一半﹐次日全消。

胡桃散

大胡桃一个﹐剖開去肉﹐將全蠍二枚裝入燒存性﹐研末﹐熱酒調服。

綠鳳散

魚口便毒﹐瘰痰核初起。

雞蛋一个入瓦罐煮三四滚﹐取起用銀簪扡三四十孔﹐再入罐內﹐加芫花末一錢同煮一二十滚﹐去藥食蛋。

通水丹

治下部諸瘡﹐魚口便毒﹐橫腹癰﹐初起人壯气實﹐小便淋瀝者。

芫花不拘多少﹐揀淨曬極幹﹐研爲極細末﹐瓷瓶收貯﹐每用五分﹐將大棗二三枚去核﹐夾在藥內﹐空心嚼下﹐冷茶過口。

便毒。

白僵蠶﹝炒﹞當歸生大黃﹝各三錢﹞甘艸穿山甲﹝各一錢五分﹞研細。空心酒調服三四錢。

魚口。

穿山甲﹝炙﹞白僵蠶左顧牡蠣﹝七次﹐各五分﹞大黃﹝一錢五分﹞研細。酒調服。

魚口便毒。

芙蓉葉大黃金銀花桔梗天花粉陳皮皂角刺穿山甲﹝各等分﹞研細爲丸如桐子大。每服三十丸﹐白湯送下。

又方魚膠切碎﹐蛤粉拌炒﹐研細﹐每服五錢﹐空心酒調下﹐蓋被出汗﹐連服十次﹐外用胡椒一兩﹐研碎燒酒調敷患處﹐卽消。

又方大蛤蟆一个剝去皮﹐入蔥五錢﹐連腸搗爛敷患處﹐再以皮覆其上﹐半日消散﹐且無畱毒之患。如毒盛未消﹐再如法敷一次。

又方肥皂一枚去核﹐鹽一合﹐醋半斤﹐煮如泥﹐搗敷患處。

婦人魚口。

川貝母﹝三錢﹞甘艸﹝一錢﹞無灰酒煎服。孕婦忌服。

消魚口便毒橫奇方﹝範令聞。﹞九頭獅子艸﹝一錢﹞貝母﹝三錢﹞白水煎服﹐瀉一二次自消﹐重者不過三劑必消。

橫。﹝長興莫氏。﹞靑殼雞蛋﹝一个﹞刺蒺藜﹝一合﹞好酒同煮﹐蛋熟剝去殼再煎﹐連蛋服﹐立消。

立消便毒。﹝陳古公。﹞廣膠穿山甲﹝炒﹞連翹﹝各二兩﹞當歸﹝一兩﹞荊芥防風紅花﹝各二錢﹞斑蝥﹝七个﹐去頭足炒﹞金銀花﹝八錢﹞車前大黃﹝各五錢﹐若弱人只可用三錢﹞蔥三根﹐好酒二三斤﹐煎好空心服之﹐盡量飲醉﹐出汗或下卽消。

便毒。

油核桃﹝淨肉七个﹞瓜兒血竭﹝一兩﹞二味捶勻﹐丸如蛋大﹐以鹽泥固濟﹐火煙盡﹐安泥地中﹐上以碗蓋熄﹐去泥研爲細末﹐無灰酒調下﹐盡量飲醉﹐卽消。

便毒。

槐花﹝一兩﹞防風穿山甲﹝炙﹞連翹僵蠶荊芥﹝各三錢﹞金銀花﹝五錢﹞甘艸節﹝八分﹞酒水同煎。不效加乳香﹑沒藥俱去油﹐各一錢﹐立消。

魚口獨子肥皂﹐泥封赤﹐去泥﹐將肥皂研細﹐每服二錢﹐酒調服取汗﹐立消。

魚口便毒橫將成膿者小粉漿同小活鯽魚搗爛敷上﹐卽消。

便毒魚口已潰不能長肉收口狗肉二三斤煨爛﹐取湯洗瘡口淨﹐將狗肉漸漸推入瘡口內令滿﹐外用絹袱紮定﹐不可行走﹐安息數日﹐瘡肉漸生﹐狗肉漸出﹐狗肉出盡﹐瘡口長平。

魚口初起三五日五倍子炒黃研末﹐百艸霜和勻﹐醋調敷﹐一日夜全消。

魚口便毒一日至七日未潰紅腫寒熱。

黑醜﹝研﹞白醜﹝研﹞僵蠶﹝炒去絲﹞當歸尾甘艸節金銀花﹝各二錢﹞土木鱉﹝五个﹐去殼切片﹞大黃﹝五錢﹞穿山甲﹝二片﹐炙﹞豬牙皂﹝二條﹞朴硝﹝一錢﹞上作一劑﹐酒水各一碗煎﹐空心服﹐行三四次﹐溫粥補之﹐輕者一服﹐重者兩服消。孕婦忌服﹐虛人減半。

便毒初起﹝李嶽﹞。皂角子二十一粒洗淨﹐空心好酒吞下﹐盡量飲醉﹐一覺卽消。

便毒。

生大黃﹝六錢﹞全蠍﹝去頭﹑足﹐炒﹐去毒﹞穿山甲﹝各三錢﹞白芷﹝四錢﹞水煎服。外用千年鍛石一兩﹐明礬三錢﹐鹽少許﹐米湯調敷﹐卽消。

魚口便毒橫初起立消用雞蛋煮熟﹐劈開去黃﹐將蛋連殼合在腫上﹐以艾圓如豆大﹐灸三五壯﹐如未能全消﹐隔日再灸之。

魚口白魚膠五錢銼﹐銅鍋炒黑色略帶黃些﹐研細末﹐用老酒調成團﹐空心時以匙挑放舌上﹐須多用酒吞下﹐其藥直達患處﹐如瘡大可再制五錢﹐服之卽消。如已潰亦效。

卷二十四前陰部陰腫如斗門主方

男子陰腫如斗﹐其色紅赤不能治者馬鞭艸搗爛敷之﹐或煎洗亦效。

陰腫大如斗核痛。

白礬﹝二兩﹞雄黃﹝一兩﹞甘艸﹝五錢﹞水煎﹐先燻後洗﹐神效。

囊腫祕方﹝《錦囊》﹞川椒麥芽﹝炒焦﹞地膚子﹝各一兩﹞蔥白頭﹝連須者二十一根﹐去土淨不必洗﹞煎湯淋洗囊上良久﹐次日再洗﹐以消爲度。

小兒風熱﹐外腎赤腫痛﹐日夜啼哭﹐不數日退皮如雞卵殼狀。﹝《回春》﹞老杉木燒灰入膩粉﹐淸油調敷之﹐神效。

陰腫大不消硼砂水研塗之﹐大有效。

小兒坐地多時﹐或風邪﹐或虫蟻吹呵﹐陰囊腫硬蟬蛻五錢﹐水一大碗煎洗﹐不過三次腫消痛止﹐更服五苓散加燈心﹐煎服。

又方蔥園中蚯蚓屎研細﹐以甘艸湯調敷。

小兒外腎赤腫。

老杉木﹝煨存性﹞宮粉﹝各等分﹞研細﹐淸油調搽。並治大人繡球風。

腎囊睪丸腫大棉花子仁一兩煎湯常洗自消。

气卵胞老絲瓜皮﹐老生薑皮﹐共入鍋中炒﹐衝生白酒熱服﹐得汗卽消。

卷二十四前陰部下疳門主論

r下疳p04﹣a41a184。bmpr王肯堂曰﹕下疳瘡生竅口。《準繩》。

又曰﹕小腹到陰之下﹐玉莖之根癢極﹐沸湯沃之稍止而復作﹐有三四竅黃水淋漓﹐若幼時曾患惡瘡﹐後來亦有此證﹐作結毒治之。

陳實功曰﹕下疳者﹐乃淫欲邪火郁滯而成。其來有三﹕一由男子欲念萌動﹐陽物興舉﹐淫火猖狂而未經發泄﹐以致敗精濁血﹐流滯中途﹐結而爲腫。初起必先小便淋瀝溺痛﹐次流黃濁敗精﹐陽物漸漸破損﹐甚則腫痛腐爛﹐治當疏利肝腎邪火爲主﹐用淸肝導滯湯主之。一由婦人陰器瘀精濁气未淨﹐接與交媾﹐以致淫水毒精傳襲而成。初起必先皮腫光亮﹐甚如水晶﹐皮破流水﹐腫痛日生﹐麻癢時發﹐治當解毒消風爲主﹐如龍膽瀉肝湯合平胃散主之。一由房術熱藥塗抹玉莖﹐洗搽陰器﹐興助陽火﹐煽動陰精﹐僥幸不衰﹐久戰不泄﹐多致精阻火郁未發而成﹐皆由蘊毒所致。初起陽物癢痛﹐堅硬紫脹﹐疙瘩漸生﹐腐爛漸作﹐膿水淋漓﹐不時興舉﹐治當瀉火解毒爲主﹐如黃連解毒湯﹑蘆薈丸主之。﹝《正宗》﹞蔣示吉曰﹕又有先發時瘡﹐誤用燻條擦藥收斂﹐結毒於此者最重﹐必成蠟燭卸矣。﹝《說約》﹞又曰﹕如肝經濕熱下注者﹐不過澀淋黃濁﹐莖中作痛。不紅不腫者輕。

又曰﹕濕熱下注者輕﹐淫火毒發者重。

又曰﹕下疳﹐又名曰鬥精瘡﹐其潰爛日甚者﹐名蠟燭卸。

又曰﹕若小便淋瀝﹐漸爛漸開﹐色紫無膿﹐疼如鍼刺者難治。

馮魯瞻曰﹕下疳者﹐玉莖生瘡﹐甚至蝕透而久不愈﹐宜內服燥濕解毒﹐外用燻摻可也。多系肝經濕熱﹐故尢宜淸肝除濕。﹝《錦囊》﹞李東垣曰﹕妒精瘡﹐因壯年人精气盈滿﹐久曠房室﹐陰上生瘡﹐赤腫作害﹐妨悶癢痛者是也。﹝《精義》﹞申斗垣曰﹕龜頭及莖上有瘡﹐腫於內而外則皮裹不見﹐其瘡如袖口之包手﹐故名曰袖口疳。最爲難治﹐何也﹖蓋藥不能搽至疳上﹐治法用眼藥加冰片膏子入雞蛋殼內﹐套龜頭上浸之﹐內服淸肝腎濕熱藥。﹝《啟玄》﹞又曰﹕玉莖有瘡﹐癢而痛赤﹐窠窠中有水﹐此乃交媾不潔﹐肝經濕熱所致。肝性主臊﹐故瘡亦臊﹐名曰臊疳﹐宜用兒茶敷之。又曰﹕妒精瘡用地骨皮泔水洗過﹐取室女首經布燒灰搽之﹐立效。

竇漢卿曰﹕玉莖內生瘡名內蛀稈﹔玉莖外生瘡名外蛀稈。

胡公弼曰﹕妒精瘡﹐乃陰頭潰爛成膿﹐或癢或痛﹐蓋緣後生未娶﹐精气溢盛﹐陽物興起﹐當泄不泄﹐彊泄脹裂龜頭嫩皮﹐日久潰爛﹐腐肉成膿﹐間有害其生命者。治之當戒房事﹐外以黃柏皮散煎洗拭漧﹐再摻訶子灰散﹐或銀粉神丹。﹝《靑囊》﹞陳遠公曰﹕龜頭生疳瘡﹐服敗毒藥﹐毒盡從二便而出﹐倘大腸燥結則敗毒藥不能走大腸﹐勢必趨小便而出﹐小便口細﹐毒難盡泄﹐於是毒不畱於腸中﹐而單結於外勢﹐毒盛必發﹐安得不腐爛哉﹗往往連龜身爛盡﹐人多以藥外敷﹐𨿽外藥亦不可少﹐然不先消火毒﹐遽用外遏﹐不啻如石之壓艸也。故必先內治之﹐用散毒神丹﹕茯苓一兩﹐黃柏﹑生甘艸﹑黑梔仁各三錢﹐肉桂一錢﹐水煎服。四劑火毒盛盡從小便而出﹐疼亦少止﹔後用生勢丹敷之﹐炒黃柏三兩﹐兒茶﹑生甘艸各一兩﹐大黃三錢﹐丹砂勿見火﹐乳香﹑沒藥各一錢﹐冰片﹑麝香各三分﹐爲末摻之﹐疼卽止﹐數日膿血幹﹐筋肉再長﹐一月痊愈﹐但不能長龜頭也。愈後服十全大補湯一二月﹐則外勢仍能伸縮﹐尙可種子﹐若多服敗毒泄火之劑﹐無論命門寒冷而外勢亦且冰冷﹐安得陽和之驟復哉。此治法之次序也。﹝《冰鑑》﹞《心法》曰﹕下疳﹐統名疳瘡﹐又名妒精瘡﹐生於前陰。經云﹕前陰者﹐宗筋之所主﹐督脈經絡循陰器合篡間。又云﹕腎開竅於二陰﹐是瘡生於此﹐屬肝﹑督﹑腎三經也。其名異而形殊。生於馬口者﹐名下疳。生玉莖上者﹐名蛀疳。莖上生瘡﹐外皮腫脹包裹者﹐名袖口疳。龜頭外腫如癅者﹐名雞嗉疳。疳久而偏潰者﹐名蠟燭疳。

痛引睪丸﹐陰囊腫墜者﹐名雞肫疳。痛而多癢﹐潰而不深﹐形如剝皮爛杏者﹐名瘙疳。生馬口旁有孔如棕眼﹐眼內作癢﹐撚之有微膿出者﹐名旋根疳。生楊梅瘡時﹐或誤用燻搽等藥﹐以致腐爛如臼者﹐名楊梅疳。又生楊梅時﹐服輕粉水銀打成劫藥﹐以致便溺尿管內刺痛者﹐名楊梅內疳。

澄曰﹕凡治下疳第一戒患者喫鹹﹐若肯飲食喫淡﹐一月收功只消半月。

卷二十四前陰部下疳門主方

九味蘆薈丸

當歸胡黃連川芎蕪荑白芍﹝各一兩﹞龍膽艸﹝酒浸炒焦﹐七錢﹞眞蘆薈﹝五錢﹞廣木香甘艸﹝各三錢﹞上爲末﹐米粥搗丸麻子大﹐每服一錢或一錢五分﹐白湯送下。若虛者佐以加味歸脾湯﹑加味消遙散治之。

珍珠散

下疳皮損腐爛﹐痛極難忍﹐及諸瘡新肉已滿﹐不能生皮。又治新婚玉莖損傷﹐新娶陰戶傷痛﹐搽之極效。並治湯潑火傷﹐皮損肉爛﹐疼痛不止。

新白珍珠﹝一錢﹐入豆腐內煮數滚﹐研極細﹐以研至無聲爲度﹞上好花靑﹝卽靑黛﹐五分﹞眞輕粉﹝一兩﹞三味共研千轉﹐細如飛面﹐瓷瓶收貯。初起搽之卽愈﹐若腐爛疼痛﹐甘艸湯洗淨﹐豬脊髓調搽。又治婦人蝕瘡極效。湯潑火傷痛者以玉紅膏調搽﹕滑石沒藥﹝去油﹞龍骨﹝各等分﹞上研極細﹐乘瘡膿汁未幹﹐摻之不可見水﹐自結痂矣。

又方﹝張化儉﹞。紅棗去核﹐將銅綠整塊者包在棗內﹐放炭火上存性﹐研極細末。

加大尼冰片再研﹐瓷瓶密貯﹐先將瘡上用陳松蘿茶洗淨﹐軟絹拭漧﹐將藥摻上﹐𨿽龜頭爛半者﹐無不奇效。

又方螳螂子﹝火﹞白僵蠶﹝火﹞兒茶輕粉﹝各等分﹞研極細。用甘艸湯洗淨﹐搽之。

又方玉莖疳瘡﹐或漸至蝕透﹐有爛去一半者﹐服此而愈。

蓄﹝四兩﹞黃連﹝二兩﹞甘艸﹝一兩﹞水煎﹐內服外洗。

又方甘蔗頭﹝灰﹐一錢﹞兒茶﹝三分﹞冰片﹝一分﹞疳瘡簡便方用戴舊油透羅緞帽沿燒灰﹐杭粉瓦上黃色﹐各等分﹐共研極細﹐瓷瓶中收貯。先用紅棗十五个﹐甘艸三錢﹐煎湯溫洗患上﹐挹幹搽之。

又方蛛窩拭淨貼之。

又方﹝安慶僧授﹞。白螺螄﹝要叮在岸上的四十九枚﹐陰陽瓦枯﹐如叮在水底者無用。﹞研細。用生酒調服﹐蓋被取汗。外用大田螺二个﹐將靨挑開﹐入冰片三分﹐伺螺化水﹐雞翎擋上﹐如未痊可如法再制服。

又方蟹殼研﹐加冰片少許搽之。

又方鉛粉﹝一錢﹞冰片﹝一分﹞研細﹐外以銀花﹑蘄艾﹑花椒煎湯洗淨﹐幹摻。

又方血竭兒茶乳香﹝去油﹞龍骨﹝研細末﹞沒藥﹝去油﹐各三分﹞研細摻之。

又方旱田螺﹝灰﹞麝香輕粉冰片﹝各等分﹞研細﹐香油調搽。

又方燈艸灰入輕粉﹑麝香少許﹐幹摻。

又方防風煎湯洗。

下疳妒精瘡七月七日采鳳眼艸燒灰﹐淋水洗之。

金螺散

大田螺數枚﹐水養吐盡泥沙﹐俟靨開入研細冰片末﹐伺螺化水﹐以鉛粉塡滿﹐仍用靨合上﹐放新瓦上令紅赤﹐去殼研細﹐又塡入第二螺內﹐又如此三次﹐研細密貯任用。

二靈丹

下疳初起流膿。

兒茶﹝一錢﹞冰片﹝三分﹞研勻。將瘡先用冷茶或甘艸湯洗淨挹幹﹐以雞翎將藥掃上。

龜頭爛半。

竹蛀虫糞銀粉臘肉骨髓松香﹝各等分﹞研細和勻﹐用燒酒將瘡洗淨以搽之﹐內單服土茯苓湯當茶。

七寶檳榔散

玉莖疳瘡﹐或漸至蝕透﹐久不愈者。

檳榔密陀僧牛黃輕粉黃連黃柏朴硝﹝各等分﹞研末﹐先將蔥白漿水洗淨﹐軟帛拭漧﹐如瘡濕幹摻﹐瘡幹油調搽。

聖粉散

下蛀疳瘡﹐蝕臭腐爛﹐痛不可忍。

密陀僧黃丹黃柏﹝蜜灸﹞孩兒茶乳香﹝各三錢﹞輕粉﹝一錢五分﹞研極細﹐用蔥湯洗瘡﹐濕則幹搽﹐幹則用香油調搽﹐兼治小兒疳瘡。

玉莖生疳爛去大半吧嗒杏二錢﹐研細﹐紙包壓去油﹐取淨白霜一錢﹐加冰片三分﹐再乳絕細聽用。先以甘艸煎湯洗淨﹐挹幹摻上。

下疳疼不可忍。﹝竇氏﹞黑羊角﹝﹞穿山甲﹝﹐各二錢﹞乳香﹝去油﹞沒藥﹝去油﹐各一錢﹞研細﹐酒調服。

下疳大爛。

黃蠟﹝八錢﹞白蠟麵粉﹝各一兩﹞冰片﹝一錢﹞麻油﹝三兩﹞先將油與二蠟熬化﹐隨下面粉﹐次下冰片和勻﹐作隔紙膏貼之﹐五日後痛自止﹐肉卽生矣。

銀粉散

﹝胡公弼﹞治下疳毋論新久﹐腐爛作痛﹐及楊梅瘡燻後結毒﹐玉莖腐爛﹐或陽物爛半者。好錫六錢化開﹐入朱砂末二錢攪炒﹐炒枯去朱砂畱錫﹐再化開入水銀一兩和勻﹐傾出聽用。又將杭粉一兩﹐鋪夾紙上卷成一條﹐以一頭點火燃至紙盡﹐吹去紙灰﹐單用粉同前錫末加輕粉一兩﹐共研極細末收貯。凡遇前證﹐先用甘艸煎湯淋洗拭漧﹐以此藥摻上﹐卽能止痛生肌收斂。

妒精瘡玉莖爛一二寸者﹐兼用柯子灰散神方﹝周鶴仙﹞。黃柏﹑荊芥﹐甘艸﹑馬鞭艸﹑蔥同煎洗取膿靨。

柯子灰散

黃柏﹝炒存性﹞柯子灰﹝各二錢﹞麝香﹝少許﹞共研極細﹐摻患處令睡﹐睡醒服冷水兩﹑三口﹐切勿令陽道興起﹐脹斷瘡靨﹐二七卽愈。﹝一方無黃柏。﹞

銀粉神丹

﹝曹振先﹞。專治玉莖虫蝕﹐生長如初﹐止少元頭者﹐或舌頭被人咬去﹐抹上此丹﹐亦能長全﹐大有神功。

黑鉛﹝五錢﹞寒水石﹝三錢五分﹞輕粉﹝二錢五分﹞水銀﹝二錢五分﹞硼砂珍珠﹝各一錢﹞先將黑鉛化開﹐投水銀研不見星﹐共爲細末收貯。遇前證先用蔥艾花椒煎湯洗淨﹐若怕洗畏痛﹐須先燻止了痛再洗﹐拭漧上藥。若舌頭咬去﹐先用乳香﹑沒藥煎水﹐口噙之止痛後上藥﹐自然生長全愈。

兒茶散

下疳蛀稈。

銅綠不拘多少﹐紅放地上冷定﹐又又冷定﹐乳細加兒茶等分和勻後﹐將下疳洗淨摻之。

下疳久不愈﹝海藏﹞橡斗子二枚﹐合盛黃丹令滿﹐以亂髮濃纏定﹐燒煙盡爲度﹐同研爲細末﹐先以蔥白熱漿水洗瘡﹐膿淨再上藥﹐甚者不過三次如神。

陰頭生瘡﹝孫眞人﹞。蜜煎甘艸末﹐頻頻塗之。

竹節霜

﹝《百效》﹞龜頭因熱毒馬口結蕊﹐或粗衣搶擦損。取新竹節上霜刮下﹐一摻卽愈。

下疳蝕爛白果樹葉包裹。

下疳。﹝抄本。﹞蘆甘石乳香血竭川黃連﹝各一錢﹞輕粉﹝五分﹞冰片﹝一分﹞研末。用米泔水洗淨摻上﹐立見效。

又方蝸牛﹝焙漧﹞枯礬﹝各一錢﹞研末。濕則幹摻﹐幹則以香油調塗。

疳瘡蛀稈。﹝《靈祕丹藥》﹞二蠶繭﹝出過蛾者﹐燒存性﹞輕粉﹝二錢﹞枯礬﹝五分﹞紅絹﹝方圓三寸二塊﹐燒灰﹞兒茶﹝一錢﹞五倍子﹝一个﹞研爲末。酸漿水蔥白川椒煎湯洗淨搽之﹐奇效無比。

疳瘡蛀稈。

銀朱﹝水飛﹞兒茶﹝各一錢﹞輕粉﹝五分﹞黃柏灰老茶葉﹝各二分﹞研末﹐用黃蠟二錢熔化爲丸﹐卻作二十粒。每用一丸﹐好酒空心送下﹐神效無敵。

下疳陰瘡﹝邵眞人﹞。蘆甘石一兩﹐火醋淬五次﹐加兒茶三錢﹐研末麻油調敷。

蠟燭卸﹝周鶴仙﹞。紅子燒灰﹐每一錢加梅花冰片五釐﹐麻油調搽。

下疳圓濃五倍子一个去頂﹐以砂仁三顆﹐搗碎入於內﹐仍以頂合好﹐用濕紙包裹﹐火內煨極黑﹐取出爲末﹐摻患處卽愈。

又方五倍子﹝燒灰存性﹐一錢﹞眞冰片﹝少許﹞研極細末﹐摻上立效。

疳瘡。﹝周小庵。﹞鳳凰衣﹝焙﹞橄欖仁﹝去油﹞人參﹝各五分﹞兒茶﹝紅存性﹐二錢﹞珍珠﹝一分﹞金箔﹝十張﹞共乳細末﹐摻上立刻定痛生肌。此方加南北鉛制白霜一錢﹐紅升丹三分﹐乳勻摻上更妙。

疳瘡舌爛鼻爛龜頭爛。

黑鉛﹝一兩﹐裝入黑狗腦內﹐以鹽泥封固﹐入金粟火紅﹐取出冷定﹐去泥﹐研細。﹞每用法制鉛末一錢五分﹐加乳香﹝去油﹞沒藥﹝去油﹞鉛霜﹝各三分﹞硼砂﹝二分五釐﹞雄黃﹝一分﹞金箔﹝十張﹞寒水石﹝生用四分﹞輕粉﹝二分﹞共乳細末﹐瓷瓶密貯。舌斷者﹐用米泔水蔥茶煎湯﹐溫漱拭漧上藥﹐待長時洗去藥﹐又漸漸搽之。龜頭爛者﹐又以蔥湯燻洗過﹐搽藥。

疳瘡。﹝常立庚﹞龍膽艸山梔﹝生用﹞當歸尾木通黃芩柴胡澤瀉生甘艸白水煎。痛加荊芥﹑防風﹑白芷梢。紅腫加川連﹑大黃。

蛀稈疳爛去半段者先用苦茶洗淨﹐用黃連末搽三四日﹐待腐肉去盡﹐取雄犬陽莖連肉在火上炙黃﹐幹存性爲末﹐每用少許﹐加入黃連末內摻之﹐犬莖末只可逐日漸加﹐不可驟用太多﹐則收口速而反裂破矣﹐至多亦不過與黃連末等分爲率。

下疳。

輕粉黃柏﹝各一錢﹞共研細末﹐先用麥門冬煎湯﹐澆洗摻之。

下疳紅腫熱痛鯉魚膽汁敷。

大豆甘艸湯

黑豆﹝一合﹞生甘艸﹝一兩﹞赤皮蔥﹝三根﹞槐條﹝六十寸﹞煎洗一切疳瘡。

二子消毒散

肥皂子杏仁﹝炒﹞蟬蛻僵蠶皂角子﹝各七枚﹞土茯苓﹝八兩﹞豬牙皂﹝一條﹞荊芥防風牛膝﹝各一錢﹞金銀花﹝三錢﹞豬板油﹝二兩﹞水八碗﹐煎三碗﹐早午晚分三次服﹐如結毒服二十一日痊愈。袖口疳加黃柏一錢﹐肥皂子加倍。楊梅瘡加綠豆﹑側柏葉﹑糯米各三錢﹐薏苡仁﹐皂角刺各二錢。內疳加海金砂﹑白醜﹑五加皮各一錢五分。

鳳衣散

抱雞卵﹝淨殼﹞黃丹﹝各一錢﹞冰片﹝二分﹞輕粉﹝四分﹞研極細幹摻﹐或鴨蛋淸調搽。

旱螺散

冰片麝香﹝各三分﹞白田螺殼﹝﹐三錢﹞輕粉﹝一錢﹞研極細﹐以香油調搽之。

白玉膏

貼疳瘡一切瘡。

白芷蘆甘石﹝﹞甘松當歸尾乳香﹝去油﹞五靈脂三柰北細辛樟冰﹝各五錢﹞沒藥﹝去油﹞象皮白蠟﹝各三錢﹞松香冰片麝香﹝各一錢﹞鉛粉﹝十三兩﹞先將麻油二斤熬至煙起離火﹔入白蠟﹑松香又熬﹐不住手攪﹐看有大泡﹐便將鉛粉陸續下﹐但滚卽取起﹐稍停又入火﹐如此數次﹐見有菊花紋小泡﹐便入前諸藥末﹐仍取起﹔滴水成珠入冰麝攪勻﹐待凝定時傾水二三盞﹐入罐收貯﹐聽攤貼。

鳳凰散

治男女下疳腫爛﹐疼痛難堪﹐並一切皮破腫爛諸瘡﹐實時消腫定痛﹐拔毒生肌。

抱雞蛋殼﹝連衣殼焙﹞乳細末﹐每一錢加冰片二分密貯﹐用時或幹摻﹐或豬膽汁﹑或麻油調搽。

黑香散

治男女下疳﹐癢不可當者﹐並一切極癢諸瘡。

橄欖核﹝燒灰存性﹞研極細末﹐每一錢加冰片二分密貯。或幹摻﹐或麻油豬膽汁俱可調搽。

蠟燭卸

﹝下疳。﹞抱過雞蛋殼﹝焙存性﹞黃連輕粉各等分﹐乳細。香油調搽﹐立時止痛結靨。

下疳。

陳氈灰橄欖核﹝灰﹞兒茶輕粉﹝各三錢﹞冰片﹝一錢﹞研極細末﹐搽上。用雞蛋軟皮﹐黃連湯煮過﹐貼之。

卷二十四前陰部初婚玉莖傷損門主論

陳實功曰﹕凡初婚玉莖擠夾傷損﹐出血疼痛者﹐先以蔥湯洗淨﹐隨用珍珠散加冰片摻之﹐腐皮漸幹﹐痛自漸止矣。﹝《正宗》﹞

卷二十四前陰部傷寒瘥後內外瘡門主論

馮魯瞻曰﹕傷寒瘥後﹐若小便澀有血者﹐亦是餘熱毒也﹐名曰內外瘡﹐亦皆有靨。若不出膿者死﹐宜用黃連解毒湯加生地﹑當歸尾﹑連翹﹑木通﹑滑石﹑牛膝﹑蓄﹑琥珀﹑甘艸梢之類。﹝《錦囊》﹞

卷二十四前陰部囊癰門主論

王肯堂曰﹕囊癰乃足厥陰肝經所主﹐乃濕熱流入肝經而成﹐治當淸肝家濕熱﹐佐以養陰固腎。

又曰﹕腎陰毒卽陰囊疽﹐乃坐臥濕地﹐久著汗濕衣﹐寒濕下攻﹐陰注經絡﹐久而不散﹐遂生此證。初起陰囊紅腫疼痛者是也。

朱丹溪曰﹕囊癰卽外腎癰也﹐此癰生陰囊之上﹐其證最酷﹐陰道多虧﹐濕熱相聚﹐致生此毒﹐若不速治則囊裂睪丸外懸﹐可用靑荷葉包之﹐或紫蘇葉洗去毛包之﹐或單油紙煮過包之。

陳遠公曰﹕有陰囊左右生癰者﹐名曰便毒﹐生於囊之下﹐糞門之前﹐名曰囊癰。

三處相較﹐便毒易治﹐囊癰最難治﹐以囊之下爲懸癰﹐其皮肉與他處不同﹐在他處皮肉或橫生直生﹐俱易合口﹐而囊下橫中有直﹐直中有橫﹐不易收功﹐此皆少年貪於酒色﹐忍精而戰﹐耐饑而交﹐或苟合有毒之婦﹐或斗精有瘡之妓﹐所謂欲泄不泄﹐化爲膿血是也。治必大補其虛﹐佐以化毒之味﹐以毒因虛而成﹐不治虛得乎﹗逐邪至神丹﹕金銀花四兩﹐蒲公英二兩﹐人參一兩﹐當歸二兩﹐生甘艸一兩﹐大黃五錢﹐天花粉二錢﹐水煎﹐二服痊愈﹐潰者三劑收功。此方用金銀花﹑公英佐以參歸大黃之大料﹐未免霸气。然大虛之證﹐又用大黃祛逐﹐似乎不宜。誰知毒盛乘初起之時﹐正气未甚衰﹐大補瀉火之爲得乎﹗倘因循不敢治﹐及至流膿出血﹐正气蕭索﹐始用參補气﹐往往用至數斤﹐尙未能復元﹐何若早用於化毒之中﹐正又無傷﹐毒又易散﹐此因勢利導之法﹐不可不知也。﹝《冰鑑》﹞又曰﹕有飲火酒入房﹐精不得泄﹐至半夜寒熱煩渴﹐小便淋赤﹐痰涎湧盛﹐次日囊腫痛﹐又次日囊處盡腐﹐玉莖下貼囊者亦腐﹐人以爲酒毒也﹐誰知肝火得酒毒濕而肆瘧乎﹗夫酒何至作腐﹐蓋火酒大熱之物也﹐人過飲火酒﹐多致醉死﹐死後身體腐爛﹐以火酒乃气﹐酒遇熱自焚﹐人身五臟六腑﹐原自有火﹐以火引火﹐安得不炎燒耶﹗飲火酒入房﹐鼓動精房之火﹐宜是命門之火﹐非肝火也。然木能生火﹐肝本生相火﹐理之常也﹐入房借火酒之力﹐火勢必猛﹐火動無根﹐復能久乎﹐必精泄而火解矣。無柰精欲泄而阻抑之火無泄路﹐又無可根據﹐火酒又無可解﹐於是火入於肝﹐將根據母自歸也。惟是相火內火也﹐可附肝以爲家﹐而酒火外火也﹐反得木而焚體﹐囊與玉莖﹐乃筋之火也﹐筋屬肝﹐因入房而聚陰器之際﹐故火發而囊腫﹐囊腫極而莖亦腐矣。治法解酒之毒﹐益以補气血之品﹐則濕熱解而腐肉長矣。用救腐湯﹕人參一兩﹐當歸二兩﹐黃二兩﹐白術一兩﹐茯苓五錢﹐黃柏三錢﹐炒梔子三錢﹐苡仁五錢﹐澤瀉三錢﹐白芍一兩﹐葛根三錢﹐水煎服。四劑腐肉去而新肉生﹐又四劑囊莖悉平復矣。酒毒成於拂抑﹐平肝泄火﹐利濕解毒宜也。何以用參﹑﹑歸﹑術大補气血耶﹖大凡气血盛者﹐力能勝酒﹐縱酣飲無礙﹐服火酒而腐﹐必成於火酒之毒﹐亦其气血之衰﹐力難勝酒﹐所以兩火相合﹐遂至焚身外腐﹐苟不急補气血﹐則酒毒難消﹐腐肉又何以速長哉﹗陳實功曰﹕夫囊癰者﹐乃陰虛濕熱流注於囊﹐結而爲腫﹐至潰後睪丸懸掛者﹐猶不傷人﹐以其毒從外發﹐治當補陰淸利濕熱﹐取效者十有八九﹐時人誤用疝家熱藥﹐多致熱甚爲膿﹐必難收斂。初宜龍膽瀉肝湯﹐稍久滋陰﹐外敷金黃散﹐如腫痛日久﹐內膿已成﹐脹痛者卽鍼之﹐內服十全大補湯加山萸肉﹑丹皮﹑澤瀉治之﹐間以六味地黃丸服之﹐自安。﹝《正宗》﹞馮魯瞻曰﹕書曰癰疽入囊者死﹐是屬肝經濕熱﹐初起腫痛﹐小便赤澀﹐治宜淸利解毒爲主。若膿已成而小便不利者﹐是毒瓦斯未散也﹐當鍼泄之。若膿旣出而反痛者﹐是气血虛也﹐當補益之。倘元气未虧而陰囊悉潰﹐睪丸懸露者﹐亦不爲害。﹝《錦囊》﹞又曰﹕若小兒患此﹐而由乳母多怒者﹐宜子母並服淸肝之藥。

又曰﹕陰囊潰爛﹐睪丸脫露﹐名曰脫囊。用紫蘇葉莖爲細末﹐如濕幹敷﹐如未破用香油調塗﹐將靑荷葉包上﹐內服芩﹑連﹑甘艸﹑木通﹑當歸之類﹐多得保全﹐患者勿懼。

竇漢卿曰﹕囊癰倘膿熟開刀﹐須待膿熱用油頭繩紮住腎子﹐以小刀開海底穴﹐其膿血卽流盡矣。

李東垣曰﹕經謂癰入囊者死﹐將以爲屬腎耶﹖余治數人﹐悉以濕熱入肝經施治﹐而以補陰藥佐之﹐𨿽膿潰皮脫﹐睪丸懸外﹐亦不致死﹐但未知下虛人老者何如耳。﹝《精要》﹞汪省之曰﹕囊癰乃濕熱下注﹐濁气順下流入膀胱﹐陰道有虧﹐濕熱不利﹐有作膿者﹐故滋陰除濕之藥斷不可缺﹐膿盡則自安耳。﹝《理例》﹞胡公弼曰﹕又有因腹腫脹﹐漸流入囊﹐腫甚而囊自裂開﹐睪丸懸掛在外﹐水出不止﹐用杉木炭末敷上﹐外以紫蘇葉濃濃包裹﹐令患人仰臥養息﹐內以龍膽瀉肝湯加滋陰藥﹐服之自愈。﹝《靑囊》﹞

卷二十四前陰部囊癰門主方

驗方﹝《新都醫案》﹞栝蔞甘艸節金銀花﹝各五錢﹞連翹柴胡靑皮﹝各二錢﹞水煎服。

囊癰潰後。

蚌殼﹝﹞黃連靑黛﹝各等分﹞研細搽之。

囊癰囊漏皮硬濃而出水者皆能治。

蒼術吳茱萸﹝炒﹞川芎當歸身﹝各一錢﹞白術天花粉官桂木通﹝各八分﹞靑木香﹝一錢五分﹞生黃﹝二錢﹞龍膽艸﹝五分﹞蛇盤果﹝二錢﹐如無卽以艸代之﹞上銼一劑﹐白酒一碗煎﹐空心服。

囊癰渾身發熱口苦嗌漧囊上紅腫疼腫是也。

杜仲﹝鹽水拌﹐炒斷絲﹐磨爲細末﹐用篩揉去絲﹐淨末一兩﹞生酒一斤﹐煎半斤﹐服之取汗﹐卽消腫定痛。如未愈﹐再用一服﹐卽愈。如外敷用明雄黃一兩﹐百艸霜一錢﹐研勻﹐蜜水調敷﹐如幹以雞翎蘸水潤之﹐愈後再用除根藥。用生南星﹑蘇木﹑紫蘇葉各五錢﹐陳香櫞一个﹐共爲細末。取未曾下水的犍豬尿胞一个﹐以酒煮爛搗化﹐同藥末搗勻﹐做餅曬漧烘脆﹐再磨爲細末﹐蒸餅打糊爲丸﹐空心燒鹽湯送下八九十丸﹐服此一料﹐永遠除根不發。

囊癰。

海螵蛸蛤粉兒茶﹝各等分﹞研極細摻之。

又方榦荷葉﹝焙﹞紫蘇葉﹝各等分﹐焙﹞研極細﹐酒調濃敷赤肉上﹐外用油紙包紮。

卷二十四前陰部腎囊風門主論

王肯堂曰﹕腎臟風卽腎囊風瘡﹐生於隱處﹐瘙癢成瘡﹐挾有耳鳴耳癢﹐鼻赤齒浮﹐指甲縫白等證是也﹝《準繩》﹞戴院使曰﹕風俗名腎臟風瘡﹐因精水調外﹐爲風濕所襲﹐從陰囊濕汗作癢起﹐流注四肢﹐手子白色﹐悉生瘡瘍。﹝蛇牀子﹑吳茱萸或甘艸節煎洗﹐外用莧菜根﹑莖﹑葉﹐燒存性幹摻﹐並治陰汗生瘡。﹞陳實功曰﹕腎囊風乃肝經風濕而成﹐其患作癢﹐喜浴熱濕﹐其形腎囊疙瘩頑麻﹐破流脂水者是。﹝《正宗》﹞

卷二十四前陰部腎囊風門主方

繡球風老杉木一段﹐燒存性﹐研細。用熟雞蛋黃炒枯取油﹐調搽。

又方苦參蛇牀子﹝各二兩﹞吳茱萸﹝一兩﹞水四大碗﹐煎一半﹐候溫洗之﹐帶濕撲上後藥﹐寒水石﹑硫黃各等分研細﹐摻上﹐絹帛包緊。

又方豆殼煎水洗。

又方磨古鏡水搽。

又方落蘇葉煎湯洗﹐並燒灰搽。

又方韭菜煎水洗。

又方苦參﹝二兩﹞白蒺藜﹝五錢﹞甘艸﹝四錢﹞楊柳葉煎湯﹐乘熱燻洗後﹐用蚯蚓屎焙燥研摻﹐三四次愈。

陰球開花﹝單方﹞。狗橘子七个煎湯﹐入罐內將陰球掛罐口﹐離湯一二寸﹐俟燻待溫傾盆內洗之﹐如此者三日痊愈。

腎囊癢。

荷葉吳茱萸蒼術﹝各一兩﹞水煎滚﹐臨洗加皮硝一兩洗之。

繡球風五倍子一个﹐錐一眼入銀珠一錢﹐用陰陽瓦焙﹐研細末﹐麻油調搽。

洗方威靈仙蛇牀子土大黃苦參﹝各五錢﹞砂仁殼﹝三錢﹞老蔥頭﹝七个﹞煎湯燻洗。

腎囊風山萸肉的核子煎湯溫洗。

又方蛇牀子艾葉吳茱萸﹝各一兩﹞水煎百沸﹐放盆內加芒硝五錢﹐化盡頻洗。

又方紫蘇明礬菖蒲臭樹花浮萍花椒共煎湯﹐燻洗數次﹐除根。

又方榦荷葉煎湯燻洗二三次。

又方絲瓜子仁酒煎﹐臨臥服之﹐出汗卽愈。

又方﹝姚伯玉﹞。繡球花煎洗。

又方墻頭上醬板豆艸﹐或鮮或陰漧煎洗。

囊風癢痛黃水不幹者蚯蚓泥﹑鉛粉﹐井水調敷。

卷二十四前陰部腎囊生瘡門主方

卵袋生瘡抓之流水陳紫蘇﹑大紅椒﹐煎湯燻洗三次。

外腎生瘡。

蚯蚓屎﹝二兩﹞綠豆粉﹝一兩﹞水研塗﹐幹又敷。

卷二十四前陰部濕陰瘡門主論

李東垣曰﹕濕陰瘡由腎經虛弱﹐風濕相搏﹐邪气乘之﹐瘙癢成瘡﹐浸淫汗出﹐狀如疥癬者是也。﹝《精義》﹞

卷二十四前陰部胞漏瘡門主論

申斗垣曰﹕肝經濕熱﹐外胞囊上起窠子作癢﹐甚則滴水﹐濕透中衣﹐名曰胞漏瘡。﹝《啟玄》﹞又曰﹕又有楊梅瘡毒結於此﹐以致腎囊破裂﹐漏水鮏臭﹐久治不痊﹐宜土茯苓湯加人參等補藥治之。

卷二十四前陰部陰囊出汗門主方

陰囊出水銀粉﹑蠟茶﹑五倍子研細同蔥椒湯洗淨﹐以香油調搽。

陰囊濕癢飛鹽﹑皂角﹑苦參﹑川椒﹑蛇牀子﹑蒼術煎湯燻洗﹐數次除根。

陰囊夜癢﹐抓之流水及婦人下部陰濕。﹝《集驗》﹞牡蠣蛇牀子榦荷葉破故紙官桂紫梢花﹝各等分﹞加蔥白數莖煎湯去渣﹐燻洗兩許藥洗一次。

沐浴長春散﹝《錦囊》﹞。男子下元陰濕久冷﹐陰囊搔癢疼痛成瘡﹑流水及婦人陰濕子宮久冷。

牡蠣蛇牀子官桂紫梢花破故紙榦荷葉﹝各等分﹞每用一兩五錢﹐水一小鍋﹐入蔥白數莖﹐煎八分﹐先燻後洗﹐換搽津調散。

卵胞出水全蠍﹝一錢﹐酒洗焙﹞玄胡索﹝五錢﹞如出水日久﹐腰痛加杜仲一錢﹐共爲細末﹐作一服空心無灰酒調下。定痛消腫止水﹐三服痊愈。或糊丸亦可﹐屢用屢驗。

腎囊濕爛並婦女陰蝕濕爛生瘡。抱雞卵連殼焙﹐一錢﹐冰片五釐﹐兒茶一分﹐燒灰存性﹐共乳細搽之。

卷二十四前陰部疝气偏墜門主論

夫疝者﹐是陰气積於內﹐復爲寒气所襲而發﹐故《素問》以下論疝﹐皆以爲寒﹐然不可單論曰寒。蓋𨿽爲寒郁而作﹐亦由醉飽無度﹐內蒸濕熱﹐痰積流於厥陰﹐木性急速﹐又爲寒束﹐是以痛甚。癥𨿽見於腎﹐病實本乎肝﹐厥陰肝脈絡於陰器耳﹐可見內積濕熱郁於中﹐外被寒邪郁束於外﹐且有痰飲﹑食積﹑死血鬱結爲病﹐故謂專主肝經而與腎絕無相干也﹐其候睪丸牽引少腹﹐或無形無聲﹐或有形如瓜﹐有聲如蛙﹐激搏而痛﹐無有定處﹐不堪忍也。其證有七﹕寒﹑水﹑狐﹑血﹑气﹑狐﹑筋是也。﹝《馮氏錦囊》﹞寒疝者﹐厥陰經中受寒﹐故筋攣卵縮﹐其狀囊冷結硬如石﹐陰莖不舉﹐或控睪丸而痛﹐此必得之於久坐濕地寒气郁於外也。水疝者﹐囊腫痛而狀如水晶﹐陰汗時出﹐癢瘙而出黃水﹐小腹按之而作水聲﹐此必得之於醉酒房勞﹐汗出遇風﹐濕熱乘虛流結囊中﹐二便脹祕不通也。疝者﹐陰囊腫大如斗升﹐不癢不痛﹐此因感受濕气﹐是以陰核气結﹐亦有灼痛者。血疝者﹐狀如黃瓜﹐在於小腹兩旁﹐橫骨兩端﹐俗名便癰。此乃得之重感﹐春夏大燠勞動﹐使內气血流溢﹐滲入脬囊﹐結成癰腫也。气疝者﹐上連腎區﹐下及陰囊是﹐或號哭忿怒﹐气郁急迫而脹痛﹐此必因父精怯﹐陰痿彊力入房成胎﹐乃胎病也。狐疝者﹐其狀如瓦﹐臥則入腹﹐行則乃出腹﹐入囊似狐之晝出穴而溺﹐夜入穴而不溺﹐故名狐疝也。蓋環陰器上抵少腹者﹐乃肝經之部分﹐是受疝之處也。一切疝气﹐非肝木受邪﹐卽肝木自病﹐此乃肝經自病也。筋疝者﹐陰莖腫脹﹐或潰膿而痛﹐裏急筋縮﹐或莖中痛﹐痛極作癢或陰不收﹐白物如精而隨溺出﹐此得於房勞﹐或邪術所致也。

更有木腎者﹐蓋心火下行﹐腎水自溫﹐眞陽下降﹐腎气自和﹐旣溫且和焉。有木彊者哉。此因嗜欲內戕﹐腎虛以致陰陽水火不接﹐乃沈寒脹大而痛硬也。

睪丸所絡之筋非盡由厥陰﹐而太陰陽明之筋亦入絡也。故患左丸者痛多腫少﹐患右丸者痛少腫多也。

又有身體發熱﹐耳後忽生腮﹐紅腫脹痛﹐腮腫將退﹐而睪丸忽脹﹐一丸極大﹐一丸極小﹐似乎偏墜而實非﹐蓋耳旁乃少陽膽經之分﹐與肝經相爲表裏﹐少陽感受風熱而遺發於肝經也。

婦人小腹旁逼近陰處並結脹痛﹐或皮裏頂起如鵝子大﹐乃寒气聚於厥陰所致。小腹受寒﹐其病卽發﹐是謂陰疝。女子血涸不月﹐足嗌漧﹐癃祕小腹有塊﹐前陰突出﹐後陰痔核﹐皆女子之疝也。但女子不名疝﹐而名瘕。

古方以烏頭梔子等分加鹽酒煎服之﹐名梔附湯﹐其效亦速﹐後因此方隨癥加減﹐無有不應﹐須分濕熱多少而治之。丹溪曰﹕烏頭治外束之寒﹐梔子治內郁之熱﹐則內熱外寒之理昭然矣。況二物皆下集之藥﹐梔子爲烏頭所引﹐則勢下急速﹐不容少緩於胃中矣。若按之痛止者﹐尢屬虛寒﹐須加肉桂以薑汁丸服﹐若速欲定痛﹐用枳核﹑山楂核﹑荔枝核﹑川楝子﹑吳茱萸各炒爲末﹐白湯調服。

小兒偏墜﹐多因食積不消﹐脾濕下行﹐流入肝部。

又有陰莖全縮不見﹐而陰囊光腫不痛﹐此因肝气虛損而不能舒達也﹐宜溫補之。

陳實功曰﹕水疝﹐腎囊皮色光亮﹐無熱無紅﹐腫痛有時﹐內有聚水﹐宜用鍼從便處引出水气自安。如腫痛日久﹐內膿已成﹐脹痛者可卽鍼之﹐內服十全大補湯加山萸肉﹑丹皮﹑澤瀉。﹝《正宗》﹞林慕莪曰﹕或問气以疝稱﹐其義何居﹖答曰﹕積土成山﹐積气成疝﹐疝者山也﹐其气日積月累﹐聚而不散而成疝﹐猶之積土成山﹐自小至大﹐由卑至髙之義。但气本無形﹐因虛而凝聚不散﹐隨其所聚之處爲痛﹐故五臟遂皆有疝﹐蓋卽五臟之元气﹐失其溫養生發之性﹐營運轉輸之常﹐虛則滯﹐寒則凝﹐自無而有﹐自微而著﹐自閉塞以至於不通而痛矣。﹝《活人書》。

又曰﹕或問旣由無形之气﹐積久成疝爲痛﹐自應痛無已時﹐緣何亦有不痛之日﹐以爲散而不痛﹐則能散似無成疝之法﹐以爲不散﹐則疝從何歸﹐可以不痛﹐或有時止時發﹐甚至終身不愈者﹐亦由此气時聚時散之所致耶﹖抑此气臨時隱伏耶﹖答曰﹕若气能散能聚﹐何由成疝﹖惟其積而不散﹐遂成爲痛爲硬之勢﹐但元气之虛﹐有輕重不同﹐爲病亦有新久深淺之異﹐大約痛之緩急止發﹐亦存乎其人之气血虛實﹐而五臟有病有不病也。

又曰﹕或問今之所爲疝者﹐必責之寒濕之气﹐但寒本足太陽膀胱寒水受病﹐濕乃足太陰脾經濕土用事﹐緣何又言足厥陰肝家之病﹐旣曰肝病﹐則當責之濕熱﹐復與寒濕無干矣。寧無說乎﹖答曰﹕五臟有疝﹐出於《內經》﹐何得獨系之肝﹐況寒濕二气﹐郁久皆能化熱﹐大凡五行六气﹐傳變自有不同﹐學人當擴充其義焉。

又曰﹕或問男子固有睪丸大小﹐及小腸膀胱昆侖諸气爲疝者矣﹐據云五臟皆疝﹐則婦人亦當病疝﹐疝將何法以驗之﹐而愈之耶﹖答曰﹕男婦一體﹐五臟俱各有疝﹐外腎𨿽無﹐而少陰厥陰之絡脈畢具﹐治法必根據五臟﹐男婦豈有別乎﹖但礙於俗﹐不敢直言耳。

又曰﹕或問疝爲積气所成﹐五臟槪有積气所成爲病﹐何獨此積又以疝稱也哉﹖答曰﹕聚而不散之爲積﹐積久而成髙碩之形爲疝﹐前後似是而實非。蓋五積由乎本經之气﹐各因七情六郁而成積﹐而此證不獨本經因虛自病﹐且有感觸而發﹐虛實傳變而盛者也。若正言疝已具七種之名﹐已見《醫統》《準繩》《指掌》諸書﹐可以不贅。

今以五臟之疝詳列於後﹐以詔後學。肺疝者﹐或爲風寒深入肺兪﹐冷凍飲料寒气直達肺竅﹐本經元气素虧﹐復爲寒邪所襲﹐初由聚而不散﹐漸至積而成疝。蓋肺證有三﹕一曰﹕肺痺﹐痺者閉也﹐閉而不通﹐似喘非喘﹐咽嗌不利者﹐痺也﹐非疝也。二曰﹕息賁﹐乃肺气滿﹐不能下降﹐日久月深﹐胸中似有物礙气道不利﹐語言因之塞澀者﹐息賁也﹐非疝也。三曰﹕肺疝﹐疝則較前二證不同﹐鼻息粗暴﹐呼吸短促﹐胸膈與雲門﹑中府之間梗塞爲痛者﹐疝也。其名有三﹐爲病亦不相遠﹐惟气口脈弦急有力者﹐當以疝治。心疝者﹐心气久郁不舒﹐積而成疝﹐正气日衰﹐結聚日盛﹐稍有感觸﹐窘迫而痛如割如裂﹐痛則四肢厥冷﹐汗出如浴。左寸關沈而弦急者﹐虛寒之疝也。弦澀而數﹐心煩嘈雜而痛者﹐陰虛內熱而气郁﹐復兼火化也。脾疝者﹐其濁气自下逆上﹐連噯不寬﹐脹滿作痛﹐痛則嘔吐淸水﹐或苦水痰涎之類﹐其脈兩關弦急者爲實﹐沈滑者爲虛。肝疝者﹐陰囊赤腫堅硬而痛﹐痛連兩胯小腹之間﹐以厥陰之絡﹐絡於陰器也。右關尺弦急而數﹐兼有寒熱﹐外證此濕熱之气﹐無由疏泄﹐傳爲囊癰也。若婦人則有小腹脹痛﹐兩胯間大筋偏墜﹐及痛連腰胯者﹐其有肝气下陷﹐戶中陰挺突出爲痛者﹐濕熱下陷﹐傳爲陰戶腫發癢﹐甚則生虫臊臭﹐凡此皆肝家積气所化﹐猶男子之疝者也。其脈左關尺亦有沈弦而數﹐或弦急而數者。腎疝者﹐大多縱欲房勞之人﹐裏气先虧﹐寒濕之气行以乘之﹐積久成疝﹐其痛自腰腎下連陰莖﹐小便兼之淋濁艱澀﹐其脈微而澀﹐或沈細而濡軟。肺疝﹐以辛散之﹐以苦順之﹐所爲釐淸也。心疝﹐寒者治以溫散之劑﹐熱者兼補兼淸。脾疝﹐專於溫散﹐若濕熱甚者﹐必先化濕理痰。肝疝﹐必須升淸利濁﹐分消濕熱之气。腎疝﹐當於溫補之中﹐佐以分消之藥。更當以古人之七疝﹐參酌爲治﹐猶爲詳盡無疑。

又曰﹕或問《丹溪纂要》一書﹐爲世首推﹐獨云疝主肝病﹐與腎無涉。況肝無補法﹐故前人之治疝者﹐多用苦辛之味以破气散堅爲主﹐今子主以參﹑術﹑歸﹑苓治疝﹐已爲背謬﹐而又立腎疝一門﹐豈不與丹溪故爲矛盾耶﹖答曰﹕肝腎之有疝﹐不獨本於《內經》﹐卽今之患者﹐了然有二。蓋厥陰肝經之絡﹐循環乎陰器﹐上連小腹左右之旁﹐以至乎脇﹐下系外腎二子之根﹐故肝疝有子脹偏墜痛連小腹之證。若腎者開竅於前陰﹐絡脈於兩腰﹐其疝則痛自陰莖﹐上連腰腎者是也。然而肝爲腎之子﹐子能令母虛﹐故肝病無有不補腎者﹐母能令子實﹐腎實則肝病無有不愈者﹐況世之患疝由腎虛而致者尢多﹐故治肝必兼顧腎﹐治腎必兼顧肝﹐又治疝之捷要﹐不可不知也。

余所以治肝疝之有餘者﹐原不出乎疏泄溫散﹐以肝家之客邪有餘﹐不得不由疏導而去之耳。若病久肝家之正气自虛﹐或有挾虛而發﹐其脈不甚沈急﹐甚則空豁無力﹐面靑肢厥者﹐苟非參術補益﹐而兼用桂附溫補﹐豈能獲效﹐此正所謂補其母﹐而子自實之義也。世俗苦執肝無補法之說﹐但逢疝癥﹐不分肝腎﹐不論虛實﹐過用克伐﹐豈知肝虛復盜母气以自益﹐而腎气亦因之虧損﹐故有肝病未已﹐而腎家虛寒之气﹐上衝心胃而危急者也﹐此正所謂子能令母虛也。昔仲景治寒疝腹中痛﹐及脇痛裏急者﹐用當歸生薑羊肉湯無不愈者﹐豈非補肝之驗。而王肯堂﹑繆仲醇治疝气上攻﹐心腹窘迫者﹐用八味地黃丸投之立應者﹐又非補腎之一證乎﹖甚有疝證大便不通者﹐當利大便﹐如許叔微﹑羅謙甫皆用芫花是已。

小便不通者﹐當利小便﹐如許叔微治宋荀甫以五苓散是已。若據《纂要》於腎經無涉﹐則五苓不當用﹐又言疝無下法﹐則芫花不當用﹐所列之藥及諸書所用七疝之方﹐無非辛苦破气﹐寒熱雜收﹐旣不能補肝腎之眞陰﹐又不能通利二竅﹐使邪有所泄﹐而徒耗其气於冥冥之中﹐豈不悖哉﹗昔有久疝不愈﹐只於每日空心以淡飛鹽滚湯漱口﹐咽下無遺﹐不半年而愈﹐永久不發。蓋齒乃骨之餘﹐夜臥口閉﹐精气聚於齒間而成垢﹐以垢補腎﹐正補之以屬也﹐又補腎之一徵也。

《醫論選要》曰﹕夫疝气者﹐睪丸連小腹急痛也。有七疝﹕一曰厥疝﹐謂厥逆心痛足寒﹐飲食吐逆不下。二曰徵疝﹐腹中气乍滿﹐心下盡痛﹐气積如臂。三曰寒疝﹐因寒飲食積﹐脇下腹中盡痛。四曰盤疝﹐腹中气痛﹐盤結臍傍。五曰气疝﹐腹中乍滿乍減而痛。六曰附疝﹐腹中臍下有積聚。七曰野狼疝﹐小腹與陰相引而痛﹐大便難。此七疝之形證也。又有所謂心疝﹑饑疝﹑疝癖﹑小腸气﹑膀胱气﹑奔豚气﹑橫弦﹑豎弦﹑偏墜﹑木腎﹑腎余﹑陰腫﹐其名不同﹐皆疝之類也。原其所由﹐未有不因七情四气之所幹也。夫任脈爲病﹐男子內結七疝﹐女子帶下癥聚﹐河間以爲聚寒﹐丹溪以爲濕熱﹐無擇以爲有寒有熱﹐子和以爲專屬厥陰肝經﹐觀《內經》所論﹐則五臟皆有疝﹐而太陽小腸膀胱與厥陰肝經爲疝之主﹐其气相通連﹐而外腎系於睪丸﹐此三經乃相連相會者也。蓋肝者筋之合也﹐聚於陰器﹐凡疝之發其部分﹐故曰疝本肝經﹐治法當以疏導爲主﹐或溫之﹐或散之﹐要在隨其各經之證施治﹐則無不愈矣。

古人用五苓散內加行气之藥﹐蓋豬苓﹑澤瀉分理陰陽﹐以和心與小腸之气﹐白術旣滲腰臍間濕與死血﹐又助中气以佐營運藥力﹐茯苓淡滲而利膀胱水﹐桂能伐肝邪而溫散通行﹐茴香治小腸之气﹐金鈴子﹑橘核去膀胱之滯﹐檳榔下气開導﹐少加木通以導小腸之火﹐立方之工穩極矣。蓋疝證未有不因內虛外襲﹐然必先疏泄其气﹐所謂通則不痛﹐若驟加補益﹐攻心入腹﹐變成危證。

凡陰囊大而陰莖反縮於內﹐小便淋漓﹐行履滯礙﹐乃膀胱气也。蓋腎與膀胱爲表裏﹐腎不能藏﹐爲邪所客﹐遺於膀胱﹐小便滲入腎囊耳﹐宜滲利之。有陰莖全縮不見﹐而陰囊光腫不痛﹐此因肝气虛損不能舒達也﹐宜溫補之。

回回俗善何養者無他法﹐惟護外腎﹐使不著寒﹐見南人著夏布褲﹐甚以爲非﹐恐涼傷外腎也。又云﹕夜臥當以手握之令暖﹐謂此乃生人性命之根本﹐不可以不保護也。﹝《觚不觚錄》﹞

卷二十四前陰部疝气偏墜門主方

茴香丸

治疝神效。

白術白茯苓八角﹝炒﹞吳茱萸荔枝核山楂核﹝各一兩﹞橘核﹝三兩﹞枳實﹝八錢﹞研細﹐煉蜜爲丸﹐重一錢五分。空心細嚼一丸﹐姜湯送下。

橘核消腎丸

﹝《濟生》﹞。治一切疝气。

海藻川楝肉海帶昆布﹝酒洗淡﹞橘核桃仁﹝各四兩﹞廣木香白茯苓白術﹝各二兩﹞人參木通當歸肉桂玄胡索﹝各一兩﹞仙靈脾﹝五錢﹞酒糊丸桐子大。每服六十丸﹐空心用鹽湯﹐或鹽酒送下。

消疝丸

橘核﹝鹽炒﹞藿香﹝各一兩﹞大茴荔枝核﹝炒﹞靑皮﹝醋炒﹞陳皮﹝各五錢﹞沈香﹝二錢﹞硫黃﹝三錢﹐火酒煮﹞爲末﹐酒糊丸。每服七十丸﹐空心溫酒鹽湯送下。

昆侖丸

內消疝气。

橘核﹝鹽炒﹞川楝肉﹝鹽炒﹞香附﹝童便浸炒﹐各二兩﹞茅蒼術﹝炒﹞靑皮吳茱萸﹝鹽酒泡七次﹐去苦水﹞檳榔﹝各一兩﹞玄胡索枳實小茴﹝鹽水炒﹞廣陳皮山楂﹝各一兩五錢﹞眞川椒﹝去目焙﹞木香﹝各五錢﹞肉桂﹝去粗皮﹐二錢五分﹞上爲極細末﹐醋煮米糊爲丸。每服六七十丸﹐空心用淡鹽湯下。

海藻散堅丸

治木腎大如斗﹐硬如石。

海藻﹝洗﹞川楝肉﹝鹽水炒﹞昆布﹝洗﹞吳茱萸﹝鹽湯泡七次﹐壓去苦辣水﹞橘核﹝炒﹞海帶﹝洗﹞桃仁﹝面炒﹐各一兩﹞木通﹝七錢﹞荔枝核﹝打碎﹐炒﹞靑皮﹝醋炒﹞玄胡索﹝炒﹞小茴﹝鹽水炒﹞廣木香肉桂﹝各五錢﹞研細﹐酒糊爲丸如桐子大。每服六七十丸﹐空心用淡鹽湯溫酒送下。

疝气核桃七个﹐放燒餅鑪上炙極脆﹐連殼研極細末﹐無灰酒調服。

又方烏藥﹝六錢﹞天門冬﹝五錢﹞以水煎服。

陰腫或偏墜﹐腎子大小﹐疼痛欲死者。

木鱉子﹝一斤﹐取肉淡醋煮﹞黃柏芙蓉葉﹝各二兩﹞研細﹐醋調敷之﹐立刻止痛。

木腎用艾葉不拘多少。用瓦罐一个﹐以好酒浸約淺罐口半寸﹐紗紮罐口凹下﹐以糯米放在紗上﹐文火煎滚之時﹐俟米熟成飯爲度。去飯埋土中三日去火毒﹐取起﹐每用艾酒一茶甌﹐衝白酒一茶甌﹐頓服卽效。

陰丸腫大痛不可忍。

川楝肉小茴﹝各二錢﹞沈香木香大茴香﹝炒﹞食鹽靑鹽﹝各一錢﹞荔枝核﹝新者佳﹐十四枚燒存性﹞研細末。每服三錢﹐空心熱酒調服。

偏墜。

大茴葫蘆巴山楂吳茱萸官桂橘核仁小茴香靑木香枳實荔枝核﹝各等分﹞研細末。每服二錢﹐溫酒調服。

消疝丹

治小腸疝气。

白術荔枝核﹝炒﹞山楂小茴香﹝炒研﹞檳榔木通豬苓崗橘子昆布白茯苓海藻官桂澤瀉川楝子﹝各等分﹞水二盅煎一盅。食前洗浴溫服。如房勞腎虛者﹐加人參五分。

椒目丸

眞川椒目不拘多少﹐略焙爲極細末﹐糊丸如梧子大。每服二錢﹐空心酒服。初服時有微汗﹐久服諸疝皆消。

葵花湯

膀胱有熱﹐腹脹陰囊腫脹而痛﹐小便不通。

豬苓葵子滑石赤茯苓枳實瞿麥木通﹝各二錢﹞車前子﹝一錢﹞黃芩﹝酒炒﹐七分﹞炙甘艸﹝六分﹞姜三片﹐煎空心服。

穿腸疝气立刻住痛灸方用手掐大惇穴﹐有一炷香之久卽止﹐如不止者﹐須灸三五壯。﹝大惇穴在足大指端﹐去爪甲如韭。﹞偏墜不拘左右。

川楝肉﹝鹽炒﹞蒼術石菖蒲大茴廣木香﹝各等分﹞上爲末﹐水法疊丸鹽豆大。每服三錢﹐空心淡鹽蔥姜湯送下﹐安補片時﹐必得微汗者立止。

疝疾重墜如斗。﹝張師正《倦遊錄》薏苡仁東壁土炒過﹐水煮爲膏。服數次卽能消。

斗大疝气﹝孫眞人﹞。臭梧桐嫩枝葉﹐酒拌九蒸九曬爲末。每服三錢﹐空心暖酒調下﹐數日全消﹔其皮垂下﹐再用皮硝﹑明礬各等分﹐煎水洗之﹐卽上。

偏墜疝气﹝淩氏﹞。葫蘆巴半斤﹐炒香研細﹐每服三錢﹐白湯調服﹐安臥片時﹐數服卽愈。

通治五疝主方﹝《活人錄》﹞半夏﹝三錢﹞陳皮﹝二錢﹞延胡索﹝一錢五分﹞川楝子紫蘇葉豬苓﹝各一錢﹞生薑三片水煎﹐空心午前服。﹝蓋人身營衛二气與三焦之气﹐出入升降﹐晝夜循環無一息之停﹐合於常度﹐則何病之有﹐苟失其常﹐致血脈稽畱﹐經絡閉塞﹐因而臟腑不和﹐三焦不利﹐變證無窮﹐此六味固爲治疝平劑﹐其中具有營運升降出入之用﹐後復詳以對證加減之法。肺疝加桑皮﹑杏仁各一錢五分﹐枳殼一錢﹐去延胡﹑川楝﹔如气虛久病者﹐加紫菀﹑蘇子﹑茯苓各一錢五分﹐人參﹑車前各一錢﹐減半夏二錢﹐去延胡﹑蘇葉﹑川楝﹑豬苓。實則定肺膏﹑靑金丹﹑神祕丹﹑沈香滚痰丸﹕虛則瓊玉膏﹑金匱腎气丸﹑和中益气丸。心疝加丹參二錢﹐石菖蒲﹑當歸各一錢﹐益智仁五分﹐去蘇葉﹑豬苓﹐減半夏二錢﹔病久气血虛弱﹐加當歸二錢﹐茯神一錢五分﹐人參二錢﹐遠志﹑益智﹑菖蒲各五分﹐去蘇葉﹑豬苓﹑川楝﹐減半夏二錢﹐陳皮﹑延胡各五分﹐服寧志丸。脾疝加山楂肉二錢﹐蒼術一錢﹐服香砂健脾丸﹔中气久虛加白術二錢﹐茯苓一錢五分﹐砂仁一錢﹐減延胡﹑川楝﹑陳皮各五分﹐服沖和資生丸﹑三因沖和丸。肝疝加山楂肉三錢﹐柴胡一錢五分﹐靑皮一錢﹐木香五分﹐吳茱萸三分﹐去紫蘇﹐減半夏一錢五分﹔或病初得﹐或人壯實者﹐服沈香化气丸。如病久气血虛或挾虛而發者﹐其脈空弦澀弱﹐或虛豁無力﹐加當歸三錢﹐白術二錢﹐人參﹑茯苓各一錢五分﹐柴胡一錢﹐減半夏二錢﹐陳皮一錢﹐延胡﹑川楝各五分﹐去紫蘇﹑豬苓﹐服雙補分消丸。婦人治法相同﹐惟陰挺陰癢陰虱諸證﹐凡气實火盛﹐二便祕結者﹐服當歸龍薈丸﹑淸郁丸。血虛气滯﹐郁火下陷﹐濕熱不淸者﹐服加減逍遙散。腎疝加澤瀉一錢五分﹐茴香﹑川椒﹑肉桂各五分﹐去蘇葉﹑半夏﹐減陳皮一錢﹐服分消丸。如房勞不足﹐腎家气血兩虧者﹐加當歸二錢﹐人參﹑澤瀉各一錢五分﹐補骨脂﹑肉桂各五分﹐附子三分﹐去延胡﹑半夏﹑蘇葉﹑豬苓﹐服益气丸﹑沈香腎气丸。﹞

雙補分消丸

﹝《活人錄》﹞。治肝腎之气血兩虧﹐以致沈寒不散﹐濕熱不淸﹐睪丸冷脹﹐陰囊腫大者﹐此丸久服﹐兼補兼消。

山梔仁香附川椒子山楂陳皮川楝子﹝各一兩﹞橘核茯苓當歸白術﹝各二兩﹞陳米炒熟爲末﹐醋湯打糊爲丸。每早空心百滚湯吞服二錢。

偏墜。

地膚子橘核升麻﹝各等分﹞研末。每服一錢﹐空心滚酒調下﹐不愈再一服。

疝气。﹝《筆峯雜興》﹞大茴小茴﹝各一兩﹐研末﹞豬尿胞一具﹐裝藥砂罐內﹐加酒煮爛﹐連胞搗丸如梧子大﹐以白湯送下三十丸。

木疝﹝祕方﹞。卽木腎。凡人心火下降﹐則腎水不患其不溫﹐眞陽下行﹐則腎气不患其不和﹐溫且和﹐安有所謂木彊者哉﹗木彊則傷腎矣。故不可純用燥藥﹐當用溫和散利﹐以逐其邪﹐則邪自消﹐榮衛流轉則愈﹐宜服枸杞丸。

甘枸杞昆布吳茱萸天南星﹝炮﹞半夏白芷山楂肉神曲﹝炒﹞滑石﹝炒﹞蒼術﹝鹽炒﹞黃柏﹝酒炒﹐各三兩﹞磨末﹐以酒和丸如梧子大。每服七十丸﹐空心鹽湯下。

祕方陳香櫞核焙脆研細﹐每服二錢﹐熱酒調下取汗。

疝气並治諸气痛神方﹝周鶴仙﹞。

荔枝核﹝四十九个﹐燒焦﹞陳皮﹝九錢﹞硫黃﹝四錢﹞共爲末﹐鹽水打麵糊爲丸﹐如綠豆大。遇痛時空心溫酒服九丸﹐良久再服﹐不過四五服奇驗。

又方梔子﹝炒黑﹞吳茱萸﹝各用一錢二分﹞枳殼山楂﹝各一錢六分﹞牛膝木通﹝各一錢﹞荔枝核七个﹐長流水同煎服。

疝气。

荔枝﹝七个﹐殼上開一口﹐入鹽令滿﹐濕紙包裹﹐火漧燥。﹞研細﹐空心酒調服。

腎子大小吳茱萸七粒﹐熱酒吞下。

偏墜紫蘇﹑連須蔥﹑玉葡萄滕﹐煎湯燻洗。

小腸疝气偏墜。

荔枝核﹝七个﹐艸紙打濕煨焦﹞研末﹐以熱酒調服之。

偏墜野馬料豆生用﹐每早以淡鹽湯送下﹐久服自消。

疝气大蒜梗煎湯﹐入罐內燻之﹐自愈。

偏墜疝气五去風卽五倍子﹐五六个灰存性﹐研末。好酒調服以醉﹐俟醒時卽愈。

囊子大九孔石決明研﹐生薑汁調敷卽消。

偏墜。

橘核﹝三十粒﹞荔枝核﹝火煨﹞大茴﹝各二錢﹞小茴﹝一錢﹞共爲細末。生酒調服﹐蓋暖取汗。

偏墜麥珠炒香研細﹐每服三錢﹐熱酒調服﹐小兒卽放在糕內食之﹐亦效。

疝气除夕夜躲大門背後﹐喫小紅橘七枚﹐連皮瓤子嚼下﹐勿與人知﹐永不再發。

導气湯

治寒疝疼痛。

木香﹝三錢﹞茴香﹝二錢﹞吳茱萸﹝一錢五分﹐湯泡﹞川楝子﹝四錢﹞長流水煎服。

烏藥散

治小腸疝气﹐牽引臍腹疼痛。

木香茴香良姜﹝炒﹞靑皮﹝去白﹞檳榔烏藥﹝姜酒浸一宿﹐各五錢﹞川楝子﹝十个﹐用巴豆七十粒打碎﹐同麩炒川楝子黑色﹐去麩與巴豆﹐只用川楝子﹞爲末。每服一錢﹐溫酒調下。痛甚者炒生薑熱酒服。

陰丸腫大﹐痛不可忍。

沈香大茴香﹝炒﹞木香靑鹽食鹽﹝各一錢﹞新荔枝核﹝十四枚﹐燒存性﹞川楝肉小茴香﹝各二錢﹞爲末。每服三錢﹐空心熱酒調服。

當歸四逆湯

當歸尾﹝七分﹞熟附子官桂茴香﹝炒﹞柴胡﹝各五分﹞赤芍藥﹝四分﹞延胡索川楝子茯苓﹝各三分﹞澤瀉﹝二分﹞水煎﹐空心服。

木香楝子散

疝气久不愈者﹐服之神效。

石菖蒲﹝炒﹞靑木香﹝炒﹐各一兩﹞荔枝核﹝二十枚﹐炒﹞川萆﹝五錢﹞川楝子﹝三十个﹐巴豆二十枚同炒黃赤色﹐去巴豆不用﹞爲末。每服二錢﹐入麝香少許﹐空心炒茴香鹽酒調下。

羊肉湯

治寒疝腹痛裏急。

羊肉﹝一斤﹞當歸﹝三兩﹞生薑﹝五兩﹐寒者加用﹞水八碗﹐取三碗﹐溫服一碗﹐一日內飲盡。

疝痛气沖心下﹐築塞欲死﹐手足冷者。

硫黃﹝不拘多少﹐火中熔化卽投水中去毒﹞荔枝核橘核﹝炒黃﹞陳皮﹝焙燥﹐各等分﹞爲末﹐飯丸桐子大。每服四五丸酒下﹐甚者六七丸﹐不可多也。

寬脹散

婦人陰疝。

檳榔官桂木香大腹皮沈香靑皮﹝各一錢﹞香附小茴香﹝各一錢五分﹞姜引煎服。

靑木香丸

治腎冷疝气脹痛。

吳茱萸﹝一兩﹐分作二分﹐酒醋各浸一宿﹐焙漧。﹞香附﹝一兩﹞蓽澄茄靑木香﹝各五錢﹞爲末﹐米糊丸桐子大。每服七十丸﹐空心鹽湯下﹐或乳香蔥白湯亦可。

疝气腫墜疼痛豬脬一个去尿﹐以小茴香﹑大茴香﹑破故紙﹑川楝子各等分﹐塡半滿﹐入靑鹽一塊﹐縛定﹐好酒煮熟﹐先食豬脬以酒下之﹐將內藥焙榦爲末﹐酒糊丸如桐子大﹐每服五十丸﹐空心溫酒或鹽湯送下。

甘艸黑豆湯

解百藥毒﹐兼治筋疝﹐莖中痛脹不堪﹐春方邪術所致。

甘艸梢﹝二兩﹞黑豆﹝半升﹞水煎服。

葫蘆巴丸

治大人小兒盤腸奔豚﹐疝气偏墜﹐陰腫。

葫蘆巴﹝炒﹐一斤﹞茴香﹝炒﹐十二兩﹞吳茱萸﹝湯洗七次炒﹐十兩﹞川楝子﹝炒﹐十八兩﹞川烏﹝泡去皮尖﹞大巴戟﹝去心炒﹐各六兩﹞爲末﹐酒煮麵糊爲丸桐子大。每服十五丸﹐空心溫酒下﹐小兒五丸﹐茴香湯吞下﹐一方加黑牽牛。

偏墜初起穿山甲﹑茴香二味爲末﹐酒調下﹐幹物壓之﹐外用牡蠣﹑髙良姜等分爲末﹐津調塗於腫大之處﹐須臾火熱﹐其痛卽安。

肥人腫疝寒熱五苓散加茴香煎服神效。

木香金鈴丸

疝气外腎腫痛﹐如神。

木香大附子﹝泡去皮﹑臍﹞人參小茴香﹝鹽水炒﹞乳香延胡索全蠍川楝子﹝去核﹞沒藥﹝各等分﹞爲末﹐好酒爲丸桐子大。每服一百丸﹐空心黃酒下﹐其痛卽止。

神妙丸

治疝气﹑小腸气﹑膀胱气﹑盤腸气﹑木腎气﹐及偏墜下部等證。

沈香吳茱萸﹝鹽﹑酒炒﹞橘核乳香﹝各一錢﹞木香荔枝核﹝搗碎﹐炒黃色﹞大茴香﹝各一錢五分﹞硫黃﹝熔化傾入水取出﹐研末﹐三分﹞川芎﹝鹽水煮透﹐取起切片﹐五分﹞爲末﹐酒丸。每服五十丸﹐空心米湯下。

香楝酒

治偏墜气。

南木香川楝肉小茴香大茴香﹝各三錢﹞上作一服﹐鍋內炒至香﹐入蔥白連須五根﹐用水一碗淬入鍋內﹐以碗合住﹐候煎至半碗取出﹐去渣加好酒半碗﹐和入炒鹽一茶匙﹐空心熱服至痛者﹐一服立愈。

金鈴子丸

治釣腎气﹐膀胱偏墜﹐痛不可忍。

川楝子﹝五兩﹐銼作五分制﹐一分用斑蝥一个去頭﹑翅同炒﹐去斑蝥。一分用茴香二錢﹐鹽五分炒熟﹐去鹽畱茴香入藥﹐一分用黑牽牛三錢同炒﹐去牽牛。一分用破故紙三錢同炒﹐畱故紙入藥。一分用蘿卜子一錢同炒﹐去蘿卜子﹞上將楝子去核﹐同破故紙炒香焙榦爲末﹐酒糊丸如桐子大﹐每服三十丸﹐溫酒空心送下。

卷二十四陰器部

自婦女前陰﹑瘡﹑菌挺﹐一切皆匯於此部中﹐以便檢閱參治。

卷二十四陰器部陰吹門主論

《金匱》云﹕胃气下泄﹐陰吹而正喧﹐此穀气旣不能上升淸道﹐復不能循經下走後陰﹐陰陽乖僻﹐如腸交之義是也。甚或簌簌有聲﹐如後陰之失气狀﹐宜補中益气湯加五味子主之。

《見聞隨錄》云﹕產婦不得食蔥﹐如誤食之﹐必成陰吹。

卷二十四陰器部陰瘡門主論

王肯堂曰﹕陰器屬足厥陰肝經﹑任脈之會。﹝《準繩》﹞又曰﹕運气陰瘡皆屬寒。經云﹕太陽之濕﹐陰中乃瘍﹐隱曲不利﹐治以苦熱是也。

《素問》云﹕厥陰之脈絡陰器﹐系於肝。

又云﹕督脈者﹐其絡循陰器合纂間是也。至於足太陽外合淸水﹐內屬膀胱而通水道﹐手太陽外合淮水﹐內屬小腸而水道出焉﹐則又屬手足太陽也。腎主水則又屬足少陰也。飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐則又屬手太陰也。《素問》又謂前陰者﹐宗筋之所聚﹐太陽陽明之所合﹐則又屬脾與腎矣。癰瘡生其間﹐須細心求而責之﹐不可專主一厥陰肝經﹐而惟淸肝導濕之爲事﹐斯無誤矣。

《靈樞》云﹕筋者聚於陰器﹐而脈絡於舌本﹐肝者筋之會也﹐又屬督脈。

張仲景云﹕少陰脈滑而數者﹐陰中卽生瘡﹐陰中蝕爛者﹐野狼牙湯洗之。﹝用野狼牙二兩﹐以水四升煮至半升﹐以綿纏箸如繭﹐浸湯瀝陰中繭二徧。﹞岐天師曰﹕大約暗疾﹐婦人十居其九﹐或生於兒門之外﹐或生於兒門之中﹐止可陳說﹐然猶有羞愧而不肯盡言者﹐止可意會﹐而默思之也。大約兒門之病﹐非癢則痛﹐當以默治湯主之﹐此湯皆是平肝去濕之品﹐毋論有火無火﹐有風有濕﹐俱奏奇功﹐正不必問其若何癢﹐若何腫﹐若何痛﹐若何爛也。﹝《祕錄》﹞陳實功曰﹕婦人陰瘡乃七情郁火傷損肝脾﹐濕熱下注爲患﹐形多不一﹐總由邪火所化也。﹝《正宗》﹞薛立齋曰﹕陰戶毛際正中發毒名曰陰蓋毒﹐紅腫疼痛﹐此乃肝火鬱結而成。治當淸肝養血﹐外用敷消﹐如已成膿﹐治同癰疽法。

又曰﹕陰戶一邊結腫﹐亦有兩邊結腫﹐其形如繭﹐名曰陰繭。內膿成自潰頭﹐得之於肝火濕熱﹐或新婚傷損﹐或交合不潔染毒﹐均成此證。

又曰﹕陰戶內子宮腫痛潰爛﹐名廷孔毒。肝火鬱結者重﹐交合所傷者輕﹐俱用海浮散油調灌入﹐仰臥良久﹐後換玉紅膏調海浮散﹐以綿潤透﹐插入自效。

卷二十四陰器部陰瘡門主方

陰戶潰爛。﹝竇氏。﹞兒茶﹑雞內金各一錢﹐輕粉五分﹐冰片三分﹐研細幹摻。

婦人陰瘡杏仁不拘多少﹐燒存性﹐麝香少許﹐細細研勻﹐如瘡口深用小絹袋盛藥系口﹐炙熱納陰戶內。

津調散

﹝《錦囊》﹞。治妒精﹐婦人陰濕瘡﹐膿汁淋漓臭爛。

黃連款冬花﹝各等分﹞麝香﹝少許﹞研細末。先用沐浴長春散煎洗﹐軟絹拭漧﹐津調搽之﹐忌用生湯洗。

默治湯

﹝岐天師﹞當歸﹝一兩﹞白茯苓白芍﹝各五錢﹞梔子﹝三錢﹞柴胡﹝一錢﹞楝樹根﹝五分﹞水煎服。有痰加白芥子﹐有火加黃芩﹐有寒加肉桂﹐余不必加。

化毒生肌散

﹝雷公﹞。治產門處生瘡久不愈﹐兼治一切瘡毒神效。

黃柏﹝炒﹞白薇﹝炒﹞鉛粉﹝炒﹞兒茶蚯蚓屎﹝炒﹞潮腦﹝各三錢﹞乳香﹝去油﹐二錢﹞麝香﹝三分﹞輕粉冰片﹝各五分﹞研細﹐摻瘡口﹐二日卽愈。

卷二十四陰器部陰門主論

陳實功曰﹕婦人陰戶生虫如小蛆者﹐乃心气郁而邪火所化。﹝《正宗》﹞又曰﹕又有婦人久居寡室﹐淫火妄而又郁﹐郁而又妄﹐邪火久注﹐多致陰中作癢﹐生虫食人五內﹐陰中腐爛﹐攻刺疼痛﹐臭水淋漓﹐口漧發熱﹐形削不食﹐咳嗽生痰﹐有此證者﹐非藥能愈﹐終歸於死。此又名失合證﹐與癆瘵相似。﹝《正宗》﹞又曰﹕陰瘡宜四物湯加黃連﹑龍膽艸﹑木通﹑石菖蒲以通散心竅郁滯﹐外以銀杏散納入陰中。

又曰﹕陰器外生疙瘩﹐內生細虫作癢﹐不可忍者﹐此虫食人臟腑卽死﹐令人多發寒熱﹐與癆瘵相似﹐畏羞不說﹐因循日久﹐面黃肌瘦﹐咳嗽生痰﹐往往不治者多矣。急與逍遙散吞蘆薈丸﹐外以銀杏散綿裹塞入﹐殺虫止癢﹐半月漸愈。

又曰﹕陰器內生紅虫﹐長者一寸﹐短者五六分﹐治法宜歸脾湯加山梔﹑白術﹑牡丹皮﹑甘艸主之。

竇漢卿曰﹕婦人之性多偏而多郁﹐若有不遂﹐則心肝腎三經之火﹐勃然而起﹐遂致陰內生瘡﹐或生疳瘡﹐或生翻花瘡﹐陰中極癢﹐名瘡﹐又名陰蝕瘡。極痛極癢﹐狀如虫行﹐淋漓膿汁﹐皆由濕熱與心火相系而生。

李東垣曰﹕婦人陰蝕瘡﹐乃腎臟虛邪﹐熱結下焦﹐經絡痞澀﹐气血不行﹐或房欲洗浴不潔﹐以致生瘡而隱忍不醫﹐腫尢甚﹐因瘡在裏﹐措手無方﹐疼痛注悶﹐或小便如淋﹐或經十數日﹐潰爛膿血﹐肌肉侵蝕﹐或血出不止﹐以成下疳﹐男子則陰丸腫潰。﹝《十書》﹞張景嶽曰﹕陰蝕患於陰戶之中﹐一癢則酸麻徹骨﹐一痛則痛楚連心﹐良由產後保護不愼﹐以致風寒內逼﹐臨經調攝失宜﹐致延濕熱中生﹐新產未曾盈月﹐交接房勞﹐經血不曾漧淨﹐淫欲所傷﹐或惹疳瘡﹐或因肝郁﹐是以子宮生虫作癢﹐潰流穢水﹐失治則子宮散而陰戶脫矣。宜用雞肝散﹑絲瓜散插之﹐萆麻湯洗﹐艾葉散燻。

卷二十四陰器部陰門主方

產門內生虫﹝華眞人﹞。用雞肝一副﹐以鍼刺無數孔﹐納入產門內﹐則虫俱鉆入雞肝之內矣。三副痊愈﹐不必添入藥味也。只要刺孔甚多﹐則虫有入路矣﹐三副後﹐再服去濕化痰湯。

去濕化痰湯

白術白芍當歸﹝各五錢﹞白茯苓澤瀉黑山梔生甘艸﹝各三錢﹞陳皮﹝五分﹞水煎服。四劑再不發。

雞肝散

蕪荑蛇牀子硫黃川椒潮腦枯礬雄黃海螵蛸黃連﹝各等分﹞麝香﹝少許﹞共研細末。取旋宰雞肝一具﹐將藥末塗肝上﹐乘癢時插入陰戶內。

絲瓜散

蕪荑蛇牀子硫黃潮腦枯礬川椒﹝各等分﹞共研細末。用鮮絲瓜﹝刮去皮﹞一段﹐將藥末濃塗絲瓜上﹐推入陰戶之內。

艾葉湯

艾葉薴麻葉槐葉柳葉白芨防風白芷升麻﹝各等分﹞上曬燥爲粗末﹐入麝香少許﹐以器貯馬桶內點著﹐令患者坐馬桶上﹐遮緊勿走煙﹐燻兩个時辰。

萆麻湯

扁柏葉槐葉靑蒿葉柳葉萆麻葉桃葉金銀花艾葉﹝各等分﹞煎湯燻洗。

陰戶生黃臭水甚痛蠶繭二三錢燒存性﹐研細酒調﹐以鴨毛掃上卽效。

卷二十四陰器部陰菌門主論

陳實功曰﹕陰菌形如雞冠﹐四邊腫痛爲肝郁脾虛。﹝《正宗》﹞竇漢卿曰﹕陰中腫塊﹐匾如蕈者﹐名陰蕈陰菌﹐如棗核者名陰茄﹐皆由濕熱與心火相擊而生﹐惟陰茄難治。性气和緩之婦﹐胸次坦夷﹐服藥易愈﹔若性急悍妒之婦﹐習與性成﹐服藥百貼方愈。必須忌口﹐絕欲戒性爲要﹐治當補心養胃爲主。

馮魯瞻曰﹕陰中突出如菌﹐四圍腫痛﹐便數晡熱﹐似癢似痛﹐小便重墜﹐此肝火濕熱而腫痛﹐脾虛下陷而重墜也。先以補中益气湯加山梔﹑茯苓﹑靑皮以淸肝火升脾气﹐更以加味歸脾湯調理脾郁﹐外以生豬油和藜蘆末塗之而收。﹝《錦囊》﹞又曰﹕或歸脾湯加山梔﹑川芎﹑茯神﹑香附﹑陳皮治之。

朱丹溪曰﹕陰茄乃生產未曾盈月﹐因取重物﹐膀胱墜下﹐若是紅茄﹑紫茄可治﹐白茄不治。

卷二十四陰器部陰菌門主方

雄黃藜蘆散

婦人陰中突出如蛇﹐或似雞冠菌樣者﹐並治。

鱉頭﹝黃色﹞輕粉雄黃﹝各一錢﹞冰片﹝二分﹞蔥管藜蘆﹝二錢﹐研如細面﹞以上各研細末﹐和勻再研﹐瓷瓶收貯。先用芎歸湯燻洗﹐隨後搽藥﹐早晚二次﹐其患漸收。

芎歸湯

當歸龍膽艸白芷川芎甘艸﹝各一錢﹞煎湯浴洗患上﹐隨後搽藥。

婦人陰中忽生雞冠肉並生瘰方龍膽艸﹝酒拌炒﹞大黃澤瀉﹝各一錢﹞生地黑山梔車前子木通當歸甘艸黃芩﹝炒﹐各五分﹞水煎服。

陰茄。

硫黃﹝五分﹞海螵蛸﹝二錢﹞研細﹐用鴨蛋淸調搽。

卷二十四陰器部陰挺門主論

陳實功曰﹕陰挺一條如蛇﹐墜重流水溺澀﹐爲脾气下陷﹐肝火從之。﹝《正宗》﹞馮魯瞻曰﹕陰挺逼迫腫痛﹐舉重房勞皆能發作﹐淸水續續﹐小便淋瀝﹐宜內服升補﹐外以硫黃﹑烏賊骨﹑五味子爲末敷之。﹝《錦囊》﹞又曰﹕陰中肉凸出如蛇頭數寸者﹐名翻花瘡﹐用硫黃末敷之﹐卽縮。

汪省之曰﹕陰挺宜朝進補中益气湯﹐晚服龍膽瀉肝湯﹐外塗雄黃藜蘆散﹐其患漸收。﹝《理例》﹞竇漢卿曰﹕補心養胃爲主。

朱丹溪曰﹕子宮脫出名陰﹐俗名葫蘆。由气血俱虛所致。宜補中益气湯去柴胡﹐倍升麻﹐加益母艸服之﹐外以萆麻子肉搗貼頂心﹐以枳殼半斤煎湯燻洗。

又曰﹕如思欲不遂﹐肝气鬱結而成者﹐必先於小便時﹐似有堵塞之意﹐因而努掙﹐久之子宮隨努而下﹐速令穩婆扶正葫蘆﹐患婦仰臥﹐以枕墊腰﹐用嚏藥取嚏卽收﹐收入卽緊閉陰戶﹐隨以布帛將腿縛定﹐服補中益气湯。

薛氏曰﹕陰挺下脫﹐牽引腰腹膨痛者﹐或因胞絡傷損﹐或因子髒虛冷﹐或犯非理房事﹐或因分娩用力所致﹐當以升補元气爲主﹐若肝脾鬱結﹐气虛下陷﹐補中湯。若肝火濕熱﹐小便赤澀﹐龍膽湯。

卷二十四陰器部陰挺門主方

逍遙散﹝林氏《活人錄匯編》加減法﹞。因脾血虛發熱﹐或潮熱晡熱﹐或自汗盜汗﹐或頭痛目澀﹐或怔忡不寧﹐或目赤口漧﹐或月經不調﹐肚腹作痛﹐或小腹重墜﹐水道澀痛﹐或陰挺突出爲痛﹐或陰戶腫發癢﹐陰臭陰虱﹐或腫痛出膿﹐內熱作渴等證。

當歸白芍白術白茯苓柴胡﹝各一錢﹞粉丹皮山梔炙甘艸﹝各五分﹞水煎﹐午後臨睡服。

逍遙散者﹐乃輕揚消散之義。蓋肝脾血虛气郁﹐以致熱郁於內﹐不得舒泄﹐甚至郁陷於下焦﹐積久而成。發熱則照前方﹐如脈虛數無力﹐則加人參一錢﹐生地一錢五分﹐當歸五分﹐減柴胡五分。汗多乃包絡脾胃之火﹐脈實可加黃連五分﹐生地一錢五分﹐麥冬一錢﹐去柴胡。虛則加人參一錢五分﹐麥冬一錢﹐五味子一分﹐去柴胡。頭痛目澀加當歸一錢﹐熟地二錢﹐川芎﹑薄荷各一錢。怔忡不寧﹐實則加生地﹑麥冬各一錢﹐黃連五分。虛則加棗仁二錢﹐生地一錢五分﹐人參﹑麥冬各一錢﹐當歸五分﹐減柴胡五分。目赤口漧﹐則加生地一錢五分﹐麥冬一錢﹐白芍五分﹐黃連五分﹐漧葛粉一錢。虛則加熟地三錢﹐麥冬一錢五分﹐人參一錢﹐五味二分﹐當歸﹑白芍各五分﹐減柴胡五分。月經不調﹐肚腹作痛﹐實則加山楂三錢﹐延胡二錢﹐蘇梗﹑當歸各一錢。虛則加熟地三錢﹐當歸﹑川芎各一錢﹐白芍五分﹐人參﹑延胡各一錢五分﹐減柴胡五分﹐去山梔。小腹重墜﹐水道澀痛﹐實則加澤瀉﹑豬苓﹑車前各一錢﹐生地﹑麥冬各一錢五分﹐黃連五分。虛則加熟地二錢﹐當歸﹑白芍﹑肉桂各五分﹐人參﹑黃各一錢﹐升麻三分﹐減柴胡五分﹐去丹皮﹑山梔。陰挺突出﹐乃肝經虛气挾濕熱之气下陷也。卽前方加人參一錢﹐黃一錢五分﹐白術二錢﹐防風﹑當歸﹑白芍﹑茯苓﹑丹皮各五分﹐升麻三分。其餘腫至作渴等證﹐皆濕熱有餘﹐隨气下陷之故﹐加防風﹑車前﹑杜仲各一錢﹐金銀花三錢﹐黃連﹑當歸﹑白芍﹑茯苓﹑白術﹑丹皮﹑山梔各五分。

卷二十四陰器部陰癢門主論

陳實功曰﹕產後交骨未合﹐驟爲風所侵作癢。﹝《正宗》﹞又曰﹕陰戶作癢﹐四邊黃泡﹐乃風濕下滲﹐用苦參﹑金銀花﹑甘艸﹑白芷﹑蛇牀子煎湯燻洗。

又曰﹕有抓之血出不痛者。

澄曰﹕婦人陰戶作癢﹐乃肝脾風濕流注﹐亦有肝火鬱結而成。

馮魯瞻曰﹕陰癢陰瘡﹐多屬虫蝕所爲﹐始因濕熱﹐故生三虫在腸胃間﹐因髒虛乃動﹐其虫侵蝕陰中精華﹐故時作癢﹐甚則痛癢不已﹐潰爛成瘡。在室女﹑寡婦﹑尼姑多犯之﹐因積想不遂﹐以致精血凝滯釀成﹐濕熱久而不散﹐遂成三虫﹐癢不可忍﹐深入臟腑卽死。令人發熱惡寒﹐與癆相似。亦有房室過傷﹐以致熱壅腫癢內痛﹐外爲便毒﹐莫不由欲事傷損肝腎﹐腎陰虧而肝火旺﹐木郁思達﹐肝經郁滯之火走空竅下注﹐爲癢爲虫﹐當用龍膽瀉肝湯﹑逍遙散以主其內。外用蛇牀子煎湯燻洗﹐再以桃仁研膏和雄黃末﹑雞肝研餅納陰中﹐以制其虫。若肢體倦怠﹐陰中悶癢﹐小便赤澀者﹐歸脾湯加山梔﹑白術﹑甘艸﹑丹皮。若徒以濕熱爲事﹐燥濕淸熱﹐則气血日衰﹐所害不止陰癢矣。

卷二十四陰器部陰癢門主方

陰戶作癢取淨桶內置瓦一片﹐以破布燒煙燻之。

銀杏散

婦人濕熱下注﹐陰中作癢﹐或內外生瘡。

杏仁﹝去皮﹑尖﹞水銀﹝鉛制﹞輕粉雄黃﹝各等分﹞研細和勻。每用五分﹐棗肉一枚和丸﹐用絲綿包裹﹐畱下綿條撚綫在外﹐先用塌癢湯煎洗﹐將藥球納入陰戶﹐畱綫在外﹐如小便取出再入﹐一日一換﹐重者用四五枚痊愈﹐仍宜兼服煎藥。

塌癢湯

鶴虱艸﹝一兩﹞苦參威靈仙歸尾蛇牀子野狼毒﹝各五錢﹞用河水十碗﹐煎數滚﹐濾淸貯盆內﹐乘熱先燻後洗﹐臨洗和入公豬膽汁二三枚同洗﹐更妙。

陰癢生瘡紫梢花一兩﹐胡椒五錢﹐煎湯溫洗數次。

陰癢三虫作祟。

大黃﹝微炒﹞黃﹝蜜炙﹞黃芩﹝各一兩﹞山萸肉元參蛇牀子丹參赤芍﹝各五錢﹞共爲末。每服二錢﹐食遠溫酒調服。

陰戶癢極難忍用鹽塗之卽止。

陰癢生瘡蛇牀子﹝三錢﹞杏仁﹝炒研﹞白礬﹝各五錢﹞煎洗。

又方蛇牀子﹝一兩﹞花椒白礬﹝各三錢﹞煎洗。

又方蛇牀子﹝一兩﹞艾葉五倍子明礬杏仁﹝各五錢﹞川連﹝三錢﹞煎洗。

卷二十四陰器部陰戶腫突門主論

陳實功曰﹕陰戶忽然腫突作痛﹐乃勞傷血風﹐濕火下流。﹝《正宗》﹞又曰﹕亦有陰戶半邊痛者。

又曰﹕治當四物湯加丹皮﹑澤瀉﹑柴胡﹑花粉。

朱丹溪曰﹕陰戶忽然腫而作痛者﹐名曰陰腫﹐又名蚌疽。由勞傷血分所致﹐宜四物湯加牡丹皮﹑澤瀉﹑柴胡﹑天花粉煎服﹐外用艾葉一兩﹐防風六錢﹐大戟五錢煎湯燻。

馮魯瞻曰﹕婦人陰腫﹐有因胞絡虛損﹐風冷客之﹐與血气相搏而腫者﹐有因鬱怒傷損肝脾者﹐有因房勞過度濕熱下流者﹐有欲勝而熱甚生虫﹐以致腫癢並作者﹐皆宜戒房室而速治之﹐否則邪气漸盛﹐陰戶潰爛不收矣。若气血虛弱補中益气湯舉而升之﹐肝經濕熱龍膽瀉肝湯滲而淸之﹐肝脾鬱怒﹐元气下陷﹐濕熱壅滯﹐朝用歸脾湯加升柴﹐解鬱結補脾气。夕用加味逍遙散﹐淸肝火﹐生肝血﹐除熱去濕。

卷二十四陰器部陰戶腫突門主方

陰戶疼痛鹽三合﹐炒熱包熨之﹐立止。

婦人陰中腫痛及生瘡。﹝《濟生》﹞黃連﹝酒炒﹐二錢﹞龍膽艸﹝酒洗﹞小柴胡﹝去蘆﹐各一錢﹞靑皮﹝三分﹞水煎服之。如腫甚加大黃一錢。

子宮大痛不可忍。﹝《入門》﹞五倍子白礬﹝各等分﹞煎湯燻洗﹐又爲末摻之。

產後陰戶兩旁腫痛﹐手足不能舒伸﹐﹝《入門》﹞用四季蔥入乳香末同搗成餅﹐安於陰戶兩旁﹐良久卽自愈。

產戶硬如石﹐衣若撞著﹐痛不可忍。

靑魚膽﹝七个﹐或用鯽魚膽七个亦可﹞絲綿﹝三錢﹐燒存性﹞以膽汁調勻後﹐用鴨毛掃上﹐其硬不過半个時辰﹐卽軟陰戶腫痛大戟﹝一兩﹞防風﹝二兩﹞艾葉﹝五錢﹞煎湯﹐熱洗避風﹐外以鯽魚膽汁搽之。

卷二十四陰器部陰脫門主論

經曰﹕前陰所過之脈有二﹕一曰肝﹐二曰督脈﹐足厥陰之脈入毛中﹐過陰器﹐抵少腹﹐是肝脈所過也。督脈起於小腹以下骨中央﹐女子系廷孔﹐循陰器﹐男子循莖﹐下至纂﹐與女子等﹐是督脈所過也。

馮魯瞻曰﹕產後陰脫者﹐多由婦人生產用力太過﹐致陰下脫﹐宜內服升補爲主。﹝《錦囊》﹞《丹心》云﹕陰戶脫出﹐蓋因努力太過所致﹐若脫肛狀﹐逼迫腫痛﹐淸水續續﹐小便淋瀝﹐宜當歸黃飲。

陳實功曰﹕陰脫乃陰戶開而不閉﹐癢痛出水﹐乃憂思太過所致﹐宜逍遙散﹑歸脾湯﹐俱加柴胡﹑山梔﹑白芍﹑牡丹皮﹐外用荊芥﹑枳殼﹑訶子﹑五倍子﹐大劑煎洗。﹝《正宗》﹞

卷二十四陰器部陰脫門主方

當歸黃飲﹝《丹心》﹞治陰脫。

黃﹝酒炒﹐三錢﹞當歸人參升麻﹝各二錢﹞甘艸﹝一錢﹞水煎服。

外治﹝《丹心》﹞硫黃烏賊骨﹝各五錢﹞五倍子﹝二錢五分﹞研細﹐敷患處﹐卽效。

產後生腸不收﹝《丹心》﹞。八物湯加防風升麻﹐須用酒炒黃爲君煎服﹐外以樗根白皮五錢﹐荊芥﹑升麻﹑藿香各二錢﹐煎湯燻洗患處﹐卽入。

又方﹝《丹心》﹞。枳殼二兩﹐煎湯溫浸良久﹐自入。

又方﹝《良方》﹞。取大紙撚蘸油點火吹滅﹐以煙燻產母鼻﹐卽上。

產後陰戶突出﹝《入門》﹞。用四物湯加龍骨﹐或五倍子﹐連服二貼﹐外以香油和湯洗於患處。

硫黃湯

﹝《正傳》﹞。治產後玉門不斂。

硫黃﹝四兩﹞吳茱萸菟絲子﹝各一兩五錢﹞蛇牀子﹝一兩﹞共研末。每用五錢﹐水一碗﹐煎湯乘溫頻燻洗﹐自斂。

又法﹝《丹心》﹞。香油五斤煎熱﹐盛盆坐其中一食頃﹐以皂角末吹鼻作嚏﹐卽收。

產後用力太過﹐陰門突出當歸﹑川芎﹑赤芍﹑熟地﹐水煎﹐入龍骨末少許和勻﹐連服二劑。外用麻油和湯燻洗﹐卽收。

卷二十四陰器部產婦陰戶傷損門主論

澄曰﹕凡產婦陰戶或一邊腫﹐或兩邊均腫﹐難以起坐﹐更有陰戶兩墻爛破出膿﹐痛引小腹兩股﹐皆由分娩艱難﹐或者息胎﹐穩婆用手分理骨眼﹐或用手伸入﹐掐取胎胞﹐粗手指甲抓損皮肉而成。殊不知產戶皮嬌肉嫩﹐何堪經此損傷。再加瘀血淋漓﹐愈淹愈爛。況陰戶乃肝﹑脾﹑腎﹑衝任脈絡之地﹐旣破之後﹐所以牽引少陰腰股作痛也。宜用洗藥煎洗破處﹐用玉紅膏﹑珍珠散搽之﹐自愈。

卷二十四陰器部產婦陰戶傷損門主方

陰戶腫痛枳殼一兩﹐煎洗。

陰戶腫潰當歸﹑赤芍﹑白芷﹑甘艸﹑苦參各等分﹐煎湯洗。

產婦陰戶腫痛蛇牀子三錢﹑白蘿卜五个撲碎﹐煎湯燻洗。

卷二十四陰器部陰戶交接出血門主論

陳實功曰﹕婦人交接出血者﹐乃肝虛有火﹐不能藏血﹐脾虛不能攝血﹐當以補中益气﹑歸脾二湯主之。﹝《正宗》﹞又曰﹕或用四物湯加龍膽艸﹑柴胡﹑山梔﹑黃芩治之。

馮魯瞻曰﹕凡交接出血者﹐此肝火太旺而疏泄過度﹐且肝虛不能藏血﹐脾虛不能攝血也。宜補中歸脾二法消息用之。若六脈俱洪者﹐此腎陰虛而不能閉藏也。宜六味湯加麥冬﹑五味主之。﹝《錦囊》﹞

卷二十四陰器部陰戶開張門主論

陳實功曰﹕陰戶開而不閉者﹐乃憂思過度。﹝《正宗》﹞又曰﹕治當逍遙散﹑歸脾湯﹐加柴胡﹑山梔﹑白芍藥﹑牡丹皮間服。

卷二十四陰器部女子新嫁陰戶痛門主論

陳實功曰﹕新嫁傷而腫痛者﹐宜舒郁和血。﹝《正宗》﹞馮魯瞻曰﹕新嫁孔痛﹐宜四物湯加香附﹑紅花主之。﹝《錦囊》﹞蔣示吉曰﹕新交房事傷而腫痛者﹐珍珠散﹑豬脊髓調搽。﹝《說約》﹞

卷二十四陰器部陰冷門主論

馮魯瞻曰﹕婦人陰冷﹐因勞傷子髒﹐風冷客之﹐若小便澀滯﹐小腹痞痛﹐宜龍膽瀉肝湯。若小便澄淸﹐飲食少思﹐大便不實﹐治以八味地黃丸。八味丸治血弱不能榮養臟腑﹐津液枯澀﹐寒客子髒陰冷者﹐甚效。﹝《錦囊》﹞

卷二十四陰器部實女無竅門主方

實女無竅以鉛作梃﹐逐日之﹐久久自開。﹝蓋鉛能入肉故也。﹞

卷二十五腿膝部

自胯至腿膝彎止﹐一切癰疽﹑疔毒﹐皆匯於此部中﹐以便檢閱參治。

卷二十五腿膝部骨痿瘡門主論

申斗垣曰﹕骨痿瘡﹐乃足少陽膽經多气少血﹐其瘡生於兩胯﹐骨上漸大﹐筋骨俱痛﹐蔭開流水﹐水盡則死。如胯間相對生瘡者﹐十無一生﹐用大馬屁勃墊睡﹐莫令磨著﹐內服補中益气湯。﹝《啟玄》﹞

卷二十五腿膝部腿遊風門主論

r腿遊風p04﹣a41a185。bmpr王肯堂曰﹕腿遊風﹐腿股忽然赤腫﹐風熱相搏﹐屬足太陽經﹐宜砭去惡血。﹝《準繩》﹞《心法》曰﹕腿遊風在兩腿﹐忽裏忽外﹐忽上忽下不定﹐紅色形如堆云痛﹐由榮衛風熱相搏結滯而成。凡遇此證﹐先施砭石﹐砭去惡血﹐外貼牛肉片以拔風甚效。

卷二十五腿膝部肚門癰門主論

《心法》曰﹕肚門癰生於大腿肚﹐屬足太陽膀胱經所主。

卷二十五腿膝部上水魚門主論

《心法》曰﹕上水魚生委中折紋兩梢﹐腫如髙埂﹐長若魚形﹐色紫作痛﹐由血熱遇外寒稽畱﹐則血瘀凝結而成。外宜向腫埂上砭出惡血﹐用二黃散﹝卽顚倒散﹞香油調敷﹐甚效。

卷二十五腿膝部黃鰍癰門主論

申斗垣曰﹕黃鰍癰﹐生於大腿外側連臀處﹐有一條如鰍形﹐深陷窄長﹐或不見紅腫﹐堅硬如石﹐約長七八寸﹐大者爲頭﹐小者爲尾。鰍頭向上者防毒內攻小腹﹐難治﹔鰍頭向下﹐毒𨿽凶不傷命﹐名爲順證。

凡醫必尋其頭﹐用三稜鍼先鍼住鰍肚﹐次鍼鰍尾﹐再用小鍼鍼住鰍頭兩邊﹐當用艾灸三十壯﹐左右轉鍼﹐先起尾鍼﹐視鰍形不動﹐是鰍已死。如動再根據前法灸之。內服內托流气飲﹐或眞人活命飲﹐外以薑汁豬膽汁好醋同調﹐鐵箍散敷之。﹝《啟玄》﹞《心法》曰﹕黃鰍癰生小腿肚裏側硬腫﹐長有數寸﹐形如泥鰍﹐其色微紅﹐由肝脾二經濕熱凝結而成。如期潰出稠膿者吉﹐如潰流污水敗漿者凶﹐治同癰疽。﹝《金鑑》﹞王肯堂曰﹕腔陰疽﹐又名黃鰍癰。生足小肚內側﹐微紅微腫﹐堅硬如石﹐三四寸許﹐痛楚難禁﹐足太陰與足厥陰二經濕熱﹐又積憤所致。若過時潰出淸水﹐虛火上升﹐嘔吐不食者﹐不治。﹝《準繩》﹞

卷二十五腿膝部大腿癰門主論

陳遠公曰﹕有腿上忽腫一塊﹐其色如常不疼﹐人以爲癰疽也﹐誰知气虛之故乎﹗夫癰成於腫﹐未有腫而不變爲癰者﹐予謂气虛非癰﹐人誰識之。嗟乎﹗气所以行血者也﹐气行則血行﹐總有邪气﹐斷難成腫﹐彼邪气之盛﹐每成於气血之衰﹐其腫爲癰﹐每每作痛﹐色必變紅赤也。今卽不疼﹐色又不變﹐是有腫之名﹐無腫之實﹐全是气虛血無以養﹐非邪盛而气不能鼓也。治法補气以扶正﹐不必化毒以祛邪﹐用補中益气湯﹕人參五錢﹐白術一兩﹐生黃一兩﹐當歸五錢﹐柴胡一錢﹐升麻五分﹐陳皮一錢﹐生甘艸二錢﹐半夏二錢﹐茯苓三錢。水煎服。十劑腫消﹐此方益气聖藥﹐非消毒之劑﹐何以用之消腫耶﹖蓋眞气奪則虛﹐邪气盛則實﹐眞气旣虛﹐邪气益盛﹐不用補气﹐气何以行﹐腫何以化耶﹗此方補气卽所以消腫也﹐況益以化痰去濕之品﹐故更易收功耳。﹝《冰鑑》﹞馮魯瞻曰﹕腿癰者﹐發於內側﹐屬肝脾二經﹐發於外側﹐屬膽胃二經。平陷堅硬者爲气虛﹐當用內補黃湯﹔勢腫痛者﹐當用內托柴胡湯﹐外用蒜灸。﹝《錦囊》﹞申斗垣曰﹕陰包毒﹐在大腿內﹐是足厥陰肝經風熱之毒﹐宜黃柴胡湯﹐此湯治腿內近股癰疽﹐大有神功。﹝《啟玄》﹞竇漢卿曰﹕肫疽在腿內側﹐腫髙而硬﹐俗言此疽堅硬無膿﹐殊不知內膿已成﹐一時不能透出皮膚﹐須用內托方潰﹐膿急宜鍼。

馮魯瞻曰﹕腿前廉爲陽明﹐白芷﹑升麻爲引﹔後廉太陽﹐羌活﹑防風爲引﹔外廉少陽﹐柴胡爲引﹔內廉厥陰﹐靑皮﹑吳萸爲引﹔內前廉太陰﹐蒼術﹑白芷爲引。治無遺法矣。

卷二十五腿膝部附骨疽門主論

陳實功曰﹕附骨疽﹐乃陰寒入骨之病﹐凡受者皆由體虛之人﹐夏秋露臥﹐寒濕內襲﹐或房欲之後﹐蓋覆單薄﹐寒气乘虛入裏。初起寒熱交作﹐狀似風邪﹐隨後臀腿筋骨作痛﹐不熱不紅﹐疼至徹骨﹐甚者曲伸不能轉側﹐日久陰變爲陽﹐寒化爲熱﹐熱甚則腐肉爲膿﹐此疽已成也。初起萬靈丹發汗散寒﹐通行經絡﹔次以大防風湯行經活血﹐滲濕補虛﹔如生於尻臀部位﹐漫腫作痛者﹐內托羌活湯﹔腿內近膝股漫腫木痛者﹐內托柴湯﹔腿外側者內托酒煎湯﹔虛者十全大補湯加羌活﹑牛膝﹑防風﹑防己﹔如已成欲作膿者﹐附子八珍湯﹔膿成脹痛者鍼之﹐切不可誤用損脾泄气敗毒等藥。外忌寒涼敷搽﹐誤治必致冰凝气血﹐內肉瘀腐﹐日久化爲污水敗膿﹐流而不禁﹐大腿漸漸腫如東瓜﹐上過胯腹﹐下連足底﹐牽連漫腫﹐皮色不紅﹐日久潰膿﹐色白腥穢﹐腫仍不消﹐痛仍不減﹐元气日衰﹐身體縮小﹐唇舌漧焦﹐二便枯祕﹐飲食不進者﹐終爲不吉。﹝《正宗》﹞馮魯瞻曰﹕如環跳穴卽胯眼﹐及腳跟徹痛不已﹐外皮如故﹐脈沈數或滑者﹐防生附骨疽。乃三陰經虛﹐寒濕流注﹐毒瓦斯附著於骨而成。究竟有何毒瓦斯﹐乃腎經陽和之气不足﹐故腎部隧道骨縫之間﹐气不宣行﹐陰血凝滯﹐內郁濕熱﹐爲潰爲膿﹐所以有久服八味丸﹐令人無骨疽之語﹐謂骨暖气行血無壅滯﹐毒何生焉。﹝《錦囊》﹞又曰﹕凡一切附骨癰疽﹐皆起於腎﹐腎主骨﹐治宜溫補腎气﹐骨得陽和則腫硬自能冰解矣。

李東垣曰﹕附骨疽者﹐以其毒瓦斯深沈附著於骨也﹐此疾與賊風相類而不同﹐人能辧此﹐庶無誤焉。蓋附骨疽者﹐由秋夏露臥﹐爲冷折之﹐風熱伏結﹐附骨成疽。賊風之候﹐由風邪之气搏於骨節﹐故其痛深徹骨髓﹐遇寒則痛甚﹐附骨疽痛而不能轉側﹐初按之應骨﹐皮肉微急﹐洪洪如肥狀是也。其賊風﹐皮骨不甚熱﹐而索索惡寒﹐時復汗出﹐常欲熱熨痛處﹐卽得少寬﹔其附骨疽﹐初時但痛無時﹐乍寒乍熱而無汗者﹐經久不消﹐極陰生陽﹐寒化爲熱而潰也。賊風不治﹐久而變爲攣曲偏枯﹐所以不同也。

竇漢卿曰﹕附骨疽﹐又名貼骨疽。初起用箸頭按患處﹐極痛是穴﹐以墨點定灸百壯爲率﹐不拘壯數﹐總以艾壯爆起﹐乃其驗也﹐可不必多灸矣。大法初宜灸之﹐方可保命﹐若待膿成﹐然後火鍼刺之﹐百人之中﹐能生幾何﹖又曰﹕骨疽之發﹐皆由血凝气滯﹐徹骨酸疼﹐或房事過勞﹐或乘虛入水感風合寒﹐或風毒邪熱侵乎榮衛﹐或憂鬱傷於心﹑肝﹑膽﹑腎﹐或醇酒炙﹐是以腫痛﹐日久成膿。初起宜灸百壯﹐以骨熱爲度﹐久則宜用銀鍼破之﹐血膿乃元气盛易愈﹐白膿乃气弱難愈。治法以獨活寄生湯﹐兼服十全大補湯倍加茅蒼術﹑新昌白術及肉桂﹑漧薑﹑人參﹑黃﹑當歸爲先鋒之要劑﹐治之無不愈者。外用肉桂﹑漧薑﹑白芷﹑防風﹑蒼術﹑烏藥﹑龜版酥炙﹑五倍子﹑陳小粉各等分﹐爲末﹐加麝香少許和勻﹐老薑汁五合﹐醋三合﹐蔥半斤﹐蜜一兩﹐同搗取汁﹐火上熬滚﹐乘熱調藥搽患處四向﹐空中出毒瓦斯﹐時用余汁煎熱潤之﹐以助藥力﹐少勞戒气﹐絕欲除想﹐十旬方愈。若病患不遵從醫師之訓﹐任一己之見﹐恣情傲物﹐憂慮萬端﹐不能制六气七情之私﹐𨿽天醫院靈官﹐亦不能治﹐何況中醫乎﹗胡公弼曰﹕貼骨癰﹐卽附骨疽﹐生大腿外側骨上﹐髙不見髙﹐腫不見紅﹐痛深至骨者是也。﹝《靑囊》﹞陳實功曰﹕初起通用人參敗毒散加木瓜﹑牛膝﹑蘇木﹑紅花﹔虛者十全大補湯加羌活﹑防己﹑牛膝﹔已成欲作膿者﹐附子八珍湯﹔膿成鍼之﹐體實膿黃﹐十全大補湯﹔體弱膿淸﹐保元大成湯。

又曰﹕又有風濕相乘之證﹐初起寒熱交作﹐次傳腿腫作痛﹐其形光亮微紅﹐發熱腫痛﹐按之如泥不便起者﹐宜當歸拈痛湯。

又曰﹕又有房欲傷寒受熱互變﹐气血乖違﹐經脈橫解﹐受病日深﹐此等證候﹐皆由元气不足中來﹐切不可誤用寒涼。

胡公弼曰﹕附骨疽﹐皮色不變﹐熱不髙阜﹐微覺痛癢﹐經久不潰﹐又無膿血者﹐發於骨髓﹐腎主骨﹐腎經虛憊﹐寒邪易入﹐入則骨气冷而患成疽毒﹐緊附骨而外無形證﹐是疽之根原起於腎也。宜用八味丸﹐多加附子以溫腎气﹐更以十全大補湯助之﹐腎气一溫﹐骨不寒而毒勢外出﹐則疽不附骨﹐病者自得生機矣。﹝《靑囊》﹞汪省之曰﹕附骨疽﹐乃流注之敗證也。如用涼藥﹐則內傷其脾﹐外冰其血﹐脾主肌肉﹐脾气受傷﹐飲食必減﹐肌肉不生﹐血爲脈絡﹐血旣受冰﹐則血气不旺而愈滯﹐宜用甘溫大理脾气﹐脾气一健則中州不寒﹐而生機暢達﹐肌肉自長﹐气血自營運矣。﹝《理例》﹞按﹕《準繩》等書咸云﹐傷寒汗後余邪成流注﹐流注之壞證成附骨疽。夫汗後流注易愈﹐惟失治乃爲壞證不能復生﹐似不能變成附骨疽。況附骨疽系調治可愈之證﹐若果數變之後﹐則壞而又壞矣﹐又豈能復有成功乎﹗是流注壞證變成附骨疽之說﹐存而不論可也。

卷二十五腿膝部附骨疽門主方

雷火神鍼

治風寒濕毒襲於經絡爲患﹐漫腫無頭﹐皮色不變﹐筋骨疼痛﹐起坐艱難﹐不得安臥者﹐用此鍼之。

蘄艾﹝三錢﹞丁香﹝五分﹞麝香﹝二分﹞藥與蘄艾揉和﹐先將夾紙筒如指拇大﹐用艾藥疊實收用﹐臨用以蕭山紙七層﹐平放患上﹐將鍼點著一頭﹐對患向紙捺實﹐待不痛方起鍼﹐病甚者再復一次﹐七日後火瘡大發﹐自取功效矣。

追風逐濕膏

治風寒暑濕相傷﹐以致骨節疼痛﹐筋攣不能步履﹐或麻木濕痺等證﹐並效。

艸川烏天南星羌活萆麻子﹝打碎﹞半夏海風藤艸烏眞桂枝麻黃﹝各三兩﹞茅蒼術獨活當歸白芷大黃﹝各一兩﹞北細辛﹝一兩﹞以上藥咀片﹐用蔥汁﹑薑汁各二碗拌藥﹐先浸一宿﹐次日用香油半斤﹐同藥入鍋內慢火煎至蔥姜二汁將幹不爆時﹐再下香油十斤﹐方與藥相煎渣枯爲度。細絹濾淸﹐每油一斤﹐下飛過炒黃丹十兩爲準配用﹔再將前油入鍋內煎滚﹐以油滴水成珠不散﹐方下黃丹﹐徐徐攪入其膏﹔已成再下研淨松香末一斤四兩﹐再同熬化﹐取下鍋來﹐以盆頓穩﹔再下乳香﹑木香﹑胡椒﹑輕粉各二兩﹐白芥子末四兩﹐漸入攪和極勻﹐傾入缽內收貯。旋用熱湯頓化﹐綾緞攤貼﹐七日後諸病可痊﹐百發百中。

附骨癰將成﹐用此法卽散。其法急掘地坑﹐以火紅﹐沃以童便﹐赤體坐其上﹐以被席圍抱下截﹐使熱气燻蒸﹐腠理開﹐气血暢﹐毒瓦斯解而自愈。

洗寒濕腿痛。

眞川椒﹝一錢﹞蘄艾﹝四兩﹞透骨艸﹝一兩﹞煎湯洗。

附骨疽。

古銅錢﹝刮末﹐三分﹞黃蠟﹝三錢﹞油核桃肉﹝六个﹞搗碎和勻﹐軟豆腐衣包好。用酒空心送下。

貼骨癰疽並寒濕气疼痛。

川烏﹝河水換煮七次﹞艸烏﹝河水換煮七次﹞甘艸羊角尖﹝炙研﹞番木鱉﹝用麻黃五錢煎湯泡一宿﹐去毛﹐切片﹐土拌炒脆﹞土木鱉﹝去殼﹐淨肉切片﹐香油炒脆﹐各一兩﹞共爲細末﹐用赤沙糖打糊爲丸如綠豆大。每服一錢﹐無灰酒送下。

鶴膝筋骨腫痛。

熟附子﹝一兩﹞全蠍黑豆﹝各四十九粒﹞八角川烏﹝一个﹞蚯蚓﹝劈開繃新瓦上曬漧﹐一兩﹞研細末﹐糕糊爲丸。每服一錢﹐溫酒送下。

卷二十五腿膝部多骨疽門主論

陳遠公曰﹕有大腿邊旁長彊穴間忽疼痛髙腫﹐變成癰疽﹐久則肉中生骨﹐以鐵箝取出﹐已而又生﹐人以爲多骨癰也﹐誰知是濕熱毒所化乎﹗夫多骨癰之生﹐因人多食瓜果﹐濕熱所成者也﹐早治﹐一二劑便可解散﹐無如因循失治﹐以至濕壅添熱﹐熱盛而化骨﹐日久遷延﹐臥牀不能起也。說者謂初起時未嘗有骨﹐可以內散﹐旣生骨後﹐必須爛骨﹐外取未可全恃﹐解散誰知不然﹐蓋多骨證無形所化﹐非肉中眞生骨也﹐似骨而非骨耳。眞骨難化﹐似骨又何難化之有﹐治法利濕淸熱﹐而主之補气血之藥﹐骨自消矣。五神湯﹕茯苓一兩﹐金銀花三兩﹐牛膝五錢﹐紫花地丁一兩﹐車前子一兩。水煎服。二劑輕﹐三劑骨消﹐四劑瘡口平﹐五劑痊愈。此以車前﹑茯苓利水﹐地丁淸熱﹐牛膝﹑銀花補中散毒﹐安得不奏功哉。﹝《冰鑑》﹞王肯堂曰﹕多骨疽﹐又名曰剩骨﹐又名朽骨。生足脛上﹐生疽旣潰甚久而不愈﹐腐爛出骨者是。蓋因毒瓦斯壅盛﹐結成此骨﹐非正骨也。此疽因未潰之前﹐補劑太過﹐故結毒而不散也。﹝《準繩》﹞岐天師曰﹕多骨疽﹐乃生於大腿之中﹐多生一骨者是﹐乃濕熱而生者也﹐治之得法﹐則易易耳。否則變生可畏﹐治以化骨至神丹卽愈。苟或失治﹐卽長一骨﹐橫插於皮間作痛﹐必須取出此骨始愈﹐以鐵鋏鉗出之﹐外以生肌膏貼之。此方妙在用白芍﹐蓋白芍能平肝木﹐又能活筋。多骨疽者非骨也﹐筋變爲骨﹐似骨而非骨也。白芍不特平肝木之火﹐兼能散肝木之邪﹐邪去則筋舒﹐筋舒則似骨非骨者盡化﹐又加金銀花﹐原能去毒﹐此二味之所以相濟也。﹝《祕錄》﹞雷眞君曰﹕大凡毒生環跳之穴﹐卽多骨疽也。

張仲景曰﹕多骨之生也﹐𨿽生於濕熱﹐而成之不由濕熱也。必平時喜飲涼水﹐好食果品而成之﹐初起宜消毒散敷之。

陳實功曰﹕多骨疽者﹐由瘡潰後久不收口﹐乃气血不能營運至此﹐骨無榮養所致﹐細骨由毒瓦斯結聚化成﹐大骨由受胎時精血交錯而結﹐日後必成此疽也。但腎主骨﹐宜服腎气丸﹑十全大補湯﹐先補脾腎﹐次用艾附餅灸之﹐令溫暖腐毒﹐朽骨自然脫盡﹐生肌斂口而愈。﹝《正宗》﹞汪省之曰﹕多骨疽﹐患一二年不愈﹐常落出骨一片﹐或細骨或有蛀蝕眼﹐或三五个月﹐落骨一片﹐此骨非營气不從而生﹐乃母受孕復感精气而成。﹝《理例》﹞《心法》曰﹕多骨疽毋論老小﹐皆有生者﹐多在腮﹑牙牀﹑眼胞﹑頦下﹑手足﹑腿膊等處。有因腎虛之人﹐生瘡久硬不消﹐口不收斂﹐外被寒邪襲入﹐與膿毒凝結於中﹐借人之气血化成多骨者。又有初生落艸﹐肌肉之中按之如有脆骨﹐由胎元受之﹐精血交錯而致。迨其人長大後﹐必於脆骨之處﹐突然發腫而生疽﹐及潰後多骨脫出﹐其口方收。亦有多骨出之不休者﹐名曰骨脹﹐難愈。以上二因﹐治法皆同﹐俱用隔附子並艾灸之﹐以宣寒凝﹐令骨速脫。蓋骨屬腎﹐遇寒則凝﹐故從熱治也。

卷二十五腿膝部多骨疽門主方

固本養榮湯

治骨疽已成﹐骨不吐出﹐或旣出不能收斂﹐由气血之虛﹐脾胃弱也﹐宜服之。骨不出者自出﹐口不斂者自斂。

大熟地當歸白芍藥川芎牡丹皮人參山萸肉白術懷山藥黃﹝蜜炙﹐各一錢﹞北五味炙甘艸肉桂﹝各五分﹞水二盅﹐姜三片﹐棗二枚﹐煎八分﹐食前服。

生肌散

治腐骨脫出﹐肌肉生遲﹐不能收斂者。

石膏赤石脂輕粉﹝各一兩﹞滴乳香﹝去油﹐一錢﹞潮腦瓜兒竭龍骨﹝各三錢﹞上乳極細末﹐先用當歸﹑白芷﹑甘艸各一錢﹐煎湯洗淨患上﹐用此幹摻﹐軟油紙蓋紮﹐二日一洗一換。

化骨至神丹

﹝岐天師﹞金銀花當歸白芍藥﹝各一兩﹞茵陳龍膽艸白術生甘艸﹝各三錢﹞柴胡﹝一錢﹞水煎服。

消毒散

﹝張仲景﹞。治多骨疽初起﹐並敷一切癰疽癤毒﹐無論有骨無骨﹐用之神效。

凡疽生於環跳之間﹐不用此圍藥﹐多成多骨前疽﹐用此藥則可免多骨之患。

芙蓉葉﹝曬漧﹞大黃五倍子﹝各一兩﹞藤黃生明礬﹝各三錢﹞冰片麝香﹝各三分﹞各爲末。米醋調成如濃糊﹐塗於多骨疽之左右四邊﹐以藥圍其皮肉﹐中畱一頂如豆大﹔外以醋用鵝翎不時掃之。若不掃﹐任藥幹﹐圍則無益矣。一日夜卽內消。

內消神方﹝雷眞君﹞。

人參天花粉﹝各三錢﹞大黃﹝五錢﹞蒲公英﹝一兩﹞金銀花﹝二兩﹞薏苡仁﹝三兩﹞先用水六碗煎薏苡仁﹐取汁三碗﹐投藥再煎三碗﹐分作二次服﹐一日服兩劑卽消﹐神效。

卷二十五腿膝部咬骨疽門主論

陳實功曰﹕咬骨疽﹐發在大腿內股﹐不腫不紅﹐痛徹骨髓﹐初宜雷火鍼鍼之﹐內用萬靈丹以酒調服之。﹝《正宗》﹞

卷二十五腿膝部箕門癰門主論

汪省之曰﹕箕門癰生於股內近膝﹐乃足太陰脾經濕毒所生。﹝《理例》﹞又曰﹕骨毒滯瘡﹐又名腿發。乃足太陰脾經﹐生於腿上箕門穴。如痛可治﹔不痛難治。十二日可刺﹐如膿黃赤色可治﹔靑稀腐臭者不治。其瘡赤白色﹐是骨毒瓦斯發於外﹐十日內未膿﹐必死。

r箕門癰p04﹣a41a186。bmpr

卷二十五腿膝部肉蜈蜂門主論

申斗垣曰﹕肉蜈蜂生大腿外面﹐皮膚不覺紅腫﹐內裏疼痛難忍。治斯證者﹐切不可輕用刀刺﹐若誤犯之﹐毒瓦斯直透心胸﹐疼痛不止﹐多致不救。治當用白降丹摻膏藥上貼﹐三日後取下﹐敗肉如蜂之狀﹐再用生肌等藥收功。﹝《啟玄》﹞胡公弼曰﹕肉蜈蜂所生之處﹐乃足厥陰肝經部位﹐風濕郁積﹐气血阻滯﹐注久而成此毒。一犯刀刺﹐蜂毒直入心胸﹐母傳子受﹐肆毒無忌﹐直犯君主﹐故多不救。﹝《靑囊》﹞

卷二十五腿膝部玄疽門主論

陳實功曰﹕玄疽生於左腿夾縫之下三寸﹐漫腫連陰﹐疼及大腿。﹝《正宗》﹞

卷二十五腿膝部陰疽門主論

陳實功曰﹕陰疽生於右腿夾縫之下三寸﹐痛連腎子﹐小腹亦痛。﹝《正宗》﹞

卷二十五腿膝部膝蓋癰門主論

《心法》曰﹕膝癰生膝蓋﹐色紅腫疼痛﹐屬气血實﹐疽亦生在膝蓋﹐腫大如癰﹐其色不變﹐寒熱往來﹐屬气血虛﹐和軟爲順﹐堅硬如石者逆。經云﹕肉之小會爲溪﹐溪者二肘二膝四腕也。凡脾病在溪﹐腎有邪其气畱於兩腰﹐凡筋病皆屬於節﹐筋乃肝之餘﹐故又屬肝﹐是以溪會有病﹐皆從脾腎肝三經邪气乘之也﹐惟兩膝俱生﹐屬敗證﹐不可治也。

卷二十五腿膝部膝眼毒門主論

申斗垣曰﹕膝眼毒﹐先必膝眼酸痛﹐乃成此證﹐乃腎經感受風邪﹐寒濕相侵而成。﹝《啟玄》﹞汪省之曰﹕膝外癰是足少陽膽經﹐膝內癰是足太陰脾經﹐俱多气少血﹐乃膝間樞紐﹐骨節行動之處﹐宜仔細治之﹐免成廢疾。﹝《理例》﹞王肯堂曰﹕托疽生於膝傍腿側﹐乃足少陽膽經﹐多气少血。陽關穴﹑陽陵泉穴腫作痛﹐半月有膿可治﹔如不痛出鮮血﹐或出靑黑膿﹐及長出頭漸多﹐或腫無定處者﹐不治。﹝《準繩》﹞《靈樞》云﹕發於膝名曰疽﹐其狀大﹐癰色不變﹐寒熱而堅﹐勿石之﹐石之者死。

須其柔乃石之者生。﹝堅如石者﹐用生樟六根擦之效。﹞書曰﹕諸癰疽之發於節而相應者﹐﹝劉涓子云﹕應者內發透外也。﹞不可治也。發於陽者﹐百日死。﹝陽謂諸節之背。﹞發於陰者﹐三十日死。﹝陰謂諸節之間。﹞

卷二十五腿膝部膝眼風門主論

《心法》曰﹕膝眼風生於膝眼穴﹐﹝又名鬼眼穴﹐在膝蓋之下﹐左右兩骨空陷中。﹞由下焦素虛﹐外邪易於侵襲﹐先從膝眼隱隱作痛﹐如風勝則其痛走注不定﹐寒勝則痛如錐刺﹐濕勝則胖腫曲不能伸﹐其病在筋﹐伸不能曲﹐其病在骨﹐動移不遂﹐沈寒錮冷之候也。惟在臨證詳辧﹕單膝生者輕﹐雙膝生者重。若左膝方愈﹐復病右膝﹔右膝方愈﹐復病左膝者﹐名過膝風﹐屬險。

卷二十五腿膝部鶴膝風門主論

r鶴膝風p04﹣a41a187。bmpr王肯堂曰﹕兩膝腫痛﹐股漸小﹐曰鶴膝風﹐一名鼓槌風。起於中濕﹐或因痢後腳弱緩﹐痛不能行履﹐名曰痢風。或傷寒餘毒﹐不能發散﹐風寒濕气結於經絡﹐血脈不流以致筋愈縮而股愈細﹐屬足少陽﹑足陽明經。﹝《準繩》﹞又曰﹕膝上腫痛﹐此非一端﹐須要辧明﹐若兩膝內外皆腫﹐痛如虎咬之狀﹐寒熱間作﹐股漸細小﹐膝愈腫大﹐名鶴膝風。急宜隔蒜灸﹐服大防風湯倍加乳香以住痛舒筋。但一膝痛引上下﹐不甚腫而微紅﹐名膝遊風。膝之兩旁腫痛﹐憎寒壯熱﹐晝夜偏劇﹐腫處手不可近﹐爲膝眼毒。膝蓋上腫痛者﹐爲膝癰。﹝《準繩》﹞又曰﹕膝內近折紋之處﹐結核腫痛﹐但核形長如魚之狀﹐名上水魚。

陳實功曰﹕鶴膝風乃三陰虧損不足之證﹐上下腿細﹐惟膝眼腫大﹐狀如仙鶴膝行。初起寒熱交作﹐亦宜汗解﹐如汗後腫痛仍不見消﹐此陰寒深伏﹐以大防風湯溫暖經絡﹐重者兼灸膝眼二穴﹐敷以琥珀膏﹐亦可漸漸收功。如以上諸法治之不效﹐終成痼疾﹐不必勉彊消之﹐只宜先天大造丸﹑史國公藥酒常常服之﹐或可轉重就輕﹐移步行履﹐尙可圖也。﹝《正宗》﹞岐天師曰﹕此乃因濕而戰﹐立而行房﹐水气襲衣﹐故成此疾。﹝《祕錄》﹞李子永曰﹕鶴膝風﹐古人多用大防風湯﹐內气血藥並用﹐以病在下焦陰分故也。

如岐天師除去血藥﹐想用宜於初起之時﹐如病久古方恐不可廢。

馮魯瞻曰﹕膝間腫痛不消﹐防成鶴膝風﹐以膝腫如鶴足脛細﹐脈多弦緊是也。乃三陰經虛寒濕流注爲患﹐人多誤爲濕熱﹐乃至膿成﹐气血大虧﹐已不可救矣。不知此證與附骨疽俱腎虛者多患之。因眞气衰弱﹐邪气得以深襲﹐前人用附子者﹐以溫補腎經﹐又能行藥勢散寒邪也。故體虛之人﹐爲冷气所襲﹐經久不消﹐極陰生陽﹐寒化爲熱而潰也。若誤用寒涼﹐必成廢疾﹐或攣曲偏枯﹐或痿弱不起﹐或堅硬如石爲石疽﹐或日久始潰﹐皮肉俱腐爲緩疽﹐下部道遠﹐非桂附不能下達也﹐況腎主骨﹐而臀以下俱屬腎﹐非桂附不能入其經而宣行也。﹝《錦囊》﹞《可法良規》云﹕鼓槌鶴膝起於中濕﹐蓋足膝屬肝﹐肝有風寒濕气﹐則血脈阻滯不能流行﹐注膝成病﹐下股之血脈有去而無返﹐是以愈瘦愈冷而筋愈縮﹐上腿之血脈有積而無散﹐是以愈腫愈熱而肌愈削﹐其源若起於流注﹐則肉凝者必爛﹐爛則冷毒腐骨﹐腐骨一出﹐神仙無術﹐遂成難治廢疾。當皮膚未破之時﹐則肌肉尙未死﹐急以玉龍膏熱酒調敷膝之上腿﹐回接陽气以住骨痛﹐又以沖和膏敷上腿冷處﹐引其气血﹐使流動而下通貫血脈。又以玉龍膏敷骨膠處﹐以接引所引之血脈﹐以驅散所積之陰气﹐內服追風丸倍加乳沒﹐則無有不愈者矣。

又云﹕一切濕痰濕熱﹐或死血凝滯等證﹐患在關節﹐流注不行﹐非用辛溫開發腠理﹐流通隧道﹐使气行血和﹐焉能得效。人畏附子有毒﹐多不肯服﹐若用童便炮制﹐何毒之有﹐況中病卽已﹐又不常服﹐何足爲慮。經曰﹕有是病用是藥者此也。故大防風湯﹑活絡丹﹐治香港腳﹑鶴膝風證多效。

張眞人曰﹕此病乃立而行房﹐風濕侵於兩膝﹐故成此疾。然治法絕不治腎﹐止治气而自愈﹐亦不必治風濕也。﹝《良方補遺》﹞《心法》曰﹕鶴膝風一名遊膝風﹐又名鼓槌風。痢後得者爲痢風。單生者輕﹐雙生者最重﹐潰後如出白漿﹐浮皮腫痛仍前﹐不可用蝕藥﹐只宜用芙蓉葉﹑菊花葉各五錢研末﹐大麥米飲拌勻貼之﹐亦可止痛﹐或豆腐渣蒸熱捏作餅﹐貼之亦可﹐此證系外證中之敗證﹐收功甚難。

卷二十五腿膝部鶴膝風門主方

神方﹝岐天師﹞黃﹝八兩﹞薏苡仁﹝四兩﹞白術白茯苓﹝各二兩﹞防風﹝五錢﹞上肉桂﹝三錢﹞水十餘碗﹐煎二碗﹐分作二服。上午一服﹐臨睡一服﹐服後以濃被蓋之﹐必出大汗﹐不可輕去其被﹐令汗自幹﹐卽愈。一服可也﹐不必再服。﹝此方妙在用黃以補气﹐蓋兩足之所以能動而舉步者﹐气以行之也。今鶴膝之病﹐則人之气虛不能周到﹐行步自然艱難﹐今用黃半斤﹐則气旺極矣﹐又佐之肉桂以通其气﹐又佐之防風以散邪﹐始相惡而相濟﹐又佐之白術﹑薏苡仁以去其寒濕之气﹐邪气去則正气自固﹐此功之所以速成也。若以爲人不能受﹐畏而不用﹐則反害之矣。﹞又方黃﹝四兩﹞薏苡仁﹝二兩﹞防風川萆﹝各三錢﹞牛膝﹝二兩﹞上肉桂﹝一錢﹞秦艽﹝一錢五分﹞水八大碗﹐煎四碗﹐作早中晚三次服﹐不必蓋汗﹐服下自有汗出﹐閉坐房中﹐不可見風﹐俟汗幹再出房門。

又方懷生地牛膝﹝各三錢﹞炙黃白術﹝土炒﹞赤芍藥防己川續斷姜黃獨活﹝各一錢﹞當歸白茯苓﹝各一錢五分﹞紅花上肉桂﹝各六分﹞加姜二片﹐棗二枚﹐煎服﹐如浸藥酒﹐照方十倍﹐用木瓜酒二十斤﹐龍眼肉四兩浸飲。

又方生薑蔥﹝去須﹐各三斤﹞共搗汁﹐入酒糟半盅﹐熬一盅聽用﹐先以酒調麝香分許﹐塗手內擦兩膝眼上紅赤令透﹐再用陳油紙攤前膏貼患處﹐其熱如蒸﹐拔出大小孔如鍼眼﹐其腿卽可伸縮行動矣。

兩膝風。

當歸五加皮生地薏苡仁木瓜﹝各一兩﹞牛膝﹝焙﹐八錢﹞防己﹝二錢﹞廣皮半夏﹝各三錢﹞嫩桑葉﹝炒﹐二兩﹞秦艽續斷﹝各五錢﹞火酒八斤浸飲。

鶴膝風。

無名異﹝五錢﹞地骨皮﹝三錢﹞乳香沒藥﹝各一錢五分﹞麝香﹝一分﹞研勻﹐用車前艸搗汁﹐入老酒調敷之﹐五日愈。

張眞人神方生黃﹝一斤﹞釵石斛﹝四兩﹞遠志肉﹝此味最能健膝﹞懷牛膝﹝各三兩﹞用水十碗﹐煎二碗﹐再入金銀花一兩﹐煎一碗﹐一气服之﹐服後覺兩足如火之熱﹐教病患睡了﹐以濃被蓋之﹐汗出至湧泉﹐始可去被﹐否則斷斷不可去也。一服病去大半﹐再服痊愈﹐不分久暫﹐俱可如法治之。

鶴膝風。﹝鎭江何仁源。﹞當歸﹝二錢﹞粟殼獨活羌活蒿本蔓荊子川芎半夏甘艸﹝各一錢﹞明天麻﹝一錢二分﹞白茯苓﹝八分﹞防風﹝七分﹞漢防己﹝六分﹞生薑三片﹐水二盅﹐煎服。

鶴膝風眞蘄艾每次半斤煎湯﹐乘熱燻洗﹐洗一次漸消﹐一日洗數次消盡。

鶴膝風。

番木鱉﹝四兩﹐酒泡蒸去皮﹐用麻油四兩熬枯浮起爲度﹐再用陳壁土炒幹研細﹐只用二兩﹞大楓子﹝淨仁二兩﹐燈心同水煮過﹐研細去油﹐只用一兩﹞穿山甲﹝洗淨土炒研細﹐一兩。﹞西附子﹝二兩﹐大者童便煮過﹐去皮臍﹐切片焙漧﹐研細用﹐一兩﹞以上四味﹐共五兩﹐和勻收貯瓷瓶中﹐每服七分﹐空心溫酒調服﹐極醉出汗﹐七服除根。

卷二十五腿膝部小兒鶴膝門主論

馮魯瞻曰﹕小兒鶴膝如鶴之膝﹐又名鶴節。因稟受腎虛﹐血气不充﹐以致肌肉瘦削﹐形如鶴膝﹐外色不變﹐膝內作痛﹐屈伸艱難。若赤壅腫而作膿者﹐爲外因可治﹔若腫硬色白不作膿者﹐是屬本性難療。屬外因者﹐以荊防爲主﹐佐以益气養榮﹔屬本性者﹐以六味加鹿茸補其精血﹐仍須調補脾胃﹐以助生化之源。﹝《錦囊》﹞

卷二十五腿膝部人面瘡門主論

r人面瘡p04﹣a41a188。bmpr陳實功曰﹕人面瘡﹐瘡象全似人面﹐眼鼻俱全﹐多生膝上﹐亦有臂上患者。據古書云﹕積冤所致﹐先須淸心告解﹐攺過自新﹐內服流气飲﹐外用貝母爲末敷之﹐乃聚眉閉口﹐次用生肌斂口﹐兼服調理藥。﹝《正宗》﹞岐天師曰﹕人生人面瘡﹐有口鼻雙眼之全﹐與之肉且能食﹐豈非怪病乎﹗世人有以貝母末敷之﹐而卽愁眉閉口﹐人以爲冤家債主也﹐而余以爲不然。蓋亦有祟憑焉﹐用輕雷丸其效甚捷。蓋雷丸最能去毒而逐邪﹐加入輕粉深入骨髓﹐邪將何隱﹐用茯苓不過去其水濕之气耳。﹝《祕錄》﹞又曰﹕如有人臂上忽生頭一个﹐眼耳口鼻俱全﹐且能呼人姓名﹐此乃債主索負之鬼﹐結成此奇病也。此證初起之時﹐必然臂痛發癢﹐以手搔之﹐漸漸長大﹐久則漸漸露形﹐大如茶盅﹐但無頭髮須眉而已。

如用刀割之﹐立刻死亡不救﹐宜服解冤神丹﹐服後亦宜懺經念佛爲妙。

申斗垣曰﹕此瘡似人而有口鼻眼﹐多生肘膝。一種活者能食﹐口眼能動﹔一種死者﹐口眼不能動。﹝《啟玄》﹞

卷二十五腿膝部人面瘡門主方

輕雷丸

﹝岐天師﹞輕粉白茯苓﹝各一錢﹞雷丸﹝三錢﹞研細﹐敷上卽消。

解冤神丹

﹝岐天師﹞人參﹝八兩﹞白術﹝五兩﹞川貝母白芥子白茯苓生甘艸靑鹽﹝各三兩﹞半夏白礬﹝各二兩﹞共爲末﹐米飲爲丸。每早晚白湯各送下五錢﹐自然漸縮小而愈。病𨿽奇而方更神也。

治人面瘡痛甚者精豬肉切片貼之。

又方川貝母研末小蘆筒灌瘡口﹐數日愈。

治死人面瘡法﹝《啟玄》﹞。𨿽瘡有口眼﹐人面俱全﹐不能動﹐不能食﹐故名曰死人面瘡也。須俟人家有死人裝棺材煞釘時﹐斧頭敲釘一下﹐用手指將瘡單擊﹐男人患瘡用女人手按﹐女人患瘡用男人手按﹐單擊問患人一聲「瘡好了﹖」患人卽答應一聲「好了﹐好了。」待敲釘聲止則止﹐卽愈。

卷二十五腿膝部骨槽疽門主論

申斗垣曰﹕骨槽疽生於膝蓋上並腳跗上﹐腕痛如刀割﹐癢似虫鉆﹐急用艾灸疽上三五壯﹐治同附骨疽。﹝《啟玄》﹞。

卷二十五腿膝部伏兔疽門主論

《心法》曰﹕伏兔疽乃胃經穴道﹐在膝蓋之上六寸正中﹐用力大如手掌一堆髙肉處是也。患疽禁用鍼灸﹐如發寒熱交作﹐疼痛徹心﹐由胃火毒滯而成﹐潰後最難收斂。

卷二十五腿膝部下石疽門主論

《心法》曰﹕下石疽生於膝間﹐毋論膝蓋及左右俱可生﹐堅硬如石﹐牽筋疼痛﹐腫如雞卵﹐皮色不變﹐並無熱﹐難消難潰難斂。但此證腫潰俱涼﹐若能涼化爲熱﹐見諸善證者始吉﹐否則難痊。

卷二十五腿膝部腿膝緩疽門主論

王肯堂曰﹕緩疽其患熱緩慢﹐積日不潰﹐久乃赤紫黯色﹐皮肉俱壞﹐故名緩疽。

是寒气深伏腿膝骨間而成﹐治宜溫補。﹝《準繩》﹞《心法》曰﹕緩疽由外寒深襲﹐血瘀凝滯而成。生於兩膝上﹐或生於兩膝傍﹐腫硬如饅﹐木痛日增﹐其色紫黯﹐積日不潰。証之情形與下石疽相似﹐惟多熱﹐腫久則腐爛肌肉皮膚﹐治與癰疽門法同。

卷二十五腿膝部下HT門主論

申斗垣曰﹕下HT又名膝彎癰﹐乃腎經感受寒濕﹐攻注膀胱﹐血凝气滯﹐風寒不散﹐遂成此證。治當千金內托散加木通﹑車前子﹑何首烏﹑淡竹葉。﹝《啟玄》﹞

卷二十五腿膝部委中毒門主論

r委中毒p04﹣a41a189。bmpr王肯堂曰﹕委中毒在膝後折紋﹐卽膝後內約紋中﹐堅硬如石﹐微紅微腫﹐屬少陽膽經。由臟腑積熱流入膀胱﹐治之稍遲﹐則筋縮必成廢疾。﹝《準繩》﹞申斗垣曰﹕委中毒生於膝彎內﹐乃腎經气血阻滯而成。﹝《啟玄》﹞《心法》曰﹕委中毒生委中穴。﹝穴在膝後中央約紋陷中卽是。約紋者﹐折紋也﹐又名血穴﹐屬膀胱經﹐俗名腿凹。﹞經曰﹕中由膽經積熱流入膀胱﹐壅遏不行而成。木硬腫痛微紅﹐屈伸艱難﹐治宜速用活血化瘀﹐逐下惡血爲效﹔緩則筋縮而成廢疾。諸書皆云﹕兼刺委中穴血出自消﹐然刺穴﹐必兼有腰痛不能轉移者﹐方可刺之﹐卽出血亦不可過多﹐多則令人身撲﹐面色脫色。亦有痛色赤潰速者﹐由濕熱凝結所致故耳。

卷二十五腿膝部四彎風門主論

《心法》曰﹕四彎風﹐生於兩腿彎及兩腳拗﹐每月一發﹐形如風癬﹐乃風邪襲入腠理而成。其癢無度﹐搔破津水形如濕癬﹐治當大麥一升熬湯﹐先燻後洗﹐搽三妙散滲濕殺虫之藥﹐其癢自止﹐緩緩取效。﹝《金鑑》﹞

卷二十五腿膝部流火門主論

凡腿上或頭面紅赤腫熱﹐流散無定﹐以碱水掃上旋起白霜者﹐此流火也。流火兩腳紅腫光亮﹐其熱如火者是。

駱潛庵曰﹕腿腳紅腫名火延丹。

卷二十五腿膝部流火門主方

貼骨火天茄子搗爛﹐醋調敷之。

諸般火。

黃柏艸烏﹝各等分﹞研細末﹐用水口中漱過吐出調藥﹐鵝毛掃數次。

腳下火煤炭研細﹐陳醋調敷。

流火﹝《衛生備要》﹞。野辣芥子五錢﹐研細醋調敷。

腳上流火廣煤用紅糖醋磨敷。

流火。

當歸生地防己川牛膝知母﹝各三錢﹞生薑汁半杯﹐水煎。臨晚服﹐服後再喫晚飯。不可過飽﹐一劑自好。

流火。

蘇薄荷黃柏豬苓赤芍木瓜甘艸陳皮川芎蒼術川牛膝羌活薏苡仁天花粉蔥姜引服一二劑﹐加當歸﹑澤瀉﹑木通﹐引換姜棗自愈。

敷流火。

雄黃百艸霜食鹽﹝各等分﹞蚯蚓糞塊煤炭﹝加倍﹞醋調敷。

流火馬前子水磨濃汁﹐雞翎掃紅腫上﹐一日五七次﹐其疼卽止﹐紅自退﹐兩三日腫全消。

流火腿腳通紅用炭三斤燒紅﹐以水一盆﹐將紅炭淬入水內﹐其水必熱﹐將紅處洗之﹐卽消。

流火香港腳取活大蛤蟆肚子合足底﹐以絹帛縛好﹐看蛤蟆眼睛紅卽解下放去﹐另換一个再縛之﹐自愈。

火延丹白海蜇皮洗淨拭漧﹐包紮腫處一伏時﹐揭開看﹐如蜇皮黃枯﹐卽另換一張包裹﹐如此者三四張﹐卽能消散矣。

卷二十五腓部

自三里穴起至腓止﹐一切癰疽瘡毒﹐皆匯於此部﹐以便檢閱參治。

卷二十五腓部三里發門主論

《鬼遺方》云﹕三里兩處起癰疽名三里發。初發如牛眼睛﹐靑黑五七日﹐破穴出黑血汁膿﹐腫攻膀肚連腿裏﹐拘急冷痛﹐此因傷筋气勞力所成﹐宜用湯藥注射﹐其外毒自平息矣。

《心法》曰﹕三里發生膝眼下三寸外側前廉兩筋間。初腫形如牛眼﹐拘急冷痛﹐由勞力致傷筋骨﹐郁熱凝結而成﹐漸增腫痛﹐其色靑黑﹐潰出紫血﹐次出稀膿﹐治同癰疽。﹝《金鑑》﹞

卷二十五腓部合陽疽門主論

汪省之曰﹕合陽疽﹐乃足太陽膀胱經濕熱之毒﹐在膝下腿外側。﹝《理例》﹞

卷二十五腓部香港腳瘡門主論

《心法》曰﹕香港腳瘡生於膝之下﹐足之上﹐腿脛腫胖癢痛﹐破津黃水上結黃痂﹐皆由濕熱內搏﹐滯於膚腠﹐外爲風乘﹐不得宣通﹐形類黃水瘡﹐惟身體壯熱﹐心神煩躁﹐經久難瘥爲異。﹝《金鑑》﹞

卷二十五腓部瘡門主論

陳實功曰﹕瘡乃風熱濕毒相聚而成也。外多服四生丸﹐內多服腎气丸。﹝《正宗》﹞馮魯瞻曰﹕婦人兩生瘡﹐或胎產調理失宜﹐傷損脾胃﹐或憂思鬱怒﹐虧損肝脾﹐以致濕熱下注。外屬足三陽易治﹐內屬三陰難痊。若初起發腫赤痛﹐屬濕毒所乘﹐人參敗毒散。若漫腫作痛﹐或不腫不痛﹐屬脾虛濕熱下注﹐補中益气湯﹐或八珍湯加萆﹑銀花之類。若膿水淋瀝﹐體倦少食﹐內熱口漧﹐屬脾气虛弱﹐補中益气湯加白茯苓﹑酒炒白芍。若午後發熱體倦﹐屬血虛﹐前湯加川芎﹑熟地﹐或六味地黃丸。若肢體畏寒﹐飲食少思﹐脾腎虛寒﹐十全大補湯﹑八味地黃丸。色赤屬熱毒易治﹐色黯屬虛寒難治。﹝《錦囊》﹞r瘡p04﹣a41a190。bmpr周文采曰﹕夫瘡者﹐皆由腎臟虛寒﹐風邪毒瓦斯外攻三里之旁﹐灌於陰交之側﹐風熱毒瓦斯流注兩腳生瘡﹐腫爛疼痛臭穢﹐步履艱難。此瘡生於骨爲重﹐以其骨上肉少皮薄﹐故難易愈也。﹝《集驗》﹞申斗垣曰﹕裏是足厥陰肝經﹐外是足陽明胃經主之。﹝《啟玄》﹞又曰﹕裙邊瘡是受裙邊風所致﹐不戒房事﹐故久久不瘥。

又曰﹕腿生瘡﹐最忌房事﹐犯之則漸漸開張腐臭﹐故有傷守瘡之名﹐言其不守禁忌也。今人因其搔癢﹐遂疑瘡中惹指甲鋒﹐名之曰傷手瘡﹐實非也。

又曰﹕裙邊瘡﹐卽褲口風瘡。

又曰﹕褲口毒﹐生踝骨之上者是也。

《明醫集》云﹕一女子患瘡﹐百藥罔效﹐每月醫治新肉長滿﹐忽瘡中流血﹐三日漸止﹐別無他苦﹐眾醫不識﹐或一醫問曰﹕月經如期否﹖女曰﹕已一年不至矣。醫遂用引血歸經藥服之月餘﹐外以生肌膏丹收口而愈。此乃抑鬱損傷肝脾﹐錯經之證﹐所以引血歸經﹐歸故道而瘡自愈矣。

《心法》曰﹕外屬足三陽經﹐濕熱結聚而成﹐早治易於見效。內屬足三陰經﹐濕兼血分虛熱而成﹐且骨皮肉澆薄﹐難得見效﹐極其纏綿。﹝《金鑑》﹞蔣示吉曰﹕瘡紅者多熱﹐腫者多濕﹐癢者多風﹐痛者屬實﹐早寬而暮腫者屬气虛下陷。初起者風熱濕毒爲多﹐日久者下陷濕熱爲勝。﹝《說約》﹞

卷二十五腓部瘡門主方

驗方陳燭油﹝熬去渣﹐淨四兩﹞白蠟黃蠟﹝各五錢﹞共入鍋內熬數滚﹐入研細銅綠三錢﹐熬一滚﹐傾入瓷瓶內﹐退火气﹐取陳油紙一塊﹐銀鍼多戳小孔﹐照瘡大小﹐將藥攤上﹐不可見火﹐再用戳孔油紙一塊﹐蓋上縫合聽用。先將花椒蔥煎湯洗瘡﹐絹片拭漧﹐粘貼軟袱縛緊﹐一晝夜揭開﹐又洗拭淨﹐將膏翻貼﹐戒房事﹑發物。

又方白蠟﹝五錢﹞眞銀粉﹝二錢﹞冰片﹝五分﹞蘆甘石﹝一兩﹐火兩个時辰﹐黃白色﹐用黃連一錢煎水拌勻﹐曬漧。﹞研細﹐用麻油調勻攤油紙上﹐照瘡大小煎成﹐以下米水洗瘡﹐拭漧粘貼﹐一膏可貼三日。

又方石決明﹝一个﹐﹞赤石脂﹝一錢﹐﹞蘆甘石﹝童便浸﹐一兩五錢﹞冰片﹝四分﹞麝香﹝二分﹞研細﹐犍豬油調搽。

又方茵陳﹝二兩﹞白鮮皮蒼術﹝各五錢﹞煎湯洗。再用陳鍛石﹐黃柏末各等分﹐研細篩於患上﹐包紮數日卽愈。

又方黃蠟化攤冬靑葉上貼﹐縛定一伏時﹐換一葉﹐七日換七葉愈。

又方溏雞屎敷之。

又方黃蠟熔化﹐油紙攤成膏十二張﹐半日一換﹐換者以先貼者加於上﹐不待盡而愈矣。

又方韭菜地上蚯蚓糞﹐榦爲末﹐入輕粉末﹐淸油調搽。

白玨膏

銀粉密陀僧黃蠟﹝各二兩﹞乳香﹝去油﹞沒藥﹝去油﹞象皮白蠟﹝各五錢﹞輕粉﹝四錢﹞除黃白蠟不研﹐余俱另研細末聽用。以眞桐油一斤﹐放鍋內熬滚去沫﹐油淸入密陀僧末攪勻取起﹐入二蠟熔化攪勻﹐待油稍溫﹐方入乳﹑沒﹑象﹑輕末攪二百餘徧﹐以大棉紙攤上陰漧﹐隨瘡大小圓長煎貼。初貼時瘡中毒水流出﹐膏藥變黑﹐再換新者貼之。

又方先用蠟豬油一兩﹐黃蠟六錢熔化﹐入研細鉛粉二兩﹐輕粉三錢攪勻﹐加冰片一分﹐任搽之。

又方黃蠟八錢﹐香油一兩熬化﹐入銅靑一錢﹐冷定敷之。

又方天花粉﹝五錢﹞熟石膏﹝八錢﹞研勻﹐麻油調搽。

又方大片黃柏﹐用犍豬膽汁浸透曬漧﹐又浸又曬﹐如是七日﹐研細﹐仍用豬膽汁調搽﹐或幹摻。先以花椒湯洗﹐拭漧搽之﹐住癢止水。

又方白蠟﹝八錢﹞黃蠟﹝五錢﹞川椒﹝二錢﹞銅靑﹝三錢﹞先將麻油四兩﹐同黃白蠟入銅杓內熔化﹐次下川椒﹑銅靑末收之﹐以油紙作夾紙膏﹐用銀鍼戳眼數百孔﹐先以蔥椒湯洗淨貼之﹐日換三次﹐四五日自痊愈。

又方冬靑葉不拘多少﹐入香油內煎成膏﹐攤帛上貼之。

又方甘蔗渣曬漧﹐炒極燥﹐爲細末﹐桐油調敷﹐裹腳纏好﹐三日後方可開看﹐先用蔥椒湯洗。

夾紙膏

川黃連黃柏﹝各二兩﹞大黃黃丹﹝各一兩﹞牡蠣郁金﹝各五錢﹞沒藥﹝四錢﹞乳香﹝三錢﹞血竭﹝二錢五分﹞麝香﹝一錢五分﹞輕粉﹝三十貼﹞共爲細末。淸油調勻﹐攤油紙上﹐每一个貼三日﹐先用豆腐漿水洗三次﹐後貼膏藥﹐膏藥亦翻轉三次﹐兩層夾紙﹐以鍼刺眼透藥﹐臨用旋攤。

隔紙膏

﹝胡公弼。﹞無名異﹝洗淨微炒﹐一兩﹞龍骨血竭乳香沒藥雄黃牛黃阿膠海螵蛸﹝各二錢﹞赤石脂郁金黃柏黃丹﹝各五錢﹞輕粉﹝一錢﹞上爲細末。香油調﹐用黑傘紙刺孔作隔紙膏﹐先用鹽蔥花椒湯洗淨﹐拭漧貼之﹐三日一換。

潰成潭﹝方長平﹞。白菊花不拘多少﹐預收曬漧﹐去蒂研末。先以米泔水溫洗瘡淨拭漧﹐將花末塡滿瘡中﹐用指按實﹐有水浮起﹐添末又按﹐按至瘡幹無水﹐再以艸紙包好﹐軟絹紮﹐少頃開看﹐如紙濕添末﹐又按實包起﹐過夜卽結疤﹐不必開看﹐亦不可剝動﹐五日痊愈。

年久瘡疼痛不堪。﹝《濟生》﹞老松香﹝如琥珀者﹐一兩﹞血竭輕粉枯礬赤石脂﹝各二錢﹞銅綠﹝八釐﹞眞麝香冰片﹝各二分﹞上將各藥稱準﹐乳缽內不換手順研極細﹐瓷瓶盛封固。如用每次二錢﹐眞桐油調勻﹐油紙攤成隔紙膏﹐兩邊不可戳孔﹐用濃茶洗患處膿淨粘貼﹐每膏一張﹐兩邊各貼一日﹐第三日須另換新者﹐半月可愈。

千槌膏

治頑久不收口輕粉銀朱銀粉﹝各等分﹞同犍豬脊髓千槌成膏﹐攤隔紙膏﹐貼之。

又方此由腎臟虛寒﹐風熱毒瓦斯流注兩腿。

水銀當歸﹝各五錢﹞川芎貝母﹝各二錢五分﹞乳香沒藥﹝各五錢﹞眞麻油﹝五兩﹞黃丹﹝二兩五錢﹞除黃丹﹑水銀外﹐先將羣藥同麻油熬黑色﹐去渣下黃丹﹑水銀﹐又煎黑色﹐用桃柳枝攪成膏﹐以油紙攤貼。

瘡血瘋﹐臭不可聞﹐痛不可忍者。地瀝靑桐油入鍋內熬﹐以老嫩得宜﹐取傘紙攤勻﹐照瘡大小剪就﹐鍼戳密眼貼之﹐或用陳油紙亦可攤貼。

白玉膏

治多年頑﹐兼治大毒刀瘡﹐久不收口。

白蠟二兩﹐豬板油四兩﹐熔化濾淸﹐入潮腦六錢研勻﹐冷定加輕粉三錢﹐冰片二錢和勻﹐抿腳挑塗油紙蓋上。

瘡並治乳癰。

桑白皮﹝取在土中根不見天日者﹐去外面白皮﹐又去內裏筋骨﹐只用白皮槌極爛如棉絮者﹞陳鍛石﹝各等分﹞研勻﹐同生桐油搗爛敷之。

瘡﹐並治血瘋瘡。

白蠟黃蠟﹝各一兩﹞頭髮﹝面洗去油﹐罐內灰﹞螵朱﹝各三錢﹞金頭蜈蚣﹝十條﹐﹞上用麻油四兩﹐熬滚中調攪勻﹐以陳油紙或舊氈攤勻﹐聽用。先將患上用五皮湯﹐或甘艸湯﹑蘄艾湯﹑蔥湯﹑童便俱可淋洗﹐洗去瘡上黑腐穢物﹐絹帕拭漧﹐用黃蠟貼患上﹐拔去惡水﹐務須勤洗勤換爲主﹐俟惡水去盡﹐約十日外﹐後用此膏貼之。腐肉自脫﹐新肉漸生﹐再上玉紅膏收口。

傷守瘡。﹝江以言。﹞廣炭﹝燒紅透﹐悶熄﹞松花粉﹝各等分﹞研極細。先將瘡用冷米泔水洗淨拭漧﹐將藥幹摻﹐絹片紮好﹐每日一換﹐數次卽愈。

裙邊瘡﹝《啟玄》﹞大楓子﹝一百粒﹞川椒輕粉﹝各一錢﹞枯礬﹝五分﹞研細﹐以眞地瀝靑調搽。

瘡數年爛腿﹝錢靑掄﹞白蘆甘石淬醋內七次﹐研極細﹐麻油調敷﹐日換取效。

又方﹝呂蜀生﹞嫩松香鉛粉﹝各二錢﹞蔥白﹝七寸﹞豬板油﹝一兩﹞同搗成膏﹐貼之。

腿瘡年久不愈罐口泥﹐研細摻上﹐立愈。

濕毒瘡﹝章子試﹞。桐油二兩﹐加川椒三十粒﹐煎枯椒爲度﹐去椒不用﹔加研細輕粉二錢﹐白蠟一兩收成膏﹐用棉紙拖成膏藥﹐先用苦參洗淨瘡上貼之﹐兩日一換﹐三次愈。

又方醋浸冬靑葉﹐飯上蒸透﹐拭漧貼之。

又方韭菜邊葉淨水洗過﹐入滚水煎數沸﹐取湯洗瘡﹐拭漧以渣槌爛敷瘡口紮緊﹐一日一換﹐數日自愈。

裙邊瘡﹝《心鏡傳》﹞。嫩長桑根白皮﹐刮去粗皮﹐用不落水豬油搗勻﹐敷卽愈。

又方梨葉百斤﹐豬油二兩﹐將葉在鍋內炒拌﹐次下研碎上好白蠟二兩﹐拌在葉內﹐令化在葉上﹐又下蠟一兩﹐亦拌在內﹐但宜用微火燒﹐不可使藥炒焦﹐取起冷定﹐貼之神效。

又方小蒜地上蚯蚓糞焙研﹐麻油調搽。

治腳上一切瘡。﹝抄本。﹞珍珠琥珀輕粉乳香﹝去油﹞沒藥﹝去油﹞石膏黃丹﹝各一錢﹞壁上蝸牛殼﹝四錢﹞乳細末搽。

瘡五六年者鉛一兩打極薄片剪碎﹐和水銀三錢﹐加去膜豬板油研爛﹐攤油紙上﹐外以川椒二兩煎湯洗淨﹐貼之。

又方黃牛屎尖用陰陽水各一碗﹐和勻化開濾去渣﹐加醋一碗﹐大冬靑葉四十九片﹐砂罐內用文武火煮幹﹐畱水醋半盞浸在內﹐每日以葉貼瘡﹐一天換三次﹐葉盡卽愈矣。永不發。

瘡潰爛。﹝《心岐傳》﹞川椒松香黃蠟﹝各一錢四分﹞共研。忌鐵器﹐用連根蔥白十四段﹐共搗爛做夾紙膏﹐攤貼。

抓傷腿傷水腫痛難忍者﹐﹝鄭師甫云﹕予嘗病此﹐一丐傳此方遂愈。﹞耳垢封之﹐一夕水盡出﹐痊愈。

不拘遠近瘡﹝周鶴仙﹞。舊爛牛皮鞋掌子﹐取下砍碎﹐陰陽瓦存性爲末﹐麻油調敷﹐神驗之極。

又方油面子一兩﹐把蔥白五六根同搗極爛﹐將瘡洗淨敷上﹐用布紮緊卽愈﹐神效無比﹐切切不可忽視。

瘡棒瘡腫毒生肌收口可做隔紙膏貼。﹝劉長隨﹞黃連黃芩黃柏銀朱紅花紫艸﹝各二錢﹞苦參當歸﹝各五錢﹞大黃﹝三錢﹞研爲細末。先用臘月豬油一斤﹐切碎隔水煮出油來﹐去渣再入藥加羊膽二三个﹐或牛膽一个﹐煮半炷香﹐又濾去渣﹐又加﹕乳香﹝去油﹞沒藥﹝去油﹞血竭兒茶明雄﹝各二錢﹞潮腦﹝五錢﹞冰片﹝一錢﹞黃蠟﹝切片﹐三兩﹞乳細﹐入內攪勻﹐再煮半炷香﹐傾入瓷瓶內﹐不可泄气。凡一切大毒﹐敷之如神﹐棒瘡貼一二張卽好﹐如有腐爛不盡之肉﹐少摻輕粉﹐腐去肌生﹐如不收口﹐用南北鉛霜一錢﹐加紅升藥四分﹐細細篩瘡上﹐一二次卽愈。

瘡﹝吳魯南﹞。鮮桑樹白皮搗爛﹐同粽子再搗﹐照瘡大小做成餅粘貼﹐不過七枚痊愈。

又方綫香研細桐油調﹐將油紙以鍼刺孔﹐攤夾紙膏貼。

又方鳳尾艸搗爛作餅敷之。

又方﹝劉太和﹞。

萆麻仁﹝研爛﹞黃丹乳香沒藥百艸霜松香﹝各等分﹞香油調﹐或陳燭油調攤油紙上貼﹐外以筍殼布條紮住﹐三日一換﹐換時以蔥根五七莖煎洗之。

又方烏樹葉入醋內浸一宿﹐貼患處﹐不時換之。

瘡並治杖瘡桐油一半﹐香油一半﹐入槐花一合﹐熬枯去渣﹐入松香五錢﹐煎一沸濾去渣﹐又入黃蠟五錢﹐熬至滴水不散爲度﹔再入乳細陳鍛石﹑枯礬各二錢﹐乳香﹑沒藥﹑血竭各一錢五分﹔再熬黑﹐單油紙攤膏﹐先用蔥白﹑防風煎湯洗淨﹐膏貼患處。候瘡好皮老﹐再去膏藥。

又方犍豬膽汁四兩﹐嫩松香八兩﹐共搗千槌﹐再入土地黃根一寸搗膏﹐用六安茶簍上篛葉﹐水浸軟﹐以鍼刺孔﹐將膏攤貼。

又方﹝金元立﹞。先用石膏豆腐同桐油拌勻﹐作餅如瘡口大粘貼﹐用油紙蓋住﹐一日一換﹐連換七日﹐再用川黃柏細末同濃茶和成餅粘貼﹐絹片紮好﹐每日揭去餅﹐俱用自己小便洗淨﹐再用龍骨二兩﹐﹐乳香﹑沒藥俱用篛葉焙去油。鳳凰衣新瓦焙漧﹐血竭﹑兒茶各二錢﹐共乳細末。以竹筒用紗幔作篩﹐篩藥於瘡口自愈。戒房事﹐忌發物﹐此法並治驢眼瘡﹐一切腳下毒瘡。

又方大蒜瓣子燒灰﹐麻油調搽。

又方柿葉燒灰存性﹐同川椒末搽。

積年爛腿新鮮白蘿卜陰漧一兩日﹐其皮剝下粘貼﹐幹則再換﹐數次愈。

瘡風濕膏藥﹝張念亭﹞。糧船上北蔥三十六根﹐先將麻油一斤半熬入蔥一根﹐熬枯取起﹐又熬一根﹐如法將蔥熬完濾淸﹐熬至滴水成珠﹐入炒杭粉一斤﹐和勻成膏攤貼。

頑﹝汪七來﹞。犍豬脊髓五條熬油﹐入銅綠三錢﹐乳香﹑沒藥各二錢﹐成膏攤貼﹐收口時去銅綠﹐另熬一料貼之。

瘡並諸瘡不收口靑石上白筋﹐以刀刮下乳細﹐同荔枝肉搗成餅貼。

又方五倍子﹝焙﹞百艸霜﹝各等分﹞研細。入黃蠟化勻﹐攤隔紙膏貼。

又方黃柏﹑輕粉﹐研細﹐豬膽汁調。用濃茶洗淨﹐粘貼絹包好﹐一旬一換。

又方桑樹裏白嫩皮﹐槐樹裏白嫩皮﹐搗膏做餅﹐以生桐油浸之﹐粘貼疼痛漸止﹐三日收口。

又方牛蹄甲油拌燒灰敷。

又方白蘿卜搗爛﹐罨一晝夜﹐每日一換﹐數日效。

又方豆腐皮爲末﹐人乳調敷。

又方海螵蛸研極細末﹐搽之。

又方不見水豆腐渣做餅粘貼﹐毒水拔出﹐然後用藥。

又方乳香﹝去油﹞沒藥﹝去油﹞研細搽之﹐定痛。

卷二十五腓部血瘋瘡門主論

r血瘋瘡p04﹣a41a191。bmpr陳實功曰﹕血瘋瘡﹐乃風熱濕熱﹐血熱交感而成也。初起瘙癢無度﹐破流脂水﹐日漸沿開﹐形同鍼眼﹐外搽解毒雄黃散﹐如意金黃散俱可。如年久紫黑堅硬﹐气血不行者﹐用磁鋒砭去惡血﹐再以神燈照法燻之﹐以解郁毒。﹝《正宗》﹞馮魯瞻曰﹕婦人血瘋瘡﹐因肝脾二經風熱郁火血燥所致。其外證身發疙瘩﹐癢痛非常﹐搔破成瘡﹐膿水淋漓﹔內證月經無定﹐小便不調﹐夜熱盜汗﹐惡寒憎熱﹐倦怠懶食。宜先用加味逍遙散﹐或小柴胡湯合四物湯多加胡麻子﹐後以歸脾湯加熟地去木香﹐此乃徧身所發血瘋瘡治法﹐非單指足下血瘋瘡也。﹝《錦囊》﹞申斗垣曰﹕血瘋瘡多在兩小腿裏外﹐上至膝﹐下至踝骨﹐乃血分受風邪而生也。多癢﹐抓破出黃水成瘡﹐況內有虫。﹝《啟玄》﹞

卷二十五腓部血瘋瘡門主方

驗方白螺殼﹝叮東壁土墻上者﹐﹞密陀僧竹蛀虫糞﹝各等分﹞研細。將瘡用五皮湯﹐或甘艸湯洗﹐幹摻之。

又方田中蚯蚓糞﹐瓦焙末﹐醋調粘貼卽癢﹐不痛但癢﹐定卽長肉矣。

又方龜殼一个﹐燒存性﹐桐油調搽。

又方密陀僧研末﹐多年陳竹燈掛燒瀝下油﹐調搽。

又方輕粉銀粉舊皮靴底﹝糠煨﹐各等分﹞共研細幹摻。

又方土黃連﹝一兩﹞花椒﹝七粒﹞食鹽﹝二錢﹞胡椒陳醋浸搽。

又方茵陳不拘多少﹐煎濃汁洗。

又方土茯苓﹝一兩﹞犍豬油﹝一塊﹞威靈仙白術紅花蒼術金銀花生地黃白僵蠶荊芥豬苓澤瀉﹝各一錢﹞水二盅﹐煎一半﹐早晚各服半盞。

又方白蠟﹝五錢﹞松香﹝二錢﹞生蔥﹝一根﹞豬油﹝一塊﹞蜜糖﹝半杯﹞共搗爛﹐攤隔紙膏貼。

又方烏藥切碎﹐以屋上陰陽瓦焙爲末﹐醋調以雞翎掃上﹐慢慢的半日功夫﹐一二次卽好。

又方先看腿上瘡大小﹐買紅油紙照瘡略大一分剪如式﹐將鍋燒熱﹐以紙鋪鍋內炙熱﹐用黃蠟在紅紙上摩徧﹐取起冷片刻﹐又放鍋內炙熱﹐加輕粉末一二指甲﹐掃勻粘貼﹐奇效。

又方男子頭垢﹝不拘多少﹞破舊棉网巾﹝燒灰﹐一錢﹞眞香油煎熟調勻﹐入眞輕粉五分﹐作膏貼之﹐七日痊愈。

又方﹝《濟生》﹞人指甲﹝三錢﹞血餘﹝二錢﹞乳香沒藥﹝各一錢﹞輕粉白蠟﹝各五錢﹞冰片﹝五分﹞水銀﹝二錢﹐同鉛二錢﹐死﹞同桐油一盅﹐先將血餘﹑指甲熬至指甲枯﹐血餘化﹐取出研細。俟油滴水不散離火﹐下羣藥﹐惟冰片待冷方入﹐攤貼。

潮腦膏

﹝《啟玄》﹞黃連﹝一兩﹞白芷﹝五錢﹞輕粉川椒﹝各三錢﹞潮腦﹝二錢﹞共爲細末。用熟菜子油調稠﹐攤在一个大碗底上倒合﹐將瓦髙墊﹐用艾四兩揉作十團﹐燒煙燻碗底上藥﹐如油幹再添油拌再燻﹐必待艾盡﹐乘熱搽在患上﹐外用油紙艸紙包之﹐次日卽消﹐不過三宿全好。

血瘋瘡先將溫茶將瘡痂潤透﹐再以熱湯燻洗﹐使痂自落﹐再用染坊靛花浮沫﹐鵝翎掃上﹐堆爲度﹐將膏貼之﹔如作癢以手撲之﹐切勿抓破﹔如有潰陷之處﹐用銅店極薄銅片﹐照瘡大小剪貼﹐吸盡毒水﹐自然新生矣。

血瘋瘡及腳面瘡﹐窠形如鍼孔﹐黃水淋漓﹐隨流隨化。先用豆渣敷﹐拔去水﹐再用棉花燒灰﹐冷定研細﹐幹則生桐油調搽﹐濕則幹摻。

血瘋瘡並治疥瘡。

煙膠﹝三錢﹞黃丹﹝一錢五分﹞研細。香油或地瀝靑調搽。

血瘋瘡﹑牛皮癬三日見效除根。

輕粉黃蠟﹝各一錢﹞眞麻油半盅煎化調勻﹐用油紙攤膏粘貼﹐將布紮緊﹐不可輕動﹐自有功效。

血瘋瘡隔紙膏麻油半斤文武火熬﹐入白蠟一兩﹐黃蠟二兩又熬﹐離火下飛丹二兩攪勻﹐入乳細蘆甘石﹑乳香﹑沒藥﹑血竭﹑兒茶各五錢﹐輕粉三錢﹐冰片一錢﹐作隔紙膏貼之。

血瘋瘡馬齒莧﹝焙榦淨末﹐五錢﹞黃丹﹝飛﹞黃柏兒茶枯礬﹝各三錢﹞輕粉﹝一錢﹞共爲末。生桐油調﹐攤紙上。先用蔥椒湯洗淨﹐貼之。

血瘋瘡並治癬瘡﹑虫瘡﹑坐板瘡﹑疥癩瘡。

大楓肉蛇牀子﹝各五錢﹞水銀﹝二錢﹞枯礬白錫﹝各一錢﹞爲末。先將錫化開﹐次入水銀﹐再入末藥地瀝靑﹐共搗勻。搽瘡宜幹些﹐臘豬油亦可用。

血瘋頑。﹝揚州房揚文。﹞蘆甘石﹝用黃連﹑黃芩﹑黃柏各一錢煎湯﹐將石火淬湯中七次﹐如有餘汁煮幹﹞象牙末﹝微炒﹞銀朱﹝各三錢﹞黃蠟白蠟﹝各五錢﹞輕粉﹝一錢五分﹞官粉﹝煉黃色﹐一兩﹞冰片﹝三分﹞豬板油四兩﹐先熬去渣﹐入二蠟化開離火﹐卽下細藥攪勻﹐用連四紙七張﹐層層攤勻﹐將瘡先用蔥湯洗淨貼之﹔三日揭去貼肉一張卽好﹐七張重疊一齊粘貼﹔三日揭去﹐揭完痊愈。

血瘋瘡。﹝張太和﹞。野芹菜搗爛敷五七分濃﹐油紙裹緊﹐兩次愈。

年久生瘡﹐孔如蜂窩﹐及膿水瘡﹑血瘋瘡。如意艸搗爛敷﹐或陰漧微炒研末﹐雞蛋淸調搽。

血瘋瘡流水作癢煮雞蛋黃熬油﹐和黃丹再加輕粉少許搽。

又方飛丹輕粉﹝各一錢﹞冰片﹝一分﹞共乳細。先用防風﹑荊芥﹑銀花﹑甘艸煎湯洗淨﹐再搽﹐紙包好。

又方枯礬海螵蛸黃蠟銅綠輕粉﹝各一錢﹞研細。入麻油熬成膏敷。

卷二十五腓部血槽風門主論

申斗垣曰﹕血槽風生小腿實處可治﹐毒瓦斯多流腳面﹐如腳發背。﹝《啟玄》﹞

卷二十五腓部濕腫門主論

陳實功曰﹕濕腫者胸膈不寬﹐小水不利﹐而目浮腫﹐漸至徧身﹐此乃土傷不能主化之故也。有飲食後驟受風寒﹐有饑渴時誤餐生冷﹐寒積於中﹐食不克化﹐皆能致之。治當疏通稼土﹐溫養脾元﹐則小水自利﹐浮腫自消﹐二蛟散主之。﹝《正宗》﹞

卷二十五腓部濕腫門主方

敷水腫漧黃土﹝四兩﹞朴硝﹝一兩﹞生大黃﹝二兩﹞研細。蔥汁調敷。

卷二十五腓部腎臟風瘡門主論

王肯堂曰﹕腎臟風屬腎﹐虛風邪乘於脛﹐以致皮膚如癬﹐或漸延上腿﹐久則延及徧身﹐外證則瘙癢成瘡﹐膿水淋漓﹐眼目昏花﹐內證則口燥舌漧﹐腰腿倦怠﹐吐痰發熱﹐盜汗體疲﹐治當用六味地黃丸。﹝《準繩》﹞《心法》曰﹕腎气遊風多生於腎虛之人﹐腿肚紅腫﹐形如雲片﹐遊走不定﹐痛如火烘﹐此由腎熱內蘊﹐外受風邪﹐膀胱气滯而成。

卷二十五腓部腎臟風瘡門主方

腎气遊風紅腫痛疼如烘豆腐研調﹐黃柏末敷之。

黃蠟膏

龍骨﹝﹞赤石脂﹝﹞血竭﹝各三錢﹞共研細末。用香油一兩﹐入血餘栗子大一團﹐炸枯去渣。再入黃蠟一兩﹐白膠香三錢熔化離火﹐再入前三味末攪勻﹐候冷瓷罐盛之﹐用時捏作薄片貼瘡上﹐絹帛縛定﹐三日後翻轉貼之。

卷二十五腓部濕毒流注門主論

王肯堂曰﹕濕毒流注生足脛之間﹐生瘡狀如牛眼﹐或紫或黑﹐膿水淋漓﹐止處卽潰爛﹐久而不斂﹐乃暴風疾雨﹐寒濕暑气侵入腠理而成。﹝《準繩》﹞又曰﹕下注瘡又名濕毒瘡。生腳膝間﹐膿水不絕﹐連年不愈﹐因脾胃虧虛﹐濕熱下注﹐以致肌肉不仁而成瘡也。在外屬足太陽少陽經﹐在內屬足厥陰太陰經。﹝女貞葉貼之效。﹞胡公弼曰﹕皮如鍼眼﹐淌水鮏臭﹐腿腳延蔓者是也。拖紙膏主之。﹝《靑囊》﹞申斗垣曰﹕兩腿腐爛﹐臭气難聞者是也。乃濕熱爲患﹐宜淸濕熱。﹝《啟玄》﹞凡濕毒所生之瘡﹐皆在兩足脛﹑足踝﹑足背﹑足跟。初起微癢﹐水出久而不愈﹐內服補中益气湯合二妙散﹐外搽制柏散爲主。﹝《良規》﹞《心法》曰﹕此癥生於腿脛﹐流行不定﹐或發一二處﹐瘡口形似牛眼﹐根腳漫腫。輕則色紫﹐重則色黑﹐潰破膿水浸損好肉﹐破爛日久不斂﹐乃暴風疾雨﹐寒濕暑火﹐侵入肌膚而成也。初覺急服荊防通聖散加木瓜﹑牛膝﹑防己﹑蒼術消之﹔若腿脛至晚發熱者﹐宜服當歸拈痛湯加牛膝腫痛全消﹐再搽輕粉散斂之。﹝《金鑑》﹞

卷二十五腓部濕毒流注門主方

制柏散

濃黃柏數斤﹐入糞坑內浸一百日取出﹐入黃土內埋三日﹐取出曬漧﹐研細末。如瘡有水漧摻﹐幹則以蜜調搽之。

分濕消毒丹

黃丹﹝二兩﹞鉛粉﹝炒﹞白蠟﹝各一兩﹞乳香﹝去油﹞沒藥﹝去油﹞兒茶潮腦松香﹝各三錢﹞輕粉﹝一錢﹞血竭﹝五錢﹞冰片麝香﹝各五分﹞銅綠﹝三分﹞蚯蚓糞﹝韭菜地上者二兩﹐炒幹一兩五錢﹞共爲絕細末。先用蔥湯洗﹐濕之時摻在瘡口之上﹐必然癢不可當﹐但不可用手抓其癢﹐少頃必流黃水如金汁者數碗﹐再用蔥湯洗之﹐又摻又流又摻﹐如是者三次﹐則水漸少而痛漸止矣。明日用前膏藥以濃皮紙攤膏﹐仍入此藥二錢﹐任其水出﹐倘癢之極﹐外以鶴翎掃之﹐則不癢。

分濕內化湯

薏苡仁﹝二兩﹞金銀花白茯苓﹝各一兩﹞牛膝半夏甘艸川萆﹝各五錢﹞肉桂﹝五分﹞水煎服。

拖紙膏

﹝吳丹垣﹞。麻油半斤﹐入廣膠一條熬化﹐再下黃蠟二兩熔化﹐傾碗內﹐入血丹﹑玄明粉各二錢五分﹐皮紙攤貼﹐數次卽幹。

輕粉散

輕粉﹝一錢五分﹞黃丹黃柏密陀僧茶葉乳香﹝去油﹐各三錢﹞麝香﹝三分﹞研細密貯。先用蔥熬湯洗淨﹐再搽。

爛腿瘡。﹝懷徳堂。﹞百艸霜乳香﹝去油﹞窯煤﹝各三分﹞沒藥﹝去油﹐一分五釐﹞血竭龍骨輕粉﹝各一分﹞生芝麻﹝一撮﹐研﹞生雞子調﹐做隔紙膏貼。

兩腳俱是靑疙瘩腫痛骨疼獨蒜切片約三个錢濃﹐放靑處艾灸三炷﹐換蒜又灸至愈。若患處大﹐搗蒜餅鋪上﹐聚艾灸之。

腿上濕瘡成片出水﹐時痛時癢。

黃柏﹝一兩﹞乳香﹝三錢﹞如癢加﹕潮腦﹝二錢﹞共爲末幹摻。如瘡幹豬油調搽。

三妙散

生蒼術檳榔生黃柏﹝各等分﹞研細搽之﹐滲濕止癢﹐如濕癬用蘇合油調搽。

螵蛸散

﹝張景嶽﹞。治濕熱破爛﹐毒水淋漓等瘡﹐或下部腎囊足股腫痛﹐下疳諸瘡﹐無不神效。

海螵蛸﹝不必浸淡﹞人中白﹝或人中黃亦可﹐各等分﹞上爲細末。先以百艸多煎濃湯﹐乘熱燻洗﹐後以此藥摻之﹐如幹者以麻油或熟豬油蜜水俱可調搽。如腫而痛甚者﹐加冰片少許更妙﹐若濕瘡膿水甚者﹐加密陀僧等分﹐或過官粉亦可﹐或蘆甘石更佳。

飛丹散

寒濕風濕腳腿等瘡﹐先用百艸煎湯﹐乘熱燻洗。

飛丹人中黃﹝白更妙﹞輕粉水粉﹝各等分﹞爲末幹摻。外以油紙包紮﹐若干陷者以豬骨髓或豬油調貼之。

卷二十五腓部附陰疽門主論

r附陰疽p04﹣a41a192。bmpr陳實功曰﹕附陰疽生在內踝上三寸﹐初生小泡﹐漸生赤腫﹐破流血水﹐痛亦徹骨﹐不能步履者是。﹝《正宗》﹞《心法》曰﹕附陰疽生內踝上三寸﹐初如紅粟﹐疼痛日增﹐堅硬赤腫﹐漸如雞卵﹐系三陰交會﹐濕熱積聚而成﹐治同癰疽。但三陰交系純陰之穴﹐收斂遲緩﹐調理不可不愼。﹝《金鑑》﹞

卷二十五腓部瓜藤纏門主論

王肯堂曰﹕瓜藤纏生於足股﹐生核數枚腫痛﹐久之潰爛不已﹐屬足太陽經﹐由臟腑之濕熱流注下部所致。﹝《準繩》﹞《心法》曰﹕若濕熱下注﹐繞脛而發結核數枚﹐日久腫痛﹐腐爛不已﹐名曰瓜藤纏。﹝《金鑑》﹞

卷二十五腓部接骨發門主論

《鬼遺方》云﹕兩腳接骨近上膀肚下一處起丹疽﹐如胡桃大﹐硬如物打磕之狀﹐不苦痛﹐但腫急脹﹐慮其損筋﹐亦須早出膿毒﹐可保平安。

《心法》曰﹕接骨發生於腿肚之下﹐脛骨與足後跟骨相接處﹐故名之。此屬膀胱濕熱凝結而成。初如核桃﹐其硬如物打磕碰之狀﹐急脹微疼﹐色紅漫腫﹐膿宜速潰﹐遲則膿毒損筋﹐筋脈旣傷﹐腿缺踵行﹐踵行者不能全足踏地﹐惟恃足指著力而行也。治同癰疽門法。﹝《金鑑》﹞

卷二十五腓部黃鰍癰門主論

《心法》曰﹕黃鰍癰生於小腿肚裏側﹐疼痛硬腫﹐長有數寸﹐形如泥鰍﹐其色微紅﹐由肝脾二經濕熱凝結而成。破出稠膿者吉﹐潰出污水者危﹐治同癰疽門法。

卷二十五腓部鱔漏門主論

《心法》曰﹕鱔漏緣濕熱而成。初起頗類濕瘡﹐生於腿肚﹐痛癢相乘﹐破流黃水﹐綿綿不已﹐其孔深如鉆眼﹐復受寒气侵入瘡口﹐以致瘡寒肌冷﹐宜每日用艾葉老蔥熬湯先燻後洗﹐俟瘡口發熱覺癢時﹐貼黃蠟膏收斂而愈。﹝《金鑑》﹞

卷二十五腓部靑蛇便門主論

《鬼遺方》云﹕靑蛇便生足肚之下﹐結塊長二三寸許﹐寒熱大作﹐飲食不進﹐屬足少陰與足太陽二經﹐由腎經虛損﹐濕熱下注所致。頭向上者難治﹐頭向下者刺出惡血﹐如老弱之人嘔吐腹脹﹐神昏脈躁者﹐必死。

王肯堂曰﹕靑蛇便生足小膀上下﹐頭生望上攻走入腹者不可治﹐頭生向下尾在上卽爲順﹐可治也。﹝《準繩》﹞申斗垣曰﹕靑蛇便卽靑蛇癰﹐生小腿上﹐有一條如蛇﹐大者爲頭﹐小者爲尾﹐初起宜表汗。﹝《啟玄》﹞《心法》曰﹕靑蛇毒卽靑蛇便﹐生於小腿肚之下﹐形長二三寸﹐結腫紫塊僵硬﹐頭大尾小﹐憎寒壯熱﹐火痛不食﹐皆由腎經素虛﹐膀胱濕熱下注而成。蛇頭向下者毒輕而淺﹐急刺蛇頭半寸﹐出紫黑血﹐隨鍼孔搽拔疔散﹐外敷離宮錠﹐內服仙方活命飲加黃柏﹑牛膝﹑木瓜﹐亦有蛇頭向上者﹐毒深而惡﹐急刺蛇頭一二寸﹐出紫黑血﹐鍼孔用白降丹細條插入五六分﹐外貼太乙膏﹐敷紫金錠﹐若毒入腹嘔吐﹐腹脹神昏脈躁﹐俱爲逆證。﹝《金鑑》﹞

卷二十五腓部脛疽門主論

《靈樞》曰﹕發於脛名曰兔嚙﹐其狀如赤豆﹐至骨﹐急治之﹐不急治害人也。

卷二十五腓部魚肚癰門主論

申斗垣曰﹕魚肚癰生小腿肚上﹐多因幼小坐臥濕地﹐引入風邪寒濕﹐透入骨間遂成此證。半月不治。毒瓦斯攻心則死。﹝《啟玄》﹞

卷二十五腓部腓疽門主論

王肯堂曰﹕腓疽生足小肚﹐寒熱煩躁﹐屬足少陰腎經﹐由腎水不足積熱所致﹐古云不治﹐潰出血膿者生﹐潰出淸水者死。﹝《準繩》﹞又曰﹕風疽生腳及曲中癢﹐搔則黃汁出。﹝《準繩》﹞《心法》曰﹕腓卽小腿肚也。由腎虛膀胱積熱凝結而成﹐古方悉云不治。若赤髙腫疼痛﹐潰出正膿而兼血者爲順﹐如漫腫下塌﹐紫暗痛﹐潰出淸水者爲凶。初服仙方活命飲﹐潰後八珍湯﹐气血兩虛十全大補湯﹐下虛者用八味地黃丸補之。﹝《金鑑》﹞

卷二十六香港腳部

自男婦緩風香港腳起﹐至揚州江甘儀婦女香港腳﹐治各不同﹐法則俱匯於此部中﹐以便檢閱參治。

卷二十六香港腳部男婦緩風香港腳門主論

《太陰陽明論》曰﹕陽受風气﹐陰受濕气。傷於風者﹐上先受之。傷於濕者﹐下先受之。淸濕襲虛則病起於下﹔風雨襲虛則病起於上。

《邪气臟腑病形篇》曰﹕身半已上者﹐邪中之也﹐身半已下者﹐濕中之也。

《陰陽應象大論》曰﹕地之濕气﹐感則害人皮肉筋脈。

《通評虛實論》曰﹕跛寒風濕之病也。

《髒气法時論》曰﹕脾苦濕﹐急食苦以燥之﹐禁濕地濡衣。

《調經論》曰﹕寒濕之中人也﹐皮膚不收﹐肌肉堅緊﹐營血泣﹐衛气去﹐故曰虛。

虛者聶辟气不足﹐按之則气足以溫之﹐故快然而不痛。

《五常政大論》曰﹕太陰司天﹐濕气下臨。

《六元正紀大論》曰﹕太陽司天之政﹐民病寒濕﹐發肌肉萎﹐足萎不收。太陰司天之政﹐民病寒濕﹐腹滿身憤腫。太陰所致爲重腫。

《生气通天論》曰﹕因於气爲腫﹐四維相代﹐陽气乃竭。

《經脈篇》曰﹕胃病則大腹水腫﹐膝臏腫痛。足陽明實則狂顚﹐虛則足不收脛枯。

《平人气象論》曰﹕足脛腫曰水。

張景嶽曰﹕香港腳之說﹐古所無也﹐自晉蘇敬始有此名。然其腫痛麻頑﹐卽經之所謂痺也﹔其縱緩不收﹐卽經之所謂痿也﹔其甚而上衝﹐卽經之所謂厥逆也。逮夫後世﹐則有類傷寒四證﹐而以香港腳居其一﹐謂凡頭痛發熱﹐身痛便閉﹐而但見腳膝屈弱無力者﹐便是香港腳﹐此說太混﹐予不然之。夫香港腳本水濕下壅之病﹐而實非陽邪外感證也﹐若諸証之兼見者﹐則若有之。若以外感之腳軟者﹐便認作香港腳﹐則淆亂意見﹐大不通也。

又曰﹕香港腳之證﹐其初甚微﹐飲食動作無不如故﹐或無他疾而急得之﹐或因病後而漸得之﹐及其病也﹐則自膝至足﹐或見麻痺﹐或見冷痛﹐或見痿弱﹐或見攣急﹐或腫或不腫﹐或日漸枯細﹐或蒸蒸惡熱﹐或灑灑惡寒﹐或如冰冷﹐或如火熱﹐或到底能食﹐或不能食﹐或有物如指﹐發自腓而气上衝心﹐是皆香港腳之正病也。其有爲發熱頭痛﹐寒熱往來﹐或腹內作痛﹐或見飲食則嘔吐﹐或惡聞食气﹐或不欲見明﹐或語言錯亂﹐精神昏憒﹐是皆香港腳之兼證也。大抵此證有緩急﹐緩者其來漸﹐或二三月而日甚﹐其來速或一二日而卽起﹐治之若緩﹐恐其气上衝心﹐亦能殺人。

又曰﹕香港腳之因有二﹕一則自外而感﹐一則自內而致也。自外而感者﹐以陰寒水濕雨霧之气﹐或坐臥濕地﹐致令濕邪襲人皮肉筋脈﹐而凡淸濕襲虛則病始於下﹐致爲腿足之病﹐此外因也。自內而致者﹐以肥甘過度﹐酒醴無節﹐或多食乳酪濕熱等物﹐致令熱壅下焦﹐走注足脛﹐而日漸漸腫痛﹐或上連手節者﹐此內因也。然在古人謂南方卑濕﹐病多外因﹐北方嗜酒酪﹐病多內因﹐此固一說﹐然北方亦有寒濕﹐南方豈少酒濕﹐此固不必分南北﹐其或內或外﹐凡受邪气﹐有病始於足而漸致他證者﹐卽香港腳之謂也。必察其因而治之﹐則自無失矣。

又曰﹕方書以腫爲濕香港腳﹐不腫者爲幹香港腳﹐濕者宜除濕﹐幹者宜行气。

陳無擇曰﹕香港腳不專主一气﹐亦不專在一經﹐兼有雜生諸病﹐未易分別﹐須尋經絡之陰陽﹐再察脈息之虛實﹐以爲治也。凡自汗走注者爲風勝﹐無汗攣急制痛者爲寒勝﹐腫滿重著爲濕勝﹐煩渴燥熱爲暑勝﹐若四气兼中者﹐但察其多者爲勝﹐分其表裏以施治也。

張景嶽曰﹕香港腳之病﹐實三气之所爲也﹐然亦有虛實之異。又香港腳本爲壅疾﹐古云忌用補劑﹐然必下元不足﹐及陽明之气有虧者﹐而後邪气得以犯之﹐此其中亦有虛證。總之﹐凡治此者﹐只因證施治則萬全﹐但察其因於表者﹐以發散爲主﹔因於裏者﹐以疏利爲主﹐外因者多寒濕﹐宜用濕熱﹔內因者多濕熱﹐宜用淸涼。若元气本虛及病久致虛者﹐必當培補下元﹐不得以忌補之說爲拘也。

又曰﹕香港腳初起﹐無非濕滯﹐如無他證兼見﹐而身體重著者﹐單宜治濕以分利爲主。凡腳膝中濕﹐或腰腿酸痛﹐重著腫痛者﹐宜除濕湯﹐不問久近幹濕並可用。若腳膝酸軟重著﹐而胃气不淸﹐或見噫气吞酸脹滿者﹐平胃散。若香港腳浮腫而兼泄瀉者﹐宜五苓散或胃苓湯。

又曰﹕寒濕外浸致成香港腳者﹐十居六七﹐其證疼痛拘攣﹐惡寒淸厥﹐脈多弦細﹐治宜以溫經除濕爲主﹐是以古人治此之法﹐大抵熱藥多寒藥少﹐故每用麻黃﹑川烏﹑桂﹑附﹑漧薑之屬。《內經》曰﹕濕淫於內﹐治以苦熱。正以烏附麻黃走而不守﹐故能通行經絡﹐漧薑﹑官桂辛甘大熱﹐故能助陽退陰﹐淸濕旣除病無不愈。凡感寒濕雨水﹐或四气流注﹐致成香港腳腫痛不可忍者﹐宜雞鳴散如神。若寒濕內侵﹐陽虛陰盛﹐胃气不彊﹐經气不行﹐頑木浮腫﹐或疼痛不用者﹐獨活湯。若寒邪入腹﹐喘急疼痛﹐或筋急上衝﹐悶亂危急欲絕者﹐茱萸丸或茱萸木瓜湯。若寒濕在經﹐血脈不和﹐腰腳筋骨酸軟無力﹐或拘攣疼痛﹐脈弱而澀者﹐酒浸牛膝丸。若寒濕壅腫﹐气滯不行﹐或冷或痛者﹐立效散。若寒濕兼風者﹐如五積散﹑小續命湯皆宜用。

又曰﹕濕熱內蒸﹐致成香港腳者﹐多因酒食不節﹐其證必煩熱多渴﹐脈見滑數﹐二便或多不利﹐治宜利濕淸火爲主。若濕熱下壅﹐足脛腫痛不消者﹐防己飲加減治之﹐或蒼術黃柏丸﹐或二妙散﹐或加味二妙丸俱妙。若濕熱气壅﹐上衝胸腹﹐煩渴悶亂﹐頭痛口漧者﹐活人犀角散。若濕熱流注經絡﹐肢節煩疼﹐脊背沈重﹐手足徧身疼痛熱腫者﹐當歸拈痛湯。若感冒暑濕﹐肢節疼痛﹐身熱口渴﹐小便赤澀﹐气虛气促者﹐淸暑益气湯。若肝腎陰虛血熱﹐腳脊疼痛﹐行止艱難﹐小水不利者﹐續斷丸。

又曰﹕香港腳壅滯气逆者﹐其證必喘滿气急﹐上攻心腹﹐甚至危急可畏﹐治宜行滯降气爲主。凡香港腳上衝﹐心腹喘急不得眠臥者﹐紫蘇散﹑檳榔湯或加減檳榔湯﹐甚者四磨飲。若香港腳喘急﹐腹滿腳腫者﹐桑白皮散或木通散。若香港腳臍下气升衝心煩悶者﹐木香散或檳榔散。若香港腳心胸壅悶﹐嘔逆多痰不食者﹐半夏散或紫蘇湯。若浮腫心腹痞悶﹐小水不利﹐大腹皮散。

又曰﹕風濕合邪而爲香港腳者﹐其證必兼外感﹐而或爲寒熱往來﹐或爲喘咳气急﹐或流走無常﹐或筋骨疼痛﹐治宜以散風除濕﹐通行經絡爲主。若感四時風疫風濕﹐或處陰濕之地﹐致爲香港腳痿弱﹐筋骨疼痛﹐或寒熱往來者﹐敗毒散。若寒熱如瘧﹐赤腫疼痛者﹐加味敗毒散。若香港腳以風寒濕邪客於經絡﹐而骨髓酸痛不可忍﹐或徧身疼痛﹐惡寒嘔逆者﹐五積散。一法加全蠍三个﹐入酒煎服。若香港腳以風濕畱滯﹐而陰寒外閉﹐表邪不解﹐或咳嗽喘滿寒熱者﹐小靑龍湯。若風濕畱滯﹐肢節煩疼﹐心神壅悶者﹐大腹子散。《千金》云﹕若香港腳脈大而緩﹐宜服小續命湯二劑立瘥。《活人》云﹕香港腳屬冷者﹐以小續命湯煎成﹐入生薑自然汁服之﹐最快。若香港腳風濕勝而兼發熱咳嗽﹐肢體疼痛者﹐芎芷香蘇散。若香港腳風濕流注﹐憎寒發熱﹐無汗惡寒者﹐麻黃左經湯。

又曰﹕香港腳有虛證﹐凡脾胃肝腎之脈﹐皆出於足﹐邪之易入﹐多有乘虛﹐故肝虛則筋病﹐腎虛則骨病﹐脾虛則肌肉病﹐胃虛則宗筋病﹐或以勞欲不節﹐或以酒濕太過﹐或以病後失調﹐凡內有虧損﹐而外有香港腳者﹐無非虛證﹐此當以調補爲主﹐而兼察四气以治之。若肝腎陰虛﹐感觸四气而癱瘓頑木﹐半身不隨﹐腳膝無力﹐徧體疼痛者﹐神應養眞丹﹐或三因四斤丸﹐或虎骨酒﹐或八味地黃湯。若脾胃大虛﹐陰寒在下﹐陽气不行而病香港腳者﹐獨活湯﹐附子八味湯。若精血不足﹐陰虛於下﹐气不歸精﹐而香港腳上逆衝心者﹐地黃湯。若脾胃虛寒﹐兼風濕外邪而成香港腳者﹐用引獨活湯﹐或追毒湯。若香港腳以脾腎虛寒而兼咳嗽﹑气逆嘔吐者﹐兼補﹐濃朴湯。

又曰﹕香港腳有實邪﹐凡壅盛腫痛﹐而或爲閉結﹐或爲脹滿者﹐治宜以疏導通利爲主。若風濕壅盛﹐香港腳腫痛﹐便結腹滿者﹐羌活導滯湯﹐或枳實大黃湯。若四气流注﹐陽明風熱﹐腰腳腫痛﹐大小便祕﹐喘滿腹痛者﹐大黃左經湯。若香港腳飲食不消﹐心下痞悶﹐腿腳腫痛者﹐開結導飲丸。

又曰﹕凡香港腳腫痛之甚者﹐可用敷藥以散之﹐或用椒艾囊以溫之﹐或用香散之藥煎湯以洗之﹐如百艸煎及防風﹑荊芥﹑威靈仙﹑艾葉﹑蒼術﹑蛇牀子﹑當歸﹑烏藥之類皆可用﹐或單用紫蘇﹐或忍冬藤煎湯淋洗﹐俱妙。

觀《活人》等書云﹕凡香港腳服補藥及用湯淋洗者﹐皆醫之所禁也﹐此亦一偏之說耳。蓋補有宜禁者﹐以邪壅气實者也。淋洗有宜禁者﹐以水濕湯气之宜避者也。如果下部虛寒﹐或以病後﹐或以克伐太過﹐而香港腳不愈者﹐豈尙堪禁補乎﹗又寒邪濕熱壅結不散﹐而爲腫爲痛者﹐最宜以辛香疏散之藥﹐煎湯蒸洗﹐則退邪極速﹐豈禁洗乎﹗惟是濕熱逆而上衝心腹者﹐不可驟洗﹐恐助濕气上升也。此必先降其气﹐俟其毒止在腳﹐再行燻洗﹐自無不利﹐蓋補以補其弱也﹐洗以逐其滯也﹐夫何禁之有﹗又曰﹕有當禁於未發之先者﹐如《外臺祕要》云﹕第一忌嗔﹐嗔則心煩﹐煩則香港腳發﹔又禁大語﹐大語則傷气﹐气傷病亦發﹔又不得露足當風入水﹐以冷水洗足﹐兩足脛尢不宜冷﹐𨿽暑月當著帛﹐至冬寒加綿﹐常令兩脛及腿溫暖﹐微汗尢佳﹐根據此將息﹐香港腳自消﹐而無邪气畱連之患。夏月腠理開﹐不宜當風取涼﹐涼處坐臥﹐須得勞動關節﹐令其气暢。此拒邪之法﹐養生之要也。每食後宜行三五百步﹐疲倦便止﹐則腳中惡气﹐隨卽下散﹐𨿽有浮腫﹐气亦不上也。

孫眞人曰﹕古人少有此疾﹐自永嘉南渡﹐衣冠之人多有之﹐此皆濕郁於內所致也。故凡四時之中﹐皆不得久坐久立濕冷之地﹐亦不得因酒醉汗出﹐脫衣洗足﹐當風取涼﹐皆成香港腳。暑月久坐久立濕地﹐則濕熱之气蒸人經絡﹐病發必熱﹐而四肢酸痛﹐煩悶﹐腫寒熱﹐此又山野農夫多有之﹐以久濕傷於外也。

楊大受曰﹕香港腳是壅疾﹐當用宣通之劑﹐使气不能成壅也。如羌活導滯湯之類所宜通用。又如蒼白術﹑防己﹑南星以去濕﹐羌獨活﹑木瓜﹑檳榔行气利關節以去壅﹐佐木通﹑牛膝以引經﹐當歸﹑生地以和血﹐此必用之藥也。又如東垣拈痛湯之類亦甚捷。余因証之虛實寒熱而辧治之﹐此卽通變活法也。

又曰﹕凡香港腳初覺﹐卽灸患處二三十壯﹐或用雷火鍼以導引濕气外出﹐及飲醪醴以通經散邪﹐其要法也。若壅旣成而邪盛者﹐必腫痛熱甚﹐一時藥餌難散﹐宜砭去惡血﹐以消熱腫﹐砭刺之後﹐以藥繼之。

古無香港腳﹐《內經》名厥﹐兩漢名緩風﹐宋齊謂香港腳。

《內經》曰﹕傷於濕者﹐下先受之。﹝發於外者﹐屬足少陰﹑太陽﹔發於內者﹐屬足太陰﹑陽明。﹞《千金》論曰﹕此病初得﹐卽先從腳起﹐因卽脛腫﹐時人號爲香港腳。經曰﹕緩風濕痺。深師云﹕腳弱者卽此義也。得此病者多不令人卽覺﹐或會他病一度﹐乃始發動﹐或奄然大悶﹐經二三日不起﹐方乃覺之﹐久而不瘥﹐徧及四肢腰背頭項也。始起甚微﹐食飲嬉戲﹐气力如故﹐惟卒起腳屈弱不能動﹐有此爲異耳。或熱悶驚悸﹐心煩嘔吐﹐或覺臍下冷痞﹐然不快﹐兼小便淋漓﹐不似生平﹐皆其候也。

馮魯瞻曰﹕經曰﹕諸濕腫滿﹐皆屬脾土。又曰﹕傷於濕者﹐下先受之。蓋脾主四肢﹐足居於下﹐而多受濕﹐濕郁成熱﹐濕熱相搏﹐其痛作矣。古名爲壅疾﹐當用宣通之劑﹐如羌活導滯湯﹑當歸拈痛湯之類﹐使气不壅而痛自愈矣。古無香港腳之說﹐《內經》名厥﹐兩漢間名緩風﹐宋齊之後謂之香港腳。凡腫者名濕香港腳者﹐筋脈弛長而軟﹐或浮腫是也﹐治宜利濕疏風。如不腫者名幹香港腳者﹐幹卽熱也﹐筋脈蜷縮攣痛﹐枯細而不腫者是也﹐治宜潤血淸燥﹐有從外感者﹐有從內傷者﹐其爲濕熱則一而已。北方髙燥﹐多飲HT酪肉食醇酒﹐濕熱下流所致﹐南方卑下多濕﹐血气虛弱之人﹐或遇房勞﹐負重遠行﹐衝冒雨雪﹐寒濕乘虛所致。大抵風寒暑濕之气中於諸陽﹐則病在外﹐其證多在足外踝及足背﹐宜散之而愈。中於諸陰則病在裏﹐其證多在足內踝及內﹐宜溫利之﹐外證自汗走注爲風勝﹐無汗疼痛攣急爲寒勝﹐腫滿重著爲濕勝﹐煩渴熱頑爲暑勝﹐如四气兼有﹐但推其多者爲勝。麻者爲風﹐痛者爲熱﹐腫者爲濕﹐寒勝則虫﹐﹝皮膚中如虫行之狀。﹞熱勝則縱﹐蓋足六經皆能致病﹐惟手六經不與焉。寒則溫之﹐熱則寒之﹐在表則散﹐在裏則下﹐若大虛气乏﹐間作補湯﹐隨病冷熱而用之﹐不可拘執。其人黑瘦者易治﹐胖大赤白者難愈﹐黑人耐風濕﹐赤白人不耐風寒﹐瘦人肉硬﹐肥人肉軟耳。其用藥當分虛實寒熱表裏﹐如黃柏﹑蒼術乃濕熱必用之藥也。防己﹑獨活治腰以下至足濕熱腫盛也﹐木瓜取入肝走筋也﹐赤苓﹑木通滲利其濕也﹐肉桂﹑烏附散寒濕也﹐木香﹑檳榔﹑香附﹑烏藥宣行气道之劑也﹐紅花﹑桃仁活血行凝之劑也﹐牛膝﹑杜仲﹑萆﹑虎骨壯筋骨之劑也﹐參﹑﹑白術﹑歸﹑芍﹑地黃補養气血之劑也﹐合宜而用﹐則或攻或補﹐皆可奏功。﹝《錦囊》﹞又曰﹕香港腳初起甚微﹐多不令人識也。食飲嬉戲﹐气力如故﹐惟卒起腳屈弱不能動爲異耳。南北所感﹐𨿽有內外之殊﹐然皆由腎虛﹐婦人病此者﹐亦由血海虛而得之﹐與男子腎虛同也。若入腹衝心﹐嘔吐不止﹐危在頃刻﹐宜八味丸溫以逐之。入腎則腰腳腫﹐小便不通﹐目額皆有黑气﹐衝胸喘而呻吟﹐左尺脈絕者死。蓋腎虛陽衰之人多犯此﹐腎乘心水克火也。故腎气香港腳﹐當以金匱腎气丸預爲服之也。

又曰﹕南方自外而入者﹐止下脛腫痛﹐北方自內而致者﹐乃或致於手節也。治法初用解散﹐次必推蕩大便﹐以導其邪气。

經曰﹕臥出汗而風吹之﹐凝於膚者爲痺﹐凝於脈者爲泣﹐凝於足者爲厥。

《至眞要大論》云﹕太陰之勝﹐火气內郁﹐流散於外﹐足脛腫﹐飲發於中﹐腫於下。凡內傷酒食﹐脾胃營運之气有虧﹐不能上升﹐乃下流乘其肝腎之位﹐注於足脛﹐加之房事不節﹐邪气乘虛﹐乃爲香港腳﹐久而不愈﹐遂成痼疾。堅硬如石謂之石疽﹐肉色紫赤﹐皮肉潰爛﹐名爲緩疽﹐惟宜溫補。

又曰﹕香港腳或見食嘔吐﹐憎聞食气﹐腹痛作瀉﹐或二便阻塞﹐或精神昏憒﹐或妄語錯亂﹐或壯熱頭痛﹐有類傷寒﹐名香港腳攻心多死。

又曰﹕其脈浮弦者風﹐濡弱者濕﹐洪數者熱﹐遲者寒﹐微者虛﹐牢堅者實﹐結則因气﹐散則因憂﹐緊則因怒﹐細則因悲。

又曰﹕婦人腳十指如熱油煎者﹐皆由榮衛气虛﹐濕毒之气流滯經絡﹐上攻心則心痛﹐下攻腳則腳痛﹐腳指如焚﹐如香港腳之類﹐經云熱厥是也。

《醫論》曰﹕香港腳之疾﹐皆由脾腎二經虛弱﹐坐臥行動之間﹐而爲風寒暑濕之气所幹﹐流注而成此疾。得病之始﹐多不令人便覺﹐必感他病﹐乃始發動﹐或奄然太悶﹐經兩三日方覺之﹐先從腳起﹐或緩弱疼痺﹐行起忽倒﹐或脛腫滿﹐或足膝枯細﹐或心中忪悸﹐或小腹不仁﹐大小便祕澀﹐或舉體轉筋﹐骨節酸疼﹐或惡聞食气﹐見食吐逆﹐或胸滿气急﹐壯熱憎寒﹐傳足六經﹐外證與傷寒相似﹐但卒然腳痛爲異耳。其爲候不一﹐若寒中三陽所患必冷﹐暑中三陰所患必熱﹐脈浮而弦者起於風﹐濡而弱者起於濕﹐洪而數者起於熱﹐遲而澀者起於寒﹐風者汗之﹐濕者燥之﹐熱者淸之﹐寒者溫之﹐又當隨四時表裏虛實治之﹐切不可用溫補及湯淋洗﹐此醫家之大戒也。蓋補則气實﹐多致不救﹐淋洗則邪毒入內﹐亦難治矣。治之不早﹐使毒瓦斯入腹衝心﹐攻築作痛﹐喘滿上气﹐嘔吐異常﹐此則漸致傾危﹐其可忽耶﹗林氏曰﹕或問足跗腫痛﹐明系濕熱﹐如何謂之香港腳﹖旣以气稱﹐亦不失爲濕熱﹐如何又有外感內因之別﹐幹濕寒熱之異﹐甚至衝心嘔逆﹐譫語神昏﹐以致於死也﹖答曰﹕此一气字﹐自與平常濕熱不同﹐蓋非一朝一夕所致﹐此證𨿽由濕熱微邪﹐然而沈伏於足三陰經旣久﹐不能發泄﹐鬱蒸爲熱﹐瘀而紅腫﹐腫而後痛﹐且足三陰之脈從足之內踝而上﹐至於大小腹﹐更由腹而上溢手包絡咽嗌之間﹐故腫痛必然牽引經絡﹐而鬱蒸之气又自下而上逆於心胸﹐遂至寒熱似瘧﹐惡心嘔逆﹐所以有類傷寒之別名。況病發之初﹐未有不由外感內因﹐或暴怒房勞所觸發﹐於是內外兼證夾雜﹐倉卒難辧﹐初學臨證﹐茫然昧於用藥﹐倘使表裏虛實之不別﹐補瀉寒熱之妄投﹐未有不至於衝心危殆者也。﹝《活人編》﹞又曰﹕或問𨿽曰香港腳﹐亦不過濕熱久郁而成﹐有何利害以至於死﹖若果可以致人於死﹐則其證更凶於傷寒﹐何以又謂之類傷寒耶﹖況曰類者﹐亦正與傷寒相近﹐故亦有七日而愈﹐七日而死﹐十四日而愈﹐十四日而死﹐據此豈不可謂之香港腳傷寒乎﹖答曰﹕香港腳與傷寒原屬二證﹐難以混淆﹐只有寒熱嘔逆﹐及三陰三陽傳變深淺﹐與傷寒相似﹐故曰類也。若論致死之因﹐凡風寒暑濕之邪﹐無有不由於經絡而傳於六腑﹐以至五臟﹐自輕至重﹐自重至危﹐何獨香港腳爲然﹐而必與傷寒並論哉。

又曰﹕脈與形證﹐此證濕熱爲本﹐客邪觸發爲標。發時還從足紅腫微痛而起﹐腫甚則痛愈甚﹐而鬱蒸之气由經絡入於足三陽之腑﹐故有寒熱交作﹐畏寒煩躁﹐惡心嘔逆﹐煩渴引飲﹐喘急譫語﹐惡食而復能食﹐二便祕結不通﹐其脈浮洪弦數有力者﹐謂之幹香港腳﹐乃三陽經受病也。若二便通利﹐汗多不渴﹐惡心嘔逆﹐湯飲不受﹐肢厥戴陽﹐神昏譫語﹐六脈沈伏細軟無力者﹐謂之濕香港腳﹐乃三陰經受病也。

又曰﹕香港腳治法﹐幹香港腳初則疏散﹐中則和解﹐末則潤下。濕香港腳初亦疏散﹐中亦和解﹐末則宜乎淸補。

卷二十六香港腳部男婦香港腳門主方

香港腳流火。

黃生地黃杜仲五加皮木瓜當歸牛膝漢防己秦艽酒煎服﹐取汗。

香港腳痛不可忍者。

木瓜﹝去子忌見鐵﹞白茯苓﹝蒸﹞當歸﹝酒蒸﹐各三兩﹞川萆﹝鹽水拌炒﹞牛膝﹝酒蒸﹐各二兩﹞薏苡仁﹝炒﹐四兩﹞爲末﹐米飲爲丸如梧桐子大。每早白湯送下三錢﹐永不再發。

又方眞威靈仙﹝洗淨﹐陰漧﹐搗﹐四兩﹞牛膝﹝酒浸﹐視臟腑虛實而增減﹞研末蜜丸﹐或酒調服。忌茶﹐以槐角湯代茶。﹝威靈仙有五驗﹕一味極苦﹐二色深翠﹐三折之脆而不紉﹐四折之有微空如胡連狀﹐五斷處有白暈謂之鴝鵒眼。﹞一切香港腳神奇﹝《濟世方》﹞。穿山甲前二足﹐燒存性研細﹐入麝少許﹐多少隨人斟酌。要服此藥﹐須去他事﹐晚間忌進飲食﹐至夜深腹空時調服﹐坐臥隨意﹐及雞鳴再一服痛立止﹐過一二日便能走履如常。

松葉酒﹝《千金方》﹞治香港腳十二風痺不能行。松葉六十斤銼細﹐以水四擔煮取四斗九升﹐以釀米五斗﹐如常造酒法﹐另煮松葉汁以漬米﹐並飯共釀﹐封七日後﹐澄飲之取醉﹐得此酒力者甚眾。

治香港腳﹐屢試神效絕勝諸方白僵蠶﹝炒﹐二兩﹞乳香﹝另研﹞沒藥﹝另研﹐各五錢﹞丁香﹝一錢﹞麻黃﹝三兩﹐去根畱節﹐炒黃﹞各研爲末和勻。每服一兩﹐好酒調下取醉﹐汗出至腳爲度﹐俟汗幹卽愈﹐後用桃﹑柳﹑梅﹑槐﹑桑五樣嫩枝煎湯﹐先飲好酒三杯﹐洗腳止痛爲妙。

風香港腳痛不可忍用回陽玉龍膏加乳香﹑沒藥末﹐酒調敷最妙。

洗方白蘿卜煎湯洗。

又方收秋天白蘿卜莖陰漧。凡有香港腳之人﹐每年逢冬至數九日煎洗九个九﹐每交九卽煎洗﹐共洗九次﹐保一年不發﹐下年又如法洗之﹐自不再發矣。

又方孔叟叟艸蒼耳艸﹝各等分﹞煎湯燻洗。

又方孔叟叟品條花葉﹝卽槿槿條﹞搗爛﹐煎湯洗。

又方地骨皮﹑劉寄奴﹐煎湯燻洗。

又方﹝《錦囊》﹞香紫蘇﹝八兩﹞忍冬花﹝四兩﹞木饅頭﹝七个﹞蘇木﹝二兩﹞爲粗末﹐以水煎數沸﹐桶盛分三度添用﹐只一次洗完﹐永除病根。

手香港腳腐爛。

冰片海螵蛸黃柏輕粉兒茶﹝各等分﹞研細幹摻。

三陽香港腳主方﹝《活人編》﹞防風﹝三錢﹞漧葛羌活﹝各一錢五分﹞蒼術枳殼﹝各一錢﹞木通檳榔﹝各五分﹞生薑二片﹐水煎﹐早晚空心服。﹝上方疏泄表裏之風寒暑濕﹐兼利痰气之要藥。初起宜加蘇葉一錢﹐麻黃五分﹐去檳榔﹑木通﹐使濕熱之邪從汗解散也﹐服疏解和中丸。中則加半夏一錢五分﹐橘紅﹑大腹皮各一錢﹐去防風﹑檳榔末。若二便不通則加大黃三錢﹐黃連一錢﹐去防風﹑羌活﹑蒼術﹐服潤下丸。如煩渴發躁﹐或無汗或有汗而惡熱昏倦﹐脈𨿽浮洪弦數而無力者﹐此暑邪所感也﹐加香茹一錢五分﹐漧葛﹑黃連﹑木瓜各一錢﹐防己五分﹐去防風﹑羌活﹑蒼術﹑檳榔﹐服正气丸。濕痰甚者﹐加陳皮﹑半夏各一錢五分﹐澤瀉一錢﹐服橘半枳術丸。﹞三陰香港腳主方薏苡仁﹝三錢﹞茯苓皮防風﹝各一錢五分﹞羌活澤瀉﹝各一錢﹞防己大腹皮﹝各五分﹞生薑一片﹐水煎﹐早晚空心服。﹝邪在三陰﹐誤用重濁之藥﹐則傷元气﹐上方輕淸利導﹐化濕淸熱之平劑也。初起加漧葛二錢﹐去腹皮﹐中則加木瓜一錢五分﹐去羌活﹐末則加車前﹑木瓜各一錢﹐去羌活﹑腹皮。血虛內熱者﹐加木瓜一錢五分﹐牛膝一錢﹐丹皮五分﹐去薏仁﹑羌活﹑腹皮。气虛者﹐加人參﹑白術各一錢五分﹐去羌活﹑腹皮﹐服千里水。眞陰不足﹐命門之火不歸者﹐常服金匱腎气丸。陽虛者﹐加人參一錢﹐白術一錢五分﹐附子﹑肉桂各五分﹐去茯苓皮﹑腹皮﹑羌活﹑防風﹑防己﹐服和中益气丸。﹞寒濕气腿疼不可忍者﹝王侍柏﹞。先於街上覓穿壞艸鞋不拘只數﹐放尿桶內浸透曬漧﹐又浸又曬﹐如此三次﹐將曬漧艸鞋置小盆內﹐將火引著﹐放淨圓桶內﹐將腿足置桶上燻之﹐再以棉被蓋住腿足﹐俟燻出粘汁﹐自覺輕爽﹐一二次愈。

又方象糞曬漧。燒煙燻之﹐除根。

輕香港腳

治香港腳。

當歸川萆﹝鹽水煮幹﹞川芎石楠葉檳榔薏苡仁蒼術﹝米泔浸﹐鹽炒﹞川續斷獨活五加皮杜仲﹝薑汁炒﹞北細辛枳殼宣木瓜羌活川牛膝﹝各一兩﹞麻黃﹝去節﹞威靈仙廣木香五靈脂海桐皮﹝各七錢五分﹞乳香﹝去油﹞沒藥﹝去油﹐各五錢﹞上爲末﹐酒浸雪糕爲丸桐子大。每服五十丸﹐食前木瓜湯下。

桑寄生丸

治香港腳。

羌活桑寄生防風白術﹝各三兩﹞杜仲川續斷赤芍藥薏苡仁當歸獨活白茯苓﹝各二兩﹞蒼術﹝四兩﹞紅花﹝五錢﹞川芎﹝八錢﹞宣木瓜﹝三兩六錢﹞上爲細末﹐水疊爲丸。每服三錢﹐白湯送下。

洗方威靈仙防風地骨皮荊芥當歸尾升麻赤芍藥﹝各等分﹞煎湯洗又方金銀花防風豬蹄殼荊芥車前艸桃枝透骨艸柳枝煎湯洗。

又方杉木橘葉煎湯洗。

香港腳衝心礬石煎湯浸腳。

卷二十六香港腳部添加江蘇揚州府江﹑甘﹑儀三邑婦女香港腳門主論

江南揚州府江都﹑甘泉﹑儀徵三縣婦女香港腳﹐始自康熙五十年間﹐從前並無此證。此乃得於陰陽錯謬之气﹐非上古男婦濕熱壅腫五痺之香港腳也。其感受也﹐皆由於富貴之家﹐性情驕傲﹐稍不如意﹐恚怒易生﹐安享太過﹐飲食無節﹐傷饑失飽﹐喜飧生冷。亦有女子婚姻愆期﹐經事驟閉﹐或配非其偶﹐抑鬱不舒﹐肝气凝結﹐脾气郁滯﹐是以肝脾兩傷﹐肝血日虧﹐肝气日增﹐肝气日增﹐肝無血養﹐筋脈拘攣﹐脾气日困﹐胃陽不振﹐脾失健運﹐濕熱漸生﹐肚口不寬﹐加之飲食非時﹐七情自戕。初見證也﹐月事不調﹐肚口作痛﹐嘔吐酸水﹐綠水痰涎﹐身體大腿作酸﹐小腿漸痛﹐臍下或左或右﹐必有或長或圓气塊作梗﹐拍拍跳動﹐由上而下﹐覺肚口稍寬﹐則疼痛至足脛﹐趺口熱如火烙﹔再則痛至足指﹐指甲縫中痛如鍼刺﹐日夜喊叫﹐欲生不可﹐欲死不能﹐忽而足痛稍定﹐則肚口依然脹悶﹐甚則面色呈靑﹐目睛倒視﹐胸前非重手按捺﹐男子腳跟住﹐則昏厥不省人事﹐兩足非婦女替換揉搓﹐不能少定痛楚﹐更有四肢搐搦﹐頭項動搖﹐昏厥僵僕﹐有一二時而蘇﹐或半日而蘇者﹐無論體之彊弱﹐但能淸餓七日﹐其痛漸定﹐亦有十四朝﹐二十一朝﹐始能漸定者﹐此又在醫之用藥善與不善﹐及病家妄與粥湯﹐弔住邪气之所致也。考香港腳之論﹐古時有幹香港腳﹑濕香港腳之稱。幹香港腳﹐其痛也足脛趺指漧瘦﹐疼痛無汗﹔濕香港腳﹐其痛也足脛趺指紅腫﹐疼痛有汗﹐足指縫中流水。今揚地俗呼亦有公母之稱﹐公香港腳其痛也腫而色白﹐治之縱愈﹐不能望其生育﹐因其血气大虧﹐經必過期而至﹐慳澀無多﹔母香港腳其痛也腫而色紅﹐其熱如烙﹐經多先期而至﹐治之如法﹐尙可望其生育。大勢皆由肝脾素虧﹐邪由虛召﹐施治之法﹐因風寒而發者﹐但散風寒﹐因暑濕而發者﹐但淸暑濕﹐因飲食生冷而發者﹐但溫中化滯﹐因气惱恚怒而發者﹐但平肝散郁﹐如法治之﹐先分其勢﹐其發必輕﹐但病者當平時無病須作有病想﹐服丸藥﹐每早以養血調經﹑寧神散郁爲主。如調經養血丸﹑河車大造丸﹑益母八珍丸﹑香附女金丹﹑益气養榮丸之類。蓋陰藥多滯﹐每早服之﹐取其陽中之陽﹐易於消化﹐每晚以健脾和胃爲主﹐如加味六君子丸﹑加味異功散﹑水疊資生丸﹑和胃健脾丸之類﹐擇而用之﹐俱宜水法疊作小丸﹐蓋水疊細丸﹐入胃卽化﹐夜乃陰中之陰﹐卽胃脘新進飲食﹐亦可借以消化﹐三年之內勿令間斷﹐其患自可永除。仍須病人攺換性情﹐節戒口味﹐愼之又愼﹐此治香港腳之大法也。惜乎揚城婦女﹐香港腳相延四五十年﹐病家極受痛楚﹐呼天搶地﹐醫家惟知檢查歷朝各家五痺香港腳諸方施治﹐無非防己﹑木瓜﹑秦艽﹑萆﹑威靈仙﹑桂枝﹑桑枝﹑蒼術﹑濃朴﹑烏藥﹑檳榔﹑黃柏﹑千年健﹑鉆地風﹑艸﹑五加皮﹑海桐皮﹑降香節﹑肉桂﹑附子﹑乳香﹑沒藥﹑虎骨﹑靑皮等味﹐一派損脾伐肝﹐破气傷陰之品﹐捨此之外﹐技已窮矣。所以然者﹐醫家認定濕熱﹐先橫一香港腳上衝﹐厥逆無救之害於胸中﹐惟以趕其下趨爲第一策﹐罔顧病患之正气。殊不知其病始於肝脾兩虛﹐厥气上犯胸膈脹悶﹐驟用攻伐峻利之藥﹐逐其下行﹐豈知正气與邪气俱陷﹐譬夫盜賊入門﹐自應開門逐賊﹐今將盜賊趕入呆巷﹐無門可遁﹐其勢不得鉆墻挖壁﹐奪徑而逃。其如婦女十指甲中﹐無縫可逃﹐是以兩足十指脹痛有如鍼挖﹐更有過投以上諸藥﹐正气大傷﹐倉廩空虛﹐正不敵邪﹐邪气得以肆橫﹐下旣無門可遁﹐直衝而上﹐鮮有不一衝而喪其生者。至於體實者﹐七日漸安﹐體虛者﹐十四日始寧﹐更有極虛者﹐二十一日始安﹐其故何也﹖斯證卽如傷寒﹐六日傳徧﹐邪气已衰﹐七日天地之气來復﹐凝結之气隨天地之气來復而解自愈﹐原非醫者追趕藥力﹐能令七日自愈耳﹐此又無怪乎醫者之誤。當初此證初行之時﹐醫家原無頭緒﹐亦不知此爲陰陽錯謬之﹐亦不知婦女感受之由﹐考諸方書五痺香港腳門中﹐要不過以上諸藥投之﹐不效﹐只嫌病大藥輕﹐惟有多加分兩﹐別無他法﹐執而不移﹐任其痛楚﹐七日自愈﹐在病家延請羣醫而用藥立方﹐大槪不過如此﹐亦遂信而不疑﹐竟至無救﹐亦不過委之香港腳上衝﹐本無可救之術。揚城婦女四五十年﹐罹此夭折死而不悟﹐良可悲也。是以有斯證﹐服斯藥者﹐初起尙輕﹐再發卽重﹐三發愈危﹐竟有數發而死者多矣。豈知秦漢以來﹐歷朝所著方書﹐有曰緩風﹐有曰弱腳﹐有曰腳气﹐所立之方﹐皆治普天下男婦風寒濕熱五痺香港腳之方﹐並非治揚郡江﹑甘﹑儀三邑婦女感受陰陽錯謬之診气﹐而成腳痛之方也。況古時男女朴實者多﹐地土本濃﹐今揚郡水土本薄﹐知識易開﹐稟受本弱﹐兼之嬌養性成﹐安逸太過﹐情性乖張﹐喜餐生冷﹐非暴躁恚怒﹐卽沈默內郁﹐肝脾气郁﹐經事不調﹐犯此獘端﹐方成此病。況古人𨿽有先見之明﹐洞窺臟腑﹐恐未能數千年前﹐卽逆料我朝揚郡江﹑甘﹑儀三邑婦女﹐將來數千年後必有感此錯謬異气而成此香港腳﹐遂畱諸方治之耶﹗卽使果有先見之神明﹐何不標明某方治男婦五痺香港腳﹐某方畱治揚郡江﹑甘﹑儀三邑婦女香港腳耶﹗且江﹑甘﹑儀三邑婦女香港腳現證情形﹐不特蘇松﹑常鎭﹑江淮各郡並無此證﹐卽揚屬髙郵﹑寶應﹑興化﹑泰州﹐鄰邑婦女﹐亦未聞有此異證也。至謂揚郡地處卑濕﹐其濕熱郁於肌表者﹐瘡疥極多﹐濕熱壅於腸胃者﹐腫滿頗眾﹐兼亦有男婦濕熱下注腿膝﹐紅腫光亮﹐破流脂水﹐至晚下淋﹐脛趺脹痛者﹐然其初起﹐決不由肚口作痛﹐其紅腫脹痛﹐亦不似此等熱如火烙﹐痛如刀絞之慘﹐若執古方施治﹐何異抱薪救焚。施治之法﹐亦有用防己﹑木瓜﹑秦艽﹑五加皮﹑海桐皮﹑海風藤﹑川萆﹑蒼術﹑黃柏﹑濃朴等味而愈者﹐此男婦脾土髙阜﹐膏粱曲﹐蘊結有餘之濕熱﹐用之偶有效耳。

若以之治男婦脾土卑監﹐飲食不運﹐化爲不足之濕熱﹐用之則非徒無益﹐而反有增劇之害也。澄每嘆揚郡男婦﹐飲食不調﹐喜餐生冷﹐脾胃潮濕﹐精神如舊而胸膈不寬﹐舌有潮胎﹐不思飲食﹐不飲茶湯。竟有三四十日不進粥湯﹐大便不行﹐腹內腸鳴﹐時或泄气﹐仍可應酬嬉戲者﹐投以蒼﹑朴﹑香﹑砂﹑姜﹑桂﹑萸﹑附等劑﹐其病漸愈﹐湯藥服之已多﹐但能進食﹐卽止煎劑。數月之後﹐其病又作﹐形證旣同﹐醫家照前蒼朴混投﹐而病家因前功旣建﹐視蒼﹑朴如參﹑苓﹐亦堅信而不疑﹐殊不知脾爲萬物之母﹐胃爲水谷之海﹐初病脾土壅遏﹐非蒼﹑朴不足以平胃土﹐胃土旣平﹐則萬物發生﹐此至理也。醫者病者未悉治農之理﹐髙者平之﹐窪者培之﹐土地旣平之後﹐必如農夫墾田﹐調其灌漑﹐滋之培之﹐然後能發生五穀﹐萬物資生。今醫者病者﹐第以平胃爲治濕之金丹﹐日事蒼朴平胃﹐是將可耕之田﹐平而又平﹐漸平成一聚水之深塘﹐但有水液痰涎﹐未有不歸之脾胃虛虛之禍﹐可無戒哉﹗澄意治斯證者﹐髙阜自應平胃﹐卑監惟宜健脾﹐輕者消補兼施﹐重者補火生土﹐非姜附理中湯﹐卽桂附六君子﹐病愈之後﹐六君子丸﹑加味異功丸﹑金匱腎气丸﹑七味地黃丸﹑歸芍六君子丸﹑水疊資生丸﹐按證施用﹐自可永除脾胃濕熱之患矣。澄因僑居揚郡﹐診視旣久﹐婦女香港腳及男婦濕熱之證極多﹐每見婦女香港腳﹐悲痛號呼﹐披頭散髮﹐抽掣切牙﹐殊令人驚心慘目﹐是以悉心審察病情﹐探本尋源﹐另開生面﹐投之藥劑﹐無不旋愈。始知前醫未識病由﹐妄投攻下﹐以致病家戕其生者﹐不可勝數。今澄旣已獲效於前﹐不敢祕其法而不傳﹐爰特增此門﹐質諸髙明君子﹐凡我同道診視此等證候﹐務循此法﹐不至仍前錯誤﹐則不但病者受福﹐卽司醫者亦可種徳於無窮矣。謹論。

香港腳之患﹐多患於富貴之家﹐而經紀小戶從無香港腳可見。富貴之家奉養太過﹐安逸過甚﹐以日繼夜﹐以夜繼日﹐貪頑則當食不餐﹐愛者則啖之無厭﹐稍有怫郁則恚怒頻生﹐語言微犯則含蓄不釋﹐是以肝脾受傷﹐易於感召也。至於經紀小戶﹐婦女非勤於鍼工﹐卽勞於操作﹐便得菜飯充腸﹐一衫蔽體﹐旣無分外之求﹐更無奢靡之想﹐筋骨𨿽勞﹐气血反暢﹐藜藿充饑﹐脾無壅滯﹐縱有濕熱相干﹐輕則生瘡患疥﹐甚則腿腳紅腫而已﹐香港腳之邪未能干犯也。且婦女香港腳一染﹐先從胸膈脹悶﹐肚口作痛﹐嘔吐痰涎綠水﹐胸前有埂﹐按之搏手﹐漸則腰腿酸痛﹐由上而下﹐痛至足脛趺指﹐則胸膈漸寬﹐倏然腿腳疼痛稍減﹐胸膈漸加脹悶﹐或則上攻﹐或則下注﹐其患儼如竹夫人肚中球子﹐滚上滚下﹐胸膈稍寬腳下必痛﹐腳下稍定胸膈必脹﹐甚則混投粥飯油湯﹐邪气上衝﹐一衝卽厥﹐屢厥必死。所以香港腳上攻﹐胸前要人重手緊按﹐竟有要男子雙腳踏胸前乳側﹐方免昏厥。香港腳下注兩足﹐必要二人揉搓摸撫﹐晝夜不停﹐更有徧身酸痛﹐要人揉搓﹐儼如和面﹐加之煎湯調藥需人﹐豈知晝夜燈燭炭火﹐延醫拯救﹐一人有病﹐十人服侍﹐刻無寧晷﹐且恐病患生气﹐多方先意承志﹐要一奉十﹐猶以爲未足﹐若非富貴之家﹐焉得有如許之人服侍﹐如許之錢措辦﹐假使貧窮小戶﹐一夫一婦﹐翁姑年老﹐子女幼小之家﹐患此不特服侍無人﹐日食尙且不敷﹐憑何措此靡費﹐再加昏厥﹐翁姑夫婿何以堪此。澄所謂陰陽錯謬之異气者﹐未嘗不因人而召之也。所謂江﹑甘﹑儀三邑婦女香港腳﹐乃陰陽錯謬之气者﹐凡患香港腳﹐親戚婦女探視﹐偶坐病患牀沿﹐卽可傳染而成﹐香港腳之異所以爲異耳。每見婆有香港腳﹐其媳亦然﹔母有香港腳﹐其女亦然﹔姊有香港腳﹐其妹亦然﹔妯有香港腳﹐其娌亦然。傳染者固多﹐不傳染者亦復有之。

婦女香港腳﹐有一種滴酒不可飲者﹐有一種平時戒飲﹐惟舉發時非酒不能稍定其痛﹐竟有飲燒酒者﹐想來酒能亂性昏神﹐不過一醉神昏﹐卽不知錐痛矣。

凡患香港腳痛止﹐忌人問其仍痛與否﹐但遇有問之者﹐痛必復作。

凡患香港腳﹐最忌人談說他人香港腳﹐但聞此語﹐其病必發﹐此乃肝虛膽怯所致耳。

凡患香港腳婦女﹐淸餓以痛止胸寬爲率﹐痛止只宜喫水煮飯湯﹐漸漸喫湯飯﹐不可先進粥湯糕湯﹐庶免胸膈脹悶﹐纏綿時日。

凡患香港腳平時當忌食物﹕鰣魚黃魚魚蝦子蝦油螃蟹鯉魚豬首公鷄鵝鴨蛋鮮菌香蕈磨菇黃瓜番瓜麵筋蒲菜芫荽茄子香瓜薺菜菜茨菇蠶豆黃豆糟菜腐乳醬瓜韭菜苣蒿鮮筍火酒雜酒粘食麵食變蛋蝦米苔漧黃鯧豌豆頭豌豆芋子菱角禦米蘿卜石耳木耳鮮蟶河歪蛤蜊滴醋雞蛋湯圓羊肉驢肉芹菜菠菜團圓餅西瓜凡婦女香港腳﹐舉發時忌聞香气﹐凡安息﹑蕓香﹑蒼術均不可焚燒。

凡婦女香港腳﹐原不必限定七日始定﹐但發於月經後者爲日必多﹐發於月經前者﹐只要經水一通﹐其邪隨經自解﹐其痛易定﹐可見是肝脾遏郁﹐气凝血滯。

凡婦女香港腳﹐發後宜靜養調理﹐須戒房事一月。

凡婦女有香港腳者﹐將臨月事之前﹐忌食生蘿卜﹑西瓜﹑桃子﹑杏子﹑李子﹑生藕﹑荸薺﹑柿子﹑柿餅等物。

凡婦女香港腳﹐嘔吐痰涎綠水﹐不得食核桃﹑叭嗒杏﹑落花生﹑松子﹐此四物有油﹐皆嘔家所忌。

凡婦女香港腳﹐平時宜戒暴怒鬱悶﹐必須自惜身命﹐攺換性情﹐無病時作有病想﹐方能不發。

雙鉤藤鉤祛風舒筋﹐香港腳定痛聖藥﹐宜多用。

卷二十六香港腳部添加江蘇揚州府江﹑甘﹑儀三邑

婦女香港腳門主方

獨活湯

治婦女香港腳﹐感風寒而發者﹐徧身腰腿酸痛。

獨活防風荊芥赤芍陳皮半夏濃朴蘇葉白水煎。﹝或加鉤藤鉤。﹞

加味二陳湯

治婦女香港腳﹐因飲食而發者﹐胸膈脹悶﹐惡心嘔吐﹐痰涎綠水﹐足膝酸痛。

廣皮半夏白茯苓濃朴炒山楂香附砂仁澤瀉蘇梗獨活白水煎。﹝胸膈不寬加枳殼﹐痛加鉤藤鉤﹐發熱加防風﹑荊芥﹑赤芍。﹞

解郁湯

治婦女香港腳﹐因气惱恚怒而發者﹐兩脇作脹﹐腿腳酸痛。

蘇葉廣陳皮半夏當歸郁金香附白芍遠志肉白茯苓靑皮﹝醋炒﹞鉤藤鉤白水煎。﹝气澀加煨木香。﹞

鎭風湯

治婦女香港腳﹐肝風內鼓﹐搐搦拘攣﹐心中跳動﹐腿腳錐痛﹐面靑厥逆。

橘紅半夏白茯神鉤藤鉤明天麻白芍當歸秦艽棗仁川續斷白水煎。﹝或加癩葡萄藤一錢﹐或加赤金爲引。﹞

淸暑湯

治婦女香港腳因暑邪而發者。

葛根防風赤芍濃朴赤茯苓澤瀉麥門冬靑蒿秦艽白水煎。

健脾異功丸

治婦女脾胃失調﹐飲食不運﹐面目痿黃﹐肌膚消瘦﹐每晚服之。

人參﹝去蘆﹐一兩﹞於白術﹝東壁土炒﹐三兩﹞白茯苓﹝飯上蒸﹐二兩﹞粉甘艸﹝蜜炙﹐五錢﹞廣陳皮﹝飯上蒸﹐二兩﹞制半夏﹝薑汁炒﹐二兩﹞六神曲﹝炒﹐一兩五錢﹞薏苡仁﹝炒﹐二兩﹞陳枳殼﹝麩炒﹐一兩五錢﹞澤瀉﹝鹽水炒﹐一兩﹞五穀虫﹝新瓦焙﹐二兩﹞懷山藥﹝炒黃﹐二兩﹞穀芽﹝炒香﹐一兩﹞菟絲餅﹝命火衰微始用﹞雞肫皮﹝新瓦焙﹐二兩﹞上制畢﹐磨爲細末﹐水法疊丸如綠豆大。每晚白湯送下二錢。

加味養榮丸

治婦女香港腳﹐心虛血少﹐怔忡心悸﹐肝脾不足﹐調經養血﹐非此不效。

當歸身﹝酒洗焙﹐三兩﹞白茯神﹝人乳蒸﹐二兩﹞肥玉竹﹝焙﹐二兩﹞杭白芍﹝酒炒﹐二兩﹞酸棗仁﹝炒熟二兩﹞丹參﹝酒炒﹐二兩﹞遠志肉﹝甘艸湯焙﹐二兩﹞柏子仁﹝二兩﹞川續斷﹝酒炒﹐二兩﹞橘紅﹝飯上蒸﹐一兩﹞杜仲﹝鹽水炒﹐二兩﹞秦艽﹝酒炒﹐一兩五錢﹞女貞實﹝蜜拌蒸﹐二兩﹞鉤藤鉤﹝四兩﹐同石斛熬﹞郁金﹝二兩﹞上制畢﹐磨細末。用金釵石斛一斤﹐同鉤藤鉤四兩熬膏﹐和丸如豌豆大。每早白湯送下三錢。

醒脾和榮湯

治婦女香港腳﹐疼痛漸定者﹐宜服。

橘紅茯神半曲當歸女貞子石斛丹參白芍棗仁澤瀉穀芽薏苡仁神曲麥芽香附山藥秦艽川續斷杜仲柏子仁蓮子肉熟地玉竹人參菟絲餅﹝火微加﹞益母艸﹝臨經加﹞元胡索﹝腹痛加﹞桑枝益智仁﹝涎唾加﹞紅花﹝經少加﹞郁金﹝气郁加﹞金橘葉白豆蔻﹝胃不和加﹞砂仁﹝胃寒加﹞煨木香﹝气痛加﹞佛手半夏﹝痰多加﹞陳皮枳殼﹝大便閉加﹞香櫞車前子﹝小便閉加﹞北沙參鉤藤鉤麥冬以上諸藥﹐按證摘用﹐神而明之﹐貴乎當也。惟當忌之藥﹐臚列於下﹐司醫者萬勿輕投﹐以免虛虛之禍﹐不可大意。

防己檳榔木瓜桂枝穿山甲杉木節漧薑川萆五加皮海桐皮海風藤蘇子乳香沒藥威靈仙艸千年健鉆地風蒼術烏藥黃柏虎骨菖蒲﹝引邪入心﹞虎骨膠降眞香沈香川牛膝懷牛膝以上諸品﹐均爲大禁。凡誤作有餘﹐風寒濕痺﹐輕投上藥﹐必致輕變重﹐而重變亡﹐縱不卽喪其生﹐必罹愈發愈凶之患。不可不愼。

香港腳奇方鮮癩葡萄連穣子﹐放陰陽瓦焙漧存性研末﹐每服一錢﹐白湯或木瓜酒調服﹐立可止痛。

又方癩葡萄藤切片浸酒﹐每飲一小杯﹐其味𨿽苦﹐久久飲之﹐可除此患。﹝此藤陰漧﹐每用一二錢﹐能定小兒驚風﹐大小男婦暑驚﹐又能治孕婦嘔吐不止﹐兼治徧身筋痛。﹞又方翻白艸洗淨浸酒﹐每飲一杯﹐立可止痛。

又方鮮鳳尾艸朝北者洗淨﹐煎湯服之止痛。

又方牛皮膠切片﹐同麩炒成珠。研細末﹐每用酒調服一二錢﹐止痛。

又方穿山甲﹝二兩﹞白芷三柰甘遂皂角刺羌活乳香﹝去油﹞沒藥﹝去油﹞甘松僵蠶﹝各一兩﹞共研細末﹐摻腳帶上﹐纏腳不發。

椒艾囊

艾葉﹝半斤揉﹞川椒﹝一斤﹞艸烏﹝二兩﹐研粗末﹞三味和勻﹐用興紅布做褥﹐如綿褥狀包足底﹐春夏時不用火烘﹐秋冬宜微火烘﹐使椒艾气得行於足﹐自然寒濕風毒﹐諸气皆能消散﹐立可止痛。平日仍要夜夜包好睡。

又方雞蛋淸隔湯略燉溫掃上﹐熱痛自止。

又方田中黃土曬燥研細﹐代礬搽腳﹐其根自除。

洗香港腳宣木瓜秦艽﹝各二兩﹞生薑連須蔥﹝各八兩﹞上熬湯待溫﹐先燻後洗﹐外用生薑汁調幹面敷。

又方榦桑葉五錢﹐平時三五日煎湯洗腳除根。白芥子研細末﹐酒調敷。

卷二十七足踝部

自足踝起至足趺底指止﹐一切癰疽﹑疔毒﹐皆匯於此部中﹐以便檢閱參治。

卷二十七足踝部風疽門主論

《心法》曰﹕風疽生足脛骨及曲凹之處﹐瘙癢皮損﹐津流黃汁﹐極其粘濃﹐此由風邪畱於血脈相搏而成。因其根深﹐故有疽名。甚則身體煩熱昏冒﹐而肌肉透紅﹐更增腫痛﹐宜服防風湯﹐外塗靑竹大豆油卽效。

卷二十七足踝部風疽門主方

靑竹大豆油

﹝《金鑑》﹞靑竹筒截三尺長﹐徑一寸半﹐內裝黑豆一升﹐以谷糠馬糞二物燒火﹐當竹筒中炙之﹐以瓷器兩頭接取﹐倘出油汁﹐以漬入泔水和鹽﹐熱洗患處﹐拭漧卽塗豆油﹐不過三度極效。

卷二十七足踝部內踝疽門主論

《靈樞》云﹕發於內踝﹐名曰走緩。其狀癰色不變﹐數石其輸而止其寒熱﹐不死。

王肯堂曰﹕足內踝生癰﹐名曰鞋帶癰﹐由寒濕滯於足陽明與足厥陰經﹐血澀气阻所致。﹝《準繩》﹞

卷二十七足踝部內踝疽門主方

r內踝疽p04﹣a41a193。bmpr

祛濕消邪湯

﹝岐天師﹞薏苡仁﹝二兩﹞生甘艸﹝三錢﹞金銀花蒲公英當歸﹝各一錢﹞水煎服。﹝此濕熱也﹐祛濕淸邪湯主之。蓋濕气必下受﹐而水流必下行﹐薏苡去濕而利關節之气﹐金銀花去火毒之邪﹐助之以生甘艸﹐則邪易散而濕易退矣。然而血虛則水气易侵﹐濕邪易入﹐今用當歸以補其血﹐血足水無所侵﹐而濕難入﹐故用之合宜﹐而病可速效也。﹞

卷二十七足踝部外踝疽門主論

r外踝疽p04﹣a41a194。bmpr王肯堂曰﹕外踝疽又名腳拐毒﹐生足外踝﹐屬足少陽膽經﹐足太陽膀胱經﹐濕熱下注。﹝《準繩》﹞申斗垣曰﹕腳拐毒又名鞋帶疽﹐乃膀胱經寒濕注於皮膚﹐傷於筋骨﹐平常不覺﹐久則疽發於兩踝是也。﹝《啟玄》﹞《心法》曰﹕外踝疽屬三陽經脈絡也﹐由濕寒下注﹐血澀气阻而成。其堅硬漫腫﹐皮色不變﹐時時隱痛﹐難於行走﹐宜服內托羌活湯。若虛弱將欲作膿﹐跳痛無時者﹐俱服十全大補湯。﹝《金鑑》﹞

卷二十七足踝部穿踝疽門主論

陳實功曰﹕穿踝疽卽腳拐毒﹐乃足三陰經濕熱下流﹐停滯而成。初起內踝腫痛徹骨﹐舉動艱難﹐甚則串及外踝通腫。此證若不早治﹐因循必成廢疾。﹝《正宗》﹞又曰﹕大法﹐初起宜荊防敗毒散加牛膝﹐脹者鍼之﹐玉紅膏斂之﹐虛者補之。

《心法》曰﹕穿踝疽乃脾經寒濕下注﹐血澀气阻而成。先從內踝骨發起﹐串及外踝﹐至蝕裏外﹐通腫不紅﹐以有頭爲陽﹐易破易治﹐若只悶腫無頭爲陰﹐難潰難愈。如初起寒熱往來﹐有紅暈兼有熱也﹐宜荊防敗毒散﹐皮色不變者﹐宜萬靈丹﹐其餘悉同癰疽治法。﹝《金鑑》﹞又曰﹕內踝疽生兩足內踝近腕之處﹐屬三陰經脈絡也。由濕寒下注﹐血澀气阻而成。其堅硬漫腫﹐皮色不變﹐時時隱痛﹐難於行走﹐初宜瘡科流气飲加牛膝﹑木瓜﹑防己宣通之﹐外以蒜灸消散﹐已成服內托黃湯﹐若虛弱者將欲作膿﹐跳痛者十全大補湯﹐外敷烏龍膏。

又曰﹕穿踝疽﹐內踝疽﹐外踝疽﹐若潰出淸水﹐或投方不應﹐纏綿日久者﹐必成廢疾﹐難治。

澄曰﹕內踝疽卽鞋帶疽﹐屬足三陰經脈絡﹐外踝疽卽腳拐毒﹐足三陽經脈絡﹐皆生兩足踝近腕之處﹐俱由寒濕下注﹐血澀气阻而成﹐初宜隔蒜艾灸。

卷二十七足踝部驢眼瘡門主論

澄曰﹕脾經濕毒﹐流滯足脛骨﹐爛如瘡﹐四邊紫黑﹐時流毒水﹐或淌臭膿﹐名曰驢眼瘡﹐俗名夾棍瘡﹐因其疼痛難堪﹐故名之也。亦有碰傷而成﹐亦有毒蚊蛇蚤咬傷而起﹐最難收功。

卷二十七足踝部驢眼瘡門主方

驢眼瘡﹝《集驗》﹞田螺搗爛﹐敷數次卽愈。

卷二十七足踝部足發背門主論

r足發背p04﹣a41a195。bmpr《鬼遺方》云﹕足跗發﹝跗一作趺﹐足面也。﹞起足及足下﹐二十日不穴死﹐十日可刺﹐發赤白膿血不多﹐其瘡上癢及赤黑者﹐死。

王肯堂曰﹕足趺結毒腫痛﹐名足發背﹐屬足厥陰肝陽明胃經之會﹐多因濕熱乘虛而下注。膿稠可治﹐膿淸紫陷者死。﹝《準繩》﹞《靈樞》云﹕發於足上下﹐名曰四淫。其狀大癰﹐不急治之﹐百日死。

王肯堂曰﹕病蝦證患腳背手背﹐腫大有赤痕﹐如蝦之狀。﹝《準繩》﹞又曰﹕腳背或腳趾腫痛不可忍﹐以腳髙懸起﹐其疼方止些。若以腳垂下﹐其疼不可當者﹐名倒拔腫瘍。

申斗垣曰﹕腳發背一名蛇沿毒﹐因艸木蛇遊﹐人行艸上﹐惹受蛇毒。初起堅硬紅腫﹐光澤疼痛﹐作膿者可治﹔其狀如湯潑﹐發大水泡﹐不久則變紫色而穿破者﹐或經年不愈﹐至骨成潭者﹐俱難治矣。﹝《啟玄》﹞又曰﹕腳發背﹐亦有腎經濕毒流滯而成。

汪省之曰﹕足發背發於足背衝陽﹑陷谷二穴﹐乃足陽明胃經多血多气。初發令人寒熱作嘔﹐痛癢麻木。﹝《理例》﹞《心法》曰﹕足發背一名足跗發。足背𨿽屬三陽﹐而偏主膽胃二經居多﹐證由七情內郁﹐或兼六經外傷而成。經云﹕三背不宜生瘡﹐惟足背多筋少骨﹐肉少皮薄﹐又在至陰之下﹐發瘡疽者升發遲慢﹐所以謂爲險候也。宜別五善七惡而分順逆。發背者﹐大瘡之通名也﹐或癰或疽﹐均當細辧﹐順逆旣分﹐則生死可判矣。

又曰﹕初宜隔蒜艾灸﹐令瘡速潰。

澄曰﹕腳發背生於腳背筋骨之間﹐乃足三陰三陽之所司也。比之手發背爲尢重。

皆緣濕熱相搏﹐血滯於至陰之交﹐或赤足行走﹐沾染毒涎﹐抑或撞破﹐誤觸污穢而成﹐總之外染者輕﹐內邪流滯者重。

卷二十七足踝部足心癰門主論

r足心癰p04﹣a41a196。bmpr《鬼遺方》云﹕兩腳心發徹骨者不治﹐如腳心微皮破﹐不至深發﹐膿不多者可治。

王肯堂曰﹕足心發毒腫痛﹐亦名湧泉疽﹐俗名病穿板﹐又名穿窟天﹐屬少陰腎經虛損所致。宜十全大補湯﹑八味地黃湯﹐大劑﹐不問晝夜投之﹐潰爛嘔逆迷悶﹐脈微代者死。﹝《準繩》﹞馮魯瞻曰﹕腳心發﹐毒淺者可治﹐毒深者不治。﹝《錦囊》﹞申斗垣曰﹕腳心癰﹐乃心腎二經濕毒流注﹐發於足心。﹝《啟玄》﹞又曰﹕腳底穿心疔﹐又名井泉疽﹐乃腎經外感風邪﹐濕毒流於腳底﹐久則穿爛﹐遂成漏證。

《心法》曰﹕湧泉疽﹐乃足少陰腎經虛損﹐兼濕熱下注而成﹐生足心湧泉穴故名。

若十四日內卽潰﹐膿淺則爲癰﹐猶爲可救﹐悉照癰疽施治﹐外用神燈照法。若虛甚膿遲十全大補湯﹐潰後八味地黃丸﹔若黑陷不疼﹐二十一日之內﹐不潰膿者爲疽﹐屬陰敗之證難救。﹝《金鑑》﹞

卷二十七足踝部田螺門主論

《心法》曰﹕田螺多生足掌﹐而手掌罕見﹐由脾經濕熱下注﹐外寒閉塞﹐或因熱體涉水﹐濕冷之气蒸鬱而成。初生形如豆粒﹐黃悶脹﹐硬疼不能著地﹐連生數﹐皮濃難於自破﹐傳度三五成片﹐濕爛甚則足跗俱腫﹐寒熱往來﹐治宜苦參﹑菖蒲﹑野艾熬湯熱洗﹐次用綫鍼將挑破﹐放出臭水﹐加味太乙膏貼之﹐再將皮剪去﹐宜用石膏﹑輕粉等分﹐研末撒之﹐仍以膏貼﹐更有經年不愈者﹐系下部濕寒﹐以金匱腎气丸常服甚效。﹝《金鑑》﹞陳實功曰﹕田螺﹐乃脾經風濕攻注﹐多生手足﹐忽如火燒﹐隨生紫白黃﹐不久漸大﹐脹痛不安﹐用鍼挑破﹐泄去毒水﹐太乙膏蓋。如挑破又生者﹐須服解毒瀉脾湯。﹝《正宗》﹞

卷二十七足踝部癆疽門主論

汪省之曰﹕癆疽﹐乃足太陽膀胱經多气少血﹐生於足小指後趺﹐在京骨﹑金門二穴。五七日得膿不多者吉﹐如黑色不潰﹐癢甚者凶。﹝《理例》﹞

卷二十七足踝部婦人腳十指油煎門主論

馮魯瞻曰﹕婦女腳十指如熱油煎者﹐此由榮衛气虛﹐濕毒之气流滯經絡﹐上攻心則心痛﹐下攻腳則腳痛﹐其腳指如焚﹐如香港腳之類。經云熱厥是也。

卷二十七足踝部脫疽門主論

r脫疽p04﹣a41a197。bmpr《靈樞》云﹕發於足指﹐名曰脫癰。其狀赤黑者死﹐不治﹐不赤黑者不死﹐治之不衰﹐急斬之﹐否則死矣。

《鬼遺方》云﹕惇疽發兩足指。五日不穴死﹐四日可刺﹐其色發黑﹐癰不堪﹐未過節者可治。

王肯堂曰﹕足指生疔﹐重者潰而自脫﹐故曰脫疽。或曰惟足大指患之爲脫疽﹐其餘之指患之曰惇疽易治。惟脫疽難治。﹝《準繩》﹞陳遠公曰﹕有足指頭忽先發癢﹐已而作痛﹐指甲黑色﹐第二日足指俱黑﹐三日足面俱黑﹐黑至筋骨卽死。此無名腫毒得之﹐多服春藥﹐乃火熱之毒﹐非足疽可比﹐若足疽止黑左足指也﹐然足疽最凶﹐𨿽不如無名腫毒之橫而速﹐殺人則一也。蓋足爲四餘之末﹐宜毒所不到﹐何以凶惡至此﹐正以毒所不至之處﹐而毒聚不散﹐反出於指甲間﹐則毒盛非常﹐而治之轉不可輕視﹐然則以泄毒之藥治之可乎﹖而誰知不然﹐人身之气盛﹐則周流於上下﹐毒斷不聚於一處﹐惟气血大虧﹐不能徧行經絡﹐而火毒惡邪乃固結於骨節之際﹐足疽之生﹐乃气血之虧﹐不能周致之故﹐然則烏可單泄毒以重傷气血乎﹗必大補气血﹐加泄毒之味﹐則全勝之道也。顧步湯﹕牛膝一兩﹐金釵石斛一兩﹐人參三錢﹐黃一兩﹐當歸一兩﹐金銀花三兩﹐水煎服﹐一劑黑色解﹐二劑疼止﹐三劑痊愈。若已潰爛﹐多服數劑﹐無不愈也。此方以銀花解毒﹐非牛膝﹑石斛不能直達足指﹐非人參﹑歸﹑不能气血周流﹐使气通血活以散毒也。卽無名腫毒﹐此方治之亦效﹐不但治足疽也。世醫有以刀切去足指﹐亦是治法﹐然不若此方補中敗毒﹐起死回生﹐旣無痛楚之傷﹐又有全活之妙也。﹝《冰鑑》﹞陳實功曰﹕夫脫疽者﹐外腐而內壞也﹐此因平昔房術澀精﹐丹石補藥消爍腎水﹐房勞過度﹐气竭精傷而成。手足乃五臟枝榦﹐故凡患此者﹐多生於足。初生如粟﹐一點黃泡﹐其皮猶如煮熟紅棗﹐黑色侵漫相傳﹐五指傳徧﹐上至腳面﹐疼如湯泡火燃﹐其形骨枯筋縱﹐其穢異香難解﹐其命仙方難活﹐血死心敗﹐筋死肝敗﹐肉死脾敗﹐皮死肺敗﹐骨死腎敗﹐死生付於度外。孫眞人曰﹕在肉則割﹐在指則切﹐卽此病也。乘其未及延散時﹐急用頭髮十餘根﹐纏患指本節盡處﹐繞紮十餘轉﹐漸漸緊之﹐毋使毒攻延良肉﹐隨用蟾酥餅放原起粟米頭上﹐加艾灸至肉枯瘡死爲度﹔次日本指盡黑﹐方用利刀尋至本節縫中﹐將患指徐順取下﹐血流不止用金刀如聖散止之﹐余腫以眞君妙貼散敷之﹐次日倘有黑色未盡﹐單用蟾酥錠研末摻之膏蓋﹐黑色自退﹐患上生膿﹐照常法用玉膏生肉護骨完口﹐此爲吉兆。內服滋腎水﹐養气血﹐健脾安神之劑。若內無變證﹐外無混雜﹐此十中可保三四﹐凡治此癥﹐不可一己醫治﹐必與髙明眾議﹐聽患家願情割取﹐方可動手﹐因此證首尾吉凶變駁難定﹐故不可輕易用之。又有形似而來非﹐眞穴而受異﹐治在活法﹐又不可妄行切割也﹐當臨證詳酌之。﹝《正宗》﹞又曰﹕脫疽多生手足﹐初起如粟﹐漸大其色如褐﹐或似棗皮﹐漸黑漸開漸大﹐黑如烏羽﹐不知痛癢﹐熱臭難聞﹐小兒多從積熱積毒﹐大人多因誤服丹石興陽等藥﹐霸阻精道房術所致。古人𨿽有割截之法﹐予見三人﹐俱至七八日而死。

馮魯瞻曰﹕脫疽多因房術﹐虧損腎水﹐鬱怒有傷肝脾﹐地位偏僻﹐藥力罕到﹐气血難達﹐易致筋潰骨脫﹐故猶宜補托气血爲主﹐以脈消息﹐若黑色者不治。﹝《錦囊》﹞竇漢卿曰﹕脫疽乃肺經受熱﹐發於兩手五指頭上﹐七八日不瀉必死﹐四日可刺﹐如發黑﹐癰不甚過節猶可治也。黑甚過節者死﹐𨿽過節猶可治者﹐藥入及之也。其狀因小黯﹐肉中生點子﹐點小者如粟豆大﹐惟大者如梅李﹐或赤或黑﹐乍靑乍白﹐有實核卽根也。不浮腫﹐慘痛應心至骨﹐或身體發熱﹐若不急治﹐毒遂衝上﹐面悉腫泡點紫黑﹐爛壞入心殺人﹐南方人得此﹐名曰榻著毒。卽截去其指﹐恐毒上攻﹐罕有一生﹐十指端忽然策策痛入於心﹐不可忍也﹐向明望者晃晃黃赤﹐或黯靑黑﹐是疽﹐齒間出臭水血者﹐七日亡矣。但濃肉處卽割去﹐用烙鐵烙之﹐令焦如炭﹐亦如治疽之法﹐灸百壯爲佳﹐須頓飲葵根汁﹑靑靛花﹑竹瀝﹑犀角汁﹑枳殼湯﹑消毒飲。若吐膿血不治﹐宜以灰掩膿血上﹐否則毒瓦斯著人﹐亦相染矣。疽害人不旋踵﹐惡風入肌脈﹐初未知覺﹐毒郁旣發﹐若火之烈﹐其上隱小而深﹐實點黑而不明﹐其病應心﹐稍緩則入髒矣。

《心法》曰﹕脫疽多生足指之間﹐手指生者間或有之﹐蓋手足十指﹐乃臟腑枝榦﹐未發疽之先﹐煩躁發熱﹐頗類消渴﹐日久始發此患。初生如粟﹐黃一點﹐皮色紫暗﹐猶如煮熟紅棗﹐黑气漫延﹐腐爛延開﹐五指相傳﹐甚則攻於腳面﹐痛如湯潑火燃﹐其臭气𨿽異香難解﹐皆緣膏粱藥酒﹐及房術丹石熱藥﹐以致陽精煽惑﹐淫火猖狂﹐蘊蓄於臟腑﹐消爍津液而成。斯時血死心敗﹐皮死肺敗﹐筋死肝敗﹐肉死脾敗﹐骨死腎敗﹐此五敗證𨿽遇靈丹亦難獲效。初起宜服解毒濟生湯﹐外用大麥米煮飯﹐拌芙蓉葉﹑菊花葉各五錢敷之止痛﹐消之如不應﹐必施割法﹐須患者情願﹐將死生付之度外﹐不可輕易動手。﹝《金鑑》﹞又曰﹕諸方書論脫疽﹐單生於足大指﹐而別指生者俱是惇疽﹐此非確論。然脫疽偏生於屬足陰經之指者居多﹐學人宜詳審之。

卷二十七足踝部脫疽門主方

陰陽二气丹

治脫疽久服丹石補藥﹐致虧腎水﹐多成口燥嗌漧﹐至飲冰雪不知其冷﹐此孤陽獨旺﹐急宜服此。

元參﹝湯泡去粗皮搗膏﹞麥門冬﹝搗膏﹞天門冬﹝搗膏﹞人中白﹝小兒溺者生用﹞五味子﹝炒研﹞黃柏﹝各一兩﹞靑黛﹝色嬌嫩者﹞枯礬辰砂﹝水飛爲衣﹞澤瀉甘艸﹝各三錢﹞冰片﹝一錢﹞各爲細末。同元參﹑二冬膏子加煉蜜少許﹐再搗千餘下﹐軟硬得中﹐丸如桐子大。每服六十丸﹐童便﹑乳汁各一盅﹐空心送下﹐安睡一時﹐其功如神。

淸神散

治脫疽﹑疔瘡﹑發背﹐毒積甚者﹐腠理發越不盡﹐多致煩躁悶亂﹐睡則譫語﹐嘔吐不食者﹐並宜服之。

甘艸節﹝五錢﹞綠豆粉﹝眞者一兩﹞大朱砂﹝三錢﹞牛黃﹝三分﹞梅花片﹝五分﹞上爲細末。每服一錢﹐淡竹葉燈心湯調服。

雌雄霹靂火

治脫疽及一切發背初起﹐不疼痛者﹐並宜灸之。

艾茸﹝二錢﹞麝香﹝一錢﹞丁香雌黃雄黃﹝各二分﹞將藥研極細﹐搓入艾中﹐作豌豆大丸﹐於患上灸之﹐毋論痛癢﹐以肉焦爲度。如毒已經走散﹐就紅暈盡處排炷灸之﹐痛則至癢﹐癢則至痛爲妙。後仍用提疔麥子貼上膏蓋﹐次服蟾酥丸及解毒濟生湯兼治﹐轉回活色有膿爲妙。

金液戊土丹

治脫疽及疔瘡發背﹐縱食膏粱濃味醇酒﹐又或丹石補藥﹐勉力房勞﹐多致毒積臟腑﹐久則胃汁中幹﹐腎水枯竭﹐不能上制心火﹐以致消渴﹐消中消腎﹐饒飲多幹﹐能食多瘦﹐九竅不通﹐驚悸健忘﹐此證若出﹐後必發疽﹐多難治療﹐宜預服此﹐亦可轉重就輕﹐移深居淺﹐又解五金八石之藥毒。

人中黃烏梅肉胡黃連白茯神五味子﹝各一錢﹞石菖蒲遠志肉明雄黃辰砂硝石﹝各三錢﹞犀牛黃冰片﹝各一錢﹞金箔﹝二十張爲衣﹞各乳細末﹐配準前數﹐共入乳缽內再研千轉﹐於端午七夕﹐或二至二分吉辰﹐在淨室中先將烏梅﹑地黃搗膏極爛和藥﹐漸加煉蜜少許﹐徐徐添搗﹐軟硬得中﹐每藥一兩分作十丸﹐金箔爲衣﹐每服一丸﹐用人乳﹑童便共一大杯化藥﹐隨病上下﹐食前後服之。此藥最解膏粱金石藥毒﹐殺三尸﹐除癆熱﹐極有奇功。又治煩癲﹐主安神志﹐避瘴避瘟﹐及諸邪魅﹐譫語妄想﹐失心喪志者俱效。修合之時﹐服藥之際﹐俱忌婦人僧尼﹐孝服雞犬等見之﹐此藥用蠟封固收藏﹐勿泄藥味﹐愈久愈效。

卷二十七足踝部惇疽門主論

《心法》曰﹕惇疽多生於足指﹐而手指亦間有生者﹐此由膏梁太過則損脾﹐房勞太甚則損腎﹐脾旣損則血生少﹐腎旣傷則精必竭﹐更兼濕熱壅盛而成。初起黃粟小泡﹐痛如湯潑火燃﹐其色紅活﹐腫無黑暈﹐潰破有膿﹐腐無敗色﹐此屬血脈未死之候﹐然此證𨿽無敗色﹐亦由臟腑發出﹐未可視爲小毒也。急宜內服滋陰救燥﹐補血理脾之藥﹐淸心寡欲調理﹐庶無變證。﹝《金鑑》﹞又曰﹕首尾禁用灸法。

卷二十七足踝部靑蛇頭門主論

王肯堂曰﹕靑蛇頭又名指風毒﹐生足大指節上﹐乃毒蛇所處之地﹐人不知覺﹐早起經過﹐染受毒瓦斯﹐故生此毒。初起狀如湯潑火燒﹐痛不可忍﹐內毒滋甚﹐憎寒壯熱﹐四肢酸痛﹐後則肉突出﹐痛如刀割﹐用人龍散敷之﹐肉自縮﹐輕者經旬匝月﹐重者二三月不收功﹐潰敗筋骨﹐多有之矣。﹝《準繩》﹞

卷二十七足踝部靑蛇頭門主方

人龍散

蛇頭肉突出人龍卽蛔虫﹐人吐出者更佳﹐廁中者亦可用﹐一條。

雄黃二錢﹐同搗爛敷肉上﹐實時肉縮進﹐腫消痛止而愈。

卷二十七足踝部厲癰門主論

r厲癰p04﹣a41a198。bmpr王肯堂曰﹕厲癰發於足傍﹐其狀不大。初從小指發﹐急治去之﹔其狀黑者不可消﹐輒益不治﹐百日死。﹝《準繩》﹞《心法》曰﹕《靈樞》云﹕發於足上下﹐名曰四淫﹔發於足傍﹐名曰厲癰。不急治之﹐俱百日死。此二證俱由足三陰經虧損﹐爲疽者重﹐若兼足三陽經濕熱下注而成癰者輕﹐若紅腫疼痛﹐潰後有膿﹐腐脫無黑气侵漫﹐屬濕熱偏勝﹐順證易治。若微紅微腫﹐潰出膿水﹐屬陰气凝結﹐不能化膿﹐險證難治。若黑暗漫腫﹐痛不潰膿﹐煩熱作渴﹐小水淋漓﹐爲陰敗惡證屬逆。四淫無邊沿﹐厲癰類惇疽﹐首尾宜壯脾滋水﹐或可成功﹐若妄用苦寒克伐之藥﹐多致不救。﹝《金鑑》﹞

卷二十七足踝部痼發門主論

陳實功曰﹕痼發乃天時不正之气﹐感而發之﹐非毒內作也。此患多生手足掌心﹐或腰腿臀下伸縮之處﹐漫腫無頭﹐憎寒壯熱﹐四肢沈重﹐煩渴爲甚。初起宜服萬靈丹發汗解表﹐如仍不消者﹐必欲作膿﹐均照癰疽已成治法。﹝《正宗》﹞《心法》曰﹕此證疼如痛風﹐其色淡紅。

卷二十七足踝部臭田螺門主論

陳實功曰﹕臭田螺者﹐乃足陽明胃經﹐濕火攻注﹐多生足指腳丫﹐隨起白斑作爛﹐先癢後痛﹐破流臭水﹐形同螺靨﹐甚者腳面俱腫﹐惡寒發熱﹐先宜甘艸湯洗淨﹐貼蟾酥餅﹐三日三換﹐後用珍珠散豬脊髓調搓膏蓋﹐腫處以眞君妙貼散敷之。﹝《正宗》﹞《心法》曰﹕臭田螺由胃經濕熱下注而生﹐腳丫破爛﹐其患甚小﹐其癢搓之不能住癢﹐必搓至皮爛流鮏臭水覺痛時﹐其癢方止﹐次日依然作癢﹐經年不愈﹐極其纏綿。﹝《金鑑》﹞

卷二十七足踝部臭田螺門主方

驗方甘艸﹑薏苡仁煎湯洗之﹐用黃連膏潤之。

卷二十七足踝部靑蛙毒門主論

申斗垣曰﹕靑蛙毒因著濕鞋潮襪﹐一時不覺﹐日久漸成此毒。狀如靑蛙﹐紅赤者可治﹐紫黑者痛如刀刺﹐經年者難愈。必用乳香血竭膏貼之﹐內服活血祛風之劑。﹝《啟玄》﹞

卷二十七足踝部腳丫毒門主論

r腳丫毒p04﹣a41a199。bmpr申斗垣曰﹕腳丫毒是足經受證﹐足背趺是足三陽經﹐足掌心丫是足三陰經受證﹐當分何經加引經藥以治之。﹝《啟玄》﹞汪省之曰﹕伏鼠疽多生於手足指上丫間﹐在背外歷歷三五疽﹐如球在皮中﹐痛相應者﹐乃伏鼠疽。若不早治﹐毒瓦斯攻心卽死。﹝《理例》﹞

卷二十七足踝部腳丫癢爛門主論

陳實功曰﹕婦人腳丫作癢﹐乃從三陽風濕下流﹐凝結不散﹐故先作癢而後生濕爛﹐又或足底彎曲之處癢濕亦然。﹝《正宗》﹞申斗垣曰﹕腳丫濕爛乃濕熱下注﹐或熱足下水﹐以致腳丫破爛。如平素濕熱盛者﹐聽其淌水﹐不須醫治﹐濕熱由此外泄﹐若驟用燥藥收幹﹐反助濕熱內患也。﹝《啟玄》﹞又曰﹕久雨淹水﹐跣足出入於中﹐腳丫濕爛成瘡﹐疼痛難行﹐先用礬湯洗拭﹐再以密陀僧赤﹐置地下去火毒﹐研極細末摻之﹐次日卽能行走。

胡公弼曰﹕凡腳丫初起小泡﹐作癢潰爛﹐毒水流注之處﹐卽作癢潰爛出水。此乃濕气浸淫之證﹐以神應散治之。﹝《靑囊》﹞

卷二十七足踝部腳丫癢爛門主方

枯礬散

石膏輕粉黃丹﹝各三錢﹞枯白礬﹝五錢﹞研勻﹐溫湯洗淨搽藥﹐其癢卽止。

又方﹝《濟生》﹞五倍子﹝炒枯﹐一兩﹞松香枯白礬水銀鉛﹝各五錢﹐同水銀死﹞雄黃﹝三錢﹞上爲細末。先用荔枝艸煎湯洗過﹐將此藥摻之。

密陀僧散

密陀僧﹝一兩﹞石膏枯白礬﹝各二錢﹞輕粉﹝一錢﹞研細。桐油調搽﹐濕則幹摻。

又方鵝掌皮焙研細末摻之。香油調敷亦良。

又方松蘿茶葉焙研細末﹐摻之。

又方稻艸把燒煙燻之。

又方臭樹花煎湯浸洗。

又方九江礬紙揉軟夾腳丫內。

又方艸紙煤石粉﹝卽婦女勻面撲粉﹐各等分﹞和研細幹摻。

卷二十七足踝部甲疽門主論

r甲疽p04﹣a41a200。bmpr王肯堂曰﹕甲疽嵌甲﹐足三陰經皆起於足指﹐气血沮而不行﹐結於指甲之間﹐能成甲疽。凡以經絡之所流注﹐非特肌肉之病也。或得於剪甲傷肌﹐或得於甲長侵肉﹐或得於履之不適﹐使气血沮遏而不通﹐腐潰爲疽。久則爛指﹐上引於脛膝之間﹐而瘡者自已﹐然病在四末﹐不必治其內﹐惟塗敷滌濯﹐去惡而除穢﹐及適其行履則愈矣。﹝《準繩》﹞又曰﹕按足指在人體最下﹐气血易沮﹐藥力難到﹐虛弱之人﹐小有破損﹐卽成瘡瘍﹐久而不斂﹐況其大者﹐若非大補气血﹐豈能易愈。古云﹕病在四末﹐不必治內﹐非通論也。

竇漢卿曰﹕足三陰經皆起於足﹐气血阻滯不行﹐潰於指甲間﹐或鞋小不適﹐血气阻遏不通﹐腐潰久則浸淫爛指﹐用蔥椒湯浸洗﹐快刀割去甲角﹐入肉處挹幹﹐用白礬燒令沸定﹐爲末敷之﹐濕則再敷﹐數易卽散矣。

陳實功曰﹕甲疽因甲長侵肌﹐或修甲損傷良肉﹐或靴鞋窄小﹐俱能生之。其患肉裹上指甲﹐腫痛異常﹐當以白降丹化去肉﹐珍珠散收口。﹝《正宗》﹞申斗垣曰﹕嵌指卽甲疽﹐非气血不和而生﹐乃因靴鞋短窄或踢蹙﹐故甲內長瘀肉﹐時時流水﹐痛不可忍﹐百治不愈。庸醫誤認指疳﹐上藥罔效﹐須令修腳人修去肉甲﹐再上生肌散﹐自愈。﹝《啟玄》﹞

卷二十七足踝部甲疽門主方

甲疽肉﹐膿血疼痛濃牡蠣生研細末。每服二錢﹐加靑靛少許酒調下。

又方鹽湯燙洗。

嵌甲入肉成疽延爛。﹝《外臺祕要》﹞綠礬﹝五兩﹐燒至汁盡﹐研末﹐色如黃丹﹐收之﹞每以鹽湯洗拭﹐用末濃敷﹐以軟絹纏裹﹐當日卽汁斷瘡幹﹐每日只用一徧﹐鹽水洗淨﹐其痂漧處不須上藥﹐或作白膿﹐卽擦破敷之﹐自愈。

華陀屢效散

橄欖核﹝三个﹐存性﹞黃丹﹝三分﹞砂乳香﹝各一錢﹞輕粉﹝五分﹞研細。香油調搓。

卷二十七足踝部牛程蹇門主論

r牛程蹇p04﹣a41a201。bmpr陳實功曰﹕牛程蹇乃因程途奔走﹐熱腳下水見風﹐以致气滯血枯﹐結成頑硬皮肉﹐榮衛不滋﹐漸生腫痛﹐腫髙突起﹐步履難行﹐久則破裂﹐膿水相流﹐每日溫湯洗淨﹐搽牛角散。又有內膿攻注﹐皮頑難破者﹐以大綫鍼抿頭挑破出膿乃寬。硬皮蹺破者﹐剪而去之﹔肉不生者﹐玉紅膏搽之。肉滿不生皮者﹐生肌散摻之。﹝《正宗》﹞《心法》曰﹕牛程蹇生於足跟及足掌內﹐頑硬腫髙﹐埂起色黃﹐疼痛不能行履﹐此熱腳著冷水﹐或遇寒邪襲於血脈﹐致令气滯血凝而成。初起宜燻烙之法消之﹐久則破裂﹐膿水津流﹐每日米泔水洗淨﹐搽牛角散﹐四圍頑皮浮起﹐剪去換搽玉紅膏﹐珍珠生肌斂口。﹝《金鑑》﹞

卷二十七足踝部牛程蹇門主方

牛角散

﹝《正宗》﹞牛角尖﹝燒灰﹞松香水龍骨輕粉﹝各等分﹞共研細末﹐牛骨髓調搽﹐虛弱者兼服十全大補湯。

又方治腳後跟老皮肉痛起疽﹐破頭成漏﹐久不收口﹐不能著地疼甚者。

用黃蠟﹑松香各一錢許化開﹐卽投入水中取起﹐看漏口大小﹐用藥爲丸﹐塞住漏眼﹐外用棉花裹腳﹐紮住勿動﹐十數日之間﹐漏幹著地演試不痛﹐漸漸行動﹐漏內肉長﹐自將藥頂出﹐功難盡述。

燻法﹝《金鑑》﹞。用瓦盆一个﹐內安新磚﹐磚上安放鴿糞﹐糞上合笊籬﹐以腳踏在笊籬上﹐再以滚水從旁衝入蒸之﹐後漬之﹐冷則易之﹐初起用之可消。

又法新磚燒紅﹐韭菜汁潑之﹐將病足踏於其上蕩之﹐初起自消。

卷二十七足踝部足跟疽門主論

r足跟疽p04﹣a41a202。bmpr王肯堂曰﹕足跟疽又名兔嚙﹐其狀若兔嚙故名。屬足太陽經﹐穴名申脈﹐在足跟骨下﹐此處乃陰陽二蹺發源之所﹐由臟腑積熱所致。其毒深重﹐最忌毒藥敷貼﹐若紫陷麻木﹐神昏脈亂者不治﹐過時潰爛者﹐有妨飲食﹐二便不調﹐或涉房勞﹐怒气迷悶者死。﹝《準繩》﹞薛立齋曰﹕足跟乃督脈發源之所﹐腎經所過之地﹐若飲食起居失宜﹐虧損足三陽經則成瘡矣。若漫腫寒熱﹐或體倦少食﹐屬脾虛下陷也。施治之法﹐滋肝腎﹐扶脾胃爲主。

馮魯瞻曰﹕婦人足跟足指腫痛﹐足心發熱﹐皆因胎產經行﹐失於調攝﹐虧損足三陰虛熱所致。若腫痛或出膿﹐用六味地黃丸爲主﹐佐以八珍湯﹔胃虛懶食﹐佐以六君子湯﹔寒熱內熱﹐佐以逍遙散﹔晡熱益甚﹐頭目不淸﹐佐以補中益气湯﹔凡發熱晡熱內熱﹐自汗盜汗等證﹐皆陰虛假熱也。故丹溪謂火起九泉﹐陰虛之極也。足跟乃督脈發源之所﹐腎經所過之地﹐諸骨承載之本﹐若不求其屬﹐泛用寒涼﹐其爲夭枉者多矣。﹝《錦囊》﹞又曰﹕男酒色過度者﹐多患此證。

汪省之曰﹕嚙疽屬足太陽膀胱經﹐多血少气﹐生於腳跟申脈穴﹐又名足疽。如初起赤腫有頭可刺﹔黃白色膿可治。如初起便破﹐黑爛則凶﹐若不早治﹐令人足落不能生也。﹝《理例》﹞又曰﹕筋疽生兩足後跟昆侖二穴﹐乃足太陽膀胱經﹐多血少气。初起三五日﹐皮如虫蝕﹐過一年有虫內食其骨﹐骨粗膿多時凶﹐落虫如筋﹐頭黃赤色﹐經年不瘥﹐名曰痿漏﹐一名曲疽。如膿水不止﹐名曰冷疽﹐多死。

《心法》曰﹕足跟疽生足跟﹐俗名腳攣根。此因臟腑積熱﹐汗出涉水﹐遠行傷筋而成。初腫紅紫疼痛﹐潰破膿水淋瀝﹐狀如兔咬。經云﹕兔嚙狀如赤豆﹐深可至骨﹐務須急治﹐遲則害人﹐蓋謂毒之深惡也。屬足太陽膀胱經﹐穴名申脈﹐卽陽蹺脈發源之所﹐又乃腎經所過之路﹐瘡口久潰不合﹐陽蹺脈气不能衝發腎气﹐由此漏泄﹐以致患者益虛。初起宜隔蒜片灸之﹐服仙方活命飲加肉桂﹑牛膝﹐潰後宜補中益气湯﹑人參養榮湯﹑桂附地黃丸﹐隨證滋補治之。﹝《金鑑》﹞王海藏曰﹕兔嚙久不收斂﹐用鹽湯洗之﹐白術研末撒之﹐兩日一易﹐謹戒一切勞碌卽效。

澄曰﹕足跟疽多因汗足涉水﹐或遠行有傷筋骨﹐或濕熱流注而生。初起必癢﹐勿視容易﹐可用艾灸﹐或因循十餘日﹐膿血淋漓經年不斂﹐如癢以椒鹽湯洗之。

卷二十七足踝部足跟疽門主方

敷法乳香沒藥海螵蛸赤石脂﹝各等分﹞研細末。用黃蠟化開﹐和勻作餅﹐敷上包紮﹐卽愈。

卷二十七足踝部流水麻根瘡門主論

申斗垣曰﹕流水麻根瘡﹐多生於足後跟下﹐赤爛內有肉絲縷縷如麻根相似﹐故名之。是足太陽膀胱經﹐多血少气﹐又沾房事﹐況在跟下最難收功﹐必去陰染死肉臭气﹐用紅升藥加薴麻根灰幹摻。﹝《啟玄》﹞宜內服腎气丸。

卷二十七足踝部土粟門主論

《心法》曰﹕土粟又名琉璃疽﹐生在足跟之旁﹐形如棗粟﹐亮而色黃﹐腫若琉璃﹐此由行走崎嶇之路﹐勞傷筋骨血脈而成。膿熟鍼之﹐膿少水多者﹐陀僧膏貼之。﹝《金鑑》﹞

卷二十七足踝部足疔怪病門主論

申斗垣曰﹕兩足心凸腫﹐上生黑痘瘡﹐其硬如疔﹐脛骨有碎孔髓流出﹐身發寒戰﹐惟思飲酒﹐此名足疔怪病。乃肝腎二經寒熱毒瓦斯相合而成。﹝《啟玄》﹞

卷二十七足踝部足跟冷疔門主論

《心法》曰﹕冷疔生足跟﹐由濕寒凝結而成。形如棗粟﹐起紫白泡﹐疼痛徹骨﹐漸生黑气﹐腐爛孔深﹐時流血水气穢﹐經久不斂者﹐宜神燈照之。﹝《金鑑》﹞

卷二十七足踝部足跟冷疔門主方

鐵粉散

﹝《金鑑》﹞生鐵粉﹝卽鍼砂﹐如無﹐用黑鉛四兩﹐鐵杓化開﹐傾水中冷定取出﹐又化又傾﹐以盡爲度﹐去水取淨末三錢﹞黃丹﹝水飛﹞輕粉松香﹝各一錢﹞麝香﹝一分﹞各研細末﹐共和一處﹐再研勻。將患處以蔥湯洗去血水腐臭﹐香油調搽患上﹐油紙蓋上綫紮。

卷二十七足踝部雞眼門主論

《心法》曰﹕雞眼本名肉刺﹐生於足指﹐形如雞眼﹐故俗呼之。根陷肉裏﹐頂起硬凸疼痛﹐步履不便﹐此緣纏腳﹐或著窄鞋奔行壓擠﹐皆能生之。宜貼加味太乙膏滋潤之﹐或用紫玉簪根搗爛﹐塗貼油紙蓋之﹐或地骨皮﹑紅花各等分研細﹐香油調敷俱效。﹝《金鑑》﹞

卷二十七足踝部雞眼門主方

紫玉簪膏

五倍子﹝一兩﹞紫玉簪葉﹝二十片﹞乳香沒藥﹝各三錢﹞河豚眼睛﹝三十个﹞血竭兒茶﹝各二錢﹞眞芝麻油﹝半斤﹞東丹﹝四兩﹞先將藥同油熬枯﹐再入乳﹑沒﹑茶﹑竭化盡濾淸﹐復入鍋內熬滚﹐徐徐下丹﹐老嫩得宜攤貼。

又方蜈蚣一條﹐研細末。每用少許﹐以膏蓋之。

雞眼膏

鮮白果外面綠皮不拘多少捶碎﹐桐油熬枯去渣﹐滴水成珠﹐不散爲度。加雄黃少許﹐攪勻收貯﹐先將雞眼熱水泡軟﹐貼一伏時揭下﹐內有紅絲拔出。

又方蜈蚣﹝一條﹞紫艸﹝三錢﹞麻油一兩熬至藥枯去渣﹐入淨鍋內﹐加枯礬一錢﹐東丹一錢﹐熬至滴水不散﹐投白蠟﹑黃蠟各五錢﹐每用少許攤貼。

又方蜈蚣﹝二條﹞白膠香麻油黃蠟﹝各等分﹞先將蜈蚣入油熬枯去渣﹐滴水成珠不散﹐再下膠香﹑黃蠟成膏﹐攤貼。

又方雞胃食指之餘者﹐以石壓之﹐立驗。

金蓮穩步膏

地骨皮鮮紅花﹝各等分﹞杵成膏。敷雞眼疼處卽消。若已割者敷之﹐次日卽痂落。

腳鍼膏

阿魏莪術﹝各三錢﹞三稜﹝二錢﹞麝香﹝五分﹞雞肫皮﹝七个﹐陰漧﹞鱔魚血﹝一杯﹞大黃﹝四兩﹞荸薺﹝連皮陰漧﹐二十四个﹞用麻油一斤﹐先熬羣藥去渣﹐入阿魏熬枯﹐再下鱔血﹐滴水成珠﹐入炒黃丹四兩﹐徐徐投攪成膏﹐冷定下麝末攤貼。

雞眼不可用鐵器割﹐只用磁鋒割﹐則再不生﹐患處用荸薺搗爛敷上﹐絹縛卽愈。

腳上肉刺雞眼﹐止痛。

黃丹朴硝枯礬﹝各等分﹞爲末炒﹐蔥白拌塗之。

雞眼膏

荸薺﹝綫穿陰漧﹞火丹艸﹝陰漧﹞蟾酥蓖麻子桃仁穿山甲三稜紅花莪術天南星﹝各二錢﹞鱔魚血﹝半杯﹐陰榦爲末﹞雞肫皮﹝不見水﹐十个﹞河豚眼﹝陰漧﹐十枚﹞虎耳艸﹝陰漧﹞阿魏﹝各一錢五分﹞麝香﹝三分﹞麻油﹝六兩﹞飛黃丹﹝三兩﹞熬膏。將雞眼修淨攤貼。

又方烏梅肉﹑荔枝肉各等分﹐搗膏貼之﹐自消。

肉刺雞眼﹝《集驗》﹞。蓖麻子爲細末﹐敷上一二時﹐其刺自出﹐痛卽止。

又方蔥根荸薺﹝搗汁一碗﹐煎稠聽用﹞另用松香四兩﹐麻油同煎﹐滴水成珠﹐方入前汁﹐略熬攤膏﹐貼之卽落。

又方﹝《集驗》﹞蜈蚣﹝一條﹞硼砂﹝等分﹞放磁盅內拌勻﹐埋地下七日取出﹐銀簪點上卽脫。

又方玉簪花根搗爛敷。

又方荸薺一个﹐喬麥麵一錢﹐搗敷。一夜除根。

卷二十七足踝部爛皮濕熱門主論

足三陰濕熱﹐腿腳紅腫﹐皮破流脂﹐類乎血瘋﹐浸淫不止﹐癢痛非常﹐當用黃連膏治之。

卷二十七足踝部爛皮濕熱門主方

黃連膏

治爛皮濕熱。先用桐油一斤入鍋﹐熬起白星爲度﹐加黃蠟一兩五錢熔化﹐入研細炒黑大黃末一斤攪勻﹐入冰片二分攤貼。

又方半枝蓮搗爛敷之。

卷二十七足踝部遠行奔走腳上起泡門主論

遠行奔走﹐皆由包腳布縱而不平﹐或釘鞋釘或襪底得汗縱起﹐或鞋大小擠腳﹐皆能起泡﹐亦有傷及良肉﹐潰膿痛者。

又曰﹕行遠路者走十餘里﹐將包腳布從新包紮﹐則不起泡。

卷二十七足踝部遠行奔走腳上起泡門主方

又方飯粘搗敷﹐以紙覆之﹐過夜平復。

又方水調白面敷之。

人走長路緊急﹐被石塊腳底墊腫﹐不能行步﹐痛不可忍者﹐名曰腳墊。﹝《懷徳堂祕錄》﹞。急用舊艸鞋浸尿桶內一夜﹐將新磚燒紅﹐以浸濕艸鞋放磚上﹐隨以腫腳踏上火磚﹐逼尿气入內卽消。若不早治﹐恐潰爛難愈﹐如走長路﹐腳腫疼痛﹐亦用此法立消。

凡久行久立腳心腳痛單方蚯蚓屎水和敷﹐一夕卽愈。

卷二十七足踝部足汗門主方

止腳汗白礬漧葛﹝各五錢﹞煎湯﹐連洗五日﹐其汗自止。

卷二十七足踝部小腳門主方

桑杏湯

桑白皮﹝八錢﹞朴硝﹝一兩﹞乳香杏仁﹝各二錢﹞五大碗水﹐先煎桑﹑杏至三碗﹐再入乳﹑硝封口化盡﹐先燻後洗﹐足大能小﹐其軟如綿。

又方明礬﹝一兩﹞威靈仙川椒鳳仙花玉簪花﹝各三錢﹞皮硝﹝五錢﹞水煎一个時辰﹐先燻後洗。

卷二十八諸風部

自油風﹑痛風起﹐至癜瘋﹑麻瘋止﹐皆匯於此部中﹐以便檢閱參治。

卷二十八諸風部油風門主論

陳實功曰﹕油風是血虛不能隨气榮養肌膚﹐故毛髮根枯﹐脫落成片﹐皮膚光亮﹐癢如虫行﹐此皆風熱乘虛攻注而然﹐治以海艾湯洗之。﹝《正宗》﹞《心法》曰﹕此證毛髮幹焦﹐成片脫落﹐皮紅光亮﹐癢如虫行﹐俗名鬼剃頭。由毛孔開張﹐邪風乘虛襲入﹐以致風盛生燥﹐不能榮養毛髮﹐如耽延年久﹐宜鍼砭其光亮之處出去紫血﹐毛髮庶可復生﹐宜用神應養眞丸﹐以治其本﹐外以海艾湯洗之﹐以治其標。

卷二十八諸風部油風門主方

海艾湯

油風血虛風熱所致﹐皮膚光亮﹐眉髮脫落者。

海艾薄荷本蔓荊子藿香甘松菊花防風荊芥﹝各二錢﹞用水五六碗﹐同藥煎數滚﹐連渣共入敞口缽內﹐先將熱气燻面﹐候湯溫蘸洗之﹐畱藥照前再洗。

油風面上及身上俱有不知痛癢。﹝壯嶽。﹞當歸﹝四兩﹞虱胡麻﹝研碎﹞大生地﹝銅刀切片﹞玉竹﹝各三兩﹞川芎﹝五錢﹞僵蠶﹝炒﹐研﹞白蒺藜﹝炒﹑去刺﹞石菖蒲牡丹皮荊芥防風白芷赤芍藥﹝各一兩﹞上銼片﹐散藥入壇﹐火酒五斤拌勻封壇口。如飲時對陳無灰酒飲﹐服此三料﹐無不痊愈。

神應養眞丸

熟地﹝酒蒸﹑搗膏﹞當歸天麻羌活宣木瓜川芎菟絲餅白芍蜜丸。每服百丸﹐鹽湯或酒服。

卷二十八諸風部痛風門主論

林氏曰﹕或問痛風一證﹐系血虛耶﹖血熱耶﹖熱極生風耶﹖抑風邪客於經絡爲痛耶﹖其證與痛痺同耶﹖異耶﹖其痛流走不定者風耶﹖火耶﹖其痛多在經絡關節之間者﹐筋病耶﹖骨病耶﹖死血爲病耶﹖痛甚於夜﹐而減於晝者﹐何也﹖輕則三日一移動﹐重則七日一移動者﹐何也﹖甚有痛久而傳爲痿痺者﹐又何也﹖答曰﹕痛者气滯血凝﹐經絡爲之阻塞而不通也。風者善行而數變﹐乃流走不定之義也。蓋風寒濕三气客於經絡血脈之中﹐未經疏散﹐則郁久生熱﹐熱極化火﹐而更兼風變﹐其性流走不定﹐伏行於周身經絡血脈之間﹐是爲病原。自後或因營衛之气血﹐偶有阻滯於經絡關節之處﹐則此風熱亦因之停阻﹐欲行不行﹐遂至浮腫而痛﹐屈伸亦爲之不利﹐或兩三日﹐或五七日﹐此處气血已通﹐而別處復有稽畱﹐則痛亦移換。至於衛气晝則行於陽分之表﹐而營气亦易運﹐故痛緩。夜則衛气歸陰﹐營气不行﹐其血脈凝澀而痛甚﹐故此證當責之肝家血少血熱﹐木燥火炎﹐而虛風復從火化也。蓋肝藏血﹐肝主筋﹐凡關節皆經脈之總會﹐血虛旣不能滋養筋脈﹐而風火反因之阻於脈絡﹐於是浮腫面熱﹐浮屬風﹐熱屬火﹐腫爲气血阻礙﹐每逢濕熱盛行則發﹐實非筋骨與死血爲痛也。若云筋骨死血﹐其痛定在一處﹐焉能三日七日移換哉﹖此實肝經無形之風熱爲病﹐蓋風熱屬火﹐所以善走﹐若寒與濕﹐則又當始終痛於一處矣。𨿽云風熱每得暖气而痛緩者﹐則虛火之本固寒﹐其性喜暖﹐再則治病之法﹐用甚寒甚熱之藥﹐當以從治﹐從治不已﹐又當求其屬以衰之﹐從與屬者﹐正熱痺得暖而易散之義也。若痛久則飲食起居必廢﹐精神气血亦必因病而虛﹐所以筋骨無力﹐關節不利﹐而成痿痺也。﹝《活人錄》﹞又曰﹕或問痛風形證與痺無異﹐如何不附於痺証之末﹐而又別立一門也﹖答曰﹕痛痺本乎寒﹐痛風屬乎風﹐血脈得暖則行﹐得寒則凝﹐寒畱脈中﹐久成痛痺。況痺者閉也﹐閉塞不通之義﹐所以始終痛在一處﹐非若風之善行而數變者也。蓋風气勝者爲行痺﹐故痛風者卽痺門之行痺也﹐然其義相似而實不同者﹐乃受病有深淺﹐相沿有新久﹐而病之愈也亦有難易。大約風痛每得之於暑濕盛行之時﹐气血沸騰之際﹐或衣汗衣﹐或臥濕地﹐或汗出迎風﹐或貪涼熟寢於漆器﹑竹席﹑石牀之上﹐致暑熱之气得寒而凝﹐因濕而著﹐遇風而閉﹐由是熱淫所勝反兼風化﹐行於經絡血脈之中﹐移動不定﹐痛止非常﹐非若痺証之爲病深久而難愈也。又曰﹕形神如故﹐飲食如常﹐脈來洪滑浮弦﹐急數有力而痛甚者實也﹔形神萎弱﹐飲食減少﹐其脈虛弦澀數﹐或微弱無神﹐或虛搏空弦﹐酸痛無力﹐二便不調者虛也。又曰﹕治痛風當分別新久虛實﹐及屬風屬火﹐或有濕熱亦能流注經絡關節爲痛﹐新者營衛之气血未虧﹐當以治病爲主﹔若痛久而精神不足者﹐以淸補兼之。濕熱甚者﹐宜燥濕淸熱﹔風火甚者﹐宜滋燥養血﹐大補肝陰。蓋治風先治血﹐血行風自滅﹐或過用風藥及寒燥之劑﹐反有耗血遏火之患矣。

錢靑掄曰﹕痛風者﹐徧身骨節走注疼痛也﹐謂之白虎歷節。風都是血气風濕痰火﹐皆令作痛﹐或勞力寒水相搏﹐或酒色醉臥﹐當風取涼﹐或臥卑濕之地﹐或雨汗濕衣蒸體而成。痛風在上者﹐多屬風﹐在下者多屬濕﹐治當活血疏風﹐消痰去濕﹐羌活湯加減。凡治痛風﹐用蒼術﹑羌活﹑酒芩三味﹐散風行濕之妙藥耳。﹝《經驗》﹞又曰﹕一切痛風肢節痛者﹐痛屬火﹐腫屬濕﹐不可食肉﹐肉屬陽火﹐能助火﹐食則下遺﹑遺溺﹐內生痞塊﹐𨿽油炒炙﹐熱物魚面﹐切宜戒之。所以膏粱之人﹐多食煎炒炙﹐酒肉熱物蒸臟腑﹐故患痛風惡毒癰疽者最多﹐肥人多是濕痰﹐瘦人多是痰火。

周鶴仙曰﹕痛風﹐風入骨中﹐輕則隱隱骨內痛﹐重則徧身骨皆痛也。亦有走來走去﹐在骨節間作痛不可忍者﹐此等病𨿽邪入在骨髓﹐而骨髓屬腎﹐似宜治腎﹐然不可徒治腎也﹐必須治陽明始效﹐陽明經胃經也﹐大腸亦陽明經也﹐論理去陽明之風宜用漧葛﹐去陽明之火宜用石膏﹑知母﹐然邪終在骨髓﹐必須用气分藥提出气分﹐然後以補腎藥補其骨髓﹐始能去病﹐宜用黃湯主之。

經曰﹕風寒濕三气雜至﹐合而爲痺也﹐風气勝者爲行痺﹐﹝行痺者﹐行而不定也﹐今稱爲走注疼痛﹐俗名流火及歷節風﹞。寒气勝者爲痛痺﹐﹝痛痺者﹐疼痛苦楚﹐關節浮腫﹐世稱爲痛風及白虎飛屍。﹞濕气勝者爲著痺。﹝著痺者﹐畱著其處而不移﹐世稱爲麻木不仁﹐或痛著一處﹐始終不移音是也。凡風則陽受之﹐故爲痺﹐行寒則陰受之﹐濕則皮肉筋骨受之﹐故爲痺著而不去﹐皮膚不仁﹐是以痺從風寒濕之所生也。﹞經曰﹕以冬遇此者爲骨痺﹐以春遇此者爲筋痺﹐以夏遇此者爲脈痺﹐以至陰遇此者爲肌痺﹐以秋遇此者爲皮痺。﹝此以所遇之時所客之處命名﹐以時令配五臟所合而言也。至陰者﹐六月也。﹞又曰﹕其入髒者死﹐其畱筋骨間者疼久﹐其畱皮膚間者易已。又曰﹕痛者寒气多也﹐有寒故痛也﹐其不痛不仁者﹐痛久入深﹐榮衛之行澀﹐經絡時疏﹐故不痛﹐皮膚不營﹐故爲不仁。蓋痺在於骨則重﹐在於脈則血凝而不流﹐在於筋則屈不伸﹐在於肉則不仁﹐在皮則寒﹐故此五者則不痛也。凡痺之類﹐逢寒則急﹐熱則縱﹐皆由內虛爲本﹐可以風名﹐不可以作風治也。

《統旨》曰﹕風痺者﹐遊行上下﹐隨其虛邪與血气相搏﹐聚於關節﹑筋脈﹐弛縱而不收也。寒痺者﹐四肢攣痛﹐關節浮腫。濕痺者﹐畱而不移汗多﹐四肢緩弱﹐皮膚不仁﹐精神昏塞。熱痺者﹐臟腑移熱﹐復遇外邪﹐客搏經絡﹐畱而不行﹐陽遭其陰﹐故痺然而悶﹐肌肉熱極﹐體上如鼠走之狀﹐唇口反裂﹐皮膚色變﹐﹝經言止有風寒濕三痺﹐此更有熱者﹐蓋郁久成熱﹐熱在三气之內變生者耳。﹞三气合而爲痺﹐則皮膚頑濃﹐或肌肉酸痛﹐此爲邪中周身﹐搏於血脈﹐積年不已﹐則成癮疹風瘡﹐搔之不痛﹐頭髮脫落﹐治宜疏風涼血﹐總由榮衛捨虛﹐外邪畱居﹐血气凝結而成也。大抵濕多則腫﹐熱多則痛﹐陰虛則脈弦數而重在夜﹐陽虛則脈虛大而重在日。

馮魯瞻曰﹕痺者閉也﹐五臟六腑正气爲邪所閉﹐則痺而不仁﹐痺𨿽有五﹐多由體虛之人﹐腠理空疏﹐爲風寒濕三气侵入於皮脈肌筋骨﹐不能隨時驅散﹐畱滯於內﹐久而爲痺。其爲病也﹐寒多則掣痛﹐風多則引注﹐濕多則重著﹐然風寒濕三气客於經絡﹐爲病不一﹐或爲痛﹐或爲癢﹐或爲麻痺不仁﹐或爲手足緩弱﹐所以然者﹐有新久輕重之分﹐有濕痰死血之異耳。治以攻補兼施﹐而標本兼顧也。薄桂味薄﹐能橫行手臂﹐領南星﹑蒼術羣藥至痛處成功﹐威靈仙治上體痛風﹐漢防己治下體痛風﹐然虛弱人並當以气血藥兼之﹐方能有力營運藥力。

又曰﹕痛風者﹐古名痛痺﹐俗謂之白虎歷節風﹐卽四肢骨節走痛也。夫气行脈外﹐血行脈內﹐晝行陽﹐夜行陰﹐各二十五度﹐得寒則行遲而不及﹐得熱則行速而太過﹐內傷外感則疾作矣。彼痛風者﹐因血受熱已自沸騰﹐或再陟冷﹐受濕取涼﹐熱血得寒污濁凝澀﹐榮衛難行﹐堅牢阻礙﹐邪正交戰﹐所以作痛﹐夜痛甚者﹐行於陰也。治當以辛烈暴悍之劑﹐流散寒濕﹐開郁行气﹐破瘀豁痰﹐舒風和血﹐開發腠理﹐則怫郁開而血行气和自愈。大約有餘則發散攻邪﹐不足則補養气血﹐然亦有數種治法﹐不能無異﹐或因風熱﹐或因痰﹐或因風濕﹐或因血虛﹐若濕痰濁血流注爲病﹐在下焦而道路遠者﹐非烏附气壯者不能行﹐故用爲引經﹐若以爲主治﹐非徒無益也﹐總肢節腫痛﹐因經絡感受風寒﹐郁久成爲濕熱﹐流注肢節之內﹐痛者火也﹐腫者濕也﹐其治宜疏風燥濕﹐佐以調補气血﹐以助藥力營運﹐終以滋養肝腎﹐以壯筋骨堅彊﹐此其治也。然痛要在勢如刀割﹐尙屬邪正相爭之象﹐若至全然不痛﹐則邪正混爲一家﹐相安於無事矣。

《內經》論痺﹐四時之令﹐皆能爲邪﹐五臟之气﹐各能受病﹐六气之中﹐風寒濕居其半﹐所謂雜至與合﹐則知非偏受一气﹐可以致痺。又云﹕風勝﹑寒勝﹑濕勝者﹐則知但分邪有輕重耳﹐皮肉筋骨脈﹐各有五臟之合﹐初病在外﹐多而不去﹐則各因其合而內捨於髒﹐在外者祛之猶易﹐入髒者攻之實難﹐治外者散邪爲亟﹐治髒者養正爲先﹐治行痺者散風爲主﹐禦寒利濕﹐仍不可廢﹐大抵必參以補血之劑﹐蓋治風先治血﹐血行風自滅也。治痛痺者﹐散寒爲主﹐疏風燥濕﹐仍不可缺﹐大抵必參以補火之劑﹐非大辛大溫不能釋其凝寒之害也。治著痺者﹐利濕爲主﹐祛風解寒﹐亦不可缺﹐大抵必參以補脾補气之劑﹐蓋土彊可以勝濕而气足﹐自無頑麻也。病退之後﹐內節欲以保精髓﹐愼寒冷以卻外邪﹐戒酒面以杜濕熱﹐服補養以生气血﹐則病不復發矣。

又曰﹕痺之爲證﹐有筋攣不伸﹐肌肉不仁﹐與風證相似。但風則陽受之﹐痺則陰受之﹐故多重著沈痛﹐其三气之中﹐風气者爲行痺﹐故走而不畱﹐不拘上下左右﹐關節之間流走而痛﹐或三日五日又移一處﹐俗名流火﹐又名白虎風﹐言其往來而痛﹐一如虎咬之狀﹐日輕夜重也。寒气勝者爲痛痺﹐因血脈寒凝﹐痛在一處而不移﹐俗名白虎飛屍。濕气勝者爲著痺﹐上下脈理滯塞不通﹐致令肌肉先麻而後木﹐木而不知痛癢﹐卽所謂不仁﹐經又以所遇之時﹐所客筋骨皮肉脈之處而命名﹐非行痛著之外﹐另有骨筋之諸痺也。崔紫虛曰﹕風寒濕气合而爲痺﹐浮緊兼澀﹐三脈乃憊﹐則緊澀之脈﹐重痛沈著之證﹐皆純陰也﹐當助陽溫散之藥﹐方爲對證。

《靈樞》曰﹕衛气不行則爲麻木。丹溪曰﹕麻是气虛﹐木是濕痰死血。然則曰麻曰木者﹐以不仁中分而爲二也。𨿽然亦有气血俱虛﹐但麻而不木者﹐亦有虛而感濕﹐麻木兼作者﹐又有因虛而感風寒濕三气乘之﹐故周身掣痛﹐麻木並作者﹐古方謂之周痺﹐治法宜先汗而後補也﹐當以類而推治。然麻木者不仁之漸也﹐麻爲木之微﹐木乃麻之甚﹐古方名爲麻痺。《原病式》曰﹕麻者亦猶澀也﹐由水液衰少而燥濕﹐气血壅滯而不得滑澤通行﹐气彊攻衛﹐而爲麻也。俗方治麻多用烏附者﹐令气行之暴甚﹐衝開道路﹐得以通利﹐則中气行而麻自愈矣。然烏附止能溫行﹐更必須兼以補養﹐蓋麻木未有不由於气血兩虛也﹐或謂麻木爲風﹐𨿽三尺之童﹐皆以爲然﹐然如久坐而起﹐亦有麻木﹐假如以繩縛緊﹐釋之亦覺麻木﹐久則自己者﹐此非因風邪﹐乃气不行也﹐故不須治風﹐當補其肺中之气﹐則麻木自去。亦有因陰火乘其陽分﹐火動於中爲麻木者﹐當兼治陰火則愈﹐不必去火﹐補陰而火息也。大抵諸脈有餘痺在表﹐諸脈不足痺在裏。

又曰﹕風者四時八方之气從鼻而入﹐乃天之气也﹐痰者五穀百物之味﹐從口而入﹐脾胃之濕所結﹐乃地之气也。故風勝者先治其風﹐痰勝者先治其痰﹐風與痰相等﹐則治風先治痰﹐此定法也。經云﹕風之傷人也﹐先從皮毛而入﹐次傳肌肉﹐次傳筋脈﹐次傳骨髓﹐故善治者先治皮毛﹐次治肌肉。由此觀之﹐乃從右而漸入於左也。皮毛者﹐右肺主之﹐肌肉者﹐右胃主之﹐筋脈者﹐左肝主之﹐骨髓者﹐左腎主之﹐從外入者轉入轉深﹐故治皮毛﹐治肌肉﹐不使其深入也。又曰﹕濕之傷人也﹐先從足始﹐此則自下而之上﹐無分左右者也。從外入者﹐以漸而驅之於外﹐從下上者﹐以漸而驅之於下﹐此其治也。

十指麻木﹐丹溪曰﹕是乃胃中有濕痰死血﹐宜二陳湯加蒼術﹑白術﹑桃仁﹑紅花﹑附子。

有或腿足或肩背一塊肌肉木者﹐此陽气不足﹐不能周及﹐以致陰寒凝泣也。

身上虛癢者﹐是血不榮於腠理也﹐用四物湯加黃芩煎﹐調浮萍末服之。

卷二十八諸風部痛風門主方

通治痛風主方﹝《活人錄》﹞當歸﹝三錢﹞秦艽﹝二錢﹞防風﹝一錢五分﹞川芎羌活﹝各一錢﹞車前子黃芩枳殼﹝各五分﹞水煎。午後臨睡服。﹝治痛不外乎順气﹐治風必先於涼血﹐气順則血活而脈絡通﹐血涼則火淸而風息﹐痛則不治而自治。如重感風寒﹐使內之濕火郁而不散者﹐加羌活﹑桂枝各五分﹐去黃芩﹑車前﹐服芎蘇散。如外復感暑濕﹐加蒼術一錢五分﹐白術﹑澤瀉﹑黃柏各一錢﹐去川芎﹑黃芩﹑枳殼﹐服勝濕丹。血脈凝閉不通而痛甚者﹐加紅花一錢五分﹐桃仁一錢﹐桂枝五分﹐去黃芩﹑車前﹐服祛風越婢酒及活絡丹。病久血枯者﹐加牛膝一錢五分﹐制首烏二錢﹐服活絡丹﹐或加味史國公藥酒。病久气虛者﹐加白術三錢﹐人參一錢五分﹐減當歸一錢五分﹐去黃芩﹑枳殼﹐服祛風越婢酒﹐兼加味虎潛丸。如勞倦內傷及房勞體虛之人﹐加人參三錢﹐知母一錢五分﹐牛膝一錢﹐去羌活﹑黃芩﹐服滋陰百補丸﹐及滋陰百補酒﹐或加味史國公藥酒。如寒濕風濕之痰﹐其脈濡軟而微滑者﹐加白術一錢五分﹐半夏二錢﹐陳皮﹑蒼術各一錢﹐去當歸﹑黃芩﹑車前﹐服祛風越婢酒﹐或加味史國公藥酒﹐及四妙散﹑活絡丹﹑丸。血虛血熱風熱內盛者﹐服涼血省風藥酒﹐若大便祕結淋利者﹐服搜風順气丸。﹞

痛風藥酒方

﹝錢靑掄﹞。﹝昔竇中書方中年患此﹐四肢不舉者五載﹐累醫罔效﹐偶遇李讓有此祕方﹐修合服之﹐半月身輕自淸﹐病遂除﹐因求此方。《江西淮王傳》﹞鱉甲﹝七輪者醋炙﹞甘菊花﹝淨﹞防風杜仲人參甘枸杞粉丹皮石菖蒲﹝去蘆根﹞秦艽虎骨﹝酒炙﹞川羌活油松節牛蒡子﹝各一兩﹞白術黃遠志﹝去心﹐甘艸汁煮﹞山萸肉桔梗蒼耳子僵蠶白茯苓牛膝川萆石蟹天花粉熟地明天麻白芍白附子獨活天南星﹝薑汁泡﹞荊芥廣陳皮白芷茅蒼術﹝米泔浸炒﹞川芎川當歸﹝各五錢﹞用無灰酒二斗浸之﹐春夏二七﹐秋冬三七﹐封固無泄气。每日空心三次﹐各飲一杯。藥渣焙漧研細﹐好酒和丸如梧桐子大。每服七十丸﹐空心好酒送下。

骨節風疼。﹝《赤水玄珠》﹞大川烏﹝三枚﹐生用﹞全蠍﹝二十一个﹐生用﹞生黑豆﹝二十一粒﹞地龍﹝去泥土﹑酒洗淨﹐五錢﹞上爲末。入麝香一分﹐糯米飯和丸綠豆大﹐每服七丸﹐夜臥酒下微出冷汗﹐一二服便瘥。

五汁膏

﹝抄本。﹞白蘿卜姜蔥韭﹝各五斤﹐搗汁﹞菜子﹝半斤﹐取汁﹞五汁煎成膏﹐滴水成珠﹐外加麻油﹑東丹﹑鍛石收煉﹐如汁多加多﹐汁少加少﹐做膏藥貼﹐不拘久近﹐立時見效。

左經丸﹝《赤水玄珠》﹞治手足不隨﹐筋骨諸痛﹐徧身風瘡。

大艸烏﹝去皮﹑臍﹞木鱉子﹝去殼﹞白膠香五靈脂﹝各三兩五錢﹞斑蝥﹝五枚﹐去頭﹑足﹑翅﹐醋炒﹞上磨細。用生黑豆去皮爲末一升﹐醋和丸如芡實大。每服一丸﹐溫酒磨下﹐治筋骨痛未經鍼刺者﹐三五服見效。﹝此方曾醫一人﹐軟癱風不能行﹐不十日見效﹐大爲奇妙。﹞風气痛肌膚不能近衣被者。﹝《綱目》﹞生薑﹐蔥﹝各半斤﹐搗汁熬稠。﹞加水膠三條切斷﹐投下熔化攪勻﹐敷痛處﹐用桑皮紙大鍼戳眼﹐扯碎粘貼﹐其痛卽止。

又方老姜鳳仙葉川椒末香油共搗擦痛處﹐或鳳仙子煎湯洗﹐亦效。

又方魚膠﹝四兩﹞薑汁﹝一碗﹞同熬膏攤布上貼痛處﹐卽止。

痛風徧身骨節走痛。

油松節晚蠶砂浸酒煮飲﹐每日常服。

風濕臂痛。

秦艽﹝一錢﹞全當歸防風﹝各二錢﹞艸木瓜海風藤白茄根﹝各三錢﹞麻黃﹝五錢﹞酒二斤﹐砂鍋內煎四五滚﹐在臂上燻洗﹐每日二次﹐不可忽略。﹝錢靑掄云﹕家慈嘗患此證﹐視試立效﹐後治他人﹐無不附應。﹞又方白鳳仙花浸燒酒飲亦效。

周鶴仙黃湯

嫩黃﹝三兩﹞白術﹝二兩﹞生地黃元參﹝各一兩﹞甘菊花﹝五錢﹞水煎服。服一劑少止痛﹐二劑痛除﹐三劑痊愈﹐加防風一兩更妙。

風痰麻木風濕藥酒

﹝江仍度﹞大生地﹝十兩﹞酸棗仁﹝炒﹞當歸身海桐皮羌活川萆﹝風濕加此味﹐各二兩﹞地骨皮川牛膝﹝各一兩五錢﹞桂枝甘艸﹝各五錢﹞火酒二十斤﹐窨七日後卽可服。每飲二三小杯﹐不宜過多﹐久服壯筋骨﹐健步履﹐並治筋骨疼痛。

萬應膏

﹝江仍度。﹞淨松香﹝十斤﹞生大黃黃柏甘艸苦參﹝各二兩﹞蒼術﹝一兩﹞生薑汁蔥汁﹝各二斤﹞共入鍋內熬化﹐升盡水气濾淸﹐復入淨鍋內﹐入眞麻油三斤﹐熬至滴水不散﹐卽火候已到﹐用棍攪勻。預將缸一隻﹐貯水大半缸﹐將水把缸周遭潑濕﹐以免膏藥沾在缸上﹐貯水已畢﹐卽將麻布一方﹐將膏過入缸內﹐略溫復取起﹐以手捏去水頭﹐再入鍋內化開﹐加去油乳香﹑沒藥各六兩﹐黃蠟八兩﹐熬化攪勻撤去火﹐用篩加研細百艸霜四五兩﹐旋入旋攪﹐又以麻布過入水內﹐捏成團﹐平日俱浸水中﹐用若干只取若干﹐頓化攤貼﹐一切痛風濕痺﹐麻木痛楚﹐筋骨疼痛如神。如膏老量加麻油化勻攤用可也。

除濕固本膏

﹝袁鼎臣賣三兩一張﹞。貼一切風濕﹐筋骨疼痛﹐立刻止痛。

人參﹝另研﹞大熟地黃五加皮﹝去粗皮﹐各五錢﹞大附子﹝去皮﹑臍﹞當歸川續斷川牛膝尺桂﹝如無﹐濃桂代﹐各三錢﹞杏仁﹝去皮﹑尖﹞白芷﹝去梢﹐各一錢五分﹞上藥同麻油一斤﹐熬至藥枯﹐濾淸去渣﹐將油復入淨鍋內﹐入人參末文火熬至滴水成珠不散﹐入炒鍋飛黃丹七兩收之﹐傾入水內﹐拔去火毒﹐瓷罐密貯﹐臨用攤貼。

臨河風气藥酒

當歸身﹝一兩五錢﹞白芍藥薏苡仁生地﹝各一兩﹞香附杜仲﹝各八錢﹞虎骨﹝酥炙﹞秦艽﹝各六錢﹞眞川芎﹝七錢﹞川續斷羌活五加皮﹝各五錢﹞上用頭生酒三十斤﹐封固煮三炷香﹐放土地上退火气一七﹐每晚溫飲一杯。

紫金錠

治周身風濕﹐筋骨疼痛﹐三服痊愈。

罌粟殼﹝淨末﹐六兩﹞鬧陽花﹝火酒拌﹐曬漧﹞麻黃﹝去節炒﹐各四兩﹞自然銅﹝﹐一兩五錢﹞寒水石﹝﹐一兩﹞艸烏﹝黑豆同煮﹐去豆﹞乳香﹝去油﹞全蠍﹝水洗焙漧﹞川芎當歸白芷甘艸﹝各五錢﹞上爲細末﹐瓷瓶密貯﹐或用陳老米糊和搗爲餅﹐重二三錢陰漧密貯﹐每用量人老弱壯實﹐用酒磨化三四五分爲率﹐熱酒和服﹐取汗避風要緊。

走注風毒疼痛﹐小芥子研末﹐和雞子淸調敷。

諸般皮裏痛何首烏末用生薑汁調成膏﹐敷痛處﹐以帛裹用﹐火烘鞋底熨之。

太乙神鍼

《﹝集驗》﹞治一切痛風寒濕﹐筋骨疼痛。

人參麝香﹝各四兩﹞山羊血﹝二兩﹞廣三七﹝八兩﹞千年健肉桂乳香蒼術小茴香鉆地風眞川椒沒藥﹝各一斤﹞防風蘄艾﹝各四斤﹞穿山甲﹝八兩﹞共爲細末。用棉紙一層﹐髙方紙二層﹐寬裁一尺二寸五分﹐長裁一尺二寸﹐將藥薄薄鋪勻在上﹐一鍼約用藥七八錢﹐緊捲如花爆式﹐務要緊實﹐兩頭用紙封固﹐外用印花布包﹐面亦要整齊好看。用時將鍼以火著﹐或按穴道﹐或在痛處﹐下襯以方寸新紅布數層﹐將鍼按上﹐若火旺布薄覺疼﹐可加墊布數層﹐但鍼必須三四枝點著﹐一鍼熄﹐又換一鍼﹐連進七鍼﹐無不立愈。近日亦有用粗紙襯患上鍼者亦效。

但襯紙襯布﹐俱要墊得平穩﹐若墊得有皺折﹐便要走泄火气﹐至傷良肉﹐起泡成灸瘡矣。臍間少腹非多襯紅布不可輕試﹐若襯得不濃﹐怕灸瘡潰爛誤事。﹝太乙神鍼其功甚巨﹐極有奇驗﹐只恐施之不善﹐適足誤事。澄曾見用此鍼隔皮袍鍼左臂麻木者﹐孰知持鍼重按﹐而皮袍袖口折疊﹐火气蒸傷臂肉成瘡爲害﹐六十餘日始愈﹐此其小誤也。又見一張姓婦﹐年三十餘﹐患腹痛服理中湯未愈﹐一醫用太乙神鍼鍼臍下丹田﹐一鍼其痛稍止﹐次日又鍼﹐而其腹痛更甚﹐豈知婦女皮膚被藥鍼火气走散﹐灸瘡大作﹐潰爛鐘口一塊﹐洞腹透腸﹐無法補救而死。嗟乎﹗腹痛未必卽亡﹐而醫之用鍼不善﹐致戕其生﹐豈可歸咎於太乙神鍼乎﹗故不得不詳述其誤﹐以誡後之用此鍼者畱意焉。﹞

卷二十八諸風部瘍風門主論

王肯堂曰﹕瘍風乃風邪積熱居於肺腑﹐久而不散﹐流溢皮膚﹐令人頸邊胸前腋下﹐自然斑駁點點相連﹐其色微白而圓﹐亦有紫色者﹐亦無痛癢﹐凡此皆風之與熱伏於肌腠之間﹐气血不和﹐乃生此疾也。﹝《準繩》﹞

卷二十八諸風部紫白癜瘋門主論

r紫白癜瘋p04﹣a41a203。bmpr陳實功曰﹕紫白癜瘋﹐乃是一體而分兩種也。紫因血滯﹐白因气滯﹐總因熱體風濕所侵﹐凝滯毛孔﹐气血不行所致。此皆從外來而成者﹐初起以萬靈丹發汗散之。﹝《正宗》﹞

卷二十八諸風部紫白癜瘋門主方

白癜瘋酒

苦參﹝五斤﹞露蜂房﹝五兩﹞刺皮﹝一个﹞上藥咀片﹐水三斗煮一斗﹐去渣用汁﹐細酒曲五斤﹐炊黍米三斗﹐作飯拌曲﹐同藥汁﹐如釀酒法﹐酒成搾去糟﹐食前溫服一二杯。

三味黃丸﹝張仲景。﹞黃﹝三兩﹞蒼耳子﹝一兩﹞防風﹝三錢﹞水法疊丸﹐米飲送下三錢。

手上白癜瘋鳳仙花一棵﹐帶泥入砂銚內煮滚洗之。

紫白癜風汗斑。﹝張仲景。﹞硫黃密陀僧﹝各一錢﹞白砒﹝六分﹞研細﹐陳醋調擦。

又方白附子﹑硫黃各等分﹐研細﹐薑汁調勻﹐茄蒂蘸擦。

肥皂方白芷山柰皂角甘松﹝各二錢﹞白附子潮腦楮實子綠豆粉密陀僧﹝各一錢﹞研細﹐用去淨皮弦肥皂一斤﹐捶勻擦洗。

又方白砒﹝二錢﹞川貝母白芷﹝各五分﹞雄黃﹝一錢﹞白附子﹝一錢五分﹞研細﹐烏雞蛋調搓。

白癜瘋。﹝孫眞人。﹞硫黃﹑明礬各等分﹐研細末敷之。

癜風。﹝李時珍。﹞茄子蒂蘸硫黃末擦之﹐取其能散血﹐白癜用白茄蒂﹐紫癜用紫茄蒂﹐各從其類也。

紫雲瘋紫背浮萍陰漧一兩﹐硫黃五分﹐研細﹐麻油調搓。

卷二十八諸風部大麻瘋門主論

r大麻瘋p04﹣a41a204。bmpr陳實功曰﹕大麻瘋乃天地間異證也﹐總之驟被暴曬﹐霧露風雨之气所侵﹐或房欲後體虛爲風邪所襲﹐或露臥當風﹐久臥濕地﹐總由風濕相乘﹐气血凝滯﹐表裏不和﹐臟腑痞塞﹐陽火所變﹐此其根蒂也。其患先從麻木不仁﹐次發紅斑﹐久則破爛浮腫無膿﹐治法初宜發汗﹐久當培助气血。﹝《正宗》﹞又曰﹕皮死麻木不仁﹐肉死刀割不痛﹐血死破爛流水﹐筋死指節脫落﹐骨死鼻梁崩塌﹐此爲五不治。

又曰﹕心受之先損於目﹐肝受之面發紫泡﹐脾受之徧身如癬﹐肺受之眉毛先脫﹐腎受之足底先穿﹐此爲五敗證﹐不治。

又曰﹕治之當戒房事﹐濃味動風等物。

《脈訣》曰﹕脈洪大者生﹐沈細者死。

汪省之曰﹕大麻瘋有三因﹕一曰風毒﹐二曰濕毒﹐三曰傳染。﹝《理例》﹞訣云﹕治風先治气﹐气足風自除﹐治風先治血﹐血足風自減。故當分气血二治﹐有養气養血之別﹐故治風之要﹐莫穩於益气活血爲主。

蔣示吉曰﹕眉落眼盲﹐唇翻聲噎﹐皆爲難治。所以然者﹐由邪正交攻﹐气血沸騰﹐而濕痰死血充滿於經絡之中﹐熱勝則肉腐﹐故生虫生瘡﹐痛癢麻木也。治法內通臟腑﹐外發經絡﹐養榮益衛﹐補正逐邪﹐大劑峻補久服﹐而虫瘡痛癢麻木俱自愈矣。﹝《說約》﹞馮魯瞻曰﹕經文治法﹐有發汗與刺血二法﹐汗出以泄榮衛之怫熱﹐刺腫以惡血之畱蓄。子和曰﹕一汗抵千鍼﹐蓋以刺血不如汗之周徧也﹐尢宜助胃气以固根本﹐實衛气養榮血以繼之。蓋原其本﹐皆由嗜欲勞動气血﹐不避邪風冷濕﹐使濕气與胃气相干而致﹐是正虛爲本﹐而濕熱是標也。𨿽曰是風﹐不可純作風治。﹝《錦囊》﹞林氏曰﹕或問何爲癘風﹖何經受病﹖何故多死而少生﹖答曰﹕癘者厲也﹐卽陰陽乖戾之气﹐俗稱大麻風者是也。此气乃天地間陰霾濕熱賊風﹐不正之气﹐若入肺家﹐元气先虧﹐則鼻竅易於觸受﹐而皮毛腠理因之不密﹐倘然早起晏眠﹐宵行露宿﹐則毒瓦斯先由鼻入﹐而陽明獨受其邪﹐蓋鼻爲肺之竅﹐而手足陽明經之絡﹐起於鼻之交中﹐故人在气交之中﹐而鼻爲肺與腸胃出納升降之門戶﹐一受風邪﹐則鼻塞息粗﹐打嚏流涕﹐眉稜酸痛﹐是其徵也。所以毒厲之气﹐由鼻而直入陽明之絡﹐先則眉癢而漸脫落﹐兩顴紅潤浮腫而癢﹐漸至兩臂皮粗毛落﹐甚而通身肌膚淫淫作癢難忍﹐其毒深入血脈之中﹐則濕熱蘊積生虫﹐侵蝕臟腑﹐治蛀肌肉﹐久久精神枯涸﹐諸虫聚食﹐傳爲癆瘵而死。﹝《活人錄》﹞又曰﹕或問𨿽爲乖戾之气潛伏脈絡之中﹐若以淸散疏解之藥治之﹐自當速愈﹐何至生虫﹐沿蛀皮膚﹐臟腑敗壞﹐腐爛而死也﹖答曰﹕經云﹕大風苛毒﹐虛邪賊風﹐皆陰閉濕熱鬱蒸之气所化﹐其性本熱﹐及至陽明﹐又兩陽合明﹐乃多气多血之府﹐由是气溫血熱﹐最易生虫﹐虫多蔓延﹐尢難緩治。病者先失於不覺不知﹐繼則誤於緩視而毒深﹐再則不得其法而無效﹐遂至於敗壞而死﹐非厲風卽可以殺人也﹐患者愼之。

又曰﹕此證須在一月之內﹐速爲淸散﹐可保無恙。其精神气血未衰﹐六脈洪大而實﹐或洪數有力者﹐用汗吐下三法分表裏攻逐之﹐使毒瓦斯不得稽畱而速化﹐繼服淸熱解毒﹐涼血補血之劑﹐禁用辛燥之藥﹐及耗津精血液﹐而助酷烈之勢﹐但患者必須淸心寡欲﹐遠色忌口﹐方爲有益。

馮魯瞻曰﹕大風病﹐是受天地間殺物之風﹐古人謂之癘風者﹐以其酷裂暴悍耳。

須分在上在下﹐在上者以醉仙散取臭涎惡血於齒縫中出﹐在下者以通天再造散取惡物陳虫於穀道中出﹐所出𨿽有上下道路之殊﹐然皆不外乎手足陽明二經﹐蓋腸胃爲市﹐無物不受﹐脾肺二經之腑﹐脾主肌肉﹐肺主皮毛﹐乃腑病及於髒也。治此病者﹐須看其疙瘩與瘡﹐若上先見﹐在上體多者﹐病在上也﹔下先見﹐在下體多者﹐病在下也﹔上下同得者﹐在上復在下也。胃與大腸﹐無物不受﹐此風之入人也﹐气受之則在上多﹐血受之則在下多﹐气血俱受者甚重﹐是非醫者神手﹐病者鐵心﹐罕有得愈﹐若從上或從下以漸而來者﹐皆爲可治﹐但人易緩忽﹐不能斷味絕色﹐則難免再發﹐再發則終不救矣。

又曰﹕風起於八方﹐應其時則物生﹐違其時則物殺﹐凡人中气不足如持虛受物﹐乃感受此殺物之气﹐郁而成濕﹐久而成熱﹐气濁血污﹐歷傳臟腑﹐生虫潰肌﹐流行爲害﹐虫食心則足底穿﹐膝腫﹐食肝則眉落﹐食肺則鼻崩聲啞﹐食腎則耳鳴啾啾﹐耳弦生瘡﹐或痺或痛﹐如鍼刺狀﹐食身則皮癢如虫行﹐自頭而來爲順風﹐自足心起者爲逆風﹐總由濕熱之毒﹐流結而成也。先以再造散下之﹐稀粥調理﹐勿妄動作勞﹐後以醉仙散取臭涎惡血於齒縫中出﹐或吐或利﹐以泄越其邪﹐面黑漸白而安。

又曰﹕大風證者﹐所因不一﹐或色欲當風﹐或醉臥濕地﹐或乘熱脫衣﹐或汗出入水﹐或空心饑餓﹐山行感山嵐瘴气﹐或勞役奔走﹐途中冒寒雨陰露﹐皆由內傷形體﹐不知避忌﹐外感風濕毒瓦斯﹐入於皮毛血脈肌肉筋骨之間﹐當時失於驅散﹐停積旣久﹐以致榮衛不行﹐內外燻蒸﹐內則生虫﹐外則生瘡﹐臟腑經絡皆受患矣。眉毛先落者﹐毒在肺﹔面發紫泡者﹐毒在肝﹔腳底先痛或穿者﹐毒在腎﹔徧身如癬者﹐毒在脾﹔目先損者﹐毒在心﹐此五臟受病之重者也。古人謂大風疾三因五死。三因者﹕一曰風毒﹐二曰濕毒﹐三曰傳染。五死者﹕一曰皮死﹐麻木不仁﹔二曰脈死﹐血潰成膿﹔三曰肉死﹐割切不痛﹔四曰筋死﹐手足緩縱﹔五曰骨死﹐鼻梁崩塌﹔與夫眉落眼盲﹐唇翻聲噎﹐皆爲難治。所以然者﹐由邪正交攻﹐气血沸騰﹐而濕痰死血充滿於經絡之中﹐熱勝則肉腐﹐故生虫生瘡﹐痛癢麻木也﹐治法內通臟腑﹐外發經絡﹐養榮益衛﹐補正逐邪﹐大劑峻服久服﹐而虫瘡痛癢麻木自愈。亦須首尾斷酒戒色﹐忌食發風動气﹐葷腥鹽醬﹐炙生冷之物﹐淸心寡欲﹐方保無虞。

又曰﹕癘瘍所患﹐非止一臟﹐然其气血無有弗傷﹐兼證無有弗雜﹐況積歲而發現於外﹐須分經絡之上下﹐病勢之虛實﹐不可槪施攻毒之藥。當先助胃壯气﹐使根本堅固而後治其瘡﹐蓋病有變有類之不同﹐而治法有汗有下﹐有砭刺攻補之不一﹐兼證當審輕重﹐變證當察後先﹐類證當詳眞僞﹐而汗下砭刺攻補之法﹐又當量其人之虛實﹐究其病之源委而施治焉。蓋虛者﹐正气虛也﹔實者﹐病气實也。再造散治其病在陰者﹐用皂角刺直達病所﹐出風毒於榮血中﹐肝主血﹐惡血畱止﹐屬肝也﹔且虫亦生於厥陰﹐風木所化﹐用此以治其髒气殺虫爲主﹐白醜者專入胃與大腸﹐旣走下焦血分﹐復去气中濕熱﹐追虫取積﹐從大小便而利出之﹐郁金者因性輕揚﹐善治郁遏气血之凝滯﹐因味苦辛﹐善消陽毒積熱之亢炎﹐以大黃引入腸胃榮血之分﹐利出瘀血虫物。醉仙散治其病在陽者﹐用鼠粘子解散陽明風毒﹐徧身惡瘡﹐胡麻逐諸風潤皮膚﹐蒺藜散惡血而淸胃﹐通鼻气而祛風﹐防風爲諸風之總司﹐栝蔞根解煩熱之要領﹐枸杞潤腎燥而祛風﹐蔓荊散風淫而明目﹐苦參專攻濕熱﹐掃除潰瘍﹐以祛赤癩落眉之毒﹐八者祛風散毒﹐上下內外周而至矣。

又曰﹕風有三十六證﹐而厲風爲最酷﹐感之難免於死者﹐以其更多不守禁忌也。經曰﹕脈風盛爲癘﹐癘者惡也。脈主血﹐血熱而殺厲之气襲之﹐則血脈凝泣﹐衛气不行﹐其气不淸﹐鼻爲呼吸之所要﹐宗气由之出入也。今營運之气不能上升爲用﹐故鼻柱腐壞﹐肌肉潰瘍也。

又曰﹕一貧婦因無膏粱濃味﹐故服醉仙散外﹐又服加減四物湯百餘劑﹐半年之間﹐月經行而風證亦愈﹐故貴薄滋味也。

《風論》曰﹕風气與太陽俱入行諸兪﹐散於分肉之間﹐與衛气相干﹐其道不利﹐故使肌肉憤而有瘍﹐衛气有所凝而不行﹐故其肉有不行也。癘者﹐有營气熱﹐其气不淸﹐故使鼻柱壞而色敗﹐皮膚瘍潰﹐風寒客於脈而不去﹐名曰癘風﹐或名曰寒熱。

《長刺節論》曰﹕病大風骨節重﹐須眉墮﹐名曰大風﹐刺肌肉爲故汗出百日﹐刺骨髓汗出百日﹐凡二百日須眉生而止鍼。癘風者﹐素刺其腫上已﹐刺以銳鍼﹐鍼其處﹐按出其惡气﹐腫盡乃止﹐常食方食﹐無食他食。

《脈要精微論》曰﹕脈風成爲癘。

張景嶽曰﹕癘風卽大風也﹐又謂之癩風﹐俗又名爲大麻風。此病𨿽名爲風﹐而實非外感之風也﹐實以天地間陰癘濁惡之邪﹐或受風木之化﹐而風熱化虫﹐或受濕毒於皮毛﹐而後及營衛﹐或犯不潔﹐或因傳染﹐皆得生虫﹐蓋虫者厥陰主之﹐厥陰爲風木﹐主生五虫也。虫之生也﹐初不爲意﹐而漸久漸多﹐遂致不可解救﹐誠最惡最危最醜證也。又《千金》云﹕自作不仁極惡之孽也﹐所以最爲難治。觀孫眞人云﹕嘗治數百人﹐終無一人免於死者﹐蓋無一人能守禁忌故耳﹐惟一婦人病愈後﹐又服加減四物湯百餘劑﹐半年之上﹐方得經行﹐十分痊愈。又丹溪治五人﹐亦惟一婦人得免﹐以其貧甚且寡﹐無物可喫也。外三四人者﹐越二三年皆復作而死。由此觀之﹐可見此證非得出奇祕方﹐鮮能取效﹐故予逢此證﹐不敢彊以爲知而妄施治療﹐亦不敢彊言治法﹐以惑後人﹐至若古人論治之法﹐亦甚詳悉﹐用之得宜﹐𨿽病根未必可拔﹐而延保餘年﹐夭枉自亦可免﹐由是求徧諸說﹐則惟薛立齋《癘瘍機要》論列已全﹐今擇其要並諸論之得理者﹐以爲證治綱領。

《耆婆惡病論》曰﹕疾風有四百四種﹐總而言之﹐不出五種﹐卽是五風﹕一曰黃風﹐二曰靑風﹐三曰白風﹐四曰赤風﹐五曰黑風﹐其風合五臟﹐故曰五風。五風生五虫﹐黃風生黃虫﹐靑風生靑虫﹐白風生白虫﹐赤風生赤虫﹐黑風生黑虫﹐食人五臟。若食人脾﹐語變聲散﹔食人肝﹐眉睫墮落﹔食人心﹐徧身生瘡﹔食人肺﹐鼻柱崩倒﹐鼻生息肉﹔食人腎﹐耳鳴啾啾﹐或如車行雷鼓之聲﹔若食人皮﹐皮膚頑痺﹔食人筋﹐肢節墮落。五風合五臟﹐虫生致多﹐入於骨髓﹐往來無礙壞於人身﹐名曰疾風。

疾風者﹐是癘風之根本也。病之初起﹐或如鍼錐所刺﹐名曰刺風﹔或如虫走﹐名曰遊風﹔徧身掣動﹐名曰風﹔不覺痛癢﹐名曰頑風﹔肉起如桃李小棗核﹐從頭面起者﹐名曰順風﹔從兩腳起者﹐名曰逆風﹔如連錢團圓﹐赤白靑烏斑駁﹐名曰KT風。或徧體生瘡﹐或如魚鱗﹐或如楡莢﹐或癢或痛﹐黃汁流出﹐肢節壞爛﹐爲膿爲血﹐或不痛不癢﹐或起或滅﹐靑黃赤白黑﹐變易不定﹐病起之由﹐皆因冷熱不調﹐流於五臟﹐通徹骨髓﹐用力過度﹐飲食雜穢﹐房室不節﹐虛勞轉極﹐汗流徧體﹐因玆積熱於五臟﹐致生多虫﹐食人五臟﹐骨髓﹑皮肉﹑筋節久久敗壞﹐名曰癘風﹐惟見黑虫者﹐最爲難治﹐人得此疾﹐速宜棄家室財物﹐離妻外家﹐入山靜養﹐治無有不瘥。

徐東臯曰﹕經云﹕汗之則瘡已﹐況癩之爲風﹐尢瘡之最惡者﹐故曰癘風。諸瘡熱久﹐熱則生風﹐且癘風尢染肅殺之气而成者﹐若非汗法﹐何以去其風毒﹖所以汗之一法﹐乃治癘之最要者﹐其餘諸方﹐次第用之。

又曰﹕凡患人身上癢甚﹐蓋以風邪气郁﹐血不榮敷而然﹐宜四物湯加黃芩﹑白芷﹐調浮萍末服﹐發汗自愈。

張子和曰﹕一汗抵千鍼﹐蓋砭血不如發汗之周徧也﹐然發汗卽出血﹐出血卽發汗﹐二者一律。

沈紫亮曰﹕夫人之生也﹐稟天地之陰陽﹐父精母血而成形體﹐外毫竅﹐五內腑﹐周身百骸﹐十四經絡﹐合於天地同參。故曰﹕天乃一大天﹐人乃一小天﹐然天有晴明昧晦﹐風寒暑濕燥火之气。而人亦有气血盛衰﹐喜怒哀樂之情﹐是故君子調飲食而愼房勞﹐節喜怒而善攝養﹐無七情之內傷﹐避風寒﹐畏暑濕﹐忌燥火﹐無六淫之外感﹐則病無從而生﹐是無夭折之患。《上古天眞論》曰﹕上工治未病。愚意非工之能﹐乃人自治耳。如稍不知節﹐縱欲縱食﹐任喜任怒﹐致七情偏勝﹐气血不和﹐六淫易入﹐百病生焉。卽如大麻瘋一證﹐大小輕重﹐計有三十六種﹐證最酷烈﹐最爲劇惡﹐而感之者﹐變形易質﹐眉髮脫而手足痿﹐肌肉潰爛﹐十指墮落﹐膿穢淋漓﹐臭惡難聞﹐人皆怨而避之﹐可不愼哉﹗前之先哲﹐論此証之由有五﹕一曰風水陰陽所損﹐二曰源流傳染所因﹐三曰气穢毒注所犯﹐四曰保養失度所致﹐五曰感冒積郁所生﹐此言其大略耳。然麻瘋之始由﹐各有不同﹐有壯年而發者﹐有十四五歲而發者﹐有四五歲而發者﹐所感有殊﹐其壯年而發者﹐因不能節欲﹐致喪腎元﹐精液枯涸﹐腠理不密﹐易感寒濕之邪﹐積久不去﹐況水衰不能生木﹐則肝虛易動而風生﹐且風數動易變﹐與濕相搏﹐遂化爲熱﹐又不能驅之補之﹐則根堅蒂固﹐日甚一日﹐風引濕熱之毒攻之肌肉皮毛﹐壅遏於肌肉經絡之間﹐則气血不行﹐初或頭面手足有一點麻木不仁﹐如病者之家﹐明其爲惡候﹐卽延醫而調治之﹐明察其得病之淺深﹐風濕之輕重﹐刺制不得散漫﹐速爲順气疏風﹐燥濕舒筋﹐健脾補血﹐則气血和而風濕去矣。

如病者因其所患甚微﹐不以爲意而醫者又不明其証之暴烈﹐然不覺﹐妄投補瀉﹐致風濕之毒徧流身體﹐遂致眼反唇翻﹐眉脫髮落﹐手足痿痺﹐十指墮折﹐肌肉潰爛﹐斯時也𨿽有軒岐再世﹐盧扁復生﹐何能施其術哉﹖可不痛乎﹗其十四五歲而發者﹐元陽未充﹐天癸未至﹐腎元何由而傷﹐蓋此非壯年而論﹐緣先天不足﹐气血俱虧﹐膚腠虛疏﹐爲父母者﹐不明其本源﹐失於護育﹐致感寒濕之邪入於筋骨﹐復受虛風搏結而成﹐其發之速﹐其徧之易﹐非壯年可比﹐百不能全四五﹐何也﹖因其筋骨未堅﹐肌肉脆嫩﹐毒易攻耳。其四五歲而發者﹐尢甚於此﹐蓋人稟父精母血﹐得成一點眞元﹐然後生兩腎﹐而腎生肝﹐肝生心﹐心生脾﹐脾生肺﹐五臟成而六腑就﹐百骸備而皮肉生﹐完形全體而後生育﹐此證緣父母交媾之前﹐先有濕證﹐所懷之胎﹐豈無是疾﹐旣生之後﹐日積月累﹐徧溢周身﹐復感風邪﹐濕遇風而化熱﹐燻蒸血脈肌肉﹐遂發此證﹐故一發卽徧﹐隨成壞證﹐百不一救﹐皆由父母之故也。然麻瘋以前諸家各論﹐只言其風﹐不及其濕﹐因不能明其病之本源﹐亦非確論。且風屬木肝也﹐而肝主筋﹐若無濕以兼之﹐甚則成癱瘓﹐半身不遂﹐輕則爲筋脈抽掣麻木﹐攣痺不仁﹐而麻瘋因風濕搏結於骨髓﹐久而化熱﹐其勢日甚﹐風隨鼓動﹐濕熱壅遏於肌肉之間﹐皮毛之分﹐初作麻木﹐此風之病也﹐迨後皮穿肉腐﹐筋斷骨折﹐非濕之爲害﹐焉能至此。然濕久則生虫﹐內食臟腑﹐外食肌肉﹐損筋壞骨﹐久則漫延無所不致矣。但毒發於五臟﹐亦有可驗之處﹐如毒盛於心﹐則喜怒不常﹐面帶赤色﹐言語不快﹐眼生肉﹐多發泡疹﹐痛癢麻痺不常。毒盛於肝﹐善怒而色蒼﹐嗌漧多忿﹐上視面生小泡而浮腫。毒盛於肺﹐多汗惡風﹐時嗽短气﹐渾身瘙癢﹐晝靜夜劇﹐甚則眉髮落也。毒盛於脾﹐身體怠惰﹐四肢不收﹐身面黃而弱﹐徧身紅癬﹐或生癮疹。毒盛於腎﹐面目浮而腰脊痛﹐不能正立﹐色慘怡顏﹐則腳底先穿。夫麻瘋之證有五死五不治之說﹐一曰皮死﹐麻木不仁﹔二曰肉死﹐則割切不痛﹔三曰血死﹐則肌肉潰爛﹔四曰筋死﹐指甲脫落﹔五曰骨死﹐鼻梁崩塌﹐眼斷唇翻﹔五死旣現﹐故曰難治。一曰不能戒忌者不治﹔二曰酒色不戒者不治﹔三曰不耐性而多怒者不治﹔四曰思慮多者不治﹔五曰大小不利者不治。又曰﹕男左腳起者難治﹐女右腳起者難治﹐此乃業醫者之效略﹐不可不知也。﹝《醫學要則》﹞

二十六種瘋證歌訣

心經大麻蛇皮瘋﹐脫根邪昧魚鱗血。肝經鵝掌鼓槌瘋﹐血痺糕痛癲說。脾經半肢軟癱瘋﹐紫雲刺幹癢瘋別。肺經白癜毛瘋﹐歷節壁泥疹啞列。腎經冷麻漏蹄瘋﹐蛤蟆桃熱與水決。胃經雁來疙瘩瘋﹐螻蟈曳蠱瘋捷。

﹝心經﹞大麻瘋乃腎虛受濕﹐肝虛動風﹐風濕相搏﹐壅遏於血脈肌肉皮毛﹐初覺或頭面手足一點麻木﹐不知痛癢﹐不卽醫治﹐漸發徧身﹐久則眉落唇翻﹐十指墮脫﹐肌肉潰爛﹐不能治矣。﹝宜麻瘋丸﹑回生丸﹑還眞丹﹑白花蛇丸﹑淸腎愈風湯。﹞蛇皮瘋﹝兼腎經﹞。乃先發臀股間﹐皮膚迸裂﹐形如蛇腹之紋﹐或痛或癢﹐蔓延周身﹐發極迅速﹐若不速治﹐則不救矣。宜火龍丹兼大補之。忌點刺燻蒸﹐犯則卽死。﹝宜火龍丹﹑利瘋丹﹑奇效丸。﹞脫根瘋﹝此證腎經俱多﹞。初發起於腳根﹐並兩胯下起水泡﹐或破裂﹐或生小瘡﹐或生腫繭﹐或痛或癢﹐久則穿爛﹐沿至足底﹐俗呼艸鞋瘋﹐又名魚腮瘋﹐同一類也。﹝宜奇效丸﹑火龍丹﹑大消風散。﹞魚鱗瘋﹝此證兼肺經﹞。初發起於徧身幹白﹐浮癢麻木﹐漸生小瘡﹐變成梅花片﹐如刀刮魚靨之皮﹐癢而搔之則痛﹐或出黃水﹐冷熱俱怕。﹝宜一粒金丹﹑利瘋丹﹑火龍丹﹐大消瘋散。﹞邪昧瘋初發忽然悲哭﹐如醉狂言﹐驚怖喜笑不語﹐夢昧多魘﹐或與鬼交﹐乍寒乍熱﹐心胸飽悶﹐聞气不食﹐古雲气注。﹝宜珍寶三生丹﹑疏風散。﹞血瘋﹝此證兼肝脾腎三經﹞。病緣醉飽行房﹐縱欲或斗狠﹐裸體入水﹐或忿怒飲食﹐或忍饑戮力﹐風濕內侵﹐久久邪毒攻衝﹐初起周身肌肉紅腫﹐形如被杖﹐徧身血泡﹐邪乘於陽則旦甚暮平﹐邪乘於陰則暮甚旦平﹐或吐衄嘔咯等血﹐或噦噫吞酸﹐喜怒不常﹐或生紅片﹐麻木不仁﹐腫處穿爛﹐流水不止﹐或血從大便中出﹐面目浮腫﹐頭痛腦裂﹐手足攣痺﹐皆由風濕之邪﹐積久化熱﹐而風逞濕熱之助﹐濕熱仗風之威﹐攻衝泛溢﹐無所不至﹐攻傷於心肺﹐則致吐衄等血﹐攻傷於肌肉皮毛﹐則致紅腫麻木﹐穿漏潰爛之殃﹐而成不救之患﹐可不卹哉﹖初覺之時﹐急用疏風散﹑正陽丹調治﹐尢可保勿死。

﹝肝經﹞鵝掌瘋﹝此證兼肺經﹞。始發起於手心並腳踝拐﹐生紫白癬﹐麻癢頑皮﹐搔之則起白屑﹐痛癢不常﹐或生足面﹐稱爲鞋帶瘋﹐久則穿潰延及徧身。﹝宜大消瘋散﹑二八濟陽丹﹑小棗丹﹑黑光湯。﹞鼓槌瘋﹝此證系腎經而兼肝經﹞初起時膝間酸痛﹐怕見寒濕風冷﹐行步艱難﹐俗呼爲寒濕香港腳﹐久則肢脛虛弱﹐骨節大痛﹐大肉消去﹐膝蓋踝骨漸大﹐腳趾酸麻﹐形如鼓槌。﹝宜神仙換骨丹﹑棗靈丹﹑獨聖散﹑洗浴藥方。﹞血痺瘋﹝此屬腎爲重﹞。此因體虛而多勞苦﹐皮腠虛疏﹐易感風濕之邪﹐侵入血分﹐積蓄旣久﹐化熱成虫﹐蠹食肌肉。初起疲倦汗出﹐臥寐不時﹐身體搖動如被風吹﹐久則漸發紫塊﹐痛極則癢﹐癢極則痛﹐遂致鼻塌攣跛而死。﹝宜正陽丹﹑乳香搜風丸。﹞糕瘋﹝此證兼脾腎二經﹞。此緣酒色過度﹐不避風濕﹐足三陰經受邪﹐气血凝滯﹐久則化熱成毒﹐熱盛衝激﹐泛溢周身﹐初發於眉稜骨上﹐或面頰間﹐結成﹐久變爲瘡﹐潰爛臭惡腥穢﹐膿流粘著之處﹐卽變成瘡﹐頭足乖張﹐眼塌鼻倒﹐指折唇翻﹐遂成不救而死。初發速用乳香搜風丸﹑苦參丸﹑大消風散﹐並大補气血﹐再用藥湯洗浴﹐可保無虞。

痛瘋初發四肢骨節抽掣疼痛﹐晝夜不能屈伸﹐臥難轉側﹐久則遂成癱瘓﹐不能起牀。﹝宜乳香搜風丸﹑大定風丸﹑麻黃飲﹑愈風湯﹑芎術丹。﹞癲瘋﹝此證兼脾腎二經﹞。凡多怒則傷肝﹐多欲則傷腎﹐飲食不節則傷脾﹐然多怒則肝動﹐肝動則風生﹐腎多欲則陽虛﹐陽旣虛則陰寒盛矣﹐脾緣飲食不節而致傷﹐則不能運化畱積而成濕﹐不卽調治﹐則气血乖張﹐腠理不固﹐而六淫之客邪入與主病相合﹐乃成惡疾。是以初起寒熱交作﹐或嘔噦咳吐﹐皮肉腫脹﹐若不能驅邪輔正﹐遂成狂妄叫號﹐筋攣手振﹐四肢牽引﹐甚至歌舞笑罵﹐毛瘁色敗﹐變證百出而死。初覺卽宜﹝奪命還眞丹﹑三生丹﹑四磨丹﹑驅邪安神丸。﹞﹝脾經﹞半肢瘋﹝此證兼腎經﹞。是證或因先天不足﹐而受寒濕之邪﹐或因大醉行房﹐而酒濕熱之气乘虛入於筋骨﹐外又復感風邪﹐風木盛而土虛不能生金﹐肺腎無根﹐賊邪獨勝﹐故成偏風﹐或左或右﹐骨節抽掣﹐疼痛難忍﹐手足不能屈伸﹐營血凝滯﹐不能行於經絡﹐故筋攣而絡縱﹐遂成癱瘓﹐呼疼號痛﹐日夜無休而死﹐或曰偏風﹐又曰痿痺﹐其證一也。﹝宜乳香搜風丸﹑寶珍丹﹑正陽丹﹑芎術散﹑驅邪安神丸﹑救苦再生丹。﹞軟癱瘋此證緣气血俱虛﹐肌肉疏緩﹐膚腠不固﹐致感風邪﹐乘虛入骨﹐久而化熱﹐壅遏於經絡﹐气血不能營運﹐筋無血養﹐以致肢體日夜酸痛﹐手足無力﹐拘攣不能伸﹐弛縱不能屈﹐身軟如綿﹐或骨節舉動有聲﹐遂成癱瘓矣。﹝宜搜風順气丸﹑寶珍丹﹑正陽丹﹑神仙換骨丹﹑芎術散。﹞紫雲瘋此證素因气血虛而多火﹐動徹則汗雨淋漓﹐然气虛則腠理疏﹐而衣被之濕易侵皮膚﹐隨又復感風邪﹐風與濕搏﹐凝滯於皮膚之間﹐久則生虫﹐致起紫黑斑點﹐延漫徧身﹐似霞如雲﹐非癬非疥﹐時作痛癢﹐久則髙腫﹐漸作麻木﹐以致喪身害命者﹐百有四五。﹝宜淸風飲﹑洗浴藥方。﹞幹瘋﹝此證屬肝腎二經﹞。此緣肺气虛而感風邪﹐然金虛不能生水﹐腎之本源則津液枯涸﹐以致肌膚漧燥﹐且風邪入於皮膚旣久﹐變熱成濕﹐故身無痛處﹐漸生黑白斑點﹐手足心底發熱如烙﹐徧身發癢﹐而成調治不痊之證。﹝宜復元丹﹐並用藥湯洗浴﹐避風取汗。﹞刺瘋此系營虛多熱﹐熱盛則腠理不密﹐易於汗出﹐是以風邪乘虛而入﹐然汗出多則血益虛﹐且風之性動﹐遂壅熱橫行於經絡之間﹐如遇正爭﹐气逆而不行﹐故致有刀錐所刺之狀﹐待尋摸時而邪正已分行矣﹐故痛無定處﹐譬諸明末流賊﹐如遇富饒之處﹐盡情搶擄﹐及至官軍知剿﹐則又不知去向矣。或肢節間如火燒熨﹐酸痛難忍。﹝宜一粒金丹﹑小棗丹。﹞癢瘋﹝此證兼肺經﹞此病緣衛气素虛﹐腠理不固﹐風邪易入﹐浮游於皮膚之間﹐故渾身燥癢不息。﹝宜正陽丹﹑大消風散。﹞﹝肺經﹞白癜瘋﹝兼脾經﹞。此證因脾積熱﹐不能生金﹐肺虛受風﹐燥其津液﹐夫血賴脾攝而行﹐今脾爲邪熱所困﹐不能統血而行﹐肺受風邪﹐壅滯於皮毛﹐气血不和﹐營運失節﹐風邪所壅之處﹐漸變爲白矣。然四肢爲脾之本﹐皮毛乃肺之合﹐故起於手足者居多。﹝宜棗靈丹﹑神效追瘋丸﹑玉樞丹。﹞毛瘋﹝兼心腎二經﹞。此由乘汗入水﹐或腎虛而履霜堅冰﹐致受寒濕﹐久則化火成毒﹐勢盛攻衝﹐激動心火上炎克肺﹐而濕熱之毒流注經絡﹐故偶然搔觸﹐悴然痛極﹐如被毛所螫之狀﹐久則徧體走注﹐轉側動搖如被刀鍼剜刺﹐其體痛楚難忍﹐如走注已徧﹐不能救矣。﹝宜大消風散﹑乳香搜風丸﹑大定風丸﹑利風丹﹑救苦回生丹﹑驅邪安神丸。﹞歷節瘋﹝兼肝腎二經﹞。此證由縱欲傷腎﹐大怒傳肝﹐兼且不能節避﹐下傷於濕﹐外感於風﹐而風濕之邪乘虛入於筋骨﹐復又不明調治﹐蘊蓄旣久﹐則化熱成毒﹐有礙於營衛營運之道﹐是以肘膝肩膊之間﹐酸麻抽掣﹐筋攣節大﹐手足難以舉動﹐遂成癱瘓矣。﹝宜驅邪安神丸﹑救苦回生丹﹑大定風丸。﹞壁泥瘋﹝兼肝脾二經﹞。此證緣肝風气盛﹐克傷脾土﹐復又好食生冷動濕之物﹐致脾虛而不能運化﹐濕滯於中﹐積久化熱﹐然脾土肌肉﹐而風壅濕熱之毒﹐徧行於肌肉之間﹐气血不運則肉不榮矣。故肌膚變爲灰白色﹐如陳壁泥之狀﹐因濕重風輕﹐故無痛癢﹐若延及徧身﹐則不救矣。﹝宜乳香搜風丸﹑芎術散。﹞疹瘋﹝兼心脾二經﹞。此證因脾經積濕﹐致土衰不能生金﹐肺虛易感風邪﹐蘊蓄旣久﹐變而爲濕熱之毒﹐蒸鬱於肌肉之間﹐則虫生矣。故初起癮疹如麻豆疥癬之狀﹐或麻癢而不疼﹐或疼而不麻癢﹐久則連片穿爛﹐以成不救之證。﹝宜小棗丹﹑玉樞丹。﹞瘋﹝兼肝脾二經﹞。凡多怒則傷肝﹐气有餘便是火﹐致木動而風生矣。脾土受風木之傷﹐艱於運化﹐畱滯而成濕﹐且脾土旣衰﹐不能輸精於肺﹐肺亦衰矣。而肝木之邪﹐乘勝己之髒衰﹐反挾脾之濕邪上乘於肺﹐然肺主聲﹐金空則鳴﹐今被肝脾濕熱之邪干﹐竅塞而不通﹐故初則聲嘶﹐久則聲啞矣。﹝宜寶珍丹﹑奪命還眞丹。﹞﹝腎經﹞冷瘋﹝兼脾經﹞。此緣腎虛而感風濕之邪﹐然腎主骨﹐腎旣虛則骨髓不充﹐而風濕之邪乘虛入於肢節之間﹐日久邪甚﹐盈溢於肌肉之內﹐故初時爲麻木不仁﹐或時冷痛﹐或肢節酸疼﹐遇冬則伏牀不起﹐久則气血不行﹐發泡穿爛而死。﹝宜奇效丹﹑正陽丹﹑還眞丹﹑乳香搜風丸﹑冷瘋方。﹞漏蹄瘋此證蓋因色欲太過﹐腎經傷竭﹐兼又不善趨避﹐履霜蹈雪﹐足底受寒濕之邪﹐積久化熱成風﹐气血不行﹐故初起先於湧泉穴麻癢不仁﹐漸發水窠﹐穿破則流黃水﹐久則遊溢周身﹐生蠹穢爛﹐臭惡難聞﹐爲不治之證。﹝宜奇效丹﹑火龍丹﹑乳香搜風丸。﹞蛤蟆瘋﹝兼肝經﹞。此緣肺虛而感風濕之邪﹐蓄於皮膚﹐久而不散﹐化熱成毒﹐營衛不行﹐故渾身發塊似蛤蟆之狀﹐破卽成瘡﹐流膿出血﹐臭穢不堪。﹝宜還眞丹﹑正陽丹﹑神效追風丸。﹞核桃瘋﹝兼脾經﹞。此證緣脾經素有濕痰﹐土衰不能生金﹐气虛則表不固﹐風邪易感﹐風入交煽﹐積久之濕痰散漫於肌肉之間﹐故初起徧身塊瘰﹐大者似栗﹐三五串連﹐小者如豆﹐顆粒成行﹐其形色胡桃相似。﹝宜火龍丹﹑棗靈丹。﹞又有一種手指攣擘﹐或足腕股腿腹肋之間﹐或項頰頭面之上﹐發細黑小塊﹐時值陰雨則發﹐天气晴明則不見﹐或每日值陰分則發﹐陽分則不見﹐或晴明時其色鮮明﹐陰雨時則變紫黑而痛者﹐名曰蠹癡瘡。此因風濕之邪郁久不散﹐入於臟腑﹐必祛風養血調气﹐淸陽燥濕﹐若不速治﹐變成大瘋﹐則難療矣。

熱瘋﹝兼肺脾二經﹞。此證因陰虛而感濕﹐肺感風邪﹐風濕相煽而成熱﹐邪气上衝﹐壅塞肺竅﹐故鼻中常流臭黃濁涕﹐咳吐稠涎﹐然目屬陽﹐今因气虛﹐邪得壅遏於陽道﹐則气血不行﹐故目痛如脫﹐時時惡風而寒戰﹐若不速治﹐則濕久生虫﹐內食五臟﹐卽鼻崩眼塌而死。﹝宜搜風順气丸﹑棗靈丹﹑神效追風丸。﹞水瘋﹝兼肺脾二經﹞。此證由肝家素有風熱﹐木盛則土衰﹐停飲畱積而爲濕﹐兼之多欲則眞元耗散﹐不能制水﹐洋汪泛溢﹐反侮脾土﹐壅遏於肌肉四肢﹐而作腫脹﹐气悶如水蠱之形﹐若止水濕﹐不致潰爛﹐此緣肝之風熱﹐與腎之水濕﹐互相搏結﹐燻蒸於肌肉之間﹐故漸發水泡﹐穿卽潰爛﹐病至於此﹐縱有神丹﹐烏能救治也。﹝宜搜風順气丸﹑乳香搜風丸。﹞﹝胃經﹞雁來瘋﹝兼肺腎二經﹞。此證緣脾經有濕﹐肺感風邪﹐風濕搏結而成﹐然肺主皮毛﹐脾主四肢﹐故每至八月秋蕭索之時﹐則手足漧燥﹐乖癩麻癢﹐形似蝕癬﹐或頑濃如牛領之皮﹐麻痺不仁﹐破則血水頻流﹐時常疼痛﹐久則遊溢周身﹐潰爛而莫能救矣。﹝宜奇效丹﹑乳香搜風丸。﹞疙瘩瘋﹝兼肝脾二經﹞。此證因肝風脾濕交煽而成痰﹐流注經絡﹐故初在於皮膚之內﹐肌肉之間﹐瘰瘰連枝﹐五色癮疹﹐遇熱則癢﹐逢寒則痛﹐寒熱交作﹐搔之成瘡。

久則成斑爛﹐若兼腎經而發於足趾足底﹐連片紫白﹐骨枯而腳軟者﹐最爲難治。﹝宜神效追風丸。﹞雞爪瘋﹝兼肝經﹞。此證因怒气傷肝﹐气化爲火﹐然火盛則風生﹐況肝主筋﹐而風火之邪徧溢於經絡﹐阻其气血之隧道﹐筋無血養﹐以致攣縮﹐故身不動而自搖﹐手不動而自抖﹐不能持物﹐舉動艱難﹐久而不治﹐則成癱瘓。﹝宜奪命丹﹑大消風散﹑乳香搜風丸。﹞螻蟈瘋此證與疙瘩瘋相似﹐但此尢多腎濕﹐故初起先於肋膝三五連串﹐大小連枝﹐漸成大串﹐延長如土狗之狀﹐寒熱不時﹐或痛癢麻木﹐頑痺不仁﹐若不速治﹐則徧身穿爛而死。﹝宜奪命丹﹑斑龍八師丹。﹞曳瘋﹝兼肝脾二經﹞。此證因肝脾二經風痰蓄積﹐心血虛而多火﹐風痰上逆﹐壅塞心竅﹐故卒然撲倒﹐昏迷不省﹐手足牽掣﹐拳攣伸縮﹐口吐白沫﹐然風痰之邪乘其虛而忽犯榮衛﹐正气必爭而驅之。若邪盛正衰﹐其人必致不省而死﹔正勝邪衰﹐故省覺有早晏也。﹝宜一粒金丹﹑四磨丹﹐兼以祛風去痰﹐降火之劑可愈。﹞虫瘋此證緣脾家之風濕﹐積久化熱﹐濕熱之毒壅聚於五內﹐故初起腹大肢瘦﹐其形如鼓﹐旣久則邪毒上攻﹐況眼之上胞屬脾﹐而唇爲脾之合﹐故眼塌毒翻﹐久則散溢周徧﹐故渾身腫脹﹐皮肉變黑﹐毛髮脫落而死。﹝宜搜風順气丸﹑救苦回生丹。﹞有一種身面生瘡如貓兒眼﹐放光流彩﹐無膿無血﹐久則自退﹐名曰寒瘡﹐亦怪證也。此因多食雞魚蔥韭所致﹐須用溫補散毒之劑﹐藥燻可愈。

有一種渾身生泡﹐形似棠梨﹐破則水出﹐內有石片如指甲大﹐皮穿石出﹐瘡愈其泡復生不已﹐抽盡肌肉則死﹐用三稜﹑莪術各五錢爲末﹐分三服﹐溫水調服﹐卽愈。

有一種面上初起﹐似疥非疥﹐似癬非癬﹐多發於春夏之時﹐或癢或痛﹐或蒸熱﹐漸成細瘡﹐黃膿腥穢﹐流注漫延﹐名曰吹風癬。婦人多患此﹐乃受火炎郁積風熱﹐邪毒上升﹐故發面部﹐久則變成瘋癩﹐延入髮際則不治矣。治宜淸心順气﹐散肺火﹐祛風熱﹐戒淫欲方愈。

卷二十八諸風部大麻瘋門主方

首用煎方

﹝家祕﹞防風甘菊花獨活荊芥穗甘枸杞羌活山梔子面部加白蒺藜﹑當歸﹑天花粉﹑天麻﹑鼠粘子﹑薄荷﹑蒼耳子﹑蔓荊子﹑谷精艸﹔下部加杜仲﹑金銀花﹑牛膝﹑宣木瓜﹑桔梗﹑炙虎骨﹑枳殼﹑熟地黃﹑木通﹑連翹﹔攝血歸元加元參﹔補虛加桑螵蛸﹑夏枯艸﹔血虛加蘇木﹑紅花﹔婦人加四物湯。

俱白水煎服。

後用天眞玉髓丸

﹝家祕﹞兼治紫雲風。

白蒺藜﹝炒﹐去刺﹞艸胡麻﹝去土﹐微炒﹞苦參﹝鮮明者﹞荊芥當歸身﹝酒洗﹞防風﹝去蘆﹐各四兩﹞海風藤﹝香者爲上﹐如馬鞭一根﹐切片花紋如檳榔尢妙。﹞枳殼﹝去穣淨﹞白術﹝有濕痰在胃則用﹐如胃不痛無痰則不用﹞木通﹝各二兩﹞乳香﹝去油﹞沒藥﹝去油﹐如不痛不必用乳香﹑沒藥。﹞牛膝﹝下部則加﹞川桂枝﹝手臂痛用﹐如鼻塞不必用﹐各一兩﹞重全蠍﹝七个﹞大楓子﹝五兩﹐同天麻五錢煮去白衣膜﹐石臼內搗碎和勻﹞虎骨﹝酥炙﹐二兩﹐止痛﹐不痛不加﹞共磨細末。水法疊丸﹐每早午晚各服三錢﹐白湯送下﹐用香櫞片過口。忌食麵醬﹑醬油﹑火酒﹑川椒﹑羊﹑鵝發物等味﹐惟烏魚﹑芝麻相宜﹐如服此丸﹐反覺飲食少進﹐身體倦怠疲困﹐則藥力到矣﹐須耐心久服﹐可保全功﹐漸加至五錢七錢更妙。

痊愈後丸方

光橘梨﹝卽十大功勞﹐又名八角茶﹐出在浙江﹐上面刺用剪剪去﹐以醇酒拌九蒸九曬﹐再去葉中筋曬榦爲末﹐一斤﹞元參﹝四兩﹞磨細末﹐水法爲丸。每服二錢﹐白湯送下。﹝凡治瘋證﹐忌用興陽熱味﹐並川烏﹑艸烏﹐以及藥酒等類。訣云﹕須分气血二治﹐有養血養气之別。﹞大麻瘋兼治癩證。

穿山甲﹝一个﹐不拘大小﹐務要頭﹑尾﹑爪﹑甲毫無損缺﹐方可入藥﹐倘有不全﹐則患者亦於斯處不能痊愈矣。以濕絹拭淨灰塵﹐灰須去淨﹐用上好嚴生漆一斤﹐絞去渣﹐將山甲徧身漆到。陰漧又漆﹐以漆完爲度。再陰漧﹐用火酒浸一日夜取起風漧﹐覓無大罐一个﹐將山甲四肢分作五塊﹐用雙銅絲穿縛﹐懸放壇內﹐四邊不可挨粘﹐鹽泥封固壇口﹐開一孔﹐用文武火煉﹐看壇口煙盡﹐卽退火﹐候冷取出﹐鋪放地上一二時﹐研細末。

每穿山甲一兩﹐加透明朱砂五分﹐和研收貯。﹞每服三錢﹐燒酒調服﹐仍以燒酒過口﹐每日三服。忌鮮魚雞鵝﹐羊肉麵食﹐惟鴨﹑臘肉﹑豬腰可喫﹐或病者欲頭先愈﹐卽先研山甲頭服之﹐餘仿此。如聽其緩效﹐卽合研可也﹐若發眉已落﹐服完再服長松﹝卽仙茆﹞可復生矣。

又方小胡麻苦參﹝各十兩﹞大楓子白芷防風﹝各四兩﹞荊芥﹝八兩﹞威靈仙蘇薄荷﹝各一兩五錢﹞蔓荊子大黃﹝炒﹞黃芩防己當歸尾薏苡仁宣木瓜﹝各一兩﹞連翹﹝二兩﹞春加薄荷葉﹝一兩﹞夏加黃連﹝五錢﹞秋加蒼術﹝一兩﹞冬加烏藥﹝一兩﹞研末﹐水洗疊丸﹐淸晨白湯送下三錢。

又方﹝此方醫人不可受謝。《家祕》﹞大蜈蚣﹝五十四條﹐好酒一斤半﹐瓶內煮透﹐取起曬漧﹞穿山甲﹝六十片﹐用蜈蚣酒煮﹞薏苡仁檳榔宣木瓜﹝各一兩﹞陳壁土﹝炒成珠﹐四兩﹞研細﹐加明雄黃五錢和勻﹐每服二錢﹐淸晨空心白酒調服﹐盡量飲醉﹐絮被取汗。終身忌鯉魚。

江南洲傳祕授仙方

蒼術﹝米泔浸炒﹞麻黃﹝去節﹐各一兩﹞當歸﹝酒洗﹞川烏防風艸烏荊芥金銀花白芷﹝各五錢﹞天麻﹝麵包煨﹞桂枝赤芍藥釵石斛海風藤全蠍﹝去尾酒洗﹞薄荷陳皮甘艸﹝各三錢﹞花蛇﹝四兩﹐酒洗切片炒﹞上爲細末﹐瓷罐密收﹐每日午時稱藥末五分﹐無灰酒調服﹐十日外加至六分﹐廿日外加至一錢﹐不可間斷﹐一料卽愈。止後服藥完﹐多服補藥﹐以培元气。

蘄蛇酒

黃柏苦參甘菊花丹參牡丹皮金銀花當歸赤芍藥百部赤茯苓枸杞子蔓荊子川萆﹝各一兩﹞桑枝﹝一兩五錢﹞生地﹝二兩﹞秦艽獨活威靈仙﹝各五錢﹞蘄蛇﹝一具去頭﹑尾。如烏梢蛇亦可用﹞共煮火酒生酒十五斤﹐退火﹐七日飲。

初服發汗淸散之劑﹝《活人錄》﹞荊芥﹝三錢﹞防風﹝二錢﹞秦艽羌活﹝各一錢五分﹞川芎薄荷淡豆豉﹝各一錢﹞蔥白頭二枚﹐水煎空心﹐午前服。﹝上皆輕揚升散之品﹐能去肌表之風熱﹐而無辛熱燥血之虞﹐服後﹐以後藥煎湯洗浴﹐兼服前劑﹐使表裏解散汗透爲度﹐七日後繼以後方探吐。﹞

洗浴方

紫背浮萍﹝陰漧﹞苦參﹝各四兩﹞防風百部﹝各六兩﹞荊芥﹝八兩﹞濃煎熱湯﹐無風密室中燻洗。

中服探吐淸利胃腑痰液之劑防風﹝三錢﹞淡豆豉﹝二錢﹞廣陳皮牛蒡子﹝各一錢五分﹞桔梗﹝一錢﹞皂角刺﹝五分﹞水煎﹐午前午後服。﹝上藥專利陽明胃腑風熱之痰﹐而兼能解毒。如不吐以鵝毛探放喉間﹐必使其吐盡積痰﹐或膈中酸苦稠涎﹐亦可吐後用稀爛陳米粥早暮調之。忌用一切鮏羴辛辣﹐膩膈發病之物。七日後精神復旺﹐再用後方。﹞末用下劑蕩滌大腸蘊積之毒。

金銀花﹝三錢﹞當歸尾﹝二錢﹞枳實桃仁﹝各一錢五分﹞檳榔紅花﹝各一錢﹞木通甘艸﹝各五分﹞水煎十分﹐乘熱泡酒浸大黃末五錢﹐以利爲度。不暢以陳皮湯催之﹐不止以陳米飲補之。﹝上乃辛潤苦寒之味﹐專除大腸積熱之毒﹐兼能殺虫﹐並去痰穢。﹞

調補煎方

制首烏﹝三錢﹞生地﹝二錢﹞知母﹝一錢五分﹞車前白菊花﹝各一錢﹞牡丹皮薄荷﹝各五分﹞水煎﹐午前午後服。﹝蓋肺與大腸相表裏﹐吐利之後﹐臟腑血液枯燥﹐必然气逆血熱﹐前方淸火滋燥﹐涼血順气﹐亦治風活血之餘義也。﹞

調補丸方

功效等於前方﹐取其便於常服。

制首烏﹝八兩﹞百部生地﹝各五兩﹞秦艽當歸﹝各三兩﹞車前子牡丹皮白菊花﹝各二兩﹞蜜丸。早晚空心百滚湯吞服五錢。

膏方

淸气淸痰﹐生津潤燥﹐乃調補肺與大腸之要劑。

天冬肉﹝八兩﹞生地﹝六兩﹞麥冬肉川貝粉﹝各四兩五錢﹞牛膝﹝三兩﹞白菊花知母﹝各二兩﹞水熬成膏﹐以滴水不散爲度。冷一周時﹐調入川貝母粉﹐收瓶伏土七日後﹐臨睡時溫酒和服五錢。

祛風殺虫服皂方

百部﹝新鮮者洗淨﹐曬漧蒸爛﹐十兩﹞紫背浮萍﹝陰漧﹐溫火焙燥爲末﹞鮮肥皂﹝各四兩﹞浮皮硝﹝二兩﹞共搗爛至極細﹐丸如靑梅大。早晚洗浴淨臉﹐用以徧擦。

大麻瘋洗方

衢艾楝樹皮椿白皮﹝各半斤﹞白礬﹝四兩﹞煎湯﹐浴數次愈大麻瘋。﹝畢玉泉屢驗﹐限日收功。﹞苦參大胡麻牛膝當歸﹝各一斤﹞白蒺藜﹝一斤四兩﹞荊芥孩兒菊﹝各六兩﹞防風馬鞭艸羌活大楓子﹝淨肉﹐用白術四兩同煮二十三滚﹐去白術﹐各四兩。﹞共爲細末。以粗渣煎水﹐疊丸如桐子大。每服三﹑四﹑五﹑六﹑七錢﹐每日三服﹐六安茶送下。春天三日見效﹐冬天七日見效﹐俱從頭上好起。切忌大葷菜油﹐一切發物﹐蕎麥麵﹐避大風大冷﹐以暖爲主﹐戒房事﹐宜喫牛肉﹑雞魚﹑野味。

大麻瘋。

苦參﹝炒﹞大胡麻蒼耳子牛膝﹝焙﹞當歸﹝曬﹐各一斤﹞白蒺藜﹝一斤六兩﹐炒﹞防風﹝四兩﹞羌活﹝炒﹐五兩﹞紫背浮萍荊芥﹝各六兩﹞防己﹝曬﹐八兩﹞如骨頭痛加獨活六兩﹐共磨細末﹐入甑內蒸﹐以秤桿戳气眼鋪平﹐气透爲度﹐冷定聽用。

大楓子﹝浮肉十二兩﹐用白術二兩﹐煮大楓子油盡﹐去白術﹐復將大楓子土炒另研﹞再將大楓子絞肉和入前末內﹐又磨勻篩下粗渣﹐煎水疊丸。曬一日晚﹐用靑布將丸藥攤在地上﹐次日又曬又攤﹐如此三日﹐用麻布口袋盛丸藥﹐令出藥味﹐每日倒動三次﹐掛檐口﹐每日早﹑午﹑晚各服三錢﹐六安細茶送下。忌一切無鱗魚﹐及動風之物﹐戒百日房事﹐要緊。

藜藿之人大麻瘋見效更速。﹝方爾聖。﹞火煉蛇一條﹐入大麥或小麥三四升﹐同蛇入罐﹐煮至水漧肉爛爲度。其麥以紅雄鷄食之﹐其毛自落﹐以綫扣死﹐去腸不用﹐入罐煮熟﹐打碎焙榦爲末﹐神曲打糊爲丸。每服三錢﹐空心開水送下﹐但服二三兩卽愈矣。

大麻瘋。﹝盛天眷。﹞活癩蛤蟆一个﹐用鹽泥搗熟﹐做一匣入蛤蟆於內﹐炭火燒熟存性﹐去泥﹐將蛤蟆研爲細末﹐每服三錢﹐熱酒調服發汗﹐得汗卽止後服。

大麻瘋用明淨松香不拘多少﹐化去渣﹐取河水用淨鍋將松香煮化﹐不住手攪﹐視水色如米泔﹐嘗味極苦﹐卽傾入冷水內﹐將松香乘熱扯拔﹐冷定堅硬﹐另換淸水再煮再拔﹐如前法制﹐不論數十次﹐總以松香體潔白如玉﹐所煮之水﹐不苦爲度。

陰榦爲末﹐羅極細末二斤聽用。每日止食白粥﹐量投藥末和勻食之﹐不可多嚼﹐日進數次﹐不可更喫漧飯﹐只以干筍漧菜過口﹐一切油﹑鹽﹑醬﹑醋﹑葷腥﹑酒果﹑饃面等味﹐槪禁勿食﹐渴時只飲白滚湯﹐每日服三四錢﹐以漸而加﹐不可太驟﹐服後大便必下毒物﹐服完一料痊愈。

大麻瘋。

松香﹝不拘多少﹐以澄淸河水不經礬者﹐入銅鍋內煮﹐約換水煮數十次﹐水白爲度。每十兩﹞楓茄花﹝一名兔兒苗﹐其木錢地﹐如紫茉莉﹐葉似蓼花﹐其花甚多﹐與白玉簪色形無二﹐產野地及庵觀﹐三四月出﹐二兩炒﹞紫背浮萍﹝先曬漧後﹐炒取淨末﹐四兩﹞共磨細末。不拘茶酒食物﹐俱可拌服﹐以愈爲度。忌一切發物葷腥﹐愈後仍忌百日要緊。

加減大造苦參丸治大麻瘋及諸風赤白癜風。

苦參﹝一斤﹞蔓荊子牛蒡子何首烏禹餘糧黃荊子枸杞子蛇牀子﹝各三兩﹞防風胡麻子﹝半生半熟﹞荊芥皂角刺蒼耳子﹝各十兩﹞香白芷﹝一兩五錢﹞爲末。用皂角搗爛熬膏﹐入前藥爲丸桐子大﹐每服五十丸﹐茶酒任下。

醉仙散

須量人大小虛實用之﹐證候重而急者﹐先以再造散下之﹐方投此藥﹐須斷濃味﹐鹽醋椒果茄子﹐煎炒燒炙等物﹐止可淡物淡粥﹐及煮淡熟菜﹐或烏梢白花蛇﹐以淡酒煮熟食之﹐以助藥力也。

胡麻子牛蒡子蔓荊子枸杞子﹝四味俱炒黑色﹐各一兩﹞白蒺藜苦參栝蔞根防風﹝各五錢﹞上爲細末。每一兩入輕粉一錢拌勻﹐每服一錢﹐茶淸調﹐晨﹑午﹑夕各一服。服後五七日﹐先於牙縫內出臭涎﹐渾身痛﹐昏悶如醉﹔後利下惡物﹑臭積爲效。

通天再造散

須調補气壯﹐方服此藥。

皂角刺﹝獨生者去尖﹞大黃﹝炒﹐各一兩﹞郁金﹝五錢﹞白醜﹝頭末六錢五分﹐半生半熟﹞上爲末。每服五錢﹐日未出時以無灰酒調﹐面東服之﹐當日必利下惡物﹐或臭髒﹐或虫﹐如虫口黑色﹐乃是年深者﹐赤色是近日者﹐數日後進一服﹐無虫積乃止。

丸方治大風肌頑麻木﹐皮膚瘙癢﹐徧身疥癩癮疹﹐面上游風或如虫行﹐紫白癜風﹐賊風攻注腿腳生瘡。

川烏白芷苦參胡麻荊芥防風﹝各三兩﹞白附子白蒺藜山梔子川芎羌活當歸赤芍藥獨活﹝各一兩﹞大楓子﹝去殼﹞地龍何首烏威靈仙﹝各二兩﹞蔓荊子﹝一兩五錢﹞烏蛇﹝一條﹐好酒浸﹐煮熟去骨取肉﹐曬漧或焙﹞爲末﹐酒糊丸桐子大。每服四十丸﹐茶湯下。

驗方蒼耳艸﹝於五月五日﹑六月六日﹐五更時帶露采搗汁﹐熬膏作錠子﹞取一斤半重鯉魚一尾﹐剖開連腸入藥在內﹐以綫縫之﹐用酒二碗﹐慢火煮幹爲度﹐令患人喫盡魚﹐不過四五尾卽愈。忌鹽百日。

洗法

桃﹑柳﹑桑﹑槐﹑楮五枝煎濃湯﹐大缸坐沒頭﹐浸一日﹐湯如油爲效。

或紫背浮萍煎湯﹐浸洗。或地骨皮﹑荊芥﹑苦參﹑細辛各五錢﹐水煎燻洗徧身﹐血出爲效﹐務要湯寬﹐浸洗良久方佳。

麻瘋丸

治大麻瘋。

鮮皂角刺二斤﹐好醋煮九日﹐曬漧取淨末一斤﹐番木鱉羊油炙﹐得法如金色者﹐淨末八兩﹐苦參取淨末二兩﹐紫背浮萍曬漧﹐取淨末一斤﹐再用苦參八兩﹐好酒打糊爲丸﹐每空心日三服﹐先用蔥頭﹑姜各二斤搗爛﹐用麻油熬熟﹐將新松布包作六七包﹐先將番木鱉刮去皮毛﹐碾爲末﹐壯盛者服二分﹐老弱者服一分﹐隨每人持藥一包﹐在病患身上﹐周身擦過﹐用靑布衫褲襪穿好﹐綿被蓋緊﹐睡處不可透風﹐或生炭火﹐待大汗後漸漸揭下﹐乃起近前向火﹐然後服前藥﹐自能痊可。如身若炭一般而作癢者﹐將石菖蒲打碎﹐煎湯四周遭住﹐不可漏風﹐連浴數次﹐黑皮脫去﹐平復如故。若一見風﹐必成癱瘓﹐最宜謹防﹐愼之愼之。

潤生丸

治大麻瘋。

人參﹝不拘多少﹞川烏艸烏白芷當歸槐角子何首烏枳殼連翹海風藤烏藥杜仲桔梗石楠葉肉桂﹝各四兩﹞漧薑白僵蠶甘艸赤芍藥升麻虎骨防己白花蛇﹝酒浸﹞乳香沒藥沈香﹝各一兩﹞以上各爲細末﹐用麻黃二十斤﹐去節水煎一日去渣﹐將汁熬成膏﹐入藥末和爲丸﹐每丸重五錢。淸晨送下一丸﹐不可見風。此丸能消風順气。諸般瘋證﹐可服川烏﹑艸烏﹐乃諸風之首藥﹐必先制煉精詳﹐莫待臨時忙亂。

制川烏﹑艸烏法﹕川烏取八錢一枚者佳﹐二物將米泔好醋各浸一夜﹐用薑汁火酒調面﹐將二物包裹在內﹐慢火煨熟取出﹐用陰陽瓦焙榦爲末﹐收貯聽用。如逢大證面赤者﹐宜減。

奪命還眞丹

此丹非止治大麻瘋﹑癲瘋﹑瘋﹑冷瘋﹑蛤蟆﹑雞爪﹑螻蟈諸證﹐卽中風癱瘓﹐徧身筋骨疼痛﹐驚癇﹐口吐涎沫﹐婦人胎前產後﹐月經不調﹐並皆治之。

全蠍白僵蠶陳皮生地杜仲蔓荊子知母甘菊花黃連﹝各一兩﹞黃芩熟地肉桂枳殼柴胡甘艸石膏大茴香﹝炒﹞防風白術半夏白茯苓﹝各二兩﹞明天麻川芎廣木香本白芍藥﹝各二兩五錢﹞人參菟絲餅﹝酒浸焙﹞獨活﹝各一兩五錢﹞北細辛﹝五錢﹞蛤蚧﹝酥炙一對﹞以上俱爲末﹐蜜爲丸彈子大﹐金箔爲衣。每用一丸﹐隨證用引嚼下。一方多犀牛黃冰片麝香地骨皮中風癱瘓﹐大麻瘋癲瘋﹐茶酒任下。徧身筋骨疼痛﹐不省人事﹐熱醋下。驚癇口吐涎沫﹐溫酒下。婦人胎前產後﹐月經不調﹐香附湯下。冷風寒濕﹐黑豆炒焦烹酒下。

淸腎愈風湯

治大麻瘋。

荊芥防風羌活獨活白鮮皮白芷蟬蛻川芎當歸威靈仙生地何首烏枳殼苦參甘艸﹝各一兩﹞茅蒼術黃柏穿山甲烏藥石菖蒲﹝各二兩﹞金銀花﹝四兩﹞上作十劑﹐好酒煎服。

白花蛇丸

治大麻瘋川芎明天麻羌活白附子﹝炒﹞當歸蔓荊子獨活威靈仙蟬蛻赤芍藥雷丸蒼耳子枳殼川萆雄黃石菖蒲甘艸大楓子防風何首烏烏藥白僵蠶牛膝苦參皂角﹝各等分﹞白花蛇﹝一條去皮﹑骨﹐酒浸炒。﹞上爲末﹐酒糊丸桐子大。每服三十丸﹐酒送下。

回生奪命神丹

此方能治三十六瘋﹐十四癩﹐有起死回生之妙。

羌活白蒺藜本天南星防風川續斷蒼術五加皮獨活海風藤白芷大腹皮烏藥仙靈脾防己皂角刺川烏明天麻桔梗北細辛柴胡蔓荊子黃芩川萆薄荷甘松白芍大黃﹝各三兩﹞紅花元參﹝各七兩﹞艸烏﹝四兩﹞苦參﹝二斤﹞上用陰陽水各一大桶﹐浸春五夏三秋七冬九日﹐煎百沸去渣﹐加煉蜜一斤﹐煎成膏如漆。

白術胡麻人參﹝酒浸﹐蒸熟﹐曬漧﹞砂仁礞石﹝硝﹞蕤仁﹝去油﹐各二兩﹞沈香白茯苓木香檀香降香安息香乳香﹝去油﹞沒藥﹝去油﹞川芎牛膝紅花香蛇﹝酒浸﹐焙漧﹞血竭白僵蠶松脂﹝煮去苦水﹞雲母石冰片鵝管石磁石肉蓯蓉原蠶蛾桑螵蛸﹝各一兩﹞蟾酥麝香﹝各五錢﹞人牙﹝炙黃色﹐五个﹞白花蛇﹝一條﹐酒浸﹐去皮﹐曬漧﹞上爲末﹐用前藥膏共搗丸彈子大﹐朱砂爲衣﹐金箔包裹﹐年深久遠者服十丸﹐四五年者服四五丸﹐一二年者服一二丸。須麻姑酒磨下﹐隨汗愈。

東華玉髓

凡癱爛敗脫者﹐非服此藥不能痊愈。

大楓肉﹝四兩﹞乳香沒藥血竭﹝各二兩﹞地龍﹝七錢﹞雄黃﹝五錢﹞珍珠琥珀冰片﹝各三錢﹞牛黃﹝二錢五分﹞阿膠﹝一錢﹞麝香﹝六分﹞上爲末﹐楓肉和勻﹐每服一錢酒下﹐如便閉加芒硝﹐內熱者柿餅湯﹐內寒者花椒湯﹐虛怯者人參湯下。

順气搜風接命丹

滑石牛膝﹝各一兩五錢﹞大楓肉﹝八兩﹞荊芥﹝一兩﹞防風川芎當歸赤芍藥麻黃﹝各五錢﹞黑山梔黃芩連翹白術甘艸薄荷桔梗全蠍蟬蛻羌活獨活胡麻葛根﹝各六錢﹞石膏﹝八錢﹞人參﹝二錢五分﹞雄黃﹝一錢五分﹞木香﹝七分五釐﹞麝香﹝五分﹞上爲末﹐黃米酒煮﹐糊丸桐子大﹐每服五十丸酒下。

蜚龍分師丸

白僵蠶白花蛇穿山甲香蛇蠶砂全蠍鹿角﹝炒﹐各一兩﹞蜈蚣﹝五錢﹞蟬蛻﹝二兩﹞上爲末﹐每服四分酒下。若此藥加入各方內﹐無不取效。

守中丸

防風胡黃連陳皮黃芩天麻升麻山梔荊芥苦參連翹﹝各一兩﹞牛蒡子當歸胡麻皂角白蒺藜蔓荊子﹝各三兩﹞羌活獨活﹝各一兩五錢﹞甘艸朱砂白芷﹝各五錢﹞乳香沒藥麝香冰片﹝各二錢﹞牛黃﹝一錢﹞上爲末﹐米糊丸。每服三錢﹐鹽湯送下。

大麻瘋燻藥朱砂﹝三錢﹞槐花﹝二錢﹞水銀鉛皮﹝各一錢﹞銀朱﹝五分﹞先將鉛皮剪碎﹐收入水銀和各藥爲燻條﹐每日燻臍二次﹐要喫飽﹐口含淸水﹐頻頻吐換﹐以愈爲度。

雄漆丸

眞漆﹝一兩﹐入蟹黃五錢﹐拌勻曬之﹐漸漸去浮面上水﹞明雄黃牙皂﹝各五錢﹞和勻爲丸﹐不可見日陰漧。每服三分酒下。

神仙紫菀丸

白花蛇﹝用酒一碗﹐浸一宿﹐去皮﹑骨曬漧﹐再入酒內浸﹐再曬﹐以酒盡爲度。﹞甘艸石決明﹝各一兩﹞防風羌活細辛川芎赤芍藥獨活白蒺藜蒼術枇杷葉白芷苦參五加皮金銀花天麻牙皂﹝各五錢﹞人參當歸﹝各七錢五分﹞何首烏荊芥威靈仙﹝各四兩﹞白附子牛蒡子艸烏石菖蒲川烏﹝各二錢二分﹞蛇牀子麻黃﹝各二錢﹞木香沈香﹝各二錢五分﹞乳香沒藥胡麻﹝各一錢﹞雄黃辰砂﹝各五分﹞肉果﹝一枚﹞麝香定風艸﹝各一錢五分﹞上爲末﹐用大楓子二斤﹐去殼搗碎﹐酒拌入罐內﹐篛紙包口。鍋內重湯煮一夜成膏﹐入前藥末﹐煉蜜爲丸桐子大﹐每服百丸酒下。

白玉蟾蜍遺方

治麻癢癱瘓﹐爛攣腫痛危困者﹐並大麻﹑雞爪﹑曳﹑螻蟈﹑冷麻等證﹐如神。

胡麻牛膝木瓜山梔黃柏蒼術天麻五加皮白蒺藜﹝各五兩﹞海風藤羌活苦參當歸﹝各三兩﹞代赭石﹝醋七次﹞蘄蛇﹝各一兩﹞蒼耳子水銀﹝麵包煨﹞朱砂﹝各三錢﹞取新鮮大楓子肉二十四兩敲碎﹐以水二十碗煮至十碗﹐濾幹入石臼內杵爛﹐入水銀﹑朱砂﹑代赭﹑蒼耳四味﹐研至不見水銀星爲度。再將楓肉汁打陳米糊丸。每日卯﹑午﹑酉各服三錢﹐或二錢五分﹐酒下。

煎藥方大楓肉﹝一斤﹞當歸防風荊芥何首烏升麻羌活獨活威靈仙甘艸﹝各四兩﹞苦參藿香天麻細辛﹝各三兩﹞川芎全蠍血竭番木鱉﹝各一兩﹞藥分作五十劑﹐水煎服。若紫雲瘋初起者﹐加大黃瀉之。若麻瘋用酒隔湯煮﹐不拘時溫服。

內府藥酒方甘艸破故紙蒼術﹝各二錢﹞何首烏人參五加皮艸烏肉蓯蓉砂仁白術杏仁當歸川椒﹝各一錢七分﹞小茴香牛膝虎骨枳殼半夏香附靑皮枸杞子菟絲子良姜木香濃朴白扁豆赤芍陳皮枳實防風生地黃熟地荊芥天門冬五味子麥門冬三稜莪術檳榔吳茱萸桔梗桑白皮本﹝各一錢﹞胡桃肉﹝去皮﹞紅棗﹝去核﹞白糖﹝各五兩六錢七分﹞上用米燒酒白酒釀各六斤﹐盛壇內﹐以絹袋盛藥掛壇內紮緊﹐放鍋內重湯煮三炷香爲度。埋土中七日﹐出火毒。每服用磁杯頓熱飲之。

再造至寶丹

大楓肉﹝去徧身風﹞白蒺藜﹝去腸內風﹞防風﹝去肌表風﹞苦參﹝去足風﹐各二斤﹞荊芥﹝去皮毛風﹞胡麻﹝去五臟風﹞當歸﹝活血﹐各一斤﹞天麻﹝去麻木﹐十兩﹞黃連﹝退熱﹐冷風不用﹞烏藥﹝徧身風﹐各四兩﹞棕灰﹝去惡血﹞雄黃﹝去毒﹐各五錢﹞海風藤﹝去手足風﹞人參﹝補气﹐各八兩﹞官桂﹝去寒濕﹐熱風不用﹞甘艸﹝各七兩﹞天竺黃檀香根﹝各二錢﹞麝香﹝通諸竅﹐一兩﹞上爲末﹐米糊丸﹐酒服。﹝凡風證五臟各有所因﹐五死有可治之法﹐肺經毒盛﹐眉毛先落﹐加零陵香﹑皂角刺各二兩。肝經毒盛﹐面起紫泡﹐加何首烏五兩。腎經毒盛﹐腳底先穿﹐加血竭二兩。心經毒盛﹐先損其目﹐加珠屑一兩。脾經毒盛﹐徧身瘡癬﹐加蒼術八兩。麻木不仁者﹐冷風也﹐加天麻蒂一兩。肉死割切不痛﹐加霹靂二兩。血死則潰爛成膿﹐加歸尾八兩。筋死則手足脫落﹐加白僵蠶三兩。骨死則鼻梁崩塌﹐加骨碎補三兩。凡五死兼見者﹐大命已絕﹐𨿽盧扁再生﹐不能活矣。﹞諸瘋初服開竅方雄黃天南星半夏川芎艸烏明天麻朱砂﹝各等分﹞爲末。每服二錢酒下。

四仙丹

治大麻等瘋三十六證﹐如患者大肉已去者﹐不治。牛黃一錢﹐番木鱉四十九枚﹐去皮﹐麻油一斤﹐煎木鱉子三沈三浮﹐以金色爲度﹐撈起放地上存性爲末﹐加朱砂一錢﹐雄黃一錢五分﹐麝香五分﹐研細蜜丸如蘿卜子大。初日服一釐﹐二日服二釐﹐至十日服一分﹐十一日仍服一釐至一分止﹐三白酒送下﹐宜淸晨服﹐忌風戒色欲葷腥要緊﹐後服煎藥四五劑﹐痊愈。

大麻瘋神方麻黃鬧陽花天雄﹝各一斤﹞紫背浮萍﹝二斤﹞當歸﹝八兩﹞明天麻羌活防風白芷白術﹝各一兩﹞升麻枳殼薄荷白僵蠶苦參威靈仙防己皂角鍼白蒺藜大力子甘艸川黃連﹝各一兩﹞用陰陽水煮半日﹐去渣熬成膏。

沈香木香乳香沒藥人參﹝各一兩﹞蟬蛻火龍雄黃﹝各五錢﹞麝香﹝一錢﹞白花蛇﹝一條﹐酒浸去皮﹑骨﹐曬漧﹞上爲末。同前膏和合成餅如圍棋大。每服一餅﹐火酒化開﹐煮酒送下﹐取出臭汗﹐五六服愈。

獨聖散

用淨嫩片香十斤﹐將桑柴灰濾汁一缸﹐用汁煮片香一百沸﹐傾入淸水缸內﹐拔去苦水﹐俟堅硬方止﹐復用灰汁約煮十餘次﹐以苦澀之味盡爲度﹐陰漧研成極細末。不拘茶水粥內﹐俱可加服﹐一日可服七八錢之數﹐服一料卽愈﹐切戒動气房勞﹐謹戒一切動气生濕有毒之物。

牛黃搜風丸

大楓肉﹝去油﹐淨五兩﹞陳皮當歸身山梔何首烏黃芩白芍藥黃柏五靈脂熟地白附子川芎皂角子靑皮石菖蒲烏藥地骨皮枳殼北細辛羌活川萆獨活連翹前胡本﹝各一兩﹞威靈仙苦參白僵蠶人參白術防風血竭牛膝﹝各三兩﹞白芷艸烏﹝各五錢﹞木香牛黃﹝各三錢﹞香蛇﹝一條﹐酒浸去骨炙﹞上爲末﹐米飯爲丸桐子大。每服七十丸﹐淸茶送下。若紫塊血瘋者加桃仁﹑蘇木各二兩﹐每服五六日表汗一次。忌牛﹑羊﹑豬﹑雞﹑鵝等有毒及動風果品﹐遠酒色﹐戒憂怒﹐愼寒暑。

黃柏散

治手足皮枯﹐破則如水窠﹐或癢如疥癩﹐並雁來瘋。

胡椒﹝五錢﹞黃柏黃連防風﹝各四錢﹞大楓肉枯礬﹝各二錢﹞大茴香花椒﹝各三錢﹞雄黃硫黃﹝各五分﹞檳榔﹝二枚﹞斑蝥﹝十个﹞潮腦﹝一錢五分﹞上爲末﹐臘豬油調搽﹐如麻木者亦可擦其癢﹐搔破擦之則皮自然如舊矣。

大麻瘋神方肥鴨一隻﹐餓一日﹐用赤煉蛇一條切碎﹐麻黃﹑羌活各四兩﹐大附子二兩﹐麝香一錢﹐陳米二升﹐俱爲細末﹐好酒﹑火酒各一碗拌勻﹐作三四次與鴨喫﹐待鴨毛將落殺之﹐用酒煮爛去骨。

當歸白花蛇金銀花﹝各四兩﹞蛇蛻﹝一兩﹞土茯苓﹝半个﹞發灰伏龍肝﹝各五錢﹞上爲末﹐和鴨搗勻﹐加酒和丸桐子大。每服百丸酒下﹐半月自愈。

保命丸

苦參﹝十斤﹞艸胡麻當歸防風蕪荑白蒺藜﹝各五斤﹞大楓肉薄荷葉土木鱉荊芥﹝各二斤﹞胡連銀柴胡﹝各十二兩﹞上爲末﹐水法丸﹐細茶下。一日服四服﹐約二合﹐輕者不過七八升﹐重者一斗五升﹐再重者二三斗﹐痊愈。﹝如身發多瘡﹐或生濕毒通身﹐如蛇皮﹐或破流血水者﹐是脾經受毒﹐加白術十兩。如手足破傷麻木﹐徧身發紫塊白瘢癜﹐滿身肉痛﹐此胃經受毒﹐加濃朴十兩。如眉髮脫落﹐徧身發瘡癬﹐滿頭面上蠅虫痕﹐此肺家受毒﹐加黃芩十兩。如面起紫泡﹐身如紫雲朵﹐四肢先見者﹐乃肝屬木而有此瘡也。春二三月﹐秋九十月﹐各發一次﹐此肝經受毒﹐加山梔﹑連翹各一斤。如腳底先穿﹐眼淚如珠流者﹐徧身骨節刺痛﹐又發血癬如桃花朵者﹐此心經受毒﹐加黃連﹑山梔各一斤。如徧身起紫塊﹐手足拳攣﹐口眼歪斜﹐此腎經受毒﹐加破故紙十兩。﹞如五臟受病﹐則藏於內﹐不發於外﹐多生冷疾﹐手足如癱瘓軟狀者﹐加蒼術﹑黃柏各八兩﹐甘艸四兩。五臟受風者﹐加川續斷﹑何首烏﹑威靈仙各半斤﹐徧身浮腫﹐加乳香去油﹑沒藥去油﹐各四兩。骨節疼痛﹐加虎骨三斤。如六腑受病﹐如紫雲塊似核桃﹐瘋多由內熱﹐兩鼻出血﹐筋脈弛長﹐四肢無力﹐行步艱難﹐加威靈仙﹑川續斷各八兩﹐何首烏一斤。人生此患﹐各受一經﹐兼二經三經者﹐此方萬無一失﹐若六經通徧﹐五臟先露凶者﹐不救也。春則地气融和﹐萬物發生﹐加連翹二斤。夏則火旺煩躁﹐加黃連二斤﹐薄荷一斤。秋則霧露乍寒乍熱﹐加白術一斤﹐蒼術二斤。冬則嚴寒地凍﹐加烏藥二斤。

祕授大麻瘋番木鱉﹝一兩﹐酥油潤﹐三面火炙透黃﹐不可焦﹐研末﹞麻黃﹝八兩﹐大罐煎汁傾出﹐再煎取汁二升﹐復用文武火緩緩煎至黃色爲妙﹐研末﹞每以制番木鱉末一兩﹐加麻黃末一錢五分﹐和研入瓷瓶封貯﹐勿令泄气。春夏用三分﹐秋冬用四五分﹐好酒調服﹐以醉爲妙。預掃空房一間﹐四圍勿令透風﹐俱要遮好。先用布衫一件﹐靑褲一條﹐以雞子淸塗徧裏面﹐令病患先穿二衣﹐再將綿被蓋之﹐方服藥酒﹐俟出臭汗﹐方去被換衣﹐看衣上有虫數合﹐無虫則風從汗解﹐病出一半﹐換下衣褲﹐掘一深潭埋之﹐勿使人見﹐以免傳染之患。如不汗透﹐再服一服﹐照前謹愼如法﹐隨服大補湯五劑。看人老少濃薄﹐病之遠近輕重﹐不可一例治之。輕者一服﹐追虫發汗卽愈﹐重者次第用藥治之﹐百發百中。

火龍丹

治蛇皮瘋﹑脫根瘋﹑魚鱗瘋﹑漏蹄瘋﹑核桃瘋。

大黃辰砂代赭石﹝醋炙﹞火龍﹝卽死人蛆﹐橫死者佳﹞上爲末。先用防風﹑荊芥煎湯洗浴﹐然後用熱酒調服三錢﹐被覆取汗﹐毒從皮膚內追出後﹐用雄黃﹑硫黃﹑代赭石﹑花蕊石等分爲末﹐香油調搓。

利瘋丹

﹝卽三生丹﹞。治蛇皮瘋﹑鱗癲瘋﹑毛瘋。

番木鱉一味﹐刀刮去皮毛﹐入麻油內煎至焦黃色爲度﹐取出爲末。大瘋發表用之﹐每服一分﹐臥時白湯下﹐須擇無風處﹐出汗一月﹐方可起身。

奇數丸

﹝卽苦參丸﹞。治蛇皮瘋﹑脫根瘋﹑粑漏蹄﹑冷瘋﹑雁來瘋。

苦參﹝六兩﹞白蒺藜防風﹝各三兩﹞牛蒡子胡麻當歸蘄蛇蔓荊子﹝各一兩﹞共爲末﹐大楓子肉三兩去油﹐同飯糊丸桐子大。每服三十丸﹐熱酒送下。

大消瘋散

治脫根魚鱗﹑鵝掌粑﹑癢瘋﹑毛﹑雞爪瘋。

防風白蒺藜荊芥苦參胡麻黃芩柴胡﹝各十二兩﹞麻黃﹝八兩﹞乳香沒藥麝香﹝各三錢﹞大楓肉﹝一斤﹐去油﹞先用一料﹐除去大楓肉﹑乳香﹑沒藥﹑麝香﹐勻爲十五劑﹐水煎服﹐後用全料﹐不可見火﹐曬燥爲末﹐酒米煮糊爲丸桐子大﹐每服五十丸﹐日三服﹐酒送下。如病面上重加白芷﹑海風藤﹑蟬蛻各四兩﹐升麻五錢﹔四肢重者﹐加羌活﹑獨活各四兩﹔口眼歪斜﹐加白僵蠶四兩﹔服此丸須用細辛﹑蒼耳﹑馬鞭艸煎湯洗浴﹐避風取汗爲妙。

一粒金丹

治魚鱗刺瘋﹑曳瘋。

白膠香﹝三兩五錢﹞京墨紫背浮萍阿膠﹝各二兩五錢﹞五靈脂艸烏﹝炒﹐各二兩﹞番木鱉﹝五錢﹞當歸乳香沒藥﹝各七分五釐﹞地龍麝香﹝各二分五釐﹞上爲末﹐用麻黃二兩煎汁﹐煮大米飯爲丸如龍眼核大﹐朱砂爲衣﹐酒送下。如有黑汗從腳底心出爲驗。

珍寶三生丹

治邪昧半肢﹑軟癱瘋。

火麻仁大黃山萸肉山藥菟絲子枳殼﹝炒﹞檳榔牛膝﹝各三兩﹞郁李仁車前子獨活﹝各三兩五錢﹞上爲末﹐蜜丸桐子大。每服百丸﹐茶酒任下。

疏風散

治邪昧壁泥﹑粑虫瘋﹑水熱血瘋。

薄荷羌活獨活荊芥﹝各三錢﹞葛根黃柏﹝各七錢﹞苦參﹝五錢﹞牛蒡子山梔何首烏人參﹝各一錢﹞白僵蠶防風白鮮皮黃連蔓荊子連翹明天麻黃芩﹝各五分﹞威靈仙白蒺藜﹝各八分﹞全蠍白芷甘艸仙靈脾﹝人虛﹐五分﹞先用酒煎服二十劑﹐後用水煎服﹐服後飲酒盡量﹐至百劑﹐四月之後﹐病必痊愈。再照前藥加十倍爲末﹐加乳香﹑沒藥﹑沈香﹑血竭各一兩﹐牛黃﹑冰片各一錢﹐麝香三錢﹐用苡仁米爲末﹐酒煮糊丸桐子大﹐朱砂爲衣。每服百丸﹐溫酒下。兼治壁泥瘋。

正陽丹

治血瘋﹑鵝掌血痺﹑半肢軟癱﹑癢瘋﹑冷瘋﹑蛤蟆瘋。

苦參﹝一斤﹐酒漿薑汁各浸一夜﹐曬漧﹞人參﹝八兩﹐酒漿浸曬﹞白蒺藜犀角石楠枝乳香﹝去油﹞沒藥﹝去油﹞紅花﹝各二兩﹞白僵蠶﹝炒﹐一兩五錢﹞甘艸﹝五錢﹞上爲末﹐蜜丸桐子大。每服四十丸﹐茶酒任下﹐一日三服。

小棗丹

治鵝掌疹瘋。

防風白僵蠶荊芥何首烏全蠍蔓荊子羌活牛蒡子獨活威靈仙黃芩赤芍藥生地大楓肉大黃苦參﹝各二兩﹞薄荷枸杞子明天麻天南星﹝各一兩﹞柏枝山梔﹝各四兩﹞甘艸﹝五錢﹞兩頭尖﹝重一錢一个﹞白術﹝一斤﹞上爲末﹐棗肉丸桐子大。每服六十丸﹐薄荷湯送下。

黑光湯

治鵝掌瘋。

千里光﹝一大把﹞蒼術苗﹝一中把﹞朝東墻頭艸﹝一小把﹞上三味同水入罐內﹐絹帛包裹﹐勿令泄气﹐煮百沸﹐先用麝香擦患處﹐後以藥燻之﹐二三次卽愈。

鵝掌瘋皂礬爲末﹐牛油調搽手﹐火烘三四次﹐卽愈。

又方白酒漿塗手﹐以柏枝燒火烘漧﹐又塗又烘﹐四五日卽好。

神仙換骨丹

治鼓槌軟癱瘋。

大黃白芷槐花川芎防風﹝各一兩﹞乳香沒藥木香沈香﹝各三錢﹞蒼術﹝二兩﹞艸烏﹝半生半煨﹞北細辛苦參﹝各一兩五錢﹞麝香﹝五分﹞紫背浮萍﹝三兩﹞上爲末﹐麻黃煎膏加煉蜜爲丸重二錢﹐朱砂爲衣﹐每服一丸﹐或酒或蔥湯磨服。

棗靈丹

治鼓槌白癜熱瘋。

大楓肉胡麻仁﹝各四兩﹞苦參荊芥防風海風藤何首烏牛蒡子﹝各二兩﹞桔梗檳榔兩頭尖烏藥白蒺藜石膏白僵蠶滑石石菖蒲甘艸明天麻木通甘枸杞山梔甘菊花薄荷天花粉芒硝威靈仙葶藶廣木香黃柏車前子羌活陳皮白術濃朴柴胡本遠志麻黃蟬蛻血竭乳香沒藥靑皮胡黃連﹝各一兩﹞川黃連辛夷花蕊石麝香梧桐淚冰片﹝各五錢﹞牛黃﹝一錢﹞上爲末﹐棗肉丸綠豆大。每服六七十丸﹐春用滚湯﹐夏用茶﹐秋用鹽湯﹐冬用酒服。

獨聖散

治鼓槌瘋。

川烏重八錢者一枚爲末﹐每服二錢﹐用蔥頭七个﹐酒一碗煎濃服﹐或者服一錢﹐先用後方洗浴﹐然後服藥取汗。切宜避風﹐愼之。

洗浴藥方防風馬鞭艸苦參金銀花荊芥徧地香紫蘇天花粉澤蘭煎湯洗浴﹐務須四圍周密﹐不可透風﹐要緊。

治脫眉方防風荊芥蟬蛻白芷明天麻何首烏羌活﹝各八兩﹞大黃牛蒡子﹝各六兩﹞大楓肉﹝四兩﹞上爲末﹐眼赤者加甘菊花一兩﹐眼痛者減大楓肉三兩﹐加全蠍七錢﹐蜜丸酒下。

乳香搜風丸

治血痺粑﹐痛瘋半肢﹐毛泥壁﹐水冷瘋﹐漏蹄雁來雞爪瘋。

升麻牛蒡子胡麻白鮮皮連翹艸苦參桑寄生當歸懷生地秦艽枸杞子檳榔何首烏﹝各四兩﹞鱉甲﹝一个﹐重一兩佳﹞淩霄花川芎大楓肉﹝去油﹐同川烏煮﹞防己﹝各一兩﹞虎脛骨﹝酥炙﹞陳皮牛膝甘菊花紫艸海風藤木瓜﹝各二兩﹞杜仲﹝一兩二錢﹞甘艸﹝一兩五錢﹞白芷﹝一兩二錢﹞薏苡仁﹝六兩﹞芝麻﹝二合﹞乳香﹝三斤﹐用河水添換煮四五次爲度。又用川烏十兩搗碎﹐煎汁一缽﹐入乳香煮至汁幹爲度。再用防風﹑石菖蒲﹑荊芥﹑蒼術各四兩﹐煎汁一缽﹐入乳香煮至汁盡爲度。又用石菖蒲四斤﹐搗汁一缽﹐入乳香煮榦爲末﹐每制乳香一斤﹐配藥一斗。﹞用鮮皂角刺三斤搗碎﹐水煎去渣熬成膏﹐入前藥搗丸桐子大。初服一錢五分﹐三日後服二錢﹐又三日服二錢五分﹐再三日服三錢爲止。服至二十日﹐伸指酸麻﹐一月後容顏光潔﹐服至百日而愈。

大定風丸

治痛瘋毛﹑歷節瘋。

蒼術﹝八兩﹞艸烏﹝三兩﹞杏仁川烏白芷半夏﹝各四兩﹞上藥用生薑二斤﹐蔥一斤﹐取汁拌勻﹐以姜蔥渣一半鋪瓶底﹐將藥裝瓶內﹐瓶上又將渣一半蓋上﹐埋土內﹐春五夏三秋七冬九日取出﹐曬榦爲末﹐外加猴姜﹑牛膝﹑紅花末各二兩﹐當歸﹑萆根末各四兩﹐酒糊爲丸桐子大﹐每服六十丸﹐茶酒任下﹐一日三服。

麻黃飲

治痛瘋。

石蠶海風藤秦艽地蘇木麻黃五加皮﹝各一兩﹞熟地下山虎﹝各八錢﹞用好酒一大壺煮一大炷香﹐出火毒﹐每次量情溫服﹐至第四日須任情一醉﹐用後愈風湯洗浴﹐發表出汗一次。汗後以粥補之﹐再服數日﹐又表一次﹐務要表三四次爲妙。切宜避風﹐要緊。

愈風湯

蒼術陳皮甘艸防風皮硝苦參瓦松胡麻仁紫背浮萍﹝各等分﹞煎湯洗浴。

芎術丹

治痛瘋﹑半肢軟癱﹑泥壁瘋﹑徧身瘋气及凍風﹑起身不得﹐一服痊愈。

川芎枳殼甘艸白茯苓桔梗﹝各三錢五分﹞烏藥蒼術威靈仙陳皮羌活白芷當歸黃芩蒼耳子秦艽白術杜仲熟地香附海風藤牛膝木瓜防風紅花苡仁荊芥﹝各五錢﹞川烏艸烏﹝各一錢﹞白花蛇﹝一寸﹞上藥用麻袋盛好﹐放酒壇內封固﹐隔湯煮半日許﹐候透埋土中一日夜出火毒。每日不拘時飲一茶杯﹐服盡卽好﹐不用加減。

四磨丹

治癲瘋﹑曳瘋。

鬧揚花﹝酒拌﹐九蒸九曬﹞敗龜板﹝﹐各三兩﹞蒼耳子﹝炒﹐八兩﹞番木鱉﹝四十九粒﹐酥煮三沈三浮爲度﹞上各爲末和勻。入筒內掛當風處七日﹐初服五分﹐三四日六分﹐漸加至一錢﹐空心熱酒調服。

驅邪安神丸

治癲瘋﹑半肢﹑毛﹑歷節瘋。

秦艽桑寄生﹝不見火﹐搗末﹞茯神川續斷﹝酒炒﹞遠志海風藤蒼術﹝去粗皮﹐米泔浸﹞制半夏﹝各四兩﹞熟地﹝酒煮曬漧﹐八兩﹞膽南星防風甘枸杞﹝酒燻﹞杜仲﹝鹽水炒﹞川萆﹝酒炒﹐另搗﹞牛膝﹝酒炒﹞防己﹝各三兩﹞肉桂川烏﹝童便制﹞艸烏﹝童便制﹞黃柏﹝酒炒﹞甘艸﹝炙﹐一兩﹞何首烏﹝重一斤一枚者﹐黑豆煮曬﹞上爲細末。用鮮石菖蒲十斤﹐去苗搗汁﹐拌前藥末。不可太濕﹐曬漧復磨爲末﹐煉蜜丸桐子大。每日二服﹐白湯送下百丸。

救苦回生丹

治半肢毛﹑歷節蠱瘋。

乳香沒藥川芎﹝各一兩五錢﹞五靈脂楓香自然銅﹝醋﹞松脂威靈仙﹝各一兩﹞荊芥苦參白芷﹝各一兩二錢﹞鬧揚花﹝蒸熟﹞地龍﹝去泥﹞虎骨﹝炙﹞天麻全蠍艸烏京墨﹝各五錢﹞黑豆﹝炒二合﹞紫荊皮白僵蠶﹝各六錢﹞番木鱉﹝三十个﹞冰片﹝三分﹞麝香﹝五分﹞上爲末﹐米糊爲丸龍眼大﹐辰砂爲衣﹐金箔裹。薄荷湯磨服一丸﹐昏迷而病愈。婦人血暈經閉﹐胎衣不下﹐炒黑豆淋酒磨服一丸﹐神效。

散

治軟癱瘋﹐並風气攻衝﹐徧身疼痛﹐不能起牀。

蒼耳子艸胡桃肉﹝各二兩﹞金銀花五加皮地骨皮防風海風藤﹝各一兩﹞當歸﹝五錢﹞紅花﹝二錢﹞上用三白酒一壇﹐將前藥用絹包好﹐貯壇內﹐隔湯煮﹐令透冷一日﹐每空心服一盅﹐三四日後服盅半﹐酒幹病愈。

淸气飲

治紫雲瘋。

麻黃﹝去節﹞紫荊皮荊芥海風藤防風明天麻羌活桑白皮辛夷牛蒡子檳榔﹝各二兩﹞北細辛桔梗乳香沒藥升麻﹝各一兩﹞白鮮皮金銀花牡丹皮黃柏生地苦參﹝各四兩﹞大楓肉﹝去油﹞白芷﹝各三兩﹞上藥用火酒一大壇﹐浸三日﹐每飲一小杯﹐不可大醉﹐終日勿絕酒气。服酒前先用後藥煎湯洗浴。

洗浴藥方苦參蛇牀子蒼術千里光白芷劉寄奴大黃番木鱉﹝搗研﹞防風白僵蠶烏藥白鮮皮﹝各等分﹞用水一桶﹐煎去十分之三﹐取湯洗浴﹐必得汗出而止﹐切勿透風﹐浴後飲藥酒溫睡至四五日後﹐又浴一次﹐再五日後又浴一次﹐酒到病除﹐皮膚顏色如故﹐飲酒將半﹐兼服大補气血丸藥﹐致腠理固密﹐永絕此患。

護元丹

治幹瘋﹑白癜瘋。

防風白鮮皮麻黃大楓肉﹝去油﹞當歸牡丹皮山藥菟絲子牛膝川續斷黃柏黃﹝各二兩﹞澤瀉白茯苓黃芩廣桂枝乳香紫荊皮沒藥知母白芷荊芥﹝各一兩﹞熟地﹝四兩﹞胡麻﹝四合﹞上爲末﹐煉蜜丸桐子大。先用愈風湯洗浴﹐切忌避風。食後暖酒送下百丸﹐卽睡取汗。隔五日取汗一次﹐三次卽愈。

小棗丹

治刺瘋。

防風白僵蠶荊芥何首烏全蠍蔓荊子苦參威靈仙黃芩牛蒡子大黃赤芍藥生地大楓肉羌活獨活﹝各二兩﹞白術﹝一斤﹞兩頭尖﹝重一錢一頭﹞扁柏枝山梔﹝各四兩﹞甘艸﹝五錢﹞薄荷甘枸杞明天麻天南星﹝各一兩﹞上爲末﹐棗肉爲丸桐子大。每服六十丸﹐薄荷湯下。

玉樞丹

治白癜疹瘋。

苦參當歸元參荊芥蒼術﹝各八兩﹞羌活烏藥胡麻本蒼耳子川芎獨活白芷白蒺藜防風大楓肉甘艸麻黃紅花牛蒡子天麻白僵蠶琉璃﹝灰﹞海風藤薄荷元胡索秋石夏枯艸犀角旱蓮艸虎骨血竭柴胡蘇木蟬蛻﹝各二兩﹞牛黃﹝一錢﹞麝香﹝二錢﹞廣木香沈香檀香乳香沒藥仙靈脾﹝各一兩五錢﹞桑螵蛸蕤仁大黃桔梗貝母烏藥半夏﹝各一兩﹞上爲末﹐將粗藥頭煎汁煮米糊丸桐子大。朱砂爲衣。用黃芩﹑大黃﹑羌活﹑獨活﹑防己﹑防風﹑連翹﹑黃柏﹑桔梗﹑荊芥﹑當歸﹑山梔﹑木通﹑甘艸﹑半夏﹑紫蘇﹑薄荷﹑升麻﹑川芎﹑麻黃﹑烏藥等味﹐煎汁送下百丸﹐或酒下﹐朝夕服。避風要緊。

冷瘋方蒼斑香豆一斗﹐胡桃肉四斤﹐連殼敲碎﹐火酒十斤﹐共入壇內浸五七日﹐每用一大盅﹐飯上蒸﹐不時服﹐藥到病除。

神效追瘋丸

治蛤蟆瘋﹑熱疙瘩瘋。

苦參﹝六兩﹞大楓肉﹝四兩﹞荊芥﹝二兩五錢﹞麻黃當歸羌活白術﹝各五錢﹞黃芩白芍川芎白僵蠶人參白蒺藜胡麻防風﹝各一兩﹞乳香沒藥﹝各二錢二分﹞麝香﹝四分﹞爲末﹐酒煮黃米糊丸桐子大﹐每服五十丸﹐酒下。

斑龍八師丹

治螻蟈瘋。

威靈仙蒼術透骨艸川烏艸烏﹝各等分﹞爲末。每服三錢﹐酒服取汗。避風要緊。

麻黃散

治漏蹄瘋。

乳香沒藥黃柏麻黃根萬年灰﹝卽陳鍛石﹞水龍骨﹝各等分﹞上爲末摻之﹐貼夾紙膏﹐收其毒水。

治瘋爛瘡枯礬﹝四兩﹞花椒﹝三兩﹞蛇牀子﹝二兩﹞白砒硫黃﹝各一兩﹞生礬﹝五錢﹞研如泥﹐豬油調搽患處。

治癢塊方蒼耳子大楓肉硫黃潮腦雄黃﹝各二錢﹞用芝麻一合﹐炒黑和研如泥﹐生布包藥﹐擦之﹐無塊處不可擦。

治瘋癬癩神方﹝顧玉書﹞防風小靑皮﹝打碎﹞直僵蠶﹝炒去絲﹞白鮮皮羌活﹝各五錢﹞鉆地風當歸刺蒺藜﹝各一兩﹞荊芥威靈仙蟬蛻﹝各三錢﹞制天麻﹝二錢五分﹞土荊皮﹝三錢五分﹞火酒五斤﹐浸五日﹐每日飲一二杯﹐外用後方浸酒搓之﹐其癩自愈﹐經驗多人。

地黃根﹝八兩﹞荊芥白鳳仙花﹝各四兩﹞木鱉子公檳榔﹝各三十个﹞白砒雄黃潮腦﹝各一兩﹞白芷白芨﹝各一兩五錢﹞沈香﹝研細﹐二錢﹞麝香﹝一錢﹞母丁香﹝五錢﹞防風﹝六兩﹞火酒十斤﹐共入壇內封固﹐浸七日搓之。

治癩奇方土荊皮﹝一斤﹞白芨尖檳榔白芷﹝各一兩﹞研細搽三天。

土荊皮﹝一斤﹞白芨尖檳榔白芷蛇牀子﹝各一兩﹞胡椒枯白礬﹝各五錢﹞研細搽三天。

土荊皮﹝一斤﹞白芨尖檳榔白芷蛇牀子﹝各一兩﹞胡椒枯白礬﹝各五錢﹞白砒﹝三錢﹞麝香﹝一錢﹞研細搽三天﹐以上三次﹐計搓九日﹐俱用好醋調﹐淸晨搓上﹐晚上以豆腐漿水洗去過夜﹐次早又搓﹐必愈。

卷二十九癩癬部

自蛇虱﹑烏癩﹑癬疹起﹐至濕痰流注止﹐皆匯於此部中﹐以便檢閱參治。

卷二十九癩癬部蛇虱門主論

王肯堂曰﹕蛇虱徧身起如風疹疥丹之狀﹐其色白不痛但癢﹐搔抓之起白。柏葉一味煎水洗。內服蠟礬丸﹑金銀皂角丸。﹝《準繩》﹞《心法》曰﹕白俗名蛇虱。生於皮膚﹐形如疹疥﹐色白而癢﹐搔起白皮﹐由風邪客於皮膚﹐血燥不能榮養所致。用豬油﹑苦杏仁等分搗勻﹐絹包擦。

卷二十九癩癬部烏白癩門主論

王肯堂曰﹕夫癩疾皆是惡風及犯觸忌害所得。初覺皮毛變黑﹐或淫淫苦癢如虫行﹐或眼前見物如垂絲﹐言語無定﹐心常驚恐﹐皮肉之中或如桃李﹐癮疹亦黑﹐手足頑麻﹐鍼刺不覺痛﹐腳下頑痛不得踏地﹐凡食之時﹐開口出气而鳴﹐語亦如是。身體生瘡﹐痛癢而時如虫行﹐或兩肘如繩縛﹐此名烏癩。又有黑癩。凡二癩之證﹐大同小異﹐故不別錄也。﹝《準繩》﹞又曰﹕白癩者其語聲嘶嗄﹐目視不明﹐四肢頑痛﹐身體大熱﹐心中懊惱﹐手足緩縱﹐背膂拘急﹐內如鍼刺﹔或生癮疹而起﹐往往正白在皮肉﹐鼻有息肉﹐目生白珠擋於瞳子﹐視無所見﹐名曰白癩也。

陳實功曰﹕癩風乃陽明濕熱沸騰於肌表﹐或受風寒侵襲而成。其患初起水泡作癢成瘡﹐破流脂水﹐癢至徹骨﹐久則成片﹐延及徧身﹐好浴熱湯﹐形如風癩。上體者汗解外毒﹐下體者疏瀉內毒爲主。﹝《正宗》﹞陳遠公曰﹕人一身發癩﹐皮濃生瘡﹐血出如疥﹐或痛或癢﹐或濕或幹﹐似虫非虫﹐人以爲濕熱畱於皮膚﹐誰知乃气血不能周到滋潤乎﹗世多以苦參煎湯或﹑白芷外治不能奏效﹐正成於气血虛也。夫气血足則經絡無閉塞之虞﹐气血旺則毛竅無枯漧之患﹐且气足血旺﹐則熱散濕消﹐何至瘀滯不通﹐結於皮膚之外哉﹗治法以補气血爲主﹐佐以消濕散熱﹐𨿽十載沈﹐尙可奏功﹐矧目前近癩乎﹗用掃癩丹﹕黃三兩﹐當歸﹑金銀花各二兩﹐白術﹑茯苓﹑麥冬﹑白芍﹑熟地﹑元參各一兩﹐山萸﹑川芎各五錢﹐生甘艸﹑荊芥﹑花粉各三錢﹐防風二錢﹐水煎服﹐皮色卽潤﹐二劑漧燥解﹐十劑痊愈。﹝《冰鑑》。此方大補气血﹐無異枯涸之田﹐逢甘霖之滂沛﹐生機勃勃﹐水滿平疇﹐而蝗蝻之類自消於無形矣。﹞

卷二十九癩癬部沈紫亮十四種癩證歌訣

心經火癩蟋蟀連﹐肝經木癩風厲偏﹐脾經上狗癩並屬﹐肺經金癩面白兼﹐腎經水癩兩烏共﹐胃經酒麻癩總言。

夫癩之爲害﹐較之風證稍輕﹐然其致害之患一也。但癩愈而形可復﹐瘋愈則元气難復﹐癩死者少﹐瘋死者多﹐然皆非善證耳。﹝《醫學要則》﹞

卷二十九癩癬部辧六經癩形

心經火癩如灼之瘡﹐大小不一﹐或形如癬﹐裂斷皮膚﹐愈而復發﹐乃心臟受毒﹐病深七年方盛﹐其蟋蟀癩﹐亦乃心經毒也。

肝經木癩初起似蝕癬狀﹐大小不同﹐形色不一﹐或徧身髙低不定﹐俗呼爲棉花癬。

脾經土癩或先發熱嘔吐﹐身發黃腫﹐卽現塊﹐大如雞卵﹐小如彈丸﹐或麻木不仁﹐穿卽成瘡﹐膿气臭穢難聞。

肺經金癩初發如楊梅瘡﹐上無殼﹐內泛碎﹐肉凸起﹐紫赤潰爛﹐眞如楊梅﹐毒入肺經﹐眉睫毛落﹐二年鼻梁崩倒﹐眼塌唇翻﹐乃金癩之驗﹐若蠹魚生肺腑﹐致生面白細虫﹐舉體艾白斑駁﹐周身如癬﹐儼然泥壁風之狀﹐外用燻洗則能取效。白癩乃風寒暑濕之气﹐邪毒湊聚﹐彌滿肺竅﹐久則虫蠹食肺管所致。

腎經水癩必先得水病而停蓄﹐又爲風濕觸激﹐或生在陰莖﹐蝕於陰囊﹐兩旁發腫塊橫﹐寒熱交作﹐腫痛難忍﹐漸大而潰變成爛瘡﹐一年病劇﹐眉髮墜落﹐水癩之毒在腎﹐濕久生虫﹐流注徧身則生靑黑赤紫斑駁﹐以致陰莖痿癩﹐皮穿肉爛﹐膿血臭穢﹐烏癩乃邪毒入腎﹐虫食精髓﹐下虛不救﹐若在胸肋脇腿臂肋之間﹐生核如桃李之狀﹐穿爛臭惡﹐或似漏瘡﹐或如疹﹐手足頑痺﹐鍼刺不知﹐此種之證宜大補气血。

胃經酒癩因醉臥汗出迎風﹐邪入於胃所致﹐似赤非赤﹐似白非白﹐大者如錢﹐小者如豆﹐此證最爲難治。麻癩由酒毒畱滯胃腑﹐徧發瘡毒﹐狀如疥癬﹐痛癢難忍﹐或手足發黑白頑痺﹐形如雁來鵝掌風之狀﹐或發內痔﹐頭硬而碎﹐形如頭﹐徧體皆然﹐觸之則大痛冷汗﹐一時卽愈。

瘋與癩大同小異﹐但癩輕而瘋重﹐治癩之法﹐可於瘋證門中諸方酌用。

卷二十九癩癬部門主論

王肯堂曰﹕夫人陽气外虛則多汗﹐汗出當風﹐風气搏於肌肉﹐與熱气並則生﹐狀如麻豆﹐甚者漸大﹐搔之則成瘡也。﹝《準繩》﹞《心法》曰﹕俗名鬼飯疙瘩﹐由汗出受風﹐或露臥乘涼﹐風邪多中表虛之人。

初起皮膚作癢﹐次發扁疙瘩﹐形如豆瓣﹐堆累成片﹐日間癢甚者﹐宜秦艽牛蒡湯﹐夜間癢甚者﹐宜當歸飲子﹐外用燒酒浸百部﹐以藍布蘸酒搓之﹐謹避風涼。

卷二十九癩癬部癬門主論

陳實功曰﹕癬乃風熱濕虫四者而成。風宜散﹐熱宜淸﹐濕宜滲﹐虫宜殺﹐總由血燥風毒克於脾肺二經耳。﹝《正宗》﹞又曰﹕風癬如雲朵﹐皮膚嬌嫩﹐抓之則起白屑﹐不知痛癢。

又曰﹕濕癬如虫形﹐搔之則有汁出。

又曰﹕頑癬抓之全不知痛。

又曰﹕牛皮癬頑硬且堅﹐抓之如朽木。

又曰﹕馬皮癬微癢﹐白點相連。

又曰﹕狗皮癬白斑相簇﹐時作微癢。

周文采曰﹕幹癬搔之則出白屑﹐索然雕枯。﹝《集驗》﹞又曰﹕刀癬則輪廓全無﹐縱橫不定。

申斗垣曰﹕白殼瘡卽癬也。﹝《啟玄》﹞王肯堂曰﹕面上風癬﹐初起或漸成細瘡﹐時作痛癢﹐發於春月﹐名曰花癬﹐女人多生之。此皆肺經蘊積風熱﹐陽气上升﹐發於面部或生眉目之間﹐久而不愈﹐恐成風疾。﹝《準繩》﹞蔣示吉曰﹕上半身爲頑癬﹐治之易﹐多屬風熱。﹝《說約》﹞又曰﹕陰癬生在下半身﹐治之最難﹐多屬寒濕﹐總之血分受病﹐以致皮膚不和也。

卷二十九癩癬部癬門主方

浮萍散

治風癬疥癩。

當歸川芎荊芥赤芍藥甘艸浮萍﹝七月十五日采取陰漧﹐各一錢五分﹞麻黃﹝七分五釐﹐夏月只用三分﹞加蔥白二根﹐豆豉五六十粒﹐水煎熱服取汁。手臂加桂枝﹐背加羌活﹐膝加牛膝﹑薄桂。

徧身風癬。

防風金銀花片芩山梔仁生地黃木通川黃連當歸苦參﹝各一錢﹞飛滑石升麻﹝各三分﹞荊芥穗香白芷﹝各七分﹞桔梗生甘艸﹝各五分﹞蟬蛻皂鍼牛蒡子﹝各八分﹞生薑﹝一片﹞穿山甲﹝四片﹞水二盅﹐煎八分﹐食遠服。未服藥先一日﹐用茄子藤連根葉煎水燻洗﹐將癬擦透﹐次日服藥﹐三劑除根。

濕熱生癬。

幹浮萍﹝一兩﹞蒼耳子蒼術苦參﹝各一兩五錢﹞黃芩﹝五錢﹞香附米﹝二錢五分﹞酒糊丸。上身多食後服﹐下體多食前服﹐白湯送下三錢。

癬。

土槿皮﹝一兩﹞斑蝥﹝二个﹞雞心檳榔﹝三个﹞番木鱉﹝四个﹞火酒半斤﹐浸一伏時﹐蘸搓癬上﹐忌大蒜﹑火酒。

又方硫黃輕粉﹝各等分﹞研勻蜜調搽。

又方大棗一枚﹐去核入白砒三分﹐泥裹煨透﹐冷定去泥﹐研細香油調搽。

又方蜜陀僧﹑五倍子各等分﹐研細蜜調搽。

又方土槿皮研細﹐醋調敷﹐以紙蓋之。

又方商陸根蘸蜜擦之。

又方土槿皮研細﹐粗夏布包紮浸火酒一伏時﹐擦之。

又方禿菜根蘸人乳擦之。

又方白降丹﹝三分﹞輕粉﹝七分﹞醋調擦之。

又方土大黃鳳仙花梗枯白礬﹝水飛﹞共搗﹐麻布包紮﹐蘸醋擦之。

又方白砒硫黃罐口﹝各等分﹞入杓內化開﹐將地下挖一孔﹐將藥傾入冷定取出﹐米醋磨敷。

又方硫黃﹝三錢﹞枯礬﹝一分﹞白芷﹝三分﹞斑蝥﹝三个﹐去翅﹑足﹞研末抓破擦之。

又方樹上經露水的蜂房一个﹐以生礬塡滿房孔﹐置罐底﹐以細火令礬化爲度﹐取出研細﹐抓破擦之。

又方牛舌艸﹝卽土大黃﹞白薇楝樹皮﹝各一兩﹞冰片甘艸﹝各一錢﹞輕粉蝸牛﹝各三錢﹐焙漧﹐如無活的﹐殼亦可用﹞共研細﹐用荔枝核將癬抓破﹐眞麻油調搽。

又方皂礬炒研﹐豬膽汁調搽。

又方鮮土大黃搗爛﹐加川椒﹑白糖﹑鹽各少許﹐用布包﹐入醋內浸半日取起﹐擦癬。

又方生天南星﹑生艸烏各等分研細﹐用土大黃汁調搽。

又方豬蹄殼內塡生白礬﹐瓦上存性﹐搽之。

又方蛇牀子本尖檳榔硫黃枯礬白膠香五倍子﹝各等分﹞研細。幹癬香油調擦﹐濕癬幹擦﹐頑癬醋調搽。

又方土槿皮﹝三兩﹞明雄黃水銀﹝各二錢﹞潮腦﹝一錢﹞檳榔﹝七分﹞麝香﹝一分﹞大楓子斑蝥木鱉子﹝各七枚﹞研細﹐入火酒斤半封一七﹐蘸搓。

百部膏

治牛皮癬。

百部白鮮皮鶴虱萆麻仁生地黃黃柏全當歸﹝各一兩﹞麻油半斤入藥熬枯去渣﹐復熬至滴水成珠﹐再下黃蠟二兩﹐試水不散爲度。拿起鍋入雄黃末和勻﹐稍冷傾入磁缽中收貯﹐退火气聽用。

三五十年頑癬。

鐵綫粉﹝出廣西﹐要對換﹞海金砂冰片麝香末﹝各等分﹞生薑醋擦。

又方枯白礬七分﹐血丹三分研勻﹐土大黃根同搗搽。

又方土槿皮﹝三兩﹞公檳榔﹝一兩﹞不見火曬漧磨細﹐用好滴醋調如薄糊﹐隔水蒸一炷香﹐取出敷患處﹐棉紙蓋上﹐二三次卽愈。

又方生白術﹝三兩﹞土槿皮﹝一兩五錢﹞不見火﹐曬榦爲末﹐滴醋調搓﹐三次必愈。

又方先用生薑汁搓﹐再用地瀝靑搽。

頑癬陰癬。

土槿皮﹝二兩﹞斑蝥﹝十四枚﹞明雄黃硼砂﹝各六錢﹞火酒二斤浸三日﹐搽之。

項上耳旁濕癬。

蘆薈﹝一兩﹞甘艸﹝五錢﹞研極細。先將癬以溫水洗淨﹐拭漧搽之。

濃牛皮癬。

全蠍﹝七个﹞巴豆﹝二十粒﹞斑蝥﹝十枚﹞麻油﹝一兩﹞黃蠟﹝一錢﹞先將巴﹑蠍﹑斑蝥入油熬焦黃色﹐去藥取油﹐如油少﹐可加麻油煉滚投蠟熔化﹐收貯擦之。

又方土地黃根搗爛和蜜擦癬。

頑癬大公蝦一个﹐取蝦大爪抓破癬﹐見血路爲度﹐卽以蝦腦塗之﹐二次卽消。

陰癬生明礬熟明礬﹝各一錢﹞輕粉﹝二錢﹞銀硝﹝三分﹞研細。用土地黃根搗爛﹐布包蘸藥末擦之。

頭項以上癬﹐用傾過銀子的銀罐子大小二个﹐盛硫黃一兩於大罐內﹐以小罐覆住﹐文武火﹐俟火焰髙罐上一寸﹐約一盅茶時﹐取出冷定﹐取上覆罐研爲細末。

用地瀝靑﹑豬骨髓調勻﹐將癬用刀剃破搓上﹐一伏時愈。

又方旱浮萍艸生擦癬覺疼﹐起泡挑破﹐再擦三日﹐不見水﹐結疤﹐永不再發。

又方硫黃細末拌生豬油熬熟﹐將癬抓破搓擦﹐自愈。

治癬碧玉散

銅綠﹑硼砂﹑白礬各等分﹐研勻香油調搓。

岐天師神方﹝《祕錄》﹞楝樹皮大楓子潮腦﹝各三錢﹞水銀硫黃花椒﹝炒﹞木鱉子明雄黃蟬蛻木通﹝各二錢﹞全蠍﹝二个﹞土槿皮﹝四兩﹞斑蝥公檳榔﹝各七个﹞皮硝﹝五錢﹞用火酒三四斤﹐浸十日﹐擦之。

又方蘆薈輕粉雄黃﹝各一錢﹞大黃蛇牀子土槿皮﹝各三錢﹞檳榔﹝二錢﹞研末。先將癬刮破﹐以米醋調搓。

頭面荷葉癬川槿皮研細醋調﹐湯頓如膠﹐將癬抓破搓之。

白礬散

徧身生癬﹐日久不愈﹐延至頭面。獨莖羊蹄根搗細﹐白礬研細﹐以極酸米醋調﹐抓破搓癬﹐隔日再搓﹐不過兩次卽愈。

又方紫蘇潮腦蒼耳艸浮萍煎湯洗癬。

牛皮血癬。

舊銀罐﹝一个﹞露蜂房﹝灰﹐五錢﹞枯礬﹝二錢﹞研細﹐香油調搓。

年久陰癬﹐數日除根。

土槿皮﹝五錢﹞露水鏡面燒酒﹝各四兩﹞同浸七日﹐抓破癬皮﹐用新羊毛筆塗之﹐每日數次。

《千金方》﹝孫眞人﹞。以日午時立日光下﹐人影有癬處著艾灸之﹐點艾時念咒。

咒曰﹕癬中虫﹐毛絨絨﹐若欲治﹐待日中。一气念三徧﹐俟艾火過﹐添火再念再灸﹐如此三徧﹐三炷卽愈。

癬瘡延蔓。﹝《東坡家藏》﹞決明子﹝研細﹞水銀輕粉﹝各少許﹞再和研﹐不見水銀星爲度。刮破上藥立瘥。

又方銅靑雄黃斑蝥﹝各等分﹞研勻。無根水調敷﹐起泡刺破﹐柏燭油搓﹐潔淨不發。

又方杜黃連﹝卽羊蹄根一握﹐洗淨搗濾汁。﹞白梅﹝數枚去核﹞同汁搗爛﹐用穿山甲刮破搓﹐數次卽愈。

荷葉癬﹝《古方》﹞。田螺一个﹐開靨入信石二分﹐待肉化水﹐搽上卽愈。

牛皮癬及多年頑癬。

紅粉霜﹝五分﹐卽紅升丹﹞明礬杏仁﹝去油﹑皮﹞川槿皮﹝各一錢﹞密陀僧﹝三錢﹞共研細﹐津調搽﹐一日三次﹐三日痊愈。

又方牛皮燒灰﹐油調搽。

牛皮血癬。﹝《古仙方》﹞硫黃﹝九分﹞白砒﹝一分﹞巴豆﹝三粒﹐去油﹞研細。茶油調搓。

頑癬。﹝《祕方》﹞白砒﹝一分﹞硫黃﹝九分﹞白硝﹝三分﹞明礬﹝四分﹞冰片﹝五釐﹞研末﹐津調擦之。

楊梅癬。

枯白礬硫黃﹝各一兩八錢﹞雄黃膽礬輕粉﹝各一錢﹞川椒﹝三錢﹞研細。用生豬板油去皮入藥﹐擦破數次﹐其效如神。

楊梅癬。

朱砂雄黃沒藥﹝去油﹞乳香﹝去油﹞兒茶﹝各一錢﹞杏仁﹝四十粒﹞大楓肉﹝二十粒﹞搗爛絹包﹐擦之。

鵝掌瘋癬。﹝《祕錄》﹞川烏艸烏何首烏花粉赤芍藥防風荊芥蒼術地丁﹝各一兩﹞艾葉﹝四兩﹞煎湯。先燻後洗﹐層層起皮﹐痛癢自愈。

圈子癬﹝《集驗》﹞谷樹皮剪如癬樣大小﹐以毛背一面用唾貼癬上﹐以手不時撲之﹐卽愈。

癬方硫黃木炭灰﹝各等分﹞共爲極細末。將癬用穿山甲刮破﹐擦上數次愈。

又方馬蹄決明子一兩爲末﹐入水銀﹑輕粉少許﹐研﹐不見水銀星爲度﹐將癬刮破﹐擦上立愈。

又方馬蜂窩一个﹐仰放瓦上﹐以枯礬塡滿孔內﹐炭火炙焦研末﹐用蠟醋腳調塗﹐卽愈。

陰癬鮮旱蓮艸揉成團﹐用穿山甲將癬刮破﹐擦癬上奇驗。

渾身癬羊蹄根搗汁入墨盆內﹐將白芨磨濃汁搓之。

又方鉛一斤﹐煎水﹐日洗數次﹐卽愈。

川槿皮錠

﹝劉長隨﹞治一切癬如神。烏梅肉半斤。用羊蹄根汁浸一夜﹐次日重湯燉一炷香﹐又放飯鍋上蒸軟透取出﹐搗如泥。加番打麻﹐研細﹐一兩。海螵蛸﹐研細﹐五錢﹐入烏梅肉又搗勻﹐秤過﹐每一兩加白降丹八分﹐白砒七分﹐再搗勻﹐入白芨細末一錢﹐又搗勻做成二三錢重的錠子﹐陰漧收貯。凡用以羊蹄根同醋磨濃﹐搓之。

癬方。﹝胡繡溪。﹞土荊皮﹝三兩﹞尖檳榔斑蝥﹝去頭﹑足﹐糯米炒﹞大楓子木鱉子﹝各七个﹞巴豆仁﹝五个﹞雄黃潮腦川烏白鮮皮艸烏﹝各二錢﹞麝香﹝三分﹞火酒二斤半﹐同入小口瓶內封口﹐浸七日﹐將癬刮破擦之。

頑癬黑鉛一錢熔化離火﹐入水銀一錢研爲極細末﹐加眞輕粉﹑潮腦各一錢和勻﹐再研細﹐取牛舌艸根去土淨﹐搗自然汁和勻﹐再用穿山甲將癬刮破敷上﹐出盡血水爲度﹐癢時則頻頻搓之﹐搓時微痛勿懼。

頑癬瘡及湯火傷。﹝盛惟章。﹞眞川鉛粉銀朱﹝各五分﹞麝香﹝三分﹞上爲末。用鵝油捶和如泥﹐用油紙一長條將半段用鍼刺孔攤膏﹐合轉來將光面貼癬﹐絹帛縛緊﹐二三日一換﹐夏月早晚換。

牛皮癬穿舊牛皮靴底上皮﹐陰陽瓦存性﹐研細﹐將癬刮破擦之。

癬雞蛋一个開一小孔﹐去白存黃﹐入硫黃﹑川椒末各三錢﹐將濕紙封固﹐灰火內煨熟爲末﹐先以麻綫將癬刮破﹐用谷樹漿或羊蹄根汁調搽。

又方多年竹燈掛一个﹐火上烤出汁如膠者﹐另將五倍子去虫炒﹐爲末和勻。

用陳醋在火上溫熱﹐調搓。

頑癬。

硫黃﹝一兩﹞火硝白砒﹝各一錢﹞先將硫黃入銀罐內化開﹐再入硝砒末攪勻﹐傾入土內埋七日﹐搓三五次。

癬。

雷公藤﹝五分﹞大楓肉防風﹝各一錢五分﹞土槿皮蚯蚓糞牛舌艸根﹝各三錢﹞共爲末﹐陳醋調搽。

牛皮癬桃樹根同膽礬搗爛敷。

癬生臉上如錢大﹐抓之有白屑者。綠豆捶碎以紙繃糊碗口上﹐鍼戳多孔﹐以碎豆鋪紙上﹐放紅炭一塊架蓋上﹐俟豆灼盡﹐紙將焦﹐去豆揭紙﹐碗中有水﹐取搽三五次。

老癬。

輕粉雄黃黃丹銀朱﹝各等分﹞研細﹐用米醋浸大黃﹐夏布包﹐蘸藥擦之。

陰癬鹽內皂角擦之。

燥癬水銀胡粉﹐研﹐蛋淸調搓。

又方雄鷄冠血塗。

又方胡粉﹝炒黃赤色﹞醋調塗。

又方搗桃樹白皮醋和塗。

濕癬石硫黃﹐研﹐用三年陳醋調敷。

又方蛇牀子黃柏黃連胡粉﹝各一兩﹞研細。入水銀一棗子大﹐和豬油研勻塗之。

又方用粗碗一隻﹐以皮紙用鍼戳眼糊碗口上﹐以水潮紙上令濕﹐將杉木屑堆潮紙碗上﹐用火點著﹐俟杉木屑燒盡﹐輕輕去屑灰﹐揭開紙看碗中杉木油﹐取搓癬上﹐必效。

卷二十九癩癬部疹門主論

孫眞人論曰﹕《素問》云﹕風邪客於肌中則肌虛﹐眞气發散﹐又被寒搏皮膚﹐外發腠理﹐開毫毛﹐淫气妄行﹐則爲癢也。所以有風疹瘙癢﹐皆由於此。又有赤疹者﹐忽然起如蚊虫咬﹐煩癢極者重抓疹起﹐瘙之逐手起。又有白疹者發冷﹐亦有赤疹﹐蓋赤疹者發熱。

王肯堂曰﹕夫風癮疹者﹐由邪气客於皮膚﹐復遇風寒相搏則爲癮疹。若赤疹者﹐由冷濕搏於肌中﹐風熱結成赤疹也。遇熱則極﹐若冷則瘥也。白疹者﹐由於風气搏於肌中﹐風冷結爲白疹也。遇冷則極﹐或風中亦極﹐得晴明則瘥﹐著濃暖衣亦瘥也。

其脈浮而洪﹐浮則爲風﹐洪則爲气﹐風气相搏則爲癮疹﹐致身體爲癢也。﹝《準繩》﹞朱丹溪曰﹕疹屬熱與痰在肺﹐宜淸肺火降痰﹐或解散出汗﹐亦有可下者。﹝《心法》﹞方論皆謂緣肌中有濕﹐若涼熱之气所折﹐熱結不散則成赤疹﹔若因風邪所折﹐風熱相搏則成白疹。赤疹得熱則劇﹐得冷則減﹐蓋熱气郁於內﹐故惡熱宜冷﹔白疹得陰雨則甚﹐得晴則消﹐蓋熱气散釋於外﹐故惡冷宜熱。熱搏於血分﹐其邪因並發於表則赤﹐若風濕搏於气分則气脈不行﹐因邪並發於表則白。夫如是﹐然後於治法相應﹐邪熱者故惡熱而喜涼﹐邪濕者故惡雨而喜晴矣。方論中又有風者﹐卽《內經》所謂汗出見濕﹐乃生痤痱。又曰﹕勞汗當風﹐寒薄爲郁乃痤痱﹔卽癮疹屬也﹐故類也﹐此皆謂外邪郁肌肉玄府之熱者矣。然則與《內經》言少陽﹑少陰而君﹑相二火客熱之勝爲丹疹外發者﹐方論中則無有也。

故人气君﹑相二火郁發而變者﹐宜乎未之及耳﹐若此條是人气所變之一者也。故二火郁發﹐出血气之表﹐與外邪所郁無異。更有小兒發痘瘡之外﹐必有出疹二次﹐亦是君相二火發出未盡之胎毒也。

又曰﹕癮疹入腹﹐亦能殺人。﹝宜用蠶砂煎濃湯洗之。﹞又曰﹕癮疹熱多則色赤﹐風多則色白﹐甚者癢痛﹐搔之則成瘡也。

林氏曰﹕或問斑疹因何而生﹐屬陰屬陽﹐屬虛屬實﹐屬表屬裏﹐可得聞有詳乎﹖答曰﹕斑疹之發﹐有外感風熱者﹐有胃腑實熱爲病者﹐有傷寒失下者﹐有傷寒陽明經證失汗發衄﹐不衄則發頤﹐不生頤則發斑疹者﹐總屬陽明胃與大腸之風熱亢盛已極﹐內不得疏泄﹐外不得透達﹐怫郁於皮毛腠理之間﹐輕則爲疹﹐重則爲斑﹐一如火乘金位﹐金受火克之故﹐此乃陽毒屬表屬實之斑疹也。有陰虛血熱者﹐有陽虛血熱者﹐有气血兩虛﹐而虛熱郁盛者﹐此三焦無根之火﹐乘气血之虛而空發於上﹐怫郁於皮毛血脈之中﹐內不得淸﹐外不得散﹐遂發斑疹﹐乃陰虛屬裏之證也。﹝《活人錄》﹞又曰﹕或問何以爲斑﹐何以爲疹﹐陰陽旣別﹐何者爲重﹐何者爲輕﹖答曰﹕斑者成片﹐不分顆粒﹐一如雲朵拱起﹐淡紅者輕﹐紫紅者重﹐黑者凶﹐輕者癢而重者痛。疹者如痱﹐或類蚊迹蚤虱痕而不盛﹐一日之中起伏隱現不常﹐隱隱見於肌膚之間﹐不大起發者是。大約陽證斑疹易看而易治﹐陰證斑疹挾虛而發﹐難看而難治﹐苟不細審﹐則陰證誤以爲陽﹐立至危殆﹐可不愼歟﹗又曰﹕身熱無汗﹐煩渴躁悶﹐或痛或癢﹐如雲若錦﹐腹痛胸滿﹐二便祕結﹐六脈浮洪有力或浮數有力者﹐系手陽明大腸﹑足陽明胃二經風熱爲病﹐所謂陽斑也。若內熱自汗﹐渴不欲飲﹐心煩身躁﹐胃弱脾泄﹐喜濕惡熱﹐色白而不紅﹐但癢而不痛﹐六脈遲緩微弱﹐或虛數無力者﹐手太陰肺﹑足太陰脾﹑手少陰心﹑足少陰腎經之陰火內亢爲病﹐所謂陰斑也。疹形𨿽與斑異﹐而致病之因﹐受病之臟腑﹐及所現之脈與形證無不同﹐蓋斑有陰陽﹐則疹亦有陰陽﹐自在醫者審其証之陰陽虛實﹐脈之無力有力可也。

又曰﹕兩陽合明﹐其火自盛﹐兼有食積﹐致生積熱﹐故斑疹之因﹐必歸過於胃與大腸也﹐火盛則血熱而金爍﹐蓋心爲火髒主血脈﹐肺爲金髒主皮毛﹐火聚胸中﹐肺受燻蒸﹐心火愈熾﹐或熱極反兼風化﹐或客風鼓動內火﹐其病發於心肺二經﹐所謂陽斑陽疹﹐必先淸散風熱於表﹐疏導積熱於內﹐表裏和解﹐以救炎炎之熱。如二便祕結﹐急宜利之﹐若脾腎之陰虛火盛﹐不能歸經固藏﹐發越於上而心肺受其燻灼而病﹐亦有因風致火﹐或因熱極生風而發﹐所謂陰斑陰疹。初則亦宜淸解﹐使其透發﹐寬其胸膈﹐解其煩躁﹔次則察脈之大小虛實﹐脾胃之實與不實﹐大便之結與不結﹐或淸補﹐或溫補。

又曰﹕𨿽陰陽俱有斑疹﹐而陽證發斑者多﹐且多發於熱病之末﹔陰證則發疹者﹐多發於病之始。蓋斑由積熱﹐發之稍緩﹐疹兼風火﹐發之猶速。發之速者禍輕﹐發之緩者其禍反深﹐則又天下事理必然之勢也。至於時气發疹﹐由風熱之邪乘於肺經﹐必兼鼻塞气粗痰嗽﹐餘熱不淸遺於陽明大腸﹐並其糟粕蘊積而爲濕熱﹐更成積滯自利﹐其至熱郁化火﹐火性急迫﹐隨气滯下而後重不舒者﹐宜用辛涼升散之劑淸其邪熱﹐使郁陷之气透達外解﹐不惟斑疹自消而濕熱亦散矣。若痰嗽不淸﹐加以淸火淸痰之藥﹐積滯有餘﹐濕熱下迫﹐加以釐淸利濁﹐健運化導之劑﹐如木香﹑黃連﹐山楂﹑神曲﹑車前﹑澤瀉之類﹔更用枳殼寬胸開郁﹐升提郁陷之邪。

風濕郁於腸胃﹐風熱逆於肌表﹐傷於血分﹐則憎寒壯熱﹐胸中嘈雜﹐肚腹疼痛﹔發爲赤疹﹐傷於气分﹐發爲白疹。俱令瘙癢無度﹐一日三現三隱﹐俗名風綹疹卽此是也。第一宜忌香油﹑鮮﹑麵食﹐並戒酸鹹。倘不知禁戒﹐輕則成瘡﹐甚則不時舉發﹐致成終身之累。治當疏風散熱托疹爲主。

卷二十九癩癬部疹門主方

通治陽證斑疹主方﹝《活人錄》﹞生地﹝三錢﹞防風荊芥﹝各一錢五分﹞川黃連犀角屑牡丹皮﹝各五分﹞黃芩桔梗﹝各一錢﹞甘艸﹝三分﹞水煎。不拘時服。﹝血中伏火﹐必先涼血﹐故以生地爲君﹐而丹皮佐之﹐芩連瀉心肺之火﹐佐桔梗以開鬱結﹐犀角淸心家之熱毒﹐而甘艸佐之﹐荊防用以解散內外之風邪。外感重者加羌活一錢﹐川芎﹑薄荷各五分﹐暫去芩連﹑生地﹐如陽明胃家熱毒﹐煩躁熱渴﹐無汗背寒﹐斑疹黑紫色者﹐速加石膏一兩﹐連翹一錢五分﹐元參一錢﹐犀角五分﹐去防風﹑桔梗。傷寒邪熱入胃﹐舌胎黃黑有刺﹐二便不通﹐譫語狂熱者﹐加大黃五錢﹐芒硝三錢﹐枳實二錢﹐去生地﹑防風﹑丹皮。傷寒陽明失表﹐煩渴外熱﹐半表半里﹐大便不去﹐無下癥者加漧葛三錢﹐牛蒡子二錢﹐元參一錢五分﹐薄荷一錢﹐去生地﹑丹皮﹑黃連﹑犀角。﹞通治陰證斑疹主方白術﹝二錢﹞白茯苓﹝一錢五分﹞人參炮姜﹝各一錢﹞陳皮炙甘艸防風﹝各五分﹞肉桂﹝三分﹞水煎。早晚空心服。﹝上方乃治陽虛血熱及气熱﹑血熱﹐凡惡寒喜熱﹐二便淸利﹐口不幹而反欲熱飲﹐六脈沈微細數﹐或虛數無神者宜之。此气虛不能統運血脈﹐致血久郁生熱﹐而有風熱之變也。﹞腎水不足﹐龍火無制﹐陡發越於上﹐心肺受其燻逼而成斑疹者。八味地黃湯導火歸原﹐兼服腎气丸。

治陰虛血熱﹐熱郁血中而生斑疹﹐時發時止﹐或痛久遠不愈者。以此涼血淸熱﹐滋肝息風﹐兼服濟陰丸。

生地﹝三錢﹞制首烏﹝二錢﹞當歸漧葛﹝各一錢五分﹞秦艽丹皮甘菊荊芥﹝各一錢﹞薄荷﹝五分﹞甘艸﹝三分﹞水煎﹐午後臨睡服。

徧身風疹作癢生芝麻研碎﹐擦之。

又方過年貼過掛絡﹐擦之。

又方鹽蒲包煎湯洗之。

風疹不時舉發眞麻油燒酒﹝各半酒杯﹞和勻燉熱﹐發時服之。再不發矣。

卷二十九癩癬部葡萄疫門主論

陳實功曰﹕葡萄疫乃小兒感受四時不正之气﹐郁於皮膚不散﹐結成大小靑紫斑點﹐色若葡萄﹐發在徧體頭面﹐乃爲腑證。自無表裏﹐如邪毒傳胃﹐牙根出血﹐久則虛人﹐斑方漸退。初起宜服羚羊角湯淸熱涼血﹐久當滋益其內﹐又有牙根腐爛者﹐人中白散主之。﹝《正宗》﹞《心法》曰﹕此證惟腿脛居多。

卷二十九癩癬部葡萄疫門主方

羚羊角散﹝《正宗》﹞羚羊角防風麥門冬玄參知母牛蒡子黃芩﹝各八分﹞生甘艸﹝二分﹞淡竹葉﹝十片﹞水二盅﹐煎六分。食遠服。

胃脾湯﹝《正宗》﹞北五味﹝五分﹞白術遠志肉陳皮沙參麥門冬茯神生甘艸﹝五分﹞水二盅﹐煎六分﹐食遠服。如虛弱自汗者﹐去沙參加人參黃各五分。

非疳散

治葡萄疫攻牙腐爛。

五倍子﹝炒茶褐色﹞人中白﹝各一兩﹞冰片﹝四分﹞研細。用米泔水漱淨﹐吹。

卷二十九癩癬部濕痰流注門主論

陳實功曰﹕流者行也﹐注者住也﹐由其瘀壅﹐其形漫腫無頭﹐皮色不變﹐所發毋論穴道﹐隨處可生。皆緣榮气不從﹐逆於肉裏﹐如風寒相中﹐表證發散未盡者散之﹔房欲之後﹐陰虛外寒所侵者溫之﹔惱怒傷肝﹐鬱結傷脾者歸脾湯加靑皮﹑香附散之﹔跌撲損傷﹐瘀血凝滯者﹐和血湯逐之﹔產後惡露未盡﹐流注經絡而成者﹐木香流气飲導之。如不得內消者﹐法當大養气血﹐培助脾胃﹐溫暖經絡﹐通行關節﹐十全大補湯加熟附子﹑香附主之。如膿已成﹐宜急開之。﹝《正宗》﹞王肯堂曰﹕不串流者﹐俗曰馬。串流者﹐名曰走散流注﹐俗曰瓜藤馬。徧身骨節內疼痛﹐不能起坐﹐無堆﹐作熱不退者﹐名曰嗍骨馬。若脊骨及髀骨上起堆﹐或一二个﹐或三五个﹐名曰過脊馬。若尾骨上起堆作熱者﹐名曰殺臀馬。若髀骨下痛甚無堆﹐但腫者名曰鎖腳馬。若骨相交接之處﹐疼痛無堆微腫﹐名曰接骨馬。此證因風熱走散四肢﹐治當疏風散熱﹐初起不可用火鍼烙之﹐腫勢盛者只宜刺以稜鍼﹐久熟者可火鍼烙之﹐流注入股者死。﹝《準繩》﹞又曰﹕禁用寒涼克伐內消等劑。

汪省之曰﹕夫流者行也﹐乃气血之壯﹐自無停息之機﹐注者住也﹐因气血之衰﹐有凝滯之患﹐故行者由其自然﹐住者由於瘀壅。凡得此者﹐多生於體虛之人﹐勤勞之輩﹐不愼調燮﹐夏秋露臥﹐縱意取涼﹐熱體當風﹔或中風邪發散未盡﹐或欲後陰虛外寒所侵﹐又或惱怒傷肝﹐鬱結傷脾﹐榮气不從﹐逆於肉裏﹔又或跌打損傷﹐瘀血凝滯﹔或產後惡露未盡﹐流縮經絡﹐皆成斯疾也。初起外以琥珀膏敷貼﹐內服行气活血之劑﹐其中十可消其五六。如不得內消者﹐法當大養其气血﹐培助脾胃﹐溫暖經絡﹐通行關節﹐如木香流气飲﹑十全大補湯﹐俱加熟附子﹑香附﹐培助根本。庶未成自淌﹐已潰自斂﹐不致殘敗破漏不斂之證。且如有膿宜急開之﹐忌用寒涼克伐內消等藥﹐犯此終致不救者多矣。﹝《理例》﹞朱丹溪曰﹕凡人身上中下有塊者是痰。然痰在皮裏膜外﹐則徧體遊行﹐腫而色白﹐滯而不痛﹐宜導達疏利。如痰因火動而走﹐則體多小塊﹐色紅痛甚﹐流走無定﹐宜解毒淸火爲主。

又曰﹕痰在皮裏膜外﹐非薑汁﹑竹瀝不能通﹔痰在脇下﹐非白芥子不能達。白芥子亦能散皮裏膜外之痰气﹐竹瀝滑痰﹐非薑汁不能行經絡﹐痰在四肢﹐非竹瀝不開。

申斗垣曰﹕三陽經傷寒發汗不透則必痛﹐痛久則腫﹐腫久則必爲熱﹐熱久則破壞﹐此名陽濕痰破瘡。如三陰經失汗﹐汗郁成痰則痛﹐痛久則皮色不變而腫﹐至夜痛反甚﹐其痛處冰冷﹐脈亦沈細﹐日久气血凝注則肌死﹐肌死則破壞腐臭﹐名曰陰濕痰破瘡。均宜艾灸。﹝《啟玄》﹞又曰﹕冷流注多附骨﹐硬不消﹐骨寒而痛﹐筋縮不能伸屈﹐庸俗誤用刀鍼﹐又無膿血﹐止有如屋漏汁﹐或瘀黑血﹐宜用回陽玉龍膏﹔如稍緩﹐再加軍姜﹑肉桂﹑白芷﹑艸烏等分﹐熱酒調敷﹐則骨寒除而痛自止﹐气溫和而筋自伸﹐肉亦軟而腫自消。

亦不可無石菖蒲﹐以其性能破堅﹐散腫最妙﹐亦不可多﹐多則解羣藥性也。

又曰﹕流注首尾敷沖和膏最穩﹐加乳香﹑沒藥治流注筋不能伸﹐敷之極效。

又曰﹕走散流注發因受寒凍﹐凝滯血脈而成。一名流注傷寒﹐又名瓜藤發背﹐患生於背﹐徧身皆有之。經云﹕傷寒流注尙猶可﹐流注傷寒急如火。醫者當察其寒熱虛實治之。

胡公弼曰﹕流注又曰走注﹐狀似鱉形﹐毒因風盛而生熱﹐气因熱盛而走散﹐午前宜四君子湯加芎歸﹔午後宜四物湯加參﹑麥冬﹑北五味。斷不可用滲利流气等藥。﹝《靑囊》﹞又曰﹕治流注大法﹐郁者開之﹔怒者平之﹔閃撲及產後瘀血者散之﹔傷寒餘邪者調解之。大要以固元气爲主﹐佐以現証之藥。

又曰﹕流注一个﹐要表汗一次﹐如流注三个﹐須表汗三次﹐毒自消矣。設治之不早﹐深爲大害。

又曰﹕如破潰成膿者﹐先用降藥降去敗肉﹐腐盡生肌可也。

《醫林集要》云﹕白虎飛屍畱連周期﹐或展轉數歲﹐冷毒朽骨出盡自愈。若附骨腐者可痊﹐正骨腐者則爲終身廢疾矣。

又曰﹕又有結核在項腋或兩乳傍﹐或兩胯軟肉處﹐名爲癰﹐屬冷證也。又有小兒宿痰失導﹐致結核於頸項臀膊胸背之處﹐亦冷證也。並宜熱藥敷貼。

王西圃曰﹕流痰胸腹流於四肢者可治﹐四肢流入胸腹者難治。

《心法》曰﹕流注新發﹐漫腫無頭﹐皮色不變﹐凝結日久﹐微熱漸痛﹐透紅一點﹐方是膿熟﹐卽宜用鍼開破。若濕痰化成者﹐膿色粘白﹔若瘀血化成者﹐膿色金黃粘水﹔若風濕化成者﹐膿色白稀如豆汁﹔若汗後余邪化成者﹐膿色或黃或黑﹐稀膿臭穢﹔以上四證﹐發於肉濃處可愈﹐發於骨結及骨空處難愈。若淫欲受寒化成者﹐膿色稀白而腥﹐其水中有豬脂水油之狀﹐此爲敗漿膿也。諸書𨿽有治法﹐終成敗證。

馮魯瞻曰﹕按臟腑津液受病爲痰﹐隨气升降﹐理之常也。若在皮裏膜外及四肢關節曲折之地﹐而臟腑之痰何能流注其所﹐此卽本處津液遇冷遇熱﹐卽凝結成痰而爲病。斷非別部之津液﹐受病成痰﹐捨其本位而移於他部者。況气本無形﹐故能無微不達﹐而液隨气運﹐亦可藉气周流﹐若至津液受病成痰﹐則變爲有形而凝滯﹐焉能隨气流通於至微至密之所耶。

試痰法﹕用海蜇皮粘貼﹐外以膏貼之。如痰﹐次日膏藥揭得下﹐海蜇皮揭不下﹐卽是害痰。

卷二十九癩癬部濕痰流注門主方

香附餅

﹝《正宗》﹞治風寒流注襲於經絡﹐結成腫痛。

香附爲末﹐酒和﹐量瘡大小做餅覆患處﹐熱熨斗熨藥餅上。未成者自消﹐已成者自潰。風寒濕毒宜薑汁作餅熨之。

醒脾湯

﹝《正宗》﹞治懷抱鬱結﹐思慮傷脾﹐以致脾气不行﹐逆於肉裏﹐乃生壅腫﹐疼痛不眠﹐心煩不安﹐神气不淸。

人參白茯神白術嫩黃﹝蜜炙﹞酸棗仁﹝炒﹐研﹞遠志肉﹝各一錢﹞地骨皮﹝七分﹞桔梗柴胡川黃連廣木香炙甘艸香附﹝各五分﹞圓眼肉﹝七枚﹞姜三片﹐棗二枚﹐水二盅煎八分﹐不拘時服。

琥珀膏

﹝《正宗》﹞治一切皮色不變﹐漫腫無頭﹐气血凝滯﹐結成流毒。毋論身體上下﹐年月新久﹐但未成膿者並效。

生大黃﹝二兩﹞郁金白芷天南星﹝各一兩﹞共爲細末﹐用大蒜去殼搗爛﹐上入藥再搗﹐略入酒一二匙調勻﹐徧敷腫上﹐紙蓋。隨有熱痛﹐又有不痛﹐俱待藥幹便效。次日又有起泡﹐又有不起泡者﹐如有泡起﹐挑去泡中黃水﹐以膏貼之﹐自效。

調中大成湯

治流注潰後﹐膿水淸稀﹐飲食減少﹐不能生肌收斂。

人參﹝二錢﹞白術嫩黃﹝炙﹞陳皮當歸身山藥白茯苓白芍藥﹝酒炒﹞牡丹皮﹝各一錢﹞遠志肉砂仁藿香炙甘艸﹝各五分﹞熟附子上肉桂﹝各八分﹞煨姜三片﹐黑棗二枚﹐煎﹐食遠服。

黃六一湯

治流注潰後膿水出多﹐口漧作渴﹐煩躁不寧。

嫩黃﹝六錢﹐生用蜜炙各半﹞粉甘艸﹝一錢五分﹐生炙各半﹞人參﹝一錢﹞水煎﹐食遠服。

木香餅

治一切气滯結腫成核﹐或痛或酸﹐閃肭風寒所致。

生地黃﹝搗膏﹞廣木香﹝減半﹐研末﹞和勻﹐量患處大小﹐作餅置腫上﹐以熱熨斗熨之。堅硬木痛者﹐間日熨之自效。

流痰渾身作痛。

當歸栝蔞仁獨活大川芎白茯苓白芷白芍藥連翹防己穿山甲﹝炒﹞防風生地黃金銀花牛膝天花粉黃芩陳皮川貝母甘艸﹝各五錢﹞分作六劑﹐酒水同煎。若上半身痛﹐食後服﹔下半身痛﹐食前服﹔如徧身痛﹐只用酒煎﹐神效。

火龍膏

治風寒暑濕﹐毒襲經絡﹐筋攣骨痛﹔或肢節煩痛﹐濕痰流注作痛﹐不能行步。鶴膝風﹑骨節風疼痛﹐其效猶速。

生薑半斤取汁﹐牛皮膠二兩﹐入鍋內化開﹐入乳香﹑沒藥末各五錢﹐麝香一錢﹐調勻待溫﹐攤貼患處。

濕痰流注奇方﹝趙若予﹞木瓜﹝一个﹞當歸﹝五錢﹞甘艸﹝三錢﹞細酒一斤同煎減半﹐再加研細乳香﹑沒藥各一錢﹐露一宿﹐空心熱服。未潰自消﹐已潰自斂。

濕痰內消方宣木瓜﹝五錢﹞紫花地丁﹝一兩五錢﹞臘酒二斤煎好露一宿﹐看證上下﹐分食前後服。

內消濕痰流注神方吉祥艸根洗淨﹐搗汁半酒杯﹐和酒衝服﹐取汗卽消。且不生瘡毒。

錦囊祕授神效觀音救苦丹

﹝馮魯瞻﹞神治一切風寒濕气﹐流注作痛﹐手足蜷攣﹐小兒偏搐﹐口眼斜﹐婦人心腹痞塊攻疼﹐不問年深月久。將藥置患處﹐以燈火點著﹐候至火滅﹐連灰罨於肉上﹐立見痊愈。重者用藥米粒大﹐輕者用藥粞粒大﹐只須一壯﹐不必復灸。若患處闊大﹐連排數壯﹐一齊灸之﹐且灸時不甚熱痛﹐灸後並不潰膿﹐一茶之頃﹐痼疾如失﹐屢試屢驗﹐眞神方也。固思濟之一方﹐不若利之天下﹔惠之一時﹐不若澤之後世﹐特附於錦囊之中﹐以廣厥傳。願後賢以爲半積半養之珍﹐幸勿專爲嗜利之具。

麝香﹝一錢﹞朱砂﹝二錢﹞硫黃﹝三錢﹞各研細末﹐先將硫黃化開﹐次入朱麝同化﹐傾入瓷器內候幹再研末﹐隔火化開﹐候切作如粞米大﹐貯瓷瓶內﹐愼勿出气﹐珍藏聽用。

一切腫塊濕痰流注。

鮮山藥天麻﹝各五錢﹞酒水各一盅煎服﹐三劑全消。

敷痰。﹝賈頌周﹞大蒜頭十數枚﹐去皮入皂礬三錢﹐搗爛聽用。用香一炷點起﹐將藥敷患上﹐以一炷香盡爲度。如是痰卽現靑紅色﹐如只紅色﹐則非痰也。如其是痰﹐隔日敷之﹐三次自消。

又方天南星大黃白芨﹝各等分﹞研細﹐薑汁和醋調敷。

又方白蘿卜葉扁柏葉﹝向北者﹞幹面﹝各等分﹞研細。醋調敷﹐日易一次﹐自消。

敷濕痰腫痛﹐癰疽發背﹐無名腫毒。

五倍子﹝瓦焙黃色﹞生半夏生南星﹝各等分﹞共研細﹐同滴醋熬數沸﹐加蔥薑汁調敷痛處畱頭。如藥幹用醋不時潤之﹐至重毒證﹐不過三四次卽消。

敷痰法生山藥一段﹐洋糖﹑飛面共搗爛塗敷自消。

摩腰紫金丹

﹝活人錄﹞風寒濕三气而兼痰飲﹐畱滯於經絡血脈中﹐閉塞不通而痛﹐並治腰痛。

附子尖烏頭尖天南星﹝各二錢五分﹞雄黃樟腦丁香﹝各一錢五分﹞吳茱萸肉桂朱砂漧薑﹝各一錢﹞麝香﹝二分﹞蜜熬蔥汁和丸如雞頭子大。每丸以薑汁化開﹐敷塗患處上﹐貼萬靈膏或蠲痛膏。

蠲痛五汁膏

寒濕气襲於經絡血脈之中爲痛﹐痛於兩臂兩股腰背環跳之間。

鳳仙梗﹝搗汁﹞老薑汁蒜汁韭汁﹝各等分﹞熬至滴水成珠﹐用萆麻子油同黃蠟收起﹐每以此膏烘熱粘貼﹐追出濕气水液自愈。

消痰方

芫花研末一錢﹐棗肉搗勻爲丸。在上食後服﹐在下食前服﹐白湯送下﹐卽便出穢痰﹐其腫立消。但此法宜施於壯實初起之人﹐須忌甘艸。

又方乳香﹝去油﹞沒藥﹝去油﹐各一錢﹞川貝母﹝去心研﹐二錢﹞連翹﹝八錢﹞萬年靑﹝三片﹞煎服自消。

雷火鍼

風寒濕气痰滯於經絡血脈之中﹐閉塞不通而痛。

蘄艾﹝一兩﹞朱砂﹝二錢﹞穿山甲﹝土炙﹞桃皮艸烏川烏乳香雄黃沒藥硫黃﹝各一錢﹞麝香﹝五分﹞共爲細末。以蘄艾鋪粗紙上﹐入藥末三錢捲成筒﹐如爆竹式﹐擇吉日將藥筒入瓶內﹐以篛葉油紙封口﹐埋屋下地中四十九日取出任用。此鍼能鍼百病﹐可於患處用靑布或紅布折二十四層﹐將鍼燈上點著吹息﹐隔布鍼之。患內暖極卽止﹐不過三次卽愈。

治因風郁痰生於頸項﹐皮膚腫硬白色﹐不甚疼痛。﹝《說約》﹞天南星﹑半夏研末﹐薑汁調敷。或南星﹑半夏末﹑薑汁和餅﹐隔蒜灸更妙。

消痰神方新鮮鍼綫包﹝卽蘆州上蘆柴上纏繞之物﹐形如鳥首﹐綠色﹐內有白漿。秋深冬月白漿枯漧裂開﹐便如毛絮者是也。﹞不拘多少﹐搗爛敷上自消。

痰注臂痛湯

﹝仁齋﹞天仙藤白術羌活白芷﹝各三錢﹞姜黃﹝六錢﹞制半夏每服五錢﹐姜五片﹐水煎服。

濕痰腫痛經年不能行者。﹝單方﹞水紅花花椒蘿卜英甘艸槐花金銀花蒼術白鳳仙花水龍骨﹝各等分﹞艸煎燻患處﹐水稍溫卽洗之。

神仙外應膏

﹝《祕方》﹞川烏一斤爲末﹐用陳醋入砂鍋內﹐慢火熬如醬色敷患處。如病一年﹐敷後一日發癢﹔二年﹐二日發癢。癢時令人將手拍癢處﹐拍至不癢爲度。先用升麻﹑皮硝﹑生薑煎水洗﹐然後敷藥﹐不可見風。

濕痰流注﹐初起腫痛無頭﹐皮色不變﹐久而不治﹐則發熱作膿。知覺早者於未破時急服此方十餘劑﹐卽能內消﹐最稱靈驗。

橘紅防風秦艽木通﹝各一錢﹞眞膽星﹝二錢﹞川貝母僵蠶﹝炒﹞桃仁﹝炒﹞五倍子金銀花﹝各三錢﹞防己﹝八分﹞白甘遂﹝刮去皮﹐末﹐七分﹞皂角子﹝鮮者敲碎﹐九个﹞肥皂子﹝鮮者敲碎﹐十个﹞土茯苓﹝磁鋒刮皮打碎﹐四兩﹞虛弱人加石斛﹑薏仁各一錢﹐痰在頭頂胸者加夏枯艸一錢﹐痰在背脊者加羌活五分﹐痰在脇肋者加柴胡五分﹐痰在肚腹者加赤芍﹑澤瀉各一錢﹐痰在臂者加獨活五分﹐痰在腿腳者加木瓜一錢﹐牛膝一錢五分。

上用河水九碗﹐砂鍋內煎三碗﹐每日早中晚各熱服一碗。如痰在心之上者﹐食後服﹔痰在心之下者﹐食前服﹔如虛弱人分二劑﹐極虛者分三劑﹐小兒分四劑。忌食鹽﹑醬﹑茶﹑醋﹑豬肉﹑鮮魚﹑雞﹑鴨﹑鵝一切發物﹐煎炒姜椒﹐煙酒生冷。但藥內有甘遂與甘艸相反﹐恐別樣丸散內有甘艸者﹐切不可服。已破頭者止服四五劑﹐使气血調和﹐不至又流他處﹐隨服十全大補湯加川貝母二錢五分﹐石斛二錢﹐滴乳香去油四分﹐須服數十劑方能痊愈。若系多火之人﹐十全大補湯內減去肉桂。﹝《願體集》﹞治流注。﹝抄本﹞石膏﹝一兩﹞官硼﹝三錢﹞飛面作十丸﹐將丸穿一孔﹐貫以鐵綫﹐炭火紅﹐取酒一碗投入﹐令又燒紅﹐入酒內﹐以丸盡爲度。待酒熱卽服﹐一日二服﹐自消。

又方金銀花紅花﹝各三錢﹞地楡苦參﹝各二兩﹞酒水各半煎服。近者三劑﹐遠者七劑卽消。

神驗方﹝周鶴仙﹞用姜黃母子﹐﹝是大姜黃身上小釘子是也。﹞研末。將小紅棗去核﹐藥末入內塡平﹐用絲棉紮緊﹐塞入鼻孔內﹐隨量飲醉﹐蓋暖出汗。已潰者自然痊愈﹐未潰者內消神效之極。

鼻孔照男左女右塞之。藥不可經婦人手。

又方野花椒山茱萸﹝各半斤﹞用酒浸煮三炷香冷定﹐將酒盡量飲醉﹐發汗一身﹐其毒自散﹐神效。

又方金銀花帶葉和酒糟研爛﹐用淨瓦罐盛藥﹐火中煨熱﹐敷患處立愈。

濕痰初起一劑消。﹝蘊公和尙。﹞歸尾大貝母黃芩川牛膝木瓜白茯苓檳榔陳皮﹝各一錢﹞牡蠣金銀花土木鱉白僵蠶﹝各一錢五分﹞熟大黃﹝三錢﹐一方去大黃﹐用揚州產紅芽大戟加五分﹐加至一錢八分止﹐取效更速。﹞用無灰酒一斤煎一半﹐空心熱服取汗﹐行二三次﹐渣用酒半斤煎四兩﹐再服。

立消渾身上下濕痰﹐並消一切無名腫毒。

穿山甲﹝大片者土炒﹐七錢﹞鬧羊花﹝一兩﹞豬牙皂﹝炒﹐一錢﹞羌活﹝四錢﹞共研細末。每服一分八釐﹐加洋糖三錢﹐熱酒調下。

消痰神方﹝楊驚愚﹞無論流痰腋痰腋核。如已經貼有膏藥敷藥﹐內膿已成者﹐務將膏藥揭去﹐敷藥洗淨﹐然後服藥一服﹐十消五六。至重者不過三服。

穿山甲﹝炒﹞生大黃生明礬﹝各四兩﹞杏仁﹝去皮﹐二兩﹞上四味俱用碾槽研極細末﹐切不可磨﹐若磨則不效。每服三錢﹐痰在上部食後服﹐痰在下部食前服﹐俱用木瓜酒調下。孕婦忌服。

流痰。

紫花地丁﹝一兩五錢﹞宣木瓜﹝五錢﹞蠟酒二斤煎一斤﹐露一宿。痰在上身食後熱服﹐痰在下體食前服之。每日一劑﹐三日後自消。修服時忌經婦人手。

敷流痰。﹝王西圃。﹞生大黃天南星白芨﹝各等分﹞共研細末﹐生薑汁﹑江醋調敷。

敷流痰。﹝張漁山。﹞白蘿卜葉﹝搗﹞朝北扁柏葉﹝搗﹞飛面和杵敷上﹐一日一換﹐卽消。敷上宜蓋暖出汗。

敷痰。﹝徐聲士。﹞土子﹝漆匠熬桐油的﹞生半夏川烏生南星艸烏﹝各等分﹞研細末﹐桐油調敷。

敷痰。

鍛石當歸尾皮硝穿山甲川烏薄荷葉艸烏﹝各五錢﹞生大黃﹝一兩﹞研細末。鹽鹵打糊調敷。

濕痰流注。

蔥汁﹝一飯碗﹞鳳仙花﹝一棵搗汁﹐如無鮮者卽用幹者一棵研末﹞先將二汁熬稠﹐入廣膠二錢熔化﹐再加人中白細末二錢﹐和勻攤膏貼。

又方蒜瓣﹝三十瓣﹞皂礬﹝三錢﹞共搗爛﹐敷一炷綫香時卽洗去﹔次日再敷。起泡無妨。

又方乳香﹝去油﹞沒藥﹝去油﹞雄黃﹝各三錢﹞麝香﹝三分﹞大蜈蚣﹝一條﹞研細末。用黃蠟三錢熔化爲丸。每服三錢﹐陳酒送下。隨量飲醉出汗自消。

濕熱流注。﹝杜祕﹞連翹心﹝八錢﹞乳香﹝去油﹞沒藥﹝去油﹞廣木香﹝各五錢﹞引加萬年靑葉七片﹐開口花椒四十九粒﹐水煎服﹐後飲木瓜酒。體壯人加黑白醜一錢。

消痰。﹝吳天序。﹞甘艸﹝三錢﹞金銀花羌活天花粉﹝各一兩﹞蒲公英紫花地丁﹝各二兩﹞白水煎﹐加無灰酒盡量服﹐出汗如糊﹐一劑卽消。

消痰。﹝胡學海。﹞豬牙皂﹝一錢五分﹞蜈蚣﹝三條﹞全蠍﹝五个﹞乳香﹝去油﹞川貝母穿山甲明雄沒藥﹝去油﹐各三錢﹞麝香﹝五分﹞共研細。黃臘熔化爲丸。每服三錢﹐木瓜酒下。

消三十六種痰塊仙方﹝劉介華。﹞九頭獅子艸川貝母﹝甜味者佳﹐各一斤﹞共磨細末﹐無灰酒爲丸。大人每服三錢﹐小兒減半﹐木瓜酒送下﹐或開水亦可﹐不過三服必消。孕婦忌服。

消痰神方黑棗﹝八兩﹐去皮核﹞老鼠花﹝買三文錢﹐研細﹞同棗肉爲丸如核桃大﹐每服一丸﹐白湯嚼下。如是痰﹐服後必腹痛﹐吐的也是痰﹐屙的也是痰。候行過數次﹐用溫粥一盞喫之卽止﹐其痰卽消﹔如未消盡﹐明日再服﹐消盡爲度。

卷二十九癩癬部酸痛門主論

風寒气郁於皮毛﹐致血不榮於肌表﹐皮槁多痛﹐手足似無皮之狀﹐是酸苦生焉。先將蔥湯洗淨﹐潤肌膏擦之﹐就暖勿見風冷﹐自愈。如每逢冬卽發者﹐須三伏時曬搗爛大蒜﹐間擦三次不再發。經云﹕寒因熱治﹐其理甚明。

卷二十九癩癬部傷寒瘥後發腫門主論

傷寒愈後浮腫﹐若因水气者宜利之﹔若胃虛食少者﹐宜五苓散加蒼術﹑陳皮﹑木香﹑砂仁之類﹔胃不虛者﹐以商陸一味煮粥食之亦妙。傷寒大病瘥後腫者不妨﹐但節飲食﹐戒酒色﹐胃气彊﹐腫自消也。

卷二十九癩癬部傷寒身癢門主論

凡陽明反無汗﹐皮中如虫行者﹐胃主肌肉﹐陽明久虛也﹕宜術附湯﹑黃建中湯主之。如風熱盛﹐身癢發熱無汗﹐口燥舌漧﹐大小便祕澀者﹐宜防風通聖散加羌活主之。如風證身癢者﹐宜小續命去附子加白附子主之。如血虛身癢者﹐宜四物湯加浮萍﹑蒺藜﹑防風主之。身上虛癢者﹐是血不榮於腠理也﹐用四物湯加黃芩煎調浮萍末服之。

卷二十九癩癬部腫塊門主論

虛怯人气血乖違﹐肢體患腫塊﹐或痛或不痛﹐或風襲於經絡﹐肢體疼痛﹐或四肢筋攣骨痛﹐宜用蔥熨法﹐其腫自消。此外補陽气而運散壅滯之法也。

卷二十九癩癬部腫塊門主方

蔥熨法

蔥頭切細搗爛﹐炒熱熨患處。冷則易之﹐再熨腫處自已。卽跌打損傷腫痛﹐亦用此法。

凡有腫塊處﹐糯米一二合炊飯或粽子煮熟﹐乘熱入鹽少許﹐加切碎蔥數根﹐白酒曲一小丸﹐同搗極爛如膏﹐烘熱貼患處﹐油紙及布包縛住﹐自消。

又方白酒曲一二丸爲末﹐炒枯熱酒調敷﹐卽可內消。

消塊止痛丹

﹝《冰鑑》﹞人參半夏白術﹝各三錢﹞黃薏苡仁白茯苓﹝各五錢﹞羌活防風﹝各一錢﹞桂枝﹝五分﹞水煎服。二劑輕﹐四劑止﹐二十劑消盡。

卷二十九癩癬部汗斑門主論

張仲景曰﹕汗斑乃暑熱之時﹐人不知而用日曬之手巾﹐揩其身上之汗﹐便成此病。最無害而難愈﹐宜內服蒼耳丸主之。

卷二十九癩癬部汗斑門主方

驗方硫黃鉛粉﹝各等分﹞共研細﹐用生薑切片蘸擦。初則變黑﹐次則轉紅﹐紅退則愈。

又方密陀僧鉛粉﹝各等分﹞研勻﹐生薑蘸擦。

又方用濃布一尺﹐以白砒研極細末﹐雞蛋淸和勻﹐漿於布上﹐拍勻曬漧﹐不時擦之﹐數日卽愈。兼治一切頑癬如神。

汗斑肥皂。

硫黃雄黃白砒明礬密陀僧﹝各一兩﹞肥皂﹝去筋弦膜﹐淨六兩﹞共搗爲大圓﹐擦汗斑上﹐停一頓飯時﹐洗去。將手巾另用淸水搓過。切不可擦臉﹐恐有气息攻目。

汗斑﹝錢懷谷﹞。先將生薑切片擦汗斑上﹐再以薑汁調川貝母細末搓上﹐過宿洗去。

汗斑粗夏布一塊﹐用瓦上靑苔﹝不是瓦上長瓦松﹞。將井水洗淨搗汁﹐浸布曬漧﹐用白芷一兩﹐硫黃五錢同炒研細﹐以雞蛋淸調勻﹐漿在布上曬漧﹐以布擦斑上﹐自愈。

又方密陀僧硫黃﹝各一錢﹞冰片﹝一分﹞研細﹐燒酒調搓。

又方白硼砂研細擦之﹐卽愈。

汗斑。﹝楊驚愚。﹞北細辛白芷﹝各二錢﹞硫黃﹝一錢﹞共研極細末﹐用花紅蓮蒂切一片﹐蘸擦除根。

赤白汗斑。﹝劉進士。﹞雄黃硫黃全蠍白僵蠶白附子密陀僧﹝各五分﹞麝香共爲末。蘸生薑於患處擦之。五日除根。

卷三十幼科諸瘡部

自初生起至胎毒﹑瘡丹﹑疔毒止﹐皆匯於此部中﹐以便檢閱參治。

卷三十幼科諸瘡部小兒初生無皮門主論

小兒初離產門﹐徧身無皮﹐有兩種﹕一是父母蘊積楊梅淫毒﹐遺於嬰兒﹐是以無皮﹐用早米粉﹑伏龍肝撲之皆效。一是船戶在船生產﹐金﹑木﹑水﹑火皆全﹐所缺者土耳﹐但將嬰兒放岸上土地睡臥﹐得土气其皮自生。﹝添加。﹞申斗垣曰﹕子在母腹中﹐母食五辛﹐或父母曾患梅瘡﹐致令生子渾身無皮﹐如湯去﹐或頭面半體無皮﹐名曰皮瘡﹐宜玉粉散摻之。﹝玉粉散用桂府滑石水飛一兩﹐甘艸三錢﹐冰片二分﹐研細撲之。﹞勿用解毒藥。﹝《啟玄》﹞

卷三十幼科諸瘡部小兒初生無皮門主方

凡生下徧身無皮﹐但是紅肉者﹐﹝《錦囊》﹞速以白早米粉幹撲﹐候生皮方止。

又方﹝竇漢卿﹞伏龍肝研末﹐雞蛋淸調塗。

又方土塹泥研細塗之。

卷三十幼科諸瘡部小兒初生徧身魚泡門主論

凡生下徧身如魚泡﹐碎則成水流滲者。﹝《錦囊》﹞密陀僧研細幹摻﹐仍服蘇合香丸。

卷三十幼科諸瘡部小兒初生夢生門主論

孩兒生下不能發聲﹐謂之夢生﹐多不知救﹐殊爲可憫。切勿斷臍帶﹐將火炙令暖气入兒腹內﹐更以熱湯蕩洗臍帶﹐卻取貓一隻﹐用靑布袋包裹其頭足﹐使伶俐婦女拿住此貓﹐向兒耳邊以口著力咬破貓耳﹐貓必大叫一聲﹐兒卽醒得生。倘因難產或逆產生下﹐或冒風寒﹐舉之遲﹐气欲絕﹐不能哭者﹐以父母眞气度之亦活﹔或先紮臍帶﹐以大油紙撚燎之燒斷﹐此又回生起死之要法也。或以手鏡向兒頭敲鏡聲並呼其父乳名﹐兒卽啼矣。

駱潛庵曰﹕嬰兒受母胎中熱毒﹐心寒气閉﹐落地無聲﹐名曰啞口﹐速服延壽丹少許﹐卽愈。或以暖水一器灌之﹐須臾自啼。或以蔥白徐徐鞭之﹐卽啼。或令將前後門齊開者﹐人在街上兩頭呼其父乳名﹐從街上直呼至產婦房中﹐兒卽啼矣。

卷三十幼科諸瘡部小兒初生黃腫門主論

凡小兒初生﹐徧身黃腫如膽﹐眼閉呻吟腹脹者﹐緣母懷胎之時﹐服寒涼克削之藥太過也。﹝《錦囊》﹞

卷三十幼科諸瘡部小兒初生鼻塞不通門主方

小兒初生﹐鼻塞不通﹐乳不得下。﹝《得救》﹞豬牙皂角艸烏﹝各等分﹞研細用蔥涎調成膏﹐塗囟門上卽通。

又方紅糖﹑蘄艾﹑麝香﹐共搗勻﹐隔水燉熱﹐敷囟門上﹐以紙蓋之﹐過宿卽通。

又方用連須蔥一根﹐放碗內衝滚水﹐以盞蓋之﹐將兒抱在牀上﹐放下帳子﹐以碗對小兒鼻孔燻之﹐額上汗出卽通。

小兒鼻塞不能喫乳。

醍醐﹝三合﹞靑木香零陵香﹝各四分﹞三味煎成膏﹐取少許撚丸塞鼻中﹔或以膏塗囟門﹐气通﹐以溫水洗去。

又方通艸北細辛﹝各一兩﹞研細末﹐以綿纏如棗核大﹐藥如豆大﹐放綿頭上納入鼻孔內﹐一日二次﹐卽通。

卷三十幼科諸瘡部小兒初生穀道不通門主論

小兒初生穀道不通﹐有一種內有薄膜遮住﹐胎糞不能屙下﹐通之胎糞自利可生。

有一種肛門長皮並無竅眼者危﹐有用金刀割開﹐胎糞自利﹐亦有生者。必須知覺早﹐方能有救﹔若遲延﹐胸腹脹突﹐面色靑白﹐不能吮乳者﹐不治。﹝添加﹞曾有一兒肛門內有一隔膜﹐大便瀉時尙不啼哭﹐遇大便幹結時﹐必啼哭喊叫﹐面色紫漲﹐掙下大便如刀劈開者。三四歲時一醫以金刀割開隔膜﹐出血時以黑藥止血﹐不過腫數日全安。﹝添加。﹞《簡便方》曰﹕所謂悶臍生者﹐小兒初生糞門有一膜遮住兒气﹐故不能出聲﹐拍之則膜破而能啼哭﹐須用輕巧婦人以銀簪腳輕輕挑破甚便。或不能挑﹐急用暖衣緊包﹐勿令散放﹐以熱水浸其胞衣﹐寒天則加火熱之﹐久則熱气內鼓﹐其膜自破﹐聲出而蘇矣。

卷三十幼科諸瘡部小兒初生穀道不通門主方

急救方用蔥頭一个﹐去須畱涎﹐蘸麻油潤入肛門內﹐胎糞自利。

一法以戥桿蘸油潤入肛門﹐自通。

卷三十幼科諸瘡部小兒初生小便不通門主方

驗方人乳﹝四合﹞蔥白﹝一寸﹞同煎﹐分爲四服﹐小便卽通。

卷三十幼科諸瘡部胎毒門主論

馮魯瞻曰﹕後天諸毒易辧﹐先天所中難明﹐輕則發而爲瘡也。起似風癮﹐漸成細瘰﹐一作搔癢﹐卽濕而起片﹐如癬白頭﹐徧體上下隨感而發﹐其瘡有虫﹐故名虫胞﹐謂從胎胞而來也。總是濕火相乘﹐血熱毒盛﹐腠理愈開﹐淫毒益熾﹐癢爲气虛﹐楚屬血虛﹐其證屬腑﹐旋久而气血兩虛﹐則因熱而起﹐又因熱乘虛而內攻矣。治宜托裏解毒爲主。然愈時結聚於頂者﹐六陽諸毒上衝﹐火毒炎上之徵也。若初起便發於頂者﹐胎毒壅盛﹐上參陽位也。如發稀而有白屑﹐至久不愈者卽名禿瘡﹐亦有年長而患腦疳﹐白禿不生發者﹐蓋足少陰腎﹐其華在發﹐因疳熱血气損少﹐不能榮發耳。有收在四肢者﹐是日久脾虛﹐濕熱感襲也。其驚瘡者﹐驚本無物﹐因蹉其血气﹐在髒爲積。在腑流溢皮膚而爲瘡也。戀銀瘡者﹐眉間生瘡﹐是肺熱也。風瘡者亦發徧身﹐其形甚小﹐俗呼謂疥也。虫窠瘡窠內有虫如細蟣子者是也。諸瘡治法﹐若痛癢不可忍者﹐及性急面黑而血熱者﹐宜若寒如芩連﹑苦參之類﹐體胖之人宜祛風燥濕淸火爲主。

如久病之後﹐濕蒸於外達者﹐但宜補托﹐切勿多浴塗遏﹐致毒內攻。然諸瘡𨿽屬心火﹐當用寒涼﹐但熱則行﹐寒則凝﹐凝則毒反滯而難痊。故莫如透肌解毒﹐和血養陰﹐則風火息而燥癢除﹐且气血充固﹐諸毒不能爲患矣。若痘疹之後生瘡者﹐餘毒未盡也﹐亦宜化毒和血﹔若瘡前發驚與夫瘡後發驚者﹐皆因瘡而致也。並宜理瘡爲主﹐至於一切胎毒﹐俱宜涼血淸熱﹐解毒發散於外﹐切勿輕從外治﹐以致熱毒內攻﹐卒成不救﹐小兒臟腑嬌嫩﹐易入難出耳。若致瘡色焦枯﹐肚腹靑黑者﹐生瘡而無膿汁者﹐或徧體皆瘡毒發於肋﹐或在少腹﹐或在頂門腫起者﹐並皆不治。﹝《錦囊》﹞陳實功曰﹕小兒遺毒爛斑﹐乃未生前在於胞胎稟受﹐或因父母楊梅瘡後遺毒﹐旣生之後先發紅點﹐次成爛斑﹐甚者口角穀道﹐眼眶鼻面皮肉俱壞﹐多妨乳哺﹐啼叫不安。初治宜早用土茯苓湯調人中黃末﹐每日數次﹐共飲四五分﹐外用解毒紫金丹磨塗患上﹐效者可保十之三四﹐遲則爛斑徧身不乳﹐百難治一二﹐此根蒂受毒之深也。﹝《正宗》﹞又曰﹕胎毒瘡乃母食辛熱濃味遺毒於胎﹐則生子生瘡﹐治之當戒發物及母欲後乳子﹐不然恐難除根。

又曰﹕有等小兒初產﹐背上有大孔窬一二个﹐但內中有膜﹐完護臟腑者得生﹐如無膜露見臟腑者卽死無救。如有膜者以補中益气湯與產母服之﹐乳兒自能長完﹐亦有𨿽活﹐三五歲而死者有之。

陳遠公曰﹕小兒生半歲或一二歲﹐忽身上手足肚腹﹐頭面臂上長成大瘡﹐久變爲毒﹐百計治之不效﹐此非兒毒﹐乃父母之毒。當日結胎﹐或感楊梅毒瓦斯﹐坐胎之後﹐或感淫气火邪﹐以至貽害小兒。治不得法﹐多半死亡﹐吾遇異傳﹐治此證已數十人矣。吾不傳方﹐則負異人之善念﹐而小兒無方失救﹐不猶吾殺之乎﹗用金銀花二兩﹐生甘艸﹑天花粉﹑黃藥﹑錦地羅各三錢﹐人參二錢﹐水煎服﹐二劑毒全消。倘外口不愈﹐另有外治﹐用蝸牛﹑生甘艸﹑兒茶﹑樟腦﹑黃丹﹑水粉﹑枯礬各三錢﹐冰片﹑輕粉各一錢﹐地龍糞五錢﹐麝香三分爲細末﹐麻油調敷﹐數日瘡內生肉﹐瘡口外斂﹐眞神方也。輕者用煎方﹐不必外治﹐重者內外合治﹐無不速痊。余從萬世起見﹐將方傳世﹐願人廣傳﹐體余之心爲心﹐勿自試爲私祕不傳﹐以受天譴。﹝《冰鑑》﹞汪省之曰﹕小兒遺毒爛斑﹐乃在胎胞稟受﹐故旣生之後﹐熱湯洗浴﹐烘燻衣物﹐外熱觸動內毒始發。﹝《理例》﹞錢靑掄曰﹕小兒胎中遺毒﹐患赤剝楊梅瘡並無皮﹐膿血淋漓﹐瘡瘍名曰竹衣乖﹐竟有胎胎皆然者。﹝《幼科良方》﹞駱潛庵曰﹕胎中受母熱毒﹐致生胎毒病證。三朝﹑一七﹑十日﹑半月之日﹐最難救治﹔五六日猶難﹐速服延壽丹豆大三粒﹐卽愈。﹝《推拿祕書》﹞

卷三十幼科諸瘡部胎毒門主方

胎毒兒茶五錢焙研﹐犍豬膽汁調勻﹐煎滚冷定﹐將瘡用甘艸湯洗淨﹐敷之。

又方﹝《啟玄》﹞大楓肉﹝十五枚﹞白膠香﹝三錢﹞煙膠﹝二錢﹞輕粉﹝一錢﹞共研細﹐用雞蛋黃熬油調搽﹐如癢加枯礬五分。

又方鱉甲存性﹐研細﹐麻油調搽。

竹衣乖內服丸方﹝《幼科良方》﹞眞犀黃﹝三分﹞朱砂雄黃﹝各七分﹞乳香﹝去油﹞沒藥﹝去油﹐各五分﹞麝香﹝一分﹞山慈菇﹝一錢﹞上爲末蜜丸重三分﹐金銀花湯每日調服一丸﹐卽愈。

竹衣乖搽方白蘆甘石﹝過﹐淬入黃連汁內三次﹐童便內四次。一兩﹞赤石脂﹝﹞紫甘蔗皮﹝燒炭存性﹞兒茶﹝各五錢﹞黃柏﹝豬膽塗炙七次﹐七錢﹞眞綠豆粉﹝炒﹐七分﹞冰片﹝五分﹞共研細。用麻油入雞蛋黃煎黑去渣﹐候冷調搽﹐卽愈。

小兒胎熱﹐眼腫赤﹐肚熱啼哭及身上紅腫﹐或頭頂瘡癤﹐耳出膿汁﹐此方神效。﹝《赤水玄珠》﹞郁金天花粉甘艸漧葛桔梗薄荷葉﹝各等分﹞共爲末。白湯調下五分﹐或一錢﹐仍用艾葉煎湯浸足底﹐引熱下行。

胎熱捲皮﹑火奶癬戀眉神方人中黃﹝三分﹞川貝母﹝去心研﹐二錢﹞金銀花﹝二錢﹞白水煎徐徐服﹐服至痊愈而止。或用金銀花八兩﹐川貝母四兩熬膏﹐入人中黃二兩成膏﹐每早晚量兒大小﹐白湯衝服一二匙﹐更妙。

仙傳延壽丹

﹝駱潛庵﹞。治小兒胎毒啞口﹐口噤臍風﹐馬牙鵝口﹑重舌﹑木舌﹐風熱脾熱﹐積熱骨蒸﹐壯熱夜啼﹐火眼翳障﹐一切火證如神。

錦紋大黃﹝十斤﹞上切片﹐先用白酒或黃酒浸兩晝夜﹐入沙鍋煮一枝大香取出﹐鋪在板上曬極幹﹔二次三次亦如之﹔到四制用本煎汁浸一晝夜﹐煮曬如前﹔五制用車前艸摘來洗淨灑水搗汁浸﹐煮曬如前﹔六制用向東南側柏葉﹐淸晨采來水洗搗汁﹐浸煮曬如前。到後三制仍用酒浸煮透曬至九次。止曬半幹﹐便入石臼搗爛爲丸﹐或重一分﹑三分﹑一錢﹑二錢﹑三錢。看兒大小﹐火證輕重﹐加減用之。

祕方鮮半枝蓮搗汁掃上﹐以渣煎湯洗﹐卽效。

又方愼火艸搗汁搓。

卷三十幼科諸瘡部胎癅門主論

蔣示吉曰﹕初生小兒頭上胸乳間腫起﹐大如饅首﹐小似李梅﹐此乃胎中瘀血凝滯而成。須候小兒盈月以外﹐方可用鍼刺破﹐內如赤豆汁乃安。內服五福化毒丹。﹝《說約》﹞《心法》曰﹕胎癅乃胎前孕婦積熱﹐以致胞熱﹐更兼血瘀結滯而成。多生頭上及胸乳間﹐初如李核﹐漸大如饅﹐色紫微硬﹐漫腫不甚疼痛。如嬰兒初生卽有者﹐候過盈月﹐熟透方可鍼之﹐放出赤豆汁或膿汁﹐其腫卽消。若盈月後生者﹐必待膿鼓熟透再鍼。

吳半千曰﹕紅絲癅一名胎癅﹐發無定處﹐由小漸大﹐嬰兒落艸﹐或一二歲之間患之﹐癅皮色紅中含血絲﹐亦有自破者。治法𨿽同胎癅﹐但此患由先天腎中伏火﹐精有血絲﹐以气相傳生子﹐故有此疾。終爲火證﹐亦難收斂。

卷三十幼科諸瘡部奶癬瘡門主論

陳實功曰﹕兒在胎中﹐母食五辛﹐喜飧炙﹐遺熱與兒﹐生後頭面徧身發爲奶癬﹐流脂成片﹐睡臥不安﹐搔癢不絕﹐治以文蛤散。﹝《正宗》﹞吳半千曰﹕小兒初生奶癬﹐類乎疥癩。初起手足﹐次延腹背﹐纏綿不已。用僵蠶不拘多少﹐去嘴研末﹐煎湯浴之﹐或一日一次﹐毒必發生﹐然後用靑黛散搓之。

《心法》曰﹕此證初生頭頂﹐或生眉端﹐癢起白屑﹐形如疥癬﹐由胎中血熱﹐落艸受風纏綿﹐此卽幹瘡。有誤用湯火洗皮膚起粟﹐搔癢無度﹐黃水津淫﹐延及徧身﹐卽成濕瘡。幹用潤肌膏﹐濕用黃柏頭末﹐滑石和勻幹摻﹐癢甚者用烏雲膏。

卷三十幼科諸瘡部奶癬瘡門主方

文蛤散

文蛤﹝四兩﹞輕粉﹝五錢﹞點紅川椒﹝二兩﹞先將文蛤打成細塊﹐鍋內炒黃色﹐次下川椒同炒黑色煙起爲度﹐入罐內封口存性。次日入輕粉研爲細末﹐罐收貯﹐香油調搓﹐乳母戒口爲妙。

又方川貝母﹝去心﹞金銀花﹝各等分﹞共爲末﹐煉蜜爲丸。每重一錢﹐白湯調下。

又方大楓肉黃柏﹝各五錢﹞蛇牀子﹝二錢五分﹞枯礬雄黃﹝各一錢﹞輕粉﹝一錢三分﹞共爲末。臘豬油調搓。

小兒奶癬及滿頭徧身黃水瘡﹐白面不拘多少﹐香油拌勻作HT﹐火燒成性爲末﹐再用眞香油調搓。

靑黛散

靑黛黃柏枯礬雄黃百藥煎硫黃﹝各等分﹞共研細。濕則幹摻﹔幹則香油調搓﹐以愈爲度。

又方如意艸搗爛塗之。

烏雲膏

松香二兩﹐硫黃一兩研勻﹐香油拌如糊﹐攤南靑布上半指濃﹐捲成條﹐綫紮緊﹐再用香油泡一日取出。刮去余油﹐以火點著﹐一頭朝下﹐用粗碗接之﹐布灰陸續剪去﹐將滴下油浸冷水中一宿出火毒﹐搓之。

奶癬並捲皮火。

雞蛋﹝七个﹐煮老﹐去白﹐炒取油﹞杭粉﹝三錢﹞調搽。

又方子滚水泡透﹐去只以湯洗之。

又方雄黃﹝一錢﹞食鹽﹝一分﹞共研細﹐麻油調搓。

奶癬多生耳後﹐令伊芳母嚼白米成膏塗之。

卷三十幼科諸瘡部羊胡瘡門主論

申斗垣曰﹕下唇下巴骨生瘡故名。乃任脈經濕熱所生也﹐在承漿穴地角邊﹐宜除濕淸熱藥主之。﹝《啟玄》﹞

卷三十幼科諸瘡部羊胡瘡門主方

羊胡散

﹝申斗垣﹞。煙膠﹝五錢﹞輕粉﹝一錢﹞羊胡須﹝一撮燒灰﹞共研。濕則幹擦﹐幹則油調搽之。

卷三十幼科諸瘡部肥瘡門主論

陳實功曰﹕肥瘡由胎毒而成者少﹐因飲食之後油手摩頭﹐或枕頭不潔而成者多。﹝《正宗》﹞申斗垣曰﹕此瘡宜槐條煎湯洗淨﹐以煙膠﹑枯礬﹑輕粉研細﹐熟油調搽。﹝《啟玄》﹞馮魯瞻曰﹕此瘡乃臟腑不和之气上衝﹐血熱之毒上注﹐小兒陰气未足﹐陽火有餘﹐故最多犯之。宜內服連翹﹑天花粉﹑荊芥﹑防風﹑貝母﹑元參﹑赤芍藥﹑生地黃﹑牛蒡子淸熱解毒﹐涼血和血之劑﹐俟毒瓦斯少解﹐方外用藥以塗之。切不可驟加寒涼塗遏﹐以致熱毒內攻不救。蓋小兒臟腑嬌嫩﹐易入難出也。﹝《錦囊》﹞

卷三十幼科諸瘡部肥瘡門主方

肥瘡胡黃連輕粉雄黃﹝各三分﹞膽礬﹝二分﹞枯礬﹝一錢﹞豬蹄鞋﹝三个﹐存性﹞研細。將瘡洗淨搽之。

又方肥皂子存性研末﹐豬膽汁調搽。

又方松香血丹﹝各等分﹞研細﹐豬板油搗汁﹐靑布捲條燒之﹐取油搽。

又方東丹﹝八分﹞枯礬﹝一錢﹞眞鉛粉松香﹝各二錢﹐入蔥管內飯上蒸化﹐待冷去蔥用﹞共研細末。熱香油調搽。

又方黃花﹝燒灰﹞輕粉﹝少許﹞研勻幹搽。

小兒頭上肥瘡黃水瘡梅花禿。

銅綠松香﹝各三錢﹞黃蠟﹝二錢﹞香油一兩五錢熬勻﹐塗之。

頭上生瘡﹐俗名粘瘡絕妙方﹝《集驗》﹞海螵蛸﹝二錢﹞白膠香輕粉﹝各五分﹞研勻。淸油潤瘡﹐以藥幹擦。

肥瘡極凶者﹐苦參﹑何首烏﹑當歸﹑威靈仙﹑甘艸﹑金銀花﹑胡麻﹑石菖蒲﹑連翹﹑生地﹑蟬蛻﹐酒水同煎。

又方﹝鴻禧東房傳。﹞大楓肉﹝五錢﹞白信﹝三分﹞油核桃﹝五个﹞共搗勻﹐作三丸﹐夜間取一丸在心口用手擦﹐至二更天藥气散開﹐仍聚胸膛﹐仰面而臥﹔次夕亦然﹐間一夜再擦一丸﹐七日後痊愈。

頭面肥瘡。﹝《經驗》﹞輕粉飛血丹白礬雄黃﹝各等分﹞研細。裝入蔥管內兩頭紮﹐煨過加龜版灰少許研﹐菜油調搓立效。

卷三十幼科諸瘡部黃水瘡門主論

申斗垣曰﹕黃水瘡又名滴膿瘡。﹝《啟玄》﹞陳實功曰﹕頭面耳項忽生黃泡﹐破流脂水﹐傾刻沿開﹐多生痛癢﹐此因日曬風吹﹐暴感濕熱﹐或內飧濕熱之物﹐風動火生者有之。治用蛤粉散﹐或四味異功散搽之。﹝《正宗》﹞馮魯瞻曰﹕面上耳邊生瘡﹐時出黃水﹐浸淫不愈﹐名曰香瓣瘡。﹝《錦囊》﹞凡初起細瘡﹐手少動之卽破﹐毒水流入何處﹐卽生大水泡瘡﹐卽爲黃水瘡﹐此熱毒郁於皮毛也。當以湯洗之。﹝《祕錄》﹞

卷三十幼科諸瘡部黃水瘡門主方

四味異功散

松香﹝煉老﹞生礬枯礬銀粉各等分研細。先將豬湯或米泔水熬洗﹐去淨瘡靨﹐拭漧穢水﹐幹則麻油調搓﹐濕則幹摻。

面上黃水瘡。

酸棗荊芥羊胡﹝各灰存性﹐一錢﹞鉛粉﹝五錢﹞研細﹐先以槐條煎水洗淨﹐將藥敷上﹐其瘡自好。

洗法﹝岐天師﹞雄黃防風﹝各五錢﹞水十碗﹐數滚去渣﹐取汁洗瘡卽愈。

又方鉛粉用菜油調塗磁盤內﹐多卷紙捲點著合燻﹐時時攪勻待徧黃聽用。將靨剝去搓上立愈。

又方﹝《周氏抄方》﹞雄豬膽一个﹐黃柏一兩﹐浸﹐焙榦爲末﹐摻之。

卷三十幼科諸瘡部白蛇串門主論

申斗垣曰﹕白蛇串卽白蛇纏﹐生於腰間﹐兩頭如蛇形﹐兩頭相合則必不能救矣。

按《綱目》剪春蘿條下治火帶瘡繞臍腰腹生者﹐采花葉搗爛﹐蜜和塗之﹐卽愈。大法宜隔紙膏。﹝《啟玄》﹞白蛇纏腰﹐乃腰裏起一紅泡圈子﹐若不早治﹐被其纏到者不救。纏腰者如腰樣也。﹝錢靑掄。﹞竇漢卿曰﹕白蛇串卽白蛇纏﹐又名蛇窠瘡。﹝《全書》﹞朱丹溪曰﹕此瘡因衣服被蛇遊行﹐或飲食中受沾蛇毒﹐入於皮毛﹐致生瘡且痛。

可用艾灸之﹐瘡頭上或以松鍼刺血﹐取蜈蚣浸油搓之﹐或酒調雄黃白芷搓之。

澄曰﹕此患多起於腰間﹐若不急治﹐則瘡形灰爛﹐首尾搭頭無救。

卷三十幼科諸瘡部白蛇串門主方

r白蛇串p04﹣a41a205。bmpr

劈毒立消丹

﹝吳羹相﹞。治白蛇纏並蛇蠍蜈蚣瘋犬咬毒﹐腫痛垂危者。

雄黃﹝一錢五分﹞麝香冰片﹝各一分﹞牙硝﹝二錢﹞上藥端午時虔誠修合﹐遇證點男左女右眼大內。痛一盞茶時卽止﹐其腫漸消﹐其痛漸止﹐三日痊愈。

隔紙膏

﹝曹羽文﹞。雄豬油去皮膜熬化﹐冷定﹐入劈毒立消丹﹐再加麻油二茶匙﹐飛丹三錢收用﹐攤隔紙膏貼之﹐神效。

又方鱔魚血調雄黃末敷上卽焦﹐神效。

又方﹝祕本﹞。蛇殼一條灰存性﹐坑廁板上浮泥刮下﹐同研細﹐用童便調敷數次﹐一二日卽愈。

又方白芨﹝八錢﹞水龍骨﹝糞船者妙﹐一兩﹞共研細﹐無根水調敷。

又方鍋臍灰研細﹐臭淘米泔水腳子調敷。

又方用紫棉紙三張﹐作三長條﹐以火點著﹐從初起瘡上照至瘡尾﹐卽將紫棉紙灰用燈盞油腳調勻搽之。每日一次﹐三日痊愈。

又方豬窠艸燒灰﹐麻油調搓。

禁法

取蛇神紙馬﹐﹝如鋪中無此紙馬﹐可用黃團花折成長條狀如蛇形﹐頭寬尾細。﹞放蛇窠瘡上﹐一面遊繞﹐一面禱祝曰﹕家蛇歸洞﹐野蛇上大路。再將各種蛇名隨意念幾徧﹐叫他上大路。﹝如菜花蛇叫他上大路﹐赤練蛇叫他上大路﹐馬梢蛇叫他上大路﹐水蛇叫他上大路。﹞禱祝畢﹐卽將蛇紙順擱患者家歇房門口門檻上﹐蛇頭向外﹐取艾團三个﹐頭中尾安三處﹐用火灸艾﹐俟艾燒盡﹐再將蛇紙艾火一同燒盡﹐搽瘡上卽止疼。如未痊愈﹐次日早晚仍照上法治之﹐不過三日﹐瘡頭漧枯﹐神驗。

又方陳壁土頭髮灰﹝各等分﹞麻油調搽。

又方人發﹝﹞黑驢糞﹝﹞墻上靑苔﹝各等分﹞共爲末﹐香油調搓﹐不過三次愈。

又方側柏葉黃柏韭地蚯蚓糞生大黃﹝各五錢﹞赤小豆雄黃輕粉﹝各三錢﹞研細﹐用新汲水或香油調搽。

又方鮮鱔血塗。

又方黃粟米焙﹐研細﹐麻油調搓。

又方榦艾葉搓爲紙撚﹐燒煙燻至黃色卽住﹐神效。

又方竈心土幹研﹐淸油調塗。

卷三十幼科諸瘡部白禿瘡門主論

陳實功曰﹕白禿瘡俗名瘌痢﹐乃剃頭時腠理司開﹐外風襲入﹐結聚不散﹐以致气血不潮﹐皮肉漧枯﹐遂成白禿瘡﹐久則發白脫落。﹝《正宗》﹞申斗垣曰﹕禿瘡乃足太陽膀胱督脈二經受濕熱﹐生虫作癢﹐瘡痂髙堆是也。風襲則起白屑﹐熱甚則禿﹐久則傷孔不生發也﹐治當消風除濕﹐殺虫止癢養血。﹝《啟玄》﹞汪省之曰﹕白禿瘡久則發落﹐根無榮養﹐如禿斑光澤不癢﹐內血不潮﹐以姜擦潤肌膏﹐常擦其發漸生﹔如禿斑漧枯作癢者﹐內必有虫﹐宜用殺虫之藥治之。﹝《理例》﹞

卷三十幼科諸瘡部白禿瘡門主方

驗方仙人垢﹝卽死人棺底垢膩也。﹞不拘多少﹐用鯽魚一尾﹐香油煎熟﹐取油調塗一銅錢濃。

又方黑桑椹子入瓶曬二十一日﹐化水洗之。

又方香油一斤入活蜈蚣十條﹐浸一月﹐曬二三日﹐收藏鵝翎攪之。

又方幹蜈蚣不拘多少﹐入瓶內眞麻油浸一七﹐將頭剃淨﹐用油搓之。

又方百艸霜研細﹐麻油調搽。

又方雞蛋一个﹐麻油二兩﹐煎枯取油﹐用尖檳榔粗碗底磨化﹐加硫黃﹑花椒末各三分﹐攪勻搓之。

又方濃朴四兩﹐麻油半斤同煎﹐待冷搓之。﹝或研末﹐冰麝油調搓亦效。﹞又方百艸霜﹝一兩﹞楡皮﹝三錢﹞窯內燒紅土﹝四兩﹞膽礬﹝六錢﹞輕粉﹝一錢﹞研細。剃頭後豬膽汁調搽。

香薷煎

﹝馮氏﹞治白禿不生發燥痛。

陳香薷﹝二兩﹞胡粉﹝一兩﹞豬脂﹝五錢﹞水一大盞﹐煎香薷取汁三分去滓﹐入胡粉﹑豬脂和勻﹐日日頻塗之。

洗瘌頭蝸牛三十條﹐水三碗﹐煎湯洗之﹐兩次痊愈。

禿頭生發。

秦椒白芷川芎﹝各一兩﹞蔓荊子云苓香附﹝各五錢﹞俱生用銼碎絹袋盛﹐浸香油七日﹐取油日三度擦無發處﹐其發自生。切勿令油滴白肉上。

禿瘡有虫癢痛。﹝《啟玄》﹞煙膠﹝五錢﹞水銀雄黃﹝各一錢﹞枯礬輕粉﹝各五分﹞研細﹐用陳臘豬油或馬脂油調搓。

多年治不好的禿瘡。﹝《啟玄》﹞輕粉﹝一錢﹞枯礬﹝三分﹞用番木鱉不拘多少﹐以油煎枯﹐去木鱉用油調搽。

梅花禿胎毒辣痢雄豬毛一具揀淨去油膩陰漧﹐入陽城罐封固﹐火打三炷香﹐冷定取出爲末。每用五分調搽﹐先用花椒蔥白煎湯洗透﹐待幹搽藥﹐二七痊愈﹐發出便佳。

瘌痢瘡﹝積徳堂陸氏﹞酒肉店內油透陳竹燈掛一个﹐劈碎裝瓷瓶內﹐口上用舊髻鐵絲覆瓶口上倒轉﹐下再用瓶以此瓶合於下﹐瓶口上用火之﹐其汁澑下取之﹐搽上神效。

又方﹝積徳堂﹞鍛石窯內燒過紅土塹流結上渣﹐輕虛色赤者﹐四兩﹐百艸霜﹑雄黃各一兩﹐膽礬六錢﹐楡皮三錢﹐輕粉一錢研細﹐剃頭﹐豬膽汁調搓。

又方﹝周氏抄本﹞黃連末﹐豬骨髓調搓。

禿瘡鴿子糞新瓦焙存性﹐研細﹐麻油或菜油調勻聽用。如瘡靨堆起﹐可用淸米泔水同蔥川椒煎湯洗去﹐擦上三次無不愈者。

又方瀝靑﹝二兩﹞銅綠﹝一錢五分﹞黃蠟麻油﹝各一兩五錢﹞火熬膏攤貼﹐神效。

瘌痢白禿狗油煮馬前子浮起﹐研細﹐先用宰豬湯洗淨﹐搓之。氈帽包頭過三日﹐一掃光。

小兒頭上白色圈圈白禿蒜瓣每淸晨揩白禿上﹐自愈。

瘌瘡松香﹑明礬﹐豬板油搗搓﹐卽愈。

小兒白禿鮮鱔魚一條﹐搗爛敷。

又方生鵝油塗在頭上﹐用舊鞋底洗淨烘熱擦之﹐擦盡白皮﹐一連數次﹐不可洗去。

又方大紅棗一枚去核﹐塡砒霜入內令滿﹐紮緊﹐炭火燒焦存性﹐研細﹐米泔水洗淨後塗之。

又方生黃豆炒黃研末﹐香油調搽。

肥油膏

﹝吳半千。﹞番木鱉﹝六錢﹞當歸藜蘆﹝各五錢﹞黃柏苦參杏仁野狼毒白附子﹝各三錢﹞鯉魚膽﹝三个﹞用香油十兩熬至黑黃色去渣﹐入黃臘一兩二錢熔化﹐以布攄過收貯﹐每用少許﹐用藍布裹手蘸擦。

躑躅花油

躑躅花根﹝四兩搗爛﹞用香油一碗熬枯去渣﹐入黃蠟少許﹐濾淸候冷﹐靑布蘸搓﹐日用三次﹐氈帽戴之﹐勿令見風。

又方驢油頻搓患上﹐瘡愈發長。

連牀散

治瘌瘡及手足身上陰器膚囊﹐抓爛淋漓。

黃連﹝五錢﹞蛇牀子﹝二錢五分﹞五倍子﹝一錢二分半﹞輕粉﹝二十五貼﹞爲細末。先以荊芥蔥白煎湯洗拭候幹﹐淸油調敷。

卷三十幼科諸瘡部赤遊丹門主論

r赤遊丹p04﹣a41a206。bmpr《內經》運气丹皆屬火。

經曰﹕少陽司天﹐客勝則丹疹外發﹐及爲丹是也。

《聖惠》云﹕夫一切丹毒者﹐爲人身體忽然變赤如丹之狀﹐故謂之丹毒也。或發手足﹐或發腹上如手大﹐皆風熱惡毒所爲﹐重者亦有疽之類也。若不急治﹐則痛不可忍﹔久則壞爛﹐出膿血數升。若發於節間﹐便令人四肢毒腫﹐入於腹則殺人﹐小兒得之最爲急也。

戴復庵曰﹕發丹色狀不一﹐癢痛亦異﹐大槪因血熱肌虛﹐气邪所搏而發。然色赤者多﹐以赤故謂之丹﹐有發而色白﹐謂之冷瘼。此病多緣肌肉疏爲風邪所襲而成。風熱則赤﹐風冷則白﹐今人但呼赤爲丹﹐白爲瘼﹐古方亦名爲癮疹﹐非特分寒熱﹐亦兼備四气。近世方論呼白爲婆瘼﹐赤爲血風。

朱丹溪曰﹕內傷者﹐胃气極虛﹐一身如火遊外所致﹐宜補以降之。

劉涓子《鬼遺方》云﹕丹者惡毒之瘡﹐五色無痛爲丹毒﹐癢者爲風丹。

陳實功曰﹐赤遊丹又名火丹﹐乃心火妄動﹐三焦風熱乘之﹐故發於肌膚之表。有幹濕之不同﹐紅白之各異。幹者色紅形如雲片﹐上起風粟作癢發熱﹐此屬心肝二經之火﹐治以涼心瀉肝﹐化斑解毒湯主之。濕者色多黃白﹐大小不等﹐流水作爛多痛﹐此屬脾肺二經濕熱﹐宜淸肺瀉脾﹐除濕胃苓湯主之。腰脇生之﹐肝火妄動﹐又名纏腰丹﹐柴胡淸肝湯主之。甚者急以細磁鋒砭血﹐精豬肉片貼之。﹝《正宗》﹞許學士曰﹕飛竈丹從頭頂紅腫光起﹐﹝宜蔥白自然汁調白芨末塗。﹞吉竈丹乃膀胱經風熱﹐從頭上向腦後紅腫﹐﹝宜赤小豆紫荊皮末﹐用雞子淸或酒調塗。﹞鬼火丹乃手足陽明經風熱﹐從面上起紅腫﹐﹝宜蜜調制柏散或雞子淸調伏龍肝末塗之。﹞天火丹乃腎經中熱毒﹐膀胱風熱﹐從脊背起赤腫﹐﹝宜一二年陳羊油熔化﹐調羌活末塗之。﹞天竈丹從兩臂赤腫少黃色﹐或一臂﹐乃手陽明風熱﹐﹝宜柳枝燒灰﹐水調塗之﹐或沖和膏塗。﹞水激丹兩脇虛腫紅熱﹐乃足少陽膽經風熱﹐﹝宜有孕母豬屎燒灰﹐蠟水塗之。﹞胡吹丹從臍上起黃腫者﹐是任脈中熱與濕﹐﹝宜醋調檳榔末塗﹐或酒調沖和膏塗。﹞野火丹從兩腿上起赤腫如火燒﹐乃足陽明經中風熱﹐﹝宜羊油調乳香末塗﹐或搗火丹艸和醋塗﹐或水調白芨末塗之。﹞煙火丹從兩足背上起赤腫痛﹐乃足三陽經風熱﹐亦有足底心起﹐是足少陰腎經大熱﹐﹝宜香油調豬石槽下土塗之﹐或蜜調制柏散塗。﹞胡漏丹從陰上起﹐或黃腫赤腫﹐乃足厥陰肝經虛火發於外。﹝宜羊油調屋漏土塗之﹐或調制柏散醋塗。﹞又曰﹕此俱小兒受胎內之毒﹐如三日不治﹐攻入腸胃必死。

又曰﹕凡小兒未滿百日發丹﹐不拘是何丹﹐必死。

竇漢卿曰﹕遊丹發於頭者何以治之﹐必須將患兒眠在牀上﹐以腳跟一頭加磚一二塊﹐以墜毒瓦斯於頭﹐再用磁鋒砭之﹐使毒瓦斯毒血皆從頭頂而出﹐若乳母抱立在身砭之﹐則毒瓦斯順下﹐遂壅咽喉﹐必難生矣。近觀同道之友﹐顚倒砭之﹐不行其手法以害諸兒﹐故不辭瑣瑣﹐又申明之。

又曰﹕凡丹入於腹中﹐飽悶臍凸﹐體若燔炭者死。

又曰﹕內丹從脇下至腰下腫﹐發赤色至腰則死。

申斗垣曰﹕內丹言赤色如塗朱﹐映於肉裏﹐故名內丹﹐似板而微腫。如發於淵腋金門等穴﹐或右或左﹐皆少陽膽經﹐一二日者可治﹔如連腰臍靑紫及大痛﹐或大小便不通﹐皆不可治﹐死之必矣。﹝《啟玄》﹞又曰﹕夾豆丹者赤也﹐如塗赤朱於皮膚之上﹐乃熱毒蘊蓄惡血﹐命門相火合而發起﹐與痘相兼而生。如霞片浮而薄者易治﹔濃而紫者難痊。當順天時﹐若暑熱以通聖辛涼之劑解之﹐嚴寒以升麻葛根辛溫之劑解之。痘瘡旣發﹐正合其宜﹐又有失於調護﹐受風熱則血沸騰﹐感寒冷則血凝泣﹐亦可用塗敷之法於外。

又曰﹕丹從腹往四肢者生﹐從四肢入腹者無救。

竇漢卿曰﹕赤丹急用磁鋒砭去紫血﹐自下而上﹐則毒血流上﹐不可逆砭﹐急用乳香末雞子淸調勻塗砭處﹐時以芭蕉根汁塗之。

又曰﹕又有一種爛皮火丹﹐用蓮蓬﹑麵粉﹑伏龍肝﹑黃柏末和勻幹摻。

李東垣曰﹕丹毒者﹐謂人身忽然赤如塗丹之狀﹐故謂之丹毒。世俗有云赤癅﹐或因有瘡誤而相觸﹐四畔赤﹐謂之瘡癅。凡丹毒之疾﹐皆遊走不定﹐狀如雲气者是也。

小兒得之﹐最忌百日之內﹐謂之胎癅。以其气血嫩弱﹐臟腑柔脆﹐難任鐮鍼﹐所以忌也。

馮魯瞻曰﹕赤紫丹癅皆心火內郁而發﹐赤如丹砂﹐故名曰丹。因熱毒客於皮膚﹐搏於气血而風乘之﹐陰滯於陽則發丹毒。熱極生風﹐片刻之間﹐遊走徧體﹐虛熱則癢﹐實熱則痛。自腹而達於四肢者易治。自四肢而歸於腹者難療。書𨿽有五色之分﹐十丹之異﹐總不出血熱而屬於心﹐心火內熾﹐客風外乘﹐風勝則樹木皆搖﹐故令遊走殊速。名爲丹者。以心應火而色赤也。色紅者生﹐白者气虛挾痰﹐紫者毒盛﹐色靑如苔者死。赤者名赤遊丹﹐熱毒感之深也。其狀赤腫﹐片片如胭脂塗染﹐或發於手足﹐或發於頭面胸背﹐令兒躁悶腹脹﹐其熱如火﹐痛不可忍﹐遊走徧體﹐流行甚速﹐須急治之﹔若一入腹入腎﹐卽不可救。白者名曰白遊風﹐感風濕之輕證也。其候流塊作癢﹐壯熱憎寒﹐鼻塞腦悶﹐咳嗽吐逆。其治之法﹐赤者淸涼解毒﹐甚則砭去惡血﹐以藥塗之﹐白者不過疏散滲濕而已。火灼瘡者﹐先天之熱毒也﹐火走空竅﹐故必於口鼻眼目﹐陰囊糞門之處紅點如癬﹐漸成紅泡﹐逾日而穿﹐赤色無皮﹐如湯火炙之狀﹐痛苦殊甚﹐睡臥不安﹐一二日間周身能腐﹔若至囟門腫气﹐陰毒腫亮者不治。及一切丹毒入髒﹐臍突出漿﹐面頰紫浮﹐噎气不乳﹐手足拳禁﹐大小便絕﹐胸背血點﹐舌生黑瘡﹐心胸紫腫者﹐皆爲不治。然小兒臟腑嬌嫩﹐凡一切丹毒﹐必先內服解毒﹐方可外敷。蓋毒易入難出﹐肌肉受傷其害輕﹐臟腑受傷其害速耳。﹝《錦囊》﹞陳實功曰﹕小兒赤遊丹乃受毒於未生前﹐發病於有生後。蓋身在胞胎﹐皆賴父精母血借以生養﹐父母不能節其欲﹐多致淫火猖熾﹐胎必侵受﹔旣生之後﹐熱湯洗浴﹐烘燻衣物﹐觸動內毒﹔欲發之時﹐先必發熱啼叫驚搐﹐次生紅腫光亮發熱﹐瞬息遊走無定﹐發無定處﹐先從頭額起者名天竈丹。治以升麻葛根湯﹐母子同服。餘皆起於腹背﹐腹背流入四肢者輕﹔起於四肢流入胸背者重。有此總宜砭去惡血爲要。

砭血之後﹐先用豬精肉縫片貼之﹐一時許﹐以金黃散用水芭蕉根搗汁調敷。如毒瓦斯入裏﹐腹脹堅硬不乳者﹐紫雪散下之﹐三日後身漸徹涼﹐砭血之處﹐肉便軟活﹐聲淸腹軟﹐乳哺如常者順﹐反此爲逆。﹝《正宗》﹞錢靑掄曰﹕天火丹從背上起赤點疤﹐﹝桑白皮爲末﹐羊脂調塗。﹞水激丹從兩脇虛腫起﹐﹝生鐵銼末﹐豬糞調塗之。﹞纏腰丹腰生一紅蕾﹐兩邊生紅筋﹐纏至臍必死﹐﹝金墨磨濃和雄黃末塗之。﹞冷丹白顏料者﹐﹝用姜皮一撮煎湯洗之。﹞熱丹紅顏料者﹐﹝紫背浮萍煎湯洗之。﹞丹癅或生頦下如櫻桃﹐突出色赤而光者是也。﹝宜以綿羊腦子同朴硝研爛貼患處﹐立效。﹞丹疹徧身紅點如灑朱者是也。﹝用防己半兩﹐朴硝﹑犀角﹑黃芩﹑黃﹑升麻各一錢﹐加竹瀝煎服﹐卽愈。﹞火丹徧身紅腫是也。﹝用當歸﹑赤芍﹑甘艸﹑大黃各等分﹐每服三錢﹐水半盅﹐煎三四分﹐食後服﹐亦效。﹞火丹發於足踝者﹐﹝用蕓薹菜搗敷﹐隨手卽消。﹞赤遊風丹忽然腫癢﹐流行不止一處者是也﹐此證至急﹐救遲則死。﹝用雄黃﹑五倍子各等分爲末﹐醋調塗之﹐或用無名異爲末﹐蔥汁調塗立消﹐或用鐵銹水塗之卽消﹐或用新生荷葉搗爛入鹽少許﹐塗之卽消。﹞

卷三十幼科諸瘡部赤遊丹門主方

升麻葛根湯

治丹毒身體發熱﹐面紅气急﹐啼叫驚搐等證。

升麻葛根白芍柴胡黃芩黑山梔﹝各一錢﹞木通甘艸﹝各五分﹞水煎﹐不拘時母子同服。

大連翹飲

治小兒丹毒發熱﹐痰涎壅盛﹐一切諸瘡痧疹﹐頸項生核﹐或傷風寒﹐時行發熱等證。

連翹生石膏防風荊芥生甘艸滑石黑山梔當歸瞿麥車前子木通牛蒡子赤芍藥柴胡炒黃芩蟬蛻﹝各五分﹞燈心二十根﹐白水煎﹐母子同服。

消毒犀牛飲

小兒丹毒﹐身熱气粗﹐啼叫驚搐不寧等證。

犀角防風﹝各一錢﹞甘艸﹝五分﹞川黃連﹝三分﹞燈心二十根同煎﹐徐徐服之。

紫雪散

治小兒赤遊丹毒﹐甚者毒瓦斯入裏﹐肚腹膨脹﹐气急不乳﹐卽宜此藥救之。又治傷寒熱躁發狂及外科一切蓄毒在內﹐煩躁口漧﹐恍惚不寧等證。

升麻羚羊角石膏寒水石犀角﹝各一兩﹞廣木香沈香﹝各五錢﹞生甘艸﹝八錢﹞元參﹝二兩﹞水五碗同藥煎至一碗﹐濾淸再煎滚﹐投提淨朴硝三兩六錢﹐微火慢煎﹐水气將盡欲凝結之時﹐傾入碗內下朱砂﹑冰片各二錢﹐金箔一百張﹐各預乳細和勻﹐碗頓水內﹐候冷凝成雪也。大人每用一錢﹔小兒二分﹔十歲者五分﹐徐徐咽之﹐卽救。病重者加至一錢亦可﹐或用淡竹葉燈心煎湯化服俱可。

荊防散

赤丹遊走。

荊芥牡丹皮防風金銀花牛蒡子﹝炒杵﹞橘紅生甘艸羌活連翹天花粉元參赤芍藥﹝各等分﹞水煎服。

化斑解毒湯

治三焦風熱上攻﹐致生火丹﹐延及徧身癢痛者。

元參人中黃知母生甘艸石膏牛蒡子升麻川黃連連翹﹝各等分﹞淡竹葉二十片﹐水煎﹐不拘時服。

鍼砭法

小兒赤遊丹毒﹐紅赤腫﹐遊走不定﹐須急砭之﹐用披鍼鋒尖向患上﹐以烏木重箸在鍼面擊之﹐密砭出血多者爲妙。血紅者輕﹐紫者重﹐黑者死。砭畢溫湯洗淨﹐用幹精豬肉縫大片貼砭處一時許﹐方換如意金黃散﹐以水芭蕉根搗汁調敷。

搽藥方石膏﹑密陀僧﹑雄黃﹑生大黃各等分﹐研細﹐芭蕉根汁調敷。

又方臘月羊油熬搓﹐並治凍坼。

又方浮萍艸搗汁搓。

又方芭蕉根搗汁搓。

又方鼠粘根搗汁搓。

綠袍散

綠豆﹝五錢﹞生大黃﹝二兩﹞生薄荷搗汁﹐入蜜調塗。

柏葉散

治三焦火甚﹐致生火丹﹐作痛作癢﹐延及徧身。

側柏葉﹝炒黃﹞大黃蚯蚓糞﹝韭菜田內者佳﹞黃柏﹝各五錢﹞赤小豆輕粉﹝各三錢﹞共爲細末﹐新汲水調搓。

當歸膏

赤遊丹﹑鵝掌風。

當歸生地黃﹝各一兩﹞木鱉子﹝去殼﹞大楓子﹝去殼﹞麻黃防風玄參紫艸黃柏﹝各五錢﹞用麻油半斤﹐同藥熬枯濾去渣。再將油復入淨鍋內熬至滴水成珠﹐再下黃蠟二兩﹐試水中不散爲度。候稍冷傾入蓋碗內﹐坐水中出火毒三日﹐聽搓。

奇方﹝湯氏﹞竈馬﹝卽俗呼樟木虫。﹞在竈內尋出活的去頭﹐以白漿擦赤遊丹上﹐不過數次卽愈。

小兒赤遊丹胎毒﹝呂爾靑﹞。千腳泥一兩﹐曬漧或烘﹐加珍珠三分同研細﹐菜油調敷腫處。

又方﹝金雲章﹞穿山甲﹝炒炙﹞血餘﹝﹐卽頭髮灰﹐各等分﹞研末。每服五分﹐輕者三分﹐黑糖拌滚湯調下。

又方芝麻炒研﹐油調敷﹐大人小兒火丹俱神效。

火丹徧身生徧形如水泡者﹝單方﹞用小兒胞衣瓶內水﹐將雞毛掃上﹐隨手卽愈。

犀角解毒飲

﹝錢靑掄﹞治赤遊丹紅腫遊走徧體﹐壯熱不安。

防風荊芥穗黃芩﹝各一錢﹞犀角﹝磅因﹞甘艸﹝各五分﹞牛蒡子﹝微炒﹐四錢﹞水煎頻服﹐神效。

又方竈心土不拘多少﹐雞子淸調敷。

又方船底靑苔爲末﹐雞子淸調敷。

丹癅﹝《修眞祕旨》﹞萆麻子五粒去皮﹐研入面一匙﹐水調塗甚效。

卷三十幼科諸瘡部香瓣瘡門主論

申斗垣曰﹕香瓣瘡又名浸淫瘡﹐初生甚小﹐先瘡後痛﹐汁出浸淫﹐濕爛肌肉﹐延及徧身﹐多生面上耳邊。﹝《啟玄》﹞

卷三十幼科諸瘡部香瓣瘡門主方

面上耳邊香瓣瘡。

羊須荊芥漧棗﹝去核﹐各存性﹐二錢﹞研細入鉛粉五分﹐每用少許油調﹐先以溫湯洗淨拭漧﹐塗上卽愈。

卷三十幼科諸瘡部煉銀瘡門主論

李東垣曰﹕煉銀瘡卽面洇瘡﹐是母受胎之日﹐喜食酸辣及邪味過度﹐多生此瘡。﹝《精義》﹞

卷三十幼科諸瘡部洇尻瘡門主論

申斗垣曰﹕初生小兒繃縛手足﹐頤下頰肢窩腿丫內濕熱之气蘊積﹐洇爛成瘡﹐此乃乳母看顧不到所致。不可用他藥﹐只用伏龍肝一味﹐不拘多少﹐研細幹摻﹐以紙隔之。﹝《啟玄》﹞

卷三十幼科諸瘡部面上熱毒惡瘡門主方

面上生瘡。

胡粉輕粉松香﹝各等分﹞研細﹐雞蛋黃煎﹐油調搽。

面上熱毒惡瘡﹝馮氏。﹞胡粉黃柏﹝炙﹞黃連﹝各等分﹞研細。豬油調敷。

面上毒瘡初起﹐急尋水蜒蚰一二條﹐用醬少許﹐共搗塗紙上﹐畱一小孔透气﹐粘貼。

卷三十幼科諸瘡部暑痘門主論

胡公弼曰﹕暑痘者乃暑熱襲於皮毛﹐其形如痘圓淨﹐根紅脹痛﹐故有痘名。﹝《靑囊》﹞澄謂小兒因暑月烈日中戲嬉﹐或坐日曬磚石﹐或𦇤褓中受母暑熱相感﹐皆能頭面叢生﹐名曰暑痘。施治之法﹐內宜淸暑利熱﹐揀要害處敷消數枚﹐切不可徧敷﹐若一槪敷消﹐則所感暑熱無從外解﹐必致深入﹐瘧痢勢所難免﹐不可因其小而惑之。

卷三十幼科諸瘡部暑痘門主方

驗方初起用飛羅面放掌心內﹐以旋汲井華水調稀滴暑痘上﹐自消。

又方石蟹水磨敷﹐自消。

卷三十幼科諸瘡部癤子門主論

蔣示吉曰﹕此乃暑邪血熱所致﹐初起不發寒熱﹐髙腫於皮膚之間﹐淺而小﹐最大不過一二寸者﹐名曰癤﹐俗呼癤子。﹝《說約》﹞李東垣曰﹕有因微熱外攻而發於皮膚之上﹐髙腫熱痛﹐此熱癤也。﹝《精義》﹞

卷三十幼科諸瘡部癤子門主方

驗方﹝《精義》﹞大黃朴硝﹝各等分﹞爲末。醋調敷。

熱癤五月五日午時取獨蒜切片貼眉心﹐至夏不發。

熱癤菊花根搗汁﹐無灰酒衝服。癤在上身空心服﹐癤在下體飽服﹐自消。采二蠶桑葉滴下之水點上﹐愈。

頑癤不潰人乳調白面敷之﹐不久卽潰。

癤久不斂白術槿花存性﹐研末搓之。

熱癤神效膏

麻油四兩熬成珠﹐再入松香末四兩﹐炒黃丹二兩﹐攪成膏攤貼。

初起熱癤枯礬研細﹐香油調敷。

頑癤久不出頭生巴豆仁半粒﹐同飯搗成餅﹐貼癤上﹐明日卽出膿。

卷三十幼科諸瘡部軟膿癤門主論

軟膿癤乃暑伏三陽﹐因循延漫所致。

卷三十幼科諸瘡部軟膿癤門主方

翠玉膏

軟膿癤膿水逗流﹐愈而復發。

明松香﹝四兩﹞銅綠﹝二兩﹞豬膽﹝三个﹞麻油﹝三錢﹞先將松香熔化﹐入油令沸﹐再下膽汁銅綠攪勻﹐入水中以手扯拔去火毒﹐瓷盒收貯﹐用緋光絹量瘡大小攤貼﹐不必更換﹐聽其自落。

又方萆麻仁松香﹝各等分﹞搗膏貼之﹐發可復生。

爛癤久不愈者。

靑鍛石鑄銅杓罐子﹝各等分﹞研細﹐菜油調搽。

又方川銅綠﹝一兩﹐研末﹞地瀝靑熬膏攤布上貼之﹐卽消。

又方紅柿子皮貼之自幹。

軟癤大芋頭搗爛敷。

又方陳明瓦﹝天窗上者。﹞研﹐淸油調搓。

卷三十幼科諸瘡部痱瘡門主論

痱子乃暑气傷熱而生也。

卷三十幼科諸瘡部痱瘡門主方

痱瘡痛癢。

綠豆粉﹝微炒﹐四兩﹞滑石﹝五錢﹞研勻朴之。

又方雪水洗之﹐隨洗隨減。

又方黃瓜﹝卽王瓜﹞。切片擦之﹐卽愈。

又方石粉撲之良。

痱子摩破成瘡﹐生肌止痛。﹝《集驗》﹞赤石脂黃柏﹝去粗皮﹞臘茶﹝各五錢﹞白面﹝二兩﹞冰片﹝五分﹞共研細﹐棉蘸撲之。

卷三十幼科諸瘡部燕窩瘡門主論

申斗垣曰﹕腦窩項後生瘡﹐名燕窩瘡﹐此足太陽膀胱經濕熱所生也。﹝《啟玄》﹞

卷三十幼科諸瘡部燕窩瘡門主方

燕土丹

﹝申斗垣﹞煙膠﹝一兩﹞燕窩土﹝三錢﹞輕粉﹝一錢﹞枯礬﹝五分﹞共研細﹐淸油調搓患上神效。

卷三十幼科諸瘡部蓐瘡門主論

錢靑掄曰﹕凡小兒百日內生瘡﹐名曰蓐瘡。由胎毒所致。從身漸延至頭﹐齊眉癩徧則愈﹔若從頭漸至腹者難治。宜內服犀角丸以化其毒。﹝《幼科良方》﹞

卷三十幼科諸瘡部蓐瘡門主方

犀角丸﹝錢靑掄﹞治胎毒蓐瘡。

天竺黃防風羚羊角全蠍﹝酒洗﹞白僵蠶羌活明天麻京墨﹝微煙爲度﹞川黃連犀角膽南星麻黃犀牛黃﹝各等分﹞爲細末。蒸餅打糊爲丸芡實大﹐朱砂金箔爲衣﹐每服一丸﹐薄荷湯下。

卷三十一痘疹部﹝上﹞

自發熱報痘灌漿起脹收靨﹐以及面耳部位預知順逆﹐諸家祕而不傳之術﹑祕法﹐俱匯於此部中﹐以便檢閱參治。

卷三十一痘疹部﹝上﹞論痘瘡根源

朱純嘏曰﹕粵稽上古之世﹐未聞痘瘡之說﹐亦無治痘之書﹐卽《素問》集中並無隻字言及於痘﹐非黃帝﹑岐伯以痘爲輕易﹐不詳加問難﹐而無一言以及之耶﹖蓋三皇五帝之時﹐天淸地寧﹐民淳俗朴﹐虛邪苛毒無由而生﹐及至漢時建武年間﹐徵邊染毒﹐軍中遂生此疾。其說出於萬密齋《痘疹心要》﹐查建武二十五年徵武陵蠻﹐伏波軍次下雋從壺頭進兵﹐會甚暑﹐士卒疫死大半﹐援亦中病卒於軍﹐史乃以疫書之意者。其痘乎﹖然傳之年久﹐姑存以後之考正。總之﹐當日不知是何病證﹐因其生長收藏﹐尖圓紅潤有似於痘﹐故名之爲痘。後此班師﹐毒瓦斯傳入中國﹐諸家計議調治﹐皆據《內經》諸痛癢瘡瘍皆屬心火之一言﹐爲治痘之要領。殊不知痘瘡與諸瘡相隔天壤﹐諸瘡之證未成形可解毒﹑可內消﹐已成形可攻破﹐卽破可生肌﹐如痘不可解毒也﹐不可內消也﹐不可攻破也﹐自發熱三日之後﹐始見痘苗﹐放苗之後﹐又三日而出齊﹐出齊之後﹐次第長漿﹐上由面部﹐次及身上﹐再則脹及腳下﹐務期稠膿充滿﹐徐徐回水結痂﹐大約於一十二日之中收其成功。自發熱造端﹐卽以熱之輕重﹐報痘之緩急﹐便知痘之疏密﹐看報痘之部位﹐便知痘之吉凶﹐看痘粒之形色﹐便知痘之虛實。至於起脹灌漿﹐計時限日﹐觀形察色﹐分別虛實寒熱﹐用藥調治﹐以爲灌漿之計﹐失此不治﹐竟不成漿﹐𨿽有妙劑仙丹﹐不能保其不死。久吾聶氏曰﹕痘之生死﹐判於漿之有無﹐有漿毒從外散故生﹐無漿毒畱內攻故死﹐膿漿旣成﹐結痂又濃﹐色又蒼蠟﹐此順證也。總之﹐痘瘡不與諸瘡同治﹐卽屬心火之一言﹐於痘原無干涉也。前代劉河間﹑錢仲陽立方﹐俱以解毒爲主﹐多用寒涼﹐少用溫補﹐張潔古﹑王海藏咸宗之。揆其意﹐俱本於屬心火之一言﹐而以寒涼瀉火也。迨至陳文中力矯其偏﹐專主溫補﹐宜於虛寒﹐未必宜於實熱。至朱丹溪立論﹐又矯陳氏之偏﹐而取錢氏之長﹐主於解毒和中安表﹐其失亦起於拘泥《內經》屬心火之一言也。近如黃西邱著《順險逆三圖》﹐順證不順用藥﹐險證有藥治之。若逆證𨿽勉彊用藥﹐斷不得活﹐曾立逆證圖三十條﹐余每看痘證﹐逐年經見實有一十三圖果系不可活之證﹐無再生之望﹐𨿽細心極力變方設法﹐亦不能出西邱範圍之外﹐其餘一十七證﹐亦曾用藥救活﹐因以揭逆證一十三條分列於後﹐以廣後學之見聞。他如《保赤全書》舛謬甚多﹐至於《證治準繩》系王肯堂先生居髙位之暇﹐念及斯世之男女大小﹐身染沈﹐不能起死回生﹐延各大小方脈﹐內外全科﹐校訂方書﹐取名《證治準繩》﹐以備後學參考﹐可謂詳悉﹐大有功於世。獨於痘科悖謬之極﹐或假手於庸醫﹐亦未可定。他如《金鏡錄》《痘科正宗》《痘疹心要》《痘疹會編》等書﹐豈止數十家﹐非無一節之長﹐一論之是﹐一方之妙﹐然皆擇焉而不精﹐語焉而不詳。兼之各家痘書傳流年久﹐不惟深山窮谷之中﹐卽各省名邦以及都城輦轂之下﹐凡諸名醫不肯細心究竟﹐辧別是非﹐無不以昔年之痘書爲今日之祕訣。不知有淸江久吾聶氏名尙恆者﹐生於隆慶末年﹐萬曆年間以鄕進士出知福建汀州府寧化縣事﹐卓有政聲。惜當時以儒宦顯﹐不列名於醫林。故其姓字不傳於今世岐黃之口﹐卽著有《活幼心法》一書﹐亦不傳於今世岐黃之家。要知天地气化生聶氏於豫章之淸江﹐非爲此一隅之幼兒女起見﹐將令普天之下﹐後世之人﹐提撕驚覺﹐救斯世之赤子而令安全於𦇤褓中也。今余獨知久吾聶氏集痘疹之大成﹐開幼科之法眼﹐議論精﹐辧證確﹐用藥當﹐不偏於寒涼﹐亦不偏於溫補﹐深得中和之理﹐合宜之用﹐無過不及之差。嘏生也晚﹐不獲親炙門墻﹐恭承面諭﹐幸得《活幼心法》而熟讀之﹐沈潛玩味﹐裘葛三更﹐一旦恍然﹐若有心領神會﹐頓將前此之舊聞洗滌淨盡﹐心胸之茅塞剪鋤豁開。又恐天下之大﹐萬方之眾﹐不能周知﹐歲久年深﹐終成湮沒﹐今特表而出之。凡業幼科者﹐必當熟讀《活幼心法》﹐反復究竟﹐自然得心應手。﹝痘疹定論。﹞又云﹕《易》曰﹕大哉乾元﹐萬物資始。又曰﹕至哉坤元﹐萬物資生。夫幹爲父﹐資始者气之始也﹔坤爲母﹐資生者形之始也。人之有生﹐受气於父﹐成形於母﹐是父精母血之毒已凝聚於陽施陰受之始﹐是胎元之初成﹐卽胎毒之蘊蓄﹐故名之曰胎毒。夫所謂胎毒者﹐不論富貴貧賤俱皆有之﹐豈待成胎之後﹐歸咎於欲火妄動﹐飲食不節﹐降生之頃咽其血而後有是毒耶﹗𨿽然天地有非常之气﹐卽有非常之令﹐或於春而不溫和﹐或於夏而不炎熱﹐或於秋而不淸涼﹐或於冬而不凜冽﹐四時之正气失序﹐兩間之雜气交攻﹐夫然後五臟之邪气內侵﹐命門之胎毒外透﹐痘疹從此而發矣。﹝痘疹原於胎毒論。﹞又曰﹕痘出五臟﹐疹出六腑﹐前哲言之不究其本﹐後學傳之不窮其源﹐以致以訛傳訛﹐千有餘年﹐習爲成語﹐誰知辧其非者﹐今特表而出之﹐非無徵而敢云然也。人之有生﹐受气於父﹐成形於母﹐當陽施陰受之始﹐二五之精妙會而凝﹐乾道成男﹐坤道成女﹐在胎之內﹐先有命門﹐猶混沌未分﹐先有太極﹐命門人身之太極也。自其凝而成形言之﹐先有命門則父精母血之毒藏於命門﹐眞且確矣。外形則先長鼻﹐故今人稱始祖爲鼻祖﹐內如五臟六腑﹐外如百骸九竅﹐俱從此逐日逐月﹐漸次生長﹐故胎有十月之期而始生育﹐惟命門凝成於有形之初﹐則胎毒亦蓄蘊於有形之始。命門卽太極也﹐兩腎兩儀也﹐天一生水﹐地六成之﹐坎中之一陽﹐命門也﹐坎上下之兩陰列於兩旁兩腎也﹐今人以右腎爲命門﹐不能致知格物也﹐兩腎列於命門之兩旁﹐是太極生兩儀也。地二生火生心也﹐天三生木生肝也﹐地四生金生肺也﹐天五生土生脾也﹐然止能成物﹐不能生物﹐今曰地二生火﹐地四生金﹐似與坤作成物說不去矣。然河圖一﹑二﹑三﹑四﹑五者﹐五行之生數也﹐六﹑七﹑八﹑九﹑十者﹐五行之成數也。生數五行之發端﹐成數五行之結果﹐故人生以十月爲期﹐得天地之成數也﹐間有七个月﹑八个月﹑九个月而生者﹐間亦養育成人﹐婚配生育﹐是六﹑七﹑八﹑九﹑十者五行之成數也明矣。然地二生火﹐地四生金﹐天包羅於地之外﹐其气常行乎地之中﹐非地之孤陰能生火與金也﹐得天之气貫於其中而生火﹑生金﹐實由天地﹐陰陽配合而生﹐此水火木金土也。或問之曰﹕子言胎毒藏於命門﹐固言之有理﹐而心﹑肝﹑脾﹑肺﹑腎可不必復言矣。卽應之曰﹕是何言也﹗命門體也﹐五臟用也﹐相須而生成也。鼻之气通乎肺﹐如遇痘疹之气﹐鼻聞其气則傳於肺金﹐肺金傳腎水﹐腎水傳肝木﹐肝木傳心火﹐心火傳脾土﹐一晝一夜隨天運轉一周天﹔次日早脾土復傳肺金﹐肺再傳於腎﹐腎再傳於肝﹐肝再傳於心﹐心再傳於脾﹐一晝一夜隨天運又一周天﹔次早又復傳於肺﹐五日五夜將五臟傳徧﹐痘疹之時气自外而達內﹐命門之胎毒﹐從內而發外﹐至六日而微熱﹐至七日而身熱大作矣。或又問曰﹕子何知之詳且悉也﹖答曰﹕以種痘而得造化之機緘也。自出之痘﹐無形之气傳染也﹐種出之痘﹐有形之痂引導也。若夫自出之疹﹐亦無形之气傳染也﹐胎毒蘊於命門﹐其中有陰陽之辧別焉。命門也﹐人身之太極也﹐太極所以動而陽﹑靜而陰之本體也﹐陰陽互藏於太極之中﹐陽變陰合而生水﹑火﹑木﹑金﹑土﹔胎毒蘊蓄於命門之中﹐亦有所以動而陽﹑靜而陰之本體也﹐陰陽互藏於命門之內﹐感痘之气化而出痘﹐感疹之气化而出疹﹐何也﹖是陰爲痘而陽爲疹也。統言之則爲胎毒﹐分言之胎毒之中又有陰陽之各別也﹐當其陽施陰受之始﹐成胎凝結先有命門﹐莫可端倪﹐無可想象﹐命門也﹐胎毒始藏之密處也﹐體也﹐五臟者迎接時气之傳遞也﹐用也﹐胎毒發出而爲痘﹐則胎毒之靜而陰者盡矣﹐一發不復再發矣。若出正痘之後﹐隔三五月或隔半年一載﹐或隔七八年之久﹐如感時气出疹﹐胎毒發出而爲疹﹐則胎毒之動而陽者亦盡矣﹐所以一出亦不復再出矣。或又問曰﹕命門在何處﹖答曰﹕脊骨自上大椎數下二十一椎﹐自尾閭尻骨望上數七椎之上﹐上從下數一十四椎之下﹐上下相接之界﹐命門之所居也﹐命門居脊骨之前﹐兩腎列於兩旁﹐脂膜護之﹐爲一身之主宰﹐且出痘與疹而腰不痛者順也﹐痘疹初發﹐卽云腰痛﹐命門傷也﹐未可以言吉也﹐故曰一身之主宰也。

聶九吾曰﹕痘疹之源﹖有謂兒在胎時食母血穢而致也﹐有謂父母欲火所致也﹐欲火之說出於臆測﹐固無明據。然嘗見孕婦飲食淸淡者﹐生子出痘多稀少而平順﹐恣食濃味者﹐生子出痘多稠密而險危﹐則其病源受毒於母胎血穢﹐似有明驗。蓋飲食淡則血气淸而胎毒輕﹐飲食濃則气血濁而胎毒重﹐受毒輕故出痘少﹐受毒重故出痘多﹐若因諸痛癢瘡瘍皆屬心火﹐謂火由欲生﹐致毒因火結﹐故其爲害獨勝於諸瘡﹐此其說亦未爲全非﹐而總之痘毒一胎毒耳。惟其爲胎毒﹐則潛伏五臟﹐有觸則發﹐無觸則不發﹐故其發有遲速﹐當其未發時﹐形气俱泯﹐無可端倪﹐若未燧之火何處尋覓﹐又何可解釋﹖古立預解痘毒諸方﹐若無故而逐寇於通都﹐不近理也﹐及其觸而發則勃然不可禦﹐蓋其毒瓦斯發自五臟﹐實動五臟眞气﹐全賴血气送毒瓦斯而出之於外﹐運化之而成漿﹐收結之而成痂﹐而後臟腑可安。

若血气送毒瓦斯不出﹐則毒瓦斯反攻臟腑﹐如寇作於都城中﹐主者不能操謀奪武逐之於外﹐致令操戈內攻﹐安得不危﹐故用藥猶如用兵﹐不可不透此理也。﹝論受病之源。﹞又曰﹕治痘之家多矣。劉河間悉用寒涼﹐偏害不小﹐至於錢仲陽立方﹐亦以解毒爲主﹐而多用寒涼﹐少用溫補﹐張潔古﹑王海藏咸宗之﹐此其意俱本於《內經》諸瘡瘍屬心火之一言﹐故以寒涼瀉火也。厥後陳文中立方力矯其偏﹐專主溫補﹐凡痘瘡已出未出之間諸證﹐悉用十一味木香散﹐﹝南木香﹑大腹皮﹑赤茯苓﹑訶子肉﹑人參﹑靑皮﹑半夏﹑前胡﹑肉桂﹑丁香﹑甘艸。﹞已出之間諸證﹐悉用十二味異功散﹐﹝人參﹑制半夏﹑白術﹑茯苓﹑當歸﹑陳皮﹑濃朴﹑制附子﹑木香﹑丁香﹑肉果﹑官桂。﹞其意歸重於太陰一經﹐蓋以手太陰肺主皮毛﹐足太陰脾主肌肉﹐肺金惡寒﹐脾土惡濕﹐故用木香﹑官桂以治肺之寒﹐用術﹑附﹑半夏以治脾之濕﹐二方用之得其當﹐其效固大﹐然不分寒熱虛實而一槪用之﹐則宜於虛寒﹐不宜於實熱﹐其偏害又可知也。朱丹溪辧之是矣。至丹溪立論矯陳氏之偏﹐而取錢氏之長﹐主於解毒和中安表﹐似爲的當﹐舉世宗之﹐數百年來無敢議其失者。余則以爲丹溪治他病多妙論﹐獨於治痘則孟浪而未盡其妙﹐倘亦千慮之失乎﹗蓋其矯偏於陳氏﹐而不敢輕用木香﹑丁香﹑桂﹑附等熱劑﹐似乎因噎而廢食﹐懲羹而吹﹐其取長於錢氏﹐而必用芩﹑連﹑牛蒡﹑連翹之類﹐以監制參歸術等補劑﹐似乎任將而中制用兵而外監也﹐其失亦起於泥《內經》瘡瘍屬心火之言﹐而未透其理也。不知痘瘡𨿽屬心火﹐卻與諸瘡不同﹐諸瘡之毒﹐當其初發而未成形﹐可用藥解散內消而愈﹐及其已形而未成膿﹐又可用藥逐散﹐未成膿而愈﹐痘毒發自五臟﹐必藉血气送出於皮膚﹐運化之而成膿﹐收結之而成痂﹐而後收全功也﹐可內消而愈乎﹖可未成膿而愈乎﹖故諸瘡以解毒爲主﹐能解毒於早則輕﹐不能解毒於早則重﹐痘瘡以血气爲主﹐血气能送毒以灌膿結痂則生﹐血气不能送毒以灌膿結痂則死﹐解毒之藥多損气血﹐罔顧气血之虧損而急於解毒﹐是猶不慮我兵之羸弱而急於殺敵也。故毒有不必解者﹐又有不可解者﹐若小兒稟賦彊壯﹐胃气好﹐飲食如常者﹐其血气自旺﹐自能送毒瓦斯以成功﹐其痘自始至終多順證﹐此不必解毒者也﹔若其稟賦素弱﹐脾胃又弱﹐出痘時飲食又少﹐或瀉或渴﹐或腹脹或手足冷﹐或气短促﹐或失聲﹐痘或出不快﹐或根窠不紅活﹐或色白而頂陷﹐或當灌膿不灌膿﹐或當結痂不結痂﹐皆由气血不能送毒瓦斯﹐此不可解毒者也。當速用溫補以扶胃气而助血气﹐若用參歸術等而力不及﹐卽加入木香﹑丁香﹑桂附等佐之﹐亦不爲過﹐又何可參入芩連蒡翹等涼品以監制溫補之力而損血气乎﹖所謂丹溪未盡其妙者此也。丹溪又教人用犀角地黃湯以解痘毒﹐後人沿其說﹐失其初意﹐相習用之以爲奇妙而不知其害﹐蓋心者血之主﹐心之所以能主血者﹐以其屬火也﹐痘瘡屬心火﹐正藉心火以運用一身之血而成功﹐豈心火可瀉而去之乎﹗蓋人身之血﹐溫則流行﹐寒則凝滯﹐犀角地黃湯涼心經而瀉心火﹐心經旣涼﹐心火旣瀉﹐則一身之血气凝滯不行﹐何以運化痘毒而成膿結痂乎﹗則內攻之患作﹐而竟以告斃者﹐瀉心之藥實殺之而人竟不知也﹐醫亦竟不悟也﹐可慨也﹗故予謂痘已出之後﹐未痂之前﹐凡一切涼心之藥如犀角﹑生地之類﹐姑禁絕不用﹐直待結痂後用之解餘毒可也。或曰若然則未收結之前﹐毒俱不可解乎﹖曰﹕奚爲皆不可﹗若其血气與毒瓦斯俱盛者﹐脈必洪數﹐痘或初出卽帶紫黑﹐或旣出而稠密紅紫﹐內證則煩悶燥渴﹐小便赤澀﹐大便祕結﹐此則屬實熱﹐宜速用淸涼之劑以解毒。如大便久祕者﹐量入酒炒大黃微利之﹐可也﹔若其毒瓦斯𨿽盛而血气未旺者﹐以解毒爲主而兼活血養气﹐則參歸芍之類﹐亦不可離也。

又曰﹕近世痘方多宗黃西邱﹐其書自始至終﹐俱分順逆險而立三圖說。其爲順者﹐不必服藥是也﹐謂險者宜以保元湯加減調治﹐猶近理也﹐但謂逆者俱不可治﹐治之徒勞無益﹐是教人袖手待斃矣﹗其言不仁之甚﹐而貽害於世不小也﹐此爲俗醫圖利計則甚便﹐而於救濟生靈之術則甚乖也。蓋醫者仁術﹐聖人以之贊化之不及﹐所貴者扶危救困﹐起死回生耳。若治其易治者而棄其難治者﹐則何以醫爲﹗惟俗醫意在圖利﹐又恐壞名﹐見證有不順者輒委棄之﹐彼誠恐利未必得﹐而徒冒不識証之名﹐若仁人君子當爲之死裏求生﹐豈忍斷其必死而坐視不治﹖故曰西邱之言﹐便於俗醫而非所以濟世也。且其所指逆證多端﹐痘瘡稠密者多有之﹐如初熱而驚悸吐瀉﹐報痘而先發於印堂司空天庭等處﹐初出而根窠無暈﹐旣出而色白灰陷﹐或發水泡﹐或癢塌﹐或當行漿而不行漿﹐或痂未落而寒戰切牙等證﹐皆其圖所謂逆而不治者﹐予每治之而得生者多矣﹐柰何悉謂治之無益﹐而戒人勿治乎﹗惟初出形如蠶種﹐旣出而紫黑漧枯者﹐難以灌漿﹐多不可救耳。然寧救之而不活﹐不忍坐視而不救也。﹝折諸家之衷二條。﹞痘證與他證不同﹐自初發以至於結痂﹐限日限時﹐救困扶危﹐當用之藥宜及時而用﹐如救焚拯溺﹐不可緩也。蓋痘毒發自五臟﹐實動五臟之眞气﹐其出痘多者﹐眞气發泄亦多﹐當此這時﹐人之血气幾絕﹐岌岌乎殆哉﹐如油盡之燈不速爲之增油﹐則燈焰熄﹔如風中燭﹐不速爲之蔽風﹐則燭光滅也。時醫則不然﹐輕視人命而重視財利﹐其愚而不知用藥者﹐姑無論已﹐卽稍知用藥者亦不肯及時用藥﹐欲因禍大而顯功﹐直待諸惡證出﹐然後乘人父母之驚懼﹐而要重利﹐遲延至於血气已絕不可復續﹐𨿽有對証之藥﹐緩不及事﹐因而誤人性命者多矣。嗟嗟﹗天地鬼神昭布森列﹐不可欺罔﹐此輩以貪利而殺人﹐心術不善豈無幽責﹖豈無冥誅﹖殃必及身﹐必及子孫﹐不可逃也﹐此醫家之害而病家不可不知也。又時醫識見淺陋﹐未諳妙理﹐執泥祖傳舊方﹐不知通變﹐遇痘証之輕者﹐猶可動手調治﹐而自以爲功﹐一遇危險重證﹐便束手無策﹐不能救療﹐甚至治一家十人﹐而不活者七八人﹐則以爲痘證原惡﹐而不自咎其術之拙﹐病家亦以爲痘證本惡而不歸咎醫之拙。

殊不知痘瘡常數﹐若無甚惡之證而調治得宜﹐十可十全﹐間有極惡之證﹐必不可救療者﹐十不過一二﹐今治十人而死者七八﹐何惡証之多也﹐毋亦術之不精乎﹗予深憫之﹐故不得不爲之著論立方也。﹝辟時醫之謬。﹞凡治病必先辧虛實寒熱四證﹐望聞問切﹐無非辧此四者而已。四者了然於胸中﹐則用藥取效﹐其應如響﹐四者不能分辧﹐而執成方以用藥﹐鮮有不誤者﹐卽或中病而愈﹐亦幸而偶中也。至於痘瘡之虛實寒熱﹐猶爲緊要﹐辧之不明﹐用藥多致敗事﹐何以成功﹗柰何歷代治痘之家﹐著論立方﹐互相異同﹐至於虛實寒熱﹐多略而不辧﹐或辧而不明﹐致令檢方者漫無下手處﹐竟不知某證屬虛屬實﹐當用某方﹐某證屬寒屬熱﹐當用某方﹐則𨿽有千百妙方﹐千百妙論﹐無益於用也。無怪乎自古至今治痘者之多迷途﹐而慈幼之術疏也。且痘瘡之虛實寒熱﹐與諸病之虛實寒熱﹐其異同固自有辧﹐諸病有虛者﹐元气自虛也﹐宜補也﹐痘瘡有表虛﹐有裏虛﹐亦元气自虛也﹐宜補也﹐此其相同者也。諸病有實者﹐邪气實也﹐可瀉也﹐痘瘡有表實﹐有裏實﹐此則元气完固而毒瓦斯不能爲害﹐不可瀉﹐亦不必瀉也﹐此其不同者也。諸病有虛之甚者﹐陰有餘陽不足﹐則寒自虛生﹐宜溫熱之劑補之也﹐痘瘡有虛之甚者﹐亦陰有餘陽不足﹐而寒自虛生﹐亦宜溫補之劑補之也﹐此其相同者也。諸病有寒自外入者﹐外感是也﹐當其在表宜發散之﹐久而入裏則郁而爲熱﹐宜淸解之﹐痘出而風寒外襲﹐宜溫而散之﹐或外寒入內而爲吐瀉諸證﹐亦宜溫之而已﹐外不可汗﹐內不可淸解也。諸病有虛熱者﹐元气虛﹐津液竭而火從虛中起﹐補之而熱自除也﹐不必解熱也﹐痘瘡亦有虛熱者﹐元气虛而毒瓦斯肆也﹐當以補元气爲主﹐而略兼解毒可也。三者皆同而有不同者也﹐諸病有實熱者﹐血气未虧而邪气壅盛﹐單用寒涼瀉之可也﹐痘瘡亦有實熱者﹐稟气彊﹐血气盛﹐而毒瓦斯亦盛﹐亦單用淸涼解之可也﹐此又其相同者也。今自發熱之初﹐以至還元之後﹐俱先辧証之虛實寒熱而遂立方於其後﹐令人細心審證而後用藥﹐庶不至於虛虛而實實乎﹗不至於損不足而補有餘乎﹗不至於以水益寒而以火益熱乎﹗然痘之虛實寒熱﹐較之他病猶顯明而易察﹐蓋自見點以至結痂﹐其形其色旣昭然可睹﹐若又聽其聲音﹐觀其靜躁﹐視其飲食之多少﹐審其大小便之利澀﹐三歲以上者﹐診其脈之遲數洪微﹐其辧虛實寒熱﹐當如黑白之分明﹐而用藥取效易易矣。﹝辧虛實寒熱之異。﹞又曰﹕痘瘡全憑气血成功﹐而气血之盈虧消長﹐其理精微﹐不可不透悟也。蓋气體天而親上﹐血體地而親下﹐痘之出也﹐其髙起之泡﹐气之位也上也﹐气宜充焉﹐其四暈根腳﹐血之位也下也﹐血宜附焉﹐泡尖而色白潤﹐是气充而居其親上之尊也﹐四圍有暈而色紅活﹐是血附而安其親下之分也﹐气居其尊﹐血安其分﹐气血和順而載毒出外﹐此最吉之痘﹐可勿藥而愈也。頂陷則气反親下﹐此气虧而不能充也﹐法當補气﹐四圍根腳無紅暈﹐此血虧而不能附也﹐法當補血﹐此其理猶易明也。其有通頂紅色成血泡者﹐是血反親上也﹐此證最險﹐必不能成漿﹐至八九日後癢塌而死﹐然此非血之獨盈﹐乃由气虧而失居尊之常﹐故血得以妄行而僭居其位也。急宜大補其气﹐气充則能統血﹐血自不得泛溢妄行而泡轉白矣。世人不識此理﹐見其泡紅則謬認爲血熱而用涼血行血之劑﹐致令气愈虧而斃愈速也﹐不亦悲乎﹗故气血盈虧之理微妙而難識也。至於調治痘瘡气血﹐其气獨虛者﹐固宜專補气而不宜補血﹐蓋陽不能從陰﹐陰愈長則陽愈消也﹐其有血虛者多由胃气損傷﹐元气不足所致﹐蓋陰必從陽﹐陽生則陰長也﹐黃汝言《明醫雜著》乃謂血虛而用以補气﹐則陽旺而陰愈消﹐甚矣﹗其不明於陰陽消長之理﹐而謬立此言﹐爲世大害矣。余每治便血之虛滑者﹐婦人產後去血過多而大發熱者﹐婦人血虛崩漏而下血不止者﹐俱用參姜附爲主﹐而佐以血藥與升提藥﹐皆獲奇效﹐安在血病不可補气乎﹗若小兒痘瘡﹐以胃气爲主﹐則補血必先補气明矣﹐故气血消長之理﹐不可不深明也。﹝析气血盈虧消長之理。﹞朱純嘏曰﹕痘之爲證﹐始焉一點紅﹐紅者血之色也﹐血之爲血﹐𨿽賴气以生之﹐究其本則水也﹐天一生水﹐地六成之﹐水乃北方之坎﹐兩腎是也﹐腎水充足而得木火土金之气交相養﹐互相長而成气與血焉﹐是血之源於水﹐水之源於腎者明矣。𨿽分屬於心生血﹐肝藏血﹐脾裹血﹐藉令腎中水枯﹐則必何自而生﹐肝何自而藏﹐脾何自而裹﹐合之則五臟同一太極也。陽動陰靜而生水﹑火﹑木﹑金﹑土也﹐痘中之一點紅﹐血也。出齊之後﹐次第起長﹐充滿於痘之中者﹐漿也。漿者﹐血气之所化也﹐化毒而爲漿也﹐漿旣充足﹐膿成而毒解也。漸次轉褐色﹐回水結痂之候也﹐痂結蒼蠟色﹐此一十二日之成功也。何獨前此之髙明﹐不論陰陽五行之正理﹐妄立名色﹐且曰惟腎無候﹐而又實之以耳冷冷﹐以明腎家無候之證佐。又曰﹕痘之變黑始歸腎也﹐此皆不經之談﹐千有餘年﹐誰其辧之﹐予不得已著五臟合一論以辧之。﹝辧五臟合一論。﹞喜泰順曰﹕痘本胎毒﹐號曰天瘡﹐傳染由於外感﹐輕重本乎內傷。初起太陽壬水克乎丙丁﹐後歸陽明。血水化爲膿漿﹐勢若燃眉﹐變如反掌﹐欲知表裏虛實﹐須明寒熱溫涼。初發之時﹐與傷寒相似﹐或發熱煩躁﹐臉唇紅赤﹐身疼頭痛﹐乍寒乍熱﹐噴涕呵欠﹐眼目困倦﹐兩顴之間有紅紋見者﹐預知其爲痘也。發熱三日﹐當托裏解表使其易出﹔四日﹑五日淸涼解毒﹐使其易長﹔六日﹑七日溫補气血﹐使其易於灌漿﹔八日﹑九日淸利收斂﹐使痘易靨﹐此治痘之常法也。夫常者可必﹐而變者不可必﹐安可執一以治之哉﹗苟痘未出而淸涼﹐則毒得寒而凝滯﹐熱毒未解而過補﹐則毒蘊蓄而不能化漿。故治痘之法﹐見機生情﹐隨時應變﹐至於靨後﹐不過愼風寒﹐節飲食而已﹐此治痘之原論也。

又曰﹕凡痘灰白不紅﹐綻不起發﹐出不快﹐昏暗頂陷﹐皆表寒而虛﹐二便淸﹐嘔吐泄瀉﹐手足口气俱冷﹐不渴少食﹐唇白涕淸﹐飲食不化﹐皆裏寒而虛﹐此表裏虛寒之證。急宜溫脾胃﹐補气血﹐卽參桂附﹐在所宜施。痘色紅紫﹐結實髙聳﹐頂若塵鋪﹐又兼火刺﹐內夾斑疹﹐此表熱而實﹔二便祕赤﹐漧嘔吐痰﹐肚腹疼痛﹐口衝臭气﹐煩渴腮紅﹐譫語妄言﹐此皆熱毒郁遏﹐皆裏熱而實﹐此表裏實熱之證。急宜涼瀉解毒﹐重加發散﹐芩﹑連﹑犀﹑柏﹑石膏﹑梔﹑黃﹐又所宜施。此表裏虛實之證顯著於外﹐醫者易明。又有表虛裏實者﹐痘色淡白不紅﹐綻出不快等證﹐是表虛也﹔而兼之內證頻加﹐肚腹痛﹐煩躁熱渴﹐白睛通紅﹐二便祕結﹐此裏實也。表虛裏實之證﹐醫者先當發散﹐不宜苦寒發散﹐則毒得外泄而內熱自解﹐苦寒則毒反冰伏﹐而出愈難﹐或於三四朝期﹐斟酌下之﹐先淸其毒﹐後補气血﹐得以成漿﹐或有毒鬱气虛不能充灌者﹐宜參連湯治之﹐此治表虛裏實之大略也。裏虛表實者最爲難治﹐痘瘡煩紅﹐根不松活﹐皮毛壯熱﹐色赤焦紫﹐此表實也﹐而兼之嘔吐泄瀉﹐唇白涕淸﹐飲食不化等證﹐治宜活血松肌﹐如紅花﹑蛇蛻﹑生地﹑丹皮之類﹐在所宜施﹐俟色澤紅潤﹐庶可補托﹐不然﹐則痘不特不能起發充灌﹐必變紫艷漧枯﹐倒靨空瘡﹐勢如燃眉﹐變若反掌﹐醫者當臨證參詳﹐不可拘於一定。﹝表裏虛實寒熱論。﹞又曰﹕實熱之痘﹐初起壯熱﹐腮紅睛赤﹐口渴譫語﹐內證固重﹐見點必凶﹐煩紅瑣碎﹐或三五一堆﹐兩三成羣﹐如同蚊咬﹐急當發散重下﹐名曰雙解。如蛇蛻﹑荊防﹑葛根﹑石膏﹑大黃等劑﹐再用西河柳﹑芫荽煎湯洗浴﹐使毛竅通利﹐痘方易出﹐大用淸涼。如熱毒不解﹐色澤不潤﹐根腳不松﹐名爲血熱﹐仍可下之﹐再加連翹﹑犀柏﹑紫艸﹑紅花﹑桃仁﹑黃連涼血之劑﹐再服豬尾膏﹑無價散等劑﹐方可奏效。如是血熱壅遏之痘﹐必須淸涼解毒﹐以至收靨之時﹐方可淸利收斂﹐乃是要訣也。﹝實熱壅遏論。﹞

卷三十一痘疹部﹝上﹞面部先見報痘八卦方位圖說

r面部先見報痘八卦方位圖說p04﹣a41a207。bmpr歌曰﹕看痘先分部位﹐乾宮出起定輕﹐坎宮不美艮三分﹐震上縱凶現定﹐巽上先來必重﹐離宮凶有十分﹐坤宮七數兌四分﹐此訣急言人聽。

卷三十一痘疹部﹝上﹞邵慈庵先生祕訣歌

幹上先放定見輕﹐坎宮十分更見凶﹐艮宮報知三分痘﹐震上出起不須驚。巽上九分離十分﹐坤部先報旦夕行﹐兌上發之吉中凶﹐八卦之中利鈍分。

乾宮大腸若紫紅﹐定知便實喜相逢﹐﹝大便非細則不通。﹞若還灰白色來至﹐泄瀉如流斷是凶。

坎宮腎水若紫鮮﹐腰背定是滚油煎﹐若還灰白無膿血﹐切牙寒戰命歸天。

艮宮屬胃不宜紅﹐一見黃白喜重重﹐若還紫黑靑紅色﹐胃爛口臭一場空。

震屬肝經宜帶綠﹐若還白色金克木﹐紫紅色見多煩怒﹐命宮色正藥可服。

巽宮小腸若帶白﹐一夜尿流三五塌﹐﹝塌者陷也。﹞紅赤梅花品字樣﹐小便淋瀝是熱結。

離爲心火色宜紅﹐若還紫黑水來攻﹐再加腳潤崩開去﹐﹝痘盤開張不束。﹞任是神仙枉用功。

坤宮祕訣屬命門﹐死生一見在其中﹐紫黑慘暗俱不好﹐口傳心授妙無窮。

兌宮金兮色本白﹐若還紅赤火來熾﹐此證問君當如何﹐嗆喉痰喘預明白。

中央戊己土﹐疏黃無辛苦﹐若還靑黑色﹐便是木來侮。

右云﹕元微八卦妙入神﹐傳於端人並和音﹐時來得遇仙傳訣﹐榮華富貴永無窮。

卷三十一痘疹部﹝上﹞面部八卦圖訣

r面部八卦圖p04﹣a41a208。bmpr

一看面部八宮﹐便知身上﹑胸背﹑四肢﹐某處多﹑某處少﹑某處必癢蹋﹑某處必痘疔。

神妙之法當細心熟記之。

歌曰﹕乾宮屬大腸﹐稠密背受秧﹐糞門多癢塌﹐宜服保元湯。

坎宮屬腎水﹐稠密陰疔起﹐腎兪似火燒﹐七日子時亡。

艮宮屬胃經﹐梅花甚不仁﹐若加紫黑色﹐八日寅時陰。

震宮乃屬肝﹐宜大不宜三﹐如品如串樣﹐十四午時喪。

巽宮屬小腸﹐稀疏宜帶黃﹐若還梅品赤﹐淋祕還不妨。

離宮屬心火﹐蟻形甚不可﹐四肢無容鍼﹑徧身無你我。

坤宮屬命門﹐生死在其中﹐稠密終不好﹐疏朗決無凶。

兌宮屬肺金﹐𨿽多我不驚﹐若還無空地﹐胸背反相因。

中央戊己土﹐稠密兩腿苦﹐若還倒塌去﹐兩腳蓮花舞。

卷三十一痘疹部﹝上﹞看面部八卦痘色相克死期訣

乾兌宮屬金﹐如有經痘一粒﹐紅痘屬火﹐火來克金﹐丙申丁酉日死。

坎宮屬水﹐如有焦黃痘一粒﹐黃豆屬土﹐土來克水﹐戊子己亥日死。

艮坤屬土﹐如有靑痘一粒﹐靑痘屬木﹐木來克土﹐甲戌甲辰乙未乙丑日死。

震巽屬木﹐如有白痘一粒﹐白痘屬金﹐金來克木﹐庚寅辛卯日死。

離宮屬火﹐如有黑痘一粒﹐黑痘屬水﹐水來克火﹐王午癸巳日死。

卷三十一痘疹部﹝上﹞八卦見標生死訣

乾坎出痘最吉昌﹐頭面數粒四肢荒﹐﹝荒者少也。﹞此痘九日漿完足﹐十二收功不必防。

艮震出痘果是凶﹐四肢面部最多蒙﹐胸背均勻黑數个﹐急用鍼挑尙有功。

巽坤出痘品達肢﹝三粒相連﹞﹐此痘陰陽不分場﹝顆粒不分﹞﹐八日大凶十救一﹐遲過一日枉思量。

離兌出痘種如蠶﹐紫黑焦枯點像﹐六發狂來七作癢﹐八日午時返泉鄕。﹝難過八朝﹞

卷三十一痘疹部﹝上﹞先天八卦面部神斷訣

乾宮出痘更兼紅﹐心背口多四肢濃﹐﹝濃者多也。﹞尾閭三分痘一个﹐若不鍼穿往瑤宮。

十日之內畱不住﹐辰午二時一場空﹐坎宮痘夾疹相間﹐委中定有痘疔穿。若是乾宮帶黑色﹐六朝丑亥上西天﹐艮宮出痘不相連﹐心窩沒有兩旁邊。九日痂完十日滿﹐此痘皆因气血全﹐震宮出痘有焦尖﹐背上定有一團連。胸腹只有三分痘﹐四肢如蠶種一般﹐九日南柯一夢去﹐父母號啕一聲天。巽宮痘密不分枝﹐胸背皆然一霎齊﹐﹝湧出也。﹞十日縱挨十四盡﹐寅申一夢赴瑤池。離宮痘出呂連肢。﹝雙粒相串。﹞承山有个痘疔危﹐﹝急早挑去痘疔﹐勿遲。﹞胸前痘疔三四粒﹐錯過一日枉傷悲。坤宮痘紅分地稀﹐四肢不覺數多枚﹐胸背皆然三二十﹐心前空了始爲奇。兌宮如串出一連﹐仔細思量實可憐﹐癢塌之中九日故﹐子亥二時準歸泉。八卦之中總一般﹐四肢如蠶地不寬﹐﹝密而多也。﹞肚腹咽喉毒在內﹐隱在皮膚往裏鉆。﹝全閉也。﹞五日之內轉過吉﹐﹝起脹分顆。﹞八日分明十五行。﹝不轉﹐至遲八朝難保。﹞

卷三十一痘疹部﹝上﹞頭面部圖訣

r頭面部圖p04﹣a41a209。bmpr訣曰﹕痘疹祕訣要專門﹐表裏虛實看分明﹐先觀面上諸部位﹐吉凶禍福預知聞。

左肝右肺宜斟酌﹐年壽人中脾屬停﹐印堂方廣心之主﹐顴骨尻耳腎同均。文武雙臺眞妙訣﹐左右兩耳珠上尋﹐三臺只在準頭上﹐再查八卦細畱心。看痘之法論五經﹐五經穴道要分明﹐分明仔細觀八卦﹐八卦之中按五經。﹝心肝脾肺腎也。﹞心腎原來不相合﹐脾肺出痘兩均平﹐惟有肝腎出雜痘﹐肺腎掐指兩三寧。﹝十有二三可保。﹞太陽發生難捉摸﹐年壽之間有活生﹐印堂初發帶紫色﹐六日南柯一夢傾。只有肝經無大變﹐四者兼宜方可行﹐五行相生並相克﹐莫教水火便相爭。上呼下應方爲主﹐痘疔原來不順情﹐我有心中祕法語﹐合法用之轉回生。回生祕訣心常用﹐常用掌中掛在心﹐用藥不順安巧計﹐下手用藥如用兵。一看天庭並太陽﹐二看唇口舌尖方﹐三看梁上並梁下﹐四看喉額並太陽。五看諸陽觀气色﹐再看周遭八卦位﹐一要用力觀形色﹐二要水火莫相侵。

三要气色無枯地﹐四要谷食可調勻﹐五要痘極無頂陷﹐六無雜證辧其眞﹐腎經一串到太陽﹐六日有變沒商量﹐若然山根有數粒﹐九日方推十二傷。肝經稠密內兼紅﹐不怕天庭黑陷空﹐九日作瀉無大害﹐十一起從十二亡。肝經出痘灰白色﹐太陰太陽淡紅白﹐七日挫喉九日癢﹐健脾助胃正相當。心經密密地無縫﹐兩臉珍珠一片紅﹐此痘八九防作癢﹐正格之中難起漿。肺經痘串震宮連﹐只防八日有痰涎﹐十一凶凶十三吉﹐過此凶日無後殃。肺經痘串到離關﹐灰白茵塵內有霜﹐熱沸爛開霜若見﹐任君一見也淒惶。密密細詳根下穴﹐再看唇上可黃漿﹐若還二處有生意﹐還保一旦太平鄕。

世上傷心惟痘疹任是英雄也著慌。

卷三十一痘疹部﹝上﹞風雷雲雨電圖訣

r風雷雲雨電圖p04﹣a41a210。bmpr訣曰﹕風庭一粒一庭員﹐心窠定有七粒全﹐空得一場方得免﹐若還不空枉徒然﹐云庭一連到太陽﹐四肢皆多地略荒﹐胸前數粒荒地闊﹐背中定有一千雙。雷庭分枝到太陽﹐四肢地闊喜洋洋﹐胸膛果然只幾粒﹐背中略有數多雙。雨庭天庭並太陽﹐痘若連串轉凶防﹐大小不等三四樣﹐周身皆密地無荒。只有胸腹略分地﹐挫喉切牙定遭殃﹐雷庭鋪氈起發難﹐此痘多因毒內藏。入門一見難下藥﹐過此九朝十二傷﹐印堂太陽先見痘﹐十有九死歸泉路。逆候治之總徒然﹐勸君休望神明護﹐痘出一日乾宮現﹐勸君不必掛心念。順證不治而自安﹐若用湯藥反成患﹐唇口稠密頭亦多﹐六日作癢肚不和。天庭鋪氈陰陽少﹐八九日看渴嗽杳﹐陰陽密密面腮稀﹐八九唇幹泄瀉虛。

兩腮患毒陰陽陷﹐八九內攻外剝皮﹐面紫漧枯成黑陷﹐七八大凶九日變。面腮唇口水珠光﹐癢塌無膿瘡易傷﹐天庭陰陽一點水﹐周身平塌微微起。眼下一點就發大﹐後來黑陷切牙戰﹐面瘡其中帶紫黑﹐五六气喘元喪絕。發熱見標內藏鍼﹐何必諸醫枉用心﹐夾熱紅大內無焦﹐逐日周身定然好。

訣曰﹕風逆五粒若梅花﹐手背品字定無差﹐心窩七枚相連串﹐知音用藥妙元佳。

云逆一連到太陽﹐四肢皆多地略荒﹐心胸數粒空闊地﹐背上定有一千雙。雷逆鋪氈起發難﹐此痘多因毒內纏﹐入門一見難下手﹐九日將過十日亡。雨逆痘連一串圓﹐大小不等兩三般﹐徧身稠密肚稀少﹐挫喉聲啞不堪言。電逆分枚過太陽﹐四肢地闊妙非常﹐肥肚若生三七點﹐自然脫甲不須忙。

卷三十一痘疹部﹝上﹞元亨利貞天五部位決吉凶

元宮部位赤一條﹐無齒之人淡紅髙﹐決然來日天心照﹐二二連肢人識少。亨宮誰子知事多﹐旱而無雨急出顆﹐處處旱魃若不退﹐自然將來九毒磨。利宮蒼黑色來侵﹐頭大根細定然輕﹐將來必至皮兒濃﹐肚腹數枚可放心。貞宮淡白色來多﹐稠密始知甚惡窠﹐決然五經齊聚會﹐三五之期挖破皮。天宮兩壁少人知﹐黑色出邊甚多虧﹐自然將來大限到﹐十一十二往瑤池。﹝死在申酉二時。﹞

卷三十一痘疹部﹝上﹞五臟部位決吉凶

肺肝兩經一齊攻﹐港中拖粘根窩紅﹐羊車羊裏方知證﹐不必憂疑但放寬。靴幹兩會一齊荒﹐根窠紅活起帝黃﹐此痘定然多吉慶﹐治之不必掛心腸﹐帶黑相隨一路行﹐內中多有白根侵﹐此痘若見多凶候﹐施救之功決要明。元宮筋紋白而多﹐密密如蠶怎柰何﹐再加白色兼靑色﹐總是神仙把手搓。

震坤二部紅活者﹐決主癢塌抓破﹐譫語狂亂﹐不能灌漿。或寒或熱﹐定然八日亥子二時命絕。

風庭印堂不起漿﹐決主切牙寒戰。

艮兌二部痘如灰白﹐決主初起泄瀉﹐凶。

卷三十一痘疹部﹝上﹞斷生死祕訣

r看手神驗圖p04﹣a41a211。bmpr

看手掌中﹐則知痘後眼睛或傷一隻或傷二隻﹐或發癰毒。在於何處預先可知。

死期何以識﹖全憑八卦推。離宮如遇逆﹐子日死何疑﹐震巽甲日死﹐兌絕午無移。八卦之方位﹐胸中治法奇﹐祕傳元妙訣﹐何用再三思。

卷三十一痘疹部﹝上﹞八卦生克預知生死訣

r看腳掌神驗圖p04﹣a41a212。bmpr

看腳掌部位﹐則知虛實寒熱證候﹐日前慣投其藥﹐盡皆知之。此法最服世人。

大趾裏面屬木﹐小趾外面屬金﹐腳趾頭爲前屬火﹐腳掌心湧泉屬土﹐腳後跟爲後屬水。

土克水時黑耳﹐水克火如斑紫﹐火克金知悲喘﹐金克木卽癰疽﹐木克土知脫齒﹐離部痘紅紫﹐腰間有黑疔﹐巽坤有紫赤﹐脇下有斑紋﹐灰白漿難滿﹐還該出一層﹐白則多泄瀉﹐寒戰切牙生﹐耳後筋紋淡淡輕輕﹐細小一定無凶﹐若逢紅赤粗大者﹐不堪同例一般功﹐耳後筋紋黑色﹐腎經發者無疑﹐將來必主黑陷﹐神工妙藥難醫。

手中心歌﹕手心宜少不宜多﹐品定梅花兩眼﹐若還二虎排行立﹐任遇神仙損一个。

手上下歌﹕上下均勻不消嫌﹐天庭疏朗及湧泉﹐四肢若無三四粒﹐九日痂完十日全。

手左右歌﹕左右無痘甚堪驚﹐舌捲囊縮九日傾﹐若還挨過十四日﹐手腳心胸定發癰。

邵公曰﹕人之有腳掌﹐猶百木之有根﹐人之有頭面﹐如樹之有枝椏。枝椏茂盛﹐枝根亦該茂盛﹔枝椏枯槁﹐樹根亦該枯槁﹐反此則上下不相應也。如看人之面部痘色或靑或紅﹐或白或綠或黃﹐而下部腳掌之色不相應者﹐必是庸醫誤投藥餌所致﹐一看便知誤於何藥﹐其驗如神。

前腳指歌﹕離宮正色紅﹐下面亦相同﹐若還紫赤色﹐誤服熱藥攻。﹝誤在香附﹑官桂﹑附子之類。﹞後腳跟歌﹕坎宮正色暗﹐下面亦相同﹐若還反帶黃﹐誤吞發散藥。﹝誤在羌活﹑防風﹑升麻之類。﹞大指裏歌﹕震宮正色靑﹐下面該相應﹐若還反帶白﹐誤投與參。﹝誤在補气太早。﹞小指外歌﹕兌宮正色白﹐下頭亦此色﹐若還反慘暗﹐誤在服涼藥。﹝誤在紫艸﹑生地﹑芩連之類。﹞足底中歌﹕中心正色黃﹐湧泉該亦黃﹐若還反帶靑﹐庸醫用大黃。﹝不當用大黃而用之。﹞

卷三十一痘疹部﹝上﹞驗痘出稠密吉凶訣

梁上先痂紅活吉﹐耳上先痂往西天﹐要明八卦方有主﹐識透部位卽眞仙。

卷三十一痘疹部﹝上﹞看痘須知五經判斷吉凶

心者南方丙火﹐色紅者吉。肝者東方甲木﹐色靑者吉。脾者中央戊土﹐色黃者良。肺者西方庚金﹐色白者實﹐而圓亮者佳。﹝初見嫩白色者﹐宜蘇葛湯。﹞腎者北方壬水﹐如虛白如珠者凶。﹝宜四物湯﹑四君子湯加減﹐南棗爲引。﹞

卷三十一痘疹部﹝上﹞邵先生看耳筋祕法

﹝見標之時﹐一看輕重﹐吉凶先知。﹞歌曰﹕耳後筋紋淡淡紅﹐疏疏磊磊決無凶﹐若然紫黑靑白色﹐任是軒岐枉費功。

心經﹕耳後紅筋赤一條﹐又無枝葉上而髙﹐將來必主心經痘﹐頭面稀少定然好。

肝經﹕耳筋紫黑魚刺形﹐紛紛都向裏邊行﹐將來必主肝經痘﹐滿身斑赤八朝冥。

脾經﹕耳筋蒼蠟痘主稀﹐頭大尾尖人不知﹐將來必主脾經痘﹐向外排行法更奇。

肺經﹕耳筋淡白亂如麻﹐紛紛俱向外邊爬﹐將來必主肺經痘﹐形如蠶種七朝嗟。

腎經﹕耳筋亂髮紫黑靑﹐腰背定有黑痘疔﹐將來必主腎經痘﹐滿耳盈盈九日傾。

r耳背形p04﹣a41a213。bmpr

耳珠屬胃耳葉屬脾

耳中輪屬心耳皮肉屬肺

耳竅屬腎耳背王樓屬肝

卷三十一痘疹部﹝上﹞見標之時一看預定吉凶

耳上屬心經之火﹐貴乎鮮紅壯熱﹐不宜黑白冰冷﹐如見梅花品字樣﹐或串字樣從耳皮上出者﹐皆逆之兆也。

耳下屬腎經之水﹐貴乎紅紫帶冷﹐不宜淡黃壯熱﹐如見梅花品字樣﹐反是順證﹐若如芝麻虼蚤咬之形﹐皆凶兆也。如見此痘﹐腎兪二穴決有黑痘疔。

耳裏屬肺經之金﹐貴主淡白帶溫﹐不宜鮮紅赤紫壯熱﹐如見茱萸形或燈火燒烙之樣﹐皆死兆也。見此痘必然鼻漧口燥﹐痰喘嗆喉﹐務宜稀疏大粒﹐淡白桃紅色方佳。

耳外屬肝經之木﹐貴乎靑綠溫熱﹐不宜淡白冰冷﹐如見稠密主凶﹐稀疏數粒主吉。

中央屬脾經之土﹐貴宜蒼黃溫和﹐不宜綠﹐壯熱﹐稀疏如黃蠟色爲吉﹐若稠密如蟻﹐色帶靑者必凶。﹝歌曰﹕耳上金木水火上﹐醫家不識眞个苦﹐若知此法天下行﹐能服富豪與官府。﹞凡耳後筋三條而枝葉多﹐色淡紅者吉﹐主心經發痘必吉﹐頭面決主稀少。

凡耳後筋紫赤色者﹐主肝經發痘必凶﹐急出者不吉﹐如不退﹐潮熱將來﹐必五毒九磨。

凡耳後筋蒼黃色者﹐或筋頭大而根小者﹐主脾經發痘﹐頭面胸腹必主稀少。

凡耳後筋淡而白色者﹐枝葉繁亂﹐主肺經發痘﹐齊出如蠶種﹐必主癢塌﹐極凶之兆﹐不治之證﹐三五日必癢塌抓破死。

凡耳後筋黑色枝葉多者﹐主腎經發痘﹐必主黑陷﹐腰背俱有黑痘﹐必然焦苗陷伏﹐疔毒九朝十朝內必死。

凡發熱﹐耳筋出現紫黑赤白皆凶﹐耳上涼者爲吉﹐耳下涼者爲凶﹐吾今只喜淡淡紅﹐此个法兒堪用﹐聞聲知證候﹐語熱相煎﹐痘色多紅紫﹐大便不閉堅﹐聲戰寒必定﹐大便泄幾番﹐聲淸見證﹐不久自安﹐聲啞喉必爛﹐聲速毒瓦斯煎﹐飲食嗆喉外﹐須臾下九泉。大凡出痘必從腎傳心﹑傳肺﹑傳肝﹑傳脾方愈也。

手上涼﹑耳下涼者重。手耳溫平﹐主二三分痘。面白主肺經有風寒痰喘﹐主五分痘。面靑主泄瀉﹐有四五分痘。﹝若初起瀉者﹐急用四物湯加豆蔻丸﹐紅糖米飲調服。﹞面紫赤主有八九分痘。﹝或作癢塌泄瀉﹐或吐﹐決然癢塌而死。﹞頰車起者﹐決主胸腹背三處有毒。口角內有痘者﹐男子陽竅中有痘疔﹐女子陰竅中有痘疔﹐主第八日死。兩太陽宮筋紋現者﹐主眼中有痘。﹝急宜祛其眼毒﹐急於陰陽見紋處以燈爆之﹐卽磨去眼中之痘。﹞湧泉穴下有紫泡紅紋現者﹐主心中有痘疔。耳後靑脈起﹐主螈。兩耳後黑筋橫過髮際﹐主臍下疼﹐腎气痛。

耳蒼鼻黑﹐主小便不通。鼻孔漧燥气粗﹐主。鼻靑色﹐主吐乳。印堂黑者﹐主夜啼或胎中受冷之故。人中靑﹐主不食﹐大便難通。鼻心紅﹐主心中熱﹐疽癤之毒或夜啼。鼻漧燥﹐主死。﹝如鼻赤﹐尙有可生之道。﹞

卷三十一痘疹部﹝上﹞馮氏小兒面部見點吉凶之圖說

r面部見點圖p04﹣a41a214。bmpr凡發熱三日之後﹐其痘先出於面之下部﹐在兩頤者爲上﹐在兩頰者爲中﹐若額際先發者﹐系毒參陽位﹐爲下下矣。凡曉星報點稠密者﹐𨿽各部稀疏﹐難治﹔如曉星報點稀疏光潤者﹐𨿽各部稠密﹐必有可治之機焉。然五臟之精華﹐皆上注於頭面﹐故五臟之精華充足者﹐則痘點𨿽多﹐必能顆粒分明﹐髙聳潤澤﹐𨿽多無害﹔若精華不足﹐則邪毒用事奔潰成片﹐如如麩﹐而爲不救之證矣。

卷三十一痘疹部﹝上﹞三關兩煞五軸

胸膛乳阜心之關﹐臍封脾之關﹐陽球腎之關。白帝煞門座於气窩右太陽﹐靑帝煞門座於眼眶左太陽。顴阜胸乳心之軸﹐左太陽左脇﹑眼胞兩臀阜肝之軸﹐右太陽右脇項頸气突肺之軸﹐腮頰中庭口角肚腹手足脾之軸﹐地閣後頸耳窖背窬﹑腰脊陽球腎之軸。

卷三十一痘疹部﹝上﹞經穴部位諸痘所主

囟會﹕在頂上上星一寸﹐可容寸許﹐督脈所發毒生於此﹐大凶。方廣﹕肺之部﹐痘少則吉。神庭﹕肺之部﹐在頭入髮際五分﹐督脈足太陽陽明三脈之會﹐不宜多出。

天庭﹕肺之部﹐見標先於此處而且多者﹐則爲毒參陽位﹐凶。穹窿﹕五嶽髙處是也。

痘若先見則爲陽﹐但多而細者凶。風疳﹕在腦之後﹐不宜生疔。印堂﹕肺之部﹐痘如成片雲遮﹐則主大凶。絲竹﹕肝之樞﹐在眉頭陷中﹐足太陽脈气所發﹐與商邱相應﹐切忌多密。天倉﹕肺之部﹐在太陽之上﹐丰溢則五經無變證。彩霞﹕在兩眉梢之上﹐明暢則美﹐肺之部也。繁霞﹕在兩眉梢之上﹐明暢則美﹐肺之部也。玄武﹕上耳齊處﹐腎之部也。山林﹕不宜結毒。百會﹕痘毒不宜生此。髮際﹕結毒則睛紅舌口枯而爲凶。睛明﹕在目內淚孔﹐手太陽陽明之會﹐肝之部也。陽池﹕兩陽之地﹐切忌先見稠密細小。左太陽﹕肝之殺門﹐切忌稠密。右太陽﹕肺之殺門﹐先見稠密大凶。淚堂﹕卽是眼眶﹐肝之殺門﹐痘如椒實大﹐凶。魚尾﹕肺之部﹐在眼角之上﹐痘如稠密大凶。交骨﹕腎之部﹐在耳邊前一寸﹐痘如遊蠶主凶。聽會﹕腎之部﹐在耳珠前陷中﹐上關穴下一寸動脈宛中﹐手太陽脈气所發﹐不宜生毒。耳孔﹕腎之樞﹐疔生於此卽名豢虎﹐宜速挑治。玄壁﹕卽名瑞壁﹐脾之部也﹐痘宜稀朗﹐則爲吉兆。井谷﹕七竅之處爲井谷﹐痘若先見於此﹐則爲陰而主凶。五嶽﹕兩顴鼻額地閣是也﹐痘宜疏朗美麗爲吉。顴阜﹕心之軸﹐痘如彩鈿爲吉﹐若似紫萍遊蠶爲凶。顴石﹕心之部也﹐上灌下囂視﹐此乃系可治。鼻準﹕胃之部﹐不宜生毒。嵩嶽﹕胃之部﹐痘如石橊﹐則四肢痘如夭桃而屬吉兆。年壽﹕胃之部也﹐凡七朝而痘起紫泡於此者﹐並若木硬而如錫片者大凶。地閣﹕腎之部也﹐不宜先發。鼻柱﹕胃之部﹐痘如桃花之美爲吉﹐如色灰煤大凶。迎香﹕在鼻孔傍五分斜縫中﹐手足陽明之會﹐不宜生毒。食倉﹕在兩鼻孔傍是也﹐然近法令紋而在兩腮之次﹐亦名食倉﹐俱脾之部也﹐痘如窠﹐主嘔吐而凶。人中﹕脾之部﹐乃司命之堂﹐不宜有痘﹐兼痘而如車輪之形者主凶。腮井﹕脾之部﹐痘毒不宜生此﹐與足陋骨相應。腮田﹕脾之部﹐不宜稠密。頤池﹕脾之部﹐痘如梅花則脾土傷而瀉逆﹐主凶。承漿﹕在頤前唇下五分宛中﹐足陽明肺之所會﹐毒生於此則凶。气樞﹕肺之樞﹐在頦下近喉處﹐痘多則凶。喉突﹕在結喉一寸宛中﹐陰維任脈之會﹐肺之樞﹐主生殺之職﹐痘密於此則凶。气窩﹕肺之殺門﹐痘出於此大凶。穴在突下窩中﹐若三星垂照必死。背座﹕上灌下囂視﹐此乃系難治。

項鎖﹕痘如盤蛇﹐則毒盛而難峻﹐肺之部也。乳盤﹕心之樞也﹐痘如交壘則煩躁捲牀。膻中﹕又名胸阜﹐在兩乳中間﹐玉堂下一寸六分﹐在脈气所發﹐心之樞也﹐有痘則煩躁而主凶。中脘﹕在臍上四寸﹐胃之膜﹐手太陽少陽所主﹐任脈所會﹐脾之關轄也﹐痘如蜂螫爲凶。臍封﹕脾之關也﹐不宜多痘﹐否則脾家瀉逆而主凶。臍麓﹕脾之關也﹐痘如旋珠﹐必主瀉逆而爲凶。肺兪﹕在背部三椎骨下兩旁各開一寸半﹐足太陽脈气所發﹐然五兪之位俱不可多痘﹐若並出於此﹐名爲懸鏡而主凶。心兪﹕在背部五椎骨下兩旁各開一寸半。肝兪﹕在背部九椎骨下兩旁各開一寸半。脾兪﹕在背部十一椎骨下兩旁各開一寸半。胃兪﹕在背部十二椎骨下兩旁各開一寸半。腎兪﹕在背部十四椎骨下兩旁各開一寸半﹐不宜多痘。肩兪﹕癰毒結於此者可治。傷門﹕五關爲傷門﹐痘多則煩躁。井田﹕在臍之上﹐丹田蓄毒則腸結便難。玄門﹕男之龜﹐女之牝﹐屬水而火不生﹐若疔生此大凶。丰邱﹕五經髙處爲丰邱﹐痘少則安寧順美。曲池﹕在手肘曲處宛中﹐痘癰不宜患此﹐最宜速治﹐否則易成痼疾。三里﹕在膝傍牛犢下二寸﹐痘癰結此﹐命𨿽無妨﹐但防潰筋之處。臀阜﹕肝之軸﹐痘癰結此可治。陽球﹕腎之關﹐有毒則凶。商邱﹕在足內踝前微陷中﹐足太陰脾所經﹐與絲竹相應。公孫﹕在足﹐系足厥陰肝所經。湧泉﹕在足心宛中﹐湧泉牢塊則毒透足﹐難治。太衝﹕在足大指本節後二寸陷中。太溪﹕在足內踝動脈陷中。太白﹕在足。陰陵﹕在足。委中﹕在足膝曲處。陋谷﹕在足底與腮井相應﹐疔毒生此﹐決不可治。

卷三十一痘疹部﹝上﹞五門八樞

心爲赤帝門﹐﹝附心包絡。在顴臉。﹞肝爲靑龍門﹐﹝附膽。在眼兩眶並左太陽。﹞脾爲黃央門﹐﹝附胃。在兩腮及兩頤。﹞肺爲肅白門﹐﹝在額並右太陽。﹞腎爲元武門﹐﹝在交骨耳垂。﹞兩顴爲心樞﹐兩眼眶爲肝樞﹐兩腮頤爲脾樞﹐喉突爲肺樞﹐兩耳垂爲腎樞。

卷三十一痘疹部﹝上﹞初見標面部八卦占斷吉凶法

乾兌屬金﹐肺之象。受克於南離之心火﹐得生於坤艮之脾土。

坎屬水﹐腎之象。受克於坤良之脾土﹐得生於乾兌之肺金。

坤艮屬土﹐脾之象。受克於震巽之肝木﹐得生於南離之心火。

震巽屬木﹐肝之象。受克於乾兌之肺金﹐得生於坎之腎水。

離屬火﹐心之象。受克於坎之腎水﹐得生於震巽之肝木。

夫乾兌屬金﹐金能克木﹐木旣受克﹐則衰而不能生火﹐故金不受其克﹐以此斷爲吉。夫震巽本俱屬木﹐何巽重而震輕也﹖蓋巽近離火﹐火生土﹐土克腎水而元神竭矣﹐故先見此部爲凶。如離宮先見標痘者﹐則火亢水必害﹐不害則火必反逆乘﹐故爲險證。惟若痘見滋潤有神﹐則水火交會﹐𨿽凶爲吉。如離宮先出﹐坎宮後出﹐而坎宮痘反光澤﹐離宮痘反慘暗者﹐是南離心火爲坎中腎水所勝而克矣。然釜下而無火則物安能得熟耶﹗故必不能成漿而死﹐是以爲凶﹐其餘可仿類推﹐宜再兼以各部位痘粒疏密﹐顏色之如何以決之﹐萬無不中者也。

卷三十一痘疹部﹝上﹞馮氏總論痘要歌括

預知瘡痘吉凶機﹐气色都於面部推﹐年上山根猶緊要﹐紅光可喜黯靑疑。

痘疹傷寒疑似間﹐古人分證可相參﹐莫將汗劑先輕視﹐發散惟圖表裏安。

瘡疹爲陽待熱成﹐微微發熱始和平﹐假如大熱身猶火﹐解毒當叫小便淸。

始終能食最爲良﹐平日其人脾胃彊﹐食少卻防中气弱﹐淹畱引日變瘡瘍。

最宜安靜好平和﹐表裏無邪志自寧﹐煩擾忽來宜察審﹐最嫌失志轉神昏。

陷伏須方實與虛﹐實須淸托大相宜﹐如逢虛冷宜溫補﹐幽谷春回慶有餘。

四時分治候須明﹐暑濕風寒不可輕﹐異气莫教相觸犯﹐致令翻變亂其眞。

痘瘡脈候貴和平﹐胃气悠長最要淸﹐弦數浮洪爲實候﹐微沈短澀是虛因。

卷三十一痘疹部﹝上﹞痘前十八犯﹝《錦囊》﹞

第一犯猿猴跳鎭。﹝凡兒未患痘時﹐先感冒風邪﹐身如火烙﹐頭疼自汗﹐咳嗽不已﹐或傷寒之後而痘隨出者﹐則元气囂淸﹐須急疏風解熱﹐補血滋陰﹐調元固表。訣曰﹕一犯傷寒勢欲危﹐醫須斟酌痘無虧﹐如將湯藥柴胡用﹐嬰魄含花死可悲。﹞第二犯觀音拂座。﹝凡兒飲食不克撙節﹐暑濕不能護養﹐是以脾胃損傷﹐頻多泄瀉﹐飲食懶飧﹐肢體羸瘦﹐方愈未久而痘隨出者﹐則脾虛津耗﹐元气衰微﹐治宜溫養脾元﹐補益中气﹐則痘可起脹成膿結實矣。訣曰﹕瀉後俄然痘證臨﹐脾虛元耗勢沈沈﹐急宜培土將元益﹐冷藥毫釐不可侵。

第三犯馬馳劍道。﹝凡兒飲食寒暑不能撙節﹐是以瘧疾纏身﹐寒熱消灼﹐肌肉漸瘦﹐其愈未幾而痘隨出者﹐凡常山﹑艸果斷不可用﹐惟宜參苓﹑白術以扶正气。訣曰﹕嬰兒瘧後痘相臨﹐元气囂漓不可聞﹐艸果﹑柴胡宜悉去﹐滋陰補衛效通神。﹞第四犯一葦航海。﹝凡兒元體薄劣﹐身發火熱﹐漧渴惡嗽﹐疹出未幾﹐其痘隨出者﹐此與尋常先疹後痘者不同。凡先痘後疹者謂之逆﹐先疹後痘者謂之順﹐然此身弱發熱﹐惡嗽漧渴﹐繼又出疹而痘隨後﹐則勢頗危﹐須急補陰淸肺﹐養胃扶脾﹐若黃補肺之劑﹐切宜禁絕。訣曰﹕小兒疹出大陰虛﹐痘疹隨形毒客脾﹐急宜淸金與培土﹐黃若用嗽來催。﹞第五犯三仙入洞﹝凡兒平時患成疳積﹐肚大靑筋﹐四肢羸瘦﹐變爲丁奚﹐倏然而痘隨出者﹐且治痘爲主。訣曰﹕丁奚疳積肚交關﹐且把花來發透全﹐切禁消磨並冷藥﹐檳榔濃朴及川連。﹞第六犯倒掛銀瓶。﹝凡兒風熱﹐腠理時發火熱﹐自頭達身﹐丹癅徧起﹐其愈未幾﹐或尙未愈而痘隨形者﹐宜犀角﹑地黃﹑丹皮之類以淸肝心二經。訣曰﹕丹癅未愈痘形身﹐又屬肝心是二經﹐最怕梟紅根座繞﹐解炎祛毒痘方明。﹞第七犯霜橋印迹。﹝凡兒火烙臉赤﹐眼睛直豎﹐手足掣搐﹐驚厥屢次﹐口燥譫語﹐其愈不數日而痘隨形者﹐此與循常先驚後痘者不同。蓋因痘而起者﹐是痘從心經﹐故不過時微﹐驚惕卽甚﹐亦不過臨痘時也﹐此則其驚已甚﹐治宜且與治痘爲主﹐凡鎭心涼髒之劑﹐皆不可投。訣曰﹕驚厥新痊痘證隨﹐朱砂金石莫相追﹐若還旣見驚無歇﹐只管升花更與培。﹞第八犯藕池滲水。﹝凡兒身熱自汗﹐口中咯血﹐或鼻衄溺血﹐其愈不數日而痘見形者﹐此心官失守﹐致血妄行﹐治宜淸心抑火﹐切不可妄用寒涼。訣曰﹕諸血皆由熱犯心﹐淸心抑火自歸營﹐切休輕用寒涼劑﹐花蔞花欄悔實深。﹞第九犯石鼓陰鳴。﹝凡兒未痘之前﹐身發火熱﹐飲食懶飧﹐肚腹膨脹﹐眼胞浮腫﹐睡臥不安﹐未數日而痘見者﹐治宜補脾理气。訣曰﹕腹中膨脹不思飧﹐气陰脾虛痘必難﹐宜速補脾調气血﹐更加升表自然安。﹞第十犯赤澤栽蓮。﹝凡兒身發惡熱﹐自汗不止﹐眼睛昏花﹐呵欠啼叫﹐其證才愈而痘隨形者﹐治宜斂汗而用黃熬人乳﹐頻頻飲之。更助以調榮益衛之劑。訣曰﹕汗流惡熱已亡元﹐痘犯心肝十不全﹐急補心肝並斂汗﹐痘如鼎灌自然痊。﹞第十一犯巖頭走馬。﹝凡兒跌撲損傷﹐不數日而痘卽見者﹐治宜補血活血﹐兼以扶脾可也。訣曰﹕跌撲驚傷未愈時﹐个中透出好花枝﹐安經活血調脾脈﹐自得羣花朵朵奇。﹞第十二犯逐鹿亡羊。﹝凡兒往來潮熱﹐腹生痞塊﹐日積月累﹐身體羸弱﹐面黃力弱而痘隨出者﹐不宜治痞。訣曰﹕病痞花開宜補元﹐扶脾益胃莫遲延﹐尢須治痘培根本﹐何怕花兒命不全。﹞第十三犯推車陷雪。﹝凡兒稟父母胎毒﹐身患楊梅廣瘡﹐不時寒熱﹐其證未愈而痘隨形者﹐將何所治﹖訣曰﹕惡瘡未愈出天花﹐當用升麻藥不差﹐莫假連翹諸敗毒﹐誤將燻點浪塗搓。﹞第十四犯霜逐梧桐。﹝凡兒身如火烙﹐不時嘔吐﹐不能飲食﹐投諸理气而痘隨見者﹐將何所治﹖訣曰﹕嘔吐驚惶胃不和﹐忽看花痘又相磨﹐應須安胃兼升表﹐自得成功患可無。﹞第十五犯倦龍行雨。﹝凡兒飲食不節﹐致傷脾胃﹐四肢不收﹐發熱惡寒而痘隨見者﹐將何所治﹖訣曰﹕兒傷飲食正逢災﹐痘又陽明胃裏來﹐宜略內消兼補胃﹐更加升表自花開。﹞第十六犯秋蟬泣露。﹝凡兒未痘之前﹐因感濕熱之气﹐乃患赤白痢疾﹐其證未愈﹐而痘隨見者﹐將何所治﹖訣曰﹕痢痘治宜淸濕熱﹐更加培土和气血﹐還須表痘復滋花﹐根本調維災自滅。﹞第十七犯凍鱗出谷。﹝凡兒因誤持刀刃致傷手足﹐是以寒熱往來而痘隨形者﹐將何所治﹖訣曰﹕金瘡未愈痘來呈﹐活血還兼開滯凝﹐更要升花期表暴﹐扶持鼎峻自安寧。﹞第十八犯浪裏魚舟。﹝凡兒每發驚厥﹐或患風癇未久而見痘者﹐將何以治﹖訣曰﹕風癇復苦痘來催﹐只把花欄著意培﹐灌得漿來花朵朵﹐不愁風雨更顚危。

各書所載名目不同﹐總痘前十八犯﹐專意培花爲主﹐若痘後犯十八條﹐則又以專補元气爲要耳。﹞

卷三十一痘疹部﹝上﹞異痘須知﹝《錦囊》﹞

天根痘﹕凡諸痘不起壯﹐而天庭或曉星起灌者﹐乃精气外生﹐故曰天根﹐是十有九生。天空痘﹕諸痘起壯而天庭或曉星不壯者﹐乃血不灌頂也﹐故曰天空﹐十無一生。明朗痘﹕諸痘不起﹐太陰太陽獨起者是﹐如日月之爲明﹐乃屬吉者也。

明蝕痘﹕諸痘起壯﹐太陰太陽不起者﹐如日月被蝕而爲凶。海溢痘﹕諸痘不起﹐而耳後方圓一寸獨起者﹐名曰星宿海溢﹐是腎經旺也﹐可治。海枯痘﹕諸痘俱起﹐而耳後方圓一寸獨不起﹐名曰星宿海枯﹐是腎經敗也﹐不治。有根痘﹕凡痘徧身頭面稠密﹐十分危險﹐若得地閣方圓數粒如珠者﹐十有十生。蓋腎爲人之根本﹐此痘腎旺﹐故曰有根﹐或曰足下有痘爲有根。無根痘﹕諸痘俱好﹐地閣方圓陷伏漧枯﹐或灰白不起者﹐是腎水絕也﹐不治。繞膝痘﹕膝臏之間﹐髓會於此﹐腎所屬焉。故若紅活起脹爲吉﹐若色焦紫﹐須防成疔。抱鼻痘﹕面部俱稀而鼻梁左右密如蠶種者﹐此毒聚於脾胃也﹐名曰抱鼻痘﹐其證危矣。然此若得形色不乖﹐餘部俱順﹐亦見無恙。

單鎖口﹕面部俱稀﹐嘴角有一粒黑痘獨大者﹐此名單鎖口。若唇上下一圈成串者﹐此名蛇鎖口﹐皆惡疾也。雙鎖口﹕兩嘴角俱有一粒者﹐此名雙鎖口﹐又名曰白虎須瘡﹐尢惡疾也。鎖項托頤痘﹕一名盤蛇﹐一名托腮﹐一名纏喉。其痘徧身稀疏﹐惟項下到頤稠密一片者是也。乃系凶證也。結頸痘﹕凡痘喉頸窩太多者是也。急服元參﹑桔梗﹑生地﹑甘艸﹑牛蒡﹑山豆根之類﹐遲則其毒結喉而死。聚痘﹕其痘中間多有兩頭少者﹐甚至絕無者是也﹐乃系大凶之證﹐多有其毒內攻﹐損傷心肺而死。兩頭痘﹕一名兩截痘﹐又名春水斷橋。其痘初標時自胸以上﹐自臍以下俱已見標﹐而中間一段全無者是也。此因毒瓦斯壅盛﹐气血相離﹐不能交會﹐陽參於上﹐故頭面最多﹐陰滯於下﹐兩腿足稠密﹐故胸腹絕少爲陰陽相離故也。如痘紅活而根窠圓暈者﹐急宜大補气血﹐接續元气﹐須於七日之內速救爲妙﹐至七日之後則難救矣。惟正气充足者無妨。若頭面太多﹐肩背密甚者死﹐豈可槪以心胸稀少而忽之。逆痘﹕其痘上身少而下體多者是也﹐此無大害﹐或曰從下先見而後上者爲是﹐或以弟樣兄﹐女樣男者爲逆痘。鴉翎痘﹕此天元足而壬癸充﹐腎經獨發之痘﹐名曰鯨罩云衢。從見標起脹俱黑﹐圓錠光潤﹐圈圓頂峻﹐行漿漸黃有神﹐此主後大富貴之痘也﹐狀元圖中俱載之。鬼捏痘﹕此痘徧身全無點粒﹐其斑成片﹐卻如打傷之痕﹐此名鬼捏﹐決爲不治。鬼痘﹕其痘見標旣完﹐徧體俱多﹐頭面全無者是也﹐又名無頭痘。五日之內﹐尙可救活﹐五日之外﹐則難救矣﹐因气血下行﹐不能上升故耳。宜急用川芎﹑升麻﹑甘桔﹑防風﹑當歸﹑僵蠶之類﹐如不急治﹐則曲池生毒﹐一月見骨而死。賊痘﹕其痘初出﹐大紅如綠豆大﹐過一日便如黃豆大﹐再日再大﹐先起先脹﹐至後則又變白根﹐窠與頂全無血色﹐或如金黃形﹐𨿽起脹按之虛軟﹐宜急挑破﹐否則四五日上下出血而死。更有深紅赤﹐摸過皮軟不礙手者﹐亦是因盜周身之气血而盡附之﹐故易長易膿﹐故名賊痘﹐是比諸痘獨大﹐其大甚速者是也﹐若過三日則必變成水泡﹐甚或紫泡黑泡矣。若形大而黑﹐摸甚堅硬﹐或如圓殼色者﹐此爲痘疔﹐宜急用銀簪刺破﹐口含淸水﹐吸去穢血﹐用紫艸膏或油胭脂加血餘炭﹑珍珠末塡入瘡內﹐則諸痘自然起發矣。蛇皮痘﹕其痘頭面徧身並無空地﹐平塌而色白者是也﹐必漧枯不能作漿﹐至十一二日而死。藥患痘﹕初標紅潤﹐至四五日忽變陷伏不起﹐將至裏虛者﹐此名藥患痘也。治宜急扶表裏爲主。

九焦痘﹕凡痘而當正額﹑地閣﹑顴骨﹑胸背﹑耳後﹑手足﹐皆有一二个黑陷者﹐名曰九焦﹐乃不治之證也。伏陰痘﹕其痘不灌膿而內瀉膿血﹐故名伏陰﹐宜急溫裏。

水晶痘﹕其豆色似蘆花﹐乃系气血兩虛之候﹐宜急大補﹐然皮薄甚者﹐𨿽大補無益。

空倉痘﹕其痘𨿽似肥滿而內無膿血﹐裏實漧枯﹐全無血水者是也。決死之道。

半邊痘﹕其痘或出於左﹐或出於右﹐歪斜頭偏﹐盤暈散漫者是也。此證𨿽飲食聲音二便如故﹐總難過七日也。石臼痘﹕其痘中間有凹﹐四弦凸起﹐光亮好看﹐內實漿板不化﹐以手摸之﹐其硬如石﹐形如石臼故名之。必死。茱萸痘﹕其痘不甚起﹐其中亦凹而四弦皆有皺紋﹐以形似茱萸故名之。若根窠紅活者﹐宜以內托散加減服之。虫痘﹕凡痘夏月患者﹐恆多生虫。蓋熱勝則肉腐﹐腐則生虫也。有不止夏月痘中生虫﹐其瘡甚癢者﹐有云此由毒畱皮膚﹐熱腐而化﹐旣腐於外﹐則毒亦外解﹐自無內伏等患﹐故曰吉兆。或云艸腐生螢﹐木朽生虫﹐故爲凶候。宜兼察形證何如﹐以定吉凶﹐宜以銀簪挑去﹐或用柳條鋪下﹐蛆自出矣。血痘﹕其痘初出紅紫﹐平如朱筆點於徧身者是也﹐內根已腐﹐外苗必萎﹐六日之中﹐決死不治。火裏痘﹕其痘自見點以至結痂﹐發熱不退而起脹貫膿如期應候﹐及至落痂則身涼矣﹐故名之。血痘﹕此血協熱毒而自漿也。凡刺血黑者不治﹐如血紅者急與犀角地黃湯加白芍以制血解毒。血靨痘﹕凡痘出稀少﹐而四五日胖如豌豆﹐六七日血靨痂幹﹐色似丹砂﹐九日而痂落者是也。此是毒少而气血充足﹐隨出隨痂﹐不及釀膿也﹐是以爲之最佳。懸磐痘﹕其痘玉枕之間團聚成塊﹐若紫赤灰陷者﹐最爲極危﹐蓋此系腦戶穴而宗脈所聚也。鵝口痘﹕鵝口者痘正起發時﹐唇口痘先黃熟而帶漿是也。此處發於脾﹐漸至嘔吐不救。白漿痘﹕凡初起發﹐其瘡頭便帶白漿者﹐此疫癘痘也﹐凡痘有此﹐主七日死。破黃痘﹕其痘人中一粒﹐比眾痘獨大﹐痘𨿽稀朗﹐至六七日或十二日傳經時﹐必然發瀉不止﹐蓋脾已腐敗也。四圍痘﹕其痘初起而根窠起發之際﹐四畔旋出小痘攢簇本瘡﹐或發似粟米者﹐必不待養漿卽加搔癢而死。漏瘡痘﹕有於膿漿成熟之際﹐瘡頭有孔膿水漏出﹐堆聚幹結成痂﹐色如天泡瘡者﹐此爲漏瘡之美者也。更有不待養膿﹐忽爾自破漏去淸水遂幹黑者﹐皆由癘气所爲傳染相似﹐未有能治者也。蛀痘﹕凡起脹時痘上有小孔﹐不黑不白者﹐此名蛀痘。是表虛而腠裏不密﹐大泄元气﹐宜急服保元湯加丁桂﹐其孔一密而痘自起矣。如僅數顆孔甚黑色者﹐則爲疔矣。攀肩痘﹕其痘肩頂之上稠密是也。如色又不佳者凶。隱血斑﹕其痘形如痘殼而色灰白﹐全無血色﹐及至擦破而後血出﹐亦無膿漿者是也。不治。赤萍瘡﹕凡痘出如赤浮萍微微髙起者是也。若爬破有血者﹐急以解毒升發之藥救之﹐如成爛痘則無妨矣。气血兩敗痘﹕近看猶如水蓼花﹐遠望胭脂紫可誇﹐臨漿淸水不成膿﹐古聖神農無治法。紫萍瘡﹕凡痘出齊﹐紫色不起﹐兼不灌漿﹐如紫浮萍貼在肉上者不治。白萍瘡﹕凡痘出齊﹐白色不起﹐兼不灌漿﹐如白浮萍貼在肉上者不治。燕窩痘﹕其痘在於後頸之間﹐風門大椎兩穴之處﹐繁粒稠密是也。若色又焦紫者必危。垂珠痘﹕兩耳屬腎﹐腎本伏毒之處﹐不宜受痘﹐今痘出耳葉之上﹐連綿如貫珠﹐此毒瓦斯傷腎之甚﹐萬無一生。艸尾珠﹕其痘徧身俱陷﹐惟骨一團飽滿如珠者是也。此證尙可急治﹐而用補托灌漿之劑或有生者。黑痘﹕多屬血熱者陷﹐況系天癸奪權﹐本最惡證﹐但形狀多端﹐有血活而猶可救者﹐有色異而後主貴者﹐須細辧之﹐惟血不活者﹐不可治矣。贈痘﹕贈者增出之謂﹐自起膿灌膿結痂皆有之。凡頭面已破﹐又復灌漿於無痘處復出一層是也﹐又名補空痘﹐此因正气得補而復邪毒逐外也。故最易長易膿﹐若服補托藥後不出﹐贈痘破處不復腫貫者不治。木痘﹕此痘中心微微凹陷﹐硬如幹腐﹐無膿無血是也。此因小兒肌膚多痰結聚成毒耳。九日決死。瘟痘﹕訣曰﹕口不語﹐眼不睜﹐飲食不知討﹐終日困沈沈﹐重者似牛狂﹐手足齊牽並﹐早晨見好花﹐午後花落盡﹐便是狀員郎﹐到此門闌釘﹐此是瘟痘證﹐識得才療定。佛頂珠﹕其痘天庭之間稀少而形色潤美者是也。乃系最吉。

卷三十一痘疹部﹝上﹞五種痘﹝《錦囊》﹞

望痘﹕一名報痘。每見熱微气爽﹐精旺神彊﹐忽起點子﹐自一點以至十餘點外﹐其盤與頂甚佳﹐貫膿亦足﹐世每稱上乘者矣。或有結痂之後﹐一發熱而周身密布者﹐亦有將結痂而復潰爛深潭﹐方乃周身才起者﹐毒伏於內﹐人不先察﹐幸其自起得以全生﹐故遇極少之痘﹐必須細詳耳後紅紋﹐再閱周身紋路以及面部气血﹐如非報痘﹐則數點可云全吉﹐若猶未也﹐必須銀鍼挑破初點﹐胭脂封貼則毒不內攻﹐後痘起發﹐亦得鮮少也。

赤痘﹕一名九焦﹐其痘勢尖圓﹐易長易貫﹐根腳赤甚﹐似乎血熱﹐然先後不齊﹐三朝漿至﹐隨貫隨回﹐以其九日之內必焦﹐故名九焦﹐是系腑證﹐乃輕證也。

水痘﹕其發熱起脹貫膿﹐形色壯貌皆同﹐所以異者﹐惟出時頂色白亮﹐根腳散大﹐漿色淺白﹐頂無痘眼﹐是亦腑證﹐可無生死之慮﹐但升表太過﹐後必變瘡而潰爛殊久﹐耗人元气耳。

石痘﹕此正痘中之第一儔也﹐按之如石﹐易起﹑易貫﹑易靨﹐嘻笑如故﹐飲食如常﹐三朝漿至﹐七日漿回﹐十日功成矣。

木痘﹕其發熱見紋俱以痘狀﹐但出之時﹐忽然見點不一而足﹐至一二朝漸覺粗肥﹐至二三朝反細而隱﹐有形無漿者是也。是亦腑證﹐不必他虞。然此五種﹐凡值痘證時行﹐偏多此類相混﹐故宜細辧。

卷三十一痘疹部﹝上﹞異痘諸名﹝《錦囊》﹞

紫雲灌頂﹕其痘徧身俱好﹐但頭頂紫幹﹐陷伏不起者是也。不治。彤雲繞頂﹕其痘徧身俱好﹐但頭頂一片紅赤者﹐此乃熱毒聚於膀胱也。須淸利之。督元至欄﹕气會足心之下﹐名湧泉穴﹐若於此中見痘﹐則痘已全而獲最美。一云﹕凡於此處先紅先灌者﹐大非佳兆﹐宜急保元。烏紗覆頂﹕其痘必咽喉啞塞﹐喘促气粗﹐是血衰气敗而元陽脫也。不治。梨花漫頂﹕此因气血虛寒﹐不能振發光澤耳﹐急用保元湯加天雄﹐猶或可救。云掩天庭﹕一名覆釜﹐一名蒙頭。其痘徧身磊落光澤﹐惟額上一片血泡如雲者是也。此乃心家客熱識甚耳﹐宜急用犀角之類服之。紫萍鋪額﹕其證則熱甚咽痛而悶亂髮狂﹐治宜急用淸利解毒爲主。烏紗落額﹕其證額上一片黑气罩定﹐是元陽气血並絕也。不治。灰撲印堂﹕此證是心家少血也﹐若兼腹脹嗌漧之候者﹐宜補气血爲主而兼托裏﹐宜保元湯加芎桂紅花主之。如至於鼻者﹐則又名中流砥柱﹐又名毒滯迎香﹐是又屬於肺也。紅紗拂面﹕此宜涼血解毒爲主﹐如痘多而連肉紅者不治。楊花撲面﹕此宜內托散加天雄主之。赤珠繞唇﹕此乃脾經極熱也﹐宜急淸火解毒。烏飯沾唇﹕此證必聲啞神昏﹐目睛不轉﹐四肢厥冷﹐三朝七日乃死。霞錦穿胸﹕此因火毒識盛﹐不治之證也。紫雲布胸﹕此乃血凝气滯﹐毒來攻胸也。其證必切牙戰掉﹐口唇焦裂﹐甚或頃刻而死。黑棋排胸﹕此心火亢極﹐其髒色見﹐三朝決死﹐火性迅速也。柳絮飛胸﹕此乃血气枯弱也﹐宜保元湯加芎歸﹑桂附主之。桃花映背﹕其痘徧身紅活﹐光綻圓滿﹐但背上深紅稠密﹐治宜淸火涼心解毒爲主。紫萍浮背﹕其痘背上稠密﹐紅紫連片者是也。不治。毒擁三倉﹕一名縵胸。其痘胸前成片﹐此五臟之募系焉﹐气會聚焉﹐心胞絡注焉﹐決無生理。花鈿斜堆﹕其痘兩鬢獨多﹐若至紫赤者﹐尢宜淸熱化毒。黑砂落背﹐此證尢爲不治。梟炎蔽聰﹕一名鎖音﹐其痘在耳獨多者是也﹐耳爲腎竅﹐忌先見先靨﹐如耳熱黑色﹐防變黑歸腎爲凶。雪鋪魚背﹕此五臟血已枯盡也。不治。赤鱗穿腹﹕此乃胃家熱甚﹐故大便祕堅﹐小便淋澀﹐治宜和解。三陰湊毒﹕足大拇是太衝穴屬厥陰﹐足心是湧泉穴屬少陰﹐足股傍是商邱穴屬太陰﹐若毒湊者凶。白梨墮腹﹕此系气血皆敗也﹐半月之間﹐必發驚而死。葡萄落地﹕其痘臀尻間紅紫一片若葡萄者﹐不治。爛粟居臀﹕其痘徧身俱好﹐惟臀上一片如粟殼臭爛者是也。宜急爲補托下元﹐或有可生。橊花散野﹕凡諸痘俱好﹐惟四肢紅赤﹐唇口崩裂者﹐是心脾肺三經熱甚也﹐治宜涼血淸火解毒爲主。荷錢透水﹕一名托腮﹐其痘獨兩腮稠密是也。若至焦紫神黯者凶。楊花墮枝﹕其痘獨四肢灰白者是也。此因气凝血滯耳。宜八珍湯加附子主之。梟聚兩頤﹕一名胭脂撲面﹐一名橘殼臉。其痘兩臉紫赤獨多者是也。此因肝肺熱甚﹐宜急淸熱解毒。

卷三十一痘疹部﹝上﹞九不識﹝《錦囊》﹞

懸鏡痘﹕此痘背馳三陰﹐毒湊五兪﹐形似發背﹐乃一不識也。其候必煩躁譫語﹐惡渴嘔吐﹐身如火熱。

蠍子痘﹕此痘經於肝道﹐梟毒總聚左脇﹐其大如豆﹐四沿小者如珠﹐乃二不識也。其候必漧渴煩躁﹐嘔吐不食。

覆釜痘﹕此痘總會諸陽﹐旋繞連澤而下部俱無﹐其候嘔吐頭痛﹐形似禿瘡﹐乃三不識也。

鎖井痘﹕此痘毒湊脾絡﹐羣聚口沿﹐旋繞無數﹐乃四不識也。其候必舔舌難咽﹐睡臥不寧。

盤蛇痘﹕此痘毒郁肺絡﹐頸項圍繞形如瘰﹐乃五不識也。其候痰涎緊並﹐眼赤惡渴。

豢虎痘﹕此痘毒湊脾胃﹐臍輪左右梟淫盤結﹐乃六不識也。其候肚腹如紋﹐泄瀉吐逆﹐肢冷惡寒。

玄丘痘﹕此痘經心達腎﹐毒湊陽物壯似梅瘡﹐乃七不識也﹐其候小腹悶脹﹐便澀而赤﹐口渴身熱。

掩月痘﹕此痘經於陽明﹐毒湊兩腋﹐中窩圈鎖十五六顆﹐手臂垂痛﹐其候口吐涎沫﹐惡熱臉赤﹐乃八不識也。

捲阿痘﹕此痘經於脾﹐毒湊陽明﹐兩掌心痘四五顆連聚﹐此乃九不識也。其候吐瀉煩躁。

卷三十一痘疹部﹝上﹞五禁瘡﹝《錦囊》﹞

五禁瘡者﹐最惡證也﹐此痘一出﹐諸痘不能宣發成漿矣。一曰胃禁﹔二曰火禁﹔三曰水禁﹔四曰風禁﹕五曰寒禁。胃禁者﹐因毒火炙胃﹐不能發達於外﹐是以脾胃潰爛﹐其外出之痘在於唇口之間﹐而四五點相連﹐諸痘未漿﹐此痘先已黃熟﹐是熱毒內攻﹐胃已腐爛﹐諸痘不能成漿也。故凡唇口一見此痘﹐如見繁紅气粗﹐熱甚口臭異常者﹐是其候也﹐不治。火禁者﹐因初發之際﹐身發寒熱﹐就火溫熱太過﹐致使皮膚漧燥﹐又兼气虛不能拘逐﹐故毒停滯於皮膚之內﹐發泄不出﹔細看皮中﹐覺有紅色點子﹐無頭無腳﹐獨於四肢或面方廣之處見一二點者﹐則諸痘皆從此痘發泄爲孽﹐隱隱不起之痘﹐終不能快出者是也。宜外以水楊荊芥煎湯浴之﹔內用升麻和解散主之﹐則諸痘自可起發矣。水禁者﹐有因初熱之際﹐毒瓦斯方熾﹐誤食生冷則毒伏於皮膚之間﹐隱隱見有紅點﹐或於方廣兩脇手足頭面之際﹐發有水泡者是也。然冷气在內﹐故內必腹痛肚脹﹐外必發熱惡寒﹐宜以丁桂﹑茯苓﹑升麻﹑大腹之類逐之。風禁者﹐因發熱之初﹐失於避風﹐是以肌表固密﹐痘不能出﹐皮膚麻木不知痛癢﹐或皮毛漧燥﹐膚癢欲搔﹐甚則狂煩譫語者﹐此風與火相搏也。治宜以干葛﹑羌活﹑蟬蛻之類逐之。寒禁者﹐發熱之初﹐誤經冷水沐浴﹐或睡臥於鐵漆寒冷之處﹐或衣被單薄﹐感冒風寒﹐是以寒凝肌表﹐痘毒不能宣發﹐手足麻木冷痛之處不出痘子﹐惟在委曲避風之處﹐或頭面髮際之上痘如癮疹者是也﹐宜內芎﹑桂枝﹑獨﹑羌以逐之﹔外用重衣濃帛以溫之。

卷三十一痘疹部﹝上﹞邵公看痘分五色歌

桃花紅﹕桃花之紅淡淡紅﹐一見此色喜相逢﹐倘若八朝漿不滿﹐略投起頂妙無窮。

紫花紅﹕紫花之紅帶紫色﹐毒凝血滯是祕訣﹐急投退紫轉紅湯﹐服下片時通滯血。

蠟燭紅﹕蠟燭之紅紅艷艷﹐一日六時有三變﹐此證分明气有餘﹐血隨气行如放電。

丹砂紅﹕丹砂之紅鶴頂樣﹐果然艷根鮮明亮﹐倘若慘暗不歸根﹐退紫轉紅湯可放。

雞冠紅﹕雞冠紅亮赤如丹﹐皎潔鮮明玳瑁斑﹐恰似龍含珠映水﹐滿江春色照人間。

卷三十一痘疹部﹝上﹞朱氏辧別七暈

痘出而根腳有暈﹐其名有七焉﹐辧之不可不早也。痘粒之尖圓者﹐气充也實也﹔痘粒之平塌者﹐气弱也虛也。若以暈言之﹐老紅也﹐紅紫也﹐紅紫漧枯也﹐淡紅也﹐焦紅也﹐鋪紅也﹐淡白也﹐此七暈分順險逆。

老紅﹕暈色紅而老。不嬌嬈也﹐不閃爍也﹐不乍紅而乍淡也﹐亦不帶紫色。此老紅之暈﹐必發熱三日而始見痘苗也﹔身體必平和不甚熱也﹔必能飲食也﹔二便必調也﹔精神必精爽也﹔此順證也。痘出必稀疏﹐卽多有百十粒亦順。

紅紫﹕痘色深紅而帶紫色﹐必發熱二日卽見痘苗也﹐身必熱微煩躁也﹐當以敗毒和中散主之﹔看其出齊﹐卽用淸毒活血湯催其長漿﹐漿足亦歸於順。

紅紫漧枯﹕初見痘苗﹐卽見如此暈腳﹐其證多系逆證。必發熱一日卽見痘苗﹐報痘必稠密﹐必大熱蒸蒸﹐煩躁昏沈﹐不省人事﹐唇焦口渴﹐此危證也﹐其證多不可救。若大便結燥二三日不解﹐小水短澀又黃﹐此毒火內盛﹐急宜下之以淸其毒火﹐仍宜用敗毒和中散加熟大黃以利之﹐毒火必從此而少減。看其出齊﹐急以淸毒活血湯催其長漿﹐向之所謂紅紫漧枯者﹐今轉根腳紅活﹐漿再汛起﹐此尙可救﹔若仍復漧枯﹐不見起長﹐不見泛漿﹐加之身熱蒸蒸﹐煩躁頓悶﹐譫語昏沈﹐不省人事﹐不思飲食﹐痘仍平塌﹐中有黑臍﹐此必不可救矣。

淡紅﹕暈腳四圍淡紅﹐有嬌妖之色﹐以紙燈照之若有紅色﹐若紅色不定﹐將來必變淡白色﹐此乃气血俱虛。若初見痘苗之時﹐見此淡紅暈腳﹐寒涼之藥切不可投﹔倘或身不退熱﹐微有煩躁﹐宜用敗毒和中散去芩﹑連﹑紫艸茸﹐加羌活﹑蘇葉﹑白芷以托其苗﹔俟其出齊﹐以千金內托散催其長漿﹐漿足仍歸於順。若先誤用寒涼﹐暈轉淡白﹐急用參歸鹿茸湯以救之﹐緩則成陷矣﹐此淡紅之暈﹐易於變淡白﹐不可不知。

焦紅﹕初見痘苗﹐頂乃先焦﹐根腳紅紫有芒角﹐不見滋潤﹐暈腳不圓﹐且又帶紅紫漧枯﹐此乃毒火內盛。若初見痘苗﹐急用敗毒和中散倍加芩﹑連﹑紫艸茸以托之﹐俟其出齊﹐熱不減﹐不能食﹐兼之神昏不省人事﹐煩躁悶頓﹐水漿不入﹐則不可救矣。倘或熱稍減﹐神气稍淸﹐能食不甚煩躁﹐急以淸毒活血湯催其長漿。若漿足仍可歸順﹐此在神而明之﹐存乎其人耳。

鋪紅﹕痘無紅暈﹐痘粒淡白﹐通身皮肉盡紅﹐故名曰鋪紅。良由毒火內盛﹐气不能統血﹐散漫於皮膚之間也。若神淸能食﹐痘稀疏者可治﹔若人事昏沈則不可救矣。

淡白﹕痘之根腳四圍無一絲紅色﹐止見有淡白之痘﹐而亦不見其有暈也。蓋因气血兩虛﹐或因久病之後﹐或因吐瀉之後﹐或因生母有病﹐以致缺乳﹐或因內有積患﹐或因生大毒﹐膿血出多﹐元气傷泄之後﹐故出此淡白之痘。初見痘苗﹐宜用加味參蘇飲以托之﹐使其出齊﹐卽用千金內托散催其長漿﹐如或漿不足﹐卽用參歸鹿茸湯以催之﹐今日不足﹐來日再催。余曾治此气血兩虛之證﹐竟至十一二朝漿始足者﹐今之庸醫見八九日漿不滿而平塌者﹐盡委而棄之﹐皆因內無實學知識﹐平常未見聶氏《活幼心法》之書﹐親敬髙明﹐廣其知識﹐臨此等七暈之證﹐內有一定之主意﹐外用合宜之藥品﹐舉斯世之幼稚﹐咸出險途而躋壽域﹐豈非仁人君子仁心仁術﹐參天地贊化育乎。

卷三十一痘疹部﹝上﹞驗苗訣

初出痘苗尖聳﹐𨿽多緩出莫愁﹐齊出焦頭枯槁﹐終須𨿽久難畱。

又看顏色﹐气血榮枯﹐初出見點﹐察色可知﹐窠紅成片﹐潤活可醫﹐黑如煤炭﹐血死無疑。﹝邵公﹞

卷三十一痘疹部﹝上﹞邵公看痘分五形訣

珍珠形﹕珍珠之形恰似珠﹐頂白根紅可看書﹐磊落均勻光皎潔﹐七日漿行九日舒。

茱萸形﹕茱萸之形血有餘﹐解毒湯投預可除﹐頂陷帶黑兼慘暗﹐逢斯可讀邵公書。

棋子形﹕棋子之形平頂樣﹐濃皮慘暗不明亮﹐只因气滯元陽弱﹐調養湯頭還可望。

綠豆形﹕綠豆之形硬頂綠﹐气血俱隆漿滿足﹐只恐收期難得收﹐口傳祕方不肯錄。

白豆形﹕白豆之形皮最薄﹐淸水漿行又軟弱﹐此痘皆因气血虧﹐調气養血漿可足。

上達之士見此形色﹐目力精全﹐智意兼會﹐舉一隅以知三﹐聞一事而知十﹐十人中可回生八九。

卷三十一痘疹部﹝上﹞邵公看痘分惡五色歌

烏鴉斑﹕烏鴉斑生證惡多﹐昏昏隱隱亂如梭﹐中心黑陷四邊紫﹐六日之間一夢柯。

紫沙斑﹕紫沙斑患決不輕﹐其苗頂子似麻形﹐气虛毒盛宜時解﹐淸地湯投用則靈。

雲頭斑﹕雲頭斑形浮萍好﹐一似螺絲靨樣同﹐解毒破血不得法﹐死在六朝旦夕中。

虼蚤斑﹕虼蚤斑形出徧身﹐卻如蚊咬一般形﹐气虛血滯如何療﹐調養湯中去茯苓。

點脂斑﹕點脂斑形在皮上﹐猶如胭脂點肉樣﹐𨿽然血熱气有餘﹐略投解毒便無恙。

卷三十一痘疹部﹝上﹞邵公看痘分惡五形訣

幹皮形﹕幹皮瘡形微帶紅﹐又兼枯黑熱來攻﹐气少血枯瘡伏內﹐淸地湯投急用功。

紫萍形﹕紫萍斑形似紫荷﹐出時血色隱無窠﹐只因火毒連瘡熾﹐七日之間五毒磨。

白萍形﹕白萍瘡形殼脆皮﹐無膿灰色血多虧﹐調气養血俱當用﹐免教嬰孩九日危。

赤萍形﹕赤萍瘡形出已齊﹐形如桃花貼肉生﹐手爬血出如淋瀝﹐去毒涼心敗藥宜。

蓮肉形﹕蓮肉紅形痘已齊﹐出齊五日腫其皮﹐倒塌無膿難下手﹐九日黃泉一夢回。

﹝形色之惡﹐猶宜謹愼﹐臨証之時﹐不可艸率﹐十人之中﹐尙可保全二三﹔若下愚之流﹐執一之輩﹐非乘機先講謝儀﹐往返耽延時刻﹐卽慮設使難救﹐治之損名﹐棄而不救﹐此等不堪﹐幼科卽得此許多祕訣﹐用之斷不應手。余此等祕法﹐天下司幼科者﹐百無一知。因余對天立願﹐好利之人不傳﹐下愚之人不傳﹐悸義之人不傳。三不傳者﹐恐知此法﹐乘人之危﹐順證亦加恐嚇﹐使其父母莫知所知﹐不得不典衣當衫﹐嗑頭禮拜﹐求其救治﹐彼持此祕法﹐只知謀利﹐全無保赤之心﹐所以不獨用之無功﹐必遭天譴﹐愼之。﹞

卷三十一痘疹部﹝上﹞邵公看痘祕訣

熱日湧出痘難當﹐宜查部位再推詳﹐若是利方先見點﹐不須憂慮少慌張。初出放點滿頭紅﹐再查部位用其功﹐果然報痘方不利﹐七日之後一場空。初出血點帶紫鮮﹐雷庭磊落可回天﹐急宜早早求淸地﹐﹝湯名﹐﹞免得爹娘枉叫冤。未出腰痛甚可憐﹐腮顴年壽不須嫌﹐若在逆部痘先報﹐牽牛丸方可結緣。初出頭面痘形好﹐徧身如麻不均勻﹐若還方法不得訣﹐連燒十日見閻君。已出頭面卻如麻﹐徧身痘色莫須誇﹐風池兩背若先腫﹐不遇明醫枉費嗟。初出胭脂一片紅﹐只因血滯气難攻﹐羌活散中加減用﹐莫待臨時枉用功。初出哭泣啞音聲﹐色如明潤可回生﹐若如紫黑髮斑疹﹐一夢南柯十一行。痘放標時手足先﹐臉多腦少背多纏﹐四肢果然多密地﹐斯時看法又玄玄。頭面灰白黑兼多﹐果然周身紅活窠﹐心窩兩旁無空地﹐腎夾臍黑穿梭。痘標出放在天庭﹐胸背稀密不均勻﹐四肢略分疏地闊﹐心窩空地二三分。痘瘡先放在太陽﹐面上稀疏四肢濃﹐胸膛背脊無空地﹐九日之內往泉鄕。痘標初放在司空﹐顴骨腮少密離宮﹐胸腹四肢大分地﹐背心上下密重重。方廣出標大可嫌﹐面多胸少背多纏﹐此痘定然三四樣﹐醫人用藥要心專﹐印堂出痘見形來﹐太陽方廣磊如堆﹐心窩鋪氈無空地﹐一交九日己時亡。山根年壽痘形先﹐面胸稀少背相穿﹐四肢略有二三十﹐喉嚨尙痛要淸咽。兩腮放痘見形來﹐面少胸背四肢排﹐嬰孩若遇此等痘﹐不必憂心且放懷。風池三臺一點形﹐其痘原來蛔出行﹐嘔惡不寧淸白糞﹐急宜用藥救回生。三臺放痘要先知﹐上吐下瀉不須疑﹐喉嚨又疼難得過﹐甘橘湯中仔細推。承漿出痘不須疑﹐其毒原來痘必稀﹐此痘定燒三日外﹐退涼身靜再無窮。

又訣﹕六日七朝見痘瘡﹐滿面稠密地無荒﹐細看陰陽梁上穴﹐內中略有水珠藏。此乃心肝肺痘出﹐心窩略有幾數行﹐二日見標無大害﹐十一十二防作癢。作癢之中防作瀉﹐十五十六太平鄕﹐七八九日見痘瘡﹐滿面鋪氈紫色樣。飲食挫喉眞可忌﹐肝腎二經出不祥﹐二日見標火中出﹐十一午時枉思量。五六七朝見痘瘡﹐渾身發痘地疏荒﹐此乃肝經瘡發出﹐胸心略有似紅珊。三日見標連火出﹐急用疏痘涼地湯﹐服過之後聽調理﹐在後不必用他方。六七八日見痘瘡﹐滿面紅滑水珠樣﹐此乃肝脾出痘疹﹐二日見標可推詳。胸中空空有數个﹐逢人一見喜揚揚﹐細詳不可一斷論﹐此痘在後有傳方。九日方來定作癢﹐作癢之中又作渴﹐作渴之中又作瀉﹐寒戰切牙甚難當。挨過十三十四日﹐過此凶日定無妨﹐七八九朝見痘瘡。陰陽兩腮甚難當。灰白略帶淡紅色﹐肝肺二經髮根詳﹐八九天門見痘瘡。坎離二穴平塌樣。心腎二經紫黑色﹐水中發出火中殃﹐十一二日定作癢﹐內攻外剝見閻王。九日十朝見痘瘡﹐黑陷焦枯不上漿﹐陰陽二處不起發﹐肺腎二經不灌漿。胸背稀疏黑數个﹐日半見標莫思量﹐十二切牙並气喘﹐十四午刻返陰鄕。五日六日見痘瘡﹐痘出皮肉一連舟﹐斑點陰陽不分地﹐胸肚紫泡气難當。日半見之眞可惡﹐九日之內往泉鄕﹐三日四朝見痘瘡﹐紅斑紫泡地先胖。﹝腫也﹞。眼目陰陽俱無縫﹐斑點六日一場空﹐十八九朝見痘瘡﹐渾身收完皮肉紅。原痘不曾先灌頂﹐邵公一見喜相逢﹐十二切牙並寒戰﹐十四子午赴泉鄕。八日九日見痘瘡﹐滿面稠密一片難﹐仔細觀其陰陽穴﹐陰陽天庭略上漿。邵公問醫無答者﹐勉而猶豫始知難﹐急推土心行八卦﹐此證訣後有奇方。藥施用當反如掌﹐危者能生有主張﹐五日六日見痘瘡﹐頭臉肢體灰白光。邵公至囑再至囑﹐急用良劑保安康﹐此痘气血相和助﹐健脾行气正相當。八日九日見痘瘡﹐陰陽唇口痘紅藏﹐肝肺二經痘淡白﹐心窩稀少四肢均。三日見標眞可羨﹐十一起頂十二藏。

又訣痘之熱證﹐湯水飲多﹐申日必泄﹐亥日寒戰﹐切牙惡證﹐死期辰午。申日多歸乙亥。丁丑之期﹐己卯或靈。辛巳常驗﹐甲申極準﹐仙數難逃。證值吉凶﹐從訣可斷。

且如凶現﹐堪斷幾朝。用意推詳﹐再加且力。究其精奧﹐僅可稱神。謹密仙機﹐幸毋亂泄。

卷三十一痘疹部﹝上﹞邵公定痘有可治不可治訣

痘殃一證難言也﹐有發熱而死者﹐有未發熱不知痘證而死者﹔有發熱三朝﹐並不起發﹐不分顆粒枯黑﹐痧夾痘﹐痘夾麻而死者﹔有五朝忽然漿陷﹐肌膚忽瘦而死者﹔有七朝大小便不通﹐眼開气泄死者﹔有十二朝忽死者﹔有一月後死者。種種不一﹐此言其已知出痘之險惡者。更有一種腸痛﹑腰疼數日﹐並不發熱﹐並無報痘﹐忽喊數聲死者﹐又何能知其爲痘之險惡耶﹗先驚後痘吉﹐一片臘黃吉﹐唇內有水者吉。大便出蛔無妨﹐黑陷有膿無妨﹐抓破出血無妨﹐痘後聲啞無妨。初出紫血有法治﹐稠密頂陷有法治﹐略有紫泡有法治﹐﹝如紫黑色者不治。﹞鼻出蛔虫有法治﹐飲食堆喉有法治﹐灰白色有法治﹐渴瀉不止有法治﹐寒戰切牙有法治﹐﹝初起寒戰不治﹐十四朝寒戰可治﹐初起切牙不治﹐七八朝切牙可治。﹞疤瘡口臭俱有法治﹐手摸礙手者有法治﹐手摸嫩者有法治﹐手熱不退有法治﹐鼻血不止有法治﹐﹝犀角地黃湯主之。﹞泄不止者有法治﹐吐瀉者有法治﹐徧身痛者有法治﹐﹝如八九日作痛者﹐乃气血過盛﹐宜涼膈散。﹞語言不正有法治﹐二便不通有法治﹐打呃者有法治﹐舌上白者有法治﹐唇幹者有法治﹐黑頂陷者有法治﹐初熱悶亂者有法治﹐唇裂者有法治﹐初痘起驚者有法治﹐癢塌抓破血水有法治﹐白頂陷者有法治﹐滿口齒落者有法治﹐口鼻出血有法治﹐徧身臭膿有法治﹐牙關閉者有法治﹐暴躁不定者有法治﹐面部不起有法治﹐陰毒陷陽有法治﹐陽毒陷陰有法治﹐收後黑糞有法治﹐收後切牙不止有法治﹐銅鑼頂者有法治﹐室女行經有法治﹐孕婦胎下有法治﹐十指冷者有法治。﹝用煮雞法。﹞初起气急無妨﹐﹝八九日气急者凶。﹞初起咳嗽無妨﹐﹝八九日咳嗽者凶。﹞吐蛔一條無妨﹐﹝若吐蛔兩條者死﹐如發熱三日見標吐蛔者﹐乃腎中眞病不治之證。﹞十四朝腰痛無妨﹐﹝初起腰痛者凶。﹞初起目閉無妨﹐﹝十四朝目閉者死。﹞痘七八日口渴無妨﹐﹝乃气血不足﹐四物湯治之。﹞初起聲啞無妨﹐﹝先凶後吉。﹞牙痛無妨﹐大便出血無妨﹐﹝黃連解毒湯主之。﹞口吐鮮血無妨﹐﹝吐赤血者不治。﹞口吐黃水無妨﹐﹝平胃散主之。﹞肚痛無妨。﹝平胃散主之。﹞膿涕者不好﹐手搖者不治﹐眼中出血不治﹐耳中出血不治﹐未出聲啞不治﹐一出气急不治﹐一出靑斑不治﹐一出如珍珠不治﹐滿頭連肉紅不治﹐面臉痘不腫不治﹐痱子形無縫不治﹐腰痛不止不治﹐打嚏不止不治﹐先痘後驚不治﹐出如蠶種不治﹐咳嗽聲啞不治﹐腹脹悶亂不治﹐哭泣無聲不治﹐二便漏下見腸不治﹐瘡嫩易破不治﹐挑破紫黑血不治﹐舌捲囊縮不治﹐癢塌不止不治﹐徧身成堆不治﹐皮肉紅腫不治﹐眼無神色不治﹐白薄大泡不治﹐白無色者不治﹐﹝如白色大小不等者不治。﹞徧身作癢不治﹐狂悶者不治﹐身與四肢顫抖切牙口噤者不治﹐飲食吐者不治﹐舌上黑者不治﹐收後疤白不治﹐目閉無視不治﹐水珠不變色不治﹐徧身俱陷不治﹐口出活蛔虫不治﹐气血俱虛不治。

凡痘初出如麻子不礙手者﹐不到第三日反隱入﹐或變水泡﹐聲啞挫喉﹐則七朝辰午二時死。凡痘出如黑痣者﹐九日死。凡痘不起﹐眼胞先腫者九日死。面先腫者十日死。凡痘兩額角多抓破者﹐十日死。焦枯陷伏者﹐十四日死。

吐膿痰者無妨﹐﹝消痰飲治之。﹞吐臭膿痰肺癰不治﹐泄瀉淸糞無妨﹐﹝理中湯治之。﹞泄瀉白糞乃系寒證可治。﹝理中湯治之。﹞天庭稠密如蠶種﹐似鍼苗之狀﹐頂陷黑者不治。泄瀉黑糞者不治。目疼者可治﹐手心疼者無妨﹐﹝益元散治之。﹞泄瀉紅糞者不治﹐十指疼者不治。

牙後作疼者可治﹐﹝茯苓湯治之﹐一服卽止。﹞背心疼者可治。﹝宜羌退散治之。﹞曲天疼者不治﹐胸心疼者不治。舌尖紅﹐五心有火可治。﹝麥冬散治之。﹞喉中疼者難治。﹝七八日喉中疼者可治﹐初起喉中疼者不治。﹞又訣毒厭中宮咽喉啞﹐嘔吐切牙命難假﹐心煩躁悶喘難當瀉膿出血難主下。睡臥瞑瞑又不食﹐默默沈沈南柯差﹐痘若初出見靑黑﹐除是回生眞妙訣。半隱肌膚色不見﹐用藥不對如刀劍﹐若有明醫識諸證﹐千代兒孫富且顯。一看咽喉時時啞﹐次看咽喉聲轉大﹐喘痰頭上有汗珠﹐腹中飽悶气虛滑。醫家若還見此證﹐六日南柯一夢傾﹐再變寒戰終有惡﹐或重或輕心中熱。黑陷動動如泄瀉﹐黑血下流陰气絕﹐吐舌身搖頸動翻﹐面靑紫黑命難存。口中气冷如何治﹐除是乘槎閬苑人。

痘出五日聲啞者不治。痘未壯﹐徧身抓破﹐無气血者不治。舊有瘡瘍不愈者不治﹐痰壅盛气急者不治﹐未出神昏者不治﹐未出气促者不治﹐腹脹瀉膿血者不治。一出全不起發﹐密如蠶種平片花塔者不治。收靨前後﹐內有紅紫泡者不治。肌膚黧黑如秕﹐破者不治。漿水米粒不入口者不治。一出晦暗焦黑者不治﹐眼內黑米起者不治﹐浮油混眼者不治。

﹝除此之外﹐縱有雜證﹐及痘𨿽稠密﹐略有潤澤﹐學問精明﹐眼力又到﹐胸中誠確﹐所見不錯﹐病家不惑﹐彼此俱是誠心加意調治﹐必可保全十之六七。﹞又訣初出頂陷蓮肉紅﹐挨過九日一場空﹐又無血點帶紅紫﹐斑證死在六日中。發斑黑者在朝夕﹐斑靑頃刻去匆匆﹐無膿癢塌十二日﹐不要疼痛及挺胸。報痘如痱似雞皮﹐舌捲囊縮命必亡﹐刺胞刺出黑血者﹐飲食嗆喉諸證凶。難療面腫瘡不腫﹐靑色黑陷及無膿﹐二便流水下腹垢﹐更有吐瀉及蛔虫。頭溫足冷好飲水﹐痘先驚後藥難攻﹐气促泄瀉渴不止﹐若無漿者命難供。失音聲啞叫與哭﹐痘色縱好也難終﹐但凡气急亦難治﹐如灌膿時忽傷風。見此宜服參蘇飲﹐余證推詳須用功。

天庭痘成串不起﹐此乃气血俱虛﹐須補气血爲主。不然﹐後必空倉癢塌﹐虛白作瀉﹐寒戰而死。婦女出痘﹐經水不止者凶﹐墮胎血者凶﹐不墮胎而血不止者凶。收靨時顫搖不止者﹐皆身弱之故。﹝另有治法。﹞靨後目睛無神﹐慢驚﹐頭面靑色者不治。收靨時喉痛不止者凶。凡痘腰下現紅點﹐而腰上不現出者不治。醫家斜視痘兒之臉﹐形如橘皮﹐不分肉地者死。﹝此卽不分顆粒﹐肉腫瘡不腫也。﹞喜泰順曰﹕初出紅點帶紅紫﹐發斑之證五日死。初出滿項連肉紅﹐七八九日气絕耳﹐斑如錦紋六日終。斑靑頃刻入陰中﹐痘出如痱無縫者﹐摸不礙手勿治也。若如湯泡及火燒﹐十日癢塌死難饒。痘出腰腹痛不已﹐煩躁紫黑口臭死。頭面一片如胭脂﹐六日後死何必疑。肉面腫浮瘡不腫﹐胸髙耳突不治重。痘白面光根不紅﹐久後抓破死無膿﹐無膿癢塌十二期﹐有膿血者不死矣。如麻無縫痘不好﹐聲啞气急命皆危。

二證貫膿痘色光﹐乃傷風寒參蘇當。若是哭泣咳嗽啞﹐痘色光明也不妨。痘色不好聲音啞﹐斷他必死無或假﹐舌捲囊縮目無神﹐飲食滯喉必難存。紫泡刺破出黑血﹐便中腸垢不治論。吐瀉若還甚不止﹐蛔虫出者死難聞。已未出痘聲音變﹐先痘後驚活不寧。三日痘窠全不起﹐紅腫如瓜君莫治。

頂陷有眼似鍼穿﹐紫黑色者死決然。貫膿漧枯無血水﹐此名空倉痘乃篤。泄瀉不止二便血﹐乳食不化痘爛死。貫時二便全不通﹐目閉口啞證亦凶。腹中脹滿肌肉黑﹐若還醫治必無功。當靨癢塌無膿血﹐皮如血殼肝卽絕。寒戰切牙痘後驚﹐靨若竹衣便膿血﹐此皆死證不須醫﹐縱遇神仙難作力。

卷三十一痘疹部﹝上﹞邵公痘科始終要訣

邵公曰﹕自初發熱﹐便知吉凶﹐重則痘密﹐輕則痘稀﹐日半出齊﹐靈丹莫療﹐緩延三日﹐續敷可生。初出之苗﹐根潤頂尖﹐必易起壯﹔頭焦腳滯﹐終難行漿。肉裏藏隱紅斑﹐再察天離苗勢﹐此位粗肥有潤﹐用藥退轉爲輕。大抵微熱三天﹐身涼見標﹐斯爲上吉﹔若日半兩日﹐帶熱見點﹐此是至凶。初熱爲始至﹐六日滿方齊﹐若二三四五日內見苗﹐熱未退者﹐悉用退火解毒﹐直待分地淸白﹔七日之後方可補托助漿。九日之期﹐順者飽滿充實﹐逆者粘肉漧枯﹐險者離巽起窠。無漿腳潤﹐十日漸長﹐十二三日頭面俱滿於中﹐或有變證﹐用藥調治﹐可保無虞。痘若起脹行漿﹐再看舌﹑喉﹑背﹑耳。舌如黑者必死﹐背無漿者定亡﹐耳上干枯必敗﹐喉間堆鎖定傷。膿若稠堅﹐靨自濃實﹔漿嫌淸少﹐必黑焦。腳潤漿堅﹐何患諸變﹔气虧血欠﹐立恐災殃。八日之前﹐食少無害﹐十日已後﹐少食宜防。出際通紅莫嫌﹐壯期泄水可惡。聲淸爲喜﹐聲啞難扶。假如切牙﹐當辧寒熱。如逢戰栗﹐驗漿有無。熱戰切牙﹐托熱涼散﹔寒戰噤齒﹐補帶溫攻。凶逆詳察其兩端﹐治止主持於一定。有能知此者﹐則不患名節之不彰﹐財利之不廣也。

又曰﹕觀其耳便知痘出證輕證重﹐聆其聲則知何部痘密痘稀。惟見瘡善識心思﹐觀面知身上災殃。又如身熱唇焦﹐便知作渴﹔痘苗紅紫﹐必發狂言。痘若稀疏﹐先須頭痛﹔形如蠶種﹐初主腰痛。面帶白黃﹐曾經吐瀉﹔身如災火﹐必定尿黃。蛇蛻一般﹐因熱日半﹔一齊湧出﹔茱萸一樣。連燒二日﹐陸續敷陽。痘若潤澤稀疏﹐定熱三日身涼見點﹔苗若干枯略密﹐未滿三日帶熱敷瘡。頭面痘紅﹐肚脇上必生斑點﹔顴腮痘陷﹐腰背間多有陷塘。白色漿淸﹐再出一層小痘﹔瘡平頂陷﹐中有幾个賊瘡。漿不滿充﹐猶恐唇舌齦疳落齒﹔如易落﹐切防肢節癰毒流膿。靨後眼封﹐毒入肝經。生臀收期復脹﹐邪畱腸胃二經。此乃祕訣﹐發之必中﹔宗吾法者﹐超乎俗類。

卷三十一痘疹部﹝上﹞驗初發熱時吉凶斷訣

發熱自寅卯時起者﹐是肝經痘也。主痘紅潤帶綠﹐頭面六分﹐背上五分﹐手上四分﹐腳上三分﹐肚上一分半﹐輕之證。發熱起於巳午時者﹐心經痘也。主痘腳紅頂尖﹐面上四分﹐背上三分﹐手足上各二分﹐肚上半分﹐爲上吉。發熱起於辰戌丑未時者﹐脾經痘也。面上不過數粒﹐尖圓飽滿黃潤﹐背上只有十多粒﹐手足各有七八粒﹐肚上心窩全無﹐此極妙者也。發熱起於申酉時者﹐肺經痘也。主痘灰白色﹐面上八九分﹐背上七八分﹐手足七分﹐肚上三分﹐險中逆也。發熱起於亥子時者﹐腎經痘也。

主痘黑陷﹐面上十分﹐背上九分﹐手足八分﹐肚上四分﹐逆也。發熱半朝見點﹐必然先放雷逆﹐就如蠶種相連﹐頭面四肢俱密﹐胸肚地略疏通。痘子不能發出﹐唇翻面腫毒攻﹐又逢口舌屎血﹐神仙妙藥無功。發熱一朝見點﹐必然先放雨宮﹐痘色頭焦腳赤﹐肚脇斑塊血紅。先必腰疼肚痛﹐狂言煩躁交攻﹐自然生痰作喘﹐挫喉聲啞將終。學人宗吾治法﹐保全嬰壽無窮。發熱朝半見點﹐猶嫌先見風宮﹐五粒梅花之樣﹐手背品字相同。腳上連三串四﹐心胸七八成叢﹐腰間毒疔二七﹐陰囊黑色無膿。勿以此爲順證﹐莫斷此證全凶﹐再費精神飲食﹐隨機用藥成功。發熱兩朝見點﹐必然云部現蹤﹐頭面七分之數﹐手足五分之膿。背上四分之象﹐胸肚二分之功﹐所喜尖圓潤活﹐猶嫌枯黑暗紅。二朝半來見點﹐定然發電便逆﹐見標身頭壯熱﹐和中安表助功。痘出自然潤活﹐面部稀少地空﹐必要調元固裏﹐以防變壞於中。

凡小兒發熱呵欠﹐鼻流淸涕﹐咳嗽痰涎﹐臉紅唇赤﹐睡中驚撮﹐目澀鼻尖紅﹐手足尖冷﹐耳後有紅筋現者﹐是眞出痘也。凡心脾兩髒並出者﹐主頂帶紫黑色﹐根窠紅﹐半輕半重之證﹐放心勿慮。凡肺肝腎三髒並出者﹐主頂帶黑﹐根窠白﹐乃凶極之兆﹐不治之證。凡痘半日出﹐熱不退﹐主紫黑﹐譫語如見鬼神﹐此宜下生津﹐譫語者承气湯治之。如不急治﹐則三五日子時必死。凡痘二日未退熱見標者﹐略有紫紅色﹐則宜前藥宣之﹔或不紫紅﹐宜十解散去其內毒﹐後加四物湯爲主治之。如不服藥﹐則五七日午時必死。凡痘日半未退熱就見標﹐形如蠶種﹐隱在肌膚之內﹐須要托出﹐如托不出﹐七日九日辰卯時死。凡痘一日半未退熱見標者﹐如大紅色宜宣之﹐不可亂用下藥﹐如若不治﹐則九日﹑十二日午時死。凡痘三日未退熱見標者﹐紫黑焦陷者﹐須用五味十解散治之﹐或用芩連﹑紫艸之類﹐如若不治﹐十三日切牙寒戰而死。凡痘三日以前出者是實熱﹐或承气湯﹑十解散﹐或柴葛湯亦可。凡痘三日以後見標者﹐大抵俱虛﹐而實者少也﹐須要看痘下藥﹐或帶灰白﹐或紅點稠密者﹐宜宣可也。凡痘一見﹐須分表裏虛實﹐不可妄以下藥治之﹐如紫紅漧枯﹐飲水如蜜﹐飲茶不止﹐渾身熱不退者﹐急以淸涼解毒之劑﹔如治之不退﹐則成陷伏倒塌不治。如身微熱﹐痘色淡白﹐小便淸利﹐口气又冷﹐宜投大補湯一貼﹐若痘均作二三次出則吉。凡痘一熱一齊出﹐稠密內中無黑陷﹐或天庭一片如雲﹐兩臉略分明﹐一日灌起﹐服藥見效﹐不咳嗽﹐放心治之。若有黑陷焦枯及不退熱不滋潤者不治。

第一看口唇舌尖。第二看痘粒圓活紅潤﹐地步分明﹐𨿽多有吉。第三看心窩額上稀﹐乃是吉證。第四看痘無陷﹐頂白如蠟色﹐外黃潤如油色吉。第五看痘出來﹐頂不焦不紫者吉。

卷三十一痘疹部﹝上﹞碎金賦

﹝田萬密齋。此乃痘証之快捷方式﹐初學宜熟讀。﹞痘本胎毒﹐俗曰天瘡﹐𨿽厲气之傳染﹐實殺機之顯彰。變遷莫測﹐酷惡難當。肌肉潰脫兮﹐若蛇蛻皮龍蛻骨﹔精神困頓兮﹐如蚓在灰在湯。瘡有疏密兮﹐疏者輕而密者重﹔毒有微甚兮﹐微則祥而甚則殃。笑彼拘於日數者﹐未達遲速之變﹔悲夫惑於鬼神者﹐不求醫藥之良。

乾坤妙合﹐震巽分張。受气於父兮﹐得陽精而凝結﹔成形於母兮﹐賴陰血以培養。

民多嗜欲﹐气匪淳龐﹐淫火熾於衽席﹐食穢蓄於膏粱。精血稟其毒瓦斯兮甚於射罔﹐形體負其殺气兮險於鋒芒。或謂去其口血兮﹐不過脫空之語﹔或謂解其胎毒兮﹐未見抵聖之方。

五運統於南北兮﹐有大有少﹔六气分於主客兮﹐曰陰曰陽。變化各正﹐勝復靡常。得其序而气治兮﹐國無癘﹔失其序而气亂兮﹐民有疹瘍。應至而不至兮其气徐﹐貴迎之以奪其勢﹔未應至而至者其气暴﹐姑持之以避其彊。不知此而妄作兮﹐違時者敗﹔能審此而愼動兮﹐順天者昌。

春令溫和而升生﹐夏令暑熱而浮長﹐秋令淸涼而降收﹐冬令寒冽而沈藏﹐是得四時之正﹐不爲萬物之傷。冬反燠暖兮勾萌早發﹐春反栗烈兮蟄虫且藏﹐夏反淸肅兮涼風襲肉﹐秋反蒸溽兮暑汗沾裳。若此逆气兮﹐染之者卽成疫癘﹔又有虛風兮﹐中之者必致夭傷。

受父母之穢毒兮﹐隱於黝僻﹔觸天地之癘气兮﹐發其伏藏。自內而出兮﹐布於四體﹔自外而散兮﹐根於五臟。肝主淚而爲水泡﹐肺主涕而作膿囊﹐心則斑而且赤﹐脾則疹而又黃﹐腎乃封藏之本﹐變則黑陷之象。可喜者苗而秀﹐秀而實﹐如鳥之脫距﹔所惡者枯而陷﹐陷而伏﹐如虎之負崗。

東赤南白﹐西黃北黑﹐各分布而有定﹔春生夏長﹐秋收冬藏﹐自流行而無疆。初出血點兮紅鮮﹐得生之气﹔次化水液兮白瑩﹐漸長之狀。膿成而色黃兮﹐欲收之候﹔痂結而色黑兮﹐已藏之象。謂腎無證者﹐似去冬不能成歲﹔謂黑爲逆者﹐如廢北何以調陽。

方其發生兮﹐春夏爲順而秋冬非吉﹔及其收斂兮﹐秋冬爲順而春夏不藏。應發生而反收斂者﹐謂之陷伏﹔應收斂而反發生者﹐謂之瀾洋。順者不必治兮﹐待其平復﹔逆者不可治兮﹐避其怨謗。若逢險證﹐必在奇方。治不乖兮﹐險變順而春回幽谷﹔藥不對病兮﹐險變逆而火烈昆崗。

病似順而反逆兮﹐認之要慣﹔病似逆而反順兮﹐察之貴詳。似粟堆聚堅硬兮﹐孰若磊落而稠密﹔如丹艷赤嬌嫩兮﹐不如淡白而老蒼。初出現而函水﹐乍起發而戴漿。

膿主成而幹黑﹐囊未滿而萎黃。早發先萎兮﹐如園林之花蕊﹔暴長遽消兮﹐似溝澗之潦潢。是謂奪命之證﹐休誇折肱之良。

輕或變重兮﹐誤服藥而或犯禁忌﹔重或變輕兮﹐得遇醫而且善調養。蚊迹蚤斑兮﹐不旋踵而告變﹔蛇皮蠶殼兮﹐惟束手以待亡。夾夾疹兮﹐疹消而足喜﹔頂平頂陷兮﹐平陷起而莫惶。切戒臨病揮霍﹐最宜用藥審詳。病有標本兮﹐視急緩以立不法﹔藥有補瀉兮﹐因虛實而立方。

噫嘻兮醫無定法﹐迷亂者藥無定方。大率賤攻而貴補﹐故多喜溫而惡涼。設若病遇虛寒兮﹐溫補有效﹔假如證屬實熱兮﹐辛香敢嘗。辛熱下咽﹐陽之盛者必困﹔苦寒入胃﹐陰之盛者乃戕。戒汗下於首尾兮﹐惡攻之說﹔補脾土以制腎水兮﹐喜補之常。不識補者之短﹐奚論攻者之長。

形尖圓而光壯兮﹐气之充拓﹔色鮮明而潤澤兮﹐血之涵養。可以勿藥﹐是謂無恙。灰白平陷兮﹐气血虛而補之以溫﹔紅艷腫兮﹐气血熱而瀉之以涼。气至而血不足兮﹐𨿽起發而根窠不肥﹔血至而气不足兮﹐𨿽明潤而郛郭不長。泥章句以舉一隅者﹐守株安可得兔﹔馳辧說而執兩端者﹐多岐必然亡羊。脾爲水谷之本﹐固不可以不補﹔腎爲津液之源﹐尢不可以不將。土𨿽爲水之防﹐水不能制火之亢。腎主骨髓兮﹐倒陷入於骨髓者莫救﹔腎司閉藏兮﹐變黑至於閉藏者可防。是皆歸腎之害﹐豈可謂腎之彊。毒之燔灼兮腎水且涸﹐營气敗壞兮脾土亦傷。故補脾不如救腎﹐而養陰所以濟陽。

炅則气血淖澤而不斂﹐寒則气血凝澀而不彰。气血失養﹐痘疹受傷。或受於熱兮﹐爲煩躁爲赤爲痛﹔或受於寒兮﹐爲振爲白爲癢。順時令之寒暄﹐禁人畜之來往。勿動混廁之臭﹐勿燒蘭麝之香﹐恐乘虛而易入﹐反助毒以爲殃。痘𨿽吉而犯多凶﹐屢經怪變﹔證𨿽惡而調治善﹐終見安康。

若夫瘡疹之熱﹐相似內外之傷。邪火赫兮﹐玉石俱焚﹔眞水靜順兮﹐波浪不揚。噴嚏咳嗽兮﹐肺金流爍﹔項急頓悶兮﹐肝木被創。呵欠驚悸兮﹐心𨿽君主而不寧﹔吐瀉昏睡兮﹐脾則倉廩而不藏。各髒各證﹐惟腎無象﹐不受穢毒之火﹐獨見耳之涼。

熱微兮毒少﹐熱甚兮火旺。大熱安靜兮﹐毒隨熱出而無慮﹔小熱煩躁兮﹐毒與熱伏而可防。凶災莫測兮﹐又熱又渴﹔輕疏可許兮﹐乍熱乍涼。吐瀉勿止兮﹐使毒得越而無遏﹔驚悸不定兮﹐恐毒深入而反藏。血妄泄於空竅兮﹐死期速於彈指﹔語妄涉於鬼神兮﹐變候易於反掌。

形證定其疏密﹐部位決其存亡。如痘紛布兮﹐且顆粒而其疏已定﹔如麻堆聚兮﹐更模糊而其密堪傷。挨頰繞口兮﹐庚戊陽明之位﹔顴間額上兮﹐王丙太陽之鄕。頭爲元首之尊﹐最怕蒙頭﹔項乃關津之要﹐偏嫌項鎖。鼻準初出兮﹐淫毒犯於天根﹔耳葉先現兮﹐邪火侵乎玉堂。

漸次出兮吉兆﹐齊湧出兮凶狀。痘將出而熱減兮﹐藥勿妄服﹔痘正出而熱劇兮﹐醫宜早防。解其火毒兮﹐恐郁遏而漧枯﹔養其气血兮﹐欲流行而舒暢。遠寒熱之犯兮﹐損之益之而必欲和平﹔助春夏之令兮﹐達之發之而必使長旺。治其未亂兮﹐徹桑土於迨雨﹔知其必漸兮﹐戒堅冰於履霜。

出欲盡而不畱﹐發欲透而齊長。苗漸成窠兮﹐气之所煦﹔血漸化水兮﹐血之所養。疏而毒少兮﹐頭面不腫而休怕﹔密而毒多兮﹐气血不充而莫慌。時日旣足兮﹐自翹翹而雜起﹔表裏無邪兮﹐勿汲汲以作湯。此謂良將用兵﹐善攻不如善守﹐又曰上農治田﹐勿助生於勿忘。

咽喉忽痛兮﹐勿違時而早治﹔頭面預腫兮﹐但引日以必亡。小便欲淸兮﹐大便卻欲其堅實﹔淡味可食兮﹐濃味不可以啖嘗。茹淡者胃气不損﹐養濃者火邪益亢。或見黑黯兮﹐點之速以胭脂﹔或遇漧枯兮﹐浴之貴以水楊。瘙癢忽生兮﹐取茵陳以燻燎﹔爬搔不寧兮﹐𨿽盧扁而彷徨。

痘長滿水﹐毒化成漿。愛其稠膿兮﹐惡其淸淡﹔取其滿足兮﹐捨其虛洋。欲知透與不透兮﹐於手足而細察﹔欲知足與不足兮﹐於輔頰以端詳。設四末之未透﹐取脾胃而服藥﹔如一方之未足﹐視經絡以求方。譬如爲山兮﹐勿功虧於簣土﹔又如執熱兮﹐寧濯先於探湯。

面頰最嫌破頂﹐肩背尢怕焦囊。腫忽消兮﹐气脫﹔語忽妄兮﹐神亡。食穀則嘔兮﹐胃爛﹔飲水則嗆兮﹐咽傷。切牙兮﹐肝火熾而腎敗﹔寒戰兮﹐陽气弱而陰彊。膿反幹兮﹐倒陷﹔膿不成兮﹐伏藏。叫哭不止兮﹐毒攻腸胃﹔悶亂不寧兮﹐火烈膏肓。

倉廩不藏兮﹐魂魄歸於溟漠﹔水泉不止兮﹐姻親泣於北邙。

膿血已化﹐收靨相當。兆自唇吻兮﹐漿吐結如珠粒﹔斷自人中兮﹐部分默以意量。

令行秋冬兮﹐根據先後而不亂﹔气應陰陽兮﹐循上下而有常。顴上乎輕兮﹐慮乎倒靨﹔顴間先收兮﹐謂之不祥。痂不著而壅腫兮﹐由榮血之淖溢﹔瘡盡裂而皺揭兮﹐此衛气之殘傷。

當靨不靨﹐當藏不藏。便祕不通兮﹐裏气熱而涼導﹔便溏不實兮﹐中气虛而溫養。

熱傷皮毛兮﹐怪肺金不收餘气﹔濕傷肌肉兮﹐責脾土不燥殘漿。頭瘡堆膿不平兮﹐孤陽似鰥而不生﹔足瘡包水不幹兮﹐純陰如寡而不長。飲食減少兮﹐迆邐引日而斃﹔煩躁增劇兮﹐倏忽絕命而亡。

若問痂皮之不脫﹐其間病气之相妨。痘若敗壞兮﹐補空痘勿疑番次﹔瘡如潰爛兮﹐成潰膿莫靨膿漿。徧身浸淫兮﹐粘被席而最苦﹔正面腫灌兮﹐息鮏臭而再妨。利多水液兮﹐此畜水之病也﹐水去盡而自止﹔便多膿血兮﹐此倒靨之證也﹐膿去盡而可祥。

瘢痕凹凸兮﹐陷者虛而突者實﹔皮痂嫩薄兮﹐裏則困而外則瘍。

邪气盡而正復﹐痂皮脫而身康﹐苟幼軀之多病﹐卽餘毒之有藏。出或未盡兮﹐無空痘須防卒暴﹔發或未透兮﹐無潰膿必發疽瘍。不及期兮早收﹐毒火陷而可怕﹔或過期兮不靨﹐邪气畱而堪悵。身熱審其虛羸﹐咽啞觀乎嘔嗆。勿灑淅而肌熱兮﹐知風寒之外感﹔暴吐瀉而腹痛兮﹐必飲食之內傷。

病有苦而眩運兮﹐凶多吉少之占﹔身無邪而昏瞀兮﹐否去泰來之象。聲音不出兮﹐求諸肺腎之經﹔斑疹復現兮﹐責其心脾之藏。疳蝕出血者難治﹐洞泄完谷者莫醫。勿謂痘收而縱弛﹐勿謂毒去而迨遑。正气浸長而未復﹐邪气方消而未央。特犯禁忌兮今卽生變﹐恣食肥甘兮後必有殃。

疥癩腐潰兮﹐一面瘢而似鬼。癰疽流注兮﹐四肢殘廢而如。目腫亦痛兮﹐冷痘入而成翳﹔齒黑爛兮﹐熱毒浸而潰牀。𨿽曰餘毒之爲害﹐抑皆定數之莫防。形容頓攺兮令人駭愕﹐調治悔遲兮空自惆悵。謂人不能勝天兮﹐何以立乎醫藥﹔謂醫不如用巫兮﹐安能格乎窮蒼。

但逢出痘之歲﹐多求解毒之方。重者必輕兮﹐輕者不出﹔凶者變吉兮﹐吉者何妨。其方則有﹐其效未常﹐與其先事而輕妄﹐孰若臥時以精詳。審歲气之災祥兮﹐必解其郁﹔視形气之勇怯兮﹐各平其髒。欲避癘气傳染兮﹐必先擇地之善﹔欲仗藥力調護兮﹐尢要識醫之良。

惺惺參蘇乃發散之妙劑﹐﹝惺惺散﹑參蘇散。﹞人參通聖誠疫癘之奇方。﹝人參敗毒散﹑防風通聖散。﹞熱而驚悸兮﹐導赤瀉靑兮用﹔﹝導赤散﹑瀉靑丸。﹞熱而焦渴兮﹐柴胡葛根作湯。﹝小柴胡湯﹐升麻葛根湯。﹞自利兮黃芩﹐﹝黃芩芍藥湯﹞不便兮淸涼。﹝四順淸涼飲。﹞腹痛毒攻兮﹐勻气散再加枳實﹔腰痛病劇兮﹐敗毒散更入木香。調元可補兮﹐表裏實者勿飲﹔﹝調元飲。﹞承气可攻兮﹐脾胃弱者莫嘗。﹝小承气湯。﹞養正兮黃﹑人參﹑甘艸﹐解毒兮連翹﹑山豆﹑牛蒡。咽喉苦痛兮﹐甘橘湯中加大力﹔斑疹夾出兮﹐防風散內去硝黃。﹝防風通聖散。﹞小便赤澀兮﹐連翹﹑導赤﹔﹝連翹飲﹐導赤湯。﹞大便滑泄兮﹐豆蔻﹑木香。﹝豆蔻丸﹐木香散。﹞瘡若干枯兮﹐四物合乎涼膈﹐﹝四物湯﹐東垣涼膈散。﹞痘如黑陷兮﹐奪命助以水楊。﹝奪命丹﹐水楊浴法。﹞赤艷腫兮﹐解毒入生黃歸芍﹔﹝黃連解毒湯。﹞灰白平塌兮﹐異功用桂枝﹑防。

﹝異功散。﹞气虛而毒盛者﹐無價﹑四君﹑枳實﹔﹝無價散﹐四君子湯。﹞血虛而毒盛者﹐無價﹑四物﹑牛蒡。﹝四物湯。﹞气血兩虛兮﹐十全無價﹔﹝十全大補湯。﹞便溺俱阻兮﹐八正﹑三黃。﹝八正散﹐三黃丸。﹞再用膽瀉之法﹐以瀉毒瓦斯之藏。黑陷審其虛實﹐虛者大補而實者涼膈﹔﹝十全大補湯﹐河間涼膈散。﹞癢塌分其急緩﹐急者異功而緩者調陽。﹝陳氏異功散﹐調陽卽謂元湯。﹞昏悶譫妄兮﹐龍腦膏孰知其妙﹔虛煩迷亂兮﹐抱龍丸莫及其良。

滿面燥痛兮﹐百花調水﹔﹝百花膏。﹞徧身潰爛兮﹐敗艸鋪牀。﹝敗艸散。﹞蟬蛻去目中之膚翳﹐﹝蟬蛻散。﹞苦參治身上之淫瘡。﹝苦參丸。﹞虛熱多汗兮﹐調元湯引用浮麥﹔食積常痛兮﹐脾積丸飲以原湯。饑不喜飧兮﹐異功宜久﹔﹝錢氏異功散。﹞渴欲飲水兮﹐白術可常。﹝白術散。﹞敗毒﹑通聖﹐允矣衝陣之先鋒﹔﹝人參敗毒散﹑防風通聖散。﹞調元﹑異功﹐信乎殿後之大員。﹝調元湯﹐錢氏異功散。﹞大抵醫要識證﹐藥不執方。專行溫補者﹐則宗乎文宗﹔喜用涼瀉者﹐則師乎仲陽。不解其書兮﹐似瞽冥行於溪徑﹔不察其神兮﹐如矮仰望於宮墻。嘆吾年之耋兮﹐欲深造而力不足﹔懼斯道之晦兮﹐特發明而言不章。嘔盡心肺兮﹐非欲立異﹔勞費頰舌兮﹐豈敢恃長。幸取正於具眼﹐徒見笑於大方。

卷三十二痘疹部﹝中﹞

自痘疹發熱報痘﹐起脹灌漿﹐結靨諸證祕法﹐皆匯於此部中﹐以便檢閱參治。

卷三十二痘疹部﹝中﹞論發熱三朝生死訣

聶九吾曰﹕發熱之初﹐若身熱和緩﹐或熱或退﹐神淸气爽﹐飲食如常﹐則不必用藥發汗﹐但或戒暈禁風調護而已。蓋痘有順而不必治者﹐不輕治﹐卽所以調治之也。

其或憎寒壯熱﹐頭痛發熱﹐頭痛咳嗽﹐鼻流淸涕者﹐多因於外感﹐不可不發散也﹐當視兒彊弱而用藥發汗。兒體气素壯實者﹐加味升麻葛根湯汗之﹔﹝白葛根﹑升麻﹑赤芍﹑甘艸﹑桔梗﹑防風﹑蘇葉﹑小川芎﹑山楂淨肉﹑牛蒡子煎服﹐此方卽是傷感而非痘疹服之發汗﹐亦無妨。﹞體气素怯弱者﹐用加味參蘇飲汗之。﹝人參﹑蘇葉﹑桔梗﹑前胡﹑小川芎﹑山楂肉﹑粉葛﹑陳皮﹑制半夏﹑牛蒡子﹐甘艸煎服。﹞然皆不可出汗太多﹐恐發虛其表後﹐難起脹灌漿也。旣經發汗而身熱漸緩﹐兒頗安靜者﹐其痘出必稀少﹐此爲順候﹐且勿服藥以待之。亦有發熱和緩後痘多者﹐血气虛也。

發汗之後﹐或身熱不退而煩躁者﹐且勿峻攻。故少待之﹐其或煩悶躁渴而妄語者﹐用敗毒和中散淸之。﹝連翹﹑陳枳殼﹑防風﹑升麻﹑前胡﹑小川芎﹑麥門冬﹑桔梗﹑蟬蛻﹑牛蒡子﹑荊芥﹑木通﹑甘艸﹑紫艸茸﹑酒炒黃連。大便祕澀者加酒炒大黃一錢二分微利之﹐不祕者勿加入﹐服此覺煩悶少解﹐卽止勿服﹐聽其痘出外則中自安也。﹞或有腹痛﹑腰痛而煩悶者﹐此其毒瓦斯誠重﹐然只當用敗毒和中散主之。大便祕則加酒炒大黃微利之﹐聽其痘毒出外﹐則內痛自止。

然後看其痘﹐或稠密﹐或紅紫帶黑﹐又議解毒可也。切不可純用寒涼﹐以阻遏其毒出之勢﹐立致內攻告變。﹝涼藥要制過﹐則性純而有效。﹞世人不知此理﹐多純用寒涼解毒﹐或用硝黃峻下﹐因而速斃而卒不悟者多矣。

當時令眾姓出痘時﹐小兒或有發熱稍緩﹐其熱或作或止﹐其紅點或未見﹐或微見而未明﹐或者出痘﹐或非出痘﹐正在疑似之間﹐當此之時﹐不如且勿服藥﹐以待其自定﹐但禁風﹑寒﹑葷﹐調護之而已。所謂不輕治之﹐所以深治之者此也。有等富貴之家﹐珍愛太過﹐見其如此﹐屢投以淸涼解毒之劑。不知若是痘證﹐則其毒瓦斯發動於五臟﹐勃勃欲出外﹐其勢決不可阻遏﹐屢用淸涼阻遏其勢﹐卽所以迫之內攻而禍速矣。故犯此者多有報痘﹐數日卽煩悶驚搐而死﹐此解毒之劑殺之也。正如寇在宮墻之內﹐不逐之外出﹐反遏其出路﹐圍而攻之﹐宮中之人有不遭殘害者乎﹗然醫曰﹕吾用解毒藥何至於殺人﹐旣不自任其咎﹐病家亦曰彼用解毒藥何至於殺吾人﹐亦不歸咎於醫﹐殺人於冥冥之中﹐而已不悟也﹐人不知也。噫﹗亦可悲也已。予故表而出之﹐以戒世之愛而反害者。語曰﹕久臘者毒必濃﹐痘毒稟於胎元﹐伏於五臟﹐其輕者無論已﹐其重者深藏久蓄﹐不爲不濃矣。一旦觸發於倏然忽然之頃﹐其勢猛銳欲出﹐斷不可禦﹐是以必藉气血載毒出外﹐成漿結痂﹐然後毒散而功成﹐此病機亦化機也。豈其若諸瘡之毒﹐可以驟然而解散者﹐故解之於旣出之後﹐是順其欲散之勢﹐猶爲近理﹔解之於未出之先﹐是遏其猛銳欲出之勢﹐其禍甚速。如初決之堤﹐水勢排山而欲捧土塞之﹐有是理乎﹖柰何自古治痘之家﹐其卑者固不足道﹐其髙者亦未深悟其理﹐每每於痘瘡發熱之初﹐欲出未出之際﹐輒以解毒爲主﹐且日服某藥則毒可解而痘必出稀﹐不知痘之稀﹐由其初受毒之輕耳﹐豈將出之時所能驟解乎﹗致啟後之庸醫﹐訛以承訛﹐見痘瘡欲出未出之間﹐毒瓦斯熾盛則多用寒涼以解之﹐或妄下以解之﹐彼自以爲對証之妙劑﹐而不知反致內攻之奇禍﹐至於殺人而終不悟﹐前覆而後不鑑﹐其禍又無窮也。予睹近時庸醫﹐治痘多犯此失﹐以致童幼數日而死者甚多﹐則皆茫然委於證惡難救﹐而舉世莫覺其致死之由﹐殊可矜惻也。故不得不再三發明其理﹐以救將來。

發熱之際﹐有偶感風寒﹐飲食停滯而腹痛者﹐用升消平胃散﹐﹝小川芎﹑香附﹑蒼術﹑紫蘇﹑陳皮﹑麥芽﹑砂仁﹑炒濃朴﹑楂肉﹑白芷﹑炙艸﹑藿香﹑姜引煎服。﹞一劑其痛立止。﹝然飲食作腹痛與毒瓦斯作腹痛﹐其證不同。停食痛者﹐其痛多急疾而啼叫必甚﹐多在臍以上痛﹐面必靑白﹐唇淡手足冷。毒瓦斯痛者﹐痛稍延緩而有作有止﹐多在臍以下﹐或連腰而痛﹐面或紅色而唇紫手足不冷﹐此兩者必然分辧明白﹐方可用藥也。﹞發熱之際﹐有嘔吐者﹐有泄瀉者﹐有吐瀉交作者﹐全要辧虛實寒熱而用藥。

如吐瀉交作而胸腹痛甚者﹐此感寒而停食也。﹝仍用升消平胃散主之﹐一服立效。﹞如胃气弱而有寒﹐嘔吐不思飲食﹐或食下卽吐﹐其吐多順快而無聲﹐面靑白唇淡﹐精神倦怠﹐宜用參砂和胃散主之。﹝人參﹑砂仁﹑半夏﹑白術﹑茯苓﹑藿香﹑陳皮﹑炙艸去皮﹑煨姜三片﹐煎服。﹞如脾气虛弱﹐飲食不化而泄瀉者﹐其泄滑利而色帶白﹐宜用術苓調脾散主之。﹝白術﹑白茯苓﹑白芍﹑神曲﹑炙艸﹑扁豆﹑砂仁﹑香附﹑濃朴。或加人參﹑煨姜﹑大棗同煎服。﹞如有毒瓦斯作吐瀉者﹐其吐必酸﹐刺而有聲﹐神气不甚困倦﹐其泄必黃色臭穢﹐𨿽或吐泄交作﹐胸腹多不痛﹐此則毒瓦斯由吐泄而發泄﹐所謂吐泄爲順候而不必止者﹐惟此一證耳。若虛寒吐泄與此迥異者亦多矣。﹝張潔古等乃一槪謂痘前吐瀉﹐愼勿亂治而多吉﹐並不分虛實寒熱﹐何其孟浪之甚耶。﹞身熱至二三日後﹐痘欲出不出﹐或煩悶驚搐﹐或狂言譫語﹐切不可驚惶失措﹐惟詳審虛實寒熱而治之。要知此等證皆由毒瓦斯在內﹐不得宣發於外而作﹐然毒瓦斯不得宣發﹐證有不同﹐不可不辧。

如毒瓦斯壅盛於內﹐不能驟發於外﹐而驚搐狂躁者﹐宜用淸解散以宣之。﹝防風﹑荊芥﹑蟬蛻﹑桔梗﹑前胡﹑葛根﹑升麻﹑黃芩﹑黃連﹑紫艸﹑木通﹑牛蒡﹑連翹﹑甘艸﹑楂肉﹑川芎煎服。﹞如內毒本盛﹐外爲風邪所束﹐郁滯不得出而驚搐狂躁﹐宜蘇解散發之。﹝淸解散內去芩連﹐加紫蘇﹑白芷﹑羌活乘熱服。﹞又有血气虛弱﹐送毒瓦斯不出而驚搐狂躁者﹐宜用溫中益气湯托之。﹝人參﹑白術﹑生﹑歸身﹑白茯苓﹑炙艸﹑川芎﹑白芷﹑防風﹑南木香﹑官桂﹑楂肉﹑姜﹑棗引服﹐中病卽止。﹞凡辧驚狂諸證﹐最宜精詳﹐觀形察色﹐審聲聞證﹐又參之以脈﹐然後可以分別。

察痘影紅紫﹐面赤唇紫﹐聲音亮﹐口气粗﹐手足熱﹐脈洪數﹐此毒瓦斯壅盛者也。

﹝或形色多同﹐但聲重鼻塞或鼻涕﹐脈浮數者﹐此毒盛而爲風寒所束者也。然此證多在寒涼之月﹐或不謹避風寒者﹐然後有之。﹞察其痘影淡淡在皮下﹐不見紅活﹐唇淡面白或帶靑﹐脈又遲緩﹐𨿽煩躁驚狂譫語﹐亦是血气虛而送毒瓦斯不出者也。﹝三者分別用藥﹐當一劑之後﹐痘出而驚狂定矣。昔人謂痘未出之前驚搐爲順﹐豈其然乎。﹞幼兒初出痘﹐有發熱二三日﹐全無痘點形影﹐而忽然驚搐﹐狀與急驚風一樣者﹐此亦痘气壅盛不能宣發所致﹐宜用淸解散以宣之﹐痘出卽驚定矣。若醫者不知是痘﹐而誤作急驚施治﹐或單以寒涼投之﹐或以驅痰藥峻下之﹐其兒必死。何者﹖阻遏其毒使不得出而內攻也。故未痘之兒﹐若遇此等證﹐卽當經疑﹐恐是出痘﹐不可作急驚治。又有發熱稍輕﹐至三四日而痘仍隱隱不出者﹐最要詳察﹐不可一槪認爲毒輕痘少而漫不加意。若發熱和緩﹐精神淸爽﹐飲食如常﹐出痘少而點數明﹐頭粒尖﹐漸漸長大紅活﹐此爲毒輕痘少無疑矣。若身熱𨿽輕﹐至三四日而倦怠嗜臥﹐不思飲食﹐所出之痘﹐影影淡白﹐點粒不明﹐此非痘毒輕少﹐亦是血气虛弱﹐送毒瓦斯不出也﹐急宜用溫中益气湯以托之。甚者卽連服二三劑痘始出齊﹐其痘必多﹐若因其安靜﹐袖手玩視而不急托痘出外﹐延至五六日後﹐毒瓦斯內攻﹐須臾告變﹐不可救療﹐甚是畏也。昔人熱輕則痘輕之說﹐可盡信乎﹗而六日之前痘未出齊﹐勿用溫補之說﹐可盡拘乎﹗自有方書治病以來﹐其時不啻二千年﹐其人不啻數百家﹐然皆詳於已出之後﹐略於未出之前。深言出速而稠密之害﹐不言畱中而不出之禍。不知已出之毒外寇也﹐未出之毒內寇也﹐出速而稠密者外攻也﹐畱中而不出者內攻也﹐內寇與外寇孰急﹐內攻與外攻禍孰烈。故痘已出而死者﹐多在旬日之外﹔痘不出而死者﹐多在六日之內。徒知禦外寇而不知逐內寇﹐自古以來﹐諸賢之爲計疏也。然其失計安在﹐惟在痘未出而急於解毒﹐緩於逐毒也﹐不知未出之毒不可解﹐但當汲汲逐之出外也。予深悟其理而明鑑其失﹐故長顧卻慮﹐爲未出以前諸證設法﹐惟明辧其虛實寒熱以施治。實熱者﹐宜發其壅滯﹐以逐毒出外﹔虛寒者﹐補助其气血﹐以逐毒出外。至於急用寒涼遏毒內攻等獘﹐則諄諄致戒﹐不厭再三。一以救前哲之失﹐一以開後人之迷﹐𨿽岐黃復起﹐不易吾言矣。

喜泰順曰﹕初發悠悠身熱﹐气息和平﹐二便如常﹐面容不攺﹐睡臥安寧﹐便見痘來順候。肌色靑而白﹐精神少而倦怠﹐此證斷作虛看。痘出決然不振﹐再見便溏嘔乳﹐只須補益爲先。若還熱甚而气粗﹐煩躁而不寧﹐譫語妄言﹐均爲內熱。如加喘滿膨脹便祕﹐須知熱壅。肌膚燥而毛色焦﹐口气熱而身燔灼﹐此則蓄熱郁遏﹐內證固重而外邪尢烈。腹脹口張而喘息﹐啼聲不倦而啞嗄﹐五竅不通﹐須防出血﹔點來隱隱﹐只恐復畱。吐乳更兼眼倦而靑﹐又見搖跳狂亂不寧﹐發驚先兆。是故熱盛者先宜淸涼發散﹐不宜驟用苦寒發散﹐則毒得外出而熱自解﹔苦寒則毒反冰伏而出愈難。

故發散之劑﹐輕則如升麻葛根以疏其熱﹔而煩躁壯盛者﹐非此何以定其標。重則用麻黃以開其壅﹐而喘急腹脹者﹐非此何以救其危。未萌先瀉﹐有熱證莫作虛看﹐無熱證便爲虛論﹐止熱瀉﹐次淸涼﹐重加發散。

治虛溏以溫補﹐仍用開提。是以內虛誤用寒涼﹐不特助伊芳作瀉﹐實熱如投溫補﹐只恐轉增劇煩。安靜而能食﹐勿謂便實而可下﹐泄瀉而煩熱﹐莫言熱證以投涼。

又曰﹕初發壯熱﹐毛直皮焦﹐睡臥不寧﹐腮紅睛赤﹐躁煩熱渴﹐腹脹啼喘﹐大小便祕﹐兼之腰疼膝痛﹐口中臭气沖人﹐此毒火郁遏﹐大爲險逆之途。醫者當表下之﹐俟見之後﹐再看點粒色澤如何。

邵氏曰﹕發熱一日﹐徧身只出紅點﹐猶如蠶種﹐摸之並不扛手者死。發熱時腸肚大痛﹐腰如被杖﹐臨起痘時﹐痘又漧燥﹐腸肚痛又不能止﹐更兼紅點並不堅硬者﹐三日者後死。﹝先腸肚痛後止者﹐宜用助血藥救之。﹞發熱時身無大熱﹐腹無疼痛﹐三日後緩緩現出紅點﹐堅硬扛手者吉。發熱時頭面通紅﹐儼如塗胭脂於滿面者﹐五日後死。發熱時聲音忽變喉腫者﹐﹝淸涼飲消之可生。﹞發熱時用紅紙撚蘸麻油點著﹐照頂心皮肉裏如一塊紅﹐身上成紅塊者﹐八九日後死。發熱時飲食不喫﹐並大小便不通者﹐二日後死。發熱時口出亂語﹐身現紅紫者﹐四日後死。發熱時或從風寒停食起﹐風寒不散﹐驚悸不散﹐食滯不消﹐結成一塊者﹐一晝夜必死。發熱徧身緩緩外現﹐不時驚搐者﹐必是心經痘出也﹐用藥治之可愈。發熱時父母不可亂求醫生看﹐聽彼胡言﹐有損性命。發熱時舉家男婦不祥言語﹐均宜禁忌。發熱時與家上下人等﹐淫欲之事須戒半月﹐以及孝服尼僧﹐行經婦女﹐不可觸惡﹐好痘變成壞痘﹐爛漿枯陷。發熱時或吐瀉而神气不減者﹐無妨。﹝𨿽有大熱內解﹐但不宜久﹐久則恐神气耗散耳。﹞發熱之始﹐聲音遂變者重。﹝可用淸肺飲﹑甘桔湯加元參治之。﹞出痘之初﹐凡裏有熱﹐當利小便﹐𨿽不用涼藥﹐然裏熱必令從小便泄去﹐小便乃導引熱邪之道﹐可用導赤散治之。若裏有小熱﹐則不可滲利小便﹐只宜內解其毒。若滲利小便﹐恐損其眞气﹐宜用犀角地黃湯﹑解毒散。凡發熱或頭溫足冷﹐昏悶如癡﹐渴飲者凶。

卷三十二痘疹部﹝中﹞論報痘三朝生死訣

聶九吾曰﹕發熱至三四日報痘﹐形如粟米﹐口鼻腮耳年壽之間﹐先發數點淡紅潤澤者最吉﹐不必服藥。若身熱一二日卽出痘﹐先發與天庭﹑司空﹑印堂等處者﹐或一齊出而稠密者﹐或漧枯而紫黑者﹐或成片不分顆粒者﹐皆血气凝滯而毒瓦斯肆行﹐最爲可憂﹐急宜活血養气而送毒﹐用調元化毒湯。﹝生綿黃﹑人參﹑白芍﹑當歸﹑牛蒡子﹑連翹﹑黃芩﹑黃連﹑防風﹑荊芥﹑桔梗﹑前胡﹑木通﹑紫艸茸﹑紅花﹑生地﹑甘艸﹑蟬衣﹑楂肉煎服。腹痛者去參加炒枳殼﹔大便久祕者去參加酒炒大黃微利之﹐大便通仍除之﹔若气血與毒瓦斯俱旺﹐而脈洪數者﹐歸芍減三分之一去參。此方以參養气﹐歸﹑芍﹑紅花﹑生地活血﹐翹﹑蒡﹑芩﹑連﹑荊﹑防﹑前﹑桔﹑紫﹑蟬﹑通艸解毒﹐加枳﹑楂疏气。﹞若痘出不快者﹐其證不同﹐最宜分別。痘色紅紫漧枯﹐或密如蠶種﹐或一片不分顆粒﹐身熱大便祕而出不快者﹐此毒瓦斯郁滯﹐血气不流行也。用調元化毒湯去參﹐加小川芎淸之。痘色淡白﹐飲食減少﹐身涼手足冷﹐小便淸﹐大便滑而出不快者﹐此气血怯弱﹐不能載毒出外也。用溫中益气湯以托之。有鼻塞聲重﹐咳嗽惡寒而出不快者﹐風寒蔽之也。宜加減參蘇飲發散之。﹝蘇葉﹑人參﹑陳皮﹑小川芎﹑羌活﹑防風﹑荊芥﹑桔梗﹑白芷﹑甘艸﹐冬加麻黃五分煎﹐帶熱服﹐但不可出汗。﹞或因邪穢所觸﹐伏陷而出不快者﹐其痘必癢﹐宜用平和湯解之。﹝人參﹑當歸﹑桔梗﹑白芍﹑紫蘇﹑黃﹑防風﹑白芷﹑甘艸﹑官桂﹑沈香﹑檀香﹑乳香﹑藿香溫服。﹞痘正出時﹐有忽然傳風﹐眼直視﹐牙關緊者﹐此調護不謹而爲風邪所襲也。且勿輕用驅風峻藥﹐宜姜附湯。﹝白附子﹑老生薑各二錢﹐煎濃湯灌下一二酒杯﹐出微汗卽愈。﹞痘正出時﹐身微溫而不熱不寒者爲佳﹔或熱輕和緩亦無妨。惟大熱者可憂。若出齊發熱尢可憂。其痘必稠密﹐必紅紫﹐必漧枯﹐仍用調元化毒湯去參。看痘出齊與否﹐以腳心爲驗﹐腳心有痘則出齊矣。若痘稀少者不必拘此﹐以身不熱爲出齊。肉食不可太早﹐必待痘出齊而身不熱﹐方可食豬肉﹔若熱未退而食肉以助火邪﹐必成大患。雞肉首尾俱不可食﹐惟起脹時怯弱者可食以助行漿﹐壯盛者亦忌之。諸魚皆腥﹐牛羊皆膻﹐痘家最忌﹐並宜禁絕。報痘時頭面稀少﹐頂尖礙手﹐根窠紅潤﹐前心後心﹐皆無其色﹐如水珠光澤者上吉。報痘先花後果﹐花如朱砂梅之色﹐是其花也。痘如嫩黃色﹐後成老黃色﹐頂尖小小紅點者﹐是順證也。﹝不可一槪而論﹐此正是知花大法也。﹞先花後痘﹐六日紅是其花也。﹝九日成功﹐亦是此種順痘也。﹞報痘煩躁不寧﹐腰腹痛不止﹐口气大臭﹐出紫點者死。報痘色白皮薄而光﹐根窠全無紅色﹐或帶一綫紅﹐三五日卽長如綠豆大﹐此痘不能貫漿﹐久後卽是一包淸水﹐擦破卽死。﹝不可因好看﹐妄與藥治﹐切記。﹞報痘全然不起﹐頂如湯包﹐抑或如燈艸燒者﹐十日後癢塌而死。報痘起紅斑如錦紋者﹐六日死。報痘徧身如蛇皮者死。報痘徧身起黑斑如痣狀﹐肌肉成黑顏料者﹐指日而死。報痘過暖﹐毒瓦斯收入心經者﹐半日死。報痘形不現﹐過涼﹐涼極則裏不能外發﹐必閉﹐五日死。﹝天時嚴寒﹐或驗發痘證﹐將薄被單同宜保護﹐以免外寒襲侵﹐而報痘時切不可輕投苦寒﹐冰凝气血﹐不能外發﹐其害非淺。﹞報痘不分根窠﹐其色如灰﹐其痘又如魚子之小者﹐又癢又痛﹐八日死。報痘有父母平日不謹愼﹐遺火毒於嬰兒﹐臨時先一發﹐其色黃﹐頭如瘡﹐後焦枯﹐頭面身忽然全無如平日好時者﹐內歸五經﹐串到卽死也。報痘嬰兒先天本不足﹐後天又不足﹐先後二天大虧﹐父母又不滋補嬰兒﹐任其羸﹐出痘臨時無藥治矣。﹝不在痘之多少﹐俱因气血虧損﹐不能載毒外出耳。﹞報痘夾麻痧者﹐萬難收功也。報痘喉痘阻閉者﹐气不流行﹐飲食不下者﹐三日死。報痘證出五臟之上﹐外而皮肉並無者﹐一刻死。﹝此痘孰能知是肚內五臟上而出痘﹐師曰﹕有此證得﹐小兒無病﹐忽然肢體發寒又有汗﹐頭項發上有水珠﹐其色紫脹欲破者是。破則無救﹐以此辧之﹐則知五內發痘矣。﹞報痘﹐凡小嬰兒﹐平日不可過與酒糖煎炒等味。若平時過與﹐到報痘時﹐邪入合邪﹐正气微弱﹐就難以勝肝脾二火﹐腎水縱有些﹐又何能制二經之火﹐此時相克晝夜必死。﹝爲父母者須防之於未萌﹐不可不知。﹞報痘之時﹐如四圍淡白﹐色如枯澀﹐屬血虛﹔如痘頂白色﹐俱收暈而頂陷者屬气虛。急宜芎﹑歸﹑肉桂﹑木香之類﹐加人乳和好酒服之。諸痘未出之先﹐有大痘一粒﹐如金黃色﹐又一黑痘如黃痘大者﹔黃者名曰賊痘﹐黑者名曰痘疔。一起之時﹐急用銀鍼刺破﹐以口含淸滚湯吸出穢血﹐用紫艸膏或油胭脂﹐加血餘灰﹑珍珠末調敷瘡口﹐諸痘自然起發也。報痘初出之時﹐多有咽喉腫痛聲啞之證﹐乃內毒壅塞气道而起﹐可用甘桔湯加元參﹑牛蒡子治之也。

喜泰順曰﹕夫痘瘡之發也﹐身熱和緩﹐達於外者必輕﹐悶亂煩躁﹐彰於外者必重﹐勢之所必然也。故顏色貴潤澤而嫌昏暗﹐顆粒貴圓淨而嫌破碎﹔痘貴髙聳而嫌平塌﹐皮貴結實而嫌虛薄﹐粒貴稀疏而嫌稠密。根窠收緊﹐痘分陰陽。見點活動﹐更忌浮腫﹐出要參差﹐血宜歸附。耳後頭項心胸少於他處爲佳﹐眉稜兩太陽額前光澤不滯爲妙。

若一發便出盡者﹐重也﹔痘夾疹者﹐半輕半重也﹔裏外微紅者﹐輕也﹔外紅裏黑者﹐重也﹔瘡上黑點如鍼孔者﹐熱極也﹔靑幹紫陷﹑煩紅焦黑﹐昏睡汗出﹐腹脹喘啼﹐大小便祕者﹐也。善治者於其形色而辧之﹐於其輕重而分之﹐則輕者可以髙枕獲安﹐而重者亦可以扶危而奏績矣。

又曰﹕熱緩神淸痘大兮﹐根窠紅活出參差﹐四肢溫暖無寒熱﹐乳食如常渴瀉除﹐更兼腰項當心少﹐但宜調治不須醫。

又曰﹕初熱一日卽便出﹐稠密紅減飲食﹐泄瀉煩渴頭面多﹐紅斑夾疹二便塞﹐平塌灰白欠光明﹐疔毒膿瘡水流濕﹐若此重證須預防﹐莫待臨期嘆疏失。

又曰﹕先看面上諸經絡﹐生死吉凶自靈通。左臉肝兮右臉肺﹐脾爲年壽及人中﹔心屬印堂方廣額﹐腎爲顴骨耳尻風。此是陰陽部位屬﹐痘嫌枯滯及鮮紅。假如年壽部先發﹐人中腮腳亦相同﹐淡紅磊落如朱潤﹐過期七日自然安。若越印堂方廣出﹐心家熱毒解方頤﹐顴骨耳目似麻子﹐重極須知命必終。

又曰﹕發熱三日﹐气體如常﹔見點紅活﹐無分部位。出來遂覺粗肥﹐稀疏可必﹐初出如還瑣碎﹐稠密堪知。帶熱敷瘡﹐陸續出來﹐尖圓髙聳﹐顏色光潤﹐𨿽甚密猶爲可救﹔一齊擁出紅皮薄﹐卽稀疏未必全生。細細白頭如痱﹐漧枯定作內攻﹔形緋緋紅點如丹﹐焦萎定成悴憔。勢粗肥光頂點子不肥﹐終白陷頭尖嫩薄﹔茱萸紋起定空漿﹐肌嫩則皮薄嬌紅。黃瘦則痘成褐色﹐人黑皮粗﹐瘡色必然慘暗。是故嬰兒之肌肉不同﹐未可一例而斷。只要錠凸有神﹐不喜煩紅漧燥﹐色澤神安。見點如珠如粟﹐毛焦皮燥敷瘡﹐或紫或焦﹐是故帶熱齊出﹐旣恐密似鍼頭﹐縱然陸續出來﹐尢忌形如蠶種﹐如麩如痱如疹如疥﹐根窠不立﹐腳地俱無﹐犯此數端﹐皆云莫救。夾斑如同蚊咬﹐惡裂甚似蛇傷﹐乃或螺螄云電﹐差爲可救。未熱先敷數點﹐俗名報痘。

若還熱久而不敷﹐便作疔看。先發塊而後發瘡﹐塊名癡毒而必生﹔先發瘡而後發塊﹐塊名鬼腫以難醫。避痘避於隱僻﹐眼泡唇口必多凶﹔悶痘悶於要害﹐舌喉肩背而不吉。順不憎多﹐逆嫌一粒冷疔﹔先見諸痘﹐不敢彰形。賊痘若生﹐諸痘不能灌汁﹔辧認若眞﹐急宜挑破。是以裏證未平﹐痘𨿽出而毒猶在內﹔透肌發散﹐尢宜解毒爲良。

便調人靜﹐身𨿽熱而毒已在表﹐補兼發散﹐仍以安表爲先。設使內外證平﹐此後不須混治﹐再看精神勇怯﹐詳審表補如何。

又曰﹕三日﹑四日﹐痘出當齊﹐點至足心﹐勢方安定。猶有陸續不出之狀﹐或隱隱於皮膚之間﹐不見不起者﹐古名不快。

若非壅遏之因﹐必有气血不振之過。是以四日以前痘毒方出﹐身表宜涼﹔四日後毒已出定﹐身表宜溫。涼則气血和平﹐痘色必然潤澤﹔溫則腠理開通﹐其毒易於成漿。

至此而身不微熱﹐𨿽未至於冰伏﹐而痘瘡斷乎弗長﹐醫者當審其故而投之以藥﹐或爲風寒吹襲﹐或爲嘔吐泄瀉﹐或爲穢濁觸犯。故身不熱而痘不起﹐已成冰硬之形﹔赤色若還不起﹐變敗可期。紅潤依然如故﹐若見气急而腹脹﹐黃泉在邇。失聲而淒淒﹐陽數無多。

愈天池曰﹕痘未見點﹐預卜其爲吉爲凶﹐惟於神情證象而求之﹐脈理而參之。然非極美極惡者﹐未見鏡其將來也。放點則有形可察﹐有色可詳﹐順險逆三途昭然而睹矣。蓋形成於气色﹐根乎血气﹐正則拘領其毒﹐毒有所拘﹐痘𨿽密而得定其位﹐不模糊﹐不細碎﹐顆粒分明而腳必周淨﹐毒有所領﹐毒易於達外﹐痘𨿽密頂綻突而蒼老﹐此气得其正﹐而形其無間也。血正則榮載其毒﹐毒有所載﹐痘𨿽密﹐而能安其位﹐根有盤助。囊濃其藏而饒涵泳﹐毒受其榮﹐痘不燥澀﹐形𨿽密淡而不白﹐紅而不嬌﹐此血得其正﹐色無咎也。反此則气血反受毒制可知。有表裏俱虛而出不快者﹐有表裏俱實而毒壅滯者﹐有气血虛餒皮薄而色白者﹐有毒火熾盛而形惡色惡者。千形萬態﹐總由此出。

放點於發熱三日之後﹐身涼神爽﹐顆粒分明﹐淡紅蒼老﹐其餘可知爲順﹐不必服藥。放點一日﹐烈熱幹泡﹐帶火而出﹐不論稀密﹐色一紫艷或紅﹐其他可知﹐此梟毒烈火﹐及早圖之﹐不致日後內潰。急以攻毒淸火﹐帶淸肌透發﹐不可以初見而玩忽之。放點有身不見熱﹐神情困倦﹐偶因四傍痘气相感而出見痘﹐色淡皮薄﹐此腠理不密﹐肌肉不固﹐不能約束而然也。不宜疏散﹐防日後有癢塌之患﹐以調中湯主之。放點有先因吐瀉困倦﹐頭溫足冷﹐適感時行而出﹐色淡囊薄而淹滯不起者﹐此气虛不振﹐不能透發﹐宜以升發中卽兼治本﹐免日後有倒陷之患。放點有熱如火熾﹐紫艷紅﹐神情躁亂﹐累日不松而不起者﹐急宜攻毒涼血﹐淸火疏肌以透之。放點有僅數粒﹐色不甚紅﹐亦不甚白﹐身體溫和﹐神情淸爽不暗者﹐目之爲順。其囊窠累日不見粗壯﹐痘色不見光肥﹐浮沈其間﹐名爲等伴痘。先見數點者﹐報痘也。四五日後﹐身必忽然大熱﹐神卽昏潰﹐大隊梟毒一時湧出﹐其痘稠密紫暗﹐大都不起﹐明者卽與挑破﹐吮松其毒﹐以藥胭脂貼之﹐內服豬尾膏﹑通天散活血疏透﹐來勢猖狂﹐必蕩滌庶可救也。放點有毒火雄烈﹐气血不能約束﹐一齊湧出﹐火熱如焚﹐急宜解毒涼血淸火。放點熱如火灼﹐漧燥如煙﹐神情躁亂﹐不論稀密﹐宜攻毒涼血﹐淸肌散火﹐緩則毒卽內攻無及矣。放點痘色幹滯礬紅﹐身宜壯熱而反涼者﹐以毒火遏郁於內﹐非眞涼也。急宜散火疏肌﹐活血透發﹐俟火透而後淸涼﹐不宜遽與淸火。放點痘甚稀疏﹐卻間蚤斑﹐或間紫黯﹐有若紫背浮萍﹐或犯貫珠﹐神情悉悶及諸般痛楚之類﹐多因惡毒盤居於內﹐表裏故不相符﹐不可因其稀而致忽也。卽當攻其伏毒﹐松肌活血。放點有唇裂腫﹐甚有焦黑如煤﹐或口中穢气不堪﹐或舌起芒刺﹐此毒火犯胃﹐急宜重以淸火涼血解毒﹐重必攻之。放點皮毛刺痛﹐衣衾苦動﹐此毒壅於肺﹐急宜重以攻毒﹐松肌透發﹐失治至行漿時﹐膿根不起﹐必致躁癢以斃。放點筋抽脈惕﹐叫喊而已﹐此伏毒於肝﹐宜疏肝﹐毒重必宜攻﹐有切牙者﹐亦如之。放點譫語狂煩﹐如見鬼祟﹐此毒火迷心﹐宜涼血淸火﹐兼之身熱如烙﹐或諸般痛楚者﹐尢宜攻毒。放點骨節煩痛﹐更有腰如被杖﹐此毒在於腎﹐大都不起﹐攻毒刻不容緩。放點拳毛倒豎﹐目胞下有血絲如綫絆於其處﹐或腹痛不已﹐身熱如火﹐肢冷如冰﹐此毒伏於脾﹐急宜攻毒淸肌透發。放點小水有如腌魚汁﹐如鮮血﹐如紅花膏﹐此毒火下注小腸﹐急宜攻毒涼血﹐鼻衄成流者亦然。放點大便欲解或解時疾首蹙額﹐所解如漆如膠﹐有若瘀血﹐有若羊糞者﹐此毒注於大腸﹐急宜攻毒﹐因勢而利導之。放點大便暴注如傾﹐有純解淸水而躁亂者﹐此火擾大腸﹐宜分利涼大腸﹐五臟伏火伏毒﹐惟下利者稍輕﹐以腸爲傳送之地也。𨿽壅滯艱塞﹐終得因勢利導。放點顆粒稀疏﹐囊窠飽滿而色有礬紅﹐有紫艷﹐有晦色﹐此毒火在於血分也。宜解血分之毒﹐淸血中之火。放點有歸附甚濃﹐而囊窠不松﹐或平或陷﹐此血至而气不至也。宜寬气道﹐松肌疏透﹐兼他證凶暴者﹐必下之。放點有孔殼圓滿﹐而盤助幹滯﹐此气至而血不至也。宜淸營活血﹐兼他證猖狂者﹐必攻之。放點有外感未愈﹐或風﹐或寒﹐或風熱﹐或輕或重﹐有累日不起﹐有起而不快﹐此爲表實﹐審其邪而疏解之﹐令毒有出路。放點有飲食未消﹐中宮阻塞﹐口中噯腐酸臭﹐腹內飽悶﹐痘出不快者﹐是爲裏實﹐急宜消化﹐令得宣暢。放點各證治之大略﹐由此而推之﹐其餘可槪矣。

卷三十二痘疹部﹝中﹞起脹三朝生死訣

聶九吾曰﹕報痘三日後﹐痘已出齊﹐身體溫和﹐精神淸爽﹐顆粒尖圓潤澤﹐根腳紅活﹐胸背稀疏﹐飲食如常﹐二便不澀﹐此順候也。不必服藥﹐但節飲食﹐避風寒﹐防穢气。

痘出齊後三日內﹐其時十分緊要﹐其形色證候﹐最宜精察。蓋好痘全要膿漿灌滿﹐其次亦要六七分膿漿﹐方可保無虞。痘一出齊﹐形色顯然﹐其膿之成與不成﹐足與不足﹐皆可逆睹矣。除以上順候﹐自然膿足﹐不必服藥。其有不順者﹐後必無膿﹐或膿少而淸﹐急於此三日內﹐察其形色﹐分別寒熱虛實﹐用藥調治﹐以爲灌膿計﹐猶可及也。失此不治﹐多有緩不及事﹐而竟不成膿者﹐痘之生死判於膿之有無﹐有膿則毒從外散﹐故生﹔無膿則毒畱內攻﹐故死。是以膿灌滿而痂濃者上也﹔膿未滿而痂薄者次也﹔其下者﹐徧身俱水﹐然水七八分而間有二三分膿者﹐猶可生也﹔其最下者﹐密不成顆﹐串爲一片﹐而其皮下有膿漿﹐又或密而潰膿水濕漬﹐猶可望生也﹔惟漧枯無膿漿﹐或薄漿不滿二三分者﹐必癢塌而死﹐無生意矣。是以出齊而調治灌膿﹐如拯溺救焚不可緩也。气血流暢﹐則毒化爲膿﹐膿之不成﹐其病有二﹕毒瓦斯熾盛則血燥而凝﹐故不能運化而成膿﹐元气虛弱則血寒而縮﹐亦不能運化而成膿﹐故痘色紅紫漧枯﹐或帶焦黑者﹐毒熾而血凝者也﹐必不成膿﹐急宜淸毒活血湯。﹝治紫陷﹐一二劑其痘立轉。灌膿時﹐六七日不大便﹐亦此方﹐起脹時並用當歸﹑紫艸茸﹑前胡﹑牛蒡子﹑木通﹑生地﹑生白芍﹑連翹﹑桔梗﹑黃連﹑黃芩﹑甘艸﹑楂肉﹑人參﹑生黃煎服。煩渴者去參﹑加麥冬﹑天花粉。﹞痘色淡白﹐不尖圓﹐根無紅暈者﹐气虛而血縮者也﹐必不成膿﹐急宜用參歸鹿茸湯。﹝治白陷灰陷﹐痘不光澑﹐虛漿淸﹐行膿二三日尙不充滿﹐皆可服以托痘。鹿茸密炙﹐嫩綿黃﹑歸身﹑炙甘艸﹑人參﹑元眼肉三个同煎﹐入好酒一杯溫服﹔兒有能飲酒者﹐濃煎藥汁﹐與酒相半和服﹐亦好。虛弱未甚者﹐服此一二劑﹐其痘卽轉紅活行漿。困倦手足冷﹐飲食少者﹐加木香﹑丁香﹑官桂﹔寒戰切牙者﹐再加官桂﹑附子﹔泄瀉者﹐去當歸加面炒白術﹑酒炒白芍﹑白茯苓﹑木香﹑丁香﹑官桂﹐另用參術散止瀉﹐托膿之劑莫妙與此方﹐以鹿茸補血力峻﹐與艸木諸補藥不同﹐然恐鹿茸未必得﹐故又錄千金內托散﹐倍用人參﹑歸身﹑蜜炙黃﹑白芍﹑川穹﹑官桂﹑炙艸﹑山楂肉﹑南木香﹑防風﹑白芷﹑濃朴﹑龍眼肉三个同煎﹐入好酒和服﹐隨證加減法同上。有用人乳和藥服者﹐𨿽與灌膿有理﹐但人乳性涼﹐脾胃弱而大便滑者忌之﹐泄瀉者尢忌之。﹞出齊後當治不治﹐則漿不行而五陷之證作矣。五陷者﹕白陷﹑灰陷﹑紫陷﹑黑陷﹑血陷也。

痘稠密紅紫而頂陷者﹐紫陷也。甚則轉而爲黑陷也。此毒熱熾盛﹐蔽其气凝其血而陷也﹐仍用淸毒活血湯治之﹐其隨證加減法亦如之。然當其紫陷時﹐不過一二劑而痘立起﹐其效如神﹔及至黑陷則受毒已深﹐𨿽用此方救治而不活者﹐十嘗八九矣。

痘𨿽稠密﹐其色淡白﹐根無紅暈而頂陷者﹐白陷也。甚則轉而爲灰陷也。此气血虛寒不能運化毒瓦斯以成漿﹐故陷也。宜參歸鹿茸湯﹐或千金內托散治之﹐其隨證加減法亦如之。

又有一種痘瘡﹐頭粒通紅成血而不成漿者﹐此气虛不能統血﹐而血溢妄居气位也﹐宜用參湯大補其气。﹝人參﹑炙黃﹑炙甘艸﹑官桂煎溫服﹐服此卽轉白而成漿。﹞血失治﹐則气愈虛而爲血陷。然治之亦不外此方﹐血陷與紫陷相類﹐但血陷𨿽紅﹐然淡而不紫也。紫陷屬熱﹐气粗身熱﹔血陷屬虛﹐气少身涼﹐不可不辧。﹝身熱身涼﹐虛實顯然。﹞何西邱論五陷﹐說理朦朧不明﹐管論之尢舛錯可惡。痘出齊二三日後﹐毒熱化爲膿漿﹐漸漸充滿﹐起頂光滑時潤﹐身體溫和﹐飲食能進﹐小便淸利﹐大便二三日一次﹐此順侯也。不必服藥﹐但節飲食﹐護風寒﹐避穢气而已。

犯五陷者﹐治之見前﹐其或𨿽不陷頂﹐而痘不光潤﹐或虛而漿不過三四分﹐或𨿽有漿而淸薄﹐或行膿至二三日尙不充滿﹐皆難以收靨﹐宜用參歸鹿茸湯催足其漿。﹝無根窠不能灌漿﹐漿不足不能結靨﹐此時看漿爲主。﹞邵氏曰﹕痘出三日﹐應當逐漸起脹﹐根窠紅綻﹐頂紅光潤澤者生。起脹徧身頭皮俱陷下﹐其中有眼如鍼孔紫黑者死。起脹時如腰腹或痛或止﹐根窠如蚊蚤所咬﹐全無起色者死。起脹頂陷者﹐可用助血气藥救之。起脹如渴不止者﹐用退火回生丹救之。起脹痘復陷黑﹐悶躁不寧﹐神昏气促而死。起脹小便下血﹐頂尖紫色而漧燥﹐全然不起發者死。起脹大小便俱下血﹐瀉久气泄痘枯者死。起脹腹肚膨脹﹐飲食不下者死。﹝如略進飲食﹐速以消膨脹藥治之。﹞如痘初出一小點﹐漸大如綠豆飽滿者﹐是起脹之後灌膿﹐起脹是將灌未灌之時也。如起脹灌漿之時﹐乃痘發大﹐其气道窄狹﹐以致喉痛﹐不治自愈。起脹時色如白飲者死。﹝若遇此證﹐斷不可作虛寒治之﹐乃毒盛气滯之故耳。﹞起脹時先有六七粒細而成塊﹐於中有一粒扁闊歪斜者死。起脹時痘上有一孔﹐不黑不白﹐名曰蛀痘。此乃腠理不密而有是痘﹐泄喪元气﹐失治則凶。﹝用保元湯加丁香﹑肉桂﹐其孔自密﹐而痘自起矣。﹞喜泰順曰﹕五六日來血包以成痘﹐當肥大而粗﹐頂宜放光而白﹐故根紅而頂白者﹐已俱行漿之勢。若還赤色過頭﹐𨿽見嬌紅可愛﹐延綿六日﹐依然空殼﹐虛花皮薄而光亮如燈﹐內含是水﹐頂尖而根腳不紅﹐行漿弗實。是以熱毒未解﹐則爲紫爲黑﹔痘壅不起則爲陷爲塌﹔色滯而不榮﹐則爲幹爲枯﹐爲靑爲灰﹔形怯而不振﹐則爲不快﹐爲停漿。或有肉先腫脹而痘反不起者﹐漿則滯而不行﹐面已虛浮而痘反退伏者﹐毒則遏而不進。是以辧明用劑﹐分虛實寒熱之證﹐表裏輕重之形﹐補瀉溫涼使气血交會﹐气充於上則頂尖圓﹐血附於下則根紅固﹐頂尖根固﹐庶可全功。至於气血交會之期﹐頭尖皮薄光亮如燈﹐根無紅暈﹐至後來必成皮薄漿淸之患﹔八九日必然發癢﹐切牙抓破無膿﹐臨期十二﹐命厄歸泉。若見頂陷不起﹐頭有火刺之形﹐其根必紫而散塌﹐此气血爲毒火凝滯﹐故不光潤。內證參詳﹐必渴欲飲水﹐譫語妄言﹐切牙寒戰﹐諸等實熱﹐顯著於外。治法當淸涼解毒﹐斟酌下之﹐大用涼心破血之劑﹐連連進之﹐气血分明﹐方有活路。又有灰白形怯不振之證﹐書曰灰白是虛﹐務必兼詳外證﹐如面靑白﹐肌體瘦弱﹐便溏嘔乳﹐只須補益爲先﹐大用參﹑﹑木香﹑丁﹑桂之劑﹐庶可挽回於十一。以上諸證﹐俱要分明虛實寒熱﹐方可投藥﹐不然則魚目可以混珠﹐美石可以同玉矣。

卷三十二痘疹部﹝中﹞灌漿三朝生死訣

聶九吾曰﹕痘出五六日內至八九日﹐若膿漿不行﹐亦當參歸鹿茸湯托之。﹝黃生用﹐不必加減。﹞若膿漿不起﹐則無生意矣。若有四五分膿﹐猶可望生。

膿漿不滿﹐雞冠酒亦可用。用三五年以上大雄鷄﹐先將好酒一杯頓溫﹐次刺雞冠血滴入和勻﹐仍頓溫服之﹐服後或燥痛一時無妨﹐其雞不可殺。

又有一種出痘稠密﹐毒火旣盛﹐然元气虛﹐血气弱﹐津液枯竭不能制火﹐以致虛火炎蒸﹐或煩或渴﹐或咽喉痛﹐或鼻時出血﹐難在溫補﹐痘必不能成漿結痂。大凡年長之男女﹐嗜欲久開﹐血气旣耗者多有此證﹐最爲難治。時醫見其多熱候﹐率用淸涼如犀角地黃湯之類﹐不知原因血气不能勝毒瓦斯而致有此證。今又純用寒涼﹐則血气愈虧損矣﹐而毒瓦斯愈肆行﹐豈復有可生之理。是以此等痘證﹐時醫治之﹐十無一生﹐殊可哀憐﹐今特制參麥淸補湯以調之。﹝人參﹑麥門冬﹑白花粉﹑生黃﹑前胡﹑牛蒡﹑炙艸﹑生甘艸﹑炒白芍﹑當歸﹑紅花﹑大川芎﹑生地﹑桔梗﹑山楂肉﹑元眼肉三个同煎溫服。遇此證者﹐此藥須當頻頻服﹞起發灌膿時有吐泄者﹐證各不同。

吐有兩端﹐吐而酸苦有聲﹐吐訖反快者﹐毒光上騰也。梔連二陳湯止之。﹝此痘色必紫紅﹐去白陳皮﹑炙甘艸﹑白茯苓﹑制半夏﹑薑汁炒黃連﹑薑汁炒梔子﹐煎緩緩服﹐吐止卽勿服﹐苓半恐燥陽明也。﹞吐而有物無聲﹐不酸不苦﹐吐訖困倦不思飲食者﹐胃气虛也﹐參砂和胃散主之。﹝痘色必淡。﹞泄有兩端﹐泄而糞黃臭穢﹐小便赤澀者﹐毒瓦斯奔越也。痘色必紅紫﹐加味四苓散主之。﹝治熱泄﹐豬苓﹑木通﹑澤瀉﹑赤苓﹑車前子﹑黃連﹑黃芩﹑牛蒡﹑燈心一團﹐食前服。﹞泄而糞靑白滑利者﹐虛寒也﹐痘色必淡白﹐參術散主之。﹝止瀉良方﹐專治虛寒﹐白術﹑人參﹑白茯苓﹑砂仁﹑炙甘艸﹑薏仁﹑蓮肉﹑神曲﹑楂肉﹑肉豆蔻﹑柯子﹑陳皮﹑南木香爲細末﹐每用二錢﹐淸米湯調﹐食前溫服。兒有不肯服者﹐入稀粥內和服亦可。﹞如虛滑不止﹐兼用七味豆蔻丸。﹝肉豆蔻﹑柯子﹑砂仁﹑南木香﹑白龍骨﹑赤石脂﹑枯白礬﹐麵糊爲丸﹐如綠豆大﹐每用淸水飲下三十丸﹐或研碎入粥服。此等丸散治痘之家必須預制﹐以防虛滑泄瀉﹐若痘起脹或收結時﹐驟然泄瀉不止﹐危在旦夕矣。然止瀉用湯藥多不效﹐有服至異功散而不止者﹐惟此丸散可以立止。惟毒熱作瀉加味四苓散可止。﹞起脹灌膿時﹐或有六七日不大便而塞悶作痛者﹐毒盛而祕也。用淸毒活血湯去參﹐加懷牛膝二錢﹐紫艸﹑當歸各加至二錢﹐煎藥熟去渣﹐入生蜜半酒杯服之。如又不通﹐用前藥加酒炒大黃三錢微利之﹔若仍不通﹐用豬膽汁滴入穀道中卽通。終不可用硝黃大下﹐恐下後變他證則危矣。

身涼而汗不止者﹐歸湯主之。﹝當歸身﹑炙黃﹑酸棗仁﹐水煎服。﹞有痰用白附子﹐熟水磨服﹐切不可用二陳湯﹐恐燥陽明﹐孤陽無陰﹐不能施化也。至收靨時用之無妨。

邵氏曰﹕灌膿先嫩黃色﹐一日半後老黃色﹐一日半二便如常﹐飲食照舊者﹐吉。

灌膿時乳母可服參藥補之﹐自有好乳哺兒﹐以助後天之元气無虧也。灌漿時切不可讓兒亂塌亂抓﹐若任其抓破﹐泄其正气無救。灌漿時枯焦忽轉紅黃者﹐必是陰騭而來也。

灌漿時先黃色甚好﹐後頭焦白面﹐澆薄漸成平頭者﹐死。灌漿時根粒如淸水泡而軟者﹐七日死。灌漿時先漿膿礙手漸破者﹐死。灌漿時先泡如紅黃色者可愛﹐忽然爛破气敗者﹐死。灌漿時臭膿臭气燻人﹐又癢又疼者﹐當用淸解湯救之。灌漿時又熱又寒﹐閉塞二便不通﹐目自開者﹐六日後死。灌漿時手足二心並前後心各有一粒﹐黑陷無膿﹐又兼腰亦是一粒黑子者﹐死。灌漿時痛不止者﹐气滯也。﹝保元湯加木香山楂以行滯气。﹞灌漿時癢塌不止者﹐血盛也。血味本鹹﹐淹淅皮肉﹐所以作癢。﹝保元湯倍加黃﹑芍藥以制血气盛。﹞漿足時作癢不妨。灌膿時成片作爛﹐膿水不幹﹐內宜大補气血﹐外用敗艸散敷之。

如頂平腳闊﹐漿水不滿足﹐用十全大補湯加木香﹑漧薑治之。灌膿時色白如水晶﹐內無膿者﹐宜內托散加丁香﹑漧薑﹐木香散加糯米﹑人乳酒服。﹝歌曰﹕痘色虛明似水晶﹐莫將此痘看爲輕﹐十一二日防癢塌﹐十四五日命須傾。﹞喜泰順曰﹕六七日之期﹐須候漿行半足﹐虛瘡方見分明。毒重而壅遏者﹐漧枯退縮﹐紫艷黑陷﹔气盛而起發者﹐飽滿榮光﹔血虛而不附者﹐根窠不緊不華﹔气虛而不會者﹐頂陷不尖而軟。頭面行漿而四肢未起﹐見之切莫慌張﹔腿發泡而臉額焦枯﹐見之且休歡喜。旣已懼其發嗆﹐且又慮其喘急﹔發嗆愁其失聲﹐喘急恐其腹脹。飲食不多﹐或至髒虛而內陷﹔水漿頻進﹐恐來泄瀉而發顚。調理失宜﹐倒戈反掌﹐熱甚煩渴﹐到此休以實論。再加溏泄﹐此時斷作虛看﹐大用參﹑苓﹑姜﹑蠶﹑木香等劑。熱甚煩渴亦有熱瀉﹐何可槪爲虛論﹖但熱毒郁遏﹐身必壯熱﹐點必紅紫結實礙手﹐唇必焦裂﹐糞必惡气沖人﹐宜用大黃﹑石膏﹑川連等藥以淸其毒。若是無分皮肉﹐一般紅腫頭大如瓜﹐音啞作嗆﹐寒戰切牙﹐譫語妄言﹐手尋衣領﹐食不下咽﹐此死候也。

卷三十二痘疹部﹝中﹞結靨三朝生死訣

聶九吾曰﹕痘出八九日﹐膿漿充滿﹐顏色蒼蠟者上也。若無他證﹐勿藥可也。然痘出稠密而膿不甚滿者﹐至此時飲食多減﹐痰涎多盛﹐宜用養胃開痰湯。﹝人參﹑白術﹑白茯苓﹑炙甘艸﹑蓮肉﹑陳皮﹑半夏﹑山藥﹑桔梗﹑楂肉煎溫服。灌膿時忌用術﹑苓﹑半夏﹐恐其漧燥津液﹐膿漿不行也。至此時漿靨時可用矣。渴者去半夏加麥冬﹑北五味﹐吐逆加藿香﹑砂仁。﹞結靨其色蠟黃﹐一二日從頭至兩腿皆靨﹐由胸腹至腳背和額上一齊皆靨﹐落而愈者吉。結靨時寒戰或手足顫掉气敗者﹐死。﹝急用補助气血﹐養脾胃藥救之。﹞結靨時徧身皆臭爛﹐如臭餅臭不能近﹐目中無神者﹐死。結靨時徧身發癢﹐抓破無膿﹐皮卷如豆殼者﹐死。痘疤應落不落者﹐乃火盛也。宜柴苓湯加辰砂六一散﹐用蜜水調服﹐外用滑石末敷之。痘靨不脫不渴﹐寒戰切牙者﹐屬虛寒也﹐宜木香散。作癢者﹐白芷﹑當歸﹑蟬蛻治之。痘瘡灌漿已滿﹐熱毒已解﹐至收靨時﹐有數日不焦者﹐只看痘色如初﹐無妨。﹝用八珍湯加牛蒡子﹑木通補脾利水自安。﹞痘後疤痕雪白﹐並無血色者﹐亦急用補助气血﹐養脾胃﹐庶幾可治。此時有咳逆者﹐﹝欲呼呃逆。﹞胃气上越也。取眞黃土鼻邊聞之﹐立止。

此時漿滿或爲寒所薄﹐一時痘俱紫黑﹐如紫葡萄色﹐必驚恐﹐急以上好肉桂磨湯或煎服﹐立見如舊。有寒戰切牙者﹐此眞气外發而內虛寒也。宜建中湯大補之。﹝人參﹑蜜炙黃﹑白術﹑歸身﹑川芎﹑附子﹑炮姜﹑肉桂﹑炙艸﹑丁香﹑生薑一並同煎溫服﹐一服立止﹐甚者不過二服。

收靨後寒戰切牙者﹐同此方調治。或謂寒戰切牙之證﹐有熱有寒﹐如痘色紅紫齊湧﹐掀發身熱﹐煩躁作渴﹐大便祕﹐小便赤澀﹐脈來洪數者﹐熱也。蓋胃熱則切牙﹐肺熱則寒戰也。如痘色淡白﹐皮薄頂陷﹐身涼惡寒﹐大小便利﹐脈來沈遲者﹐寒也。蓋胃寒則切牙﹐肺寒則寒戰也。此說當矣。然此證屬寒者十九﹐屬熱者十一﹐見於七八日之前﹐尢間有熱屬者﹐見於七八日之後﹐其熱屬者寡矣﹐是以不爲熱者立方。﹞九日十日間﹐膿漿足而色蒼蠟者﹐必且發熱燻蒸﹐此回水之候也。蓋眞陽運化其水﹐自然消爍而收靨矣﹐此虛寒證也。必身涼而手足冷﹐須大補气血而助之收結﹐宜用溫表調中湯。﹝人參﹑白術﹑白茯苓﹑官桂﹑蜜炙黃﹑川芎﹑歸身﹑炙甘艸﹑炮姜﹑防風﹑白芷﹑丁香﹑附子﹑生薑一片﹐同煎溫服。﹞其有發熱蒸蒸而當靨不靨者﹐毒瓦斯未解也。退其熱則痘自收﹐宜用淸表散毒湯。﹝地骨皮﹑麥冬﹑花粉﹑牛蒡﹑連翹﹑當歸﹑豬苓﹑澤瀉﹑黃芩﹑木通﹑生甘艸﹐水煎溫服。或用砂糖半酒杯﹑百沸湯調作一碗溫服﹐謂之甘露回天飲﹐能令熱退痘亦收好﹐但毒盛者未必效。﹞調治吐瀉﹐分別寒熱用藥﹐俱同前。痘靨時有外潰而膿水淋漓者﹐謂之水靨﹐宜用新瓦爲末﹐篩令極細﹐用絹袋包撲患處﹐若干痂堆不落﹐內又窨膿﹐卽以瓦粉用鴨蛋調敷﹐立收而落。﹝此漿滿熱極而潰也。﹞當靨時或忽然腹痛者﹐其痛著在中脘﹐此熱毒凝滯﹐瘀血作痛也。用消毒散血湯。﹝牛蒡﹑生白芍﹑桃仁﹑大黃﹑紅花﹑沒藥﹑乳香水煎﹐一服立止。又有中惡忽然腹痛者死。﹞結痂濃實無他證者﹐不必服藥。結痂後發熱或煩渴者﹐當辧其虛實寒熱調治﹐發熱壯盛﹐胸腹手足頭面俱熱﹐大便祕澀﹐小便赤澀者﹐餘毒盛也﹐卽當解毒﹐大連翹飲主之。若解毒遲﹐則痂落後必發癰毒。﹝連翹﹑牛蒡﹑柴胡﹑當歸﹑赤芍﹑防風﹑木通﹑車前子﹑荊芥﹑黃芩﹑滑石﹑山梔﹑甘艸﹑蟬蛻同煎。大便祕者加酒炒大黃。﹞若其發熱稍緩﹐頭熱面不甚熱﹐手心腳心熱﹐手背腳背不熱﹐精神困倦﹐大小便利者﹐虛熱也。宜補中益气湯。﹝人參﹑黃﹑白術﹑歸身﹑柴胡﹑升麻﹑川芎﹑炙甘艸﹑陳皮﹐渴者加麥冬﹑五味子同煎服。﹞痂落還元後﹐或痂落一半後﹐忽然徧身大熱者﹐餘毒欲發癰也。或手足四肢﹐頭項胸背有一二處熱甚者﹐卽癰之所在也。

此在漿膿不滿而結痂浮薄者﹐速收速落者多有之﹐急宜用大連翹飲以退其熱﹐大便祕者加酒炒大黃微利之。如熱不退﹐須連服幾劑﹐必須熱退身涼﹐癰毒方可內消。此時又有忽然頭頂大痛者﹐餘毒上攻也。或因多服熱藥所致﹐若不急治﹐其毒必注於兩目﹐而目病大作矣。宜用大連翹飲去木通﹑車前﹑滑石﹐加升麻﹑桔梗﹑川芎﹑薄荷服數劑﹐以解上攻之毒﹐庶可免目患。痂落後有精神困倦﹐飲食減少﹐胸腹頭頂手足心發熱而煩渴者﹐內虛也。仍用補中益气湯主之。或有𨿽不發熱而倦怠嗜臥﹐不思飲食﹐或手足冷﹐或津液少而渴﹐或瘢白不紅﹐﹝血虛危證。﹞皆內虛之候也。亦宜補中益气湯調治﹐不然恐生他證。須知出痘多者﹐收結之時﹐還元之後﹐五臟眞气發泄已多﹐一身血气耗散已盡﹐𨿽或毒瓦斯未淨而其正气極虛﹐是以用涼藥解毒﹐必須用酒炒制。其體气弱者﹐或時加人參﹑﹑歸﹑芎之類以救血气﹐切不可因其有熱證而遽投以生三黃﹑生梔子﹑生大黃﹑生石膏之類﹐此時正气微弱﹐驟用寒涼峻攻﹐多有一投而輒斃者﹐戒之戒之。治痘之家﹐旣謹其始﹐又必謹其終。蓋痘之危險不測者有二﹕一曰毒甚﹐一曰體虛。當其未出之時﹐或三五日而速斃者﹐皆因毒盛也﹐及其結痂還元之時﹐或誤投一藥﹐誤進一飲一食而輒斃者﹐皆因體虛也。然毒盛欲出不出者﹐能順其勢以導之出﹐而不妄施解毒﹐以阻遏拂逆之﹐則未必致斃﹐故前論再三戒諭﹐深爲謹始者慮也。體虛者能察其虛而補養之﹐又防其虛而不峻攻之﹐則可保無虞﹐惟玩其收結還元﹐而忽易不加謹者﹐多致誤事﹐故又深爲謹終者警也。

喜泰順曰﹕痘至八九日來﹐已結幹紅痂﹐如或少有不順﹐至此方起膿窠﹐行漿旣已飽滿﹐收痂次第而行。若遇身重發熱﹐停漿不易收成﹐此則陽亢陰虛﹐引以淸涼收斂。漿足气促﹐或因痰壅而然﹔忽而發驚﹐或乃小便祕結。再見气虛而陷塌﹐倒靨而黑焦。一則溫補可興﹐一則攻發可活。泄瀉安寧﹐大虛少毒﹐肺寒則下膿粘﹐髒毒必然便血﹐挫喉聲啞﹐漿行飽滿﹐塌癢切牙﹐便實聲淸尢可活。靨來痂硬變證﹐終無痂脫如麩﹐須愁餘毒攻發﹐或致太過﹐潰爛難行收拾。身熱若見燎人﹐泡發燎漿可畏﹐空遺痘殼﹐不能成痂﹐則爲漿淸。熱重腹脹﹐喘呼而塌靨﹐皆因毒入內攻。出來不貫黃漿痂﹐猶如血赤﹐若能解毒於先﹐此證斷之終美。胃气絕則口唇腫硬﹐肝熱甚則目睛弔白。喘急發於瀉後﹐總是气虛而斷﹐便瀉致以煩渴﹐豈爲實熱而然。泄瀉而煩渴不止﹐理必升提﹐好飲而發渴愈甚﹐熱難援救。气虛寒戰﹐痘瘡無恙。卽溫病漿足難收﹐便實熱蒸﹐須解利進淸涼以助結枷﹐用補法而防過益。斟酌咸宜﹐庶無後悔。

又曰﹕痘成痂﹐𨿽云生意已成﹐餘毒變遷﹐尢未得爲可喜。是故眼合腹脹﹐猶蹈危機﹐虛浮不退﹐尙罹凶咎。痂或成而反致失聲﹐前恐爲黑靨﹔腫未消而眼已先開﹐眼開疑是內攻。陽气極而狂叫喘呼﹐腸胃傷而啼哭不寧。以致風寒入胃﹐則痢下膿粘﹐熱滲膀胱﹐則小便尿血。熱毒逗畱不化﹐結痂而壯熱憎寒﹐經絡各遺餘毒﹐日晡而潮熱往來。發在午前爲實證﹐煩渴腮紅﹐申過方作是陰虛﹐便調減食。他如撮唇弄舌﹐心經熱甚何疑﹔扶肚擡胸﹐肺胃毒衝有準。身熱燎人便祕﹐恐成暴急驚風﹔悠悠潮熱便溏﹐久變慢脾風搐。驗喪明於眼合羞明﹐辧口疳於唇焦齦黑。實熱下注﹐大腸必有祕結之禍﹐虛寒客畱髒內﹐乃成泄瀉之。喘渴須分虛實。驗證切勿差訛。欲觀痂落之餘﹐再審瘢根之色。桃紅光潤﹐榮衛俱安﹔紫黑漧枯﹐尙畱熱毒。粉白爲气血之虛﹐周過也應身逝﹔牙疳狀走風之凶﹐月餘亦見長驅。徧體赤斑﹐乃是失於解利﹔渾身靑紫﹐恐爲感冒風寒。餘毒未消﹐不時爲癰爲癤﹔見風太早﹐猶防復發瘡痍。此是先腎之祕訣﹐匪人切勿以胡傳。

卷三十二痘疹部﹝中﹞邵公治痘祕訣

一日發熱蘇發散﹐二日還宜根據本方﹐三日見苗方解毒﹐四日紫黑花斑湯。五日夾疹大中出﹐若有內熱紫葛湯。六日齊兼看顏色﹐托裏散法正相當。若還內中有陷痘﹐本方加減實爲良。七日正當痘上漿﹐虛者俱用大補湯。痘瘡起從八日來﹐根據法調治甚奇哉。心中活法皆要用﹐錯過一日枉思量。九日漿兒正當出﹐只恐气血不周全。四物湯中兼八物﹐仔細觀察定陰陽。十日期來專畱意﹐霍亂之中莫放空。逐日工夫十一來﹐四物湯方莫放開。猶恐切牙並气咳﹐本方數劑兩和諧。十二漿完未灌頂﹐作瀉虛寒生戰來。異功散方眞穩當﹐根據方調理定無差。痘瘡已滿十二安﹐心上工夫活法看。一看疤色定除熱﹐散毒方中皆要訣。逐日工夫逐日用﹐虛實加減始爲良。气虛理气爲之主﹐無血生血理之常。藥不執方因活用﹐祕傳心法活工夫。若還不遵諸祕訣﹐徒勞心力損嬰兒。

凡發熱三日內﹐有痘疹痘面痛甚﹐或作寒熱﹐或發驚搐切牙﹐目白睛紅﹐皮膚緊急﹐或無汗﹐此是痘毒在內﹐毒之盛也。痘出﹐不輕用十解散以遏其勢。凡初出無諸毒﹐只吐瀉不止﹐不能飲食﹐宜用和中湯。凡初發熱不能合眼﹐狂躁大渴﹐身體壯熱﹐或舌尖熱﹐此毒根在內也。或血從口出﹐或從二便出﹐此乃心經證也。宜用大解散發之﹐緩一日則難療矣。或二三日口上稠密﹐或疔毒郁斑點﹐在肌膚之中欲出不出者﹐以紫艸透肌湯﹐笑逢散治之。本日卽出﹐如不用此二方﹐則變陷焦枯而死。凡痘出七八日未徧﹐漿未滿﹐乃毒之不行也。用七眞湯加穿山甲三片助其成漿。如其不睡不痛﹐是毒不收﹐宜牙托散收之﹐如過日期則難治矣。如有黑陷者﹐宜拔疔丹挑破點之。凡痘初發熱﹐因胃气虛弱﹐因泄瀉發腫而毒陷者﹐以大劑散或四君子湯加肉豆蔻﹐再用實腸散﹐瀉止仍用保元湯加芎歸以助气血。凡痘三次灌漿﹐頂陷不起﹐須仔細看年壽上。可起發如不起發可憂﹔如手上痘不起發﹐是毒在內﹐急用升天散一服﹔如再不起發﹐看天庭上可起發﹐若起發再用半劑升天散可收全功。庸醫不識痘色﹐只看周身光亮﹐卽爲順證﹐殊不知全以年壽﹑天庭﹑耳後漿足爲主。凡痘九日內﹑如天庭﹑印堂﹑離宮﹑坎宮不起發﹐用升天散治之﹐此藥服過一時不起﹐再進一服﹔若不起發﹐乃斷不能救﹐決死之證。凡痘收後﹐唇口不起皮﹐急用淸血退心湯治之。如若不治﹐定變走馬牙疳難治之證。凡痘收後﹐殼薄灰燥﹐气血盡矣。急用大力解毒湯一劑﹐後用四君子湯治之。凡痘後殼薄剝落﹐挫喉譫語﹐急用獨活消痰飲治之。凡痘寒戰切牙﹐急用香蘇散去其邪气﹐倘若痘毒攻心﹐則難治矣。凡痘後不能飲食﹐只能喫湯﹐此乃心經之證也。倘毒攻喉﹐須服開關散﹐切勿太過﹐只略退心經之熱。凡痘後只能飲食﹐又兼瀉者﹐此系陰陽不和﹐內有餘毒﹐須服補陰湯以解其毒。凡痘後久痢不止者﹐此系陰陽有毒﹐脾胃不和﹐可用消積散﹐可以轉愁生笑﹔不然用止痢湯治之。凡痘後有癰者﹐此乃餘毒發於外也﹐急用敗毒散涼其血气﹐連服三五劑自消。凡痘出兩臉﹐或胸膛﹑天堂﹑印堂生串毒形如蠶種﹐不分顆粒﹐隱在皮膚﹐最難起發﹔或舌上有紫黑色﹐或痘疔﹐或一點﹐或二點如呂字﹐或三點如品字﹐四點如器字﹐五點如梅花﹐或頭面四肢發紫紅大泡﹐渾身痘如大紅﹐此等形狀﹐皆不能治者。如初月急宜用換痘方換之﹐如應手後用十解散治之。凡痘發熱作嘔﹐腰疼熱一日﹐兩臉點如鍼苗﹐次日才起﹐飲食如常﹐此爲吉證﹔若以腰痛爲凶﹐但見作嘔爲吉﹐一日兼標者多也﹐只要起頂黃潤爲吉。

卷三十二痘疹部﹝中﹞治表熱裏寒﹑裏熱表寒訣

痘紫幹紅﹐熱盛皮燥﹐二便淸溏﹐飲食短少﹐表熱裏寒﹐此理顯耀﹐能明此理﹐藥無不效。裏熱表寒﹐痘色灰白﹐糞結尿黃﹐切牙寒戰﹐辧明施治﹐功超太皇。表裏俱熱﹐狂言煩躁﹐痘子幹紅﹐漧燥又渴﹐二便不通﹐早下奇方。表裏俱寒﹐痘色灰白﹐陷頂不紅﹐二便淸溏﹐頭溫足冷﹐淸漿作癢﹐寒戰切牙﹐溫補回祥。﹝又曰﹕無汗表實﹐有汗表虛﹐諸痛爲實﹐諸癢爲虛﹐紅則爲熱﹐白則爲寒﹐熱應足溫﹐白赤寒熱。﹞

卷三十二痘疹部﹝中﹞五經治法

初熱三日在腎經﹐熱盛而不知用疏散﹐或徧身痛﹐或出黑斑﹐或出之後見此﹐乃臟腑臭爛必死﹐此腎經之變證也。見點三日在心經﹐若痘焦赤色﹐狂言煩躁﹐如不知用解毒藥﹐以致紅黑斑生﹐或口臭尿血﹐心經變證也。起壯三日在肺經﹐以前調治不淸﹐不知用疏毒藥﹐或痰喘咳嗽﹐挫喉聲啞﹐或大便瀉﹐此肺經變證也。收斂三日在肝經﹐已前失治﹐而不知疏毒涼血﹐散邪助气﹐以致少漿黑陷空收﹐或寒戰切牙﹐或目翳﹐此肝經變證也。收靨三日在脾經﹐如以前失治﹐或發癰疽﹐牙齒脫落﹐唇焦眼腫﹐此脾經變證也。﹝故重在先散腎毒﹐二涼心﹐三平肺气﹐三髒旣平﹐然後斂血歸肝﹐調理脾胃﹐自無變生之患。﹞初熱三朝﹐腎經主事﹐宜發散。﹝前胡﹑半夏﹑蘇葉﹑葛根﹑桔梗﹑茯苓﹑陳皮﹑枳殼﹐火盛加知母﹑黃柏。﹞出痘三朝﹐心經主事﹐宜淸解。﹝歸尾﹑紅花﹑桔梗。﹞灌漿三朝﹐肺經主事﹐宜溫補。﹝桔梗﹑白芷。﹞收靨三朝﹐肝經主事﹐宜斂血。﹝地黃﹑白芍﹑桔梗。﹞靨畢三朝﹐脾經主事﹑宜固脾。﹝茯苓﹑白術﹑薏仁﹑蓮肉﹑山藥。﹞痘初發熱三朝治法﹕痘疹之發﹐有類傷寒﹐憎寒壯熱﹐身體疼痛﹐鼻流淸涕者﹐宜參蘇飲﹔若壯熱不退﹐譫語昏迷者﹐宜人參羌活散﹔若泄瀉寒熱﹐小便黃赤﹐口渴﹐用四苓散加木通﹔若干嘔加薑汁﹑炒黃連﹔渴加麥門冬﹔若水瀉小便淸﹐可用理中湯加附子﹐或人參﹑官桂可用。

痘見點三朝治法﹔發熱一朝出者﹐凶也。發熱二日出者﹐次之。發熱三四日出者﹐皆輕。若熱盛急用人參羌活散加紫艸﹑牛蒡子之類﹐服數劑不妨。若紫紅色者﹐可與化痰湯加酒炒黃芩﹑黃連。若吐衄者﹐可與犀角地黃湯﹔熱極者加黃芩。若痘夾疹可用麻黃甘葛湯主之﹐其疹自退。若痘夾斑可與升麻葛根湯﹐多磨犀角水在內服之﹐仍加紫艸﹑蟬蛻煎服。若作渴照前分冷熱治之﹐熱用四苓散﹐冷用理中湯。

灌漿三朝治法﹕灌漿三朝務須飽滿﹐如根窠色紅是順﹐紅疔無膿爲逆﹐可用托裏散加黃﹑人參﹑肉桂發之。若內虛泄瀉﹐可與異功散治之。

痘瘡起脹三朝治法﹕痘瘡起脹﹐﹝俗名大胖。﹞三朝肥滿光澤﹐根窠紅活﹐飲食如常﹐不須服藥必順。若頂陷白色屬气虛﹐可與四君子湯加黃﹑官桂﹑川芎﹑山楂﹑人參﹑茯苓。若紫紅色者﹐乃熱毒未解﹐可用四聖湯加紫艸﹑酒炒黃芩﹑黃連﹑紅花之類。治熱者四苓散﹐寒者理中湯﹐送下豆蔻丸。

痘至十日當靨治法﹕痘瘡十日當回﹐癢塌寒戰切牙﹐泄瀉腹脹者﹐急用異功散治之。如飲食不進﹐水米不化﹐急與丁香﹑陳皮﹑白豆蔻﹑附子之類﹐後再解毒﹐若無膿﹐聲啞气急﹐卽死不治。

以上痘疹治法﹐諄切明白﹐時時參悟﹐要在隨證處方﹐對證用藥﹐加之眼力觀看﹐以決生死﹐無不驗也。

諸經傳於腎經﹐夾熱見標而毒極盛﹐必轉寒戰而死也。痘當收不收﹐宜均气收漿湯﹐再加人參四物湯治之。痘十餘朝不能大便者﹐用木通白術散治之﹐不然變寒戰而死。痘癢塌無膿﹐七眞湯加何首烏﹑麥冬治之。痘後頭痛﹐加川芎﹑白芷﹑升麻在霪羊均气二湯內服。痘後聲啞﹐用七眞湯﹐或升天散﹑霪羊均气湯內加訶子﹑桔梗﹐其功甚大。痘後灰白泄瀉﹐用升天散加人參﹑訶子﹑白豆蔻治之。痘後腹脹﹐用霪羊均气二湯﹐內加茯苓﹑香附﹑神曲治之。痘便靑糞﹐用均气湯加白術﹑附子﹑川芎治之。室女出痘行經﹐用四物湯﹐仍加炒赤芍治之。痘出完﹐泄瀉發腫﹐乃毒復入內﹐急用托裏千金散治之﹐如不早治﹐內攻必死。如天庭有地而成者﹐如綠豆潤澤﹐其痘必有風寒﹐略爲疏散皮膚﹐去其風寒助气﹐乃上吉之痘也。如天庭痘密而黃色﹐根窠紅者﹐𨿽有後變灰色﹐須扶表裏﹐免成陷伏之證。如天庭痘稀者﹐各部甚多﹐不必服藥而自愈也。此痘要气血補足﹐如大意因循﹐後必變爲癢塌泄瀉而亡。﹝宜用麝靈丹。小兒天靈蓋一具﹐米泔水洗淨﹐將眞麝香少許塗上﹐炙令黃色﹐研細姜湯調下。﹞聶九吾曰﹕大凡調治痘瘡﹐自發熱之初﹐見點之時﹐卽須思及如何起發﹐如何灌漿﹐如何收結﹐一動手用藥﹐便要顧首顧尾﹐愼其初以善其後﹐然後次第調治﹐可保萬全也。

痘有夾斑而出者﹐有紅赤點而無頭粒﹐多隨出而隨沒。又有夾丹而出者﹐紅赤成片如雲頭而突起﹐此皆毒火浮游散漫於皮膚之間也。遇此者不必驚慌﹐但用元參升麻湯一二劑﹐散其遊火﹐其丹自退。﹝元參﹑升麻﹑甘艸﹑防風﹑牛蒡子﹑荊芥煎溫服。﹞有夾麻疹而出者﹐用前方加桔梗﹑黃芩。令其麻疹先退﹐痘瘡自當起發也。

痘瘡初見一二日細小﹐四五日漸大頂平﹐至六七日腳漸闊﹐頂愈平陷﹐其色金白﹐形如豆殼者﹐名曰倒靨﹐此气血大虛而漿不行也。宜用參歸鹿茸湯加官桂﹑白術﹑川芎﹑南木香。大便溏泄者﹐兼用參術散﹔痘癢者﹐表虛也﹐此爲危證﹐宜參實表湯。﹝蜜炙黃﹑人參﹑官桂﹑炙艸﹑防風﹑白芷﹑當歸﹑濃朴﹑南木香﹑川芎﹑桔梗﹐煎溫服。一方外治痘癢﹐用荊芥穗爲末﹐紙裹紮緊﹐糊粘紙頭令不散﹐仍烘漧﹐燈上燃之﹐卻於桌上舂去灰﹐指定癢痘﹐用荊芥火點癢處一下﹐患者自以爲妙﹐每癢痘悉點之立止。﹞痘癢必定屬虛﹐管乃謂气盛﹐血熱而癢者﹐此無稽謬說也。又有謂因血上行气分﹐血味本鹹﹐腌螫皮肉作癢﹐似爲近理﹐然灰白之痘﹐不爲气虛﹐而血虛亦甚矣。豈能上行而腌皮肉癢塌最甚﹐則此說亦未必然也。有穢气觸犯而癢者﹐急燒蒼術﹑紅棗﹐或黃茶葉以辟之﹐甚者內服平和湯。

表虛之痘﹐膿漿不滿﹐多有癢者﹐其在幼兒﹐或兒𨿽長而神气困者﹐必不能禁其手搔﹐須令其著就舊軟絹衣袖長者﹐用絹條縛其袖口﹐令不得爪搔爲妙﹐如無絹衣﹐或作軟絹袋裹兒手亦可。﹝有一六歲女孩﹐其痘不正﹐膿漿淋漓而癢甚﹐曾用此法﹐得不搔破﹐其後頭面亦無疤痕﹐若不用此法而抓破已多﹐縱性命能保﹐惡疤決難免也。﹞痘痛爲實﹐此爲吉兆﹐用生白芍爲細末﹐酒調下一錢五分立止﹐甚者不過二服。

痘出齊後﹐有頭目腫脹﹐而痘不脹者﹐此血虛气弱﹐不能抱攝毒瓦斯以成膿﹐故其毒散漫﹐妄行肉分也﹐此爲危候。急宜大補气血以收攝其毒﹐則痘灌膿而腫脹自消矣。參歸大補湯。﹝人參﹑當歸身﹑炙黃﹑川芎﹑桔梗﹑楂肉﹑炙甘艸﹑防風﹑白芷﹑濃朴﹑紫艸茸﹑木香同煎溫服。﹞痘瘡原多潰爛﹐收結後或手足等處仍作熱臭﹐爛出膿水不止者﹐生肌散摻。﹝地骨皮﹑黃連﹑黃柏﹑五倍子﹑生甘艸等分﹐研細幹摻之﹐卽退熱結痂而愈。其有仍作熱作膿而不卽愈者﹐內毒未淨也。仍用大連翹飲解之。﹞又有餘毒流注各處﹐出淸水者﹐綿繭散摻。﹝也蛾繭不拘多少﹐用生明礬末塡在內﹐燒令汁盡成灰﹐爲末幹摻之。﹞痘有鼻中衄血者﹐毒瓦斯上衝於肺也﹐此其毒瓦斯外泄﹐亦非惡候﹐不必驚惶﹐只用發灰散。﹝用少壯無病患亂髮﹐不拘男女﹐肥皂洗淨油垢气﹐又用溫湯洗淨肥皂气﹐焙漧﹐量發多少用新瓦罐一个﹐將發塡入內令滿﹐淨瓦片蓋口﹐鹽和泥封之﹐又全封瓦罐曬漧﹐用炭火圍罐一半﹐一炷香久﹐取出候冷﹐其灰成塊﹐研令極細末﹐每用二錢﹐童便七分﹐酒三分﹐調服立止﹐輕者用灰吹鼻亦止﹐此方極妙﹐不惟可用於痘瘡﹐凡諸血證皆可用。﹞或淸肺湯治之。﹝花粉﹑麥冬﹑天冬﹑甘艸﹑桔梗﹑當歸﹑生白芍﹑片芩﹑丹皮﹑知母同煎一二服﹐或入發灰一錢﹐調服尢妙。﹞切不可峻用寒涼﹐如犀角﹑生地﹑山梔﹑生三黃之類﹐冰伏其血﹐必爲大害。世人不諸此理﹐一遇痘瘡有衄血咽喉口舌等證﹐卽認爲實熱﹐遽投以寒涼﹐冰凝血脈﹐以致痘瘡不得成膿﹐而變爲壞證者多矣﹐是治而未妨其本﹐昧之甚者也。

痘有水泡無膿者﹐血少不能化膿也。急宜參歸鹿茸湯峻補其血。若膿與水相半者﹐無大妨害﹔如十分中有二三分膿者﹐猶有生意﹔惟渾身水﹐全無膿漿則危矣。然胃气好而飲食如常者﹐亦可望生。但其毒瓦斯未散﹐須防發癰耳。其或兒小痘多﹐則气血有限﹐不能盡成膿漿﹐而水與膿相間﹐此常理也。若無他證不必施治。

痘有口舌生瘡者﹐或者熱毒﹐或者虛火﹐當以痘色辧之。切不可槪認爲實熱﹐而純用寒涼解毒﹐如痘色紅紫湧盛者﹐熱毒也﹐用淸上飲主之。﹝薄荷﹑防風﹑甘艸﹑葛根﹑牛蒡﹑連翹﹑桔梗﹑黃芩﹑黃連﹑花粉﹑麥冬同煎﹐溫服。﹞如痘色淡白者﹐虛火也﹐用參麥淸肺湯主之﹐外用赴筵散。﹝薄荷﹑黃柏各等分﹑入靑苔少許﹐和勻搓。﹞如口舌生瘡而腫礙者﹐痘靨自愈﹐不必治﹐治不效。

痘有咽喉腫痛者﹐首尾俱用利咽解毒湯﹐﹝山豆根﹑麥冬﹑元參﹑桔梗﹑牛蒡﹑防風﹑甘艸煎﹐食後良久分三二起緩服。﹞外用王鎖匙搽。

﹝硼砂﹑朴﹑硝﹑僵蠶﹑冰片﹐研細﹐竹管吹之。﹞痘有音啞者﹐當細辧痘色﹐以分順逆。若痘色紅者﹐行漿而音啞者﹐此气喉有痘也。是以外痘行漿時﹐內痘亦行漿也﹐窒礙气道而音不亮也﹐待外痘靨則內痘亦消﹐而音自亮矣。此不必別加調治也。若痘色虛陷﹐灰白而音啞者﹐乃血气虛弱﹐送毒不出﹐毒畱於肺﹐肺气受傷﹐以致失音﹐此則危矣。宜參麥淸肺湯主之。兼用千金內托散。

痘有咽喉嗆水者﹐順逆不同﹐須當分辧。若痘灌膿漿時嗆水者﹐喉中有痘也﹐外痘成漿則內痘亦成漿﹐壅於會厭門而嗆也。蓋是門乃飲食所進之處﹐旣有所壅﹐則飲水必溢入气喉而發嗆﹐若食物有渣﹐自能咽下﹐不犯气道﹐故不嗆也。待外痘靨則內自痊﹐不藥而愈矣。然此𨿽嗆水﹐其喉不甚痛也。若痘未行漿﹐而喉先嗆水﹐此則毒瓦斯壅塞﹐其喉必痛﹐宜用利咽解毒湯。

痘有小便赤澀者﹐宜導赤湯。﹝木通﹑赤茯苓﹑麥冬﹑車前子﹑生地﹑甘艸﹑人參﹑燈心同煎﹐饑時服之。如不應宜八正湯。赤茯苓﹑瞿麥﹑蓄﹑車前子﹑山梔﹑木通各八分﹐滑石末二錢﹐甘艸四分﹐燈心同煎服。熱甚大便亦祕加大黃一錢。﹞

卷三十二痘疹部﹝中﹞順險逆三法說

痘有順﹑險﹑逆三者﹐治痘之不可不知也。順者﹐吉之象也。逆者﹐凶之象也。

險者﹐悔吝之象也。吉則不必治﹐治之反凶﹐凶不勞治﹐治則無益﹐至於險者則宜治矣。夫痘之不齊﹐由气血之不均也。凡气血充盛﹐則毒易解而爲順矣。此不治而自痊者也。如气血損則毒難愈﹐而爲逆矣﹐此卽𨿽治而無益者也。惟气血少弱﹐其毒不能頓解﹐而生意不固乎中﹐故必加以補益扶持之功耳。所謂得助者昌﹐失助者亡。

且痘疏而毒少者﹐則邪不勝正﹐其气自和﹐其勢自順﹐不須服藥﹔若痘密而毒多者﹐則邪正相持﹐其气乃病﹐其勢乃險﹐此宜抑邪扶正﹐使邪气亟奪而不爲正气之賊。若痘稠密無縫而毒甚者﹐則正不勝邪﹐其气自乖﹐其勢自逆﹐卽𨿽善治者﹐束手待斃而已。故順者勿治﹐險者貴治﹐逆者不治﹐其理於此可見矣。

卷三十二痘疹部﹝中﹞榮衛論

夫榮行脈中﹐衛行脈外﹐內外衛護﹐互爲滋養﹐得天地生生之道而無咎矣。然榮衛根於元气﹐元气固則榮衛於脈之內外﹐陰陽相濟而無間斷﹐自能拘血附位而功成矣。

若气在內而外不及﹐則血載毒出爲外剝﹐气在外而內不續﹐則血載毒入爲內攻﹐陽道虛陰往從之﹐陰道虛陽往從之義也。是以榮衛者﹐气血之徳也。气血者﹐痘毒之廬也。痘毒者﹐气血之賊也。榮衛徳盛﹐則力戰其賊而廬舍全﹐榮衛徳衰﹐則賊肆其虐而廬舍剝﹐血不能載則塌﹐气不能拘則陷﹐故痘宜調補气血﹐血生則內固﹐气益則外旺﹐榮血得以隨气之情﹐培根於內﹐衛气得以順血之情﹐保障於外矣。夫人之一身﹐本乎榮衛。衛者﹐陽气所以開闔橐龠﹐運動樞機者也。榮者﹐陰血所以充溢臟腑﹐灌漑肢體者也。故气虛則神機息﹐血虛則化源絕﹐然二者又不可偏勝也。夫痘瘡之毒﹐本於五臟之液﹐各隨經絡部位﹐直犯榮衛而出﹐因卽气血從之﹐故觀其裏來堅濃﹐窠囊充長者﹐气之足也﹔根芽紅活﹐形色潤澤者﹐血之足也。气血旣足﹐則痘易發易靨﹐不須施治﹐以蹈實實之戒。如平陷嫩薄者﹐气之病也﹐漧枯紫黑者﹐血之病也﹐此宜責而治之﹐不可因循以貽後悔。然脾胃者﹐气血之父也。心腎者﹐气血之母也。肝肺者﹐气血之舍也。脾納水谷﹐其悍气注於腎而爲气﹐腎捨於肺而爲衛﹐以溫肉分﹐充皮毛﹐肥腠理﹐司開闔也。若衛气虛則瘡不起發﹐其毒乘气之虛而入於肺﹐肺受之而爲陷伏﹐而歸於腎矣。抑脾納水谷﹐其精气注於心而爲血﹐心捨於肝而爲榮﹐以走九竅﹐注六經﹐朝百脈也。若榮血虛則瘡不光澤﹐其毒乘血之虛而入於肝﹐肝受之則爲癢塌﹐而歸於心矣。故凡治此者﹐气病治气﹐血病治血﹐寒則溫之﹐熱則淸之﹐虛則補之﹐實則瀉之﹐仍以脾胃爲主﹐而不可犯之。凡寒涼解毒﹐傷胃瀉心之藥﹐不可輕用也。夫血之榮﹐如水之溶﹐周流灌漑﹐造化潛孚﹐無時止息。气之衛﹐如域之堅﹐範圍充固﹐浩然剛大﹐直養無害。痘之一證﹐始末俱賴於榮衛﹐淫毒之攻侮﹐非血气不足以表暴﹐形色之呈見﹐非血气不能以鼎峻﹐囊廓之布列﹐非血气不能以充貫﹐是以气血不可相離﹐陰陽不可相犯﹐而有偏勝也。血陰宜下﹐气陽宜上﹐理之然也。若痘以陰犯陽﹐則气失其平﹐而有焦紫疔之患﹔以陽淩陰﹐則血逐於邪﹐而致灰煤塌陷之危。偏勝於陽﹐陽爲熱﹐熱傷气﹐气虛則爲陷爲伏﹔偏勝於陰﹐陰爲寒﹐寒則气血凝滯﹐不能生長矣。故痘之出﹐最宜气血調和﹐是以發熱之時﹐色將放標﹐欲其熱緩气平﹐二便如常﹐兩類不甚赤﹐六脈不甚洪﹐見點累累﹐根肥頂尖﹐色甚紅活者﹐此气血調和之候也。自一日至二三日﹐口無穢气﹐色澤光亮﹐以手按之﹐堅累可數﹐日長一日﹐身無斑點﹐根腳不散者﹐是𨿽有咳嗽噴嚏﹐呵欠驚悸之候﹐亦气血沖和之證也。自四日至六日﹐勢如桃朵著露﹐綻然可愛﹐肌不甚腫﹐飲食如常者﹐此气血充潤之候也。自七日至九﹑十日﹐光潤如珠﹐漿充神旺﹐頂足盤紅﹐身𨿽熱而不煩﹐口𨿽渴而不瀉者﹐此气血安詳之侯也。自十日至十二日﹐根據部結痂﹐蠟色有神﹐二便調實者﹐此气血堅凝之候也。自十三至十六日﹐身朗目開﹐痂毒盡脫﹐熱亦漸退者﹐此气血還原之候也。如宜起脹之日﹐而平陷嫩薄﹐漧枯紫黑﹐吐瀉不時﹐驚搐煩悶﹐或或泡﹔如將充灌之日﹐而漿淸頂陷﹐根腳散漫﹐飲食少進﹐熱極神昏﹐灰白無膿﹐或焦枯肉腫﹔如將收靨之日﹐而不結痂﹐瀉利頻作﹐聲啞陽气促﹐咳嗽不食者﹐此皆气血爲病﹐榮衛不周﹐陰陽失序﹐致毒內攻而臟腑絕﹐故气血實關乎痘﹐豈可忽哉﹗若以諸瘡皆屬心火﹐而以寒涼瀉心爲事﹐致血凝毒滯﹐心爲君主﹐何能運一身之血以成功耶﹗

卷三十二痘疹部﹝中﹞馮氏誠求心法

六脈爲臟腑虛實之據﹐气血彊弱之徵﹐水火盛衰之驗﹐故治百病必憑脈用藥而無誤﹐痘瘡尢爲據脈施治而有功。蓋痘瘡之出﹐全賴正气以充托達表也。痘瘡之膿﹐全賴气以煦之﹐血以濡之者﹐不獨气血爲用﹐更有眞水眞火﹐以爲血之根而後煦濡有力﹐克成气血之徳也。痘瘡之收﹐旣賴土徳化毒之功﹐復寓歸藏之理﹐故气血尙爲標﹐而水火土乃其本也。且諸瘡腫毒﹐非气血不和所致﹐卽暴受客熱而成﹐並無傳經定限﹐故可遷延歲月﹐或調和气血而形腫內消﹐或解毒淸涼而膿血勿潰﹐至於痘瘡得於生身之始﹐根於腎﹐發於心﹐傳於肝肺脾﹐克期定限﹐十四日之中﹐自頭面以漸而下﹐見點起脹。貫漿收靨而後已﹐寧有內消者乎﹗寧有不成膿者乎﹗故必調理气血﹐送毒出表﹐充托成膿﹐則毒化於外﹐還元於中﹐𨿽有客邪外犯﹐無足慮也。是以治痘者﹐須於七日以前﹐如花之始蕾而發﹐其勢日盛﹐气髙於上之時﹐則助气血以令頭面貫漿﹐气交於中之時﹐則助气血以令胸背貫漿﹐气交於下之時﹐則助气血以令腿足貫漿﹐借毒火之營運﹐而充貫成漿自易矣。有此藥力﹐以代气血充貫之用﹐則膿成之後﹐气血無傷﹐精神如故也﹐若不調補气血﹐妄行解毒淸涼﹐延緩時日﹐一至七日之後﹐如花之气斂而欲謝矣。其气日衰而降﹐復欲升提气血以達頭面行漿﹐不亦晚乎﹗況气血日衰而充貫自難﹐毒火無從消化﹐重則內攻臟腑﹐輕則變生諸證﹐上古嬰兒﹐天稟有餘﹐故古方惟爲疏表淸理﹐以圖易出易解﹐蓋因气血充足﹐不必爲之瞻顧也。柰近世嬰孩﹐受質澆漓﹐𨿽名純陽之子﹐熟知陰旣不足﹐而稟陽亦虛﹐當此行天之證發露﹐而陰陽兩虧者甚多﹐難出難膿。若始也徒從疏表爲事﹐則表虛者不能約束﹐任其一湧而出﹐則气血充貫不周﹐定有難漿難靨之患。裏虛者中气愈餒﹐無力載毒成形﹐昧者重用毒藥迅攻﹐實同無米炊飯之象﹐非轉虛而成內潰﹐卽奔潰而如蠶種蛇皮。至於膿也﹐而惟圖淸解爲事﹐則陽虛者冰伏於中﹐陰虛者枯涸於表﹐水火不行﹐無形之化﹐气血難成有質之功。況稟薄之芽兒﹐不耐疾病﹐一經發熱﹐數日元气已傷於中﹐再加疏表故托﹐气血輾轉潛耗。痘之少者﹐𨿽虛而無傷乎性命﹐痘之密者﹐愈損而絕其生機。故張痛求至理﹐凡遇六脈洪大有力者﹐則從古法以解肌﹔若六脈沈微無力者﹐則微溫中以托裏﹐使中气不餒﹐而气血鼓舞﹐則逐毒而有力﹐起脹灌漿不謀而至也。若六脈弦數無力者﹐則惟於壯水之中﹐仍佐補火之藥﹐使噓濡有力﹐而自出也。蓋可見痘瘡爲標﹐气血爲本﹐書曰﹕認中標﹐只取本﹐治千人無一損﹐此之謂也。

卷三十二痘疹部﹝中﹞論時日气血循行略

人身血气﹐晝行陽﹐夜行陰﹐自平旦寅時從中焦注手太陰肺經﹐卯時注手陽明大腸經﹐辰時注足陽明胃經﹐巳時注足太陰脾經﹐午時注手少陰心經﹐未時注手太陽小腸經﹐申時注足太陽膀胱經﹐酉時注足少陰腎經﹐戌時注手厥陰心胞經﹐亥時注手少陽三焦經﹐子時注足少陽膽經﹐丑時注足厥陰肝經。血气循行﹐不可太過﹐不可不及﹐候气失時﹐炎眚立見。且人之手足﹐各有三陰三陽﹐手之三陰﹐從髒走至手﹐手之三陽﹐從手走至頭﹔足之三陽﹐從頭下走至足﹐足之三陰﹐從足上走入腹﹐共合十二經絡。更有曰﹕凡子﹑午﹑卯﹑酉日﹐陰交於陽﹐气不足﹐其痘多攻﹔寅﹑申﹑巳﹑亥日﹐陽會於陰﹐血不足﹐其痘多剝。

辰日陽气行下﹐血畱不進﹐其痘補血﹐戌日陰气行上﹐气畱不足﹐其痘補气﹔丑未日气血均行﹐其痘多吉﹔此以陰陽立說也。然人身气血虛實﹐一覽可知﹐且性稟陰陽各異﹐豈可拘一定之時候﹐以槪不一之性稟哉。

卷三十二痘疹部﹝中﹞七日五傳

一日﹑二日﹐胎毒自腎而發﹐至骨髓之分。二日﹑三日﹐傳心血脈之分。三日﹑四日﹐傳脾胃肌肉之分。四日﹑五日﹐傳至肝筋之分。五日﹑六日﹑傳肺皮毛之表。

七日﹑八日﹐膿濃漸幹而愈﹐否則爲倒靨﹐或成癰腫矣。

卷三十二痘疹部﹝中﹞五臟胎毒所發

肝爲水泡﹐其色靑小﹐是卽俗謂水痘也。肺爲膿泡﹐稠濁色白而大﹐是卽俗謂痘子也。心爲而主血﹐其色赤而小次於水泡﹐是卽俗謂子也。脾爲疹﹐其色淺黃而次於﹐是卽俗謂麻子也。

卷三十二痘疹部﹝中﹞五善七惡

痘有五善七惡﹐治者宜熟諳也。何謂五善﹖一飲食如常﹐二大小便調﹐三色澤紅活堅實﹐四脈靜身涼﹐手足和暖﹐五聲音響亮﹐動止安寧﹐五者不能華具﹐若得二三﹐自然淸吉。其七惡者何﹖躁煩悶亂﹐譫妄恍惚﹐一也﹔嘔噦泄瀉﹐不能飲食﹐二也﹔靑幹黑陷﹐癢塌破爛﹐三也﹔頭面預腫﹐鼻塞目閉﹐唇裂四也﹔寒戰切牙﹐聲啞色黯﹐五也﹔喉舌潰爛﹐食入則嘔﹐飲水則嗆﹐六也﹔腹脹喘促﹐四肢逆冷﹐七也﹔七惡之中﹐但見一證﹐卽勢不可爲﹐七惡之外﹐復有渾身血泡﹐心腹刺痛﹐伏陷不出﹐疔肉硬﹐便溺皆血﹐尋衣捏空﹐是又速亡之侯矣。

卷三十二痘疹部﹝中﹞論痘不可妄汗﹑妄下及宜微汗﹑微下證

夫汗下二舉﹐乃不得已於之所投也﹐如少誤焉﹐貽毒不淺。如痘證本稀﹐原無閉塞表熱不快之證﹐而妄用重藥以發之﹐則在後必成斑爛音啞﹐皮薄癢塌﹐或爲虛脫者有矣。如气血本和﹐原無便閉熱毒紫黑之證﹐而妄用重藥以下之﹐則在後必成陷伏不起﹐胃弱灰白﹐或變虛羸腹脹者有矣。此皆妄汗妄下之過也﹐可不愼歟﹗然痘亦有當微汗微下者﹐言微者﹐恐其過也。如方熱方熾﹐紅點未見之先﹐影色不出﹐煩躁腮紅﹐起不活動者﹐則用輕揚之劑微開腠理﹐使痘易出﹐況火郁則升之﹐以減其盛勢也。其劑如升麻葛根湯﹑參蘇飲之類。若旣見紅點﹐則忌葛根﹐恐疏表太過﹐遂致成虛﹐根窠易塌﹐表實者用亦無妨。更有當下之證而不下﹐則在後必成紫黑而壅毒熱結血枯者﹐又爲失下之患矣。是以痘未出時﹐脈數洪大﹐小便赤澀﹐大便閉結﹐气粗腹脹﹐唇燥煩渴者﹐此是熱毒壅盛而不得泄﹐宜微下之﹐使內無阻滯﹐榮衛升降﹐則痘自順矣。然痘瘡首尾無急證﹐愼勿輕爲汗下﹐恐元气一耗﹐則漿無自而成﹐後必爲患矣。

卷三十二痘疹部﹝中﹞論元气不可形質拘

世有一等孩童﹐生得體質魁肥﹐似血气有餘也﹐何患痘瘡﹐則囊房空虛﹐不至灌漿成膿﹐八九日而死者﹐何歟﹖蓋天元不可以形拘﹐气血寧堪以質定﹐彼形體𨿽瘦小﹐而元气充溢﹐則痘自然起灌成功。如形體魁大而元气薄劣﹐則痘必至枯澀難長﹐故治痘看人元气﹐不可擬以形體。況痘有經絡部位之不同﹐多寡大小之不一﹐气運時令之不齊﹐調攝愛養之得失﹐豈可以形體論哉﹗故痘之經絡旣正﹐顆粒稀朗﹐气運淑順﹐調攝合宜﹐梟毒原淺﹐則瘦小而元气實者﹐固不爲害﹐卽瘦小而原气弱者﹐亦有生矣。如痘之經絡錯犯﹐點數密﹐且時令乖逆﹐調理戾常﹐梟毒稟盛﹐則肥胖而气血衰者﹐固罹其厄﹐卽肥胖而气血盛者﹐亦有死者矣。況瘠黑者骨堅肉硬﹐且气固於中﹐骨勝肉也﹐出痘多吉﹐肥白者骨脆肉松﹐且气居於表﹐肉勝骨也﹐出痘多凶﹐蓋腎主骨﹐痘爲腎毒耳。

卷三十二痘疹部﹝中﹞論虛實

夫不知虛實者﹐不可以爲工。經曰﹕毋實實﹐毋虛虛。故虛實之分﹐不可不知也。

經曰﹕必先度其形之肥瘦﹐以調其气之虛實。此以形體別虛實也。又曰﹕谷盛气盛﹐穀虛气虛。此以飲食別虛實也。又曰﹕脈實血實﹐脈虛血虛。此以脈別虛實也。又曰﹕邪气盛則實﹐精气奪則虛。此以邪正別虛實也。大抵實者邪气實﹐虛者正气虛。

經曰﹕邪之所湊﹐其气必虛。畱而不去﹐其病則實是也。又云﹕五實死者﹐謂邪气之實也。五虛死者。謂正气之虛也。凡痘瘡之證﹐其人形體肥健﹐飲食能多﹐六脈洪實﹐素無疾病﹐大便如常﹐瘡色紅潤者﹐此表里正气俱實也﹐不須服藥﹔若形體羸瘦﹐素多疾病﹐飲食減少﹐六脈微弱﹐吐利頻頻﹐瘡色淡嫩者﹐此表里正气俱虛也﹐治宜溫補之法。如瘡勢太盛﹐腫痛脹﹐大熱不退﹐煩渴昏睡﹐大小便祕者﹐此表裏邪气俱實也﹐治宜涼瀉之法。如瘡本稠密﹐發紅活而吐利不食者﹐此表實裏虛也﹐宜於補湯中而加解毒之藥。如瘡色淡白﹐發不透滿﹐大小便祕﹐浩飲大嚼者﹐此裏實表虛也﹐宜於解利中而加升發之藥。如諸痛爲實﹐然瘡痛者邪气實也﹐當活血以開其郁﹐至若痛如刀割﹐悶亂大叫者勿治。諸癢爲虛﹐然瘡癢者正气虛也﹐當補气以燥其濕﹐至若爬搔不定﹐破爛皮脫者﹐勿治。灰白者﹐气虛也﹐參之功爲大﹔漧燥者血虛也﹐歸芎之功宜多﹔虛則補之﹐實則瀉之﹐中病則已﹐無過其制﹐此治之權衡也。若本實而反補之﹐是皆補之過也。如本虛而反瀉之﹐則正气益虛﹐或爲吐利﹐或爲厥逆﹐是皆瀉之過也。經曰﹕毋致邪﹐毋失正﹐絕人長命﹐此之謂歟﹗

卷三十二痘疹部﹝中﹞禁忌

夫稟气實者﹐夏不畏熱﹐冬不畏寒﹔稟气怯者﹐天寒陰雨﹐感寒濕而濡瀉﹐天气炎熱﹐則伏熱而中。陽盛人耐冬而不耐夏﹐陰盛人耐夏不耐冬﹐此又稟受之不同也。故自立夏則气變純陽﹐治藥者用熱遠熱﹐如自立冬則气合純陰﹐治藥者用寒遠寒。兼天气大寒﹐則蓋覆宜暖﹐勿使毒瓦斯爲寒所觸而不得出﹐如天气大熱﹐卻宜淸涼﹐不可重爲蓋覆﹐以至客熱與毒相並﹐乃至煩躁而瘡潰爛。至於時有迅雷烈風之變﹐則宜謹幃帳節蓋覆﹐多燒辟穢之物﹐以辟一時不正之气。臥處最要無風﹐又要通明忌暗﹐時常親人看守。夜中燈火莫離﹐以便供奉飲食﹐防禦搔破痘瘡。及宜切避穢气﹐否則未出者不出﹐已出者斑爛﹐甚或瘡黑陷伏臭爛﹐惡痛如刀剜﹐悶亂而死。並不可少使饑餒寒冷﹐卽在乳母﹐皆所當然。蓋痘賴穀气乳哺以助其內﹐避風寒以護其外﹐苟穀气一虧﹐風寒乘襲﹐爲害殊甚。但勿過爲飽暖及啖煎五辛﹐否則熱毒燻膈﹐眼目必傷。至於旣愈﹐則肌肉重新﹐洗澡固禁太早﹐風寒尢切謹防﹐勿視爲淺淡之言﹐實衛生之大要也。

卷三十二痘疹部﹝中﹞雜證勿治

痘之爲證﹐五臟百骸無不振動﹐血气無不虛弱﹐故有雜證相仍﹐最宜戒其峻治。

蓋雜證痊日無定﹐痘瘡靨日有期。若治雜證一寸﹐則痘疹落後一丈﹐雜證未痊而痘已先斃矣。故治痘不可違限﹐而急治其標﹐緩治其本。痘之毒不解﹐則一病不去﹐痘之毒一解﹐則百病自痊﹐正在乎本上用力﹐固何在乎一標哉﹗但有緊要雜證﹐則痘證亦爲其所害﹐醫者知其本末輕重﹐以爲治之緩急﹐斯得之矣。痘證重而雜證輕﹐則雜証之藥加於痘證藥內﹐是緩則治其本也﹔雜證重者先逐雜證﹐而後調其痘證﹐是急則治其標也。然用藥固其宜﹐當調理尢善爲良。若酷暑而不加以涼﹐嚴冬不施以暖﹐則潰爛者潰爛﹐冰伏者冰伏矣。故凡用劑及諸調理﹐並宜順四時﹐得天和令其和暖如春﹐使气血調暢﹐而毒自釋矣。至於久雨陰濕﹐天之气厄塞﹐人之气亦厄塞者﹐久晴旱天之气散逸﹐人之气亦散逸者﹐久雨亢陽﹐久旱亢陰﹐而气血自病﹐並須因時制宜也。

卷三十二痘疹部﹝中﹞忌食毒物

凡气血弱者﹐則自無所乘載其毒﹐而痘難形﹐此气血之本咎也。柰何不悟其理﹐彊以虫魚鮏羴﹐牛虱人牙等毒投之﹐發動中气。嗟乎﹗以毒攻毒﹐理難並勝﹐兼痘又因時气感觸﹐故固藉此而出矣。殊不知毒藥損人元气﹐元气旣閥﹐則毒瓦斯愈熾﹐气無逐毒之能﹐血失運毒之力﹐一任毒藥攻擊﹐逼出腠理之間﹐一倍化爲數倍﹐一瘡變作十瘡﹐不成顆粒﹐如疥如疹﹐少頃中气歸復﹐气血不外旺﹐藥气如少歇﹐則酷烈之毒其勢轉烈﹐反爲內攻矣。況初起而欲表﹐暴則雞冠血﹑雞頭﹑雞腦﹑羊頭﹑羊腦可用也﹔貫膿而欲補托﹐則嫩羊肉汁﹐油炒公鷄可食也。常食物中自有最宜之味﹐旣有切於病情﹐復有補於血气﹐何必仗諸惡劣之物哉。

卷三十二痘疹部﹝中﹞論避穢气

凡臟腑之情﹐遇香則榮衛通行﹐遇臭則榮衛凝塞。痘瘡全賴榮衛和暢而成功﹐凝則熱毒無由以舒泄矣。然污穢惡臭﹐固宜遠避﹐而蘭麝諸香﹐皆能走泄元气﹐豈其宜哉。所不禁者﹐如棗子燒煙之法﹐一可辟其不正之气﹐更可助其榮衛之情﹐且能開胃進食﹐如被房事﹑經水﹑生產之穢所犯者﹐俱以大棗燒煙解之﹔若防發癢者﹐則以樺皮和大棗燒煙解之﹔若被酒厭者﹐則以葛根﹑茵陳燒煙解之﹔被五辛厭者﹐則以生薑燒煙解之﹔被死屍之气及癘气所犯者﹐則以大黃﹑蒼術燒煙解之﹔爲狐臭﹑犬﹑羊厭者﹐則燒楓球解之﹔若遇風雨時者﹐則燒蒼術﹑楓球避之﹔若血少而漿難之痘﹐則忌燒蒼術﹐蓋恐愈燥而漿愈難耳﹔若遇諸惡气﹐則通以乳香燒煙燻之﹐以胡荽酒噴之。然俗有煮醋燻痘者﹐以醋能活血﹐殊不知酸能收斂﹐大非所宜也。總之﹐痘瘡一出﹐則臟腑空虛﹐飲食宜節﹐勿饑勿飽﹐衣服宜調﹐勿冷勿熱﹐一有不得﹐災禍立見﹐故諸禁忌﹐悉宜遵戒。

痘初起﹐宜食筍尖﹑羊頭﹑雞腦﹑雞冠血﹐飯內煮肉﹑桑虫﹑酒釀。至釀膿時﹐宜食鵝尾肉﹑雄鷄頭﹑煮爛蓮肉﹑棗子﹑年深腌肉﹑圓眼﹑油炒雞蛋﹑白粘米粥﹑肉圓﹑嫩羊肉汁﹐頂大桑虫。及至收靨﹐惟宜淸涼﹐忌食毒物。

痘始終忌食落蘇﹑蔥﹑蒜﹑韭﹑薤﹑栗子﹑螃蟹﹑鮮魚﹑蜜餞﹑椒辣﹑時果﹑圓蛤﹑鮮豬肉﹐一切心腎血髓﹐肝腸酒糟對像﹐荔枝﹑橘子﹑小米﹑麥麵﹐火酒﹑生冷﹐發熱發气﹐性寒等物。

痘時睡中切不可驚動﹐否則易成痘前驚﹑痘後驚﹐在灌漿時則易於停漿。

痘時如值嚴冬﹐房中多置炭火﹐有回天之能﹐盛暑多列水冰﹐得淸心之喜﹐務須四時和暖﹐如春令气血和暢爲妙。

一忌對梳頭。一忌六淫不正之气。一忌生人往來。一忌僧道尼﹑師巫入房。一忌對搔癢。一忌過冷過熱。一忌對掃地。一忌過饑過飽。一忌驚觸。一忌雞﹑犬﹑牛﹑羊。一忌對謊言。一忌飲冷餐冰。一忌飲食歌樂。一忌詈罵呼怒。一忌懷孕婦人。一忌對哭泣。一忌煎炒油鹽魚鮏气。一忌房中淫液气。一忌婦人經候气。一忌麝香臊穢气。一忌腋下狐臭气。一忌溝糞惡濁气。一忌燻抹瘡藥气。一忌牛羊蠟燭气。一忌硫黃蚊煙气。一忌五辛气。一忌諸瘡鮏臭气。一忌喫煙煤燼气。一忌遠行勞汗气。一忌吹滅燭气。一忌誤燒頭髮气。一忌柴﹑煙﹑魚﹑骨﹑諸毛气。一忌蔥﹑蒜﹑韭﹑薤气。

一忌死人屍厭气。一忌諸腥臊气。一忌醉酒葷鮏气。一點燈宜用眞菜油﹐切不可用棉油雜油。一宜遠避油車﹐蓋聞香卽變。

如悉照前戒﹐重視謹愼則重證可以變輕。如不避禁忌﹐輕視忽略﹐則輕證可以變重﹐愼之愼之。

卷三十二痘疹部﹝中﹞治痘觸變歌

痘觸變紫黑﹐倏時喘急至﹐急覓絲瓜皮﹐﹝須要未生筋時取來焙漧﹐臨用只取皮蒂爲末。﹞取末蜜調置﹐甘艸地黃湯﹐一服痘更起﹐若加煩時﹐犀角磨湯水﹐此是四五朝﹐治觸當如此﹔期若至七八﹐空殼觸必死﹐漿半犯觸證﹐按驗若糊指。痘觸變灰白﹐梟癢忍不得﹐附子綿黃﹐愈多功愈益﹔盤紅根暈斂﹐用此可效力﹐如無根縷繞﹐死證可言必。痘正洶洶才翕漿﹐適爲月水正臨場﹐不知潔淨相防護﹐致使花爛倏變常﹔月月紅花花一種﹐不分枝葉取煎湯﹐煎嫩杪湯投酒服。根枝煎沸浴花郎﹐不消時刻還歸正﹐任汝經紅觸滿牀。麝香一觸癢難當﹐點點花心帶黑焦﹐急把升麻蒼耳艸﹐濃煎慢浴轉明嬌﹔內應托裏扶元气﹐生地防風蟬蛻遭﹐歸芍參赤豆共﹐紅花及與桔甘交。死屍觸變目翻斜﹐痘必沈潛吐沫加﹐速把芫荽並棗艾﹐爲筒燒避正靈家﹔外取芫荽和姜醴﹐唇砂再入略須佳﹐共將煮就時時呷﹐自得康寧掃去邪。客忤相侵似若驚﹐啼號不歇面渾靑﹐絲瓜細結含花者﹐露摘蒸來焙粉成﹔見證蜜調隨與服﹐量兒大小進多輕﹐此時莫說絲瓜賤﹐一寸絲瓜一寸金。五六朝來漿正行﹐忽爲貓犬獸驚停﹐古人特設烏龍散﹐遠志菖蒲各等分﹔再加蟬蛻酒煮透﹐去卻菖蒲遠志門﹐蟬蛻獨畱研細末﹐砂糖調服酒含噙。

卷三十二痘疹部﹝中﹞樣痘辧

樣痘者﹐如一家兄弟姊妹數人﹐或兄患痘瘡﹐沿及於弟﹐而身出數顆﹐此非已之正證﹐卽所謂樣痘也。若痘有先標者﹐此乃自己經位傳出﹐又非可與沿得者同視﹐世作樣痘者謬矣。然凡兄樣於弟﹐叔樣於侄﹐姊樣於妹﹐男樣於女﹐則其起樣者﹐正而不戾﹐反是則逆﹐樣痘者﹐可不辧耶。

卷三十二痘疹部﹝中﹞論痘疹子膿泡先後順逆

凡瘡疹只出一般者﹐縱有並形﹐尢宜詳焉﹐如先發膿泡﹐後發疹者﹐是脾肺相生也﹐順也。先疹後者﹐是心脾相生也﹐順也。先發水泡﹐後發疹者﹐是肝克脾也﹐逆也。先發膿泡﹐後發子者﹐是心克肺也﹐逆也。先發膿泡﹐後發水泡少者﹐是金木兩得而難殺也﹔順者﹐多也。金來克木﹐或木乘金衰矣﹐逆也。先發水泡﹐後發子者﹐多是火乘木衰矣﹐逆也。少者﹐子衰母旺也﹐順也。且春膿泡﹐夏黑隱﹐秋子﹐冬疹子﹐是皆逆也。然瘡疹旣出﹐而有逆順者三。有時之順逆也﹐春夏陽气生發﹐瘡疹爲順﹔秋冬陽气伏藏﹐瘡疹爲逆。有虛實之順逆者﹐如大便閉而能食者﹐是爲實爲順也﹔如二便利而不能食者﹐是爲虛爲逆也。有出入之順逆者﹐瘡疹出者爲順﹔倒靨伏陷者爲逆﹐此其略也。然凡先見疹子﹐而夾出如水痘者﹐定是痘證﹐因疹子耗去榮血﹐故白如水痘﹐但與發散﹐疹子繼養榮血﹐則疹散而痘自成。不可認爲水痘﹐蓋疹子從不夾水痘者耳。

卷三十二痘疹部﹝中﹞賊痘門主論

喜泰順曰﹕痘名賊者﹐多發於行漿之際﹐或四五日之期﹐或六七朝之期﹐气血未曾交會﹐根窠未分陰陽﹐諸痘未曾灌汁﹐或於頭面之上﹐或於腰背之間﹐三五六粒﹐一二三粒﹐獨貫充足﹐黃而出色﹐此賊痘也。賊痘一生﹐則諸痘不能貫汁﹐急以銀鍼挑破﹐毒𨿽出而毒猶在內﹐透肌發散﹐尢加解毒爲良。

卷三十二痘疹部﹝中﹞悶痘門主論

喜泰順曰﹕祕悶之痘﹐多發於腎。發熱之時﹐卽行腰痛腹疼﹐或兩腿酸麻﹐不能豎立﹐眼開譫語﹐口臭衝人。飲沸湯而不知熱﹐飲冰水而不知寒﹐神气昏憒﹐點如蚊迹﹐紅而帶紫﹐並無暈腳﹐隱隱皮膚。至二三日來﹐徧身發斑﹐或紅或紫﹐重則靑藍大斑。經曰﹕胃爛發斑﹐臟腑虧損﹐何由而出﹐縱然出來﹐形如蠶種﹐如麩如痱﹐如鍼如芥﹐無論皮肉一樣通紅﹐此名悶痘﹐斷不可醫。

卷三十二痘疹部﹝中﹞痘瘡夾門主論

喜泰順曰﹕夫者﹐乃血之餘也。有點而無頭﹐粒與蚊迹相似﹐又同朱砂迹點一般﹐雜夾其中﹐形如錦紋﹐多發於血熱之證。書云﹕紅易退﹐紫難消。靑藍之成大點大塊狀﹐如蛇傷流入陰中﹐不可治矣。如見細點紅﹐卽以黃連﹑紫艸﹑犀角﹑石膏等劑﹐頻頻進之﹐方可挽回於十一。不然先紅後紫﹐痘必漧枯倒陷﹐變證頻加﹐無藥可治。

卷三十二痘疹部﹝中﹞痘瘡發泡門主論

喜泰順曰﹕夫泡者﹐乃气之餘也。書曰﹕气過則泡﹐血過則。多見於發起之期﹐又見於皮薄之證。而上痘不起發而徧身間必有水泡﹐大而且亮﹐如湯潑火燒之狀﹐或紫或黑﹐刺破出水﹐有出紫血者﹐見此俱不能生。大抵皆屬肝木﹐肝火重則激成水泡﹐藥宜瀉肝行气之劑﹐泡消痘起﹐人事安寧﹐飲食漸進﹐方得全生。若見气急腹脹﹐黃泉在邇﹐失聲淒淒﹐陽數無幾。

卷三十二痘疹部﹝中﹞痘證音啞作嗆門主論

喜泰順曰﹕夫人之聲出於肺﹐淸則聲淸﹐實則聲啞﹐肺屬金。又曰﹕金空則鳴﹐金實則啞﹐喉之竅虛﹐聲出而淸。惟痘瘡之法﹐或因熱毒壅遏而不得發散﹐或因气血虛弱而外感風邪﹐則痰塞肺竅﹐不能流通﹐是以音啞。又有痘滿咽喉﹐飲水則嗆﹐是水能犯气道故也。飲食有渣滓﹐自能入其門﹐故嗆水而不嗆食也。咳嗽則嗆﹐嗆久則啞﹐必然之理也。是故嗆水音啞之證﹐必兼瘡色而定吉凶﹐若是啼哭咳嗽音啞﹐痘色光明卻不妨﹐是證急宜淸肺解毒﹐大用牛蒡子﹑元參﹑桔梗﹑甘艸﹑麥冬等劑﹐乃是良方。

卷三十二痘疹部﹝中﹞痘證寒戰切牙門主論

喜泰順曰﹕痘瘡始末﹐何故寒戰切牙。有發熱而見此證者﹐有起發而見此證者﹐有行漿而見此證者﹐有收靨而見此證者﹐名曰寒戰。其病寒也無疑矣。有先戰而後寒者﹐有先寒而後戰者。書云﹕七日以前而見此證者屬熱而凶﹐七日以後而見此證者屬虛﹐而亦有可治。吾深歷其境﹐是寒戰切牙﹐其屬火也多矣。凡痘色紅紫漧枯﹐多有是證。其寒也﹐熱極生寒﹐其戰也﹐火甚則戰﹐石膏﹑大黃在所宜施。凡痘灰白不紅﹐綻不起發﹐昏暗頂陷﹐肌體白﹐泄瀉眼開﹐其寒也﹐先必毛竅豎立﹐形如雞皮﹐微微而寒﹐微微而戰﹐是寒也乃气虛則寒﹐是戰也乃血虛則戰﹐大用參﹑﹑木香﹑丁﹑桂之藥以助眞元。七日以前切牙者﹐乃陽明胃經主之﹐陽明主肌肉﹐其經走上下齒齦﹐邪並陽明﹐故切牙也﹐又主胃熱﹐宜淸之。七日以後切牙者﹐乃陽明陷於陰﹐陰分虛則陽入血道而切牙也﹐主血虛﹐宜補之。是切牙有虛實之分﹔有輕重之論﹐大抵必兼痘色而定其虛實﹐方爲的確。假若七日以後﹐根紅不緊﹐而且紫艷頂陷火剌﹐口唇破裂﹐渴欲飲水﹐煩躁悶亂而見此證者﹐亦爲七日後便屬虛乎﹖是以切牙又當聞其聲﹐其聲薨薨如咬索者﹐如嚼豆者屬熱﹐其聲蠅蠅如哺綿者屬虛。大抵聲響而硬﹐熱無疑矣﹔聲低而軟﹐虛無惑焉。總之見證參詳﹐論痘施治﹐再無失矣。

卷三十二痘疹部﹝中﹞痘瘡驚搐門主論

喜泰順曰﹕諸風掉眩﹐皆屬肝木﹐惟痘瘡之發﹐毒犯於肝﹐尋竅而出﹐故先驚搐﹐手足厥冷﹐目睛上竄如風之證。醫者當辧痘疹驚搐﹐不可遽投涼心之劑﹐苟不審而槪以驚藥治之﹐則心寒而肌斂﹐毒瓦斯內陷﹐痘何由而出也。然痘先驚者多吉﹐痘後驚者多凶﹔先驚則毒得外泄﹐而熱自解﹐後驚則气血虛而毒反凝滯。恐後日之漿膿不附故凶﹐醫者當謹辧之。

卷三十二痘疹部﹝中﹞痘瘡癢痛門主論

喜泰順曰﹕諸痛爲實﹐諸癢爲虛﹐痛爲佳兆﹐癢爲惡徵。經曰﹕實者﹐邪气實也﹐虛者﹐正气虛也。又瘡證爲火﹐火盛則痛﹐火微則癢。如痘瘡結實髙聳而作癢者﹐是火溢於皮膚之間﹐遊移往來﹐故爾作癢﹐法宜淸涼解毒﹐外以茵陳﹑芫荽等藥燻之﹐其癢自止。若七八日之期﹐皮薄漿淸而有是證者﹐是血不能附气化漿﹐所以作癢﹐其癢萬不能禁﹐以致頭面抓破。如有鮮血淋漓﹐急以敗艸散﹑牛糞灰敷之﹐內用淸涼攻毒之劑﹐以待變臭發毒﹐𨿽然惡候尙在可醫﹔若是抓破﹐並無膿血﹐痘必漧枯﹐音啞作嗆﹐種種變證﹐勢必頻加﹐臨期十日﹐命厄歸泉。

卷三十二痘疹部﹝中﹞痘瘡倒靨門主論

喜泰順曰﹕痘至八九日來﹐漿行半足﹐根暈未收﹐忽而一齊紫黑﹐古人名爲倒靨﹐請君莫認結痂﹐攻發若得其宜﹐此證猶堪復活﹐旁生血點再行漿危證﹐還當又治。若見气急腹脹﹐煩躁喘渴﹐此毒瓦斯內攻﹐重歸臟腑﹐總爲惡候﹐定是難醫。

卷三十二痘疹部﹝中﹞痘瘡外靨門主論

喜泰順曰﹕痘瘡順證﹐點粒稀疏﹐根窠紅活﹐至八九日來﹐漿行滿足﹐色漸蠟黃﹐根暈盡化﹐從人中上下﹐靨至兩腿﹐此正收正靨。若遇險證﹐及五六日气來化血成漿﹐頭面必腫﹐眼鼻封塞如蒸籠透物﹐气不走泄而酵發也。八九日來﹐必串成一塊﹐皮薄易破﹐膿血齊流﹐急以松花粉搓之﹐內用淸涼攻毒之劑。至十朝前後﹐必潰爛變臭﹐𨿽爲惡候﹐尙屬可治。只要聲音響亮﹐飲食如常﹐臭而不惡﹐外靨之蓋﹐如雞糞堆﹐此外靨之正候也。如膿漿潰爛﹐濕流不幹﹐臭如屍惡﹐飲食不進﹐此爲爛痘。聲音短促﹐或失聲或音啞﹐眼開腫消﹐不特無蓋﹐形如剝兔﹐此外靨之死候也。大抵抓破之時﹐有膿血淋漓者﹐爲外靨之候﹐庶幾可治﹔純是淸水﹐不流膿血﹐不能結痂者﹐實爲難治。

紙撚照法﹕用紙撚飽蘸麻油﹐卽用烘漧﹐臨時欲用﹐再蘸其油於燈上﹐往來略炙﹐令油無泡方點照之﹐則免熱油爆傷皮肉。其照時須將門窗盡閉﹐至令黑暗﹐欲視其左﹐火移於右﹐欲視其右火移於左﹐上下同此法照之﹐則痘之多少﹐色之如何預知矣。麻疹則浮於皮外而肉內無根﹐痘瘡則肉內有根而極深者也。故有以手摸之者﹐亦以其痘有根核而驗之耳﹔若以目光觀之﹐則不見矣。故不若火之爲可預知也。凡以火照而兒驚搐大叫者﹐亦痘候也。因心火太盛而與外火相搏耳﹐治宜微利以導心火﹐否則驚搐踵作矣。

論服藥法並禁解毒寒涼﹕小兒多不肯服藥﹐彊之亦不能多進。然病勢猖獗﹐非藥力不能驅逐﹐痘屬虛寒者﹐尙可延綿數日﹔屬實熱者﹐火性急速﹐藥不可緩。故惟宜重劑膿煎﹐上用頭服則藥力方能勝病﹐至於乳母亦宜服大劑﹐使乳汁亦有藥力。但解毒寒涼之藥不可。痘初輕服﹐蓋痘本於胎元﹐伏於腎臟﹐感觸而出﹐毒莫可禦也﹐非若諸瘡之出﹐初發可以解毒內消而愈﹐已成可用解毒逐散而愈。蓋髒毒屬陰而最深﹐必藉气血送出於皮膚﹐運化於窠囊﹐收結成痂還元而後已﹐寧有內消者乎﹗寧有不成膿者乎﹗故諸瘡可以解毒爲主﹐而痘瘡必賴气血以送毒爲主也。況解毒之藥﹐多傷胃气﹐多損气血﹐且毒有不必解者﹐有不可解者。如稟賦彊旺﹐气血充足﹐胃彊能食﹐自能運毒以成功﹐此不必解毒者也。如稟賦怯弱﹐气血衰微﹐胃虛少食﹐則𨿽調補气血﹐尙虞不能送毒成功﹐此不可解毒者也。至於解毒之方﹐若投之於將出之際﹐則寒涼抑遏毒滯於中﹐非徒無益而反害之﹔惟結痂之後﹐有餘不盡之毒﹐假藥力以解散之﹐免其流滯爲癰﹐則可耳。

卷三十二痘疹部﹝中﹞看水痘法

水花兒﹐卽是水痘﹐徧身扛手﹐其色白而淡且無紅﹐是水花兒﹐莫作正痘看。

卷三十三痘疹部﹝下﹞

自痘疹主治諸方﹐以及痘疔﹑痘癰﹐皆匯於此部中﹐以便檢閱參治。

卷三十三痘疹部﹝下﹞痘疹門主方

夾熱見痘﹐大小便紅﹐血熱甚者。﹝《邵公一百三方》﹞當歸白芍牛蒡子升麻黃連熟地枳殼山梔地骨皮木通水煎服。

痘上面收完﹐足下收遲﹐聲音不亮。

天花粉桔梗甘艸訶子肉防風陳皮白茯苓葛根石膏燈心引煎。

痘滿面連肉一片紅者。

升麻﹝少許﹞陳皮紫艸紅花枳殼甘艸黃連﹝炒﹞黃芩﹝炒﹞生地木通蘇木水煎服。

痘頂陷稠密者。

人參桔梗川芎白茯苓白術﹝土炒﹞甘艸白芷生黃紫艸防風穿山甲﹝炮﹞水煎服。

痘內中有大紫泡者。

紅花淫羊藿白術白羊糞甘艸水煎服。

痘口鼻中並出蛔虫者。

防風當歸黃連直僵蠶木通熟地牡蠣牡丹皮水煎服。

痘飲食挫喉痰涎盛者。

桔梗熟地防風陳皮川貝母麥門冬栝蔞仁濃朴北五味杏仁牛蒡子天花粉水煎服。外用山豆根磨水漱口。

痘灰白全無血色者。

人參白術當歸甘艸黃白芍熟地肉桂川芎穿山甲﹝炮﹞水酒各半煎服。

痘泄瀉不止者。

人參白術廣木香訶子肉麥門冬肉豆蔻﹝麵包煨去油﹞烏梅棗引煎﹐加人牙﹐﹐乳酒調服。

痘胸腹脹悶亂气促者。

赤茯苓川芎當歸熟地山楂肉麥門冬檳榔枳實木通枳殼大腹皮澤瀉水煎服。

痘初出血點皮肉白者。

生地黃連﹝炒﹞枳殼牡丹皮陳皮紫艸木通川芎甘艸棗引煎半熟時﹐加當歸。

痘黑陷成斑﹐摸不礙手者。

升麻紫艸陳皮牛蒡子熟地枳殼紅花穿山甲黃豆﹝四十粒﹞生地糯米引煎服。

痘自首至尾熱不除者。

地膚子連翹當歸柴胡地骨皮甘艸牛蒡子前胡防風紫艸黃芩生石膏水煎服。

痘徧身作癢者。

人參川芎生地何首烏白芍淫羊藿生黃穿山甲白茯苓姜棗引煎服。如不止宜燒燈火。

痘後泄瀉不止者。

人參白茯苓白術廣木香川芎白豆蔻肉桂訶子肉山藥香附姜棗引煎服。

痘狂亂語言不正者。

人參遠志肉茯神天門冬山楂石菖蒲燈心十四根﹐用水煎服。﹝若還不愈﹐用滑石﹑辰砂各三分﹐冰片五釐﹐燈心湯服。﹞痘將收厭徧身黑陷膿臭濕爛者。

防風羌活桔梗荊芥柴胡黃柏木通甘艸水煎服。

痘如十二三朝不能靨者。

人參何首烏黃﹝各一錢﹞水煎﹐入象牙﹐炒黃色一錢研﹐調服。

痘初起吐瀉不止者。

陳皮半夏直僵蠶山楂白茯苓黃豆﹝七粒﹞姜棗引﹐煎服。

痘初出大熱稠密半隱肌膚者。

牛蒡子防風升麻白術白芍水煎服。

又方荷葉絲瓜穣麻黃肉桂甘艸紫艸蟬蛻水煎服。

神燈照解痘靨轉凶爲吉歌。﹝痘不起兮怎柰何﹖我有神燈通竅多﹐照動乾坎方爲主﹐次照大處太陽窩﹐一日三次周流照﹐其痘中間定發窠﹐此法上仙畱下世﹐醫家少會照沈。﹞紫艸﹝上﹞白芷﹝上﹞沈香﹝中﹞北細辛﹝中﹞三柰﹝中﹞乳香﹝中﹞檀香﹝中﹞肉桂﹝下﹞共乳細末。將藥擲入紙條內﹐用麻油﹑黃蠟各五錢熬化﹐將藥撚拖之﹐燃照痘兒面部周身﹐一日數照﹐以解其靨。

異功散

治痘風寒﹐滋气血﹐和陰陽﹐救表裏。

人參廣木香陳皮肉豆蔻官桂白茯苓當歸熟附子濃朴母丁香半夏白術姜棗引煎服。﹝若還用之不當﹐只消一服卽亡。﹞

小異功散

治痘喘嗽。

人參麥門冬杏仁北五味陳皮白術水煎服。

溫中湯

治痘三朝﹐身涼不渴﹐口气冷﹐痘淡白﹐二便淸利。

陳皮濃朴人參白茯苓黃官桂半夏當歸川芎熟地姜引煎服。泄瀉加白術﹑澤瀉﹔再不止加訶子肉﹑肉豆蔻﹐能保脾胃﹐助气血﹐數劑必灌稠漿。

托裏湯

人參黃當歸防風靑皮生地水煎服。痘不起速服﹐莫待痘苗枯。

內托均气散

﹝《十二仙方》﹞。治痘初熱。

蘇葉﹝八分﹞漧葛﹝七分﹞廣木香﹝六分﹞黃川芎甘艸﹝各五分﹞桔梗﹝四分﹞白芍紫艸﹝各三分﹞筍七片引煎服。

蘇發散

治小兒感冒﹐傷寒傷風﹐咳嗽流涕。

蘇葉陳皮﹝各一錢﹞蒼術甘艸﹝各七分﹞濃朴枳殼﹝各三分﹞蔥引煎服。

灌膿起頂湯

治痘不起發。

人參﹝七分﹞黃﹝二錢﹞白芷甘枸杞﹝各一錢﹞淫羊藿川芎甘艸﹝各五分﹞黃豆﹝七粒﹞姜棗引﹐煎服。

結靨散

治痘不收作癢。

白芷﹝一錢﹞何首烏﹝七分﹞川芎甘艸﹝各五分﹞木通蟬蛻﹝各三分﹞白術荷葉﹝各二分﹞水煎服。

堅腸湯

治痘泄瀉黃白術肉豆蔻﹝各一錢﹞山楂肉﹝七分﹞川芎﹝五分﹞升麻﹝三分﹞棗引煎服。

鎭胃散

治痘嘔吐不止。

藿香砂仁白術姜﹑棗﹑糯米七粒引﹐煎服。

利咽散

治痘咽喉疼痛﹐難進飲食。

山豆根﹝一錢﹞桔梗﹝七分﹞甘艸﹝一分﹞元參﹝一分五釐﹞綠豆﹝十粒﹞水煎服

通腸湯

治痘大小便祕結如神。

黑芝麻﹝三錢﹞大黃滑石枳殼﹝各一錢﹞當歸﹝五分﹞綠豆﹝七粒﹞水煎服。加牛膝一錢引經易下。

滑利散

治痘小便不通。

木通﹝三分﹞茯苓﹝七分﹞澤瀉﹝五錢﹞燈心﹝二十根﹞水煎服。

定疼散

治痘肚疼或冷气。

神曲山楂當歸熟附子良姜甘艸棗引煎服。

斬關散

痘鼻血不止。

生地牡皮黃芩﹝各五分﹞茅根升麻﹝各三錢﹞藕節﹝一錢﹞綠豆五十粒引﹐煎服之。

奪命丹

治小兒風搐痰气﹐急慢二驚如神。

犀牛黃靑黛甘艸﹝各一錢﹞郁金明天麻白僵蠶白附子全蠍﹝去頭﹑足﹞茯神蟬蛻﹝去頭﹑足﹞陳膽星﹝各二錢﹞鉤藤鉤桔梗朱砂﹝各五分﹞研細蜜丸芡實大﹐金箔三十張爲衣。每服一丸﹐金銀花煎湯調服。

神驗稀痘丹

預服可免痘瘡。

絲瓜蒂﹝燒存性五錢﹞犀牛黃﹝一錢﹞辰砂﹝七分﹞蟬酥﹝乳化二錢﹞共爲細末。一歲一分﹐砂糖湯調服。

大解散

黃羌活﹝各二錢﹞赤芍藥桔梗﹝各七分﹞白芷黃連甘艸﹝各五分﹞地膚子川芎﹝各三分﹞明天麻﹝二分﹞水煎服。

紫艸透肌湯

紫艸﹝二錢﹞防風荊芥薄荷山楂肉梔子甘艸﹝各等分﹞水煎服。

笑逢散

山梔仁蟬蛻﹝各等分﹞水煎服。

七貞湯

治痘二三日可服。

升麻﹝六錢﹞川芎﹝五分﹞甘艸﹝三錢﹞薄荷﹝八分﹞淫羊藿﹝一錢﹞穿山甲﹝土炒二片﹞水煎服。

牙托散

人牙﹝人乳制過﹐一个﹞麝香﹝二分﹞研細﹐生酒調服。

拔疔丹

治痘疔雄黃朱砂白芷﹝各等分﹞乳細﹐油胭脂調用﹐銀鍼挑破搓之。

實腸湯

治痘泄瀉白術﹝土炒一錢﹞赤石脂﹝五分﹞甘艸﹝四分﹞龍骨﹝三分﹞枯礬﹝二分﹞水煎服。

淫羊補漿湯

治痘不灌漿。

淫羊藿人參白術﹝土炒﹞穿山甲﹝炮﹐各二錢﹞防風生地甘艸川當歸黃豆﹝炒﹐各三錢﹞官桂廣木香川芎白芷陳皮﹝各一錢﹞白茯苓黃﹝各五分﹞糯米﹝五錢﹞竹筍煎汁當水煎﹐不拘時服。

益气收漿湯

治痘不收靨。

何首烏白芍黃桔梗﹝各二錢﹞人參﹝七分﹞白術﹝三錢﹞陳皮砂仁甘艸﹝各一錢﹞山楂肉﹝一錢二分﹞米泔水煎服。

升天散

杏仁防風甘艸麻黃梔子漧葛漧薑﹝各五分﹞水煎服。

升麻劑

升麻肉桂豬苓澤瀉白茯苓黃甘艸﹝各等分﹞烏梅﹝一个﹞水煎服。

淸血退心湯

麻黃山梔官桂姜黃蒲黃木通連翹甘艸﹝各等分﹞水煎服。

獨活消痰飲

半夏天南星漧葛羌活木通甘艸﹝各等分﹞水煎服。

解毒散

黃芩梔子連翹烏梅蘇薄荷甘艸﹝各等分﹞水煎服。

開關散

直僵蠶﹝炒去絲一錢﹞陳膽星麝香﹝各二分﹞水煎服。

陰陽湯

黃白茯苓白術山楂肉甘艸木通砂仁杏仁﹝各等分﹞水煎服。

化積止利湯

神曲廣木香檳榔黃連砂仁麥芽水煎服。

敗毒淸涼飲

防風白芍白術羌活黃獨活杏仁甘艸梔子﹝各等分﹞水煎服。

水楊柳湯

水楊柳﹝春冬用根﹐秋夏用枝葉﹐五斤﹞水一大鍋﹐煎五六沸﹐先用數杓於木盆內﹐以手探試﹐不可太熱﹐慢慢添湯洗之﹐拭漧﹐然後以神燈照其周身﹐如陷塌處有暈腳起系﹐便是漿影也﹐後必滿足。倘若不滿﹐又如前法洗之。如虛弱者只洗頭面四肢﹔若洗照不起發者﹐則津液枯槁難治矣。

四味升葛湯

治痘三日前後可用。

升麻葛根芍藥甘艸水煎服。

和勸湯

升麻葛根芍藥甘艸人參川芎羌活防風﹝各等分﹞水煎服。

四配淸中飲

治痘七日前可用。

當歸芍藥甘艸大黃水煎服。

解毒三賢飲

治痘十四日前後可用。

鼠粘子荊芥甘艸水煎服。

連翹飲

治痘十四朝用。

連翹荊芥芍藥鼠粘子當歸木通防風滑石瞿麥車前子蟬蛻梔子黃芩柴胡甘艸﹝各等分﹞水煎服。

參蘇飲

人參紫蘇葉半夏陳皮甘艸前胡桔梗枳殼漧葛﹝各等分﹞水煎服。

四苓湯

止水瀉豬苓澤瀉白術白茯苓水煎服。

白螺散

治痘不收靨。

古土墻上白螺螄殼洗淨﹐乳細末﹐幹摻。

金華散

治痘後肥瘡﹑疳瘡﹑疥癬﹐能涼肌解毒收水。

黃丹黃柏黃黃連大黃輕粉麝香共乳細。濕瘡幹摻﹐燥瘡熬豬油調搓。

加味平胃散

治小兒吐乳吐食﹐泄瀉傷寒等證。

蒼術﹝八分﹞芍藥﹝一錢﹞白術神曲陳皮濃朴﹝各五錢﹞白芷甘艸﹝各三分﹞上爲細末。人參湯調服。﹝吐瀉相兼﹐用木香湯下。飲食不思﹐山楂湯下。煩躁口渴﹐麥冬湯下。二便不利﹐木通湯下。夜間啼哭﹐元胡靑皮湯下。諸般雜證﹐米湯下。肚痛不止﹐芍藥花粉湯下。﹞

四仙湯

此爲治痘之主宰﹐而君臣佐使﹐出入加減﹐全在慧心。

淫羊藿陳皮天門冬甘艸姜三片﹐棗三枚﹐水一盅煎七分服。﹝痘肚痛﹑渴泄﹑气促﹐加天花粉二分﹑白茯苓三分。痘身熱見紅糞﹐加牡丹皮﹑赤芍﹑黃芩﹑黃連﹑甘艸。痘身熱﹐大小便不利﹐加木通﹑燈艸。痘身熱暴躁﹐心神不安﹐加棗仁﹑黃芩﹑天冬各三錢。痘根窠不紅﹐加人參﹑白術﹑黃芩﹐入人牙爲佐。痘不紅潤﹐加人參﹑白術﹑當歸﹑木香﹑地黃。痘前後吐瀉﹐加白術﹑藿香﹑白豆蔻。痘泄瀉不止﹐小便不利﹐加白豆蔻﹑陳皮﹑訶子﹑白芍。

痘飲食挫喉﹐加桔梗﹑貝母﹑僵蠶﹑上香。痘切牙寒戰加附子﹑桂枝﹑丁香少許。痘口裂﹐加生地﹑天門冬﹑枯芩﹑白茯苓﹑葛根。痘初熱驚風﹐加僵蠶﹑天麻﹑烏梅﹑朱砂。痘切牙﹐加人參﹑丁香三粒。痘頂陷﹐加紫艸﹑蟬蛻去頭﹑足﹐糯米四十九粒。痘頭足冷﹐加附子二片﹐廣木香二分。痘手指冷﹐加附子﹑漧薑各三分。痘鼻流淸涕﹐加蘇葉﹑桔梗各一錢。痘泄瀉﹐加訶子﹑肉桂﹑麥冬。痘痰壅嘔吐﹐加藿香﹑生薑各五分﹐杏仁三分。痘鼻中出血﹐加犀角﹑赤芍﹑生地﹑天門冬。痘汗出不幹﹐加黃一錢﹐浮小麥四十粒。痘初出徧身黑色者﹐加丁香一粒﹐陳皮﹑白術﹑砂仁。痘唇口相連者﹐加麥冬﹑梔子酒炒用。痘前後舌疼者﹐加麥冬﹑石膏﹑知母。痘大小便結﹐加木通﹑燈心﹑車前子。痘手足拘痙﹐加木瓜﹑牛膝﹑桑寄生﹐量日期加減。痘牙黑﹐加黃連﹑香白芷。

痘發疔毒﹐加荊芥﹑梔子﹑牛蒡子。痘後失音﹐加訶子皮﹑桔梗﹑麥冬﹑五味子。痘後夜啼﹐加麥冬﹑靑皮﹑生地﹑茯神﹑朱砂。痘後中風不語﹐加天南星﹑天麻﹑辰砂﹐春秋加麥冬﹑五味子。痘後腰痛﹐加地膚子﹑破故紙﹐量日期加此二味。痘吐蛔虫﹐加附子一片﹐丁香一个﹐人參二分﹐再將蛔虫燒灰﹐共研細末和服。孕婦痘﹐加薴根﹑砂仁各五分。﹞

和中散

白術陳皮﹝各一錢﹞人參藿香白茯苓甘艸﹝各五分﹞半夏﹝八分﹞姜引煎服。

托裏千金散

人參當歸﹝各一錢﹞廣木香濃朴甘艸香附﹝各五分﹞川芎白芍藥﹝各七分﹞白芷﹝八分﹞桔梗﹝四分﹞糯米﹝四十九粒﹞雞汁一盅﹐筍二兩﹐煎服。

熱痘未出者。

升麻紫艸蘇葉白芍牛蒡子甘艸山楂蔥白一根煎服。如表之仍不出﹐其痘勢重可加敗毒散﹐一歲用一分。

稀痘湯

看耳後紅筋枝葉者﹐乃兩經齊發未出者。

升麻葛根芍藥甘艸﹝各等分﹞水煎服。如一經發者加牛蒡子。

罩胎法

妊婦出痘﹐先護其胎﹐後再治痘。

人參白術當歸枳殼赤茯苓甘艸陳皮防風白芍條芩荊芥桔梗紫艸赤芍白芷柴胡葛根阿膠砂仁懷山藥川芎糯米﹝各等分﹞幹柿蒂﹝七个﹞野薴根﹝七寸﹞甜瓜蒂﹝一个﹞金器一件爲引。入罐內以薄荷葉封口煎﹐空心服。如大熱加郁金。

換痘法

服之壞痘換爲好痘﹐卽痘之野狼狽時亦可服。

穿山甲﹝先以紫艸汁煮過﹐再用甘艸汁煮過﹐焙漧研細﹐每用一兩﹞綠萼梅﹝淨瓣六錢﹞西牛黃麝香﹝各少許﹞共乳細末﹐瓷瓶貯。年長者每服八九分﹐小者服五六分﹐俱用綠豆﹑赤豆﹑黑豆﹑蔥姜煎湯服。

救痘不灌漿﹐一服卽灌。粉甘艸不拘多少﹐切片入靑竹筒內﹐上畱一孔﹐以竹鍼塞住﹐外以荷葉油紙包紮數層﹐冬至日放入糞坑內﹐至春取起﹐陰漧掛風頭﹐每用三錢﹐研細﹐以參術湯調下﹐卽發臭汗一身﹐其漿卽灌。

換痘法

大田螺三兩﹐去殼取肉﹐入麝香三分﹐牛蒡子九分﹐搗爛用帛包裹數層﹐放在痘兒臍上﹐以熨斗熨臍﹐待其藥紙俱幹爲度﹐大便出如黑糖之狀﹐後用湯藥一二服可也。﹝湯藥方﹕漧葛﹑白芍﹑牛蒡子﹑槐花﹑檳榔﹑甘艸煎滚﹐再投大黃服﹐量人虛實如何﹐再用紫艸透肌湯治之。﹞

換痘法

山甲不拘多少入罐內﹐以蠟固口﹐放地上三日﹐入微火炙七次﹐取出研末﹐每次服一分﹐姜湯調服。

痘收气將絕。

胎元人牙﹝人乳制﹞鹿牙﹝人乳制﹞雞蛋黃人參純陽艸白術陳皮甘艸﹝各等分﹞共乳細末。用人乳薑汁調灌﹐卽刻回生。

痘遊移之間﹐初發熱之時用爲主。

荔枝肉元眼肉大棗﹝各七枚﹞糯米﹝七十粒﹞姜引煎服﹐其痘卽發出。

化斑湯

痘瘡夾。

黃連何首烏連翹馬鞭艸木通牡丹皮蟬蛻赤芍藥山梔片黃芩桔梗牛蒡子紅花白茯苓紫艸生地荊芥防風水煎服。如大口燥加石膏。初起夾加葛根﹑升麻﹑浮小麥。初熱時可加純陽艸。

眼中生痘瘡急用此方。

龍膽艸菊花石決明秦皮甘枸杞甘艸密蒙花黃芩木賊艸炒黃連綠豆殼升麻谷精艸當歸白蒺藜﹝炒﹐去刺﹞豬肝﹝四兩﹞純陽艸順流水煎服。

牙疳落齒落蘇蒂燒灰入蠶繭內﹐以嫩松苗近水邊生者﹐搗汁浸透﹐焙研細末﹐搓之。

痘時喘急火證白花地丁三錢﹐水煎服卽解。

三合散

治痘敗痰火盛。四君子湯﹑四物湯﹑二陳湯各等分煎服。

犀角地黃湯

治痘血熱失血。

生地牡丹皮白芍﹝各等分﹞水煎服﹐磨犀角汁和服。

甘桔湯

治痘咽喉腫痛。

桔梗﹝三錢﹞甘艸﹝一錢﹞煎服。

生脈散

治痘後灰白﹐气血兩虧。

人參﹝一錢﹞炙黃﹝三錢﹞煎服。

四聖丸

痘後翳膜。

兔糞﹝四兩﹞家菊花﹝二兩﹞白蒺藜甘艸﹝各一兩﹞煉蜜爲丸桐子大﹐每服三十丸﹐菊花茶送下。

四寶丹

治痘疔。

珍珠﹝三分﹞碗豆灰血餘﹝各等分﹞冰片﹝五釐﹞共乳細。以油胭脂調成膏﹐每以金銀簪刺破﹐將膏塡入瘡口﹐卽刻紅活矣。

痘瘡黑陷倒靨漧枯不起。

蟾酥冰片﹝各二分﹞西牛黃﹝一分﹞朱砂﹝一錢﹞雄黃﹝三分﹞共乳細。將豬尾血一錢八分爲丸如小豆大﹐薄荷湯服一丸﹐卽刻生動矣。

痘瘡壯熱大便祕塞。

當歸白芍甘艸﹝各等分﹞煎服。

大便不通黃蜜熬至滴水成珠﹐撚好小指細﹐納入穀道內﹐卽通。如祕甚加豬牙皂角末和蜜條內導之。或豬膽汁﹑皂角末裝蔥管內﹐塞入穀道內﹐卽通。

人虛痘不起漿。

炙黃﹝二錢﹞人參白術當歸柴胡升麻陳皮﹝各一錢﹞甘艸﹝五分﹞煎服。

防痘傷目用寧油卽濟寧油胭脂﹐塗眼眶上卽免。

痘隱不起欲令速出芫荽子一升同酒煎﹐不可泄气﹐待溫去渣﹐除頭面不可噴﹐只從項下噴至前心後心﹐手腳俱到﹐噴後包暖﹐片刻卽現。

稀痘百齡方

黑芝麻﹝不拘多少﹞甜甘艸﹝少許﹞煎服。初生小兒半小杯﹐作三次服﹐從洗三服至百日。周歲小兒至五歲﹐每晚服一杯。六歲至九歲﹐早晚各服一杯﹐可保永不出痘矣。

凡痘焦平黑陷全無生意活公鷄一隻約六斤以外者。山羊血一錢﹐伴飯與雞喫﹐半日後將雞去毛整煮﹐化爲稠湯﹐取一碗與乳母服之﹐將乳與小兒喫﹐再用甘艸﹑白芍各五分﹐金汁一懷﹐煎好﹐入山羊血五分調服﹐少刻痘卽轉紅活矣。

痘瘡火證全閉不出取河底滋泥徧塗嬰兒身上﹐半日後洗去﹐卽有紅點現矣。

痘漿半起臭爛者。

當歸大黃﹝各五分﹞煎好調紫雪一分服。

痘瘡喘吐。

丁香紫花地丁﹝各一錢﹞同金銀露煎服﹐卽止。

痘瘡大小二便祕燥黃赤者。

赤芍﹝一錢﹞黃連﹝八分﹞冰片﹝三釐﹞研細﹐開水沖服。

痘漿不起。

白犬頭上虱﹝約二十个﹞鏡臺後壁錢﹝要有子者一个﹞用瓦焙漧﹐再用白旋雞冠血數匙﹐酒釀數匙﹐共入盞內﹐用白鴿煨湯衝服﹐卽可起漿。

痘瘡灰白下陷取修腳皮一撮煎湯服﹐卽起。

十神解毒湯

當歸梢﹝酒洗﹞紅花﹝酒洗﹞生地﹝酒洗﹞丹皮赤芍桔梗連翹﹝去心蒂研﹞木通小川芎大腹皮﹝洗淨﹐薑汁拌曬各五分﹞水煎服。﹝此方以涼血行血爲主﹐而佐以桔﹑芎﹐有開提發散之義﹐引以腹通﹐有疏利之能﹐臣以丹﹑翹﹐有淸解之良﹐視古方純用寒涼冰伏熱毒者大不同﹐痘已出未出﹐二三日間﹐煩悶燥渴﹐小便赤澀﹐睡臥不寧者﹐可用之。可與初發熱條﹐敗毒和中散參用。﹞

九味神效散

﹝治痘初出稠密﹐紅紫或帶焦黑色者。﹞人參牛蒡子黃紫艸茸甘艸紅花前胡生地白芍﹝各等分﹞水煎服。

荊防解毒湯

﹝治痘夾斑﹑夾麻﹑夾丹俱可用。﹞防風﹝去蘆﹞荊芥穗升麻﹝各四分﹞黃芩﹝酒炒﹞黃柏﹝酒炒﹞元參牛蒡子﹝炒研﹐各六分﹞水煎服。

四聖散

紫艸黃甘艸木通﹝各一錢﹞水煎服。

鼠粘子湯

柴胡當歸連翹牛蒡子﹝炒研﹞黃芩﹝酒炒﹞炙甘艸黃地骨皮﹝各等分﹞水煎服。

保元湯

黃﹝三錢﹞人參甘艸﹝各一分﹞老生薑一片﹐大棗一枚去核同煎。﹝有熱者黃﹑甘艸生用﹐虛者黃蜜炙﹑甘艸炒熱﹐更加官桂五分治之。﹞

異功散

﹝治痘灰白癢塌﹐切牙寒戰﹐泄瀉腹脹﹐治虛寒證﹐純陰無陽者。﹞人參白茯苓白術當歸陳皮濃朴﹝薑汁炒﹞制半夏丁香肉果﹝麵包煨熟去油﹞木香熟附子官桂加姜﹑棗﹐水煎服。﹝先服去附子亦可。若內虛瀉甚﹐又不可無附子。﹞

木香散

﹝治虛寒證純陰無陽者。﹞大腹皮﹝黑豆汁洗淨﹞人參赤茯苓前胡訶子肉半夏﹝姜湯泡洗七次﹞靑皮﹝去穣炒﹞丁香官桂南木香﹝臨時酒磨入﹞甘艸﹝各三分﹞生薑三片﹐棗一枚去核煎。如虛加黃﹑糯米。

回生丹

﹝痘灰白﹐虛寒吐瀉﹐手足冷者﹐可用此方應急。﹞丁香﹝九枚﹞漧薑﹝一錢﹞水煎熱服。

八正散

﹝小便澀祕﹐服導赤散不效﹐用此方。﹞赤茯苓蓄山梔仁瞿麥車前子木通﹝各八分﹞飛滑石﹝二錢﹞甘艸﹝四分﹞燈心一團煎﹐食前服。﹝熱盛大便亦祕者﹐加大黃一錢。﹞

無價散

﹝黑陷欲死者﹐用此應急。﹞用無病小兒糞陰漧﹐將傾銀罐二个上下合定﹐鹽固濟﹐火通紅﹐取出爲末﹐蜜水調服一錢。一方加麝香﹑冰片少許。

升麻葛根湯

解發痘疹良方。

升麻白芍藥葛根甘艸﹝各等分﹞水煎服。

人參敗毒散

﹝解疫癘發痘疹之良方﹐又主腰痛﹐四時通用。﹞羌活獨活前胡柴胡川芎枳殼桔梗白茯苓人參﹝各等分﹞甘艸﹝減半﹞生薑三片溫服。一方有薄荷。

柴葛敗毒散

疑似傷寒﹐以此解發。

柴胡蘇葉葛根人參羌活防風荊芥甘艸桔梗姜引。

香蘇敗毒散

疑似傷食﹐以此解發。

香附蘇葉蒼術濃朴靑皮甘艸山楂肉姜引。

雙解散

痘瘡表裏俱實﹐非此不解。

防風川芎當歸白芍大黃薄荷葉連翹﹝各五分﹞石膏桔梗黃芩﹝各八分﹞桂枝荊芥穗﹝各二分﹞滑石﹝二錢四分﹞甘艸﹝一錢﹞姜引。

消毒保嬰丹

纏豆藤﹝黃豆或綠豆梗上纏繞細紅絲者是也。八月間生﹐日采之﹐陰漧﹐一兩五錢﹞黑大豆﹝三十粒﹞赤小豆﹝七十粒﹞新升麻赤芍藥﹝各七錢五分﹞生地黃﹝酒炒焙﹞牛蒡子﹝炒﹞辰砂﹝另研水飛﹞山楂肉﹝各一兩﹞荊芥穗防風﹝去蘆﹞生甘艸川獨活當歸﹝酒洗﹞黃連﹝去枝梗﹞桔梗﹝各五錢﹞老絲瓜﹝隔年經霜者二个﹐取連藤蒂五寸﹐燒存性﹞上各研細和勻﹐用淨沙糖丸如李核大﹐每服一丸﹐濃煎甘艸湯化下。﹝其藥味味預備﹐須待春分秋分﹐或正月十五日﹐七月十五日﹐十月十五日﹐灑掃靜室﹐至誠修合﹐忌婦人﹑帶孝服人﹑貓犬見之﹐合畢焚香叩齒﹐日出時望東吸气一口﹐吹布藥上﹐向太陽密咒﹐一气七徧。咒曰﹕神仙眞藥﹐體合自然﹐嬰兒吞服﹐天地齊年﹐吾奉太上老君急急如律令。﹞

代天宣化丸

﹝嘉靖甲午春﹐痘毒流行﹐病死者十﹑八﹑九﹐乃一厄也﹐時有預服三豆湯﹐絲瓜辰砂散﹐乃方書所載預解痘毒之法﹐靡不用之﹐未見其效。予竊思痘疹疫癘之毒﹐因歲運災眚之變﹐難以藥解﹐而人事未盡﹐又不可委之天數也。於是檢閱古方﹐乃於《韓氏醫通》得五瘟丹﹐以五運爲主﹐喜曰此解毒神藥也。根據方修合﹐施售與人﹐但服之者﹐莫不輕疏﹐人皆神之﹐故名之。﹞甘艸﹝甲己年爲君﹐土﹞黃芩﹝乙庚年爲君﹐金﹞黃柏﹝丙辛年爲君﹐水﹞黃連﹝戊癸年爲君﹐火﹞山梔﹝丁壬年爲君﹐木﹞連翹﹝佐﹞牛蒡子﹝佐﹞山豆根﹝佐﹞先視其年所屬者爲君﹐次四味爲臣﹐君藥倍用﹐臣藥減半﹐佐視臣又減半﹐共爲極細末﹐於冬至日修合﹐取雪水煮升麻汁打麵糊丸﹐辰砂爲衣﹐竹葉煎湯下。

快斑湯

治起發遲。

人參﹝五分﹞當歸防風木通﹝各一錢﹞甘艸﹝三分﹞木香紫艸蟬蛻﹝各二分﹞水煎服。

內托散

﹝治气血虛損﹐或風穢沖觸﹐使瘡毒內陷﹐伏而不出﹐或出而不勻快﹐此活血勻气﹐調胃補虛﹐內托使之盡出﹐易收易靨。﹞人參黃當歸﹝各二錢﹞川芎桔梗濃朴﹝薑汁炒﹞白芷生甘艸﹝各一錢﹞木通肉桂﹝各三分﹞此方紅紫黑陷屬熱毒者﹐去肉桂﹐加紫艸﹑紅花﹑黃芩。若淡白陷黑陷伏屬虛寒者﹐加丁香救裏﹐肉桂救表。當貫而不貫者﹐倍參當歸煎熟﹐入人乳好酒溫服。泄瀉加丁香﹑漧薑﹑肉豆蔻。

眞人解毒湯

治痘母。

忍冬花﹝八兩﹞甘艸節﹝一兩﹞木通荊芥防風連翹﹝各三錢﹞分三劑﹐水酒各半煎﹐以腫消痘出爲度。

紫艸飲

治痘瘡黑陷不起。

紫艸芍藥麻黃當歸甘艸﹝各等分﹞水煎服。

加味四聖散

治痘黑陷倒陷。

紫艸木通木香黃﹝炙﹞川芎甘艸人參﹝各等分﹞蟬蛻﹝十个﹞糯米百粒﹐水煎服。

元參地黃湯

治痘疹衄血。

元參生地丹皮山梔甘艸升麻﹝各五分﹞白芍﹝一錢﹞蒲黃﹝炒五分﹞水煎服。

神應膏

敷護防痘入目。

黃柏﹝一兩﹞甘艸﹝四兩﹞眞綠豆粉﹝一兩五錢﹞紅花﹝二兩﹞研細末。胭脂水同蜜調塗兩眶四畔痘上。

麻黃湯

治痘初發熱而喘。

麻黃杏仁甘艸﹝各等分﹞石膏﹝加倍﹐一方無石膏有桑白皮﹞臘茶葉一錢煎服。

淸金散火湯

治痘疹初發熱而喘。

麻黃蘇葉桔梗牛蒡子﹝炒﹞甘艸水煎服。如腹脹加濃朴﹑大腹皮。大小便祕加炒葶藶﹑梔子。

粉撲法

治汗出太多不止。

黃連牡蠣粉刺貝母﹝各五錢﹞粳米粉﹝一升﹞爲細末撲身上。

敗蒲散

止汗。故蒲扇燒灰﹐每服三錢﹐溫酒調下三匙。

祕傳復生散

治痘瘡黑陷不起發。

珍珠琥珀雄黃朱砂穿山甲兩頭尖香附米﹝各一錢﹞眞蟾酥﹝五錢﹐人乳浸化﹞研細和勻﹐一歲兒服八釐﹔二三歲服一分二釐﹐用熟蜜水調下。

安胎飲

治娠婦痘疹必用之方。

實條芩﹝沈水者二錢﹞人參當歸身白術白芍大腹皮﹝黑豆汁浸﹐酒洗﹞陳皮川芎紫蘇葉﹝各八分﹞砂仁﹝連殼炒﹐研﹞甘艸﹝各五分﹞糯米一攝﹐煎溫服。

辰砂益元散

﹝治痘熱毒太甚﹐狂言燥渴﹐欲飲水者。﹞飛滑石﹝六兩﹞甘艸末﹝一兩﹞飛辰砂﹝三錢﹞合勻﹐每服一錢﹐燈心湯下。大人加倍。

四順淸涼飲

治裏證熱大便結。

當歸白芍大黃甘艸水煎服。

胭脂塗法

治黑痘良方。

先用升麻一味﹐煎濃汁去渣﹐將胭脂於湯內揉汁﹐就以本綿蘸湯於痘上試之。

卷三十三痘疹部﹝下﹞痘疔門主論

喜泰順曰﹕夫疔者﹐乃毒火鬱結﹐腠理祕密。發熱之後﹐先著其疔﹐或三五粒﹐或一兩點獨大﹐色赤平扁而闊﹐出來必貫黃漿﹐次日卽行收靨。見必煩躁狂亂﹐辧認得眞﹐卽宜銀鍼挑破﹐口含淸水﹐吸去惡血﹐外以雞冠血點之﹐或以拔毒散敷之﹐大用淸涼發表之劑﹐痘方得出。書云﹕冷疔先見﹐諸痘不敢彰形﹐若不早刺﹐則毒火鬱結﹐久則走黃﹐徧身發腫﹐痘來隱隱﹐不能出竅﹐束手待斃﹐悔無及矣。醫者愼之。

陳實功曰﹕痘毒升發未盡﹐畱毒心肝二經﹐發爲痘疔。初生紫點﹐次日變黑﹐浮髙而潤者毒淺﹐深陷而焦者毒深。其發多在七朝上下將靨之際﹐生於臀腿手足。身溫疤潤聲淸者吉﹔發在肚腹腰腎﹐身熱色枯聾啞者凶。凡遇此證﹐急用鍼刺疔根﹐插入蟾酥條﹐候四邊裂縫﹐疔搖者用刀割去﹐搓玉紅膏收口﹐如鍼刺無血﹐插藥漧枯不變膿者﹐終爲不吉。但此證屬有餘﹐首尾但宜加減鼠粘子湯主之。﹝《正宗》﹞

卷三十三痘疹部﹝下﹞痘疔門主方

加減鼠粘子湯

鼠粘子知母天花粉山梔荊芥﹝各六分﹞甘艸﹝三分﹞竹葉﹑燈心各二十四件﹐水煎服。

拔毒散

專治痘疔及賊痘等證如神。

透明雄黃不拘多少﹐研細﹐再將滚水泡棉胭脂取濃汁﹐調點疔頭上。

四聖丹

專點痘疔卽刻回生。

牛黃﹝一錢二分﹞兒茶﹝一錢七分﹞朱砂﹝八分﹞珍珠﹝二分﹞乳細﹐用口嚼胭脂調勻﹐點之。

珍珠膏

治痘不發﹐必有痘疔﹐黑而大臭者﹐宜急點之。

珍珠﹝五顆﹞豌豆﹝四十九粒﹞發灰﹝一錢﹞乳細﹐用胭脂汁調膏﹐撥疔點之﹐黑疔卽變紅活矣。

痘疔甘蔗渣曬漧﹐眞香油點燈燒成灰﹐以津唾調勻﹐銀簪挑破點上﹐立效。

又方珍珠研末﹐油胭脂調搓﹐神效。

卷三十三痘疹部﹝下﹞痘癰門主論

喜泰順曰﹕痘瘡發毒﹐多見於外靨之證。膿漿潰爛﹐何由而足﹐𨿽云變臭﹐生意已成﹐必發癰毒﹐方爲穩兆。發於四肢則傷手足﹐發於頭頂硬處爲佳。內服消風化毒湯﹐外用生黃豆嚼而敷之。此險中得順﹐百無一失也。

邵慈庵曰﹕凡有遲延日久而起﹐不圓潤而靨﹐旣平之際﹐又發癰腫﹐人固知其餘毒﹐而不知爲何經﹐當辧之。但气髙喘急﹐胸滿肚壯者﹐餘毒在肺也。痰涎稠粘﹐口咬嘎齒﹐泄瀉不止﹐口臭者﹐餘毒在脾胃也。盜汗熱不退而渴者﹐餘毒在心也。夢中多驚﹐餘毒在肝也。耳朵尙熱﹐餘毒在腎也。眼合不開﹐身腫不消﹐內熱不淸﹐鬱悶不樂者﹐餘毒諸經皆有矣。

《心法》曰﹕痘後餘毒發出﹐小如李者爲毒﹐大如桃者爲癰。單生一个者﹐毒在肌肉﹐屬順易治﹔連發數處者﹐船小載重﹐屬險。若結於骨節之間﹐或成對發出者﹐其毒已盛﹔潰破之後﹐滲泄气血﹐不能斂﹐已屬逆證。

陳實功曰﹕痘癰卽是痘毒。緣澑漿不足﹐毒流於脾肺二經﹐致手腳胸背結成漫腫﹐大如桃李。此多發於收靨之後﹐身涼不渴者吉。初起嚼生黃豆敷之自消﹔已成用太乙膏貼﹐侯膿熟鍼之。元气虛弱者﹐保元湯助脾健胃爲主。﹝《正宗》﹞胡公弼曰﹕痘癰宜大連翹飲主之。大便祕加酒炒大黃微利之﹐如疹後風瘡加金銀花。

竇漢卿曰﹕發於面項胸脇者難治﹐生四肢者易治。

澄曰﹕凡痘後發熱﹐卽是餘毒未盡﹐不曾多服敗毒藥﹐防發痘毒﹐宜仔細脫衣看視﹐乘早消除。

又曰﹕發於關鍵要害處﹐及气血虧敗者險。

又曰﹕痘毒切不可開刀。

卷三十三痘疹部﹝下﹞痘癰門主方

三豆丹

﹝扁鵲﹞。敷痘毒聖藥。

黃豆赤小豆綠豆﹝各一合﹞用醋浸搗研濃漿﹐時時以鵝翎掃上﹐紅腫退去﹐其效如神。

三豆飲

﹝扁鵲﹞。凡遇時令不正﹐宜預服此﹐以疏解之。

黃豆赤小豆綠豆﹝各一升﹞甘艸節﹝二兩﹞水煮熟﹐食豆飲汁。七日乃止﹐永保無患。

保元湯

痘癰出膿之後﹐脾胃虛弱﹐膿淸不斂者服之。

人參白術黃﹝各一錢﹞甘艸﹝三分﹞姜一片﹐棗二枚煎﹐食遠服。

綿繭散

痘後餘毒流注各處出淸水者。出蛾綿繭不拘多少﹐用生明礬末塡滿灰﹐幹摻。

回毒卽消丹

﹝岐天師﹞人參﹝二錢﹞金銀花﹝五錢﹞甘艸﹝一錢﹞元參﹝三錢﹞水二碗煎三分﹐與小兒服之。一劑卽消大半﹐二劑痊愈。付符一道﹐焚在藥中煎汁﹐神效。凡服藥不效﹐焚符於藥中﹐煎藥與小兒飲之﹐十人十生。

符式咒曰﹕小兒有病﹐病魔作祟﹐吾今施符﹐治無不愈﹐吾奉天師岐眞君律令敕。書符前念咒一徧﹐書畢又念咒一徧﹐焚於藥內又念咒一徧﹐此祕訣也。

歲久不愈神方﹝岐天師﹞黃﹝二兩﹞生甘艸﹝二錢﹞白芥子﹝三錢﹞柴胡肉桂﹝各五分﹞人參白術當歸金銀花﹝各一兩﹞薏苡仁﹝三兩﹞先將薏苡仁用水四碗煎汁二碗﹐再煎前藥半碗﹐饑服一劑。後用黃﹑薏苡仁﹑金銀花各一兩﹐白術﹑當歸各五錢﹐生甘艸﹑白芥子各二錢﹐陳皮三錢﹐水三碗煎半碗﹐四劑痊愈。其服藥之時﹐更須用藥洗之。金銀花一兩﹐甘艸三錢﹐生蔥三根﹐水二碗﹐煎洗之。

痘毒潰爛不愈幹百合爲細末摻之﹐數次卽愈。

痘毒鵝肉蒸熟淡喫﹐其毒自消。

消痘毒瑞香花葉同冰糖搗敷﹐中畱一孔﹐透气自消。

消痘毒糯稻艸燒灰入筲箕內﹐以滚水淋三徧﹐取稻艸浸灰敷之﹐自消。

消痘毒﹝張如《屢驗方》﹞。大蚌一个只取肉﹐用黃土四圍封固﹐火煨至紅﹐只取蚌肉存性研末﹐油調敷﹐立消。

豆癰潰爛不愈剝泥蛤皮粘貼﹐卽愈。

痘毒﹝錢靑掄。﹞新瓦磨光洗淨﹐置羯羊糞於瓦上﹐上下以瓦覆之﹐文武炙燥﹐煙盡存性﹐取出爲末﹐麻油調敷神效。

痘後餘毒﹝《丹方全集》﹞人參白茯苓犀角金銀花﹝各三錢﹞甘艸﹝一錢五分﹞羚羊角﹝一錢﹞珍珠﹝八分研﹞上爲末﹐蜜丸。每日服一錢﹐白湯下。日日服﹐神效。

解毒護童膏

﹝《陰文注證》﹞。金銀花一斤﹐用水入銅器內﹐煎至渣無苦味爲度﹐粉甘艸四兩﹐用水煎至無甜味爲度﹐去渣﹐二汁和勻﹐用文武火慢煎﹐約十碗至三四碗﹐入米白糖收成膏﹐埋土內一日﹐出火气。每早以百沸湯衝一盅與小兒喫﹐一切痘瘡不生﹐並可稀痘。若初出痘後﹐煎服此膏﹐則遺毒皆盡﹐勝多喫胡桃也。

痘毒久不收功奇方﹝湯聘三。﹞幹百合﹝三錢﹞血竭﹝二錢﹞冰片﹝一分﹞共研極細末幹摻﹐卽收功矣。

移痘毒﹑大毒法凡毒發虛怯處﹐骨節關鍵處﹐出頭便難斂口﹐可取池塘綠苔敷在腫上﹐畱一空處﹐或上或下﹐卽移毒於所空之處出頭。﹝池塘綠苔﹐夏月浮在水面上﹐冬月在水底泥上取。﹞痘毒已潰早稻艸根連土烘燥﹐研極細摻之。

痘毒初起﹝張太和﹞。苦丁艸﹑伏龍肝同蜜調敷。

痘後餘毒。

生綠豆末赤小豆末白蜜﹝各五錢﹞豬油﹝三錢﹞用馬齒莧汁一碗﹐同藥淨鍋內熬成膏塗之。

消痘毒漱淨口﹐將柿餅細嚼敷四圍﹐卽消。

痘毒久不收口多年頭油罐子放火上紅﹐冷定乳細末﹐搓上卽愈。

消痘毒熱黃牛屎加蚯蚓搗敷﹐卽消。

痘毒久不收功有多骨者紅升丹同人中白﹝﹞各等分﹐研細﹐搓上膏蓋﹐多骨自出﹐收功。

痘毒久不收功鮮馬齒莧生搗爛取汁服之﹐以渣敷痘毒上﹐腫自消﹐膿自幹﹐口自斂。

卷三十三痘疹部﹝下﹞痘疳門主論

痘疳﹐乃痘後餘毒未盡﹐正气已虧﹐邪走空竅﹐是以口﹑鼻﹑眼﹑耳﹑前陰﹑後陰皆可成疳。治當敗毒調元。

卷三十三痘疹部﹝下﹞痘疳門主方

驗方牛糞尖﹝燒灰存性﹞雄黃﹝各等分﹞每錢加冰片二分﹐乳細搓患處﹐立愈。

卷三十三痘疹部﹝下﹞痘風瘡門主論

陳實功曰﹕痘風瘡﹐是痧痘後毒發未盡﹐畱熱肌膚﹐後被外風侵入﹐其患先從細瘡作癢﹐次漸沿開﹐成片脂水﹐生痂搔之無度﹐宜用麥餞散擦之。﹝《正宗。》﹞

卷三十三痘疹部﹝下﹞痘風瘡門主方

麥餞散

小兒痘風作癢﹐疊疊成片﹐甚則頑麻不知痛癢。

小麥一升炒枯黃色﹐乘熱入缽內﹐和硫黃四兩﹐白砒一兩﹐研細待冷取起﹐加煙膠半斤﹐川椒三兩﹐生明礬﹑枯礬各二兩﹐共研細末。臨用蔥湯洗淨﹐以麻油調搓﹐油紙蓋紮三日一換﹐三次卽愈。並治白禿神效。

卷三十三痘疹部﹝下﹞痘癢門主論

申斗垣曰﹕痘出五七日後癢極﹐動手抓破﹐急用仙鶴翎在痘上掃一二次卽止癢﹐就不抓。此神驗祕方也。﹝啟玄﹞

卷三十三痘疹部﹝下﹞痘後瘢迹不退門主論

申斗垣曰﹕痘已愈﹐毒未全解﹐痂𨿽落盡﹐止有瘢痕尙在﹐或黑或凸或凹﹐或成瘡者﹐用眞白蜜一兩塗之﹐其瘢自消。﹝《啟玄》﹞胡公弼曰﹕羊骨髓入輕粉研勻塗之﹐滅瘢。﹝《靑囊》﹞

卷三十三痘疹部﹝下﹞痘後瘡水不幹門主論

申斗垣曰﹕痘後瘡水不幹﹐在肢體名曰痘疳。用出過蛾的蠶繭不拘多少﹐每个入生明礬令滿﹐炭火研爲末﹐摻之卽幹。﹝《啟玄》﹞又曰﹕搔壞痘破爛者﹐用多年屋上腐艸不拘多少﹐研極細﹐鋪在席子上﹐令兒臥其上﹐自不粘痛﹐或摻之亦妙。

卷三十三痘疹部﹝下﹞出痘後細瘡如疥難愈論

申斗垣曰﹕夫痘回痂落﹐宜該淸潔。或誤食發物﹐或勤抱風前﹐致令復生細瘡﹐似疥非疥﹐最難得愈。內宜用川蜂蜜一二兩同水煎滚﹐時時呷之﹐外用懷孕母豬的糞曬漧燒灰﹐不拘多少﹐加輕粉﹑滑石各五分﹐研細酒調勻﹐鵝翎掃搓卽愈。﹝《啟玄》﹞

卷三十三痘疹部﹝下﹞精炮制用藥法

聶九吾曰﹕凡用寒涼藥品﹐除陽證傷寒﹐熱積痢證﹐及諸實熱等證外﹐其餘若用之降炎上之火﹐用之淸血分之火﹐俱有寒因熱用之義﹐須根據酒炒酒制之法﹐最爲緊要。同一寒藥也﹐根據法用之則取效﹐不根據法用之則爲害。若痘瘡中前後所用解毒諸寒藥﹐皆因毒火燥血而用﹐入血分以涼血活血者﹐是以芩﹑連﹑梔﹑柏﹑花粉﹑大黃等味﹐必用酒拌濕炒燥﹔牛蒡子必炒香研碎﹐當歸﹑生地﹑白芍﹑紅花﹑紫艸﹑牡丹皮﹑地骨皮之類﹐必以酒臨時洗用﹐此要法也。而時醫苟簡粗率﹐每每不根據法炒制而生用寒涼﹐不惟無益﹐而反以致害者多矣。此其失非小﹐而人不知也。不惟病家莫知之﹐而醫家亦竟不悟也。倘悟其失﹐豈可省此微勞﹐而貽此大害哉﹗予故表而出之﹐以訓將來也。制之大槪﹐有熱者﹐甘艸﹑黃﹑白芍俱生用﹔虛寒者﹐甘艸炙熟﹐黃蜜炙﹐白芍酒炒。

卷三十三痘疹部﹝下﹞痧疹門

﹝四方之方語不同﹐其實皆疹也﹐調治之法俱同﹐避忌之說無異。﹞京師內外名曰溫疹。河南名曰瘡。山西﹑陜西名曰糠瘡。山東名曰疹子。江南﹑浙江名痧疹。湖﹑廣﹑江西名曰麻疹﹐又名艄子。福建﹑廣東﹑廣西﹑雲南﹑貴州﹑四川俱名曰疹子。

卷三十三痘疹部﹝下﹞痧疹門

疹屬君火﹐气本少陰﹐傳於其子兮﹐故爲脾胃之證﹐乘於其妻兮﹐現乎皮毛之分﹐亦胎毒之所發﹐因疫癘而後成。咳嗽噴嚏兮﹐辛金煉於丁火﹐頓悶泣出兮﹐君主禦乎將軍。﹝將軍﹐肝也。﹞迎而奪之兮﹐其鋒易挫﹐隨而擊之兮﹐其銳難勝﹐如折勾萌兮﹐斧斤不用﹐苟待燎原兮﹐玉石俱焚。

其色如斑兮﹐摸之有迹﹐其形似痘兮﹐視之無津﹐朝出暮收兮﹐發之於陽﹐暮出朝收兮﹐發之於陰﹐變化莫測﹐出沒靡定。大抵愛赤而惡黑﹐治者喜涼而忌溫﹐赤如點朱兮﹐光明彰顯之象﹐黑如灑墨兮﹐火郁曛昧之甚﹐制以酸涼兮﹐收炎光於麗澤﹐投以辛熱兮﹐縱赫曦於重明。

敗毒防風﹐開發斬關之將。﹝人參敗毒散﹐防風通聖散。﹞解毒連翹﹐制伏降虜之兵。﹝黃連解毒湯﹐連翹飲。﹞如錦爛熳兮﹐服化斑而艷斂﹐﹝化斑湯。﹞似火燻蒸兮﹐飲涼膈而熱淸。﹝東垣涼膈散。﹞咽痛兮甘桔﹑牛蒡﹐止咳嗽更能潤肺﹔﹝甘桔湯。﹞溺澀兮導赤﹑芍藥﹐定驚悸又可涼心。﹝導赤散﹐一名火府湯。﹞便祕兮承气﹑膽導。﹝調元承气湯﹐膽導法。﹞便泄兮黃芩﹑豬苓。﹝黃芩芍藥湯﹐豬苓湯。﹞大渴兮膈焦﹐置栝蔞於白虎﹐﹝白虎湯。﹞苦煩兮裏熱﹐加山梔於安神。﹝安神丸。﹞無伐天和兮﹐使陰陽之適調﹐勿犯胃气兮﹐𨿽攻補之不盡。

痘欲盡發而不畱﹐疹欲盡出而無病﹐或邪气之郁遏兮﹐畱而不去﹐或正气之損傷兮﹐困而未伸。毒歸五臟﹐變有四證﹐毒歸脾胃兮﹐泄瀉不止而變痢﹔毒歸心肝兮﹐煩熱不退而發驚﹔咳嗽久而血出兮﹐毒歸於肺﹔牙齒爛而疳蝕兮﹐毒歸於腎。輕者從制以向善﹐平之有功﹐重者拒敵而肆惡﹐攻之不勝。

熱不除者﹐調元湯加麥冬﹑知母﹐作搐兮兼以抱龍溫驚﹔﹝琥珀抱龍丸﹐錢氏溫驚丸。﹞咳不止者﹐阿膠散﹝小阿膠散。﹞加杏仁﹑枳實﹐帶血兮專以補肺太平。﹝錢氏補肺阿膠散﹐《十藥神書》太平丸。﹞注下兮異功豬苓﹑澤瀉﹐﹝錢氏異功散。﹞虛滑者大作參苓﹐﹝參苓白術散。﹞滯下兮異攻當歸﹑芍藥﹐休息者少與眞人。﹝眞人養髒湯。﹞惟有牙疳之病﹐原呼走馬之名﹐初息臭而腐肉﹐漸血出而穿齦﹐內服地黃丸制其火怪﹐﹝地黃丸。﹞外擦蚊蛤兮殺其精﹐﹝蚊蛤散。﹞牙若脫落兮﹐崩砂之狀可畏﹐聲若啞嗄兮﹐狐惑之證難明。

應出不出兮發之﹐初惺惺﹐次通聖﹐奪命大發而有效﹔﹝惺惺散﹐防風通聖散﹐奪命丹。﹞應收不收兮解之﹐初葛根﹐次化﹐涼膈大解而最靈。﹝升麻葛根湯﹐化湯﹐河間涼膈散。﹞色淡白兮爲虛﹐四物去川芎加紅花﹑桂枝﹔﹝四物湯。﹞色紫黑兮血熱﹐化去人參加元參燒糞。﹝化湯。﹞奪命發疹之聖﹐﹝奪命丹。﹞無價解疫癘之神。﹝無價散。﹞發不出而煩躁兮虞不能臘﹐黑不變而譫妄兮食不及新﹐熱蒸蒸兮色赤﹐痢滴滴兮气惺。羸瘦骨肉之脫﹐螈神識之昏﹐喘急兮胸髙聳﹐疳爛兮漏腮缺唇﹐休誇三世之妙手﹐難畱一息之遊魂。

豈不聞誤服湯丸兮﹐不如勿藥﹐又不見特犯禁忌兮﹐可以自省。愛喫鹹酸兮﹐咳嗽連綿而不已﹐喜啖辛燥兮﹐火熱燔灼而不寧﹐甘甜過而齒齲﹐生冷多而糞淸。雞乃生風之畜﹐魚則動火之鱗﹐雞魚貪而亂食﹐風火並而啟舋。邪反滋甚兮爲疹而不息﹐毒反深入兮值疫癘而再經﹐斯則疹之遺毒﹐亦若痘之餘證。

欲決內傷﹐須詳外證。目常赤痛兮靑童抱火﹐鼻常鼽衄兮素女臥薪。病牙齒以終身兮﹐玄武困於湯鑊﹐發癲癇而連年兮﹐朱雀驚於燒林﹐溲數短澀兮乃州都之遭火﹐便溏垢蠱兮必倉廩之被焚。哮喘炎上之象﹐丹癅赤瘭之形﹐唇舌多瘡兮﹐門戶殘煙未熄﹐咽喉常腫兮﹐管龠餘燼猶存。苟求其故兮﹐則一言之可盡﹐欲拔其本兮﹐豈一旦之能平﹐噫﹗此賦之作﹐效蛙之鳴﹐詞𨿽鄙俚兮積如累石﹐法則疹祕兮故曰碎金。

卷三十三痘疹部﹝下﹞痧疹門

痧疹形如沙痘﹐疹形如豆﹐皆象其形而名之也。痧痘俱胎毒﹐而痘出五臟﹐髒屬陰﹐陰主閉藏﹐其毒深而難散﹔痧出六腑﹐腑屬陽﹐陽主發散﹐其毒淺而易散。髒陰多虛寒﹐故痘可溫補﹔腑陽多實熱﹐故痧宜解散。然痧𨿽屬腑﹐而其熱毒之气上蒸於肺﹐肺主皮毛﹐實受其毒﹐是以發熱之初﹐𨿽似傷寒﹐而肺家見證獨多﹐咳嗽噴嚏﹐鼻流淸涕﹐眼胞腫﹐眼淚汪溢﹐面腫腮赤是也。身體微汗潮潤﹐則出最輕﹔若气喘鼻幹作嘔驚狂者最重。初見如疥如米尖﹔再後成片紅色者輕﹐紫色者險﹐黑色者逆。不可視爲泛常﹐不可用藥失序﹐又不可過爲攻表。攻表太過則胃气受傷﹐毒瓦斯不能達﹐反令停毒攻肺﹐務宜辧寒熱虛實﹐察淺深而治之。治之之法﹐惟在宣發其毒﹐以盡出之於外。𨿽紅腫之甚﹐狀如漆瘡﹐亦不足慮﹐以其旣發於外﹐卽可免內攻﹐不若痘家之必顧其收結也。此證若調治得法﹐十可十全﹐而調治失宜﹐則殺人亦如反掌。大抵初發熱時﹐必當發表﹐見形卽宜淸涼﹐其用藥最忌酸斂溫補燥熱。古云痧要淸涼痘要溫。淸涼者淸肺熱也﹐溫者溫補生漿也。一種初起眼白赤色﹐聲啞唇腫作渴﹐腰疼腹脹﹐人事不淸﹐口鼻出血﹐煩亂狂叫不安﹐此系閉塞不出﹐名曰閉證﹐最爲難治。服藥後若能現出者或可得生。鼻內流血者毒重﹐口內出血者毒尢重。初起手足心如火熱非常者﹐毒亦重。若初時失於淸解﹐以致毒蘊於胃﹐口鼻出气鮏臭﹐則生牙疳﹔身熱不退﹐餘毒流入大腸﹐則成痢證﹔或過於發散﹐後來元气虛弱﹐骨瘦不堪則成疳疾。種種壞證不可不愼。此證日出三次﹐三日九次爲順。總宜出透﹐毒瓦斯得淨﹐卽無他患。又有一種奶痧風疹﹐此類感風熱而出﹐乃皮膚小疾﹐服藥疏風淸熱卽愈﹐不在此痧證中論也。正景痧疹﹐有所大忌﹐病家犯其所忌﹐則至於殺人﹐醫家犯其所忌﹐亦至於殺人也。其所忌不同﹐皆忌閉塞其毒﹐不得發泄也。

朱純嘏曰﹕《易曰》﹕大哉乾元﹐萬物資始。又曰﹕至哉坤元﹐萬物資生。姿始者﹐气之始也﹐資生者﹐形之始也﹐萬物者﹐合天地中之物而統言之也。卽以人言之﹐亦天地中之一物也。但人爲萬物之靈﹐得天地陰陽五行之正气以生成﹐因以得其所賦之理﹐以爲健順五常之徳。人𨿽天地中之一物﹐而不與萬物同其形﹐而同其性也。故三才之道﹐合天地人而並言之也。人之有生﹐受气於父﹐成形於母﹐二五之類妙合而凝﹐乾道成男﹐坤道成女﹐在胎之中﹐先有命門﹐則父精母血之毒藏於命門﹐眞且確矣。外形則先長鼻﹐內如五臟六腑﹐外如百骸九竅﹐俱從逐日逐月漸次生長。惟命門凝成於有形之初﹐則胎毒亦蘊蓄於有形之始。命門人身之太極也﹐陰陽五行包裹於命門之中。痘於疹胎毒之陰陽也﹐胎毒藏於命門﹐無聲臭之可覓﹐必俟外感痘之气﹐發出而爲痘﹐外感疹之气﹐發出而爲疹。何世人不推本求源﹐而乃隨聲附和曰﹕痘出五臟﹐疹出六腑。歷今千百餘年﹐誰辧其非﹖予不得已﹐特表而出之曰﹕痘與疹俱出命門。或曰﹕痘出五臟﹐疹出六腑﹐前人著書立說﹐極其詳悉﹐歷今千百餘年﹐無有議其非者﹐今子一旦遽云痘與疹俱出命門﹐豈不好奇涉怪﹐借此至微至隱之形﹐指此至精至密之理﹐無可端倪之臟腑﹐莫可測度之命門﹐而言前此之非是﹐不亦私相悖謬乎﹖誠恐今之議者﹐烏知後人之不議今乎﹖予應之曰﹕天下之物﹐莫不有理﹐惟於理有未窮。故其物𨿽有定名有定理﹐而不知有不盡也。予所云疹與痘﹐俱出於命門﹐非無徵而敢云然也。夫未出痘之先﹐疹出多次俱不作正疹之數﹐必俟大痘旣出之後﹐或隔一兩月﹐或隔半年一年﹐或三五七年之久﹐遇正疹之時﹐气感而發之﹐一出則不復出矣。或又問曰﹕子言胎毒藏於命門﹐言之固深切著明也﹐當出痘之時﹐胎毒固發出而爲痘﹐何不並發出而爲疹乎﹖必待隔一兩月﹐或半年一年之久而始出疹﹐是胎毒在命門之中﹐止隨痘之气而出痘﹐不隨痘之气而出疹乎﹖予曰﹕正在此分陰陽五行也。天以陰陽五行變化﹐痘疹生焉﹐人居气化之中﹐感痘气而出痘﹐感疹气而出疹﹐一定不易之理﹐決無痘與疹同出之事。或又問曰﹕子著定論﹐前言痘有夾疹而出者﹐今言痘與疹不同出﹐何前後之紕繆若是乎﹖予言痘至回水結痂之際﹐復又身熱﹐徧身上下通紅﹐名蓋痘疹。又名解毒疹﹐今言出痘之後﹐必俟隔一兩月﹐或隔半年一年﹐三五七年之久﹐遇正疹之時气感而發之﹐一出則不復出﹐是此回水結痂之際﹐所出之疹﹐作不得正疹乎﹖予曰﹕痘有夾疹之證﹐當痘出之際﹐發熱蒸蒸﹐脾肺兩家風熱亦隨之而出現﹐故不甚關利害﹐止用黑參升麻湯一劑﹐而疹自消散﹐痘出亦輕﹔若夫回水結痂之際﹐復又發熱﹐徧身上下通紅﹐細看痘粒膿漿充足﹐此乃蓋痘解毒之疹也。曰蓋痘者﹐痘之上蓋一層疹也。曰解毒者﹐此疹一出﹐可以解痘後之毒也。宜用大連翹飲加石膏﹑花粉﹑淡竹葉各一錢﹐以淸解其餘熱。此等證候﹐蓋因灌漿之時﹐痘必稠密﹐極力用藥催漿﹐過於補劑﹐熱滯脾肺﹐故出此疹﹐余歷年久﹐見證多透徹造化之機緘﹐究竟精微之奧妙﹐不敢私之家傳﹐用以公之於同志者。又曰﹕痘瘡形如痘﹐麻疹形如麻﹐皆象其形而名之也﹐昔人皆曰胎毒﹐言之誠是。蓋以出一次則不復出﹐其爲胎毒可知﹐然又曰痘出五臟﹐疹出六腑﹐以訛傳訛﹐誰知有命門﹖予於痘瘡論中言之極其詳矣。夫所謂胎毒者﹐人於胚胎之初﹐受气於父﹐成形於母﹐是父精母血之毒﹐已凝聚於陽施陰受之始﹐豈待成胎之後﹐欲火不節﹐濃味不忌﹐降生之頃﹐咽其血而後有是毒也。若以胎毒言之﹐不論富貴貧賤﹐人人俱有﹐然於中有輕淸重濁之分﹐是以出疹有順逆險三等之別﹐揆其因由﹐天地有非常之气﹐陰陽鼓舞卽有非常之令﹐鼻聞其气﹐傳入於肺﹐肺復傳於各髒﹐漸次傳入於命門﹐夫然後五臟之邪气內侵﹐命門之胎毒外透﹐正疹從此而發矣。疹發而熱毒之气上蒸於肺﹐肺主皮毛﹐實受其毒﹐發熱之初﹐𨿽似傷寒﹐而肺家見證獨多﹐咳嗽噴嚏﹐鼻流淸涕﹐眼胞腫﹐眼淚汪溢﹐面腫腮赤﹐口漧唇焦﹐此所謂正疹由於胎毒者是也。身有微汗﹐滋滋潤潤﹐气不甚粗﹐身不焦熱﹐則疹出必輕﹐若气喘鼻幹﹐更有鼻掀作嘔吐﹐驚搐狂躁無汗者最重。

凡疹初未見標之時﹐先必身熱頭疼咳嗽﹐或作吐作瀉﹐或鼻塞﹐鼻流淸涕﹐噴嚏眼胞腫﹐腮赤﹐煩躁不寧﹐細看兩耳根下頸項連耳之間﹐以及背脊之下至腰間﹐必有三五紅點﹐此乃疹之報標﹔若無紅點之證佐﹐當以別證論﹐此屢試屢驗者也。如果有紅點與前證相同﹐宜用宣毒發表湯加芫荽爲引﹐以托之外出﹐不必拘泥吐瀉﹐疹出而吐瀉自止﹐蓋熱蒸胃則吐﹐熱衝大腸則瀉﹐此乃疹之常候﹐不必憂其吐瀉之不止也。昔人云﹕疹出六腑﹐或因有此證而云然也。統而言之﹐胎毒藏於命門﹐體也﹐五臟用也﹐六腑又五臟之用也﹐相須而生成也。凡出疹見標之後﹐形似麻粒大粒而尖﹐稀疏磊落﹐再後成片﹐紅色滋潤者順﹐若神淸气爽者更順。若初出一時湧出﹐不分顆粒﹐深紫色者險﹐黑色者逆﹐不可視爲泛常﹐不可用藥失序﹐不可過用攻表﹐不可驟用寒涼。調治之法﹐避風忌葷﹐兼忌穢污﹐惟在用藥宣發其毒﹐以盡出之於外﹐𨿽紅腫之甚﹐狀如漆瘡﹐亦不足慮﹐以其出之於外﹐卽可免夫內攻。此證若調治得法﹐用藥合宜﹐百不失一﹐若調治失宜﹐則殺人亦如反掌﹐可不愼哉。初發熱時必當發表﹐見標之後﹐發表而兼淸涼﹐通身上下通紅﹐總成一片﹐手足之末﹐上下相同﹐無有空處﹐此爲出透﹐可用淸涼解毒之劑﹐不必兼用發表之藥﹐一解卽愈。又有一種疹初出眼胞腫﹐白夾赤色﹐聲啞唇腫﹐掀翻鼻幹﹐鼻又掀气喘﹐口燥作渴﹐腰疼腹脹﹐人事昏沈﹐口鼻出血﹐煩亂狂叫﹐二便出血﹐此系毒瓦斯郁遏於內﹐名曰閉證﹐最爲難治。用宣毒發表湯內加酒炒黃芩七分﹐麻黃五分﹐若能托疹標出外﹐漸次出現﹐或可望生﹔若不出現﹐則無望矣。但凡疹證﹐鼻出血者毒重﹐口出血者毒尢重﹐二便出血者毒更重且又危矣。初起手足心如火熱者﹐毒重﹐初起腳冷如冰者﹐毒更重。若初見疹標尙未出透﹐失於淸解﹐誤用辛熱之劑﹐以致毒蘊於胃﹐口鼻出气鮏臭﹐必生牙疳﹐宜用化毒淸肺湯加石膏二錢﹔若已出透﹐速收速散﹐身熱不退﹐餘毒流注大腸﹐裏急後重﹐紅白相兼﹐已成痢證﹐宜用淸解導滯湯。若其人素稟虛弱﹐當出疹之際﹐過於發散﹐出透之後﹐過於寒涼解毒﹐以致虛弱之極﹐骨瘦神疲﹐面無紅色﹐且又不能多食﹐食多卽吐﹐急用香砂六君子湯去半夏加麥冬以補之﹐種種壞證﹐不可不愼。疹之出也﹐出三日而始盡﹐每日出二次﹐子時出者巳時散﹐午時出者亥時散﹐經三日而出六次﹐出透稠密無縫﹐方爲吉兆。昔人有云﹕痘喜稀疏﹐疹宜稠密﹐𨿽如漆瘡﹐通紅一片﹐亦不足慮。若夫甫生一月﹐及至半歲一歲之間﹐時值天气炎熱﹐或出奶疹痧疹風癮等疹﹐不在正疹之列﹐亦不由於胎毒而致﹐可以不必用藥﹐其疹自散﹔此類感風熱而出﹐及皮膚小疾﹐常見出一次又出一次﹐及有連出不已者﹐無關利害﹐倘若用藥﹐微用疏風淸熱之劑﹐一服卽愈。凡出疹發熱﹐三日見標者爲順﹐遲至五六日不見標者爲逆﹔神气淸爽者爲順﹐昏沈者爲逆。病家知禁忌者﹐逆可以變順﹐不知禁忌者﹐順亦變逆。業幼科者當熟思之﹐當於出疹之家明言之﹐亦可見仁人君子救人之心﹐防於未然﹐無所不至﹐毋以此言爲過。當出疹之時﹐必宜謹避風寒﹔若不避忌﹐風寒外來﹐疹卽收回﹐要其再出﹐甚爲難矣﹐不可不愼。人之生兒育女﹐當出疹之時﹐各宜小心謹愼﹐潔淨內外﹐勿使穢污气息﹐觸犯出疹﹐要緊。凡小兒乳疹以及癮疹﹑痧疹﹑風熱等證﹐不在正疹之列﹐亦不由於胎毒﹐此類感風熱而出及皮膚小疾﹐常見出一次又出一次﹐及有連出不已者﹐無大關利害﹐倘身熱不退﹐可用荊防發表湯以散之。﹝如身不熱﹐不必用藥。﹞凡正疹由於胎毒﹐其出也必在出痘之後﹐或隔兩三年﹐或隔半年一年之久﹐甚至八九年之遠﹐感正疹之气而出﹐次後再不復出矣。有所謂溫疹者﹐感於風熱。由於胎毒﹐又值時令疫癘之气﹐城市傳染﹐迅速異常﹐調治乖張﹐立刻變證。余每臨此證﹐俱遵聶氏三方加減變化﹐每獲奇效﹐用是以告後學。若先出過正疹﹐再不出溫疹。內廷訂方藥﹐以十三味爲式﹐可少決不可多﹐如滿十三味﹐則將淡竹葉﹑石膏入於藥引之內﹐更覺妥當。余每看疹﹐相其時日﹐聞气聽聲﹐觀形察色﹐然後參之以脈﹐始用宣毒發表湯表之﹐繼以化毒淸表湯淸之﹐遵此二方加減﹐逐日變化。未透則前﹑葛﹑荊﹑防爲必用之藥﹐旣透則前﹑葛﹑荊﹑防爲可去之劑﹐气喘除升麻不用﹐便祕蒸大黃必需﹐疹色幹焦﹐生地﹑歸尾要用﹐若還紫黑﹐紅花﹑紫茸宜添﹐咳嗽气急﹐淸肺飲解除肺熱﹐口瘡口臭﹐敗毒散淸胃得咽。

成方在此﹐活法由人。麻疹已出透﹐用生犀角磨井水和藥同服﹐大能解毒。

澄曰﹕壬午年溫疹大行﹐老少男婦傳疫死者盈萬﹐余惟以宣毒發表湯﹑化毒淸表湯﹐去黃連加西河柳治之﹐竟無死者。其所以然者﹐蓋此次痧疹﹐乃時行瘟疹﹐外寒收束﹐初現只宜宣毒發表﹐原不可驟用苦寒﹐無如咸熱痧喜淸涼﹐見面卽用黃連冰伏﹐所以悉成痧閉而亡﹐縱相延時日﹐傳爲痧疳﹐喪命者不少﹐醫者固不知驟用苦寒之誤﹐而病家亦只知痧疹本凶﹐不察苦寒所誤﹐深可悲也。凡我同志﹐遇此疫癘傳染痧疹﹐均當宣毒發表﹐俟痧疹已齊﹐再爲淸表化毒﹐庶不致成痧閉﹐戕其性命也。

卷三十三痘疹部﹝下﹞痧疹門

一忌葷腥生冷風寒。出痧疹時﹐大忌食葷腥﹐食生冷﹐冒犯風寒﹐皆能使皮膚閉塞﹐毒瓦斯抑鬱而內攻也。疹初出時以至出盡之日﹐俱忌食葷腥﹐卽素菜亦忌煎炒。

蓋葷腥煎炒能助胃火﹐昔人云﹕葷痘素疹﹐誠哉是言也。疹初出時以至透之日﹐未免口渴煩躁﹐想飲冷水﹐不妨少飲些﹐須以解其煩渴。然不可多飲﹐若欲再飲﹐仍飲些須。若土產有荸薺及有秋梨甜者﹐並柿餅有霜者﹐不妨間與食之﹐𨿽生喫無妨﹐切不可與粥及米湯﹑糖餅﹑糖飴﹑麵食﹑荔枝﹑圓眼﹑蜜錢之類﹐食之恐助毒火﹐倘或餓極﹐煮成粥以開水半大盅煮飯粕小半盅和勻溫服﹐俗云飽痧餓痘﹐痧疹不知餓也。當出疹之時﹐必宜謹避風寒﹐若不避忌﹐風寒外束﹐疹卽收回﹐要其再出﹐甚爲難矣﹐愼之。

一忌驟用寒涼。初發熱時最忌驟用寒涼以冰毒﹐使毒瓦斯抑遏不得出﹐則成內攻之患。而昔人謂天气暄熱﹐宜用辛涼發之﹐如黃連解毒湯之類﹐不知天時暑熱之气﹐豈寒涼之藥所能解﹐今驟用寒涼﹐恐不足以解外熱﹐而適足以阻內熱﹐使不得出也。曾見一宦家艱子﹐得一男甫一歲﹐出痧發熱﹐痧未見形而發搐﹐醫誤爲急驚﹐而用涼藥攻之﹐遂令痧毒隱隱在皮下不出﹐後醫以滋陰爲主﹐而用四物等藥﹐亦不能救﹐煩悶聲啞﹐至旬日而死﹐此可以知涼藥冰毒之害矣。今因天熱而驟用寒涼﹐豈理也哉。

當疹初出之時﹐𨿽有身熱煩躁口渴等證﹐卽以宣毒發表湯﹐少加灑炒黃芩三五分以淸之﹐切不可遽投黃連﹑黃柏﹑梔仁等大寒之藥﹐恐冰其毒而內伏﹐疹不得外出矣﹐後𨿽設法宣表﹐而疹終不得出﹐可不畏哉。

一忌誤用辛熱。初發熱時﹐最忌誤用辛熱以助毒﹐如桂枝﹑麻黃﹑羌活﹑蒼術﹑丁香﹑肉桂﹑砂仁之類﹐能使毒壅蔽而不得出﹐亦致內攻之患。卽有痧麻初起﹐四肢逆冷﹐乃火極似水之故﹐不可妄投熱藥﹐痧現自然漸和﹐而昔人謂天气大寒﹐只宜置之燠室﹐謹避風寒可也﹐且天气𨿽寒﹐而人身之熱毒未必減﹐而多用辛熱﹐豈理也哉。疹初出時﹐或有嘔吐之證﹐醫家必用蒼﹑濃平胃﹐丁香﹑砂仁暖胃﹐或手足梢冷﹐必用桂枝﹑肉桂溫其手足﹐殊不知作嘔吐者﹐火熱蒸於胃也﹐今反以辛溫之味攻之﹐是抱薪而救火。至於手足梢作冷者﹐熱極似寒之象﹐俟疹出透﹐而手足自溫﹐醫不明此﹐反以桂枝可達四肢之末﹐肉桂可以溫經回陽﹐誤之又誤﹐陷人性命﹐可不畏哉。

一忌用補澀。痧出之時多有自利不止者﹐其毒亦因利而散﹐此殊無妨。如泄利過甚﹐則以加味四苓散與之﹐切忌用參﹑術﹑訶﹑蔻補澀之藥﹐以圖速止﹐重則令腹脹喘滿而不可救﹐輕則變爲休息痢纏綿不已也。如痧後瀉黃紅色﹐乃由有伏熱﹐加木通﹑車前子﹑黃芩可也﹐記之記之。痧疹多有利而不止者﹐醫家全不細心參究﹐而曰吾於淸解藥中﹐兼用些參﹑術﹑訶﹑蔻﹐分兩又少﹐何礙於事﹐一服不見立效。又曰﹕分兩輕之故耳﹐於是多加分兩﹐再服而疹或變證矣﹐可不愼乎﹗若麻疹出盡之後﹐瀉黃紅色﹐乃內有伏熱﹐仍宜加味四苓散可也。蓋兼用補澀且不可﹐專用補澀反可乎﹗愼之。

聶氏曰﹕痧疹痘瘡逆險等證﹐初時難以現形﹐出不快利。如寒冬之月﹐用芫荽﹝又名秀艸﹞或紫蘇﹐宜用砂器﹐卽將此種隔水煎煮﹐室中取微微香气﹐能助發易現。今愚俗不明﹐卽用煎水盈盆﹐將小兒大洗大浴﹐浴後仍加衣破﹐不但無益﹐亦且有損﹐反致熱气內攻﹐多令小兒煩躁不安﹐啞口難言。況痧痘見形﹐卽不當下水﹐知者愼之﹐初起微微浴手足心﹐或可取其內外通達之意耳。

朱氏曰﹕芫荽乃透麻疹之聖藥也。生取來連根帶葉搗爛﹐約有三錢﹐入於磁碗內﹐用滚水半盅﹐滚白酒半盅﹐同入碗內﹐泡少頃﹐其味自出﹐通口服之﹐痧出更快。

若無芫荽苗葉﹐用子研服亦可﹐再加白芝麻同研服更妙。窮鄕僻壤﹐用此可當明醫﹐屢試屢驗。觀音柳一名西河柳﹐乃小兒痧疹之聖藥也。冬月用枝梗﹐春夏取苗葉﹐每用一錢煎湯服﹐年力大者多服一次無妨﹐能淸脾解毒發表﹐若在窮鄕僻壤﹐醫藥不便﹐煎服疹卽出現。

聶氏曰﹕小兒痧痘初起﹐近來多服筍湯﹐意圖發表﹐不知止可少煎用﹐使引透肌膚﹐取其易出。若過用失宜﹐反令元气受傷﹐脾气虧損﹐不能消化毒瓦斯﹐以致漧嘔泄瀉﹐出汗心煩﹐灌漿時每有破爛濕癢﹐口瘡等患﹐藥內引用筍尖﹐尢其所忌﹐特指明爲習獘用筍湯之戒。

朱氏曰﹕冬筍尖南醫用以催痘長漿﹐北醫習而不察﹐俱於痘長漿時用作藥引。殊不知冬筍非上林之筍也﹐至春二三月自死於土中﹐冬月人取爲美饌﹐今南人又不察物理﹐更於表疹藥中又用筍尖作引。若春筍𨿽生長上林﹐在疹門亦不可用﹐恐其气味傷泄元气﹐冬筍乃死气隨之﹐安可用乎。

聶氏曰﹕痧疹前後病眼赤紅者﹐當用生地﹑菊花﹑決明子﹑蒺藜﹑歸尾﹑柴胡﹑紅花等味﹐皆可隨證加減。

又曰﹕痧後面色靑白﹐骨瘦不堪﹐元气損傷﹐肝脾血少成痞﹐眼懶睜畏明﹐似害非害﹐宜服健脾肥兒丸﹐或服八珍湯﹑六味地黃湯丸﹐庶可漸愈。如淸火疏風﹐一切治眼之藥﹐萬不可妄投。不但痧後如此﹐凡小兒病後失調﹐成疳疾痞眼者﹐俱當如此醫治。養血健脾爲主﹐倘大便泄瀉﹐稀水白色者﹐歸脾湯﹑補中益气湯﹐皆對證要藥也。

澄曰﹕凡服痧疹煎劑﹐不論男婦小兒﹐每一劑藥煎好﹐可分二三次服之﹐庶藥力輕徐﹐不致升散過急﹐一湧而出也。

卷三十三痘疹部﹝下﹞痧疹門主方

宣毒發表湯

初發熱欲出未出時用。

升麻白粉葛防風﹝去蘆﹞桔梗﹝各五分﹞荊芥薄荷甘艸﹝各三分﹞牛蒡子﹝炒香﹐研細﹞連翹﹝去心﹑蒂研碎﹞前胡枳殼﹝炒﹞木通淡竹葉﹝各六分﹞白水煎。天气大熱加黃芩。﹝炒八分。﹞大寒加麻黃。﹝蜜炒八分。﹞

解毒快斑湯

痧麻已見形一二日內宜服。

連翹荊芥﹝各七分﹞牛蒡子﹝研破﹞當歸尾防風﹝各六分﹞蟬蛻﹝五个﹞生地山楂肉﹝各二錢﹞黃芩﹝酒炒﹞桔梗漧葛紫艸﹝各八分﹞川芎﹝五分﹞觀音柳二三分爲引﹐不可多用。

化毒淸表湯

痧疹已出而水腫大甚宜用。

牛蒡子連翹天花粉黃連地骨皮黃芩山梔﹝炒﹞知母漧葛元參﹝各八分﹞桔梗前胡木通﹝各六分﹞甘艸薄荷防風﹝各三分﹞口渴加麥門冬﹐去心﹐一錢﹐白石膏﹐研﹐三錢。大便澀加大黃﹐酒炒﹐一錢二分。朱氏加燈心五十寸﹐生犀角三分。

淸肺飲

﹝痧證四五六日﹐回時尙有餘毒畱於肺胃﹐咳嗽气粗﹐外熱不退者。﹞石膏生地﹝各二錢﹞麥門冬元參﹝各一錢﹞桔梗黃芩當歸尾知母﹝各八分﹞柴胡陳皮﹝各六分﹞甘艸﹝五分﹞僵蠶﹝五條﹞加竹葉三片煎。

調元健脾保肺湯

﹝痧麻後面色靑白﹐唇淡气弱﹐並治痧後瘦弱成疳疾。﹞人參白茯苓沙參牡丹皮陳皮熟黃白芍﹝酒炒﹞麥門冬當歸薏苡仁百合炙甘艸如大便不實瀉白色者﹐可加木香﹑白術﹑訶子少許。如瀉黃色加酒炒黃芩﹑車前子。

淸熱導滯湯

痧疹毒瓦斯流注而成痢者。

黃連條芩白芍枳殼﹝炒﹞山楂肉﹝各一錢﹞濃朴﹝去皮﹐薑汁炒﹞靑皮檳榔﹝各六分﹞當歸甘艸牛蒡子連翹紅多者加紅花三分﹐地楡五分。祕澀甚者加酒炒大黃一錢二分。

淸胃散毒湯

治痧後口瘡牙疳等患。

牡丹皮桑皮金銀花甘艸生地黃黃柏﹝蜜水炒﹞連翹心沙參白茯苓僵蠶如體虛加白術。

救苦散

治痧後口瘡牙疳。

人中白﹝﹐五錢﹞白僵蠶﹝一錢五分﹞寒水石﹝井水飛﹐三錢﹞靑黛﹝飛﹐五錢﹞冰片﹝一分﹞牛黃﹝二分﹞共爲細末。先以苦茶拭過﹐隨搓患處。

二聖散

﹝痧疹咽喉腫痛﹐不拘初起回後。﹞白僵蠶﹝二錢﹞苦參﹝三錢﹞乳細吹之。

和中湯

﹝有一種痧痘﹐大吐大瀉而後見者甚輕﹐與作惡心漧嘔者不同﹐用藥微表和中﹐安胃爲主。﹞白術﹝米泔水浸炒﹞漧葛﹝各八分﹞當歸身白茯苓桔梗﹝各七分﹞白芍﹝酒炒﹞甘艸半夏柴胡防風﹝各六分﹞陳皮牡丹皮﹝各五分﹞生薑一片﹐紅棗二枚爲引。

加味消遙散

﹝有一種病後瘦弱﹐唇白气虛﹐感時气出痧疹﹐或體虛痧出白色﹐少紅活者。﹞白術﹝米泔水浸炒﹞蘇薄荷陳皮白茯苓白芍﹝酒炒﹞麥門冬柴胡當歸身甘艸牡丹皮漧葛白水煎。

犀角解毒化痰淸火丸

﹝痧麻證咳嗽气喘﹐唇紅結熱在內﹐煩躁不安﹐或口鼻出血者。﹞生犀角紫艸連翹心花粉牡丹皮薄荷甘艸梢川貝母﹝去心各一兩﹞黃連牛蒡子﹝各三錢﹞生地黃﹝二兩﹞當歸尾﹝八錢﹞赤芍﹝六錢﹞共爲細末﹐煉蜜丸彈子大。每服一丸﹐竹葉湯服。

健脾肥兒丸

﹝痧疹後失調﹐體瘦气虛﹐或成疳疾或泄瀉。﹞人參橘紅廣皮﹝各五錢﹞黃﹝蜜炙﹞白扁豆﹝炒﹞白術﹝米湯浸炒﹞山藥白茯苓﹝各一兩﹞當歸百合﹝各八錢﹞白芍﹝酒炒﹞地骨皮甘艸﹝各六錢﹞川黃連﹝炒﹐三錢﹞山楂肉神曲﹝炒﹐各二兩﹞磨細﹐煉蜜丸彈子大。每食遠白湯調服。

天眞膏

﹝痧疹復咳嗽內熱不調﹐心神慌亂﹐夜臥不安﹐脾虛或生瘡疥。﹞白術﹝米湯浸炒﹞生地黃元參生黃知母麥門冬﹝去心﹞沙參生苡仁桑皮﹝各四兩﹞白茯苓當歸白茯神橘紅牡丹皮紫苑棗仁﹝炒﹐各二兩﹞取長流水用砂鍋桑柴文武火煎成珠﹐用上好白蜜收成﹐盛淨器內﹐每服三五茶匙﹐白滚水調服。

防風發表湯

﹝初起發熱未見時﹐二三日或四五日內﹐或者奶痧見疹﹐皆宜用此疏風淸熱。﹞防風川芎甘艸﹝各五分﹞山楂肉﹝二錢﹞漧葛桔梗﹝各八分﹞枳殼﹝炒﹐七分﹞蘇梗荊芥當歸陳皮﹝各六分﹞紅花﹝三分﹞杏仁﹝去皮尖炒﹐一錢﹞白水煎﹐如冬月天寒加羌活或蜜炒麻黃﹐引用細蔥白半寸。朱氏曰﹕可去陳皮加牛蒡子七分﹑連翹五分﹐夏月炎熱可加炒黃芩五分﹐如小便黃澀可加木通七分。

孟氏介石募施治痧神方

﹝凡遇痧疹﹐不拘四時﹐皆可煎服﹐藥味分兩萬勿增損。﹞石膏﹝﹐二兩﹞當歸尾漧葛桑白皮﹝各一兩﹞荊芥地骨皮桔梗﹝各八錢﹞牛蒡子赤芍陳皮薄荷﹝各五錢﹞枳殼貝母甘艸﹝各四兩﹞紅花﹝三錢﹞共爲細末。每次用末三五錢﹐白水三盅煎湯濾去渣服﹐輕者三五服﹐重者六七服立愈。照方施濟﹐功徳無竅﹐大能起發透表﹐解毒淸熱﹐不傷元气﹐是以功有神效﹐並表藥性於下。﹝石膏味辛色白達表﹐淡而利竅﹐用卽純﹐痧證要藥﹐淸涼解毒用以爲君。陳皮﹑枳殼﹑桔梗疏气消肺脹﹐桑皮潤肺止喘﹐淸火化痰﹐紅花﹑歸尾﹑赤芍味辛治肺經血熱﹐血活則毒散﹐牛蒡子解毒發癮疹﹐漧葛味辛發表解渴透肌﹐薄荷淸肺胃間熱﹐通气舒毛孔﹐地骨皮解肺毒消熱燥﹐甘艸解毒和藥﹐荊芥散血分之風熱﹐能開毛孔﹐貝母味辛﹐化痰解毒。﹞朱氏曰﹕予見去桑皮不用﹐可加前胡一兩﹐防風八錢﹐酒炒黃芩八錢﹐連翹五錢。

卷三十四諸瘡部﹝上﹞

凡疔瘡﹑楊梅結毒﹐俱匯於此部中﹐以便檢閱參治。

卷三十四諸瘡部﹝上﹞疔瘡門主論

華元化曰﹕疔有五色屬五臟。紅屬心﹐發於舌根﹔靑屬肝﹐發於目下﹔黃屬脾﹐發於口唇﹔白屬肺﹐發於右鼻﹔黑屬腎﹐發於耳前。以種類言之。

孫眞人《千金方》論疔瘡一十三種﹕一曰麻子疔﹐其狀肉起﹐頭如黍米﹐色稍黑﹐四邊微赤多癢。﹝忌食麻子油﹐衣麻衣﹐入麻田中行。﹞二曰石疔﹐其狀皮肉相連﹐色如黑豆﹐甚硬﹐刺之不入肉微痛。﹝忌瓦礫磚石之屬。﹞三曰雄疔﹐其狀起頭黑靨﹐四畔仰將起﹐有水出色黃﹐大如錢孔形髙者。﹝忌房室。﹞四曰雌疔﹐其狀瘡稍黃﹐向裏壓亦似灸瘡﹐四邊漿起﹐心凹色赤如錢孔者。﹝忌房室。﹞五曰火疔﹐其狀如湯火燒灼﹐瘡頭黑靨﹐四邊有煙漿﹐又如赤粟米者﹝忌火燒烙﹞。六曰爛疔﹐其狀色稍黑﹐有白斑﹐瘡中有膿水流出﹐瘡形大小如匙面者。﹝忌熱食爛物。﹞七曰三十六疔﹐其狀頭黑浮起﹐形如黑豆﹐四畔起赤色﹐今日生一﹐明日生二﹐及到十﹐若滿三十六﹐藥所不能治﹐未滿三十六可治。

﹝忌嗔怒﹑蓄積愁恨。﹞八曰蛇眼疔﹐其狀瘡頭黑﹐皮浮生﹐形如小豆﹐狀似蛇眼大﹐體硬。﹝忌惡眼人看﹐並嫉妒人見﹐忌毒瘡。﹞九曰鹽膚疔﹐其狀大如匙面﹐四邊皆赤﹐有黑粟粒起大。﹝忌食鹽。﹞十曰水洗疔﹐其狀大如錢形﹐如錢孔﹐頭白裏黑靨汁出﹐中硬。﹝忌飲漿水﹐水洗﹐渡河。﹞十一曰刃鐮疔﹐其狀闊狹如薤菜大﹐長一寸﹐左側肉黑如燒烙。﹝忌刺及刀鐮切割﹑鐵刃所傷﹐可以藥治﹐不可亂攻。﹞十二曰浮漚疔﹐其狀瘡體圓曲﹐少許不合﹐長而狹如薤菜大﹐肉黃外黑﹐黑處刺之不痛﹐黃處刺之痛。十三曰牛狗疔﹐其狀肉色起﹐掐不破。以上疔瘡十三種﹐初起瘡心先癢後痛﹐先寒後熱﹐熱定則寒﹐多四肢沈重﹐心驚眼花。若重者則嘔逆﹐嘔逆則難治。麻子疔一種﹐始終惟癢。以上忌禁者﹐不得觸犯﹐如觸犯者﹐發作難治。惟浮漚﹑牛狗二疔無所禁忌﹐縱不醫亦不害人﹐其狀寒熱與諸疔不同﹐故不殺人也。凡疔起後﹐背彊瘡痛極甚不可忍者﹐是觸犯禁忌﹐以此爲辧。﹝此條與《外臺祕要》《神巧不全》所論頗同。﹞王肯堂曰﹕疔之四圍有赤腫﹐名曰護場﹐爲可治。疔之四圍無赤腫﹐名曰不護場﹐不可治。﹝準繩﹞又曰﹕瘡證急者有應。如生一疔之外﹐別處肉上再生一小瘡卽是有應﹐可用鍼挑破護場﹔瘡四圍有赤腫﹐生多瘡者謂之滿天星﹐飲食如常﹐頭痛身熱手足溫。

陳實功曰﹕疔瘡有朝發夕死﹐隨發隨死﹐誠外科證中迅速之病也。凡治此證﹐貴在乎早。如在頭面﹐頭乃諸陽之首﹐亢陽熱極所致。其形𨿽小﹐其惡甚大﹐再加艾灸﹐火益其勢﹐逼毒內攻﹐反爲倒陷走黃之證作矣﹔旣作之後﹐頭面耳項俱能發腫﹐形如胖屍﹐七惡頓起﹐治𨿽有法﹐百中難保一二﹐不可不愼。﹝《正宗》﹞又曰﹕毒發於心經者﹐生爲火焰疔。多生心臟之兪募井之端﹐唇口手掌指節或手之小指。初生一點紅黃小泡﹐抓破痛癢非常﹐左右肢體麻木﹐心煩發躁﹐言語昏憒。

又曰﹕毒瓦斯發於肝經者﹐生爲紫燕疔。多生手足腰脇筋骨之間﹐或足大指。初生便是紫泡﹐次日破流血水﹐三日後串爛筋骨﹐疼痛苦楚﹐眼紅目暗﹐指甲純靑﹐睡語驚惕。

又曰﹕毒瓦斯發於脾經者﹐生爲黃鼓疔。初生黃泡光亮明潤﹐四面紅色纏繞﹐多生口角腮顴﹐眼胞上下及太陽正面之處。便作麻癢﹐繃急硬彊﹐重則惡心嘔吐﹐煩渴幹噦。

又曰﹕毒瓦斯發於肺經者﹐生爲白刃疔。多生手大指。初生白泡﹐頂硬根突﹐破流脂水﹐癢痛驟然﹐易腐易陷﹐腮損咽焦﹐毛聳肌熱﹐咳吐膿痰﹐鼻掀气急。

又曰﹕毒瓦斯發於腎經者﹐生爲黑疔。多生耳竅﹑胸腹﹑腰腎﹐及足小指湧泉偏僻軟肉之間。初生黑斑紫泡﹐毒串皮膚﹐漸至肌肉﹐頑硬如釘﹐痛沏骨髓﹔重則手足靑紫﹐驚悸沈困﹐軟陷孔深﹐目睛透露。

又曰﹕紅絲疔起於手足節間。初起形似小瘡﹐漸發紅絲上攻手膊﹐或攻大腿﹐令人寒熱﹐惡心嘔吐。遲者紅絲至心﹐常能壞人。急用鍼於紅絲盡處挑斷出血﹐尋至疔上挑破﹐插入蟾酥條﹐膏蓋﹐內服蟾酥丸發汗﹐追出疔根﹐得膿自愈。

又曰﹕唇下疔又名馬口疔。

又曰﹕手掌心疔又名擎珠疔。

又曰﹕患疔經五六日不瘥﹐目中見火光﹐心神昏昧﹐口干心煩﹐嘔吐不定﹐皆屬疔毒內陷﹐均須速治。

馮魯瞻曰﹕疔者﹐經曰﹕膏梁之變。蓋因膏梁之人皮肉濃密﹐內多滯熱﹐故變爲疔。然古方計有一十三種﹐三十六疔之分﹐總由臟腑積受熱毒﹐邪气搏於經絡﹐以致血凝毒滯﹐注於毛孔﹑手足﹑頭面﹐各隨臟腑部位而發。其形如粟米﹐或痛或癢﹐漸至徧身麻木﹐頭眩寒熱﹐時生嘔逆﹐甚則四肢沈重﹐心驚眼花﹐經𨿽所載疔色有五﹐以應五臟﹐其實紫黑及黃泡者居多﹐先癢後痛﹐先寒後熱也。宜內服發散解毒攻托之劑﹐外敷拔毒菊花葉﹑蒼耳艸之類。大槪疔已成膿﹐則毒已外泄﹐可無他慮。惟在初起﹐最宜謹愼﹐疔毒攻心﹐禍如反掌。蓋疔由心火蘊結﹐故其疼痛異常﹐爲害甚速﹐病患口嚼生豆﹐不覺豆腥者卽是也。若於耳後方圓一寸發者尢甚。蓋水枯火熾之極也﹐不可妄動﹐如抓破見風毒﹐卽內攻不救。﹝《錦囊》﹞又曰﹕紅絲疔者﹐又名血絲疔﹐發於兩手指﹐而作紅絲﹐漸漸行至關節﹐勢必殺人。可先以綫紮住紅紋之處﹐次將銀鍼砭去惡血﹐以藥塗之﹐上者血紅﹐次者血紫﹐下者血黑。若一失治﹐則稽畱不散﹐輕則爛傷墮指﹐重則入腹而死。

又曰﹕《內經》以白疔發於右鼻﹐赤疔發於舌根﹐黃疔發於口唇﹐黑疔發於耳門﹐靑疔發於目下﹐蓋取五色以應五臟﹐各有所屬部們。又有發於或肩或背﹐或腰或足﹐發無定處。如在手﹑足﹑頭﹑面﹑骨節間者最急﹐其餘猶可緩也。

李東垣曰﹕疔上按之磣痛應心者﹐是疔也。秋冬寒毒久結皮膚中﹐變作疔瘡﹐不急治之﹐日夜根長﹐流入諸脈數道﹐如箭入身﹐顫掉不已。若不愼口味房室﹐死不旋踵。﹝《精義》﹞申斗垣曰﹕夫疔瘡取治﹐其法不一﹐當先看其緩急。如緩者﹐一日瘡白色而小﹐二日色白微大﹐三日色微紫﹐四日色眞紫﹐此候之緩也﹔急者五日色靑紫小﹐六日色深靑大緊﹐七日色黑如火灸瘡之狀﹐此最急之候。假如身上生一瘡﹐而他處又生一小瘡﹐爲之應候。先用鍼挑破小瘡﹐則泄其毒謂之可治﹔若只有一疔﹐他處無小瘡﹐謂之無應候﹐不可治。疔無應候﹐是毒瓦斯之甚﹐故不可治也。大抵疔瘡四圍有紅赤腫者﹐名曰有護場。如疔瘡四圍不赤腫者﹐卽是不護場﹐不可治也﹔有護場方可治也。疔之生者﹐身熱頭疼﹐手足溫暖﹐飲食如常﹐是常疔也。疔之危者﹐眼轉大渴而喘﹐唇面靑﹐不進食﹐五心腫﹐無有脈﹐四肢冷﹐不起牀﹐不精神﹐腹痛甚於常﹐是有內疔也。﹝《啟玄》﹞周文采曰﹕凡療疔瘡﹐皆宜刺瘡中心至痛處﹐又刺四邊十餘下﹐令血出﹐去盡惡血﹐敷藥。藥力得入鍼孔中方佳﹐若藥不達中﹐藥力難達﹐反致誤事。又看口中頰邊舌上﹐有赤黑如珠子者﹐是疔也。﹝《集驗》﹞《養生篇》曰﹕人汗入肉﹐食之則生疔瘡﹐不可不愼。

竇漢卿曰﹕凡疔瘡鍼刺患人手足中指不痛者﹐難治。又曰﹕如疔在頭面﹑手足﹑骨節間者﹐甚急。又曰﹕疔瘡頭陷碧綠色者﹐不可用鍼刀出血。又曰﹕疔瘡日久潰爛者﹐不可用鍼出血﹐只可用刀割去腐肉。又曰﹕疔瘡生根入腹者便死﹐用磨鍼刀鐵漿水一碗﹐絲綿濾淨﹐銀鍋內煎三四沸﹐服之﹐病者須臾腸鳴﹐行得一二次蘇醒方妙。

又曰﹕疔瘡不破則毒入腸胃﹐惟蟬蛻極效﹐用一兩爲末﹐蜜調下。又曰﹕疔發於太陽眼邊者﹐名曰釘腦疔﹐十死一生。又曰﹕疔瘡膿水出﹐孔如蜂窠﹐病易瘥也。又曰﹕凡人暴死多是疔毒﹐急取燈徧照其身﹐若是小瘡﹐卽是其毒﹐宜急灸之﹐並服飛龍奪命丹等藥﹐亦有復蘇者。﹝《全書》﹞竇夢麟曰﹕嘴唇痘疔﹐初生米大﹐或粉刺擠破﹐入湯火風气﹐卽要變爲疵瘡﹐疵瘡卽疔之別名也。先用蔥白同飛龍奪命丹五粒和嚼爛﹐熟酒半碗送下﹐以衣覆患上﹐略出汗爲妙。上午服藥﹐下午卽將絕利磁鋒劃破瘡口十字﹐卽摻飛龍奪命丹末在內﹐而外用蟾舌研爛﹐蟾肚底皮貼之﹐內服追疔湯劑。若髮須髮者﹐卽剃去須髮。如前法治之。此法靜夜細思﹐試而行之﹐百發百中﹐活人多矣﹐焉敢自祕﹐遂並梓行。病人一个月內無色欲者﹐患處平妥無肉﹐乃其徵也。﹝《全書》﹞陳遠公曰﹕有生疔瘡者﹐疼痛非常﹐亦陽毒也。初生之時﹐人最難辧﹐但以生黃豆令嚼之﹐不知腥者便是。其瘡頭必發黃泡中現紫黑之色﹐細看泡中必有紅白一綫通出泡外。凡疔生足上﹐紅綫由足入臍﹐疔生手上﹐紅綫由手走心﹐如生唇面﹐紅綫由唇面至喉﹐如見此紅綫﹐卽於盡處以鍼刺出毒血﹐則免毒攻心。若現白絲﹐不必刺也。總以消毒瀉火爲主﹐世人戒用官料之藥﹐此乃不知醫之語﹐毒非藥安得除哉﹗拔疔散治之﹐紫花地丁﹑甘菊花各一兩﹐水煎服。一劑紅綫除﹐二劑疔散﹐三劑痊愈﹐不必外治挑疔之多事也。若已潰爛﹐加當歸二兩治之﹐不必四劑﹐毒盡肉生也。﹝《冰鑑》﹞胡公弼曰﹕豬疔其形圓而小﹐口內有油﹐忌食豬油﹑豬肉。牛疔其形圓而小﹐口內無油﹐起掐之不破﹐有寒熱﹐忌食牛肉。狗疔其形長而帶尖﹐色赤﹐有寒熱﹐忌食狗肉。羊疔其形長而帶白色﹐有寒熱﹐忌食羊肉。瓜藤疔不計其數﹐其形圓長如瓜形﹐因食瓜毒而生﹐忌食諸瓜。豆腐疔其狀白泡﹐三日內頂陷﹐因食豆腐﹐內有人汗而生﹐忌食豆腐。气疔其形或大或小﹐白如有气在內﹐因感恚怒而生﹐忌气惱。鬼疔其形大小不一﹐因中邪毒之气而生﹐異於諸疔﹐比气疔更甚﹐令人言語如見鬼狀。

紅絲疔其形縷縷赤色如絲綫﹐周身纏繞﹐宜松鍼刺去血﹐忌熱物。內疔言其於內﹐臟腑上腔子裏面﹐喉內﹑口內﹐與外疔更不同利害﹐宜托裏追疔。蘿葡疔其形黑兼紫如水晶﹐故名之。白黑血毒水宜去之﹐宜托毒。楊梅疔形黑紫如燻梅﹐狀若徧身楊梅瘡﹐內雜疔瘡一二个﹐則令通身瘡不起發﹐須鍼刺出毒﹐服托裏土茯苓等藥。魚臍疔如魚之肚臍﹐多生胳膊肚﹑小腿肚上﹐乃手足陽明經分毒瓦斯﹐治宜加引經藥。蜈蚣疔形長如蜈蚣﹐亦有頭足﹐發寒熱﹐因飲食中被蜈蚣遊走遺毒於內而生﹐宜加雄黃。

程山齡曰﹕治療之法﹐貴在乎早﹐初起卽治者﹐十全十活﹐稍遲者十全五六﹐失治者十全一二﹐內服莫妙於菊花甘艸湯。項之以上﹐三陽受毒﹐必用鍼刺挑斷疔根﹐插藥膏蓋﹔項之以下﹐三陰受毒﹐卽當艾灸。

灸之不痛﹐亦須鍼刺插藥自效。﹝《十法》﹞

卷三十四諸瘡部﹝上﹞疔瘡門主方

菊花甘艸湯

﹝《十法》﹞治疔之聖藥也。

菊花﹝四兩﹞甘艸﹝四錢﹞水煎頓服﹐渣再煎服。

反唇疔﹑擎珠疔經霜南瓜蒂灰﹐加冰片少許研細﹐麻油調搓。

馬口疔﹐生唇下者是新鮮鰱魚血磨蟾酥塗之。

拔疔法

巴豆﹝去殼﹐半粒﹞磁石﹝研末﹞用蔥涎和蜜爲膏﹐敷疔上。

血疔﹐出血不止者是眞麻油一盅﹐服下自止。

蟾酥餅

兼治腦疽﹑乳癰﹑附骨疽﹑臀癰一切惡證﹐或不痛﹐或大痛﹐或麻木﹐用此敷貼瘡頭。

潮腦朱砂﹝各一錢﹞眞蟾酥﹝酒化﹞沒藥﹝去油﹞乳香﹝去油﹞明雄黃巴豆霜﹝各二錢﹞輕粉﹝五分﹞麝香﹝三分﹞以上各爲細末﹐五月五日午時在淨室中用蟾酥酒和丸如綠豆大﹐每用一丸﹐口涎調貼疔瘡上﹐以膏蓋之。此藥爲丸﹑爲條﹑爲餅﹐聽便使用。一方去巴豆霜﹑潮腦﹐加寒水石﹝﹞﹑枯礬﹑膽礬各一錢﹐蝸牛二十一个。

惡疔大毒。

金銀花當歸身﹝各五錢﹞天花紛甘艸地丁﹝各三錢﹞皂角鍼﹝二錢﹞川椒﹝九粒﹞酒煎服。

疔毒惡瘡家菊花並葉共搗汁﹐用酒衝服。將渣加鹽少許敷上立愈﹐冬月用根亦可。

又方紫梗菊花搗碎﹐白酒煎服。

又方鰣魚鱗用荷花瓣夾好﹐置書頁中﹐遇疔粘貼卽愈。

大疔惡毒祕方火硝北煤﹝系用過倒地上﹐渣內撿出者。各等分﹞研細末﹐瓷瓶收貯。凡遇一切疔毒﹐用陳窗糊紙水濕掩疔上﹐再以此藥敷之﹐疔根自出。

疔瘡神方蒼耳艸根﹑葉搗爛﹐入童子小便﹐絞汁冷服一盅﹐日三次。仍以根﹑莖﹑葉﹑苗任取一束﹐燒灰存性爲末﹐用醋﹑泔﹑藍﹑靛和如泥﹐先將瘡中心及四邊刺破﹐令血淌出﹐拭淨敷之﹐不過十次﹐根卽拔出﹐爲諸方第一。

飛龍奪命丹

﹝《正宗》﹞專治疔瘡及癰毒發背﹐腦發乳癰﹐一切無名腫毒﹐惡瘡及有頭不知痛癢者﹐已成未成神效。

蟾酥﹝酒化﹞雄黃﹝各三錢﹞乳香﹝去油﹞沒藥﹝去油﹞銅綠﹝各二錢﹞膽礬朱砂血竭寒水石﹝各一錢﹞當門子冰片輕粉﹝各五分﹞蝸牛﹝二十一个﹞蜈蚣﹝一條﹐酒浸泡﹑炙﹐去頭﹑足﹞上俱爲極細末﹐用蝸牛連殼研如泥﹐少加飛羅面﹐和丸如綠豆大。每用三丸﹐用白蔥三个﹐令病患嚼爛﹐吐於男左女右手心﹐將丸藥放在蔥內﹐熱酒送下﹐被蓋約人行五六里﹐出汗爲效﹔無汗以熱酒助之。重者再進一服。病在上食遠服﹐病在下食前服。忌冷水﹑瓜茄﹑油膩﹑豬﹑雞﹑魚﹑面及一切發物。孕婦忌服。

走馬回疔丹

疔瘡初起﹐鍼破﹐用此一粒插入孔內﹐膏蓋之﹐次後追出膿血疔根爲效。

朱砂雄黃﹝各二錢﹞蟾酥﹝酒化﹞砂白丁香輕粉﹝各一錢﹞蜈蚣﹝一條﹐炙﹞金頂砒麝香﹝各五分﹞乳香﹝六分﹞上爲細末﹐糊和成如麥子大﹐插瘡內﹐以膏蓋之。

鉛粉散

冷疔生於腳上﹐初起紫白泡﹐疼痛徹骨﹐漸至腐爛﹐深孔紫黑﹐血水气穢﹐經久不瘥﹐用此大效。

黑鉛﹝四兩﹐鐵杓內化開﹐傾入水中﹐取起再化﹐如此百徧﹐以鉛盡爲度﹐去水取澄下者。三錢﹞松脂﹝一錢﹞黃丹﹝飛﹑炒﹞輕粉﹝各五分﹞麝香﹝三分﹞共研細﹐先用蔥湯洗淨﹐麻油調搽瘡口﹐油紙蓋好。

束毒金箍散

疔瘡鍼刺之後﹐餘毒走散作腫﹐宜此藥箍之生大黃郁金﹝蟬肚者﹞白芨白蘞白芷﹝各四兩﹞黃柏﹝二兩﹞綠豆粉﹝一兩﹞輕粉﹝五錢﹞共爲細末。酸米漿調箍四邊﹐夏熱甚﹐用蜜水調。

消疔簡便方疔瘡及諸惡毒初起﹐但未成膿者﹐服之神效。

白礬﹝研﹐三錢﹞蔥白﹝七莖﹞上二味同搗極爛﹐分作七塊﹐每塊用熱酒一杯送下﹐服畢用濃被蓋之﹐再進蔥白湯一盅。少頃汗出如淋﹐從容去其覆物﹐其病如脫。此𨿽味澀難服﹐其效甚妙。凡居鄕村之處﹐遇有此證﹐不及延醫﹐只傳此方﹐服之活人甚眾﹐誠爲良便方也。

敷疔。

銀朱﹝三錢﹞紅棗﹝七个煮爛去皮核﹞搗敷畱頂。

疔。

甘松三柰﹝各五錢﹞雄黃﹝研細﹐一錢﹞麝香﹝一分﹞酒水各半﹐先煎甘松﹑三柰﹐煎好濾淸﹐調雄黃﹑麝香服。

紅絲疔用銅錢捫頭處﹐將木上舊釘起一根﹐用棉花包裹﹐蘸桐油點著﹐令油滴錢眼內﹐一滴卽愈。

疔瘡生蔥和蜜搗敷患處﹐過一飯時﹐疔卽拔出。

保生梃子

疔瘡﹑背疽﹑瘰癘﹐一切惡瘡。

巴豆﹝四十九粒﹐文武火炒﹐研﹞砂﹝三錢﹞輕粉﹝半大匣﹞金腳信雄黃﹝各三錢﹞麝香﹝一錢﹞爲極細末。用黃蠟五錢熔開﹐將藥合成梃子﹐冷水浸少時取出﹐旋丸捏作餅子如錢眼大﹐將瘡頭撥開﹐安一餅於頂上﹐次用膏貼。

蟾酥丹

蟾酥不拘多少﹐黃丹﹑白面等分﹐爲丸如麥粒大﹐鍼破疔瘡﹐以一粒納之﹐膏蓋。

散疔膏

磁石乳細﹐以蔥頭十四根取汁﹐入蜜少許調勻﹐敷畱一孔。一敷卽散﹐妙不可言。內服托裏藥。

拔疔蜣螂腹下有一白點者卽心也。先以鍼刺破疔頭﹐再將鍼取出蜣螂心點疔頭上﹐以膏蓋之。半日間血出﹐根拔而愈。忌羊肉。

一切疔腫﹝孫眞人﹞。一色蒼耳艸連梗葉燒灰﹐以醋調搽。幹卽再搽﹐重者十餘次。

喫牛肉中毒生疔金綫重樓卽七葉一枝花﹐不拘多少﹐切碎﹐研細﹐和溏雞屎調勻搽上﹐立效。

疔瘡怕動刀鍼巴豆仁一粒﹐飯一粒﹐研貼瘡上﹐立時拔出疔根﹐再尋癩蛤蟆取肝粘貼﹐神效。

諸疔菊花葉搗汁服一碗﹐死可回生。

疔毒已篤者二服卽愈。﹝潘霞山。﹞土蜂房﹝一具﹞蛇蛻﹝一條﹞黃泥固濟燒存性爲末﹐每空心好酒服一錢﹐少刻大痛﹐痛止﹐其瘡已化爲黃水。

爛頭疔。

白梅﹝二个﹞大蜒蚰﹝二條﹞白菊花根﹝一把﹞共搗爛﹐加透明雄黃同敷﹐如幹再另敷一二徧﹐無不愈者。

紮馬疔切不可食肉﹐生白酒煎艸﹑紫花地丁﹑車前艸服之。

追疔奪命湯

﹝《赤水玄珠》﹞羌活甘艸節蟬蛻川黃連獨活北細辛靑皮金銀花防風澤蘭葉僵蠶金綫重樓赤芍﹝各等分﹞有膿加何首烏﹑白芷﹔要通利加大黃﹑牽牛﹑靑木香﹑山梔﹔毒在下加木瓜各等分。

每服五錢﹐先將一貼加澤蘭葉﹑金銀花各一兩﹐姜十片煎熱服﹐汗出爲度﹔病退再加大黃二錢﹐煎﹐熱服﹐取利一二次﹐去餘毒爲妙。此方取效如神﹐百發百中。若心煩嘔吐﹐用甘艸節﹑綠豆粉各等分﹐酸漿湯調下二錢﹔如嘔逆惡心﹐用乳香﹑綠豆粉各等分﹐甘艸湯調下二錢。

小奪命散

治疔瘡及腦疽﹑惡毒﹐其效如神。

槐花子地丁千頭子﹝卽掃帚子﹐又名地膚子﹐各等分﹞水煎﹐通口溫服﹐加眞蟾酥少許尢妙。

拔疔丹

﹝一名疔毒撤回。畢峻功。﹞凡一切疔瘡﹐無名腫毒﹐初起磨敷﹐已成已潰﹐用一粒放瘡上﹐膿血卽拔出﹐如遇陰疽對口大證﹐可用十數粒鋪瘡上﹐如神。

巴豆霜乳香﹝去油﹞沒藥﹝去油﹞眞蟾酥﹝酒化開﹐乳成膏﹞明雄﹝各二錢﹞樟冰露蜂房﹝陰陽瓦焙存性﹞劈朱砂﹝各一錢﹞眞輕粉當門子﹝各五分﹞上各乳極細﹐照分兩稱準和勻﹐以蟾酥膏和杵爲丸如藥珠大﹐曬漧瓷瓶密貯任用。﹝此卽蟾酥餅原方加露蜂房也。﹞

疔瘡丸

﹝馬驥功得自盧成琰傳。﹞專消一切疔瘡﹐兼治濕痰流注﹐梅瘡初起。

巴豆仁﹝去皮﹑膜﹞明雄生大黃﹝各三錢﹞共研細末﹐加飛面醋打糊爲丸﹐如金鳳花子大﹐每服二十三丸﹐熱湯送下﹐瀉三四次無妨﹐弱人只服十九丸自消﹐得嚏卽愈。

髭疔紅絲疔﹑面白疔﹐腫脹至目與鼻俱隱入肉裏﹐牙關緊急。昔有一道人用患者耳垢﹑齒垢﹐刮手足指甲屑﹐和勻如豆大﹐放茶匙內﹐燈火上炙﹐少許取作丸﹐將銀簪將疔頭挑開抹入﹐用棉紙一層﹐津濕覆之﹐痛立止﹐半日目可開﹐腫已消半﹐次日服活命飲﹐二劑遂愈。

血疔﹐或生肘下﹐或生眼角﹐疔有一竅如鍼眼﹐淌鮮血不止。眞香油四兩﹐無灰酒不拘多少﹐和勻熱服﹐其血立止。隨用野菊花濃煎常服﹐切忌茶湯。

萬靈奪命丹

治一切疔毒入腹﹐煩悶惡心﹐兼治癰疽發背﹑惡瘡。

朱砂﹝水飛﹞蟾酥﹝人乳泡﹞輕粉膽礬﹝各五錢﹞銅綠血竭﹝各一兩﹞雄黃枯礬﹝各二兩﹞共爲細末﹐麵糊丸﹐芡實大﹐每服一丸﹐令病患先將蔥白三寸嚼爛﹐吐在手心﹐將丸包在蔥內﹐熱湯吞下﹐出汗。

疔。

生磁石﹝一錢﹞麝香﹝一分﹞研極細﹐每用少許膏蓋。

又方胡椒﹝二十五粒﹞大獨蒜﹝一个﹞蔥白﹝三根﹞共搗爛﹐油紙上作膏貼之﹐神驗。

祕方用鐵釘放屋上受風露之气﹐日久上銹﹐以刀刮下﹐乳極細﹐加麝香少許﹐瓷瓶密貯。如遇疔瘡已破者﹐摻少許卽流黑水﹐不過三次﹐疔根自出。如未破者﹐以水調點疔上﹐卽可拔疔如神。

疔瘡不用刀鍼。﹝杜寶山。﹞萆麻仁﹝七粒﹞銀朱﹝一分﹞共研細﹐如幹﹐加唾津少許﹐疔頭讓出﹐卽周遭敷之﹐兩三次卽出小黃頭矣。

拔疔第一方

﹝徐峨峯。﹞萆麻仁﹝四十九粒半﹞杏仁﹝去皮﹐十七粒半﹞松香﹝二兩一錢五分﹞荔枝肉﹝三个半﹞銀朱﹝少許﹞共搗成膏貼之。

拔疔。﹝吳韻淸。﹞荔枝肉﹝一个﹞溏雞屎菊花根葉﹝不拘多少﹞共搗爛敷上﹐立愈。

又方鰣魚鱗貼之。

卷三十四諸瘡部﹝上﹞水疔門主論

凡人手足一時生出小瘡﹐四圍紅赤﹐中間一點漆烏﹐堅硬如石﹐痛不可忍者﹐名曰水疔。破後惟流血水。﹝《啟玄》﹞

卷三十四諸瘡部﹝上﹞水疔門主方

治水疔土牛膝不拘多少﹐搗爛入鹽少許和勻﹐敷疔上半日卽愈。

又方陳壁土食鹽﹝各一錢﹞雄黃﹝三分﹞共研細末﹐津液調敷疔上﹐其疔自落。

水疔五月五日午時采艸搗細末﹐酒調服三錢取汗。

又方荔枝肉一个﹐貼在疔上﹐以生白酒飲醉取汗爲度。

卷三十四諸瘡部﹝上﹞紅絲疔門主論

胡公弼曰﹕紅絲疔一名急疔。生於手足肘脘之間﹐初起如黃豆大﹐色似緋袍。此疔根行如箭﹐日夜行一尺二寸﹐狀如紅絲綫一般。皆因大喜大怒﹐气血逆行所致﹐走入心腹﹐令人悶亂不救。凡遇此等急證﹐尋見紅絲之處﹐卽用神鍼鍼斷其根﹐鍼入四五分﹐取去紫黑惡血﹐急服追疔奪命丹﹐隨飲浮萍酒﹐立愈。﹝《無愧靑囊》﹞

卷三十四諸瘡部﹝上﹞紅絲疔門主方

浮萍酒

﹝陸伯迪﹞治紅絲疔一服卽愈。浮萍不拘多少搗爛﹐用好酒一斤或半斤煎滚﹐衝浮萍內半時許。通口服﹐隨嚼浮萍艸敷疔上。

卷三十四諸瘡部﹝上﹞楊梅瘡門主論

r楊梅瘡p04﹣a41a215。bmpr陳實功曰﹕楊梅瘡者﹐又名時瘡﹐俗名歹瘡﹐因其形類楊梅耳。總由濕熱邪火所化﹐先從上部見之﹐皮膚作癢﹐筋骨不疼﹐其形小而幹者﹐是气化傳染﹐乃脾肺受毒。毒在皮膚﹐不曾傳裏爲輕﹐宜萬靈丹發汗自解。先從下部見之﹐筋骨多痛﹐小水澀淋﹐其形大而硬者﹐是精化欲深﹐乃肝腎受毒。毒在骨髓﹐未透肌膚爲重﹐宜九龍丹通利以瀉骨中之毒﹐須內毒已解﹐筋骨不疼﹐瘡根淡白﹐方可搽藥。若求速效﹐妄用藥燻擦﹐必貽後患﹐醫家﹑病家均愼用之。﹝《正宗》﹞馮魯瞻曰﹕楊梅瘡者﹐因形相似而名之也。凡气受之而得者﹐堅實凸起﹐又名棉花瘡﹔若血受之而得者﹐其形扁折而潰﹐又名果子瘡﹔皆類其像而俗呼之。北方名曰天泡瘡﹐𨿽名異而實同﹐然治療須別。凡自致者重﹐傳染者輕。自致者欲欲太妄﹐以致陰處先見﹐及縱口恣味﹐三焦皆熱﹐精竭血結﹐遺滯諸經而成也。傳染者中气不足﹐外染稍輕。然患此者﹐切不可用毒物發之﹐亦不可用涼藥遏之並求速效﹐須用煎藥解毒﹐補益托散﹐外用煎藥洗浴﹐仍以膏藥搽貼﹐拔毒出外﹐方無後患。﹝《錦囊》﹞申斗垣曰﹕陰楊梅瘡與陽楊梅瘡大不相同。陰楊梅瘡色紅而不起不破﹐乃血中受風熱之毒。又云男子受婦人梅瘡毒穢起相感而生。﹝《啟玄》﹞又曰﹕翻花楊梅瘡﹐是表虛毒瓦斯猖獗而成。

又曰﹕楊梅豆子﹐是毒瓦斯之微﹐感之輕也。

又曰﹕楊梅癬是患瘡時食了牛肉﹐或洗浴當風抓癢﹐有犯房欲﹐致令渾身鮏臭﹐或幹而起白屑﹐或腥水淋漓﹐治當分气血﹑身之上下多少。

又曰﹕楊梅瘡食豬腸髒﹐致令愈後復生楊梅圈子瘡也。

陳遠公曰﹕有嫖妓戀鑪酣戰﹐覺馬口間如鍼刺痛﹐此毒瓦斯已過也。未幾生魚口矣﹐生疳瘡矣﹐徧身生瘡矣。黃膿泛濫﹐臭腐不堪﹐人以爲毒盛﹐多用敗毒之味﹐不知日事敗毒而毒益盛﹐瘡益多﹐有腐爛而死者。夫楊梅之毒中於泄精之時﹐必元气虧損﹐故毒乘虛之入﹔若元气大旺﹐毒難深入﹐卽有傳染﹐不過輕微之毒﹐可一瀉而愈。徧身毒瘡乃大虛而毒深中也﹐不補虛而瀉毒﹐何能奏功乎﹗若止服敗毒﹐無異下石也。二生湯﹕生黃﹑土茯苓各三兩﹐生甘艸三錢﹐水煎服﹐四劑瘡漸紅﹐又四劑漧燥﹐又四劑痊愈。此方不去解毒﹐只以黃補气﹐气旺邪自難畱﹐得甘艸之化毒﹐土茯苓之引毒﹐毒去而正气無虧﹐气生而血又能養﹐此治之巧﹐無如人不知也﹐可勝嘆息云。﹝《辧證冰鑑》﹞胡公弼云﹕楊梅瘡又名砂仁瘡。其患皆因色欲過度﹐染受穢污之惡毒﹐或先患下疳﹐或先患橫﹐然後始發此瘡。此瘡將萌﹐手掌心隱隱當見紅點。治之者切不可苟圖財帛﹐暗用輕粉等藥隱之﹐梅瘡一服輕粉﹐如油入面﹐毒入筋骨而莫能解也。

不但終身骨中疼痛﹐結毒潰爛﹐上至五官頭顱﹐下至玉莖元首﹐虫蝕無存﹐噫﹗輕粉之爲害﹐可勝道哉﹗患此瘡者﹐亦不畏人物議而求速效。醫者當盡發其毒﹐使之外出﹐務使永無遺患。﹝《無愧靑囊》﹞又曰﹕有患楊梅瘡徧身﹐獨有一二个形色紫黑如燻梅﹐疼痛特甚﹐多令通身瘡不起發﹐此乃楊梅疔也。卽如痘疔阻遏﹐不能起發行漿無異。須用鍼刺出血﹐服托裏土茯苓等劑。

又曰﹕楊梅瘡初起似肉泡﹐其人起白皮﹐層層揭去﹐直揭至三四十層方能穿破﹐宜服人參茯苓湯。毒未穿不用膏藥。如已破﹐貼梅漏膏﹐待肉平去膏藥。

蔣示吉曰﹕總之楊梅瘡宜發不宜遏﹐貴在除根﹐莫求速愈。得其旨矣。﹝《說約》﹞《廣筆記》云﹕有以水銀﹑番搓擦五心醫楊梅瘡﹐致令患者三日間舌爛﹑齒脫﹑喉潰﹐穢气滿室﹐吐出腐肉如豬肝色﹐二便不通﹐湯水不入﹐腹脹幾死﹐證已危急矣。醫斯證者﹐須以手按病患之腹﹐不痛者﹐知𨿽脹未堅﹐毒未及心﹐其毒尙淺﹐速治可效。法用鉛二斤﹐分百餘塊﹐加大劑甘桔湯料﹕銀花﹑甘艸各四兩﹐水三十碗﹐煎濃汁﹐先服三四碗﹐徐澆舌上﹐任其自流﹐澆灌一个時辰﹐其舌卽可轉動﹐口內卽可洗淨﹐隨令飲汁數盞﹐將前渣再煎﹐連前剩汁攙和一處﹐頻頻洗濯手足﹐次日二便出黑水無數﹐始安。然後用吹口藥及內服敗毒內托之劑而痊。

澄曰﹕楊梅瘡又名棉花瘡﹐因其綿綿難絕也。又名肘瘡﹐乃時气乖變﹐邪气湊襲﹐形如楊梅﹐或上或下﹐綿綿不絕﹐皆由入房不淨﹐淫火鬱結之毒。若瘡毒傳染气化者輕﹐先入脾肺﹐其瘡先見於上部﹐皮膚作癢﹐筋骨不疼﹐其形小而且幹﹐毒在皮膚﹐未經入裏﹐治宜發散。若淫女媾精﹐精化欲染者重﹐流於肝腎﹐先發下疳﹐次生魚口﹐先從下部見之﹐漸至徧身﹐大而且硬﹐筋骨多疼﹐小水澀淋﹐此證最重。因其毒瓦斯內入骨髓﹐外達皮毛﹐若非汗下兼行﹐將何以洗濯其臟腑乎﹗若瘡發已久﹐血气已虛﹐毒猶未退﹐宜解毒托散爲主﹐總以醫至筋骨俱已不痛﹐瘡根淡白﹐內毒已散﹐方用點藥。輕者半年﹐重者一載方可痊愈。若不遵此法﹐欲其速愈﹐妄用燻條﹑擦藥﹑哈吸等法﹐往往致成後患者多矣。

卷三十四諸瘡部﹝上﹞楊梅瘡門主方

首用第一煎方

全當歸穿山甲﹝切碎﹐微炒﹞甘艸節沒藥﹝去油﹞柴胡乳香﹝去油﹞天花粉川貝母皂角刺赤芍﹝各三錢﹞防風連翹肉桂﹝各二錢四分﹞金銀花廣陳皮﹝各七錢五分﹞白芷﹝二錢一分﹞上各稱準﹐分作三劑﹐每日一劑。用黃酒一斤﹐水一斤﹐煎至一斤爲度。宜砂罐煎之﹐溫服取汗二次。水酒減半﹐照上溫服取汗﹐戒口味﹐不過三服卽愈。看何部位﹐照後加味治之﹐神效。頭上加本﹔面上加升麻﹑白芷﹔頂上加升麻﹑桔梗﹑羌活﹔腹加白芷﹑柴胡﹔背加皂角刺﹔胸加栝蔞﹔腰加羌活﹑獨活﹔脇肘加柴胡﹑靑皮﹔臂上加肉桂﹑羌活﹔耳後加升麻﹑柴胡﹑獨活﹑桔梗﹔四肢加肉桂﹑金銀花﹔肩膊加肉桂﹑升麻﹕腳底加肉桂﹑牛膝﹔瘡成加肉桂﹑皂角刺。以上引經藥各加一錢。

煮棗神方。

﹝《家祕》﹞何首烏﹝半斤﹞天花粉威靈仙鱉甲﹝炙﹞金銀花皂角刺川萆白僵蠶木通白芷麻黃蟬退當歸蒼術川芎﹝各二兩﹞生大黃生地﹝各四兩﹞全蛇蛻﹝一兩﹞上藥用水一斗﹐磁鍋內煎至五六升﹐去渣淨﹐揀大黑棗五斤入汁﹐再煎收至藥汁幹爲度﹐將棗曬漧﹐不時食數枚。毒漸消﹐口自收﹐落靨而愈。

消風敗毒散

歸尾川芎生地赤芍黃芩漧葛升麻﹝各一錢﹞川黃連防風黃柏連翹﹝各八分﹞羌活金銀花蟬蛻甘艸﹝各五分﹞水煎二三劑熱服。

初起必加大黃二錢﹐芒硝一錢五分。通利﹐惡物去淨後卽勿用。

廿四味風勝飲

﹝《說約》﹞毒發出時用。

防風荊芥白芷梢連翹苦參赤芍黃連地骨皮白鮮皮黃芩山梔子歸尾木瓜金銀花蟬蛻薏苡仁黃柏僵蠶五加皮甘艸白蒺藜皂角刺﹝各一兩﹞土茯苓﹝白實者﹐三斤﹞上部瘡多﹐倍加川芎﹔下部瘡多﹐倍加木通﹔瘡痛加羌活﹑獨活﹔體虛加人參﹑茯苓﹐去梔子。分作五六十劑﹐每日水煎二劑服。忌牛肉﹑燒酒﹐豬肝腸﹐鹽宜炒過食﹐不炒恐生癬。此方起死回生﹐活人甚眾。

羊肉發藥

﹝《說約》﹞。梅瘡初起﹐皮膚燥癢﹐上部多者。

蟬蛻川芎當歸﹝各三錢﹞威靈仙﹝一兩﹞麻黃﹝春用七錢﹐夏用五錢﹐秋用九錢﹐冬用二兩二錢﹞先用羊肉一斤﹐水十碗﹐煎七碗﹐去羊肉入前藥於汁內﹐煎至三碗去渣。一日內早﹑午﹑晚分三次服完。用羊肉好酒過口﹐喫盡被蓋取汗﹐或吐或瀉三四次﹐以粥補住﹐內毒日解﹐外毒自發。忌牛﹑狗﹑鵝﹑雞﹐火酒﹑茶﹑醋等物。每早食仙棗三枚。如病患不能飲酒﹐或虛極者﹐服胰子湯。

仙棗方

大黑棗二十一枚去核﹐入胡粉三分﹐逐用綫紮緊﹐放小砂罐﹐略放水煮熟﹐露一宿﹐空心喫三枚﹐冷茶送下。

胰子湯

﹝《說約》﹞。楊梅人虛气弱﹐不能汗下﹐用此解毒托散﹐方能送毒外出。

薏苡米川芎金銀花牛膝木通胡黃連當歸川黃連防風﹝各一錢﹞甘艸﹝六分﹞白僵蠶﹝七條﹐炒﹐研﹞土茯苓﹝二斤﹐米泔浸一二時﹐打豆大﹐勿犯鐵器﹐井花水洗淨﹞肥皂子﹝七粒﹐打去黑皮﹞陳酒﹑河水各二碗﹐煎一半﹐入前藥並胰子一付去油淨﹐同煎一碗﹐空心服﹐取汗。忌口如前﹐虛弱甚者﹐加人參。

豬肉茯苓湯

﹝《說約》﹞。梅毒下體先見﹐遂及徧身﹐筋骨酸痛﹐二便澀滯。

牛膝蒼耳子甘艸全當歸蛤粉金銀花紅花天花粉皂角刺﹝各二錢﹞蟬蛻﹝二十一个﹞土茯苓﹝洗淨﹐木槌打碎﹞精豬肉﹝各四兩﹞穿山甲﹝二十一片﹐土炒﹐研﹞大黃﹝大便結﹐用一兩﹐如常者﹐用五錢﹐自利者﹐不用﹞生白酒三碗煎一半﹐空心服。豬肉過口﹐大便利三四次後﹐以粥補住。

仙遺糧湯

﹝《說約》﹞土茯苓﹝卽仙遺糧﹐洗淨﹐木槌打碎﹐二兩﹞皂角子﹝五个﹐切片﹐微炒﹞當歸白鮮皮川芎薏苡仁木通威靈仙防風金銀花木瓜茅蒼術﹝各一錢﹞甘艸﹝五分﹞人參﹝瘡久气分虛者加入﹞水二碗﹐煎八分﹐看病上下﹐食前後服。腿腳之下加牛膝一錢。病淺者一月可退﹔病深者百日可痊。此瘡欲發﹐先發下疳﹐預服此方﹐能免發瘡也。此治梅瘡初起﹐筋骨疼痛﹐數月延綿不已﹐並治楊梅風毒﹐誤服輕粉﹐癱瘓不能動履之良方也。食忌同前。

解毒天漿飲

梅瘡不問新久﹐徧身潰爛及筋骨作痛者。

土茯苓﹝二兩﹞防風當歸身蟬蛻防己白鮮皮連翹海風藤皂角鍼金銀花川芎木瓜苡仁﹝各一錢﹞天花粉﹝二錢﹞甘艸﹝五分﹐下部加牛膝一錢﹞水二盅﹐煎八分。臨服入酒一杯﹐量病上下服之。

楊梅結毒。﹝王明宇。﹞天花粉﹝二錢﹞白僵蠶蟬蛻﹝去兩眼珠﹑腳尖﹞杏仁肥皂子﹝獨核者﹞皂莢子﹝以上各七个﹞金銀花﹝五錢﹞土茯苓﹝取牽連疙瘩﹐長者名鉆筋透骨艸﹐四兩﹐實者六兩﹞忌見鐵器﹐用井水六碗煎三碗﹐任服。忌醋﹑鹽﹐戒房事。如無獨核肥皂子﹐便用肥皂子七个﹐打開看內有黑色﹑黃色﹐油膩味的﹐俱不可用﹐只揀靑艸色的方可用﹔皂莢子如虫蛀的﹐便用十个。如初生魚口﹐渾身筋骨疼痛﹐卽宜服此﹐便可不發梅瘡。

此方得之異傳﹐活人千萬﹐功效甚捷。但服是藥﹐日日須喫白水肉﹐以免心嘈﹐不可少也。

經驗梅瘡方﹝《錦囊》﹞麻黃穿山甲白芷威靈仙蟬蛻﹝各二錢﹞生黃﹝一錢﹞生羊肉一斤﹐水五碗煎三碗﹐將藥取起﹐入藥在湯內煎至二碗﹐熱服蓋被﹐出汗爲度。

楊梅瘡楊梅風方﹝《錦囊》﹞土茯苓﹝四兩﹞川當歸金銀花牛膝﹝各二錢﹞皂莢子甘艸防風羌活川芎﹝各一錢﹞熟地﹝三錢﹞水煎三盅﹐三次服。

又方﹝《錦囊》﹞土茯苓﹝四兩﹞金銀花皂角﹝各五錢﹞水煎湯﹐另用大肥皂核燒存性爲末﹐每用三分調服。

梅瘡神方﹝《啟玄》﹞川黃連川芎胡黃連當歸﹝各一錢﹞土茯苓﹝二兩﹞豬胰子﹝一个﹞酒水各盅半﹐煎一盅﹐看瘡上下分食前後服。

二皂飲

﹝沈員嶠。﹞肥皂子﹝獨核者二十粒﹞皂角子﹝三十粒﹞苦參金銀花﹝各一兩﹞河水碗半﹐井水碗半﹐煎一碗﹐露一宿﹐次早空心熱服﹐其毒自消。

又方土茯苓﹝四兩﹞蟬蛻皂角刺肥皂子僵蠶﹝各一錢﹞水三碗﹐煎一碗﹐服一七除根。

人參苓湯

土茯苓﹝四兩﹞人參﹝一分﹞土黃﹝三錢﹐如無以黃代之﹞水十五茶盅﹐煎湯當茶﹐只食淡肉﹐忌咸。

楊梅瘡服此﹐永無結毒之患。﹝《濟生》﹞胡黃連﹝三錢﹞牛膝川黃連﹝酒炒﹐各一錢﹞加新鮮土茯苓一斤﹐洗淨木槌子打碎﹐水八碗﹐瓦罐內煎至四碗﹐入豬胰子一个﹐再煎至二碗﹐再將豬胰子一个鏟碎入藥內﹐同胰子一日服盡。

寶靈丹

毋論梅瘡初起已潰﹐服此神效。並治結毒下疳串毒﹐以及男女內外不可明言之處惡毒等證。

珍珠﹝豆腐包﹐煮透﹐研﹞滴乳香﹝去油﹞廣木香眞血珀﹝另研﹞沒藥﹝去油﹞沈香冰片﹝各一錢﹞西牛黃﹝五分﹞辰砂﹝水飛﹐五錢﹞眞胎骨﹝不拘多少﹐沈香煎水制過﹞滴乳石﹝三錢﹐用零陵香﹑紫背天葵﹑甘艸﹑茅香各三錢﹐水煎一伏時收取研用﹞上藥各味另研﹐照分兩配合﹐再研千餘下﹐瓷瓶收貯。每用丹三分加飛白面二分和研極勻﹐分作三服﹐每服用新鮮土茯苓一斤﹐刮去粗皮﹐以木槌打碎入砂銚內﹐加河水十碗﹐煎至六碗﹐每用二碗調服上丹一分七釐。如患者中气不足﹐土茯苓只用十兩﹐大便不通加百艸霜五分調服﹔膿水多加當歸﹑白芷各一錢五分﹔毒在上部﹐加川芎﹑桔梗各三錢﹔在咽喉加玄參三錢﹔在腰加杜仲三錢﹔在脇加柴胡﹑防風各三錢﹔在下部加牛膝﹑苡仁﹑防己各三錢。俱加入土茯苓湯中煎服。服過如毒瓦斯不行﹐小便不利﹐可於土茯苓湯中加利水等味﹐服之自利﹐一料除根。

琥珀牛黃丸

治楊梅破爛﹐並一切疽癰久潰﹐膿水不幹者。

琥珀豬牙皂木香﹝各一錢﹞人中白﹝﹞輕粉雄黃朱砂乳香﹝去油﹞沒藥﹝去油﹞白芷﹝各三錢﹞當歸﹝二錢﹞西牛黃﹝三分﹞槐花﹝炒﹐一兩﹞丁香﹝春夏一錢五分﹐秋冬三錢﹞上爲極細末﹐酒糊爲丸如蘿卜子大﹐初服五丸﹐五日後服七丸﹐又五日後服九丸﹐又五日後仍服七丸﹐又五日後只服五丸﹐周而復始﹐俱用土茯苓甘艸煎湯下﹐其毒消散如神。

又方芝麻槐角子﹝各一升﹞同炒研細﹐每淸晨白湯調服二合﹐七日卽愈。

又方陳琉璃陰陽瓦焙研極細﹐土茯苓煎湯調服二錢。

又方白果肉紅棗肉肥皂子﹝各四十九粒﹞共搗爲丸﹐每早土茯苓湯送下三錢。

又方羊糞不拘多少﹐陰陽瓦焙存性﹐每服三錢﹐好酒送下﹐數服自愈。

又方紅棗肉核桃肉輕粉﹝各三錢﹞共研細作丸﹐分九服。每服三十丸﹐朱砂爲衣﹐瘡上食後服﹐瘡下空心服。七日瘡愈﹐換用花椒七粒泡湯送下。

梅瘡神效丸

﹝《錦囊》﹞棉花核﹝炒﹞肥皂核﹝炒黃﹞廣膠﹝麩皮拌﹐炒﹞槐花米﹝炒﹞馬料豆﹝炒﹞麻子﹝炒﹐各半升﹞爲末﹐雄豬膽汁爲丸﹐每服五錢﹐酒送下﹐生在上身者加穿山甲土炒﹐二兩。

又方﹝《錦囊》﹞朱砂﹝二錢﹞雄黃﹝一錢五分﹞苦參荊芥天麻麻黃麵粉牛蒡子槐角子﹝各三錢﹞上爲末﹐用糖心雞蛋爲丸﹐桐子大﹐每服三十丸﹐用雞湯或羊肉湯送下﹐一日一服﹐表出毒瓦斯﹐再不發。忌一月房室。神效。

楊梅瘡後腫塊方﹝《錦囊》﹞冷飯團﹝十五兩﹞防風薏苡仁木通金銀花防己白鮮皮木瓜皂角刺茯苓﹝各五錢﹞白芥子﹝四錢﹞歸身﹝七錢﹞分二十服。每用水煎﹐空心﹑午飯後﹑晚飯前各一服。忌雞﹑魚﹑生冷﹑房事及煎炒﹑茶酒﹐十餘日立效。虛弱人加人參五錢﹐其妙不可盡述。

梅瘡徧身臭爛大蛤蟆一隻﹐竹刀腹上割一小孔﹐將大紅棗塡滿﹐再加蟾酥五分﹐用綫紮好﹐麻油半斤入砂鍋內炙至黃色爲度﹐取出研細﹐瓷瓶收貯。每服三分﹐無灰酒調服取汗﹐五日痊愈。

忍冬湯

金銀花﹝一兩﹞黑料豆﹝二兩﹞土茯苓﹝四兩﹞甘艸﹝三錢﹞白水煎。每日一劑﹐酒助藥力。

金蟬脫甲酒

梅瘡不拘新久輕重﹐皆驗。並治結毒﹐筋骨疼痛﹐諸藥不效者更妙。好酒五斤﹐大蛤蟆一个浸酒內﹐封瓶口﹐煮兩柱香取起。待次日隨量之大小飲醉爲度。冬夏蓋被出汗爲效﹔所剩之酒﹐次日只服量之一半﹐酒盡瘡愈。服酒後七日不見風﹐要緊。忌口味﹑房事﹐百日除根。

久不收口陳肥臘肉切薄片粘貼﹐日三易﹐先以千里光煎水洗之。

神應散

何首烏天花粉荊芥穗苦參防風﹝各一兩﹞肥皂核﹝燒存性﹞薄荷葉﹝各五錢﹞共爲末﹐分十服。每日用新鮮白土茯苓八兩﹐雄豬肉四兩﹐入前藥﹐一服用水七碗煮爛去渣﹐其肉聽食﹐其湯代茶飲之﹐不過十日痊愈﹐再無餘毒。如善啖肉者﹐可作大劑與之。

先天一气酒

治楊梅瘡筋骨疼痛。鉛七斤打成片﹐剪碎﹐用上好堆花燒酒十五斤﹐將鉛片浸酒內﹐泥封壇口﹐隔湯文武火煮一晝夜﹐埋土中﹐一七退火气﹐早晚任服一二杯。待筋骨不痛﹐然後服八寶丹收功。

蜒蝣槐花丸

﹝沈員嶠﹞。槐花揀淨炒﹐研細﹐用蜒蝣搗丸﹐空心酒服三錢。

口上楊梅瘡先將豆腐渣焙熱﹐將布囊盛之。熨嘴﹐俟作癢時以膽礬塗之卽愈。

翠雲散

銅綠膽礬﹝各五錢﹞熟石膏輕粉﹝各一兩﹞共研極細末﹐瓷瓶收貯﹐濕瘡幹摻。幹瘡公豬膽汁調點﹐一日點三次﹐自愈。

又方杏仁四十九粒﹐泡去皮﹑尖﹐壓去油取霜﹐研極細﹐入輕粉三錢﹐冰片五分﹐再研勻﹐豬脊髓調點。若瘡一二个旣大且硬﹐可先用白降丹少許拔去毒瓦斯﹐後用此藥收功。

鵝黃散

﹝《正宗》﹞梅瘡潰爛成片﹐膿穢多而疼甚者宜之。

石膏﹝﹞黃柏﹝炒﹞輕粉﹝各等分﹞研爲細末﹐幹摻爛上﹐卽可生疤﹐再爛再摻﹐毒盡乃愈﹐此解毒止痛收幹之妙藥也。

梅瘡點藥

﹝《啟玄》﹞白砒精豬肉﹝各一兩﹞紅棗肉﹝五錢﹞共搗如泥﹐外用黃泥固好﹐紅取出研細末﹐用鵝膽調搽如神。

又不疼點藥

﹝《啟玄》﹞眞輕粉杏仁皮松花粉﹝各一錢﹞冰片﹝一分﹞用鵝膽汁調搽。

梅瘡靈藥

﹝《啟玄》﹞水銀皂礬﹝各一兩﹞火硝明礬靑鹽﹝各一兩二錢五分﹞共研﹐入陽城罐內﹐鹽泥固濟﹐先文後武﹐打三炷香﹐取出冷定聽用﹐點梅瘡神效。一方多雄黃﹑朱砂各三錢。

白粉霜

﹝點楊梅瘡。﹞水銀﹝一兩﹞食鹽明礬皂礬火硝﹝各二兩﹞雄黃朱砂﹝各三錢﹞除水銀不研﹐將六味研末﹐入陽城罐內﹐中間放水銀﹐上以鐵盞蓋好﹐再用鐵綫紮緊﹐以牡蠣鹽泥封口﹐曬漧﹐裂縫補好﹐照升藥法﹐升打三蛀香爲度。冷定取開﹐刮下盞內靈藥﹐每用一二釐﹐冷水調點﹐三四次愈。

梅瘡膏藥

豬油熬去渣一兩﹐加香油三錢同熬﹐離火稍冷﹐加乳香﹑沒藥各五錢﹐兒茶七錢﹐研細攪勻﹐又入冰片﹑麝香各一分﹐輕粉五分﹐臨用攤貼神效。

又膏方老松香一斤﹐河井水煮九次﹐先用麻油四兩煉滴水成珠﹐入煮過松香﹐膽礬﹑銅綠二味只各用一兩﹐研細攪勻﹐收膏攤貼。

梅漏膏

麻油半斤熬至滴水成珠﹐入白蠟五錢熔盡﹐入血竭﹑兒茶﹑乳香﹑沒藥各五錢﹐膽礬一錢﹐再下飛丹二兩﹐鉛粉五錢﹐離火入冰片一分﹐麝香二分﹐攪勻成膏﹐欲去污肉﹐加龍骨﹑赤石脂各二錢。

五寶丹

﹝丁惠生。﹞杏仁﹝五粒﹐去皮﹐乳霜﹞輕粉﹝五分﹞銀珠﹝三分﹞冰片﹝一分﹞麝香﹝五釐﹞共研極細末。破者幹摻﹐未破者水調塗之﹐隔日痂脫自愈。

洗梅瘡法

黃連黃芩黃柏黃蠟白芨﹝各五錢﹞川椒﹝三錢﹞食鹽﹝少許﹞煎湯洗之。

又方用前湯入好醋少許﹐加冬靑葉三四十斤同煎﹐取葉貼瘡上。渣再煎湯洗。

又方土菖蒲煎湯洗瘡﹐易於收口。

又方臭梧桐金銀花野菊花﹝各等分﹞煎湯入舊馬桶內燻之﹐一日二次。有痔漏加枸杞子。

通仙五寶散

﹝王範泉傳。﹞鐘乳粉﹝三錢六分﹞琥珀冰片﹝各六分﹞大丹砂﹝二錢四分﹞飛白面﹝炒﹐一錢八分﹞各稱足和勻﹐分十二服﹐每日用土茯苓一斤﹐水煎十二碗﹐淸晨一碗入藥一服﹐服其土茯苓湯﹐須一日服盡。不可別飲湯水並茶﹐重者再服一料﹐無不愈者。忌雞﹑鵝﹑牛﹑羊﹑房事。此方古今第一。

初起燻法

﹝《祕本》﹞。辰砂末一錢﹐綿紙分作七條﹐香油浸透﹐每次燻二條﹐燻時板凳坐著﹐夏天用單被﹐冬天用夾被蓋之﹐不可出气﹐要口含水﹐恐傷口皮﹐燻完吐去﹐不可咽下﹐其效如神。﹝此方弱人不宜輕試。﹞

搜風解毒湯

﹝《泮霞仙祕錄》﹞。治梅瘡不犯輕粉﹐重者月餘﹐輕者半月餘。

土茯苓﹝一兩﹞薏苡仁金銀花防風白鮮皮木瓜﹝各五分﹞皂莢子﹝四分﹞气虛加人參﹝七分﹞﹐血虛加當歸﹝七分﹞。

白水煎﹐日三服。忌茶並毒物房事。

西聖復煎丸

﹝扶溝寶林僧傳﹞。已破危篤﹐百方不效﹐用此如神。

丁香﹝焙﹞乳香﹝去油﹞沒藥﹝去油﹞兒茶﹝各一兩﹞血竭阿魏白花蛇﹝各四兩﹞飛白面﹝一斤﹐炒﹞白蜜﹝六兩﹞香油﹝四兩﹞棗肉﹝八兩﹐研末﹞搗丸彈子大。每用一丸﹐土茯苓四兩煎湯化服。

五寶霜

﹝《懷徳堂祕方》﹞水銀﹝一兩﹞朱砂雄黃﹝各二錢五分﹞白礬綠礬﹝各二兩五錢﹞研勻罐盛﹐燈盞蓋定﹐鹽泥固濟﹐文武火煉升﹐罐口掃收。每以升藥三錢﹐入乳香﹑沒藥各五分﹐研細末摻太乙膏貼之﹐絕效。

楊梅結毒。﹝祕方。﹞皂莢五加皮當歸白鮮皮金銀花﹝各二兩﹞分八貼﹐每貼加土茯苓四兩煎服。

楊梅瘡經驗方﹝周鶴仙方。﹞牛角羊角穿山甲﹝各二兩﹞皂角刺﹝三錢﹞生大黃﹝十二兩﹞牛羊角﹑穿山甲三味用濕紙裹﹐煨焦取淨末如前數﹐同皂角刺﹑生大黃合爲細末﹐每服五錢﹐陳酒調服。出恭時宜於空地上解完卽將土掩之﹐恐惡气害他人也。間二日再服一服﹐最重者不過三服﹐神驗。

又方﹝周鶴仙方﹞。土茯苓二斤﹐用石打碎﹐豬胰子一个去油﹐水四升﹐同熬成二升﹐去渣﹐再兌入好酒二斤﹐金銀花﹑生地﹑桔梗﹑當歸各五錢﹐熬成二升﹐溫服。

渣再煎減半﹐四服痊愈。此天下第一奇方也。

神方﹝周鶴仙方。﹞生大黃麻黃黃蟬蛻陳皮﹝各四兩﹞豬肉﹝一斤四兩爲六塊﹞作一劑﹐酒六碗﹐水六碗﹐煎六碗。每日食肉一塊﹐湯一碗﹐分作六日喫﹐三天發汗﹐三天長齊﹐三天貫漿﹐三天結靨﹐共十二天痊愈。並無回毒﹐屢驗。只用一劑﹐不可以平易忽之。

又方﹝周鶴仙方。﹞雄黃﹝一錢五分﹞輕粉﹝一錢﹞杏仁﹝去皮﹑尖﹐三十粒﹞共爲末﹐先將瘡洗淨﹐用雄豬膽汁調搽﹐二三日卽愈。百發百中﹐天下第一方也。

小兒梅瘡起於口內﹐延及身膚。﹝《外科發揮》﹞。土茯苓末﹐乳汁調服﹐月餘自愈。

楊梅瘡神方﹝潘大章﹞。

石膏飛滑石﹝各一錢八分﹞生甘艸﹝一錢﹞朱砂生明礬血竭乳香﹝去油﹞沒藥﹝去油﹐各六分﹞冰片﹝一分﹞麝香﹝八釐﹞上乳細末約重七錢﹐分作七服。每用土茯苓一斤打碎﹐一半鋪瓦銚內﹐將藥放土茯苓上﹔又將這一半土茯苓蓋上﹐水四碗﹐以二碗分二次﹐一日服完。七日七服﹐自效。

楊梅瘡初起先服三四劑﹐升發毒瓦斯。

川芎升麻連翹金銀花當歸尾甘艸節黃芩羌活黃柏生地黃白葛根穿山甲白芷蟬蛻赤芍防風水酒同煎服。

後服此方三四劑痊愈。

人參﹝五分﹞川芎防風薏苡仁金銀花牛蒡子甘艸牛膝蒼術﹝同陳皮炒﹐去陳皮﹞土茯苓皂角刺生地黃當歸羌活木通水酒同煎服。

梅瘡搓藥

膽礬﹝五錢﹐研碎﹐紙包﹐面裹﹐煨熟﹐取研細末一錢﹞沒藥﹝八分﹞京墨調搓。

劉氏楊瘡祕方蟬蛻﹝二兩五錢﹞威靈仙白蒺藜﹝炒﹐去刺﹐各二兩﹞防風﹝五錢﹞麻黃﹝頭一劑冬用一兩﹐夏用三錢﹐春秋只用五錢﹞先用羊肉一斤﹐煮爛﹐將羊肉取起只用湯﹐吹去湯上浮油﹐患人每歲加胡椒一粒爲引﹐將藥入湯內﹐煎成一大碗。再將前煨湯的熟羊肉入醬油﹐用酒飯任意喫之﹔再服煎藥﹐蓋被取大汗透﹐次日必要洗浴﹐連頭髮內都要洗透﹐不然恐有落髮之患。第二劑去麻黃加大黃﹐﹝年幼﹑壯實者用五錢﹐年紀大弱者用三錢。﹞藥用水煎﹐不用羊肉湯﹐藥煎好﹐方下大黃一二十沸卽服﹐俟行過四五次﹐卽以溫粥補之卽止。第三劑去大黃加人參﹝多寡聽用﹞煎服﹐渣再煎服。第四劑去人參加土茯苓半斤﹐犍豬肉四兩同煎服﹐再服三劑﹐共七劑痊愈。

老君丹

﹝祁道士門人張元履傳﹐邵宗堯用之﹐屢驗。﹞白粉霜﹝一兩﹞蜈蚣﹝去足﹞全蠍﹝酒洗﹞直僵蠶﹝炒去絲﹞穿山甲﹝土炒﹞朱砂﹝水飛﹞雄黃﹝水飛﹞廣三七蟾酥﹝各五錢﹞乳香﹝去油﹞沒藥﹝去油﹞防風荊芥﹝各三錢﹞牛黃﹝三分﹞或加竹靑蛇末﹑蒼龍末各五錢更妙。

各研細末﹐稱準和勻﹐老米糊爲丸如綠豆大﹐陰漧。﹝凡靈藥爲丸之藥﹐俱要陰漧﹐不可烘曬﹐烘則有毒﹐曬則必吐﹐宜知之。﹞此丹專治楊梅結毒﹐一切無名腫毒﹐癰疽疔毒對口﹐痰核瘰﹐濕痰流注﹐每服一分或二三分﹐黃酒送下﹐看人壯弱﹐病之重輕﹐全在人之機變增減﹐用之如神。如治結毒﹐常服不比暫用﹐當每服數釐﹐以免口齒之患。升白粉霜法﹕火硝﹑明礬﹑水銀﹑食鹽各一兩﹐如升藥法升三柱香﹐取出靈藥以紗囊包紮好﹐用犍豬蹄一隻入鍋內﹐以水十五碗﹐煮蹄半熟﹐去蹄取湯﹐加生甘艸一兩﹐同紗囊入湯內煮﹐水漧爲度﹐將靈藥袋埋土中三日﹐取出研細﹐配前藥用。

點梅瘡﹝丁郁文﹞。兼敷大毒癭癅。

紅升丹﹝五分﹞輕粉﹝一錢﹞鉛粉﹝紅﹐一錢五分﹞膽礬﹝﹐四分﹞乳極細﹐用人乳或鵝膽調﹐以羊毛筆蘸掃﹐二三次卽愈。

透頂神功散

﹝水利道憲王﹞。治楊梅瘡﹑魚口瘡﹑惡瘡已出者﹐七八日好﹔未出者半月後手足心起一豆大泡﹐卽是毒從此出。

鹿茸﹝蜜炙﹞穿山甲﹝炮﹐各一錢五分﹞大貝母知母白芷﹝各四錢﹞僵蠶﹝三錢﹞用河水二大碗﹐煎一大碗﹐將熟﹐入生熟大黃各五錢﹐略煎數十滚﹐傾出露一宿。再用乳香去油﹑沒藥去油﹐各一錢﹐麝香一分﹐研細末放碗內﹐五更時將藥溫熱衝服﹐蓋被出微汗﹐行過次﹐以溫粥止之。忌豬肉。

三三丸

﹝孫北權﹞。楊梅等瘡。

兒茶﹝一分﹞輕粉﹝五分﹞砒﹝八釐﹐壯者用一分﹞共研細﹐麵糊丸﹐如綠豆大﹐分作九服。一日三服﹐水茶送下﹐三日後無形迹。

楊梅瘡。

生大黃生地金銀花甘艸﹝各五錢﹞豬胰﹝一具﹞河水煨服。

又方土茯苓﹝八兩﹞杜仲皂角末金銀花﹝各五錢﹞五加皮﹝一錢﹞甘艸﹝二錢﹞水煎服。至重者﹐十劑痊愈。

又方川烏黃柏﹝各五錢﹞研細﹐豬膽調搓。

茯苓糕

治楊梅瘡。

土茯苓﹝去粗皮爲末﹞白礬糯米粉﹝各一斤﹞和勻﹐蒸糕食之。常以土茯苓煎湯當茶。宜忌茶。

楊梅下疳臭爛不堪者。

百艸霜﹝乃燒百艸人家竈門口煙煤﹐輕虛成片者以雞翎掃下﹞箭頭砂﹝各一錢﹞共乳極細﹐以桑皮紙鋪藥撚成三條。每條作三次用﹐每次點著﹐以紙遮住眉目﹐將煙燻入鼻中﹐每日燻三次。但此煙入鼻﹐令人心內作攪﹐可先煨爛肉湯﹐不時呷之。至重者不過三條卽愈。

靈藥方

﹝梁毓秀﹞。

水銀﹝一兩﹞劈朱砂明雄黃﹝各五錢﹞硫黃﹝三錢﹞白礬﹝一錢﹞上研細末﹐入陽城罐內﹐用鐵盞合好﹐鹽鹵和泥封固﹐以鐵絲紮緊﹐用銀炭十斤﹐先文後武火﹐升三柱香爲度﹐取起冷定開看﹐取鐵盞上藥重約二兩七錢﹔如楊梅毒爛喉者﹐用靈藥五分加人中白﹑靑黛各八分﹐乳香﹑沒藥各五分﹐冰片二分﹐麝香一分﹐藥珠一分五釐﹐共研細末﹐吹入喉內﹐日五六次﹐三日卽痊愈。

如爛嘴鼻﹐再加龍骨﹑象皮﹑血竭﹑兒茶各五錢﹐琥珀二分﹐研細摻之﹐外以淸涼拔毒膏貼之。

淸涼拔毒膏

麻油二斤﹐入鍋內熬至滴水成珠﹐再入杭粉一斤﹐入廣鍋內炭火炒紅黃色爲度。篩下﹐用桃柳棍攪成膏﹐傾水中拔去火毒﹐任攤用。此膏諸瘡皆可用﹐但靈藥不可用。

楊梅點藥

番木鱉﹝火炙成性﹞輕粉﹝各五分﹞杏仁霜﹝一錢﹞共乳細。豬膽調搽。

鶴頂紅

點楊梅瘡。

杏仁輕粉銀朱﹝各五分﹞共乳細﹐鵝膽汁調點。並治雞冠痔﹐痔幹以唾津潤濕幹摻﹐痔潮幹搽。

楊梅初起麻油四兩入蜈蚣三條﹐穿山甲三片﹐熬至山甲浮起爲度﹐冷定﹐加川烏﹑艸烏末各三分﹐壯實人用五分﹔次早將油頓熱服下﹐蓋被出汗卽愈。愈後宜服防風通聖散以利其毒。

又方大鯽魚一尾﹐半斤以上者。用紫背浮萍二三斤﹐包著鯽魚入甑內﹐蒸極熟。令患者先從魚嘴喫起﹐並魚鱗﹑肚﹑腸喫至魚尾﹐細細嚼爛﹐好酒飲醉﹐絮一條濃被蓋出汗自愈。蓋過綿絮﹐須於無人處以火燻透﹐免毒貽害他人。

又方臭牡丹根皮幹研細末每服三錢﹐好酒調服﹐濃蓋取汗﹐汗出透﹐從頭撤被﹐漸撤至足﹐不可見風﹐所用衣被﹐一槪換去﹐方除後患。

又方生地白鮮皮熟地金銀花當歸大楓藤川芎薏苡仁羌活五加皮木瓜穿山甲藿香槐花防風荊芥﹝各一兩﹞土茯苓﹝四兩﹐木槌打碎﹞水五碗﹐煎三碗。每日早晚服一碗﹐十劑痊愈。忌茶﹑牛肉﹑蛋﹑鵝﹑肝﹑腸﹑火酒。

又方乳香﹝篛葉﹐焙去油﹞沒藥﹝篛葉焙去油﹞銀朱水銀兒茶﹝各一錢﹞冰片麝香﹝各一分﹞共研細末。用紅棗二兩火煨去皮﹐搗膏。和丸﹐作四圓﹐如彈子大。每日用木鬥一个﹐內放碗一隻﹐碗內置竈灰﹐放炭火﹐將藥一圓放火內燒煙﹐將患者口含冷水﹐以被圍住﹐只將鼻孔聞藥味﹐如口含之水一熱則吐去﹐另換冷水含之﹐四天燻完四圓﹐第五日再將燒過四圓放在一處﹐做一天燻之﹐梅瘡輕者七八日愈﹐重者半月痊愈。忌雞﹑鵝﹑魚﹑肝﹑腸﹑花椒﹑發物。

外治楊梅。﹝吳﹞。

血丹輕粉﹝各等分﹞研勻﹐豬膽汁調搓。

楊梅祕方﹝吳﹞。

龜板﹝醋炙﹑研末﹞明礬﹝研﹞先用龜板三兩﹐明礬七兩﹐米糊爲丸﹐每服五錢﹐早晚二服﹐服至五日﹐卽用龜板﹑明礬各五兩爲丸﹐再服四五日﹔卽用龜板七兩﹑明礬三兩爲丸﹐又服三四日﹔卽用龜板九兩﹑明礬一兩爲圓﹐服至瘡已痊愈﹐再以龜板爲丸服數日。前後總以每日服丸藥一兩爲率。忌豬首﹑公鷄﹑鯉魚﹑雞﹑鴨﹑鵝蛋﹑綠豆等物﹐戒房事。

護面散

可保楊梅瘡不上臉。

女頭髮﹝﹞明雄﹝各三分﹞研勻﹐用香油半酒盅調勻﹐以滚酒衝服﹐一日三次。

槐花蕊

﹝張景嶽﹞。凡棉花瘡毒及下疳初感﹐或毒盛經久難愈者﹐速用新槐蕊揀淨﹐不必炒﹐每早﹑午﹑晚食前淸酒吞下三錢﹐服至二三升﹐則熱毒盡去﹐可免終身餘毒之患﹐亦無寒涼敗脾之慮﹐此經驗神方也。如不能飲﹐卽用滚水鹽湯﹐但不及酒服之效捷也。

棉花瘡點藥

杏仁﹝取霜﹞輕粉﹝各等分﹞研細敷上二三日﹐卽痂脫而落。

紫霞丹

﹝一切楊梅惡瘡。﹞龜板﹝醋炙﹐十五兩﹞石決明﹝炙﹐四兩五錢﹞朱砂﹝飛﹐三兩﹞共爲細末﹐水疊爲圓﹐每服一錢﹐土茯苓煎湯下。

楊梅瘡眞水安息搽卽愈。

又方﹝汪玉亭《普救》﹞。楊梅瘡者﹐皆由風流所致﹐間有侵染觸犯而得者﹐百無一二。治之不得其法﹐不但一身爲害﹐而且殃及妻兒﹐甚有乏嗣﹐悔之莫及。然所治之法﹐各有不同﹐有遏抑其毒而不令其出者﹔有重用行藥而行去其毒者﹔有用升發之劑而發出其毒者﹔有用解托之劑而敗去其毒者。四者之中﹐惟升發解托可用﹐至於遏抑內收﹐將來必致結毒。若重用行藥﹐必致大傷元气。予有一方﹐藥止數味﹐卽非行托﹐更覺和平﹐且無論新久﹐不二十劑而收全功﹐不獨永除後患﹐更且無礙生育﹐但恐收功之後﹐視爲容易﹐又復姿情縱欲﹐是誰之過歟﹖相勸患者全愈之後﹐當痛攺前非﹐力行善事﹐免鬼神之鑑臨﹐保父母之遺體﹐蘇妻子之遺毒﹐培子孫之福壽﹐所得不更多乎﹗何首烏﹝忌鐵﹐木棒打碎﹞防風淨銀花﹝各三錢﹞荊芥﹝二錢﹞當歸﹝五錢﹞肥皂子﹝九个﹑打碎﹞豬胰﹝一付﹞土茯苓﹝磁鋒刮去皮﹐木棒打碎﹐四兩﹞河水六碗﹐砂銚內煎至三碗﹐每日空心及午飯後﹑晚飯前各溫服一碗。忌醬﹑鹽﹑醋﹑茶﹑雞﹑魚﹑鵝﹑鴨﹑蝦﹑蛋﹑鮮物﹐止宜土茯苓煨肉﹐豆腐﹑靑菜﹐其餘一切當忌。用土茯苓湯代茶。

又方川芎威靈仙蟬蛻大黃﹝各一錢﹞麻黃﹝六錢﹞羊肉﹝剔骨淨﹐一斤﹐切碎﹞水八碗﹐煮爛去肉﹐煎藥三碗﹐分三次服﹐上身多飽服﹐下體多饑服﹐三劑痊愈。

卷三十四諸瘡部﹝上﹞楊梅癬門主方

祕方治梅癬﹐並多年頑癬。

眞阿膠三錢﹐入桐油四兩﹐熬數沸﹐去阿膠﹐卽下研細密陀僧二兩﹐收成膏藥﹐再入乳香﹑沒藥﹑血竭﹑兒茶﹑輕粉各淨末二錢﹐離火和勻攤貼。每張加紅升丹一二分﹐摻上貼之。百發百中。

楊梅瘡後遺癬毒﹐一層又一層﹐頑皮癢不可當。

牛油地瀝靑香油黃蠟﹝各一兩﹞共熔化﹐待冷入銀朱一錢五分﹐官粉二錢﹐麝香五分﹐入油攪勻﹐俟癬癢抓破擦之。

楊梅瘡愈後﹐發癬瘡及鵝掌瘋。﹝王中城。﹞牛油豬油﹝各二兩﹞香油黃蠟﹝各一兩﹞共熔化﹐加鉛粉二錢﹐銀朱一錢五分﹐麝香五分﹐研細攪勻成膏﹐抹癬上火烤﹐再擦再烤﹐如掃。

卷三十四諸瘡部﹝上﹞楊梅瘡愈後紅黑疤不退門主方

驗方生大黃﹑白礬各等分同研﹐擦之卽消﹐肉色如舊。

又方靑果核磨汁﹐搓上卽褪。

卷三十四諸瘡部﹝上﹞結毒門主論

陳實功曰﹕結毒者﹐瘡毒方熾﹐未經發散﹔或被藥火之燻蒸﹔或因輕粉之內拔﹔或經點藥之收斂﹐以致毒沈骨髓﹐積久外攻。其始也﹐先從筋骨疼痛﹐漸漸腫起﹐發無定處﹐故有鼻崩唇缺﹐咽塞喉疼﹐手足拘攣等證。治法﹕初起者宜仙遺糧湯﹑胰子湯﹔經年累月﹐毒竄筋骨﹐用五寶丹﹑紫金丹選用﹔頭痛欲破﹐用吹鼻碧雲散主之。﹝《正宗》﹞胡公弼曰﹕凡服結毒靈藥﹐俱以限十二日爲準。﹝《無愧靑囊》﹞又曰﹕結毒在腳底者﹐名曰漏蹄風。

蔣示吉曰﹕結毒者﹐結無定位﹐皆由梅瘡服藥不多﹐內毒未盡﹐以致毒瓦斯郁遏﹐沈伏骨髓﹐積久外攻﹐先從筋骨疼痛﹐漸漸腫起﹐發無定處﹐隨便可生。發在關節則損筋傷骨﹐縱愈曲直不便﹔發於口鼻﹐崩梁缺唇﹐𨿽痊必破相﹔更發於咽喉﹐更變聲音﹔發於手足﹐防於行動﹔入於巓頂﹐頭痛欲破﹐兩眼脹痛。用碧雲散吹鼻中﹐頭自不痛。初起仙遺糧湯﹑金蟬蛻甲酒﹐虛弱者芎歸二陳湯﹔年久者五寶丹﹔不斂者十全大補湯加土茯苓煎服。毋得再燻﹐爲禍傷人也。﹝《說約》﹞澄曰﹕每見其人並未患過梅瘡﹐而有結毒於手足﹑腰胯﹑臀間者﹐必是先患濕熱癰瘡﹐膿毒未經提盡﹐急求收功﹐醫者遂用輕粉﹑鉛粉收斂完功。殊不知毒瓦斯斂伏在內﹐久而原疤之旁起泡疼痛﹐潰爛穿筋蝕骨﹐愈而復發﹐此爲濕熱結毒﹐內宜補托﹐外面須用紅升靈藥提盡毒瓦斯﹐待紅肉長平﹐方可用生肌之法斂口。

劉惠田曰﹕但凡曾患楊梅瘡下疳服藥而愈﹐久後如患後開十數證者﹐勿作他治﹐皆結毒證也。一﹑初起狀如癤子﹐後漸大而軟﹐久則膿潰﹐惡臭難當﹐人不可近﹐四圍紫而中黃白者﹐此輕粉之結毒也﹐切勿作癰疽治。一﹑初起渾身拘急﹐筋骨疼痛﹐肉皆麻木而或有一處如刀錐之刺痛﹐皮膚不甚紅腫﹐而紅色深隱肉裏﹐此輕粉之結毒也﹐切勿作貼骨癰治。一﹑徧身雲頭疙瘩﹐筋骨酸痛﹐或時作癢﹐抓破有白膿流出﹐此輕粉之結毒也﹐切勿作大麻瘋治。一﹑頭面﹑胸背並四肢有生硬片﹐狀如牛皮﹐初癢及抓則起白屑而麻痛﹐此輕粉之結毒也﹐切勿作癬治。一﹑手足掌上常生黃皮﹐痛癢不時﹐狀如鵝掌﹐此輕粉之結毒也﹐切勿作瘋治。一﹑徧身發紅﹐狀如火毒﹐口渴心煩﹐筋骨如解﹐此輕粉之結毒也﹐切勿作赤遊丹治。一﹑徧身發紫赤紅斑﹐痛癢不禁﹐骨疼如杖﹐此輕粉之結毒也﹐切勿作發斑癮疹治。一﹑腹痛如絞腸痧﹐牽引渾身骨節疼痛不可忍﹐久則便下膿﹐此輕粉之結毒也﹐切勿作腸胃癰治。一﹑惡心嘔吐﹐吐出皆白水而無痰﹐四肢不舉﹐飲食不下﹐骨節酸痛﹐此輕粉之結毒也﹐切勿作翻胃隔食證治。一﹑喉嚨作痛﹐忽然腫起﹐周身骨節疼痛﹐遂用鍼於腫處刺破﹐惡血𨿽去﹐久潰不能完口﹐致爛潰通鼻竅﹐或腐涎舌下﹐痛不可忍﹐臭不可聞﹐此輕粉之結毒也。切勿作喉疳治。一﹑頭痛或腦痛﹐痛則皮腫﹐耳聾目眩﹐牽引周身骨節疼痛﹐此輕粉之結毒也﹐切勿作頭風﹑腦風治。一渾身不拘頭面﹑腿腳﹐忽生一瘡﹐其瘡內皆豎頭肉﹐長流黃水﹐久不潰膿﹐此乃楊梅之母﹐必竟要生梅瘡﹐卽用治梅瘡等藥治之。不治則渾身一齊擁出﹐治則費手矣。一﹑父母曾患楊梅下疳而服輕粉﹐其瘡𨿽愈﹐己身不發﹐後生嬰兒三五日後﹐或七八日後﹐九竅之傍現出紅點﹐紫斑片片﹐若經三四日後﹐卽成小瘡﹐狀如蛇窠﹐啼哭不止﹐二便不通﹐乳不能進﹐身熱如烙﹐腹硬如磚﹐此父母所遺之結毒也﹐切勿作胎毒﹑奶癬治。嗚呼﹗服輕粉而中毒﹐非小毒也﹐輕則發之於自身﹐損形壞質﹐傷筋穿骨﹐甚則遺毒流傳子孫﹐微則殘其筋骨﹐盛則夭其壽命。如此大害﹐良可悲也。何愚夫之患楊梅而欲其速瘥﹐求諸庸醫﹐則暗投輕粉以及水銀升煉靈藥﹐合成細丸與服﹐只圖目前之速愈﹐而不慮日後之毒發也。其害人如此﹐可不畏哉﹗嗣後凡患楊梅瘡者﹐斷不可服輕粉並升煉丸丹﹐縱楊梅瘡一時不愈﹐終有好時﹐決不致有結毒之大害也。萬勿輕聽庸醫﹐篁口欺誑﹐輕試輕粉之速效易愈﹐以致貽害終身也。以上十二條皆輕粉之毒﹐切勿誤認他證﹐見疑而用別藥治之﹐不特治之不愈﹐反增他劇也。如此諸般﹐形證𨿽異﹐而病源則一﹐惟用五寶丹服之﹐不獨可愈其患﹐亦能解餘蘊之毒﹐而免子孫之遺害也。祁道人曰﹕凡楊梅瘡俱從濕熱邪火化毒而成﹐治之者慣用寒涼淸熱之藥﹐其毒𨿽解﹐但不思寒則凝結﹐熱則流通﹐日久多成結毒純陰也﹐故用砒硫靈藥治之﹐是以熱攻其寒﹐此治陰結毒之法也。有患陰毒梅瘡﹐濕熱邪火未化﹐久而結成陽毒﹐故用水銀升煉粉霜朱砂等丸治之之法。﹝見抄本。﹞又曰﹕大槪治楊梅結毒等證﹐當指後人濟世主方﹐用五寶丹﹑八寶丹﹐醫富貴人爲上法。若貧士另有快捷方式之法治之﹐方載於後﹐擇而用之﹐無不應手。

又曰﹕凡楊梅瘡並結毒證﹐煎劑丸藥內不可少海櫻桃。﹝卽千年矮﹐冬天結果子﹐南京棲霞山石縫中極多。﹞半枝蓮亦不可少。

卷三十四諸瘡部﹝上﹞結毒門主方

五寶丹

治楊梅結毒﹐筋骨疼痛﹐口鼻腐爛﹐諸藥不效。

血珀珍珠﹝新白者佳﹞冰片朱砂﹝水飛﹞滴乳石﹝如乳頭下垂﹐研之另碎﹐明如水晶者佳。各三錢﹞各研極細﹐秤準共合一處﹐再研數百轉﹐瓷罐封貯。每用藥末二錢加飛羅面八錢﹐再研和勻。每日用土茯苓一斤洗極淨﹐置石臼內﹐木捶碎如骰子大﹐用水十一碗煎至七碗去渣﹐再用大竹筒一个﹐絹繃作篩﹐將藥五分置竹筒中﹐細篩於土茯苓湯內﹐隨手攪勻﹐一日喫完﹐看病上下﹐食前後服。逐日根據服制服﹐重者四十服﹐輕者一二十服卽愈。忌食火酒﹑豬首﹑糟物﹑海味﹑茶﹑醋﹑姜﹑椒﹑蒜﹐牛﹑羊﹑雞﹑鵝﹐豆腐﹑麵筋﹑鮮魚。不忌者﹐豬肉﹑肝﹑肺﹑腰子﹑鴨。若毒結最重﹐鼻舌腐爛加牛黃﹑胎骨﹐卽能暗補﹐其功最大。陽物潰爛﹐亦加胎骨入丹內。若毒結在鼻上﹐加辛夷三錢﹐則土茯苓煎湯。一方加肥皂一个﹐同土茯苓煎湯。一方朱砂三錢﹐血珀一錢﹐滴乳石二錢﹐珍珠五分﹐冰片三分。一方五寶丹﹐上部丹內加川貝母三錢﹐赤茯苓﹑牛膝各一錢﹔中部丹內加赤茯苓三錢﹐川貝母﹑牛膝各一錢﹔下部丹內加牛膝三錢﹐川貝母﹑赤茯苓各一錢。

邵道人祕傳五寶丹。

滴乳石﹝明潤眞者佳﹐三錢﹞琥珀﹝能吸芥子者﹞辰砂﹝透明者﹐各二錢﹞大珍珠﹝五分﹞冰片﹝二分﹞共研爲細末﹐入飛白面四兩﹐乳勻﹐每服三分﹐用土茯苓一斤﹐拭去泥土﹐以木槌槌碎﹐入砂鍋內﹐用水十二碗煎至八碗﹐濾去渣﹐將藥篩下攪勻﹐再煎二三沸取起﹐陸續一日服完。後開加減神驗法﹕一﹑鼻子爛盡﹐臭穢難聞﹐藥中每服加靈山柴﹐鹿鼻血陰漧﹐女子前三日經布存性﹐研細﹐各加三釐。和勻煎服﹐隨卽生肌﹐用此三服鼻長如故。一﹑陽物爛盡﹐腐臭惡气﹐痛不可忍者﹐藥中加靈山柴﹐羊腎血陰漧﹐女子前三日經布存性﹐研細﹐各加三釐。煎服﹐隨卽生肌﹐服完三服﹐腎長如故。一﹑輕粉毒﹐流注穿爛腦頂臉面﹐口頰四肢﹐肩﹑背﹑腿﹑足惡臭﹐連年不愈﹐只用前藥煎服三次﹐膿盡臭除﹐肌生肉平如故。如成漏而流淸水者﹐加當歸﹑人參﹑黃煎服。一﹑結毒四圍小瘡﹐狀如小蜂窠﹐當中有瘀肉﹐敗膿流而不幹﹐痛而不止者﹐服此藥後﹐瘡口膿水漧﹐疼痛除﹐肌肉長﹐只須三服﹐可以全好。一﹑人虛可加人參﹐若瘡在上﹐用桔梗半分浸水煎土茯苓﹔在下用甘艸半分浸水煎土茯苓。

一﹑人虛極﹐寒戰切牙﹐肢體如冰﹐用炮附子三分入藥煎服﹐以身溫戰止爲率﹐不可過服。一﹑結毒疼痛不可忍者﹐前藥中加乳香﹑沒藥去油盡﹐各三釐。煎服。一﹑筋骨疼痛﹐不能搖動﹐乃輕粉之毒深入骨髓﹐可於本方中加珍珠一倍﹐乳香﹑沒藥各三釐於每服中煎之。一﹑噎气乃輕粉之毒流於口內爲害﹐宜加沈香﹑木香各五釐﹐入煎藥中服之。一﹑服此藥後﹐小便不利者﹐乃藥將毒行於下﹐故現滯結之象﹐不須疑慮﹐可用百艸霜二錢﹐擂井水淸晨服之卽解。或綠豆湯亦可。一﹑有孕婦患此結毒﹐凡煎土茯苓﹐不可將臉對藥罐之口﹐恐其气味觸之作吐也。土茯苓一斤﹐水十二碗慢火煎之﹐但有沫起﹐便以物掠去﹐煎至七碗去渣﹐方下前末藥煎二三沸﹐取起服之﹔無孕者﹐煎服照前。一﹑結毒在於手足彎曲之處﹐服此藥﹐患愈﹐尙不能活動﹐可再服一二劑﹐其筋自舒﹐自能活動矣。一﹑結毒服此藥患愈﹐須要守其禁忌﹐庶不再發﹐亦無他苦。若服生鼻長腎之藥﹐俱已長完﹐第一要戒勞碌﹑房事﹑惱怒﹐雞﹑鵝﹑牛﹑羊﹑驢﹑犬﹑蟹﹑鱉﹑魚﹑蝦﹐蔥﹑蒜﹑韭﹑薤﹐芫荽﹑蘿卜﹐辛﹑辣﹑咸﹑酸﹐肥甘﹑油膩﹐煎炒炙﹐苦茶﹑醇﹑酪酥﹐胡椒﹑生薑﹐一切毒物。若犯房勞怒气﹐則皮膚傾陷﹐血肉相戕﹐所長之鼻腎﹐從此又爛矣﹔𨿽仍以前藥治之﹐則不如前之效速也。如若食物犯毒﹐其患復作者﹐尙在可治﹐不致於十分頹壞也。禁忌不但如此二者﹐卽梅瘡﹑魚口﹑下疳﹑癰疽﹐俱要禁戒調理﹐節其飲食﹐禁其房闈﹐開其心胸﹐滌其思慮﹐適其寒溫﹐愼其起居﹐如此气血調和﹐臟腑安實﹐正气漸盛﹐庶無變異之患也。

止痛生肌丸

﹝邵道人﹞解輕粉結毒。

東丹﹝用滚水飛七次﹞槐花﹝細末﹐各一兩﹞大冰片﹝五釐﹞上和勻﹐麵糊爲丸﹐雄黃爲衣。每服一錢或八九分﹐或茶或酒送下﹐服至六七日﹐瘡上流臭水﹐十數日化腐生肌﹐一月痊愈。

八寶丹

﹝邵道人﹞。

鐘乳粉﹝制﹐五錢﹞辰砂﹝飛﹐三錢﹞熊膽珍珠琥珀犀牛黃冰片﹝各一錢﹞飛白面﹝炒﹐研﹐五錢﹞共研細末﹐瓷瓶收貯。凡治楊梅瘡結毒﹐每用一分﹐土茯苓半斤﹐煎湯調下。如毒在下部﹐加薏苡米五錢配用。

靈砂黑虎丹

治楊梅瘡後﹐頭如破裂之疼痛﹔筋骨拘攣﹐痛不可忍﹔或起冷痰包﹐膿水淋漓﹐兼治陰結毒﹐一切濕痰﹐久頑陰寒﹐久不收口之瘡。凡結毒頑瘡﹐先服五寶丹或八寶丹﹐必用此藥收功﹐永遠不發。

白砒﹝三錢﹐將砒用綠豆水煮過﹐入罐內升五炷香﹐取出以白蘿卜同煮過入藥﹞寒水石﹝﹞百艸霜﹝各三錢﹞金頭蜈蚣﹝二條﹐焙﹞大黑豆﹝一百二十粒﹞冰片麝香﹝各一分﹞上研極細和勻﹐用小紅棗四兩﹐煮熟去皮核同搗爲丸如豌豆大。每服二丸﹐日服三次﹐冷水或茶送下。服是藥口眼胞腫﹐則藥力到矣﹐緩一日再服﹐忌喫熱湯水﹐宜喫大葷﹐以免嘈雜。其黑豆生用﹐冷水泡軟﹐去皮搗碎加紅棗肉丸﹐得起便罷﹐不必多。或加犀黃三分更妙。

解毒丸

﹝邵道人﹞。治楊梅瘡﹑楊梅漏﹐服過靈藥久不愈者﹐必內有輕粉毒爲患。

黑鉛﹝一斤﹐打成片﹐剪如豆大﹞山中黃土﹝一斤﹐研細﹞二物人鍋炒至鉛化﹐去鉛不用﹐只將黃土水疊爲丸﹐每服三錢﹐酒送下﹐十服卽好。

結毒擦藥

水銀﹝一兩五錢﹞生大黃大腹皮﹝炒﹞膽礬﹝各一錢﹞輕粉﹝一錢二分﹞甘艸番打麻﹝六分﹐患重者加三分﹞共爲細末﹐用眞麻油作四十八丸﹐每日早﹑午﹑晚共享十二丸﹐擦手四彎﹑腳四彎﹐口含冷水﹐熱則吐去﹐又換冷水含之。第六日﹐如鼻中有惡气味並有瘡﹐用大楓子肉十五个﹐麝香三分﹐研爲丸﹐不時嗅之﹐盡一日之用。第七日用麥麩二升﹐甘艸四兩﹐煎水洗浴。第八日可出房門﹐可喫雄豬肉。至半个月諸物不忌﹐只忌鹽﹑醬﹑醋﹑酒﹑辛辣之物﹐房事斷要忌一百天。第八日用生地﹑當歸﹑川芎﹑白芍﹑山楂﹑枳殼﹑牛蒡﹑銀花水煎服。服十劑後﹐再服當歸﹑川芎﹑白芍﹑熟地﹑人參﹑陳皮﹑白茯苓﹑炙甘艸﹐水煎服。

燻法﹝祕方﹞。治楊梅結毒並梅瘡﹑疳瘡破爛者﹐卽生肌完口。患者不肯服藥者﹐宜用此法。

祁陽炭﹝卽雞骨炭﹐一兩五錢﹐先將炭燒著透﹐復燜熄﹐先研細末﹞麵粉﹝五錢﹞銀朱﹝三錢﹞共研極細末﹐用棉紙入藥﹐捲成九條。

先將房內板縫窗扇糊得不透風﹐將香鑪放桌上﹐將條子點著﹐坐於桌邊﹐以鼻嗅其气﹐口中噙冷水﹐熱則吐去﹐又噙冷水﹐以煙盡爲度。九枝條子分三日燻完﹐如瘡在上﹐食後嗅煙﹐用川芎煎湯當茶喫﹔每日三次。如嘴腫痛﹐卽是毒從口出﹐又停數日再嗅。先放白硼砂在口﹐再含水更妙。如口臭腫痛﹐以綠豆煎湯喫或蜜糖亦可﹐用蘇薄煎湯漱口﹐過七日後﹐再用解毒煎劑。

楊梅結毒﹐舌爛﹑鼻爛﹑龜頭爛。﹝祕方。﹞黑狗頭﹝一个﹐用黑鉛一兩裝入腦內﹐用鹽泥封固﹐入金粟米火紅﹐取出冷定﹐研爲細末聽用﹞乳香﹝去油﹞沒藥﹝去油﹞鉛霜﹝各三分﹞輕粉﹝二分﹞硼砂﹝一分五釐﹞明雄﹝一分﹞寒水石﹝四分﹞金箔﹝十張﹞制鉛﹝一錢五分﹞共乳極細末﹐瓷瓶收貯。凡舌斷米泔水蔥茶煎湯溫漱﹐拭漧上藥﹐待長一二時許﹐洗去藥﹐又漸漸搽上。凡龜頭爛者﹐以蔥湯燻洗﹐搽藥待長﹐又洗又搽。

碧雲散

結毒入於巓頂﹐以致頭疼眼痛如破者﹐吹之。

鵝兒不食艸川芎﹝各一兩﹞靑黛﹝一錢﹞共爲極細末﹐令患者口噙涼水﹐以蘆管吹藥於左右鼻中﹐取嚏爲效。吹後吐去涼水﹐若不噙水﹐便要嗆喉﹐並治風火時眼。眵淚外障﹐吹之亦效。

燻洗法蒼術﹝一兩﹞點紅川椒﹝三錢﹞水五碗煎至四碗﹐入罐內﹐將患處對罐口﹐以熱气燻之﹐俟半熱傾於盆內淋洗患上﹐以潔淨布挹淨後﹐用解毒紫金膏。

解毒紫金膏

楊梅結毒﹐腐爛作臭﹐膿水淋漓﹐諸藥不效者。

細塊礬紅明淨松香﹝各一斤﹞共研極細﹐麻油調稠﹐先用前湯洗淨﹐拭漧搽上此藥﹐油紙蓋好﹐軟絹紮緊﹐毋令血行﹐三日一換﹐如無前湯燻洗﹐只煎蔥艾甘艸等湯﹐俱可洗換。又治諸毒頑癬等瘡神效。愈後忌食發物煎炒。

神仙碧玉膏

結毒潰爛臭穢﹐疼痛不斂﹐以及血瘋﹑瘡並效。

輕粉杭粉﹝各一兩﹞白臘﹝五錢﹞乳香沒藥﹝各三錢﹞樟冰﹝二錢﹞用公豬淨熟油五兩同白蠟熬化﹐傾入碗內﹐將上藥和勻﹐水內頓一時取起﹐臨用抿腳挑膏﹐手心中捺化﹐攤油紙上﹐用蔥湯洗淨瘡上﹐貼之。

結毒靈藥

楊梅結毒﹐腐爛作臭﹐或咽喉﹑唇鼻腐壞日甚。

朱砂硫黃雄黃﹝各三兩﹞水銀﹝一兩﹞共研極細﹐入陽城罐內﹐泥固鐵盞梁兜固封口﹐點三炷香爲度﹐用水擦盞內﹐火畢次日取出盞底靈藥約有一兩五六錢。治尋常腐爛之證﹐用靈藥五錢﹐輕粉五錢和勻研細﹐小瓶封貯﹐紗封瓶口﹐臨用甘艸湯洗淨患上﹐將瓶倒懸﹐紗眼內篩藥患上﹐用單油膏蓋﹐一日一換﹐自效。男子婦人咽爛者﹐用靈藥一錢﹐人中白二分﹐研細吹之﹐日用三次﹐內服不二散﹐其疼卽止﹐隨可飲食。

硫黃不二散

楊梅結毒發於咽內﹐腐爛疼痛﹐湯水難入者。

硫黃﹝一錢﹞靛花﹝一分﹞共乳細﹐涼水一酒杯調服﹐其痛卽止﹐可進飲食。

單油膏

貼結毒﹐摻靈藥。

麻油二斤﹐熬滴水成珠﹐續下杭粉十三兩﹐攪勻成膏﹐傾入水內片時﹐取起任用。

十服神效湯

﹝胡公弼﹞。楊梅結毒流注﹐筋骨疼痛﹐不論已未破爛﹐神效。

升麻皂角刺﹝各四兩﹞土茯苓﹝一斤﹞頭頂加白芷﹔胸中﹑喉﹑面加桔梗﹔胸前加白芍﹔肩背加羌活﹔下部加牛膝﹝俱只加一錢﹞共一劑﹐水八碗煎四碗﹐臨服入麻油三匙﹐一日服一劑﹐十劑痊愈﹐此神方也。

結毒牛黃丸

﹝胡鳴岐﹞。專治楊梅結毒﹐小兒胎毒﹐下疳神效。

揀透明雄黃四兩研細﹐取蘆柴截筒﹐將雄黃末裝入﹐面塞筒口﹐將鍋內放水﹐上用蘆柴作架﹐取雄黃筒橫放架上﹐離水二寸許﹐蒸四炷香足﹐火候方到﹐次早取出雄黃﹐每雄黃一兩﹐入好牛黃四分不可少﹐麝香五釐﹐配定研勻﹐老麵糊丸黍米大﹐每早空心用豬胰子煎湯送下四分。諸物不忌﹐只忌蝦﹑蛋二味﹐服至四兩﹐痊愈。

結毒久爛﹝祕方﹞。

土茯苓﹝一斤﹞生薑﹝四兩﹞共煎數碗服之﹐不十日而愈﹐其潰處以藥汁調麵糊之﹐卽愈。曾有陽物爛完﹐半年不愈﹐服此得生。

楊梅疳毒﹐臭爛不堪者﹝周鶴仙﹞。

橄欖核﹝一个﹐燒灰存性﹞眞冰片﹝三釐﹞共爲細末﹐用麻油調塗﹐無比效方也。

滌空丹

﹝汪如忠﹞。治結毒楊梅﹐頑瘰。

食鹽﹝四錢﹞明礬火硝皂礬水銀﹝各一兩﹞白砒﹝三錢﹞研細炒老黃色﹐入陽城罐升三炷香﹐冷定刮取靈藥一兩﹐加明雄﹑朱砂﹑血竭﹑乳香去油﹐沒藥去油各六錢﹐槐花米淨末﹐穿山甲焙﹐淨末﹐各一兩﹐和勻研細﹐老米打糊爲丸如蘿卜子大﹐每服一分﹐一日三服﹐用土茯苓四兩﹐豬牙皂角一條﹐照各部位再加引經藥煎湯送下。

楊梅結毒﹐頭痛之極﹐用之神效。

何首烏﹝不犯鐵器﹞天花粉苦參荊芥穗肥皂子防風﹝各一兩﹞共爲細末﹐每用七分五釐﹐用土茯苓四兩﹐豬油一兩五錢﹐水三碗煎一碗半﹐每食後片時﹐用藥汁半碗調藥末服﹐一日三服。

曾服輕粉筋骨疼痛。

當歸川椒細茶黑鉛甘艸﹝各四兩﹞上銼劑分十服﹐水煎服。或後加麝香一分亦妙。

頭面結毒。

川椒﹝出桃花洞者佳﹐嚼半粒口不能言者眞﹐去目﹐八錢﹞蘄艾﹝去筋膜﹐一兩﹞白茯苓﹝二兩﹞麻黃﹝去節﹐二錢﹞豬頭天靈蓋﹝火存性﹐五錢﹞研爲細末﹐蒸餅打糊丸如綠豆大﹐飯後白湯送下﹐服後二三日﹐瘡口漧燥不臭﹐是其效也﹐服至瘡口平復方住。患久者宜間服十全大補湯去川芎十數劑。忌牛﹑羊﹑魚鮏﹐房欲﹑火酒。

楊梅結毒方土茯苓﹝五兩﹞甘艸﹝六分﹞天花粉蟬蛻﹝去足﹞麻黃根﹝各一錢﹞杏仁﹝去尖﹞肥皂子皂莢子﹝各七粒﹞白僵蠶﹝全足者一錢﹞上俱忌鐵器。水三碗煎一碗﹐毒在上﹐飽食服﹐毒在下﹐空心服﹔二十劑見效﹐楊梅瘡十年者五十劑痊愈。忌面﹑胡椒﹑犬肉﹐房事﹑發物﹐燒酒﹑蒜爲妙。

奪命紫金丹

治楊梅漏瘡並諸瘡毒﹐破爛見骨﹐經年不收口者﹐或筋骨疼痛不止﹐或徧身破爛出血﹐起皮一層﹐又起一層﹐或鵝掌瘋﹑赤白癜瘋﹐諸般頑癬﹐或骨爛﹐牙疳口臭﹐瘡惡毒﹐並皆服之。

琥珀﹝一錢。甘艸水煮一炷香﹐以新靑布裹之打碎﹐再用糯米泔水浸透﹐將磁盤盛糯米﹐琥珀放米上﹐飯鍋上蒸熟爲度。將琥珀利刀切片如紙薄﹐研極細末﹞鐘乳石﹝二錢五分。卽滴乳石﹐甘艸水洗﹐新瓦略焙﹐用老姜切片鋪銀罐內﹐乳石放姜上﹐以鐵盞蓋之﹐鐵絲紮緊﹐用文武火一炷香﹐冷定開看取出﹐另研極細﹞珍珠﹝包豆腐內煮一炷香﹐火不可太大﹞冰片﹝另研﹞犀牛黃﹝另研﹐各一錢﹞朱砂﹝研細﹐水飛﹐五錢﹞乳極細﹐每服只稱五釐﹐加飛籮面炒過﹐二分五釐﹐合計三分爲一服﹐土茯苓湯調下。每一小料﹐用丹藥六分炒﹐面三錢﹐分作十二服﹐土茯苓十兩水煎分十二碗去渣﹐每早用湯一碗﹐入藥一服攪勻服之﹐不可別飲茶湯﹐多煎土茯苓湯當茶﹐十二服完﹐病亦愈矣。忌鵝﹑雞﹑羊肉﹑房事。

楊梅結毒神方﹝《濟生》﹞滴乳石﹝三錢五分﹞琥珀人中白﹝﹐各二錢﹞犀牛黃冰片﹝各三分﹞乳香﹝二分﹞石靑﹝頭上用五釐﹐鼻上用三釐﹞朱砂珍珠﹝各五分﹞蟾酥﹝毒甚者加五分﹞上爲極細末﹐每用六釐加飛面三分和勻聽用﹐先用土茯苓一斤洗淨﹐木槌打碎﹐入河水十二碗﹐瓦器內煎至八碗﹐再將湯濾起﹐將土茯苓先鋪一層在底上﹐末藥放在土茯苓上﹐周遭以土茯苓圍住﹐再將土茯苓湯輕輕傾下﹐再煎至三碗﹐一日飲盡。忌一切發物。

解毒至寶神丹

﹝馮氏﹞治楊梅結毒﹐一切熱毒﹐久患骨蒸熱毒流注﹐六脈俱數﹐用之淸熱毒神效。

人參三七﹝微火焙﹐二錢﹞嫩滑石﹝三錢﹞珍珠﹝生用﹞眞血琥珀﹝各四分﹞生甘艸﹝曬燥﹐一錢﹞各研極細和勻。每服二分加至四分﹐人小者一分加至二分﹐萆三錢煎湯調服。

飛龍換骨還元水火仙丹

專治遠年近日楊梅結毒﹐誤服輕粉﹐筋骨疼痛﹐癰腫﹑下疳﹑陰蝕﹐濕痰流注﹐气瘰發背﹐喉舌潰爛﹐目鼻破損﹐徧身梅豆﹑梅癬﹐鶴膝﹑血瘋﹑瘡﹐魚口便毒﹐服二十日全好。忌酒醋﹑色欲﹑發物。初服四丸﹐十日後服五丸﹐二十日後服至七丸﹐再不可多加。其藥俱用老米打糊丸如黍米大﹐每日服此丸﹐俱用土茯苓四兩﹐豬牙皂角一條爲主﹐不可缺此二味﹔再照後開引經之藥同煎﹐用河水﹑井水各二碗﹐煎成三碗﹐每早以一碗送丸藥﹐餘二碗畱爲午晚當茶喫。但須看人虛實﹐虛者服此必發寒熱頭痛﹐喉疼口臭﹐不必驚恐﹐停止三兩日再服。

制粉霜眞阿魏﹝各五錢﹞槐花﹝三錢﹞當歸尾白芷小丁香乳香﹝不去油﹞沒藥﹝不去油﹞雄黃朱砂﹝各一錢﹞牛黃﹝五分﹞冰片﹝三分﹞制砒霜﹝一分﹞修合爲丸﹐朱砂爲衣﹐瓷瓶密貯﹐勿泄藥性。

升粉霜法水銀﹝一兩五錢﹞火硝﹝一兩三錢﹞白礬皂礬食鹽﹝各一兩﹞硼砂﹝三錢﹞共研勻入陽城罐內﹐鹽泥封固﹐升打文火四炷香﹐武火三炷香﹐候冷開看﹐鐵盞上藥刮下聽用﹐看人虛實﹐毒之輕重久近﹐至重者一料入粉霜七八錢﹐再不可多用。

升白砒霜法白砒霜四兩﹐打碎如指頭頂大塊﹐聽用﹐取綠豆一升﹐煮汁二碗去綠豆不用﹐將綠豆湯入甘艸一兩﹐同煎至一碗去甘艸渣﹐將汁一碗浸砒霜一日﹐次早煎幹爲度。入陽城罐內鹽泥封固﹐打文火二炷香﹐武火一炷香﹐候冷取出﹐看鐵盞內有時如石橊子﹐有時如灰樣﹐此兩色始堪入藥﹐若非二色﹐不可用。

湯引開列於下﹕一﹑楊梅結毒生於頭頂﹐或爛見骨﹐至重者升粉霜只用三錢﹐升砒霜只用一分五釐﹐湯引內加川芎﹑本各五錢﹐煎湯送下。

一﹑結毒生於眼上﹐升粉霜只用一錢五分﹐升砒霜只用一分﹐湯引內加川芎﹑白芷﹑本﹑僵蠶各二錢﹐煎湯送下。

一﹑結毒生於鼻上﹐升粉霜只用二錢﹐升砒霜一分﹐湯引內加山梔﹑川芎各二錢﹐煎湯送下。

一﹑結毒生於喉中﹐升粉霜只用二錢﹐升砒霜一分﹐湯引內加天花粉﹑石菖蒲﹑川芎各二錢﹐煎湯送下。

一﹑結毒生於臂上﹐升粉霜只用二錢﹐升砒霜五釐﹐湯引內加川芎﹑柴胡各二錢﹐煎湯送下。

一﹑結毒生於臂膊﹑上下兩脇﹐升粉霜只用四錢﹐重者五錢﹐升砒霜只用二分﹐天花粉末五錢爲丸﹐湯引內加杜仲﹑懷牛膝各二錢﹐煎湯送下。

一﹑結毒生於陰囊上下﹑玉莖上者﹐升粉霜六錢﹐重者用八錢﹐升砒霜二分﹐牡蠣紅冷定﹐研極細末八錢﹐人參五錢爲丸﹐湯引內加黃﹑白術﹑天花粉﹑懷牛膝各二錢﹐煎湯送下。

一﹑結毒生於腿上下﹐升粉霜五錢﹐升砒霜二分﹐天花粉三錢﹐防風五錢爲丸﹐湯引內加木瓜﹑薏苡仁﹑懷牛膝各二錢﹐煎湯送下。

一﹑結毒生於腳板底下﹐升粉霜六錢﹐升砒霜二分﹐天花粉﹑沈香各五錢爲丸﹐湯引內加木瓜﹑懷牛膝各二錢﹐煎湯送下。

一﹑結毒生於婦女陰戶肉上﹐染風毒年久不愈﹐潰爛見骨﹐或穿通肛門﹐肉爛極臭﹐手足不能伸縮﹐或生陰戶上下兩邊者﹐升粉霜八錢﹐升砒霜六分﹐天花粉三錢爲丸﹐湯引內加懷牛膝二錢﹐煎湯送下。外用豬肝切長條蒸熟﹐乘溫插入陰戶內﹐冷則換一條﹐如此十餘條﹐如陰戶內生濕瘡作疼不可忍者﹐另用輕粉﹑兒茶各三錢研細搽之。倘瘡癢如虫一般﹐次早用枸杞根煎湯洗淨﹐仍用豬肝插換﹐摻藥數次卽愈。

一﹑結毒下疳用升粉霜三錢﹐升砒霜一分﹐湯引內加懷牛膝﹑豬苓各二錢﹐煎湯送下。

一﹑魚口便毒﹐用升粉霜二錢﹐升砒霜一分﹐湯引內加懷牛膝﹑僵蠶各二錢﹐煎湯送下。

一﹑瘰穿爛日久﹐用丹粉霜六錢﹐升砒霜二分。外用玳瑁銼碎﹐綿帛包置婦女乳上一宿﹐次早取下﹐研爲細末﹐五錢爲丸﹐湯引內加夏枯艸﹑海藻﹑滑石﹑天花粉﹑栝蔞仁各二錢﹐煎湯送下。湯引內俱用土茯苓四兩﹐豬牙皂角一條同煎。

解毒仙艸

每年二三月金銀花未曾起花時嫩枝葉﹐采取卽放籃內蓋住﹐不可見太陽﹐攜回掛風頭陰漧﹐用時以紙包置懷中﹐俟燥研細﹐每服一錢﹐加黑鉛一錢﹐土茯苓八兩打碎﹐七碗水煎三碗﹐每日早﹑午﹑晚各飲一碗﹐輕者二三十服﹐重者五六十服。忌食瓜子﹑花生﹑茶﹑醋﹑公鷄﹑鯉魚﹑豬首﹑牛羊肉﹑蝦子。

結毒

棕根﹑活蝌蚪曬漧﹐各等分﹐米糊爲丸﹐每服三錢﹐白湯送下。

又方活鼠剝皮貼之。

結毒爛鼻冬靑樹枝﹐用童便內浸四十九日﹐取出陰漧﹐研末入鼻中。

結毒膏藥

蔥頭七个﹐麻油四兩﹐熬去蔥渣﹐入黃丹一兩攪勻﹐又入黃蠟﹑白蠟各五錢熔化﹐再加去油乳香﹑沒藥各二錢﹐輕粉三錢﹐犀牛黃一分﹐珍珠二分﹐攪和成膏﹐攤貼。

二寶丹

專治男婦楊梅結毒﹐或在頭腦﹑咽喉﹑鼻中﹐潰爛腐臭﹐可限十二日完口痊愈﹐永無餘毒﹐𨿽後來生育﹐毫無遺毒。

劈朱砂﹝明透者二錢﹐研細﹐用淸水揉洗﹐漂去浮紅﹐然後又乳﹐再用淸水飛過﹐去腳曬漧﹐只用淨末一錢五分﹞好滑石﹝刮去黃﹐一兩﹐研細入水揉洗去淨腐而黃色者﹐曬漧又乳﹐水飛數次至豆靑色取起﹐曬漧再乳細﹐只用淨末二錢五分。﹞上二味共研極細﹐重四錢足﹐均爲十二包﹐每包三分三釐﹐用土茯苓每日一斤﹐以淸水洗淨﹐將磁瓦刮去外面黃皮﹐用木槌打碎﹐先將藥末三分三釐放於砂鍋底內﹐再將土茯苓蓋上﹐入河水四碗半﹐做一制子於中﹐驗其淺深﹐再加井水四碗半﹐共煎至四碗半爲度﹐去渣﹐用新瓦壺盛之﹐分爲三次﹐早晨﹑午後﹑晚間當茶溫服﹐如此不可間斷﹐連喫十二日卽愈。食忌最嚴﹐如油﹑鹽﹑醬﹑醋﹑茶﹑酒﹑糖物﹐毫不可犯﹐只可食白水犍豬肉﹑靑菜梗。煎時忌鐵器與陰人手﹐如楊梅瘡初起之時﹐必先用羊肉煨食﹐托出毒來﹐方食此藥。洗瘡用菖蒲煎湯洗之。

補鼻還源法楊梅瘡結毒爛去鼻準﹐或爛去陽物﹐俱能生長如舊。方用﹕乾元﹝一錢制乾元法﹕取乾元一个﹐乾元卽頭胎男子胞衣﹐竹刀刮去血﹐新汲水洗淨﹐炙幹﹐再用大粉甘艸半斤﹐人參五錢煎水三碗﹐再慢火熬至一碗半取起﹐將乾元放瓷器內﹐以汁陸續澆灌﹐汁盡爲度。入瓷罐內黃泥固濟﹐炭火燒﹐待冷取出如烏金紙色樣﹐瓷罐收藏聽用﹞朱砂﹝四錢﹞珍珠琥珀﹝各二錢﹞滴乳石﹝﹐三分﹞冰片﹝一分﹞共研極細末和勻﹐老米飯搗丸綠豆大﹐每用土茯苓四兩煎湯送下。初起服五分﹐二次服三分﹐後皆以三分爲率﹐服至一月﹐鼻長如舊。但未服藥時﹐先到車匠店車成一端端正正鼻式﹐外以黃蠟熔化澆木鼻上﹐取下木鼻﹐將蠟澆就鼻子﹐用火烘粘在土星處﹐待一月藥完﹐取下蠟鼻﹐看新長出鼻子歪正何如﹐如不正﹐速用蛾蠶繭一个﹐存性爲末﹐黃蠟丸芥子大﹐熱酒作一服送下。如要速爛﹐可用蠶繭二三个服﹐次日漸爛﹐三日後﹐照舊爛平﹐仍照前法用蠟鼻粘上服藥﹐候一月服完﹐其鼻又長全矣。如陽物爛去﹐亦照玉莖黃蠟澆成﹐火烘粘在根上。用土茯苓四兩﹐天花粉五錢﹐牛膝三錢煎湯服藥一月﹐藥完莖如舊矣。

卷三十五諸瘡部﹝下﹞

自膿窠﹑疥瘡﹐血箭﹑血痔﹐以及疣子﹐俱匯於此部中﹐以便檢閱參治。

卷三十五諸瘡部﹝下﹞膿窠瘡門主論

陳實功曰﹕膿窠瘡乃肺經有熱﹐脾經有濕﹐二气交感而成。其患先從水泡作癢﹐後變膿泡作疼﹐治當淸熱散風﹐涼血除濕爲主。﹝《正宗》﹞蔣示吉曰﹕膿窠瘡大如黃豆﹐黃膿起﹐痛甚者﹐乃脾虛濕熱者多。宜內服四妙湯加蒼術﹑防風﹐外搓普濟丹。﹝《說約》﹞

卷三十五諸瘡部﹝下﹞膿窠瘡門主方

何首烏湯

濕熱風毒﹐徧身膿窠﹐黃水淋漓﹐肌肉破爛。

何首烏防風金銀花荊芥蒼術白鮮皮甘艸苦參連翹木通燈心爲引﹐水煎或爲細末﹐水疊丸。每服三錢﹐淡酒送下。溏泄加澤瀉﹐夏熱加梔子﹑黃芩﹔癢加白蒺藜﹔脾胃弱者去苦參﹐加赤茯苓。

何首烏丸

何首烏﹝四兩﹞荊芥威靈仙防風蔓荊子﹝炒﹞車前子﹝炒﹞甘艸﹝炙﹐各二兩﹞研細﹐水法疊丸。每早晚淡酒送下一錢五分。

連翹解毒湯

四肢濕腫諸瘡。

牡丹皮牛膝天花粉木瓜桃仁﹝去尖﹑皮﹞金銀花苡仁甘艸白僵蠶連翹水煎服。

膿窠瘡。

生大黃﹝二兩﹞生石膏﹝一兩﹞研細麻油調搽。

又方芝麻﹝炒黃色﹞硫黃﹝各等分﹞研細﹐地瀝靑和丸﹐搽之。

又方硫黃末麻油調﹐用尖檳榔蘸在紅缸片上磨搽。

又方多年陳桐油竹燈盞燒之﹐取滴下油加花椒末冷定﹐搽之。

又方硫黃花椒﹝炒﹐各三錢﹞潮腦﹝一錢﹞生明礬枯白礬﹝各一錢五分﹞豬板油﹝二兩﹞搗丸﹐夏布包﹐以火烘之﹐候溫擦之。

又方蒼術﹝四錢﹞老松香﹝三錢﹞枯礬﹝二錢﹞煙瀝鞋底皮﹝灰﹞輕粉﹝各五錢﹞檳榔﹝二个﹞共研細﹐熬咸豬油調搽。

又方密陀僧﹑硫黃﹑石膏﹑雄黃各等分﹐雞蛋淸調搽。

又方花椒白芷雄黃血竭明礬﹝各等分﹞研細末。用陳燭油濾淸﹐調搽。

又方松香輕粉﹝各一兩﹞香油腳調搽﹐並治疥瘡。

又方硫黃﹝三錢﹐包豆腐內煮半日用﹞松香﹝二錢﹞東丹﹝一錢﹞共研極細末。用雞子七个煮熟﹐去白用蛋黃﹐先將銅杓置火上﹐加菜油少許﹐入雞子黃煎至黑色﹐油自出也﹐取油調搽。

又方用雞蛋一个﹐打一孔﹐去黃畱白﹐入礦鍛石二錢﹐加紙封口﹐外用鹽泥封固﹐火通紅﹐去泥研細﹐茶油調搓。

又方雄豬油﹝四兩﹞花椒梔子防風蒼術當歸連翹﹝各五錢﹞煮酒飲。

濕熱膿窠爛瘡大蚌殼﹝火﹐一兩﹞輕粉﹝一錢﹞龍骨飛丹枯礬﹝各少許﹞研細﹐桐油調搓。

百效丸

﹝劉氏祕方﹞。不拘徧身上下﹐手足膿窠﹐血瘋疥癬。

黃柏﹝爲君﹞苦參﹝爲臣﹞連翹川牛膝何首烏當歸尾生地牡丹皮﹝爲佐﹞防風﹝瘡在上爲使﹞防己荊芥紫蘇葉﹝瘡在下﹐此三味爲使﹞上爲末﹐神曲打糊爲丸。每服三錢﹐白湯送下。一斤服完﹐除根不發。加蛇蛻一兩研更妙。

又方蟬蛻﹝一條﹞豆腐皮﹝三張﹞同炒研末﹐無灰酒調服﹐令夜服之﹐次早其瘡自愈。並治疥瘡。

又方紅棗﹝去核﹞蔥﹝去須﹑葉﹞搗爛煎湯先燻﹐湯溫卽洗﹐洗久自然不痛﹐掐破皮洗去膿﹐一日卽結痂。

膿窠疥瘡。﹝方配京﹞鮮菖蒲根搗爛擦﹐或同豬油搗勻﹐布包擦。

徧身生瘡藥酒﹝王樵邱﹞虎骨﹝醋炙﹞薏苡仁﹝各一兩﹞當歸金銀花防風白茯苓連翹懷生地貝母﹝各四錢﹞蒼耳子羌活天花粉白芍﹝各三錢﹞海風藤黃柏茅蒼術﹝各二錢﹞共入絹袋﹐盛好酒十斤﹐浸三日﹐隔水煮﹐埋地下七日出火毒﹐每飲數杯。

膿窠瘡流黃水﹐瘙癢不已﹐延蔓無止。

宮粉﹝一兩﹐炒黑﹞冰片﹝三分﹞研細搓。

濕熱膿窠。

生苡仁桑枝鮮松葉五加皮﹝各四錢﹞赤首烏﹝八兩﹞火酒十斤﹐浸七日飲。

膿窠瘡。

防風金銀花花椒粉丹皮生地甘艸羌活苦參當歸連翹荊芥﹝各五錢﹞上用麻油一斤入鍋熬枯﹐濾去渣﹐復入淨鍋內熬至滴水成珠﹐入黃蠟一兩﹐任其自化。或加紫艸五錢亦可﹐離火放土地上出火毒﹐搽之。

又方木鱉子樟腦蛇牀子﹝各三錢﹞水銀雄黃﹝各八分﹞大楓子﹝四錢﹞共研至水銀無星爲度﹐加陳燭油爲丸擦之。疥瘡通用。

膿窠疥瘡藥酒方生地金銀花當歸蒼術﹝各二兩﹞豬板油﹝十兩﹞入壇內加酒十五斤﹐封口隔水煮一炷香﹐退火气三日﹐任飲。

卷三十五諸瘡部﹝下﹞疥瘡門主論

王肯堂曰﹕疥有五種﹕一曰大疥﹐赤癢痛﹐作癢有膿。二曰馬疥﹐隱起帶根﹐﹝搔不知痛。﹞三曰水疥﹐﹝含漿﹐摘破出水。﹞四曰幹疥﹐﹝癢而搔之﹐皮起幹痂。﹞五曰濕疥﹐﹝薄皮小瘡﹐常常淫汁者是也。﹞宜分治之。﹝《準繩》﹞陳實功曰﹕疥瘡皆因脾經濕熱﹐肺經風毒﹐客於肌膚﹐毒之淺者爲疥﹔毒之深者成癬﹔脾受濕之熱﹐發爲膿窠爛瘡﹑疥癬。皆有小虫﹐染人最易。切忌熱湯浸洗﹐圖片刻之快暢﹐殊不知熱毒攻裏﹐虫愈深入﹐𨿽有良方﹐何能刻日奏效﹐患者戒之。

兼忌一切發物海鮮。﹝《正宗》﹞生疥瘡不可在浴室內去浴﹐必須以藥湯在自家屋內浴之。至於藥裹紙內﹐或在火鑪﹐或在被內燻治﹐切不可爲訓﹐恐引毒入臟腑害人﹐愼之﹐愼之。﹝《石室祕錄》﹞蔣示吉曰﹕疥有幹疥﹑濕疥﹑虫疥﹑砂疥﹑紫疥之稱﹐小如疹子﹐幹而且癢者是。

此乃風熱虫也。宜內服疥靈丹﹐外搽三黃丹自愈。﹝《說約》﹞《心法》曰﹕疥有幹﹑濕﹑虫﹑沙﹑膿五種。如肺經燥熱盛則生幹疥﹐瘙癢皮枯而起白屑﹔脾經濕盛則生濕疥﹐腫作痛﹐破津黃水﹐甚流黑汁﹔肝經風盛則生虫疥﹐瘙癢徹骨﹐撓不知痛﹔心血凝滯則生沙疥﹐形如細砂﹐赤癢痛﹐抓之有水﹔腎經濕熱則生膿窠疥﹐形如豆粒﹐便利作癢﹐膿淸淡白。或脾經濕盛亦生膿窠疥﹐但頂含稠膿﹐癢痛相兼爲異。而體虛之人亦生﹐以便祕爲實﹐便利爲虛﹔亦有虛而便燥者﹐如气祕則便燥﹐血分枯燥則便澀。又在瘡之形色﹐脈之有無力辧之。

卷三十五諸瘡部﹝下﹞疥瘡門主方

消毒散

徧身癢疥。

金銀花連翹白蒺藜荊芥白芷牛蒡子防風白鮮皮赤芍藥甘艸水煎服。日久不愈加何首烏﹐漧燥加當歸﹐有熱加黃芩﹐下部多加黃柏﹐小便澀加木通。

疥靈丹

枳殼﹝麩炒﹞山梔連翹荊芥當歸羌活﹝各七錢﹞白鮮皮﹝炒﹞白芷苦參﹝糯米泔浸一日﹐各一兩﹞上爲細末﹐煉蜜爲丸桐子大。每服五十丸﹐白湯送下﹐立可除根。

疥癬膿窠一服除根。

何首烏石菖蒲荊芥防風漏蘆﹝各等分﹞上爲末。每服三錢﹐酒調下。

療毒湯

治一切久遠痛癢諸瘡。

何首烏荊芥獨活防風威靈仙胡麻石菖蒲苦參白湯煎服。

硫黃丸

硫黃﹝精明者﹐一兩﹞研細末﹐糕搗丸如桐子大﹐合三兩重。看瘡上身多﹐食後服﹔下體多﹐食前服﹐俱用荊芥湯送下五六十丸。

搽疥方大楓子﹝三十枚﹐去殼同水銀研不見星﹞杏仁﹝十粒﹐去皮﹞水銀﹝一錢﹞生豬板油一兩同搗爛﹐麻布包擦﹐神效。

又方﹝陳在賓﹞藜蘆明雄蒼術﹝各三錢﹞犍豬油二兩和藥包艸紙內捲成條﹐火燒滴油搓之。但此法制時﹐忌與人見﹐人若見則油燒不下。

靑桃丸

油核桃豬板油﹝各三錢﹞白薇﹝二錢﹞輕粉防風蘇葉﹝各一錢﹞搗丸如彈子大﹐擦之。

減味合掌丸

大楓肉﹝二十一个﹞水銀﹝制﹐三錢﹞潮腦﹝一錢﹞油四兩。研細丸﹐彈子大﹐以火微烘﹐搓之。

換肌丸

白砒水銀﹝各三分﹞油核桃﹝五錢﹞大楓肉﹝一錢﹞同研﹐不見星爲度。絹包﹐每臨臥時擦心口片時﹐兼戒口味。

蛇蛻丹

水銀檳榔﹝各一錢五分﹞潮腦枯礬蛇蛻﹝﹞雄黃油核桃花椒﹝焙﹐各五分﹞杏仁大楓肉﹝各二十一枚﹞共研細﹐陳蠟燭油爲丸﹐每早五更時手搓鼻嗅。

三黃丹

﹝吳貢九﹞硫黃雄黃黃丹潮腦川椒﹝焙﹞枯礬﹝各等分﹞用麻油四兩﹐雞蛋一个﹐將蛋煎枯如絮﹐去蛋不用﹐將藥末裝粗布袋內﹐慢慢擺入油內﹐取起冷定搓之。或同豬板油搗勻搓之亦可。

又方芝麻﹝炒﹞硫黃輕粉火硝枯礬﹝各等分﹞搗丸搓之。

又方地瀝靑和豬膽汁熬一滚﹐候冷定搓上﹐三日全愈。

又方大楓子肉十三粒搗爛﹐入輕粉一錢和丸﹐擦腳底數次卽愈。

又方蛇牀子﹝五分﹐先研細末﹞白砒﹝九分﹐二次研細﹞油核桃﹝三十个﹐四次研細﹞水銀﹝一兩﹐五次研細﹞作五次逐味加入研細。臨晚浴淨﹐先飲無灰酒﹐待其作癢﹐然後抓破﹐分五日擦之。

三聖丸

水銀潮腦﹝各二錢﹞川楓子肉﹝五十粒﹞共研極細﹐加地瀝靑二錢研勻爲丸﹐周身滚之﹐立愈。若兼膿窠﹐加硫黃一錢。

諸瘡一掃光

此藥治癢瘡﹐不論新久及身上下﹐或幹或濕﹐異類殊形﹐但多癢少痛者用之﹐俱各有效。

苦參黃柏﹝各一斤﹞煙膠﹝一升﹞枯礬木鱉肉大楓肉蛇牀子點紅椒潮腦硫黃明礬水銀輕粉﹝各二兩﹞白砒﹝五錢﹞共爲細末。熟豬油二斤四兩﹐化開入藥攪勻﹐作丸龍眼大﹐瓷瓶收貯。用時搓擦瘡上﹐二次卽愈。

又方蒼術一斤研末﹐鋪牀上﹐單被掩之﹐睡五七夜自痊。

又方山萸肉﹝五錢﹞黃豆﹝一兩﹞硫黃﹝三錢﹞先將萸肉﹑黃豆炒研﹐加硫再研﹐銅鍋熬雞蛋油調搽﹐三四日愈。

又方硫黃皂礬枯礬川椒油核桃檳榔﹝各等分﹞共研細。豬油調搓。

又方鴿糞枯礬硫黃石膏蛇牀子﹝各等分﹞共研細。豬油調搓。

又方輕粉雄黃寒水石枯礬大楓肉潮腦﹝各等分﹞研細﹐地瀝靑調勻﹐搓三五次見效除根。

又方﹝岐天師﹞蘇葉防風輕粉﹝各一錢﹞白薇﹝二錢﹞豬板油油核桃﹝不可去油﹐各三錢﹞共搗成丸如彈子大﹐擦瘡上﹐一日愈。

合掌丸

大楓肉﹝四十九粒﹞水銀﹝制﹐二錢﹞枯礬番木鱉川椒﹝各三錢﹞海螵蛸雄黃﹝各五分﹞油核桃肉搗丸。並治沙瘡。

又方水銀東丹﹝各二錢﹞潮腦枯礬鉛粉輕粉﹝各三錢﹞大楓肉雄黃﹝各四錢﹞熟菜油或陳蠟燭油調搽。

靑金散

松香﹝二兩﹞蛤粉﹝五錢﹞靑黛﹝二錢﹞枯礬輕粉﹝各三錢﹞爲末。燭油調搽﹐並治煉眉疥癬。

又方。﹝《集驗》﹞。治一切惡瘡﹐醫所不識者。

明松香鉛粉水銀黃柏黃連甘艸土蜂窩﹝著土壁上者﹐南方多有之。各等分﹞先將水銀放手掌中﹐以唾津殺爲泥﹐入瓷器中﹐以生麻油和研﹐生絹濾如稀餳﹐和藥末再研如稠餳﹐用溫水洗瘡﹐軟帛拭漧塗之﹐一次卽瘥。有黃水者塗之﹐隨手便幹﹔癢不堪忍者﹐塗之立止﹔痛甚者立定。治疥尢佳﹐抓破搽藥。

洗疥紫背浮萍煎湯洗。

又方苦參半斤切片﹐用河水三四瓢﹐煎數滚﹐添水二瓢﹐住火片時﹐濾去渣﹐臨洗和公豬膽汁四五枚﹐攪勻淋洗瘡上﹐三日一洗﹐三次其癢立止矣。

又方苦參﹝一兩﹞蛇牀子黃柏荊芥﹝各五分﹞白礬﹝二錢五分﹞煎湯溫洗。

又方防風荊芥野菊花苦參馬鞭艸白礬花椒水煎濃汁燻洗。

又方莧菜根煎湯洗。

又方﹝岐天師﹞蒼耳艸﹝半斤﹞生黃﹝三兩﹞苦參﹝四兩﹞生甘艸防風荊芥金銀花﹝各一兩﹞水煎湯一大鍋﹐傾盆內乘熱燻之﹐外用席二條裹在盆外﹐用衣蓋之﹐使气不散﹐俟稍涼浴之﹐必至湯寒而後已﹐一日再浴﹐將渣再煎﹐如前浴之﹐三日瘡疥必全愈也。

諸瘡作癢並治痘瘡作癢茵陳一味﹐燒煙燻之。

身上起窠子﹐眼胞腫。

金銀花﹝一兩﹞當歸防風﹝各五錢﹞薄荷﹝二錢﹞甘艸﹝三錢﹞煎湯先燻後洗﹐祛風妙法。

滿頭癩瘡及手足身上﹑陰器膚囊搔癢﹐抓爛淋漓。

黃連﹝五錢﹞蛇牀子﹝二錢五分﹞五倍子﹝一錢二分五釐﹞輕粉﹝二十五貼﹞研勻。先以荊芥﹑蔥白煎湯洗﹐拭漧﹐淸油調搓。

膿疥瘡。﹝《集驗方》﹞煙膏東丹﹝各一兩﹞雄黃硫黃﹝各三錢﹞輕粉﹝一錢﹞研末﹐腌豬油調抹。如連片﹐將油紙攤藥﹐縛好不動﹐三日脫光。

身上生碎虫瘡。﹝宮方。﹞大楓子油核桃﹝各二錢五分﹞水銀﹝一錢﹞信石﹝一分﹞共重六錢一分﹐丸做六丸﹐每日用一丸。上身多於臍上揉之﹐下體多於臍下揉之﹐空臍處不揉﹐連用五丸﹐歇下一日﹐再用第六丸收功。

疥癬膿窠神方﹝劉氏祕法。﹞硫黃﹝五錢﹞巴豆霜﹝四錢﹞黃丸子﹝卽麥芽﹑黃豆肉爲末﹞雄黃﹝各三錢﹞銀朱﹝二錢﹞白砒﹝五分﹞共研細末﹐每用一錢入後制藥油一兩和勻﹐搓之﹐三日全愈。

附制瘡藥油法﹕雄豬油一斤﹐檳榔﹑大黃﹑黃柏﹑麻黃各一兩﹐水三碗﹐同藥入鍋內熬至水漧油出﹐濾去渣﹐冷定收貯﹐調一切瘡癬擦藥﹐俱有奇功。

劉氏祕制金毛獅子瘡藥

黃芩荊芥穗黃連五倍子茜艸槐枝頭芒硝黃柏﹝各二兩﹞共爲粗末。再炒老黃色﹐再加﹕土硫黃醋煮﹑枯礬各二兩共研細末。再加﹕巴豆肉﹝三錢﹞萆麻仁﹝五錢﹞大楓子﹝淨肉﹐二兩﹞共搗如泥﹐同前藥和研勻細。再加﹕水銀黑鉛﹝各一兩﹐同研﹞雄黃潮腦﹝各五錢﹞共前藥研和一處﹐每用一錢﹐以前制瘡藥油調搓。治一切血瘋疥癬﹐手足諸瘡如神。凡腳上患血瘋瘡多年不愈﹐先以藥水洗淨拭漧﹐再以研細輕粉薄薄掃上﹐再搓瘡藥。凡搓瘡藥﹐先一日用油調鹿角霜細末濃敷瘡上過夜﹐次日再搓瘡藥更妙。

胡麻丸

小兒風癬疥瘡。

苦參﹝五錢﹞石菖蒲甘菊花﹝各一兩﹞何首烏威靈仙白蒺藜荊芥穗牛蒡子胡麻仁蔓荊子﹝各三錢﹞上磨細末﹐酒糊丸綠豆大。每服一錢﹐竹葉燈心湯下。

疥瘡雄檳榔磨﹐麻油搓。

又方大楓子肉油核桃肉﹝各四兩﹞共研爛﹐裝入竹筒內封口﹐放鍋內煮一炷香傾出﹐加陳蠟燭油布包擦。

幹濕疥並膿窠黃水瘡作癢作痛。

枯礬﹝四兩﹞蛇蛻﹝燒存性﹞露蜂房﹝燒存性﹐各五分﹞大楓肉﹝二兩﹞樟冰﹝三錢﹞共爲末。入地瀝靑四兩﹐水銀五錢同研成膏﹐搓。

疥瘡及婦人陰蝕瘡﹐諸般惡瘡。

蕪荑蛇牀子﹝各一兩﹞雄黃大楓肉川椒硫黃﹝各五錢﹞枯礬﹝一兩二錢﹞潮腦輕粉﹝各二兩﹞共研細﹐豬油調搓。

一切諸瘡發癢。

枯礬漧薑﹝各等分﹞研細。先用細茶﹑食鹽煎洗﹐再幹摻。

諸瘡疥癬。

煙膏﹝卽硝皮坊內﹐竈上煙燻油膩﹞黃丹﹝水飛﹐各二兩﹞硫黃﹝五錢﹐熔化﹐地上掘一孔貯醋﹐傾入冷定﹞土貝母白芷羌活枯礬﹝各二錢﹞麝香﹝一錢﹞輕粉﹝三分﹞共爲細末﹐瓷瓶收貯。有膿水者幹搓﹔無膿水者﹐濁燭調搓﹔如禿瘡﹐剃淨頭﹐以豆腐水洗﹐拭漧搓。

又方熟雞蛋一个﹐打破頭取去蛋黃﹐入麻油於內﹐加硫黃少許﹐放炭火中坐定﹐俟油滚起沫﹐蘸油塗瘡上卽愈。

參丸

治疥瘡膿窠。

眞黃苦參﹝酒炒﹞茅蒼術﹝米泔炒﹐各一斤﹞共磨細末﹐水法疊丸綠豆大。每服三錢﹐白湯下。

驗方大楓子﹝四十九粒﹐去殼搗如泥﹐放碗內﹞外用麻黃﹝三錢﹐去根﹐去梢﹞斑蝥﹝七个﹐去頭﹑足﹑翅﹞雄豬油二兩同煎化至炭﹐去渣﹐將滚油衝入大楓子碗內攪勻﹐將瘡用穿山甲抓破搽之﹐不過三日全愈。此藥妙在外發﹐並不內收﹐須勤擦之。

又方水銀硫黃枯礬樟腦﹝各二錢﹞松香﹝一錢﹞先將松香水銀同麻油研如糊﹐再入三味研如膏﹐擦之。

疥瘡。

水銀﹝一錢﹞松蘿茶﹝三錢﹞麝香﹝一分﹞大楓肉﹝二十个﹞上研細﹐擦前心後心﹐兩手彎﹐兩腳彎﹐如神。

膿窠疥。

大楓肉杏仁桃仁﹝各四十九粒﹞研細。用麻黃五錢﹐豬油熬去渣﹐和藥調搽。

膿窠疥。

北細辛麻黃大楓肉﹝各五錢﹞全蠍﹝二个﹞上用豬板油十兩﹐熬枯去渣﹐搓。

疥瘡鍛石二升﹐以湯五升浸取汁﹐先用白湯洗瘡拭漧﹐再以此汁洗之。

又方搗羊蹄跟和豬脂入鹽少許﹐塗之。

又方大楓子﹝五錢﹞水銀﹝一錢五分﹞明礬花椒﹝各二錢﹞研勻。以豬油拌藥搗爛﹐搽。

卷三十五諸瘡部﹝下﹞薄皮瘡門主論

薄皮瘡又名廣瘡﹐破後只一薄皮者是。此風熱郁於皮毛而成也。

卷三十五諸瘡部﹝下﹞薄皮瘡門主方

驗方苦參密陀僧蛤粉兒茶各等分研細。先將瘡洗淨﹐挹去白皮﹐拭漧瘡上﹐陳蠟豬油調搓。如有膿水﹐幹摻可也。

卷三十五諸瘡部﹝下﹞肥瘡門主論

r肥瘡p04﹣a41a216。bmpr陳實功曰﹕肥瘡由胎毒而成者少﹐因飲食之後油手摩頭﹐或枕頭不潔而成者多。﹝《正宗》﹞申斗垣曰﹕此瘡宜槐條煎湯洗淨﹐以煙膠﹑枯礬﹑輕粉研細﹐熟油調搽。﹝《啟玄》﹞馮魯瞻曰﹕此瘡乃臟腑不和之气上衝﹐血熱之毒上注﹐小兒陰气未足﹐陽气有餘﹐故最多犯之。宜內服連翹﹑天花粉﹑荊芥﹑防風﹑貝母﹑元參﹑赤芍藥﹑生地黃﹑牛蒡子淸熱解毒﹑涼血和血之劑﹐俟毒瓦斯少解﹐方外用藥以塗之﹐切不可驟加寒涼塗遏﹐以致熱毒內攻不救﹐蓋小兒臟腑嬌嫩﹐易入難出也。﹝《錦囊》﹞

卷三十五諸瘡部﹝下﹞肥瘡門主方

肥瘡。

胡黃連輕粉雄黃﹝各三分﹞膽礬﹝二分﹞枯礬﹝一錢﹞豬蹄鞋﹝三个﹐存性﹞研細﹐將瘡洗淨搽之。

又方肥皂子存性研末﹐豬膽汁調搽。

又方松香血丹﹝各等分﹞研細﹐豬板油搗汁﹐靑布捲條燒之取油﹐搽。

又方東丹﹝八分﹞枯礬﹝一錢﹞眞鉛粉松香﹝各二錢﹐入蔥管內﹐飯上蒸化﹐等冷去蔥用﹞共研細末。熱香油調搽﹐豬油亦可。

又方黃花﹝燒灰﹞輕粉﹝少許﹞研勻幹搽。

小兒頭上肥瘡﹑黃水瘡﹑梅花禿。

銅綠松香﹝各三錢﹞黃蠟﹝二錢﹞香油一兩五錢﹐熬勻塗之頭上生瘡﹐俗名粘瘡﹐絕妙方﹝周氏《集驗》﹞海螵蛸﹝二錢﹞白膠香輕粉﹝各五分﹞研勻。淸油潤瘡﹐以藥幹摻。

肥瘡極凶者。

苦參何首烏當歸威靈仙甘艸金銀花胡麻石菖蒲連翹生地蟬蛻酒水同煎。

又方﹝鴻禧東房傳。﹞大楓肉﹝五錢﹞白信﹝三分﹞油核桃﹝五个﹞共搗勻作三丸。夜間取一丸在心口用手擦至二更天气﹐藥散開﹐仍聚胸膛﹐仰面而臥﹐次夕亦然﹐間一夜再擦一丸﹐七日後全愈。

頭面肥瘡。﹝經驗。﹞輕粉飛血丹白礬雄黃﹝各等分﹞研細。裝入蔥管內兩頭紮煨過﹐加龜版灰少許研﹐菜油調搽﹐立效。

地瀝靑膏﹝劉氏祕方﹞治小兒頭上肥瘡﹑羊胡瘡﹑奶癬瘡﹑膿窠瘡﹑腳上血瘋瘡癬﹑婦人鈕扣瘋﹑裙邊瘡﹐耳上濕瘡如神。

地瀝靑﹝一斤﹞麻油﹝四兩﹞明礬銅綠﹝各二兩﹞鉛粉﹝一兩﹞共入鍋內熬成紅色﹐下黃蠟二兩化盡﹐俟溫不住手攪勻﹐離火﹐入羊膽汁二个﹐如無﹐入牛膽汁一个﹐豬膽汁二个攪勻﹐磁缽收貯搓之。或調金毛獅子瘡藥﹐搓瘡更妙。

肥瘡。﹝王衣蘭﹞紫艸浸冰麝﹐頭油搓二三次愈。

肥瘡瘌痢煮雞蛋黃二个﹐入銅鍋內熬出油﹐入松香一兩五錢熬枯爲末。又用麻油一兩入蜈蚣一條﹐去頭尾﹐入油內熬枯﹐去渣冷定﹐調前末聽用。

先將瘡用豬湯煎滚﹐洗透﹐去靨﹐或剃頭後用雞蛋數枚加花椒五分﹐以香油攤煎餅蓋頭上﹐用氈帽蓋之﹐過一宿﹐再用蜈蚣油調松香末搽之。

又方海螵蛸研末﹐炒微黃﹐搽。

又方濃朴烘碎研細末﹐麻油調搓。

又方香附枯礬﹝各三錢﹞煎水洗。

又方老鹽魚一塊﹐香油炙焦去油﹐以油搽之。

爛眉頭瘡小麥炒黑色爲末﹐酒調敷。

頭上肥瘡宰豬退毛湯洗數次。

卷三十五諸瘡部﹝下﹞天泡瘡門主論

陳實功曰﹕天泡瘡者﹐乃心火妄動﹐脾濕隨之﹐有身體上下不同﹐寒熱天時微異。

上體者﹐風熱多於濕熱﹐宜涼血散風﹔下體者﹐濕熱多於風熱﹐宜滲濕爲先。若不早治﹐久則變爲頑風紫癜﹐難愈。﹝《正宗》﹞申斗垣曰﹕此瘡屬手太陰肺經﹐肺主皮毛﹐因受暑熱濕蒸之气﹐故徧身燎漿白泡﹐疼痛難忍﹐皮破赤沾也。﹝《啟玄》﹞王肯堂曰﹕天泡瘡卽丹毒之類﹐而有泡者﹐由天行少陽相火爲病﹐故名天泡。爲風熱客於皮膚間﹐外不得泄﹐怫熱血液結而成泡﹐如豌豆瘡﹐根赤頭白﹐或頭有赤﹐隨處而起。若自裏達於外﹐發在春夏﹐三焦俱熱﹐則服通聖散﹔若止從頭項﹑兩手起者﹐此上焦熱也﹐則服涼膈散﹔若從身半以下起者﹐則服黃連解毒和四物湯﹔若發於秋冬﹐則宜升麻﹑葛根﹑犀角﹐或加柏芩一二味﹐外敷如馬齒莧﹑吳藍﹑赤小豆﹑薴根之類﹐皆解毒消腫﹐可用於初起之時。或鱉甲﹑水龍骨各存性﹐則收濕生肌﹐可用於浸淫之後。﹝《準繩》﹞馮魯瞻曰﹕有種天行斑瘡﹐須臾徧身﹐皆戴白漿﹐此惡毒瓦斯。永徽四年此瘡自西域東流於海內﹐但煮食葵菜葉﹐以蒜啖之﹐卽止。﹝《錦囊》﹞

卷三十五諸瘡部﹝下﹞天泡瘡門主方

胡粉散

天泡紅腫發熱﹐急脹疼痛﹐用鍼挑破﹐摻之。

石膏﹝﹞蛤蜊粉輕粉﹝各三錢﹞杭粉﹝一錢﹞共研極細﹐挹幹患上﹐用此摻之。或用絲瓜葉搗汁調搽﹐如冬月無絲瓜葉﹐用染布靑紅汁調搽。

石珍散

天泡日久作爛﹐疼痛不已﹐膿水淋漓。

石膏﹝﹞眞輕粉﹝各一兩﹞靑黛黃柏﹝各三錢﹞研細。甘艸湯洗淨﹐以此藥摻之﹐其痛卽止。

又方銀粉赤﹐用鮮絲瓜葉搗汁調搽。

又方馬齒莧搗濃汁﹐搽。

又方靛花汁搽。

又方陳螺螄殼研﹐幹搽。

又方蚌殼研摻。

又方蛤蜊殼研摻。

又方薴麻根搗汁搽。

又方井底泥敷。

又方芭蕉根搗汁敷。

又方小麥炒焦研末﹐生桐油調敷。

又方大紅紙剪如瘡大﹐淸水潤濕﹐以紅紙正面貼瘡上。

又方馬桶中垢﹐刮下新瓦焙漧﹐麻油調搽﹐七日愈。

又方蚯蚓泥略炒研末﹐蜜調敷。

又方菊花根汁搽。

又方絲瓜皮汁搽。

又方荔枝核醋磨搽。

又方﹝《備要》﹞輕粉﹑靑黛等分研細﹐瓦花汁調搽立效。

又方蠶豆殼燒灰塗之。

又方枯礬寒水石靑黛﹝各等分﹞研細。新汲水調搽。

卷三十五諸瘡部﹝下﹞翻花瘡門主論

周文采曰﹕初生如飯粒﹐漸大而有根﹐頭破血流﹐膿出肉反如花開之狀﹐故名翻花瘡。﹝《集驗》﹞陳實功曰﹕此瘡頭大而蒂小﹐小者如豆﹐大者如菌﹐無苦無痛﹐揩損每流鮮血﹐久亦虛人。大法當以津調冰螄散徧擦正面﹐外用軟油紙包裹﹐根蒂細處用綫連紙紮緊﹐十日後其患自落﹐換搽珍珠散收口。﹝《正宗》﹞

卷三十五諸瘡部﹝下﹞鴉啖瘡門主論

竇漢卿曰﹕鴉啖者久中邪熱﹐臟腑虛寒﹐血气衰少﹐腠理不密﹐發於皮膚之上﹐相生如錢竅﹐後爛似鴉啖﹐日久損傷難治﹐用鴉啖散。﹝《全書》﹞

卷三十五諸瘡部﹝下﹞鴉啖瘡門主方

鴉啖散﹝竇氏﹞。

老鴉毛﹝燒灰﹞大紅絨﹝燒灰﹞黃丹﹝各一錢﹞珍珠﹝五分﹞冰片﹝一分﹞麝香﹝少許﹞輕粉﹝三分﹞枯礬﹝五分﹞上爲細末﹐先用苦茶洗淨﹐幹摻。

卷三十五諸瘡部﹝下﹞面上熱毒惡瘡門主方

面上生瘡。

胡粉輕粉松香﹝各等分﹞研細。雞蛋黃煎油﹐調搓。

面上熱毒惡瘡。﹝馮氏。﹞胡粉黃柏﹝炙﹞黃連﹝各等分﹞研細。豬油調敷。

面上毒瘡初起。﹝淩潢章祕方。﹞急尋水蜒蚰一二條﹐用醬少許共搗﹐塗紙上﹐畱一小孔透气﹐粘貼。

卷三十五諸瘡部﹝下﹞黃水瘡門主論

申斗垣曰﹕黃水瘡又名滴膿瘡。﹝《啟玄》﹞陳實功曰﹕頭面﹑耳項忽生黃泡﹐破流脂水﹐頃刻延開﹐多生痛癢﹐此因日曬風吹﹐暴感濕熱﹐或內飧濕熱之物﹐風動火生者有之。治用蛤粉散﹐或四味異功散搽之。﹝《正宗》﹞馮魯瞻曰﹕面上耳邊生瘡﹐時出黃水﹐浸淫不愈﹐名曰香瓣瘡。﹝《錦囊》﹞凡初起細瘡﹐手少動之卽破﹐毒水流入何處﹐卽生大水泡瘡﹐卽爲黃水瘡﹐此熱毒郁於皮毛也﹐當以湯洗之。﹝《祕錄》﹞

卷三十五諸瘡部﹝下﹞黃水瘡門主方

四味異功散

松香﹝煉老﹞生礬枯礬銀粉各等分﹐研細。先將豬湯或米泔水熬﹐洗去淨瘡靨﹐拭漧穢水﹐幹則麻油調搽﹐濕則幹摻。

面上黃水瘡。

酸棗荊芥羊胡﹝各灰存性﹐一錢﹞鉛粉﹝五錢﹞研細。先以槐條煎水洗淨﹐將藥敷上﹐其瘡自好。

洗法﹝岐天師﹞雄黃防風﹝各五錢﹞水十碗﹐敷滚去渣取汁洗瘡﹐卽愈。

又方鉛粉用菜油調塗磁盤內﹐多卷紙板點著合燻﹐時時攪勻﹐待徧黃聽用﹐將靨剝去搓上﹐立愈。

又方﹝周氏抄方﹞雄豬膽一个﹐黃柏一兩浸﹐焙榦爲末﹐摻之。

又方松香研細﹐眞麻油調搽。

又方銀粉井水調塗碗底﹐以艾團燒煙燻轉綠色﹐刮下研細﹐濕則幹摻﹐幹則油調搓。

卷三十五諸瘡部﹝下﹞香瓣瘡門主論

申斗垣曰﹕香瓣瘡又名浸淫瘡﹐初生甚小﹐先癢後痛﹐汁出浸淫﹐濕爛肌肉﹐延及徧身﹐多生面上耳邊。﹝《啟玄》﹞

卷三十五諸瘡部﹝下﹞香瓣瘡門主方

面上耳邊香瓣瘡。

羊須荊芥漧棗﹝去核﹐各存性﹐三錢﹞研細﹐入銀粉五分﹐每用少許油調﹐先以溫湯洗淨﹐拭漧塗上卽愈。

小兒身上起白累如珠綴﹐一二日卽破﹐膿水外流癢甚﹐一處方好﹐一處又起。如意艸搗爛敷之﹐以長布縛定﹐一夜卽安。

又方雞蛋殼存性﹐研細﹐豬油調搽。

又方紫艸一錢﹐麻油浸﹐先搽一塊﹐好了再搽一塊。

卷三十五諸瘡部﹝下﹞金絲瘡門主論

金絲瘡形如繩綫﹐巨細不一﹐上下至心卽死。治法將瘡頭截住刺之出血﹐再用藥治。﹝《集驗》﹞

卷三十五諸瘡部﹝下﹞金絲瘡門主方

驗方嚼浮萍艸塗之﹐卽愈。

卷三十五諸瘡部﹝下﹞火珠瘡門主論

火珠瘡其形如珠﹐始於發中相染不已﹐亦有傷命者。其熱如烙﹐四畔紅赤﹐中藏明亮如珠﹐此心肝二經積熱熾盛而成。

卷三十五諸瘡部﹝下﹞火珠瘡門主方

驗方生蘿卜搗爛﹐將滴醋浸敷瘡上。

卷三十五諸瘡部﹝下﹞熱瘡門主論

申斗垣曰﹕心神煩躁﹐徧身發瘡﹐赤爛如火。﹝《啟玄》﹞李東垣曰﹕熱瘡徧身發瘡﹐膿血赤爛如丹﹐儼如火燒瘡。

卷三十五諸瘡部﹝下﹞熱瘡門主方

驗方﹝劉禹錫《傳信方》﹞。雞蛋五枚﹐煮熟去白取黃﹐亂髮如雞子大﹐相和於鐵銚中﹐炭火熬之﹐初甚幹﹐少頃卽發焦﹐乃有液出﹐旋取置碗中﹐以液盡爲度。取塗瘡上﹐卽以苦參細末敷之如神。

二黃散

川黃連黃柏﹝各三兩﹞赤小豆綠豆粉﹝各一兩﹞寒水石紫蘇漏蘆﹝各七錢﹞共研細末。麻油調搽﹐一日三次。

卷三十五諸瘡部﹝下﹞寒瘡門主論

竇漢卿曰﹕寒瘡令人面上及徧身生瘡似貓眼﹐有光彩﹐無膿血﹐久則近脛﹐此乃脾家濕熱所化。宜服雄黃解毒丸﹐淸肌滲濕湯﹐多食魚﹑雞﹑蔥﹑蒜自愈。惟鯉﹑﹑魚﹑蝦﹑蟹不可食。﹝《全書》﹞《心法》曰﹕貓眼瘡一名寒瘡。每生於面及徧身﹐由脾經久郁濕熱﹐復被外寒凝結而成。初起形如貓眼﹐光采閃爍無血﹐但痛癢不常﹐久則近脛。宜服淸肌滲濕湯﹐外搓妙貼散。

卷三十五諸瘡部﹝下﹞冷瘡門主論

申斗垣曰﹕身觸風寒冷气﹐以致血澀不行﹐其瘡頑滯不知痛癢﹐經久不愈。宜用椒附雄礬膩粉油調敷。﹝《啟玄》﹞

卷三十五諸瘡部﹝下﹞肉刺毛門主論

汪省之曰﹕肉刺毛隱隱生人徧身皮膚手足間﹐如虫鉆刺﹐令人難忍。若一犯房欲﹐其毒直刺心胸﹐宜硼砂散主之。﹝《理例》﹞

卷三十五諸瘡部﹝下﹞魚脊瘡門主論

竇漢卿曰﹕魚脊瘡者﹐乃髒中積冷﹐腎气虛寒﹐故虛熱得傳經絡筋骨之間﹐發動不知何處。初生如疽癤﹐破時黃水流注﹐白泡似魚脊。若不速治﹐肉爛膿流﹐命亦難保。﹝《經驗》﹞

卷三十五諸瘡部﹝下﹞赤炎瘡門主論

申斗垣曰﹕赤炎瘡乃手太陰肺經感受風熱﹐肺主皮毛﹐其經多气少血﹐故徧身紅瘡點子﹐又名赤炎風﹐乃心火盛﹐血熱也。有赤點﹐或有或無﹐久而不愈﹐變爲厲風。﹝《啟玄》﹞

卷三十五諸瘡部﹝下﹞癌瘡門主論

《直指方》云﹕癌瘡上髙下深﹐累垂如瞽眼﹐其中帶靑﹐頭上各露一舌﹐毒孔透裏﹐用生井蛙皮存性﹐蜜水調敷良。﹝詳《本艸綱目》部。﹞

卷三十五諸瘡部﹝下﹞瘭瘡門主論

馮魯瞻曰﹕瘭瘡者﹐因風熱毒瓦斯所乘﹐搏於皮膚﹐生瘭HT而潰成瘡﹐故名之。﹝《錦囊》﹞

卷三十五諸瘡部﹝下﹞日曬瘡門主論

申斗垣曰﹕此乃酷日曬曝﹐先疼後破而成瘡﹐此辛勤勞作﹐傭工務農之人多有之。宜制柏散加靑黛治之。﹝《啟玄》﹞

卷三十五諸瘡部﹝下﹞水漬瘡門主論

申斗垣曰﹕車旋匠及染匠辛苦人﹐久弄水漿﹐不得停息﹐以致手丫濕爛﹐名曰水漬瘡。﹝《啟玄》﹞

卷三十五諸瘡部﹝下﹞水漬瘡門主方

驗方﹝《啟玄》﹞礬水浸洗數次自愈。

卷三十五諸瘡部﹝下﹞凍瘡門主論

陳實功曰﹕凍瘡乃天時嚴冷﹐气血冰凝而成﹐手足耳邊開裂作痛。﹝《正宗》﹞申斗垣曰﹕凍瘡先痛後腫﹐遇暖發燒﹐破流膿血。﹝《啟玄》﹞《石室祕錄》云﹕凍瘡乃人不耐寒﹐而肌膚受冷﹐驟用火烘﹐乃成凍瘡﹐至於耳上凍瘡﹐必是人用手溫之﹐反成此累也。

《正字通》云﹕今俗呼足跟凍瘡曰竈瘃。

蔣示吉曰﹕凍瘡乃肌肉寒極﹐气血不行﹐所謂死肌患也。初起紫斑﹐久則變黑﹐腐爛作膿﹐碧玉膏主之﹐生肌斂口。﹝《說約》﹞澄謂﹕熱肌經冷風所激﹐凝滯成片作癢﹐此是凍風﹐切勿火烤。亦忌熱手摸擦﹐越摸越甚﹐一經紫黑破損﹐卽成凍瘡﹐宜楝樹果煎湯洗﹐極效。

卷三十五諸瘡部﹝下﹞凍瘡門主方

凍瘡開裂。

桐油﹝八兩﹞白蠟黃丹﹝各一兩﹞熬膏貼之。

又方楝樹果煎湯淋洗﹐卽以楝樹果擦之神效。

又方五倍子牛鼻中繩﹝灰﹐各等分﹞研末﹐塡凍裂處。

又方松香﹝二兩﹞黃蠟﹝一兩﹞熬勻﹐瓦罐收貯﹐先以熱湯洗﹐令皮軟拭漧﹐將藥於慢火上炙化塗之。

凍耳凍跟端午日取豬板油四兩去皮膜﹐加乳香二分﹐輕粉三分﹐雄黃五分﹐研入米燒酒內拌勻﹐再入油拌過﹐俟收幹放懸屋檐下陰漧﹐搽之。

手足開裂經春夏不愈者。

生薑﹝搗汁﹞紅糟食鹽臘豬油共研爛﹐擦入皸內﹐一時𨿽痛﹐少頃便軟皸合﹐再用卽安。

免凍瘡法

杏仁天花粉﹝一兩﹞紅棗﹝十枚﹞豬胰﹝三副﹞共搗如泥﹐用好酒四杯浸於瓷器內﹐早晚搽手及頭面。

冬月凍瘡皮裂疼痛黃蠟一兩熔化﹐入松香三分攪勻﹐每以溫湯洗拭裂處﹐用前藥熔化﹐滴入裂縫﹐經旬卽愈。

凍瘡未破者﹐白礬研末一錢﹐百沸湯半盅攪和﹐雞毛掃塗烘漧﹐擦去患處白屑﹐再掃再烘﹐藥盡自愈。

洗凍瘡秋茄根煎湯﹐乘熱洗之。如皮破以螃蟹殼灰摻之。

又方白芨二兩煎湯洗之﹐如爛破者﹐洗後用橄欖核燒研爲末﹐搽之。

又方陳鍛石﹑黃狗屎露天久者﹐變成白色﹐用炭火過﹐各等分﹐研細末﹐以麻油調之敷上。𨿽成瘡潰爛﹐敷上卽止痛生肌。

凍瘡久爛不愈糖塔餅杓內炒成灰﹐研末一兩﹐加冰片少許﹐幹摻。

又方獨蒜煨﹐杵爛貼。

又方熬熟桐油調密陀僧末敷。

又方五倍子研末和牛骨髓塡縫內﹐卽好。

又方荊芥煎湯洗之﹐三日愈。

又方生附子爲末﹐面水調敷。或加楝樹子肉搗敷。

又方麻雀腦子塗之。

又方豬腦子加熱酒洗。

又方臘月羊油懸掛屋內﹐愈陳愈妙﹐搽之立愈。

又方白芨末調敷裂處。

又方羊屎不拘多少﹐令存性﹐砂糖調敷。

又方狗骨存性﹐研末﹐香油調塡裂拆內。

又方附子皮煎湯洗。

又方陳蠟燭油同白蠟搽之。

又方糟湯浸洗﹐薑汁塗之。

腳指凍風爛化棉花燒灰摻之。

凍瘡油胭脂搽之。

又方玉紅膏搽之。

又方五倍子﹑豬油搗成膏﹐塡入裂縫。

凍耳薑汁煎塗。

凍跟茄根煎湯洗。

免凍櫻桃擦耳﹐擦腳後跟。冬季不生凍瘡。

凍瘡舊貂毛存性﹐搓。

又方凍瘡已破者﹐用黃柏末七分﹐生皮硝三分。未破者﹐用黃柏末三分﹐生皮硝七分﹐俱用冷水調搓。

又方鴿糞煎湯洗。

又方蟹殼燒枯研細﹐菜油調搓。

又方先用胡椒煎洗拭漧﹐再用胡椒研細摻上﹐外以新棉包裹﹐用布紮好。

又方鮮蠶豆梗葉煎湯洗。

又方雪擦洗凍處。

又方魚膠熬化﹐攤膏藥貼破裂上。俟長平自落。

又方甘艸甘遂煎湯熱洗二次。

凍風裂開。

敗荷葉梗﹝燒存性﹞頭垢桐油熬過調膏﹐捺成一塊﹐臥用切作小條﹐椏在裂縫內。

又方腌菜鹵煎湯滚洗。

卷三十五諸瘡部﹝下﹞汗浙瘡門主論

申斗垣曰﹕肥人夏月久不洗浴﹐被汗淹浙皮膚﹐漸爛成瘡﹐痛不可忍﹐名曰汗浙瘡。﹝《啟玄》﹞

卷三十五諸瘡部﹝下﹞汗浙瘡門主方

驗方眞蛤粉滑石﹝各等分﹞研勻撲之。

卷三十五諸瘡部﹝下﹞皴裂瘡門主論

凡撐船推車﹐打魚染匠﹐輾玉木瓦辛苦之人﹐手足皴裂挽動出血﹐痛不可忍﹐名曰皴裂瘡。﹝《啟玄》﹞

卷三十五諸瘡部﹝下﹞皴裂瘡門主方

驗方﹝《啟玄》﹞宜用地骨皮﹑白礬煎湯洗之至軟﹐再用蠟月羊油頓化﹐入研細輕粉一錢﹐搽之神效。

卷三十五諸瘡部﹝下﹞蜘蛛瘡門主論

陳實功曰﹕蜘蛛瘡或衣沾蜘蛛遺尿﹐或虫蟻遊走而成。初生白泡紅根作癢﹐日漸開成簇作痛。﹝《正宗》﹞申斗垣曰﹕此瘡生於皮膚間﹐如水窠瘡相似﹐淡紅且痛﹐五七个成簇﹐亦能蔭開﹐可用薴麻在瘡上揉搓出水﹐卽以薴麻燒灰爲末﹐摻在瘡上卽愈。﹝《啟玄》﹞汪省之曰﹕蜘蛛尿著人身上﹐卽生瘡如粟粒累累﹐似蜊虫螫痛﹐亦能惡寒發熱﹐卽以犀角磨汁塗之則愈。不然以薴麻搓去瘡內水汁﹐用金黃散搽之。﹝《理例》﹞

卷三十五諸瘡部﹝下﹞蜘蛛瘡門主方

驗方公鷄涎掃之。

又方公鷄嘴﹑爪甲灰敷之。

又方用蟾酥丸同陳京墨磨﹐摻。

又方薴麻搓瘡令破出水﹐以雄黃﹑枯礬等分研細﹐幹摻。

卷三十五諸瘡部﹝下﹞漆瘡門主論

陳實功曰﹕漆味辛熱火象﹐有毒之物﹐人之皮毛﹐腠理不密﹐故感其毒而成。先發作癢﹐抓之漸似癮疹出現皮膚﹐傳徧肢體﹐皮破爛斑﹐流水作痛﹐甚則寒熱交作。

忌浴熱湯﹐兼戒口味﹐不然卽變頑風癬癩矣。﹝《正宗》﹞申斗垣曰﹕漆瘡令人渾身上下腫起﹐如痱如火﹐刺刺而痛﹐皮膚燥裂三五日﹐比風熱瘡或疼或癢爲異。﹝《啟玄》﹞又曰﹕宜韭菜搗汁﹐調三白散塗之。

澄曰﹕木形人遇漆起泡發癢變瘡﹐肢腫作痛﹐甚者寒熱交作。此疾𨿽小﹐有受者徧身頭面似疹癩﹐浮腫生瘡痛癢﹐毛髮脫落﹐心神恍惚不得眠者﹐因療之遲﹐遂爲他證﹐或成風癲﹐眞可畏也。

卷三十五諸瘡部﹝下﹞漆瘡門主方

驗方栗樹皮﹝去淨外面黑皮﹐用裏面靑皮炒焦﹞煎水冷洗三四次。

又方木匠店木柿煎湯洗之。

又方皮硝不拘多少﹐用熟水化開﹐新筆掃之。

又方生蟹取黃塗之。

又方老柳樹皮煎水洗﹐一日三次。

又方榦荷葉一斤﹐水煮濃汁洗。

又方柳葉煎湯洗二三徧﹐內服香油一二碗﹐外搽生蟹黃。

又方鐵匠店磨鐵槽中泥﹐塗之卽愈。

又方蟹沫塗之。

又方磨刀泥塗。

又方蟹殼﹑滑石研細﹐幹者蜜和塗之﹐濕者榦末摻之。

又方石膏﹑輕粉﹑韭汁調搓。

煎方﹝《集驗》﹞。

元參知母石膏人中黃黃連升麻連翹牛蒡子﹝各一錢﹞甘艸﹝五分﹞淡竹葉二十片煎﹐不拘時服。忌浴熱水﹐兼戒口味﹐否則變爲頑風癬﹐愈而又發者多矣。

又方柳葉搓爛﹐煎湯洗。

又方生雞蛋黃塗﹐幹則又塗﹐不過三五次。

又方搗韭菜洗之。

又方新鮮松木打碎﹐煎水洗。

又方頻以鹽湯洗之。

凡素常遇漆味卽患漆瘡者川椒三四十粒搗碎﹐塗口鼻上﹐卽不能爲害。

卷三十五諸瘡部﹝下﹞惡瘡門主論

王肯堂曰﹕惡瘡﹐諸痛癢瘡﹐皆屬於心﹐諸濕腫滿﹐皆屬於脾﹐心主血﹐脾主肉﹐血熱而肉濕﹐濕熱相合﹐潰敗肌膚﹐浸淫不休﹐不可以定名命之﹐故謂之惡瘡也。

然有辧焉﹐如疥癬癮疹之屬﹐拂鬱气血﹐在皮膚腠理間者﹐可以表而散﹐《內經》有謂汗之則瘡已是矣。若鬱气血在肌肉之分﹐外達皮膚﹐作寒熱而生膿者﹐或七情所招﹐或膏粱之變﹐皆宜解內熱﹐不宜汗也﹐張仲景所謂瘡家不可發汗﹐汗之則痙者是矣﹐一瘡而有宜汗不宜汗之戒﹐蓋熱有淺深表裏故也。故瘡在皮膚﹐則當因其輕而揚之﹐汗之浴之﹐外以殺虫潤燥﹐皆解凝結涎沫之藥敷之﹔瘡之在肌肉﹐則當因其重而減之﹐瀉經絡之熱﹐淸涼气血﹐外以化膿生肌膏之﹔瘡在頭巓則當射而取之﹐須酒制寒涼劑﹐更以風藥升而上之﹐外以殺虫解熱藥敷之。能明此三者﹐其於治瘡思過半矣。﹝《準繩》﹞

卷三十五諸瘡部﹝下﹞惡瘡門主方

驗方﹝《種福堂》﹞杏仁﹝三十粒﹐去皮﹑尖﹞雄黃﹝一錢五分﹞輕粉﹝一錢﹞研末。洗淨以豬膽汁調上﹐二三日卽愈。百發百中。

當歸蒺藜煎

﹝張景嶽﹞。治癰疽瘡疹﹐血气不足﹐邪毒不化﹐內無實熱而痛淋漓者﹐悉宜用之﹐此與芍藥蒺藜相爲奇正者。當酌其詳。

當歸熟地芍藥﹝酒炒﹞何首烏﹝各二錢﹞荊芥穗炙甘艸防風川芎白芷﹝各一錢﹞白蒺藜﹝炒﹐搗碎﹐五錢﹞或酒或水煎服。然水不如酒以行藥力。陽虛不能化毒者﹐加桂枝﹐再加漧薑﹑附子﹔气虛不能化毒者加人參﹑黃﹔毒陷不能外達者﹐加山甲﹑皂鍼。

芍藥蒺藜煎

治通身濕熱瘡疹﹐及下部紅腫熱痛諸瘡。

黃芩龍膽艸木通山梔澤瀉﹝各一錢五分﹞生地芍藥﹝各二錢﹞白蒺藜﹝連刺捶碎﹐五錢﹐甚者一兩﹞白水煎服。如火不甚者﹐宜去龍膽艸﹑山梔。

一切惡瘡不愈﹐白蜜敷之﹐必效。

諸腫毒瘡﹐疼痛不安﹐人所不識者。取獨頭蒜三四顆搗爛﹐入麻油和研﹐濃敷腫處﹐幹再易之。

又方初起卽用赤小豆﹐井水調敷立消。

丹毒惡瘡馬齒莧搗敷。

卷三十五諸瘡部﹝下﹞頑瘡門主論

陳遠公曰﹕人久生惡瘡﹐或手足﹑頭面﹑胸背。經年累月不愈﹐臭腐不堪﹐百藥無效﹐人所謂頑瘡者﹐言其冥頑﹐醫功無所施力也﹐然亦治之不得法耳。人身气血和﹐必不生瘡﹐卽間生瘡﹐旬日速愈﹐是生瘡者乃气血不和也。其不和者或因濕浸﹐或因熱盛﹐或濕熱寒邪交至﹐以致气結不宣﹐血滯不散﹐結於皮而皮生瘡﹐結於肉而肉生瘡。久則膿血不淨﹐因而生虫﹐人又用殺虫之藥傷其皮肉﹐則气血更虛﹐力難兼到﹐棄皮肉於膜外而罔顧﹐則成瘡矣。故治瘡必以行气活血爲主﹐而虫與毒不必計也﹔然行气活血亦不易也﹐非補气血不可﹐蓋气得補而气自行一身﹐血得補而血自活於徧體也。救頑湯﹕當歸﹑白術﹑黃﹑熟地﹑麥冬各一兩﹐山萸﹑茯苓各五錢﹐生甘艸三錢﹐柴胡﹑防風﹑連翹各一錢﹐熟附子一片﹐半夏二錢。水煎服。二劑瘡口必腫﹐此乃藥助气血與瘡戰也﹐乃速愈之兆﹔又二劑不疼而癢矣﹔又二劑不再發。﹝《冰鑑》﹞此方單去行气活血﹐得補之力也﹐气行血活﹐虫將安寄﹐故不必殺虫﹐頑瘡自愈矣。

又曰﹕有內股生瘡﹐斂如豆許﹐翻出肉一塊﹐宛如菌狀﹐人以爲虫蝕外翻也﹐誰知肝經風熱血燥之故乎﹗夫肝熱則生風﹐風乃內風而非外風也﹔外風淸涼﹐內風蘊熱﹐故外風宜散﹐內風宜淸。然淸其風而不補血﹐則熱不能解而風不能疏也﹐必於養血之中﹐益以淸熱之味﹐則燥者不燥﹐熱退則風自靜也。淸風湯﹕白芍一兩﹐人參﹑當歸各五錢﹐白術﹑黑梔﹑丹皮﹑沙參﹑花粉各三錢﹐川芎二錢﹐柴胡﹑連翹﹑甘艸各一錢。水煎服。數劑瘡口自斂。此方滋血以養肝﹐非消肉以化毒﹐何以斂瘡而愈﹖蓋瘡成於肝木之旺﹐平肝而血無過燥之虞﹐自然風散而熱無炎灼之患﹐苟不平肝而內用降火之品﹐外用追蝕之法﹐則蝕而又翻﹐翻而又蝕﹐其肉愈大﹐其气益虛﹐變出非常﹐恐難援救耳。

卷三十五諸瘡部﹝下﹞席瘡門主論

申斗垣曰﹕席瘡乃久病著牀之人﹐挨擦磨破而成。上而背脊﹐下而尾閭﹐當用馬屁勃軟襯﹐庶不致損而又損﹐晝夜呻吟也。病患但見席瘡﹐死之徵也。﹝《啟玄》﹞《心法》曰﹕席瘡乃大病後久而生眠瘡也﹐乃皮肉先死﹐不治。

卷三十五諸瘡部﹝下﹞席瘡門主方

驗方馬屁勃墊之。

又方小麥麩絹裝成墊褥﹐墊之。

又方蓋屋陳爛艸﹐研細墊睡。

卷三十五諸瘡部﹝下﹞血箭門主論

陳實功曰﹕血箭乃心經火盛﹐逼血從毛竅中出也。治以桃花散涼水調敷﹐或金墨塗搓自止﹔內宜涼心涼血。﹝《正宗》﹞馮魯瞻曰﹕有毛竅中出血者﹐名曰肌衄。因陽气怫郁於內﹐不能敷揚於外﹐以致陰血上乘陽分﹐畱淫腠理﹐日久陽气開發﹐則陰血不能歸經﹐故血從毛竅出也﹐宜開郁淸气涼血之劑。如相火內動而乘陰分﹐以致熱血沸騰者﹐宜滋陰降火之劑。前人主乎肺熱﹐以肺主皮毛也﹐用男胎發燒灰撲之。有因大喜傷心﹐喜則气散﹐血隨气而溢於表者﹐宜涼心以斂之。﹝《錦囊》﹞岐天師曰﹕如有人足上忽毛孔標血如一綫者﹐流之不止卽死。急以米醋三升煮滚熱﹐以兩足浸之卽血止﹐後用人參一兩﹐當歸三兩﹐穿山甲一片火炒研末﹐以參歸湯調服﹐卽不再發。此乃酒色不禁﹐恣意縱欲所致﹐世上人多有之﹐方書未載。﹝《祕錄》﹞

卷三十五諸瘡部﹝下﹞血痣門主論

陳實功曰﹕血痣乃肝經怒火鬱結。其形初起色紅如痣﹐漸大如豆﹐揩之血流﹐須用冰螄散枯去本痣﹐以珍珠散搽去生皮﹔內服解郁平肝之劑。如血出不止﹐過甚者﹐涼血地黃湯主之。﹝《正宗》﹞

卷三十五諸瘡部﹝下﹞血疳門主論

竇漢卿曰﹕血疳乃髒中虛弱﹐邪气相侵﹐眞气衰少﹐風毒閉塞腠理﹐發於肌膚。

初如紫疥﹐破時出血﹐瘡生徧身﹐行處成瘡﹐損傷皮肉﹐癢痛難禁。治法先宜養血淸熱﹐次宜淸肌滲濕。﹝《全書》﹞

卷三十五諸瘡部﹝下﹞疣門主論

經曰﹕手太陽之別﹐名曰支正。上脘五寸﹐虛則生疣﹐﹝疣與同﹐疣音休﹐俗乎雞眼子是也。﹞小者指痂疥﹐取之所別也。

薛立齋曰﹕疣屬肝膽少陽經風熱血燥﹐或怒火肝火﹐或肝客淫气所致。蓋肝熱水涸﹐腎气不榮﹐故精亡而筋攣也﹐宜以地黃丸滋腎水以生肝血爲善。若用蛛絲纏﹑螳螂蝕﹑著艾灸﹐必多致誤。大抵此證與血燥結核相同﹐故外用腐蝕等法﹐內服燥血消毒﹐則精血愈虛﹐肝筋受傷﹐瘡口翻突開張﹐卒成敗證矣。

《正字通》云﹕疣小者﹐俗謂之瘊子。

卷三十五諸瘡部﹝下﹞疣門主方

驗方地膚子白礬﹝各等分﹞煎湯洗數次﹐瘊子盡消。

又方天雨鳴雷時﹐有疣者不與人知﹐自己立於檐下﹐迎著雷以手抹去瘊子﹐口中默念﹕雷打猴子快走﹐念七徧﹐抹七徧﹐向天井外抹卽自落。

卷三十五諸瘡部﹝下﹞千日瘡門主論

申斗垣曰﹕千日瘡一名疣瘡﹐又名瘊子﹐又名晦气瘡。此瘡如魚鱗﹐生於人手足上﹐生一千日自落﹐故名之。用雞肫皮擦之自愈。一法用蘄艾在初生第一个上灸之﹐餘皆自落而痊也。﹝《啟玄》﹞

卷三十五諸瘡部﹝下﹞千日瘡門主方

驗方﹝谷裕丰﹞。用銅錢一个套在千日瘡上按定﹐取艸紙捲了點著燒透﹐熄下的紙煤子放瘡上﹐以香點著﹐燒過吹去﹐又放紙煤燒之﹐不過五七次﹐其瘡根隨手自落﹐並不痛楚。

又方﹝杜祕﹞治身上忽生豎頭肉﹐肉猴子並斑痣。

新鍛石碱﹝各等分﹞燒酒泡一時卽可用﹐每周掃上卽起紫泡﹐挑破出水結疤﹐如點痣﹐須以鍼微挑破﹐點之。

又方﹝王徳山﹞。用蛇蛻擦之﹐卽落。

卷三十六跌打部

自跌打損傷以及人咬﹑破傷風等證﹐俱匯於本部中﹐以便檢閱參治。

卷三十六跌打部跌打損傷門主論

陳遠公曰﹕有跌傷骨折﹐必用杉木或杉板將骨折湊合端正﹐以繩縛定﹐勿偏斜曲﹐再以布紮。切不可因疼痛﹐心軟少致輕松﹐反爲害事。後用內服藥﹐如皮破血出﹐須用外治藥。但骨折而外邊之皮不傷﹐卽不必用外治藥﹐然內外夾攻﹐未嘗不更佳耳。內治法宜活血祛瘀爲先﹐血不活則瘀不去﹐瘀不去則骨不能接也。續骨神丹﹕當歸二兩﹐大黃五錢﹐生地﹑敗龜版末﹑白芍各一兩﹐丹皮三錢﹐桃仁三十个﹐續斷﹑牛膝﹑乳香末﹑沒藥末﹑紅花各二錢﹐羊躑躅一錢﹐水煎服。一劑瘀去新生﹐骨卽合也﹐又二劑去大黃﹐再服四劑全愈。外治膏藥加末藥摻傷處爲妙。全體神膏﹕當歸﹑生地﹑紅花各二兩﹐牛膝﹑續斷﹑劉寄奴﹑地楡﹑茜艸﹑木瓜﹑小薊﹑人參﹑川芎﹑白術﹑黃各一兩﹐甘艸五錢﹐桑木枝四兩﹐杏仁﹑皂角﹑柴胡﹑荊芥各三錢。

麻油三斤熬數沸﹐以麻布濾去渣再煎﹐滴水成珠﹐加入水漂過黃丹一斤四兩﹐收爲膏﹐勿太老。再用自然銅醋浸燒七次﹐海螵蛸﹑乳香﹑花蕊石各三錢﹐沒藥二錢﹐麒麟竭五錢﹐白蠟一兩爲末﹐乘膏未冷﹐投入膏中﹐以桑木棍攪勻﹐取起以瓦器盛之。

臨時以火燉攤﹐大約每張重一兩﹐攤畢再入勝金丹﹕麝香﹑花蕊石﹑象皮各三錢﹐血竭三兩﹐乳香﹑海螵蛸﹑沒藥﹑樟腦﹑人參﹑木耳灰﹑三七根﹑兒茶各一兩﹐古鍛石﹑紫石英各二兩﹐自然銅﹑冰片﹑幹地虱﹑幹大糞﹑琥珀各一錢﹐生甘艸五錢﹐土狗十个﹐研細和勻﹐瓷瓶密貯。每膏一張用末藥三錢摻膏上貼之。凡接骨不須二个也﹐重則二个﹐此乃絕奇絕異之方﹔倘骨未損傷﹐只貼膏藥﹐不必用勝金丹。內外治法三方﹐有不可形容之妙﹐內外兼治﹐旦夕奏功﹐得此三方﹐無折骨之不救也。﹝《冰鑑》﹞r跌打損傷p04﹣a41a217。bmpr《丹心》曰﹕凡金瘡及折傷﹐不可飲冷水﹐血見寒則凝﹐入心則死。

蔣示吉曰﹕跌打損傷﹐筋斷血流不止者﹐獨勝散主之。﹝《說約》﹞馮魯瞻曰﹕胎前如有跌撲所傷﹐須逐污生新爲主﹐佛手散最妙。腹痛加益母艸服﹐如痛止則母子俱安﹔若胎已損﹐則污物並下﹐再加童便制香附﹑益母艸﹑陳皮煎濃汁飲之。如從髙墜下﹐腹痛﹑下血﹑煩悶﹐加生地﹑黃補以安之。如因跌撲腹痛下血﹐加參﹑術﹑陳皮﹑白茯苓﹑炙甘艸﹑砂仁末以保之。如胎下而去血過多﹐昏悶欲絕﹐脈大無力﹐用濃濃獨參湯衝童便服之。小產本由气血大虛﹐今當產後﹐益虛其虛矣﹐故較正產﹐尢宜調補。

《素問》云﹕人有所墜墮﹐惡血畱內﹐腹中滿脹﹐不得前後﹐先飲利藥﹐此上傷厥陰之脈﹐下傷少陰之絡﹐刺足內踝之下﹐然骨之前血脈出血﹐刺足跗上動脈﹐不已﹐刺三毛上各一﹐見血則已。左刺右﹐右刺左。善悲驚不樂﹐刺如右方。﹝繆剌論。﹞《靈樞》云﹕有所墜墮﹐惡血畱內﹐有所大怒﹐气上而不行﹐下積於脇下則傷肝。

又中風有所擊撲﹐若醉入房﹐汗出當風則傷脾。又頭痛不可取於者﹐有所擊墮﹐惡血在內﹐若肉傷痛未已﹐可側刺﹐不可遠取之也。﹝邪气臟腑及厥陰篇。﹞《靈樞》曰﹕身有所傷﹐出血多﹐反中風寒﹐若有所墜墮﹐四肢懈惰不收﹐名曰體惰。取小腹臍下之三結交陽明太陰也。臍下三寸﹐關元也。﹝三結交者﹐卽關元穴是也。寒熱篇。﹞《內經》云﹕肝脈搏堅而長﹐色不靑﹐當病墮﹐若搏因血在脇下﹐令人嘔逆。

《金匱》云﹕寸口脈浮微而澀﹐然當亡血若汗出﹐設不汗者﹐其身有瘡被刀斧所傷﹐亡血故也。

《脈經》云﹕從髙顚撲內有血﹐腹脹滿﹐其脈堅彊者生﹐小弱者死。

李東垣曰﹕夫從髙墜下﹐惡血畱於內﹐不分十二經絡﹐醫人俱作中風﹐肝經畱於脇下﹐以中風療之。血者﹐皆肝之所生﹐惡血必歸於肝﹐不問何經之傷﹐必畱於脇下﹐蓋肝主血故也。痛甚則必有自汗﹐但人人有汗出﹐皆屬風證﹐諸風皆屬於肝木﹐況敗血凝泣﹐逆其所屬入於肝也。從髙墜下逆其上行之血气﹐非肝而何﹐非傷寒無汗﹐旣曰汗必自風化之也。故以破血行經藥治之。凡寒涼之劑不可輕用。﹝《醫學發明論》﹞劉宗濃曰﹕打撲金刃損傷﹐是不因气動而病生於外﹐外受有形之物所傷﹐乃血肉筋骨受病﹐非如六淫七情爲病﹐有在气在血之分也。所以損傷一證﹐專從血論﹐但須分其有瘀血停滯而亡血過多之證。蓋打僕墮墜﹐皮不破而內損者﹐必有瘀血。若金刃傷皮出血﹐或致亡血過多﹐二者不可用同法而治﹐有瘀血者宜攻利之﹐若亡血者兼補而行之﹐又察其所傷有上下輕重深淺之異﹐經絡气血多少之殊﹐惟先逐瘀血﹐通經絡﹐和血止痛﹐然後調气養血﹐補益胃气﹐無不效也。

《脈經》云﹕金刃跌僕﹐脈病不相應者死。

戴院使云﹕撲踣不知曰顚﹐兩手相搏曰撲﹐其爲損一也。

又曰﹕大法固以血之瘀失﹐分虛實之補瀉﹐亦當看損傷之輕重﹐輕者頓挫气血﹐凝滯作痛﹐此當導气行血而已。重者傷筋折骨﹐此當續筋接骨﹐非調治三四月不得平復﹔更甚者气血內停﹐沮塞眞气不得行者必死﹐急瀉其血﹐通其滯﹐亦或有可治焉。

《傷損論》曰﹕夫傷損必須求其源﹐看其病之輕重﹐審其損之淺深。凡人一身之間﹐自頂至足﹐有斫傷﹑打傷﹑跌傷及諸刃傷者皆有之。凡此數證﹐各有其說。有當先表裏而後服損藥者﹐爲醫者當循其理治之。然醫者意也﹐不知意者﹐非良醫也﹐或者稟性愚昧﹐不能觀其証之輕重﹐明其損之淺深﹐未經表裏通利﹐先服損藥﹐誤人多矣。有因此痰涎上攻﹐有因此大小臟腑閉結﹐差之毫釐﹐謬以千里﹐所謂醫不三世﹐不服其藥﹐信哉。凡腦骨傷破不可見風著水﹐恐成破傷風候。凡腦骨傷碎在硬處可治﹐若傷在太陽不可治。如傷在髮際﹐須剪剃去發﹐看皮破不硬﹐好用藥敷。凡腦﹑兩肩及後枕或兩眉有傷可治。眼睛傷瞳仁﹐不碎可治。頭頂心有損則難治。凡鼻兩孔傷凹者可治﹐血出無妨。齒破傷動者﹐用蒺藜根燒存性爲末﹐常揩搓之﹐卽牢。結喉傷重﹐軟喉斷﹐不可治﹔以湯與之得入腸者可治﹔若並出者﹐不可治。凡手腳骨只一邊斷則可治﹐若兩手腳骨皆斷者﹐不可治。肚上被傷﹐肚皮俱破﹐腸出外﹐只腸全斷難醫﹔傷破而不斷者﹐皆可治療。凡腸出可令病患手搭在醫人肩﹐隨其左右收起﹐以麻油潤瘡口整入腹﹐卻以通關散吹鼻打噴嚏﹐令腸自入用桑白皮綫同皮肉縫合後﹐以封口藥塗傷處﹐外以補肌散用雞子淸調勻敷貼。若腸上有小損孔﹐以燈火照之﹐腸中有气射燈不可治。凡傷損藥中不可缺少乳香﹑沒藥﹐此藥極能散血住痛﹐不可不知。凡傷損初次不可便用自然銅﹐久後方可用之﹐折骨者便宜用之﹐若不折骨﹑不碎骨﹐則不可用。修合諸損藥﹐皆要去了。如用自然銅必用火﹐方可服之。然新火者﹐其火毒與金毒相煽﹐挾香熱藥毒﹐𨿽有接骨之功﹐燥散之禍甚於刀劍﹐戒之。凡損傷妙在補气血﹐俗工不知﹐惟要速效﹐多用自然銅﹐多成痼疾也。初傷只用蘇木活血﹐黃連降火﹐白術和中﹐童便煎服。在下者可下瘀血﹐但先須補托﹐在上者宜飲韭汁或和粥喫﹐切不可飲冷水﹐血見寒則凝﹐但一絲血入心卽死。

十不治證﹕系顚撲損傷﹐或被傷入於肺者﹐縱未卽死﹐二七難過一﹔左脇下傷透內者二﹔腸傷斷一半可醫﹐全斷者不可治三﹔小腹下傷內者四﹔證候繁多者五﹔脈不實重者六﹔老人左股壓碎者七﹔傷破陰子者八﹔血出盡者九﹔肩內耳後傷透內者﹐皆不必用藥。﹝《得效》﹞馮魯瞻曰﹕凡跌撲損傷﹐折挫閃﹐𨿽由外觸﹐勢必內傷﹐气血凝滯﹐紅腫或靑﹐痛不可忍﹐故始須用甘辛溫散﹐行气破瘀則痛自退﹐腫自消﹐如獨活﹑白芷﹑荊芥﹑防風﹑川芎﹑當歸﹑沒藥﹑古文錢﹑鹿角灰﹑蘇木﹑赤芍﹑紅花之類﹐以水酒煎藥﹐衝入童便尢妙。及其外傷平復﹐猶宜滋補气血筋骨之藥調之。﹝《錦囊》﹞又曰﹕肢體全仗气血﹐傷損必加補養。在上先消瘀血﹐在下先爲補養﹐更審胃气﹐蓋去血過多﹐脈微欲死﹐獨參湯加童便接住元气爲急﹔甚有肢冷脈微者﹐參﹑術﹑附子大劑挽之﹐勢與產婦同也。脈來和緩者生﹐急疾芤者死﹐宜虛細﹐不宜數實﹐切記避風。

陳實功曰﹕跌撲者有已破﹑未破之分﹐亡血﹑瘀血之別。從髙處墮未損皮肉者﹐必有瘀血流注臟腑﹐人必昏沈不醒﹐二便必難﹐當以大成湯通利二便﹐其人自蘇﹐不醒者獨參湯救之。﹝《正宗》﹞損傷大綱固用藥不可差﹐而整頓手法尢不可孟浪。今以人之周身﹐總三百六十五骨節開列於後﹕人身總有三百六十五骨節﹐以一百六十五字都關次之﹐首自鈴骨之上爲頭﹐左右前後至轅骨﹐以四十九字共關七十二骨。

巓中爲都顱骨者一。﹝有勢﹐微有髓及有液。﹞次顱爲髏骨者一。﹝有勢﹐微有髓。﹞髏前爲頂威骨者一。﹝微有髓﹐女人無此骨。﹞髏後爲腦骨者一。﹝有勢﹐微有髓。﹞腦左爲枕骨者一。﹝有勢無液。﹞枕就之中附下爲天蓋骨者一。﹝下爲肺系之本。﹞蓋骨之後爲天柱骨者一。﹝下屬脊窳有髓。﹞蓋前爲言骨者一。﹝言上復合於髏骨﹐有勢無髓。﹞言下爲舌本骨者左右各二。﹝有熱﹐無髓。﹞髏前爲囟骨者一。﹝無勢無髓。﹞囟下爲伏委骨者一。﹝俚人訛爲伏犀骨者是也。無勢無髓。﹞伏委之下爲俊骨者一。﹝附下卽眉宇之分也。無勢無髓。﹞眉上左爲天賢骨者一。﹝無勢無髓。﹞眉上右爲天貴骨者一。﹝眉上直目睛也。無勢無髓。﹞左睛之上爲智宮骨者一。﹝無勢無髓。﹞右睛之上命門骨者一。﹝無勢無髓。兩睛之下中爲鼻。﹞鼻之前爲梁骨者一。﹝無勢無髓。﹞梁之左爲顴骨者一。﹝有勢無髓。﹞梁之右爲骨者一。﹝有勢無髓。﹞梁之端爲嵩柱骨者一。﹝無勢無髓。﹞左耳爲司正骨者一。﹝無勢無髓。﹞右耳爲納邪骨者一。﹝無勢無髓。﹞正邪之後爲完骨者左右共二。﹝無勢無髓。﹞正邪之上附內爲嚏骨者一。﹝無勢少涎。﹞嚏後之上爲通骨者左右前後共四。﹝有勢少液。﹞嚏上爲HT骨者一。﹝無勢多液﹐其HT後連屬爲頷也。﹞左頷爲乘骨者一。﹝有勢多液。﹞右頷爲車骨者一。﹝有勢多液。﹞乘車之後爲轅骨者左右共二。﹝有勢有液。﹞乘車上下出齒牙三十六事。﹝無勢無髓。庸下就少則不滿其數。﹞復次﹐鈴骨之下爲膻中左右前後至﹐以四十字關九十七骨。

轅骨之下左右爲鈴骨者二。﹝多液。﹞鈴中爲會厭骨者一。﹝無勢無髓。﹞鈴骨之下爲咽骨者左﹑中及右共三。﹝無髓。﹞咽下爲喉骨者左﹑中及右共三。﹝無髓。﹞喉下爲嚨骨者環次共十事。﹝無髓。﹞嚨下之內爲肺系骨者累累然共十二。﹝無勢無髓。﹞肺系之後爲谷骨者一。﹝無髓。﹞谷下爲KT道骨者左右共二。﹝無髓。﹞嚨外次下爲順骨者八。﹝少液。﹞順骨之端爲順隱骨者八。﹝少液。﹞順下之左爲洞骨者一。﹝女人無此。﹞順下之右爲棚骨者一。﹝女人無此。﹞洞棚之下中央爲KT骨者一。﹝無髓。俚人呼爲鳩尾。﹞KT直下爲天樞骨者一。﹝無髓。﹞鈴下之左右爲缺盆骨二。﹝有勢多液。﹞左缺盆之前爲下厭骨者一。﹝無髓。﹞右缺盆前之下爲分骨者一。﹝無髓。﹞厭善之後附下爲倉骨者一。﹝無髓。﹞倉之下左右爲骨者共八。﹝有勢無液。﹞之下左爲胸骨者一。﹝男子此骨大者好勇。﹞之下右爲蕩骨者一。﹝女人此骨大者則丈夫﹞胸之下爲烏骨者一。﹝男子此骨滿者發早白。﹞蕩之下爲臆骨者一。﹝此骨髙多訛妄。﹞鈴中之後爲脊窳骨者共二十二。﹝上接天柱﹐有髓。﹞脊窳次下爲大動骨者一。﹝上通天柱﹐共二十四椎。﹞大動之端爲歸下骨者一。﹝道家謂之尾閭。﹞歸下之後爲篡骨者一。﹝此骨能限精液。﹞歸下之前爲骨者一。﹝此處薄者多處貧下。﹞復次﹐缺盆之下左右至襯骨﹐以二十五字關六十骨。﹝此下只分兩手臂至十指之端眾骨。﹞支其缺盆之後爲傴甲骨者左右共二。

﹝有勢多液。﹞傴甲之端爲甲隱骨者左右共二。﹝此骨長則至賢。﹞前支缺盆爲飛動骨者左右共二。﹝此骨薄病痱緩。﹞次飛動之左爲龍骨者一。﹝有勢無髓無液。﹞次飛動之右爲虎衝骨者一。﹝有勢無髓無液。﹞龍之下爲龍本骨者一。﹝有勢有髓。﹞虎衝之下爲虎端骨者一。﹝有勢有髓。﹞本端之下爲腕也。龍本上內爲進賢骨者一。﹝男人此骨隆爲名臣。﹞虎端上內爲及爵骨者一。﹝女人此骨髙爲命婦。﹞腕前左右爲上力骨者共八。﹝有勢多液。﹞次上力爲駐骨者左右共十。﹝有勢多液。﹞次駐骨爲搦骨者左右共十。﹝有勢多液。﹞次搦骨爲助勢骨者左右共十。﹝右助外爲甲﹐左助外爲爪。﹞爪甲之下各有襯骨左右共十。﹝無勢無液。﹞復次﹐KT之下左右前後至初步﹐以五十一字關一百三十六骨﹐此下至兩乳下分左右﹐自兩足心眾骨所會處也。

KT之下爲心蔽骨者一。﹝無髓。﹞KT之左名爲脇骨者上下共十二。﹝居小腸之分也。﹞左脇之端﹐各有脇隱骨者分次亦十二。﹝無髓。﹞脇骨之下爲季脇骨者共二。﹝多液。﹞季脇之端爲季隱骨者共二。﹝無髓。﹞KT之右爲肘骨者共十二。﹝處大腸之分也。﹞肘骨之下爲肋骨者共二。﹝各無隱骨﹐惟獸有之。﹞右肋之端爲肘隱骨者共十二。﹝無髓。﹞骨之前爲大橫骨者一。﹝有勢少髓。﹞橫骨之前爲白環骨者共二。﹝有勢有液。﹞白環之前爲內輔骨者左右共二。﹝有勢有液。﹞內輔之後爲骸關骨者左右共二。﹝有勢有液。﹞骸關之下爲犍骨者左右共二。﹝有勢有液。﹞犍骨之下爲髀樞骨者左右共二。﹝有勢多髓。﹞髀樞下端膝蓋骨者左右共二。﹝無勢多液。﹞膝蓋左右各有俠升骨者共二。﹝有勢多液。﹞髀樞之下爲骨者左右共二。﹝有勢多髓。﹞骨之外爲輔骨者左右共二。﹝有勢有液。﹞骨之下爲立骨者左右共二。﹝有勢有液。﹞立骨左右各有內外踝骨者共四。﹝有勢少液。﹞踝骨之前各有下力骨者左右共十。﹝有勢多液。﹞踝骨之後各有京骨者左右共二。﹝有勢少液。﹞下力之前各有釋欹骨者共十。﹝有勢。﹞釋欹之前各有起僕骨者共十。﹝有勢。﹞起僕之前各有平助骨者左右各十。﹝有勢。﹞平助之前各有襯甲骨者左右各十。﹝無勢少液。﹞釋欹兩旁各有核骨者左右共二。﹝有勢多液。﹞起僕之下各有初步骨者左右共二。

﹝有勢無髓有液﹐女人則無此骨。﹞凡此三百六十五骨也﹐天地相乘﹐惟人至靈﹐其女人則無頂威﹑骨洞﹑右棚及初步等五骨﹐止有三百六十骨。又男子女人一百九十骨﹐或隱或襯﹐或無髓勢﹐餘二百五十六骨並有髓液﹐以藏諸筋﹐以會諸脈﹐溪谷相需而成身形﹐謂之四大﹐此骨度之常也。

凡醫跌打損傷者﹐忌用蔥﹐若用蔥𨿽醫好﹐遇天陰傷處必發損作痛。﹝梁偉士。﹞《可法良規》云﹕凡傷損之證﹐乃有形器物所傷﹐爲筋骨受病﹐當從論。蓋血得熱則妄行﹐其害甚速﹐須先伐肝火﹐淸運火﹐砭患處﹐和經絡﹐則瘀血不致泛注﹐肌肉不致徧潰﹔次則壯脾胃﹐進飲食﹐生血气﹐降陰火﹐則瘀血易於腐潰﹐新肉易於收斂﹐此要法也。若用克伐之劑﹐虛者益虛﹐滯者益滯﹐禍不旋踵矣。﹝論瘀血走注。﹞又云﹕凡傷損之證﹐若棍撲重者﹐患處𨿽不破﹐其肉則死矣。蓋內肉糜爛與瘀血相和﹐如皮囊盛糊﹐然其輕者﹐瘀血必深蓄於內﹐宜急砭刺﹐卽投大補之劑﹐否則大熱煩躁﹐頭目脹痛﹐牙關緊急﹐殊類破傷風證﹐此瘀穢內作而然也﹐急刺之﹐諸證悉退。若刺破之後﹐或有發熱惡寒﹐口漧作渴﹐怔忡驚悸﹐寤寐不寧﹐牙關緊急﹐目赤頭痛﹐自汗盜汗﹐寒戰切牙﹐气短喘促﹐遺尿手撒﹐身熱脈大﹐按之如無﹐身熱不欲近衣﹐或欲投水﹐或惡寒而脈浮大﹐重按微細﹐衣濃仍寒﹐此气血挾虛使然也。

皆宜參﹑﹑歸﹑術之類急補之﹐如不應﹐速加附子﹐緩則不救﹐或手足逆冷﹐肚腹疼痛﹐瀉利腸鳴﹐飲食不入﹐呃逆嘔吐﹐此寒气乘虛而然也﹐治法同前用藥。如有汗而不惡寒﹐或無汗而惡寒﹐口噤足冷﹐腰背反張﹐頸項勁彊﹐乃血气虛而發痙也。治法亦同前用藥﹐少佐見証之劑﹐此痙證往往誤投風藥﹐以致不起者多矣。若果是破傷風證﹐亦系元气耗損﹐外邪乘虛而致﹐皆宜峻補先固其本爲善。妄投風藥﹐禍如反掌﹐治者不可不察。﹝論瘀穢內。﹞又云﹕傷損之證﹐若內積瘀血﹐熱宜砭刺﹐不知砭刺則外皮炙幹﹐縮急堅硬﹐已連好肉﹐不能腐爛﹐益加脹痛﹐俗名丁痂皮是也。以致瘀穢難出﹐治者因將死肉盡行割去﹐瘡口開張﹐反難腐潰﹐怯弱之人﹐多成破傷風證﹐以致不救。若杖後刺去瘀穢﹐塗以神效當歸膏﹐投以參﹑術﹑歸﹑﹑地黃之類﹐諸證卽退﹐死肉卽潰﹐疔痂不結﹐所潰亦淺﹐生肌之際﹐亦不結痂﹐自免皺結之痛。﹝論疔痂皮。﹞又云﹕凡損傷之證﹐若皮膚已破﹐出血過多而昏憒者﹐气血虛極也﹐大補爲主﹔如不應﹐急加附子。若墜撲太重﹐皮膚不破﹐血未出而昏潰者﹐瘀血在內也﹐行散爲主﹔如不應﹐速加酒炒大黃。若下後而有變證者﹐皆气血虛極也﹐用十全大補湯。

若因痛甚而自汗昏憒者﹐風木熾甚也﹐用淸肝涼血之劑﹐則痛自定﹐汗自止﹐潰自潰﹐苟作外因風邪治之﹐促其危也。﹝論亡血昏潰。﹞又云﹕傷損之證﹐若頭腦並致命處所損太重﹐昏潰良久﹐將致不起者﹐急用蔥白細切杵爛﹐炒熱罨患處﹐稍冷更以熱者罨之﹐多自醒矣。醒而肢體作痛﹐肌肉被傷﹐宜調養气血。若腹中作痛﹐手不可近者﹐瘀血停滯也。不可下﹐宜用花蕊石散內化之﹐卻以參﹑﹑歸﹑術補托之。

又云﹕凡損傷之證﹐若有瘀血內凝﹐致大小便不通﹐若用硝黃苦寒之劑下之﹐血愈凝而不下﹐益加脹滿﹐命在須臾﹐急用木香﹑肉桂末二三錢﹐以熱酒灌之﹐血下乃生﹐不下卽死。如怯弱之人﹐欲用硝黃﹐加木香﹑肉桂同煎益善﹐蓋假其熱以行其寒也。﹝論瘀血便祕。﹞又云﹕凡傷損之證﹐若誤飲冷水﹐瘀血凝滯﹐气道不通﹐或血上逆﹐多致不救﹐若入於心卽死。急飲童便熱酒以和之。若患重而瘀血不易散者﹐更和以辛溫之劑﹐睡臥要上身墊髙﹐不時喚醒﹐勿令熟睡則血庶不上逆﹐故患重之人﹐多爲逆血塡塞胸間﹐或閉塞气道﹐咽喉口鼻不得出入而死。﹝論瘀血气閉上逆。﹞又云﹕凡損傷之證﹐大便祕結。若是出血過多而祕結﹐此大腸血虛火熾﹐漧燥而不通耳。不可輕用硝黃峻利之劑﹐宜用潤腸丸﹐以四物湯送下﹐或豬膽導法爲善。﹝論血虛便祕。﹞又云﹕凡傷損之證﹐胸脇肚腹作痛﹐按之痛甚者﹐瘀血在內也﹐大承气湯下之﹔旣下而腹痛不止﹐按之亦痛者﹐瘀尙未盡也﹐四物湯加穿山甲﹑牛膝補而行之。若腹仍痛﹐按之卻不痛者﹐血虛也﹐四物湯加參﹑﹑白術補而和之。若下後脾胃受傷而腹痛者﹐補中益气湯爲主﹔下後寒气乘虛而腹痛者﹐溫中益气湯爲主﹔下後昏憒而出汗者﹐虛極而變證也﹐獨參湯補之﹐未應急以大劑人參附子主之﹐緩則不救。下後嘔吐瀉泄﹐手足厥冷﹐或指甲靑黑者﹐虛寒之甚也﹐附子理中湯主之﹐緩亦不治。若口噤手撒﹐遺尿痰盛﹐或唇靑體冷﹐汗出昏憒﹐气血虛極之壞證也﹐非參附湯不能救﹐誤作風治者必死。﹝論胸腹作痛。﹞又云﹕凡傷損之證﹐若脇脹痛﹐脈數浮無力﹐以手按之﹐反不脹痛者﹐此血虛而肝脹也﹐宜四物湯加參﹑苓﹑靑皮﹑甘艸治之。若胸脇脹悶或作痛者﹐按之亦然﹐左關脈洪而有力者﹐此怒气傷肝之證也﹐以小柴胡湯加芎﹑歸﹑靑皮﹑赤芍﹑桔梗﹑枳殼治之。若胸脇作脹﹐按之則愈痛者﹐乃瘀血蓄肝之證也﹐急以四物湯加桃仁﹑紅花﹑靑皮治之。蓋證不必論其受責之輕重﹐問其患處去血之曾否﹐但被人扭按甚重﹐蹉跌撲地﹐努力恚怒﹐以傷其气血﹐瘀血歸肝﹐多致前證﹐甚則胸脇气逆﹐脹滿不通﹐或血溢口鼻﹐卒至不救。蓋打撲墜墮﹐惡血宜砭不宜畱﹐況十二經絡之血生於心﹐藏於肝﹐統於脾﹐小腹與脇皆肝經部位﹐惡血蓄而不行﹐必生脹滿﹐疼痛﹐自汗﹐法當破血生血﹐淸厥陰肝經則善。﹝論脇脹痛。﹞又云﹕凡傷損之證﹐多有患處作痛﹐若出血過多而痛者﹐血虛火盛也﹐宜甘寒以降虛火﹐甘溫以養脾气。若汗出多而痛者﹐肝木火盛也﹐宜辛涼以淸肝火﹐甘寒以生肝血。若筋骨傷而作痛者﹐正而治之﹔肌肉傷而作痛者﹐調而補之﹔气血逆而作痛者﹐順而補之﹔气血虛而作痛者﹐溫而補之。熱而痛者淸之﹐寒而痛者溫之﹔陰虛火痛者用補陰之劑﹐脾气虛而痛者﹐用補脾之劑。作膿而痛者托之﹐膿而痛者開之。切不可槪用苦寒﹐以致復傷脾胃也。﹝論患處作痛。﹞又云﹕傷損之證﹐如所傷之處痛至四五日不減者﹐或至一二日方痛者﹐皆作膿也﹐不必用止痛之藥﹐但宜托裏之劑﹐以速其潰﹐膿去則痛止。若頭目所傷作膿﹐赤作痛者﹐膿出痛亦自止。其或頭痛而時作時止者﹐血虛而痛也﹐非傷也。若頭痛而兼眩者﹐火也﹐痰也﹐气虛也﹐木旺也﹐不可作寒治也。

又云﹕凡傷損之證﹐肉死而不潰﹐或惡寒而不潰者﹐宜補陽气。發熱而不潰者﹐宜益陰血。或因作痛﹐或因峻劑而不潰者﹐宜和養脾胃。或因失血﹐或因汗多而不潰者﹐宜大補气血。其外面皮黑堅硬而不潰者﹐內火蒸炙而然也﹐內服益陰血﹐制陽火之劑﹔外塗當歸膏以潤之﹐則自潰也。大抵脾胃主肌肉﹐腐潰生肌﹐全在脾胃气血兩旺﹐倘治者不識病機﹐失於補助﹐故有死肉不能潰而死者﹔有死肉已潰﹐新肉不能生而死者﹔有死肉潰﹐新肉生﹐瘡口久不能斂而死者﹐此三者皆失於不預爲補益耳。﹝論死肉不潰。﹞又云﹕凡傷損之證﹐若痛而肌肉不生者﹐火盛也﹔日晡作熱而不生者﹐血虛也﹔食少體倦而不生者﹐脾胃虛也﹔膿水淸稀而不生者﹐气血虛也﹔忌敷生肌長肉之藥﹐恐反助其邪也。若膿多而臭穢者邪火也﹐脈洪大而作渴者﹐其气虛而邪气實也﹐斯爲難治。大抵傷損證候﹐內無瘀血卽當補脾﹐脾气得補則肉傷者自愈﹐肉死者自潰﹐新肉易生﹐瘡口易合﹐故云脾健則肉自生。切不可偏用寒涼克伐之劑﹐復傷元气﹐致不能生肌收斂﹐𨿽行補益﹐緩不濟事矣。﹝論新肉不生。﹞又云﹕凡傷損之證﹐若壅腫不退﹐或色黯不消﹐元气虛也﹐宜補之﹔靑腫脹痛﹐按之復起﹐膿瘀內滯也﹐宜鍼之。經曰﹕气主煦之﹐血主濡之是也。當以六君子湯加芎﹑歸﹐培養脾胃元气﹐則靑腫益消﹐瘀滯自散﹐膿穢自出。苟服克伐涼劑﹐虛其气血﹐益腫﹑益靑﹑益潰也。若敷貼寒涼等藥﹐則寒气入裏﹐墜道自壅﹐瘀血益凝﹐運气不至﹐近死不遠。𨿽壯實之人﹐亦寒气生熱﹐肉腐深大﹐气血衰敗﹐肌肉無由以生﹐欲望其腫靑退﹐而潰處收斂抑難矣。﹝論靑腫不消。﹞又云﹕凡傷損之證﹐若骨已接﹐骱已入﹐其腫不消者﹐此元气怯弱也。怯弱卽不能運散﹐瘀滯益凝故也。經云﹕壯者气行則愈﹐怯者則著而爲病。惟補中益气湯滋陰助陽﹐內服十全大補湯﹐外敷黑龍散﹐或蔥熨之法﹐則運气健旺﹐瘀血自救﹐腫痛自消。若投行气破血之劑﹐則元气愈怯﹐運气愈滯﹐患在骨骸及血气罕到之處﹐最難調治﹐尢忌寒涼克伐之藥。﹝論腫痛不消。﹞又云﹕凡傷損之證﹐口鼻等竅或患處出血不止者﹐因木火熾盛﹐血熱錯經而妄行也﹐宜淸肝火﹐養肝血。若中气虛弱﹐血無所附而妄行者﹐宜補中益气﹐使血各歸其經。若陽气內脫﹐不能攝血歸經﹐而血出不止者﹐獨參湯加炮姜治之﹐不應則急加附子。若血蘊於胃而嘔血者﹐四物湯加童便拌炒山梔﹑薑汁治之。若因怒气傷肝而嘔血者﹐亦治以前藥﹐更加柴胡﹑黃芩以淸之。如脈大發熱喉痛者﹐參﹑﹑當歸﹑生地﹑荊芥﹑蜜炙黃柏以主之﹐凡出血脈大者難治。凡見血證﹐不可用寒涼之劑﹐致脾胃受傷﹐反不能攝血歸源也。﹝論出血嘔血便血。﹞又云﹕凡傷損之證﹐有出汗者﹐當審其陰陽虛實而治之。若陰虛陽往乘之﹐則發熱自汗﹐以甘寒之劑補其气﹐如補中益气湯之屬是也。若陽虛陰往乘之﹐則發厥自汗﹐以甘溫之劑助其陽﹐如參附湯之屬是也。亦有因痛楚而自汗者﹐宜補气生血爲主。若心孔一片汗出者﹐養其心血自止。﹝論出汗。一人年四十﹐墜馬亡血﹐出汗不止﹐煩躁不安。次日其汗遂止﹐熱躁益甚﹐口噤手顫﹐此陰血虛﹐陽火乘之而汗出﹐爲寒气收斂腠理﹐故汗不得出﹐火不得泄﹐拂郁內甚而益增他證也。若誤用祛風之藥﹐愈損气血﹐促其危矣。﹞又云﹕凡傷損之證﹐有發熱者﹐或出血過多﹐或大潰之後而發熱者﹐乃陰血耗散﹐陽气無所根據附﹐遂致浮散於肌表之間﹐是爲陰虛﹐非實熱也﹐當歸補血湯主之。若發熱煩躁﹐肉筋惕等證﹐乃亡血也﹐聖愈湯主之。如汗出不止﹐乃血脫也﹐急用獨參湯補之。若血脫脈實﹐汗後脈躁者﹐難治﹐細小者易痊。其瘀血內停﹐必肚腹作痛﹐不在此例。﹝論發熱。﹞又云﹕凡傷損之證﹐若出血過多﹐或大潰之後﹐肌膚發熱﹐大渴引飲﹐目赤面紅﹐晝夜不息﹐其脈洪大而虛﹐重按全無﹐此名陰虛發熱之病﹐當歸補血湯主之﹐誤認實熱﹐反用寒涼必死。若身體微熱﹐煩躁面赤﹐其脈沈而微﹐此名陰盛發躁之病﹐宜四君子湯加姜附治之。《外臺祕要》云﹕陰盛發躁﹐欲坐井中﹐用附子四逆湯加蔥白治之。李東垣亦曰﹕切忌寒涼之劑。凡熱來復去﹐不時而動﹐乃無根虛火也﹐用六君子湯加姜﹑桂﹐不應急加附子﹐或八味地黃丸最善。﹝論發躁。﹞又云﹕凡傷損之證﹐有發熱者﹐當分晝夜陰陽而治之。東垣曰﹕晝則發熱﹐夜則安靜﹐是陽气自旺於陽分也﹔晝則安靜﹐夜則發熱煩躁﹐是陽气下陷入陰中也﹐名曰熱入血室。如晝夜俱發熱煩躁﹐是重陽無陰也﹐當急瀉其陽而峻補其陰。夫熱入血室之證﹐婦人經水適來﹐或因損傷﹐或因大勞﹐或因大怒而發熱必致前證﹐或有言語譫妄﹐如見鬼神狀者﹐猶宜小柴胡湯加生地主之。重陽無陰血虛者﹐亦用小柴胡湯合四物湯治之。﹝論熱分晝夜。﹞又云﹕凡傷損之證﹐有作渴者﹐若出血而作渴者﹐血脫也﹐四物湯加白術補之﹐不應﹐加人參﹑黃以補气﹐倍當歸﹑熟地以養血。若潰後而作渴者﹐大補气血爲主。胃熱津液耗散作渴者﹐用竹葉黃湯。瘀血內停發熱作渴者﹐用竹葉石膏湯。若膿血大潰而作渴﹐或小便赤澀﹐或痛而不通﹐死在反掌﹐及癰疽潰爛後多有此證﹐非六味地黃丸不能救。﹝論作渴。﹞又云﹕凡傷損之證﹐有作嘔者﹐或因痛不止﹐或因攻伐之劑而作嘔者﹐皆胃气傷也﹐四君子湯加芎﹑歸﹑半夏﹑藿香﹑姜棗之類主之。或兼忿怒損傷而致嘔者﹐气逆也﹐小柴胡湯加山梔﹑枳殼﹑茯苓﹑桔梗之類治之。若胃中痰火盛而作嘔者﹐二陳湯加黃連﹑山梔﹑生薑治之。胃气虛寒而作嘔者﹐補中益气湯加姜棗主之﹐或出血過多﹐或潰後而作嘔者﹐宜大補气血爲主。﹝論作嘔。﹞又云﹕凡傷損之證﹐出血過多﹐如面黑胸脹﹐或膈痛發喘﹐此肺气虛﹐瘀血入肺﹐急以人參蘇木飲救之。如咳血衄血﹐乃火盛气逆﹐血蘊於肺﹐宜用十味參蘇飲救之﹐加山梔﹑黃芩﹑蘇木主之。面黑作喘之證﹐諸書未嘗論及﹐治者不明﹐患者必死。惟《產寶百問》內云﹕產婦瘀血入肺﹐面黑作喘﹐用參蘇飲救之﹐其方乃人參一兩﹐蘇木二兩作一劑煎服。﹝論面黑作喘。﹞又云﹕凡傷損之證﹐小便不利﹐若因出血﹐或平素陰虛火躁而滲泄之令不行者﹐宜滋膀胱之陰。若因疼痛﹐或平素肺經气虛﹐不能生化腎水而小便短少者﹐當補脾肺之气﹐滋其化源則小便自生。若誤用分利之劑﹐復損其陰﹐禍在反掌。經云﹕气化則小便出焉。又云﹕無陽則陰無以生﹐無陰則陽無以化。亦有汗出不止而小便短少者﹐汗止便自利﹐猶忌分利滲泄之劑。﹝論小便不利。﹞又云﹕凡傷損之證﹐出血太多﹐或潰爛之際﹐收斂之後﹐如有寒熱作痛﹐或自汗盜汗﹐煩躁作渴﹐或徧身疼痛﹐肢體倦怠﹐牙關緊急﹐痰涎上壅等證﹐是血气虛極而作變證也﹐當峻補元气爲主。大凡傷損證有外邪﹐乃乘虛而入﹐猶當補助。作外邪治之﹐禍不旋踵矣。﹝論血气內傷。﹞又云﹕凡傷損之證﹐筋糜肉爛﹐膿血大泄﹐陽亦隨陰而走﹐元气喪敗﹐理勢必然﹐气血不虛者鮮矣。智者審之。﹝論血气必虛。﹞又云﹕凡傷損之證﹐膿血大潰﹐血出過多﹐兼之惡寒發熱﹐痛口漧﹐肝血自然不足。況肝主筋﹐血去則筋無以養﹐筋無血養則燥﹐遂不能束骨而屈伸自如﹐故有拘攣之象。宜聖愈湯加柴胡﹑木瓜﹑山梔﹑麥冬﹑五味子治之。如作風證一治﹐筋愈燥而血愈涸﹐攣豈能伸乎﹗﹝論血虛筋攣。﹞又云﹕凡傷損之證﹐最忌骨气虛憊。腎主骨﹐腎水足則肝气充溢﹐經脈彊健﹐𨿽有傷損﹐气血不虧而潰斂以時﹐气路不致於上逆﹐痰涎何能而上壅﹗使腎气一虛﹐水不能生木﹐則肝气奔騰而不下﹐痰气亦隨之以上升﹐非風痰也﹐乃水泛白羊也﹐是水泛爲痰之證也。宜六味地黃丸或六味地黃湯加淸肝之劑。﹝論腎虛气逆。﹞又云﹕凡傷損之證﹐其患已愈﹐而腿作痛﹐乃受患太重﹐膿血過多﹐瘡𨿽愈而肝經血气尙未充也﹐故濕熱乘之﹐因虛而襲﹐以致作痛﹐非風證也。用八珍湯加牛膝﹑木瓜﹑蒼術﹑黃柏﹑防己﹑炙艸以祛濕熱﹐養陰血﹐痛漸止後去防己﹑黃柏服之﹐遂瘳。﹝論濕熱乘肝。﹞又云﹕凡傷損之證﹐徧身作癢﹐或搔破如瘡疥﹐此血不營於肌腠﹐當作血虛治之。不應﹐兼補其气﹐亦有愈後身起白屑﹐落而又起﹐或有如布帛一層隔於肌膚﹐乃气血俱虛﹐不能營於腠理。宜大補气血爲主﹐若作風邪治之﹐誤矣。﹝論徧身作癢。﹞又云﹕凡傷損之證﹐肢體麻木﹐若口眼如故﹐腰背如常而肢體麻木者﹐气虛也。

蓋血虛則气虛﹐故血虛之人肢體多麻木﹐此是陰虛火動之變證﹐實非風也。當用升陽滋陰之劑﹐若作風治﹐凶在反掌。﹝論肢體作麻。﹞又云﹕凡傷損之證﹐如所傷之處不甚﹐克伐之劑未用﹐而四肢困倦﹐精神短少﹐懶於動作﹐胸滿气促﹐肢體沈重﹐气髙而喘﹐身熱而煩﹐心下痞滿﹐不思飲食﹐自汗體重﹐其脈洪大而頭痛﹐是內傷元气之證﹐以補中益气湯主之。如在夏令是暑熱內傷元气之證﹐用淸暑益气湯主之。若遇秋令是濕熱內傷元气之證﹐以淸燥湯主之。﹝論四肢倦怠。﹞又云﹕凡傷損之證﹐或其人素多濕痰﹐或又服辛熱破血之劑﹐則濕熱助痰流阻道路﹐反致徧身作痛。丹溪曰﹕東南之人多因濕土生痰﹐痰生熱﹐熱生風﹐證類中風﹐惟宜淸燥湯﹐或二陳湯加羌﹑防﹑歸﹑芍﹑桔梗﹑炒芩﹑蒼術治之。﹝論濕痰作痛。﹞又云﹕凡傷損之證﹐或手足生瘡﹐在气血罕到之地﹐切不可用損元气之藥。若元气虛怯﹐邪气滋盛﹐潰爛延上必死﹐不潰而色黯者亦死。手足心背受病﹐色黑者多死﹐手足節髀損去者不死。故傷損骨斷﹐筋皮尙連者﹐急剪去之﹐若肉被傷欲去尙連者亦剪之。不爾﹐潰及好肉﹐怯弱之人多致不救。如手足與指損去一節﹐可治不死。惟去其半節畱其半節﹐或骨斷筋皮相連者﹐最爲難治。﹝論气遏肉死。﹞又云﹕凡傷損之證﹐不可輕服烏附等味﹐蓋其性味辛熱﹐恐助火以益其患﹐其平素有失血及血虛之人﹐𨿽在冬令﹐決不宜用﹐緣滯血得火而益傷﹐陰血得火而益耗﹐運血得火而妄行﹐患肉得火而益壞﹐新肉得火而復潰﹐疼痛得火而益甚。若人平素虛寒﹐或因病而陽气脫陷者﹐則用之不在此例。﹝論用辛熱之非。﹞又云﹕凡傷損之證﹐不宜敷貼硝黃之類﹐然其性味鹹寒﹐恐濟寒以益其傷。若人平素虛弱﹐患而作痛﹐𨿽在夏令﹐亦不宜用。蓋胃气得寒而不生﹐運气得寒而不健﹐瘀血得寒而不行﹐腐肉得寒而不潰﹐新肉得寒而不生。若內有瘀血停滯﹐服以通之﹐不在此例。﹝論用鹹寒之非。﹞又云﹕凡傷損之證﹐近用黑羊皮熱貼者﹐蓋羊肉性熱而補气﹐彼受刑太重﹐患處內肉已壞﹐欲其腐潰者﹐用之成膿固速。若內非補劑壯其根本﹐毒瓦斯不能內侵﹐外非砭刺泄其瘀穢﹐良肉不無傷壞﹐設受刑輕淺﹐外皮破傷﹐外用神效當歸膏敷貼﹐則丁痂不結﹐傷肉漸潰﹐死肉自敗﹐腫自退﹐黯色自消。內用四物湯加黃連﹑柴胡﹑山梔﹑白術﹑茯苓﹐淸肝木﹐健脾土自愈。若專用黑羊皮罨貼﹐反助其毒﹐腐潰益深﹐難於收斂﹐智者審之。﹝論用黑羊皮之非。﹞又云﹕凡傷損之證﹐瘀血已去而肌肉糜爛﹐不肯收斂﹐屬气血俱虛﹐大補猶恐不及﹐豈可復用行气破血之劑﹐又賊其元气耶﹗當時諸君多蹈此獘﹐而怯弱者皆致不救。﹝論用行气之非。﹞又云﹕凡傷損之證﹐遇杖墜跌撲﹐患處如有瘀血﹐止宜砭出﹐服壯元气之劑。蓋其气血已損﹐切不可孟浪妄行妄下。此肢末之地﹐血气難到﹐再用行气下血等藥﹐復損脾胃元气﹐則運气愈難營達於下﹐而反爲敗證。怯弱者多致夭枉。﹝論下血之非。﹞又云﹕或問寒涼能消腫止痛﹐何以用之反致內潰﹐不能生肌﹐且有致死者﹖答曰﹕寒涼之劑敷於肌肉而不知痛者﹐是一遇寒涼﹐血因之以凝﹐气因之以滯﹐气血凝滯﹐肌肉皆爲死陰﹐寧復有知其疼痛也哉﹖故毒不出而內攻﹐多致不救。當知气血得溫則行﹐得寒則凝﹐寒極生熱﹐變化爲膿﹐腐潰益深﹐气血旣敗﹐肌肉無由而生﹐欲望其不危也﹐幾希﹗﹝論用寒藥之非。﹞又云﹕凡傷損之證﹐遇杖撲重者﹐外皮不破而內肉糜爛﹐與血相和﹐甚者臀腿如皮囊盛糊﹐然若不砭刺發泄﹐爲患匪輕。

故當時大理寺大獄諸君失於不砭﹐以致不起者多矣。是不知傷重而內有瘀穢者也﹐須急去之﹐卽服補益之劑以固根本﹐庶保無虞。古人謂瘀穢惡於虎野狼﹐毒於蛇躉﹐去之稍緩則戕性命﹐非虛言也﹐醫者三復之。﹝論不砭之非﹞又云﹕凡傷損之證﹐貴乎大補气血﹐則腐肉易於潰爛﹐瘡口易於生肌。每見治者不知气血虧損﹐往往多用十宣散﹐又以方內參﹑﹑芎﹑歸爲補益之劑﹐嫌其中滿﹐多用不過錢許﹐以濃朴﹑防己爲淸毒之藥﹐因其行散﹐動則倍加﹐如此何益於气血﹐而欲責其速潰速斂速生肌乎﹖無怪其煩躁作渴﹐飲食益少﹐因之不起者眾矣。﹝論不補益之非。﹞《得效》云﹕凡墮壓死者﹐急安好處﹐以袖掩其口鼻上一食頃﹐候眼開﹐先與熱小便飲之﹐若初覺气絕﹐急擘開口以熱小便灌之﹐利去瘀血。﹝以下載《東醫寶鑑》﹞又云﹕凡跌打壓傷﹐或從髙墮落﹐皆驚動四肢五臟﹐必有惡血在內﹐專怕惡心。

先用通二便藥和童便服之﹐立效﹐大小腸俱通利﹐則自無煩悶攻心之患矣。

又云﹕頭上有傷﹐或打破﹐或金刃傷﹐用藥糊角縛緊﹐不使傷風﹐愼之。

又云﹕如傷臟腑致命處﹐一觀其脈虛促﹐危。

《綱目》云﹕卒墮顚﹑壓倒﹑打死﹐心頭溫﹐皆可救。將本人如僧打坐﹐令一人將其頭髮控放低﹐以半夏或皂角末吹令入鼻中﹐如活﹐卻以薑汁香油打勻灌之。

《入門》云﹕若取藥不及﹐急撥開口﹐以熱小便多灌之。

又云﹕凡傷損專主血論﹐肝主血﹐不問何經所傷﹐惡血必歸於肝﹐流於脇﹐郁於腹而作腹痛﹐實者下之。

又云﹕凡出血已多而又嘔血不止者﹐難治﹐宜用蘇木煎湯﹐調蚌霜散服之。

又云﹕凡折傷外損筋骨者﹐可治。內損臟腑裏膜及破陰子耳後者﹐並不治。

《醫鑑》曰﹕人爲刀斧所傷﹐或墮落險地﹐或撲身體損傷筋骨皮肉﹐皆出血不止﹐或瘀血停積﹐若去之不早﹐則有入腹攻心之患。

又云﹕打僕傷損﹐去血過多﹐脈當虛細﹐若得急疾大數者﹐死。

《丹心》云﹕跌僕傷損﹐須用蘇木活血﹐黃連降火﹐白術和中﹐以童便煎服﹐如傷在上﹐宜飲韭汁。

《回春》云﹕凡鬥毆被打﹐內有瘀血﹐其脈堅彊者﹐生﹐小弱者﹐死。﹝《脈經》﹞《得效》云﹕凡腳手各有六出臼﹐四折骨﹐每手有三處出臼﹐腳亦三處出臼﹐手掌根出臼。其骨交互相鎖﹐或出臼則是挫出鎖骨之外﹐須是搦骨於鎖骨下歸窠﹐若出外則須搦入內﹐若出內則須搦入外﹐方入窠臼。只有手拽﹐斷難入窠﹐十有八九成痼疾也。

又云﹕骨節損折﹐肘臂腰膝出臼蹉跌﹐須用法整頓歸源。先用麻藥與服﹐使不知痛﹐然後可用手法。

又云﹕搦骨歸窠﹐用竹一片﹐生柳木板片尢佳。夾定一邊﹐一邊不用夾﹐須存屈直處﹐時時拽曲拽直。不然﹐則愈後曲直不得。

又云﹕凡骨碎者﹐須用麻藥﹝卽艸烏散﹞與服。或刀割開﹔甚者用剪剪去骨鋒﹐使不衝肉。或有粉碎者﹐鐮去細骨﹐免膿血之禍。且以藥水一日一洗﹐莫令臭穢。

又云﹕凡骨碎者﹐用接骨藥火上化開糊骨上﹐然後夾定﹐外用夾骨法﹑活血散﹑接骨丹﹑二生膏﹑糯米膏。

又云﹕淋洗用蔓荊散。

卷三十六跌打部跌打損傷門主方

黎洞丸

專治跌打損傷﹐傷筋損骨斷﹐夾棍﹑刀傷斧砍等證。兼治吐血癆瘵﹐噤口傷寒﹐小兒急﹑慢驚風﹐牙關緊閉﹐婦人難產﹐下部重傷﹐惡血攻心﹐胸悶發熱﹐產後惡露不盡﹐兒枕骨痛﹐寒熱﹐熱﹐幹血癆﹐血山崩﹐血淋﹐白帶﹐一切危證。服之護心散血解毒。輕者三分﹐重者五分﹐陳酒化服。一切無名腫毒﹐對口疔瘡﹑乳癰等證﹐內服外敷﹐毒蛇蜈蚣﹐蠍螫艸踏虫傷﹐俱系外敷。

眞天竺黃生大黃明雄黃法制藤黃﹝各三錢﹞眞胎骨瓜兒竭眞廣三七阿魏﹝各一錢五分﹞梅片眞西牛黃麝香﹝各三分﹞沒藥﹝去油﹞透明乳香﹝去油﹐各二錢﹞五銖錢﹝四个﹐火紅﹐醋淬七次﹞制研細末﹐稱準和勻﹐用蜜三兩﹐黃蠟六錢同煎化﹐離火攪勻﹐乘熱爲丸﹐作兩種﹕一重三分﹐一重五分。看病患老幼壯弱﹐病之重輕﹐用陳酒頓化﹐盡量飲醉﹐蓋被取汗。

三黃寶蠟丸

﹝此方出自洞﹐軍中救活之人甚眾。凡修合此藥﹐最忌婦人並諸魘物。治一切惡證﹐刀箭槍棒﹐毒蛇惡虫咬傷﹐跌打損傷﹐破傷風﹐傷力成癆﹐死血凝滯﹐徧身四肢麻木不仁﹐婦人產後惡血不淨﹐致生怪證﹐瘀血攻心﹐痰迷心竅﹐危在頃刻。每用一丸﹐無灰酒服。如受傷日久﹐病勢重者﹐連服數丸﹐能令通身瘀血化爲新血﹐破頑痰﹐保元气﹐祛邪毒﹐活絡舒筋﹐效難盡述﹐眞起死回生之聖藥也。凡一切外傷﹐量瘡之大小﹐麻油少許化藥﹐勿令見火﹐將雞翎搓掃瘡上﹐腐肉不須刀割﹐數次自然生肌長肉。凡軍中毒弩所傷﹐死在頃刻﹐用五分口內嚼下﹐則毒瓦斯不能封喉攻心﹐其傷處仍將藥敷﹐數日而愈。若鳥槍打傷未曾死者﹐亦用三分﹐黃酒送下﹐任量飲醉﹐安眠片時﹐其槍子卽從傷處流出﹐火燒麻油調敷。﹞專治跌打損傷﹐惡刀箭毒﹐毒瘡棒瘡﹐毒蛇蠱毒﹐瘋犬咬傷﹐破傷風﹐傷力成癆﹐產後惡露不淨﹐瘀血奔心﹐痰迷心竅﹐危在頃刻者﹐只要口有微气﹐重者一錢﹐輕則三分或六分﹐無灰酒燙熱調化服之﹐如受病日久﹐連進數服﹐服後隨飲熱酒數斤﹐臥暖處出汗卽愈。如被鳥槍傷者﹐鉛子卽出﹐再將上藥煎滚取起﹐離火化藥少許﹐以雞翎擋敷傷處﹐痛卽止。

法制藤黃﹝四兩﹞眞天竺黃紅芽大戟﹝洗淨﹞劉寄奴﹝酒洗﹞血竭﹝各三兩﹞兒茶明雄黃﹝各二兩﹞當歸尾﹝酒洗﹐一兩二錢﹞朴硝﹝一兩﹞水銀﹝下鉛卽息﹞乳香﹝去油﹞沒藥﹝去油﹞水粉﹝各三兩﹞麝香﹝五錢﹞血珀﹝二錢﹐燈心同碾﹞上研極細末﹐小蜂黃蠟熔化撤腳﹐以熱水頓之﹐勿令凍冷﹐候火气和平﹐入諸藥於內﹐用手攪勻﹐搓如手指條大﹐同時以刀切薄片﹐酒燉化服﹐忌火酒等味。

制藤黃法﹕藤黃切如豆大﹐地下掘一小坑﹐坑底置人糞﹐用油紙蓋糞上﹐放藤黃入坑內﹐又將油紙蓋藤黃上﹐再將人糞蓋上﹐用土塡踏實﹐三晝夜取出用。

接骨金丹

半兩錢﹝七个或五个﹐打碎﹐放炭火上去油存性﹞明乳香﹝去油﹐三錢﹞甜瓜子﹝每歲十粒﹐同半兩錢炒黃色﹐去半兩錢﹐只用甜瓜子﹞甜瓜子同乳香二味和勻碾末﹐先用蘄艾煎湯沃洗傷處﹐以新絮包暖﹐再用好酒衝服﹐以醉爲度﹐蓋暖被取汗。其骨自然相接﹐傷在上身食後服﹐傷在下體食前服。

此方旋配旋用卽效。如隔宿則不堪用矣。

又方紅花﹝酒炒﹐八錢﹞胡桃膈﹝炒﹞沈香五加皮﹝酒炒﹐各五錢﹞沒藥﹝去油﹐四錢﹞生大黃﹝三錢﹞當歸﹝酒洗﹐一錢﹞乳香﹝去油﹐四錢﹞土狗子﹝二十一个﹐酒漿浸炙﹞共碾細末。每服一錢﹐煮無灰酒服。

又方山羊心血碾細末﹐二三分衝滚酒服﹐忌魚鮏三日。

又方半兩錢﹝眞者一个﹐用醋一杯﹐將錢紅淬入醋內七次﹐以醋盡爲度﹞土鱉虫﹝大者一个﹐盛罐內放火上烘漧﹐不可傷去足﹑尖﹐以全爲妙﹞自然銅﹝四錢﹐照半兩錢制法﹐乳缽內碾﹞滴乳香﹝去油﹐三錢五分﹞巴豆仁﹝四十九粒﹐去油﹐盡取霜﹞沒藥﹝去油﹐一錢五分﹞半夏﹝薑汁拌炒﹞川續斷﹝滴醋浸透炒幹﹐各三錢﹞當門子﹝眞者三分﹐臨貯罐時同乳﹞碾極細末﹐入瓷瓶密貯。每歲一釐﹐無灰酒盡量飲醉﹐一覺﹐次日卽效。

又方豬板油﹝蠟月者﹐十兩﹞白蠟﹝八兩﹞白礬﹝十二兩﹞辰砂滴乳香﹝去油﹞沒藥﹝去油﹞瓜兒竭﹝各一兩﹞飛丹自然銅﹝火醋淬七次﹞密陀僧﹝各四兩﹐逐件碾極細﹐另包聽用﹞先將板油入鍋熬枯濾淸﹐復入淨鍋內熬﹐下白蠟化盡﹐離火放地上﹐將密陀僧﹑黃丹﹑自然銅攪勻投下﹐再煎滴水成珠爲度。始下血竭﹑辰砂﹑乳﹑沒﹑明礬﹐用柳枝不住手攪勻﹐待凝丸如彈子大﹐筍殼襯收。凡遇跌打損傷﹐重者用一丸﹐再加豬油少許﹐火上化開塗傷處﹐以油紙包縛﹐如最重者以藥塗上﹐燈艸裹好﹐外用竹片夾縛﹐再用一丸作小丸﹐用滚熱蔥酒吞下﹐若仍痛﹐再進一丸。骨折者用一丸﹐如牙痛納一丸於牙齦卽止。

又方土鱉虫﹝一个﹐新瓦焙黃﹞巴豆﹝一粒﹐去油﹞生半夏﹝一粒﹞自然銅﹝火醋淬七次﹞乳香﹝去油﹞沒藥﹝去油﹐各五釐﹞研極細。每用五釐﹐滚酒調服﹐約人行十里汗出﹐其骨交接有聲。忌發物房事一百二十天。

又方土鱉虫﹝新瓦焙﹞自然銅﹝火淬七次﹞乳香﹝去油﹞沒藥﹝去油﹞半兩錢﹝火醋淬七次﹞甜瓜子﹝各等分﹞共研細末﹐每服一分五釐﹐熱酒調下。上體傷食後服﹐下體傷空心服﹐接骨如神。

回生丹

治跌打損傷如神黑豆﹝炒去皮﹞蒲黃當歸桂心赤芍藥漧薑﹝各八兩﹞茄種﹝曬漧﹐四兩﹞擇天徳﹑月徳日修合﹐忌生人雞犬﹐碾細煉蜜爲丸﹐每服二錢﹐童便衝酒送下。

接骨紫金丹

治跌打損傷﹐昏迷不省人事﹐瘀血攻心﹐發熱。

土鱉虫﹝十个﹐去頭﹑足﹐酒浸曬露三日夜﹐取出炒﹞骨碎補﹝切片﹐露三夜曬漧﹞自然銅﹝火醋淬七次﹞巴豆霜乳香﹝去油﹞瓜兒竭沒藥﹝去油﹐各五錢﹞當歸尾﹝酒浸一夜焙﹞硼砂﹝各三錢﹞地龍﹝十四條﹐酒浸去土曬漧﹞共碾細末。每服三分﹐好酒送下。

神效散

肉桂﹝去皮﹞紅花﹝各一錢七分﹞川烏艸烏﹝各二錢﹞共碾細末。每服二分﹐酒調下﹐傷重者不過三分卽愈。此方乃跌打損傷﹐起死回生﹐活人千萬﹐富貴之家備以濟人。

活血丹

土鱉虫﹝酒浸死﹐曬漧﹞五加皮劉寄奴花頭桃仁﹝去皮﹑尖﹞山楂﹝各四兩﹞大黃﹝陳酒煮幹﹐八兩﹞元胡索﹝醋煮﹞蓬莪術﹝醋炒﹞牡丹皮當歸﹝酒洗﹞牛膝﹝酒洗﹞紅花﹝各三兩﹞香附﹝童便浸﹑炒三兩﹞京三稜﹝醋炒﹞降香節淩霄花蘇木靑皮枳實赤芍藥威靈仙檳榔川芎﹝各二兩﹞乳香﹝去油﹞沒藥﹝去油﹐各一兩﹞共碾細末。每服二錢﹐壯者三錢﹐陳酒調服﹐核桃肉四五枚過口。

透骨丹

治跌打損傷﹐深入骨髓﹐或隱隱疼痛﹐或天陰則痛﹐或年遠四肢沈重無力﹐此藥主之。眞神方也。

眞血竭乳香﹝去油﹞沒藥﹝去油﹐各三錢﹞鬧楊花子﹝一兩﹐火酒浸炒三次﹐童便浸炒二次﹐再焙漧﹞各碾末稱準和勻﹐再加麝香一分﹐再碾﹐瓷瓶收貯封固。初服三分﹐壯者五六分﹐不必喫夜飯﹐要黃昏睡好方服﹐酒可盡量飲﹐葷用豬肉過口﹐素用豆腐過口﹐服後避風﹐有微汗出爲效。忌房事﹐酸﹑咸﹑茶﹑醋等物﹐及諸般血。如虛弱者間五日一服﹐壯實者﹐間三日一服。

接骨散

黃麻﹝燒灰﹐二兩﹞頭髮﹝燒灰﹐一兩﹞乳香﹝去油﹐五錢﹞碾勻﹐每服三錢﹐溫酒調服﹐跌撲閃肭﹐骨折疼痛立止。

通遵散

折傷跌僕極重﹐大小便不通﹐最危之證﹐先用此藥﹐打下夾血﹐然後服補藥。

枳殼大黃皮硝﹝各二錢﹞陳皮濃朴當歸木通紅花蘇木﹝各一錢﹞甘艸﹝五分﹞水煎熱服﹐以通利爲度。但此藥切不可用酒煎﹐令人悶絕而死。凡小兒﹑孕婦不可服。

和傷活血湯

損傷瘀血腹脹內壅﹐紅腫暗靑瘀痛﹐昏悶欲死﹐傷最重者服之。

大黃﹝五錢﹞桃仁﹝打碎﹐四十九粒﹞穿山甲﹝炒碾﹞當歸尾威靈仙紅花蘇木生地五加皮﹝各二錢﹞乳香﹝去油﹞天花粉沒藥﹝去油﹞川芎﹝各五分﹞血竭﹝二分﹞甘艸﹝三分﹞水酒各一碗煎﹐臨服入童便一杯和服﹐以瀉出瘀血爲效。

又方五加皮茜艸劉寄奴紅花﹝各一錢五分﹞靑木香枳殼蓬莪術烏藥京三稜桃仁赤芍藥﹝各一錢﹞當歸﹝二錢﹞頭生酒二斤﹐煎一斤半﹐雞鳴時服。

又方當歸蘇木﹝槌碎﹞紅花胡桃肉﹝各四兩﹞好酒十碗煎四碗﹐任飲醉﹐渣乘熱敷傷處。

又方羊躑躅﹝炒黃﹞大黃赤芍藥當歸紅花﹝各三錢﹞生地﹝五錢﹞牡丹皮﹝二錢﹞土狗﹝十个﹐槌碎﹞土虱﹝三十个﹐搗爛﹞酒煎去渣﹐入自然銅火醋淬七次﹐碾細﹐一錢調服﹐一夜其骨自合。

又方澤蘭葉﹝三錢﹞百部﹝三錢﹞劉寄奴猴姜蘇木﹝各一錢﹞陳皮﹝五分﹞乳香﹝去油﹐六分﹞甘艸﹝三分﹞沒藥﹝去油﹐六分﹞金銀花﹝一錢五分﹞酒煎服﹐蓋暖出汗。

澤蘭湯

通二便﹐除腸中瘀血﹐乃活命之神丹也。

澤蘭葉當歸﹝各五錢﹞牡丹皮﹝三錢﹞紅芍藥靑木香﹝各一錢五分﹞紅花﹝一錢﹞桃仁﹝十粒﹐去皮﹑尖﹐碾﹞水煎﹐熱酒衝服。如大便不通﹐加炒大黃二三錢。

跌僕停瘀。

當歸尾紅花川羌活沒藥﹝去油﹞赤芍藥桃仁﹝去皮﹑尖﹞川續斷猴姜﹝各八分﹞眞桂枝﹝三分﹞白酒煎服。

打僕損傷﹐痛不可忍者。

於白術﹝五兩﹞當歸﹝焙﹞上肉桂﹝刮去皮﹞白芷炙甘艸乳香﹝去油另研﹞沒藥﹝去油另研﹐各一兩﹞研細末。每服二錢﹐溫酒調下。

跌打損傷藥酒當歸五加皮生地﹝各一兩﹞破故紙骨碎補﹝去毛﹞十大功勞薏苡仁紫荊皮﹝各五錢﹞廣木香﹝三錢﹞羌活﹝三錢﹞川芎杜仲﹝各八錢﹞莪術桃仁﹝各三錢﹞虎骨﹝酥炙﹐一兩二錢﹞好酒二十斤入壇封固﹐隔水煮三炷香﹐取起退火一七﹐早晚聽飲。

跌打斷筋折骨﹐疼不可忍路傍墻根腳下人便溺處陳碎瓦片一塊﹐洗淨火米醋淬至酥黃爲度﹐刀刮爲末。每服三錢﹐好酒調服。看傷上下﹐分食前後服之。如無碎瓦﹐碎磚亦可。

又方活蟹搗汁﹐衝熱酒服。

又方多年糞窖內磚約三五十年者﹐洗淨打碎﹐火醋淬﹐以酥爲度﹐研細。每服三錢﹐熱酒調服神奇。

又方土鱉虫﹝二十个﹐多更妙﹞小便霜﹝二錢﹞白酒衝服。外用熟附子﹑肉桂﹑當歸﹑川芎研末﹐入鳳凰胎﹐如無﹐以小公鷄代之。熱糯米飯同搗敷傷處。

跌打損傷兼治夾棍杖瘡麻油半斤﹐男婦亂髮洗淨二兩﹐將油滚起﹐入發熬化﹐再加生酒攪勻喫下﹐盡量飲醉﹐被蓋出汗﹐傷處以杉木皮紮緊﹐綿包卽愈。

跌打气絕仙人柴卽九里香葉。搗自然汁一杯﹐灌下卽蘇。但心口有微熱﹐能受此藥﹐無有不活﹐名救命丹。

治折傷筋骨﹐遇天陰則痛。益母艸不拘多少﹐用水熬膏﹐隨痛上下﹐食前後用酒化服。

又方韭菜汁和童便飲之﹐散去瘀血。骨折者蜜和蔥白搗勻﹐濃封患處﹐酒調白芨末二錢服之。

打傷瘀凝骨節﹝《肘後方》﹞生鐵一斤﹐酒五斤﹐煎一斤飲之。

打得靑腫過腿面者﹝《啟玄》﹞。三七鮮梗﹑葉搗爛﹐敷在靑處﹐瘀血卽消﹐如神。

如無三七﹐卽白蘿卜搗敷亦效。

跌打損傷生蟹一隻﹐白礬三錢搗化敷傷處﹐用杉木皮夾好。

又方馬屎炒熱包熨之﹐冷又換。如此二三十徧﹐腫消痛止﹐內以干荷葉灰﹐童便衝酒調服。

又方獨核肥皂﹑生薑﹑蔥頭共搗爛﹐滚燒酒調攤於靑布上貼傷處﹐如冷用火逼之。再以紅花﹑蘇木﹑胡桃肉﹑乳香﹝去油﹞﹐酒煎飲之取汗。

跌打損傷及踢傷折臂不動者。

肉桂硫黃﹝各一兩﹞研末。糯米飯同搗﹐敷傷處﹐再敷一次﹐痊愈。

閃跌木耳瓦上研﹐每服三錢﹐酒調服。

閃跌。

活松絲松HT槿桑柚根炭乳香﹝去油﹞黃梔子獨核肥皂沒藥﹝去油﹞鍋煤﹝各等分﹞共碾細。用無鹽陳酒糟和煉成泥﹐敷上裹緊﹔隔日藥幹﹐以熱酒潤藥﹐復上前藥可也。

打撲墜損﹐惡血攻心﹐悶亂疼痛未展荷葉陰漧﹐一味爲末﹐食前用熱童便一盞調服三錢﹐以利下惡物爲度。

韭菜散

石炭同韭菜搗成餅﹐貼墻上候幹﹐細碾聽用﹐敷之止血如神。

洗跌打損傷。

劉寄奴猴姜紫蘇葉紅花番白艸靑蔥甘艸﹝各一兩﹞煎水盈盆﹐令被傷人穩坐盆內﹐周遭圍好﹐上面遮蓋﹐不可透風﹐燻透﹐待溫淋洗﹐疼痛如失。

又方南獨活﹝三兩﹞地骨皮﹝二兩六錢﹞骨碎補﹝一兩二錢﹞透骨艸川續斷五加皮﹝各一兩﹞羌活食鹽﹝各三錢﹞先用水十碗煎五碗﹔渣用水八碗煎四碗﹔三次水六碗煎三碗﹔四次水四碗煎二碗﹐共入砂鍋內煎滚﹐燻洗﹐神效。

洗閃跌馬尾松毛不拘多少﹐入鍋內熬至水面起絲爲度﹐燻洗搓揉。

又方紫果子藤煎湯揉洗。

跌打破損血出血竭細末摻之。

又方飛面遏上卽血止結疤﹐不復潰膿。

黑丸子

治鶴膝風並跌僕損傷風濕﹐筋骨疼痛﹐或瘀血壅滯。

白蘞赤小豆﹝各一兩六錢﹞白芍藥百艸霜﹝各一兩﹞當歸白芨骨碎補﹝焙﹐各八錢﹞天南星川烏﹝各三錢﹞牛膝﹝六錢﹞酒糊丸桐子大。每服三十丸﹐鹽湯溫酒任下。

折損或金瘡出血。

五倍子﹝一兩﹞生半夏枯礬﹝各一兩五錢﹞乳香﹝去油﹞沒藥﹝去油﹐各五錢﹞無名異﹝一兩﹞龍骨﹝﹐三錢﹞共爲細末搽之﹐不怕風﹐不作膿﹐止血如神。

閃跌瘋气痛。

硫黃﹝二兩﹞銀朱明雄黃辰砂﹝各三錢﹞川烏艸烏﹝各一錢五分﹞生大黃黃柏﹝各一錢﹞麝香﹝一分﹞先將硫黃熔化﹐入諸藥末攪勻﹐地上預鋪大紙一張﹐將藥傾上﹐再用紙一張蓋上﹐壓扁成塊﹐候冷﹐每紙一寸﹐可裁十塊﹐每用一塊點著﹐放粗濃艸紙上﹐不住手以濃紙移熨藥盡﹐又換藥點熨至熱气透入肌骨﹐則气血立刻流通﹐其患如失。

祕制跌打損傷﹐風疼閃僕﹐凝血悶气神效膏藥。

全當歸川烏白芨防風木鱉子生地黃赤芍藥白芷頭髮白蘞﹝各一兩﹞沒藥﹝去油﹐五錢﹞槐﹑柳﹑桑﹑棗﹑桃枝﹝各一寸﹞上藥入麻油二斤浸透﹐桑柴火熬枯去渣﹐復入淨鍋內微火熬至滴水成珠﹐始下飛丹十二兩足﹐務使老嫩合宜﹐將凝﹐投去油乳香五錢化盡﹐傾入水盆內揉扯以拔火毒﹐收用攤貼。臨貼時加麝香半分﹐每張重五錢﹐重者一張﹐輕者一張貼三四人。

此方不可加減一﹐時致取不效。

跌打閃挫﹐風气痛﹐冷頭風。

穿山甲﹝去皮﹐淨﹐槌碎﹞番木鱉﹝水泡﹐刮毛﹐切片﹞官桂﹝切片﹞當歸﹝各一兩二錢﹞槐枝柳枝﹝各一兩﹞枳殼﹝一兩四錢﹞麻油六斤浸透﹐先用文火熬至黑色﹐槐枝棍攪﹐濾去渣﹐稱油輕重﹐每油一斤﹐加丹八兩熬滚﹐徐徐投下﹐不住手攪勻﹐滴水成珠﹐以手試之﹐老嫩得宜。再入乳香去油﹑沒藥去油﹑丁香﹑兒茶各六錢﹐俱研細﹐攪勻﹐入有蓋瓶內埋土中七日去火气﹐任攤貼。

木鱉膏

﹝家祕﹞。治跌打損傷﹐腫痛瘡瘍﹐一切諸風气痛。眞麻油三斤﹐番木鱉子一百四十七粒﹐入鍋內熬至番木鱉黑脆爲度﹐熬時以柳枝頻攪﹐將木鱉子撈起﹐再入鉛粉炒黃色三十兩﹐徐徐投下﹐逐漸成膏。以缸盛井水﹐將膏傾入﹐置露處出火气﹐一宿撈起﹐聽攤。用後摻藥。

摻藥

﹝家祕﹞。

三柰﹝上上者﹞北細辛川烏樟冰肉桂當門子大茴香母丁香乳香﹝去油﹞沒藥﹝去油﹞甘松自然銅﹝紅﹐醋淬七次﹞半夏大黃蓽茇皂角漧薑白芷小茴香﹝各五錢﹞阿魏﹝三錢﹞忌見火。卽自然銅亦須放傾銀罐內﹐逐味另研﹐合勻密貯﹐勿泄香气﹐多少隨用可也。如骨碎者不可多用麝香﹐以其性熱而散﹐能耗髓也。若傷損血積齷齪者﹐先貼無摻藥膏藥一个﹐貼一二時辰揭起﹐則傷口血迹被膏揭淨﹐然後用摻藥之膏貼之。倘無木鱉膏﹐卽尋常膏藥亦可用。

金絲萬應膏

治跌僕損傷﹐並寒濕香港腳﹐痛不可忍﹔小兒脾疳瀉痢﹐不肯服藥﹐貼肚上﹔咳嗽貼背心。

瀝靑﹝二斤﹐淨末﹞萆麻子﹝二百粒﹐去皮殼﹞木鱉子﹝二十八枚﹐去殼﹐切片﹞乳香沒藥﹝去油﹐各一兩﹞黃蠟﹝二兩﹞麻油﹝夏二兩﹐春﹑秋各四兩﹞威靈仙﹝二兩﹞先將瀝靑﹑靈仙下鍋熬化焦黃色。濾過﹐傾入水盆候冷取出﹐稱二斤再下鍋熔開﹐下麻油﹑黃蠟﹑萆麻子泥﹐用槐柳枝不住手攪勻﹐慢火熬至滴水不散﹐不粘手爲度﹐扯拔如金絲狀。如硬加油少許﹐如軟加瀝靑﹐試得如法﹐卻下乳香﹑沒藥末﹐起鍋在炭火上再用槐柳枝攪數百次﹐又以粗布漉下水盆內﹐扯拔如金絲爲度。

風气跌撲膏藥神方﹝《錦囊》﹞男發﹝一大團﹞萆麻子﹝去殼﹐二百粒﹞豬脂﹝熬油﹐二斤八兩﹞麻油﹝八兩﹞以上先熬至發化﹑萆麻子焦枯﹐再入後藥﹕熟地威靈仙﹝各三兩﹞金銀花﹝二兩﹞川烏艸烏﹝各六錢﹞肉桂﹝去皮﹞白芷﹝各一兩﹞獨活當歸身﹝各一兩五錢﹞以上熬至藥色焦枯﹐去渣﹐細絹濾過﹐慢火再熬﹐不住手攪﹐入後藥收之﹕乳香﹝篛上炙﹐去油﹐研細﹞沒藥﹝篛上炙﹐去油﹐研細﹐各一兩﹞麝香﹝二分﹞眞黃丹﹝炒燥羅細﹐八兩﹞明松香﹝水煮三次﹐去水熔化﹐入夏布濾過﹐淨六兩﹞以上先將松香﹑黃丹下後﹐煉至軟硬得所﹐滴水成珠離火﹐再下乳﹑沒﹑麝打勻藏瓷器中﹐旋用旋攤。

打僕損傷及一切癰腫未破﹐貼令內消。﹝《本事》﹞生地黃﹝研如泥﹞廣木香﹝研細末﹞先以地黃膏隨腫大小攤於紙上﹐摻木香末一層﹐又再攤地黃膏貼腫上﹐不過三五度卽愈。

跌打靑腫眞三七嚼塗患處。

蚌霜散

﹝《入門》﹞蚌霜百艸霜﹝各等分﹞上爲末。每服二錢﹐糯米飲調服。

乳香定痛散

﹝《入門》﹞治諸傷損疼痛。

白芷當歸生地黃牡丹皮赤芍藥川芎乳香沒藥白術甘艸﹝各等分﹞上爲末。每二錢﹐溫酒童便各半調勻服之。

乳香散

﹝《得效》﹞治打撲傷損﹐痛不可忍。

白術當歸白芷乳香沒藥甘艸﹝各等分﹞上爲末。每二錢﹐酒調服。

尋痛元

﹝《得效》﹞治諸傷止痛淸心﹐行气活血如神。

艸烏﹝生用﹞乳香沒藥五靈脂﹝各三錢﹞生麝香﹝少許﹞上爲末。酒糊丸如指頭大﹐朱砂爲衣。每一丸﹐薄荷湯薑汁磨化服。

補損當歸散

﹝《局方》﹞。治墜僕折傷﹐疼痛叫號﹐服此藥不復大痛﹐三日筋骨相連。

川芎﹝一兩五錢﹞桂心川椒當歸甘艸﹝各七錢五分﹞附子﹝炮﹞澤蘭﹝各一錢五分﹞上爲末。每二錢溫酒調服﹐其效如神。

傷損腫痛瘀血流注紫黑﹐或傷眼上靑黑不散。﹝《醫鑑》﹞。大黃爲末﹐生薑汁調敷患處﹐卽消。

散被毆瘢痕﹐亦治跌僕。﹝《聖惠》﹞麻油﹑淸酒各一碗﹐煎數沸﹐服了臥火燒熱地上一夜﹐痛止腫消。

艸烏散﹝《得效》﹞凡骨節出臼﹐用此麻藥麻之﹐然後用手整頓。

皂角木鱉子紫荊皮白芷半夏烏藥當歸川芎川烏﹝各一兩二錢五分﹞艸烏茴香坐拿艸﹝各二錢五分﹞木香﹝一錢﹞並無制﹐爲末。諸樣骨節出臼窠者﹐每服二錢﹐好紅酒調下﹐麻到不識痛處。然後或用刀割開﹐或剪去骨鋒﹐以手整頓骨節歸原﹐用夾板夾定﹐然後醫治。治箭簇入骨不出﹐亦用此藥麻後﹐或鉗出﹐或鑿開取出。然後取鹽湯或鹽水服之立醒。

夾骨法﹝《得效》﹞小蛤蟆四五个﹐皮硝三分﹐生薑一兩﹐酒糟一碗﹐腫者加紅何首烏同搗敷折傷處。

治折傷名

活血散

﹝《入門》﹞。綠豆粉炒紫色﹐新汲水調成膏﹐濃敷折傷處﹐以桑皮夾定﹐其效如神。一方熱酒調敷。

接骨丹

﹝《回春》﹞。骨碎筋斷﹐用此復斷如初。

古文錢﹝三个﹐火醋淬七次﹞當歸﹝七錢五分﹞川芎骨碎補沒藥﹝各五錢﹞川烏﹝煨﹐四錢﹞乳香﹝二錢五分﹞木香﹝一錢﹞松香﹝六兩﹞香油﹝一兩五錢﹞各爲末。和油成膏﹐攤油紙﹐貼患處。

二生膏

﹝《醫鑑》﹞。治傷筋損骨﹐痛不可忍﹐神效。並治折傷手足。

生地黃﹝一斤﹞生薑﹝四兩﹞上搗爛﹐入酒糟一斤﹐炒熱布裹罨傷處﹐熨之。

傷損臂臼脫出腫痛﹝《得救》﹞。生地搗爛﹐攤油紙上﹐次摻木香末一層﹐又攤地黃貼患處﹐明日痛卽止。

治折傷斷筋損骨﹝《種杏》﹞。生地搗取汁﹐好酒和服﹐日二三次最效。又搗爛蒸熱封傷處一月﹐筋骨連續。蓋地黃屬骨。

糯米膏

﹝《綱目》﹞。治僕傷筋斷骨折。

糯米﹝一升﹞皂角﹝切碎半升﹞銅錢﹝百个﹐同炒至焦黑﹐去錢﹞上爲末。酒調膏貼患處﹐神效。

蔓荊散

﹝《丹心》﹞。治打落筋骨折傷﹐瘀血結痛頑痛。

荊葉﹝無﹐則荊芥代之﹞蔓荊子白芷細辛防風川芎桂枝丁香皮羌活﹝各一兩﹞上爲粗末﹐每一兩入鹽一匙﹐連須蔥白五莖﹐漿水五升﹐煎七沸﹐淋洗痛處﹐冷則易。

徧身打傷申姜搗汁衝酒服﹔或申姜切片﹐酒煎不時服﹔或申姜斤許搗碎﹐酒五斤入壇﹐隔水煮三炷香﹐放地上一夜﹐去火毒﹐次日溫服﹐外用申姜四兩﹐生薑二兩﹐敷幹再換。昔有一盜﹐捶楚身無完膚﹐服此數日無恙。

跌打閃挫神方﹝家祕﹞。獨核肥皂去核﹐同紅糖槌爛敷之。

接骨仙方

骨斷粉碎者﹐五加皮四兩﹐雄鷄一隻﹐重六兩﹐黑者更妙﹐去毛連骨﹑皮﹑血﹐與五加皮搗爛敷患處﹐用布包好﹐準貼一周時揭去﹐切不可太過﹐時內自完好﹐神效無比。再用五加皮五兩酒煎服﹐盡量飲醉﹐睡爲妙。

八釐散

﹝江湖方姓授﹞土鱉虫﹝焙漧﹞乳香﹝去油﹞沒藥﹝去油﹞血竭﹝各一錢﹞生半夏﹝大者﹞當歸﹝酒浸﹞巴豆霜砂仁雄黃香甜瓜子﹝各五分﹞共爲細末﹐收貯聽用。每服八釐﹐好酒調下﹔小兒三釐﹐但能開口﹐服下卽得活矣。

上部損傷﹐﹝《集效》﹞如頭破見髓﹐或傷風於內﹐羌治﹑防風﹑半夏﹑升麻﹑當歸﹑赤芍﹑陳皮﹑生地﹑甘艸﹑川芎﹑白芷﹑白茯苓﹑天南星﹑天花粉﹑蔓荊子﹑姜三片煎。外加血餘硬﹑落得打各一錢﹐研末衝服。中部損傷﹐如手折之類﹐羌活﹑防風﹑當歸﹑赤芍﹑陳皮﹑白芷﹑甘艸﹑秦艽﹑黃﹑茯苓﹑生地﹑官桂﹑破故紙﹑天花粉﹐姜三片煎。外加血餘硬一錢﹐研末衝服。下部損傷﹐如腿足傷﹐當歸﹑芍藥﹑陳皮﹑牛膝﹑木瓜﹑防己﹑川芎﹑茯苓﹑羌活﹑白芷﹑白術﹑秦艽﹑生地﹑甘艸﹐姜三片煎。外加血餘硬一錢﹐研末衝服。

熨法﹝《回春》﹞。生蔥連根切碎﹐炒令汁幹﹐乘熱敷患處﹔外用絹綿束之﹐立刻定痛止血。

筋骨折傷﹝《赤水玄珠》。急取雄鷄一隻﹐刺血﹐量受傷人酒量衝服﹐痛立止﹐神效無比。﹞跌壓瘀血﹐積痛難忍。﹝《集驗》﹞大黃﹝酒蒸﹐一兩﹞當歸尾﹝五錢﹞桃仁﹝去皮﹑尖﹐二十一粒﹞酒煎。雞鳴時服﹐天明取下瘀血卽愈。

跌打損傷。﹝《懷徳堂筆記》﹞九世還魂艸鹿銜艸落得打艸麻皮頭﹝上部此味加倍﹞土鱉﹝各等分﹞下部加薴根內傷加白頸蚯蚓上五味爲君﹐隨便再加紅花﹑蘇木等藥﹐酒水煎服﹐汗發卽愈。﹝有一泥工沈姓者﹐屋上跌下﹐服此三日全愈。﹞接骨不知痛鳳仙花根酒磨服半寸﹐最多一寸﹐然後揉托入臼﹐並不知痛。

但多服傷人﹐以一寸爲極﹐不可多用。

跌打骨斷。﹝願濟堂刊施﹞金櫻子兜﹝卽金櫻子根也﹐去皮﹞煎酒熱服﹐渣敷患處立效。

墜車落馬筋骨痛不止。﹝《集驗》﹞玄胡索研末﹐酒服二錢﹐日進二次卽愈。

閃跌﹝胡繡溪﹞。用魚螵切片﹐熔化攤新棉花上﹐乘熱貼傷處﹐拔出靑紫傷痕卽愈。

跌僕損傷急救散

﹝周鶴仙﹞。

當歸尾﹝酒洗﹞自然銅﹝醋七次﹞桃仁﹝去皮﹑尖﹞紅花﹝各七錢﹞陳麻皮﹝三錢﹞地鱉虫﹝燒酒浸﹑焙﹐五錢﹞骨碎補﹝酒洗蒸﹞大黃﹝酒洗﹐各二錢﹞乳香﹝去油﹞沒藥﹝去油﹞胎兒骨血竭朱砂雄黃麝香﹝各五分﹞以上共爲極細末﹐收貯勿泄气。如遇跌死﹑打死﹐尙有微气者﹐用酒漿調二釐入口卽活﹔如骨折瘀血攻心﹐用藥八釐﹐酒調灌之﹐其傷骨自上而愈﹐神效之極。

接骨神方雄土鱉﹝一个﹐此虫凡雄者用銅刀或竹刀切斷﹐以碗復之半晌﹐其虫能接上不死者﹐是雄的方可用﹐是雌者不可用。火存性﹞生半夏﹝一个﹞自然銅﹝醋七次﹐三分﹞乳香﹝去油﹞沒藥﹝去油﹐各五釐﹞以上俱忌鐵器﹐共爲絕細末。每服二釐﹐黃酒調下﹐不可多喫﹐如多喫恐長出多骨。服藥後須保養四十天復舊﹐此方神效無比。有力之家﹐宜修合濟世。

接骨神方半兩錢﹝錢上只有半兩二字者﹐以火成淬入醋內數次﹐卽脆﹐研極細末七釐﹞甜瓜子﹝火焙榦爲末﹐七釐﹞二味末和勻﹐生酒服下卽愈。但不宜多服﹐多則旁長一多骨也。神驗。

跌打損傷膏藥﹝劉長隨﹞。

當歸三稜莪術獨活白芷川芎羌活杜仲川牛膝防風肉桂紅花續斷防己五加皮骨碎補赤芍藥劉寄奴秦艽蔥頭土鱉虫﹝各三錢﹞頭髮﹝一握﹞上藥用麻油十斤浸七日﹐入鍋將藥熬枯﹐濾去渣﹐復入淨鍋內熬至滴水成珠﹐入後細藥末﹕龍骨乳香﹝去油﹞沒藥﹝去油﹞血竭﹝各二兩﹞麝香﹝另收旋加如皮破骨損者﹐麝香忌用﹞入油熬化﹐磁缽收貯。每藥油四兩加制松香一斤同熬成膏﹐傾水缸內扯拔出火毒﹐收藏。凡攤膏時燉化攤好﹐放在地上一个時辰﹐再貼。得土气則土鱉虫有力﹐易於接骨故也。

面目跌僕靑紫生半夏磨汁塗消。

接骨﹝《李嶽》﹞。遠年屋上古舊瓦爲細末﹐好酒調服二三錢﹐睡一覺卽接上。

跌打。

生大黃肉桂﹝各一兩﹞研細。紅糖調敷。

跌打筋骨神方﹝許元植﹞。

糯米﹝揀去半粒者﹞燒酒曲﹝各三錢﹞研細。無灰熱酒調服﹐濃蓋取汗。

跌打﹝吳宇上﹞。牛皮膠用生薑汁熬化﹐布攤貼。

黃金膏

治跌打損傷﹐筋骨斷落﹐刀傷杖瘡﹐湯火傷。麻油半斤熬至滴水成珠﹐離火入白蠟﹑黃蠟各五錢攪化﹐再入藤黃一兩攪勻收貯﹐此藥愈陳愈妙。如收久膏老﹐加熬過麻油燉化攪勻﹐冷透敷之。惟刎頸者勿用﹐因藤黃毒人耳。

跌打損傷。

松毛﹝要尋孤松樹﹐四圍無樹倚靠者﹐十兩﹐淸水洗淨﹐帶潮切碎﹐石臼內槌爛﹞紅梔子﹝八十一个﹞飛面﹝八兩﹞量加水﹐共搗碎作餅。先以蔥湯洗患處敷貼﹐外以皮紙包裹。至重者一日一換﹐九日拔出靑﹐傷自愈。

跌打損傷臭椿樹皮旋揭一塊﹐生薑二兩﹐不拘公母雞絨毛一把﹐同搗濃敷上﹐用槿木皮遮護﹐以一炷香爲度﹐自愈。

接骨仙方千里馬﹝八雙﹐燒灰存性﹞沈香廣木香﹝各三兩﹞象皮﹝瓦上焙﹞琥珀﹝燈心同研﹞冰片﹝各二兩﹞骨碎補﹝去毛﹞血竭﹝各一兩﹞虎脛骨﹝醋炙﹐一對﹞乳香﹝去油﹞沒藥﹝去油﹐各一兩五錢﹞上各研細和勻﹐瓷瓶收貯﹐看傷之大小﹐用藥錢許或八分﹐先用好米醋一茶杯﹐入銅杓內熬滚﹐入藥再熬片時﹐調敷患處﹐不可太熱﹐不可太冷﹐敷上棉紙﹐裹好﹐新棉包緊﹐十日或八日一換。忌公鷄﹑鯉﹑鱔﹐不忌牛﹑羊肉﹐戒房事﹐百日復舊如神。

跌打損傷。

地骨皮威靈仙骨碎補川續斷﹝各六錢﹞入瓷罐內﹐酒二斤﹐隔湯煮至斤半﹐服取汗。渣用酒一斤﹐煎半斤服。

接骨大蛤蟆生搗如泥﹐敷縛定﹐其骨自合。

又方義雞艸葉搗爛取汁﹐熱酒和服﹐數次卽愈。

跌打之後﹐凡大小便通利者﹐廣三七二三錢﹐酒煎飲。

跌打二便閉塞不通柞樹根去心﹑皮二錢﹐酒煎服。

木石打傷水龍骨研﹐桐油調搽。

指甲爬破面皮生薑汁調輕粉敷好無痕。

跌打損傷﹐時值暑天﹐腐爛恐生蛆虫﹐外𨿽平滿﹐爲害不一。宜用豬血切片﹐引出蛆虫﹐再用白蒺藜﹑白蘞﹑貫仲爲細末﹐香油調敷﹐其虫卽滅。

傷損愈後﹐肌膚靑腫﹝《聖惠》﹞。用茄子種通黃極大者﹐切一指濃﹐放瓦上焙榦爲末﹐酒調二錢﹐臨臥服一夜﹐消盡無痕。

擦落耳鼻﹝《綱目》﹞用油發灰末﹐乘急以所落耳鼻蘸發灰綴定﹐以軟帛縛定﹐神效。

自行顚撲﹐穿斷舌心﹐血出不止﹝《綱目》﹞。取米醋以雞翎刷所斷處﹐其血卽止。

仍用蒲黃﹑杏仁﹑硼砂少許多末﹐蜜調噙化而愈。

接指方﹝《入門》﹞。蘇木爲末﹐敷斷指間接定﹐外用蠶繭包縛完固﹐數日如故。

傷破陰囊﹐二丸脫落﹐懸掛未斷﹐痛苦無任。﹝《醫鑑》﹞須教人慢慢托上﹐多取壁錢﹐敷貼傷處﹐日漸就安﹐其囊如故。

慈雲散

﹝畢峻功﹞。治癰﹑疽﹑疔腫﹑大毒﹐及跌打損傷﹐初起卽消﹐已成卽潰﹐接骨回生﹐功效如神。

番木鱉川烏土鱉虫鹿角﹝灰﹐各二兩﹞穿山甲﹝一兩六錢﹞明天麻艸烏川芎升麻當歸尾鬧楊花生香附僵蠶﹝各一兩﹞蜈蚣斑蝥﹝各四錢﹞上各制畢﹐研極細末。重者用一錢﹐輕者用六分或八分﹐俱用無灰酒調服﹐被蓋取汗﹐不可見風﹐必須汗幹﹐然後出幃幕。

跌打昏暈不省人事蟹殼燒灰存性﹐熱酒調服。再將大甘艸嚼爛敷之。

跌打靑腫生山梔研﹐同白面熱水調敷。

打傷筋骨﹐徧體靑腫﹐紫血不行﹐疼痛難忍。

白芷﹝一兩﹞甘松﹝三錢﹞三柰﹝一錢﹞麝香﹝三分﹞共研細。每服三錢﹐或童便或酒衝﹐開水調服。

接骨方乳香自然銅﹝醋﹞沒藥﹝去油﹞龍骨﹝﹐各一錢﹞麝香﹝三釐﹞土鱉﹝一个﹐陰漧﹐臨時研用﹞共爲細末。每服三分﹐服時再入土鱉末一个﹐須先整定傷骨﹐方可服用﹐否則接挫。

卷三十六跌打部落下頦拿法門主論

落下頦者﹐气虛之故﹐不能收束關竅也。患者平身正坐﹐以兩手托住下頦﹐左右大指入口內納槽牙上﹐端緊下頦用力往肩下捺開關竅﹐向腦後送上卽投關竅﹐隨用絹條兜頦放頂上﹐半時許去之﹐卽愈。

脫頦起於肺腎虛損﹐元神不足﹐或笑談髙興忘倦﹐一時元气不能接續所致。如法拿上﹐須避風﹐速服加味六君子湯﹐不然風邪外受﹐必致痰涎壅盛﹐口眼斜﹐而風中臟腑﹐十無一瘳矣。﹝《集驗》﹞

卷三十六跌打部落下頦拿法門主方

加味六君子湯

﹝《集驗》﹞。

人參白術白茯苓半夏﹝各一錢五分﹞天麻﹝火煨﹞陳皮﹝各一錢﹞僵蠶﹝酒炒﹐去絲﹞當歸﹝各二錢﹞附子﹝滚湯泡去皮﹑臍﹐六分﹞川芎﹝八分﹞甘艸﹝三分﹞燈心四十根﹐生薑三片﹐水煎服。

落下頦口噙烏梅一二枚﹐茶傾自上。

落下頦烏梅搗碎作餅﹐塞滿牙盡頭處﹐張口流涎﹐隨手托上。

卷三十六跌打部人咬門主論

陳實功曰﹕人咬爲患﹐良肉受傷﹐但陽明胃經所屬者齒﹐臟腑多火多熱。凡食經此﹐無不爛下咽﹐又飲食炙之毒﹐無不侵襲。故傷人發腫﹐其痛異常﹐臭膿腐爛﹐痛徹連心﹐是感受牙齒之毒也。初咬時一日內﹐眾人撒熱尿浸傷處﹐洗淨牙黃瘀血﹐咬孔上蟾酥餅貼之﹐膏蓋後出微膿漸愈。如初咬時未有此法﹐致腫痛發胖痛甚者﹐亦與童便洗淨挹幹﹐用粗紙撚蘸麻油﹐點火用煙焰燻腫痛上﹐良久方住﹐以解其毒﹔仍以蟾酥條插入﹐太乙膏蓋﹐候腫消時換玉紅膏搓之﹐長肉完口。﹝《正宗》﹞

卷三十六跌打部人咬傷門主方

驗方熱尿洗去牙黃瘀血﹐以生栗子嚼極爛塗之。如腫痛用麻油紙撚火焰燻之。

又方溏雞屎塗咬處﹐立刻止痛﹐不作膿。

又方幹人糞裝荔枝殼內﹐安放咬處﹐加艾圓灸之﹐以不痛爲度。

又方生栗子和飯嚼爛﹐濃罨傷處。

又方﹝《綱目》﹞。鱉殼或食蛇﹑龜板燒灰敷﹐或油調搽。

咬破手指﹐痛不可忍﹐久則爛脫手指﹑手掌人尿入瓶﹐將患指浸在內一宿自愈。

咬破手白蘿卜葉嚼爛敷之。

被咬受牙黃毒。

老鼠屎﹝兩頭尖者﹐七粒﹞荔枝肉﹝一个﹞紅糖搗勻敷上﹐牙黃卽拔在敷藥上。

七聖散﹝胡學海﹞。治人咬傷破爛。

人糞﹝燒存性﹐三錢﹞生大黃花蕊石蘆甘石﹝各二錢﹞輕粉﹝一錢﹞甘艸﹝一錢五分﹞冰片﹝五分﹞共乳極細﹐搓之。

卷三十六跌打部救從髙墜下門主論

r從髙墜下瘀血攻心p04﹣a41a218。bmpr從髙墜下﹐瘀血攻心﹐用淡豆豉一合煎湯飲之﹔或生薑汁同麻油和勻溫服之﹔再將淨土五升蒸熟﹐以舊布重裹﹐分爲二包﹐更換熨之﹐痛止卽已。如气絕沈重﹐撬開口以熱尿灌之﹔用半夏末吹鼻﹔以艾灸臍﹔將被傷人盤足坐住﹐提起頭髮﹐使气從上升﹐則可活矣。

陳遠公曰﹕從髙墜下﹐昏死不蘇﹐人以爲惡血奔心﹐誰知乃气爲血壅乎﹗夫跌僕之傷﹐多是瘀血攻心﹐然跌僕出其不意﹐未必心動也。惟從髙下墜﹐失足時心必驚悸﹐自知必死﹐是先挾一必死之心﹐不比一蹶而傷也﹐心不及動也﹐故气血錯亂﹐每每昏絕不救。治法逐其瘀血﹐佐以蘇气之品﹐則血易散而气易開﹐倘徒攻瘀血﹐則气閉不宣﹐究何益乎﹗蘇气湯﹕乳香末﹑沒藥末﹑大黃末各一錢﹐山羊血末五分﹐蘇葉﹑荊芥﹑丹皮各三錢﹐當歸﹑白芍﹑羊躑躅各五錢﹐桃仁十四粒﹐水煎調服﹐一劑气蘇﹐三劑血活全愈。﹝此方醒气活血兼用之﹐故奏效神速﹐妙在用羊躑躅與蘇葉﹑荊芥﹐因其气亂而亂之﹐則血易活﹐气易醒矣。﹞陳實功曰﹕從髙墜下﹐未經損破皮肉者﹐必有瘀血流注臟腑﹐人必昏沈不醒﹐二便必難﹐大成湯通利二便﹐其人必醒﹔不醒者獨參湯救之。尋常墜墮輕者﹐紅花活血湯調之。﹝《正宗》﹞錢靑掄曰﹕從髙墜下及落馬血衝欲死﹐切忌飲冷水﹐急用韭菜汁或熱小便灌之。﹝《丹方摘要》﹞從髙墜下﹐用生半夏末吹入鼻中﹐醒以生薑汁﹑眞麻油攪勻灌之﹐再以干荷葉燒灰﹐熱小便調下三錢﹐日進三服自愈。﹝附刊感應篇注證﹞

卷三十六跌打部救從髙墜下門主方

雞鳴散

﹝《三因》﹞。金刃傷﹑打撲傷﹑血瘀凝積﹑煩悶欲死。

大黃﹝酒蒸﹐五錢﹞當歸尾﹝三錢﹞桃仁﹝十四粒﹐研﹞上作一貼﹐酒煎﹐雞鳴時服﹐次日下瘀血卽愈。治折傷亦妙。

卷三十六跌打部破傷風門主論

朱丹溪曰﹕破傷風證多死﹐最急證也。始因出血過多﹐或風從瘡口而入﹐或瘡早閉合﹐瘀血停滯於內﹐血受病而屬陰﹐始𨿽在表﹐隨易傳髒﹐故此風所傷﹐必多難治。其證身熱自汗﹐口噤搐搦﹐勢急非常藥可治﹐非全蠍不開﹐兼以防風風藥。

馮魯瞻曰﹕凡破傷風邪﹐初受在表者﹐宜用發散﹐同傷寒表證治法。

又曰﹕破傷風四惡證不治﹕一面目靑黑﹐二額上汗珠不流﹐三眼小目瞪﹐四身汗如油。﹝《錦囊》﹞陳實功曰﹕破傷風因皮肉損傷﹐復被外風襲入經絡﹐漸傳入裏﹐其患寒熱交作﹐口噤切牙﹐角弓反張﹐口吐涎沫﹐入陰則身涼自汗﹐傷處反爲平陷如故﹐其毒內收矣。當用萬靈丹發汗﹐令風邪反出﹐再以玉眞散患上貼之﹐得膿則吉﹔如汗出前證不退者死。﹝《正宗》﹞凡小兒或男婦頭顱﹑額鬢生癤﹐破後因其輕而忽之﹐不肯貼膏藥﹐每致外風水露侵入﹐頭面發腫﹐如破傷風候。當用荊﹑防﹑白芷﹑僵蠶﹑蟬蛻內服取汗﹐外用紅升丹提之﹐膏蓋自安。

《回春》云﹕凡鬥毆被打成破傷風﹐頭面腫大發熱﹐以九味羌活湯熱服取汗﹐外用杏仁搗爛入白面少許﹐新汲水調敷瘡上﹐腫卽消。

陳實功曰﹕破傷風證﹐如汗出後口噤不開﹐語聲不出﹐諸證不退﹐傷處不髙﹐漸醒漸昏﹐時發時止死。﹝《正宗》﹞

卷三十六跌打部破傷風門主方

豆淋酒

黑豆六七合炒香﹐乘熱用麩曲酒一碗傾入﹐卽去豆取酒﹐加羌活五錢﹐煎一半﹐熱服取汗﹐避風。如產後驚風﹐去羌活加蘇葉五錢。

又方黑豆一撮﹐鍋內炒熱﹐衝無灰酒三四杯﹐滚三五沸﹐調辰砂末少許服。

灸法人耳中垢﹐紙上焙榦爲末﹐和蘄艾作圓灸傷處。

又方核桃殼半个﹐內塡極幹人糞﹐患上以槐白皮襯住﹐加艾圓灸之﹐候徧身汗透爲度。汗後其人必困﹐一覺卽愈。治瘋犬咬並效。

破傷風諸藥不效﹐事在危急﹐兼治豬癲﹑羊癇等風﹐發之昏倒不知人事者。

鰾膠﹝切斷﹐微炒﹞杭粉﹝焙黃﹞皂礬﹝炒紅色﹐各一兩﹞朱砂﹝另研水飛﹐三錢﹞上三味研和﹐入朱砂再研﹐每用二錢﹐無灰酒調服取汗。外面仍灸七壯﹐知痛爲吉﹐豬羊等瘋﹐須每服三錢﹐連進二服。

破傷風口噤直彊﹐魚膠燒存性﹐研﹐加麝香少許﹐每服二錢﹐酒調下。不飲酒者﹐蘇木煎湯調服。外用魚膠一錢煮化﹐封瘡口﹐或用膠如瘡大一片﹐浸濕火熔化開貼之。

又方桑枝尺許長﹐十數根﹐火上灸取汁和酒服。

又方艸屋上大蠐螬虫﹐此虫糞堆內亦有﹐倒捉。俟涎流出﹐滴入傷處﹐滴後徧身麻木﹐汗出卽活﹐神方。

天麻散

荊芥穗﹝三兩﹞天麻生南星﹝炮﹐去皮﹑臍﹞防風﹝各一兩﹞共爲細末。每服五錢﹐連須蔥白煎湯調下。

破傷風及產後驚風﹐小兒急﹑慢驚風至危篤者。蛤蟆皮風漧﹐陰陽瓦焙微黃色﹐研細﹐加當門子少許﹐白酒調服﹐被蓋取汗。

治破傷風﹑血凝心﹑鍼入肉三證如神。﹝《錦囊》﹞烏鴉翎燒灰存性細研﹐酒服一錢﹐或白滚湯下。

破傷風出血不止當歸末敷之。

破傷風浮腫蟬蛻爲末﹐蔥涎調敷患上﹐實時拔出惡水。

破傷風寒熱垂危﹝《丹方》﹞。蟬蛻四兩燒末﹐調服。

奪命散

﹝《三因方》﹞治跌僕金刃傷及破傷風﹐傷濕髮痛﹐彊直如痙。

天南星﹝炮﹞防風﹝各等分﹞研細末。水調敷傷處出水爲妙﹐仍以溫酒調服一錢﹔已死﹐心尙溫者﹐熱童便調灌二錢﹔倘鬥毆內傷墜壓者﹐酒和童便連灌三服卽蘇﹐亦可煎灌。

玉眞散

﹝《集驗》﹞。

天南星防風白芷明天麻白附子﹝各等分﹞共研末敷患處。如打傷欲死﹐心頭微溫者﹐熱酒童便灌下二錢﹐連進二服﹐立可回生。破傷風牙關緊閉﹐腰背反張﹐甚則切牙縮舌﹐以童便調服三錢﹐立愈。

破傷風證回生神方﹝周鶴仙﹞。

全斑蝥﹝七釐﹐小兒只用三釐﹞糯米﹝炒焦﹐一分三釐﹞共爲末。黃酒衝服卽愈。不可忽視。

又方蒼術﹝焙﹞艸烏﹝薑汁制﹐各一錢﹞研末。溫酒衝服﹐汗出爲度。

卷三十七急救部

自刑杖湯火起﹐至自刎﹑縊溺﹑魘魅等證﹐皆匯於此部中﹐以便檢閱參治。

卷三十七急救部三木門主論

世多情不由已﹐事出不虞受害一身﹐重刑難免﹐遭此極刑﹐何求不得﹐每致冤抑難伸﹐足脛多成痼疾﹐特立此門﹐救諸慘痛。惟鐵布衫一方﹐功效非輕。﹝添加﹞

卷三十七急救部三木門主方

祕方生牛肉剁爛作餅四个﹐每个納胡椒十四粒﹐貼夾傷處﹐新棉裹緊﹐一夜卽能步履矣。

鐵布衫丸臨審預服﹐受刑不痛﹐亦且保命。

自然銅﹝紅﹐醋淬七次﹞蘇木無名異﹝洗去浮土﹞當歸﹝酒洗﹐搗膏﹞沒藥﹝去油﹞地龍﹝去土﹐曬漧﹞乳香﹝去油﹞木鱉子﹝香油搽在殼上﹐灰焙用肉﹐各等分﹞研細﹐煉蜜丸如芡實大﹐每服三丸﹐預用白湯化服﹐縱受非刑辱拷﹐可保無虞。

又方狗油飛面﹝各四兩﹞川烏艸烏﹝各五錢﹞萆麻仁﹝三錢﹞皂角刺﹝十个﹞麝香﹝一錢﹞肥皂﹝二十个﹐煮爛去筋﹑皮﹑弦子﹞二烏﹑皂刺和飛面研細。入上藥共搗爛﹐作四餅﹐先一日貼受刑處﹐忌鐵器冷水。或加猴腦或猴頭同搗更妙。

預服免痛。

自然銅﹝紅﹑醋淬七次﹞蚯蚓﹝白頸者﹞乳香﹝去油﹞番木鱉沒藥﹝去油﹞無名異﹝各等分﹞研細﹐煉蜜爲丸。每重二錢﹐臨時酒下。

受刑後。

獨核肥皂﹝一斤﹞HT米﹝一升﹞同煮成飯﹐去飯用肥皂搗敷。

又方黃牛肉一斤銼碎﹐入紅銅末四兩搗勻敷。

又方生獨核肥皂砂糖眞麝香搗如泥﹐蒸熟作餅﹐貼夾傷上﹐棉花包好。

夾棍傷一出衙門﹐卽用熱童便一盆將足浸之﹐如便冷燒紅磚兩塊淬入卽熱﹐直浸至童便面上浮起白沫﹐其傷盡出矣﹐不不。

再用肥皂搗如泥﹐用雞蛋淸和勻罨傷處﹐用艸紙包裹﹐腳縛緊﹐三日不可動﹐卽效。

內服末藥方人中白﹝一兩﹞木耳﹝燒灰﹐存性五錢﹞乳香沒藥﹝俱用篛炙去油﹞懷牛膝﹝各三錢﹞自然銅﹝五錢﹞共研細末。再用牛膝酒煎﹐調服三五錢。

如無末藥﹐卽用當歸尾﹑川芎﹑乳香﹑獨活﹑鱉虱﹑胡麻﹑骨碎補﹑紅花﹑五加皮各一錢﹐生白酒一壺煎數沸﹐縱量飲﹐避風寒﹐濃蓋出汗立愈。如骨傷加土鱉虫一枚。

夾棍傷神驗膏

﹝周鶴仙﹞。

大黃白蠟﹝各四兩﹞敗龜版當歸﹝各三兩﹞松香乳香﹝各二兩﹞骨碎補沒藥﹝各一兩﹞川續斷﹝五錢﹞麝香﹝二錢﹞以上各爲細末﹐豬板油三兩﹐將白蠟﹑松香﹑乳香﹐置在銅鍋內﹐同豬油化開﹐將前藥末入油調勻爲膏﹐貼於夾傷處﹐第二日卽可行走。

夾棍軟骨神方﹝江仍度﹞。

川烏﹝炒存性﹞艸烏﹝炒存性﹞豬牙皂﹝炒存性﹞萆麻子﹝去殼炒各一兩﹞飛面﹝六兩﹞狗油﹝半斤﹐熬化﹞共搗勻﹐作四餅﹐每餅中間包眞麝香二分五釐﹐貼用刑處﹐先用威靈仙四兩煎湯﹐足脛浴透﹐然後以藥餅粘貼﹐修合時忌犯鐵器﹐如不用刑﹐以半夏﹑生薑﹑飛面各等分﹐做四餅粘貼卽解。

夾棍神方肥皂子﹝水浸透﹐去外黑皮﹐用裏白肉並仁﹞搗如泥。如明日用刑﹐今晚用此藥﹐上至腳廉一節﹐下至腳底板心﹐並指甲內﹐處處敷勻﹐不可有一毫空隙﹐以油紙包好﹐外用裹腳纏定﹐其藥與皮肉一樣顏色不變﹐用刑時一些不礙﹐毫無傷損﹐用刑後以豆漿溫洗之。﹝其豆漿須預先一日將黃豆泡爛﹐磨漿候用之。﹞

玉紅夾紙膏

專治杖瘡及夾棍大刑﹐並跌打損傷﹐如神。

乳香﹝去油﹞紅血竭沒藥﹝去油﹞白兒茶潮腦﹝各一兩﹞銀朱﹝八錢﹞銅綠﹝三錢﹞嫩松香﹝四兩﹞研細末﹐萆麻仁﹝肥大者﹐去皮膜﹐四百四十粒。入乳缽內乳之﹐以成膏爲度﹞和上藥再乳成膏。如杖瘡﹐用夾連油紙一張﹐用木尺裁九寸五分長﹐一尺一寸寬﹐折過來一面用鍼戳孔﹐一面攤膏於上﹐合蓋夾膏於內﹐以有孔者著肉貼之﹐外用桑皮紙包好﹐再用裹腳纏緊爲妙﹐貼一伏時揭下﹐用後開洗藥洗拭漧淨﹐再將膏拭淨﹐仍用原膏貼之﹐至重者不過三次全愈。如受大刑﹐亦用夾連油紙雙折四框﹐共四塊﹐亦如前法碎刺孔眼﹐一面攤膏粘貼﹐用新棉花包裹﹐再用裹腳纏好﹐或五六日一換﹐此膏旋攤旋貼﹐其膏用蓋碗收貯﹐勿泄气。如幹難攤﹐以滚水燉開攤﹐忌鐵器﹑忌見火。

洗刑杖法

白術威靈仙秦艽五加皮當歸漢防己紅花川牛膝羌活甘艸劉寄奴宣木瓜獨活廣三七白芷防風﹝各二錢﹞煎湯洗後﹐再貼玉紅夾紙膏。

夾棍方如眞遇冤枉者﹐可送此藥救之﹐功徳無量。

生肥皂﹝六兩﹞眞猴骨﹝一兩﹐銼細末﹞活鯽魚﹝大者一尾﹐小者二尾﹞沒藥﹝去油﹞乳香﹝去油﹞生半夏﹝各五錢﹞老生薑﹝四錢﹞麝香﹝三分﹞生蔥﹝二兩﹞共研勻﹐做成四餅﹐貼於兩足孤拐上一夜﹐天明卽去﹐如不受刑﹐用甘艸四兩煎濃水﹐趁熱洗一二次﹐卽解。

卷三十七急救部杖瘡門主論

《東醫寶鑑》云﹕杖傷大槪通滯血﹐皆以酒引。蓋血滯則气壅瘀﹐气壅瘀則經絡滿急﹐經絡滿急故腫且痛。凡打僕﹐著肌肉必腫痛者﹐以經絡傷﹐气血不行﹐故如此。

申斗垣曰﹕叫號傷气﹐忍痛傷血﹐亦有血奔心而死者﹐宜熱尿灌之。﹝《啟玄》﹞《種杏》云﹕凡杖畢﹐卽用童便好酒各一盅合而溫服﹐免血攻心甚妙﹐仍用蔥白搗爛﹐炒熱杖處﹐冷則易止痛﹐散血如神。

馮魯瞻曰﹕宜用紫荊皮﹑乳香﹑沒藥﹑生地﹑大黃﹑黃柏之類。﹝《錦囊》﹞朱丹溪曰﹕黃柏﹑生地﹑紫荊皮﹐皆敷杖瘡之要藥也。若血熱作痛﹐宜涼血去瘀血爲先﹐加血竭﹑紅花更佳。﹝《心法》﹞《入門》云﹕凡杖瘡忽幹黑陷﹐毒瓦斯攻心﹐恍惚煩悶﹐嘔吐者死。

陳實功曰﹕杖瘡已破肉者﹐以淸涼膏敷之﹐疼腫卽消﹐未破瘀血內攻者﹐用鍼放出內蓄瘀血﹐再以大成湯下之﹐便通自愈。如傷處瘀腐﹐已作痛疼者﹐玉紅膏搽之﹐自然腐化生新而愈。至於辱刑重刑﹐難受之時﹐宜預服鐵布衫丸方﹐得保全身命也。﹝《正宗》﹞陳遠公曰﹕腿受官刑﹐皮肉腐爛﹐死血未散﹐疼痛呼號﹐是宜用膏藥﹑末藥外治爲佳﹐受刑深重﹐不急內消﹐專恃外治﹐則消遙膜外﹐安能衛心﹐使惡血不相犯乎﹗故內治宜速也﹐世人外治之方﹐多有神奇﹐而內治之方﹐絕無應驗﹐往往多一時心亂而死者﹐𨿽犯法遭刑﹐其中情眞罪當者固多﹐而受冤遭陷者更復不少﹐冤气在心則肝葉開張﹐肝气塡急﹐尢善引血入心﹐使無辜之人一旦輕死﹐固非醫人之罪﹐而治之無法是誰之愆與﹗余得異方﹐凡受官刑﹐實時煎服﹐服後用膏藥﹑末藥﹐內外兼治﹐瘡口易愈﹐必無性命之憂矣﹗衛心仙丹﹕大黃﹑紅花﹑丹皮﹑木耳各三錢﹐白芥子二錢﹐當歸﹑生地各一兩﹐桃仁三十粒﹐水煎一服﹐惡血散矣。不必二劑﹐再以膏貼之﹐名護心仙丹﹕大黃﹑白蠟﹑敗龜版﹑當歸各一兩﹐三七根﹑乳香﹑沒藥各三錢﹐骨碎補﹑松香各五錢﹐麝香五分爲末﹐先用豬油一兩﹐同白蠟﹑松香入銅鍋化開﹐再下各藥拌爲膏﹐貼傷處﹐外用油紙包裹﹐以布紮住﹐輕者一張﹐重者兩張足矣。如夾棍重傷﹐不須四張﹐卽可行步﹐二方至神至奇﹐內方使惡血盡散﹐外方使死肉速生﹐合而用之﹐何至損命﹐嘆醫治之無術耳﹗﹝《冰鑑》﹞

卷三十七急救部杖瘡門主方

杖瘡珍珠散

兼治一切刀傷斧砍﹐敷上立卽止血斂口﹐腫毒久不收口者﹐掃上立卽生肌收口。

珍珠﹝入豆腐內煮至豆腐起蜂窩時取出﹐研之﹞乳香﹝去油﹞海螵蛸﹝水飛﹞琥珀象皮﹝炒黃﹞沒藥﹝去油﹞龍骨﹝火紅﹞兒茶輕粉﹝各一錢﹞瓜兒竭﹝二錢﹞研細﹐瓷瓶密貯﹐毋泄其味。

制油紙法

槐枝一寸長﹐四十九段﹐麻油四兩。熬至枝枯撈起﹐再入黃蠟四兩熔化﹐乘熱卽裁濃綿紙﹐長闊四五寸﹐或濃皮紙拖油取起﹐出火气聽用。

凡杖後用刷桿挑敷前制末藥於杖處﹐將油紙粘貼﹐再用尋常油紙蓋之﹐外以新布裹定﹐一日一換藥紙﹐每次只用藥五六分﹐不過數日。設若杖瘡已經見水過﹐須倍費時日也﹐用此藥﹐必須制油紙﹐否則收口過速﹐恐畱餘毒也。

散腫止痛膏

嫩松香﹝燉化濾淸﹐六兩﹞萆麻仁﹝搗化﹐四兩﹞潮腦﹝一兩﹞珠﹝飛過﹐五錢﹞銅綠﹝水飛﹐二錢﹞先將松香用重湯燉化﹐再入四味調勻﹐用陳油紙甘艸湯煮過﹐陰漧﹐攤貼﹐杖瘡不可見水﹐粘貼紮緊。

又方生大黃末﹐紅糖調敷﹐候幹﹐溫湯洗去。又敷數次﹐大有散血止痛之功。

又方凡杖後﹐卽用童便和酒一杯飲之。以免血气攻心﹐外用熱豆腐鋪在杖傷處﹐其气如蒸﹐腐色變紫後﹐易之﹐候紫血散盡﹐轉淡紅色爲愈。

又方韭菜搗爛敷之。

又方陳鍛石爲末﹐水調鵝翎掃上。

又方鳳仙花連梗葉搗敷。

又方豆腐煮透﹐拌黃柏細末搗敷。

又方細磁盤擂極細末﹐麻油調敷﹐立時止疼。

又方劉寄奴﹝六錢﹞馬鞭艸﹝四錢﹞研細蜜調搽﹐潰者幹摻。

棒瘡皮破辟麝艸葉搗爛﹐敷上紮住﹐卽愈。

散瘀拈痛膏

﹝《正宗》﹞凡杖後皮肉損破﹐紅紫靑斑﹐腫疼痛墜重者﹐用如意金黃散一兩﹐加樟冰三錢研勻﹐以白鍛石一升﹐用水二碗和勻﹐候一時許﹐用灰上淸水傾入碗內﹐加麻油一半和勻﹐用竹箸百轉﹐自成稠膏﹐調前藥稀稠得所聽用。杖後帶血﹐不用湯洗﹐將藥通徧敷之﹐紙蓋布紮﹐夏月一日﹐冬月二日﹐方用蔥湯淋洗漧淨﹐仍再敷之﹐痛止腫消﹐靑紫卽退。傷重者另搽玉紅膏完口。

又方臘豬油﹝一兩七錢﹞黃臘﹝三錢﹞潮腦﹝二錢五分﹞白蠟輕粉鉛粉﹝各五錢﹞沒藥﹝去油﹐二錢﹞冰片﹝一分﹞乳香﹝一錢﹐去油﹞先將豬油﹑二蠟化開﹐再入各末攪勻攤貼。油紙用甘艸湯煮熟揉軟﹐熱湯燉化攤貼。凡棒瘡破爛至重疼痛者﹐一日換一張﹐三日全愈。

一方豬油二兩﹐潮腦一兩﹐白蠟﹑黃蠟各七錢五分﹐輕粉一錢﹐麝香﹑冰片各三分﹐無乳香﹑沒藥﹑鉛粉。

杖瘡爛下肉至重者﹝《都門內官傳》﹞。木耳水泡搗爛﹐敷在爛處﹐止痛生肌。

鬼代丹

受杖不痛﹐故名。

無名異木鱉子﹝去殼﹐油炙﹞自然銅﹝火﹐醋淬七次﹞地龍﹝去土﹞乳香﹝去油﹞沒藥﹝去油﹞艸烏﹝各等分﹐地上挖一小土坑﹐用炭火燒紅﹐澆醋在坑內﹐入艸烏蒸軟。一方無艸烏﹞爲末﹐蜜丸彈子大﹐每服一丸﹐溫酒化下。凡用此丸﹐可先用出過蛾的蠶繭子﹐燒灰二錢爲末﹐酒調下﹐再服此丸﹐不曾遇責﹐可用牛膝﹑甘艸煎湯服之﹐卽解。

乳香散

杖瘡神效。

全當歸自然銅﹝醋淬七次﹐各五錢﹞茴香﹝四錢﹞滴乳香﹝去油﹞眞沒藥﹝去油﹐各三錢﹞研細。每服五錢﹐溫酒調下。

寄杖散﹝《醫鑑》﹞。未打之先﹐取白蠟一兩﹐細切入碗內﹐滚酒泡服﹐則𨿽打著不痛。

杖傷﹝《公門祕方》﹞。久爛中有四五分深潭﹐不能收口者。

血竭﹝一錢﹞朱丹輕粉﹝各二錢﹞白蠟﹝五錢﹞共爲細末。摻上一日夜﹐其肉四圍生起﹐兩日卽平。

又方杖後腫痛。

雄黃﹝一兩﹞密陀僧﹝五錢﹞研細水調敷﹐極妙。

杖後白芨研細﹐每日米飲調下三錢﹐數日卽愈。

仙傳膏

杖後重傷﹐死血鬱結﹐呃逆不食﹐並夾傷內爛﹐貼之可以起死回生。

輕粉血竭﹝各三錢﹞樟腦﹝二錢﹞冰片﹝三分﹞麝香﹝一分﹞沒藥﹝去油﹞乳香﹝去油﹐各一錢五分﹞共研極細。用豬板油一兩二錢﹐黃蠟一兩﹐同化調藥成膏﹐攤貼患處﹐晝夜流水﹐實時蘇醒。

又方滑石﹑大黃﹑赤石脂各等分﹐研細﹐蜜調敷。

又方梧桐樹根曬燥﹐炒黃研細﹐重者一錢﹐輕者五分﹐好酒衝服。

卷三十七急救部湯潑火傷門主論

r湯潑火瘡p04﹣a41a219。bmpr申斗垣曰﹕火之爲用﹐性最猛烈﹐萬物傾刻成灰﹐何況人之皮肉﹐經此灼燔﹐皮焦肉捲﹐苦痛難熬﹐輕則成瘡﹐重則致死﹐百計千方﹐難免其苦﹐特選奇方以救湯火中傷之苦。﹝《啟玄》﹞又曰﹕滚湯沸油熱粥失誤﹐常遭其害﹐令人皮肉爛。

又曰﹕每見貧苦烤火禦寒﹐熾令火气入肉﹐成瘡作痛出汁﹐宜制柏散加蘇荷末摻之。

陳實功曰﹕但凡水火之气﹐當分其勢而利導之﹐切不可驟用冷汁淋漓﹐涼藥塗敷﹐熱毒得冷﹐更深入骨難瘥。設令寒涼一逼﹐火毒歸心﹐殺人更速。﹝《正宗》﹞又曰﹕此患原無內證﹐皆從外來也。有湯火熱極﹐逼毒內攻﹐又有外傷寒涼﹐激毒入極﹐外皮損爛者﹐用淸涼膏等藥塗之。如毒瓦斯入內﹐煩躁口漧﹐二便祕澀者下之﹐破珍珠散搽之。﹝《正宗》﹞錢靑掄曰﹕湯火傷飲冷水者﹐必死。浸冷水生必爛至骨。﹝《丹方》﹞澄曰﹕凡被火傷悶絕者﹐急用輪回酒或童便灌之﹐或溫水和蜜灌之﹐甚則用酒燙熱﹐入浴缸內﹐令被傷人浸酒中﹐極重不死。若發熱作渴﹐小便赤澀﹐用四物湯加連翹﹑梔子﹑甘艸滋陰養血﹐以消其毒。若傷處死肉而不作痛者﹐用四君子湯加當歸﹑川芎﹑連翹﹐健其脾胃﹐以消其毒。若傷處死肉不潰﹐用八珍湯加白芷﹐補气排膿。如不應﹐加肉桂﹐如不斂﹐用四君子湯加當歸﹑川芎﹑黃健脾養胃生肌﹐不應﹐加炮姜。若小兒被傷﹐目睫頭搖﹐用四君子湯加當歸﹑川芎﹑山梔健脾胃﹐淸肝火。若食後被傷﹐腹脹作痛﹐用四君子湯加山梔﹑神曲﹑山楂壯脾胃以消之﹐此乃規矩準繩﹐不可更張至誤也。

《醫鑑》曰﹕凡被回祿煙燻至死者﹐白蘿卜搗汁灌之卽蘇﹐以其辛能散气也。

澄曰﹕凡被火傷之人﹐宜用羌活一兩煎服﹐俾火毒得汗外泄﹐庶免內攻。

卷三十七急救部湯潑火傷門主方

雷眞君逐火丹

﹝《祕錄》﹞。治無意之中﹐忽爲湯火所傷﹐徧身潰爛﹐與鬼爲鄰﹐服之可以變死而生。

當歸﹝四兩﹞白茯苓黃﹝各三兩﹞大黃﹝制﹞生甘艸﹝各五錢﹞荊芥穗﹝炒黑﹞黃芩防風﹝各三錢﹞水煎服﹐一劑痛減半﹐兩劑痛全減﹐三劑瘡口全愈﹐此至聖至神之方也。

又方哈蜊殼火研細﹐麻油調如稀糊﹐以鵝翎掃上如冰﹐至重者二三徧全好﹐疤痕全無。忌酒﹐如喫酒必作癢﹐抓破有痕。

又方用煮熟雞蛋黃炒出油來﹐調竹蛀虫屑搽之。

火瘡疼不可忍。

生大黃黃連黃柏黃芩白芨﹝各等分﹞研細末﹐麻油調搽又方先用好酒洗之﹐再以鹽敷﹐則護肉不壞﹐如皮塌者﹐以酒熬牛皮膠敷之﹐如徧體傷者﹐用好酒滿浸﹐溫則易之﹐可保火燒不死。

又方菜油一碗﹐浸一刻卽不疼﹐兩三日便褪皮﹐如不便浸﹐頻頻塗之。

又方先以糯米漿雞翎掃上﹐後用劉寄奴研末搽上。不痛且無疤痕。

又方陳年白螺螄殼研﹐入輕粉和研﹐濕則幹摻﹐不破淸油調搽。

又方白芝麻殼燒存性﹐研細敷之﹐若患處漧燥﹐則用麻油調搽。

又方丹參半斤﹐羊油二斤﹐煎三五沸﹐濾淸塗之。

又方綠豆粉楡皮面輕粉﹝各等分﹞研細﹐麻油調搽﹐濕則幹摻。

又方先用蠟酒冷洗﹐以拔其毒﹐再用煮熟雞蛋十餘枚﹐去白取黃﹐炒焦黑取油一盞﹐調生大黃細末二兩搽之。

又方當歸﹝炒﹞生大黃﹝炒各等分﹞研細。用麻油或蠟燭油調搽之。

又方白蠟﹝三兩﹞藤黃﹝一兩五錢﹞用瓷碗一个﹐生薑擦過﹐黃土和泥塗之。碗不能碎﹐放火上將蠟溶化﹐藤黃捶如豆大﹐同熬如炭形爲度﹐將藤黃揀去﹐蠟熬如鵝黃色﹐然後加麻油三斤﹐煎勻收貯﹐搽之。

麻黃膏

雄豬油﹝四兩﹞斑蝥﹝三个﹞萆麻子﹝去殼﹐研極爛一百粒﹞麻黃﹝五錢﹞大楓子﹝去殼研一百粒﹞先將豬油化開﹐下斑蝥煎數沸﹐隨去斑蝥﹐再下麻黃﹐煎枯濾去渣﹐將大楓子﹑萆麻子和勻聽搽。

又方大黃朴硝﹝各等分﹞菜油調搽﹐取肉得咸則堅實﹐且解熱毒也。

湯火傷已發泡者﹐解熱毒爲主。

蛤蜊殼﹝﹞蚌殼灰生石膏大黃﹝各等分﹞研細﹐香油調搽。取其寒勝熱也。

湯泡火傷﹐並治牲口燒傷﹐敷上須臾水出﹐流水則吉﹐反此爲凶。楡樹根白皮研細一兩﹐飛丹二錢和勻﹐井華水調敷﹐或冷水敷之。

又方細茶小麥﹝各等分﹞共炒黑色存性﹐研細末﹐濕則幹摻﹐幹則用麻油調搽。

又方風化鍛石入水攪勻澄淸﹐加麻油﹐約油三灰水七爲率﹐攪勻﹐雞翎掃上。

黃柏散

黃柏一大塊﹐用生豬胰炙酥爲末﹐麻油調搽。

火燒悶絕﹐並治野狼煙煤炭毒輕則白蘿卜汁灌之﹐重則用熱尿灌之。

火傷並火藥傷煤炭燒紅搗末﹐醋調塗。

湯火傷﹐未起泡者醬敷。

又方麵糊塗良。

又方鹽汁浸。

湯火傷泡已破者﹐當收濕解毒生肌爲主楡樹皮根研細﹐麻油調敷。

又方石膏研細﹐桐油調敷。痛卽止﹐熱卽退。

又方熟石膏﹑東丹﹐研勻摻之。

又方銀杏研末摻之。

又方西瓜皮入瓷壇內﹐埋土內化水﹐搽之。

又方冷燒酒淋洗﹐止痛。

又方綫香嚼碎﹐敷之。

又方秋葵花浸麻油塗。

又方地楡研細﹐麻油調塗﹐或楡白皮末﹐豬油調塗。

又方腌菜葉貼之﹐或咸菜鹵浸之。

又方石膏生桐油調搽。

又方鹽酒浸之。

又方生大黃末﹐雞蛋淸或砂糖桐油蜜醋﹐俱可調敷。

又方風化鍛石﹐雪水調搽。

又方白頸蚯蚓糞﹐存性﹐麻油調搽。

又方豬毛灰﹐香油調搽。

又方扁柏葉焙研﹐麻油調搽。

又方豬板油加幹面搗搽。

又方泥漿加鹽醋塗之。

又方柏子樹皮研末﹐麻油調搽。

又方鹽搽。

又方生大黃研細﹐麻油調搽﹐立刻止痛﹐不起泡。

又方絲瓜葉搗爛敷上﹐一日卽好。

又方糯米粉炒黑﹐酒調敷﹐熱酒傷神效﹐或菜油調。

又方陳麵糊敷滚油潑傷﹐神效。

又方大麥炒黑研細﹐用粥沫調搽﹐卽刻止痛﹐麻油調亦可。

又方麩皮炒黑研末敷。

又方臘月豬膽汁塗﹐黃柏炙榦爲末﹐敷之。

又方螃蟹殼燒灰﹐麻油調搽。

又方取雄鷄宰熱血淋瘡上﹐隨淋隨效。

又方生大黃切片﹐浸麻油搽﹐愈陳愈效。

又方扁柏葉同冷濃茶搗爛敷。

保生救苦丹

治火燒油﹐及一切狗嚙損傷。

生寒水石﹝不拘多少﹞研細﹐油調塗之﹐其痛立止。

滚粥傷錫箔徧貼神效﹐如受傷重者﹐可喫溫香油一盅。

湯火傷槐花炒研末﹐油調搽﹐立時止痛。

又方爛茶葉敷。

湯火傷爛見骨者﹝《丹方》﹞。百艸霜三錢﹐輕粉一錢五分﹐乳香麻油調搽。

玄妙飲

川黃連天花粉玄參﹝各二錢﹞桔梗陳皮黑山梔﹝各一錢五分﹞淡竹葉﹝二十片﹞水煎服﹐如藥不便﹐只用好酒溫洗﹐拔其熱毒﹐內服童便﹐以護其心﹐使火毒不內攻﹐隨取大黃末桐油調敷。卽垂危者﹐皆保無恙。

祕方劉寄奴研爲細末﹐桐油或菜油調敷﹐其泡立消﹐其痛立止﹐傾刻結靨﹐神驗。

又方圓眼殼燒灰爲末﹐眞桐油調塗數次﹐卽愈。

又方生蘿卜搗爛敷之﹐甚效。

火燒爛神方﹝周鶴仙﹞。狗骨成灰爲細末﹐麻油調敷﹐神效無比。

燒爛神方鐵銹花磨水塗之﹐神效。

又方大黃﹝二兩﹞貫仲黃柏﹝各一兩﹞共研細末﹐用煮熟雞蛋黃數枚入鍋內炒出油﹐調敷三五日全好無疤。

湯潑。

老松皮﹝去外粗皮﹐去裏靑皮﹞生大黃﹝各等分﹞研細末﹐生桐油調如稀糊﹐掃上卽出熱气﹐隨手其泡自消。

湯火傷狗油熬老﹐敷患上﹐隨幹隨敷。

又方胭脂濕冷水貼患處﹐貼後水漧﹐卽用涼水滴胭脂上﹐立卽止痛不起泡。

火燒人糞瓦上焙枯黑爲末﹐香油調搽。

火燒滚湯起泡陳喬麥麵打糊﹐裱上立止﹐疼痛結靨。

火燒﹑湯潑﹑粥燙﹑油燙奇方﹝程懷書﹞。

平日泡過茶的茶葉剩下的茶腳﹐不拘甚的粗細茶葉﹐用瓦壇一个放朝北地上﹐日逐裝在壇內﹐聚之已滿﹐用大磚一塊蓋好﹐須得一年﹐用之方妙﹐愈陳愈好。凡遇上證﹐不問已潰未潰﹐搽上卽定痛結疤﹐第一驗方。

湯火所灼暖灰水和敷﹐並用灰汁洗。

又方黍米﹝炒黑﹞六曲﹝炒黑各等分﹞研末﹐雞蛋白和塗。

又方柳樹白皮切細﹐同豬油熬塗。

又方柏樹白皮切細﹐同豬油熬塗。

又方小便漬洗。

又方苦酒和雄黃塗。

湯火灼已成瘡白蜜塗上﹐取竹膜貼之。

又方雞蛋白塗。

又方豆醬汁塗。

又方柳樹皮燒灰敷。

又方豬油和米粉敷。

又方狗皮碎剪﹐烊皮膠和之﹐徧封傷上結痂自落。

又方新熱牛糞塗。

又方石膏細末搽之。

又方白蘞末搽。

又方陳鍛石水和敷﹐幹則換敷。

滚湯煎膏所傷潰爛丹參切細﹐羊油熬膏敷。

又方搗生芝麻如泥﹐濃敷。

又方地楡末同雞蛋淸調搽。

又方新牛糞和雞蛋淸塗﹐止痛不爛。

湯火傷生梨搗碎敷。

又方豬油﹑生大黃﹑頭髮同熬﹐濾淸候冷塗上。

又方絲瓜葉陰榦爲末﹐麻油或菜油調搽。

湯火燙﹝汪樹峯云﹕余幼時誤墜烈火中﹐半體皆傷﹐諸治不效﹐後得此方始愈﹐以濃酬始獲此方。﹞平時收老黃瓜不拘多少﹐覓濃實瓷瓶收貯﹐藏暗濕處﹐自爛爲水﹐塗傷處立時止痛﹐卽不起泡。

又方狗血塗。

又方油子燒成性﹐研極細末入眞香油﹐在乳缽內研糊塗。

爆竹炸傷急取鮮柏枝搗和﹐香油調敷。

湯火傷﹝王禦臣﹞傷時人皆倉惶無主﹐切不可用冷水澆洗﹐如一時敷藥不便﹐先飲童便一碗﹐或生蘿卜汁一碗﹐後用雞蛋數个﹐每个打一孔﹐瀝取蛋淸入碗內﹐用箸調成淸水﹐用雞毛蘸掃傷處﹐每次掃六回﹐每日掃六次﹐止痛消腫退熱﹐生肌無痕。

又方陳鍛石﹝新者亦可﹞。不拘多少﹐泡水中候灰澄淸﹐取水和小磨麻油攪勻﹐似蛋淸一樣﹐以雞翎掃患處﹐外用兔毛粘貼。若干後沾實﹐則不必揭動﹐如不沾再掃貼。

又方熟雞蛋黃置銀石器中熬油﹐調胡粉搽。

又方楊梅樹皮及根燒存性﹐香油調敷。

又方冬月收頭一次雪水﹐至夏月拾西瓜皮泡雪水內封貯。臨用頻洗傷處﹐其效猶速。

又方梨切片貼﹐止痛不爛﹐火燒龜甲燒灰﹐香油調搽。

又方西瓜皮焙爲末﹐雞蛋淸調搽。

神仙一把抓

治湯火燒傷並杖瘡。

黃丹﹝一兩﹞潮腦﹝五錢﹞爲末﹐以蜜調勻﹐塗患處﹐立刻止疼﹐好後無痕。

卷三十七急救部金瘡門主論

陳實功曰﹕大凡金瘡血出不止﹐若素怯弱者當補气﹐若素有熱者當補血﹐若因怒當平肝﹐若煩渴昏憒當補脾气﹐若筋攣搐搦當養肝血﹐若投藥不應﹐當用地黃湯以滋腎水。忌見風﹐及服止血傷筋等味﹐其人若渴﹐務要忍著﹐宜進漧燥並肥膩等物以止渴﹐切不可食鹹﹐過飲漿水稀粥﹔凡犯之則血動溢出殺人。如喜怒憂愁﹐大言狂笑﹐思想房勞﹐暴躁勞碌﹐酸鹹﹑糟油﹑熱羹﹐一槪禁忌﹐𨿽愈仍忌。可服黃六一散﹑八味地黃丸﹐可保無慮。﹝《正宗》﹞程山齡曰﹕刃刀或磁鋒割損﹐淺者皮破血流而已﹐深者筋斷血飛不住﹐皮破者福緣散摻之﹐止血定痛。筋斷者天下第一金瘡藥敷之。筋骨俱斷﹐其人面色必黃﹐外避風寒﹐內忌冷物﹔如失血過多者﹐獨參湯﹑八珍湯補之﹐此外別無他法。﹝《十法》﹞《脈經》云﹕金瘡血出太多﹐其脈虛細者生﹐數實大者死。金瘡出血﹐脈沈小者生﹐浮大者死。

斫瘡出血一兩石﹐脈來大者﹐二十日死。

斫刺血出不止者﹐其脈止﹔脈來大者﹐七日死﹔滑細者生。如脈病不相應﹐故死。

《病源》云﹕金瘡腸斷者﹐視病淺深﹐各有生死。腸一頭見者﹐不可連也。若腹痛短气﹐不得飲食者﹐大腸一日半死﹐小腸三日死。腸兩頭見者﹐可速續之﹐先以鍼綫如法連續斷腸﹐便取雞冠血塗其際﹐勿令气泄﹐卽推內之。腸但出不斷者﹐作大麥粥取汁洗腸﹐以漬納之﹐且作粥淸﹐稍稍飲之﹐二十餘日乃喫糜粥﹐百日後﹐乃可進粥。

《靈惠》云﹕金瘡失血﹐其人當苦渴﹐然須忍之﹐常令幹食﹐可與肥脂之物﹐以止其渴﹔又不得令飲粥﹐則血溢出殺人也。又忌嗔怒及大言笑﹐動作勞力及食鹹酸﹑熱酒﹑熱羹輩﹐皆使瘡痛衝發﹐甚則卽死。

《聖惠》云﹕凡金瘡傷天窗﹝穴名﹞﹑眉角﹑腦後﹑臂裏跳脈﹑體內陰股﹑兩乳上下﹑心鳩尾﹑小腸及五臟六腑兪﹐皆死處。又破腦出髓而不能語﹐戴眼直視﹐喉中沸聲﹐口中唾出﹐兩手妄舉者﹐俱不可治。

《得效》云﹕金瘡出血﹐虛細則宜﹐實大則傾。

又云﹕傷𨿽淺﹐命脈虛促可慮﹔傷至重﹐命脈和緩﹐永無慮也。血出甚者﹐脈不要洪大﹐只要平正重實。

又云﹕肚破腸出在外﹐若腸全斷難醫﹐不斷者可治。腸及肚皮破者﹐麻縷爲綫﹐或桑白皮尖茸爲綫﹐以花蕊石散敷在綫﹐從裏縫之。腸子則以淸油撚活﹐放入肚內﹐乃縫肚皮﹐不可縫外重皮﹐畱皮開﹐用藥糝﹐待生肉。

又云﹕傷破肚皮﹐腸與脂膏俱出﹐先用湯藥如活血散﹑佛手散與服﹐用手擘去膏不妨﹐此是閒肉﹐放心去之﹐然後推腸入內﹐用綫縫之﹐仍用通利藥﹐勿令二便祕澀。

《正傳》云﹕大凡金瘡及折傷墜墮內損者﹐必有瘀血停積﹐先宜逐去瘀血。若亡血過多﹐則調養气血爲主﹐花蕊石散﹑奪命散﹑雞鳴散﹑導滯散﹑破血消痛湯﹑復元活血湯﹐皆可選用。

卷三十七急救部金瘡門主方

天下第一金瘡藥

﹝程山齡﹞。治刀斧傷損並跌僕﹐打碎敷上﹐立時止血定痛﹐更不作膿﹐勝於他藥多矣。

雄豬油﹝一斤四兩﹞黃蠟松香﹝各六兩﹞乳香﹝篛烘去油﹞血竭兒茶﹝各一兩﹞銀粉﹝炒篩四兩﹞樟冰﹝三兩研極細末﹞冰片麝香﹝各六分﹞沒藥﹝篛烘去油﹞以上藥研極細﹐先將豬油﹑松香﹑黃蠟三味﹐熬化濾去渣待冷﹐再入藥末攪勻﹐瓷器收貯﹐不可泄气。

又方﹝徐元升﹞。老松香不拘多少﹐將淡河水滿鍋滚透煮之﹐撈起扯拔﹐浸冷換水﹐又煮又扯。如此九徧﹐煮去苦水﹐復用銅鍋溶化﹐傾入冷水中﹐不必扯拔﹐待冷又化。如此三次﹐揀淨松香十兩﹐加去淨油乳香﹑沒藥各一兩﹐研細和勻敷傷處﹐用絹帛縛緊。能止血止痛﹐續筋生肌﹐不膿不潰﹐跌打損破亦效。忌生酒﹑鮮魚﹑豆腐﹑糟菜。

又方魚膠洗淨﹐用麻布包煮爛﹐隔布絞出﹐乘熱加乳香﹑沒藥去淨油各二錢﹐銀粉六分﹐共搗勻﹐取靑布一幅﹐用鍼釘在新板上﹐將竹刀刮藥﹐攤在布上﹐候幹收貯。量傷處大小﹐將藥布入滚水﹐泡軟移攤於靑絹上﹐粘貼傷處﹐止血止痛﹐如將愈之際﹐有一眼仍以前藥泡軟納瘡眼中﹐卽斂口矣。

金瘡並陽證腫毒用大粉艸入去靑竹管中﹐油灰塞竹管孔﹐立冬日放糞缸內。

立春先一日取起﹐豎立陰漧。破竹取甘艸研細﹐金瘡幹者水調敷﹐濕則幹摻。熱毒疫毒﹐內服均妙。﹝卽人中黃也﹞又方白松香研細﹐將傷口用手擠合﹐濃濃敷之﹐布紮緊。不怕風﹐不怕水﹐旬日卽瘥。

又方鉛粉乳香﹝去油﹞風化鍛石沒藥﹝去油﹐各一兩﹞枯礬﹝三錢﹞研細摻之。

又方圓眼核剝去外面黑漆皮﹐陰陽瓦焙研細末﹐幹摻奇驗。

又方蘇木煎湯﹐童便衝服。

又方茜艸根煎湯﹐童便衝服。

又方澤蘭葉煎湯﹐童便衝服。

又方紅花煎汁﹐童便衝服。

又方眞白龍骨研細摻之﹐血卽止。

又方海螵蛸研細﹐摻之血立止。

又方金毛狗脊毛罨傷上。

又方不拘新舊蠶綿絲綢﹐以及舊氈帽﹐俱可燒灰搽之。

又方晚蠶砂爲末摻之﹐外以絹條束緊﹐止血生肌。

又方多年戴油舊氈帽邊灰摻之﹐或搽亦可。

又方白芍藥一兩炒黃﹐研細末﹐酒調服二錢﹐止痛。

又方白蠟研末塡滿傷處﹐布帛裹定﹐二三日卽愈。

又方寒水石研末﹐敷之止痛最速。

又方生五倍子爲末﹐幹摻﹐血出不止者﹐神效。

又方桑樹皮中白汁﹐塗傷處止血。

又方蘆子嚼爛敷上﹐其血立止﹐且無他患﹐跌破更效。

又方幹蓮蓬焙末搽。

又方烏木筷研末搽。

又方獨殼大栗研榦末摻。

又方紅絨灰摻之。

又方花蕊石研末摻。

又方靑石研爲末摻。

又方半夏研末摻。

又方天南星研末摻。

又方小麥麵幹摻。

又方陳舊氈帽灰﹐同香灰研勻摻。

又方陳鍛石同韭菜搗爛﹐陰榦研末摻。

又方百艸霜研細摻。

又方初生小鼠﹐同鍛石搗勻﹐陰漧摻。

又方﹝《聖惠》﹞。血竭末摻之﹐止血生肌。

又方﹝《聖惠》﹞。原蠶娥炒﹐研末敷。

又方半夏﹑郁金﹑風化鍛石各等分﹐研末摻血立止。

又方古礦鍛石研末摻。

又方黃丹﹑白礬末﹐摻之血立止。

又方桑葉陰漧﹐研末敷﹐如急用﹐焙漧亦可。

又方劉寄奴研爲末摻之﹐並治箭傷。

又方驢屎存性﹐研末搽之﹐血立止。如不及﹐卽用潮的亦妙。

又方降香節五倍子﹝各五錢﹞廣三七﹝二錢五分﹞研極細摻之﹐止血定痛﹐箭傷亦妙。

又方臘月牛膽入風化鍛石﹐懸掛風頭避陰處﹐候幹去膽皮﹐將鍛石研細敷。

又方五倍子﹝炒枯﹞降香節﹝銼屑﹐炒黑色﹐各等分﹞研勻﹐摻於傷處﹐紮定。

刀傷斷指﹑臂者俱可接整。

降香﹝燒末﹐過者六兩﹞荔枝核﹝炒四兩﹞先將傷斷處接端正﹐取絕細末香油調敷﹐數日後骨肉完全如故。

金瘡並磕損折傷血出﹐疼痛不止者蔥白砂糖﹝各等分﹞研勻封之﹐其痛立止﹐更無疤痕。

刀傷折傷蔥熨法先飲童便﹐酒後用蔥炒搗爛﹐乘熱包縛傷上﹐冷則易之。

金瘡毒刺疼不可忍蔥一大把﹐水三升﹐煮數沸﹐漬洗傷上﹐卽止。

金瘡久不收口出過雞的蛋殼內嫩皮﹐連血陰陽瓦焙黃﹐研末﹐麻油調搽﹐濕則幹摻。

金瘡跌打瘀血內攻腹脹。

劉寄奴延胡索骨碎補﹝去毛淨﹐各三錢﹞水煎﹐加童便衝服。

刀斧砍斷筋金錢花葉﹑莖﹑根去土淨﹐搗自然汁滴瘡口中﹐以渣敷上﹐不過半月﹐斷筋自連。

刀斧斫傷以及跌破頭顱者霜降後三日﹐取雞冠花﹑葉洗淨﹐入滚水內掇過撈起﹐靑布包﹐過夜﹐次早用綫穿掛﹐無煙燻日色之處陰漧﹐刷去灰塵研末﹐加冰片少許﹐密貯幹摻。

五金所傷並竹木刺誤犯人神所在之處﹐流血不止。上身被傷﹐血流不止﹐急用銀一錠燒紅烙傷處﹐如下體被傷﹐流血不止者﹐急以鐵一塊燒紅烙傷處﹐其血立止﹐此急救之良方也。

刀斧傷甚眞降香磁鋒刮下﹐研極細末摻上﹐次日結靨如鐵。

又方藤黃﹝研碎五錢﹞白蠟﹝一兩﹞入麻油化膏﹐冷定搽之。

又方多年陳鍛石一斤﹐大黃一兩﹐炒黃色﹐除去大黃﹐只用鍛石研細摻傷上﹐布紮自效。

又方﹝《啟玄》﹞。眞廣三七煎湯洗之﹐其血立止。

又方﹝《聖惠》﹞。白膠香﹑白芷﹑老松皮﹑血竭﹐研細末敷之。

又方﹝《聖惠》﹞。黃丹滑石﹐研末敷之﹐夏月以薄荷葉貼之﹐一日一次﹐以藥水湯洗自效。

金瘡傷至重者﹝《得效》﹞。海味中鹹白鰾成片鋪在傷處﹐用帛紮定﹐血立止。

下蠶室瘡不合﹝《入門》﹞。取所割勢火爲末﹐酒調服。﹝昔有人自割其勢﹐瘡久不合﹐用此方不數日而愈。﹞金瘡及諸傷重痛悶欲死﹝《入門》﹞取牛一隻﹐剖腹納其人於牛腹﹐浸熱血中可蘇。如傷腹用血竭末醋湯調飲﹐出血而愈。或戰陣炮矢所傷﹐血流滿體﹐气貫胸膈悶絕者﹐亦蘇。

傷重暈絕不省人﹝《丹心》﹞熱尿多灌﹐卽蘇﹐童尿猶妙。

活血散

﹝《入門》﹞治刀槍傷﹑腹裂腸出者。

當歸川芎黃白芷續斷赤芍鹿茸細辛黃芩附子﹝各等分﹞研末﹐每三錢酒調服﹐日三立驗。

花蕊石散

治一切金刀砍傷﹐及打撲損傷﹐牛馬咬踢﹐或至死者﹐急於傷處摻藥﹐其血化爲黃水﹐再服藥便活﹐更不疼痛﹐如臟腑有瘀血﹐內損煩悶欲死﹐服此藥則化爲黃水﹐或吐出或下泄出。

花蕊石﹝四兩﹞硫黃﹝一兩﹞爲末﹐入瓦罐內鹽泥固濟﹐曬漧安四方磚上﹐以炭火從巳午時至經宿﹐候冷取出﹐研細﹐每服一匙﹐童便入酒煎熱調服。

奪命散

﹝《得效》﹞治金刀所傷﹐及從髙墜落﹐木石壓損﹐瘀血瘀積﹐心腹疼痛﹐二便不通。

水蛭﹝鍛石拌炒焦﹐五錢﹞大黃黑牽牛﹝頭末各二兩﹞上爲末﹐每服二錢熱酒調下﹐過數時無效﹐再用一服下惡血。

導滯湯

﹝《聖惠》﹞治金刀跌撲﹐大便不通﹐壅郁欲死。

大黃﹝一兩﹞當歸﹝二錢五分﹞麝香﹝少許﹞爲末﹐每服三錢酒調服。

金傷散

﹝《鄕藥》﹞治一切金瘡。重午日早朝﹐使四人各出四方采艸﹑木﹑莖﹑葉各半把﹐至午時入鍛石一斤﹐同搗極爛﹐鑿大桑木三兩株﹐作孔納藥實鞏﹐用桑皮蔽之﹐油調鍛石密塗之﹐勿令泄气。更以桑皮塡固﹐至九月九日午時取出陰漧﹐百日搗羅爲末﹐如遇傷摻之﹐神效。

刀傷銅匠銼下黃銅細末﹐再入乳缽內乳細摻之﹐立合。

金瘡出血。﹝《采醫書》﹞龍骨﹝二錢﹞乳香﹝去油﹞沒藥﹝去油﹐各三錢﹞白礬﹝半生半枯﹞無名異﹝各一兩﹞五倍子﹝半生半焙二兩﹞共爲末﹐幹摻不作膿﹐不怕風﹐立時止血﹐住痛生肌。

金瘡神方﹝周鶴仙﹞。

松香﹝去油﹐如油不盡反疼﹐用新磚兩塊﹐火內燒極熱﹐上下多襯紙﹐將松香入在中間﹐壓兩﹑三次﹐則油盡如門霜矣﹞生半夏﹝各等分﹞研極細末搽之﹐有力者宜預合濟世﹐神驗無比。

又方眞降香﹝切片﹐火上炙去油﹞荔枝核血竭﹝各等分﹞爲極細末﹐敷患處﹐卽刻止痛作癢﹐不三日全愈﹐𨿽斷指亦能續也﹐神驗。

又方荔枝核燒灰存性﹐爲細末塡傷口﹐一夜卽平復。

又方揀淨剃下黑髮數斤﹐洗淨油膩攄幹。將鮮竹筒取一段打空一節﹐將發裝入﹐築極緊﹐用木塞口﹐黃泥封﹐放於微火灰內一夜存性﹐打開發成粉矣。收貯瓷瓶之內﹐遇刀傷敷之﹐神驗之極。

又方端午午時采薴麻葉陰漧﹐揉成絨罨上﹐卽定痛止血。

刀斫斧傷肉落人指甲陰陽瓦焙﹐研細末密貯。凡遇斫傷將末摻上﹐以肉合上﹐急用扇子急力扇之卽合。若傷口深大﹐又不宜扇風﹐恐成破傷風﹐些小刀瘡﹐此方頗驗。

刀傷琥珀末摻之。

又方一人因劈裂爪甲指拇﹐索金瘡藥裹之﹐其痛不止﹐卽取蔥白入糠火煨熱﹐剝皮劈開﹐其中有涎如涕﹐取搽損處﹐仍多煨取。接續易搽﹐凡三易之。血止痛消﹐並不潰良方也。

刀傷湯火跌打斷筋損骨。

麻油﹝熬老﹐冬月用油七兩五錢﹐夏月用油五兩一錢﹞入白蠟﹝一兩﹞藤黃﹝五錢﹞不住手攪成餅塗搽。

刀傷熊膽和水調搽傷處﹐立刻止血定痛﹐不作膿。

小兒刀破手鍋蓋屑刮下搽。

刀傷圖書局滑石末摻之。

又方生大黃炒黑﹐研細摻。

又方堅實細炭老松香﹝各等分﹞研細﹐用韭菜汁拌﹐陰漧再研細摻之﹐如急用則不用韭菜汁拌亦效。

夾剪斷指蛛窩纏指上﹐包暖卽好。

刀斧傷並跌打流血不止何首烏研細擦上﹐使血歸經。

金瘡跌打止血定痛榦荷葉研末擦﹐卽能生肌。

刀傷𨿽數日作膿亦效。

老松香川大黃﹝各一錢﹞共研細末﹐幹摻。

卷三十七急救部弓箭鳥槍傷門主方

弓傷全睛突出﹐並治打傷眼珠腫痛﹐急以手揉入﹐勿見風﹐取精豬肉切薄片﹐攤在熱缽上﹐候肉熱急貼傷處﹐冷則更換。

箭頭入肉。

蜣螂﹝十个﹐去殼﹑去白肉﹞土狗﹝三个﹞婦人發﹝灰少許﹞同研如泥﹐濃塗之﹐以兩手蹙之﹐箭頭自出。

箭傷三七根三錢﹐好酒煎露一宿﹐服之卽愈。

中毒箭急飲麻油數碗﹐其毒自解。

中毒箭藍汁一升飲之﹐並淋傷上。若無藍汁﹐以靑布淸水絞汁飲﹐並淋傷上。

鍼刀﹑箭鏃折在肉裏象牙屑和水敷之。

鍼刀﹑箭鏃折在肉裏栝蔞根搗爛敷之﹐每日三易。

箭頭入肉推糞蜣螂一个﹐搗如泥﹐煎湯頻洗傷處﹐自出。

箭頭入肉陳臘肉﹝去皮﹑骨﹐搗爛﹞人指甲象牙﹝各二錢﹞研細﹐入蠟肉內搗勻﹐敷於四圍卽出。

鉛子入肉水銀灌傷處﹐其鉛卽化﹐從傷處隨水銀流出。

箭傷劉寄奴研末﹐摻之。

箭鏃及金刃中骨脈不出。﹝《入門》﹞白蘞半夏﹝各等分﹞上爲末﹐每用淡姜湯調服一錢﹐日三﹐至二十日卽出。

又方﹝《聖惠》﹞。螻蛄取汁塗其上自出。

又方﹝《聖惠》﹞。鼠腦塗其自出。

又方﹝《聖惠》﹞。好磁石著其上自出。

又方搗鼠肝或鼠腦塗之卽出。

鉛子入肉﹝吳天序﹞。用面和成作圈﹐圍受傷處﹐以白莧菜搗爛納圍內﹐不過三四次﹐鉛子卽出。或用蜂蜜衝酒飲醉﹐亦出。

毒箭煮藕汁飲。

又方搗生葛根汁飲之。

又方雄黃研敷。

箭穿耳並割耳熱馬糞敷上止痛。

又方婦人月經或月經布﹐塗於傷處。

卷三十七急救部鍼入肉門主方

驗方搗推屎蜣螂敷之﹐自出。

又方螻蛄腦子同硫黃研細調敷﹐以綿紙貼定﹐如覺癢時﹐其鍼自出。內服棗仁末三錢﹐白湯調下。

又方象牙末水調敷﹐卽出。

又方煮臘肉熱皮粘貼﹐其鍼卽出。

鍼誤入肉無眼者不動﹐有眼者隨气血遊走。若走向心窩胸膛者險。急用烏鴉翎數莖﹐炙焦黃色研細末﹐酒調服一二錢﹐俱可。

如聖膏

治鍼入肉。車脂輦油不拘多少﹐研如膏﹐調磁石細末攤紙上如錢許﹐貼之。每日換兩次。

醫家用鍼﹐將鍼折在病患肉內鼠腦研如膏﹐塗之卽出。

卷三十七急救部竹木刺門主方

竹木刺入肉收晚蠶蛾入竹管內塞之。凡遇竹木刺戳入肉內﹐卽取蠶蛾研細和津唾調塗﹐卽出。

又方刮指甲末同紅棗肉搗爛塗之。

又方象牙末磨濃汁滴之﹐良久自出。

又方螻蛄搗爛塗之自出。如刺已出﹐肉痛甚者亦效。

又方白茅根搗敷立出。

又方嚼牛膝根敷之﹐自出。

又方烏羊糞搗爛﹐水調濃敷之﹐自出。

又方頭垢敷之﹐卽出。

花蕊石散

治刺入內﹐日久血瘀腫脹。

花蕊石﹝八兩﹞硫黃﹝四兩﹞研極勻﹐瓦罐盛之﹐封口鹽泥固濟﹐曬漧﹐安風鑪內﹐上下著火﹐煉二柱香爲度。

候冷打開﹐研細收貯﹐此乃散瘀血之神藥也。

凡竹木刺咽喉中舊象牙梳取屑﹐研細水調服。

蘆葦刺入肉生栗子細嚼爛敷之。

又方鹿骨存性﹐水調敷﹐𨿽日久不過兩次﹐卽出。

又方羊糞燥者燒灰和脂塗之。刺若未出﹐再敷之。

又方搗烏梅水和塗刺上﹐立出。

又方莧菜搗爛敷患處﹐外以布裹定卽化。

又方牛膝根﹑莖合搗以敷之﹐卽出。縱瘡合口﹐其刺猶出。

又方煮瞿麥汁飲之﹐日三立出。

又方溫小便漬之。

又方酸棗核燒研﹐服之瘥。

又方白茅根燒爲末﹐以膏和塗之。亦主諸瘡因風發腫。

卷三十七急救部狐刺瘡門主論

申斗垣曰﹕狐刺瘡是竹木刺簽傷皮肉或手足而成﹐痛不可忍﹐有雌雄兩種﹐當分治之。雄者只生一个﹐雌者生有五七个。瘡內皆有亂絲﹐瘡外必然有刺者是也。﹝《啟玄》﹞《大成》書名狐貍刺﹐蓋螳螂﹐又名野狐鼻涕故名。

《外臺》《總錄》二書名狐尿刺。

《心法》曰﹕狐尿刺由螳螂盛暑交媾﹐精汁染於竹木諸物﹐於久有毒﹐人手足誤觸之﹐則成此患。初起紅紫斑點﹐肌膚漧燥悶熱﹐痛不眠。十日後腐開﹐瘡口自寬﹐宜服黃連解毒湯﹐外以蒲公英連根濃煎﹐溫洗之。若有鮮者﹐搗汁濃塗患處﹐更佳。

卷三十七急救部狐刺瘡門主方

驗方﹝《啟玄》﹞。

桑柴灰輕粉﹝等分﹞研勻。幹罨患上﹐以米醋澆之﹐頻換立愈。

鐵棘竹木諸刺﹐在肉內不出﹐並蛇骨刺人毒痛。死老鼠研敷之。

卷三十七急救部傷水瘡門主方

凡竹木刺破皮膚﹐或魚刺諸骨傷損之後﹐誤犯生水﹐疼痛潰爛﹐名傷水瘡。五倍子﹑蛤粉﹑黃丹各等分﹐同炒變色﹐研﹐幹摻。

卷三十七急救部救自刎門主論

斷食顙者可治﹐斷气顙者難治。

全要知覺早﹐急急將頭扶住﹐乘其气未絕﹐額未冷﹐用絲綫縫合刀口﹐將活雄鷄一二隻﹐扯下熱雞皮﹐﹝冷則無用﹐﹞周遭纏護刀口﹐用軟綿帛並棉花紮之﹐外將女人舊裹腳﹐周遭再纏五六轉﹐勿使泄气﹐其中自然合而爲一﹐令刎者仰臥﹐以髙枕枕住腦後﹐使刀口不開﹐須要避風衣被蓋暖。若气從口鼻通出﹐用白米一盒﹐入人參一錢﹐生薑三片同煎﹐粥湯飲之﹐接補元气﹐再請明醫診視。

凡自刎喉管不斷者﹐不可見水﹐急用麻綫縫之﹐外以血竭細末罨之﹐隨用天下第一金瘡藥濃塗之﹐綿紙蓋定。然後用狹裹腳布纏住﹐用棉紮之﹐間日加敷藥﹐頭不可搖動﹐十日全愈。﹝程山齡﹞自刎者﹐乃迅速之變﹐須救在早﹐遲則額冷气絕﹐必難救矣。初刎時﹐气未絕﹐身未冷﹐急用絲綫縫合刀口﹐摻上桃花散﹐多摻爲要。急以棉紙四五層﹐蓋刀口藥上﹐以女人舊布裹腳﹐將頭擡起﹐周遭纏繞五六轉紮之。患者仰臥﹐以髙枕枕在腦後﹐使項郁而不直﹐刀口不開。冬夏避風﹐衣被覆暖。待患者气從口鼻通出﹐以姜五片﹐人參二錢﹐川米一合﹐煎湯或稀粥﹐每日隨便食下﹐接補元气。三日後急手解去前藥﹐用桃花散摻刀口上﹐仍急纏紮。紮二日﹐急用濃蔥湯軟絹蘸洗傷處挹幹﹐用抿腳挑玉紅膏放手心上﹐捺化搽於傷口處﹐再用舊棉花薄片蓋之。外用長黑膏裹周遭﹐交紮不脫﹐近喉刀口兩旁﹐再用黑膏長四寸﹐闊二寸﹐豎在膏上﹐兩頭貼粘好肉﹐庶不脫落。外再用絹條圍裹三轉﹐鍼綫縫頭。冬月三日﹐夏月二日﹐每用蔥湯洗挹換藥﹐自然再不疼痛。其肉漸從兩頭長合﹐內服八珍湯調理月餘。如大便結燥﹐用豬膽導法﹐不可用利藥利之。雙顙俱斷者百日﹐單顙斷者四十日﹐必收功完口。此法曾治彊盜郭忠﹐皂隸沙萬﹐家人顧興﹐俱雙顙齊斷將危者﹐用之全活。單顙傷斷者十餘人﹐治之俱保無虞矣。

又曰﹕降香末或松香末摻之神效。

卷三十七急救部救自縊門主論

急用衣物緊塞穀道前後﹐抱起解繩﹐安放平正﹐揪發向上﹐揉其項痕﹐撚圓喉管﹐腳兩肩﹐以兩管吹气入耳內﹐或刺雞冠熱血滴口中﹐男用雌﹐女用雄﹐鼻卽气轉。

再屈伸其手足﹐將手摩之﹐使气血得流通﹐再用皂角末吹鼻。切不可割斷繩索。𨿽早至暮﹐身冷猶活。

一法﹕抱下徐解繩索﹐用好肉桂三錢煎湯灌之。

《雷眞君活人錄》云﹕岐天師救五絕神法﹐五絕者乃縊死﹑跌死﹑魘死﹑淹死﹑壓死是也。世人禍存倉猝﹐往往不救。然此等之死﹐五臟未絕﹐是因外來之禍而枉死者也﹐其魂魄守於屍傍﹐相去未遠﹐苟以神術招之﹐魂魄卽附體可生也。神符一道﹐先書黃紙上﹐焚化在熱黃酒內﹐撬開牙關﹐灌入喉中﹐後再用救絕仙丹﹐黃酒調勻﹐以人口含藥水﹐用蔥管送於死人喉內﹐少頃卽活。

r招魂符式p04﹣a41a220。bmpr無咒﹐但書符時一心對雷眞君天醫使者有書之﹐自然靈應無比。

救絕仙丹方

人參半夏﹝各三錢﹞山羊血石菖蒲制蘇葉﹝各二錢﹞紅花麝香皂角刺﹝各一錢﹞共爲末。蜜丸如龍眼核大﹐酒化開用。修合時宜端午日妙﹐如臨時旋合﹐不必如許之多﹐十分之一可也。此方神奇之極﹐間時修合一料﹐大可救人。若臨時緩不濟事﹐此方不特救五絕﹐凡有邪祟昏迷﹐一時卒倒者﹐皆可灌之﹐以起死回生也。﹝《祕錄》﹞縊死切忌刀剪斷繩﹐令抱住﹐以膝頂住陰戶﹑穀道解下﹐雞冠血滴鼻中﹐筆管吹耳卽活一切暴死用生半夏研爲細末﹐吹鼻中卽活。

王今樵曰﹕凡系有人縊死﹐其宅內縊死之處﹐往往有相從而縊﹐及縊之非一人者﹐俗謂之討替身。謂已死之鬼迷以自代﹐此種渺茫幻妄﹐惑世誣民之談﹐豈君子所樂聞哉﹗然書謂子不語怪﹐夫怪僅曰不語﹐則是怪亦所嘗有﹐非云世絕無怪也。吾鄕有張姓﹐其家僅足自食﹐夫先臥婦則仍女紅﹐偸兒乘夜逾垣往竊﹐未敢竟入﹐伺於窗外﹐見牀側一鬼婦﹐向本婦先嘻後泣﹐拜跪再三﹐本婦睨視數次﹐忽長嘆潛然淚下﹐偸兒心驚﹐專心伺之。婦急自理絹帛﹐仍有不忍卽行之狀﹐鬼婦更復再拜祈求﹐本婦方行自縊﹐偸兒急甚﹐大聲疾呼﹐其夫鼾呼若不聞﹐偸兒無法以救﹐適檐下有竹竿﹐取從窗欞中攛擊鬼婦﹐其夫方覺。偸兒呼令急爲開門﹐相助解救。在此婦固不自解覓死爲何事﹐其夫亦不問呼門爲何人﹐而偸兒亦自忘乎爲偸兒矣。事後各道其詳﹐因發牀側之壁視之﹐其中梁畔實有先年自縊繩頭尙存﹐𨿽云朽爛非眞﹐而其形其迹﹐則仍宛然。由此以觀﹐則世俗所傳﹐亦未盡無根之談﹐荒唐之論矣。據故老所示辟除祕法﹐不知出自何典﹐頗有行之而驗者。法於自縊之人尙在懸掛未解時﹐急於所懸身下﹐暗爲記明白﹐方行解下時﹐或卽用鐵器﹐或卽用大石鎭而壓之﹐然後於所鎭四面﹐深爲挖取﹐將所鎭土中層層爬視﹐或三五寸﹐或尺許﹐或二三尺﹐其中定有如雞骨及如各骨之物在內﹐取而或棄或焚﹐則可辟除。將來不致有再縊之事﹐實爲屢試屢驗﹐其理殊不可解。但及時卽挖則得之淺而易﹐遲則深而難﹐然亦不出八九尺外也。𨿽雲幻妄無稽﹐不知何以行之實有可據。得毋如聖哲所云﹕天地之大﹐何所不有。心知理之所必無﹐安知非情之所必有﹐其殆是歟。愚故從而筆之﹐卽或行之未驗﹐聊以解愚夫愚婦之疑﹐亦未必非拯救自縊之一預道也。﹝《虞初新志》﹞《心法》曰﹕若繩痕深者﹐最稱難治。

又曰﹕旦而至暮者可治﹐夜到天明者﹐則爲難治。

澄曰﹕凡救縊傷須急令人抱住﹐將結解開﹐切勿割斷繩索﹐用手揉其項痕﹐撚圓气管﹐並安摩胸腹﹐或用手捫其口鼻﹐或口對著口接气﹐再令一人用腳踏其兩肩﹐手挽其發﹐常令扯急。不可使頭低下﹐又令一人用膝頭或手濃裹衣服﹐緊緊頂穀道﹐若婦女並抵住陰戶﹐勿令泄气。若手腳已經僵直﹐必須盤曲如僧打坐之狀﹐急用兩管吹其兩耳﹐再研生半夏末吹鼻孔﹐用鍼刺鼻下人中穴﹐艾灸腳心湧泉穴﹐男左女右各三壯﹐男刺雌雞冠﹐女刺雄鷄冠﹐血滴口中﹐以安心神。再用姜湯化蘇合丸灌之﹐如無蘇合丸﹐用濃姜湯灌之。其一切救法﹐必待气從口出﹐呼吸眼開﹐方可散手。蘇醒後只用少飲粥湯潤其咽喉﹐不可驟與飯食﹐根據此拯救﹐再無不活之理。

又曰﹕鍼刺﹑艾灸及雞冠血滴於口中三法﹐𨿽澄徧采方書而得之者﹐亦曾用之有驗﹐但必須心口尙溫﹐大便未下﹐舌未伸出﹐彼家的系無故自縊﹐並須有親人在傍﹐協同拯救﹐並無威逼磨折情節﹐方可鍼刺艾灸滴血。若事涉嫌疑﹐萬一難救﹐反起訟端﹐又不得不慮及此也。幸髙明酌用。

眞野山羊心血二三釐﹐研極細﹐酒灌下卽活。﹝《普救》﹞

卷三十七急救部救溺水門主論

急倒提出水﹐用牛一頭﹐令橫臥﹐以腹臥牛脊上﹐牽牛緩行﹐令吐出腹中之水﹐用老姜擦牙卽活。口噤者撬開﹐橫一箸於牙間﹐使水得出。如無牛用鍋覆地﹐將溺人臍對鍋臍俯臥﹐腳後稍髙﹐用手托其頭﹐水出卽活。或者皂角末用綿紙捲成條﹐通其穀道﹐其水自出。大約倒提出水時﹐人硬可救﹐如已綿軟﹐是回過水不能救。用搐鼻通天散吹鼻中﹐得嚏卽蘇。﹝搐鼻通天散﹕豬牙皂角去皮弦一兩﹐北細辛去葉﹐半夏各五錢﹐共研細末﹐每用一二分吹鼻中。﹞溺水及服金屑者﹐用鴨血灌之。

錢靑掄曰﹕溺死切忌倒提出水﹐火烘無救﹐用鍋子合地﹐急將死者臍對著鍋臍覆上﹐用人扶牢﹐徐徐推鍋轉移走﹐箸夾口中﹐出腹中之水﹐其人卽活。

澄曰﹕凡水溺之人﹐夏天可救﹐冬天難救﹐撈起時切勿倒控﹐急急將口撬開﹐橫銜箸一隻﹐使可出水。用竹管吹其兩耳﹐研生半夏末吹其鼻孔﹐用皂角末置管中﹐吹其穀道。如系夏月﹐用牛一隻﹐將溺人肚皮橫覆牛背之上﹐兩旁令人扶住﹐牽牛緩緩行走﹐腹中之水﹐自然從口中大小便流出。再用蘇合丸化開灌之﹐或生薑汁灌之。

若無牛以活人仰臥﹐令溺人如前將肚皮橫覆活人身上﹐活人將身子微微動搖﹐水亦可出。若一時無牛﹐活人不肯爲﹐卽用栲栲一隻﹐將溺人覆其上亦可。

又曰﹕如系冬月﹐急將濕衣解去﹐一面炒鹽用布包熨臍﹐一面濃鋪被褥﹐取竈內暖艸灰多多鋪於被褥之上﹐令溺者覆臥其上﹐肚下墊以棉枕一个﹐仍用艸灰將徧身覆蓋﹐灰上再加濃被﹐不可把灰瞇於眼內。卽撬口銜箸﹐灌蘇合丸生薑湯﹐吹耳鼻穀道等法﹐冬夏一般。急救醒後宜少飲溫酒﹐夏天只與淸粥飲之。蓋灰性暖而能拔水﹐凡蠅溺水而死者﹐以灰埋之﹐少頃卽活﹐以其明驗也。

又曰﹕溺水死者﹐鴨血灌之﹐立活。

卷三十七急救部救凍死門主論

切忌熱水火烘﹐急用大鍋炒灰﹐盛布袋內﹐放在心口﹐並熨臍腹之間﹐袋須作數个﹐冷則更換﹐灌以溫酒姜湯﹐用濃被褥蓋暖﹐保血脈和通﹐如身上漸溫卽活。

《祕要》云﹕凍死一日猶可活﹐過此卽不療。

又云﹕若不先溫心﹐便持火炙其身體﹐冷气與火相摶則死。

又曰﹕用濃棉被將凍人捲住睡臥﹐令兩人推來轉去﹐使血脈相通﹐身上漸溫卽活。如無棉被﹐新艸薦亦可。

卷三十七急救部救熱死中暑昏悶門主論

切忌飲冷水﹐不可令臥冷地。

當急移陰處﹐用大蒜搗爛﹐加路上熱土和水去渣灌之。再掬路上熱土﹐擁擠臍間作窩﹐令眾人尿滿﹐暖气透臍卽蘇。

又法﹕急以姜湯或童便乘熱灌下﹐外用布蘸熱湯熨臍下三寸穴立醒﹐醒後忌飲冷水﹐飲之立死。

又曰﹕暑月曬衣﹐不可便入箱櫃之中﹐恐冬月服之﹐有中暑者。若吹透再收﹐便無此患。

卷三十七急救部救魘死門主論

原有燈卽存燈勿熄﹐如無燈不可點燈﹐但痛咬腳跟﹐並咬大拇指﹐而頻唾其面﹐再灌以姜湯﹐或用皂角末﹐或半夏生研﹐或雄黃末吹入鼻中﹐得嚏卽醒。諸卒死及魘死﹐急於人中及兩腳大拇指內離爪一韭菜許﹐灸七壯卽活。﹝《綱目》﹞。

凡魘死並中惡﹐切忌火照驚慌﹐烏骨雞血滴口中﹐立活。

扁鵲曰﹕五絕死者﹐一曰自縊﹐二曰墻壁所磕﹐三曰溺水﹐四曰魘魅﹐五曰產乳﹐皆用生半夏一兩搗篩﹐吹一大豆許於鼻孔中﹐卽活。亦有用生半夏末水和丸如小豆大﹐塞鼻中﹐並吹末於耳內﹐心下溫一日者尙可救﹐柰人不曉的﹐皆因見其气絕﹐多不救耳﹐惜哉﹗

卷三十七急救部救中惡門主論

或登廁﹐或出郊外野地﹐或遊冷室﹐或行人所罕到之處﹐突然眼見鬼物﹐口鼻吸著惡气﹐驀然倒地﹐四肢逆冷﹐兩手拳握﹐口鼻出血﹐性命逡巡不救﹐此名中惡。大約此證同屍厥證同﹐但腹中不鳴﹐心腹俱暖爲異。凡遇此證﹐卽刻眾人圍繞﹐不可移動﹐眾人打鼓燒火﹐或焚麝香﹑蘇合香﹑安息香之類﹐直候至醒知人事﹐方可移動﹐用犀角一錢﹐朱砂﹑麝香各五分﹐研細﹐水調服。或用石菖蒲搗汁灌口鼻中。

又法﹕用鮮菖蒲根搗汁﹐灌入鼻中﹐或口內自活。

卒被鬼擊如中箭﹐用桃皮一片﹐安痛上﹐取一匙頭安桃皮上﹐用艾胡桃大﹐安匙上灸之﹐卽瘥。﹝《入門》﹞或往死喪墳廟﹐來家卽死﹐急斷豬尾取血灌之﹐並縛豚枕之﹐立活。

凡卒死得紫金錠磨汁﹐灌之立蘇。書曰﹕中惡者﹐乃遇屍喪邪病﹐古廟墳冢﹐空房冷寓﹐廢署荒園﹐鬼神壇場﹐祈禱祠社﹐池沼苔蘚﹐蘊濕藤蘿﹐樹木陰鬱﹐一經感觸﹐卒然昏迷﹐名曰中惡。急將病患移於宅內東方﹐以醋炭燻之﹐用姜湯化蘇合丸灌之﹐或藿香正气散亦妙。再用蔥尖刺入病患耳內出血﹐卽活﹔如無血者不治。若大吐大瀉﹐口鼻流血者﹐不治。

卷三十七急救部救嚇死門主論

急抱定﹐用溫酒徐徐灌下﹐卽活。如九竅出血﹐用大薊一握絞汁﹐和好酒半杯頓服。如無鮮大薊﹐卽幹大薊研末滚水灌服﹐三錢。淸晨汲頭一弔桶水﹐面卽效。

書曰﹕嚇煞﹐卽驚怖死也。

卷三十七急救部救五竅出血門主論

耳目口鼻竅中一齊出血﹐藥不及煎﹐死在旦夕俄頃﹐用冷水當面幾口﹐卽分開頭髮﹐用粗紙數層﹐蘸醋令透﹐搭在囟門﹐血卽止﹐次用當歸一兩煎湯﹐磨沈香﹑降香各五錢﹐加童便服之﹐血自歸經﹐然後以四物湯加人參﹑黃﹑北五味﹑麥門冬爲丸服之﹐可收萬全之功。

卷三十七急救部救神箭鬼箭打門主方

神箭。﹝不可鍼刺﹞狗骨﹝燒灰三錢﹞山梔﹝七个﹐研﹞飛白面陳糟﹝各一兩﹞醋調敷。

鬼箭打。

鐵屑﹝細末﹐二兩﹞核桃肉﹝一斤﹞桃仁﹝八兩﹞同入瓷器內﹐加好酒四斤隔湯煮﹐蓋上以糯米置之﹐米熟爲度。每日不拘時隨量暖服﹐蓋被髮汗﹐服時痛稍甚﹐服完漸愈。勿以服藥時痛而中止也。

又方山梔﹝炒﹞飛面桃頭﹝七个﹞杵餅貼﹐次日作七丸﹐投炭火中﹐燒響卽愈。

卷三十七急救部除妖魅鬼魘門主論

妖魅﹑鬼魘不肯明言者﹐鹿角銼細末﹐酒調服﹐卽知人事矣。

夢與鬼交者﹐以鹿角末淸酒調服﹐卽出鬼精。婦女夢與邪物交通﹐獨言獨笑﹐心神恍惚者﹐用明雄細末一兩﹐松香二兩熔化﹐投下明雄﹐以虎爪攪之﹐丸如彈子大﹐夜焚於焙籠中﹐令女坐其上﹐以被蓋之﹐露頭在外﹐不過二三次卽愈。內用菖蒲﹑棗仁﹑遠志﹑朱砂﹑茯神等味爲末﹐服之。

慣多夢魘者﹐用通明大朱砂縫袋盛之﹐藏發內睡之﹐是夜卽無邪夢也。

卷三十七急救部祟證門主方

平祟散﹝《祕錄》﹞。

硼砂﹝三分﹞黃連甘艸﹝各二分﹞冰片﹝一分﹞乳極細﹐人乳調點兩眼角﹐立消。

卷三十八蛇虎傷部

凡蛇﹑虎﹑虫﹑狗﹑蜈蚣﹑蠍﹑蛛﹑鼠咬﹐皆匯於此部中﹐以便檢閱參治。

卷三十八蛇虎傷部馬汗瘡門主論

凡患瘡人因騎騾馬﹐沾其涎汗﹐毒入瘡中﹐腫疼痛﹐名曰馬汗瘡。

卷三十八蛇虎傷部馬汗瘡門主方

驗方冬瓜皮煎湯洗。

又方絲瓜葉煎湯洗。

又方冬瓜皮榦爲末﹐敷之。

又方﹝《啟玄》﹞。制柏散敷之。

卷三十八蛇虎傷部馬咬門主方

驗方皂角子燒灰﹐香油調搽﹐卽追出毒瓦斯矣。

又方薄荷汁塗之。

馬咬及踏傷服童便韭汁。

又方﹝《集驗》﹞。寒水石研敷傷處﹐旬日自愈。

馬咋踏人割雞冠血點咬處﹐日三次。牡馬用雌雞冠﹐牝馬用雄鷄冠。

又方馬鞭梢三寸﹐鼠屎十四粒灰爲末﹐豬油調搽。

又方婦人月經搽。

又方人糞﹝﹞馬糞﹝﹞上共研爲末﹐豬油和調搽之。

卷三十八蛇虎傷部虎咬門主論

r虎咬p04﹣a41a221。bmpr雷眞君曰﹕世人被虎咬傷﹐血必大出﹐其傷口實時潰爛﹐其疼不可當﹐卽用豬肉貼之﹐隨貼隨化隨易。急用地楡一斤﹐苦參四兩﹐三七根三兩﹐研極細摻之﹐隨濕隨摻﹐血卽止﹐痛卽定。蓋地楡涼血﹐苦參止痛﹐三七止血﹐合三者之長﹐故奏功實神。﹝《祕錄》﹞。凡人遇虎﹐不死必傷﹐傷必潰爛﹐虎之見人﹐如貓捕鼠﹐先有毒涎噴人﹐人始昏潰。

陳遠公曰﹕人遭虎傷﹐流血必多。大凡虎傷多在頸項﹐必有深孔兩个﹐或四个﹐其孔一時卽化爲黑色﹐急用生豬油塞之。無則用生豬肉塡之﹐隨塡隨化﹐庶不再腐所傷之肉。然後急買地楡半斤爲末﹐敷所傷之處﹐血卽頓止﹐隨用湯藥以止渴。蓋虎傷流血必多﹐而虎又有熱毒﹐直來犯心﹐故口渴甚﹐萬不得已可與小便飲之。急投治虎湯﹕三七根末﹑地楡各二兩﹐黃﹑當歸﹑麥冬﹑生地各三兩﹐水十碗煎﹐恣其飲之﹐必安然而臥。明日傷處大癢﹐又一服又臥。如是五日﹐瘡口生合而愈。﹝《冰鑑》。此方大補气血以生肌﹐用地楡化虎傷之熱毒﹐用三七根止血斂口﹐但其藥料不奇﹐奏功實神。﹞王禦曰﹕凡虎咬多服生薑汁﹐或自尿淋洗傷口﹐又用白礬研細末敷之。

卷三十八蛇虎傷部虎咬門主方

驗方眞香油灌之﹐外用香油洗之。

又方搗靑松汁數斗﹐頻頻飲之﹐用渣敷咬傷處﹐頻易卽效。

熊虎爪牙所傷毒痛燒靑布燻瘡口﹐毒卽出。仍煮葛根汁煎濃洗瘡﹐一日十次。再搗葛根汁調服方寸匕﹐每日五次﹐甚者夜服兩次。

又方嚼栗塗。

又方煮生鐵﹐令有味洗瘡。

又方雄黃硫黃紫石英﹝各等分﹞共研細末﹐搽之。

卷三十八蛇虎傷部蛇傷門主論

r蛇傷p04﹣a41a222。bmpr陳遠公曰﹕人被蛇傷﹐不拘何處﹐或上或下﹐腹脹如箕﹐三日不救﹐毒瓦斯攻心必死。蛇乃陰物﹐傷人最毒﹐治用解毒爲主。惟是蛇毒﹐乃陰毒也﹐若用陽毒解之﹐則毒愈熾﹐必用陰分解毒之品﹐順其性而解之也。祛毒散﹕用白芷﹑紫花地丁﹑蒲公英﹑夏枯艸各二兩﹐生甘艸五錢﹐白礬三錢﹐水煎服﹐一劑腫消﹐二劑毒從大小便而出﹐三劑全愈。﹝《冰鑑》。白芷𨿽陽分之藥﹐得夏枯艸則陽化爲陰﹐地丁﹑公英﹑甘艸﹑白礬盡消毒之味﹐又且屬陰﹐陰變以化陰毒﹐自易奏功﹐助白芷直攻蛇毒﹐無畱存之害也。或問解蛇毒﹐旣不可用陽分之藥﹐何以又用白芷﹐不知蛇毒非白芷不除﹐世人不善用之﹐所以有不效者﹐今用於陰分之中﹐自無不效矣。何可捨白芷﹐反致無功乎﹗或問雄黃亦制蛇毒﹐何不用之﹐不知白芷陽中有陰﹐不比雄黃純陽也。雄黃外用可建奇功﹐內用每至僨事﹐不若白芷用陰分之中﹐可建全功耳。﹞諸蛇有毒﹐惟土虺蛇最毒﹐咬人若不急治﹐則死矣。凡蛇誤入人孔竅內﹐卽用鍼刺其尾﹐不過兩三鍼﹐則自褪出。

《丹心》云﹕制蛇毒用雄黃末﹐加人參湯調服。

《綱目》云﹕人卒爲蛇繞不解﹐熱湯淋之﹐無湯則令尿之﹐卽解。凡毒蛇咬用鍼刺傷處出血﹐用繩紮兩頭﹐浸糞缸內﹐毒不內攻。若毒走腫痛者﹐麻油紙撚焰燻之﹐再解毒紫金丹一錢﹐酒磨服之﹐取汁。

卷三十八蛇虎傷部蛇傷門主方

毒蛇咬急於咬傷處上下紮緊﹐使毒瓦斯不散﹐食蒜飲酒令飽﹐使毒不攻心﹐更搗蒜敷傷處﹐加艾圓灸之。

又方五靈脂﹝一兩﹐水飛﹞雄黃﹝五錢﹞研極細末﹐用無灰酒調服二錢﹐滓敷患處﹐忌人參。

又方黃豆根上又有白豆﹐取來口內嚼爛﹐敷之。

又方川貝母爲末﹐酒調盡醉灌之﹐少頃酒自傷處化水流出﹐候水盡﹐用渣敷咬處﹐垂死可活。

又方明雄黃共蒜搗敷﹐內取白芷護心散。

白芷護心散

治毒蛇蜈蚣咬。

明雄黃炙甘艸﹝各五錢﹞白芷﹝一兩﹞滴乳香﹝去油三錢﹞共研細末﹐每服四錢﹐酒調服。

又方水洗淨膿腐﹐易水數斗﹐拭漧﹐用鴨嘴礬﹑白芷﹑麝香各等分﹐研末敷之。

又方五靈脂白芷﹝各五錢﹞明雄黃﹝三錢﹞滴乳香﹝去油﹞沒藥﹝去油﹐各五分﹞甘艸﹝二錢﹞麝香﹝三釐﹞水酒各半﹐煎服﹐其渣敷毒蛇咬處﹐起死回生。

又方半邊蓮藤﹑葉﹐一名金錢艸。用唾液揉洗﹐並敷咬處﹐立愈。﹝諺云﹕有人識得半邊蓮﹐終朝可伴毒蛇眠。﹞又方柏子樹葉不拘多少﹐冷水搗爛﹐洗過又搗﹐敷上三五次可愈。如咬破潰爛﹐用鳳尾艸搗如泥﹐敷上卽收口﹐如不爛者﹐不必用。

又方﹝《集驗》﹞。白礬溶化﹐乘熱滴傷處﹐痛立止﹐毒瓦斯卽趕出。

毒蛇及諸色惡虫咬傷﹐毒瓦斯攻入肚腹者蒼耳艸嫩葉搗汁灌之﹐將渣濃敷傷處。

土虺毒咬﹝孫眞人﹞令婦人對咬處出尿澆之﹐用尿洗之。

毒蛇瘋狗咬傷﹝孫眞人﹞人糞塗咬處極妙﹐新糞猶佳﹐諸藥皆不及也。

毒蛇咬用糯米半升﹐揀去半粒者勿用﹐令家內男婦眾人嚼爛﹐敷於咬傷之上﹐少停其咬處便有黑气冒出。隨又換敷﹐卽出紫黑血水﹐則其腫自消﹐其痛則自止矣。

蛇咬采鮮大藍葉搗汁﹐或小藍葉搗汁乳細﹐雄黃末敷之。

又方紫金錠酒磨服一錠﹐多飲爲妙。取汗﹐又再用紫金錠磨爛﹐敷於咬傷之處。

又方黃豆葉搗至極爛﹐敷於咬傷之處。

蛇咬毒走腫痛麻油紙撚燒煙燻之。

毒蛇咬煙袋燒熱滴油搽之﹐百試百驗。

又方用泥蛤搗爛﹐敷咬處卽好。

又方白芷末一兩﹐開水調下﹐死者立生。

又方穿山甲﹝炮﹞廣木香﹝各錢五分﹞研細末﹐熱酒調下。

又方﹝捕蛇師﹞。

全蠍﹝二个﹐研﹞蜈蚣﹝一二條﹐炙﹞研勻﹐酒調下立愈。

又方﹝抄本﹞。

北細辛白芷﹝各五錢﹞雄黃﹝五分﹞研細﹐每服二錢﹐酒調服。

又方煙袋內油四面塗腫處卽消﹐切不可塗咬傷孔內。

又方藍葉搗汁﹐同雄黃末敷之。

又方雄黃一錢﹐生礬二錢﹐杓內溶化﹐將箸頭蘸藥點傷處﹐冷則易之﹐連點七次。

又方櫻桃葉搗爛塗患處﹐搗汁飲之﹐毒不內攻。

又方半邊蓮搗爛﹐取汁二兩﹐熱酒四兩﹐和汁服取汗﹐渣敷更妙。

又方蒼耳艸陰漧五錢。水一盅﹐煎熱服取汗。

又方炙油梳令汗出﹐熨瘡口。

又方雄黃末敷﹐日三四次。

蛇咬爛入骨者白芷一兩﹐膽礬五分﹐麝香三分﹐乳爲細末﹐日日摻之﹐卽愈。

赤煉蛇咬用活公鷄刀割一塊貼之﹐換貼兩三塊﹐自愈。

蛇咬方﹝周鶴仙﹞。雞蛋三个﹐敲破蛋頭﹐合在蛇咬之處﹐聽蛋內有聲變黑色﹐再用一个合之﹔俟蛋內色變黃白﹐不甚黑﹐再用一蛋合之。自愈不疼﹐極妙良方。

又方蒲公英搗爛粘貼﹐卽愈。

又方廣木香不拘多少﹐水煎服﹐效不可述。

解毒散

治一切毒蛇並獸所傷﹐重者毒入腹﹐則眼黑口噤﹐手足彊直。此藥平易﹐不傷气血﹐大有神效﹐不可以其易而忽之。白礬﹑甘艸各等分爲末﹐每服二錢﹐不拘時冷水調下﹐敷傷處。

毒蛇咬傷﹐跌撲不起將死者。

香白芷﹝搗末﹞麥門冬﹝去心﹞好酒煎服﹐良久有黃水自傷口出﹐俟水盡腫消皮合﹐仍將藥渣搗融敷。

水蛇刺傷莧菜根順擂﹐滚酒泡﹐以碗蓋之﹐熱飲取汗爲度。渣仍敷咬處。

蝮蛇螫人燒蜈蚣研末搽。

又方北細辛雄黃﹝各等分﹞研細搽傷處﹐並治諸蛇及虎傷俱效。

卷三十八蛇虎傷部救蛇入口門主方

睡著蛇入口中﹐拔之不出先將快錐橫刺蛇尾﹐卽將刀剖尾﹐以川椒數粒納入纏定﹐自然退出。

卷三十八蛇虎傷部辟諸蛇門主方

驗法但燒羚羊角﹐令煙出﹐蛇卽去矣。

又方燒雄黃祛之。

又方漧薑﹑麝香﹑雄黃等分搗勻﹐用小絳袋盛之﹐男左女右﹐佩帶則蛇遠避。

如人遭蛇傷﹐便以此搽之﹐無麝香卽以射罔和佩之。

卷三十八蛇虎傷部狗咬門主論

陳遠公曰﹕癲狗傷者﹐人必發癲﹐有如狂證﹐世人以生小狗於腹中﹐此誤傳也。

因如發狂﹐有如狗狀﹐見人則咬﹐見女則嬲﹐非狗生腹中﹐不宜有此景象﹐況人爲癲狗傷﹐二便必閉不能卽出﹐二便同力虛努﹐似生產艱難﹐且外勢急痛﹐腰腹作脹而死。人以爲腹中有狗﹐不能產而死﹐腰痛者﹐乃小狗內咬也﹐豈不可笑。此乃狗誤食毒物而發癲咬人﹐則毒瓦斯傳染於人﹐狗愈人死﹐可畏之證也。然治之得法﹐毒解病去如掃矣。夫犬性最熱﹐狗食物發癲﹐乃食熱物之故﹐或食自死之肉﹐或飧熱病之屍﹐多成癲病﹐然則狗之發癲﹐必熱上加熱也﹐解其熱毒何不愈之有。但人不知解法﹐所以不救耳。予逢異傳名活命仙丹﹕木鱉子三个切片﹐斑蝥七个陳土炒去頭﹑足﹐米一撮﹐炒﹐劉寄奴﹑大黃﹑茯苓各五錢﹐麝香一分﹐各研細末和勻﹐每服三錢﹐黃酒調服﹐毒瓦斯全解﹐神方藥也。不必二服﹐七日可奏功﹐七日外者﹐多服數次﹐忌色欲二月﹐並忌發物﹐余無所忌。﹝《冰鑑》。是方用木鱉﹑斑蝥者﹐以狗最畏二物﹐木鱉大涼又瀉熱毒﹐得大黃迅掃之﹐則熱毒難畱﹐寄奴善逐血走竅﹐茯苓利水﹐引毒從小便而出﹐麝香亦走竅﹐用之不過制斑蝥﹑木鱉之毒﹐又何畏癲犬之傷哉。﹞人被犬咬傷﹐卽煩躁口漧﹐小便澀﹐頭頂有紅髮數根﹐急急拔去﹐輕者用天南星﹑防風各一錢五分研細﹐以酒調服。重者用斑蝥五个去頭﹑尾﹑翅﹑足﹐以糯米合許同炒黃色﹐去米將斑蝥研末﹐酒一杯煎半杯﹐空心溫服﹐從小便行下惡物如小狗狀﹐必待小便淸白﹐方爲毒盡。如毒未盡﹐須再服之﹐咬處輕者則以栗子嚼敷﹐或紫蘇葉嚼敷。重則必用男子熱糞敷之﹐冷則更易﹐待大勢將定﹐卽用於人糞燒灰﹐麻油調敷。

r狗咬p04﹣a41a223。bmpr澄曰﹕瘋犬者﹐乃朝夕露臥﹐爲四時不正之气所侵﹐陰陽肅殺之气所感﹐故舌出涎流﹐頭低耳垂﹐目紅尾拖﹐急走無定﹐多見於春末夏初之間﹐人被咬傷﹐卽煩躁口漧﹐小便澀痛﹐最爲難救。

卷三十八蛇虎傷部狗咬門主方

驗方防風﹝六錢五分﹞牽牛大黃﹝各一錢半﹞雄黃﹝一錢三分﹞麝香﹝一分五釐﹞斑蝥﹝去頭﹑足﹐糯米炒﹐五分﹞共爲末﹐溫白湯調服三錢﹐有血絲從小便出愈。如未愈可再服三錢必效﹐再用虎骨醋炙研末﹐陰陽水調服三錢﹐除患。

又方斑蝥﹝九个﹐去頭﹑足﹑翅﹐入糯米二協議炒﹞﹐朱砂滴乳香﹝去油﹞沒藥﹝去油﹞明雄黃血竭兒茶﹝各二分﹞共爲細末﹐每服二分﹐空心黃酒調服。

溯源散

治瘋犬咬神效﹐但服此藥。切忌飲酒﹑食豬肉﹑羊肉等﹐雞﹑鵝﹑魚﹑蝦﹐一切發物﹐仍忌房事一百二十日﹐終身不可食狗肉。如誤食犬肉﹐後必再發﹐此發之後﹐則無藥可救矣。

斑蝥﹝七个﹐去頭﹑足﹑翅﹞。研末溫酒調服﹐於小便桶內見尿沫如狗形爲效。𨿽無犬形﹐亦不再發﹐後用辰砂益元散一兩﹐煎服解之。

又方杭粉﹝一錢﹞斑蝥﹝七个﹐去頭﹑足﹑翅﹐同糯米炒黃色﹐去米﹞研勻﹐空心酒調下卽解。如小便痛﹐服甘艸梢湯自利。

又方急用人便下熱糞塗之﹐極驗。

又方荔枝肉貼咬處﹐其痛立止。

又方明雄﹝五錢﹞杏仁﹝去皮﹑尖﹐炒﹐一百粒﹞共研細﹐虎骨煎酒調服二錢﹐咬處卽用此藥敷之。

又方杏仁﹑砂糖各等分﹐搗敷。

又方桃樹頭搗敷。

又方舊錫器刮下錫末﹐放咬處。

又方圓眼核去外漆皮﹐灰搽。

又方洋糖同蔥搗敷咬處﹐腫痛立止。

又方﹝孫眞人﹞。刺皮﹑頭髮各等分﹐燒灰﹐水和飲一杯。口噤者折齒灌之。

又方虎骨存性﹐研末摻之。

定風散

﹝羅太無﹞。瘋犬咬﹐先口噙漿水洗淨﹐用綿拭漧貼藥﹐更不再發﹐大有神效。

生南星防風﹝各等分﹞共爲極細末﹐幹上再潰膿﹐功難盡述。

濟世方

治癲犬咬﹐先用人溺洗去血水﹐再用核桃殼半个﹐將極幹人糞塡滿﹐罨於傷處﹐外用艾於桃殼上灸十四壯卽愈﹐永不再發。

瘋犬咬急於無風處捏去惡血﹐孔幹者鍼刺出血﹐鹽湯洗淨﹐搗蔥粘貼﹐用糯米一撮﹐番木鱉半个切碎﹐斑蝥七个去翅﹑足﹐若過一日多加一个﹐連前藥炒黃﹐去斑蝥不用﹐研爲細末﹐用好酒調服。但細看頭上若有紅髮﹐卽行拔去。切忌房事﹐並忌鑼聲﹐終身忌食犬肉﹑羊肉。

家犬咬﹝《感應篇》﹞。先須忍痛用河水洗淨血水﹐刮生虎骨末摻咬處﹐爲佳。

家犬咬﹝《感應篇》﹞。刮肉店內砧板上油膩﹐拌砂糖敷之。

又方鼠屎搗爛敷之﹐卽止其痛。

瘋犬咬。

川連虎頸骨﹝各三錢﹞甘艸﹝一錢﹞番木鱉﹝三个﹞先用麻油四兩﹐將藥煎汁服下﹐將渣再入生酒煎服﹐飲醉取汗﹐忌食鵝﹑犬﹑羊肉七日﹐餘物不禁。

又方靑布煎汁三升﹐服之。

又方飲驢尿一二升爲良。

又方梔子皮﹝燒灰﹞石硫黃﹝各等分﹞共處研爲細末﹐敷於咬傷處﹐一日一換﹐其人頭頂必有紅毛數根﹐急拔去用男子熱糞敷﹐冷則易。待大勢將定﹐用男子幹糞燒灰﹐麻油調敷。

家犬咬如傷不甚重治以栗子搗敷。

又方紫蘇葉搗敷。

犬咬用水洗瘡﹐任血出勿止﹐仍洗勿住手﹐俟血止﹐帛紮緊。

又方嫩蒼耳艸葉搗汁﹐如無﹐用幹者一把。酒水同煎五分﹐熱服。

又方白礬﹝七分﹞番木鱉﹝一个﹞共爲末﹐分三服﹐先用水服﹐後二次用酒服之。

又方斑蝥﹝七个﹐去翅﹑足﹐研細末﹞用酒調服﹐令被咬者小便於盆內﹐見沫如狗形﹐不再復發。

又方野菊花香附小兒胎發﹝炒﹞研末﹐酒服盡醉。

又方不見日色瓦上靑苔﹐刮下敷於咬處。

卷三十八蛇虎傷部豬咬門主方

驗方松脂熔化﹐作餅貼之。

又方屋澑中泥敷之。

卷三十八蛇虎傷部貓咬門主方

驗方薄荷汁塗之。

卷三十八蛇虎傷部鼠咬門主論

鼠咬傷手足及肉﹐最難愈者何也﹖因其齒細而長﹐上有毒黃﹐能傷筋骨故也。

卷三十八蛇虎傷部鼠咬門主方

驗方宜用貓尿洗其毒﹐去其血﹐再用貓尿塡傷處。

又方﹝《纂要》﹞。斑蝥燒灰﹐麝香少許﹐津唾調敷。

又方貓毛燒灰﹐加麝香少許﹐唾津敷。

又方香椿樹皮搗汁一酒杯﹐和黃酒調下﹐則其毒瓦斯自消。

卷三十八蛇虎傷部蜈蚣咬門主方

驗方雄鷄冠血塗咬處。

又方取大蜘蛛放傷處﹐吸去其毒卽愈。隨投蜘蛛於水內﹐令吐出毒瓦斯﹐以全其命。

又方新竹一段﹐火上烘出瀝﹐取瀝搽之﹐止痛。

又方頭垢搽之﹐其痛立止。

蜈蚣叮咬﹐其痛切骨﹐渾身麻木雄黃研爲細末﹐撚香油紙條點火燻其咬處﹐則其疼痛立止矣。

蜈蚣﹑蠍子咬薄荷葉研末﹐搽咬處立止。

又方蟾酥丸﹐水磨塗。

又方燒鐵刀頭令赤﹐置白礬於刀頭上化汁﹐乘熱將礬汁滴於被傷之處﹐立瘥。

又方手指探入雞喉內﹐取雞口內涎塗之﹐立愈。

又方取雄鷄嘴對傷處吸﹐吸盡毒﹐雞嘴自去。

又方雞蛋一个﹐輕敲一小孔﹐合傷處﹐立效。

又方木梳齒內垢﹐燈上燒滴傷處﹐立止。

又方人頭垢封傷處﹐立效。

又方細嚼香附﹐塗之立效。

又方五靈脂﹝炒令煙盡一錢﹞蒲黃﹝炒二錢﹞共研細﹐醋調塗傷處﹐立效。

又方獨蒜搗敷咬處﹐其痛立止。

又方燈艸心蘸香油點著﹐向患處數下。

祛蜈蚣法凡人家蜈蚣多﹐用頭髮燒煙﹐或牀下﹐或廚房﹐蜈蚣聞之﹐入土三尺。

蜈蚣咬艸紙捲點著﹐隔錫片燻之﹐熱气透入﹐其痛卽止。

又方趕雄鷄令走急﹐然後以雞嘴气呵之﹐不過兩三次﹐卽好。

又方桑葉搗汁敷。

又方燒頭髮煙燻之﹐亦好。

蜈蚣蠍螫生半夏蓽茇﹝各二錢五分﹞生南星﹝一錢五分﹞雄黃白礬﹝各二錢﹞爲末﹐就痛處搽之﹐或醋調敷。

又方甘艸﹑雄黃磨菜油搽。

又方艸紙捲燒煙燻。

又方蘄艾作小丸﹐放咬處灸之。

又方先用鹽湯洗傷處﹐再用劉寄奴擦之。

又方用生薑汁調雄黃搽。

卷三十八蛇虎傷部壁虎咬門主方

驗方靑苔塗擦﹐內用敗毒散加靑苔三錢﹐煎服。

又方桑柴灰水煎滚﹐濾濃汁﹐調白礬末塗之。

又方用淸水淋壁上﹐注咬傷處﹐神效。

卷三十八蛇虎傷部蠍螫門主論

陳嘉謨曰﹕蠍有雌雄兩種﹐雄者螫人﹐痛在一處﹐雌者螫人﹐痛牽徧體﹐惟聞雞啼之聲﹐則其痛漸減耳。書云﹕凡見一切毒螫之物﹐不可起惡念向之﹐亦不得殺之﹐如動此念﹐後必遭螫﹐治亦難愈﹐愼之愼之。

《外臺祕要》云﹕余身曾遭蠍螫手指﹐痛苦不可忍﹐諸方治之無效﹐有人見余﹐令用冷水漬手指﹐指不痛則漬手﹐手卽不痛﹐水微微暖﹐手又痛﹐卽換冷水漬之﹐稍暖又換冷水﹐或冷水浸舊布之﹐實有奇效。

吳天麟曰﹕凡蛇﹑蠍﹑蜈蚣咬傷﹐𨿽有疼痛﹐不可號呼﹐但呵呵大笑數聲﹐其痛卽可十減其七。蓋毒物咬人之後﹐聞人號呼﹐彼反爲喜﹐則其蜈蚣﹑蠍子自己將尾巴搖動﹐他若動一下﹐咬處卽錐痛一下﹐但聞大笑之聲﹐彼卽气殺。澄曾連被蠍螫﹐卽發大笑之聲﹐咬處果然不甚疼痛﹐亦妙法也﹐此亦不可不知。

卷三十八蛇虎傷部蠍螫門主方

驗方糞淸搽之﹐其痛立止。

又方水膠一條﹐沾水濕之﹐將火熾熱於傷處﹐擦之。

又方艸紙捲緊點著﹐用煙燻之。

又方白礬﹑半夏各等分﹐研末醋調敷。

又方﹝《啟玄》﹞。香油蘸靑布撚子﹐點著插在筆管內﹐扣定痛處﹐用煙燻之﹐少刻卽止痛矣。

又方井底泥塗螫傷處﹐幹則再易。

又方﹝《古今錄驗》﹞。但用木碗合之﹐卽愈。

又方新汲水以靑布隨痛處搭之﹐幹則再易。

雄蠍螫人一處作痛井泥塗之﹐幹則再易。

雌蠍螫人諸處牽痛瓦溝下泥塗之。若遇天晴﹐可用新汲水從屋上淋下﹐取泥塗之。

蠍螫淨官硝明雄﹝各一錢二分﹞麝香﹝一分二釐﹞研細﹐瓷瓶密貯﹐每用少許﹐點男左女右大眼角﹐聞香卽止痛又方大蝸牛一个搗敷﹐其痛立止矣。

良姜膏

治毒瘡並蠍螫諸惡虫咬。髙良姜﹑穿山甲各六兩。眞麻油二斤﹐浸七日熬枯去渣﹐入炒黃丹一斤成膏﹐攤貼。

蠍螫蜈蚣咬預於五月五日﹐用水膠﹑乳香各一兩﹐水燉化﹐攤勻紙上﹐剪作小條﹐每用少許水濕貼之﹐立刻止痛。

又方搗蒜塗。

又方硼砂和水塗。

又方嚼茱萸封之。

又方生烏頭末唾和塗。

又方滴熱蠟燭油於傷處﹐兩三次易之。

又方溫物浸之。又方嚼漧薑塗。

又方苦李子仁嚼敷。

又方拔蛇盤艸取汁敷。

卷三十八蛇虎傷部蜘蛛咬門主論

申斗垣曰﹕若蜘蛛咬﹐人中其毒者﹐一身生蜘蛛絲﹐不知人事。﹝《啟玄》﹞蛛咬人﹐其毒最能殺人。

卷三十八蛇虎傷部蜘蛛咬門主方

驗方﹝《啟玄》﹞。艾燒煙燻之。

又方﹝《啟玄》﹞。羊乳灌之立解。

又方﹝《傳信方》﹞。大藍汁一碗入雄黃﹑麝香少許﹐搽於患處﹐仍服其汁。

蜘蛛咬急用桑柴灰煎取汁﹐調白礬末敷。

又方以生鐵衣醋研汁塗。

又方烏麻油和胡粉如泥塗﹐幹則易之。

又方洋桃葉搗敷。

又方炮姜切片貼。

又方雄黃末敷之。

又方蒜切作兩段揩之﹐或蒜磨地上泥塗。

卷三十八蛇虎傷部壁咬門主論

《本艸》云﹕壁咬﹐毒人必死﹐宜用桑柴灰淋濃汁﹐調白礬塗。

《聖惠》云﹕醋磨雄黃塗。

卷三十八蛇虎傷部蜂叮門主方

蜂子叮人﹐必有毒刺入肉內﹐務須挑之。好黃酒洗之。

又方生芋梗擦之﹐立刻止痛消腫﹐如無梗用子亦效。

又方靑苔擦上﹐痛止腫消。

又方人乳搽之。

又方小便洗擦拭漧﹐用香油搽。

又方雄黃末摻之。

又方蜂房研末搽之。

又方陽物上垢﹐手捏擦傷處。

又方就螫處地上﹐寫一玉字﹐口中默念金﹑木﹑水﹑火﹑土﹐念一字寫一筆﹐臨了念土字寫一點﹐卽取點下之土撚起﹐就傷處敷之。

又方蜂房焙爲末﹐豬油調敷。

又方野莧菜搗敷。

又方火紙卷煙燻。

又方香油搽。

又方野薴葉擦。

又方桑樹汁擦。

又方手抓頭垢﹐用鹽擦。

卷三十八蛇虎傷部蝸牛傷門主論

《本艸》云﹕蝸牛傷人﹐毒瓦斯徧身者﹐宜搗蓼子汁浸卽瘥。

卷三十八蛇虎傷部蚯蚓咬傷門主論

凡是蚯蚓毒﹐形如大麻瘋﹐眉髮脫落﹐亦有蚯蚓呵傷﹐令人發腫。

又云﹕蚯蚓蛟卽受其毒﹐但夜則蚯蚓鳴於體中爲異耳。用鹽湯頻頻洗之﹐其毒自去。

卷三十八蛇虎傷部蚯蚓咬傷門主方

小兒受傷用鹽湯溫洗。

又方鴨血塗之。

中蚯蚓毒﹐形如大麻瘋﹐眉髮脫落用鍛石泡熱水﹐候冷洗患處﹐浸良久愈。

卷三十八蛇虎傷部楊辣虫辣門主論

楊HT虫卽楊辣虫﹐又有瓦虫﹐俱能辣人﹐卽令皮膚腫痛如火燎一般﹐治用淡豆豉搗敷之。

又曰﹕瓦虫卽射工﹐乃樹間雜毛虫也。人觸之卽能放毛射人﹐初癢次痛﹐熱如火燎﹐久則外癢內痛﹐骨肉皆爛﹐諸藥罔效﹐但用豆豉同淸油搗敷﹐少時則毛出。

卷三十八蛇虎傷部楊辣虫門主方

驗方淡豆豉搗敷之﹐辣毛卽出不痛。如毛未出﹐仍須再擦之﹐毛出自愈。如無豆豉﹐或醋或鹽鹵洗之。

又方白芷煎湯洗之﹐如肉已爛﹐海螵蛸細末摻之。

卷三十八蛇虎傷部蠶咬傷門主方

蠶咬薴麻根搗汁塗之。

卷三十八蛇虎傷部馬蜞咬門主論

韓秋巖曰﹕雁山春夏多馬蜞毒物﹐善嚙人﹐流血不止﹐以燒竹葉塗之﹐血立止。﹝《檀丸叢書》﹞

卷三十八蛇虎傷部八腳虫傷門主論

韓秋巖曰﹕八腳虫隱壁間﹐以尿射人﹐徧身生瘡﹐狀如湯火傷﹐其痛如烙者是。

又曰﹕蠷虫一名多腳虫﹐若中尿者﹐令人皮膚起療漿水泡﹐痛如火燒﹐初如飯糝﹐漸如豆大﹐宜用鹽湯綿蘸拓泡上數次﹐卽消。

卷三十八蛇虎傷部八腳虫傷門主方

驗方烏雞翎燒灰﹐雞子淸調搽。

卷三十八蛇虎傷部沙虱毒門主方

沙虱在水中著人﹐及陰雨日卽著人﹐便攢入皮裏﹐初著有赤點﹐一如米粒。鹽五合﹐水一斗﹐煮一沸﹐淸洗。

又方鹽和麝香塗。

卷三十八蛇虎傷部諸色惡虫咬傷門主方

驗方先用薑汁洗﹐再用雄黃﹑明礬研細搽之。

又方生芝麻嚼細﹐塗之。

又方大黃磨水塗二次﹐再用香油紙撚點著﹐燻傷處。

卷三十八蛇虎傷部百虫入耳門主方

驗方宜閉口勿言﹐以紙塞耳竅﹑鼻竅﹐只空中入之耳﹐以麻油點入耳竅中﹐或出或死。

又方貓尿滴耳中﹐其虫卽出。﹝取貓尿法﹕以生薑擦貓鼻上卽溺。﹞又方韭汁和醋灌入耳中。

蜈蚣﹑蜜蜂﹑大虫入耳用肉炙香﹐安放耳邊﹐其虫聞香卽出。

又方火炙桃葉﹐塞之立出。

蝣蜒入耳用蚯蚓入蔥內化水﹐滴耳內虫自出。

又方羊乳灌入耳內﹐卽化爲水。

百虫入耳雞血滴耳﹐或韭汁薑汁滴之﹐皆效。

又方膽礬和醋灌之﹐卽出。

壁虱入耳﹐稻桿灰煎汁灌之﹐卽隨水而出。

百虫入耳川椒末一撮﹐以醋半斤調灌耳中﹐行二十四步卽出。

蚤虱入耳菖蒲塞之。

蜈蚣入耳雞肉炒香放耳邊﹐卽引出。

又方生薑汁灌之。

螞蟻入耳穿山甲炒研﹐調水灌之。

卷三十八蛇虎傷部八角虱門主論

澄曰﹕八角虱卽八角虫﹐又名陰虱瘡﹐其形如花蜘蛛﹐叮於陰毛之上﹐生於前陰毛際。其癢如錐。內由肝腎气濁生熱﹐兼淫欲失於浣洗﹐二精不潔﹐摶滯而成。瘙癢難忍﹐抓破色紅﹐中含紫點﹐宜內服蘆柏地黃丸主之。

又曰﹕此虫最易傳染﹐得此者勿近女子﹐近之則婦人卽生此虫﹐不可不愼。

又曰﹕亦有髮辮內生八角虱者﹐主其人運气顚倒。

卷三十八蛇虎傷部八角虱門主方

陰毛內生紅白虱﹐八腳如虱﹐癢不可忍磨鐿子泥塗之。

又方生白果﹐嚼爛塗之。

又方銀朱紙燒煙﹐燻之。

發內陰毛生虱百部﹑煙筋各等分﹐煎湯洗之。

發內生虱蘆藜不拘多少研末﹐摻在發中﹐經宿其虱自死。

又方水銀和棗肉研爛﹐塗氈帽上帶一夕盡絕。

又方百部煎洗立絕。

衣被生虱百部同衣用滚湯泡洗﹐蟣虱俱絕。

蘆柏地黃丸

熟地﹝八兩﹞丹皮白茯苓﹝各三錢﹞山萸肉懷山藥﹝各四兩﹞澤瀉﹝三兩﹞黃柏﹝一兩﹞蘆薈﹝五錢﹞共煉蜜爲丸﹐每服三錢﹐白湯送下。

卷三十八蛇虎傷部辟虼蚤門主方

辟虼蚤五月五日采向東桃枝﹐菖蒲根陰漧﹐於十月初一日研末﹐篩席下卽除根。

又方鮮桃葉展淨﹐曬榦研末﹐先鋪葉末﹐後灑微水立除。

卷三十八蛇虎傷部祛虱門主方

祛虱法水銀勒綿綫系腰間﹐卽去。

又方百部煎湯洗衣﹐虱俱滅。

又方白果搗碎漿衣。

卷三十八蛇虎傷部祛蚊門主方

治蚊虫鰻魚骨﹐如無﹐卽他魚骨榦的亦可﹐室內燒之﹐蚊化爲水。

又方端午午時用金墨一錠﹐放蛤蟆肚內﹐封口陰漧﹐每用墨在硯磨濃汁﹐以筆蘸墨畫圈於壁﹐或畫大小口葫蘆﹐蚊虫皆飛聚圈內﹐此墨又可敷圍腫毒。

卷三十八蛇虎傷部祛臭虫門主方

驗方采鮮繡救花置牀四角﹐其患自絕。

又方晚蠶砂燒牀下﹐臭虫化水。

又方羊骨頭燒煙燻﹐卽無矣。﹝但此煙最爛絲綢布帛﹐燻時須將衣帳搬開﹐免破壞。﹞又方蕎麥稭煎湯淋﹐臭虫卽死。

又方蒼術﹑番木鱉﹑潮腦﹑香白芷﹐共研末﹐燒酒搗丸蠶豆大﹐每燒一丸﹐臭虫卽成皮殼。

又方香木瓜燒煙燻﹐卽變空殼。

卷三十九救急部

凡解一切中毒以及誤吞金石﹑虫螫等證﹐俱匯於此部中﹐以便檢閱參治。

卷三十九救急部解救砒霜門主論

雷眞君曰﹕世人有服砒霜之毒﹐五臟欲裂者﹐腹必大痛﹐舌必伸出﹐眼必流血而死﹐最可憐也。急用瀉毒神丹飲之﹐如立時大瀉則生﹐否則死矣。此砒已入於髒﹐非可用羊血生甘艸上吐能愈﹐特又變下法救之﹐飲之如不瀉﹐此腸已斷矣﹐又何救乎﹖倘用之早﹐未有不生者﹐不可執吐法而無變通。若初飲砒霜﹐但飲甘艸羊血立吐而愈﹐如不吐﹐速用瀉毒神丹瀉之﹐則無不救矣。﹝《活人錄》﹞凡中砒毒﹐其證煩躁如狂﹐心腹攪痛﹐頭旋欲吐不吐﹐面色靑黑四肢極冷者是。

凡服砒人不可仰臥﹐恐毒流四肢難治﹐愈後須忌百日煙﹑酒﹑姜﹑椒﹑煎﹑炒。﹝《願體集》﹞凡中信毒﹐因气腦自服者﹐急用香油一碗灌之﹐或吐或下卽活。若系酒調者難救﹐其毒發散於周身也。

陳遠公曰﹕服砒毒疼欲死﹐若不急救必腐腸胃﹐吐紫血而死。蓋砒石乃天生之石﹐不曾經火煉﹐何毒至此﹐不知砒石生南嶽之山﹐鐘南山火毒﹐又經火气﹐則其性大熱﹐酷烈之至﹐安得不殺人哉﹗性又善走﹐砒石下喉﹐必升降於腸胃之上下﹐往來數十次﹐腸剝皮穿﹐人乃死矣。疼欲死者﹐正毒瓦斯上下攻也﹐毒藥之橫﹐莫此爲甚﹐治法必吐出其毒﹐然不能盡出其毒也﹐必用解毒之味﹐但初下喉﹐用羊血吐之﹐亦有能生之者﹐食久入胃﹐則無益矣。

宜用救死丹﹐久暫皆可救﹐用生甘艸一兩﹐玄參二兩﹐地楡五錢﹐瓜蒂七个﹐水煎下喉卽吐﹐煮渣服之又吐﹐砒毒全解矣。

﹝甘艸解毒﹐得瓜蒂上湧而吐﹐砒能上升﹐故引之盡出也。然砒又下行﹐得元參﹑地楡解大腸之火毒﹐砒之大毒已從上而出﹐走下者亦餘毒耳﹐得二味解之﹐則上下共相解紛﹐毒又何能施其燥烈哉。況元﹑楡俱潤中解毒﹐所以能制毒也﹐此方十可活八﹐若不吐者﹐此腸胃已壞﹐不可救矣﹐非方不效也﹐倘藥不及﹐煎於飯鍋中煮灌之﹐庶不至因循失救也。﹞

卷三十九救急部解救砒霜門主方

解信毒法

﹝《願體集》﹞。速取梁上燕子窠﹐用井水三四大碗﹐放水桶內將手多攪調之﹐用夏布手巾如搾腐法﹐濾去泥﹑葉取所攪之水﹐連灌兩三碗自吐。不吐再灌﹐吐盡方醒。

國中砒毒﹝雷眞君《活人錄•吐法》﹞。生甘艸三兩急煎湯﹐加羊血半碗和勻﹐飲之立吐卽愈。飲之不吐﹐速用下法。

瀉毒神丹

﹝雷眞君《活人錄•下法》﹞。

當歸﹝三兩﹞大黃﹝一兩﹞白礬﹝一兩﹞生甘艸﹝五錢﹞水煎湯數碗﹐飲之立時大瀉則生﹐否則死矣。

又方黑鉛一兩﹐磨水灌之。

凡中砒霜一切毒藥垂死者。急用上號潔白糖﹑靛花﹑淡豆豉﹑甘艸各等分﹐研勻﹐冷水調灌卽蘇。

又方無名異﹝卽漆匠用者﹞。和生雞蛋淸攪勻﹐服之。

又方陳壁土攪水灌之。

又方急飲人溺及人糞汁﹐或金汁灌之。

又方虎耳艸葉洗淨搗汁﹐攪冷水灌之。

又方牙硝不拘多少﹐研末﹐冷水調下。

又方生鴨血灌之。

又方小薊根搗汁灌之。

又方大黃﹑明礬研末﹐新汲水調灌﹐得吐利卽解。

誤中砒毒渾身紫累﹐有解不效﹐此名砒霜累瘡。黃土地上挖一斗大坑﹐以井水滿之﹐攪令混濁﹐以一碗與之﹐少刻又與之﹐待渾身紫累俱散﹐一吐卽蘇。𨿽冬月間﹐亦宜用之﹐此法必效。

解砒霜及一切藥艸六畜肉中毒白花扁豆經過霜者生收﹐曬榦研末﹐用新汲水調服三錢。

又方眞綠豆粉﹑黃土各四兩﹐研極細﹐用生雞蛋淸九个﹐共一處以浸綠豆﹐冷水和稀服之卽解。若有黑羊血﹐再灌碗許﹐更妙。

又方天竺果煎服。如無﹐取根搗汁煎服﹐亦可。

又方明礬三錢研末﹐冷水攪勻送下﹐一吐卽愈。

又方未盡用綠豆﹑甘艸﹑夏枯艸﹐煎湯冷服。

又方生漆渣子﹐瓦上煉存性﹐研末﹐滚湯衝服五分。

卷三十九救急部救誤服蒙汗藥門主論

蒙汗藥大約用天仙子爲君﹐加狐心等物﹐𨿽不殺人﹐然令人迷而不醒。山東村杏多乘心迷﹐以取財物﹐醒來全不記憶﹐恍惚不能辧別﹐所以道途誤服蒙汗藥﹐以致頭重足輕﹐口吐涎沫﹐目瞪不言﹐此迷心之故也。𨿽不殺人﹐久迷不醒亦可畏人。涼水解之﹐亦能少蘇﹐但涼水入心﹐水停心下﹐倘虛人必變他證。

或曰﹕此證必是痰迷心竅﹐宜生薑開之﹐投以薑汁乎﹖殊不知藥中天仙子居多﹐得薑汁愈迷其心矣。故不可用也。

卷三十九救急部救誤服蒙汗藥門主方

止迷湯

白茯苓﹝五錢﹞生甘艸﹝二錢﹞瓜蒂﹝七个﹞陳皮﹝五分﹞水煎服﹐卽大吐而醒﹐其從前事斷不遺忘﹐不似涼水之解﹐如醉如癡也。

又方飲涼水卽安。

卷三十九救急部救飲鴆酒毒門主論

凡飲鴆酒﹐白眼朝天﹐身發寒戰﹐忽忽不知﹐大醉之狀﹐心中明白﹐但不能言﹐至目閉卽死。夫鴆毒乃鴆鳥之糞﹐非鴆之羽毛﹐亦非鶴頂紅也。鴆羽與鶴頂紅﹐皆不殺人﹐不過生病。惟鴆糞則毒﹐此鳥出異國﹐異國人恐言鳥糞﹐則人必賤之﹐故但言鴆﹐以貴重之也。此鳥非蛇蠍不食﹐故毒甚於孔雀之糞﹐孔雀糞衝酒飲﹐有死有不死者﹐而飲鴆則無不死也。蓋鴆毒性熱功緩﹐善閉人气﹐所以不能言﹐必寒戰者﹐心中熱毒﹐心脈通目大﹐心熱則目上視﹐目閉而死者心絕﹐目乃閉也﹐幸其緩可施救。﹝鴆音逞﹞

卷三十九救急部救飲鴆酒毒門主方

消鴆金銀花﹝八兩﹐煎取汁二碗﹞白礬寒水石天花粉﹝各三錢﹞石菖蒲﹝二錢﹞麥冬﹝五錢﹞同煎灌之﹐一時後目不上視﹐口卽能言矣。再照方減半煎湯﹐二劑全愈。

卷三十九救急部救誤服銀門主方

驗方濃煎烏梅湯灌之卽解。

又方黃泥水服二茶盅﹐卽解。

卷三十九救急部救誤服水銀門主方

驗方揀開口花椒二兩吞下﹐卽裹水銀從大便出。

卷三十九救急部救誤吞五金門主方

誤吞金銀銅鐵錫蠶豆炒研末﹐砂糖調服﹐其物從大便出。

又方豬板油同靑菜煮食﹐自出。

吞金﹝《丹方》﹞。羊脛骨燒焦﹐研末三錢﹐米飲調下﹐從大便出。

吞鐵物﹝《丹方》﹞。栗樹炭二塊﹐將鐵錘搗極細﹐砂糖和細丸﹐米飲送下三錢﹐立出。

吞銅錢羊脛灰煮粥食之。

吞銅錢或銅多嚼生荸薺﹐食之自化。

吞金紅棗煮爛﹐不時食之﹐金從大便自出。

吞金銀銅錫先飲生鴨血杯許﹐再多食炒蠶豆﹐不切熟韭菜﹐其物卽從大便裹出。

吞鐵艾蒿一把﹐挫﹐以水五升煮取一升﹐頓服卽下。

吞錢在喉不出麩炭末指彈入喉中﹐其錢當卽咯出。

吞釘及箭﹑金﹑鍼﹑鐵多食肥羊肉﹐及諸肥肉﹐自裹出。

吞金環及釵飴糖一斤一頓﹐漸漸食盡﹐多食之﹐環及釵便出。

知是服金屑死而未絕者水銀一兩﹐灌口中搖動﹐令下咽喉入腹﹐金卽消減成泥而出。

解金銀銅鐵毒鴨屎汁解之。﹝一人以銅條兩个作戲法﹐由鼻孔進而從口出﹐忽一日銅條滑入腦中﹐奇癢難忍﹐無法可救。黃公曰﹕爾磕我三百个頭﹐我當救爾。其價卽連磕其頭﹐叩未百餘﹐其銅條從鼻出﹐此亦聰明人慧心智囊耳。﹞吞錢桑柴燒灰研末米飲﹐調服二錢。

又方綠豆粉﹐冷水調服三錢。

又方多服飴糖。

吞金銀銅鐵砂糖同砂仁煎濃湯﹐多服自下。

卷三十九救急部救誤吞鍼門主方

吞鍼入腹蠶豆煮熟﹐同生韭菜食之﹐鍼從大便而出。

又方櫟炭末﹐井水調服三錢。

又方蛤蟆眼睛一對﹐冷水送下﹐鍼穿眼內而出。﹝冬月無蛤蟆﹐在桑根下尋。﹞又方黑砂糖和黃泥爲丸吞下﹐泥卽裹鍼在大便中出。

誤吞鍼刺咽中痛者亂麻筋一團﹐搓龍眼大﹐以綫穿系﹐畱綫頭在外﹐以湯浸濕﹐急吞下咽﹐頃刻扯出﹐其鍼必刺於麻中而出。如一回不中節﹐再吞再扯。

又方雄磁石研末﹐水丸如櫻桃大吞下﹐卽服通利之藥﹐鍼從大便而出。

鍼入咽喉無藥可施癩蛤蟆數个﹐將頭剁去﹐倒垂流血﹐以甌接之﹐得一杯許﹐灌入喉中﹐移時連鍼吐出﹐鍼自軟曲。

又方舊笤籬存性﹐研末﹐每服三錢﹐酒調服﹐亦能化鍼。

又方將半生半熟出芽蠶豆搗爛﹐以韭汁爲丸﹐吞下。

又方磁石如棗核大吞之﹐其鍼立出。

又方磁石研細﹐將黃蠟和撚如鍼大小﹐涼水下﹐裹鍼從大便出。

卷三十九救急部誤吞諸木竹釵門主方

驗方取剪刀故鋸燒赤入漬酒中﹐以女人大指甲二枚﹐燒存性研末﹐和服。

吞桃枝竹杖但口中數數﹐多食白糖﹐自消去。

木屑嗆喉鐵斧磨汁灌之。

竹絲鯁不拘黑白芝麻﹐炒熟泡湯飲﹐再以干芝麻嚼服幾口。或以生芝麻搗爛嚼食。

卷三十九救急部救誤吞磁鋒門主方

驗方生紅蘿卜搗爛吞下﹐其磁鋒卽從大便而出。

卷三十九救急部解誤服鉛粉門主論

凡服鉛粉者﹐非婦女角口﹐憤不欲生﹐冀其鉛能墜腸而殞。更有婦女打胎服之﹐不惟不效﹐每冀求生不得﹐欲死不能﹐且生子多癡呆﹐身體發瘡毒。更有因服鉛粉鉆筋入骨﹐老來徧身筋骨疼痛﹐無法可療﹐此故自取之也﹐深可憫焉。特立此門救之。﹝新增﹞其見證﹐面色呈靑﹐腹中墜痛﹐欲死者是。

卷三十九救急部解誤服鉛粉門主方

驗方麻油﹑黃蜜﹑紅砂糖﹐攪勻服之。

又方多食生荸薺卽解。

又方香油灌之卽解。

又方急搗蘿卜汁飲之。

卷三十九救急部解誤服銀朱藤黃門主方

驗方水溫服卽解

卷三十九救急部驗中蠱毒門主論

令病患朝取井華水﹐唾水中﹐唾如柱直下沈者是蠱也﹐浮者非蠱也。﹝《三因》﹞中蠱者﹐大便黑如漆﹐或堅或薄﹐或微赤者﹐是蠱也。﹝《千金》﹞孫眞人曰﹕凡中蠱毒﹐噙白礬不澀而味反甘﹐嚼生黑豆不腥者是。若含甘艸而不吐者﹐非蠱也。﹝徵今鐸﹞《遁齊閒覽》云﹕海南魚有石首﹐蓋魚枕也。取其石爲器﹐可盛飲食﹐如遇蠱毒﹐器必裂﹐其效甚者﹐閩人制作最精﹐人但玩其色﹐而鮮有識其用者。

又曰﹕唾津在淨水中﹐沈卽是﹐浮則非。

又曰﹕口含大豆﹐中蠱者豆卽脹而皮脫﹐無蠱者豆𨿽脹皮不脫。

又曰﹕煮雞蛋一枚去殼﹐以銀簪一隻插入蛋中﹐並含入口內﹐一飲之頃﹐取視簪卵俱黑﹐卽爲中蠱。

訣曰﹕脈緊數如釵股弦直﹐而吐甚者﹐卽中蠱也﹐急治之。

又曰﹕脈洪大者生﹐微細者死。

陳遠公曰﹕有遊兩粵與女人交好﹐或與男子成仇﹐下蠱於飲食之中﹐食之則兩目漸黃﹐飲食倦怠﹐一年三載﹐無藥解之﹐必致暴亡。世傳造蠱土人﹐各將蠱毒與蛇蠍等物共投缸內﹐彼此相食﹐食完止存一物不死者﹐取爲蠱母﹐此訛傳也。蓋彼地別有蠱藥﹐乃天生之毒也﹐土人治此證﹐有方可解﹐大約用礬石化蠱﹐恐外人知之﹐故祕不言。礬石化痰又善化堅﹐蠱積腹中﹐內必堅硬﹐而外以痰包之﹐所以一物二用﹐奏功如神。惟人身柔弱者多﹐彊健者少﹐而蠱積胸腹間﹐必正气大虛﹐倘用礬石﹐不更虛其虛乎﹖必於補气血之中﹐加消痰化蠱之味﹐有益無損﹐始稱萬全也。宜破蠱全生湯。

卷三十九救急部解中蠱毒門主方

治中蠱毒

濃煎石橊皮汁飲之﹐使吐惡毒。

又方熱茶化膽礬半分﹐服之令吐。

又方米飲調郁金末三錢﹐服之。

又方﹝徵今鐸﹞。先取炙甘艸一寸﹐嚼之咽汁﹐若中毒隨卽吐出。仍以炙甘艸三兩﹐生薑四兩﹐水六升煮二升﹐日三服﹐若嚼甘艸不吐﹐則非蠱也。

又方﹝《範石湖文集》﹞。昔李熹爲雷州推官﹐得治蠱方。毒在上用升麻吐之﹐毒在腹用郁金下之。或合二味服之﹐不吐則瀉﹐活人甚多。

破蠱全生湯

人參當歸﹝各一兩﹞白礬生甘艸半夏﹝各三錢﹞白茯苓﹝五錢﹞水煎服。

卷三十九救急部解中斷腸艸毒門主論

人有服斷腸艸者﹐初則胸中隱隱作痛﹐久則气不能通﹐及至腹痛﹐二便俱不能出而死。此艸卽鉤吻也。至陰之物﹐狀似黃精﹐葉如毛鉤子二个﹐此艸喜閉气﹐尢使血不行﹐气血閉故爾人死﹐非腸斷也。閩廣間多生此艸﹐婦女小忿﹐往往短見﹐食之覓死如飴﹐以其不大苦楚也。有用羊血灌之﹐得吐則生﹐然亦有不吐者﹐往往不救。此艸殺人甚緩﹐用解毒通利之味﹐無不生者﹐不似砒之酷也﹐宜通腸解毒湯﹝《冰鑑》﹞

卷三十九救急部解中斷腸艸毒門主方

誤中斷腸艸﹐卽珍珠蘭之類﹐又曰水莽藤毒生雞蛋三四个﹐敲開灌之。

又方黑豆﹝一杯研﹞生甘艸﹝五錢﹞煎濃汁服之﹐登時卽解。

又方白礬化水解之。

又方熱羊血灌碗許﹐以吐盡惡物自蘇。

又方冬靑樹葉﹐冷水搗汁服下卽解。

又方雞抱雛卵﹐劈開以淸油調勻﹐灌之。

通腸解毒湯

金銀花生甘艸﹝各一兩﹞大黃﹝一錢﹞水煎服﹐一瀉而愈。

卷三十九救急部解中藥毒門主論

凡中艸烏﹑川烏﹑天雄﹑附子毒﹐則心煩躁悶﹐甚則頭岑岑然﹐徧身皆黑而死。﹝《入門》﹞凡服藥過多﹐生出毒病﹐頭腫如斗﹐唇裂流血﹐或心口飽悶﹐或臍腹撮痛﹐皆中藥毒也。

《脈訣》曰﹕人中百藥毒傷﹐其脈洪大者生﹐微細者死。

又曰﹕洪大而遲者生﹐微細而數者死。凡解藥毒湯劑﹐不可熱服﹐宜涼飲之﹐蓋毒得熱則勢愈盛也。然此物以中熱毒爲言耳。若解木鱉﹑菌覃﹑黃連﹑石膏之類而中陰毒者﹐豈仍避熱而猶堪以寒飲乎﹗

卷三十九救急部解中藥毒門主方

凡中相反藥毒﹐面靑脈絕﹐腹脹吐血蠶退紙﹐卽出過蠶的紙﹐燒灰研一錢﹐冷水調服﹐𨿽危可救其復活。

中艸烏﹑川烏﹑天雄﹑附子毒﹝《入門》﹞。煎綠豆﹑黑豆汁﹑冷服之。﹝黑豆卽馬料豆﹞又方防風甘艸湯冷凍飲料之﹐入口卽定。

又方甘艸黑豆濃煎飲汁。

川椒毒戟人咽喉气閉欲絕﹝《入門》﹞。喫大棗三枚解之。

多服犀角則令人煩﹝《入門。》﹞麝香一字﹐調水飲之。

解百藥毒綠豆研開﹐甘艸同煎服。

誤服巴豆口渴面赤﹐五心煩熱﹐泄不止者川黃連一錢﹐煎服立解。

又方石菖蒲汁立解。

又方用小豆汁立解。

又方藿汁立解。

又方大豆汁立解皂礬毒急取曲糊一碗﹐服之。

救中雄斑蝥毒早用馬料豆煎汁﹐服之。

凡敷搽藥內有砒霜﹐患處作痛或腐潰者用濕泥頻塗換之。若毒瓦斯入腹﹐胸膈苦楚﹐或作吐瀉﹐冷凍飲料米醋一兩杯卽止﹐多亦不妨。生綠豆末麻油調服﹐亦可。

敷貼雄黃藥悶亂或吐瀉防己煎湯解之。

服川烏﹑艸烏等藥﹐悶亂流涎﹐或昏憒嘔吐﹐或吐血下血大黑豆﹑遠志肉﹑防風﹑甘艸﹐任用一味煎湯解之。大凡服風藥過多﹐皆宜用之。如不應﹐急用生薑汁甘艸解之。

敷貼巴豆患處作痛﹐肌肉潰爛生黃連末﹐水調敷之﹐卽解。若毒入內﹐吐瀉等證﹐更以水調服一二錢﹐或大小豆﹑菖蒲汁皆可。

敷貼藜蘆毒入內煎蔥湯解之。

解諸藥毒生薑汁灌之。

又方薺汁灌之。餳糖汁灌之。白扁豆汁灌之。米糖汁灌之。

解一切藥艸中毒濃煎甘艸飲之﹐無不生也。又食蜜少許更佳。

卷三十九救急部解服鹽鹵門主論

服鹽鹵者﹐口咸作渴﹐腹痛身蜷足縮而死。夫鹽能補腎﹐何便殺人﹖不知鹽鹵味苦﹐苦先入心﹐心遇鹽鹵﹐气郁不通﹔鹵見心不受﹐乃犯於腎﹔腎見味苦﹐又不受﹐遂往來心腎之間﹐心腎之气交相悖﹐而鹵流入於腸﹐則不可救矣。夫大小腸最惡鹽鹵入之﹐必縮小其腸而成結﹐結則气不通﹐安得不蜷曲而死乎﹗治法用甘艸湯解之。

卷三十九救急部解服鹽鹵門主方

驗方急搗肥皂汁﹐和水灌之卽吐。如吐未盡﹐用熱豆腐漿灌之卽吐腐形。如不吐用鵝翎絞喉數次必吐。

甘艸湯

生甘艸三兩﹐煎湯救之。如鹵未久﹐加淡豆豉一兩同煎服之。腸潤未必皆死﹐要在活用之耳。

又方冷豆腐漿灌之。

又方抹墻紙瀝水灌之。

又方皂角水冷服。

卷三十九救急部中飲食毒門主論

書云﹕善解毒者無如火﹐蓋火能革物之性。

陳遠公曰﹕誤食漏脯﹐以致胸膈滿飽﹐上吐下瀉﹐腸如刀割﹐痛瀉不止而有死者。

夫漏脯乃隔宿之肉﹐爲屋漏水滴入名之也﹐似無大害﹐何以殺人﹖此言歲久之屋﹐梁塵甚多﹐屋上必有蛇蠍行走﹐塵灰倒掛﹐蛛綱結成﹐無非毒物天雨之水順流而下。凡毒瓦斯得水則化﹐然化於水中也。水入肉內﹐毒將何往﹐自然結於肉中而不化﹐食之安得不變生不測哉﹗亦有食而不死﹐又何故﹖此必非歲久之屋﹐未經毒物故也。𨿽不死而病必不免﹐所以爲太上所戒﹗急用解毒之藥自可得生。

卷三十九救急部中飲食毒門主方

凡一切飲食毒用麻油一兩杯飲之﹐得吐毒卽解。

化漏湯

大黃山楂濃朴﹝各三錢﹞白芷麥芽﹝各二錢﹞生甘艸﹝五錢﹞水煎服。

解百般飲食毒生粉甘艸﹝二兩﹞綠豆﹝一升﹞水煎﹐頻頻服之。

卷三十九救急部解燒酒毒門主論

人有恣飲燒酒大醉而死﹐必身腐爛臭穢。夫酒爲大熱之物﹐純陽無陰﹐尢爲至熱。多飲過度﹐力不能勝﹐一時醉倒而熱性發作﹐腐爛腸胃。其人已入醉鄕﹐不知生死﹐用井水頻撲其心胸﹐解開頭髮﹐浸頭於冷水中﹐候溫卽換涼水﹐後用解炎化酒湯主之。

又曰﹕錫壺盛燒酒過夜有毒﹐飲之傷人。

又曰﹕鱔魚浸燒酒內﹐卽成泥。

卷三十九救急部解燒酒毒門主方

凡過飲燒酒人事昏沈﹐將醉人放在板門上﹐矮橙架住﹐頭低腳髙﹐將頭髮打散﹐用盆乘水﹐入生研綠豆於水內﹐隨將頭髮浸水盆內。如水將溫﹐卽另換一盆﹐浸至酒散人事淸白方止。仍用大片熱豆腐鋪胸前﹐豆腐蒸變拔出酒毒。又換熱豆腐貼之自活。醒後宜喫綠豆湯。

又方葛花濃煎汁﹐或葛根湯灌之。

又方枳子搗研﹐煎湯解。

又方甘蔗削去皮﹐搗汁飲﹐漧嘔自止。

又方白蘿卜汁灌之﹐並救受野狼煙煤炭毒。

又方熱尿灌之。

又方鍋蓋上的气汗水數盅﹐徐徐灌之。

解炎化酒湯

人參﹝一兩﹐如無﹐用黃二兩代之﹞柞木枝﹝二兩﹞白茯苓﹝五錢﹞黃連寒水石﹝各三錢﹞石菖蒲﹝一錢﹞水煎一碗﹐待冷灌之﹐得入口卽活。此方用柞木解酒毒﹐黃連﹑寒水石解火毒﹐菖蒲引入心中﹐茯苓分消酒食之气﹐用人參者所以固眞气﹐使不傷酒而散。蓋火酒系气酒也﹐熱極則气易散﹐固眞气則火可瀉﹐毒可解气不脫也。

卷三十九救急部解中煤炭毒門主方

中煤炭毒者﹐一時悶倒﹐不救殺人﹝《言瑤方》﹞。急用新汲淸水灌之。

中煤毒昏暈惡心跌倒﹐急移在風涼處所﹐咸菜水灌之。

卷三十九救急部解中閉口椒毒門主方

閉口椒食之﹐令人身冷﹐吐白沫欲絕﹝《金匱方》﹞。地漿水飲之﹐卽解。

卷三十九救急部解誤食桐油毒門主方

桐油入咽﹐令人發吐不止。﹝《祕方》﹞。急飲熱酒卽解。

卷三十九救急部救誤吞田螺門主方

誤吞田螺﹐鯁喉不下﹐死在須臾活鴨以水灌於鴨子喉中﹐少頃將鴨倒懸﹐令鴨吐出涎水﹐與患者服之﹐其螺自化。

卷三十九救急部救誤吞桃李門主方

誤吞桃李不下狗骨煮汁﹐摩頭上卽下。

又方以少許水﹐灌小兒頭﹐承其水與飲之﹐卽下。

卷三十九救急部救誤食豬骨門主方

驗方象牙刮末﹐浮於新汲水上﹐吸之卽下。

卷三十九救急部救誤吞雞骨門主方

驗方隔年竈糖食之﹐自化。

又方香油煎滚﹐溫服卽下。

卷三十九救急部救誤中豬肉毒門主方

驗方豬牙燒爲末一錢﹐開水調服。

卷三十九救急部救誤吞頭髮門主方

吞發繞喉不出自己亂髮灰﹐開水調服一錢。

卷三十九救急部救誤吞蜈蚣門主方

驗方急吞生雞蛋二个﹐不可嚼﹐次日卽裹出之。

蜈蚣誤入咽喉中咬之垂死生公鷄熱血灌入喉中﹐蜈蚣卽出。

人喉中似有物行動﹐吐痰則痛更甚﹐身上皮膚開裂﹐有水流出﹐目紅腫而又不痛﹐足如斗腫而又可行﹐眞絕世莫辧之證。此乃人食生菜﹐有蜈蚣在葉上﹐不知而食之﹐乃生蜈蚣於胃口之上﹐入胃則胃痛﹐上喉則喉痛﹐饑則痛更甚也。方用雞一隻煮熟﹐五香調治﹐芬馥之气逼人﹐乘人睡熟﹐將雞列在病患口邊﹐則蜈蚣自然外走﹐倘有蜈蚣走出﹐立時拿住﹐不可讓其仍進口中﹐或一條或數條﹐出盡自愈。大約喉間無物走動﹐則無蜈蚣矣。然後用全膚湯﹕茯苓三兩﹐黃﹑當歸﹑薏仁各一兩﹐白芍五錢﹐生甘艸二錢﹐荊芥﹑陳皮各一錢﹐防風五分﹐水煎服﹐十劑則皮膚之裂自愈﹐而雙足如斗亦消矣。蓋蜈蚣在上焦﹐非藥食能殺﹐因藥下喉卽至胃中﹐而蜈蚣卻在胃口之上﹐故不能殺之也﹐所以引其外出﹐然後用藥調治其气血自愈。皮膚開裂者﹐乃蜈蚣毒瓦斯盤踞肺邊﹐肺主皮毛﹐故皮膚開裂。足如斗者﹐足乃腎之部位﹐肺居上爲腎之母﹐母病則子亦病﹐然腎水終是不乏﹐而毒瓦斯畱於腎部﹐故足之皮大而浮﹐非骨之病也﹐所以能走也。眼屬肝﹐肝受肺气之毒燻蒸﹐故紅腫也。﹝《祕錄》﹞

卷三十九救急部救誤吞螞蝗門主論

芹菜內螞蝗極多﹐摘洗不淨﹐每每誤食下咽﹐肚腹作痛。

或云﹕螞蝗灰研細﹐散於水碗內﹐露一宿卽變細螞蝗﹐何況誤吞活螞蝗乎﹗螞蝗一名水蛭﹐以火焙爲灰﹐見水復活﹐惟土井及藏芹菜根內﹐小如米麥﹐人所難防﹐誤食必害人。若知此物在腹﹐但以芝麻油潤肛門﹐蠱聞香盡出﹐可無害矣。

卷三十九救急部救誤吞螞蝗門主方

驗方水田泥爲丸桐子大﹐每服二三錢﹐用水送下。螞蝗卽隨泥解出﹐空心服之更效。

又方蜜糖一杯﹐和水服之。

又方空心飲地漿水少許﹐自下。

卷三十九救急部救誤中蛇虺百虫毒門主方

驗方雄黃﹝一錢﹞巴豆﹝去油一粒﹞漧薑﹝五分﹞麝香﹝一分﹞共研細末﹐開水調服。

卷三十九救急部解中蜈蚣毒門主方

驗方桑汁或桑根﹐或桑葉煎湯服。

卷三十九救急部解中蜘蛛毒門主方

驗方藍靑汁服之。

卷三十九救急部解中蚯蚓毒門主方

凡中蚯蚓毒者﹐形如大麻瘋﹐眉髮脫落鍛石泡熱水﹐候冷浸良久﹐卽愈。

小兒受之鹽湯溫洗﹐或鴨血塗之。

卷三十九救急部解中瘟牛肉毒門主論

人有食牛﹑犬肉﹐一時心疼﹐不能吐瀉﹐此毒結心胃﹐不升不降也。亦宜用吐。如吐之不效﹐當用消肉化毒丹。夫牛犬無毒﹐本補精血之物﹐何以毒至於此﹖必牛犬抱病將死﹐又加縛束以激動怒气﹐毒結於皮肉之間﹐適當其處﹐人誤食之﹐故食之生病﹐卒至暴亡也。

凡中馬﹑犬﹑河豚﹑魚﹑蟹毒者﹐心下必堅硬﹐或腹脹口渴﹐忽發熱妄語者是。

卷三十九救急部解中瘟牛肉毒門主方

凡誤食瘟牛肉﹐口吐白沫﹐不省人事早稻艸煎湯﹐灌之立醒。

又方烏樹根皮酒煎﹐同熱酒服。

又方菊花連根搗汁﹐同熱酒服。

消肉化毒丹山楂神曲大黃雷丸﹝各三錢﹞枳殼濃朴﹝各一錢﹞水煎服。

卷三十九救急部解中馬肉毒門主方

驗方蘆根搗汁一碗飲之﹐或煮汁服﹐並煎湯洗浴。

卷三十九救急部解中犬馬肉毒門主方

犬馬肉毒杏仁去皮四兩研﹐以百沸湯和仁絞汁﹐作三服喫﹐卽解。

又方急喫冷粥一碗﹐頃刻毒解思食。

犬﹑馬﹑河豚﹑諸魚蟹毒﹐心下堅硬﹐或腹脹口渴﹐發熱譫語﹝《梅師方》﹞。蘆根煮汁服﹐立解。

中六畜肉毒水煎墻上黃土二錢﹐飲之卽解。

食自死六畜諸肉中毒搗黃柏末﹐以水和方寸匕服﹐未愈再服。

卷三十九救急部解中河豚毒門主論

人有愛食河豚﹐以至血毒中人﹐舌麻心悶﹐重者腹脹而气難舒﹐口開而聲不出﹐若久延則害人。夫河豚水族也。有食之死﹐有食之無事者﹐何也﹖乃人之腸胃有宜有不宜耳。大約肝經血燥﹐胃气又弱者﹐多能中毒﹐蓋河豚乃魚中善怒者也。食之自能動气﹐況肝血本燥之人﹐肝气自急﹐以急濟急﹐安得不增急暴之气哉。气急難舒﹐故心悶也。气急聲難出﹐故舌麻也。治當吐出其肉﹐則气舒腹寬聲出﹐何有舌麻心悶之害乎。古有拚死喫河豚之語﹐其實河豚不能殺人﹐但性怒不甚相宜耳。宜瓜蒂散加味治之。

又曰﹕河豚魚血令人麻﹐子能令人脹﹐眼睛令人昏。凡食之者﹐必須洗盡血﹐去其子其眼﹐庶無害也。

又曰﹕河豚魚第一宜洗淨血水﹐第二防有灰塵落在鍋內﹐所以炒河豚賣者﹐多在露天地上﹐免灰塵落在鍋內也。

又曰﹕以蘆筍同炮﹐則解毒矣。

卷三十九救急部解中河豚毒門主方

驗方槐花煎濃汁﹐服之卽解。

又方橄欖煎湯服。

又方急飲人糞汁。

中河豚子毒急取臘鵝煮食﹐卽不脹矣。

河豚菌毒﹝錢氏﹞。多服金汁卽解﹐如難得﹐卽於幹地上挖一潭﹐用水和泥漿稍定﹐服水一二碗卽解。

又方香油灌之﹐吐出毒物﹐卽愈。

又方磨紫金錠服。

加味瓜蒂散

白茅根蘆根﹝各一兩﹞瓜蒂﹝一个﹞水煎汁服﹐必大吐﹐吐後必愈。

卷三十九救急部解食魚中毒門主方

驗方冬瓜仁煎汁飲之。

又方煮橘皮湯停冷凍飲料之。

卷三十九救急部解黃鱔魚毒門主方

驗方﹝《簡便》﹞。食此犯荊芥﹐能害人﹐急服地漿解之。

卷三十九救急部解誤食毒蟹毒門主方

驗方家紫蘇汁﹐或幹紫蘇煎湯卽解。

又方薑汁服。

又方靛靑汁或小藍汁服。

又方蒜汁服。

又方薤汁飲之。

又方冬瓜汁服。

又方黑豆汁煎服。

卷三十九救急部解中鱉毒門主論

有食鱉腹痛欲死﹐手足發靑而亡者﹐夫鱉𨿽介屬﹐本無大毒﹐然鱉類多屬化生﹐有蛇化﹐有龜化﹐有魚化者﹐龜魚所化﹐皆益人﹐惟蛇化最毒﹐其腹下必隱隱蛇皮之狀﹐其色大紅﹐必不可食﹐食必殺人﹐腹大痛者﹐乃毒瓦斯攻腸也﹐不必解鱉之毒﹐仍當解蛇之毒。

卷三十九救急部解中鱉毒門主方

誤將鱉肉同莧菜喫成鱉腹脹﹐急飲白馬尿一碗﹐卽化。

中鱉毒。

白芷雄黃﹝各三錢﹞丹砂山楂枳實﹝各一錢﹞白茯苓﹝五錢﹞水煎服﹐一劑痛止﹐二劑毒出矣。

又方飲藍汁數碗﹐或靛靑水亦效。

又方鹽汁飲。

卷三十九救急部解中野菌地蕈靈芝毒門主論

陳遠公曰﹕人誤食竹蕈﹐或吞樹菌﹐以致心疼胸脹﹐腸瀉腹痛而死。夫蕈亦芝艸之類﹐生於莎葉朽木﹐所謂臭腐出神奇﹐何以毒種於中乎﹖殊不知竹根樹柯而生蕈菌者﹐以土之濕熱也﹐濕熱之下﹐必聚蛇蠍惡虫﹐其气上騰﹐而蕈菌得气﹐易於生發﹐故較他產更肥﹐其味極美﹐而其質實毒也。解菌湯救之。

卷三十九救急部解中野菌地蕈靈芝毒門主方

驗方黃泥漿灌之卽解。﹝地漿能解百毒﹐眞神方也。﹞又方橄欖搗爲泥食之﹐卽解。

又方金汁解。

又方紫金錠磨服﹐卽解。

又方綠豆研生甘艸煎濃汁飲﹐卽解。

解菌湯

生甘艸﹝二兩﹞白芷﹝三錢﹞水煎服﹐以鵝翎探喉﹐必盡吐而愈。如已入腸﹐探引不出﹐亦必腹痛下瀉﹐可保生全。

卷三十九救急部解豆腐毒門主方

驗方蘿卜湯飲之卽解。

卷三十九救急部解面毒門主方

驗方多食生蘿卜卽解。

卷三十九救急部解中白果毒門主方

凡中白果毒﹐驟然一聲卽暈去﹐儼如驚狀者是。白鯗頭煎湯﹐灌三四次卽蘇。

又方麝香一分煎湯服。

卷三十九救急部解誤服輕粉門主方

誤服輕粉筋骨疼痛川椒去目﹐每日淸晨白湯不拘多少吞之。

卷三十九救急部救六畜瘟疫法

立救丹

白硼砂白附子髙良姜豬牙皂﹝各一錢﹞雄黃﹝五分﹞火硝﹝二分﹞麝香﹝一分﹞共乳極細末。凡牛馬驢三分﹐豬羊只用一分﹐俱吹左鼻孔內﹐再點眼角﹐避風立效。

癩犬欲死用蜈蚣三條研末﹐入飯與癩犬食之﹐數日立愈。

卷三十九救急部解中櫻桃毒門主方

驗方甘蔗汁解之。

卷四十奇病部

古今奇病﹐附寒門祕法﹐俱匯於此部中﹐以便檢閱參治。

卷四十奇病部奇病門治法

張仲景曰﹕生蛇腹中﹐以身上辧之﹐身必漧涸如柴﹐似有鱗甲者﹐蛇毒也。最易辧﹐惟白芷一味爲丸﹐每日米湯送下五錢﹐卽痊愈。人有腹中生蛇者﹐乃毒瓦斯化成也。

或感山嵐水溢之气﹐或感四時不正之气﹐或感屍气﹑病气而成者﹐方名誅毒丹。用雄黃一兩﹐生甘艸二兩﹐白芷五錢﹐端五日修合爲末﹐粽子米和丸如桐子大﹐飯前食之﹐食後必作痛﹐用力忍之﹐切勿飲水﹐一飲水﹐則不效矣。

華眞君曰﹕人手上皮現蛇形一條﹐痛不可忍﹐此乃蛇乘人之睡而作交感於人身﹐乃生此怪病。服湯藥不效﹐用刀刺之出血如墨汁﹐外用白芷爲末﹐摻之少愈。明日又刺血如前﹐又用白芷末摻之﹐二次化去其形﹐先刺頭後刺尾﹐不宜亂刺也。人有胃脘作痛﹐過饑更甚﹐尢畏大寒﹐日日作痛﹐預用大蒜三兩搗汁灌之﹐忽吐蛇一條長三尺而愈。蓋蛇最畏蒜气﹐此一奇證也。人有背上忽然疼痛裂開一縫﹐竄出蛇一條﹐長二尺者﹐頗善跳躍﹐仲景先生親手治之而驗。其證必先背脊疼甚﹐而又無腫塊﹐久則腫矣。長有一尺許一條﹐直似立在脊上﹐乃用刀輕輕破其皮﹐而蛇忽跳出﹐其人驚絕。用人參一兩﹐附子一錢﹐半夏﹑天南星各三錢治之﹐忽蘇﹔生肌散敷其患處而愈。余問其故﹐而背忽痛耶﹖彼人曰﹕我至一廟﹐見塑一女娘甚見美麗非常﹐偶興雲雨之思﹐頓起背脊之痛﹐今三月以來﹐痛不可忍﹐若有蛇鉆毒刺光景。余心疑似生怪物﹐見其人又健旺﹐故用刺開皮肉﹐不意蛇出而人竟死也。余隨用三生飲救之而愈。可立醫案以見病之奇﹐而神聖之不可藐玩也。人有臍口忽長出二寸似蛇尾狀﹐而又非蛇﹐不痛不癢﹐此乃祟證也。然亦因任﹑帶之脈痰气壅滯﹐遂結成此異病也。人世之間忽生此病﹐必有難愈之災。蓋人身而現龜蛇之象﹐其家必然敗落﹐而時運亦未必興隆也。法當用硼砂﹑冰片﹑麝香各一分﹐兒茶二錢﹐白芷﹑雄黃各一錢﹐研細末﹐將其尾刺出血﹐必然昏暈欲死﹐急以藥點之﹐立刻化爲黑水﹐急用白芷三錢煎服自愈。倘不愈則聽之﹐不可再治。蓋妖旺非藥能去﹐非前世之冤家﹐卽今生之妖孽也。人身忽長鱗甲於腹間脇上﹐此證婦女居多﹐而男子亦間生焉。蓋孽龍多化人與婦女交﹐卽成此證﹔而男子與龍合亦間生鱗甲也。此病速治爲妙﹐少遲則人必變爲龍矣。今傳一方用雷丸﹑大黃﹑白礬﹑鐵衣﹑雄黃各三錢﹐研細棗肉爲丸。凡得此病﹐用酒送下三錢﹐立時便下如人精者一碗﹐胸中便覺開爽﹔再服三錢﹐則鱗甲盡落矣。此方之妙﹐妙在無毒不散﹐而龍又最惡雄黃﹐故相濟而成功﹐又何疑哉。況各藥又皆去毒去水之品﹐此方之最神最奇者也。如人先徧體發癢﹐以錐刺之少已﹔再癢以刀割之快甚﹔少頃又癢甚﹐以刀割之覺疼﹐必流血不已﹔再癢以鍛石止之﹔則血止而癢作﹐又以刀割之﹔又流血﹐又以鍛石止之﹔止之又癢﹐勢必割至體無完膚而後止。此乃冤鬼索命之報也﹐無法可救。

岐天師憫卹世人不知﹐作惡誤犯者亦有之﹐特定救割全生湯救之。方用人參一兩﹐當歸三兩﹐荊芥三錢﹐水煎服。貧人無力買參﹐以黃二兩代之﹐服三劑必有效﹐而癢止痛亦平。但須對上天盟誓﹐萬勿作犯法之事﹐有冤讎者爲之懺經禮佛﹐庶幾不再發。否則發之再不能有法救矣。人有生鳥鵲於頭上﹑臂上﹐外有皮一層包之﹐或如癅狀﹐或不如癅而皮膚髙起一塊者﹐內作鳥鵲之聲﹐逢天明則啼﹐逢天雨則叫﹐逢饑寒則痛疼﹐百藥不效﹐此乃不敬神聖而戲弄之報也。必須用刀割破其皮﹐則鳥鵲難以藏形﹐乃破孔而出﹐宛似鳥鵲﹐但無羽毛耳。鳥鵲出孔之後﹐以生肌散敷之﹐外用神膏﹐﹝方載癰疽門﹞三日後依然生合﹐此病岐天師見之數次﹐扁鵲之治﹐華佗之醫﹐皆岐天師之教。人有心窩外忽然生瘡如碗大﹐變成數口﹐能作人聲叫喊﹐此乃憂鬱不舒而祟憑之也。方用金銀花﹑生甘艸各三兩﹐人參五錢﹐茯神﹑白礬各三錢﹐水煎服﹐卽安靜不鳴矣。再用二劑卽愈。蓋甘艸消毒﹐人參﹑茯神以安其心﹐白礬以止其鳴﹐金銀花以解其火熱﹐故能易於奏功也。如人無故見鬼如三頭六臂者﹐或如金甲神﹐或如斷手無頭死鬼﹐或黑或白﹐或靑或紅之狀﹐皆奇病也。然此皆心虛而祟憑之﹐用石室祕丹主之。方用白術﹑蒼術各三兩﹐半夏﹑大戟﹑山茨菇各一兩﹐天南星三錢﹐附子一錢﹐共爲細末﹐加麝香一錢﹐做成餅子如玉樞丹一樣。此方更妙於紫金錠﹐凡遇前病﹐用一餅姜湯化開服之﹐必吐頑痰碗許﹐自愈。人腰間忽長一條肉痕如帶﹐圍至臍間﹐不痛不癢﹐久之飲食少進﹐气血枯槁﹐此乃腎經與帶脈不和﹐又過於房事﹐盡情縱送﹐乃生此疾。久之帶脈气衰﹐血亦漸耗﹐顏色黯然﹐𨿽無大病而病實篤也。法當大補腎水﹐而兼補帶脈﹐自然身壯而形消。方用滅痕丹﹕熟地﹑山萸肉各一斤﹐杜仲﹑山藥各半斤﹐白術一斤﹐白芍六兩﹐白果肉﹑炒破故紙﹑當歸﹑車前子各三兩﹐共爲末蜜丸﹐每日早晚各服一兩﹐十日後覺腰輕﹐再服十日其肉漸淡﹐再服全消﹐不須兩料也。然必須忌房事三月﹐否則無效。

此方乃純補腎經﹐而少兼任﹑帶脈也。任﹑帶之病而用任﹑帶之藥﹐何愁不建功哉。人腹中忽有應聲虫﹐有用殺虫祛痰熱藥﹑寒藥治之﹐俱不應﹐然則終將何以治之哉。古人有將本艸讀之﹐而此虫不應聲者用之卽愈。今岐天師別有神奇法治之﹐省閱本艸之勞神。方用生甘艸一味﹐入白礬各等分﹐不須二錢﹐飲下卽愈。蓋應聲虫非虫也﹐乃髒中毒瓦斯有祟以憑之也﹐用甘艸以消毒﹐用白礬以消痰﹐況二物一仁一勇﹐又以智用之﹐智﹐仁﹑勇三者俱全﹐祟不覺低首而卻走矣。凡山魈木客﹑狐貍﹑虫蛇作祟憑身者﹐用生桐油搽其下體不便處﹐最妙。或以本人褲子包頭﹐則妖自大笑而去﹐永不再犯。蓋妖原欲盜人之精气﹐然最喜淸潔﹐見人污物包頭﹐則其人不潔可知﹐故棄之而去﹐亦因其好潔而亂之也。不成器之物而睡夢來壓人者﹐亦以此法治之。腹中生鱉﹐乃飲食饑飽之時﹐過於多食﹐一時不能消化﹐乃生鱉甲之虫﹐似鱉而非鱉也。亦用誅毒丹以馬尿一碗﹐童便半合﹐飲之卽消。雄黃乃殺蛇之藥﹐白芷乃爛蛇之品﹐甘艸乃去毒之劑﹐而馬尿乃化鱉之聖藥也﹐故用之隨手而效耳。此則奇病而用奇藥也。如有腹中髙碩﹐宛似坐胎﹐形容惟悴﹐面目瘦黃﹐骨榦毛枯﹐此乃鬼胎也。方用紅花半斤﹐大黃五錢﹐雷丸三錢水煎服﹐傾盆瀉出血塊如雞肝者數百片而愈。後乃用六君子湯調治之﹐自然撤消。此等之病﹐乃婦人淫心忽起﹐有物以憑之﹐才生此證。無論室女出嫁之人﹐生此病者﹐邪之所湊﹐其气必虛﹐況又起淫心﹐有不邪以親邪者乎﹗方中妙在紅花爲君﹐又用至半斤﹐則血行難止﹐有躍躍自動之貌﹐又加以大黃走而不守之味﹐則雷丸蕩邪之物﹐自然功成之速也。如有頭角生瘡﹐當日卽頭重如山﹐第二日卽變靑紫﹐第三日靑至身上卽死﹐此乃毒瓦斯攻心而死也。此病多得之好吞春藥。

蓋春藥之類不過一丸﹐食之卽彊陽善戰﹐非用大熱之藥﹐何能致此﹖世間大熱之藥﹐無不過陽起石﹑附子二味﹐俱有大毒。且陽起石必經火而後入藥﹐是漧燥之極﹐自然克我津液﹐況窮極工巧﹐博婦女之歡﹐筋骸气血俱動﹐久戰之後﹐必大泄盡歡﹐水去而火益熾矣。久久貪歡﹐必然結成大毒﹐火气炎上﹐所以多發在頭角太陽之部位也。

初起之時﹐若頭重如山﹐便是此惡證。速以金銀花一斤﹐煎湯飲之數十碗﹐可少解其毒﹐可保全性命之不亡﹐而終不能免其瘡口潰爛也。再用金銀花﹑玄參各三兩﹐當歸二兩﹐生甘艸一兩煎湯﹐日用一劑﹐七日仍服﹐瘡口始能收斂而愈。此種病世間最多﹐而人最不肯戒用春方﹐痛哉﹗如腳大指生疽﹐亦多不救﹐治法同此。人忽頭面腫如斗大者﹐看人小如三寸﹐飲食不思﹐呻吟如睡﹐此痰也。用瓜蒂散吐之﹐而頭目之腫消﹔又吐之而見人如故矣。後用六君子湯水煎服﹐三劑痊愈﹐此亦祟憑之也。

人有中心悶甚﹐面赤不能飲食﹐此得之食腥﹐有虫在胸中也。以加味瓜蒂散治之﹐方用人參﹑半夏﹑甘艸各三錢﹐黃連﹑陳皮各一錢﹐瓜蒂七个吐之。吐虫數升﹐皆赤頭而尾如魚。須斷酒色﹐否則三年後必飽滿而死。

張仲景曰﹕有人腿腫痛堅硬如石﹐痛苦異常﹐欲以繩系足髙懸梁上﹐其疼乃止﹐放下疼卽如斫﹐腿中大響一聲﹐前腫卽移大臀之上﹐腫如巴斗﹐不可著席﹐將布兜之懸掛﹐其疼乃可﹐此亦祟憑之也。方用生甘艸一兩﹐白芍三兩﹐水煎服﹐蓋生甘艸專瀉毒瓦斯﹐白芍平肝木以止痛也﹐痛止則腫可消﹐毒出則祟可杜也。《正宗》孽病門亦有此證。人徧身生疙瘩﹐或內如核塊﹐或外似香蕈﹑磨菇﹑木耳之狀者﹐乃濕熱而生也﹐數年之後﹐必然破孔出血而死。當先用外藥洗之﹐然後用湯藥消之則愈。浴洗方用蒼耳子艸一斤﹐荊芥﹑苦參﹑白芷各三兩﹐水一大鍋﹐煎湯傾在浴盆內﹐外用席圍而遮之﹐熱則燻﹐溫則洗﹐洗至水冷而止。三日後乃用煎方名紅黃霹靂散﹕人參﹑薏苡仁各一兩﹐白術﹑芡實各五錢﹐茵陳﹑白芥子﹑半夏﹑澤瀉﹑黃芩各三錢﹐附子一錢﹐水煎服﹐十劑自然全消無蹤矣。外邊亦無不消也。

張仲景曰﹕有人足板下忽生兩指﹐痛不可忍者﹐乃濕熱之气結成﹐觸犯神祗之故﹐方用消指散﹕硼砂一分﹐人參一錢﹐冰片三分﹐瓦蔥一兩爲末﹐用刀輕刺出血﹐刺在生出指上﹐實時出水﹐敷星星在血流之處﹐隨出隨摻﹐以血盡爲度﹐流三日不流水矣﹐而痛亦少止﹐再用化水湯﹔薏苡仁一兩﹐白術五錢﹐人參﹑牛膝﹑川萆﹑生甘艸﹑白芥子各三錢﹐半夏一錢﹐水煎服﹐四劑痊愈﹐而指盡化爲水矣。外用岐天師膏藥﹐加生肌散敷之卽愈矣。凡皮膚手足之間﹐如蚯蚓唱歌者﹐乃水濕生虫也。方用蚯蚓糞水調敷患處﹐濃一寸可也﹐其鳴卽止﹐再用煎湯﹕薏苡仁﹐芡實各一兩﹐白術五錢﹐生甘艸三錢﹐黃芩二錢﹐附子三分﹐防風五分﹐水煎服卽愈。此治濕則虫無以養﹐況又以生甘艸解毒化虫﹐防風去風而逐瘀﹐附子斬關而搗邪﹐所以奏功如神也。人手掌忽髙起一寸﹐不痛不癢﹐此乃陽明經之火不散而郁於手也。論理該痛癢﹐而今不痛癢﹐不特火郁於腠理﹐而且水壅於皮毛也。法當用外藥消之。蓋陽明之火盛﹐必然作渴引飲不休﹐今又不渴﹐是胃中之火盡消﹐而流毒於掌中﹐必其人陽明之火盛﹐手按於牀席之上﹐作意行房﹐過於用力﹐使掌上之气血不行﹐久而突突而髙也﹐不痛不癢﹐乃成死肉矣。附子一个﹐煎湯以手漬之﹐至冷而止﹐如是者十日﹐必然作痛﹔再漬必然作癢﹐又漬而髙者平矣。蓋附子大熱﹐無經不入𨿽用外漬﹐無不內入者也。倘用附子湯飲之﹐則周身俱熱﹐又引動胃火﹐掌肉不消﹐而內證峯起﹐余所以外治而愈之也。或附子湯中加輕粉一分﹐引入骨髓更效。人腳板中色紅如火﹐不可落地﹐又非痰毒﹐終歲經年不愈﹐此病乃用熱藥立而行房﹐火聚於腳心而不散﹐故經歲經年不愈也。法當用內藥消之。若作外治必然爛去腳板﹐宜用祛火湯﹕熟地三兩﹐麥冬﹑玄參﹑沙參﹑釵斛各一兩﹐山萸肉﹐甘菊花﹑茯苓各五錢﹐丹皮﹑牛膝﹑車前子﹑澤瀉各三錢﹐萆二錢﹐水煎服﹐十劑消﹐二十劑痊愈。然須戒房事三月﹐否則必發﹐發則死矣﹐愼之愼之。有人手足脫下﹐而人仍不死之證﹐此乃傷寒之時﹐口渴過飲涼水﹐以救一時之渴﹐孰知水停腹內﹐不能一時分消﹐遂至四肢受病。气血不行﹐久而手足先爛﹐手指與腳指墜落﹐或腳指脫落之後﹐又爛腳板﹐久之連腳板一同墜落矣。若有傷寒口渴﹐過飲涼水者﹐愈後倘手足指出水者﹐急用岐天師之方﹐可救指節腳板之墜落也。方用薏苡仁三兩﹐白術一兩﹐茯苓二兩﹐車前子五錢﹐肉桂一錢﹐水煎服﹐一連十服﹐小便大利而手腳不出水矣。永無後患﹐不必多服。人有手指甲盡行脫下﹐不痛不癢﹐此乃腎經火虛﹐又於行房之後﹐冷水洗手﹐遂成此病。方用六味地黃湯加柴胡﹑白芍﹑骨碎補治之而愈。人有指縫流血不止﹐有虫如浮蝣之小鉆出﹐少頃卽能飛出﹐此證乃濕熱生虫也。然何故生虫而能飛耶﹖蓋不止濕熱﹐而又有風邪也。凡虫感風者﹐俱有羽翼能飛﹐安有人身得風之气﹐轉不能飛也。方用黃﹑苡仁﹑熟地各五錢﹐當歸﹑白芍﹑茯苓﹑白術﹑甘艸各三錢﹐人參﹑柴胡﹑荊芥﹑川芎各一錢﹐水煎服。此方之妙全不去殺虫﹐而但補其气血﹐而佐之去濕去風﹐人身气血和自不生虫﹐補气血之和﹐則虫自無藏身之窟﹐況又逐水消風﹐虫更從何處生活耶﹗此方之所以平而奇也﹐服四劑則血不流而虫不出﹐再服四劑﹐手指完好如初矣。人有腳肚之上忽長一大肉塊﹐如癅非癅﹐如肉非肉﹐按之痛欲死﹐此乃脾經濕气結成此塊﹐而中又帶火邪﹐故手不可按﹐按而痛欲死也。法當峻補脾气﹐而分消其濕爲是﹐然而外長怪狀﹐若在內一時消之﹐恐不易得﹐當用內外夾攻之法﹐自然手到病除。內服消濕化怪湯﹕白術﹑芡實﹑苡仁各一兩﹐澤瀉五錢﹐人參﹑茯苓﹑車前子﹑白芥子﹑白礬﹑萆各三錢﹐牛膝﹑半夏﹑陳皮各二錢﹐水煎服﹐二劑後用蚯蚓糞炒一兩﹐黃柏炒五錢﹐兒茶三錢﹐水銀一錢﹐冰片﹑麝香各五分﹐硼砂一分﹐共研至不見水銀爲度﹐將米醋調膏敷患處﹐一日卽全消矣﹐極有神效。此膏凡有塊者﹐以此內外治之﹐無不效應如響。人自覺腸胃癢而無處抓搔者﹐只覺置身無地﹐此乃火鬱結而不散之故。法當用表散之藥﹐宜化癢湯﹕柴胡﹑黑山梔﹑天花粉各三錢﹐白芍一兩﹐甘艸二錢﹐水煎服卽愈。人糞從小便出﹐小便從大便出者﹐此夏天暑熱之證﹐醫以五苓散治之亦妙。今止用車前子三兩煎湯三碗﹐一气服完﹐卽愈。人有小便中溺五色之石﹐未溺之前痛甚﹐已溺之後少覺寬快﹐此卽石淋也。交感之後入水﹐或入水之後交感﹐皆有此證。宜用消石丹﹕方用熟地﹑山萸肉﹑澤瀉各三兩﹐茯苓﹑苡仁﹑麥冬﹑車前子各五兩﹐骨碎補二兩﹐芡實一兩﹐靑鹽一兩﹐肉桂三錢﹐共爲末蜜丸﹐早晚白滚湯吞下各一兩﹐十日必無溺石之苦矣。此證成之最苦﹐欲溺而不溺﹐而又欲溺﹐溺尿管中痛如刀割﹐用盡气力止溺一塊﹐其聲錚然﹐見水不化﹐乃膀胱之火熬煎而成此異病也。其色或紅或白﹐或黃或靑或黑不一﹐總皆水郁而火煎之也。此方之妙全不去治石淋﹐而轉去補腎水之不足﹐水足而火自消﹐火消而水自化﹐其中有奧妙之旨也。倘治膀胱則气不能出﹐而又何以化水哉。﹝以上詳載《石室祕錄》﹞目睛忽垂至鼻如黑角﹐塞痛不可忍﹐或時時大便血出作痛﹐名曰肝脹﹐用羌活一味煎汁服﹐數盞自愈。﹝《夏子益奇疾方》﹞徐之才曰﹕眼見空中有五色物﹐此色欲過多大虛所致﹐當以補藥飲之。﹝《入門》﹞《入門》云﹕眼中視物皆倒植﹐此必因酒吐時﹐上焦反復致倒膽府﹐故視物皆倒﹐法用瓜蒂﹑藜蘆復吐以正其膽。﹝《入門》﹞《得效》云﹕寒熱不止經日後﹐四肢堅如石﹐以物擊之﹐一似鐘磬聲﹐日漸瘦弱﹐吳茱萸﹑木香等分﹐煎服自愈。又云﹕手十指節斷壞﹐惟有筋連無節肉﹐虫出如燈心﹐長數尺餘﹐徧身綠色﹐名曰血餘。赤茯苓﹑胡黃連煎服。又曰﹕四肢節脫但有皮連﹐不能舉動﹐名曰筋解﹐用酒浸黃蘆三兩﹐經一宿焙榦爲末﹐每二錢酒調下。又云﹕人自覺其形作兩人並臥﹐不辧眞假﹐不語問亦無對﹐乃是離魂﹐辰砂﹑人參﹑白茯苓濃煎湯服﹐眞者气爽﹐假者化也。

大腸頭出﹐名曰截腸。初截寸餘者可治﹔若腸盡出不治。用麻油盛器內﹐臀坐上﹐飲天麻子汁數升愈。

虱出怪病﹐臨臥渾身虱出﹐血肉俱壞﹐每夕漸多﹐痛癢難言﹐且舌尖出血﹐身齒俱黑﹐唇動鼻開。但飲鹽醋湯半月卽安。﹝《奇疾方》﹞筋肉化虫﹐有虫如蟹走於皮下﹐作聲如兒啼﹐急用雄黃﹑雷丸一兩爲末﹐摻豬肉上﹐炙熟喫盡自愈。﹝《奇疾方》﹞破腸證﹐乃腹破腸出﹐鼻穢。急以香油摸腸﹐用手送入﹐煎人參枸杞淋之﹐皮自合矣。喫羊腎粥十日﹐卽愈。﹝《奇疾方》﹞乳懸﹐婦人產後兩乳伸長細小如腸﹐垂過小腹﹐痛不可忍﹐名曰乳懸。將川芎﹑當歸各二斤﹐以半斤銼末﹐瓦器水煎﹐不拘時服﹐仍余斤半﹐銼大塊用香鑪慢火逐漸燒煙﹐安病患面前桌下﹐要煙气不絕﹐令伏桌上﹐將口鼻及病乳常吸煙气。如藥盡未痊﹐如前法煎服及燒煙燻吸必安。如用兩料已盡﹐兩乳𨿽縮上而不復舊﹐用冷水磨萆麻子一粒﹐於頭頂心塗之片時﹐後洗去則全安矣。﹝《奇疾方》﹞發斑怪證﹐有人眼赤﹐鼻張﹐大喘﹐渾身出斑﹐毛髮如銅﹐乃熱毒結於下焦也。用白礬﹑滑石各一兩爲末﹐作一服﹐水三碗煎半﹐不住服﹐卽愈。﹝《奇疾方》﹞眉毛動搖﹐目不交睫﹐喚之不應﹐但能飲食﹐有經日不效者﹐用蒜三兩取汁﹐酒衝服卽愈。﹝《采醫書》﹞麻骨證﹐自頂麻至心窩而死者﹐或自足心麻至膝而死者﹐用人屎燒灰﹐豆腐漿調飲卽止。﹝《萬病回春》﹞气奔怪病﹐人忽滿身皮底混混如波浪聲﹐癢不可忍﹐抓之血出不能解﹐謂之气奔。用苦桔﹑人參﹑靑鹽﹑細辛各一兩﹐作一服﹐水煎一大碗﹐細飲之﹐服盡便愈。﹝《經驗方》﹞脈溢乃毛竅血出﹐若血不出﹐皮脹如膨﹐須臾眼耳口鼻被气脹合﹐此名脈溢﹐飲生薑汁水各一盞﹐卽安。﹝《奇方試驗》﹞大腸虫行﹐行坐不得﹐用鶴虱灰水調五錢服之﹐自愈。﹝《奇證單方》﹞惡肉毒瘡﹐一女子年十四﹐腕軟處生物如豆﹐半在肉中﹐紅紫色﹐痛甚。方士用水銀四兩﹐白紙兩張﹐揉熟蘸擦三日﹐自落。﹝《李樓怪證方》﹞昔一士兩足不酸不痛﹐每行動﹐絕不聽其所用﹐或扭於左﹐而又墜於右﹐或扭於右﹐而又墜於左﹐之玄而行﹐不能一步步正走。孫文垣以爲由筋軟不能束骨所致﹐用人參﹑黃﹑白芍以補肺金﹐苡仁﹑虎骨﹑龜板﹑杜仲以壯筋骨﹐以鐵華粉專制肝木﹐煉蜜爲丸﹐早晚服之﹐竟愈。﹝《三吳治驗》﹞咽喉生肉﹐層層相疊﹐漸漸腫起不痛﹐多日乃有竅臭气自出﹐遂退飲水﹐用臭橘皮煎湯連服愈。﹝《外科方》﹞

卷四十附刊寒門祕法寒門五法

一曰發發則重。解肌者爲表之表﹐藥用辛甘﹐言腠理致密﹐非辛甘不能開發﹐故曰發。發者﹐發正表也。﹝寒傷營無汗麻黃湯。風傷衛有汗桂枝湯。﹞二曰解解則輕於發。爲表之輕﹐藥用辛涼﹐言腠理將疏﹐惡寒已罷﹐邪將化而爲熱﹐但表病裏和﹐非辛不能散表﹐非涼不能解熱﹐故曰解。解肌肉也。﹝升麻葛根湯主之。﹞三曰和和又輕於解。表將罷﹐藥用辛者少﹐涼者重﹐言邪將入腑而未深入﹐腑曰表﹐不可曰裏﹐不可發於解﹐俱難施於表裏之中﹐故曰和。和者和其半表半里也。﹝小柴胡湯主之。﹞四曰攻攻則重於和。爲表已罷﹐邪气入腑﹐藥用苦寒﹐言邪自三陽經入結於腸胃﹐非苦寒不能攻﹐故曰攻。攻者﹐攻其實熱也。﹝承气湯主之。﹞五曰救救則與攻大異。熱則攻﹐寒則救﹐藥有溫熱﹐言邪不由陽經而入﹐竟中三陰﹐名曰直中。內寒盛極﹐陽气已危﹐故曰救。救者﹐急救危陽也。﹝寒客中焦理中湯。陰證厥逆四逆湯。﹞

卷四十附刊寒門祕法吐法大意

五法獨不言吐者﹐蓋仲景有汗﹑吐﹑下三法﹐爲皮毛胃腑而設。汗之言邪在皮毛﹐吐之言邪在胃之上脘﹐下之言邪在胃腑凝結。今人用吐法﹐用在半表半里﹐所害非淺。蓋少陽膽經汗﹑吐﹑下三法皆禁﹐誤吐之遂變爲壞證﹐則吐不施於半表半里明矣。若胃上脘痰涎胸痞者﹐方敢議吐。﹝實邪用瓜蒂赤小豆吐之﹐虛煩用梔子淡豆豉吐之﹐虛痰以人參蘆吐之﹐風痰以皂角﹑白礬吐之﹐幹霍亂以燒鹽﹑熱童便吐之。﹞

卷四十附刊寒門祕法陽經分經腑

三陽在經者可汗。凡言經者﹐皆邪捨於皮毛﹐經行皮毛之裏﹐肉之外﹐邪客於經﹐有太陽﹑陽明﹑少陽之分﹐可發﹑可解﹑可和﹐皆邪之在經者。故仲景云﹕三陽主病在經﹐則不可下﹐下之爲痞气﹐爲結胸也。三陽已入腑者﹐可下而已。凡言腑者﹐皆邪居腸胃。腑主泄水谷﹐傳從糟粕。邪之入腑﹐有自太陽入腑﹐有自陽明入腑﹐有自少陽入腑﹐可下﹑可淸﹑可攻﹐皆邪之入腑者。仲景云﹕三陽之病在腑﹐則不可汗﹐汗之則譫語﹐爲厥竭。經腑旣明﹐攻發自然不混亂矣。

卷四十附刊寒門祕法陰經分傳中

邪自陽經次第而入﹐謂之傳經可攻。蓋傳經乃邪自外而入內﹐爲實爲熱﹐不可用直中溫藥﹐若誤投名曰動陰血﹐是實其實也。邪不由陽經而入﹐謂之直中可溫。言直中者﹐乃邪不由外入﹐爲虛爲寒﹐忌用傳經寒藥﹐若誤投﹐則使寒愈盛﹐令重虛其虛矣。能明傳中﹐則承气理中﹐無有不當耳。

卷四十附刊寒門祕法皮毛肌肉筋骨臟腑論

凡寒之侵人也﹐必先入皮毛﹐而邪在皮毛﹐作何景象﹖發熱如火燎﹐惡寒毛豎﹐鼻塞不汗﹐皮痛不可近席﹐此邪在皮毛也。正屬太陽表證﹐故曰發表。《內經》云﹕邪在皮毛者﹐汗而發之﹐此之謂也。由皮毛傳於肌肉﹐則邪稍進一步﹐惡寒已去﹐必唇焦熱盛﹐口唇者肌肉之本也。今見唇焦﹐則知肌肉受邪﹐故不言發表﹐而曰解肌。由肌肉傳於筋骨﹐則邪又進一步﹐必齒燥自汗。蓋齒乃骨之餘﹐熱入筋骨﹐故齒漧燥﹔肌肉者身之墻垣﹐熱燻於肉﹐致腠理開則自汗。皆熱在筋骨也﹐故用白虎湯。﹝石膏﹑知母﹑甘艸﹑粳米。亦有加人參者﹐名人參白虎湯。﹞以瀉骨中之熱耳。由筋骨傳於臟腑﹐邪已深入﹐外證悉具﹐必惡熱便閉﹐下利黃赤﹐或腹痛時作﹐極則發狂﹐此乃邪熱深入臟腑﹐不曰泄裏﹐而曰攻裏。有不從陽經傳來者﹐謂之直中三陰。內純寒而外無陽經之形證﹐必是厥逆淸谷﹑囊縮甲靑等證﹐此直中之寒者也。此不曰攻裏﹐而曰救裏。﹝由三陽傳腑之熱證﹐亦復有厥逆過肘膝者。經云﹕熱深厥亦深﹐熱微厥亦微﹐此種萬不可誤認爲直中三陰之厥逆﹐妄投四逆。﹞

卷四十附刊寒門祕法表證曰發表

一﹑脈浮﹐表也。一﹑身痛﹐表也。一﹑發熱﹐表也。一﹑頭痛﹐表也。一﹑惡寒﹐表也。一﹑目﹑舌和﹐表也。一﹑脊項彊﹐太陽正表也。一﹑喘與咳嗽﹐表也。

一﹑四肢拘急﹐表也。一﹑口不渴﹐大小便如常﹐表也。一﹑脈不出﹐表也。一﹑面慘灑淅﹐表也。上證一見﹐知邪在表﹐必待發表﹐方可攻裏﹔若誤下必爲痞﹑爲結胸﹑爲懊矣。

卷四十附刊寒門祕法邪傳肌肉曰解肌

一﹑脈尺寸俱長﹐邪在陽明肌肉也。一﹑身熱不惡寒﹐目痛鼻幹﹐邪在肌肉也。一﹑漱水不欲咽﹐邪在肌肉也。一﹑唇焦﹐邪在陽明肌肉也。上證一見﹐知邪在陽明經﹐不在陽明腑也﹐愼勿混治。

卷四十附刊寒門祕法邪在半表半里曰和解

一﹑脈不浮不沈﹐半表半里也。一﹑嘔吐﹐半表半里也。一﹑胸中脹滿﹐未經下過﹐半表半里也。一﹑耳聾﹑脇痛﹐半表半里也。一﹑舌滑﹐半表半里也。一﹑往來寒熱﹐半表半里也。一﹑頭汗盜汗﹐半表半里也。一﹑口苦目眩﹐半表半里也。一﹑默默不欲飲食﹐半表半里也。上證一見﹐知邪在半表半里。此經有三禁﹐惟小柴胡湯加減和解。誤用他藥﹐則變壞證矣。

卷四十附刊寒門祕法傳經裏證曰攻裏

一﹑脈沈滑有力﹐裏也。一﹑下利淸黃水﹐裏也。一﹑小腹滿而脹痛或硬﹐裏也。一﹑譫語或發狂﹐裏也。一﹑發斑﹐裏也。一﹑轉矢气﹐裏也。一﹑頭痛發熱俱止﹐裏也。一﹑自汗﹐裏也。一﹑小便多﹐裏也。一﹑潮熱﹐裏也。一﹑下利腸垢﹐裏也。一﹑惡熱﹐裏也。一﹑目不得明﹐裏也。一﹑腹痛﹐裏也。一﹑不得眠﹐裏也。一﹑手足心並腋下有汗﹐裏也。一﹑嗌漧齒燥﹐裏也。一﹑舌苔黃黑及津液枯涸﹐裏也。一﹑大便閉﹐裏也。上證一見﹐不拘日數﹐遲早卽知傳經裏證﹐下之無疑﹔若誤汗爲斑爛矣。

卷四十附刊寒門祕法直中寒證曰救裏

一﹑脈沈細無力﹐直中寒也。一﹑背惡寒﹐直中寒也。一﹑嘔吐淸涎﹐直中寒也。一﹑四肢厥逆過肘膝﹐直中寒也。一﹑多眠﹐直中寒也。一﹑漧嘔不渴﹐直中寒也。一﹑腹痛綿綿﹐下利淸谷﹐直中寒也。一﹑吐蛔﹐直中寒也。一﹑蜷臥﹐直中寒也。一﹑囊縮唇甲靑﹐直中寒也。一﹑惡寒身痛﹐不頭痛不發熱﹐直中寒也。一﹑四肢拘急﹐不發熱﹐直中寒也。一﹑身痛如被杖﹐直中寒也。一﹑小便淸長﹐直中寒也。上證一見﹐卽知直中﹐溫之宜亟亟焉。

卷四十附刊寒門祕法表裏俱見

一﹑頭痛發熱表證﹐若下利淸谷﹐裏也﹐寒也﹐屬表裏俱見寒證也。一﹑腹痛口渴甚者﹐裏證﹔或脈浮是表證﹐亦屬表裏俱見熱證也。一﹑大便閉屬裏證﹐倘微惡寒﹐此乃表未盡﹐亦屬表裏俱見爲熱證也。傳經表裏俱見﹐爲熱爲實﹐宜解表爲主﹐攻裏次之。若裏證急者﹐又在活法。直中表裏﹐俱見爲寒﹑爲虛﹐宜救裏爲主﹐發表次之。此治表裏俱見之大法也。

脈浮或問脈浮何以是表證﹖曰﹕浮者﹐脈在肉上行也﹐按之不足﹐如木浮水面。經云﹕寸口脈浮﹐主病在表﹐表者外也﹐如邪在裏﹐必沈細﹐又焉得浮﹖故一見浮脈﹐屬表證無疑。又曰﹕脈浮屬表﹐倘裏證而脈尙浮者﹐治法柰何﹖曰﹕裏證脈浮者﹐表未盡也﹐必先解表而後攻裏。仲景云﹕解表不開﹐不可攻裏。太陰篇云﹕腹痛脈尙浮者﹐桂枝加大黃﹔結胸證悉具﹐脈浮不可下﹐是裏證固當下﹐今脈浮又不敢攻矣。若表已罷﹐便閉譫語﹐脈浮者當從權下之﹐此乃取證不取脈也。

身痛或問身痛﹐何以是表證﹖曰﹕寒則傷榮﹐邪客於人﹐必由皮毛肌肉﹐今邪捨於皮毛肌肉﹐血脈凝滯不行﹐令人身痛。若熱在肌肉﹐血脈榮衛周流一身﹐暢於四體﹐焉有身痛之理。《內經》論咳云﹕時感於寒﹐微則爲咳﹐甚則爲痛爲泄。《鍼經》云﹕寒甚則痛﹐熱甚則肉消破。《內經》諸痛皆以爲寒﹐未有以熱爲痛者﹐由此論之﹐知痛爲寒明矣。故謂凡見身痛屬表無疑﹐宜用辛散﹐令血气流行﹐而痛自已。又曰﹕身痛旣爲表證﹐在裏證亦有身痛者何故﹖蓋裏證身痛﹐乃直中裏證﹐非傳經裏證也。若傳經裏證﹐則屬熱。熱主流行﹐又何得身痛哉﹗夫直中身痛者﹐寒气襲入臟腑﹐陽已衰危﹐气血凝滯﹐令人身痛﹐宜急溫之﹐別之何如﹖有頭痛發熱﹐痛如繩縛者﹐表證也。無頭疼發熱而痛如被杖者﹐直中也。或曰﹕太陽表證亦有身痛﹐不用麻黃而用四逆者﹐何也﹖曰﹕表證悉具﹐脈當浮緊﹐反沈遲無力﹐是中寒也。故不可與麻黃﹐而用四逆﹐是病表有虛寒﹐故脈不能浮緊﹐用四逆湯溫之。此入太陽﹐脈似少陰﹐假脈浮緊﹐正屬太陽表證﹐又孰敢用四逆乎﹗此取脈不取證也。

發熱或問發熱﹐何以是表證﹖曰﹕寒郁腠理則閉塞而發熱﹐翕翕然烙手﹐此熱只在皮膚﹐而內無熱﹐名曰表病裏和。《內經》諸證﹐亦論凡風寒客人﹐使人毫毛畢直﹐皮膚閉而爲熱而汗。又云﹕體若燔炭﹐汗出而解。又熱病論云﹕人傷於寒則爲熱病﹐若大汗其熱解矣。卽此觀之﹐發熱屬表明甚。又曰﹕發熱固屬表﹐倘發熱便結﹐裏證又急﹐治法從表乎﹖從裏乎﹖曰﹕裏急者當從權下之﹐亦不敢離表藥﹐何也﹖卽以三黃石膏湯論之﹐﹝三黃石膏芩柏連﹐梔子麻黃淡豉全﹐姜棗細茶煎熱服寒因熱用﹐表裏三焦熱盛宣。﹞其湯治發狂口渴﹐及發熱證﹐內有麻黃者爲發熱而設也。可見裏證𨿽急﹐亦不敢純用寒涼﹐尙加辛散﹐況尋常發熱﹐有不以爲表者乎﹗又問凡發熱﹐皆在陽經﹐不在陰經。仲景云﹕少陰發熱用麻附細辛湯﹐此又何說﹖曰﹕少陰發熱者表裏俱傷﹐惡寒爲直中﹐非傳經少陰也﹐𨿽名直中﹐今有發熱者﹐亦不得結爲直者﹐故用麻附細辛﹐今表裏兩解﹐不得受其中也。若傳經少陰﹐則惡寒而不發熱﹐然表熱因而中少陰熱別者﹐柰何﹖蓋少陰發熱﹐脈𨿽沈遲緊澀﹐外無頭痛﹐或下利淸谷厥逆諸寒證﹐此少陰證﹐而太陽者﹐此證兼頭痛者﹐是表裏俱見﹐爲兩感寒熱﹐又何以爲少陰熱乎﹖總之裏證盛急而外發熱者﹐利藥加麻黃﹐少陰發熱﹐溫藥加細辛﹐可見熱屬表證。仲景又曰﹕三陰無發熱﹐蓋言傳經也。

頭痛或問頭痛何以屬表﹖曰﹕三陽經上至於頭﹐惟太陽經脈最長﹐其痛居多。

夫三陽俱有頭痛﹐各分其證以別之﹐故一見頭痛卽是表證。又曰﹕三陰經無頭痛﹐厥陰何以有頭痛﹖曰﹕三陰至頸而還﹐何得頭痛﹐惟厥陰與督會於顚頂﹐都攝諸陽﹐故有頭痛。然厥陰頭痛亦不常見﹐必嘔吐涎沫﹐內無熱證﹐乃直中也﹐當溫之。傷寒循經傳至厥陰﹐倘頭痛﹐脈浮爲欲愈﹐不愈用小建中湯。﹝小建中湯芍藥多﹐桂姜甘艸大棗和﹐更加飴糖補中腸﹐虛勞腹痛服之瘥。﹞惡寒或問惡寒何以是表﹖曰﹕人身外爲陽﹑爲表﹐寒屬陰邪﹐今表虛爲寒所乘﹐名曰陰盛陽虛。蓋陽不能溫其膚衛於外﹐致令空虛﹐𨿽居密室﹐亦引衣自蓋﹐謂之惡寒。仲景云﹕陰盛陽虛﹐汗之則愈﹐故惡寒屬表﹐假熱在肌膚﹐必裸體煩躁﹐是曰惡熱﹐又焉得惡寒乎﹗若見惡寒﹐知寒在肌膚﹐急投甘辛之劑可也。又曰﹕裏證亦有惡寒者何故﹖曰﹕裏證惡寒者﹐直中也﹐非傳經裏證也。蓋傳經之證﹐其熱已入腑﹐必然惡熱﹐焉得惡寒﹖直中惡寒者﹐乃寒气盛極﹐陽微不溫﹐故厥逆而惡寒。別在何處﹖直中惡寒無頭痛發熱之證爲異。經云﹕發熱惡寒發於陽﹐無熱惡寒發於陰也。

又問惡寒固屬表﹐倘傳經裏證﹐盛急亦微惡寒﹐治法如何﹖微惡寒者﹐表未盡也﹐必先解表﹐表解然後攻裏。若裏急權下之﹐此活法也。又曰﹕設誤下而爲結胸﹐令邪在胸而痛﹐盛急微惡寒﹐何法治之﹖曰﹕結胸爲誤下而成﹐今惡寒是邪未盡而結於胸﹐必先解表﹐方服陷胸藥。若再攻之﹐表邪又結於胸﹐必不可救。故結胸有一毫惡寒不可攻﹐可見惡寒屬表矣。

目舌和或問目舌和﹐何以屬表﹖蓋目乃五臟精華所系﹐舌者所以司內因寒熱而變之者。若臟腑有熱﹐目必黃赤﹐舌必漧燥黃黑﹐今目舌如常﹐知邪未入臟腑﹐表病裏和﹐專屬於表無疑。

脊項彊或問脊項彊﹐何以見其是表﹖曰﹕太陽經起於目內﹐上抵額角﹐自顚頂下行﹐入項走肩膊﹐由肩脊至足小指﹐皆太陽經絡部位﹐邪客背脊循膂上下﹐故脊項彊﹐屬太陽表證。至於他經各行其道﹐又何至脊項彊哉。旣曰項彊屬太陽﹐屬表﹐當發汗﹐又言結胸項彊者﹐當下﹐何故﹖曰﹕結胸項彊者﹐非眞項彊也。蓋結胸誤下﹐致表邪入胸﹐胸於項近﹐邪結上焦襯於項﹐气不得宣通﹐其道仰不能俯﹐俯則胸痛﹐危在須臾﹐故結胸項彊脹痛者﹐當急下之﹐非太陽經項彊也。別之柰何﹖太陽經證其證首能俯仰﹐俯亦胸中不痛﹐是太陽經項彊也。若已經下過﹐其首俯而胸痛者﹐結胸項彊也。

喘或問喘者﹐何以是表證﹖曰﹕肺主皮毛﹐寒邪外傷﹐必從皮毛而入﹐肺有七葉﹐同气升降﹐表受寒邪﹐斂束於肺﹐至气不可上下﹐故發喘也。以麻黃湯論之﹐用杏仁者爲肺金而設﹐麻黃所以去皮毛之寒邪﹐皮毛與肺同气連合﹐所以喘屬表證。今久病喘者﹐尙用麻杏﹐況新病乎﹗又曰﹕喘旣屬肺爲表。《指掌》云﹕喘滿不惡寒者﹐當下而痊。何也﹖又曰﹕有一等傳經裏證﹐因便閉不通﹐故濁气壅塞而成喘者﹐此則不出於肺﹐故當下之。必察其外證﹐若有一毫表證而喘者﹐勿作裏證治也。誤爲裏證而攻之則逆﹐仲景云﹕喘家無裏證﹐當投杏子﹐此言明甚。

咳嗽或曰﹕咳嗽何以屬表﹖曰﹕肺爲五臟華蓋﹐形如覆釜。今寒邪客之﹐則葉斂束不能開發﹐故气上衝。經云﹕時感於寒﹐乃爲咳嗽﹐可見咳嗽屬表矣。曰﹕裏證亦有咳嗽否﹖曰﹕裏證𨿽有咳嗽﹐屬直中而不屬傳經。蓋直中咳嗽者﹐乃寒急上束於肺﹐故咳嗽下利淸谷﹐四肢厥逆﹐外無表證爲異﹐倘兼有表證而咳嗽者﹐又非直中咳也﹐若云傳經咳嗽則不是。夫傳經屬熱﹐熱主流通﹐其气出入疾速﹐又寧有咳嗽耶﹗問曰﹕裏熱無咳嗽﹐人言咳嗽屬火者﹐何也﹖曰﹕咳嗽屬火者﹐雜證也﹐病有虛實二火﹐火主炎上﹐亦令咳嗽﹐或先受寒起﹐咳久則變熱﹐亦屬火嗽﹐二者皆久病也。內外無寒證﹐惟咳嗽而已﹐故有新久之別﹕新則爲傷風﹑爲傷寒﹐久則爲虛火﹑爲實火。風寒者散之﹐虛火者從治之﹐實火者淸涼之﹐曰逆治﹐曰從治﹐皆治雜證咳嗽也。至於傷寒一見咳嗽﹐非表卽直中﹐傳經斷無之。

四肢拘急或問四肢拘急﹐何以是表證﹖曰﹕寒侵皮毛則拘急。經云﹕寒多則筋骨攣痛﹐熱甚則筋弛肉緩﹐故四肢拘急﹐屬表無疑。曰﹕陰經每見拘急者﹐何也﹖曰﹕乃直中陰經。因傷寒拘急﹐何以別之﹖有身熱頭痛者﹐表證也﹐無身熱頭痛者﹐直中也。至於汗﹑吐﹑下後﹐四肢拘急者﹐此津液內竭﹐血不能潤筋骨﹐宜眞武湯。﹝眞武湯芍術苓艸﹐附子炮來一气煎﹐咳嗽辛甘並五味﹐下痢去芍漧薑全﹐小便利時茯苓減﹐嘔者去附生薑添。﹞口不渴大小便如常或問口不渴﹐大小便如常﹐何以是表證﹖曰﹕蓋皮毛肌肉爲表﹐筋骨臟腑爲裏﹐邪在表則內和﹐口不渴﹐二便如常﹕若裏熱燻灼臟腑﹐必口渴便閉﹐或不利腸垢﹐而小水短赤﹐拂其常矣。

脈不出或問脈不出﹐胡爲表病也﹖曰﹕夫脈者血之府﹐熱則血行﹐豈有脈伏之理﹐惟表寒受深﹐脈遂隱伏。曰﹕裏證亦有伏脈何謂也﹖夫裏證伏脈惟直中者有之﹐乃寒極凝滯不行﹐用四逆湯加豬膽汁治之。﹝四逆湯中姜附艸﹐三陰厥逆太陽沈﹐或益姜蔥參芍桔﹐通陽復脈力堪任。﹞若傳經裏證則屬熱﹐熱則血行﹐脈何得伏﹖有陽厥熱極﹐脈亦伏者﹐此又何說﹖熱極脈伏﹐百無一二﹐外或見大熱證﹐脈𨿽伏﹐指必溫﹔亦或有痛處﹐痛極故脈伏也。至於尋常脈伏非表證卽直中矣。

以上俱表證﹐當發表。

尺寸脈俱長或問尺寸俱長﹐何以知邪在肌肉﹖曰﹕長者泛濫也﹐過乎本位。陽明乃气血俱多之經﹐邪一傳之﹐燻蒸肌膚﹐气血淖溢﹐故脈陰陽俱長耳。當用辛涼解表﹐不可用辛甘正表之藥。或云﹕脈長者﹐邪舍陽明肌肉﹐有投承气者何也﹖蓋用承气者﹐乃陽明之腑﹐非陽明之經也。夫陽明腑病當下之﹐其脈長洪有力﹐便閉﹑譫語等證﹐方敢投承气。若陽明經病﹐其脈長而浮﹐乃表病裏和﹐又孰敢用承气乎﹗又云﹕凡病在陽明不可下﹐又曰陽明當急下之。今醫者是非莫辧。蓋仲景所立諸法﹐淺人莫解﹐而叔和以六經各集成篇﹐致陽經不分經腑﹐陰經不分傳中。抑知仲景用攻者﹐攻陽明之腑﹐不攻陽明之經﹐表者表陽明之經﹐不表陽明之腑﹐又安得以經爲腑﹐以腑混經乎﹗目痛鼻幹或問目痛鼻幹﹐何以是邪在肌肉也﹖余謂目乃陽明胃腑所居之經絡﹐胃司肌肉﹐邪必由皮毛而入肌肉﹐目痛鼻幹﹐故云邪在陽明肌肉。至於他經則各行其道﹐何有是證。

漱水不欲咽或問漱水不欲咽﹐何謂邪在肌肉﹖曰﹕唇者肌肉之本﹐今唇焦思漱水﹐是邪在肌肉。然不欲咽者何故﹖蓋熱邪只在肌肉﹐臟腑無熱﹐不過漱水以潤唇耳﹐故不欲咽﹐乃表病裏和。又曰﹕表證已除﹐遂屬裏證﹐或亦漱水而不咽者﹐治法從表乎﹖從裏乎﹖曰﹕旣無表證﹐裏必有熱﹐熱則消水﹐漱當咽矣。若不咽者﹐是內有瘀血也。何以辧之﹐外無表證﹐必見小腹硬滿﹐小便自利﹐大便枯黑者是也。宜用桃仁承气湯攻之。﹝桃仁承气五般奇﹐甘艸硝黃並桂枝﹐熱結膀胱小腹脹﹐如狂蓄血最相宜。﹞以上俱邪在肌肉﹐當解肌。

脈不浮不沈或問脈不浮不沈﹐何以是半表半里證﹖曰﹕浮爲表﹐沈爲裏﹐今不浮不沈﹐表邪將入腑﹐故脈不浮﹐裏邪尙未入髒﹐故脈不沈。非表非裏﹐知邪在中也。屬半表半里無疑。

嘔吐或問嘔吐何以是半表半里﹖曰﹕蓋邪將入裏﹐裏气上衝﹐邪正相爭﹐𨿽出於胃﹐原是少陽部位﹐膽爲淸淨之府﹐毫物不能容納。今邪气相干﹐故令嘔吐﹐屬半表半里﹐又有胃熱胃寒之分﹐辧之以口渴與不渴耳。

胸前脹滿或問胸前脹滿﹐何以是半表半里也﹖曰﹕身上半屬陽﹐身下半屬陰﹐胸前乃淸陽之分﹐正在半表半里之間﹐邪至此將此入裏而未深入裏﹐今胸滿而腹未滿者﹐乃邪气非有物也﹐故胸滿在半表半里之間﹐若腹滿﹐是有物而非邪气也。但痞气亦脹滿胸前﹐何以別之﹖曰﹕痞气因邪在表誤下﹐以至胸脹﹐必問其人﹐曾經下否﹐若經下過﹐卽是痞气﹐未經下而胸前脹滿者﹐卽半表半里證。

耳聾或問耳聾﹐何以是半表半里證﹖曰﹕蓋足少陽膽經上絡於耳﹐故見耳聾﹐知屬半表半里也。

脇痛或問脇痛何以爲半表半里﹖曰﹕蓋足少陽膽經布於脇﹐脇痛故爲半表半里。

至於他經﹐或出於巓背﹐或布於面目﹐何得脇痛﹖或雲﹕水气亦令人脇痛。曰﹕水气必作漧嘔心滿﹐咳引脇痛及頭汗﹐出此乃水气脇痛﹐非少陽脇痛也。若半表半里脇痛者﹐外必見膽經之證耳。

舌滑或問舌滑何以是半表半里﹖曰﹕舌司腸胃﹐寒熱之變系矣。邪在表則舌和如常﹐在裏則舌漧而各色現出﹐今舌滑尙有津液潤澤﹐但不如常﹐其邪將入腑未入腑﹐非在表非在裏﹐故云﹕屬半表半里。

往來寒熱或問寒熱往來﹐何以是半表半里﹖曰﹕夫邪在陰則寒﹐在陽則熱﹐少陽膽經正陰陽交界之所﹐邪至此經﹐致陰陽相爭﹐寒熱相半﹐故寒熱往來﹐屬半表半里。或問曰﹕陽明亦有寒熱往來者﹐何意﹖曰﹕若陽明經病﹐邪在肌肉則身發熱﹐焉有寒熱往來。已傳陽明之腑﹐郁熱燻蒸﹐結糞在內﹐故寒熱或往或來﹐是陽明之腑﹐非陽明之經﹐當用調胃承气湯攻之。﹝調胃承气硝黃艸﹐甘暖微和將胃保﹐不用朴實傷上焦﹐中焦燥實服之好。﹞故云﹕陽明內實﹐故寒熱往來耳。

頭汗或問頭汗爲半表半里者﹐蓋以諸陽經脈絡上至頭則有汗﹐諸陰經脈絡系背至頸而還﹐焉得有頭汗﹐故一見頭汗卽屬半表半里。或問曰﹕旣諸陽脈上至頭﹐今汗出當云表證﹐何以爲半表半里﹖曰﹕若表證尙有寒邪閉塞﹐焉能有汗﹐今旣有汗﹐是寒邪將化爲熱。名曰裏證﹐則頭有汗﹐名曰表證﹐則頭無汗﹔故云半表半里。又曰﹕瘀血水气發黃﹐亦有頭汗者何也﹖夫瘀血頭汗﹐小便自利﹔水气頭汗﹐胸滿咳嘔﹔發黃頭汗﹐小便不利。若半表半里頭汗﹐必往來寒熱也。然三證頭汗﹐皆未離乎陽﹐可見頭汗屬半表半里也。

盜汗或問盜汗何爲半表半里﹖曰﹕夫熱邪燻灼腠理﹐使人有汗﹐寒則腠理閉密﹐無汗是裏﹐當出汗不止﹐今汗在睡而出﹐覺而收﹐乃邪將旺於陰分﹐獨未深入於陰﹐亦屬半表半里。又問曰﹕雜證盜汗亦作半表半里治乎﹖曰﹕雜證盜汗﹐乃陰虛至極﹐血分虧損﹐名勞怯之證。今傷寒盜汗﹐乃有餘之邪﹐名曰外感﹐非雜證一例論也。

目眩口苦或問目眩口苦﹐何以是半表半里﹖曰﹕目者肝之竅﹐膽汁藏於肝﹐病在少陽膽經﹐故目眩口苦者﹐膽之汁也﹐熱泄膽汁故口苦﹐二者是少陽膽經病。半表半里﹐法宜和解﹐至於他經﹐便無此證。

以上俱邪在半表半里﹐當和解。

脈沈有力或問脈沈有力﹐何以是傳經裏證﹖曰﹕夫脈存則生﹐脈絕則死﹐太過不及則病﹐內實則脈實﹐內虛則脈虛。今沈者病脈也﹐主病在裏﹐有力者實也﹐主病爲熱﹐今脈沈有力﹐是裏實且熱也。

下利淸黃水或問下利淸黃水﹐何爲裏證﹖曰﹕蓋腸胃因久失下﹐致燥糞結實成塊﹐則淸黃水下漏魄門﹐如物之聚而結實者﹐水液不能滲漏﹐物堅如磊石者﹐沃之水必滲漏矣。今病者下利淸黃水﹐糞結如磊石在內﹐此水從結糞旁流走而出﹐急下之無疑。往往以直中下利淸谷者﹐爲漏底傷寒﹐若誤認此證爲漏底﹐投以四逆﹐如抱薪救火﹐殆哉﹗故下利淸黃水﹐是裏證﹐當急下之。

小腹滿小腹滿者胡爲裏證﹖曰﹕夫胸膈屬淸陽之分﹐𨿽脹滿是邪气而非有物﹐小腹乃糟粕之區﹐若脹滿非邪气也﹐故知有物急下之。又曰﹕瘀血證及溺澀證者﹐亦少腹脹滿﹐何以別之﹖凡小便自利﹐小腹硬滿而痛者﹐此瘀血證也。小便不利而少腹脹滿者﹐卽溺澀不通也。若小便短赤﹐大便祕結﹐致小腹硬者﹐乃內有燥糞﹐故爾滿也。卽瘀血溺澀﹐皆是裏證。

譫語發狂譫語發狂爲裏證者﹐蓋熱實於胃﹐熱極故發狂﹐輕則令人譫語﹐皆是傳經裏證。《難經》曰﹕發狂譫語﹐乃實熱陽盛所使。經言有虛有實何也﹖曰﹕驚狂屬虛。或當汗不得汗﹐火迫致狂﹐名曰火邪驚狂﹐當用柴胡龍骨牡蠣之類。非若實熱發狂可下也。

發斑或問發斑亦裏證耶﹖曰﹕斑有溫毒﹐有熱毒﹐有胃爛。溫毒者﹐卽冬受寒﹐至春陽與陰气相搏而發者是也。熱毒者﹐是暑气伏胃﹐因遇寒而發者是也。胃爛者﹐或誤下而熱乘虛入胃﹐或失下而熱不得外泄﹐毒瓦斯入胃深極也。故斑者毒也﹐毒者乖戾失常﹐偏陰偏陽之至也。外因六气相感﹐胃有熱毒燻蒸﹐胃主肌肉﹐熱甚傷血﹐裏實表虛﹐故令周匝徧體﹐狀如蚊嚙。紅赤者生﹐紫黑者死﹐以熱極而胃爛也。舌苔唇裂者不治﹐治當解毒淸涼﹐不可表藥取汗。蓋表虛裏實﹐發汗則益令開泄﹐更增斑爛矣。又問陰證﹐亦有發斑者何也﹖曰﹕或因汗吐下後﹐中气虛乏﹐或因俗事耗損眞陽﹐或因過服涼藥﹐遂成陰證﹐寒伏於下﹐逼其無根失守之火﹐上燻肺胃而發斑點﹐其色淡紅﹐隱隱見於肌表﹐與陽證發斑色紫赤者不同﹐此胃气極虛﹐若服涼藥立見危殆。吳鶴臯曰﹕以參桂附而治斑﹐法之變也﹐醫不達權安足語此。又問曰﹕內傷亦有發斑者﹐何也﹖曰﹕內傷元气不足之病﹐因气血兩虛﹐亦身痛心煩作熱﹐但脈虛大﹐懶於言動﹐倦怠自汗爲異耳。若妄作外感有餘治﹐立見傾危。速進補中益气湯﹐熟眠熱止自愈。丹溪曰﹕內傷發斑者﹐胃气極虛﹐一身之火﹐遊行於外﹐宜補以降之﹐大建中湯最佳。﹝參歸芍炙艸﹐半夏桂附加姜棗﹐水煎服。﹞若內有伏陰﹐誤服涼藥﹐逼其虛陽浮散於外﹐而爲陰斑。脈𨿽洪大﹐按之無力﹐或手足逆冷過肘膝者﹐先用炮姜理中湯﹐以復其陽﹐次隨證治﹐不應加附子。

轉矢气或問轉矢气﹐何以是裏證﹖曰﹕言其气下泄也﹐觀無病患將欲大便﹐必先气泄﹐病者內有燥糞﹐結而不通﹐則气必下失。陽明篇云﹕若不轉矢气者﹐不可投承气湯﹐是知轉矢气屬裏矣。

頭痛發熱俱止頭痛發熱俱止﹐是裏也。邪之國中﹐始於太陽﹐太陽爲表之表﹐頭痛發熱﹐俱多少陽﹑陽明﹐爲表之中﹐亦頭痛發熱。若邪入裏﹐必表證盡除﹐焉得頭痛發熱乎﹖自汗自汗何爲裏證﹖經云﹕寒則腠理閉塞﹐熱則腠理開疏﹐太陽始受寒邪﹐未化爲熱﹐腠理致密無汗﹐當用麻黃湯。始無汗忽變爲有汗者﹐知熱已入腑﹐燻蒸鼎沸﹐故自汗爲裏證。假寒在表﹐焉有汗乎﹖或問自汗爲裏﹐有用桂枝湯又何故﹖蓋自汗用桂枝湯者﹐乃太陽傷風證﹐夫裏證自汗爲陽盛﹐孰敢用桂枝。仲景云﹕桂枝下咽﹐陽盛則斃。別之柰何﹖淅淅然惡風﹐頭痛發熱﹐悉具者﹐太陽傷風自汗也﹔煩躁惡熱﹐不惡風寒者﹐裏證自汗也。

小便多或問小便多者﹐何爲裏證﹖曰﹕蓋飲食入胃﹐由胃傳於小腸。經曰﹕小腸者受盛之官﹐胃司水谷﹐淸濁不分﹐一槪混受﹐由小腸而下﹐則有膀胱與大腸﹐淸者從溺滲入膀胱﹐糟粕從胃之下口傳於大腸﹐膀胱竅閉﹐水入大腸﹐必作泄瀉。若大便堅閉﹐津液走前﹐則小便頻數。今小便多者﹐大便閉結﹐故證屬裏也。小便若少﹐大便𨿽閉﹐水液不久浸入大腸﹐當先硬滿而後溏泄矣。仲景云﹕小便少者不可攻﹐以其不久﹐當自便也。

潮熱或問潮熱﹐何以是裏證﹖曰﹕潮熱者﹐如潮水之汛﹐不失其期。如今日發於未申﹐至明日仍發於未申﹐蓋未申時屬陰﹐今見潮熱﹐是邪居陰分﹐熱結在裏﹐燻灼結糞當下之。又問曰﹕潮熱屬裏故當下﹐猶有表證﹐何以治之﹖曰﹕已有潮熱尙兼表證未退﹐必先解表﹐然後攻裏﹐乃爲當耳。

下利腸垢或問下利腸垢﹐何以是裏﹖曰﹕下利出於腸胃﹐若表有邪則裏和﹐焉得下利﹗因邪入腑﹐熱灼腸胃﹐致有此證。又曰﹕表證亦下利否﹖曰﹕三陽合病則有下利﹐或少陽陽明合病﹐陽明者內主胃腑﹐故有下利。三陽合病﹐若不入腑﹐又無下利﹐何者爲辧﹖但有發熱及諸表證耳﹐下利固爲裏證﹐又當分傳中﹐傳經則腸垢﹐直中則淸谷﹐二者下利以腸垢淸谷爲異耳。

惡熱或問惡熱﹐何以是裏證﹖曰﹕熱傳臟腑﹐燻蒸煩冤﹐揭去衣被﹐揚手露體﹐此熱傳裏也。若有寒在內則惡寒﹐焉有惡熱之理。

目不明或疑目不明以爲裏者﹐何解﹖曰﹕目系五臟精華﹐五臟屬陰﹐陰居於裏﹐故云在裏。況瞳人屬腎﹐內熱灼極﹐則腎水枯涸﹐不能照物﹐譬之炎天熱甚﹐致目昏蔽﹐當速下之﹐以救腎家將絕之水。設謂此證屬虛﹐誤投熱藥﹐害豈淺鮮哉。

腹痛或問腹痛﹐何以屬裏﹖曰﹕嘗考坤爲腹﹐乃純陰也﹐謂之曰陰﹐則腹痛非表明甚。若腹未痛而胸前痛者﹐邪未深入﹐尙作半表半里證。今腹痛知邪已傳腑矣。曰﹕旣腹痛屬裏﹐當投大黃﹐又用桂枝者何意﹖曰﹕或太陽證誤下致腹痛﹐尙有微表未解﹐或太陰裏證而脈帶浮者﹐故用桂枝大黃﹐令表裏兩解﹐然腹痛𨿽屬裏﹐又有傳經直中之分﹐須愼之。

不眠或問不眠﹐何以見裏證﹖曰﹕蓋熱邪入腑﹐令人煩躁不安。若寒盛爲直中﹐則屬陰﹐陰主靜﹐靜則多眠﹐又豈能不眠。又問﹕不得眠固屬傳經裏證﹐有投寒藥愈盛者何故﹖此乃汗﹑吐﹑下後證也。名曰﹕津液內竭不得眠﹐必心蘊虛煩﹐脈未浮弱者﹐當用眞武湯及酸棗仁湯。而裏證不眠者﹐則煩躁口渴不已﹐脈必有力﹐故知之。

手足心腋下有汗手足心及腋下出汗爲裏證者﹐蓋人身諸背屬陽﹐諸腹屬陰﹐手足掌心腋下皆屬陰地﹐五臟經絡所系﹐熱邪燻蒸臟腑﹐致掌中腋下汗出。若掌中腋下未滋潤者﹐邪尙在表﹐未入裏﹐卽謂之表病裏和。今掌心腋下有汗﹐知大便已硬﹐當急下之﹐爲裏證無疑。

嗌漧齒燥或問嗌漧齒燥﹐何以屬裏﹖曰﹕夫咽爲胃之路﹐齒乃骨之餘﹐今嗌漧者腑熱盛也﹐齒燥者熱灼骨也﹐骨與胃非裏乎﹖或問曰﹕內熱甚當咽痛﹐寒證亦咽痛何也﹖蓋直中之寒爲咽痛﹐必下利淸谷﹐四肢厥逆﹐此乃寒極而成反致咽痛﹐與之水則不欲咽﹐不若傳經嗌漧齒燥﹐極喜飲水耳。

以上俱傳經裏證當攻裏。

脈沈細無力或問脈沈細無力﹐何以是直中寒證﹖曰﹕蓋元气固於一身﹐暢於四肢﹐熱則脈數﹐寒則脈遲定理也。沈者陰也﹐無力者虛也﹐是寒中陰經﹐陽气衰微﹐故脈不能有力。假內有熱﹐脈必實而且滑﹐安得無力﹖若脈無力﹐卽爲寒爲虛爲直中耳。外𨿽有表證﹐或大熱之證﹐不敢用攻裏及發表藥﹐若不憑脈而槪投麻黃﹐令重虛其虛﹐欲救晚矣。

背惡寒或問背惡寒﹐如何是直中﹖曰﹕陰邪入於陽分﹐陰盛陽衰﹐當用附子理中湯。或曰﹕陽明腑病﹐背亦惡寒何也﹖曰﹕夫陽明腑病背惡寒者﹐外無寒證﹐必見口渴煩躁﹐背屬陽﹐陽熱內陷入腑﹐則背空虛﹐致微惡寒﹐故用白虎湯。若口中和者正屬直中寒證﹐又孰敢用白虎耶﹗總之﹐渴則內有熱﹐不渴則內有寒也。

嘔吐淸涎沫或問嘔吐涎沫﹐何以爲直中﹖曰﹕胃腑有寒熱﹐必先現涎沫。《內經》云﹕諸嘔吐酸水及水液混濁者﹐皆屬於熱﹔諸病吐涎及澄沏淸冷者﹐皆屬於寒。

如天寒則水淸﹐天熱則水濁之意﹐若有熱有火在胃脘之間﹐自燒耗津液﹐以致口渴﹐化爲酸濁之水﹐又安得有淸涎沫乎﹗四肢厥逆或問四肢厥逆﹐何爲直中寒證﹖曰﹕蓋四肢屬陽﹐寒邪屬陰﹐陽衰陰盛﹐故發厥過乎肘膝﹐況肘膝乃人之四關﹐今寒過之是爲直中。脈沈遲無力者﹐急溫之。或問又有陽厥者何也﹖此物極則反﹐𨿽厥指甲尙溫﹐不似寒厥冷極﹐外證必口渴煩躁惡熱﹐小便短赤﹐大便或閉或下利腸垢﹐脈必沈實有力﹐但有一證﹐卽以爲別。

多眠或問多眠何以屬直中﹖曰﹕陰盛則靜﹐靜則使人多眠。若傳經熱證則屬陽﹐陽主動﹐焉得多眠。又云﹕表證亦有多眠者何說﹖曰﹕表證是感邪深重﹐必頭痛發熱﹐方爲表證多眠﹐若傳經裏證﹐則煩躁惡熱﹐揭去衣被﹐甚則譫語發狂﹐又何能多眠也﹗總之﹐多眠非直中寒證﹐卽是表證矣。

漧嘔或問漧嘔﹐何以是陰寒證﹖曰﹕蓋寒郁中脘﹐陽气不舒﹐欲吐不吐﹐名曰漧嘔。若有熱在內﹐則吐出物或嘔酸苦水﹐便無此證。或謂太陽﹑少陽﹑水气亦令人漧嘔何也﹖曰﹕太陽漧嘔﹐頭痛發熱﹐少陽漧嘔﹐胸滿脇痛﹐水气漧嘔﹐咳引脇下痛﹐惟直中漧嘔﹐則外無一毫表證﹐必見下利淸谷﹐面慘灑淅﹐及諸寒證。然太陽﹑少陽﹑水气三者漧嘔﹐究未離乎寒也。

下利淸谷或問下利淸谷﹐何以是直中寒證﹖夫寒邪居內則水谷不化。經云﹕食下卽化腐臭而出者﹐是有火也﹐食下不化完谷而出者﹐是有寒也。又云﹕天寒則水淸﹐天熱則水濁。《病機》云﹕諸水液澄沏淸冷者﹐皆屬乎寒。今下利淸谷﹐非寒而何﹖若傳經熱證﹐便下利腸垢﹐而不下利淸谷矣。

吐蛔或問吐蛔﹐何爲直中﹖曰﹕蛔得熱則安﹐遇寒則泛吐蛔﹐必膈上有寒也。

投以涼藥則逆﹐當急溫之。又問曰﹕倘外大熱證而吐蛔﹐亦禁用寒涼藥否﹖曰﹕如烏梅理中丸﹐系安蛔藥也。皆用附子﹑漧薑﹐𨿽有熱證﹐必先安蛔而後可治。他證不然﹐膈上虛寒﹐犯之必危。

蜷臥或問蜷臥何爲直中﹖曰﹕熱則舒暢流通﹐何有蜷臥﹐試觀常人冬月獨臥﹐寒極必蜷臥﹐天气稍暖﹐則手足伸舒﹐臥便自如。曰﹕陽經表證﹐亦有蜷臥者﹐寒耶﹖熱耶﹖曰﹕陽經蜷臥﹐表中寒深故也。須大發表﹐分別在有頭痛發熱及諸表證﹐乃是陽經蜷臥。蓋陰經蜷臥﹐則無一毫表證。

囊縮或問囊縮﹐何以屬直中者﹖曰﹕蓋熱主流通﹐寒則斂縮﹐且直中寒證﹐乃陰盛陽衰﹐不能溫其下﹐故令陰囊收縮。如常人遇冬﹐睪丸反隱於上﹐此寒盛也﹔遇夏睪丸下垂﹐此陽盛也。然《指掌》以囊縮用承气者何意﹖曰﹕厥陰者肝也﹐肝主筋膜﹐若次第傳至厥陰﹐六經已盡﹐邪气盛者﹐致筋急舌捲如中風狀﹐而囊爲之斂搐﹐以筋聚於陰器故也。非似直中曰隱曰縮。夫《指掌》以囊縮當下者﹐必口渴煩滿極﹐方敢投承气。至於口不渴﹐兼有一毫厥逆淸谷﹐誤投承气必危。

唇甲靑或問唇甲靑﹐何以是寒證﹖曰﹕蓋指得血而能握﹐唇得血而色赤﹐今寒中之血凝﹐不能濡潤﹐唇甲色變﹐況色之赤者爲熱﹐靑者爲寒﹐急溫無疑。或曰﹕陽厥亦唇甲靑﹐別之如何﹖曰﹕陽厥熱深也﹐熱極反厥。然唇甲似靑實非靑也﹐乃紫黑色﹐唇𨿽紫口必渴﹐與之水則飲﹐啟唇視之﹐咽喉如煤﹐指甲𨿽紫尙溫。若直中者﹐唇靑而口和﹐甲靑而厥逆﹐寒熱之辧﹐相隔千里﹐司命者凜之毋急。

小便淸長或問小便淸長﹐何爲內有寒乎﹕曰﹕夫內熱則便赤短少﹐內寒則便淸且長。或曰﹕邪在皮毛﹐未入腑者﹐亦便淸長﹐何以別之﹖曰﹕邪在表爲表病裏和﹐言便如常﹐今謂之曰淸長﹐則異於常時耳。要知直中﹐小便淸長﹐必見厥逆淸谷﹐外無表證爲異。若有頭痛發熱﹐而小便淸長如舊者﹐則又屬表矣。

以上俱直中寒證﹐當救裏。

卷四十附刊寒門祕法似證辧疑

少陰似太陽有少陰直中發熱。似太陽發熱﹐何以辧之﹖曰﹕蓋太陽發熱﹐必有頭痛﹐脈浮而緊﹐宜麻黃湯。少陰屬裏寒﹐不當發熱﹐今發熱何也﹖乃表裏俱傷。

惟表有寒故發熱﹐𨿽發熱脈必沈遲﹐或下利淸谷﹐當用麻黃﹑細辛以發表﹐附子以溫中﹐令表裏寒邪兩解。若有頭痛發熱而脈重緊﹐卽是太陽表證﹐又何以爲少陰熱乎﹖經云﹕陰證少頭痛﹐設有頭痛發熱﹐兼之下利淸谷﹐卽是兩感於寒也。而非少陰熱矣。

陽明經證似腑證有陽明經證誤作陽明腑證者﹐如何辧﹖蓋陽明經病﹐表病裏和也﹐陽明腑病﹐裏病表和也﹐經腑同見者﹐表裏俱病也。經則目痛鼻幹﹐無便閉﹑譫語﹑惡熱等證﹐此不可下。腑則惡熱﹑自汗﹑便結﹐無頭痛﹑惡風﹑惡寒﹐此不可汗。然汗解者﹐汗陽明之經﹐而不汗陽明之腑﹐下者下陽明之腑﹐而非下陽明之經也。

表證自汗似裏證自汗有表汗認爲裏汗﹐何以別之﹖蓋表病自汗﹐太陽傷風也﹐裏病自汗﹐熱邪傳腑也。風者善行數變﹐性主舒暢萬物﹐人身腠理開﹐故自汗必惡風﹑頭痛﹑發熱﹐其脈浮而緩﹔若裏證自汗﹐因熱傳腑﹐燻蒸鼎沸﹐亦腠理開而自汗﹐惡熱甚﹐外無大表證﹐其脈洪而有力。一惡風﹑脈浮而緩﹐一惡熱﹑脈洪有力﹐須細察之。

表證身痛似直中身痛表病身痛似直中身痛﹐從何分別﹖蓋表證身痛﹐太陽傷寒也﹔裏證身痛﹐寒邪直中三陰也。名曰表﹐則頭痛發熱﹔名曰陰﹐又何有頭痛﹑發熱。表證身痛者重表之﹐直中身痛者重溫之。皆寒爲病﹐以寒主凝滯血脈﹐故令人身痛。若熱則無身痛證。

如狂似正狂如狂未若正狂之甚﹐陽熱盛極﹐令人發狂﹐其證大便閉結﹐小便短赤﹐面紅口漧。經曰﹕重陽者狂﹐此之謂與。若如狂乃蓄血下焦﹐小便自利﹐唇焦漱水不欲咽﹐當用桃仁承气湯。一小便短少而狂甚﹐一小便自利而糞黑爲別。

動陰血似衄血證動陰血與鼻衄﹐何以異﹖蓋衄從鼻孔中流出﹐若動陰血則不止。在鼻乃少陰傳經﹐裏證熱極而反厥逆者﹐是誤用麻附﹐以熱證而用熱藥﹐使內熱愈甚﹐迫血妄行﹐故從耳目﹑口鼻中滴流﹐名曰動陰血﹐非衄血也。

表惡寒似裏惡寒表惡寒不同裏惡寒者﹐直中裏證惡寒﹐外無一毫身熱頭痛﹔若表證惡寒﹐必有發熱頭痛之異。經曰﹕發熱惡寒者﹐發於陽﹔無熱惡寒者﹐發於陰。

此乃千古確論。

陰躁似陽躁有陰極反煩燥似陽躁者﹐何法辧之﹖蓋熱極煩躁﹐必口渴飲水能咽﹐或大便閉﹐或下利腸垢﹐腹中急痛﹔若直中陰寒反躁者﹐乃物極則反﹐口𨿽渴欲飲水不上咽﹐大槪以脈消息之耳。辧其有力無力﹐脈稍有力而能咽水者﹐卽是陽躁﹐非陰躁也。

瘀血發黃似郁熱發黃瘀血發黃與郁熱發黃﹐何以別之﹖蓋當汗失汗﹐致熱邪傳裏﹐燻灼肌肉﹐熱弗能升越﹐令人發黃﹐則小便不利﹔若膀胱熱不解﹐瘀血蓄於下焦而發黃﹐則小腹硬痛﹐而小便自利。二證發黃﹐惟視小便利與不利耳。

熱厥似寒厥寒熱之厥﹐辧在何處﹖蓋寒厥四肢逆冷﹐過乎肘膝﹐指甲靑﹐脈沈細無力﹐有寒證見於外﹔若熱極而厥者﹐火極似水﹐𨿽厥而指甲尙溫。不似寒厥過乎肘膝﹐脈來沈實﹐大而有力﹐以此爲別。

直中咽痛似傳經咽痛直中﹑傳經皆有咽痛﹐不知傳經咽痛﹐必口燥渴能消水﹐大便閉﹐不閉則下利腸垢﹐小便短赤﹔若直中咽痛﹐則脈來無力﹐或下利淸谷﹐口不渴而咽痛者﹐名曰腎傷寒﹐急用半夏桂甘湯。卽傳經咽痛﹐宜用苦寒之劑。二者總在渴不渴﹐消水與不消水辧焉。

太陽無脈似陰脈太陽無脈﹐﹝卽脈不出也。﹞認作陽證見陰脈者﹐不可也。蓋太陽無脈因寒邪在肌膚﹐凝滯不行﹐血脈難以周流﹐故無脈乃表感寒邪深重﹐外必見太陽證方是﹐當大發表以通血脈﹐豈得混作陽證見陰脈乎。

太陽脈似少陰有太陽脈似少陰﹐別之柰何﹖在外絕是太陽表證﹐頭痛發熱﹐惡寒身痛﹐脈當浮緊﹐今反沈遲無力﹐﹝此取脈不取證也。﹞是太陽表證得少陰脈﹐此裏虛久寒﹐正气衰弱﹐故脈不能浮緊而見沈細。若正气旺﹐脈必浮緊﹐何至沈遲無力﹐故用四逆湯使正气旺﹐逼寒外出﹐脈遂自然浮緊﹐設誤投麻黃發表﹐是重虛其虛矣。

太陽腑證似裏證太陽腑證與裏證有辧。蓋太陽腑者膀胱也﹐膀胱所以盛溺。若溺短赤﹐卽太陽腑病。誤以溺赤爲裏證者﹐非太陽始受病﹐必頭痛發熱﹐甚則邪傳於本腑﹐遂便赤。此邪只在太陽經腑﹐其他臟腑平和無恙﹐勿作裏證﹐治當兩解太陽經腑之邪﹐發散中加滲利藥如五苓散﹐﹝五苓散治太陽腑﹐白術澤瀉豬茯苓﹐膀胱气化添官桂﹐利便消暑煩渴淸﹐除桂名爲四苓散﹐無寒但渴服之靈。《湯頭》﹞卽太陽腑藥也。今人見病起有表證兼溺赤﹐卽不敢用發散﹐然果是裏證而小便短赤﹐無一毫表證﹐淸利無防。若溺赤而兼有表證﹐外無胃腑證者﹐此是太陽經腑俱病﹐當卽發表﹐又何疑焉。

津液內竭誤利小便有津液內竭﹐小便不利﹐而失錯利之過矣。蓋人身之汗與溺同源。經云﹕天寒衣濃則爲气爲溺﹐天熱衣薄則爲汗。言寒則溺多而汗少﹐熱則汗多而溺少﹐陽明腑病汗多小便不利者﹐皆津液內竭﹐妄利之重虛其虛﹐而便愈不利矣。果是裏證﹐熱在下焦﹐及未曾大汗而小便不利者﹐方用滲利之品。若一見自汗﹐或大汗後小便不利者﹐乃津液內竭﹐切勿輕利也。

兩感須分傳中兩感者﹐陰陽雙傳也﹐表裏並行﹐如膀胱與腎﹐脾與胃﹐肝與膽俱傷﹐若與他經同見﹐卽爲合病﹐或表裏俱見﹐遂非兩感矣。如《活人書》宜先救裏以四逆湯﹐以《六書》言不可救﹐以攻爲主﹐二者偏見﹐非活法也。果見下利淸谷﹐必先救裏﹐果見煩滿口漧﹐則先攻裏。大法傳經兩感先治表﹐直中兩感先救裏﹐或救或攻﹐以治其急爲上。﹝以陰經中分寒熱﹐於裏證內別虛實﹐故知屬於傳中﹐不可拘傳中二字﹐不然旣兩感何得又傳中﹐旣傳中又何得謂之兩感耶﹗﹞試以直中兩感論﹐外證頭痛發熱﹐脊項彊痛者﹐太陽表證也﹔下利淸谷﹐脈來沈遲無力﹐少陰寒證也﹐表急者麻黃湯爲主﹐加溫熱之品。﹝如麻附細辛湯是也。﹞裏急者﹐以四逆湯爲主﹐加發表藥﹐令表裏兩解。表裏俱急則先治其一﹐若表盛於外而熱盛於內﹐名曰傳經兩感﹐外證頭痛發熱太陽也﹐嗌漧口渴腹滿少陰也﹐如是只以解表爲主﹐加辛涼藥。如口渴腹脹滿﹐裏證急者﹐方敢攻裏﹐必加辛涼解表﹐何也﹖凡傳經不與直中同看﹐直中寒邪徑入陰經﹐五臟已危﹐必先救裏﹐傳經自表入裏﹐若裏證不急﹐有一毫表證必先解表而後攻裏。《內經》所謂逐邪必絕其源者是也。如陽明與太陽俱盛於外﹐頭疼目痛發熱﹐陽明也﹐腹脹自利口渴﹐太陰也。陽明經病在者﹐宜解肌爲主加涼藥治裏﹐陽明腑病同見者﹐調胃承气湯下之。如少陽與厥陰證俱盛於外﹐耳聾口苦發熱﹐少陽也﹐口渴囊縮﹐厥陰也。

少陽證急以小柴胡湯主之﹐加以涼藥治裏﹐厥陰消渴囊縮者﹐則以承气爲主﹐加柴胡半夏治表。噫﹗兩感固爲不救﹐司命者能操活法﹐或可冀生。總之兩感之寒﹐宜先救裏﹐兩感之熱﹐宜先解表﹐此治兩感之大法﹐亦治兩感之活法也。

合病並病夫合病者用也﹐或二陽形證俱見﹐或三陰形證俱見﹐謂之曰合。並者歸也﹐先二陽形證俱病﹐後一陽病裏﹐一陽形證在外﹐方謂之曰並。其合病並病形證﹐辧在何處﹖合病如外見脊腰疼痛及耳聾﹑脇痛﹐乃太陽與少陽合病也。外見耳聾﹑脇痛﹐及目痛﹑鼻幹﹐乃少陽與陽明合病也﹐如此方謂之合並病。如外先見腰脊彊及耳聾﹑脇痛﹐後耳聾﹑脇痛止﹐單腰脊項彊者﹐此少陽並於太陽也。外先見耳聾﹑脇痛﹐後目痛﹑鼻幹﹐鼻幹止而單耳聾﹑脇痛者﹐此陽明並於少陽也﹐外先見目痛﹑鼻幹及腰脊項彊﹐已而單目痛﹑鼻幹﹐此太陽並於陽明也。如此方謂並病。又曰﹕一經不徹﹐復過一經﹐亦名並病﹐蓋陽主動﹐動則合﹐合則並﹐陰主靜﹐靜則無合並之理。假如與陰經同見﹐或兩感﹐或爲表裏俱見﹐則不爲合病﹑並病矣。仲景云﹕三陽有合病﹐有並病﹐陰經旣無合並﹐治法當從表不從裏明矣。三陽合病﹐以解表﹑發表爲主﹐看某一經形證多者﹐則以某一經藥爲主治﹐加他經藥在內﹐此治合病之大法也。若並病看並於何經﹐並於太陽則發表﹐並於陽明經則解肌﹐並於腑則下之﹐並於少陽則和解﹐此治並病之大法也。然而三陽合病﹐間有下者何也﹖蓋三陽合病宜下﹐外無惡寒必惡熱﹑譫語﹐已合陽明之腑﹐方可用調胃承气湯﹐若有一毫惡寒﹐不見惡熱譫語﹐孰敢下乎。

熱人血室傷寒有熱入血室一證﹐晝則明了﹐夜則譫語如見鬼狀﹐醫誤認爲裏﹐隨大下之﹔或昏冒終日﹐不知人事﹔又誤爲表﹐隨大汗之﹔邪在血脈﹐或誤攻裏﹐或誤發表﹐必致不救﹐試思何以爲血﹖何以爲熱﹖人身之血﹐譬如江河周流不息﹐隨气而轉﹐在於脈中。《內經》云﹕諸血皆屬於脈。又曰﹕脈者血之府。夫熱者邪气也﹐婦人傷於寒邪﹐必不免於病熱﹐或病中經水適來﹐或已病經水忽絕﹐經去血空﹐熱邪乘虛陷入。蓋血之源在心﹐心爲血本﹐又主藏神﹐今熱邪入於血室﹐使人昏冒﹑譫語﹐治惟毋犯表裏﹐毋傷胃气﹐只有小柴胡一湯和解﹐或用地黃湯。倘誤用他藥﹐令重虛其虛﹐斃而後已﹐否則聽其自愈﹐以經行則熱隨血去。倘經來適斷者﹐證如瘧狀﹐其血必結﹐結者血滯不行﹐用小柴胡湯加紅花主之﹐若誤認熱人血室﹐爲表爲裏﹐則死生在乎須臾﹐危哉﹗胎前傷寒蓋胎賴血養﹐血去則胎不能存﹐孕婦設受寒邪﹐大汗則傷血﹐大下則傷陰﹐皆能動胎。《內經》云﹕奪汗者無血﹐如發汗攻裏﹐必先安胎爲主﹐外有表邪﹐用四物湯爲主﹐倍加黃芩﹑白術﹐佐以蘇葉﹑漧葛﹑羌活﹑柴胡﹐卽孕婦表藥也。外有半表半里證﹐用小柴胡湯去半夏﹐倍加黃芩﹑白術﹐卽孕婦和解藥也。內有裏證﹐用四物湯加黃芩﹑白術﹐佐以大黃﹑濃朴﹑枳實﹐卽孕婦攻裏藥也。假如證候危急﹐非毒藥不能攻﹐又當救母不救子﹐設拘執救胎﹐則母亦不救矣。《內經》云﹕婦人身重﹐毒如之何﹖岐伯曰﹕有故無殞者﹐亦無殞也。大積大聚﹐衰其大半而止。言有故﹐母有故也﹔上無殞者﹐無損母也﹔卽救其已生﹐不救其未生﹔亦無殞者﹐言子亦無損﹔蓋言毒藥只攻邪气﹐邪去病愈﹐則子亦安﹐故言不損也。言衰其大半而止者﹐假如發表﹐汗一半則止﹐不可過汗﹐其大下﹐下一半則止﹐不可過下﹐恐多汗過下﹐有傷陰血﹐胎气亦損﹐治孕婦用藥之難如此。

產後久病傷寒夫產後血气大虛﹐久病血气必弱﹐二者設感寒邪﹐治不與正傷寒同﹐產後气血虧以致惡寒發熱﹐脈必虛弱無力﹐非傷寒也﹐當大補气血﹐用小柴胡湯加減﹐在裏用大柴胡湯加甘艸﹐﹝大柴胡湯用大黃﹐枳實芩夏白芍將﹐煎加姜棗表兼裏﹐妙法內攻並外攘。﹞若虛弱甚而裏證急者﹐用大柴胡湯加人參固下。蓋參能補肺气﹐肺與大腸相爲表裏﹐用參以助藥力﹐𨿽行而不傷其气血﹐此產後傷寒用藥之法也。若久病虛疾﹐亦惡寒發熱與傷寒相似﹐愼勿作傷寒治﹐虛疾惡寒發作﹐有時鼻口息均﹐脈虛無力﹐非正傷寒也。若脈來有力﹐發熱惡寒﹐無有間時﹐鼻息气盛﹐方是外感﹐久病之中又感寒邪﹐若表證則用參蘇飲﹐﹝參蘇飲內用陳皮﹐枳殼前胡半夏宜﹐漧葛木香甘桔茯﹐內傷外感此方推。﹞或人參敗毒散﹐﹝羌活﹑獨活﹑柴胡﹑前胡﹑川芎﹑枳殼﹑桔梗﹑茯苓﹑人參﹑甘艸。﹞以表之。不可大用燥熱辛甘之劑﹐恐愈耗津液。若在半表半里﹐以小柴胡湯去半夏加減和之。蓋半夏能燥津液故去之。若邪在裏用調胃承气湯去芒硝加減用之﹐愼勿用寒涼以傷胃气﹐胃气一傷﹐飲食便廢矣。此治久病感寒之大法也。夫久病產後﹐但傷其寒者﹐不可大發表﹐大攻裏﹐發表則重虛其陽﹐攻裏則重虛其陰﹐必致夭亡。產後久病﹐固不宜大汗大下﹐設病勢危篤﹐又當從權也。

感冒感冒者﹐非冬時正傷寒也﹐今人不分感冒與正傷寒﹐一槪混治者多矣。蓋冬中殺厲之气﹐名正傷寒﹐春秋夏則爲溫爲涼爲暑﹐何得有寒﹖間有非時寒邪﹐人或感之﹐名曰感冒。旣曰感冒﹐則所病非輕﹐亦不得用冬時正傷寒辛甘辛溫之藥﹐當用微辛涼以解之。﹝如紫蘇﹑漧葛﹑羌活之類。﹞況人春夏皮膚緩而腠理疏﹐則邪易入﹐或勞力汗出而遇微寒﹐或自外卸衣﹐或畏暑貪涼﹐或天時暴寒﹐皆能傷之﹐其證鼻塞淸涕﹐咳嗽頭痛﹐身微發熱微惡寒﹐此感冒證也。又何得謂之傷寒哉﹗或曰﹕夏天旣無寒﹐間有陰證而用四逆湯何也﹖曰﹕夏月三陰在內用事﹐此人必有房事致腎經空虛﹐或食冷物﹐徑中本經而成此證﹐足者陰經所過之處﹐或者履寒水徑中本經之絡而成此證﹐則不謂夏月有寒﹐此自傷之也﹐亦急溫之。此夏月腎虛中寒之證﹐除此則爲中暑﹐爲熱病。所以春夏只有溫暑﹐間有微寒﹐人或感之﹐則名爲感冒﹐不得律爲正傷寒矣。

