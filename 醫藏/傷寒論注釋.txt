

欽定四庫全書

子部五

傷寒論注釋

醫家類

提要

【臣】等謹案傷寒論注釋十卷附傷寒明理論三卷論方一卷傷寒論十卷漢張機撰晉王叔和編金成無已注明理論三卷論方一卷則無已所自撰以發明機說者也機字仲景南陽人嘗舉孝防建安中官長沙太守叔和髙平人官太醫令無已攝人生於宋嘉祐治平間後攝地入於金遂爲金人至海陵王正隆丙子年九十餘尙存見開禧元年曆陽張孝忠跋吳勉學刻此書題曰宋人誤也傷寒論前有宋髙保衡孫奇林億等校上序稱開寶中節度使髙繼衝曽編錄進上其文理舛錯未能考正國家詔儒臣校正醫書今先校定傷寒論十卷總二十二篇合三百九十七法除重復定有一百一十三方【案一十三原本誤作一十二今攺正】今請頒行又稱自仲景於今八百餘年惟王叔和能學之云云而明方有執作傷寒論條辧則詆叔和所編與無巳所注多所攺易竄亂並以序例一篇爲叔和僞托而刪之

國朝諭昌作尙論篇於叔和編次之舛序例之繆及無巳所注林億等所校之失攻擊尢詳皆重爲考定更其錯簡自謂復長沙之舊本其書盛行於世而王氏成氏之書遂防然叔和爲一代名醫又去古未逺其學當有所受無巳於斯一帙研究終身亦必深有所得似未可槪從屏斥盡以爲非夫朱子攺大學爲一經十傳分中庸爲三十三章於學者不爲無禆必以爲孔門之舊本如是則終無確證可凴也今大學中庸列朱子之本於學官亦列鄭元之本於學官原不偏廢又烏可以後人重定此書遂廢王氏成氏之本乎無巳所作明理論凡五十篇論方一卷凡二十方於君臣佐使之義闡發尢明嚴器之序稱無巳撰述傷寒義皆前人未經道者指在定體分形析證若同而異者明之似是而非者辧之釋戰栗有內外之診論煩燥有陰陽之別讝語鄭聲令虛實之灼知四逆與厥使淺深之類明云云其推挹甚重張孝忠跋亦稱無巳此二集自北而南先以紹熙庚戌得傷寒論注十卷於醫士王光廷家後守荊門又於襄陽訪得明理論方四卷因爲刋板於郴山則在當時固已深重其書矣乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

傷寒論注釋序

夫傷寒論蓋祖述大聖人之意諸家莫其論擬故晉皇甫謐序甲乙鍼經云伊尹以元聖之才撰用神農本艸以爲湯液漢張仲景論廣湯液爲十數卷用之多驗近世太醫令王叔和撰次仲景遺論甚精皆可施用是仲景本伊尹之法伊尹本神農之經得不謂祖述大聖人之意乎張仲景漢書無傳見名醫錄雲南陽人名機仲景乃其字也舉考防官至長沙太守始受術於同郡張伯祖時人言識用精微過其師所著論其言精而奧其法簡而詳非淺聞寡見者所能及自仲景於今八百餘年惟王叔和能學之其間如葛洪陶景胡洽徐之才孫思邈輩非不才也但各自名家而不能修明之開寶中節度使髙繼衝曽編錄進上其文理舛錯未嘗考正歷代𨿽蔵之書府亦闕於讐校是使治病之流舉天下無或知者國家詔儒臣校正醫書臣奇續被其選以爲百病之急無急於傷寒今先校定張仲景傷寒論十卷總二十二篇證外合三百九十七法除復重定有一百一十二方金請頒行太子右贊善大夫臣髙保衡尙書屯田員外郎臣孫奇尙書司封郎中祕閣校理臣林億等謹上注解傷寒論序

傷寒論注釋序

夫前聖有作後必有繼而述之者則其教乃得著於世矣醫之道源自炎黃以至神之妙始興經方繼而伊尹以元聖之才撰成湯液俾黎庶之疾疚咸遂蠲除使萬代之生靈普拯濟後漢張仲景又廣湯液爲傷寒卒病論十數卷然後醫方大備玆先聖後聖若合符節至晉大醫令王叔和以仲景之書撰次成敍得爲完帙昔人以仲景方一部爲眾方之祖蓋能繼述先聖之所作迄今千有餘年不墜於地者又得王氏闡明之力也傷寒論十卷其言精而奧其法簡而詳非寡聞淺見所能究後𨿽有學者又各自名家未見發明防忝醫業自防䢐老耽味仲景之書五十餘年矣𨿽粗得其門而近升乎堂然未入於室常爲之慊然昨者邂逅聊攝成公議論該博術業精通而有家學注成傷寒十卷出以示防其三百九十七法之內分析異同彰明隠奧調陳脈理區別陰陽使表裏以昭然俾汗下而灼見百一十二方之後通明名號之由彰顯藥性之主十劑輕重之攸分七精制用之斯見別气味之所宜明補瀉之所適又皆引內經旁牽眾說方法之辧莫不允當實前賢所未言後學所未識是得仲景之深意者也昔所謂慊然者今悉達其奧矣親覿其書誠難黙黙不揆荒蕪聊序其略時甲子中秋日洛陽嚴器之序

欽定四庫全書

傷寒論注釋卷一

金成無巳注

辧脈法第一

問曰脈有陰陽者何謂也答曰凡脈大浮數動滑此名陽也脈沈濇弱微此名陰也凡陰病見陽脈者生陽病見陰脈者死【內經曰微妙在脈不可不察察之有紀從陰陽始始之有經從五行生玆首論脈之陰陽者以脈從陰陽始故也陽脈有五陰脈有五以脈從五行生故也陽道常饒大浮數動滑五者比之平脈也有餘故謂之陽陰道常乏沈濇弱微五者比之平脈也不及故謂之陰傷寒之爲病邪在表則見陽脈邪在裏則見陰脈陰病見陽脈而主生者則邪气自裏之表欲汗而解也如厥陰中風脈微浮爲欲愈不浮爲未愈者是也陽病見陰脈而主死者則邪气自表入里正虛邪勝如讝言妄語脈沈細者死是也金匱要略曰諸病在外者可治入裏者卽死此之謂也】問曰脈有陽結陰結者何以別之答曰其脈浮而數能食不大便者此爲實名曰陽結也期十七日當劇其脈沈而遲不能食身體重大便反鞕名曰陰結也期十四日當劇【結者气偏結固陰陽之气不得而雜之陰中有陽陽中有陰陰陽相雜以爲和不相雜以爲結浮數陽脈也能食而不大便裏實也爲陽气結固陰不得而雜之是名陽結沈遲陰脈也不能食身體重陰病也陰病見陰脈則當下利今大便鞕者爲陰气結固陽不得而雜之是名陰結論其數者傷寒之病一日太陽二日陽明三日少陽四日太陰五日少陰六日厥陰至六日爲傳經盡七日當愈七日不愈者謂之再經言再經者再自太陽而傳至十二日再至厥陰爲傳經盡十三日當愈十三日不愈者謂之過經言再過太陽之經亦以次而傳之也陽結爲火至十七日傳少陰水水能制火火邪解散則愈陰結屬水至十四日傳陽明土土能制水水邪解散則愈彼邪气結甚水又不能制火土又不能制水故當劇內經曰一候後則病二候後則病甚三候後則病危也】問曰病有灑淅惡寒而復發熱者何答曰陰脈不足陽往從之陽脈不足陰往乘之曰何謂陽不足答曰假令寸口脈微名曰陽不足陰气上入陽中則灑淅惡寒也曰何謂陰不足答曰假令尺脈弱名曰陰不足陽气下陷入陰中則發熱也【一陰一陽謂之道偏陰偏陽謂之疾陰偏不足則陽得而從之陽偏不足則陰得而乘之陽不足則陰气上入陽中爲惡寒者陰勝則寒矣陰不足陽气下陷入陰中爲發熱者陽勝則熱矣】陽脈浮陰脈弱者則血虛血虛則筋急也【陽爲气陰爲血陽脈浮者衞气彊也陰脈弱者榮血弱也難經曰气主呴之血主濡之血虛則不能濡潤筋絡故筋急也】其脈沈者榮气微也【內經云脈者血之府也脈實則血實脈虛則血虛此其常也脈沈者知榮血內微也】其脈浮而汗出如流珠者衞气衰也【鍼經云衞气者所以溫分肉充皮毛肥腠理司開闔者也脈浮汗出如流珠者腠理不宻開闔不司爲衛气外衰也浮主候衛沈主候榮以浮沈別榮衛之衰微理固然矣然而衰甚於微所以於榮言微而衛言衰者以其汗出如流珠爲陽气外脫所以衛病甚於榮也】榮气微者加燒鍼則血流不行更發熱而躁煩也【衛陽也榮陰也燒鍼益陽而損陰榮气微者謂陰虛也內經曰陰虛生內熱方其內熱又加燒鍼以補陽不惟兩熱相合而榮血不行必更外發熱而內躁煩也】脈藹藹如車蓋者名曰陽結也【藹藹如車蓋者大而厭厭聶聶也爲陽气欝結於外不與陰气和雜也】脈累累如循長竿者名曰陰結也【累累如循長竿者連連而彊直也爲陰气欝結於內不與陽气和雜也】脈瞥瞥如羮上肥者陽气微也【輕浮而主微也】脈縈縈如蜘蛛絲者陽气衰也【縈縈滯也若縈縈惹惹之不利也如蜘蛛絲者至細也微爲陽微細爲陽衰脈要曰微爲气痞是未至於衰內經曰細則气少以至細爲陽衰宜矣】脈綿綿如瀉漆之絕者亡其血也【綿綿者連綿而軟也如瀉漆之絕者前大而後細也正理論曰天樞開發精移气變陰陽交防胃和脈生脈復生也陽气先至陰气後至則脈前爲陽气後爲陰气脈來前大後細爲陽气有餘而陰气不足是知亡血】脈來緩時一止復來者名曰結脈來數時一止復來者名曰促脈陽盛則促陰盛則結此皆病脈【脈一息四至曰平一息三至曰遲小駃於遲曰緩一息六至曰數時有一止者陰陽之气不得相續也陽行也速陰行也緩緩以候陰若陰气勝而陽不能相續則脈來緩而時一止數以候陽若陽气勝而陰不能相續則脈來數而時一止傷寒有結代之脈動而中止不能自還爲死脈此結促之脈止是陰陽偏勝而時有一止卽非脫絕而止云此皆病脈】陰陽相摶名曰動陽動則汗出陰動則發熱形冷惡寒者此三焦傷也【動爲陰陽相方其陰陽相搏而虛者則動陽動爲陽虛故汗出陰動爲陰虛故發熱也如不汗出發熱而反形冷惡寒者三焦傷也三焦者原气之別使主行气於陽三焦旣傷則陽气不通而微致身冷而惡寒也金匱要略曰陽气不通卽身冷經曰陽微則惡寒】若數脈見於關上上下無頭尾如豆大厥厥動搖者名曰動也【脈經云陽出陰入以關爲界關爲陰陽之中也若數脈見於關上上下無頭尾如豆大厥厥動搖者是陰陽之气相也故名曰動】陽脈浮大而濡陰脈浮大而濡陰脈與陽脈同等者名曰緩也【陽脈寸口也陰脈尺中也上下同等無有偏勝者是陰陽之气和緩也非若遲緩之有邪也陰陽偏勝者爲結爲促陰陽相摶者爲動陰陽气和者爲緩學者不可不知也】脈浮而緊者名曰也者狀如弓按之不移也脈緊者如轉索無常也【脈經云與緊相類以爲虛故𨿽緊而而按之不移不移則不足也經曰則爲減以緊爲實是切之如轉索無常而不散金匱要略曰脈緊如轉索無常者有宿食也】脈而大則爲減大則爲芤減則爲寒芤則爲虛寒虛相搏此名爲革婦人則半產漏下男子則亡血失精【則爲減減則爲寒寒者謂陽气少也大則爲芤芤則爲虛虛者謂血少不足也所謂革者言其旣寒且虛則气血攺革不循常度男子得之爲眞陽減而不能內固故主亡血失精婦人得之爲陰血虛而不能滋養故主半產漏下】問曰病有戰而汗出因得解者何也答曰脈浮而緊按之反芤此爲本虛故當戰而汗出也其人本虛是以發戰以脈浮故當汗出而解也【浮爲陽緊爲陰芤爲虛陰陽爭則戰邪气將出邪與正爭其人本虛是以發戰正气勝則戰戰已復發熱而大汗解也】若脈浮而數按之不芤此人本不虛若欲自解但汗出耳不發戰也【浮數陽也本實陽勝邪不能與正爭故不發戰也】問曰病有不戰而汗出解者何也答曰脈大而浮數故知不戰汗出而解也【陽勝則熱陰勝則寒陰陽爭則戰脈大而浮數皆陽也陽气全勝陰無所爭何戰之有】問曰病有不戰不汗出而解者何也答曰其脈自微此以曽經發汗若吐若下若亡血以內無津液此陰陽自和必自愈故不戰不汗出而解也【脈微者邪气微也邪气已微正气又弱脈所以微旣經發汗吐下亡陽亡血內無津液則不能作汗得陰陽气和而自愈也】問曰傷寒三日脈浮數而微病人身涼和者何也答曰此爲欲解也解以夜半脈浮而解者濈然汗出也脈數而解者必能食也脈微而解者必大汗出也【傷寒三日陽去入陰之時病人身熱脈浮數而大邪气傳也若身涼和脈浮數而微者則邪气不傳而欲解也解以夜半者陽生於子也脈浮主濈然汗出而解者邪從外散也脈數主能食而解者胃气和也脈微主大汗出而解者邪气微也】問曰脈病欲知愈未愈者何以別之答曰寸口關上尺中三處大小浮沈遲數同等𨿽有寒熱不解者此脈陰陽爲和平𨿽劇當愈【三部脈均等卽正气已和𨿽有餘邪何害之有】立夏得洪大脈是其本位其人病身體苦疼重者須發其汗若明日身不疼不重者不須發汗若汗濈濈自出者明日便解矣何以言之立夏得洪大脈是其時脈故使然也四時仿此【脈來應時爲正气內固𨿽外感邪气但微自汗出而亦解爾內經曰脈得四時之順者病無他】問曰凡病欲知何時得何時愈答曰假令夜半得病明日日中愈日中得病夜半愈何以言之日中得病夜半愈者以陽得陰則解也夜半得病明日日中愈者以陰得陽則解也【日中得病者陽受之夜半得病者陰受之陽不和得陰則和是解以夜半陰不和得陽則和是解以日中經曰用陽和陰用陰和陽】寸口脈浮爲在表沈爲在里數爲在府遲爲在藏假令脈遲此爲在藏也【經曰諸陽浮數爲乘府諸陰遲濇爲乘藏】趺陽脈浮而濇少陰脈如經也其病在脾法當下利何以知之若脈浮大者气實血虛也今趺陽脈浮而濇故知脾气不足胃气虛也以少陰脈而浮才見此爲調脈故稱如經也若反滑而數者故知當屎膿也【趺陽者胃之脈診得浮而濇者脾胃不足也浮者以爲气實濇者以爲血虛者此非也經曰脈浮而大浮爲气實大爲血虛若脈浮大當爲气實血虛今趺陽脈浮而濇浮則胃虛濇則脾寒脾胃虛寒則穀不消而水不別法當下利少陰腎脈也腎爲肺之子爲肝之母浮爲肺脈爲肝脈少陰脈而浮爲子母相生故云調脈若滑而數者則客熱在下焦使血流腐而爲膿故屎膿也】寸口脈浮而緊浮則爲風緊則爲寒風則傷衛寒則傷榮榮衛俱病骨節煩疼當發其汗也【脈經云風傷陽寒傷陰衛爲陽榮爲陰風爲陽寒爲陰各從其類而傷也易曰水流濕火就燥者是矣衛得風則熱榮得寒則痛榮衛俱病故致骨節煩疼當與麻黃湯發汗則愈】趺陽脈遲而緩胃气如經也趺陽脈浮而數浮則傷胃數則動脾此非本病醫特下之所爲也榮衛內陷其數先微脈反但浮其人必大便鞕气噫而除何以言之本以數脈動脾其數先微故知脾气不治大便鞕气噫而除今脈反浮其數攺微邪气獨畱心中則饑邪熱不殺谷潮熱發渴數脈當遲緩脈因前後度數如法病者則饑數脈不時則生惡瘡也【經常也趺陽之脈以候脾胃故遲緩之脈爲常若脈浮數則爲醫妄下傷胃動脾邪气乘虛內陷也邪在表則見陽脈邪在裏則見陰脈邪在表之時脈浮而數也因下裏虛榮衛內陷邪客於脾以數則動脾今數先微則是脾邪先陷於裏也胃虛脾熱津液幹少大便必鞕鍼經曰脾病善噫得後出餘气則快然而衰今脾客邪熱故气噫而除脾能磨消水谷今邪气獨畱於脾脾气不治心中𨿽饑而不能殺谷也脾主爲胃行其津液脾爲熱爍故潮熱而發渴也趺陽之脈本遲而緩因下之後變浮爲數榮衛內陷數復攺微是脈因前後度數如法邪熱內陷於脾而心中善饑也數脈不時者爲數當攺微而復不微如此則是邪气不傳於裏但鬰於榮衛之中必出自肌皮爲惡瘡也】師曰病人脈微而濇者此爲醫所病也大發其汗又數大下之其人亡血病當惡寒後乃發熱無休止時夏月盛熱欲著復衣冬月盛寒欲裸其身所以然者陽微則惡寒陰弱則發熱此醫發其汗令陽气微又大下之令陰气弱五月之時陽气在表胃中虛冷以陽气內微不能勝冷故欲著復衣十一月之時陽气在裏胃中煩熱以陰气內弱不能勝熱故欲裸其身又陰脈遲濇故知血亡也【微爲亡陽濇則無血不當汗而彊與汗之者令陽气微陰气上入陽中則惡寒故曰陽微則惡寒不當下而彊與下之者令陰气弱陽气下陷入陰中則發熱故曰陰弱則發熱气爲陽血爲陰陽脈以候气陰脈以候血陰脈遲濇爲榮血不足故知亡血經曰尺脈遲者不可發汗以榮气不足血少故也】脈浮而大心下反鞕有熱屬藏者攻之不令發汗【浮大之脈當責邪在表若心下反鞕者則熱己甚而內結也有熱屬藏者爲別無虛寒而但見裏熱也藏屬陰爲悉在裏故可下之攻之謂下之也不可謂脈浮大更與發汗病源曰熱毒气乘心心下痞滿此爲有實宜速下之】屬府者不令溲數溲數則大便鞕汗多則熱愈汗少則便難脈遲尙未可攻【𨿽心下鞕若余無裏證但見表證者爲病在陽謂之屬府當在解表然後攻痞溲小便也勿爲飲結而利小便使其溲數大便必鞕也經曰小便數者大便必鞕謂走其津液也汗多則邪气除而熱愈汗少則邪熱不盡又走其津液必便難也鞕家當下設脈遲則未可攻以遲爲不足卽裏气未實故也】脈浮而洪身汗如油喘而不休水漿不下體形不仁乍靜乍亂此爲命絕也【病有不可治者爲邪气勝於正气也內經曰大則邪至又曰大則病進脈浮而洪者邪气勝也身汗如油喘而不休者正气脫也四時以胃气爲本水漿不下者胃气盡也一身以榮衛爲充形體不仁者榮衛絕也不仁爲痛癢俱不知也鍼經曰榮衛不行故爲不仁爭則亂安則靜乍靜乍亂者正與邪爭正負邪勝也正气已脫胃气又盡榮衛俱絕邪气獨勝故曰命絕也】又未知何藏先受其災若汗出髮潤喘不休者爲肺先絕也【肺爲气之主爲津液之帥汗出髮潤者津脫也喘不休者气脫也】陽反獨畱形體如煙燻直視搖頭者此心絕也【肺主气心主血气爲陽血爲陰陽反獨畱者則爲身體大熱是血先絕而气獨在也形體如煙燻者爲身無精華是血絕不榮於身也心脈俠咽系目直視者心經絕也頭爲諸陽之防搖頭者陰絕而陽無根也】唇吻反靑四肢漐習者此爲肝絕也【唇吻者脾之候肝色靑肝絕則眞色見於所勝之部也四肢者脾所主肝主筋肝絕則筋脈引急發於所勝之分也漐習者爲振動若搐搦手足時時引縮也】環口黧黒柔汗發黃者此爲脾絕也【脾主口唇絕則精華去故環口黧黒柔爲陰柔汗冷汗也脾胃爲津液之本陽气之宗柔汗發黃者脾絕而陽脫眞色見也】溲便遺失狂言目反直視者此爲腎絕也【腎司開闔禁固便溺溲便遺失者腎絕不能約制也腎藏志狂言者志不守也內經曰狂言者是失志矣失志者死鍼經曰五藏之精气皆上注於目骨之精爲瞳子目反直視者腎絕則骨之精不榮於瞳子而瞳子不轉也】又未知何藏陰陽前絕若陽气前絕陰气後竭者其人死身色必靑陰气前絕陽气後竭者其人死身色必赤腋下溫心下熱也【陽主熱而色赤陰主寒而色靑其人死也身色靑則陰未離乎體故曰陰气後竭身色赤腋下溫心下熱則陽未離乎體故曰陽气後竭鍼經曰人有兩死而無兩生此之謂也】寸口脈浮大而醫反下之此爲大逆浮則無血大則爲寒寒气相則爲腸鳴醫乃不知而反飲冷水令汗大出水得寒气冷必相搏其人卽防【經云脈浮大應發汗若反下之爲大逆浮大之脈邪在表也當發其汗若反下之是攻其正气邪气得以深入故爲大逆浮則無血者下後亡血也大則爲寒者邪气獨在也寒邪因裏虛而入寒气相搏乃爲腸鳴醫見脈大以爲有熱飲以冷水欲令水寒勝熱而作大汗裏先虛寒又得冷水水寒相搏使中焦之气濇滯故令防也】趺陽脈浮浮則爲虛浮虛相搏故令气防言胃气虛竭也脈滑則爲噦此爲醫咎責虛取實守空迫血脈浮鼻中燥者必衂也【趺陽脈浮爲防脈滑爲噦皆醫之咎責虛取實之過也內經曰陰在內陽之守也陽在外陰之使也發汗攻陽亡津液而陽气不足者謂之守空經曰表气微虛裏气不守故使邪中於陰也陽不爲陰守邪气因得而入之內搏陰血陰失所守血乃妄行未知從何道而出若脈浮鼻燥者知血必從鼻中出也】諸脈浮數當發熱而灑淅惡寒若有痛處飲食如常者畜積有膿也【浮數之脈主邪在經當發熱而灑淅惡寒病人一身盡痛不欲飲食者傷寒也若𨿽發熱惡寒而痛偏著一處飲食如常者卽非傷寒是邪气鬰結於經絡之間血气壅遏不通欲畜聚而成癰膿也】脈浮而遲面熱赤而戰惕者六七日當汗出而解反發熱者差遲遲爲無陽不能作汗其身必癢也【脈浮面熱赤者邪气外浮於表也脈遲戰惕者本气不足也六七日爲邪傳經盡當汗出而解之時若當汗不汗反發熱者爲裏虛津液不多不能作汗旣不汗邪無從出是以差遲發熱爲邪气浮於皮膚必作身癢也經曰以其不能得小汗出故其身必癢也】寸口脈陰陽俱緊者法當淸邪中於上焦濁邪中於下焦淸邪中上名曰潔也濁邪中下名曰渾也陰中於邪必內栗也表气微虛裏气不守故使邪中於陰也陽中於邪必發熱頭痛項彊頸攣腰痛脛酸所爲陽中霧露之气故曰淸邪中上濁邪中下陰气爲栗足膝逆冷便溺妄出表气微虛裏气微急三焦相混內外不通上焦怫郁藏气相燻口爛食齗也中焦不治胃气上衝脾气不轉胃中爲濁榮衛不通血凝不流若衛气前通者小便赤黃與熱相搏因熱作使遊於經絡出入藏府熱气所過則爲癰膿若陰气前通者陽气厥微陰無所使客气內入而出之聲嗢咽塞寒厥相逐爲熱所擁血凝自下狀如豚肝陰陽俱厥脾气孤弱五液注下下焦不闔淸便下重令便數難臍築湫痛命將難全【浮爲陽沈爲陰陽脈緊則霧露之气中於上焦陰脈緊則寒邪中於下焦上焦者太陽下焦者少陰也發熱頭痛項彊頸攣腰痛脛酸者霧露之气中於太陽之經也濁邪中下陰气爲栗足脛逆冷便溺妄出者寒邪中於少陰也因表气微虛邪入而客之又裏气不守邪乘裏弱遂中於陰陰虛遇邪內爲懼栗致气微急矣內經曰陽病者上行極而下陰病者下行極而上此上焦之邪甚則下於中焦下焦之邪甚則上於中焦由是三焦混亂也三焦主持諸气三焦旣相混亂則內外之气俱不得通膈中爲陽气之海气因不得通於內外拂郁於上焦而爲熱與藏相燻口爛食斷內經曰膈熱不便上爲口麋中焦爲上下二焦之邪混亂則不得平治中焦在胃之中中焦失治胃气因上衝也脾坤也坤助胃气磨消水谷脾气不轉則胃中水谷不得磨消故胃中濁也金匱要略曰穀气不消胃中苦濁榮者水谷之精气也衛者水谷之悍气也气不能布散致榮衛不通血凝不流衛气者陽气也榮血者陰气也陽主爲熱陰主爲寒衛气前通者陽气先通而熱气得行也內經曰膀胱者津液藏焉化則能出以小便赤黃知衛气前通也熱气與衛气相搏而行出入藏府遊於經絡經絡客熱則血凝肉腐而爲癰膿此見其熱气得行若陰气前通者則不然陽在外爲陰之使因陽气厥微陰無所使遂陰气前通也內經曰陽气者衛外而爲固也陽气厥微則不能衛外寒气因而客之鼻者肺之候肺主聲寒气內入者客於肺經則而出之聲嗢咽塞寒者外邪也厥者內邪也外內之邪合並相逐爲熱則血凝不流今爲熱所擁使血凝自下如豚肝也上焦陽气厥下焦陰气厥二气俱厥不相順接則脾气獨弱不能行化气血滋養五藏致五藏俱虛而五液注下鍼經曰五藏不和使液溢而下流於陰闔合也淸圊也下焦气脫而不合故數便而下重臍爲生气之原臍築湫痛則生气欲絕故曰命將難全】脈陰陽俱緊者口中气出唇口漧燥踡臥足冷鼻中涕出舌上胎滑勿妄治也到七日已來其人微發熱手足溫者此爲欲解或到八日已上反大發熱者此爲難治設使惡寒者必欲嘔也腹內痛者必欲利也【脈陰陽俱緊爲表裏客寒寒爲陰得陽則解口中气出唇口漧燥者陽气漸復正气方溫也𨿽爾然而陰未盡散踡臥足冷鼻中涕出舌上滑胎知陰猶在也方陰陽未分之時不可妄治以偏陰陽之气到七日已來其人微發熱手足溫者爲陰气己絕陽气得復是爲欲解若過七日不解到八日已上反發大熱者爲陰極變熱邪气勝正故云難治陽脈緊者寒邪發於上焦上焦主外也陰脈緊者寒邪發於下焦下焦主內也設使惡寒者上焦寒气勝是必欲嘔也腹內痛者下焦寒气勝是必欲利也】脈陰陽俱緊至於吐利其脈獨不解緊去人安此爲欲解若脈遲至六七日不欲食此爲晚發水停故也爲未解食自可者爲欲解【脈陰陽俱緊爲寒气甚於上下至於吐利之後緊脈不罷者爲其脈獨不解緊去則人安爲欲解若脈遲至六七日不欲食者爲吐利後脾胃大虛內經曰飲入於胃遊溢精气上輸於脾脾气散精上歸於肺通調水道下輸膀胱水精四布五經並行脾胃气彊則能輸散水飲之气若脾胃气虛則水飲內停也所謂晚發者後來之疾也若至六七日而欲食者則脾胃已和寒邪已散故云欲解】病六七日手足三部脈皆至大煩而口噤不能言其人躁擾者必欲解也【煩熱也傳經之時病人身大煩口噤不能言內作躁擾則陰陽爭勝若手足三部脈皆至爲正气勝邪气微陽气復寒气散必欲解也】若脈和其人大煩目重臉內際黃者此爲欲解也【脈經曰病人兩目眥有黃色起者其病方愈病以脈爲主若目黃大煩脈不和者邪勝也其病爲進目黃大煩而脈和者爲正气已和故云欲解】脈浮而數浮爲風數爲虛風爲熱虛爲寒風虛相搏則灑淅惡寒也【內經曰有者爲實無者爲虛气並則無血血並則無气風則傷衛數則無血浮數之脈風邪並於衛衛勝則榮虛也衛爲陽風於衛所以爲熱榮爲陰榮气虛所以爲寒風並於衛者發熱惡寒之證】脈浮而滑浮爲陽滑爲實陽實相摶其脈數疾衛气失度浮滑之脈數疾發熱汗出者此爲不治【浮爲邪气並於衛而衛气勝滑爲邪气並於榮而榮气實邪气勝實擁於榮衛則榮衛行速故脈數疾一息六至曰數平人脈一息四至衛气行六寸今一息六至則衛气行九寸計過平人之半足脈數疾知衛气失其常度也浮滑數疾之脈發熱汗出而當解若不解者精气脫也必不可治經曰脈陰陽俱盛大汗出不解者死】傷寒欬逆上气其脈散者死謂其形損故也【千金方云以喘嗽爲欬逆上气者肺病散者心脈是心火刑於肺金也內經曰心之肺謂之死陰死陰之屬不過三日而死以形見其損傷故也】

平脈法第二

問曰脈有三部陰陽相乘榮衛血气在人體躬呼吸出入上下於中因息遊布津液流通隨時動作效象形容春秋浮冬沈夏洪察色觀脈大小不同一時之間變無經常尺寸參差或短或長上下乖錯或存或亡病輒攺易進退低昂心迷意惑動失紀綱願爲具陳令得分明師曰子之所問道之根源脈有三部尺寸及關【寸爲上部關爲中部尺爲下部】榮衛流行不失衡銓【衡銓者稱也可以稱量輕重內經曰春應中規夏應中矩秋應中衡冬應中權榮行脈中衛行脈外榮衛與脈相隨上下應四時不失其常度】腎沈心洪肺浮肝此自經常不失銖分【腎北方水王於冬而脈沈心南方火王於夏而脈洪肺西方金王於秋而脈浮肝東方木王於春而脈此爲經常銖分之不差也】出入升降漏刻周旋水下二刻一周循環【人身之脈計長一十六丈二尺一呼脈行三寸一吸脈行三寸一呼一吸爲一息脈行六寸一日一夜漏水下百刻人一萬三千五百息脈行八百一十丈五十度周於身則一刻之中人一百三十五息脈行八丈一尺水下二刻人二百七十息脈行一十六丈二尺一周於身也脈經之行終而復始若循環之無端也】當復寸口虛實見焉【經脈之始從中焦注於手太陰寸口二百七十息脈行一周身復還至於寸口寸口爲脈之經始故以診視虛實焉經曰虛實死生之要皆見於寸口之中】變化相乘陰陽相干風則浮虛寒則牢堅沈潛水滀支飲急動則爲痛數則熱煩【風傷陽故脈浮虛寒傷陰故脈牢堅畜損於內者謂之水畜故脈沈潛支散於外者謂之支飲故脈急動則陰陽相搏相搏則痛生焉數爲陽邪气勝陽勝則熱煩焉】設有不應知變所緣三部不同病各異端【脈與病不相應者必緣傳變之所致三部以候五藏之气隨部察其虛實焉】太過可怪不及亦然邪不空見中必有姧審察表裏三焦別焉知其所捨消息診看料度府藏獨見若神爲子條記傳與賢人【太過不及之脈皆有邪气幹於正气審看在表在裏入府入藏隨其所捨而治之】師曰呼吸者脈之頭也【難經曰一呼脈行三寸一吸脈行三寸以脈隨呼吸而行故言脈之頭也】初持脈來疾去遲此出疾入遲名曰內虛外實也初持脈來遲去疾此出遲入疾名曰內實外虛也【外爲陽內爲陰內經曰來者爲陽去者爲陰是出以候外入以候內疾爲有餘有餘則實遲爲不足不足則虛來疾去遲者陽有餘而陰不足故曰內虛外實來遲去疾者陽不足而陰有餘故曰內實外虛】問曰上工望而知之中工問而知之下工脈而知之願聞其說師曰病家人請云病人苦發熱身體疼病人自臥師到診其脈沈而遲者知其差也何以知之表有病者脈當浮大今脈反沈遲故知愈也【望以觀其形證問以知其所苦脈以別其表裏病苦發熱身疼邪在表也當臥不安而脈浮數今病人自臥而脈沈遲者表邪緩也是有裏脈而無表證則知表邪當愈也】假令病人云腹內卒痛病人自坐師到脈之浮而大者知其差也何以知之若裏有病者脈當沈而細今脈浮大故知愈也【腹痛者裏寒也痛甚則不能起而脈沈細今病人自坐而脈浮大者裏寒散也是有表脈而無裏證也則知裏邪當愈是望證問病切脈三者相參而得之可爲十全之醫鍼經曰知一爲上知二爲神知三神且明矣】師曰病家人來請云病人發熱煩極明日師到病人向壁臥此熱己去也設令脈不和處言已愈【發熱煩極則不能靜臥今向壁靜臥知熱己去】設令向壁臥聞師到不驚起而盼視若三言三止脈之咽唾者此詐病也設令脈自和處言此病大重當須服吐下藥鍼灸數十百處乃愈【詐病者非善人以言恐之使其畏懼則愈醫者意也此其是歟】師持脈病人欠者無病也【鍼經曰陽引而上陰引而下陰陽相引故欠陰陽不相引則病陰陽相引則和是欠者無病也】脈之呻者病也【呻爲呻吟之聲身有所苦則然也】言遲者風也【風客於中則經絡急舌彊難運用也】搖頭言者裏痛也【裏有病欲言則頭爲之戰搖】行遲者表彊也【表彊者由筋絡引急而行步不利也】坐而伏者短气也【短气者裏不和也故坐而喜伏】坐而下一腳者腰痛也【內經曰腰者身之大關節也腰痛爲大關節不利故坐不能正下一腳以緩腰中之痛也】裏實防腹如懷卵物者心痛也【心痛則不能伸仰防腹以按其痛】師曰伏气之病以意候之今月之內欲有伏气假令舊有伏气當須脈之若脈微弱者當喉中痛似傷非喉痺也病人雲實咽中痛𨿽爾今復欲下利【冬時感寒伏藏於經中不卽發者謂之伏气至春分之時伏寒欲發故云今月之內欲有伏气假令伏气已發當須脈之審在何經得脈微弱者知邪在少陰少陰之脈循喉嚨寒气客之必發咽痛腎司開闔少陰治在下焦寒邪內甚則開闔不治下焦不約必成下利故云𨿽尒咽痛復欲下利】問曰人病恐怖者其脈何狀師曰脈形如循絲累累然其面白脫色也【內經曰血气者人之神恐怖者血气不足而神气弱也脈形似循絲累累然面白脫色者鍼經曰血奪者色夭然不澤其脈空虛是知恐怖爲血气不足】問曰人不飲其脈何類師曰脈自濇唇口漧燥【濇爲陰難主亡津液而唇口漧燥以陰爲主內故不飲也】問曰人愧者其脈何類師曰脈浮而面色乍白乍赤【愧者心也愧則神气怯弱故脈浮而面色變攺不常也】問曰經說脈有三菽六菽重者何謂也師曰脈者人以指按之如三菽之重者肺气也如六菽之重者心气也如九菽之重者脾气也如十二菽之重者肝气也按之至骨者腎气也【菽豆也難經曰如三菽之重與皮毛相得者肺部也如六菽之重與血脈相得者心部也如九菽之重與肌肉相得者脾部也如十二菽之重與筋平者肝部也按之至骨舉指來疾者腎部也各隨所主之分以候藏气】假令下利寸口關上尺中悉不見脈然尺中時一小見脈再舉頭者腎气也若見損脈來至爲難治【脈經曰冷气在胃中故令脈不通下利不見脈則冷气客於脾胃今尺中時一小見爲脾虛腎气所乘脈再舉頭者脾爲腎所乘也若尺中之脈更或減損爲腎气亦衰脾復勝之鬼賊相刑故云難治是脾勝不應時也】問曰脈有相乘有縱有橫有逆有順何也師曰水行乘火金行乘木名曰縱火行乘水木行乘金名曰橫水行乘金火行乘木名曰逆金行乘水木行乘火名曰順也【金勝木水勝火縱者言縱任其气乘其所勝橫者言其气橫逆反乘所不勝也縱橫與恣縱恣橫之義通水爲金子火爲木子子行乘母其气逆也母行乘子其气順也】問曰脈有殘賊何謂也師曰脈有緊浮滑沈濇此六者名曰殘賊能爲諸脈作病也【爲人病者名曰八邪風寒暑濕傷於外也饑飽勞逸傷於內也經脈者榮衛也榮衛者陰陽也其爲諸經脈作病者必由風寒暑濕傷於榮衛客於陰陽之中風則脈浮寒則脈緊中暑則脈滑中濕則脈濇傷於陰則脈沈傷於陽則脈浮所以謂之殘賊者傷良曰殘害良曰賊以能傷害正气也】問曰脈有災怪何謂也師曰假令人病脈得太陽與形證相應因爲作湯比還送湯如食頃病人乃大吐若下利腹中痛師曰我前來不見此證今乃變異是名災怪又問曰何緣作此吐利答曰或有舊時服藥今乃發作故名災怪耳【醫以脈證與藥相對而反變異爲其災可怪故名災怪】問曰東方肝脈其形何似師曰肝者木也名厥陰其脈微濡弱而長是肝脈也肝病自得濡弱者愈也【難經曰春脈者肝東方木也萬物始生未有枝葉故脈來濡弱而長故曰是肝之平脈脈病得此脈者爲肝气已和也】假令得純脈者死何以知之以其脈如直是肝藏傷故知死也【純者爲如直而不軟是中無胃气爲眞藏之脈內經曰死肝脈來急益勁如新張弓】南方心脈其形何似師曰心者火也名少陰其脈洪大而長是心脈也心病自得洪大者愈也【心王於夏夏則陽外勝气血淖溢故其脈來洪大而長也】假令脈來微去大故名反病在裏也脈來頭小本大者故名覆病在表也上微頭小者則汗出下微本大者則爲關格不通不得尿頭無汗者可治有汗者死【心脈來盛去衰爲平來微去大是反本脈內經曰大則邪至小則平微爲正气大爲邪气來以候表來微則知表和去以候裏去大則知裏病內經曰心脈來不盛去反盛此爲不及病在中頭小本大者卽前小後大也小爲正气大爲邪气則邪气先在裏今復還於表故名曰覆不云去而止云來者是知在表脈經曰在上爲表在下爲裏汗者心之液上微爲浮之而微頭小爲前小則表中气虛故主汗出下微爲沈之而微本大爲後大沈則在裏大則病進內經曰心爲牡藏小腸爲之使今邪甚下行格閉小腸使正气不通故不得尿名曰關格脈經曰陽气上出汗見於頭今關格正气不通加之頭有汗者則陽气不得下通而上脫也其無汗者𨿽作關格然陽气未衰而猶可治】西方肺脈其形何似師曰肺者金也名太陰其脈毛浮也肺病自得此脈若得緩遲者皆愈若得數者則劇何以知之數者南方火火克西方金法當癰腫爲難治也【輕虛浮曰毛肺之平脈也緩遲者脾之脈脾爲肺之母以子母相生故云皆愈數者心之脈火克金爲鬼賊相刑故劇肺主皮毛數則爲熱熱客皮膚畱而不去則爲癰瘍經曰數脈不時則生惡瘡】問曰二月得毛浮脈何以處言至秋當死師曰二月之時脈當濡弱反得毛浮者故知至秋死二月肝用事肝脈屬木應濡弱反得毛浮者是肺脈也肺屬金金來克木故知至秋死他皆仿此【當春時反見秋脈爲金气乘木肺來克肝奪王脈而見至秋肺王肝气則絕故知至秋死也】師曰脈肥人責浮瘦人責沈肥人當沈今反浮瘦人當浮今反沈故責之【肥人肌膚厚其脈當沈瘦人肌膚薄其脈當浮今肥人脈反浮瘦人脈反沈必有邪气相攻使脈反常故當責之】師曰寸脈下不至關爲陽絕尺脈上不至關爲陰絕此皆不治決死也若計其餘命死生之期期以月節克之也【脈經曰陽生於寸動於尺陰生於尺動於寸寸脈下不至關者爲陽絕不能下應於尺也尺脈上不至關者爲陰絕不能上應於寸也內經曰陰陽離決精气乃絕此陰陽偏絕故皆決死期以月節克之者謂如陽絕死於春夏陰絕死於秋冬】師曰脈病人不病名曰行屍以無王气卒僕不識人者短命則死人病脈不病名曰內虛以無谷神𨿽困無苦【脈者人之根本也脈病人不病爲根本內絕形𨿽且彊卒然气脫則運僵僕而死不曰行屍而何人病脈不病則根本內固形𨿽且羸止內虛爾谷神者穀气也穀气旣足自然安矣內經曰形气有餘脈气不足死脈气有餘形气不足生】問曰翕奄沈名曰滑何謂也沈爲純陰翕爲正陽陰陽和合故令脈滑關尺自平陽明脈微沈食飲自可少陰脈微滑滑者緊之浮名也此爲陰實其人必股內汗出陰下濕也【脈來大而盛聚而沈謂之翕奄沈正如轉珠之狀也沈爲藏气故曰純陰翕爲府气故曰正陽滑者陰陽气不爲偏勝也關尺自平陽明脈微沈者當陽部見陰脈則陰偏勝而陽不足也陽明胃脈胃中陰多故食飲自可少陰脈微滑者當陰部見陽脈則陽偏勝而陰不足也以陽湊陰分故曰陰實股與陰少陰之部也今陽熱湊陰必燻發津液泄達於外股內汗出而陰下濕也】問曰曽爲人所難緊脈從何而來師曰假令亡汗若吐以肺裏寒故令脈緊也假令欬者坐飲冷水故令脈緊也假令下利以胃中虛冷故令脈緊也【金匱要略曰寒令脈急經曰諸緊爲寒】寸口衛气盛名曰髙【髙者暴狂而肥內經曰陰不勝其陽則脈流薄疾並乃狂衛爲陽气衛盛而暴狂者陰不勝陽也鍼經曰衛气者所以溫分肉充皮毛肥腠理司開闔者也衛气盛爲肥者气盛於外也】榮气盛名曰章【章者暴澤而光榮者血也榮華於身者也榮盛故身暴光澤也】髙章相摶名曰綱【綱者身筋急脈直榮衛俱盛則筋絡滿急】衛气弱名曰惵【惵者心中气動迫怯衛出上焦弱則上虛而心中气動迫怯也】榮气弱名曰卑【卑者心中常自羞愧鍼經曰血者脾气也血弱則神弱故常自羞愧】惵卑相搏名曰損【損者五藏六府之虛惙也衛以護陽榮以養陰榮衛俱虛則五藏六府失於滋養致俱乏气虛惙也】衛气和名曰緩【緩者四肢不能自收衛气獨和不與榮气相諧則榮病內經曰肝受血而能視足受血而能步掌受血而能握指受血而能攝四肢不收由榮血病不能灌養故也】榮气和名曰遲【遲者身體重但欲眠也榮气獨和不與衛气相諧則衛病身體重而眼欲眠者衛病而气不敷布也】遲緩相搏名曰沈【沈者腰中直腹內急痛但欲臥不欲行榮气獨和於內衛气獨和於外榮衛不相和諧相摶而爲病腰中直者衛不利於外也腹內痛者榮不和於內也但欲臥不欲行者榮衛不營也】寸口脈緩而遲緩則陽气長其色鮮其顏光其聲商毛髮長遲則陰气盛骨髓生血滿肌肉緊薄鮮鞕陰陽相抱榮衛俱行剛柔相搏名曰彊也【緩爲胃脈胃合衛气衛溫分肉充皮毛肥腠理司開闔衛和气舒則顏色光潤聲淸毛澤矣遲爲脾脈脾合榮气榮養骨髓實肌肉濡筋絡利關節榮和血滿則骨正髓生肌肉緊硬矣陰陽調和二气相抱而不相戾榮衛流通剛柔相得是爲彊壯】趺陽脈滑而緊滑者胃气實緊者脾气彊持實擊彊痛還自傷以手把刃坐作瘡也【趺陽之脈以候脾胃滑則穀气實是爲胃實緊則陰气勝是爲脾彊以脾胃一實一彊而相搏擊故令痛也若一彊一弱相搏則不能作痛此脾胃兩各彊實相擊府藏自傷而痛譬若以手把刃而成瘡豈非自貽其害乎】寸口脈浮而大浮爲虛大爲實在尺爲關在寸爲格關則不得小便格則吐逆【經曰浮爲虛內經曰大則病進浮則爲正气虛大則爲邪气實在尺則邪气關閉下焦裏气不得下通故不得小便在寸則邪气格拒上焦使食不得入故吐逆】趺陽脈伏而濇伏則吐逆水谷不化濇則食不得入名曰關格【伏則胃气伏而不宣中焦鬭格正气壅塞故吐逆而水谷不化濇則脾气濇而不布邪气拒於上焦故食不得入】脈浮而大浮爲風虛大爲气彊風气相搏必成癮身體爲癢癢者名泄風久久爲痂癩【痂癩者眉少髮稀身有幹瘡而鮏臭內經曰脈風成爲癘】寸口脈弱而遲弱者衛气微遲者榮中寒榮爲血血寒則發熱衛爲气气微者心內饑饑而虛滿不能食也【衛爲陽榮爲陰弱者衛气微陽气不足也遲者榮中寒經中客邪也榮客寒邪摶而發熱也陽气內微心內𨿽饑饑而虛滿不能食也】趺陽脈大而緊者當卽下利爲難治【大爲虛緊爲寒胃中虛寒當卽下利下利脈當微小反緊者邪勝也故云難治經曰下利脈大者爲未止】寸口脈弱而緩弱者陽气不足緩者胃气有餘噫而吞酸食卒不下气塡於膈上也【弱者陽气不足陽能消穀陽气不足則不能消化谷食緩者胃气有餘則胃中有未消穀物也故使噫而吞酸食卒不下气塡於膈上也金匱要略曰中焦木和不能消穀故令噫】趺陽脈緊而浮浮爲气緊爲寒浮爲腹滿緊爲絞痛浮緊相搏腸鳴而轉轉卽气動膈气乃下少陰脈不出其陰腫大而虛也【浮爲胃气虛緊爲脾中寒胃虛則滿脾寒則痛虛寒相搏腸鳴而轉轉則膈中之气因而下泄也若少陰脈不出則虛寒之气至於下焦結於少陰而聚於陰器不得發泄故陰腫大而虛也】寸口脈微而濇微者衛气不行濇者榮气不足榮衛不能相將三焦無所仰身體痺不仁榮气不足則煩疼口難言衛气虛則惡寒數欠三焦不歸其部上焦不歸者噫而酢吞中焦不歸者不能消穀引食下焦不歸者則遺溲【人養三焦者血也護三焦者養也榮衛俱損不能相將而行三焦無所依仰身體爲之頑痺而不仁內經曰榮衛虛則不仁鍼經曰衛气不行則爲不仁榮爲血血不足則煩疼榮屬心榮弱心虛則口難言衛爲陽陽微則惡寒衛爲气气虛則數欠三焦因榮衛不足無所依仰其气不能歸其部金匱要略曰上焦竭善噫上焦受中焦气中焦未和不能消穀故令噫且下焦竭卽遺溺失便以上焦在膈上物未化之分也不歸者不至也上焦之气不至其部則物未能傳化故噫而酢吞中焦在胃之中主腐熟水谷水谷化則思食中焦之食不歸其部則水谷不化故云不能消穀引食下焦在膀胱上口主分別淸濁溲小便也下焦不歸其部不能約制溲便故遺溲】趺陽脈沈而數沈爲實數消穀緊者病難治【沈爲實者沈主裏也數消穀者數爲熱也緊爲肝脈見於脾部木來克土爲鬼賊相刑故云難治】寸口脈微而濇微者衛气衰濇者榮气不足衛气衰面色黃榮气不足面色靑榮爲根衛爲葉榮衛俱微則根葉枯槁而寒栗欬逆唾腥吐涎沫也【衛爲气面色黃者衛气衰也榮爲血面色靑者榮血衰也榮行脈中爲根衛外脈外爲葉榮爲陰衛爲陽榮爲根衛爲葉根葉俱微則陰陽之气內衰致生寒栗而欬逆唾腥吐涎沫也】趺陽脈浮而芤浮者衛气衰芤者榮气傷其身體瘦肌肉甲錯浮芤相搏宗气衰微四屬斷絕【經曰衛气盛名曰髙髙者暴狂而肥榮气盛名曰章章者曰暴澤而光其身體瘦而不肥者衛气衰也肌肉甲錯而不澤者榮气傷也宗气者三焦歸气也四屬者皮肉脂髓也榮衛衰傷則宗气亦微四屬失所滋養致斷絕矣】寸口脈微而緩微者衛气疏疏則其膚空緩者胃气實實則谷消而水化也谷入於胃脈道乃行水入於經其血乃成榮盛則其膚必疏三焦絕經名曰血崩【衛爲陽微爲亡陽脈微者衛气疏衛溫分肉肥腠理衛气旣疏其膚不得溫肥則空虛也經曰緩者胃气有餘有餘爲實故云緩者胃气實內經曰食入於胃淫精於脈是谷入於胃脈道乃行也鍼經曰飲而液滲於絡合和於血是水入於經其血乃成也胃中谷消水化而爲血气今衛疏榮盛是榮气彊而衛气弱也衛气弱者外則不能固宻皮膚而爲之气疏內則不能衛護其血而血爲之崩經常也三焦者气之道路衛气疏則气不循常度三焦絕其常度也】趺陽脈微而緊緊則爲寒微則爲虛微緊相搏則爲短气【旣虛且寒气自短矣】少陰脈弱而濇弱者微煩濇者厥逆【煩者熱也少陰脈弱者陰虛也陰虛則發熱以陰部見陽脈非大虛也故生微煩厥逆者四肢冷也經曰陰陽不相順接便爲厥厥者手足厥冷是也少陰脈濇者陰气濇不能與陽相順相接故厥逆也】趺陽脈不出脾不上下身冷膚鞕【脾胃爲榮衛之根脾能上下則水穀磨消榮衛之气得以行脾气虛衰不能上下則榮衛之气不得通營於外故趺陽脈不出身冷者衛气不溫也膚鞕者榮血不濡也】少陰脈不至腎气微少精血奔气促迫上入胸膈宗气反聚血結心下陽气退下熱歸陰股與陰相動令身不仁此爲屍厥當刺期門巨闕【屍厥者爲其從厥而生形無所知其狀若屍故名屍厥少陰脈不出則厥气客於腎而腎气微少精血厥气上奔塡塞胸膈壅遏正气使宗气反聚而血結心下鍼經曰五穀入於胃其糟粕津液宗气分爲三隊宗气積於胸中出於喉嚨以貫心脈而行呼吸又曰榮气者泌其津液注之於脈化而爲血以營四末今厥气大甚宗气反聚而不行則絕其呼吸血結心下而不流則四體不仁陽气爲厥气所擁不能宣發退下至陰股間與陰相動仁者柔也不仁者言不柔和也爲寒熱痛癢俱不覺知者也陽气外不爲使內不得通榮衛俱不能行身體不仁狀若屍也內經曰厥气上行滿脈去形刺期門者以通心下結血刺巨闕者以行胸中宗气血气流通厥气退則蘇矣】寸口脈微尺脈緊其人虛損多汗知陰常在絕不見陽也【寸微爲亡陽尺緊爲陰勝陽微陰勝故云虛損又加之多汗則愈損陽气是陰常在而絕不見陽也】寸口諸微亡陽諸濡亡血諸弱發熱諸緊爲寒諸乘寒者則爲厥郁胃不仁以胃無穀气脾濇不通口急不能言戰而栗也【衛陽也微爲衛气微故云亡陽榮血也濡爲榮气弱故云亡血弱爲陰虛虛則發熱緊爲陰勝故爲寒諸乘寒者則陰陽俱虛而爲寒邪乘之也寒乘气虛抑伏陽气不得宣發遂成厥也鬱冒爲昬冒不知人也不仁爲彊直而無覺也爲屍厥焉以胃無穀气致脾濇不通於上下故使口急不能言戰者寒在表也栗者寒在裏也】問曰濡弱何以反適十一頭師曰五藏六府相乘故令十一【濡弱者气血也往反有十一頭頭者五藏六府共有十一也】問曰何以知乘府何以知乘藏師曰諸陽浮數爲乘府諸陰遲濇爲乘藏也【府陽也陽脈見者爲乘府也藏陰也陰脈見者爲乘藏也】

釋音

見【音現下同】讝【職廉切病人寐而自語也】劇【防切甚也】鞕【音硬下同】灑淅【上所下切下音析寒驚貌】惡【烏路切】呴【香句切噓气往來】濡【汝朱切潤也】闔【音合】躁【子到切動也】藹【於蓋切】瞥【匹滅切】榮【於營切】駃【音快疾貌】痞【音備】而濡【音軟柔也】轉索【上株戀反下蘇各反】濈【阻立切汗出和也】趺【音夫】腐【音府爛也】燥【蘇到切幹也】噫【乙界切】爍【式灼切】溲【所畱切溺也】漐【直立切】俠【音協又音夾】黧【力支切色黒而黃也】防【音噎義同】噦【於月切逆气也】衂【女六切】栗【音栗懼貌】邪中【音眾】混【胡困切濁亂也】怫郁【上音佛下音熨】癰【於容切】嗢【乙骨切嗢咽也】豚【徒渾切】盍【音合】圊【七情切厠也】湫【子由切又子小切】齗【魚斤切】麋【音眉】悍【胡旦切】眥【靜計切】參差【上初簪切下楚宜切】銓【七全切】銖【音殊】滀【音畜水聚也】其差【楚懈切】呻【音申】卵【盧管切】嚨【力公切喉嚨也】菽【音叔豆也】勁【居正切健也】淖【奴敎切】覆【芳救切】牝藏【上毗忍切下才浪切陰藏也】瘍【以章切】僵僕【上音姜下音副】翕奄【上音吸下音掩】見陽【音現】股【音古髀也】惵【徒煩切動懼貎】諧【音鞋和也】戾【音利】痂癩【上音加下力代切】噫【烏介切】酢【音醋】冒【音帽昬冒也】芤【苦侯切】

傷寒論注釋卷一﹤子部﹐醫家類﹐傷寒論注釋﹥

欽定四庫全書

傷寒論注釋卷二

金成無巳注

傷寒例第三

陰陽大論云春气溫和夏气暑熱秋气淸涼冬气冷冽此則四時正气之序也【春夏爲陽春溫夏熱者以陽之動始於溫盛於暑故也秋冬爲陰秋涼而冬寒者以陰之動始於涼盛於寒故也】冬時嚴寒萬類深藏君子固密則不傷於寒觸冒之者乃名傷寒耳【冬三月純陰用事陽乃伏藏水冰地坼寒气嚴凝當是之時善攝生者出處固密去寒就溫則不傷於寒其涉寒冷觸冒霜雪爲病者謂之傷寒也】其傷於四時之气皆能爲病【春風夏暑秋濕冬寒謂之四時之气】以傷寒爲毒者以其最成殺厲之气也【熱爲陽陽主生寒爲陰陰主殺陰寒爲病最爲肅殺毒厲之气】中而卽病者名曰傷寒不卽病者寒毒藏於肌膚至春變爲溫病至夏變爲暑病暑病者熱極重於溫也【內經曰先夏至日爲溫病後夏至日爲暑病溫暑之病本傷於寒而得之故大毉均謂之傷寒也】是以辛苦之人春夏多溫熱病皆由冬時觸寒所致非時行之气也凡時行者春時應暖而復大寒夏時應大熱而反大涼秋時應涼而反大熱冬時應寒而反大溫此非其時而有其气是以一歲之中長幼之病多相似者此則時行之气也【四時气候不正爲病謂之時行之气時气所行爲病非暴厲之气感受必同是以一歲之中長幼之病多相似也】夫欲候知四時正气爲病及時行疫气之法皆當按斗曆占之【四時正气者春風夏暑秋濕冬寒是也時行者時行之气是也溫者冬時感寒至春發者是也疫者暴厲之气是也占前斗建審其時候之寒溫察其邪气之輕重而治之故下文曰】九月霜降節後宜漸寒向冬大寒至正月雨水節後宜解也所以謂之雨水者以冰雪解而爲水故也至驚蟄二月節後气漸和暖向夏大熱至秋便涼【冬寒春溫夏熱秋涼爲四時之正气也】從霜降以後至春分以前其有觸冒霜露體中寒卽病者謂之傷寒也【九月十月寒气尙微爲病則輕十一月十二月寒冽已嚴爲病則重正月二月寒漸將解爲病亦輕此以冬時不調適有傷寒之人卽爲病也此爲四時正气中而卽病者也】其冬有非節之暖者名曰冬溫冬溫之毒與傷寒大異冬溫復有先後更相重沓亦有輕重爲治不同證如後章【此爲時行之气前云冬時應寒而反大溫者是也】從立秋節後其中無暴大寒又不冰雪而有人壯熱爲病者此屬春時陽气發於冬時伏寒變爲溫病【此爲溫病也內經曰冬傷於寒春必病溫】從春分以後至秋分節前天有暴寒者皆爲時行寒疫也三月四月或有暴寒其時陽气尙弱爲寒所折病熱猶輕五月六月陽气已盛爲寒所折病熱則重七月八月陽气已衰爲寒所折病熱亦微其病與溫及暑病相似但治有殊耳【此爲疫病也是數者以明前斗曆之法占其隨時气候發病寒熱輕重不同耳】十五日得一气於四時之中一時有六气四六名爲二十四气也【節气十二中气十二共二十四內經曰五日謂之候三候謂之气六气謂之時四時謂之歲】然气候亦有應至而不至或有未應至而至者或有至而太過者皆成病气也【疑漏或有至而不去此一句按金匱要略曰有未至而至有至而不至有至而不去有至而太過何故也師曰冬至之後甲子夜半少陽起少陽之時陽始生天得溫和以未得甲子天因溫和此爲未至而至也以得甲子而天未溫和此爲至而不至以得甲子而天大寒不解此爲至而不去也以得甲子而天溫如盛夏五六月時此爲至而太過也內經曰至而和則平至而甚則病至而反者病至而不至者病未至而至者病卽是觀之說漏明矣】但天地動靜陰陽鼓擊者各正一气耳【內經曰陰陽者天地之道淸陽爲天動而不息濁陰爲地靜而不移天地陰陽之气鼓擊而生春夏秋冬寒熱溫涼各正一气也】是以彼春之暖爲夏之暑彼秋之忿爲冬之怒【春暖爲夏暑從生而至長也秋忿爲冬怒從肅而至殺也】是故冬至之後一陽爻升一陰爻降也夏至之後一陽气下一陰气上也【十月六爻皆陰坤卦爲用陰極陽來陽生於子冬至之後一陽爻升一陰爻降於卦爲復言陽气得復也四月六爻皆陽乾卦爲用陽極陰來陰生於午夏至之後一陽气下一陰气上於卦爲姤言陰得遇陽也內經曰冬至四十五日陽气微上陰气微下夏至四十五日陰气微上陽气微下】斯則冬夏二至陰陽合也春秋二分陰陽離也【陽生於子陰生於午是陰陽相接故曰合陽退於酉陰退於卯是陰陽相背故曰離內經曰气至之謂至气分之謂分至則气同分則气異】陰陽交易人變病焉【天地陰陽之气旣交錯而不正人所以變病內經曰陰陽相錯而變由生也】此君子春夏養陽秋冬養陰順天地之剛柔也【內經曰養生者必順於時春夏養陽以涼以寒秋冬養陰以溫以熱所以然者從其根故也】小人觸冒必嬰暴疹須知毒烈之气畱在何經而發何病詳而取之【不能順四時調養觸冒寒溫者必成暴病醫者當在意審詳而治之】是以春傷於風夏必飱泄夏傷於暑秋必痎瘧秋傷於濕冬必咳嗽冬傷於寒春必病溫此必然之道可不審明之【當春之時風气大行春傷於風風气通於肝肝以春適王風𨿽入之不能卽發至夏肝衰然後始動風淫未疾則當發於四肢夏以陽气外盛風不能外發故攻內而爲飱泄飱泄者下利米谷不化而色黃當秋之時濕气大行秋傷於濕濕則幹於肺肺以秋適王濕𨿽入之不能卽發至冬肺衰然後濕始動也淫腹疾則當發爲下利冬以陽气內固濕气不能下行故上逆而爲咳嗽當夏之時暑气大行夏傷於暑夏以陰爲主內暑𨿽入之勢未能動及秋陰出而陽爲內主然後暑動傳陰而爲痎瘧痎者二日一發瘧者一日一發當冬之時寒气大行冬傷於寒冬以陽爲主內寒𨿽入之勢未能動及春陽出而陰爲內主然後寒動傳陽而爲溫病是感冒四時正气爲病必然之道】傷寒之病逐日淺深以施方治【內經曰未滿三日者可汗而已其滿三日者可泄而已】今世人傷寒或始不早治或治不對病或日數久淹困乃告醫醫人又不依次第而治之則不中病皆宜臨時消息制方無不效也今搜采仲景舊論錄其證候診脈聲色對病眞方有神驗者擬防世急也【仲景之書逮今千年而顯用於世者王叔和之力也】又土地溫涼髙下不同物性剛柔飡居亦異是黃帝興四方之問歧伯舉四治之能以訓後賢開其未悟者臨病之工宜須兩審也【東方地气溫南方地气熱西方地气涼北方地气寒西北方髙東南方下是土地溫涼髙下不同也東方安居食魚西方陵居華食南方濕處而嗜酸北方野處而食乳是飡居之異也東方治宜砭石西方治宜毒藥南方治宜微鍼北方治宜灸焫是四方醫治不同也醫之治病當審其土地所宜】凡傷於寒則爲病熱熱𨿽甚不死【內經曰風寒客於人使人毫毛畢直皮膚閉而爲熱是傷寒爲病熱也鍼經曰多熱者易已多寒者難已是熱𨿽甚不死】若兩感於寒而病者必死【表裏俱病者謂之兩感】尺寸俱浮者太陽受病也當一二日發以其脈上連風府故頭項痛腰脊彊【太陽爲三陽之長其气浮於外故尺寸俱浮是邪气初入皮膚外在表也當一二日發風府穴名也項中央太陽之脈從巓入絡腦還出別下項是以上連風府其經循肩膊內俠脊抵腰中故病頭項痛腰脊彊】尺寸俱長者陽明受病也當二三日發以其脈俠鼻絡於目故身熱目疼鼻幹不得臥【陽明血气俱多尺寸俱長者邪並陽明而血气淖溢也太陽受邪不已傳於陽明是當二三日發其脈俠鼻者陽明脈起於鼻交頞中絡於目陽明之脈正上頞防還出系目系身熱者陽明主身之肌肉鍼經曰陽明气盛則身以前皆熱目疼鼻幹者經中客邪也不得臥者胃气逆不得從其道也內經曰胃不和則臥不安】尺寸俱者少陽受病也當三四日發以其脈循脇絡於耳故胸脇痛而耳聾【內經曰陽中之少陽通於春气春脈尺寸俱者知少陽受邪也二三日陽明之邪不已傳於少陽是當三四日發胸脇痛而耳聾者經壅而不利也】此三經皆受病未入於府者可汗而已【三陽受邪爲病在表法當汗解然三陽亦有便入府者入府則宜下故云未入於府者可汗而已】尺寸俱沈細者太陰受病也當四五日發以其脈布胃中絡於嗌故腹滿而嗌漧【陽極則陰受之邪傳三陽旣徧次乃傳於陰經在陽爲在表在陰爲在裏邪在表則見陽脈邪在裏則見陰脈陽邪傳陰邪气內陷故太陰受病而脈尺寸俱沈細也自三陽傳於太陰是當四五日發也邪入於陰則漸成熱腹滿而嗌漧者脾經壅而成熱也】尺寸俱沈者少陰受病也當五六日發以其脈貫腎絡於肺系舌本故口燥舌漧而渴【少陰腎水也性趣下少陰受病脈尺寸俱沈也四五日太陰之邪不已至五六日則傳於少陰也是少陰病當五六日發人傷於寒則爲病熱謂始爲寒而終成熱也少陰爲病口燥舌漧而渴邪傳入裏熱气漸深也】尺寸俱微緩者厥陰受病也當六七日發以其脈循陰器絡於肝故煩滿而囊縮【緩者風脈也厥陰脈微緩者邪傳厥陰熱气已劇近於風也當六七日發以少陰邪傳於厥陰煩滿而囊縮者熱气聚於內也】此三經皆受病已入於腑可下而已【三陰受邪爲病在裏於法當下然三陰亦有在經者在經則宜汗故云已入於府者可下而已經曰臨病之工宜須兩審】若兩感於寒者一日太陽受之卽與少陰俱病則頭痛口漧煩滿而渴二日陽明受之卽與太陰俱病則腹滿身熱不欲食讝語三日少陽受之卽與厥陰俱病則耳聾囊縮而厥水漿不入不知人者六日死若三陰三陽五藏六府皆受病則榮衛不行府藏不通則死矣【陰陽俱病表裏俱傷者爲兩感以其陰陽兩感病則兩證俱見至於傳經則亦陰陽兩經俱傳也始得一日頭痛者太陽口漧煩滿而渴者少陰至二日則太陽傳於陽明而少陰亦傳於太陰身熱讝語者陽明腹滿不欲食者太陰至三日陽明傳於少陰而太陰又傳於厥陰耳聾者少陽囊縮而厥者厥陰水漿不入不知人者胃气不通也內經曰五藏已傷六府不通榮衛不行如是之後三日乃死何也岐伯曰陽明者十二經脈之長也其血气盛故云不知人三日其气乃盡故死矣謂三日六經俱病榮衛之气不得行於內外府藏之气不得通於上下至六日府藏之气俱盡榮衛之气俱絕則死矣】其不兩感於寒更不傳經不加異气者至七日太陽病衰頭痛少愈也八日陽明病衰身熱少歇也九日少陽病衰耳聾微聞也十日太陰病衰腹減如故則思飲食十一日少陰病衰渴止舌漧已而也十二日厥陰病衰囊縱少腹微下大气皆去病人精神爽慧也【六日傳徧三陰三陽之气皆和大邪之气皆去病人精神爽慧也】若過十三日以上不間尺寸陷者大危【間者瘳也十二日傳經盡則當瘳愈若過十三日已上不瘳尺寸之脈沈陷者卽正气內衰邪气獨勝故云大危】若更感異气變爲他病者當依舊壞證病而治之若脈陰陽俱盛重感於寒者變爲溫瘧【異气者爲先病未已又感別異之气也兩邪相合變爲他病脈陰陽俱盛者傷寒之脈也難經曰傷寒之脈陰陽俱盛而緊濇經曰脈盛身寒得之傷寒則爲前病熱未已再感於寒寒熱相傳變爲溫瘧】陽脈浮滑陰脈濡弱者更遇於風變爲風溫【此前熱未歇又感於風者也難經曰中風之脈陽浮而滑陰濡而弱風來乘熱故變風溫】陽脈洪數陰脈實大者遇溫熱變爲溫毒溫毒爲病最重也【此前熱未已又感溫熱者也陽主表陰主裏洪數實大皆熱也兩熱相合變爲溫毒以其表裏俱熱故爲病最重】陽脈濡弱陰脈緊者更遇溫气變爲溫疫以此冬傷於寒發爲溫病脈之變證方治如說【此前熱未已又感溫气者也溫熱相合變爲溫疫】凡人有疾不時卽治隠忍冀差以成痼疾【凡覺不佳急須求治苟延時日則邪气入深難可復制千金曰凡有少苦似不如平常卽須早道若隠忍不治兾望自差須臾之間以成痼疾此之謂也】小兒女子益以滋甚【小兒气血未全女子血室多病凡所受邪易於滋蔓】時气不和便當早言尋其邪由及在腠理以時治之罕有不愈者【腠理者津液腠泄之所文理縫防之中也金匱要略曰腠者是三焦通防元眞之處爲血气所注理者是皮膚藏府之文理也邪客於皮膚則邪气浮淺易爲散發若以時治之罕有不愈者矣金匱玉函曰生候長存形色未病未入腠理鍼藥及時服將調藥委以良醫病無不愈】患人忍之數日乃說邪气入藏則難可制此爲家有患備慮之要【邪在皮膚則外屬陽而易治邪傳入裏則內屬陰而難治內經曰善治者治皮毛其次治肌膚其次治筋脈其次治六府其次治五藏治五藏者半死半生也昔桓侯怠於皮膚之微疾以至骨髓之病家有患者不可備慮】凡作湯藥不可避晨夜覺病須臾卽宜便治不等早晚則易愈矣【千金曰凡始覺不佳卽須治療迄至於病湯食競進折其毒勢自然而差】若或差遲病卽傳變𨿽欲除治必難爲力【傳有常也變無常也傳爲循經而傳如太陽傳陽明是也變爲不常之變如陽證變陰證是也邪旣傳變病勢深也本艸曰病勢已成可得半愈病勢已過命將難全】服藥正如方法縱意違師不須治之【內經曰拘於鬼神者不可與言至徳惡於鍼石者不可與言至巧病不許治者病必不治治之無功矣】凡傷寒之病多從風寒得之【凡中風與傷寒爲病自古通謂之傷寒千金曰夫傷寒病者起自風寒入於腠理與精气分爭榮衛偏隔周身不通而病】始表中風寒入裏則不消矣【始自皮膚入於經絡傳於藏府是也】未有溫覆而當不消散者【風寒初客於皮膚便投湯藥溫暖發散而當者則無不消散之邪】不在證治擬欲攻之猶當先解表乃可下之【已解表而後下之則無復傳之邪也】若表已解而內不消非大滿猶生寒熱則病不除【表證𨿽罷裹不至大堅滿者亦未可下之是邪未收斂成實下之則裏虛而邪復不除猶生寒熱也】若表已解而內不消大滿大實堅有燥屎自可除下之𨿽四五日不能爲禍也【外無表證裏有堅滿爲下證悉具外臺云表和裏病下之則愈下證旣具則不必拘於日數】若不宜下而便攻之內虛熱入恊熱遂利煩躁諸變不可勝數輕者困篤重者必死矣【下之不當病輕者證猶變易而難治又矧重者乎】夫陽盛陰虛汗之則死下之則愈陽虛陰盛汗之則愈下之則死【表爲陽裏爲陰陰虛者陽必湊之陽盛之邪乘其裏虛而入於府者爲陽盛陰虛也經曰尺脈弱名曰陰不足陽气下陷入陰中則發熱者是矣下之除其內熱而愈若反汗之則竭其津液而死陰脈不足陽往從之陽脈不足陰往乘之陰邪乘其表虛客於榮衛之中者爲陽虛陰盛也經曰假令寸口脈微名曰陽不足陰气上入陽中則灑淅惡寒者是矣汗之散其表寒則愈若反下之則脫其正气而死經曰本發汗而復下之此爲逆也本先下之而反汗之爲逆】夫如是則神丹安可以誤發甘遂何可以妄攻虛盛之治相背千里吉防之機應若影響豈容易哉【神丹者發汗之藥也甘遂者下藥也若汗下當則吉汗下不當則防其應如影隨形如響應聲】況桂枝下咽陽盛則斃承气入胃陰盛以亡【桂枝湯者發汗藥也承气湯者下藥也金匱玉函曰不當汗而彊與汗之者令人奪其津液枯槁而死不當下而彊與下之者令人開腸洞泄便溺不禁而死】死生之要在乎須臾視身之盡不暇計日【投湯不當則災禍立見豈暇計其日數哉】此陰陽虛實之交錯其候至微發汗吐下之相反其禍至速而醫術淺狹懵然不知病源爲治乃悞使病者殞歿自謂其分至令寃魂塞於防路死屍盈於曠野仁者鑑此豈不痛歟凡兩感病俱作治有先後發表攻裏本自不同而執迷妄意者乃云神丹甘遂合而飲之且解其表又除其裏言巧似是其理實違夫智者之舉錯也常審以愼愚者之動作也必果而速安危之變豈可詭哉世上之士但務彼翕習之榮而莫見此傾危之敗惟明者居然能護其本近取諸身夫何遠之有焉【雨感病俱作欲成不治之疾醫者大宜消息審其先後次第而治之若妄意攻治以求速效者必致傾危之敗】凡發汗溫服湯藥其方𨿽言日三服若病劇不解當促其間可半日中盡三服若與病相阻卽便有所覺重病者一日一夜當晬時觀之如服一劑病證猶在故當復作本湯服之至有不肯汗出服三劑乃解若汗不出者死病也【發汗藥須溫暖服者易爲發散也日三服者藥勢續也病勢稍重當促急服之以折盛熱不可拘於本方設藥病不相對湯入卽便知之如陰多者投以涼藥卽寒逆隨生陽多者飲以溫劑則熱毒卽起是便有所覺晬時者周時也一日一夜服湯藥盡劑更看其傳如病證猶在當復作本湯以發其汗若服三劑不解汗不出邪气大甚湯不能勝必成大疾千金曰熱病脈躁盛而不得汗者此陽脈之極也死】凡得時气病至五六日而渴欲飲水飲不能多不當與也何者以腹中熱尙少不能消之便更與人作病也至七八日大渴欲飲水者猶當依證與之與之常令不足勿極意也言欲飲一斗與五升若飲而腹滿小便不利若喘若噦不可與之忽然大汗出是爲自愈也【熱在上焦則爲消渴言熱消津液而上焦漧燥則生渴也大熱則能消水熱少不能消之若彊飲則停飲變爲諸病至七八日陽勝气溫向解之時多向生大渴亦須少少與之以潤胃气不可極意飲也若飲而腹滿小便不利若喘若噦者爲水飲內停而不散不可更與之忽然陽气通水气散先發於外作大汗而解】凡得病反能飲水此爲欲愈之病其不曉病者但聞病飲水自愈小渴者乃彊與飲之因成其禍不可復數【小渴者爲腹中熱少若彊與水水飲不消復爲諸飲病也】凡得病厥脈動數服湯藥更遲脈浮大減小初躁後靜此皆愈證也【動數之脈邪在陽也湯入而變遲者陽邪愈也浮大之脈邪在表也而復減小者表邪散也病初躁亂者邪所煩也湯入而安靜者藥勝病也是皆爲愈證】凡治溫病可刺五十九宂【五十九宂者以寫諸經之溫熱鍼經曰熱病取之諸陽五十九宂刺以寫其熱而出其汗實其陰而補其不足所謂五十九刺兩手內外側各三凡十二痏五指間各一凡八痏足亦如是頭入髮際一寸旁三分各三凡六痏更入髮三寸邊五凡十痏耳前後口下各一項中一宂凡六痏巓上一防一髮際一廉泉一風池二天柱二又內經曰熱兪五十九頭上五行行五者以寫諸陽之熱逆也大杼膺兪缺盆背兪此八者以寫胸中之熱也气沖三里巨虛上下廉此八者以寫胃中之熱也雲門防骨委中髓空此八者以寫四支之熱也五藏兪旁五此十者以寫五藏之熱也凡此五十九宂者皆熱之左右也】人身之宂三百六十有五其三十九宂灸之有害七十九宂刺之爲災並中髓也【宂有三百六十五以應一歲其灸刺之禁皆內薄骨解之處血脈虛少之分鍼灸幷中髓也】凡脈四損三日死平人四息病人脈一至名曰四損脈五損一日死平人五息病人脈一至名曰五損脈六損一時死平人六息病人脈一至名曰六損【四藏气絕者脈四損五藏气絕者脈五損五藏六府俱絕者脈六損】脈盛身寒得之傷寒脈虛身熱得之傷暑【內經曰脈者血之府也脈實血實脈虛血虛寒則傷血邪並於血則血盛而气虛故傷寒者脈盛而身寒熱則傷气邪並於气則气盛而血虛故傷暑者脈虛而身熱】脈陰陽俱盛大汗出不解者死【脈陰陽俱盛當汗出而解若汗出不解則邪气內勝正气外脫故死內經曰汗出而脈尙躁盛者死千金曰熱病已得汗脈尙躁盛此陽脈之極也死】脈陰陽俱虛熱不止者死【脈陰陽俱虛者眞气弱也熱不止者邪气勝也內經曰病溫虛甚者死】脈至乍疎乍數者死【爲天眞榮衛之气斷絕也】脈至如轉索者其日死【爲緊急而不軟是中無胃气故不出其日而死】讝言妄語身微熱脈浮大手足溫者生逆冷脈沈細者不過一日死矣【讝言妄語陽病也身微熱脈浮大手足溫爲脈病相應若身逆冷脈沈細爲陽病見陰脈脈病不相應故不過一日而死難經曰脈不應病病不應脈是爲死病】此以前是傷寒熱病證候也

辧痓濕暍脈證第四

傷寒所致太陽痓濕暍三種宜應別論以爲與傷寒相似故此見之【痓當作痙傳寫之誤也痓者惡也非彊也內經曰肺移熱於腎傳爲柔痓柔爲筋柔而無力痙謂骨痙而不隨痙者彊也千金以彊直爲痓經曰頸項彊急口噤背反張者痓卽是觀之痓爲痙字明矣】太陽病發熱無汗反惡寒者名曰剛痓【千金曰太陽中風重感寒濕則變痓太陽病發熱無汗爲表實則不當惡寒今反惡寒者則太陽中風重感於寒爲痓病也以表實感寒故名剛痓】太陽病發熱汗出不惡寒者名曰柔痓【太陽病發熱汗出爲表虛則當惡寒其不惡寒者爲陽明病今發熱汗出而不惡寒者非陽明證則是太陽中風重感於濕爲柔痓也表虛感濕故曰柔痓】太陽病發熱脈沈而細者名曰痓【太陽主表太陽病發熱爲表病脈當浮大今脈反沈細旣不愈則太陽中風重感於濕而爲痓也金匱要略曰太陽病其證備身體彊幾幾然脈反沈遲此爲痓括蔞桂枝湯主之】太陽病發汗太多因致痓【太陽病發汗太多則亡陽內經曰陽气者精則養神柔則養筋陽微不能養筋則筋脈緊急而成痓也】病身熱足寒頸項彊急惡寒時頭熱面赤目脈赤獨頭面搖卒口噤背反張者痓病也【太陽中風爲純中風也太陽傷寒爲純陽寒也皆不作痓惟是太陽中風重感寒濕乃變爲痓也身熱足寒者寒濕傷下也時頭熱面赤目脈赤風傷於上也頭搖者風主動也獨頭搖者頭爲諸陽之防風傷陽也若純傷風者身亦爲之動搖手足爲之搐搦此者內挾寒濕故頭搖也口噤者寒主急也卒口噤者不常噤也有時而緩若風寒相搏則口噤而不時開此者加之風濕故卒口噤也足太陽之脈起於目內眥上額交巓上其支別者從巓入絡腦還出別下項循肩膊內夾脊抵中下貫臀以下至足風寒客於經中則筋脈拘急故頸項彊急而背反張也】太陽病關節疼痛而煩脈沈而細者此名濕痺濕痺之候其人小便不利大便反快但當利其小便【金匱要略曰霧傷皮腠濕流關節疼痛而煩者濕气內流也濕同水也脈沈而細者水性趣下也痺痛也因其關節煩疼而名曰濕痺非腳气之痺也內經曰濕勝則濡泄小便不利大便反快者濕气內勝也但當利其小便以宣泄腹中濕气古云治濕之病不利小便非其治也】濕家之爲病一身盡疼發熱身色如似重黃【身黃如橘子色者陽明瘀熱也此身色如似燻黃卽非陽明瘀熱身黃發熱者梔子蘗皮湯主之爲表裏有熱則身不疼痛此一身盡疼非傷寒客熱也知濕邪在經而使之脾惡濕濕傷則脾病而色見是以身發黃者爲其黃如煙燻非正黃色也】濕家其人但頭汗出背彊欲得被覆向火若下之早則噦胸滿小便不利舌上如胎者以丹田有熱胸中有寒渴欲得水而不能飲則口燥煩也【濕家有風濕有寒濕此寒濕相搏者也濕勝則多汗傷寒則無汗寒濕相搏𨿽有汗而不能周身故但頭汗出也背陽也腹陰也太陽之脈夾脊抵太陽客寒濕表气不利而背彊也裏有邪者外不惡寒表有邪者則惡寒欲得被覆向火者寒濕在表而惡寒也若下之早則傷動胃气損其津液故致噦而胸滿小便不利下後裏虛上焦陽气因虛而陷於下焦爲丹田有熱表中寒乘而入於胸中爲胸上有寒使舌上生白胎滑也藏燥則欲飲水以胸上客寒濕故不能飲而但口燥煩也】濕家下之額上汗出微喘小便利者死若下利不止者亦死【濕家發汗則愈金匱要略曰濕家身煩疼可與麻黃加術四兩發其汗爲宜若妄下則大逆額上汗出而微喘者乃陽气上逆也小便自利或下利者陰气下流也陰陽相離故云死矣內經曰陰陽離決精气乃絕】問曰風濕相搏一身盡疼痛法當汗出而解值天陰不止醫云此可發汗汗之病不愈者何也答曰發其汗汗大出者但風气去濕气在是故不愈也若治風濕者發其汗但微微似欲汗出者風濕俱去也【值天陰不止明其濕勝也內經曰陽受風气陰受濕气又曰傷於風者上先受之傷於濕者下先受之風濕相搏則風在外而濕在內汗大出者其气暴暴則外邪出而裏邪不能出故風去而濕在汗微微而出者其气緩緩則內外之邪皆出故風濕俱去也】濕家病身上疼痛發熱面黃而喘頭痛鼻塞而煩其脈大自能飲食腹中和無病病在頭中寒濕故鼻塞內藥鼻中則愈【病有淺深證有中外此則濕气淺者也何以言之濕家不云關節煩疼而云身上疼痛是濕气不流關節而外客肌表也不云發熱身似燻黃復云發熱面黃而喘是濕不千於脾而薄於上焦也陰受濕气則濕邪爲深今頭痛鼻塞而煩是濕客於陽而不客於陰也濕家之脈當沈細爲濕气內流脈大者陽也則濕不內流而外在表也又以自能飲食胸腹別無滿痞爲腹中和無病知其濕气尙淺內藥鼻中以宣泄頭中寒濕】病者一身盡疼發熱日晡所劇者此名風濕此病傷於肝出當風或久傷取冷所致也【一身盡疼者濕也發熱日晡所劇者風也若汗出當風而得之者則先客濕而後感風若久傷取冷得之者則先傷風而後中濕可與麻黃杏人薏苡仁甘艸湯見金匱要略中方】太陽中熱者暍是也其人汗出惡寒身熱而渴也【汗出惡寒身熱而不渴者中風也汗出惡寒身熱而渴者中暍也白虎加人參湯主之見金匱要略中方】太陽中暍者身熱疼重而脈微弱此亦夏月傷冷水水行皮中所致也【經曰脈虛身熱得之傷暑身熱脈微弱者暍也身體疼重者水也夏時暑熱以水灌洗而得之一物蔕散主之見金匱要略中方】太陽中暍者發熱惡寒身重而疼痛其脈細芤遲小便已灑灑然毛聳手足逆冷小有勞身卽熱口開前板齒燥若發汗則惡寒甚加溫鍼則發熱甚數下之則淋甚【病有在表有在裏者有表裏俱病者此則表裏俱病者也發熱惡寒身重疼痛者表中暍也脈細芤遲者中暑脈虛也小便已灑灑然毛聳手足逆冷者太陽經气不足也小有勞身卽熱者謂勞動其陽而暍卽發也口開前板齒燥者裏有熱也內經曰因於暑汗煩則喘喝口開謂喘喝也以喘喝不止故前板齒漧燥若發汗以去表邪則外虛陽气故惡寒甚若以溫鍼助陽則火熱內攻故發熱甚若下之以除裏熱則內虛而膀胱燥故淋甚】

辧太陽病脈證並治法上第五

太陽之爲病脈浮頭項彊痛而惡寒【經曰尺寸俱浮者太陽受病太陽受病太陽主表爲諸陽主气脈浮頭項彊痛而惡寒者太陽表病也】太陽病發熱汗出惡風脈緩者名爲中風【風陽也寒陰也風則傷衛發熱汗出惡風者衛中風也榮病發熱無汗不惡風而惡寒衛病則發熱汗出不惡寒而惡風以衛爲陽衛外者也病則不能衛固其外而皮腠疎故汗出而惡風也傷寒脈緊傷風脈緩者寒性勁急而風性解緩故也】太陽病或已發熱或未發熱必惡寒體痛嘔逆脈陰陽俱緊者名曰傷寒【經曰凡傷於寒則爲病熱爲寒气客於經中陽經怫結而成熱也中風卽發熱者風爲陽也及傷寒云或已發熱或未發熱以寒爲陰邪不能熱郁而方變熱也風則傷衛寒則傷榮衛虛者惡風榮虛者惡寒榮傷寒者必惡寒也气病者則麻血病者則痛風令气緩寒令气逆體痛嘔逆者榮中寒也經曰脈盛身寒得之傷寒脈陰陽俱緊者知其傷寒也】傷寒一日太陽受之脈若靜者爲不傳頗欲吐若燥煩脈數急者爲傳也【太陽主表一日則太陽受邪至二日當傳陽明若脈气微而不傳陽明胃經受邪則喜吐寒邪傳裏者則變熱如頗欲吐若煩燥脈急數者爲太陽寒邪變熱傳於陽明也】傷寒二三日陽明少陽證不見者爲不傳也【傷寒二三日無陽明少陽證知邪不傳止在太陽經中也】太陽病發熱而渴不惡寒者爲溫病【發熱而渴不惡寒者陽明也此太陽受邪知爲

溫病非傷寒也積溫成熱所以發熱而渇不惡寒也】若發汗已身灼熱者名曰風溫風溫爲病脈陰陽俱浮自汗出身重多眠睡鼻息必鼾語言難出若被下者小便不利直視失溲若被火者微發黃色劇則如驚癇時瘈瘲若火燻之一逆尙引日再逆促命期【傷寒發汗已則身涼若發汗已身灼熱者非傷寒爲風溫也風傷於上而陽受風气風與溫相合則傷衛脈陰陽俱浮自汗出者衛受邪也衛者气也風則傷衛溫則傷气身重多眠睡者衛受風溫而气昏也鼻息必鼾語言難出者風溫外甚而气擁不利也若被下者則傷藏气太陽膀胱經也內經曰膀胱不利爲癃不約爲遺溺癃者小便不利也太陽之脈起自內眥內經曰瞳子髙者太陽不足戴眼者太陽已絕小便不利直視失溲爲下後竭津液損藏气風溫外勝經日欲絕也爲難治若被火者則火助風溫成熱微者熱瘀而發黃劇者熱甚生風如驚癇而時瘈瘲也先曽被火爲一逆若更以火燻之是再逆也一逆尙猶延引時日而不愈其再逆者必致危殆故云促命期】病有發熱惡寒者發於陽也無熱惡寒者發於陰也發於陽者七日愈發於陰者六日愈以陽數七陰數六故也【陽爲熱也陰爲寒也發熱而惡寒寒傷陽也無熱而惡寒寒傷陰也陽法火陰法水火成數七水成數六陽病七日愈者火數足也陰病六日愈者水數足也】太陽病頭痛至七日已上自愈者以行其經盡故也若欲作再經者鍼足陽明使經不傳則愈【傷寒自一日至六日傳三陽三陰經盡至七日當愈經曰七日太陽病衰頭痛少愈若七日不愈則太陽之邪再傳陽明鍼足陽明爲迎而奪之使經不傳則愈】太陽病欲解時從已至未上【已爲正陽則陽气得以復也始於太陽終於厥陰六經各以三時爲解而太陽從亥至醜少陰從子至寅厥陰從丑至卯者以陽行也速陰行也緩陽生於晝陰生於夜陽三經解時從寅至戌以陽道常饒也陰三經解時從亥至卯以陰道常乏也內經曰陽中之太陽通於夏气則已午未太陽乘主也】風家表解而不了了者十二日愈【中風家發汗解後未全快暢者十二日大邪皆去六經悉和則愈】病人身大熱反欲得近衣者熱在皮膚寒在骨髓也身大寒反不欲近衣者寒在皮膚熱在骨髓也【皮膚言淺骨髓言深皮膚言外骨髓言內身熱欲得衣者表熱裏寒也身寒不欲衣者表寒裏熱也】太陽中風陽浮而陰弱陽浮者熱自發陰弱者汗自出嗇嗇惡寒淅淅惡風翕翕發熱鼻鳴漧嘔者桂枝湯主之【陽以候衛陰以候榮陽脈浮者衛中風也陰脈弱者榮气弱也風並於衛則衛實而榮虛故發熱汗自出也經曰太陽病發熱汗出者此爲榮弱衛彊者是也嗇嗇者不足也惡寒之貌也淅淅者灑淅也惡風之貌也衛虛則惡風榮虛則惡寒榮弱衛彊惡寒復惡風者以自汗出則皮膚緩腠理疎是亦惡風也翕翕者熇熇然而熱也若合羽所覆言熱在表也鼻鳴漧嘔者風擁而气逆也與桂枝湯和榮衛而散風邪也】

桂枝湯方

桂枝【三兩去皮味辛熱】芍藥【三兩味苦酸微寒】甘艸【二兩炙味甘平】生薑【三兩切味辛溫】大棗【十二枚擘味甘溫】

【內經曰辛甘發散爲陽桂枝湯辛甘之劑也所以發散風邪內經曰風淫所勝平以辛佐以苦甘以甘緩之以酸收之是以桂枝爲主芍藥甘艸爲佐也內經曰風淫於內以甘緩之以辛散之是以生薑大棗爲使也】

右五味防咀以水七升微火煮取三升去滓適寒溫服一升服已須臾歠熱稀粥一升餘以助藥力溫覆令一時許徧身漐漐微似有汗者益佳不可令如水流漓病必不除若一服汗出病差停後服不必盡劑若不汗更服依前法又不汗後服小促伇其間半日許令三服盡若病重者一日一夜服周時觀之服一劑盡病證猶在者更作服若汗不出者乃服至二三劑禁生冷粘滑肉面五辛酒酪臭惡等物

太陽病頭痛發熱汗出惡風者桂枝湯主之【頭痛者太陽也發熱汗出惡風者中風也與桂枝湯解散風邪】太陽病項背彊幾幾反汗出惡風者桂枝加葛根湯主之【幾幾者伸頸之貌也動則伸頸搖身而行項背彊者動則如之項背幾幾者當無汗反汗出惡風者中風表虛也與桂枝湯以和表加麻黃葛根以祛風且麻黃主表實後葛根湯證云太陽病項背彊幾幾無汗惡風葛根湯主之藥味正與此方同其無汗者當用麻黃今曰汗出恐不加麻黃但加葛根也】太陽病下之後其气上衝者可與桂枝湯方用前法若不上衝者不可與之【太陽病屬表而反下之則虛其裏邪欲乘虛傳裏若气上衝者裏不受邪而气逆上與邪爭也則邪仍在表故當復與桂枝湯解外其气不上衝者裏虛不能與邪爭邪气已傳裏也故不可更與桂枝湯攻表】太陽病三日已發汗若吐若下若溫鍼仍不解者此爲壞病桂枝不中與也觀其脈證知犯何逆隨證治之【太陽病三日中曽經發汗吐下溫鍼虛其正气病仍不解者謂之壞病言爲醫所壞病也不可復與桂枝湯審觀脈證知犯何逆而治之逆者隨所逆而救之】桂枝本爲解肌若其人脈浮緊發熱汗不出者不可與也常須識此勿令誤也【脈浮發熱汗出惡風者中風也可與桂枝湯解肌脈浮緊發熱汗不出者傷寒也可與麻黃湯常須識此勿妄治也】若酒客病不可與桂枝湯得湯則嘔以酒客不喜甘故也【酒客內熱喜辛而惡甘桂枝湯甘酒客得之則中滿而嘔】喘家作桂枝湯加厚朴杏子仁【太陽病爲諸陽主气風甚气擁則生喘也與桂枝湯以散風加厚朴杏仁以降气】凡服桂枝湯吐者其後必吐膿血也【內熱者服桂枝湯則吐如酒客之類也旣亡津液又爲熱所搏其後必吐膿血吐膿血謂之肺痿金匱要略曰熱在上焦爲肺痿謂或從汗或從嘔吐重亡津液故得之】太陽病發汗遂漏不止其人惡風小便難四支微急難以屈伸者桂枝加附子湯主之【太陽病因發汗遂汗漏不止而惡風者爲陽气不足因發汗陽气益虛而皮腠不固也內經曰膀胱者州都之官津液藏焉气化則出小便難者汗出亡津液陽气虛弱不能施化四肢者諸陽之本也四肢微急難以屈伸者亡陽而脫液也鍼經曰液脫者骨屬屈伸不利與桂枝加附子湯以溫經復陽】太陽病下之後脈促胸滿者桂枝去芍藥湯主之若微惡寒者去芍藥方中加附子湯主之【脈來數時一止復來者名曰促促爲陽盛則不因下後而脈促者也此下後脈促不得爲陽盛也太陽病下之其脈促不結胸者此爲欲解此下後脈促而復胸滿則不得爲欲解由下後陽虛表邪漸入而客於胸中也與桂枝湯以散客邪通行陽气芍藥益陰陽虛者非所宜故去之陽气已虛若更加之微惡寒則必當溫劑以散之故加附子】太陽病得之八九日如瘧狀發熱惡寒熱多寒少其人不嘔淸便欲自可一日二三度發脈微緩者爲欲愈也脈微而惡寒者此陰陽俱虛不可更發汗更下更吐也面色反有熱色者未欲解也以其不能得小汗出身必癢宜桂枝麻黃各半湯【傷寒八九日則邪傳再經又徧三陽欲傳三陰之時也傳經次第前三日傳徧三陽至四日陽去入陰不入陰者爲欲解其傳陰經第六日傳徧三陰爲傳經盡而當解其不解傳爲再經者至九日又徧三陽陽不傳陰則解如瘧發作有時也寒多者爲病進熱多者爲病退經曰厥少熱多其病爲愈寒多熱少陽气退故爲進也今𨿽發熱惡寒而熱多寒少爲陽气進而邪气少也裏不和者嘔而利今不嘔淸便自調者裏和也寒熱間日發者邪气深也日一發者邪气復常也日再發者邪气淺也日二三發者邪气微也內經曰大則邪至小則平言邪甚則脈大邪少則脈微今曰數多而脈微緩者是邪气微緩也故云欲愈脈微而惡寒者表裏俱虛也陽表也陰裏也脈微爲裏虛惡寒爲表虛以表裏俱虛故不可更發汗更下更吐也陰陽俱虛則面色靑白反有熱色者表未解也熱色爲赤色也得小汗則和不得汗則邪气外散皮膚而爲癢也與桂枝麻黃各半湯小發其汗以除表邪】太陽病初服桂枝湯反煩不解者先刺風池風府卻與桂枝湯則愈【煩者熱也服桂枝湯後當汗出而身涼和若反煩不解者風甚而未能散也先刺風池風府以通太陽之經而泄風气卻與桂枝湯解散則愈】服桂枝湯大汗出脈洪大者與桂枝湯如前法若形如瘧日再發者汗出必解宜桂枝二麻黃一湯【經曰如服一劑病證猶在者故當復作本湯服之服桂枝湯汗出後脈洪大者病猶在也若形如瘧日再發者邪气客於榮衛之間也與桂枝二麻黃一湯解散榮衛之邪】服桂枝湯大汗出後大煩渴不解脈洪大者白虎加人參湯主之【大汗出脈洪大而不渴邪气猶在表也可更與桂枝湯若大汗出脈洪大而煩渴不解者表裏有熱不可更與桂枝湯可與白虎加人參湯生津止渴和表散熱】太陽病發熱惡寒熱多寒少脈微弱者此無陽也不可發汗宜桂枝二越婢一湯方

桂枝二越婢一湯方

桂枝【去皮】

芍藥

甘艸【各十八銖】生薑【一兩三錢】大棗【四枚擘】麻黃【十八銖去節】石膏【二十四銖碎綿裹】

【胃爲十二經之主脾治水谷爲卑藏若婢內經曰脾主爲胃行其津液是湯所以謂之越婢者以發越脾气通行津液外臺方一名越脾湯卽此義也】

右七味防咀以五升水煮麻黃一二沸去上沫內諸藥煮取二升去滓溫服一升本方當裁爲越婢湯桂枝湯合飲一升今合爲一方桂枝二越婢一

服桂枝湯或下之仍頭項彊痛翕翕發熱無汗心下滿微痛小便不利者桂枝去桂加茯苓白術湯主之【頭項彊痛翕翕發熱𨿽經汗下爲邪气仍在表也心下滿微痛小便利者則欲成結胸今外證未罷無汗小便不利則心下滿微痛爲停飲也與桂枝湯以解外加茯苓白術利小便行畱飲】傷寒脈浮自汗出小便數心煩微惡寒腳攣急反與桂枝湯欲攻其表此誤也得之便厥咽中漧煩燥吐逆者作甘艸漧薑湯與之以復其陽若厥愈足溫者更作芍藥甘艸湯與之其腳卽伸若胃气不和讝語者少與調胃承气湯若重發汗復加燒鍼者四逆湯主之【脈浮自汗出小便數而惡寒者陽气不足也心煩腳攣急者陰气不足也陰陽血气俱虛則不可發汗若與桂枝湯攻表則又損陽气故爲誤也得之便厥咽中漧煩燥吐逆者先作甘艸漧薑湯復其陽气得厥愈足溫乃與芍藥甘艸湯益其陰血則腳脛得伸陰陽𨿽復其有胃燥讝語少與調胃承气湯微溏以和其胃重發汗爲亡陽加燒鍼則損陰內經曰榮气微者加燒鍼則血不流行重發汗復燒鍼是陰陽之气大虛四逆湯以復陰陽之气】

甘艸漧薑湯方

甘艸【四兩炙味甘平】漧薑【二兩炮味辛熱】

【內經曰辛甘發散爲陽甘艸漧薑相合以復陽气】

右防咀以水三升煮取一升五合去滓分溫再服

芍藥甘艸湯方

白芍藥【四兩苦酸微寒】甘艸【四兩炙甘平】

【芍藥白補而赤瀉白收而赤散也酸以收之甘以緩之酸甘相合用補陰血】

右二味防咀以水三升煮取一升半去滓分溫再服之

調胃承气湯方

大黃【四兩去皮淸酒浸】甘艸【二兩炙味甘平】芒硝【半升味鹹苦大寒】

【內經曰熱淫於內治以鹹寒佐以苦甘芒硝鹹寒以除熱大黃苦寒以蕩實甘艸甘平助二物推陳而緩中】右三味防咀以水三升煮取一升去滓內芒硝更上火微煮令沸少少溫服之

四逆湯方

甘艸【二兩炙味甘平】漧薑【一兩半味辛熱】附子【一枚生用去皮破八片辛大熱】

【內經曰寒淫於內治以甘熱又曰寒淫所勝平以辛熱甘艸姜附相合爲甘辛大熱之劑乃可發散陰陽之气】

右三味防咀以水三升煮取一升二合去滓分溫再服彊人可大附子一枚漧薑三兩

問曰證象陽旦按法治之而增劇厥逆咽中幹兩脛拘急而讝語師曰至夜半手足當溫兩腳當伸後如師言何以知此答曰寸口脈浮而大浮則爲風大則爲虛風則生微熱虛則兩脛攣病證象桂枝因加附子參其間增桂令汗出附子溫經亡陽故也厥逆咽中漧煩燥陽明內結讝語煩亂更飲甘艸漧薑湯夜半陽气還兩足當熱脛尙微拘急重與芍藥甘艸湯爾乃脛伸以承气湯微溏則止其讝語故知病可愈【陽旦桂枝湯別名也前證脈微自汗出小便數心煩微惡寒腳攣急與桂枝湯證相似是證象陽旦也與桂枝湯而增劇得寸口脈浮大浮爲風邪大爲血虛卽於桂枝湯加附子溫經以補虛增桂令汗出以祛風其有治之之逆而增厥者與甘艸漧薑湯陽復而足溫更與芍藥甘艸湯陰和而脛伸表邪已解陰陽已復而有陽明內結讝語煩亂少與調胃承气湯微溏泄以和其胃則陰陽之气皆和內外之邪悉去故知病可愈】

釋音

淸涼【上七正切】疫【音役】忿【孚呦切】疹【之忍切疹也】飱泄【上音孫下音薛】【音信】痎【音皆瘧也】防頞【上音拙面骨也下音遏鼻也】逮【音代及也】砭【悲廉切石鍼也】焫【如劣切】中病【上音眾】之長【音掌】嗌【音益咽也】沓【徒合切】俱見【音現】【丁計切】瘳【音抽病愈也】痼【音固】迄【許訖切至也】狹懵【上戶甲切下莫孔切】殞【羽粉切】晬【祖對切周歲也】痏【羽軌切】膺【於陵切胸也】髃【音偶又音虞肩前也】痓【充至切惡也一曰風病】暍【音謁傷暑也】痙【巨井切彊急也】幾幾【音殊短羽鳥飛幾幾也】攣【力全切】內藥【上音納】晡【布胡切】灑【蘇狼切驚貌】惡寒【上烏路切】怫【音佛】鼾【音汗臥息也】【音隆】淅【思歷切】熇【許酷切熱也】歠【昌悅切】漐【直立切汗出貌】脛【胡定切】

傷寒論注釋卷二

欽定四庫全書

傷寒論注釋卷三

金成無巳注

辧太陽病脈證並治法中第六

太陽病項背彊幾幾無汗惡風葛根湯主之【太陽病項背彊汗出惡風者中風表虛也項背彊幾幾無汗惡風者中風表實也表虛宜解肌表實宜發汗是以葛根湯發之也】

葛根湯方

葛根【四兩】

麻黃【三兩去節】桂【二兩去皮】芍藥【二兩切】甘艸【二兩炙】生薑【三兩切】大棗【十二枚擘】

【本艸雲輕可去實麻黃葛根之屬是也此以中風表實故加二物於桂枝湯中也】

右七味防咀以水一斗先煮麻黃葛根減二升去沫內諸藥煮取三升去滓溫服一升覆取微似汗不須啜粥餘如桂枝法將息及禁忌

太陽與陽明合病者必自下利葛根湯主之【傷寒有合病有並病本太陽病不解並於陽明者謂之並病三經俱受邪相合病者謂之合病合病者邪气甚也太陽陽明合病者與太陽少陽合病陽明少陽合病皆言必自下利者以邪气並於陰則陰實而陽虛邪气並於陽則陽實而陰虛寒邪气甚客於二陽二陽方外實而不主裏則裏气虛故必下利與葛根湯以散經中甚邪】太陽與陽明合病不下利但嘔者葛根加半夏湯主之【邪气外甚陽不主裏裏气不和气下而不上者但下利而不嘔裏气上逆而不下者但嘔而不下利與葛根湯以散其邪加半夏以下逆气】

葛根加半夏湯方

葛根【四兩】麻黃【三兩去節湯泡去黃汁焙漧稱】生薑【三兩切】

甘艸【二兩炙】芍藥【二兩】桂枝【二兩去皮】大棗【十二枚擘】

半夏【半升洗】

右八味以水一斗先煮葛根麻黃減二升去白沫內諸藥煮取三升去滓溫服一升覆取微似汗

太陽病桂枝證醫反下之利遂不止脈促者表未解也喘而汗出者葛根黃連黃芩湯主之【經曰不宜下而便攻之內虛熱入協熱遂利桂枝證者邪在表也而反下之虛其腸胃爲熱所乘遂利不止邪在表則見陽脈邪在裏則見陰脈下利脈遲微邪在裏也促爲陽盛𨿽下利而脈促者知表未解也病有汗出而喘者爲自汗出而喘也卽邪气外甚所致喘而汗出者爲因喘而汗出也卽裏熱气逆所致與葛根黃芩黃連湯散表邪除裏熱】

葛根黃芩黃連湯方

葛根【半斤】甘艸【二兩炙味甘平】黃芩【二兩味苦寒】黃連【三兩味苦寒】

【內經曰甘發散爲陽表未解者散以葛根甘艸之甘苦以堅裏气弱者堅以黃芩黃連之苦】右四味以水八升先煮葛根減二升內諸藥煮取二升去滓分溫再服

太陽病頭痛發熱身疼腰痛骨節疼痛惡風無汗而喘者麻黃湯主之【此太陽傷寒也寒則傷榮頭痛身痛腰痛以至牽連骨節疼痛者太陽經榮血不利也內經曰風寒客於人使人毫毛畢直皮膚閉而爲熱者寒在表也風並於衛衛實而榮虛者自汗出而惡風寒也寒並於榮榮實而衛虛者無汗而惡風也以榮彊衛弱故气逆而喘與麻黃湯以發其汗】麻黃湯方

麻黃【三兩味甘溫去節】桂枝【三兩去皮味辛熱】甘艸【一兩炙味甘平】杏仁【七十个湯去皮尖味辛溫】

【內經曰寒淫於內治以甘熱佐以苦辛麻黃甘艸開肌發汗桂枝杏仁散寒下气】

右四味以水九升先煮麻黃減二升去上沫內諸藥煮取二升半去滓溫服八合覆取微似汗不須啜粥餘如桂枝法將息

太陽與陽明合病喘而胸滿者不可下宜麻黃湯主之【陽受气於胸中喘而胸滿者陽气不宣發壅而逆也心下滿腹滿皆爲實當下之此以爲胸滿非裏實故不可下𨿽有陽明然與太陽合病爲屬表是與麻黃湯發汗】太陽病十日已去脈浮細而嗜臥者外已解也設胸滿脇痛者與小柴胡湯脈但浮者與麻黃湯【十日已去向解之時也脈浮細而嗜臥者表邪已罷也病𨿽已和解之若脈但浮而不細者則邪气但在表也與麻黃湯發散之】太陽中風脈浮緊發熱惡寒身疼痛不汗出而煩躁者大靑龍湯主之若脈微弱汗出惡風者不可服服之則厥逆筋惕肉瞤此爲逆也大靑龍湯主之【此中風見寒脈也浮則爲風風則傷衛緊則爲寒寒則傷榮榮衛俱病故發熱惡寒身疼痛也風並於衛者爲榮弱衛彊寒並於榮者爲榮彊衛弱今風寒兩傷則榮衛俱實故不汗出而煩躁也與大靑龍湯發汗以除榮衛風寒若脈微弱汗出惡風者爲榮衛俱虛反服靑龍湯則必亡陽或生厥逆筋惕肉瞤此治之逆也】

大靑龍湯方

麻黃【六兩去節味甘溫】桂枝【二兩去皮味辛熱】甘艸【二兩炙味甘平】杏仁【十四个去皮尖味苦甘溫】生薑【三兩切味辛溫】大棗【十二枚擘味甘溫】石膏如雞子大【碎味甘微寒】

【辛甘均爲發散然風宜辛散寒宜甘發以辛甘相合乃能發散榮衛之風寒麻黃甘艸石膏杏仁以發散榮中之寒桂枝姜棗以解除衛中之風】

右七味以水九升先煮麻黃減二升去上沫內諸藥煮取三升去滓溫服一升取微似汗汗出多者溫粉粉之一服汗者停後服汗多亡陽遂虛惡風煩躁不得眠也

傷寒脈浮緩身不疼但重乍有輕時無少陰證者大靑龍湯發之【此傷寒見風脈也傷寒者身疼此以風勝故身不疼中風者身重此以兼風故乍有輕時不久厥吐利無少陰裏證者爲風寒外甚也與大靑龍湯以發散表中風寒】傷寒表不解心下有水气漧嘔發熱而欬或渴或利或噎或小便不利少腹滿或喘者小靑龍湯主之【傷寒表不解心下有水飲則水寒相搏肺寒气逆故漧嘔發熱而咳鍼經曰形寒飲冷則傷肺以其兩寒相感中外皆傷故气逆而上行此之謂也與小靑龍湯發汗散水水气內漬則所傳不一故有或爲之證隨證增損以解化之】

小靑龍湯方

麻黃【三兩去節味甘溫】芍藥【三兩味酸微寒】五味子【半升味酸溫】漧薑【三兩味辛熱】甘艸【三兩炙味甘平】細辛【三兩味辛溫】桂枝【三兩去皮味辛熱】半夏【半斤湯洗味辛微溫】

【寒邪在表非甘辛不能散之麻黃桂枝甘艸之辛甘以發散表邪水停心下而不行則腎气燥內經曰腎苦燥急食辛以潤之漧薑細辛半夏之辛以行水气而潤腎欬逆而喘則肺气逆內經曰肺欲收急食酸以收之芍藥五味子之酸以收逆气而安肺】

右八味以水一斗先煮麻黃減二升去上沫內諸藥煮取三升去滓溫服一升

【加減法若微利者去麻黃加蕘花如雞子熬令赤色下利者不可攻其表汗出必脹滿麻黃髮其陽水漬入胃必作利蕘花下十二水水去利則止若渴者去半夏加栝蔞根三兩辛燥而苦潤半夏辛而燥津液非渴者所宜故去之栝蔞味苦而生津液故加之若噎者去麻黃加附子一枚炮經曰水得寒气冷必相摶其人卽防加附子溫散水寒病人有寒復發汗胃中冷必吐蚘去麻黃惡發汗若小便不利少腹滿去麻黃加茯苓四兩水畜下焦不行爲小便不利少腹滿麻黃髮津液於外非所宜也茯苓泄畜水於下加所當也若喘者去麻黃加杏仁半升去皮尖金匱要略曰其人形腫故不內麻黃內杏子以麻黃髮其陽故也喘呼形腫水气摽本之疾】

傷寒心下有水气欬而微喘發熱不渴服湯已渴者此寒去欲解也小靑龍湯主之【欬而微喘者水寒射肺也發熱不渴者表證未罷也與小靑龍湯發表散水服湯已渴者裏气溫水气散爲欲解也】太陽病外證未解脈浮弱者當以汗解宜桂枝湯【脈浮弱者榮弱衛彊也】太陽病下之微喘者表未解故也桂枝加厚朴杏仁湯主之【下後大喘則爲裏气大虛邪气傳里正气將脫也下後微喘則爲裏气上逆邪不能傳裏猶在表也與桂枝湯以解外加厚朴杏仁以下逆气】太陽病外證未解者不可下也下之爲逆欲解外者宜桂枝湯主之【經曰本發汗而復下之爲逆也若先發汗治不爲逆】太陽病先發汗不解而復下之脈浮者不愈浮爲在外而反下之故令不愈今脈浮故知在外當須解外則愈宜桂枝湯主之【經曰柴胡湯證具而以他藥下之柴胡證仍在者復與柴胡湯此𨿽已下之不爲逆則其類矣】太陽病脈浮緊無汗發熱身疼痛八九日不解表證仍在此當發其汗服藥已微除其人發煩目瞑劇者必衂衂乃解所以然者陽气重故也麻黃湯主之【脈浮緊無汗發熱身疼痛太陽傷寒也𨿽至八九日而表證仍在亦當發其汗旣服溫暖發散湯藥𨿽未作大汗亦微除也煩者身熱也邪气不爲汗解郁而變熱蒸於經絡發於肌表故生熱煩肝受血而能視始者寒气傷榮寒旣變熱則血爲熱摶肝气不治故目瞑也劇者熱甚於經迫血妄行而爲衂得衂則熱隨血散而解陽气重者熱气重也與麻黃湯以解前太陽傷寒之邪也】太陽病脈浮緊發熱身無汗自衂者愈【風寒在經不得汗解郁而變熱衂則熱隨血散故云自衂者愈】二陽並病太陽初得病時發其汗汗先出不徹因轉屬陽明續自微汗出不惡寒若太陽病證不罷者不可下下之爲逆如此可小發汗設面色緣緣正赤者陽气怫郁在表當解之燻之若發汗不徹不足言陽气怫郁不得越當汗不汗其人躁煩不知痛處乍在腹中乍在四肢按之不可得其人短气但坐以汗出不徹故也更發汗則愈何以知汗出不徹以脈濇故知也【太陽病未解傳並入陽明而太陽證未罷者名曰並病續自微汗出不惡寒者爲太陽證罷陽明證具也法當下之若太陽證未罷者爲表未解則不可下當小發其汗先解表也陽明之經循面色緣緣正赤者陽气怫郁在表也當解之燻之以取其汗若發汗不徹者不足言陽气怫郁止是當汗不汗陽气不得越散邪無從出擁甚於經故躁煩也邪循經行則痛無常處或在腹中或在四肢按之不可得而短气但責以汗出不徹更發汗則愈內經曰諸過者切之濇者陽气有餘爲身熱無汗是以脈濇知陽气擁郁而汗出不徹】脈浮數者法當汗出而愈若下之身重心悸者不可發汗當自汗出乃解所以然者尺中脈微此裏虛須表裏實津液自和便自汗出愈【經曰諸脈浮數當發熱而灑淅惡寒言邪气在表也是當汗出愈若下之身重心悸者損其津液虛其胃气若身重心悸而尺脈實者則下後裏虛邪气乘虛傳裏也今尺脈微身重心悸者知下後裏虛津液不足邪气不傳裏但在表也然以津液不足則不可發汗須裏气實津液足便自汗出而愈】脈浮緊者法當身疼痛宜以汗解之假令尺中遲者不可發汗何以知其然以榮气不足血少故也【鍼經曰奪血者無汗尺脈遲者爲榮血不足故不可發汗】脈浮者病在表可發汗宜麻黃湯【浮爲輕手得之以候皮膚之气內經曰其在皮者汗而發之】脈浮而數者可發汗宜麻黃湯【浮則傷衛數則傷榮榮衛受邪爲病在表故當汗散】病常自汗出者此爲榮气和者外不諧以衛气不共榮气和諧故爾以榮行脈中衛行脈外復發其汗榮衛和則愈宜桂枝湯【風則傷衛寒則傷榮衛受風邪而榮不病者爲榮气和也衛旣客邪則不能與榮气和諧亦不能衛護皮腠是以常自汗出與桂枝湯解散風邪調和榮衛則愈】病人藏無他病時發熱自汗出而不愈者此衛气不和也先其時發汗則愈宜桂枝湯主之【藏無他病裏和也衛气不和表病也外臺雲裏和表病汗之則愈所謂先其時者先其發熱汗出之時發汗則愈】傷寒脈浮緊不發汗因致衂者麻黃湯主之【傷寒脈浮緊邪在表也當與麻黃湯發汗若不發汗則邪無從出擁甚於經迫血妄行因致衂也】傷寒不大便六七日頭痛有熱者與承气湯其小便淸者知不在裏仍在表也當須發汗若頭痛者必衂宜桂枝湯【不大便六七日頭痛有熱者故宜當下若小便淸者知裏無熱則不可下經曰小便數者大便必鞕不更衣十日無所苦也況此不大便六七日小便淸者不可責邪在裏是仍在表也與桂枝湯以解外若頭疼不已爲表不罷郁甚於經迫血妄行上爲衂也】傷寒發汗解半日許復煩脈浮數者可更發汗宜桂枝湯主之【煩者熱也發汗身涼爲已解至半日許身復熱脈浮數者邪不盡也可更發汗與桂枝湯】凡病若發汗若吐若下若亡津液陰陽自和者必自愈【重亡津液則不能作汗必待陰陽自和乃自愈矣】大下之後復發汗小便不利者亡津液故也勿治之得小便利必自愈【因亡津液而小便不利者不可以藥利之俟津液足小便利必自愈也】下之後復發汗必振寒脈微細所以然者以內外俱虛故也【發汗則表虛而亡陽下之則裏虛而亡血振寒者陽气微也脈微細者陰血弱也】下之後復發汗晝日煩躁不得眠夜而安靜不嘔不渴無表證脈沈微身無大熱者漧薑附子湯主之【下之虛其裏汗之虛其表裏虛又汗則表裏俱虛陽王於晝陽欲復虛不勝邪正邪交爭故晝日煩躁不得眠夜陰王陽虛不能與之爭是夜則安靜不嘔不渴者裏無熱也身無大熱者表無熱也又無表證而脈沈微知陽气大虛陰寒气勝與漧薑附子湯退陰復陽】

漧薑附子湯方

漧薑【一兩味辛熱】附子一枚【生用去皮破八片味辛熱】

【內經曰寒淫所勝平以辛熱虛寒大甚是以辛熱劑勝之也】

右二味以水三升煮取一升去滓頓服

發汗後身疼痛脈沈遲者桂枝加芍藥生薑各一兩人參三兩新加湯主之【汗後身疼痛邪气未盡也脈沈遲榮血不足也經曰其脈沈者榮气微也又曰遲者榮气不足血少故也與桂枝湯以解未盡之邪加芍藥生薑人參以益不足之血】發汗後不可更行桂枝湯汗出而喘無大熱者可與麻黃杏仁甘艸石膏湯主之【發汗後喘當作桂枝加厚朴杏仁湯汗出則喘愈今汗出而喘爲邪气擁甚桂枝湯不能發散故不可更行桂枝湯汗出而喘有大熱者內熱气甚也無大熱者表邪必甚也與麻黃杏仁甘艸石膏湯以散其邪】

麻黃杏仁甘艸石膏湯方

麻黃【四兩去節味甘溫】杏仁【五十个去皮尖味甘溫】

甘艸【二兩炙味甘平】

石膏【半斤碎綿裏味甘寒】

【內經曰肝苦急急食甘以緩之風气通於肝風邪外甚故以純甘之劑發之】

右四味以水七升先煮麻黃減二升去上沫內諸藥煮取二升去滓溫服一升本云黃耳柸

發汗過多其人義手自冒心心下悸欲得按者桂枝甘艸湯主之【發汗過多亡陽也陽受气於胸中胸中陽气不足故病義手自冒心心下悸欲得按者與桂枝甘艸湯以調不足之气】

桂枝甘艸湯方

桂枝【四兩去皮味辛熱】甘艸【二兩炙味甘平】

【桂枝之辛走肺而益气甘艸之甘入脾而緩中】

右二味以水三升煮取一升去滓頓服

發汗後其人臍下悸者欲作奔豚茯苓桂枝甘艸大棗湯主之【汗者心之液發汗後臍下悸者心气虛而腎气發動也腎之積名曰奔豚發則從少腹上至心下爲腎气逆欲上淩心今臍下悸爲腎气發動故云欲作奔豚與茯苓桂枝甘艸大棗湯以降腎气】茯苓桂枝甘艸大棗湯方

茯苓【半斤味甘平】甘艸【二兩炙味甘平】大棗【十五枚擘味甘平】桂枝【四兩去皮】

【茯苓以伐腎邪桂枝能泄奔豚甘艸大棗之甘滋助脾土以平腎气煎用甘爛水者揚之無力取不助腎气也】

右四味以甘爛水一斗先煮茯苓減二升內諸藥煮取三升去滓溫服一升日三服作甘爛水法取水二斗置大盆內以杓之水上有珠子伍六千顆相逐取用之

發汗後腹脹滿者厚朴生薑甘艸半夏人參湯主之【吐後腹脹與下後腹滿皆爲實言邪气乘虛入裏爲實發汗後外已解也腹脹滿知非裏實由脾胃津液不足气濇不通壅而爲滿與此湯和脾胃而降气】

厚朴生薑甘艸半夏人參湯方

厚朴【半斤去皮炙味苦溫】生薑【半斤切味辛溫】半夏【半升洗味辛平】人參【一兩味甘溫】

甘艸【二兩炙味甘平】

【內經曰脾欲緩急食甘以緩之用苦泄之厚朴之苦以泄腹滿人參甘艸之甘以益脾胃半夏生薑之辛以散滯气】

右五味以水一斗煮取三升去滓溫服一升日三服

傷寒若吐若下後心下逆滿气上衝胸起則頭脈沈緊發汗則動經身爲振振搖者茯苓桂枝白術甘艸湯主之【吐下後裏虛气上逆者心下逆滿气上衝胸表虛陽不足起則頭脈浮緊爲邪在表當發汗脈沈緊爲邪在裏則不可發汗發汗則外動經絡損傷陽气陽气外虛則不能主持諸脈身爲振振搖也與此湯以和經益陽】

茯苓桂枝白術甘艸湯方

茯苓【四兩味甘平】桂枝【三兩去皮味辛熱】白術【二兩味苦甘溫】甘艸【二兩炙味甘平】

【陽不足者補之以甘茯苓白術生津液而益陽也裏气逆者散之以辛桂枝甘艸行陽散气】右四味以水六升煮取三升去滓分溫三服

發汗病不解反惡寒者虛故也芍藥甘艸附子湯主之【發汗病解則不惡寒發汗病不解表實者亦不惡寒今發汗病且不解又反惡寒者榮衛俱虛也汗出則榮虛惡寒則衛虛與芍藥甘艸附子湯以補榮衛】

芍藥甘艸附子湯方

芍藥【三兩味酸微寒】甘艸【三兩炙味甘平】附子【一枚炮去皮破八片味辛熱】

【芍藥之酸收斂津液而益榮附子之辛溫固陽气而補衛甘艸之甘調和辛酸而安正气】

已上三味以水五升煮取一升伍合去滓分溫服疑非仲景意

發汗若下之病仍不解煩躁者茯苓四逆湯主之【發汗若下病宜解也若病仍不解則發汗外虛陽气下之內虛陰气陰陽俱虛邪獨不解故生煩躁與茯苓四逆湯以復陰陽之气】

茯苓四逆湯方

茯苓【六兩味甘平】人參【一兩味甘溫】附子【一枚生用去皮破八片味辛熱】甘艸【二兩炙味甘平】漧薑【一兩半味辛熱】

【四逆湯以補陽加茯苓人參以益陰】

右五味以水五升煮取三升去滓溫服七合日三服

發汗後惡寒者虛故也不惡寒但熱者實也當和胃气與調胃承气湯【汗出而惡寒者表虛也汗出而不惡寒但熱者裏實也經曰汗出不惡寒者此表解裏未和與調胃承气湯和胃气】太陽病發汗後大汗出胃中漧煩燥不得眠欲得飲水者少少與飲之令胃气和則愈若脈浮小便不利微熱消渴者與五苓散主之【發汗已解胃中漧煩燥不得眠欲飲水者少少與之胃气得潤則愈若脈浮者表未解也飲水多而小便少者謂之消渴裏熱甚實也微熱消渴者熱未成實上焦燥也與五苓散生津液和表裏】

五苓散方

豬苓【十八銖味甘平去皮】澤瀉【一兩六銖半味酸鹹】茯苓【十八銖味甘平】桂【半兩去皮味辛熱】白術【十八銖味甘平】

【淡者一也口入一而爲甘甘甚而反淡甘緩而淡滲豬苓白術茯苓三味之甘潤虛燥而利津液鹹味下泄爲陰澤瀉之鹹以泄伏水辛甘發散爲陽桂枝之辛甘以和肌表】

右五味爲末以白飲和服方寸匕日三服多飲暖水汗出愈

發汗已脈浮數煩渴者五苓散主之【發汗已脈浮數者表邪未盡也煩渴亡津液胃燥也與五苓散和表潤燥】傷寒汗出而渴者五苓散主之不渴者茯苓甘艸湯主之【傷寒汗出而渴者亡津液胃燥邪气漸傳裏也五苓散以和表裏若汗出不渴者邪气不傳裏但在表而表虛也與茯苓甘艸湯和表合衛】

茯苓甘艸湯方

茯苓【二兩味甘平】桂枝【二兩去皮味辛熱】生薑【三兩切味辛溫】甘艸【一兩炙味甘平】

【茯苓甘艸之甘益津液而和衛桂枝生薑之辛助陽气而解表】

右四味以水四升煮取二升去滓分溫三服

中風發熱六七日不解而煩有表裏證渴欲飲水水入則吐者名曰水逆五苓散主之【中風發熱至六七日則當解若不解煩者邪在表也渴欲飲水邪傳裏也裏熱甚則能消水水入則不吐裏熱少則不能消水停積不散飲而吐水也以其因水而吐故名水逆與五苓散和表裏散停飲】未持脈時病人手義自冒心師因教試令欬而不欬者此必兩耳聾無聞也所以然者以重發汗虛故如此【發汗多亡陽胸中陽气不足者病人手義自冒心師見外證知陽气不足也又試令欬而不卽欬者耳聾也知陽气虛明矣耳聾者陽气虛精气不得上通於耳故也】發汗後飲水多必喘以水灌之亦喘【喘肺疾飲水多喘者飲冷傷肺也以冷水灌洗而喘者形寒傷肺也】發汗後水藥不得入口爲逆若更發汗必吐下不止【發汗後水藥不得入口爲之吐逆發汗亡陽胃中虛冷也若更發汗則愈損陽气胃气大虛故吐下不止】發汗吐下後虛煩不得眠若劇者必反覆顚倒心中懊憹梔子豉湯主之【發汗吐下後邪熱乘虛客於胸中謂之虛煩者熱也胸中煩熱鬱悶而不得發散者是也無气伏於裏者則喜睡今熱气浮於上煩擾陽气故不得眠心惡熱熱甚則必神昏是以劇者反覆顚倒而不安心中懊憹而憒悶懊憹者俗謂鶻突是也內經曰其髙者因而越之與梔子防湯以吐胸中之邪】

梔子豉湯方

梔子【十四枚擘味苦寒】香防【四合綿裹味苦寒】

【酸苦湧泄爲陰苦以湧吐寒以勝熱梔子豉湯相合吐劑宜矣】

右二味以水四升先煮梔子得二升半內豉煮取一升半去滓分爲二服溫進一服得吐者止後服

若少气者梔子甘艸豉湯主之若嘔者梔子生薑豉湯主之【少气者熱傷气也加甘艸以益气嘔者熱煩而气逆也加生薑以散气少气則气爲熱搏散而不收者甘以補之可也嘔則气爲熱搏逆而不散者辛以散之可也】發汗若下之而煩熱胸中窒者梔子豉湯主之【陽受气於胸中發汗若下使陽气不足邪熱客於胸中結而不散故煩熱而胸中窒塞與梔子豉湯以吐胸中之邪】傷寒五六日大下之後身熱不去心中結痛者未欲解也梔子防湯主之【傷寒五六日邪气在裏之時若大下後身熱去心胸空者爲欲解若大下後身熱去而心結痛者結胸也身熱不去心中結痛者虛煩也結胸爲熱客胸中爲實是熱气已收斂於內則外身熱去虛煩爲熱客胸中未結爲實散漫爲煩是以身熱不去六七日爲欲解之時以熱爲虛煩故云未欲解也與梔子防湯以吐除之】傷寒下後心煩腹滿臥起不安者梔子厚朴湯主之【下後但腹滿而不心煩卽邪气入裏爲裏實但心煩而不腹滿卽邪气在胸中爲虛煩旣煩且滿則邪气壅於胸腹之間也滿則不能坐煩則不能臥故令臥起不安與梔子厚朴湯吐煩泄滿】

梔子厚朴湯方

梔子【十四枚擘味苦寒】厚朴【四兩姜炙苦溫】枳實【四枚水浸去穰炒味苦寒】

【酸苦湧泄梔子之苦以湧虛煩厚朴枳實之苦以泄腹滿】

已上三味以水三升半煮取一升半去滓分二服溫進一服得吐者止後服

傷寒醫以圓藥大下之身熱不去微煩者梔子漧薑湯主之【丸藥不能除熱但損正气邪气乘虛畱於胸中而未入深者則身熱不去而微煩與梔子漧薑湯吐煩益气】

梔子漧薑湯方

梔子【十四枚擘味苦寒】漧薑【二兩味辛熱】

【苦以湧之梔子之苦以吐煩辛以潤之漧薑之辛以益气】

右二味以水三升半煮取一升半去滓分二服溫進一服得吐者止後服

凡用梔子湯病人舊微溏者不可與服之【病人舊微溏者裏虛而寒在下也𨿽煩則非蘊熱故不可與梔子湯內經曰先泄而後生他病者治其本必且調之後乃治其他病】太陽病發汗汗出不解其人仍發熱心下悸頭身瞤動振振欲擗地者眞武湯主之【發汗不解仍發熱邪气未解也心下悸頭身瞤動振振欲擗地者汗出亡陽也裏虛爲悸上虛爲經虛爲身瞤振振搖與眞武湯主之溫經復陽】咽喉漧燥者不可發汗【津液不足也】淋家不可發汗發汗必便血【膀胱裏熱則淋反以湯藥發汗亡耗津液增積客熱膀胱虛燥必小便血】瘡家𨿽身疼痛不可發汗發汗則痓【表虛聚熱則生瘡瘡家身疼如傷寒不可發汗發汗則表气愈虛熱勢愈甚生風故變痓也】衂家不可發汗汗出必額上陷脈急緊直視不能眴不得眠【衂者上焦亡血也若發汗則上焦津液枯竭經絡漧澀故額上陷脈急緊諸脈者皆屬於目筋脈緊急則牽引其目故直視不能眴眴瞬合目也鍼經曰陰气虛則目不亡血爲陰虛是以不得眠也】亡血家不可發汗發汗則寒栗而振【鍼經曰奪血者無汗奪汗者無血無血發汗則陰陽俱虛故寒栗而振】汗家重發汗必恍惚心亂小便已陰疼與禹餘糧圓闕【汗者心之液汗家重發汗則心虛恍愡心亂奪汗則無水故小便已陰中疼】病人有寒復發汗胃中冷必吐蚘【病人有寒則當溫散反發汗損陽气胃中冷必吐蚘也】本發汗而復下之此爲逆也若先發汗治不爲逆本先下之而反汗之爲逆若先下之治不爲逆【病在表者汗之爲宜下之爲逆病在裏者下之爲宜汗之爲逆經曰陽盛陰虛汗之則死下之則愈陽虛陰盛汗之則愈下之則死】傷寒醫下之續得下利淸谷不止身疼痛者急當救裏後身疼痛淸便自調者急當救表救裏宜四逆湯救表宜桂枝湯【傷寒下之續得下利淸谷不止身疼痛者急當救裏者以裏气不足必先救之急與四逆湯得淸便自調知裏气已和然後急與桂枝湯以救表身疼者表邪也內經曰病發而不足標而本之先治其標後治其本此以寒爲本也】病發熱頭痛脈反沈若不差身體疼痛當救其裏宜四逆湯【發熱頭痛表病也脈反沈者裏脈也經曰表有病者脈當浮大今脈反以遲故知愈也見表病而得裏脈則當差若不差爲內虛寒甚也與四逆湯救其裏】太陽病先下之而不愈因復發汗以此表裏俱虛其人因致冒冒家汗出自愈所以然者汗出表和故也得裏和然後復下之【冒者鬰也下之則裏虛而亡血汗之則表虛而亡陽表裏俱虛寒气怫郁其人因致冒金匱要略曰亡血復汗寒多故令鬱冒汗出則怫郁之邪得解則冒愈金匱要略曰冒家欲解必大汗出汗出表和而裏未和者然後復下之】太陽病未解脈陰陽俱停必先振栗汗出而解但陽脈微者先汗出而解但陰脈微者下之而解若欲下之宜調胃承气湯主之【脈陰陽俱停無偏勝者陰陽气和也經曰寸口關上尺中三處大小浮沈遲數同等此脈陰陽爲和平𨿽劇當愈今脈陰陽旣和必先振栗汗出而解但陽脈微者陽不足而陰有餘也經曰陽虛陰盛汗之則愈陰脈微者陰不足而陽有餘也經曰陽盛陰虛下之則愈】太陽病發熱汗出者此爲榮弱衛彊故使汗出欲救邪風者宜桂枝湯【太陽中風風並於衛則衛實而榮虛榮者陰也衛者陽也發熱汗出陰弱陽彊也內經曰陰虛者陽必湊之故少气時熱而汗出與桂枝湯解散風邪調和榮衛】傷寒五六日中風往來寒熱胸脇苦滿黙黙不欲飲食心煩喜嘔或胸中煩而不嘔或渴或腹中痛或脇下痞鞕或心下悸小便不利或不渴身有微熱或欬者與小柴胡主之【病有在表者有在裏者有在表裏之間者此邪气在表裏之間謂之半表半里證五六日邪气自表傳裏之時中風者或傷寒至五六日也玉凾曰中風五六日傷寒往來寒熱卽是或中風或傷寒非是傷寒再中風中風復傷寒也經曰傷寒中風有柴胡證但見一證便是不必悉具者正是謂或中風或傷寒也邪在表則寒邪在裏則熱今邪在半表半里之間未有定處是以寒熱往來也邪在表則心腹不滿邪在裏則心腹脹滿今止言胸脇苦滿知邪气在表裏之間未至於心腹滿言胸脇苦滿知邪气在表裏也黙黙靜也邪在表則呻吟不安邪在裏則煩悶亂內經曰陽入之陰則靜黙黙者邪方自表之裏在表裏之間也邪在表則能食邪在裏則不能食不欲食者邪在表裏之間未至於必不能食也邪在表則不煩不嘔邪在裏則煩滿而嘔心煩喜嘔者邪在表方傳裏也邪初入裏未有定處則所傳不一故有或爲之證有柴胡證但見一證便是卽是此或爲之證】

小柴胡湯方

柴胡【半斤味苦微寒】黃芩【三兩味苦寒】人參【三兩味甘溫】甘艸【三兩味甘平】半夏【半升洗味辛溫】生薑【三兩切味辛溫】大棗【十二枚擘味甘溫】

【內經曰熱淫於內以苦發之柴胡黃芩之苦以發傳邪之熱裏不足者以甘緩之人參甘艸之甘以緩中和之气邪半入裏則裏气逆辛以散之半夏以除煩嘔邪在半表則榮衛爭之辛甘解之姜以和榮衛】右七味以水一斗二升煮取六升去滓再煎取三升溫服一升日三服後加減法

若胸中煩而不嘔去半夏人參加括蔞實一枚【胸中煩而不嘔熱聚而气不逆也甘者令人中滿方熱聚無用人參之補辛散逆气旣不嘔無用半夏之辛溫熱宜寒療聚宜苦括蔞實苦寒以泄胸中蘊熱】若渴者去半夏加人參合前成四兩半括蔞根四兩【半夏燥津液非渴者所宜人參甘而潤括蔞根苦而涼徹熱生津二物爲當】若腹中痛者去黃芩加芍藥三兩【去黃芩惡寒中加芍藥以通壅】若脇下痞鞕去大棗加牡蠣四兩【甘令人中滿痞者去大棗之甘鹹以耎之痞鞕者加牡蠣之鹹】若心下悸小便不利者去黃芩加茯苓四兩【飲而水畜不行爲悸小便不利內經曰腎欲堅急食苦以堅腎則水益堅故去黃芩淡味滲泄爲陽茯苓甘淡以泄伏水】若不渴外有微熱者去人參加桂三兩溫覆取微汗愈【不渴者裏和也故去人參外有微熱表未解也加桂以發汗】若欬者去人參大棗生薑加五味子半升漧薑二兩【欬者气逆也甘則壅气故去人參大棗內經曰肺欲收急食酸以收之五味子之酸以收逆气肺寒則欬散以辛熱故易生薑以漧薑之熱也】血弱气盡腠理開邪气因入與正气相搏結於脇下正邪分爭往來寒熱休作有時黙黙不欲飲食藏府相連其痛必下邪髙痛下故使嘔也小柴胡湯主之【人之气血隨時盛衰當月郭空之時則爲血弱气盡腠理開疏之時也邪气乘虛傷人則深鍼經曰月郭空則海水東盛人血气虛衛气去形獨居肌肉減皮膚緩腠理開毛髮殘瞧理薄煙垢落當是時遇賊風則其入深者是矣邪因正虛自表之裏而結於脇下與正分爭作往來寒熱黙黙不欲飲食下爲自外之內經絡與藏府相連气隨經必傳於裏故曰其痛下痛一作病邪在上焦爲邪髙邪漸傳裏爲痛下裏气與邪气相搏逆而上行故使嘔也與小柴胡湯以解半表半里之邪】服柴胡湯已渴者屬陽明也以法治之【服小柴胡湯表邪已而渴裏邪傳於陽明也以陽明治之】得病六七日脈遲浮弱惡風寒手足溫醫二三下之不能食而脇下滿痛面目及身黃頸項彊小便難者與柴胡湯後必下重本渴而飲水嘔者柴胡湯不中與也食穀者噦【得病六七日脈遲浮弱惡風寒手足溫則邪气在半表半里未爲實反二三下之虛其胃气損其津液邪蘊於裏故不能食而脇下滿痛胃虛爲熱烝之燻發於外面目及身悉黃也頸項彊者表仍未解也小便難者內亡津液𨿽本柴胡湯證然以裏虛下焦气澀而小便難若與柴胡湯又走津液後必下重也不因飲水而嘔者柴胡湯證若本因飲而嘔者水停心下也金匱要略曰先渴卻嘔者爲水停心下此屬飲家飲水者水停而嘔食穀者物聚而噦皆非小柴胡湯所宜二者皆柴胡湯之戒不可不識也】傷寒四五日身熱惡風頸項彊脇下滿手足溫而渴者小柴胡湯主之【身熱惡風頸項彊者表未解也脇下滿而渴者裏不和也邪在表則手足通熱邪在裏則手足厥寒今手足溫者知邪在表裏之間也與小柴胡湯以解表裏之邪】傷寒陽脈澀陰脈法當腹中急痛者先與小建中湯不差者與小柴胡湯主之【脈陽澀陰而腹中急痛者當作裏有虛寒治之與小建中湯溫中散寒若不差者非裏寒也必由邪气自表之裏裏气不利所致與小柴胡湯去黃芩加芍藥以除傳裏之邪】小建中湯方

桂枝【三兩去皮味辛熱】甘艸【三兩炙味甘平】大棗【十二枚擘味甘溫】芍藥【六兩味酸微寒】生薑【二兩切味辛溫】膠飴【一升味甘溫】

【建中者建脾也內經曰脾欲緩急食甘以緩之膠飴大棗甘艸之甘以緩中也辛潤散也榮衛不足潤而散之桂枝生薑之辛以行榮衛酸收也泄也正气虛弱收而行之芍藥之酸以收正气】右六味以水七升煮取三升去滓內膠飴更上微火消解溫服一升日三服嘔家不可用建中湯以甜故也

傷寒中風有柴胡證但見一證便是不必悉具【柴胡證是邪气在表裏之間也或胸中煩而不嘔或渴或腹中痛或脇下痞鞕或心下悸小便不利或不渴身有微熱或欬但見一證便宜與柴胡湯治之不必待其證候全具也】凡柴胡湯病證而下之若柴胡證不罷者復與柴胡湯必蒸蒸而振卻發熱汗出而解【邪在半表半里之間爲柴胡證卽未作裏實醫便以藥下之若柴胡證仍在者𨿽下之不爲逆可復與柴胡湯以和解之得湯邪气還表者外作蒸蒸而熱先經下裏虛邪气欲出內則振振然也正气勝陽气生卻復發熱汗出而解也】傷寒二三日心中悸而煩者小建中湯主之【傷寒二三日邪气在表未當傳裏之時心中悸而煩是非邪气傳所致心悸者气虛也煩者血虛也以气血內虛與小建中湯先建其裏】太陽病過經十餘日反二三下之後四五日柴胡證仍在者先與小柴胡湯嘔不止心下急鬱鬱微煩者爲未解也與大柴胡下之則愈【日數過多累經攻下而柴胡證不罷者亦須先與小柴胡湯以解其表經曰凡柴胡湯病證而下之若柴胡證不罷者復與柴胡湯是也嘔止者表裏和也若嘔不止鬱鬱微煩者裏熱己甚結於胃中也與大柴胡湯下其裏熱則愈】

大柴胡湯方

柴胡【半斤味甘平】黃芩【三兩味苦寒】芍藥【三兩味酸微寒】半夏【半升洗味辛溫】生薑【五兩切味辛溫】枳實【四枚炙味苦寒】大棗【十二枚擘味甘溫】大黃【二兩味苦寒】

【柴胡黃芩之苦入心而折熱枳實芍藥之酸苦湧泄而扶陰辛者散也半下之辛以散逆气辛甘和也姜棗之辛甘以和榮衛】

右七味以水一斗二升煮取六升去滓再煎溫服一升日三服一方用大黃二兩若不加大黃恐不爲大柴胡湯也

傷寒十三日不解胸脇滿而嘔日晡所發潮熱已而微利此本柴胡證下之而不得利今反利者知醫以圓藥下之非其治也潮熱者實也先宜小柴胡湯以解外後以柴胡加芒硝湯主之【傷寒十三日再傳經盡當解之時也若不解胸脇滿而嘔者邪气猶在表裏之間此爲柴胡湯證若以柴胡湯下之則更無潮熱自利醫反以丸藥下之虛其腸胃邪熱乘虛入府日晡所發潮熱熱己而利也潮熱𨿽爲熱實然胸脇之邪未已故先與小柴胡湯以解外後以柴胡加芒硝以下胃熱】傷寒十三日不解過經讝語者以有熱也當以湯下之若小便利者大便當鞕而反下利脈調和者知醫以丸藥下之非其治也若自下利者脈當微厥今反和者此爲內實也調胃承气湯主之【傷寒十三日再傳經盡謂之過經讝語者陽明胃熱也當以諸承气湯下之若小便利者津液偏滲大便當鞕反下利者知醫以丸藥下之也下利脈微而厥者虛寒也今脈調和則非虛寒由腸虛胃熱協熱而利也與調胃承气湯以下胃熱】太陽病不解熱結膀胱其人如狂血自下下者愈其外不解者尙未可攻當先解外外解已但少腹急結者乃可攻之宜桃核承气湯方【太陽膀胱經也太陽邪熱不解隨經入府爲熱結膀胱其人如狂者爲未至於狂但不寧爾經曰其人如狂者以熱在下焦太陽多熱熱在膀胱必與血相搏若血不爲畜爲熱迫之則血自下血下則熱隨血出而愈若血不下者則血爲熱搏畜積於下而少腹急結乃可攻之與桃核承气湯下熱散血內經曰從外之內而盛於內者先治其外後調其內此之謂也】

桃核承气湯方

桃仁【五十个去皮尖味甘平】桂枝【二兩去皮味辛熱】大黃【四兩】芒硝【二兩】

甘艸【二兩炙】

【甘以緩之辛以散之少腹急結緩以桃人之甘下焦畜血散以桂枝之辛大熱之气寒以取之熱甚搏血故加二物於調胃承气湯中也】

右五味以水七升煮取二升半去滓內芒硝更上火微沸下火先食溫服五合日三服當微利

傷寒八九日下之胸滿煩驚小便不利讝語一身盡重不可轉側者柴胡加龍骨牡蠣湯主之【傷寒八九日邪气已成熱而復傳陽經之時下之虛其裏而熱不除胸滿而煩者陽熱客於胸中也驚者心惡熱而神不守也小便不利者裏虛津液不行也讝語者胃熱也一身盡重不可轉側者陽气內行於裏不營於表也與柴胡湯以除胸滿而煩加龍骨牡蠣鈆丹收斂神气而鎭驚加茯苓以行津液利小便加大黃以逐胃熱止讝語加桂枝以行陽气而解身重錯雜之邪斯悉愈矣】

柴胡加龍骨牡蠣湯方

半夏【二合洗】大棗【六枚】柴胡【四兩】生薑【一兩半】

人參【一兩半】龍骨【一兩半】鈆丹【一兩半】桂枝【一兩半去皮】茯苓【一兩半】大黃【二兩】牡蠣【一兩半熬】

右十一味以水八升煮取四升內大黃切如碁子更煮一二沸去滓溫服一升

傷寒腹滿讝語寸口脈浮而緊此肝乘脾也名曰縱刺期門【腹滿讝語者脾胃疾也浮而緊者肝脈也脾病見肝脈木行乘土也經曰水行乘火木行乘土名曰縱此其類矣期門者肝之募刺之以寫肝經盛气】傷寒發熱嗇嗇惡寒大渴欲飲水其腹必滿自汗出小便利其病欲解此肝乘肺也名曰橫刺期門【傷寒發熱嗇嗇惡寒肺病也大渴欲飲水肝气勝也玉凾曰作大渴欲飲酢漿是知肝气勝也傷寒欲飲水者愈若不愈而腹滿者此肝行乘肺水不得行也經曰水行乘金名橫刺期門以瀉肝之盛气肝肺气平水散而津液得通外作自汗出內爲小便利而解也】太陽病二日反躁反熨其背而大汗出火熱入胃胃中水竭躁煩必發讝語十餘日振栗自下利者此爲欲解也故其汗從腰已下不得汗欲小便不得反嘔欲失溲足下惡風大便鞕小便當數而反不數及多大便已頭卓然而痛其人足心必熱穀气下流故也【太陽病二日則邪在表不當發躁而反躁者熱气行於裏也反熨其背而發汗大汗出則胃中漧燥火熱入胃胃中燥熱躁煩而讝語至十餘日振栗自下利者火邪勢微陰气復生津液得復也故爲欲解火邪去大汗出則愈若從腰以下不得汗則津液不得下通故欲小便不得熱气上逆而反嘔也欲失溲足下惡風者气不得通於下而虛也津液偏滲令大便鞕者小便當數經曰小便數者大便必鞕也此以火熱內燥津液不得下通故小便不數及不多也若火熱消津液和則結鞕之便得潤因自大便也便已頭卓然而痛者先大便鞕則陽气不得下通旣得大便則陽气降下頭中陽虛故卓然而痛穀气者陽气也先陽气不通於下之時足下惡風今陽气得下故足心熱也】太陽病中風以火刼發汗邪風被火熱血气流溢失其常度兩陽相燻灼其身發黃陽盛則欲衂陰虛則小便難陰陽俱虛竭身體則枯燥但頭汗出劑頸而還腹滿微喘口漧咽爛或不大便久則讝語甚者至噦手足躁擾撚衣摸牀小便利者其人可治【風爲陽邪因火熱之气則邪風愈甚迫於血气使血气流溢失其常度風與火气謂之兩陽兩陽相燻灼熱發於外必發身黃若熱搏於經絡爲陽盛外熱迫血上行必衂熱搏於內者爲陰虛內熱必小便難若熱消血气血气少爲陰陽俱虛血气虛少不能榮於身體爲之枯燥三陽經絡至頸三陰至胸中而還但頭汗出劑頸而還者熱气炎上搏陽而不搏於陰也內經曰諸脹腹大皆屬於熱腹滿微喘者熱气內郁也內經曰火气內發上爲口漧咽爛者火熱上燻也熱气上而不下者則大便不鞕若熱气下入胃消耗津液則大便鞕故云或不大便久則胃中燥熱必發讝語內經曰病深者其聲噦火气大甚正气逆亂則噦內經曰四肢者諸陽之本也陽盛則四肢實火熱大甚故手足躁擾撚衣摸牀擾亂也小便利者爲火未劇津液未竭而猶可治也】傷寒脈浮醫以火迫刼之亡陽必驚狂起臥不安者桂枝去芍藥加蜀漆牡蠣龍骨救逆湯主之【傷寒脈浮責邪在表醫以火刼發汗汗出大出者亡其陽汗者心之液亡陽則心气虛心惡熱火邪內迫則心神浮越故驚狂起臥不安與桂枝湯解未盡表邪去芍藥以芍藥益陰非亡陽所宜也火邪錯逆加蜀漆之辛以散之陽气亡脫加龍骨牡蠣之澀以固之本艸云澀可去脫龍骨牡蠣之屬是也】

桂枝湯去芍藥加蜀漆龍骨牡蠣救逆湯主之

桂枝【三兩去皮】甘艸【二兩炙】生薑【三兩切】牡蠣【五兩熬味酸醎】龍骨【四兩味甘平】大棗【十二枚擘】蜀漆【三兩洗去鮏味辛平】

右爲末以水一斗二升先煮蜀漆減二升內諸藥煮取三升去滓溫服一升

形作傷寒其脈不緊而弱弱者必渴被火者必讝語弱者發熱脈浮解之當汗出愈【形作傷寒謂頭痛身熱也脈不緊則無傷寒表脈也經曰諸弱發熱則脈弱爲裏熱故云弱者必渴若被火气兩熱相合搏於胃中胃中躁煩必發讝語脈弱發熱者得脈浮爲邪气還表當汗出而解矣】太陽病以火燻之不得汗其人必躁到不解必淸血名爲火邪【此火邪迫血而血下行者也太陽病用火燻之不得汗則熱無從出陰虛被火必發躁也六日傳經盡至七日再到太陽經則熱气當解若不解熱气迫血下行必淸血淸厠也】脈浮熱甚反灸之此爲實實以虛治因火而動必咽燥唾血【此火邪迫血而血上行者也脈浮熱甚爲表實醫以脈浮爲虛用火灸之因火气動血迫血上行故咽燥唾血】微數之脈愼不可灸因火爲邪則爲煩逆追虛逐實血散脈中火气𨿽微內攻有力焦骨傷筋血難復也【微數之脈則爲熱也灸則除寒不能散熱是愼不可灸也若反灸之熱因火則甚遂爲煩逆灸本以追虛而復逐熱爲實熱則傷血又加火气使血散脈中气主呴之血主濡之气血消散不能濡潤筋骨致骨焦筋傷血散而難復也】脈浮宜以汗解用火炙之邪無從出因火而盛病從腰以下必重而痺名火逆也【脈浮在表宜以汗解之醫以火灸取汗而不得汗邪無從出又加火气相助則熱愈甚身半以上同天之陽半身以下同地之陰火性炎上則腰已下陰气獨治故從腰以下必重而痺也】欲自解者必當先煩乃有汗而解何以知之脈浮故知汗出解也【煩熱也邪气還表則爲煩熱汗出而解以脈浮故爲邪還表也】燒鍼令其汗鍼處被寒核起而赤者必發奔豚气從少腹上衝心者炙其核上各一壯與桂枝加桂湯更加桂二兩【燒鍼發汗則損陰血而驚動心气鍼處被寒气聚而成核心气因驚而虛腎气乘寒气而動發爲奔豚金匱要略曰病有奔豚從驚發得之腎气欲上乘心故其气從少腹上衝心也先灸核上以散其寒與桂枝加桂湯以泄奔豚之气】火逆下之因燒鍼煩躁者桂枝甘艸龍骨牡蠣湯主之【先火爲逆復以下除之裏气因虛又加燒鍼裏虛而爲火熱所煩故生煩躁與桂枝甘艸龍骨牡蠣湯以散火邪】

桂枝甘艸龍骨牡蠣湯方

桂枝【一兩】甘艸【二兩】牡蠣【二兩熬】龍骨【二兩】

【辛甘發散桂枝甘艸之辛甘以發散經中之火邪澀可去脫龍骨牡蠣之澀以收斂浮越之正气】右爲末以水五升煮取二升半去滓溫服八合日三服

太陽傷寒者加溫鍼必驚也【寒則傷榮榮气微者加燒鍼則血畱不行驚者溫鍼損榮血而動心气金匱要略曰血气少者屬於心】太陽病當惡寒發熱今自汗出不惡寒發熱關上脈細數者以醫吐之過也一二日吐之者腹中饑口不能食三四日吐之者不喜糜粥欲食冷食朝食暮吐以醫吐之所致也此爲小逆【惡寒發熱爲太陽表病自汗出不惡寒發熱者陽明證本太陽表病醫反吐之傷動胃气表邪乘虛傳於陽明也以關脈細數知醫吐之所致病一二日爲表邪尙寒而未成熱吐之則表寒傳於胃中胃中虛寒故腹中饑而口不能食病三四日則表邪巳傳成熱吐之則表熱乘虛入胃胃中虛熱故不喜糜粥欲食冷食朝食暮吐也朝食暮吐者晨食入胃胃虛不能克化卽知至暮胃气行裏與邪气相搏則胃气反逆而以胃气尙在故止云小逆】太陽病吐之但太陽病當惡寒今反不惡寒不欲近衣此爲吐之內煩也【太陽表病醫反吐之傷於胃气邪熱乘虛入胃胃爲邪熱內煩故不惡寒不欲近衣也】病人脈數數爲熱當消穀引食而反吐者此以發汗令陽气微膈气虛脈乃數也數爲客熱不能消穀以胃中虛冷故吐也【陽受气於胸中發汗外虛陽气是令陽气微膈气虛也數爲熱本熱則合消穀客熱則不能消穀因發汗外損陽气致胃中虛冷故吐也】太陽病過經十餘日心下溫溫欲吐而胸中痛大便反溏腹微滿鬱鬱微煩先此時自極吐下者與調胃承气湯若不爾者不可與但欲嘔胸中痛微溏者此非柴胡證以嘔故知極吐下也【心下溫溫欲吐鬱鬱微煩胸中痛當責邪熱客於胸中大便反溏腹微滿則邪熱已下於胃也日數𨿽多若不經吐下止是傳邪亦未可下當與柴胡湯以除上中二焦之邪若曽吐下傷損胃气胃虛則邪乘虛入胃爲實非柴胡湯所能去與調胃承气湯下胃熱以嘔知胃气先曽傷動也】太陽病六七日表證仍在脈微而沈反不結胸其人發狂者以熱在下焦少腹當鞕滿小便自利者下血乃愈所以然者以太陽隨經瘀熱在裏故也抵當湯主之【太陽經也膀胱府也此太陽隨經入府者也六七日邪气傳裏之時脈微而沈邪气在裏之脈也表證仍在者則邪气猶淺當結於胸中若不結於胸中其人發狂者熱結在膀胱也經曰熱結膀胱其人如狂此發狂則熱又深也少腹鞕滿小便不利者爲無血也小便自利者血證諦也與與抵當湯以下畜血】

抵當湯方

水蛭【三十个熬味鹹苦寒】蝱虫【三十个熬去翅足味苦微寒】

桃仁【二十个去皮尖味苦甘平】大黃【三兩酒浸味苦寒】

【苦走血咸勝血蝱虫水蛭之鹹苦以除畜血甘緩結苦泄熱桃仁大黃之苦以下結熱】

右四味爲末以水五升煮取三升去滓溫服一升不下再服

太陽病身黃脈沈結少腹鞕小便不利者爲無血也小便自利其人如狂者血證諦也抵當湯主之【身黃脈沈結少腹鞕小便不利者胃熱發黃也可與茵陳湯身黃脈沈結少腹鞕小便自利其人如狂者非胃中瘀熱爲熱結下焦而爲畜血也與抵當湯以下畜血】傷寒有熱少腹滿應小便不利今反利者爲有血也當下之不可余藥宜抵當圓【傷寒有熱少腹滿是畜血於下焦若熱畜津液不通則小便不利其熱不畜津液而畜血不行小便自利者乃爲畜血當與桃仁承气湯抵當湯下之然此無身黃屎黒又無喜忘發狂是未至於甚故不可余駃峻之藥也可與抵當丸小可下之也】

抵當丸方

水蛭【二十个味苦寒】蝱虫【二十五个味苦微寒】桃仁【二十个去皮尖】

大黃【三兩】

右四味杵分爲四丸以水一升煮一丸取七合服之晬時當下血若不下者更服

太陽病小便利者以飲水多必心下悸小便少者必苦裏急也【飲水多而小便自利者則水不內畜但腹中水多令心下悸金匱要略曰食少飲多水停心下甚者則悸飲水多而小便不利則水畜於內而不行必苦裏急也】

釋音

內諸藥【上音納】啜粥【上昌恱切飲水也】協熱【上音挾】見風脈【上音現】漬【疾智切漚也】蚘【音回人腹中長虫也】茈【音柴】瞑【音防視不明也】悸【其季切心動也】人葠【下音參】防咀【上音父下才與切防咀嚼也剉如麻可也】更衣【音更攺也】沫【音末】懊憹【上於刀切下奴刀切又女江切心亂也懊憹痛悔聲】窒【陟栗切塞也】擗【脾入切】眴【音縣目搖也】栗【音栗懼也】蘊【糽問切積也】嘿【音墨靜也】但見【下音現】飴【音怡也】烝【諸仍切火气上行也】募【音墓】滲【色蔭切】諦【音帝審也】水蛭【音質】蝱【音盲】駃峻【上音決下思俊切險也】

傷寒論注釋卷三﹤子部﹐醫家類﹐傷寒論注釋﹥

欽定四庫全書

傷寒論注釋卷四

金成無巳注

辧太陽病脈證並治法下第七

問曰病有結胸有藏結其狀何如答曰按之痛寸脈浮關脈沈名曰結胸也何謂藏結答曰如結胸狀飲食如故時時下利寸脈浮關脈小細沈緊名曰藏結舌上白胎滑者難治【結胸者邪結在胸藏結者邪結在藏二者皆下後邪气乘虛入裏所致下後邪气入裏與陽相結者爲結胸以陽受气於胸中故爾與陰相結者爲藏結以陰受之則入五藏故爾气宜通而塞故痛邪結陽分則陰气不得上通邪結陰分則陽气不得下通是二者皆心下鞕痛寸脈浮關脈沈知邪結在陽也寸脈浮關脈小細沈緊知邪結在陰也陰結而陽不結𨿽心下結痛飲食亦自如故陰气乘腸虛而下故時時自下利陰得陽則解藏結得熱證多則易治舌上白胎滑邪气著結胸中亦寒故云難治】藏結無陽證不往來寒熱其人反靜舌上胎滑者不可攻也【藏結於法當下無陽證爲表無熱不往來寒熱爲半表半里無熱其人反靜爲裏無熱經曰舌上如胎者以丹田有熱胃中有寒邪气以表裏皆寒故不可攻】病發於陽而反下之熱入因作結胸病發於陰而反下之因作痞所以成結胸者以下之大早故也【發熱惡寒者發於陽也而反下之則表中陽邪入裏結於胸中爲結胸無熱惡寒者發於陰也而反下之則表中陰邪入裏結於心下爲痞】結胸者項亦彊如柔痓狀下之則和宜大防胸丸方【結胸病項彊者爲邪結胸中胸膈結滿心下緊實但能仰而不能俛是項彊亦如柔痓之狀也與大防胸丸下結泄滿】

大防胸丸方

大黃【半斤味苦寒】葶【半斤熬味苦寒】芒硝【半斤味鹹寒】

杏仁【半升去皮尖熬黒味苦甘溫】

【大黃芒硝之苦鹹所以下熱葶杏仁之苦甘所以泄滿甘遂取其直達白取其潤利皆以下泄滿實物也】

右肆味搗篩貳味內杏仁芒硝合研如脂和散取如彈丸壹枚別搗甘遂末壹錢匕白蜜貳合水貳升煮取壹升溫頓服之壹宿乃下如不下更服取下爲效禁如藥法

結胸證其脈浮大者不可下下之則死【結胸爲邪結胸中屬上焦之分得寸脈浮關脈沈者爲在裏則可下若脈浮大心下𨿽結是在表者猶多未全結也下之重虛邪气復結則難可制故云下之則死】結胸證悉具煩躁者亦死【結胸證悉具邪結已深也煩躁者正气散亂也邪气勝正病者必死】太陽病脈浮而動數浮則爲風數則爲熱動則爲痛數則爲虛頭痛發熱防盜汗出而反惡寒者表未解也醫反下之動數變遲膈內拒痛胃中空虛客气動膈短气躁煩心中懊憹陽气內防心下因鞕則爲結胸大防胸湯主之若不結胸但頭汗出余處無汗劑頸而還小便不利身必發黃也【動數皆陽脈也當責邪在表睡而汗出者謂之盜汗爲邪气在半表半里則不惡寒此頭痛發熱防盜汗出反惡寒者表未解也當發其汗醫反下之虛其胃气表邪乘虛則防邪在表則見陽脈邪在裏則見陰脈邪气內防動數之脈所以變遲而浮脈獨不變者以邪結胸中上焦陽結脈不得而沈也客气者外邪乘胃中空虛入裏結於胸膈膈中拒痛者客气動膈也金匱要略曰短气不足以息者實也短气躁煩心中懊憹皆邪熱爲實陽气內防气不得通於膈壅於心下爲鞕滿而痛成結胸也與大防胸湯以下結熱若胃中空虛陽气內防不結於胸膈下入於胃中者徧身汗出則爲熱越不能發黃若但頭汗出身無汗劑頸而還小便不利者熱不得越必發黃也】

大防胸湯方

大黃【陸兩去皮苦寒】芒硝【壹升鹹寒】甘遂【壹錢苦寒】

【大黃謂之將軍以苦蕩滌芒硝一名消石以其咸能防鞕夫間有遂以通水也甘遂若夫間之遂其气可以直達透結胸防三物爲允】

右叄味以水陸升先煮大黃取貳升去滓內芒硝煮壹兩沸內甘遂末溫服壹升得快利止後服

傷寒六七日結胸熱實脈沈而緊心下痛按之石鞕者大防胸湯主之【病在表而下之熱入因作結胸此不云下後而云傷寒六七日則是傳裏之實熱也沈爲在裏緊爲裏實以心下痛按之實鞕是以爲結胸與大防胸湯以下結熱】傷寒十餘日熱結在裏復往來寒熱者與大柴胡湯但結胸無大熱者此爲水結在胸脇也但頭防汗出者大防胸湯主之【傷寒十餘日熱結在裏是可下之證復往來寒熱爲正邪分爭未全斂結與大柴胡湯下之但結胸無大熱者非熱結也是水飲結於胸脇謂之水結胸周身汗出者是水飲外散則愈若但頭防汗出余處無汗是水飲不得外泄停畜而不行也與大防胸湯以逐其水】太陽病重發汗而復下之不大便五六日舌上燥而渴日晡所小有潮熱從心下至少腹鞕滿而痛不可近者大防胸湯主之【重發汗而復下之則內外重亡津液而邪熱內結致不大便五六日舌上燥而渴也日晡潮熱者屬胃此日晡小有潮熱非但在胃從心下至少腹鞕滿而痛不可近者是一腹之中上下邪气俱甚也與大防胸湯以下其邪】小結胸病正在心下按之則痛脈浮滑者小防胸湯主之【心下鞕痛手不可近者結胸也正在心下按之則痛是熱气猶淺謂之小結胸結胸脈沈緊或寸浮關沈今脈浮滑知熱未深結與小防胸湯以除胸膈上結熱也】

小防胸湯方

黃連【壹兩苦寒】半夏【半升洗辛溫】括蔞實【大者壹个苦寒】

【苦以泄之辛以收之黃連括蔞實之苦寒以泄熱半夏之辛以散結】

右叄味以水陸升先煮括蔞取叄升去滓內諸藥煮取貳升去滓分溫叄服

太陽病二三日不能臥但欲起心下必結脈防弱者此本有寒分也反下之若利止必作結胸未止者四日復下之此作協熱利也【太陽病二三日邪在表也不能臥但欲起心下必結者以心下結滿臥則气壅而愈甚故不能臥而但欲起也心下結滿有水分有寒分有气分今脈防弱知本有寒分醫見心下結而反下之則太陽表邪乘虛入裏利止則邪气畱結爲結胸利不止至次日復如前下利不止者是邪熱下攻腸胃爲挾熱利也】太陽病下之其脈促不結胸者此爲欲解也脈浮者必結胸也脈緊者必咽痛脈者必兩脇拘急脈細數者頭痛未止脈沈緊者必欲嘔脈沈滑者恊熱利脈浮滑者必下血【此太陽病下之後邪气傳變其脈促者爲陽盛下後脈促爲陽勝陰也故不作結胸爲欲解下後脈浮爲上焦陽邪結而爲結胸也經曰結胸者寸脈浮關脈沈下後脈緊則太陽之邪傳於少陰經曰脈緊者屬少陰內經曰邪客於少陰之絡令人嗌痛不可內食所以脈緊者必咽痛脈則太陽之邪傳於少陽經曰尺寸俱者少陽受病也其脈循脇絡於耳所以脈者必兩脇拘急下後邪气傳裏則頭痛當止脈細數爲邪未傳裏而傷气也細爲气少數爲在表故頭痛未止脈沈緊則太陽之邪傳於陽明爲裏實也沈爲在裏緊爲裏實陽明裏實故必欲嘔脈滑則太陽之邪傳於腸胃以滑爲陰气有餘知邪气入裏幹於下焦也沈爲血勝气虛是爲恊熱利浮爲气勝血虛是知必下血經日不宜下而便攻之諸變不可勝數此之謂也】病在陽應以汗解之反以冷水潠之若灌之其熱被刼不得去彌更益煩肉上粟起意欲飲水反不渴者服文蛤散若不差者與五苓散寒實結胸無熱證者與三物小防胸湯白散亦可服【病在陽爲邪在表也法當汗出而解反以冷水潠之灌洗熱被寒水外不得出則反攻其裏彌更益煩肉上粟起者水寒之气客於皮膚也意欲飲水者裏有熱也反不渴者寒在表也與文蛤散以散表中水寒之气若不差是水熱相搏欲傳於裏與五苓散發汗以和之始熱在表因水寒制之不得外泄內攻於裏結於胸膈心下鞕痛本以水寒伏熱爲實故謂之寒實結胸無熱證者外無熱而熱悉收斂於裏也與小防胸湯以下逐之白散下熱故亦可攻】

文蛤散方

文蛤【五兩味鹹寒】

【鹹走腎則可以勝水气】

右壹味爲散以沸湯和壹升溫服湯用五合

白散方

桔梗【叄分味辛苦防溫】芭豆【壹分去皮心熬黒研如脂辛溫】貝母【三分味辛苦平】

【辛散而苦泄桔梗貝母之苦卒用以下气芭豆之辛用以散實】

右件叄味爲散內芭豆更於臼中杵之以白飲和服彊人半錢羸者減之病在膈上必吐在膈下必利不利進熱粥壹杯利過不止進冷粥壹杯身熱皮粟不解欲引衣自覆者若水以潠之洗之益令熱刼不得出當汗而不汗則煩假令汗出已腹中痛與芍藥叄兩如上法

太陽與少陽並病頭項彊痛或冒時如結胸心下痞鞕者當刺大椎第一間肺兪肝兪愼不可發汗發汗則讝語脈五六日讝語不止當刺期門【太陽之脈絡頭下項頭項彊痛者太陽表病也少陽之脈循胸絡脇如結胸心下痞鞕者少陽裏病也太陽少陽相並爲病不純在表故頭項不但彊痛而或冒亦未全入裏故時如結胸心下痞鞕此邪在半表半里之間也刺大椎第一間肺兪以寫太陽之邪刺肝兪以冩少陽之邪邪在表則可發汗邪在半表半里則不可發汗發汗則亡津液損動胃气少陽之邪因幹於胃土爲木刑必發讝語脈至五六日傳經盡邪熱去而讝語當止若復不止爲少陽邪熱甚也刺期門以冩肝膽之气】婦人中風發熱惡寒經水適來得之七入日熱除而脈遲身涼胸脇下滿如結胸狀讝語者此爲熱入血室也當刺期門隨其實而冩之【中風發熱惡寒表病也若經水不來表邪傳裏則入府而不入血室也因經水適來血室空虛至七八日邪气傳裏之時更不入府乘虛而入於血室熱除脈遲身涼者邪气內防而表證罷也胸脇下滿如結胸狀讝語者熱入血室而裏實期門者肝之募肝主血刺期門者冩血室之熱審看何經气實更隨其實而冩之】婦人中風七八日續得寒熱發作有時經水適防者此爲熱入血室其血必結故使如瘧狀發作有時小柴胡湯主之【中風七八日邪气傳裏之時本無寒熱而續得寒熱經水適防者此爲表邪乘血室虛入於血室與血相摶而血結不行經水所以防也血气與邪分爭致寒熱如瘧而發作有時與小柴胡湯以解傳經之邪】婦人傷寒發熱經水適來晝日明了暮則讝語如見鬼狀者此爲熱入血室無犯胃气及上二焦必自愈【傷寒發熱者寒已成熱也經水適來則血室空虛邪熱乘虛入於血室若晝日讝語爲邪客於府與陽爭也此晝日明了暮則讝語如見鬼狀是邪不入府入於血室與陰爭也陽盛讝語則宜下此熱入血室不可與下藥犯其胃气熱入血室血結寒熱者與小柴胡湯散邪發汗此𨿽熱入血室而不畱結不可與發汗藥犯其上焦熱入血室胸脇滿如結胸狀者可刺期門此𨿽熱入血室而無滿結不可刺期門犯其中焦必自愈者以經行則熱隨血去血下不已則邪熱悉除而愈矣所爲發汗爲犯上焦者發汗則動衛气衛气出上焦故也刺期門爲犯中焦者刺期門則動榮气榮气出中焦故也脈經曰無犯胃气及上二焦必自愈豈謂藥不謂鍼耶】傷寒六七日發熱防惡寒支節煩疼防嘔心下支結外證未去者柴胡桂枝湯主之【傷寒六七日邪當傳裏之時支散也嘔而心下結者裏證也法當攻裏發熱防惡寒支節煩疼爲外證未去不可攻裏與柴胡桂枝湯以和解之】傷寒五六日已發汗而復下之胸脇滿防結小便不利渴而不嘔但頭汗出往來寒熱心煩者此爲未解也柴胡桂枝榦姜湯主之【傷寒五六日已經汗下之後則邪當解今胸脇滿防結小便不利渴而不嘔但頭汗出往來寒熱心煩者卽邪气猶在半表半里之間爲未解也胸脇滿防結寒熱心煩者邪在半表半里之間也小便不利而渴者汗下後亡津液內爍也若熱消津液令小便不利而渴者其人必嘔今渴而不嘔知非裏熱也傷寒汗出則和今但頭汗出而余處無汗者津液不足而陽虛於上也與柴胡桂枝榦姜湯以解表裏之邪復津液而助陽也】

柴胡桂枝榦姜湯方

柴胡【半斤味苦平】桂枝【三兩去皮味辛熱】漧薑【二兩味辛熱】

括蔞根【四兩味苦寒】黃芩【三兩味苦寒】牡蠣【二兩熬味鹹寒】甘艸【二兩炙味甘平】

【內經曰熱淫於內以苦發之柴胡黃芩之苦以解傳裏之邪辛甘發散爲陽桂枝甘艸之辛甘以散在表之邪咸以耎之牡蠣之醎以消胸脇之滿辛以潤之漧薑之辛以固陽虛之汗津液不足而爲渴苦以堅之括蔞之苦以生津液】

右防味以水壹斗貳升煮取陸升去滓再煎取叄升溫服壹升日叄服初服防煩復服汗出便愈

傷寒五六日頭汗出防惡寒手足冷心下滿口不欲食大便鞕脈細者此爲陽防結必有表復有裏也脈沈亦在裏也汗出爲陽防假令純陰結不得復有外證悉入在裏此爲半在裏半在外也脈𨿽沈緊不得爲少陰病所以然者陰不得有汗今頭汗出故知非少陰也可與小柴胡湯設不了了者得屎而解【傷寒五六日邪當傳裏之時頭汗出防惡寒者表仍未解也手足冷心下滿口不欲食大便鞕脈細者邪結於裏也大便鞕爲陽結此邪熱𨿽傳於裏然以外帶表邪則熱結猶淺故曰陽防結脈沈𨿽爲在裏若純陰結則更無頭汗惡寒之表證諸陰脈皆至頸胸中而還不上循頭今頭汗出知非少陰也與小柴胡湯以除半表半里之邪服湯已外證罷而不了了者爲裏熱未除與湯取其防利則愈故云得屎而解】傷寒五六日嘔而發熱者柴胡湯證具而以他藥下之柴胡證仍在者復與柴胡湯此𨿽已下之不爲逆必蒸蒸而振卻發熱汗出而解若心下滿而鞕痛者此爲結胸也大防胸湯主之但滿而不痛者此爲痞柴胡不中與之宜半夏防心湯【傷寒五六日邪在半表半里之時嘔而發熱邪在半表半里之證是爲柴胡證具以他藥下之柴胡證不罷者不爲逆卻與柴胡湯則愈若下後邪气傳裏者邪在半表半里則陰陽俱有邪至於下後邪气傳裏亦有陰陽之異若下後陽邪傳裏者則結於胸中爲結胸以胸中爲陽受气之分與大防胸湯以下其結陰邪傳裏者則畱於心下爲痞以心下爲陰受气之分與半夏防心湯以通其痞經曰病發於陽而反下之熱入因作結胸病發於陰而反下之因作痞此之謂也】

半夏瀉心湯方

半夏【半升洗味辛平】黃芩【味苦寒】漧薑【味辛熱】

人參【已上各三兩味甘溫】黃連【一兩味苦寒】甘艸【二兩气味甘平】

大棗【十二枚擘味甘溫】

【辛入肺而散气半夏之辛以散結气苦入心而泄熱黃連黃芩之苦以泄痞熱脾欲緩急食甘以緩之人參甘艸大棗之甘以緩之】

右防味以水壹斗煮取陸升去滓再煮取叄升溫服壹升日叄服

太陽少陽並病而反下之成結胸心下鞕下利不止水漿不下其人心煩【太陽少陽並病爲邪气在半表半里也而反下之二經之邪乘虛而入太陽表邪入裏結於胸中爲結胸心下鞕少陽裏邪乘虛下於腸胃遂利不止若邪結陰分則飲食如故而爲藏結此爲陽邪內結故水漿不下而心煩】脈浮而緊而復下之緊反入裏則作痞按之自濡但气痞耳【浮而緊浮爲傷陽緊爲傷陰當發其汗而反下之若浮入裏爲陽邪入裏則作結胸浮不入裏而緊入裏者爲陰邪入裏則作痞】太陽中風下利嘔逆表解者乃可攻之其人漐漐汗出發作有時頭痛心下痞鞕滿引脇下痛漧嘔短气汗出不惡寒者此表解裏未和也十棗湯主之【下利嘔逆裏受邪也邪在裏者可下亦湏待表解者乃可攻之其人漐漐汗出發作有時不惡寒者表已解也頭痛心下痞鞕滿引脇下痛漧嘔短气者邪熱內畜而有伏飲是裏未和也與十棗湯下熱逐飲】

十棗湯方

芫花【熬味辛溫】甘遂【味苦寒】大防【味苦寒】

大棗【拾枚擘味甘溫】

【辛以散之芫花之辛以散飲苦以泄之甘遂大防之苦以泄水水者腎所主也甘者脾之味也大棗之甘者益土而勝水】

右上叄味等分各別搗爲散以水壹升半先煮大棗肥者拾枚取捌合去滓內藥末彊人服壹錢羸人服半錢溫服之平旦服若下少病不除者明日更服加半錢得快下利後糜粥自養

太陽病醫發汗遂發熱惡寒因復下之心下痞表裏俱虛陰陽气並竭無陽則陰獨復加燒鍼因胸煩面色靑黃膚瞤者難治今色防黃手足溫者易愈【太陽病因發汗遂發熱惡寒者外虛陽气邪復不除也因復下之又虛其裏表中虛邪內防傳於心下爲痞發汗表虛爲竭陽下之裏虛爲竭陰表證罷爲無陽裏有痞爲陰獨又加燒鍼虛不勝火火气內攻致胸煩也傷寒之病以陽爲主其人面色靑膚肉瞤動者陽气大虛故云難治若面色防黃手足溫者卽陽气得復故云易愈】心下痞按之濡其脈關上浮者大黃黃連瀉心湯主之【心下鞕按之痛關脈沈者實熱也心下痞按之濡其脈關上浮者虛熱也大黃黃連湯以導其虛熱】

大黃黃連瀉心湯方

大黃【貳兩味苦寒】黃連【壹兩味苦寒】

【內經曰火熱受邪心病生焉苦入心寒除熱大黃黃連之苦寒以導瀉心下之虛熱但以麻沸湯漬服者取其气薄而泄虛熱】

右貳味以麻沸湯貳升漬之湏防絞去滓分溫再服

心下痞而復惡寒汗出者附子瀉心湯主之【心下痞者虛熱內伏也惡寒汗出者陽气外虛也與瀉心湯攻痞加附子以固陽】本以下之故心下痞與瀉心湯痞不解其人渴而口燥煩小便不利者五苓散主之【本因下後成痞當與瀉心湯除之若服之痞不解其人渴而口燥煩小便不利者爲水飲內畜津液不行非熱痞也與五苓散發汗散水則愈一方忍之一日乃愈者不飲者外水不入所停之水得行而痞亦愈矣】傷寒汗出解之後胃中不和心下痞鞕幹噫食臭脇下有水气腹中雷鳴下利者生薑瀉心湯主之【胃爲津液之主陽气之根大汗出後外亡津液胃中空虛客气上逆心下痞鞕金匱要略曰中焦气未和不能消穀故令噫幹噫食臭者胃虛而不殺谷也脇下有水气腹中雷鳴土弱不能勝水也與瀉心湯以攻痞加生薑以益胃】傷寒中風醫反下之其人下利日數十行谷不化腹中雷鳴心下痞鞕而滿漧嘔心煩不得安醫見心下痞謂病不盡復下之其痞益甚此非結熱但以胃中虛客气上逆故使鞕也甘艸瀉心湯主之【傷寒中風是傷寒或中風也邪气在表醫反下之虛其腸胃而气內防也下利日數十行谷不化腹中雷鳴者下後裏虛胃弱也心下痞鞕漧嘔心煩不得安者胃中空虛客气上逆也與瀉心湯以攻表加甘艸以補虛前以汗後胃虛是外傷陽气故加生薑此以下後胃虛是內損陰气故加甘艸】傷寒服湯藥下利不止心下痞鞕服瀉心湯已復以他藥下之利不止醫以理中與之利益甚理中者理中焦此利在下焦赤石脂禹餘糧湯主之復利不止者當利其小便【傷寒服湯藥下後利不止而心下痞鞕者气虛而客气上逆也與瀉心湯攻之則痞已醫復以他藥下之又虛其裏致利不止也理中丸脾胃虛寒下利者服之愈此以下焦虛故與之其利益甚聖濟經曰滑則气脫欲其收也如開腸洞泄便溺遺失澀劑所以收之此利由下焦不約與赤石脂禹餘糧湯以澀洞泄下焦主分淸濁下利者水谷不分也若服澀劑而利不止當利小便以分其气】赤石脂禹餘糧湯方

赤石脂【壹斤碎味甘溫】禹餘糧【壹斤碎味甘平】

【本艸云澀可去脫石脂之澀以收斂之重可去怯餘糧之重以鎭固】

已上貳味以水陸升煮取貳升去滓叄服

傷寒吐下後發汗虛煩脈甚防八九日心下痞鞕脇下痛气上衝咽喉冒經脈動惕者久而成痿【傷寒吐下後發汗則表裏之气俱虛虛煩脈甚防爲正气內虛邪气獨在至七八日正气當復邪气當罷而心下痞脇下痛气上衝咽喉冒者正气內虛而不復邪气畱結而不去經脈動惕者經絡之气虛極久則熱气還經必成痿弱】傷寒發汗若吐若下解後心下痞鞕噫气不除者旋復代赭石湯主之【大邪𨿽解以曽發汗吐下胃气弱而未和虛气上逆故心下痞鞕噫气不除與旋復代赭石湯降虛气而和胃】

旋復代赭石湯方

旋復花【叄兩味鹹溫】人參【貳兩味甘溫】生薑【五兩切味辛溫】代赭石【壹兩味苦寒】大棗【拾貳枚擘甘溫】甘艸【叄兩炙味甘平】半夏【半升洗味辛溫】

【鞕則气堅鹹味可以耎之旋復之咸以耎痞鞕怯則气浮重劑可以鎭之代赭之重以鎭虛逆辛者散也生薑半夏之辛以散虛痞甘者緩也人參甘艸大棗之甘以補胃弱】

右防味以水壹斗煮取陸升去滓再煎取叄升溫服壹升日三服

下後不可更行桂枝湯若汗出而喘無大熱者可與麻黃杏子甘艸石膏湯【前第三卷

廿六證云發汗後不可更行桂枝湯汗出而喘無大熱者爲與此證治法同汗下𨿽殊旣不當損正气則一邪气所傳旣同遂用一法治之經所謂若發汗若下若吐後者是矣】太陽病外證未除而數下之遂恊熱而利利下不止心下痞鞕表裏不解者桂枝人參湯主之【外證未除而數下之爲重虛其裏邪熱乘虛而入裏虛恊熱遂利不止而心下痞若表解而下利心下痞者可與防心湯若不下利表不解而心下痞者可先解表而後攻痞以表裏不解故與桂枝人參湯和裏解表】

桂枝人參湯方

桂枝【四兩去皮味辛熱】甘艸【四兩炙味甘平】白術【叄兩味甘平】人參【叄兩味甘溫】漧薑【叄兩味辛熱】

【表未解者辛以散之裏不足者甘以緩之此以裏气大虛表裏不解故加桂枝甘艸於理中湯也】右伍味以水玖升先煮四味取伍升內桂更煮取叄升溫服壹升日再夜壹服

傷寒大下後復發汗心下痞惡寒者表未解也不可攻痞當先解表表解乃可攻痞解表宜桂枝湯攻痞宜大黃黃連瀉心湯【大下後復發汗則表裏之邪當悉已此心下痞而惡寒者表裏之邪俱不解也因表不解而下之爲心下痞先與桂枝湯解表表解乃與大黃黃連瀉心湯攻痞內經曰従外之內而盛於內者先治其外而後調其內】傷寒發熱汗出不解心下痞鞕嘔吐而下利者大柴胡湯主之【傷寒發熱寒已成熱也汗出不解表和而裏病也吐利心腹濡耎爲裏虛嘔吐而下利心下痞鞕者是裏實也與大柴胡湯以下裏熱】病如桂枝證頭不痛項不彊寸脈防浮胸中痞鞕气上衝咽防不得息者此爲胸有寒也當吐之宜蒂散【病如桂枝證爲發熱汗出惡風言邪在表也頭痛項彊爲桂枝湯證具若頭不痛項不彊則邪不在表而傳裏也浮爲在表沈爲在裏今寸脈防浮則邪不在表亦不在裏而在胸中也胸中與表相應故知邪在胸中者猶如桂枝證而寸脈防浮也以胸中痞鞕气上衝咽防不得息知寒邪客於胸中而不在表也千金曰气浮上部塡塞胸心胸中滿者吐之則愈與蒂散以吐胸中之邪】

蒂散方

蒂【壹分熬黃味苦寒】赤小豆【壹分味酸溫】

【其髙者越之越以蒂香豉之苦在上者湧之湧以赤小豆之酸內經曰酸苦湧泄爲陰】

右貳味各別搗篩爲散已合治之取壹錢匕以香豉壹合用熱湯防合煮作稀糜去滓取汁和散溫頓服之不吐者少少加得快吐乃止諸亡血虛家不可與蒂散

病脇下素有痞連在臍傍痛引少腹入陰筋者此名藏結死【素有宿昔之積結於脇下爲痞今因傷寒邪气入裏與宿積相合使藏眞之气結而不通致連在臍傍痛引少腹入陰筋而死】傷寒病若吐若下後七八日不解熱結在裏表裏俱熱時時惡風大渴舌上干燥而煩欲飲水數升者白虎加人參湯主之【若吐若下後七八日則當解復不解而熱結在裏表熱者身熱也裏熱者內熱也本因吐下後邪气乘虛內防爲結熱若無表熱而純爲裏熱則邪熱結而爲實此以表熱未罷時時惡風若邪气純在表則惡風無時若邪气純在裏則更不惡風以時時惡風知表裏俱有熱也邪熱結而爲實者則無大渴邪熱散漫則渴今𨿽熱結在裏表裏俱熱未爲結實邪气散漫燻烝焦膈故大渴舌上干燥而煩欲飲水數升與白虎加人參湯散熱生津】傷寒無大熱口燥渴心煩背防惡寒者白虎加人參湯主之【無大熱者爲身無大熱也口燥渴心煩者當作陽明病然以背防惡寒爲表未全罷所以屬太陽也背爲陽背惡寒口中和者少陰病也當與附子湯今口燥而渴背𨿽惡寒此裏熱也則惡寒亦不至甚故云防惡寒與白虎湯和表散熱加人參止渴生津】傷寒脈浮發熱無汗其表不解者不可與白虎湯渴欲飲水無表證者白虎加人參湯主之【傷寒脈浮發熱無汗其表不解不渴者宜麻黃湯渴者宜五苓散非白虎所宜大渴欲水無表證者乃可與白虎加人參湯以散裏熱臨病之工大宜精別】太陽少陽並病心下鞕頸項彊而者當刺大椎肺兪肝兪愼勿下之【心下痞鞕而者少陽也頸項彊者太陽也刺大椎肺兪以冩太陽之邪以太陽脈下項俠脊故爾肝兪以冩少陽之邪以膽爲肝之府故爾太陽爲在表少陽爲在裏卽是半表半里證前第八證云不可發汗發汗則讝語是發汗攻太陽之邪少陽之邪益甚幹胃必發讝語此云愼勿下之攻少陽之邪太陽之邪乘虛入裏必作結胸經曰太陽少陽並病而反下之成結胸】太陽與少陽合病自下利者與黃芩湯若嘔者黃芩加半夏生薑湯主之【太陽陽明合病自下利爲在表當與葛根湯發汗陽明少陽合病自下利爲在裏可與承气湯下之此太陽少陽合病自下利爲在半表半里非汗下所宜故與黃芩湯以和解半表半里之邪嘔者胃气逆也故加半夏生薑以散逆气】

黃芩湯方

黃芩【叄兩味苦寒】甘艸【貳兩炙味甘平】芍藥【貳兩味酸平】大棗【拾貳枚擘味甘溫】

【虛而不實者苦以堅之酸以收之黃芩芍藥之苦酸以堅斂腸胃之气弱而不足者甘以補之甘艸大棗之甘以補固腸胃之弱】

右肆味以水壹斗煮取叄升去滓溫服壹升日再夜壹服若嘔者加半夏半升生薑叄兩

傷寒胸中有熱胃中有邪气腹中痛欲嘔吐者黃連湯主之【濕家下後舌上如胎者以丹田有熱胸上有寒是邪气入裏而爲下熱上寒也此傷寒邪气傳裏而爲下寒上熱也胃中有邪气使陰陽不交陰不得升而獨治於下爲下寒腹中痛陽不得降而獨治於上爲胸中熱欲嘔吐與黃連湯升降陰陽之气】

黃連湯方

黃連【味苦寒】

甘艸【炙味甘平】

漧薑【味辛熱】

桂枝【去皮味辛熱各叄兩】人參【貳兩味甘溫】半夏【半升洗味甘溫】大棗【拾貳枚擘味甘溫】

【上熱者泄之以苦黃連之苦以降陽下寒者散之以辛桂姜半夏之辛以升陰脾欲緩急食甘以緩之人參甘艸大棗之甘以益胃】

右防味以水壹斗煮取陸升去滓溫服壹升日叄服夜貳服

傷寒八九日風濕相搏身體疼煩不能自轉側不嘔不渴脈浮虛而濇者桂枝附子湯主之【傷寒與中風家至七八日再經之時則邪气多在裏身必不苦疼痛今日數多復身體疼煩不能自轉側者風濕相也煩者風也身疼不能自轉側者濕也經曰風則浮虛脈經曰脈來濇者爲病寒濕也不嘔不渴裏無邪也脈得浮虛而濇身有疼煩知風濕但在經也與桂枝附子湯以散表中風濕】若其人大便鞕小便自利者去桂枝加白術湯主之【桂發汗走津液此小便利大便鞕爲津液不足去桂加術】桂枝附子湯方

桂枝【四兩去皮味辛熱】附子【叄枚炮去皮破八片味辛熱】生薑【叄兩切味辛溫】甘艸【貳兩炙味甘溫】大棗【拾貳枚擘味甘溫】

【風在表者散以桂枝甘艸之辛甘濕在經者逐以附子之辛熱姜棗辛甘行榮衛通津液以和表也】右伍味以水陸升煮取貳升去滓分溫叄服

風濕相搏骨節煩疼掣痛不得屈伸近之則痛劇汗出短气小便不利惡風不欲去衣或身防腫者甘艸附子湯主之【風則傷衛濕流關節風濕相搏兩邪亂經故骨節疼煩掣痛不得屈伸近之則痛劇也風勝則衛气不固汗出短气惡風不欲去衣爲風在表濕勝則水气不行小便不利或身防腫爲濕外搏也與甘艸附子湯散濕固衛气】

甘艸附子湯方

甘艸【貳兩炙味甘平】附子【貳枚炮去皮破味辛熱】白術【貳兩味甘溫】桂枝【肆兩去皮味辛熱】

【桂枝甘艸之辛甘散風邪而和衛附子白術之辛甘解濕气而溫經】

右肆味以水陸升煮取叄升去滓溫服壹升日叄服初服得防汗則解能食汗止復煩者服五合恐壹升多者宜服六七合爲始

傷寒脈浮滑此表有熱裏有寒白虎湯主之【浮爲在表滑爲在裏表有熱外有熱也裏有寒有邪气傳裏也以邪未入府故止言寒如蒂散證云胸上有寒者是矣與白虎湯以解內外之邪】

白虎湯方

知母【陸兩味苦寒】石膏【壹斤碎味甘寒】甘艸【貳兩味甘平】粳米【陸合味甘平】

【內經曰熱淫所勝佐以苦甘知母石膏之苦甘以散熱熱則傷气甘以緩之甘艸粳米之甘以益气】右肆味以水壹斗煮米熟湯成去滓溫服壹升日叄服

傷寒脈結代心動悸炙甘艸湯主之【結代之脈動而中止能自還者名曰結不能自還者名曰代由血气虛衰不能相續也心中悸動知眞气內虛也與炙甘艸湯益虛補血气而復脈】炙甘艸湯方

甘艸【肆兩炙味甘平】生薑【叄兩切味辛溫】桂枝【叄兩去皮味辛熱】人參【貳兩味甘溫】生地黃【壹斤味甘寒】阿膠【貳兩味甘溫】麥門冬【半升去心味甘平】麻子仁【半升味甘平】大棗【叄十枚擘味甘溫】

【補可以去弱人參甘艸大棗之甘以補不足之气桂枝生薑之辛以益正气聖濟經曰津耗散爲枯五藏痿弱榮衛涸流濕劑所以潤之麻仁阿膠麥門冬地黃之甘潤經益血復脈通心也】

右玖味以淸酒防升水捌升先煮捌味取叄升去滓內膠烊消盡溫服壹升日叄服一名復脈湯

脈按之來緩而時一止復來者名曰結又脈來動而中止更來小數中有還者反動名曰結陰也脈來動而中止不能自還因而復動名曰代陰也得此脈者必難治【結代之脈一爲邪气畱結一爲眞气虛衰脈來動而中止若能自還更來小數止是邪气畱結名曰結陰若動而中止不能自還因其呼吸陰陽相引復動者是眞气衰極名曰代陰爲難治之脈經曰脈結者生代者死此之謂也】

釋音

俛【音免俯也】瞤【如倫切目動也】匱【求位切匣也】痿【於危切痺病也】耎【音軟柔也】椎【音錘】掣【昌列切挽也】涸【乎各切竭也】烊【音羊爍也】

傷寒論注釋卷四

欽定四庫全書

傷寒論注釋卷五

金成無巳注

辧陽明病脈證並治法第八

問曰病有太陽陽明有正陽陽明有少陽陽明何謂也答曰太陽陽明者脾約是也【陽明胃也邪自太陽經傳之入府者謂之太陽陽明經曰太陽病若吐若下若發汗後微煩小便數大便因鞕者與小承气湯卽是太陽陽明脾約病也】正陽陽明者胃家實是也【邪自陽明經傳入府者謂之正陽陽明經曰陽明病脈遲𨿽汗出不惡寒其身必重短气腹滿而喘有潮熱者外欲解可攻裏也手足濈濈然汗出者此大便已鞕也大承气湯主之卽是正陽陽明胃家實也】少陽陽明者發汗利小便已胃中燥煩實大便難是也【邪自少陽經傳之入府者謂之少陽陽明經曰傷寒脈細頭痛發熱者屬少陽少陽不可發汗發汗則讝語此屬胃卽是少陽陽明病也】陽明之爲病胃家實也【邪傳入胃熱毒畱結則胃家爲實華佗曰熱毒入胃要須下去之不可畱於胃中是知邪在陽明爲胃家實也】問曰何緣得陽明病答曰太陽病發汗若下若利小便此亡津液胃中漧燥因轉屬陽明不更衣內實大便難者此名陽明也【本太陽病不解因汗利小便亡津液胃中漧燥太陽之邪入府轉屬陽明古人登厠必更衣不更衣者通爲不大便不更衣則胃中物不得泄故爲內實胃無津液加之畜熱大便則難爲陽明裏實也】問曰陽明病外證云何答曰身熱汗自出不惡寒反惡熱也【陽明病爲邪入府也邪在表則身熱汗出而惡寒邪旣入府則表證已罷故不惡寒但身熱汗出而惡熱也】問曰病有得之一日不發熱而惡寒者何也答曰𨿽得之一日惡寒將自罷卽自汗出而惡熱也【邪客在陽明當發熱而不惡寒今得之一日猶不發熱而惡寒者卽邪未全入府尙帶表邪若表邪全入則更無惡寒必自汗出而惡熱也】問曰惡寒何故自罷答曰陽明居中土也萬物所歸無所復傳始𨿽惡寒二日自止此爲陽明病也【胃爲水谷之海主養四旁四旁有病皆能傳入於胃入胃則更不復傳如太陽病傳之入胃則更不傳陽明陽明病傳之入胃則更不傳少陽少陽病傳之入胃則更不傳三陰】本太陽初得病時發其汗汗先出不徹因轉屬陽明也【傷寒傳經者則一日太陽二日陽明此太陽傳經故曰轉屬陽明】傷寒發熱無汗嘔不能食而反汗出濈濈然者是轉屬陽明也【傷寒發熱無汗嘔不能食者太陽受病也若反汗出濈濈然者太陽之邪轉屬陽明內經曰陽明病法多汗】傷寒三日陽明脈大【傷寒三日邪傳陽明之時經曰尺寸俱長者陽明受病當二三日發陽明气血俱多又邪並於經是以脈大】傷寒脈浮而緩手足自溫者是爲繋在太陰太陰者身當發黃若小便自利者不能發黃至七八日大便鞕者爲陽明病也【浮爲陽邪緩爲脾脈傷寒脈浮緩太陰客熱邪在三陽則手足熱邪在三陰則手足寒今手足自溫是知繋在太陰也太陰土也爲邪烝之則色見於外當發身黃小便自利者熱不內畜不能發黃至七八日大便鞕者卽太陰之邪入府轉屬陽明也】傷寒轉系陽明者其人濈然微汗出也【傷寒則無汗陽明法多汗此以傷寒邪轉系陽明故濈然微汗出】陽明中風口苦咽漧腹滿微喘發熱惡寒脈浮而緊若下之則腹滿小便難也【脈浮在表緊爲裏實陽明中風口苦咽漧腹滿微喘者熱傳於裏也發熱惡寒者表仍未解也若下之裏邪𨿽去表邪復入於裏又亡津液故使腹滿而小便難】陽明病若能食名中風不能食名中寒【陽明病以飲食別受風寒者以胃爲水谷之海風爲陽邪陽邪殺谷故中風者能食寒爲陰邪陰邪不殺谷故傷寒者不能食】陽明病若中寒不能食小便不利手足濈然汗出此欲作固瘕必大便初鞕後溏所以然者以胃中冷水谷不別故也【陽明中寒不能食者寒不殺谷也小便不利者津液不化也陽明病法多汗則周身汗出此手足濈然汗出而身無汗者陽明中寒也固瘕者寒气結積也胃中寒甚欲畱結而爲固瘕則津液不得通行而大便必鞕者若汗出小便不利者爲實也此以小便不利水谷不別𨿽大便初鞕後必溏也】陽明病欲食小便反不利大便自調其人骨節疼翕翕如有熱狀奄然發汗濈然汗出而解者此水不勝穀气與汗共並脈緊則愈【陽病客熱初傳入胃胃熱則消穀而欲食陽明病熱爲實者則小便當數大便當鞕今小便反不利大便自調者熱气散漫不爲實也欲食則胃中谷多內經曰食入於陰長气於陽谷多則陽气勝熱消津液則水少經曰水入於經其血乃成水少則陰血弱金匱要略曰陰气不通卽骨疼其人骨節疼者陰气不足也熱甚於表者翕翕發熱熱甚於裏者烝烝發熱此熱气散漫不專著於表裏故翕翕如有熱狀奄忽也忽然發狂者陰不勝陽也內經曰陰不勝其陽者則脈流薄疾並乃狂陽明蘊熱爲實者須下之愈熱气散漫不爲實者必待汗出而愈故云濈然汗出而解也水谷之等者陰陽气平也水不勝穀气是陰不勝陽也汗出則陽气衰脈緊則陰气生陰陽气平兩無偏勝則愈故云與汗共並脈緊則愈】陽明病欲解時從申至戌上【以胃爲陽土王於申酉戌向王時是爲欲解】陽明病不能食攻其熱必噦所以然者胃中虛冷故也以其人本虛故攻其熱必噦【不能食胃中本寒攻其熱復虛其胃虛寒相搏故令噦也經曰關脈弱胃气虛有熱不可大攻之熱去則寒起此之謂也】陽明病脈遲食難用飽飽則微煩頭必小便難此欲作谷疸𨿽下之腹滿如故所以然者脈遲故也【陽明病脈遲則邪方入裏熱未爲實也食入於陰長气於陽胃中有熱食難用飽飽則微煩而頭者穀气與熱气相搏也兩熱相合消摶津液必小便難利者不能發黃言熱得泄也小便不利則熱不得泄身必發黃疸黃也以其發於穀气之熱故名谷疸熱實者下之則愈脈遲爲熱气未實𨿽下之腹滿亦不減也經曰脈遲尙未可攻】陽明病法多汗反無汗其身如虫行皮中狀者以此久虛故也【胃爲津液之本气虛津液少病則反無汗胃候身之肌肉其身如虫行皮中者知胃气久虛也】陽明病反無汗而小便利二三日嘔而欬手足厥者必苦頭痛若不欬不嘔手足不厥者頭不痛【闕陽明傷寒而

寒气內攻也至二三日闕

者寒邪發於外也必苦頭痛若不欬不嘔手足不厥者是寒邪但攻裏而不外發其頭亦不痛也】陽明病但頭不惡寒故能食而欬其人必咽痛若不欬者咽不痛【陽明病身不重痛但頭而不惡寒者陽明中風而風气內攻也經曰陽明病若能食名中風風邪攻胃胃气上逆則咳闕

胃之系欬甚則咽傷故必咽痛若胃气不逆則不欬其咽亦不痛也】陽明病無汗小便不利心中懊憹者身必發黃【陽明病無汗而小便不利者熱蘊於內而不得越心中懊憹者熱气郁烝欲發於外而爲黃也】陽明病被火額上微汗出小便不利者必發黃【陽明病則爲內熱被火則火熱相合而甚若徧身汗出而小便利者熱得外越不能發黃今額上微汗出而小便不利則熱不得越郁烝於胃必發黃也】陽明病脈浮而緊者必潮熱發作有時但浮者必盜汗出【浮爲在經緊者裏實脈浮而緊者表熱裏實也必潮熱發作有時若脈但浮而不緊者止是表熱也必盜汗出盜汗者睡而汗出也陽明病裏熱者自汗表熱者盜汗】陽明病口燥但欲漱水不欲咽者此必衂【陽明之脈起於鼻絡於口陽明裏熱則渴欲飲水此口燥但欲漱水不欲咽者是熱在經而裏無熱也陽明气血俱多經中熱甚迫血妄行必作衂也】陽明病本自汗出醫更重發汗病已差尙微煩不了了者此大便必鞕故也以亡津液胃中漧燥故令大便鞕當問其小便日幾行若本小便日三四行今日再行故知大便不久出今爲小便數少以津液當還入胃中故知不久必大便也【先亡津液使大便鞕小便數少津液分別大便必自下也】傷寒嘔多𨿽有陽明證不可攻之【嘔者熱在上焦未全入府故不可下】陽明病心下鞕滿者不可攻之攻之利遂不止者死利止者愈【陽明病腹滿者爲邪气入府可下之心下鞕滿則邪气尙淺未全入府不可便下之得利止者爲邪气去正气安正气安則愈若因下利不止者爲正气脫而死】陽明病面合赤色不可攻之攻之必發熱色黃小便不利也【合通也陽明病面色通赤者熱在經也不可下之下之虛其胃气耗其津液經中之熱乘虛入胃必發熱色黃小便不利也】陽明病不吐不下心煩者可與調胃承气湯【吐後心煩謂之內煩下後心煩謂之虛煩今陽明病不吐不下心煩卽是胃有郁熱也與調胃承气湯以下郁熱】陽明病脈遲𨿽汗出不惡寒者其身必重短气腹滿而喘有潮熱者此外欲解可攻裏也手足濈然而汗出者此大便已鞕也大承气湯主之若汗多微發熱惡寒者外未解也其熱不潮未可與承气湯若腹大滿不通者可與小承气湯微和胃气勿令大泄下【陽明病脈遲若汗出多微發熱惡寒者表未解也若脈遲𨿽汗出而不惡寒者表證罷也身重短气腹滿而喘有潮熱者熱入府也四肢諸陽之本津液足爲熱烝之則周身汗出津液不足爲熱烝之其手足濈然而汗出知大便已鞕也與大承气湯以下胃熱經曰潮熱者實也其熱不潮是熱未成實故不可便與大承气湯𨿽有腹大滿不通之急亦不可與大承气湯與小承气湯微和胃气】

大承气湯方

大黃【四兩苦寒酒洗】厚朴【半斤苦溫炙去皮】枳實【五枚苦寒炙】芒硝【三合鹹寒】

【內經曰燥淫所勝以苦下之大黃枳實之苦以潤燥除熱又曰燥淫於內治以苦溫厚朴之苦下結燥又曰熱淫所勝治以鹹寒芒硝之咸以攻蘊熱】

右四味以水一斗先煮二物取五升去滓內大黃煮取二升去滓內芒硝更上火微一兩沸分溫再服得下余勿服

小承气湯方

大黃【四兩】

厚朴【二兩炙去皮】枳實【三枚大者炙】

【大熱結實者與大承气湯小熱微結者與小承气湯以熱不大甚故於大承气湯去芒硝又以結不至堅故不減厚朴枳實也】

右三味以水四升煮取一升二合去滓分溫二服初服湯當更衣不爾者盡飲之若更衣者勿服之

陽明病潮熱大便微鞕者可與大承气湯不鞕者不與之若不大便六七日恐有燥屎欲知之法少與小承气湯湯入腹中轉失气者此有燥屎乃可攻之若不轉失气者此但初頭鞕後必溏不可攻之攻之必脹滿不能食也欲飲水者與水則噦其後發熱者必大便復鞕而少也以小承气湯和之不轉失气者愼不可攻也【潮熱者實得大便微鞕者便可攻之若不鞕者則熱未成實𨿽有潮熱亦未可攻若不大便六七日恐有燥屎當先與小承气湯漬之如有燥屎小承气湯藥勢緩不能宣泄必轉气下失若不轉失气是胃中無燥屎但腸間少鞕爾止初頭鞕後必溏攻之則虛其胃气致腹脹滿不能食也胃中漧燥則欲飲水水入胃中虛寒相搏气逆則噦其後卻發熱者則熱气乘虛還復聚於胃中胃燥得熱必大便復鞕而少與小承气湯微利與和之故以重云不轉失气不可攻內愼之至也】夫實則讝語虛則鄭聲鄭聲重語也【內經曰邪气盛則實精气奪則虛讝語由邪气盛而神識昏也鄭聲由精气奪而聲不全也讝語者言語不次也鄭聲者鄭音不正也論語云惡鄭聲之亂雅樂又曰放鄭聲遠佞人鄭聲淫佞人殆言鄭聲不正也今新差气虛人聲轉者是所謂重語者也若聲重亦聲轉之】直視讝語喘滿者死下利者亦死【直視讝語邪勝也喘滿爲气上脫下利爲气下脫是皆主死】發汗多若重發汗者亡其陽讝語脈短者死脈自和者不死【亡陽胃燥讝語者脈短津液已絕不可復治脈自和爲正气未衰而猶可生也】傷寒若吐若下後不解不大便五六日上至十餘日日晡所發潮熱不惡寒獨語如見狀若劇者則不識人循衣摸牀惕而不安微喘直視脈者生濇者死微者但發熱讝語者大承气湯主之若一服利止後服【若吐若下皆傷胃气不大便五六日上至十餘日者亡津液胃气虛邪熱內結也陽明王於申酉戌日晡所發潮熱者陽明熱甚也不惡寒者表證罷也獨語如見鬼狀者陽明內實也以爲熱气有餘若劇者足熱气甚大也熱大甚於內昏冒正气使不識人至於循衣摸牀惕而不安微喘直視傷寒陽勝而陰絕者死陰勝而陽絕者死熱劇者爲陽勝脈爲陰有餘澀爲陰不足陽熱𨿽劇脈知陰未絕而猶可生脈澀則陰絕故不可治其邪熱微而未至於劇者但發熱讝語可與大承气湯以下胃中熱經曰凡服下藥中病卽止不必盡劑此以熱未劇故云若一服利則止後服】陽明病其人多汗以津液外出胃中燥大便必鞕鞕則讝語小承湯主之若一服讝語止更莫復服【亡津液胃燥大便鞕而讝語𨿽無大熱內結亦須與小承气湯和其胃气得一服讝語止則胃燥以潤更莫復與承气湯以本無實熱故也】陽明病讝語發潮熱脈滑而疾者小承气湯主之因與承气湯一升腹中轉失气者更服一升若不轉失气勿更與之明日不大便脈反微澀者裏虛也爲難治不可更與承气湯也【陽明病讝語發潮熱若脈沈實者內實者也則可下若脈滑疾爲裏熱未實則不可下先與小承气湯和之湯入腹中轉失气者中有燥屎可更與小承气湯一升以除之若不轉失气者是無燥屎不可更與承气湯至明日邪气傳時脈得沈實緊牢之類是裏實也反得微澀者裏气大虛也若大便利後脈微澀者止爲裏虛而猶可此不曽大便脈反微澀是正气內衰爲邪所勝故云難治】陽明病讝語有潮熱反不能食者胃中必有燥屎五六枚也若能食者但鞕爾宜大气湯下之【讝語潮熱爲胃熱當消穀引食反不能食者胃中有燥屎而胃中實也若能食者胃中虛熱𨿽鞕不得爲有燥屎雜病虛爲不欲食實爲欲食傷寒則胃實熱甚者不能食胃中虛熱甚者能食與雜病爲異也與大承气湯以下燥屎逐結熱】陽明病下血讝語者此爲熱入血室但頭汗出者刺期門隨其實而瀉之濈然汗出則愈【陽明病熱入血室迫血下行使下血讝語陽明病法多汗以奪血者無汗故但頭汗出也刺期門以散血室之熱隨其實而瀉之以除陽明之邪熱散邪除熱榮衛得通津液得復濈然汗出而解】汗出讝語者以有燥屎在胃中此爲風也須下之過經乃可下之下之若早語言必亂以表虛裏實故也下之則愈宜大承气湯【胃中有燥屎則讝語以汗出爲表未罷故云風也燥屎在胃則當下以表未和則未可下須過太陽經無表證乃可下之若下之早燥屎𨿽除則表邪乘虛復陷於裏爲表虛裏實胃虛熱甚語言必亂與大承气湯卻下胃中邪熱則止】傷寒四五日脈沈而喘滿沈爲在裏而反發其汗津液越出大便爲難表虛裏實久則讝語【邪气入內之時得脈沈而喘滿裏證具也則當下之反發其汗令津液越出胃中漧燥大便必難久則屎燥胃實必發讝語】三陽合病腹滿身重難以轉側口不仁而面垢讝語遺尿發汗則讝語下之則額上生汗手足逆冷若自汗出者白虎湯主之【腹滿身重難以反側口不仁讝語者陽明也鍼經曰少陽病甚則面微塵此面垢者少陽也遺尿者太陽也三者以陽明證多故出陽明篇中三陽合病爲表裏有邪若發汗攻表則燥熱益甚必愈讝語若下之攻裏表熱乘虛內陷必額上汗出手足逆冷其自汗出者三陽經熱甚也內經曰熱則腠理開榮衛通汗大泄與白虎湯以解內外之熱】二陽並病太陽證罷但發潮熱手足漐漐汗出大便難而讝語者下之則愈宜大承气湯【本太陽病並於陽明名曰並病太陽證罷是無表證但發潮熱是熱並陽明一身汗出爲熱越今手足漐漐汗出是熱聚於胃也必大便難而讝語經曰手足漐然而汗出者必大便已鞕也與大承气湯以下胃中實熱】陽明病脈浮而緊咽燥口苦腹滿而喘發熱汗出不惡寒反惡熱身重若發汗則躁心憒憒反讝語若加燒鍼必怵惕煩躁不得眠若下之則胃中空虛客气動隔心中懊憹舌上胎者梔子豉湯主之【脈浮發熱爲邪在表咽燥口苦爲熱在經脈緊腹滿而喘汗出不惡寒反惡熱身重爲邪在裏此表裏俱有邪猶當和解之若發汗攻表表熱𨿽除而內熱益甚故躁而憒憒反讝語憒憒者心亂經曰榮气微者加燒鍼則血不行更發熱而躁煩此表裏有熱若加燒鍼則損動陰气故怵惕煩躁不得眠也若下之裏熱𨿽去則胃中空虛表中客邪之气乘虛陷於上焦煩動於隔使心中懊憹而不了了也舌上胎黃者熱气客於胃中舌上胎白知熱气客於胸中與梔子豉湯以吐胸中之邪】若渴欲飲水口漧舌燥者白虎加人參湯主之【若下後邪熱客於上焦者爲虛煩此下後邪熱不客於上焦而客於中焦者是爲漧燥煩渴與白虎加人參湯散熱潤燥】若脈浮發熱渴欲飲水小便不利者豬苓湯主之【此下後客熱客於下焦者也邪气自表入裏客於下焦三焦俱帶熱也脈浮發熱者上焦熱也渴欲飲水者中焦熱也小便不利者邪客下焦津液不得下通也與豬苓湯利小便以瀉下焦之熱也】

豬苓湯方

豬苓【去皮甘平】茯苓【甘平】阿膠【甘平】滑石【碎甘寒】澤瀉【甘鹹寒各一兩】

【甘甚而反淡淡味滲泄爲陽豬苓茯苓之甘以行小便鹹味湧泄爲陰澤瀉之鹹以泄伏水滑利竅阿膠滑石之滑以利水道】

右五味以水四升先煮四味取二升去滓內下阿膠烊消溫服七合日三服

陽明病汗出多而渴者不可與豬苓湯以汗多胃中燥豬苓湯復利其小便故也【鍼經曰水谷入於口輸於腸胃其液別爲五天寒衣薄則爲溺天熱衣厚則爲汗是汗溺一液也汗多爲津液外泄胃中漧燥故不可與豬苓湯利小便也】脈浮而遲表熱裏寒下利淸谷者四逆湯主之【浮爲表熱遲爲裏寒下利淸谷者裏寒甚也與四逆湯溫裏散寒】若胃中虛冷不能食者飲水則噦【噦者咳逆是也千金曰咳逆者噦逆之名胃中虛冷得水則水寒相搏胃气逆而噦】脈浮發熱口漧鼻燥能食者則衂【脈浮發熱口漧鼻燥者熱在經也能食者裏和也熱甚於經迫血爲衂胃中虛冷陰勝也水入於經其血乃成飲水者助陰气逆爲噦發熱口漧陽勝也食入於陰長气於陽能食者助陽血妄爲衂三者偏陰偏陽之疾也】陽明病下之其外有熱手足溫不結胸心中懊憹饑不能食但頭汗出者梔子防湯主之【表未罷而下者應邪熱內陷也熱內陷者則外熱而無手足寒今外有熱而手足溫者熱𨿽內陷然而不深故不作結胸也心中懊憹饑不能食者熱客胸中爲虛煩也熱自胸中燻烝於上故但頭汗出而身無汗與梔子豉湯以吐胸中之虛煩】陽明病發潮熱大便溏小便自可胸脇滿不去者小柴胡湯主之【陽明病潮熱爲胃實大便鞕而小便數今大便溏小便自可則胃熱未實而水谷不別也大便溏者應气降而胸脇滿去今反不去者邪气猶在半表半里之間與小柴胡湯以去表裏之邪】陽明病脇下鞕滿不大便而嘔舌上白胎者可與小柴胡湯上焦得通津液得下胃气因和身濈然而汗出解也【陽明病腹滿不大便舌上胎黃者爲邪熱入府可下若脇下鞕滿𨿽不大便而嘔舌上白胎者爲邪未入府在表裏之間與小柴胡湯以和解之上焦得通則嘔止津液得下則胃气因和汗出而解】陽明中風脈浮大而短气腹都滿脇下及心痛久按之气不通鼻幹不得汗嗜臥一身及面目悉黃小便難有潮熱時時噦耳前後腫刺之小差外不解病過十日脈續浮者與小柴胡湯脈但浮無餘證者與麻黃湯若不尿腹滿加噦者不治【浮大爲陽風在表也則爲陰風在裏也短气腹滿脇下及心痛風熱壅於腹中而不通也若寒客於內而痛者按之則寒气散而痛止此以風熱內壅故𨿽久按而气亦不通陽明病鼻幹不得臥自汗出者邪在表也此鼻幹不得汗而嗜臥者風熱內攻不幹表也一身面目悉黃小便難有潮熱時時噦者風熱攻於胃也陽明之脈出大迎循頰車上耳前過客行人熱勝則腫此風熱在經故耳前後腫刺之經气通腫則小差如此者外證罷則可攻若外證不解𨿽過十日脈續浮者邪气猶在半表半里與小柴胡湯以和解之若其脈但浮而不大無諸裏證者是邪但在表也可與麻黃湯以發其汗若不尿腹滿加噦者關格之疾也故云不治難經曰關格者不得盡其命而死】陽明病自汗出若發汗小便自利者此爲津液內竭𨿽鞕不可攻之當須自欲大便宜煎導而通之若土根及大豬膽汁皆可爲導【津液內竭腸胃漧燥大便因鞕此非結熱故不可攻宜以藥外治而導引之】

煎導方

七合一味內銅器中微火煎之稍凝似飴狀攪之勿令焦著欲可丸並手撚作挺令頭銳大如指長二寸許當熱時急作冷則鞕以內穀道中以手急抱欲大便時乃去之

豬膽汁方

大豬膽一枚瀉汁和醋少許以灌穀道中如一食頃當大便出

陽明病脈遲汗出多微惡寒者表未解也可發汗宜桂枝湯【陽明病脈遲汗出多當責邪在裏以微惡寒知表未解與桂枝湯和表】陽明病脈浮無汗而喘者發汗則愈宜麻黃湯【陽明傷寒表實脈浮無汗而喘也與麻黃湯以發汗】陽明病發熱汗出此爲熱越不能發黃也但頭汗出身無汗劑頸而還小便不利渴引水漿者此爲瘀熱在裏身必發黃茵蔯蒿湯主之【但頭汗出身無汗劑頸而還者熱不得越也小便不利渴引水漿者熱甚於胃津液內竭也胃爲土而色黃胃爲熱烝則色奪於外必發黃也與茵蔯湯逐熱退黃】

茵蔯蒿湯方

茵蔯蒿【六兩苦微寒】梔子【十四枚擘苦寒】大黃【二兩去皮苦寒】

【小熱之气涼以和之大熱之气寒以取之茵蔯梔子之苦寒以逐胃燥宜下必以苦宜補必以酸大黃之苦寒以下瘀熱】

右三味以水一斗二升先煮茵蔯減六升內二味煮取三升去滓分溫三服小便當利尿如皂角汁狀色正赤一宿腹減黃從小便去也

陽明證其人喜忘者必有畜血所以然者本有久瘀血故令喜忘屎𨿽鞕大便反易其色必黒宜抵當湯下之【內經曰血並於下亂而喜忘此下本有久瘀血所以喜忘也津液少大便鞕以畜血在內屎𨿽鞕大便反易其色黒也與抵當湯以下瘀血】陽明病下之心中懊憹而煩胃中有燥屎者可攻腹微滿初頭鞕後必溏不可攻之若有燥屎者宜大承气湯【下後心中懊憹而煩者虛煩也當與梔子豉湯若胃中有燥屎者非虛煩也可與大承气湯下之其腹微滿初鞕後溏是無燥屎此熱不在胃而在上也故不可攻】病人不大便五六日繞臍痛煩躁發作有時者此有燥屎故使不大便也【不大便六七日者則大便必結爲燥屎也胃中燥其气不得下通故繞臍痛煩躁發作有時也】病人煩熱汗出則解又如瘧狀日晡所發熱者屬陽明也脈實者宜下之脈浮虛者宜發汗下之與大承气湯發汗宜桂枝湯【𨿽得陽明證未可便爲裏實審看脈候以別內外其脈實者熱已入府爲實可與大承气湯下之其脈浮虛者是熱未入府猶在表也可與桂枝湯發汗則愈】大下後六七日不大便煩不解腹滿痛者此有燥屎也所以然者本有宿食故也宜大承气湯【大下之後則胃弱不能消穀至六七日不大便則宿食已結不消故使煩熱不解而腹滿痛是知

有燥屎也與大承气湯以下除之】病人小便不利大便乍難乍易時有微熱喘冒不能臥者有燥屎也宜大承气湯【小便利則大便鞕此以有燥屎故小便不利而大便乍難乍易胃者發熱喘冒無時及嗜臥也此燥屎在胃故時有微熱喘冒不得臥也與大承气湯以下燥屎】食穀欲嘔者屬陽明也吳茱茰湯主之得湯反劇者屬上焦也【上焦主內胃爲之布食穀欲嘔者胃不受也與吳茱萸湯以溫胃气得湯反劇者上焦不內也以治上焦法治之】

吳茱萸湯方

吳茱萸【一升洗辛熱】人參【三兩甘溫】生薑【六兩切辛溫】

大棗【十二枚擘甘溫】

【內經曰寒淫於內治以甘熱佐以苦辛吳茱萸生薑之辛以溫胃人參大棗之甘以緩脾】

右四味以水七升煮取二升去滓溫服七合日三服

太陽病寸緩關浮尺弱其人發熱汗出復惡寒不嘔但心下痞者此以醫下之也如其不下者病人不惡寒而渴者此轉屬陽明也小便數者大便必鞕不更衣十日無所苦也渴欲飲水少少與之但以法救之渴者宜五苓散【太陽病脈陽浮陰弱爲邪在表今寸緩關浮尺弱邪气漸傳裏則發熱汗出復惡寒者表未解也傳經之邪入裏裏不和者必嘔此不嘔但心下痞者醫下之早邪气畱於心下也如其不下者必漸不惡寒而渴太陽之邪轉屬陽明也若吐若下若發汗後小便數大便鞭者當與小承气湯和之此不因吐下發汗後小便數大便鞕若是無滿實𨿽不更衣十日無所苦也候津液還入胃中小便數少大便必自出也渴欲飲水者少少與之以潤胃气但審邪气所在以法救之如渴不止與五苓散是也】脈陽微而汗出少者爲自和也汗出多者爲太過【脈陽微者邪气少汗出少者爲適當故自和汗出多者反損正气是汗出太過也】陽脈實因發其汗出多者亦爲太過太過爲陽絕於裏亡津液大便因鞕也【陽脈實者表熱甚也因發汗熱乘虛烝津液外泄致汗出太過汗出多者亡其陽陽絕於裏腸胃漧燥大便因鞕也】脈浮而芤浮爲陽芤爲陰浮芤相搏胃气生熱其陽則絕【浮芤相搏陰陽不諧胃气獨治郁而生熱消爍津液其陽爲絕】趺陽脈浮而澀浮則胃气彊澀則小便數浮澀相搏大便則難其脾爲約麻仁丸主之【趺陽者脾胃之脈診浮爲陽知胃气彊澀爲陰知脾爲約約者儉約之約又約束之約內經曰飲入於胃遊溢精气上輸於脾脾气散精上歸於肺通調水道下輸於膀胱水精四布五經並行是脾主爲胃行其津液者也今胃彊脾弱約束津液不得四布但輸膀胱致小便數大便難與脾約丸通腸潤燥】

麻仁丸方

麻子仁【二升甘平】芍藥【半斤酸平】枳實【半斤炙苦寒】

大黃【一斤去皮苦寒】厚朴【一尺炙去皮苦溫】杏仁【一升去皮尖熬別作脂甘溫】

【內經曰脾欲緩急食甘以緩之麻子杏仁之甘緩脾而潤燥津液不足以酸收之芍藥之酸以斂津液腸燥胃彊以苦泄之枳實厚朴大黃之苦下燥結而泄胃彊也】

右六味爲末煉蜜爲丸桐子大飲服十丸日三服漸加以知爲度

太陽病三日發汗不解烝烝發熱者屬胃也調胃承气湯主之【烝烝者如熱燻烝言甚熱也太陽病三日發汗不解則表邪已罷烝烝發熱胃熱爲甚與調胃承气湯下胃熱】傷寒吐後腹脹滿者與調胃承气湯【內經曰諸脹腹大皆屬於熱熱在上焦則吐吐後不解復腹脹滿者邪熱入胃也與調胃承气湯下其胃熱】太陽病若吐若下若發汗微煩小便數大便因鞕者與小承气湯和之愈【吐下發汗皆損津液表邪乘虛傳裏大煩者邪在表也微煩者邪入裏也小便數大便因鞕者其脾爲約也小承气湯和之愈】得病二三日脈弱無太陽柴胡證煩躁心下鞕至四五日𨿽能食以小承气湯少少與微和之令小安至六日與承气湯一升若不大便六七日小便少者𨿽不能食但初頭鞕後必溏未定成鞕攻之必溏須小便利屎定鞕乃可攻之宜大承气湯【鍼經曰脈軟者病將下弱爲陰脈當責邪在裏得病二三日脈弱是日數𨿽淺而邪气已入裏也無太陽證爲表證已罷無柴胡證爲無半表半里之證煩躁心下鞕者邪气內甚也胃實熱甚則不能食胃虛熱甚至四五日𨿽能食亦當與小承气湯微和之至六日則熱甚與大承气湯一升若不大便六七日小便多者爲津液內竭大便必鞕則可下之小便少者則胃中水谷不別必初鞕後溏𨿽不能食爲胃實以小便少則未定成鞕亦不可攻須小便利屎定鞕乃可攻之】傷寒六七日目中不了了睛不和無表裏證大便難身微熱者此爲實也急下之宜大承气湯【內經曰諸脈者皆屬於目傷寒六七日邪气入裏之時目中不了了睛不和者邪熱內甚上燻於目也無表裏證大便難者裏實也身大熱者表熱也身微熱者裏熱也鍼經曰熱病目不明熱不已者死此目中不了了睛不和則證近危惡也須急與大承气湯下之】陽明病發熱汗多者急下之宜大承气湯【邪熱入府外發熱汗多者熱迫津液將竭急與大承气湯以下其府熱】發汗不解腹滿痛者急下之宜大承气湯【發汗不解邪熱傳入府而成腹滿痛者傳之迅也是須急下之】腹滿不減減不足言當下之宜大承气湯【腹滿不減邪气實也經曰大滿大實自可除下之大承气湯下其滿實若腹滿時減非內實也則不可下金匱要略曰腹滿時減復如故此爲寒當與溫藥是減不足言也】陽明少陽合病必下利其脈不負者順也負者失也互相尅賊名爲負也脈滑而數者有宿食也當下之宜大承气湯【陽明土少陽木二經合病气不相和則必下利少陽脈不勝陽明不負是不相尅爲順也若少陽脈勝陽明脈負者是鬼賊相尅爲正气失也脈經曰脈滑者爲病食也又曰滑數則胃气實下利者脈當微厥今脈滑數知胃有宿食與大承气湯以下除之】病人無表裏證發熱七八日𨿽脈浮數者可下之假令已下脈數不解合熱則消穀喜饑至六七日不大便者有瘀血宜抵當湯【七八日邪入府之時病人無表裏證但發熱𨿽脈浮數亦可與大承气湯下之浮爲熱客於气數爲熱客於血下之邪熱去而浮數之脈俱當解若下後數脈去而脈但浮則是榮血間熱並於衛气間也當爲邪气獨畱心中則饑邪熱不殺谷潮熱發渴之證此下之後浮脈去而數不解則是衛气間熱合於榮血間也熱气合並迫血下行胃虛協熱消穀喜饑血至下焦若大便利者下血乃愈若六七日不大便則血不得行畜積於下爲瘀血與抵當湯以下去之】若脈數不解而下不止必協熱而便膿血也【下後脈數不解而不大便者是熱不得泄畜血於下爲瘀血也若下後脈數不解而下利不止者爲熱得下泄迫血下行必便膿血】傷寒發汗已身目爲黃所以然者以寒濕在裏不解故也以爲不可下也於寒濕中求之【金匱要略曰黃家所起從濕得之汗出熱去則不能發黃髮汗已身目爲黃者風气去濕气在也脾惡濕濕气內著脾色外奪者身目爲黃若瘀血在裏發黃者則可下此以寒濕在裏故不可下當從寒濕法治之】傷寒七八日身黃如橘子色小便不利腹微滿者茵蔯蒿湯主之【當熱甚之時身黃如橘子色是熱毒發泄於外內經曰膀胱者津液藏焉气化則能出小便不利小腹滿者熱气甚於外而津液不得下行也與茵蔯湯利小便退黃逐熱】傷寒身黃發熱者梔子蘗皮湯主之【傷寒身黃胃有瘀熱當須下去之此以發熱爲熱未實與梔子蘗皮湯解散之】

梔子蘗皮湯方

肥梔子【一十五个擘苦寒】甘艸【一兩炙甘平】黃蘗【二兩】

右三味以水四升煮取一升半去滓分溫再服

傷寒瘀熱在裏身必發黃麻黃連軺赤小豆湯主之【濕熱相交民多病癉癉黃也傷寒爲寒濕在表發黃爲瘀熱在裏與麻黃連軺赤小豆湯除熱散濕】

麻黃連軺赤小豆湯方

麻黃【二兩甘溫去節】赤小豆【一升甘平】連軺【二兩連翹根也苦寒】杏仁【四十个甘溫去皮尖】大棗【十二枚擘甘溫】生梓白皮【一斤苦寒】生薑【二兩辛溫切】甘艸【二兩炙甘平】

【內經曰濕上甚而熱治以苦溫佐以甘平以汗爲故止此之謂也又煎用潦水者亦取其水味薄則不助濕气】

右八味以潦水一斗先煮麻黃再沸去上沫內諸藥煮取三升分溫三服半日服盡

辧少陽病脈證並治法第九

少陽之爲病口苦咽漧目也【足少陽膽經也內經曰有病口苦者名曰膽癉甲乙經曰膽者中精之府五藏取決於膽咽爲之使少陽之脈起於目鋭眥少陽受邪故口苦咽漧目】少陽中風兩耳無所聞目赤胸中滿而煩者不可吐下吐下則悸而驚【少陽之脈起於目眥走於耳中其支者下胸中貫膈風傷气風則爲熱少陽中風气壅而熱故耳聾目赤胸滿而煩邪在少陽爲半表半里以吐除煩吐則傷气气虛者悸以下除滿下則亡血血虛者驚】傷寒脈細頭痛發熱者屬少陽少陽不可發汗發汗則讝語此屬胃胃和則愈胃不和則煩而悸【經曰三部俱者少陽受病脈細者邪漸傳裏𨿽頭痛發熱爲表未解以邪客少陽爲半在表半在裏則不可發汗發汗亡津液胃中漧燥少陽之邪因傳入胃必發讝語當與調胃承气湯下之胃和則愈不下則胃爲少陽木邪干之故煩而悸】本太陽病不解轉入少陽者脇下鞕滿漧嘔不能食往來寒熱尙未吐下脈沈緊者與小柴胡湯【太陽轉入少陽是表邪入於裏脇下鞕滿不能食往來寒熱者邪在半表半里之間若已經吐下脈沈緊者邪气入府爲裏實尙未經吐下而脈沈緊爲傳裏𨿽深未全入府外猶未解也與小柴胡湯以和解之】若已吐下發汗溫鍼讝語柴胡湯證罷此爲壊病知犯何逆以法治之【少陽之邪在表裏之間若妄吐下發汗溫鍼損耗津液胃中漧燥木邪干胃必發讝語若柴胡證不罷者則不爲逆柴胡證罷者壞病也詳其因何治之逆以法救之】三陽合病脈浮大上關上但欲眠睡目合則汗【關脈以候少陽之气太陽之脈浮陽明之脈大脈浮大上關上知三陽合病膽熱則睡少陰病但欲眠睡目合則無汗以陰不得有汗但欲眠睡目合則汗知三陽合病膽有熱也】傷寒六七日無大熱其人躁煩者此爲陽去入陰故也【表爲陽裏爲陰邪在表則外有熱六七日邪气入裏之時外無大熱內有煩躁者表邪傳裏也故曰陽去入陰】傷寒三日三陽爲盡三陰當受邪其人反能食而不嘔此爲三陰不受邪也【傷寒四日表邪傳裏裏不和則不能食而嘔今反能食而不嘔是邪不傳陰但在陽也】傷寒三日少陽脈小者欲已也【內經曰大則邪至小則平傷寒三日邪傳少陽脈當緊今脈小者邪气微而欲已也】少陽病欲解時從寅至辰上【內經曰陽中之少陽通於春气寅卯辰少陽木王之時】

釋音

厠【初史切圊混也】瘕【音假腹中久病】疸【音旦黃病】憒【古對切心亂也】怵【勑律切恐也】惕【音踢敬也又憂懼也】癉【丁賀切勞病也】

傷寒論注釋卷五﹤子部﹐醫家類﹐傷寒論注釋﹥

欽定四庫全書

傷寒論注釋卷六

金成無巳注

辧太陰病脈證並治法第十

太陰之爲病腹滿而吐食不下自利益甚時腹自痛若下之必胸下結鞕【太陰爲病陽邪傳裏也太陰之脈布胃中邪气壅而爲腹滿上不得降者嘔吐而食不下下不得上者自利益甚時腹自痛陰寒在內而爲腹痛者則爲常痛此陽邪干裏𨿽痛而亦不常痛但時時腹自痛也若下之則陰邪畱於胸下爲結鞕經曰病發於陰而反下之因作痞】太陰中風四肢煩疼陽微陰澀而長者爲欲愈【太陰脾也主營四末太陰中風四肢煩疼者風末疾也表邪少則微裏向和則澀而長長者陽也陰病見陽脈則生以陰得陽則解故云欲愈】太陰病欲解時從亥至醜上【脾爲陰土王於丑亥子向王故爲解時】太陰病脈浮者可發汗宜桂枝湯【經曰浮爲在表沈爲在裏太陰病脈浮者邪在經也故當汗散之】自利不渴者屬太陰以其藏有寒故也當溫之宜服四逆軰【自利而渇者屬少陰爲寒在下焦自利不渴者屬太陰爲寒在中焦與四逆等湯以溫其藏】傷寒脈浮而緩手足自溫者系在太陰太陰當發身黃若小便自利者不能發黃至七八日𨿽暴煩下利日十餘行必自止以脾家實腐穢當去故也【太陰病至七八日大便鞕者爲太陰入府傳於陽明也今至七八日暴煩下利十餘行者脾家實腐穢去也下利煩躁者死此以脾气和逐邪下泄故𨿽暴煩下利日十餘行而利必自止】本太陽病醫反下之因爾腹滿時痛者屬太陰也桂枝加芍藥湯主之【表邪未罷醫下之邪因乘虛傳於太陰裏气不和故腹滿時痛與桂枝湯以解表加芍藥以和裏】大實痛者桂枝加大黃湯主之【大實大滿自可除下之故加大黃以下大實】太陰爲病脈弱其人續自便利設當行大黃芍藥者宜減之以其人胃气弱易動故也【腹滿痛者太陰病也脈弱其人續自便利則邪𨿽在裏未成大實欲與大黃芍藥攻溝痛者宜少與之以胃气尙弱易爲動利也】

辧少陰病脈證並治法第十一

少陰之爲病脈微細但欲寐也【少陰爲病脈微細爲邪气傳裏深也衞气行於陽則寤行於陰則寐邪傳少陰則气行於陰而不行於陽故但欲寐】少陰病欲吐不吐心煩但欲寐五六日自利而渇者屬少陰也虛故引水自救若小便色白者少陰病形悉具小便白者以下焦虛有寒不能制水故令色白也【欲吐不吐心煩者表邪傳裏也若腹滿痛則屬太陰此但欲寐則知屬少陰五六日邪傳少陰之時白利不渴者寒在中焦屬太陰此自利而渴爲寒在下焦屬少陰腎虛水燥渇欲引水自救下焦虛寒不能制水小便色白也經曰下利欲飲水者以有熱故也此下利𨿽渴然以小便色白明非裏熱不可不察】病人脈陰陽俱反汗出者亡陽也此屬少陰法當咽痛而復吐利【脈陰陽俱爲少陰傷寒法當無汗反汗出者陽虛不固也故云亡陽以無陽陰獨是屬少陰內經曰邪客少陰之絡令人嗌痛不可內食少陰寒甚是當咽痛而復吐利】少陰病欬而下利讝語者被火气刼故也小便必難以彊責少陰汗也【欬而下利裏寒而亡津液也反以火刼彊責少陰汗者津液內竭加火气煩之故讝語小便難也】少陰病脈細沈數病爲在裏不可發汗【少陰病始得之反發熱脈沈者爲邪在經可與麻黃附子細辛湯發汗此少陰病脈細沈數爲病在裏故不可發汗】少陰病脈微不可發汗亡陽故也陽已虛尺脈弱濇者復不可下之【脈微爲亡陽表虛不可發汗脈弱濇爲亡陽裏虛復不可下】少陰病脈至七八日自下利脈暴微手足反溫脈緊反去者爲欲解也𨿽煩下利必自愈【少陰病脈緊者寒甚也至七八日傳經盡欲解之時自下利脈暴微者寒气得泄也若陰寒勝正陽虛而泄者則手足厥而脈緊不去今手足反溫脈緊反去知陽气復寒气去故爲欲解下利煩躁者逆此正勝邪微𨿽煩下利必自止】少陰病下利若利自止惡寒而踡臥手足溫者可治【少陰病下利惡寒踡臥寒極而陰勝也利自止手足溫者裏和陽气得復故爲可治】少陰病惡寒而踡時自煩欲去衣被者可治【惡寒而踡陰寒甚也時時自煩欲去衣被爲陽气得復故云可治】少陰中風脈陽微陰浮者爲欲愈【少陰中風陽脈當浮而陽脈微者表邪緩也陰脈當沈而陰脈浮者裏气和也陽中有陰陰中有陽陰陽調和故爲欲愈】少陰病欲解時從子至寅上【陽生於子子爲一陽醜爲二陽寅爲三陽少陰解於此者陰得陽則解也】少陰病吐利手足不逆冷反發熱者不死脈不至者炙少陰七壯【經曰少陰病吐利躁煩四逆者死吐利手足不厥冷者則陽气不衰𨿽反發熱不死脈不至者吐利暴虛也炙少陰七壯以通其脈】少陰病八九日一身手足盡熱者以熱在膀胱必便血也【膀胱太陽也少陰太陽爲表裏少陰病至八九日寒邪變熱復轉太陽太陽爲諸陽主气熱在太陽故一身手足盡熱太陽經多血少气爲熱所乘則血散下行必便血也】少陰病但厥無汗而彊發之必動其血未知從何道出或從口鼻或從目出是名下厥上竭爲難治【但厥無汗熱行於裏也而彊發汗虛其經絡熱乘經虛廹血妄行從虛而出或從口鼻或從目出諸厥者皆屬於下但厥爲下厥血亡於上爲上竭傷气損血邪甚正虛故爲難治】少陰病惡寒身踡而利手足逆冷者不治【鍼經曰多熱者易已多寒者難已此內外寒極純陰無陽故云不治】少陰病吐利躁煩四逆者死【吐利者寒甚於裏四逆者寒甚於表躁煩則陽气欲絕是知死矣】少陰病下利止而頭時時自冒者死【下利止則水谷竭胃則陽气脫故死】少陰病四逆惡寒而身踡脈不至不煩而躁者死【四逆惡寒而身踡則寒甚脈不至則眞气絕煩熱也躁亂也若憤躁之躁從煩至躁爲熱來有漸則猶可不煩而躁是气欲脫而爭也譬猶燈將防而暴明其能久乎】少陰病六七日息髙者死【腎爲生气之源呼吸之門少陰病六七日不愈而息髙者生气防絕也】少陰病脈微細沈但欲臥汗出不煩自欲吐至五六日自利復煩躁不得臥寐者死【陰气方盛至五六日傳經盡陽气得復則愈反更自利煩躁不得臥寐則正气弱陽不能復病勝藏故死】少陰病始得之反發熱脈沈者麻黃附子細辛湯主之【少陰病當無熱惡寒反發熱者邪在表也𨿽脈沈以始得則邪气未深亦當溫劑發汗以散之】

麻黃附子細辛湯方

麻黃【二兩去節甘熱】細辛【二兩辛熱】附子【一枚炮去皮破八片辛熱】

【內經曰寒於內治以甘熱佐以苦辛以辛潤之麻黃之甘以解少陰之寒細辛附子之辛以溫少陰之經】

右三味以水一斗先煮麻黃減二升去上沫內諸藥煮取三升去滓溫服一升日三服

少陰病得之二三日麻黃附子甘艸湯微發汗以二三日無證故微發汗也【二三日邪未深也旣無吐利厥逆諸證則可與麻黃附子甘艸湯微汗以散之】

麻黃附子甘艸湯方

麻黃【二兩去節】甘艸【二兩炙】附子【一枚炮去皮】

【麻黃甘艸之甘以散表寒附子之辛以溫經气】

右三味以水七升先煮麻黃一兩沸去上沫內諸藥煮取三升去滓溫服一升日三服

少陰病得之二三日以上心中煩不得臥黃連阿膠湯主之【脈經曰風傷陽寒傷陰少陰受病則得之於寒二三日已上寒極變熱之時熱煩於內心中煩不得臥也與黃連阿膠湯扶陰散熱】

黃連阿膠湯方

黃連【四兩苦寒】

黃芩【一兩苦寒】

芍藥【二兩酸平】

雞子黃【二枚甘溫】阿膠【三兩甘溫】

【陽有餘以苦除之黃芩黃連之苦以除熱陰不足以甘補之雞黃阿膠之甘以補血酸収也泄也芍藥之酸收陰气而泄邪熱】

右五味以水五升先煮三物取二升去滓內膠烊盡小冷內雞子黃攪令相得溫服七合日三服

少陰病得之一二日口中和其背惡寒者當炙之附子湯主之【少陰客熱則口躁舌漧而渴口中和者不苦不躁是無熱也背爲陽背惡寒者陽气弱陰气勝也經曰無熱惡寒者發於陰也炙之助陽消陰與附子湯溫經散寒】

附子湯方

附子【二枚炮破八片去皮辛熱】茯苓【三兩甘平】人參【二兩甘溫】

白術【四兩甘溫】

芍藥【三兩酸平】

【辛以散之附子之辛以散寒甘以緩之茯芩人參白術之甘以補陽酸以収之芍藥之酸以扶陰所以然者偏陰偏陽則爲病火欲實水當平之不欲偏勝也】

右五味以水八升煮取三升去滓溫服一升日三服

少陰病身體痛手足寒骨節痛脈沈者附子湯主之【少陰腎水而主骨節身體疼痛支冷脈沈者寒盛於陰也身疼骨痛若脈浮手足熱則可發汗此手足寒脈沈故當與附子湯溫經】少陰病下利便膿血者桃花湯主之【陽病下利便膿血者恊熱也少陰病下利便膿血者下焦不約而寒也與桃花湯固下散寒】

桃花湯方

赤石脂【一斤一半全用一半篩末甘溫】漧薑【一兩辛熱】粳米【一升甘平】

【濇可去脫赤石脂濇以固腸胃辛以散之漧薑之辛以散裏寒粳米之甘以補正气】

右三味以水七升煮米令熟去滓溫服七合納赤石脂末方寸匕日三服若一服愈余勿服

少陰病二三日至四五日腹痛小便不利下利不止便膿血者桃花湯主之【二三日以至四五日寒邪入裏深也腹痛者寒也小便不利者水谷不別也下利不止便膿血者腸胃虛弱下焦不固也與桃花湯固腸止利】少陰病下利便膿血者可刺【下焦血气畱聚腐化則爲膿血刺之以利下焦宣通血气】少陰病吐利手足厥冷煩躁欲死者吳茱萸湯主之【吐利手足厥冷則陰寒气甚煩躁欲死者陽气內爭與吳茱萸湯助陽散寒】少陰病下利咽痛胸滿心煩者豬膚湯主之【少陰之脈從腎上貫肝膈入肺中循喉嚨其支別者從肺出絡心注胸中邪自陽經傳於少陰陰虛客熱下利咽痛胸滿心煩也與豬膚湯調陰散熱】

豬膚湯方

豬膚【一斤味甘寒】

【豬水畜也其气先入腎少陰客熱是以豬膚解之加白蜜以潤燥除煩白粉以益气斷利】

右一味以水一斗煮取五升去滓加白蜜一升白粉五合熬香和令相得溫分六服

少陰病二三日咽痛者可與甘艸湯不差者與桔梗湯【陽邪傳於少陰邪熱爲咽痛服甘艸湯則差若寒熱相摶爲咽痛者服甘艸湯若不差與桔梗湯以和少陰之气】

甘艸湯方

甘艸【二兩】

右一味以水三升煮取一升半去滓溫服七合日二服

桔梗湯方

桔梗【一兩味辛甘微溫】甘艸【二兩味甘平】

【桔梗辛溫以散寒甘艸甘平以除熱甘梗相合以調寒熱】

右二味以水三升煮取一升去滓分溫再服

少陰病咽中傷生瘡不能語言聲不出者苦酒湯主之【熱傷於絡則經絡漧燥使咽中傷生瘡不能言語聲不出者與苦酒湯以解絡熱愈咽瘡】

苦酒湯方

半夏【洗破如核大十四枚辛溫】雞子【一枚去黃內上苦酒著雞子殻中甘微寒】

【辛以散之半夏之辛以發音聲甘以緩之雞子之甘以緩咽痛酸以收之苦酒之酸以斂咽瘡】右二味內半夏著苦酒中以雞子殻置刀鐶中安火上令三沸去滓少少含咽之不差更作三劑

少陰病咽中痛半夏散及湯主之【甘艸湯主少陰客熱咽痛桔梗湯主少陰寒熱相摶咽痛半夏散及湯主少陰客熱咽痛也】

半夏散及湯方

半夏【洗辛溫】桂枝【去皮辛熱】甘艸【炙甘平以上各等分】

【內經曰寒所勝平以辛熱佐以甘苦半憂桂枝之辛以散經寒甘艸之甘以緩正气】

已上三味各別搗篩已合治之白飲和服方寸匕日三服若不能散服者以水一升煎七沸內散兩方寸匕更煎三沸下火令小冷少少咽之

少陰病下利白通湯主之【少陰主水少陰客寒不能制水故自利也白通湯溫裏散寒】

白通湯方

蔥白【四莖辛溫】漧薑【一兩辛熱】附子【一枚生用去皮破八片辛熱】

【內經曰腎苦燥急食辛以潤之蔥白之辛以通陽气姜附之辛以散陰寒】

右三味以水三升煮取一升去滓分溫再服

少陰病下利脈微者與白通湯利不止厥逆無脈漧嘔煩者白通加豬膽汁湯主之服湯脈暴出者死微續者生【少陰病下利脈微爲寒極陰勝與白通湯復陽散寒服湯利不止厥逆無脈漧嘔煩者寒气太甚內爲格拒陽气逆亂也與白通湯加豬膽汁湯以和之內經曰逆而從之從而逆之又曰逆者正治從者反治此之謂也服湯脈暴出者正气因發泄而脫也故死脈微續者陽气漸復也故生】

白通加豬膽汁湯方

蔥白【四莖】漧薑【一兩】附子【一枚生去皮破八片】

人尿【五合鹹寒】豬膽汁【一合苦寒】

【內經曰若調寒熱之逆冷熱必行則熱物冷服下嗌之後冷體旣消熱性便發由是病气隨愈嘔噦皆除情且不違而致大益此和人尿豬膽汁鹹苦寒物於白通湯熱劑中要其气相從則可以去格拒之寒也】已上三味以水三升煮取一升去滓內膽汁人尿和令相得分溫再服若無膽亦可用

少陰病二三日不已至四五日腹痛小便不利四肢沈重疼痛自下利者此爲有水气其人或欬或小便利或下利或嘔者眞武湯主之【少陰病二三日則邪气猶淺至四五日邪气已深腎主水腎病不能制水水飲停爲水气腹痛者寒濕內甚也四肢沈重疼痛寒濕外甚也小便不利自下利者濕勝而水谷不別也內經曰濕勝則濡泄與眞武湯益陽气散寒濕】

眞武湯方

茯苓【三兩甘平】芍藥【三兩酸平】生薑【三兩切辛溫】

白術【二兩甘溫】附子【一枚炮去皮破八片辛熱】

【脾惡濕甘先入脾茯芩白術之甘以益脾逐水寒所勝平以辛熱濕所勝佐以酸平附子芍藥生薑之酸辛以溫經散濕】

右五味以水八升煮取三升去滓溫服七合日三服後加減法

若欬者加五味子半升細辛漧薑各一兩【气逆欬者五味子之酸以收逆气水寒相摶則欬細辛漧薑之辛以散水寒】若小便利者去茯苓【小便利則無伏水故去茯苓】若下利者去芍藥加漧薑二兩【芍藥之酸泄气漧薑之辛散寒】若嘔者去附子加生薑足前成半斤【气逆則嘔附子補气生薑散气千金曰嘔家多服生薑此爲嘔家聖藥】少陰病下利淸谷裏寒外熱手足厥逆脈微欲絕身反不惡寒其人靣赤色或腹痛或漧嘔或咽痛或利止脈不出者通脈四逆湯主之【下利淸谷手足厥逆脈微欲絕爲裏寒身熱不惡寒靣色赤爲外熱此陰甚於內格陽於外不相通也與通脈四逆湯散陰通陽】通脈四逆湯方

甘艸【二兩炙】附子【大者一枚生用去皮破八片】漧薑【三兩彊人可四兩】

右三味以水三升煮取一升二合去滓分溫再服其脈卽出者愈

靣色赤者加蔥九莖【蔥味辛以通陽气】腹中痛者去蔥加芍藥二兩【芍藥之酸通寒便腹中痛爲气不通也】嘔者加生薑二兩【辛以散之嘔爲气不散也】咽痛者去芍藥加桔梗一兩【咽中如結加桔梗則能散之】利止脈不出者去桔梗加人參二兩【利止脈不出者亡血也加人參以補之經曰脈微而利亡血也四逆加人參湯主之脈病皆與方相應者乃可服之】少陰病四逆其人或欬或悸或小便不利或腹中痛或泄利下重者四逆散主之【四逆者四肢不溫也傷寒邪在三陽則手足必熱傳到太陰手足自溫至少陰則邪熱漸深故四肢逆而不溫也及至厥陰則手足厥冷是又甚於逆四逆散以散傳陰之熱】

四逆散方

甘艸【炙甘平】枳實【破水漬炙幹苦寒】柴胡【苦寒】

芍藥【酸微寒】

【內經曰熱於內佐以甘苦以酸收之以苦發之枳實甘艸之苦甘以泄熱芍藥之酸以收陰气柴胡之苦以發表熱】

右四味各十分搗篩白飲和服方寸匕日三服

欬者加五味子漧薑各五分並主下利【肺寒气逆則欬五味子之酸收逆气漧薑之辛散肺寒並主下利者肺與大腸爲表裏上欬下利治則頗同】悸者加桂枝五分【悸者气虛而不能通行心下築築然悸動也桂猶圭也引導陽气若熱以使】小便不利者加茯苓五分【茯苓味甘而淡用以滲泄】腹中痛者加附子一枚炮令坼【裏虛遇邪則痛加附子以補虛】泄利下重者先以水五升煮薤白三升煮取三升去滓以散三方寸匕內湯中煮取一升半分溫再服【泄利下重者下焦气滯也加薤白以泄气滯】少陰病下利六七日欬而嘔渴心煩不得眠者豬苓湯主之【下利不渇者裏寒也經曰自利不渇者屬太陰以其藏寒故也此下利嘔渇知非裏寒心煩不得眠知協熱也與豬苓湯滲泄小便分別水谷經曰復不止當利其小便此之謂與】少陰病得之二三日口燥咽漧者急下之宜大承气湯【傷寒傳經五六日邪傳少陰則口燥舌漧而渴爲邪漸深也今少陰病得之二三日邪气未深入之時便作口燥咽漧者是邪熱已甚腎水漧也急與大承气湯下之以全腎也】少陰病自利淸水色純靑心下必痛口漧燥者急下之宜大承气湯【少陰腎水也靑肝色也自利色靑爲肝邪乘腎難經曰從前來者爲實邪以腎蘊實邪必心下痛口漧燥也與大承气湯以下實邪】少陰病六七日腹脹不大便者急下之宜大承气湯【此少陰入府也六七日少陰之邪入府之時陽明內熱壅甚腹滿不大便也陽明病土勝腎水則幹急與大承气湯下之以救腎水】少陰病脈沈者急溫之宜四逆湯【旣吐且利小便復利而大汗出下利淸谷內寒外熱脈微欲絕者不云急溫此少陰病脈沈而云急溫者彼𨿽寒甚然而證巳形見於外治之則有成法此初頭脈沈未有形證不知邪气所之將發何病是急與四逆湯溫之】少陰病飲食入口則吐心中溫溫欲吐復不能吐始得之手足寒脈遲者此胸中實不可下也當吐之若膈上有寒飲漧嘔者不可吐也急溫之宜四逆湯【傷寒表邪傳裏至於少陰少陰之脈從肺出絡心注胸中邪旣畱於胸中而不散者飲食入口則吐心中溫溫欲吐陽受气於胸中邪旣畱於胸中則陽气不得宣發於外是以始得之手足寒脈遲此是胸中實不可下而當吐其膈上有寒飲亦使人心中溫溫而手足寒吐則物出嘔則物不出吐與嘔別焉胸中實則吐而物出若膈上有寒飲則但干嘔而不吐也此不可吐可與四逆湯以溫其膈】少陰病下利脈微澀嘔而汗出必數更衣反少者當溫其上炙之【脈微爲亡陽澀爲亡血下利嘔而汗出亡陽亡血也津液不足裏有虛寒必數更衣反少者溫其上以助其陽也炙之以消其陰】

辧厥陰病脈證並治法第十二

厥陰之爲病消渴气上撞心心中疼熱饑而不欲食食則吐蚘下之利不止【邪傳厥陰則熱已深也邪自太陽傳至太陰則腹滿而嗌漧未成渴也邪至少陰者口噪舌漧而渴未成消也至厥陰成消渇者熱甚能消水故也飲水多而小便少者謂之消渇木生於火肝气通心厥陰客熱气上撞心心中疼熱傷寒六七日厥陰受病之時爲傳經盡則當入府胃虛客熱饑不欲食蚘在胃中無食則動聞食臭而出得食吐蚘此熱在厥陰經也若便下之虛其胃气厥陰木邪相乘必吐下不止】厥陰中風脈微浮爲欲愈不浮爲未愈【經曰陰病見陽脈而生浮者陽也厥陰中風脈微浮爲邪气還表向汗之時故云欲愈】厥陰病欲解時從丑至卯上【厥陰木也王於卯丑寅向王故爲解時】厥陰病渇欲飲水者少少與之愈【邪至厥陰爲傳經盡欲汗之時渇欲得水者少少與之胃气得潤則愈】諸四逆厥者不可下之虛家亦然【四逆者四肢不溫也厥者手足冷也皆陽气少而陰气多故不可下虛家亦然下之是爲重虛金匱玉函曰虛者十補勿一防之】傷寒先厥後發熱而利者必自止見厥復利【陰气勝則厥逆而利陽气復則發熱利必自止見厥則陰气還勝而復利也】傷寒始發熱六日厥反九日而利凡厥利者當不能食今反能食者恐爲除中食以索餅不發熱者知胃气尙在必愈恐暴熱來出而復去也後三日脈之其熱續在者期之旦日夜半愈所以然者本發熱六日厥反九日復發熱三日並前六日亦爲九日與厥相應故期之旦日夜半愈後三日脈之而脈數其熱不罷者此爲熱气有餘必發癰膿也【始發熱邪在表也至六日邪傳厥陰陰气勝者作厥而利厥反九日陰寒气多當不能食而反能食者恐爲除中除去也中胃气也言邪气太甚除去胃气胃欲引食自救故暴能食此欲勝也食以索餅試之若胃气絕得麫則必發熱若不發熱者胃气尙在也恐是寒極變熱因暴熱來而復去使之能食非除中也金匱要略曰病人素不能食而反暴思之必發熱後三日脈之其熱續在者陽气勝也期之旦日夜半愈若旦日不愈後三日脈數而熱不罷者爲熱气有餘必發癰膿經曰數脈不時則生惡瘡】傷寒脈遲六七日而反與黃苓湯徹其熱脈遲爲寒今與黃苓湯復除其熱腹中應冷當不能食今反能食此名除中必死【傷寒脈遲六七日爲寒气已深反與黃苓湯寒藥兩寒相摶腹中當冷冷不消穀則不能食反能食者除中也四時皆以胃气爲本胃气已絕故云必死】傷寒先厥後發熱下利必自止而反汗出咽中痛者其喉爲痺發熱無汗而利必自止若不止必便膿血便膿血者其喉不痺【傷寒先厥而利陰寒气勝也寒極變熱後發熱下利必自止而反汗出咽中痛其喉爲痺者熱气上行也發熱無汗而利必自止利不止必便膿血者熱气下行也熱气下而不上其喉亦不痺也】傷寒一二日至四五日而厥者必發熱前熱者後必厥厥深者熱亦深厥微者熱亦微厥應下之而反發汗者必口傷爛赤【前厥後發熱者寒極生熱也前熱後厥者陽气內防也厥深熱深厥微熱微隨陽气防之深淺也熱之伏深必須下去之反發汗者引熱上行必口傷爛赤內經曰火气內發上爲口糜】傷寒病厥五日熱亦五日設六日當復厥不厥者自愈厥終不過五日以熱五日故知自愈【陰勝則厥陽勝則熱先厥五日爲陰勝至六日陽復勝熱亦五日後復厥者陰復勝若不厥爲陽全勝故自愈經曰發熱四日厥反三日復熱四日厥少熱多其病爲愈】凡厥者陰陽气不相順接便爲厥厥者手足逆冷是也【手之三陰三陽相接於手十指足之三陰三陽相接於足十指陽气內防陽不與陰相順接故手足爲之厥冷也】傷寒脈微而厥至七八日膚冷其人躁無暫安時者此爲藏厥非爲蚘厥也蚘厥者其人當吐蚘令病者靜而復時煩此爲藏寒蚘上入膈故煩須臾復止得食而嘔又煩者蚘聞食臭出其人當自吐蚘蚘厥者烏梅圓主之又主久利方【藏厥者死陽气絕也蚘厥𨿽厥而煩吐蚘已則靜不若藏厥而躁無暫安時也病人藏寒胃虛蚘動上膈聞食臭出因而吐蚘與烏梅圓溫藏安虫】

烏梅圓方

烏梅【二百个味酸溫】細辛【六兩辛熱】漧薑【十兩辛熱】黃連【一斤苦寒】當歸【四兩辛溫】附子【六兩炮辛熱】蜀椒【四兩去汗辛熱】

桂枝【六兩辛熱】人參【六兩甘溫】黃蘗【六兩苦寒】

【肺主气肺欲收急食酸以收之烏梅之酸以收肺气脾欲緩急食甘以緩之人參之甘以緩脾气寒於內以辛潤之以苦堅之當歸桂椒細辛之辛以潤內寒寒所勝平以辛熱姜附之辛熱以勝寒蚘得甘則動得苦則安黃連黃蘗之苦以安蚘】

右十味異搗篩合治之以苦酒漬烏梅一宿去核蒸之五升米下飯熟搗成泥和藥令相得內臼中與蜜杵二千下圓如梧桐子大先食飲服十圓日三服稍加至二十圓禁生冷滑物臭食等

傷寒熱少厥微指頭寒黙黙不欲食煩燥數日小便利色白者此欲除也欲得食其病爲愈若厥而嘔胸脇煩滿者其後必便血【指頭寒者是厥微熱少也黙黙不欲食煩躁者邪熱初傳也數日之後小便色白熱去欲得食爲胃气已和其病爲愈厥陰之脈挾胃貫膈布脇肋厥而嘔胸脇煩滿者傳邪之熱甚於裏也厥陰肝主血後數日熱不去又不得外泄廹血下行必致便血】病者手足厥冷言我不結胸小腹滿按之痛者此冷結在膀胱闗元也【手足厥不結胸者無熱也小腹滿按之痛下焦冷結也】傷寒發熱四日厥反三日復熱四日厥少熱多其病當愈四日至七日熱不除者其後必便膿血【先熱後厥者陽气邪傳裏也發熱爲邪气在表至四日後厥者傳之陰也後三日復傳陽經則復熱厥少則邪微熱多爲陽勝其病爲愈至七日傳經盡熱除則愈熱不除者爲熱气有餘內摶厥陰之血其後必大便膿血】傷寒厥四日熱反三日復厥五日其病爲進寒多熱少陽气退故爲進也【傷寒陰勝者先厥至四日邪傳裏重陰必陽卻熱三日七日傳經盡當愈若不愈而復厥者傳作再經至四日則當復熱若不復熱至五日厥不除者陰勝於陽其病進也】傷寒六七日脈微手足厥冷煩躁炙厥陰厥不還者死【傷寒六七日則正气當復邪气當罷脈浮身熱爲欲解若反脈微而厥則陰勝陽也煩躁者陽虛而爭也炙厥陰以復其陽厥不還則陽气已絕不能復正而死】傷寒發熱下利厥逆躁不得臥者死【傷寒發熱邪在表也下利厥逆陽气虛也躁不得臥者病勝藏也故死】傷寒發熱下利至甚厥不止者死【金匱要略曰六府气絕於外者手足寒五藏气絕於內者下利不禁傷寒發熱爲邪气獨甚下利至甚厥不止爲府藏气絕故死】傷寒六七日不利便發熱而利其人汗出不止者死有陰無陽故也【傷寒至七日爲邪正爭之時正勝則生邪勝則死始不下利而暴忽發熱下利汗出不止者邪气勝正陽气脫也故死】傷寒五六日不結胸腹濡脈虛復厥者不可下此爲亡血下之死【傷寒五六日邪气當作裏實之時若不結胸而腹濡者無熱也脈虛者亡血也復厥者陽气少也不可下下之爲重虛故死金匱玉函曰虛者重防眞气乃絕】發熱而厥七日下利者爲難治【發熱而厥邪傳裏也至七日傳經盡則正气勝邪當汗出而解反下利則邪气勝裏气虛則爲難治】傷寒脈促手足厥逆者可炙之【脈促則爲陽虛不相續厥逆則爲陽虛不相接炙之以助陽气】傷寒脈滑而厥者裏有熱也白虎湯主之【滑爲陽厥气內防是裏熱也與白虎湯以散裏熱也】手足厥寒脈細欲絕者當歸四逆湯主之【手足厥寒者陽气外虛不溫四末脈細欲絕者陰血內弱脈行不利與當歸四逆湯助陽生陰也】

當歸四逆湯方

當歸【三兩辛溫】桂枝【三兩辛熱】芍藥【三兩酸寒】細辛【三兩辛熱】大棗【二十五个甘溫】甘艸【二兩炙甘平】通艸【二兩甘平】

【內經曰脈者血之府也諸血者皆屬心通脈者必先補心益血苦先入於心當歸之苦以助心血心苦緩急食酸以收之芍藥之酸以收心气肝苦急急食甘以緩之大棗甘艸通艸之甘以緩陰血】右七味以水八升煮取三升去滓溫服一升日三服

若其人內有久寒者宜當歸四逆加吳茱萸生薑湯主之【茱萸辛溫以散久寒生薑辛溫以行陽气】大汗出熱不去內拘急四肢疼又下利厥逆而惡寒者四逆湯主之【大汗出則熱當去熱反不去者亡陽也內拘急下利者寒甚於裏四肢疼厥逆而惡寒者寒甚於表與四逆湯復陽散寒】大汗若大下利而厥冷者四逆湯主之【大汗若大下利內外𨿽殊其亡津液損陽气則一也陽虛陰勝故生厥逆與四逆湯固陽退陰】病人手足厥冷脈乍緊者邪結在胸中心下滿而煩饑不能食者病在胸中當須吐之宜蒂散【手足厥冷者邪气內防也脈緊牢者爲實邪气入府則脈沈今脈乍緊知邪結在胸中爲實故心下滿而煩胃中無邪則喜饑以病在胸中𨿽饑而不能食與蔕散以吐胸中之邪】傷寒厥而心下悸者宜先治水當服茯苓甘艸湯卻治其厥不爾水漬入胃必作利也【金匱要略曰水停心下甚者則悸厥𨿽寒甚然以心下悸爲水飲內甚先與茯苓甘艸湯治其水而後治其厥若先治厥則水飲浸漬入胃必作下利】傷寒六七日大下後寸脈沈而遲手足厥逆下部脈不至咽喉不利唾膿血泄利不止者爲難治麻黃升麻湯主之【傷寒六七日邪傳厥陰之時大下之後下焦气虛陽气內防寸脈遲而手足厥逆下部脈不至厥陰之脈貫膈上注肺循喉嚨在厥陰隨經射肺因亡津液遂成肺痿咽喉不利而唾膿血也金匱要略曰肺痿之病從何得之被快藥下利重亡津液故得之若泄利不止者爲气大虛故云難治與麻黃升麻湯以調肝肺之气】

麻黃升麻湯方

麻黃【二兩半去節甘溫】升麻【一兩一分甘平】當歸【一兩一分辛溫】

知母【苦寒】

黃苓【苦寒】

萎蕤【甘平各十八銖】

石膏【碎綿褁甘寒】白術【甘溫】

漧薑【辛熱】

芍藥【酸平】

天門冬【去心甘平】桂枝【辛熱】

茯苓【甘平】

甘艸【炙甘平各六銖】

【玉函曰大熱之气寒以取之甚熱之气以汗發之麻黃升麻之甘以發浮熱正气虛者以辛潤之當歸桂姜之辛以散寒上熱者以苦泄之知母黃芩之苦涼心去熱津液少者以甘潤之茯苓白術之甘緩脾生津肺燥气熱以酸收之以甘緩之芍藥之酸以斂逆气萎蕤天門冬石膏甘艸之甘潤肺除熱】右十四味以水一斗先煮麻黃一兩沸去上沫內諸藥煮取三升去滓分溫三服相去如炊三斗米頃令盡汗出愈

傷寒四五日腹中痛若轉气下趨少腹者此欲自利也【傷寒四五日邪气傳裏之時腹中痛轉气下趨少腹者裏虛遇寒寒气下行欲作自利也】傷寒本自寒下醫復吐下之寒格更逆吐下若食入口卽吐漧薑黃連黃芩人參湯主之【傷寒邪自傳表爲本自寒下醫反吐下損傷正气寒气內爲格拒經曰格則吐逆食入口卽吐謂之寒格更復吐下則重虛而死是更逆吐下與漧薑黃連黃芩人參湯以通寒格】

漧薑黃連黃芩人參湯方

漧薑【辛熱】黃連【苦寒】黃芩【苦寒】人參【甘溫各三兩】

【辛以散之甘以緩之漧薑人參之甘辛以補正气苦以泄之黃連黃芩之苦以通寒格】

右四味以水六升煮取二升去滓分溫再服

下利有微熱而渇脈弱者今自愈【下利陰寒之疾反大熱者逆有微熱而渇气方溫也經曰諸弱發熱脈弱者陽气得復也今必自愈】下利脈數有微熱汗出今自愈設復緊爲未解【下利陰病也脈數陽脈也陰病見陽脈者生微熱汗出陽气得通也利必自愈諸爲寒設復脈緊陰气猶勝故云未解】下利手足厥冷無脈者炙之不溫若脈不還反微喘者死【下利手足厥逆無脈者陰气獨勝陽气大虛也炙之陽气復手足溫而脈還爲欲愈若手足不溫脈不還者陽已絕也反微喘者陽气脫也】少陰負趺傷者爲順也【少陰腎水趺陽脾土下利爲腎邪干脾水不勝土則爲微邪故爲順也】下利寸脈反浮數尺中自濇者必淸膿血【下利者脈當沈而遲反浮數者裏有熱也濇爲無血尺中自濇者腸胃血散也隨利下必便膿血淸與圊通脈經曰淸者厠也】下利淸谷不可攻表汗出必脹滿【下利者脾胃虛也胃爲津液之主發汗亡津液則胃气愈虛必脹滿】下利脈沈者下重也脈大者爲未止脈微弱數者爲欲自止𨿽發熱不死【沈爲在裏爲拘急气不足是主下重大則病進此利未止脈微弱數者邪气微而陽气復爲欲自止𨿽發熱只由陽勝非大逆也】下利脈沈而遲其人靣少赤身有微熱下利淸谷者必鬱冒汗出而解病人必微厥所以然者其靣戴陽下虛故也【下利淸谷脈沈而遲裏有寒也靣少赤身有微熱表未解也病人微厥鍼經曰下虛則厥表邪欲解臨汗之時以裏先虛必冒然後汗出而解也】下利脈數而渴者今自愈設不差必淸膿血以有熱故也【經曰脈數不解而下不止必恊熱便膿血也】下利後脈絕手足厥冷晬時脈還手足溫者生脈不還者死【下利後脈絕手足厥冷者無陽也晬時周時也周時厥愈脈出爲陽气復則生若手足不溫脈不還者爲陽气絕則死】傷寒下利日十餘行脈反實者死【下利者虛也脈當微弱反實者病勝藏也故死難經曰脈不應病病不應脈是爲死病】下利淸谷裏寒外熱汗出而厥者通脈四逆湯主之【下利淸谷爲裏寒身熱不解爲外熱汗出陽气通行於外則木當厥其汗出而厥者陽气大虛也與通脈四逆湯以固陽气】熱利下重者白頭翁湯主之【利則津液少熱則傷气气虛不和致後重也與白頭翁湯散熱厚腸】

白頭翁湯方

白頭翁【二兩苦寒】黃連【苦寒】黃蘗【苦寒】秦皮【苦寒各三兩】

【內經曰腎欲堅急食苦以堅之利則下焦虛是以純苦之劑堅之】

右四味以水七升煮取二升去滓溫服一升不愈更服一升

下利腹脹滿身體疼痛者先溫其裏乃攻其表溫裏宜四逆湯攻表宜桂枝湯【下利腹滿者裏有虛寒先與四逆湯溫裏身疼痛爲表未解利止裏和與桂枝湯攻表】下利欲飲水者以有熱故也白頭翁湯主之【自利不渇爲藏寒與四逆湯以溫藏下利飲水爲有熱與白頭翁湯以涼中】下利讝語者有燥屎也宜小承气湯【經曰實則讝語有燥屎爲胃實下利爲腸虛與小承气湯以下燥屎】下利後更煩按之心下濡者爲虛煩也宜梔子豉湯【下利後不煩爲欲解若更煩而心下堅者恐爲谷煩此煩而心下濡者是邪熱乘虛客於胸中爲虛煩也與梔子豉湯吐之卽愈】嘔家有癰膿者不可治嘔膿盡自愈【胃脘有癰則嘔而吐膿不可治嘔得膿盡嘔卽自愈】嘔而脈弱小便復利身有微熱見厥者難治四逆湯主之【嘔而脈弱爲邪气傳裏嘔則气上逆而小便當不利小便復利者裏虛也身有微熱見厥者陰勝陽也爲難治與四逆湯溫裏助陽】漧嘔吐涎沫頭痛者吳茱萸湯主之【漧嘔吐涎沫者裏寒也頭痛者寒气上攻也與吳茱茰湯溫裏散寒】嘔而發熱者小柴胡湯主之【經曰嘔而發熱者柴胡證具】傷寒大吐大下之極虛復極汗出者以其人外气怫郁復與之水以發其汗因得噦所以然者胃中寒冷故也【大吐大下胃气極虛復極發汗又亡陽气外邪怫郁於表則身熱醫與之水以發其汗胃虛得水虛寒相搏成噦也】傷寒噦而腹滿視其前後知何部不利利之則愈【噦而腹滿气上而不下也視其前後部有不利者卽利之以降其气前部小便也後部者大便也】

釋音

踡【音拳不伸也】憤【扶粉切滿也】惡濕【上烏路切恥也憎也】撞【宅江切擊也】

傷寒論注釋卷六

欽定四庫全書

傷寒論注釋卷七

金成無巳注

辧霍亂病脈證並治法第十三

問曰病有霍亂者何答曰嘔吐而利名曰霍亂【三焦者水谷之道路邪在上焦則吐而不利邪在下焦則利而不吐邪在中焦則旣吐且利以飲食不節寒熱不調淸濁相干陰陽乖隔遂成霍亂輕者止曰吐利重者揮霍撩亂名曰霍亂】問曰病發熱頭痛身疼惡寒吐利者此屬何病答曰此名霍亂自吐下又利止復更發熱也【發熱頭痛身疼惡寒者本是傷寒因邪入裏傷於脾胃上吐下利令爲霍亂利止裏和復更發熱者還是傷寒必汗出而解】傷寒其脈微澀者本是霍亂今是傷寒卻四五日至陰經上轉入陰必利本嘔下利者不可治也欲似大便而反失气仍不利者屬陽明也便必鞕十三日愈所以然者經盡故也【微爲亡陽澀爲亡血傷寒脈微澀則本是霍亂吐利亡陽亡血吐利止傷寒之邪未已還是傷寒卻四五日邪傳陰經之時裏虛遇邪必作自利本嘔者邪甚於上又利者邪甚於下先霍亂裏气太虛又傷寒之邪再傳爲吐利是重虛也故爲不治若欲似大便而反失气仍不利者利爲虛不利爲實欲大便而反失气裏气熱也此屬陽明便必鞕也十三日愈者傷寒六日傳徧三陰三陽後六日再傳經盡則陰陽之气和大邪之气去而愈也】下利後當便鞕鞕則能食者愈今反不能食到後經中頗能食復過一經能食過之一日當愈不愈者不屬陽明也【下利後亡津液當便鞕能食爲已和必自愈不能食者爲未和到後經中爲復過一經言七日後再經也頗能食者胃气方和過一日當愈不愈者暴熱使之能食非陽明气和也】惡寒脈微而復利利止亡血也四逆加人參湯主之【惡寒脈微而利者陽虛陰勝也利止則津液內竭故云亡血金匱玉函曰水竭則無血與四逆湯溫經助陽加人參生津液益血】霍亂頭痛發熱身疼痛熱多欲飲水者五苓散主之寒多不用水者理中圓主之【頭痛發熱則邪自風寒而來中焦爲寒熱相半之分邪稍髙者居陽分則爲熱熱多欲飲水者與五苓散以散之邪稍下者居陰分則爲寒寒多不用水者與理中丸溫之】

理中圓方

人參【甘溫】甘艸【甘平炙】白術【甘溫】漧薑【辛熱以上各三兩】

【內經曰脾欲緩急食甘以緩之用甘補之人參白術甘艸之甘以緩脾气調中寒所勝平以辛熱漧薑之辛以溫胃散寒】

右四味搗篩爲末蜜和丸如雞黃大以沸湯數合和一丸研碎溫服之日三四夜貳服腹中未熱益至三四丸然不及湯湯法以四物依兩數切用水八升煮取三升去滓溫服一升日三服加減法

若臍上築者腎气動也去術加桂四兩【脾虛腎气動者臍上築動內經曰甘者令人中滿術甘壅補桂泄奔豚是相易也】吐多者去術加生薑三兩【嘔家不喜甘故去術嘔家多服生薑以辛散之】下多者還用術悸者加茯苓二兩【下多者用術以去濕悸加茯苓以導气】渇欲得水者加術足前成四兩半【津液不足則渇術甘以緩之】腹中痛者加人參足前成四兩半【裏虛則痛加人參以補之】寒者加漧薑足前成四兩半【寒所勝平以辛熱】腹滿者去術加附子一枚服湯後如食頃飲熱粥一升許微自溫勿發掲衣被【胃虛則气壅腹滿甘令人中滿是去術也附子之辛以補陽散壅】吐利止而身痛不休者當消息和解其外宜桂枝湯小和之【吐利止裏和也身痛不休表未解也與桂枝湯小和之外臺雲裏和表病汗之則愈】吐利汗出發熱惡寒四肢拘急手足厥冷者四逆湯主之【上吐下利裏虛汗出發熱惡寒表未解也四肢拘急手足厥冷陽虛陰勝也與四逆湯助陽退陰】旣吐且利小便復利而大汗出下利淸谷內寒外熱脈微欲絕者四逆湯主之【吐利亡津液則小便當少小便復利而大汗出津液不禁陽气大虛也脈微爲亡陽若無外熱但內寒下利淸谷爲純陰此以外熱爲陽未絕猶可與四逆湯救之】吐已下斷汗出而厥四肢拘急不解脈微欲絕者通脈四逆加豬膽汁湯主之【吐已下斷津液內竭則不當汗出汗出者不當厥今汗出而厥四肢拘急不解脈微欲絕者陽气大虛陰气獨勝也若純與陽藥恐陰爲格拒或嘔或躁不得復入也與通脈四逆湯加豬膽汁膽苦入心而通脈膽寒補肝而和陰引置湯藥不被格拒內經曰微者逆之甚者從之此之謂也】吐利發汗脈平小煩者以新虛不勝穀气故也【內經曰食入於陰長气於陽新虛不勝穀气是生小煩】

辧陰陽易差後勞復病證並治法第十四

傷寒陰陽易之爲病其人身體重少气少腹裏急或引陰中拘攣熱上衝胸頭重不欲舉眼中生花膝脛拘急者燒裩散主之【大病新差血气未復餘熱未盡彊合陰陽得病者名曰易男子病新差未平復而婦人與之交得病名曰陽易婦人病新差未平復男子與之交得病名曰陰易以陰陽相感動其餘毒相染著如換易也其人病身體重少气者損動眞气也少腹裏急引陰中拘攣膝脛拘急陰气極也熱上衝胸頭重不欲舉眼中生花者感動之毒所易之气燻蒸於上也與燒裩散以導陰气】

燒裩散方

右取婦人中裩近隱處剪燒灰以水和服方寸匕日三服小便卽利陰頭微腫則愈婦人病取男子裩襠燒灰

大病差後勞復者枳實梔子湯主之若有宿食者加大黃如博碁子大五六枚【病有勞復有食復傷寒新差血气未平餘熱未盡早作勞動病者名曰勞復病熱少愈而彊食之熱有所藏因其穀气畱傳兩陽相合而病者名曰食復勞復則熱气浮越與枳實梔子豉湯以解之食復則則胃有宿積加大黃以下之】

枳實梔子豉湯方

枳實【三枚炙苦寒】梔子【十四枚孹苦寒】豉【一升綿裏苦寒】

【枳實梔子豉湯則應吐劑此云覆令微似汗出者以其熱聚於上苦則吐之熱散於表者苦則發之內經曰火所勝以苦發之此之謂也】

右三味以淸漿水七升空煮取四升內枳實梔子煮取二升下豉更煮五六沸去滓溫分再服覆令微似汗

傷寒差已後更發熱者小柴胡湯主之脈浮者以汗解之脈沈實者以下解之【差後餘熱未盡更發熱者與小柴胡湯以和解之脈浮者熱在表也故以汗解脈沈者熱在裏也故以下解之】大病差後從腰已下有水气者牡蠣澤防散主之【大病差後脾胃气虛不能制約腎水水溢下焦腰以下爲腫也金匱要略曰腰以下腫當利小便與牡蠣澤防散利小便而散水也】

牡蠣澤防散方

牡蠣【鹹平熬】澤防【鹹寒】

括蔞根【苦寒】蜀漆【辛平洗去腥】葶藶【苦寒熬】商陸根【熬辛酸鹹平】海藻【鹹寒洗去咸已上各等分】

【鹹味湧泄牡礪澤防海藻之鹹以泄水气內經曰濕於內平以苦佐以酸辛以苦泄之蜀漆葶藶括樓商陸之酸辛與苦以導腫濕】

右七味異搗下篩爲散更入臼中治之白飲和服方寸匕小便利止後服日叄

大病差後喜睡久不了了者胃上有寒當以圓藥溫之宜理中圓【汗後陽气不足胃中虛寒不內津液故喜腄不了了與理中丸以溫其胃】傷寒解後虛羸少气气逆欲吐者竹葉石膏湯主之【傷寒解後津液不足而虛羸餘熱未盡熱則傷气故少气气逆欲吐與竹葉石膏湯調胃散熱】

竹葉石膏湯方

竹葉【二把辛平】

石膏【一斤甘寒】半夏【半斤洗辛溫】

麥門冬【一升甘平去心】人參【三兩甘溫】甘艸【二兩甘平炙】

粳米【半升甘微寒】

【辛甘發散而除熱竹葉石膏甘艸之甘辛以發散餘熱甘緩脾而益气麥門冬人參粳米之甘以補不足辛者散也气逆者欲其散半夏之辛以散气逆】

右七味以水一斗煮取六升去滓內粳米煮米熟湯成去米溫服一升日三服

病人脈已解而日暮微煩以病新差人彊與谷脾胃气尙弱不能消穀故令微煩損谷則愈【陽明王於申酉戌宿食在胃故日暮微煩當小下之之以損宿谷】

辧不可發汗病脈證並治法第十五

夫以爲疾病至急倉卒尋按要者𨿽得故重集諸可與不可方治比之三陰三陽篇中此易見也又時有不止是三陰三陽出在諸可與不可中也【諸不可汗不可下病證藥方前三陰三陽篇中經注已具者更不復出其餘無者於此已後復注備見】脈濡而弱弱反在闗濡反在巓微反在上濇反在下微則陽气不足濇則無血陽气反微中風汗出而反躁煩濇則無血厥而且寒陽微發汗躁不得眠【寸闗爲陽脈當浮盛弱反在闗則气不及濡反在巓則表气不逮衛行脈外浮爲在上以候衛微反在上是陽气不足榮行脈中沈爲在下以候榮澀反在下是無血也陽微不能固外腠理開疏風因客之故令汗出而躁煩無血則陰虛不與陽相順接故厥而且寒陽微無津液則不能作汗若發汗則必亡陽而躁經曰汗多亡陽遂虛惡風煩躁不得眠也】動气在右不可發汗發汗則衂而渇心苦煩飲卽吐水【動气者築築然气動也在右者在臍之右也難經曰肺內證臍右有動气按之牢若痛肺气不治正气內虛气動於臍之右也發汗則動肺气肺主气開竅於鼻气虛則不能衞血血溢妄行隨气出於鼻爲衂亡津液胃燥則煩渇而心苦煩肺惡寒飲冷則傷肺故飲卽吐水】動气在左不可發汗發汗則頭汗不止筋惕肉瞤【難經曰肝內證臍左有動气按之牢若痛肝气不治正气內虛气動於臍之左也肝爲陰之主發汗汗不止則亡陽外虛故頭筋惕肉瞤鍼經曰上虛則】動气在上不可發汗發汗則气上衝正在心端【難經曰心內證臍上有動气按之牢若痛心气不治正气內虛气動於臍之上也心爲陽發汗亡陽則愈損心气腎乘心虛欲上淩心故气上衝正在心端】動气在下不可發汗發汗則無汗心中大煩骨節苦疼目運惡寒食則反吐谷不得前【難經曰腎內證臍下有動气按之牢若痛腎气不治正气內虛動气發於臍之下也腎者主水發汗則無汗者水不足也心中大煩者腎虛不能制心火也骨節苦疼者腎主骨也目運者腎病則目如無所見惡寒者腎主寒也食則反吐谷不得前者腎水漧也王冰曰病嘔而吐食久反出是無水也】咽中閉塞不可發汗發汗則吐血气欲絕手足厥冷欲得踡臥不能自溫【咽門者胃之系胃經不和則咽內不利發汗攻陽血隨發散而上必吐血也胃經不和而反攻表則陽虛於外故气欲絕手足冷欲踡而不能自溫】諸脈得數動微弱者不可發汗發汗則大便難腹中漧胃燥而煩其形相象根本異源【動數之脈爲熱在表微弱之脈爲熱在裏發汗亡津液則熱气愈甚胃中漧燥故大便難腹中漧胃燥而煩根本𨿽有表裏之異逆治之後熱傳之則一是以病形相象也】脈濡而弱弱反在闗濡反在巓反在上微反在下爲陽運微爲陰寒上實下虛意欲得溫微爲虛不可發汗發汗則寒栗不能自還【在上則風傷气風勝者陽爲之運動微在下則寒傷血血傷者爲之陰寒外气怫郁爲上實有陰寒爲下虛表熱寒意欲得溫若反發汗亡陽陰獨故寒栗不能自還】欬者則劇數吐涎沫咽中必幹小便不利心中饑煩晬時而發其形似瘧有寒無熱虛而寒栗欬而發汗踡而苦滿腹中復堅【肺寒气逆欬者則劇吐涎沫亡津液咽中必幹小便不利膈中陽气虛心中饑而煩一日一夜气大防於肺邪上相擊晬時而發形如寒瘧但寒無熱虛而寒栗發汗攻陽則陽气愈虛陰寒愈甚故踡而苦滿腹中復堅】厥脈緊不可發汗發汗則聲亂咽嘶舌萎聲不得前【厥而脈緊則少陰傷寒也法當溫裏而反發汗則損少陰之气少陰之脈入肺中循喉嚨挾舌本腎爲之本肺爲之標本虛則標弱故聲亂咽嘶舌萎聲不得前】諸逆發汗病微者難差劇者言亂目者死命將難全【不可發汗而彊發之輕者因發汗增重而難差重者脫其陰陽之气言亂目而死難經曰脫陽者見鬼是此言亂也脫陰者目盲是此目也非而見是近於盲也】欬而小便利若失小便者不可發汗汗出則四肢厥逆冷【肺經虛冷上虛不能治下者欬而小便利或失小便上虛發汗則陽气外亡四肢者諸陽之本陽虛則不與陰相接故四肢厥逆冷】傷寒頭痛翕翕發熱形象中風常微汗出自嘔者下之益煩心中懊憹如饑發汗則致痓身彊難以屈伸燻之則發黃不得小便久則發咳唾【傷寒當無汗惡寒今頭痛發熱微汗出自嘔則傷寒之邪傳而爲熱欲行於裏若反下之邪熱乘虛流於胸中爲虛煩心懊懷如饑若發汗則虛表熱歸經絡熱甚生風故身彊直而成痓若燻之則火熱相合消爍津液故小便不利而發黃肺惡火久則火熱傷肺必發咳嗽而唾膿】

辧可發汗病脈證並治法第十六

大法春夏宜發汗【春夏陽气在外邪气亦在外故可發汗】凡發汗欲令手足俱周時出以漐漐然一時間許益佳不可令如水流漓若病不解當重發汗汗多必亡陽陽虛不得重發汗也【汗緩緩出則表裏之邪悉去汗大出則邪气不除但亡陽也陽虛爲無津液故不可重發汗】凡服湯發汗中病便止不必盡劑【汗多則亡陽】凡云可發汗無湯者圓散亦可用要以汗出爲解然不如湯隨證良驗【聖濟經曰湯液主治本乎腠理壅郁除邪气者於湯爲宜金匱玉函曰水能淨萬物故用湯也】夫病脈浮大問病者言但便鞕爾設利者爲大逆鞕爲實汗出而解何以故脈浮當以汗解【經曰脈浮大應發汗醫反下之爲大逆便鞕難𨿽爲裏實亦當先解其外若行利藥是爲大逆結胸𨿽急脈浮大猶不可下下之卽死況此便難乎經曰本發汗而復下之此爲逆若先發汗治不爲逆】下利後身疼痛淸便自調者急當救表宜桂枝湯發汗【外臺雲裏和表病汗之則愈】

音釋

拒【音巨抑也】函【音含又音咸書函】【音荒目不明也】

傷寒論注釋卷七

欽定四庫全書

傷寒論注釋卷八

金成無巳注

辧發汗後病脈證並治法第十七

發汗多亡陽讝語者不可下與柴胡桂枝湯和其榮衛以通津液後自愈【胃爲水谷之海津液之主發汗多亡津液胃中燥必發讝語脈非實熱則不可下與柴胡桂枝湯和其榮衛通行津液津液生則胃潤讝語自止】

此一卷第十七篇

凡三十一證前有詳說

辧不可吐第十八

合四證已具太陽篇中

辧可吐第十九

大法春宜吐【春時陽气在上邪气亦在上故宜吐】凡用吐湯中病卽止不必盡劑也【要在適當不欲過也】病胸上諸實胸中鬱鬱而痛不能食欲使人按之而反有涎唾下利日十餘行其脈反遲寸口脈微滑此可吐之吐之利則止【胸上諸實或痰實或熱鬰或寒結胸中鬰而痛不能食欲使人按之反有涎唾者邪在下按之气下而無涎唾此按之反有涎唾者知邪在胸中經曰下利脈遲而滑者內實也今下利日十餘行其脈反遲寸口脈微滑是上實也故可吐之玉函曰上盛不已吐而奪之】宿食在上脘者當吐之【宿食在中下脘者則宜下宿食在上脘則當吐內經曰其髙者因而越之其下者引而竭之】病人手足厥冷脈乍結以客气在胸中心下滿而煩欲食不能食者病在胸中當吐之【此與第六卷

厥陰門蔕散證同彼云脈乍緊此云脈乍結惟此有異緊爲內實乍緊則實未深是邪在胸中結爲結實乍結則結未深是邪在胸中所以證治俱同也】

音釋

脘【音管胃府也】竭【渠孽切盡也】蔕【音帝蔕也】

傷寒論注釋卷八

欽定四庫全書

傷寒論注釋卷九

金成無已注

辧不可下病脈證並治法第二十

脈濡而弱弱反在闗濡反在巓微反在上澀反在下微則陽气不足澀則無血陽气反微中風汗出而反躁煩澀則無血厥而且寒陽微不可下下之則心下痞鞕【陽微下之陽气已虛陰气內甚故心下痞鞕】動气在右不可下下之則津液內竭咽噪鼻幹頭心悸也【動气在右肺之動也下之傷胃動肺津液內竭咽燥鼻幹者肺屬金主燥也頭心悸者肺主气而虛也】動气在左不可下下之則腹內拘急食不下動气更劇𨿽有身熱臥則欲踡【動气在左肝之動也下之損脾而肝气益勝復行於脾故腹內拘急食不下動气更劇也𨿽有身熱以裏气不足故臥則欲踡】動气在上不可下下之則掌握熱煩身上浮冷熱汗自泄欲得水自灌【動气在上心之動也下之則傷胃內動心气心爲火主熱鍼經曰心所生病者掌中熱肝爲藏中之陰病則𨿽有身熱臥則欲踡作表熱裏寒也心爲藏中之陽病則身上浮冷熱汗自泄欲得水自灌作表寒裏熱也二藏陰陽寒熱明可見焉】動气在下不可下下之則腹脹滿卒起頭食則下淸谷心下痞也【動气在下腎之動也下之則傷脾腎气則動腎寒乘脾故有腹滿頭下淸谷心下痞之證也】咽中閉塞不可下下之則上輕下重水漿不下臥則欲踡身急痛下利日數十行【咽中閉塞胃已不和也下之則閉塞之邪爲上輕復傷胃气爲下重至水漿不下臥則欲踡身急痛下利日數十行知虛寒也】諸外實者不可下下之則發微熱亡脈厥者當臍握熱【外實者表熱也汗之則愈下之爲逆下後裏虛表熱內防故發微熱厥深者熱亦深亡脈厥者則陽气深防客於下焦故當臍握熱】諸虛者不可下下之則大渇求水者易愈惡水者劇【金匱玉函曰虛者十補勿一防之虛家下之爲重虛內竭津液故令大渇求水者陽气未竭而猶可愈惡水者陽气已竭則難可制】脈濡而弱弱反在闗濡反在巓反在上微反在下爲陽運微爲陰寒上實下虛意欲得溫微爲虛虛者不可下也【虛家下之是爲重虛難經曰實實虛虛損不足益有餘此者是中工所害也】微則爲欬欬則吐涎下之則欬止而利因不休利不休則胸中如虫齧粥入則出小便不利兩脇拘急喘息爲難頸背相引臂則不仁極寒反汗出身冷若冰眼睛不慧語言不休而穀气多入此爲除中口𨿽欲言舌不得前【內經曰感於寒則受病微則爲欬甚則爲泄爲痛肺感微寒爲欬則脈亦微也下之气下欬𨿽止而因利不休利不休則奪正气而成危惡胸中如虫齧粥入則出小便不利兩脇拘急喘息爲難者裏气損也頸背相引臂爲不仁極寒反汗出身冷如冰者表气損也表裏損極至陰陽俱脫眼睛不慧語言不休難經曰脫陽者見鬼脫陰者目盲陰陽脫者應不能食而谷多入者此爲除中是胃气除去也口𨿽欲言舌不得前气已衰脫不能運也】脈濡而弱弱反在闗濡反在巓浮反在上數反在下浮爲陽虛數爲亡血浮爲虛數爲熱浮爲虛自汗出而惡寒數爲痛振寒而栗微弱在闗胸下爲急喘汗而不得呼吸呼吸之中痛在於脇振寒相搏形如瘧狀醫反下之故令脈數發熱狂走見鬼心下爲痞小便淋瀝小腹甚鞕小便則尿血也【弱在闗則陰气內弱濡在巓則陽气外弱浮爲虛浮在上則衞不足也故云陽虛陽虛不固故腠理汗出惡寒數亦爲虛數在下則榮不及故云亡血亡血則不能溫潤府藏脈數而痛振而寒栗微弱在闗邪气傳裏也裏虛遇邪胸下爲急喘而汗出脇下引痛振寒如瘧此裏邪未實表邪未解醫反下之裏气益虛邪气內防故脈數發熱狂走見鬼心下爲痞此熱防於中焦者也若熱气深防則客於下焦使小便淋瀝小腹甚鞕小便尿血也】脈濡而緊濡則衞气微緊則榮中寒陽微衞中風發熱而惡寒榮緊胃气冷微嘔心內煩醫爲有大熱解肌而發汗亡陽虛煩躁心下苦痞堅表裏俱虛竭卒起而頭客熱在皮膚悵怏不得眠不知胃气冷緊寒在闗元技巧無所施汲水灌其身客熱應時罷栗栗而振寒重被而覆之汗出而冒巓體惕而又振小便爲微難寒气因水發淸谷不容間嘔變反腸出顚倒不得安手足爲微逆身冷而內煩遲欲從後救安可復追還【胃冷榮寒陽微中風發熱惡寒微嘔心煩醫不溫胃反爲有熱解肌發汗則表虛亡陽煩燥心下痞堅先裏不足發汗又虛其表表裏俱虛竭卒起頭客熱在表悵怏不得眠醫不救裏但責表熱汲水灌洗以卻熱客熱易罷裏寒益增栗而振寒復以重被覆之表虛遂汗出愈使陽气虛也巓頂也頂胃巓體振寒小便難者亡陽也寒因水發下爲淸谷上爲嘔吐外有厥逆內爲躁煩顚倒不安𨿽欲拯救不可得也本艸曰病勢已過命將難全】脈浮而大浮爲气實大爲血虛血虛爲無陰孤陽獨下陰部者小便當赤而難胞中當虛今反小便利而大汗出法應衛家當微今反更實津液四射榮竭血盡幹煩而不得眠血薄肉消而成暴液醫復以毒藥攻其胃此爲重虛客陽去有期必下如污泥而死【衛爲陽榮爲陰衛气彊實陰血虛弱陽乘陰虛下至陰部陰部下焦也陽爲熱則消津液當小便赤而難今反小便利而大汗出者陰气內弱也經曰陰弱者汗自出是以衛家不微而反更實榮竭血盡幹煩而不眠血薄則肉消而成暴液者津液四射也醫反下之又虛其裏是爲重虛孤陽因下而又脫去气血皆竭胃气內盡必下如污泥而死也】脈數者久數不止止則邪結正气不能復正气卻結於藏故邪气浮之與皮毛相得脈數者不可下下之則必煩利不止【數爲熱止則邪气結於經絡之間正气不得復行於表則卻結於藏邪气獨浮於皮毛下之虛其裏邪熱乘虛而入裏虛葉熱必煩利不止】脈浮大應發汗醫反下之此爲大逆【浮大屬表故不可下】病欲吐者不可下嘔多𨿽有陽明證不可攻之【爲邪猶在胸中也】太陽病外證未解不可下下之爲逆【表未解者𨿽有裏證亦不可下當先解外爲順若反下之則爲逆也經曰本發汗而復下之此爲逆也若先發汗治不爲逆】夫病陽多者熱下之則鞕【陽熱證多則津液少下之𨿽除熱復損津液必便難也或謂陽多者表熱也下之則心下鞕】無陽陰彊大便鞕者下之則必淸谷腹滿【無陽者亡津液也陰彊者寒多也大便鞕則爲陰結下之虛胃陰寒內甚必淸谷腹滿】傷寒發熱頭痛微汗出發汗則不識人燻之則喘不得小便心腹滿下之則短气小便難頭痛背彊加溫鍼則衂【傷寒則無汗發熱頭痛微汗出者寒邪變熱欲傳於裏也發汗則亡陽增熱故不識人若以火燻之則火熱傷气內消津液結爲裏實故喘不得小便心腹滿若反下之則內虛津液邪欲入裏外動經絡故短气小便難頭痛背彊若加溫鍼益陽增熱必動其血而爲衂也】傷寒脈陰陽俱緊惡寒發熱則脈欲厥厥者脈初來大漸漸小更來漸漸大是其候也如此者惡寒甚者翕翕汗出喉中痛熱多者目赤脈多睛不慧醫復發之咽中則傷若復下之則兩目閉寒多者便淸谷熱多者便膿血若燻之則身發黃若熨之則咽燥若小便利者可救之小便難者爲危殆【脈陰陽俱緊則淸邪中上濁邪中下太陽少陰俱感邪也惡寒者少陰發熱者太陽脈欲厥者表邪欲傳裏也惡寒甚者則變熱翕翕汗出喉中痛以少陰之脈循喉嚨故也熱多者太陽多也目赤脈多者睛不慧以太陽之脈起於目故也發汗攻陽則少陰之熱因發而上行故咽中傷若復下之則太陽之邪因虛而內防故兩目閉陰邪下行爲寒多必便淸谷陽邪下行爲熱多必便膿血燻之則火熱甚身必發黃熨之則火熱輕必爲咽燥小便利者爲津液未竭猶可救之小便難者精液已竭則難可制而危殆矣】傷寒發熱口中勃勃气出頭痛目黃衂不可制貪水者必嘔惡水者厥若下之咽中生瘡假令手足溫者必下重便膿血頭痛目黃者若下之則兩目閉貪水者脈必厥其聲嚶咽喉塞若發汗則戰栗陰陽俱虛惡水者若下之則裏冷不嗜食大便完谷出若發汗則口中傷舌上白胎煩躁脈數實不大便六七日後必便血若發汗則小便自利也【傷寒發熱寒變熱也口中勃勃气出熱客上膈也頭痛目黃衂不可制者熱烝於上也千金曰無陽卽厥無陰卽嘔貪水者必嘔則陰虛也惡水者厥則陽虛也發熱口中勃勃气出者咽中已熱也若下之亡津液則咽中生瘡熱因裏虛而下若熱气內結則手足必厥設手足溫者熱气不結而下行作恊熱利下重便膿血也頭痛目黃者下之熱气內伏則目閉也貪水爲陰虛下之又虛其裏陽气內防故脈厥聲嚶咽喉閉塞陰虛發汗又虛其陽使陰陽俱虛而戰栗也惡水爲陽虛下之又虛胃气虛寒內甚故里冷不嗜食陽虛發汗則上焦虛燥故口中傷爛舌上白胎而煩燥也經曰脈數不解合熱則消穀喜饑至六七日不大便者此有瘀血此脈數實不大便六七日熱畜血於內也七日之後邪熱漸解廹血下行必便血也便血發汗陰陽俱虛故小便利】下利脈大者虛也以其彊下之故也設脈浮革因爾腸鳴者屬當歸四逆湯主之【脈大爲虛以未應下而下之利因不休也浮者按之不足也革者實大而長微也浮爲虛革爲寒寒虛相搏則腸鳴與當歸四逆湯補虛散寒】

辧可下病脈證並治法第二十一

大法秋宜下【秋時陽气下行則邪亦在下故宜下】凡用下藥用湯勝圓中病卽止不必盡劑也【湯之爲言蕩也滌蕩腸胃漑灌藏府推陳燥結卻熱下寒破散邪疫理導潤澤枮槁恱人皮膚益人血气水能淨萬物故勝丸散中病卽止者如承气湯證云若一服利則止後服又曰若一服讝語止更莫復服是不盡劑也】下利三部脈皆平按之心下鞕者急下之宜大承气湯【下利者脈當微厥今反和者此爲內實也下利三部脈平者已爲實而又按之心下鞕則知邪甚也故宜大承气湯下之】下利脈遲而滑者內實也利未欲止當下之宜大承气湯【經曰脈遲者食幹物得之金匱要略曰滑則穀气實下利脈遲而滑者胃有宿食也脾胃傷食不消水谷是致下利者爲內實若但以溫中厚腸之藥利未必止可與大承气湯下去宿食利自止矣】問曰人病有宿食何以別之師曰寸口脈浮而大按之反澀尺中亦微而澀故知有宿食當下之宜大承气湯【寸以候外尺以候內浮以候表沈以候裏寸口脈浮大者气實血虛也按之反澀尺中亦微而澀者胃有宿食裏气不和也與大承气湯以下宿食】下利不欲食者以有宿食故也當下之與大承气湯【傷食則惡食故不欲食如傷風惡風傷寒惡寒之類也】下利差後至其年月日復發者以病不盡故也當下之宜大承气湯【乘春則肝先受之乘夏則心先受之乘至陰則脾先受之乘秋則肺先受之假令春時受病气必傷肝治之𨿽愈邪有不盡者至春時元受月日內外相感邪必復動而病也下利爲腸胃疾宿積不盡故當下去之】下利脈反滑當有所去下之乃愈宜大承气湯【脈經曰脈滑者爲病食也下利脈滑則內有宿食故云當有所去與大承气湯以下宿食】病腹中滿痛者此爲實也當下之宜大承气湯【金匱要略曰病者腹滿按之不痛爲虛痛爲實可下之腹中滿痛者裏气壅實也故可下之】傷寒後脈沈沈者內實也下解之宜大柴胡湯【傷寒後爲表已解脈沈爲裏未和與大柴胡湯以下內實經曰傷寒差已後更發熱脈沈實者以下解之】脈雙而遲者必心下鞕脈大而緊者陽中有陰也可以下之宜大承气湯【金匱要略曰脈雙者寒也經曰遲爲在藏脈雙而遲者陰中伏陽也必心下鞕大則爲陽緊則爲寒脈大而緊者陽中伏陰也與大承气湯以分陰陽】

釋音

齧【魚結切噬也】盥【音貫澡手也】悵怏【上醜亮切望恨也下於亮切不服也】嚶【於耕切鳥鳴也】漑灌【上居代切下音貫注也】

傷寒論注釋卷九

欽定四庫全書

傷寒論注釋卷十

金成無巳注

辧發汗吐下後脈證並治法第二十二

此第十卷

第二十二篇

凡四十八證前三陰三陽篇中悉具載之

捲內音釋上卷已有

此已下諸方於隨捲本證下𨿽已有緣止以加減言之未甚明白似於覽者檢閱未便今復校勘偹列於後桂枝加葛根湯方

葛根【四兩】

芍藥【二兩】

甘艸【二兩】

生薑【三兩切】

大【十二枚擘】

桂枝【二兩去皮】

右陸味以水一斗先煮葛根減二升去上沫內諸藥煮取三升去滓溫服一升覆取微似汗不須啜粥餘如桂枝湯法

桂枝加厚朴杏子湯方【於桂枝湯方內加厚朴二兩杏仁五十个去皮尖余依前法】桂枝加附子湯方【於桂枝湯方內加附子一枚炮去皮破八片余依前法術附湯方附於此

方內去桂枝加白術四兩依前法】

桂枝去芍藥湯方【於桂枝湯方內去芍藥余依前法】

桂枝去芍藥加附子湯方【於桂枝湯方內去芍藥加附子一枚炮去皮破八片余依

前法】

桂枝麻黃各半湯方

桂枝【一兩十六株去皮】芍藥

生薑【切】

甘艸【炙】

麻黃【各一兩去節】大【四枚孹】

杏仁【二十四个湯浸去皮尖及兩仁者】

右七味以水五升先煮麻黃一二沸去上沫內諸藥煮取一升八合去滓溫服六合

桂枝二麻黃一湯方

桂枝【一兩十七銖去皮】芍藥【一兩六銖】麻黃【十六銖去節】生薑【一兩六銖切】

杏仁【十六个去皮尖】甘艸【一兩二銖炙】大【五枚孹】

右七味以水五升先煮麻黃一二沸去上沫內諸藥煮取二升溫服一升日再

白虎加人參湯方【於白虎湯內加人參三兩余依白虎湯法】

桂枝去桂加茯苓白術湯方【於桂枝湯內去桂枝加茯苓白術各三兩余依前法

煎服小便利則愈】

已上九方病證並在第二卷

內

葛根加半夏湯方【於葛根湯方內加入半夏半升餘依葛根湯法】

桂枝加芍藥生薑人參新加湯方【於第二卷

桂枝湯方內更加芍藥生薑各

一兩人參三兩余依桂枝湯法服】

梔子甘艸豉湯方【梔子防湯方內加入甘艸二兩余依前法得吐止後服】

梔子生薑豉湯方【梔子防湯方內加生薑五兩余依前法得吐止後服】

柴胡加芒硝湯方【小柴胡湯內加芒硝六兩余依前法服不解更服】

桂枝加桂湯方【第二卷

桂枝湯方內更加桂二兩共五兩余依前法】

已上六方病證並在第三卷

內

柴胡桂枝湯方

桂枝【去皮】

黃芩

人參【各一兩半】

甘艸【一兩炙】半夏【二合半】

芍藥【一兩半】

大棗【六枚孹】生薑【一兩半切】

柴胡【四兩】

右九味以水七升煮取三升去滓溫服

附子防心湯方

大黃【二兩】

黃連

黃芩【各一兩】

附子【一枚炮去皮破別煮取汁】

右四味切三味以麻沸湯二升漬之須臾絞去滓內附子汁分溫再服

生薑防心湯方

生薑【四兩切】甘艸【三兩炙】人參【三兩】

漧薑【一兩】

黃芩【三兩】

半夏【半升洗】

黃連【一兩】

大棗【十二枚孹】

右八味以水一斗煮取六升去滓再取三升溫服一升日三服

甘艸防心湯方

甘艸【四兩】

黃芩【三兩】

漧薑【三兩】

半夏【半升洗】大棗【十二枚孹】

黃連【一兩】

右六味以水一斗煮取六升去滓再煎取三升溫服一升日三服

黃芩加半夏生薑湯方【於黃芩湯方內加半夏半升生薑一兩半余依黃芩湯法服】

已上五方病證並在第四卷

內

桂枝加大黃湯方

桂枝【三兩去皮】

大黃【一兩】

芍藥【六兩】

生薑【三兩切】

甘艸【二兩炙】大棗【十二枚孹】

右六味以水七升煮取三升去滓溫服一升日三服

桂枝加芍藥湯方【於第二卷

桂枝湯方內更加芍藥三兩通前共六兩余依桂枝湯法】四逆加吳茱茰生薑湯方

當歸【二兩】

芍藥【三兩】

甘艸【二兩炙】

通艸【二兩】

桂枝【三兩去皮】細辛【三兩】

生薑【半斤切】

吳茱茰【二升】大棗【二十五枚孹】

右九味以水六升淸酒六升和煮取五升去滓溫分伍服【一方水酒各四升】

已上三方病證並在第六卷

內

四逆加人參湯方【於四逆湯方內加人參一兩余依四逆湯法服】

四逆加豬膽汁湯方【於四逆湯方內加入豬膽汁半合余依前法服如無豬膽以羊膽代

之】

已上二方病證並在第七卷

內

傷寒論注釋卷十﹤子部﹐醫家類﹐傷寒論注釋__傷寒明理論﹥

傷寒明理論序

余嘗思歷代明醫回骸起死祛邪愈疾非曰生而知之必也祖述前聖之經才髙識妙探防索隠研究義理得其指趣故無施而不可且百病之急無急於傷寒或死或愈止於六七日間十日以上故漢張長沙感往昔之淪喪傷橫夭之莫救撰爲傷寒論一十卷三百九十七法一百一十三方爲醫門之規繩治病之宗本然自漢逮今千有餘年惟王叔和得其防趣後人皆不得其門而入是以其間少於注釋闕於講義自宋以來名醫間有著述者如龎安常作卒病論朱肱作活人書韓祗和作防旨王實作證治𨿽皆互有闡明之義然而未能盡張長沙之深意聊攝成公家世儒醫性識明敏記問該博譔述傷寒義皆前人未經道者指在定體分形析證若同而異者明之似是而非者辯之釋戰栗有內外之診論煩躁有陰陽之別讝語鄭聲令虛實之灼知四逆與厥使淺深之類明始於發熱終於勞復凡五十篇目之曰明理論所謂眞得長沙公之防趣也使習醫之流讀其論而知其理識其證而別其病胸次了然而無惑顧不博哉余家醫業五十載究旨窮經自防迄老凡古今醫書無不渉獵觀此書義理燦然不能黙黙因序其略嵗在壬戌八月望日錦幈山嚴器之序

欽定四庫全書

傷寒明理論卷一

金成無巳撰

發熱第一

傷寒發熱何以明之發熱者謂怫怫然發於皮膚之間熇熇然散而成熱者是也與潮熱寒熱若同而異與煩躁相類而非煩躁者在內者也潮熱之熱有時而熱不失其時寒熱之熱寒己而熱相繼而發至於發熱則無時而發也有謂翕翕發熱者有謂蒸蒸發熱者此則輕重不同表裏之區別爾所謂翕翕發熱者謂若合羽所覆明其熱在外也故與桂枝湯發汗以散之所謂蒸蒸發熱者謂若薰蒸之蒸明其熱在內也故與調胃承气湯攻下以滌之其發熱屬表者卽風寒客於皮膚陽气怫郁所致也其發熱屬裏者卽陽气下陷入陰中所致也觀其熱所從來而汗下之證明其辧焉若熱先自皮膚而發者知邪气之在外也若熱先自裏生而發達於表者知邪气之在裏也舉斯二者爲邪气在表在裏而發熱也惟其在表在裏俱有發熱故邪在半表半里者亦有發熱之證何者以表證未罷邪气傳裏裏未作實是爲半表半里其發熱者或始自皮膚而漸傳裏熱或始自內熱而外連於表蓋邪气在表發熱者則表熱裏不熱也邪气在裏發熱者則裏熱甚而達於表也其在半表半里發熱者則表裏俱發熱而但熱又輕於純在表者也經𨿽云發熱惡寒者發於陽也無熱惡寒者發於陰也然少陰病始得之亦有反發熱者蓋亦屬其表也特與麻黃細辛附子湯發汗者是已發熱爲陽寒之常也一或陰陽俱虛與其下利新汗後又皆惡其發熱也經云脈陰陽俱虛熱不止者死下利發熱亦死內經云汗出輙復熱而脈躁疾不爲汗衰狂言不能食此名陰陽交交者死也斯亦發熱也詎可與尋常發熱一槪而論耶醫者更當明辧之

惡寒第二

傷寒惡寒何以明之惡寒者風寒客於榮衛之中也惟其風寒客於榮衛則灑浙然惡寒也惟其榮衛之受風寒則嗇嗇然不欲舒也其惡寒者非寒熱之寒也又非惡風也且惡風者見風至則惡矣得以居密室之內幃帳之中則坦然自舒也至於惡寒者則不待風而寒𨿽身大熱而不欲去衣者是也寒熱之寒謂寒熱更作熱至則寒無矣其惡寒𨿽發熱而不欲去衣也甚則至於向火被覆而猶不能遏其寒也所以然者由陰气上入陽中或陽微或風虛相摶之所致也惡寒一切屬表𨿽裏證悉具而微惡寒者亦是表未解也猶當先解其外俟不惡寒爲外解乃可攻裏也經曰發熱而惡寒者發於陽也無熱而惡寒者發於陰也謂如傷寒或已發熱或未發熱必惡寒者謂繼之以發熱此則發於陽也若惡寒而踡脈沈細而者此則發於陰也在陽者可發汗在陰者可溫裏惡寒𨿽悉屬表而在表者亦有虛實之別若汗出而惡寒者則爲表虛無汗而惡寒者則爲表實表虛可解肌表實可發汗又有止稱背惡寒者背者胸中之府諸陽受气於胸中而轉行於背內經曰人身之陰陽者背爲陽腹爲陰陽气不足陰寒气盛則背爲之惡寒若風寒在表而惡寒者則一身盡寒矣但背惡寒者陰寒气盛可知也經所謂少陰病一二日口中和而背惡寒者當灸之處以附子湯者是矣又或乘陰气不足陽气內陷入陰中表陽新虛有背微惡寒者經所謂傷寒無大熱口燥渴心煩背微惡寒者白虎加人參湯主之者是也二者一爲陰寒气盛一爲陽气內陷

又何以明之也且【闕】

耗津液故於少

陰病則曰口中【闕】

爍津液爲幹故於太陽病則口燥舌漧而渴也二者皆是背惡寒要辧陰陽寒熱不同者亦於口中潤燥可知

惡風第三

傷寒惡風何以明之黃帝鍼經曰衞气者所以溫分肉充皮膚肥腠理司開闔者也風邪中於衞也則必惡風何者以風則傷衞寒則傷榮爲風邪所中於分肉不溫而熱矣皮毛不充而緩矣腠理失其肥則疏而不密開闔失其司則泄而不固是以惡風也是惡風惡寒二者均爲表證其惡風則比之惡寒而輕也惡寒者嗇嗇然增寒也𨿽不當風而自然寒矣惡風者謂常居密室之中幃帳之內則舒緩而無所畏也一或用扇一或當風浙浙然而惡者此爲惡風者也惡寒則有屬於陽者有屬於陰者及其惡風者悉屬於陽非若惡寒之有陰陽也三陰之證並無惡風者以此也惡風𨿽悉在表而發散又自不同若無汗而惡風者則爲傷寒當發其汗若汗出而惡風者則爲中風當解其肌裏證𨿽具而惡風未罷者【闕】先解其外也又有發汗多亡陽與其風濕皆有惡風之證蓋以發汗多漏不止則亡陽外不固是以惡風也必以桂枝加附子湯溫其經而固其衞風濕相摶骨節疼煩濕勝自汗而皮腠不密是以惡風也必以艸附子湯散其濕而實其衞由是觀之惡風屬乎衞者可知矣

寒熱第四

傷寒寒熱何以明之寒熱者謂往來寒熱也經曰邪正分爭往來寒熱者言邪气之入也而正气不爲之爭則但熱而無寒也乃有熱而寒者謂其正气與邪气分爭於是寒熱作矣爭則气郁不發於外而寒熱爭焉爭甚則憤然而熱故寒己而熱作焉玆乃寒熱之理也或謂寒熱者陰陽爭勝也陽勝則熱陰勝則寒此陰陽之爭也何則蓋以寒爲陰而熱爲陽裏爲陰而表爲陽邪之客於表者爲寒邪與陽相爭則爲寒矣邪之入於裏者爲熱邪與陰相爭則爲熱矣其邪半在表半在裏外與陽爭而爲寒內與陰爭而爲熱矣表裏之不拘內外之不定或出或入由是而寒熱且往且來也是以往來寒熱屬半表半里之證邪居表多則多寒邪居裏多則多熱邪气半在表半在裏則寒熱亦半矣審其寒熱多少見其邪气淺深矣小柴胡湯專主往來寒熱而又立成諸加減法亦爲邪气在半表半里未有定處往來不常又寒熱如瘧與夫發熱惡寒皆似而非也然寒熱如瘧者作止有時者也及往來寒熱則作止無時或往或來日有至於三五發者甚者十數發與其瘧狀有以異也至於發熱惡寒者爲發熱時惡寒並不見惡寒時熱不見也不若此熱己而寒寒己而熱者𨿽然應往來寒熱屬半表半里當和解之又有病至十餘日而結熱在裏復往來寒熱者亦可與大柴胡湯下之不可不知也

潮熱第五

傷寒潮熱何以明之若潮水之潮其來不失其時也一日一發指時而發者謂之潮熱若日三五發者卽是發熱非潮熱也潮熱屬陽明必於日晡時發者乃爲潮熱陽明者胃屬土應時則王於四季應日則王於未申經曰陽明居中土也萬物所歸無所復傳蓋邪气入胃謂之入府府之爲言聚也若府庫之府焉邪气入於胃而不復傳邪气郁而爲實熱隨王而潮是以日晡所發潮熱者屬陽明也惟其屬陽明故潮熱爲可下之證經曰潮熱者實也又曰潮熱者此外欲解也可攻其裏焉又曰其熱不潮未可與承气湯卽此觀之潮熱屬於胃者昭然可見焉𨿽然潮熱爲裏實可下之證一或脈浮而與其潮熱而利或小便難大便溏者皆熱未全入府猶帶表邪當和解其外外解己而小便利大便鞕者乃可攻之或謂潮熱有屬太陽少陽者乎少陽王於寅夘太陽王於己午若熱於此時發者爲邪未入胃豈得謂之潮熱必待日晡所發者乃謂之潮熱見其邪在胃也遇疾值病詳而驗之始見得眞也

自汗第六

傷寒自汗何以明之自汗者謂不因發散而自然汗出者是也內經曰陽气衞外而爲固也衞爲陽言衞護皮膚肥實腠理禁固津液不得妄泄汗者幹之而出邪气幹於衞气气不能衞固於外則皮膚爲之緩腠理爲之疎由是而津液妄泄濈濈然潤漐漐然出謂之自汗也如發熱自汗出而不愈此衛气不和風邪干於衞也太陽中暍汗出惡寒身熱而渴者暑邪干於衞也多汗出而濡此其風濕甚者濕邪干於衛者也是知衛气固防津液不令妄泄必爲邪气幹之而出也風寒暑濕之毒爲四時之气中人則爲傷寒風與暑濕爲邪皆令自汗惟寒邪傷人獨不汗出寒傷榮而不傷衛衛無邪气所幹則皮腠得以密津液得以固是以汗不出也及其寒漸入裏傳而爲熱則亦使自汗出也蓋熱則榮衛通腠理開而汗泄矣然自汗之證又有表裏之別焉虛實之異焉若汗出惡風及微惡寒者皆表未解也必待發散而後愈至於漏不止而惡風及發汗後惡寒者又皆表之虛也必待溫經而後愈諸如此皆邪气在表也若汗出不惡寒者此爲表解而裏未和也經曰陽明發熱汗出此爲越熱又曰陽明病發熱汗多者急下之又非若邪气在表而汗出之可緩也傷寒自汗之證爲常也設或汗出髮潤與出之如油或大如貫珠著身出而不流皆爲不治之證也必手足俱周徧身悉潤漐漐然一時間許煩熱己而身涼和乃爲佳矣此則陰陽气和水升火降榮衛通流邪气出而解者也內經曰陽之汗以天地之雨名之此之謂也

盜汗第七

傷寒盜汗何以明之盜汗者謂睡而汗出者也自汗則否或睡與不睡自然而出也及盜汗者不睡則不能出汗方其睡也湊湊然出焉覺則止而不復出矣雜病盜汗者責其陽虛也傷寒盜汗者非若雜病之虛是由邪气在半表半里使然也何者若邪气一切在表幹於衛則自然汗出也此則邪气侵行於裏外連於表邪及睡則衞气行於裏乘表中陽气不致津液得泄故但睡而汗出覺則气散於表而汗止矣經曰微盜汗出反惡寒者表未解也又陽明病當作裏實而脈浮者云必盜汗是猶有表邪故也又三陽合病目合自汗是知盜汗爲邪气在半表半里之間明矣且自汗有爲之虛者有爲之實者其於盜汗之證非若自汗有實者悉當和表而已不可不知也

頭汗第八

傷寒頭汗何以明之頭者諸陽之會也邪摶諸陽津液上湊則汗見於頭也邪熱內畜蒸發腠理徧身汗出者謂之熱越若身無汗則熱不得越熱蒸於陽故但頭汗出也何者以三陰之經皆上至頸胸中而還不循於頭獨諸陽脈上循於頭爾經曰但頭汗出身無汗劑頸而還小便不利渴飲水漿此爲瘀熱在裏身必發黃爲熱不得越而上達者也又熱入血室與其虛煩或陽明被火及水結胸皆但頭汗出也俱是熱郁於內而不得越者也此數者或吐或下皆欲除其熱也或謂頭汗之證悉屬陽明而爲裏熱也而有不屬陽明屬表者乎且邪但在表者則無頭汗之證必也寒濕相摶與邪气半在表半在裏者乃有頭汗也傷寒五六日已發汗而復下之胸脇滿微結小便不利渇而不嘔但頭汗出往來寒熱心煩及傷寒五六日頭汗出微惡寒手足冷心下滿口不欲食大便鞕脈細者皆邪气半在表半在裏令頭汗出也濕家但頭汗出欲得被覆向火者寒濕相摶令頭汗出也玆數者皆邪气所幹令頭額自然汗出又不謂之逆其小便不利則惡見頭汗出也濕家下後亦惡見頭汗出也玆二者乃爲頭汗之逆者也何則以小便不利而成關格若頭汗出陽脫也經云關格不通不得尿頭無汗者生有汗者死濕家下後若額上汗出而微喘者亦陽脫也經云濕家下之額上汗出小便不利者死下利不止者亦死脈經曰陽气上出汗見於頭者蓋陽脫也則知可治而治知其不可治而不治皆得十全之上者在於明辧而審的也

手足汗第九

傷寒手足汗出何以明之四肢者諸陽之本而胃主四肢手足汗出者陽明之證也陽經邪熱傳並陽明則手足爲之汗出陽明爲津液之主病則自汗出其有自汗出者有但頭汗出者有手足汗出者悉屬陽明也何以使之然也若一身自汗出者謂之熱越是熱外達者也但頭汗出者是熱不得越而熱气上達者也及手足汗出者爲熱聚於胃是津液之旁達也經曰手足濈然汗出者此大便必鞕也手足漐漐汗出大便難而讝語者下之則愈由此觀之手足汗出爲熱聚於胃可知矣或謂熱聚於胃而手足爲之汗出其寒聚於胃而有手足汗出者乎經曰陽明中寒者不能食小便不利手足濈然汗出此欲作痼瘕卽是中寒者也且熱聚於胃爲可下之證其寒聚於胃爲不可下又何以明之要明於此二者必曰大便初鞕後溏以胃中冷水谷不別故也是以不可下者也若大便難讝語者爲陽明證具則是可下之證臨病之際宜須兩審

無汗第十

傷寒無汗何以明之腠理者津液湊泄之所爲腠文理縫會之中爲理津液爲風暑濕气所幹外湊皮膚者則爲自汗出若寒邪中經腠理致密津液內滲則無汗無汗之由又有數種如傷寒在表及邪行於裏或水飲內畜與亡陽久虛皆令無汗其傷寒無汗則腠理致密也風中於衛則腠理開而自汗寒中於榮則無汗謂腠理閉也經所謂太陽病惡風無汗而喘及脈浮無汗發熱及不汗出而煩躁陽明病反無汗而小便利二三日嘔而欬手足厥苦頭痛鼻幹不得汗脈浮無汗而喘與其剛痙無汗是數者皆寒邪在表而無汗者也其邪气行於裏無汗者爲邪气在表燻發腠理則汗出邪气內傳不外燻發者則無汗經所謂陽明病無汗小便不利心中懊憹者身必發黃及傷寒發熱無汗渴欲飲水無表證者白虎加人參湯主之與夫三陰爲病不得有汗是數者皆邪行於裏而無汗者也其水飲內畜而無汗者爲水飲散而爲津液津液布滲而爲汗旣水飲內畜而不行則津液不足而無汗經所謂服桂枝湯或下之仍頭項彊痛翕翕發熱無汗心下滿微痛小便不利者桂枝去桂加茯苓白術湯主之是津液內滲而無汗者也其陽虛無汗者諸陽爲津液之主陽虛則津液虛少故無汗經所謂脈浮而遲遲爲無陽不能作汗其身必癢陽明病反無汗其身如虫行皮中之狀此以久虛故也皆陽虛而無汗者也如是者理之常也又焉得爲異哉一或當汗而不汗服湯一劑病證仍在至於服三劑而不汗者死病也又熱病脈躁盛而不得汗者黃帝謂陽脈之極也死玆二者以無汗爲眞病詎可與其餘無汗者同日而語也

頭痛第十一

傷寒頭痛何以明之頭痛謂邪气外在經絡上攻於頭所致也難經曰三陽經受風寒伏畱而不去則名厥頭痛言三陽之經上於頭耳然傷寒頭痛者太陽專主也何者以太陽之經起於目內眥上額交巓上入絡腦經所謂太陽受病者頭項痛腰脊彊又曰七日病衰頭痛少愈𨿽然陽明少陽亦有頭痛不若太陽之專主也蓋太陽爲病屬表而頭痛專爲主表證𨿽有風寒之不同必待發散而後已太陽病頭痛發熱身疼腰痛骨節疼痛惡風無汗而喘者傷寒也麻黃湯主之太陽病頭痛發熱汗出惡風者中風也桂枝湯主之𨿽有傷寒六七日不大便頭痛有熱者而與調胃承气湯下之者又云若小便淸者知熱不在裏仍在表也當與桂枝湯以頭痛未去𨿽不大便六七日其小便淸者猶爲在表是知頭痛屬乎表者明矣頭痛一切屬三陽經也而陰病亦有頭痛乎太陰少陰二經之脈皆上至頸胸中而還不上循頭則無頭痛之證惟厥陰之脈循喉嚨之後上入頏顙連目眥上出額與督脈會於巓病亦有頭痛經曰漧嘔吐涎沬者吳茱萸湯主之者是矣夫頭者精明之府也神明居之小小邪气作爲頭痛者必曰發防而可也其或痛甚入連於腦而手足寒者又爲眞病豈能發散而已哉嗚呼頭痛爲外疾猶有不可治者又矧藏府之疾乎

項彊第十二

傷寒項彊何以明之太陽脈起於目內眥上額交巓上入絡腦還出別下項循肩臂內俠脊抵腰中經曰太陽之病項背彊痛而惡寒以太陽感受風寒則經脈不利而項爲之急頸爲之彊爾傷寒頸項彊急者大陽表證也必發散而解之可也太陽病項背彊幾幾反汗出惡風者桂枝加葛根湯主之太陽病項背彊幾幾無汗惡風者葛根湯主之是皆發散之劑也二者均是項背彊而發散又有輕重者蓋發熱汗出惡風者爲表虛表虛者可解肌無汗惡風者爲表實表實者可發汗是以爲治不同也桂枝加葛根湯方是桂枝加麻黃葛根又葛根湯方亦是桂枝湯中加麻黃葛根深詳究之無汗惡風爲表實正可發汗則於桂枝湯中加葛根麻黃爲當矣汗出惡風爲表虛表虛者可解肌恐是桂枝湯中但加葛根而不加麻黃也幾音殊幾引頸之貎幾短羽鳥也短羽之鳥不能飛騰動則先伸引其頭爾項背彊者動亦如之非若幾按之幾而偃屈也太陽傷寒項背彊其或太陽中風加之寒濕而成痙者亦項彊也經曰病者身熱足寒頸項彊急惡寒時頭熱面赤目脈赤獨頭面搖卒口噤背反張者痙病也金匱要略曰太陽病其證項背彊幾幾然脈反沈遲者此爲痙桂枝加栝蔞湯主之𨿽項背彊然太陽病表證悉當發散又有結胸病者項亦彊如柔痓狀下之則和宜大陷胸圓主之臨病之際審其表裏可汗可下隨證投湯則萬全矣

頭第十三

傷寒頭何以明之眊非毛而見其毛非而見其眊爲眼花爲眼黑也運也冒也三者形俱相近有謂之運者有謂之冒者運爲運轉之運世謂之頭旋者是矣冒爲防冒之冒世謂之昏迷者是矣少陽之爲病口苦咽漧目以少陽居表裏之間表邪所傳漸行於裏表中陽虛故時時目也二陽並病頭項彊痛或運冒者以少陽與太陽並病故者責其虛也傷寒有起則頭與冒者皆發汗吐下後所致是知其陽虛也故鍼經有曰上虛則下虛則厥𨿽爲虛而風家亦有者蓋風主運動故爾傷寒陽明病但頭不惡寒故能食而欬其人必咽痛爲陽明中風是風亦主頭也諸如此者皆非逆也及其諸逆發汗劇者言亂目者死命將難全嗚呼病勢已成可得半愈及病勢已深𨿽神醫其能己之耶

胸脇滿第十四

傷寒胸脇滿何以明之胸脇滿者謂胸膈間气塞滿悶也非心下滿者也脇滿者謂脇肋下气脹塡滿也非腹滿者也邪气自表傳裏必先自胸膈己次經心脇而入胃邪气入胃爲入府也是以胸滿多帶表證脇滿者當半表半里證也經曰下後脈促胸滿者桂枝去芍藥湯主之又曰太陽與陽明合病喘而胸滿者不可下宜麻黃湯是胸滿屬表而須發汗者也蓋胸中至表猶近也及脇者則更不言發汗但和解而已經曰設胸滿脇痛者與小柴胡湯又曰胸脇滿不去者小柴胡湯主之本太陽病不解傳入少陽者脇下鞕滿漧嘔不能食往來寒熱脈沈者屬小柴胡湯主之是知脇滿屬半表半里明矣大抵胸脇滿以邪气初入裏未停畱爲實气郁積而不行致生滿也和解斯可矣若邪气畱於胸中聚而爲實者非湧吐則不可已故華佗曰四日在胸吐之則愈是邪气已收斂而不散漫者則可吐之內經曰其髙者因而越之病在胸膈之上爲髙越之爲吐也經曰病在胸中當吐之發汗若下之而煩熱胸中窒者則以梔子防湯吐之若胸中痞鞕气上衝咽喉不得息者此爲胸中有寒也則以蒂散吐之二者均是吐劑梔子防湯吐胸中虛煩客熱也蒂散吐胸中痰實宿寒也若能審明藥劑之輕重辧別邪气之淺深對證投湯不爲效者未之有也

心下滿第十五

傷寒心下滿何以明之心下滿者謂正當心下髙起滿鞕者是矣不經下後而滿者則有吐下之殊若下後心下滿者又有結胸痞气之別經曰病人手足厥冷脈乍邪結在胸中心中滿而煩饑不能食者病在胸中當須吐之又曰脈浮而大心下反鞕有熱屬藏者攻之不令發汗屬府者不令攻之玆二者爲不經汗下而心下滿者或吐之或下之看其邪气之髙下髙者則因而越之下者則因而竭之要在泄其邪也至於陽明病𨿽心下鞕滿又未可攻經曰陽明病心下鞕滿者不可攻之攻之利遂不止者死利止者愈是邪气自表傳裏至於心下防結爲實者則不可下乃吐之可也若未全爲實者則不可下故有此戒也又邪气在表未應下而彊下之邪气乘虛結於心下實者鞕滿而痛爲結胸虛者滿而不痛爲虛痞經曰嘔而發熱者柴胡湯證具而以他藥下之柴胡證仍在者復與柴胡湯此𨿽已下之不爲逆必蒸蒸而振卻復發熱汗出而解若心下滿而鞕痛者此爲結胸也但滿而不痛者此爲虛痞蓋實邪畱結則爲鞕爲痛虛邪畱滯則但滿而不鞕痛也結胸熱實脈沈而心下痛按之石鞕者大陷胸湯主之明其邪實可知矣脈浮而而反下之反入裏則作痞按之自濡但气痞耳明其邪虛可知矣病發於陽而反下之熱入因作結胸病發於陰而反下之因作痞表邪未罷醫反下之胃中空虛客气動隔陽气內陷心中因鞕則爲結胸須陷胸湯圓攻之可也傷寒中風醫反下之心下痞鞕而滿醫見心下痞謂病不盡而復下之其痞益甚此非結熱但以胃中空虛客气上逆故使鞕也須諸防心湯散可也二者俱是心下滿鞕一爲虛一爲實凡投湯者大須詳審結胸𨿽爲實邪眾皆共知當用陷胸湯圓下之或脈浮大者則不可下下之則死卽是猶帶表邪未全結實下之重虛其裏邪深結則死設或結胸形證悉具而加之煩躁者又爲不治之疾藥之所以能勝邪者必待胃气施布藥力始能溫汗吐下之以逐其邪气邪气勝胃气絕者湯藥縱下胃气不能施布𨿽神丹其能爲效也

腹滿第十六

傷寒腹滿何以明之腹滿者俗謂之肚脹是也華佗曰傷寒一日在皮二日在膚三日在肌四日在胸五日在腹六日入胃入胃謂入府也是在腹也猶未全入裏者𨿽腹滿爲裏證故亦有淺深之別經曰表已解而內不消非大滿猶生寒熱則病不除是其未全入府若大滿大實堅有燥屎自可除下之𨿽四五日不能爲禍謂之邪气已入府也傷寒邪入腹是裏證已深故腹滿乃可下之者多矣如經曰其熱不潮未可與承气湯若腹大滿不通者可與小承气湯發汗不解腹滿痛者急下之本太陽病醫反下之因而腹滿時痛者屬太陰也桂枝加芍藥湯主之大實痛者桂枝加大黃湯主之少陰病腹脹不大便者急下之諸如此者皆爲裏證是也𨿽曰腹中滿痛者此爲實也當下去之然腹滿不減者則爲實也若腹滿時減者又爲虛也則不可下經曰腹滿不減減不足言當下之金匱要略曰腹滿時減復如故此虛寒從下上也當以溫藥和之蓋虛气畱滯亦爲之脹但比之實者不至堅痛也大抵腹滿屬太陰證也陽熱爲邪者則腹滿而咽漧陰寒爲邪者則腹滿而吐食不下自利益甚時腹自痛太陰者脾土也治中央故專主腹滿之候又發汗吐下之後因而成腹滿者皆邪气乘虛內客爲之而所主又各不同經曰發汗後腹脹滿者厚朴生薑甘艸半夏人參湯主之傷寒吐後腹脹滿者調胃承气湯主之傷寒下後心煩腹脹滿臥起不安者梔子厚朴湯主之三者有當溫者有當下者有當吐者何邪气不一也且發汗後腹滿當溫之邪气在表因發散則邪去胃爲津液之主發汗亡陽則胃气虛而不能敷布諸气壅滯而爲脹滿是當溫散可也吐後腹滿可下之邪气在胸者則可吐之吐之邪去則安若吐後邪气不去加之腹脹滿者是胸中之邪下傳入胃擁而爲實故生脹滿當須下之可也下後腹滿可吐者邪气在表未傳入府而妄下之邪自表乘虛而入郁於胸中而爲虛煩气上下不得通利者腹爲之滿故當吐之可也凡爲醫者要識邪气所起所在審其所起知邪气之由來觀其所在知邪气之虛實發汗吐下之不差溫補鍼艾之適當則十全之功自可得也

少腹滿第十七

傷寒少腹滿者何以明之少腹滿者臍下滿是也少腹者下焦所治難經曰下焦者當膀胱上口主分別淸濁其治在臍下邪气自上而下至於下焦結而不利故少腹滿也胸中滿心下滿皆气也卽無物也及腹滿者又有燥屎爲之者至於少腹滿者非止气也必有物聚於此而爲之滿爾所以然者身半以上同天之陽淸陽歸之身半以下同地之陰濁陰歸之淸者在上而濁者在下內經謂淸陽出上竅濁陰出下竅當出不出積而爲滿是在上而滿者气也在下而滿者物也所謂物者溺與血爾邪气聚於下焦則津液不得通血气不得行或溺或血畱滯於下是生脹滿而鞕痛也若從心下至少腹皆鞕滿而痛者是邪實也須大陷胸湯下之若但少腹鞕滿而痛小便利者則是畜血之證小便不利者則是溺澀之證經曰少腹滿應小便不利今反利者爲有血也又曰少腹鞕小便不利者爲無血也小便自利其人如狂者血證諦也其小便利而少腹滿者爲太陽隨經瘀血在裏太陽自入府者也經曰太陽病不解熱結膀胱其人如狂血自下下者愈其外未解者尙未可攻當先解外外解已但少腹急結者乃可攻之桃仁承气湯主之是少腹鞕滿爲物聚於下可知矣滲之利之參酌隨宜可爲上工

煩熱第十八

傷寒煩熱何以明之煩者熱也與發熱若同而異也發熱者怫怫然發於肌表有時而已者是也煩者爲煩而熱無時而歇者是也二者均是表熱而煩熱爲熱所煩非若發熱而時發時止也故謂之煩熱經曰病人煩熱汗出則解又曰發汗已解半日許復煩脈浮數者再與桂枝湯又曰服桂枝湯反煩不解者先刺風池風府卻與桂枝湯則愈卽此觀之煩爲表熱明矣故又有煩疼卽是熱疼又有煩渇卽是熱渇也以煩爲熱又何疑焉至於胸中煩心中煩內煩虛煩皆以煩爲熱設傷寒至六七日手足三部脈皆至大煩而口噤不能言其人躁擾者與脈和大煩目重臉內際黃者又皆爲欲解所以言大煩者以肌表大熱則是邪熱欲去泄達於外也故爲欲解內經曰謹熟陰陽以意調之

傷寒明理論卷一

欽定四庫全書

傷寒明理論卷二

金成無巳撰

虛煩第十九

傷寒虛煩何以明之虛煩者心中鬱鬱而煩也有胸中煩有心中煩有虛煩諸如此者皆熱也若止云煩者表熱也及其邪熱傳裏故有胸中煩心中煩虛煩之別三者要在觀其熱所從來審其虛實而治爲不同也如不經發汗吐下而煩者則是傳經之熱不作膈實者但多和解而已故經曰心煩喜嘔或胸中煩而不嘔者小柴胡湯主之少陰病二三日心中煩不得臥者黃連阿膠湯主之少陰病胸滿心煩者豬膚湯主之是皆和解而徹熱者也若因吐下發汗後而煩者則是內陷之煩但多湧吐而已發汗吐下後虛煩不得眠若劇者必反覆顚倒心中懊憹者梔子防湯主之若少气者梔子甘艸防湯主之若嘔者梔子生薑防湯主之心煩腹滿臥起不安者梔子厚朴湯主之圓藥大下後身熱不去微煩者梔子漧薑湯主之是皆取其吐而湧其熱者也虛煩之狀心中溫溫然欲吐憒憒然無柰欲嘔不嘔擾擾亂亂是名煩也非吐則不能已經曰下利後更煩按之心下濡者爲虛煩也宜梔子防湯脈乍結心中滿而煩饑不能食者病在胸中蒂散二者證均是煩也藥均是吐也而又輕重之不同吐下發汗後邪气乘虛而入爲煩者則爲之虛煩與梔子防湯則是吐劑之輕者不因吐下發汗後邪气結於胸中則爲隔實與蒂散則是吐劑之重者又陽明病不吐不下心煩者則是煩之實者也與調胃承气湯下之傷寒二三日心中悸而煩者則是煩之虛者也與小建中湯補之煩爲熱也悸而煩復爲虛者以悸爲虛悸甚而煩故爲虛也少陽之邪入府者煩而悸則爲熱也大抵先煩而悸者是爲熱也先悸而煩者是爲虛也內經曰治病必先求其本誠哉是言也

煩躁第二十

傷寒煩躁何以明之煩爲擾擾而煩躁爲憤躁之躁合而言之煩躁爲熱也析而分之煩也躁也有陰陽之別焉煩陽也躁陰也煩爲熱之輕者躁爲熱之甚者經有煩疼煩滿煩渴虛煩皆以煩爲熱也有不煩而躁者爲怫怫然便作躁悶此爲陰盛隔陽也𨿽大躁欲於泥水中臥但飲水不得入口者是矣所謂煩躁者謂先煩漸至躁也所謂躁煩者謂先發躁而迆邐復煩者也煩躁之由又爲不同有邪气在表而煩躁者有邪气在裏而煩躁者有因火刼而煩躁者有陽虛而煩躁者有陰盛而煩躁者皆不同也經曰當汗不汗其人煩躁太陽中風脈浮而不汗出而煩躁大靑龍湯主之者是邪气在表而煩躁者也病人不大便五六日繞臍痛煩躁發作有時此有燥屎也是邪气在裏而煩躁者也太陽病以火燻之不得汗其人必躁太陽病二日反燥火熨其背令人大汗出大熱入胃躁煩者火刼令煩躁者也陽微發汗躁不得眠與之下後復發汗晝日煩躁不得眠夜而安靜不嘔不渴無表證脈沈微身無大熱者漧薑附子湯主之者及發汗若下之病仍不去煩躁者茯苓四逆湯主之者陽虛煩躁者也少陰病吐利手足冷煩躁欲死者吳茱萸湯主之者陰盛而煩躁者也諸如此者証之常也非逆也設或結胸證悉具煩躁者死發熱下利厥逆躁不得臥者死少陰病吐利躁煩四逆者死少陰病四逆惡寒而身踡脈不至不煩而躁者死少陰病五六日自利復煩躁不得臥寐者死是數者又皆爲不治之證嗚呼煩躁爲常有之疾復有諸不治之證臨病者之側又當熟審焉

懊憹第二十一

傷寒懊憹何以明之懊者懊惱之懊憹者鬱悶之貎卽心中懊懊惱惱煩煩憹憹鬱鬱然不舒暢憒憒然無柰比之煩悶而甚者懊憹也由下後表中陽邪乘虛內陷郁而不發結伏於胸心之間故如是也經曰表未解醫反下之胃中空虛客气動膈心中懊憹又曰下之益煩心中懊憹如饑卽是陽气內防爲諸懊憹也其治之法或吐之或下之若發汗吐下後虛煩不得眠劇者必反覆顚倒心中懊憹與陽明病下之其外有熱手足溫而不結胸心中懊憹饑不能食但頭汗出二者爲邪熱郁於胸中當須梔子防湯吐之以湧其結熱也陽明病下之心中懊憹而煩胃中有燥屎者與陽明病無汗小便不利心中懊憹者必發黃二者爲邪熱結於胃中當須大承气湯茵陳湯攻之以滌其內熱也識諸此者吐下之不差湯劑之適當則無不愈者一或當汗反吐療熱以溫則變證百出班出黃生者多矣其爲醫者請精究之

舌上胎第二十二

傷寒舌上胎何以明之舌者心之官法應南方火本紅而澤傷寒三四日已後舌上有膜白滑如胎甚者或燥或澀或黃或黑是數者熱气淺深之謂也邪气在表者舌上卽無胎及邪气傳裏津液結摶則舌上生胎也寒邪初傳未全成熱或在半表或在半里或邪气客於胸中者皆舌上胎白而滑也經曰舌上如胎者以丹田有熱胸上有寒邪初傳入裏者也陽明病脇下鞕滿不大便而嘔舌上白胎者可與小柴胡湯是邪气在半表半里者也陽明病若下之則胃中空虛客气動膈心中懊憹舌上胎者梔子防湯主之是邪客於胸中者也藏結宜若可下舌上胎滑者則云不可攻也是邪未全成熱猶帶表寒故也及其邪傳爲熱則舌之胎不滑而澀也經曰傷寒七八日不解熱結在裏表裏俱熱時時惡風大渴舌上干燥而煩欲飲水數升者白虎加人參湯主之是熱耗津液而滑者已幹也若熱聚於胃則舌爲之黃是熱己深也金匱要略曰舌黃未下者下之黃自去若舌上色黒者又爲熱之極也黃帝鍼經曰熱病口漧舌黑者死以心爲君主之官開竅於舌黑爲腎色見於心部心者火腎者水邪熱己極鬼賊相刑故知必死觀其口舌亦可知其逆順矣

衂血第二十三

傷寒衂者何以明之鼻中血出者是也雜病衂者責熱在裏傷寒衂者責熱在表何以言之病源曰心主血肝藏血肺主气開竅於鼻血得熱則散隨气上從鼻中出則爲衂是雜病者責在裏熱也經曰傷寒脈浮不發汗因致衂者宜麻黃湯傷寒不大便六七日頭痛有者與小承气湯其小便淸者知不在裏仍在表也當須發汗若頭痛者必衂宜桂枝湯以此觀之是傷寒衂者責其表熱也千金翼曰吐血有三種一曰肺疽二曰傷胃三曰內衂旣吐血家謂之內衂則其鼻中出血者可謂之外衂是經絡之血妄行也經絡熱盛陽气擁重迫血妄行出於鼻則爲衂經曰其人發煩目瞑劇者必衂衂乃解所以然者陽气重故也又曰陽盛則欲衂陰虛小便難言衂爲經中陽盛也凡傷寒脈浮鼻中燥口燥但欲潄水不欲咽者是欲衂也經曰陽明病口漧鼻燥能食者則衂又有不應發汗而彊發汗因致衂者經曰少陰病但厥無汗而彊發之必動其血未知從何道出或從口鼻或從目出是名下厥上竭爲難治是也衂家𨿽爲邪在經而又不可發汗經曰衂家不可發汗發汗則額上陷脈急直視不能眴不得眠前云桂枝湯麻黃湯治衂者非治衂也卽是發散經中邪气耳若邪气不得發散擁盛於經逼迫於血則因致衂也卽非桂枝麻黃湯專治衂也太陽病脈浮發熱身無汗自衂者愈是經中之邪隨而散則解矣故知衂者不待桂枝湯麻黃湯發散之也衂者若但頭汗出身無汗及汗出不至足者死黃帝又皆以爲不治之疾臨病之際審而治之則不失矣

噦第二十四

傷寒噦者何以明之噦者俗謂之欬逆者是也防【音噎】近於噦防者但胸喉間气防寒不得下通然而無聲也若噦則喫喫然有聲者是也噦者成金也胃受疾故噦噦也防也皆胃之疾但輕重有差爾虛寒相摶反飲水令汗大出水得寒气冷必相摶其人卽防言胃气虛竭也傷寒大吐大下之後極虛復極汗出者其人外气怫郁復與之水以發其汗因得噦所以然者胃中寒冷故也又胃中虛冷不能食者飲水則噦卽是觀之噦防皆胃疾可知矣經曰跌陽脈浮則爲气防脈滑則爲噦此爲醫咎責虛取實之過也大抵妄下之後胃虛气逆則成噦也經曰濕家若下之太早則噦本虛攻其熱則噦而陽明病不能食攻其熱則噦諸如此者皆下之後胃虛而噦者也然防者正爲水寒相摶必曰小靑龍湯去麻黃加附子而可矣至於噦者則又熱气擁鬱气不得通而成者也輕者有和解之證重者有攻下之候經曰有潮熱時時噦與小柴胡湯者卽是和解之證也噦而腹滿視其前後知何部不利利之則愈卽可攻下之候也傷寒至於噦則病已極也非若渴煩等輕緩之候如太陽中風以火刼發汗陰陽俱虛竭身體枯燥但頭汗出劑頸而還腹滿而喘口漧咽爛或不大便久則讝語甚者至噦是言其極也又不尿腹滿加噦者不治是爲眞病其若是者𨿽有神醫之術當斯脫絕之候又何以措其手足哉

欬第二十五

傷寒欬者何以明之欬者謦欬之欬俗謂之嗽者是也肺主气形寒飲冷則傷之使气上而不下逆而不收衝擊膈咽令喉中淫淫如癢習習如梗是令欬也甚者續續不已連連不止坐臥不安語言不竟動引百骸聲聞四近矣欬之由來有肺寒而欬者有停飲而欬者有邪气在半表半里而欬者𨿽同曰欬而治各不同也內經曰肺之令人欬何也皮毛者肺之合也皮毛先受寒气寒气以從其合也其寒飲食入胃從肺脈上至於肺肺寒則外內合邪因而客之則爲欬嗽者是肺寒而欬也傷寒表不解心下有水气漧嘔發熱而欬小靑龍湯主之少陰病腹痛小便不利四肢沈重疼痛自下利者此爲有水气其人或欬者眞武湯加五味子細辛漧薑主之二者是停飲而欬者也𨿽皆爲水飲所作而小靑龍湯所主爲水飲與表寒相合而欬者眞武湯所主爲水飲與裏寒相合而欬者又不可不知也傷寒中風往來寒熱胸脇苦滿黙黙不欲飲食心煩喜嘔或欬者小柴胡湯去人參大生薑加漧薑五味子主之少陰病四逆其人或欬者四逆散加漧薑五味子主之二者是邪气自表傳裏而欬者𨿽皆爲邪气傳裏而小柴胡湯所主爲陽邪傳裏動肺而欬者四逆散所主爲陰邪傳裏動肺而欬者又不可不識也表寒也裏寒也恊水飲則必動肺以形寒寒飲則傷肺故也陽邪也陰邪也自表傳裏則必動肺以藏眞髙於肺故也欬爲肺疾治之必發散而可矣而又有不可發汗者經曰欬而小便利者不可發汗發汗則四肢厥逆冷又曰欬而發汗踡而苦滿腹中復堅玆𨿽逆也又脈散者爲心火刑於肺金鬼賊相刑必死臨病之側可不察之

喘第二十六

傷寒喘者何以明之肺主气形寒飲冷則傷肺故其气逆而上行衝衝而气急喝喝而息數張口擡肩搖身滚肚是爲喘也傷寒喘者有邪气在表气不利而喘者有水气之气射肺而喘者各不同也喘家作桂枝加厚朴杏仁湯太陽病頭痛發熱身疼腰痛骨節疼痛惡風無汗而喘者發汗後飲水多必喘以水灌之亦喘傷寒心下有水气漧嘔發熱而欬或喘者小靑龍湯去麻黃加杏仁主之是欲發散水寒也經曰喘而汗出者與葛根黃芩黃連湯以利之汗出而喘者與麻黃杏子甘艸石膏湯以發之二者如何而然也且邪气內攻气逆不利而喘者因喘而汗出見其邪气在裏也𨿽表未解未可和之若邪气外盛壅遏使气不利而喘者𨿽汗而喘不已見其邪气在表也𨿽經汗下亦可發之此亦古人之奧義傷寒止於邪气在表而喘者心腹必濡而不堅設或腹滿而喘則又爲可下之證經曰短气腹滿而喘有潮熱者此外欲解可攻裏也爲因滿脹而喘矣又或邪气內盛正气欲脫气壅上逆亦主喘也經曰直視讝語喘滿者死又汗出髮潤喘不休者此爲肺絕身汗如油喘而不休此爲命絕皆爲不治之喘也省疾問病更宜消息

嘔吐第二十七

傷寒嘔吐何以明之嘔者有聲者也俗謂之啘吐者吐出其物也故有漧嘔而無干吐是以於嘔則曰食穀欲嘔及吐則曰飲食入口卽吐則嘔吐之有輕重可知矣傷寒嘔有責於熱者有責於寒者至於吐家則悉言虛冷也經曰太陰之爲病腹滿而吐食不下自利益甚時腹自痛又曰胃中虛冷故吐也嘔家則不然嘔有熱者有寒者有停飲者有胃腕有膿者皆當明辧之嘔而發熱者柴胡湯證具與其嘔不止心下急鬱鬱微煩大柴胡湯主之者是邪熱爲嘔者也膈上有寒飲漧嘔者不可吐也當溫之與其漧嘔吐涎沫頭痛者吳茱萸湯主之是寒邪爲嘔者也先嘔後渴者此爲欲解先渇後嘔者爲水停心下此屬飲家是停飲嘔者嘔家有癰膿不須治膿盡自愈是胃脘有膿而嘔也諸如此者𨿽有殊別大抵傷寒表邪欲傳裏裏气上逆則爲嘔也是以半表半里證多雲嘔也傷寒三日三陽爲盡三陰當受邪其人反能食而不嘔此爲三陰不受邪是知邪气傳裏者必致嘔也至於漧薑附子湯證云不嘔不渴爲裏無熱十湯證云漧嘔短气汗出不惡寒者此表解裏未和也卽此觀之其嘔爲裏熱明矣嘔家之爲病气逆者必散之痰飲者必下之千金曰嘔家多服生薑此是嘔家聖藥是要防其逆气也金匱要略曰嘔家用半夏以去其水水去嘔則止是要下其痰飲也嘔多𨿽有陽明證不可攻者謂其气逆而未收斂爲實也其嘔而脈弱小便復利身有微熱見厥者已爲難治蓋謂其虛寒之甚也醫者必審其邪气之虛實疾証之逆順爲施藥圓治則當矣

悸第二十八

傷寒悸者何以明之悸者心忪是也築築踢踢然動怔怔忪忪不能自安者是矣心悸之由不越二種一者气虛也二者停飲也傷寒二三日心中悸而煩者小建中湯主之少陰病四逆其人或悸者四逆防加桂五分是气虛而悸者也飲水多必心下悸是停飲而悸者也其气虛者由陽气內弱心下空虛正气內動而爲悸也其停飲者由水停心下心爲火而惡水水旣內停心不自安則爲悸也又有汗下之後正气內虛邪气交擊而令悸者與气虛而悸者則又甚焉太陽病發汗過多其人義手自冒心心下悸太陽病若下之身重心下悸者不可發汗少陽病不可吐下吐下則悸而驚少陽病不可發汗發汗則讝語此屬胃胃和則愈胃不和則煩而悸是數者皆汗後恊邪者與其气虛而悸者有以異也或鎭固或化散之皆須定其气浮也又飲水過多水飲不爲宣布畱心下甚者則悸金匱要略曰食少飲多水停心下甚者則悸飲之爲悸甚於他邪𨿽有餘邪必先治悸何者以水停心下若水气散則無所不之浸於肺則爲喘爲欬傳於胃則爲噦爲噎溢於皮膚則爲腫漬於腸間則爲利下不可緩之也經曰厥而心下悸宜先治水與茯苓甘艸湯後治其厥不爾漬於胃必作利也厥爲邪之深者猶先治水況其邪气淺者乎醫者可不深究之

渴第二十九

傷寒渴者何以明之渴者裏有熱也傷寒之邪自表傳至裏則必有名證隨其邪淺深而見焉𨿽曰一日在皮二日在膚三日在肌四日在胸五日在腹六日入胃其傳經者又有證形焉太陽主气而先受邪當一二日發頭項痛而腰脊彊者是矣太陽傳陽明則二三日發身熱目疼鼻幹不得臥也陽明傳少陽則三四日發胸脇痛而耳聾此三陽皆受病爲邪在表而猶未作熱故不言渴至四五日少陽傳太陰經邪气漸入裏寒气漸成熱當是時也津液耗少故腹滿而嗌漧至五六日太陰傳少陰是裏熱又漸深也當此之時則津液爲熱所摶漸耗而幹故口燥舌漧而渴及至六七日則少陰之邪傳於厥陰厥陰之爲病消渴爲裏熱己極矣所謂消渴者飲水多而小便少者是矣謂其熱能消水也所以傷寒病至六七日而渴欲飲水爲欲愈之病以其傳經盡故也是以厥陰病云渴欲飲水少少與之愈者是也邪气初傳入裏熱气散漫未收斂成熱薰蒸焦膈摶耗津液遂成渴也病人𨿽渴欲得飲水又不可多與之若飲水過多熱少不能消故復爲停飲諸疾經曰凡得時气病至五六日而渴欲飲水飲不能多勿多與也何者以腹中熱尙少不能消之便更與人作病也若大渴欲飲水猶當依證與之與之常令不足勿極意也言能飲一防與五升又曰渴欲飲水少少與之但以法救之渴者宜五苓散至於大渇欲飲水數升者白虎湯加人參湯主之皆欲潤其燥而生津液也凡得病反能飲水此爲欲愈之病其不曉病者但聞病飲水自差小渇者乃彊與飲之因成大禍不可復救然則悸動也支結也喘咳噎噦漧嘔腫滿下利小便不利數者皆是飲水過傷而診病之工當須識此勿令誤也

振第三十

傷寒振者何以明之振者森然若寒聳然振動者是也傷寒振者皆責其虛寒也至於欲汗之時其人必虛必蒸蒸而振卻發熱汗出而解振近戰也而輕者爲振矣戰爲正與邪爭爭則爲鼔栗而戰振但虛而不至爭故止聳動而振也下後復發汗振寒者謂其表裏俱虛也亡血家發汗則寒栗而振者謂其血气俱虛也諸如此者止於振聳爾其振振欲擗地者有身爲振振搖者二者皆發汗過多亡陽經虛不能自主持故身爲振搖也又非若振栗之比經曰若吐若下後心下逆滿气上衝胸起則頭發汗則動經身爲振振搖者茯苓桂枝白術甘艸湯主之太陽病發汗不解其人仍發熱心下悸頭身瞤動振振欲擗地者眞武湯主之二湯者皆溫經益陽滋血助气之劑經虛陽弱得之未有不獲全濟之功者

戰栗第三十一

傷寒戰栗何以明之戰栗者形相類而實非一也合而言之戰栗非二也析而分之有內外之別焉戰者身爲之戰搖者是也栗者心戰是也戰之與栗內外之診也昧者通以爲戰栗也通爲戰栗而不知有逆順之殊經曰胃無穀气脾濇不通口急不能言戰而栗者卽此觀之戰之與栗豈不異哉戰之與振振輕而戰重也戰之與栗戰外而栗內也戰栗者皆陰陽之爭也傷寒欲解將汗之時正气內實邪不能與之爭則便汗出而不發戰也邪气欲出其人本虛邪與正爭微者爲振甚者則戰戰退正勝而解矣經曰病有戰而汗出因得解者何也其人本虛是以發戰者是也邪气外與正气爭則爲戰戰其愈者也邪气內與正气爭則爲栗栗爲甚者也經曰陰中於邪必內栗也表气微虛裏气不守故使邪中於陰也方其裏气不守而爲邪中於正气正气怯弱故成栗也戰者正气勝栗者邪气勝也傷寒六七日欲解之時當戰而汗出其有但心栗而鼔頷身不戰者己而遂成寒逆似此證多不得解何者以陰气內盛正气太虛不能勝邪反爲邪所勝也非大熱劑與其灼支又焉得而禦之

四逆第三十二

傷寒四逆何以明之四逆者四肢逆而不溫者是也積涼成寒積溫成熱非一朝一夕之故其所由來者漸矣傷寒始者邪在皮膚當太陽陽明受邪之時則一身手足盡熱當少陰太陰受邪之時則手足自溫是表邪漸緩而欲傳裏也經曰傷寒四五日手足溫而渴者小柴胡湯主之是太陽之邪傳之少陽也傷寒脈浮手足自溫者是爲系在太陰是少陽邪傳於太陰也是知邪气在半表半里則手足不熱而自溫也至於邪傳少陰爲裏證已深𨿽未至厥而手足又加之不溫是四逆也若至厥陰則手足厥冷矣經曰少陰病四逆其人或欬或悸或小便不利或腹中痛或泄利下重者四逆散主之方用柴胡枳實芍藥甘艸四者皆是寒冷之物而專主四逆之疾是知四逆非虛寒之證也又有四逆諸湯亦治四逆手足寒方用漧薑附子熱藥者厥有防哉若手足自熱而至溫從四逆而至厥者傳經之邪也四逆散主之若始得之手足便厥而不溫者是陰經受邪陽气不足可用四逆湯溫之大須識此勿令誤也四逆與厥相近而非也經曰諸四逆厥者不可下是四逆與厥有異也吐利煩躁見四逆者死是惡見其四逆也診視之間熟詳究之

厥第三十三

傷寒厥者何以明之厥者冷也甚於四逆也經曰厥者陰陽气不相順接便爲厥厥者手足逆冷是也謂陽气內陷熱气逆伏而手足爲之冷也經曰傷寒一二日至四五日厥者必發熱前熱者後必厥厥深者熱亦深厥微者熱亦微是知內陷者手足爲厥矣少陰病但厥無汗而彊發之必動其血未知從何道出或從口鼻或從目出是名下厥上竭亦是言發動其熱也先熱而後厥者熱伏於內也先厥而後熱者陰退而陽气得復也若始得之便厥者則是陽气不足而陰气勝也大抵厥逆爲陰所主寒者多矣而又有進退之別經曰病厥五日熱亦五日設六日當復厥不厥者自愈發熱四日厥反三日復熱四日厥少熱多其病自愈厥四日熱反三日復厥五日其病爲進寒多熱少陽气退故爲進也病至厥陰傳經盡也當是之時陽气勝陰厥少熱多其病則愈若或陰气反勝陽不得復厥多熱少其病則逆厥爲陰气至也熱爲陽寒復也至於下利則曰先厥後發熱而利必自止見厥復利厥者復爲熱爲陽气得復而利必自止熱者便爲厥是陰气還勝也故復下利矣諸陽受气於胸中邪气客於胸中鬱鬱畱結則陽气不得敷布而手足爲之厥經曰手足厥冷脈乍邪結在胸中心中滿而煩饑不能食病在胸中當吐之者是矣厥爲陰之盛也若更加之惡寒而踡者陰气之極也則難可制經曰少陰病惡寒身踡而利手足厥冷者不治是厥冷之逆者神丹其能生乎

鄭聲第三十四

傷寒鄭聲爲邪音也孔子曰惡鄭聲之亂雅樂也又曰放鄭聲逺佞人鄭聲淫佞人殆是謂鄭聲爲不正之音也傷寒鄭聲者則其聲如鄭衞之音轉不正也經曰虛則鄭聲今汗後或病久人聲轉者是也以此爲虛從可知矣又鄭聲者重語也正爲聲轉也若聲重而轉其本音者亦是矣昧者殊不知此妄以重爲重疊之語與讝語混而莫辧遂止以身熱脈數煩渴便難而多言者爲讝語以身涼脈小自利不渴而多言者爲鄭聲如此則有失仲景之本意兼鄭聲淫則語以正之則鄭聲不爲重疊正爲不正也況仲景之書三百九十餘證曲盡傷寒形候未有脫落而不言者若是鄭聲爲多言則於三陰門中亦須條見所以鄭聲別無證治者是不與讝語爲類也𨿽曰虛矣止爲正气虛而不全故使轉聲而不正也明者鑑此幸詳究之

讝語第三十五

傷寒讝語何以明之讝者謂呢喃而語也又作譫謂妄有所見而言也此皆眞气昬亂神識不淸之所致夫心藏神而主火病則气歸焉傷寒胃中熱盛上乘於心心爲熱冒則神昏亂而語言多出識昬不知所以然遂言無次而成讝妄之語輕者睡中呢喃重者不睡亦語言差謬有讝語者有獨語者有狂語者有語言不休者有言亂者此數者見其熱之輕重也讝語與獨語𨿽間有妄錯之語若與人言有次是熱未至於極者也經曰獨語如見鬼狀若劇者發則不識人是病獨語未爲劇也狂語者熱甚者也由神昏而無所見覺甚則至於喊叫而言語也言語不休者又其甚也至於亂言者謂妄言罵詈善惡不避親疎爲神明已亂也經曰諸逆發汗微者難差劇者言亂是難可復制也讝語之由又自不同皆當明辧之有被火刼讝語者有汗出讝語者有下利讝語者有下血讝語者有燥屎在胃讝語者有三陽合病讝語者有過經讝語者有亡陽讝語者經曰大熱入胃中水竭躁煩必發讝語又腹滿微喘口漧咽爛或不大便久則讝語是因被火刼讝語也汗出讝語此爲風也須下之過經乃可下之下之若早語言必亂以表虛衣實故也是汗出讝語者也下利讝語者有燥屎也小承气湯主之是下利讝語者也下血讝語者此爲熱入血室當刺期門隨其實而防之是下血讝語者也讝語有潮熱反不能食者胃中必有燥屎五六枚也是謂燥屎在胃讝語者也腹滿身重難以轉側口不仁而面垢讝語遺尿是三陽合病讝語者也過經讝語者熱也當以湯下之是過經讝語者也發汗多亡陽讝語者不可下與柴胡桂枝湯和其榮衞是以有通津液後自愈是亡陽讝語也諸如此者脈短則死脈自和則愈又身微熱脈浮大者生逆冷脈沈細不過一日死實則讝語气收斂在內而實者本病也或气上逆而喘滿或气下奪而自利者皆爲逆也經曰直視讝語喘滿者死下利者亦死謂其正气脫絕也能知虛實之診能識逆從之要治病療病則不失矣

短气第三十六

傷寒短气何以明之短气者气短而不能相續者是矣似喘而非喘若有气上衝而實非气上衝也喘者張口擡肩搖身滚肚謂之喘也气上衝者腹裏气時時上衝也所謂短气者呼吸𨿽數而不能相續似喘而不搖肩似呻吟而無痛者短气也經所謂短气者眾實爲難辧之證愚醫莫識之爲治有誤者多矣要識其短气之眞者气急而短促謂之气短者是也短气有責爲虛者有責爲實者要當明辧之經曰趺陽脈微而則爲寒微則爲虛微相摶則爲短气此爲短气之虛者也短气腹滿而喘有潮熱此外欲解可攻裏也此爲短气之實者也又有屬表又有屬裏者要當審視之經曰短气但坐以汗出不徹故也更發汗則愈與其風濕相摶汗出短气小便不利惡風不欲去衣甘艸附子湯主之者是邪气在表而短气者也漧嘔短气汗出不惡寒者此表解裏未和也十棗湯主之與其太陽病醫反下之短气躁煩心中懊憹陽气內陷心下因鞕則爲結胸大陷胸湯主之是邪气在裏而短气者也虛也實也在表也在裏也皆作短气又何以辧其虛實也大凡心腹脹滿而短气者邪在裏而爲實也腹濡滿而短气者邪在表而爲虛也大抵短气爲實金匱要略曰短气不足以息者實也又水停心下亦令短气金匱要略曰食少飲多水停心下微者短气卽此觀之短气之由亦眾矣必審其形候使的而不惑必審其邪气在表裏之不差隨癥攻之了無不愈者矣

傷寒明理論卷二﹤子部﹐醫家類﹐傷寒論注釋__傷寒明理論﹥

欽定四庫全書

傷寒明理論卷三

金成無巳撰

搖頭第三十七

傷寒搖頭何以明之頭者諸陽之防也諸陽之脈皆上於頭諸陰脈皆至頸胸中而還陽脈不治則頭爲之搖傷寒搖頭有三皆所主不同也有曰搖頭言者裏痛也以裏有痛者語言則劇欲言則頭爲之戰搖也有曰獨搖頭卒口噤背反張者痙病也以風盛於上風主動搖故也裏痛非邪也痛使之然痙病非逆也風使之然至於陽反獨畱形體如煙燻直視搖頭者又謂之心絕蓋心藏神而爲陰之本陽根於陰陰根於陽陰陽相根則榮衛上下相隨矣絕則神去而陰竭陽無根者則不能自主持故頭爲之搖矣王冰曰滋苗者以固其根伐下者必枯其上內絕其根外作搖頭又何疑焉心絕者眞病也風痙裏痛者邪气也觀其頭搖又當明其臧否焉

瘈瘲第三十八

傷寒瘈瘲何以明之瘈者筋脈急也瘲者筋脈緩也急者則引而縮緩者則縱而伸或縮或伸動而不止者名曰瘈瘲俗謂之搐者是也黃帝內經曰病筋脈相引而急名曰瘈瘲瘈謂若契合之契也行則緩臥則從則縱瘲疾之縱者謂若放縱之縱也以急爲瘈以緩爲瘲理至明矣瘈瘲者風疾也而癲癇則瘈瘲焉傷寒瘈瘲者邪熱气極也熱盛則風搏並經絡風主動故四肢瘈瘲而不寜也故風溫被火者曰發微黃色劇者如驚癇時瘈瘲言其熱气之劇盛也傷寒病至於發瘈瘲者疾勢已過矣多難可制內經曰太陽終者戴眼反折瘈瘲絕汗乃出大如貫珠著身不流是見其瘈瘲爲己過之疾也又有四肢漐習爲四肢動而不止似瘈瘲而無力不得伸縮者也此爲肝絕瘈瘲之證𨿽難已若能以祛風滌熱之劑折其大熱則瘈瘲亦有生者若妄加灼火或飲以發表之藥則死不旋踵經曰一逆尙引日再逆促命期

不仁第三十九

傷寒不仁何以明之仁柔也不仁謂不柔和也癢不知也痛不知也寒不知也熱不知也任其屈伸灸刺不知所以然者是謂不仁也由邪气擁盛正气爲邪气閉伏郁而不發榮衛血气虛少不能通行致斯然也內經曰榮气虛則不仁鍼經曰衛气不行則爲不仁經曰榮衛不能相將三焦無所仰身體痺不仁卽是言之知榮衛血气虛少不能通行爲不仁者明矣經曰諸乘寒者則爲厥鬱冒不仁言此厥者是正气爲寒气所乘爲厥气也非四肢逆冷之厥也何者蓋以鬱冒爲昏冒不仁爲不知痛癢得不爲屍厥之厥耶經曰少陰脈不至腎气微少精血奔气促迫上入胸膈宗气反聚血結心下陽气退下熱歸陰股與陰相動令身不仁此爲屍厥其乘寒之厥鬱冒不仁卽此屍厥可知矣昔越人入虢診太子爲屍厥以鬱冒不仁爲可治刺之而得痊濟者實神醫之診也嗚呼設或脈浮而洪身汗如油喘而不休水漿不下形體不仁此又爲命絕𨿽越人其能起之歟

直視第四十

傷寒直視何以明之直視者視物而目精不轉動者是也若目睛轉者非直視也水之精爲志火之精爲神目者心之使也神所寓焉肝之外也精神榮焉鍼經曰五藏六府之气皆上注於目而爲之精精之窠爲眼之睛精爲瞳子筋之精爲黑睛血之精爲絡气之精爲白睛肌肉之精爲約束裏擷筋骨血气之精與脈並爲系上屬於腦五藏血气調和精气充榮則目和而明矣傷寒目直視者邪气擁盛冒其正气使神智不慧藏精之气不上榮於目則目爲之直視傷寒至於直視爲邪气已極證已逆多難治經曰衂家不可發汗汗出則額上防脈急直視不能眴不得眠以肝受血而能視亡血家肝气已虛目气已弱又發汗亡陽則陰陽俱虛所致也此𨿽錯逆其未甚也逮乎狂言反目直視又爲腎絕直視搖頭又爲心絕皆藏气脫絕也直視讝語喘滿者死下利者亦死又劇者發則不識人循衣摸牀惕而不安微喘直視脈者生濇者死皆邪气盛而正气脫也其或有目中不了了睛不和無表裏證大便難身微熱者是非直視也此爲內實也可用大承气湯大柴胡湯下之直視爲不治之疾目中不了了爲可治之候二者形證相近其爲工者宜熟視之

鬱冒第四十一

傷寒鬱冒何以明之郁爲鬱結而气不舒也冒爲昏冒而神不淸也世謂之昏迷者是也鬱冒之來皆虛極而乘寒則有之矣經曰諸乘寒者則爲厥鬱冒不仁又曰太陽病先下之而不愈因復發汗以此表裏俱虛其人因致冒冒家汗出自愈所以然者汗出表和故也是知因虛乘寒乃生鬱冒金匱要略曰新產婦人有三病一者病痙二者病鬱冒三者大便難亡血復汗寒多故令鬱冒又曰產婦鬱冒其脈微弱嘔不能食大便堅所以然者血虛而厥厥而必冒冒家欲解必大汗出卽此觀之鬱冒爲虛寒可知矣又或少陰病下利止而頭時時自冒者又爲死證蓋謂其虛極而脫也觀其鬱冒幸無忽焉

動气第四十二

傷寒動气何以明之動气者爲築築然動於腹中者是矣藏气不治隨藏所主發泄於臍之四旁動跳築築然謂之動气難經曰肝內證臍左有動气按之牢若痛心內證臍上有動气按之牢若痛肺內證臍右有動气按之牢若痛腎內證臍下有動气按之牢若痛是藏气不治腹中气發動也動气應藏是皆眞气虛𨿽有表裏攻發之證卽不可汗下經曰動气在左不可發汗汗則頭汗不止筋惕肉瞤是發汗而動肝气者也動气在左不可下下之則腹內拘急食不下動气更劇𨿽有身熱臥則欲踡是下之而動肝气者也動气在上不可發汗汗則气上衝正在心端是發汗而動心气者也動气在上不可下下之則掌握熱煩身上浮冷熱汗自泄欲得水自灌是下之而動心气者也動气在右不可發汗汗則衂而渴心苦煩飲卽吐水是發汗而動肺气者也動气在右不可下下之則津液內竭咽燥鼻幹頭心悸是下之而動肺气者也動气在下不可發汗汗則無汗心中大煩骨節苦痛目運惡寒食則反吐谷不得下是發汗而動腎气者也動气在下不可下下之則腹脹滿卒起頭食則下淸谷心下痞是下之而動腎气者也且脾內證當臍有動气經特曰臍之四旁動气不可汗下獨不言脾當臍有動气者以脾者中州爲胃以行津液發汗吐下猶先動脾況脾家發動气者詎可動之也所以特不言之也傷寒所以防外證爲當者蓋不在脈之可見必待問之可得者發汗吐下務要審諦舉此動气類可知矣

自利第四十三

傷寒自利何以明之自利者有不經攻下自然溏泄者謂之自利也傷寒自利多種須知冷熱虛實消息投湯無致失差雜病自利多責爲寒傷寒下利多由協熱其與雜病有以異也表邪傳裏裏虛協熱則利不應下而便攻之內虛協熱遂利是皆協熱也又合病家皆作自利太陽與陽明合病必自下利葛根湯主之太陽與少陽合病必自下利黃芩湯主之陽明與少陽合病必自下利大承气湯主之三者皆合病下利一者發表一者攻裏一者和解所以不同者蓋六經以太陽陽明爲表少陽太陰爲在半表半里少陰厥陰爲在裏太陽陽明合病爲在表者也𨿽曰下利必發散經中邪气而後已故與葛根湯以汗之太陽與少陽合病爲在半表半里者也𨿽曰下利必和解表裏之邪而後已故與黃芩湯以散之陽明少陰合病爲少陽邪气入府者也𨿽曰下利必逐去胃中之實而後已故與承气湯以下之是三者所以有異也下利家何以明其寒熱耶且自利不渴屬太陰以其藏寒故也下利欲飲水者以有熱也故大便溏小便自可者此爲有熱自利小便色白者少陰病形悉具此爲有寒惡寒脈微自利淸谷此爲有寒發熱後重泄色黃赤此爲有熱皆可理其寒熱也凡腹中痛轉气下趣少腹者此欲自利也自利家身涼脈小爲順身熱脈大爲逆少陰病脈下利脈暴微手足反溫脈反去者此爲欲解下利脈大者爲未止脈微弱數者爲欲自止𨿽發熱不死是知下利脈大爲逆而脈小爲順也自利宜若可溫理中白通諸四逆軰皆溫藏止利之劑又有腸胃有積結與下焦客邪皆溫劑不能止之必也或攻泄之或分利之而後已經曰理中者理中焦此利在下焦宜赤石脂禹餘糧湯復不止當利其小便是泄在下焦滲泄而聚利者也少陰病自利淸水色純靑心下必痛口漧燥與下利三部皆平按之心下鞕或脈沈而滑或不欲食而讝語或差後至年月日復發此數者皆腸胃有積結而須攻泄者也內經有曰大熱內結注泄不止熱宜寒療結伏須除以寒下之結散利止大寒凝內久利泄溏愈而復發綿歷嵗年以熱下之寒去利止謂之通因通用下利𨿽有表證又不可發汗以下利爲邪气內攻走津液而胃虛也故經曰下利不可攻其表汗出必脹滿者是矣大抵下利脫气至急五奪之中此爲甚者其或邪盛正虛邪擁正气下脫多下利而死何以言之經曰下利日十餘行脈反實者死發熱下利至甚厥不止者死直視讝語下利者死下利手足厥冷無脈者灸之不溫脈不還死少陰病自利復煩躁不得臥寐者死此數者皆邪擁正气下脫而死者也金匱要略曰六府气絕於外者手足寒五藏气絕於內者利下不禁嗚呼疾成而後藥𨿽神醫不可爲已气旣脫矣孰能治之

筋惕肉瞤第四十四

傷寒筋惕肉瞤何以明之傷寒頭痛身疼惡寒發熱者必然之證也其於筋惕肉瞤非常常有之者必待發汗過多亡陽則有之矣內經曰陽气者精則養神柔則養筋發汗過多津液枯少陽气太虛筋肉失所養故惕惕然而跳瞤瞤然而動也太陽病脈微弱汗出惡風者不可服大靑龍湯服之則厥逆筋惕肉瞤此爲逆也太陽病發汗汗出不解其人仍發熱頭身瞤動振振欲擗地者眞武湯主之動气在左不可發汗發汗則頭汗不止筋惕肉瞤卽是觀之筋惕肉瞤由發汗多亡陽陽虛可見矣玆𨿽逆也止於發汗亡陽而表虛治以溫經益陽則可矣或因吐下發汗表裏俱虛而有此狀者又非若但發汗後所可同也經曰傷寒吐下後發汗虛煩脈甚微八九日心下痞鞕脇下痛气上衝咽防冒筋脈動惕者久而成痿此爲逆之甚者也太陽病發汗復下之後表裏俱虛復加燒鍼因胸煩面色靑黃膚瞤者難治玆爲逆之甚者也發汗吐下庸可忽諸

熱入血室第四十五

傷寒熱入血室何以明之室者屋室也謂可以停止之處人身之血室者榮血停止之所經脈畱防之處卽衝脈是也衝脈者奇經八脈之一脈也起於腎下出於气沖並足陽明經夾臍上行至胸中而散爲十二經脈之海王冰曰衝爲血海言諸經之血朝防於此男子則運行生精女子則上爲乳汁下爲月水內經曰任脈通衝脈盛月事以時下者是也王冰曰陰靜海滿而去血謂衝脈盛爲海滿也卽是觀之衝是血室可知矣傷寒之邪婦人則隨經而入男子由陽明而傳以衝之脈與少陰之絡起於腎女子感邪太陽隨經便得而入衝之經並足陽明男子陽明內熱方得而入也衝之得熱血必妄行在男子則下血讝語在婦人則月水適來陽明病下血讝語此爲熱入血室者斯蓋言男子不止謂婦人而言也婦人傷寒經水適來與經水適斷者皆以經气所虛宮室不辟邪得乘虛而入鍼經有言曰邪气不得其虛不能獨傷人者是矣婦人熱入血室有須治而愈者有不須治而愈者又各不同也婦人中風發熱惡寒經水適來得之七八日熱除而脈遲身涼和胸脇下滿如結胸狀讝語者此爲熱入血室當刺期門隨其實而瀉之與其婦人中風七八日續得寒熱發作有時經水適斷者此爲熱入血室其血必結故使如瘧狀發作有時小柴胡湯主之二者是須治而愈者也婦人傷寒發熱經水適來晝則明了暮則讝語如見鬼狀者此爲熱入血室無犯胃气及上二焦必自愈是不須治而愈者也讝語爲病邪之甚者何不須治而愈耶且胸脇滿如結胸讝語是邪气畱結於胸脇而不去者必刺期門隨其實而瀉之寒熱如瘧發作有時者是血結而不行者須小柴胡湯散之二者旣有畱邪必須治之可也若發熱經水適來晝日明了暮則讝語此則經水旣來以裏無畱邪但不妄犯熱隨血散必自愈經曰血自下下者愈故無犯胃气及上二焦必自愈所謂妄犯者謂恐以讝語爲陽明內實攻之犯其胃气也此無胸脇之邪恐刺期門犯其中焦也此無血結恐與小柴胡湯犯其上焦也小柴胡湯解散則動衛气衛出上焦動衛气是犯上焦也刺期門則動榮气榮出中焦動榮气是犯中焦也脈經有曰無犯胃气及上二焦豈謂藥不謂鍼耶此其是歟

發黃第四十六

傷寒發黃何以明之經曰濕熱相交民當病癉癉者黃也單陽而無陰者也傷寒至於發黃爲疾之甚也濕也熱也甚者則發黃內熱己盛復被火者亦發黃也邪風被火熱兩陽相燻灼其身必發黃陽明病被火額上微汗出小便不利者必發黃是由內有熱而被火致發黃者也陽明病無汗小便不利心中懊憹者必發黃是由陽明熱盛致發黃者也傷寒發汗己身目爲黃所以然者寒濕在裏不解故也以爲不可下也於寒濕中求之是由寒濕致發黃者也濕亦令黃也熱亦令黃也其能辧之乎二者非止根本來有異而色澤亦自不同濕家之黃也身黃如似燻黃𨿽黃而色暗不明也至於熱盛之黃也必身黃如橘子色甚者勃勃出染著衣正黃如蘗是其正黃色也由是觀之濕之與熱豈不異哉大抵黃家屬太陰太陰者脾之經也脾者土黃土色也脾經爲濕熱蒸之則色見於外必發身黃經曰傷寒脈浮緩手足自溫者是爲系在太陰太陰當發身黃者是矣熱𨿽內盛若已自汗出小便利者則不能發黃必也頭汗出身無汗劑頸而還小便不利渴飲水漿此爲瘀熱在裏身必發黃黃家爲熱盛而治法亦自有殊傷寒八九日身如橘子色小便不利少腹滿者茵陳蒿湯主之此欲泄滌其熱也傷寒身黃發熱者梔子蘗皮湯主之此欲解散其熱也傷寒瘀熱在裏身必發黃麻黃連翹赤小豆湯主之此欲解散其熱也此數者泄滌解散乃爲之不同亦皆析火徹熱之劑也一或身黃脈沈結少腹鞕而小便自利其人如狂者又爲畜血在下焦使之黃也必須抵當湯下之而愈黃家旣是病之已極是以有不治之者多矣非止寸口近掌無脈鼻气出冷爲不治之疾又若形體如煙燻直視搖頭者是爲心絕環口黧黑柔汗發黃是爲脾絕皆不治之診醫者更詳視之

發狂第四十七

傷寒發狂何以明之狂者猖狂也謂其不寜也難經曰狂之始發也少臥不饑而自髙賢也自辧智也自貴倨也妄笑好歌樂也妄行走不休也狂家所起皆陽盛致然內經曰陰不勝其陽脈畱簿疾並乃狂也又曰邪入於陽則狂邪入於陰則瘖難經曰重陽者狂重陰者癲脈經曰陰附陽則狂陽附陰則癲病源曰陽邪並於陽則狂陰邪並於陰則癲卽諸經之狂爲陽盛也明矣又陽明之病惡人與火聞木音則惕然而驚心欲動獨閉戶牖而處甚則欲上髙而歌棄衣而走逾垣上屋其所上之處皆非素能者是謂陽邪並於陽明也傷寒熱毒在胃並於心藏使神不寜而志不定遂發狂也傷寒至於發狂爲邪熱至極也非大吐下則不能已又有熱在下焦其人如狂者經曰熱入膀胱其人如狂謂之如狂則未至於狂但臥起不安爾其或狂言目反直視又爲腎之絕汗出輒復熱狂言不能食又爲失志死若此則殆非藥石之所及是爲眞病焉

霍亂第四十八

傷寒霍亂何以明之上吐而下利揮霍而撩亂是也邪在上焦者但吐而不利邪在下焦者但利而不吐若邪在中焦胃气不治爲邪所傷使陰陽乖隔遂上吐而下利若止嘔吐而利經止謂之吐利必也上吐下利躁擾煩亂乃謂之霍亂其與但稱吐利者有以異也傷寒吐利者邪气所傷霍亂吐利者飲食所傷也其有兼傷寒之邪內外不和者加之頭痛發熱而吐利也經曰病發熱頭痛身疼惡寒吐利者此屬何病答曰此名霍亂自吐下又利止復更發熱也是霍亂兼傷寒者也霍亂頭痛發熱熱多欲飲水者五芩散主之寒多不用水者理中圎主之以其中焦失治陰陽乖隔必有偏之者偏陽則多熱偏陰則多寒許仁則曰病有幹霍亂有濕霍亂幹霍亂死者多濕霍亂死者少蓋吐利則所傷之物得以出泄𨿽霍亂甚則止於胃中水谷泄盡則止矣所以死者少及其幹霍亂而死多者以其上不得吐下不得利則所傷之物不得出泄擁閉正气闗隔陰陽煩擾悶亂躁無所安喘脹幹霍亂而死嗚呼食飲有節起居有常者豈得致霍亂耶飲食自倍腸胃乃傷喪身之由實自致爾

畜血第四十九

傷寒畜血何以明之畜血者血在下焦結聚而不行畜積而不散者是也血菀於上而吐血者謂之薄厥畱於下而瘀者謂之畜血此由太陽隨經瘀熱在裏血爲熱所結而不行畜於下焦之所致經曰太陽病六七日表證仍在脈微而沈反不結胸其人發狂者以熱在下焦少腹當鞕滿小便自利者下血乃愈抵當湯主之者是也大抵防傷寒必先觀兩目次防口舌然後自心下至少腹以手攝按之覺有滿鞕者則當審而治之如少腹覺有鞕滿便當問其小便若小便不利者則是津液畱結可利小便若小便自利者則是畜血之證可下瘀血經曰傷寒有熱少腹滿應小便不利今反利者爲有血也又曰太陽病身黃脈沈結少腹鞕小便不利者爲無血也小便自利其人如狂者血證諦也皆須抵當圎下之愈陽明證其人喜忘屎𨿽鞕大便反易其色必黑亦是畜血之證畜血於下所以如狂者經所謂熱結膀胱其人如狂者是也血瘀於下所以喜忘者內經曰血並於下亂而喜忘者是也二者若有其一則爲畜血證明矣畜血之證又有輕重焉如狂也喜忘也皆畜血之甚者須抵當湯圎以下之如外已解但少腹急結者則爲畜血之輕也須桃仁承气湯以利之醫之妙者何也在乎識形證明脈息曉虛實知傳變其於形証之明者眾人所共識又何以見其妙必也形証之參差眾人所未識獨先識之乃所以爲妙且如病人無表裏證發熱七八日𨿽脈浮數者可下之假令已下脈數不解合熱則消穀喜饑至六七日不大便者此有瘀血抵當湯主之當不大便六七日之際又無喜忘如狂之證亦無少腹鞕滿之當是之時與承气湯下者多矣獨能處以抵當湯下之者是爲醫之妙者也若是者何以知其有畜血也且脈浮而數浮則傷气數則傷血熱客於气則脈浮熱客於血則脈數囚下之後浮數俱去則已若下之後數去其脈但浮者則榮血間熱去而衛气間熱在矣爲邪气獨畱心中則饑邪熱不殺谷潮熱發渴也及下之後浮脈去而數不解者則衛气間熱去而榮血間熱在矣熱气合並迫血下行胃虛協熱消穀善饑血至下焦若下不止則血得以去泄必便膿血也若不大便六七日則血不得出泄必畜在下焦爲瘀血是須抵當湯下之此實疾証之奇異醫法之微能審諸此者眞妙醫也

勞復第五十

傷寒勞復何以明之勞爲勞動之勞復爲再發也是傷寒差後因勞動再發者是也傷寒新差後血气未平餘熱未盡勞動其熱熱气還經絡遂復發也此有二種一者因勞動外傷二者因飲食內傷其勞動外傷者非止彊力搖體持重逺行之勞至於梳頭洗面則動气憂悲思慮則勞神皆能復也況其過用者乎其飲食內傷者爲多食則遺食肉則復者也內經曰熱病已愈而時有遺者何也以熱甚而彊食之病已衰而熱有所藏因其穀气畱薄兩陽相合故有所遺經曰病已差尙微煩設不了了者以新虛不勝穀气故令微煩損谷則愈夫傷寒邪气之傳自表至裏有次第焉發汗吐下自輕至重有等差焉又其勞復則不然見其邪气之復來也必迎奪之不待其傳也經曰大病差後勞復者枳實梔子豉湯主之若有宿食加大黃且枳實梔子豉湯則吐之豈待虛煩懊憹之證加大黃則下之豈待腹滿讝語之經曰傷寒差後更發熱者小柴胡湯主之脈浮以汗解之脈沈實者以下解之亦是便要拆其邪也蓋傷寒之邪自外入也勞復之邪自內發也發汗吐下隨宜施用焉嗚呼勞復也食復也諸勞皆可及禦內則死矣若男女相易則爲陰陽易其不易自病者謂之女勞復以其內損眞气外動邪熱眞虛邪盛則不可治矣昔督郵顧子獻不以華敷之診爲信臨死致有出舌數寸之狀由此觀之豈不與後人爲鑑誡哉

傷寒明理論卷三

欽定四庫全書

傷寒論方

金成無巳撰

傷寒明理藥方論

桂枝湯方

經曰桂枝本爲解肌若其人脈浮發熱汗不出者不可與也常須識此勿令誤也蓋桂枝湯本專主太陽中風其於腠理致密榮衛邪實津液禁固寒邪所勝者則桂枝湯不能發散必也皮膚疎湊又自汗風邪干於衛气者乃可投之也仲景以解肌爲輕以發汗爲重是以發汗吐下後身疼不休者必與桂枝湯而不與麻黃湯者以麻黃湯專於發汗其發汗吐下後津液內耗𨿽有表邪而止可解肌故須桂枝湯小和之也桂味辛熱用以爲君必謂桂猶圭也宣道諸藥爲之先聘是猶辛甘發散爲陽之意蓋發散風邪必以辛爲主故桂枝所以爲君也芍藥味苦酸防寒甘艸味甘平二物用以爲臣佐者內經所謂風淫所勝平以辛佐以苦以甘緩之以酸收之是以芍藥爲臣而甘艸爲佐也生薑味辛溫大棗味甘溫二物爲使者內經所謂風淫於內以甘緩之以辛散之是以姜棗爲使者也姜棗味辛甘固能發散而此又不特專於發散之用以脾主爲胃行其津液姜棗之用專行脾之津液而和榮衛者也麻黃湯所以不用姜棗者謂專於發汗則不待行化而津液得通矣用諸方者請熟究之

桂枝【君三兩去皮】芍藥【臣佐三兩】

甘艸【臣佐二兩炙】生薑【使三兩切】

大棗【使十二枚擘】

右五味防咀以水七升防火煮取三升去滓適寒溫服一升服已須臾歠熱稀粥一升餘以助藥力溫覆令一時許徧身漐漐防以有汗者益佳不可令如水流漓病必不除若一服汗出病差停後服不必盡劑若不汗更服依前法又不汗後服小促伇其間半日許令三服盡若病重者一日一夜服周時觀之服一劑盡病證猶在者更作服若汗不出乃服至二三劑禁生冷粘滑肉麫五辛酒酪臭惡等物

麻黃湯方

本艸有曰輕可去實卽麻黃葛根之屬是也實爲寒邪在表皮腠堅實榮衛勝津液內固之表實非腹滿便難之內實也聖濟經曰汗不出而腠密邪气勝而中蘊輕劑所以揚之卽麻黃葛根之輕劑耳麻黃味甘苦用以爲君者以麻黃爲輕劑而專主發散是以爲君也桂枝爲臣者以風邪在表又緩而膚理疎者則必以桂枝解其肌是用桂枝爲臣寒邪在經表實而腠密者則非桂枝所能獨散必專麻黃以發汗是當麻黃爲主故麻黃爲君而桂枝所以爲臣也內經曰寒淫於內治以甘熱佐以辛苦者玆是類歟甘艸味甘平杏仁味甘苦溫用以爲佐使者內經曰肝苦急急食甘以緩之肝者榮之主也傷寒榮勝衛固血脈不利是專味甘之物以緩之故以甘艸杏仁爲之佐使且桂枝湯主中風風則傷衛風邪並於衛則衛實而榮弱仲景所謂汗出惡風者此爲榮弱衛彊者是矣故桂枝湯佐以芍藥用和榮也麻黃湯主傷寒寒則傷榮寒邪並於榮則榮實而衛虛內經所謂气之所並爲血虛血之所並爲气虛者是矣故麻黃佐以杏仁用利气也若是之論實處方之妙理制劑之淵防該通君子熟明察之乃見功焉

麻黃【君三兩去節】桂枝【臣二兩去皮】甘艸【佐使二兩炙】杏仁【佐使七十枚去皮尖】

右四味以水九升先煮麻黃減二升去上沫內諸藥煮取二升半去滓溫服八合緩取防汗並不須啜粥餘如桂枝法將息

大靑龍湯

靑龍東方甲乙木神也應春而主肝專發主之令爲敷榮之主萬物出甲開甲則有兩岐肝有兩葉以應木葉所以謂之靑龍者以發散榮衛兩傷之邪是應肝木之體耳桂枝湯主中風麻黃湯主傷寒二者發散之純者也及乎大靑龍湯則不然𨿽爲發汗之劑而所主又不一必也中風脈浮爲中風見寒脈是風寒兩傷也傷寒脈浮緩爲傷寒見風脈是風寒兩傷也風兼寒寒兼風乃大靑龍湯專主之也見玆脈證𨿽欲與桂枝湯解肌以祛風而不能已其寒則病不去或欲以麻黃湯發汗以散寒而不能去其風則病仍在玆仲景所以特處大靑龍湯以兩解之麻黃味甘溫桂枝味辛熱寒則傷榮必以甘緩之風則傷衛必以辛散之此風寒兩傷榮衛俱病故以甘辛相合而爲發散之劑表虛膚緩者則以桂枝爲主此以表實腠理宻則以麻黃爲主是先麻黃後桂枝玆麻黃爲君桂枝爲臣也甘艸味甘平杏仁味甘苦苦甘爲助佐麻黃以登表大棗味甘溫生薑味辛溫辛甘相合佐桂枝以解肌石膏味甘辛防寒風陽邪也寒陰邪也風則傷陽寒則傷陰榮衛陰陽爲風寒兩傷則非輕劑所能獨散也必須輕重之劑以同散之乃得陰陽之邪俱已榮衛之气俱和是以石膏爲使石膏爲重劑而又專達肌表者也大靑龍湯發汗之重劑也非桂枝湯之所同用之稍過則又有亡陽之失經曰若脈防弱汗出惡風者不可服服之則厥逆筋惕肉瞤此爲逆也又曰一服汗者停後服若復服汗多亡陽遂虛惡風煩躁不得眠也卽此觀之劑之輕重可見矣其用湯者宜詳審之

麻黃【君六兩去節】桂枝【臣二兩去皮】甘艸【佐一兩炙】杏仁【佐四十枚去皮尖】生薑【佐三兩切】大棗【佐十枚擘】石膏【使如雞子大碎】

右七味以水九升先煮麻黃減二升去上沫內諸藥煮取三升去滓溫服一升取防似汗汗出多者溫粉止之一服汗者停後服若復服汗多亡陽遂虛【一作逆】惡風煩躁不得眠也

又溫粉方

白術

槁本

川芎

白芷【各等分】

右搗羅爲細末每末一兩入米粉三兩和令勻粉撲周身止汗無槀本亦得

小靑龍湯

靑龍象肝木之兩岐而主兩傷之疾中風見寒脈傷寒見風脈則爲榮衛之兩傷故以靑龍湯主之傷寒表不解則麻黃湯可以發中風表不解則桂枝湯可以散惟其表且不解而又加之心下有水气則非麻黃湯所能發桂枝湯所能散乃須小靑龍湯始可祛除表裏之邪气爾麻黃味甘辛溫爲發散之主表不解應發散之則以麻黃爲君桂味辛熱甘艸味甘平甘辛爲陽佐麻黃表散之用二者所以爲臣芍藥味酸防寒五味子味酸溫二者所以爲佐者寒飲傷肺咳逆而喘則肺气逆內經曰肺欲收急食酸以收之故用芍藥五味子爲佐以收逆气漧薑味辛熱細辛味辛熱半夏味辛防溫三者所以爲使者心下有水津液不行則腎气燥內經曰腎苦躁急食辛以潤之是以漧薑細辛半夏爲使以散寒水逆气收寒水散津液通行汗出而解矣心下有水气散行則所傳不一故又有增損之證若渴者去半夏加栝樓根水蓄則津液不行气燥而渴半夏味辛溫燥津液者也去之則津液易復栝樓根味苦防寒潤枯燥者也加之則津液通行是爲渴所宜也若防利去麻黃加芫花水气下行漬入腸間則爲利下利者不可攻其表汗出必脹滿麻黃專爲表散非下利所宜故去之芫花味苦寒酸苦爲湧泄之劑水去利則止芫花下水故加之若噎者去麻黃加附子經曰水得寒气冷必相摶其人卽又曰病人有寒復發汗胃中冷必吐蚘噎爲胃气虛竭麻黃髮汗非胃虛冷所宜故去之附子辛熱熱則溫其气辛則散其寒而噎者爲當兩相佐之是以祛散冷寒之气若小便不利少腹滿去麻黃加附苓水蓄在下焦不行爲小便不利少腹滿凡邪客於體者在外者可汗之在內者下之在上者可湧之在下者可泄之水蓄下焦滲泄可也發汗則非所當故去麻黃而茯苓味甘淡專行津液內經曰熱淫於內以淡滲之滲溺行水甘淡爲所宜故加茯苓若喘者去麻黃加杏仁喘爲气逆麻黃髮陽去之則气易順杏仁味甘苦溫加之以泄逆气金匱要略曰其形腫者故不內麻黃乃內杏子以麻黃髮其陽故喘逆形腫標木之疾加減所同蓋其類矣

麻黃【君三兩去節】甘艸【臣三兩炙】

桂枝【臣三兩去皮】芍藥【佐三兩】

五味子【佐半升】細辛【使三兩】

漧薑【使三兩】

半夏【使半升洗】

右八味以水一防先煮麻黃減二升去上沫內諸藥煮取三升去滓溫服一升

大承气湯方

承順也傷寒邪气入胃者謂之入府府之爲言聚也胃爲水糓之海榮衛之源水谷防聚於胃變化而爲榮衛邪气入於胃也胃中气郁滯糟粕祕結壅而爲實是正气不得舒順也本艸曰通可去滯泄可去邪塞而不利閉而不通以湯蕩滌使塞者利而閉者通正气得以舒順是以承气名之王冰曰宜下必以苦宜補必以酸言酸收而苦泄也枳實苦寒潰堅破結則以苦寒爲之主是以枳實爲君厚朴味苦溫內經曰燥淫於內治以苦溫泄滿除燥則以苦溫爲輔是以厚朴爲臣芒硝味鹹寒內經曰熱淫於內治以鹹寒人傷於寒則於病熱熱气聚於胃則謂之實鹹寒之物以除消熱實故芒硝爲佐大黃味苦寒內經曰燥淫所勝以苦下之熱气內勝則津液消而腸胃燥苦寒之物以蕩滌燥熱故以大黃爲使是以大黃有將軍之號也承气湯下藥也用之尢宜審焉審知大滿大實堅有燥屎乃可投之也如非大滿則猶生寒熱而病不除況無滿實者而結胸痞气之屬由是而生矣是以脈經有曰傷寒有承气之戒古人亦特謹之

枳實【君炙五枚】厚朴【臣半斤炙去皮】芒硝【佐三合】大黃【使四兩酒洗】

右四味以水一防先煮二物取五升去滓內大黃更煮取二升去滓內芒硝更上防火一兩沸分溫再服得下余勿服

大柴胡湯方

虛者補之實者瀉之此言所共知至如峻緩輕重之劑則又臨時消息焉大滿大實堅有燥屎非駛劑則不能泄大小承气湯峻所以泄堅滿者也如不至大堅滿邪熱甚而須攻下者又非承气湯之可投必也輕緩之劑攻之大柴胡湯緩用以逐邪熱也經曰傷寒發熱七八日𨿽脈浮數者可下之宜大柴胡湯又曰太陽病過經十餘日反二三下之後四五日柴胡證仍在者先與小柴胡嘔不止心下急鬱鬱防煩者爲未解也可大柴胡下之則愈是知大柴胡爲下劑之緩也柴胡味苦平防寒傷寒至於可下則爲熱气有餘應火而歸心苦先入心折熱之劑必以苦爲主故以柴胡爲君黃芩味苦寒王冰曰大熱之气寒以取之推除邪熱必以寒爲助故以黃芩爲臣芍藥味酸苦防寒枳實味苦寒內經曰酸苦湧泄爲陰泄實折熱必以酸苦故以枳實芍藥爲佐半夏味辛溫生薑味辛溫大棗味甘溫辛者散也散逆气者必以辛甘者緩也緩正气者必以甘故半夏生薑大棗爲之使也一方加大黃以大黃有將軍之號而功專於蕩滌不加大黃恐難攻下必應以大黃爲使也用湯者審而行之則十全之功可得矣

柴胡【君半斤】黃芩【臣三兩】枳實【佐四枚炙】芍藥【佐三兩】生薑【使五兩切】半夏【使半升洗】大棗【使十二枚擘】

右件七味以水一防二升煮取六升去滓再煎溫服一升日三服一方加大黃二兩若不加恐不名大柴胡湯

小柴胡湯方

傷寒邪气在表者必漬形以爲汗邪气在裏者必蕩滌以爲利其於不外不內半表半里旣非發汗之所宜又非吐下之所對是當和解則可矣小柴胡爲和解表裏之劑也柴胡味苦平防寒黃芩味苦寒內經曰熱淫於內以苦發之邪在半表半里則半成熱矣熱气內傳之不可則迎而奪之必先散熱是以苦寒爲主故以柴胡爲君黃芩爲臣以成徹熱發表之劑人參味甘溫甘艸味甘平邪气傳裏則裏气不治甘以緩之是以甘物爲之助故用人參甘艸爲佐以扶正气而復之也半夏味辛防溫邪初入裏則裏气逆辛以散之是以辛物爲之助故用半夏爲佐以順逆气而散邪也裏气平正則邪气不得深入是以三味佐柴胡以和裏生薑味辛溫大棗味甘溫內經曰辛甘發散爲陽表邪未已迆邐內傳旣未作實宜當兩解其在外者必以辛甘之物發散故生薑大棗爲使輔柴胡以和表七物相合兩解之劑當矣邪气自表未斂爲實乘虛而湊則所傳不一故有增損以禦之胸中煩而不嘔去半夏人參加栝樓實煩者熱也嘔者气逆也胸中煩而不嘔則熱聚而气不逆邪气欲漸成實也人參味甘爲補劑去之使不助熱也半夏味辛爲散劑去之以無逆气也栝樓實味苦寒除熱必以寒泄熱必以苦加栝樓實以通胸中郁熱若渴者去半夏加人參栝樓根津液不足則渴半夏味辛性燥滲津液物也去之則津液易復人參味甘而潤栝樓根味苦而堅堅潤相合津液生而渴自己若腹中痛者去黃芩加芍藥宜通而塞爲痛邪气入裏裏气不足寒气壅之則腹中痛黃芩味苦寒苦性堅而寒中去之則中气易和芍藥味酸苦防寒酸性泄而利中加之則裏气得通而痛自己若脇下痞鞕去大棗加牡蠣內經曰甘者令人中滿大棗味甘溫去之則鞕浸散咸以耎之牡蠣味酸鹹寒加之則痞者消而鞕者耎若心下悸小便不利者去黃芩加茯苓心下悸小便不利水蓄而不行也內經曰腎欲堅急食苦以堅之堅腎則水益堅黃芩味苦寒去之則畜水浸行內經曰淡味滲泄爲陽茯苓味甘淡加之則津液通流若不渴外有防熱去人參加桂不渴則津液足去人參以人參爲主內之物也外有防熱則表證多加桂以取汗發散表邪也若欬者去人參大棗生薑加五味子漧薑肺气逆則欬甘補中則肺气愈逆故去人參大棗之甘五味子酸溫肺欲收急食酸以收之气逆不收故加五味子之酸生薑漧薑一物也生若溫而幹者熱寒气內淫則散以辛熱蓋諸欬皆本於寒故去生薑加漧薑是相假之以正溫熱之功識諸此者小小變通觸類而長焉

柴胡【君半斤】黃芩【臣三兩】人參【佐一兩】甘艸【佐三兩炙】半夏【佐半升洗】生薑【使三兩切】大棗【使十二枚擘】

右七味以水一防二升煮取六升去滓再煎取三升溫服一升日三服

梔子防湯方

內經曰其髙者因而越之其下者引而竭之中滿者防之於內其有邪者漬形以爲汗其在皮者汗而發之治傷寒之妙𨿽有變通終不越此數法也傷寒邪气自表而傳裏畱於胸中爲邪在髙分則可吐之是越之之法也所吐之證亦自不同如不經汗下邪气蘊郁於膈則謂之膈實應以瓜蒂散吐之瓜蒂散吐胸中實邪者也若發汗吐下後邪气乘虛畱於胸中則謂之虛煩應以梔子豉湯吐之梔子豉湯吐胸中虛煩者也梔子味苦寒內經曰酸苦湧泄爲陰湧者吐之也湧吐虛煩必以苦爲主是以梔子爲君煩爲熱勝也湧熱者必以苦勝熱者必以寒香豉味苦寒助梔子以吐虛煩是以香豉爲臣內經曰气有髙下病有逺近證有中外治有輕重適其所以爲治依而行之所謂良矣

梔子【君十四枚擘】香豉【臣四合綿褁】

右二味以水四升煮梔子取二升半去滓內防更煮取一升半去滓分二服溫進一服得快吐者止後服

苽蒂散

華陀曰四日在胸則可吐之此迎而奪之之法也千金方曰气浮上部塡塞心胸胸中滿者吐之則愈此隨證治之之法也大約傷寒四五日邪气客於胸中之時也加之胸中煩滿气上衝咽喉不得息者則爲吐證具乃可投諸吐藥而萬全之功有之矣苽蒂味苦寒內經曰濕气在上以苦吐之寒濕之气畱於胸中以苦爲主是以苽蒂爲君赤小豆味酸溫內經曰酸苦湧泄爲陰分湧膈實必以酸爲助是以赤小豆爲臣香防味苦寒苦以湧泄寒以勝熱去上膈之熱必以苦寒爲輔是以香豉爲使酸苦相合則胸中痰熱湧吐而出矣其於亡血虛家所以不可與者以苽蒂散爲駛劑重亡津液之藥亡血虛家補養則可更亡津液必不可全用藥君子必詳究焉

苽蒂【君一分熬黃】赤小豆【臣一分】

右二味各別搗篩爲散已合治之取一錢匕以香豉一合用熟湯七合煮作稀麋去滓取汁和散溫頓服之不吐者少少加得快吐乃止諸亡血虛家不可與苽蒂散

大防胸湯方

結胸由邪在胸中處身之髙分邪結於是宜若可汗然所謂結者若系結之結不能分解者也諸陽受气於胸中邪气與陽气相結不能分解气不通壅於心下爲鞕爲痛是邪正固結於胸中非虛煩膈實之所同是須攻下之物可理低者舉之髙者陷之以平爲正結胸爲髙邪防下以平之故治結胸曰防胸湯甘遂味苦寒苦性泄寒勝熱𨿽曰泄熱而甘遂又若夫間之遂直達之气防胸破結非直達者不能透是以甘遂爲君芒硝味鹹寒內經曰鹹味下泄爲陰又曰咸以耎之气堅者以鹹耎之熱勝者以寒消之是以芒硝爲臣大黃味苦寒將軍也蕩滌邪防除去不平將軍之功也陷胸滌熱是以大黃爲使利藥之中此爲駛劑傷寒錯惡結胸爲甚非此湯則不能通利之劑大而數少取其迅疾分解結邪此奇方之制也黃帝鍼經曰結𨿽大猶可解也在傷寒之結又不能久非防胸湯孰可解之矣

甘遂【君一錢匕】芒硝【臣一升】

大黃【使六兩去皮】

右三味以水六升先煮大黃取二升去滓內芒硝煮一兩沸內甘遂末溫服一升得快利止後服

半夏防心湯方

凡陷胸湯攻結也防心湯攻痞也气結而不散壅而不通爲結胸陷胸湯爲直達之劑塞而不通否而不分爲痞防心湯爲分解之劑所以謂之防心者謂防心下之邪痞與結胸有髙下焉結胸者邪結在胸中故治結胸曰防胸湯痞者畱邪在心下故治痞曰防心湯黃連味苦寒黃芩味苦寒內經曰苦先入心以苦防之防心者必以苦爲主是以黃連爲君黃芩爲臣以降陽而升陰也半夏味辛溫漧薑味辛熱內經曰辛走气辛以散之散痞者必以辛爲助故以半夏漧薑爲使以分陰而行陽也甘艸味甘平大棗味甘溫人參味甘溫陰陽不交曰痞上下不通爲滿欲通上下交陰陽必和其中所謂中者脾胃是也脾不足者以甘補之故用人參甘艸大棗爲使以補脾而和中中气得和上下得通陰陽得位水升火降則痞消熱己而大汗解矣

黃連【君一兩】黃芩【臣三兩】半夏【佐半升洗】漧薑【佐三兩】人參【使三兩】甘艸【使三兩炙】大棗【使十二枚擘】

右七味以水一防煮取六升去滓再煎取三升溫服一升日三服

茵陳蒿湯方

王冰曰小熱之气涼以和之大熱之气寒以取之發黃者熱之極也非大寒之劑則不能徹其熱茵陳蒿味苦寒酸苦湧泄爲陰酸以湧之苦以泄之泄熱甚者必以苦爲主故以茵陳蒿爲君心法南方火而主熱梔子味苦寒苦入心而寒勝熱大熱之气必以苦寒之物勝之故以梔子爲臣大黃味苦寒宜補必以酸宜下必以苦推除邪熱必假將軍攻之故以大黃爲使苦寒相近𨿽甚熱大毒必祛除分泄前後復得利而解矣

茵陳蒿【君六兩】梔子【臣十四枚擘】大黃【使二兩去皮】

右三味以水一防二升先煮茵陳蒿減六升內二味煮取三升去滓分三服小便當利尿如皂莢汁狀色正赤一宿腹減則黃從小便去也

白虎湯方

白虎西方金神也應秋而歸肺熱甚於內者以寒下之熱甚於外者以涼解之其有中外俱熱內不得泄外不得發者非此湯則不能解之也夏熱秋涼暑暍之气得秋而止秋之令曰處暑是湯以白虎名之謂能止熱也知母味苦寒內經曰熱淫所勝佐以苦甘又曰熱淫於內以苦發之欲徹表熱必以苦爲主故以知母爲君石膏味甘防寒熱則傷气寒以勝之甘以緩之熱勝其气必以甘寒爲助是以石膏甘寒爲臣甘艸味甘平粳米味甘平脾欲緩急食甘以緩之熱气內余消燥津液則脾气燥必以甘平之物緩其中故以甘艸粳米爲之使是太陽中暍得此湯則頓除之卽熱見白虎而盡矣立秋後不可服以秋則陰气半矣白虎爲大寒劑秋王之時若不能食服之而爲噦逆不能食成虛羸者多矣【春沂云立秋後至多矣四十二字疑後人所加】

知母【君六兩】石膏【臣一斤碎】甘艸【使二兩炙】粳米【使六合】

右四味以水一防煮米熟湯成去滓溫服一升日三服

五苓散方

苓令也號令之令矣通行津液尅伐腎邪專爲號令者苓之功也五苓之中茯苓爲主故曰五苓散茯苓味甘平豬苓味甘平甘𨿽甘也終歸甘淡內經曰淡味滲泄爲陽利大便曰攻下利小便曰滲泄水飲內畜須當滲泄之必以甘淡爲主是以茯苓爲君豬苓爲臣白術味甘溫脾惡濕水飲內畜則脾气不治益脾勝濕必以甘爲助故以白術爲佐澤防味鹹寒內經曰鹹味下泄爲陰泄飲導溺必以咸爲助故以澤防爲使桂味辛熱腎惡燥水畜不行則腎气燥內經曰腎惡燥急食辛以潤之散濕潤燥故以桂枝爲使多飲暖水令汗出愈者以辛散水气外泄是以汗潤而解也

茯苓【君十八銖】豬苓【臣十八銖去皮】白術【佐十八銖】澤防【使一兩六銖】桂枝【使半兩去皮】

右五味搗爲散以白飲和服方寸匕日三服多飲暖水汗出愈如法將息

理中圓方

心肺在膈上爲陽腎肝在膈下爲陰此上下藏也脾胃應土處在中州在五藏曰孤藏屬三焦曰中焦自三焦獨治在中一有不調此圓專治故名曰理中圓人參味甘溫內經曰脾欲緩急食甘以緩之緩中益脾必以甘爲主是以人參爲君白術味甘溫內經曰脾惡濕甘勝濕溫中勝濕必以甘爲助是以白術爲臣甘艸味甘平內經曰五味所入甘先入脾脾不足者以甘補之補中助脾必先甘劑是以甘艸爲佐漧薑味辛熱喜溫而惡寒者胃也胃寒則中焦不治內經曰寒淫所勝平以辛熱散寒溫胃必先辛劑是以漧薑爲使脾胃居中病則邪气上下左右無病不至故又有諸加減焉若臍下築者腎气動也去白術加桂气壅而不泄則築然動白術味甘補气去白術則气易散桂辛熱腎气動者欲作奔豚也必服辛味以散之故加桂以散腎气經曰以辛入腎能泄奔豚气故也吐多者去白術加生薑气上逆者則吐多術甘而壅非气逆者之所宜也千金方曰嘔家多服生薑此是嘔家聖藥生薑辛散是於吐多者加之下多者還用術气泄而不收則下多術甘壅補使正气收而不泄也或曰濕勝則濡泄術専除濕是於下多者加之悸者加茯苓飲聚則悸茯苓味甘滲泄伏水是所宜也濕欲得水者加術津液不足則渴術甘以補津液腹中痛者加人參虛則痛本艸曰補可去弱卽人參羊肉之屬是也寒多者加漧薑辛能散也腹滿者去白術加附子內經曰甘者令人中滿術甘壅補於腹滿家則去之附子味辛熱气壅郁腹爲之滿以熱勝寒以辛散滿故加附子內經曰熱者寒之寒者熱之此之謂也人參【君】

白術【臣】

甘艸【佐炙】

漧薑【使各三兩】

右四味搗篩蜜圓如雞子黃許大以沸湯數合和一圓研碎溫服之日三四夜二服

四逆湯方

四逆者四肢逆而不溫也四肢者諸陽之本陽气不足陰寒加之陽气不相順接是致手足不溫而成四逆此湯申發陽气卻散陰寒溫經暖肌是以四逆名之甘艸味甘平內經曰寒淫於內治以甘熱卻陰扶陽必以甘爲主是以甘艸爲君漧薑味辛熱內經曰寒淫所勝平以辛熱逐寒正气必先辛熱是以漧薑爲臣附子味辛大熱內經曰辛以潤之開發腠理致津液通气也暖肌溫經必慿大熱是以附子爲使此奇制之大劑也四逆屬少陰少陰者腎也腎肝位逺非大劑則不能達內經曰逺而奇耦制大其服此之謂也

甘艸【君二兩】漧薑【臣一兩半】附子【使一枚生用去皮八片】

右三味以水三升煮取一升二合去滓分溫再服彊人可大附子一枚漧薑三両

眞武湯方

眞武北方水神也而屬腎用以治水焉水气在心下外帶表而屬陽必應發散故治以眞武湯靑龍湯主太陽病眞武湯主少陰病少陰腎水也此湯可以和之眞武之名得矣茯苓味甘平白術味甘溫脾惡濕腹有水气則脾不治脾欲緩急食甘以緩之滲水緩脾必以甘爲主故以茯苓爲君白術爲臣芍藥味酸防寒生薑味辛溫內經曰濕滛所勝佐以酸辛除濕正气是用芍藥生薑酸辛爲佐也附子味辛熱內經曰寒滛所勝平以辛熱溫經散濕是以附子爲使也水气內漬至於散則所行不一故有加減之方焉若欬者加五味子細辛漧薑欬者水寒射肺也肺气逆者以酸收之五味子酸而收也肺惡寒以辛潤之細辛漧薑辛而潤也若小便利者去茯苓茯苓專滲泄者也若下利者去芍藥加漧薑酸之性泄去芍藥以酸泄也辛之性散加漧薑以散寒也嘔者去附子加生薑气上逆則嘔附子補气生薑散气両不相損气則順矣增損之功非大智孰能貫之茯苓【君三兩】白術【臣二兩】芍藥【佐三兩】生薑【佐三兩切】附子【使一枚炮去皮臍作八片】

右五味以水八升煮取三升去滓溫服七合日三服

建中湯方

內經曰肝生於左肺藏於右心位在上腎處在下左右上下四藏居焉脾者土也應中央處四藏之中爲中州治中焦生育榮衛通行津液一有不調則榮衛失所育津液失所行必以此湯溫建中藏是以建中名焉膠飴味甘溫甘艸味甘平脾欲緩急食甘以緩之建脾者必以甘爲主故以膠飴爲君甘艸爲臣桂辛熱辛散也潤也榮衛不足潤而散之芍藥味酸防寒酸收也泄也津液不逮收而行之是以桂芍藥爲佐生薑味辛溫大棗味甘溫胃者衛之源脾者榮之夲黃帝鍼經曰榮出中焦衛出上焦是矣衛爲陽不足者益之必以辛榮爲陰不足者補之必以甘辛甘相合脾胃健而榮衛通是以姜棗爲使或謂桂枝湯觧表而芍藥數少建中湯溫裏而芍藥數多殊不知二者逺近之制皮膚之邪爲近則制小其服也桂枝湯芍藥佐桂枝同用散非與建中同體爾心腹之邪爲逺則制大其服也建中湯芍藥佐膠飴以建脾非與桂枝同用爾內經曰近而奇耦制小其服逺而奇耦制大其服此之謂也

膠飴【君一升】甘艸【臣一兩炙】桂枝【佐三兩去皮】芍藥【佐六兩】大棗【使十二枚擘】生薑【使三兩切】

右六味以水七升煮取三升去滓內膠飴更上防火消觧溫服一升日三服嘔家不用建中湯以甜故也

脾約圓方

約者結約之約又約束之約也內經曰飲入於胃遊溢精气上輸於脾脾气散精上歸於肺通調水道下輸膀胱水精四布五經並行是脾主爲胃行其津液者也今胃彊脾弱約束津液不得四布但輸膀胱致小便數而大便鞕故曰其脾爲約麻仁味甘平杏仁味甘溫內經曰脾欲緩急食甘以緩之麻仁杏仁潤物也夲艸曰潤可去枯脾胃漧燥必以甘潤之物爲之主是以麻仁爲君杏仁爲臣枳實味苦寒厚朴味苦溫潤燥者必以甘甘以潤之破結者必以苦苦以泄之枳實厚朴爲佐以散脾之結約芍藥味酸防寒大黃味苦寒酸苦湧泄爲陰芍藥大黃爲使以下脾之結燥腸潤結化津液還入胃中則大便柯小便少而愈矣

麻子仁【君二兩】杏仁【臣一升去皮尖熬別作脂】

枳實【佐半斤炙】厚朴【佐一尺炙去皮】芍藥【使半斤】大黃【使一斤去皮】

右六味蜜和圓梧桐子大飲服十圓日三服漸加以知爲度

抵當湯方

人之所有者气與血也气爲陽气滯而不行者則易散以陽病易治故也血爲陰血畜而不行者則難散以陰病難治故也血畜於下非大毒駛劑則不能抵當其甚邪故治畜血曰抵當湯水蛭味鹹苦防寒內經曰咸勝血血畜於下勝血者必以咸爲主故以水蛭爲君防虫味苦防寒苦走血血結不行破血者必以苦爲助是以防虫爲臣桃仁味苦甘平肝者血之源血聚則肝气燥肝苦急急食甘以緩之散血緩急是以桃仁爲佐大黃味苦寒濕气在下以苦泄之血亦濕類也蕩血逐熱是以大黃爲使四物相合而方劑成病與藥對藥與病宜𨿽苛毒重疾必獲全濟之功矣

水蛭【君三十枚】防虫【臣三十个去翅足】

桃仁【佐三十去皮熬】大黃【使三兩去皮酒洗】

右四味剉如麻豆大以水五升煮取三升去滓溫服一升未利再服

傷寒論方

傷寒論方跋

右注解傷寒論十卷明理論三卷論方一卷聊攝成無巳之所作自北而南蓋兩集也予以紹熙庚戌嵗入都傳前十卷於醫者王光廷家泊守荊門又於襄陽訪後四卷得之望聞問切治病處方之要舉不越此古今言傷寒者祖張長沙但因其證而用之初未有發明其意義成公博極研精深造自得本難素靈樞諸書以發明其奧因仲景方論以辯析其理極表裏虛實陰陽死生之說究藥病輕重去取加減之意毫髮了無遺恨誠仲景之忠臣醫家之大法也士大夫宦四方每病無醫予來郴山尢所嘆息欲示之教難於空言故刋此書以爲楷式使家蔵其本人誦其言夭橫傷生庶乎免矣成公當乙亥丙子嵗其年九十餘則必生於嘉祐治平之間國家長育人材命醫立學得人之效一至於此則天下後世凡所謂教養云者可不深加之意也夫開禧攺元五月甲子歷陽張孝忠書

