

醫宗己任編淸髙鼓峯

王序

昔範文正公作諸生時。輒以天下爲己任。嘗曰。異日不爲良相。便爲良醫。蓋以醫與相。

迹𨿽殊而濟人利物之心則一也。四明髙鼓峯先生。由儒而精於醫。其察脈辧癥。處方用藥。理解超豁。迥出凡流。一時負盛名幾如秦越人之聽聲寫形。隨俗爲變。嗚乎神矣。晚年輯生平所治驗案若干捲。並繪五行五臟天人一理等圖。名其書曰己任。其卽文正之心歟。李氏瀕湖著本艸綱目。徵引古今書籍。最稱繁富。而極精核。玆編已嘗采入。余幼年曾於是書熟讀而玩索之。頗得其要。

兵燹以來。藏書灰燼。是編亦蕩然無存。徧覓坊板。竟不可得。嘆曰。先生畢生心血。胥在是書。

豈終泯滅無傳耶。余不復睹此書忽忽三十年。往往臨危殆之癥。羣醫望而卻走者。輒宗先生法藥之。得生者十居八九。然則余之服膺先生。而先生之有以詔我者。豈偶然哉。一日。兩門人偶於舊書肆中購得此本。歸亟告余。翻閱之下。喜逾獲寶。惜字迹漫漶。語句間有殘缺。爰不辭譾陋。繹其上下文義。妄爲補苴。其眉批旁注。則時極閘人講論。以暢其奧竅。非敢僭也。同鄕李君象春謂曰。此書誠醫林不可少之書。盍付梓人。以公同好。余因思昔賢著述。顯晦有時。先生以息脈血之精。著六門二法之目。不朽自在天壤。獨怪余與是書。忽離忽合。積有歲年。隱然假我復起先生繼文正以天下爲己任之心。而使後世業醫者。皆同此心。卒之劍不掩於丰城。珠仍還於合浦。豈非有數存乎其間耶。書凡八卷。原附東莊醫案西塘感癥。皆法奇而正。旨簡而賅。發前人所未發。足堪嘉惠來玆。校刊旣成。志其緣起如此。序云何哉。

光緒十七年秋七月旣望旌徳鏡堂王汝謙

卷一四明心法﹝上﹞

診法

治病之要。在臨癥時。先察內外臟腑經絡新久虛實食痰气血。才以脈合之。﹝脈經一書。拳拳以診法示人。而開卷便云觀色察形。彼此參伍。以決死生。可見望聞問切。診家不可忽一。難經以切位四診之末。則知望聞問之間。其於病情之大段已得。不過再診其脈。看病應與不應耳。乃近來迎醫服藥者。不惟不先言其所苦。甚至再三詢叩。

終於默默而隱疾以困醫者。詎知醫而果可爲人所困者。則其病亦未有不爲醫所困者也。不亦愚昧之甚耶。﹞如癥與脈合。

或正治或從治可也。

有癥與脈不合者。則當審其輕重。辧其眞假。捨癥從脈。或捨脈從癥以治之。﹝輕者從癥。十惟一二。重者從脈。十當八九。景嶽從捨辧。言之最詳。﹞復有癥與時不合者。捨癥從時。或捨時從癥以治之。﹝此則從癥者多於從時。﹞脈癥時三者。須時時互相參考。﹝診家大要。﹞

﹝謙按。內經難經。皆有色診之文。孫眞人亦有未診先問。最不誤事之訓。誠哉斯言。四診不可缺一。﹞

何謂內。言七情也。喜怒憂思悲恐驚是也。七情之病起於髒。七情過極。必生拂郁之病。此拂郁從內起。拂郁之脈。大抵多弦澀凝滯。其來也必不能緩。其去也必不肯遲。先有一種似數非數躁動之象。細體認之。是無焰之火也。是無韻之音也。是往來不圓滑也。此爲郁脈。法當疏之發之。﹝郁火脈極難看。緣火不透發。則經脈俱爲所遏。故多沈伏不出耳。﹞

如火在下而以濕艸蓋之。則悶而不舒。必至燒幹而自盡。故疏之發之。使火气透。則及此可以自存。

﹝所以忌用寒涼。必先升散之故。得此一諭。倍見省豁。﹞何也。郁是气抑。抑則气不透。不透則熱。熱則爲火也。古方疏發以越鞠丸爲主。嚴用和以逍遙散代之。如單得郁脈。上二方是也。

﹝東莊云。越鞠之芎。卽逍遙之歸芍也越鞠之蒼術。卽逍遙之白術也。越鞠之神曲。

卽逍遙之陳皮也。越鞠之香附。卽逍遙之柴胡也。越鞠之梔子。卽逍遙之加味也。然越鞠峻而逍遙則和矣。越鞠燥而逍遙則潤矣。﹞如郁而血爲火迫。變成燥癥。﹝如熱甚而痛。及手足頭面似覺腫起。或兩頜擁腫。臂膊磊塊。煩躁作渴。四肢痙搐。兩目直視。

角弓反張。小便短赤。大便祕結。之類。皆屬燥癥。其脈必浮數無序。

疏肝益腎湯。從水生木可也。﹝熟地可加至一二兩﹞左歸飲重加歸芍。﹝再加柴胡則與疏肝意更合﹞

或不淸。及加丹皮芩梔。以淸肝膽二經。﹝滋腎生肝。飲有神效。﹞所謂肝腎並治也。

何謂外。言六淫也。風寒暑濕燥火是也。﹝𨿽是六淫並舉。然下文只就風寒而言。於暑濕燥火未槪也。須類推之。﹞六淫之邪。或從皮毛而傳絡。從絡傳經。從經傳腑﹐從腑傳髒是也。﹝感邪由表入裏。一層深一層。其間次第。此處分晰最淸。﹞亦有竟感於絡。竟感於經者。六淫所感。必生拂郁之病。此拂郁從外入。故必皮毛先閉。外束其所感之邪。而蒸蒸發熱也。法當疏之發之是也。大抵脈或浮或洪或大或緊而必數者也。是燎原之火也。是擊撞之聲也。是往來不肯沈靜而出於皮膚之外也。亦謂之郁脈。是外郁也。疏之發之。不愈則霜雪以壓之。古方麻黃桂枝白虎承气等劑是也。些眞外感也。易之以羌活沖和者。亦眞外感也。﹝近日醫家一見發熱。無論內傷外感。一味羌活沖和。混行表散。每致津枯液涸而成敗癥者。蓋羌防辛芷之屬。原與麻桂並烈也。用者審之。﹞有內傷似外感者。此火不可發散也。發散則亡陰。不可霜雪以壓之。壓之是滅火也。﹝以發散寒涼爲長技者。亟當以此等論藥之。﹞初起小柴胡湯加減調之可也。逍遙散加生地。合生脈加黃芩之類。以滋腎生肝。生金滋水可也。重則六味飲加歸芍。合生脈﹝以滋水淸火。﹞可也。蓋非水無以救火也。非有根之水。無以救離根之火也。﹝補北方卽所以瀉南方。一定之理。卻是不易之法。﹞何謂臟腑。有從腑遷髒者。有從髒遷腑者。如陽明傷食。則气阻而脾不能化。則其病遷於脾。初起法當先消食。食消則气通而脾運矣。久之則脾病亦深。必先救脾。何也。腑尙可病。髒不堪久病也。腑主气。气無形。無形治之以無形。易也。髒主血。血有形。有形者。亦須假無形以治之而後有形。故難也。傳曰。無形之气易補有形之血難償。此之謂也。消食者。保和枳術等類是也。然不可過於消也。經曰。大積大聚。皆可犯也。衰其半而已。如過於消。則气衰矣。消之不得其法。或不及。則食積而生熱。熱則脾病。當用參術。如五味異功散六君子湯。或加枳桔。以開提健運。再佐以芩連。以消其積熱。﹝此條當並入後論食一條同看﹞此臟腑相救緩急之法也。各臟腑可以類推之。何謂經絡。

經者。如江河之經芒。其筋脈生於肉中。絡者如藤之絡石。其筋脈生於皮裏肉外。經筋屬五臟。

絡筋屬六腑。屬五臟者。以血藥補之。以行經藥通之。補之者。歸芍熟地是也。通之者。川芎秦艽沒藥乳香是也。屬六腑者。以气藥補之。以走絡藥通之。補之者。人參白術黃是也。通之者。

柴胡羌活葛根是也。然又要看其病之淺深。而彼此相通。不可執一也。

何謂新久。有內傷之新。有外感之新。有內傷之久。有外感之久。內傷之新。補之當蚤。外感之新。散之戒重。如補之遲。遷延成弱矣。散之重。變成他癥矣。內傷之久。補之當峻當速。外感之久。散之不可峻不可久不可猛不可速。何也。人之元气有限。病久必傷元气。若再攻之。元气竭矣。眞陰亡矣。經云。邪之所湊。其气必虛。又曰。粗工洶洶。以爲可攻。此之謂也。

何謂虛實。有陰虛。有陽虛。有先天之陰陽虛。何謂陰虛。血虛也。何謂陽虛。气虛也。血虛者。補其血。四物湯之類是也。气虛者。補其气。補中益气湯之類是也。先天之陰虛。六味左歸之類是也。先天之陽虛。八味右歸之類是也。有攻伐太過之陽虛。如用寒涼而致陽遏不升。當以參術黃溫之。甚者姜桂以助之。又甚者八味右歸。從其原以救之。有攻伐太過之陰虛。如用發散而致津液漧枯。當以歸芍熟地滋之。枸杞龜鹿兩膠粘膩之物以塡之是也。﹝邯鄲趙氏云。讀仲景書而不讀東垣書。則內傷不明。而殺人多矣。讀東垣書而不讀丹溪書。則陰虛不明。而殺人又多矣。

讀丹溪書而不讀薛氏書。則眞陰眞陽不明。而殺人又多矣。四明合張李朱薛四大家以立言。而於眞陰眞陽之外。又發攻伐太過之陰虛陽虛兩種。以補前賢之所未發。而救敗之法乃備。然則讀四家書而不讀髙氏書。則攻伐太過之陰虛陽虛不明。而殺人又多矣。

何謂食。膏粱爆炙。酒酪乳。能生火而傷胃之陰。傷陰者。救之四物以養血。﹝欲養胃陰。

須去川芎加甘艸。﹞佐之芩連梔柏以淸火。﹝左歸飲去茯苓加花粉。尢爲穩當。﹞浮瓜沈李。冷水寒冰。能滅火而傷胃之陽。傷陽者。救之理中以養气。佐之桂附豆蔻以生火。﹝虛而不寒。則一理中足矣。﹞至於饑飽失時。則中气受傷。當補而兼運。六君子湯加枳實桔梗之類。運而提之。

何謂痰。有食積之痰。有中虛之痰。有水泛水沸所爲之痰。食積之痰。消其食則痰自除。保和大安枳術之類。虛者六君子之類。中虛之痰。或脾虛不運。或胃虛不容。脾虛不運則積。六君子加白豆蔻神曲是也。胃虛不容則聚。六君子加砂仁神曲是也。水泛爲痰。土虛不能攝水也。其痰濃而白。補中益气加半夏木香白豆蔻是也。亦有命門火衰。不能配水。而水泛爲痰者。仲景云。

气虛痰泛當以八味丸補而逐之。吳茭山亦云。﹝八味丸治痰之本也。﹞水沸爲痰。其痰白如沫。吐出如蟹沫。少頃變爲稠粘之水。此腎水不足。不能制火。火緊而沸也。六味丸主之。﹝此癥間有火不歸原。格陽上焰者。其痰亦白如沫。其脈必浮洪數大。而重按則空。或右尺沈細無力。治當引火歸原。八味飲主之。

王節齋。痰之本水也。原於腎。痰之動濕也。主於脾。二語深透痰癥之根。四明諸法。皆治痰之本。不治痰之標。獨扼其要。稍似水泛水沸兩條中。遺卻火不配水。格陽上焰兩癥耳。今僭補入庶無剩義﹞。

何謂血。凡六淫七情之病。皆有因死血薄積於臟腑而成者。其癥見於外。或似外感。或似內傷。醫家以見癥治之。鮮不謬矣。大凡死血在內。其脈必澀滯。其出於皮膚也必不滿。其入於筋骨也必不完。其形大抵如綫塗生漆。不能充潤之狀。﹝綫塗生漆。形容澀滯之脈。猶文章之化境也。非天資穎悟。精於脈理者。不能道此。﹞凡醫者遇病。多於痰食求之。死血多不之察。故備言之﹝四明於癥之最難審者。審得獨精。脈之最難認者。認得倍細。而於郁火郁血兩癥。其形容脈象處。尢爲精盡。

診家主此。則無難審之癥難認之脈。而病亦無可遁之情矣。﹞

何謂癥與脈合。與脈不合。有外感之癥脈。有內傷之癥脈。外感者。蒸蒸發熱。其脈必洪大浮數。是癥與脈合也。如發熱而脈不洪大浮數。是癥與脈不合也。傳曰。陽癥得陰脈者死。此句是論傷寒。若別癥不可便斷爲死。此必是火遏也。或胃陰不能充拓也。或腎水不能化其榮血也。則捨癥從脈可也。

火遏者。逍遙散加生地薄荷以發之。或加丹皮山梔。屈曲下行以通之可也。胃陰不能充拓者。四物湯﹝亦須去川芎加甘艸。方合陽明。﹞重加熟地枸杞人參麥冬五味以滋之可也。﹝左歸飲去茯苓加歸芍合生脈甚驗。﹞腎水不能化其榮血者。六味左歸以補之可也。如內傷而外不發熱。其脈當靜。而反浮躁洪大而數。是癥與脈不合也。傳曰。陰癥得陽脈者生。此句亦論傷寒。若別癥又不可便許爲生。此必是陰亡也。或陽明有食與火也。或腎虛不能納气也。或過服烏附而下焦津液枯竭也。又有一種重按有力。卻不弦。從肌肉滲開。脈與肉無界限。此近於浮洪豁大也。總是陰之象也。陰亡也。﹝此陰字當作精字血字津液字看。治宜溫養濡潤塡補。一用苦寒沈降之陰藥。

敗陽滅火。禍不旋踵矣。﹞如陰亡。分先後天以救其陰。﹝先天者。腎中之陰也。後天者。胃中之陰也。緣救陰之法。則上文已詳。玆故不另立耳。﹞有食與火者。健運兼淸涼也。﹝宜從養陰治。使陰气外溢則得汗而火自淸。陰血下潤。則便通而食自下。不可妄用芩連以淸火。

枳朴以消食也。﹞腎虛不能納气者。六味都气。﹝都气尢捷﹞過服烏附者。六味兼黃柏知母是也。﹝知柏兩味。性味苦寒。大戕脾胃。非有中焦實火下焦濕火不宜妄用。今因烏附過劑。以致下焦津液枯竭。則黃柏之燥。尢非所宜。且六味純陰潤下。但壯水之主。自足以制陽光矣。何必更加知柏哉。﹞脈與肉無界限者。六味加歸身枸杞子棗仁白芍合生脈也。凡癥皆有合不合。舉此可以引伸觸類矣。

何謂癥與時不合。譬如夏月惡熱而燥。不當用辛熱矣。然卻是無根之火。狂越於外。﹝須知此火不可水滅。不可濕伏。折以寒涼。無不立斃。故當捨時從癥耳。﹞非人參桂附八味。無以返飛越之孤陽。﹝須浸冷服。乃合伏其所主。先其所因。其始則同。其終則異之義。否則恐其拒格耳。﹞傳曰桂附淸蒸熱是也。此捨時從癥之謂也。又如冬月畏寒怕冷。必當辛熱矣。然卻是火郁於中。火熱生風。衝突元气。气從火散。

故凜凜畏寒。﹝卽瘧疾之戰。亦非眞寒也。此等若認作眞寒。而以熱藥治之。則誤矣。﹞或辛甘以發之。﹝逍遙散加生地薄荷。或加山梔丹皮。﹞或芩連承气以通之。則火透而寒除矣。傳曰硝黃解寒戰是也。此亦捨時從癥之謂也。﹝夏月用涼藥。冬月用熱藥。互看。﹞

卷一四明心法﹝上﹞

脈義

﹝凡脈必隨其部。以察其癥。則部位不可不明也。然部位須從內經分發。始無差謬。故錄脈要精微論一條。景嶽部位解一則。列於四明脈義之首。以補其所未備云。﹞

脈要精微論曰。尺內兩傍。則季脇也。尺外以候腎。尺裏以候腹。中附上。左外以候肝。內以候鬲。右外以候胃。內以候脾。上附上。右外以候肺。內以候胸中。左外以候心。內以候中。

前以候前。後以候後。上竟上者。胸喉中事也。下竟下者。少腹腰股膝脛中事也。

﹝嘗考內經及東洋醫學叢書素問識注解。寸關尺內外。非指兩傍也。乃以寸關尺前爲外。後爲內也。未知孰是。姑揭出以俟精於脈理者。﹞

景嶽部位解曰。按本經曰。上竟上者。胸喉中事。下竟下者。少腹腰股膝脛中事。所以脈之形見上者侯上。下者候下。此自然之理也。自王叔和云。心與小腸。合於左寸。肺與大腸。合於右寸。以致後人遂有左心小腸。右肺大腸之說。其謬甚矣。夫小腸大腸。皆下部之腑。自當應於兩尺。然脈之兩尺。左爲水位。乃眞陰之舍也。右爲火位。乃元陽之本也。小腸屬火。而火居火位。故當配於下之右。大腸屬金。而金水相從。故當配於下之左。此亦其當然也。但二腸連胃。气本一貫。故在內經亦不言其定處。而但曰大腸小腸。皆屬於胃。是又於胃气中。總可察二腸之气也。然凡在下焦臟腑。無不各具陰陽。

若欲察下部之陽者。當總在右尺。察下部之陰者。當總在左尺。則盡其要矣。

﹝按叔和心與小腸合等論。言其配也。景嶽以大小腸皆下部之腑。言其位也。各具至理。各有見地。以予觀之。气口之脈。皆屬太陰肺經也。借胃气遞傳合經。鼓動之應耳。故內經有穀气入胃。脈道乃行。脈經有胃气則生之文。不如以浮主心與肺。沈主肝與腎。中候脾胃。再斷以數屬腑遲屬髒。無論何部見之。參以色診。亦直截了當也。何必拘拘於上下之部位哉。﹞

卷一四明心法﹝上﹞

脈義

輕循之法名爲舉。浮脈中間仔細推。有力爲風兼表實。無神無力的知虛。﹝浮多不足。陽分虛也。﹞

卷一四明心法﹝上﹞

脈義

重取法時名曰按。按之不足是元虛。有力爲疼多气滯。宜溫宜下細詳推。﹝沈多有餘。陰分實也。下手脈沈是气。脈來附骨爲積。﹞

卷一四明心法﹝上﹞

脈義

不輕不重曲求尋。个裏機關理最深。虛實死生從此得。粗工豈辧石和珍。﹝中以候胃。胃气虛實。生死所關。尢宜仔細。﹞

卷一四明心法﹝上﹞

脈義

四時當旺何爲主。要識弦洪石與毛。一字情同分兩義。診家候气最爲髙。﹝以己之息。候彼之息。

知其接續間斷。乃見生死虛實。至春弦夏洪秋毛冬石。𨿽爲診家定規。然亦不必拘泥也。但取神胃二气耳。﹞

卷一四明心法﹝上﹞

脈義

陽病見陰名爲逆。非羸脈大亦如然。有餘不足如相反。決死無疑命入泉。﹝一切有餘之癥。脈宜有力有神。如或微澀而不應手者。死也。產後脈大。失血脈洪。腹脹脈澀。痢後脈弦。

皆謂逆也。形瘦脈大胸中多气者死。形盛脈細少气不足以息者死。﹞

卷一四明心法﹝上﹞

脈義

脈大形標兩得平。癥余脈大病還輕。形羸脈細無妨害。脈癥相應是順情。﹝逆順二字。乃脈癥之樞要也。﹞

卷一四明心法﹝上﹞

脈義

神本先天位在離。要知動靜是根基。神存气守無危殆。望切工夫妙在斯。﹝經曰。得守者昌。謂神气在也。﹞

卷一四明心法﹝上﹞

脈義

三元虧損土無基。遇著庸醫促命期。祕合相離形已脫。診知失守死如歸。﹝經曰。失守者死。謂神气脫也。得失之旨。軒岐之祕也。﹞

卷一四明心法﹝上﹞

脈義

暴病玄機在右關。右關神在豈傷殘。更將脈癥來參看。休把斯言作等閒。﹝各部𨿽脫。中宮獨存。尙可生也。﹞

卷一四明心法﹝上﹞

脈義

久病根源在絳宮。絳宮流利勢從容。若還肉脫難同例。九候𨿽調命亦凶。﹝久暴之病。存乎寸關。不可不知。﹞

卷一四明心法﹝上﹞

脈義

陽生識趣善形容。但在中和四季中。虛實若兼無損害。正存邪散色晴空。﹝大抵脈來和緩。

病𨿽重可治。以其有胃气也。大凡病能飲食。虛能受補。卽有胃气。如無胃气。見食卽畏。服補卽脹。食下卽脹不治。﹞

卷一四明心法﹝上﹞

脈義

火盛元虛脈急。有餘不足交加。醫能分別脈無差。正復緩來邪罷。﹝急脈之急。非急數之急也。診其勢來勇去柔。已知邪勝於正。必得汗解而正復。若脈來急中無緩。有餘之癥。正宜疏泄。

若急去緩來。邪去正復方妙﹞。

卷一四明心法﹝上﹞

脈義

淸脈非邪气自傷。藥宜溫補是良方。病從內出無他故。訣有言傳不可忘。﹝脈來輕淸滑軟而無力。正气虛也。淸中有神。病𨿽重必安。平人脈法。淸輕則主富貴﹞。

卷一四明心法﹝上﹞

脈義

脈濁邪干气有餘。藥宜疏瀉莫躊躇。病因外入無他故。得訣回來好看書。﹝脈濁無神。亂也。

必死。如脈來緊澀。按之鼓擊。知其邪气實也。如無外邪。卽乏胃气與內有伏火。宜辧明之﹞。

卷一四明心法﹝上﹞

脈義

往來流利名爲滑。緩大相兼气必傷。莫作痰看根據古訣。當來陽分漫推詳。﹝如身熱而脈滑大無力。乃眞气虛也。法當驗癥施治。或兼嘔惡腹痛。或兼食積痰火。俱宜調理脾胃爲先。攻補兼行。不宜涼藥。如滑而且數。痰火也。宜吐下。不可汗。﹞

卷一四明心法﹝上﹞

脈義

沾沙刮竹一般看。滑澀當分滯利間。气郁作疼痰血積。元虛久病命須艱。﹝乍病身熱。脈來洪大。獨有气口脈帶澀。此眞气虛也。理宜溫補。不可寒涼﹞。

卷一四明心法﹝上﹞

脈義

脈大當思病進。臣欺君弱胡行。欲知濃薄細推情。實瀉虛溫隨癥。﹝要略云。病患脈大爲勞。以元气虛也。蓋气爲君。火爲臣。君弱臣欺。气虛火盛。故脈反見洪大。脈本不實。寒藥宜忌。

余癥脈大。寸尺舉按皆然。法當下之。﹞

卷一四明心法﹝上﹞

脈義

細如一縷是元虛。若是滯弦積有餘。能辧久新求責治。根據經據理莫差遲。﹝久病脈細無力。防危。凡脈來微細。眞气虛也。癥𨿽有餘。亦從脈治。細而兼數。眞陰虛也。形盛脈細。少气不足以息者。死也。﹞

卷一四明心法﹝上﹞

脈義

身熱脈來頻歇止。至數之中促不祥。若還病退漸無妨。愈進料應身喪亡。﹝此陽極之故。多致不救。﹞

卷一四明心法﹝上﹞

脈義

脈來帶結七情傷。歇止中間要忖量。痰血滯經多此候。當分新久實虛方。﹝此陰極之故。久病見之難治。暴病見之當溫補。受補必復。如補之不復。終至危也。又有痰凝經絡而歇止者。藥之必復也﹞。

卷一四明心法﹝上﹞

脈義

輕按之滿指。重按之則無。此陰虛也。傷寒得此。須用大劑參地。輕按之則無。重按之滿指。此陽虛也。輕按之滿指。重按之亦然。此傷風脈也。浮而不斂。散脈也。此大虛之候。不治。

浮而遲。三至。此寒脈也。宜溫之。浮而數。此假熱也。宜溫之。浮而滑。痰脈也。六君子湯。

女人主有娠。浮而弦。眞髒脈見也。必死。﹝假熱浮數。必重按全無。方可溫補。若屬火燥生風者。大非所宜﹞。

卷一四明心法﹝上﹞

脈義

輕按之則無。重按之則有。有而有力。則脈實也。有而無力。則虛甚也。沈而遲。此寒也。

沈而數。伏火也。沈而滑。有伏痰也。婦人或主有娠。沈而澀。有瘀血也。或失血。沈而弦。陽絕也。不治。沈而細必四至。此气血虛也。

太過不及不治。

卷一四明心法﹝上﹞

脈義

四至以下。俱爲遲脈。視其至數之微甚。爲溫補之輕重。如脈遲而汗出不止者死。

卷一四明心法﹝上﹞

脈義

數而有力。陰敗也。數而無力。陽虛也。數而滑。辧其有力無力。分治。𨿽危不死。數而澀。

血內熱也。數而弦。眞髒脈也。不治。數而細。大虛也。急補之。

卷一四明心法﹝上﹞

脈義

有形體之長。如無病而出魚際。寸與尺等。露而不陷也。有往來之長。謂來有餘韻也。此脈最善。

卷一四明心法﹝上﹞

脈義

與長脈相反。𨿽無病不佳。

卷一四明心法﹝上﹞

脈義

往來流利。此胃气也。滑而浮主痰。滑而有力。有食也。滑而無力。胃虛也。滑而有力兼數。痰火盛也。滑而細。必四至。平人脈也。太過血虛。不及气虛。

卷一四明心法﹝上﹞

脈義

最沈。吸在皮膚之間。其來不舒。血大虧也。或有瘀血。

卷一四明心法﹝上﹞

脈義

弦如弓弦之弦。按之勒指。胃气將絕。五臟無土。木气太甚。卽眞髒脈也。凡病脈見之卽凶。

與滑相反。

卷一四明心法﹝上﹞

脈義

按之如發。細脈必沈。但得見滑。卽是正脈。平人多有之。若見弦數。卽是枯脈。六腑內絕。

不治。

但浮而不數。陽虛也。﹝補中益气湯主之。﹞浮而數。陰虛也。﹝黑逍遙散主之。不應。用疏肝益腎湯。少間六味飲主之。黑逍遙逍遙加熟地卽是。﹞沈而不數。陰中之陽虛也。﹝八味丸主之﹞。沈而數。陰中之陰虛也。﹝左歸飲都气飲主之﹞浮而遲。陽中之陽虛也。﹝黃建中湯主之﹞沈而遲。陽中之陰虛也。

﹝右歸飲主之﹞乍沈乍浮。乍大乍小。乍遲乍數。或三或五。陰陽俱虛也。﹝十全大補湯主之。此一段陰陽气血分發。

尢極精細的當。醫家得此。直是枕中之祕。﹞

卷一

二十五方總圖

二十五方總圖

卷一

二十五方分圖

木主病變見五癥用藥之法圖足厥陰肝足少陽膽木主病變見五癥用藥之法。

肝與膽自病爲正邪。用逍遙散瀉木中之木。

之心病爲實邪。用七味飲瀉木中之火。

之脾病爲微邪。用小柴胡湯瀉木中之土。

之肺病爲賊邪。用左金丸瀉木中之金。

之腎病爲虛邪。用滋腎生肝飲瀉木中之水。

火主病變見五癥用藥之法圖手少陰心手太陽小腸火主病變見五癥用藥之法心小腸自病爲正邪。用歸脾湯瀉火中之火之脾病爲實邪。用遠志飲子瀉火中之土。

之肺病爲微邪。用龍骨丸瀉火中之金。

之腎病爲賊邪。用導赤散瀉火中之水。

之肝病爲虛邪。用養榮湯瀉火中之木。

包絡三焦附土主病變見五癥用藥之法圖足太陰脾足陽明胃土主病變見五癥用藥之法脾與胃自病爲正邪。用六君子湯瀉土中之土。

之肺病爲實邪。用四君子湯瀉土中之金。

之腎病爲微邪。用理中湯瀉土中之水。

之肝病爲賊邪。用建中湯瀉土中之木。

之心病爲虛邪。用香連丸瀉土中之火。

金主病變見五癥用藥之法圖手太陰肺手陽明大腸金主病變見五癥用藥之法肺大腸自病爲正邪。用瀉白散瀉金中之金。

之腎病爲實邪。用生脈散瀉金中之水。

之肝病爲微邪。用生金滋水飲瀉金中之木。

之心病爲賊邪。用黃湯瀉金中之火。

之脾病爲虛邪。用補中益气湯瀉金中之土。

水主病變見五癥用藥之法圖足少陰腎足太陽膀胱水主病變見五癥用藥之法腎膀胱自病爲正邪。用六味飲瀉水中之水。

之肝病爲實邪。用疏肝益腎湯瀉水中之木。

之心病爲微邪。用八味丸瀉水中之火。

之脾病爲賊邪。用右歸飲瀉水中之土。

之肺病爲虛邪。用左歸飲瀉水中之金。

命門附

卷一

二十五方圖解

﹝是解從姚於九本抄附。第不知解自何人。今特低一字以別之。﹞

五行有相生相克。相生者。謂金生水。水生木。木生火。火生土。土生金是也。相克者。謂金克木。木克土。土克水。水克火。火克金是也。凡脈遇相生者吉。相克者凶。如心見沈細。肝見短澀。腎見遲緩。肺見洪大。脾見弦長。皆遇克也。爲鬼賊相侵。危癥也。又如心見緩。肝見洪。肺見沈。脾見澀。腎見弦。是子來扶母。遇我之所生也。𨿽病易瘥。至如腎病傳肝。肝病傳心之類。此母來抑子。病𨿽不死。亦綿延日久矣。又我克者爲妻。假如春木脈見脾土。是夫得妻脈也。妻來乘夫。𨿽非正克。然春中獨見脾脈。土乘木衰。土乘之則生金來克木耳。若脈見弦緩。則本體尙存。土𨿽乘之。不足慮也。如本脈全無而獨見脾緩之脈。爲害必矣。脈賦云。春得脾而莫療。冬見心而莫治。夏得肺而難瘥。秋得肝亦何疑。此卽四時休旺。以例生克之義也。然人脈之息數。出气爲呼。入气爲吸。一呼一吸。謂之一息。息間脈來四至或五至爲平和。不大不小。和緩舒暢。此無病之脈也。至於三遲二敗。冷而危也。六數七極。熱甚也。八脫九死。極於十一二至。與夫奄奄兩息一至。則又散而爲變也。六數七極。熱也。脈中有力。爲有神也。當泄其熱。三遲二敗。寒也。脈中有力。爲有神也。當去其寒。若數極遲敗中不復有力。爲無神也。將何所恃耶。可與之決死期矣。﹝說本東垣。﹞

然脈盡有有力而無神者。亦有無力而有神者。蓋有神無神。非卽以有力無力論也。如以有力卽爲有神。無力卽爲無神。則凡脈之弦勁而勒指者。可爲有神而許以生乎。脈之和緩而軟弱者。可爲無神而斷以死乎。恐未必應其口也。則何如有餘之癥。脈須有力。而有力之中。又貴有神。不足之癥。

脈宜無力。而無力之中。全在有神數語。爲扼診家之要也哉。

按五圖合爲一圖。則五圖一五行也。所謂合之則一五行也。一圖分作五圖。則五圖各具一五行也。所謂分之則五行各有五。五五二十五也。謂之主病者。乃各臟腑所主之病。如諸風眩掉。

悉屬於木。諸逆衝上。悉屬於火之類是也。變見五癥者。乃各臟腑自具之五邪。如木之火病。則爲木中無火。木之水病。則爲木中無水之類是也。自病自字。與主病主字不同。主病是統正實微賊虛五邪而言。自病則單是正邪。與實微賊虛四邪。平列爲五。而統於主病之中者也。之心病之脾病等之字。非由此及彼之謂。蓋曰木中的火病。木中的土病也。上之字與下木中之木等之字。

同作的字解。不作往字解。若錯解之字。則都無理會。一齊差卻矣。試於上邊之字上加肝膽中心小腸等三字。下邊木火土金水等五字。換作正邪實邪等十字讀之。云肝膽中之心病爲實邪。用七味飲瀉木中之實邪。心小腸之脾病爲實邪。用遠志飲子瀉火中之實邪。則圖中之義自明。原解於四明二十五方圖中﹐五癥變見之義未諦。豈因誤解上下兩之字。抹卻中間一中字耶。理則無二。

言詎一端。按圖索解。必求其當。用隨所見。附解於玆。無而先克循環。同原太極。則合五圖爲一圖可也。卽分一圖爲五圖可也。闔得攏亦未始分不開。分得開又未始闔不攏也。而開闔從方便者誰乎。其惟會太極動靜之理於一原者乎。

卷一

二十五方主癥

逍遙散

治肝膽兩經郁火。以致脇痛頭眩。或胃脘當心而痛。或肩胛絆痛。或時眼赤痛。連及太陽。

無論六經傷寒。但見陽癥。悉用此方。婦人鬱怒傷肝。致血妄行。赤白淫閉。沙淋崩濁等癥。俱宜此方加減治之。易曰。

風以散之。此方是也。

柴胡白芍歸身白術茯苓甘艸姜棗引。

上方加熟地名黑逍遙散。加丹皮山梔名加味逍遙散。加人參名柴芍參苓散。加大力子川芎丹皮山梔名梔子淸肝散。加蔓荊子川芎丹皮山梔名當歸川芎散。加熟地川芎丹皮鉤藤秦艽名秦艽地黃湯加木瓜米仁熟地川芎山梔膽艸名淸肝養榮湯。

七味飲

治肝經气虛。筋無所養。變爲寒癥。以致筋骨疼痛。腳軟懶行及傷寒服涼藥過多。木中無火。手足牽引。

肝經血虛。以致火燥筋攣。變爲結核瘰等癥。經曰。辛以潤之。此方是也。

熟地山藥萸肉丹皮茯苓澤瀉肉桂上方加五味名加減八味飲。

小柴胡湯

治少陽經傷寒癥。凡耳聾脇痛。口苦眼赤。及夏秋六經瘧疾。隨癥加減。

柴胡黃芩人參半夏甘艸姜棗引。

上方加丹皮山梔名加味小柴胡湯。去半夏加山梔連翹川芎桔梗名柴胡淸肝散。

左金丸

治肝膽郁火。胸脇痛不可忍。酒濕髮黃。每食吞酸吐酸。如醋浸心。酸水噯退場門中齒不可合者。

黃連茱萸上方一名四金丸。爲末粥丸。白術陳皮湯下。

滋腎生肝飲

治肝火郁於胃中。以致倦怠嗜臥。飲食不思。口渴咽燥。及婦人小便自遺。頻數無度。凡傷寒後熱已退而見口渴者用之。

熟地山藥萸肉丹皮茯苓澤瀉柴胡當歸五味白術甘艸上方去柴胡白術甘艸加生地名益陰地黃湯。去柴胡澤瀉加人參黃麥冬廣皮名人參補肺湯。

上五方治木之五癥。

歸脾湯

治心火衰甚。不能生土。以致土困金敗。外兼咳嗽吐痰。寒熱往來。盜汗。急以此方去木香加白芍以治之。凡見脾胃衰弱。飲食不思。大便泄瀉。總屬君火不旺所致。此補本法也。凡各種虛癥。補中益气湯所不效者。投以此方。若加酒炒白芍北五味子以斂其心气。奏效更神也。

歸身遠志棗仁﹝炒研﹞茯神木香人參黃﹝蜜炙﹞

白術﹝土炒﹞甘艸圓眼﹝去核﹞姜棗引。

上方加丹皮山梔名加味歸脾湯。

遠志飲子

治風入大腸。傳爲風痢。膿血並見。但裏急後重而腹不痛者。此方主之。或加桔梗。

遠志當歸防風黃白術甘艸

龍骨丸

治腎气不足。不能上交心火。

龍骨﹝﹞骨脂﹝炒研﹞蠶蛾五味蓯蓉﹝酒洗去鱗膜﹞蜜丸。

導赤散

治心火亢甚。小腸鬱結。不能通利。此方治之。白濁沙淋等癥。合逍遙散。

生地木通黃芩﹝或用黃連或用甘艸﹞

養榮湯

凡屬大虛癥。勿論其脈與病。但服此方。諸癥悉退。此十全大補湯對子也。十全大補。但分气血。此則五臟皆補。無乎不到。虛寒甚者。當加附子以治之。三陰瘧更妙。﹝一作陰虛更妙。﹞

白芍當歸遠志熟地五味肉桂人參黃茯苓白術陳皮甘艸姜棗爲引。

上方去遠志五味陳皮加川芎名十全大補湯。

上五方。治火之五癥。

六君子湯

治脾胃气虛。飲食不進。致成痰癖。不時咳唾。或胃气虛寒。動成嘔惡。凡虛瘧及諸病後痢後。俱當以此方調之。

人參白術廣皮半夏茯苓甘艸上方去人參白術名二陳湯。去半夏茯苓加白芍名益黃散。去茯苓白術加山藥熟地名金水六君煎。

四君子湯

治脾胃不和。飲食不進。泄痢虛飽。

人參白術茯苓甘艸上方加川芎當歸名加味四君子湯。加川芎當歸黃柴胡丹皮名益脾淸肝散。

理中湯

治虛寒胃痛。嘔吐不絕。泄瀉完谷不化。此太陰陽明兩經藥也。

人參白術﹝炒﹞漧薑甘艸上方加附子名附子理中湯。

建中湯

治肝虛不能生火。以致火不能生土。用白芍之酸。甘艸之甘。此甲己化土也。再加肉桂補肝之子。益土之母。以培其生化之原。凡脾胃不和。飲食不進。其外見癥。兩脇寒痛。泄痢小腹痛。用此治之。

白芍肉桂甘艸﹝謙按。此方當加飴糖。庶合仲聖之旨。﹞

上方加黃名黃建中湯。

香連丸

治脾胃兩經中濕火。傳變大腸。泄痢無度。裏急後重。

黃連木香﹝不宜見火﹞水丸。

晚村批醫貫云。近日香連丸。絕非舊法。雜用消克瀉下之藥。人自爲政。亦名香連。殺人如麻。眞可痛恨。

上五方。治土之五癥。

瀉白散

凡屬肺熱咳嗽。皆當加減用之。咳加桔梗百合。痰加貝母。渴加知母。有食加枳實。

桑皮﹝蜜炙﹞骨皮甘艸上方加人參茯苓靑皮陳皮五味知母天冬名人參平肺散。

生脈散

治暑傷元气。汗出過度。倦怠嗜臥。如有虛熱口渴。不思飲食。輕者合四君子湯。重者合補中益气湯。

人參麥冬五味上方如無人參。以枸杞代之。

生金滋水飲

凡傷寒熱退後。有易補之陰。有難動之陽。皆當以此養之。其見癥或汗後煩躁未除。口渴微熱大便艱澀。小便短赤卽是。又有一種少陽陽明癥。手足腫痛。皆火燥生風。風淫末疾。不必俟其汗後。當卽以此方。加柴芩與之。無不效也。

生地丹皮當歸白芍人參麥冬白術﹝生用﹞

甘艸棗姜引。

上方去丹皮麥冬加川芎茯苓名八珍湯。

黃湯

治肺气大虛。腠理不固。寒癥至矣。或小腹隱痛。大便不實。小便頻數無度。經夜不寐。盜汗不止。命門火衰。精滑夢遺。此方通治之。其盜汗自汗。尢爲緊要。

黃﹝蜜炙﹞白術當歸遠志﹝蜜炙﹞棗仁﹝炒研﹞骨脂姜棗引。

上方去黃骨脂加人參熟地甘艸名七福飲。

補中益气湯

凡六經內傷外感。及暑月勞倦發熱。或汗出不止。但用本方。加白芍一錢。痢疾腹痛已除。

瀉猶未止。是脾气下陷也。加酒炒白芍三錢。瘧疾發久。形體羸。無論六經。皆當加半夏一錢。﹝合六君意也﹞卽有外感。不過加黃芩一錢。﹝則又合小柴胡矣﹞凡婦女胎前气虛。以致胎動不安。小產崩漏。或產後血虛發熱。但加酒炒白芍二錢。此方凡屬中宮虛損。病後失調。無不相宜。倪氏曰。七情內傷。脾胃先病。治先補土。此方是也。

人參黃﹝蜜炙﹞白術﹝土炒﹞當歸陳皮柴胡升麻甘艸姜棗引。﹝謙按。此方當以參爲君。歸術爲臣。陳艸爲佐。升柴爲使。而分兩君臣但以錢計。佐使以分計。庶與東垣立方之旨合。蓋上中之宣劑也。

上方加白芍五味名調中益气湯。去當歸白術陳皮加白芍五味名人參益气湯去柴胡加茯苓五味名參補脾湯。

上五方。治金之五癥。

六味飲

治腎水不足。虛火上升。消爍眞陰。變爲潮熱咳嗽消渴虛勞等癥。易曰。雨以潤之。此方是也。

熟地山藥萸肉丹皮茯苓澤瀉上方加五味名都气飲。加五味生地柴胡名抑陰地黃丸。加五味生地柴胡歸尾去萸肉名滋陰腎气丸。去茯苓澤瀉加川芎當歸川楝子使君子赤茯苓名九味地黃丸。

疏肝益腎湯

凡胃脘痛大便燥結者。肝血虛也。此方主之。逍遙散所不能愈者。此方妙。

柴胡白芍熟地山藥萸肉丹皮茯苓澤瀉上方加歸身棗仁山梔名滋腎淸肝飲。

八味丸

治命門三焦火衰。元陽虛憊。變爲泄瀉腹脹。陽痿精寒不育。兩膝酸痛。腰軟無力。兩目昏花。悉以此方治之。易曰。日以之。此方是也。

附子肉桂熟地山藥萸肉丹皮茯苓澤瀉﹝謙按。方中加牛膝車前名濟生腎气丸。腎寒肝熱者最宜。﹞

上方加五味鹿茸名十補丸。去山藥萸肉丹皮茯苓加牛膝甘艸名鎭陰煎。

右歸飲

凡命門虛寒等癥。八味丸治之不愈者。宜服此方。見癥已詳八味丸下。

附子肉桂熟地枸杞山藥萸肉杜仲甘艸上方去甘艸加當歸鹿膠菟絲卽右歸丸。

左歸飲

治腎水漧枯。虛火上蒸脾胃。陰土受虧。以致飲食不進。大使燥結。甚至三陽癃閉。變成噎鬲。治之於早。無不愈也。嘗以此方加歸芍。治傷寒舌黑唇焦。大渴引飲。此必服攻伐寒涼之藥過多也。此方救之。治瘧疾而兼燥癥。熱重寒輕者。此方更妙。

熟地枸杞山藥萸肉茯苓甘艸上方去茯苓甘艸加龜膠鹿膠菟絲牛膝卽左歸丸上五方。治水之五癥。

卷二四明心法﹝中﹞

方論

﹝卽名髙氏遺書。東莊已述之醫貫批中。但此詳於彼。故從謝達宸本抄附。﹞

歸脾湯

治脾經失血。少寐。發熱。盜汗。或思慮傷脾。不能攝血。以致妄行。或健忘怔忡。驚悸不寐。或心脾傷痛。嗜臥。少食。或憂思傷脾。血虛發熱。或肢體作痛。大便不調。或女子經候不準。晡熱內熱。或瘰流注。不能消散潰斂。

歸身﹝炙﹞遠志﹝炒研﹞棗仁茯神人參﹝炙﹞黃﹝土炒﹞

白術龍眼煨甘艸﹝炙﹞木香﹝嘔血歸脾全在此味﹞姜棗引。

此方乃嚴用和所造。其對癥則二陽之病發心脾也。蓋欲補脾。則先補心。欲補心。則先補肝。所謂隔二之治。趙氏論之詳矣。然往往用之於吐血咳嗽寒熱。木香多不合。以其香燥反能動肝火而燥津液。予每去之。而加白芍以追已散之眞陰。頗稱穩當。且肺受火刑。白術太燥。恐反助嗽。得芍藥之陰以爲佐。亦是妙於配合。如肺腎受傷。再加麥冬五味。肝腎受傷。則芍藥更爲有益。如從拂郁而起。

則加柴胡丹皮山梔。如非二陽之病至怔忡。則去木香。加枸杞麥冬五味之屬。如夢遺。則加五味熟地白芍牡蠣之屬。如怔忡而實挾包絡一種有餘之火兼痰者。則加黃連生地貝母之類以淸之。夢遺而挾相火者。加黃柏知母麥冬以淸之。惟脾虛久瀉而不止者。方畱木香以醒脾。脾虛而挾寒者。𨿽肉果桂附等類。皆可加也。陽虛盜汗。脈四至以內。奄奄不起。惺惺不寐。此方亦是對癥要藥。亦可變爲養榮加減。

甘露飲

治大人小兒。胸中客熱。牙宣口臭。齒齦腫爛。時出膿血。目瞼垂重。常欲合閉。或卽饑煩。不欲飲食。及目赤腫痛。不任涼藥。口舌生瘡。咽喉腫痛。瘡疹已發。皆可服之。又治脾胃受濕。瘀熱在裏。或醉飽房勞。濕熱相搏。致生疸病。身目皆黃。肢體微腫。胸滿气短。大便不調。小便黃澀。或時身熱。並皆治之。

生地熟地天冬麥冬黃芩石斛枳殼茵陳枇杷葉甘艸

小甘露飲

治脾勞實熱。身體面目悉黃。舌漧咽喉腫痛。

山梔黃芩生地升麻桔梗茵陳石斛甘艸此方創自潔古老人。丹溪以爲此心肺胃三經藥也。主治胸中客熱。口臭齒爛。心煩咽瘡等癥。許學士又去門冬加犀角。主治與上略同。別如赤眼並一切瘡瘍。已散未散。皆可治之。然小甘露去熟地二冬者。以手陽明與腎無相關之勢。故加桔梗。使與裏合。治胃則以腎爲關。故加熟地二冬也。按此方以固本丸爲癥。而加入他藥。原因胃中濕熱。下流歸坎。則水源濁泛。故見癥如此。而當日立方之意。實從救腎起見。淸胃者自淸胃。而救原者仍救原。丹溪止言心肺胃。猶未是全論。予每於肝經有郁火者。亦以此方加丹皮山梔。去石斛甘艸枇杷葉。亦無不應驗。則知水木同原之義。若原有胃火。而又挾肝木之勢者。竟以原方不減。而但加丹皮山梔等味。亦無不效也。丹溪言肺最妙。然必須列癥中云大便漧燥。才合手足陽明兩經之藥耳。至一變而爲小甘露。去枇杷葉熟地二冬枳殼。而加升麻桔梗梔子。則手陽明實癥通治之義全見矣。火盛渴甚者。加知母。走馬疳而急者。加石膏黃連。火蝕旣久。元气虛者。加人參。眞胃中燥火之神劑也。

淸脾飲

治癉瘧。脈弦數。但熱不寒。或熱多寒少。膈滿不食。口苦。舌漧。煩渴。小便黃赤。大便不利。

靑皮濃朴艸果柴胡黃芩半夏茯苓白術甘艸姜引。

此嚴用和所造治瘧方也。治瘧多方。俱不得要。惟此方爲中正。予每用此加減。無不愈者。

蓋瘧發寒熱。原屬少陽半表半里。故必以小柴胡爲君。靑皮以解脈之弦數。濃朴以寬胃中之積滯。艸果以化痰消壅。苓術以實脾土。此二味乃補正之義。緣瘧固由外感。然必內傷而後外始感焉。此東垣之微旨也。嚴氏立方。最爲的當。但竟由飲食起者。予每以蒼術易白術。加陳皮以合平胃之意。熱多寒少者。稍加黃連滑石。寒多熱少者。稍加前胡以發其郁熱。無不應手而驗。能審此而消息之。何至遷延久病。困苦天下人哉。若誤服湯藥病久者。不可執此爲不易之法。是在學者神明之耳。如服寒藥而致胃傷者。須以人參養胃湯養之。服熱藥多者。仍以小柴胡湯。多加黃連丹皮生地以解之。久而虛者。補中益气以救之。發於夜者。四物湯益母艸飲﹝一名香紅飲﹞

以濟之。用法𨿽殊。然小柴胡之旨。不可脫也。

六味地黃丸

治腎經不足。發熱作渴。小便淋閉。气壅痰嗽。頭目眩暈。眼花耳聾。咽燥舌痛。齒牙不固。腰腿痿軟。自汗盜汗。便血諸血。失音水泛爲痰。血虛發熱等癥。其功不能盡述。

熟地山藥萸肉丹皮茯苓澤瀉張仲景立八味丸。治漢元帝三陰瘧。至宋時錢仲陽。始去桂附。變而爲六味。以治小兒。蓋以小兒純陽。無補陽之法。倘或先天不足。行遲腳軟。陰虛發熱。則用六味以補之。此仲陽變法也。乃薛氏則因此悟到大方。亦當以此補陰。而丹溪之補陰丸始廢。然其方𨿽列於醫案中。而未嘗發明其爲救陰之的劑也。至趙氏始大闡薛氏用此方之意。而以爲聖方神劑。又不止治陰虛發熱之一法。觸處旁通。無不立應。而學人始善於用六味矣。然浙東惟四明醫家。承受趙氏之學人多。

爲善於用。浙西惟張卿子。亦稍用之。沿及三吳。不能解也。卽讀趙氏書者。亦懵然不覺。然趙氏加減之法甚嚴。又非薛氏之意矣。今錄兩家加減之法於後。並附愚意。惟學人擇之。

薛氏治婦女鬱怒傷肝脾。以致小便淋漓不利。月經不調。兩脇脹悶。小腹作痛。寒熱往來。

胸乳作痛。左關弦洪。右關弦數。此鬱怒傷肝脾。血虛气滯爲患。則變爲滋腎生肝飲。

熟地山藥萸肉丹皮茯苓澤瀉五味當歸柴胡白術甘艸原用六味雙對減半分兩。而加柴胡白術甘艸當歸五味。合逍遙而去白芍。加五味者。合都气意也。以生肝。故去白芍。而畱白術甘艸以補脾。補脾者。生金以制木也。以制爲生。天地自然之序也。又一變而爲滋陰腎气丸。治目神水寬大漸散。或如霧露中行。漸睹空中有黑花。視物二體。久則光不收。及內障。神水淡白色。

熟地山藥丹皮茯苓澤瀉生地歸尾柴胡上爲丸。辰砂爲衣。每服十丸。白滚湯下。

獨去山萸肉。而加柴胡生地歸尾五味。仍合逍遙都气。肝腎同治。然用歸尾生地者。行瘀滯也。柴胡者。疏木气也。去白芍者。恐妨於行之疏之也。名滋陰者。厥陰也。皆用五味者。𨿽合都气。然實防木之反克。瀉丁之義也。去萸肉者。不欲彊木也。

又一變而爲人參補肺湯。治腎水不足。虛火上炎。咳唾膿血。發熱作渴。小便不調。

熟地山藥萸肉丹皮茯苓人參麥冬五味當歸黃﹝蜜炙﹞白術陳皮甘艸﹝蜜炙﹞姜引。

其義愈變化無窮。眞遊龍戲水之妙也。去澤瀉而加參歸術麥冬五味陳皮甘艸。夫白術之與六味。其化相反。焉得合之。曰從合生脈來。則有自然相通之義。借茯苓以合五味異功之妙。用歸以合養血之奇。其不用澤瀉者。蓋爲發熱作渴。小便不調。則無再竭之理。理無再竭。盒飯急生。生脈之所由來也。旣當生脈。則異功可以轉入矣。且水生髙原。气化能出。肺气將敗。故作渴不調。此所以急去澤瀉。而生金滋水。復崇土以生金也。薛氏苦心。可不知哉。

又一變而爲加味地黃丸。又名抑陰地黃丸。以治肝腎陰虛諸癥。或耳內癢痛出水。或眼昏痰喘。或熱渴便澀等癥。

熟地山藥萸肉丹皮茯苓澤瀉柴胡生地五味加生地柴胡五味。復等其分。眞愈出愈奇矣。柴胡從逍遙來。生地從固本來。五味仍合都气。其曰耳內癢痛出水。或眼昏痰喘。或熱渴便澀。而總以肝腎陰虛。則知其陰虛。半由火郁而致也。故用柴胡以疏之。郁火非生地不能涼。故用生地。用五味者。仍瀉丁以補金。補金以生水也。曰抑陰。爲郁火太盛。非疏不可。疏之所以抑之。生地涼血。便有瀉義。瀉之所以抑之也。

又一變而爲九味地黃丸。以治腎疳。

熟地山藥萸肉丹皮川芎當歸赤茯苓川楝子使君子上丸。空心溫酒下。

以赤茯苓換白茯苓。而加川芎當歸川楝子使君子。盡是直瀉厥陰之藥。仍是肝腎同治之法。

緣諸疳必有虫。皆風木之所化。是肝有可伏之理。但伐其子。必傷其母。故用六味以補其母。去澤瀉者。腎不宜再泄也。

又一變而爲益陰腎气丸。以治諸髒虧損。發熱晡熱潮熱盜汗。或寒熱往來。五心煩熱。或口漧作渴。月經不調。或筋骨酸倦。飲食少思。或頭目不淸。痰气上壅。咳嗽晡甚。胸膈痞悶。或小便赤數。兩足熱痛。或腳足痿軟。肢體作痛等癥。此壯水之主。以制陽光之劑也。

熟地﹝自制杵膏﹞山藥萸肉丹皮茯苓澤瀉五味當歸生地﹝酒拌杵膏﹞

上爲末。入二膏加煉蜜丸桐子大。砂爲衣。每服五十丸。空心淡鹽湯下。

加五味子。仍合都气。當歸生地二味。則從四物湯來。何也。其列癥有發熱晡熱潮熱。肝血虧矣。焉可再以柴胡疏之哉。最妙在胸膈痞悶一句。緣此癥之悶。是肝膽燥火。閉伏胃中。非當歸生地合用。何以淸胃中之火。而生胃中之陰哉。蓋一用柴胡。便爲逍遙。入肝膽。不能走胃陰矣。一用柴胡。一去柴胡。流濕就燥之義。判若天淵。微乎微乎。

至趙氏則以爲六味加減。須嚴。其善用六味。𨿽是薛氏啟其悟端。而以上變化。槪未透其根柢。故盡廢而不敢用。見其合當歸柴胡而去白芍。則反用白芍。名疏肝益腎。此則其聰明也。乃謂白術與六味。水土相反而禁用。初謂其立論髙簡。立法嚴密。後細參薛氏。畢竟薛氏博大。而趙氏拘淺。薛氏諸變法。似乎寬活。而其實嚴密。學人善悟其妙。而以意通之。大槪以肝腎爲主。

而旁救脾肺。脾肺安頓。則君相二火。不必提起。自然帖伏矣。

卷二四明心法﹝中﹞

方論

以加味逍遙散六味丸治郁。自薛長洲始也。然長洲之法。實得之丹溪。越鞠之芎。卽逍遙之歸芍也。越鞠之蒼術。卽逍遙之白術也。越鞠之神曲。卽逍遙之陳皮也。越鞠之香附。卽逍遙之柴胡也。越鞠之梔子。卽逍遙之加味也。但越鞠峻而逍遙則和矣。越鞠燥而逍遙則潤矣。此則靑出於藍。後來居上。亦從古作述之。大凡如東垣之補中益气。比枳術萬全無獘矣。然豈可謂枳術之謬。而禁不用哉。

卷二四明心法﹝中﹞

方論

歸脾湯乃宋嚴用和所創。以治二陽之病發心脾者也。原方止人參白術黃茯神甘艸木香圓眼肉棗仁姜棗。薛新甫加遠志當歸於本方。以治血虛。又加丹皮梔子爲加味。以治血熱。而陽生陰長之理乃備。隨手變化。通於各癥。無不神應。曰歸脾者。從肝補心。從心補脾。率所生所藏。而從所統。所謂隔二之治。蓋是血藥。非气藥也。後人見薛氏得力。亦漫浪效用之。而不解其說。妄爲加減。盡失其義。卽有稍知者。亦止謂治血從脾。籠統燥健之說。雜入溫中劫陰之藥。

而嚴薜一家之旨益晦。四明髙鼓峯。熟於趙氏之論。而獨悟其微。謂木香一味。本以噓血歸經。

然以其香燥。反動肝火而幹津液。故其用每去木香而加芍藥。以追已散之眞陰。且肺受火刑。

白術燥烈。恐助咳嗽。得芍藥以爲佐。則太陰爲養榮之用。又配合黃建中。龍性乃馴。惟脾虛泄瀉者。方畱木香以醒脾。脾虛挾寒者。方加桂附以通眞陰之陽。而外此皆出入於心肝脾三經。甘平淸潤之藥。濟生之法。始無遺義。古人復起。不易其說矣。

卷二四明心法﹝中﹞

方論

東垣此方。原爲感癥中有內傷一種。故立此方以補傷寒書之所未及。非補虛方也。今感癥家多不敢用。而以爲調理補虛服食之藥。則謬矣。調理補虛。乃通其義而轉用者耳。

卷二四明心法﹝中﹞

方論

此純陰重味潤下之方也。純陰腎之气。重味腎之質。潤下腎之性。非此不能使水歸其壑。其中只熟地一味。爲本羸之主。然遇气藥則運用於上。遇血藥則流走於經。不能制其一綫入腎也。

故以五者佐之。山藥陰金也。坎中之艮。堅凝生金。故入手太陰。能潤皮膚。水發髙原。導水必自山。山藥堅少腹之土。眞水之原也。水土一气。鎭達臍下。山茱萸陰木也。肝腎同位乎下。借其酸澀。以斂泛溢。水火升降。必由金木爲道路。故與山藥爲左右降下之主。以制其旁軼。二者不相離。觀李朱拆用二味於他方。可悟也。丹皮本手足少陰之藥。能降心火達於膀胱。水火對居。瀉南卽益北。而又有茯苓之淡泄以降陽。澤瀉之鹹。泄以降陰。疏瀹決排。使無不就下入海之水。此制方之微旨也。仲景原方。以此六者。駕馭桂附。以收固腎中之陽。至宋錢仲陽治小兒行遲齒遲。腳軟囟開。陰虛發熱諸病。皆屬腎虛。而小兒稚陽純气。無補陽之法。乃用此方去桂附。用之應手神效。開聾聵而濟夭枉。明薛新甫因之悟大方陰虛火動。用丹溪補陰法不驗者。以此代之立應。自此以來。爲補陰之神方矣。趙氏得力於薛氏醫案。而益闡其義。觸處旁通。外邪雜病。無不貫攝。而六味之用始盡矣。

卷二四明心法﹝中﹞

方論

辛甘發散爲陽。酸苦湧泄爲陰。淸陽出上竅。濁陰走五臟。制方之原也。此方主治在化元。

取潤下之性。補下治下制以急。茯苓澤瀉之滲瀉。正所以急之使直達於下也。腎陰失守。煬燎於上。欲納之復歸於宅。非借降泄之勢。不能收攝寧靜。故用茯苓之淡泄。以降陰中之陽。用澤瀉之鹹瀉。以降陰中之陰。猶之補中益气湯用柴胡以升陽中之陰。用升麻以升陽中之陽也。升降者天地之气交。知仲景之茯苓澤瀉。卽東垣之升麻柴胡。則可與言立方之旨矣。

卷二四明心法﹝中﹞

方論

此方主用之味爲桂附。卽坎卦之一陽畫也。非此則不成坎矣。附𨿽三焦命門之藥。而辛熱純陽。通行諸經。走而不守。桂爲少陰之藥。宣通血脈。從下竄發。二者皆難控制。必得六者純陰濃味潤下之品。以爲之浚導。而後能納之九淵。而無震蕩之虞。今人不明此義。直以桂附爲腎陽之定藥。離法任意而雜用之。酷烈中上。爍涸三陰。爲禍非鮮也。或曰。仲景治少陰傷寒。用附者十之五。非專爲保益腎陽耶。然仲景爲寒邪直中陰經。非辛熱不能驅之使出。附子爲三焦命門辛熱之味。故用以攻本經之寒邪。意在通行。不在補守。故太陰之理中。厥陰之烏梅。以至太陽之漧薑芍藥桂枝甘艸。陽明之四逆。

無所不通。未嘗專泥腎經也。惟八味丸爲少陰主方。故亦名腎气。列於金匱。不入傷寒論中。正惟八味之附。乃補腎也。桂逢陽藥。卽爲汗散。逢血藥卽爲溫行。逢泄藥卽爲滲利。與腎更疏。

亦必八味丸之桂。乃補腎也。故曰當論方。不當論藥。當就方以論藥。不當執藥以論方。

卷二四明心法﹝中﹞

藥論

﹝卽名學醫隨筆。從董顯臣本抄附。﹞

昆布。本是綸布。綸音關。誤綸爲昆。故呼昆布。東垣肥气痞气用之。大抵千金有破積聚之語。讀廣濟方有治膀胱結气。急宜下气。用昆布下。調和制作菜食。極能下气。然則昆布乃太陽正藥。與繆氏云咸能軟堅。其性潤下。寒能治熱散結。故主十二種水腫癭癅。聚結瘡。是又三陽並用者。然五方獨於肥气丸及加減痞气丸。用昆布。其餘皆不用。是又因其滑能破積血也。

廣術卽莪術。凡行气破血。消積散結。皆用之。屬足厥陰肝經气分藥。大破气中之血。气血不足者服之。爲禍不淺。好古言孫尙藥用治气短不能接續。﹝經言短气不足息者下之。蓋此之謂也。

然中气虛實天淵。最宜詳審。﹞此短字乃是胃中爲積所壅。舒气不長。似不能接續。非中气虛短不能接續也。若不足之短而用此。寧不殺人。又言其入气藥。能發諸香。是又能入陽明也。

川烏辛溫大毒。性輕疏。溫脾去風。寒用附子。風用烏頭。能隨諸藥爲佐使。功同附子而稍緩。海藏雲。補命門不足肝气虛。

巴豆。一名剛子。一名走陽子。出巴蜀而形如豆。故名。辛溫有毒。腸胃藥也。東璧言气熱味辛。生猛熟緩。能吐能下。能止能行。可升可降。峻用則有戡亂劫病之功。微用亦有撫綏調中之妙。惟畏大黃黃連。而前人治積方。往往同用。是卽撫綏調中之謂與。又爲咽喉要藥。取其辛能散結。猛烈之气。能劫痰而開通道路也。先大夫言大黃去積水。蕩之也。巴豆去積火。燎之也。

非气實者不可妄用。用之須去心皮。熬令黃黑。搗膏入藥。殼與油皆可用以治病。新者佳。

皂莢。卽皂角。維HT。烏犀。懸刀。皆其名也。辛鹹溫。有小毒。手太陰陽明經气分藥。海藏雲入厥陰經气分。以其能利上竅通二便。有疏泄之義也。故又言搜肝風瀉肝气。然海藏本南陽正陽散內用皂角引入厥陰。故有此說。東璧言皂角屬金。其味辛。其性燥。金勝木。燥勝風。故兼入足厥陰也。按正陽散活人止言治陰毒傷寒云云。列癥不及囊縮。卽海藏引用厥陰例。方云活人論厥陰藥。並見陰癥論並不以正陽治囊縮也。再考活人囊縮問答條中。又不及正陽散。然則海藏舉正陽散爲厥陰例。何所見也。海藏論厥陰煩滿囊縮。只曰宜溫之下之。亦不及正陽散。至王損庵論。囊縮論首載扁鵲孫眞人。次活人。次海藏。而序方則止正陽回陽二方。確以正陽爲治囊縮之的方矣。亦不知何所見也。豈因海藏以正陽屬厥陰。而囊縮是厥陰中之一癥。便以之通治與。又十八問陰癥內列四方。亦不及正陽。獨二十問手足厥冷臍腹築冷一條爲一見。又言脈一息七至以來。灸關元二三百壯。兼服正陽散。爲二見。活人本以囊縮爲厥陰死癥。仲景原無治法。故但言遂以意尋比方仿治。而究不列方也。於是來陽伯徐春沂輩。亦不復有所更定參論。而但屬之陰毒下耳。海藏引屬厥陰。大抵以陰毒者。謂陰气獨盛。陽气暴絕。則爲陰毒。三陰皆有之。但書列正陽。所治有面靑。張口出气。心下硬。身不熱。

只額上有汗。煩渴不止。舌黑。多睡。四肢俱冷等癥。是厥陰爲多。故列於厥陰門。遂於湯液中有正陽散內用皂角引入厥陰之說也。

正陽散

附子漧薑麝香皂角甘艸

卷三四明心法﹝下﹞

中風

中風之病形何如。曰。眞中風者。其病不過在經絡。經絡之气。爲風所逐。則气逆行。气逆行則臟腑之气血。不能外達。故多卒然僕倒。不省人事。感輕者半身不遂。口眼歪斜。及經而止也。類中風者。其風自內出。﹝景嶽故以匪風名之。東莊云。小兒慢驚慢脾皆此義。但治法不同耳﹞七情縱恣。六淫外侵眞陰不守。久之水衰火盛。風從火出。離其故宮。飛揚飄逐。卒然僕倒。故其人兩腎腰胯間及臍下。必冰冷如鐵。蓋別病必他髒先病。緩緩窮到腎經。﹝五臟相傷。窮必及腎也。然由腎經先病以及他髒者亦多。﹞惟中風竟是腎經與命門無形之水火自病。故一病竟絕也。當其發病之際。必有一股虛气。從兩腎中間。上夾脊。穿昆侖。過泥丸。直到命門。命門爲三陰三陽聚處。此股气一衝。三陰三陽之气。亦突然而散。遂外不省人事。而在五內腑之气。亦隨之而去。臟腑之气旣去。而手撒眼合。

﹝亦有開而直視者﹞遺尿聲口開等癥。又相隨而來矣。此命門卽素問至陰之根。結於命門。

乃兩腎之上下左右。各相去一寸。其中間便是丹家之元神也。﹝命門之義。景嶽類經三焦辧。並呂批邯鄲形景圖最詳﹞此股虛气。是卽所謂無形之火也。緣無形之水。虛不能守。遂化作冷風。騰空而去。

眞中風者。小續命湯。其人形體實。無類中風癥。卒然僕倒者。北方有之。江南少見。﹝北方風厲。而臟腑經絡剛濃。南方風溫。而臟腑經絡柔薄。故北多眞而南多類。其治迥不同也。

然其間亦有互見者。非謂南必無眞北必無類也。特治法宜稍變耳。四明於北方曰有之。於江南曰少見。語意甚圓。總當因人以施治。不必域地以論癥也。其有形體似剛濃。而若見一兩種類中脈癥者。亦是形盛气衰也。愼勿誤治。﹞類中風者。乃大虛也。其癥卒然僕倒。眼合口角斜。手撒遺尿。大抵見一種猶可。數種俱見不治。尢當急以手按其少腹。冰冷如石者。當急灸气海。﹝穴在臍下一寸五分﹞並用蒸臍法。﹝薛氏治寒淫於內。治宜辛熱。而神脫脈絕。藥不能下者。急炒鹽艾附子。熱熨臍腹。以散寒回陽。又以口气補接其气。又以附子作餅。熱貼臍間。時許。神气少蘇。四明所謂蒸臍法。大略如此。附錄以備參用﹞脈必二三至。闊大虛軟如棉花。急煎人參一二兩。

附子一兩。或有生者。﹝初發時可救。遲則無及矣。﹞俟其勢定。方用人參五錢。黃二兩。

附子五錢。不數飲之。但覺臍下溫和。手足運動。口眼能動是矣。待飲食如常。二便如故。大劑補中益气湯。加附子三錢。吞八味丸至兩許。其有頭目眩暈難開。開卽見居室百物俱倒轉。胸中漾漾。惡心欲吐。卽類中風之漸也。﹝急須節飲食。戒七情。遠房事。以預防之。﹞治法同上。但不必灸藥物足矣。﹝服藥預防。當察其脈。如兩尺虛衰者。六味八味等丸培補肝腎。寸關虛弱者。

六君十全等劑調補脾肺。才有補益。若服搜風順气及淸气化痰等藥。適所以招風取中也。﹞

小續命湯

麻黃桂枝杏仁防風防己川芎白芍黃芩人參附子甘艸

卷三四明心法﹝下﹞

傷寒

傷寒之病形何如。曰傷寒初感。入於皮毛。玄府壅塞。气不得舒。無所發泄。故臟腑之气。

亦拂郁而生熱也。其所爲傳裏者。肌肉不能傳也。肌肉之中。有所爲絡筋經筋。皆內達臟腑。臟腑之气血。由此而滲潤於肌肉。是卽井榮兪經原合之筋脈也。故邪气由皮毛而肌肉。由肌肉而經絡。而傳入臟腑。﹝經絡臟腑相傳序次。具見診法中。﹞

是爲表傳裏也。又素問中循經傳者。緣足三陽經。從頭走足。以其相並而行。故傳亦易而循次也。其有越經傳者。是井榮兪經原合互相交錯之處。值一經虛者。邪乘之而遷也。素問所言者常也。越經者變也。至於由經絡而臟腑。如陽明病目痛。惡寒。身熱。鼻幹。不得眠。此陽明胃經病也。傷寒書所謂陽明表癥也。已後潮熱。自汗。譫語。發渴。痞滿。燥實。大便堅硬者。邪毒傳入胃中。胃必大熱。津液悉燥。胃陰枯而少潤澤之態。此書中所謂正陽明腑病也。舉此而三陽可類推矣。所謂直入陰經者。乃心肝脾肺腎臟之經。受肅殺嚴寒之气。由肌肉間之經絡。直逼髒中。或心或肝或脾或肺或腎。冰冷如鐵。气不能通。便成陰癥也。此時急以熱藥。根據經通之。漸漸溫熱。使髒中熱气。得通於肌肉間之經絡也。舉此而三陰可類推矣。﹝東莊云。陰癥者寒邪直入三陰之經。以三陽主气衰。無熱拒寒故也。三陰各有分癥。今人卻以房勞後得病。不分陰陽脈癥。輒命曰陰癥。致令病家諱言。惡聞此二字。亦可笑矣。房勞得病。乃挾虛感。有陰有陽。非必爲陰也。﹞傷寒本癥。及傳變各癥極多。看準繩自知之。此不能備述也。

傷寒一法。惟太陽癥用麻黃湯發表。一涉口渴。則非太陽癥矣。緣太陽經絡。行身之背。故有項彊頭痛。方是表癥。余則與表無涉。麻黃發表等藥。所當禁忌也。潔古之九味羌活湯與雙解散。俱可廢而不錄。今眞傷寒絕無。𨿽發於嚴寒。

亦當作內傷治。況不發於肅殺之令乎。予立五法。以治內傷。而熱癥無餘義矣。原汗乃胃中津液也。故傷寒書中。最要緊關頭。在存津液三字。至熱郁於內。則津液亡矣。何以能助其汗乎。

一﹑驗其舌胎白如刺。此肺病也。生脈散加生地白芍當歸黃甘艸柴胡黃芩。以生金滋水。

一﹑舌胎黑滑。此腎气淩心。用八味飲。黑燥。用六味飲。以救腎陰。

一﹑舌黃胎。補中益气湯加黃芩。或黃連。以補土生金。如有食。去黃。加濃朴。白術不可去。且發其汗。縱有食罔顧也。

一﹑舌覺轉動不活。防其捲也。逍遙散加黃芩丹皮生地。以滋水生肝。

一﹑舌鮮紅。此心經病也。六味飲合生脈散。以滋水淸火。

凡內傷外感寒熱之分。皆從舌胎顏色爲準。如黑而滑者。乃腎气淩心。用八味飲。如枯黑不潤澤者。用六味飲。其人必兩顴遊紅。一劑戰而汗愈。如白而加黃。黃而加黑。此腎淩脾。須治中宮。如補中益气之類。腎乃北方元武之色。故屬黑。且火位之下。水气承之。水來救母。若此時泄火。火無從泄。助子以救母。則仇未有不復者也。亢則害。承乃制。其理昭然。如是灰色。指甲刮下無渣汁者。﹝謙按。指字上當添但以二字。使讀者尢爲顯豁。﹞方是火癥。

乃芩連之對癥也。若腎气淩心而用芩連。則舌上現出人字紋。必死。黑而不滑。則腎水枯漧。

當急救其陰也。凡烈焰近炙則燔手。漸髙則愈冷。緣冷气乃火逼所致。熱病之舌黑。卽此理也。

太陽行身之表。是身之背也。三陰行身之裏。是身之前也。少陽則半表半里。﹝按少陽行身之側。主三陽之樞紐。十二字經文。當補之﹞譬如該補中宮。而邪熱未除。補中益气湯合小柴胡。

以治其少陽。是半表半里也。

傷寒治法。不論四時六經。但見發熱三四日。俱當以逍遙散與之。﹝四時六經。似無一方統治之理。然外傷寒而內發熱。以火爲寒邪所郁也。旣爲火郁。則逍遙自可以統治矣。景嶽六柴胡飲。亦是此義。﹞如兼食者合小柴胡湯。﹝合小柴胡則六君全矣。可兼助脾而消食矣。然此是兼食而未經發表者。﹞如經發表多者。竟用逍遙散加熟地。﹝以救其陰﹞如發熱至八九日外。舌必黑﹝而燥可知。然亦有但燥而不黑者。﹞脈必洪數無倫。竟用人參一兩。熟地一二兩。甚者加煨姜三片。﹝此癥若誤投白虎。則陽無所附而立斃矣。治法備忘載一感癥。誤服白虎。以致身如燔炙。衝開三五尺許。視者不能近身。緣眞陽無所根據附。此欲脫之機也。若再不進參附等劑。勢必至夜半汗止而斃矣。遽用人參一兩。炮姜三錢。附子錢半。熟地二兩。歸芍各三錢。炙甘艸一錢。姜棗爲引。一劑而人事蘇。以漸調理而安。附錄以爲肆用寒涼者戒。方中炙甘艸。不妨再加一二錢。尢妙。﹞兼食者。面必擁熱通紅。

气粗。脈必牢實。神思昏沈。胸前按之必微痛。﹝滿舌必有黃胎。且必兼濃而燥﹞視其微甚。

用逍遙散加熟地。自四五錢。可用至一二兩。﹝此就已經發表者言。蓋發表旣多。則津液漧枯。宿物燥結而不能出。故必重用熟地。使陰血下潤。則大便自通。宿食自下也。﹞如經攻裏多者。輕則四君子湯加歸芍。或補中益气湯。大劑與之。甚者竟用人參一兩。附子三錢。煨姜三片。以發其汗。﹝下多則亡陽。故用參附以回其陽。陽回而汗自作矣。下多亡陽之下字。似與經旨下多亡陰﹐汗多亡陽相背。然此陽字當作陰中之陽看。理自圓矣。﹞然後用四君子湯。加歸芍調理。

凡十一二月傷寒。或從畏寒而起者。此卽感也。屬表癥。前胡湯主之。二劑後不應。當以小柴胡湯。加枳桔與之。如二劑後再不應。仍用逍遙散繼之。無不愈也。

凡發熱覺脇痛耳聾。口漧舌黑。此屬邪不淸也。逍遙散加丹皮生地酒連二三劑。如不應。卽屬火燥。疏肝益腎湯。或歸脾湯加柴胡白芍。﹝已燥不宜再燥。須去木香。並用米飲泡蒸白術爲妙。﹞有熱甚而痛。及手足頭面似覺腫起。﹝竟有瘰塊如頤者﹞此火燥生風。風淫末疾也。滋腎淸肝飲。加熟地一倍爲主。禁用寒涼藥。﹝四明治徐彥爲子及江仲璉兩案。俱是此癥。須參之。﹞

凡大便硬者。除合仲景痞滿燥實堅癥。方可議承气湯。然世甚少太陽癥。今治傷寒用前法。尙有痞滿燥實堅癥乎。且勿論其是太陽。非眞太陽。如遇粗工發表攻裏過當。以致眞陰耗竭。燥結不出者。一味養气補陰。宿物自下。﹝陰枯便燥。則補陰自可濡潤矣。而必兼養气者。以推送無力也。﹞須安慰病患勿急於攻下。守至數日。自可奏效也。﹝奏效𨿽遲。而實穩當。的是仲景功臣。﹞或有一種不能便而能食者。推陳致新。倉廩盈溢。自能通利。不便無憂。﹝四明之治吳弁玉是也﹞有不便而不食者。粗工必主便則邪去而膈淸。才能思食。﹝矢醫所見。本只如是。矢古通屎。粗工不知气虛液涸。不能傳送。猶肆攻下。以見屎爲快。故名矢醫耳。﹞予獨曰不然。必須先養胃以助正。

助正以去邪。如養未到。邪不卽去。不食不妨也。

凡傷寒復發。世皆作有餘治。必曰因食而起。

殊不知有餘不盡之毒。畱滯陽明胃經也。蓋緣戰汗後。气血虧損之甚。卽以補陰得汗。力只及七八分便住。表旣得解。便能淸爽。其不盡者。復歸陽明。加以一二日之飲食。與邪相蒸。復騰騰而作熱矣。曰。治之當何如。曰。捨補正無由也。當此之時。大汗一出。元气驟虛。飲食入胃。

生化遲緩。於是所畱之邪。與新入之物。合而爲熱。如根據時師。再用攻邪。則元气復虛。熱邪益熾。

索然而死矣。惟以大劑當歸六君子湯投之。縱有病愈增而熱愈甚者。乃是邪與食爲元气所攻發。

將出之候也。守不出三日。復戰而汗解矣。若用苓連退邪。枳朴消食。必死何疑。或曰。汗至七八分。而余邪何以復歸陽明。曰。胃主肌肉。而元气薄故也。如元气濃者。無此病也。如畱泊肌肉筋骨。則爲餘毒。治法亦先補正。凡直中三陰者。理中眞武四逆等類。辧癥用之。如夏月坐涼亭水閣髙堂大廈中。亦能中寒。附子理中湯。不可泥於盛夏。而禁用熱藥也。﹝亦有寒中厥陰少陰者。當分經治之。﹞戴陽者兩顴淺紅。必遊移無定處。不盡面通紅。或煩躁發狂欲飲水。坐臥泥水中。此陰盛格陽也。大劑八味飲。或參附湯。人參熟地可用至一二兩。附子可用至三五錢。如認作白虎癥治。立死。﹝此癥與後白虎癥。最易混淆。一或誤投。

生死立判。辧晰宜精細也。﹞

中暑者。面部通紅紫脹。眼白必黃。更以口渴辧之。凡中暑口必渴。面赤气粗。發躁狂亂。

審知陽明的確。方可投白虎。

前胡湯

前胡柴胡紫蘇桔梗陳皮半夏白芷甘艸姜棗爲引。有食加枳實。

承气湯

大黃芒硝濃朴枳實上方去芒硝名小承气湯。去濃朴枳實加甘艸名調胃承气湯。

眞武湯

附子白芍茯苓白術生薑

四逆湯

附子漧薑甘艸上方倍漧薑名白通湯。

參附湯

人參附子上方去人參加黃名附湯。

白虎湯

石膏知母粳米甘艸上方加人參名人參白虎湯。

卷三四明心法﹝下﹞

瘧疾

瘧疾之病形何如。曰。瘧之爲病。非經非絡。非髒非腑。乃夏月汗出太多。肌表空疏。外感暑邪。直入臟腑募原之間。待收藏二令一行。玄府閉密。則所藏之邪。無以泄其怒。而寒熱作矣。

然其寒也。乃內熱將作。火衝其气故凜凜而寒。非眞冷也。故不得以熱藥治之也。然素問分六經瘧。豈募原足以盡之與。曰。非是之謂也。凡髒與臟腑與腑。或髒與腑。彼此相接之處。中間蓋有虛界之募原。而虛界中。復有剛柔筋脈。其爲某髒之筋。便爲某髒之病。譬如胃與小腸相近。而邪入於胃與小腸之虛界。而彼筋脈屬胃。則爲陽明經瘧也。又如肝與脾相近。而邪入於肝脾之虛界。而筋脈或屬脾。便爲太陰經瘧矣。

究之臟腑𨿽病。皆因募原之气遷移也。至於每日間二日者。瘧之衛气。日行一周。歷五臟十二經之界分。每一界分。必有其捨。﹝營衛之有捨。猶行人之有傳捨也。﹞捨有隨經絡浮沈內薄之外邪。故與日行之衛气。相集則病作。離則病休也。間日間二日者。由其募原之遠近也。﹝瘧疾一癥。前人𨿽備言之。然於夏傷於暑。秋必病瘧經旨。殊未透辟也。四明論本邯鄲。而益闡其義。始知向來醫家。只於臟腑經絡中求之。直是隔靴搔癢耳。﹞曰。古人言無痰不成瘧。信乎。曰。痰之所爲。非熱不生。今病患飲食入胃。而每日發熱。則脾不能守其靜化。一味外邪熱化煎熬。並飲食而化爲痰邪矣。﹝此言因瘧只以生痰也。﹞其有先傷飲食。而痰熱內作。復挾外感之暑邪。

變而爲瘧者。有之矣。﹝此則由痰而作瘧也。然必內傷飲食。而後生痰。外挾暑邪。而後作瘧。

則痰與瘧皆屬標病。而所謂無痰不成瘧者。非謂必因痰而致瘧也。只是凡瘧莫不兼痰耳。﹞無痰不成瘧。﹝此句須合上兩條看。其理乃圓。﹞凡瘧皆由脾虛。﹝如內傷飲食與外感暑邪。皆不出脾虛二字範圍。脾不虛則飲食不得而傷。暑邪無自而入矣。﹞此些二語乃透瘧病之根。醫家不可忽諸。瘧初發時。治法不論六經內外。只用淸中驅瘧飲。或淸脾飲。三四發不應。以二妙丸與之立除。若淹延歲月不愈者。一味六君子湯自愈。﹝立齋云。凡人久瘧諸藥不效。以補中益气湯加半夏。用人參一兩煨姜五錢。此不截之截也。一服卽愈。﹞有發在酉時者。五發內。俱當用香紅飲。

古人用升提法轉出陽分。不過言道理當如是耳。時人執此法。愈提則陰愈虛矣。且凡屬夜病。若俱要見陽而愈。則亦不勝其升提矣。

間一日者。與每日發者。治法不甚相遠。惟三日瘧最難治。予於歲月未久者。用參湯下二妙丸。服至半月一月自愈。如年深月久。羸不堪者。大劑養榮湯。吞八味丸。仍於湯中加熟附子一錢。十帖必除。﹝東莊云。久瘧用補中益气不效者。八味丸有神應。予每得其力。然不若兼服養榮。其效爲尢速也。﹞瘧痞初起。三妙丸加鱉甲久服自愈。﹝須治之於早。否則未有不成脹者。﹞

淸中驅瘧飲

柴胡黃芩半夏山楂枳實濃朴靑皮陳皮艸果蒼術生薑

二妙丸

橘紅半夏﹝姜制﹞

上爲末。神曲和丸。每發前三个時許。吞一二服。自然不發矣。凡有痰有食。誤服補藥。以致不瘥者。用此立愈。或再用小柴胡湯加枳實桔梗二三劑。

香紅飲

人參益母當歸香附紅花生薑按邯鄲云。凡治瘧必先問其寒熱多寡。而參之脈癥。有寒多熱少者。有熱多寒少者。大抵寒熱往來。皆屬少陽經。治法當以小柴胡爲主。若寒多者。小柴胡加桂枝。有但熱不寒者。名曰癉瘧。

有但寒不熱者。名曰牝瘧。然亦有不可執者。當察脈之虛實何如。若但寒者。其脈或洪實或滑。

當作實熱治。若但熱者。其脈或空虛或微弱。當作虛寒治。凡瘧將發之時與正發之際。愼勿施治。治亦無效。必待陰陽升極而退。過此邪畱所客之地。然後治之。且當病未發二三時前。迎而奪之可也。經曰。陽虛則惡寒。陰虛則惡熱。陰气上入於陽中則惡寒。陽气下陷於陰中則惡熱。凡傷寒後大病後產後勞瘵等癥。俱有往來寒熱。似瘧非瘧。或一日二三度發。並作虛治。但有陽虛陰虛之別耳。余見發瘧有面赤口渴者。俱作腎中眞陰虛治。無不立應。凡見患者寒來如冰。熱來如烙。惟面赤如脂。渴欲飲水者。以六味加柴胡芍藥肉桂五味大劑。一服便愈。又有一等郁癥似瘧者。

其寒熱與正瘧無異。但其人口苦嘔吐淸水。或苦水。面靑脇痛。耳鳴脈澀。須以逍遙散加茱連貝母倍柴胡。作一服。繼以六味加柴胡芍藥調理。

卷三四明心法﹝下﹞

痢疾

痢疾之病形何如。曰。痢疾一癥。古人咸以赤白分寒熱。殊不知傷气分爲白。傷血分爲赤。

丹溪以先水瀉。

後膿血。爲脾傳腎。先膿血。後水瀉。爲腎傳脾。此已發前人所未發。至損庵以爲種種痢疾。總由濕熱入胃。此一句。便可悟病形矣。﹝濕熱入胃一語。道盡致痢之根。蓋胃爲多血多气之海。

故气分血分。宜專指胃而言。所謂傷者。濕熱入而傷之也。夫濕陰气也。入胃則傷胃之陽。熱暑毒也。入胃則傷胃之陰。古人以赤白分寒熱。蓋誤以濕爲寒耳。玆以赤白分气血。則的確分明。

千古論定矣。﹞痢疾腹痛。必是繞臍以下。當小腸之分野。飲食入胃。挾暑毒而歸於中脘。初食未成糟粕。後食以繼之。則初食挾毒而歸於下脘矣。夫中無毒邪。則气血升降。得以循其正。所入之食變糟粕而從下脘歸小腸矣。若毒與食在下脘。則升降不得循其正。糟粕欲行而不行。然畢竟要行。﹝句﹞而不得行。則將臟腑脂膏逼迫而下。﹝此臟腑亦專指胃而言﹞迨交入小腸之後。膿血由小腸而刮下。﹝白似膿。赤似血。卽臟腑脂膏。爲糟粕所逼迫而下者也。﹞小腸緣無毒而是糟粕。

則得循其正。故小腸𨿽曲。而順下無礙。惟膿血則不得循其正而不肯下。故痛繞臍而下。屬胃之下口。﹝此小腸交界處。正將脂膏逼迫而下之地也。﹞及小腸也。﹝此是不得循其正而不肯下之膿血。由此而刮下之地也。﹞小便不利者。小腸爲毒邪所迫。不能分利。故短縮也。﹝又有膀胱爲毒火所逼而不利者﹞噤口者。乃毒瓦斯原盛。或破藥太過。挾傷上中二脘宗气。邪毒乘虛而上逆也。﹝姜制黃連與人參同煎。一匙一匙。細細呷之。﹞有不從暑毒而得者。或食瓜果﹝甲午九月。仲弟丹山年甫十七。怒後縱啖生菱。逾日腹痛不食。大便膿血。迎村醫治之。不知其爲生冷所傷也。

雜用痢門套藥十有餘劑。病勢垂劇。時予館安邑。家君走人召予急歸。時則循衣摸牀。撮空見鬼。

虛癥具見。視所用藥。猶然檳朴芩連之輩也。更醫回挽。卒不能起。衰毀憤抑。痛恨弟病之誤殺於庸手。始讀竅素類經並張李朱薛等書。日夜尋繹。如有夙HT。噫。醫之殺吾弟而使之不壽於世也。其中豈有天焉。欲就吾以醫。而並使吾弟之得壽於是編耶。識此以見痢之不因暑毒得。而誤以暑毒治。未有不偕吾弟而同抱泣於九原者。凡吾同道。中人。其可不細。心而辧晰耶。﹞或臥髙室大廈。皆由虛得。但隨感隨發。病止在下脘。寒气所乘。脾亦不運。故爲痢。如逾二三日。寒化爲熱。其病形與暑毒同也。﹝正惟此處要誤人耳。不可不知。﹞

諸痢疾脈。流連細小者生。浮數洪大者死。

凡痢疾初起三日內。可皆用白芍藥湯立除。﹝東莊亦云。此方用之初起三日內。無不立效。無疑於肉桂之大熱。而畏不敢用也。﹞若初起但覺腹痛。水瀉無度。濃朴湯主之。一見紅白。毒勢凝結矣。但當解毒和血養气。切莫破血行气。是爲大法。調金湯主之。如服調金湯後。紅白減而漸見糞色。盒飯減芩連分數。芩用一錢猶可。連須漸減。加人參矣。此宜相機消息之。紅白盡除。六君子湯加歸芍調理。如初起發熱。此熱病也。竟以調金湯加柴胡與之。初熱只用芩。熱甚方用連。

此則必視其熱之淺深。色之紅白。而分別用也。久痢能食。六君子湯加歸芍。久痢發熱不能食。

肌肉減者不治。

白芍藥湯

治熱痢便血後重。經曰。溲而便膿血。此气行而血止也。行血則便膿自愈。調气則後重自除。

白芍當歸大黃黃芩黃連肉桂檳榔木香甘艸如不減。加大黃。

按長洲云。此癥多有因中气虛弱。脾气鬱結者。治當審察。

濃朴湯

濃朴檳榔枳實澤瀉靑皮黃芩甘艸

調金湯

黃芩黃連澤瀉當歸白芍丹皮神曲陳皮濃朴姜引按四明自造澤瀉湯並加減四方。治痢甚驗。今錄於下。以備臨是癥者之采用。

澤瀉湯

澤瀉丹皮楂肉滑石當歸白芍黃芩靑皮濃朴木香甘艸紅積加川連八分至一錢五分。見血加生地二三錢。初起毒盛。人如壯實者。加酒制大黃二三錢。如身熱。加柴胡一錢。

初起方

澤瀉丹皮楂肉滑石當歸白芍黃芩靑皮濃朴柴胡黃連甘艸

起數日腹痛後重方

澤瀉檳榔濃朴當歸白芍川芎柴胡黃芩黃連桃仁滑石甘艸

半月餘方

澤瀉橘紅濃朴升麻當歸白芍生地黃芩燈心蓮肉黃連甘艸

久痢方

澤瀉茯神人參丹皮生地熟地黃芩黃連當歸白芍

卷三四明心法﹝下﹞

鼓癥

鼓。卽腫滿也。不論五臟六腑。新久虛實。一味補中益气湯盡之。但有郁而成者。和中丸妙。

﹝妙在陳皮木瓜兩味。﹞卽種種初起俱可。捨是而別有方法。吾不信也。又有一種寒水侮土者。其腫必先頭面四肢起。然後及於腹中。惟此癥可以補中益气湯。吞金匱加減腎气丸。﹝此癥單服補中固不效。單服金匱亦不效。

﹞然當治之於早。不然水勢衝中。士崩岸敗。無濟於事矣。又有中虛而挾燥膨滿者。竟用補中益气湯送玄明粉三錢。其應如響。﹞又有一種食鼓者。乃是飲食所傷。初起必先雀目。﹝俗傳雞盲入肚者。卽此癥也。﹞醫家不信。只治眼目。不知乃是鼓之根也。此時當急用淸劑以治之。經曰。

開鬼門。潔淨府。去郁除。陳是也。然古法太峻。今定一保中丸。久服自愈。﹝保中亦未始不峻。

久服必傷中气。用宜斟酌。張盱江云。脹滿悉屬脾虛運化不及。濁气塡塞所致。初起微佐以消化舒郁爲先。勢甚而二便澀滯者微利之。弱人或稍久。一切痢後瘡疽後產後。必參術芍。大補脾气爲主。而佐以消化。濃朴木香黃連之類。然王道無近功。必數十服以漸取效。常見用商陸牽牛等行水法。一瀉卽消。然三日後復起而死者。比比皆是。良由病家求。速效。醫家不明理。天人天年。悲哉。歷考古今明醫。無逾於東垣丹溪薛新甫王損庵矣。豈肯曠日持久。而不知克伐之功速耶。其如中气何。可與髙明言。難與俗人道耳。東莊云。治腫脹任其效否。當以前法爲樞機。疏鑿浚川神等方。非萬分稟濃。形盛气實。不可妄用。丹溪補脾保肺淸火。實不易之則也。

和中丸

陳皮﹝一兩﹞木瓜﹝一兩去穣﹞人參﹝三兩﹞白術﹝三兩﹞漧薑﹝一兩﹞甘艸﹝一兩﹞

上爲末。蒸餅丸。食前白湯下三五十丸。

金匱加減腎气丸

治脾腎虛寒。腰重腳腫。濕飲畱積。小便不利。或肚腹腫脹。四肢浮腫。气喘痰甚。或已成水癥。其效如神。

茯苓﹝三兩﹞澤瀉﹝一兩﹞山藥﹝一兩﹞萸肉﹝一兩﹞丹皮﹝一兩﹞附子﹝五錢﹞肉桂﹝一兩﹞牛膝﹝一兩﹞車前﹝一兩﹞熟地﹝四兩掐碎酒拌杵膏﹞

上爲末。和地黃膏煉蜜爲丸。桐子大。每服七八十丸。空心米飲下。

保中丸

枳實﹝炒﹞濃朴﹝薑汁炒﹞黃芩﹝酒洗﹞半夏﹝薑汁炒﹞蒼術﹝米泔浸炒﹞陳皮萊菔子﹝炒﹞三稜蓬術﹝等分﹞

上神曲爲丸。

卷三四明心法﹝下﹞

膈癥

膈癥之病形何如。曰。膈之爲病。一陽明盡之矣。丹溪以噎膈反胃之病。謂得之六淫七情。

遂有火熱炎上之化。多升少降。津液不布。血液衰耗。胃脘漧枯。其槁在上。近咽之下。水飲可行。食物難入。入亦不多。名之曰噎。其槁在下。與胃相近。食𨿽可入。難盡入胃。入卽吐出。

名之曰膈。﹝飲食之際。气忽阻塞。曰噎。心下隔拒。或食到膈間不得下。曰膈。良久復出者翻胃。丹溪合而爲一。固爲未盡。醫貫竟以噎膈爲上脘漧槁不納食。而以嘔吐歸之翻胃。則亦不盡其理。東莊云。噎膈亦有食入而吐者。但不同於翻胃之每食必出。翻胃止吐原物。有食必盡。噎膈則或食或痰或白沫酸水。或多或少。或初病不吐。而久之屢作。或吐糟粕。非痰非食非血。若醬汁然者。此上脘下脘枯槁。皆噎膈也。﹞總緣下脘與厥陰少陽相逼。七情用事。肝膽先病。病則郁而生熱。熱則其气燻蒸於胃。久之胃中陰血亦幹。而漸至糟粕不能受。气化之推移。積疊於胃底。於是胃中之气。上逆而爲火。中脘爲火所盤踞。竟不思谷矣。其津液不能下行。則小腸下之闌門。亦致枯槁。小腸手太陽也。閉則生火。愈幹則愈熱。愈熱則愈幹。亦不能司其泌別矣。然後膀胱無所稟受。而小便赤濁。大腸無所稟受。

而便若羊矢。﹝大腸無血故也﹞成不治之癥矣。﹝從胃脘上下。溯源窮流。闡發靡遺。膈癥主此。

思過半矣。﹞總之胃爲气血之海。人見其不思飲食。便爲胃气之虛。用參白術補之。見其食卽嘔吐。便爲胃中之寒。以姜桂茱萸暖之。﹝補之則增其膈。暖之則速其亡。總因不達三陽結三字之精義耳。﹞殊不知腸胃之爲物。最喜潤澤。試以羊豕之肚觀之。必是滑膩稠粘。如液如脂。如膏如澤。在人胃亦如是。所謂陰也。膈癥之人。其腸胃必枯槁漧燥。絕無滑膩稠粘等象。是胃陰亡也。陰亡。地气絕也。地气絕。則天气從何處生乎。故多死。﹝急救胃陰。亦或有得生者。﹞

膈癥與翻胃何以辧之。膈癥饑欲得食﹝可知非不思食也。實不能食耳。前後思食思谷等數思字。俱攺能字爲妥。﹞但噎塞迎逆於咽喉胸膈之間。在胃口之上。未曾入胃。卽帶痰涎而出。若一入胃。

無不消化。不復出矣。惟男子年髙者有之。故曰少無噎膈翻胃者。飲食倍常。盡入於胃矣。但朝食暮吐。暮食朝吐。或一兩時而吐。或積至一日夜而吐。腹中脹悶不可忍。而復吐出。原物酸臭不化。此已入胃而反出。故曰翻胃。男女老少皆有之。﹝此辧甚明。﹞治膈癥者。或以爲胃虛而用溫補。或以爲開郁而用香燥等劑。必至死而後已。﹝溫補香燥。俱以助火。藥與癥反。不死何待。﹞不知此乃關門枯槁。腎水不能上達。

經曰。腎乃胃之關。關門不利。升降息矣。關門。卽气交之中。天之樞也。故腎旺。則胃陰充足。

胃陰充足則思食。當用六味飲加歸芍養之。﹝予治荊溪潘爾修之膈。用左歸飲去茯苓加生地當歸。兩大劑而便潤食進。又十劑而兩便如常。飲食復舊。蓋以左歸飲中有甘艸。則直走陽明。以和其中。且當歸生地合用。則能淸胃火以生其陰。胃陰上濟。則賁門寬展。故飲食能進。胃陰下達。則幽門闌門皆滋潤。故二便如常。去茯苓者。恐其分流入坎。不若端顧陽明之速效耳。﹞

或血燥大腸枯漧。有黑屎積疊胃底。則當以熟地五錢。當歸白芍桃仁麻仁各三錢。微微潤之。如其形體如常。气血充足。卽以前方內加大黃一二錢。以助血藥。﹝東莊云。損庵嘗言大黃治膈之妙。實出至理。但不可施於久病與羸敗者耳。如用。竟合四物湯或麻仁潤腸丸佳。﹞大腸一潤利。

而胃自開矣。﹝慣用大黃者。第見其用以敗胃耳。而不慣用大黃者。偏能用以開胃。豈非奇絕。﹞一開之後。大劑六味左歸等類。不數飲之。方有濟也。脈必至數均調。其形體則微大而弦。有一種大便甚利且溏。﹝與膈癥分別處。只在此。﹞每食必吐。是名翻胃。王太僕云。食入反出。

是無火也。八味丸主之。此驗癥全在大便。如一干結。便非無火。一味滋潤如前法。﹝東莊云。此癥則王太僕之論爲的。壯水之主益火之原二法。隨癥並用。趙氏分噎膈爲無水。反胃爲無火。非也。噎膈但不能食耳。反胃必吐。卽出久出。以遲速分也。﹞

卷三四明心法﹝下﹞

吞酸

吞酸之病形何如。曰。凡爲吞酸。盡屬肝木。曲直作酸也。河間主熱。東垣主寒。畢竟東垣是言其因。河間言其化也。蓋寒則陽气不舒。气不舒。則郁而爲熱。熱則酸矣。然亦有不因寒而酸者。盡是木气郁甚。燻蒸濕土而成也。或吞或吐也。又有飲食太過。胃脘塡塞。脾气不運而酸者。是拂郁之極。濕熱蒸變。

如酒缸太甚則酸也。然總是木气所致。若非木气。卽寒卽熱卽飽卽拂郁亦不酸。以酸爲木气也。

曰。胃與肝膽。其分野若何。而能令種種作酸也。曰。少陽與陽明經。相並而行。肝並於胃。故胃熱。則少陽相火。與厥陰之火。皆外相引而燻蒸。至於七情之郁。輕者木气太盛。干犯土位。

重者腎水枯涸。腎水奔逆。載水上浮。荊棘橫施。濕土混濁。不由於寒。不由於熱。而吞吐皆酸。

此又河間東垣因熱因寒之說所不及也。又有一種飲食入胃。卽成酸味。此必傷寒久瘧。胃陰未復。

水谷入胃。增其濕熱而酸者。當以淡味滋養眞陽。而後可治也。﹝東莊云。吞酸一癥。東垣作寒論。河間丹溪作熱論。世人因有標本之說分屬之。但治酸常得芩連癥。姜桂者甚少。豈東垣之法可廢與。緣治初見必用溫散。久之寒化爲熱。未有不從熱治也。予特未遇初病者耳。﹞

卷三四明心法﹝下﹞

眩暈

眩暈之病形何如。曰。眩暈之病。悉屬肝膽兩經風火。風火屬陽陽主動。故目眩轉而頭暈也。

譬如火焰得風。則旋轉不已。緣手少陽之支者。從耳後出至目銳。而交於足少陽。足少陽之支者。從跗上。入大指爪甲。出三毛。而交於足厥陰。經曰。五臟六腑之精气。皆上注於目而爲之精。裹擷筋骨血气之精與脈。並爲目系。上屬於腦。後出項中。故邪中於項。因逢其身之虛。其入深。則隨目系以入於腦。人於腦。則腦轉。腦轉則引目系急。目系急。則目眩而轉矣。所謂邪者。總風寒濕熱內外之諸邪也。然則何爲而屬於肝膽。蓋五臟六腑之精气。上注於目。是必循筋脈而才能上注。肝主筋。肝有風火。則筋病。而上注者。壅而不行。所謂目系者。因風火而燥。燥則收引而急。急則目眩。此一說也。又膽經之脈。從童子穴。終足厥陰。故膽經風火。亦致掉眩也。故經曰。諸風掉眩。悉屬於木也。又有太陽之气。標在於巓。又絡於腦。又膀胱穴。自睛明出至陰於足外。故寒水之气太過。淩逼眞火。

亦眩僕也。又有心下有支飲。其人冒眩。是格心火不行。而上衝頭目也。又有風寒相搏。食穀卽眩。是內受濕飲之郁。而不足之微陽。與所郁之熱。並而上衝於頭目爲眩也。睛明穴。屬陽明。﹝謙按。睛明穴屬太陽。此言屬陽明。故注以俟考。﹞又陽明支者。入目內。故眩也。又有腎陰不足。三陽之焰。震耀於當前。﹝陰虛之人。常若眩暈。目中忽見火如星炮。胸膈必有痰。發暈時眼不可開。開則所見之物。非倒卽斜。﹞中土虛衰下。逆之光。上薄於顚頂。﹝土虛之發。其眩僕也不能起。必惡心嘔吐。而五心煩熱。﹞此則似乎不關於肝膽兩經。不知其始也。各有所因。其終也。不能不由其所從歷之途。而見端於極也。則仍謂之悉屬於木可也。﹝此與吞酸兩癥。四明分晰詳盡。而俱不立方治。須參丹溪損庵立齋景嶽諸法治之。﹞

卷三四明心法﹝下﹞

咳嗽

咳嗽之病形何如。曰。咳嗽之病。盡屬肺經。然有本經之咳嗽。有各臟腑遷移之咳嗽。本經之嗽。皮毛受之。

玄府閉矣。此外感也。玄府旣閉。則肺气不舒。其在中之二十四竅。所以列行分布諸髒之气者。

亦不能行於是肺滿而逆。戛戛然咳嗽矣。此肺實也。肺虛者。由脾土不能生化。津液不得上布。

則肺失所養而陰虛。陰虛則肺熱。肺熱則上焰。火煽其竅。時爲張。亦多嗽矣。此肺虛也。獨有心火刑金。與水中之火。直奔西極。而消鑠煎熬。則肺便危矣。緣肺爲華蓋。以覆諸髒。其二十四空竅。虛如蜂窠。下垂無透竅。吸之則滿。呼之則虛。最喜淸涼。不耐煩熱。今心肝脾腎四髒之火熱上炎。則隨所吸之气而入於竅中。肺不受熱。則戛戛然而嗽。甚至肺葉漧枯。形如經霜荷葉。委頓零落。而不能振舉。水精亦不能四布。五經亦不能並行。而成肺敗之癥。總緣肺之空竅中。只受得臟腑中固有元气以運乎一身。受不得一分邪气耳。﹝咳嗽一癥。𨿽有各髒遷移。其實不離肺金主治。其大旨亦不逾實則淸之虛則補之二法。但淸之補之之中。又有不同。因引長洲諸法於後法之下。惟用者參之。﹞初起者。金沸艸散以散之。年壯力盛。卽久亦可用。如每月一二發。弱癥之漸也。六君子湯以補土生金。六味丸以滋水生木。此攻補二法也。﹝長洲云。嗽而鼻塞聲重。風邪傷肺也。用參蘇飲。面赤咳嗽。火克肺也。人參平肺散。寒熱交作。肝气不和也。

四君子湯加知母柴胡桔梗。咳喘短气。肺虛也。人參補肺湯。體倦少食。脾虛也。參術補脾湯。口漧咽燥。虛火上炎也。六味飲。凡發熱喘嗽。或咳唾膿血。飲食不入。急補脾肺滋腎水。多有得生者。

又云。午前嗽屬胃火盛。竹葉石膏湯。胃气虛。補中益气湯加炒山梔。午後嗽屬陰血虛。四物湯加酒拌炒黑黃柏知母。腎水虛用六味丸。黃昏嗽用四物湯加麥冬五味並六味丸。五更嗽用六君子湯。

不得眠及兩脇下痛用六味飲補中益气湯。﹞如咸哮醋哮。勝金丸主之。﹝醋哮甘膽丸亦妙﹞如年髙筋骨作痛。气喘有痰。腰痛。用熟地山藥當歸白芍杜仲枸杞黃棗仁麥冬五味甘艸。喘盛去黃。﹝有一種气短似喘。呼吸促急。提不能升。咽不能降。气道噎塞。勢劇垂危者。人但知爲气急。其病在上。而不知元海無根。虧因肝腎。此子午不交。气脫癥也。凡婦人血海常虧者。最多此癥。宜急用熟地二兩當歸一兩甘艸五錢。以濟之緩之。堪云神劑。如兼嘔惡加生薑。气虛加人參。肝腎陰虛加肉桂。凡診此癥。脈必微細無神。若微而兼緊。尢爲可畏。倘庸技不知。妄云痰逆气滯。用牛黃蘇合及靑皮枳殼破气等劑。則速其危矣。﹞如年髙痰喘。气不歸原者。生脈散加熟地山藥當歸枸杞牛膝菟絲等治之。﹝凡因痰而嗽者。痰爲重。主治在脾。因咳而動痰者。咳爲重。主治在肺。一切食積痰積上升而致咳者。只治其痰消其食。其咳自止。不必用涼藥肺藥。潔古云。治咳嗽以化痰爲先。化痰以導气爲主。四明云。導气不如先治火。實者瀉白加芩桔。虛者六味合生脈。胃虛者竟以四君加歸芍合生脈。無不應手。﹞

金沸艸散

金沸艸前胡麻黃荊芥穗黃芩甘艸姜棗引

勝金丸

三稜莪術良姜陳皮人參黃連上神曲和丸。梧子大。每服七十丸。空心白滚湯下。

卷三四明心法﹝下﹞

怔忡

怔忡心血少也。其原起於腎水不足。不能上升。以致心火不能下降。大劑歸脾湯。去木香。加麥冬五味枸杞。吞都气丸。﹝治怔忡大法。無逾此旨矣﹞如怔忡而實挾包絡一種有餘之火兼痰者。則加生地黃連川貝之類以淸之。

﹝予治後窯簡長鱗之弟。先用歸脾都气三十餘劑。後加生地連貝。一淸卽愈。﹞

卷三四明心法﹝下﹞

血癥

﹝絳雪丹書一卷。論詳而法備的是血癥準繩。須細體之。﹞

吐血。世皆知火癥。便以寒涼溫潤之劑投之。土死金衰。木勢轉熾。病反劇矣。除是瘀血抑蓄。折士而奔注。與傷寒變熱。追竅而出者。余俱當以大劑參回其气。气回則血循經絡矣。待稍定。卽以重料六味左歸等飲。於水中養木。亦須加人參使气自陰生也。﹝天地之理。陽統乎陰。

血隨乎气。故治血必先理气。血脫必先益气。蓋有形之血。不能速生。無形之气。所當急固。無形自能生有形也。特不可施於傷寒與蓄血者耳。﹞瘀血而吐。必先胸痛。﹝血色必紫或黑而成塊。

脈必澀滯。﹞四物湯加大黃﹝須醋制﹞桃仁丹皮香附以行之。後用六君子湯。加當歸以調之。﹝紫黑盡。血鮮紅者見。卽當用此。﹞傷寒必驟湧出。然傷寒大抵從鼻來者多。來而卽住者。不藥可望愈。一來不止者不治。﹝此卽紅汗是也。紅汗至而熱解。衄是妙事。如衄而不解。病轉深矣。衄而不止。病愈危矣。﹞其餘俱屬七情饑飽勞力等因。必見惡心。﹝驗癥分明。﹞一味固元湯主之。倪漱山曰。七情內傷。脾胃先病。固元之後。卽繼補中益气歸脾等飲。寒涼斷不可用。若治以童便秋石等。工之粗而庸甚者也。﹝有一種陰虛於下。格陽於上。則眞陽失守。血隨而溢。以致大吐大衄。六脈細脫。手足厥冷。危在頃刻。而血不能止者。速宜用附子肉桂牛膝澤瀉熟地甘艸。

以鎭其陰。使孤陽有歸。則血自安也。如嘔惡加炒黑漧薑。脈微气脫加人參。如格陽喉痺上熱者。

當以前湯冷服。此癥甚多。不可不知。﹞

固元湯

人參黃﹝蜜炙﹞歸身甘艸煨姜大棗白芍﹝酒浸洗炒﹞

四物湯

川芎當歸白芍熟地上方加肉桂名五物煎。加大黃名淸熱涼血飲。加柴胡丹皮山梔名加味四物湯。

卷三四明心法﹝下﹞

弱癥

陰虛爲勞。卽今所謂怯弱癥也。𨿽有五臟之別。然皆起於心脾。脈必數而有浮大細小之分。

浮大而數。陰虛甚也。細小而數。陰中之陽絕矣。此等癥。必見咳嗽。或吐紅。或遺精。或女子不月。或諸般勞傷而起。要當治之於始。婦人產後。最易成此癥。愼之愼之。治法只一歸脾湯。

加麥冬五味白芍。去木香。吞六味丸。此外別無治法。有一種郁而起者。卽以前方𨿽味外﹐再加丹皮山梔。曾經庸醫用寒涼者。不可復服。又有一種陽虛者。脈不數。但緩而大不收。奄奄無力。夜臥不安。夢中常見神鬼不吉。醒來胸中戰跳。或下見遺精。口中無味。飲食不思。略食卽飽。此皆命門虛損。心火衰息。以致脾土不運。生气不旺。大劑養榮湯。加附子。吞八味丸。﹝又有兩尺脈微弱。而陰陽俱虛者。宜十補丸。此皆滋其化源也。治弱之法。指不勝屈。

然皆不得其要。必如此乃爲不易之則耳。試於陰陽兩癥。剖別分明。遵此守服。必無不效。切勿誤用寒涼敗胃之劑。促人壽限也。有蹈前獘者。庶幾攺之。﹞

卷三四明心法﹝下﹞

消癥

三消之病形何如。曰。消之爲病。一原於心火熾炎。火甚於上。爲膈膜之消。甚於中。爲腸胃之消。甚於下。爲膏液之消。甚於外。爲肌肉之消。上甚不已。則消及肺。中甚不已。則消及脾。下甚不已。則消及肝腎。外甚不已。則消及筋骨。四髒皆消甚。則其心始自焚而死矣。然其病之始。皆由不節嗜欲。不愼喜怒。膏粱爆炙。酒酪乳。濕熱之气。浸淫燔灼。郁成燥熱。气不宣平。故其傳變之形。爲飲水多而小便多。曰消渴。胃中津液漧枯。不能上榮舌本也。爲善饑多食而渴。小便數而消瘦。曰消中。胃中熱極。所食之物。隨火而化也。爲渴而飲水不絕。腿消瘦而小便有脂液。曰腎消。是燥熱並及於胃底大小腸。故脂液凝濁。淸陽與濁陰不能分疏也。三消之中。上中可治。下消最難治。然飲一溲未二。猶可治。飲一溲二。不可治矣。又三消久而小便不臭。反作甘气。在溺桶中湧沸。其病爲重。更有浮在溺面如豬脂油濺在桶邊。如燭淚。此精不禁而眞元竭矣。然何以甘气爲重。大抵水在天地與人身。皆有甘有咸。甘爲生气。而鹹爲死气。小便本咸而反甘。

是生气泄也。是脾气下陷入於腎也。土克水。故死也。﹝有一種渴而惡甘。但飲茶爲快者。屬腎消。趙邯鄲云。治消之法。無分上中下。先治腎爲急。惟以六味八味及加減八味。降其心火。

滋其腎水。則消自止。然三消俱宜戒濃味酒面房勞。不守禁忌。𨿽藥無功。重生者其知之。

卷三四明心法﹝下﹞

霍亂

有濕霍亂。腹痛而上吐下瀉者是也。藿香散主之。有幹霍亂者。俗名斑痧。又名攪腸痧。吐瀉不見。面色靑冷。腹中絞痛。乃陰陽錯亂。最惡之候。而最易治。急刺委中部分出血。明礬末調飲探吐。或用陰陽鹽湯。或用菜油探吐。兼用碗刮背上。用薴麻根蘸淸菜油。刮奪命穴督脈後頂天庭等處。後服砂仁細末數口。連噯數十聲卽愈。如徧身有斑者。用油紙撚火之。以響爲度。

或用蕎麥湯飲之卽愈。然其要在急刺委中出血。則不死。﹝卽十指頭出血。亦是良法。按委中穴乃兩膝內彎正中處。緊對膝蓋。伸足取之。﹞

藿香散

藿香蒼術濃朴陳皮半夏茯苓

卷三四明心法﹝下﹞

胃脘痛

胃脘痛之病形何如。曰。胃脘痛。卽俗所謂心痛也。心不可痛。痛則立死。以心在胃脘之前。故誤指胃痛爲心痛也。胃痛有食痰死血气寒火中气虛之別。方書載列甚明。無甚深微。獨有一種肝膽之火。移入於胃而熱。又肝藏血。血少則肝葉硬。不肯下垂。將葉抵胃。胃受肝抵。得食則滿。愈與肝相逼。殷殷而痛者。久之變成燥癥。而爲膈癥矣。﹝此一種當入膈癥中同看﹞又有一種胃中作酸。不覺其爲酸。每進飲食。不敢多用。多則竟日悶懣。直待食過。方得稍舒。此痛是胃中一味酸熱也。若得噯一口气。亦覺少舒。然最難得者噯也。若噯得重。此自下轉上。必有一口食气。或水或挾物是酸者。其下最難得泄气。並且便硬。此皆少陽厥陰二髒之气所爲也。久之亦防其變爲痞膈中滿等癥。﹝此種可並入吞酸癥中看﹞又有一種胃脘痛。是陰虛癥將成。須認明白。

二陽之病發心脾。此類可通。食痛者。胸膈按之痛甚。勺水不入。兼大便閉。聞穀气則欲吐。﹝以下驗癥甚妙﹞用二陳湯。或平胃散。加桔梗枳實主之。﹝此卽長洲所謂飲食停滯。消導之也。﹞

痰痛者。亦不思食。口卽欲食而不能食。大便不閉。二陳湯加枳殼黃芩海石主之。﹝食痛者消其食。則痛自止。痰痛者治其痰。則痛自定。法固如是。然前法設有不應。卽當察其脾胃何如。仍參診法中痰食兩條本法治之。﹞血痛者。胸膈刺痛。﹝脈必濡澀﹞食可進。四物湯加大黃桃仁紅花主之。﹝亦有宜用理中湯加肉桂桃仁紅花者。須因癥施之﹞虫痛者。亦不食。然痛必時發時止。

痛則牽引手臂。或肩背上。俱如穿透不可當。必唇紅。面上有白點是也。痛時不欲食。痛才止卽可食。實者。化虫丸主之。虛者。六味丸加胡黃連川楝子靑黛蘆薈。隨癥加減治之。﹝凡虫皆風木所化。但瀉厥陰則虫自除。六味地黃丸爲妙。

胡連蘆薈靑黛等。甚非虛癥所宜。須愼用。謙按。虫痛虛者。良由土敗木乘。六味湯治脾胃陰虛則可。設脾胃陽虛。恐非所宜。蓋虫乃風木所化。物必先腐。然後虫生。當崇生气爲主。則用理中湯去甘艸少加川椒。送烏梅安胃丸。往往神效也。﹞胃脘虛痛者。得食卽止。﹝以手按之必稍緩。﹞食多又痛。食過又痛。理中湯主之。﹝此卽中气虛痛也。﹞肝虛燥痛者。亦不思食。交陰分。外按之不熱。病患自言熱。口渴。﹝大便必燥結﹞逍遙散加生地丹皮山梔。甚者疏肝益腎湯。加當歸主之。﹝气寒火三癥。四明不列癥治。然驗癥則準繩爲詳。治法則薛案較妥。須並參之。﹞

二陳湯

陳皮半夏茯苓甘艸

平胃散

濃朴蒼術陳皮甘艸

化虫丸

蕪荑雷丸胡連蘆薈使君三稜莪術

卷三四明心法﹝下﹞

胎前

凡受孕二三月。必嘔吐惡心。此月水不通。陽明壅盛。故不安食。但此是始膏始凝始之時。驟然壅盛故耳。迨四五月。則血漸蔭胎兒形體成。便具五行生克循環之理。則血有所歸。而不壅盛矣。或曰血壅盛。何獨於胃有病。曰。胃爲多气多血之海。五臟之母也。女子應有是生。應有是化。今不行而成孕。驟然不化。陽明气血俱盛。遂有是上僭之勢。久之自平。不足慮也。然有微甚。微者飲食調理。甚者六君子湯加砂仁生薑以和之。或曰。半夏損胎可信乎。曰。獨食半夏一味。

𨿽非胎亦能損人。若與參術同用。但著開胃健脾之功耳。﹝正所謂當論方不當論藥。當就方以論藥。不當執藥以論方也。論藥只好就一味單方而論耳。﹞曰。思食何爲。曰。胃气盛則思食。血壅則气逆。气逆則食入反出也。或女子性气褊急者。於六君子湯中。佐黃芩以淸火。消息用之。

調治胎前嘔吐。不出此方主之。如原有胃脘痛。而此時夾發。加丹皮山梔。如發熱。不必加退熱藥。只以此方調之。胎前下血。名曰漏胎。气不攝血也。多服補中益气湯。其惱怒傷肝。肝木賊土。血不能藏。而成漏者。加味逍遙散加生地。﹝此癥有風熱血熱血虛脾火。及脾胃虛弱虛陷之別。當隨癥施治。其年壯人六脈平和。飲食如故。無所苦而經時下。是气血旺。養胎之餘血也。然亦不可使之多去。須和血涼血健脾爲主。

胎動不安。血不養胎也。四物湯去川芎。卽用亦不過五分。加白術杜仲。有肝旺而動者。必痛無定處。歸芍生地加黃芩白術甘艸。如气虛者。必怠惰嗜臥。脈必豁大而緩。補中益气湯加酒炒白芍。﹝此癥須合邯鄲遺稿辧別參治。其法乃全。﹞

墮胎。卽俗所謂小產也。總屬气虛血虛。及縱欲嗜酒而來。醫家動云熱則流動。胎火逼迫。不知气血調和。胎火何由而生。豈胎不屬母身。別有一動耶。寒涼雜投。利气行血。卒至墮胎。豈非醫害之耶。旣墮之後。猶不禁忌。前以是月墮。後復期而來矣。不伸救補。止作火治。以致三胎四胎。逢期必墮。烏能有濟。予每於未墮之前。大料黃丸預補之。將墮之際。大料補中益气湯加酒炒白芍。勿論其脈。勿論其時。一槪峻補中宮母气。萬無一失。卽先賢有一經配一月以補其經者。亦皆昧於陰陽之理。不足信也。﹝此癥由兩腎虧損者尢多﹞子腫。子懸。子嗽。子瀉。小便不通。俱當用補中益气湯。有胎火盛而致此數種病者。用四物湯去川芎。加黃芩白術茯苓甘艸以和之。獨子瀉挾火。宜四君子湯加黃芩砂仁。胎前傷寒瘧痢。悉以固胎爲主。傷寒根據平時傷寒治。自不損胎。但當倍用歸芍。或當用參。須平時預先料理。獨前胡湯與半夏白芷不可用。若小柴胡有人參。半夏亦不妨矣。瘧疾亦與平時不甚異。但淸中驅瘧飲。去蒼楂枳實。余俱如法。大抵黃芩爲胎前瘧中要藥。總當視病患之盛衰而消息之。﹝或問。白術黃芩。安胎之聖藥也。二味胎前必不可缺乎。趙氏曰。未必皆然也。胎莖之系於脾。猶鐘之系於梁也。若棟柱不固。棟梁必橈。

所以安胎先固兩腎。使腎中和暖。始脾有生气。何必定以白術黃芩爲安胎之藥也。腹中有熱胎不安。固用涼藥。腹中有寒胎不安。必用溫藥。此常法也。殊不知兩腎之中。具有水火。系衝任之根。胎元之所系甚要。非白術黃芩之可安也。如腎中無水胎不安者。用六味地黃湯壯水。腎中無火用八味地黃湯壯火。故當以杜仲川斷阿膠艾葉當歸五味等藥。出入於六味八味湯中爲快捷方式。總之一以貫之也。此論爲諸書所未及。今特表而出之。﹞

卷三四明心法﹝下﹞

產後

臨盆之時。專賴气血旺足。然後能生。此時惟有多服參歸桂。甘溫重補。兒信一下。頻頻服之。自無橫生逆產胎衣不下之病矣。有不耐藥气者。獨參湯妙。服法於未下產時。用芎歸參。濃煎飲之。自然緊痛易產矣。兒下後卽用前藥。加肉桂一錢。煎服。自無血塊痛之病矣。

產後血暈。用醋炭燻鼻法。好老酒和童便服。不可放倒。﹝產後敗血不盡。血迷血暈。腹中胎衣不下。至死心頭暖者。急用花蕊石散一服。化水卽出。其效如神。不可不知。﹞如气血脫而暈者。必唇口手足厥冷無脈。此時間不容髮。當以大劑參附回其陽。如認作血暈。而以前法治之。

則斃矣。

產後發熱。乃气血大虧也。﹝亦有食物太早。气弱不能運而生熱者。必兼惡心飽悶。治宜健運爲主。又有乳結不通作熱者。宜通乳。﹞卽有見識者。亦必曰發散固不可。且以輕劑疏通之。

此一句害人不淺。總之脈必浮數。與外感無辧。﹝外感而發熱者。必兼頭痛拘急等癥。脈必浮數有力。補中益气加芎蘇熱服。補以散之。切忌妄汗。﹞一時不敢驟補也。殊不知產後發熱。吾不管其是邪非邪。有脈無脈。一味八珍十全峻補之。有邪自然汗解。無邪自然竟退矣。﹝如此膽气。

庸工那得到此。然膽由於識。彼只緣見不透耳。見得透定幹得來矣。有識自有膽矣。﹞如瘀血發熱者。﹝腹必痛。口必微渴。﹞四物湯加桃仁紅花丹皮足矣。然俟腹痛口微渴一退。卽以八珍湯與之。

血塊痛不發熱者。四物湯加桃仁牛膝靑皮丹皮。服二三劑自除。除後以八珍湯與之。﹝凡婦人血虛阻滯。不能流暢而痛極者。當以水濟水。若江河一決。而積垢皆去。宜用熟地當歸牛膝澤瀉肉桂烏藥。隨癥加減治之。如嘔惡加炒黑漧薑。陰滯加附子。大便漧燥加楂肉。甚加蓯蓉。下焦痛極加吳茱萸。气滯者加香附陳皮。血滯者加紅花。如气虛者宜少用香附陳皮之類。甚者不用亦可。此系景嶽決津煎。乃以補爲瀉之神劑也。﹞產後泄瀉。切不可利水。﹝產後泄瀉。責在脾虛。若再加利水。則脾腎皆虛。故不可也。﹞如有此等癥。只一味補中益气湯。加白芍。﹝酒洗炒爲妙﹞

如發熱而渴。乃陰竭也。六味丸。另煎六君子湯。或人參湯下之。﹝瀉多則亡陰。故癥兼發熱作渴也。然因瀉而熱而渴。則原是由脾傳腎。故須仍用六君參湯下六味丸。此亦標本兼治之義。﹞

產後不便。有至二十餘日者。不足爲病。然產婦急於便。必多努責。往往成玉門不閉。子宮下墜之病。治之貴早。一味用八珍湯。加桃仁杏仁各二錢。多則三劑自下。﹝產後气血未有不虛者。卽此癥亦屬气虛不能推送。血虛不能濡潤之故。八珍湯乃治气血兩虛之的劑也。然用於此癥。則其妙處卻在加桃仁杏仁兩味。蓋人第知桃仁能破血。而不知桃仁又能利血而滑腸。人第知杏仁能潤肺。而不知杏仁兼能潤腸而利便。故單用八珍以養气補陰。燥矢亦未始不下。然產婦旣急於便。而不加此二味。以使之速下。則恐仍多努責之勞也。前輩立法。必準理揆情如此。﹞

子宮下墜。乃勞力所傷也。補中益气湯加白芍。倍用參白術。如下墜而痛。大劑歸脾湯加白芍。如因惱下墜而痛。此驟動肝火所致。歸脾湯加丹皮山梔。然當治之於早。如子宮漧枯。不能升矣。玉門不閉治同。產後感風。率多成痙者。气血虛故也。剛痙由血虛。﹝無汗爲剛痙﹞四物湯倍歸地。加軟柴胡鉤藤鉤柔痙由气虛。﹝有汗爲柔痙﹞補中益气湯加軟柴胡鉤藤鉤。如主去風燥血之劑。則筋攣而成痙矣。﹝雙林許炳如侄婦。產後三日。忽喑啞不語。手足痙搐。延予視之。曰此怒動肝火而血燥也。用加味逍遙散加熟地鉤藤。一劑而痙搐全愈。三劑而口酸身熱腰痛脇痛諸癥悉除。惟語言尙不能出。予於前方中又加菖蒲錢許。一劑。睡至半夜。言語如常。﹞產後咳嗽。弱癥之漸也。六味飲加人參主之。如兼發熱。歸脾湯去木香加白芍麥冬五味。吞六味丸。然須於初起時。卽用此藥。或有可救者。如經發散。用過涼藥。不效。

卷三四明心法﹝下﹞

帶下

帶下。是脾土虧損。不能攝水也。六君子湯加炮姜以實之。甚者補中益气湯加白芍半夏。久服自除。如脾土濕熱下流者。六君子湯加柴胡黃芩丹皮白芍。如惱怒傷肝者。加味逍遙散加人參。虧損者。起於勞力。面色痿黃。不思飲食。脈必大而無力。且遲。腰酸。濕熱者。起於飲食不節。或多嗜酒。帶色必兼黃濁而濃。脈必大而有力。兼見腰酸。惱怒者。以前諸癥俱無。但見面色常帶紅。胸中覺悶熱。脈必弦數而有力。

卷三四明心法﹝下﹞

淋癥

淋癥。婦女俱屬肝經濕火。或小腸移熱。一味逍遙散加味。﹝如屬小腸移熱者。合導赤散尢捷。﹞若見發熱。便屬陰虛。疏肝益腎湯。﹝胎產淋帶諸癥。須看薛長洲訂婦人良方。近見邯鄲遺稿中亦有精論。宜參之。﹞

卷三四明心法﹝下﹞

痘瘡

發熱時。先看有痘情。然後用藥。何謂痘情。必先見耳冷。尻冷腳冷。眼如含水。懶於言笑﹐是也。斯時投以加味葛根湯。服至見點。

升麻葛根前胡桔梗山楂靑皮木通荊芥撫芎燈心甘艸三日後。用紅花湯。

紅花蟬蛻前胡桔梗山楂木通荊芥撫芎升麻燈心甘艸如服加味葛根湯後而不見點。是毒盛也。其癥必重。若熱甚。气悶。譫語。腰無力。冬月卽於葛根湯加麻黃一錢。夏月加石膏一錢。甚者加至二錢。如冬月熱甚。過四五日。重癥已見。而舌灰白色者。亦須以石膏合麻黃用之。夏月蘇葉薄荷。俱可進退用之。如見點如糠粞齊布。熱甚口臭。此脾經痘也。死不治矣。

如見點三日痘已齊。而熱不退。此是毒盛。危候見矣。須以涼藥涼血。紅花湯去升麻撫芎山楂。加生地丹皮與之。然此是幹紅候。百不一活。五六日已過。痘腳已齊。漿勢欲行矣。服桔梗湯。

桔梗前胡紅花荊芥蟬蛻僵蠶大力燈心通艸又三日。發熱起頂。濃漿至矣。當和其毒。

丹皮丹參花粉連翹荊芥木通僵蠶其有變白色而發癢者。气血虧也。五味異功散加白芍。以救其元气。虛甚者。加人參白術五六錢。大劑用之。自然有救。或泥於庸醫發未盡而禁補。或反咎發表欠透。以致今日內陷者。此殺人之論。不可信也。信手大補。下一二劑。必然窠下漿來。生气勃然矣。卽有掐破者。亦自循皮爛臭而回生。有一種變黑者。乃毒盛變黑歸腎。火盛水反制之。從其化也。非眞有毒能歸腎經也。要在放點時。必然部位不妙。或根窠腳地。有不如式。醫者須先決。到某日。變黑歸腎而死。

又有一種灰白色者。亦毒盛也。然不癢。須以當歸黃連湯與之。

當歸黃連生地銀花花粉大力荊芥僵蠶丹皮燈艸自行起發至頂已起矣。至第六日。當有回意。用保元湯。

人參黃甘艸至七八日。竟用加味異功散。加白術。

人參黃白芍茯苓陳皮甘艸煨姜大棗如漿有不起。頂不充滿而發癢。窠殼脫落如梅花片。下發瀉者。虛甚也。五味異功散加黃木香。甚者。附子肉桂吳茱萸俱當用。

見點至回。十二日矣。斯時惟恐摧折之餘。虛寒必甚。醫者須謹愼將養之。切莫以爲結痂在邇。不足慮也。一味加味異功散。直服至脫痂而色紅。方以飲食補之。

初起時。發熱一二日。便抽搐驚叫。不省人事。眼直。或閃爍無定。或舞唇弄舌魚口角弓等癥。此是心經痘也。不必慌忙。但用加味葛根湯。當此之時。痘已隱隱在皮膚間矣。細看自然吉順。凡心經痘決稀。自起至收。只要順序調理。決無變癥。

肺經痘。見點熱久。或少見咳嗽。點數不多。不過百餘粒。吉多凶少。竟可不藥。不過發熱時。

用幾劑表藥而已。

肝經痘。吉凶相半。然要論歲气。有歲气合者。其痘必吉居八九。凶者或有一二。吉者。發熱見點起漿結痂。按日而來。其有傳變者。皆屬肝經。古云肝經多變是也。肝經痘。不大不小。

顆數調勻。

脾經痘。最惡。發熱時。必如火烙。放點時。必如芝麻。五六日。定胃爛口臭。五六日內。

芝麻點內忽然發。九日必死矣。

腎經痘。發熱時。昏沈壯熱。四五日。尙不見點。忽然於腰下發。十二日必死矣。

初放點。必要在兩頰間鼻上。然後看太陽部位俱有。便是吉痘。歌曰。繞唇帶頰方爲吉。額角眉心總是凶。有面部未見。而額下一片簇簇而來。凶痘也。不治。有面部不見。而胸脯簇簇一片。及背上簇簇1HT先見。俱不祥。

面部一見。四肢必朗朗而來。總之。順不嫌多。逆怕一點。卽彌月小兒緊密亦何妨。但要調護得法而已。樹小花多。此俗論也。

如兒小甚。不能服藥。不可彊與。乳母服藥以過其气可也。此論道理如是。若論小兒初生。

不過一點精血凝聚耳。初無飲食之毒。寒暑風露之感。根於天者吉。勿藥可也。但得乳母謹愼。切戒油膩爆炙辛辣酒醋等物。勿犯污穢不潔之气足矣。時取茵陳燒之。懸酒噴胡荽於牀間。以發其气。兒自安穩也。如以數日內之嬰兒。亦如童子按方投藥。痘𨿽吉而凶矣。何也。以其臟腑脆薄。未得水谷之气也。如根於天者凶。卽藥亦何效哉。

痘初發時。要他瀉。瀉一通。則痘起發幾分。何也。毒傳腑也。是裏傳表也。點一有。卽禁瀉。如不止而痘色漸白。面色晃晃而白。急以六君子湯。加煨姜救之。不可泥於毒未盡。而猶多畏忌也。如果毒盛而瀉。則嬰兒必捏不安。口渴唇紅。面色壅盛。气粗。如點不齊。不可用寒涼。只發表足矣。如齊而猶瀉。𨿽黃連亦所必用卽於葛根湯加黃連七分可也。

肚痛一癥。最惡候也。未見點而痛。葛根湯加麻黃亦可。有痛而身彎不能立者。腎敗矣。不治。見點肚痛。亦須髮之。痘色不變者可治。起頂發漿時而痛。是虛。五味異功散加白芍。

寒戰切牙。初起者。毒盛也。然切牙者多。而寒戰者少。起漿之後。寒戰切牙者。悉屬虛。

黃白術散。甚者。加煨姜桂附。

卷三四明心法﹝下﹞

痧癥

痧癥。卽疹子。又名子。準繩云。痧癥初起。用升麻葛根湯﹝散足陽明邪熱﹞合瀉白散﹝淸手太陰邪熱﹞其間宜加桔梗牛蒡荊芥連翹等。﹝兼解兩經之毒也﹞尢爲至當。次日標形。顴鼻見點多者最吉。以其淸陽喜上升也。第二日葛根可去。

惡其開肌腠而幹津液也。若熱甚勢重。前湯加白虎芩粉之類。斷不可少。若服藥後而熱愈甚者。正毒達之故也。得大汗而毒自解矣。若略見標而不見形者。此爲痧毒不透。後必防疳。宜從養陰治。甘露飲主之。必多服乃效。亦從汗解。乃屢驗者。有一等小兒乳疳。一日可解。不必盡三朝九朝之說。以淸火爲主。兼解可也。緣小兒稟質尙弱。神气有限。如過粗工。不審虛實。發散過多。必致正气虛脫。而不可救者。多矣。有痧毒痰喘甚者。𨿽用石膏黃連。如水淋石。要知是痧毒痰火壅結上焦之故。宜用栝蔞霜枳殼花粉金沸艸等淸痰淸火。如挾气虛者。加人參立應。如痰上壅盛者。可用牛黃珍珠散。痧癥腹痛者。乃毒郁於陽明故也。宜服升麻石膏黃連之類。如惡毒郁於大腸者。苦梗開之。痧癥多泄瀉。愼勿止澀。惟用升麻葛根黃連甘艸。則瀉自止。

痧家不忌泄瀉。瀉則陽明之邪熱得解。是亦表裏分消之義也。

痧後泄瀉。及便膿血。皆由熱邪內陷故也。大忌止澀。惟宜升散。仍用升麻葛根湯。加黃連扁豆。若便膿血。則加滑石未必愈。

痧癥不宜根據癥施治。惟當治本。本者。手太陰足陽明兩經之邪熱也。解其邪熱。則諸癥自退矣。﹝痘疹兩癥。當參文中陳氏仲陽錢氏立齋。薛氏羅田萬氏晨峯程氏東臯。徐氏攺齋友氏景嶽張氏。近日建中費氏。亦有宣發。皆宜詳究。不可偏守一見以誤世。﹞

升麻葛根湯

升麻葛根白芍甘艸

卷三四明心法﹝下﹞

吐瀉

吐瀉除是明知停食受寒。方可消導如枳術二陳平胃之類。其餘吐瀉。乃肝木乘土而來。急以七味白術散安之。萬不失一。暑月尢宜補正。吐加半夏七分。﹝薑汁制﹞瀉加白芍一錢。﹝酒洗炒﹞

七味白術散

白術人參茯苓藿香木香漧葛甘艸煨姜引。

卷三四明心法﹝下﹞

驚癥

驚病。無論輕重。一味用五味異功散。加軟柴胡鉤藤鉤。卽爲外物所驚。亦是木气虛而受。

切勿投抱龍鎭驚等丸。﹝有小兒感癥。初起脈細數。日久不愈。則目竄手搐。癥已敗矣。正寓意艸所謂傷寒。非驚風也。今人動作驚治。往往致殆。不知此癥與大人傷寒敗癥同。緣稟賦陰虧。故脈如此細數。當從六味左歸治。然亦危矣。﹞

卷三四明心法﹝下﹞

疳癥

疳病。無論五疳虛實。一味五味異功散。加黃連木香。萬不失一。若頭大肚大筋靑四肢獨細。卽黃連木香。亦不可用。一味參苓白術散主之。如疳而有虫。五味異功散。加蝦蟆川連。大便必似水而焦赤無渣是也。甚至經月累年。每用五味異功散一料。加蝦蟆一枚酒炙。川連五錢薑汁拌炒。﹝吐瀉驚疳諸癥。須主薛長洲訂保嬰全書。此則未免要而未備耳。﹞

五味異功散

陳皮人參白術茯苓甘艸

參苓白術散

人參茯苓白術米仁山藥扁豆芡實砂仁桔梗川連甘艸﹝一方有葛根﹞

卷三四明心法﹝下﹞

癇癥

癇癥種類𨿽多。然其源總屬手厥陰心包絡火病也。大槪宜以淸心散主之。但要久服則有效耳。

﹝此癥丹溪斷爲痰火。的是千古灼見。﹞

淸心散

靑黛僵蠶生地木通黃連辰砂琥珀﹝另研﹞

白芍赤芍

四明治驗方

﹝予每用此及後東莊方治癇。輒驗。故附存之。﹞

當歸生地丹皮靑黛黃連羚羊角陳皮半夏南星上爲末。作丸。辰砂爲衣。空心白滚湯下。曾治二人甚效。

東莊治驗方

桃仁﹝一兩去油研如霜﹞朱砂﹝五錢﹞川連﹝一兩﹞礞石﹝稍金色爲度錢半﹞

蘆薈﹝五錢﹞沈香﹝錢半﹞寒水石生黃芩大黃﹝以上二兩﹞

上用薑汁一茶杯。將大黃切片浸透。於炭火上焙漧。再浸再焙。以收盡薑汁爲度。各研成末。

水法爲丸。淡姜湯臨臥時每服二錢。

卷四

四明醫案

庚子六月。同晦木過語溪訪呂用晦。適用晦病熱癥。造榻前與之語。察其神气。內傷癥也。

予因詢其致病之由。曰。偶夜半。從臥室中出庭外與人語。移時就寢。次日便不爽快。漸次發熱。

飲食俱廢。不更衣者數日矣。服藥以來。百無一效。將何以處之。予曰。粗工皆以爲風露所逼。故重用辛散。不進飲食。便曰停食。妄用消導。孰知邪之所湊。其气必虛。若投以補中益气湯。則汗至而便通。熱自退矣。用晦欣然。輒命取藥。立煎飲之。旁觀者。皆以熱甚。又兼飽悶。遽投補藥必致禍。予慰之曰。無容驚擾。卽便矣。頃之索器。下燥矢數十塊。覺胸膈通泰。旁觀者始賀。是晚熟寐至五鼓。熱退進粥。用晦曰。不謂君學問如此之深也。不然幾敗矣。連服補中益气數劑。神情如舊。逾日而別。景嶽雲。醫家不貴於能愈病。而貴於能愈難病。病家不貴於能延醫。而貴於能延眞醫。如此癥若非東莊篤信不疑。一爲旁觀所阻。則必誤於粗工矣。無如病家之能延眞醫者。不易多得。遂使醫家之能愈難病者。亦不易多覯。則且柰之何哉。爲之一慨。

七月初一日。用晦以室人病相邀。同黃晦木至語溪。用晦言室人病可緩治。業師徐五宜先生之長君。傷寒危甚。須卽往。子爲我救之。我已致之業師矣。頃之有人來言。病者晚來狂叫。暈去五六次。早起一暈竟絕。醫不必往也。用晦爲之痛惜。予問病來幾日。云九日矣。予又問胸尙熱否。曰胸但不冷耳。予語用晦曰。可救也。急趨用晦同晦木往視之。至則僵屍在牀。口鼻無气。面色靑黯。口噤。目閉。手撒。獨唇色紫黑。予笑謂晦木曰。此人不死。陰虛癥。誤服白虎所致耳。切其脈。兩尺尙在。時旁觀者皆笑予妄。遂取人參一兩。熟地二兩。炮姜五錢。濃煎湯。

挖而灌之。盡劑。口開面色轉紅。不及一時。大叫冷甚。連以熱湯飲之。卽發壯熱。通身淋漓汗下而蘇矣。此晚腹脹不便。予曰。無憂也。大汗之後。虛不能出耳。再飲藥一鐘卽得解。次曰。

其尊人五宜先生來曰﹐諸病悉除。但多妄言怒罵。如有鬼神驅之者。先生將何以教之。予爲之調治數日不得間。因就宿其家。至夜半診其脈曰。虛至此乎。復以大劑附子理中建中投之。數日而愈。病熱至九日。則其舌必黑。而脈之洪數無倫可知。斯時卽以大劑參地養其陰。何至陽無所附。而狂叫暈絕哉。猶幸胸尙不冷。則知陽分未盡。尙得起死回生耳。彼始焉。雜用風燥以亡其陰。繼焉。縱加霜雪以亡其陽。遂使𨿽有明哲。亦只袖手以視。而莫可施其回挽者。蓋不知其幾也。有活人之心者。尙其於此等案中。細加參究。將自不致有操刀之患矣。

﹝謙按。陰虛之陰字。當作寒字看。乃陰中之陽虛。實元气不足也。非丹溪謂陽常有餘陰常不足陰道常虛之陰虛。用知柏龜板鱉甲之癥也。今之人解陰中之陽虛癥。往往混入陰中之陰虛者。禍如反掌耳。胃液告匱。久病神魂離散。卽見此。狀。與陽明實狂燥矢譫妄者。天淵之判。

不可不知。﹞用晦室人。患產後驚悸。初起時。見筐中綿絮。念將所生兒入綿絮中。不幾悶死。

卽作驚恐憂患之狀。後凡有所觸。意中以爲不耐。卽憂患不止。或一端執想。數日才已。飲食不進。面少精采。服諸補心養血藥無一效。至是用晦招予治之。予診其脈曰。孩時得毋因齒病致大驚否。用晦向室人問之。曰。十歲時果曾病齒。治齒者用刀鉗之。幾受驚而死。子何以能識之也。解曰。脈法當如是耳。不精於象數鈐法之學人不能也。少時以驚受損。傷其君火。心包气散。

痰得畱之。今產後大虛。痰因虛動。病端見矣。夫心爲君主。主明則下安。國乃大昌。故凡七情皆由心起。今心气虛甚。痰邪侵擾。思慮亦因之多變。況喜樂气之陽也。憂患驚恐。气之陰也。

陽虛則陰得乘之。又兒爲其所愛。气虛痰入。則愛不得其正。因愛而過爲防護之。惟恐不至。遂因而生憂耳。今先用歸脾養榮八味等類五十大劑。待其气血完備。然後攻之。痰可得而去。而病不再發矣。用晦如予言治之。果愈。驚則气散。受驚而曰因齒者。腎主骨。齒乃骨餘。其尺脈必沈而散。以是歡四明脈法之精者。猶淺於窺四明者也。難其於因齒受驚因驚致損痰因虛動心由痰擾處。溯流窮源。晰辧無不精盡。先補後攻。治驗更極神奇。醫道中乃讓此公出一頭地耳。

新安程結先子病瘧。每日至辰時大寒。午時大熱。熱卽厥。兩目直視。不能出聲。頦脫。涎水從口角湧出不止。日流數升。至醜時始汗解。飲食不進。昏冒幾絕。予往視之。皆誅伐太過所致也。投以補脾之藥。不卽效。延他醫調治。用柴胡防風南星半夏等藥。病勢轉劇。其家復延予治之。值醫者在。予請曰。此何證也。而用前藥。曰。子不識乎。此肝瘧也。肝瘧令人色蒼蒼然太息。其狀若死。予笑曰。據子述經言。當得通脈四逆矣。何用前藥。予誠不識此何病。但知虛甚耳。請先救人後治病。何如。曰。子用何藥。予曰。大劑參附。庶可挽回。醫力爭參附不便。予漫應曰。謹奉教。醫始洋洋色喜而別。是夜用人參一兩。黃二兩。炮姜三錢。比曉。熟地桂附並進。次日辰時。病不復發矣。此緣勞役過度。寒熱往來。醫認爲瘧。且時當秋令。一味發散寒涼。重虛其虛。展轉相因。肝脾大敗。非峻補气血。何由得生。夫病由人生。人將死矣。而乃妄牽經義。彊合病患。及至處方。又乖成法。自誤誤人。至死不覺。悲夫。先救人後治病。以病由人生也。然病固由人而生。而人實由病而死。則欲救人。不又當先治病乎。不知補正乃所以去邪。救人卽所以治病。原無彼此之分。四明見得此癥只要峻補气血。速救肝脾。其病自除。故云云。以見彼所治病之藥之謬。而不可服耳。讀者當會其意。勿泥其詞可也。

﹝畱人治病之法。非平時篤學。臨癥行權。不能起也。如見寒熱煩躁。仍以寒熱煩躁治之。

速之死耳。何以生爲。正所謂撥亂反正。安危從此一舉耳。余往往見此等癥。皆前醫見而卻走者。不得已用大劑參附保元生脈理中。一晝夜盡一二斤藥。挽回者不少矣。然膽大心小。

不在當時。而在平日也。故云附子三五枚。人參少半斤。參力若不濟。前功必盡棄。平時無學力。至此滋疑懼是也。﹞

呂坦人子。生甫數月。忽急驚風。抽搐直視。發熱不乳。醫以抱龍丸及羌活防風薄荷僵蠶等作煎調服。坦人商於予。予曰。誤矣。此脾士虛而肝木盛也。急用五味異功散。加煨姜進之。少頃。熟睡微汗。熱退而乳。用異功以實脾土之虛。加煨姜以制肝木之盛。其處方之嚴密。直與長洲並駕。杭友沈僑如甥病傷寒。診其脈浮數有力。舌黑。胸脯痛脹。此得之勞倦後復傷飲食。醫以寒涼消導攻之。火受遏抑。無所歸也。急以大劑參術歸炮姜救之。戒其家人曰。夜半當發戰。戰則汗而解矣。如戰時。頻頻以粥與之。時予與黃晦木黃復仲呂用晦同臥天長寺。四鼓時。病家急叩門曰。服後果寒甚索被。頃之大熱昏沈而死矣。先生尙有法救之否。予曰。不足計也。汗來矣。但戰時曾進粥否。曰。實未也。予笑曰。吾語汝戰時須與粥。正所以助胃气。使汗來速而不至困乏耳。今亦不妨。子第歸。此時當得汗矣。諸子皆爲予疑。促予往視。至則汗解而睡矣。歸語數子。爲發一笑。心細如髮。膽大於身。由其胸有灼見也。彼胸無灼見者。心小只見其畏葸。膽大適成其孟浪。因循以致禍。妄投而殺人。二者均失耳。以是知膽能大於用藥之時者。必其心能小於臨癥之際。而心能小於臨癥之際者。尢必其識能超於羣醫之上者也。

吳飡霞室人。患妊娠胃口脹。不思飲食。口渴。下利。面少精采。醫以消導寒涼與之。病轉甚而胎不安。予曰。此得於飲食後服涼水所致耳。投以大劑理中湯。數劑而愈。水能滅火。飲食後服涼水。則傷胃中之陽可知。自宜救之理中。以養胃气。顧見病治病之醫家。豈能窺尋及此哉。見其胃口脹不思飲食也。則有消導而已矣。見其口渴下利也。則有寒涼而已矣。豈知胃气轉傷。則病勢轉甚。而彼猶不知其故也。方且謂藥本對癥。而無如其病犯條款耳。嗚呼。古今來弄假成眞。而求生得死者。十中寧有八九也。冤哉。

桐鄕曹獻室人。十一月病瘧。發則頭重腰痛。寒從背起。頃之壯熱烙手。汗出不止。予曰。此太陽經瘧也。用大靑龍湯。獻曰。病來五六日。委頓甚矣。而病者稟素怯弱。又他醫言有汗要無汗。帶補爲主。今汗如此。而子復用此藥。恐不能當。予笑曰。第服此。其病自除。當晚汗猶未止。進一大劑卽熟睡。次日不發。逾日以補中益气調理而痊。

旣爲太陽經瘧。乃不用麻黃湯而用大靑龍者。以癥見壯熱烙手。汗出不止也。卽此見前輩用方之諦。

一婦人產後惡露不盡。至六七日。鮮血奔注。發熱口渴脇痛狂叫。飲食不進。或用四物湯調理。

或用山楂靑皮延胡索黃芩等行血藥。卒無一效。予至。見諸醫議論紛紜。無一確實。細切其脈洪大而數。予曰。此惡露未盡。畱泊血海。凡新化之血。皆迷失故道。不去蓄利瘀。則以妄爲常。

曷以禦之。遂以醋制大黃一兩。生地黃一兩。桃仁泥五錢。漧漆三錢。濃煎飲之。或曰。產後大虛。藥毋過峻否。予曰。生者自生。去者自去。何虛之有。第急飲之。果熟寐竟夜。次早下黑血塊數升。諸病如失矣。復用補中益气調理而安。前案以麻黃桂枝等止汗。此案以大黃桃仁等止血。

變化莫測。誰不驚奇。而不知其所辧亦止在癥。所窺亦止在脈也。

石門吳弁玉。發熱多汗便祕。數日不止。醫曰。此停食傷寒也。不宜與食。待熱退始可以稀粥湯飲之。病勢轉甚。延予視之。予問曰。肚中饑否。曰饑。索其日所用藥。則芩連枳殼花粉濃朴之屬。予笑曰。子但喫飯。病卽除矣。無庸此等藥也。病者喜甚。曰。吾本無食。醫言有食。

故耐此數日餓耳。然便祕云何。予曰。致新卽推陳矣。胃中久無穀气。故前物積而不下。且子之發熱多汗。一味虛癥。遂用參術調補而痊。發熱而且便祕。似非虛癥。不宜遽投參術矣。然多汗不止。則陽中之陽。其虧無疑。故以參術調補而痊也。傷寒心法云。不能便而能食者。倉廩盈溢。

自能通利。不便無憂。可見致新卽推陳。實出至理。而所謂喫飯病卽除者。本非趣話也。

沈啟廷孫甫三歲。脾虛發腫。兩足更甚。乳食不思。午後發熱。頭面羸瘦。俗醫云。此病如用官料藥。便成發黃鼓脹而死。但當服艸頭藥。並以鍼挑其指。出黃水自愈。浙西人言出自醫家藥籠中者。謂之官料藥。俗傳單方一二味。謂之艸頭藥。婦女酷信此說。不讀書者從而和之。往往以此誤事。決不爲戒。啟廷力排此說。延予調治。予曰。此脾虛也。非參術不能收功。病已發黃鼓脹將死矣。艸頭藥何以治之。且官料藥。皆艸根樹皮也。何出自醫家。便爲官料。啟廷信而服之。漸有回色。未幾又發瀉。又頭上生毒。爛至見骨。又出。皆極重。病纏綿不休。予一味補正。他病見則隨癥稍加減之。如是者自夏迄冬盡。用參幾斤余。才得脫體。次年始長肌肉。設惑於眾論。能有救否發腫而兩足尢甚者﹐脾虛下陷也。乳食不思者。屬陽明胃土受病。蓋脾運則陽明之气上達而胃開。今中州失運。則陽明之气亦不能上達也。補正者補中益气。蓋虛者實之。下者舉之也。夫重癥蜂起。冬夏遷延。而能徐收全效。固非有定見者不能。而知人善任。如彼其專且久。而不爲庸俗所迷。則沈啟廷也者。亦豈易得耶。至於官料艸頭之說。直捷爽快。尢足破迷正訛。石門鎭朱殿臣。病痢。日逾百餘次。身發熱。飲食不進。殿臣以平日所用藥示予。率皆檳榔大黃之屬。予曰。

此破气利血藥也。治滯下當調气。不當破气。當和血。不當利血。以生地當歸白芍黃芩木香等數大劑飲之。三日而愈。

當調气不當破气。當和血不當利血二語。是治痢家千古不易之則。臨是癥者。當援以爲鵠也。

一婦人胃脘痛。勺水不入。寒熱往來。或從火治。用芩連梔柏。或從寒治。用姜桂茱萸。展轉月餘。形體羸瘦。六脈弦數。幾於斃矣。予曰。此肝痛也。非胃脘也。其病起於鬱結生火。陰血受傷。肝腎枯漧。燥迫成痛。醫復投以苦寒辛熱之劑。胃脘重傷。其能瘳乎。急以滋腎生肝飲與之。一晝夜盡三大劑。五鼓熟寐。次日痛定覺餓矣。再用加味歸脾湯加麥冬五味。十餘劑而愈。

肝痛一癥。四明實補胃脘。諸痛治法之所未及。予每祖其意。以治肝經血少者。加味逍遙散加生地。血少而燥者。疏肝益腎湯加當歸。或左歸飲加柴芍。或滋腎生肝。或滋腎淸肝。隨癥選方。

無不立應。若從痰火寒食等因求之。失之遠矣。且痰火寒食等因。如有諸內。必形諸外。而就其標可求其本。卽如此案中列癥云寒熱往來。又云六脈弦數。則已明明繪出肝虛燥痛一癥供狀矣。

臨癥者自不察耳。然脈癥具在。識者固自胸中了了也。

一婦患內傷癥。值孕八个月。身體壯熱。口渴。舌胎焦黑。醫用寒涼治之。予曰。無論內傷。

卽麻黃桂枝癥。也須先安胎。後攻邪。今兩手脈數大無倫。虛熱盛極。乃復用寒涼。陽受陰逼。其能久乎。投以滋腎生肝飲。一劑熱退。繼用補中益气湯而愈。癥曰內傷。則一補中益气。足以治之矣。而先之以滋腎生肝者。蓋癥見壯熱口渴。舌胎焦黑。脈見數大無倫。則陽邪燔灼。脈已無陰。不先救以甘溫滋潤之品。而遽投參升補之劑。則陽火愈旺。而陰愈受傷矣。因爲拈出。以告世之不識先後著者。壬寅九月中。至海昌。封翁楊乘六延予診脈。並子弟四五人徧診之。其次郎在公者。六脈動甚。因語曰。兄脈緊而弦。往來無韻。不出一月。危病至矣。爲之定方而別。斯時無甚病。其家不之深究。十月中。忽患咳嗽。痰中見血。醫作風寒癥治。數以羌防發散與之。十餘日。遂大吼喘。痰湧如潮。作聲。不得臥。坐一人牀上。以額俯靠其背。稍擡頭卽喘急欲死。走人至杭邀予。予診之曰。以前日脈推之。病根固深。然不宜困敗如此之速也。此殆攻伐之藥逼成之耳。

無救矣。柰何。病家哀懇。言不幸而先生之言中。今時刻難過。生死且不暇計。得喘息稍蘇。

又作區處。予曰。定喘不難。無如脈色皆去。縱喘定之後。仍虛脫而死耳。遂朝用參歸芍。暮用加減八味。三日而能臥。飲食倍進。其家喜甚。以爲得生。予曰。出入廢則神機化滅。升降息則气立孤危。今出入升降。俱廢息矣。縱挽回何所施。玆不過暫接命門一絲未斷之气。逾十日必死矣。無能爲也。已而果然。向使病未見之先。卽已見之後。醫能以大劑塡補峻補之藥投之。卽不能如備。

尙可稍延歲月。不至若是之促耳。此可爲庸醫妄肆攻伐之戒。

徐次案。定死期於一年之後。此案則決危病於一月之前。以其六脈弦緊無韻而皆動也。乃其期有遠近者。以其脈之動有甚與未甚耳。兩案合參。愈見四明指下之神。徐彥爲子。甫四歲。

盛夏發熱。驚搐不已。腰曲目直。小便短赤。面無神色。醫作傷寒治。不應。邀予視之。予曰。

火燥生風。風淫末疾。非傷寒也。用滋水淸肝飲。盡一劑而汗解便利熱退。予曰。瘧至矣。翌日果然。立用五味異功散。加麥冬五味。十餘劑而愈。每驗小兒驚癥。產後痙癥。以及類中風癥。

悉屬火燥生風。而傷寒一癥。尢多火燥生風者。蓋因火燥而後風生。風從內出。非自外來。所以爲風淫末疾也。醫家若不知其風從火出。而雜用羌防辛芷劫風燥血之劑。則火得風而轉烈。陰被燥而必亡矣。只看案中列癥。先曰發熱。次及驚搐。便見非熱不生風。非風不發搐。然其發熱之由。總爲肝腎陰虛所致。其腰曲者。腎水虧也。其目直者。肝血燥也。且腎合膀胱。肝主疏泄。

未有肝腎陰虛而小便猶能淸利者。癥𨿽蜂起。其實蟬聯。標有不同。其本則一。類如是也。學人須知其審癥一毫不爽處。始知其處方一綫不走處。若第用疏肝益腎及滋腎生肝等劑。非不對癥。

然尙有一膜之隔也。細按自知。

毗陵董縉風。寓湖上。一僕患熱癥。徧體壯熱。煩躁作渴。醫作傷寒治。予曰。發散寒涼。逼成外熱。內轉虛寒甚矣。急用補中益气湯加炮姜。一服而汗解熱除。再服而飲食進。三服而安。內眞寒而外假熱。乃長洲所發內經微旨也。然如此等癥。最易辧卻最難辧。如列癥云徧體壯熱。煩躁作渴。則已俱是火癥。何遽知其內屬虛寒乎。蓋以癥屬外感。

則未有旣經發散。而反徧身壯熱者。內果實熱。則未有旣服寒涼。而反煩躁作渴者。惟其癥𨿽似乎外盛。而實本於內傷。所以發散則亡陰。外𨿽似乎實熱。而內本屬虛寒。所以寒涼則滅火。然則其爲陰盛於內逼陽於外也。凡有理解者。俱可臆度得之。況深究內經之精蘊者哉。

吳章成弟。八歲。發熱悶亂。大便不通。醫作外感治。予曰。此得之傷食。因發散太過。遂成虛熱。兼風藥燥血。故不便耳。先以六味飲加肉蓯蓉三錢。飲之下黑矢十數枚。繼以補中益气湯。數劑而諸病悉除。傷食則气阻而脾不能運。斯時若以六君補中等劑。少加枳桔。助脾以消食。則气通脾運。而發熱便祕等病預卻矣。治者乃誤認爲外感。而妄加發散。則陰虛血燥。腸胃漧枯。所傷之食。因愈祕而不出。設再遇粗工。吾知非倍進硝黃。卽重用枳朴耳。豈能以滋腎潤腸之劑。使陰血濡潤而燥矢自下哉。今而後凡只求一便矢以畢其技能者。請以熟地蓯蓉代硝黃枳朴可也。幸勿膺東莊所稱矢醫之榮號也。

一鄕人力田辛苦。復饑甚飲食驟飽。倦臥半響。醒後忽喑啞不言。如是者二十餘日矣。就予診之。予曰。勞倦傷脾。饑飽傷胃。陽明之气。遏而不升。津液不行。賁門擁澀。故語言不能出耳。以補中益气湯十大劑與之。偶午睡覺。通身汗下。言語如常。以補中益气治喑啞不言。而於喉舌置之不理。罔不共詫。爲異矣。詎知亦甚無奇哉。只是窺破受病之源耳。然則何病不有其源。

而治病者。顧乃昧昧焉。而竟不爲之尋耶。

一鄕人患發背。上距風府。下連腎兪。通塊腫起。肌肉靑冷。堅硬如鐵。飲食俱廢。不省人事。醫猶用解毒藥。予診之。六部細數。气血大虧。毒將內陷矣。急用養榮湯。加附子炮姜。三大劑而胃气開。十劑而堅硬者散去十之八九。只畱左邊如茶鐘大。紅作痛。予戒之曰。切莫箍藥及刀鍼。气血溫和。毒當自出。箍則反遲。非時而刺。收口難矣。彼以不任痛。竟受刺出血。予曰。當倍前藥急服。以收口爲度。仍戒以節嗜欲愼飲食。兼服還少丹八味丸等藥而愈。癥有內外。

理無彼此。彼專治外癥而不懂內癥者。必其並不明於外癥者也。故此癥若一經外科粗技。則惟有敗毒藥以消腫。破气藥以開胃耳。寧能顧其本之虧與不虧。毒之陷與不陷哉。四明內外泛應。

無不曲當。由其脈癥分辧處。無不淸晰。更由其內外合一處。無不貫徹也。曹遠思內人。月水不至四月矣。腹痛不止。飲食少進。醫作胎火治。予曰。此郁血也。然气稟怯弱。當補而行之。用八珍湯三大劑。果下血塊升許。腹痛猶未除也。以大劑養榮等藥調理。而痛除食進。第九案中鮮血奔注。反以去蓄之藥利之。此癥瘀血郁蓄。反以補血之劑行之。時而攻人之所不敢攻。時而補人之所不敢補。洵非有膽者不能。尢非有識者未及也。

徽人江仲璉。冒寒發熱。兩頜擁腫如升子大。臂膊磊塊無數。不食不便。狂躁發渴。診其脈浮數無序。醫作傷寒發毒治。予曰誤矣。此燥逐風生也。用大劑疏肝益腎湯。熟地加至二兩許。

五劑而腫退便解。十劑而熱除食進。再用補中益气湯加麥冬五味調理而痊。冒寒發熱者。火爲寒邪所郁也。郁久則血爲火迫。而變生燥癥矣。然同一燥癥。而於徐彥爲之子。則用淸肝者。以彼有小便短赤一癥也。夫赤爲手少陰本色。而見於小便。則心火亢甚而達於膀胱矣。故用六味以滋腎。而加柴梔歸芍以淸肝。滋腎者滋夫火之所由制也。淸肝者淸夫火之所自生也。尢妙在山梔棗仁二味。蓋心火旣下逼膀胱。而不有屈曲下行之山梔。何以因其勢而利導之。以泄心經之燥火哉。且本經之陽火旣亢。則陰气必虧。不有棗仁。又何以使歸地之陰。斂而納諸包絡之中。以滋心經之陰气哉。夫立方各有其旨。用方必求其當。知彼案用滋腎淸肝之妙。則此案用疏肝益腎之妙。

亦可見矣。

徐大千孫女。十餘歲。發熱數日。頸項牽絆疼痛。二便不利。忽四鼓厥逆。兩目上竄。气喘口噤。牙關不開。予診之。病自太陽傳陽明。今傳少陽。甲乙兄妹。遂傳厥陰耳。語其家人曰。

幸年小可救也。急以麻黃附子細辛湯。一夜盡三劑而始蘇。五鼓能言矣。次用小柴胡湯合瀉心湯等藥。調理而愈。

凡從陽經傳陰經者。不作陰癥。仍從陽經中治。四明治感。據癥辧經。按經用藥如此。仲景眞不死矣。杭人沈孟嘉妻。患吞酸膈痛屢年矣。肌肉枯削。幾於絕粒。予診之。六脈細數。此肝木乘脾土也。先投六君子湯加炮姜。十餘劑覺吞酸減半。繼用補中益气湯加半夏炮姜。十餘劑而吞酸盡去。膈痛亦除矣。次用歸脾湯倍加木香炮姜吞八味丸而愈。

木曰曲直。曲直作酸。故凡酸癥。悉屬肝木。以酸爲木气也。然此癥在他人。則混入逍遙左金疏肝滋腎等癥去矣。四明乃從六脈細數中。看出肝木乘脾。而用六君補中等劑。以培脾土。並加炮姜之辛。以制肝木之酸。復用歸脾八味。補火生土。以善其後。試問今人臨癥。誰則能如此之分明不爽耶。

呂仲嘉內人。在室十四歲時。病寒熱往來。迨後適仲嘉。又十餘年。寒熱如故。或作瘧治。

或作虛治。羸枯削。幾於骨立。延予診之。予曰。此非瘧非虛。乃血風癥耳。以五加皮散加熟地二兩。每劑共藥五六兩許。水二升濃煎一升。每日盡一劑。如是者二十劑。而寒熱頓除。此案癥治。原從準繩中脫胎來者。然如此審癥。非獨具有隻眼不能。

吳維師子。甫十歲。發熱口渴。胸腹悶痛。予曰。少陽陽明癥也。用加味小柴胡湯。是夜發暈逾一二時。維師驚甚。予曰。無傷也。但此病不傳瘧。必傳痢。逾三日熱退。果少腹痛。先解黑矢無數。隨後便膿血而痢矣。連用當歸解毒湯。五六劑而痢除。繼以六君子湯調理而安。胸痛發熱。少陽癥也。口渴腹悶。則爲陽明癥矣。瘧發寒熱。少陽癥也。便痢膿血。則爲陽明癥矣。

然癥尙未來。四明何自而知之。蓋以癥屬兩經合病。則可知邪並於少陽。自當傳瘧。毒歸於陽明。自當傳痢。其所以不傳瘧而傳痢者。則以小柴胡湯乃少陽之的劑也。服後旣見發暈。則少陽之邪。業經汗散。特以正不勝邪。故不能托之盡出耳。然卽有未盡。而旣逾三日。則已由經入府。

而於少陽無與矣。尙何傳瘧之有哉。故知將來流病。前輩亦只是就現下本病。根據經據理而斷之。

非率胸臆妄希偶中也。學人於此等處。果肯做个題目。仔細入思議來。則因此識彼。久則後來亦可居上矣。誰謂古今人竟不相及也。範中行自省歸石門。感冒風寒。又過於房勞。發熱昏悶。

醫以爲傷寒也。羌活柴胡。投之不應。又以爲陰癥也。肉桂木香。投之又不應。熱且愈甚。飲食俱廢。舌黑如炭。八日不便。醫正議下。予往診之。

脈細數而沈。因語之曰。陰虧甚矣。胃气將絕矣。非溫和甘潤之劑。弗能救也。急以左歸及滋水淸肝等藥。重加參服之。他醫以爲不大便柰何議補。予曰。子以爲承气癥耶。誤矣。第服藥自得便。至第四日果下黑矢升許。熱退。舌亦紅潤。但尙未進食。病家猶以用補爲嫌。予慰之曰。本內傷癥。一補中益气療之足矣。無柰粗工雜投。胃气轉傷。不能卽復。今以藥補之。以稀粥調之。不過數日。自然知味。公等勿憂。病家不信。另延一醫。重用承气湯。服至二劑。不得便。

病勢反劇。無顏再懇予。往禾中延薛楚玉。楚玉至。病家敍述病情及用藥次第。楚玉曰。旣用熟地而便。效可知矣。何至舉將收之功而棄之耶。今無能爲矣。逾數日果歿。病家目楚玉爲予黨。

究不之信。嗟夫。舉天下學問之人。而盡目之爲黨。爲彼之醫。不亦難乎。

此等癥。一則敗於醫藥之亂投。一則敗於主見之不定。遂舉將收之功而盡棄之。良可惋惜。然病者旣因勞力致感。而又過犯房勞。則亦是自就死地也。懸此以爲輕生好色者戒。

老友徐五宜之從侄次。病咳嗽。予細診其脈。六部皆動。心竊疑之。因問君嗜酒乎。曰然。又問君得毋服天麥門冬生地知母貝母等類乎。曰服逾斤許矣。予曰。君病與此等藥相反。可禁勿服。寫歸脾湯六味丸兩方與之。予歸與用晦語曰。次病。卽素問所謂二陽之病發心脾也。其人必勞心過度。又嗜酒多欲。急救三陰。乃爲良法。醫以陰寒逼之。火無所泄其怒。遂成燎原之勢。今六脈純是陰火。有出無入。不逾年死矣。是時座上有數客。皆驚曰。次無恙。不過患傷風。何遽至是。予曰。脈法當如是耳。八月中。予適與用晦寓孤山。次邀予至天竺。曰。聞子善太素。乞爲我診。辛丑可得第否。予曰。太素兩字。出在三墳。後人竊之。以欺天下之耳目。且造爲歌訣。妄言禍福。軒岐無是也。但素問自有一種榮枯壽天貧富貴賤得失成敗之說。要不出乎聖人吉凶悔吝善惡逆從之理。

其道甚微。然我能約略言之。診畢。予語之曰。辛丑固好。然不若甲辰更得當也。次問壽。予曰。子年甫三十外。不必問壽。予察其意。惟以科名爲急。不及病情。似難直言。其尊人大千公。

忠濃長者。過予極濃。急返石門往告曰。令郎脈气不佳。如北上其不返乎。公何不阻其行。曰。

予固阻之弗能也。因爲制大料參膏。語大千曰。公當戒令郎不絕服之。庶可冀其還家。如惑以火不淸不宜補。殆矣。到京。果閩人有以前說進者。次信之。用發散寒涼。不十劑吐血而絕。

木必有根。水必有源。而病亦必有本。本者所以致病之根源也。長洲醫案二十四種。卷帙甚繁。然一言以蔽之。只是治病必求其本耳。案中勞心過度嗜酒多欲八字。乃病者所以致病之本也。醫家早以歸脾六味直從本治。寧遽至是。何不知出此。而以陰寒逼之。已濱於死。而又用發散寒涼等劑。遂使三陰立盡耶。可慨已。

卷五

東莊醫案

業師徐先生號五宜。壬寅秋。患滯下膿血。晝夜百餘次。裏急後重。醫診之曰。脈已歇至矣。急用濃朴靑皮檳榔枳殼木香等。或可挽回。業師與鼓峯最契。習聞理解。頗疑之。不肯服。時鼓峯歸四明。予往候。曰。爾試爲我診之。脈洪弦而數。或一二至。或三四至。或五六至輒一止。予曰。毒及少陰矣。當急顧其陽明。方用生熟地黃各一兩。歸芍丹皮黃連各三錢。甘艸五分。

羣醫議予方云。痢疾一癥。𨿽古名醫所用藥。不過數味耳。今盡反常法。恐無當於病。服之必飽悶增劇矣。次日往候。次數尙頻。而急重已除。診其脈。洪數亦減。至數相續。是日復用前方。

病去大半。又次日。去生地黃連。加人參白術山藥茯苓等藥。飲食大進。午後師自按脈。曰。爾前謂吾脈尙弦。此刻漸減矣。診之果然。而至數復有止狀。或駭曰。病退而脈復變。得無恙乎。

予曰。無妨也。歇至者。卽古代結促之俗名也。若沖气中絕。髒脈自見者危。今吾師歇至。本以毒盛擁遏墜道。陰精不承。故一二至。或三四至。或五六至而止也。經曰。數動一代者。病在陽之脈也。泄及便膿血。今予去陰藥過甚。進陽藥太驟。中髒得和。則木土和而胃气安。故飲食進。而毒尙未盡者。亦隨壯气而旺。故復有止狀也。於方中仍加生地黃連卽平矣。如言而安。

痢疾一癥。惟王損庵論獨得其奧。而法亦極其詳。故善治痢者。未有不以準繩爲準繩者也。

是案議論癥治與辧晰脈義處。尢足補準繩之所未及。學人其並入準繩痢疾條下參看可也。

姚江姻友陳紫綺內人。半產。胎衣不下。連服行血催衣之藥四劑。點血不行。胸痛瞀亂。予往視曰。此脾失職也。先與黃一兩。當歸一兩。下咽而瞀亂頓減。時有以準繩女科中惡阻血不下及胞衣不下方書一本進者。上注某方經驗某方試效。紫綺以示予曰。中有可用否。曰。一無可取。遂用大劑人參白術芍藥黃當歸茯苓甘艸等藥。一服而惡露漸至。皆驚嘆曰。古方數十。一無可用。而獨以是奏功。準繩一書。眞可廢也。予曰。惡。是何言。王損庵醫之海岱也。顧讀書者自不察耳。若惟以惡阻及胞衣不下條中。求合吾方。宜其謬也。試以血崩及血下不止條中求之。

吾方可見矣。蓋此病本气血大虧而至半產。脾失統血之職。水湮士崩。衝決將至。故生瞀亂。不爲之修築。而反加穿鑿。是虛虛也。吾正憂血下之不止。而彼且憂血之不下。其不合也。又何怪焉。曰。今從子法。可遂得免乎。曰。不能也。穿鑿過當。所決之水。已離故道。狂爛壅積。勢無所歸。故必崩。急服吾藥。第可固其堤岸。使不致蕩沒耳。至第三日。診尺內動甚。予曰。今夜子以前必崩矣。去予家尙遠。因畱方戒之曰。血至卽服。至黃昏果發。如予言。得無恙。方卽補中益气湯加參各二兩也。次用調補脾腎之藥而愈。

凡半產總屬气血兩虧所致。可知半產後之胎衣不下。亦是气虛不能推送。血虛不能潤利之故。

行血催衣等劑。亟當禁忌。乃每見女科庸技臨此等癥。非查肉桃仁。卽紅花香附。祖授師傳。只此數味。而不知其入人腸胃。利如鋸斧也。特示此案以救之。倩鐘靜遠。暑傷元气。便血。胸膈滿悶。數至圊而不能便。醫用半夏濃朴蒼術枳實山楂靑皮檳榔延胡索杏仁花粉諸破气祛痰藥。

便益難。胸益悶。遷延半月許。予往視。舌起黑胎。發熱。胸膈痛甚。脈浮數。曰。此藥傷眞陰。火無所畏。故焦燥也。且問醫治法云何。日。三次下之矣。邪甚不能解。今當再下之耳。予曰。脈數柰何。則唯唯無所應。予乃重用生熟地黃。以丹皮歸芍佐之。飲藥未半甌。卽寒栗發戰。

通體振掉。自胸以上汗如雨。舉家驚疑。迎醫視之。則不知其爲戰也。妄駭謂吾固知補藥不可服。今果然。急濃煎陳皮湯及生萊菔搗汁飲之。云惟此可解地黃毒也。繼進涼膈散。倍硝與大黃。

下淸穢數升。復禁絕飲食。粒米不許入口。舌轉黑。胸轉悶。羣醫又雜進痰丸大小陷胸湯等劑。劇甚垂危。復邀予診之。脈數極而無倫。痰擁脇痛。气血不屬。癥已敗矣。非重劑參術。

不能救也。先以新谷煮濃粥與之。胸膈得寬。乃稍稍信予。試進參術等味。得汗。下黑矢。神气頓安。而痰嗽不止。所咯皆鮮血。向有痔疾。亦大發。痛不可忍。

脾下泄。其家復疑參術助火。予曰。此參術之力不及。不能助火生士耳。遂投人參二兩。附子六錢。炮姜吳茱萸肉桂補骨脂術歸芍。藥稱足。一服而咯血卽止。痔痛若失。但恐悸不能寐。吸气自鼻入口。覺冷如冰雪。𨿽熱飲百沸。下咽卽寒痛欲利。乃制一當茶飲子。用人參二兩。熟地黃二兩。炮姜三錢。制附子六錢。濃煎頻飲。入口便得臥。每日兼用參附養榮湯。元气漸復。時鼓峯至邑。同邀過看。鼓峯問靜遠曰。曾舉幾子矣。靜遠駭曰。吾病豈終不起耶。何遽問此。鼓峯曰。非也。臟腑多用硝黃攻過。盡變虛寒。生生之源。爲藥所傷。今病𨿽愈。不服溫補。恐艱於生育耳。故予每與用晦言。醫當醫人。不當醫病也。靜遠乃震悟曰。非二公。幾殺我。任醫如任將。皆安危之所系也。然非知之深者。不能信之篤。非信之篤者。不能任之專。故惟熟察於平時。而有以識其蘊蓄。乃能傾信於臨事。而得以盡其所長。使必待渴而穿井。斗而鑄兵。則倉卒之間。何所趨賴。一旦有急。不得已而付之庸劣之手。最非計之得者。觀病家與東莊誼。關至戚。乃信任不專。而幾爲庸醫所殺。可鑑也。倘有閱是案而畱意於未然者。又孰非不治已病治未病。

不治已亂治未亂之明哲乎。此癥已濱於死。而東莊復置之生。非如此破格挽回。豈能出奇奏效耶。觀其所制當茶飲子。具見良工心苦矣。醫當醫人。不當醫病一語。深合內經治病求本之旨。

從長洲醫案中細體之自見。

姚江錢都子。五歲。病疹。泄瀉。兒醫謂毒最宜於瀉。不復顧忌。以淸火爲急。寒涼縱進。病勢殊劇。來邀予視。面色兩顴嫩紅。時切牙喘急。口渴甚。飲水不絕。脈洪緩如平壯人。予曰。

脾急矣。速投人參白術當歸黃陳皮甘艸茯苓木香以救之。一劑覺安。次日有鄰族人來候。驚阻之曰。誤矣。小兒有專門。豈可令腐儒治之。吾所聞病。以發散淸涼解毒爲主。今半身潮未退。而用溫補。必不救矣。其家懼。遂不敢再服。間二日。都復來見予。曰。諸癥復如故。如何。予曰。豈有是理哉。君戲我耳。曰。日來實不服尊劑。乃述其故。予曰。君試急歸。令郎天柱倒矣。別去。頃之馳至。曰。果如公言。柰何。急服前方何如。予曰。前方救虛也。今加寒矣。

非桂附不能挽也。曰。顴紅喘急口渴飲水。俱是熱癥。而公獨言虛寒。何也。曰。陰竭於內。陽散於外。而寒涼復逼之。陽無所歸。內眞寒而外假熱。此立齋先生所發內經微旨。非深究精蘊者。

不能信也。都歸。違眾服之。一劑而天柱直。二劑而喘渴止。三劑起行。嬉戲戶外。

觀此案。則知小兒癥。亦尙有陽虧者。誰謂稚幼純陽。必無補陽之法耶。

吳華崖先生館僮。夏月隨彼湖上。歸感熱癥。下利膿血。身如燔炙。予過視之曰。此陽明病也。不當作痢治。視其舌必黑而燥。夜必多譫語。其父母曰。誠如所言。請診之。則脈已散亂。忽有忽無。狀類蝦遊。不可治也。華崖彊予治之云。固知無生理。亦冀其萬一。不得已用熟地黃一兩。生地麥冬當歸白芍藥甘艸枸杞子佐之。戒其家曰。汗至乃活。次日復往。曰。昨夜熱不減。而譫語益狂悖。但血痢不下耳。服藥後見微汗。少頃卽止。殆不可治。予曰。無驚。且診之。則脈已接續分明。洪數鼓指。予喜曰。

今生矣。仍用前方去生地黃加棗仁山藥山茱萸牡丹皮。連服六帖。其家以譫妄昏熱不減。每日求更定方。予執不可。姑再忍。定以活人還汝。是日診其脈。始斂而圓。乃曰。今當爲汝去之。用四順淸涼飲子。加熟地黃一兩。大黃五錢。下黑矢數十塊。諸癥頓愈。越二日薄暮。忽復狂譫發熱。喘急口渴。舉家惶惑。謂今必死矣。予笑曰。除是服庸醫藥。不然。𨿽挺刃擊之。不死也。

豈忌吾言乎。得汗卽活矣。遂投白術一兩。黃一兩。漧薑三錢。甘艸一錢。當歸芍藥各三錢。

盡劑。汗如注。酣臥至曉。病霍然已。或曰。陽明熱甚。當速解其毒。在古人亦必急下之以存眞陰之气。今子先補而後下。其義何居。予曰。毒火燔熾。涼膈承气癥也。而其源起於勞倦。陽邪內灼。脈已無陰。若驟下之。則毒畱而陰絕。死不治矣。不聞許學士治傷寒乎。發熱頭痛煩渴。

脈浮數。曰此麻黃證也。然榮气不足。未可發汗。先以黃建中湯飲之。其家煎迫發汗語至不遜。

許但忍之。至五日。尺部脈應。方投麻黃而愈。因謂醫者須顧表裏虛實。待其時日。若不得次第。臨時𨿽安。損虧五臟。以促壽限。何足貴哉。南史載範云病傷寒。恐不預武帝九錫之賀。責良醫徐文伯以速效。文伯曰。此誠不難。但二年後不復起耳。云彊之。文伯燒地布桃葉以法汗之。

翌日果愈。云甚喜。文伯曰。不足喜也。後二年果卒。夫取汗先期。尙促壽限。

況可罔顧臟腑脈癥而妄下乎。或曰。此則聞教矣。間日復病。而子又以他藥愈之。何也。曰。病從陽入。必從陽解。今陰气已至。而無以鼓動之。則榮衛不洽。汗無從生。不汗。則虛邪不得外達。故內沸而復也。先補後下與先補後汗。皆虛回後淸邪意也。至於病從陽入必從陽解之義。則更發前人所未發。非精察內經深蘊者。未許窺其妙義。

亡友孫子度侄女。適張氏。病半產。咳嗽吐血。脈數而澀。色白。胃滿脾泄。醫用理气降火止血藥。益甚。予投理中湯。加木香當歸倍用參術而血止。繼用歸脾湯。及加減八味飲子。諸癥漸愈。時鼓峯從湖上來。邀視之。鼓峯曰。大虛癥得平至此。非參術之力不能。今尙有微嗽。夜熱時作。急宜溫補以防將來。因定朝進加減八味丸。晡進加減歸脾湯。未幾過粗工語之。詫曰。

血病從火發。豈可用熱藥。遂更進淸肺涼血之劑。病者覺胃脘愈煩惋。飲食不進。而迫於外論。

彊服之。逾月病大發。血至如湧。或紫或黑或鮮紅。病者怨恨。復來招予往視之。曰。敗矣。臟腑爲寒涼所逼。榮衛旣傷。水火俱竭。脈有出而無入。病有進而無退。事不可爲也。未幾果歿。仁齋直指云。榮气虛散。血乃錯行。所謂陽虛陰必走也。曹氏必用方云。若服生地黃藕汁竹茹等藥。去生便遠。故古人誤解滋陰二字。便能殺人。況粗工並不識此。隨手撮藥。漫以淸火爲辭。不知此何火也。而可淸乎。所用藥味。視之若甚平穩。詎知其入人腸胃。利如斧鋸。如此可畏哉。夫血脫益气。猶是粗淺之理。此尙不知。而欲明夫气從何生血從何化。不亦難乎。操刀必割。百無一生。有仁人之心者。願於此姑少畱意也歟。

病家之要。全在擇醫。然而擇醫非難也。而難於任醫。任醫非難也。而難於臨事不惑。確有主持。而不致朱紫混淆者之爲更難也。倘不知此。而偏聽浮議。廣簇醫。則騏驥不多得。何非冀北駑羣。帷幄有神籌。幾見圯橋傑豎。危急之際。奚堪庸妄之誤投。疑似之秋。豈可紛紜之錯亂。一著之謬。此生付之矣。以故議多者無成。醫多者必敗。從來如是也。如此癥若信任專而庸技不得以間之。亦何至舉將收之功而棄之哉。每一經目。殊深扼腕。徐鸞和內。病咳嗽。醫以傷風治之。益甚。邀予診。則中虛脈也。曰。鼻塞垂涕痰急。皆傷風實癥。何得云虛。予曰。此處眞假。所辧在脈。庸醫昧此。枉殺者如麻矣。彼不知脈。請卽以癥辧之。其人必晡時潮熱嗽甚。

至夜半漸淸。至晨稍安。然乎。曰然。然則中虛何疑乎。所可喜者。正此鼻塞垂涕耳。乃投人參白術當歸黃白芍藥各三錢。軟柴胡升麻各一錢。陳皮甘艸五味子各六分。三劑而咳嗽立愈。

再往診。謂之曰。上癥已去。惟帶下殊甚。近崩中耳。鸞應曰然。卽前方重用人參加補骨脂阿膠各二錢數劑。兼服六味丸而愈。

南湖沈松如。舉此案問予云。於鼻塞垂涕中。診得中虛。人或能之。於咳嗽旣愈後。看出帶下。東莊果何所見耶。予曰。東莊亦只是於中虛脈癥中。討出消息耳。蓋中气者。金賴以生。而水借以攝者也。中气一虛。則上不能生金而病咳嗽。下不能攝水而患帶下。蓋此癥之咳嗽與帶下。論其標則上下分見。求其本則金水同原。總屬中虛所致也。得其致病之源。則自可據其現下之本病。以測其將來之流病矣。況其爲已見之病端哉。又問。東莊以鼻塞垂涕。反爲可喜。其義何居。曰。皮毛者肺之合也。肺失所養。則腠理不密。外邪易入。其鼻塞垂涕者。乃太陽經傷風表癥也。邪之所湊。必先皮毛。一入皮毛。卽犯太陽。故凡感癥以見咳嗽爲輕。凡咳嗽以見表癥爲輕者。以其邪未深入耳。又問咳嗽與帶下。旣皆中虛所致。宜其病則俱病。治則俱治。何爲咳嗽旣見。而帶下未見耶。且咳嗽旣愈。而帶下反甚耶。豈其旣能生我所生。而猶未能制我所制耶。曰。此則病之見也。有先有後。醫之治也。有次有序。緣土困則金卽衰。故咳嗽先見。其不僅用補中而加白芍五味者。以非補土無以生金。而補土又不可以不生金也。淸升而濁始降。故帶下後見。其不僅用調中而加阿膠故紙者。以非崇土無以攝水。而崇土又不可以不攝水也。尢妙在重用人參與兼服六味。蓋非重用人參。則不能峻補其下。非兼服六味。則不能使水歸其壑。所謂因其勢而利導之。

使利機關而脾土健實也。揣東莊之意。大率如此。子以爲何如。吳尹明子。十歲。患夜熱二年餘。頜下忽腫硬如石。面黃。時時鼻衄如注。孟舉致予看之。疑久病必虛。預擬予用參術等方。予脈之。沈鬱之气。獨見陽關。曰。病惇阜也。用石膏藿香葉梔子仁防風黃連甘艸等。頜腫漸軟。面黃復正。繼用黃芩枇杷葉玄參枳殼山梔茵陳石斛天麥門冬生熟地黃等。重加黃連。而衄血夜熱悉除。孟舉笑出所擬方。以爲非所料云。

如遇此等脈癥。卽東莊亦未始不用寒涼。看黃葉村莊與東莊最契。其所用方。尙難預料。可知寒熱攻補。須憑所遇脈癥。隨宜而用。原未始先存成見也。乃有謂東莊派只一味好用溫補者。

此不知東莊之言耳。知東莊者。其敢爲此言乎。

從子在公婦。半產。惡露稀少。胸腹脹甚。脈之濡數。當重用參。不然必崩。因力艱未服。

已而果崩潰不止。下血如拳如碗大者無數。神气昏憒。兩足厥冷至少腹。兩手厥冷至肩。額鼻俱如冰。頭上汗如油。旋拭旋出。按其脈。至骨不得見。予投大劑補中益气湯加人參一兩。未效。急用人參一兩。附子一兩。炮姜二錢。濃煎灌之。至暮漸減。予戒曰。俟其手足溫卽停藥。至三鼓。手足盡溫。崩亦止。家人忘予言。又煎前方進之。比曉。予往視。脈已出而無倫。痰忽上湧。點水不能飲。入口卽嘔吐。並獨參湯不能下。予曰。此過劑所致也。卽投生地黃五錢。熟地黃一兩。當歸芍藥枸杞子各三錢。甘艸一錢。濃煎與飲。病者意參飲尙吐。況藥乎。不肯服。予彊之曰。試少飲。必不吐。進半甌殊安。遂全與之。盡藥而痰無半點。神气頓淸矣。午後體發熱。予曰。此血虛熱恆理也。復用十全大補調而痊。

旣因力艱。不能救虛於未崩之前。崩後見癥。俱屬虛上加寒。則非姜附不能挽矣。猶用前方。止以救虛。此均是失之不及處。迨至三鼓手足盡溫。則一陽之復於半子者。已徧達於四表矣。

乃又誤進前劑。以致脈出無倫。痰湧嘔吐。點水不入。不又失之過劑乎。舉此可見臨癥制方。凡前後次第。及輕重緩急。皆當合宜而用。若過與不及。無論方不對癥也。卽使對癥。亦堪殺人。

其可畏如此。

吳維師內。患胃脘痛。叫號幾絕。體中忽熱忽止。覺有气逆左脇上。嘔吐酸水。飲食俱出。或疑停滯。或疑感邪。或疑寒凝。或疑痰積。予脈之弦數。重按則濡。蓋火郁肝血燥耳。與以當歸芍藥地黃柴胡棗仁山藥山萸肉丹皮山梔茯苓澤瀉頓安。惟胃口猶覺劣劣。用加味歸脾湯及滋肝補腎丸而愈。

列癥中旣云覺有气逆左脇上。嘔吐酸水。則卽不知脈。而第以癥驗之。已明明是肝血燥痛矣。何諸醫議論紛紜。茫無確見乎。想緣此癥在四明東莊以前。無人闡明其義耳。

然試問四明東莊兩家。從誰氏醫案中參究得來耶。

家仲兄次女。年十四。新夏患感癥。項彊頭痛身熱。仲兄治之旋愈。惟熱尙未解。至第七日。予適候兄。命診之。予曰。汗至解矣。不必藥也。惟身涼當服補中益气湯加黃芩數帖。不則慮其復耳。果得汗愈。遂不肯服藥。越數日果復。又二日。兄召予視。則體燥熱甚。舌胎漧黃口渴。徧身疼痛。舉手足俱呼痛不可忍。胸腹尢甚。臍上有塊髙起。如鵝子大。按之堅如石。痛欲死。兄曰。補之乎。下之乎。予對曰。下之則死。補之則甚。第可潤之耳。兄曰。得之矣。用人參地黃當歸芍藥甘艸麥門冬枸杞子丹皮煨姜飲之。卽熟睡。醒覺寒發戰。汗沾被席。遂失臍腹硬塊所在。痛止熱解。翌日下黑矢而愈。會得陰气外溢則得汗。陰血下潤則便通之義。方知東莊此案中。第可潤之一語之妙。

其下之則死。補之則甚二語。𨿽是端就此癥而論。然足與景嶽實而誤補。不過增病。病增者可解。虛而誤攻。必先脫元。元脫者無救矣數語合璧也。一長姓者。好學深思士也。年十八。歲杪得齒衄及手足心熱。恍惚不寧。合目愈甚。盜汗胸前出如油。間或夢遺。或不夢而遺。伊芳叔錄脈癥求方。予曰。脈不敢憑。據所示癥。乃三焦包絡火遊行也。試用後方治之。方用連翹黃芩麥冬生地丹皮丹參茯苓石斛滑石粉辰砂甘艸白豆蔻仁等。服七劑而愈。及明年用功急迫。至夏其癥復發。就便醫治。皆云不足癥。用溫補腎經及澀精等劑。服之日劇。又進溫補腎經丸料斤許。愈劇。

至不能立。立則足腕下刺痛。見者洶洶。謂爲弱癥矣。始疑俗醫之謬。乃駕舟就診。予曰。尊體𨿽羸而面色憔悴之中﹐精神猶在﹐已診問曰。迫服何等湯劑﹐出示方予曰。生藥補矣。何得不凶。且少年朴實人。

何必用溫補。曰。手足心熱柰何。曰。勞心人大抵如是。曰。夢泄則柰何。曰。夢泄人人各殊。

子乃心腎下交所致。與夫盜汗恍惚等。皆三焦包絡之火遊行而然。藥宜淸涼。遂用連翹生地黃芩丹皮茯苓丹參甘艸升麻石斛麥冬北五味燈艸。服十餘劑。又用麥冬熟地生地滑石石斛茯苓芍藥丹參神曲辰砂作丸。守服而愈。

血從齒縫中或牙齦中出。名曰齒衄。系陽明少陰之癥。蓋腎主骨。齒者骨之標。其齦則屬胃土。又上齒止而不動屬土。下齒動而不止屬水。凡陽明病者。口臭不可近。根肉腐爛。痛不可忍。血出或如湧。而齒不動搖。其人必好飲。或多啖炙爆。肥甘豢養所致。內服淸胃湯。外敷石膏散。甚者服調胃承气湯。下黑糞而愈。或有胸虛熱者。以補中益气加丹皮黃連亦得。少陰病者。口不臭。但浮動或脫落出血。或縫中痛而出血。或不痛。此火乘水虛而出。服安腎丸而愈。余嘗以水虛有火者。用六味加骨碎補。無火者。八味丸加骨碎補。隨手而應。外以雄鼠骨散敷之。齒動復固。又小兒疳癥。出血口臭肉爛者。蘆薈丸主之。東莊此案。可爲凡癥屬三焦包絡之火遊行者。立一準繩。並可使慣用溫補者。推而廣之。不致誤以此火認爲無根之火。故從西塘治法備忘稿中錄存之。古人立一方。必有一旨。若近來醫方。見某病卽用某藥。一方中必下數十味。直是一紙藥帳矣。案中生藥補一語。快極。

新安許開雍。病齒上齦從耳根痛起。便苦楚不可耐。醫用平胃降火藥。日增劇。予診之。關滯而尺衰。授方以熟地黃爲君。杜仲枸杞子女貞子甘艸黃柏山藥山茱萸爲臣佐。其尊人靑臣舉以問醫曰。此方何如。醫云。大謬不可服。問其謬狀。曰。齒病爲陽明之火。與腎何干。而俱用補腎藥耶。靑臣曰。果爾。則吾知此方之妙矣。乃更邀予往視之。余曰。病見於上。而治當從下起。此有步驟。不可責速效也。靑臣曰。惟命。乃仍用前藥數劑。繼用人參白術茯神甘艸白芍藥棗仁遠志肉當歸黃牡丹皮。數劑。痛已減而未去也。予診其兩尺已應。右關以上皆平和。惟左關尙郁塞。曰。今當爲君立除之。遂用補中益气湯加龍膽艸。卽愈。後小發。復加減前方愈之。因囑之曰。此𨿽小疾。而其根在下。當謹調攝。無使頻復也。靑臣以爲奇。亦令予診。脈得風木之气太過。法當卽見痰癥矣。微言之。未數日。夜間痰忽上湧。如中風狀。遂復召予診。脈洪弦而堅。

予曰。此類中風根也。今發幸輕。且精力尙彊實。培脾土則風木自能退聽。可無害也。但杜徵南所謂平吳之後。正煩聖慮耳。乃用六君子湯。合玉屏風散與之。數帖而愈。予謂宜連服百餘帖。

及都气丸二三料。以絕其株。俗儒阻之曰。服參過多。補住痰涎。禍不旋踵。不可從也。因猶豫停止。然頗愼調攝。今幸無恙。癥見齒上齦從耳根痛起。診得關滯尺衰。在吾輩處此。必當投以大甘露飲。去茵陳枳殼而加柴梔丹皮矣。乃始則不用甘露而用左歸。繼又不用逍遙而用歸脾。

後復不用歸脾而用補中。何令人莫測也。

然細按之。則見其主方之當。加味之精矣。

孟舉僕錢姓者。患夢泄不止。夜熱羸弱。予用甘溫治之。夢泄頓愈。惟夜熱未除。他醫進淸涼之藥。身大熱。下利膿。腹痛不可忍。更醫治痢。雜姜桂芩連。益野狼狽。下鮮血。或如屋漏。

或如豬肝。或如魚腦汁。復迎予視。脈數大而堅。此挾虛感熱。醫不得次第。致血虛而毒盛也。

與當歸丹皮芍藥澤瀉茯苓地黃。加黃連。數劑而痢止。時適與友人集公所。其家人馳至曰。頃忽增一病患。小便內痛。點滴不能便。便後痛愈甚。正號呼牀席。求急解之。予思良久。問痛連少腹乎。曰否。予曰。吾知之矣。急歸。取丸子兩許。令急吞之。下咽少許時痛若失而便通矣。孟舉驚問何藥。其神如是。則金匱腎气丸也。孟舉曰。芩連桂附。兩者冰炭。他人用之兩敗。而今則兩以奏功。何也。予曰。此所謂次第也。毒傳脾腎。不先解之。而驟用姜桂。則其焰益張。不得已用寒涼救之。熱毒旣去。虛癥乃見。命門無气。腎將敗矣。故急以桂附用之也。孟舉曰。焉知便痛非毒甚乎。予曰。毒甚則必下利仍頻。體反加熱矣。未有痢止身涼食進而毒甚者。故知其非也。且毒甚而痛。乃火逼膀胱而致。則必痛連少腹。今少腹反不痛。故知其爲腎气寒也。孟舉驚案稱善。越數日。其人正飯。與人爭誶。復大發熱。此木抑土虛而食復也。與補中益气湯。熱漸退。但不寐。左橫骨下堅硬。飯食過之俱有礙。適有醫者過其門。令診之。曰。傷寒心下痞。

不當用參術。孟舉問予。予笑曰。渠輩慣誤下人。故熟此癥。予未嘗妄下。故不識也。孟舉曰。吾固知其非。姑舉爲一噱耳。請問此何病也。曰。是爲肝脹。曰。得毋抑積停滯乎。曰。如所言。當連右骨下。曰。飲食不經於肝。過之而礙。何也。曰。肝怒則葉張。右侵於胃。胃虛受侵。賁門側寒。故礙也。經不云乎。肝大則逼胃迫咽。迫咽則苦膈中且脇下痛。肝髙則支賁切脇。爲息賁。此之謂也。乃以加味歸脾湯吞八味丸。加補骨脂吳茱萸杜仲等飲之而平。其反復辧癥處。溯流窮源。旣極精透。其次第用藥處。得心應手。又甚神奇。此等案一出。眞可拓後學之心胸。擴羣醫之見解。識者諒不以予言爲阿其所好也。每驗怒气易動者。

最多肝脹一癥。其左脇骨下痛而有塊。扁大如痞。實非痞也。乃肝葉血燥。不肯下垂故也。吾友董兩舟。夏月搗膏。勞力致感。頭痛發熱。服解表之藥不效。其長君方白來問予。予曰。子不觀東垣脾胃論乎。服補中益气。加北五味麥冬自愈矣。如予言服之頓安。復起作勞。仍發熱頭痛。

別用淸解藥。增甚。予同葉禦生往候之。四肢微冷。胸腹熱甚。煩悶。腰墜下。少腹脹痛不能小便。時旁觀者謂重感風邪所致。力主發散。予曰。虛邪內郁。正以勞倦傷中。眞气不足。不能托之使盡出。又遇淸涼。其火下逼膀胱。責及本藏。故然。安可攻也。請以滋腎飲子合生脈散與之何如。禦生論與予合。竟投之。得睡。醒熱解小便通矣。畱方補之而別。翌日方白至云。內熱時作。煩悶頭痛。亦間發不盡去。予曰。餘火未散。移熱於上也。用軟柴胡人參白術黃連丹皮甘艸茯神等而愈。

不能小便一癥。除合補中合生脈癥外。其餘非寒結膀胱。卽熱逼膀胱所致。其辧驗全在少腹。如不能便而痛連少腹者爲熱。少腹不痛則爲寒。故同見是癥。而前案以益火取效。此案以滋水得功。炎上潤下。判若天淵。互相研究。愈見前輩因癥制方一綫不走之妙。

未幾其內人亦病感癥。久不瘳。予用淸肝醒脾之藥。病解復患瘧。用六君子治之。不應。用補中益气加半夏治之。又不止。予請再診之。曰。得矣。此郁火爲瘧也。用龍腦葉貝母黃連丹皮生白術茯神生芍藥當歸甘艸陳皮柴胡卽安。復用補中益气湯加黃連。數帖。遂健如常。經云。木郁則達之。火郁則發之。加味逍遙散正所以透發郁火之的劑也。然此案不用山梔而用黃連者。以山梔屈曲下行。不若黃連運用在上。尢能達心胃之郁也。其復用補中者。升木以培土也。其又加黃連者。左金以平木也。前輩臨一癥必尋其源。處一方必求其當類如此。學人須逐案細心參究之。吾友徐方虎。以妹病召予。病已浹旬矣。切其脈。弦而數。唇焦黑生皮如蝙蝠翅。剪去復生。齒枯。舌黑如炭。中起刺。狀如焦荔枝殼。體熱痰急。予曰。此小柴胡癥也。何遽至此。豈服苦寒攻伐之藥耶。方虎述病狀曰。初病寒熱起。月事適至。醫用發散未效。繼用大柴胡下之。利行而病不解。舌始燥。始痰起塡膈。又用陷胸加化痰藥。又不效。熱益甚。乃用三黃合犀角地黃湯服之。舌始黑。唇始生皮。煩惋不得臥。今當如何。予曰。少陽之邪。不得上達。熱抑在下。病及衝任。以苦寒逼之。火急水爍。逆乘於上。腎肝竭矣。乃投熟地生地各一兩。當歸芍藥丹皮茯苓山藥麥冬山萸肉甘艸佐之。頓安。而唇舌癥未退。予曰。無慮。得汗而便卽解矣。曰。前已下而益甚。今何言便解也。予笑曰。正惟此處須讀書耳。遂大進參歸術而汗至。下黑矢甚夥。諸癥悉退。惟痰尙多。舌胎尙有未盡。每至夜則煩惋不了了。予曰。此衝任病未解也。仍用初方加芍藥及桃仁泥各三錢。一劑而起。

據所述病狀云。初病寒熱起。則知邪在少陽。顯屬小柴胡癥矣。斯時若以小柴胡湯養汗以開玄府。使少陽之邪。得以上達。何至熱抑在下。而病及衝任哉。卽病及衝任。經水適來矣。不以苦寒逼之。而仍以小柴胡湯加歸尾等調之。又何至唇焦舌黑。變出爾許肝腎陰虧之危候哉。然此等處吾不咎若輩之悍於誅伐也。咎若輩之昧於審癥耳。並不咎若輩之昧於審癥也。咎若輩之誤於讀書耳。東莊醫道。得力於四明。四明於左歸飲條下云。傷寒舌黑唇焦。大渴引飲。此必服攻伐寒涼之藥過多也。此方主之。今卽就此一案一一按其論病處方。足見髙呂兩家。固自心心相印也。

時方虎病三陰瘧。已四年矣。幸所治皆武林名醫。服藥得法。不至潰敗。用人參幾十餘斤。

然年久病深。至此遂不能支。形肉盡脫。飲食不進。每覺有气從左脇上衝。卽煩亂欲脫。奄奄幾殆。乃重用桂附芍藥地黃。加以養榮逐翳之藥。冬至日。正發期。是日遂不至。

四明治久瘧不愈。諸藥不效者。以養榮湯送八味丸。仍於湯中加熟附子一錢。謂十劑必除。

東莊亦云久瘧用補中益气不效者。八味丸有神應。予每得其力。按八味丸乃益火之原以消陰翳者。然則案中所謂養榮逐翳者。固卽祖四明以養榮湯送八味丸之家法也。而其愈於冬至日者。蓋陽生於子。陽回則陰自退舍耳。

未幾又有適蔡氏妹病感癥。遣力迎予。時以事滯武林。不得往。來促數次。及予至。則病亟矣。方虎道病狀。謂此病甚怪。攻之不可。補之不可。調和之又不可。眞反復無計。予曰。攻法吾可臆度得之。請問其補法調法。方虎曰。始用疏表及降火淸痰之劑。半月愈甚。胸則脹痛。用溫膽湯及花粉栝蔞等。此調劑也。服之嘔逆。痰气反急。昨用理中。加肉桂延胡索陳皮枳殼香附半夏等。此補劑也。服之痛結不可忍。至今號呼不絕。醫謂調補不應。治法窮矣。予笑曰。所謂補與調和者是耶。無論理中湯外加入破气傷胃之藥。反益其痛。卽理中湯中。甘艸一味。若蛔發作痛。卽非所宜。不記仲景安蛔散去甘艸加椒梅乎。方虎曰。向多蛔結癥。今補不止。無疑矣。

然則如何。余曰。吾仍用理中湯。去甘艸。加白芍藥三錢。木香五分。進之。痛減半。按其脈細數甚。口渴欲飲水。不能咽。進湯啜吐。手足時冷時熱。面顴嬌紅不定。體如燔炙。余曰。

此邪火內沸。怒木乘上。五陽火隨之上燔。下爍眞陰。龍雷飛越。以藥驅之。陽格於外。伏陰沍結而致。遂將大八味丸作飲與之。曰。得汗病已。黃昏初服藥少頃。方虎出曰。服藥訖。卽少睡。看面上嬌紅。立退爲白。頃乃索被蓋。予曰。俟之至矣。及三鼓。有老嫗叩門曰。此刻熱急。

气促煩亂不可言。請再進視之。予曰。無庸。吾欲臥。無擾我。至黎明起。診之。脈緊數至八九至。予曰。汗已泊矣。而虛不能發也。急煎人參一兩。黃白術當歸白芍五味子甘艸爲佐。飲之。汗大至沾席。余曰。未也。次日再服。汗又大至。通身如雨。諸癥頓愈。方虎曰。前之甘艸不宜服。今兩劑俱重用甘艸。何也。曰。初胃中气血攻竭。空虛寒凝。故蛔發而痛。得甘則蛔愈昂上。故不可。今得濡潤之藥。胃气沖和。蛔頭下伏。𨿽濃煎甘艸汁數杯飲之。何害哉。法不可執。類如是也。方虎嘆以爲精言。

同此一癥耳。且同此一方耳。他人用之而痛益甚者。名手用之而痛卽減。可見凡方加減。俱有精義。不可不細講也。

沈凝芝內人。時當就臥。忽作寒熱。至夜半卽不能言。喘急。醫視之。或以爲感傷。或以爲往來寒熱。气逆痰結。用烏藥順气散不效。邀予視之。則聲如曳鋸。手撒遺溺。口開不能言。自汗如雨。余曰。此類中風也。已傷髒。不可治矣。凝芝曰。卽無救理。應用何藥。余曰。初發卽當用易簡烏附子散。今無及矣。凝芝自進之。喘聲忽止。且稍發語。疑尙可救。予曰。五臟俱絕。今得參附。气少蘇耳。終無濟也。果三日而歿。

甲午館安邑。九月間。仲弟以痢病。誤殺於庸手。悲憤交集。始究心醫理。至冬底十有二日。館尙未解。而家君復以先母中風遣人走召。迨歸時則五臟俱絕。與是案所列諸癥具見無異矣。

急煎參附等劑。挖而灌之。不能挽也。翌日酉刻遂歿。因思病未見之先。與暴發之際。予若在家或有挽回。乃以十數金薄資遠館外邑。致抱無涯之戚。仰天錐心恨何如之。每閱此案。不禁潸然淚下。

未幾其側室復病傷寒。繼壯熱不止。醫疏散之。愈甚。神情昏憒。不寐。凝芝恐蹈前轍。憂甚。予往診之。曰。此則感癥。無妨也。然起於勞倦。不當重虛其虛。卽投以參術等藥。得汗。

神情頓淸。次用地黃飲子。下黑矢。熟寐。惟熱尙未盡退。余曰。此甚易事。於昨方中加炙甘艸一錢。如言卽安。觀者皆以爲奇。繼以滋腎養榮等藥。調理復初。

汗以參術。下以地黃。除熱以炙甘艸。此等治感癥法。在病家未有不以用補爲嫌。旁觀未有不以用補爲異。卽令庸醫見之。亦未有不駭然吐舌者。然其中有妙義焉。蓋感癥而起於勞倦。則非助正無以托邪也。非滋陰無以潤便也。非甘溫難以除熱也。彼惟不知此義。故妄駭以爲奇耳。

姊丈勞仲虎。初夏勞倦致感。體作寒熱。口苦。醫用重藥發散之。復用山楂濃朴枳實花粉栝蔞半夏之屬。

攻其中。熱益甚。痰嗽喘急。語言無序。予往診之曰。誤矣。急止其餘藥。重用滋水淸金之藥。一服而痰嗽漸退。神情覺淸。次日往診。脈浮洪而數。語急遽而收輕。手指時作微脹。予曰。

此皆虛癥也。邪未嘗入陽明。而先攻之。傷其元气。邪反隨而入陽明矣。重虛其虛。愈不能鼓邪外出。今𨿽稍定。夜必發詁妄。當急以人參救之。適篋中所帶不多。止用人參二錢。黃一兩。

至次日。家人來言。夜來甚悖亂不安。其勢甚迫。似不可救。予曰。無妨。參力不足故耳。時鼓峯在邑。予拉之同往。曰。汗已至矣。何慮爲。乃用參兩許。仍入前藥進之。其親友猶議參之與痰喘妄相背也。予與鼓峯曰。無庸疑。吾輩在此坐一刻許。待其汗至而別。何如。眾在猶豫間。因出酒食。過午。舉杯未盡。內出報曰。汗大發矣。是夜熱退。痰喘悉平。繼用補中調土之劑而起。此癥與前案。俱系勞倦致感。則得病之源。彼此固無或異也。乃其治法則兩不相同。何哉。蓋前案未經庸手發表攻中。則陰液尙未受傷。故宜先以參術補中之劑。鼓邪外出。此癥則發表旣多。攻中又峻。其熱益甚。有火得風而愈熾也。其痰嗽喘急者。陰被劫而益虧也。若遽投以參術補土之劑。而不先以滋水淸金之藥。則陰液必亡。而气自何生。汗從何化乎。夫藥之後先。卽關病之生死。甚矣。用藥者不可不講次第也。

從子有園丁。忽咯血求診。視其血。鮮紅中間有紫小塊。脈之濡澀。色白。問胸中作惡否。曰然。時頗作痛。直映至背。予曰。知之矣。用桃仁泥三錢。紅花三錢。合理中湯。加肉桂一錢。戒之曰。頻服之。必有黑血大至。待黑盡而鮮者來。乃再來告。園丁如言。吐瘀積數升。胸痛卽平。復再求診。則脈圓實矣。與以理胃養榮之劑。復用塡補命門丸子一料。全愈。

治吐血一癥。大法有三。然其要只在胸中辧驗。如胸中作惡者。乃七情饑飽勞力等因也。胸中作痛者。乃瘀血抑蓄。折上而奔注也。若不見惡心不見胸痛。而驟湧出者。乃傷寒變熱。迫竅而出也。今案中血見紫塊。脈見濡澀。則癥屬蓄血。東莊固已了了。而問及胸中。又云時頗作痛。則其爲蓄血也。愈明白無疑。而去蓄利瘀之劑。自宜投之立應矣。明村王義方。醫學甚明。

其室人患血癥。因气稟怯薄。自進歸脾養榮等劑。咯血如故。痰嗽殊甚。邀予診之。脈俱澀滯。

予曰。據脈論之。其血色當見紫黑。胸中必有微痛。義方曰。誠如所言。予曰。此蓄血癥也。遂用此案法治之。一劑而血見鮮紅。脈見充潤矣。仍用歸脾養榮都气等。三十餘劑。諸癥悉愈。附識以見前輩成案。俱是後學楷模。第變通則在善學耳。孫子用久患下血。夏末忽滯下。口渴不飲食。繼而體熱。脈洪數。余曰。若論滯下。則諸癥皆死候也。今在下血之後。則不可盡責之滯下。當變法治之。先用白術茯苓山藥神曲薏苡仁陳皮甘艸等藥。彊其中以統血。次用黃連澤瀉黃芩丹皮等藥。以解郁積之熱。後用熟地黃當歸芍藥等藥。以復其陰。次第進之乃痊。開手便用白術等以助脾。則其久患下血者。脾虛不能統血也。然其人必素多鬱結者。郁久則積而生熱。故又患滯下耳。其實原只一串也。彼頭痛救頭腳痛救腳者。試從此參之。吳弁玉偶患寒熱。旋至熱不退。胸中作惡。予診之曰。此肝郁而致感也。遂用加減小柴胡湯。一劑減半。次進柴胡地黃飲子。予適欲往旁邑。遂畱數方與之。次日仍用地黃飲子。後日用六君子湯加黃芩。再後日用補中益气湯。加黃芩調之。且戒之曰。明日若尙有微熱在內。則後日須再用地黃飲子一帖。而後用六君子。此後皆有次第。不可亂也。弁玉因服地黃飲子覺熱已退盡。遂意用補中益气湯一帖。是夜卽煩熱不安。弁玉曰。用晦言有次第。果不可紊。仍用地黃飲子卽安。然後根據次服至第三日。再用補中益气湯。泰然得力矣。時予尙未歸。弁玉覺病後煩怒易動。體時虛劣。

與友人商之。言今可攺用歸脾湯矣。如言服之。予歸診之。曰。今脈已無病。但夜寐不著耳。弁玉驚曰。正苦此。柰何。予曰。當用加味歸脾湯。弁王曰。今已服此方而未效。何也。予曰。君試服我歸脾湯。白愈矣。一劑而鼾睡達旦。

閱此案。愈見處方必有次第。其序不可稍亂。然方以立法。法以制宜。則方中之分兩。須有圓機焉。必當相所主以爲輕重也。方中之加減。皆有妙義焉。必當參兼癥以爲出入也。予於是編。但列某方某藥及加減法。而不塡注分兩者。非敢略也。意正爲此耳。

杭人沈禹玉妻。夏月發寒熱。迎邑醫治之。則以爲瘧也。時月事適下。遂淋漓不斷。醫又以爲熱入血室。用藥數帖。寒熱益厲。月事益下。色紫黑。或如敗醬。醫且云服此藥勢當更甚。乃得微愈耳。其家疑其說。請予診之。委頓不能起坐。脈細數甚。按之欲絕。問其寒熱。則必起未申而終於子亥。予曰。此郁火虛癥耳。因出彼藥示。則小柴胡湯也。彼意以治往來寒熱。兼治熱入血室也。又加香薷一大握。則又疑暑毒作瘧也。予不覺大笑曰。所謂熱入血室者。乃經水方至。遇熱適斷不行。故用淸涼以解之。今下且不止。少腹痛。與此癥何與。而進黃芩等藥乎。卽灼知熱入血室矣。當加逐瘀通經之味。香薷一握。又何爲者。予用肉桂二錢。白術四錢。炮姜二錢。當歸芍藥各三錢。人參三錢。陳皮甘艸各四分。一服而痛止經斷。寒熱不至。五服而能起。

惟足心時作痛。此去血過多。肝腎傷也。投都气飲子。加肉桂牛膝各一錢而全愈。使卒進前藥。

重陰下逼。天僵地坼。生气不內。水泉冰潰。不七日死矣。乃云更甚方愈。夫誰欺哉。庸妄之巧於脫卸。而悍於誅伐如此夫。以小柴胡湯治往來寒熱。兼治熱入血室。彼且以爲見病治病。藥甚對癥矣。乃寒熱益厲。月事益下。直非對癥者。蓋其所爲治病者。本非其治。其所爲見病者。實未嘗見耳。案中辧駁。爽快分明。每讀一過。心胸爲之一拓。

桐鄕朱綺崖。文戰苦久。得補餼。臨闈適丁內艱。哀毀憤郁。幾不自勝。旋又以內病憂勞。

百感致疾。初發寒熱。漸進不解。時方隆夏。醫進九味羌活湯不效。又易醫大進發表消中之藥。

凡狠悍之味悉備。雜亂不成方。三劑。勢劇。又進大黃利下等物。下黑水數升。遂大熱發狂。昏憒暈絕。湯水入口卽吐。其家無措。試以參湯與之。遂受。垂絕更蘇。次日予至。尙潰亂不省人事。承靈正營及長彊。俱發腫毒。時時躁亂。診其脈數而大。予曰。幸不內陷。可生也。遂重用參歸術。加熟地一兩許。時村醫在坐。欲進連翹角刺等敗毒藥。且力言熟地不可用。其家從予言進藥。是夜得臥。次早神情頓淸。謂予曰。吾前競不解何故臥此。今乃知病也。心中如夢始覺矣。又次日。脈數漸退。煩躁亦平。但胃口未開。腫毒礙事。旬日未便。予曰。守服此。諸癥悉治。因畱方及加減法。且囑之曰。毋用破气藥以開胃。苦寒藥以降火。通利藥以起後。敗毒藥以消腫。有一於此。不可爲也。出邑晤陸大勝云。兄功效及用藥已聞之矣。但邑醫議用黃熟地。

將來必發。果否。予曰。學術膚淺。初不知二藥能發。於是恨張劉李朱諸名家之論猶未備。

且恨東璧綱目一書。如許大疏漏也。大勝爲之鼓掌。因問綺崖病狀。予曰。七情內傷。而外感乘之。傷厥陰而感少陽。從其類也。醫不問經絡而混表之。三陽俱敝矣。然邪猶未入府也。轉用枳實濃朴山楂栝蔞之屬。而邪入二陽矣。然陰猶未受病也。用大黃玄明粉。而傷及三陰矣。究竟原感分野之邪。不得外泄。展轉內逼。中寒拒逆。勢將大壞。幸得參扶胃气。鼓邪外發。其發於承靈正營者。仍本經未達郁怫之火也。其發於腰兪長彊者。乃下傷至陰凝沍而成也。大勝曰。諸醫方攻前參湯之爲害。而歸功於淸解。今方將用淸火消毒之藥耳。予曰。若輩烏能知此。毒之得發者。參之功也。今毒之麻木未塌。將來正費調理者。

乃若輩淸解之害也。急服參術。庶得起發收功。若再淸火消毒。毒仍內陷。不可救矣。乃如言守方服之而愈。

其囑咐周匝處。可爲瘍科藥石。其辧駁透快處。可爲粗技鍼砭。至其敍論病情處。因流以溯源。其間陰陽內外經絡穴道。分晰曲盡。與四明治發背一案。洵稱合璧。細玩此案。則此癥一綫生機。全在參湯一試。得以鼓邪外出。發爲腫毒。而不內陷耳。庸技反爲害事。而歸功於淸解。煞是可笑。

時綺崖弟。患左眼痛連腦。醫以頭風治之。不解。初時發寒熱。後遂壯熱不止。予診之。曰。火伏於內。風燥泉涸。木乃折矣。非得汗不解也。或曰汗。須用發表藥。獨非風燥乎。且發汗藥須擁被悶臥乃得。身熱甚。苦此。柰何。予曰。庸醫汗藥。皆屬彊逼。故須擁被悶臥。然而汗不可得也。予藥非此類。𨿽薄衾舒體。時雨自至。豈能消遏哉。乃用龍腦白術飲子。夜分大汗淋漓。次日頭目爽然矣。

龍腦白術飲子無從考核。有謂卽趙氏加減逍遙散。亦未知是否。然按其案中所列癥議。則其治法。必不出木郁達之火郁發之二義。而其方意。亦可意會矣。

四明東莊兩家。其活人之奇驗。傳聞於人口者。不可殫述。是編所集計共五十八案。則尢擇其名言創論。闡發軒岐理奧。奇功異績。開拓後學心胸。無一不足以爲天下後世法者也。識者逐案研究。則其間診法之神。驗癥之精。處方之當。應自得之。而吾大兄所以公世之心。亦不無小補云爾。同懷弟鹿鳴謹識。

卷六西塘感癥﹝上﹞

感癥總論

感癥。卽所謂傷寒癥也。古人以霜降以後。春分以前。直感寒邪者。名之爲傷寒。﹝觀此。

愈見春變爲溫。夏變爲熱之說之謬矣。﹞今統四時通行之癥言之。謂之感癥。大抵邪之所感。必先皮毛。而後經絡。由經絡而入臟腑。﹝由絡傳經。由經入腑。須分看。﹞然按內經所指爲髒。

及諸方書所稱爲腑。都言胃耳。﹝全書大旨。所重惟此。﹞蓋六經經也。在肌肉之中。﹝東莊云。

肌肉不能傳變。肌肉之中。皆經絡也。經絡皆謂之中。裏則腑臟。表則皮毛。腑臟之气血。惟經絡傳達。外邪之壅熱。亦惟經絡傳變。故陽明少陽。皆從中治。中者經病。非胃與膽病也。經病用和解。和解亦必由汗散。然非開發皮毛之法矣。蓋邪初客表。經中陰津未傷。但啟其竅。而汗自通及熱傳中經。血液燔爍。竅𨿽啟而汗爲熱隔。不能達外。庸工不知。尙用風熱之藥。以發其表。益助熱而耗陰。津原漧涸。究竟不得汗而斃者多矣。仲景和解。只淸解熱邪。而津液自存。

陰汁旣充。湧出肌表。而外邪自然渙散。此養汗以開玄府。與開玄府以出汗之迥乎不同也。﹞膀胱胃膽脾腎肝。腑也髒也。在軀殼之裏。玄府閉塞。本身之熱。壅遏經絡。以漸入裏。而諸經之井榮兪經原合。各有交接之處。由是自太陽而陽明。由陽明而少陽。而太陰少陰厥陰矣。此傳經之次第也。﹝東莊云。太陽經在最外一層。故邪入皮毛。卽先傷之。皮毛不能傳變。由太陽之絡傳經。而後內入諸經也。邪客於皮毛。卽玄府閉。人身臟腑之气。無刻不與外气通。故和暢。玄府閉則內气不能泄而生熱。非風寒能變熱也。此時但發其皮毛。玄府開而邪隨汗散矣。麻黃桂枝。汗皮毛之方。非解中之方也。表不解則熱積而日甚。從本經反而之內。及各經井榮兪經原合交會之處。

則熱交於他經。而各經病見矣。注中邪客於皮毛卽元府閉九字。當移接和暢下。使人讀之一气貫通。尢覺醒亮。﹞顧當其傳經也。井榮兪經原合之中。邪气郁勃。旣不得從玄府透達。則必向裏而走空隙。而十二臟腑之中。惟胃爲水谷之海。其上有口。其下有口。最虛而善受。故六經之邪。

皆能入之。邪入則胃實矣。胃實則津液幹矣。津液幹則死矣。﹝數語道盡感癥致死根由。彼肆用劫風燥液之劑。天人生命者。只坐不知此義耳。然閱此自應悔從前之誤。而急思變計矣。胃爲五穀之海。六腑之大源。又主肌肉。而陽明行气於三陽。主乎津液。旨哉斯言。﹞經所云陽明中土。

無所復傳是也。故傷寒書所稱臟腑。皆專指胃而言。非兼指膀胱膽脾腎肝而言。或曰。傷寒有膀胱膽脾腎肝气絕而死者何與。曰。此乃熱邪從本經絡逼入。如少陰經邪盛。直逼腎臟。因致水竭是也。非傳經之謂也。然如此者亦絕少。總之傷寒無膀胱傳胃。胃傳膽。膽傳脾。脾傳腎。腎傳肝之法也。此處學人宜深考。又傷寒之癥。有陰陽表裏之不同。人之感者。有虛實新久之各異。

而病之見也。有本癥變癥兼癥之殊致。今將傷寒本癥列於前。變癥次之。兼癥又次之。而一癥之中。又分攻補之兩途。以便業是科者之觀覽焉。

卷六西塘感癥﹝上﹞

感癥本病

太陽以下。正治法也。養陰以下。從治法也。

卷六西塘感癥﹝上﹞

感癥本病

初起一二日內。凡遇頭痛惡寒。項彊脊痛。四肢拘急。身大熱。脈浮而緊者。是太陽表癥也。

九味羌活湯主之。﹝不解。卽當用淸解藥。兼陽明以治。一二日屬太陽癥。乃仲景示以規矩準繩耳。不可板定日數。若照此脈癥見端。卽過旬日。仍太陽癥也。不必拘泥猶疑。﹞

九味羌活湯

羌活﹝君﹞防風﹝臣﹞細辛﹝使﹞白芷﹝君﹞蒼術﹝臣﹞川芎﹝佐﹞

生地﹝君﹞黃芩﹝佐﹞甘艸﹝臣﹞姜蔥水煎。通身得汗愈。

上方去細辛蒼術加黃白術名加減沖和湯。治傷風自汗惡風脈緩者。

卷六西塘感癥﹝上﹞

感癥本病

火盛者大白術湯主之。﹝或涼膈去硝黃。合白虎。加升麻柴胡主之。涉虛者更合當歸黃。﹞

天熱癥熱者桂枝石膏湯主之。﹝天熱癥熱。則人之一身血液燔爍。陰汁易幹。不得以風燥劫之。﹞石膏湯主之。梔子升麻湯主之。﹝升麻湯下。當加亦字。﹞

傷寒心法云。見今世甚少太陽癥。蓋胃爲萬物所歸。熱邪最容易逼入。故有不傳少陽及三陰之傷寒。

必無不犯陽明之傷寒。所以治法在二三日內。無論汗出不徹。﹝如汗出只在頭面。或半身以上﹞

或發汗不得。或未經發汗。但見口漧煩悶。縱有太陽表癥。亦是邪漸入府。此時急屏風藥。惟宜淸解。以存津液。陰汁旣充。則汗自湧出肌表而解。所謂金令一行。酷熱頓散也。勢甚者白虎湯加芩連柴葛。嘔者加姜制濃朴。

大白術湯

和解四時傷寒。混解六經。不犯禁忌。﹝四時六經傷寒。豈有一方混解之理似此等說一出。則混行發散之禍。又從此起。而肆用寒涼之獘。更自此開矣。不無可議。﹞

白術﹝君﹞石膏﹝君﹞羌活﹝臣﹞防風﹝臣﹞川芎﹝佐﹞枳實﹝佐﹞

黃芩﹝佐﹞知母﹝臣﹞白芷﹝臣﹞細辛﹝使﹞甘艸﹝使﹞

上爲末。每服半兩。水煎大溫服。未解再作。

春倍羌活。夏倍芩知。季夏雨霪倍芷術。秋加桂枝五錢。冬加桂枝八錢或一兩。

桂枝石膏湯

桂枝﹝君﹞黃芩﹝佐﹞梔子﹝佐﹞升麻﹝使﹞葛根﹝君﹞白芍﹝臣﹞

生薑﹝引﹞石膏﹝君﹞甘艸﹝臣﹞

此方夏至後代桂枝癥用。若加麻黃半兩。可代麻黃大靑龍癥用也。

上每服五錢。得汗停後服。

石膏湯

石膏﹝君﹞柴胡﹝臣﹞白芍﹝臣﹞黃芩﹝佐﹞升麻﹝使﹞甘艸﹝佐﹞

上咀。每服五錢。水一盞半。豉一合。煎八分熱服。如三五服後。﹝當加未解二字﹞加知母一兩。又未解。加大黃一兩。

梔子升麻湯

生地﹝君﹞梔子﹝臣﹞升麻﹝使﹞柴胡﹝臣﹞石膏﹝佐﹞

上每服五錢。水煎頓服。不解更作。

白虎湯

石膏﹝君﹞知母﹝臣﹞生薑﹝使﹞粳米﹝佐﹞甘艸﹝佐﹞

卷六西塘感癥﹝上﹞

感癥本病

一二日後。或初起。癥見目痛眉骨痛。鼻幹不眠者。此陽明表癥也。﹝邪在經﹞升麻葛根湯主之。

升麻葛根湯

升麻﹝臣﹞葛根﹝君﹞赤芍﹝佐﹞甘艸﹝使﹞

上加生薑三片。大棗二枚。如見口渴煩躁。脈洪實者。去赤芍。合白虎湯。加柴胡一錢。酒炒黃芩去瓤連翹各錢許。胸膈脹悶者。配姜制濃朴酒炒黃連各一錢。小便不利。或短澀。或便時覺熱與痛。脈洪弦者。合益元散或導赤散。

益無散

滑石﹝六倍﹞甘艸﹝一倍﹞

上甚者每服三錢。輕者每服二錢。

導赤散

生地﹝君﹞黃芩﹝佐﹞木通﹝佐﹞甘艸﹝臣﹞

上一方用黃連﹝使﹞﹝一方無黃連有淡竹葉。﹞

卷六西塘感癥﹝上﹞

感癥本病

一二日後。或三四日內。耳聾脇痛嘔吐。或寒熱往來。脈弦長者。少陽癥也。小柴胡湯和解之。

小柴胡湯

柴胡﹝君﹞黃芩﹝佐﹞人參﹝君﹞半夏﹝臣﹞甘艸﹝臣﹞生薑﹝引﹞

大棗﹝引﹞

脈不虛者去人參。﹝此方之妙。全在參甘兩味。養汗以開玄府。猶之參蘇飲之人參。助肺气以托邪。桂枝湯之甘芍。和營血以發衛。補中益气之參。助升提以散表。均與補虛之義無涉。

若謂脈不虛者去人參。則此方之人參。似爲補虛而用矣。每見粗工遇病。不辧內傷外感。陰陽表裏。

輒曰小柴胡湯。及至處方。盡乘成法。不過用得方中柴胡黃芩半夏幾味耳。其於仲景和解之本旨。不幾隔靴搔癢乎。西塘此法。蓋爲火盛不宜火浮不宜者而立。殊屬精細。然彼離法任意。妄自加減。而失制方本意者。反得執是以繩矣。故核論之。少陽主三陽之樞。邪入其經。汗吐下三法。

皆在禁例。然則邪何以祛之。必轉其樞機。俾此經之邪。從陰來還之於陰。從陽來還之於陽。以分潰也。然轉樞機必賴中气健運。中气健運。其資於人參甘艸乎。﹞見口漧或舌燥者。去半夏加花粉。﹝半夏燥而花粉則潤矣。此兩味卻加減得甚妙。﹞膈脹者配朴連。煩渴者合白虎。心胸滿悶者合小陷胸湯。﹝俗醫一見心胸滿悶。便呼爲結胸。便與桔梗湯。有頻頻與之反成眞結胸者。殊不知結胸乃因下早而成。未經下者非結胸也。乃表邪傳至胸中。未入於腑。癥𨿽滿悶。尙爲在表。正屬少陽部分。半表半里之間。宜用小柴胡湯對枳殼桔梗。如未效則以本方對小陷胸湯。一服豁然。其效如神。桔梗湯固謬。猶有開提之義。吾見世之治此癥者。動用重降裏藥。不一而足。意謂滿悶必破之墜之則寬。殊不知胸膈主天之分。淸气所居。散邪必宣之升之。乃因勢利導之旨。今之醫者。昧此多矣。﹞

卷六西塘感癥﹝上﹞

感癥本病

四五日後。痞悶煩熱。口渴。或譫語。狂妄錯亂。或連日夜不得假寐者。此正陽明病也。﹝邪已入腑﹞涼膈散主之。

涼膈散

梔子﹝君﹞黃芩﹝臣﹞連翹﹝臣﹞薄荷﹝使﹞大黃﹝佐﹞玄明粉﹝佐﹞

甘艸﹝使﹞

邪熱甚者。配黃連解毒湯。小便祕或傷暑者。合益元散。恐傷血分。配生地當歸丹皮血藥一二味。

黃連解毒湯

黃連﹝君﹞黃柏﹝臣﹞黃芩﹝佐﹞梔子﹝使﹞

卷六西塘感癥﹝上﹞

感癥本病

﹝凡從陽經傳陰經者。不作陰癥。仍從陽經中治。﹞

見腹脹滿。咽漧自利。脈不浮而沈數者。太陰癥也。柴苓湯﹝備參﹞如腹滿有燥屎者。加減大柴胡湯。調胃承气湯。

柴苓湯

柴胡﹝君﹞黃芩﹝佐﹞半夏﹝臣﹞人參﹝君﹞豬苓﹝佐﹞茯苓﹝臣﹞澤瀉﹝佐﹞肉桂﹝此味宜刪﹞甘艸﹝使﹞

加減大柴胡湯

柴胡﹝君﹞黃芩﹝佐﹞枳實﹝佐﹞玄明粉﹝使﹞生地﹝臣﹞麥冬﹝臣﹞丹皮﹝佐﹞栝蔞霜﹝臣﹞花粉﹝臣﹞首烏﹝君﹞甘艸﹝使﹞生薑﹝引﹞大棗﹝引﹞

調胃承气湯

大黃﹝君﹞芒硝﹝臣﹞甘艸﹝佐﹞

病在中焦。則有燥實堅三癥。故不用枳朴。以傷上焦虛無氤氳輕淸之元气也。

卷六西塘感癥﹝上﹞

感癥本病

見舌漧口燥。脈沈數有力而洪者。少陰癥也。黃連解毒湯。白虎湯。小陷胸湯。大柴胡湯選用。

小陷胸湯

邪傳心下。未全入胃。用此以瀉心下之邪。

半夏﹝君﹞黃連﹝佐﹞栝蔞﹝臣﹞生薑﹝引﹞大棗﹝引﹞

大柴胡湯

表邪未淨。裏癥又急。不得不下。只得以此方通表裏而緩治之。酌量輕重下藥。

柴胡﹝君﹞黃芩﹝臣﹞半夏﹝臣﹞赤芍﹝使﹞枳實﹝使﹞大黃﹝君﹞生薑﹝引﹞大棗﹝引﹞

卷六西塘感癥﹝上﹞

感癥本病

脈愈沈數。舌捲。陰囊縮。煩躁脹滿。腹堅痛者。厥陰癥也。三承气湯量輕重用。

大承气湯

大黃﹝君﹞芒硝﹝臣﹞枳實﹝佐﹞濃朴﹝佐﹞甘艸﹝使﹞生薑﹝引﹞

大棗﹝引﹞

大熱結實用之。乃三焦俱受病。痞滿燥實堅全見。枳實去滿。濃朴治痞。﹝此二味治無形气藥也﹞大黃瀉實去熱。芒硝潤燥軟堅。﹝此二味治有形血藥也。仲景原方。只此四味。﹞按仲景大承气湯原無甘艸。至宣明三乙承气湯。用枳朴硝黃甘艸生薑。而甘艸分量倍於上四味。六要方又加大棗。﹝經云。轉藥孰緊。有芒硝者緊也。故三承气湯惟大承气爲最緊。若倍加甘艸。

又加大棗。甘以緩之。則與急下之以承眞陰之气之意相馳矣。﹞

小承气湯

大黃﹝君﹞濃朴﹝臣﹞枳實﹝佐﹞

病在上焦。則爲痞實。前方去芒硝者。恐傷血分之眞陰。謂不伐其根也。

東莊云。熱旣入裏。離表已遠。驅出爲難。故就大便通泄其熱。從其近也。得汗而經熱從汗解。非汗爲害。而欲劫之也。便矢而腑熱從矢出。非矢爲難。而欲攻之也。醫不察此。專與糟粕爲敵。自始至終。但知消克瀉下之法。禁絕飲食。惟求一便矢。以畢其能事。夭人生命如是者。

曰矢醫。

卷六西塘感癥﹝上﹞

感癥本病

按承气三方。俱仲景成法。所謂急下之以存眞陰。﹝知此意。則知宣明之倍甘艸。六要之加大棗。

均失仲景本旨矣。﹞不使胃中血液。爲實熱之邪。燔灼枯槁而死。此先賢至精至妙之旨也。但人世腸胃脆薄者多。血气充實者少。倘審之未的。或至誤投。一下之後。變癥蜂起。卒致不救。粗工殺人。往往因此。所以後賢師古人之意。變古人之法。凡審其人病系實邪。而質非彊壯。脈不牢固者。槪用滋陰補水之劑。﹝不離仲景存津液三字範圍。而法之穩當過之。﹞如甘露飲。四物湯。六味飲。﹝貞元飲或左歸飲。去茯苓加花粉。俱速效。﹞濃煎頻進。令胃中津液充足。實邪自解。陰气外溢則得汗。陰血下潤則便通。﹝開鬼門潔淨府兩法。只一養陰法兼之。其無窮之利。

當與東垣法並垂萬世。﹞奏效𨿽遲。實稱穩當。此乃仲景功臣。不可不知也。

凡發熱覺脇痛。耳聾。口漧。此屬實邪不淸也。逍遙散去白術廣皮。加生地丹皮酒炒芩連與之。二三劑不應。卽屬火燥。攺用養陰藥。﹝疏肝益腎湯﹞虛者加人參﹝或歸脾飲加柴胡白芍﹞有熱甚而痛。及手足頭面似覺腫起。此火燥生風。風淫末疾。屬少陽陽明。不必俟其汗後。當卽以生金滋水飲加柴胡黃芩與之。或滋水淸肝飲。加熟地一倍爲主。禁用寒涼藥。

甘露飲

生地﹝君﹞熟地﹝君﹞天冬﹝臣﹞麥冬﹝臣﹞枳殼﹝使﹞茵陳﹝佐﹞

黃芩﹝佐﹞石斛﹝臣﹞甘艸﹝臣﹞

上加枇杷葉。刷去毛蜜炙。虛甚者。去茵陳枳殼。並黃芩石斛。重加人參﹝予每遵此法。以救胃陰枯竭者。神應。﹞

四物湯

地黃﹝君﹞當歸﹝臣﹞白芍﹝佐﹞川芎﹝使﹞

上邪熱甚者去白芍。燥熱者去川芎。

六味飲

熟地﹝君﹞山藥﹝臣﹞萸肉﹝臣﹞丹皮﹝佐﹞茯苓﹝佐﹞澤瀉﹝使﹞

若邪熱勢甚。脈不大虛。舌胎漧燥。口渴甚者。以此三方爲主。加酒炒芩連。欲邪達經絡者。合小柴胡或白虎湯。虛者加人參。虛而邪甚者。合人參白虎。邪冒心胃。見譫語狂亂者。合益元散加牡丹皮。輕者合導赤散。

疏肝益腎湯

凡胃脘痛。大便燥結者。肝血虛也。此方主之。

柴胡﹝君﹞白芍﹝臣﹞熟地﹝君﹞丹皮﹝佐﹞山藥﹝臣﹞萸肉﹝臣﹞

茯苓﹝佐﹞澤瀉﹝佐﹞

生金滋水飲

凡傷寒熱退後。有易補之陰。有難動之陽。皆當以此養之。其見癥或汗後煩躁未除。口渴微熱。大便艱澀。小便短赤。

人參﹝君﹞麥冬﹝臣﹞當歸﹝臣﹞白術﹝臣﹞生地﹝君﹞丹皮﹝佐﹞

白芍﹝佐﹞甘艸﹝使﹞

滋水淸肝飲

熟地﹝君﹞山藥﹝臣﹞萸肉﹝佐﹞丹皮﹝佐﹞茯苓﹝佐﹞澤瀉﹝使﹞

柴胡﹝臣﹞

白芍﹝臣﹞山梔﹝使﹞棗仁﹝佐﹞歸身﹝臣﹞

先生批醫貫云。鼓峯造滋水淸肝飲。取地黃丸之探原而不隔於中。取生地黃湯之降火而不犯於下。眞從來之所未及。然則方意亦可類推也。先生醫案治一婦人。詳方意與所論頗合。疑所謂滋水淸肝飲。大略如此。故附錄之以備參考。﹝卽治吳維師內一案。﹞

生地黃湯

生地﹝君﹞白芍﹝臣﹞川芎﹝佐﹞當歸﹝臣﹞梔子﹝使﹞黃芩﹝佐﹞

黃連﹝佐﹞防風﹝使﹞

上方一名生地黃黃連湯。先生批云。此方與地黃丸有未合者。予用陽明陰藥治之甚效。

考邯鄲遺稿中有淸肝滋腎湯。與東莊治吳維師內一案所用之藥。不差一味。然則四明所謂滋水淸肝飲。卽養葵所謂淸肝滋腎湯也。東莊乃以此方爲鼓峯所造。而雲從來未及。豈兩家制方。

不謀而合與。抑以邯鄲遺稿。未經付梓。故𨿽以博極羣書之東莊。亦未之見而云然耶。

卷六西塘感癥﹝上﹞

感癥本病

凡風寒所感。邪郁於內。非汗不足以解。原汗乃胃中津液也。故傷寒書中。最要緊關頭。在存津液三字。至熱郁於內。則津液亡矣。何以能助其汗乎。今立五法以治內傷。而熱病一癥。無遺義矣。﹝五法不單是治內傷。其專舉內傷者。以凡屬外感。皆本內傷也。然不若云今立五法以存津液。而熱病一癥。無遺義矣。語意尢圓而該。﹞

一﹑驗其舌胎白如刺。此肺病也。生脈散。加生地白芍當歸黃甘艸柴胡黃芩。以生金滋水。﹝治法匯云。脾熱則滑而胎。脾閉則白胎如雪。東莊批云。二句不論內傷外感。皆以脾滑閉論。

皆以脾滑閉論句。恐未能該內傷外感。閱者宜審。﹞

一﹑舌胎黑滑。此腎气淩心。用八味飲。黑燥。用六味飲。以救腎陰。﹝無論黑白紅黃。皆當辧其燥滑若何。分治。﹞

一﹑舌黃胎。補中益气湯。加黃芩或黃連。以補土生金。如有食。去黃。加濃朴。白術不可去。且發其汗。縱有食罔顧也。﹝中气虛者必黃而濕。有食者必滿舌黃胎。若舌胎下半節黃膩濕潤者。乃陽明熱邪。將盡未盡。並非積滯而有黃膩胎也。宜甘露飲加丹皮歸芍等。萬不可消導滲利。以竭陰液。愼之。又有一種最薄黃胎。如漆在舌上者。𨿽宜淸火。必用參術補正爲主。若一味淸火。必至气脫而斃。不可不明。﹞

一﹑舌覺轉動不活。防其捲也。逍遙散。加黃芩丹皮生地。以滋水生肝。

一﹑舌鮮紅。此心經病也。六味飲。合生脈散。以滋水淸火。﹝凡舌上無胎。如去膜油豬腰子者。名鏡面舌。不治。以其陰津虧竭故也。又舌胎𨿽有而漧燥者。可慮。恐陰液竭。也。不可視爲泛常。須切記之。﹞

凡內傷外感寒熱之分。皆從舌胎顏色爲準。如黑而滑者。乃腎气淩心。用八味飲。如枯黑不潤澤者。用六味飲。其人必兩顴遊紅。一劑戰而汗愈。﹝東莊之治徐村先生是也﹞如白而加黃。黃而加黑。

此腎淩脾。須治中宮。如補中益气之類。腎乃北方玄武之色。故屬黑。且火位之下。水气承之。

水來救母。若此時泄火。火無從泄。助子以救母。則仇未有不復者也。亢則害。承乃制。其理昭然。﹝火亢則刑金。水气承之。則火乃制。此亢則害承乃制之說也。各臟腑反復相循。可類推之。如是灰色。指甲刮下無渣汁者。方是火癥。乃芩連之對癥也。若腎气淩心。而用芩連。則舌上現出人字紋。必死黑而不滑。則腎水枯漧。當急救其陰也。凡烈焰近炙則燔手。漸髙則愈冷。緣冷气乃火逼所致。熱病之舌黑。卽此理也。﹝取諭甚的﹞

太陽行身之表。是身之背也。三陰行身之裏。是身之前也。少陽則半表半里。譬如該補中宮。而邪熱未除。補中益气湯合小柴胡。以治其少陽。是半表半里也。﹝少陽主半表半里。乃其經也。然循行之部。又在身之側也。﹞

生脈散

人參﹝君﹞麥冬﹝臣﹞五味﹝佐﹞

上方如無人參。以枸杞代之。

八味飲

附子﹝使﹞肉桂﹝使﹞熟地﹝君﹞丹皮﹝佐﹞茯苓﹝君﹞澤瀉﹝佐﹞

山藥﹝臣﹞萸肉﹝臣﹞

逍遙散

柴胡﹝臣﹞白芍﹝臣﹞歸身﹝君﹞白術﹝臣﹞茯苓﹝佐﹞廣皮﹝佐﹞薄荷﹝使﹞甘艸﹝臣﹞丹皮﹝使﹞山梔﹝使﹞

上方加生薑大棗。邪甚者加酒芩連。虛者配人參。

卷七西塘感癥﹝中﹞

感癥變病

感癥如上法治之愈矣。顧有諱疾忌醫之病家。及操刃殺人之庸技。日久遷延。變如起。猝難措手。用集方治如下。

卷七西塘感癥﹝中﹞

感癥變病

有一種嚴冬感寒。脈浮而緊。外寒束內熱。陽气不得發泄。致咳嗽吐血衄血者。﹝春有不吐衄者。﹞此麻黃癥也。而其人素虛。不禁此湯峻險。又非他藥可愈。宜麻黃人參芍藥湯。

麻黃人參芍藥湯

麥冬﹝君﹞五味﹝使﹞白芍﹝佐﹞當歸﹝臣﹞甘艸﹝佐﹞麻黃﹝醋制臣﹞桂枝﹝佐﹞

黃﹝君﹞人參﹝佐﹞

上水煎麻黃令沸去沫。人余藥同煎。熱服。

﹝此方乃東垣精思慧想而成。妙不可言。余曾借治此癥。應如桴鼓。然最妙之處。在分兩極少。

專宣上焦耳。恐初學人不知此義。故論及之。且將本方定其分數。以備加減焉。﹞

卷七西塘感癥﹝中﹞

感癥變病

傷寒熱甚。不得汗衄血者。﹝奪汗者無血。奪血者無汗。若得汗則無衄癥矣。﹞乃熱入血分。欲從衄解也。四物湯去川芎加升麻丹皮黃芩之類淸之。﹝升麻一味。加得尢妙。從犀角地黃湯如無犀角以升麻代之之義生來。蓋陽明之脈絡鼻。是經火盛迫血妄行。從鼻出者曰衄。方書言從肺來。非也。若非升麻。則何以達陽明而淸其火哉。﹞亦有衄後病反重者。更傷其陰也。大爲危候。其衄勢必大甚。都气飲或六味飲。加生地黃生白芍。若血來太多。致耗中气。當大補其陽。

當歸補血湯加人參甘艸。慮虛火上浮。加麥冬五味。﹝此等加減。眞精細。﹞若審胃气未傷。的系熱邪有升無降者。滋腎丸應手卽止。有得生者。

當歸補血湯

黃﹝蜜炙八分﹞當歸﹝二分﹞﹝分讀去聲。卽二錢五分也。﹞

滋腎丸

黃柏﹝君﹞知母﹝君﹞肉桂﹝使﹞

上知柏二味俱用酒洗焙漧。共爲末。煉蜜丸。

卷七西塘感癥﹝中﹞

感癥變病

有一種小腹脹滿。小便自利。﹝或有漱水不欲咽者。然必以小便爲驗。﹞其人如狂。爲蓄血。一名熱入血室。男女俱有此血室。在男子則下血譫語。在女子則經水適來適斷。其血必結。﹝如結胸狀﹞其病必日輕夜重。小柴胡湯加歸尾調之。男子譫語。其血自下者結。﹝結當作吉。頗有下後卽死者。但血來必驟而多。﹞結而如狂發黃者。桃仁承气湯。邪犯心胃者。犀角地黃湯。

﹝謙按。結當作吉四字。恐欠妥協。又云頗有下後卽死者。癥之凶危已極。何吉之有哉。況內經云男子便血如注者謂之結。陰一結一升。再結二升。三結三升之旨。其結不當作吉解。又顯然可據矣。﹞

桃仁承气湯

桃仁﹝泡去皮尖﹞桂枝白芍﹝酒炒﹞大黃﹝紅花酒制﹞芒硝上加生薑三片。或加柴胡靑皮枳實炙甘艸。

犀角地黃湯

治主脈浮。客脈芤。浮芤相合。血積胸中。熱之甚。血在上焦。此方主之。

犀角﹝使﹞大黃﹝君﹞生地﹝臣﹞黃芩﹝佐﹞黃連﹝佐﹞

又方

犀角﹝使﹞生地﹝君﹞白芍﹝臣﹞丹皮﹝佐﹞

上方如無犀角。以升麻代之。熱多者加黃芩。脈大來遲腹不滿。自言滿者。無熱也。不用黃芩。升麻與犀角。性味主治不同。以升麻代之者。以其能引入陽明也。但蓄血癥不得以升麻代之耳。此方並治瘡疹火盛。

卷七西塘感癥﹝中﹞

感癥變病

傷寒邪傳裏﹝裏字當作胃腑看﹞則渴。故渴爲陽明本病。昔人用黃連滑石花粉葛根及白虎。﹝無汗。則𨿽渴忌與白虎。﹞加人參淸之。甚者大柴胡承气下之是也。若夫腎虛火不歸經。渴飲冷水者。爲十全大補八味之癥。﹝此癥亦有水虧不能配火。而火乘於上者。當從六味左歸。以滋其陰。而火自降矣。﹞又有陰虛煩躁而渴者。不能飲水也。宜冷服四逆湯。﹝此等癥。最易混入白虎癥去。一或誤投。死生立判。臨癥時當細心體認。﹞又有傷寒食少而渴者。當以和胃之藥主之。白術茯苓是也。如用涼藥。胃愈損矣。﹝四君或補中。然必合生脈。其效乃捷。﹞

又有得之勞倦內傷者。乃脾胃元气大虛而渴也。舌𨿽幹煩。以陽藥爲主。四君重加炙。更佐以歸杞熟地五味。有守服至二三十劑大汗而解者。﹝此非醫家眞知。病家篤信。焉能取效。﹞此皆不得以陽明正治治。﹝有一等中气虛寒。寒水泛上。逼其浮游之火於咽喉口舌之間者。渴欲引飲。但飲水不過一二口卽厭。少頃復渴飲。亦不過若此。蓋上焦一段。欲得水救。至中焦則以水見水。正其所惡也。如面紅煩躁者。理中湯送八味丸。或用附子理中加麥冬五味亦效。又有一等口欲飲水。

但飲下少頃卽吐。吐出少頃復求飲。藥食毫不能下。此是陰盛格陽。腎經傷寒之癥。仲景以白通湯加人尿膽汁。熱藥冷探之法。一服卽愈。女人多此癥。此二癥俱系陰癥。但一屬太陰。一屬少陰。不得混看。﹞

卷七西塘感癥﹝中﹞

感癥變病

胃中熱甚。上乘於心。心爲熱冒。則神昏而言語謬妄也。宜白虎解毒及承气等劑。看微甚用之。然必大便祕。小便澀。脈洪數有力者方可。﹝東莊治一人感癥。六七日不解。熱甚胸滿不大便。發狂譫語。用熟地八錢。生地麥冬白芍各二錢。黃芩錢半。黃連枳實濃朴各八分。茯苓知母各一錢。石膏五錢。甘艸五分。生薑三片。竹葉三十片。煎成入蘆根汁小半鐘。又方用熟地八錢。

生地麥冬各二錢。花粉枳實黃芩黃連知母各一錢。石膏八錢。栝蔞霜玄明粉各錢半。姜三片。竹葉三十片。此用白虎承气之準的也。﹞若其人手足逆冷。脈微細。或洪大而數。按之無力者。乃神不守舍。語言失次耳。須用參歸術等。甚者加附子。或附子理中湯。或附子湯加人參。﹝敗癥往往有此。若誤投解毒等劑。立斃。﹞有已出汗身和而有妄者。此是汗後津液不和。乃非陽非陰者。愼不可下。宜小柴胡和建中湯各半帖和榮衛通津液。﹝分明不爽﹞有病後血气未復。精神未全。多於夢寐中。不覺失聲如魘。此不系譫語鄭聲。宜六君子湯。溫膽湯去竹茹加人參半錢。﹝究竟不如六君加歸芍爲穩﹞

附子湯

附子﹝臣﹞人參﹝君﹞茯苓﹝佐﹞白術﹝臣﹞白芍上以水八升。煮取三升。溫服一升。日三服。

建中湯

肉桂﹝佐﹞白芍﹝君﹞甘艸﹝臣﹞生薑﹝使﹞大棗﹝引﹞

上方宜加膠飴。乃合建脾土義。否則無以異於桂枝矣。

六君子湯

陳皮﹝佐﹞半夏﹝臣﹞人參﹝君﹞茯苓﹝佐﹞白術﹝臣﹞甘艸﹝使﹞

溫膽湯

竹茹﹝君﹞枳實﹝佐﹞陳皮﹝佐﹞半夏﹝臣﹞茯苓﹝臣﹞甘艸﹝使﹞

上方加生薑。

卷七西塘感癥﹝中﹞

感癥變病

凡自利者。不因攻下而自泄瀉。俗言漏底傷寒是也。有協熱。有協寒。俱宜詳辧。原病式曰。

瀉白爲寒。靑黃紅黑皆爲熱。大抵瀉利完谷不化。色不變。有如溏。或吐利鮏臭。小便澄徹淸冷。口無燥渴。

其脈或沈細。或微遲無力。或身𨿽熱手足逆冷。惡寒蜷臥﹝蜷臥。身彎不能直睡也。﹞此爲寒也。凡熱癥則口中燥渴。﹝若渴而不燥。則亦有協寒者。勿泥看﹞。小便黃赤。或澀而不利。或所下如垢膩之狀。其脈多數。或浮或滑或弦或大或洪。﹝皆兼數而有力。方是熱癥。﹞或有邪熱不殺谷。其物不消化者。當以脈癥別之。寒毒入胃者。臍下必寒。宜理中湯。﹝寒甚者宜附子理中﹞

白通加附子湯。協熱利者。臍下必熱。宜黃芩湯。白頭翁湯。﹝有內熱大結。注泄不止者。須以寒藥下之。結散而利自止。正所謂通因通用也。﹞凡胃虛內熱。煩渴瀉利。脈微弱者。七味人參白術散。若發熱者。人參三白湯。加炒黃連。如腹滿小便不利者。五苓散合理中湯。若嘔者。加藿香半夏陳皮生薑。如濕多而瀉不止者。加蒼術白術。如腹脹者。加濃朴。腹痛不止。加炒白芍肉桂木香溫之。﹝經云。暴注下迫。皆屬於熱。此條諸法。西塘蓋推展之。以盡其變耳。若非審有是癥。則不得槪用溫燥之劑。﹞凡傷寒作利。脈浮表未解者。仲景以小靑龍湯去麻黃。加芫花二錢。炒令赤色。蓋散表邪。兼治水也。﹝故知凡癥皆不可執一說以槪其餘也。試由此推之。﹞

濕毒瓦斯盛者。下利腹痛。大便如膿血。或如爛肉汁。宜地楡散。黃連阿膠湯﹝此條當入痢疾條中看﹞有內不大滿。猶生寒熱。未可下而便下之。內虛熱入。挾熱自利。臍下必熱。大便赤黃色。

及下腸間津液垢膩。名曰利腸。宜白頭翁湯。黃芩湯。又有不大便五六日。以藥利之。利遂不止。用極熱劑乃止。﹝上條因失表以致利。此則因誤下而得利者。而下後之利。又有寒熱不同。

法當分治。如此可見辧癥宜精晰也。﹞外熱內煩。下利上渴。或痞或痛或嘔。常法多用黃芩湯。

不若生薑瀉心湯之當。﹝癥兼痞痛嘔等。則黃芩湯自非對癥矣。﹞凡下利不可發汗。蓋利下由內虛。若發汗則內外皆虛。變癥蜂起矣。﹝先哲格言。不易多得。﹞

理中湯

人參﹝君﹞白術﹝臣﹞漧薑﹝佐﹞甘艸﹝使﹞

白通湯

蔥白﹝使﹞漧薑﹝臣﹞附子﹝君﹞

黃芩湯

黃芩﹝君﹞芍藥﹝臣﹞甘艸﹝佐﹞大棗﹝使﹞

白頭翁湯

白頭翁﹝君﹞秦皮﹝臣﹞黃柏﹝佐﹞黃連﹝使﹞

人參三白湯

人參﹝君﹞白芍﹝佐﹞茯苓﹝臣﹞白術﹝臣﹞生薑﹝使﹞大棗﹝使﹞

五苓散

豬苓﹝佐﹞澤瀉﹝佐﹞茯苓﹝臣﹞肉桂﹝使﹞白術﹝君﹞

小靑龍湯

麻黃﹝佐﹞細辛﹝使﹞漧薑﹝佐﹞芍藥﹝臣﹞桂枝﹝君﹞甘艸﹝臣﹞

五味﹝使﹞半夏﹝君﹞

地楡散

治傷寒熱毒不解。日晚卽壯熱。腹痛。便利膿血。

地楡﹝君﹞犀角屑﹝使﹞黃連﹝臣﹞葛根﹝臣﹞黃芩﹝佐﹞梔子﹝佐﹞

上咀。每服五錢。水一盞。入韭白五寸。﹝薤白尢妙﹞同煎溫服。

黃連阿膠湯

黃連﹝君﹞阿膠﹝臣﹞黃柏﹝佐﹞山梔﹝使﹞每服四錢。

生薑瀉心湯

生薑﹝君﹞人參﹝臣﹞甘艸﹝佐﹞黃芩﹝使﹞半夏﹝臣﹞黃連﹝佐﹞

漧薑﹝使﹞大棗﹝引﹞

按口渴語自利。本陽明太陰之癥。緣六經只列陽病。而不及陰癥。又無救敗之方。今此陰陽壞癥俱具。則正所謂變也。

卷七西塘感癥﹝中﹞

感癥變病

有飲食尙在胃口。未當下而早下之。成結胸者。倘脈虛質弱。不可更下。﹝故知未經下者。

癥𨿽滿悶。尙爲在表。非結胸也。﹞結胸欲絕。心膈髙起。手不得近。用大陷胸湯。不瘥者。此是下後虛逆。气已不理。而毒復上攻。气毒相搏結於胸者。用枳實理中丸。自安。胸中𨿽和。傷寒未退。必有正便。候日數足。以法去之。戴院使曰。有寒實結胸。𨿽痛而無煩躁等癥。此因下後虛逆。寒气獨結。宜理中湯。加枳實半錢。茯苓一錢。

大陷胸湯

大黃﹝君﹞芒硝﹝臣﹞甘遂﹝佐﹞

枳實理中丸

枳實﹝臣﹞茯苓﹝佐﹞白術﹝臣﹞人參﹝君﹞甘艸﹝佐﹞漧薑﹝使﹞

上爲末。煉蜜爲丸。如雞子黃大。每服一丸。熱湯化下。連進二三服。胸中豁然。渴者加天花粉一兩。自汗者加牡蠣過二兩。下利亦加。

卷七西塘感癥﹝中﹞

感癥變病

有下早成結胸癥。見微熱神昏。口漧微渴。舌兼燥或殷紫色。大便溏泄時至。此謂傍流。乃熱結於中。逼注大腸非關脾也。養陰滋血藥中。須加黃芩知母。又必合白虎用石膏。傍流方止。

止後數日。方得正便而愈矣。﹝中者胃也。故宜用石膏。已經誤下。必傷胃陰。故宜用滋陰。﹞

兼有小便祕者。熱解自通。切勿用木通車前等利水藥。利水陰陽易竭。爲不可救也。﹝自利癥云發汗則內外皆虛。此癥則雲利水則陰陽易竭。皆是不刊之論。﹞有傷寒熱甚。失於汗下。唇焦舌燥。能飲水。大便祕硬。小便赤澀。時有稀糞水利出者。此內有燥矢結驟。乃旁漏之物。非冷利也。再審有矢气極臭者是也。其脈𨿽沈。切之必滑有力。或時躁熱。不欲衣被。或揚手擲足。或語有力。此陽气亢極。輕者人參白虎湯。或小柴胡合解毒湯主之。內實者須下之。有潮熱者大柴胡加芒硝。

卷七西塘感癥﹝中﹞

感癥變病

初病身熱頭痛。稍久大便祕。小便澀。或畏熱喜冷水。或揚手擲足。煩躁不得寧。語昏憒而厥。此陽厥也。

大小承气大柴胡。看微甚下之。煩渴舌燥白虎湯。如得病便四肢厥冷。脈沈而細。手足攣而惡寒。引衣蓋覆不欲水。或下利淸谷而厥逆者。陰也。四逆湯。白通湯。﹝陽厥陰厥。一淸腑。一溫髒。有水火之分。天淵之別。二法相左。害如反掌。極宜細心辧別。投劑庶無貽誤。此論頗精。

故揭出以俟讀者潛心玩味爾。﹞厥逆脈不至者。通脈四逆湯。手足指頭微寒者。謂之淸。理中湯。無熱癥而厥。當歸四逆湯加茱萸生薑。喘促脈伏而厥。五味子湯。﹝如遇此等癥。以五味子湯與麻桂各半湯合作一劑投之。尢覺穩當。﹞吐利。手足厥冷。煩躁欲死。吳茱萸湯。寒熱而厥。面色不澤。冒昧兩手忽無脈。或一手無脈。必是有正汗也。多用綿衣包手足。服五味子湯。或兼與桂枝麻黃各半湯。須臾大汗而解。

通脈四逆湯

甘艸﹝君﹞附子﹝臣﹞漧薑﹝佐﹞

面赤者。加蔥九莖。腹中痛者。去蔥。加芍藥二兩。嘔者。加生薑二兩。咽痛者。去芍藥。

加桔梗一兩。利止脈不出者。去桔梗。加人參二兩。

當歸四逆湯

當歸﹝君﹞細辛﹝使﹞桂枝﹝臣﹞芍藥﹝臣﹞甘艸﹝佐﹞通艸﹝佐﹞

大棗﹝引﹞﹝古方之通艸。卽今之木通也。﹞

五味子湯

五味子﹝佐﹞人參﹝君﹞麥冬﹝臣﹞杏仁﹝佐﹞陳皮﹝臣﹞生薑﹝使﹞

大棗﹝使﹞

吳茱萸湯

吳茱萸﹝臣﹞生薑﹝佐﹞人參﹝君﹞大棗﹝使﹞

桂枝麻黃各半湯

桂枝﹝君﹞芍藥﹝臣﹞甘艸﹝臣﹞麻黃﹝君﹞生薑﹝使﹞大棗﹝使﹞杏仁﹝佐﹞

先煮麻黃一二沸。去上沫。納諸藥同煮。去滓溫服。

卷七西塘感癥﹝中﹞

感癥變病

肺主气。肺气逆而上行。衝衝而气急。喝喝而息數。張口擡肩。搖身肚。是爲喘也。有表癥而喘者。宜汗之。﹝心腹必濡而不至﹞病患劇飲水。致停飲心下。結滿而喘者。五苓散。經以喘而汗出脈促者。﹝邪气內攻﹞葛根黃連黃芩湯利之。汗出而喘無大熱者。﹝外邪壅盛﹞麻黃杏仁甘艸石膏發之。此蓋病與脈气未虛。而喘亦微耳。﹝曾治一人。季冬勞碌感冒。醫峻用寒劑。

遂致大喘。汗出如油。脈浮軟。重用生脈散乃定。﹞凡煩熱。胸膈不利。上气喘促。口漧或咳者。加減瀉白散。凡熱盛有痰。脈弦數而喘。小柴胡加知母貝母栝蔞仁。胸滿者加枳殼桔梗。心下滿者加枳實黃連。舌燥飲水而喘者。

加知母石膏。凡陽明內實。不大便。腹滿气短。發潮熱而喘者。大柴胡加濃朴杏仁。下後大喘。

則爲裏气大虛。邪气傳裏也。﹝葛根黃連黃芩湯癥﹞下後微喘。則爲裏气上逆。邪不能傳裏。猶在表也。﹝桂枝湯解表。朴杏下逆气。﹞凡陰癥厥逆。脈沈細而微。气促而喘無汗者。宜四逆湯。加五味杏仁。凡虛人脈伏。手足逆冷者。五味子湯。有病傷寒咳嗽。喉中聲如鼾。與獨參湯。

服二三斤。病始全。﹝其脈豁大無倫。乃空虛陰亡之象。﹞有病後气虛。不能接續。非喘也。乃气短也。方書用大劑生脈散。少佐陳皮二母主之。然此乃急癥。須大劑八味。加人參兩許。方效。﹝感癥亦有元海無根。虧因肝腎。子午不交。以致气短似喘者。气脫癥也。其脈必微細無神。

若微而兼緊。尢爲可畏。速用熱地二兩。歸身一兩。甘艸五錢。以濟之緩之。堪云神劑。﹞有气從臍下衝上。兩尺脈洪盛或數者。屬陰虛。﹝癥或兼見盜汗潮熱咳嗽﹞大料左歸飲。加人參。或六味合生脈。虛甚八味右歸皆可用。

加減瀉白散

桑白皮﹝君﹞知母﹝臣﹞貝母﹝佐﹞栝蔞﹝臣﹞細黃芩﹝佐﹞橘紅﹝佐﹞

桔梗﹝使﹞甘艸﹝使﹞地骨皮﹝君﹞

葛根黃連黃芩湯

葛根﹝君﹞甘艸﹝臣﹞黃芩﹝佐﹞黃連﹝使﹞

左歸飲

熟地﹝君﹞山藥﹝臣﹞萸肉﹝佐﹞枸杞﹝佐﹞甘艸﹝使﹞茯苓﹝使﹞

右歸飲

熟地﹝君﹞山藥﹝臣﹞萸肉﹝佐﹞甘艸﹝使﹞枸杞﹝佐﹞杜仲﹝佐﹞肉桂﹝使﹞

附子﹝制臣﹞

上二方。熟地自四五錢可用至一二兩。隨輕重用之。如畏酸者去萸肉。相火盛者去枸杞。如不宜滲泄者。去茯苓。

卷七西塘感癥﹝中﹞

感癥變病

海藏雲。傷寒呃逆脈散死。仲景之言不虛僞。大抵原因失下生。喫逆喉中陰不濟。﹝陰消將盡。火熱奔急上行。而肺陰不納也。是爲陽極。﹞便軟惟宜用瀉心。﹝脈微將盡者。不宜下。宜服瀉心。以養陰退陽。涼膈散去硝黃亦可。﹞便硬尢宜大承气。﹝或兼舌攣。語言不正。而反昏冒與咽痛者。少陰也。速下之。﹞二藥神任務者誰。東垣潔古爲良劑。有一種壯實之人。守不服藥之說。五六日後。大去燥矢而喫逆者。﹝其噦必緩。其脈亦不甚數。﹞此熱伏腸胃。郁不得發。及下竅得通。則上竅亦透。衝動肺陰而噦也。譬如鑪底壅塞。火焰不光。迨一透達。而炎炎上行矣。治法不宜純用寒涼。寒涼則抑遏其火。且肺胃之气。漸向衰憊。奚能禁此猛劑。亦不宜大補。大補則熱邪方盛。勢必邪正糾纏。發爲脹滿痞塞之病。宜以人參茯苓生白術﹝若初起脈不虛者。參術亦可緩用﹞生甘艸當歸芍藥﹝酒炒﹞黃芩黃連﹝俱酒炒﹞梔子丹皮知母橘紅與之。﹝實者加石膏。往來寒熱加柴胡。﹞三四劑後。加熟地五六七錢。﹝白虎看彊弱用﹞

陰汁一充。汗自湧出肌表而愈矣。﹝此癥有小心過甚。初用上方一二劑。或身見微汗。或大便略行。卽攺養陰滋潤之藥。其人𨿽愈。期年之間。必憒憒如癡。此乃邪熱伏於心胃。不得透出故也。醫者宜愼之。﹞大吐大下。復極發汗。胃中虛冷。陽气拂郁於表。醫與之水。虛寒相搏。凶致嘔噦者。吳茱萸湯理中湯。脈虛軟。四肢倦怠。食少。或久病過服克伐之藥。致喫逆者。屬中虛。六君子加減。兩尺洪盛或弦細而數。面時赤喫逆者。屬陰火。都气丸主之。內已伏陰。陰气太甚。腎水擅權。肝气不生。丙火旣病。丁火又消。所以遊行相火。寒邪迫而萃集於胸中。亦欲盡也。故令人發熱。大渴引飲。欲去蓋覆。病患獨覺。他人按之。身體肌肉骨髓血脈俱寒。此火卽無根之火也。用理中湯。加丁香以溫其胃。其火自下。又有其气自臍下直衝於咽嗌間喫逆者。

此陰癥也。其病不在胃也。用加味附子湯。急溫其下。眞陽一回。火降喫逆自止。

瀉心湯

大黃﹝君﹞黃連﹝臣﹞黃芩﹝佐﹞

此金匱方也。仲陽方止用黃連一味。

都气丸

熟地﹝君﹞山藥﹝臣﹞五味﹝使﹞萸肉﹝佐﹞丹皮﹝佐﹞茯苓﹝臣﹞

澤瀉﹝佐﹞

卷七西塘感癥﹝中﹞

感癥變病

有聲曰嘔。無聲曰吐。有聲無物爲漧嘔。成無已云。嘔有責爲熱者。責爲寒者。有停飲者。

有胃脘癰膿者。﹝仲景云不必治。膿盡自愈。﹞至於吐家。則悉言虛冷也。凡傷寒邪漸入裏。胃气實而不受。逆於胸中。則嘔。﹝癥屬半表半里。﹞治法一二日內宜宣劑以去其壅。方書所謂天分。﹝肺﹞气分﹝胃﹞。窒塞不通。而或噦或嘔是也。然是疾之作。必上焦火盛。炙其津液。結成痰涎。凝於胃口。故又宜導痰降火。生薑半夏橘紅茯苓濃朴連翹梔子黃芩天花粉知母﹝不渴者去知母。以潤劑宜禁也。﹞竹茹枇杷葉主之。﹝如心煩加姜炒黃連。如心下痞更加枳實。如口苦脇滿脈弦加柴胡。﹞三四日邪气漸深。痰愈凝結。宜苦寒以折之。芩連二陳湯。加濃朴天花粉黃柏滑石蘆根汁竹瀝薑汁主之。如不止。辛以散之。芩連二陳湯。加漧薑錢許。生薑四錢。又不止。重以縋之。用金銀煎上藥。或上藥加入金銀箔五七葉。甚者更加寒水石赤石脂。凡嘔不止。挾虛者。旋復代赭石湯妙。不虛者。旋復花一味煎湯。調下代赭石一二錢。如初起卽嘔逆淸水飲食者。著寒傷胃也。

人參養胃湯。﹝實者去人參﹞如潮熱。內實不大便。嘔不止。心下急。鬱鬱微煩者。大柴胡湯下之。﹝仲景云。嘔家不可下。然金匱方有大黃甘艸湯治食已卽吐。蓋飲嘔者。其癥在上。因而越之可也。而逆之使下。則必抑塞憒亂而益甚。故禁之。若旣吐矣。吐而不已。有升無降。則當逆而折之。無速於大黃也。然亦須愼。﹞先嘔卻渴者。豬苓湯。先渴卻嘔者。宜治膈間之水。

大半夏湯。如初起腹滿而吐。食不下自利益甚。時腹自痛者。太陰也。理中湯加二陳生薑藿香主之。飲食入口卽吐。心下欲吐。復不能吐。手足寒。脈沈微者。少陰也。四逆湯加二陳生薑主之。漧嘔吐涎沫。頭痛者。厥陰也。吳茱萸湯加二陳主之。此皆直中三陰。非自陽經傳來者。

故悉用熱藥。﹝凡三陰嘔吐。藥宜冷服。卽內經從治之法。曾有寒吐用四逆理中附子。至到卽吐。後去漧薑白術。只參附加丁香木香。煎成加沈香。立止。蓋虛寒痰气凝結。丁附旣溫。佐以沈香木香則通。漧薑白術則泥耳。﹞陽癥新瘥。見嘔。別無所因。此餘熱在胃脘也。竹葉石膏湯。﹝虛者。左歸加花粉。去茯苓。﹞如病久中气虛者。六君子湯。或半夏橘皮湯。虛而挾寒者。六君子加藿香砂仁。﹝補中加炮姜半夏亦效﹞如胃气旣虛。邪熱未退者。人參湯。或葛根湯。如病久口漧舌燥嘔者。胃陰虛也。﹝必有面色嬌紅。脈虛細數等證。﹞都气飲主之。﹝左歸飲去茯苓。加生地歸身尢妙。﹞有一家長幼患狀悉類者。瘟疫嘔也。宜求之本門。﹝癥在八卷。似痢癥下﹞仲景謂嘔而脈弱。小便復利。身有微熱。見厥者。難治。以其虛寒之甚也。

旋復代赭石湯

旋復花﹝君﹞甘艸﹝佐﹞人參﹝臣﹞半夏﹝臣﹞代赭石﹝醋﹞生薑﹝使﹞大棗﹝使﹞

人參養胃湯

人參﹝君﹞茯苓﹝佐﹞艸果﹝佐﹞甘艸﹝臣﹞藿香﹝使﹞橘紅﹝使﹞半夏﹝臣﹞

濃朴﹝佐﹞蒼術﹝佐﹞

上加生薑烏梅。水煎溫服。

豬苓湯

豬苓﹝君﹞茯苓﹝臣﹞澤瀉﹝使﹞滑石﹝臣﹞阿膠﹝佐﹞

上先煎四味。去渣。下膠煎服。

大半夏湯

半夏﹝君﹞陳皮﹝佐﹞赤茯﹝臣﹞生薑﹝使﹞

半夏橘皮湯

半夏﹝君﹞橘皮﹝臣﹞黃芩﹝佐﹞濃朴﹝佐﹞藿香葉﹝使﹞葛根﹝臣﹞人參﹝君﹞白術﹝臣﹞茯苓﹝臣﹞甘艸﹝使﹞

上每服一兩。煎成。入生薑自然汁少許。

人參湯

人參﹝君﹞茯苓﹝臣﹞知母﹝佐﹞黃芩﹝佐﹞葳蕤﹝臣﹞白術﹝臣﹞陳皮﹝佐﹞

蘆根﹝使﹞竹茹﹝臣﹞石膏﹝君﹞

葛根湯

葛根﹝君﹞麥冬﹝臣﹞人參﹝君﹞甘艸﹝使﹞半夏﹝臣﹞黃芩﹝佐﹞白術﹝臣﹞茯苓﹝臣﹞

上加生薑大棗同煎服。

卷七西塘感癥﹝中﹞

感癥變病

傷寒五六日。漸變神昏不語。或睡中獨語一二句。目赤。唇焦。口漧。不飲水。稀粥與之則咽。不與則不思。六脈細數而不洪大。心下無痞。腹中不滿。大小便如常。或傳至十日以來。形貌如醉。此熱傳手少陰心經也。不可下。宜梔子黃連黃芩湯。若脈浮者。病在丙。導赤散。脈沈者。病在丁。瀉心湯。若脈浮沈俱有力者。是丙丁俱有熱。可以導赤瀉心各半服之。或有用犀角地黃湯者。此解陽明經血中熱。近於是也。有患熱病。肢體不甚熱。而間揚擲手足。如躁擾狀。

昏憒不知人事。時發一二語不可了。而非也。脈微細如欲絕。其人平日素充壯者。此失下熱極。以致身冷脈微。而昏冒將死。﹝蓄熱內甚。脈須疾數。以其熱極蓄甚。而脈道反不利。﹞若急下之。則殘陰暴絕而死。蓋陽气復竭而然也。不下亦死。宜涼膈散或黃連解毒湯。養陰退陽。積熱漸以宣散。則心胸再暖。而脈漸以生矣。王損庵法大柴胡下之。﹝大黃止用二錢。蒸熟煎。﹞繼以解毒湯。數服而平。﹝凡傷寒似神淸而時發一二語昏憒者。多屬虛。

須主以人參。或當歸補血湯。後看兼癥用藥。﹞有寒气乘虛中上者。經曰。諸虛乘寒則爲厥。鬱冒不仁。附子湯。倍人參川芎天麻﹝天麻性平。活血脈。通。九竅。﹞漧薑之類主之。或以人參三白湯。加川芎天麻。如下虛脈微者。須加附子。傷寒體虛有痰。四五日後神昏不語者。用人參五錢。黃白術當歸陳皮各一錢。煎成入竹瀝薑汁飲之。有服至十餘日方吐一字。月餘舌乃能轉。

熱淨而言。﹝竟有陰寒相逼。惟八味爲宜。﹞有神思似淸。而時昏憒。或語次間忽作鼾聲者。大危候也。急進歸脾養榮等藥。參須用至兩許方可。甚者加附子。

卷七西塘感癥﹝中﹞

感癥變病

火入於肺成煩。火入於腎成躁。蓋心火旺。則水虧金爍。惟火獨熾。故肺腎合而爲煩躁。然有屬熱者。亦有屬寒者。如獨煩不躁者多屬熱。惟悸而煩者爲虛。如獨躁不煩者。多屬寒。蓋煩者。心中煩爲內熱也。躁者。身體手足躁擾。或裸體不欲近衣。或欲在井中。爲外熱也。內熱者。有本之熱。故多屬熱。外熱者。多是無根之火。故屬寒也。有表癥不得汗。內外皆熱。躁亂不寧。取汗則定。有裏實。熱郁大便不通。心神不寧。脈數實有力。下之定。火客心胞上焦不淸。煩躁者。黃連梔子等涼藥妙。起臥不安。睡不穩。謂之煩。竹葉石膏湯。心中蘊熱而煩。淸心蓮子飲。虛煩有飲。溫膽湯。無飲。遠志飲子。﹝此等癥。全仗心似燃犀燭怪。目如庖丁解牛。方有起死回生之效。不然。最易滋惑失誤耳。﹞脈虛大。或微細。心煩不眠。爲虛煩。生脈散。加柏子仁茯神當歸。有火。加涼藥一二味。元參炒梔子竹茹花粉。若血液耗散。心神不安者。猛進獨參湯。﹝如因力艱不能服者。濃煎當歸補血湯代之。﹞熱病脈按之不鼓。躁亂。欲坐臥泥水中。口中和。乃虛陽上攻也。卽陰盛格陽。陰極發躁。冷服附子理中湯佳。

竹葉石膏湯

淡竹葉﹝君﹞人參﹝君﹞甘艸﹝使﹞半夏﹝臣﹞麥冬﹝臣﹞石膏﹝佐﹞

上加生薑粳米。水煎。空心服。如不禁石膏者。可用濟生方。除石膏加茯苓小麥。卽人參竹葉湯是也。

淸心蓮子飲

石蓮肉﹝君﹞赤茯苓﹝臣﹞人參﹝臣﹞黃﹝臣﹞地骨皮﹝佐﹞麥冬﹝佐﹞

車前﹝佐﹞黃芩﹝使﹞甘艸﹝使﹞

一方加遠志石菖蒲。發熱加柴胡薄荷。

遠志飲子

遠志﹝臣﹞棗仁﹝臣﹞茯神﹝佐﹞人參﹝君﹞黃﹝臣﹞當歸﹝臣﹞

麥冬﹝佐﹞石斛﹝君﹞甘艸﹝使﹞生薑﹝引﹞

若煩甚。加竹葉知母。

卷七西塘感癥﹝中﹞

感癥變病

振者。責其虛寒。虛則不至於爭。故振聳耳。戰者。爲正與邪爭。爭則股栗而戰矣。戰𨿽重於振。而栗重於戰也。戰者正气勝。栗者邪气勝也。皆邪正之相爭也。大抵气血俱虛。不有榮養筋骨。故爲之振搖。而不能主持也。須大補气血。人參養榮湯。或加味人參養榮湯。若身搖不得眠者。十味溫膽湯。倍加人參。或加味溫膽湯。

人參養榮湯

白芍﹝佐﹞熟地﹝臣﹞黃﹝臣﹞人參﹝君﹞茯苓﹝佐﹞白術﹝臣﹞陳皮﹝佐﹞棗仁﹝臣﹞遠志﹝佐﹞肉桂﹝使﹞五味﹝使﹞

甘艸﹝佐﹞生薑﹝引﹞大棗﹝引﹞﹝此方當加當歸身。﹞

此十全大補湯對子也。十全大補。但分气血。此方五臟俱補。無乎不至。虛寒甚者。當加附子以治之。陰虛更妙。

十味溫膽湯

枳實﹝佐﹞陳皮﹝佐﹞茯苓﹝臣﹞半夏﹝臣﹞甘艸﹝使﹞遠志﹝佐﹞

棗仁﹝臣﹞熟地﹝君﹞五味子﹝使﹞人參﹝君﹞

上加生薑大棗。

卷七西塘感癥﹝中﹞

感癥變病

筋惕肉。皆因發汗攻表太過。邪熱未解。血气虛奪。筋肉失養所致。或不因此。由素稟血少。邪熱搏於血脈之中。火性動惕故也。如傷寒不經發汗。七八日筋脈動惕。潮熱來尢甚。其肉不或。大便祕結不行。小便赤澀。以手按臍旁硬痛。此有燥矢也。加味大柴胡湯。如傷寒十餘日。曾三四次發汗過多。遂變肉。身振搖。筋脈動惕。此汗多气血俱虛故也。加味人參養榮湯。如汗後虛寒不得眠。筋惕內。內有熱。用加味溫膽湯。

加味人參養榮湯

人參﹝君﹞白術﹝臣﹞麥冬﹝佐﹞熟地﹝臣﹞當歸﹝臣﹞茯苓﹝佐﹞

甘艸﹝佐﹞川芎﹝使﹞五味﹝使﹞肉桂﹝佐﹞黃﹝臣﹞生薑﹝使﹞

大棗﹝使﹞

如陰虛相火動者。加酒炒知母黃柏。若陽虛下寒脈微者。加熟附子。肉桂倍之。不得眠加遠志棗仁。

加味溫膽湯

人參﹝君﹞生地﹝君﹞白芍﹝臣﹞當歸﹝臣﹞川芎﹝佐﹞棗仁﹝臣﹞

柴胡﹝臣﹞黃連﹝使﹞茯苓﹝佐﹞橘紅﹝佐﹞半夏﹝佐﹞甘艸﹝使﹞

上加竹茹生薑。

卷七西塘感癥﹝中﹞

感癥變病

循衣摸牀撮空。多是大虛之候。乃精神耗散。不能主持也。不問傷寒雜病。以大劑補之。多有生者。傷寒論云。循衣摸牀。惕而不安。微喘直視。脈弦者生。澀者死。此乃以脈之弦澀。辧胃气之存亡。緣脈弦則迢迢而長。知其胃气尙在也。故可以大承气下之而愈。然亦危極矣。必脈實癥實者。方可行之。﹝下後卽宜大補。﹞

卷七西塘感癥﹝中﹞

感癥變病

如經發表多者。用逍遙散加熟地。若發熱至八九日外。舌黑。脈洪數無倫。已成敗癥者。竟用人參一兩。熟地一二兩救之。甚者加煨姜三片。如經攻裏多者。輕則四君子加歸芍。或補中益气大劑與之。甚者竟用人參一兩。附子三錢。煨姜三片。以發其汗。然後用四君歸芍調理。如病患素虛。又發表攻裏之未當。六七日後。面黑大喘。舌捲直視。語。舌滑而胎。脈軟無力。按之空虛者。以獨參湯一兩與之。﹝鼻梁尖上。涓涓如水。是其應也。﹞次用大劑疏肝益腎湯。汗大出而解。如舌黑唇焦。大渴引飲。或兼大便溏泄。小便不利者。此必攻伐寒涼過多也。左歸飲﹝不用茯苓﹞加歸芍救之。﹝陰虧甚者。其脈沈細而數。此時胃气將絕。更當重加參。﹞如遇粗工發表攻裏過當。眞陰耗竭。燥結不出。將成敗癥者。一味養气補血。宿物自下。﹝至理名言。

讀者宜細玩。輕者逍遙加熟地。或甘露飲。气虛者大劑補中益气湯。甚則竟用人參兩許。熟地一二兩。﹞

四君子湯

人參﹝君﹞白術﹝臣﹞茯苓﹝佐﹞甘艸﹝使﹞

一方無甘艸。有黃。各等分。

卷七西塘感癥﹝中﹞

感癥變病

有一種遇粗工攻伐過當。胃陰大傷者。濃煎六味飲與之。虛熱者。合生脈散。中气虛者。六君理中建中補中益气選用。

卷七西塘感癥﹝中﹞

感癥變病

有一種不便而不食者。粗工必主便則邪去而膈淸。才能思食。我獨曰不然。必須養胃以助正。助正以去邪。如養未到。邪不卽去。不食不妨也。

卷七西塘感癥﹝中﹞

感癥變病

有不能便而能食者。推陳致新。倉廩盈溢。自能通利。不便無憂。

卷七西塘感癥﹝中﹞

感癥變病

心煩不安。身痛如束。或足冷耳聾。或咳或嘔。乃是發之候。升麻葛根湯。﹝脈弱者可加人參。

食少大便不實者。倍用白術。﹞血熱者。犀角地黃湯。俱可入酒芩連桔梗連翹元參薄荷葉天花粉之類。熱甚者。﹝口漧舌燥。黃胎。﹞合白虎湯。以盡爲度。脈伏心煩。謂之欲。煩止神靜。

肌膚中無隱隱之狀。始爲盡。已出而口漧脈洪者。竹葉石膏湯化之。或配涼藥一二味。生地丹皮之屬。洪而無力。兼體虛煩渴。本方加人參麥冬知母。令汗出自愈。嘔者。大半夏湯加減。

脈洪數有力。心下硬痛。口漧而胎色漸黃黑色。乃燥矢爲患也。大承气湯或大柴胡湯。看微甚而下之。更衣舌潤爲愈。如未可下。有潮熱煩渴者。且與小柴胡去半夏。合解毒。加栝蔞根主之。

或加大靑亦佳。﹝大靑味苦。大寒之物也。解心胸熱毒。治傷寒發赤煩痛。﹞有內傷元气不足之癥。誤作外感。虛火遊行於外。亦發。第脈虛大。倦怠。懶於言動。自汗。爲異耳。﹝因气血虛。亦身痛心煩作熱。若作有餘治。立危。速進補中益气。熟睡熱止爲愈。﹞內傷發者。胃气極虛。一身之火。遊行於外。宜補以降之。大建中湯。內有伏陰。或誤服涼藥。逼其虛陽浮散於外。而爲陰。脈𨿽洪大。按之無力。或手足逆冷。過乎肘膝者。先用炮姜理中湯。以復其陽。次隨癥治。

大半夏湯

治諸嘔要藥。

赤茯苓﹝臣﹞半夏﹝制君﹞陳皮﹝佐﹞生薑﹝使﹞

大建中湯

黃﹝君﹞人參﹝臣﹞當歸﹝臣﹞白芍﹝佐﹞桂心﹝使﹞黑附子﹝制使﹞甘艸﹝佐﹞半夏﹝佐﹞生薑﹝引﹞大棗﹝引﹞

卷七西塘感癥﹝中﹞

感癥變病

傷寒熱濕傷脾。則身發黃。黃如橘皮而明者。熱多。脈必數。﹝一身不痛。﹞解熱爲主。黃如燻黃而暗者。濕多。脈必沈緩。﹝一身盡痛﹞滲濕爲主。初起脈有力。能食不大便。茵陳大黃湯微利之。﹝或仲景茵陳蒿湯﹞次用茵陳五苓散。以滲濕解熱。稍久宜固脾胃。本方倍白術。

气虛。脈緩弱體倦。加人參。或參術健脾湯。傷寒發汗不徹。有畱熱。身面皆黃。多熱。期年不愈。食不減者。用茵陳梔子各三分﹝二錢五分爲一分﹞升麻秦艽各四錢。共末。水煎服三錢。以知爲度。﹝秦艽退黃極妙。以性能退陽明經濕熱邪气也。無濕熱者。恐傷燥。宜愼之。﹞水濕傷脾。脾寒。色見於外。爲陰黃。脈沈身冷是。四苓散。﹝卽五苓去桂﹞加炮姜茵陳。重者加附子。從陰癥治。傷冷中寒。脈弱气虛。變爲陰黃。理中湯加茵陳服之。海藏雲。傷寒病。遇太陽太陰司天。若下之太過。往往變成陰黃。一則寒水太過。水來侮土。一則土气不足。水來侵之。﹝方治如下﹞發黃。小便不利。煩躁而渴。茵陳湯加茯苓豬苓滑石當歸官桂主之。﹝韓氏名茵陳茯苓湯﹞發黃。煩躁喘嘔不渴。茵陳湯。加陳皮白術生薑半夏茯苓主之。﹝韓氏名茵陳陳皮湯﹞發黃。四支徧身冷者。茵陳附子甘艸主之。

﹝韓氏名茵陳附子湯﹞發黃。支體逆冷。腰上自汗。茵陳湯加附子甘艸漧薑主之。﹝韓氏名茵陳四逆湯。﹞發黃。冷汗不止者。茵陳湯加附子漧薑主之。﹝韓氏名茵陳姜附湯﹞發黃。服前姜附諸藥未已。脈尙遲者。茵陳湯加吳茱萸附子漧薑木通當歸主之。﹝韓氏名茵陳茱萸湯。﹞趙宗顏因下之太過。生黃。脈沈細遲無力。次第用藥。至茵陳附子湯大效。﹝次第用藥者。謂先投茵陳茯苓湯。次茵陳陳皮湯。又次茵陳附子也。後趙秀才下早病黃。寸微尺弱身冷。次第用至茵陳四逆湯。﹞有瘀血發黃。脈必微而沈。或沈結。不若瘀熱之脈。浮滑緊數也。又外癥必有如狂。腹滿。小便自利等候。宜於蓄血條求之。

茵陳大黃湯

治傷寒發黃。面目俱黃。小便赤。

茵陳﹝君﹞梔子﹝臣﹞柴胡﹝佐﹞黃柏﹝佐﹞膽艸﹝使﹞大黃﹝炒使﹞

升麻﹝使﹞黃芩﹝使﹞

上咀。水煎。早晚食後溫服。

茵陳五苓散

上以茵陳濃煎湯。調五苓散二錢服。日三四次。黃從小便下。以小便淸爲度。

茵陳蒿湯

茵陳﹝君﹞大黃﹝臣﹞梔子﹝佐﹞

參術健脾湯

人參﹝君﹞白芍﹝臣﹞茯苓﹝佐﹞陳皮﹝使﹞當歸﹝臣﹞白術﹝君﹞

甘艸﹝佐﹞大棗﹝使﹞

食前服。

卷七西塘感癥﹝中﹞

感癥變病

凡感癥復發。世俗必作有餘治。必曰因食而起。殊不知有餘不盡之邪。畱滯陽明胃經也。蓋緣戰汗後。元气虧損之甚。卽以補陰得汗。力只及得七八分便住。表旣得解。便能淸爽。其不盡者。復歸陽明。加以一二日之飲食。與邪相蒸。復騰騰而作熱矣。治之當何如。曰。捨補正气無由也。當此之時。大汗一出。元气驟損。飲食入胃。生化遲緩。於是所畱之邪。與新入之物。合而爲火。如根據時師。再作攻邪。元气益虛。熱邪益熾。索然而死矣。惟以六君子湯。加當歸投之。縱有病愈增而熱似甚者。乃是邪與食爲元气所攻發。將出之候也。守不過三日。復戰而汗解矣。或於六君子湯中。加酒芩連朴更穩。中气虛而熱甚者。補中益气湯。加酒芩連。或曰。汗至七八分。而余邪何以復歸陽明。曰。胃主肌肉。而元气薄故也。如元气濃者。無此病也。如畱泊肌肉筋骨。則爲餘毒。治法亦先補正。有陰虛勞復。微扶風寒與食者。生地黃飲子主之。若其人素壯實。平日多火癥。愈後勞復者。亦不得用攻伐。七味蔥白湯主之。損庵用麥門冬斤許。入淡竹葉香豉。頻頻飲之佳。海藏麥門冬飲子亦可。

生地黃飲子

生地﹝君﹞熟地﹝君﹞枸杞﹝臣﹞地骨皮﹝臣﹞黃﹝臣﹞白芍﹝臣﹞

天冬﹝佐﹞黃芩﹝佐﹞甘艸﹝佐﹞枳殼﹝使﹞防風﹝使﹞

七味蔥白湯

治傷寒或因起動勞復。或因喫食稍多。皆成此候。若復甚者。一如傷寒。初有此癥。宜服此方。

蔥白﹝連須君﹞漧葛﹝君﹞淡豉﹝半合臣﹞麥冬﹝佐﹞熟地﹝臣﹞生薑﹝使﹞

流水﹝以杓揚之﹞七味。用淸水煎。去滓分二服。漸漸服之取汗。

麥門冬湯

治勞復气欲絕者。用之有效。能起死回生。易老加人參。尢妙。

麥冬﹝君﹞甘艸﹝佐﹞粳米﹝臣﹞

先煮米令熟。去米。入藥五錢。棗二枚。竹葉十五片。溫服。﹝此方當有半夏。﹞

卷七西塘感癥﹝中﹞

感癥變病

傷寒以咳嗽爲輕。蓋風寒暑濕。先自皮毛而入。皮毛者。肺之合也。𨿽外邪欲入臟腑。必先從其合而嗽也。肺主气。形寒飲冷則傷之。使气逆而不散。衝擊咽膈。令喉中淫淫如癢。習習如梗而咳也。﹝或云咳則有聲無痰。嗽則有聲有痰﹞。初起脈浮緊。頭痛拘急。惡寒發熱無汗者。

冬月十神湯加減。餘月芎蘇飲加羌活。﹝二方輕重得宜。凡非時之气。皆可用。﹞如火盛者。加涼藥一二味。枯芩知母花粉地骨之類。如胃熱燻蒸其肺而嗽者。合白虎。挾虛者。加人參。或人參石膏湯。﹝若脈浮自汗。頭眩眼脹。鼻塞淸涕者。傷風候也。亦以十神芎蘇二方分治。﹞脈弦口苦。發熱而咳者。少陽也。小柴胡去人參大棗生薑。加五味子漧薑主之。若發熱胸中煩滿而咳者。加炒栝蔞。若胸脇痞滿。發熱而咳者。加枳實。如下利嘔渴。心煩不得眠而咳嗽者。豬苓湯。四肢厥逆。腹中痛。泄利下重而咳者。四逆散。加五味子漧薑。停飲與表寒相合者。小靑龍湯。﹝仲景謂表不解。心下有水气。漧嘔發熱而咳是也。﹞停飲與裏寒相合者。眞武湯去芍藥。

加五味子漧薑細辛。﹝仲景謂四肢沈重疼痛。小便如常。大便自利而咳是也。﹞有手足逆冷。﹝上過乎肘。下過乎膝。﹞脈沈細而咳者。陰癥也。四逆湯加五味子。有病傷寒咳嗽。喉中聲如。與獨參湯一服而聲除。至二三帖。咳嗽亦漸退。服二三斤。病始全。今人因右寸脈大。不知分別有力無力。妄投瀉劑。死者多矣。﹝大是豁大無倫。眞空虛陰亡之象。若有餘。其大必牢。內經五色奇咳論曰。五臟六腑皆能令人咳。非獨肺也。又云。聚於胃關於肺之旨。乃風寒上襲之初咳癥。故辛散溫潤淸滋。使上焦之邪表散。咳斯愈矣。若後之水气停飲。與夫陰寒厥逆致咳。非溫通開合。宗仲景法加減不可。若套以時派表劑。則速之咎矣。此論反復辧晰次第用藥。深得仲景之旨。而於哮喘喉聲如之癥。與獨參大劑。誠千古之卓識。今之昧此義者。蓋多多矣。本艸人參有定喘之功能。惜讀者漫不經心而忽之也。況喘癥之虛者。由元海無根。致腎气不納。脈之滑大無倫。斯時重用獨參以回元海。猶慮鞭長莫及。何敢咳藥爲也。又豈可與凡庸以脈大輒投瀉劑而死者。同日語耶。故揭出以告讀是篇者。﹞

十神湯

白芷﹝臣﹞紫蘇葉﹝君﹞麻黃﹝佐﹞陳皮﹝臣﹞川芎﹝佐﹞香附﹝臣﹞

升麻﹝使﹞葛根﹝君﹞赤芍﹝佐﹞甘艸﹝佐﹞生薑﹝使﹞蔥白﹝使﹞

十味芎蘇飲

前胡﹝佐﹞葛根﹝君﹞枳殼﹝佐﹞桔梗﹝佐﹞半夏﹝臣﹞陳皮﹝佐﹞

桑皮﹝佐﹞杏仁﹝臣﹞川芎﹝臣﹞紫蘇﹝君﹞生薑﹝使﹞大棗﹝使﹞

準繩方無桑杏前胡。有柴胡苓艸。

人參石膏湯

治傷寒咳嗽不已。心煩。及風熱頭疼。精神不利。昏憒。

人參﹝君﹞石膏﹝臣﹞半夏﹝臣﹞梔子仁﹝佐﹞黃芩﹝佐﹞川芎﹝佐﹞茯苓﹝臣﹞白術﹝君﹞生薑﹝使﹞作一服。

四逆散

甘艸﹝炙君﹞枳實﹝佐﹞芍藥﹝臣﹞柴胡﹝佐﹞

卷七西塘感癥﹝中﹞

感癥變病

有感癥汗不透。餘熱在胃。咳嗽不止。養血涼血不效者。每用六味飲必應。蓋熱气逼傷胃陰也。有挾虛感癥。用參等气分藥而愈。愈後漸見漧咳。乃餘邪爲胃气鼓動欲出也。若認作眞虛癥。再投歸脾生脈等劑。則重斂其火。漸傷陰分。而成弱者有之矣。宜養血涼血。順其勢而導之。不可泥爲補劑得力之後。寒涼傷中。畏而勿用也。有陽明癥。宜汗不得汗。漸見咳嗽吐痰者。

此時取汗。益不可得。只投淸潤之劑。如二冬二母天花粉地骨皮之類。寒熱未止者。小柴胡爲主。加入上藥。久久痰淸咳止。經絡熱邪。卽從此解。𨿽終不得汗。亦有漸愈之理。

卷七西塘感癥﹝中﹞

感癥變病

凡傷寒汗出不徹。邪熱結耳後一寸二三分。或耳下俱腫硬者。名曰發頤。此爲遺熱成毒之所致也。宜速消散則可。若緩則成膿。又爲害也。﹝竟有失於汗下。中宮伏熱郁極。發爲胃癰者。須細審之。若漫不加意。懵然執傷寒之成法以治。鮮有不潰敗者。﹞感癥有三四日後卽發癰者。有一起便發者。治皆不外陽明一經。﹝初起亦有兼少陽者﹞有一種感癥。被俗師混加汗下。以致誅伐太過。气血大傷。究竟所感之邪。郁而不泄。發爲癰腫。此時急爲補正大劑。參歸術加熟地兩許以救之。庶可起發收功。若用連翹皂刺芩連等。去生便遠。有肝腎大虛。發於至陰之處。道路遙遠。必煎劑送大塡大補丸子方效。否則遷延時日。拖成弱癥。終不救也。有一種火實之人。

所感又重。非大劑辛涼。及重用石膏不可。﹝甚者須加大黃﹞而醫者過於小心。始則略爲解散。至三四日後。便用養陰之法。以致邪毒郁伏。發爲癰腫。當急以淸解透發之藥消之。若作騎墻之見。兼用固本等。則熱邪爲潤藥粘滯。不得透達。必成大害矣。愼之愼之。﹝固本等所以養胃。

今服養陰藥旣多。則胃中津液原不竭也。且遺毒旣自經絡而達肌表。自當因勢利導之。﹞遺毒發頤。用槐花四五兩。微炒黃。乘熱入酒二鐘。煎十餘沸。去滓熱服。未成者。二三服。已成者。

一二服。胃弱者忌。又法。用生忍冬藤﹝卽金銀花藤﹞四五兩。生甘艸節一兩。

先用水二碗。煎至一碗。再入酒一碗。煎十餘滚﹐去渣飲之。渣敷患處。

連翹敗毒散

治發頤初腫。服此消之。

連翹﹝君﹞羌活﹝臣﹞獨活﹝佐﹞荊芥﹝佐﹞防風﹝佐﹞升麻﹝使﹞柴胡﹝臣﹞

甘艸﹝佐﹞桔梗﹝佐﹞川芎﹝佐﹞歸尾﹝佐﹞蘇木﹝使﹞紅花﹝使﹞天花粉﹝臣﹞

牛蒡子﹝君﹞

上水酒各半煎。徐徐溫服。﹝如未消加蛤粉炒穿山甲一錢。腫至面者。加香白芷一錢漏蘆五分。大便燥實者。加酒浸大黃一錢五分。壯者倍之。凡內有熱。或寒熱交作者。倍用柴胡。加酒洗黃芩酒炒黃連各一錢。﹞

內托消毒散

治發頤有膿不可消。已破未破服之。

人參﹝君﹞黃﹝君﹞當歸﹝臣﹞川芎﹝佐﹞防風﹝佐﹞白芷﹝臣﹞

升麻﹝使﹞柴胡﹝佐﹞甘艸﹝佐﹞桔梗﹝佐﹞連翹﹝佐﹞金銀花﹝佐﹞

上水酒各半煎。徐徐溫服。

卷八西塘感癥﹝下﹞

感癥兼病

本是感癥。而兼有他病。丹溪先生所謂雜合病也。其治之卽當稍變感癥成法矣。用載之篇末。以成一家之言。

卷八西塘感癥﹝下﹞

感癥兼病

如挾飲食。噯气酸臭飽脹者。初起平胃散二陳湯主之。見風癥者。配發散藥一二味。如升柴薄荷葉。太陽癥見者。加羌防。恐太燥。去蒼術。見熱癥者。配酒芩連。口漧者。合白虎。作嘔者。加濃朴。如經發表多。而壅熱通紅。气粗。脈牢實。神思昏沈。胸前按之微痛者。視其微甚。用逍遙散。加熟地四五錢至一二兩。或本方合小柴胡。

平胃散

蒼術﹝米泔浸炒﹞濃朴﹝薑汁炒﹞陳皮甘艸﹝各等分﹞

二陳湯

半夏﹝制﹞茯苓陳皮甘艸﹝各等分﹞

加生薑大棗。

卷八西塘感癥﹝下﹞

感癥兼病

如見鼻塞頭痛發熱。或中脘痞滿。嘔逆惡心。或痰飲凝積者。參蘇飲主之。

參蘇飲

前胡﹝佐﹞葛根﹝臣﹞半夏﹝制臣﹞茯苓﹝臣﹞陳皮﹝臣﹞甘艸﹝佐﹞枳殼﹝麩皮炒佐﹞

桔梗﹝佐﹞蘇葉﹝君﹞人參﹝君﹞木香﹝使﹞生薑﹝引﹞大棗﹝引﹞

人參木香二味。進退用之。見陽明癥者。合白虎。

卷八西塘感癥﹝下﹞

感癥兼病

有一種內傷元气不足之病。其人必元气素弱。或作勞辛苦。或因饑餒受虧。或因色欲過度。

外癥身熱。自汗體倦。手足心熱。忽時作寒。口不知味。出言懶怯。脈虛大無力者。補中益气湯主之。有一種大虛致感。先以歸脾飲補之。待虛回後淸邪。

補中益气湯

人參黃當歸白術廣皮甘艸升麻柴胡加生薑大棗。

此方俱用輕劑。分量極少。總看病之微甚。爲藥之多寡可也。六要黃一錢。人參病甚者一錢。炙艸五分或七分。歸術各七分。陳皮五分。升柴二味酒炒。各三分。多汗蜜拌炒。

﹝此方如气血大虛者。參術歸艸可加至數錢之多。不可拘泥。﹞

見頭痛項彊太陽癥者。配羌防。挾飲食者。配朴半。往來寒熱者。配黃芩。熱甚者。合白虎。病久虛而邪不得汗解者。配益母艸紅花酒芩連。舌胎漧燥黃焦。熱甚挾虛。而津液不得上行者。本方合白虎。

歸脾飲

人參﹝君﹞黃﹝臣蜜炙﹞茯神﹝臣﹞白術﹝臣﹞甘艸﹝臣﹞棗仁﹝炒研臣﹞當歸﹝君﹞遠志﹝佐﹞龍眼肉﹝使﹞煨姜﹝引﹞大棗﹝引﹞

挾火者。配黑山梔牡丹皮。甚者配酒黃連。名加味歸脾飲。

卷八西塘感癥﹝下﹞

感癥兼病

有一種中暑癥。自汗背寒面赤。面部必通紅紫脹。眼白必黃。或兼頭痛气粗。發躁狂亂。審知陽明的確。用白虎湯。

﹝倘脈不洪大。無消渴。恐白虎湯難投。如脈洪消渴悉見。當有背寒目黃。亦宜桂枝白虎。

或加蒼術可也。否則不如東垣淸暑益气爲穩。

卷八西塘感癥﹝下﹞

感癥兼病

有一種頭痛妄言。兩脛逆冷。胸腹滿。多汗。其人常傷於濕。因而中暑。名曰濕溫。其脈陽濡而弱。陰小而急。

治在太陰。不可發汗。白虎加蒼術湯主之。保命云。立夏之後。至立秋處暑之間。傷寒者。

身多微涼。自汗。四肢沈重。謂之濕溫。蒼術石膏湯主之。﹝卽白虎加蒼術湯。或先用人參白虎數劑。濕溫一癥。極不易治。淸之則邪益陷。燥之則津卽槁。補之助桀爲虐。必糾纏生變耳。近代溫病條辧之三仁湯。法極精妙。蓋專究三焦立法。較白虎蒼術六經法。更勝一籌矣。﹞

蒼術石膏湯

蒼術﹝佐﹞石膏﹝君﹞知母﹝臣﹞甘艸﹝使﹞

卷八西塘感癥﹝下﹞

感癥兼病

如夏月坐涼亭水閣髙堂大廈中縱食瓜果生冷。亦能中寒。不可泥於盛夏。禁用熱藥也。附子理中湯。﹝大順散冷香飲子。並皆佳妙。﹞

有夏月因勞役。飲食失節。又傷冷凍飲料得疾。右三部沈細而微。太陰癥也。左三部微浮而弦。

虛陽在表也。身體沈重。四肢逆冷。自利淸谷。引衣自覆。气難布息。懶於言語。此脾受寒濕。

中气不足也。法當用四逆湯。但內經有用熱遠熱之戒。是宜從中治。中治者溫之也。錢氏白術散加升麻主之。一再服後利止身溫神出。可用異功散治中湯辛溫之品二三劑。

附子理中湯

附子﹝臣﹞人參﹝君﹞白術﹝臣﹞漧薑﹝炮佐﹞甘艸﹝炙佐﹞生薑﹝使﹞

大棗﹝使﹞

錢氏白術散

人參﹝君﹞白術﹝君﹞茯苓﹝臣﹞甘艸﹝炙臣﹞藿香葉﹝佐﹞木香﹝使﹞葛根﹝佐﹞

治中湯

陳皮﹝佐﹞靑皮﹝佐﹞人參﹝君﹞白術﹝臣﹞漧薑﹝炮使﹞甘艸﹝臣﹞

卷八西塘感癥﹝下﹞

感癥兼病

有一種色欲過度。腠理疏豁。寒邪乘虛而直入於三陰之經。名曰陰癥。乃初起不見熱癥。暴病也。所謂直入陰經者。乃心肝脾肺腎之經。受肅殺嚴寒之气。由肌肉間之經絡。直逼髒中。或心或肝或脾或肺或腎。生气被傷。不得通達。便成陰癥也。此時急以熱藥。根據經通之。漸漸溫熱。使髒中熱气。得通於肌肉間之經絡也。須以理中湯四逆湯眞武湯等類。辧癥治之。有一種陰癥直入腎少陰之經。欲事後感寒。或多欲陽虛。寒乘虛入。臍腹絞痛。手足靑紫。厥逆。脈微欲絕。急煎附子理中與之。外用蔥一束。如茶盞大。紮緊切一指濃一段。置臍上。以熨斗火熨之。熱气透入腹。逼邪外出爲佳。

眞武湯

附子﹝臣﹞茯苓﹝臣﹞白芍﹝酒炒佐﹞白術﹝君﹞生薑﹝使﹞

四逆湯

甘艸﹝炙臣﹞漧薑﹝佐﹞附子﹝君﹞

病甚者用重劑。

卷八西塘感癥﹝下﹞

感癥兼病

有一種戴陽癥。兩顴淺紅。紅必遊移無定。或煩躁發狂。欲坐臥泥水中。渴欲飲水。復不能飲。大便自利。或祕結。小便淸白。或淡黃。咽喉或痛。或不痛。脈沈遲而微細。肌表𨿽熱。重按之則不熱。甚者其冷透手。此陰盛格陽也。又有面紅煩躁。徧舌生瘡生刺。舌斂縮如荔枝狀。或痰涎湧盛。喘急。小便頻數。口漧引飲。兩唇焦裂。喉間如煙火上攻。兩足心如烙。脈洪大而數無倫。按之有力。﹝亦有按之微弱者﹞捫其身烙手。此腎虛火不歸經。素問所謂脈從病反者也。俱用十全大補湯。吞八味丸。或大劑八味飲。合生脈散。人參熟地可用至二三兩。附子可用至三五錢。如認作白虎。立死。

十全大補湯

黃﹝蜜炙﹞肉桂四君四物

八味丸

卽六味飲加附子肉桂。

卷八西塘感癥﹝下﹞

感癥兼病

有一種瘧疾。秋後晚發。不論間日一日。熱多寒少。或獨熱無寒。或寒熱相半。勢沈重者。

總當以治感癥之法治之。﹝大抵不外陽明少陽二經﹞

卷八西塘感癥﹝下﹞

感癥兼病

有瘧痢交並。勢來暴甚者。亦當從感癥治。急淸陽明。毒自解矣。

卷八西塘感癥﹝下﹞

感癥兼病

有勞倦內傷人。夏月感熱。身如燔炭。下利膿血。譫語。舌燥而黑。脈洪數無倫。﹝甚者脈散亂。忽有忽無。﹞此陽明危病也。急用熟地一兩。生地麥冬當歸白芍甘艸枸杞佐之。服後須微微見汗乃可治。﹝脈亦須接續分明。洪數鼓指。﹞又必卽前方去生地。加棗仁山藥山萸肉丹皮連服七八帖。俟其脈斂而圓。乃可用四順淸涼飲子。加大黃五錢。熟地一兩。歸芍各三錢。甘艸一錢。下其黑矢而愈。若一二日後。復發熱狂。喘急。口渴。此欲作汗解也。投術各一兩。歸芍漧薑各三錢。甘艸一錢。其汗如注。而霍然矣。或曰。陽明熱甚。當速解其毒。今先補後下。

何也。曰。毒火燔熾。涼膈承气癥也。而其原起於勞倦。陽邪內灼。脈已無陰。若驟下之。則毒畱而陰絕。死不治矣。曰。復病又以他藥治。何也。曰。病從陽入。必從陽解。今陰气已至。而無以鼓動之。則榮衝不洽。汗無從生。不汗。則虛邪不得外達。故內沸而復也。

卷八西塘感癥﹝下﹞

感癥兼病

初起宜辛涼解散。次則和解解毒。必裏癥全具而脈實。舌燥口漧。心下堅滿。方可攻下。若飲食在胃脘中。

未曾腐熟。糟粕未成。𨿽芩連栝蔞等。俱不可用。況硝黃乎。﹝恐變結胸故也。﹞荒歲多疫。皆因饑飽不時所致。右气口脈多大。用人參敗毒散。先發其表。次用人參柴胡湯以和解。右脈大於左。自汗。心下不脹。無表裏癥見者。補中益气湯。若用正傷寒法。大汗大下。多致殺人。疫病當分天時寒暄燥濕。病者虛實勞逸。因時制宜。不可拘泥。如久旱天時多燥。熱疫流行。忌用燥劑。宜解毒潤燥。天久淫雨。濕令大行。脾土受傷。民多寒疫。多兼瀉利。忌用潤劑。宜滲濕理脾。又有一種全家長幼相傳染。頭痛發熱。乃天行時气。重卽疫癘也。亦系陽明熱病。治法當與感癥參。

卷八西塘感癥﹝下﹞

感癥兼病

時毒者。感四時不正之气。初發狀似傷寒。五七日間。乃能殺人。十日外。不治自愈。診其脈。滑數浮洪沈緊弦澀。皆其候也。浮數者。邪气在表。宜發之。沈實者。邪气在裏。當下之。

此癥有陰有陽。有可汗有可下。常見粗工但云熱毒。驟用寒涼。不知病有輕重。治有逆從。豈容輕忽也。﹝寒涼不可輕用﹞頭面耳項腫赤痛甚。惡寒口渴。大便閉澀。脈數實者。表裏俱實也。

防風通聖散主之。無表裏癥。或已汗下。腫不消者。小柴胡加酒連連翹玄參薄荷桔梗鼠粘子天花粉和解之。腫甚痛。汗下不消。宜砭去惡血。內服解毒藥。勢不可散。欲膿脈弱。不潰。宜托裏。饑年傳染。先因胃虛飲食不節。邪乘虛入。宜從輕治。發散解毒。必加人參以固元气。病頤頷腫者。﹝卽俗名蝦幕瘟是也。又名曰腮。﹞先用敗毒散微汗之。次以酒芩連﹝黃連非熱甚且緩之。梔芩足矣。﹞玄參薄荷連翹甘艸桔梗升麻鼠粘子頻頻緩服。大便實者。加熟大黃。﹝此法。卽非流行。凡遇見此癥。用之自效。﹞大抵熱不止。不可便與谷食。恐助邪熱也。脈虛。無停滯者不禁。

荊防敗毒散

羌活﹝臣﹞獨活﹝佐﹞前胡﹝佐﹞軟柴胡﹝臣﹞川芎﹝佐﹞枳殼﹝佐﹞

茯苓﹝佐﹞荊芥﹝臣﹞防風﹝君﹞

上加人參甘桔去荊防。名人參敗毒散。立齋加玄參牛蒡子。

防風通聖散

白芍﹝臣﹞防風﹝君﹞當歸﹝酒洗臣﹞川芎﹝佐﹞滑石﹝臣﹞石膏﹝君﹞芒硝﹝使﹞桔梗﹝佐﹞荊芥﹝佐﹞麻黃﹝佐﹞薄荷﹝使﹞甘艸﹝臣﹞梔子﹝焙臣﹞大黃﹝煨使﹞白術﹝君﹞連翹﹝臣﹞黃芩﹝佐﹞生薑﹝使﹞

普濟消毒飲

泰和間。民病疫癘。初覺憎寒體重。次傳頭面腫盛。目不能開。上喘。咽喉不利。舌漧口燥。俗云大頭天行。諸藥罔效。明之云。身半以上天之气。邪熱客心肺之間。上攻頭面而腫。須用下藥。

﹝大頭天行。濕熱爲腫。木盛爲痛。濕熱從陽明。木盛從少陽。陽明爲邪首大腫。少陽邪出於耳前後。﹞

黃連﹝佐﹞黃芩﹝佐﹞人參﹝臣﹞桔梗﹝佐﹞生甘艸﹝佐﹞陳皮﹝佐﹞

元參﹝君﹞連翹﹝臣﹞板藍根﹝使﹞馬勃﹝使﹞鼠粘子﹝焙研﹞僵蠶﹝炒二味臣﹞

升麻﹝使﹞柴胡﹝臣﹞上爲末。半用湯調。時時呷之。半用蜜丸。噙化。服盡良愈。或加薄荷川芎當歸。咀。每服五錢。水煎。時時稍熱服之。如大便硬。加酒煨大黃一錢。或二錢以利之。腫勢盛者。宜砭刺之。

消毒托裏散

治時毒已經汗下解毒。不消。勢欲成膿。未成卽消。已成卽潰。

黃﹝鹽水拌炒﹞人參﹝二味君﹞白術﹝臣﹞茯苓﹝臣﹞當歸﹝臣﹞芍藥﹝佐﹞

川芎﹝佐﹞甘艸﹝臣﹞金銀花﹝佐﹞白芷﹝佐﹞

水煎。分瘡上下。食前後服之。

卷八西塘感癥﹝下﹞

感癥兼病

按準繩六經治例。與平人同。但初起卽須合四物。或加白術黃芩。使熱邪不能深入血分。以觸犯胎气爲異耳。又滑潤如半夏滑石之類。行血如肉桂附子之類。破血如桃仁牛膝丹皮之類。攻下如大黃芒硝之類。俱宜愼之。

愚按。治感癥大法。總以始終照管胃中津液。爲第一奧旨。蓋邪之所感。皮毛閉塞。气不外達。郁而成熱。熱積皮毛不解。漸而肌肉熱矣。漸而各經絡無不熱矣。漸而熱气皆壅塞。陽明腑中熱矣。此必然之勢也。又況後代血气未衰。早禦酒肉濃味。胃中素有濕熱者多。一旦客熱交並。區區陰津幾何。能當此烈焰燎原乎。凡感癥之死。皆由胃汁漧枯。是以古人立法。及其邪之在表。血气未傷之時。當汗汗之。﹝所謂開鬼門也﹞欲熱從汗解。則淸寧安固。而血气全保不傷矣。當其邪之在裏。血气漸虧之際。可下下之。﹝所謂潔淨府也。﹞欲熱隨便通。則焦灼頓除。而气血可徐俟其來復矣。其有血气素虧之人。三四五日之後。不論表癥解與未解。裏癥急與不急。一見口漧唇裂。舌胎焦黑燥硬。全用滋養淸涼。虛甚者。並涼藥弗用。純陰重劑。加人參數錢。升發運用。但救得胃中津液不竭。其人必不卽死。及其津液漸充。汗自能來。宿物自下。至所謂胃中之津液非他卽周身血气所化。積疊胃底。此後天之本也。凡人平日之彊弱。及遇外感賊邪之難治易治。可治不可治。彊半憑此。粗工不知。無論新久虛實表裏。苟見身熱。風藥混表。

一覺悶滿。攻中破气雜投。不效。大黃枳朴繼進。必求一便。以畢其技能。豈慮熱得風而益熾。

陰被劫而速亡。﹝二語是感癥致死根苗﹞何其與先賢之意。適相反哉。玆所集說。先後緩急不爽。輕重攻補適宜。而大旨所在。總始終照顧陰津。以爲勝邪回生之本。﹝二語是感癥治法主腦﹞

學人由此。更徧參先賢之書。以盡其精微。極其變化。則感癥之道備。而於他癥亦思過半矣。﹝東莊批醫貫云。當看傷寒論原本。及樓全善綱目。近日諭嘉言尙論篇。亦有發明。此篇與張景嶽皆本薛新甫。並宜參究。不可求簡捷。守一說以誤世。﹞西塘感癥者。卽廢翁董氏所輯入門淺見也。是書原本樓氏綱目。折衷損庵準繩。而又參以四明東莊兩家。每祖此以救傷寒危癥。無不立應。家藏此書。經歷旣久。積驗甚多。家大兄因與四明心法東莊醫案匯爲一編。細加評點。不敢私之篋中。謹必諸同好。

同懷弟蜚鳴謹識

