

醫學三字經淸陳修園

小引

童子入學﹐塾師先授以《三字經》﹐欲其便誦也﹐識途也。學醫之始﹐未定先授何書﹐如大海茫茫﹐錯認半字羅經﹐便入牛鬼蛇神之域﹐余所以有《三字經》之刻也。前曾托名葉天士﹐取時俗所推崇者﹐以投時好。然書中之奧旨﹐悉本聖經﹐經明而專家之伎可廢。謝退谷於注韓書室得繕本﹐惠書千餘言﹐屬歸本名﹐幸有同志。今付梓而從其說﹐而仍名經而不以爲僭者﹐采集經文﹐還之先聖﹐海內諸君子﹐可因此一字而共知所遵﹐且可因此一字而不病餘之作。

嘉慶九年歲次甲子人日陳念祖自題於南雅堂

卷之一

醫學源流第一

醫之始本岐黃黃﹐黃帝也﹔岐﹐岐伯也。君臣問答﹐以明經絡﹑臟腑﹑運气﹑治療之原﹐所以爲醫之祖。𨿽《神農本經》在黃帝之前﹐而神明用藥之理﹐仍始於《內經》也。

靈樞作素問詳《靈樞》九卷﹑《素問》九卷﹐通謂之《內經》《漢書﹟藝文志》載《黃帝內經十八篇》是也。醫門此書﹐卽業儒之五經也。

難經出更洋洋洋洋﹐盛大也。《難經》八十一章﹐多闡發《內經》之旨﹐以補《內經》所未言﹐卽間有與《內經》不合者﹐其時去古未遠﹐別有考據也。秦越人﹐號扁鵲﹐戰國人﹐著《難經》。

越漢季有南陽張機﹐字仲景﹐居南陽﹐官長沙﹐東漢人也。著《傷寒雜病論》《金匱玉函經》。

六經辧聖道彰《內經》詳於鍼灸﹐至伊芳尹有湯液治病之法﹐扁鵲﹑倉公因之。仲師出而雜病傷寒專以方藥爲治﹐其方俱原本於神農﹑黃帝相傳之經方﹐而集其大成。

傷寒著金匱藏王肯堂謂《傷寒論》義理如神龍出沒﹐首尾相顧﹐鱗甲森然。金匱玉函﹐示寶貴祕藏之意也。其方非南陽所自造﹐乃上古聖人所傳之方﹐所謂經方是也。

其藥悉本於《神農本經》。非此方不能治此病﹐非此藥不能成此方﹐所投必效﹐如桴鼓之相應。

垂方法立津梁仲師﹐醫中之聖人也。儒者不能捨至聖之書而求道﹐醫者豈能外仲師之書以治療。

李唐後有千金唐﹟孫思邈﹐華原人﹐隱居太白山。著《千金方》《千金翼方》各三十卷。宋仁宗命髙保衡﹑林億校正﹐後列《禁經》二卷。今本分爲九十三卷。較《金匱》𨿽有浮泛偏雜之處﹐而用意之奇﹐用藥之巧﹐亦自成一家。

外臺繼重醫林唐﹟王燾著《外臺祕要》四十卷﹐分一千一百四門﹐論宗巢氏﹐方多祕傳﹐爲醫門之類書。

後作者漸浸淫等而下之﹐不足觀也已。

紅紫色鄭衛音間色亂正﹐靡音忘倦。

迨東垣重脾胃金﹟李杲﹐字明之﹐號東垣老人。生於世宗大定二十年﹐金亡入元﹐十七年乃終﹐年七十二﹐舊本亦題元人。作《脾胃論》《辧惑論》《蘭室祕藏》。後人附以諸家合刻﹐有《東垣十書》傳世。

溫燥行升淸气如補中益气及升陽散火之法﹐如蒼術﹑白術﹑羌活﹑獨活﹑木香﹑陳皮﹑葛根之類﹐最喜用之。

𨿽未醇亦足貴人謂東垣用藥﹐如韓信將兵﹐多多益善。然駁雜之處﹐不可不知。惟以脾胃爲重﹐故亦可取。

若河間專主火金﹟劉完素﹐字守眞﹐河間人。事迹俱詳《金史﹟方技傳》。主火之說﹐始自河間。

遵之經斷自我《原病式》十九條﹐俱本《內經﹟至眞要大論》﹐多以火立論﹐而不能參透經旨。如火之平气曰升明﹐火之太過曰赫曦﹐火之不及曰伏明﹐其虛實之辧﹐若冰炭之反也。

一二方奇而妥如六一散﹑防風通聖散之類﹐皆奇而不離於正也。

丹溪出罕與儔元﹟朱震亨﹐字彥修﹐號丹溪﹐金華人。其立方視諸家頗髙一格。

陰宜補陽勿浮《丹溪心法》以補陰爲主﹐謂陽常有餘﹐陰常不足。諸家俱辧其非﹐以人得天地之气以生﹐有生之气﹐卽是陽气﹐精血皆其化生也。

雜病法四字求謂气﹑血﹑痰﹑郁是也。一切雜病﹐只以此四字求之。气用四君子湯﹐血用四物湯﹐痰用二陳湯﹐郁用越鞠丸。參差互用﹐各盡其妙。

若子和主攻破張子和﹝戴人﹞書中﹐所主多大黃﹑芒硝﹑牽牛﹑芫花﹑大戟﹑甘遂之類﹐意在驅邪。邪去則正安﹐不可畏攻而養病。

病中良勿太過子和之法﹐實癥自不可廢﹐然亦宜中病而卽止﹔若太過﹐則元气隨邪气而俱散﹐挽無及矣。

四大家聲名噪劉河間﹑張子和﹑李東垣﹑朱丹溪爲金﹑元四大家﹐《張氏醫通》之考核不誤。

必讀書錯名號李士材《醫宗必讀》四大家論﹐以張爲張仲景﹐誤也。仲景爲醫中之聖﹐三子豈可與之並論。

明以後須酌量言醫書充棟汗牛﹐可以博覽之﹐以廣見識﹐非謂諸家所著皆善本也。

詳而備王肯堂金壇王宇泰﹐諱肯堂。著《證治準繩》﹐𨿽無所采擇﹐亦醫林之備考也。

薛氏按說騎墻明﹟薛己﹐號立齋﹐吳縣人。著《薛氏醫按》十六種﹐大抵以四君子﹑六君子﹑逍遙散﹑歸脾湯﹑六八味丸主治﹐語多騎墻。

士材說守其常李中梓﹐號士材﹐國朝人也。著《醫宗必讀》《士材三書》。𨿽曰淺率﹐卻是守常﹐初學人所不廢也。

景嶽出著新方明﹟張介賓﹐字會卿﹐號景嶽﹐山陰人。著《類經質疑錄》。全書所用之方﹐不外新方八陣﹐其實不足以名方。古聖人明造化之機﹐探陰陽之本﹐制出一方﹐非可以思議及者。若僅以熟地補陰﹐人參補陽﹐姜附祛寒﹐芩連除熱﹐隨拈幾味﹐皆可名方﹐何必定爲某方乎﹖石頑續溫補鄕張璐﹐字路玉﹐號石頑﹐國朝人。著《醫通》﹐立論多本景嶽﹐以溫補爲主。

獻可論合二張明﹟寧波趙獻可﹐號養葵。著《醫貫》。大旨重於命門﹐與張石頑﹑張景嶽之法相同。

診脈法瀕湖昂明﹟李時珍﹐字東璧﹐號瀕湖。著《本艸綱目》五十二卷﹐雜收諸說﹐反亂《神農本經》之旨。卷末刻《脈學》頗佳﹐今醫多宗之。

數子者各一長知其所長﹐擇而從之。

揆諸古亦荒唐理不本於《內經》﹐法未熟乎仲景﹐縱有偶中﹐亦非不易矩。

長沙室尙彷徨數子𨿽曰私淑長沙﹐升堂有人﹐而入室者少矣﹗惟韻伯能憲章慈溪柯琴﹐字韻伯﹐國朝人。著《傷寒論注》《論翼》﹐大有功於仲景﹐而《內經》之旨﹐賴之以彰。

徐尢著本諭昌徐彬﹐號忠可﹔尢怡﹐號在涇。二公《金匱》之注﹐俱本諭嘉言。考嘉言名昌﹐江西南昌人。崇禎中以選舉入都﹐卒無所就。遂專務於醫﹐著《尙論篇》﹐主張太過﹐而《醫門法律》頗能闡發《金匱》之祕旨。

大作者推錢塘張志聰﹐號隱庵﹔髙世﹐號士宗。俱浙江錢塘人也。國朝康熙間﹐二公同時學醫﹐與時不合﹐遂閉門著書﹐以爲傳道之計。所注《內經》《本艸經》《傷寒論》《金匱》等書﹐各出手眼﹐以發前人所未發﹐爲漢後第一書。今醫畏其難﹐而不敢談及。

取法上得慈航取法乎上﹐僅得其中。切不可以《醫方集解》《本艸備要》《醫宗必讀》《萬病回春》《本艸綱目》《東醫寶鑑》《馮氏錦囊》《景嶽全書》《薛氏醫按》等書﹐爲快捷方式也。今之醫輩﹐於此書並未寓目﹐止取數十種庸陋之方﹐冀圖幸中﹐更不足論也。

卷之一

中風第二

人百病首中風《內經》云﹕風爲百病之長也。昔醫云﹕中髒多滯九竅﹐有唇緩﹑失音﹑耳聾﹑目瞀﹑鼻塞﹑便難之癥﹔中腑多著四肢﹔中經則口眼斜﹔中血脈則半身不遂。

驟然得八方通中風病驟然昏倒﹐不省人事﹐或痰湧﹑掣搐﹑偏枯等癥。八方者﹐謂東﹑西﹑南﹑北﹑東北﹑西北﹑東南﹑西南也。

閉與脫大不同風善行而數變﹐其所以變者﹐亦因人之臟腑寒熱爲轉移。其人臟腑素有郁熱﹐則風乘火勢﹐火借風威﹐而風爲熱風矣。其人臟腑本屬虛寒﹐則風水相遭﹐寒冰徹骨﹐而風爲寒風矣。熱風多見閉癥﹐宜疏通爲先﹔寒風多見脫癥﹐宜溫補爲急。

開邪閉續命雄小續命湯﹐風癥之雄師也。根據六經見癥加減治之﹐專主驅邪。閉者宜開﹐或開其表﹐如續命湯是也﹔或開其裏﹐如三化湯是也﹔或開其壅滯之痰﹐如稀涎散﹑滌痰湯是也。

固气脫參附功脫者宜固﹐參附湯固守腎气﹐術附湯固守脾气﹐耆附湯固守衛气﹐歸附湯固守營气。先固其气﹐次治其風。若三生飲一兩加人參一兩﹐則爲標本並治之法。正虛邪盛﹐必遵此法。

顧其名思其義名之曰風﹐明言八方之風也﹔名之曰中﹐明言風自外入也。後人議論穿鑿﹐俱不可從。

若捨風非其治旣名中風﹐則不可捨風而別治也。

火气痰三子備劉河間舉五志過極﹐動火而卒中﹐皆因熱甚﹐故主乎火。大法﹕用防風通聖散之類﹔亦有引火歸源﹐如地黃飲子之類。李東垣以元气不足而邪湊之﹐令人卒倒如風狀﹐故主乎气虛。大法﹕補中益气湯加減。朱丹溪以東南气溫多濕﹐有病風者﹐非風也﹔由濕生痰﹐痰生熱﹐熱生風﹐故主乎濕。大法﹕以二陳湯加蒼術﹑白術﹑竹瀝﹑薑汁之類。

不爲中名爲類中者﹐自外而入於內也。此三者﹐旣非外來之風﹐則不可仍名爲中﹐時賢名爲類中風。

合而言小家伎虞天民云﹕古人論中風﹐言其癥也。三子論中風﹐言其因也。蓋因气﹑因濕﹑因火﹐挾風而作﹐何嘗有眞中﹑類中之分。

喑斜昏僕地喑者﹐不能言也。斜者﹐口眼不正也。昏僕地者﹐不省人事﹐猝倒於地也。口開﹑目合﹐或上視﹑撒手﹑遺尿﹑鼾睡﹑汗出如油者﹐不治。

急救先柔潤次柔潤熄風﹐爲治中風之祕法。諭嘉言加味六君子湯﹑資壽解語湯甚妙。

塡竅方宗金匱《內經》云﹕邪害空竅。《金匱》中有侯氏黑散﹑風引湯﹐驅風之中﹐兼塡空竅。空竅滿則內而舊邪不能容﹐外而新風不復入矣。諭嘉言曰﹕仲景取藥積腹中不下﹐塡竅以熄風。後人不知此義﹐每欲開竅以出其風。究竟竅空而風愈熾﹐長此安窮哉﹖三化湯﹑愈風湯﹑大秦艽湯皆出《機要方》中﹐云是通眞子所撰﹐不知其姓名。然則無名下士﹐煽亂後人見聞﹐非所謂一盲引眾盲耶。

卷之一

虛癆第三

虛癆病從何起咳嗽﹑吐血﹑五心煩熱﹑目花﹑耳鳴﹑口爛﹑鼻幹﹑气急﹑食不知味﹑羸瘦﹑驚悸﹑夢遺﹑往來寒熱﹑怠惰﹑嗜臥﹑疲倦﹑骨蒸﹑不寐﹑女子不月等癥﹐皆成癆病。

七情傷上損是扁鵲謂損其陽自上而下﹐一損肺﹑二損心﹑三損胃﹐過於胃則不可治。其說本於《內經》﹕二陽之病發心脾﹐有不得隱曲﹐爲女子不月。按心脾上也﹐至不得隱曲﹐女子不月﹐則上極而下矣。

歸脾湯二陽旨卽《內經》二陽之病發心脾之旨也。此方爲養神法﹐六味丸爲補精法﹐髙鼓峯並用之。

下損由房幃邇扁鵲謂損其陰自下而上﹐一損腎﹑二損肝﹑三損脾﹐過於脾則不可治。其說本於《內經》﹕五臟主藏精也﹐不可傷﹐傷則失守而無气﹐無气則死矣。按精生於五臟而統司於腎﹐如色欲過度﹐則積傷而下損﹔至於失守無气﹐則下極而上矣。

傷元陽虧腎水腎气﹐卽元陽也。元陽傷﹐爲困倦﹑食少﹑便溏﹑腰痛﹑陽痿等癥。

腎水﹐卽元陰也。元陰虧﹐爲蒸熱﹑咳嗽﹑吐血﹑便血﹑遺精﹑喉痛﹑口瘡﹑齒牙浮動等癥。

腎水虧六味擬六味地黃丸爲補腎水之主方﹐景嶽左歸飲﹑左歸丸亦妙。推之三才湯﹑八仙長壽丸﹑都气丸﹑天王補心丹﹐皆可因癥互服。

元陽傷八味使崔氏腎气丸﹐後人爲八味地黃丸。立方之意﹐原爲暖腎逐水﹐非補養元气。明﹟薛立齋及趙養葵始用以溫補命火﹐時醫遂奉爲溫補腎命之主方。景嶽右歸飲﹑右歸丸皆本諸此。如火未大衰者﹐以還少丹代之﹔陽虛極者宜近效白術湯。

各醫書伎止此苦寒敗胃及辛熱耗陰﹐固無論已。卽六味﹑歸脾﹐何嘗非流俗之套法。

甘藥調回生理扁鵲云﹕鍼藥莫治者﹐調以甘藥。仲景因之。諭嘉言曰﹕壽命之本﹐積精自剛﹔然精生於谷﹐谷入少則不能生血﹐血少則不能化精。《內經》云﹕精不足者﹐補之以味。味者﹐五穀之味也﹐補以味而節其勞﹐則積貯漸富﹐大命不傾也。

建中湯金匱軌小建中湯及加黃﹑加人參﹑加當歸﹑加白術等湯﹐皆急建其中气﹐俾飲食增而津液旺﹐以至充血生精﹐而復其眞陰之不足。但用稼穡作甘之本味﹐而酸辛苦鹹在所不用﹐蓋捨此別無良法也。按炙甘艸湯卽此湯化爲潤劑﹐諭氏淸燥湯卽此湯化爲涼劑。

薯蕷丸風气弭《金匱》薯蕷丸。自注云﹕治虛癆諸不足﹐風气百疾。

虫丸幹血已《金匱》大黃虫丸。自注﹕治五癆諸傷﹐內有幹血﹐肌膚甲錯。

二神方能起死尢在涇云﹕風气不去﹐則足以賊正气而生長不榮﹐以薯蕷丸爲要方。

幹血不去﹐則足以畱新血而灌漑不周﹐以虫丸爲上劑。今之醫輩﹐能夢見此二方否﹖

卷之一

咳嗽第四

气上嗆咳嗽生《內經》云﹕五臟六腑皆令人咳﹐不獨肺也。然肺爲气之市﹐諸气上逆於肺﹐則嗆而咳。是咳嗽不止於肺而亦不離於肺也。

肺最重胃非輕《內經》𨿽分五臟諸咳﹐而所尢重者﹐在聚於胃關於肺六字。蓋胃中水谷之气﹐不能如霧上蒸於肺﹐而轉漑諸髒﹐只是畱積於胃中﹐隨熱气而化爲痰﹐隨寒气而化爲飲。胃中旣爲痰飲所滯﹐則輸肺之气亦必不淸﹐而爲諸咳之患矣。

肺如鐘撞則鳴肺爲臟腑之華蓋﹐呼之則虛﹐吸之則滿。只受得本然之正气﹐受不得外來之客气。客气幹之﹐則嗆而咳矣。亦只受得臟腑之淸气﹐受不得臟腑之病气。病气幹之﹐亦嗆而咳矣。肺體屬金﹐譬若鐘然﹐一外一內﹐皆所以撞之使鳴也。

風寒入外撞鳴經云﹕微寒微咳。可見咳嗽多因於風寒也。風從皮毛而入於肺﹐寒從背兪而入於肺﹐皆主乎外也。後注𨿽言熱﹑言濕﹑言燥﹐令不自行﹐亦必假風寒以爲之帥也。

癆損積內撞鳴癆傷﹑咳嗽﹐主乎內也。二者不治﹐至於咳嗽失音﹐是金破不鳴矣。

誰治外六安行六安煎𨿽無深義﹐卻亦平穩。然外感諸咳﹐當辧風熱﹑風燥二癥。如冬時先傷非節之暖﹐復加風寒外遏﹐以致咳嗽﹑痰結﹑咽腫﹑身重﹑自汗﹑脈浮者﹐風熱也﹐宜萎蕤湯辛潤之劑﹐切勿辛熱發散。而風燥一癥﹐辧治尢難。蓋燥爲秋气﹐令不獨行﹐必假風寒之威﹐而令乃振﹐咳乃發也。《內經》只言秋傷於濕﹐何也﹖以長夏受濕土鬱蒸之气﹐隨秋令收斂﹐伏於肺胃之間﹐直待秋深燥令大行﹐與濕不能兼容﹐至冬而爲咳嗽也。此癥有肺燥﹑胃濕兩難分解之勢﹐惟《千金》麥門冬湯﹑五味子湯獨得其祕﹐後人以斂散不分﹐燥潤雜出棄之﹐昧之甚也。

誰治內虛癆程宜於《虛癆門》擇其對癥之方。審是房癆傷精﹐則補精﹔審是思郁傷脾﹐則養神。

挾水气小龍平柯韻伯治咳嗽﹐不論冬夏﹐不拘淺深﹐但是寒嗽﹐俱用小靑龍湯多效。方中驅風散寒﹐解肌逐水﹐利肺暖腎﹐除痰定喘﹐攘外安內﹐各盡其妙。蓋以肺家沈寒痼冷﹐非麻黃大將不能搗其巢穴﹐羣藥安能奏效哉。

兼郁火小柴淸寒熱往來咳嗽者﹐宜去人參﹑大棗﹑生薑﹐加漧薑﹑五味治之。

姜細味一齊烹《金匱》治痰飲咳嗽﹐不外小靑龍湯加減。方中諸味﹐皆可去取﹐惟細辛﹑漧薑﹑五味不肯輕去。卽面熱如醉﹐加大黃以淸胃熱﹐及加石膏﹑杏仁之類﹐總不去此三味﹐學人不可不深思其故也。徐忠可《金匱辧注》有論。

長沙法細而精《金匱》痰飲咳嗽治法﹐宜熟讀之。

卷之一

瘧疾第五

瘧爲病屬少陽少陽爲半表半里﹐邪居其界。入與陰爭則寒﹐出與陽爭則熱。爭則病作﹐息則病止﹐止後其邪仍據於少陽之經。

寒與熱若回翔寒熱必應期而至。

日一發亦無傷邪淺則一日一作﹐邪深則二日一作。

三日作勢猖狂瘧三日一作﹐時醫名三陰瘧﹐畱連難愈。

治之法小柴方以小柴胡湯爲主。初起﹐俗忌人參﹐姑從俗而去之﹐加靑皮一錢。

熱偏盛加淸涼小柴胡湯加知母﹑花粉﹑石膏﹑黃連之類﹐隨宜擇用。

寒偏重加桂姜加漧薑﹑桂枝﹐甚者加附子﹑肉桂。

邪气盛去參良身熱者﹐小柴胡湯去人參加桂枝一錢。服後食熱粥﹐溫覆取微汗。

常山入力倍彊小柴胡湯加常山二三錢。俗云邪未淨不可用常山以截之。不知常山非截邪之品﹐乃驅邪外出之品。仲景用其苗﹐名曰蜀漆。

大虛者獨參湯虛人久瘧不愈﹐以人參一兩﹑生薑五錢﹐水煎﹐五更服極效。貧者﹐以白術一兩代之﹐熱多者以當歸代之。

單寒牝理中匡單寒無熱名曰牝瘧﹐宜附子理中湯加柴胡治之。

單熱癉白虎詳單熱無寒﹐名曰﹕癉瘧﹔或先熱後寒﹐名曰﹕熱瘧﹐俱宜以白虎湯﹐加桂枝治之。時醫以六味湯加柴胡﹑芍藥治之。

法外法辧微茫以上皆前醫之成法。更法外有法﹐不可不辧而治之。

消陰翳制陽光熱之不熱﹐是無火也﹔益火之源﹐以消陰翳。寒之不寒﹐是無水也﹔壯水之主﹐以制陽光。

太僕注愼勿忘王太僕消陰制陽等注﹐千古不刊之論。趙養葵遵之﹐以八味丸益火之源﹐六味丸壯水之主﹐久瘧多以此法收功。

卷之一

痢癥第六

濕熱傷赤白痢王損庵論痢﹐專主濕熱。其癥裏急後重﹐腹痛﹐欲便不便﹐膿血穢濁﹐或白或赤﹐或赤白相半。

熱勝濕赤痢漬胃爲多气多血之海。熱﹐陽邪也。熱勝於濕﹐則傷胃之血分而爲赤痢。

濕勝熱白痢墜濕﹐陰邪也。濕勝於熱﹐則傷胃之气分而爲白痢。赤白相半﹐則爲气血兩傷。

調行箴須切記行血﹐則膿血自愈。調气﹐則後重自除。此四句爲治初痢之格言﹐須切記之。

芍藥湯熱盛餌芍藥湯調气行血﹐𨿽爲初痢之總方﹐究竟宜於熱癥。

平胃加寒濕試寒濕瀉痢初起者﹐以平胃散﹐加漧薑﹑澤瀉﹑豬苓﹑木香治之。久而不愈﹐送下香連丸。

熱不休死不治方書云﹕痢癥發熱﹐不休者﹐不治。

痢門方皆所忌凡痢癥初起卽發熱﹐非肌表有邪﹐卽經絡不和﹐溫散而調營衛﹐外邪一解﹐痢亦松去。若槪以爲熱﹐開手卽用痢門套方﹐多有陷入變劇者。

桂葛投鼓邪出時醫有發汗之戒﹐以其無外證而妄汗之也。若頭痛﹑發熱﹑惡寒﹐有汗宜用桂枝湯法﹐無汗宜用葛根湯法﹐鼓邪外出﹐然後治其痢。

外疏通內暢遂此二句是解所以發汗之故也。張飛疇云﹕當歸四逆湯治痢極效。若發熱而嘔者﹐小柴胡湯﹑葛根黃連黃芩甘艸湯。口渴下重者﹐白頭翁湯如神。

嘉言書獨得祕諭嘉言《醫門法律》中﹐議論甚見透徹。

寓意存補金匱諭嘉言《寓意艸》中﹐如麻黃附子細辛湯及人參敗毒散等案﹐卻能補《金匱》所未及。

卷之一

心腹痛胸痺第七

心胃疼有九種眞心痛不治。今所云心痛者﹐皆心胞絡及胃脘痛也。共有九種﹐宜細辧之。

辧虛實明輕重虛者喜按﹐得食則止﹐脈無力。實者拒按﹐得食愈痛﹐脈有力。二癥各有輕重。

痛不通气血壅痛則不通﹐气血壅滯也。

通不痛調和奉通則不痛﹐气血調和也。髙士宗云﹕通之之法﹐各有不同。調气以和血﹐調血以和气﹐通也。上逆者使之下行﹐中結者使之旁達﹐亦通也。虛者助之使通﹐寒者溫之使通﹐無非通之之法也。若必以下泄爲通﹐則妄矣。

一虫痛烏梅丸虫痛﹐時痛時止﹐唇舌上有白花點﹐得食愈痛。虫爲厥陰風木之化﹐宜烏梅丸。

二注痛蘇合研入山林古廟及見非常之物﹐脈乍大乍小﹐兩手若出兩人﹐宜蘇合丸﹐研而灌之。

三气痛香蘇專因大怒及七情之气作痛﹐宜香蘇飲﹐加元胡索二錢﹐七气湯亦妙。又方﹐用百合一兩﹑烏藥三錢﹐水煎服。

四血痛失笑先瘀血作痛﹐痛如刀割﹐或有積塊﹐脈澀﹐大便黑﹐宜桃仁承气湯﹑失笑散。

五悸痛妙香詮悸痛﹐卽虛痛也。痛有作止﹐喜按﹐得食稍止﹐脈虛弱﹐宜妙香散或理中湯﹐加肉桂﹑木香主之。

六食痛平胃煎食積而痛﹐噯腐吞酸﹐其痛有一條扛起者﹐宜平胃散﹐加山楂﹑穀芽主之﹐傷酒﹐再加葛根三錢﹑砂仁一錢。然新傷吐之﹑久傷下之爲正法。

七飲痛二陳咽停飲作痛﹐時吐淸水﹐或脇下有水聲﹐宜二陳湯﹐加白術﹑澤瀉主之。甚者﹐十棗湯之類﹐亦可暫服。

八冷痛理中全冷痛﹕身涼﹑脈細﹑口中和﹐宜理中湯﹐加附子﹑肉桂主之。兼嘔者﹐吳茱萸湯主之。

九熱痛金鈴痊熱痛﹕身熱﹑脈數﹑口中熱﹐宜金鈴子﹑元胡索各二兩﹐研末﹐黃酒送下二錢。名金鈴子散﹐甚效。如熱甚者﹐用黃連﹑梔子之類﹐入生薑汁治之。

腹中痛照諸篇臍上屬太陰﹐中臍屬少陰﹐臍下屬厥陰﹐兩脇屬少陽﹑厥陰之交界地面﹐宜分治之。然其大意﹐與上相同。

金匱法可回天《金匱要略》中諸議論﹐皆死癥求生之法。

諸方論要拳拳《中庸》云﹕得一善則拳拳服膺﹐而弗失之矣。腹滿痛而下利者﹐虛也。吐瀉而痛﹐太陰證也﹐宜理中湯﹔雷鳴﹑切痛﹑嘔吐者﹐寒气也﹐宜附子粳米湯。此以下利而知其虛也。胸滿痛而大便閉者﹐實也。閉痛而不發熱者﹐宜濃朴三物湯專攻其裏﹔閉痛而兼發熱者﹐宜濃朴七物湯兼通表裏﹔閉痛﹑發熱﹑痛連脇下﹑脈緊弦者﹐宜大黃附子湯溫下並行﹐此以便閉而知其實也。若繞臍疼痛﹐名寒疝﹐烏頭煎之峻﹐不敢遽用﹐而當歸生薑羊肉湯之妙﹐更不可不講也。

又胸痺非偶然胸膺之上﹐人身之太空也。宗气積於此﹐非偶然也。

薤白酒妙轉旋栝蔞薤白白酒湯或加半夏或加枳實﹑薤白桂枝湯之類﹐皆轉旋妙用。

虛寒者建中塡心胸大寒﹐痛嘔不能飲食﹐寒气上衝﹐有頭足﹐不可觸近﹐宜大建中湯主之。上中二焦﹐爲寒邪所痺﹐故以參姜啟上焦之陽﹐合飴糖以創建中气﹐而又加椒性之下行﹐降逆上之气﹐復下焦之陽﹐爲補藥主方。

卷之一

隔食反胃第八

隔食病津液乾方書名膈者﹐以病在膈上是也。又名隔者﹐以食物不下而阻隔也。津液漧枯爲隔食病源。

胃脘閉谷食難胃脘漧枯閉小﹐水飲可行﹐食物難下。

時賢法左歸餐趙養葵用大劑六味湯主之。髙鼓峯仿趙養葵之法以六味加生地﹑當歸主之。楊乘六用左歸飲去茯苓﹐加當歸﹑生地。以左歸飲中有甘艸引入陽明﹐開展胃陰。去茯苓者﹐恐其旁流入坎﹐不如專顧陽明之速效也。

胃陰展賁門寬如膏如脂﹐疊積胃底﹐卽胃陰也。久隔之人﹐則胃陰亡矣。髙鼓峯云﹕治隔一陽明盡之﹐陽明者胃也。但使胃陰充拓﹐在上之賁門寬展﹐則食物入﹔在下之幽門﹑闌門滋潤﹐則二便不閉﹐而隔癥愈矣。

啟膈飲理一般啟膈飲亦是和胃養陰之意。但此方泄肺气之郁﹐彼方救腎水之枯﹐一陰一陽﹐宜擇用之。

推至理衝脈幹張石頑云﹕膈咽之間﹐交通之气不得降者﹐皆衝脈上行﹐逆气所作也。

大半夏加蜜安衝脈不治﹐取之陽明。仲景以半夏降衝脈之逆﹐卽以白蜜潤陽明之燥﹐加人參以生旣亡之津液﹐用甘瀾水以降逆上之水液。古聖之經方﹐惟仲景知用之。

金匱祕仔細看《金匱》明明用半夏﹐後人諸書﹐皆以半夏爲戒。毀聖之說﹐倡自何人﹖君子惡之﹗若反胃實可嘆食得入而良久反出﹐名爲反胃。

朝暮吐分別看朝食暮吐﹐暮食朝吐﹐與隔食癥宜分別而藥之。

乏火化屬虛寒王太僕云﹕食不得入﹐是有火也。食入反出﹐是無火也。此癥屬中焦﹑下焦火衰無疑。

吳萸飲獨附丸妙在吳萸鎭厥陰逆气﹐配入甘溫﹐令震坤合徳﹐土木不害。生附子以百沸湯俟溫﹐浸去鹽﹐日換湯三次。三日外去皮﹐放地上﹐四面以磚圍﹐外以炭火燒一時﹐則附子盡裂﹐乘熱投以薑汁﹐又如法制之。大抵一斤附子配一斤薑汁﹐以薑汁幹爲度﹐研末蜜丸。以粟米稀粥﹐送下二錢。

六君類俱神丹六君子湯加姜附及附子理中湯之類。

卷之一

气喘第九

喘促癥治分門气急而上奔﹐宜分別而治之。

鹵莽輩只貞元貞元飲是治血虛而气無所附﹐以此飲濟之﹑緩之。方中熟地﹑當歸之潤﹐所以濟之。甘艸之甘﹐所以緩之。常服調養之劑﹐非急救之劑也。今醫遇元气欲脫上奔之癥﹐每用此飲﹐以速其危﹐良可浩嘆﹗陰霾盛龍雷奔喘癥多屬飲病。飲爲陰邪﹐非離照當空﹐羣陰焉能退避。若地黃之類﹐附和其陰﹐則陰霾衝逆肆空﹐飲邪滔天莫救﹐而龍雷之火﹐愈因以奔騰矣。

實喘者痰飲援喘癥之實者﹐風寒不解﹐有痰飲而爲之援﹐則咳嗽甚而喘癥作矣。

葶藶飲十棗湯肺气實而气路閉塞爲喘者﹐以葶藶大棗瀉肺湯主之。咳嗽气喘﹐心下停飲﹐兩脇滿痛者﹐以十棗湯主之。

靑龍輩撤其藩此方解表﹐兼能利水﹐治內外合邪﹐以兩撤之。

虛喘者補而溫虛喘气促﹐不能接續﹐脈虛細無力﹐溫補二字宜串看。有以溫爲補者﹐有以補爲溫者﹐切不可走於貞元一路﹐畱滯痰涎也。

桂苓類腎气論仲景云﹕气短有微飲者﹐宜從小便去之﹐桂苓術甘湯主之﹐腎气丸亦主之。

平衝逆泄奔豚沖气上逆﹐宜小半夏加茯苓湯以降之。奔豚癥初起﹐臍下動气﹐久則上逆衝心﹐宜茯苓桂枝甘艸大棗湯以安之。

眞武劑治其源經云﹕其標在肺﹐其本在腎。眞武湯爲治喘之源也。

金水母主諸坤肺屬金而主上﹐腎屬水而主下﹐虛喘爲天水不交之危候﹐治病當求其本。須知天水一气﹐而位乎天水之中者﹐坤土也。況乎土爲金母﹐金爲水母﹐危篤之癥﹐必以脾胃爲主。

六君子妙難言六君子湯加五味﹑漧薑﹑北細辛﹐爲治喘神劑。面腫加杏仁﹔面熱如醉加大黃。此法時師聞之﹐莫不驚駭﹐能讀《金匱》者﹐始知予言之不謬也。

他標劑忘本根惟黑錫丹鎭納元气﹐爲喘癥必用之劑。此外如蘇子降气湯﹑定喘湯及沈香黑鉛丹﹐皆是害人之劑。

卷之一

血癥第十

血之道化中焦經曰﹕中焦受气取汁﹐變化而赤﹐是謂血。

本衝任中漑澆血之流溢﹐半隨衝任而行於經絡。

溫肌腠外逍遙血之流溢﹐半散於脈外而充肌腠皮毛。

六淫逼經道搖六淫者﹐風﹑寒﹑暑﹑濕﹑燥﹑火也。經﹐常也。道﹐路也。言血所常行之路也﹐外邪傷之則搖動。

宜表散麻芍條外傷宜表散。東垣治一人內蘊虛熱﹐外感大寒而吐血。法仲景麻黃湯加補劑﹐名麻黃人參芍藥湯﹐一服而愈。

七情病溢如潮七情者﹐喜﹑怒﹑哀﹑懼﹑愛﹑惡﹑欲也。七情之動﹐出於五志。醫書恆謂五臟各有火﹐五志激之則火動﹐火動則血隨火而溢。然五志受傷旣久﹐則火爲虛火﹐宜以甘溫之法治之。

引導法艸姜調甘艸漧薑湯﹐如神﹐或加五味子二錢。火盛者﹐加幹桑皮三錢﹑小麥一兩。時醫因歸脾湯有引血歸脾之說﹐謂引血歸脾卽是歸經。試問脾有多大﹐能容離經之血成斗成盆﹐盡返而歸於內而不裂破乎﹖市醫固無論矣﹐而以名醫自負者﹐亦蹈此獘﹐實可痛恨﹗溫攝法理中超理中湯﹐加木香﹑當歸煎服。凡吐血服涼藥及滋潤益甚﹐外有寒冷之象者﹐是陽虛陰走也﹐必用此方。血得暖則循行經絡矣。此法出《仁齋直指》。

涼瀉法令瘀銷火勢盛﹐脈洪有力﹐寒涼之劑原不可廢。但今人於血癥﹐每用藕節﹑黑梔﹑白芨﹑舊墨之類以止澀之﹐致畱瘀不散﹐以爲咳嗽虛癆之基。《金匱》瀉心湯﹐大黃倍於芩連﹐爲寒以行瘀法。柏葉湯治吐不止﹐爲溫以行瘀法。二方爲一溫一寒之對子。

赤豆散下血標糞前下血爲近血﹐《金匱》用當歸赤小豆散。

若黃土實翹翹糞後下血爲遠血﹐《金匱》用黃土湯。

一切血此方饒黃土湯﹐不獨糞後下血方也。凡吐血﹑衄血﹑大便血﹑小便血﹑婦人血崩及血痢久不止﹐可以統治之。以此方暖中宮土髒﹐又以寒熱之品互佐之﹐步步合法也。

五臟有血﹐六腑無血。觀剖諸獸腹心下夾脊﹐包絡中多血﹐肝內多血﹐心﹑脾﹑肺﹑腎中各有血﹐六腑無血。近時以吐血多者﹐謂爲吐胃血﹐皆耳食昔醫之誤﹐凡吐五臟血必死。若吐血﹑衄血﹑下血﹐皆是經絡散行之血也。

卷之一

水腫第十一

水腫病有陰陽腫﹐皮膚腫大。初起目下有形如臥蠶﹐後漸及於一身﹐按之卽起爲水腫﹐按之陷而不起爲气腫。景嶽以卽起爲气﹐不起爲水﹐究之气行水卽行﹐水滯气亦滯﹐可以分﹐可以不必分也。只以陰水﹐陽水爲分別。

便淸利陰水殃小便自利﹑口不渴屬寒﹐名爲陰水。

便短縮陽水傷小便短縮﹑口渴屬熱﹐名爲陽水。

五皮飲元化方以皮治皮﹐不傷中气。方出華元化《中藏經》。

陽水盛加通防五皮飲加木通﹑防己﹑赤小豆之類。

陰水盛加桂姜五皮飲加漧薑﹑肉桂﹑附子之類。

知實腫蘿枳商知者﹐眞知其病情﹐而無兩可之見。壯年腫病﹐驟起脈實者﹐加蘿卜子﹑枳實之類。

知虛腫參術良老弱病久﹐腫漸成﹐脈虛者﹐加人參﹑白術之類。

兼喘促眞武湯腫甚﹑小便不利﹑气喘﹑尺脈虛者﹐宜眞武湯暖土行水。間用桂苓甘術湯化太陽之气﹐守服十餘劑﹔繼用導水茯苓湯二劑愈。今人只重加味腎气丸﹐而不知其補助陰气﹐反益水邪﹐不可輕服也。

從俗好別低昂以上諸法﹐皆從俗也。然從俗中而不逾先民之矩﹐亦可以救人。

五水辧金匱詳病有從外感而成者﹐名風水。病從外感而成﹐其邪已滲入於皮﹐不在表而在裏者﹐名皮水。病有不因於風﹐由三陰結而成水者﹐名正水。病有陰邪多而沈於下者﹐名石水。病有因風因水傷心郁熱﹐名黃汗。《金匱》最詳﹐熟讀全書﹐自得其旨﹐否則鹵莽誤事耳。藥方中精義頗詳﹐宜細玩之。

補天手十二方越婢湯﹑防己茯苓湯﹑越婢加白術湯﹑甘艸麻黃湯﹑麻黃附子湯﹑杏子湯﹑蒲灰散﹑芍桂酒湯﹑桂枝加黃湯﹑桂甘姜棗麻辛附子湯﹑枳術湯﹑附方《外臺》防己黃湯。

肩斯道勿炎涼羣言淆亂衷於聖﹐以斯道爲己任﹐勿與世爲浮沈﹐余有濃望焉。

卷之二

脹滿蠱脹第十二﹝水腫參看﹞

脹爲病辧實虛脹者﹐脹之於內也。虛脹誤攻則壞﹐實脹誤補則增。

气驟滯七气疏七气湯能疏通滯气。

滿拒按七物祛腹滿拒按﹐宜《金匱》濃朴七物湯﹐卽桂枝湯小承气湯合用﹐以兩解表裏之實邪也。

脹閉痛三物鋤腹滿而痛﹐若大便實者﹐宜《金匱》濃朴三物湯﹐行气中兼蕩實法﹐以鋤其病根。

以上言實脹之治法。

若虛脹且躊躇仔細診視﹐勿輕下藥。

中央健四旁如諭嘉言云﹕執中央以運四旁﹐千古格言。

參竺典大地輿單腹脹實難除四肢不腫而腹大如鼓。

山風卦指南車易中旨費居諸

卷之二

暑癥第十三

傷暑癥動靜商夏月傷暑分動靜者﹐說本東垣。

動而得熱爲殃得於長途赤日﹐身熱如焚﹐面垢﹐體倦﹐口渴﹐脈洪而弱。

六一散白虎湯六一散治一切暑癥。白虎湯加人參者﹐以大汗不止﹐暑傷元气也﹐加蒼術者﹐治身熱足冷﹐以暑必挾濕也。

靜而得起貪涼處於髙廈深室﹐畏熱貪涼﹐受陰暑之气。

惡寒象熱逾常惡寒與傷寒同﹐而發熱較傷寒倍盛。

心煩辧切莫忘𨿽同傷寒﹐而心煩以別之﹔且傷寒脈盛﹐傷暑脈虛。

香薷飲有專長香薷發汗利水﹐爲暑癥之專藥也。有謂夏月不可用香薷﹐則香薷將用於何時也﹖大順散從癥方此治暑天畏熱貪涼成病﹐非治暑也。此捨時從癥之方。

生脈散久服康此夏月常服之劑﹐非治病方也。

東坦法防气傷暑傷元气﹐藥宜從補﹐東垣淸暑益气湯頗超。

雜說起道弗彰以上皆諸家之臆說。而先聖之道﹐反爲之晦﹐若行道人﹐不可不熟記之﹐以資顧問。

若精蘊祖仲師仲景《傷寒論》《金匱要略﹟痙濕篇》﹐字字皆精義奧蘊。

太陽病旨在玆仲師謂太陽中﹐太陽二字﹐大眼目也。因人俱認爲熱邪﹐故提出太陽二字以喝醒之﹐寒暑皆爲外邪。中於陽而陽气盛﹐則寒亦爲熱﹔中於陽而陽气虛﹐則暑亦爲寒。若中於陰﹐無分寒暑﹐皆爲陰癥。如酷暑炎熱﹐並無寒邪﹐反多陰癥。總之﹐邪之中人﹐隨人身之六气﹑陰陽﹑虛實而旋轉變化﹐非必傷寒爲陰﹐中暑爲陽也。

經脈辧標本歧師云﹕太陽中發熱者﹐病太陽而中標陽之气也。惡寒者﹐病太陽而得本寒之气也。身重而疼痛者﹐病太陽通體之經也。脈弦細芤遲者﹐病太陽通體之脈也。小便已灑灑然毛聳﹑手足逆冷者﹐病太陽本寒之气不得陽熱之化也。小有勞身卽熱﹑口開﹑前板齒燥者﹐病太陽標陽之化不得陰液之滋也。此太陽中﹐標本經脈皆病。治當助其標本﹐益其經脈﹔若妄施汗下溫鍼﹐則誤矣。

臨癥辧法外思愚按﹕借用麻杏石甘湯治中暑頭痛﹑汗出﹑气喘﹑口渴之外癥﹐黃連阿膠雞子黃湯治心煩不得臥之內癥﹐至柴胡﹑梔子﹑承气等湯﹐俱可取用。師云﹕渴者與豬苓湯。又云﹕瘀熱在裏﹐用麻連軺豆湯﹐育陰利濕﹐俱從小便而出。此法外之法﹐神而明之﹐存乎其人焉。

方兩出大神奇暑之中人﹐隨人之陰陽﹑虛實爲旋轉變化。如陽髒多火﹐暑卽寓於火之中﹐爲汗出而煩渴﹐師有白虎加人參之法。如陰髒多濕﹐暑卽伏於濕之內﹐爲身熱﹑疼重﹑脈微弱﹐師以夏月傷冷水﹐水行皮膚所致﹐指暑病以濕爲病﹐治以一物瓜蒂湯﹐令水去而濕無所根據﹐而亦解也。

卷之二

泄瀉第十四

濕气勝五瀉成《書》云﹕濕成五泄。

胃苓散厥功宏胃苓散暖脾﹑平胃﹑利水﹐爲泄瀉之要方。

濕而冷萸附行胃苓散加吳茱萸﹑附子之類﹐腹痛﹐加木香。

濕而熱連芩程胃苓散加黃芩﹑黃連﹐熱甚﹐去桂枝加葛根。

濕挾積曲楂迎食積﹐加山楂﹑神曲﹔酒積﹐加葛根。

虛兼濕參附苓胃苓散加人參﹑附子之類。

脾腎瀉近天明五鼓以後瀉者﹐腎虛也。瀉有定時者﹐土主信﹐脾虛也。故名脾腎瀉。

四神服勿紛更四神丸加白術﹑人參﹑漧薑﹑附子﹑茯苓﹑罌粟殼之類爲丸﹐久服方效。

恆法外內經精照此法治而不愈者﹐宜求之《內經》。

腸髒說得其情腸熱髒寒﹐腸寒髒熱。《內經》精義﹐張石頑頗得其解。

瀉心類特丁寧諸瀉心湯張石頑俱借來治瀉﹐與《內經》之旨頗合。詳載《醫學從眾錄》。

卷之二

眩暈第十五

眩暈癥皆屬肝《內經》云﹕諸風掉眩﹐皆屬於肝。

肝風木相火幹厥陰爲風木之髒﹐厥陰風木爲少陽相火所居。

風火動兩動摶風與火皆屬陽而主動﹐兩動相摶﹐則爲旋轉。

頭旋轉眼紛繁此二句﹐寫眩暈之象也。

虛痰火各分觀仲景主痰飲。丹溪宗河間之說﹐謂無痰不眩﹐無火不暈。《內經》云﹕精虛則眩。又云﹕腎虛則頭重髙搖﹐髓海不足則腦轉耳鳴。諸說不同如此。

究其指總一般究其殊途同歸之旨﹐木動則生風﹐風生而火發﹐故河間以風火立論也。風生必挾木勢而克土﹐土病則聚液而成痰﹐故仲景以痰飲立論﹑丹溪以痰火立論也。究之腎爲肝母﹐腎主藏精﹐精虛則腦空﹐腦空則旋轉而耳鳴。故《內經》以精虛及髓海不足立論也。言虛者言其病根﹐言實者言其病象﹐其實一以貫之也。

痰火亢大黃安寸脈滑﹐按之益堅者﹐爲上實。丹溪用大黃一味﹐酒炒三徧爲末﹐茶調下一二錢。

上虛甚鹿茸餐寸脈大﹐按之卽散者﹐爲上虛﹐宜鹿茸酒。鹿茸生於頭﹐取其以類相從﹐且入督脈而通於腦。每用半兩酒煎去滓﹐入麝香少許服。或用補中益气湯及術膏之類。此癥如鉤藤﹑天麻﹑菊花之類﹐俱可爲使。

欲下取求其端端﹐頭也﹐謂尋到源頭也。欲榮其上﹐必灌其根﹐古人有上病下取法。

左歸飲正元丹左歸飲加肉蓯蓉﹑川芎﹑細辛甚效﹐正元丹亦妙。

卷之二

嘔噦吐第十六﹝呃逆附﹞

嘔吐噦皆屬胃嘔字從漚﹐漚者水也﹐口中出水而無食也。吐字從土﹐土者食也﹐口中吐食而無水也。嘔吐者﹐水與食並出也。噦者﹐口中有穢味也﹐又謂之漧嘔﹐口中有穢味﹐未有不漧嘔也。呃逆者﹐气沖有聲﹐聲短而頻也。其病皆屬於胃。

二陳加時醫貴二陳湯倍生薑﹐安胃降逆藥也。寒加丁香﹑砂仁﹔若熱﹐加黃連﹑鮮竹茹﹑石斛之類。

玉函經難仿佛寒熱攻補﹐一定不移。

小柴胡少陽謂寒熱往來而嘔者﹐屬少陽也。

吳茱萸平酸味吳茱萸湯治陽明食穀欲嘔者﹐又治少陰癥吐利﹑手足逆冷﹑煩躁欲死者﹐又治漧嘔吐涎沫者。此癥嘔吐﹐多有酸味。

食已吐胃熱沸食已卽吐﹐其人胃素有熱﹐食復入﹐兩熱相衝﹐不得停畱。

黃艸湯下其气大黃甘艸湯治食已卽吐。《金匱》云﹕欲吐者不可下之。又云﹕食已卽吐者﹐大黃甘艸湯下之。何也﹖曰﹕病在上而欲吐﹐宜因而越之。若逆之使下﹐則必憒亂益甚。若旣吐矣﹐吐而不已﹐是有升無降﹐當逆折之。

食不入火堪畏王太僕云﹕食不得入﹐是有火也。

黃連湯爲經緯諭嘉言用進退黃連湯﹐柯韻伯用漧薑黃連黃芩人參湯﹐推之瀉心湯亦可借用﹐以此數湯爲經緯。

若呃逆代赭匯代赭旋覆湯治噫气﹐卽治呃逆。若久病呃逆﹐爲胃气將絕﹐用人參一兩﹐漧薑﹑附子各三錢﹐丁香﹑柿蒂各一錢﹐可救十中之一。

卷之二

癲狂癇第十七

重陽狂重陰癲《內經》云﹕重陽者狂﹐重陰者癲。

靜陰象動陽宣癲者笑哭無時﹐語言無序﹐其人常靜。狂者詈罵不避親疏﹐其人常動。

狂多實痰宜蠲蠲除頑痰﹐滚痰丸加烏梅﹑朱砂治之﹐生鐵落飲﹑當歸承气湯亦妙。

癲虛發石補天磁朱丸是煉石補天手法﹐駱氏《內經拾遺》用溫膽湯。

忽搐搦癇病然手足抽掣﹐猝倒無知﹐忽作忽止﹐病有間斷﹐故名曰癇。

五畜狀吐痰涎肺如犬吠﹐肝如羊嘶﹐心如馬鳴﹐脾如牛吼﹐腎如豬叫﹐每發必口角流涎。

有生病歷歲年由母腹中受驚﹐積久失調﹐一觸而發。病起於有生之初﹐非年來之新病也。《內經拾遺》用溫膽湯﹐柯韻伯用磁朱丸。

火气亢蘆薈平火气亢﹐必以大苦大寒之劑以降之﹐宜當歸蘆薈丸。

痰積痼丹礬穿丹礬丸能穿入心胞絡﹐導其痰涎從大便而出﹐然不如磁朱丸之妥當。

三癥本厥陰愆以上治法﹐時醫習用而不效者﹐未知其本在於厥陰也。厥陰屬風木﹐與少陽相火同居。厥陰之气逆﹐則諸气皆逆。气逆則火發﹐火發則風生。風生則挾木勢而害土﹐土病則聚液而成痰。痰成必歸迸入心﹐爲以上諸癥。

體用變標本遷其本陰﹐其體熱。

伏所主所因先伏其所主﹐先其所因。

收散互逆從連或收或散﹐或逆或從﹐隨所利而行之。

和中气妙轉旋調其中气﹐使之和平。

自伏所主至此﹐其小注俱《內經》本文。轉旋﹐言心手靈活也﹐其要旨在調其中气二句。中气者﹐土气也。治肝不應﹐當取陽明﹐制其侮也。

悟到此治立痊癥𨿽可治﹐而任之不專﹐亦無如之何矣。

卷之二

五淋癃閉赤白濁遺精第十八

五淋病皆熱結淋者﹐小便痛澀淋瀝﹐欲去不去﹐欲止不止是也﹐皆熱气結於膀胱。

膏石勞气與血石淋下如沙石﹐膏淋下如膏脂﹐勞淋從勞力而得﹐气淋气滯不通﹑臍下悶痛﹐血淋瘀血停蓄﹑莖中割痛。

五淋湯是祕訣石淋以此湯煎送發灰﹑滑石﹑石首魚頭內石研末。膏淋合萆分﹞

淸飲。气淋加荊芥﹑香附﹑生麥芽﹔不愈﹐再加升麻或用吐法。勞淋合補中益气湯。血淋加牛膝﹑郁金﹑桃仁﹐入麝香少許溫服。

敗精淋加味啜過服金石藥﹐與老人陽已痿﹐思色以降其精﹐以致內敗而爲淋﹐宜前湯加萆﹑石菖蒲﹑菟絲子以導之。

外冷淋腎气咽五淋之外﹐又有冷淋。其癥外候惡冷﹐喜飲熱湯﹐宜加味腎气丸以鹽湯咽下。

點滴無名癃閉小便點滴不通﹐與五淋之短縮不同。

气道調江河決前湯加化气之藥﹐或吞滋腎丸多效。《孟子》云﹕若決江河﹐沛然莫之能禦也。引來諭小便之多也。

上竅通下竅泄如滴水之器﹐閉其上而倒懸之﹐點滴不能下也。去其上閉﹐而水自通。宜服補中益气湯﹐再服以手探吐。

外竅開水源鑿又法﹕啟其外竅﹐卽以開其內竅。麻黃力猛﹐能通陽气於至陰之地下﹔肺气主皮毛﹐配杏仁以降气下達州都﹐導水必自髙原之義也﹐以前飲加此二味甚效。夏月不敢用麻黃﹐以蘇葉﹑防風﹐杏仁等分水煎服﹐溫覆微汗﹐水卽利矣。虛人以人參﹑麻黃各一兩水煎服﹐神效。

分利多醫便錯愈利愈閉矣。

濁又殊竅道別淋出溺竅﹐濁出精竅。

前飲投精愈涸水愈利而腎愈虛矣。

腎套談理脾恪治濁只用腎家套藥﹐不效。蓋以脾主土﹐土病濕熱下注﹐則小水混濁。濕勝於熱則爲白濁﹐熱勝於濕則爲赤濁﹐濕熱去則濁者淸矣。

釐淸飲佐黃柏萆釐淸飲加蒼術﹑白術﹐再加黃柏苦以燥濕﹐寒以除熱。

心腎方隨補綴六八味湯丸加龍﹑牡﹐腎藥也。四君子湯加遠志﹐心藥也。心腎之藥與前飲間服。

若遺精另有設與濁病又殊。

有夢遺龍膽折有夢而遺﹐相火旺也。余每以龍膽瀉肝湯送下五倍子丸二錢﹐多效。

張石頑云﹕肝熱則火淫於內﹐魂不內守﹐故多淫夢失精。又云﹕多是陰虛陽擾﹐其作必在黎明陽气發動之時﹐可以悟矣。妙香散甚佳。

無夢遺十全設無夢而遺﹐是气虛不能攝精﹐宜十全大補湯﹐加龍骨﹑牡蠣﹑蓮須﹑五味子﹑黃柏﹐爲丸常服。

坎離交亦不切時醫遇此癥﹐便云心腎不交﹐用茯神﹑遠志﹑蓮子﹑棗仁之類﹐未中病情﹐皆不切之套方也。

卷之二

疝气第十九

疝任病歸厥陰經云﹕任脈爲病﹐外結七疝﹐女子帶下瘕聚。丹溪專治厥陰者﹐以肝主筋﹐又主痛也。

寒筋水气血尋寒疝﹑水疝﹑筋疝﹑气疝﹑血疝。

狐出入頑麻狐疝﹕臥則入腹﹐立則出腹。疝﹕大如升斗﹐頑麻不痛。

治气景嶽箴景嶽雲﹕疝而曰气者﹐病在气也。寒有寒气﹐熱有熱气﹐濕有濕气﹐逆有逆气﹐俱當兼用气藥也。

五苓散加減斟《別錄》以此方加川楝子﹑木通﹑橘核﹑木香﹐通治諸疝。

茴香料著醫林三層茴香丸治久疝﹐𨿽三十年之久﹐大如栲栳﹐皆可消散。

痛不已須洗淋陰腫核中痛﹐《千金翼》用雄黃一兩﹑礬石二兩﹑甘艸一尺﹐水一斗﹐煮二升洗之﹐如神。

卷之二

痰飲第二十

痰飲源水气作水气上逆﹐得陽煎熬則稠而成痰﹐得陰凝聚則稀而成飲。然水歸於腎﹐而受制於脾﹐治者必以脾腎爲主。

燥濕分治痰略方書支離不可聽。只以燥濕爲辧﹐燥痰宜潤肺﹐濕痰宜溫脾﹐握要之法也。宜參之虛癆﹑咳嗽等篇。或老痰宜王節齋化痰丸﹐實痰怪癥﹐宜滚痰丸之類。

四飲名宜斟酌《金匱》云﹕其人素盛今瘦﹐水走腸間﹐瀝瀝有聲﹐謂之痰飲。注﹕卽今之久咳痰喘是也。飲後水流在脇下﹐咳唾引痛﹐謂之懸飲。注﹕卽今之停飲脇痛癥也。

飲水流行﹐歸於四肢﹐當汗出而不汗出﹐身體疼重﹐謂之溢飲。注﹕卽今之風水﹑水腫癥也。咳逆倚息﹐气短不得臥﹐其形如腫﹐謂之支飲。注﹕今之停飲喘滿不得臥癥也。又支飲﹐偏而不中正也。

參五臟細量度四飲猶未盡飲邪之爲病也﹐凡五臟有偏虛之處﹐而飲畱之。言髒不及腑者﹐腑屬陽﹐在腑則行矣。《金匱》曰﹕水在心﹐心下堅築短气﹐惡水不欲飲。水在肺﹐吐涎沫欲飲水。水在脾﹐少气身重。水在肝﹐脇下支滿﹐嚏而痛。水在腎﹐心下悸。

補和攻視彊弱宜補﹑宜攻﹑宜和﹐視乎病情﹐亦視乎人之本體彊弱而施治也。

十六方各鑿鑿苓桂術甘湯﹑腎气丸﹑甘遂半夏湯﹑十棗湯﹑大靑龍湯﹑小靑龍湯﹑木防己湯﹑木防己加茯苓芒硝湯﹑澤瀉湯﹑濃朴大黃湯﹑葶藶大棗瀉肺湯﹑小半夏湯﹑己椒葶藶丸﹑小半夏加茯苓湯﹑五苓散﹑《外臺》茯苓飲。

溫藥和博返約《金匱》云﹕病痰飲者﹐當以溫藥和之。忽揭出溫藥和之四字﹐卽金鍼之度也。蓋痰飲﹐水病也﹐水歸於腎﹐而受制於脾﹔欲水由地中行而歸其壑者﹐非用溫藥以化气不可也﹔欲水不泛溢而築以堤防者﹐非用溫藥以補脾不可也。如苓桂術甘湯﹑腎气丸﹑小半夏湯﹑五苓散之類﹐皆溫藥也。卽如十棗湯之十枚大棗﹐甘遂半夏湯之半升白蜜﹐木防己湯之參﹑桂﹐葶藶湯之大棗﹐亦寓溫和之意。至於攻下之法﹐不過一時之權宜﹐而始終不可離溫藥之旨也。

陰霾除陽光灼飲爲陰邪﹐必使離照當空﹐而羣陰方能退散。余每用參苓術附加生薑汁之類取效。

滋潤流時醫錯方中若雜以地黃﹑麥冬﹑五味附和其陰﹐則陰霾衝逆肆空﹐飲邪滔天莫救矣﹐卽腎气丸亦宜愼用。

眞武湯水歸壑方中以茯苓之淡以導之﹐白術之燥以制之﹐生薑之辛以行之﹐白芍之苦以泄之﹐得附子本經之藥﹐領之以歸其壑。

白散方窺祕鑰《三因》白散之妙﹐諭嘉言解之甚詳。見於《醫門法律﹟中風門》

卷之二

消渴第二十一

消渴癥津液幹口渴不止爲上消﹐治以人參白虎湯。食入卽饑爲中消﹐治以調胃承气湯。飲一溲一小便如膏爲下消﹐治以腎气丸。其實皆津液幹之病也﹐趙養葵變其法。

七味飲一服安趙養葵云﹕治消癥無分上﹑中﹑下﹐但見大渴﹑大燥﹐須六味丸料一斤﹑肉桂一兩﹑五味子一兩﹐水煎六七碗﹐恣意冷凍飲料之﹐睡熟而渴如失矣。白虎﹑承气湯皆非所治也。

金匱法別三般能食而渴者﹐重在二陽論治。以手太陽主津液﹐足太陽主血也。飲一溲一者﹐重在少陰論治。以腎气虛不能收攝﹐則水直下趨﹐腎气虛不能蒸動﹐則水不能上濟也。不能食而气沖者﹐重在厥陰論治。以一身中惟肝火最橫﹐燔灼無忌﹐耗傷津液﹐而爲消渴也。《金匱》論消渴﹐開口卽揭此旨﹐以補《內經》之未及﹐不必疑其錯簡也。

二陽病治多端勞傷榮衛﹐漸郁而爲熱者﹐炙甘艸湯可用﹐諭嘉言淸燥湯卽此湯變甘溫爲甘寒之用也。熱气蒸胸者﹐人參白虎湯可用﹐《金匱》麥門冬湯卽此湯變甘寒而爲甘平之用也。消穀大堅者﹐麻仁丸加甘艸﹑人參﹑當歸可用﹐妙在滋液之中攻其堅也。蓋堅則不能消水﹐如以水投石﹐水去而石自若也。消癥屬火﹐內郁之火本足以消水﹐所飲之水本足以濟渴。只緣胃中堅燥﹐全不受水之浸潤﹐轉從火熱之勢﹐急走膀胱﹐故小便愈數而愈堅﹐愈堅而愈消矣。此論本諭嘉言﹐最精。

少陰病腎气寒飲水多小便少名上消﹐食穀多而大便堅名食消﹑亦名中消﹐上中二消屬熱。惟下消癥飲一溲一﹐中無火化﹐可知腎气之寒也﹐故用腎气丸。

厥陰癥烏梅丸方中甘﹑辛﹑苦﹑酸並用。甘以緩之﹐所以遂肝之志也。辛以散之﹐所以悅肝之神也。苦以降之﹐則逆上之火順而下行矣。酸以收之﹐以還其曲直作酸之本性﹐則率性而行所無事矣。故此丸爲厥陰癥之總劑。治此癥除此丸外﹐皆不用苦藥﹐恐苦從火化也。

變通妙燥熱餐有脾不能爲胃行其津液﹐肺不能通調水道而爲消渴者﹐人但知以淸潤治之﹐而不知脾喜燥而肺惡寒。試觀泄瀉者必渴﹐此因水津不能上輸而惟下泄故爾。以燥脾之藥治之﹐水液上升卽不渴矣。余每用理中丸湯倍白術加栝蔞根﹐神效。

卷之二

傷寒瘟疫第二十二

傷寒病極變遷太陽主一身之表﹐司寒水之經。凡病自外來者﹐皆謂傷寒﹐非寒熱之變也。變遷者﹐或三陽﹑或三陰﹑或寒化﹑或熱化﹐及轉屬﹑合並之異。

六經法有眞傳太陽寒水﹐其經主表﹐編中備發汗諸法。陽明燥金﹐其經主裏﹐編中備攻裏諸法。少陽相火﹐其經居表裏之界﹐所謂陽樞也﹐編中備和解諸法。太陰濕土﹐純陰而主寒﹐編中備溫補諸法。少陰君火﹐標本寒熱不同﹐所謂陰樞也﹐編中寒熱二法並立。厥陰風木﹐木中有火而主熱﹐編中備淸火諸法。𨿽太陽亦有裏癥﹐陽明亦有表癥﹐太陰亦有熱癥﹐厥陰亦有寒癥﹐而提綱卻不在此也。

頭項病太陽編三陽俱主表﹐而太陽爲表中之表也。論以頭痛﹑項彊﹑發熱﹑惡寒爲提綱﹐有汗宜桂枝湯﹐無汗宜麻黃湯。

胃家實陽明編陽明爲表中之裏﹐主裏實癥﹐宜三承气湯。論以胃家實爲提綱。又鼻幹﹑目痛﹑不眠爲經病。若惡寒﹑頭痛﹐爲未離太陽。審其有汗﹑無汗﹐用桂枝﹑麻黃法。

無頭痛﹑惡寒﹐但見壯熱﹑自汗﹑口渴﹐爲已離太陽﹐宜白虎湯。仲景提綱不以此者﹐凡解表諸法求之太陽﹐攻裏諸法求之陽明﹐立法之嚴也。

眩苦嘔少陽編少陽居太陽陽明之界﹐謂之陽樞﹐寒熱相雜。若寒熱往來於外﹐爲胸脇滿煩﹐宜大小柴胡湯。若寒熱互搏於中﹐嘔吐腹痛﹐宜黃連湯。痞滿嘔逆﹐宜半夏瀉心湯。拒格食不入﹐宜漧薑黃連人參湯。若邪全入於膽府﹐下攻於脾爲自利﹐宜黃芩湯。上逆於胃﹐利又兼嘔﹐宜黃芩加半夏生薑湯。論以口苦﹑咽漧﹑目眩爲提綱。

吐利痛太陰編太陰濕土﹐爲純陰之髒﹐從寒化者多﹐從熱化者少﹐此經主寒癥而言﹐宜理中湯﹑四逆湯爲主﹐第原本爲王叔和所亂耳。論以腹中滿﹑吐食﹑自利不渴﹑手足自溫﹑腹時痛爲提綱。

但欲寐少陰編少陰居太陰厥陰之界﹐謂之陰樞﹐有寒有熱。論以脈微細﹑但欲寐爲提綱。寒用麻黃附子細辛湯﹑麻黃附子甘艸湯及白通湯﹑通脈四逆湯。熱用豬苓湯﹑黃連雞子黃湯及大承气湯諸法。

吐蛔渴厥陰編厥陰﹐陰之盡也。陰盡陽生﹐且屬風木﹐木中有火﹐主熱癥而言。論以消渴﹑气上衝心﹑心中疼熱﹑饑不欲食﹑食則吐蛔﹑下之利不止爲提綱﹐烏梅丸主之。自利下重飲水者﹐白頭翁湯主之。凡一切宜發表法﹐備之太陽。一切宜攻裏法﹐備之陽明。一切宜和解法﹐備之少陽。一切宜溫補法﹐備之太陰。一切宜寒涼法﹐備之厥陰。一切寒熱兼用法﹐備之少陰。此仲景《傷寒論》之六經與《內經﹟熱病論》之六經不同也。

長沙論嘆髙堅仰之彌髙﹐鉆之彌堅。

存津液是眞詮﹝存津液是全書宗旨﹐善讀書者﹐讀於無字處﹞如桂枝湯甘溫以解肌養液也﹔卽麻黃湯直入皮毛﹐不加姜之辛熱﹐棗之甘壅﹐從外治外﹐不傷營气﹐亦養液也﹔承气湯急下之﹐不使邪火灼陰﹐亦養液也﹔卽麻黃附子細辛湯用附子以固少陰之根﹐令津液內守﹐不隨汗渙﹐亦養液也﹔麻黃附子甘艸湯以甘艸易細辛﹐緩麻黃於中焦﹐取水谷之津而爲汗﹐毫不傷陰﹐更養液也。推之理中湯﹑五苓散﹐必啜粥飲。小柴胡湯﹑吳茱萸湯皆用人參﹐何一而非養液之法乎﹖汗吐下溫淸懸在表宜汗﹐在胸膈宜吐﹐在裏宜下。寒者溫之﹐熱者淸之。

補貴當方而圓虛則補之。合上爲六法。曰方而圓者﹐言一部《傷寒論》全是活法。

規矩廢甚於今自王叔和而後﹐注家多誤。然亦是非參半﹐今則不知《傷寒論》爲何物﹐規矩盡廢矣。

二陳尙九味尋人皆曰二陳湯爲發汗平穩之劑﹐而不知茯苓之滲﹐半夏之澀﹐皆能畱邪生熱﹐變成譫語﹑不便等癥。人皆曰九味羌活湯視麻桂二湯較妥﹐而不知太陽病重﹐須防侵入少陰。此方中有芩﹑地之苦寒﹐服之不汗﹐恐苦寒陷入少陰﹐變成脈沈細但欲寐之癥﹔服之得汗﹐恐苦寒戕伐腎陽﹐陽虛不能內固﹐變成遂漏不止之癥。時醫喜用此方﹐其亦知此方之流獘﹐害人匪淺也。

香蘇外平胃臨香蘇飲力量太薄﹐不能驅邪盡出﹐恐余邪之傳變多端。平胃散爲燥濕消導之劑﹐仲景從無燥藥發汗之法。且外邪未去﹐更無先攻其內法。

汗源涸耗眞陰陰者﹐陽之家也。桂枝湯之芍藥及啜粥﹐俱是滋陰以救汗源。麻黃湯之用甘艸與不啜粥﹐亦是保陰以救汗源。景嶽誤認其旨﹐每用歸﹑地﹐貽害不少。

邪傳變病日深治之得法﹐無不卽愈。若逆癥﹑壞癥﹑過經不愈之癥﹐皆誤治所致也。

目擊者實痛心人之死於病者少﹐死於藥者多。今行道人先學利口﹐以此藥殺人﹐卽以此藥得名﹐是可慨也。

醫醫法腦後鍼聞前輩云﹐醫人先當醫醫。以一醫而治千萬人﹐不過千萬人計耳。救一醫便救千萬人﹐救千萬醫便救天下後世無量恆河沙數人耳。余所以於醫者腦後﹐痛下一鍼。

若瘟疫治相侔四時不正之气﹐及方土異气﹐病患穢气﹐感而成病﹐則爲瘟疫。𨿽有從經絡入﹑從口鼻入之分﹐而見證亦以六經爲據﹐與傷寒同。

通聖散兩解求仲師於太陽條﹐獨挈出發熱不惡寒而渴爲溫病﹐是遵《內經》人傷於寒﹐則爲熱病﹔冬傷於寒﹐春必病溫﹔先夏至日爲病溫﹐後夏至日爲病暑之三說也。初時用麻杏甘石湯﹐在經用白虎加人參湯﹐入裏用承气湯及陽明之茵陳蒿湯﹐少陰之黃連阿膠湯﹑豬苓湯﹐厥陰之白頭翁湯等﹐皆其要藥﹐究與瘟疫之病不同也。瘟疫之病﹐皆新感乖戾之气而發﹐初起若兼惡寒者﹐邪從經絡入﹐用人參敗毒散爲匡正托邪法。初起若兼胸滿口吐黃涎者﹐邪從口鼻入﹐用藿香正气散爲辛香解穢法。惟防風通聖散面面周到﹐卽初起未必內實﹐而方中之硝黃﹐別有妙用﹐從無陷邪之害。若讀仲師書死於句下者﹐聞之無不咋舌﹐而不知其有利無獘也。

六法備汗爲尢汗﹑吐﹑下﹑溫﹑淸﹑補﹐爲治傷寒之六法。六法中惟取汗爲要﹐以瘟疫得汗則生﹐不得汗則死。汗期以七日爲準﹐如七日無汗﹐再俟七日以汗之。又參論中聖法﹐以吐之﹑下之﹑溫之﹑淸之﹑補之﹐皆所以求其汗也。詳於《時方妙用》中。

達原飲昧其由吳又可謂病在膜原﹐以達原飲爲方﹐創異說以欺人﹐實昧其病由也。

司命者勿逐流醫爲人之司命﹐熟讀仲聖書而兼臨癥之多者﹐自有定識﹐切不可隨波逐流。

卷之二

婦人經產雜病第二十三

婦人病四物良與男子同﹐惟經前產後異耳。《濟陰綱目》以四物湯加香附﹑炙艸爲主﹐凡經前產後﹐俱以此出入加減。

月信準體自康經水一月一至﹐不愆其期﹐故名月信。經調則體自康。

漸早至藥宜涼血海有熱也﹐宜加味四物湯﹐加續斷﹑地楡﹑黃芩﹑黃連之類。

漸遲至重桂姜血海有寒也﹐宜加味四物湯﹐加漧薑﹑肉桂之類﹔甚﹐加附子。

錯雜至气血傷經來或早或遲不一者﹐气血虛而經亂也﹐宜前湯加人參﹑白術﹑黃之類。

歸脾法主二陽《內經》云﹕二陽之病發心脾﹐有不得隱曲﹐爲女子不月。宜歸脾湯。

兼鬱結逍遙長鬱气傷肝﹐思慮傷脾﹐宜加味逍遙散。

種子者卽此詳種子必調經﹐以歸脾湯治其源﹐以逍遙散治其流﹐並以上諸法皆妙﹐不必他求。惟婦人體肥濃者﹐恐子宮脂滿﹐另用二陳湯﹐加川芎﹑香附爲丸。

經閉塞禁地黃閉寒脈實﹐小腹脹痛﹐與二陽病爲女子不月者不同。𨿽四物湯爲婦科所不禁﹐而經閉及積瘀實癥﹐宜去地黃之濡滯﹐恐其護蓄﹐血不行也。加醋炒大黃二錢﹑桂一錢﹑桃仁二錢﹐服五六劑。

孕三月六君嘗得孕三月之內﹐多有嘔吐﹑不食﹐名惡阻﹐宜六君子湯。俗疑半夏礙胎﹐而不知仲師慣用之妙品也。髙鼓峯云﹕半夏合參術爲安胎﹑止嘔﹑進食之上藥。

安胎法寒熱商四物湯去川芎爲主。熱加黃芩﹑白術﹑續斷﹐寒加艾葉﹑阿膠﹑杜仲﹑白術。大抵胎气不安﹐虛寒者多。庸醫以胎火二字惑人﹐誤人無算。

難產者保生方橫生倒產﹑漿水太早﹑交骨不開等癥﹐宜保生無憂散。

開交骨歸芎鄕交骨不開﹐陰虛故也﹐宜加味芎歸湯。

血大下補血湯胎﹐猶舟也。血﹐猶水也。水滿則舟浮。血下太早﹐則漧涸而胎阻矣﹐宜當歸補血湯加附子三錢。欲气旺則血可速生﹐且欲气旺而推送有力﹐加附子者取其性急﹐加酒所以速﹑歸之用也。保生無憂散治漿水未行﹐此方治漿水過多﹐加味歸芎湯治交骨不開。三方鼎峙﹐不可不知。

腳小指艾火煬張文仲治婦人橫產手先出﹐諸般符藥不效﹐以艾火如小麥大﹐灸產婦右腳小指頭尖﹐下火立產。

胎衣阻失笑匡胎衣不下﹐宜以醋湯送失笑散三錢﹐卽下。

產後病生化將時醫相傳云﹐生化湯加減﹐治產後百病。若非由於停瘀而誤用之﹐則外邪反入於血室﹐中气反因以受傷﹐危癥蜂起矣。愼之﹐愼之﹗合諸說俱平常以上相沿之套法﹐輕病可愈﹐治重病則不效。

資顧問亦勿忘商治時不與眾醫談到此法﹐反爲其所笑。

精而密長沙室《金匱要略》第二十卷

﹑第二十一卷

﹑第二十二卷

﹐義精而法密。

妊娠篇丸散七《妊娠篇》凡十方﹕丸散居七﹐湯居三。蓋以湯者﹐蕩也。妊娠以安胎爲主﹐攻補俱不宜驟﹐故緩以圖之﹐卽此是法。

桂枝湯列第一此湯表癥得之爲解肌和營衛﹐內癥得之爲化气調陰陽﹐今人只知爲傷寒首方。此於《妊娠篇》列爲第一方以喝醒千百庸醫之夢﹐亦卽是法。師云﹕婦人得平脈﹐陰脈小弱﹐其人渴不能食﹐無寒熱﹐名妊娠﹐桂枝湯主之。注﹕陰搏陽別爲有子﹐今反云陰脈弱小﹐是孕只兩月﹐蝕下焦之气﹐不能作盛勢也﹐過此則不然。妊娠初得﹐上下本無病﹐因子室有凝﹐气溢上下﹐故但以芍藥一味固其陰气﹐使不得上溢。以桂﹑姜﹑甘﹑棗扶上焦之陽﹐而和其胃气﹐但令上焦之陽气充﹐能禦相侵之陰气足矣。未嘗治病﹐正所以治病也。

附半姜功超軼時醫以半夏﹑附子墜胎不用﹐漧薑亦疑其熱而罕用之﹐而不知附子補命門之火以保胎﹐半夏和胃气以安胎﹐漧薑暖土髒使胎易長。俗子不知。

內十方皆法律桂枝湯治妊娠﹐附子湯治腹痛少腹如扇﹐茯苓桂枝丸治三月餘漏下﹑動在臍上爲瘕﹐當歸芍藥散治懷妊腹中痛﹐漧薑人參半夏丸治妊娠嘔吐不止﹐當歸貝母苦參丸治妊娠小便難﹐當歸散妊娠常服﹐白術散妊娠養胎﹐方方超妙﹐用之如神。

惟妊娠有水气﹑身重﹑小便不利﹑惡寒﹑起卽頭眩﹐用葵子茯苓散不能無疑。

產後篇有神術共九方。

小柴胡首特筆妊娠以桂枝湯爲第一方﹐產後以小柴胡湯爲第一方﹐卽此是法。新產婦人有三病﹕一者病痙﹐二者病鬱冒﹐三者大便難。產婦鬱冒﹑脈微弱﹑嘔不能食﹑大便反堅﹑但頭汗出者﹐以小柴胡湯主之。

竹葉湯風痙疾《金匱》云﹕產後中風﹑發熱﹑面正赤﹑喘而頭痛﹐竹葉湯主之。錢院使注云﹕中風之下﹐當有病痙者三字。按﹕庸醫於此癥﹐以生化湯加姜﹑桂﹑荊芥﹑益母艸之類﹐殺人無算。

陽旦湯功與匹卽桂枝湯增桂加附子﹐《活人》以桂枝湯加黃芩者誤也。風乘火勢﹐火借風威﹐灼筋而成痙﹐宜竹葉湯。若數日之久﹐惡寒癥尙在﹐則爲寒風﹐宜此湯。二湯爲一熱一寒之對子。師云﹕產後風續續數十日不解﹐頭微痛﹑惡寒﹑時時有熱﹑心下悶﹑漧嘔﹐汗出𨿽久﹐陽旦證續在者﹐可與陽旦湯。

腹痛條須詳悉此下八句﹐皆言腹痛不同﹐用方各異。

羊肉湯痛謐痛者﹐痛之緩也﹐爲虛癥。

痛滿煩求枳實滿煩不得臥﹐裏實也﹐宜枳實芍藥散。二味無奇﹐妙在以麥粥下之。

著臍痛下瘀吉腹中有瘀血﹐著於臍下而痛﹐宜下瘀血湯。

痛而煩裏熱窒小腹痛𨿽爲停瘀﹐而不大便﹑日晡煩躁﹑譫語﹐非停瘀專癥也。血因熱裹而不行﹐非血自結於下﹐但攻其瘀而可愈也。《金匱》以大承气湯攻熱。

攻涼施毋固必攻有大承气湯﹐涼有竹皮大丸﹑白頭翁加甘艸阿膠湯。《金匱》云﹕病解能食﹐七八日更發熱者﹐此爲胃實﹐大承气湯主之。又云﹕婦人乳中虛﹐煩亂嘔逆﹐安中益气﹐竹皮大丸主之。又云﹕產後下利虛極﹐白頭翁加甘艸阿膠湯主之。讀此﹐則知丹溪產後以大補气血爲主﹐余以末治之說﹐爲大謬也。

雜病門還熟讀《金匱》云﹕婦人之病﹐以因虛﹑積冷﹑結气六字爲綱﹐至末段謂千變萬端﹐總出於陰陽虛實。而獨以弦緊爲言者﹐以經阻之始﹐大槪屬寒﹐气結則爲弦﹐寒甚則爲緊﹐以此爲主﹐而參之兼脈可也。

二十方效俱速隨證詳難悉錄惟溫經帶下服十二﹑九痛﹑七害﹑五傷﹑三痼共三十六種。因經致病﹐統名曰帶下﹐言病在帶脈﹐非近時赤白帶下之說也。溫經湯治婦人年五十﹐前陰下血﹑暮發熱﹑手掌煩熱﹑腹痛﹑口干云云。其功實不止此也。

甘麥湯髒躁服《金匱》云﹕婦人髒躁﹐悲傷欲哭﹐象如神靈所作﹐數欠伸﹐甘麥大棗湯主之。

藥到咽效可卜閩中諸醫﹐因余用此數方奇效﹐每繕錄於讀本之後﹐亦醫風之將轉也。餘日望之。

道中人須造福

卷之二

小兒第二十四

小兒病多傷寒諭嘉言曰﹕方書謂小兒八歲以前無傷寒﹐此胡言也。小兒不耐傷寒﹐初傳太陽一經﹐早已身彊﹑多汗﹑筋脈牽動﹑人事昏沈﹐勢已極於本經﹐誤藥卽死﹐無由見其傳經﹐所以謂其無傷寒也。俗云驚風皆是。

稚陽體邪易幹時醫以稚陽爲純陽﹐生死關頭﹐開手便錯。

凡發熱太陽觀太陽主身之表﹐小兒腠理未密﹐最易受邪。其癥頭痛﹑項彊﹑發熱﹑惡寒等小兒不能自明﹐惟發熱一捫可見。

熱未已變多端諭嘉言曰﹕以其頭搖手動也﹐而立抽掣之名﹔以其卒口噤﹑腳攣急也﹐而立目斜﹑心亂﹑搐搦之名﹔以其脊彊背反也﹐而立角弓反張之名﹔造出種種不通名目﹐謂爲驚風。而用攻痰﹑鎭驚﹑淸熱之藥﹐投之立死矣。不知太陽之脈起於目內﹑上額交巓入腦﹑還出別下項﹑夾脊抵腰中﹐是以見上諸癥。當時若以桂枝湯照法服之﹐則無餘事矣。

過此失治﹐則變爲痙癥。無汗用桂枝加葛根湯﹐有汗用桂枝加栝蔞根湯﹐此太陽而兼陽明之治也。抑或寒熱往來﹐多嘔﹐以桂枝湯合小柴胡湯或單用小柴胡湯﹐此太陽而兼少陽之治也。

太陽外仔細看諭嘉言云﹕三日卽愈爲貴﹐若待經盡方解﹐必不能耐矣。然亦有耐得去而傳他經者﹐亦有實時見他經之癥者﹐宜細認之。

遵法治危而安遵六經提綱之法而求之﹐詳於《傷寒論》。

若吐瀉求太陰太陰病以吐食﹑自利﹑不渴﹑手足自溫﹑腹時痛爲提綱﹐以理中湯主之。

吐瀉甚變風淫吐瀉不止﹐則土虛而木邪乘之。《左傳》云﹕風淫末疾。末﹐四肢之末也。卽抽掣攣急之象。

慢脾說卽此尋世謂慢脾風多死﹐而不知卽太陰傷寒也。有初時卽傷於太陰者﹐有漸次傳入太陰者﹐有誤用神曲﹑麥芽﹑山楂﹑蘿卜子﹑枳殼﹑葶藶﹑大黃﹑栝蔞﹑膽南星等藥陷入太陰者。旣入太陰﹐其治同也。如吐瀉後﹐冷汗不止﹐手足厥逆﹐理中湯加入附子﹐或通脈四逆湯﹑白通湯佐之﹐此太陰而兼少陰之治也。如吐瀉手足厥冷﹑煩躁欲死﹑不吐食而吐涎沫﹐服理中湯不應﹐宜吳茱萸湯佐之﹐此太陰而兼厥陰之治也。若三陰熱化之證﹐如太陰腹時痛時止﹐用桂枝加芍藥湯。大便實而痛﹐用桂枝加大黃湯。少陰之咳而嘔渴﹐心煩不得眠﹐宜豬苓湯。心中煩﹑不得臥﹐宜黃連阿膠湯。厥陰之消渴﹑气沖﹑吐蛔﹑下利﹐宜烏梅丸。下利後重﹑喜飲水﹐用白頭翁湯等癥亦間有之。熟《傷寒論》者自知﹐而提綱不在此也。

陰陽證二太擒三陽獨取太陽﹐三陰獨取太陰﹐擒賊先擒王之手段也。太陽陽明少陽爲三陽﹐太陰少陰厥陰爲三陰。

千古祕理蘊深諭嘉言通禪理﹐後得異人所授﹐獨得千古之祕。胡卣臣曰﹕習幼科者﹐能虛心領會﹐便可免乎殃咎﹐若駭爲異說﹐則造孽無極矣。

卽痘疹此傳心痘爲先天之毒﹐伏於命門﹐因感外邪而發。初起時用桂枝湯等﹐從太陽以化其气﹐气化則毒不畱﹐自無一切郁熱諸癥﹐何用服連翹﹑紫艸﹑牛蒡﹑生地﹑犀角﹑石膏﹑芩﹑連諸藥﹐以致寒中變癥乎﹖及報點已齊後﹐冀其漿滿﹐易於結痂而愈﹐當求之太陰﹐用理中湯等補中宮土气﹐以爲成漿脫痂之本﹐亦不賴保元湯及鹿茸﹑人乳﹑糯米﹑桂圓之力也。若用毒藥取漿﹐先損中宮土气﹐漿何由成﹖誤人不少﹗此古今痘書所未言﹐惟張隱庵《侶山堂類辯》微露其機於言外﹐殆重其道而不敢輕泄歟﹖疹癥視痘癥稍輕﹐亦須知此法。

髙士宗《醫學眞傳》有桂枝湯加金銀花﹑紫艸法。

誰同志度金鍼

卷之二小兒第二十四

附敷藥拔風害人說

《金匱》云﹕人得風气以生長。此一語最精﹐風卽气也。人在風中而不見風﹐猶魚在水中而不見水﹐鼻息出入﹐頃刻離風卽死。但風靜卽爲養人之和風﹐風動卽爲殺人之邪風。若大人之中風﹐小兒之驚風﹑卒倒﹑搐掣﹑角弓反張﹑目上視﹑口流涎﹐皆風動之象﹐卽气之乖也。醫者宜化邪風爲和風﹐卽所以除邪气而匡正气。閩中市醫﹐遇小兒諸病及驚癇危癥﹐以蓖麻子﹑巴豆﹑南星﹑萊菔子﹑全蠍﹑大黃﹑急性子﹑皂角爲末。加樗皮﹑冰片﹑麝香。以麻油或白蜜﹐或姜﹑蔥汁調。敷於囟門以及胸中﹑臍中﹑足心﹐爲拔風法。祕其方以射利﹐十敷十死。旣死而仍不歸怨之者﹐以爲外敷之法﹐不妨姑試﹐俟未效而卽去之﹐似不爲害。而不知一敷之後﹐元气爲其拔散﹐卽揭去其藥﹐而旣散之气﹐永不能使之復聚矣。況囟門爲元陽之會﹐胸中爲宗气之宅﹐臍中爲性命之根﹐足心爲腎脈之本﹐皆不可輕動。昔人以附子﹑海狗腎補藥敷於臍中而蒸之﹐名醫猶且戒其勿用﹐況大傷人之物乎﹖凡以保赤爲心者﹐宜共攻此法。而又有惑於急驚﹑慢驚﹑食積之說﹐預用羌活﹑獨活﹑防風﹑秦艽﹑前胡﹑赤芍﹑鉤藤鉤﹑荊芥﹑天麻﹑濃朴﹑神曲﹑山楂﹑蒼術﹑膽星﹑葶藶子﹑蘿卜子﹑貝母﹑牛黃﹑朱砂﹑天竺黃﹑枳殼﹑杏仁﹑石菖蒲﹑甘艸﹐或合爲一方﹐或分爲二三方者﹐亦五十步笑百步耳。

卷之三

中風方

小續命湯﹝《千金》﹞中風總方。

麻黃﹝去節根﹞人參黃芩川芎白芍炙艸杏仁防己桂枝防風﹝各一錢﹞附子﹝五分﹐炮﹞加生薑三片﹐水二杯半﹐先煎麻黃至二杯﹐入諸藥﹐煎八分服。

《古今錄驗》續命湯治中風風痱﹐身體不能自收持﹐口不言﹐昏冒不知痛處。或拘急不能轉側。方出《金匱》附方。

麻黃桂枝當歸人參石膏漧薑甘艸﹝各三錢﹞

川芎﹝一錢五分﹞杏仁﹝十三枚又一枚取三分之一﹞水三杯﹐煎一杯﹐溫服。當小汗﹐薄覆脊憑幾﹐汗出則愈。不汗更服﹐無所禁﹐勿當風。並治但伏不得臥﹐咳逆上气﹐面目浮腫。

三化湯治熱風中髒﹐大便不通。

大黃羌活枳殼﹝各三錢﹞

水二杯﹐煎八分服。

稀涎散治中風口噤﹐並治單蛾﹑雙蛾。

巴豆﹝六枚﹐每枚分作兩片﹞牙皂﹝三錢﹐切﹞明礬﹝一兩﹞

先將礬化開﹐卻入二味攪勻﹐待礬枯爲末﹐每用三分吹喉中。痰盛者燈心湯下五分﹐在喉卽吐﹐在膈卽下。

參附湯元气暴脫﹐以此方急回其陽﹐可救十中一二。

人參﹝一兩﹞附子﹝五錢﹞水二杯半﹐煎八分服。此湯治腎气脫。以人參換白術﹐名術附湯﹐治脾气脫。換黃名﹐附湯﹐治衛气脫﹔換當歸名歸附湯﹐治營气脫。

三生飲治寒風中髒﹐四肢厥冷﹐痰涎上湧。

生烏頭﹝二錢﹞生南星﹝二錢﹞生附子﹝三錢﹞木香﹝五分﹞生薑﹝五片﹞

水二杯﹐煎七分。薛氏用人參一兩﹐煎湯半杯調服。

防風通聖散治熱風卒中﹐外而經絡手足﹐內而臟腑二便閉塞﹐用此兩解之。較之三化湯較妥﹐亦爲類中風實火治法。所用表藥﹐火郁發之之義也﹔所用下藥﹐釜下抽薪之義也。

防風荊芥連翹麻黃薄荷川芎當歸白芍白術山梔大黃芒硝﹝各五分﹞

黃芩石膏桔梗﹝各一錢﹞甘艸﹝二錢﹞滑石﹝三錢﹞

水二杯﹐加生薑三片﹐煎八分服。自利去硝﹑黃。自汗﹐去麻黃﹐加桂枝。涎嗽加半夏﹑五味。

地黃飲子治類中風腎虛火不歸源﹐舌彊不能言﹐足廢不能行。類中風虛火治法。

熟地遠志山茱肉巴戟天石斛石菖蒲五味子肉蓯蓉﹝洗﹞肉桂麥冬附子茯苓﹝各三錢﹞

加薄荷葉七葉﹐水二杯﹐煎八分服。此方法在輕煎﹐不令諸藥之味盡出。其性濃重﹐以鎭諸逆﹔其气味輕淸﹐速走諸竅也。

補中益气湯治勞役饑飽過度﹐致傷元气﹐气虛而風中之。此類中風气中虛證﹐更有七气上逆﹐亦名气中﹐宜越鞠丸之類。

炙﹝二錢﹞人參白術﹝炒﹞當歸﹝各一錢﹞炙艸陳皮﹝各五分﹞升麻柴胡﹝各三分﹞

加生薑三片﹐大棗二枚﹐水二杯﹐煎八分服。

二陳湯痰飲通劑。

陳皮﹝一錢五分﹞半夏茯苓﹝各三錢﹞炙艸﹝一錢﹞

加生薑三片﹐水三杯﹐煎七分服。加白術一錢﹐蒼術二錢﹐竹瀝四湯匙﹐生薑汁二湯匙﹐名加味二陳湯﹐治類中風痰中證。亦名濕中﹐以濕生痰也。加枳實﹑膽南星﹑竹茹﹐名滌痰湯。

加味六君子湯治中風王道之劑。

方見《隔食》加麥冬三錢爲君﹐附子一錢爲使﹐再調入竹瀝五錢﹐生薑汁二錢﹐以行經絡之痰﹐久服自愈。

資壽解語湯﹝諭嘉言﹞治中風脾緩﹐舌彊不語﹐半身不遂﹐與地黃飲子同意。但彼重在腎﹐此重在脾。

防風附子天麻棗仁﹝各二錢﹞羚角肉桂﹝各八分﹞羌活甘艸﹝各五分﹞

水二杯﹐煎八分﹐入竹瀝五錢﹐薑汁二錢五分服。

諭嘉言治腎气不榮於舌本﹐加枸杞﹑首烏﹑生地﹑菊花﹑天冬﹑石菖蒲﹑元參。

侯氏黑散﹝《金匱》﹞治大風四肢煩重﹐心中惡寒不足者。《外臺》治風癲。

菊花﹝四兩﹞白術防風﹝各一兩﹞桔梗﹝八錢﹞細辛茯苓牡蠣人參礬石當歸川芎榦姜桂枝﹝各三錢﹞黃芩﹝五錢﹞

上十四味﹐杵爲散。酒服方寸匕﹐約有八分﹐余每用一錢五分﹐日二服﹐溫酒調服。忌一切魚肉﹑大蒜﹐宜常冷食﹐六十日止﹐熱卽下矣。

風引湯﹝《金匱》﹞除熱癱癇﹐治大人風引﹐少小驚癇﹐日數十發。

大黃漧薑龍骨﹝各一兩﹞桂枝﹝一兩五錢﹞甘艸牡蠣﹝各一兩﹞寒水石赤石脂石膏滑石紫石英白石脂﹝各三兩﹞

上十二味﹐研末粗篩﹐用韋勃盛之。取三指﹐約六七錢。井花水一杯﹐煎七分﹐溫服。

按﹕漧薑宜減半。

卷之三中風方

附錄中風俗方殺人以示戒

俗傳中風方風癥以攻痰爲大戒﹐凡人將死之頃﹐皆痰聲漉漉﹐不獨中風一癥。元陽無主﹐一身之津血俱化爲痰﹐欲攻盡其痰﹐是欲攻盡其津血也。故錄此以爲戒。

膽南星﹝寒膩大傷胃气﹐且能引痰入於心包﹑肝﹑膽以成痼疾。制一二次者力尙輕﹐若九制則爲害愈酷。﹞枳殼﹝耗散元气﹐痰盛得此﹐暫開少頃﹐旋而中气大傷﹐痰涎如湧。﹞石菖蒲﹝能開心竅﹐心竅開則痰涎直入其中﹐永無出路。﹞半夏﹝此藥𨿽能降逆開結﹐但與膽星同用﹐未免助紂爲虐。﹞秦艽羌活天麻羚角防風鉤藤鉤﹝以上六味𨿽風證所不忌﹐但無要藥以主持之﹐亦徒成糟粕無用之物。﹞天竺黃﹝眞者難得﹐然亦治火痰之標品。﹞僵蠶﹝𨿽祛風之正藥﹐但力薄不足恃。﹞牛黃﹝𨿽爲風痰之妙藥﹐然與膽南星﹑石菖蒲﹑枳殼同用﹐則反引痰入於心竅﹐驅之弗出矣。﹞竹瀝﹝以薑汁和之﹐𨿽能驅經絡之痰﹐而與膽星等同用﹐不得中气之輸布﹐反致寒中敗胃之患。﹞甘艸﹝𨿽爲元老之才﹐但與諸藥同用﹐小人道長﹐君子道消﹐亦無如之何矣。﹞以上諸品﹐或作一方﹐或分作二三方。患者誤服之﹐輕者致重﹐重者卽死﹔卽幸免於死﹐亦必變爲癡呆及偏枯無用之人矣﹐戒之﹗

卷之三

虛勞方

歸脾湯此方補養後天第一藥。治食少﹑不眠﹑怔忡﹐吐血下血﹐大便或溏或祕﹐妄夢健忘﹐七情所傷﹐遺精帶濁﹐及女子不月等證。

炙﹝三錢﹞人參白術﹝蒸﹞棗仁﹝炒黑﹞當歸身龍眼肉茯神﹝各二錢﹞木香﹝五分﹞

炙艸﹝一錢﹞遠志﹝五分﹐去心﹞水三杯﹐煎八分﹐溫服。髙鼓峯去木香﹐加白芍一錢五分﹐甚妙。咳嗽加麥冬二錢﹐五味七分。鬱气加貝母二錢。脾虛發熱加丹皮﹑梔子。

六味地黃丸壯水之主﹐以制陽光。凡一切吐血﹑下血﹑咳嗽﹑不眠﹑骨蒸﹑遺精﹑淋濁﹐屬於陰虛者﹐無不統治之。

熟地﹝八兩﹞山茱肉﹝四兩﹞懷山藥﹝四兩﹞丹皮茯苓澤瀉﹝各三兩﹞

研末﹐煉蜜爲丸﹐如桐子大﹐曬漧。每服三錢﹐淡鹽湯送下﹐一日兩服。加五味子﹐名都气丸﹔加麥冬﹐名八仙長壽丸﹐治咳嗽。本方減兩爲錢﹐水煎服﹐名六味地黃湯。

八味地黃丸益火之源﹐以消陰翳。治腰膝無力﹐飲食不進﹐腫脹疝瘕﹐陽痿遺精帶濁﹐屬於元陽虛者﹐無不統治之。

卽六味丸加附子﹑肉桂各一兩。本方去附子﹐名七味丸﹐能引火歸源﹔本方去附子﹐加五味子﹐名加減八味丸﹐治大渴不止。本方加牛膝﹑車前子﹐名《濟生》腎气丸﹐俗名《金匱》腎气丸﹐治水腫喘促﹔本方減兩爲錢﹐水煎服﹐名八味湯。

小建中湯﹝仲景﹞此方爲治虛癆第一方﹐今人不講久矣﹗凡癆證必有蒸熱﹐此方有姜桂以扶心陽﹐猶太陽一出﹐則爝火無光﹐卽退熱法也。凡癆證必飲食日少﹐此方溫脾﹐卽進食法也。凡癆證必咳嗽﹐此方補土以生金﹐卽治嗽法也。凡癆證多屬腎虛﹐此方補脾以輸精及腎﹐所謂精生於谷也。今人不能讀仲景書﹐反敢侮謗聖法﹐徒知生脈﹑六味﹑八味﹑歸脾﹑補中﹐及款冬﹑貝母﹑玉竹﹑百合﹑蘇陳醬﹑地黃炭之類﹐互服至死﹐誠可痛恨﹗生白芍﹝三錢﹞桂枝﹝一錢五分﹞炙艸﹝一錢﹞

加生薑一錢五分﹐大棗二枚﹐水二杯﹐煎八分﹐入飴糖三錢五分﹐烊服。加黃二錢﹐名黃建中湯﹐治虛癆諸不足﹔飽悶者﹐去大棗加茯苓二錢﹔气逆者﹐加半夏一錢五分﹔此方人參﹑當歸﹑白術﹐俱隨宜加之。

炙甘艸湯﹝《金匱》﹞肺燥﹑肺痿﹑咽痛﹑脈代等證。

生地﹝四錢﹞桂枝木﹝一錢﹞阿膠﹝一錢五分﹞炙艸﹝二錢﹞人參﹝一錢﹞麥冬﹝二錢五分﹞棗仁﹝原方火麻仁﹐一錢五分﹞

加生薑一錢﹐大棗二枚﹐水一杯﹐酒半杯﹐煎八分服。

淸燥救肺湯﹝諭嘉言﹞治燥气郁而成癆。

桑葉﹝經霜者去蒂﹐三錢﹞人參﹝一錢﹞石膏﹝二錢三分﹐研﹞杏仁﹝去皮尖﹐一錢二分﹞甘艸﹝一錢二分﹞麥冬﹝一錢﹞枇杷葉﹝去毛蜜炙﹐一錢三分﹞黑芝麻﹝一錢五分﹐炒研﹞水二杯半﹐煎八分﹐熱服。痰多﹐加貝母三錢﹔或加梨汁半盞。

薯蕷丸﹝《金匱》﹞治虛癆諸不足﹐風气百疾。

薯蕷﹝三十分﹞當歸桂枝曲漧地黃豆黃卷﹝各十分﹞甘艸﹝二十八分﹞人參阿膠﹝各七分﹞芎芍藥白術麥冬杏仁防風﹝各六分﹞柴胡桔梗茯苓﹝各五分﹞漧薑﹝三分﹞

白蘞﹝二分﹞大棗﹝百枚爲膏﹞

上二十一味﹐末之﹐煉蜜和丸如彈子大。空腹酒服一丸﹐一百丸爲劑。﹝分﹐去聲。古以二錢半爲一分。﹞

大黃虫丸﹝《金匱》﹞治五勞虛極羸瘦﹐腹滿不能飲食﹐食傷﹑憂傷﹑房室傷﹑饑傷﹑勞傷﹑經絡榮衛傷﹐內有幹血﹐肌肉甲錯﹐目黯黑﹐緩中補虛。

大黃﹝十分﹐蒸﹞黃芩﹝二兩﹞甘艸﹝三兩﹞桃仁﹝一升﹞杏仁﹝一升﹞芍藥﹝四兩﹞漧漆﹝二兩﹞漧地黃﹝十兩﹞虻虫﹝一升﹞水蛭﹝一百个﹞蠐螬﹝一升﹞虫﹝半升﹞

上十二味﹐末之﹐煉蜜丸如小豆大。酒服五丸﹐日三服。愚按﹕以搜血之品﹐爲補血之用﹐仿於《內經》四烏骨一茹丸。張路玉以此丸藥料及鮑魚入絨毛雞腹內﹐黃酒﹑童便煮爛﹐汁幹﹐將雞去骨取肉﹐同諸藥懸火上烘榦爲末﹐加煉蜜爲丸。每服二錢﹐以黃酒送下﹐日三服。代虫丸甚妥。

卷之三

咳嗽諸方

六安煎﹝景嶽﹞治外感咳嗽。

半夏﹝二錢﹞陳皮﹝一錢五分﹞茯苓﹝二錢﹞甘艸﹝一錢﹞杏仁﹝二錢﹐去皮尖﹞白芥子﹝一錢﹐炒研﹞加生薑七片﹐水煎服。寒甚﹐加細辛七分﹔愚每用﹐必去白芥子加五味子﹑漧薑﹑細辛。

小靑龍湯治一切咳嗽。方見《傷寒》。方中隨寒熱虛實加減。惟細辛﹑漧薑﹑五味三藥不去﹐讀《金匱》者自知。

加減小柴胡湯治發熱咳嗽。

柴胡﹝四錢﹞半夏﹝二錢﹞黃芩炙艸﹝各一錢五分﹞漧薑﹝一錢﹞五味子﹝八分﹞

水二杯半﹐煎一杯半﹐去滓﹐再煎八分﹐溫服﹐一日二服。

五味子湯﹝《千金》﹞治傷燥咳唾中有血﹐牽引胸脇痛﹐皮膚漧枯。五味子﹝五分﹐研﹞桔梗甘艸紫菀茸續斷竹茹桑根皮﹝各一錢﹞生地黃﹝二錢﹞赤小豆﹝一撮卽赤豆之細者﹞上九味﹐水煎空心服。《祕旨》加白蜜一匙。愚按﹕赤豆易生扁豆五錢﹐囫圇不研﹐最能退熱補肺﹐但有寒熱往來忌之。去續斷﹑赤豆﹑地黃﹐加葳蕤﹑門冬﹑漧薑﹑細辛亦妙。

麥門冬湯﹝《千金》﹞治大病後火熱乘肺﹐咳唾有血﹐胸膈脹滿﹐上气羸瘦﹐五心煩熱﹐渴而便祕。

麥門冬﹝二錢﹐去心﹞桔梗桑根皮半夏生地黃紫菀茸竹茹﹝各一錢﹞麻黃﹝七分﹞

甘艸﹝五分﹐炙﹞五味子﹝十粒﹐研﹞生薑﹝一片﹞

上十一味﹐水煎﹐空心服。

卷之三

瘧疾方

小柴胡湯一切瘧病俱治。

方見《傷寒》。

卷之三

痢癥方

芍藥湯行血﹐則膿血自愈﹔調气﹐則後重自除。三日內俱可服。

白芍當歸﹝各二錢半﹞黃連黃芩﹝各一錢二分﹞桂﹝四分﹞檳榔﹝一錢﹞木香﹝六分﹞甘艸﹝四分﹞大黃﹝一錢﹐虛人不用﹞濃朴﹝一錢﹐炙﹞枳殼﹝一錢﹞靑皮﹝五分﹞

水二杯﹐煎八分﹐溫服。小便不利﹐加滑石﹑澤瀉﹔滯澀難出﹐虛者﹐倍歸﹑芍﹐實者﹐倍大黃﹔紅痢﹐加川芎﹑桃仁。

人參敗毒散諭嘉言最重此方﹐令微汗則陽气升﹐而陷者舉矣。此法時醫不講﹐余每用此方加陳倉米四錢﹐或加黃芩﹑黃連﹐屢用屢效。

羌活獨活前胡柴胡川芎枳殼茯苓桔梗人參﹝以上各一錢﹞甘艸﹝一分﹞

水二杯﹐加生薑三片﹐煎七分服。加倉米﹐名倉廩湯﹐治噤口痢。

卷之三

心腹痛胸痺方

烏梅丸治虫痛。

方見《傷寒》。

蘇合香丸治注痛。

拙著《從眾錄》有方論。又鬼注不去﹐宜虎骨﹑鹿茸﹑羚羊角﹑龍骨各三錢。以羊肉湯煎﹐入麝香少許服。取鮏羴之味﹐引濁陰之气從陰而泄﹐此諭嘉言《寓意艸》法也。

香蘇飲治气痛。一切感冒俱佳。

香附﹝二錢﹐制研﹞紫蘇葉﹝三錢﹞陳皮甘艸﹝各一錢﹞

加生薑五片﹐水二杯﹐煎八分服。心痛﹐加元胡二錢﹐酒一盞。

七气湯﹝亦名四七湯﹞治七情之气郁逆。

半夏濃朴茯苓﹝各三錢﹞紫蘇葉﹝一錢﹞

加生薑三片﹐水二杯﹐煎八分服。

百合湯治心口痛諸藥不效。亦屬气痛。

百合﹝一兩﹞烏藥﹝三錢﹞

水二杯﹐煎八分服。此方余自海壇得來。

失笑散治一切血滯作痛如神。

五靈脂﹝醋炒﹞蒲黃﹝各一兩﹞

共研末。每服三錢﹐以醋湯送下﹐日二服。

桃仁承气湯治心腹痛﹐大便不通﹐其人如狂﹐屬死血。

桂枝﹝二錢﹞桃仁﹝十七枚﹐去皮尖﹞大黃﹝四錢﹞芒硝﹝七分﹞甘艸﹝七分﹞

水二杯﹐煎八分﹐去滓﹐入硝二沸﹐溫服。

丹參飲治心胸諸痛神驗﹐婦人更宜。亦屬血痛。亦可通治諸痛。

丹參﹝一兩﹞白檀香﹝要眞者極香的切片﹞砂仁﹝各一錢﹞

水二杯﹐煎八分服。

妙香散方見《遺精》。

平胃散治一切飲食停滯。

蒼術濃朴﹝炒﹞陳皮﹝各二錢﹞甘艸﹝一錢﹞

加生薑五片﹐水二杯﹐煎八分服。肉積﹐加山楂﹔面積﹐加麥芽﹑萊菔子﹔谷積﹐加穀芽﹔酒積﹐加葛根﹑砂仁。

二陳湯方見《中風》。

十棗湯治水飲作痛。峻劑﹐不可輕用。

大戟芫花﹝炒﹞甘遂﹝各等分﹐研末﹞用大棗十枚﹐水二杯﹐煎七分﹐去滓﹐入藥方寸匕約有七分服。次早當下﹐未下﹐再一服。服後體虛﹐以稀粥調養。

理中湯治冷痛。

方見《傷寒》。

吳茱萸湯﹝仲景﹞治冷痛。通治食穀欲嘔﹐頭痛如破﹐煩躁欲死者﹐及大吐不已之癥。

吳茱萸﹝二錢五分﹐湯泡﹞人參﹝一錢五分﹞大棗﹝五枚﹞生薑﹝三錢﹐切片﹞水二杯﹐煎八分﹐溫服。

金鈴子散治心口痛及脇痛﹑腹痛﹐如神。屬熱者。

金鈴子﹝去核﹞元胡索﹝各二兩﹐研末﹞每服三錢﹐黃酒送下。

濃朴三物湯﹝《金匱》﹞治心腹實痛﹐大便閉者。

濃朴﹝四錢﹞大黃﹝二錢﹞枳實﹝一錢五分﹞

水二杯﹐煎八分﹐溫服。

濃朴七物湯﹝《金匱》﹞卽前方加桂枝甘艸﹝各一錢五分﹞生薑﹝二錢﹐五分﹞大棗﹝五枚﹞

水二杯﹐煎八分服。嘔者﹐加半夏一錢﹔寒多者﹐加生薑一錢五分。

附子粳米湯﹝《金匱》﹞治腹中寒气﹐雷鳴切痛﹐胸脇逆滿﹑嘔吐。

附子﹝二錢﹐制﹞半夏﹝四錢﹞炙艸﹝一錢﹞粳米﹝五錢﹐布包﹞大棗﹝一枚﹞

水二杯﹐煎八分﹐溫服﹐日夜作三服。

大黃附子湯﹝《金匱》﹞脇下偏痛﹐發熱脈緊弦者。

大黃附子﹝各二錢﹞細辛﹝一錢﹞

水二杯﹐煎八分服。

當歸生薑羊肉湯﹝《金匱》﹞治心腹諸痛虛極﹐諸藥不效者﹐一服如神。及脇痛裏急﹐婦人產後腹中痛。

當歸﹝七錢五分﹞生薑﹝一兩二錢五分﹞羊肉﹝四兩﹐去筋膜﹐用藥戥秤方準﹞水五杯﹐煎取二杯﹐溫服一杯﹐一日兩服。若寒多者﹐加生薑五錢﹔痛多而嘔者﹐加橘皮五錢﹐白術二錢五分。

栝蔞薤白白酒湯﹝《金匱》﹞治胸痺喘息咳唾﹐胸背痛﹐寸沈遲﹐關上小緊。

栝蔞﹝連皮子搗﹐五錢﹞薤白﹝如幹者用﹐三錢﹐生者用六錢﹞白酒三杯﹐煎八分服。加半夏二錢﹐名栝蔞薤白半夏湯﹐治胸痺不得臥﹐心痛徹背。

大建中湯﹝《金匱》﹞治胸大寒痛﹐嘔不能飲食﹐腹中寒上衝﹐皮起出見有頭足﹐上下痛不可觸近。

川椒﹝二錢﹐微炒出汗﹞漧薑﹝四錢﹞人參﹝三錢﹞

水二鐘﹐煎一鐘﹐去滓﹐入膠飴四錢﹐煎取八分﹐溫服。如一炊頃﹐可食熱粥半碗。

卷之三

隔食反胃方

左歸飲﹝景嶽﹞卽六味湯去丹皮﹑澤瀉﹐加枸杞﹑炙艸。

啟隔飲﹝《心悟》﹞治食入卽吐。

川貝母﹝一錢五分﹐切片不研﹞沙參﹝三錢﹞丹參﹝二錢﹞川郁金﹝五分﹞幹荷蒂﹝三个﹞砂仁殼﹝四分﹞杵頭糠﹝二錢﹐布包﹞茯苓﹝一錢五分﹞石菖蒲﹝四分﹞

水二杯﹐煎八分服。

大半夏湯﹝《金匱》﹞治反胃。

人參﹝二錢﹞半夏﹝四錢﹐俗用明礬制者不可用﹐只用薑水浸二日﹐一日一換。淸水浸三日﹐一日一換。攄起蒸熟﹐曬漧切片用﹞

長流水入蜜揚二百四十徧﹐取三杯半﹐煎七分服。

吳茱萸湯方見《心腹痛》。

六君子湯此方爲補脾健胃﹑祛痰進食之通劑﹐百病皆以此方收功。

人參白術﹝炒﹞茯苓半夏﹝各二錢﹞陳皮炙艸﹝各一錢﹞

加生薑五片﹐大棗二枚。水二杯﹐煎八分服。治反胃﹐宜加附子二錢﹐丁香﹑藿香﹑砂仁各一錢。

附子理中湯治反胃。

卽理中湯加附子三錢。治反胃﹐加茯苓四錢﹐甘艸減半。

附隔食方法﹕《人鏡經》曰﹕《內經》云﹕三陽結謂之隔。蓋足太陽膀胱經﹐水道不行﹔手太陽小腸經﹐津液枯槁﹔足陽明胃經﹐燥糞結聚。所以飲食拒而不入﹐縱入太倉﹐還出喉嚨。夫腸胃一日一便﹐乃常度也。今五七日不便﹐陳物不去﹐新物不納﹐宜用三一承气湯節次下之﹐後用脂麻飲啜之。陳腐去而腸胃潔﹐瘕盡而營衛昌﹐飲食自進矣。

三一承气湯大黃芒硝甘艸濃朴枳實﹝各一錢﹞

水二杯﹐煎八分服。按此方太峻﹐姑存之以備參考。

卷之三

气喘方

蘇子降气湯治上盛下虛﹐气喘等證。

紫蘇子﹝二錢﹐微炒﹞前胡當歸半夏陳皮濃朴﹝各一錢﹞沈香炙艸﹝各五分﹞

加生薑三片﹐大棗二枚﹐水二杯﹐煎八分服。

葶藶大棗瀉肺湯﹝《金匱》﹞治支飲滿而肺气閉﹐气閉則呼吸不能自如﹐用此苦降﹐以泄實邪。

葶藶子﹝隔紙炒研如泥﹐二錢二分﹞水一杯半﹐大棗十二枚﹐煎七分﹐入葶藶子服之。

十棗湯方見《心腹痛》。

小靑龍湯方見《傷寒》。

貞元飲﹝景嶽﹞陰血爲陽气之根據歸﹐血虛則气無所根據﹐時或微喘﹐婦人血海常虛﹐多有此癥。景嶽方意在濟之緩之四字。濟之以歸﹑地﹐緩之以甘艸﹐頗有意義。今人加紫石英﹑黑鉛之重鎭﹐則失緩之之義﹔加沈香﹑白芥子之辛香﹐則失濟之之義矣。且此方非爲元气奔脫而設﹐時醫每遇大喘之癥﹐必以此方大劑與服。气升則火升﹐偶得濡潤之藥﹐气亦漸平一晌﹐旋而陰柔之性與飲水混爲一家﹐則胸膈間純是陰霾之气﹐其人頃刻歸陰矣。吾鄕潘市醫倡此法以局人神智﹐無一人悟及﹐誠可痛恨﹗熟地黃﹝五七錢或一二兩﹞當歸身﹝三四錢﹞炙艸﹝一二三錢﹞

水三四杯﹐煎八分服。

苓桂術甘湯﹝《金匱》﹞治气短。諭嘉言云﹕此治呼气短。

茯苓﹝四錢﹞白術桂枝﹝各二錢﹞炙艸﹝一錢五分﹞

水二杯﹐煎八分服。

腎气丸﹝《金匱》﹞治气短。諭嘉言云﹕此治吸气短﹐卽八味地黃丸﹐但原方系幹生地黃﹑桂枝。

茯苓甘艸大棗湯﹝仲景﹞治气喘臍下動气﹐欲作奔豚。

茯苓﹝六錢﹞桂枝甘艸﹝炙﹐各二錢﹞大棗﹝四枚﹞

用甘瀾水三杯半﹐先煎茯苓至二杯﹐入諸藥﹐煎七分服。作甘瀾水法﹕取長流水揚之數百徧﹐或千徧愈妙。

眞武湯﹝仲景﹞鎭水逆﹐定痰喘之神劑。

茯苓芍藥生薑﹝切﹐各三兩﹞白術﹝二兩﹞附子﹝一枚炮﹐去皮﹐破八片﹞上五味﹐以水八升﹐煮取三升﹐去滓﹐溫服七合﹐日三服。宜倍茯苓。咳嗽甚者﹐去生薑﹐加漧薑一錢五分﹐五味﹑細辛各一錢。

黑錫丹治脾腎虛冷﹐上實下虛﹐奔豚﹐五種水气﹐中風痰潮危急。

諭嘉言曰﹕凡遇陰火逆衝﹐眞陽暴脫﹐气喘痰鳴之急癥﹐捨此方再無他法可施。予每用小囊佩帶隨身﹐恐遇急癥不及取藥﹐且欲吾身元气溫養其藥﹐借手效靈﹐厥功歷歷可紀。卽痘癥倒塌逆候﹐服此亦可回生。

沈香附子﹝炮﹞胡蘆巴肉桂﹝各一錢﹞小茴香補骨脂肉豆蔻木香金鈴子﹝去核﹐各一兩﹞硫黃黑鉛﹝與硫黃炒成砂子﹐各三兩﹞

上爲末﹐酒煮麵糊丸梧子大﹐陰漧﹐以布袋擦令光瑩。每服四五十丸﹐姜湯送下。

卷之三

血癥方

麻黃人參芍藥湯﹝東垣﹞治吐血外感寒邪﹐內虛蘊熱。

桂枝﹝五分﹐補表虛﹞麻黃﹝去外寒﹞黃﹝實表益衛﹞炙甘艸﹝補脾﹞白芍﹝安太陰﹞人參﹝益元气而實表﹞麥冬﹝補肺气﹐各三分﹞五味子﹝五粒安肺气﹞當歸﹝五分﹐和血養血﹞水煎﹐熱服。按此方以解表爲止血﹐是東垣之巧思幸中﹐非有定識也。觀其每味自注藥性﹐俱悖聖經﹐便知其陋。

甘艸漧薑湯﹝《金匱》﹞炙甘艸﹝四錢﹞漧薑﹝二錢﹐炮﹞水二杯﹐煎八分服。

柏葉湯﹝《金匱》﹞治吐血不止。

柏葉﹝生用﹐三錢﹐無生者用幹者二錢﹞漧薑﹝一錢﹞艾葉﹝生用﹐二錢﹐如無生者﹐用幹者一錢﹞水四杯﹐取馬通二杯﹐煎一杯服。如無馬通﹐以童便二杯﹐煎八分服。

黃土湯﹝《金匱》﹞治先便後血爲遠血。亦治衄血﹑吐血﹑血不止。

竈心黃土﹝八錢﹐原方四錢﹞生地黃芩甘艸阿膠白術附子﹝炮﹐各一錢五分﹞

水三杯﹐煎八分服。

赤小豆散﹝《金匱》﹞治先血後便爲近血。

赤小豆﹝浸令出芽曬漧﹐一兩﹞當歸﹝四錢﹞

共研末。每服三錢﹐漿水下。卽洗米水﹐三日後有酸味是也。按凡止血標藥可隨宜作引﹐血餘灰可用一二兩同煎﹐諸血皆驗。梔子﹑茜艸﹑幹側柏治上血﹐槐花﹑生地黃﹑烏梅﹑續斷治血崩。凡下血及血痢﹐口渴﹐後重﹐脈洪有力者爲火盛。可用苦參子去殼﹐仁勿破﹐外以龍眼肉包之﹐空腹以倉米湯送下九粒﹐一日二三服﹐漸加至十四粒﹐二日效。

卷之三

水腫方

五皮飲此方出華元化《中藏經》﹐以皮治皮﹐不傷中气﹐所以爲治腫通用之劑。

大腹皮﹝酒洗﹞桑白皮﹝生﹐各三錢﹞云苓皮﹝四錢﹞陳皮﹝三錢﹞生薑皮﹝一錢﹞

水三杯﹐煎八分﹐溫服。上腫﹐宜發汗﹐加紫蘇葉﹑荊芥各二錢﹐防風一錢﹐杏仁一錢五分﹔下腫﹐宜利小便﹐加防己二錢﹐木通﹑赤小豆各一錢三分﹔喘而腹脹﹐加生萊菔子﹑杏仁各二錢﹔小便不利者﹐爲陽水﹐加赤小豆﹑防己﹑地膚子﹔小便自利者﹐爲陰水﹐加白術二錢﹐蒼術﹑川椒各一錢五分﹔熱﹐加海蛤三錢﹐知母一錢五分﹔寒﹐加附子﹑漧薑各二錢﹐肉桂一錢﹔嘔逆﹐加半夏﹑生薑各二錢﹔腹痛﹐加白芍一錢﹐桂枝一錢﹐炙甘艸一錢。

導水茯苓湯治水腫﹐頭面﹑手足﹑徧身腫如爛瓜之狀﹐按而塌陷。胸腹喘滿﹐不能轉側安睡﹐飲食不下。小便祕澀﹐溺出如割﹐或如黑豆汁而絕少。服喘嗽气逆諸藥不效者﹐用此卽漸利而愈。

澤瀉赤茯苓麥門冬﹝去心﹞白術﹝各二兩﹞桑白皮紫蘇檳榔木瓜﹝各一兩﹞大腹皮陳皮砂仁木香﹝各七錢五分﹞

上咀﹐每服一二兩﹐水二杯﹐燈艸三十根﹐煎八分﹐食遠服。如病重者﹐可用藥二兩﹐又加麥冬及燈艸半兩﹐以水一斗﹐於砂鍋內熬至一大碗。再下小鍋內﹐煎至一鐘。五更空心服。

加減《金匱》腎气丸治脾腎兩虛﹐腫勢漸大﹐喘促不眠等證。

熟地﹝四兩﹞云茯苓﹝三兩﹞肉桂牛膝丹皮山藥澤瀉車前子山茱萸﹝各二兩﹞附子﹝五錢﹞

研末﹐煉蜜丸如桐子大。每服三錢﹐燈艸湯送下﹐一日兩服。以兩爲錢﹐水煎服﹐名加減《金匱》腎气湯﹐但附子必倍用方效。加川椒目一錢五分﹐巴戟天二錢﹐治腳面腫。

卷之三水腫方

風水

因風而病水也。

防己黃湯﹝《金匱》﹞治風水﹐脈浮身重﹐汗出惡風。

防己﹝三錢﹞炙艸﹝一錢五分﹞白術﹝二錢﹞黃﹝三錢﹞生薑﹝四片﹞大棗﹝一枚﹞

水二杯﹐煎八分服。服後如虫行皮中﹐從腰下如冰﹐後坐被上﹐又以一被繞腰下﹐溫令微汗瘥。喘者﹐加麻黃﹔胃中不和者﹐加芍藥﹔气上衝者﹐加桂枝。

虛汗自出﹐故不用麻黃以散之﹐只用防己以驅之。服後身如虫行及腰下如冰云云﹐皆濕下行之徵也﹐然非﹑術﹑甘艸﹐焉能使衛气復振﹐而驅濕下行哉﹗越婢湯﹝《金匱》﹞治惡風一身悉腫﹐脈浮不渴﹐續自汗出﹐無大熱者。

麻黃﹝六錢﹞石膏﹝八錢﹞甘艸﹝二錢﹞生薑﹝三錢﹞大棗﹝五枚﹞

水四杯﹐先煮麻黃至三杯﹐去沫﹐入諸藥煎八分服﹐日夜作三服。惡風者﹐加附子一錢。風水﹐加白術三錢。

前云身重爲濕多﹐此云一身悉腫爲風多。風多气多熱亦多﹐且屬急風﹐故用此猛劑。

杏子湯脈浮者爲風水﹐發其汗卽已。方闕﹐或云卽甘艸麻黃湯加杏仁。

卷之三水腫方

皮水

水行於皮中也。其脈浮﹐外證跗腫﹐按之沒指。曰不惡風者﹐不兼風也。曰其腹如鼓者﹐外有脹形內不堅滿也。曰不渴者﹐病不在內也。曰當發其汗者﹐以水在皮宜汗也。

防己茯苓湯﹝《金匱》﹞治四肢腫﹐水在皮中聶聶動者。

防己桂枝黃﹝各三錢﹞茯苓﹝六錢﹞炙艸﹝一錢﹞

水三杯﹐煎八分服﹐日夜作三服。

藥亦同防己黃湯﹐但去術加桂﹑苓者﹐風水之濕在經絡﹐近內﹔皮水之濕在皮膚﹐近外。故但以苓協桂﹐滲周身之濕﹐而不以術燥其中气也。不用姜﹑棗者﹐濕不在上焦之營衛﹐無取乎宣之也。

蒲灰散﹝《金匱》﹞厥而爲皮水者﹐此主之。腫甚而潰之逆證﹐厥之爲言逆也。

蒲灰﹝半斤﹞滑石﹝一斤﹞

爲末。飲服方寸匕﹐日三服。

愚按﹕當是外敷法﹐然利濕熱之劑﹐亦可內服外摻也。

越婢加術湯﹝《金匱》﹞裏水此主之﹐甘艸麻黃湯亦主之。按裏水當是皮水筆誤也。或水在皮裏﹐卽皮水之重者﹐亦未可知。

方見《風水》。

甘艸麻黃湯甘艸﹝四錢﹞麻黃﹝二錢﹞

水二杯﹐先煮麻黃至一杯半﹐去沫﹐入甘艸煮七分服。重覆汗出﹐不汗再服﹐愼風寒。

二藥上宣肺气﹐中助土气﹐外行水气。

卷之三水腫方

正水

水之正伏也。其脈遲者﹐水屬陰也。外證自喘者﹐陰甚於下﹐不復與胸中之陽气相調﹐水气格陽而喘也。其目窠如蠶﹐兩脛腫大諸證﹐《金匱》未言﹐無不俱見。

愚按﹕正水《金匱》未出方。然提綱云﹕脈沈遲外證自喘﹐則眞武湯﹑小靑龍湯皆正治之的方﹐越婢加附子湯﹑麻黃附子湯亦變証之備方﹐桂甘麻辛附子湯加生桑皮五錢﹑黑豆一兩﹐爲窮極之巧方﹐此正水之擬治法也。

卷之三水腫方

石水

謂下焦水堅如石也。其脈自沈﹐外證少腹滿﹐不喘。

麻黃附子湯麻黃﹝三錢﹞炙艸﹝二錢﹞附子﹝一錢﹞

水二杯﹐先煮麻黃至一杯半﹐去沫﹐入諸藥煎七分溫服﹐日作三服。此卽麻黃附子甘艸湯﹐分兩略異。卽以溫經散寒之法﹐變爲溫經利水之妙。

卷之三水腫方

黃汗

汗出沾衣而色黃也。汗出入水﹐水邪傷心﹔或汗出當風所致。汗與水皆屬水气﹐因其入而內結﹐則郁熱而黃﹐其脈沈而遲。外證身發熱﹐四肢頭面腫﹐久不愈必致癰膿。

黃桂枝芍藥苦酒湯﹝《金匱》﹞治身體腫﹐發熱汗出而渴﹐狀如風水。汗出沾衣色正黃如柏汁﹐脈自沈﹝風水脈浮﹐黃汗脈沈﹞。以汗出入水中浴﹐水從毛孔入得之。﹝水气從毛孔入而傷其心﹐故水火相侵而色黃﹐水气搏結﹐而脈沈也。凡看書宜活看﹐此證亦有從酒後汗出當風所致者﹐𨿽無外水﹐而所出之汗﹐因風內返亦是水。凡脾胃受濕﹐濕久生熱﹐濕熱交蒸而成黃色﹐皆可以汗出。入水之意﹐悟之﹗﹞黃﹝五錢﹞芍藥桂枝﹝各三錢﹞

苦酒一杯半﹐水一杯﹐煎八分﹐溫服。當心煩﹐至六七日乃解。﹝汗出於心﹐苦酒止之太急﹐故心煩。至六七日﹐正復而邪自退也。﹞桂枝加黃湯﹝《金匱》﹞黃汗之病﹐兩脛自冷﹐盜汗出。汗已反發熱﹐久久身必甲錯﹐發熱不止者﹐必生惡瘡。若身重汗出已輒輕者﹐久久必身﹐卽胸中痛。又從腰以上汗出﹐下無汗﹐腰弛痛﹐如有物在皮中狀。劇者不能食﹐身疼重﹐煩躁小便不利﹝以上皆黃汗之變證﹑師備擬之﹐以立治法。玆因集隘﹐不能全錄﹐只輯其要﹞。此爲黃汗。﹝言變證𨿽多﹐而其源總由水气傷心所致。結此一句﹐見治法不離其宗。﹞桂枝芍藥生薑﹝各三錢﹞甘艸﹝炙﹞黃﹝各二錢﹞大棗﹝四枚﹞

水三杯﹐煮八分﹐溫服。須臾啜熱粥一杯余﹐以助藥力。溫覆取微汗﹐若不汗﹐更服。

前方止汗﹐是治黃汗之正病法。此方令微汗﹐是治黃汗之變癥法。

卷之三

脹滿蠱脹方

七气湯治實脹屬七情之气者。

方見《心腹痛》。

胃苓散消脹行水。

蒼術﹝一錢五分﹐炒﹞白術濃朴﹝各一錢五分﹞桂枝﹝一錢﹞陳皮澤瀉豬苓﹝各一錢五分﹞

炙艸﹝七分﹞茯苓﹝四錢﹞

加生薑五片﹐水三杯﹐煎八分服。去桂﹑艸﹐以煨半熟蒜頭搗爲丸。陳米湯下三四錢﹐一日兩服更妙。

濃朴三物湯濃朴七物湯二方俱見《腹痛》。

桂甘姜棗麻辛附子湯﹝《金匱》﹞治气分﹐心下堅大如盤﹐邊如旋杯。

桂枝生薑﹝各三錢﹞甘艸麻黃細辛﹝各二錢﹞附子﹝一錢﹞大棗﹝三枚﹞

水三杯﹐先煮麻黃至二杯﹐去沫﹐入諸藥﹐煎八分﹐溫服﹐日夜作三服。當汗出如虫行皮上卽愈。

此癥是心腎不交病。上不能降﹐下不能升﹐日積月累﹐如鐵石難破。方中桂﹑甘﹑姜﹑棗以和其上﹐而復用麻黃﹑細辛﹑附子少陰的劑以治其下﹐庶上下交通而病愈。所謂大气一轉﹐其气乃散也。

枳術湯﹝《金匱》﹞治心下堅大如盤。﹝如盤而不如杯﹐邪尙散漫未結﹐𨿽堅大而不滿痛也﹞﹐水飲所作﹝與气分有別也﹐气無形以辛甘散之﹐水有形以苦泄之﹞。

枳實﹝二錢﹞白術﹝四錢﹞

水二杯﹐煎八分服﹐日夜作三服。腹中軟卽止。

禹餘糧丸﹝《三因》﹞治十腫水气﹐腳膝腫﹐上气喘急﹐小便不利﹐但是水气﹐悉皆主之﹝許學士及丹溪皆云此方治臌脹之要藥﹞。

蛇含石﹝大者﹐三兩﹐以新鐵銚盛﹐入炭火中燒石與銚子一般紅﹐用鉗取石﹐傾入醋中﹐候冷取出﹐研極細﹞禹餘糧石﹝三兩﹞眞鍼砂﹝五兩﹐先以水淘淨炒幹﹐入餘糧一處﹐用米醋二升﹐就銚內煮醋幹爲度﹐後用銚。並藥入炭中﹐燒紅鉗出﹐傾藥淨磚地上﹐候冷研細。﹞以三物爲主。其次量人虛實﹐入下項。治水妙在轉輸﹐此方三物﹐旣非大戟﹑甘遂﹑芫花之比﹐又有下項藥扶持﹐故虛人老人亦可服。

羌活木香茯苓川芎牛膝﹝酒浸﹞桂心蓬術靑皮附子﹝炮﹞漧薑﹝炮﹞白豆蔻﹝炮﹞大茴香﹝炒﹞京三稜﹝炮﹞白蒺藜當歸﹝酒浸一宿﹐各半兩﹞

上爲末﹐入前藥拌勻﹐以湯浸蒸餅﹐捩去水﹐和藥再杵極勻﹐丸如桐子大。食前溫酒白湯送下三十丸至五十丸。最忌鹽﹐一毫不可入口﹐否則發疾愈甚。但試服藥﹐卽於小便內旋去﹐不動臟腑。病去日﹐日三服﹐兼以溫和調補气血藥助之﹐眞神方也。

此方昔人用之屢效﹐以其大能暖水藏也﹐服此丸更以調補气血藥助之﹐不爲峻也。

卷之三

暑癥方

六一散﹝河間﹞治一切暑病。

滑石﹝六兩﹞甘艸﹝一兩﹞

研末﹐每服三錢﹐井花水下﹐或燈艸湯下。

白虎湯﹝仲景﹞治傷暑大渴﹑大汗之證。

方見《傷寒》。加人參者﹐以暑傷元气也。加蒼術者﹐治身熱足冷﹐以暑必挾濕也。

香薷飲治傷暑﹐發熱﹐身痛﹐口燥﹐舌漧﹐吐瀉。

甘艸﹝一錢﹞濃朴﹝一錢五分﹞扁豆﹝二錢﹞香薷﹝四錢﹞

水二杯﹐煎八分﹐冷服或溫服。瀉利﹐加茯苓﹑白術﹔嘔吐﹐加半夏﹔暑气發搐﹐加羌活﹑秦艽。

大順散治陰暑﹐卽畏熱貪涼之病。

漧薑﹝一錢﹐炒﹞甘艸﹝八分﹐炒﹞杏仁﹝去皮尖﹐六分﹐炒﹞肉桂﹝六分﹞

共爲細末﹐每服三錢﹐水一杯﹐煎七分服。如煩躁﹐井花水調下一錢。

生脈散卻暑良方。

人參﹝一錢﹞麥冬﹝三錢﹞五味﹝一錢﹞

水一杯﹐煎七分服。

淸暑益气湯﹝東垣﹞炙﹝一錢五分﹞人參白術蒼術靑皮陳皮麥冬豬苓黃柏﹝各五分﹞漧葛澤瀉﹝各二錢﹞神曲﹝八分﹞炙艸五味﹝各三分﹞升麻﹝三分﹞歸身﹝三分﹞

加生薑三片﹐大棗二枚﹐水二杯﹐煎七分服。

一物瓜蒂湯﹝《金匱》﹞瓜蒂﹝二十个﹞

水二杯﹐煎八分服。

卷之三

泄瀉方

胃苓散方見《脹滿》。加減詳《三字經》注。

四神丸治脾腎虛寒﹐五更泄瀉。

補骨脂﹝四兩﹐酒炒﹞肉豆蔻﹝面煨﹐去油﹞吳茱萸﹝泡﹞五味﹝炒﹐各二兩﹞

用紅棗五兩﹐生薑五兩﹐同煮。去姜﹐將棗去皮核搗爛爲丸﹐如桐子大。每日五更服三錢﹐臨臥服三錢﹐米湯下。加白術﹑附子﹑罌粟﹑人參更效。

生薑瀉心湯黃連湯甘艸瀉心湯半夏瀉心湯漧薑黃芩黃連人參湯濃朴生薑半夏甘艸人參湯以上六方﹐俱見《傷寒論讀》。

按﹕以上諸法﹐與《內經》中熱消癉則便寒﹑寒中之屬則便熱一節﹐揆脈證而擇用﹐甚驗。張石頑《醫通》載之甚詳﹐但古調不彈久矣﹗余新悟出一方﹐有瀉心之意。上可消痞﹐下可止瀉。腸熱胃寒﹐能分走而各盡其長。非有他方﹐卽傷寒厥陰條之烏梅丸也﹐屢用屢驗。

卷之四

眩暈方

一味大黃散鹿茸酒二方見上「三字經」注。

加味左歸飲治腎虛頭痛如神﹐並治眩暈目痛。

熟地﹝七八錢﹞山茱萸懷山藥茯苓枸杞﹝各三錢﹞細辛炙艸﹝各一錢﹞川芎﹝二錢﹞肉蓯蓉﹝酒洗﹐切片三四錢﹞水三杯﹐煎八分﹐溫服。

正元丹﹝《祕旨》﹞治命門火衰﹐不能生土﹐吐利厥冷。有時陰火上衝﹐則頭面赤熱﹐眩暈惡心。濁气逆滿﹐則胸脇刺痛﹐臍肚脹急。

人參﹝三兩﹐用附子一兩煮汁收入﹐去附子﹞黃﹝一兩五錢﹐用川芎一兩酒煮汁收入﹐去川芎﹞山藥﹝一兩﹐用漧薑二錢煮汁收入﹐去漧薑﹞白術﹝三兩﹐用陳皮五錢煮汁收入﹐去陳皮﹞茯苓﹝二兩﹐用肉桂六錢酒煮汁收入﹐曬漧勿見火﹐去桂﹞甘艸﹝一兩五錢﹐用烏藥一兩煮汁收入﹐去烏藥﹞上六味﹐除茯苓﹐文武火緩緩焙漧﹐勿炒傷藥性﹐杵爲散。每三錢﹐水一盞﹐姜三片﹐紅棗一枚﹐同煎數沸﹐入鹽一撚﹐和滓調服。服後﹐飲熱酒一杯﹐以助藥力。

卷之四

嘔噦吐方

二陳湯半夏﹝二錢﹞陳皮﹝一錢﹞茯苓﹝三錢﹞炙艸﹝八分﹞加生薑三片﹐水二杯﹐煎八分服。加減法詳「三字經「注。

小柴胡湯方見《傷寒》。

吳茱萸湯方見《隔食反胃》。

大黃甘艸湯﹝《金匱》﹞治食已卽吐。

大黃﹝五錢﹞甘艸﹝一錢五分﹞水二杯﹐煎八分服。

漧薑黃連黃芩人參湯﹝仲景﹞凡嘔家夾熱﹐不利於香砂橘半者﹐服此如神。

漧薑黃芩黃連人參﹝各一錢五分﹞水一杯半﹐煎七分服。

進退黃連湯黃連﹝薑汁炒﹞漧薑﹝炮﹞人參﹝人乳拌蒸﹐一錢五分﹞桂枝﹝一錢﹞半夏﹝姜制﹐一錢五分﹞大棗﹝二枚﹞進法﹕用本方七味俱不制﹐水三茶杯﹐煎一杯溫服。退法﹕不宜用桂枝﹐黃連減半﹐或加肉桂五分。如上逐味制熟﹐煎服法同。但空腹服崔氏八味丸三錢﹐半饑服煎劑耳。

卷之四

癲狂癇方

滚痰丸﹝王隱君﹞治一切實痰異癥。孕婦忌服。

靑礞石﹝三兩﹐研如米大﹐同焰硝三兩﹐用新磁罐內封固﹐以鐵綫紮之﹐外以鹽泥封固﹐過研末。水飛﹐二兩實﹞沈香五分﹐另研﹞川大黃﹝酒蒸﹞黃芩﹝炒﹐各八兩﹞共爲末﹐水泛爲丸﹐綠豆大。每服一錢至二錢﹐食遠沸湯下。

生鐵落飲治狂妄不避親疏。

鐵落﹝一盞﹐用水六杯﹐煮取三杯﹐入下項藥﹞石膏﹝一兩﹞龍齒茯苓防風﹝各七分﹞玄參秦艽﹝各五錢﹞鐵落水三杯﹐煎一杯服﹐一日兩服。

當歸承气湯﹝祕傳方﹞治男婦痰迷心竅﹐逾墻越壁﹐胡言亂走。

歸尾﹝一兩﹞大黃﹝酒洗﹞芒硝枳實濃朴﹝各五錢﹞炙艸﹝三錢﹞水二杯﹐煎八分服。

溫膽湯駱氏《內經拾遺》云﹕癲狂之由﹐皆是膽涎沃心﹐故神不守舍﹐理宜溫膽。亦治癇病。

卽二陳湯加枳實﹑鮮竹茹各二錢﹐或調下飛礬分半。

當歸龍薈丸治肝經實火﹐大便祕結﹐小便澀滯。或胸膈疼痛﹐陰囊腫脹。凡屬肝經實火﹐皆宜用之。

葉天士云﹕動怒驚觸﹐致五志陽越莫制﹐狂亂不避親疏﹐非苦降之藥﹐未能淸爽其神識也。

當歸龍膽艸梔子仁黃柏黃連黃芩﹝各一兩﹞大黃蘆薈靑黛﹝各五錢﹞木香﹝二錢五分﹞麝香﹝五分﹐另研﹞共爲末﹐神曲糊丸。每服二十丸﹐姜湯下。

丹礬丸﹝《醫通》﹞治五癇。

黃丹﹝一兩﹞白礬﹝二兩﹞二味入銀罐中通紅﹐爲末。入臘茶一兩﹐不落水豬心血爲丸﹐朱砂爲衣。每服三十丸﹐茶淸下。久服其涎自便出﹐半月後更以安神藥調之。﹝按﹕豬心血不粘﹐宜加煉蜜少許合搗﹞磁朱丸治癲狂癇如神。

磁石﹝一兩﹞朱砂﹝一兩﹞六神曲﹝三兩﹐生研﹞共研末。另以六神曲一兩﹐水和作餅﹐煮浮。入前藥加煉蜜爲丸﹐如麻子大。沸湯下二錢。解見《時方歌括》。

卷之四

五淋癃閉赤白濁遺精方

五淋湯赤茯苓﹝三錢﹞白芍山梔子﹝各二錢﹞當歸﹝一錢﹞細甘艸﹝一錢四分﹞

加燈芯十四寸﹐水煎服。解見《時方歌括》。

滋腎丸又名通關丸。治小便點滴不通﹐及治衝脈上逆﹑喘呃等證。

黃柏知母﹝各一兩﹞肉桂﹝一錢﹞

共研末﹐水泛爲丸﹐桐子大﹐陰漧。每服三錢﹐淡鹽湯下。

補中益气湯治一切气虛下陷。

方見《中風》。

萆釐淸飲治白濁。

川萆﹝四錢﹞益智仁烏藥﹝各一錢半﹞石菖蒲﹝一錢﹞

一本加甘艸梢一錢五分﹐茯苓二錢。水二杯﹐煎八分﹐入鹽一撚服﹐一日兩服。

四君子湯方見《時方歌括》。

歌曰﹕白濁多因心气虛﹐不應只作腎虛醫。四君子湯加遠志﹐一服之間見效奇。

龍膽瀉肝湯治脇痛﹐口苦﹐耳聾﹐筋痿﹐陰濕熱癢﹐陰腫﹐白濁﹐溲血。

龍膽艸﹝三分﹞黃芩梔子澤瀉﹝各一錢﹞木通車前子﹝各五分﹞當歸甘艸生地﹝各三分﹞柴胡﹝一錢﹞

水一杯半﹐煎八分服。

五倍子丸治遺精固脫之方。

五倍子﹝靑鹽煮幹﹐焙﹞茯苓﹝各二兩﹞

爲末﹐煉蜜丸桐子大。每服二錢﹐鹽湯下﹐日兩服。

妙香散懷山藥﹝二兩﹞茯苓茯神龍骨遠志人參﹝各一兩﹞桔梗﹝五錢﹞木香﹝三錢﹞甘艸﹝一兩﹞

麝香﹝一錢﹞朱砂﹝二錢﹞

共爲末。每服三錢﹐蓮子湯調下。

卷之四

疝气方

五苓散﹝仲景﹞本方治太陽證身熱﹑口渴﹑小便少。今變其分兩﹐借用治疝。

豬苓澤瀉茯苓﹝各二錢﹞肉桂﹝一錢﹞白術﹝四錢水三杯﹐煎八分服。加木通﹑川楝子各一錢五分﹐橘核三錢﹐木香一錢。

三層茴香丸治一切疝气如神。

大茴香﹝五錢﹐同鹽五錢炒﹞川楝子﹝一兩﹞沙參木香﹝各一兩﹞

爲末﹐米糊丸﹐如桐子大。每服三錢﹐空心溫酒下﹐或鹽湯下。才服盡﹐接第二料。

又照前方加蓽撥一兩﹐檳榔五錢﹐共五兩。根據前丸服法。

若未愈﹐再服第三料。

又照前第二方加茯苓四兩﹐附子﹝炮﹞一兩﹐共前八味﹐重十兩。丸服如前。𨿽三十年之久﹐大如栲栳﹐皆可消散﹐神效。

《千金翼》洗方治丈夫陰腫如斗﹐核中痛。

雄黃末﹝一兩﹞礬石﹝二兩﹞甘艸﹝七錢﹞

水五杯﹐煎二杯洗。

卷之四

消渴方

白虎湯調胃承气湯理中丸烏梅丸四方俱見《傷寒》。

腎气丸六味湯炙甘艸湯三方俱見《虛癆》。

麥門冬湯麥門冬﹝四錢﹞半夏﹝一錢五分﹞人參﹝二錢﹞粳米﹝四錢﹞炙甘艸﹝一錢﹞大棗﹝二枚﹞

水二杯﹐煎八分﹐溫服。

麻仁丸火麻仁﹝二兩﹞芍藥枳實﹝各五錢﹞大黃濃朴﹝各一兩﹞

研末﹐煉蜜丸﹐如桐子大﹐每服十丸﹐米飲下﹐以知爲度。

卷之四

痰飲方

化痰丸﹝王節齋﹞治津液爲火燻蒸﹐凝濁鬱結成痰﹐根深蒂固﹐以此緩治之。

香附﹝童便浸炒﹐五錢﹞橘紅﹝一兩﹞栝蔞仁﹝一兩﹞黃芩﹝酒炒﹞天門冬海蛤粉﹝各一兩﹞

靑黛﹝三錢﹞芒硝﹝三錢﹐另研﹞桔梗﹝五錢﹞連翹﹝五錢﹞

共研爲末﹐煉蜜入生薑汁少許﹐爲丸如彈子大。每用一丸﹐噙化。或爲小丸﹐姜湯送下二錢。

苓桂術甘湯﹝《金匱》﹞治胸脇支滿目眩。並治飲邪阻滯心肺之陽﹐令呼气短。

腎气丸治飲邪阻滯肝腎之陰﹐令吸气短。

二方俱見《喘證》。

甘遂半夏湯﹝《金匱》﹞治飲邪畱連不去﹐心下堅滿。

甘遂﹝大者﹐三枚﹞半夏﹝湯洗七次﹐十三枚﹐以水一中杯﹐煮取半杯﹐去滓﹞芍藥﹝五枚﹐約今之三錢﹞甘艸如指﹝一枚﹐炙。約今之一錢三分﹞水二杯﹐煎六分﹐去滓﹐入蜜半盞﹐再煎至八分服。

程氏曰﹕畱者行之﹐用甘遂以決水飲。結者散之﹐用半夏以散痰飲。甘遂之性直達﹐恐其過於行水﹐緩以甘艸﹑白蜜之甘﹐堅以芍藥之苦﹐𨿽甘艸﹑甘遂相反﹐而實以相使﹐此苦堅甘緩約之之法也。《靈樞經》曰﹕約方猶約囊。其斯之謂與﹖尢氏曰﹕甘艸與甘遂相反﹐而同用之者﹐蓋欲其一戰而畱飲盡去﹐因相激而相成也。芍藥﹑白蜜﹐不特安中﹐亦緩毒藥耳。

十棗湯﹝《金匱》﹞治懸飲內痛。亦治支飲。

方見《腹痛》。

大靑龍湯﹝《金匱》﹞治溢飲之病屬經表屬熱者﹐宜此涼發之。

小靑龍湯﹝《金匱》﹞治溢飲之病屬經表屬寒者﹐宜此溫發之。

以上二方﹐俱見《傷寒》。

木防己湯﹝《金匱》﹞人膈中淸虛如太空﹐然支飲之气乘之﹐則滿喘而痞堅﹐面色黧黑﹐脈亦沈緊。得之數十日﹐醫者吐之下之俱不愈﹐宜以此湯開三焦之結﹐通上下之气。

木防己﹝三錢﹞石膏﹝六錢﹞桂枝﹝二錢﹞人參﹝四錢﹞

水二杯﹐煎八分﹐溫服。

木防己湯去石膏加茯苓芒硝湯﹝《金匱》﹞前方有人參﹐吐下後水邪因虛而結者﹐服之卽愈。若水邪實結者﹐𨿽愈而三日復發﹐又與前方不應者﹐故用此湯去石膏之寒﹐加茯苓直輸水道﹐芒硝峻開堅結也。又此方與小靑龍湯﹐治吼喘病甚效。

木防己﹝二錢﹞桂枝﹝二錢﹞茯苓﹝四錢﹞人參﹝四錢﹞芒硝﹝二錢五分﹞

水二杯半﹐煎七分﹐去滓﹐入芒硝微煎﹐溫服﹐微利自愈。

澤瀉湯﹝《金匱》﹞支飲𨿽不中正﹐而迫近於心﹐飲邪上乘淸陽之位。其人苦冒眩﹐冒者﹐昏冒而神不淸﹐如有物冒蔽之也﹔眩者﹐目旋轉而乍見眩黑也。宜此湯。

澤瀉﹝五錢﹞白術﹝二錢﹞

水二杯﹐煎七分﹐溫服。

濃朴大黃湯﹝《金匱》﹞治支飲胸滿。﹝支飲原不中正﹐飲盛則偏者不偏﹐故直驅之從大便出﹞濃朴﹝二錢﹞大黃﹝二錢﹞枳實﹝一錢五分﹞

水二杯﹐煎七分﹐溫服。

葶藶大棗瀉肺湯﹝《金匱》﹞治支飲不得息。

方見《气喘》。

小半夏湯﹝《金匱》﹞治心下支飲﹐嘔而不渴。

半夏﹝四錢﹞生薑﹝八錢﹞

水二杯﹐煎八分﹐溫服。

己椒藶黃丸﹝《金匱》﹞治腹滿口舌漧燥﹐腸間有水气。

防己椒目葶藶﹝熬﹞大黃各一兩﹞

共爲細末﹐煉蜜丸﹐如梧子大。先飲食服一丸﹐日三服﹐稍增之﹐口中有津液。渴者加芒硝半兩。

程氏曰﹕防己﹑椒目導飲於前﹐淸者從小便而出﹔大黃﹑葶藶推飲於後﹐濁者從大便而下。此前後分消﹐則腹滿減而水飲行﹐脾气轉輸而津液生矣。

小半夏加茯苓湯﹝《金匱》﹞治卒然嘔吐﹐心下痞滿﹐膈間有水气﹐眩悸者。

卽小半夏湯加茯苓四錢。

五苓散﹝《金匱》﹞治臍下悸﹐吐涎沫而顚眩﹐此水也。

澤瀉﹝一兩一分﹞豬苓茯苓白術各十八銖﹝校﹕十黍爲一銖﹐約今四分一釐七毫﹞桂枝一兩﹞

爲末。白飲和服方寸匕﹐日三服。多飲暖水﹐汗出愈。﹝六銖爲一分﹐卽今之二錢半也。澤瀉應一兩二錢五分。豬苓﹑白術﹑茯苓各應七錢五分也。方寸匕者﹐匕卽匙﹐正方一寸大﹐約八九分。余用二錢﹞愚按﹕臍下動气去術加桂﹐理中丸法也。今因吐涎沫是水气盛﹐必得苦燥之白術﹐方能制水。顚眩是土中濕气化爲陰霾﹐上彌淸竅﹐必得溫燥之白術﹐方能勝濕。證有兼見﹐法須變通。

附方﹕《外臺》茯苓飲治積飲旣去﹐而虛气塞滿其中﹐不能進食。此證最多﹐此方最妙。

茯苓人參白術﹝各二錢五分﹞枳實﹝二錢﹞橘皮﹝一錢二分五釐生薑二錢﹞

水二杯﹐煎七分服﹐一日三服。

徐忠可曰﹕俗謂陳皮能減參力﹐此不惟陳皮﹐且加枳實之多﹐補瀉並行﹐何其妙也。

《三因》白散滑石﹝五錢﹞半夏﹝三錢﹞附子﹝二錢﹐炮﹞共研末。每服五錢﹐加生薑三片﹐蜜三錢﹐水一杯半﹐煎七分服。

卷之四傷寒方

太陽

桂枝湯桂枝白芍﹝各三錢﹞甘艸﹝二錢﹐炙﹞生薑﹝三錢﹐切片﹞大棗﹝四枚﹞水二杯﹐煎八分﹐溫服。服後少頃﹐啜粥一杯﹐以助藥力﹐溫覆微似汗。若一服病止﹐不必再服﹔若病重者﹐一日夜作二服。

麻黃湯麻黃﹝三錢﹐去根節﹞桂枝﹝二錢﹞杏仁﹝去皮尖﹐二十三枚﹞甘艸﹝一錢﹞

水三杯﹐先煮麻黃至二杯﹐吹去上沫﹐納諸藥﹐煎八分﹐溫服。不須啜粥﹐余將息如前法。

大靑龍湯麻黃﹝六錢﹐去根節﹞桂枝﹝二錢﹞甘艸﹝二錢﹐炙﹞杏仁﹝去皮尖﹐十二枚﹞生薑﹝三錢﹐切片﹞大棗﹝四枚﹞石膏﹝碎以綿裹﹐四錢五分﹞

水四杯﹐先煮麻黃至二杯半。去上沫﹐納諸藥﹐再煎八分﹐溫服。溫覆取微似汗﹐汗出多者﹐以溫粉撲之﹝白術牡蠣龍骨研末﹞。若汗多亡陽者﹐以眞武湯救之。

小靑龍湯麻黃﹝去根節﹞白芍漧薑﹝不炒﹞甘艸桂枝﹝各二錢﹞半夏﹝三錢﹞五味子﹝一錢﹞細辛﹝八分﹞

水三杯半﹐先煮麻黃至二杯半﹐去沫﹐納諸藥﹐煎八分﹐溫服。若渴者﹐去半夏﹐加栝蔞根二錢。若噎者﹐去麻黃﹐加附子一錢五分。小便不利﹐小腹痛滿﹐去麻黃﹐加茯苓四錢。若喘者﹐去麻黃﹐加杏仁二十一枚。按論云﹕若微利者﹐去麻黃﹐加芫花。今芫花不常用﹐時法用茯苓四錢代之﹐卽豬苓﹑澤瀉亦可代也﹐但行道人當於方後注明。

桂枝加葛根湯卽桂枝湯加葛根四錢。

水三杯半﹐先煮葛根至二杯半﹐吹去沫﹐入諸藥﹐煎至八分﹐溫服。不須啜粥。

葛根湯葛根﹝四錢﹞麻黃﹝三錢﹞生薑﹝三錢﹞甘艸﹝二錢﹞桂枝﹝二錢﹞大棗﹝四枚﹞白芍﹝二錢﹞

水三鐘半﹐先煎麻黃﹑葛根至一杯﹐去沫﹐入諸藥﹐煎至八分﹐溫服。微似汗﹐不須啜粥。

卷之四傷寒方

陽明

白虎湯石膏﹝八錢﹐碎綿裹﹞知母﹝三錢﹞炙艸﹝一錢﹞粳米﹝四錢﹞

水三杯﹐煎一杯﹐溫服。

調胃承气湯大黃﹝四錢﹐淸酒潤﹞炙艸﹝二錢﹞芒硝﹝三錢﹞

水二杯半﹐先煮大黃﹑甘艸取一杯﹐去滓﹐入芒硝微煮令沸﹐少少溫服之。

小承气湯大黃﹝四錢﹞濃朴枳實﹝各二錢﹞

水二杯﹐煎八分﹐溫服。初服當更衣﹐不爾者再煮服﹐若更衣勿服。

大承气湯大黃﹝二錢﹐酒潤﹞濃朴﹝四錢﹞枳實芒硝﹝各二錢﹞

水三杯﹐先煮枳實﹑濃朴至一杯半﹐去滓﹐納大黃﹔煮一杯﹐去滓﹑納芒硝﹐微火煮一二沸服。得下﹐勿再服。

卷之四傷寒方

少陽

小柴胡湯柴胡﹝四錢﹞人參黃芩炙艸生薑﹝各一錢﹞半夏﹝二錢﹞大棗﹝二枚﹞水二鐘﹐煎一鐘﹐去滓﹐再煎八分﹐溫服﹐一日夜作三服。胸中煩而不嘔者﹐去半夏﹑人參﹐加栝蔞二錢。渴者﹐去半夏﹐加人參七分﹑栝蔞根二錢﹔腹中痛者﹐去黃芩﹐加芍藥一錢半﹔脇下痞﹐去大棗﹐加牡蠣二錢﹔心下悸﹑小便不利者﹐去黃芩﹐加茯苓一錢﹞

﹔不渴外有微熱者﹐去人參﹐加桂枝一錢五分﹐溫覆取微似汗愈﹔咳者﹐去人參﹑大棗﹑生薑﹐加五味子一錢﹐漧薑一錢五分。

大柴胡湯柴胡﹝四錢﹞半夏﹝二錢﹞黃芩芍藥枳實﹝各一錢﹞生薑﹝二錢﹐五分﹞大棗﹝二枚一本有大黃五分﹞

水三鐘﹐煎八分﹐溫服一鐘﹐一日夜作三服。

卷之四傷寒方

太陰

理中丸湯人參白術漧薑甘艸﹝各三兩﹞

共研末﹐蜜丸如雞子黃大﹐研碎以沸湯服一丸﹐日三四服。服後啜熱粥﹐以腹熱爲度。

或用各三錢﹐水三鐘﹐煎八分﹐溫服。服後啜熱粥。若臍上築者﹐去術﹐加桂﹔吐多者﹐去術﹐加生薑二錢﹔下多者﹐還用術﹔悸者﹐加茯苓﹔渴欲飲水者﹐加術﹔腹痛者﹐加人參﹔寒者﹐加漧薑﹔腹滿者﹐去術﹐加附子﹔服湯後如食頃﹐啜熱粥﹐微自溫﹐勿揭衣被。

四逆湯甘艸﹝四錢﹐炙﹞漧薑﹝二錢﹞附子﹝二錢﹐生用﹞水三鐘﹐煎八分﹐溫服。

通脈四逆加人尿豬膽湯漧薑﹝六錢﹞甘艸﹝四錢﹞附子﹝二錢﹐生用﹞水三鐘﹐煎八分﹐加豬膽汁一湯匙﹑人尿半湯匙﹐溫服。

桂枝加芍藥湯桂枝生薑﹝二錢﹞大棗﹝四枚﹞芍藥﹝六錢﹞炙艸﹝二錢﹞

水三杯﹐煎一杯服。

桂枝加大黃湯桂枝生薑﹝各三錢﹞芍藥﹝六錢﹞炙艸﹝三錢﹞大黃﹝七分﹞大棗﹝四枚﹞水三杯﹐煎八分﹐溫服。

卷之四傷寒方

少陰

麻黃附子細辛湯麻黃﹝去根節﹞細辛﹝各三錢﹞附子﹝一錢五分﹞

水三鐘﹐先煮麻黃至二鐘﹐去沫﹐入諸藥煎七分﹐溫服。

麻黃附子甘艸湯麻黃﹝去根﹞甘艸﹝各三錢﹞附子﹝一錢五分﹞

煎法同上。

通脈四逆湯漧薑﹝六錢﹞炙艸﹝四錢﹞附子﹝二錢﹐生用﹞水二杯﹐煎八分﹐溫服。

白通湯漧薑﹝三錢﹞附子﹝三錢﹐生用﹞蔥白﹝二根﹞水三杯﹐煎八分﹐溫服。

吳茱萸湯吳茱萸﹝三錢﹐湯泡﹞人參﹝一錢五分﹞大棗﹝四枚生薑六錢﹞

水煎服。

豬苓湯豬苓茯苓澤瀉滑石阿膠﹝各三錢﹞

水一杯﹐先煮四味至一杯﹐去滓﹐入膠煎化服。

黃連阿膠雞子黃湯黃連﹝四錢﹞黃芩﹝一錢﹞芍藥﹝二錢﹞阿膠﹝三錢﹞雞子黃﹝一枚﹞水二杯半﹐煎一杯半﹐去滓﹐入膠烊盡﹐小冷﹐入雞子黃攪令相得。溫服﹐一日三服。

大承气湯方見《陽明》。

卷之四傷寒方

厥陰

烏梅丸烏梅﹝九十三枚﹞細辛﹝六錢﹞漧薑﹝一兩﹞當歸﹝四錢﹞黃連﹝一兩六錢﹞附子﹝六錢﹐炮﹞蜀椒﹝四錢﹐炒﹞桂枝人參黃柏﹝各六錢﹞

各另研末﹐合篩之﹐以苦酒浸烏梅一宿﹐去核﹐飯上蒸之﹐搗成泥﹐入煉蜜共搗千下﹐丸如梧子大。先飲食白飲服十丸﹐日三服﹐漸加至二十丸。

當歸四逆湯當歸桂枝白芍﹝各三錢﹞甘艸﹝炙﹞木通細辛﹝各二錢﹞大棗﹝八枚﹐又一枚取三分之一﹐擘﹞水三杯﹐煎八分﹐溫服。寒气盛者﹐加吳茱萸二錢半﹐生薑八錢﹐以水二杯﹐淸酒二杯﹐煮取一杯半﹐溫分二服。

白頭翁湯白頭翁﹝一錢﹞黃連黃柏秦皮﹝各一錢五分﹞

水二杯﹐煎八分﹐溫服。余詳於《時方妙用﹟附錄傷寒門》。

卷之四

瘟疫方

人參敗毒散方見《痢疾》。

防風通聖散方見《中風》。

藿香正气散治外受四時不正之气﹐內停飲食﹐頭痛寒熱。或霍亂吐瀉﹐或作瘧疾。

藿香白芷大腹皮紫蘇茯苓﹝各三兩﹞陳皮白術濃朴半夏曲桔梗﹝各二兩﹞

甘艸﹝一兩﹞

每服五錢﹐加姜﹑棗煎。

神聖辟瘟丹神聖辟瘟丹﹐畱傳在世間。正元焚一炷﹐四季保平安。﹝此歌出聶久吾《匯函》﹞羌活獨活白芷香附大黃甘松山柰赤箭雄黃﹝各等分﹞蒼術﹝倍用﹞

上爲末﹐麵糊爲丸彈子大﹐黃丹爲衣﹐曬漧。正月初一侵晨﹐焚一炷辟瘟。

卷之四

婦人科方

四物湯統治婦人百病。

當歸身熟地白芍﹝酒炒﹐各三錢﹞川芎﹝一錢五分﹞

水三杯﹐煎八分服。加制香附二錢﹐研碎﹐炙艸一錢。加減詳《三字經》。

歸脾湯方見《虛癆》。

逍遙散﹝景嶽﹞治婦人思郁過度﹐致傷心脾衝任之源﹐血气日枯﹐漸至經脈不調者。

當歸﹝三錢﹞芍藥﹝一錢五分﹞熟地﹝五錢﹞棗仁﹝二錢﹐炒﹞茯神﹝一錢五分﹞遠志﹝五分﹞陳皮﹝八分﹞炙艸﹝一錢﹞

水三杯﹐煎八分服。气虛﹐加人參﹔經滯痛﹐加香附。﹝按方𨿽庸陋﹐能滋陽明之燥﹐故從俗附錄之。地黃生用佳﹞當歸散﹝《金匱》﹞瘦而有火﹐胎不安者﹐宜此。

當歸黃芩芍藥芎﹝各一斤﹞白術﹝半斤﹞

共研末。酒服方寸匕。今用一錢﹐日再服。妊娠常服卽易產﹐胎無疾苦。產後百病悉主之。

白術散﹝《金匱》﹞肥白有寒﹐胎不安者﹐此能養胎。

白術川芎川椒牡蠣爲末﹐酒服一錢匕。今用一錢﹐日三服﹐夜一服。但苦痛﹐加芍藥﹔心下毒痛﹐加川芎﹔心煩吐痛不食﹐加細辛﹑半夏服之﹐後更以醋漿服之。復不解者﹐小麥汁服之。已後渴者﹐大麥汁服之。病𨿽愈﹐服勿置。

保生無憂散婦人臨產﹐先服三兩劑﹐自然易生。或遇橫生倒產﹐連日不生﹐服二三劑﹐神效。

當歸﹝一錢五分﹐酒洗﹞川貝母﹝一錢﹞黃﹝八分﹐生用﹞艾葉﹝七分﹞酒芍﹝一錢二分﹐冬日一錢﹞菟絲子﹝一錢四分﹞濃朴﹝薑汁炒﹐七分﹞荊芥穗﹝八分﹞枳殼﹝麩炒﹐六分﹞川芎﹝二錢二分﹞羌活甘艸﹝各五分﹞

加生薑三片﹐水二杯﹐煎八分﹐空心服。

此方全用撐法。當歸﹑川芎﹑白芍養血活血者也﹐濃朴去瘀血者也﹐用之撐開血脈﹐俾惡露不致塡塞。羌活﹑荊芥疏通太陽﹐將背後一撐﹐太陽經脈最長﹐太陽治則諸經皆治。枳殼疏理結气﹐將面前一撐﹐俾胎气斂抑而無阻滯之虞。艾葉溫暖子宮﹐撐動子宮則胞胎靈動。貝母﹑菟絲最能滑胎順气﹐將胎气全體一撐﹐大具天然活潑之趣矣。加黃者﹐所以撐扶元气﹐元气旺﹐則轉動有力也。生薑通神明﹑去穢惡﹑散寒止嘔﹐所以撐扶正气而安胃气。

甘艸協和諸藥﹐俾其左宜右有﹐而全其撐法之神也。此方人多不得其解﹐程鐘齡注獨超﹐故全錄之。

加味歸芎湯川芎﹝三錢﹞當歸身﹝五錢﹞龜板﹝三錢﹐生研﹞婦人生過男女頂門發﹝燒如雞子大﹞水三杯﹐煎八分服。如人行五里卽生。

當歸補血湯當歸﹝三錢﹞炙﹝一兩﹞

水煎服。加附子三錢﹐神效﹔或加桂一錢。

失笑散方見《心腹痛》。

生化湯當歸﹝五錢﹞川芎﹝二錢﹞漧薑﹝五分﹐炮﹞桃仁﹝一錢五分﹐去皮尖﹞甘艸﹝一錢﹐炙﹞水二杯﹐煎八分服。產後風﹐口噤﹑角弓反張者﹐宜加荊芥穗三錢。又方﹐中風口噤﹐用華佗愈風散﹐卽荊芥穗一味焙爲末﹐勿焦黑﹐以童便和酒送下。口噤藥不下者﹐用一兩零﹐再以童便煎好﹐從鼻孔灌下。

當歸生薑羊肉湯方見《心腹痛》。

竹葉湯﹝《金匱》﹞治產後中風﹐病痙發熱﹐面正赤﹐喘而頭痛。

鮮竹葉﹝四十九片﹞葛根﹝三錢﹞防風﹝一錢﹞桔梗桂枝人參附子﹝炮﹞甘艸﹝各一錢﹞

大棗﹝五枚﹞生薑﹝五錢﹞

水三杯﹐煎八分﹐溫服﹐溫覆使汗出﹐日夜作三服。頭項彊﹐加附子五分﹐煎藥揚去沫﹔嘔者﹐加半夏二錢。

愚按﹕自汗者﹐去葛根﹐加栝蔞根三錢﹐附子五分。產後痙癥﹐十中只可救一﹐除此方外﹐無一善方。

甘麥大棗湯甘艸﹝三錢﹞小麥﹝二兩六錢﹞大棗﹝十枚﹞

水三杯﹐煎一杯服﹐日作三服。

《金匱》方只錄五首。余見拙著《金匱淺說》《金匱讀》內﹐二書卽欲梓行﹐集隘不能盡登。

卷之四

小兒科方

小兒無專方﹐以上諸方﹐折爲小劑用之。今兒科開口卽曰食﹑曰驚﹑曰風﹑曰疳﹐所用之藥﹐大抵以鉤藤﹑秦艽﹑防風﹑羌活﹑獨活﹑天麻﹑前胡﹑全蠍﹑僵蠶爲祛風之品﹔朱砂﹑牛黃﹑膽星﹑石菖蒲﹑天竺黃﹑代赭石﹑靑黛﹑赤芍﹐金銀煎湯﹐爲定驚之品﹔以山楂﹑神曲﹑麥芽﹑穀芽﹑萊菔子﹑枳殼﹑濃朴﹑檳榔﹑艸果爲消食之品﹔以蕪荑﹑榧子﹑使君子﹑螟蛉土﹑五穀虫爲治疳之品。如杏仁﹑葶藶﹑酒芩﹑桑白皮﹑半夏曲﹑蘇陳皮﹑貝母﹑天花粉之類﹐謂爲通用調气化痰之善藥。父傳子﹐師傳徒﹐其專方皆殺人之具也。錢仲陽以金石之藥爲倡﹐猶有一二方近道處﹐至《鐵鏡》采薇湯則亂道甚矣。近日兒科﹐只用以上所列諸藥﹐任意寫來﹐造孽無已﹐實堪痛恨﹗

附錄陰陽

識一字便可爲醫說

客有問於余曰﹕醫之爲道﹐乃古聖人泄天地之祕﹐奪造化之權﹐起死回生﹐非讀破萬卷書﹐參透事事物物之理者不能。今非通儒而業此﹐亦能療人病獲盛名﹐何也﹖余曰﹕天地間有理有數﹐理可勝數﹐則有學問之醫﹐遠近崇之﹐遂得以盡其活人之道。然仲景爲醫中之聖﹐尙未見許於當時﹐觀《傷寒論》之序文可見﹐猶宣聖以素王老其身﹐天之意在萬世﹐不在一時也。仲景之後﹐名賢輩出﹐類皆不得志於時﹐閉門著書﹐以爲傳道之計﹔而諭嘉言﹑柯韻伯二先生書﹐尢感憤而爲不平之鳴﹐此理數之可言而不可言者矣。今之業醫者﹐無論不足爲通儒﹐而求其識字者﹐則爲良醫矣。無論其識多字也﹐只求其識一字者﹐亦可以爲良醫矣。客曰﹕此何字也﹐得毋所謂丁字乎﹖余曰﹕亦其類耳。不必他求﹐卽人字是也。人乃陰精陽气合而成之者也﹐左爲陽﹐左邊一﹐陽之位也﹔右爲陰﹐右邊1HT﹐陰之位也。作書者﹐遇處自然輕手揮之﹐陽主乎气﹐輕淸之象也﹔遇HT處自然重手頓之﹐陰主乎精﹐重濁之象也。兩畫不相離﹐陰陽互根之道也﹔兩畫各自位置﹐陰陽對待之道也。在左者不可使之右﹐HT在右者不可使之左﹐陰陽不離之道也。左由重而輕﹐萬物生於水﹐卽男女媾精﹐萬物化生之義﹐由陰而陽也。右HT由輕而重﹐形生於气﹐卽大哉乾元﹐乃通統天﹐至哉坤元﹐乃順承天之義﹐陽統乎陰也。二者合之則成人﹐合之之義﹐醫書謂之曰抱﹐《周易》名之曰交﹐交則爲泰矣。試以形景淺言之﹐人之鼻下口上水溝穴﹐一名人中﹐取人身居乎天地中之義也﹝天气通於鼻﹐地气通於口。天食人以五气﹐鼻受之﹔地食人以五味﹐口受之。穴居其中﹐故曰人中﹞。自人中而上﹐目﹑鼻﹑耳皆兩竅﹝偶畫﹞﹐自人中而下﹐口與二便皆單竅﹝奇畫﹞。上三畫偶而爲陰﹐下三畫奇而爲陽﹐取天地之義﹐合成泰卦也。形景主外﹐猶必合陰陽之象而成人﹐況人之所以生之理乎﹐人之爲義大矣哉﹗子若遇醫者﹐問此一字﹐恐髙車駟馬﹐詡詡以名醫自負者﹐亦一字不識也。客聞予言﹐亦大笑而去。

附錄臟腑

十二官

《靈蘭祕典論》云﹕心者﹐君主之官也﹐神明出焉。肺者﹐相傅之官﹐治節出焉。肝者﹐將軍之官﹐謀慮出焉。膽者﹐中正之官﹐決斷出焉。膻中者﹐臣使之官﹐喜樂出焉。脾胃者﹐倉廩之官﹐五味出焉。大腸者﹐傳道之官﹐變化出焉。小腸者﹐受盛之官﹐化物出焉。

腎者﹐作彊之官﹐伎巧出焉。三焦者﹐決瀆之官﹐水道出焉。膀胱者﹐州都之官﹐津液藏焉﹐气化則能出矣。按﹕此以脾胃合爲一官﹐恐錯簡耳。《刺法補遺篇》云﹕脾者﹐諫議之官﹐知周出焉﹔胃者﹐倉廩之官﹐五味出焉。采此補入﹐方足十二官之數。

附錄臟腑

心說

心﹐火髒﹐身之主﹐神明之舍也。小篆嘗言﹐心字篆文只是一倒火字耳。蓋心﹐火也﹔不欲炎上﹐故顚倒之﹐以見調燮之妙也。祝無功曰﹕庖氏一畫﹐直豎之則爲﹐左右倚之則爲爲HT﹐縮之則爲﹐曲之則﹐圓而神﹐1HT方以直﹐世間字變化浩繁﹐未有能外1HT架構之者。獨心字欲動欲流﹐圓妙不居﹐出之乎1HT之外﹐更索一字與作對不得。正以心者﹐新也。神明之官﹐變化而日新也。心主血脈﹐血脈日新﹐新新不停﹐則爲平人﹐否則病矣。﹝其合脈也﹐其榮色也﹐開竅於舌﹞

附錄臟腑

肝說

肝﹐木髒﹐魂所藏也。肝者﹐幹也﹐以其體狀有枝榦也。又位於東方﹐而主生气。時醫昧其理﹐反云肝無補法﹐宜涼﹑宜伐﹐只泥木克土之一說﹐而不知後天八卦配河圖之象。三八爲木﹐居東﹐卽後天震巽之位﹐巽上坤下則爲觀﹐《易》曰﹕觀﹐天之神道﹐而四時不忒。上坤下震則爲復﹐《易》曰﹕復﹐其見天地之心乎﹐爲義大矣哉﹗﹝其合筋也﹐其榮爪也﹐開竅於目﹞

附錄臟腑

脾說

脾爲土髒﹐藏意與智﹐居心肺之下﹐故從卑。又脾者﹐裨也﹐裨助胃气以化谷也。經云「納谷者昌」﹐其在此乎。﹝其合肉也﹐其榮唇也﹐開竅於口﹞

附錄臟腑

肺說

肺﹐金髒﹐魄所藏也。肺者﹐沛也﹐中有二十四孔﹐分布淸濁之气﹐以行於諸髒﹐使沛然莫禦也。《內經》曰﹕肺惡寒。又曰﹕形寒飲冷則傷肺。勿只守火克金之一說也。﹝其合皮也﹐其榮毛也﹐開竅於鼻﹞

附錄臟腑

腎說

腎﹐水髒﹐藏精與志﹐華元化謂爲性命之根也。又腎者﹐任也﹐主骨﹐而任周身之事﹐故彊弱系之。《甲乙經》曰﹕腎者﹐引也﹐能引气通於骨髓。《卮言》曰﹕腎者﹐神也﹐妙萬物而言也。﹝其合骨也﹐其榮發也﹐開竅於二陰﹞

附錄臟腑

胃說

胃﹐屬土﹐脾之腑也﹐爲倉廩之官﹐五穀之府﹐故從田。田乃五穀所出﹐以爲五穀之市也。又胃者﹑衛也﹐水谷入胃﹐遊溢精气﹐上出於肺﹐暢達四肢﹐布護周身﹐足以衛外而爲固也。

附錄臟腑

膽說

字從詹﹐不從旦。膽音檀﹐乃口脂澤也﹐與膽不同。今從膽者﹐乃傳襲之訛也。

膽﹐屬木﹐肝之腑也。爲中正之官﹐中淸之府﹐十一經皆取決於膽。人之勇怯邪正﹐於此詹之﹐故字從詹。又﹐膽者﹐擔也﹐有膽量方足以擔天下之事。肝主仁﹐仁者不忍﹐故以膽斷﹔膽附於肝之短葉間﹐仁者必有勇也。

附錄臟腑

大腸小腸說

大腸﹐傳道之官﹐變化出焉﹐屬金﹐爲肺之腑。小腸﹐受盛之官﹐化物出焉﹐屬火﹐爲心之腑。人納水谷﹐脾气化而上升﹐腸則化而下降。蓋以腸者﹐暢也﹐所以暢達胃中之气也﹐腸通暢則爲平人﹐否則病矣。

附錄臟腑

三焦說

三焦者﹐上﹑中﹑下三焦之气也。焦者﹐熱也﹐滿腔中熱气布護﹐能通調水道也。爲心包絡之腑﹐屬火。上焦不治﹐則水泛髙源。中焦不治﹐則水畱中脘。下焦不治﹐則水亂二便。三焦气治﹐則脈絡通而水道利﹐故曰決瀆之官。

附錄臟腑

手心主說﹝卽心包絡﹞

心乃五臟六腑之主﹐其包絡爲君主之外衛﹐相火代君主而行事也﹐所以亦有主名。何以系之以手﹖蓋以手厥陰之脈﹐出屬心包﹔手三陽之脈﹐散絡心包﹔是手與心主合﹐故心包絡稱手心主。五臟加此一臟﹐實六髒也。

附錄臟腑

膀胱說

膀胱﹐屬水﹐爲腎之腑。經云﹕膀胱者﹐州都之官﹐津液藏焉﹐气化則能出矣。言其能得气化﹐而津液外出﹐滋潤於皮毛也。若水道之專司﹐則在三焦之腑。故經云﹕三焦決瀆之官﹐水道出焉。言其熱气布護﹐使水道下出而爲溺也。《內經》兩出字﹕一爲外出﹐一爲下出﹐千古罕明其旨﹐玆特辧之。又膀者﹐旁也﹔胱者﹐光也。言气海之元气足﹐則津液旁達不窮﹐而肌腠皮毛皆因以光滑也。

附錄臟腑

命門說

越人指右腎爲命門﹐諸家非之。余考《內經》太陽根於至陰﹐結於命門。命門者﹐目也。《靈樞﹟結根篇》《衛气篇》《素問﹟陰陽離合論》﹐三說俱同。後讀《黃庭經》云﹕上有黃庭﹐下有關元﹔後有幽門﹐前有命門。方悟其處。凡人受生之初﹐先天精气聚於臍下﹐當關元﹑气海之間。其在女者﹐可以手捫而得﹐俗名產門。其在男者﹐於泄精之時﹐自有關闌知覺。此北門鎖鑰之司﹐人之至命處也。又考越人七衝門之說謂﹕飛門﹐唇也﹔戶門﹐齒也﹔吸門﹐會厭也﹔賁門﹐胃之上口也﹔幽門﹐大腸下口也﹔闌門﹐小腸下口也﹔魄門﹐肛門也﹐便溺由气化而出。又增溺竅爲气門。凡稱之曰門﹐皆指出入之處而言也。況身形未生之初﹐父母交會之際﹐男之施由此門而出﹐女之受由此門而入。及胎元旣足﹐復由此門而生。故於八門之外﹐重之曰命門也。若夫督脈十四椎中﹐有命門之穴﹐是指外而言﹐如五臟六腑一理。非謂命門卽在此也。

附錄經絡

經絡歌訣

江庵《本艸備要》後附此﹐宜熟讀之﹐無庸再著。

附錄四診

望色

春夏秋冬長夏時﹐靑黃赤白黑隨宜。

左肝右肺形呈頰﹐心額腎頤鼻主脾。

察位須知生者吉﹐審時若遇克堪悲。

更於黯澤分新舊﹐隱隱微黃是愈期。

又有辧舌之法。舌上無苔爲在表﹐鮮紅爲火﹐淡白爲寒﹝主無苔言﹐非謂苔之淡白也。﹞若有白苔爲半表半里﹐黃苔爲在裏﹐黑苔病入少陰﹐多死。苔潤有液爲寒﹐苔燥無液爲火﹐舌上無苔如去油腰子爲亡液﹐不治。

附錄四診

聞聲

肝怒聲呼心喜笑﹐脾爲思念發爲歌﹐肺金憂慮形爲哭﹐腎主呻吟恐亦多。

又法﹐气衰言微者爲虛﹐气盛言厲者爲實﹐語言首尾不相顧者神昏﹐狂言怒罵者實熱﹐痰聲漉漉者死﹐久病聞呃爲胃絕。大抵語言聲音以不異於平時者吉﹐反者爲凶。

附錄四診

問癥

﹝出《景嶽全書》。張心在增潤之﹞一問寒熱二問汗﹐三問頭身四問便﹐五問飲食六問胸﹐七聾八渴俱當辧﹐九問舊病十問因﹐再兼服藥參機變﹐婦人尢必問經期﹐遲速閉崩皆可見﹐再添短語告兒科﹐天花麻疹虔占驗。

附錄四診

切脈

微茫指下最難知﹐條緒尋來悟治絲﹝舊訣以浮﹑芤﹑滑﹑實﹑弦﹑緊﹑洪爲七表﹐以沈﹑微﹑遲﹑緩﹑濡﹑伏﹑弱﹑澀爲八里﹐以長﹑短﹑虛﹑促﹑結﹑代﹑牢﹑動﹑細爲九道﹐李瀕湖﹑李士材加入數﹑革﹑散三脈﹐共二十七字﹐實難摸索。必得其頭緒如治絲者﹐始有條不紊﹞。三部分持成定法﹝左寸外以候心﹐內以候膻中。右寸外以候肺﹐內以候胸中。左關外以候肝﹐內以候鬲。右關外以候胃﹐內以候脾。兩尺外以候腎﹐內以候腹。腹者﹐大小二腸﹑膀胱俱在其中。前以候前﹐後以候後。上竟上者﹐胸喉中事也﹔下竟下者﹐小腹﹑腰股﹑膝脛中事也。此照《內經》分發之法﹞﹐八綱易見是良規﹝浮主表﹐沈主裏﹐二脈於指下輕重辧之﹐易見也。遲主寒﹐數主熱﹐二脈以息之至數分之﹐易見也。大主邪實﹐細主正虛﹐二脈以形之闊窄分之﹐易見也。長主素盛﹐短主素弱﹐二脈以部之長短分之﹐易見也。以此八脈爲綱。其餘諸脈﹐辧其兼見可也﹐置而弗辧亦可也。起四句﹐總提切脈之大法也﹞。胃資水谷人根本﹝脈屬肺而肺受气於胃﹞﹐土具沖和脈委蛇﹝不堅直而和緩也﹐脈得中土之生气如此﹐此以察胃气爲第一要﹞。髒气全憑生克驗﹝審髒气之生克爲第二要。如脾病畏弦﹐木克土也。肺病畏洪﹐火克金也。反是﹐則與髒气無害﹞。天時且向逆從窺﹝推天運之順逆爲第三要。如春气屬木脈宜弦﹐夏气屬火脈宜洪之類。反是﹐則與天气不應﹞。陽爲浮數形偏亢﹝仲景以浮﹑大﹑動﹑滑﹑數爲陽﹐凡脈之有力者俱是﹐陰則沈遲勢更卑﹝仲景以沈﹑澀﹑弱﹑弦﹑遲爲陰﹐凡脈之無力者皆是。此又提出陰陽二字﹐以起下四句辧脈病之宜忌﹐爲第四要﹞。外感陰來非吉兆﹝外感之證﹐脈宜浮洪﹐而反細弱﹐則正不勝邪矣﹞﹐內虛陽現實堪悲﹝脫血之後﹐脈宜靜細﹐而反洪大﹐則气亦外脫矣﹞。諸凡偏勝皆成病﹝偏陽而洪大﹐偏陰而細弱﹐皆病脈也﹞﹐忽變非常卽弗醫﹝舊訣有雀啄﹑屋漏﹑魚翔﹑蝦遊﹑彈石﹑解索﹑釜沸七怪之說﹐總因陰陽離決﹐忽現出反常之象﹞。只此數言占必應﹐《脈經》鋪敍總支離﹝病之名有萬﹐而脈象不過數十種﹐且一病而數十種之脈無不可見﹐何能診脈而卽知爲何病耶﹖脈書欺人之語﹐最不可聽﹞。

附錄運气

張飛疇運气不足憑說

諺云﹕不讀五運六气﹐檢徧方書何濟。所以稍涉醫理者﹐動以司運爲務。曷知《天元紀》等篇﹐本非《素問》原文﹐王氏取《陰陽大論》補入經中﹐後世以爲古聖格言﹐孰敢非之﹐其實無關於醫道也。況論中明言﹐時有常位﹐而气無定然﹐猶諄諄詳論者﹐不過窮究其理而已。縱使勝復有常﹐而政分南北。四方有髙下之殊﹐四序有非時之化﹔百步之內﹐晴雨不同﹔千里之外﹐寒暄各異。豈可以一定之法﹐而測非常之變耶﹖若熟之以資顧問則可﹐苟奉爲治病之法﹐則執一不通矣。

