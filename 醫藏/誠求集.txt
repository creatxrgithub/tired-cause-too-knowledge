誠求集

淸朱世揚撰

一﹑急驚風

小兒夜臥不穩﹐臥困中笑哭﹐嚙齒咬乳﹐鼻額有汗﹐卽發驚之漸。其發也﹐痰壅壯熱﹐面赤唇紅﹐忽然手足牽引﹐竄視反張﹐脈浮洪數緊﹐口中气熱甚﹐且牙關緊急﹐或啼不出聲﹐此由內實有熱﹐外挾風邪小兒陽旺則內熱﹐熱極則風生。此風非外來之風﹐則內出之風。風火相摶﹐肝心二髒交爭﹐痰涎壅塞﹐關竅不通﹐風气蓄甚﹐盛而無所泄﹐故暴烈而爲急驚也。治先通關﹐取吐取嚏﹐次用截風定搐丸只淸其火﹑治其驚﹐便是截風定搐﹐原不必用風藥以表散也。痰熱旣降﹐當養血安神。若搐定而尙有微邪﹐宜消痰淸熱﹔若搐不定﹐仍議下之﹐然須詳審所因﹐分別處治。或傷風熱﹐至心熱甚而生驚﹐肝邪動而發搐﹐宜先淸散﹐疏肝經﹐安魂退熱。

或傷暑熱﹐面垢唇紅﹐脈沈細數﹐忽發驚搐﹐不省人事﹐宜消暑淸心飲﹑辰砂六一散之類。有傷風咳嗽﹐痰涎壅盛而發驚搐者﹐宜導痰順气﹐如王氏抱龍丸﹐疏解之劑送下。有因異相惡物﹐厲聲觸響及客忤而發驚搐者﹐宜鎭驚安神﹐牛黃鎭驚丸﹐茯神金銀器煎湯服之。有兒心神不足﹐獨臥無伴﹐恐懼發驚者﹐或平時爲驚恐便掣搦者﹐安神丸。有胎毒瘡腫頓愈﹐其毒內攻﹐腹脹發搐者﹐百解散主之。如瘡再發可愈﹐不發則喘脹而死。有飲食傷脾﹐脾弱不化﹐气血凝滯﹐腹脹發搐者﹐以消化爲主。是則善治驚風者﹐當無執驚風二字於胸中﹐乃稱神妙。薛按云﹕急驚多屬肝膽經癥﹐不可純用去風化痰。其實熱﹐抽搐飲冷﹐便閉者﹐瀉靑丸﹔便調者﹐抑肝散﹔大便不實作渴者及食少者﹐地黃丸﹔肝血虛而風火相摶﹐抽搐目﹐筋急痰盛者﹐四物加鉤藤﹑山梔﹐以淸肝生血﹐更用四君以補脾﹐六味以滋腎。又云﹕邪入本髒﹐則面靑眼竄﹐宜柴胡淸肝散加龍膽艸。邪入心﹐則面赤夜啼﹐梔子淸肝散加川連。邪入脾﹐則面黃嘔吐﹐虛汗嗜臥﹐六君加柴胡﹑山梔。

邪入肺﹐則面白气喘﹐異功加柴胡﹑桂枝。邪入腎﹐則面黑﹐嚙齒咬牙﹐六味丸。如已服祛風化痰﹑瀉火辛散之劑而病不愈者﹐便宜認作脾虛血損﹐急保脾土﹐此尢推本之治﹐不可不參。治驗﹝案﹞發熱﹐腮紅臉赤﹐見其兩目如怒﹐直視不轉﹐知其驚風將至﹐急爲瀉其肝膽之火而愈。

﹝案﹞九歲﹐因驚發熱﹐抽搐頓悶﹐煩渴飲冷﹐面目赤色﹐印堂左腮尢甚。此心肝二經風熱相摶﹐爲形病俱實之癥。用瀉心丸料﹐入炒川連﹐一劑便利﹐而熱抽搐減﹐繼以淸心平肝而愈。

﹝案﹞二月發搐多痰﹐投二陳﹑薑汁﹑竹瀝不效。密齋診之﹐三關靑气﹐兩頰赤色﹐目常直視﹐指如撚物。曰﹕此得之外感﹐未與發散﹐熱入於裏。蓋肝有熱則目直視﹐得心熱則搐。小兒肝常有餘﹐又乘木旺之時﹐當與瀉肝。陳皮﹑半夏﹑生薑之辛﹐皆助肝之物﹐安得取效﹖乃用瀉靑丸以瀉肝木之有餘﹐導赤散以瀉火熱之在心﹐兼服而安。

﹝案﹞二歲﹐身熱驚悸﹐諸罔效。一日忽作鴉聲﹐少頃音啞﹐魚口﹗開張﹐狀如欲哭﹐卻但眉皺結﹐終無音出。遂以指探其口中﹐唇漧舌燥﹐知其爲心熱﹐故欲言而不能也。急用淸心解毒湯﹐一服而鴉聲復出﹐再劑而音始全而愈。世人一見驚癥不啼﹐便以啞驚風目之﹐棄而不治﹐或從用通關利竅之藥﹐終歸無益﹐深可痛也。

﹝案﹞五歲﹐悶亂喘逆﹐痰壅聲啞﹐醫者欲作驚治。余曰﹕是肺脹也﹐試驗其鼻張肺竅通於鼻﹐可信。與牛黃葶藶丸﹐一服﹐立見痰下降而諸癥悉平。

﹝案﹞發熱抽搐﹐角弓反張﹐神昏多汗。醫者或因其搐掣﹐將投鎭墜﹔或因其昏汗﹐欲進補益。予診之﹐尺寸俱浮﹐攢眉多啼﹐信用太陽疏解藥一劑﹐勢減大半﹐後遂不服藥而愈。諸醫詢其故﹐曰﹕予脈浮﹐知其表癥也。眉皺啼哭乃頭疼之明驗也。癥在太陽﹐其脈上連風府﹐下貫腰脊﹐病則筋脈牽彊而爲搐掣﹐只因小兒腠理未密﹐神智未全﹐故傷寒初起﹐太陽早已多汗神昏耳。

﹝案﹞夏月﹐卒然驚搐﹐悶亂不寧﹐煩熱作渴﹐多汗神昏﹐脈虛微。余用鮮靑蒿﹑川連﹑香薷﹑人參﹑茯神﹑絲瓜葉﹐露水煎服﹐以淸時令火熱﹐補元气之不足﹐二劑如釋﹝審前癥﹐倘有鬱悶之疾者﹐加開豁之味﹞。其現癥﹐似與前癥太陽之患略同﹐但傷寒初起不渴﹐傷暑初起便渴﹔傷寒脈盛﹐傷暑脈微。以此辧之﹐合參二癥﹐旣可識寒暑之分﹐復當知抽搐似驚而實非驚者﹐最易混同處治﹐不可不審其毫芒間也。

急驚風方取吐法﹕南星牙皂僵蠶麝香赤腳蜈蚣爲細末﹐薑汁調﹐擦牙上或入二三滴於口鼻中﹐取吐出涎﹐關自通矣。

取嚏法﹕牙皂細辛川芎白芷麝香銼曬爲末﹐用燈心蘸入鼻內﹐得嚏可愈。

截風定搐丸﹕天麻僵蠶南星防風朱砂全蠍蜈蚣白附子麝香蜜丸梧子大﹐薄荷鉤藤湯送下一丸。

定搐丸﹕赤腳蜈蚣酒浸﹐炙﹐一條麻黃去節南星炮白附子僵蠶羌活代赭石醋煆七次蠍梢姜黃各二錢朱砂一錢各爲末﹐荊芥蘇葉湯調下。又法﹐蜜丸梧子大﹐每服五分。又方﹐去麻黃﹐加薄荷﹑麝香﹑乳香﹑白花蛇頭一个酒炙一錢五分﹑天麻。

消暑淸心飲﹕香薷澤瀉扁豆黃連薄荷豬苓厚朴漧葛甘艸茯苓鎭驚丸﹕麻黃人參三錢甘艸茯苓松殼五錢白附子硼砂朱砂二錢五分全蠍去尾稍麝香安神丸﹕朱砂四錢川連生地五錢甘艸二錢五分瀉靑丸﹕羌活一兩防風一兩川芎一兩當歸一兩五錢山梔二兩龍膽艸一兩大黃三兩蜜丸芡實大﹐每服一丸﹐山梔湯下。

抑肝散﹕柴胡鉤藤龍膽艸薄荷山梔甘艸當歸白芍水煎服。

百解散﹕葛根升麻赤芍黃芩薄桂甘艸麻黃梔子淸肝散﹕柴胡山梔丹皮各一錢茯苓川芎芍藥當歸牛蒡子各七分甘艸三錢柴胡淸肝散﹕柴胡五錢黃芩炒﹐一錢人參三錢甘艸四錢川芎炒﹐一錢山梔一錢五分連翹桔梗各一錢水煎服。

導赤散﹕生地木通甘艸竹葉燈心急驚風不治癥目睛不轉﹐口中出血﹐兩足擺跳﹐肚腹搐動﹐或神緩而摸體尋衣﹐或癥篤而神昏气促﹐灌藥不下﹐通關不嚏﹐口中熱痛﹐忽大叫者﹐不治也。

慢驚不治癥慢驚四肢厥冷﹐直臥如屍﹐吐瀉痰喘﹐二便不禁﹐脈沈肢冷者﹐不治。

二﹑慢驚風

慢驚者﹐面淡靑白﹐眉唇間靑黯﹐神緩气微﹐鴉聲歇發。兩眼似睡非睡﹐兩足非搐似搐﹐脈來沈微散緩﹐喉中無活甚痰聲﹐或身熱﹐或不熱﹐或四肢冷﹐或不冷﹐較急驚勢若稍緩而轉深。此因天稟薄弱﹐或久病元神消耗﹐或吐瀉有傷中气﹐或過服克伐之品損傷气血﹐以致土虛木侮而成。

治宜保脾爲主﹐使土旺生金﹐金來平木﹐其風自定﹐甚不可攻擊。癥𨿽有痰﹐只六君加天麻﹑鉤藤﹑炮姜主之。若痰多唇白﹐肢冷如冰﹐不省人事﹐此虛慢之極﹐固眞湯主之。然須詳審。如果無陽癥﹐速宜助胃回陽。若癥從急驚傳變﹐手足熱而尙有陽癥者﹐但當調脾養血﹐佐以安心制肝﹐不可全用陽藥。薛按云﹕慢驚多因脾胃虧損﹐肝木所勝﹐異功加當歸﹑棗仁﹐佐以鉤藤飲子。脾土虛寒者﹐六君加炮姜﹑木香﹐不應急與附子以回陽﹐或有生者。法最精當﹐可宗。

慢驚風方

四君子湯﹕人參白術茯苓甘艸異功散﹕卽四君加廣皮。

六君子湯﹕卽四君加廣半夏。

固眞湯﹕卽四君加黃芪﹑附子﹑肉桂﹑山藥。

八味丸﹕卽六味加附子﹑肉桂。

熟地八兩山藥萸肉四兩丹皮澤瀉茯苓各三兩桂心一兩附子一兩三﹑慢脾風

慢脾風者﹐四肢微搐﹐冷而不收﹐兩眼常合﹐睡中搖頭﹐昏沈不省﹐痰涎凝稠﹝脾虛不能攝涎﹐故津液妄泛而似痰﹐卽不可作痰論﹞﹐此蓋胃气虛甚﹐傳變已極﹐無風可逐﹐無驚可療﹐宜附子理中湯。若太衝有脈﹐當灸百會穴﹝在巓頂上﹞。

慢驚﹗治驗﹝案﹞患傷食發丹﹐服發表之劑﹐手足抽搐﹐服抱龍丸﹐目﹝虛風內動也﹞﹐痰盛﹝涎無所流也﹞。此蓋脾胃虛損﹐傳變已極﹐急當溫補胃气﹐用六君加附子﹐一劑而安。

﹝案﹞久瀉後作嘔吐﹐面白額汗﹐目慢神昏﹐此爲慢驚將至﹐命用參苓散作丸與之﹐不信。

服消導藥﹐更昏睡不醒﹐肢冷抽搐﹐眼微上視﹐喉有痰聲。復診之﹐用六君加南星﹑炮附子﹑僵蠶﹑天麻而愈。

﹝案﹞每遇驚搐﹐卽痰盛﹑咬牙﹑發搐﹑搖頭﹑作瀉﹐恪服腦﹑麝﹑朱砂等藥﹐以致慢驚而卒。

﹝案﹞五歲患感癥﹐初起脈細數﹐予以淸解方與之。因其子不肯服藥﹐少嘗遂止﹐漸見目竄手搐。醫者皆曰慢驚矣。診之﹐口渴舌燥無苔﹐大便不通。乃曰﹕此傷寒敗癥也。緣稟賦陰虧﹐故初起便脈來細數﹐玆已危極。急與左歸飲去茯苓加花粉﹑天冬治之﹐便潤而安。復調補正气而愈。

慢脾風方

理中湯﹕人參白術炙艸炮姜加附子卽附子理中湯左歸飲﹕歌曰﹕左歸萸地藥苓叢﹐杞艸齊成壯水功﹐若使爲丸除茯艸﹐更加龜鹿二膠同﹐菟絲牛膝還宜用﹐精血能充效莫窮。

熟地茯苓炙艸枸杞子淮山藥山茱萸肉

四﹑疳癥

疳者﹐漧瘦也。多由乳食不節﹐致傷脾胃﹐或吐久﹑瀉久﹑痢久﹑瘧久﹑熱久﹑汗久﹑嗽久﹑瘡久﹐以及痘後疹後﹐耗損气血﹐相挾成疳。古人分五臟論治。心疳卽驚疳﹐面黃頰赤﹐體若燔炭﹐尿赤盜汗﹐驚悸煩渴﹐或口舌生瘡。此爲心臟積熱﹐宜茯苓丸或寧心丸﹐虛者安神丸。肝疳卽風疳﹐肌肉消瘦﹐腦熱靑筋﹐目札赤腫﹐白膜遮睛﹐或更渾身瘡癬﹐項脇結核﹐下則瀉靑或瀉血﹐此爲肝臟受熱﹐宜蘆薈丸兼地黃丸。脾疳卽食疳﹐黃瘦面腫﹐腹大熱身熱﹐瀉下酸臭﹐便虫溲白﹐喜合面臥﹐好喫泥炭等物﹐宜磨積調脾﹐用大肥兒丸。虛者先與四君子湯。肺疳卽气疳﹐潮熱咳嗽﹐或吐濃血﹐鼻幹毛聳﹐咽喉不利﹐或流涕而口鼻生瘡﹐此爲熱壅傷肺。此先宜淸金飲﹐次化虫丸﹐外用斂鼻散。腎疳卽急疳﹐耳輪焦黃﹐爪黑面黧﹐蒸熱骨軟﹐口渴唇紅﹐肌瘦痛泄﹐四肢如冰﹐或耳內流膿﹐或齒根腐爛﹐或食自發﹐或喜臥濕地﹐此爲臟腑伏熱﹐腎气受傷﹐宜九味地黃丸。又名熱疳﹐焦渴﹐自汗﹐喜臥冷處﹐煩躁多啼﹐酷嗜瓜果﹐如聖丸。冷疳﹐羸瘦肢冷﹐目腫﹐面黧﹐腹脹﹐腸鳴﹐溏色不一﹐或沫靑白﹐加減木香丸。蛔疳者﹐眉皺多啼﹐嘔吐淸沫﹐腹中作痛﹐肚脹靑筋﹐唇口紫黑﹐腸頭﹗﹖「癢﹐此爲早食肥甘﹐畜滯生虫﹐使君子丸。有脊疳者﹐虫食脊膂﹐身熱羸黃﹐拍背如鼓鳴﹐脊骨如鋸齒﹐瘡生十指﹐頻嚙爪甲﹐靑黛丸﹐瀉血不止﹐定粉散。有腦疳﹐頭皮光急﹐滿頭餅瘡﹐腦熱如火﹐發結如穗﹐徧身多汗﹐腮腫囟髙﹐外用吹鼻散﹐內服龍膽丸。

有疳渴者﹐體熱煩躁﹐多渴少睡﹐吉氏方或天竺黃散。胃气下陷﹐津液不生﹐日則煩渴引水﹐乳食不進﹐夜則渴止﹐小兒疳渴方或參苓白術散。

有疳瀉者﹐毛焦唇白﹐額上靑紋﹐肚脹腸鳴﹐瀉下糟粕不聚﹐香蔻丸﹐沒石子丸。有疳痢者﹐停積宿滯﹐少腹煩冤﹐頻下惡物﹐木香丸﹐兼下部癢者﹐靑黛散。有疳瘧者﹐病瘧未已﹐胃虛成疳﹐腹中有癖﹐小柴胡去黃芩加炙黃芪﹑鱉甲﹐合肥兒丸。有疳腫脹者﹐虛中有積﹐其毒與气交並﹐故令肚脹靑筋﹐手足瘦細﹐或下部生瘡﹐宜金醜丸。

又或脾气受濕﹐頭面四肢俱腫﹐先與實脾利水﹐兼與肥兒丸。有疳勞者﹐潮熱往來﹐五心煩熱﹐盜汗骨蒸﹐喘嗽神枯﹐瀉渴惡食﹐肚硬如石﹐面白如銀﹐朝涼暮熱﹐肌肉消瘦﹐六脈細數﹐黃雞丸﹐兼調元之劑。又名猴子疳者﹐因疳癆骨蒸﹐身體瘦悴﹐面赤而削﹐形如猴子﹐治用鰻魚丸。有無辜疳者﹐腦後項邊結核如彈丸﹐按之轉動﹐軟而不疼﹐其內有虫﹐不速鍼出﹐則內熱臟腑﹐肢體癰疽﹐便痢濃血﹐肚熱羸瘦﹐頭露骨髙﹐從玆夭折﹐宜肥兒丸﹑蟾蜍丸﹑人中白散。其若手足極細﹐項小骨起﹐尾削體痿﹐腹大臍突﹐胸髙﹐或生谷癥﹐卽名丁奚。若虛熱往來﹐頭骨分開﹐翻食吐虫﹐煩渴嘔噦﹐卽名哺露。二癥與無辜癥略同﹐總爲難治之候。要之﹐名癥𨿽多﹐可參合五臟癥處治。已任篇云﹕疳癥﹐一味五味異功散加川連﹑木香﹐百不一失。若頭大﹐肚大靑筋﹐四肢獨細﹐卽川連﹑木香亦不可輕用﹐一味參苓白術散主之。如疳而有虫﹐異功散加蛤蟆﹑川連﹝大便必似水﹐兩焦出無渣﹞﹐甚至經月累年﹐服之自愈。法𨿽未備﹐其議論卻髙絕﹐會其大旨可也。

疳癥治驗﹝案﹞患心疳﹐面黃頰赤﹐體瘦身熱﹐驚悸煩渴﹐用祕制安神丸﹐愈。

﹝案﹞又一兒患前癥﹐兼掌中熱﹐通身如疥﹐用安神﹑肥兒二丸而愈。

﹝案﹞患肝脾之疳﹐面黃腹脹﹐內熱少食﹐大便不調﹐倦怠口渴﹐徧身生瘡﹐此肝脾疳癥﹐用大蘆薈丸﹐不月而安痊。

﹝案﹞困睡泄瀉﹐好食泥炭﹐徧身生疥﹐此脾經疳癥。薛有成按﹕用六君兼肥兒丸﹐予變易之﹐先以四味肥兒丸料﹐加使君子﹑蛤蟆﹐服五六朝﹐後繼以異功散加川連﹑木香﹐數劑而愈。

﹝案﹞六歲﹐患疳癥﹐忽目睛垂出寸許﹐脹痛難忍﹐時大便出血。見者俱爲驚怪。予曰﹕此肝病也。肝受邪而壅﹐內脹也。大便出血﹐肝木侮土也。用羌活一味煎汁﹐送下消疳之劑﹐四五日得安﹐繼以調養肝脾﹐多服而愈。

﹝案﹞田家兒四歲﹐不禁生冷﹑油膩﹑麵食﹐漸見身面俱黃﹐釀瀉肚脹﹐體削身熱﹐年餘未愈。予以消疳丸與之。或曰「病久矣﹐柰何﹖」予曰「其病𨿽久﹐宿滯猶存。」其初﹐形气本盛﹐病得傷食﹐爲有餘之癥也。服月餘漸安。繼加參術﹐去五靈蓬術靑皮﹐更月餘而愈。

﹝案﹞五歲﹐痘後患痢﹐痢未止而疳癥悉具。醫以消導﹐謂無積不成痢也。豈知病已成疳癥﹐屬不足。況痘後气血重耗之際﹐再可導乎﹖多服加減肥兒丸及參苓白術散而愈。

﹝案﹞肝癥欲作﹐兩目連札﹐色赤﹐寸指拭眉眼﹐治驗見目病。失集。

疳癥﹐目赤腫﹐眵淚多﹐弦爛痛癢﹐揉擦不休﹐治驗見目病。失集。

﹝案﹞四歲﹐咳嗽身熱﹐便溏﹐伏邪久斂傷陰﹐恐成疳積。附方﹕生甘芍﹑淡黃芩﹑丹皮﹑茯苓﹑焦神曲﹑澤瀉﹑象貝母﹑廣陳皮﹑桑葉﹑荷葉。

小兒食甘物﹐多生疳病。疳有五﹕心肝脾肺腎也。治疳先辧冷熱肥瘦﹐初病爲肥熱疳﹐久病爲冷瘦疳。五疳諸積﹐腹大筋靑﹐面黃肌瘦﹐或腹痛。以蔥椒煮蛤蟆食之﹐大效。

疳癥方

寧心丸﹕麥冬牙硝寒水石淮山藥茯苓甘艸朱砂飛荷葉安神丸﹕人參歸身甘艸半夏橘紅棗仁茯苓赤芍五味子淡姜蘆薈丸﹕人參淮山藥人麥﹗茯苓陳皮當歸蘆薈靑皮檳榔麥芽麝香大兒肥丸﹕人參白術淮山藥陳皮山楂蓬術茯苓白芍黃連胡連厚朴靑皮澤瀉檳榔川芎肉蔻谷虫蟾蜍頭柴胡甘艸使君子化虫丸﹕姜黃白芷靑黛胡連蘆薈川連川芎蛤蟆茯苓丸﹕茯神蘆薈琥珀黃連茯苓遠志肉鉤藤蛤蟆菖蒲寸香各爲末﹐米湯糊丸。

沒石子丸﹕木香黃連二錢五分沒石子一个蔻仁二个訶子肉三个幹蛤蟆一隻﹐酒炙爲細末﹐飲丸麻子大。食前量大小服之。

如聖丸﹕胡連川黃連辛荑炒﹐二錢使君子肉三錢麝香一錢五分幹蛤蟆一隻﹐酒炙使君子丸﹕厚朴使君子廣皮甘艸

訶子靑黛

爲末蜜丸芡實大﹐每服一丸。

香蔻丸﹕黃連三錢﹐炒肉蔻木香訶子肉煨砂仁茯苓各一錢爲末丸如麻子大﹐米飲下﹐輕重量大小用之。

淸金飲﹕前胡杏仁桔梗旋覆花半夏桑皮甘艸薄荷陳皮水煎服。

天竺黃散﹕天竺黃雄黃牛黃朱砂胡連犀角廣木香甘艸鉤藤麝香薄荷蛤蟆蘆薈爲末﹐每服五分﹐日三服。

木香丸﹕木香靑黛檳榔肉果麝香續隨子蛤蟆爲末蜜丸。

參苓白術散﹕見泄瀉門。

龍膽丸﹕龍膽艸升麻苦楝根皮烤油發灰防風蘆薈靑黛黃連香連丸﹕木香一兩烏梅炙幹﹐四錢吳茱萸炒黃連二兩爲末﹐用阿膠五錢水化爲糊丸﹐麻子大﹐每服三十丸﹐甘艸湯下。

人中白散﹕人中白一分麝香五錢蛤蟆一隻﹐幹蘆薈五錢每服五六分。

香蔻丸﹕肉豆蔻木香砂仁訶子肉煨茯苓各一錢異功散﹕白芍黃芪鱉甲人參柴胡茯苓甘艸漧薑靑黛丸﹕靑黛一兩胡連五錢川連五錢天竺黃五錢朱砂二錢五分麝香一錢肉蔻二枚牛黃五分幹蛤一隻

五﹑瘧疾

小兒不避風寒暑濕﹐邪侵不散﹐久則結積於太陰手太陰肺而發往來寒熱也。其因寒者﹐惡寒﹐腰背頭項痛﹐寒重熱輕而汗難﹐蔥白湯加桂枝﹑柴胡。因風者﹐惡風﹐頭痛﹐骨節疼痛﹐熱多寒少而自汗﹐桂枝湯加柴胡﹑黃芩。食瘧者﹐惡食﹐噯气﹐胸腹滿悶﹐小柴胡去人參加枳實﹑厚朴﹑麥芽﹑神曲之類。痰瘧者﹐多食瓜果﹑油﹑面﹐鬱結成痰﹐心下脹滿﹐或煩嘔吐沫﹐頭疼肉跳﹐甚則昏迷卒倒﹐二陳加柴胡﹑黃芩﹑薑汁之類﹝風寒痰食多相兼﹐當量所屬輕重加減﹞。濕瘧者﹐寒熱身重﹐骨節疼﹐自汗喜嘔﹐得之汗出脫衣﹐衝冒風寒雨濕所致﹐二陳加蒼術﹑防風﹑柴胡。暑瘧者﹐面垢口渴﹐大熱大喘﹐熱已而常有汗﹐柴胡白虎湯。

驚瘧者﹐發熱發搐﹐小柴胡去人參加鉤藤﹑龍膽艸。陰瘧者﹐至晚則發﹐累月不已﹐在於血分﹐加升提引出陽分﹐方與散截。

三日瘧﹐如陽虛寒多﹐主以參術姜桂。如陰虛熱多﹐主以首烏﹑鱉甲﹑牛膝﹑知母之類。隨癥選用。初起癥實﹐仍主解散﹝萬氏以平瘧養脾丸﹐久服則移近而汗解﹞。久瘧後﹐脇下痞滿﹐或腹中結塊﹐名瘧母﹐鱉甲散加減。治瘧之法﹐大略寒多者﹐小柴胡加山梔﹑丹皮﹔渴甚者﹐小柴胡去半夏加花粉﹔汗出腹滿便閉者﹐大柴胡湯﹔本虛兼癆倦內傷夾外感而致瘧者﹐寒熱交作﹐倦怠少气﹐加味補中湯﹔久瘧气血俱虛﹐寒熱不甚﹐或不寒而但微熱﹐如邪已盡﹐八物湯﹐邪未盡﹐或乘虛復侵﹐加柴胡﹑陳皮﹑黃芩。有虛人病久﹐日夜寒熱不時﹐似瘧非瘧﹐六君﹑補中﹑六味﹑八物選用。有陰虛癥﹐午後惡寒發熱﹐至曉汗解﹐似瘧者﹐實瘵癥也﹐重宜補陰﹝惟瘧脈多弦數﹐陰虛脈多虛澀而數﹐爲辧﹞。上二癥﹐切不可泛作瘧治。

世人一見寒熱往來﹐便用靑皮﹑艸果﹑常山一切剛燥克滯之藥﹐以爲攻截良法﹐豈知正气益虛﹐邪气愈深﹐輕則綿延不已﹐重且變癥多端﹐因而致斃者比比﹐可不戒之﹗瘧癥治驗

﹝案﹞五歲﹐患瘧﹐始發間日﹐繼而三日﹐漸作連日不已﹐年餘未愈。視之面黃色﹐肢體消瘦﹐腹大而堅﹐手足面目俱浮。或專與利濕之劑﹐不效。予用加味胃苓丸﹐合小柴胡湯﹐以健脾去濕除邪﹐更加靑皮﹑鱉甲﹑當歸﹐入厥陰血分而破其結積﹐兩月而愈。

﹝案﹞九歲﹐患瘧﹐寒熱俱甚﹐脇痛多嘔﹐渴欲飲冷﹐此少陽陽明二經癥也。用小柴胡加石膏﹑麥冬﹑竹葉﹐二服而安。繼以和中養胃而愈。

﹝案﹞一女患瘧﹐獨熱不寒﹐煩渴飲水﹐與和解不效。診之﹐脈數且疾﹐此爲癉瘧﹐得之肺素有熱﹐用麥冬﹑知母﹑黃芩﹑花粉﹑山梔﹑厚朴﹑陳皮﹑甘艸﹐一劑減﹐二劑愈。

﹝案﹞患瘧﹐兼便血盜汗年餘。審乳母素有鬱怒﹐寒熱便血。先以加味逍遙散治其母﹐兒以健脾平肝之劑與之﹐母子病痊。

﹝案﹞十三歲﹐瘧久﹐寒來如冰﹐熱來如烙﹐渴欲引飲﹐面赤如脂﹐竟作腎陰中虛治。用六味加柴胡﹑白芍﹐大劑煎與而安。

﹝案﹞瘧愈後﹐忽發浮腫﹐屬汗後禦風之故﹐以胃苓丸﹐用大腹皮﹑生薑皮﹑桑白皮﹐煎湯送下而愈。

﹝案﹞一兒瘧久﹐漸見浮腫﹐爲瘧邪未盡退﹐脾虛不能勝濕所致。用小柴胡合胃苓丸湯加減﹐調理而愈。

瘧疾方

蔥白湯﹕羌活防風淡豆豉杏仁生薑蔥白二陳湯﹕半夏茯苓新會皮甘艸或有去陳皮加橘絡圓圓柴胡白虎湯﹕柴胡煨石膏知母甘艸粳米小柴胡湯﹕半夏黃芩甘艸姜棗人參柴胡鱉甲散﹕生地熟地黃芪白芍地骨皮鱉甲大柴胡湯﹕柴胡黃芩大黃白芍半夏枳實甘艸八物湯﹕白術茯苓炙艸當歸白芍川芎熟地等分治心肺血脈虛損﹐效能益气和血。

左金丸或湯﹕川連吳茱萸加味逍遙散﹕柴胡南薄荷當歸陳皮甘艸白術丹皮黑山梔瘧癥有嘔逆﹐乃胃中火邪熾盛﹐气逆上升耳。治宜解表肌去邪爲法。倘視其舌苔黃厚﹐或胸脘痛﹐當兼消導。

六﹑痢疾

痢由濕熱蘊積﹐交滯腸胃而作。白者濕熱傷於气分﹐赤者濕熱傷於血分。赤白相雜﹐气血俱傷﹝前人以赤白分寒熱﹐誤以濕爲寒耳﹞。大法﹕初起﹐癥實﹑脈實﹐可施推蕩﹔稍久﹐則調气和血。如見形色虛薄﹐脈微弱﹐或因攻而愈劇者﹐均當愈議補。然更須究其所因而治。挾熱者﹐煩渴引飲﹝久痢﹐內亡津液﹐亦多燥渴﹐勿混﹞﹐肛門口燥﹐下痢純血﹐小便短澀﹑黃赤初起居多﹐宜四順淸涼飲﹐或黃連芍藥湯。挾冷者﹐口不渴﹐身不熱﹐喜熱手熨﹐或純白而乳亦不消﹝漸至者居多﹞﹐理中湯加白芍﹑木香。食積痢者﹐色黃臭穢﹐腹痛下痢後痛減﹐保和丸加木香﹑厚朴。挾風邪者﹐初起卽惡寒發熱頭痛﹐淸涕自流﹐脈浮數﹐先用柴葛﹑防風﹑厚朴﹑陳皮之類以疏表。挾暑熱者﹐痢下赤白相兼﹐或見紫色﹐煩渴﹐惡心﹐脈數﹐溲禁﹐煎六味香薷飲調益元散。濕盛者﹐身重﹐肢痛﹐或下如菜汁﹐香連丸合平胃散。驚痢﹐色靑如苔﹐兼驚治。疳痢﹐色黃白﹐積下無時﹐兼疳治。時行疫痢者﹐一方一家傳染﹐發兼頭痛﹐口渴煩躁﹐下痢尿澀﹐甚者一日一夜百次﹐或兼發斑疹﹐宜升麻﹑葛根﹑柴胡﹑芩連之類﹐熱甚渴甚﹐可加寒水石﹐更有別癥﹐以意加減。切忌大黃﹑朴﹑硝﹑檳榔﹑枳實﹑烏梅等物。其或得晴雨不常﹐陰濕之气盛者﹐宜木香﹑川連﹑地楡﹑川芎﹑白芍﹑當歸﹑肉蔻之類調理。有休息痢者﹐糞如魚腦﹐經年不已﹐或愈而復發﹐有積者﹐楂術膏﹐無積者﹐異功散加木香﹑訶子肉。虛甚﹐用八物加桂﹑烏梅﹑肉果﹐作丸常服。其有濕熱燻蒸淸道﹐上至胃口熱極﹐湯藥入口卽出﹐爲噤口痢﹐用田螺肉入麝香﹐搗﹖﹗臍中﹐以引下其熱﹐用陳倉米﹑川連﹑石蓮肉同煎﹐細細呷之。虛者﹐以人參湯倉米﹐名倉連湯﹐或香連丸加石蓮肉末﹐陳米湯下。五臟蘊熱﹐燻蒸臟腑﹐五液俱下。而痛痢五色者﹐急淸熱解毒和血﹐銀花酒﹑連﹑歸﹑芍﹑木香﹑乳香之類。飲食不﹖」﹐肛門寬大深黑﹐腹痛﹐頻滴鮮血﹐名刮腸痢。日夜頻並﹐飲食直過﹐不爲肌膚者﹐名滑腸痢﹐與前噤口五色﹐並爲惡候。痢中有裏結﹟後重癥﹐數至圊而不能便﹐圊後少減﹐系火性速急而气滯甚也﹐疏气化滯湯。久痢脾虛下陷﹐亦有欲去不去之狀﹝頻見污衣﹐得解愈甚﹐爲驗﹞。補中湯加減。大孔痛者﹐熱流於下也﹐木香﹑檳榔﹑黃芩﹑黃連﹑炒漧薑。久病腸胃虛弱﹐亦肛墜痛﹐但宜溫之。肝气嘔逆者﹐香﹑連﹑吳萸﹑靑皮﹑白芍平之。久痢胃气虛寒亦作嘔吐﹐理中六君溫補之。久痢變瀉﹐爲積滯去﹐脾土尙虧﹐脾得養而自止。瀉久變痢﹐脾土敗而積滯方壅﹐恐藥劑之難投。其有初痢而變瀉者﹐此血病傳入气中﹐宜調气和血﹐不可遽止。初瀉卽變痢者﹐此气病傳入血中﹐宜養血加調气﹐切莫妄行。痢而變瘧﹐腑病傳經﹐助其升達而易愈。若痢從瘧致經病傳腑﹐其气不能升舉也﹐難愈﹐積滯盛者﹐必死。瘧痢並作﹐莫重之癥﹐疏其經﹐通其腑﹐用人參敗毒散﹐香連丸。有痢後脾虛﹐不能制水﹐徧身浮腫者﹐實皮利水爲主。久痢內亡津液﹐漸成疳癥﹐參苓白術散﹐大補胃气﹐兼與治疳。痢後脫肛見本條。凡治痢﹐當知四大忌。一忌大下﹐蓋痢多積滯﹐與溝渠壅塞相似﹐摩刮疏通自愈。若經用水气等劑﹐奔潰太甚﹐壅塞轉不能除﹐徒傷元气。壯盛猶可﹐怯者危矣。二忌溫補收澀太早。蓋積滯未盡﹐早與參術﹐則熱愈熾气愈滯而血亦凝﹐久之正气虛邪气愈盛﹐便難爲力。若更用訶子﹑粟殼等收澀﹐則脹滿喘逆﹐噦惡不食﹐諸惡癥頓起﹐殺人最速。三忌誤發汗。蓋頭痛目眩﹐身發寒熱﹐必不盡屬外感﹐乃內毒燻蒸﹐自內達外而然。

若發汗﹐則正耗而邪益肆。且風劑燥烈﹐愈助熱邪。表虛於外﹐邪熾於內﹐鮮不斃者。故前挾風一癥﹐最宜端的。四忌分利小便。蓋分利﹐水瀉之良法。痢因邪熱膠滯﹐津液枯澀而成﹐漫用五苓等劑﹐則津液愈枯而滯澀轉甚﹐遂致纏綿不息。但淸熱導滯則痢自愈而小便自淸矣。安用分利爲哉﹖痢疾治驗﹝案﹞三歲﹐病痢。醫下之﹐且瀉痢頻並﹐醫自知前非而止之。痢甚﹐後重而少物。予診之曰﹕通因通用之法﹐須因人而施。此子胎稟薄弱﹐過下傷脾﹐中气下陷﹐故今瀉痢頻並也。

脾胃大傷而陳腐未盡﹐驟用止澀﹐故今物少而後重愈甚也。用異功散加香連歸芍﹐數日痢止﹐月餘元气始復。

﹝案﹞久痢﹐裏急後重﹐去不自禁﹐去後痛益甚﹐手足並冷﹐此胃气虛寒下陷也。補中湯加木香﹑補骨脂﹐倍升﹑柴而愈。

﹝案﹞暑月患赤痢﹐所下純血﹐煩渴尿澀﹐以天水散加神曲作丸與之﹐頓愈。

﹝案﹞鄰家兒九歲﹐赤痢初起﹐壯熱腹痛且滿﹐脈洪盛。醫診之曰﹕身涼脈靜者生﹐身熱脈燥者死。予曰﹕大熱矣。若痢久而六脈洪數﹐身熱煩渴﹐固難治。此則邪气方盛﹐但以磨蕩通利爲急﹐用香﹑連﹑歸﹑芍﹑枳殼﹑檳榔﹑楂曲﹑厚朴﹑陳皮﹑甘艸﹐次加大黃﹐再劑﹐脈平熱退而漸安。

﹝案﹞瘧後﹐多食油膩瓜果﹐轉而成痢。

予與香連扶脾丸愈。又一兒前癥同﹐更加脫肛。

卽以前藥加升麻煎湯送下﹐頓安。此癥每多於夏末秋初﹐若妄投通利﹐多致不救。蓋以瘧後致痢﹐多因胃气下陷﹐當作虛治﹐或補中湯送下香連丸﹐效。

﹝案﹞久痢淹淹欲絕﹐以赤石脂末四五兩﹐煎汁成水﹐煎六君子加蓮肉﹐一劑而止。此仲景收澀下脫眞气之法。

﹝案﹞久痢大渴﹐用七味白術散加黃連﹑阿膠﹑黑姜﹑烏梅﹐二服渴止﹐漸愈。此渴非實熱而渴﹐乃津液枯焦而渴也﹝案﹞赤痢經年不已﹐面目虛浮﹐肌肉晦暗﹐至夜則身熱口渴﹐諸藥罔效。診之﹐脈沈而數﹐乃曰﹕此陽邪陷入於陰中也﹐必提其內陷之邪﹐使盡從表而出﹐方可取效。

痢疾方人參敗毒茯苓艸﹐枳桔柴前羌獨芎﹐薄荷少許姜三片﹐時行感冒效奇功。去參名爲敗毒散﹐加入消風治亦同。

人參敗毒散﹕人參茯苓甘艸枳殼桔梗柴胡前胡羌活獨活川芎薄荷淡姜四順淸涼飲﹕白芍當歸生地甘艸柴胡等分煎服。

黃連芍藥湯﹕黃連白芍豬苓澤瀉茯苓白術甘艸淸暑益气湯﹕人參黃芪升麻白術陳皮神曲澤瀉黃柏當歸靑皮漧葛五味子甘艸煎服。

理中湯﹕人參白術甘艸漧薑香連丸﹕木香一兩吳茱萸炒黃連二兩炙烏梅肉四兩各爲末﹐用阿膠五錢﹐水化丸麻子大﹐每用三十丸。紅痢﹐甘艸湯下﹔白痢﹐生薑湯下。

加味理中湯﹕治脾肺俱虛﹐咳嗽不已。

人參白術茯苓各一錢甘艸五分陳皮一錢半夏一錢半五味子九粒漧薑二錢細辛五分加味二陳湯﹕陳皮半夏生薑茯苓杏仁木香細辛枳殼各等分安腎丸﹕肉桂川烏桃仁白蒺藜巴戟山藥茯苓石斛萆薢白術肉蓯蓉補骨脂蜜丸。

小安腎丸﹕香附子川烏川楝茴香熟地川朴保和丸見嘔吐門參苓白術散見泄瀉門六味香薷飲﹕香薷厚朴扁豆黃連茯苓木瓜

七﹑目直目竄

小兒目直﹐肝病也。肝有熱則目直視﹐不搐﹐得心熱則搐。當辧所屬﹐而隨其癥之虛實以爲治。又有飲食停滯中焦﹐淸不能升﹐濁不能降﹐致令中滿腹痛﹐甚且痰涎壅塞﹐目定似驚之狀者﹐輕則消導化痰﹐重則探吐積滯﹐繼以扶脾。

目乃肝之竅﹐肝熱見於目﹐牽其筋脈﹐兩眥俱緊﹐不能轉視﹐故目直。

小兒眼上竄﹐爲心熱所致﹐火气上炎也。若發熱發搐﹐飲冷啼叫者﹐瀉心湯﹐導赤散﹔水虧不能制火﹐火無所制者﹐六味丸。

目直又有感冒吐瀉﹐致土敗木侮而生虛風者﹐勿用驚藥﹐宜補脾平肝﹐其病自愈矣。

目直目竄治驗﹝案﹞忽然僕身﹐啼哭如叫﹐兩目直視。

村醫作驚治。余視其唇口紫色﹐口吐淸涎﹐知爲虫痛也﹐不得因其目直﹐拘﹖﹗肝癥。投安虫飲﹐果愈。

﹝案﹞發熱﹐腮紅臉赤﹐見其兩目怒﹐直視不轉。見急驚門﹝案﹞受驚﹐服鎭驚化痰。忽尋衣撮空﹐目上視。治驗見目竄條﹝案﹞腰背反張﹐目上視﹐面靑赤。治驗見反張條門目直目竄方升陽散火湯﹕升麻葛根獨活羌活防風甘艸生人參白芍柴胡炙艸一字散﹕治時气纏喉﹑風漸入﹐風咽塞﹐水谷不下﹐牙關緊閉者。雄黃蠍子梢白礬藜蘆豬牙皂角上爲末﹐每用一豆大﹐鼻內﹖之﹐卽口鼻涎流﹐牙關自開矣。

淸音丸﹕治咳嗽失音桔梗訶子各一兩甘艸五錢硼砂靑黛各三錢冰片三分上爲細末﹐煉蜜丸豌豆大﹐每服一丸。

定喘散﹕大杏仁半夏廣橘絡瓜蔞仁炙甘艸淡黃芩治稠痰塞壅﹐體肥而喘者。

指迷七气湯﹕制半夏藿香香附桔梗肉桂陳皮益智仁蓬術各一錢五分甘艸七分郁癥脈法﹕郁脈多沈伏﹐郁在上則見於寸﹐郁在中則見於關﹐郁在下則見於尺。

痧癥卽痧子﹝案﹞一男﹐兩顴紅赤﹐熱邪尙伏。蘇梗焦麥芽牛蒡子炒研連翹殼木通廣皮冬桑葉加蘆根。

﹝案﹞又一男﹐痧點𨿽見﹐仍未透達。連翹廣皮杏仁大力子炒研桔梗元參生甘艸加大竹葉﹝案﹞一男﹐兩目羞明﹐痧火甚重﹐皆﹗緣見點﹐冒風所致。肺中伏邪尙未淸泄﹐故身熱不和﹐咳嗽不寬﹐理宜淸透。荊芥穗蘆根蟬衣連翹去皮尖杏仁廣皮薄荷梗焦麥芽

八﹑發搐

驚搐一也﹐而晨夕分焉。發於寅卯辰時者﹐乃肝用事之時。癥見壯熱目直﹐項急頓悶﹐則宜瀉肝。若作渴﹐飲冷便結﹐屬肝膽經熱﹔作渴引飲﹐自汗盜汗﹐屬肝膽經血虛﹔兼口吻流涎﹐乃肝木勝脾土。發於巳午未時者﹐乃心用事之時。

癥見目睛赤色﹐啼叫上竄﹐則宜瀉心。若頓悶煩。

渴飲水﹐屬風熱相摶﹐作渴飲湯﹐體倦不乳﹐土虛木旺者也。發於申酉戌時者﹐乃肺用事之時也。

癥見煩悶﹐上气喘滿﹐則宜瀉肺。反見叫哭﹐兩目直視﹐呵欠頓悶諸癥者﹐風火相摶而勝肺金也。若身微熱﹐目微斜﹐睡露睛﹐大便淡黃水﹐是肺金虛熱﹔手足逆冷﹐或喘瀉不食﹐爲脾肺虛寒。

發於亥子丑時者﹐乃腎用事之時也。不甚搐而臥不穩﹐身體溫壯﹐目睛斜視﹐喉中有痰﹐大便銀褐色﹐乳食不消﹐多睡不省﹐當補脾治心。若更吐瀉不乳﹐厥冷多睡﹐寒水侮土之癥也。有因傷風而得者﹐口出熱气﹐呵欠煩悶﹐手足搖動﹐當辧有汗無汗﹑分別經絡而解散之。若因風邪內郁﹐發熱久而變諸癥者﹐當理肺金﹐淸風邪。若外邪旣解而內癥未除﹐當理肺補金。若肺金虧損而致驚搐等癥者﹐當補脾肺以平心肝﹐則驚搐自止。

有因傷食而得者﹐身溫多睡﹐或吐不思食﹐急與消導﹐其搐自定﹐不得已方議下之﹝原因脾胃气虛﹐引動肝風而發搐﹐故未可輕下﹞。若停滯已去而前癥仍作﹐或變生他癥者﹐脾土傷而肝木乘之也。

至於百日內發搐﹐眞者屬內生風﹐發二三次必死﹐假者屬外生風﹝口中气出熱者﹐是﹞。𨿽頻發不死﹐當用大淸膏塗囟門﹐及浴體法。

發搐治驗﹝案﹞錢李兩先生同治一兒﹐三歲﹐病潮熱﹐每日發搐﹐身微熱﹐兩目微斜﹐四肢冷而喘﹐大便微黃。錢問李曰「病﹐何搐也﹖」李曰「有風。」「何身熱微溫﹖」曰「四肢所作。」「何目斜露睛﹖」曰「搐者目斜。」「何肢冷﹖」曰「冷厥﹐心內熱。」「何喘﹖」曰「搐之甚也。」「何以治﹖」曰「涼驚丸﹐鼻中灌之必止。」錢曰「不然。搐者心肝熱也。身微熱者﹐日西肺用事之時也。肺主身溫﹐今且熱者﹐肺虛也。目微斜露睛者﹐肝肺相乘勝也。四肢冷者﹐脾虛也。肺若虛甚則母脾亦弱﹐木气乘脾四肢卽冷。」遂先用益黃散﹑阿膠散補脾肺﹐俟脾虛癥退﹐然後治其心。九日而愈。

﹝案﹞錢先生治廣親宅七大尉﹐方七歲﹐潮熱數日﹐欲愈。謂義二大王曰「七使潮熱將安﹐八使預防驚搐。」王怒曰「但使七使愈﹐忽言八使病。」錢曰「過來日午間﹐卽無苦也。」次日午前果作搐。急召錢治之﹐三日而愈。蓋預其猿遠目直視而囟赤﹐必心肝熱﹐更坐石杌子﹐乃熱甚而欲就冷也。又肌膚素肥盛而本實﹐其脈急促﹐故當發搐。言午時﹐自寅至午﹐皆心肝用事之時。治以瀉心肝補腎水﹐則自安矣。

﹝案﹞發搐﹐多喜多哭﹐治驗。見髒門。失集﹝案﹞因驚發搐﹐屬心肝風熱相摶﹐治驗。見急驚條﹝案﹞發搐多痰﹐誤服化痰﹐治驗。見急驚條﹝案﹞光發熱煩渴﹐漸見驚搐﹐治驗。見風熱癥﹝案﹞因怒吐血﹐咬牙發搐﹐治驗。見血癥。失集﹝案﹞熱痰壅盛﹐發搐﹐誤下致凶之癥﹐治驗。見痰癥條。失集﹝案﹞發熱抽搐﹐項腫口噤﹐痰壅﹐治驗。

見結核。失集﹝案﹞發熱四五日﹐手足搐掣﹐兼口眼歪斜。治驗。見偏風條。失集

九﹑霍亂

霍亂悴然而來﹐胸悶腹痛﹐撩亂不寧﹐遂作上吐下瀉。其有欲吐而不得﹑欲瀉而不能﹑心腹絞痛﹑幾欲悶絕者﹐爲幹霍亂﹐最爲危急。此惟炒鹽水湯探吐﹐以提其气﹐令淸气上升而濁下降。小兒飲食不調﹐生冷內傷﹐復外受暑熱之邪﹐陰陽乖隔﹐淸濁相干﹐乃作是癥。用藥不宜偏寒偏熱﹐過攻驟補。寒恐邪愈凝結﹐熱則轉滋火痰﹐攻慮元神被耗﹐補則停滯不化。宜藿香正气散﹐宣通气分爲主。其中更有寒熱虛實之分﹐最宜詳辧。若先吐而後瀉者﹐乃脾胃有熱﹐脈洪數﹐面赤唇紅﹐煩渴尿赤﹐用四苓散﹐加鮮藿香調下益元散﹔先瀉而後吐者﹐乃脾胃虛盛﹐脈沈濡﹐面白神倦﹐不熱不渴﹐異功加木香藿香﹔若素虛久病後患此﹐兼手足厥冷﹐額前有汗者﹐虛寒更甚﹐附子理中湯﹔有積滯於脾﹐不能運水谷而作吐瀉者﹐胸腹滿﹐不思食﹐消導二陳湯﹔夏秋晝近極熱之地﹐夜則乘涼露臥﹐失蓋感冷﹐陰陽相摶﹐气射中焦而作吐瀉者﹐六和湯﹐旣胃苓散。吐瀉﹐四肢重著﹐骨節煩疼者﹐濕也﹐五苓散合平胃散。吐瀉﹐身熱多啼﹐喜人懷抱者﹐風也﹐參蘇飲加減。時時欲嘔﹐兀兀欲吐﹐時或腹水雷鳴﹐大便作瀉﹐此痰聚中脘﹐阻其降升之路﹐故嘔痢交作﹐平胃﹑二陳加減。煩悶身熱﹐气粗口燥﹐或眩暈昏花者﹐暑毒也﹐鮮靑蒿香薷藿香湯﹐調下益元散。吮乳母熱乳而吐瀉﹐玉露散。外感風冷﹐內傷飲食﹐發熱頭痛者﹐表裏疏解。霍亂之極﹐手足轉筋者﹐肝勝脾也﹐木瓜爲君﹐佐以靑皮﹑川連﹑扁豆﹑芍藥之類﹐制肝養筋。又用大劑藿香正其气﹐砂仁﹑木香調其气﹐茯苓﹑蘇子順其气﹐自然調暢。須知霍亂初愈時﹐不可早與穀气及厚味之物﹐惟宜黃米淸飲﹐帶溫徐徐服之﹐使神气來復﹐中脘淸後﹐然後用薄糜。此癥夏月居多﹐冬令絕少。若發於冬令而屬虛寒﹐脈沈厥冷﹐口噤咬牙者﹐當與理中四逆湯救之。凡見吐瀉後﹐元神衰脫﹐或惡寒逆冷﹐或發熱煩躁﹐或遺尿不知﹐或膏汗如珠胃气久不開﹐六脈終不至者﹐多不救。

霍亂治驗﹝案﹞上吐下瀉﹐俯仰不安﹐煩悶啼叫﹐知其腹中有痛﹐此霍亂癥也。以藿香正气散﹐表裏通解而痊。

﹝案﹞夏月卒然胸腹大痛﹐霍亂脈伏﹐審知其飯後雜食涼冰瓜果之類﹐寒凝食滯塡塞於中﹐以致陰陽暌隔而成﹐遂以冷香飲子加減服之﹐二劑得安。

﹝案﹞吐瀉﹐上下所出皆黃水﹐中有乳﹐卽用二陳加川連﹝薑汁炒﹞愈。

或問二者病同治異者何也﹖曰﹕所出乳不化﹐胃有寒也﹐理中湯溫之。此乳卽不化而有黃水﹐乃胃中有熱﹐邪熱不殺谷﹐宜半夏黃連解之。

﹝案﹞盛暑﹐吐瀉米谷不化。或用黃連香薷飲之類﹐腹脹作病﹐手足指冷﹐此脾气虛而伏陰在內也。用異功散加木香﹑炮姜而愈。

薛氏家傳﹕凡暑冷吐瀉﹐手足指熱﹐作渴飲冷﹐屬陽癥﹐宜用淸涼。肢冷﹐作渴飲熱者﹐屬陰癥﹐宜與溫補。凡陰癥誤服寒冷者﹐必死。手足靑黑﹐或徧身皆然﹐可愈。

﹝案﹞吐瀉後食少體削﹐成疳癥。見疳癥門﹝案﹞吐瀉後飲食不止﹐治驗。見燥門﹝案﹞吐瀉發熱作渴﹐囟陷﹐治驗。見囟陷條。失集

霍亂方

藿香正气散﹕藿香陳皮桔梗甘艸茯苓半夏厚朴神曲大腹皮姜棗消導二陳湯﹕半夏茯苓陳皮甘艸卽二陳湯。

二陳去甘艸加白術﹑蒼術﹑砂仁﹑神曲﹑香附﹑麥芽。

源員六和湯﹕二陳加藿香厚朴香薷木瓜扁豆黃連附子理中湯﹕人參白術甘艸漧薑熟附子去附子卽理中湯。

五苓散﹕白術茯苓澤瀉豬苓肉桂胃苓散﹕卽五苓散加甘艸﹑陳皮﹑厚朴。

參蘇飲﹕人參蘇子陳皮桔梗前胡半夏幹菖蒲茯苓枳殼木香甘艸生薑參蘇溫肺湯﹕人參肉桂木香甘艸五味子陳皮半夏紫蘇葉桑皮白術茯苓生薑

十﹑嘔吐

嘔者﹐有聲者也。吐者﹐吐出乳食也。其病皆屬於胃而所因不同。胃虛而吐﹐吐多出少﹐乳汁不消﹐或淸涎挾乳吐出﹐二便淸利﹐不熱不渴﹐脈息沈微﹐二陳湯加丁香﹑炮姜。虛寒甚者﹐面白神疲﹐口出气冷﹐額前有汗﹐理中湯。甚﹐加附子﹐並須冷服。若中有停痰﹐胸滿嘔吐﹐或遇冷卽發﹐當溫胃消痰。胃熱而吐﹐吐少出多﹐色黃酸苦﹐身熱煩渴﹐便閉尿赤﹐面赤唇紅﹐二陳湯加竹茹﹑川連。若炎天傷暑﹐煩渴暴吐﹐黃連香薷飲加漧葛﹑竹茹﹝嘔吐津液卽去﹐其中煩﹑口必渴﹐不可因其渴以爲熱癥﹞。積吐﹐眼胞浮﹐面微黃﹐足冷肚熱﹐日輕夜重﹐吐黃酸水﹐或淸痰﹑或宿食挾乳吐出﹐有酸餿气﹐二陳湯化下保和丸。

風痰吐者﹐痰結气逆﹐連嗽而出﹐疏利肺气爲主。

若久嗽面白唇幹﹐發漧嘔﹐急宜保肺﹐兼培脾土。

虫吐﹑昏困不省人事﹐胃口時痛時止而嘔淸水﹝得食則止﹐饑則甚﹞﹐於養胃中加使君子﹑苦楝皮之類以化虫﹝戴元禮曰﹕嘔家不納藥﹐當有蛔在隔間﹐聞藥則動﹐動則藥出﹐於嘔藥中加川楝十粒﹐或先飲楝湯一二口良﹞。驚吐﹐早晚發熱﹐山根靑色﹐吐而不睡﹐安神丸﹐和胃之劑送下。

肝膽之火上逆﹐嘔吐酸苦﹐黃連﹑吳萸﹑白術﹑陳皮。傷風吐﹐咨於無度﹐運化不及﹐滿而溢出﹐節乳爲上﹐消乳散。气乳吐﹐由乳母憂鬱﹐或气怒不時﹐令兒乳哺不化而吐﹐須釋其忿怒﹐服寬中順气藥。釀乳﹐兒少與之。凡治吐﹐須辧新久。

如初吐﹐當導利以順气下行。久則須防胃气虛。

行虛則生風﹐至目慢气微﹐手足肢冷﹐囟動露睛﹐此虛極危癥﹐急溫補胃气﹐亦有生者。

嘔吐治驗﹝案﹞八月患吐﹐食入卽出。或作火治﹐不效。易醫﹐進理中湯﹐不納。密齊診之。此內寒已甚﹐格拒其陽﹐故藥不得入也。卽將理中湯分開﹐用豬膽汁及童便各半﹐拌炒煎服﹐果下矣﹐卽止。經云﹕治寒以熱﹐涼而行之。此之謂也。

﹝案﹞久患嘔吐﹐脈藥不減。士材云﹕气口脈大軟﹐此穀气少﹐藥气多也。且多犯辛劑﹐可以治表實﹐不可以治中虛﹔可以理气壅﹐不可以理气弱。投半夏﹑人參﹑陳倉米﹐加白蜜甘潤水煎﹐二劑減﹐數劑安。

﹝案﹞暑月吐瀉﹐服香薷﹑五苓之類止。

但飲食不下﹐腸鳴作嘔﹐手足肢冷﹐仍欲投以淸暑﹐力止之。蓋此癥乃始爲熱﹐終爲寒也。用人參理中丸﹐姜湯化下﹐二服勢定﹐繼以助胃膏﹑六君子湯而痊。

﹝案﹞發熱煩渴﹐嘔吐﹐治驗。見傷寒門﹝案﹞陽明頭痛﹐壯熱渴嘔﹐治驗。見傷寒門﹝案﹞盜汗不食﹐聞藥卽嘔﹐治驗。見汗門﹖失集﹝案﹞吐乳便黃﹐身有微熱﹐治驗。見客忤﹖失集嘔吐方黃連香薷飲﹕厚朴香薷扁豆黃連保和丸﹕山楂半夏神曲茯苓各一兩陳皮炒五錢萊菔子炒五錢連翹五錢安神丸﹕半夏茯神遠志棗仁橘絡川連人參作丸﹐朱砂爲衣﹐每服一二丸。

助胃膏﹕四君子湯加山藥﹑木香﹑砂仁﹑丁香﹑藿香﹑炮姜。

消乳散﹕砂仁橘絡神曲麥芽共爲末。

十一﹑泄瀉

泄﹐出少而勢緩﹔瀉﹐則直下而不可阻。其病皆責之脾﹐而所因不一。冷瀉﹐多出白水﹐乳食不化﹐所下無腥穢臭﹐眉皺腹鳴﹐尿淸﹐不渴﹐脈沈微﹐四君子湯加姜﹑桂﹑木香﹑益智之類。熱瀉﹐色黃有沫而臭穢﹐小便赤少﹐煩渴﹐少食﹐五苓散加山梔﹑川連﹑車前﹑木通之類。若腹痛雷鳴﹐卒痛一陣﹐瀉一陣者﹐爲火盛之極﹐瀉黃散。

傷暑瀉﹐身熱煩渴﹐所下如水﹐小便不利﹐黃連香薷飲﹐調服益元散。濕瀉﹐身重軟弱﹐瀉下多水﹐糟粕不實﹐腸鳴腹不痛﹐五苓散﹑胃苓湯加減。

痰積瀉﹐所下黏膩﹐或多或少﹐腹不痛﹐平胃二陳加減。食積瀉﹐瀉下臭極﹐或噯气吞酸﹐腹痛甚而瀉﹐瀉後稍寬﹐保和丸加減。若食消痛已而瀉不止者﹐補中湯﹔食消痛不止者﹐異功散。水瀉﹐潰徹不開﹐小水不利﹐陰陽不分﹐五苓散。疳瀉﹐面黃肌瘦﹐肚脹腳弱﹐瀉下顏色不一﹐晝涼夜熱﹐不思食﹐大兒肥丸。驚瀉﹐糞靑如苔﹐稠若膠黏﹐或時搐搦﹐大溫驚丸。風邪裏陷﹐挾濕作瀉﹐水谷不化而完出﹐洞注作聲﹐平胃散加枳殼﹑漧葛﹑防風﹐散風去濕而瀉自止。脾虛瀉﹐神情困倦﹐不思飲食﹐小便自利﹐腹不疼﹐瀉下完谷不化﹐或食後作脹﹐或淸早虛膨﹐參苓白術散加減﹐八珍粉亦佳。若久瀉而脾虛下陷﹐補中湯升補之。

腸滑不禁﹐更加收澀﹐又有受肚瀉者﹐飲食運化不及﹐故脾滿而瀉盡則止﹐復有如是﹐是脾陽弱也﹐椒連散。又有每至五更泄瀉﹐交子時後臍腹痛﹐微響則作泄﹐此由先天眞火衰微﹐脾土失生化之源﹐當四神丸加減。凡治瀉﹐不外淸理﹑淡滲﹑補虛﹑消脫諸法﹐然補虛卻不可純用甘溫﹐恐太過則生濕﹔淸熱消導切不可純用苦寒峻厲﹐恐太過則傷脾﹔收澀不可太早﹐恐畱滯余邪﹔淡滲不可太多﹐恐津枯陽陷。其中應否輕重﹐不可不詳審也。

泄瀉治驗

﹝案﹞患熱瀉﹐服五苓散﹑六一散愈。後過食冷粽﹐腹痛飽悶作嘔﹐用保和丸﹐一服未止。

易醫下之﹐腹病益甚﹐上吐下瀉﹐飲食不食。醫源苑以腹痛未除﹐仍行克削﹐頓見發搐多痰﹐幾不可救。因其父懇﹐勉用固眞湯﹐去桂加白芍﹐二劑稍平﹐繼以六君﹐調理半月而愈。

﹝案﹞患冷瀉﹐時作呃逆﹐進理中湯﹐呃不已﹐轉加腹痛﹐仍用前方加木香﹑炮姜﹐一劑痛緩﹐二劑瀉緩痛止﹐三劑飲食如常。

﹝案﹞乳食失節﹐泄瀉腹痛﹐自用藥下之﹐反加痰搐﹐又與化痰定搐而痰搐益甚﹐肢冷露睛。此蓋脾胃而重傷之也。用異功散加木香﹑鉤藤﹐母子並服﹐三日痰搐止﹐五日泄瀉除。

﹝案﹞泄瀉﹐稠黏色靑﹑腹痛﹐乃木肝乘脾之癥。用四君子湯加木香﹑白芍﹑麥冬﹑桔梗﹑鉤藤﹐以補土爲君﹐佐以益金制水﹐頓愈。

﹝案﹞患傷風咳嗽﹐腹脹不食﹐泄瀉酸臭。

此食滯傷脾而肺气虛也﹐用六君子加桔梗﹐愈。

﹝案﹞女﹐病瀉﹐諸藥不效。身熱口渴﹐引飲不止﹐日漸形瘦。或欲作疳治。密齊云﹕止源願久瀉津液不足而渴也。病本濕熱﹐渴則多飲湯水﹐脾復受濕﹐故泄不止也。瀉久傷陰﹐陰虛而發熱也。用白術散倍葛根﹝以升胃中津液﹞﹐大劑煎與並卽代湯水。一日解渴﹐二日熱退瀉止。

此癥若因熱渴投以涼藥﹐愈傷中气﹐是一誤也﹔因瀉下多水﹐投以淡滲﹐愈竭津液﹐又一誤也。

毫釐千里之間﹐可不愼之﹖﹝案﹞久瀉作嘔﹐成慢驚﹐治驗。見驚門﹝案﹞熱病﹐下痢不止﹐燥渴煩滿﹐治驗。

見傷寒門﹝案﹞暑傷脾﹐腹痛瀉下﹐色黃穢膩﹐口渴尿澀﹐治驗。見暑門﹝案﹞陽气不升﹐濕邪內陷﹐瀉下淸水﹐當用風熱藥升舉﹐治驗。見濕門﹝案﹞大便久泄﹐小溲不行﹐分利愈澀﹐治驗。見小便不通條源怨﹝案﹞淸晨便泄﹐久患脫肛。見脫肛門泄瀉方

參苓白術散﹕人參白術茯苓甘艸山藥扁豆米仁砂仁桔梗蓮肉各二兩共爲末﹐姜棗煎湯調服。

平胃散﹕蒼術厚朴陳皮甘艸二陳湯﹕半夏茯苓上兩方卽平胃二陳湯大兒肥丸﹕五穀虫一兩膳﹗頭一隻使君子柴胡二錢楂肉一兩川連厚朴神曲小靑皮澤瀉各七錢川芎甘艸檳榔肉蔻各五錢人參山藥陳皮蒼術茯苓白芍各七錢爲極細末﹐砂糖少許﹐調服。

大溫驚丸﹕麥冬代赭石甘艸木香辰砂各五錢棗仁一兩桔梗一錢五分金銀箔六片人參白術茯苓各五錢天虫二錢五分全蠍六个爲末﹐白蜜丸。

八珍粉﹕人參白術砂仁各一兩蓮肉芡實米仁山藥茯苓各二兩或藥內去人參﹐調服時以人參湯送下可也。

如不用人參﹐上黃芪﹑西黨參代之。

四神丸﹕山萸肉五錢五味子一兩補骨脂四兩肉果二兩﹐面裹煨。各爲細末紅棗五十枚生薑四兩同煎﹐去姜﹑棗肉﹐搗丸﹐空心淡鹽花湯送下﹐二錢。

一男﹐四歲﹐泄瀉﹐面黃腫﹐是濕熱邪滯﹐腹膨﹐熱蒸﹐跗腫﹐下瀉。恐熱吐胃陷。方附﹕淡黃芩煨葛根赤茯苓川連焦神曲江枳殼炒楂肉陳皮雞肫皮久瀉﹐土傷渴引﹐又新溫熱阻﹐恐滿逆喘。

方附﹕桑白皮澤瀉赤茯苓枳殼豬苓川連陳皮桔梗大杏仁象貝鮮荷梗

十二﹑腹痛

小兒腹痛﹐起於飲食停滯居多。眼胞浮腫﹐噯气酸腐﹐飽悶惡食﹐按之堅痛﹐彈如鼓聲﹐保和丸方見痢門﹑消導二陳湯。食久成積﹐痛則欲便﹐便下酸臭﹐下後痛減﹐或大便難澀﹐面黃色﹐足冷嗜臥﹐不思飲食﹐宜香砂平胃散。痛甚便閉﹐可議下之。熱痛者﹐時痛時止﹐痛來迅烈﹐肚熱煩渴﹐喜冷惡熱﹐瀉黃散利之。寒痛者﹐綿綿不止﹐痛無增減﹐口不渴﹐身不熱﹐不思乳食﹐喜熱飲而惡寒冷﹐宜姜﹑桂﹑木香﹑白芍﹑甘艸﹐甚且口出冷气﹐爪甲唇口俱靑黯﹐理中湯溫之﹐厥冷加附子。

气滯痛者﹐胸腹痞滿﹐按之無形﹐調气飲。痰凝气阻而痛者﹐腹中漉漉有聲﹐時或吐痰與虫痛吐淸水有別﹐痢下色白不臭﹐小水不利者﹐二陳湯加薑汁菖蒲。蛔痛者﹐虫居腸胃﹐動則口吐淸涎﹐撲身啼哭﹐面黃唇白﹐時痛時止﹐治宜安虫飲﹑烏梅丸﹐虫類不一﹐總宜使君子丸。攪腸痧痛者﹐四肢厥冷﹐腹中絞痛﹐勢迫﹝小兒多卒然悶亂死者﹐類皆此癥。兒不能言﹐醫不反覺耳﹞。急用探吐法﹐然後隨癥施治。

腹痛治驗

﹝案﹞泄瀉﹐腹痛﹐四肢厥冷﹐時作呃逆﹐是寒水侮土之癥也﹐用六君﹑姜﹑桂﹑木香未效﹐更加附子應寒水乃安。

﹝案﹞五歲﹐胃口當心痛﹐啼咬悶絕﹐或與順气飲之類﹐痛不減。診之脈遲而緊﹐四肢俱冷﹐令人以熱手摩其痛處﹐果少緩﹐此內外俱著寒也。用艸蔻﹑吳茱萸﹑木香﹑漧薑﹑益智﹐以溫其表裏而安﹐繼以調中養胃而愈。

﹝案﹞二歲﹐忽大叫﹝濕病形而知也﹞﹐曲腰而啼﹐此腹痛也。用六君﹑姜﹑桂﹑木香不效﹐乃以手按其腹至臍下兩旁﹐有筋一條埂起﹐直至腎囊之側﹐知其爲小腸膀胱气痛之癥。用木香﹑茴香﹑川楝子﹑橘核爲末﹐入酒調服﹐數日而痊。

﹝案﹞十五歲﹐患少腹痛二年餘﹐服行气克滯之劑益盛。診之脈沈而遲﹐手按無形﹐小便頻數﹐作腎中虛寒治﹝薛氏云﹕中脘痛屬胃﹐少腹痛屬腎﹞。用金匱腎气丸炒黑爲末﹐每日調服四錢﹐時或間與補中湯﹐調理三月始愈。

﹝案﹞夏月﹐卒然胸腹大痛﹐飯後雜食寒凝之故﹐治驗。見霍亂門﹝案﹞盛暑﹐伏陰在內﹐腹脹作痛﹐治驗。

見霍亂門﹝案﹞過食飽悶﹐腹痛作嘔。誤下﹐痛益甚﹐吐瀉不食﹐治驗。見泄瀉門﹝案﹞泄瀉﹐稠黏色靑﹐腹痛﹐治驗。見泄瀉門﹝案﹞腹痛能食﹐善食焦土﹐體瘦腹大成形﹐治驗。見腹脹條﹝案﹞忽患小腹痛﹐曲腰而啼﹐治驗。見疝气門腹痛方順气散﹕木香陳皮烏藥枳殼檳榔瀉黃散﹕黃連茵陳黃柏黃芩赤苓山梔澤瀉調气飲﹕香薷厚朴神曲陳皮木香砂仁安虫丸﹕川連烏梅炮姜山楂使君子厚朴白芍枳實川楝子陳皮烏梅丸﹕治胃咳﹐咳而嘔﹐嘔甚則長虫出。

黃連一兩五分當歸四錢蜀椒四錢細辛六分桂枝六錢黃柏六錢漧薑一兩烏梅三十个爲末﹐酒浸烏梅一夜﹐去核蒸之﹐倉米飲搗丸梧子大﹐每服二十丸。

使君子丸﹕君子肉一兩川芎一錢五分甘艸一錢五分厚朴陳皮各一兩烏藥五錢爲末﹐蜜丸梧子大﹐白湯下﹐大小輕重服之。

十三﹑腹脹腹脹者﹐肚腹膨脹也﹐皮膚迸急﹐多由脾不健運﹐濁气塡塞所致。初起宜香砂丸﹐或保和丸去連翹加木香﹑檳榔之類。甚或二便澀滯﹐當微痢利之。若日久成積﹐或更生虫﹐兼與磨積化虫﹐繼以扶脾﹝與腹痛﹑虫積門參治﹞。積寒而脹者﹐四肢不溫﹐堅滿不喘﹐喜熱手熨腹﹐宜逐冷而兼破積滯。濕壅而脹者﹐面目黃腫﹐小便不利﹐須燥脾而兼利水。間有濕熱畱滯於脾﹐郁久成火﹐面色黃赤﹐吞酸吐酸而作脹滿者﹐宜健脾解郁﹐佐以枳實﹑川連。凡腹脹﹐壯實初起﹐以行疏導爲先。若虛人﹐或病久﹐或過克伐﹐元神虧耗而作虛滿者﹐只宜六君加木香﹑砂仁補之﹐或兼升麻﹑柴胡以提之。虛而挾寒﹐手足並冷﹐附子理中湯。此癥總屬脾虛失傳變化之職﹐未免虛中有實。有積聚而脹者﹐苟非气有餘﹐切不可泛用行气疏泄﹐甚或峻厲攻擊﹐以取一時通快﹐爲害不淺。至於喘脹相因﹐須先後分調﹐以定標本。參喘門自得。

腹脹治驗﹝案﹞五歲﹐食粽後咬牙欲吐﹐頃刻間腹脹昏憒﹐鼻靑黃赤﹐此脾土傷而食厥也。令用雞翎探吐出酸物﹐頓醒。節其飲食﹐勿服藥而愈。

﹝案﹞六歲﹐壯熱面赤﹐煩渴飲冷﹐悶亂喘急﹐腹脹滿﹐五六日不大便﹐此風火燥實之癥。

余與涼膈散一劑﹐煩渴頓安﹐仍用膽導法﹐便通熱退﹐漸愈。

﹝案﹞素有食積脾虛病﹐出痘後又傷食﹐腹脹惡食﹐以胃苓丸加減﹐調理半月而愈。

﹝案﹞鄰家幼孤三歲﹐腹脹惡食﹐爲傷食病﹐醫下之愈。又傷食﹐癥如前﹐醫欲再下﹐問予之。曰﹕立阻。初起傷食腹脹﹐治宜消導。無容攻下﹐今脾气爲藥劑所傷﹐不能消克﹐故又作脹﹐惟當補脾以助其傳化。若更下必致不救。此子身命非輕﹐一誤豈容再誤乎﹗以白術散加減調理而痊。

﹝案﹞九歲﹐善食焦土﹐腹痛能食﹐四肢漸瘦﹐肚腹漸大﹐按之有形﹐此虫積脹也。以追虫取積散﹐煎補脾胃之藥送下﹐卽下虫甚多﹐下後轉以補劑投之﹐月餘病愈。

﹝案﹞面黃腹脹內熱﹐大便不調﹐徧身生瘡﹐治驗。見疳門﹝案﹞腹脹面黃﹐飲食難化﹐善噎﹐治驗。

見噎气條。失集﹝案﹞久瘧體瘦﹐腹脹浮腫﹐治驗。見瘧疾﹗門﹝案﹞小便泔白﹐肚腹膨脹﹐治驗。見便濁門。失集﹝案﹞痢後食少脫肛﹐復克帶並腹膨脹﹐漸且四肢浮腫﹐治驗。見脫肛條腹脹方香砂丸﹕蓬術香附檳榔靑皮各一兩山楂麥芽神曲陳皮一兩砂仁木香白蔻五錢蜜丸彈子大﹐每服一丸﹐米飲下。

涼膈散﹕黃芩山梔一兩連翹四兩薄荷一兩大黃芒硝甘艸各二兩爲末﹐每服三錢。

五苓散﹕白術茯苓澤瀉肉桂豬苓小茴香量爲輕重﹐等分用之金匱腎气丸﹕六味丸加肉桂﹑車前子﹑牛膝﹐分兩輕重﹐隨病用之﹐蜜丸。

十四﹑浮腫

經云﹕諸濕腫皆屬於脾。脾失健運之常﹐則水濕停畱﹐凝閉滲道﹐流注於經絡皮膚而爲腫者。治法先補燥濕﹐使脾得升降運行﹐次開滲道﹐以決水邪﹐加減胃苓丸主之。其水有陰陽之別﹐陽水徧身腫﹐皮色黃赤﹐煩渴尿澀﹐大便閉﹐脈數﹐宜前方加黃芩﹑山梔﹑防己﹔陰水徧身腫﹐皮色靑白﹐身冷不渴﹐大便溏﹐小便𨿽少而不澀﹐前方加椒目﹑漧薑﹑肉桂。有气腫﹐皮厚色蒼﹐四肢消瘦﹐胸腹痞滿﹐腫處隨按隨起﹐宜香附﹑木香﹑陳皮﹑厚朴﹑枳殼﹑檳榔之類。若水腫﹐皮薄色嫩﹐腫有分界﹐按之成凹卽不起﹐胃苓丸﹑五皮飲送下。風腫者﹐腫在於上﹐或從上起﹐肢體面浮﹐走注疼痛﹝風多在上﹐濕多在下﹞﹐脈浮身重﹐惡風﹐五皮飲加蘇葉﹑秦艽﹑防風。如風邪入肺﹐肺脹發熱﹐喘咳﹐面目浮腫者﹐瀉白散加葶藶﹑杏仁。濕腫﹐有濕熱濕寒之辧。蓋濕郁則熱生﹐煩渴尿澀﹐身熱目黃﹐四肢浮腫者﹐胃苓丸加茵陳﹑山梔。若濕寒者﹐身腫腹滿﹐不熱不渴﹐大便泄瀉﹐四肢不溫﹐除濕防風湯去白芍﹐加附子﹑防己。飲食停塞胃中﹐淸不能升﹐濁不能降﹐气壅而爲腫者﹐先與化導﹐繼以健中。有中气不固﹐晨起面浮﹐午後足腫﹐爲虛腫也﹐白術散加減﹐或人參茯苓平胃散加砂仁﹑木香﹑藿香爲丸服之。

有瀉後﹑痢後﹑瘧後﹑痘後﹑諸病後﹐脾虛發腫者﹐飲食減少﹐四肢無力﹐補中湯﹑六君子湯。病後脾肺气虛﹐不能通除水道者﹐金匱加減腎气丸。

又有徧身膿瘡發腫﹐治先去濕熱﹐次用敗毒散散之﹐切忌寒涼搽敷﹐使毒歸內﹐不治。凡腫﹐惟春令難療﹐時當木旺﹐土受木克﹐故也。

浮腫方五皮飲﹕桑白皮茯苓皮大腹皮陳皮生薑皮加減胃苓湯﹕蒼術厚朴陳皮茯苓澤瀉豬苓大腹皮生薑皮砂仁桑白皮煎服。

胃苓丸﹕蒼術厚朴陳皮澤瀉白術茯苓豬苓甘艸官桂艸果仁各三錢爲末﹐飲丸麻子大除濕防風湯﹕防風蒼術茯苓白術白芍煎服。

瀉白散﹕治肺實咳嗽面腫身熱。桑白皮地骨皮炙艸白米敗毒散﹕前胡柴胡川芎羌活獨活甘艸茯苓枳殼桔梗生薑薄荷此方加人參卽人參敗毒散。人參敗毒茯苓艸﹐枳桔柴前羌獨芎﹐薄荷少許姜三片﹐時行感胃效奇功。去參名爲敗毒散﹐加入消風名異同。

十五﹑大便不通小兒便閉﹐有痰﹑食﹑風﹑火及气閉﹑虛閉之不同。食閉者﹐飲食停滯﹐畱結腸胃﹐腹痛脹滿﹐水谷不行﹐保和丸﹑枳朴大黃丸。痰閉者﹐頑痰膠固﹐阻塞胸臆﹐諸竅不通﹐或發驚搐﹐礞石丸﹑淸金化痰丸。气閉者﹐气有所阻﹐不得升降﹐穀气不行﹐多噫﹐順气飲﹑麻仁丸。火閉者﹐面必赤﹐身必熱﹐煩渴飲冷﹐或口舌生瘡﹐涼膈散﹑四順淸涼飲。風閉者﹐風搏於肺﹐傳入大腸﹐風能燥物﹐以致下極之際而燥結不通﹐治當益潤燥﹐不得專以去風爲事﹝所謂治風先治血﹐若過用風藥﹐是愈燥其燥矣﹞。又有虛閉者﹐血液不足﹐大腸漧澀﹐宜歸地冬麥麻仁阿膠蓯蓉等味﹐以滋潤之。若元虛病久﹐气不傳運﹐宜參芪白術沈香以鼓動之。其稟賦陰虧﹑時常便難者﹐多服六味丸﹐不可妄與硝﹑黃﹑巴豆﹑牽牛等酷烈之劑﹐以致變害非輕。

大便不通治驗﹝案﹞咳嗽﹐面赤身熱﹐飲冷便閉﹐此肺與大腸有熱﹐熱則津液燥而結﹐用四順淸涼飲。

愈後復停食﹐腹痛拒按﹐大便不通﹐用六安丸煎﹐順下之劑送下﹐頓安。

﹝案﹞十二歲﹐時患便難。余書丸方與之﹐用六味丸加阿膠﹑麥冬﹑歸﹑芍。醫阻之﹐服下藥。下後愈結﹐迫欲去而反不得去﹐且痛極難忍。復邀予至。予曰﹕是本腎陰不足之癥也。

誤下則气陷而陰血更耗矣。遂以熟地﹑阿膠﹑柏子仁﹑炙甘艸﹐少加升麻﹐服三四劑﹐而繼大補眞陰﹐常服而愈。

﹝案﹞疸癥﹐大便閉﹐尿黃而澀﹐治驗。見疸門。失集﹝案﹞喉間腫痛﹐發熱咳嗽﹐大便閉結﹐治驗。見咽喉門。失集﹝案﹞便燥﹐努力脫肛﹐焦痛﹐治驗。見脫肛門大便不通方﹝案﹞麻仁丸﹕治大便閉結﹐腸胃燥熱。

厚朴芍藥枳實制大黃麻仁杏仁輕重量用。

潤燥丸﹕羌活歸尾制大黃各五錢麻仁桃仁一兩蜜丸白湯下。

四順淸涼飲﹕當歸大黃白芍甘艸煎服。

柏子仁膏﹕柏子仁松子仁胡桃肉等分白湯下。

四磨湯卽順气飲﹕烏藥郁金厚朴檳榔枳殼又一方去郁金加沈香。

備急方﹕治寒气冷食﹐稽畱胃中﹐心腹大腹痛﹐大便不通者﹐《金匱》治中惡﹐心腹脹滿﹐卒痛如錐刺﹐气飲口噤如卒死者﹐捧頭起灌﹐令下咽﹐須臾當瘥。不瘥﹐更與三丸﹐當腹中雷鳴﹐卽吐痢而愈。若噤不開﹐須﹤﹗牙灌之。大黃﹑漧薑﹑巴豆各一兩﹐熬如脂﹐先將大黃﹑漧薑爲末﹐入巴豆﹐令搗千杵﹐蜜丸豆大﹐藏罐器之中。勿泄气﹐每服三四丸﹐溫水服﹐或酒下。

洗熨備急方﹕先煎蔥湯﹐淋洗其腹﹐又用熟艾﹑幣上烘熱﹐以帕子包熨臍腹間﹐頻換去寒。

﹗此處疑缺一字。

十六﹑小便不通

小兒尿閉﹐多由肺气燥熱﹐不能生水﹝肺淸則气行﹐肺濁則气壅﹐故尿閉也﹞﹐治當淸金潤燥。

用紫菀﹑桑白皮﹑麥冬﹑山梔﹑黃芩﹑茯苓﹑車前之類。其心熱移於小腸膀胱而不行者﹐舌赤口燥﹐飲冷便閉﹐導赤散加川楝﹑麥冬﹑滑石。腎虛火燥而不行者﹐必兼足熱﹑腿軟﹝此癥熱在下焦血分﹐於其不渴辧之﹞﹐滋腎丸。膀胱有熱﹐澀其流而不行者﹐每小腹前陰作痛﹐金沙散。陰陽不分﹑津液偏滲大腸﹐小水不行者﹐大便多下淸水﹐五苓散。

脾腎虛﹑濕熱壅滯而不行者﹐腹脹滿﹐或陰囊腫脹﹐腎气丸。脾肺气虛﹐不能通調水道者﹐漸見四肢浮腫﹐補中湯﹑金匱加減腎气丸。若因乳母曾服燥劑而致者﹐四物﹑麥冬﹑甘艸。稟腎陰虛燥而澀者﹐六味丸。仍參諸淋治之。

小便不通治驗﹝案﹞心神煩躁﹐尿澀不通。煎犀角﹑赤苓﹑竹葉﹑車前﹐調下辰砂六一散﹐二服煩躁止﹐再導赤散﹐二劑愈。

﹝案﹞鄰家兒五歲﹐大便久泄﹐小便不利﹐余以五苓散與之﹐愈澀﹐小便及陰囊俱腫。

易醫﹐用金沙散。余聞之﹐不招自至。謂其父曰﹕此癥原因脾胃气虛﹐不能通調水道﹐投以宜﹗五苓﹐未免益損眞气眞陰﹐再服金沙﹐復更難爲力矣。更用六味﹐加車前﹑牛膝﹑肉桂﹐合補中湯﹐間服而安。

﹝案﹞患小便赤澀不利﹐醫用導赤散加滑石﹑車前﹐服至數劑﹐且點滴不行﹐內急脹滿﹐痛極難忍。余卽前方加升麻三分﹐立時通快﹐諸癥頓除。或問其故﹐余曰﹕譬之水至閉塞﹐啟其上竅則下竅自然流暢矣。

﹝案﹞疝癥﹐小便不通﹐腫脹下墜﹐治驗。

見疝癥條﹗「宜」字疑爲衍文。

﹝案﹞小便赤色﹐引囊丸腫痛﹐寒熱作嘔﹐治驗。見疝癥條﹝案﹞稟怯﹐早近女色﹐小便滴瀝﹐治驗。

見淋癥條。失集﹝案﹞癰毒﹐膿血太多﹐尿赤而短﹐治驗。

見淋癥條。失集小便不通方滋腎丸﹕黃柏知母肉桂水泛丸梧子大﹐每服二十丸。

金沙散﹕郁金海金沙滑石木通地膚子甘艸桑苓散﹕茯苓桑皮黃芩山梔車前木通甘艸外治法﹕治小腸小便閉﹐緩則不救。用蔥白二斤﹐切細炒熟﹐絹包﹐分兩袋﹐更替熨臍下﹐气透則通。

又法﹕炒鹽半斤﹐囊盛熨小腹。

又法﹕取田螺泥﹐加寸香少許﹐墊臍中。或炒鹽半匙﹐塡臍中紮緊﹐更救。

十七﹑夜啼

小兒至夜則啼﹐百計安之不能止﹐其因不一。有爲脾寒者﹐面色靑白﹐腹冷肢冷﹐不思乳食﹐至夜則陰勝﹐腹中作痛﹐曲腰而啼﹐以手按其腹則少止﹐宜用益元散加鉤藤。有因心熱者﹐面深紅多淚﹐小便赤澀﹐仰身而啼﹐見火則兩陽相摶而啼愈甚﹐無燈則稍息﹐宜導赤散加辰砂麥冬。有因客忤者﹐或曾見異常惡物﹐或惡祟所侵﹐睡中驚跳﹐抱母大哭﹐面色紫黑﹐手紋俱隱﹐用抱龍丸﹑蘇合香之類。若面色白﹐黑睛少﹐腎气不足﹐至夜陰虛而啼也﹐六味丸。心血不足者﹐面色不華﹐睡濃忽醒而啼﹐舌色淡白﹐安神丸。或兒生口疳重舌﹐﹖﹗乳而不能吮乳則作啼﹐或乳母缺乳﹐兒饑亦啼。諸因不可不辧。若連聲多淚﹐眼白靑色﹐唇紫者﹐不治。

﹗「﹖」恐爲傳抄之誤。

夜啼治驗

﹝案﹞一兒生下數日﹐啼哭不已。來告以病狀﹐予曰﹕此必斷臍不謹﹐復失於包護﹐風冷內熱﹐故腹痛而啼也。昔萬氏用蘄艾炒熟﹐護其臍﹐冷則易之。果如法處治而安。艾必要打極軟而炒﹝案﹞一兒未周﹐患睡臥則驚啼﹐如是三日。余往視之﹐曰無病。繼復命將其子放席上﹐將仰臥﹐見忽然大叫啼哭﹐覆臥則稍安。余將燈火而照尋﹐見肩骨後竟有竹刺﹐入肉二分許﹐遂依《子母祕錄方》用刺蝟皮三寸燒灰﹐﹖﹗乳頭上與兒食之﹐果刺出而啼已。

﹝案﹞嬰孺治小兒夜睡忽驚啼﹐不識母﹐母喚之搖頭。是蓋夢中見母棄之去﹐故忽驚而啼。但令人抱坐於暗中﹐母把燈火從外入來﹐喚之卽止。何以然者﹖謂母去而還來也。

﹗「﹖」恐爲傳抄之誤。

夜啼方

蘇合香丸﹕治鬼魅瘧瘴﹐順气化痰。

沈香丁香靑木香安息香香附蓽茇檀香燻陸香各二兩訶黎勒煨﹐用皮﹐二兩犀角二兩合香油入安息香內龍膽爲末將研藥末入安息香羔﹗並白蜜丸﹐隨病作湯下。

朱砂安神丸﹕麥冬馬牙硝白茯苓淮山藥寒水石甘艸朱砂南薄荷白蜜丸芡實大﹐每服半丸﹐糖湯化下。

茯苓甘艸湯﹕治膀胱咳﹐咳而遺尿。

茯苓二錢桂枝二錢生薑二大片炙甘艸一錢

十八﹑煩躁

火入於肺則煩﹐入於腎則躁。蓋君火旺﹐水﹗「羔」疑作「膏」。

虧金爍﹐惟火獨存﹐故肺腎火甚﹐合而爲煩躁﹐不可發汗攻下﹐當與人參竹葉湯﹐兼嘔者橘皮湯。

小兒當辧其﹖煎不安是煩﹐﹖啀不定是躁。﹖煎者﹐心經有熱﹐精神恍惚﹐煩滿生驚﹔﹖啀者﹐心經有風﹐躁亂驚搐也。熱甚者﹐黃連解毒湯﹔輕者﹐導赤散﹔脈數而實﹐便閉者﹐或少與利之﹐此皆實熱之治也。若煩而短气﹐口漧咽燥不渴者﹐虛熱也﹐宜四君加芎﹑歸﹔因藥攻伐而作渴者﹐竹茹湯﹔虛煩驚悸不眠﹐酸棗仁湯﹔心神顚倒煩熱﹐欲吐者﹐朱砂安神丸﹔水虧火炎﹐煩渴不安者﹐六味飲。若躁而裸體欲入井者﹐脈沈細﹐或浮﹐按之如無者﹐此爲陰盛格陽﹐陰極發躁﹐冷服附子理中湯﹐或可回生。

煩躁治驗﹝案﹞六歲﹐患感癥﹐熱退後心神煩擾﹐起臥不安﹐時欲作嘔。醫者欲與淸心安神之劑。

余曰﹕此病後气衰而餘熱未盡之故也。气衰則泄越上浮﹐故逆而爲嘔。書竹葉石膏湯與之﹐兩服而愈。

﹝案﹞潰瘍煩躁﹐驚搐撮空。用六味煎服以滋腎水平木﹐異功散以補脾肺﹐漸愈﹐又服八珍湯而痊。

﹝案﹞痢後煩躁作渴﹐面赤﹐脈大按之如無﹐此血脫煩躁也。先用當歸補血湯﹐又異功散加當歸升麻﹐漸愈。

煩躁方酸棗仁湯﹕棗仁一錢甘艸知母茯苓生薑川芎各五分人參竹葉湯﹕麥冬竹葉甘艸半夏小麥人參粳米

十九﹑傷暑

炎蒸之气﹐酷烈最甚﹐兒質柔脆﹐尢易感觸。癥見體若燔炭﹑面垢﹑口渴﹑汗出﹑煩躁﹐此內熱與外熱相並﹐一時猝中而成﹐宜涼脾加六一散﹑白虎湯﹑竹葉石膏湯﹐隨癥加減。其熱幹於心﹐猝然驚搐﹐悶亂不寧者﹐辰砂六一散加靑蒿﹑竹葉﹑川連。其熱乘於肺﹐咳嗽寒熱﹐盜汗脈數者﹐宜淸肺﹐柴胡天水散加麥冬﹑桔梗。有暑傷胃﹐腹痛水瀉者﹐胃與大腸受之﹐惡心﹐系胃口有痰﹐宜五苓散加香薷﹑藿香﹑半夏﹑陳皮。

有忽然上吐下瀉﹐身熱眩暈﹐躁亂不寧﹐或膚如鍼刺﹐或兼赤腫﹐爲暑傷肉分﹐六和湯﹑解毒白虎湯﹐加柴胡。伏暑大熱﹐水瀉脈數者﹐黃連香薷飲。若久而變爲潮熱﹑寒熱﹑或吐﹑或瀉﹑或瘧痢﹐俱詳本條。弱質不任外邪﹐因暑傷元气而至發熱自汗﹐倦怠少食﹐身重胸滿者﹐淸暑益气湯。如無身重﹑胸滿等癥﹐補中湯加麥冬﹑五味。又有避暑病者﹐炎天納涼太過﹐抑遏陽气﹐手足厥冷﹐當捨時從癥爲治﹐用大順散。外冒暑熱﹐復外感寒邪﹐而見頭痛鼻塞﹐寒熱似瘧﹐去衣則冷﹐著衣則煩者﹐六和湯加羌活﹑柴胡。

有乘汗冷水洗浴﹐暑濕相摶﹐而見一身盡痛﹐自汗發熱者﹐四苓散加防風﹑蒼術。至於夏末秋初﹐頭疼腳軟﹐食少體倦﹐身熱爲疰夏。病屬陰虛﹐元气不足﹐宜補中湯去升麻柴胡﹐加白芍﹑酒炒黃柏治之。

傷暑治驗

﹝案﹞三歲﹐夏月忽發手熱﹐時作啼叫﹐精神躁亂﹐其體轉側不停﹐以投驚藥﹐益甚。面垢唇焦﹐徧體紅斑﹐乃曰﹕此卽熱傷肉分﹐體熱頭疼﹐身如鍼刺。遂以人參白虎湯加花粉﹑元參﹑麥冬﹑竹葉﹐煎與一服﹐頓安。

﹝案﹞女﹐十三歲。夏月奔走酷日﹐忽發眩暈﹐昏困不省人事﹐口不言﹐體不能動﹐身涼而不欲近衣。或謂陰癥﹐將投溫熱。柯徳兄曰﹕此中熱病也﹐外𨿽涼而內熱甚。遵愼齊法﹐用天水散﹐調飲二盞﹐更以涼物置胸前﹐果發戰汗而愈。

﹝案﹞夏月﹐患腹痛作瀉﹐便下色黃穢膩﹐口渴尿澀﹐此脾先受濕﹐復外著暑气﹐乃暑濕傷脾之癥﹐治以平胃散加黃連﹑木通﹑神曲﹑澤瀉﹐淸其暑﹐理其脾﹐漸愈。

﹝案﹞三歲﹐正在酷熱﹐忽然蹙額多啼﹐大熱無汗﹐身形物束。余曰﹕是避暑病也。細問之﹐果如時臥冷地﹐並常抱當門有風處。遂用厚朴﹑蘇葉﹑羌活﹑漧葛﹑藿香﹑陳皮﹑生薑﹐一服汗至﹐二服熱退﹐更避風三五日﹐愈。

﹝案﹞暑病似驚﹐治驗。見急驚條﹝案﹞痢下純血﹐煩渴尿澀﹐屬暑癥﹐治驗。見痢疾門

傷暑方

白虎湯﹕煨石膏五錢知母二錢甘艸一錢粳米一撮又方﹕加竹葉名竹葉白虎湯。

又方﹕加人參名人參白虎湯。

天水散﹕治中暑身熱﹐小便不利﹐解煩﹐分水道﹐降妄行之火。卽六一散。

參麥散﹕人參五分大麥冬肉一錢半五味子七粒大順散﹕杏仁炒甘艸炒漧薑炒肉桂各等分淸暑救心湯﹝卽消暑淸心飲﹞﹕六一散加靑蒿﹑川連﹑茯神﹑扁豆葉。

正气散﹕六君去人參加蘇葉﹑藿葉﹑藿香﹑桔梗﹑白芷﹑厚朴﹑大腹皮﹑姜﹑棗。

解熱消暑散﹕靑蒿茯苓葛根陳皮香薷白術扁豆此方用靑蒿解暑去熱﹐茯苓行濕熱盡從膀胱而出爲君﹐佐以去暑﹐更用白術﹑葛根﹑扁豆﹑陳皮以健脾胃之气﹐使暑熱退而胃气不傷也。

小靑龍湯﹕麻黃白芍漧薑炙甘艸細辛桂枝半夏五味子平胃散﹕見泄瀉門

二十﹑傷風附風熱

小兒或更衣脫帽﹐洗浴當風﹐皮毛受邪﹐頓然發熱﹐頭痛﹐鼻塞流涕﹐與傷寒相似﹝但傷風﹐惡風居暖室則自已﹔傷寒﹐惡寒體近熱火不除也﹞。脈浮﹐其關紋紅紫而長﹝或云﹕當以候風爲左關﹞﹐參蘇飲加減。挾食則惡食﹐噯气飽悶﹐加神曲﹑山楂﹑麥芽。挾痰則吐痰。痞滿惡心﹐倍半夏加薑汁。果有濕痰﹐當如上治法。若肺經風痰﹐當參咳嗽條處治。挾驚則抽搐﹐面靑目竄﹐神亂﹐先散風邪﹐次鎭驚﹐抱龍丸﹑薄荷湯下之。有傷風自利﹐腹脹﹐手足冷者﹐脾怯也﹐當與和脾兼發散。有漸熱多睡﹐气粗嘔吐﹐乳食不消﹐大便黃白而咳嗽者﹐乃脾肺受寒﹐不能入倉﹐故吐也。二癥通用﹐調解散之意﹐斟酌加減。

傷風治驗﹝案﹞傷風咳嗽﹐數日後且發熱口渴﹐與紫蘇飲﹐熱渴轉甚。予卽其方去紫蘇﹑芩﹑半﹐加薄荷﹑花粉﹑桑皮﹑杏仁﹑竹葉﹐二劑熱退渴止﹐繼以淸養肺气而痊。凡傷風初起﹐藥宜辛溫發散﹐忌與寒涼以遏其邪﹐郁久則宜辛涼和解﹐忌與溫散以增其熱﹐此大法也。

﹝案﹞發熱咳嗽吐痰﹐頻與解散﹐久而不愈。予視之﹐面色枯白﹐表虛易汗。乃曰﹕弱體感風初起﹐解散藥中便須帶甘溫補益﹐久則當以補益爲主﹐少佐開提足矣。投二劑頓安。予復謂其母曰﹕此癥當乘其病去之時﹐重用參芪苓術﹐以保脾元﹐以固其表﹐所謂不治已病治末病﹐乃爲知本之治也。如吾言﹐果精神倍勝於前﹐而病從此少矣。

﹝案﹞傷風發熱﹐鼻塞頭痛﹐與輕淸疏解﹐遂愈。後少觸微風﹐每身熱頭痛﹐其父則取前方與之﹐如是者三﹐直至服藥不效。乃復迎予。視其形體瘦弱﹐面白微黃﹐脈微﹐遂以補中益气湯﹐去升麻﹐加防風﹐三服愈﹐後不發。或問表癥﹐何用參芪﹖予曰﹕癥因脾肺气虛﹐腠理不密﹐故愈發而愈虛﹐愈虛而邪愈易入也。惟此能固中而禦外耳。

傷風方紫蘇飲﹕前胡蘇葉葛根枳殼甘艸桔梗半夏茯苓橘絡薑汁調解散﹕人參白術炮姜炙艸陳皮防風升麻淸解散﹕前胡薄荷花粉元參桔梗甘艸木通防風枳殼陳皮如咳嗽加桑皮﹑杏仁﹐咳不轉加瓜蔞﹐夜咳多加知母﹐痰多加貝母﹐內熱甚加黃芩。

加減麻黃湯﹕治肺感寒邪咳嗽。麻黃杏仁半夏陳皮辣桂甘艸紫蘇生薑

二十一﹑風熱

風熱者﹐咳嗽喉疼面赤﹐卽熱傷風也。多因素有痰火﹐郁熱在內﹐或爲風涼所乘﹐不得發越。

此熱爲本﹐寒爲表﹐宜輕淸之劑解之。若熱盛而內生風者﹐但治其熱而風自消。風木生熱者﹐但治其風而熱自退也。

風熱治驗﹝案﹞四歲﹐先發熱面赤﹐自汗煩渴﹐六七日不愈﹐漸見驚搐之狀。予曰﹕此因風生熱﹐因熱而復生風也。用薄荷湯去羌活﹑防風﹐加葛根﹑柴胡﹑木通﹑元參﹐二劑驚搐止﹐三劑熱亦退矣。

二十二﹑燥癥

小兒燥癥﹐多因風熱。風能勝濕﹐熱能耗液。如邪气怫郁在表而裏气平者﹐善伸數欠表﹐臉赤煩渴﹐或時惡寒﹐或時筋惕而搐﹐淸潤散加瓜蔞皮﹑木通﹑竹葉﹑燈心。若風熱郁甚於裏﹐爲煩滿裏﹐爲閉結﹐涼膈散。心熱甚加川連。有火盛之極﹑因熱愈熱而燥者火﹐舌有芒刺﹐唇口焦裂﹐大渴呼飲﹐白虎湯。有污﹗便爲宜解毒湯﹝無污「便利爲宜﹞選用。恐嬰兒不勝大寒﹐淸涼散最穩。有病後陰虛火動而燥者﹐五心煩熱﹝虛火﹞﹐口無津液﹐肌體瘦弱而虛煩﹐地黃丸加天冬﹑麥冬。汗下亡津﹐滋本湯。肺體本燥﹐受熱化而更燥澀﹐癥見咳嗽咽漧﹝肺﹞﹐久而音啞聲嘶﹐或咯血﹐或吐濃血﹐潤肺湯加減。心燥者心血不足﹐善作驚惕﹐養心湯。心經蘊熱作渴﹐小便赤澀痛者﹝心﹞﹐淸心散。肝主筋﹐風气自盛﹐燥熱加之﹐液聚胸膈﹐不榮筋脈﹐勁急瘛瘲﹝肝﹞﹐﹗」「污」字似爲傳抄之誤。

或昏冒口噤﹐滋肝飲。脾爲中洲﹐澆灌四旁﹐與胃行其津液者也。脾胃中津液枯涸﹐則食入難下﹐大便燥澀不潤﹝脾﹞﹐養脾湯。稟賦腎或虛﹐早近女色﹐津血枯耗﹐憔悴羸弱﹝腎虛﹞﹐發熱作渴﹐肢體焦燥﹐宜六味主之。凡燥癥﹐在外則皮膚皺揭﹐滋燥養榮湯﹔在內則焦枯煩渴﹐大補地黃湯﹔在上則咽漧鼻焦上﹐淸涼飲子﹔在下則便尿俱澀下﹐均宜通潤爲先﹐務使水液自生而燥熱不容不退矣。

燥癥治驗﹝案﹞一女患痧癥﹐悶伏不出﹐喘急擡肩﹐鼻煽喉鳴﹐醫用外發之劑﹐痧不能透﹐火愈衝急﹐頭額多汗。余用麻杏湯加桔梗﹐一服而痧始見﹐二服而諸癥稍平。其家不善調攝﹐時或內傷﹐未滿一月﹐反復者三﹐俱余爲調治得安。數日忽復迎余﹐甚迫﹐云﹕此女已發狂矣。往視﹐果聲非平日之聲﹐狀非平日之狀﹐妄見妄聞﹐妄言妄動﹐目札﹐兩手戰搖不止﹐脈浮弦而數﹐左臉微赤。予問其前二三日內何如﹖其母曰﹕兩日前忽噴嚏﹐鼻塞﹐身微熱﹐適乘醫之﹐便服藥二劑﹐熱不退﹐轉變出怪狀如是。予索其方視之﹐則荊﹑防﹑橘﹑半之屬也。乃謂其母曰﹕令愛病久﹐肝陰虧極﹐復客風邪﹐風能燥物﹐燥極生風﹐當輕淸養陰﹐少佐和解。荊﹑防﹐風藥也﹔橘﹑半﹐燥藥也。目札﹑手搖﹐肝之挾火虛風動也。見聞怪異等癥﹐神魂失守之象。余用生金滋肝飲﹐一服卽安。又命以六味丸料蒸露﹐早晚與飲。其家人以危癥旣去﹐竟不服藥。一月後又復迎余。診之脈細而澀﹐形體骨立﹐漧咳微喘﹐時或見血﹐煩熱不已﹐肌膚粗澀﹐竟成幹勞之癥矣。用馮氏甘露膏﹐仍蒸六味露﹐調理兩月。自三月起病﹐直至六月收功。

﹝案﹞吐瀉後﹐津液頓亡﹐引飲不止﹐服七味白術散愈。

燥癥方淸潤散﹕郁金荊芥連翹山梔黃芩薄荷甘艸解毒湯﹕川連黃芩山梔黃柏烏梅淸涼飲﹕靑蒿元參生地麥冬甘菊車前滋本湯﹕人參黃芪白術甘艸歸身白芍麥冬潤肺湯﹕阿膠麥冬杏仁川貝紫菀桑葉加味地黃湯﹕卽六味丸料加麥冬﹑五味子養心湯﹕治夢寐不寧﹐驚悸健忘等癥。茯神棗仁歸身人參丹參五味子淸心湯﹕石蓮麥冬木通竹葉燈心黃芩地骨皮車前子甘艸滋肝飲﹕生地歸身白芍丹皮柴胡山梔麥冬元參甘艸甘露飲﹕甘露於艸木上收之一鐘蜂蜜半杯人乳一杯人參三至五錢﹐隨癥輕重煎汁一杯四汁並一處﹐煎濃溫和日服。

涼膈散﹕黃芩山梔連翹薄荷大黃芒硝甘艸各藥細末淸涼飲子﹕黃芩黃連薄荷甘艸白芍元參歸身流水煎。

滋燥養榮湯﹕生熟地歸身黃芩防風白芍秦艽甘艸養脾湯﹕卽前方去黃芩﹑秦艽﹑防風﹐加山藥﹑麻仁﹐卽養脾湯。

生金滋木飲﹕人參麥冬歸身生地白芍丹皮甘艸柴胡飲子﹕解一切肌骨蒸熱﹑寒熱往來及傷寒發汗不解﹐或汗後餘熱。人參大黃白芍當歸甘艸柴胡各等分

二十三﹑火癥

水一也﹐而火有二﹝所謂一水不勝二火﹞。

心爲君火﹐命門爲相火﹐又五臟皆有火﹝所謂一水不勝五火﹞。心火盛則狂躁面赤﹐舌上破裂﹐瀉心湯﹑導赤散。肝火盛則項急頓悶﹐面靑目直﹐瀉靑丸﹑抑肝散﹝方見急驚﹞。肺火盛則喘嗽音啞﹐鼻孔幹塞﹐瀉白散加黃芩﹑桔梗。脾火盛則渴易饑﹐腹脹有聲﹐口鼻唇腫﹐瀉黃散﹝見腹痛門﹞。腎火盛﹝卽相火﹐所謂陰微陽彊﹐相火熾甚﹐以乘陰伍﹞﹗。則朝涼暮熱﹐日漸煎熬﹐或躁擾牙宣﹐黃蠟丸去血餘﹑赤苓﹐加炒黃柏﹝其餘六﹗該「伍」字似有誤。

腑之火﹐如膽胃大小腸三焦膀胱﹐可參五臟處治﹞。有火郁者﹐郁火內伏﹐因生冷內傷﹐抑遏陽於脾土﹐致內外發熱﹐漸成羸瘦﹐宜升麻散火湯。

如火在上﹐大熱面赤﹐煩躁口渴﹐涼膈散﹝方見燥門﹞加減。火在下﹐臍下熱﹐利下熱臭色黃﹐欲飲涼水﹐白頭翁湯加減。濕火由於濕熱﹝詳暑門﹞﹐燥火由於血虛﹝詳燥門﹞。風火爲火郁於內﹐風襲於外﹐發熱頭疼﹐痰結咽痛﹐淸涼飲去元參﹑麥冬﹐加荊防牛蒡之類﹝以上皆實火﹐或涼﹑或瀉﹑或散﹑或升﹐俱一例取效。以下四條皆虛火﹞。

至於勞倦內傷﹐懶言惡食而身熱心煩者﹐爲气虛之火﹐宜參芪炙艸甘溫之劑補之。腎水受傷﹐陰虛火盛而爲骨蒸勞熱者﹐爲陰虛之火﹐宜生地熟地﹑天冬﹑麥冬甘寒之劑滋養之。體弱病後﹐或吐瀉脫元﹐上熱下寒﹐爲陽虛之火﹐宜保元湯﹐加附子﹐以益元湯。陽水衰﹐火無所附而不歸源者﹐爲無根之火﹐宜六味﹐少加附桂﹐從其性而伏之。大抵實火﹐必口渴飲冷﹐大便堅閉﹐熱無止息。虛火口漧不能飲﹐大便滑泄﹐朝熱夜至。其有實火而大便泄瀉者﹐暑濕食傷之癥也。虛火而大便漧燥者﹐稟賦陰虧﹐或病後血枯﹐便燥是也。當合色脈參之。

火癥治驗﹝案﹞三歲﹐煩躁面赤﹐唇焦舌絳﹐口內生瘡。此內外皆熱﹐爲三焦實火﹐用黃連解毒湯﹐二劑得安。繼以輕淸潤養而愈。此癥若大便閉結﹐便宜涼膈散加減﹐當隨機應用。

﹝案﹞九歲﹐夏月忽身體大熱﹐躁亂如狂﹐渴欲飲水。毒火太盛﹐急用鮮地﹑元參﹑靑蒿﹑連翹﹑花粉﹑犀角﹑丹皮﹑薄荷﹑黃芩﹑生甘艸﹐一劑﹐徧體發出紫斑。余曰﹕火毒外現﹐此子生機也。前方加麥冬﹑菊花﹐再劑而斑色漸淡﹐三劑而斑盡熱解﹐後遂不藥而愈。

﹝案﹞一女六歲﹐五月患發熱﹐咳嗽﹐鼻塞流涕﹐用疏解之劑而愈。數日後﹐忽復喘嗽面赤﹐咳來連聲無數﹐必痰出血隨﹐而後咳罷。此火令刑克肺金之癥也。同張翼蕃議進阿膠散去鼠子﹐加川貝母﹑麥冬﹑竹葉﹑生甘艸﹐五六劑漸安﹐繼以潤肺湯﹐多服而愈。

﹝案﹞又一女﹐時常衄血。自九歲至十二歲﹐服犀角黃連之類﹐不效。予診之﹐脈來細數﹐血至時﹐面赤烘熱﹐血去則白﹐是陰虛火逆爲患﹐用黃蠟丸﹐調理而愈。至十五歲﹐復患經水先期﹐色紫而多﹐齒根出血﹐鼻衄又作﹐且口瘡咽痛﹐頭一偏痛﹐夜熱煩渴。醫用四物加芩連﹐不效。欲更用犀角地黃湯。其父甚憂﹐請診之。

予曰﹕非也﹐是水虧火熾﹐血熱血燥之癥也。逐用生熟地﹑阿膠﹑人中白﹑血餘炭﹑牛膝﹑茯苓﹑杜仲﹑龜板甲﹑豬脊髓﹐生打爲丸﹐常服而愈。觀此可識﹐同是癥﹐同是火﹐而火之所屬不同﹐則用藥當因之不同各異﹐不可拘常格以施治也。

火癥方

導赤散﹕生地木通甘艸竹葉燈心瀉白散﹕桑白皮地骨皮炙甘艸白粳米河間地黃飲子﹕熟地巴戟山茱萸肉蓯蓉附子石斛五味子云茯苓幹菖蒲遠志官桂麥冬薄荷少許千金治暴嗽失音﹕杏仁薑汁沙糖白願苑蜜五味紫菀通艸桑皮川貝茯神湯﹕治脈虛咳嗽或心痛。桔梗茯神人參麥冬遠志通艸黃芪甘艸腎气丸﹕熟地山藥萸肉澤瀉丹皮茯苓補陰丸﹕黃柏知母熟地龜板白芍陳皮牛膝虎骨鎖陽當歸百勞丸方﹕當歸乳香沒藥虻虫大黃人參水蛭桃仁蜜丸。

淸骨散﹕專退骨蒸勞熱﹐嗽多加阿膠﹑五味子﹑麥冬﹐血虛甚加當歸﹑白生地。黃連秦艽鱉甲地骨皮靑蒿知母甘艸銀柴胡瀉黃散﹕見腹痛門。

二十四﹑諸熱辧

小兒之病﹐惟熱居多而所因不同。有衣熱者﹐以手輕捫之則熱﹐重按之則不熱﹐此皮膚血脈之熱﹐熱在表也。壯熱惡風寒﹐爲气不足﹐表之虛熱也。壯熱不惡風寒﹐爲外邪所客﹐表之實熱也。裏熱者﹐以手重按﹐深按乃熱﹐輕手按則不熱﹐此筋骨之熱﹐熱在裏也。壯熱煩渴飲水﹐尿赤便閉﹐爲內火銷爍﹐裏之實熱也。壯熱﹐飲湯﹐尿數﹐爲津液短少﹐裏之虛熱也。傷寒熱﹐初起頭痛惡風﹐鼻塞聲重﹐自汗發熱﹐治法載傷寒條。傷暑熱﹐精神困倦﹐自汗煩渴﹐治法詳暑門。

傷食熱﹐目胞腫﹐從頭至肚尢熱﹐面黃足冷﹐飽悶惡食﹐噯气酸腐﹐當分新久虛實處治。疳熱﹐黃瘦不長﹐泄瀉無時﹐肚脹腳弱﹐治法在疳癥。驚風熱﹐十指稍冷﹐手心汗出﹐時作驚搐﹐治載驚風條。風熱﹐熱﹐身熱倍﹐能食。气熱﹐二便或閉或瀉﹐治以散風淸熱爲主。煩熱者﹐五心熱甚﹐煩躁不安﹐手足時欲露出。如小便赤色﹐導赤散加麥冬﹑山梔﹔飲水不止﹐竹葉石膏湯。潮熱者﹐或午後或日晡發熱﹐如水之熱潮﹐依時而至。治法﹕有汗﹐用地骨皮散﹔無汗﹐秦艽散。熱甚﹐生犀散。如有宿食﹐三黃枳朴丸。又晝熱而夜靜者﹐陽气旺於陽分也﹐小柴胡合白虎湯主之。夜熱而晝靜者﹐陽气陷入陰分也﹐四物合桂枝湯主之。重陽無陰﹐則晝夜俱熱﹐骨蒸﹐宜益陰和陽。

骨蒸熱﹐神气虛弱﹐遇晚則熱﹐有熱無熱﹐微汗方止﹐此爲先天眞元不足﹐用補中湯加地骨皮﹑靑蒿﹑鱉甲﹐又六味丸。或病後津液消爍所致﹐凝神散﹐或地骨飲加減。變蒸熱﹐上唇尖有小泡如水珠﹐輕則身熱微汗﹐重則壯熱吐瀉煩渴啼哭﹐不須用膏。痘疹熱﹐耳後有赤紋﹐眼如含水﹐懶於言笑﹐身體時作振動﹐常恐跌僕﹐更以耳尻俱冷爲驗﹐治詳痘疹誠求集。虛熱者﹐因兒熱病﹐或解表﹐或攻裏﹐旣退而復熱﹐或施涼劑﹐熱反愈甚﹐此表裏俱虛﹐陽浮於上﹐宜溫平之劑﹐如參苓白術散之類加減。又須知气虛而熱者﹐气短不續﹐面色靑白﹐自汗﹐乳食少思﹐手足指冷﹐午前熱甚﹐宜气分藥﹐異功散﹑補中湯之類溫補之。

血虛而熱者﹐發熱惡寒﹐頰赤唇紅﹐四肢無力﹐午後益甚﹐宜陰藥﹐四物湯﹑六味湯之類滋養之。

﹖﹗子病者﹐母復有孕﹐兒未斷乳﹐漸成肌肉瘦羸﹐壯熱發黃﹐大便不調。務令斷乳﹐少與消導﹐繼以補益。更有乳母七情厚味﹑飲食停滯﹑遺兒發熱者﹐當兼治其母。五臟實熱虛熱﹐各見本髒癥。凡小兒諸熱﹐當隨其表裏虛實﹐細切投之劑﹐不可槪用大寒攻擊﹐反致熱退而寒起﹐脾胃損傷﹐變癥百端而出﹐愼之。

﹗「﹖」字疑爲傳抄之誤。

食積病﹐盜汗少食﹐晝涼夜熱﹐治驗。見汗癥。

失集潮熱﹐日西發搐﹐治驗。見發搐門諸熱辧癥方導赤散﹕生地木通甘艸竹葉燈心地骨皮散﹕治潮熱﹑虛熱﹑病後餘熱。人參知母柴胡炙艸地骨皮半夏赤苓各等分﹐惟減柴胡﹑炙艸﹑人參竹葉石膏湯﹕石膏半夏人參麥冬甘艸竹葉粳米生薑秦艽散﹕治漸熱減食蒸瘦。秦艽炙甘艸薄荷水煎溫服。

生犀散﹕地骨皮赤芍柴胡漧葛甘艸犀角三黃枳朴湯﹕黃芩黃連皆酒炒大黃酒煨枳實火炒陳皮白術各爲末﹐薄荷水丸如麻子大﹐白湯下。又方加厚朴。

地骨飲﹕卽地骨皮散去半夏﹐加鱉甲﹑黃芩。

凝神散﹕治小兒經汗下後﹐熱去復作無時﹐怨員收斂胃气肌表﹐神效。卽四君子加山藥﹑扁豆﹑粳米﹑知母﹑生地﹑麥冬﹑竹葉﹑骨皮﹑姜﹑棗﹐煎服。

金沸艸散﹕治風寒所傷﹐咳嗽﹑身重﹑頭痛。

半夏甘艸赤芍荊芥前胡麻黃旋覆花姜棗加減金沸艸散﹕治熱咳﹑咽喉幹痛﹑鼻出熱气﹑痰濃腥血﹐或帶血縷。旋覆花前胡甘艸荊芥赤芍薄荷五味子枇杷葉杏仁桑皮貝母茯苓桔梗黃連解毒湯﹕治咳而喘﹑面赤潮熱﹐脈洪大。

黃連黃芩黃柏梔子梔子仁湯﹕治熱燥而咳。郁金枳殼升麻梔子仁棗姜麥門冬湯﹕治火熱乘肺﹐咳唾有血。麥冬肉生地淡竹葉半夏桔梗桑白皮甘艸五味子紫菀麻黃

二十五﹑不寐

小兒不寐﹐多由胃气不和﹑血气不從所致。

﹝《經》云﹕胃不和﹐則寤臥不安﹞。治宜四君子湯加遠志﹑棗仁。若心血不足﹐睡中不聞人聲忽醒而不寐者﹐人參安神丸。膽虛﹐恐怕睡中稍有響動卽驚而不寐者﹐人參竹葉湯。肝腎虛熱﹐煩躁不寧﹐六味丸。肝火熾盛﹐面靑多怒者﹐加味小柴胡湯。病後餘熱﹐棗仁湯。其餘夜啼﹐驚哭不寐﹐各詳本條﹐當參求之。

不寐治驗﹝案﹞二歲﹐夏月傷暑﹐煩躁不得眠。用六一散﹐入牛黃少許﹐用竹葉﹑燈艸煎湯送下﹐日兩服而愈。

﹝案﹞十六歲﹐勤於功課﹐徹夜不寐﹐虛煩口漧﹐腰痛。用熟地﹑天冬﹑芡實﹑茯神﹑靑鹽﹑杜仲﹑黃精﹑龜甲﹑豬脊髓﹐搗爲丸﹐盡劑而愈。

﹝案﹞患感癥﹐發熱頭痛。醫重與表散﹐汗出極多﹐熱已而夜不成寐﹐投溫膽湯不效。易醫﹐謂此病後餘熱﹐欲進棗仁湯。予曰﹕汗多亡陽﹐陽气暴泄﹐陰無所附﹐故煩擾而不寐。議用怨猿人參養營湯﹐煎與二服﹐頓安。

壯熱頭痛﹐鼻漧燥﹐不得眠﹐治驗。見傷寒條不寐方酸棗仁湯﹕治虛勞煩熱不得眠。棗仁四兩川芎一兩甘艸蜜炙一兩茯神二兩知母二兩遠志一兩建蓮粉作糊打丸。如作煎劑﹐均作十服。

二十六﹑多困卽多睡

小兒多睡﹐皆由脾虛弱﹐健運之令不行﹐化生之功失職。治當溫補其脾﹐脾气旺﹐則臟腑淸陽之气升舉﹐易於運行﹐何困倦之有。用四君子湯倍加白術﹑木香﹑半夏。若脾虛好睡﹐則多驚。

乃心血虛而火動之﹐宜安神養血。若心脾气虛﹐則有痰﹐用人參﹑茯苓﹑麥冬﹑五味子以補心气﹐當歸﹑棗仁﹑白芍以養心血﹐橘紅﹑半夏以開痰。

若脾肺气虛﹐胸膈有痰﹐宜補中湯以健脾胃﹐佐以膽星﹑半夏之類以化痰涎。若因飲食停滯而作﹐宜健脾消導。若乳母過飲﹐致兒昏睡﹐漧葛﹑陳皮解之。

多困治驗﹝案﹞一兒未周歲﹗﹐忽昏睡不醒﹐徧身如丹。審之其因﹐乳母醉後卽乳之故。用菊花﹑葛花﹑綠豆﹑天花粉﹑陳皮煎湯﹐多與乳母﹐兒亦卽湯少飲而愈。

﹝案﹞甲子﹐有兒六歲患痧癥﹐將發﹐壯熱無汗﹐煩渴鼻衄。至五六日﹐始見紅點﹐音啞鼻煽﹐終日昏昏﹐鼾睡而不醒﹝熱浮於上則陽气煩擾而不眠﹐熱伏於裏則神志沈昏而不醒﹞。水嗆﹐湯藥不能下咽﹐甚且咬牙並搖頭﹐諸惡癥悉具。予審其舌色紅潤﹐鼻流淸涕﹐气喘急而不致口張﹐痰壅而能吐出﹐當有生機之理。遂取甘桔﹑石膏﹑麥冬﹑蟬蛻﹑蘆根﹑西河柳等﹐淡味煎濃汁﹐以連翹﹑牛蒡﹑荊芥﹑元參﹑前胡﹑薄荷﹑花粉﹑知母﹑貝母﹐苦味將木甑蒸露﹐沖和藥汁﹐入米粉﹗「歲」字原無﹐按文義加。

作薄荷糊﹐多與飲之﹝水嗆﹐得有形之物使能咽下﹞。三日後始得汗﹐數日熱退﹐神淸﹐百餘日始聲音響亮而愈。

﹝案﹞病後﹐面目痿黃﹐飲食少思﹐怠惰嗜臥﹐是爲脾气虛困﹐用異功散加升麻﹑柴胡而愈。

﹝案﹞一兒四歲﹐壯熱困睡﹐渴極飲水﹐此脾實之故﹐用瀉黃散一劑﹐熱緩渴亦減﹐神气略爽。其父因熱未盡退﹐再進一服﹐昏睡不醒﹐不食泄瀉﹐指冷﹐蓋過劑矣。急以理中湯加茯苓﹑陳皮﹑穀芽﹐連服五劑﹐得效。自此﹐每用涼瀉﹐必諄諄相戒﹐稍效卽止。

﹝案﹞痢後﹐嗜臥唾痰﹐胸腹膨脹﹐飲食難化﹐服化痰利气益甚。此爲脾胃气虛而飲食化痰也。朝用補中湯﹐夕用異功散﹐幾兩月而愈。

二十七﹑喜笑

《經》曰﹕心藏神﹐有餘則笑不休。又曰﹕火太過﹐爲赫曦。又曰﹕精气並於心則喜笑。皆言屬心火也。其人唇口赤色﹐可治﹐靑黑者死。瀉心湯主之。其或腎水虧乏﹐不勝心火而喜笑不休﹑尋作不安之態者﹐六味丸。肝木過盛﹐能生心火而喜笑不休者﹐柴胡淸肝散。余兼別癥﹐當參治之。

喜笑治驗﹝案﹞三歲﹐發熱躁亂﹐抽搐﹐搐過後﹐多喜多笑。醫泛用去風化痰﹐日甚。予曰﹕此心癥也。心在志爲喜﹐在聲爲笑﹐用導赤散加川連﹐專走心經﹐以去其熱﹐頓安。繼以調養心脾而愈。

二十八﹑啼哭

哭者肺之聲﹐淚者肝之液。心火炎則乘肺﹐肺不受屈而哭﹐哭則肺盛而乘肝﹐故多淚。心火太甚則煩躁多哭﹐身熱面赤﹐宜導赤散加川連。

若面靑啼叫﹐晝夜不止者﹐肝熱也﹐宜梔子淸肝散。若肝心木火相摶﹐宜用導赤散合淸肝散。

或身有痛處﹐體不安閒﹐先啼叫而後悲哭﹐當審治之。其有病後心神暴虛﹐煩悶厭倦﹐不生歡喜而多哭﹐且睡去忽驚﹐便啼哭不止﹐皆爲虛像﹐當補益安神爲主。

啼哭治驗

晝夜啼哭不止﹐莫辧其故。予俟其飲乳時﹐乘小兒之不覺﹐以手按其胸腹﹐按至當臍﹐忽大叫﹐內有硬塊﹐如雞子大。予曰﹕此寒气郁聚﹐痰涎凝結而成塊﹐心腹刺痛而爲啼叫也。用大順散去杏仁加半夏﹐以甘緩之﹐以辛散之﹐補其虛﹐通其滯﹐漸愈。

啼哭方

煎方大順散﹕杏仁甘艸炙炒漧薑肉桂心心熱﹐啼哭不止﹐治驗。見色癥合參條﹐失夏月﹐發斑躁亂﹐啼叫﹐治驗。見暑門忽然大叫﹐曲腰而啼﹐治驗。見腹痛門胃口當心痛﹐啼叫悶絕﹐治驗。見暑門怨願生下數日﹐啼哭不已﹐治驗。見夜啼門啼叫不已﹐其體傴僂﹐面靑唇黑﹐手足並冷﹐治驗。見盤腸气。失集不時大叫大哭﹐心中痛甚﹐且彊直﹐口噤不語﹐治驗。見﹖癥。失集夜臥﹐忽然大叫啼哭﹐治驗。見夜啼叫啼不已﹐驗其卵腫囊丸冷硬﹐作積寒疝癥﹐治驗。見疝癥忽然撲身啼哭叫﹐兩目直視﹐治驗。見目直條

二十九﹑傷寒

小兒傷寒與大人無異﹐所異者挾驚挾食耳。

寒邪自外入內﹐由皮毛經脈而臟腑。初起在太陽經﹐脈浮而緊﹐發熱惡寒﹐無汗頭項痛﹐腰脊彊﹐太陽之脈﹝連風府﹑貫腰脊﹞﹐嚏噴淩振﹐五指稍冷﹐蔥白湯加減﹝外𨿽發熱﹐裏永燥渴﹐不可聚驟與苦寒﹞。過此則少陽陽明二經﹐在半表半里之間。外候在陽明﹐則熱多寒少﹐頭額連眉骨痛﹐鼻幹不得眠﹝其脈挾鼻絡與目﹞﹐脈洪而長﹐葛根湯加減。在少陽﹐則寒熱往來﹐胸脇痛而耳聾﹝其脈循脇絡與耳﹞﹐嘔逆口苦﹝邪初入裏﹐邪正分爭﹐故作嘔逆﹞﹐脈弦數﹐小柴胡湯加減。少陽陽明俱病﹐柴胡湯加葛根﹑芍藥﹝若外不惡寒而裏燥熱者﹐須卽用芩連之類以淸解之﹞。三陽不已﹐傳入三陰﹐癥見腹滿而咽漧﹐則別爲太陰﹝其脈布胃中絡於嗌﹞。口燥舌漧而渴﹐則別之少陰﹝其脈貫腎絡於肺系舌本﹞﹐舌捲囊縮﹐煩滿腹堅痛﹐則別爲厥陰﹝其脈循陰器絡於肝﹞。其實總是陽明胃府裏實之癥﹐邪犯八府﹐脈必沈實洪數有力。外候大熱譫語﹐轉則身輕﹐掀衣擲被﹐六七日不大便﹐宜大小調胃三承气湯﹐量輕重加減下之﹝下宜遲不宜早。七日後小腹滿硬﹐按之痛﹐時失气﹐方可議下﹐否則變害不測﹐愼之﹞。如表癥未除﹐裏癥又急﹐當大柴胡湯雙解之。若下早﹐邪乘虛入﹐成結胸者﹐胸髙气粗﹐按之則痛﹐小陷胸湯﹝小兒無大結胸癥﹐故不及﹞。

若但痞滿而不痛者﹐爲痞气﹐用瀉心湯。有汗下後表癥已解﹐邪熱在裏﹐心胸煩渴﹐欲飲水者﹐人參白虎湯。夾驚癥﹐或先驚而復感寒邪﹐或先傷於寒而復受驚搐﹐以致熱極生風﹐發抽搐﹐呵欠煩悶﹐面紅痰嗽﹐山根準頭有靑色﹐宜先解表﹐次與鎭驚﹐或煎薄荷湯送下抱龍丸。若傷寒熱邪乘心﹐生風生驚者﹐黃連湯。夾食癥﹐或先傷食而復感寒邪﹐或先受寒而復有停津﹗滯﹐以致發熱頭疼﹐胸滿之痛﹐噯气酸臭﹐時或嘔逆﹐﹖煎不乳﹐目胞微浮﹐治當解表而兼消導。如表邪已解而裏結未除﹐宜下之﹐大柴胡湯舌有醬色苔﹐可驗。

直中陰癥傷寒﹐初起便不發熱﹐身靜而重﹐頭不痛﹐語言無力﹐難以布息﹐目睛不明﹐口鼻柔冷「﹐水漿不入﹐大小便不禁﹐面上惡寒如刀刺﹐宜先用蔥熨法﹐內服四逆湯。亦有陽癥未傳入裏﹐誤服涼藥﹐或過飲冷水而變爲陰病者﹐宜轉用溫中湯爲主。傷寒新痊﹐或過與食物﹐脾弱不運﹐余邪與穀气相並而爲食復﹐枳實梔子皮湯。

或腠理未密﹐不愼風寒而爲頭痛發熱者﹐風復也﹐宜輕劑疏解外邪﹐兼扶元气。大凡傷寒治法﹐在表則汗之﹐在中則和之﹐在裏則下之﹐煩躁則淸之﹐寒冷則溫之﹐稟弱人或久病後邪未盡則調之﹐邪去本虛則補之。治若少差﹐變端百出﹐不可不謹。

傷寒治驗

﹝案﹞兒二歲﹐發熱無汗﹐眉皺多啼﹐是頭痛喜藏其身於母懷內﹐是惡寒。遂用芎蘇散加減之﹐得汗﹐邪散而退。

﹝案﹞五歲﹐發熱煩渴﹐時作嘔逆﹐與竹茹﹑花粉﹑黃芩﹑薄荷﹑丹皮﹑蘆根等以淸解之。

二劑而安。

﹝案﹞患頭痛﹐壯熱渴甚且嘔﹐鼻漧燥﹐不得眠。醫知爲陽明癥﹐用葛根湯不效。仲淳曰﹕葛根湯﹐固陽明表劑﹐但其渴嘔﹐乃胃中火邪熾甚﹐气逆上升﹐葛根升散﹐非宜也。攺用石膏竹葉湯解肌﹐熱退而安。或謂嘔家不用半夏﹐何也﹖先生曰﹕半夏有三禁﹕渴家﹑汗家﹑血家是也。病人渴甚﹐乃陽明熱邪熾盛﹐劫其津液所致。邪火上升故嘔﹐半夏辛溫而燥﹐可妄進乎﹖﹝案﹞患熱病衄血﹐醫用犀角地黃湯加麥冬﹑知母。予曰﹕邪在陽明﹐原因失於解散﹐陰血爲邪熱所侵﹐以致妄行於上。方中宜去芍藥﹐加葛根﹑荊芥﹑茅根﹑花粉﹐以淸解表裏。服之果血止熱解而愈。

﹝案﹞發熱气粗﹐胸膈按之痛﹐往來寒熱﹐左脇結滿﹐癥在少陽陽明﹐用小柴胡去人參﹑甘艸﹐加川連﹑瓜蔞﹑枳實﹑郁金﹐二服取效﹐繼以淸調胃气收功。

﹝案﹞病熱六七日﹐下痢不止。以慮其瀉脫﹐將投固劑。診之﹐六脈洪數有力﹐煩滿燥渴。予曰﹕此協﹗熱自利也。用黃芩湯加枳實﹑川連﹐二劑熱少退﹐痢亦止﹐繼以輕淸調理而愈。

﹝案﹞發熱頭痛五六日﹐忽見紅疹。醫用犀角升麻等藥不效。豈知斑與疹表裏各別﹐斑爲陽明火毒﹐疹爲太陰風熱。乃黃芩﹑薄荷﹑防風﹑甘艸﹑桔梗﹑蟬蛻﹐服之斑疹安退。

﹗「協」字疑有誤。

﹝案﹞十二歲﹐終日少睡﹐手足指冷﹐便下如淸水。或作陰癥治﹐勢益劇。診之﹐脈𨿽沈而有力﹐口燥唇焦﹐按腹痛甚。予曰﹕多睡者神昏也。四肢逆冷﹐熱深厥亦深也。便下淸水﹐熱結旁流也。信用小承气湯﹐一劑下之而熱勢頓減﹐繼輕淸調理而愈。

﹝案﹞始痛寒熱﹐醫表散之﹐不效﹔加消導﹐熱不止﹔更用下法﹐便通而病益劇。診之﹐脈弦數﹐面赤唇焦﹐熱渴引飲﹐視其舌﹐則燥極色黑。予曰﹕此本少陽癥﹐因藥用攻劫﹐變成肝腎陰虛之敗癥也。急用滋腎淸肝之劑﹐連服得安﹐直至數日後﹐陰液漸充﹐得汗便通而痊。

﹝案﹞十二歲﹐秋初時發熱不已﹐胸膈痞悶﹐汗出欲飲水﹐時或嘔逆。此陽明半表半里癥。

遂用豆豉﹑滑石﹑川連﹑山梔﹑半夏﹑橘紅﹐一劑頓見熱退而痞悶除﹝如無嘔惡等癥﹐則用葛根以開健﹗陽明之陽﹞。繼再一劑﹐去豆豉加竹葉﹑麥冬﹐津生而煩渴亦解。須識傷寒半表半里癥﹐則﹗「健」字疑有誤。

爲少陽﹐若熱多寒少﹐或單熱不寒﹐唇漧口燥﹐喜飲湯水﹐脈洪大者﹐則爲陽明脈癥﹐最宜參辧。

﹝案﹞酷熱傷寒﹐大熱無汗﹐身形拘束﹐治驗。見暑門﹝案﹞季秋﹐肺受寒邪﹐痰喘胸髙﹐治驗。見喘條。失集﹝案﹞發熱抽搐﹐癥在太陽﹐治驗。見急驚條﹝案﹞感癥陰虧﹐燥渴便閉﹐治驗。見慢驚條﹝案﹞感癥﹐熱退後心神煩擾﹐起臥不安﹐時欲作嘔﹐治驗。見煩躁門傷寒不治癥直視搖頭不語﹐爲心絕﹐不治。唇吻反靑﹐四肢﹖習﹐爲肝絕﹐不治。環口黑黧﹐柔﹗汗發﹗「柔」字疑有誤。

黃﹐卽冷汗﹐爲脾絕﹐不治。汗出如雨﹐發潤如油﹐喘而不休﹐爲肺絕﹐不治。溲便遺失﹐狂言﹐目反﹐直視﹐爲腎絕﹐不治。譫語狂煩﹐脈沈細﹐不治﹝陽癥得陰脈也﹞。額汗而喘﹐小便頻利﹐不治﹝陽气上逆﹐陰气下流﹐故不治﹞。尋衣摸牀不治﹝惟大便閉而脈實者﹐是爲實熱犯裏﹐攻之間或有生﹞。頭重視身﹐天柱骨倒﹐不治。兩眼常閉不開﹐不治。口如魚口﹐唇顫搖不止﹐不治。

气出不返﹐不治。叉手冒心﹐不治。兩足不可屈伸﹐不治。汗大出不至足﹐不治。大便如死血甚黑﹐或食藥直下﹐不治。遺尿不知者﹐不治﹝裏熱甚而昏迷﹐下之神气淸者﹐或可救﹞。屢汗屢下﹐病不減﹐不治。汗下後﹐躁亂身熱者﹐不治。陰癥汗冷如冰﹐四肢及小腹厥冷﹐不治。陰癥口噤﹐不治﹝陰癥亦多死﹞。胃虛髒寒﹐發噦不止﹐不治。呃從丹田而气海而起﹐不治。

傷寒方

蔥白湯﹕溫散太陽風邪。蔥白羌活防風豆豉杏仁生薑葛根湯﹕葛根黃芩桂枝甘艸白芍生薑大柴胡湯﹕治傷寒少陽癥﹑瘧疾﹑痰實嘔吐。

柴胡黃芩半夏甘艸陳皮枳實姜大承气﹕枳實厚朴大黃芒硝小承气﹕大黃枳實厚朴生薑調胃承气﹕大黃芒硝炙甘艸石膏湯﹕治傷寒汗吐下後熱結在裏﹐心煩欲飲水﹝卽白虎湯﹞。煨石膏知母甘艸粳米加人參名人參白虎湯。

竹葉石膏湯﹕人參麥冬半夏甘艸生薑粳米治暑煩熱渴脈虛。

涼膈散﹕治諸熱畱積。爲末每服二分入蜜後煎。連翹山梔薄荷黃芩大黃甘艸朴硝小柴胡湯﹕柴胡半夏黃芩甘艸陳皮天麻湯﹕治受驚復感寒邪。天麻橘紅薄荷鉤藤羌活防風甘艸姜黃連湯﹕治傷寒邪熱乘心﹐熱極生風見驚狀。川連山梔柴胡鉤藤大生地木通茯神甘艸燈心竹葉柴葛湯﹕柴胡葛根枳實厚朴陳皮甘艸黃芩防風流水煎。

小陷胸湯﹕瓜蔞半夏枳實川連葛根湯﹕蔥白麻黃葛根赤芍豆豉桂枝加葛根湯﹕桂枝葛根赤芍甘艸或加防己﹑羌活亦可。

瓜蔞湯﹕治小結胸癥。川連半夏瓜蔞流水煎。

四逆湯﹕附子甘艸漧薑枳實梔子豉湯﹕淡豆豉枳實黑山梔龍膽瀉肝湯﹕龍膽艸澤瀉車前子木通生地當歸山梔黃芩甘艸四物湯﹕川芎當歸白芍熟地平气散﹕陳皮去白五錢大黃五錢靑皮三錢雞心檳榔三錢白牽牛半生半熟﹑取頭末﹐一兩二因玉鑰匙﹕治風熱喉閉。又方加雄黃二錢﹐名全鑰匙。焰硝一錢五分硼砂五分薄荷一字白僵蠶二錢小柴胡湯﹕半夏黃芩甘艸陳皮大柴胡湯﹕卽小柴胡湯加大黃。

三十﹑角弓反張

《經》云﹕風從上受。足太陽主周身之气。

其脈起於目內眥而行於背。小兒肌膚未密﹐外邪易侵﹐癥見身反彊直﹐發熱而不搐﹐治宜小續命湯及人參羌活散之類加減。有因暴怒掣動於肝火﹐發搐﹐面靑﹐忽腰反張者﹐宜瀉靑丸﹑山梔散之類加減﹐痰盛加抱龍丸。若服前藥﹐其癥益甚﹐此邪气去而脾气虛也﹐宜異功散加芎歸補之。若因下而脾气困憊﹐肚腹膨脹者﹐中气虛損也﹐宜白術散補之。若气血素弱﹐或服攻伐之劑而手尋衣領﹐咬牙呵欠﹐肝經火甚也﹐急用地黃丸之。

角弓反張治驗

﹝案﹞忽然腰背反張﹐目上視﹐面靑赤。

靑屬肝﹐主風﹔赤屬心﹐主火。此風與火相摶﹐用柴胡梔子散﹐倍加鉤藤﹐頓安。而痰如舊﹐又服抱龍丸愈。

﹝案﹞忽腰反張﹐服治驚藥後﹐不時舉發。面色黃白﹐肢體甚倦﹐用異功十餘劑愈。後因驚兼飲食不節﹐復前。隨用前藥卽安。平時更與溫補元气﹐始愈。

角弓反張方黑地黃丸﹕補气益胃之劑。

蒼術一斤﹐土炒。米泔水浸洗曬漧﹐飯上蒸三次﹐以多爲妙熟地黃一斤﹐煮﹑搗五味子八兩﹐蒸﹑焙漧姜切炒。秋冬一兩﹐夏間五錢﹐春間七錢除熟地爲末﹐將地黃煮爛打和爲丸雙和湯﹕治虛勞養血气。白芍熟地黃芪當歸川芎肉桂炙艸

三十一﹑睡中驚動

睡中驚動﹐多由心腎不足﹝心主血與神﹐腎主精與恐﹞。蓋人之精气﹐寤則行於目﹐寐則棲於腎。今心腎虛﹐不能寧攝精神﹐故睡中爲之驚跳。治當大補心腎爲主。有專以心血不足﹐神不守舍者﹐養心湯。有爲驚嚇而作者﹐因擊動其肝﹐故魂不安也﹝肝藏血與魂﹞﹐抱龍丸之類。若木火太過﹐心神不寧者﹐導赤散﹝實則瀉子﹞。風熱相摶者﹐柴胡梔散。食郁生痰﹐驚動不安者﹐用四君以健脾﹐神曲半夏以化痰﹐山梔芍藥以淸熱。

睡中驚動治驗﹝案﹞一兒夜睡﹐忽然驚動如搐﹐大便臭及色靑。此飲食傷脾而肝旺也﹐服調脾平肝而愈。

﹝案﹞不時睡中驚動發搐﹐作渴飲冷﹐左腮靑﹐額間赤﹐用柴胡淸肝散加鉤藤﹐四劑﹐以治肝火而安。繼以健脾補腎而病全安。

﹝案﹞讀書勤於功課﹐發驚盜汗﹐治驗。

見汗門。失集溫肺湯﹕治上焦虛寒﹐咳嗽﹐嘔吐涎沫。陳皮半夏肉桂漧薑白芍杏仁五味細辛甘艸

三十二﹑脫肛

脫肛﹐多因瀉痢气陷而成。其色赤而痛者﹐補中湯送下香連丸。血痢後﹐佐以四物湯加丹皮。若不赤﹐不甚痛﹐體倦少食﹐但用升補﹐或兼收澀。亦有不必因乎瀉痢者﹐皆由肺气虛寒。

蓋肺與大腸爲表裏﹐肺實則肛藏﹐肺虛則肛脫也。治宜溫脾肺﹐使土金相生﹐參苓白術散加減﹐多服乃效。有痘後徧生瘡﹐如常洗浴者﹐裏虛而脫﹐日漸羸瘦者﹐以淸熱解毒爲主﹐外用蓖麻子﹐研貼頂心。

脫肛治驗﹝案﹞十四歲﹐大便燥澀﹐努力脫肛﹐肛門焦痛﹐時或血下。用玄明粉﹑當歸﹑杏仁﹑桔梗﹑甘艸﹑升麻﹐一劑痛減﹐便順。遂去玄明粉加白芍﹑黃柏﹐再劑而安。

﹝案﹞三歲﹐時大便出血﹐忽患脫肛﹐色赤而腫。審知其乳母嗜酒﹐且喜食辛辣之物。

遂用四物湯加黃連﹑黃柏﹑升麻卽隱合淸﹗散﹐子母並服而愈。

﹝案﹞痢後脫肛﹐食少﹐面靑黃﹐服克滯之藥﹐腹痛膨脹﹐倦怠作嘔﹐漸且結重墜﹐四肢浮腫。立齋云﹕此土虛木侮之癥也。至於腹脹重墜﹐气更下陷矣。用異功散加木香﹐四劑而手足轉冷﹐更加漧薑﹐脹墜諸癥漸安。後復傷食﹐作瀉﹑脫肛﹐同」補中湯﹐加木香及異功散﹐愈。

﹝案﹞脫肛半載﹐淸晨便泄﹐兩目白多黑少﹐服升補脾气藥﹐不應。蓋以腎開竅於二陰﹐前癥乃腎虛癥也。用四神﹑六味二丸加減﹐間以補中湯﹐兩月而痊。

脫肛方

逍遙散﹕治血虛小便不禁勞傷五心發熱。

﹗"「同」字疑應爲「用」。

此處疑缺字﹐待考。

茯苓白術當歸白芍柴胡甘艸又方﹕加薄荷﹑丹皮﹑陳皮﹑山梔﹐卽加味逍遙散。

溫膽湯﹕半夏竹茹會﹗紅甘艸茯苓保和丸﹕治食積﹐此方主之。

山楂半夏吉橘人曲麥芽茯苓連翹萊菔子卽蘿卜子黃連左金湯﹕平肝气肝火﹑吐酸水﹐使金合左行則肝木有制也。

黃連吳茱萸泡淡玉屏風散﹕香薷砂仁半夏杏仁人參甘艸赤苓扁豆六和湯﹕厚朴木瓜防風黃芪白術老姜和中丸﹕開胃進食。

人參白術陳皮甘艸漧薑木瓜王隱君滚痰丸﹕一切痰﹐百種怪癥﹐爲痰家之聖藥。

大黃蒸少頃取出﹐不可過黃芩各八兩靑礞石﹗「會」字疑有誤。

硝煆如金色沈香百藥各五錢上爲末﹐水丸如梧子大﹐白湯送下﹐空心服。

用藥多寡小大﹐酌量用之﹐非獨小兒﹐冠夫婦女亦可服也。

三十三﹑肛門作癢

肛門癢﹐多因嗜食甘肥﹐大腸濕熱壅滯而成﹐每兼徧身瘡疥﹐體瘦發熱﹐宜四味肥兒丸及蘆薈丸之類﹐或更濕毒生虫﹐虫食肛門。多兼齒根無色﹐舌上盡白﹐上下唇生瘡﹐宜先與化虫丸﹐次與健脾淸熱。若﹖肛透內者﹐不治。

肛門作癢治驗﹝案﹞肛門連陰囊作癢﹐出水淋漓﹐癥屬肝經濕熱﹐用龍膽瀉肝兼蘆薈丸﹐愈。

﹝案﹞肛門作癢﹐無他癥﹐屬大腸經風熱所致。用刺蝟皮炙﹑槐花﹑荊芥﹑當歸﹑皂角仁﹑白芷﹑枳殼﹑黃芩等﹐爲末﹐水調服﹐數日止。

﹝案﹞素喜食髙粱甘味﹐多生瘡疥﹐當與淸胃﹐以治濕熱﹐並禁厚味﹐不從。外用敷藥﹐更肛門作癢﹐發熱瘡益甚﹐體削少食﹐用蘆薈丸﹑五味異功散﹐加升麻尋愈。

三十四﹑咬牙咬牙一癥﹐系水虧火炎之象﹐而所致之經不同。若兼發熱飲水﹐叫哭而搐者﹐心經實熱也。睡臥驚悸﹐心虛熱也。兼面靑目札﹐項彊頓悶﹐肝經實熱也。尋衣撚物﹐肝虛熱也。發搐目靑面赤﹐心肝風熱也。煩悶喘促﹐甚於申酉時者﹐肺經熱也。

盜汗作渴﹐甚於亥子時者﹐腎經熱也。眼目畏明﹐無睛光﹐或解顱下竄﹐胎稟怯弱也。飲水口中气熱﹐胃中實熱也。飲湯口中气冷﹐胃經虛熱也。發搐呵欠面靑﹐脾虛生驚也。亦有乳母膏粱厚味﹐致兒爲患者﹐須認癥精切﹐用藥庶幾無誤。

咬牙治驗﹝案﹞病後不語﹐睡中咬牙﹐驚悸作渴﹐困倦少食﹐用化痰鎭驚﹐益甚。此心脾腎虛癥也。以六味丸爲主﹐及祕旨安神丸﹐間服而愈。

﹝案﹞女﹐十四歲﹐發熱作渴﹐經水先期﹐睡中咬牙。此肝脾二經有熱﹐用加味逍遙散得安。後因怒﹐前癥復作。用柴胡梔子散而瘥。

﹝案﹞睡中咬牙﹐審知其母大怒。用小柴胡加梔子﹑丹皮﹐母子並服而愈。

咬牙方祕旨安神丸﹕人參茯神半夏橘紅棗仁歸身酒炒炙艸赤芍五味子爲末﹐用薑汁糊丸﹐芡實大﹐姜湯送下一錢﹐大小增減。

柴胡梔子散﹕卽梔子﹗淸肝散。

川芎當歸柴胡山梔牛蒡子甘艸茯苓丹皮赤芍桔梗湯﹕桔梗半夏橘紅楮實子導痰湯﹕半夏南星枳實赤苓橘紅甘艸靑礞石丸﹕卽滚痰丸。

礞石天南星茯苓各五錢半夏七錢五分風化硝二錢

