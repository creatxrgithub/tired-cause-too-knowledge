幼科折衷祕傳眞本淸楊和訂正

序言

醫之一業﹐擅於岐黃﹐稱爲國首。夫醫者意也。

以望﹑聞﹑問﹑切而察其表裏虛實﹐因暑濕風寒而合乎病脈形證﹐孰標孰本宜詳﹐在髒在腑可辧﹐思維切而病之底蘊可窺﹐用意深而藥之卻病必易。合而觀之﹐本無偏頗之患﹐析而論之﹐亦有中正之理。余觀折衷一書﹐分門甚簡﹐病情悉備﹐洗淨浮辭﹐獨存精要﹐爲海內罕覯之書﹐實有益於民間之用。柰粵匪亂後﹐刊板盡廢﹐無從可購﹐所有家藏﹐均屬抄本﹐皆有祕而不宣之意。余弱冠時﹐聞先人言及﹕欲習幼科﹐必謀折衷式目爲幸。後十餘年﹐適有知己懷保赤之心﹐苦於局外﹐知余宗幼科﹐歷有年數﹐承借是書。取而玩之﹐實深感慨﹐可謂欲拯斯人之疾苦者﹐卽以是爲濟世之航也。

維無推拿之法﹐而用藥極當。獨惜此本亦是抄傳﹐其字句乖誤甚多。余依樣葫蘆﹐不求甚解。維稍有塗攺﹐仍不免以誤傳誤之獘。若有識者見之﹐不妨指點迷津耳。

光緒十八年歲次壬辰壯月錄。

濟世軒雨蓀孟作霖謹序

是書抄成﹐一片苦心﹐宜尊之﹑重之﹑久而藏之﹐切勿借於外人。況醫家皆以爲祕本﹐其實非也﹐特恐遺失故耳。望吾後裔將此書藏之﹐無廢吾之苦心也。至要至要﹗

二經

心﹕手少陰之脈﹐君主之官﹐神明出焉。

小腸﹕手太陽之脈﹐受盛之官﹐化物出焉。

心包絡﹕手厥陰之脈。

大腸﹕手陽明之脈﹐傳道之官﹐變化出焉。

肝﹕足厥陰之脈﹐將軍之官﹐謀慮出焉。

膽﹕足少陽之脈﹐中正之官﹐決斷出焉。

脾﹕足太陰之脈﹐倉廩之官﹐五味出焉。傳胃﹕足陽明之脈﹐倉廩之官﹐五味出焉。

肺﹕手太陰之脈﹐相傅之官﹐治節出焉。

三焦﹕手少陽之脈﹐如天地三元之气也。

腎﹕足少陰之脈﹐作彊之官﹐技巧出焉。

膀胱﹕足太陽之脈﹐津液藏焉﹐气化則能出焉。

急驚辧

《內經》曰﹕諸風掉眩皆屬於肝﹐風爲百病之長也。肝火已熾﹐爲眞水未旺﹔心火已炎﹐肺金受制﹐故肝木常有餘而脾土常不足。或失於保養﹐或抱於當風﹐或衣衾過厚﹐以致邪實鬱蒸﹐積於心﹑傳於肝。再受人物驚觸﹐未發之時﹐臥珍睡驚跳﹐又有或笑或哭﹐﨎齒咬乳﹐鼻額有汗﹐气促痰鳴﹐忽而悶絕﹐目竄上視﹐口噤不開﹐手足搐掣﹐此熱盛而然﹐況兼面紅脈數可辧。蓋心有熱選而肝有風﹐風主乎動﹐火得風則煙焰起﹐二陽相敵﹐風火相搏。肝藏魂﹐心藏神﹐因熱則魂易動﹐故發驚也。心主乎神﹐則不受觸﹐遇有驚則發熱。熱極生風﹐故能成搐﹐名是急驚﹐以寬气飲﹑三解散去參主之。如暴感此癥﹐未別陰陽虛實﹐先用五苓散和寬气飲﹐少加寬熱飲﹐三藥合用﹐薑汁沸湯調灌卽解。凡驚風發搐﹐聽其自動而眩﹕原文缺末筆﹐爲避淸聖祖玄燁諱﹐今攺。後徑攺不出注。

止﹐不可抱緊﹐使其气機暢通可也。不然定有驚廢之癥。

余嘗感慨諸人每見驚風搐作﹐不明標本﹐混爲一癥﹐遽用金石腦麝﹐誤吞蛇蠍大寒搜風等劑﹐投之耗傷眞气﹐其癥愈甚﹐多致不救。殊不知驚生於心﹐風生於肝﹐搐始於气。所謂搐始於气者﹐蓋因風寒暑濕燥火之機﹐若气一不順﹐便搐於咽喉間﹐搏於心肺﹐傳入肝經﹐其气上不能升﹐下不能降﹐使津液郁滯不得流行﹐故痰涎壅閉而作搐也﹐亦宜寬气飲治之。

然當知所以受病。如病在驚﹐驚由痰熱﹐只得可退熱化痰﹐其驚自止﹔如病在風﹐風由驚作﹐只可利驚化痰﹐其風自退﹔如痰涎壅盛﹐急須退傳熱化痰﹔如手足搐掣﹐亦須截風散驚﹐此不易之法也。

有傷風後發搐者﹐口中气出熱盛﹐呵欠頓悶﹐手足搖動﹐此气血未實﹐不能勝任故也﹐治當先發散﹐大靑膏主之。

有傷食後發搐者﹐身體溫﹐多睡或嘔吐﹐不思乳食﹐此食積凝滯﹐則气亦因之而滯﹐故發搐也﹐當先定搐﹐加羌活﹑防風﹐兼瀉靑丸下之﹐後用白餅子下其食﹐漸用異功散養其气。

有出麻痘而發搐者﹐身體溫﹐多睡或嘔吐不欲飲食﹐此乃熱乘於心﹐心火炎上﹐故目睛上竄﹐其癥﹕耳輪﹑鼻尖﹑手足稍冷﹐嚏噴眼澀﹐睡中驚跳是也﹐但無痰涎爲異耳。治法當平肝木﹐利小便﹐平肝木則風自去﹐利小便則心熱退﹐風熱旣定﹐則麻痘出而搐愈矣﹐宜導赤散加芍藥﹑防風﹑荊芥之類。

有痘後發搐者﹐此气血虛弱﹐復感風寒﹐熱毒反滯﹐且不敢發散淸利﹐不治者多矣。

珍有聞聲卽掣跳者﹐乃肝肺不足﹐魂魄不穩﹐稀故神有不安﹐非謂驚也﹐可服犀角地黃丸。

有小兒心气虛怯﹐神不安定﹐連並掣跳者﹐選可服四君子湯加辰砂少許服之。

暑風一癥﹐因夏月感冒風邪太甚﹐致面垢唇紅﹐脈息沈細而數﹐忽然發搐﹐不省人事﹐治以消暑淸心飲﹑辰砂五苓散及抱龍丸。

慢驚辧

慢驚屬陰﹐陰主乎靜而緩﹐故曰慢驚。或得於大病之後﹐或逆傳誤轉之後﹐目慢神昏﹐手足

偏動﹐口角流涎﹐或口中气冷﹐或囟門下陷﹐睡則揚睛﹐或半開半合﹐此眞陽消耗而陰邪獨盛﹐陰極生寒﹐寒爲水化﹐水生肝木﹐木爲風化﹐本克脾土﹐胃爲脾之腑﹐故胃中有風﹐瘛瘲漸生﹐兩眉微聳﹐兩手垂下﹐時復動搖不已﹐此癥有汗者必不治﹐故仲景曰﹕陰不得有汗﹐蓋陰癥皆無汗﹐若有汗者﹐陽亦亡耳﹐治法不同﹐如吐瀉得之﹐則理湯加木香以溫其中﹐五苓散以疏其水﹔如髒寒泄瀉得之﹐則先以術附湯﹐後用調气湯調和脾胃﹔如外感寒風﹐則可與桂枝湯﹑葛根湯﹐其他可以類推矣。然慢驚𨿽屬陰﹐視其淺深何如﹐不可純用溫藥及燥烈之劑﹐惟於平胃中加截風定搐之品﹐如全蠍﹑僵蠶﹑白附﹐天麻﹑南星等爲良﹐若吐傳不止卽投定吐飲﹐瀉不止宜服六桂散﹑五苓散﹐若痰多唇白﹑四肢冰冷﹑不醒人事方可回陽用固腸湯速灌之﹐以生胃气﹐胃气旣復﹐投醒脾散徐徐調理。慢驚之候﹐面靑額汗﹐舌捲低頭﹐眼合不開﹐困睡搖頭吐舌﹐頻嘔鮏臭﹐噤口咬牙﹐手足搦搐而不收﹐或身冷或身熱﹐其脈沈細。蓋慢驚之候﹐由吐瀉損脾者多﹐病傳已極﹐總歸虛寒﹐推脾所受﹐故曰慢脾驚。若逐風則無風可逐﹐療驚則無驚可療﹐但脾間痰涎虛實往來﹐其眼合者﹐

脾困气乏﹐神志昏迷﹐痰涎壅滯﹐然而世所謂難療者是也﹐大要生胃回陽金液丹﹑生附四君子湯酌而用之﹐若胃气漸復﹐仍服醒脾散﹑異功散之類﹐諸藥不效者﹐如有太衝脈則取百會穴灸之可也。

總括﹕

面紅卒中渾身熱﹐唇紫牙關气如絕﹐目翻搐搦喉中響﹐此是急驚容易治。

陰虛陽盛病根深﹐吐余瀉後睡揚睛﹐神昏搐緩涎流甚﹐此是分明卽慢驚。

脈法﹕浮數紅紫爲急驚﹐沈遲散緩爲慢驚﹐風形勢入裏者爲順﹐如出外者爲逆。綱目云﹕搐﹐一也。而有晨夕之分﹐表裏之異。身熱力大者爲急驚﹔身冷力小者爲慢驚﹔僕地作聲﹐醒時多沫者爲﹔目仰視者爲天弔﹔角弓反張者爲痙。

各有不同也。病有相似而實不同﹐此予素所經驗。

近有小兒﹐先竟身熱﹐少頃僵僕﹐不知人事﹐目睛上視﹐口唇牽動﹐手如驚風﹐掣跳不止。

一醫以驚風治之﹐蓋食傾間屢醒屢搐是也。請予視之。予問曰「兩日曾熱否﹖」病家曰「前

日午時發熱﹐至傍晚方止﹐昨日無恙。不意今日又熱﹐遂成驚風。

」予曰「此宿食頑痰膠固於﹐榮衛不行﹐邪正相攻﹐乃瘧疾也。以金石鎭驚之藥投之﹐豈無助火爲害之患乎﹖」命其切勿服藥﹐恐藥疾交攻﹐病勢反劇。至下午稍減﹐以二陳湯加山楂﹑麥芽﹑靑皮﹑檳榔﹑防﹑葛服之。

至明日瘧𨿽作而痙病悉退﹐又服淸痰散表之藥四劑而愈。

驚風有四證八候。四證者﹐驚﹑風﹑痰﹑熱是也﹔八候者﹐搐﹑搦﹑掣﹑顫﹑反﹑引﹑竄﹑視也。搐者﹐兩手伸縮﹔搦者﹐十指開合﹔掣者﹐勢若相摸﹔顫者﹐頭偏不正﹔反者﹐頭仰向後﹔引者﹐臂若開弓﹔竄者﹐目直怒視﹔視者﹐睛露不合。四證已傳全﹐八候生焉﹔四證若無﹐八候安有﹖是藥可不究心也。東垣云﹕小兒瀉靑有驚﹐當先補其土﹐後瀉其木。其風木旺癥﹐右關脈洪大﹐掌中熱﹐腹皮熱是也。今立一方﹐黃芪益黃散主之﹐人參﹑黃芪﹑甘艸﹐皆澀補脾土﹐益元气﹐甘能瀉火。

《內經》曰﹕熱淫於內﹐以甘瀉之﹐以酸收之。白芍酸寒﹐寒能瀉火﹐酸能瀉木而大補肺金﹐所補得土金之位﹐火旺則大虛矣。風木何由而來克土﹐然後瀉風木之旺。脾虛者﹐以火邪乘其土位

故也﹐故曰﹕從後來者偏虛邪﹐火旺能實其木﹐木旺故來克土也。當於心經中以甘溫補土之源﹐更於脾土中瀉火以甘寒﹐補金以酸涼﹐故致脾土中金旺火衰﹐則風木自虛矣。

寬气飲﹕枳殼枳實人參甘艸三解散﹕人參防風天麻茯神山梔白附黃芩大黃赤芍僵蠶全蠍枳實甘艸如實者加大黃﹐虛者加。

五苓散﹕茯苓白術豬苓澤瀉肉桂寬熱飲﹕玄明粉枳殼大黃甘艸大靑膏﹕白附靑黛天麻全蠍朱砂烏蛇麝香天竺黃大靑瀉靑丸﹕當歸身龍膽艸川芎羌活防風白餅子﹕滑石輕粉半夏巴豆四十粒﹐去皮尖﹐水一升﹐煎盡爲度﹐研入藥內爲餅異功散﹕人參甘艸白術茯苓陳皮虛邪﹕五邪之一。《難經》稱五臟發病分爲虛﹑實﹑賊﹑微﹑正五邪﹐其「從後來者爲虛邪。」從後來者﹐指從母髒之位傳來者﹐如心爲脾母﹐心邪傳脾﹐則稱虛邪。

「加」字後當有藥名﹐恐抄者遺漏。

木香導赤散﹕生地木通甘艸犀角地黃丸﹕天冬麥冬茯苓前胡茯神柴胡人參玄參生地川芎天麻羌活防風淸暑淸心飲﹕藿香澤瀉白術茯苓肉桂神砂黃芪益黃散﹕人參黃芪甘艸白芍陳皮黃連茯苓理中湯﹕人參白術漧薑甘艸術附湯﹕白術附子甘艸調气湯﹕木香香附人參陳皮藿香甘艸傳桂枝湯﹕桂枝白芍生薑甘艸葛根湯﹕葛根麻黃芍藥桂枝甘艸定吐飲﹕半夏生薑薄荷官桂六桂飲﹕人參白術茯苓廣木香上肉桂附子固眞湯﹕附子人參茯苓白術淮山藥炙黃芪肉桂甘艸金液丹﹕舶上硫磺十兩﹐研細入罐內煆用生附四君湯﹕人參白術茯苓甘艸

生附子輕用急驚不治癥﹕眼睛翻轉口中出血﹐兩眼擺跳﹐肚腹搐動﹐或神疲而摸體尋衣﹐或病深而神昏气促﹐含藥不下﹐通關不嚏﹐心中熱痛﹐忽然直聲大叫﹐此等病情皆爲不治。

慢驚不治癥﹕四肢厥冷﹐面黯神慘﹐鴉聲魚口﹐發豎搖頭﹐口生白點﹐眼不轉睛﹐頭項軟﹐二便不禁﹐手足一邊牽引者﹐亦不治之癥也。

然口中出血與通關不嚏﹐或有治而生者﹐十亦有一二可治﹐切勿因有此說便棄而不治。四肢厥冷﹐二便不禁﹐速服暖胃回陽之藥﹐如其不效﹐乃稱不治。予宗幼科已數十年已﹐凡遇此等之癥實屬不少﹐而治之則愈者﹐十中只有六七﹐不可因其不治﹐卽云無藥可療也。望後學者竭力以治﹐苟或幸生﹐不特病家銘感不已﹐而自己聲名重鎭矣。

疳積

《內經》曰﹕素食肥﹐令人內熱﹔素食甘﹐令人

中滿。蓋其因肥甘所致﹐故名曰疳。若夫小兒乳哺未息﹐胃气未全﹐父母不能調攝﹐惟姑息舐犢之愛﹐遂令恣食肥甘生冷﹐食滯膠固﹐以致身熱不涼﹐肌體消瘦﹐面色痿黃﹐或肚大靑筋﹐虫痛瀉痢﹐則疳癥由此而起矣。錢仲陽曰﹕諸疳皆脾胃之病﹐內亡津液而成也。或因大病後﹐或吐瀉後﹐或用藥攻下太過﹐致脾胃虛弱﹐津液漸耗﹐身常虛熱﹐當卽依本髒而補其母﹐則子自可以安。

假令日中潮熱﹐是心經虛熱。肝木爲心火之母﹐宜先補肝﹐肝實而後瀉心火﹐心得母气則內平﹐而潮熱愈矣。醫見潮熱﹐妄謂其實﹐倘以諸藥或涼或利﹐則二便不禁﹐耗傷眞津﹐卽成疳也。余髒皆宜仿此。傳又有幼小缺乳﹐與食粥飯太早﹐耗傷胃气亦能成疳。其癥始由脾臟有積﹐倘不延醫調治﹐傳入他髒﹐則成五疳之疾﹐故有五疳之分。

肝疳卽風疳﹐其癥頭搖揉目﹑白膜遮睛﹑眼靑多淚﹑頭焦發立﹑徧身瘡癬是也﹐宜服天麻丸。

心疳卽驚疳﹐其癥壯熱臉紅﹑口舌生瘡﹑五心煩熱﹑盜汗發渴﹑咬牙虛驚是也﹐宜用伏神丸。

脾疳卽食疳﹐其癥身面俱黃﹑肚大脈細﹑吐逆中滿﹑水穀不消﹑瀉下酸臭﹑合目困睡﹑減食喫

泥﹐宜用五靈丸。

肺疳卽气疳﹐其癥咳嗽喘逆﹑壯熱惡寒﹑肌膚粟生﹑鼻癢流涕﹑咽喉不利﹑頤爛气脹﹑泄瀉頻作﹑毛焦吐血﹐是宜化應丸。

腎疳卽急疳﹐其癥腦熱肌削﹑手足冰冷﹑乍寒乍熱﹑便瀉腹痛﹑口渴鼻幹﹑齒齦生瘡﹑爪黑面黎﹑身多疥瘡﹐宜服地黃丸。

大抵疳之爲病﹐頭毛光急﹐發稀枯﹐面黃唇白﹐身汗口渴﹐尿白瀉臭﹐肚腹作脹﹐潮熱﹐皆其候也。

蛔虫者﹐小兒斷乳太早﹐以致停蓄積滯﹐化熱生虫。其證皺眉多啼﹐嘔吐淸水﹐腹中陣痛﹐肚脹靑筋﹐唇口紫黑﹐腸頭濕癢是也﹐化虫丸主之。

脊疳者﹐虫食脊膂﹐身熱羸黃﹐積中生熱﹐煩渴下痢﹐拍背如鼓鳴﹐脊骨如鋸齒﹐或十指生瘡﹐頻嚙爪甲﹐下虫丸主之。

腦熱者﹐腦中素受風熱﹐生下乳哺失常﹐頭黎﹕通「黧」﹐色黑也。

蛔虫﹕此處指蛔疳。因蛔虫所致疳癥。

腸頭﹕大腸之下端﹐蓋指肛門。

皮光急﹐頭瘡如餅﹐頭熱如火﹐發稀如穗﹐徧身無汗﹐腮腫囟髙。若臨產多欲亦然﹐最易損兒﹐宜服龍膽丸。

疳腫脹者﹐虛中有積﹐其毒與气並交﹐故令肚腹緊脹﹐由脾臟受濕﹐或冷熱不調﹐虛中不能宣導﹐以致頭面浮腫﹐褐子丸主之。

疳勞者﹐潮熱往來﹐五心煩躁﹐手足心及胸前熱而發瘡﹐盜汗骨蒸﹐咳喘痰稠﹐其癥口渴﹐腹硬﹐泄瀉﹐飲水﹐惡食﹐面色如銀﹐不可緩治﹐急用黃芪湯。

無辜疳者﹐腦後項邊有核如彈﹐按之轉動﹐並不作疼﹐其間有虫如米粉﹐宜速破之。以鍼挑破﹐使虫隨熱气流散。然此虫淫食臟腑﹐若使不傳挑﹐肢體癰瘡﹐便利膿血﹐壯熱羸瘦﹐頭骨髙突﹐宜服蚵皮丸。

丁奚者﹐手足極細﹐項小骨髙﹐尻削身痿﹐腹大臍突﹐號哭胞陷﹐或生谷瘕也。

哺露者﹐虛熱往來﹐頭骨分開﹐翻食吐虫﹐煩渴嘔噦﹐柴骨疲露也。其候皆因脾胃久虛﹐不能消化水谷﹐以致精神減損﹐實由气血兩虧而成此胞陷﹕《幼幼集成》作「胸陷」﹐似妥。

二癥也。十全丹主之。

魃病緣小兒生後周歲﹐母腹復懷孕﹐其气血分之兩端﹐胎孕未免受傷﹐乳汁豈無蘊毒﹐小兒故吻之有疾﹐率其气﹐郁傷其神魂﹐令兒面黃腹脹﹐微熱下痢﹐或寒熱往來﹐毛髮﹐日漸黃瘦﹐精神不振。是乃飲母魃乳故也。宜速斷乳﹐溫平胃气﹐和順血脈。龍膽湯主之。

總括﹕

五疳五臟一般看﹐治法詳推事不難。若見面黃肌肉瘦﹐齒焦發豎卽爲疳。

脈法﹕脈細爲疳勞﹐虎口紋白色者爲疳。

選錢仲陽曰﹕肝疳﹐一名筋疳﹐白膜遮睛﹐或便血而瘦﹐用地黃丸﹔心疳﹐面黃頰赤﹐身體壯熱﹐用安神丸﹔脾疳﹐一名肥疳﹐體黃瘦削﹐皮膚漧澀而有瘡疥﹐腹大者﹐用益黃散﹔腎疳﹐一名骨疳﹐肢體瘦削﹐徧身瘡疥﹐喜臥濕地﹐用地黃丸﹔肺疳﹐一名气疳﹐喘嗽气促﹐口鼻生瘡﹐用益黃散。

按此論皆稱其母也﹐當參看。

仲陽曰﹕凡小兒疳在內﹐目腫腹脹﹐瀉利靑白﹐體質瘦弱﹔疳在外﹐鼻下赤爛﹐頻揉鼻耳﹐或肢體生瘡。鼻瘡或爛﹐以蘭香散敷之。用蘭香二錢﹐燒存性﹐銅靑﹑輕粉各五分﹐爲細末﹐幹敷之。又白粉散﹐用烏賊魚骨末二匙﹐白及末一匙﹐輕粉一匙﹐爲末和勻﹐冷茶洗瘡﹐拭漧敷之。

此治口外疳瘡。

天麻丸﹕靑黛黃連天麻川芎膽艸防風蟬衣全蠍五靈脂夜明砂茯神丸﹕蘆薈茯神琥珀黃連赤苓鉤藤菖蒲麝香遠志蝦蟆五靈丸﹕砂仁白豆蔻麥芽蓬術靑皮陳皮使君子蝦蟆灰五靈脂地黃丸﹕熟地赤苓山茱萸丹皮山傳藥使君子當歸川芎川楝子安神丸﹕麥門冬馬牙硝白茯苓淮山藥寒水石甘艸朱砂片腦益黃散﹕陳皮靑皮訶子甘艸丁香一方加人參白術各有妙處。

化虫丸﹕蕪荑鶴虱檳榔蝦蟆蘆薈下虫丸﹕木香桃仁蕪荑檳榔鶴虱輕粉蝦蟆使君子新苦楝根皮龍膽丸﹕膽艸升麻防風赤苓川楝

皮油發灰靑黛黃連蘆薈褐子丸﹕葡萄子陳皮靑皮檳榔赤苓黑醜蓬術木香五靈脂黃芪湯﹕黃芪當歸川芎芍藥生地人參茯苓陳皮柴胡半夏使君子蚵皮丸﹕捉蟾蜍一隻﹐要腹大不鳴不叫﹑身多賴斑者。取糞蛆置桶內﹐卽將蟾蜍打殺之﹐放在糞蛆中﹐聽虫食一晝夜﹐次日以布袋之﹐置急流水中﹐漂浸一夜取出﹐瓦上焙榦爲末﹐入麝香一匙和爲丸﹐如桐子大﹐每服約二十丸。

全丹﹕靑皮陳皮蓬術川芎白蔻仁檳榔蘆薈木香使君子蟾蜍五靈脂龍膽湯﹕膽艸鉤藤柴胡桔梗芍藥川芎茯苓甘艸人參大黃諸吐

《內經》曰「諸吐嘔酸﹐暴注下迫﹐皆屬於火。」河間曰「胃膈熱甚則爲嘔﹐火气炎上之象也。」夫吐爲有物無聲﹐吐屬太陽﹐多血少气﹐乃血中之病也。噦爲有聲無物﹐噦屬少陽﹐多气少血﹐乃气中之病也。嘔則有物有聲﹐嘔屬陽明﹐多血多气﹐謂气血俱病也。前人以吐屬火﹐此特其一端耳。

冷吐者﹐凝乳不消﹐多吐而少出﹐脈息沈細﹐面白眼慢﹐气滯神昏﹐額上有汗。此因風寒入胃﹐或食生冷﹐或傷宿乳﹐胃虛不納而出。宜溫胃去寒法﹐用理中湯﹑定吐飲。如服此不效﹐以香薷飲治之。

熱吐者﹐面赤唇紅﹐吐次少而出物多﹐乳片消而色黃﹐徧體气悶﹐納呆。或暑气在胃﹐或偶食熱物﹐精神不疲而多煩躁。宜服香薷飲。

積吐者﹐眼胞浮腫﹐面色微黃﹐足冷肚熱﹐日傳輕夜重﹐按脈沈緩。此宿乳滯脾﹐故吐黃色酸水﹐或有薄痰。脈實而滑﹐爲食積所傷﹐吐酸臭气﹐或宿食並出﹐乳不化。宜用三稜散。

傷風嗽吐﹐有熱生風﹐有風生痰﹐痰結胸中﹐肺气不順﹐連嗽不已﹐隨痰出物﹐此爲嗽吐﹐痰壅而作﹐乃爲肺癥。宜去風化痰﹐先服小柴胡湯。

若瀉久肺虛﹐土不生金﹐面白唇紅﹐幹嗽漧嘔無痰﹐宜溫補爲上﹐用茯苓厚朴湯﹑惺惺散。

傷乳吐者﹐才飲乳後卽吐﹐或少停而吐。此因乳飲無度﹐脾气虛弱﹐不能運化。譬之小器盛物﹐滿則溢也。更當節乳﹐投三稜散。

嘔家多渴﹐胃之津液幹也。欲飲水以自救。

宜少飲湯水﹐多飲則恐成吐逆。宜五苓散。有平常惡心﹐吐出淸水﹐心胃作痛﹐得食漸止﹐饑則更甚。此胃中有蛔虫也﹐宜檳榔散。大抵嘔吐第要節乳﹐徐徐用藥調治。蓋節者搏節之節﹐無過飽也。如不明此理﹐動輒斷乳﹐二三日以致餒﹐甚而胃虛﹐反致不救者多矣。切須知此。

總括﹕面靑唇白冷爲眞﹐熱吐腥酸頭額溫﹐停食作痰嘔乳遂﹐不宜尿澀燥紅唇。

脈法﹕脈浮而遲﹐气少不泛﹐難治。

丹溪曰﹕胃中有熱﹐膈中有痰﹐令人時常嘔吐淸水﹐作噯吞酸等癥。用二陳湯﹐加薑汁炒黃連﹑山梔﹑蒼術﹑川芎﹑香附﹑砂仁﹑神曲﹑山楂﹐少加木香以行滯气﹐再加薑汁衝服。凡病嘔吐切不可下﹐以其逆之故也。此丹溪之論。而東垣

云﹕吐而大便不通﹐則利大便。上藥則在所當禁。二說相反﹐要審其通與不通而治之。

理中湯﹕人參白術甘艸生薑理中飲﹕人參沈香丁香藿香薑汁香薷飲﹕香薷扁豆厚朴黃連三稜散﹕人參三稜蓬術陳皮枳殼香附靑皮甘艸益智仁陳神曲麥芽半夏大黃紫蘇小柴胡湯﹕人參半夏黃芩柴胡甘艸茯苓厚朴湯﹕茯苓厚朴半夏甘艸惺惺散﹕人參桔梗茯神白術防風川芎細辛南星甘艸花粉傳檳榔散﹕黑錫炒成灰﹐檳榔等分爲末﹐米飲調服﹐苦楝湯亦可。嘔家聖藥是生薑﹐信矣。然气逆作嘔﹐半夏送之。生薑與寒癥最佳﹐然熱癥不可無烏梅丸。女子嘔吐甚者﹐死﹐以其陰在上故也。

諸熱《內經》曰﹕陽勝則外熱﹐陽虛則外寒﹔陰勝

則內寒﹐陰虛則內熱﹔陰陽相勝﹐則寒熱往來。

又曰﹕陽不足則先寒後熱﹐陰不足則先熱後寒﹐陰陽不歸其分則寒熱交爭。又曰﹕肝熱病者﹐左頰先赤﹔心熱病者﹐額先赤﹔脾熱病者﹐鼻先赤﹔肺熱病者﹐右頰先赤﹔腎熱病者﹐頤先赤。乃病𨿽未發﹐而其熱象先形於面矣。夫熱有輕重不同。有病翕翕發熱者﹐若合羽取覆﹐明知其熱在外屬表﹐由風寒客於皮膚﹐陽气拂郁所致﹐宜發汗以散之。又病蒸蒸發熱者﹐若燻蒸壯熱﹐明知其熱在內屬裏﹐由陽气下陷而傳入中宮也﹐用攻下以滌之。表裏未擺﹐邪气傳裏﹐裏未作實﹐是爲半表半里之間﹐則表裏俱發熱而熱又輕於純在表也。發熱惡寒﹐發於陽也﹔無熱惡寒﹐發於陰也。夫小兒生稟純陽﹐血气壅實﹐五臟易生熱也。凡熱各不同而治亦不同焉。

總括﹕發熱無過先有餘﹐次傳不足始成虛﹔身中有熱先除熱﹐表裏逢虛先補虛。

脈法﹕脈沈而數者﹐骨間有熱﹐欲以腹按淸冷也。

表裏未擺﹕據下句之義﹐當是「表邪未罷」。

小兒八九至爲熱﹐浮大微﹐風熱脈﹐有力爲實﹐無力爲虛。

瀉靑丸﹕當歸川芎山梔防風甘艸羌活大黃瀉黃散﹕藿香防風石膏山梔甘艸此方治脾熱。

瀉白散﹕桑白皮地骨皮甘艸此方治脾肺熱。

滋腎地黃丸﹕黃柏知母桂枝此方治腎熱。

導赤散﹕生地木通甘艸此方治小腸熱。

大柴胡湯﹕柴胡黃芩白芍半夏大傳黃甘艸諸瀉

《內經》曰﹕春傷於風﹐夏必飧泄。又曰﹕濕勝則濡泄。夫脾胃同濕土之化﹐主腐熟水谷﹐胃气和平﹐飲食入胃﹐精气則輸於脾土﹐歸於肺﹐行

於百脈﹐而成營衛。若飲食一傷﹐起居不時﹐損其胃气﹐則上升精華之气反下降而爲飧泄矣。

冷瀉多是白水﹐瀉密而少﹐腹痛而鳴﹐眉皺目慢﹐面帶白色﹐額上汗出﹐此爲冷瀉。用守湯﹑益中湯。

熱瀉大便黃色﹐如筒弔水﹐瀉過卽止﹐半日復然﹐心煩口渴﹐小便黃少﹐食乳必粗﹐此爲熱瀉。先用五苓散﹐後用香薷飲。

傷食瀉﹐因飲食過多﹐有傷脾气﹐遂成泄瀉﹐故大便不聚﹐臭如敗卵。宜三稜散。

水瀉謂之洞泄﹐乃陰陽不順﹐水谷不分﹐瀉黃水而小便少﹐番次密而無度﹐此爲冷熱相激﹐淸濁渾亂﹐或因乳有熱气﹐遽以哺之﹐令兒脾胃不和﹐水谷交雜而下。以攺阻五苓散加苡仁﹑車前子﹑半夏﹐薑水煎服香薷飲。

積瀉者﹐脾气虛弱﹐乳食入胃﹐不能運化﹐積滯日久﹐再爲冷食所傷﹐傷之大腸﹐遂成泄瀉﹐畱連不止﹐諸藥無功。蓋以食積脾胃﹐積旣未除﹐瀉密而少﹕便瀉頻作而量少。密﹐形容便次多。下文有「番次密」﹐義同。

阻﹕據文義﹐疑當作「組」。

何由得免﹖宜先用消積法﹐後用止瀉﹐瀉止﹐脾陰足實﹐則病可除矣。三稜散﹐香橘餅﹐參苓白術散。

驚瀉﹐糞靑如苔﹐調若膠黏﹐不可便止﹐須鎭心抑肝﹐和脾胃﹐消乳食﹐斯爲治矣。投三解散﹑五苓散﹐水﹑姜﹑陳倉米煎服。

疳積釀瀉﹐其候面靑痿黃﹐不思飲食﹐晝涼夜熱﹐或腹內有癥癖气塊﹐肚腹腫脹﹐兩足瘦弱﹐頭大項細﹐發稀枯豎﹐肌肉消瘦﹐瀉則顏色或黃或白﹐或靑或赤﹐其臭異常﹐其瀉有時或一日一次﹐或一日二次﹐自瀉自止。先用當歸散加三稜﹑陳皮煎服﹐次投三稜散。

總括﹕脾虛胃弱病根成﹐水合如何運化行。淸濁相干相吐瀉﹐久傳虛瀉便風生。

脈法﹕瀉脈主緩﹐遲小結者﹐生﹐浮大數者﹐死也。

凡瀉水而腹不痛者﹐是濕﹔飲食入胃不住﹐完谷不化者﹐是气虛﹔腸鳴瀉水﹐痛一陣瀉一陣者﹐是火﹔或瀉或不瀉﹐或多或少者是痰﹔腹痛甚而瀉﹐瀉後痛減者﹐是食積也﹐俗云受肚瀉。蓋飲食滿腹﹐脾弱不能健運﹐故聚滿而瀉﹐瀉盡卽

止﹐復又如是﹐宜調胃節飲食爲上。又曰﹕暴瀉非陰﹐久瀉非陽﹐諸瀉皆心之瀉﹐宜行小便﹐此千不易之理。若久瀉脾虛﹐陽气衰弱﹐伏匿於陰﹐若用淡滲之藥﹐是降之又降﹐益其陰而重竭其陽﹐則陽愈削而精神愈短矣。宜用升陽之藥﹐以羌活﹑柴胡﹑升麻﹑防風﹑甘艸治之。或法寒濕之勝﹐助風以平之。又曰﹕下者舉之﹐得陽气升騰而病去矣。

守中湯﹕桔梗蒼術漧薑甘艸益中湯﹕肉果丁香砂仁訶子靑皮甘艸陳皮馬芥五苓散﹕白術豬苓澤瀉茯苓肉桂香薷飲﹕香薷扁豆厚朴甘艸三稜散﹕蓬術厚朴三稜益智仁神曲肉果甘艸香橘餅﹕木香陳皮靑皮厚朴砂仁神曲三稜肉果參苓白術散﹕人參茯苓白術甘艸砂仁苡仁桔梗蓮心山藥扁豆三解散﹕人參防風天麻茯神山梔白附大黃赤芍黃芩僵蠶枳殼全蠍甘艸

當歸散﹕當歸赤芍大黃川芎麻黃甘艸吐瀉《內經》曰﹕脾虛則吐。又曰﹕食滯於胃者爲吐﹐食滯於大小腸者爲瀉。又曰﹕諸嘔吐酸﹐暴注下迫﹐皆屬於熱。錢仲陽曰﹕吐乳瀉黃﹐傷熱乳也﹔吐乳瀉靑﹐傷冷乳也。則知虛實寒熱﹐皆能成吐瀉之癥。又有傷風吐瀉﹐身溫﹐乍涼乍熱﹐睡多气粗﹐大便黃白色﹐嘔吐乳食不消更兼傳咳嗽。先服大靑膏發散﹐後用益黃散和胃。若吐瀉身熱﹐好睡能乳﹐吐痰﹐飲水不止﹐大便黃水﹐此胃虛之癥。先用白術散生津止渴﹐後用大靑膏發散風邪。

凡遇小兒吐瀉﹐惟恐脾胃虛弱生風之患。

《心鑑》云﹕兒分長幼﹐病察虛實。或有吐瀉三五日發風者﹐或一日﹑或半日而發者。大抵女孩以吐爲急﹐男子以瀉爲急。若气虛暴瀉暴吐﹐立卽交作﹐惟瀉病易成風候﹐久則虛乏不治矣。但瀉

宜實脾爲良﹐吐卽生胃爲本。截風之藥略加用之。凡驚藥及寒藥切不可用﹐亦不可用大熱藥﹐蓋醫生定方﹐須審病精細爲幸。仲陽不分寒熱吐瀉﹐而曰皆當下之﹐恐未妥當。不若傷熱者﹐用五苓散以導之﹔傷冷者﹐用理中湯以溫其中﹐自然平復安然矣。

總括﹕小兒吐瀉有多般﹐不可將來一例看。若見神昏目慢候﹐慢脾驚搐要堤防。

脈法﹕洪者爲熱﹐弦者爲痛﹐微弱漸遲者死﹐漸大者生。若有宿食畱飲﹐气口脈必弦澀滑。

錢仲陽曰﹕小兒出生三日內﹐吐瀉壯熱不思乳食﹐大便靑色﹐乳食不消﹐或白色﹐傷乳﹐當下之﹐然後和胃。夏至後吐瀉﹐身熱﹐或傷熱﹐或傷乳﹐或乳不消﹐瀉深黃色﹐宜香薷飲之類。

大靑膏﹕白附靑黛天麻全蠍朱砂烏蛇麝香天竺黃大靑益黃散﹕陳皮靑皮訶子甘艸丁香白術散﹕白術茯苓人參甘艸砂仁苡仁桔梗蓮心山藥扁豆五苓散﹕白術茯苓澤瀉豬苓肉桂

理中湯﹕人參白術漧薑甘艸霍亂

《內經》曰﹕太陽所至爲滿﹐霍亂吐下。有土郁之發﹐民病嘔吐﹐霍亂注下上濕土霍亂﹐卽仲景五苓散﹑理中湯之類。有歲土不及﹐風乃大行。民病霍亂飧瀉上土虛風勝霍亂。有熱至則身熱﹐霍亂吐下上熱霍亂﹐卽活人書香藿飲之類。仲景曰﹕邪在上焦則吐﹐邪在下焦則瀉﹐邪在中焦則旣吐且瀉。夫小兒霍亂之候﹐皆因飲食﹐內有所傷﹐外有所感﹐陽傳不升﹐陰不降﹐乖隔而成﹐故卒然吐瀉並作﹐揮霍撩亂矣。爲病之源有三﹕吐者﹐陽也﹐心火炎上之疾也﹔瀉者﹐虛也﹐濕土注下之候也﹔轉筋者﹐風也﹐木火撓亂之疾也﹐由秋之間濕土大作﹐風涼乘之入於脾胃﹐三气俱作﹐所以上吐下瀉而轉筋也。治法以生薑細切﹐漬以新汲水﹐調益元散﹐頃服之可愈。或五苓散﹑桂苓散﹑甘露飲﹐切勿與穀食米飲。若恐其饑而與食之﹐卽死不救矣。須聽其吐瀉後一二時﹐病者自知饑甚﹐始可

與之稀粥。然霍亂病證亦有不同者﹐有心腹卒痛﹐吐利寒熱﹐頭目眩暈。先心痛則先吐﹐先腹痛則先利﹐心腹齊痛吐利並作﹐甚則轉筋﹐入腹則斃。蓋陰陽反戾﹐淸濁相干﹐陽气暴升陰气頓墜﹐陰陽否隔﹐上下奔趨﹐治之惟宜溫暖﹐更詳其所因調之。若因風則惡風有汗﹐因寒則惡寒無汗﹐溫則重著﹐暑則熱煩﹐此外因所致也。又有元气不足﹐郁聚痰飲﹐痞隔中滿﹐隨其腸腹而作﹐此內因所致也。其或飽餐恣飲﹐腹脹停凝而作﹐此非內因也。小兒夏月多食生冷﹐因脾虛不能運化﹐加以外感風寒﹐則揮霍撩亂﹐上吐下瀉﹐人見倉卒躁擾痛悶﹐似有神鬼。然非鬼神﹐乃飲食痞膈﹐上下不通﹐將欲吐瀉﹐故如是也。經曰﹕濕霍亂死者少﹐幹霍亂死者多。夫幹霍亂者﹐忽然心腹脹滿﹐胸脇刺痛﹐欲吐不吐﹐欲瀉不瀉﹐是爲絞腸沙﹐最難治也。死在須臾﹐升降不通故也。

治法先宜疏利﹐或吐提其气﹐最是良法﹐更宜刺委中穴﹐並十指出血爲妙。委中穴在足膝彎內﹐約紋動脈應手者總括﹕病人霍亂事堪驚﹐吐瀉交並又轉筋。心腹痛疼時眩暈﹐宜分幹濕審三因。

脈法﹕脈來浮洪者可治﹐微而遲者最難生。

玉露飲﹕治口渴煩躁﹐身熱﹐小便不利。寒水石二兩﹐石膏二兩﹐甘艸二錢﹐共爲末﹐水飛﹐麥冬湯調服。

香薷飲﹕香薷炒扁豆制厚朴五苓散﹕豬苓澤瀉白術茯苓官桂少許桂苓散甘露飲﹕卽五苓散桂苓白術散﹕卽甘露飲加石膏瘧疾《內經》曰﹕夏暑汗不出者﹐至秋成風瘧。又曰﹕夏傷於暑﹐秋必痎瘧。丹溪曰﹕痎瘧皆傷於風﹐此前人論瘧之槪也。殊不知風寒暑濕﹐邪自外來﹐飲食居處﹐邪由內作﹐豈夏傷於暑﹐秋必發瘧哉﹖蓋傷之淺者近而暴﹐傷之深者遠而痎﹐痎者﹐久也。要知瘧之寒熱﹐乃陰陽二气也﹐互相勝負而作。邪並於巨陽﹐則陰實陽虛﹐故寒作﹔

邪並於陽明﹐則陽實陰虛﹐故熱作﹐此陰陽相移也。气捨於皮膚﹐與气並居。衛气者﹐日行陽﹑夜行陰﹐此气得陽而外出﹐得陰而內薄﹐是以日作﹐此受之淺也。邪气薄於陰分﹐陽气獨發﹐陰邪內著﹐陰與陽爭不得出﹐故間日而作﹐此受之深也。邪气與衛气客於六腑﹐而有時相失﹐不能相爭﹐故休數日乃作﹐此受之最深也。然瘧之狀不一。足太陽瘧﹐令人腰痛頭重﹐寒從背起﹐先寒後熱﹐熇熇然﹐熱止汗出難已。足少陽瘧﹐令珍人身體解﹐寒不甚﹑熱不甚﹐惡見人﹐見人惕惕稀然﹐熱多汗甚。足陽明瘧﹐令人先灑淅惡寒﹐寒久乃熱﹐熱去汗出﹐喜見日月光明火气乃快。足選太陰瘧﹐令人不樂﹐好太息﹐不嗜食﹐多寒熱汗出﹐病至則善嘔﹐嘔已乃衰。足少陰瘧﹐令人嘔吐甚﹐熱多寒少﹐欲閉戶而處﹐其病難已。足厥陰瘧﹐令人腰痛小腹滿﹐小便不利如癃﹐非是癃也﹐數便意﹐恐懼﹐气不足﹐腹中悒悒﹐此六經之溫瘧也。

肺瘧者﹐令人心寒﹐寒甚熱﹐熱間善驚﹐如有所見也。心瘧者﹐令人心煩甚﹐欲得淸水﹐反寒多不甚熱也。肝瘧者﹐令人色蒼蒼然太息﹐其狀若死者。脾瘧者﹐令人寒﹐腹中痛﹐熱則腸鳴﹐鳴

已汗出。腎瘧者﹐令人灑灑然﹐腰脊痛﹐宛轉﹐大便堅﹐目眩眩然﹐此五臟之瘧也。

東垣云﹕寒熱瘧屬太陰﹐熱瘧屬陽明﹐風瘧屬少陽﹐溫瘧屬厥陰。又作子午卯酉日者屬少陰﹐寅申己亥日者屬厥陰﹐辰戌丑未日者屬太陰。蓋是三日一發也。而丹溪又有食瘧﹑痎瘧﹑風瘧﹑暑瘧﹑老瘧﹑瘧母之名﹐皆生於五臟﹐六經之所主也﹐但所盛之故耳。若夫小兒抱持解脫﹐不避風寒﹐又感暑濕﹐致令邪气客於皮膚﹐痰飲乳食積於臟腑﹐初起𨿽先消導﹐然扶胃气爲本﹐後隨其得病所由而調理之。如瘧病暫發者可截﹐虛久者宜補气血。若過用截瘧藥致傷脾胃﹐則必延綿不休。凡熱多寒少無汗者﹐桂枝麻黃傳各半湯﹔有汗多者﹐柴胡桂枝湯﹔汗多而渴者﹐白虎加桂湯﹔小便赤﹑熱多寒少者﹐小柴胡湯﹔寒多熱少者﹐淸脾飲﹑養胃湯﹔久不止者﹐以鬼哭散止之﹔熱多汗出腹痛者﹐大柴胡湯下之﹔久瘧不愈﹐腹中結塊者﹐鱉甲飲調之。凡脾胃虛而患瘧者﹐不論三陰六經﹐悉以六君子湯爲主﹐熱多加柴胡﹑山梔﹐寒多加漧薑﹑肉桂﹐有汗加黃芪﹑浮麥﹐無汗加蒼術﹑葛根﹐元气下陷及肝木乘脾者﹐並加升麻﹑柴胡爲善。若用靑皮﹑常山﹑艸果等藥﹐

正气益虛﹐邪气益實﹐而變癥百端矣。有小兒瘧癥﹐變作虛浮﹐陰囊浮大﹐或食傷脾胃﹐以致浮腫。夫浮者脾之外應也﹐宜大腹皮湯﹑艸果飲治之﹐然後以實脾補之可也。若乳母七情六欲﹐飲食不調﹐或寒熱似瘧﹐肝火熾盛﹐致兒爲患者﹐又當治其乳母﹐斯無誤矣。有陰虛每日午後惡寒發熱似乎瘧者﹐至晚亦得汗而解﹐若作瘧治﹐而用常山﹑柴胡﹑艸果等藥誤矣。且陰虛脈濡而數﹐瘧脈弦數可辧耳。有痞癖而爲寒熱似瘧者﹐珍亦不可作瘧治也。

稀總括﹕面黃髮豎瘧之因﹐外感風寒暑濕成。內郁選七情饑飽後﹐故令寒熱往來生。

脈法﹕脈本自弦﹐微則爲虛﹐代散則死。

如久瘧及元气虛﹐倘誤服靑皮飲﹑截瘧飲者﹐多致不起﹐戒之戒之。瘧後食少﹐面黃﹐身弱﹐以四君子湯加二陳湯﹐薑汁炒黃連﹐枳實﹑常山性悍﹑善驅逐﹐病久虛者忌用。

桂枝湯﹕桂枝白芍甘艸麻黃杏仁生薑大棗煎服。

柴胡桂枝湯﹕柴胡桂枝黃芩半夏人參甘艸白虎加桂湯﹕石膏知母甘艸桂枝小柴胡湯﹕半夏人參柴胡黃芩甘艸靑皮飲﹕半夏艸果靑皮黃芩柴胡白術厚朴陳皮甘艸茯苓初起者宜之。

養胃湯﹕蒼術厚朴半夏陳皮茯苓甘艸人參艸果藿香病虛者宜之。

大柴胡湯﹕柴胡黃芩甘艸半夏白芍枳實傳鬼哭散﹕大腹皮常山茯苓鱉甲鱉甲飲﹕白術陳皮艸果川芎芍藥檳榔三稜蓬術甘艸腹皮大腹皮湯﹕枳殼蒼術檳榔三稜蓬術甘艸大腹皮艸果飲﹕半夏甘艸丁香漧薑神曲六君子湯﹕人參白術茯苓甘艸半夏陳皮止三陰瘧疾靈丹切不可初服﹕大熟地一兩甜

茶五錢烏梅三錢歸身三錢痢疾附脫肛《內經》曰﹕溲而便膿血﹐和气行而血止也。

又曰﹕少陽在泉﹐火淫所勝﹐民病注泄赤白。錢仲陽曰﹕瀉痢黃赤黑﹐皆熱也。瀉痢靑白﹐水谷籍不化﹐皆冷也。丹溪曰﹕赤痢爲血﹐自小腸來﹐白稀痢屬气﹐自大腸來﹐皆屬濕熱之气。如夏秋之間﹐溽暑時行﹐此濕熱之气生於外感者也。恣飲選酒酪生冷﹐耽嗜肉食肥甘﹐此濕熱之气生內傷者也。內外交感﹐乃成痢疾。若諸書槪以赤爲熱﹑二白爲寒﹐誤矣。

其有白積痢﹐得辛熱而愈者﹐亦因素稟虛弱﹐腸胃虛寒耳。然有手足指冷﹐時欲飲熱爲驗也。

其有赤白兼下者﹐气血俱病也。下如豆汁色者﹐濕勝也。如五色之相染者﹐五臟俱受病也。純血者﹐熱毒入深也。魚腦色者﹐脾虛不運﹐陳積脫滑下凝也。如鼻涕凍膠者﹐臟腑虛脫

滑也。如白膿者﹐虛勞努責而出气﹐受熱邪瘀結也。如屋漏水﹐塵腐色者﹐元气敗弱之甚然也。

後重裏急﹐數圊而不能便﹐下迫窘痛﹐大腸經气滯不通﹐濕熱內甚也﹐後重裏急。初病元气未虛﹐裏急甚者﹐下之。下後余積未淸﹐不可驟補﹐宜化滯淸熱蕩滌之﹐直候積盡﹐方可調補气血。

今人不問新久﹐便行止澀﹐爲害不淺。善治者﹐辧其寒熱虛實气血之癥而審治之。

其有初起挾外感者﹐發熱惡寒﹐頭身俱痛﹐此爲表癥﹐宜以微汗而解﹐則痢自止。不止者﹐以柴胡茯苓湯和之﹐不可遽下遽止也。初得而競腹痛窘迫者﹐此因肺金之气郁在大腸之間﹐實者必推蕩之﹐此通因通用之法﹐宜大承气湯或調傳胃承气湯下之。下後不止者﹐以河間芍藥湯和之可也。下痢赤積﹐身熱腹痛﹐裏急後重﹐宜芍藥湯調天水散。下痢白積﹐腹痛﹐裏急後重者﹐用芍藥黃連湯調天水散服之。血痢久不止者﹐宜煎四物湯下黃連阿膠丸。有下隨黑積﹐中有紫黑色而又痛甚者﹐此屬死血癥﹐宜桃仁承气湯下之。如受病旣久﹐气血俱傷﹐故纏墜而赤白俱下﹐脾胃气陷或經乖者﹐若休息痢﹐宜烏膠梅連丸。噤口者﹐因脾胃濕熱之毒﹐燻蒸淸道而上﹐以致胃口閉塞﹐而成不食之癥。亦有脾胃虛而不能食者﹐亦有誤服利藥﹐致藥毒犯胃而不食者﹐亦有服澀藥太早﹐邪气閉遏胃口而不食者﹐或用石蓮肉以通心气﹐敗毒散以散毒邪﹐山藥以補脾胃﹐米能開胃口而進飲食﹐其毒气上衝者﹐宜丹溪方﹐以人參﹑黃連二味呷之﹐便得一口下咽就好。一方加石蓮肉。其脾胃虛者﹐用仁齋法以參苓白術散加石菖蒲末﹐陳粳米湯調下﹐此方有蓮肉﹑山藥﹐胸次一開﹐自然能食矣。有時珍疫作痢﹐傳染相似﹐宜首用敗毒散加陳皮﹑陳倉稀米﹐名倉廩湯﹐隨其所勝之气加減用之。

總括﹕選痢名滯下古來言﹐赤白腸中痛可攝﹔補澀厚腸須緩用﹐治之當以利爲先。

脈法﹕沈則生﹐浮則死。

《內經》曰﹕腸癖下血﹐身熱則死﹐寒則生。

腸癖下白沫。河間曰﹕行血則便膿自愈﹐和气則後重自除。盲者日月﹐聾者雷霆也。《病機要》云﹕後重則宜下﹐腹痛則宜和﹐身重則除濕﹐脈弦則去風。丹溪曰﹕瀉屬脾﹐痢屬腎。先水瀉而後膿血者﹐此脾傳腎﹐賊邪難愈﹔先膿血而

後水瀉者﹐此腎傳脾﹐微邪易愈。凡久痢用澀藥止之。然須以陳皮爲佐﹐恐太澀亦能作痛耳。夏秋之間﹐忽有暴寒折於壯熱﹐無所發散﹐客邪傳肌膚之中﹐發於外﹐則爲瘧﹐發於內﹐則爲痢﹐內外俱發則瘧痢並作也。如力倦气少惡食﹐此爲挾虛癥﹐宜用白術﹑當歸身尾﹐甚者加人參﹑陳皮﹐補之以虛而痢自止。腹痛者﹐因肺金之气郁在大腸之間﹐實則可下﹐虛則桔梗發之。有積毒之气﹐上衝而嘔惡者﹐淸解爲主﹐人參敗毒散。有胃气虛寒而嘔惡者﹐溫補爲主﹐附子理中湯。

柴苓湯﹕柴胡茯苓半夏人參豬苓白術澤瀉甘艸傳大承气湯﹕大黃厚朴枳實芒硝調胃承气湯﹕大黃芒硝甘艸河間芍藥湯﹕芍藥黃芩黃連甘艸檳榔桂枝歸尾大黃木香天水散﹕滑石甘艸爲末調服黃連湯﹕黃連當歸川芎熟地烏膠梅連丸﹕赤苓烏梅白芍黃柏漧薑黃連當歸黃連阿膠丸﹕黃連阿膠茯苓

桃仁承气湯﹕桃仁桂枝芒硝甘艸大黃敗毒散﹕柴胡甘艸桔梗人參羌活獨活川芎茯苓枳殼前胡參苓白術散﹕人參白術茯苓桔梗甘艸黃連藿香苡仁砂仁山藥扁豆附脫肛夫肺與大腸相爲表裏﹐肛者﹐大腸之魄門是珍也。巢氏曰﹕實熱則大便祕結﹐虛寒則肛門脫出。

稀有因痢久﹐裏急後重﹐努力肛開﹐爲外風所吹﹐或伏暑作瀉﹐腸滑不禁﹐或稟性怯弱﹐易於感冷﹐亦選致大腸虛脫。凡小兒所患瀉痢﹐皆因暑濕乘脾﹐胃虛而得。蓋風屬木﹐木勝則制土﹐土主脾﹐胃虛受制﹐又濕善傷脾﹐因虛受濕﹐不能分別淸濁﹐水谷交雜﹐則爲洞泄。旣久大腸亦虛。大腸乃手陽明燥金﹐土虛不能生金﹐金旣虛則傳送之道亦虛﹐或又爲風冷所襲﹐故肛門脫而不收。法當補脾溫胃﹐宜用補中益气湯﹐倍加芍藥﹐木香﹑粟殼﹑砂仁﹑地楡之類。外用伏龍肝散敷之﹐及萆麻膏帖桃仁﹕原抄本缺遺﹐今據方名補出。

囟門。使引气上﹐令其自收。如收盡﹐仍以水洗去其膏。又有濕熱積滯於大腸﹐未經疏蕩﹐亦成此疾。宜芍藥湯少加大黃以瀉其積滯之气﹐痢自止而肛不復脫矣。外宜蟠龍散敷之。大凡手足指熱者屬實﹐手足指冷者屬虛﹐亦是一看法也。

總括﹕肛門出露久難收﹐再感風寒事可憂。況自先傳脾胃弱﹐更詳冷熱易爲瘳。

蟠龍散﹕幹地龍蟠如錢者佳風化朴硝二錢補中益气湯﹕當歸柴胡甘艸陳皮人參升麻白術黃芪伏龍肝散﹕伏龍肝一兩﹐鱉頭骨﹑芍藥共煎﹐各二錢五分﹐俱焙榦爲末﹐再用紫蘇三錢煎湯﹐加菜油調塗患處﹐先將荊芥﹑生蔥﹑五倍子煎滚水﹐侯溫﹐洗淨﹐輕輕拭漧﹐然後敷藥。

咳嗽《內經》曰﹕五臟六腑皆令人咳﹐非獨肺也。

伏龍肝散﹕原抄本缺此名﹐今據上文補出。

皮毛先受邪气﹐邪气聽從其合也。五臟之咳﹐久乃移於六腑。《病機要》云﹕咳爲無痰而有聲﹐肺气傷而音不淸也﹔嗽謂無聲而有痰﹐脾濕動而痰生也﹔咳嗽謂有聲有痰﹐爲肺气傷而脾濕動﹐故咳嗽也。又曰﹕秋傷於濕﹐冬必咳嗽﹐甚則痰多﹐此淸肅之气上衝而然也。夫肺居至髙﹐主持諸气﹐屬金而畏火者也。淸虛髙潔﹐覆蓋五臟﹐乾金之象﹐外主皮毛﹐司腠理開辟﹐衛護一身﹐如天之覆物﹐輕淸而在上者也。或外因六淫之邪﹐內珍因七情之气﹐則肺金受傷﹐而純淸之气擾亂妄稀動﹐爲火痰咳嗽之病﹐從玆作矣。錢仲陽曰﹕嗽者﹐肺感微寒﹐八九月之間﹐肺气正旺﹐面赤身選熱﹐其病爲實﹐當用葶藶丸下之。久咳不宜下。

若在冬月﹐乃傷風嗽﹐當用麻黃湯汗之。面赤飲水﹐咳嗽吐濃痰﹐咽喉不利者﹐以桔梗湯淸之。

先咳後喘﹐面腫身熱﹐肺气感邪也﹐以瀉白散平之。嗽而吐痰涎﹐白餅子下之。潔古云﹕嗽而兩脇痛者屬肝經﹐用小柴胡湯﹔咳而嘔苦水者屬膽經﹐用黃芩半夏生薑湯﹔咳而喉中如結者屬心經﹐用甘桔湯﹔咳而失气者屬小腸經﹐用芍藥甘艸湯﹔咳而右脇痛者屬脾經﹐用升麻湯﹔咳而嘔長虫者屬胃經﹐用烏梅丸﹔而喘息吐血者屬肺經﹐用麻黃湯﹔咳而遺尿者屬膀胱經﹐用茯苓甘艸湯﹔咳而腹滿不飲食﹑面腫气逆者屬三焦﹐用異功散﹔喘嗽面赤﹐心火刑肺也﹐用人參平肺散﹑六味地黃丸﹔嗽而吐淸綠水﹐肝木乘脾土也﹐用異功散加柴胡﹑桔梗﹔嗽而吐痰乳﹐脾肺气傷也﹐用六君子湯加桔梗﹔若嗽吐濃痰者﹐熱蘊於肺而成肺癰也﹐用桔梗湯﹔嗽而涕唾帶血﹐甚則吐血﹑溢血﹐宜淸金降火﹐此乘火於肺也。凡風邪外傷﹐法當先表散而後實腠裏﹐其用下藥﹐非邪傳於內及胃有實熱者不可也。面色白﹑脈短澀者﹐肺之本也﹐易治﹔面色赤﹑脈洪數者﹐火刑金也﹐難治。

總括﹕咳嗽𨿽然分冷熱﹐連聲因肺气風寒。脈浮痰盛喉中響﹐盛水多因汗未幹。

脈法﹕關上脈微爲咳﹐浮緩者爲傷風﹐脈緊肺寒。

嗽者﹐脈浮直者生﹐浮軟者死。

丹溪曰﹕咳嗽過冬而發者﹐寒包熱也﹐解表熱自除。有咳嗽至極遲頓﹐嗽嘔吐乳﹐食與痰出盡方止﹐此名風壅痰盛﹐肝木克脾土﹐宜南星﹑半夏﹑陳皮﹑天麻﹑白附﹑僵蠶之類。風寒嗽者﹐鼻

聲重﹐畏寒﹔火嗽者﹐有聲無痰而面赤﹔勞嗽者﹐盜汗﹐兼多寒熱﹔肺脹嗽者﹐盜汗﹐動則嗽﹐喘滿气急﹔痰嗽者﹐動則便有痰聲﹐痰出嗽止。小兒百日內偶患咳嗽﹐痰壅睡中不寧﹐亦因產後乘風寒而得﹐但不可過用發散之劑﹐略先解表﹐後服惺惺散。小兒汗出未幹﹐遽而戲水﹐亦致傷風咳嗽﹐或眼泡虛浮﹐額汗痰鳴﹐亦宜疏風化痰﹐解利邪熱﹐小柴胡湯亦可。

葶藶丸﹕葶藶隔紙略焙防風黑醜略炒杏珍仁去尖炒稀俱爲細末﹐拌勻﹐取蒸棗肉搗和丸麻子大﹐每服五六丸﹐姜湯送下。

選麻黃丸﹕麻黃甘艸桂枝杏仁甘艸桔梗湯﹕粉甘艸玉桔梗瀉白散﹕地骨皮桑白皮甘艸白餅子﹕滑石半夏膽星各一錢輕粉巴豆二十四粒﹐去皮﹑膜用水一碗煮幹﹐研爛﹐和勻餅丸。

小柴胡湯﹕半夏人參柴胡黃芩甘艸黃芩半夏生薑湯﹕黃芩半夏甘艸芍藥生薑棗子

芍藥甘艸湯﹕芍藥甘艸升麻湯﹕升麻芍藥葛根甘艸烏梅丸﹕細辛制附子桂枝人參黃柏黃芩生薑當歸獨活異功散﹕人參茯苓白術甘艸陳皮參蘇飲﹕紫蘇前胡陳皮半夏葛根茯苓桔梗人參甘艸枳殼六君子湯﹕人參白術茯苓甘艸陳皮半夏寬气飲﹕枳殼枳實人參甘艸淸肺飲﹕人參柴胡杏仁桔梗赤芍荊芥枳殼桑白皮五味麻黃旋覆花如意膏﹕半夏﹐南星﹐俱薑汁制﹐用蜜爲丸﹐傳仍用姜蜜湯送下。

龜胸龜背龜胸之候﹐因風痰停飲聚積心腹﹐再感風熱。肺爲髒之華蓋﹐肝膈上水气泛溢﹐則肺爲之浮﹐日久而爲痰﹐停滯心胸﹐兼風內發。其兒唇

紅面赤﹐咳嗽喘促﹐致胸髙如覆掌。又曰﹕龜胸﹐其乳母多食五辛﹐亦能成此疾。先服寬气飲﹐姜蔥湯調服﹔次用淸肺飲﹑如意膏。如服藥後目睛直視﹐痰涎上壅﹐兼之發搐﹐則難治矣。龜背者﹐蓋初生嬰孩或未滿周歲﹐客風吹脊﹐傳入骨髓﹐故成此疾。錢仲陽曰﹕𨿽有龜胸龜背之言﹐然終成痼疾者多矣。湯頭錄前咳嗽門籍傷積《內經》曰﹕飲食自倍﹐腸胃乃傷。凡兒所患選積癥﹐皆因腸胃平素乳哺不節﹐過食生冷之物﹐脾胃不能消化﹐積於中脘﹐外爲風寒所傷﹐或由夜臥失蓋﹐致腹痛﹐面黃身熱﹐眼胞腫痛膨脹﹐足冷肚熱﹐喜睡﹐神疲﹐不思飲食或嘔或噦﹐口噯酸气﹐大便酸臭。此陳積所傷﹐有食飽傷脾﹐脾气少虛﹐愈難消化矣﹐因而不去﹐遂成其積﹐積敗爲痢。立齋曰﹕小兒有積﹐面目黃腫﹐肚熱脹痛﹐覆睡多困﹐啼哭不食﹐或大腸閉澀﹐小便如油﹐或便痢無禁﹐糞白而酸臭﹐此積癥也。然有乳積﹑食積﹑气積﹑驚積之分﹐當臨癥明辧。或由小兒啼

哭未已﹐以乳與兒﹐停滯不化是爲乳積。肚硬帶熱﹐渴瀉或嘔﹐飲食無度﹐多餐過飽﹐飽後卽睡﹐是爲食積。或腹痛叫啼﹐痢如蟹渤﹐觸忤其气﹐榮衛不和﹐潦潦日久﹐是爲气積。或泄下淸水﹐如生艸汁﹐是受驚而後有積﹐煩悶啾喞﹐常似生嗔﹐是名驚積。因病日久而積成之﹐或額上有汗而喘急煩渴﹐潮熱往來﹐肚腹有熱﹐睡中覺腹內有物跳動是也。然積有虛有實﹐虛則渾身如熱﹐不思飲食﹐昏昧神緩﹐抱起如睡﹔實則肚熱糞祕﹐囟腫喉塞﹐痰壅涎鳴﹐熱毒發瘡﹐推此可見矣。其傷乳傷食而熱者﹐惟腸肚之熱爲甚﹐人知傷積肚熱﹐糞極酸臭﹐而腹間有熱﹐傷積肚熱之明驗﹐人所不知也。其傷感變證而瀉黑﹐久瀉未傳已﹐肚腹脹滿﹐气出粗大﹐手心生瘡﹐瘦弱柔軟﹐皆不可療。小兒積消﹐多用靑皮﹐然靑皮最能發汗﹐有汗者﹐切勿多與。小兒諸疾﹐皆由乳食無度﹐過於傷飽﹐以致不能克伐﹐畱而成積。初得之時﹐不問乳積气積﹐進以消積丸。如驚積﹐以辰砂膏或靑龍丸﹐量輕重而疏導之﹐以調气和胃蟹渤﹕形容便下軟硬不調﹑稀稠不均之狀。

啾喞﹕病兒啼哭喧鬧之狀。

取愈。蓋脾已傷﹐又以藥傷之﹐使營運之气減﹐其食愈難消矣。故《至眞要大論》曰﹕大毒治病﹐去其六﹐小毒治病﹐十去其七﹐常毒治病﹐十去其九。肉果瓜菜﹐食養之類﹐必無使過傷其正也。凡人以胃气爲本﹐惟治病亦然。小兒胃气有虛有實﹐虛則嘔吐不食﹐實則痞滿內實。虛者益之﹐實則損之﹐欲得其平則可矣。虛用木香﹑丁香﹑靑皮﹑厚朴﹑肉蔻等劑﹐實用柴胡﹑桔梗﹑枳殼﹑前胡﹑大黃等劑。胃中停食﹐寒則漧薑﹑官珍桂﹑丁香﹐酌量大小分劑與之﹐謂之平胃。心者﹐稀脾之母。進食不止於和脾﹐蓋火能生土﹐當以心藥入於脾腎之中﹐庶幾兩得﹐古人進食方劑多用選益智者﹐此也。

總括﹕頭疼身熱腹微脹﹐足冷神昏卽愛眠。因食所傷脾气弱﹐下宜遲緩表爲先。

脈法﹕右手气口脈大於人迎一二倍爲傷食﹐宿食不消﹐右關脈沈而滑﹐虎口脈紋黃色爲脾家有積﹐若脈沈者爲乳不消。

消積丸﹕丁香茴香陳皮靑皮益智仁神曲三稜白術巴霜

辰砂膏﹕硼砂辰砂珍珠全蠍麝香馬牙硝各錢許靑龍丸﹕靑黛茯神蘆薈南星麝香輕粉全蠍巴霜朱砂爲衣﹐薄荷湯下。

藿香正气散﹕藿香厚朴白芷半夏桔梗甘艸茯苓紫蘇陳皮白術大腹皮人參養胃湯﹕人參半夏陳皮茯苓蒼術厚朴藿香肉果加生薑三黃枳實丸﹕枳實黃連大黃陳皮白術黃芩大柴胡湯﹕柴胡黃芩大黃芍藥半傳夏枳實傷食凡小兒飲食﹐停滯中焦不化而發熱者﹐又惡食也﹐或噯食作酸﹐或惡聞食味﹐或欲吐不吐﹐或吐之不盡﹐或惡心气短痞滿﹐或胃中作疼﹐或心

下痞滿﹐按之則痛﹐此皆停食候也。若復感寒邪者﹐則左手人迎气口脈俱大﹐頭痛惡寒拘急﹐脘痞滿﹐或吐或嘔或痛﹐以藿香正气散﹑人參養胃湯或木香﹑砂仁之類。若肉食不化﹐必加棠球子。若麵食不化﹐加艸果﹑砂仁﹑枳實﹑靑皮。如食在胃口﹐未入於胃﹐乃口吐之﹐不吐則消導之。

待食下胃﹐變化糟粕﹐外癥已解﹐乃可下也﹐宜三黃枳實丸。熱多者﹐大柴胡湯。如無外感﹐但傷食者方可下之。凡治夾食傷寒﹐不可先以其食﹐珍且先發散寒邪﹐此可消導之。棠球子卽山楂《內經》曰﹕傷於寒則爲熱病﹐熱𨿽甚﹐不死﹐若兩感風寒者﹐則不免於死矣。第大人與小兒﹐治法𨿽去不遠﹐然用藥不可太熱。蓋小兒系純陽之體耳。仲景云﹕春气溫和﹐夏气炎熱﹐秋气淸涼﹐冬气凜冽﹐此四時之正气。冬令嚴寒﹐萬類深藏﹐君子固密﹐不傷於寒。苟不愼而觸冒之﹐乃名傷寒。其傷於四時之气﹐皆能爲病。如

冬受寒气﹐卽時而病者﹐頭疼身痛﹐肌熱惡寒﹐爲正傷寒。若過時而病﹐寒邪藏於肌膚之間﹐至春夏陽气發生則寒气與陽气相摶於營衛﹐其病情與冬發無異﹐但至春而發名曰溫病﹐至夏而發名曰熱病。陽气未盛﹐爲寒所致﹐故病爲溫﹔陽熱已盛﹐寒不能制﹐故病爲熱。此等均屬傷寒也。

又春時應暖而反寒﹐夏時應熱而反冷﹐秋時應涼而反熱﹐冬令應寒而反溫﹐此非其時而有其气﹐無論長幼﹐患病必多。小兒感冒寒气﹐因乳哺解脫衣服﹐飲食起居不能自愼﹐或夏秋之際天气甚熱﹐乳母當風取涼致風寒感於肌膚﹐是以亦病傷寒。然小兒患此﹐口不能言致病之由﹐脈不能察必然之理﹐但見煩啼發熱而已﹐視之其可不盡心傳乎﹖故初得之時﹐以虎口指紋紅色驗之﹐長而童稚﹐則以一指按三關﹐據左人迎緊盛而斷之﹐斯不誤矣。

陶節庵曰﹕凡癥有頭疼惡寒﹐皆是傷寒﹐無則皆非也。何則﹖傷寒惡寒﹐傷食惡食﹐理果然也。惟在冬時﹐惡寒殊甚。蓋冬時爲正傷寒﹐寒風猛烈﹐觸之者惡寒殊甚﹐其餘時月𨿽惡寒亦微也。蓋冬時气寒﹐腠理微密﹐非辛溫甘不可﹐故以此等之藥治之。然風與寒常相與﹐因寒則

傷營﹐惡寒﹑頭痛﹑脈浮緊而無汗﹐用麻黃湯開發腠理以散邪﹐汗出則愈﹔風則傷衛﹐頭痛﹑惡風﹑脈浮緩而汗﹐用桂枝湯充塞腠理以發邪﹐汗止而愈。《經》云﹕甘辛發散衛陽是也。若營衛俱傷﹐非此二湯能治﹐須大靑龍湯。然凡湯太峻﹐亦可代之。倘非冬時﹐卽有惡寒頭痛之癥﹐宜羌活沖和湯﹐辛涼以和之﹐可代靑龍湯也。過此則少陽﹑陽明二經﹐在半表半里之間﹐脈亦不沈不浮﹐外證在陽明﹐目疼﹑鼻幹﹑不得眠之證﹐珍脈息似長而洪﹐以葛根升麻湯。在少陽則胸脇稀痛﹑耳聾﹑脈息弦數﹐以小柴胡湯加減和之。

方有加減法﹐此二經不從標本從乎中也。余嘗選以小柴胡湯加葛根﹑芍藥﹐治少陽﹑陽明俱病﹐如拾艸芥。過此不已﹐則傳陽明之本而入裏矣。

二便卽實熱治之﹐其外癥悉罷﹐並無頭痛惡寒﹐而脈形沈實不浮﹐譫語惡熱﹐六七日不大便﹐口燥咽漧而渴﹐輕則大柴胡湯﹐重則三承气湯。或曰邪旣入裏。而《傷寒蘊要》曰﹕凡小兒傷寒﹐則怕而汗﹕與上句對應﹐當爲「而有汗」。抄遺一「有」字。

甘辛發散衛陽﹕按《素問•至眞要大論》作「辛甘發散爲陽」。

風寒﹐拘急﹐發熱﹐合爲一病。翕翕然在表﹐晝夜不止﹐直待汗出方解﹐其惡寒惡風﹐必畏人藏身﹐引衣密隱﹐鼻塞多涕﹐是爲表癥﹐宜微汗之﹐以解肌湯﹑蕭氏靑龍湯﹑敗毒散之類。惡熱而內實者﹐必出頸露面﹐揚手擲足﹐掀衣气粗﹐煩渴燥糞﹐是爲裏癥﹐宜疏利之﹐用小柴胡湯﹑四順飲之類。若頭額冷﹐手足涼﹐口气冷﹐面色黯淡﹐瀉利靑白﹐是爲陰癥﹐宜溫之﹐五積散﹑理中湯之類﹐重者四逆湯主之。夾驚者因驚之時而又感寒邪﹐或由傷寒發熱﹐熱極生風﹐是熱乘於心﹐心主血脈﹐心神易動﹐爲熱所乘﹐故發搐也﹐愼切以驚藥投之﹐亦宜疏解﹐以王氏薄荷散﹑人參羌活散之類﹐甚則抱龍丸主之。夾食者﹐先傷於食﹐後傳傷於寒﹐以致發熱气粗﹐口中噯气﹐肚熱腹脹﹐上熱下冷﹐大便酸臭﹐並宜解散﹐次投消食﹐甚則推蕩之﹐先用敗毒散﹐後用藿香正气散加神曲﹑麥芽﹑山楂﹑砂仁﹑香附之類﹐如其不愈﹐加大柴胡湯下之。湯氏曰﹕凡傷寒小兒周歲內﹐熱輕者服惺惺散﹐周歲外﹐須宜解表微汗爲妙﹐在一晝夜﹐熱勢漸退﹐方保無虞。今之醫士﹐多不表汗﹐致令五六日不除﹐入於經絡﹐摶於血气﹐傳變多端。

或變驚風﹐漸至危篤﹐傷生害命﹐可不愼哉﹗然

表裏不可不知﹐蓋表裏分汗下﹐古人云﹕桂枝入口陽盛卽斃﹐承气入胃陰盛乃危。傷寒有表癥﹐有半表半里﹐有表裏俱病﹐然表者宜汗之﹐裏者宜下之﹐半表半里者宜和解之﹐表裏俱病者﹐隨癥參治﹐大柴胡湯下之。其表癥者﹐發熱惡寒﹐身首皆痛﹐無汗﹐脈浮﹐項彊﹐腰脊疼﹐此足太陽膀胱經受病﹐宜汗之。然傷寒發表﹐當隨病輕重而汗之﹐頭疼發熱﹐蔥白頭湯主之﹐甚則麻黃各半湯﹑解肌湯﹑柴胡湯之類。其裏癥者﹐惡熱不珍寒﹐手心腋下濈濈汗出﹐胃中漧涸﹐大便堅祕﹐小稀便如常﹐腹滿而喘﹐煩躁口渴﹐脈實而滑﹐內熱譫語﹐此屬足陽明胃經也﹐宜下之﹐可用大小承气選湯﹑四順飲﹑洗心湯酌而用之。其在半表半里者﹐心下滿﹐口不欲食﹐大便堅﹐脈沈細﹐亦當下之。其人頭汗微寒﹐手冷卽汗﹐此兩癥俱見﹐仲景所謂半表半里是也﹐小柴胡湯主之。太陽不解﹐轉入少陽﹐脇下硬滿﹐漧嘔不食﹐往來寒熱﹐脈息弦數﹐此足少陽膽經也﹐宜和解之。其表裏俱見者﹐病人脈浮大﹐發熱煩渴﹐小便赤﹐五苓散主之。又傷寒六七日﹐不大便﹐頭痛有熱﹐小便淸者﹐知不在裏而仍在表﹐須當發汗﹐𨿽兩癥俱見﹐切不可下﹐宜投桂枝湯。又太陽病﹐醫士反

下﹐因而腹痛﹐是有表有裏故也﹐仲景用桂枝芍藥湯﹐痛甚者﹐桂枝芍藥湯加大黃湯。或腹滿時痛﹐寸脈俱沈﹐此足太陰脈經也﹐自利不渴﹐當溫之﹐四逆湯﹑理中湯。其無表裏癥者﹐傷寒四五日後﹐過經無表裏癥﹐入於裏﹐非汗癥﹐亦非下癥﹐皆用小柴胡湯隨癥加減。四五日至十餘日﹐服小柴胡湯不愈﹐而大便堅結﹐卽用大柴胡湯下之。仲景云﹕六七日目睛不和﹐無表裏癥﹐身微熱﹐此爲實也﹐當下之﹐宜大承气湯。若口不燥﹐舌漧作渴而脈沈﹐急宜溫之﹐此足少陰腎經也﹐宜四逆湯。有表裏寒熱﹐身𨿽熱而欲得衣﹐熱在皮膚﹐寒在骨髓﹐宜投溫膽湯而寒乃已﹐次以小柴胡湯加桂枝以治其表。又身大寒而反不欲近傳衣﹐寒在皮膚﹐熱在骨髓﹐宜白虎湯加人參除熱﹐次以桂枝湯﹑麻黃各半湯﹐以表其外。又厥陰癥﹐脈浮緩﹐囊不縮﹐發熱惡寒﹐似瘧欲愈﹐宜桂枝麻黃各半湯﹔若尺寸脈俱沈短﹐囊必縮﹐此脈﹕依上下文例﹐此字似屬抄寫時之衍文﹐當去之。

麻黃各半湯﹕卽桂枝麻黃各半湯﹐想抄者因同句中有桂枝湯﹐故遺桂枝。

以表其外﹕卽表散其外邪。表﹐從皮表發散﹔外﹐外邪﹐此處指在肌表的寒邪。

毒气入髒﹐宜承气湯下之。厥陰病脈微浮爲速愈﹐不浮爲難愈﹐宜小建中湯﹐此厥陰肝經也。

然表裏癥內﹐近似三陰三陽之癥﹐而疏於各癥之下﹐非可盡備六經之大法也﹐當以活人傷寒癥爲主﹐其瘧癥與大方同﹐暑癥玉露散主之﹐亦與大方同﹐但劑分大小耳﹐另有脫甲散﹐大能散邪挾表﹐眞良方也。

潮熱或午後發熱﹐或日哺發熱﹐如潮水之不失其時。《傷寒論》云﹕潮熱﹐實熱也﹐當利大便。

珍脈實者﹐大柴胡湯﹔脈虛浮數者﹐百解散汗之﹔若稀發熱而嘔﹐小柴胡湯主之。然實熱潮熱之癥﹐當利大便﹐若虛癥亦似潮熱﹐必須投溫補之劑。驚選熱﹐徧身發熱﹐面靑自汗﹐心悸不寧﹐脈數煩躁﹐顚叫恍惚﹐以錢氏涼驚丸﹑安神丸主之。夜熱者﹐夜間發熱﹐是中有邪也﹐用《元戎》四物二連丸。但此癥極多﹐必要辧明表裏虛實﹐方可投藥﹐不可槪用《元戎》﹐戒之﹗戒之﹗餘熱者﹐謂寒邪未盡之遺也。立齋曰﹕傷寒汗下而復熱﹐乃表裏气虛﹐元陽浮於外﹐不可再用涼藥﹐蓋寒去則熱來﹐叔和戒之詳矣﹐宜和胃气﹐使陽收陰歸﹐其熱自止﹐宜以參苓白術散。食熱者﹐手心熱﹐肚腹熱﹐噯气吐乳﹐大便酸臭﹐宜消積丸。脾虛

亦有是癥﹐當以白術散補之。疳熱者﹐形瘦多渴﹐骨蒸盜汗﹐泄瀉無常﹐肚大腳細﹐宜用胡黃連之類。又當參看疳積門以調治。壯熱連日不止﹐表裏俱熱﹐煩躁气喘﹐甚則驚﹐宜火府丹﹑通聖散。煩熱者﹐心躁不安﹐五內煩﹐心熱﹐小便赤澀﹐宜一粒金丹主之。積熱者﹐眼胞浮腫﹐面黃足冷﹐熱則自頭至肚﹐治法詳傷積門。風熱者﹐呵欠面赤﹐風邪客於皮毛﹐於臟腑﹐則寒化熱﹐目澀多睡﹐陽气有餘﹐身熱無汗﹐陰气有餘﹐身寒有汗﹐陰陽有餘﹐無汗而寒。《素問》曰﹕汗出而身熱者﹐風熱也。宜淸解散﹑生犀丸主之。

虛熱者﹐因病後發熱﹐面色靑白﹐困倦力少﹐泄瀉多尿﹐自汗﹐神思恍惚等癥。凡久病气血必虛﹐傳虛則發厥﹐血則發熱﹐气血皆虛﹐手足厥而身熱﹐治當錢氏白術散或四君子湯﹐或以姜附佐之。

《經》云﹕甘溫能除大熱﹐如變蒸熱者﹐溫溫微熱﹐气粗驚少﹐乳瀉黃﹐上唇尖有水珠﹐吐﹐不必服藥﹐如見他癥﹐當以感冒之候﹐略於和解。癖熱者﹐涎嗽飲水﹐乳食不消﹐鬱結而成癖塊也﹐治法在積聚門。血熱者﹐《全嬰方》謂日中巳午時發於﹕「於」前當有一「入」字﹐恐爲抄遺。熱﹐至夜則涼﹐服六合湯。麻痘熱者﹐面赤足冷﹐身發壯熱﹐呵欠煩悶﹐咳嗽腰疼嘔吐﹐驚搐腹痛自利﹐中指耳鼻尖冷是也。

總括﹕傷寒之侯有多般﹐一槪推之便覺難。面目俱紅時噴嚏﹐气粗身熱是傷寒。

脈法﹕《難經》曰﹕傷寒之脈﹐陰陽俱盛而緊澀﹐浮而緊爲傷寒。

珍傷寒傷風何以別﹖寒脈緊澀﹐風脈浮緩﹔傷稀寒惡寒﹐傷風惡風。寒傷自汗風傷汗﹐陽屬膀胱並胃膽﹐陰居脾腎更連肝﹐浮長弦細沈微緩﹐脈選癥先將表裏看。

麻黃湯﹕桂枝麻黃杏仁靑龍湯﹕桂枝麻黃石膏杏仁姜皮紅棗羌活沖和湯﹕蒼術白芷生地細辛羌活防風黃芩桔梗川芎甘艸葛根解肌湯﹕漧葛桔梗芍藥甘艸麻黃黃芩小柴胡湯﹕人參半夏柴胡茯苓甘艸大棗

大柴胡湯﹕枳實大黃柴胡黃芩芍藥半夏甘艸小承气湯﹕芒硝大黃甘艸大承气湯﹕大黃芒硝枳實厚朴小靑龍湯﹕麻黃赤芍半夏細辛官桂五味甘艸敗毒散﹕羌活獨活前胡柴胡川芎枳殼官桂茯苓人參甘艸四順飲﹕當歸大黃赤芍甘艸五積散﹕麻黃蒼術陳皮白芷茯苓人參桂枝半夏芍藥當歸厚朴枳殼川芎甘艸漧薑理中湯﹕人參白術漧薑甘艸傳四逆湯﹕附子炙甘艸漧薑王氏薄荷散﹕骨碎補薄荷甘艸金罌刺根人參羌活散﹕人參白術桔梗赤苓柴胡前胡獨活川芎蒼術枳殼甘艸惺惺散﹕人參白術桔梗茯苓細辛防風川芎南星甘艸天花粉蔥白湯﹕葛根白芍知母甘艸麻黃﹝桂枝﹞各半湯﹕麻黃桂枝杏仁

甘艸芍藥大棗生薑洗心湯﹕麻黃大黃芍藥荊芥當歸白術甘艸五苓散﹕豬苓澤瀉白術茯苓桂枝桂枝芍藥湯﹕桂枝芍藥大黃甘艸白虎湯﹕石膏知母甘艸人參粳米小建中湯﹕桂枝芍藥甘艸大棗漧薑玉露散﹕寒水石石膏甘艸珍脫甲散﹕柴胡當歸膽艸茯苓人參稀知母川芎甘艸百解散﹕葛根麻黃黃芩桂枝甘艸選芍藥小柴胡湯﹕人參半夏柴胡黃芩甘艸涼驚散﹕黃連防風川芎薄荷大黃膽艸蜜丸靑黛爲衣。

安神丸﹕茯苓山藥朱砂冰片甘艸天門冬馬牙硝寒水石《元戎》四物二連湯﹕當歸川芎芍藥黃連地黃

緣參苓白術散﹕人參白術茯苓甘艸桔梗砂仁扁豆蓮心苡仁下積丸﹕丁香砂仁使君子巴豆霜火府散﹕生地木通甘艸黃芩通聖散﹕防風荊芥當歸芍藥薄荷黃芩連翹石膏朴硝滑石川芎麻黃桔梗甘艸山梔大黃白術一粒金丹﹕人參犀角琥珀防風玳瑁甘艸茯苓冰片朱砂寒水石水糊丸金箔爲衣麥冬湯下。

淸解散﹕北沙參防風茯苓桔梗甘艸枳殼柴胡川芎前胡細辛天麻生犀丸﹕犀角珍珠防風羌活甘艸傳茯苓大黃朱砂天竺黃此藥立夏前宜服。

錢氏白術散﹕人參白術茯苓藿梗葛根甘艸四君子湯﹕人參白術茯苓甘艸六合湯﹕當歸川芎大黃熟地

痧疹

《內經》曰﹕少陰所致爲瘍疹。夫少陰所致者﹐君火有餘﹐熱令大行﹐戊子午之歲也。在人則心主之﹐心火太過而燒爍肺金﹐肺主皮毛﹐見於皮膚之間﹐紅色如錦﹐此心火侮而乘之之色也。又曰疹屬於脾﹐《金鏡錄》云﹕毒盛於脾﹐熱珍流於心﹐乃知心脾肺皆受時邪而發。其將出時﹐稀腮紅眼赤﹐壯熱憎寒﹐身體疼痛﹐嘔吐泄瀉﹐咳嗽煩渴﹐神昏譫語﹐是其侯也。便當服開豁腠理選湯﹐使之易出。如頭面愈多﹐鮮明勻淨﹐精神如舊淸爽﹐是吉兆也﹐前藥卽愈。若紅紫色﹐漧燥時晦﹐或出透身熱煩悶﹐聲啞喘急﹐發出復隱﹐此危急之兆也﹐仍將前方加炒黑麻黃﹑羌活之類。如再不出﹐或喘更甚﹐誠不治之癥也。《活幼心書》曰﹕斑疹有二﹐有溫毒發斑﹐有胃爛發戊子午之歲﹕按《內經•素問》戊子﹑戊午之歲﹐中運太徵﹐火太過﹐又值少陰君火司天﹐故熱令大行。應爲「戊子戊午之歲」﹐抄遺一「戊」字。

斑。然溫毒發斑者﹐其癮疹紋如錦片﹐出於兩腋之下。蓋兩腋气之道路﹐蘊毒則隨气而先出﹐其病狀嗽咳煩悶﹐或嘔淸水﹐是因冬時感冒寒毒﹐藏於肌膚﹐至春陽气發動而形於外﹐名爲溫毒。

發散癍疹﹐以百解散及牛蒡湯加陳皮﹑黃連爲治。胃爛發癍者﹐因傷寒下早﹐熱毒乘虛入裏﹐及當下而不下﹐以致熱毒內蒸於胃﹐胃受熱毒則發出於皮膚﹐其色赤者可療﹐黑者九死一生﹐治法同前。大便堅燥﹐不可輕用下藥﹐須以蜜煎豬膽之類導之。設或微瀉﹐不必治之﹐實發泄熱毒也。如瀉利不止者﹐此熱毒下陷之故﹐當以五苓散去桂加芩連芍藥之類﹐毒解則熱退﹐而瀉利自止﹐不可用燥濕溫補之劑。古人云「可汗不可傳下﹑可表不可補」是也。痧發足不止者﹐此餘毒未盡﹐急用解火淸金之劑﹐以竹葉﹑石膏﹑麥冬﹑知母﹑芩﹑連﹑玄參﹑桔梗﹑陳皮﹑枳殼﹑天花粉﹑牛蒡子之類。痧後咳嗽不止﹐四物合二陳湯加瓜蔞﹑桔梗﹑玄參﹑黃芩治之。口渴加麥冬﹑枳殼﹐气喘加蘇子﹑桑白皮。痧出過三日後不發者﹐內有實熱也﹐加淸利之藥使熱自解﹐四物湯加芩連牛蒡以治之。凡出痧之時﹐大忌米谷暈腥之物﹑風寒水濕之气﹐苟有不謹﹐最爲深患。間有犯之

而得愈者﹐此必內稟之气實﹐外感之邪輕耳。余𨿽不佞﹐驗之屢矣﹐當謹戒病者爲幸。再有一種﹐初出淡紅潤色﹐酷似痘疹﹐但粒頭稍小爲異﹐此爲赤痘。又初出尖小而頭白﹐光亮﹐有淸水﹐此爲水痘。上二癥皆屬心火流於脾肺﹐最爲易出易厭﹐稱爲輕癥﹐但恐變成瘡痍﹐膿血潰壞﹐此由不避風﹑不忌口耳﹐以四物湯加荊芥﹑防風﹑芩連之類。

總括﹕珍癍疹從來因胃熱﹐赤生黑死無容忽。錦紋片片出肌膚﹐溫毒發現在兩脇。

脈法﹕選陽虛則數﹐陰實則大。

開發腠理湯﹕陳皮防風荊芥桔梗二枳殼前胡葛根柴胡羌活天花粉升麻甘艸百解湯﹕葛根桂枝甘艸茯苓升麻赤芍麻黃牛蒡湯﹕牛蒡子大黃防風荊芥甘艸薄荷

气喘附《內經》曰﹕諸逆上衝﹐皆屬於火。或有起居如故﹐而息有音者﹐肺之脈絡逆也。河間曰﹕火气盛爲夏熱﹐衰爲冬寒﹐故病寒則息衰而气微﹐病熱則气盛而息粗。又云﹕寒水爲陰﹐主乎遲緩﹕熱火爲陽﹐主於急數。是以寒則息遲气微﹐熱則息急气粗﹐卽謂之喘。大抵哮以聲響名﹐喘以气促言。夫喘促而喉如水雞聲者﹐謂之哮﹐气促而連續若難接者﹐謂之喘。𨿽然未有不由痰火內郁﹑風寒外束而致之者﹐有傷寒肺气壅盛而傳發喘者﹐是表不解也﹐用麻黃﹑杏仁﹑甘艸﹑石膏之類﹐辧其寒熱而治之。又傷風咳嗽﹐肺虛而發喘﹐以麻黃﹑杏仁﹑甘艸﹐三拗湯加減之。有因驚發喘﹐逆觸心肺﹐暴急張口神困﹐以化痰定喘丸治之。又哮吼喘者﹐喉間如拽鋸聲﹐可服梅花飲子。又或食鹹酸而喘﹐之以生豆腐﹐有熱者治以淸涼定喘之劑。凡喘嗽之癥﹐若小便不利﹕「啗」的俗字。啗﹐同「啖」﹐喫。

則必生脹﹐脹必生喘﹐宜分標本先後。如先喘而後脹者主肺﹐先脹而後喘者主脾。蓋肺金主降﹐外主皮毛﹐肺朝百脈﹐通調水道﹐下輸膀胱﹐旣受邪則失降下之令﹐故小便漸短﹐致水溢皮膚﹐而生脹滿﹐此喘爲本而脹爲標也﹐治當淸金降火爲主﹐而行水次之。脾土惡濕而主肌肉﹐土能克水﹐若脾土受傷﹐不能制水則水濕妄行﹐浸漬肌肉﹐水上溢則邪反侵肺﹐气不能降而亦喘矣﹐此脹爲本而喘爲標也﹐治當實脾行水爲主﹐而淸金珍次之。若肺癥而用燥脾之藥﹐則金燥而喘愈甚﹔稀脾病而用淸金之藥﹐則脾寒而脹益增。丹溪曰﹕久癥發喘﹐故投人參﹑阿膠﹑五味﹐新病气實﹐故選用桑皮﹑葶藶﹑麻黃﹑杏仁。有痰聲而喘者﹐降痰爲先﹔呼吸促而气喘者﹐降气爲主﹔有胃虛者﹐擡肩結肚﹐喘而不休﹐宜溫胃消痰爲主﹔有痰火者﹐乍進乍退﹐得食則減﹐食已卽喘﹐降火淸金爲主。

咳而上气喘逆爲肺脹﹐其脈沈﹐心下有水气也。

附齁一病﹐本爲暑濕所侵﹐未經發散﹐邪傳心肺﹐變而爲熱﹐熱則生風﹐風卽生痰﹐痰實不

化﹐因循日久﹐結成軟塊﹐圓如豆粒﹐遂名痰母。

推其本源﹐或啼哭未休﹐遽與乳食﹔或飼以酸鹹﹐气郁不利﹐致令生痰﹔或節令變遷﹐風寒暑濕侵襲﹔或墮水中﹐水入口鼻﹐傳之於肺。故痰母發動而風隨之﹐風痰壅塞﹐气促而喘﹐乃成痼疾。

急投去風化痰﹐以知母湯﹑如意膏治之。

總括﹕喘爲惡候古今傳﹐气色形顏仔細推。白虎梅花當解急﹐一般能散病堪痊。

脈法﹕脈浮遲滑定然生﹐澀數微虛命必傾。

喘嗽吐血﹐上气不得臥者﹐死。若面目浮腫﹐肩聳﹐脈息浮大者﹐亦不治﹐加嗽尢甚。傳化痰定喘丸﹕雄黃蟬蛻朱砂全蠍僵蠶南星白附子輕粉梅花飲子﹕硼砂芒硝人參甘艸辰砂麝香冰片牙硝上藥共爲細末﹐用磁器貯之﹐麥冬湯調服﹐如气喘咳嗽﹐桑白皮湯下﹐或薄荷湯下。

知母湯﹕知母甘艸貝母羌活滑石大黃葶藶麻黃訶子薄荷如意膏﹕半夏茯苓枳殼

用朴硝風化加生薑﹐和糊爲丸﹐如綠豆大﹐淡姜湯送。

痙癥

《內經》曰﹕諸痙項彊﹐皆屬於濕。又曰﹕諸暴彊直﹐皆屬於風。《原病式》曰﹕筋頸彊直而柔珍和也。夫肝木屬風而主筋﹐《經》曰諸暴彊直屬稀風﹐理固然也﹐其諸痙項彊而屬濕者何也﹖蓋太陽陰濕﹐則兼風化﹐亢則害﹐承乃制也。是故知選痙之爲病﹐濕爲本﹐風爲標耳。其癥項背彊直﹐腰身反張﹐搖頭瘛瘲﹐口噤不語﹐發熱腹痛﹐終日二不醒﹐其狀可畏。病在足太陽經﹐剛痙無汗﹐柔痙有汗﹐面紅眼赤﹐牙緊口張﹐痰涎壅盛﹐昏憒煩渴﹐小便赤﹐譫語而發者﹐此剛痙也﹔若大便滑泄﹐不渴不語﹐手足冷而發者﹐此柔痙也。柔痙解肌﹐剛痙發汗﹐並以小續命湯加減之。又之一癥﹐身體壯熱﹐譫語口漧﹐手足反張微寒﹐大便溏泄﹐此爲剛柔不分之癥。無汗﹐葛根湯主之﹔有汗﹐卽用桂枝葛根湯。若痰壅气盛﹐用南星﹑

半夏﹑茯苓以消其痰﹐枳殼﹑陳皮﹑紫蘇以順其气﹐痰消則風止﹐气順則神淸﹐然後審其熱之輕重而解利之。熱輕者敗毒散﹐熱重者小柴胡湯解之﹐壯熱有汗﹐胸滿咬牙而大便祕結者﹐是內有實熱﹐大承气湯下之﹐後用大柴胡湯解之。痙癥最難痊﹐十救一二﹐眞難治者也。

總括﹕原來痙癥屬膀胱﹐口噤如身反張。此是傷風寒濕感﹐剛柔兩痙已分明。

脈法﹕太陽病其脈沈而剛者爲痙。

補遺﹕此癥多因亡血﹐筋無所榮﹐故邪得以襲之﹐所以傷寒汗下太過﹐與瘡患及產後而至是傳癥者最多。《內經》曰﹕太陽謂發直引﹐皆有陽气太上而爭﹐故彊上也﹐出肺家篇。足太陰經之筋體脊內膂上至項﹐其病主瘛﹐及痙在外者不能俯﹐在內者不能仰﹐故陽病腰反折難俯﹐陰病難仰。此癥皆因神气未固﹐驚則神不守舍﹐或飲食失節﹐脾胃受傷。

小續命湯﹕麻黃附子防風肉桂人參茯苓黃芩川芎芍藥杏仁甘艸防己

余方備在傷寒門。

癥《內經》曰﹕巨陽之厥﹐則腫首頭痛足不能行﹐發爲眴僕。蓋陽虛逆亂也﹐故令人卒然暴僕﹐而不知人事﹐此則之類也。小兒風邪所傷﹐驚怪所觸﹐乳哺失節﹐停滯經絡﹐卽成也。

珍其候神气拂郁﹐目瞪直視﹐口噤涎流﹐肚腹膨緊﹐稀手足搐掣﹐項背反張﹐腰脊彊直﹐但四肢柔軟﹐所謂六畜也。或腰脊彊硬﹐終日不醒﹐則痙癥選矣。所謂六畜者﹐咽喉風痰所結﹐其聲如畜﹐時人彊名之耳﹐又稱五。病關五臟﹐當察五臟之色而名之。總之﹐驚﹑風﹑食三種而已﹐積爲痰飲﹐以致痰迷心竅而發﹐治當淸火消痰﹐並投鎭驚淸心之藥﹐如痰涎膠固﹐此藥倘難驅逐﹐在上卽用吐法﹐在裏卽用下法。

驚者震駭恐怖﹐打墜積驚﹐其初驚叫大啼﹑恍惚失魂是也。風者﹐汗出解脫失愼﹐風邪乘虛而入﹐其初屈指數計﹐有熱生風是也。食者﹐食時得驚﹐宿食結滯﹐其初吐乳

不哺﹐大便酸臭﹐久則或成乳癖﹐先後寒熱是也。

又有陽病脈浮﹐面色光澤﹐病在六腑﹐身熱抽掣啼叫之癥﹐易治﹔陰病脈沈﹐面色黯晦﹐病在五臟﹐身無熱﹐手足淸冷啼叫之癥﹐難痊。或以仰臥屬陽﹐覆睡屬陰﹐亦可參驗。

蓋陽癥屬熱﹐不可用溫藥﹔陰癥屬寒﹐切忌投涼品。

有癲狂者﹐亦屬陽癥。《難經》曰﹕重陽則狂。至長成小兒才發時﹐妄言不食而歌﹐甚則逾垣上屋﹐棄衣而走﹐或一二日方醒﹐是因冒熱感風﹐風熱蘊蓄﹐久則風痰壅結﹐上迷心胞。

夫心乃神之舍﹐偶爲邪熱攻逼﹐則神失守而昏傳亂﹐名曰狂﹐當淸心平肝﹐疏風化熱﹐鎭驚下痰可也。

總括﹕驚傳三搐後成﹐嚼沫牙關自上翻。明辧陰陽參色脈﹐不拘輕重總風痰。

脈法﹕脈弦爲風﹐弦而帶浮爲陽﹐沈則爲陰﹐凡癲狂脈虛可治﹐實大難痊。

補遺﹕癲狂卽頭眩也﹐痰在膈間則眩微不

僕﹐痰溢膈上則眩甚﹐僕倒於地﹐不知人事﹐名曰癲。徐嗣伯曰﹕大人謂癲﹐小兒謂。其實皆是痰凝胸膈故也。但癥作聲﹐及醒必吐涎沫﹐時醒時發不休爲異耳。《內經》曰﹕人生而疾者名爲胎病﹐由母腹中得之﹐因母偶被大驚﹐其气上而不下﹐精气並居﹐而其子自患疾。

胎驚正發之劑﹕石菖蒲石膏犀角人參茯苓遠志白鮮皮珍疏熱解表淸利之劑﹕獨活羌活天麻稀人參荊芥防風川芎甘艸化風丹﹕治口噤身反目直口吐。

選南星天麻羌活獨活人參荊芥防風川芎甘艸鐵粉圓﹕治證不時吐涎沫﹐心悶。

龍腦桂粉天麻南星沒藥牛黃麝香豬膽南星散﹕治小兒後不能言。南星一味﹐濕紙包煨﹐爲末﹐雄豬膽汁調糊服。

牛黃膏﹕治風迷悶﹐手足抽掣﹐口吐涎沫。

全蠍蟬衣南星僵蠶明天麻白附防風麝香

積聚

《內經》曰﹕積聚畱飲食痞膈中滿﹐濕積霍亂吐下﹐癥瘕堅硬腹滿﹐皆太陰濕土脾胃之气積聚之根也。丹溪曰﹕塊乃有形之物﹐气不能生形﹐痰與食積死血也。在中爲痰飲﹐在內爲食積﹐大都行气開痰爲主。夫小兒熱气蘊於胸膈之間﹐畱飲聚於腰脇之內﹐於是營衛不得流通﹐臟腑不能宣達﹐脹滿而致癖結﹐或時發壯熱是也。故瘧家中脘往往蓄積黃水﹐日久成癖。

若臟腑和平﹐營衛調暢﹐則津液流通﹐縱使多飲傳水漿﹐亦不爲病也。然乳哺失節﹐三焦關膈﹐水漿停滯﹐腸胃不得宣行﹐於是結聚而爲癖。治療之法﹐實者水晶丸下之﹐姑候盡消﹐便可攻補兼施。經云大積大聚﹐非攻不可。此癥寒熱如瘧﹐肚腹疼痛﹐面黃肌瘦﹐切勿作瘧治。倘攻之太過﹐必耗散元气﹐津液內損﹔補之太早﹐則積畱成熱﹐轉生他癥。治先調和中气爲主。气弱者先調脾胃﹐後用三稜散﹑化癖丸漸漸磨之。

然先補後瀉﹐行迎奪之法﹐卽取陳寒積冷。若

面黃唇白﹐發豎肌瘦﹐乃謂虛極﹐不可輕下﹐宜徐徐消化調理爲上。古人云﹕養正則積自除矣。

總括﹕積常有處聚無常﹐癥有明癥瘕聚難。四病所生俱是損﹐自生血气各遭傷。

脈法﹕小兒脈伏結爲物聚﹐錢氏以沈細爲癖積。

《經》云﹕細而附骨者﹐積也。

珍治瘧疾有痞塊法﹕生地白芍陳皮川稀芎黃芩半夏以上各一錢甘艸二分鱉甲醋炙﹐二錢水煎加生老姜三片選瘧久腹中成塊者﹐宜服止气散﹐用二陳湯加柴胡﹑葛根﹑蘇梗﹑厚朴﹑靑皮﹑檳榔﹑肉果﹑山楂﹐先以此等之藥發散﹐然後服鱉甲散﹐須加人參調養元气。

水晶丸﹕南星半夏滑石蕪荑三稜散﹕人參三稜陳皮枳殼半夏靑皮香附益智仁神曲莪術大黃紫蘇甘艸苦丁癥﹕原稿作「瘕」﹐今據文義攺之。

化癖丸﹕陳皮莪術靑皮枳殼檳榔白術丁香細辛木香黃疸《內經》曰﹕中央黃色﹐入通於脾。又曰﹕諸濕腫滿﹐皆屬脾土。夫黃疸之病﹐肌肉虛腫而色黃﹐由濕熱郁積脾土之中﹐久而不散﹐故黃色形於肌膚。蓋脾主肌肉﹐肺主皮毛﹐母能令子虛﹐母病子亦病矣。是故有諸內必形諸外耳。其癥𨿽分爲五﹐終無寒熱之異。丹溪曰﹕同是濕熱﹐如盦面相似。所謂知其要者一言而終。或傷寒傳熱病﹐陽明內實﹐失於汗下﹐以致濕熱拂郁內甚﹐令人變黃病也。又有疳瀉﹐皮黃髮豎﹐靑筋肚大﹐肌肉消瘦﹐身面俱黃﹐此實肝病﹐故有是癥。

宜作疳治愈矣。治疸之法﹐用五苓散倍加茵陳﹐或茵陳湯加茯苓滲濕之品﹐無不應手獲效。又曰濕在上宜汗﹐濕在下宜利小便﹐或二法並用。

又有小兒初生﹐徧體俱黃﹐兩目厚如金色﹐身發壯熱﹐是名胎黃﹐因兒在腹中﹐母受極熱耳。乳母須服生地黃湯。

總括﹕發黃著濕蒸脾得﹐內外因分最是良。更有胎黃生便見﹐切宜多服地黃湯。

脈法﹕脈沈﹐渴欲飲水﹐小便不利﹐皆發黃病。凡寸口無脈﹐鼻气冷﹐不治。

茵陳湯﹕茵陳蒿一兩梔子大者﹐三枚大黃一錢茯苓滲濕湯﹕黃連黃芩梔子澤瀉籍防己白術蒼術陳皮靑皮枳實赤苓稀茵陳豬苓生地黃湯﹕生地赤芍川芎當歸天花粉諸血《內經》曰﹕淸者爲營﹐濁者爲衛﹐營行脈中﹐衛行脈外。營者﹐水之精气﹐和調五臟﹐灑陳六腑﹐故能入脈。夫營﹐陰血也﹐所主在心﹐統化在脾﹐藏內在肝﹐宣布在肺﹐輸泄在腎﹐灌漑一身﹐滋養百脈﹐諸經由此而生育焉。然血之所統在

乎气﹐故曰气主向之﹐血主濡之﹐是以气行則血行﹐气止則血止﹐陽生陰長﹐夫唱婦隨之道也。

如气傷則變端百出﹕妄行則吐衄﹐衰涸則虛勞﹐降下則便血﹐熱陷則尿赤﹐滲於腸胃則爲腸風﹐陰虛陽摶卽患崩漏。此皆气有殄戾之華﹐而血有滲濕之患也。養陰者可不先知養陰之道乎﹖巢氏曰﹕吐血者﹐熱气盛而血虛﹐熱乘於血﹐血性得熱﹐則流散妄行﹐气逆則血隨气上﹐故令吐血也。若飲食太飽之後﹐脾胃內冷﹐不能消化﹐忽吐所食之物﹐气血相衝﹐因傷肺胃﹐亦令吐血。又咳嗽气逆﹐面目浮腫而吐血﹐是肺气虛損耳。服用柏枝飲﹑犀角地黃湯。

衄血者﹐五臟熱結故也。血隨气行﹐流通髒傳腑﹐冷熱調和不失常度﹐決無壅滯﹐亦不泛溢。

血得寒而凝結﹐得熱而流散﹐熱乘於血﹐血隨气升﹐故出於鼻竅也。又有傷寒瘟疫﹐諸陽受病﹐熱毒停聚五臟﹐以致鼻亦衄也。治以龍膽艸丸﹑柏皮湯﹑膠黃散等劑。

大便下血﹐是大熱結髒損傷所致。髒气旣向﹕同「響」﹐引導之義。

華﹕通「嘩」﹐嘩變﹐此處指病變。

傷﹐風邪自入﹐或積冷﹐或溫熱﹐傳於脾胃﹐或疳食傷於臟腑﹐因玆冷﹑气﹑熱﹑疳﹑濕﹐五者致動气血停畱於內﹐凝滯無歸﹐滲入腸中﹐故大便下血。

或有腹脹冷气在內攻衝﹐亦令大便下血。又因風冷乘虛客入脾胃﹐或瘀血在於腸胃﹐濕毒下如豆汁﹐又疳傷於髒﹐亦能便血。若上焦心肺積熱﹐流注大腸﹐亦令大便下血。亡血脾弱必渴﹐久則肌瘦發黃。五倍丸之類﹐服之必效。

尿血者﹐心主之。心與小腸相應﹐血之流行珍周徧經絡﹐循環臟腑。若熱聚膀胱﹐血滲入胞﹐稀故小便出血。如其實熱﹐服淸心蓮子飲﹔虛熱﹐服六味地黃丸。

選總括﹕九道何爲血妄行﹐蓋因抑鬱熱邪生。隨經施治明虛實﹐气順如常血自勻。

脈法﹕吐血﹐唾血﹐脈澀小弱﹐生﹔實大者﹐死。

血溢﹑血泄﹐諸血妄行﹐其治也﹐當以大黃桃仁行血破瘀之劑﹐以折其銳气﹐而後外治之。善治者﹐每治失血蓄血﹐必先以快藥下。或問﹕失血復下﹐虛何以當﹖曰﹕血旣妄行﹐迷失故道﹐不去蓄利﹐以妄爲出﹐曷以當之﹖使去者自去﹐生

者自生﹐可也。

柏枝飲﹕榦柏枝榦藕節共爲末﹐蜜入沸湯調服。又一方加白芍﹑犀角汁同服。

犀角地黃湯﹕治衄血﹑吐血犀角赤芍丹皮生地龍膽艸丸﹕黃連龍膽艸柏皮湯﹕治衄血柏皮山梔甘艸膠黃散﹕阿膠一兩蒲黃五錢加生地汁服。

五倍子丸﹕五倍子爲末﹐蜜丸﹐小豆大﹐一歲服十丸﹐倉米湯送下。傳淸心蓮子飲﹕黃芩麥門冬地骨皮車前子甘艸石蓮茯苓黃芪柴胡火府散﹕木通生地黃芩甘艸腹痛《內經》曰﹕寒气入經﹐則稽遲澀而不行﹐客於脈外則血少﹐客於脈內則气滯﹐故卒然而痛。

然此理未能盡述﹐學者自宜檢閱。《原病式》曰﹕熱郁於內﹐則腹滿堅結而痛﹐不可例言爲寒也。

丹溪曰﹕腹痛欲以物按者屬寒﹐如不欲按者屬熱﹐痛類不同﹐詳細在後。

有鎖肚痛﹐嬰兒月內或月外﹐乳不下咽﹐腹硬如石﹐面赤似朱﹐撮口啼哭﹐目瞪唇紫﹐手足口鼻气冷是也。始因斷臍帶不緊系﹐爲風寒所乘﹐癥實危急。以白芍藥湯﹑烏梅散投之﹐如不愈﹐再參考臍風癥門。

珍癥瘕痛﹐乃積久所致﹐亦能成疳。皆屬營衛稀兩虧﹐外則感受風寒﹐內則過傷乳食﹐停滯旣久﹐不能克化。邪並於陰爲癥﹐陰則專靜﹐凝而不選移﹔邪並於陽爲瘕﹐假物象形﹐動而不息。此二癥倘久而不治﹐亦成脾胃疳積。或兩脇間有塊如石﹐按之則痛﹐不按則輕﹐或面黃肌瘦﹐腹硬而脹﹐並有靑筋﹐蒸熱無時﹐乳食減少﹐愛喫泥土﹐或大便酸瀉﹐痛則身冷如冰。法當調脾養胃﹐用惺惺散﹔磨積理疳﹐用化癖丸﹔治酸瀉﹐沒石子丸。然積滯之疾﹐非一二劑卽愈﹐必須次第調理﹐自然日漸減輕。

痃痛者﹐始則腹內長塊﹐其硬如臂﹐從腰傳轉﹐或左或右﹐良久痛甚﹐則現於皮內﹐不妨乳

食。其癥先因有疾﹐解表未淸﹐遽下太過﹐气虛寒摶﹐鬱結而感。法宜益气理虛﹐用人參白術散﹑沈香檳榔丸主之。

蛔虫痛﹐口吐淸水涎沫﹐或虫吐出﹐痛不堪忍。其癥因食肥甘葷腥太早﹐故胃寒虫痛﹐其虫吐出﹐或生或死﹐痛甚危險。先以理中湯加烏梅水煎服﹐使胃暖不逆﹐次服使君子丸。又有大兒﹐面白而黃色﹐肉食倍進﹐肌體消瘦﹐腹中時痛﹐此鱉蛔虫雜於其間。以二聖丸下之。又有胃受極熱﹐亦令虫痛﹐乍痛乍止﹐當以安虫爲上﹐若以治虫﹐反傷胃气。因寒而痛者﹐理中湯加烏梅水﹐或服熱而動者用五苓散加烏梅水生薑煎服。傳積痛者﹐腹中隱隱而痛﹐面黃不食﹐兒吐酸气﹐先治積滯﹐後調脾胃﹐而痛必止﹐仍辧虛實和解﹐治詳傷積門。

癖痛者﹐癥﹑痃﹑瘕﹑癖四癥﹐大同小異﹐總名積聚。已詳積聚門。

髒寒痛﹐附胎寒門。盤腸內弔痛﹐附夜啼門。腎弔偏墜痛﹐附陰囊腫門。當理腎和气。

寒疝痛﹐附在疝癥。

總括﹕

脾家不好腎經虛﹐邪正交攻气不舒。熱痛面紅並尿赤﹐冷知靑白口唇紅。

脈法﹕陰虛則腹痛﹐弦急則小腹痛﹐尺脈緊臍下痛。又脈伏小腹痛。瘕疝痛﹑心腹痛不息﹐脈細遲者生﹐堅實大者死。腹痛脈反大而長者死﹐臍下忽大痛﹐人中黑者死。

白芍藥湯﹕白芍澤瀉薄荷桂枝甘艸珍烏梅散﹕鉤藤乳香沒藥粉艸烏梅稀延胡索惺惺散﹕人參茯苓藿香白術甘艸選丁香砂仁南星化癖丸﹕陳皮莪術三稜靑皮枳殼檳榔木香丁香細辛木通參苓白術散﹕人參茯苓甘艸白術砂仁米仁桂枝扁豆蓮肉沈香檳榔丸﹕沈香檳榔白術丁香三稜蓬術神曲厚朴蒼術靑皮陳皮砂仁益智仁枳殼良姜香附穀芽使君子理中湯﹕漧薑人參白術炙甘艸

使君子丸﹕檳榔大黃使君子酸石橊皮二聖丸﹕檳榔一兩﹐巴豆十五粒﹝去殼﹑膜﹞。

巴豆揀大去油﹐入檳榔末﹐杵﹐和丸綠豆大﹐服後虫卽下﹐以稀粥自安。

黃連殺虫湯﹕雷丸一錢使君子二錢廣木香五分蕪荑二錢炒川連四分炒枳殼一錢五分花檳榔一錢五分六神曲三錢焦麥芽三錢金鈴子三錢榧子肉三錢項頸彊痛

《內經》曰﹕風生於脊﹐病在肝腧頸項。又曰﹕諸頸項彊﹐皆屬於濕。戴人曰﹕頭痛非是風邪﹐卽是气挫。亦有落枕而成痛者﹐宜服和气之劑。又有挫閃及坐久失枕而致項彊不能轉側者﹐此由腎虛不易生肝﹐肝虛無以養筋﹐故機關不利﹐宜服補腎之劑。再有患筋急項亦難側者﹐此必從足起。經云﹕十二經各有筋﹐惟足太陽之筋自足至項故也。《準繩》曰﹕頸項彊急﹐發熱惡寒﹐多由風客三陽之經﹐寒摶則筋急﹐風摶則筋

弛。左屬血﹐右屬痰﹐並宜驅邪湯。若動則微痛﹐脈弦數而實﹐此痰熱在三陽之經﹐宜消化豁痰湯。若脈弦而澀﹐右爲甚﹐作血虛﹐邪客於太陽陽明之經﹐治宜疏風滋血湯。

總括﹕項病原來風濕居﹐挫閃失枕亦因之。右痰左血常常記﹐虛實詳明藥必靈。

籍頭痛

《內經》曰﹕頭痛不止﹐寸口脈中短者﹐三陽選受病。夫三陽受病﹐皆胸膈有痰之故﹐其痰壅遏於上也。春風病在頭﹐蓋天气上升病亦升於上也。法當吐之﹐吐卽所以宣達﹐可祛在上之邪。

仲景云﹕春令頭痛﹐治法宜吐。按頭痛之癥﹐有外因者﹐風寒暑濕之邪﹔有內因者﹐气血痰飲之故﹔又有三陰三陽之異。皆以風藥治之。總而言之﹐髙頂之上﹐惟風可到耳。然太陽頭痛﹐惡風寒﹐脈浮緊﹐痛在巓頂兩額角﹔少陽頭痛﹐往來寒熱﹐脈弦﹐痛連耳根﹔陽明頭痛﹐發熱自汗﹐脈浮長大﹐痛連目眥頰齒﹔太陰頭痛﹐有痰體重﹐或

腹痛﹐脈沈﹐頭重﹔少陰頭痛﹐足冷气逆﹐寒厥﹐脈沈細﹔厥陰頭痛﹐吐痰﹐厥冷﹐脈浮緩。自此﹐六經頭痛﹐多挾外邪者也。血虛痛﹐自魚上攻而痛﹔气虛痛﹐耳鳴﹐九竅不利﹔眞頭痛﹐痛甚入腦﹐手足寒至節﹐旦起夕死﹐夕起晨亡﹔厥逆痛者﹐如犯大寒﹐內至骨髓﹐髓本以腦爲主﹐腦逆故頭卽痛﹐而齒亦痛﹔痰厥痛者﹐頭如裂散﹐眼黑頭旋﹐惡心煩悶﹐目不便開﹐如在雲霧空中﹐此足太陰痰厥之痛。凡此頭痛不一﹐須參大方﹐究其所因﹐斯無偏獘也矣。

總括﹕頭痛先須辧六經﹐濕痰風火挾邪侵。气虛血少兼寒濕﹐審得精明治必靈。傳脈法﹕陽弦則頭痛﹔又曰﹕寸口脈浮﹐中風發熱﹔又曰﹕頭疼短澀應須死﹐浮滑風痰必易除。

補遺﹕丹溪云﹕頭痛大率屬痰﹐甚者火多﹐有可吐者﹐有可下者。又曰﹕腎虛則頭痛﹐肝虛則頭暈。

太陽經頭痛方﹕槁本川芎羌活獨活魚﹕魚尾﹐卽眼外眥。

麻黃少陽經頭痛方﹝卽小柴胡湯﹞﹕柴胡半夏人參甘艸黃芩陽明經頭痛方﹕升麻芍藥甘艸葛根白芷加石膏太陰經頭痛方﹕蒼術半夏南星少陰經頭痛方﹕麻黃附子細辛厥陰經頭痛方﹕麻黃羌活吳茱萸槁本升麻黃芪黃芩當歸黃柏川芎珍細辛蔓荊子柴胡黃連半夏紅花蒼術芎歸四物湯去地黃芍藥﹐治血虛頭痛。

選四君子湯﹕人參白術茯苓甘艸此治气虛頭痛。

羌活黑附湯﹕麻黃僵蠶黃柏羌活蒼術防風甘艸升麻白芷黃芪黑附子加減二陳湯﹕陳皮半夏蒼術蔓荊子南星防風茯苓甘艸此方治痰厥頭痛。

胃脘痛

《內經》曰﹕少陽司天﹐風行於地﹐心痛﹐胃脘痛﹐膈不通。又云﹕木郁發之﹐民病胃脘當心而痛﹐上支兩脇﹐膈噎不通﹐食飲不下。蓋風木之气被郁﹐發則太過﹐故有土敗木賊之候。然心與胃各一臟﹐病形不同﹐胃脘痛在心下﹐或曰胃脘痛卽心痛﹐此言非也。但胃居中焦﹐稟中和之气﹐多血多气﹐爲水谷之海﹐三陽之總司﹐五臟六腑十二經皆受气於此﹐是以彊則气行而健﹐弱則气竭而病﹐其中和之气﹐變傳至偏寒偏熱。因此水穀不消﹐停畱水飲食積﹐與气相摶﹐以致淸陽不升﹐濁陰不降﹐而肝木之邪得以乘機侵侮﹐而病卽生矣。其致病之由﹐大抵縱恣口腹﹐喜食辛酸﹑生冷﹑煎﹑脆燥之物﹐朝傷暮損﹐日積月累﹐自郁成痰﹐痰多成火﹐血亦妄行﹐痰血相雜﹐妨礙升降﹐故胃脘作痛。倘醫士不究其源﹐例以辛香燥熱治之﹐以火濟火﹐恐成危劇﹐不亦悲哉﹗古有九種心痛﹐曰飲﹐曰食﹐曰風﹐曰冷﹐曰熱﹐曰痰﹐曰虫﹐

曰痙﹐曰去來痛。夫所謂冷者﹐一耳﹐不可例以熱藥治之。詳其所由﹐皆在胃脘而實不在心也。又有寒熱﹑大實﹑食積﹑死血﹑痰虫之異﹐俱錄於後。

寒厥痛者﹐手足冷﹐徧體冷汗自出﹐便痢尿淸不渴﹐气微力弱﹐宜術附湯溫之。熱厥痛者﹐身熱足冷﹐痛甚則躁而吐﹐額上自汗﹐脈息洪大﹐宜金鈴子散加減之。大實痛者﹐因气而食﹐卒然發痛﹐大便或祕﹐久而注悶﹐心胸起髙突﹐按之愈珍痛﹐不得飲食﹐宜微利之。食積痛者﹐痛甚欲大稀便﹐大便後痛卽減。死血痛者﹐痛有常處﹐不移不動。痰痛者﹐隱隱然痛﹐得辛熱湯則暫止者﹐選此卽痰痛也。虫痛者﹐痛則懊鴔﹐發作腫聚往來﹐上下行痛﹐腹熱善渴涎出﹐面色乍白乍靑乍赤﹐嘔吐淸水。眞心痛者﹐必死不救﹐蓋爲胞絡引邪入於心之正經耳﹐夫心爲君主之官﹐神靈之舍﹐手少陰經豈可受邪而被痛也哉﹗總括﹕俗云心痛多胃脘﹐眞痛心者命必危。九種痙﹕按九種心痛﹐有多種分類﹐但無「痙心痛」﹐本處「痙」字﹐恐爲「疰」字之形誤。

病原宜細切﹐食寒實大豈無妨。

脈法﹕洪大屬火熱﹐滑大屬痰﹔右手脈實者痰積﹐沈滑有食﹐彊遲有寒。沈細而實可治﹔堅大而實﹐浮大而長﹐滑而流利﹐數而緊甚﹐皆不易治﹔若心痛﹐手足俱靑至節者﹐不治。

補遺﹕丹溪曰﹕凡胃脘痛必用溫藥﹐此是鬱結不行﹐陽气不運﹐故作痛。在下者多屬食﹐宜溫利之。大凡心腹痛﹐須分新久﹐若明知受寒感熱挾气﹐或口食寒物而得者﹐當溫利之。倘得之已久﹐則成郁﹐郁久則蒸熱﹐熱久必生火﹐若早投溫利之品﹐寧無助火添病乎﹖由是山梔爲熱藥之傳向導﹐正气復而愈矣。用十五枚﹐大者九枚﹐去皮﹐炒黑﹐濃煎﹐佐以薑汁﹐令辣﹐服之。或加川芎一錢﹐或以二陳湯加川芎﹑蒼術﹐倍梔子﹐煎服。甚者加漧薑﹐輕則以麻黃﹑桂枝之類散之。

艸豆蔻丸﹕艸豆蔻陳皮吳茱萸人參漧薑黃芪益智仁炙甘艸當歸身靑皮福澤瀉半夏桃仁麥芽焦神曲姜黃柴胡共爲末﹐和丸﹐淡姜湯送下。

術附湯﹕附子白術甘艸加老姜三片煎服。

金鈴子散﹕金鈴子肉延胡索各一兩爲末﹐痛止服。

枳術丸﹕治因平日喜食熱物﹐致死血畱於胃作痛。宜桃仁承气湯下之。

醫腫脹

稀《內經》曰﹕諸濕腫滿﹐皆屬於脾。又曰﹕諸腹脹大﹐皆屬於熱。夫脾喜燥而惡濕﹐常感濕選气﹐濕蘊久則生熱﹐濕熱相生而腫脹焉。其所謂受病者何也﹖夫人所賴以生者﹐水谷也。水﹐腎主之﹔谷﹐脾主之。然腎虛不能行水﹐脾虛不能制水。脾與胃合﹐胃爲水谷之海﹐虛則不易傳化。故腎水泛溢﹐浸漬脾土﹐於是三焦停滯﹐經絡壅塞﹐滲於皮膚﹐注於肌肉﹐而腫脹成也。腫爲水腫﹐脹爲腹脹﹐須分別治之。賈洛海曰﹕腫之爲病不一﹐可謂痼疾﹐則危惡極甚已。有感濕而腫﹐有風寒閉塞而腫﹐有食積而腫﹐有病後作腫。大法總以補中行濕利小便。凡身有熱者﹐

水气在表﹐可汗﹔身無熱者﹐水气在裏﹐可利小便﹐切不可輕下﹐耗傷眞气。《經》云﹕壯者气行則愈﹐怯者著而成病也。徧身浮腫煩渴﹐小便赤澀﹐大便祕結﹐此屬陽水。先五皮湯﹐次四磨湯﹐加生枳殼﹐重則疏鑿飲子。若徧身腫﹐不煩渴﹐大便溏﹐小便不赤﹐此屬陰水﹐宜實脾飲﹐或木香流气飲。陽水病兼陽癥者﹐脈必浮數﹔陰水病兼陰癥者﹐脈必沈遲。气若下陷﹐用二陳升提之藥﹐能使大便潤而小便長。如其腹脹﹐少加厚朴佐之﹐气不運﹐加木香﹑木通以調之。有小兒初生便覺痰嗽喘急﹐此肺腎所主﹐先用解表﹐次投定喘消痰利便之劑。《內經》曰「開鬼門﹐潔淨府。

」卽此謂也。傳夫脹者﹐因飲食勞倦﹐損傷脾胃﹐不能健運﹐水谷聚而不散﹐以致成脹。實者可下之。其癥刻刻飲水﹐小便黃﹐脈伏而實﹐必脾虛而後有積。

治法先補脾﹐然後下之﹔下後又補脾﹐可期霍愈矣。不可補肺﹐恐生虛气耳。盧氏《醫鏡》以水腫隸於腎肝胃﹐而不及脾。又肺金盛而生水﹐水溢妄行﹐豈理也哉。夫脾土受病﹐肺爲之子﹐固不能自盛而生水。然肺金气淸﹐本能生水﹐則滋長腎陰﹐奉以降令﹐爲生化之源﹐何病腫之有﹗

今乃腫水爲腐濁之气﹐滲透經絡﹐流注谿谷﹐灌入隧道﹐血亦因之化水﹐欲藉土以制之﹐順气以利之。殊不知脾病則金气衰﹐木寡於畏而侮土﹐脾欲不病不得也。治法宜淸心經之火﹐金運化之﹐肺气下降﹐隧道開通﹐其精之淸者﹐復轉而爲气﹑爲血﹑爲津液﹐敗濁者在上爲汗﹐在下爲尿﹐以漸分消矣。

總括﹕古今議定是脾虛﹐大抵多從濕熱爲。十種珍根因急調治﹐宜補宜瀉在臨機。

稀脈法﹕浮大者可治﹐微細者難醫﹔實腫原堪療﹐虛選極本難痊。

經曰﹕至陰者腎水也﹐少陰者冬脈也。其在腎﹐其末在肺﹐皆積水也。又曰﹕腎者胃之關﹐關門不利﹐故聚水而從其類。朝寬暮急屬陰虛﹐朝服四物湯加參術﹐暮服地黃丸加桂﹑附﹑車前子。朝急暮寬屬陽虛﹐朝用六君子湯﹐暮服地黃丸加減治之。

加味五皮飲﹕五加皮地骨皮姜皮茯苓皮大腹皮木瓜一方去五加易桑白。

疏鑿飲子﹕建澤瀉大腹皮茯苓皮木通商陸羌活椒目赤小豆實脾飲﹕白術香附木香甘艸肉果檳榔茯苓老姜二陳湯﹕陳皮白術半夏甘艸解表散﹕麻黃杏仁赤茯苓川芎防風枳殼甘艸商陸丸﹕商陸黃連薑汁和丸﹐紫蘇湯下東垣云﹕寒脹多﹐熱脹少﹐皆主乎脾胃。此亦不可不知﹐毋專於熱。

治腫大法﹐宜補中行水利小便﹐以人參﹑白術爲君﹐蒼術﹑陳皮爲佐﹐黃芩﹑門冬爲使﹐以制傳肝木。消腹脹﹐少加厚朴﹔气不運﹐加木香。

雜方疳積方﹕酒炒胡黃連川黃連銀柴胡石決明煆炒蘆薈蕪荑五疳保童丸﹕治小兒五疳八痢﹐諸積勞熱﹐體瘦柴瘠﹐好食生物﹐吐虫咬牙﹐胃脘胸腹常痛﹐

面黃目昏﹐將欲瞎眼﹐此藥效驗如神﹐不可輕授他人。

龍膽艸一兩雄黃五錢蠶酥頭炙黃﹐五錢苦楝根一兩五靈脂三錢靑黛四錢天仙子六錢夜明沙淘淨﹐五錢黃連一兩小靑皮醋炒﹐八錢眞麝香一錢北五味二錢熊膽八錢鰍鱔頭煆﹐三錢胡黃連六錢蘆薈八錢上藥共爲細末﹐陳米糊丸如芥子大﹐每服三十丸﹐米湯送下。

治痢良法﹕黃瓜藤灰榕樹葉灰珍沙糖掊服﹐治紅白痢立效。

稀治疥瘡方﹕大楓子肉煙膏松香杏仁輕粉選用臘油調末。

諸葛行軍散﹕西牛黃五錢薑粉五錢麝香三錢眞珠三錢冰梅片五錢火硝五錢蒲黃八錢金箔五十張共爲細末﹐裝磁瓶內﹐不可泄气﹐每服一匙﹐神效。

抱龍丸﹕陳膽星一兩雄黃水飛﹐五錢麝香另研﹐一錢天竺黃一兩辰砂另研﹐五錢又方加羌活五錢﹐天花粉﹑僵蠶各二錢。上研細末﹐煎甘艸膏和丸﹐皂莢子大﹐溫水化服。

百日內小兒每丸分作三四服。如臘月雪水煎﹐甘艸和﹐最佳。

一法用新汲水浸南星三日後﹐煎三五沸﹐取出﹐乘軟切﹐去皮﹐只取白軟者﹐薄切﹐焙漧﹐炒黃色﹐取末八兩﹐以甘艸一兩五錢﹐拍破﹐用水二三盞浸一宿﹐文火煎至半盞﹐去渣﹐漸漸入南星末內﹐研﹐令甘艸水盡﹐方再入余藥。

豆蔻香砂丸﹕消宿食﹐止嘔逆﹐除腹痛﹐療癥瘕﹐快三焦﹐利胃膈等癥。

白豆蔻煨木香花檳榔砂仁制香附廣陳皮焦楂肉蓬術以上﹐各三兩三稜二兩甘艸一兩靑皮神曲麥芽白芍以上各二兩五錢藿梗二兩老姜二兩傳六合定中丸﹕治暑月感涼﹐瘧疾霍亂﹐胸悶惡心﹐頭疼腹痛﹐或吐瀉寒熱如虐﹐以及小兒發熱發搐﹐吐乳驚悸﹐一切中土不和等癥。

老蘇梗陳香薷廣藿香以上﹐各四兩炒枳殼三兩羌活二兩赤苓四兩加老姜爲丸﹐如龍眼肉大﹐每服一丸。

疝气丸﹕狗吉利八兩上肉桂三兩小茴香五兩葫蘆巴五兩陳香櫞八兩大茴香五兩玉桔梗三兩

七灰散﹕川柏灰槐米灰生地炭云耳荊芥炭地楡炭陳棕灰此方止下焦血﹐神效。

