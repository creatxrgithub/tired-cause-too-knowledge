幼科切要淸王錫鑫

序

夫醫者意也﹐謂以己之意迎合伊芳之病也。故善醫者必待望聞問切而後詳理開方﹐此古今一定不易之理也。蓋幼稚小兒﹐天眞渾噩﹐無識無知﹐肌肉瑩澈﹐脈絡分明。其病不過風寒暑濕燥火﹐飲食停聚而已﹐舉目可見。豈如壯者之人或因酒色過度﹐或由思慮受傷之紛紜雜沓﹐難爲措手哉。故觀其面色﹐聞其啼聲﹐卽可知其病之所從來﹐與夫藥之所宜用﹐而無毫釐或爽也。無如世之庸醫﹐不察夫體屬嬰孩﹐一染微﹐並不細心體貼﹐槪以驚風險劑投之﹐往往有誤。不知實而誤補﹐不過增病﹐虛而誤攻﹐不可救藥﹐故全生者少而垂斃者多矣。

王君亞拙﹐醫道髙明﹐慈愛爲懷﹐不殫勞瘁﹐合選古今方而斟之酌之﹐匯爲一冊。適予過訪﹐蒙以見示。見其理精法密﹐指點親切﹐較諸幼科所傳方書﹐倍加詳明透徹﹐亟勸其付諸棗梨﹐以公諸世。將見此書一出﹐可以指庸醫之迷﹐延幼稚之命﹐其爲益豈淺鮮哉﹐是爲敍。

時道光二十七年歲次丁未桂月朔日江陰廩生杜價祿賓五氏拜序

自序

鑫曩者從事覺來先生有年﹐倏一日問於先生曰﹕醫書以幼科爲啞科﹐謂其有疾﹐不能自言也﹐豈不難乎﹖先生曰﹕夫幼子者精神未受七情六欲之攻﹐臟腑未經八珍五味之漬﹐投之以藥﹐易爲見功﹐猶膏粱之變難窮﹐而藜藿之腹易效也﹐有何難哉。但今之醫﹐見小兒燒熱﹐未審關紋浮沈﹐悉用表藥以汗之﹔睹稚子號啼﹐不按胸腹彊弱﹐盡行消藥以攻之。不知胎嬰元气微薄﹐用藥一誤﹐變證百出矣﹐可不愼乎﹖繼而訓曰﹕凡看小兒先觀元气濃薄﹐手探口息寒熱﹐次察唇舌潤燥﹐再看關紋色气﹐問其飲食二便﹐方才酌方調治﹐庶不有誤。余體先生之訓﹐不敢自私。至於暇日﹐將歷來幼科善本﹐摘其切實認証之法﹐選其當要歷驗之方﹐每証之下﹐專變陰陽諸方之中﹐悉論虛實﹐故顏之曰《幼科切要》。意欲公諸同人﹐使窮鄕僻壤得見是篇。見小兒有恙﹐輕者不必求醫﹐病重者不爲醫誤。能讀而習之﹐終身知醫。

柰歷年來務鞅掌﹐有志未逮。迄丁未余客渝城﹐幸遘傅君怡如﹑艾君頊堂﹑邱君東山並坐談心﹐與言及此﹐遂毅然有倡助之意﹐實先得我心之所同﹐然者遂將諸科亦同付之剞劂。不數月書成﹐惟冀四方樂善君子﹐廣爲印布﹐於保赤子之意﹐不無小補﹐庶不負覺來先生訓誨之心﹐而諸公公世之忱﹐亦不致湮沒矣﹐是爲序。

時道光二十七年丁未歲桂月朔日魚泉王錫鑫亞拙氏謹識

小兒要略論

古人云﹐寧治十男子﹐莫治一婦人﹐寧治十婦人﹐莫治一小兒。此言小兒號曰啞科﹐治之甚難。景嶽先生又謂其甚易﹐何以見之。蓋小兒之病無脈可診﹐血气未充故也。病之痛癢又不能以言傳﹐惟有望聞切而已﹐難乎不言。而獨言其易者﹐抑亦以小兒之病不過外感風寒﹑內傷飲食﹑驚風吐瀉之類﹐並無七情六鬱色欲憂思之患。故予治小兒﹐表病不過香蘇散﹑惺惺散之類﹔治小兒裏病﹐不過平胃散﹑藿香散之類﹔治小兒虛痰諸癥﹐不過二陳湯﹑六君子湯之類﹔治小兒實熱諸癥﹐不過小兒牛黃丸﹑瀉靑丸之類。凡此表裏虛實之病﹐解表攻裏﹐只宜輕劑﹐毋容大表大下以傷元气。至於驚風吐瀉各種雜癥﹐則分入門別例而治之矣。

看小兒病狀歌

﹝內附望聞問切﹞小兒有病令人憐﹐全仗醫生仔細觀。令人抱出光明處﹐先將面部用心看。額屬心兮鼻屬脾﹐左肝右肺兩腮前。頦乃腎經爲主宰﹐五經辧色要心虔。白有气虛黃有積﹐赤者爲熱靑主寒。鼻塞聲重傷風重﹐眼下靑色主飲痰。口唇赤白辧陰陽﹐赤者胃熱白者寒。虫積唇內生白點﹐疳气鼻燥體態幹。有痛啼哭總不止﹐有積𦇤褓不耐煩。抱出探涼欲赴冷﹐此是內熱使之然。若是當風急畏縮﹐必是傷風與陰寒。鼻冷瘡疹耳冷熱﹐徧身發熱是風寒。手足心熱口發渴﹐紋沈食積是眞詮。若是下午手心熱﹐陰虛盜汗夜生煩。倘若手指梢頭冷﹐便是驚風一例看。只有中間一指熱﹐小兒亦定是傷寒。中指微微獨自冷﹐定然麻痘恐相纏。復看指紋記歌訣﹐浮沈色气審的端。要看指紋風气命﹐三關內推細心研。三關部位寅卯辰﹐病之吉凶在此間。初起風關病無礙﹐气關紋現恐纏綿。乍臨命位誠危急﹐射中通關命難全。指紋何故浮然樣﹐邪在皮膚病易蠲。腠理不通名表證﹐急行疏解汗之先。忽爾關紋沈沈狀﹐已知入裏病盤旋。莫將風藥輕相試﹐須向陽明裏證宣。身安定見紅黃色﹐紅艷本來是傷寒。淡紅隱隱虛傷寒﹐定將深紅作熱看。關紋見紫熱之兆﹐靑色爲風是的端。傷食紫靑痰气送﹐三關靑黑恐難安。指紋淡淡不必悅﹐气質薄弱稟先天。脾胃本虛中气微﹐切防攻伐損嬰元。關紋滯澀本因積﹐邪遏陰營衛气連。食郁中焦風熱熾﹐不行推蕩病何遷。腹痛紋入掌中裏﹐彎內自然是風寒。紋向外彎痰食熱﹐水形脾胃兩傷焉。復診掌後關中脈﹐浮沈遲數審的端。七至八至爲數熱﹐四至五至爲遲寒。浮脈主表病在外﹐沈脈至裏病內潛。數脈六至腑有熱﹐遲脈三至主髒寒。浮而有力風與熱﹐無力中虛宜培元。沈而有力痰積食﹐沈而無力气滯間。遲而有力乃爲痛﹐遲而無力是虛寒。數而有力本實熱﹐無力瘡瘍恐熬煎。此是切脈眞口訣﹐靜心審的要心專。再看舌苔分表裏﹐紅黃有火淸卽安。白滑裏寒溫中急﹐白澀裏熱黃滑寒。若是舌黑辧陰陽﹐气息冷熱用手探。口中气熱小便赤﹐舌黑必燥下爲先。气微便淸手足冷﹐參桂附妙如仙。小兒陰虧舌亦黑﹐滋陰潤燥無不痊。又看胸腹堅與軟﹐虛實此中可細參。望切之理諒如是﹐聞聲問證豈可偏。言厲聲粗知病實﹐气衰體虛必微言﹐肝病怒聲心病笑﹐脾病發聲如歌然。肺病出聲有若哭﹐腎主呻吟恐共間。陽證身輕言響亮﹐陰證昏逆閉眼眠。陽癥發狂喜飲水﹐陰證鄭聲話懶言。一問寒熱二問汗﹐三問頭身與胸前﹐四問飲食病新久﹐五問二便與渴煩﹐六問前服藥寒熱﹐七問痘麻與後先。用藥細心諒虛實﹐有積體虛兼培元。熱淸溫濕風疏散﹐久瀉當澀固先天。如斯延醫細斟酌﹐藥到病除福無邊。少者懷之遵聖意﹐惟願赤子壽百年。若問是編何人輯﹐亞拙山人在魚泉。

虎口三關

小兒三歲以下有病﹐須看男左女右手。虎口三關從第二指側向內推看﹐第一節

名風關﹐第二節

名气關﹐第三節

名命關。辧其紋色﹐紫者屬熱﹐紅者屬寒﹐靑者驚風﹐白者疳病﹐黑者中惡﹐黃者脾之困也。若現於風關爲輕﹐气關爲重﹐過於命關﹐則難治矣。

古人辧色

察見形色先分部位﹐左頰靑龍屬肝﹐右頰白虎屬肺﹐天庭髙而離陽心火﹐地角低而坎陰腎水。鼻在面中﹐脾應唇際。紅色見而熱痰壅盛﹐靑色露而肝風怔忡。如煤之黑﹐爲痛中惡逆傳﹔似橘之黃﹐食傷脾虛吐利。白乃疳癆﹐紫爲熱熾。靑遮日角難醫﹐黑掩太陽不治。年壽赤光﹐多生膿血。山根靑黑﹐每多災異。朱雀貫於雙瞳﹐火入水鄕﹔靑龍達於四白﹐肝乘肺位。瀉痢而戴陽須防﹐咳嗽而拖藍可忌。疼痛萬殷﹐面靑而唇口嘬﹔肝風欲發﹐面赤而目直視。火光焰焰﹐外感風寒﹔金气浮浮﹐中藏積滯。乍黃乍白﹐疳積連綿﹔又赤又靑﹐風邪螈。气之囟門成坑﹐血衰頭毛作穗。肝气眼生眵淚﹐脾冷流涎滯頤。面目虛浮﹐定腹脹而上喘﹔眉毛頻蹙﹐必腹痛而多啼。左右兩頰似靑黛﹐知爲客忤﹔風气二池如黃土﹐無乃傷脾。風門黑主疝﹐靑爲風﹔方廣光滑吉﹐昏暗危。手如數物兮﹐肝風將發﹔面若塗朱兮﹐心火燃眉。坐臥愛暖﹐風寒之入﹔伸縮就冷﹐煩躁何疑。肚大腳小﹐脾欲困而成疳﹔目瞪口張﹐勢似危而必斃。噫﹗五體以頭爲尊﹐一面惟神可恃。況聲之輕重不同﹐啼之幹濕頓異。呵欠連綿﹐知病之欲作﹐忽然驚叫﹐識火之將煒。此察証之規繩﹐幸拳拳而不悖。

看危癥法

小兒渾身熱似火﹐手足如冰眞難過。黑掩太陰口角靑﹐盧醫一見也須驚。黑色如鍼垂眼下﹐醫如扁鵲也須怕。黑色目中總不良﹐小兒十日必然亡。水腫之病準頭黑﹐此兒應知腎气絕。咳嗽最忌白入眉﹐肺虛气絕報君知。目暗無光不轉睛﹐三朝必定命難存。眼似開而又不開﹐能言也是死之媒。嘔吐不止止又吐﹐胃虛脾敗何須顧。搖頭咬齒欲嚙入﹐看看定是鬼爲鄰。囟門或腫或深沈﹐元气虧而命難存。蛇虫吐出腐而敗﹐脾絕小兒終是害。五心忽腫爲何因﹐假火發外實驚人。四肢無事忽搖動﹐醫人到此無藥用。此是小兒危急癥﹐說與醫人莫須情。

小兒正面

左腮屬肝經﹐其色靑者爲順﹐白者爲逆。

右腮屬肺經﹐其色白者爲順﹐赤者爲逆。

額上屬心經﹐其色赤者爲順﹐黑者爲逆。

鼻準屬脾經﹐其色黃者爲順﹐靑者爲逆。

頦下屬腎經﹐其色黑者爲順﹐黃者爲逆。

初生門

小兒初生下地﹐不宜久沐浴﹐恐冒風寒﹐必患臍風發熱等癥。

小兒初生﹐勿先服乳﹐用黃連甘艸煎湯﹐以軟棉包二指頭上蘸藥水拭口﹐去口中惡血穢气﹔或以藥湯灌之﹐待惡沫吐盡﹐然後食乳。

一方陳茶京墨洗口﹐或服﹕

萬安湯

治小兒下地﹐先服此藥﹐永無驚風﹐少生瘡疾。

連翹西風荊芥蟬蛻鉤藤﹝各一錢﹞蘇荷赤芍甘艸﹝各五分﹞銀花﹝二錢﹞燈芯﹝引或在腹中過夏者加熟軍一錢。

小兒洗三生子過三日或九日﹐俟天气溫和﹐冬日必在暖室中燒柴火﹐於室內用苦楝子一兩﹐煎水﹐小兒徧身洗擦﹐不生瘡癢。若能每月洗一二次﹐可免痘麻﹐縱出必稀。

一方蒼耳子煎湯洗之。

一方烏魚煎湯洗之。

臍風門

小兒臍風﹐腹脹四肢硬直﹐多啼不乳﹐唇靑口撮﹐或吐白沫﹐肚生靑筋﹐上行分岔﹐細心審詳﹐行至心者不治。看靑筋盡頭處﹐用燈火散之。或以艾火灸臍﹐先用姜切片。或蒜切片﹐隔臍上加艾火灸之。或元宵燈火散之。或看小兒上﹐有白泡者用銀鍼輕輕挑破。若出血必愈。

小兒臍風馬牙奇方

枯礬﹝二錢﹞硼砂﹝五分﹞洋片寸香﹝各五釐﹞共爲細末﹐凡小兒下地洗過﹐卽用此末摻臍眼上﹐換尿布時仍然摻上﹐摻完一料﹐永無臍風等癥。

元宵燈火

治小兒臍風撮口風或面靑黑角弓反張﹐兩目斜視。一切風閉火閉痰閉﹐乍然卒死者﹐急宜以此燈火散之。惟久病虛弱﹐形骸消瘦﹐自汗盜汗﹐吐瀉痘麻﹐失血之後﹐精神疲倦者﹐切忌此火攻。

元宵燈火歌﹕元宵燈火本十五﹐囟門眉心兩合骨﹐臍輪臍心共七焦﹐鞋帶四焦救兒苦。又驚風燈火仰向後者﹐燈火其囟門﹑兩眉心﹑臍之上下。眼翻不下者﹐其臍之上下。不沫者﹐其口上下﹐手足心。出驚風祕訣。

臍風服藥﹐看小兒口中气熱﹐唇紅眼生眵結﹐關紋紫靑﹐粗浮。速用﹕鉤藤蟬蛻天麻僵虫黃芩西風廣皮連翹甘艸﹝各一錢﹞膽星﹝三分﹞車前艸引﹐水煎服。

若是面靑唇白﹐手足厥冷﹐口中气冷﹐牙關緊急﹐眼上視﹐關紋靑黑不浮而淡者﹐速用﹕黨參箭天麻懷山藥﹝各二錢﹞雄片漧薑法夏廣皮茯苓僵虫當歸﹝各一錢﹞甘艸﹝五分﹞大棗﹝二枚﹐爲引﹞

驚風門

急驚風之癥﹐小兒气體壯實﹐前數日發燒﹐令口鼻中气熱﹐大便結﹐小便臊﹐驚風大作﹐喉中有熱痰者﹐速服﹕

怯風敗毒散

羌活防風獨活前胡虫蛻﹝去足﹞天麻蘇荷荊芥桔梗黃芩﹝各一錢﹞甘艸膽星白芥﹝各三分﹞燈芯﹝引﹞大便不通加大黃﹐小便不通加木通﹐痰喘加蘇子﹑萊菔子。

抱龍丸

治急驚發搐。

膽南﹝一兩﹞竺黃﹝三錢﹞辰砂﹝飛過﹐一錢五分﹞雄黃﹝一錢五分﹞麝香﹝二分﹞甘艸湯爲丸﹐蘇荷湯下﹐服後吐痰卽愈。

瀉靑丸

治急驚﹐木旺生風﹐口眼歪斜﹔並治小兒內熱﹐火瀉若醬色者﹐神效。

當歸川芎梔仁熟軍羌活防風膽艸﹝各等分﹞酒水爲丸﹐茶淸下﹐煎湯亦可。

慢驚之癥﹐緣小兒吐瀉之後得之者多﹐或久病之後﹐或急驚用藥攻降太甚﹐皆原脾胃虛損。其癥神昏气喘﹐或大熱不退﹐或乍寒乍熱﹐或面色淡白﹐靑黃﹐二便淸白﹐甚至吐瀉﹐四肢厥冷﹐喉內痰鳴﹐角弓反張﹐手足抽掣等狀﹐速服﹕

逐寒蕩驚湯

治小兒气體本虛﹐或誤寒涼﹐泄瀉嘔吐﹐轉爲慢驚。必致手冷﹑唇白﹐便淸者﹐最宜並治發痧腹痛等癥。

白胡椒漧薑炒肉桂﹝各一錢﹞丁香﹝十粒﹞上四味共爲細末﹐以竈心土煎水澄淸﹐煎藥大半茶杯﹐頻灌之﹐服後理中方﹐定獲奇效。

逐寒蕩驚湯最宜多配眞爲至寶靈丹丸。有危癥﹐探小兒口中气息冷熱﹐小便靑黃。無論小兒口渴﹐舌燥﹐手探口中气息微冷﹐便淸者﹐速用如神﹐功難盡述。余手經驗﹐已治多人。惟火極似水者﹐必眼眵幹結﹐小便赤色﹐口渴气壯﹐身輕目張者﹐切勿服此。

加味理中地黃湯

此方助气補血﹐卻病回陽。專治小兒精神已虧﹐血气大壞﹐瘦弱至極﹐皆可挽回﹐眞有參天回元之功。

熟地當歸枸杞棗仁箭炙焦術黨參﹝炙。各二錢﹞棗皮肉桂故紙漧薑﹝炒﹞炙艸﹝各一錢﹞生薑﹝三片﹞大棗﹝三枚﹞胡桃﹝一个﹞爲引﹐外用竈心土二兩煮水煎藥﹐加雄片五分亦可。如咳嗽﹐加百合﹑金櫻子各一錢﹐大熱不退加白芍一錢﹐泄瀉不止﹐加丁香六分。

景嶽胃關煎

治慢驚脾虛泄瀉不止﹐及腹中時有微痛。

熟地﹝三錢﹞山藥扁豆炒焦術﹝各二錢﹞黑姜吳萸炙艸﹝各六分﹞

景嶽六味回陽飲

治慢驚四肢厥冷。

黨參附子漧薑﹝各一錢﹞熟地﹝四錢﹞當歸﹝土炒﹐二錢﹞汗多者加箭二錢﹐泄瀉者加焦術二錢。

胎熱門

小兒胎熱﹐身上濕爛者﹐用泥蜂土研細摻之。

一方江西碗泥研摻之。一方蕎米粉摻之。一方艸房上靑苔焙漧研細摻之。

五福化毒丹

治胎熱胎毒口瘡等癥。

玄參桔梗﹝各一錢﹞洋參靑黛﹝各三分﹞赤芍甘艸﹝各四分﹞以上俱爲細末﹐再用馬牙硝二分﹐寸香三釐﹐另研和前藥用蜜爲丸﹐薄荷煎湯下。

遊風丹毒。小兒初生後身上或起一片﹐或數片﹐或時紅腫﹐或時消散是也。急宜速治﹐遲則無救也。

消毒飲

治小兒丹毒。

牛蒡子﹝炒﹞荊芥西風黃芩﹝各一錢﹞升麻甘艸﹝各五分﹞伏龍肝爲引。小便不利加車前﹑木通﹐大便結加熟軍。

敷毒丹

伏龍肝黃連地楡燕子泥﹝各五錢﹞明雄﹝三錢﹞共細末﹐調冷水敷之。

變蒸考

凡小兒生後﹐必有變蒸之期﹐其發熱吐瀉與病無異。若誤認爲疾﹐妄投藥餌﹐以致蒸長之气全消﹐無疾而成有疾﹐誤事不小。自生之日起至三十二日一變蒸﹐三百六十零五日滿十變﹐骨節成矣。專此之時﹐宜保護之。若逢變蒸之期﹐必額多微汗﹐唇生泡﹐耳冷吐乳﹐眞可信也。宜服﹕

惺惺散

治小兒變蒸﹐發熱咳嗽﹐痰涎鼻塞﹐身重。

沙參白術茯苓甘艸白芍花粉桔梗﹝各一錢﹞細辛蘇荷﹝各三分﹞水煎服。

發熱門

小兒發熱非一端﹐或因食積或因寒﹐有實有虛有積熱﹐說與醫人仔細看。

發熱面紅﹐气粗口渴﹐啼哭煩躁﹐唇紅﹐小便赤色﹐解表卽退。宜服﹕黃芩紫蘇蘇荷防風柴胡虫蛻連翹木通車前荊芥﹝各五分﹞燈芯爲引。

發熱面白﹐眼靑气微﹐神倦﹐溫補卽退。宜服﹕洋參白術茯苓半夏虫蛻骨地廣皮天麻﹝姜炒﹞甘艸﹝各五分﹞發熱面赤﹐气促﹐兩鼻扇動﹐汗多﹐此肺竅不通﹐肺火有餘。宜服﹕牛蒡子﹝炒﹞枳殼蘇子北芥萊菔子鉤藤茯苓蘇荷桔梗云皮廣香蒲黃﹝各一錢﹞北辛牙皂﹝各二分﹞微熱面白﹐气促﹐兩鼻扇動﹐體虛者。宜服﹕黨參﹝二錢﹞云苓陳皮半夏﹝各一錢﹞肉桂﹝五分﹞炙艸黑姜﹝各六分﹞當歸﹝一錢﹞大紅棗﹝二枚爲引﹞虛熱日久﹐手足心熱﹐下午益甚﹐時熱時退﹐虛煩口渴﹐宜服﹕生地棗皮懷山藥茯苓當歸地骨皮熟地丹皮澤瀉麥冬﹝去心。各一錢﹞北味﹝七粒﹞烏梅紅棗﹝各一枚﹞爲引。

疳積發熱﹐肌瘦﹐大便艱澀﹐汗下不能﹐積熱也。宜服﹕郁金膽星熟軍使君﹝去殼﹞紅曲﹝各二錢﹞共爲末﹐紅糖水調服。

發熱咳嗽﹐鼻塞聲重﹐宜服﹕前胡桑皮蘇荷桔梗漧葛紫蘇知母﹝各一錢﹞北辛﹝三分﹞杏霜﹝去油﹐一錢﹞水煎服。

久熱﹐面目浮腫﹐鼻流淸涕﹐此體虛復冒風寒﹐宜服﹕黃白術當歸升麻柴胡陳皮黨參桂枝防風﹝各一錢﹞甘艸﹝三分﹞姜﹑棗爲引。

發熱﹐鼻中出血﹐宜服﹕桑皮杏仁丹皮白芍骨皮側柏葉﹝炒﹞甘艸荊芥﹝各一錢﹞不用引﹐水煎服。

小兒夜啼用燈花五朵研爛﹐塗娘乳上﹐令小兒食乳自安。一方靑黛研水服之。一方五倍子研末水調﹐塡臍上卽安。

感冒門

傷寒感冒病尢輕﹐微微發熱自然平﹐一錢紫蘇姜二片﹐豆豉十粒自安寧。

天保采薇丹勿論大人小兒﹐四時感冒﹐姜湯下﹐或身無汗﹐加蔥白﹐化服二三錢﹐小兒一二錢﹐或七八分。如未愈再服卽效。惟小兒質嫩气嬌﹐一受外邪﹐風驚癇瘧遂致痰火並泛﹐壅塞肺竅﹐手足抽掣﹐聲音難出﹐先以此方開提肺竅﹐表散外邪﹐利气疏痰﹐安和脾胃﹐則病已去大半矣。

羌活獨活前胡赤芍升麻葛根半夏廣皮茯苓紫朴枳殼霍香甘艸川芎蒼術桔梗﹝各等分﹞上爲末﹐神曲糊丸。

傷風門

小兒傷風頓覺頭痛鼻塞﹐呵欠喘急﹐身熱脈浮者是也。蓋肺主皮毛﹐風入皮毛﹐多爲咳嗽。其指紋紅紫而長﹐外感候也。又有傷風自利﹐腹脹而手足冷者﹐脾怯也﹐當與和脾而兼發散。又有潮熱多唾﹐气粗嘔吐﹐乳食不消﹐大便黃白而嗽者﹐脾肺受寒﹐不能受納而吐也。若傷風多淚﹐脇痛目腫而咳者﹐兼肝癥也。汗多而嗽者﹐心癥也。面黃唇腫﹐少食惡心﹐兼脾癥也。面白眼腫﹐上气喘急﹐爲肺虛也。嗽而腰痛兼腎癥也。

人參敗毒散

治小兒四時感冒﹐傷風咳嗽﹐凡咳嗽痰不應者﹐每二三服﹐不拘劑數﹐以痰豁爲度。

沙參桔梗枳殼川芎甘艸茯苓羌活獨活前胡柴胡防風荊芥﹝各一錢生薑一片爲引﹐水煎熱服﹐忌油。

脾怯者倍茯苓加懷山藥﹑扁豆﹑焦術﹑藿香﹔兼肝癥倍柴胡加白芍﹐微加靑皮﹔兼心癥﹐倍獨活﹐加連翹﹑木通﹔兼脾癥加大曲﹑山楂﹑麥芽﹔兼肺癥實者﹐倍加枳殼﹑白芥子﹔兼腎癥﹐倍加獨活。

傷寒門

小兒傷寒有五法﹕一曰發表﹕其癥脈浮﹐發熱身痛﹐惡寒脊項彊﹐气喘咳嗽﹐頭痛﹐四肢拘急﹐口舌和﹐脈不沈﹐口不渴﹐二便如常。方用麻黃桂枝靑龍之屬。

一曰解肌﹕脈尺寸俱長﹐目痛鼻幹﹐漱水不欲咽。方用葛根湯﹑升麻葛根之屬。

一曰和解﹕脈不浮不沈﹐往來寒熱﹐嘔吐脇痛﹐胸前脹滿﹐耳聾﹐頭汗盜汗﹐目眩口苦。方用大小柴胡之屬。

一曰攻裏﹕脈至沈而有力﹐潮熱惡熱﹐腹痛下利﹐手足心液有汗出﹐咽漧齒燥目不明﹐譫語發狂﹐小腹滿﹐下利淸黃水﹐不得眠﹐小便多﹐自汗﹐外證頭痛發熱俱罷。方用白虎﹑小承气﹑六一順气之屬。

一曰救裏﹕脈沈無力﹐下利淸谷﹐小便淸長﹐四肢厥冷﹐嘔吐淸水涎沫﹐背惡寒﹐蜷臥武﹑白通之屬。

麻黃湯

治太陽經傷營﹐發熱無汗惡寒。

麻黃﹝體虛少用﹞桂枝杏仁炙艸﹝各等分﹞水煎服﹐得汗而解。

桂枝湯

治太陽經風傷衛﹐發熱自汗惡風。

桂枝﹝一錢五分﹞白芍生薑﹝各二錢﹞紅棗﹝五枚﹞甘艸﹝一錢﹞水煎溫服。

大靑龍湯

治太陽癥見風脈。

麻黃﹝八分﹞石膏﹝二錢﹞桂枝﹝一錢﹞杏仁﹝七粒﹞炙艸﹝五分﹞水煎溫服。

小靑龍湯

治表不解﹐心下有水气﹐漧嘔或咳或噎或喘。

麻黃桂枝白芍半夏﹝各一錢﹞甘艸漧薑北辛﹝各五分﹞五味﹝十二粒﹞水煎涼服。

葛根湯

治陽明胃經目痛鼻幹不眠。

粉葛﹝二錢﹞赤芍桂枝麻黃炙艸﹝各五分﹞蔥白﹝三莖﹞生薑﹝三片﹞紅棗﹝二枚﹞爲引﹐水煎服。

如惡寒倍加麻黃﹐惡風倍加桂枝。如陽明腑病﹐不惡寒﹐有汗而溫﹐當白虎湯。

升麻葛根湯

治邪在陽明經無汗惡寒發熱。

升麻粉葛赤芍炙艸﹝等分﹞水煎服。

小柴胡湯

柴胡﹝三錢﹞沙參黃芩法夏炙艸﹝各一錢﹞生薑﹝一片﹞紅棗﹝三枚﹐爲引﹞水煎服。

按此經無出入路﹐不可汗下﹐止此方和解之。如兼陽明癥﹐方加葛根﹑芍藥。如尙有惡寒等癥﹐用大柴胡湯。

太陽經﹐表之表也﹐行身之背﹔陽明經﹐表之裏也﹐行身之前﹔少陽經﹐半表半里也﹐行乎兩脇之傍。過此則少陰﹑太陰﹑厥陰﹐俱入髒而爲裏。

大柴胡湯

治表癥未除﹐裏癥又急﹐汗下兼行。

柴胡黃芩白芍﹝各一錢﹞法夏﹝八分﹞大黃﹝七分﹞枳實﹝四分﹞生薑﹝三片﹞紅棗﹝三枚﹞水煎服。

白虎湯

治身熱大渴而有汗﹐脈洪大者服此﹐無渴者不宜。

熟石膏﹝二錢﹞知母﹝二錢﹞甘艸﹝一錢﹞粳米﹝一撮﹞水煎服。

調胃承气湯

治太陽陽明不惡寒﹐反惡熱﹐大便祕結而嘔﹐日晡潮熱。

大黃﹝二錢﹞芒硝甘艸﹝各一錢﹞生薑﹝五片﹞水煎熱服。

大承气湯

治陽明太陰譫語五六日﹐不大便﹐腹痛﹐煩渴﹐並少陰舌漧﹐口燥﹐日晡發熱﹐脈沈實者。

大黃﹝三錢﹞紫朴枳實芒硝﹝各二錢﹞生薑﹝五片﹞水煎服。

小承气湯

治六七日不大便﹐腹脹滿悶﹐癥在太陰﹐無表癥﹐汗後不惡寒﹐潮熱狂言而喘者。

大黃﹝三錢﹞紫朴枳殼﹝各二錢﹞水煎服。

桃仁承气湯

治外癥已解﹐大便黑﹐小便利﹐爲瘀血癥。

大黃﹝二錢﹞桃仁﹝七粒﹞桂枝芒硝炙艸﹝各一錢﹞水煎服。

凡用三承气湯﹐須以手按小兒自胸至腹﹐果有硬處﹐手不可近﹐又看其舌之燥滑如何﹐然後分別。當急下者﹐宜用大承气渴﹔可少與者﹐宜小承气湯﹔宜微和胃气者﹐宜調胃承气湯。

小建中湯

治傷寒腹中急痛﹐陰陽相乘。

桂枝﹝一錢﹞白芍﹝三錢﹞炙艸飴糖﹝各一錢﹞生薑﹝三片﹞紅棗﹝三枚﹞水煎服。

陰癥腹痛﹐不大便﹐桂枝芍藥湯﹔腹痛甚﹐桂枝大黃湯﹔腹痛自利﹐小便淸白﹐宜四逆湯﹑理中湯。

黃建中湯

治傷寒汗後身痛脈遲弱者。

箭﹝蜜﹐三錢﹞白芍﹝二錢﹞安桂炙艸﹝各一錢﹞生薑﹝三片﹞紅棗﹝五枚﹞水煎好﹐入飴糖二匙﹐再煎一沸﹐或瀉者飴糖不用。汗多耗損﹐陰气不能榮養筋骨﹐故痛。陽虛故脈遲﹐汗後故脈弱。此乃創建中气﹐使生長榮衛﹐通行津液﹐則表不虛而身痛自愈。

理中湯

治太陰病自利不渴﹐寒多腹痛。

條參焦術﹝各二錢﹞漧薑炙艸﹝各一錢﹞水煎溫涼服。

眞武湯

治汗發過多﹐心下驚悸﹐頭眩身﹐振振欲擗地者。

熟附子﹝二錢﹞白芍﹝一錢﹞茯苓﹝二錢﹞焦術﹝一錢五分﹞生薑﹝一片﹞水煎溫涼服。

白通湯

治少陰下利無脈。

熟附子﹝三錢﹞漧薑﹝一錢五分﹞蔥白﹝三莖﹞水濃煎冷服。

麻黃附子細辛湯

治少陰病始得發熱脈沈。

麻黃熟附子﹝各二錢﹞細辛﹝一錢﹞水濃煎溫服。

四逆散

治陽元極﹐血脈不通﹐四肢厥冷﹐在臂脛之下。若陰癥﹐則上過平肘﹐下過夫膝也。

柴胡白芍枳實甘艸﹝等分﹞水濃煎熱服。

玄參升麻湯

治發斑咽痛。

玄參﹝一錢五分﹞升麻甘艸﹝各一錢﹞水濃煎熱服。

陽毒升麻湯

治赤狂言吐膿血。

升麻﹝一錢五分﹞犀角射漧黃芩﹝各一錢﹞揀參﹝二錢﹞甘艸﹝八分﹞水煎熱服。

桃仁湯

治狐惑聲啞。

桃仁﹝十粒﹞槐花子﹝二十粒﹞艾葉﹝一錢﹞紅棗﹝二枚﹞水濃煎﹐空心熱服。

黃連犀角湯

服桃仁湯後服。

犀角川連﹝各二錢﹞川烏﹝四个﹞木香﹝三錢﹞水煎服。

牛蒡湯

治發熱不透﹐餘毒在心包絡﹐令瘥後昏煩﹐甚至手足搐搦或寒或熱。

牛蒡根升麻牛膝南星﹝各六錢﹞上爲末﹐每服五分﹐酒調下﹐每日三次。

牡蠣澤瀉湯

治前證腰以下浮者。

牡蠣﹝﹞澤瀉葶藶花粉﹝等分﹞上爲末﹐每服一錢﹐米飲調下。

黃龍湯

治發熱不退﹐或寒熱往來。

柴胡﹝三錢﹞黃芩赤芍甘艸﹝各二錢﹞生薑﹝三片﹞紅棗﹝二枚﹞水煎熱服。

傷暑門

凡治傷暑證﹐最當辧其陰陽虛實。若外中熱邪﹑內亦煩躁而熱者。此表裏俱熱﹐方是陽癥﹐治宜淸熱解暑。

若脈虛無力﹐或爲惡寒背寒﹐或爲吐惡﹐或爲腹痛泄瀉﹐或四肢鼻尖微冷﹐或不喜冷茶冷水﹐或息促气短無力﹐皆陽中之陰也。凡見此類﹐但當專顧元气﹐四君子爲主治﹐或理中湯加白芍。若虛寒甚者﹐則合時令而從證﹐必用桂附參等藥﹐切不可因暑熱之名﹐而熱用寒涼解暑﹐則禍不可勝言矣。

五積散

治陰暑受寒﹐頭痛無汗﹐惡寒身體拘急﹐四肢酸疼﹐以此溫之。

白芷廣皮紫朴枳殼桔梗川芎白芍茯苓蒼術當歸法夏桂枝黑姜炙艸﹝各五分﹞生薑﹝三片﹞棗﹝二枚﹞水煎服。

淸暑益气湯

治傷暑寒熱﹐自汗口渴﹐惡寒發熱。

條參箭焦術建曲﹝各一錢﹞澤瀉黃柏靑皮漧葛五味炙艸﹝各五分﹞姜﹝一片﹞棗﹝二枚﹐爲引﹞

人參白虎湯

治中暑不惡寒而發熱。

沙參石膏知母﹝各一錢﹞炙艸﹝五分﹞粳米一撮﹐水煎服。口渴加麥冬一錢﹐五味七粒。

調元生脈散

平肝木﹐益脾土﹐瀉邪火﹐補元气﹐小兒要藥。

黨參箭麥冬﹝各二錢﹞五味﹝一分﹞炙艸﹝一錢﹞姜﹝三片﹞大紅棗﹝二枚﹐爲引﹞

加味五苓散

治暑癥要藥。

焦術茯苓﹝各二錢﹞豬苓澤瀉安桂藿香木瓜西砂﹝各一錢﹞姜﹝三片﹞紅棗﹝三枚﹞燈芯爲引。

四君子湯

治脾胃虛弱﹐四肢無力﹐咳嗽傷暑等癥。

條參焦術茯苓﹝各二錢﹞炙艸﹝一錢﹞姜﹝二片﹞棗﹝二枚﹞水煎服。

吐加西砂一錢﹔水瀉加前仁一錢﹔食積加神曲﹑麥芽各一錢。

理中湯

治陰暑嘔吐﹑瀉利腹痛。

條參黑姜﹝各一錢﹞炙艸﹝七分﹞焦術﹝三錢﹞大棗﹝二枚﹞水煎服﹐爲丸亦可。

生脈散

固中气﹐淸火熱﹐保肺金﹐並止口渴。

洋參﹝二錢﹞麥冬﹝三錢﹞五味子﹝五分﹞水煎服。

香苓湯

治陽暑脈虛兼吐瀉。

焦術茯苓扁豆﹝各二錢﹞香薷豬苓澤瀉安桂紫朴甘艸﹝各一錢﹞大棗﹝二枚﹞生薑﹝三片﹞燈芯﹝十莖﹐爲引﹞水煎服。

傷食門

凡小兒傷食﹐關紋沈滯﹐胸腹飽脹疼痛﹐手足心熱﹐或下午熱﹐口渴。兼風者﹐咳嗽燒熱﹐兼寒者吐瀉。凡傷食輕者﹐以神曲﹑麥芽﹑焦楂各二錢﹐水煎服。傷飯食者﹐加炒穀芽二錢﹐老米二錢﹔傷麵食者﹐加萊菔子一錢﹐小酒曲一个﹝燒﹞﹔傷肉食者﹐倍加焦楂或蕪荑各一錢﹔宿食者﹐加香附一錢﹔食重者﹐加枳殼﹑伏皮各二錢﹐或少加谷虫數粒亦可﹔脾虛者﹐以四君子湯加枳殼﹑西砂各二錢﹔傷食咳嗽﹐服平胃﹑二陳湯﹔傷食吐瀉者﹐服洪氏寸金丹﹐再兼證各自加減。小兒稟賦甚薄﹐切勿妄用三稜莪術﹐以傷元气。

平胃二陳湯

治傷食腹痛﹐停食咳嗽。

蒼術陳皮甘艸紫朴茯苓半夏山楂神曲﹝各八分﹞水煎服。

洪氏寸金丹

治小兒食滯﹑感冒無不應驗﹐價廉而功大也。

藿香蒼術紫朴廣皮神曲紫蘇白芍赤苓桔梗法夏白芷砂仁廣皮﹝各八分﹞姜﹝三片﹞水煎服。加分細末爲丸亦可。

咳嗽門

小兒之咳﹐謂有聲無痰者﹐肺傷也。嗽則有痰無聲者﹐肺濕也。咳嗽則有虛實﹑風寒﹑濕食﹑停痰﹑陰虛等癥。但因痰而嗽者﹐痰爲重﹐主治在脾﹔因咳而動痰者﹐咳爲重﹐主治在肺。以時而言之﹐淸晨咳者屬痰火﹐午前嗽者屬胃火﹐午後嗽者屬陰虛﹐黃昏嗽者火浮於肺﹐二更嗽者食積滯於三焦。嗽而抱首面赤反食者﹐肺實也。气逆虛鳴﹐面白餐食者﹐肺虛也。痰腥而稠﹐身熱喘滿﹐鼻幹面赤者﹐肺熱也。嗽多淸痰﹐面白而喘﹐惡風多涕者﹐肺寒也。感冒風寒﹐發熱鼻塞﹐聲重者﹐服參蘇飲。因火痰熱﹐咳嗽面赤﹐心煩咽痛﹐鼻血者﹐服淸熱導痰湯。傷食停痰﹐吐嘔腹痛者﹐服平胃二陳湯。久咳气虛﹐四肢怯冷﹐气血不足者﹐服補中益气湯。

水泛爲痰﹐五心發熱﹐食減神昏﹐痰如水泡者﹐服八仙長壽飲。日間咳少﹐夜間甚者﹐服金水六君湯。

參蘇飲

治四時感冒﹐頭痛發熱﹐咳嗽痰盛。

茯苓﹝一錢﹞揀參枳殼法夏前胡蘇葉漧葛廣皮桔梗﹝各一錢﹞炙艸﹝五分﹞生薑﹝三片﹞蔥白﹝三寸﹞水煎溫服。

人參敗毒散

此方辛平升散﹐爲咳嗽第一神方﹐舉世少有。知者凡有咳嗽﹐無論內傷外感風寒﹐夾濕夾毒﹐不拘男婦﹑大小﹐胸緊气急咽痛口苦﹐痰不相應﹐卽用此方升散之。或感冒重者﹐服此其咳愈甚﹐不知者以爲藥不相符﹐棄而不服。不知正是升散之力佳兆也﹐再服之漸次輕減。不拘劑數﹐只以痰爲度﹐聲響痰出﹐是其效也。枯燥之人﹐數劑之後﹐略加沙參﹑尾參﹑當歸﹑白芍﹑生地﹑麥冬之類﹐以滋其陰﹐無不愈者。再有叮嚀﹐凡咳嗽初起﹐切不可誤用寒涼及滋陰之藥﹐閉其肺竅﹐爲害不小﹐但以辛散之藥爲先著。俟痰應之後﹐漸加滋陰則得也。

揀參川芎枳殼茯苓前胡柴胡蘇荷芥穗西風連翹﹝各一錢﹞桔梗﹝一錢二分﹞羌活﹝七分﹞獨活甘艸﹝各五分﹞生薑﹝一片﹞水煎服。

淸肺飲

治气逆而咳﹐面白有痰。

前胡枳殼知母川貝茯苓桔梗麥冬井膠﹝各一錢﹞柴胡蘇荷﹝各七分﹞桑皮﹝五分﹞甘艸﹝五分﹞水煎服。忌油。

葶藶丸

治乳食衝脾﹐傷風咳嗽﹐身熱痰多喘嗽。

葶藶﹝去土﹐隔紙略炒﹞牽牛﹝炒﹞杏仁﹝去皮尖﹐炒黃色另研﹞防己﹝炒﹞上藥等共爲末﹐入杏仁泥和蒸﹐棗紅爲丸﹐如綠豆大﹐每服六七丸﹐姜湯送下﹐量小兒大小加減。

淸寧丸

治心肺有熱而令咳嗽﹐宜從小便利出。

桑皮﹝炙﹞葶藶﹝炒﹞赤苓﹝酒炒﹞前仁﹝炒。各等分﹞甘艸﹝減半﹞上爲末﹐每服五分﹐生薑大棗湯送下。

淸熱導痰湯

治火咳熱痰結胸。

白茯苓陳皮半夏南星枳實桔梗黃芩栝蔞仁﹝捶去油﹞甘艸﹝各七分﹞桑皮川貝﹝各八分﹞杏仁﹝七粒﹐去皮尖﹞

平胃二陳湯

治傷食腹痛﹐停痰咳嗽。

蒼術陳皮甘艸濃朴﹝薑汁炒。各一錢﹞茯苓半夏楂肉神曲﹝炒。各八分﹞

加減補中益气湯

治咳嗽气虛﹐以此升之。

蜜人參當歸白術﹝土炒﹞茯苓﹝各一錢﹞廣皮炙艸蜜升麻蜜柴胡﹝各五分﹞以上原方﹐虛咳者加酒芍﹑麥冬﹝各一錢﹞﹐五味﹝七粒﹞。

八仙長壽飲

治腎虛水泛爲痰。

熟地棗皮懷山藥茯苓﹝各一錢﹞丹皮澤瀉﹝各七分﹞五味子﹝七粒﹞麥冬﹝去心﹐一錢﹞

金水六君煎

治夜咳不愈。

熟地當歸﹝各四錢﹞茯苓﹝三錢﹞半夏陳皮甘艸﹝各一錢﹞核桃﹝二个﹞煨薑水煎服。

喘急門

凡小兒喘急﹐關紋浮大﹐手足溫﹐主外感﹔關紋淡白﹐唇白﹐主虛。外感之喘﹐發熱無汗﹐主表實也﹔有汗而喘者﹐主表虛也。

五虎湯

治外感無汗而喘。

麻絨﹝一錢﹞杏仁﹝七粒﹞細茶﹝一撮﹞有痰者加二陳湯﹐卽茯苓﹝二錢﹞法夏廣皮﹝各一錢﹞甘艸﹝三分﹞姜﹝一片﹞棗﹝二枚﹞水煎服。

三子湯

治气喘胸中緊滿作嗄聲。

蘇子芥子萊菔子﹝各一錢﹞不用引﹐虛者禁用。

八味地黃湯

治喘急久不愈﹐腎气虛寒。

熟地﹝五錢﹞棗皮山藥茯苓﹝各二錢﹞粉丹澤瀉﹝各一錢﹞肉桂附子﹝各七分﹞生薑﹑大紅棗引﹐水煎服。

三承气湯

治喘而舌黃﹐大便堅實者﹐熱邪傳裏也。

大黃芒硝濃朴枳實﹝各一錢﹞甘艸檳榔藿香﹝各七分﹞水煎服。

咳血門

小兒感受風寒邪熱入肺﹐初起疏散﹐久則滋陰﹐務察關紋浮暗﹐神气虛實而治之。

加減參蘇飲

治小兒初起咳血﹐或咳血兼外感者。

紫蘇廣皮桔梗前胡廣香當歸茯苓﹝各一錢﹞甘艸﹝五分﹞水煎服﹐吐血童便爲引。

加減淸肺湯

茯苓當歸生地白芍紫菀玉竹百合側柏葉﹝炒﹞桑皮﹝各一錢﹞甘艸﹝五分﹞

六味地黃湯

治陰虛久咳吐血者﹐並治小兒手足心熱﹐神气虛損﹐日淸夜煩等癥。

熟地﹝三錢﹞懷山藥茯苓棗皮﹝各二錢﹞粉丹澤瀉﹝各八分﹞吐血者加牛膝一錢。

嘔吐門

凡小兒嘔吐﹐多傷於胃則嘔﹐或上有痰﹐宜服﹕

和胃二陳湯

半夏廣皮藿香神曲麥芽﹝炒﹞紫朴蒼術茯苓﹝各一錢﹞甘艸﹝五分﹞泡姜﹝引﹞水煎服。

唇紅嘔吐﹐加竹茹﹑石膏﹑黃芩各一錢﹔小便短加木通﹑前仁各一錢﹔吐兼瀉而有寒熱者﹐加紫蘇﹑前胡﹑白芷﹑澤瀉﹔寒重吐不止者﹐服逐寒蕩驚湯﹐方見驚風門﹐照後加減﹐用生薑汁﹑蜂蜜爲引﹐煎服。

霍亂門

小兒霍亂之病起於倉卒﹐其證揮霍擾亂﹐無有寧止。多因夾食傷寒﹐陰陽不合﹐上吐下瀉﹐而煩躁悶亂者是也。其邪在上焦則吐﹐邪在下焦則瀉﹐邪在中焦則上吐下瀉。又有上不能吐﹐下不能瀉者﹐爲幹霍亂﹐又名絞腸痧。其病因脾胃之邪無從內出。若加喘滿作搐者﹐十不救一。凡上吐下瀉﹐當分寒熱而治之。凡初起勿飲米湯﹐以主胃邪者難治﹐宜服藿香正气散。有先瀉後吐者﹐乃脾胃虛寒﹐故先瀉白水﹐而吐亦不多﹐口气緩而神气慢﹐額上有汗﹐六脈沈細﹐此爲虛冷﹐宜溫之﹐六君子湯。不愈則理中湯加霍香﹑木瓜各一錢。

有先吐後瀉者﹐乃脾胃有熱﹐故喘促唇紅吐沫﹐面赤渴飲水漿﹐脈洪而數﹐此爲熱也。

和解之﹐五苓散加藿香。

其於霍亂﹐上不得吐﹐下不得瀉﹐最爲危迫﹐速用鹽湯探吐之﹐必待其吐出宿食積痰﹐然後用藥﹐或以鍼刺十指甲邊﹐令血出﹐或刺膝彎名委中穴﹐出血卽解﹐後用藿香正气散。

藿香正气散

治風邪傷胃﹐陰陽不和﹐上吐下瀉。

紫蘇腹皮桔梗茯苓法夏紫朴白芷廣皮炙艸﹝等分﹞生薑﹝三片﹞大棗﹝三枚水煎服。

六君子湯卽四君子湯加陳皮﹑法夏﹐方見傷暑門。

理中湯見傷暑門﹐加藿香﹑木瓜各二錢。

加味五苓散

治傷暑霍亂吐瀉。

焦術茯苓﹝各二錢﹞豬苓澤瀉安桂藿香木瓜西砂﹝各一錢﹞生薑﹝一片﹞大棗﹝一枚﹞燈芯﹝引﹞鹽湯吐法其法以溫水調食鹽略咸﹐一大碗﹐令小兒飲之﹐良久以指探其喉間則吐﹐一吐卽安。

一方用綠豆﹑胡椒各二十粒﹐研細﹐水煎服。如渴甚﹐將二物研細﹐以新汲水調服卽安。

一方六一散調薑汁水服。

吐瀉門

胃苓湯

小兒吐瀉﹐寒食隔滯﹐腹痛脾虛必服。

蒼術陳皮濃朴豬苓茯苓焦術澤瀉甘艸﹝等分﹞腹痛加白芍﹑香附﹐羅必偉先生本方加肉蔻最效。

七味白術散

條參白術茯苓﹝各二錢﹞藿香漧葛白芍﹝各一錢﹞甘艸﹝六分﹞車前子炮姜爲引。

神效丸

治胃虛泄瀉嘔吐。

藿香砂仁﹝炒﹞赤苓﹝各一兩﹞炙艸甘艸﹝各五錢﹞共爲末﹐老米糊丸﹐每服一錢﹐研爛姜湯衝服。火嘔泄者﹐加竹茹﹑石膏煎湯引。

安胃醒脾湯

脾虛則瀉﹐胃虛則吐﹐脾胃不合﹐陰陽不順﹐吐瀉兼作﹐宜服此方。

焦術茯苓﹝各三錢﹞滑石西砂﹝各一錢﹞木香﹝七分﹞姜棗煎服。

傷食﹐加枳殼﹑山楂﹔夾驚﹐加膽星﹑天麻﹔傷風﹐加防風﹑漧薑﹔傷暑﹐加香薷﹑扁豆﹔虛加黨參﹑箭﹔內熱﹐加黃連﹔渴不止﹐加烏梅﹔吐不止﹐加藿香﹔瀉不止﹐加升麻。

泄瀉門

泄瀉一門﹐傷暑傷食﹐痰濕火郁﹐脾虛腎虛肺虛﹐皆有瀉癥﹐惟變其寒熱虛實。若水瀉則分之﹐食瀉則消之﹐熱瀉則淸之﹐寒瀉則溫之﹐虛瀉則補之﹐久瀉則止之﹑澀之。今將諸方開列於下﹐用此察實的當﹐加減用之可也。

水瀉乃脾气不溫﹐腹不痛者﹐濕也。宜服﹕

分水神丹

焦術﹝七錢﹞車前子﹝三錢﹞水煎服。

白術芍藥湯

治脾經受濕﹐水泄注下﹐體重困倦﹐不欲飲食﹐水谷不化等癥。

焦術芍藥﹝各四錢﹞甘艸﹝一錢﹞水煎服。

熱瀉乃過於燥熱而成﹐腹痛腸鳴﹐腹痛一陣﹐瀉一陣﹐糞如醬色者。宜服﹕

瀉靑丸

方在驚風門。

芍藥湯

淸熱行血調气。經曰﹕溲而便膿血﹐知气行則血行﹐行血則便自愈﹐調气則後重除。

芍藥﹝八錢﹞當歸黃芩黃連大黃﹝各二錢﹞檳榔﹝一錢﹞肉桂甘艸木香﹝各八分﹞如便後髒毒﹐加黃柏二錢。

上爲末﹐每服三錢﹐煎水去渣服。

痛瀉要方

治痛不止。

白術﹝二錢﹞白芍陳皮防風﹝各一錢﹞久瀉加升麻﹐水煎服。

痰瀉或瀉或不瀉﹐或多或少。宜服﹕

平胃散

治脾有停濕﹐痰飲痞隔﹐宿食不消﹐滿悶嘔吐﹐乃山嵐瘴﹐不服水土。

蒼術紫朴陳皮﹝各一錢﹞甘艸﹝六分﹞姜棗煎服。傷食加神曲﹐濕勝加五苓﹐痰多加半夏﹐脾倦不思食加條參﹐痞滿加枳殼﹑木香﹐大便祕加大黃﹐小便赤澀加豬苓﹑澤瀉﹐傷寒頭痛加蔥白﹑豆豉﹐取微汗皆可。

食積瀉﹐腹痛﹐瀉後痛。宜服﹕神曲麥芽焦楂﹝各二錢﹞水煎服。

保和丸

治食積飲停﹐腹痛﹐泄瀉﹐痞滿吐酸積滯﹐惡食﹐食瘧下利。

山楂神曲茯苓﹝各一錢﹞半夏陳皮萊菔子連翹麥芽﹝各一錢﹞水煎服。

脾虛作瀉﹐完谷不化。宜服﹕

四柱散

治元陽不足﹐髒气虛﹐眞陽耗散﹐腹痛冷痛。

茯苓附子黨參﹝各二錢﹞木香﹝一錢﹞姜﹝三片﹞水煎服。滑泄不止﹐加豆蔻﹝去油﹞﹑訶子﹝各一錢﹞﹐名曰六柱散。《活人書》有焦術無訶子。

參苓白術散

治脾胃虛弱﹐飲食減少﹐神气不足﹐或久病陽虛作瀉﹐及老幼體弱﹐均可服之。

條參白術茯苓廣皮山藥炙艸扁豆蓮肉﹝各二錢﹞砂仁桔梗苡仁﹝各一錢﹞上爲細末﹐棗湯米汁調下。

久瀉不止﹐脾虛者。宜服﹕

加味六君子湯

治一切脾胃虛弱﹐泄瀉之證﹐及傷寒病米谷不化﹐腸中虛滑﹔發瀉微痛﹐久不瘥者﹐乃小兒脾疳﹐泄瀉久痢。

條參焦術茯苓箭山藥甘艸﹝各二錢﹞砂仁紫朴肉蔻﹝面裹煨另研。各一錢﹞棗﹝二枚﹞水煎服。如爲丸﹐每服二錢﹐米湯下。

加味地黃丸

治小兒泄瀉﹑日少夜多。

熟地棗皮茯苓懷山藥﹝各二錢﹞澤瀉丹皮故紙吳萸﹝各五分﹞肉蔻﹝去油﹐六分﹞四肢冷﹐加附子﹑肉桂各五分﹐姜棗爲引。

眞人養髒湯

治瀉痢日久﹐赤白已盡﹐虛寒脫肛﹐亦治下痢赤白﹐臍腹疼痛﹐日久無度。

粟殼訶子﹝曲裹煨﹞肉蔻﹝曲裹煨﹞木香蒙桂﹝各八分﹞條參焦術當歸﹝土炒﹐各二錢白芍﹝一錢﹞甘艸﹝五分﹞如寒甚﹐加附子去當歸﹐紅棗爲引﹐水煎服。

痢疾門

小兒痢疾﹐由暑濕兼夾食滯﹐大約宜淸消者多﹐溫補者少。切忌大汗大分大下﹐致成變癥。但有紅白裏急之別﹐紅者血熱﹐白者寒積。紅白者用槐花﹑漧薑各二錢﹐水煎服。盡紅者用百艸霜半茶杯﹑熟老米一杯﹐同研末﹐加紅糖二兩﹐水合成粑﹐分二三次食完。單白者﹐用普茶水﹑糖﹑枳殼各二錢﹐水煎服。大便結者﹐服獨黃丸。重者服﹕

石室神丹

治血痢並紅白積滯。

當歸黃連﹝各一錢﹞枳殼白芍﹝各二錢﹞萊菔子﹝一錢﹞木香甘艸﹝各五分﹞水煎服。

一方苦參二兩﹑木香五錢﹐每服二錢。

一方冬至日多收蘿卜菜﹐鋪艸房上﹐日曬夜露﹐計一月﹐莫多一日﹐收回用篾簍貯好。

遇有痢疾﹐水煎服之。並治疫熱咽喉腫痛。凡小兒大人皆可服。

一方紅糖﹑白糖各四兩﹐砂仁二兩﹐荸薺三斤﹐桑子不拘多少﹐用罐子貯定﹐火酒三斤泡好。遇有痢疾﹐令病患面東﹐小兒食荸薺一个﹐大人三个自愈。

腹痛門

小兒腹痛﹐皆有飲食失節﹐中气受傷﹐寒邪乘虛而入。陽虛亦有腹痛﹐或虫積等癥。務察部位﹐手按虛實﹐預觀气色。關紋浮靑風寒﹐沈靑陰寒﹐淡紅虛寒﹐沈澀食積。口唇內有白坑點者寒虫﹐宜溫﹔若紅子粒者熱虫﹐宜殺虫兼淸。

中脘腹痛屬太陰﹐服﹕

理中湯

方見傷寒門。

臍腹痛屬少陰﹐服﹕

眞武湯

白術附子茯苓白芍﹝各二錢﹞甘艸﹝八分﹞姜﹑棗引。

小腹痛屬厥陰﹐服﹕當歸四逆湯加吳萸見傷寒門。

寒入陰分小腹痛﹐急用﹕

小建中湯

方見傷寒門。

外感兼宿食而腹痛者﹐服﹕

藿香正气散

方見霍亂門。

腹中綿綿而痛無增減﹐欲得熱手按﹐及喜熱飲者﹐服﹕理中湯加肉桂﹑砂仁﹐方見前。

腹中時痛時止﹐熱手按而不減﹐唇熱口漧者熱﹐也用﹕

二陳湯

法夏廣皮茯苓甘艸﹝各一錢﹞紫朴枳實黃連黃芩梔子﹝各八分﹞不用引﹐水煎服。

飲食過傷腹痛飽脹﹐服﹕

木香檳榔丸

木香檳榔陳皮香附熟軍黃柏﹝各一錢﹞燈芯引。成人加莪術﹑牽牛﹐熱重加黃連一錢。

虫痛或痛或止﹐口吐淸水﹐服﹕

理中湯

方見前﹐加榧子﹑雷丸。

椒梅丸

治腹痛口渴﹐飲水吐酸。

花椒﹝一錢﹞烏梅﹝三枚﹞蔥腦﹝三个﹞檳榔﹝一錢﹞上爲細末﹐米糊爲丸﹐開水服。

固土丸

治小兒腹虛腹痛﹐時常吐瀉虫出。

條參焦術榧子茯苓檳榔使君子鶴虱蕪荑雷丸﹝各一錢﹞甘艸﹝五分﹞水煎服。

打虫方

使君子﹝三錢﹐去殼﹞檳榔牽牛大黃﹝各二錢﹞水煎服。體虛者不宜。

一方﹐雷丸三錢﹐蒼術一錢共爲細末﹐分爲三次﹐每次用雞蛋一个﹐調藥煎黃﹐與小兒食之神效。

瘧疾門

凡小兒觸冒風寒暑濕﹐客於皮膚﹐積於臟腑﹐邪正相攻﹐陰陽偏勝﹐發則寒熱往來﹐陽不足則先寒後熱﹐陰不足則先熱後寒。寒多熱少者﹐陰勝陽也﹔熱多寒少者﹐陽勝陰也。陰陽互攻﹐則寒熱相半。其初也﹐必內有痰食﹐致髒气不流﹐故發而爲瘧。

風瘧因風得之﹐惡風自汗煩渴﹐頭痛不安﹐風瘧也﹐故先熱後寒﹐初服桂枝湯﹐不退﹐再服柴胡湯加常山﹑檳榔﹑烏梅截之。久不退者﹐補中益气湯多服自愈。

寒瘧因感寒得之﹐無汗惡寒﹐攣急面靑﹐陰也。故先寒後熱﹐宜發散寒邪﹐養胃湯加桂心﹐不退﹐再服平胃散加檳榔﹑艸果截之。久不退﹐六君子湯加漧薑﹑肉桂﹐服之自愈。

暑瘧因傷暑之陰气﹐發則熱而不寒﹐煩渴少睡﹐嘔惡。宜解暑毒﹐用柴胡白虎湯。不止﹐去石膏﹐加貝母﹑常山﹑檳榔截之。久不退﹐補中益气湯服之自愈。

濕瘧因冒雨濕﹐汗出或久坐濕地得之﹐身體肢節乏力﹐嘔逆脹滿。初服胃苓不止﹐再服平胃散加茯苓﹑檳榔﹑常山截之。久不止者﹐參苓白術散服之自愈。

食瘧由飲食不節﹐饑飽有傷然也。凡食生冷魚肉油膩之物﹐以致中脘停痰﹐皆爲食瘧。

其狀饑不欲食﹐中滿嘔逆﹐腹痛﹐宜去食。初服四獸飲﹐不止﹐再服二陳湯加枳殼﹑胡椒﹑白芷截之。久不愈﹐六君子湯﹐諒食積气體虛實加減﹐服之自愈。

桂枝白術湯

治感冒而發熱瘧。

桂枝靑皮廣皮茯苓法夏焦術﹝各一錢﹞川芎白芷蘇子桔梗檳榔﹝各七分﹞生薑﹝三片﹞大棗﹝三枚﹞水煎服﹐於未發前二時服之。

小柴胡湯﹐方見傷寒門。

補中益气湯

方見咳嗽門。

養胃湯

治感寒發瘧。

艸果藿香葉廣皮桂心﹝各一錢﹞炙艸﹝五分﹞生薑﹝三片﹞烏梅﹝一粒﹞水煎服。

平胃散

治寒瘧不止﹐以此治之。

蒼術紫朴廣皮檳榔﹝各一錢﹞艸果仁﹝薑汁炒﹞炙艸﹝七分﹞生薑﹝三片﹞紅棗﹝三枚﹞水煎早服。

六君子湯

方見霍亂門。

柴胡白虎湯

治傷暑發瘧﹐但熱不寒。

洋參柴胡黃芩法夏石膏知母﹝各一錢﹞甘艸﹝六分﹞粳米﹝一錢﹞生薑﹝三片﹞大棗﹝三枚﹞水煎未發時早服。

參苓白術散

見泄瀉門。

四獸飲

治食瘧﹐和胃消痰。

沙參法夏茯苓廣皮枳殼焦術﹝各一錢﹞炙艸﹝八分﹞生薑﹝三片﹞大棗﹝三枚﹞烏梅﹝一个﹞水煎服。

二陳湯

見腹痛門。

胃苓湯

見吐瀉門。

疳積門

疳積一證﹐因小兒脾胃虛弱﹐凡食生冷油膩﹐停滯不化﹐初起爲積﹐積久成疳﹐遂致五臟受病﹐形狀難看。初起體實﹐以集聖五疳丸爲主﹐復載五臟病狀﹐察其虛實陰陽﹐各自加減。體虛者總以參苓白術散﹐或肥兒丸調之﹐以補爲消可也。

小兒切牙﹐舌紅舌上生瘡﹐愛飲涼水﹐唇紅面白﹐喜伏於地﹐此心疳也。

集聖寧心丸

蘆薈靈脂夜明砂使君子﹝各二錢﹞當歸洋參﹝各四錢﹞黃連幹蟾蜍﹝各一錢﹞生地茯苓﹝各二錢﹞膽星朱砂甘艸﹝各七分﹞共爲末﹐煉蜜爲丸﹐如龍眼大﹐每服二丸﹐開水化服。末藥衝服亦可。

小兒面靑目生白膜﹐泄瀉靑糞﹐此肝疳也。

集聖平肝丸

蘆薈靈脂夜明砂使君子﹝各二錢﹞當歸川芎黨參﹝各四錢﹞黃連蟾蜍膽艸梔子防風天麻蟬蛻去頭足靑黛﹝各一錢﹞和丸如前。

小兒鼻下赤爛﹐手足枯細﹐口中鮏臭﹐或作喘嗽﹐此肺疳也。

集聖淸肺丸

蘆薈靈砂夜明砂廣皮使君子﹝各二錢﹞當歸沙參﹝各四錢﹞黃連蟾蜍桑皮桔梗蘇葉阿膠﹝各二錢﹞炙艸﹝一錢﹞和丸如前。

鼻爛用澤蘭﹑掃粉﹑銅綠等分﹐細末調豬油擦之。

小兒耳內生瘡﹐腳如鶴膝﹐或齒縫臭爛﹐變成走馬疳者﹐服﹕

集聖補腎丸

蘆薈夜明砂使君子當歸條參﹝各四錢﹞黃連蟾蜍﹝各一錢﹞熟地﹝五錢﹞茯苓棗仁﹝各二錢﹞粉丹澤瀉﹝各一錢﹞和丸如前。

小兒愛食泥土冷物﹐飲食無度﹐身面俱黃﹐頭大項小﹐腹脹腳弱﹐間或泄瀉﹐晝涼夜熱﹐不思乳食﹐此脾疳也。服﹕

集聖醒脾丸

蘆薈﹝酒蒸﹞靈脂﹝炒﹞夜明砂﹝炒﹞廣皮﹝各二錢﹞靑皮莪術﹝各一錢﹞使君肉﹝二錢﹞木香﹝八分﹞當歸川芎條參﹝各四錢﹞黃連西砂﹝各一錢﹞上爲細末﹐用公豬膽一个﹐取汁將藥和勻﹐粟米糊丸如龍眼大﹐每服二丸﹐米飲調服。

以下之證以爲爲主。

食積久而成疳﹐其癥形瘦腹緊﹐時發潮熱﹐羞見生人則哭。本方去蘆薈﹑靈脂﹐加黨參﹑黃﹑焦術﹑茯苓﹑法夏﹑枳實﹑紫朴﹑炙艸﹑神曲﹑麥芽﹑鱉甲﹑三稜各二錢。

久瀉不止﹐胃虛成疳﹐此疳瀉也。本方去蘆薈﹑莪術﹑靈脂﹐加白術﹑茯苓﹑肉蔻﹝去油﹞﹑訶子﹑條參各二錢。

久痢不止﹐胃虛成疳﹐此疳痢也。本方去蘆薈﹑莪術﹑靑皮﹑靈脂﹑加訶子﹑肉蔻﹑建蓮肉各三錢﹐合爲丸。

瘧久不止﹐胃虛成疳﹐此必有癖﹐謂之疳瘧。本方去蘆薈﹑靈脂﹐加箭﹑炙鱉甲﹑柴胡﹑半夏﹑神曲﹑三稜各一錢﹐黨參五錢﹐和爲丸。

余則腦疳﹑脊疳﹑蛔疳﹑下奚疳﹑無辜疳﹐無外照經﹐虛實寒熱﹐用藥加減﹐諒其小兒元气濃薄用之可也。此證悉載《幼幼集成》。

參苓白術散

見泄瀉門。

肥兒丸

治一切久病成疳﹐總歸虛處﹐不可以前法治之﹐只宜以此久服﹐以補爲消﹐無不愈者。

條參箭焦術茯苓廣皮當歸﹝各一兩﹞靑皮炙鱉甲川連木香使君肉蟾蜍炙艸﹝各五分﹞上爲細末﹐以山藥四兩﹐打糊爲丸﹐量小兒大小﹐加減日日服之﹐米飲送下﹐病愈藥止。

一方小兒疳積﹐面黃飲水﹐久而不愈。可用雞內金二張﹐蝸牛五个﹐焙榦細末﹐以豬貼破開﹐將末藥KT上菜葉﹐包好火煨熟﹐與爾子食之自愈。根據法制食﹐眞有神效。

癇癥門

小兒癇癥﹐多火痰﹐如脈滑沫出痰也。脈散腮紅﹐火熱肝經﹐其癥之發不一﹐或眼目直斜﹐口噤流涎﹐或手足抽掣﹐腰曲脊彊﹐或形如死狀﹐或一二時方醒﹐宜服﹕

導痰湯

此方治五癇初起﹐輕者服之卽安。

雄黃貝母廣皮茯苓桔梗北細辛菖蒲栝樓薄荷虫蛻﹝去足﹞天麻郁金甘艸﹝各三分﹞竹瀝﹑薑汁爲引。

小兒忽然昏迷抽掣﹐有力爲實邪﹐肝癇是也。宜服﹕

柴胡淸肝散

柴胡黃芩梔仁白芍川芎連翹桔梗﹝各六分﹞大便不通加熟軍﹑膽艸各五分﹐水煎服。

小兒忽然昏迷﹐目赤﹐吐舌﹐飲水﹐爲心癇是也。宜服﹕

朱砂安神丸

黃連﹝三分﹞當歸生地甘艸﹝各一錢﹞朱砂﹝三分﹞共爲末﹐米糊丸朱砂爲衣。

小兒昏迷﹐目直發熱﹐面色光潤﹐脾癇是也。宜服﹕

導痰湯

方見本門前。加紫蘇﹑香附﹑蒼術。

小兒忽然昏迷﹐面白色﹐手足微動﹐肺癇是也。宜服﹕

五味異功散

人參焦術茯苓甘艸﹝等分﹞水煎服。

一小兒忽然昏迷﹐肢體如屍﹐口吐白沫﹐腎癇是也。宜用﹕

六味地黃湯

見咳血門。

小兒忽然卒死﹐多屬痰迷﹐以白礬﹑百艸霜等分﹐開水沖合﹐灌之必蘇。

五癇外治法耳後髙骨間有紫靑筋﹐用鍼挑破卽醒。

一方用竹瀝﹑薑汁灌之。

一方細辛﹑牙皂﹑巴豆爲末﹐少許微吹鼻中卽醒。

一方用蒜搗汁﹐以茶匙挑入鼻中﹐三次卽效。

煩渴門

小兒煩渴﹐有虛有實﹐逐一審視﹐看的方可用藥。

唇舌漧燥﹐用生地﹑木通﹑竹葉﹑知母各八分﹐水煎服。

唇舌黑色﹐用熟石膏﹑淡竹葉﹑麥冬﹑連翹各八分﹐竈心土引。

口渴﹑小便閉澀﹐用豬苓﹑赤苓﹑澤瀉﹑漧葛﹑花粉各八分﹐水煎服。

夜間渴甚﹐小便不已﹐用生地﹑澤瀉﹑茯苓﹑山藥﹑棗皮﹑麥冬各八分﹐五味子二分﹐水煎服。

服淸火藥煩渴仍不止﹐當用漧薑一錢﹑白芍一錢﹑黨參二錢﹑甘艸五分﹑附子一錢﹑烏梅二枚﹐水煎服。

小兒體虛口渴﹐諸藥不效﹐余用洋參二錢﹑麥冬三錢﹝去心﹞﹑五味三粒﹐水煎服。

傷風發熱﹑口渴﹐用炒梔﹑淡豆豉各一錢﹐水煎服。

余治一小兒夏月泄瀉後煩渴飲茶﹐小便不已﹐用熟地﹑棗皮﹑山藥﹑茯苓﹑陳皮﹑半夏﹑甘艸﹑花粉﹑麥冬﹑五味﹐水煎服﹐四劑而愈。

治小兒夏月泄瀉煩渴﹐用黃連煎湯﹐調六一散服之卽安。

余治一小兒泄瀉﹐神倦口渴﹐用白術﹑云苓﹑沙參﹑麥冬﹑甘艸﹐水煎服。

余治小兒泄後渴甚吐蛔﹐用花椒﹑附子﹑條參﹑白術﹑烏梅﹐水煎服之卽止。

小兒盜汗爲陰虛﹐每於睡後滿身有汗﹐宜用四物湯加龍骨﹑牡蠣﹑浮小麥﹑五味之屬﹐以養其陰。余之意﹐善補陰者﹐於陽中求陰﹐加箭﹑棗仁﹑桑葉爲妙。

小兒無端自汗爲陽虛﹐宜用﹕四君子湯加五味﹑牡蠣﹐以養其陰。或用玉屏風散﹕生箭﹝二錢﹞防風﹝八分﹞一方五倍子一錢﹑枯礬五分﹐爲末﹐摻小兒肚臍上﹐以能收汗。

一方生地﹑浮麥各二錢﹐水煎服。

腹脹門

凡气脹水脹﹐用公鷄屎幹一升﹐炒焦黃色﹐退去火毒﹐爲末﹐以水三升﹐煎沸﹐用布濾過﹐每服一杯﹐調木香﹑檳榔細末五分。此治中滿蠱毒﹐眞奇方也。

治食脹气脹﹐用萊菔子一兩﹐細末﹐開水調濾汁﹐將汁水浸砂仁一兩﹐浸一宿﹐將砂仁炒幹﹐又浸﹐共浸七次﹐將砂仁爲末﹐每服一錢﹐米湯調下。

脾虛門

凡小兒脾虛﹐飲食減少﹐面黃肌瘦﹐易致傷食﹑腹脹﹑泄瀉等癥。

枳術丸

治小兒並無外感風熱﹐脾虛能補﹐有積能消。久服飲食自健﹐外患不生﹐百病皆除。

焦術﹝四兩﹞枳殼﹝一兩﹞蜂蜜﹝五兩﹞上爲細末﹐煉蜂蜜搗和爲丸﹐如梧子大﹐每日米飲化開服之。

凡小兒脾胃不彊﹐飲食減少﹐中气虛弱﹐面黃肌瘦﹐有白虫者﹐或易傷食﹐並無外癥﹐余常用八仙糕治之﹕條參茯苓建蓮﹝去心﹞芡實苡仁扁豆﹝炒﹞榧子﹝去殼﹞穀芽﹝各一兩﹞同炒黃﹐共爲末﹐加白糖半斤﹐每服開水調下二錢。

一方參苓白術散見泄瀉門。有虫積者﹐加使君肉﹑鶴虱﹐虫重者加蕪荑﹑雷丸﹔食積者﹐加焦楂炒黃﹑雞內金﹐重者加谷虫﹑枳殼﹐諒小兒气體虛實加之﹔血虛加熟地黃﹑當歸﹐此加入八仙糕亦可。

千金肥兒餅

嬰兒常缺乳﹐飲食不消停。脾胃一傷損﹐吐瀉兩相並。痰嗽加吭喘﹐熱積致疳驚。面黃肌瘦削﹐腹脹肚靑筋。赤子焦啼哭﹐慈母苦傷情。吾心懷幼切﹐家蓮子茯苓﹐芡實懷山藥﹐扁豆薏苡仁﹐以上各四兩。神曲麥芽陳﹐條參使君子﹐山楂炙艸存﹐六味各二兩﹐古糯米二升。藥米均爲末﹐布裹甑內蒸。白糖一斤半﹐調和餅卽成。每食二三餅﹐諸病卽安寧。肥兒王道藥﹐價可擬千金。

幼科預宜修制應用諸方

消風丸

凡疏通腠理﹐淸解表邪﹐啟發皮毛﹐流利經絡﹐病之初起用之。

蘇荷羌活獨活防風天麻荊芥川芎南星細辛﹝各等分﹞上爲細末﹐煉蜜爲丸﹐重一錢一顆﹐每服一丸﹐薄荷湯化開服﹐熱重竹葉湯化服﹐水疊成丸尢良。

金粟丹

凡開關通竅﹐下气利痰﹐醒昏定痙﹐一切危急者用之。

九制膽南星﹝二兩﹞天麻﹝一兩﹞白附﹝一兩﹞全蠍﹝一兩﹐去頭足﹐酒炙曬漧﹞乳香﹝一兩﹞赭石﹝一兩﹐火﹑醋淬七次﹞僵虫﹝一兩﹞赤金箔﹝五十張﹞麝香﹝二分﹞桃花片﹝三分﹞上爲末﹐煉蜜爲丸﹐如皂子大﹐金箔爲衣﹐每服一丸﹐姜湯化開服之。此方比抱龍﹑金液﹑保命﹑至寶﹑定命等方功彊十倍。惟有虛寒之痰﹐無根之气﹐絕脫之癥﹐切不可用。

沆瀣丹

治小兒一切胎熱胎黃﹑面赤目閉﹑鵝口瘡﹑重舌﹑喉閉﹑乳蛾﹑渾身壯熱﹑小便赤﹑大便閉結﹑麻疹﹑瘰﹑遊風﹑癬疥﹑流丹﹑癮疹﹑痰食﹑風熱﹑腮﹑面腫﹑十種火丹﹑諸般風搐﹑及大人頭面三焦風熱等癥。

川芎﹝酒炒﹞黃柏﹝酒炒﹞黃芩﹝酒炒﹞大黃﹝酒炒﹐各九錢﹞牽牛蘇荷滑石連翹檳榔荊芥赤芍枳殼﹝各六錢﹞上爲末﹐煉蜜爲丸﹐如芡實大小﹐兒服一二丸﹐茶湯送下﹐乳母忌膩煎炒熱物﹐大人一切風熱﹐可服三五十丸﹐惟有虛寒面赤唇白水瀉﹐陰癥畏寒﹐喜熱物者﹐切勿服此。

三仙丹

治小兒縱口﹐食物過多﹐有形之物﹐塡塞腸胃﹔不能轉運傳達﹐脾气抑鬱﹐所以發熱不退﹐眼閉難開﹐人事昏沈﹐四肢癱軟﹐儼若虛極之象。古人謂大實如羸狀﹐卽此是也。昧者以爲虛證而峻補之﹐或疑爲驚風而鎭墜之﹐百無一救。速以此丸同沆瀣丹同服﹐待其下後人事卽淸。余救治旣多﹐剖心以苦﹐如痢疾誤用澀藥﹐閉其濕熱﹐比食物有形之塞﹐始有甚焉。速宜下之﹐不下必死。

五靈脂﹝二兩﹞廣木香﹝五錢﹞巴豆仁﹝四十粒﹞將嫩皮紙包巴豆仁﹐水濕入慢火中煨熟﹐取另以綿紙包之﹐緩緩捶之去油﹐其紙濕﹐另換﹐以成白霜爲度。一法﹕研細﹐置新瓦曬之﹐換瓦三次﹐其油亦淨。將前藥同研細末﹐醋麵糊丸﹐如綠豆大﹐以朱砂爲衣﹐每服五七九丸。量小兒加減﹐合沆瀣丹一二丸同研﹐茶淸調下﹐待其下後病愈﹐此起死回生之藥﹐勿以常方視之。無積气虛者﹐切勿服之。

瀉靑丸

凡退熱平肝﹐淸表裏﹐定痙搐﹐解煩躁熱﹐表裏兩急者用。方見驚風門。

理中丸凡脾虛中寒﹐面靑腹痛﹐寒嘔寒瀉﹐四肢厥冷﹐一切裏寒者用。方見傷暑門﹐加增分兩﹐炒研煉蜜爲丸。

逐寒蕩驚湯

凡小兒慢驚﹐腹痛﹐厥冷嘔吐﹐一切裏寒﹐皆可用。惟火證唇紅舌燥﹐喜飲冷水者﹐切勿服此。方見驚風門。

寸金丹

治小兒食滯感冒﹐無不應驗﹐價廉而功大也。方見傷食門。外用鉤藤一兩﹐蘇荷一兩﹐煎濃去渣﹐作酒水丸﹐重五分﹐姜湯下。

神應丸

治小兒脾虛嘔瀉等癥。

藿香砂仁﹝炒﹞茯苓赤苓炙艸粉艸﹝各一兩﹞上爲細末﹐老米糊爲丸。

和中丸

治小兒脾虛﹐吐瀉傷食﹐腹痛痰嗽等癥。

焦術﹝二兩﹞扁豆﹝炒﹞茯苓砂仁半夏﹝各一兩﹞枳殼神曲麥芽﹝炒﹞香附條參廣皮虫谷﹝各一兩二錢﹞上爲細末﹐每服二三錢。

以上十方﹐皆立預爲修制﹐以便備用。

頭部門

淸熱散

治小兒一切熱瘡如神。

雞蛋﹝五个﹐取黃用﹞亂髮﹝如蛋大﹐一團﹞和銅銚中熬之少頃﹐液出如油﹐側出又熬﹐取盡爲度﹐候冷以苦參細末調油搽之。

三妙散

治小兒頭面瘡禿。

松香枯礬﹝各三錢﹞黃丹﹝一錢﹞爲末﹐調麻油搽之。

三黃散

治小兒頭面一切熱瘡肥瘡﹐並耳根濕爛。

黃芩黃柏黃連掃粉﹝各一錢﹞上爲細末調淡豬油搽之。

頭上白禿用白頭翁爲末﹐調陳蠟油搽頂﹐先剃頭﹐以川椒白礬煎水洗淨。

一方用大碗一个﹐以好構紙封於碗口上﹐貼緊﹐上磊谷糠殼於紙上﹐加小炭火於糠上﹐扇燃﹐諒將近紙﹐卽將糠殼去之﹐取紙﹐碗中之液如淸油者﹐搽之卽效。

天濕瘡﹐用﹕天苞葉搗水﹐搽之卽好。

一方柿油搽之﹐並搽蛇串瘡。

一方用土子末﹐細茶搽之。

頭上瘡癤初起用鐵燈臺﹐一名金綫重摟﹐又曰七葉一枝花﹐用醋磨搽之。

頭瘡朽爛方

海螵蛸胡椒掃粉細末搽之。

鼻疳﹐小兒鼻疳蝕爛﹐用﹕膽礬燒候煙盡﹐研末摻之。

一方芝麻搗爛敷之。

鼻中生瘡方

玄參研末﹐塗之﹐或以水浸軟﹐塞入鼻內。

鼻流淸涕﹐或黃水﹐點滴不已﹐方用﹕白芷﹝八錢﹞蒼耳﹝炒﹞辛荑﹝各三錢﹞蘇荷﹝二錢﹞上爲細末﹐每服一錢﹐淡蔥湯或絲瓜藤煎水調服。

小兒鼻血不止方

一方用小兒胎發燒灰吹之。

一方舊氈帽燒灰吹之。

一方白及搗爛﹐水調敷鼻梁上﹐煎湯亦可。

一方生地﹑山梔仁水煎服。

一方大蒜搗如泥﹐左鼻出血﹐塗右足心﹔右鼻出血﹐塗左足心﹐兩鼻皆出﹐塗於兩足卽止。

一方左鼻流血﹐將右手中指用麻綫紮緊﹐或手緊撚中指片時﹔右鼻流血﹐左手一然卽效。

火眼初起﹐用黃連蒸人乳點之。內服﹕羌活西風荊芥蟬衣黃芩生地白芍木賊蒺藜甘艸﹝各一錢﹞車前艸引。

小兒雀目

石決明﹝炒﹞夜明砂﹝各一錢﹞豬肝﹝二兩﹞蒸湯服。

小兒眼腫紅爛

烏梅﹝一粒﹞古錢﹝八文﹞五倍子﹝二錢﹞皮硝﹝一錢﹞蟬衣﹝二錢﹞苦參﹝一錢﹞煎水洗內服。

蘇荷赤芍熟軍白菊桑皮桔梗黃芩甘艸﹝各一錢﹞水煎服。

小兒耳痛

一方黃柏浸水滴入耳內﹐一方郁金浸水滴之。

一方蛇蛻燒灰吹之﹐一方虎耳艸加鹽少許搗汁滴之。

一方芭蕉樹用竹筒斜插﹐次早取下﹐筒內之汁滴之。

耳中出血

一方龍骨細末吹之﹐一方胭脂燒灰吹之。

耳中停膿血

海螵蛸枯礬甘艸﹝各一錢﹞銀朱﹝三分﹞紅綾﹝三寸燒灰﹞寸香﹝一釐﹞洋片﹝二分﹞胭脂﹝寸大﹐燒存﹞上爲末﹐先用白紙條入耳拭淨膿血﹐然後吹之。

一方什仿煙灰寸香少許吹之。

耳根紅腫

南星花粉白芷赤芍姜黃﹝各一錢﹞靑黛牙皂﹝各五分﹞上爲末﹐雞蛋調勻﹐敷之。

一方鍛石水調桐油各半敷之。

繡耳瘡

掃粉海螵蛸黃丹﹝各一錢﹞洋片﹝三分﹞上爲細末﹐麻油調之。

口生熱瘡

洋參﹝一錢﹞硼砂﹝七分﹞秋石﹝五分﹞爲細末吹之。

一方新鮮鵝屎布包﹐濾水搽之。

一方陀僧爲末﹐調醋搽足心內﹐亦效。

牙疳

枯礬﹝五分﹞冰片﹝二分﹞寸香﹝五釐﹞研末抹患處三次卽愈。

六仙散

治小兒大人走馬牙疳。

靑黛黃柏蘇荷﹝各五分﹞人中白兒茶﹝各一錢﹞洋片﹝一分﹞上研細末﹐先用靑布洗去白膜﹐方用蘆管吹於患處立效。

牙牀腫痛

花粉石膏生地連翹蘇荷甘艸黃芩西風﹝各一錢﹞水煎服。

牙痛

生地石膏防風丹皮蒺藜荊芥﹝各二錢﹞水煎服。

舌痛

茯苓麥冬去心連翹梔子黃芩澤瀉甘艸﹝各一錢﹞水煎服。

喉痛

桔梗甘艸玄參牛膝西風僵虫水煎服。

喉生雙蛾

牛黃﹝一釐﹞寸香﹝一釐﹞熊膽﹝一釐﹞枯礬﹝三釐﹞細末吹之。

一方土牛膝煎水服之。一方白礬﹑皂角刺燒灰﹐細末吹之。

一方鵝之喉管燒灰吹之。一方人之指甲刮灰吹之﹐破卽愈。

一方靑魚膽綠豆粉浸幹﹐加洋片細末吹之。

一方燕窩土雄黃﹝另研﹞雞拍翅鳳尾艸﹝各等分﹞共搗爛﹐酒醋調敷於喉外兩旁﹐其效如神。

咽喉腫痛

射幹根山豆根細末吹之。

天蛇頭生指頭上起一白泡﹐或生指甲旁﹐俗名指邊風﹐痛不可忍﹐速用明雄一錢﹐細末﹐入豬苦膽中﹐套入指上﹐絲綫紮緊。

一方蟾酥五分﹑寸香五分﹑明雄一錢﹑熊膽二分。共爲細末﹐調蛋淸敷之。

心胃門

胃气疼痛

香附良姜﹝各二錢﹞水煎服。

必效散治心胃腫痛。

靈脂延胡索枳殼廣皮﹝各一錢﹞丁香檀香﹝各五分﹞共爲細末﹐每服五分。

心腹气痛

荔枝﹝炒﹞木香各七錢﹐不過火﹐爲細末﹐每服七分。

腫癥門

小兒腫癥多屬風腫﹐食腫者體實﹐得汗自解。食腫者﹐消之卽愈﹔致於虛腫者﹐補之。

水腫者﹐消之。諸方開於下﹐用者諒小兒虛實加減用之可也。

看腫癥法﹕上腫下消﹐皮膚麻閉﹐當發汗﹐宜越婢湯﹔腫癥以手指掐起﹐遲者水腫也﹐當服五皮飲﹔體虛二便皆淸者﹐宜服金匱腎气湯。腫癥以手指掐﹐隨手起者﹐宜服木香流气飲﹔腫癥下腫上消﹐乃元气下陷﹐當升提﹐宜服補中益气湯﹔因食積腫痛﹐宜消導﹐當服香平散。

越婢湯

治風腫感冒初起體實者﹐得汗自愈。

麻黃﹝去節﹐一錢﹞石膏﹝三錢﹞甘艸﹝五分﹞生薑汁﹝引﹞如面白浮腫﹐小便利者﹐加白術﹝三錢﹞。

五皮飲

姜皮苓皮桑皮大腹皮五加皮水煎服。

香平散

香附﹝炒爲末﹞牽牛﹝炒爲末﹞三稜蒼術陳皮濃朴甘艸﹝各等分﹞水煎服。

芍桂枝湯

治發熱汗出﹐四肢浮腫。

桂枝白芍﹝各三錢﹞黃﹝蜜炙﹐五分﹞水煎服。

防己茯苓湯

治身腫水气在皮膚。

防己蜜肉桂﹝各一錢﹞赤苓﹝三錢﹞甘艸﹝一錢﹞共爲末﹐每服三錢。

補中益气湯

治體虛冒風﹐發腫﹐升淸降濁。

黃當歸﹝各二錢﹞陳皮升麻﹝各八分﹞人參﹝二錢﹞柴胡﹝蜜炙﹐一錢﹞甘艸桂枝﹝各八分﹞防風木通木瓜﹝各一錢﹞姜皮引。

金匱腎气丸

治腎腫癥。

熟地﹝二兩﹞白苓﹝一兩五錢﹞牛膝肉桂澤瀉車前棗皮懷山藥丹皮﹝各五錢﹞附子﹝三錢﹞煉蜜爲丸。

一方葫蘆﹑牽牛煎水服﹐一方土狗焙榦爲末﹐衝酒服。

一方鯉魚入蒜滿腹煮服﹐大小便齊通後用健脾丸服之。

膀胱門

小兒膀胱气痛腎墜﹐看外腎之堅軟。堅結气痛者﹐破之﹔腎之松散下墜者﹐補之。小便淸﹐得熱手按之便減者﹐溫之卽愈﹐方用鹽靑果一个﹐燒灰存性﹐褐子毛卽羽毛﹐嗶嘰方寸﹐燒過細﹐開水兌酒服。

一方舊酒葫蘆煎水服卽收。

馬藺散

治小兒疝气偏墜﹐堅硬痛極。

馬蘭花橘核﹝各二錢﹞靑鹽﹝五分﹞莪術川楝子靑皮枳殼﹝各一錢﹞木香粉甘艸﹝各八分﹞荔枝核﹝五个﹐燒﹞八角茴﹝五分﹐引﹞

補中益气湯

治腎气虛墜﹐方見咳嗽門。

溫疝丸

治疝气寒痛﹐偏墜等癥。

故紙胡蘆巴橘核﹝炒﹞小茴安桂延胡索﹝炒。各一錢﹞上爲末﹐煉蜜爲丸﹐每服二錢﹐開水下。

小便門

小兒小便不利﹐皆因肝經有熱﹐則小便赤甚腫痛﹐宜用﹕

八正散

治膀胱有熱﹐小便不通。

車前子熟軍瞿麥蓄木通梔子甘艸滑石﹝各一錢﹞水煎服。若小便腫者﹐用蚯蚓泥塗之卽消。輕者用﹕馬鞭梢﹐車前艸﹝等分﹞煎水服。

一方石葦水燈芯煎水服﹐如服寒涼藥不應者﹐用補气藥﹔陰不足者﹐用補陰滋水藥卽效

淋癥門

有火淋﹑濕淋﹑虛淋之別。火淋者﹐宜服﹕

五苓散

膀胱有熱﹐小便不通﹐淋瀝不出﹐作痛尿血皆治。

赤苓生地澤瀉條芩甘艸當歸木通赤芍前仁滑石山梔﹝各一錢﹞水煎服。

如痛甚者﹐加大黃﹑海金砂。一方蚯蚓泥﹑滑石﹑甘艸﹐泡水澄淸飲之。

胃苓丸

治小兒小便初出黃色﹐少頃變爲米泔汁者﹐謂之尿白﹐傷脾所致﹐久則成疳。

蒼術濃朴廣皮白術云苓豬苓澤瀉甘艸﹝各一錢。炙﹞上靑桂﹝五分﹞水煎服

二術通淋飲

治小兒濕淋﹐脾虛受濕﹐小便如米汁者。

焦術蒼術云苓澤瀉黃芩連翹木通甘艸﹝各一錢﹞車前艸爲引煎服。

固腎保平煎

治虛淋。

芡實﹝三錢﹞牡蠣﹝﹞龍骨﹝﹞蒲艸根﹝各一錢﹞上水煎﹐去渣﹐用豬腰子一个切片﹐將藥水煮熟服之。

小便血用雞屎尖白如粉者炒焦﹐爲末﹐酒調﹐空心服下五分。

尿血烏梅燒灰存性﹐爲末﹐米泔調下一錢。

大便門

小兒大便不利﹐多由飲食熱物風熱結於便﹐以保和丸加枳殼﹑大黃微利之。若是血虛﹐平素難便者﹐宜服潤腸丸。

保和丸

治飲食停滯﹐胸膈痞悶﹐腹脹等癥。

神曲廣皮法夏云苓山楂連翹萊菔子﹐爲末煉蜜爲丸。

潤腸丸

治老人﹑虛人﹑小兒﹑男﹑婦人大便閉結。

火麻仁﹝八錢﹞杏仁郁李仁﹝各四錢﹞當歸﹝一兩﹞枳殼金井膠家蘇子萊菔子﹝各三錢﹞上爲末﹐煉蜜爲丸﹐每一二錢﹐量人加減﹐白湯送下。

脫肛門

《難經》云﹕出者爲虛。肛門之脫﹐非虛如何。況大腸與肺爲表裏﹐肺臟蘊熱則閉﹐虛則脫。須用補中益气湯爲主﹐升舉與補之﹐不可用墜气之藥。

補中益气湯

方見咳嗽門。

脫肛﹐不紅不痛﹐是气血兩虛﹐本方加粟殼﹑伏龍肝各一錢。

脫肛赤腫有痛﹐宜涼血去風﹐本方加羌活﹑防風﹑白芍。

脫肛裏急後重﹐有膿血者﹐本方加木香﹑烏梅。

脫肛大腸熱甚﹐肛門赤痛﹐宜服﹕

升麻湯

升麻白芍甘艸羌活黃芩黃連西風肛門作癢﹐腹中有虫﹐內服花椒﹑烏梅﹑使君子﹑檳榔等藥﹐蔥白爲引﹐外朴硝煎湯洗之。

脫肛﹐以鱉頭燒灰研細﹐以麻油調勻塗之﹐外用尿泡桐葉托進。

小兒脫肛﹐用陳壁土﹑地瓜根煎水溫洗﹐用菜葉擡手托進﹐帕子兜起﹐大裹腳從屁凹勒住﹐負於大人背上﹔外用蓖麻葉搗爛﹐包小兒囟門﹐一時卽收。內服﹕黃芩連翹升麻西風桔梗甘艸﹝各一錢﹞車前爲引。

大便糞前見血者爲近血﹐蓋自大便出也﹐宜服﹕

黃連解毒湯

黃連﹝五分﹞黃柏條芩梔仁﹝各一錢﹞燈芯爲引﹐水煎熱服。

糞後見血者爲遠血﹐從胃脘小腸出也。淸胃湯止之﹐久不止者﹐補中益气湯加黃連。

淸胃湯

黑梔子生地丹皮當歸﹝各一錢﹞川連﹝五分﹞水煎服。

補中益气湯

方見咳嗽門。

瀉血用亂頭髮﹑雞冠花﹑側柏葉﹐俱燒灰存性﹐爲末﹐酒衝服一錢。

又方霜後幹絲瓜燒灰爲末﹐空心酒服一錢。

足腫門

小兒足腫﹐用手按之成坑遲起者﹐水腫也。隨按隨起者﹐气腫也。形色虛弱﹐關紋靑淡﹐眼光散大者﹐主腎虛方﹐各方附下。

治水腫方

防己黃赤苓丑牛﹝各一錢﹞肉桂﹝五分﹞甘艸﹝七分﹞水煎服。

气腫方

防己箭升麻當歸焦術炙艸﹝各一錢﹞水煎服。

治腎虛腫方

熟地﹝五錢﹞澤瀉云苓棗皮懷山藥﹝各二錢﹞牛膝附片﹝各一錢﹞甘艸﹝八分﹞水煎服。

治鶴膝風方

虎脛骨石欄藤箭桿風當歸防己酒煎服。

足上濕气石菖蒲﹑箭桿風﹑姜蔥共搗如泥﹐敷上卽效。

足上凍洗方

用桐子葉或茄子根﹐煎水洗之。

足上濕爛方

用水龍骨爲末摻之﹐卽舊船底下練子灰。

足上繡爛枯礬﹑甘石﹑掃粉﹑胡粉﹐細末摻之。

救急門

燙火傷者﹐切勿以冷水洗之﹐恐熱气入心。外沾生水﹐亦易潰爛。倉忙無藥﹐卽用鹽醬摻之。

一方煤炭細末﹐調油搽之。一方鍛石澄水﹐調桐油搽之。

一方絲瓜皮焙榦爲末﹐調油搽之。一方夏枯艸焙榦爲末﹐調油搽之。

一方七里香葉曬漧研細末﹐調油搽之。一方桐子花焙榦爲末﹐調油搽之。

一方鱉甲燒過﹐存性細末加洋片﹑寸香﹐研細調麻油搽之。

一方冬日收爛橘柑或老黃瓜﹐用罐盛之﹐自化成水搽之﹐皆有奇效。傷重者﹐恐火毒攻心。內服方﹕箭當歸﹝各三錢﹞西風雲苓荊芥黃芩澤瀉大黃甘艸﹝各二錢﹞水煎服。

刀傷出血﹐用鍋煙墨搽之。一方用生薑嚼爛敷之。一方破氈帽燒灰摻之。一方白蜘蛛网纏之。一方古鍛石同韭菜搗成餅陰漧﹐刮下摻之。

跌傷未出血者﹐用手揉散瘀血﹐外用七里香葉嚼爛敷之。一方澤蘭葉貼之。

跌傷已出血者﹐用刀傷藥摻之﹐甚重用紅花﹑大黃﹑血竭細末摻之﹐久潰則用玉紅膏貼之。

瘋犬撕衣中毒。

一方紅豆子根皮爲末﹐米汁調下五分。

一方牛蒡子根一兩﹐煎水去渣﹐煮米粥一碗﹐服之卽效。

一方黃瓜艸﹐此艸生在巖下陰濕處﹐如嫩蘿卜葉﹐揉爛有黃瓜气卽是﹐用十餘兜搗爛﹐衝米汁服之。一方韭菜搗汁﹐每服一酒杯﹐七日一次﹐服七次卽效。一方虎頭骨細末調麻油服之﹐皆有神效。

