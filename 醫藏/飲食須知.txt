

飲食須知元賈銘

序

飲食借以養生﹐而不知物性有相反相忌﹐叢然雜進﹐輕則五內不和﹐重則立興禍患﹐是養生者亦未嘗不害生也。歷觀諸家本艸疏注﹐各物皆損益相半﹐令人莫可適從。玆專選其反忌﹐匯成一編﹐俾尊生者日用飲食中便於檢點耳。

華山老人識。

卷一

水火

天雨水味甘淡﹐性冷。豪雨不可用﹐淫雨及降注雨謂之潦水﹐味甘薄。

立春節雨水性有春升始生之气。婦人不生育者﹐是日夫婦宜各飲一杯﹐可易得孕。取其發育萬物之義也。

梅雨水味甘性平。芒種後逢壬爲入梅﹐小暑後逢壬爲出梅﹐須淬入火炭解毒。

此水入醬易熟﹐沾衣易爛﹐人受其气生病﹐物受其气生黴﹐忌用造酒醋。浣垢如灰汁﹐入梅葉煎湯洗衣黴﹐其斑乃脫。

液雨水立冬後十日爲入液﹐至小雪爲出液。百虫飲此皆伏蟄﹐宜制殺虫藥餌﹐又謂之藥雨。

臘雪水味甘性冷。冬至後第三戊爲臘﹐密封陰處﹐數年不壞。用此水浸五穀種﹐則耐旱不生虫。酒席間則蠅自去。淹藏一切果食永不虫蛀。春雪日久則生虫﹐不堪用。亦易敗壞。

冰味甘性大寒。止可浸物。若暑月食之﹐不過臨時爽快﹐入腹令寒熱相激﹐久必致病。因與時候相反﹐非所宜也。服黃連﹑胡黃連﹑大黃﹑巴豆者忌之。

露水味甘性涼。百花艸上露皆堪用。秋露取之造酒﹐名秋露白﹐香冽最佳。

淩霄花上露入目損明。

半天河水卽竹籬頭及空樹穴中水也﹐久者防有蛇虫毒。

屋漏水味苦性大寒﹐有大毒。誤飲生惡瘡。滴脯肉中﹐人誤食之﹐成瘕。又檐下雨水入菜有毒﹐亦勿誤食。

冬霜味甘性寒。收時用雞羽掃入瓶中﹐密封陰處﹐久畱不壞。

冰雹水味鹹性冷﹐有毒。人食冰雹﹐必患瘟疫風癲之證。醬味不正﹐取一二升納甕中﹐卽還本味。

方諸水味甘性寒﹐一名明水。方諸以銅錫相半所造﹐謂之鑑燧之劑。非蚌非金石。摩熱向月取之﹐得水二三合﹐似朝露。

千里水卽遠來活水。從西來者﹐謂之東流水﹐味甘性平。順流水其性順遂而下流。急流水其性急速而下達。逆流水其性洄瀾倒逆而上行。勞水卽揚泛水﹐又謂之甘瀾水。用流水二斗﹐置大盆中﹐以杓髙揚千萬徧﹐有沸珠相聚﹐乃取煎藥。蓋水咸而體重﹐勞之則甘而輕。

井水味有甘﹑淡﹑咸之異﹐性涼。凡井水遠從地脈來者﹐爲上。如城市人家稠密﹐溝渠污水雜入井中者﹐不可用。須煎滚澄淸﹐候碱穢下墜﹐取上面淸水用之。如雨混濁須擂桃杏仁﹐連汁投入水中攪勻﹐片時則水淸矣。《易》曰﹕井泥不食﹐愼之。凡井以黑鉛爲底﹐能淸水散結﹐人飲之無疾。入丹砂鎭之﹐令人多壽。

平旦第一汲爲井華水﹐取天一眞气浮於水面﹐煎滋陰劑及煉丹藥用。阿井水味甘鹹﹐气淸性重。

節气水一年二十四節气﹐一節主半月。水之气味隨之變遷﹐天地气候相感﹐非疆域之分限。正月初一至十二日﹐以一日主一月。每旦取初汲水﹐瓶盛秤輕重﹐重則主此月雨多﹐輕則主此月雨少。立春淸明二節貯水曰神水。宜制丸散藥酒﹐久畱不壞。谷雨水取長江者良﹐以之造酒﹐儲久色紺味冽。端午日午時取水﹐合丹丸藥有效。五月五日午時有雨﹐急伐竹竿﹐中必有神水﹐瀝取爲藥。小滿芒種白露三節內水﹐並有毒。造藥釀酒醋及一切食物﹐皆易敗壞。人飲之﹐亦生脾胃疾。立秋日五更井華水﹐長幼各飲一杯﹐卻瘧痢百病。寒露﹑冬至﹑小寒﹑大寒四節及臘日水﹐宜浸造滋補丹丸藥酒﹐與雪水同功。

山巖泉水味甘性寒。凡有黑土毒石惡艸在上者勿用。瀑湧激湍之水﹐飲令人頸疾。昔潯陽﹐忽一日城中馬死數百﹐詢之﹐因雨瀉出山谷蛇虫毒水﹐馬飲之而死。

乳穴水味甘性溫。秤之重於他水﹐煎之似鹽花起﹐此眞乳穴液也。取飲與鐘乳石同功。山有玉而艸木潤﹐近山人多壽﹐皆玉石津液之功所致。

溫泉味辛性熱。不可飲﹐下有硫黃作气﹐浴之襲人肌膚。水熱者﹐可豬羊毛﹐能熟蛋。廬山有溫泉池﹐飽食方浴﹐虛人忌之。新安黃山朱砂泉﹐春時水卽微紅色﹐可煮茗。長安驪山石泉﹐不甚作气。朱砂泉𨿽微紅﹐似雄黃而不熱。有砒石處湯泉﹐浴之有毒﹐愼之。

海水性涼﹐秋冬味鹹﹐春夏味淡。碧海水味鹹﹐性微溫﹐有小毒。夜行海中﹐撥之有火星者﹐咸水也。其色碧﹐故名碧海。鹽膽水卽鹽﹐味鹹苦﹐有大毒。

凡六畜飲一合卽死﹐人飲亦然。今人用之點豆腐﹐煮四黃物。服丹砂者忌之。

古冢中水性寒有毒﹐誤食殺人。糧罌中水﹐味辛有毒﹐乃古冢中食罌中水也。

洗眼見鬼﹐多服令人心悶。

磨刀水洗手令生癬。

地漿掘地作坎﹐以新汲水沃攪令濁﹐少頃澄淸。服之解中毒煩悶﹐及一切魚肉果菜菌毒。

漿水炊粟米熱投冷水中﹐浸五六日成此水﹐浸至敗者損人。同李食﹐令霍亂吐利。醉後飲﹐令失音。妊婦食之﹐令兒骨瘦﹐水漿尢不可多飲﹐令絕產。

齏水味酸鹹性涼。能吐痰飲宿食﹐婦人食多絕產。

甑气水味甘鹹。知瘡所在﹐能引藥至患所。

熟湯煎百沸者佳。勿用滚熱湯漱口﹐損齒。病目人勿用熱湯沐浴﹐助熱昏目。

凍僵人勿用熱湯濯手足﹐脫指甲。勿用銅器煎湯﹐人誤飲損聲。勿飲半滚水﹐令人發脹﹐損元气。

生熟湯冷水滚湯相和者﹐又謂之陰陽水。凡人大醉及食瓜果過度﹐以生熟湯浸身﹐其湯皆作酒气瓜果味。《博物志》云﹕浸至腰﹐食瓜可五十枚。至頸﹐則無限也。未知確否。

諸水有毒人感天地氤氳而產育﹐資稟山川之气﹐相爲流連﹐其美惡壽夭﹐亦相關涉。金石艸木﹐尙隨水土之性﹐況人爲萬物之靈乎﹖貪淫有泉﹐仙壽有井﹐載在往牒﹐必不我欺。《淮南子》云﹕土地各以類生人﹐是故山气多男﹐澤气多女﹐水气多喑﹐風气多聾﹐林气多蔭﹐木气多傴﹐下气多﹐石气多力﹐險气多癭﹐暑气多夭﹐寒气多壽﹐穀气多痺﹐丘气多狂﹐廣气多仁﹐陵气多貪。堅土人剛﹐弱土人脆﹐壚土人大﹐沙土人細﹐息土人美﹐耗土人丑﹐輕土多利﹐重土多遲。淸水音小﹐濁水音大﹐湍水人輕﹐遲水人重﹐皆應其類也。又《河圖括地象》云﹕九州殊題﹐水泉剛弱各異﹐靑州角徵會﹐其气輕﹐人聲急﹐其泉酸以苦。梁州商徵接﹐其气剛勇﹐人聲塞﹐其泉苦以辛。豫宮徵會﹐其气平靜﹐人聲端﹐其泉甘以苦。雍冀商羽合﹐其气壯烈﹐人聲捷﹐其泉甘以辛。人之形賦有濃薄﹐年壽有短長﹐由水土資養之不同﹐驗諸南北人物之可見。水之有毒而不可犯者﹐亦所當知。

水中有赤脈不可斷﹐井中沸溢不可飲﹐三十步內取靑石一塊投之﹐卽止。古井﹑眢井不可入﹐有毒殺人﹐夏月陰气在下尢忌。用雞毛試投﹐旋舞不下者有毒。投熱醋數斗﹐可入。古冢亦然。古井不可塞﹐令人聾盲。

陰地流泉有毒﹐二八月行人飲之﹐成瘴瘧﹐損腳力。澤中停水﹐五六月有魚鱉遺精﹐誤飲成瘕。沙河中水﹐欲之令人喑。兩山夾水﹐其人多癭。流水有聲﹐其人多瘦。花瓶水誤飲殺人﹐臘梅尢甚。銅器內盛水過夜﹐不可飲。炊湯洗面﹐令人無顏色﹐洗體令人生癬﹐洗足令疼痛生瘡。銅器上汗誤食﹐生要疽。冷水沐頭﹐熱泔沐頭﹐並令頭風﹐女人尢忌。經宿水面有五色者﹐有毒﹐勿洗手。時病後浴冷水﹐損心胞。

盛暑浴冷水﹐令傷寒病。汗後入冷水﹐令人骨痺。產後當風洗浴﹐發病﹐多死。酒中飲冷水﹐令手戰。酒後飲冷茶湯﹐成酒癖。飲水便睡﹐成水癖。夏月遠行﹐勿以冷水洗足。冬月遠行﹐勿以熱水濯足。小兒就瓢瓶飲水﹐令語訥。

燧火人之資於火食者﹐疾病壽夭系焉。四時鉆燧取新火﹐根據歲气而無亢。

楡柳先百木而靑﹐故春取之。杏棗之木心赤﹐故夏取之。柞之木理白﹐故秋取之。

槐檀之木心黑﹐故冬取之。桑柘之木肌黃﹐故季夏取之。

桑柴火宜煎一切補藥﹐勿煮豬肉及鰍魚。不可炙艾﹐傷肌。

竈下灰火謂之伏龍屎﹐不可香祀神。

艾火宜用陽燧火珠承日取太陽眞火﹐其次則鉆槐取火爲良。若急卒難備﹐用眞麻油燈或蠟燭火﹐以艾莖燒點於炷﹐滋潤炎瘡﹐至愈不痛也。其戛金擊石鉆燧八木之火﹐皆不可用。八木者﹐松火難瘥﹐柏火傷神多汗﹐桑火傷肌肉﹐柘火傷气脈﹐棗火傷內吐血﹐橘火傷營衛經絡﹐楡火傷骨失志﹐竹火傷筋損目也。

卷二

谷類

粳米味甘﹐北粳涼﹑南粳溫。赤粳熱﹑白粳涼﹑晚白粳寒。新粳熱﹑陳粳涼。

生性寒﹐熟性熱。新米乍食動風气﹐陳米下气易消﹐病患尢宜。同馬肉食發痼疾﹐同蒼耳食卒心痛﹐急燒倉米灰和蜜漿調服﹐不爾卽死。大人小兒嗜生米者﹐成米瘕。

飯落水缸內﹐久則腐﹐腐則發泡浮水面﹐誤食發惡瘡。黃粱米味甘性平﹐其穗大毛長﹐不耐水旱﹐名曰竹根黃。其香美過於諸粱。黃者出西洛﹐白者出東吳﹐靑者出襄陽。白靑二粱味甘性微寒。米味甘性溫。陳廩米年久者﹐其性涼﹐炒則溫。

同馬肉食發痼疾。香稻米味甘性軟﹐其气香甜。紅者謂之香紅蓮﹐其熟最早。晚者謂之香稻米。

糯米味甘性溫。多食發熱﹐壅經絡之气﹐令身軟筋緩。久食發心悸﹐及癰疽瘡癤中痛。同酒食之﹐令醉難醒。糯性粘滯難化﹐小兒病患更宜忌之。妊婦雜肉食之﹐令子不利﹐生瘡疥﹑寸白虫。馬食之﹐足重。小貓犬食之﹐腳屈不能行。人多食﹐令發風動气﹐昏昏多睡。同雞肉﹑雞子食﹐生蛔虫。食鴨肉傷者﹐多飲熱糯米泔可消。

稷米味甘性寒。關西謂之縻子米﹐又名米。早熟淸香﹐一名髙粱﹐卽黍之不粘者。多食發二十六種冷气病。不可與瓠子同食﹐發冷病。但欲黍穣汁卽瘥。又不可與附子﹑烏頭﹑天雄同服﹐勿合馬肉食。

黍米味甘性溫﹐卽稷之粘者。黍有五種﹐多食閉气。久食令人多熱煩﹐發痼疾﹐昏五臟﹐令人好睡﹐緩筋骨﹐絕血脈。小兒多食令久不能行。小貓犬食之﹐其腳屈。合葵菜食﹐成痼疾。合牛肉﹑白酒食﹐生寸白虫。赤者浙人呼爲紅蓮米﹐又謂之赤蝦米。丹黍米﹐味甘性微溫﹐多食難化。勿同蜂蜜及葵菜食。醉臥黍穣﹐令人生厲。

蜀黍味甘澀性溫。髙碩如蘆荻﹐一名蘆粟。粘者與黍同功﹐種之可以濟荒﹐可以養畜。梢堪作﹐莖可織箔席﹑編籬﹑供爨。其谷殼浸水色紅﹐可以紅酒。

《博物志》云﹕地種蜀黍﹐年久多蛇。玉蜀黍卽番麥﹐味甘性平。

粟米味鹹性微寒﹐卽小米也。生者難化﹐熟者滯气﹐隔宿食﹐生虫。胃冷者﹐不宜多食。粟浸水至敗者﹐損人。與杏仁同食﹐令人吐瀉。雁食粟﹐足重不能飛。

能解小麥毒。

秫米味甘性微寒。卽粟之粘者。久食壅五臟气﹐動風迷悶。性粘滯﹐易成黃積病﹐小兒不宜多食。傷鵝鴨成瘕者﹐多飲秫米泔可消。

稗子米味辛甘苦﹐性微寒。能殺虫﹐煮汁不可沃地﹐螻蚓皆死。子米﹐味甘澀可食。

HT米味甘性寒。生水田中﹐苗子似小麥而小﹐四月熟。野狼尾艸米﹐味甘性平。

生澤地﹐似茅作穗。蒯艸米﹐味甘性平。苗似茅﹐可織席爲索。東墻子米﹐味甘性平。蔓生如葵子﹐六月種﹐九月收。牛食之﹐尢肥。蓬艸子米﹐味酸澀性平。生湖澤中。篩艸子米﹐一名自然谷﹐味甘性平。七月熟﹐生海洲﹐食之如大麥。菇米﹐味甘性冷。九月抽莖﹐開花如葦芍﹐結實長寸許﹐霜後采之。米白滑膩﹐作飯香脆﹐此皆儉年之谷﹐食之可以濟饑也。

米味甘苦性溫﹐卽發芽谷也﹐與麥芽同功。糠﹐味甘性平﹐年荒亦可充饑。

大麥味鹹性涼﹐爲五穀之長﹐不動風气﹐可久食。暴食似腳弱﹐爲下气也。

熟則有益﹐生冷損人﹐炒食則動脾久。

小麥味甘﹐麥性涼﹑面性熱﹑麩性冷﹑曲性溫。北麥日開花﹐無毒。南麥夜開花﹐有微毒。面性壅熱﹐小動風气﹐發丹石毒。多食長宿癖﹐加客气。勿同粟米﹑枇杷食。凡食麵傷﹐以萊菔﹑漢椒消之。寒食日用紙袋盛面懸風處﹐熱性皆去﹐數十年久畱不壞﹐入藥尢良。新麥性熱﹐陳麥平和。服土茯苓﹑威靈仙﹑當歸者﹐忌濕面。麩中洗出麵筋﹐味甘性涼﹐以油炒煎﹐則性熱矣。多食難化﹐小兒病患勿食。

蕎麥味甘性寒。脾胃虛寒者食之﹐大脫元气﹐落眉髮。多食難消﹐動風气﹐令人頭眩。作面和豬羊肉熱食﹐不過八九頓﹐卽患熱風。須眉脫落﹐還生亦希。涇以北﹐人多此疾。勿同雉肉﹑黃魚食。與諸礬相反﹐近服蠟礬等丸藥者忌之。誤食令腹痛致死。蕎麥穣作﹐辟壁虱。

苦蕎麥味甘苦﹐性溫﹐有小毒。多食傷胃﹐發風動气﹐能發諸病。黃疾人尢當忌之。

KT麥味甘性微寒。暴食似腳軟動冷气﹐久卽益人。作用﹐溫中消食。

雀麥味甘性平。亦可救荒﹐充饑滑腸。

胡麻味甘性平。卽黑脂麻。修制蒸之不熟﹐令人發落。泄瀉者勿食。

白芝麻味甘﹐生性寒﹑熟性熱﹑蒸熟者性溫。多食滑腸﹐抽人肌肉。霍亂及泄瀉者﹐勿食﹐其汁停久者﹐飲之發霍亂。

亞麻味甘性微溫﹐卽壁虱胡麻也。其實亦可搾油點燈﹐但气惡不可食。

大麻子仁味甘性平﹐卽火麻子也。先藏地中者﹐食之殺人。多食損血脈﹐滑精气﹐痿陽道。婦人多食﹐卽發帶疾。食須去殼﹐殼有毒﹐而仁無毒也。

黑大豆味甘性平。煮食則涼﹐炒食則熱﹐作腐則寒﹐作豉則冷﹐造醬及生黃卷則平。牛食之溫﹐馬食之涼。多食發五臟結气﹐令人體重。豬肉同食﹐令生內疾。小兒同炒豆﹑豬肉並食﹐令壅气﹐腹痛難止﹐致死十有八九。年十歲以上者﹐不畏也。

服蓖麻子者﹐忌炒黑豆﹐犯之﹐脹滿致死。服濃朴者忌之﹐動气也。小黑豆﹐味甘苦性溫。

黃大豆味甘﹐生性溫﹑炒性熱﹐微毒。多食壅气﹐生痰動嗽﹐發瘡疥﹐令人面黃體重。不可同豬肉食。小靑豆﹑赤白豆性味相似﹐並不可與魚及羊肉同食。

赤豆味甘酸性平。同鯉魚食﹐令肝黃﹐成消渴。同米煮飯及作醬﹐食久發口瘡。驢食足輕﹐人食身重﹐以其逐精液﹐令肌瘦膚燥也。

赤小豆味甘辛﹐性平下行。不可同魚食﹐久服則降令太過﹐使津血滲泄﹐令人肌瘦身重。凡色赤者食之﹐助熱損人。豆粉能去衣上油迹。花名腐婢﹐解酒毒﹐食之令人多飲不醉。

綠豆味甘性寒。宜連皮用﹐去皮則令人少壅气﹐蓋皮寒而肉平也。反榧子害人﹐合鯉魚食久﹐令人肝黃﹐成渴病。花解酒毒。

扁豆味甘性微溫。患冷气及寒熱病者﹐勿食。

蠶豆味甘微辛﹐性平。多食滯气成積﹐發脹作痛。

雲南豆味甘性溫﹐有毒。煮食味頗佳﹐多食令人寒熱﹐手足心發麻﹐急嚼生薑解之。此從雲南傳種﹐地土不同﹐不識制用﹐食之作病。

豇豆味甘鹹性平。水種者勿食。中鼠莽毒者﹐煮汁飲之卽解。欲試其效﹐先刈鼠莽苗﹐以汁潑之﹐便根爛不生。

豌豆味甘性平﹐多食發气病。薇﹐味甘性寒﹐卽野豌豆。

禦米味甘性平。多食利二便﹐動膀胱气。此卽罌粟子也。

薏苡仁味甘性微寒。因寒筋急﹐不可食用。以其性善走下也﹐妊婦食之墮胎蕨粉味甘性寒﹐生山中者有毒。多食令目暗鼻塞﹐落髮弱陽。病患食之﹐令邪气壅經絡筋骨。患冷气人食之﹐令腹脹。小兒食之﹐令腳軟不能行。生食蕨粉﹐成蛇瘕﹐能消人陽事﹐非良物也。勿同莧菜食。

卷三

菜類

韭菜味辛微酸﹐性溫。春食香益人﹐夏食臭﹐冬食動宿飲﹐五月食之昏人乏力。冬天未出土者﹐名韭黃。窖中培出者﹐名黃芽韭。食之滯气﹐蓋含抑鬱未伸之故也。經霜韭食之﹐令人吐。多食昏神暗目﹐酒後尢忌。有心腹痼冷病﹐食之加劇。

熱病後十日食之﹐能發困。不可與蜂蜜及牛肉同食﹐成瘕。食韭口臭﹐啖諸糖可解。

薤味辛苦﹐性溫滑。一名子﹐其葉似細蔥﹐中空而有稜﹐其根如蒜。有赤白二種﹐赤者味苦﹐白者生食辛﹑熟食香﹐發熱病不宜多食。三四月勿食生者﹐引涕唾﹐不可與牛肉同食﹐令人作瘕。一云與蜂蜜相反。

蔥味辛﹐葉溫﹑根須平。正月食生蔥﹐令人面上起遊風。多食令人虛气上衝﹐損須髮﹐五臟閉絕﹐昏人神。爲其生發﹐散開骨節﹐出汗之故也。生蔥同蜜食﹐作下利。燒蔥同蜜食﹐壅气殺人。生蔥合棗食﹐令人臚脹。合雉肉雞肉﹑犬肉食﹐多令人病血。同雞子食﹐令气短。勿同楊梅食。胡蔥久食傷神﹐令人多忘﹐損目明絕血脈﹐發痼疾﹐患狐臭。齒人食之轉甚。同靑魚食﹐生虫蛆。四月勿食胡蔥﹐令人气喘多驚。服地黃﹑何首烏﹑常山者﹐忌食蔥﹑忌諸蔥。並與蜜相反。

小蒜味辛性溫﹐有小毒。其葉和煮食物﹐其根比大蒜頭小而瓣少。三月勿食﹐傷人志性。同魚膾雞子食﹐令人奪气﹐陰核疼。香港腳風病患及時病後﹐忌食之。一云與蜜相反。生食增恚﹐熟時發淫﹐有損性靈也。

大蒜味辛性溫﹐有毒。生食傷肝气﹐損目光﹐面無顏色﹐傷肺傷脾。生蒜合靑魚﹑鯽魚食﹐令人腹內生瘡﹐腸中腫。又成疝瘕﹐發黃疾。合蜜食殺人。多食生痰﹐助火昏目。四八月食之傷神﹐令人喘悖。多食生蒜行房﹐損肝失色。凡服一切補藥及地黃﹑牡丹皮﹑何首烏者﹐忌之。能解虫毒﹐消肉積。同雞肉食﹐令瀉痢。同雞子食﹐令气促。勿同犬肉食。妊婦食之﹐令子目疾。

蕓苔菜味辛性溫﹐卽今之油菜。多食發口齒痛﹐損陽道﹐發瘡疾﹐生虫積。

春月食之﹐發膝中痼冷。有腰腳病者﹐食之加劇。狐臭人並服補骨脂者﹐忌食之。

菘菜味甘性溫﹐卽白菜。多食發皮膚瘙癢﹐胃寒人食多﹐令惡心吐沫作瀉。

夏至前食多﹐發風動疾。有足病者忌食。藥中有甘艸﹐忌食菘菜﹐令人病不除。北地無菘﹐彼人到南方﹐不勝地土之宜﹐遂病﹐忌菘菜。其性當作涼﹐生薑可解。服蒼﹑白術者﹐忌之。

芥菜味辛性溫。多食昏目﹐動風發气。同鯽魚食﹐患水腫。同兔肉﹑鱉肉食﹐成惡瘡病。有瘡瘍痔疾便血者﹐忌之。生食發丹石藥毒。細葉有毛者﹐害人。芥苔多食助火生痰﹐發瘡動血。酒後食多﹐緩人筋骨。芥子味辛性熱﹐多食動火昏目﹐泄气傷精。勿同雞肉食。

莧菜味甘性冷利。多食發風動气﹐令人煩悶﹐冷中損腹。凡脾胃泄瀉者勿食。

同蕨粉食﹐生瘕。妊婦食之滑胎﹐臨月食之易產。不可與鱉同食﹐生鱉瘕。取鱉肉如豆大﹐以莧菜封裹﹐置土坑內﹐以土蓋之﹐一宿盡變成小鱉也。

菠菜味甘性冷滑。多食令人腳弱﹐發腰痛﹐動冷气﹐先患腹冷者必破腹。不可與魚同食﹐發霍亂。北人食煤火薰炙肉面﹐食此則平。南人食濕熱魚米﹐食此則冷﹐令大小腸冷滑也。

萵苣菜味甘苦性冷﹐微毒。多食昏人目﹐痿陽道。患冷人不宜食。紫色者有毒﹐百虫不敢近﹐蛇虺觸之﹐則目瞑不見物。人中其毒﹐以薑汁解之。

白苣菜味苦性寒。似萵苣﹐葉有白毛。同酪食﹐生虫。多食令小腸痛。患冷气者勿食。產後食之﹐令腹冷作痛。

苦菜味苦性寒﹐卽苦。家種者﹐呼爲苦苣。不可合蜜食﹐令人作內痔。脾胃虛寒者忌食。蠶婦不可食﹐令蛾子靑爛。野苣若五六回拗後﹐味反甘滑﹐勝於家種也。

萊菔根辛甘﹐葉微苦﹐性溫﹐卽蘿卜。能解豆腐﹑面毒。不可與地黃同食﹐令人發白。多食動气﹐生薑可解。服何首烏諸補藥忌食。

胡蘿卜味甘辛﹐性微溫。有益無損﹐宜食。

芫荽味辛性溫﹐微毒﹐卽胡荽。多食傷神健忘出汗﹐有狐臭﹑口气﹑齒﹑香港腳﹑金瘡者﹐並不可食。久病患食之腳軟。同斜蒿食﹐令人汗臭難瘥﹐根發痼疾。

凡服一切補藥及白術﹑牡丹皮者﹐忌之。勿同豬肉食。妊婦食之﹐令子難產。

茄子味甘淡性寒﹐有小毒。多食動風气﹐發痼疾及瘡疥。虛寒﹑脾胃弱者勿食﹐諸病患莫食﹐患冷人尢忌。秋後食茄損目﹐同大蒜食﹐發痔漏。多食腹痛下利﹐女人能傷子宮無孕。蔬中惟此無益。

芋艿味辛甘性平滑﹐有小毒。生則味有毒﹐不可食。性滑下利﹐服餌家所忌。多食困脾﹐動宿冷滯气﹐難克化。紫芋破气。野芋形葉與家芋相似﹐有大毒﹐能殺人。誤食煩悶垂死者﹐以土漿及糞淸大豆汁解之。

山藥味甘性溫平。同鯽魚食﹐不益人。同麵食動气。入藥忌鐵器。甘味甘性平。

茼蒿味甘辛性平。多食動風气﹐薰人心﹐令气滿。

馬齒莧味酸性寒滑。一名九頭獅子艸﹐俗名醬瓣艸。一種葉大者忌食。妊婦食之﹐令墮胎。

葵菜味甘性寒。爲百菜之長﹐解丹石毒。性冷滑利﹐胃寒泄瀉者勿食。同黍米食﹐同鯉魚及魚食﹐並害人。時病後食之﹐令目暗。勿同沙糖食。妊婦食之﹐令胎滑。其菜心有毒﹐忌食。葉尢冷利﹐不可多食。莖赤葉黃者勿食。生葵發宿疾﹐與百藥相忌。蜀葵苗亦可食﹐但久食鈍人志性。被犬嚙者﹐食之卽發﹐永不瘥也。

合豬肉食﹐令人無顏色。食蒜葵須用蒜﹐無蒜勿食之。葵性𨿽冷﹐若熱食之﹐令人熱悶動風气。四月勿食﹐發宿疾。

HT菜味甘性寒滑。生湖澤中﹐葉如荇而差圓。形似馬蹄。多食及熟食令擁气不下﹐損胃傷齒﹐落毛髮。令人顏色惡﹐發痔瘡。七月間有蠟虫著上﹐誤食令霍亂。和醋食﹐令人骨痿。時病後勿食。

芹菜味辛甘性平。殺丹石毒。和醋食損齒﹐有鱉瘕人不可食。春秋二時﹐宜防蛇虺遺精﹐誤食令面手發靑﹐胸腹脹痛﹐成蛟龍。服糖二三﹐日三度﹐吐出便瘥。種近水澤者良﹐髙田生者勿用。一種赤芹有毒﹐忌食。

水芹味辛甘性平。生地上者名旱芹﹐其性滑利。一種黃花者有毒殺人﹐卽毛芹也。赤芹生於水濱﹐狀類赤芍藥﹐其葉深綠﹐而背甚赤。其性溫﹐味酸有毒。胡芹生卑濕地﹐三四月生苗﹐一本叢出如蒿﹐白毛蒙茸﹐嫩時可茹。其味甘辛性溫。

蛇喜嗜芹﹐春夏之交﹐防遺精於上﹐誤食成蛟龍瘕。和醋食﹐令人損齒。忌同芹菜。

茭白味甘淡﹐性冷滑。多食令下焦冷。同生菜蜂蜜食﹐發痼疾﹐損陽道。服巴豆人忌之。

刀豆子味甘性溫。多食令人气閉頭脹。

蕪菁味辛苦﹐性溫﹐卽諸葛菜。北地尢多﹐春食苗﹐夏食心﹐秋食莖﹐冬食根。多食動風气。

菜味甘苦﹐性寒滑﹐卽紅菜頭。一名菜﹐道家忌之。其莖燒灰淋汁洗衣﹐白如玉色。胃寒人食之﹐動气發瀉。先患腹冷人食之﹐必破腹。

苜蓿味苦澀性平。多食令冷气入筋中﹐卽瘦人。同蜜食﹐令人下痢。

落癸葉味酸性寒滑﹐卽胭脂菜。脾冷人不可食﹐曾被犬嚙者食之﹐終身不瘥。

黎豆味甘微苦﹐性溫﹐有小毒。其子大如刀豆子﹐淡紫色﹐有斑點如貍文。

煮去黑汁﹐再煮乃佳。多食令人發悶。

白花菜味苦辛﹐性涼。一名羊角菜。多食動風气﹐滯臟腑﹐困脾發悶﹐不可與豬心肺同食。

紅花菜味甘性平。妊婦忌食。黃花菜﹐味甘性涼﹐一名萱花。

黃瓜菜味甘微苦﹐性涼。其色黃﹐其气似瓜﹐其菜形如薤。

馬蘭味辛性微溫。腌藏作茹甚良。

艸決明味甘性涼。春采爲蔬﹐花子皆堪點茶。

蕹菜味甘性平。難產婦人宜食。解野葛毒﹐取汁滴野葛苗﹐當時萎死。

東風菜味甘性寒。有冷積人勿食。

薺菜味甘性溫。取其莖作挑燈杖﹐可辟蚊蛾﹐謂之護生艸。其子名食﹐味甘性平﹐饑歲采之﹐水調成塊﹐煮粥其粘滑。患气病患食之﹐動冷气﹐不與面同食﹐令人背悶。服丹石人不可食。

蘩蔞味酸性平。一名鵝腸菜。同魚食﹐發消渴病﹐令人健忘。性能去惡血﹐不可久食﹐恐血盡也。

蕺菜味辛性微溫﹐有小毒。一名魚鮏艸。多食令人气喘。小兒食之﹐三歲不行﹐便覺腳痛。素有香港腳人食之﹐一世不愈。久食發虛弱﹐損陽气﹐消精髓。

蒲公英味甘性溫。嫩苗可食﹐解食毒﹐一名黃花地丁艸。

翹搖味辛性平﹐卽野蠶豆。生食令人吐水。

鹿藿味甘性平﹐卽野綠豆。生熟皆可食﹐其子可煮食﹐或磨面作餅蒸。

灰滌菜味甘性平。殺刺毛虫﹑蜘蛛咬毒。其子可磨粉炊飯。

秦荻藜味辛性溫。於生菜中最稱香美。

香苗味甘辛性平。多食昏神﹐薰十二經脈。同豬肉熱麵食﹐多令人中滿。

五茄芽味甘辛性溫。

枸杞苗味甘苦性寒。解面毒﹐與乳酪相反。

甘菊苗味甘微苦﹐性涼。生熟可食。眞菊延齡。野菊食之﹐傷胃瀉人。

綠豆芽菜味甘性涼。但受郁抑之气所生﹐多食發瘡動气。

竹味甘性微寒。諸皆發冷血及气﹐多食難化困脾﹐小兒食多成瘕。同羊肝食﹐令人目盲。勿同沙糖食。﹐味難食﹐多食發風動气作脹。淡竹﹐多食發背悶香港腳。刺竹有小毒﹐食之落人發。箭竹﹐性硬難化﹐小兒勿食。桃竹﹐味苦有小毒﹐南人謂之黃﹐灰汁煮之可食﹐不爾戟人喉。酸出粵南﹐用沸湯泡去苦水﹐投冷井水中浸二三日取出﹐縷如絲繩﹐醋煮可食。凡煮少入薄荷食鹽﹐則味不﹐或以灰湯煮過﹐再煮乃佳。蘆忌巴豆﹐幹忌沙糖﹑魚﹑羊心肝﹐食傷﹐用香油﹑生薑解之。

荊芥味辛性溫。可作菜﹐食久動渴疾﹐燻人五臟神。反驢肉﹑無鱗魚。勿與黃顙魚同食﹐與蟹同食動風。

壺瓠味甘性平滑。多食令人吐利﹐發瘡疥。患香港腳虛脹冷气者食之﹐永不除也。

壺盧味苦性寒﹐有毒。有甘苦二種﹐俗謂以雞糞壅之﹐或牛馬踏踐﹐則變而爲苦。

冬瓜味甘淡性寒。經霜後食良。陽髒人食之肥﹐陰髒人食之瘦。煮食能練五臟﹐爲下气也。冷者食之瘦人。九月食之﹐令人反胃。陰虛久病及反胃者﹐並忌食之。白瓜子久食寒中。

南瓜味甘性溫。多食發香港腳黃膽。同羊肉食﹐令人气壅。忌與豬肝﹑赤豆﹑蕎麥麵同食。

菜瓜味甘淡性寒。時病後不可食。同牛乳魚食﹐並成疾。生食冷中動气﹐食心痛臍下結。多食令人虛弱不能行﹐小兒尢甚。發瘡疥。空心生食﹐令胃脘痛。

菜瓜能暗人耳目﹐觀驢馬食之﹐卽眼爛﹐可知其性矣。

黃瓜味甘淡﹐性寒﹐有小毒。多食損陰血﹐發瘧病﹐生瘡疥﹐積瘀熱﹐發疰气﹐令人虛熱上逆。患香港腳虛腫及諸病時疫之後﹐不可食。小兒尢忌﹐滑中生疳虫。

勿多用醋﹐宜少和生薑﹐制其水气。

絲瓜味甘性冷。多食令痿陽事﹐滑精气。

木耳味甘性平﹐有小毒。惡蛇虫從下過者﹐有大毒。楓木上生者﹐食之令人笑不止。采歸色變者﹑夜視有光者﹑欲爛不生虫者﹑赤色及仰生者﹐並有毒不可食。

惟桑槐楡柳樹上生者良﹐柘木者次之。其餘樹生者﹐動風气﹐發痼疾﹐令人肋下急損絡背膊悶。不可合雉肉﹑野鴨﹑鵪鶉食﹐中其毒者﹐生搗冬瓜蔓汁並地漿可解。

香蕈味甘性平。感陰濕之气而成﹐善發冷气﹐多和生薑食良。生山僻處者﹐有毒殺人。早英蕈有毒﹐不可食。

天花蕈味甘性平。五臺山多蛇﹐蕈感其气而生﹐故味𨿽美而無益。煮時以金銀器試之﹐不變黑者﹐方可食之。

磨菇蕈味甘性寒。一云有毒﹐不可多食﹐動風气發病。勿同雉肉食。雞味甘性平﹐出雲南。

土菌味甘性寒﹐有毒。槐樹上生者良﹐野田中者﹐有毒殺人。多食發冷气﹐令人腹中微微痛﹐發五臟風﹐擁經脈﹐動痔漏﹐令人昏昏多睡﹐背膊四肢無力。

冬春無毒﹐夏秋有毒。或有蛇虫從下過也﹐夜中有光者﹑欲爛無虫者﹑煮之不熟者﹑煮訖照人無影者﹑上有毛下無紋者﹑仰捲赤色者﹑墳墓中生棺木上者﹐並有毒殺人。

勿同雉肉﹑鵪鶉食﹐中其毒者﹐地漿及糞汁解之。煮菌時投姜屑飯粒﹐若色黑者﹐殺人。否則無毒。或以苦茗白礬勺新水咽下解之。妊婦食之﹐令子風疾。廣南人殺毒蛇﹐覆之以艸﹐以水灑之﹐數日菌生﹐采榦爲末。入酒毒人﹐遇再飲酒﹐毒發立死。

又南夷以胡蔓艸毒人至死﹐懸屍於樹﹐汁滴地上﹐生菌子收之﹐名菌藥。毒人至烈。

此皆不可不知﹐故並記之。苦竹菌有大毒﹐忌食。

羊肚蕈味甘性寒。患冷積腹痛泄瀉者﹐勿食。

葛花菜味苦甘性涼。產諸名山。秋霜浮空﹐如芝菌湧生地上﹐色赤味脆﹐亦蕈類也。

地耳味甘性寒。春夏生雨中﹐雨後速采﹐見日卽不堪用﹐俗名地踏菇。

石耳味甘性平。味勝木耳。

鹿角菜味甘性大寒。解面毒。丈夫不可久食﹐發痼疾﹐損腰腎經絡血气﹐令人腳冷痺﹐少顏色。

龍須菜味甘性寒。患冷气人勿食。

石花菜味甘鹹﹐性大寒滑。有寒積人食之﹐令腹痛。多食弱陽﹐發下部虛寒。

紫菜味甘鹹性寒。多食令人發气腹痛﹐有冷積者食之﹐令吐白沫。飲熱醋少許可解。其中防小螺螄損人﹐須揀淨用。凡海菜皆然。石HT味甘性平﹐似紫菜而色靑。凡海菜忌甘艸。

海帶味甘鹹性寒滑。不可與甘艸同食。

海苔味甘鹹性寒。多食發瘡疥﹐令人痿黃少血色。

卷四

果類

李子味甘酸﹐性微溫。多食令人臚脹﹐發痰瘧虛熱。同蜜及雀肉﹑雞肉﹑雞子﹑鴨肉﹑鴨子食﹐損五臟。同漿水食﹐令霍亂。勿同麋鹿肉食。李味苦澀者﹐不可食。不沈水者有毒﹐勿食。服術人忌之。妊婦服之﹐子生瘡疥。

杏子味甘酸﹐性熱﹐有小毒。不益人。生食多傷筋骨。多食昏神﹐令膈熱生痰﹐動宿疾﹐發瘡癰﹐落須眉。病目者食多﹐令目盲。小兒多食﹐成壅熱﹐致瘡癤。

產婦尢宜忌之。杏仁味甘苦﹐性溫﹐有小毒。兩仁者殺人。花開六出﹐核必雙仁。

杏仁作湯﹐白沫不解者﹐食之令气壅身熱。湯經宿者﹐動冷气﹐能消犬肉索粉積。

雙仁者誤食﹐或食杏仁多﹐致迷亂將死。急取杏根煎湯﹐服可解。八旦杏仁味甘性溫﹐多食亦能動宿疾也。

桃子味甘酸﹐性溫﹐微毒。多食損脾助熱﹐令膨脹﹐發瘡癤。同鱉肉食﹐患心痛。食桃浴水﹐令泄瀉成淋﹐及寒熱病。能發丹石毒。生桃尢損人﹐食之有損無益。五果列桃爲下﹐服術人忌之。桃仁味甘苦﹐性平。雙仁者有毒﹐宜去之。桃花勿用千葉者﹐令人目黃鼻衄不止。

栗子味甘鹹﹐性溫。生食則發气﹐蒸炒熱食則壅气。風過者生熟咸宜﹐再經日曬作油灰气。同橄欖食﹐有梅花香。中扁者名栗楔﹐栗作粉食﹐勝於菱芡。但飼小兒﹐令齒不生。患風疾及水腫者﹐並不宜食。小兒不可多食﹐生則難化﹐熟則滯气﹐膈熱生虫﹐往往致病。勿同牛肉食。密取一栗咬破﹐蘸香油和眾栗炒﹐俱不發爆。

取苞中自裂出栗子﹐以潤沙密藏﹐夏初尙如新也。如苞未樹上自墜者﹐不能久藏﹐且易腐。

棗子味甘﹐生性熱﹐熟性平。生食多令人熱渴膨脹﹐動臟腑﹐損脾元﹐助濕熱。患寒熱胃弱羸瘦人不可食。同蜜食損五臟。熟棗多食﹐令人齒黃生。同蔥食﹐令五臟不和。同諸魚食﹐令腰腹痛。勿與鱉蟹同食。久食最損脾﹐助濕熱。患齒病疳病虫及中滿者﹐勿食。小兒食多生疳。棗葉微毒﹐服之使人瘦﹐久卽嘔吐。

柿子味甘性寒。多食發痰。同酒食易醉﹐或心痛欲死。同蟹食﹐令腹痛作瀉﹐或嘔吐昏悶﹐惟木香磨汁灌之可解。鹿心柿尢不可食﹐令寒中腹痛。幹柿勿同鱉肉食﹐難消成積。凡紅柿未熟者﹐以冷鹽湯浸﹐可經年許。但鹽藏者微有毒。

梅子味酸性平。多食損齒傷筋﹐蝕脾胃﹐令人膈上痰熱。服黃精人忌之。不可與豬羊肉﹑麋鹿肉同食。食梅齒者﹐嚼胡桃肉解之。梅子同韶粉食不酸﹑不軟牙。烏梅性溫忌豬肉。白梅與烏梅同功。暗香湯﹐取半開梅花﹐溶蠟封花口投蜜罐中﹐每取一二朵﹐同蜜一匙﹐點滚水服。淸水揉梅葉洗蕉葛衣﹐經夏不脆。梅葉煎湯﹐洗黴衣卽去﹐甚妙。

梨味甘微酸﹐性寒。多食令人寒中損脾﹐萎困金瘡。乳婦產後血虛者﹐勿食。

生食多成冷痢。梨與蘿卜相間收藏﹐或削梨蒂﹐種於蘿卜上藏之﹐皆可經年不爛。

今北人每於樹上包裹﹐過冬乃摘﹐亦妙。

木瓜味酸澀﹐性溫。忌鐵器。多食損齒傷骨﹐以鉛霜或胡粉塗之﹐則失酢味﹐且無渣。木瓜樹作桶濯足﹐甚益人。

味酸甘﹐性微溫。形似木瓜而有毛﹐其气甚香。多食發熱毒﹐澀血脈﹐聚胸膈痰。同車螯食﹐發疝气。臥時生食﹐多令胃脘塞。

棠味酸甘﹐性微溫。生食多令人嘈煩易饑。脾胃弱者及齒齲人勿食。

柰子味苦甘酸澀﹐性寒﹐微毒。多食令人肺寒臚脹。凡病患食之尢甚。蘋果味甘性平﹐一名頻婆。比柰圓大﹐味更風美。

林檎味甘酸﹐性溫。俗名花紅。多食令人百脈弱﹐發熱生痰滯气﹐發瘡癤﹐令人好唾。其子食之﹐令人心煩。林檎樹生毛虫﹐埋蠶蛾於下﹐或以洗魚水澆之﹐卽止。

石橊味甘酸澀﹐性溫。多食令人損肺﹐傷齒令黑﹐戀膈生痰。凡服食藥物人忌之。

橘子味甘酸﹐性溫。多食戀膈生痰﹐滯肺气。同螃蟹食﹐令患軟癰。同獺肉食﹐令惡心。勿與檳榔同食。橘皮幹者﹐名陳皮。味苦辛﹐性溫。若多用久服﹐能損元气。橘瓤上筋最難化﹐小兒多食成積。松毛裹橘﹐畱百日不幹﹐綠豆亦可。忌近酒米﹐柑橙亦然。橘下埋鼠﹐則結實加倍。

柑子味甘性寒。多食令脾寒成癖﹐及肺寒咳嗽﹐生痰﹐發陰汗﹐令大腸瀉痢。

卽用柑皮煎湯﹐或飲鹽湯可解。多食柑皮﹐令肺燥。

橙子味甘性寒。多食傷肝气﹐發虛熱。同肉食﹐發頭旋惡心。橙皮﹐味苦辛﹐性溫。宿酒未解﹐食之速醒﹐食多反動气。勿同檳榔食。

香櫞味辛酸﹐性溫。揉蒜罨其蒂上﹐則香更充溢。浸汁浣葛﹐勝似酸漿也。佛手柑味辛甘﹐性平。與香櫞功用相同。

金柑味甘酸﹐性溫。藏綠豆中﹐經時不變。

枇杷味甘酸﹐性平。多食動脾發痰助濕。同麵食及炙肉食﹐發黃病﹐壅濕熱气。

胡桃肉味甘﹐衣澀﹐性溫。多食生痰涎﹐動風气﹐脫眉髮﹐令人惡心吐水。

同酒食多﹐令咯血動腎火。連衣食斂肺气。不可合雉肉野鴨同食。胡桃肉與銅錢共食﹐卽成粉。食酸齒﹐細嚼桃肉卽解。去衣法﹔凡胡桃一斤﹐用甘蔗節五六段和湯煮透﹐經一宿﹐次早略煮﹐取去殼﹐衣隨脫。油胡桃有毒﹐傷人咽肺。

楊梅味酸甘﹐性溫。多食發瘡助熱生痰﹐損齒傷筋。有火病者勿食﹐忌與生蔥同食。以柿漆拌核曝之﹐仁自裂出。

櫻桃味甘澀﹐性熱。多食令人嘔吐﹐立發暗風﹐傷筋骨﹐敗血气﹐助虛熱。

小兒食之過多﹐無不作熱。有寒熱病患不可食。宿有濕熱病及喘嗽者﹐食之加劇﹐且有死者。過食太多﹐發肺癰肺痿。其葉同老鵝煮﹐易軟熟。

銀杏味甘苦澀﹐性溫﹐有小毒。卽白果。生食引疳﹐熟食多令人臚脹壅气動風。小兒食多昏霍發驚引疳。同鰻鱺食﹐患軟風。妊婦食之滑胎。銀杏能醉人﹐食滿及千者死。三稜者有毒。臨炒時﹐密取一枚手握﹐炒不發爆﹐生搗能浣衣帛油膩。

榛子味甘性平。凡收藏榛松瓜仁類﹐以燈心剪碎﹐和入罐內﹐放燥處不油。

松子味甘性溫。多食生痰涎﹐發虛熱。不可同胡羊肉食。凡松子細果將油者﹐攤竹紙焙之﹐還好。

榧子味甘澀﹐性熱。同鵝肉食﹐患斷節風﹐又令气上壅。反綠豆﹐能殺人。

豬脂炒榧﹐黑皮自脫。同甘蔗食﹐其渣自軟。榧煮素羹﹐味更甜美。多食引火入肺﹐大腸受傷也。

荔枝味甘性熱。多食發熱﹑煩渴﹑口漧﹑衄血﹐鮮者尢甚﹐令卽齦腫口痛。

患火病及齒人﹐尢忌之。食荔多則醉﹐以殼浸水飲之卽解。荔枝熟時﹐人未采﹐則百虫不敢近﹐人才采動﹐鳥﹑烏﹑蝙蝠﹑虫類無不傷殘之也。故采荔枝者﹐必日中眾采﹐一日色變﹐二日味變﹐三日色味俱變。若麝香觸之﹐花實盡落也。以鍼刺荔殼數孔﹐蜜水浸瓷碗內﹐隔湯蒸透﹐肉滿甘美。

龍眼味甘性平。生者用沸湯瀹過﹐食不動脾。

龍荔味甘性熱﹐有小毒。狀如小荔枝﹐而肉味如龍眼。生食令人發癇﹐或見鬼物。

橄欖味澀甘﹐性溫。多食令气上壅﹐過白露摘食﹐不病瘧。食橄欖去兩頭﹐其性熱也。得鹽不苦澀﹐同栗子食甚香。用錫盒收藏﹐以紙封固﹐置淨地上﹐至五六月不壞。橄欖樹髙難采﹐將熟時以木釘釘之﹐或納鹽少許於根皮內﹐其實一夕自落。其枝節間有脂膏如桃膠﹐采取和皮葉煎汁﹐熬如黑餳﹐謂之欖糖。用粘船隙﹐牢如膠漆﹐著水益幹。其木作舟楫﹐撥著魚皆浮出﹐故橄欖能解一切魚毒。

梧桐子味甘性平。生食無益﹐多食生痰涎﹐動風气。

檳榔味苦辛澀﹐性溫。頭圓矮平者爲榔﹐形尖紫紋者爲檳。檳力小﹐榔力大。

勿經火。若熟使﹐不如不用。鴆鳥多集檳榔樹上﹐其外皮卽大腹皮也。宜根據法洗制﹐方可用之。檳榔得扶畱藤﹑瓦壠子灰同咀嚼之﹐吐去紅水一口﹐則柔滑甘美。多食則發熱﹐勿同橙橘食。

蓮肉味甘澀﹐性平。食蓮子不去心﹐令人作吐。多食生者﹐微動冷气脹人。

患霍亂及大便閉燥者﹐少食。荷梗塞穴﹐鼠自去。煎湯洗垢自新。蓮花及蕊須忌地黃﹑蔥蒜。花畏桐油。

藕味甘性平。生食過多﹐亦令冷中。少和鹽水食﹐益口齒。同油炸米麵果食﹐則無渣。忌鐵器。

菱味甘性平。生食多傷臟腑﹐損陽气﹐痿莖﹐生蟯虫。水果中最不治病。熟食多令腹滯气﹐腹脹飲薑汁酒一二杯可解。或含吳茱萸咽津亦妙。同蜂蜜食﹐生蝤虫。小兒秋後食多﹐令臍下痛。花開背日﹐芡花開向日﹐故菱寒而芡暖。熟幹性平﹐生則冷利。四角三角爲芰﹐兩角爲菱﹐功用相同。勿合犬肉食。

芡實味甘性平。生食過多﹐動風冷气。熟食過多﹐不益脾胃﹐兼難消化。小兒多食﹐令不長。芡實一斗﹐用防風四兩煎湯﹐浸過經久不壞。

茨菇味苦甘﹐性寒。多食發虛熱﹐及腸風痔漏崩中帶下﹐令冷气腹脹。生瘡癤﹐發香港腳﹐患癱瘓風。損齒失顏色﹐皮肉漧燥。卒食之﹐使人漧嘔。孕婦忌食﹐能消胎气。小兒食多令臍下痛﹐以生薑同煮可解毒。勿同吳茱萸食。

荸薺味甘﹐性寒滑﹐卽地粟。有冷气人不可食﹐令腹脹气滿。小兒秋月食多﹐令臍下結痛。合銅嚼之﹐銅漸消也。勿同驢肉食﹐令筋急。

甜瓜味甘﹐性寒滑﹐有小毒。多食發虛熱痼疾黃膽﹐及陰下濕癢生瘡﹐動宿疾癖﹐損陽气﹐下痢﹐令人虛羸﹐手足乏力﹐气弱。同油餅食作瀉﹐病後食之﹐成反胃。患香港腳者食之難愈。食多解藥力。夏月過食﹐深秋瀉痢最爲難治。

凡瓜有兩鼻兩蒂者﹐殺人。五月瓜沈水者﹐食之患冷病﹐令終身不瘥。九月被霜者﹐食之冬病寒熱。瓜性最寒﹐曝而食之尢冷。張華《博物志》云﹕人以冷水漬至膝﹐可頓啖瓜至數十枚。漬至項﹐其啖轉多。水皆作瓜气﹐未知果否。食瓜傷腹脹者﹐食鹽花易消﹐或飲酒﹐或服麝香水可解。

西瓜味甘性寒。胃弱者不可食﹐多食作吐利﹐發寒疝﹐成霍亂冷病。同油餅食﹐損脾气。食瓜後﹐食其子﹐不噫瓜气。以瓜劃破曝日中﹐少頃食﹐卽冷如冰。

近糯米﹐沾酒气卽易爛﹐貓踏之易沙。

葡萄味甘酸﹐性微溫。多食助熱﹐令人卒煩悶昏目。甘艸作釘﹐鍼葡萄立死。以麝香入樹皮內﹐結葡萄盡作香气。其藤穿過棗樹﹐則實味更美。葡萄架下不可飲酒﹐防虫屎傷人。

甘蔗味甘性微寒。多食發虛熱﹐動衄血。同酒過食發痰。同榧子食則渣軟﹐燒蔗渣煙最昏目﹐宜避之。

落花生味甘微苦﹐性平。形如香芋。小兒多食﹐滯气難消。近出一種落花生﹐詭名長生果﹐味辛苦甘﹐性冷﹐形似豆莢﹐子如蓮肉﹐同生黃瓜及鴨蛋食﹐往往殺人。多食令精寒陽痿。

香芋味甘淡﹐性平。多食泥膈滯气。小兒及產婦尢宜少食。

甘露子味甘性平﹐卽艸石蠶。不宜生食﹐多食令生寸白虫。與諸魚同食﹐令人吐。或以蘿卜及鹽菹水收之﹐則不黑。亦可醬漬蜜藏。

桑椹子味甘酸﹐性微溫。小兒多食﹐令心痛。

黃精味甘微苦﹐性平。忌水蘿卜。太陽之艸名黃精﹐食之益人。太陰之艸名鉤吻﹐食之卽死。勿同梅子食。

馬檳榔味甘苦﹐性大寒。又名馬金囊。產婦忌食。女人多食﹐令子宮冷絕孕。

椰子漿味甘性溫。食之昏昏如醉。食其肉﹐則不饑。飲其漿﹐則增渴。

羅果味甘性溫。俗名香蓋﹐西洛甚多﹐多食動風疾。凡時疾後﹑食飽後俱不可食。同大蒜辛物食﹐令人患黃病。

諸果有毒凡果未成核者﹐食之令人發癰癤及寒熱。果落地﹐有惡虫緣過者﹐食之令人患九漏。果雙仁者﹐有毒殺人。瓜雙蒂者﹑沈水者﹐皆有毒殺人。凡果忽有異常者﹐根下必有毒蛇惡物﹐其气燻蒸所致﹐食之立殺人。

解諸果之毒燒豬骨灰爲末﹐水服。

收藏靑梅﹑枇杷﹑橄欖﹑橙﹑李﹑菱﹑瓜類以臘水入些少銅靑末﹐密封於淨罐內﹐久畱色不變。或用臘水入薄荷﹑明礬少許﹐將諸果各浸甕內﹐久藏味佳﹐且不變色。

卷五

味類

鹽味鹹性寒。多食傷肺發咳﹐令失色損筋力。患水腫者﹑喘嗽者忌食。喜咸人必膚黑﹐血病無多食鹽﹐多食則脈凝澀而變色。鹽中多以礬硝灰石之類雜穢﹐須水澄復煎乃佳。河東天生者及曬成者﹐無毒。其煎煉者﹐不潔有毒。一種戎鹽﹐功用相同。凡飲食過多作脹﹐以鹽擦牙﹐溫水漱咽二三次﹐卽消。烏賊魚骨能淡鹽。

服甘遂藥者﹐忌之。用鹽擂椒味佳。

豆油味辛甘﹐性冷﹐微毒。多食困脾﹐發冷疾﹐滑骨髓。菜油功用相同。

麻油味甘辛﹐性冷。多食滑腸胃﹐發冷疾。久食損人肌肉。生性冷﹐熟性熱﹐可隨時熬用。凡經宿者﹐食之動風。若過於煎熬者﹐性極熱﹐勿用。

黑沙糖味甘性溫。多食令人心痛﹐生長虫﹐消肌肉﹐損齒髮疳。同鯽魚食﹐生疳虫。同葵菜食﹐成流癖。同食﹐成瘕﹐令身重不能行。令人每用爲調和﹐徒取其適口﹐而不知陰受其害也。

白沙糖味甘性寒。多食助熟損齒生虫。輕白如粉者﹐爲糖霜。堅白如冰者﹐爲晶糖。性味相同。

蜂蜜味甘﹐性微溫。多食動脾。凡取蜜夏冬爲上﹐秋次之﹐春則易發酸。川蜜溫﹑閩廣性熱﹑西南蜜涼。色白味甜。七月勿食生蜜﹐令人暴下霍亂。靑赤酸者﹐食之心煩。與李子﹑生蔥﹑韭薤﹑萵苣﹑同食﹐令人利下。勿同黍米食。食蜜飽後﹐不可食﹐令人暴亡。多食發濕熱病﹐生虫。小兒尢宜少食。凡蜜錢諸果﹐用細辛置於頂﹐不虫蛇。

薄荷味辛性涼﹐虛弱人久食﹐成消渴病。新病初愈食之﹐令虛汗不止。與鱉相反。貓食之醉。凡收薄荷者﹐須隔夜以糞水澆之﹐雨後乃可刈收﹐則性涼﹐不爾不涼也。

蓽茇味辛性熱。能動脾肺之火。多食令人目昏﹐食料不宜用之。

艸豆蔻味辛澀﹐性溫。多食能助脾熱﹐傷肺損目。不如縮砂仁白豆蔻之性气和也。

紅豆蔻味辛性溫。多食令人舌粗﹐不思飲食﹐最能動火傷目致衄。食料中不宜用之。

食茱萸味辛苦﹐性大熱。多食動脾火﹐發浮腫虛恚﹐發瘡痔。有目疾火證者﹐忌食。勿同茨菇食。

川椒味辛性熱﹐有毒。多食令人乏气傷血脈。凡有實熱喘以嗽及暴赤火眼者﹐勿食椒。五月食椒﹐損气傷心﹐令人多忘。閉口者殺人。中其毒者﹐用涼水麻仁漿解之。川椒肉濃皮皺﹐其子光黑﹐如人子瞳。他椒子𨿽黑而無神﹐土椒子則無光矣。

花椒性味相同﹐但力差薄耳。

胡椒味辛﹐性大熱﹐有毒。多食損肺﹐令人吐血助火﹐昏目發瘡。有實火及熱病患食之﹐動火傷气﹐陰受其害。病咽喉口齒及腸紅痔漏者﹐忌之。妊婦食之﹐令助胎熱﹐子生瘡疥。

小茴香味辛甘﹐性微溫。力緩於大茴。有實火人宜少食之。其莖葉與子性味相同。

蒔蘿味辛性溫。殺魚肉毒。有實熱者少食。其根有大毒﹐誤食殺人。

桂皮味辛性溫。有實火者少食。忌生蔥﹑石脂。

茶味苦而甘﹐茗性大寒﹐性微寒。久飲令人瘦﹐去人脂﹐令人不睡。

大渴及酒後飲茶﹐寒入腎經﹐令人腰腳膀胱冷痛﹐兼患水腫攣痺諸疾。尢忌將鹽點茶﹐或同鹹味食﹐如引賊入腎。空心切不可飲。同榧食﹐令人身重。飲之宜熱﹐冷飲聚痰﹐宜少勿多﹐不飲更妙。酒後多飲濃茶﹐令吐。食茶葉令發黃成癖。惟蒙茶性溫﹐六安﹑湘潭茶稍平。松茗傷人爲最。若雜入香物﹐令病透骨。況眞茶卽少﹐雜茶更多﹐民生日用﹐受其害者﹐豈可勝言﹖婦嫗蹈其獘者更甚。服威靈仙﹑土茯苓者忌之。服史君子者忌飲熱茶﹐犯之卽瀉。茶子搗仁洗衣﹐去油膩。廣南一種苦HT﹐性大寒﹐胃冷人勿食。

酒類甚多﹐其味有甘苦酸淡辛澀不一﹐其性皆熱﹐有毒。多飲助火生痰﹐昏神軟件﹐損筋骨﹐傷脾胃﹐耗肺气﹐夭人壽。飲冷酒同牛肉食﹐令人生虫。同乳飲﹐令人气結。同胡桃食﹐令咯血。酒醉臥黍穣﹐食豬肉﹐患大風。酒同芥食﹐及合辛辣等物﹐緩人筋骨。酒後飲茶多﹐傷腎聚痰﹐成水腫及攣痛﹐腰腳重墜﹐膀胱疝證﹐腹下冷痛﹐消渴痰飲。久飲過度﹐令人精薄無子。醉臥當風﹐成癜風癱瘓。醉後浴冷水﹐成痛痺。凡用酒服丹砂﹑雄黃等藥﹐能引藥毒入四肢﹐滯血﹐化爲癰疽。

中一切砒蠱等毒﹐從酒得者不治。凡飲酒宜溫﹐不宜熱﹐宜少不宜多。飲冷酒成手戰。有火證﹑目疾﹑失血﹑痰嗽﹑痔漏﹑瘡疥者﹐並宜忌之。飲酒者喜咸惡甘﹐勿同甜物食。枳﹑葛花﹑赤豆花﹑綠豆粉皆能醒酒解毒。酒漿照人無影﹐及祭酒自耗者﹐勿飲。酒酸以赤小豆一升﹐炒焦入罐內﹐可變好。

燒酒味甘辛﹐性大熱﹐有毒。多飲敗胃傷膽﹐潰髓弱筋﹐傷神損壽。有火證者忌之。同姜蒜﹑犬肉食﹐令人生痔發痼疾。妊婦飲之﹐令子驚癇。過飲發燒者﹐以新汲冷水浸之﹐或浸發卽醒。中其毒者﹐服鹽冷水﹑綠豆粉可少解。或用大黑豆一升﹐煮汁一二升﹐多飲。服之取吐便解。

酒糟味辛甘﹐性溫。臘月者可久畱﹐有火熱病及喘嗽者﹐勿食糟物。

醋味酸甘苦性微溫。解魚肉瓜菜毒。米醋乃良。多食損筋骨﹐傷胃气﹐不宜男子﹐損齒滅顏﹐能發毒。不可同諸藥食﹐服茯苓﹑丹參﹑葶藶藥者忌之。凡風寒咳嗽及瀉痢脾病者﹐勿食。

醬味鹹甘﹐性冷。殺魚肉菜蕈百藥毒﹐多食助濕髮瘡﹐髮小兒無辜生痰動气。妊婦合雀肉食﹐令兒面黑。同葵藿食﹐能墮胎。麥醬同鯉魚及魚食﹐生口瘡。

患腫脹五疸咳嗽者﹐勿食豆醬乃佳。患瘡癤者食之﹐令瘢黑。服甘遂者忌之。

飴糖味甘性溫。多食生痰助火﹐動脾風﹐發濕熱。患中滿﹑吐逆﹑祕結﹑牙﹑赤目﹑疳病者﹐切忌食之。勿同豬心肺食﹐服半夏﹑菖蒲者忌之。

豆腐味甘鹹﹐性寒。多食動气作瀉﹐發腎邪及瘡疥頭風病。夏月少食﹐恐人汗入內。凡傷豆腐及中毒者﹐食萊菔﹑杏仁可解。

粉皮索粉俱味甘性涼。脾胃虛弱者﹐多食難化﹐令腹痛泄瀉﹐食杏仁卽消。

如近杏仁﹐卽爛不成索。

乳酪味甘酸﹐性寒。患脾痢者勿食。羊乳酪同魚食﹐成瘕。忌醋。不可合鱸魚食。

酥油味甘﹐性微寒。患脾气虛寒者﹐宜少食之。

乳餅味甘﹐性微寒。多食動气滑腸﹐生痰。患泄瀉者﹐不宜食。

魚膘味甘鹹﹐性平。脾胃虛者﹐宜少食之。回魚者性寒﹐不益腎。

魚膾味甘性溫。同乳酪食﹐令霍亂。勿同諸瓜食﹐夜食不消成積。食後飲冷水生虫﹐疫病後食之﹐損脾成內疾。食生成瘕爲怪病。過食不消者﹐用馬鞭艸汁和酒服可化。勿同豬肝食。

魚酢味甘鹹﹐性平。諸魚皆可作酢﹐多食難化﹐發瘡疥。防雜發害人。生酢損人﹐食之動脾胃病。同胡荽﹑同葵菜﹑同豆藿﹑同麥醬﹑同綠豆﹑同蒜食﹐並令消渴及霍亂。無鱗魚尢不益人。

生薑味辛甘﹐肉性溫﹑皮性寒。生發散﹐熟溫中﹐多食損心气﹐發目疾﹑五痔﹑失血。凡患瘡癤人食之﹐長惡肉。妊婦多食生薑﹐助胎熱﹐令子生瘡疥﹐或生多指。多食辛辣﹐皆能損胎。夜不食姜﹐免耗眞气。忌同豬肉﹑牛肉﹑馬肉﹑兔肉食。秋姜宜少食﹐能瀉气夭年。漧薑久食﹐令人目暗。妊婦食之﹐令胎內消﹐蓋其性大熱而辛散也。糟老姜入蟬蛻﹐則無筋。

卷六

魚類

鯉魚味甘性平。其脇鱗一道﹐從頭至尾﹐無大小皆三十六鱗。陰極則陽復﹐故能發風動火。同犬肉豆藿食﹐令消渴。同葵菜食﹐害人。天行病後及下痢者﹑有宿者﹐俱不可食。風病患食之﹐貽禍無窮。服天門冬﹑紫蘇﹑龍骨﹑朱砂人忌食。

鯉脊上兩筋及黑血有毒。溪間生者﹐毒在腦。山上水中生者﹐不可食。炙鯉勿使煙入目﹐大損目光﹐三日內必驗。鯉魚子合豬肝食﹐能害人。勿同雞肉雞子食。

鯽魚味甘性溫。同蒜食﹐助熱。同沙糖食﹐生疳虫。同芥菜食﹐發浮腫。同雞雉鹿猴肉及豬肝食﹐生癰疽。服麥門冬者﹐食之害人。鯽魚子忌同豬肝食。

魚味甘性溫。患疳痢者﹐勿食。

鰣魚味甘性平。多食發痼疾及瘡疥疳疾。

鱸魚味甘性平﹐有小毒。多食發瘡腫﹐成癖。勿同乳酪食。肝不可食﹐剝人面皮。中鱸魚毒者﹐多飲蘆根汁可解。

鱖魚味甘性平。刺凡十二﹐以應十二月。誤梗害人﹐以橄欖核磨水﹐服之可解。

鰱魚味甘性溫。多食令人熱中發渴﹐或發瘡疥。

鯖魚味性甘平。作與服石人相反。勿與生胡荽﹑麥醬﹑豆藿﹑生葵菜同食。

服術人忌之。

白魚味甘性平。多食熱中生痰﹐泥人膈﹐發灸瘡。同棗肉食﹐令患腰腹痛。

經宿者勿食﹐令人腹冷﹐炙食亦少動气。患瘡癤者勿食﹐能發膿。

回魚味甘性平﹐多食動痼疾。同野豬雉肉食﹐令人發癩。同鹿肉食殺人。赤目赤須者忌食。

魚味甘性溫。多食助火動痰﹐發瘡疾。

鯊魚味甘性平。多食發瘡疥。此魚大者四五寸﹐小時卽有子。忌甘艸。

鰷魚味甘性溫。此魚長僅數寸﹐形狹而扁﹐狀如柳葉﹐性好羣遊﹐多食發瘡疥丹毒。

殘魚味甘性平。鮮多食令人發瘡疥及小兒赤遊風。曬漧者名紙魚。又一種魚﹐形似殘﹐但喙上多生一鍼﹐功用相同。

魚味甘性溫。狀似鰱而色黑﹐其頭最大﹐俗呼花鰱。鰱之美在腹﹐之美在頭。其目旁有乙骨﹐食魚去乙是矣。多食動風熱﹐發瘡疥。

鱒魚味甘性溫。一名赤眼魚。多食動風气﹐助濕熱﹐發瘡癤癬疥及痼疾。

鯇魚味甘性溫﹐卽艸魚。多食發諸瘡及濕毒流气痰核病。

石首魚味甘性平。俗名黃魚。曝漧爲白鯗﹐食之能消瓜成水。又一種黃花魚﹐形狀相似﹐但色黑耳。

勒魚味甘性平。幹者謂之勒鯗。甜瓜生者﹐用勒魚骨插蒂上﹐一夜便熟。石首鯗骨亦然。

鯧魚味甘性平。和生薑粳米煮﹐骨皆軟﹐其子有毒﹐食之令人下痢。

杜父魚味甘性溫。狀似鯊而短﹐尾岐﹑頭大﹑口闊﹐身黃黑有斑﹐脊有刺。

患瘡癤者﹐忌食。脊有細虫如發﹐宜去之。

鱧魚味甘性寒﹐卽黑魚。有瘡人不可食﹐令瘢白﹐食之無益﹐能發痼疾。

鰻鱺魚味甘﹐性微溫﹐有小毒。同白果食﹐患軟風﹐多食動風。妊婦食之﹐令胎有疾。有重三四斤者﹑昂頭三寸遊者﹑四目者﹑無腮者﹑背有白點者﹑腹有黑斑者並有毒﹐食之殺人。尖頭劍脊黑色者﹐有毒﹐食之無味。其骨燒煙燻蚊﹐令化爲水。燻氈及屋舍竹木﹐斷蛀虫。置書笥衣箱﹐不生蠹。海鰻鱺﹐性味相同﹐暖而不補。一種肉粗無油者﹐有毒勿食。幹者名風鰻。

魚味甘﹐性大溫﹐卽黃。多食令人霍亂﹐發瘡疾﹐動風气﹐損人壽。時行病後食之﹐復發。勿與犬肉犬血同食。妊婦食之﹐令子聲啞。黑而大者有毒﹐食之殺人。蓄水缸內﹐夜以燈照﹐通身浮水面﹐項下有白點﹐此乃蛇變者﹐急宜棄之。以蒜瓣投缸中﹐則羣跳擲不已﹐亦物性相制也。煮忌桑柴火。食中毒﹐食蟹卽解。

魚味甘性平﹐卽泥鰍魚。同白犬血肉食﹑和燈心煮甚妙。忌桑柴煮。

魚味甘性平﹐有小毒﹐卽黃魚。俗呼著甲魚。多食生痰助熱﹐發風動气﹐發瘡疥。同蕎麥麵食﹐令人失音。作食﹐令人難克化。服荊芥藥者﹐忌之。

鱘魚味甘性平﹐卽鱘鰉魚。一名鮪魚。多食動風气﹐發一切瘡疥。久食令人心痛腰疼。同幹食﹐發癱瘓。小兒食之﹐成咳嗽及瘕。能發諸藥毒﹐服丹石人忌食﹐作𨿽珍﹐亦不益人。

魚味甘性寒﹐有小毒。同牛肝食﹐患風噎涎。同野豬肉食﹐令吐瀉。同雉肉食﹐生癰癤。同鹿肉食﹐令筋甲縮。赤目赤須無腮者﹐並有毒﹐誤食殺人。反荊芥。

黃顙魚味甘性平﹐微毒。一名。狀似小﹐身靑黃色﹐腮下有二橫骨﹑兩須﹑有胃﹐作聲軋軋。其膽春夏近上﹐秋冬近下。多食發瘡疥﹐不益人。反荊芥﹐能害人。

河豚味甘性溫﹐有毒。海中者有大毒。多食發風助濕動痰。有痼疾瘡瘍者﹐不可食。與荊芥﹑菊花﹑桔梗﹑甘艸﹑附子﹑烏頭相反。修治失法﹐誤入煙煤或沾灰塵﹐食之並能殺人。三月後卽肉內生斑﹐不可食之。妊婦食之﹐令子赤遊風。其血有毒﹐脂令舌麻﹐子令腹脹﹐眼令目花。其肝及子有大毒﹐入口爛舌﹐入腹爛腸﹐無藥可解。中其毒者﹐以橄欖蘆根汁﹑糞淸甘蔗汁解之﹐少效。或用鴨血灌下可解。

服藥人不可食之。赤目者﹑極肥大者﹑腰腹有紅筋者﹐誤食殺人﹐諸藥不能解。濃生者宜遠之﹐勿食。又一種斑子魚﹐形似小河豚﹐其性味有毒﹐與河豚相同。河豚魚﹐飽後不可再食﹐食此不可盡飽﹐宜防發脹耳。

魚味甘性平。吞啖同類﹐池中有此不能蓄魚。生瘡癤者﹐勿食。

石斑魚生南方溪澗﹐長數寸﹐白鱗黑斑﹐浮游水面﹐聞人聲則劃然深入。其子及腸有毒﹐誤食令人吐瀉﹐飲魚尾艸汁少許﹐解之。

黃魚味甘性溫。此魚闊不逾寸﹐長不近尺﹐其油點燈﹐令人昏目。

魚味甘性平。俗名春魚。春月閒從巖穴中隨水流出﹐狀似初化魚苗﹐一斤千頭。或云鯉魚苗也。今宣城﹑涇縣於三月三前後三四日亦出小魚。土人炙收寄遠﹐或卽此魚。

金魚味甘鹹﹐性平。味短不宜食﹐止堪養玩。魚啖橄欖渣﹑肥皂水﹑鴿糞卽死。得白楊皮不生虱。

比目魚味甘性平。多食動風气﹐有風濕病者勿食。

魚味甘性平。尾有兩歧如鞭鞘。患癰疽者勿食。

鮫魚味甘性平﹐卽沙魚。皮可飾刀劍。大者尾長數尺﹐能傷人。小者子隨母行﹐驚卽從口入母腹中。虎沙能咬人形﹐被暗傷人以紅布系腰可免。忌甘艸。

烏賊魚味鹹性平。多食動風气。其墨亦可書字﹐但逾年則迹滅。其骨名海螵蛸﹐文順者是眞﹐橫者爲假。能淡鹽﹐投骨於井﹐水虫皆死。烏賊遇小滿﹐則形小也。

邵陽魚味甘鹹﹐性平﹐有小毒。狀如盤及荷葉﹐無足無鱗﹐背靑腹白﹐口在腹下﹐目在額上﹐尾長有節﹐螫人甚毒。吳人臘之﹐食之無益。其尾候人尿處訂之﹐令陰腫痛至死﹐拔去乃愈。被刺毒者﹐以魚扈竹及海獺皮解之。

竹魚味甘性平。出廣南桂林湘江﹐狀似鯖魚而少骨刺﹐色靑翠可愛﹐鱗間有朱點。多食發瘡疾。

鱉肉味甘性冷。同豬兔鴨肉食損人。同芥子食﹐生惡瘡。同莧菜食﹐令腹中成肉鱉﹐害人。不可同桃子﹑鴨子﹑雞子食。《禮記》云﹕食鱉去醜﹐謂頸下有軟骨如龜形﹐食之令人患水病。有冷气瘕人﹐不宜食之。凡鱉三足者﹑赤足者﹑獨目者﹑頭足不縮者﹑目四陷者﹑腹下有王字形十字文者﹑腹有蛇紋者﹑目白者﹑山上生者名旱鱉﹐並有毒﹐食之殺人。夏天亦有蛇化者﹐食須愼之。妊婦食之﹐令子短項。薄荷煮鱉能害人。鱉無耳﹐以目爲聽。純雌無雄﹐以蛇爲匹﹐故燒脂可以致鱉。遇蚊叮則死﹐得蚊煮則爛。燻蚊者﹐又用鱉甲﹐物相報復如此。鼉一鳴而鱉伏﹐性相制也。池中有鱉﹐魚不能飛。其膽味辛辣﹐破入湯中﹐可代椒而辟腥。

其性畏蔥及桑灰。甲無裙而頭足不縮者﹐名曰納鱉。有毒﹐食之令人昏塞。以吳藍煎湯﹐服之立解。甲亦有毒。三足者名曰能鱉﹐有大毒﹐誤食殺人。

龜肉味酸性溫。此物神靈﹐不可輕殺。六甲日十二月俱不可食﹐損人神。同豬肉﹑菇米﹑瓜莧食﹐害人神。龜版當心前一處四方透明﹐如琥珀色者佳。頭方腳短殼圓版白爲陽。頭尖腳長殼長版黃爲陰。其息以耳﹐腸屬於首﹐雌雄尾交﹐亦與蛇匹。龜老則神﹐年至八百﹐反大如錢。龜聞鐵聲則伏﹐蚊則死。香油抹眼﹐入水不沈。老桑煮之易爛。龜尿磨瓷器﹐能令軟。磨墨書石﹐能入數分。取龜尿﹐以豬鬃或松葉鍼其鼻卽出。金綫綠毛龜置書笥辟蠹。呷蛇龜甲肉俱毒﹐不可食之。

肉味甘性平﹐微毒。裂而懸之﹐一夜便覺垂長至地﹐聞人聲則收。腸屬於首﹐以鱉爲雌﹐其脂摩鐵則明﹐老能變魅。非急弗食之。

螃蟹味甘鹹﹐性寒﹐有小毒。多食動風發霍亂﹐風疾人不可食。妊婦食之損胎﹐令子頭短及橫生。不可同橘棗荊芥食﹐同柿食令成冷積腹痛﹐服木香汁可解。

未經霜蟹有毒。腹中有虫如小木鱉子而白者﹐不可食。大能發風。有獨螯﹑獨目﹑四足﹑六足﹑兩目相向﹑腹下有毛﹑殼中有骨﹑頭背有黑點﹑足斑﹑目赤者﹐並有毒﹐不可食。中其毒者﹐服冬瓜汁﹑豉汁﹑紫蘇汁﹑蒜汁﹑蘆根汁皆可解之。糟蟹罐上放皂莢半錠﹐可久畱不壞。罐底入炭一塊﹐不沙。見燈易沙。得椒易﹐得皂莢或蒜及韶粉可免沙。得白芷則黃不散。得蔥及五味子同煮﹐則色不變。其黃能化漆爲水﹐其螯燒煙﹐可集鼠。蜞有毒﹐食多發吐痢。又有劍蟹之類﹐並有毒﹐不可食。雄者臍長﹐雌者臍圓﹐腹中之黃﹐隨月盈虧。流水生者﹐色黃而腥﹐止水生者﹐色紺而馨。

蚌肉味甘鹹﹐性冷。多食發風動冷气﹐馬刀肉有毒。

蜆肉味甘鹹﹐性冷﹐微毒。多食發嗽及冷气消腎。

蛤蜊味鹹性冷。與丹石人相反。食之令腹結痛﹐以枇杷核同煮脫丁。

蟶肉味甘性溫。天行病後﹐不可食之。

蚶肉味甘﹐性微溫。多食令人壅气﹐同飯食不口漧。車渠蓋瓦壠之﹐大者作杯﹐注酒滿過一分不溢。

淡菜味甘性溫。多食令頭目昏悶。得微利可已。久食脫人發。服丹石人食之﹐令腸結。燒食卽苦﹐不宜人。以少米先煮熟後去毛﹐再入蘿卜。或紫蘇﹑或冬瓜同煮﹐尢佳。

田螺味甘﹐性大寒。其肉視月盈虧﹐有冷積人勿食。小者名螺螄﹐性味相同。

淸明後其中有虫﹐不可食用也。細長者名海螄﹐味鹹性寒﹐肉綠色。

魚味辛鹹﹐性平﹐微毒。多食令咳嗽﹐發瘡癬。其行雌常負雄﹐失雌﹐雄卽不動﹐取必雙得。其血碧色﹐尾有珠如粟。燒脂可以集鼠﹐蚊螫卽死。小者名曰鬼﹐食之害人。

海味鹹性溫﹐卽海蜇。無口眼腹翅﹐塊然一物﹐以蝦爲目﹐蝦去則住。浸以鍛石礬水則色白。

肉味甘鹹﹐性溫﹐有小毒。多食動風助火﹐發瘡疾。有病患及患冷積者勿食。小兒食之﹐令腳弱。雞犬食之﹐亦令腳屈弱。生水田溝渠中者有毒﹐切勿以熱飯盛密器內作食﹐毒人至死。無須者﹑腹下通黑及煮熟色變白者﹐並有毒﹐不可食。勿與鹿肉﹑豬肉﹑雞肉同食。妊婦食之﹐令子難產。

海味甘鹹﹐性平﹐有小毒。同豬肉食﹐令人多唾。閩中有五色﹐長尺餘﹐曝漧爲對﹐功用相同。

蛙味甘性寒﹐卽田雞。其骨熱食之﹐令小便淋。妊婦食之﹐令子聲啞壽夭。

小蛙食多﹐令人尿閉﹐臍下酸痛。有至死者﹐擂車前水﹐飲可解。正月出者名黃蛤﹐不可食。漁人多以蟾蜍去皮僞充﹐有毒勿食。

海參味甘鹹﹐性寒滑。患泄瀉痢下者勿食。

燕窩味甘性平。黃黑黴爛者有毒﹐勿食。

牡蠣肉味甘性溫。俗呼鮑魚。海牡蠣可用﹐丈夫服之﹐令人無髭。

鼉肉味甘﹐性溫﹐有小毒。食之發冷气痼疾。此物有靈﹐不可食之。其涎最毒﹐身具十二生肖肉﹐惟蛇肉在尾﹐最毒。

鯪鯉肉味甘澀﹐性溫﹐有毒。卽穿山甲。其肉最動風﹐風疾人才食數臠﹐其疾一發﹐四肢頓廢。

蚺蛇肉味甘﹐性溫﹐有小毒。四月勿食。其膾著醋﹐能捲人筋﹐惟以芒艸作箸乃可。

諸魚有毒魚目有睫﹑目能開合﹑二目不同﹐逆腮﹑全腮﹑無腮﹑白﹑腦白連珠﹐腹下丹字形﹑形狀異常者﹐並有毒﹐食之殺人。凡一切無鱗魚皆有毒﹐宜少食之。妊婦食之﹐並難產育﹐令子多疾也。

紫荊花入魚羹中﹐食之殺人。

解諸魚毒黑豆汁﹑馬鞭艸汁﹑橘皮﹑大黃﹑蘆根汁﹑朴硝湯飲之皆可解。凡中鰍﹑﹑﹑鱉﹑蝦蟆毒﹐令臍下痛﹐小便祕﹐用豆豉一合﹐煎濃汁頻飲之可解。

收藏紙魚魚以干豬艸一處﹐不變色味。藏白鯗﹐以干稻柴同包。凡洗�魚﹐滴生油數點﹐則無涎﹐煮時下沒藥少許﹐則不腥。

卷七

禽類

鵝肉味甘性寒﹐蒼鵝性冷有毒﹐嫩鵝有毒。多食令人霍亂﹐發痼疾﹐生瘡疥。

患腫毒者勿食。火燻者尢毒。虛火咳嗽者勿食。鵝血味鹹微毒。鵝卵味甘性溫﹐多食鵝卵﹐發痼疾。煮鵝下櫻桃葉數片﹐易軟。

鴨肉味甘性寒﹐黑鴨有毒。滑中發冷利﹐患香港腳人忌食之。新鴨有毒﹐以其多食蚯蚓等虫也。目白者殺人。腸風下血人不可食鴨。鴨血味鹹性冷﹐解諸藥毒。

鴨卵味甘鹹﹐性微寒。多食發冷气﹐令人气短背悶。妊婦多食﹐令子失音﹐且生虫。

小兒多食﹐令腳軟。患瘡毒人食之﹐令惡肉突出。不可合鱉肉﹑李子食﹐害人。合桑椹食﹐令妊婦生子不順。過食鴨肉所傷成瘕者﹐以糯米泔溫服一二盞﹐漸消。

雞肉味甘酸﹐性微溫。善發風助肝火。同葫蒜芥李及兔犬肝犬腎食﹐並令人瀉痢。同魚汁食﹐成心瘕。同鯉魚﹑鯽魚﹑蝦子食成癰癤。同獺肉食﹐成遁屍病。

同生蔥食﹐成虫痔。同糯米食﹐生蝤虫。小兒食多﹐腹內生虫﹐五歲以下忌食。四月勿食抱雞肉﹐令人作癰成漏。男女虛乏有風病患食之﹐無不立發。勿同野雞﹑鱉肉食。黃雌雞患骨蒸熱者﹐勿食。雞有五色者﹑元雞白首者﹑六指者﹑四距者﹑雞死足不伸者﹑閹雞能啼者﹐並有毒﹐食之害人。老雞頭有毒﹐勿食。雞肝味甘苦﹐性溫﹐微毒。《內則》云﹕食雞去肝﹐爲不利人。雞卵味甘性平﹐微寒。多食令腹中有聲﹐動風气。同蔥蒜食﹐令气短。同韭食﹐成風痛。同鱉肉食﹐損人。同獺肉食﹐成遁屍病。同兔肉食﹐成瀉痢。妊婦多食﹐令子失音。以雞子﹑鯉魚同食﹐令兒生瘡。同糯米食﹐令兒生寸白虫。同魚膾﹑同漧薑食﹐令子生疳﹐發瘡疥。小兒患痘疹者﹐不惟忌食﹐禁嗅其煎食之气。恐生翳膜也。醋能解蛋毒﹐過食蛋傷﹐紫蘇子能消。人踏抱出雞子殼﹐令生白癜風。

野鴨味甘性涼。不可同胡桃﹑木耳﹑豆豉食。

野雞味酸甘﹐性微寒﹐春夏有小毒。患痢人不可食。久食令人瘦﹐發五痔諸瘡疥。同蕎麥麵食﹐生肥虫。同菌蕈﹑木耳食﹐發五痔﹐立下血。同胡桃食﹐發頭風眩暈及心痛﹐損多益少﹐不可常食。卵同蔥食﹐生寸白虫。同家雞食﹐成遁屍病。

自死爪甲不伸者﹐食之殺人。不可與鹿肉﹑豬肝﹑鯽魚﹑魚﹑回魚同食。

鵓鵒肉味甘鹹﹐性平。食多減一切藥力﹐其血解百藥蠱毒。不可與肉同食。

雀肉味甘性溫。勿同豬肝及李食。妊婦食雀肉飲酒﹐令子多淫。多食雀腦﹐動胎气﹐令子雀目。同豆醬食﹐令子面。服術人忌之。

鶉肉味甘性平。不可同豬肝食﹐令人生黑子。同木耳﹑菌子食﹐令人發痔。

鶉毛有斑點﹐善搏鬥。始由蝦蟆黃魚所化﹐終以卵生﹐四時常有。鵪肉與鶉性味相同﹐形亦相似﹐但色黑無斑。始由鼠化﹐終復爲鼠。夏有冬無﹐今通呼爲鵪鶉也。

鷓鴣肉味甘性溫。不可與竹同食﹐令人小腹脹。或言此鳥天地之神﹐每月取一隻饗至尊﹐所以自死者﹐不可食。其鳥飛必南翅。

雁肉味甘性平。七月勿食﹐傷人神。道家謂之天厭﹐不食爲妙。久食動气。

《禮記》云﹕食雁去腎﹐不利人也。

鳩肉味甘性熱。卽突厥雀。形似雌雉﹐鼠腳無後趾﹐岐尾﹐憨急羣飛﹐雌前雄後。

雉肉味甘性平﹐有小毒。多食令人瘦﹐發五痔。同蕎麥麵食﹐生肥虫。同豆豉食﹐害人。卵同蔥食﹐生寸白虫。一名山雞。山雞有四種﹕似雉而尾長三四尺者﹐爲雉。似而尾長五六尺﹐能走且鳴者﹐爲雉﹐俗通呼矣。似而小﹐首有采毛﹐爲。似雉而腹有采色﹐爲錦雞﹐俗通呼爲錦雞矣。又有吐綬雞﹐每春夏晴明﹐徐舒頷下錦綬﹐文采煥爛﹐斂卽不見﹐養之並辟火災﹐食之有毒。

雞肉味甘性平。初病後勿食。气猛﹐斗期必死。

白肉味甘性平。患瘡癤者勿食。黑气味相同。

竹雞肉味甘性平﹐卽泥滑滑。諺云﹕家有竹雞啼﹐白蟻化爲泥。亦辟壁虱。

英雞肉味甘性溫。常食石英﹐秋月卽無。

黃褐侯肉味甘性平﹐卽靑佳。多食發喉痺﹐用生薑可解。

桑肉味甘性溫﹐卽蠟嘴。初病後勿食。

鵒肉味甘性平﹐卽八哥。天寒欲雪﹐卽羣飛如告。鵒不逾濟﹐地气使然也。

烏鴉肉味酸澀﹐性平。臭不可食﹐肉及卵食之﹐令人昏志。

喜鵲肉味甘性寒。婦人不可食。

燕肉味酸性平﹐有毒。不可食﹐損人神气。不宜殺之。嗜燕人入水﹐爲蛟龍所吞。燕作窩﹐長能容二匹絹者﹐令人家富也。窩穴北向﹐尾屈色白者﹐是數百歲燕。《仙經》謂之肉芝。

刺毛鶯肉味甘性平。有瘡疥者少食。

孔雀肉味鹹性涼﹐微毒。食其肉者﹐自後服藥必不效﹐爲其解毒也。尾有毒﹐不可入目﹐令人昏翳。

鶚卽魚鷹。能啖蛇。其肉腥惡﹐不可食。

鴟腦有毒。同酒食﹐令人久醉健忘。

鶴肉有毒﹐頂血飲之立死。性喜食蛇﹐蛇聞聲而遠去﹐人家畜之﹐以辟蛇。

鸛肉有毒﹐不可食。其骨入沐湯浴頭﹐令發盡脫﹐更不生也。又能殺樹木。

鸛生三子﹐一爲鶴﹐巽極成震﹐陰變陽也。

鴛鴦肉味鹹性平﹐有小毒。多食令人患大風病。

鸕肉味酸鹹﹐性冷﹐微毒。卽水老鴉。凡魚骨梗者﹐密念鸕不已﹐卽下。

妊婦食之﹐令逆生。

貓頭鷹夜勿煮炙﹐能引鬼魅。

諸鳥有毒凡鳥自死自閉﹑自死足不伸﹐白鳥元首﹑元鳥白首﹑三足﹑六指﹑異形異色﹑四翼﹑肝色靑者﹑野禽生卵有八字形者﹐並有毒﹐食之殺人。

卷八

獸類

豬肉味苦﹐性微寒﹐有小毒。牡曰﹐牝曰彘﹐子曰豚﹐牡而去勢曰。生江南者﹐謂之江豬﹐惟肉無毒。多食閉血脈﹐弱筋骨﹐虛人肌。疫病者﹑金瘡者﹐尢宜忌之。久食令人少子傷精﹐發宿疾。豚肉久食﹐令人徧體筋肉碎痛乏气。江豬多食令人體重﹐作脯少有鮏气。久食解藥力﹐動气發疾。傷寒﹑瘧痢﹑痰痼﹑痔漏諸疾﹐食之必再發﹐難愈。反梅子﹑烏梅﹑桔梗﹑黃連﹐犯之令人瀉痢。服胡黃連食之﹐令人漏精。服甘艸者忌之。同牛肉食﹐生寸白虫。同兔肉食損人。同羊肝﹑同雞子﹑同鯽魚及黃豆食﹐令人滯气。同葵菜食﹐令人少气。同蕎麥麵食﹐患熱風﹐脫須﹑眉毛﹑發。同生薑食﹐生面斑發風。同胡荽食﹐爛人臍。同蒼耳食﹐動風气。

同百花菜﹑同吳茱萸食﹐發痔。同龜鱉肉﹑麋鹿驢馬肉﹑蝦子食﹐傷人。多食令人暴肥﹐蓋虛風所致也。頭肉有毒﹐多食動風發疾﹐豬肉毒在首﹐故有病者忌之。

項肉俗名槽頭肉﹐肥脆能動風。脂膏勿令中水﹐臘月者歷年不壞。反烏梅﹑梅子﹐忌漧漆。腦味甘﹐性寒﹐有毒。《禮記》云﹕食豚去腦﹐能損男子陽道﹐臨房不能行事﹐酒後尢不可食。今人以鹽酒食豬腦﹐是引賊入室也。血味鹹性平﹐服地黃﹑補骨脂﹑何首烏諸補藥者忌之﹐能損陽也。同黃豆食﹐滯气。心味甘鹹性平﹐多食耗心气﹐不可合吳茱萸食。肝味苦性溫﹐豬臨殺驚气入心﹐絕气歸肝﹐俱不可多食。服藥人勿食。不可合雉肉﹑雀肉及同魚膾食﹐生癰疽。同鯉魚﹑鯽魚食﹐傷神。

同鵪鶉食﹐生面。肺味甘﹐性微寒。同白花菜食﹐令人气滯發霍亂。八月和飴食﹐至冬發疽。腎味鹹性冷﹐卽腰子。久食令人傷腎少子。虛寒者尢忌。冬月食之﹐損眞气﹐發虛壅。脂微毒﹐男子多食損陽。豬鼻唇多食動風气。凡花豬﹑病豬﹑白蹄豬﹑自死豬﹑煮汁黃者爲黃鑣豬﹑肉中有米星爲��﹐俱不可食。燒肉忌桑柴。

凡煮肉同皂莢子﹑桑白皮﹑髙良姜﹑黃蠟不發風气。得舊籬筏易熟。煮肉封鍋﹐入楮實子二三十粒﹐易爛且香。夏天用醋煮肉﹐可畱數日。煮臘肉將熟。以紅炭投鍋內﹐則不油气。洗豬肚用面﹐洗腸髒用砂糖﹐能去穢气。中病豬毒﹐燒豬屎爲末﹐水服錢許﹐三次可瘥。過食豬肉傷﹐燒豬骨爲末﹐水服。或服芫荽汁﹑生韭汁﹐或加艸果可消。煮硬肉入山楂數顆﹐易爛。

羊肉味甘性熱。反半夏﹑菖蒲。同蕎麥麵﹑豆醬食。發痼疾。同醋食﹐傷人心。同酪食﹐害人。熱病﹑疫證﹑瘧疾病後食之﹐復發致危。妊婦食之﹐令子多熱病。頭蹄肉味甘性平。水腫人食之﹐百不一愈。冷病患勿多食。妊婦食羊目﹐令子睛白。血味鹹性平。凡豬羊血食久﹐鼻中毛出﹐晝夜長五寸﹐漸如繩﹐痛不可忍﹐摘去復生。惟用乳石﹑砂等分爲丸﹐臨臥服十丸﹐自落也。服丹石人忌食羊血﹐十年一食﹐前功盡亡。服地黃﹑何首烏諸補藥者忌之。能解胡蔓艸毒。腦有毒﹐食之發風病。和酒服迷人心﹐成風疾。男子食之﹐損精气少子。白羊黑頭﹐食其腦﹐作腸癰。羊心有孔者勿食﹐能殺人。羊肺三月至五月其中有虫﹐狀如馬尾﹐長二三寸﹐須去之。不去食之﹐令人痢下。肝味苦性寒。同豬肉及梅子﹑小豆食﹐傷人心同生椒食﹐傷人五臟﹐最損小兒。同苦食﹐病靑盲。妊婦食之﹐令子多厄。羊和飯飲久食﹐令人多唾淸水﹐成反胃﹐作噎病。凡煮羊肉用杏仁或瓦片﹐則易爛。同胡桃及萊菔煮﹐不臊。同竹煮﹐助味。以銅器煮食﹐男子損陽﹐女子暴下。白羊黑頭﹑黑羊白頭﹑獨角者﹐並有毒﹐食之生癰。中羊肉毒者﹐飲甘艸湯解之。過食羊肉傷者﹐多食棗子﹑艸果可消。

黃牛肉味甘性溫﹐微毒。食之發藥毒能病患。牛夜鳴則﹐臭不可食。

牛病自死者﹐血脈已絕﹐骨髓已竭﹐不可食之。誤食令人生疔暴亡﹐發痼疾﹑癖﹑洞下﹑疰病。瘟牛暴死者﹐不可食。獨肝者有大毒﹐令人痢血至死。北人牛瘦﹐多以蛇從鼻灌﹐故爾獨肝。水牛則無之﹐啖蛇牛毛髮白而後順者﹐是也。人乳可解其毒。

自死白首者﹐食之殺人。疥牛食之發癢。黃牛﹑水牛合豬肉及黍米酒食﹐並生寸白虫。同韭薤食﹑合生薑食﹐損齒。勿同栗子食。黑牛白頭者大毒﹐勿食。水牛肉味甘性平﹐忌同黃牛。患冷人勿食。蹄中巨筋﹐多食令生肉刺。牛乳味甘性微寒﹐生飲令人利﹐熱飲令人口漧气壅﹐溫飲可也。不宜頓服。與酸物相反﹐令人腹中結。

患冷气人勿食。同魚食成積﹐同醋食生瘕。牛脂味甘溫微毒﹐多食發痼疾瘡瘍。牛腦味甘性溫﹐微毒。熱病死者﹐勿食其腦﹐令生腸癰。牛肝勿同魚食﹐患風噎涎靑。牛腸胃合犬肉﹑犬血食﹐病患。服仙茅者食牛肉﹑牛乳﹐令斑人鬢髮。服牛膝人﹐亦忌食之。凡煮牛肉入杏仁蘆葉﹐則易爛。煮病牛入黃豆﹐豆變黑色者﹐殺人。

中疔疥牛毒﹐用澤蘭根﹐或甘菊根汁﹐或豬牙灰水服﹐或生菖蒲擂酒﹐或甘艸湯解之。豬脂化湯﹐亦可解毒。過食牛肉所傷﹐以稻艸和艸果煎濃湯﹐多服可消。牛乃有功於世﹐仁人君子﹐必宜戒食。

狗肉味酸鹹﹐性溫。服食人忌食。九月食犬傷神。反商陸。同生蔥蒜食﹐損人。同菱食﹐生癲。白犬合海食﹐必得惡病。勿炙食﹐令消渴。妊婦食之﹐令子無聲﹐且生虫。疫證及熱病後食之﹐殺人。勿同鯉魚﹐魚﹑牛腸食﹐令人多病。

春末夏初多犬﹐宜忌食。瘦犬﹑有病﹑發狂﹑暴死﹑無故自死者﹐有毒殺人。懸蹄犬傷人赤股而躁者﹑气躁犬目赤者﹐並不可食。白狗血和白雞肉﹑烏雞肉﹑白雞肝﹑白羊肉﹑蒲子羹等食﹐皆病患。白犬乳酒服﹐能斷酒。犬腎微毒﹐《內則》云﹕食犬去腎﹐不利人也。田犬長喙善獵。吠犬短喙善守。白犬虎紋﹑黑犬白耳﹐畜之家富貴。純白者主凶﹐斑靑者識盜而咬。凡食犬肉傷﹐用杏仁二三兩﹐帶皮研細﹐熱湯二三盞拌勻﹐三次服。能使肉盡消。犬智甚巧﹐力能護家﹐食之無益﹐何必嗜之。

馬肉味辛苦﹐性冷﹐有毒。同倉米﹑稷米及蒼耳食﹐必得惡病﹐十有九死。

同姜食﹐發气嗽。同豬肉食﹐成霍亂。患疥瘡下痢者﹐食必加劇。妊婦食之﹐令子過月難產。乳婦食之﹐令子疳瘦。馬生角﹑無夜眼﹑白馬靑蹄﹑白馬黑頭者﹐並不可食﹐令人癲。馬鞍下肉色黑﹐及馬自死者﹑形色異常者﹐並有毒﹐食之殺人。馬乳味甘性冷利﹐同魚食﹐作瘕。馬肝及鞍下肉有大毒﹐食之殺人。刷牙用馬尾﹐令齒疏損。近人多用燒灰揩拭﹐最腐齒齦。馬腦有毒﹐食之令人發癲。馬血有大毒﹐生馬血入人肉中﹐一二日便腫起﹐連心卽死。有人剝馬傷手﹐血入肉一夜致死。馬肉上血洗不淨﹐食之生疔腫。馬汗有大毒﹐患瘡人觸馬汗﹑馬气﹑馬毛﹑馬尿﹑馬屎並令加劇。馬汗入瘡﹐毒攻心欲死者﹐燒粟幹灰淋汁浸洗﹐出白沫乃毒去也。食馬肉毒發而心悶者﹐飲淸酒則解。飲濁酒則加﹐或飲蘆根汁﹑或嚼杏仁﹑或煎甘艸湯解之。中馬肝毒者﹐豬骨灰﹑牡鼠屎﹑豆豉﹑狗屎灰﹑人頭垢並水服可解。中疔疥馬毒者﹐澤蘭根汁﹑豬牙灰﹑甘菊根汁俱水服﹐或生菖蒲酒解之。馬食杜蘅善走﹐食稻足重﹐食鼠屎腹脹﹐食雞糞生骨眼。以僵蠶﹑烏梅拭牙﹐則不食﹐得桑葉乃解。

掛鼠野狼皮於槽﹐亦不食。遇死馬骨﹐則不行。以豬槽飼馬﹑鍛石泥馬槽﹑馬汗著門並令馬落駒。系獼猴於廏﹐辟馬病。馬頭骨埋於午地﹐宜蠶。浸於上流﹐絕水蜞虫。

驢肉味甘性平。與荊芥茶相反﹐同食殺人。同鳧茈食﹐令人筋急。多食動風﹐脂肥尢甚。屢試屢驗。凡驢無故自死者﹑疫死者﹑力乏病死者並有毒﹐忌食。

疥癩及破爛瘦捐者﹐食之生疔腫。將熱驢血和麻油一盞﹐攪去沫﹐煮熟成白色﹐亦一異也。妊婦食之﹐令子難產。勿同豬肉食﹐傷气。

騾肉味辛苦﹐性溫﹐有小毒。其性頑劣﹐肉不益人。多食令人健忘。妊婦食之難產。騾大於驢﹐而健於馬﹐其力在腰﹐其後有鎖骨不能開﹐故不孳乳。牡驢交馬而生者騾也。牡馬交驢而生者爲。牡驢交牛而生者﹐爲。牡牛交驢而生者﹐爲HTHT。牡牛交馬而生者﹐爲驅。今俗通呼爲騾矣。

鹿肉味甘性溫。二月至八月不可食﹐發冷痛。白臆者﹑豹文者並不可食。

鹿肉脯炙之不動﹑及見水而動﹑或曝之不燥者並殺人。同雉肉﹑蒲白﹑魚﹑魚﹑雞肉﹑生菜﹑鯽魚﹑食﹐發惡瘡。《禮記》云﹕食鹿去胃﹐鹿茸不可以鼻嗅之﹐中有小白虫﹐視之不見﹐入人鼻必爲虫顙﹐藥不及也。不可近丈夫陰﹐令痿。鹿脂亦不可近陰。久食鹿肉﹐服藥必不得力﹐爲其食解毒之艸故也。勿同豬肉食。

麋肉味甘性溫。多食令人弱房﹐發香港腳。妊婦食之﹐令子目病。不可合豬肉﹑雉肉﹑魚﹑雞肉﹑菇蒲食﹐發痼疾。同蝦及生菜﹑梅﹑李食﹐損男子精气。麋脂不可近陰﹐令痿。亦不可同桃李食。淮南子云﹕孕婦見麋﹐生子四目。

虎肉味酸﹐作土气﹐性熱。正月食虎傷神。熱食虎肉﹐傷人齒。多有藥箭傷者﹐食者愼之。虎鼻懸門中﹐次年取熬作屑﹐與婦食之﹐便生貴子。勿令人及婦知﹐知則不靈。虎豹皮上睡﹐令人神驚。其毛入瘡有大毒。虎骨勿用中毒藥箭者﹐能傷人也。虎夜視﹐一目放光﹐一目看物。聲吼如雷﹐風從而生﹐百獸震恐。立秋始嘯﹐仲冬始交﹐虎不再交。孕七月而生﹐虎生三子﹐一爲豹。其搏物三躍不中﹐則之。

食狗則醉﹐聞羊角煙則走﹐惡其臭也。虎害人獸﹐而鼠能制之。智無大小也。

豹肉味酸﹐性微溫。正月勿食﹐傷神損壽。豹肉令人志性粗豪﹐食之便覺﹐少頃消化乃定﹐久食亦然。豹脂合生發藥﹐朝塗暮生。廣西南界有臘虫﹐食死人屍﹐不可驅逐﹐以豹皮覆之﹐則畏而不來。

野豬肉味甘性平。多食微動風疾﹐不可同回魚﹑魚食。靑蹄者不可食﹐服巴豆藥者忌之。嶺南一種懶婦﹐似山豬而小﹐善害田禾。惟以機軸紡織之器﹐置田所﹐則不復近也。

豪豬肉味甘﹐性大寒﹐有毒。不可多食﹐發風令人虛羸﹐助濕冷病。

駝肉及峯脂味甘性溫。能知泉源水脈風候﹐凡伏流人所不知﹐駝以足踏處﹐卽得之。流沙夏多熱風﹐行旅遇之卽死。風將至﹐駝必聚鳴﹐埋口鼻於沙中﹐人以爲驗也。其臥而腹不著地﹐屈足露明者﹐名明駝﹐最能行遠。駝糞亦直上如野狼煙。

駝黃味苦性平﹐微毒。似牛黃而不香﹐戎人以亂牛黃﹐而功不及之。

熊肉味甘性平。十月食之傷神。患寒熱積聚痼疾者食之﹐令終身不除也。熊脂味甘﹐性微寒。寒月則有﹐夏月則無之。然燈煙損人眼﹐令失光明。熊掌難﹐得酒醋水三件同煮熟﹐卽大如皮﹐且易軟也。熊膽春近首﹐夏在腹﹐秋在左足﹐冬在右足。熊行山中﹐必有伏之所﹐謂之熊館。性惡穢物及傷殘﹐捕者置此物於穴﹐則合穴自死。或爲棘刺所傷﹐出穴爪之至骨﹐卽斃也。

山羊肉味甘性熱。疫病後忌食。妊娠食之﹐令子多病﹐肝尢忌之。

羚羊肉味甘性平。其角能碎佛牙﹑貘骨﹑金剛石。燒煙走蛇虺也。

麂肉味甘性平。多食發痼疾。妊婦食之﹐令胎墮。

肉味甘性溫。十二月至七月食之動气﹐多食發消渴及痼疾﹐瘦惡者勿食。

同鴿食成瘕﹐同梅李﹑生菜﹑蝦食﹐並能病患。凡人心膽粗豪者﹐以其心肝食之﹐卽減﹐膽小者食之﹐愈怯。

香肉味甘性溫。蠻人食之﹐不畏蛇毒。臍名麝香。忌大蒜。麝不可近鼻﹐有白虫入腦﹐患癩。久帶其香透關﹐令人成異疾。能墮胎﹐消瓜果食積﹐辟蛇。

豬獾肉味甘酸﹐性平。其耳聾﹐見人乃走﹐能孔地食虫蟻瓜果。其肉帶土气。

狗獾性味與相同﹐卽豬獾。

兔肉味甘辛﹐性寒。同白雞肉及肝心食﹐令人面黃。同獺肉食﹐成遁屍病。

與姜橘同食﹐令人心痛霍亂。忌同鹿肉﹑鱉肉﹑芥菜及子末食。十一月至七月食之﹐傷神气。兔死而眼合者殺人。食兔髕﹐多令人面生髕骨。《內則》云﹕食兔去尻﹐不利人也。妊婦不可食﹐令子缺唇﹐主逆生。兔尻有孔﹐子從口出﹐故妊婦忌之﹐非獨爲缺唇也。久食絕人血脈﹐損元气陽事﹐令人痿黃。兔肝亦勿與雞芥﹑胡桃﹑柑橘同食。

山獺肉不宜食。其陰莖爲補助要藥﹐骨解藥毒﹐研少許敷之立消。

水獺肉味甘鹹﹐性寒。多食消男子陽气。勿同橙橘﹑雞肉﹑雞子﹑兔肉食。

其肝有毒。諸畜肝皆有定數﹐惟獺肝一月一葉﹐十二月十二葉﹐其間又有退葉。或云獺無雌﹐以爲匹﹐故猿鳴而獺候。

象肉味甘淡﹐性平。多食令人體重。象具百獸肉﹐惟鼻是其本肉。象膽幹了﹐上有竹文斑光膩。春在前左腿﹐夏在前右腿﹐秋在後左腿﹐冬在後右腿。牙近鼠類﹐鼠皮則裂。世人知然犀可見水怪﹐而不知沈象可驅水怪。夏月合藥﹐宜置象牙於傍。

合丹竈以象牙夾竈﹐得雷聲乃能發光。

豺肉味酸性熱﹐有毒。食之損人精神﹐消人脂肉﹐令人瘦。

野狼肉味酸性熱。《內則》云﹕食野狼去腸﹐不利人也。其糞燒煙直上。

狐肉味甘性溫﹐有小毒。《禮記》云﹕食狐去首﹐爲害人也。人卒暴亡﹐卽取雄狐膽﹐溫水研灌﹐入喉卽活。移時者無及矣。

貍肉味甘性溫。正月勿食﹐傷神。反藜蘆﹑細辛。食貍去正脊﹐不利於人。

貍類甚多﹐性味相同。

家貓肉味甘酸﹐性溫。肉味不佳﹐亦不入食品。畜之者以虎形利齒﹐尾長腰短﹐目如金銀﹐上多稜者爲良。其睛可定時辰﹐子午卯酉如一綫﹐寅申巳亥如滿月﹐辰戌丑未如棗核也。其鼻端常冷﹐惟夏至一日則暖。性畏寒﹐不畏暑﹐能畫地卜食﹐隨月旬上下嚙鼠﹐其孕兩月而生。貓有病﹐以烏藥水灌之﹐可愈也。

貉肉味甘性溫。貉逾汶卽死﹐土气使然也。其耳亦聾﹐與獾性味相同。

野馬肉味甘性平﹐有小毒。食之無益。如家馬肉﹐但落地不沾沙耳。

犀肉味苦酸鹹﹐性寒。妊婦勿服。能消胎气。凡蠱毒之鄕﹐飲食中以角攪之﹐有毒則生白沫﹐以之煮毒藥﹐則無毒也。忌鹽。

老鼠肉味甘性熱。誤食鼠骨﹐能令人瘦。鼠涎有毒﹐若飲食收藏不密﹐涎墜其中﹐食之令人生鼠﹐或發黃如金。鼠糞有小毒﹐食中誤食﹐令人目黃成疸。被鼠食殘之物﹐人忌食之。

土撥鼠肉味甘性平。𨿽肥而煮之無油味。多食難克化﹐微動風。

貂鼠肉味甘性平。其毛皮寒月服之﹐得風更暖﹐著水不濡﹐得雪卽消﹐拂面如焰。塵沙迷目﹐拭瞇卽出。近火則毛易脫。

黃鼠肉味甘性平。昔爲上供﹐今不甚重之。多食能發瘡。

黃鼠野狼肉味甘臭﹐性溫﹐有小毒。不堪食。

肉味甘性平。誤食其骨﹐令人瘦劣。諸節漸小。

諸肉有毒六畜自死首北向﹑諸畜帶龍形﹑六畜自死口不閉﹑六畜疫病疔疥死﹑獸歧尾﹑諸獸赤足﹑諸畜肉中有米星﹑獸並頭﹑禽獸肝靑﹑諸獸中毒及藥箭死﹑脯沾屋漏﹑米甕中肉脯﹑六畜肉熱血不斷﹑祭肉自動﹑諸肉經宿未煮﹑六畜五臟著艸自動﹑脯不燥﹑生肉不斂水﹑六畜肉得咸酢不變色﹑肉煮熟不斂水﹑肉煮不熟﹑六畜肉墮地不沾塵﹑肉落水浮﹑肉汁器盛閉气﹐乳酪煎膾﹑六畜肉與犬不食者﹐以上並不可食﹐殺人。輕則病患﹐生癰腫疔毒。諸腦損陽滑精。經夏臭脯痿人陰﹐成水病。諸脂然燈損目。食本生命肉﹐令人神魂不安。春不食肝﹐夏不食心﹐秋不食肺﹐冬不食腎﹐四季不食脾。

解諸肉毒伏龍肝末﹑本畜榦屎末﹑黃柏末﹑赤小豆燒末﹑東壁土末﹑頭垢一錢起死人﹐白扁豆末並水服。飲人乳汁﹐豆豉汁服之﹐亦能解之。藥箭毒﹐以大豆煎汁或鹽湯。食肉不消﹐還飲本汁﹐或食本獸腦卽消。

