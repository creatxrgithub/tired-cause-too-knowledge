

神應經明陳會撰﹑劉瑾補輯

序

恭惟我主上殿下之六年也﹐命禮曹申嚴醫教設鍼灸專門法﹐擇其精於術者爲師﹐而資性者爲弟子﹐勸勵之法甚悉焉。適有日本釋良心以《神應經》來獻﹐兼傳其本國神醫和介氏﹑丹波氏治癰疽八穴法。其八穴𨿽未試用《神應經》﹐其傳授遠有所自。而所論折量補瀉法﹐皆古賢所未發者﹐其取穴又多有起發古人所未盡處﹐其所著穴﹐皆撮其切要而得效多者﹐文簡而事周﹐令人披閱昝刻間﹐證與穴然在目。

聖上嘉嘆﹐命以八穴法付於《神應經》之末﹐鋟梓廣布﹐且以永其傳焉。臣竊惟醫療之藥餌鍼灸不可偏廢。但藥非本國所產者頗多﹐大槪皆求之中國﹐而又非盡出於中國也﹐轉轉市易﹐得之甚難﹐豈眞贗陳新之可擇﹐而貧窮下賤與遠方之人﹐亦未易徧及也。惟砭之方﹐無費財遠求之勞﹐采暴合和之難。一鍼一艾﹐備應無方﹐運於指掌﹐辦於談笑﹐貧富貴賤﹐遠近緩急﹐無適不宜﹐況於取效常在藥力所不及攻處﹐而其功用神妙﹐難以備述。庸醫不知﹐以爲卑辱﹐至相詬﹐病而不肯爲。故世之病者﹐生死壽夭率皆付之巫覡謠祀﹐豈不哀哉聖上憫其然﹐乃設專門﹐益嚴勸督﹐適有遐方之獻﹐不以珍奇可玩之異物﹐而以此救民濟世之神方﹐不期而至﹐以孚我聖上仁民愛物之盛徳﹐夫豈偶然哉。

成化十年十一月二十一日推忠定難翊戴純誠明亮經濟佐理功臣崇祿大夫西平君臣韓繼禧

謹序。

序

唐虞之紀﹐官非剡子不能﹐以明其制﹔羲軒之制﹐藥非師襄則無﹐以審其音。是以聖人師道之學﹐吾未能也﹐故有吾不如老農之嘆。然人之有身﹐血气所醉﹐嗜欲所﹐寒暑所搏﹐萬慮所攻﹐鮮有不至於疾者﹐非至人何能安之﹖是以聖人因之而制砭之方出焉。昔在太朴之世﹐未有藥物﹐獨用砭之道﹐活生民於掌握﹐此醫道之大者也。予喜其無藥物咀之勞﹐而能回生於指下﹐可謂易矣。乃求其術於醫者﹐久而得之者﹐十有餘家﹐獨宏綱乃遇信卿席眞人所授之術﹐故其補瀉折量之法﹐其口訣指下之妙﹐與世醫之所不同﹐出於人者﹐見於此也。其徒二十四人﹐獨劉瑾得其指下之祕﹐故能繼宏綱之術而無墜也。予謂幹將﹐𨿽神使之補履﹐莫若一錐之能﹔良藥𨿽眾﹐至於劫病﹐莫若一鍼之捷。藥以气味而達之﹐故其宣利經絡也遲﹔鍼以HT而取之﹐故其疏通血脈也速。況加以冰臺﹐灼以神燧﹐助其眞陽﹐逐其陰邪﹐而元气充矣﹐奚何病之有哉﹗若人遇夜或在路﹐倘有微恙﹐藥不可得也﹐惟砭之術﹐可以應倉卒之用。士之於世﹐欲治生者﹐不可不知。予故愛而學之﹐乃命醫士劉瑾﹐重校其師宏綱先生所傳《廣愛書》十卷﹐予止取其穴之切於用者爲一卷﹐更其名曰《神應經》﹐內五百四十八證﹐計二百一十一穴。又擇其劉瑾之經驗者六十四證﹐計一百四十五穴﹐纂爲一冊目﹐曰《神應祕要》。而以此心推之於眾庶

章云時在洪熙乙巳四月二十一日書

成化九年癸巳﹐孟冬﹐日本國島山殿所使副官人信HT隱士良心言﹐我國二百年前有兩名醫﹐一爲和介氏﹐一爲丹波氏﹐此二醫專治癰疽疔癤瘰等瘡﹐定八處灸法甚有神效。

八穴灸法

頭部二穴

諸瘡發於頭部﹐則耳尖上周回用禾桿量之﹝自左耳尖上起端右旋﹐經以其桿當結喉下至項後雙垂之﹐以患人手橫握其端而切去之﹝以其桿中央當結喉下﹐兩右會於項後﹐雙垂之。以患人手橫握其兩端之末而斷之﹐如《鍼經》一夫之法﹞﹐其桿斷當處脊中骨上點之。瘡出左者﹐去中骨半寸灸左﹔出右者﹐灸右﹔出左右者﹐並灸左右。

八穴灸法

手部二穴

瘡發於手部﹐則自肩上髙骨端﹝卽肩穴﹞至第三指頭爪甲端斷之。以其桿當結喉下﹐至項後雙垂之﹐如頭部法。

八穴灸法

背腹部二穴

﹝自大椎下至鳩尾骨端爲背部﹐自天突穴下至陰毛際爲腹部﹐兩腋亦屬腹﹐則乳上周回﹝自左乳頭上起端﹐右旋周身﹐經右乳頭上還至起端處雙垂﹐如頭部法。

八穴灸法

足部二穴

瘡發於足部﹐則並立兩足令相著﹐自左大拇趾端至右大拇趾端周回﹝自左足際右旋﹐經左右足踵﹐右足趾端還至起端處。﹞以其桿當結喉下﹐項灸八穴﹐痛則灸到不痛﹐不痛則灸到痛。或五百壯﹐或七八百壯﹐大炷多灸尢妙。癰疽始發而灸﹐則不潰而自愈﹔已潰而灸﹐則生肌止痛﹐亦無再發。

梓桑君鍼道傳宗圖

梓桑君鍼道傳宗圖

百穴法歌

手之太陰經屬肺﹐尺澤肘中約紋是﹐列缺側腕寸有半﹐經渠寸口陷脈記﹐太淵掌後橫紋頭﹐魚際節後散脈裏﹐少商大指內側尋﹐爪甲如韭此爲美。

手陽明經屬大腸﹐食指內側號商陽﹐本節前取二間定﹐本節後勿三間忘﹐歧骨陷中尋合谷﹐陽溪腕中上側詳﹐三里曲池下三寸﹐曲池曲肘外輔當﹐肩肩端兩骨覓﹐五分挾孔取迎香。

足陽明兮胃之經﹐頭維本神寸五分。

頰車耳下八分是﹐地倉挾吻四分臨﹐伏兔陰市上三寸﹐陰市膝上三寸鍼﹐三里膝下三寸取﹐上廉裏下三寸主﹐下廉上廉下三寸﹐解溪腕上系鞋處﹐衝陽陷谷上二寸﹐陷谷庭後二寸舉﹐內庭次指外間求﹐厲兌如韭足次趾。

足之太陰經屬脾﹐隱白大趾內角宜﹐大都節後白肉際﹐太白後一下一爲。

公孫節後一寸得﹐商丘踝下前取之﹐內踝三寸陰交穴﹐陰陵膝內輔下施。

手少陰兮心之經﹐少海肘內節後明﹐通裏腕後才一寸﹐神門掌後兌骨精。

手太陽兮小腸索﹐小指之端取少澤﹐前谷外側本節前﹐後溪節後仍外側﹐腕骨腕前起骨下﹐陽谷兌下腕中得﹐小海肘端去五分﹐聽宮耳珠如菽側。

太陽膀胱何處看﹐睛明目內角畔﹐攢竹兩眉頭陷中﹐絡卻後發四寸半﹐肺兪三椎膈兪七﹐肝兪九椎之下按﹐腎兪十四椎下旁﹐膏肓四五三分等﹐委中膝約紋中﹐承山下分肉斷﹐昆侖踝下後五分﹐金門踝下陷中撰﹐申脈踝下筋骨間﹐可容爪甲愼勿亂。

少陰腎兮安所覓﹐然谷踝前骨下識﹐太溪內踝後五分﹐照海踝下四分的﹐復澑內踝上二寸﹐向後五分太溪直。

手厥陰兮心包絡﹐曲澤肘內橫紋作﹐間使掌後三寸求﹐內關二寸始無錯﹐大陵掌後兩筋間﹐中衝中指之端變。

手少陽兮三焦論﹐小次指間名液門﹐中渚次指本節後﹐陽池表腕有穴存﹐腕後二寸外關絡﹐支溝腕後三寸聞﹐天井肘上一寸許﹐角孫耳廓開口分﹐絲竹眉後陷中按﹐耳門耳闕非虛文。

足少陽膽取聽會﹐耳前陷中分明揣﹐目上入髮際五分﹐臨泣之穴於斯在﹐目窗泣上一寸存﹐風池後髮際中論﹐肩井骨前看寸半﹐帶脈肋下寸八分﹐環跳髀樞尋宛宛﹐風市髀外兩筋顯﹐陽陵膝下一寸求﹐陽輔踝上四寸遠﹐絕骨踝上三寸從﹐丘墟踝前有陷中﹐臨泣俠溪後寸半﹐俠溪小次歧骨縫。

厥陰肝經果何處﹐大惇KT趾有毛聚﹐行間骨尖動脈中﹐太衝節後有脈據﹐中封一寸內踝前﹐曲泉紋頭兩筋著﹐章門臍上二寸量﹐橫取六寸看兩旁﹐期門乳旁一寸半﹐直下寸半二肋詳。

督脈水溝鼻柱下﹐上星入發一寸者﹐百會正在頂之巓﹐風府後發一寸把﹐啞門後髮際五分﹐大椎第一骨上存﹐腰兪二十一椎下﹐請君仔細詳經文﹐任脈中行正居腹﹐關元臍下三寸錄﹐气海臍下一寸半﹐神闕臍中隨所欲﹐水分臍上一寸求﹐中脘臍上四寸取﹐膻中兩乳中間索﹐承漿宛宛唇下搜。

折量法

臣瑾曰﹕夫鍼灸之術﹐其旨微矣。穴法之訛﹐其來遠矣。如背兪﹑膏肓數穴﹐皆起死回要穴﹐而折量分寸皆致訛謬。臣獲善同陳先生親授﹐一穴一法毫釐有據。且如背兪﹐前賢書中皆云夾脊各寸半是﹐共折三寸﹐分二旁取之。

殊不知言夾脊﹐其夾字是除骨而言。若帶脊骨﹐當以兩旁各二寸﹐共折四寸分兩旁。又如膏旁﹐按其酸疼處乃是眞穴。臣每根據此灸療﹐多獲痊愈。又折量之法﹐世俗盜學﹐妄傳自頭部﹑背部﹑手足背﹐一槪用「同身寸」量之﹐殊不知頭部有頭部之尺寸﹐腹部有腹部之尺寸﹐橫直尺寸俱不同﹐各有其要﹐惟背部﹑手足部並用同身寸取之。學人於玆﹐不可不注意焉﹐故書此以正之。

折量法

頭部

前髮際至後髮際折作十二節﹐爲一尺二寸。前髮際不明者﹐取眉心上行三寸﹔後髮際不明者﹐取大椎上行三寸﹔前後髮際不明者﹐共折作一尺八寸。

橫寸以眼內角比至外角﹐爲一寸。頭部橫寸並用此法。

神庭至曲差﹑曲差至本神﹑本神至頭維﹐各一寸半。自神庭至頭維共四寸半。

折量法

背部

大椎穴下至尾﹐共二十一椎﹐通折作三尺。

上七椎﹐每椎一寸四分一釐﹐共九寸八分七釐。

中七椎﹐每椎一寸六分一釐。

十四椎與臍平﹐共二尺一寸一分四釐。

下七椎﹐每椎一寸二分六釐。

第二行夾脊﹐各寸半﹐除脊一寸﹐共折作四寸﹐分兩旁。第三行夾脊各三寸﹐除脊一寸﹐共折作七寸﹐分二旁。

折量法

腹部

橫寸﹕膺部﹑腹部並用乳間橫折作八寸。腹部應有橫寸﹐悉根據上法。

直寸﹕中行心蔽骨下至臍共折作八寸。人若無心蔽骨者﹐取歧骨下至臍心﹐共折九寸取臍中至毛際橫骨﹐折作五寸。

天突至膻中爲準﹐折作六寸八分﹐下行一寸六分﹐爲中庭。上取天突﹐下至中庭﹐共折作八寸四分。

折量法

手足部

並用同身寸取之。

補瀉手法

臣瑾曰﹕夫鍼灸有劫病之功者﹐在於手法而已。倘穴不得其眞﹐功罔奏矣﹔穴得眞矣﹐補瀉不得其道﹐亦徒然矣。

宏綱先生有曰﹕世俗所謂補瀉之法﹐補者﹐以大指向外﹔瀉者﹐以大指向內﹐此謬之甚世醫之所謂瀉﹐鍼法之所謂補也﹔其補者﹐鍼法之所謂瀉也。孰不知補瀉之法﹐體之左﹐有左補瀉之法﹔右﹐有右補瀉之法﹐隨气血所行而治之。不合其理﹐孰爲其治﹖又曰﹕《素問》內言鍼而不灸﹐灸而不鍼。庸醫鍼而復灸﹐灸而復鍼。後之醫者不明軒歧之道﹐鍼而復灸﹐灸而復鍼者有之。孰不知書中所言某穴在某處﹐或鍼幾分﹐灸幾壯。此言若用鍼﹐當用幾分﹔若用灸﹐當灸幾壯。謂其穴灸者不可復鍼﹐鍼者不可復灸。今之醫者﹐凡灸必先灸三壯﹐乃用鍼﹐復灸數壯謂之透﹐火艾之說是﹐不識書中之意﹐不明軒歧之旨﹐深可慨也。傳曰﹕愚而好自用﹐良有以也。昔宏綱先生亦常言﹐惟腹上用鍼﹐隨灸數壯﹐以固其穴亦可﹐他處忌之﹐不可以一例用之。此醫家權變之說也﹐不可不知。

補瀉手法

瀉訣直說

臣瑾曰﹕宏綱先生授曰﹕取穴卽正﹐左手大指掐其穴﹐右手置鍼於穴上﹐令患人咳嗽一隨咳納鍼至分寸。候數穴鍼畢﹐停少時用右手大指及食指持鍼﹐細細動搖進退﹐搓撚其鍼如手顫之狀﹐謂之「催气」。約行五﹑六次﹐覺鍼下气緊。卻用瀉法﹐如鍼左邊﹐用右手大指食指持鍼﹐以大指向前﹐食指向後﹐以鍼頭輕提往左轉。如有數鍼﹐候根據此法俱轉畢。仍用右手大指食指持鍼﹐卻用食指連搓三下﹐謂之「飛」。仍輕提往左轉﹐略退鍼半分許﹐謂之「三飛一退」。根據此法行至五﹑六次﹐覺鍼下沈緊是气至極矣﹐再輕提往左轉一﹑二次。如鍼右邊﹐以左手大指食指持鍼﹐以鍼右邊瀉法。欲出鍼時﹐令病

補瀉手法

補訣直說

臣瑾曰﹕昔宏綱先生授曰﹕凡人有疾﹐皆邪气所湊﹐𨿽病患瘦弱﹐不可專行補法。《經﹕「邪之所湊﹐其气必虛」。如患赤目等疾﹐明見其爲邪熱所致﹐可專行瀉法。其餘諸疾﹐只宜平補平瀉。須先瀉後補﹐謂之先瀉其邪﹐後補眞气。此乃先生不傳之祕訣也。如人有疾﹐根據前法鍼﹐用手法催气﹑取气﹐瀉之旣畢﹐卻行補法。令病患吸气一口﹐隨吸轉鍼﹐如鍼左邊﹐撚鍼頭轉向右邊﹐以我之右手大指食指持鍼﹐以食指向前﹐大指向後﹐仍撚鍼深入一﹑二分﹐使眞气深入肌肉之分。如鍼右邊﹐撚鍼頭轉向左邊﹐以我之左手大指食指持鍼﹐以食指向前﹐大指向後﹐仍撚鍼深入一﹑二分。如有數穴﹐根據此法行之卽畢﹐停少時﹐卻用手指於鍼頭上輕彈三下﹐如此三次。仍用我之左手大指食指持鍼﹐以大指連搓三下﹝謂之「飛」﹞﹐將鍼深進一﹑二分﹐以鍼頭轉向左邊﹐謂之「一進三飛沈緊﹐或鍼下气熱﹐是气至足矣。令病患吸气一口﹐隨

穴法圖

穴法圖百會在頂中陷中﹐容豆許。去前髮際五寸﹑後髮際七寸。灸七壯至七七。

上星在鼻上入髮際一寸。鍼三分﹐以細三稜鍼瀉諸陽气﹑熱气。可灸七壯﹐不宜多﹐若頻灸拔气上﹐目不明。

目窗在臨泣後一寸。灸五壯﹐鍼三分。三度刺﹐目大明。

臨泣在目上直入髮際五分陷中。鍼三分﹐灸五壯。

風府在頭後髮際上一寸﹐大筋內宛宛中。鍼四分﹐禁灸。灸之使人失音。或七壯。

啞門在項後入發五分宛宛中﹐仰頭取之。鍼三分﹐禁灸。灸之令人啞。

風池在腦空下﹐髮際陷中。鍼一寸二分﹐灸不及鍼﹐日七壯至百壯﹐炷不用大。

絡卻在腦後髮際上﹐兩旁起肉上各一寸三分﹐腦後枕骨﹐挾腦戶﹐自髮際上四寸半。

鍼三分﹐灸三壯。

角孫在耳廓中間上﹐開口有空。鍼八分﹐灸三壯。

肩井在缺盆上﹐大骨前寸半﹐以三指按﹐當中指下陷中。只可鍼五分。若深令人悶倒﹐速三里下气。

肩在肩端兩骨間有陷宛宛中﹐舉臂取之。鍼八分﹐灸五壯。可日七至二七。

睛明在目內角。鍼寸半。雀目者可久畱鍼﹐然後速出。禁灸。

攢竹在兩眉頭小陷宛宛中。鍼三分。三度刺﹐目大明。宜鋒鍼出血。

絲竹空在眉後陷中。鍼三分﹐宜瀉不宜補。禁灸。灸之使人目小無所見。

頭維在額角﹐入髮際﹐本神旁寸半﹐去曲鬢一寸。鍼三分﹐禁灸。

迎香在鼻孔旁五分。鍼三分﹐不灸。

頰車在耳下八分﹐近前曲頰端上陷中。鍼四分﹐灸日七壯至七七。

聽會在耳微前陷中﹐上關下一寸﹐動脈宛宛中﹐開口取之。鍼七分﹐不補。日五壯至聽宮在耳中珠子﹐大如赤小豆。鍼三分﹐灸三壯。

耳門在耳中起肉﹐當耳陷中。鍼三分﹐禁灸。有病不過三壯。

地倉在夾口吻四分之處﹐近下有脈微微動是也。鍼三分半﹐灸日七﹑二七﹐重者七。

水溝在鼻柱下﹐溝中央。鍼四分﹐灸不及鍼。水腫惟得鍼。此日三壯至二百壯。

承漿在頤前唇稜下宛宛中。鍼三分﹐灸日七壯至七七炷﹐根據小箸頭大。

膻中在兩乳間折中而取之﹐有陷是穴﹐仰而取之。禁鍼﹐灸七壯止七七。

期門在乳旁一寸半﹐直下又一寸半﹐第二肋端縫中﹐其寸用胸前寸折量。鍼四分﹐灸中脘去蔽骨尖四寸﹐下至臍中四寸﹐鍼八分﹐灸二七至百壯﹐止四百壯。

水分在臍上一寸﹐水病灸之大良。禁鍼﹐鍼水盡卽死。鍼八分﹐灸七壯至四百壯。

章門在臍上二寸﹐兩旁各六寸。其寸用胸前兩乳間橫折八寸﹐內之六寸﹐側臥屈上足﹐伸下足取動脈。灸日七壯至二七壯。

帶脈在季脇下一寸八分﹐臍上二分﹐兩旁各七寸半。鍼六分﹐灸七壯。

神闕當臍中。禁刺﹐刺之使人臍中瘍潰﹐屎出者死。灸百壯。

气海當臍下一寸半宛宛中。鍼八分﹐灸百壯。

關元在臍下三寸。自臍心至橫骨通折五寸。鍼八分﹐灸百壯至三百。灸不及鍼。

大椎在脊骨第一椎上陷者宛宛中。人發不明者﹐從此穴上行三寸。鍼五分﹐灸以年爲肺兪在第三椎下﹐兩旁各二寸。灸百壯。鍼中之﹐二日卒。

膈兪在第七椎下﹐兩旁各二寸。灸百五壯。

肝兪在第九椎下﹐兩旁各二寸。灸七壯﹐鍼中之﹐五日卒。

腎兪在第十四椎下﹐與臍平﹐兩旁各二寸。灸以年爲壯。鍼中之﹐六日卒。

膏肓在第五椎下﹐兩旁各三寸半﹐四肋三間﹐去髀骨容側指許。灸百壯止一千。

腰兪在二十一椎下。自大椎至此折三尺。舒身﹐以腹挺地﹐兩手相重支額﹐縱四體後乃取之。鍼八分﹐灸七壯至七七。

穴法圖

寅手太陰肺經

寅手太陰肺經尺澤在肘中約紋上﹐兩筋間動脈。鍼三分﹐不可鍼深﹐灸五壯。

列缺在手側腕上寸半﹐以手交中指頭末﹐兩筋兩骨中。鍼三分﹐灸五壯。

經渠在寸口陷中﹐動脈應手。鍼二分﹐禁灸。

太淵在掌後內側橫紋頭動脈。鍼二分﹐灸三壯。

魚際在大指本節後白肉際﹐鍼三分。

少商在手大指內側﹐去爪甲如韭葉。鍼一分﹐禁灸。可鋒鍼。

穴法圖

卯手陽明大腸經

卯手陽明大腸經商陽在手大指次指內側﹐去爪甲角如韭葉。鍼一分﹐灸三壯。

二間在手大指次指本節前﹐內側陷中。鍼三分﹐灸三壯。

三間在手太指次指本節後﹐內側陷中。鍼三分﹐灸三壯。

合谷在手大指次指歧骨間陷中。鍼三分﹐灸三壯。孕婦不可鍼。

陽溪在手腕中上側﹐兩筋間陷中。鍼三分﹐灸三壯。

手三里在曲池下三寸﹐按之肉起﹐兌肉端。鍼三分﹐灸三壯。

曲池在肘外輔骨﹐屈肘橫紋頭陷中﹐拱胸取之。鍼七分﹐灸七壯﹐可日七至二百。

穴法圖

辰足陽明胃經

辰足陽明胃經伏兔在陰市上三寸﹐循起肉﹐坐而取之。鍼三分﹐禁灸。

陰市在膝蓋上三寸﹐拜而取之。鍼三分﹐不灸。

三里在膝蓋下三寸﹐骨間﹐大筋內﹐坐而取之。鍼八分﹐灸止百壯。

上廉在三里下三寸﹐兩筋兩骨陷宛宛中﹐蹲坐取。鍼三分。

下廉在上廉下三寸﹐取穴法與上廉同。鍼三分﹐並灸七壯。

解溪在衝陽後寸半﹐腕上系鞋帶處取之。鍼五分﹐灸三壯。

衝陽在足跗上﹐去陷谷二寸﹐骨間動脈是穴。鍼五分﹐灸三壯。

陷谷在足大趾次趾外間本節後陷中﹐去內庭二寸。鍼三分﹐灸三壯。

內庭在足大趾次趾外間陷中﹐鍼三分﹐灸三壯。

厲兌在足大趾次趾端。去爪甲如韭葉。鍼一分﹐灸一壯。

穴法圖

巳足太陰脾經

巳足太陰脾經隱白在足大趾端內側﹐去爪甲如韭葉。月事不止﹐刺之立愈。鍼二分﹐灸三壯。

大都在足大趾本節後內側﹐白肉際陷中。鍼三分﹐灸三壯。

公孫在足大趾本節後一寸。鍼四分﹐灸三壯。

太白在足大指內側﹐大都後一寸﹑下一寸。鍼三分﹐灸三壯。

商丘在內踝下微前陷中﹐前有中封﹐後有照海﹐其穴居中。鍼三分﹐灸三壯。

三陰交在內踝上﹐除踝﹐上三寸﹐骨下陷中﹐鍼三分﹐灸三壯。

陰陵泉在膝下內側﹐輔骨下陷中﹐鍼三分﹐灸三壯。對陽陵泉而稍髙一寸許﹐屈膝取之。鍼五分﹐灸七壯。

穴法圖

午手少陰心經

午手少陰心經少海在肘內節後﹐去肘端五分﹐屈肘取之。鍼三分﹐灸三壯。

通裏在腕後一寸陷中﹐鍼三分﹐灸七壯。

神門在掌後兌骨端陷中。鍼三分﹐灸七壯﹐炷如小麥。

靈道在掌後寸半。

穴法圖

未手太陽小腸經

未手太陽小腸經少澤在手小指端﹐去爪甲一分陷中。鍼一分﹐灸一壯。

前谷在手小指外側本節前陷中。鍼一分﹐灸三壯。

後溪在手小指外側本節後陷中。鍼一分﹐灸三壯。

腕骨在手後側腕前起骨下陷中﹐有歧骨縫。鍼二分﹐灸三壯。

陽谷在手外側腕中兌骨下陷中。鍼一分﹐灸三壯。

小海在肘內大骨外﹐去肘端五分陷中﹐屈肘向頭取之。鍼三分﹐灸三壯。

穴法圖

申足太陽膀胱經

申足太陽膀胱經委中在足中央兩筋間﹐約紋中動脈應手﹐鍼八分。

承山在腿肚尖下分肉間陷中。鍼八分﹐灸不及鍼﹐止七七。

昆侖在足外踝後五分﹐跟骨陷中。鍼三分﹐灸三壯。

申脈在外踝下陷中﹐容爪甲白肉際前後有筋﹐上有踝骨﹐下有軟骨﹐其穴居中。鍼三金門在外踝下稍後﹐丘墟後﹐申脈前。鍼一分﹐灸三壯﹐炷如小麥。

穴法圖

酉足少陰腎經

酉足少陰腎經然谷在內踝前起大骨下陷中。鍼三分﹐灸三壯。不宜見血。

太溪在內踝後五分﹐跟骨上有動脈。鍼三分﹐灸三壯。

照海在內踝下四分﹐前後有筋﹐上有踝骨﹐下有軟骨﹐其穴居中。鍼三分﹐灸七壯。

復澑在內踝上﹐除踝二寸﹐踝後五分﹐與太溪相直。鍼三分﹐灸三壯。

湧泉在足﹐屈足蜷趾取之﹐宛宛中﹐白肉際。

穴法圖

戌手厥陰心包經

戌手厥陰心包絡曲澤在肘內廉陷中﹐屈肘取之﹐大筋內側橫紋中動脈。鍼三分﹐灸三壯。

間使在手掌後﹐橫紋上三寸﹐兩筋間陷中﹐去腕後三寸。鍼三分﹐灸五壯。

內關在手掌後橫紋上二寸﹐兩筋間。鍼五分﹐灸三壯。

中衝在手中指端﹐去爪甲如韭葉﹐鍼一分﹐灸一壯。

大陵在掌後橫紋中﹐兩筋間陷中。鍼五分﹐灸五壯。

勞宮在掌心﹐屈指取之﹐在無名指尖盡處是穴。

穴法圖

亥手少陽三焦經

亥手少陽三焦經液門在手小指次指間﹐屈拳取之。鍼三分﹐灸三壯。

中渚在手小指次指本節後陷中。鍼三分﹐灸三壯。

陽池在手錶腕上﹐同骨陷中。鍼二分﹐不宜多灸﹐可三壯。

外關在腕後二寸﹐兩骨間陷中。鍼三分﹐灸五壯。

支溝在腕後三寸﹐兩骨間陷中。鍼二分﹐灸二七壯。

天井在肘外大骨後﹐肘上一寸﹐兩筋間陷中。又手按膝頭取之﹐屈肘取亦可。鍼一寸

穴法圖

子足少陽膽經

子足少陽膽經環跳在髀樞中﹐卽硯子骨下宛宛中也。側臥伸下足﹑屈上足取。鍼二寸﹐灸五壯﹐止五十壯。

風市在膝上外側兩筋間﹐直舒手著腿﹐當中指盡頭陷中。

陽陵在膝下一寸﹐外廉陷中﹐膝下外尖骨前六分。灸七壯。

陽輔在外踝上﹐除骨四寸﹐輔骨前﹐絕骨端如前三分﹐去丘墟七寸。鍼五分﹐灸三壯懸鐘一名絕骨。𨿽曰外踝上除踝三寸﹐必以絕隴處爲穴。鍼六分﹐灸五壯。

丘墟在外踝如前陷中﹐去臨泣三寸。鍼五分﹐灸三壯。

臨泣在足小趾次趾本節後陷中﹐去俠溪寸半。鍼一分﹐灸三壯。

俠溪在足小趾次趾歧骨間本節陷中。鍼一分﹐灸三壯。

穴法圖

醜足厥陰肝經

醜足厥陰肝經大惇在足大指端去爪甲如一韭葉計。鍼二分﹐灸三壯。

行間在足大趾本節前﹐上下有筋﹐前後有小骨尖﹐其穴居陷中﹐有動脈應手。鍼六分﹐灸三壯。

太衝在大趾後內間﹐有絡亙連﹐橫至地五會二寸﹐骨縫間﹐動脈應手陷中。鍼三分﹐灸五壯。

中封在內踝前一寸﹐貼大筋後﹐仰足伸足取而得之。鍼四分﹐灸三壯。

曲泉在膝內輔骨下﹐大筋上﹐小筋下陷中﹐屈膝取之﹐當膝屈﹐橫紋頭內外兩筋間宛宛中。鍼六分﹐灸三壯。

灸四花穴法

灸四花穴法第一次二穴﹕先令患人平身正立。取一細繩﹐用蠟蠟之﹐勿令展縮。以繩頭於男左女右腳大KT趾端比順腳底下纏定﹐引繩至腳跟﹐直上腳肚﹐至曲KT中大橫紋截斷。令患人解發分兩邊﹐要見頭縫﹐自囟門平分至腦後。乃平身正坐﹐將先比繩子一頭於鼻端上按定﹐引繩向上﹐循頭縫腦後﹐貼肉垂下﹐當脊骨正中繩頭盡處﹐以墨點記之。婦人纏足者﹐不遂生成自然之理﹐若以足量﹐必定不及也。當於右肩穴點定﹐以繩頭按其穴上﹐伸手引繩向下至中指盡處截斷是穴。男子亦可。

卻令患人合口﹐以短蠟繩一頭自左角按定﹐勾起繩子向上至鼻根﹐斜下至口右角作△﹐就﹐齊口角截斷﹐將此繩展﹐令直折取中﹐以墨點記之。將於先脊骨墨點處﹐以繩子上中心墨點﹐正壓脊骨墨點上﹐兩頭取﹐手勿令髙下﹐於繩子兩頭﹐以墨圈記之。此是二穴也。

以上是第一次點二穴。

次二穴﹕令患人平身正坐﹐稍縮臂膊﹐取一蠟繩繞項﹐自大椎骨上掛住﹐向前雙垂與鳩尾尖齊﹝是心蔽骨。人無心蔽骨者﹐從胸前歧骨下量取一寸﹐卽是鳩尾也﹞﹐卽雙截斷﹐就轉繩頭向項後﹐將繩當喉嚨結骨上按住﹐以其繩夾項雙垂﹐循脊骨上﹐正中繩頭盡處﹐以墨點記之。

卻令患人合口﹐以短蠟繩於口上橫量如一字樣﹐齊兩吻截斷﹐如前折中於脊骨上墨點處﹐橫量如前法﹐繩子兩頭盡處﹐以墨圈記之。此是「四花穴」橫二穴也。

以上是第二次點穴﹐通前共四穴。同時灸﹐各七壯至二七壯﹐至百二十壯或一百五十壯爲妙。候火瘡發時﹐方根據後法灸二穴。

又次二穴﹕以第二次量口吻短繩子﹐於第二次雙繩頭盡處脊骨上墨點處﹐以短繩中墨點骨上墨點﹐上下直放﹐務要中正。相停於上下﹐繩頭盡處﹐以墨圈記之。此是「四花穴」上下二穴也。

以上是第三次點穴﹐謂之「四花穴」。灸兩穴各百壯﹐三次共六穴。取火日灸之﹐惟用三月三日艾最佳。百日內愼飲食﹑房室﹐安心靜處將息。若一月後仍覺未瘥﹐復於初穴上再灸。

諸風部

偏風半身不遂﹕肩曲池列缺合谷手三里環跳風市三里委中絕骨丘墟陽陵泉昆侖照海足無膏澤﹕上廉左癱右瘓﹕曲池陽溪合谷中渚三里陽輔昆侖肘不能屈﹕腕骨偏腫﹕列缺衝陽身體反折﹕肝兪中風肘攣﹕內關目戴上﹕絲竹空吐涎﹕絲竹空百會不識人﹕水溝臨泣合谷脊反折﹕啞門風府風痺﹕天井尺澤少海委中陽輔驚癇﹕尺澤﹝一壯﹞少衝前頂束骨風癇﹕神庭百會前頂湧泉絲竹空神闕﹝一壯﹞鳩尾﹝三壯﹞

風勞﹕曲泉膀胱兪﹝七壯﹞

風疰﹕百會﹝三壯﹞肝兪﹝三壯﹞脾兪﹝三壯﹞腎兪﹝年爲壯﹞膀胱兪風眩﹕臨泣陽谷腕骨申脈中風﹕臨泣百會肩井肩曲池天井間使內關合谷風市三里解溪昆侖照海口眼﹕列缺太淵二間申脈內庭行間通谷地倉水溝頰車合谷啞﹕支溝間使合谷魚際靈道陰谷復澑然谷通谷口噤不開﹕頰車承漿合谷凡患風癇疾發則僵僕在地﹕灸風池百會黃帝問岐伯曰「凡人中風﹑半身不遂﹐如何灸之﹖」答曰「人未中風時兩月前或三五个月前﹐非時足脛上忽發酸疼頰痺﹐良久方解﹐此將之候也﹐便須急灸三里與絕骨穴四處各三壯﹐後用薄荷及桃柳葉煎湯淋洗灸瘡﹐令驅逐風气於瘡口中出也。」灸瘡若春好﹐秋更灸﹔秋好﹐春更灸﹐常令二足上有灸瘡爲妙。凡人不信此法﹐或飲食不節﹐酒色過度﹐忽中此風﹐言語謇澀﹐半身不遂﹐宜於七處各灸三壯。如風在左灸右﹐在右灸左﹕一百會二耳前髮際三肩井四風市五三里六絕骨七曲池。

上七穴神效極多﹐根據法灸之﹐萬無一失也。

黃帝灸法﹐療中風﹑眼戴上及不能語者﹕灸第二椎並五椎上各七壯﹐同灸﹐炷如半棗核

傷寒部

身熱頭疼﹕攢竹大陵神門合谷魚際中渚液門少澤委中太白灑淅惡寒﹑寒栗鼓頜﹕魚際身熱﹕陷谷呂細﹝足寒至膝乃出鍼﹞三里復澑俠溪公孫太白委中湧泉寒熱﹕風池少海魚際少沖合谷復澑臨泣太白傷寒汗不出﹕風池魚際經渠﹝各瀉﹞二間過期不解﹕期門餘熱不盡﹕曲池三里合谷腹脹﹕三里內庭陰證傷寒﹕灸神闕﹝二﹑三百壯﹞

大熱﹕曲池三里復澑嘔噦﹕百會曲澤間使勞宮商丘腹寒熱气﹕少衝陰陵商丘太衝三陰交行間隱白髮狂﹕百勞間使合谷復澑不省人事﹕中渚三里大惇祕塞﹕照海章門小便不通﹕陰谷陰陵

痰喘咳嗽部

咳嗽﹕列缺經渠尺澤魚際少澤前谷三里解溪昆侖肺兪﹝百壯﹞膻中﹝七壯﹞

咳嗽飲水﹕太淵引兩脇痛﹕肝兪引尻痛﹕魚際咳血﹕列缺三里肺兪百勞乳根風門肝兪唾血內損﹕魚際﹝瀉﹞尺澤﹝補﹞間使神門太淵勞宮曲泉太溪然谷太衝肺兪﹝百壯﹞肝兪﹝三壯﹞脾兪﹝三壯﹞

唾血振寒﹕太溪三里列缺太淵嘔血﹕曲澤神門魚際唾膿﹕膻中唾濁﹕尺澤間使列缺少商嘔吐﹕曲澤通裏勞宮陽陵太溪照海太衝大都隱白通谷胃兪肝兪嘔﹐食不化﹕太白嘔逆﹕大陵嘔噦﹕太淵喘嘔欠伸﹕經渠上喘﹕曲澤大陵神門魚際三間商陽解溪昆侖膻中肺兪數欠而喘﹕太淵咳喘隔食﹕膈兪喘滿﹕三間商陽肺脹膨膨﹐气搶脇下熱滿痛﹕陰都﹝灸﹞太淵肺兪喘息不能行﹕中脘期門上廉諸虛百損﹐五勞七傷﹐失情勞證﹕肩井大椎膏肓脾兪胃兪肺兪下脘三里傳屍骨蒸肺痿﹕膏肓肺兪四花穴漧嘔﹕間使﹝三十壯﹞膽兪通谷隱白灸乳下一寸半噫气﹕神門太淵少商勞宮太溪陷谷太白大惇痰涎﹕陰谷然谷復澑結積畱飲﹕膈兪通谷﹝灸﹞

諸般積聚部

气塊冷气﹑一切气痰﹕气海心气痛連脇﹕百會上脘支溝大陵三里心下如杯﹕中脘百會結气上喘及伏梁气﹕中脘脇下積气﹕期門血結如杯﹕關元奔豚气﹕章門期門中脘巨闕气海﹝百壯﹞

气逆﹕尺澤商丘太白三陰交喘逆﹕神門陰陵昆侖足臨泣噫气上逆﹕太淵神門咳逆﹕支溝前谷大陵曲泉三里陷谷然谷行間臨泣肺兪咳逆無所出者﹕先取三里﹐後取太白。三里魚際太溪竅陰肝兪咳逆振寒﹕少商天突﹝灸三壯﹞

久病咳﹕少商天突﹝灸三壯﹞

厥气沖腹﹕解溪天突短气﹕大陵尺澤少气﹕間使神門大陵少衝三里下廉行間然谷至陰肝兪气海欠气﹕通裏內庭諸積﹕三里陰谷解溪通谷上脘肺兪膈兪脾兪三焦兪腹中气塊﹕塊頭上一穴﹐鍼二寸半﹐灸二七壯﹔塊中一穴﹐鍼一﹑二寸﹐灸三七壯﹔塊尾一穴﹐鍼三寸半﹐灸七壯。

胸腹膨脹气喘﹕合谷三里期門乳根灸哮法﹕天突尾竅骨尖又背上一穴﹐其法以綫一條套頸上﹐垂下﹐至鳩尾尖上截斷﹐牽往後脊骨上﹐綫頭盡處是穴。灸七壯﹐妙。

腹痛脹滿部

腹痛﹕內關三里陰谷陰陵復澑太溪昆侖陷谷行間太白中脘气海膈兪脾兪腎兪食不下﹕內關魚際三里小腹急痛不可忍及小腸气﹑外腎弔﹑疝气﹑諸气痛﹑心痛﹕灸足大指次指下中節﹐橫紋當中﹐灸五壯。男左女右極妙﹐二足皆灸亦可。

小腹脹痛﹕气海繞臍痛﹕水分神闕气海小腹痛﹕陰市承山下廉復澑中封大惇小海關元腎兪﹝隨年壯﹞

夾臍痛﹕上廉臍痛﹕曲泉中封水分引腰痛﹕大中太白腹滿﹕少商陰市三里曲泉昆侖商丘通谷太白大都隱白陷谷行間腹脇滿﹕陽陵三里上廉心腹脹滿﹕絕骨內庭小腹脹滿痛﹕中封然谷內庭大惇腹脹﹕尺澤陰市三里曲泉陰谷陰陵商丘公孫內庭太溪太白厲兌隱白膈兪腎兪中脘大腸兪脹而胃痛﹕膈兪腹堅大﹕三里陰陵丘墟解溪衝陽期門水分神闕膀胱兪寒熱堅大﹕衝陽臌脹﹕復澑中封公孫太白水分三陰交腹寒不食﹕陰陵泉痰癖腹寒﹕三陰交腹鳴寒熱﹕復澑胸腹膨脹气鳴﹕合谷三里期門

心脾胃部

心痛﹕曲澤間使內關大陵神門太淵太溪通谷心兪﹝百壯﹞巨闕﹝七壯﹞

心痛食不化﹕中脘胃脘痛﹕太淵魚際三里兩乳下各一寸﹝各三十壯﹞膈兪胃兪腎兪﹝隨年壯﹞

心煩﹕神門陽溪魚際腕骨少商解溪公孫太白至陰煩渴心熱﹕曲澤心煩怔忡﹕魚際卒心疼不可忍﹐吐冷酸水﹕灸足大趾次趾內紋中各一壯﹐炷如小麥大﹐立愈。

思慮過多﹐無心力﹐忘前失後﹕灸百會心風﹕心兪﹝灸﹞中脘煩悶﹕腕骨虛煩口漧﹕肺兪煩怨不臥﹕太淵公孫隱白肺兪陰陵泉三陰交煩心喜噫﹕少商太溪陷谷心痺悲恐﹕神門大陵魚際懈惰﹕照海心驚恐﹕曲澤天井靈道神門大陵魚際二間液門少衝百會厲兌通谷巨闕章門嗜臥﹕百會天井三間二間太溪照海厲兌肝兪嗜臥不言﹕膈兪不得臥﹕太淵公孫隱白肺兪陰陵泉三陰交支滿不食﹕肺兪振寒不食﹕衝陽胃熱不食﹕下廉胃脹不食﹕水分心恍惚﹕天井巨闕心兪心喜笑﹕陽溪陽谷神門大陵列缺魚際勞宮復澑肺兪胃痛﹕太淵魚際三里腎兪肺兪胃兪兩乳下﹝灸﹐一寸﹐各二十壯﹞

翻胃﹕先取下脘後取三里﹝瀉﹞胃兪膈兪﹝百壯﹞中脘脾兪噎食不下﹕勞宮少商太白公孫三里中魁﹝在中指第二節

尖﹞膈兪心兪胃兪三焦兪中脘大腸兪不能食﹕少商三里然谷膈兪胃兪大腸兪不嗜食﹕中封然谷內庭厲兌隱白陰陵泉肺兪脾兪胃兪小腸兪食气飲食間食臭﹕百會少商三里灸膻中食多身疲﹕脾兪胃兪脾寒﹕三間中渚液門合谷商丘三陰交中封照海陷谷太溪至陰腰胃熱﹕懸鐘胃寒有痰﹕膈兪脾虛腹脹穀不消﹕三里脾病溏瀉﹕三陰交脾虛不便﹕商丘膽虛嘔逆熱上气﹕三陰交﹝三十壯﹞

心邪癲狂部

心邪癲狂﹕攢竹尺澤間使陽溪癲狂﹕曲池小海少海間使陽溪陽谷大陵合谷魚際腕骨神門液門衝陽行間京骨肺兪﹝百壯﹞

癲癇﹕攢竹天井小海神門金門商丘行間通谷心兪﹝百壯﹞後溪鬼眼﹝四穴﹐在手大指﹑足大趾內側爪甲角﹐其艾炷半在爪上﹑半在肉上﹐三壯極妙﹞

癲疾﹕上星百會風池曲池尺澤陽溪腕骨解溪申脈昆侖商丘然谷通谷承山﹝鍼三分速出﹐灸百壯﹞

狂言﹕太淵陽溪下廉昆侖狂言不樂﹕大陵多言﹕百會癲狂﹐言語不擇尊卑﹕灸唇裏中央肉弦上一壯﹐炷如小麥大。又用鋼刀割斷更佳。

狂言數回顧﹕陽谷液門喜笑﹕水溝列缺陽溪大陵喜哭﹕百會水溝目妄視﹕風府鬼擊﹕間使支溝鬼邪﹕間使仍鍼後十三穴﹕第一鬼宮﹝卽人中穴﹞﹐第二鬼信﹝手大指爪甲下入三分﹞﹐第三鬼壘﹝足爪甲下入肉二分﹞﹐第四鬼心﹝卽太淵穴入半寸﹞﹝未必並鍼﹐只五﹑六穴卽可知矣。若是邪蠱之精﹐便自言說論其由來。往驗有實立得向導﹐未必須盡其命求去﹐與之男從左起鍼﹐女從右起鍼。若數處不言﹐便通穴鍼之﹞﹐第五鬼路﹝卽申脈穴﹐火鍼七﹐二三下﹞﹐第六鬼枕﹝大椎上入髮際一寸﹞﹐第七鬼牀﹝耳前髮際穴﹞﹐第八鬼市﹝卽承漿穴﹞﹐第九鬼宮﹝卽勞宮穴﹞

﹐第十鬼堂﹝卽上星﹐火鍼七﹞﹐第十一鬼藏﹝陰下縫﹐灸三壯﹞﹐第十二鬼臣﹝卽曲池﹐火鍼﹞﹐第十三鬼封﹝舌下一寸縫﹞。根據次而行﹐鍼灸並備主之。

見鬼﹕陽溪厭夢﹕商丘中惡不省﹕水溝中脘气海不省人事﹕三里大惇發狂﹕少海間使神門合谷後溪復澑絲竹空狐魅神邪迷附癲狂﹕以兩手兩足大拇指﹝趾﹞﹐用繩縛定﹐艾炷著四處﹐盡灸一處。灸不﹐其疾不愈﹐灸三壯﹝卽鬼眼穴﹞。小兒胎癇﹑奶癇﹑驚癇亦根據此法灸一壯﹐炷如小麥大。

卒狂﹕間使後溪合谷狂走﹕風府陽谷螈指掣﹕啞門陽谷腕骨帶脈呆癡﹕神門少商湧泉心兪久狂登髙而歌﹐棄衣而走﹕神門後溪衝陽螈驚﹕百會解溪暴驚﹕下廉癲疾﹕前谷後溪水溝解溪金門申脈

霍亂部

霍亂﹕陰陵承山解溪太白霍亂嘔吐﹕支溝霍亂吐瀉﹕關衝支溝尺澤三里太白。先取太溪﹐後取太倉。

霍亂轉筋﹕支溝關衝陰陵承山陽輔中封解溪丘墟公孫太白大都

瘧疾部

瘧疾﹕百會經渠前谷溫瘧﹕中脘大椎瘧﹕腰兪瘧疾發寒熱﹕合谷液門商陽痰瘧寒熱﹕後溪合谷瘧疾振寒﹕上星丘墟陷谷頭痛﹕腕骨寒瘧﹕三間心煩﹕神門寒瘧不食﹕公孫內庭厲兌久瘧﹕中渚商陽丘墟熱多寒少﹕間使三里脾寒發瘧﹕大椎間使乳根

腫脹部

渾身浮腫﹕曲池合谷三里內庭行間三陰交水腫﹕列缺腕骨合谷間使陽陵陰谷三里曲泉解溪陷谷復澑公孫厲兌衝陽陰陵胃兪水分神闕四肢浮腫﹕曲池通裏合谷中渚液門三里三陰交風浮身腫﹕解溪腫﹐水气脹滿﹕復澑神闕水脹肋滿﹕陰陵泉徧身腫滿食不化﹕腎兪﹝百壯﹞

脹﹕復澑公孫中封太白水分消癉﹕太溪傷飽身黃﹕章門紅癉﹕百會曲池合谷三里委中黃膽﹕百勞腕骨三里湧良中脘膏肓大陵勞宮太溪中封然谷太衝復澑脾兪

汗部

無汗﹕上星啞門風府風池支溝經渠大陵陽谷腕骨前谷中渚液門魚際合谷中衝少商商陽大都委中陷谷厲兌俠溪汗不出﹕曲澤魚際少澤上星曲泉復澑昆侖俠溪竅陰自汗﹕曲池列缺少商昆侖衝陽然谷大惇湧泉少汗﹕先補合谷﹐次瀉復澑。

多汗﹕先瀉合谷﹐次補復澑。

痺厥部

風痺﹕尺澤陽輔積癖痰痺﹕膈兪寒厥﹕太淵液門痿厥﹕丘墟屍厥如死及不知人事﹕灸厲兌﹝三壯﹞

身寒痺﹕曲池列缺環跳風市委中商丘中封臨泣厥逆﹕陽輔臨泣章門。如脈厥﹐灸間使﹐或鍼復澑。

屍厥﹕列缺中衝金門大都內庭厲兌隱白大惇四肢厥﹕尺澤小海支溝前谷三里三陰交曲泉照海太溪內庭行間

腸痔大便部

腸鳴﹕三里陷谷公孫太白章門三陰交水分神闕胃兪三焦兪腸鳴而泄﹕神闕水分三間食泄﹕上廉下廉暴泄﹕隱白洞泄﹕腎兪溏泄﹕太衝神闕三陰交泄不止﹕神闕出泄不覺﹕中脘痢疾﹕曲泉太溪太衝丹田脾兪小腸兪便血﹕承山復澑太衝太白大便不禁﹕丹田大腸兪大便不通﹕承山太溪照海太衝小腸兪太白章門膀胱兪大便下重﹕承山解溪太白帶脈閉塞﹕照海太白章門瀉泄﹕曲泉陰陵然谷束骨隱白三焦兪中脘天樞脾兪腎兪大腸兪五痔﹕委中承山飛揚陽輔復澑太衝俠溪气海會陰長彊。

腸風﹕尾竅骨盡處﹐灸百壯卽愈。

大小便不通﹕胃脘﹝灸三百壯﹞

腸癰痛﹕太白陷谷大腸兪脫肛﹕百會尾竅﹝七壯﹞臍中﹝隨年壯﹞

血痔﹐泄﹐復腫﹕承山復澑痔疾﹐骨疽蝕﹕承山商丘久痔﹕三百﹝疑「二白」﹞﹝在掌後四寸﹞承山長彊

陰疝小便部

寒疝腹痛﹕陰市太溪肝兪疝瘕﹕陰蹺﹝此二穴在足外踝下陷中。主卒疝﹑小腹疼痛。左取右﹐右取左﹐灸三壯。

女人月水不調﹐亦灸﹞

卒疝﹕丘墟大惇陰市照海癖﹕太溪三里陰陵曲泉脾兪三陰交癲疝﹕曲泉中封太衝商丘疝瘕﹕陰陵太溪丘墟照海腸癖疝水腸痛﹕通谷﹝灸百壯﹞束骨大腸兪偏墜木腎﹕歸來大惇三陰交癖膀胱小腸﹕燔鍼刺五樞气海三里三陰交气門﹝百壯﹞

陰痛﹕太衝大惇陰腎偏大﹐小便數或陰入腹﹕大惇陰腫﹕曲泉太溪大惇腎兪三陰交陰莖痛﹕陰陵曲泉陰谷行間太衝三陰交大惇太溪腎兪中極陰莖痛﹐陰汗濕﹕太溪魚際中極三陰交腎臟虛冷﹐日漸羸瘦﹐勞傷陰疼﹐凜凜少气﹐遺精﹕腎兪轉胞不尿﹐淋瀝﹕關元遺精白濁﹕腎兪關元三陰交夢遺失精﹕曲泉﹝百壯﹞中封太衝至陰膈兪脾兪三陰交寒熱气淋﹕陰陵淋癃﹕曲泉然谷陰陵行間大惇小腸兪湧泉气門﹝百壯﹞

小便黃赤﹕陰谷太溪腎兪气海膀胱兪關元小便五色﹕委中前谷小便不禁﹕承漿陰陵委中太衝膀胱兪大惇小便赤如血﹕大陵關元婦人胞轉不利小便﹕灸關元﹝二七壯﹞

遺溺﹕神門魚際太衝大惇關元陰痿丸騫﹕陰谷陰交然谷中封太衝陰挺出﹕太衝少府照海曲泉疝气偏墜﹕以小繩量患人口兩角爲一﹐分作三﹐折成三角﹐如△樣。以一角安臍心﹐兩角在臍下﹐兩旁盡處是穴。患左灸右﹐患右灸左﹐二七壯﹐立愈。二穴俱灸亦可。

膀胱气攻兩脇臍下﹐陰腎入腹﹕灸臍下六寸﹐兩旁各一寸﹐炷如小麥大。患左灸右﹐患

頭面部

頭痛﹕百會上星風府風池攢竹絲竹空小海陽溪大陵後溪合谷腕骨中衝中渚昆侖陽陵頭彊痛﹕頰車風池肩井少海後溪前谷頭偏痛﹕頭維腦瀉﹕腮會通谷頭風﹕上星前頂百會陽谷合谷關衝昆侖俠溪腦痛﹕上星風池腦空天柱少海頭風面目赤﹕通裏解溪頭風牽引腦頂痛﹕上星百會合谷偏正頭風﹕百會前頂神庭上星絲竹空風池合谷攢竹頭維醉後頭風﹕印堂攢竹三里頭風眩暈﹕合谷丰隆解溪風池垂手著兩腿﹐灸虎口內。

面腫﹕水溝上星攢竹支溝間使中渚液門解溪行間厲兌天面癢腫﹕迎香合谷頭項俱痛﹕百會後頂合谷頭風冷淚出﹕攢竹合谷頭痛項彊重不能舉﹐脊反折不能反顧﹕承漿﹝先瀉後補﹞風府腦昏目赤﹕攢竹面腫項彊﹐鼻生息肉﹕承漿﹝三分推上復下﹞

頭旋﹕目窗百會申脈至陰絡卻頭腫﹕上星前頂大陵﹝出血﹞公孫頰腫﹕頰車頤頷腫﹕陽谷腕骨前谷商陽丘墟俠溪手三里風動如虫行﹕迎香頭項彊急﹕風府頭目浮腫﹕目窗陷谷眼瞼動﹕頭維攢竹腦風而痛﹕少海頭重身熱﹕腎兪眉後痛﹕肝兪毛髮焦脫﹕下廉面浮腫﹕厲兌面腫﹕灸水分頭目眩疼﹐皮腫生白屑﹕灸囟會

咽喉部

喉痺﹕頰車合谷少商尺澤經渠陽溪大陵二間前谷鼓頷﹕少商咽中如鯁﹕間使三間咽腫﹕中渚太溪咽外腫﹕液門咽痛﹕風府咽食不下﹕灸膻中咽中閉﹕曲池合谷咽喉腫痛閉塞﹐水粒不下﹕合谷少商兼以三稜鍼手大指背﹐頭節上﹐甲根下﹐排三鍼。

雙蛾﹕玉液金津少商單蛾﹕少商合谷廉泉咽喉腫閉甚者﹕以細三稜鍼﹐藏於筆管中﹐戲言以沒藥點腫痺處﹐乃刺之。否則病患恐懼﹐不能愈疾。

耳目部

耳鳴﹕百會聽會聽宮耳門絡卻陽溪陽谷前谷後溪腕骨中渚液門耵生瘡有膿汁﹕耳門翳風合谷重聽無所聞﹕耳門風池俠溪翳風聽會聽宮目赤﹕目窗大陵合谷液門上星攢竹絲竹空目風赤爛﹕陽谷赤翳﹕攢竹後溪液門目赤膚翳﹕太淵俠溪攢竹風池目翳膜﹕合谷臨泣角孫液門後溪中渚睛明白翳﹕臨泣肝兪睛痛﹕內庭上星冷淚﹕睛明臨泣風池腕骨迎風有淚﹕頭維睛明臨泣風池目淚出﹕臨泣百會液門後溪前谷肝兪風生卒生翳膜﹐兩目疼痛不可忍者﹕睛明手中指本節間﹑尖上﹐三壯。

靑盲無所見﹕肝兪商陽﹝左取右﹐右取左﹞

眼睫毛倒﹕絲竹空目急痛﹕三間目昏﹕頭維攢竹睛明目窗百會風府風池合谷肝兪腎兪絲竹空目眩﹕臨泣風府風池陽谷中渚液門魚際絲竹空目痛﹕陽溪二間大陵三間前谷上星風目眶爛風淚出﹕頭維顴眼癢眼疼﹕光明﹝瀉﹞五會目生翳﹕肝兪命門瞳子﹝在目外五分﹐得气乃瀉﹞合谷商陽小兒雀目﹐夜不見物﹕灸手大指甲後一寸內廉﹐橫紋頭﹐白肉際各一壯。

鼻口部

鼻有息肉﹕迎香衄血﹕風府曲池合谷三間二間後溪前谷委中申脈昆侖厲兌上星鼽衄﹕風府二間迎香鼻塞﹕上星臨泣百會前谷厲兌合谷迎香鼻流淸涕﹕人中上星風府腦瀉鼻中臭涕出﹕曲差上星鼻衄﹕上星﹝灸二七壯﹞絕骨囟會又一法﹕灸項後兩筋間宛宛中。

久病流涕不禁﹕百會﹝灸﹞

口漧﹕尺澤曲澤大陵二間少商商陽咽漧﹕太淵魚際消渴﹕水溝承漿金津玉液曲池勞宮太衝行間商丘然谷隱白﹝百日以上者﹐切不可灸﹞

唇幹有涎﹕下廉舌漧涎出﹕復澑唇幹飲不下﹕三間少商唇動如虫行﹕水溝唇腫﹕迎香口眼﹕頰車水溝列缺太淵合谷二間地倉絲竹空口噤﹕頰車支溝外關列缺內庭厲兌失音不語﹕間使支溝靈道魚際合谷陰谷復澑然谷舌緩﹕太淵合谷衝陽內庭昆侖三陰交風府舌彊﹕啞門少商魚際二間中衝陰谷然谷舌黃﹕魚際齒寒﹕少海齒痛﹕商陽齒齲惡風﹕合谷厲兌齒齲﹕少海小海陽谷合谷液門二間內庭厲兌齦痛﹕角孫小海舌齒腐﹕承漿勞宮﹝各�壯﹞

牙疼﹕曲池少海陽谷陽溪二間液門頰車內庭呂細﹝在內踝骨尖上﹐灸上牙疼﹕人中太淵呂細。灸臂上起肉中五壯。

下牙疼﹕龍玄﹝左側腕交叉脈﹞承漿合谷。腕上五寸兩筋中間﹐灸五壯。

不能嚼物﹕角孫牙疳蝕爛生瘡﹕承漿﹝炷如小箸頭大﹐灸七壯﹞

胸背脇部

胸滿﹕經渠陽溪後溪三間間使陽陵三里曲泉足臨泣胸痺﹕太淵胸膊悶﹕肩井胸脇痛﹕天井支溝間使大陵三里太白丘墟陽輔胸中澹澹﹕間使胸滿支腫﹕內關膈兪胸脇滿引腹﹕下廉丘墟俠溪腎兪胸煩﹕期門胸中寒﹕膻中肩背酸疼﹕風門肩井中渚支溝後溪腕骨委中心胸痛﹕曲澤內關大陵胸滿血膨有積塊﹐霍亂﹐腸鳴﹐善噫﹕三里期門﹝向外刺二寸﹐不補不瀉﹞

脇滿﹕章門脇痛﹕陽谷腕骨支溝膈兪申脈缺盆腫﹕足臨泣太淵商陽脇與脊引﹕肝兪背膊項急﹕大椎腰背彊直不能轉側﹕腰兪肺兪腰脊痛楚﹕委中復澑腰背傴僂﹕風池肺兪背拘急﹕經渠肩背相引﹕二間商陽委中昆侖偏脇背痛痺﹕魚際委中背痛﹕經渠丘墟魚際昆侖京骨脊膂彊痛﹕委中腰背俱疼難轉﹕天牖風池合谷昆侖脊內牽疼不能屈伸﹕合谷復澑昆侖脊彊渾身痛不能轉側﹕啞門胸連脇痛﹕期門﹝先鍼﹞章門丘墟行間湧泉肩痺痛﹕肩天井曲池陽谷關衝

手足腰腋部

手臂痛不能舉﹕曲池尺澤肩三里少海太淵陽池陽溪陽谷前谷合谷液門外關腕骨臂寒﹕尺澤神門臂內廉痛﹕太淵臂腕側痛﹕陽谷手腕動搖﹕曲澤腋痛﹕少海間使少府陽輔丘墟足臨泣申脈腕勞﹕天井曲池太淵腕骨列缺液門手腕無力﹕列缺肘臂痛﹕肩曲池通裏手三里肘攣﹕尺澤肩小海間使大陵後溪魚際肩臂酸重﹕支溝肘臂手指不能屈﹕曲池三里外關中渚手臂麻木不仁﹕天井曲池外關經渠支溝陽溪腕骨上廉合谷手臂冷痛﹕肩井曲池下廉手指拘攣筋緊﹕曲池陽谷合谷手熱﹕曲池曲澤內關列缺經渠太淵中衝少衝勞宮手臂紅腫﹕曲池通裏中渚合谷手三里液門兩手拘攣﹐偏風﹐隱疹﹐喉痺﹐胸脇塡滿﹐筋緩﹐手臂無力﹐皮膚枯燥﹕曲池﹝先瀉後補﹞肩手三里風痺肘攣不舉﹕尺澤曲池合谷肩膊煩疼﹕肩肩井曲池五指皆疼﹕外關手攣指痛﹕少商掌中熱﹕列缺經渠太淵腋肘腫﹕尺澤小海間使大陵腋下腫﹕陽輔丘墟臨泣腰痛﹕肩井環跳陰市三里委中承山陽輔昆侖腰痛難動﹔風市委中行間腰腿如水﹕陰市挫閃腰疼﹐脇肋痛﹕尺澤曲池合谷手三里陰陵陰交行間足三里腰脊彊痛﹕腰兪委中湧泉小腸兪胱膀兪腰腳痛﹕環跳風市陰市委中承山昆侖申脈腿膝酸疼﹕環跳陽陵丘墟股膝內痛﹕委中足三里三陰交腳膝痛﹕委中三里曲泉陽陵風市昆侖解溪膝股腫﹕委中三里陽輔解溪承山腰如坐水﹕陽輔足痿不收﹕復澑風痺﹐腳麻木﹕環跳風市足麻痺﹕環跳陰陵陽陵陽輔太溪至陰香港腳﹕肩井膝眼風市足三里承山太衝丘墟行間髀樞痛﹕環跳陽陵丘墟足寒熱﹕三里委中陽陵復澑然谷行間中封大都隱白腳腫﹕承山昆侖然谷委中下廉寬骨風市足寒如水﹕腎兪渾身戰抖﹐酸﹕承山金門足寒﹕復澑申脈厲兌足攣﹕腎兪陽陵陽輔絕骨諸節皆痛﹕陽輔腫﹕承山昆侖足緩﹕陽陵衝陽太衝丘墟腳弱﹕委中足三里承山兩膝紅腫痛﹕膝關委中三里陰市足不能行﹕三里曲泉委中陽輔三陰交復澑衝陽然谷申脈行間脾穿跟艸鞋風﹕昆侖丘墟商丘照海腳筋短急﹐足沈重﹐鶴膝﹐歷節風腫﹐惡風發不能起牀﹕風池腳腕疼﹕委中昆侖足心疼﹕昆侖腰痛不能久立﹐腿膝脛酸重及四肢不舉﹕跗陽腰重痛不可忍﹐及轉側起臥不便﹐冷痺腳筋攣急不得屈伸﹕灸兩腳曲KT兩紋頭四處﹐各﹐一同灸﹐用兩人兩邊同吹至火滅。若午時灸了至晚或臟腑鳴﹐或行一﹑二次﹐其疾立愈。

腰痛不能舉﹕僕參﹝二穴在跟骨下陷中﹐拱足取之。灸三壯﹞

膝以上病﹕灸環跳風市膝以下病﹕灸犢鼻膝關三里陽陵足踝以上病﹕灸三陰交絕骨昆侖足踝以下病﹕灸照海申脈腿痛﹕寬骨气腳﹕一風市﹝百壯或五十壯﹞二伏兔﹝鍼三分﹐禁灸﹞三犢鼻﹝五十壯﹞四膝眼五三里﹝百壯﹞六上廉七下廉﹝百壯﹞八絕骨腳轉筋﹐發時不可忍者﹕腳踝上﹝一壯﹞內筋急﹐灸內﹔外筋急﹐灸外。

腳轉筋﹐多年不愈﹐諸藥不效者﹕灸承山﹝二七壯﹞

婦人部

月脈不調﹕气海中極帶脈﹝一壯﹞三陰交腎兪月事不利﹕足臨泣三陰交中極過時不止﹕隱白下經若冷﹐來無定時﹕關元婦人漏下不止﹕太衝三陰交血崩﹕气海大惇陰谷太衝然谷三陰交中極瘕聚﹕關元赤白帶下﹕帶脈關元气海三陰交白環兪﹝壯﹞間使﹝三十壯﹞

小腹堅﹕帶脈絕子﹕商丘中極因產惡露不止﹕气海關元產後諸病﹕期門乳癰﹕下廉三里俠溪魚際委中足臨泣少澤乳腫痛﹕足臨泣難產﹕合谷﹝補﹞三陰交﹝瀉﹞太衝橫生死胎﹕太沖合谷三陰交橫生手先出﹕右足小趾尖﹝三壯﹞立產﹐炷如小麥大。

子上逼心﹐气悶欲絕﹕巨闕合谷﹝補﹞三陰交﹝瀉﹞如子手掬母心﹐生下男左女右手心有鍼痕﹐可驗。不然﹐在人中或腦後有鍼痕。

產後血暈不識人﹕支溝足三里三陰交墜胎後手足如水﹐厥逆﹕肩井﹝鍼五分﹞若又見悶亂﹐急鍼三里。

胎衣不下﹕中極肩井陰挺出﹕曲泉照海大惇無乳﹕膻中﹝灸﹞少澤﹝補此二穴神效﹞

血塊﹕曲泉復澑足三里气海丹田三陰交婦人經事正行﹐與男子交﹐日漸羸瘦﹐寒熱往來﹐經血相競﹕百勞腎兪風門中極气海三陰交。若以前證作虛勞治者﹐非也。

女子月事不來﹐面黃﹐漧嘔妊娠不成﹕曲池支溝三里三陰交經脈過多﹕通裏行間三陰交無時漏下﹕三陰交欲斷產﹕右足內踝上一寸。又一法﹐灸臍下二寸三分﹐三壯。

一切冷憊﹕灸關元月水不調﹐因結成塊﹕鍼間使

小兒部

大小五癇﹕水溝百會神門金門昆侖巨闕驚風﹕腕骨螈五指掣﹕陽谷腕骨昆侖搖頭﹐張口﹐反折﹕金門風癇﹐目帶上﹕百會昆侖絲竹空脫肛﹕百會長彊卒疝﹕太衝角弓反張﹕百會瀉痢﹕神厥赤遊風﹕百會委中秋深冷痢﹕灸臍下二寸及三寸動脈中。

吐乳﹕灸中庭﹝在膻中下六分﹞

卒癇及豬癇﹕巨闕﹝灸三壯﹞

口有瘡蝕斷臭穢气沖人﹕勞宮﹝二穴﹐各一壯﹞

卒患腹痛﹐肚皮靑黑﹕灸臍四邊﹝各半寸﹐三壯﹞鳩尾骨下一寸﹝三壯﹞

驚癇﹕頂上旋毛中﹝灸二壯﹞耳後靑絡﹝三壯﹐炷如小麥大﹞

風癇﹐手指屈如數物者﹕鼻上髮際宛宛中﹝灸三壯﹞

二﹑三歲兩目赤﹕大指﹑次指間後一寸五分﹝灸三壯﹞

囟門不合﹕臍上﹑臍下各五分﹐二穴各三壯﹝灸瘡未發﹐囟門先合﹞

夜啼﹕百會﹝三壯﹞

腎脹偏墜﹕關元﹝灸三七壯﹞大惇﹝七壯﹞

豬癇如屍闕吐沫﹕巨闕﹝三壯﹞

食癇﹐先寒熱灑淅乃發﹕鳩尾上五分﹝灸三壯﹞

羊癇﹕九椎下節間﹝灸三壯﹞。又法﹕大椎上﹝三壯﹞

牛癇﹕鳩尾﹝三壯﹞。又法﹕鳩尾大椎﹝各三壯﹞

馬癇﹕僕參﹝二穴各三壯﹞。又法﹕風府臍中﹝各三壯﹞

犬癇﹕兩手心足太陽肋戶﹝各灸一壯﹞

雞癇﹕足諸陽﹝各三壯﹞

疳蝕爛﹕承漿﹝鍼﹑灸皆可﹞

瘡毒部

治癰疽瘡毒﹐騎竹馬灸法﹕用薄篦量患人手上尺澤穴﹐橫紋比起﹐循肉至中指尖止﹐截外用竹杠一條﹐以竹杠兩頭置凳上﹐令患人去衣﹐騎竹杠以足微點地。以先比篦安杠上﹐豎篦﹐循背直上﹐篦盡處以墨點記。只是取中﹐非灸穴也。更以薄篦量手中指節兩橫紋爲一寸﹐將篦於所點墨上兩旁各量一寸是穴。各灸五壯或七壯止﹐不可多灸。此法灸之﹐無不愈者。蓋此二穴﹐心脈所過﹐凡癰疽之疾﹐皆心气畱滯﹐故生此毒﹐灸此則心脈流通﹐實時安愈﹐可以起死回生﹐有非常效。

熱風隱疹﹕肩曲池曲澤環跳合谷湧泉瘰﹕少海﹝先推鍼皮上三十六息﹐推鍼入內﹐追核大小﹐勿出核﹐三十三下乃出鍼﹞

天池章門臨泣支溝陽輔﹝百壯﹞手三里肩井﹝隨年壯﹞

疥癬瘡﹕曲池支溝陽溪陽谷大陵合谷後溪委中三里陽輔昆侖行間三陰交百虫窠﹝卽膝眼﹞

瘍腫振寒﹕少海腋腫馬�瘍﹕陽輔太衝足臨泣癰疽發背﹕肩井委中﹝以蒜片貼瘡上﹐灸。如不疼﹐灸至疼﹔疼﹐灸至不疼﹐愈多疔瘡﹕生面上口角﹐灸合谷﹔生手上﹐灸曲池﹔生背上﹐灸肩井﹑三里﹑委中﹑行間﹑通裏﹑小海﹑太衝﹑臨泣。

徧身生疥癩﹕曲池合谷三里絕骨膝眼﹝灸二七壯﹞

雜病部

人脈微細不見或時無者﹕以圓利鍼刺足少陰經復澑穴﹐鍼至骨﹐順鍼往下刺之﹐候回陽脈生﹐方可出鍼。

蠍蜇﹑蛇﹑犬﹑蜈蚣傷﹐痛不可忍者﹕各詳其經絡部分逆順戚气刺之。蓋逆順戚气者﹐气隨經直瀉﹐不欲呼吸﹐使毒瓦斯行經也。用鍼咒曰﹕天靈朗榮﹐願保長生﹐太玄之一﹐守其眞形﹐五臟神君﹐各保安寧﹐神鍼一下﹐萬毒潛形﹐急急如律﹐令攝九鍼。默念咒一徧﹐吹气在鍼上﹐想鍼如火龍﹐便從病患心腹中出其病﹐速愈。

溺水死﹐經宿可救﹕卽解死人衣帶﹐灸臍中。

狂犬傷人﹕灸咬處瘡上。

蛇傷﹕灸傷處三壯﹐仍以蒜片貼咬處﹐灸蒜上。

逐日人神所在

一日在足大趾厥陰分﹐刺之﹐跗腫。

二日在足外踝少陽分﹐刺之﹐筋經緩。

三日在股內少陰分﹐刺之﹐小腹痛。

四日在腰太陽分﹐刺之﹐腰僂無力。

五日在口太陰分﹐刺灸之﹐舌彊。

六日在手陽明分﹐刺之﹐咽喉不利。

七日在內踝少陰分﹐刺灸之﹐陰經筋急。

八日在手腕太陽分﹐刺灸之﹐腕不收。

九日在尻厥陰分﹐刺灸之﹐病急。

十日在腰背太陰分﹐刺灸之﹐腰背傴僂。

十一日在鼻柱陽明分﹐刺灸之﹐齒面腫。

十二日在髮際少陽分﹐刺灸之﹐令人重聽。

十三日在牙齒少陰分﹐刺灸之﹐气寒。

十四日在胃脘陽明分﹐刺之﹐气腫。

十五日在徧身﹐不宜補瀉﹐鍼灸大忌。

十六日在胸太陰分﹐刺之﹐逆息。

十七日在气沖陽明分﹐刺之﹐難息。

十八日在股內少陰分﹐刺之﹐引陰气痛。

十九日在足跗陽明分﹐灸之。

二十日在內踝少陰分﹐刺之﹐經筋攣。

二十一日在手小指太陽分﹐刺之﹐手不仁。

二十二日在足外踝少陽分﹐刺之﹐經筋緩。

二十三日在腰及足厥陰分﹐刺之﹐發轉筋。

二十四日在手陽明分﹐刺之﹐咽喉中不利。

二十五日在足陽明分﹐刺之﹐胃气脹。

二十六日在胸太陰分﹐刺灸之﹐喘咳。

二十七日在膝陽明分﹐刺之﹐足經厥逆。

二十八日在陰少陰分﹐刺之﹐小腹急痛。

二十九日在膝脛厥陰分﹐刺之﹐筋痿無力。

三十日在足跗上陽明分﹐刺之﹐有傷胃气。

考之砭足一科﹐𨿽有《資生經》《鍼灸四書》﹐其間浩翰廣漠﹐不能窺其要妙﹐獨陳先生得梓桑君家傳之祕﹐乃篡其備要﹐編爲是書﹐以便後學。今重校正﹐定其詳略﹐尢爲切要﹐使天下後世咸躋於仁壽之域也。

