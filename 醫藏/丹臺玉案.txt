

丹臺玉案明孫文胤

自敍

予世居新都之休邑。弱不好狹。與羣兒遊。輒岸然自遠。先君子異之誡曰。小時了了。

大未稱善。頗有宅相之目。於時苦攻下帷。日課經生業而已。久之二豎爲祟。日與地之上池名哲砥摩。乃探叩藏。則靈樞內景諸書。次第咸列。僕初翻覽。苓術之味。與帖括之苦。略相當。徐乃漸入甘境。久而揣摩獲中。病盡脫矣。因嘆人能殫精。皆可證聖。安在農軒業。不足然而五運六气之徵。五行六腑之變。溫涼生克之數。標本奇正之方。亦庶幾管窺蠡測。探其一班矣。或曰。子業已成。盍少試乎。乃行之京口。所投輒治。問膏肓者踵相接也。顧予性不耐紛。大江南北之衝。郵使星軺之過。日不暇給。心HT苦之。於是又寓之古吳。古吳人士閒雅。林水瀟散。讀書譚道。地與性宜遂寄廬焉。因以濟物之暇。益肆力於仲景元素諸家之祕旨。精思劇解。匯輯成編。用公同志。昔陶弘景以神農本艸。合雜家別錄。銓釋注名。

嘗言江南偏方。不周曉藥石。往往紕繆四百餘物予乃知東晉士大夫好服五石散。其時風气涼愚公善醫。先飲食而後丸劑。故秦越人察气觀變。名聞諸侯。而不如其長兄中兄。名不出閭裏也。讀予是編者。並以斯言贈之。使貴五穀而賤金石。寶眞气而陋參。則枚生七發。人自有之。亦無所用予書矣。

崇禎丁丑孟夏上浣八日孫文胤對薇父書於仁壽堂

序

余嘗謂經濟莫論出處。活億萬生靈爲大。而活億萬世生靈爲彌大。是故良醫賢良相。先王父曁名噪起。江以南。奇沈瘵。非兩大人末能下手。民無告。則捐餌療之。余從帙括暇。亦不忌箕裘。頗於中探采。以是與術家言。悉知其伎倆。良畢照。不爲庸流蒙。乙丑冬司鐸當湖。士子爭以文相質。讀易誦詩。不倦。顧欲訪一二異人謀養生事。缺然無聞越歲遇孫君對薇。與語語輒奇。試技技輒效。察以九竅。參以五臟。處虛實之分。定順逆之節。

知臨。醫獨冠海內。對薇卜築在玆。應出尋常。地靈之驗。信然乎。曰否。北固豈人﹕對薇。

人不傑。地亦不靈。對薇少而穎敏。治經史。舉不凡。自謂取靑紫如拾芥。竟以孱質罹。

於是棄墳典。乞靈素難。以是捷於國士者。移於國手。眞不啻反掌間非僅僅恃北固靈耳。令伊芳道大行。轉盼活億萬生靈不淺。而對薇猶未滿志。乃所出手披一集。俱從靈樞黃庭內景叔和河間以訖東垣丹溪諸篇。細爲刪訂。參以獨解。生平伎倆。具在玆編。或詰余曰。人問許宗胤何不著書。宗曰。人病在心意之巧。而知變脈之深趣。不可言傳。孫氏玆編。無寧糟粕。余答之曰。二十年苦心。九折臂而証之。不可言傳者。能以言傳。非孫氏不能有是書。昔葛洪抄金匱方百卷。肘後急要方四卷。亦寧好事。活億萬世生靈。對薇其有遐心耶。先王父曁先大人。頗稱世徳。余不敏。譾勞承乏。兩作吏。未審活人幾許。然一片婆心。寧柔克。

無剛克。寧失出。無失入。以副。

聖明如天之仁。養國家數百季元气。私心爾爾。閭父老。竊爲世徳有根。余滋愧焉。

憶孫勝於處。孫氏其昌於後。餘言是券。

時崇禎戊寅仲秋承徳郎知江寧縣事苕水通家侍教生楊卿拜書於雨花之木末亭。

凡例

一集素難靈樞。仲景河間。丹溪東垣。諸家等書。合爲采撰。刪其繁雜雷同。摘其精核簡要。一言可當千萬言。以便流覽。

一質諸賢達。究心於此者。並海內同道諸名公。虛心輒訪。不敢槪恃臆見。

一分卷爲六。捲之內有類。類之中有論。論之次評脈。脈之後主方。苦心詳析庶幾開卷一先天脈鏡。得之異人祕授。並自胗驗。與軒岐叔和有所不同。故另列一帙。

一試之考驗所中。兼於朝夕展捲細玩。靜悟研思。別有所得。亦不敢盡剿成說。

一是集。經二十年參訂考較。非敢艸艸飾閱。

一自手錄。付之謄眞。續付剞劂。一一對明查攺。當無訛謬。

一外著螽斯祕寶錄。專爲育嗣種子。深究精微纂已成章。緣未遑續較。以俟它日再鐫附

卷之一

先天脈鏡敍

夫測意在聲气之微。幻矣。卽究詰感因。亦臆揣耳。若以三指叩五臟。尢在意揣外。軒岐曁叔和已發玄妙。而戴氏尙有刊誤之辧。蓋愼之也余不敏。敢附贅疣。顧所得異人祕授。兼之胗候驗證參考。更與先天有三昧焉。豈云超軼先聖賢。而實有闡先聖賢所未泄者。是亦一畫之系。九疇之衍。奚忍私之。敬公同志。以參所未逮。

尊生主人孫文胤謹識

卷之一

先天脈鏡論云

夫脈之胃气者何气也一陽之气升於土中者是也。爲先天之气物之所賴以生者此也。而人不自知和緩擬之。吾以口中吹出重气擬之。又以軟而滑者擬之此亦無可擬之中。而彊擬其略相似者以示人也。

夫診脈下指之時。須觀胃气爲主。若此部得其中和。則此部無病。或云獨大者病。獨小者病也。今若以小者配大者。不去涼二部之熱。而反來溫一部之寒。吾恐如抱薪救火。而反傷其一部中和之體。可不損人之天年者矣。故當以胃气爲主者是也。

夫診脈法。固以胃气爲主。而胃气之取法。前言備之矣。乃指下渾渾緩緩。無形之可礙者是也。但覺有形。便是六淫阻滯。就可認之爲病脈也。須大小緩急不同。乃六淫之體性有不同耳。自與中和胃气大相懸隔。苟若以邪爲無形。則气血以自通暢流行。乃正气而非邪气。何病之有哉。旣言爲邪必有形也。但在人察識之力體認之眞以何經用何藥而不眩。而或二或三之眞見眞知。而在陽分者。而用陽分之藥。血分者而用血分之藥。浮沈不失升降無瘥。軒岐之旨斯得矣。又云一陽一陰之謂道。偏陰偏陽之謂病。信哉言乎﹝此論當與後篇病在中不實不堅夫診脈之時須要澄心靜慮。一毫事務不可雜擾然。又調停息气。初下指必須輕手於皮毛之間。消息其所以然也。次以按至血脈。消息其所以然。三按至肌肉之分。消息其所以然。四又按至筋之分。消息其所以然。五又按至骨之分。消息其所以然。此五等消息之方。得其詳也。蓋皮毛肺之分。陽中之陽也。其形如此。血脈之分。陽中之陰也。其形如此。肌肉脾之分。胃气分也。筋乃肝之分。陰中之陽是也。其形如此。骨乃腎之分。陰中之陰是也。其形如此。

夫一部之中五行具焉。五行之中陰陽分焉。陰陽之間胃气存焉。其胃气若桃李木夾中之仁。分之兩片。兩片之中有穿一綫。其綫卽胃气也。所賴以生生之機者此也。所賴以爲化化之妙者此也。

夫六部須各具五行之性。莫不由陰陽分來。若火邪乃五行之一也。總以一而言之。施運兼備。卽爲太極也。有表有裏。卽爲陰陽兩儀也。表中有裏。裏中有表。卽爲四象也。其土气於四象無不在。何也。如河圖之土五數焉。天一生水。地六成之。一得五而成六也。地二生火。天七成之。二得五而成七也。至於三四皆由得五而方成八九也。此土之數。所以於四時無不在也。其陰陽五行之定位如此。

其脈之有病者何也。惟欲其無太過無不及。各得其性而已。假如部之屬木者。於時爲春。萬物於此暢茂條達。萌芽甲拆。此部必得軟滑而長。如萬物之在春者。方得木之體也。外此或短而澀。燥淫傷也。或平而滲。濕淫傷也。或微而滯。寒淫傷也。或浮而弦。風淫傷也。或洪而盛。熱淫傷也。或尖而數。火淫傷也。至於六淫合傷。五運害制。斯又在人察識之力耳。木須如此。火土金水何也。如火也於時爲夏。萬物莫不盛茂。張布施發。此部必得微洪而大。如萬物之在夏也。方得火之體也。外此皆爲病矣。金也於時爲秋。萬物莫不完聚收斂而實部必得淸肅而浮。如萬物之在秋也。方得金之體也。外此則皆爲病。水也於時爲冬。萬物莫不歸藏安靜潛伏。此部必得沈細而實。如萬物之在冬也。方得水之體也。外此太過不及。

皆爲病矣。至於土者。惟以和緩安靜。且三焦包絡之火。非心火之比。遊行於天地之間。惟以滑數流利。前體若此者。乃本來自然之性。以知消息處治之道。但恐智者過之。愚者不及。難以造斯道之精耳。

前云五行之性如此。亦惟以在經者言耳。而絡脈之分布。此又不可不知也。絡者與經之何異有之。旣以察其經矣。又當察其絡。察絡之方又不易也。又云大幹者走經。旁枝者走絡。

甚經。傍發者爲絡。是以生瘡癤於手足。或積塊於身旁。必察絡而後知其病之所在也。此圖略載以示大端。後當詳論。前論備而未詳。尙有輸孫兩手絡圖。兩手須左右不同絡脈爲病大同右手經絡圖形前頭至腹下後背至足左手經絡圖形外背內胸五臟外發見之圖如病患面靑。或好呼。或喜酸。或泣。或怒。數內有一見於外者。知其肝經受病也。余髒仿此而推之。

五臟外應之圖內經曰。上境上者。喉嚨及頭間事也。下境下者。後腰及足脛間事也。前以候前。後以。左寸外以候心。內以候膻中。左關外以候肝。內以候膈。左尺外以候腎。內以候膀胱。右寸外以候肺喉。內以候膈。右關內胃外脾。右尺內以命門。外以候三焦。

前圖所載。部位絡脈若此部此絡有病。脈則主此處有病。毫髮不差。但審六气。知其作何夫六淫之邪。皆陰陽二气推遷。相代太過不及而成。此六邪也。陽中之陰則爲風。陽中之陽父母。土乃脾胃之分。無所不談。故難定位。但脈中有外寒而內熱。有外熱而內寒。彼此相制而不得其自然。以致病相隱伏於其中。

實不外乎陰陽升降之性也。故用藥者。當知升降陰陽爲主。

夫治六邪之藥佐之。而六淫之邪非外來物也然人之一身。本乎六气而成。十二經絡之中不可外此六气。相代以爲造化之機也。

論六淫之邪浮越起於上。而得按入裏便不相似者風也。百病不離乎風。遲滯微虛者寒也。尖。如地理之辧星辰。頭同而腳異者。

陽邪在表。自得發散之體。如甑上熱气。烘烘上升。四圖無約束之狀也。乃陽气自旺。

本部如此者。當伏以降之。

陰邪在表。自得澀滯之體。如煎銀將化。面上有HT。蓋覆不開也。乃陰乘陽也如此當發之。散之。升之。舉之。陰有形而陽無質者此也。

一論人身之中。惟陰陽二气而已。陰在內陽之守。陽在外陰之使也。陰須在內而根於外陽之下。陽須在外而根內陰之上。故曰。陰根陽。陽根陰也。是以脈中。表須屬陽。以活動爲其體性。而猶有靜順之陰在內。裏須屬陰。以靜順爲其體性。而猶有活動之陽在中。如此乃兩得相根據倚也。或表脈惟散尖洪大。裏脈惟蹇遲細小。乃陰陽相拒而不相和。各盛於本位。當以藥之气味輕淸者收斂表陽。使根於內。又以气味俱濃者。溫和裏陰使根於外。又或有表澀下而裏衝上者。在外在陽气不升。在內爲陰火衝發。此常情多有也。當升表之陽气。降裏之陰火。亦有表蹇澀而裏洪數者。亦有陰乘陽。陽乘陰也。

當升發之。當升降之其治法脈法之綱。不過如此。其中或兼五運六气之邪。或有積聚成痰。此又在人所擇藥味治之而已。而陰陽之理不能離也。

一論人身中。惟陰血陽气而已。貴乎不可有偏勝也。一有偏勝。皆爲病矣。勝輕則病輕。勝重則病重。至日久則病愈勝。微者愈微。漸至孤陰孤陽。是皆死也。脈若孤陽。死在春夏之日中脈若在孤陰。死在秋冬之夜半。所謂孤陽不生。孤陰不成。何也。蓋陽無陰。則散漫不能收斂。陽之所倚者陰也。陰無陽則翕聚不能發散。陰之所倚者陽也。觀之天傍地。地傍天。

天地自相倚杖。而人則可見矣。

一論陰陽之性。陰之性靜。陽之性動。陰之性收。陽之性散。陰之性降。陽之性升。陰之性沈。陽之性浮。陰之性遲。陽之性數。陰之體平。陽之體尖。陰之性橫。陽之性直。陰之性成。陽之性生。陰之性殺。陽之性長。陰之性內。陽之性外。陰之體弱。陽之體彊。陰之體濁。陽之體淸。陰之味鹹。陽之味辛。陰之味苦。陽之味甘。陰之气涼。陽之气溫。陰之气寒。陽之气熱。陰之體潤。陽之體燥。陰之體扁。陽之體圓。陰之體短。陽之體長。陰之體有形。陽之體有質。此陰陽形質之大道也。

一論陰陽升降之道。其陽上升非在陽分而復上升。乃陰極陽生之道。陽自陰分上升至陽分耳。

而降地。天晴自下而上升。正此意也。又曰。地气上而爲云。天气下而爲雨。

一論陽性無不發散。陰性無不收斂。陽性發散。散何物。不過發散乎陰耳。非外有物與陽發散也。陰性收斂。斂何物。不過收斂乎陽耳。非外又有物與陰收斂也。

或有陽收斂陰發散者。乃陽中之陰收斂。陰中之陽發散耳。而陰陽之性。未嘗先也。

一論六淫之邪。性有浮起升散者。有沈平降斂者。所風熱火者。其性屬陽。本乎天者親上其。來必浮起升散。寒濕燥者。其性屬陰。本乎地者親下其來必沈下降斂。但各得其位。受胃气之所養。升降浮沈得遂其性。則爲天地推遷運化之气耳。何病之有哉。一不如此則陽去乘陰。陰去乘陽。則陰陽不和。各先其職。故性相倚仗者。而變爲相形者矣。漸必至於陽微陰勝。陰微陽勝。感則陰去陽雜獨守。陽去陰雜獨存。常道值此。大變可立待矣。

一論升降浮沈。在脈中貴在平和。但浮沈若夏冬二時。寒熱至此極矣。極則攺常。然或有生者惟以此。若前寒熱浮沈之極。則陰孤陽寡。固不必治。而亦不能治也。

夫治病者。主脈不及。治之宜緩。客邪居之。治之宜急。藥性分兩不可惑也。

夫三陽之表。有邪當汗。其汗宜急。三陽之裏。有邪當下。其下宜緩。三陰之表。有邪當汗其汗。陽之裏乃表之裏有形經絡受邪。故宜利小便下大便。陰之表乃裏之表也。亦爲經絡受病。故宜淸形以爲汗。陰之裏乃裏之裏也。實爲有形經絡受邪。故宜大便下之。何也。蓋表乃陽之分也。陽性本浮之客。蹇滯陰邪。故宜發散以順其陽之性。裏乃陰分也。陰性本沈。

降之客。洪數陽邪。故宜利下。以順遂陰之性也。升降浮沈。治法須異。不過順陰陽之性。而利導之耳。外是失之。皆爲穿鑿。所以智者惡其鑿也。

夫治腫毒初得。宜發汗。亦以其所得未深。在無形經絡。久則宜下。以其漸進入裏也。

在有形經絡中矣。其所謂膿成而補者。以其邪熱已定。正气已被所傷。故補其气血之不足。非補邪也。觀此雜病皆與傷寒治法同。今人以爲不同。是不知陰陽之理也。夫十二經在三陽。外無不主。內有所受者。受小谷傳糟粕也。在三陰。內無所受。外有所主者。皮毛血脈肌肉筋骨耳。用藥主治者。在所當知。夫胞絡者。本三焦之配也。今人惟以命門爲三焦之配。不知十命門爲液之祖。較之於吾。則有形質矣。故次三焦之下。胞絡爲血之母全屬陰矣。故此於命門定其上中下之位次可也。若經所謂審淸濁而知部分歟。

夫結滯積聚。多屬陰脈何也。蓋陰性收斂。向實歸之意。若陽性則主發散衝開。何積聚之有。所以經云。陰搏陽別。是名有妊。亦以陰脈成聚。完結之意也是以有妊之婦得陽脈來。便主落胎。陽化气。陰成形。天地生成之功用也。又云。血旺气衰應有體。正此意也。

夫小兒痘疹。惟其右尺相火。熬煎左尺腎水。以致腎水逆克心火。乃一定之病機也。若水勝則陰勝。其痘必主气虛不能發起。故以助陽發表之藥爲主。若火勝則陽勝。其痘必主血虛。

其气之發。無所蓋覆。必難成漿。漸至漧枯。又以斂表之藥爲主。愚按風熱相兼。惟治熱爲主。佐以收藥。

風寒熱相兼。惟治風爲主。佐以溫藥之論。大槪在人消息之耳。

一論人身有十二經絡。統之五運六气而已。運气又不可執一也。總之者。惟一陽一陰。

人能自運矣。學人不肯溯流窮源。而惟限於局方之習。終於局方而已。其不枉人之天年者得乎。

一論人身之胃气。乃先天之气煎以言之矣。但此气在人身少而壯。由此气以漸而成也。

人之而不使喪耳。亦不能外有所增益也。又云能延年者。如燭在風中則不耐久。移在密室之中則所差遠矣。是以常人惟損之志人固守之。

一論胃气在人之脈固滑而和。本是或有邪淫之來。此脈渾然在中。邪淫日久。此气殘傷。殘傷至盡。生气殄矣。所以人須病。而脈猶有胃气者可醫。無則不能治也。故胗之時。旣是邪脈。猶當表裏之中。尋取胃气也。此脈但可被邪脈傷。終不與邪脈混。故當審察分看。不可茫茫然無雜別也。人能知此醫理。斯過半矣。

一論大腸脈。自外而下降。三焦脈自內而上升。小腸脈。自內而下降。膀胱脈。自外而上升。故內經云。天陰自上而降。地陽自下而升。是此意也。

詳論一論前載六淫之气來應指下。必有太過不及之形也。倘六脈不實不堅。且散且聚。而癥卻在中。此無形而有病也。殊不知人身有六气。有五運。旣無六气有餘之邪。則必屬五運不足之邪使畢已之謂歟。邪已遏。正未復。此意也。兼前論看。

一論寒熱交爭者何也。蓋陰外乘陽。陽與陰爭﹝此言寸也﹞或陽乘陰。陰與陽爭。﹝此言尺也﹞。司治者在表陰邪當升發。以復其陽之性。在裏陽邪當降斂。以復其陰之性。陰陽得位。於寒熱何爭之有。若夫陽分洪數。或陰分蹇澀。此乃偏勝之脈。惟寒惟熱而已。不至於寒熱爭也。又有陽去乘陰。陰不能與陽爭。是陽獨勝也。惟主熱而已。或陰去乘陽。陽不能與陰爭。是陰獨勝也。亦惟主寒而已。三等理論。在所當知。

一論寒熱之客於人身也。寒邪多自皮毛而入筋骨熱邪自筋骨而出皮毛。故曰寒自外入。

熱自內出如是觀之。天陰自上而降地。地陽自下而上升。其理蓋可見矣。

一論表脈乃尖之尖者。若稍平來。則似裏脈之體。風寒風濕是也。裏脈若尖。則反似表脈。

而不見平潤之體。此陽極也。當下之。或微有平潤在上。而不見尖數之體。此陰勝也。當升之。此篇當前論看。

一論人身之筋。過熱則縱。過寒則縮。縱則痿緩。縮則疼痛。或有痿疼痛悉備者。因受濕熱。而大筋施長。小筋短之謂也。

一論人之病出於六淫之邪。實不外乎四時寒熱溫涼之气。此脈須辧升降浮沈。而以六淫參之。斯得病情矣。因以用藥。無不動也。

一師云。風淫之邪。無晴不有。若風濕風燥﹑風熱﹑風火﹑風寒之類。若三者兼來。如風寒濕風濕熱類也。故前云百病不離乎風。一日問師雲。水風在脈何以認。答曰。須與濕相似。

而略有不同。如野馬﹑氤氳之意。以師言度乃渾渾不淸之體。

一論凡知病處法。亦有一大理也。心腎二部。上至頂巓。下至足心。若子午上下之中正也。

肝若天三生木。屬左也。肺若地四生金。屬右也。脾土𨿽屬於右而實在中多。三焦相火𨿽屬於左。而亦寄膻中也。一論用藥之法。譬若心臟大熱。腎臟大寒此乃陰陽各盛本位也。當涼陽分之熱。溫陰分之寒。上呼下HT者方是。予意以黃連之類涼心桂附之類溫腎師云。不可也。黃連固是而桂附不宜用。恐反助陽火矣。惟以澤瀉瀉腎之寒。則脈自轉平和。

一論藥味之甘者上行而發。苦味直行下泄。二味更相平也。辛味橫行而散。酸味收而來斂。

二味更相平也。又若苦能堅軟咸能軟堅。二味少相反也。須然二味相兼。則以重者論。則輕者又雜爲主矣。

一論脈中有輸。有經。有絡。有孫。四端縱橫錯綜。方成人形。輸者﹑乃气助行。無有定體。若人生之初。可善可惡也。是以偏勝之气而居處於飲食之間。稍得調之。則無有矣。

經脈者。乃此气行來已有著實定體。如人之生。習學已成。善則善。惡則惡。至此病端。定已可施。醫藥調養之力也。生死在此分。安危在此判。

絡脈者。得之各經受來。若經中元气穀气充盛。不爲所因。間有發於絡脈。爲病之小者。無關人之生死矣。

孫脈者。則又受之絡。爲有小節之刺可以治。可以無治。可以外用敷貼而愈矣。其脈之在人手也。其行直經也。其行橫絡也。其行亦橫孫也。一橫一直。無少差也。譬若天地逆行之序焉。

輸脈者。若一輸者。輸气至於經也。經者。總而經理者也。如寸關尺三部。表裏分之兩手。

共十二經也。絡者。絡分四旁也。孫者。又絡之分布出也。予曾得大腸風燥。病痔下血。須不常見。其根常在。自察其脈。右手得浮弦小澀。挨在輸脈之分。久治未愈。師云。此乃熱被寒郁在輸而不得達於經也。據脈言。乃寒火之類。故以荊芥苦溫之藥主之。加以薄荷蘇葉又以貝母行滯气。其荊芥能傳送五臟。乃使輸脈發行至經。其味苦能降火。濕能散寒。以之主治。恰是至當。學人宜以此知彼。擴而充之可也。

一凡有人求治於予者。不可因貧富而異其心。當潛心察脈。辧色驗癥。惟圖愈疾爲主。

不可輕易求其了事而已。常聞古人云。得失之中增見識。亦爲吾之一小試可也。苟以謾心乘之。

非惟無益。於彼抑且有失已之初心矣。又云。才放肆則就放蕩。五穀不熟。不如美艸。日流污下。何能登軒岐之堂。而爲當世之司命也。

卷之一

診脈捷要歌

浮緊弦遲屬風寒。升之散之气自完。

弦數浮洪風熱認。藥用收降病自安。

浮弦小澀如絲綫。風燥藥宜降潤施。

浮而平滲來歸指。風濕升散加參主。

小澀無力寒燥傷。溫潤之藥端可與。

洪盛而澀乃燥熱。降藥潤藥當急取。

平潤革遲爲寒濕。升燥之藥爲第一。

滲潤洪數爲濕熱。苦寒藥餌宜用急。

枯澀小澀乃火燥。滋潤之藥用之可。

數而無力寒火觀。甘補溫藥俱勿少。

數而有力熱火功。苦寒之藥正相同。

亦有濕盛火俱下。寒火之脈認宜眞。

有見表滯裏表實。此脈莫把熱認之。

分明寒郁熱難發。發散寒邪熱自驅。

又有表數里無力。陰盛格陽正此期。

溫內更加斂表藥。陰陽和時脈自如。

積滯之脈自沈伏。流注如珠或結芤。

血積有形按不散。气積按有尋卻無。

按滑如苔名痰積。食積惟在右關系。

气口緊盛食積新。關若伏兮食多日。

食不下兮气口滑。食不化兮气口滯。

大凡痛脈多屬陰。陽脈卽散痛難成。

亦有火熱來作痛。外由陰鬱故來侵。

卷之一

照脈玄竅訣

夫人身之有五臟六腑。俱靜而不能自動。惟脾一臟。時時能動。磨掣水谷。以司變化。

故五臟六腑之系於脾者。由萬物稟育於土也。若脾有病。則不能以養百脈。凡各髒有病。或各腑有病。亦不能不干累於脾。凡各臟腑有病。內則病气幹於脾之髒。外有脈气見於脾之部。故有諸中。必形諸外。形諸外。則有所據。是以看脾爲之關鑰。凡診脈稍有疑難。隨將脾部下指。看是甚體。眞切一照。卽知病脈見。於某部遂將這部移指去尋。又當體認。十八脈狀響應如神。世莫如此。實玄竅也照法參究。抄錄於後。

右手錶裏圖形表三焦手少陽經表胃脈足陽明經表大腸手陽明經裏命門﹝又半表半里心包絡厥陰絡具右尺﹞裏脾脈﹝當作三層看診足太陰脾經﹞裏肺脈手太陰肺經右手經絡訣寸表大腸手陽明經寸裏肺脈手太陰經關表胃脈足陽明經關裏脾脈足太陰經尺表三焦手少陽經尺半表半里心包絡厥陰經尺裏命門左手錶裏圖形表膀胱脈足太陽經表膽脈足少陽經表小腸脈手太陽經寸表小腸手太陽經寸裏心脈手少陰心經關表膽脈足少陽膽經關裏肝脈足厥陰肝經尺表膀胱足太陽膀胱經尺裏腎脈足少陰腎經裏心脈手少陰心經裏肝脈足厥陰肝經裏腎脈足少陰腎經詳癥脈照圖假如。經脈者。若十二月也。絡脈者。若三百六十日也。

孫脈者。若四千三百二十時也。人亦如一小天地。於此則可見矣。

輸經絡孫圖

卷之一

照脈口訣

脾經見浮脈。其病受在肺。與大腸經﹝其肺與大腸相表裏﹞見芤脈。其病受在五臟。與六腑無干。

。見弦脈。其病受在肝。與膽二經。見緊脈。其病受在膀胱一經。見洪脈。其病受在心。

與膀胱腎三經。見微脈。其病受在三焦命門。見沈脈。其病受在腎一經。見緩脈。其病受在本經之脈也。﹝若太緩太急其病在胃經﹞見澀脈其病受在肺與腎。見濡脈。其病受在膀胱一經。見弱脈。其病受在腎與命門。見遲脈。其病受在大腸一經。

見伏脈。其病受在三道之內。﹝气道血道津液道女人受在命門﹞見虛脈。其病受在心胞絡。﹝其數脈六部未嘗缺也﹞若諸部俱無犯。成病脈。單在脾經見。又作脾經受病。

卷之一

三焦照六腑

六髒受病處。脈形疑似不明。三焦照之相同。相似卽是無差。

卷之一

脾照五臟

五臟受病處。脈形疑似不明。以脾照之相同。相似無差。

脾見浮脈。肺亦有浮脈。卽斷肺有風。

三焦見浮脈。大腸亦有浮脈。卽斷大腸有風。

脾見芤脈。五臟相應。與三焦無干。

脾見滑。脯亦滑。

三焦見滑脈。胃亦滑。

脾見實脈。心亦實。

三焦見實脈小腸亦實。

脾見弦脈。肝亦弦。

三焦見弦脈。膽亦弦。

脾見緊脈。腎亦緊。

脾見洪脈心亦洪。

三焦見洪脈。小腸亦洪。

卷之一

十八脈形歌

浮洪濡虛是扁脈。圓脈芤滑實沈遲。

尖脈惟有細一樣。長脈數緊並弦微。

緩弱澀伏皆長類。十八脈形細認知。

卷之一

五運體性

圓扁﹑尖長﹑乃金水火木之體。金之形圓。水之形扁。火之形尖。木之形長。四者本來自然之體。而豈無體耶。各旺四時。中和之體也。乃土之體也。圓形中和。乃圓形內有土體也。

扁形中和。乃扁形之內有土也。而尖長皆然所謂土旺四時無不在也。四者之體固如此。而升降浮沈。人爲四者之性。急爲木之性。聚爲金之性。滲爲水之性。亦道易云本乎天。上者親上。本乎地者親下意同。

其各部中。當認天陽地陰乃天地自然之本體。若地陰居上。而天陽在下。而陰鬱陽當。

以散其陰邪。而復其天陽矣。

圖

卷之一

六气合來爲邪脈

六气合來爲邪脈圖以上六脈下部臍至腿足止中部胸至臍止上部首腦至背胸止論三部脈。先定陰陽與太過不及。

卷之一

左手太過脈

左尺脈浮主腎。其脈上至關部。下不及尺。乃爲陽是太過也。主腎虛冷定令人怯弱。腰脊彊。惡寒。足跨疼痛。

左關脈主肝。上至寸口。下不應指。乃爲陽太過也。主目暗筋疼多怒。緣肝屬木。豈無根而有枝葉。

左寸脈主心。其脈上至魚際。下不應指。是陽有餘。爲太過也。主心怔忡夢多舊事。多忘。緣心屬火。合當離明。不當太過。

卷之一

右手太過脈

右尺部主命門。其脈上至關部。下不及尺。是陽有餘。乃太過也。主遺精多夢。思交過度。經水白濁。脫肛戰栗。緣命門主藏精。不合。精液如水流。

右關部主脾。其脈上至寸口。下不守關。陽有餘。乃爲太過。主面黃。眼泡浮腫。貪睡懶動。四肢倦怠。緣脾主中央。尺當安寧。不宜動。

右寸脈主肺。上至魚際。下不及關。是陽有餘乃太過主气短身瘦。咳吐稠濃。時如瘧狀屬金四季多浮如毛。

卷之一

左手不及脈訣

左寸脈主心。其脈下至關上。上不守寸。是陰不及也。主譫語亂言。目內生花。常不識人。緣心屬火。火當炎上。不當消滅。

左關脈主肝。下至尺上。上不守關。是爲陰。乃不及也。主怒多口舌。眼赤。目內生翳障。淚多流滴。

左尺脈至腎。其脈上不及關。下不應指。是爲陰乃不及也。主小便頻數。腰如帶石不可動側。呻吟。緣腎屬水。當溢滿。不合枯少。

卷之一

右手不及脈訣

右寸脈主肺。其脈流下至關。上不及气口。是爲陰。乃不及也。主气短。胸脇哽悶。咳嗽吐痰。身體瘦削。緣肺屬金。四季多浮。

右關脈主脾。其脈流下至尺。上不守關。是爲陰。乃不及也。主腹痛腸鳴。口舌飲食不納。思甜口臭。緣脾主中央。只當安守。

右尺脈主命門。其脈上不應指。下至命門是不及也主小腹陣痛。膀胱偏墜。小便赤少足膝腿疼女子則血脈不通。五心煩熱。黃瘦。緣命門主藏精。合當溢少不可枯少。

凡尺脈上不至關。爲陰絕。寸脈下不至關。爲陽絕。陰陽相絕。人何所根據。蓋脈太過不及。皆有疾患而作焉。﹝脈鏡終﹞

卷之一

調攝養生

﹝計一十六款﹞夫治猶治國。然國有政。所以調其元气。防其殘害。抱者。而不謀夫調之防之者。

鮮不滅裂矣。故錄調攝最要者。十有六。以爲卻病者司南云。

卷之一調攝養生

卻妄

彼妄想者。名爲客塵。而我眞神。原不妄行。悠忽八極。神飛杳冥。眞元幾何。堪此淫騁。

卷之一調攝養生

遠色

脂幹燈盡。汲頻水竭。物理固然。匪云妄說。皓齒蛾眉。是吾勾牒。伐性斧斤。永宜簡

卷之一調攝養生

貴達

靜坐觀空。皆爲幻景。死生大事。蝶夢泡影。達者視之。千古一瞬。何與天眞。日用凜凜。

卷之一調攝養生

調息

身中坎離。卽在土釜。不向天邊。別尋子午。取彼鉛龍。益我永虎。煉气歸神。還吾眞

卷之一調攝養生

除煩

無明爲障。莫大煩惱。種種多礙。自性明了。肝木上炎。如焚如燎。矧此沈。識之宜

卷之一調攝養生

節食

五經環列。土位中都病從口入。昔有良謨。過飽脾怯。食多胃浮。不節則嗟是則誰辜。

卷之一調攝養生

愼勞

幹靜故專。坤靜故翕。人身二气。惟休乃逸。如彼勞薪燃之猶急。筋骨日瘁。安有餘息

卷之一調攝養生

酌飲

曲臺糟丘。濫腸狂藥。無量不亂。至人斯樂溺則精撓。湎則神索知止弗殆。是在自酌。

卷之一調攝養生

懲忿

怒气屬肝。過並傷肺。衝冠裂。忽發難制。炎炎隆隆。天君狂吠。克之弗力。胡以息

卷之一調攝養生

守口

古人有訓。守口如瓶。匪第蓄徳。亦以尊生多言耗气。謾語搖心。淵然靜嘿。抱寂凝眞。

卷之一調攝養生

防感

邪气乘虛。風寒襲逆。榮衛稍疏。感輒易入。譬猶勁敵。有間則突。愼之愼之。宜固吾

卷之一調攝養生

去疑

弓影非蛇。蕉夢豈鹿。境因疑生。致此成郁。忽二忽三。茫無定局。渙然冰消。乃慊幽獨。

卷之一調攝養生

破拘

神圓則融。脈膠則括。抱此沈憂。天機宜活。瀟然散步。灑然獨樂。解攣釋拘。生意灼

卷之一調攝養生

寡交

伐木丁丁。友生是求。值此煩。艱厥應酬。靜處一室。可以優遊。何用往還。頻如馬

卷之一調攝養生

自貴

吾性吾命。吾愛吾眞。彼蒼異我。肩荷匪輕百爾調攝衛生有經。HT然桎梏。胡不自尊。

卷之一調攝養生

能斷

我有慧劍。倚天耀雪。水可斷蛟。陸可革。況此情緣。何難斬截。一揮立碎。乃爲後以上數款。不假藥石。其用較藥石猶精。無事餌術。其功視餌術更捷。所謂一帖淸涼。

二豎立瘥。抱者。洵宜置之榻左。永爲箴砭焉。

尊生主人孫文胤謹識

卷之一

靈蘭祕典篇

﹝藏象論附臟腑圖形並各經補瀉。溫涼引經﹞帝曰。五臟應四時。各有收受乎岐伯曰。東方靑色入通於肝。開竅於目。藏精於肝。其病駭。其味酸。其類艸木。其畜雞。其穀麥。其應四時上爲歲星。是以春气在頭也。其音角。

其數入。其臭臊。是以知病之在筋也。其聲爲呼。其變動爲握。在志爲怒。怒傷肝。悲勝怒。風傷筋燥。勝風。酸傷筋。辛勝酸。

南方赤色入通於心。開竅於耳。藏精於心。其病在五臟。其味苦。其類火。其畜羊。其穀黍憂。在志爲喜。喜傷心。恐勝喜。熱傷气。寒勝熱。苦傷气。酸勝苦。

中央黃色入通於脾。開竅於口。藏精於脾。故病在舌本。其味甘。其類土。其畜牛。其谷稷。其應四時上爲鎭星。是以知病之在肉也。其音宮。其數五。其臭香。其聲爲歌。在變動爲噦。在志爲思。思傷脾。怒勝思。濕傷肉風勝濕。甘傷肉。酸勝甘西方白色入通肺。開竅於鼻。藏精於肺。故病於在背其味辛。其類金。其畜馬。其穀稻。其應四時上爲太白星。是以知病之在皮毛也。其音商。其數九。其臭腥。其聲爲笑。在變動爲咳。在志爲憂。憂傷肺。

喜勝憂熱傷皮毛。寒勝熱。辛傷皮毛。苦勝辛。

北方黑色入通於腎。開竅於二陰。藏精於腎。故病在溪。其味鹹。其類水。其畜彘。其栗。在志爲恐。恐傷腎。思勝恐。寒傷血。燥勝寒。鹹傷血。甘勝咸。

帝曰願聞十二髒相使貴賤何如。岐伯對曰。心者君主之官也神明出焉。肺者相傳之官。

治節出焉。

肝者將軍之官。謀慮出焉。膽者中正之官。決斷出焉。膻中者臣使之官。喜樂出焉。

脾胃者倉廩之官。五味出焉。大腸者傳導之官。變化出焉。小腸者受盛之官。化物出焉。腎者作彊之官。伎巧出焉。三焦者決瀆之官。水道出焉。膀胱者州都之官。津液藏焉。气化則能出矣。凡十二官。不得相失也。故主明則下安。以此而養生則壽。歿世不殆。以爲天下則大昌。主不明。則十二官危。使道閉塞而不通。形乃大傷。以此養生則殃。爲天下者其宗大危。

戒之戒之。

臟腑正面圖臟腑背面圖心臟形圖心形如未敷蓮花重十二兩。中看七孔三毛。盛精汁三合。附脊第五椎。

補棗仁麥門冬遠志山藥當歸天竺黃瀉貝母玄胡索黃連木香溫藿香石菖蒲涼竹葉牛黃朱砂連翹犀角引經獨活細辛肝藏形圖用重四斤四兩。左三右四。凡七葉。附脊第九椎。

補木瓜阿膠薏苡仁棗仁瀉靑皮芍藥柴胡靑黛溫木香肉桂吳茱萸涼甘菊車前子胡黃連龍膽艸引經柴胡﹝本經﹞川芎﹝行上﹞靑皮﹝行下﹞脾臟形圖脾重二斤二兩。扁廣三寸。長五寸。有散膏半斤。

補人參白術黃蓮子芡實陳皮扁豆甘艸山藥蒼術瀉枳實靑皮石膏溫丁香藿香胡椒良姜附子官桂吳茱萸涼滑石玄明粉引經升麻白芍藥肺臟形圖肺重三斤三兩。六葉兩耳。凡入葉。附脊第三椎。

補人參黃五味子山藥紫菀百部茯苓麥門冬阿膠瀉防風葶藶桑白皮枳殼澤瀉蘇子溫漧薑生薑款冬花木香白豆蔻涼沙參玄參天門冬貝母桔梗栝蔞仁枯芩馬兜鈴山梔人溺引經蔥白升麻白芷腎臟形圖腎有兩枚。形如豇豆。重一斤一兩。附脊第十四椎。當胃下兩傍。前後與臍平直。

補芡實地黃龍骨虎骨牡蠣桑螵蛸龜板山藥鎖陽五味子牛膝枸杞杜仲山茱萸瀉澤瀉知母溫附子肉桂破故紙鹿茸沈香膃肭臍涼黃柏知母牡丹皮地骨皮引經獨活肉桂膽腑形圖膽。在肝之短葉間。重三兩三銖。藏精汁三合。狀如瓶。

補龍膽艸木通瀉靑皮柴胡溫半夏生薑陳皮川芎涼黃連竹茹引經川芎﹝上行﹞柴胡﹝本經﹞靑皮﹝下行﹞胃腑形圖食脘。胃重二斤十四兩。紆曲屈伸。長二尺六寸。大一尺五寸。徑五寸。容谷二斗。水一斗五升。胃下口。卽小腸上口。

補白術蓮子芡實陳皮扁豆黃山藥半夏百合蒼術瀉枳實朴硝大黃溫藿香濃朴益智丁香吳茱萸艸豆蔻白豆蔻肉豆蔻良姜漧薑生薑木香香附胡椒涼滑石石膏石斛玄明粉黃連黃芩天花粉山梔升麻連翹葛根竹茹知母引經升麻白芷葛根﹝上行﹞石膏﹝行下﹞大腸腑形圖大腸。重二斤十二兩。長二丈一尺。廣四寸。徑一寸。當臍右回疊積十六曲。盛谷一斗。水七升半。

下接直腸。爲肛門穀道卽後陰是也。

補牡蠣肉豆蔻訶黎勒五倍子龍骨蓮子粟殼瀉枳殼桃仁麻仁芒硝大黃檳榔石斛溫漧薑肉桂吳茱萸涼槐花條芩引經葛根白芷升麻﹝上升﹞石膏﹝下行﹞小腸腑形圖小腸。重二斤十四兩。長三丈二尺。廣二寸半。徑八分。分之少半。左回疊積十六曲。

容谷二斗四升。水六升三合。合之大半。

補牡蠣石斛瀉荔枝子蔥白紫蘇木通溫小茴香大茴香烏藥涼天花粉黃芩引經本羌活﹝行上﹞黃柏﹝行下﹞膀胱腑形圖膀胱。重九兩二銖。縱廣九寸。盛溺九升九合。廣二寸半。

補橘核菖蒲龍骨續斷益智仁瀉芒硝滑石澤瀉車前子溫茴香烏藥涼生地甘艸梢黃柏引經本羌活﹝行上﹞黃柏﹝行下﹞十二經絡中。惟三焦獨無圖者。上焦如霧。中焦如瀝。下焦如瀆。有象無質。卽上中下。三部臟腑空處是也。

補黃甘艸益智仁瀉澤瀉溫附子涼石膏地骨皮引經柴胡川芎﹝行上﹞靑皮﹝行下﹞八風宜避﹝風者發屋折木揚砂起石開發腠裏體虛弱病後宜當避之﹞從正南方來。名曰大弱風。其傷人。內捨於心。外在於脈。其气主爲熱。﹝夏至爲實風從西南方來。名曰謀風。其傷人。內捨於脾。外在於肌。其气主弱。﹝立秋爲實風立春爲虛風﹞從正西方來。名曰剛風。其傷人。內捨於肺。外在皮膚其主气爲燥。﹝秋分爲實風春分爲虛風﹞。

從西北方來。名曰折風。其傷人。內捨於小腸。外在於手太陽脈。脈絕則溢。脈閉則結。﹝立冬爲實風立夏爲虛風﹞從西北方來名曰大剛風。其傷人內捨於腎。外在於骨。與肩背之膂筋。其气主爲寒。﹝冬至爲實風夏至爲虛風﹞從東北方來名曰凶風。其傷人內捨於大腸。外在於兩脇腋骨下及肢節。﹝立春爲實風立秋爲虛風﹞從正東方來名曰嬰兒風。其傷人內捨於肝。外在於筋紐。其主爲身濕。﹝春分爲實風秋分爲虛風﹞從東南方來名曰弱風。其傷人。內捨於胃。外藏於肌肉。其气主體重。﹝夏至爲實風冬至爲虛風﹞。

此八風。皆從其虛之所襲。乃能病患。故聖人云。風如避矢石焉。

卷之二

傷寒門

大傷寒者。冬月天气嚴寒。水冰地凍。而成殺厲之气。體弱之人。觸犯之者。中則卽病。名曰正傷寒。不卽病者。乃寒邪藏於肌膚之間。伏於榮衛之內。至春因溫暖之气而發者名曰溫病。至夏因暑熱而發者名曰熱病。𨿽曰傷寒。實爲熱病。凡治傷寒。必先辧明六經。

而後。而診之則尺寸俱浮。浮緊有力爲傷寒。浮緩無力爲傷風。而太陽經癥可辧矣。太陽病已。

以次而傳經。必傳於胃。發於一三日之間。便覺目疼鼻幹不得眠。日晡潮熱。不惡寒而反惡熱者。乃太陽陽明胃經受病也。而診之則尺寸俱長。長而微洪者髒病。長而沈數者腑病。而陽明癥可辧矣。陽明病已。以次而傳經必傳於膽。發於三四日之間。便覺胸脇痛而耳聾。寒熱嘔而口爲之苦。乃足少陽膽經受病也。而胗之則尺寸俱弦。弦而滑數者病發厥。弦而和者病欲散。而少陽經病可辧矣。少陽病已。以次而傳經必傳於脾。發四五日間。便覺腹滿或痛。而咽喉漧燥。大便不通。小便如常。或自利。手足溫而渴者。爲傳經腑熱。起無頭疼發熱。但惡寒自利不渴。手足冷者。爲直中陰經。乃是太陰脾經受病也。而胗之則尺寸俱沈。

沈實有力爲裏實熱。沈遲無力爲裏虛寒。而太陰經癥可辧矣。太陰病已。以次而傳經必傳於腎。發於五六日間。便覺口燥舌漧而渴。手足乍溫乍冷。便祕譫語者爲熱。或泄瀉淸谷不渴。手指甲而靑者爲寒。乃足少陰腎經受病也。而胗之則尺寸俱沈。沈實有力知其熱。沈遲無力別其寒。而少陰經癥可辧矣。少陰病已。以次而傳經必傳於肝。發於六七日間。便覺煩懣而囊縮。譫語而渴者爲熱。口吐涎沫小腹痛不渴。身冷如冰者爲寒。乃足厥陰肝經受病也。而胗之則尺寸俱沈。沈實有力是其熱。沈遲無力定知寒浮緩者病自愈而厥陰經癥可辧矣。

又有兩感傷寒者何也。假如一日太陽與少陰俱病。頭疼爲太陽邪盛於表。口漧煩滿爲少陰邪盛於裏。二日陽明與太陰俱病。身熱譫語爲陽明邪盛於表。不欲食腹滿爲太陰邪盛於裏。三日少陽與厥陰俱病。耳聾爲少陽邪盛於表。囊縮而厥。爲厥陰邪盛於裏。若水漿不入。又不知人者。六日死。以其一臟一腑同受其邪。此兩感之所以不救也。然其間亦有輕重之不同。表重於裏者。宜先救其表。而後及於裏。裏重於表者。宜先救其裏。而後及於表。此又求於一生於萬死之中。不得已而施治也。其不兩感於寒。更不傳經者。至七八日間。其本經之邪漸遏。至十二日則精神淸爽而自愈。然傷寒傳經種種不同。未可執爲一定之序。有始於太陽。以次而傳入陰經。而不傳少陰者。或太陽不傳陽明少陽。而卽傳少陰者。或不由陽經而直入陰經者。或始終卽在一經。而不傳者。或二陽三陽同受而爲合病者。或太陽陽明先後受而爲並病者。種種不一詳。審而治可也。又有中寒一癥。或卒。中天地之寒气。或口得寒物直中陰經。六脈沈弱無力。身倦手足厥冷。口噤不語。非若傷寒之邪。循經漸深也。然眞正傷寒。與感冒傷寒。及似傷寒。而非傷寒者。何以辧之。蓋寒者。冬月嚴凝。肅殺之气也。自霜降以後。春分以前。皆屬冬。此時感冒而卽發者。乃爲眞正傷寒也。若冬傷於寒不卽病。至春分後而發者。名曰溫病。其癥發熱咳嗽。身痛口渴不惡寒。其脈弦數不緊。右手反盛於左手。蓋怫然在內故也。冬傷於寒春亦不病。到夏至後而發者。名曰熱病其脈洪數。其癥熱渴。比春更甚。溫熱二癥俱不惡寒而渴。不惡寒則病非外來。渴則熱自內達於表間。有惡寒者。乃冒非時暴寒。非若冬月之甚也。其有不因冬傷於寒。而春自傷於風。夏自傷於暑者。則自有傷風傷暑之別。而又不可以溫熱並論矣。或有感於天行時气。而病相同者。謂之溫疫。其癥頭疼身痛。發寒發熱。一家一方長幼傳染者是也。或足膝等處忽然紅腫。或軟弱發熱頭疼。謂之香港腳傷寒。或心腹飽悶。嘔逆頭疼。發熱惡寒。右手關脈緊盛。左手三奇和平。而身不痛者。是傷食也若頭痛而身亦痛左右手俱緊盛。謂之夾食傷寒。左手脈來緊盛。

右手洪滑。或寸脈沈伏。身熱惡寒。隱隱頭痛。喘咳煩悶。胸脇體痛。是夾痰傷寒。頭痛發熱惡寒。但右手脈來空虛。左手脈來緊盛。是勞力傷寒。左手脈來緊澀。右手脈沈芤。心胸脇下小腹有痛處。汗至脛而回。是蓄血傷寒。太陽癥則如狂。陽明癥則善忘。少陽癥則寒熱似瘧。此皆類傷寒。而非傷寒也。其餘傷寒中雜癥頗多。不能枚舉。皆諸病門中所有者。但雜癥一兼傷寒。卽所謂傷寒雜癥。醫者以意求之。則不言而自諭矣。

卷之二傷寒門

立方

神仙粥治身熱作飽。不思飲食。頭疼。冒雨受寒。一時無覓醫處。此法取汗。

用帶皮老姜。三兩搗爛。將熱酒泡飲。出汗。輕者卽愈。重者可解一時之急。

麻黃湯太陽癥。頭頂痛腰脊彊。發熱無汗。宜此湯主治而汗之。

麻黃﹝一兩五錢﹞桂枝﹝一兩﹞甘艸﹝五錢﹞杏仁﹝五十枚﹞作一劑。每服用五錢。水煎溫服汗出爲度。無汗再服。春分後忌之。用此藥發汗不出。

脈弱者無陽。及不至足者。爲難治。身熱不退。脈愈燥者。難治。

葛根湯陽明癥。目痛鼻幹不得眠。身熱無汗者。以此湯治之。

葛根﹝三錢﹞芍藥﹝錢半﹞桂枝﹝一錢﹞姜三棗二。加黃芩。名葛根解肌湯白虎湯治渴而有汗不解者。

知母﹝二錢﹞石膏﹝五錢﹞甘艸﹝六錢﹞粳米﹝小半合﹞加人參。名人參白虎湯。無汗大忌。

小柴胡湯少陽癥。胸肋痛而耳聾。往來寒熱。病在半表半里。此湯爲主治。

柴胡﹝二兩﹞半夏﹝八錢﹞黃芩甘艸人參﹝各七錢半﹞作五服。每服加姜三棗二。但人參一味。亦宜斟酌。若邪气未退。不可輕用。

大柴胡湯治身熱譫語。不大便。惡寒。

柴胡﹝二兩﹞黃芩﹝七錢半﹞芍藥﹝三錢﹞半夏﹝六錢﹞枳實﹝五錢﹞大黃﹝五錢﹞作三服加姜棗。

桂枝大黃湯太陰癥。肚腹硬滿。燥渴咽漧。或腹痛。

大便實者爲裏熱。以此湯主之。

桂枝大黃甘艸枳實濃朴人參芍藥檳榔甚者加芒硝附子理中湯腹滿自利。不渴者。屬裏寒。

人參白術漧薑甘艸附子四逆湯治四肢厥冷。脈微欲絕者。

漧薑﹝五錢﹞附子﹝二錢半﹞甘艸﹝一兩﹞水煎燉冷大承气湯少陰癥。口燥咽漧。譫語。五六日不大便手足心並腋下。痞滿。燥實俱全者。用此湯主之。

大黃濃朴枳實芒硝﹝各二錢半﹞小承气湯治傷寒傳裏。有痞滿。實而無燥堅者以此湯主之。

大黃﹝五錢﹞濃朴枳實﹝各二錢﹞調胃承气湯無痞滿。而有燥實堅者。

大黃﹝四錢﹞芒硝﹝三錢﹞甘艸﹝二錢﹞枳實﹝二錢﹞濃朴﹝二錢﹞若初起手指甲靑。兼之腹痛。嘔吐身如彼杖。脈細沈無力。謂之陰毒。急用四逆湯溫之外灸關元。气海。復其陽气麻附細辛湯本經身發熱。四肢冷。指甲靑。腹痛脈𨿽沈。亦有可汗者。此湯主治。

麻黃﹝二錢﹞附子﹝三錢﹞細辛﹝一錢五分﹞甘艸﹝五分﹞人參﹝二錢﹞黃連﹝一錢﹞芍藥﹝一錢五分﹞以其無頭疼故名少陰似太陽。假若身不發熱。豈敢輕汗之。

桂附湯厥陰癥煩滿囊拳譫語而渴者當下之三承气湯選用。口吐涎沫小腹痛。不渴者。

當此湯主之。

桂枝﹝一兩﹞附子﹝三錢﹞靑皮甘艸柴胡﹝各四錢﹞作三服每服加姜三片。

陶氏沖和湯兩感傷寒。𨿽不治之癥。然所稟有虛實。所感有淺深。若胎元稟得濃者而所感得淺。間亦可生。如兩感陰陽未分。或陽先受病者。以此湯服之。

柴胡漧葛石膏黑豆生地防風白芷川芎細辛羌活甘艸黃芩羌活湯治兩感。陰陽已分。

羌活﹝一錢五分﹞獨活防風防己黃芩黃連蒼術﹝各八分﹞白術甘艸細辛﹝各三分﹞知母川芎生地﹝各一錢﹞煎服未解。再服三四劑。病愈則止。

又方。陰陽兩感。表裏未分。用後方主治。

麻黃升麻漧葛芍藥﹝各二錢﹞甘艸﹝五分﹞蘇葉靑皮香附白芷川芎陳皮﹝各等分﹞每服三錢加姜蔥煎服。痞滿加枳殼。大抵兩感脈從陽可治。從陰難治。

九味羌活湯春分後感冒傷寒。宜此湯主之。

羌活蒼術防風﹝各一錢半﹞甘艸白芷川芎生地黃芩﹝各一錢﹞細辛﹝四分﹞姜三細辛。加黃。再不止。加桂枝。芍藥。不作汗。加蘇葉。渴加知母。石膏。嘔逆加薑汁。有痰去生地。加半夏。肌熱。加柴胡。葛根。喘。加杏仁。虛煩。加知母。麥門冬。竹茹。胸膈飽悶。去生地。加枳殼。桔梗。便祕。加大黃。中寒於經絡。加附子。濕土司天。倍蒼術久雨。加木瓜。蒼術。太陽癥。倍羌活。加本。陽明癥。加升麻。葛根。少陽癥。

加柴胡。半夏。太陰癥。加濃朴。枳實。少陰癥。加桔梗。知母。黃柏。厥陰癥。加柴胡。

倍川芎。此方通治六經傷寒。無有不驗。乃四時傷寒之聖藥也。

回陽急救湯治直中陰經。無熱惡寒面慘。手足厥冷。唇紫舌捲。爪甲靑黑身重𨿽於轉側。不渴臥多蜷足。大便泄利。小便靑白。脈細沈微。

附子漧薑人參甘艸白術肉桂陳皮嘔吐。加半夏。﹝薑汁拌炒﹞腹痛甚。加芍藥。木香老薑汁。利不止。加陳壁土炒升麻少許。口吐涎沫。加吳茱萸鹽炒。無脈。加五味子。豬膽汁。戰栗。加附子。麻黃。小腹絞痛加靑皮。吳茱萸。水一鐘半。棗二。生薑自然汁半盞煎。臨服入泥漿水澄淸。一匙溫服。

卷之二傷寒門

合病

或二陽同病。或三陽同病。不傳者。太陽合陽明。升麻葛根湯。陽明合少陽。小柴胡合升麻葛根湯。或通用九味羌活湯。

卷之二傷寒門

並病

始初二陽合病。後二陽气盛。一陽气衰。並歸一經獨重者。陽明並太陽。麻黃湯合升麻葛根或通用九味羌活湯。

加味理中湯治中寒。卽冬時直中眞寒一身受邪。難分經絡。手足厥冷。或腹痛嘔吐。

甚則卒倒昏迷。不省人事。脈遲無力。

漧薑人參白術肉桂甘艸半夏陳皮細辛茯苓煨姜五片煎熟。再入薑汁半盞服。其腹內外。仍用姜炒熱。時時熨之。輕則根據本方。重則加熟附子。身甚寒者。加麻黃。

挾气。加木香。嘔吐涎沫。加丁香。腹痛。加木香。砂仁。挾食。加艸果。枳殼。瀉不止。

加升麻。蒼術。外灸關元气海。再用蔥熨法。

卷之二傷寒門

溫病

此病發於春間。經曰。發熱不惡寒。反渴者溫病也。分表里治之。表癥如天溫。升麻葛根湯。如天寒柴胡桂枝湯。太陽合少陽。敗毒散合小柴胡湯。

太陽合陽明。敗毒散合升麻葛根湯。陽明合少陽。升麻葛根湯。合小柴胡湯。半表半里小柴胡湯。裏癥大柴湯。重者。一時表裏俱發。防風通聖散。表裏俱熱。大便自利者。柴胡黃芩湯加木通山梔。

竹葉石膏湯治虛煩變雜癥。表癥已解。邪毒未除熱結在內心胸煩滿渴甚飲水無度石膏﹝五分﹞人參﹝二錢﹞甘艸﹝七分﹞麥門冬﹝一錢半﹞淡竹葉﹝十四片﹞糯米﹝一撮﹞水煎入薑汁二匙。

升麻葛根湯葛根升麻芍藥甘艸表熱加柴胡。內熱加黃芩。有吐衄血。加生薑。牡丹皮。熱甚加山梔。黃連。或加連翹。天花粉。大便硬。加枳實。大黃。頭痛加川芎。身痛。加羌活。痞悶。加枳殼。桔梗。咳嗽。

加棗仁。痰。加半夏發斑加玄參。如老人去芍藥。加柴胡。人參人參敗毒散羌活獨活柴胡前胡枳殼桔梗川芎赤茯苓人參甘艸皮膚瘡癢。加蟬蛻。口漧舌燥。加黃芩。去人參。加防風。荊芥。名荊防敗毒散。

小柴胡湯柴胡黃芩人參半夏甘艸加姜棗陶氏加陳皮芍藥。頭疼。加川芎。胸中煩而不嘔。去參夏。加栝蔞仁。渴去半夏加知母花粉。腹痛。去黃芩。加芍藥。脇下痞悶加牡蠣。枳實去棗。脇痛。加靑皮。心胸悶。加枳殼桔梗。不效。加枳實。黃連。栝蔞仁。去甘艸。茯苓。心下悸。小便不利。去黃芩。加茯苓。咳嗽。去參棗。生薑。加五味子。炮漧薑。嘔。加薑汁竹茹。虛煩。加竹葉。粳米。鼻衄。加生地。茅花。痰盛加栝蔞仁桔梗。枳實。喘。加桑白皮。烏梅。熱盛錯語不眠加山梔。黃連。黃柏。少陽陽明合病。口燥目疼。加芍藥漧葛。壞癥。加鱉甲。自汗惡熱。譫語煩渴。去半夏。合白虎湯。自汗惡風腹痛。或寒多熱少。脈弱去黃芩。合桂枝湯。血虛發夜熱。合四物湯。去川芎加麥門冬。知母。黃柏。脈弦。小腹痛。晝明夜昏。妄見。或寒熱不定似瘧。合四物湯。加牡丹皮。男子加生地。婦人加當歸紅花。瘥後發熱。本方和之。脈浮。加蒼術蘇葉。脈實。加大黃枳實。寒熱似瘧。而裏未實者。加桂以溫血。表熱而裏又燥渴。糞硬者。加大黃以淸血。如無耳聾脇痛。

只則身熱發渴譫語。大便實者。加大黃。

大柴胡湯柴胡黃芩芍藥枳殼半夏大黃姜棗昏亂譫語。加黃連。山梔。痞滿。加枳殼。桔梗。濃朴口燥渴。舌苔黃。加栝蔞仁。夏月熱病煩躁。脈洪大。加知母。麥門冬。石膏。發斑。加生地。玄參。牡丹皮。發黃。加茵陳。

黃柏。鼻衄。加犀角。大便不通。加芒硝。

防風通聖散防風川芎當歸芍藥大黃麻黃薄荷連翹芒硝石膏黃芩桔梗滑石甘艸荊芥白術山梔加姜三片凡雜癥。耳目口臭。唇舌咽喉。風熱風痰等疾。外科癰疽瘡癤。小兒驚疳積熱諸風。無所不治。如自利。去芒硝。自汗。去麻黃。

淸熱解毒湯熱病發於夏。脈細小無力。足冷。如得汗。而燥盛者死。如下痢腹痛者。

黃芩知母升麻葛根﹝各一錢﹞石膏人參白芍﹝各一錢半﹞羌活﹝二錢﹞黃連﹝酒制三分﹞生地﹝酒制五分﹞生甘艸﹝七分﹞姜三片胸痞悶。加枳實。半夏。各一錢。薑汁四五匙。去生地。脾胃不實。加白術。表癥在太九味羌活湯汗後煩渴。脈洪大。背惡寒者。白虎加參湯。益元散。裏癥。大柴胡湯。重者。一時盛發雙解散。或防風通聖散。

白虎加參湯﹝卽化斑湯﹞石膏知母粳米甘艸山梔麥門冬人參五味子天花粉黃連姜棗烏梅心煩。加竹葉。竹茹。小便短少。加滑石。背惡寒渴。加茯苓。去山梔。嘔。加薑汁炒半夏。頭微疼。眼眶疼。加葛根。去山梔。

益元散﹝一名六一散一名天水散﹞滑石﹝六兩﹞甘艸﹝一兩﹞爲末。每服三錢。入蜜少許。沸湯調服。熱者。冷水調服。傷寒熱不解。加蒼術末三錢。蔥豉湯。連進數服。汗出爲度。汗吐下後餘熱。以此解之。虛煩不眠。加辰砂少許。一切風熱上壅。咽喉不利。加靑黛。薄荷少許。蜜丸噙化。產後腹痛自痢。用補脾。補血藥下。或加五靈脂。能行血。止痢瀉甚。加肉豆蔻少許。一切痰熱吐逆。及胃熱驚癇顚狂加黃連少許。

薑汁蒸餅爲丸。

卷之二傷寒門

瘟疫

有瘟疫。寒疫。此天地不正之气。多感於房勞辛苦之人。從口鼻而入。當隨時令參運气而施治。不可大汗大下。當從乎中。而用陽明少陽二經藥。初看未見端的。先以其敗毒散加薄荷治之。看歸何經。再隨經施治。見陽明經者。用升麻葛根湯。見少陽癥者。用小柴胡加防風羌活。少陽陽明兼見者柴葛二湯合服。寒熱往來而大便泄者。小柴胡合五苓。寒多去芩。畱桂。大便祕。小柴胡加大黃。小便祕。小柴胡。合四苓。發黃。再加茵陳。作渴。小柴加石膏。知母。發狂不識人。大柴胡。加當歸。如大便泄者。三黃石膏湯。若入太陰經無熱癥見者。用理中湯。此癥必腹痛而瀉。痛止仍用小柴胡。若入少陰厥陰經。用陰癥傷寒。傳經治之。如春夏染者參看溫熱病二條。秋時染者多身熱咳嗽。金沸艸散。若渴白虎湯加蒼術。若熱蓄髮疸。茵陳五苓散。若痢疾。人參敗毒散。加陳倉米炒。倘燥太過。用潤燥散。冬時染者。多身熱頭疼咽漧。人參敗毒散。或甘桔湯。加玄參。發斑者。陽毒升麻湯通用。加減調中湯。預防四時疫气。用藿香正气散。四時外感發熱惡寒。用香蘇散。四時感冒風寒。鼻塞頭疼。痰涎嘔逆。用參蘇飲。又有大頭傷寒。天行時。病初覺寒熱身痛。次則頭面紅腫疙瘩。

甚則咽喉堵塞害人最速。多發於冬溫之後。脈浮在表。用普濟消毒散。或荊防敗毒散。脈沈在裏。羌活。黃連。黃芩。俱酒炒。大黃酒蒸。鼠粘爲主。連兩目鼻面腫者。陽明也。加漧葛。升麻。石膏。赤芍藥。發耳前並頭角。少陽也。加柴胡。栝蔞仁。發腦後頸下腫起。太陽也。加防風。荊芥。水煎時時呷。邪气甚者。通大便。加芒硝。遇凶荒勞役。宜普濟消毒散。﹝卽普濟散﹞普濟消毒散專治大頭傷寒。

黃芩黃連﹝各一錢﹞鼠相子藍板根連翹馬屁勃﹝各一錢﹞陳皮生甘艸桔梗玄參柴胡﹝各一錢﹞升麻僵蠶﹝各五分﹞人參﹝三錢﹞爲末。白湯調服。時時呷之。畱一半蜜丸噙化。或加防風薄荷。當歸川芎。水煎服。大便硬。加大黃。若非便祕。忌用降下之劑。腫不消者。砭去血。可用通關散。倍羊躑躅。及藜蘆少許搐鼻以泄其毒久不愈。欲作膿者。內服托裏消毒散。

疏風淸熱飲治蝦蟆瘟徧身如蝦蟆之皮皆屬於風熱。

羌活防風荊芥黃芩甘艸﹝各二三錢﹞煎服。

又方側柏葉自然汁。調蚯蚓泥敷之。

又方丁香尖。南星醋磨敷之。

三黃石膏湯黃芩黃連黃柏山梔﹝各二錢﹞麻黃﹝錢半自汗者去之﹞石膏﹝五錢﹞香豉﹝三錢﹞水煎加辰砂服。

又方治時疫寒熱。將黑豆二合炒香。甘艸二寸炙黃。切碎。用水煎時時呷之。

理中湯人參白術漧薑甘艸大便澀者。用散。利者用丸。寒甚腹痛。四肢冷。加附子臍下動气。欲作奔豚。去術。加肉桂。吐多。去術。加半夏。薑汁制。下多。還用術。悸。加茯苓。渴。倍白術。腹痛裏虛。倍人參。寒。倍漧薑。

吐不止。去甘艸。加薑汁。吐蛔。去甘艸。加烏梅。饑逆。加丁香柿蒂。噦逆。加木香。霍亂轉筋。加石膏。寒濕髮黃。加茵陳。脾弱瀉不止。溺不利。

倍參術。合五苓散。內虛腹痛。合小建中湯。陶氏加肉桂。陳皮茯苓姜棗臨服入陳壁土炒一匙。自利肚腹痛。加木香磨。薑汁。腹痛甚。去白術。或陰結癥。本方加大黃利金沸艸散金沸艸荊芥麻黃甘艸赤芍半夏前胡姜棗潤燥湯生地山梔升麻柴胡石膏生薑自汗加桂枝。無汗。加蘇葉。漧葛。虛煩。加麥門冬。渴。加天花粉。咳嗽。加杏仁陽毒升麻湯升麻犀角射漧黃芩人參甘艸加減調中湯芍藥茯苓白術麥門冬生地陳皮桔梗烏梅痰。加貝母。熱甚。加黃芩。

藿香正气散此方治內傷脾胃。外感風寒。若病在太陽。頭疼發熱。骨節痛。不可用。

藿香紫蘇白芷大腹皮茯苓濃朴白術陳皮桔梗半夏曲甘艸姜棗一方去白術加香附米。

香蘇散香附紫蘇陳皮甘艸蔥姜頭目痛。加川芎白芷。熱甚。加柴胡。

參蘇飲人參半夏茯苓陳皮枳殼桔梗前胡漧葛甘艸紫蘇後人去人參。以川芎代人參。柴胡代前胡。芎蘇飲。

若寒天气促。咳嗽。加麻黃杏仁。金沸艸。若溫天咳嗽。加桑白皮。杏仁。如有熱痰。

加黃芩。栝蔞仁。周身骨節疼。加羌活。婦人胎前產後。加川芎。當歸。芍藥。

又祕方人中黃五錢。蒼術。羌活。各三錢。煎服立愈。

小陷胸湯胸膈迷悶。乃邪熱結於上焦。而生痰也。

半夏﹝六錢﹞黃連﹝三錢﹞栝蔞﹝一个﹞連皮肉取四分之一作一服水二鐘。先煮栝蔞至一鐘半。下余藥煎至一鐘溫服。如未效再服。口出黃涎卽愈。

大陷胸湯胸前脹悶煩滿。不進飲食。及渴多飲水。有停飲在上。行早之故。名曰結胸大黃﹝五錢﹞芒硝﹝一兩八錢五分﹞甘遂﹝二錢五分﹞爲末。作二服。水二鐘。煎大黃至一鐘去渣。入硝煎一沸。入甘遂末溫服。得快利止。

卷之二傷寒門

香港腳

惡寒發熱。全類傷寒。但新起腳膝軟弱赤腫爲異耳。此濕熱之所聚在肌膚流注於腳膝。

祛溫湯治熱气畱於肌肉之中。宜急治之。少緩其气上行。至心卽死。

蒼術黃柏赤茯苓牛膝木瓜木通檳榔甘艸黃連烏藥防己﹝各三錢﹞量輕重治之。水煎空心服。

又方敷紅腫處。朴硝大黃。寒水石牙皂。爲末。以雞子淸調敷。甚效。

又方人中黃爲末。芭蕉水調敷甚妙。

卷之二傷寒門

食積

外癥頭疼發熱惡寒。全類傷寒。惟身不痛。心腹飽悶。噯噎嘔逆。爲異耳。甚者。用滚鹽湯調皂莢末五分探吐。復用加味平胃散。頭痛身亦痛者。謂之夾食傷寒。加味治中湯。如表癥多。藿香正气散。裏癥多。小承气湯。

加味平胃散蒼術濃朴陳皮﹝各二錢﹞白術﹝一錢﹞甘艸﹝八分﹞漧薑﹝一錢﹞山楂神曲艸果﹝各三錢﹞黃連﹝二錢﹞枳實﹝一錢半﹞姜臨服入木香磨汁調下。如腹痛。加桃仁。便實。去渣。曲。果。姜。加大黃。

加味治中湯陳皮枳實靑皮濃朴﹝各一錢﹞白術﹝八分﹞甘艸﹝五分﹞蒼術﹝一錢五分﹞漧薑﹝五分﹞艸果砂仁﹝各一錢二分﹞熱甚。去白術。加柴胡。嘔吐。加薑汁炒半夏。胸中飽悶。去甘艸。白術。加枳實。腹痛甚者。加芍藥。大黃。去漧薑。白術。

卷之二傷寒門

夾痰癥

憎寒壯熱。惡風自汗。胸膈滿悶。气上攻衝。頭不昏疼。項不彊者。是也。自熱者。芎蘇飲。金沸艸散。柴胡半夏湯。無熱者。二陳湯。溫膽湯通用。加味導痰湯。有痰結胸者。鶴頂丹。枳桔二陳湯。有痰上隱隱頭疼者。瓜蒂散吐之。

加味二陳湯甘艸﹝八分﹞半夏﹝一錢﹞茯苓﹝一錢﹞陳皮﹝一錢五分﹞南星枳實黃芩白術黃連去痰。後服此藥。

瓜蒂散瓜蒂赤小豆﹝各五錢﹞爲末鹽湯調服。服後宜臥片時。欲吐且耐之。良久用指探之。

卷之二傷寒門

虛煩

外亦發熱。有類傷寒初癥但頭身不痛。不惡寒。脈不緊數。但浮而無力。愼不可攻熱。

去則寒生。

人參竹葉湯石膏﹝五錢﹞人參﹝二錢﹞甘艸﹝七分﹞麥門冬﹝一錢五分﹞淡竹葉﹝四片﹞粳米﹝一撮﹞水煎入薑汁二匙服。

如气弱大渴。加倍人參。汗多加黃。痰。加貝母。泄。加白術。澤瀉。陰虛夜煩。加知母。黃柏。生地。芍藥。嘔吐。去石膏。加陳皮。茯苓。

加減補中益气湯勞力傷寒。頭疼發熱惡寒。但微渴自汗。身腿酸軟無力。此內傷气血。外感風寒故也。

人參黃當歸生地川芎柴胡陳皮甘艸細辛羌活防風白術姜棗蔥。水煎溫服。

如元气不足。加升麻少許。咳嗽。加杏仁。汗不止。去細辛。加芍藥。胸中煩熱。加山梔。竹茹。漧嘔。加薑汁炒半夏。胸中飽悶。去生地。甘艸。黃。白術。加枳殼。桔梗。痰盛。去防風。細辛。加栝蔞仁。貝母。腹痛。去術。加芍藥。漧薑。

卷之二傷寒門

蓄血癥

外癥寒熱往來。但脈芤澀。日輕夜重。蓄於上焦。則衄血。善忘。嗽水不咽。胸脇腹皆滿痛。譫語昏憒。謂之血結胸中。用犀角地黃湯。蓄於中焦。則頭汗。發渴。發黃。用桃仁承气湯。蓄於下焦。則如狂。便黑小腹急脹。按之則痛。用抵當湯丸。或用犀角地黃丸。加靑皮。大黃通用。小柴胡。加桃仁生地。兼梔子茵陳。一切血癥藥。此皆治法不易傷寒。有用承气大下不解。反更兼善食者。瘀血也。所以打蹼傷損癥。亦類傷寒。

犀角地黃湯犀角牡丹皮﹝各一錢﹞白芍﹝一錢五分﹞生地﹝三錢﹞一方有當歸錢半。如表熱。加柴胡黃芩。鼻衄。加山梔。內熱甚。加黃連。腹脹。或通瘀血未下。加桃仁紅花。大黃。小腹急痛。加靑皮。陶氏加甘艸。桔梗。陳皮。紅花。當歸。姜三片。臨服入藕節汁三匙。調下。

紫雪治發斑。譫語。蓄血。三陽癥。煩躁。作狂。气喘。

赤金﹝十兩﹞升麻﹝六錢﹞寒水石石膏﹝各四兩八錢﹞犀角羚羊角﹝各一兩﹞玄參﹝一兩六錢﹞沈香木香丁香﹝各五錢﹞甘艸﹝八錢﹞上以水五升。以赤金同升麻先煮至三升去金。入諸藥再煎至一升濾去滓。投朴硝三兩二錢。微火煎熬。卽成紫雪。

桃仁承气湯大黃﹝四錢﹞桃仁﹝三錢﹞桂枝芒硝﹝各二錢﹞甘艸﹝一錢﹞上水煎溫服。血盡爲度。未盡再服。陶氏加枳殼。靑皮。當歸。芍藥。柴胡。姜三片臨服入蘇木一錢。煎二沸熱服。

如傷寒犯內傷。食積蓄血。大便硬脹。不能言語神思盡脫。兩目直視。手足僵僕。難以下藥者。將紫蘇煎湯。用手巾泡熱。絞幹擁肚腹。及小腹上。輕輕探運。手巾漸冷卽換熱者。連連探運。待宿糞硬塊。或積血下。才可用藥。如糞門結用蜜導法。

卷之二傷寒門

江南溪毒

江東江西諸源澗有虫。名曰短狐溪毒。又名射公。其虫有翅能飛。有一長角橫在口前。

如弩檐。臨其角端如上弓。以气爲矢。無目。有耳能聽。在山源水中。聞人聲使以气毒射人。故謂之射公。此虫畏鵝。鵝能食之。此癥似乎傷寒。寒熱往來。身不喜冷。筋急體彊。目疼頭痛。張口呻吟。咳嗽。呼吸悶亂。始終更不能言朝輕暮重。非其土人中之。便謂之傷寒。今說其狀。以明其癥。與傷寒別矣。

螺螄疔惡寒發熱。胸膈作悶。身發紅點。如蚊迹者。類乎傷寒。此點起之於手。沿至於心前其人發狂悶亂而斃。不知者。但以傷寒發斑治之。百無一生也。

卷之二傷寒門

治法

以三角鍼刺其紅點之首尾處出血。外用銹鐵釘。磨水敷之。內服犀角地黃湯立愈。﹝方

卷之二傷寒門

水漬法

﹝陽毒漸深六脈洪大內外結熱舌捲焦黑鼻如煙煤。﹞疊布數重。新水漬之。稍捩去水。搭於患人胸上。須臾蒸熱。又以別浸冷布易之。頻換熱稍退。再進陽毒藥。

驗舌形癥。三十六種。

裏黑舌舌見紅色。內有漧硬黑色。形如小長舌。有刺者。此熱毒熾盛。堅結大腸。金受火制。

不能平木故也。急用調胃承气湯下之。

調胃承气湯﹝方見前﹞白胎舌舌見白苔滑者。邪初入裏也。丹田有熱。胸中有寒。乃少陽半表半里之癥。宜小柴胡湯。梔子豆豉湯治之。

小柴胡湯﹝方見前﹞梔子豆豉湯﹝方見後﹞將瘟舌舌見紅色。熱蓄於內也。宜用透頂淸神散。

透頂淸神散當歸白芷北細辛豬牙皂角上爲末。等分和勻。令病患先噙水一口。以藥少許吹入鼻內。吐去水。取嚏爲度。如未嚏。仍用藥再吹。

中焙舌舌見純紅。內有黑形如小舌者。乃邪熱結於裏也君火熾盛。反兼水化。宜服涼隔散。大大柴胡湯﹝方見前﹞涼隔散﹝方見後﹞生舌舌見紅色。而有小黑色者。熱毒乘虛入胃。蓄熱則發矣。宜用升麻葛根湯。加玄參化湯解之升麻葛根湯﹝方見前﹞化湯﹝方見前﹞紅星舌舌見淡紅中有大紅星者。乃少陰君火熱之盛也。所不勝者。假火熱以侮脾土。將欲發黃之候。宜茵陳五苓散治之。

茵陳五苓散﹝方見後﹞黑尖舌舌見紅色。尖見靑黑者。水虛火實。腎熱所致。宜竹葉石膏湯治之。

竹葉石膏湯﹝方見前﹞裏圈舌舌見淡紅色。而中有一紅暈。沿皆純黑。乃餘毒遺於心胞絡之間。與邪火鬱結。二火亢極。故有是癥。以承气湯下之。

承气湯﹝方見前﹞人裂舌舌見紅色。更有裂紋如人字形者。乃君火燔灼。熱毒炎上。故發裂也。宜服涼隔散。

涼隔散﹝方見後﹞虫碎舌舌見紅色。更有深紅色點。如虫蝕之狀者。乃熱毒熾盛。火在上水在下。不能相濟故也。宜小承气湯﹝下之﹞。

小承气湯﹝方見前﹞厥陰舌舌見紅色。內有黑紋者。乃陰毒厥於肝經。肝主筋。故舌見如絲形。宜理中湯。四逆湯理中湯四逆湯﹝方俱見前﹞死現舌舌見黑色。水克火明矣。患此者。百無一生。治者審之。

黃胎舌舌見尖白根黃。其表癥未罷也。宜解表。然後方可攻之。如大便祕。用涼隔散。加硝黃泡服。小便澀者。用五苓散。加木通。合益元散。加薑汁少許白滚湯調服。

涼隔散五苓散﹝方俱見前﹞黑心舌舌見弦白心黑。而脈沈微者難治。脈浮滑者可汗。沈實者可下。始病卽發此色。乃危殆之芒也。速進調胃承气湯。

調胃承气湯﹝方見前﹞十五舌舌尖白苔二分。根黑一分。必有身痛惡寒。如飲水不至甚者。五苓散。自汗渴者。白虎湯下痢者。解毒湯。此亦危癥也。

白虎湯﹝方見前﹞解毒湯﹝方見後﹞十六舌舌見白苔。中有黑小點亂生者。尙有表癥。其病來之𨿽惡。宜涼隔散。微表之卽退。速當下之。下用調胃承气湯。

調胃承气湯﹝方見前﹞十七舌舌見如灰色。中間更有黑暈兩條。此熱乘腎與命門也。宜急下之。服解毒湯。下三五次。遲則難治。如初服量加大黃。

解毒湯﹝方見後﹞十八舌舌見微黃色者。初病卽得之發譫語者。由於失汗。表邪入裏也。必用汗下兼行之。以雙解散。加解毒湯。兩停主之。

雙解散解毒湯﹝方俱見後﹞十九舌舌中見白苔。外則微黃者。必作瀉。宜服解毒湯。惡寒者五苓散。

解毒湯五苓散﹝方俱見後﹞二十舌舌見微黃色者。乃表癥未罷宜用小柴胡湯。合天水散主之。可下者。大柴胡湯下之。表裏雙除。臨證時當審用之。

大柴胡湯﹝方俱見前﹞二十一舌舌見黃色者。必初白苔而變黃色也。皆表而傳裏。熱已入胃。宜急下之。若下遲必變黑色。爲惡癥爲亢害。鬼邪气深也。宜調胃承气湯。

調胃承气湯﹝方見前﹞二十二舌舌左白苔而自汗者。不可下。宜白虎湯。加人參三錢服之。

白虎湯﹝方見前﹞二十三舌舌右白苔滑者。病在肌肉。爲邪在半表半里。必往來寒熱宜小柴胡湯和解之。

小柴胡湯﹝方見前﹞二十四舌舌左見白苔滑。此髒結之癥。邪並入髒難治。

二十五舌舌見四圍白而中黃者。必作煩渴嘔吐之癥。兼有表者。五苓散。益元散兼服須待黃盡方益元散﹝方見前﹞五苓散﹝方見後﹞二十六舌舌見黃色。而有小黑點者。邪徧六腑。將入五臟。急服調胃承气湯下之。次進和解散調胃承气湯﹝方見前﹞和解散本桔梗甘艸﹝炙各五錢﹞蒼術﹝三錢﹞陳皮濃朴﹝姜制各一錢﹞上水二鐘。姜三片。棗二枚。煎七分。去渣不拘時服解毒湯。

黃連﹝一兩﹞黃柏﹝五錢﹞黃芩﹝五錢﹞山梔﹝六錢﹞上每服五錢。水一鐘半。煎至一鐘。熱服。

五苓散﹝加茵陳卽茵陳五苓散﹞澤瀉﹝二錢五分﹞茯苓豬苓白術﹝各一兩﹞肉桂﹝五錢﹞上每服六錢。水二鐘。煎至一鐘。溫服。

涼隔散生甘艸﹝二錢﹞連翹﹝四錢﹞山梔仁﹝八錢﹞大黃﹝二錢﹞黃芩薄荷朴硝﹝各一錢上作一劑。水二鐘。加淡竹葉二十片。煎一鐘。不拘時服。以利爲度。

梔子豆豉湯梔子﹝二錢﹞淡豆豉﹝五錢﹞上水二鐘。煎七分。去渣服。

雙解散﹝加解毒湯﹞防風川芎當歸白芍藥大黃麻黃連翹芒硝﹝各五錢﹞石膏黃芩桔梗﹝各一兩﹞滑石﹝三兩﹞甘艸﹝二兩﹞荊芥白術山梔﹝各五錢﹞上每服一兩。水一鐘半。姜三片。煎八分。去渣服。

茵陳湯茵陳﹝五錢﹞大黃﹝三錢﹞山梔仁﹝二錢﹞上水一鐘半。煎至一鐘。去渣服。

抵當湯大黃﹝三錢﹞水蛭﹝糯米炒七枚﹞虻虫﹝炒去翅。足七枚﹞上作一服。水一鐘半煎一鐘。去渣服。

十棗湯莞花﹝醋浸炒﹞大戟甘遂﹝煨各等分﹞上每服二錢。弱人減半。水二鐘。棗十枚。煎八分去渣服。

二十七舌舌見黃而尖白者。表少裏多。宜天水散一服。涼隔散二服合進之脈弦者。宜防風通聖散防風通聖散﹝方見前﹞二十八舌舌見黃。而色有膈瓣者。熱已入胃。邪毒深矣。心火煩渴。急宜大承气湯下。若身發黃者用茵陳湯下。血用抵當湯。水在脇內十棗湯。結胸甚者入陷胸湯。

大承气湯茵陳湯抵當湯十棗湯大陷胸湯﹝五方俱見前﹞二十九舌舌見四邊微紅。中央灰黑色者此由失下而致用大承气湯下之。熱退可愈。必下三四次方退。五次下之而不退者。不治。

大承气湯﹝方見前﹞三十舌舌見黃。而黑點亂生者。其癥必渴譫語。脈實者生。脈澀者死循衣摸牀者不治。若下之見黑糞亦不治宜大承气湯。

大承气湯﹝方見前﹞三十一舌舌見黃中黑至尖者。熱气已深。兩感見之十人九死。惡寒甚者亦死。不惡寒而下利者可治。宜調胃承气湯主之。

調胃承气湯﹝方見前﹞三十二舌舌見外淡紅心淡黑者如惡風表未盡。用雙解散。加解毒湯。相半微汗之。汗罷急下。如結胸煩躁目直視者不治。

雙解散加解毒湯﹝方見前﹞三十三舌舌見灰色。尖黃而不惡寒者。脈浮可下之。若惡風惡寒者。用雙解散加解毒湯主之三四下之見糞黑不治。

雙解散加解毒湯﹝方見前﹞三十四舌舌見灰黑色。而有黑紋者。脈實急以大承气湯下之。脈浮渴飲水者。用涼隔散。

大承气湯涼隔散﹝方見前﹞三十五舌舌根微黑。尖黃脈。滑者可下之。脈浮者當養陰退陽。若惡風寒者微汗之。用雙解散。

若下利用解毒湯。十救七八也。

雙解散解毒湯﹝方俱見前﹞三十六舌舌根灰黑。尖黃。隱見或有一紋者。脈實急用大承气湯下之。脈浮渴飲水者。以涼膈散解之。十可救二三。大承气湯。

涼隔散﹝方俱見前﹞以上三十六舌。乃傷寒驗証之捷要。臨癥時當細心治之百無一失耳。

灸少陰﹝少陰吐痢手反不冷反食飲水脈不至者﹞少陰卽太溪穴也。太溪二穴。在足內踝。後跟骨上。動脈陷中灸七壯。

灸關元穴﹝髒結死癥不可攻宜此﹞關元穴。在臍下一寸是也。乃少陰任脈之會。

灸期門穴﹝婦人熱入血室咳逆打呃﹞婦人屈乳頭向下盡處骨間。丈夫及乳小者。以指爲率。陷中有動脈是穴。艾炷如小豆大。灸五七壯婦人熱入血室刺之下鍼。令病患吸五吸。停鍼良久起鍼。

卷之二傷寒門

附傷風

傷風之癥乃風邪客於腠裏。灑淅惡寒。噴嚏呵欠。頭疼發熱類於傷寒。但見風寒卽怕。

亦不太甚者是也。

卷之二傷寒門

脈云

陽浮陰弱。大蓋肺部見浮者。多以此爲辧。

卷之二傷寒門

立方

加味香蘇飲川芎紫蘇羌活防風蒼術香附甘艸荊芥白芷﹝各三錢﹞葛根前胡﹝各一錢﹞上加蔥頭十枚。生薑三片。煎服以被覆取汗爲度。

若以爲小疾而不治。日久則風入於肺。必成咳嗽。卽費調理矣。凡感風邪。初起忌服茯苓。以其味淡。善幹滲泄。有表癥服之則引邪入於陰經也。如當用補。或消痰。或消食。以香蘇飲爲主方。隨癥加減。不得一一細贅矣。

卷之二

中風門

﹝附癇癥﹞夫人似乎無恙而卒然中風者。豈一朝一夕之故哉。蓋內必先腐也。而後虫生之。土必先潰也。而後水決之。木必先枯也。而後風摧之。夫物且然而況於人乎。

經曰。邪之所輳。其气必虛風豈能以自中乎人亦人之自受乎風耳。使其內气充足。精神完固。則榮衛調和。腠理緘密。𨿽有風將安入乎。惟其不戒暴怒。不節淫欲。或饑不暇於食。或寒不暇於衣。或嗜酒而好色。或勤勞而忘身。或當風而沐浴。或大汗而行房或畏熱而露臥。

或冒雨而奔馳。以致眞元耗亡气血消盡。大經細絡。積虛彌年。平時無甚痛苦。而不知榮衛皆空。徒存軀殼。正猶無心之木。將折未折。無基之墻。欲頹未頹。其勢已不可支。而方且自謂無恙。遂迷而不知戒。一旦爲賊風所襲。如劇冠操刃。直入無人之境。勢若破竹。不移時而皆潰。則杯酒談笑之間。舉步轉移之頃。卒然顚僕頓爲廢人。不亦重可快哉。由是觀之。𨿽由外風之中。實因內气之虛也。然人之一身。表裏上下未必皆虛。惟積虛之處。气多不貫而勢有偏重。故一爲風所入。而肢體是乎廢矣。若以臟腑言之。則又各有形癥焉。中髒者。多滯九竅。故有唇緩矢音。鼻塞耳聾。目瞀便祕之癥。中腑者。多著四肢。故有半身不遂。手足不隨。左癱右瘓之形。又有中血脈者。則外無六經之形癥。內無便溺之阻澀。惟口眼歪斜。或左或右而已。而手足動靜起居。食息故無恙也。其或股不能舉。口不能言。更無別癥。乃中經也。比中臟腑則爲輕。比之中血脈猶爲重耳。然因其病而藥之。則中髒者。宜下。中腑者。宜汗。中經者。宜補血以養筋。中血脈者。宜養血以通气。此皆可治之癥也。而又有難易於其間。中髒爲難而。中腑次之。中經又次之。其或國中於血脈。藥之而愈。苟不守禁忌。必復中而中必在於髒。中一次則虛一次。虛一次。

則重一次。故中腑𨿽可治也。由先中血脈與經。而後及於腑。則難治矣。中髒本難治也。由先中腑而後及於髒。則不治矣。若中腑而兼中髒與傷寒兩感者何異。其又可生耶。凡中風口開者。爲心絕。手撒者。爲脾絕。眼合者。爲肝絕。遺尿者。爲腎絕。聲如鼾睡者。爲肺絕。汗出如油者。爲元气內絕。筋痛者。爲無血。發直指而爲頭上竄面赤如妝。而汗綴如珠。

皆所不治之癥也。其有一中卽死者。何爲而如此之急耶。蓋人之五臟。以心爲君。心也者。

所以主宰乎一身者也。五臟之中。惟心最難死。故人死气絕一身盡冷。而心頭獨熱者。以其難死故也中髒之人。不卽死者。以四髒之气𨿽絕。而心猶未絕也。一中其心則杯酒未幹。片言未盡。而魂魄先亡矣。縱有起死回生之藥。亦何所施乎。大法中風諸癥。總屬風痰。國中之時。不論在表在裏。必先以攻痰祛風爲主。待其蘇醒。然後審其經絡。分其气血而治之。不可因其內气之虛。而驟用補劑。蓋一中之間。道路以爲痰阻絕。𨿽欲補之。孰從而補之。若其病的系太虛口眼不斜。手足不偏廢。便溺不阻澀。但汗出不休。眩運不定。四肢軟弱。气息短促。方可用獨參湯。而猶必佐之以橘紅。加以薑汁。竹瀝。始可服也。若無監制一時或可全愈。而痰邪不泄。當爲患他日。或發癰疽必無救藥者矣。

卷之二中風門

脈云

風之中人。六脈沈伏者多。但以人迎爲主。訣云。中風口噤遲浮吉。急實大數三魂孤。

舉要云。中風脈浮滑兼痰气。其或沈滑。勿以風治。浮大者帶虛。浮緩者帶濕浮緊者帶寒。其有微而數者。虛弱熱極也。

卷之二中風門

立方

通關利竅散治中風不省人事。牙關緊閉。湯水難進。

麝香﹝一錢﹞半夏﹝三錢﹞靑黛﹝八分﹞豬牙皂角﹝五錢﹞上爲細末。用少許吹鼻。有嚏者生。無嚏不治。

仙授立刻回生丹牛黃﹝眞西者一兩﹞膽星﹝制過九次者一兩二錢﹞鉛霜﹝二錢﹞橘紅﹝廣皮去白一兩五錢﹞蛇捨石﹝醋七次五錢﹞麝香﹝三錢﹞枳實﹝用小者麩炒一兩﹞沈香﹝一兩忌火﹞眞金箔﹝三十片﹞朱砂﹝研極細三錢﹞取鉛霜法用出山鉛十斤。打寸許方牌。以綫穿懸之於大磁內下以燒酒六斤。好醋二斤。上另以一覆之。外用鹽泥封固。燉在鍋內熱水中。五日取開。掃下卽成鉛霜矣。

上各爲極細末。以竹瀝加老薑汁爲丸。分作七十二丸。朱砂金箔爲衣。外加蠟封之。每服一丸去蠟。姜湯調下。此丹乃異人祕授。效驗通神。眞萬金不易之方。予以濟眾心切。不敢自私。故爾錄之。

治一切中風不拘臟腑中痰中气不省人事垂危等癥。灌下一丸立醒。並治一切急慢驚風。

辛未措眼合先賢有言。遺便者必不能治。投下一丸。少頃卽醒。至今甚健。功效廣大。救人甚溥。

不能一一槪錄。

小續命湯治卒暴中風不省人事。痰涎壅盛。半身不遂。口眼歪斜。手足顫搖。言語謇澀。身體麻痺。神昏目眩。筋脈拘攣。四肢不能屈伸者。並療之。

川芎附子﹝童便制過各八分﹞防風官桂黃芩杏仁﹝去皮尖﹞甘艸防己﹝各一錢二分﹞人參白芍麻黃﹝去節各一錢﹞水二鐘。煎八分。臨服加薑汁五茶匙。

烏藥順气散治一切風攻四肢。骨節疼痛。腳膝軟弱。婦人血風。老人冷气上攻。胸腹脹痛。吐瀉腸鳴。烏藥陳皮川芎﹝各二錢﹞僵蠶白芷麻黃﹝去節﹞枳殼桔梗﹝各一錢﹞甘艸漧薑﹝炒黑各五分﹞水二鐘。加姜三片。棗二枚。煎八分。熱服。

排風湯治風邪中入於髒。狂言妄語。精神錯亂。手足不仁。痰气上逆。

茯苓獨活川芎當歸杏仁白芍防風甘艸﹝各八分﹞肉桂﹝四分﹞白術麻黃白蘚皮﹝各七分﹞水二鐘。姜三片。臨服加竹瀝半酒鐘。熱服。

愈風湯治言語難。肝腎虛。筋骨弱。及風熱體重。四肢偏枯。半身不遂。一切中獨活羌活蟬殼半夏﹝姜礬制﹞川芎黃芩﹝酒炒各一錢二分﹞黃連﹝薑汁炒﹞白芍﹝一錢五分﹞膽星﹝八分﹞水二鐘。姜五片。棗二枚。煎八分。溫服。

稀涎散治中風痰涎隔壅。服此下痰。

明礬﹝一兩﹞肥皂角﹝四條﹞上共爲細末。每服五分。溫水調下。

淸神解語湯治中風痰迷心竅。不省人事。舌彊不能言語。四肢不能舉動。口眼斜。半身不遂。

石菖蒲南星﹝薑汁炒﹞黃連﹝薑汁炒﹞茯苓麥門冬﹝去心﹞防風陳皮當歸﹝各一錢﹞白芍生地川芎遠志﹝去骨﹞半夏﹝姜礬制﹞烏藥枳實羌活甘艸﹝各六分﹞水二鐘。生薑三片。竹茹三分煎熟。加童便。竹瀝。同服。

保命金丹治中風口眼斜。手足拽。言語謇澀。四肢不舉。晨昏痰多。

貫仲﹝七錢﹞生地大黃﹝各五錢﹞靑黛板藍根﹝各三錢﹞朱砂蒲黃薄荷﹝各二錢﹞珍珠龍腦﹝各一錢五分﹞麝香﹝一錢﹞牛黃﹝三錢﹞上爲細末。煉蜜丸。如雞豆大。每日晨昏以淸茶調化一丸。

解語丸治中風語言不正。

白附子石菖蒲遠志﹝各一兩﹞全蠍﹝三錢﹞羌活明天麻僵蠶﹝各五錢﹞上爲細末。蜜丸綠豆大。每服三十丸。空心姜湯下。

正舌湯治中風舌彊難言。

明雄黃荊芥﹝各等分﹞上爲極細末。每服二錢。以豆酒調下。

稀丸中風或國中。或中過者。並體胖之人。宜久服甚妙。

稀艸。又名火艸。五月五日。或六月六。九月九采者。甚效。去其花實。只畱葉。

刷去葉上毛。以酒蜜拌。入甑蒸曬九次。焙漧爲細末。煉蜜爲丸。如梧子大。空心以溫酒。或米湯下六十丸。服過千服。須髮變黑。筋骨彊健。飲食倍進。步履如飛。

卷之二中風門

類中風證

忽卒倒不語。但風必有斜歪。搐搦之癥爲異。有因受气而中者。脈沈身冷。無痰故也。

用姜湯調蘇合香丸灌之。至醒隨其寒熱虛實調之。輕者用烏藥順气散。或曰。此气暴逆而然。气復卽已。𨿽不藥而愈。然閉口脈絕者。亦不治。

有因停食而厥者。必胸中滿悶。

有夏月卒倒。爲暑風。此類中風。而實中暑者。

有因火者。內火外火合而炎鑠。劉守眞作將息失宜。一水不勝二火也。

有因痰者。火气激搏。痰塞礙心竅也。以上四者皆用鹽湯吐之。防風至寶湯。

南星防風天麻陳皮當歸半夏﹝各一錢﹞僵蠶﹝一錢二分﹞白芍川芎甘艸靑皮梔仁烏藥羌活黃芩黃連麻黃白芷牛膝﹝各八分﹞水二鐘。加姜五片煎服。忌食蒜。

卷之二中風門

附癇癥

癇證一發卽顚僕。眼直口吐痰沫。其聲類畜。不省人事。少頃卽蘇。此因驚風食而得之。

其癥有五。而似五畜。以應五臟。原因或七情之鬱結。六淫之所感或曰大驚。神不守舍。亦有幼小受驚。以至痰迷於心竅故也。

卷之二中風門

附癇癥

虛弦爲驚。浮洪爲陽癇。沈爲陰癇。浮散爲風癇。

卷之二中風門

附癇癥

育神鎭心丸﹝祕傳﹞治五種癇癥。並顚狂驚恐。痰迷心竅等證。

羚羊角犀角﹝各四錢﹞膽星﹝制過九次者﹞遠志﹝去心﹞茯神﹝去木﹞百子仁﹝去油﹞石菖蒲橘紅﹝各八錢﹞礞石﹝過六錢﹞大黃﹝五錢﹞天麻﹝煨過七錢﹞牛黃﹝二錢﹞栝蔞曲﹝五錢﹞麝香﹝一錢二分﹞朱砂﹝二錢﹞眞金箔﹝三十張﹞上爲細末。竹瀝同膽星打糊爲丸。朱砂金箔爲衣。每服空心姜湯送下。一錢。

淸心豁痰湯石菖蒲﹝去毛﹞麥門冬﹝去心﹞茯苓﹝去皮﹞枳實﹝炒各一錢二分﹞遠志﹝去心﹞天花粉貝母﹝去心﹞酸棗仁﹝去油﹞玄參黃連﹝薑汁炒﹞橘紅﹝各一錢﹞甘艸梢﹝四分﹞水二鐘。加姜五片。竹茹八分。煎一鐘。溫服。

卷之二

癘風門

夫癘風者。卽大麻風也。又名曰癩。蓋緣感受天地肅殺之气。古人謂之癘風。以其酷烈暴悍可畏爾。人得之。須分上下治之。看其疙瘩先見上體多者。病在上也。先見下體多者。病在下也。人之一身總不外乎气血。血隨气以爲之運化。气所傷則爲凝滯。气滯則血必聚矣。血聚不行。則肉爛生虫。鼻崩眉墮。此固理之必然者。然風之入人。又有气血之分。气受之上身多。血受之下體多。上下俱多。气血俱病也。凡治此癥。必當審其從上從下治之。然所主。

不外乎陽明一經。蓋陽明主胃。無物不受。病之所感如此非醫者神手。病者鐵心。罕有免於死焉。按法治之。惟宜絕濃味。斷酒色。戒勞碌。若不守此。𨿽或少愈。必至再舉。則無救藥矣。

卷之二癘風門

脈云

浮洪者屬風熱。浮滑者屬風痰。沈遲無力。气血俱虛。難治。

卷之二癘風門

立方

換肌散治大麻風。年深不愈。眉毛墮落。鼻梁坍壞。額顱腫破。此方神效。

白花蛇﹝三兩﹞烏稍蛇﹝三兩酒浸一宿﹞地龍﹝去土三兩﹞當歸﹝酒制﹞北細辛白芷﹝各一兩﹞天麻蔓荊子威靈仙荊芥穗甘菊苦參紫參沙參木賊不灰木川芎甘艸﹝炙﹞沙苑蒺藜天門冬赤芍何首烏石菖蒲﹝九節佳﹞胡麻﹝炒﹞艸烏頭蒼術﹝米泔浸﹞木鱉子﹝去殼﹞定風艸﹝各三兩﹞上同爲細末。每服五錢。食後酒調服。

通天再造散治大麻風初起。

郁金﹝一錢五分﹞大黃﹝一兩炮﹞白牽牛﹝六錢九分半生半炒﹞皂角刺﹝一兩黑大者去尖﹞上爲末。每服五錢。日初出面東。以無灰酒調下。

祛癘神效丸丟子肉﹝十五斤﹞防風﹝二斤半去蘆﹞白蒺藜﹝二斤半﹞荊芥﹝二斤半﹞銀柴胡﹝六兩﹞胡黃連﹝六兩﹞艸胡麻﹝二斤半﹞當歸﹝二斤半酒浸﹞蕪荑﹝二斤半﹞木鱉子﹝十五兩去殼﹞薄荷﹝一斤﹞諸品藥味。切要精制爲末。以酒爲丸。每服五錢。日服三次。輕者五六升。重者一斗卽愈。

若脾經受病。加白術五兩。肺經受病。加黃芩五兩。胃經受病。加濃朴五兩。肝經受病加連翹五兩。

心經受病。加山梔仁。胡黃連各八兩。

腎經受病。加破故紙五兩。五臟受病加蒼術四兩。甘艸二兩。六腑受病。加威靈仙四兩。續斷四兩。何首烏八兩。春則气暖融和。加連翹一斤。夏則大旺煩躁。加胡黃連八兩。薄荷八兩。秋則乍寒乍暖。多生霧露。加蒼術八兩。白術八兩。冬則嚴寒水凍。加烏藥一斤。面生浮腫。加白芷五兩。續斷八兩。徧身浮腫。加蒼術八兩。腳底腫。加牛膝八兩。手蜷攣。加威靈仙八兩。骨節疼痛。加虎骨一斤。凡遇是病。根據前法加減。其驗如神。

消腫瀉毒湯治面腫痛。十日可瀉一次。

苦參﹝三錢﹞白蒺藜艸胡麻連翹大黃芒硝﹝各二錢﹞防風丟子肉羌活獨活﹝各五分﹞牛膝白芷蒼術木瓜﹝各一錢﹞水二鐘。煎八分。空心服。瀉三次。以溫粥補之。午後再服丸藥。

搽藥方治徧身發斑。

川椒﹝一兩五錢炒黑﹞枯礬﹝一兩五錢﹞水銀﹝三錢﹞松香﹝一兩﹞蛇牀子﹝一兩五錢﹞大楓子肉﹝一兩﹞苦參﹝一兩五錢﹞硫黃﹝一兩﹞防風﹝三錢﹞上爲細末。菜油調搽。

冰熊散治腳底心爛。

辰砂﹝一兩﹞冰片﹝二錢﹞熊膽﹝二錢﹞上爲細末。雞子白調搽。每日洗三次。搽三次。百日全愈。

卷之二

HT癥門

﹝附﹞HT者逆也。陰陽气不相接則厥。手足逆冷是也。其癥不一。散之方書者甚多。今姑撮大槪。

色白也。然陽厥伏熱深而振栗。及見身冷脈微。欲絕而死者。陽極似陰。服熱藥卽死。陰厥虛寒。甚而發燥。欲坐於泥水之中。此陰極似陽。服寒藥卽死。不可不辧。外此又有暑厥。

中暑耗气發厥。脈虛自汗。有气厥。因暴怒而得。卽气中也。與中風相似。風中身熱。气中身冷。有痰厥。其脈洪滑。或咽中如拽鋸聲。有蛔厥。胃中冷。吐出長虫者是。有气虛厥。

脈細者是。有血虛厥。脈大如蔥管者是。有驚厥。因勞後後。飲水被驚而發者是。有屍厥。

凡弔死問疾。或入廟登冢。卒中外邪。與髒气相忤。气遏不行。忽手足冷。頭面靑黑。牙關緊急。昏暈卒倒。或錯言妄語。決不可作風治。

卷之2HT癥門

脈云

HT逆之脈。多於沈伏者。但沈遲散爲之寒。沈伏而數爲之熱。浮而無力者是气虛。洪滑有力屬頑痰。沈滑身冷者難治。

卷之2HT癥門

立方

蘇合丸凡厥癥。先以薑汁。調服灌醒然後議脈辧癥用藥。

白術﹝土炒﹞靑木香朱砂﹝研水飛﹞犀角沈香麝香訶梨勒﹝煨取皮﹞安息香﹝酒熬膏﹞丁香白檀香蓽茇香附﹝以上各二兩﹞龍腦﹝五錢﹞薰陸香酥合油﹝各一兩﹞上爲細末研勻。和安息香膏。加煉蜜丸如龍眼核大。每服一丸。

大承气湯治陽厥。與陽極似陰。﹝方見傷寒門﹞四君子湯治气虛厥。

白術﹝土炒﹞白茯苓﹝去皮各一錢﹞人參﹝二錢﹞甘艸﹝五分﹞水二鐘。加黑棗二枚。熱服。

四物湯治血虛厥。

當歸白芍川芎懷生地﹝各二錢﹞水二鐘。加龍眼肉七枚。不拘時服。

加味理中湯治蛔厥。

大附子﹝童便制一錢﹞漧薑﹝炒黑﹞甘艸檳榔白術﹝生炒﹞人參﹝各八分﹞肉桂川椒﹝各六分﹞水一鐘。烏梅三个煎服。

逐痰湯治寒痰發厥。

廣橘紅﹝二錢﹞半夏甘艸﹝各一錢二分﹞大附子川貝母﹝各一錢﹞水二鐘。加竹瀝薑汁煎服。

四逆湯治陰厥。與陰極似陽。﹝方見傷寒門﹞祛暑湯治暑厥。气升不省人事。

香薷濃朴﹝薑汁炒﹞白扁豆﹝各一錢炒﹞沈香﹝二錢﹞川黃連﹝酒炒﹞陳皮桔梗﹝各一錢二分﹞水二鐘。加燈心三十莖。煎七分服。

烏藥順气散治气逆厥。﹝方見中風門﹞鎭邪飲治屍厥如神。先以酥合丸灌醒。再服此方。

紫朴膽星蒼術廣木香橘紅﹝各一錢﹞甘艸辰砂﹝各三分﹞水二鐘。加薑汁半盞。酒一盞同煎服。

卷之2HT癥門

門

活人云。太陽中風。因作剛柔二。大抵之爲病。因風濕二气襲於太陽之經。亦有輕重之分。其風勝气者爲剛。風性剛急故也。濕气勝者爲柔。濕性柔和故也。外有諸虛之候。

表虛不能任風寒。亦能成。是以或產後。或金瘡。或跌僕撲傷。癰疽潰膿之後。一切去血過多之證。皆能成此疾也。是乃虛爲本。而風爲標耳。亦有絕無風邪。而亦能使人筋脈攣急。而爲角弓反張之侯者。血脫無以養筋故也。丹溪云。此癥甚不可作風治。而用風藥。恐反燥其餘。血而致不可救也。宜補藥兼降痰火。如參芎歸竹瀝之類。然而剛柔之。不可不辧也。如太陽發熱無汗惡寒。脈弦長。頭急胸滿。口噤手足攣急切牙。甚則搐搦筋頭彊直。

角弓反張。此爲剛。太陽微熱多汗。不惡寒。脈遲澀弦紉。四肢不收。時之搐搦。開目含口。此爲柔也。

卷之2HT癥門

門

太陽病發其脈沈而細者爲。

卷之2HT癥門

門

葛根湯治剛。

漧葛﹝四錢﹞麻黃﹝三錢﹞桂枝甘艸羌活﹝各二錢﹞姜三片。棗二枚。煎服。

桂附湯治柔。

官桂大附子防風黃芩川芎防己甘艸玄參﹝各一錢﹞生薑三片。煎熟熱服。

八味順气散治七情。

陳皮靑皮﹝炒﹞白茯苓﹝去皮﹞烏藥﹝各一錢五分﹞人參白術﹝土炒﹞白芷﹝各一錢﹞甘艸﹝三分﹞水二鐘。加黑棗二枚。煎熟熱服。

益元湯治去血過多。

當歸生地人參黃﹝各一錢﹞川芎白術丹皮﹝各一錢五分﹞水二鐘棗二枚煎服。

祛風逐痰湯治痰挾風。

半夏曲枳實﹝炒﹞橘紅﹝各一錢五分﹞桔梗﹝炒﹞膽南星明天麻﹝濕紙包煨﹞防風薄荷﹝各一錢﹞全蠍﹝七枚洗淨﹞水二鐘。加竹瀝半酒杯。薑汁十茶匙。

抑火湯治火。

川黃連﹝酒炒﹞當歸﹝酒洗﹞白芍﹝酒炒﹞黃芩﹝酒炒﹞黃柏﹝炒各一錢五分﹞知母﹝鹽水炒﹞枳殼﹝麩炒﹞甘艸玄明粉﹝各一錢﹞水二鐘。加燈心三十莖。童便半酒杯。

卷之二

麻木門

﹝附脫陽﹞人皆以麻木爲一病而不知麻與木固自有不同也。所謂麻者。非癢非痛。肌肉之內。如千萬小虫亂行雜沸。按之不止。搔之愈甚者是也。所謂木者。非癢非痛。自己之肌肉。如他人之肌肉。按之不知。搔之不覺者是也。麻如木之亂。故名曰麻木。如木之濃。故名曰木。麻猶知痛癢。而木則全無覺矣。然求其痛之所屬將何以斷之。蓋麻有久暫。木有久暫。臨時之麻者。或因坐臥不得其所四體相壓阻節。榮衛血行旣遲。而气亦未至故也。然麻或太甚。亦有似於木焉。臨時之木者。亦因坐臥不得其所。四體重壓又著寒气一時不曾護持。而榮衛不相聯屬。血已不行。而气久不至。故也。然木或還醒。亦有似於麻焉。此其臨時之麻木。𨿽因气血不足。而有未足爲病惟久麻久木者。斯爲病耳。

蓋經年累月無一日而不麻者。麻之久者也。麻之久者。非坐臥不穩所致。必其內气虛甚。風痰輳爲患。不能作麻。以其挾於風邪。痰爲風之所噓。如風吹波浪。自騰沸而去。肌肉之中已爲風痰所處。陰陽二气失其營運之柄。安得而不麻乎。

經年累月無一日而不木者。木之久者也。亦非坐臥不穩所致。乃是死血凝滯於內。外挾風寒又因陽气虛敗。不能運動而肉已死。若與我不相干。此其所以木也。人之一身。皆气血所養。气血行遲。卽能成病。況其不行乎。此久麻久木所以可畏也。然麻木之處。小猶可治之。

若半體一肢。甚難救療。醫者知此。則人之死生。病之輕重。了然於胸中。而用藥之妙。尢在善處。其可以執法乎。使暫麻暫木而用重劑。則損其眞元。久麻久木而用輕劑。則不能取效。審而治之可也。

卷之二麻木門

脈云

脈浮而濡屬气血虛。脈浮而緩屬濕。脈浮而緊屬寒。脈澀而芤屬死血。脈緊而滑屬濕痰

卷之二麻木門

立方

人參調元湯治一身麻木。四肢倦忌。

人參沙參黃﹝各二錢﹞甘艸﹝五分﹞肉蓯蓉白芍川芎﹝各一錢﹞北五味﹝二十七粒﹞水煎溫服。

舒气活絡丸治男婦七情所感。气血不行。手足頑麻。

當歸﹝酒洗﹞白芍﹝酒炒﹞沈香﹝忌見火﹞香附﹝醋制各二兩﹞桂枝﹝八錢﹞川芎牛膝烏藥蒼術﹝炒﹞薏苡仁﹝炒﹞生地﹝忌鐵器﹞柴胡丹皮﹝炒﹞桑寄生﹝各二兩五錢﹞甘艸防己茯神﹝各一兩﹞大附子﹝一个童便黃連制﹞上爲末。老姜四兩搗汁。加水法爲丸。每服空心服三錢。白滚湯下。

大法麻木之屬。𨿽有風痰死血之分。然治療之藥。皆當以熱藥爲引導。如生薑。附子。

官桂川烏之類。以引經藥引至各經。如手臂用桑條。股足用牛膝。威靈仙之類。以行气藥通其气。如烏藥。木香。枳殼。靑皮之類。以通竅藥開其經絡。如木通。穿山甲。牙皂之類。有痰則去痰。有風則去風。有血則行血。此其總綱也。

久麻者。皆气虛。爲風痰所輳也。然系气虛。亦不暇補其气。先補其气。則風無能而自散。

痰無能而自去矣。宜以生薑爲引導。枳殼以開气。半夏南星以逐痰。防風羌活荊芥以散風。

牙皂木通以通經絡。手臂用桑條。股足用牛膝以引經。待其病減。然後用參。白術。茯苓。

甘艸之類可也。

久木者。皆陽气不運。死血滯凝。外挾風寒所致也。宜以附子官桂之類。以爲引導。木香之類。以開其气。穿山甲木通牙皂之類。以通經絡。當歸桃仁蓬術紅花阿魏之類。以消其血。

因其病之所在。以引經藥引之。加桑條牛膝之類。待其病減。以八物湯補其血可也。背上麻木。以羌活爲引經。胸前麻木。以桔梗爲引經。風用風藥。痰用痰藥。皆以開气爲主。而此三處惟以生薑爲引導。而附子之類不必用也。

徧身肌膚大麻癢。淫淫然如虫行者風也。宜以僵蠶爲君。羌活防風爲佐。烏藥以勻气。

木通以開經。生薑爲引導。益木通能行十二經絡。烏藥能勻一身之气。生薑能開一身之腠理。羌活防風能去一身之風。而僵蠶一味專治如虫行者。之聖藥也。至於加減輕重之間。則存乎其人耳。而豈吾之所能備述者乎。

卷之二麻木門

附脫陽

大吐大瀉。或房欲過度。大耗眞元。陽气旣去。陰血不能固守。亦隨而脫去也。如丈夫交媾過度。脫在婦人身上須婦人緊緊抱住。用气噓入口內。少頃自省。若就放開必死。

回陽湯大附子﹝三錢﹞人參﹝二錢﹞白術漧薑﹝各一錢﹞廣木香﹝一錢五分﹞水煎熱服。

蒸臍法蔥葉一大把。以綫紮緊。兩面切平。半寸濃。內用麝香三分摻入蔥內。外加艾圓灸之以蒸熱气入腹神妙。

熨气海穴﹝在臍下﹞食鹽一斤炒熱。先慰气海。再服回陽湯。

卷之二

中暑門

﹝附注夏﹞暑者夏月炎蒸之气也。丙丁當權。祝融用事。炎威酷烈。鑠石流金。柔脆之軀。不堪燔灸。

而中暑之病有不免矣。病之初起。身熱自汗。口渴面垢而已。其餘雜癥皆後傳變。然昔人有中熱。中暑之分。豈暑之外別有所謂熱耶。蓋暑與熱本無所異。而人感之則有異耳。富貴之人。避暑於涼亭水閣之中。修竹繞欄而成蔭。淸泉漱玉而生寒。偃簟以取涼。揮羽扇以祛熱。浮瓜沈李以消渴。鮮菱脆藕以解煩。自謂可以無暑矣。不知富貴必生驕奢。驕奢必生淫欲元气日消。肌裏必疏。坐談之頃。卒然爲暑風所傷。邪气直入。霎時昏迷不知人。此所謂靜而得之爲中暑是也。貧窮勞苦之人。竭力於畝畝而汗血成漿。驅馳於道途。而咽喉似炙。

赤日方爲魃。而淸風不來。熱地已成鑪。而寒泉難覓。精神疲而欲絕。筋力困而不知。卒然傾僕不省人事。此所謂動而得之爲中熱是也。然暑初入。自口鼻牙頰達於心胞絡。以火從火。故古法當暑取冷水灌漑勿咽。入肝則眩暈頑麻。入脾則昏睡不覺。入肺則喘咳痿。入腎則消渴。中暑歸心。神昏卒倒。此癥之重者。緩則爲傷淺。急則爲冒深。又爲伏暑又何以辧之。蓋傷暑在肉分。周身煩躁。或如鍼刺。或有赤腫。蓋天气浮於地表。故人气亦浮於肌表也。冒暑或腹痛水瀉者。胃與大腸受之。惡心者。胃口有痰飲也。伏暑卽冒暑。久而藏伏三焦腸胃之間熱傷气而不傷形。旬月莫覺。變出寒熱不定。霍亂吐瀉。膨脹中滿瘧痢煩渴。腹痛下血等癥。但暑气病多不身痛。間有痛者。或爲熱浴水濕相搏耳。又有暑風厥。手足搐搦爲風。手足逆冷爲厥。治此病者。當視其所處貧富。所爲勞逸。所稟虛實。所感輕重。而斟酌用藥。斯得之矣。

卷之二中暑門

脈云

經曰。脈虛身熱得之傷暑。舉要曰。熱傷於气。所以脈虛弦洪芤遲體狀無餘。

卷之二中暑門

立方

祛暑神祕丹治夏月中暑。率倒不省人事。一丸立愈。

靑蒿﹝淨末一斤﹞白梅烏梅生薑﹝各四兩﹞生薑皮﹝一兩﹞沙糖﹝十兩﹞上爲末。共搗爲丸。如龍眼肉大。每服一丸。井水調下。

解急方法中熱在絡。昏迷不知人事。湯藥不便。恐气脫難治。急扶陰涼處。不可臥濕冷地。掬道上熱土於臍上撥開作竅。令人尿於其中。急求生薑。或蒜嚼爛。以熱湯或童便灌下。外用布蘸熱湯慰气海立醒。醒後切勿飲冷水。飲之卽死。

香薷飲治臟腑冷熱不調。飲食不節。元气久虧。好食生冷。或臥濕地。當風取涼。中暑等癥。

香薷﹝五錢﹞濃朴﹝二錢薑汁炒﹞白扁豆﹝一錢五分炒﹞上爲一劑。水煎候冷。不拘時服。中暑後傷風。搐搦不省人事。加黃連。羌活。伏暑頭痛。小便澀濁加茵陳。車前子。霍亂吐利。加藿香。木瓜。生薑。

臟腑積熱便血。加枳殼。黃連。赤芍。烏梅。小便有血。加HT麥。小薊。車前子。壯熱大渴。或五心煩熱。加麥門冬。淡竹葉。茅根。燈艸。香港腳作痛。行步艱難。加木瓜。羌活。陳皮。蒼術。枳殼。半夏。中風。加防風。羌活。手足搐搦。加羌活。白芷。挾痰。加南星。

半夏。腹痛小便赤。加枳殼。木通。甘艸。單只腹痛。加黃連。枳殼。赤芍。莪術。

淸暑益气湯治夏月暑熱蒸入。不思飲食。四肢乏力。神思困。小便赤澀。大便作瀉。時時作渴。胸膈飽悶。

人參白術﹝土炒﹞黃﹝各一錢蜜炙﹞北五味﹝二十一粒﹞當歸麥門冬﹝去心﹞甘艸漧葛靑皮﹝炒﹞神曲﹝炒﹞澤瀉﹝各一錢二分﹞黃柏﹝酒炒﹞陳皮蒼術升麻﹝各八分﹞水二鐘。煎七分。溫服。

生脈散夏月以此代茶。能生津液。益气和中。

人參﹝一錢﹞麥門冬﹝二錢去心﹞北五味﹝二十一粒﹞水煎當茶飲之。

淸暑十全湯治傷暑。頭目昏重。潮熱煩悶。多渴嘔吐。身體倦怠。並一切伏暑。暑瘧神效。香薷木瓜蘇葉濃朴﹝各一錢二分﹞人參甘艸白茯苓白術白扁豆半夏白芍﹝各一錢﹞水二鐘。煎七分。不拘時服。

淸暑六和湯治心脾不調。气不升降。霍亂轉筋。嘔吐泄瀉。寒熱往來。痰喘咳嗽。肢體浮腫。嗜臥昏倦。

小便赤色。並冒暑。中酒。

人參杏仁﹝去皮心﹞濃朴﹝薑汁炒﹞白茯苓﹝去皮各一錢﹞香薷白扁豆﹝炒﹞砂仁﹝炒﹞半夏﹝姜礬制﹞藿香﹝各一錢五分﹞甘艸木瓜﹝各八分﹞加姜三片。棗二枚。煎七分。熱服。

桂苓甘露飲治伏暑飲水過多。肚腹膨脹霍亂吐瀉。

澤瀉豬苓﹝各一錢二分﹞寒水石﹝二錢﹞桂枝﹝八分﹞蒼術滑石甘艸﹝各一錢﹞水煎溫服。

消毒飲治暑毒入內。心中煩躁。睡臥不寧。精神恍惚。

香薷川黃連遠志肉﹝各一錢﹞石膏麥門冬﹝各一錢二分﹞北五味﹝二十一粒﹞生甘艸茯神﹝各八分﹞水二鐘。加燈心三十莖。煎服。

辰砂益元散治中暑身熱。小便不利。睡不安穩。此藥淸心火。除胃脘熱。

滑石﹝六兩飛淨﹞甘艸﹝一兩去皮靜﹞辰砂﹝一兩研極細﹞上共爲細末。每二錢。燈心湯調下。

冷香飲子治虛人中暑。煩渴身倦燥甚服涼藥不效者。

大附子﹝二錢﹞橘紅﹝一錢五分﹞甘艸艸果﹝各一錢﹞水三鐘。加姜五片。煎八分。熱服。

辰砂五苓散治中暑煩渴。身熱頭疼。霍亂吐瀉。小便短少。心神恍惚。

白茯苓﹝去皮﹞澤瀉﹝去毛﹞豬苓﹝各二錢﹞白術﹝一錢二分土炒﹞官桂﹝一錢﹞辰砂﹝八分研極細﹞水二鐘。加燈心三十莖。煎服。

卷之二中暑門

附注夏

每遇春末夏初。便覺頭疼腳酸。神思困倦。飲食減少。四肢消瘦。軟弱乏力。

補中固元湯治注夏一切等癥。

人參黃白術甘艸﹝各一錢﹞生地﹝二錢﹞當歸陳皮﹝各八分﹞棗二枚。煎八分。臨臥服。

又方治汗不時出。發熱惡寒。四肢無力作渴。

石膏﹝二錢熟﹞知母﹝鹽水炒﹞人參甘艸陳皮玄參﹝各一錢五分﹞加浮小麥八分。煎服。

卷之二

中濕門

﹝附痿癥﹞濕者天地鬱蒸之气也。方其升騰於上。气猶籠結而未開。𨿽寒天值之。亦覺其溫暖。此濕气之熱者也。及其布護於下。气將流演而舒散。𨿽暑月值之。亦覺其淸涼。此濕气之寒者也。濕气之熱者。多中於气虛之人。則發而爲濕熱之癥。頭面如裹而四肢浮腫身體沈重。而轉側不便者是也。濕气之寒者多中於血虛之人。則發而爲寒濕之癥。四肢酸疼而關節不利。筋脈拘攣而行履重滯者是也。其有不因鬱蒸之气而得者。必其冒雨而行。涉水而走。或露臥以取涼。或汗衣而不解。漸漬於肌肉之中。滲入於骨髓之內。流溢於脾胃之間。牢纏於腰腎之處。則肌內冷而骨髓痛。脾胃薄而腰腎疼。挾於風痰。則麻而不仁。兼乎死血。則木而不覺。動乎火邪。則腫痛而難忍。隨其所感而病斯痼焉。其有不因冒雨涉水等而得者。必其內傷生冷酒面之類。多肚腹腫脹。醫者審其濕之或寒或熱。或虛或壯。病之在上在下。感之在外在內。因其病而藥之。庶乎其得之矣。

卷之二中濕門

脈云

中濕之脈。沈緩微細。兼風者浮。兼寒者澀。兼熱者滑數。兼痛者洪而浮緩。濕在表浮而緩。濕在裏沈而微。

卷之二中濕門

立方

滲濕湯治濕傷脾胃。下部虛腫。大便泄瀉。小便不利。

丁香蒼術白術姜黃茯苓甘艸陳皮﹝各等分﹞棗二枚。姜三片。煎八分服。

淸燥湯治六七月之間。濕令大行。子能令母實。致寒涼以救之。燥金受濕熱之邪。絕寒水生化之源。源絕則腎虧。腰下痿軟。癱瘓不能舉動。行步不正。此方主之。

茯苓﹝去皮﹞蒼術﹝米泔浸炒﹞澤瀉豬苓人參﹝各一錢﹞神曲﹝炒﹞當歸黃﹝蜜炙﹞橘紅﹝各八分﹞升麻黃柏﹝酒炒﹞柴胡白術﹝土炒﹞甘艸生地麥門冬﹝各七分去心﹞北五味﹝九粒﹞棗二枚。煎八分服。

腎著湯治腎傷濕。身重腰冷。如坐水中。不渴小便自利。

云術茯苓﹝各二錢﹞漧薑﹝一錢五分﹞甘艸﹝五分﹞棗二枚。煎七分熱服。

防己黃湯治風濕相搏。客在皮膚。四肢少力。

防己﹝二錢五分﹞白術黃﹝各二錢﹞甘艸﹝八分﹞姜三片。棗二枚。煎七分服。

獨活寄生湯治腎气虛弱。坐臥濕地。或當風取涼。風邪流入腳膝。爲偏枯冷痺。緩弱疼痛。行步艱難。並治白虎歷節風。

白芍﹝酒炒﹞獨活當歸﹝各一兩﹞桑寄生﹝二兩﹞熟地﹝酒煮﹞人參川芎茯苓﹝去皮﹞杜仲﹝鹽水炒﹞秦艽﹝各五錢﹞防風牛膝細辛桂心﹝各四錢﹞甘艸﹝一錢炒﹞上銼一劑。加生薑煎熟。作數次服。

柏術四制丸滋陰抑火。開胃進食。能除周身之濕。

川黃柏﹝去皮四斤酥炙一斤人乳浸一斤童便浸一斤鹽水浸一斤﹞茅山蒼術﹝括去皮二斤川椒炒八兩破故紙炒八兩五味子炒八兩當歸炒八兩﹞揀去同炒之藥只用蒼術黃柏爲末。煉蜜爲丸如梧子大。每服五十丸空心酒下。

生附湯治濕澑下部。兩足無力。步履艱難。腰膝疼痛等癥。

大附子蒼術香附白術﹝各一錢﹞甘艸﹝三分﹞漧薑﹝五分﹞杜仲牛膝茯苓濃朴﹝各八分﹞姜三片。棗二枚。煎八分服。

當歸拈痛散治濕熱爲病。肢節煩疼。肩背沈重。流注足脛。痛不可忍者。口漧壯熱。

兩足濕毒瘡痛癢。

當歸防風黃﹝各一錢﹞甘艸﹝五分﹞黃柏玄參人參茯苓白術蒼術﹝各八分﹞漧葛升麻知母茵陳羌活﹝各六分﹞水二鐘。煎八分服。

淸熱瀉濕湯治濕攻注四肢。周身發腫。面色痿黃。小便不利。

茯苓黃連車前子﹝各一錢二分﹞木通豬苓滑石蒼術﹝各一錢﹞石葦山藥黃柏﹝各八分﹞燈心三十莖煎八分空心服。

卷之二中濕門

附痿癥

四肢軟弱。身體重滯。經年不能起牀。而飲食如故不痛不酸。有似乎濕而實非濕。乃肺經受熱。其葉焦垂。不能統攝一身之气。故成痿疾。

卷之二中濕門

附痿癥

舉要曰。尺脈虛弱緩澀而緊。洪大者不治。

卷之二中濕門

附痿癥

潤肺扶气湯治痿癥。肺枯气弱。

茯苓人參白術甘艸麥門冬黃芩﹝各一錢﹞桔梗百合薏苡仁﹝各八分﹞北五味﹝九粒﹞當歸生地﹝各一錢二分﹞水煎加藕汁半鐘。食後服。

又方治火炙肺枯。不能統攝。

山梔仁﹝炒黑﹞栝蔞仁﹝去油﹞當歸﹝酒洗﹞生地百部﹝各一錢五分﹞紫河車﹝二錢﹞天門冬﹝去心﹞陳皮桔梗﹝蜜炒﹞人參沙參﹝各一錢﹞棗二枚。燈心三十莖。食後服。

卷之三

瘧疾門

夫瘧者。殘虐之意也。從病從瘧。故名曰瘧。是病者。多發於秋。因夏傷於暑。故至秋而發也。有先寒後熱。先熱後寒。單寒無熱。單熱無寒。大寒大熱。微寒微熱之異。分而言之。

先寒後熱者。先得於寒。先熱後寒者。先得於熱。又云先熱者爲血虛。先寒者爲气虛。單寒無熱者內傷必重。單熱無寒者內病必多。大寒大熱者邪必深。微寒微熱者邪必淺。又有久寒久熱。經年累月而不愈者。必其不守禁忌。兼以元气虛弱故也。合而言之不專於外傷客邪亦平日飲酒不節。及七情六欲所傷。兼之以脾裹痰而不散。與內之飲食。外之暑气相結交固。

流聚於少陽之分。少陽位。人身之中爲陰陽往來必由之路又在半表半里之間。陰血流過其處激而發熱。或陰陽交會則寒熱交作。久而不愈則結成瘧母。藏於脇下。脇下者少陽之分也。

治此病者。以引經藥。引至少陽之分。而以消食化痰疏風調气之劑。量其輕重而投之。無不應矣。然同一瘧也。有一日之發。間日一發。有三日一發者何也。蓋病之所由來者。有遠近也。冬傷於寒不卽病。直至明年秋而後發者。則三日一發之瘧也。三日一發者。受病或一年。

間日一發。受病或半年。一日一發。受病或三月。每以得病之遠近。爲所發之日期也。醫者以心度之見其三日一發。則知其得於寒。當以辛溫之藥散之。見其間日一發。則知其得於暑。當以淸暑之藥治之。然又必見其癥有相合者。方可投也。如浙西但初發瘧疾者。皆言謂之胎瘧。蓋莫敢服藥。若瘧疾始初不去疏表。邪何能自散。而愈發愈盛矣。及至延之日久。气血兩虛。肝邪日旺。脾經受克。以至四肢消瘦。飲食少進。面黃膚腫。才議用藥。如體濃者還可救療。體弱者竟無救矣。旣然有胎瘧。亦HT有胎傷寒。胎痢疾之說。何獨瘧疾有胎。而他疾無胎乎。此言大謬之甚。如此幫助。後人諒不再朦蔽。以至誤人之性命者耳。然不拘初發再發。但有食則消食。有痰則化痰。有風則散風。有寒則攻寒。有熱則驅熱。有气則開气新病則去其病。久病則補其元。神而明之。則存乎人也。

卷之三瘧疾門

脈云

瘧脈自弦。弦遲多寒。弦數多熱。代散則死。弦短者傷食。弦滑者多痰。弦如刀刃者死。

弦小者生。

卷之三瘧疾門

立方

淸脾飲治脾瘧脈來弦數。或熱多寒少。口苦咽漧。小便赤澀。

茯苓﹝去皮﹞靑皮﹝醋炒﹞濃朴﹝姜制﹞艸果﹝去皮﹞半夏﹝各六分姜礬制﹞白術﹝土炒﹞黃芩﹝酒炒﹞柴胡﹝各一錢二分﹞甘艸﹝四分﹞水二鐘。姜三片。棗二枚。煎七分。空心服。

桂枝芍藥湯治瘧大作戰動。陽盛陰虛。此太陽陽明合病也。

桂枝﹝一錢五分﹞黃知母芍藥石膏﹝各三分﹞水二鐘。姜五片熱服。

四獸飲治五臟气虛。陽明偏勝。結聚涎飲。與胃經相傳者。

白術人參﹝各一錢﹞甘艸茯苓半夏﹝各八分﹞陳皮﹝一錢二分﹞烏梅﹝二个﹞水二鐘。姜三片。棗二枚。空心服。

七寶飲治一切瘧痰無論寒熱多少。及山嵐障气。

靑皮陳皮濃朴甘艸﹝各一錢二分﹞艸果檳榔常山﹝各一錢﹞水酒各一鐘。淸晨服。

鱉甲飲子治瘧久不愈。脇下痞滿。腹中結塊。名曰瘧母。

川芎黃白術鱉甲﹝各一錢五分﹞艸果橘紅甘艸白芍檳榔濃朴﹝各八分﹞烏梅﹝二个﹞水二鐘。棗二枚。食遠服。

祕驗方治瘧疾久遠不愈。一服止。

人參﹝二錢﹞知母白術柴胡藿香﹝各一錢六分﹞常山﹝一錢﹞烏梅﹝七个﹞何首烏﹝一錢四分﹞水二鐘姜三片。煎八分。露一宿空心服。

神妙丸治瘧母積塊。作痛發熱。

眞沈香﹝一兩﹞阿魏檳榔穿山甲云術﹝各一兩五錢﹞朱砂雄黃﹝各八錢﹞上共爲細末。醋和爲丸。如梧桐子大。每服六十丸。空心姜湯下。

參苓養胃湯治瘧多寒少熱。脾胃虛弱。飲食不進。

茯苓人參﹝各一錢﹞蒼術半夏陳皮艸果藿香濃朴﹝各八分﹞甘艸﹝四分﹞烏梅﹝一个﹞水二鐘。棗二枚。煎七分。另以老姜三兩取汁和勻。露一宿。空心服。

祛瘧飲治瘧經歲月不愈者。諸藥不效。方可服之。

白術蒼術靑皮陳皮艸果﹝各一錢二分﹞濃朴檳榔茯苓甘艸良姜半夏﹝各一錢﹞人參﹝三錢﹞烏梅﹝三个﹞水二鐘加姜五片空心服。

茯苓扶元湯治瘧疾陰陽不和。元气虛弱。寒熱漸盛。

柴胡黃芩人參﹝各一錢五分﹞豬苓澤瀉白術靑皮﹝各錢﹞何首烏﹝二錢﹞茯苓肉桂﹝各八分﹞水二鐘。棗二枚。食遠服。

加味補中益气湯治平素不足。兼勞碌內傷。感寒受暑。以致瘧疾。

黃白術黃芩人參柴胡﹝各一錢﹞半夏陳皮﹝各八分﹞升麻﹝三分﹞白芍當歸﹝各一錢二分﹞甘艸﹝五分﹞水二鐘。姜三片。棗二枚。空心服。

七棗湯治瘧疾但寒無熱。

附子﹝一个以鹽水浸泡七次去皮臍﹞分爲二服。水二鐘棗七枚。姜七片。煎七分。臨發日空心服。

二陳湯以此湯爲主。照各經病癥。加藥錄後。

茯苓﹝一錢﹞甘艸﹝六分﹞陳皮半夏﹝各二錢五分﹞太陽經瘧。必腰背頭項俱痛。加本。防風。羌活。少陽經瘧。必口苦嘔吐。惡心脇痛。加柴胡。黃芩。靑皮。少陰經瘧。發於子午卯酉四正之日。舌漧口噪。嘔吐欲閉戶牖。加芎歸。黃連。黃柏。或小柴胡。半夏厥陰經瘧。發於寅申巳。夾四旁之日。小腹痛引入陰。

作淋。加桂枝。姜附重者四物加玄胡。金鈴子。附子。

太陽經瘧。發於辰戍丑未之日。腹滿自利。善嘔。嘔已乃衰。加蒼白術。柴胡。此三味瘧家必用。以上三陰血分受病。發在處暑後者。俱謂之痰瘧。寒重者理中湯。﹝方見傷寒門﹞

卷之三

痢疾門

古無痢疾之名。惟曰滯下。今從病從利。故名之曰痢。然其爲癥。豈一朝一夕之故哉。

蓋因平素飲食不節。油膩生冷恣食無忌。或饑飽不時。或冷熱不擇。停蓄於中。久而不化。又或外感暑濕。內傷七情。行房於旣醉之餘。努力於過飽之後。所積之物。煉稠粘。有赤白相雜。與純黃之異。不見其糞。而惟見其積者。蓋籍气血而變成也。傷於血則變爲赤。傷於气則變爲白。气血俱傷。則赤白兼。黃則脾家亦傷。而純於赤白者。亦未。必非傷脾之所致也。

使其無赤白。而其色純黃。則專傷脾土。而气與血猶未甚動焉。至若下痢如黑塵之色。及屋漏水者。皆不治之癥。而噤口者亦多死。以其無胃气。而邪熱獨結於上也。大法初起當先推蕩。而後調理。病久則帶補帶收。切不可驟用澀藥。初痢一澀。積蓄不去多致死亡。又不可因久利之人气血不攝。妄投黃升麻之類。下痢若服黃。卽發膨脹。多服升麻則小便與積皆升至上焦。此速死之道也。但傷血則調血。傷气則調气。傷脾則養脾當寒而寒。當溫而溫。當燥而燥。當淸而淸。因病用藥。其可以執一乎

卷之三痢疾門

脈云

下痢之脈宜微小。忌浮洪。宜滑大。忌弦急。所謂身涼脈細者生。身熱脈大者死。叔和云。下痢微小卻回生脈大浮洪無瘥日。

卷之三痢疾門

立方

導滯湯治初痢濃血。赤白混雜。裏急後重。日夜無度。

黃芩﹝酒炒﹞黃連﹝酒炒﹞木香﹝各二錢﹞當歸赤芍檳榔山楂﹝各一錢五分﹞大黃﹝三錢﹞水二鐘。煎八分。熱服。

術苓調中湯治過傷飲食。大便泄瀉。下痢肚腹膨脹等癥。

白芍豬苓茯苓澤瀉濃朴﹝各一錢二分﹞陳皮甘艸蒼術白術﹝各八分﹞山楂香附麥芽神曲﹝各一錢﹞燈心三十莖。食前服。

倉廩湯治噤口痢。熱毒盛極。水米不下。

前胡柴胡甘艸濃朴川芎﹝各一錢﹞獨活羌活茯苓桔梗人參枳殼﹝各八分﹞陳倉米﹝三錢﹞棗二枚。食前服。

乳香飲治久痢腸滑。

乳香人參肉豆蔻白術地楡當歸防風甘艸棗二枚不拘時服。

屢驗方治瘧疾兼之於痢。脈气虛弱。身痛。以此活血養胃。

人參﹝五分﹞白術蒼術滑石﹝各一錢﹞白芍陳皮川芎甘艸桃仁﹝各八分﹞水煎空心服。

加味香連丸治一切新久痢疾。

大川黃連﹝四兩酒炒﹞廣木香﹝五錢﹞眞沈香﹝五錢同上忌火﹞吳茱萸﹝八錢水泡炒﹞肉豆蔻﹝五錢麵包煨﹞上制爲末。荷葉湯法爲丸。每服大人二錢。小兒一錢。空心米飲湯下。

立效散治休息痢。

當歸﹝一兩﹞白芍﹝八錢﹞粟殼﹝七錢﹞石橊皮﹝一兩一錢﹞地楡甘艸﹝各四錢﹞上爲末。每服三錢。空心燈心湯下。

血痢湯專治血痢。

白術條芩﹝各一錢﹞蒼術黃連﹝各一錢五分﹞漧薑黃柏當歸滑石﹝各八分﹞烏梅﹝二个﹞水煎食前服。

寶靈散﹝祕傳﹞治一切痢疾神效。

當歸﹝二兩酒洗﹞黃連﹝四兩用吳茱萸一兩煎湯浸﹞白芍﹝二兩炒﹞白術﹝一兩土炒﹞山楂肉﹝一兩﹞石蓮子﹝一兩﹞蒼術﹝一兩米泔水浸炒﹞枳殼﹝三錢炒﹞麥芽﹝一兩炒﹞神曲﹝一兩炒﹞肉豆蔻﹝一兩面包煨﹞木香﹝一兩忌見火﹞上制爲末。每服大人二錢。小兒一錢。白痢姜湯下。赤痢白滚湯下。水瀉米湯下。

點眼散治噤口並赤白痢。

以首胎糞﹝一錢炙幹﹞雄黃﹝五分﹞黃連﹝八分﹞冰片﹝一分﹞上爲細末點兩眼大。

胃風湯治風冷乘虛。客於腸胃。水谷不化。及腸胃濕毒下如豆汁瘀血。

肉桂﹝八分﹞赤茯苓人參蒼術芍藥﹝各一錢﹞川芎當歸粟殼﹝各六分﹞水煎溫服。

四味連香丸治諸痢神效。

黃連﹝十兩酒炒﹞大黃﹝四兩酒煨﹞木香﹝二兩﹞檳榔﹝二兩五錢﹞上爲末糊丸綠豆大。每服七十丸空心米飲下。有積自行。無積自止。如下痢色黑。大黃湯下。色紫地楡湯下。色紅黃芩湯下。色淡姜湯下。色白肉桂湯下。色黃山楂湯下。水瀉粟殼湯下。痛甚木香湯下。

固腸湯治冷熱不調。下痢赤白。

木香陳皮白芍當歸人參枳殼﹝各一錢﹞粟殼訶子肉茯苓漧薑﹝各八分﹞水煎溫服。

連薷湯治受暑下痢鮮血。

黃連﹝三錢吳茱萸炒﹞香薷﹝一兩﹞烏梅﹝三个﹞水煎食前服。

升陽除濕湯治痢久脾陰下陷。裏急後重。至圊不能便。

蒼術白術茯苓白芍防風﹝各二錢﹞木通車前﹝各一錢﹞水煎食前服。

卷之三

黃膽門

﹝附黃腫附黃汗﹞黃膽之癥。皆濕熱所成。濕气不能發泄。則鬱蒸而生熱。熱气不能宣暢。則固結而生濕。濕得熱而益深。熱因濕而愈熾。二者相助而相成愈久而愈甚者也。然求其濕熱之所由生。未有不由於大醉大飽。及醉飽後貪睡久臥。與努力行房。而得者。或醉飽後入水洗洛。寒气斂束。密其腠理。汗不得出。以致濕熱相感。而成此病焉。外不得汗。內不得瀉。燻蒸濡染流入皮膚。上達面目。下至足趺。中及手臂。前腹後背。皆如塗金。小便赤如姜黃。猶之罨鹽罨醬。

因濕熱而變其色也。大法上半身黃甚。則宜發汗。下半身黃甚。則宜利小便。以分消其濕而兼以退熱之劑。然又必觀其所傷之物。而消化之。非徒治其濕熱而已。其疸有五。酒疸。黃疸。黃汗。谷疸。女勞疸。須有種之分。病源起之於濕熱。欲知其不治之癥。何以辧之。曰黃疸變黑如煙塵者死。小便如膏者死。腹脹者死。飲食太少死。若眼漸白。小便長者病將退也。

卷之三黃膽門

脈云

五疸實熱脈必洪數。其或微澀。癥屬虛弱。

卷之三黃膽門

立方

茵陳淸濕湯治濕熱傷脾。四肢困倦。身體麻木。飲食不化。小便不利。

茯苓﹝去皮﹞茵陳﹝各一錢﹞麥芽山梔﹝炒黑﹞蒼術﹝炒﹞白術﹝各二錢土炒﹞黃芩﹝酒炒﹞黃連﹝酒炒﹞枳實﹝炒﹞豬苓陳皮防己﹝各八分﹞加燈心三十莖。食前服。

濟生茵陳湯治黃汗染衣。內有積熱。不能流通。小便不利。

茵陳﹝一兩﹞大黃﹝七錢﹞山梔﹝五錢炒黑﹞水煎熱服。

瀉濕湯治酒疸作渴者。

黃柏﹝一錢五分﹞黃連豬苓澤瀉﹝各八分﹞靑皮茵陳山梔龍膽艸﹝各一錢﹞水煎服。

參桂通濕湯治疸癥脈虛便赤。

白術人參﹝各八分﹞豬苓茵陳澤瀉木通﹝各一錢﹞山梔﹝一錢五分﹞桂枝﹝五燈心三十莖。空心服。

又方治諸疸。取小麥杵汁絞飲。晝夜飲三四次愈。

調元滲濕湯治腎疸。目與渾身金色。小便赤澀。

羌活白術防風獨活﹝各八分﹞升麻﹝四分﹞蒼術豬苓柴胡茯苓﹝各一錢﹞澤瀉漧葛甘艸人參黃柏神曲﹝各六分﹞水煎空心服。

梔子大黃湯治酒疸。心中懊。或作心痛。

淡豆豉﹝五錢﹞大黃﹝四錢﹞山梔枳實﹝各三錢﹞姜二片。煎八分。空心服。

淸利湯治黃膽腹脹。小便不利。表和裏實。以此下之。

大黃﹝六錢﹞芒硝﹝四錢﹞山梔仁黃柏﹝各二錢﹞水煎不拘時服。

黃連飲治疸癥。大小便祕澀壅熱。

大黃﹝五錢﹞黃連﹝四錢﹞芒硝﹝五錢﹞梔子﹝三錢﹞加燈心三十莖。不拘時服。

除濕湯治黃膽內熱。嘔吐而渴。欲飲冷水。身體面目俱黃。小便不利。

茯苓澤瀉茵陳豬苓﹝各八分﹞黃芩黃連知母天花粉白術﹝各六分﹞防己陳皮靑皮蒼術﹝各三分﹞水煎空心服。

牛黃散治酒疸。谷疸。及水气蠱癥。飲酒太過。宿食積久。面目甚黃。通身浮腫。肚腹如鼓。

黑牽牛﹝春八錢夏九錢秋七錢冬一兩﹞大黃﹝春八錢夏九錢秋七錢冬一兩﹞檳榔﹝春八錢夏九錢秋七錢冬一兩﹞甘艸﹝春八錢夏九錢秋七錢冬一兩﹞上爲細末。每服五錢。五更時面東。以井花水調服。

服後不動。朝太陽吸气三口卽愈。

祕方治傷食成疸。

山楂濃朴阿魏麥芽﹝各二錢﹞神曲靑皮枳實﹝各一錢﹞茵陳蘿卜子﹝各三加燈心三十莖。食前服。

效驗方治黃膽久久不愈。

茵陳﹝一兩爲末﹞紅棗﹝每一歲一枚﹞水一碗半煎八分。空心食棗並湯。

神效丸治好食諸物。停積成黃膽者。

使君子肉﹝四兩炒﹞膽南星﹝二兩﹞檳榔﹝二兩﹞共爲末。如好喫生米。加麥芽一斤好喫茶葉。加茶葉一斤。好喫黃泥。加壁土一斤。好喫黑炭。加黑炭一斤。隨其所好加入。煉密爲丸。每五六十丸。空心砂糖湯下。

養榮丸治五疸。體弱血虛。口淡耳響。微寒發熱。小便白濁。

黃當歸桂心甘艸陳皮﹝各八分﹞白術人參白芍生地﹝各一錢﹞五味子﹝九粒﹞茯苓遠志﹝各二錢﹞水煎溫服。

滑石散治女勞疸。並濕疸。

滑石﹝八錢﹞明礬﹝五錢枯過﹞上爲細末。每服一錢。大麥湯調下。

秦艽飲子治黃膽。口淡咽漧。惡寒發熱。

白術茯苓秦艽﹝各二錢﹞薄桂橘紅﹝各一錢﹞水煎服。

谷疸丸專治谷疸。

苦參﹝三兩﹞龍膽艸﹝一兩﹞水牛膽﹝一个﹞上爲末。入膽汁加蜜少許爲丸。每服二錢。空心姜湯下。

又方治黃膽久不愈者。

桃樹根向東行者一束。洗淨切碎。煎二三碗空心服之。如人行二十里。卽欲大便。下盡黃水。疸實時愈。不可謂全安。而不調理。須必服參桂通濕湯調補。庶不生他癥。

又方治五疸。

老絲瓜連子燒存性爲末。因面病者麵湯下。酒病者酒下。

又方治濕疸。

萬年靑搗汁。加煮酒飲三四鐘愈。如大便不實者忌之。

卷之三黃膽門

附黃腫

人有病黃腫者。不可誤以爲黃膽。蓋黃膽者。徧身如金。眼目俱黃。而面無腫狀。又呼曰黃之起由於濕熱蒸染。而黃腫之癥。則濕熱未甚。而多因虫積食積之爲害也。或偶吞硬食過多。礙其脾家道路。經久不消。脾胃失運化之權。濁气上騰。故面部黃而且浮。手足皆無血有虫者。又吐黃水。毛髮直指肌膚不澤。且好食生米。茶葉之類者是也。若腫及四肢者難治。

腫及腹者不治。飲食減少者不治。以其無胃气也。

大溫中丸專治黃胖。

香附﹝一斤童便浸﹞甘艸﹝二兩﹞鍼砂﹝一斤炒紅醋三次﹞苦參﹝春夏二兩秋冬一兩﹞濃浸﹞白術茯苓﹝各三兩﹞俱爲末。醋糊爲丸。如桐子大。面黑筋骨露。气實者米飲下。六十丸。面肥白與气虛羸弱者白術湯下四十丸。

調脾湯一婦年六十。面黃倦甚。足酸口苦。脈散而大此濕傷也。

白術陳皮蒼術木通﹝各一錢﹞黃芩砂仁人參川芎﹝各一錢二分﹞黃柏甘艸﹝各八分﹞水煎食前服。

神效丸治男婦大小黃病。

皂礬﹝八兩加面一斤和作餅入火內煨焦爲度﹞蒼術﹝米泔浸﹞濃朴﹝薑汁炒﹞陳皮甘艸﹝各六兩﹞川椒﹝十兩去目閉口者﹞上爲末。用紅棗三斤。煮熟去皮核。胡桃三斤去殼。同搗成膏。和藥丸如桐子大。每服七八十丸酒服。初服時覺此藥甘美。服至病將愈。便覺藥臭矣。

卷之三黃膽門

附黃汗

黃汗之爲病。身體腫兼發熱。汗出而渴。其汗沾衣。其色黃如柏汁染者。脈來沈細。此癥因何而得之。人若以汗出時入水而浴。病從毛孔中入得也。

桂酒治黃汗。

黃白芍﹝各一兩﹞桂枝﹝三錢﹞苦酒半碗。水一碗。煎八分。空心服。

又方黃柏黃﹝各一錢﹞棗仁人參牡蠣黃連白術﹝各一錢五分﹞水煎不拘時服。

卷之三

火門

火之爲病。其害甚大。其變甚速。其勢甚彰。其死甚慘。何者。蓋緣燔灼焚焰。飛走狂越。一動便傷元气偏寒遺害他經內經病機十九條。而屬火者五。劉河間推展五運。爲病屬肝者。

諸風之火。屬脾胃者。諸濕痰火。屬心肺者。諸實熱火屬腎者。諸虛之火。散於各經。浮游之火。入气分。無根之火。入血分。消陰伏火。故曰諸病尋痰火。痰火生異癥。要分內外虛實。外因邪郁經絡。積熱臟腑。此爲有餘火。內因飲食情欲。气盛似火。此爲有餘之中不足。陰虛火動。乃不足之火。又有大怒之火。起於肝。則手掉目眩。醉飽之火起於胃。則痞塞腫滿。悲哀之火。起於肺。則气郁喘息。房勞之火。起於腎。則骨蒸潮熱。气從左邊起者肝火也。气從臍下起者陰火也。熱從腳下起至腹者。虛之極也。若壯實之人有此。是濕郁成熱之候也。不可不辧。實火內外皆熱。口渴日夜潮熱。大小便閉。虛火潮熱有間口燥不渴。虛火可補。實火可瀉。輕者可降。重者從其性而升之。君火正治。可以濕伏。可以水滅。可以直折相火反治。不可以水濕折。惟從其性而伏之。卽如實火發狂。宜三黃湯治。虛火發狂。

先與姜湯。然後補陰。其火自降。凡火盛不可猛用涼藥。必酒炒過。或兼溫散。能緩急。火不妄動。動由於心。靜之一字。其心中之水乎。

卷之三火門

脈云

經曰。脈來弦數無力爲虛火。實大有力爲實火。洪數見於左寸爲心火。見於右寸爲肺火。見於左關爲肝火。見於右關爲脾火。見於兩尺腎與命門火。

卷之三火門

立方

黃連解毒湯治實火躁亂。煩渴蓄熱內盛。

黃連黃芩黃柏山梔仁﹝各二錢﹞水煎服。加大黃。名梔子金花丸。

滋陰抑火湯治陰虛火動。火起於湧泉穴此補坎水降離火。

當歸川芎知母白芍﹝各一錢二分﹞生地黃連人參熟地﹝各一錢﹞龜板﹝二錢﹞丹皮杜仲﹝各八分﹞棗二枚。煎服。

葆膈散治一切郁火。

連翹黃芩山梔薄荷﹝各一錢二分﹞大黃﹝三錢﹞甘艸﹝五分﹞芒硝﹝二錢﹞加姜三片煎服。如咽喉痛。加桔梗。荊芥。酒毒加黃連。漧葛。淡竹葉。咳而嘔。加半衄血。加當歸。赤芍。生地。小便淋瀝。加滑石。茯苓。風眩加防風。川芎。石膏。斑疹。加漧葛。荊芥。赤芍。防風。天花粉。咳嗽。加桑皮。杏仁。桔梗。款冬花。譫語發狂。

加黃連。目生翳瘴流淚。加菊花。木賊。生地。

益元散治火不流通。﹝方見傷寒門﹞碧雪治積熱不行。口舌生瘡。心煩喉閉。並痰火神效。

芒硝石膏靑黛寒水石馬牙硝﹝各二兩研細末﹞甘艸﹝六兩﹞牛黃﹝三錢﹞上將甘艸煎濃湯去渣。入諸藥末。再以柳木條不住手攪令硝溶。入靑黛和勻。傾砂盆內候冷。結成霜。研爲末。每用少許。含化津咽下。

淸咽丸治肺火作嗽。咽喉痛甚。

薄荷葉﹝五兩﹞犀角﹝一兩五錢﹞川芎﹝八錢﹞防風﹝一兩﹞桔梗﹝二兩﹞眞柿霜﹝一兩五錢﹞上研細末。蜜爲丸。如龍眼核大。噙化。

三黃丸治三焦積熱。咽喉煩躁。小便赤澀。大便祕結。

黃連﹝二兩﹞黃芩大黃﹝各四兩酒浸蒸曬﹞共爲末。蜜丸如梧子大。每服五十丸。白湯下。

玄明粉治邪熱所幹。胸中气滯。一切痰火。咳嗽等癥。

朴硝二十斤。入鍋化開炒極燥。貯陽城罐內。上以園瓦蓋之。鹽泥封固。入火至裏外通紅爲度。乘熱傾入水研化。用竹籃上以布綿紙二層將水瀝下淸汁。露一宿明早去水。其下凝結白如冰者。復照前法。滚湯化開。又露約數次。待其味淡卽成粉矣。曬收瓷罐內。每一斤加甘艸生熟各一兩爲末。和勻每服一二錢不拘時服。

淸火神祕湯治四肢發燒。郁火不散。心煩內熱。口苦咽漧。

丹皮地骨皮柴胡沙參﹝各一錢二分﹞人參﹝一錢﹞玄參天花粉生地當歸﹝各二錢﹞白芍甘艸知母﹝各六分﹞燈心三十莖。食前服。

祛火利痰丸治一切痰火。久嗽不住。

大黃﹝錦紋者一斤切片好酒浸二日上下柳葉蒸黑色曬榦爲末﹞巴戟天﹝四兩水泡去骨﹞蘿卜子﹝炒﹞眞蘇子﹝炒﹞麥芽﹝炒﹞枳實﹝炒各二兩﹞上爲細末。蜜丸如梧子大。每服五十丸。空心淸茶下。

凡大怒動火起於肝經。醉飽動火起於脾經。悲哀動火起於肺經。房勞動火起於腎經。思慮動火起於心經。見牙痛齦宣。腮頰頤腫。此胃火動也。見月黃口苦。坐臥不安。此膽火動也。見舌苔喉痛。便祕不通。此大腸火動也。見頭眩體倦。手足心熱。此三焦火動也。

瀉各經之火藥。

黃連瀉心火黃芩瀉肺火。芍藥瀉脾火。柴胡人中白瀉肝火。知母黃柏瀉腎火。木通瀉小腸火。靑黛瀉五臟之郁火。玄參石膏瀉胃經之遊火。龍膽艸瀉肝膽之火。童便降諸經之火。山梔仁能去一身曲折之火。滑石能降三焦妄火。大黃瀉大腸火。玄明粉能潤十二經之燥火。此皆苦寒之劑。能瀉有餘之火也。

卷之三

發熱門

世間發熱數種。治各不同。而外感內傷乃大關鍵。然外感之熱與內傷之熱。又有虛實之分。

醫者不可不辧。如傷感發熱是實邪入衛。與陽气交爭而爲外熱。其脈緊而有力。此發於正冬之時也。類傷寒發熱。冬傷寒不卽病。至春變溫。至夏變熱。又有一種天行瘟疫熱病。多發於春夏之間。沿門閣境相同者。此天地之疫气。時令不正。乍寒乍熱之感也。病有發喘者。

熱則息粗。而气不循序也。病有發嘔者。胃中有熱而火炎上也。有鼻窒者。熱客陽明。而鼻脹也。又有一種冬瘟之病。治之非其時。而有其气。蓋冬寒時也。而反病溫焉。此天時不正。陽气反泄而熱也。又有一種時行寒疫。卻在冬溫之時。此亦天時不正。陰气返逆而熱也。又有夏月傷暑之病。𨿽屬外感。卻類內傷。與傷寒大異蓋寒傷形。寒邪客表。有餘之癥。故宜汗之。暑傷气。元气爲熱所傷而耗散。其脈虛遲而無力不足之癥。又有因時暑熱。而過食冷物。以傷其內。或過取冷風。以傷其外。此則非暑傷人。乃因暑而自致之病也。若夫飲食勞倦。內傷元气。其熱晝夜兼發。或晝重夜輕。口中無味。是陽气自傷不能升達於陰分。而爲內熱。乃陽虛也。故其脈大而無力。屬肺脾。內傷色欲發熱午後發熱至半夜止。口中有味。是陰血自傷不能制火。陽气升騰而爲內熱。乃陽旺也。故其脈數而無力。屬心腎。陰陽兩傷晝夜發熱。煩渴不止。鼻幹者有內傷飲食。類傷寒初癥。但右手脈气口緊盛。身體不痛爲異。有內傷思慮。神昏恍惚。眼燒而發熱者。有內傷生冷。郁遏陽气而發熱者。有因服金石炙爆夜臥火坑。或火烘衣服。久則蘊積熱毒。脈浮大此屬實熱。有因銷礫腎水。相火炎上。口燥煩渴。精神短少。脈細小。此屬虛熱。有气分實熱。血分實熱。血气俱實熱。有气分虛熱。血分虛熱。血气俱虛熱有骨蒸熱。有心熱。熱在血脈。日中甚面赤心煩喜哭。瘡瘍自汗。掌中熱口舌漧是也。有肺熱。熱在皮毛。日西甚。上气喘急。咳嗽咽痛。肩背痛。鼻流血是也。有脾熱。熱在肌肉。遇夜猶甚。怠惰嗜臥。面黃腹脹。口甜流涎。易饑體重是也有肝熱。熱在肌肉之下。骨之上。寅卯尢甚。脇疼目痛淚出頰腫。頭旋筋急。多怒是也。有腎熱。熱在骨間。夾子時甚。兩足手心如火多睡。溺澀口漧。足腫是也。有五心煩熱。乃陰虛火盛也。有胸中煩熱。頭昏口燥。乃心內煩躁。無外熱仍分虛實。若因汗吐下後。津液去多。五內枯燥者。皆屬虛也。若不因汗吐下後而得者是實。

有潮熱。若傷寒日晡發熱。乃胃實。別無虛癥。其餘當審其虛實。如前有面獨熱。是陽明經气盛有餘。或風熱上升也。然積病最能發熱。多夜分腹肚熱甚也。經曰治病必求其本。風熱。痰熱。濕熱。三者尢百病之根本。宜詳審之。如風熱頭目腫痛。眩暈眼昏。目赤耳聾。鼻塞口燥舌漧。斑疹之類。皆風熱炎上之所爲也。如痰熱。咽痛喉閉。膈噎胸痞顚狂驚悸之類。皆痰火凝滯中焦之所爲也。如濕熱泄瀉下痢。水腫鼓脹。黃膽遺精白濁。疝痛香港腳。腰膝痛皆濕熱下流之所爲也。治者於小熱之气涼以和之。大熱之气寒以收之。甚熱之气以汗發之。內熱者下之。外熱者發之。虛者補之。庶無誤矣。

卷之三發熱門

脈云

六脈洪數而長。熱病也。其寸口實者。熱在脾肺其關上滑數者。熱在胃中。至尺實者。

熱在徧體。尺脈見數。熱在臍下。

卷之三發熱門

立方

柴苓淸熱湯治虛損手心足心發熱。

茯苓柴胡知母人參﹝各一錢﹞天花粉﹝八分﹞甘艸﹝五分﹞白芍黃芩﹝各一錢二分﹞加燈心三十莖。食遠服。

淸心湯治心血不足。發熱無時。兩頰忽赤。口苦作渴。

黃連﹝一錢二分﹞五味子﹝九粒﹞麥門冬當歸生地犀角﹝各一錢﹞加龍眼肉七枚。煎服。

補元散熱飲治元气虛弱。口漧發熱小便短赤。

人參黃白術﹝各五分﹞柴胡黃芩甘艸白芍車前子當歸﹝各一錢二分﹞加燈心三十莖。煎服。

鱉甲飲治病後勞復。邪熱未除。房勞虛損。一切骨蒸。

當歸秦艽柴胡﹝各一錢﹞鱉甲﹝三錢羊酥炙﹞地骨皮枳實知母烏藥﹝各八分﹞加燈心三十莖。煎七分空心服。

導赤散治心經發熱。

生地木通甘艸﹝各一錢﹞淡竹葉﹝二十片﹞犀角薄荷連翹﹝各一錢五分﹞水煎服。

瀉白散治肺經發熱。

桑白皮﹝炒黃﹞地骨皮﹝各二錢﹞五味子﹝二十一个﹞甘艸貝母﹝去心﹞天門冬﹝去心﹞麥門冬﹝各一錢去心﹞水煎服。

瀉黃散治脾經發熱。

山梔藿香石膏甘艸防風﹝各一錢五分﹞水煎服。

瀉靑丸治肝經發熱。

羌活大黃川芎山梔龍膽艸當歸防風柴胡白芍﹝各等分﹞上爲末。蜜丸如芡實大。每服一丸。淡竹葉煎湯調下。

滋腎丸治腎虛發熱。

黃柏知母﹝各四兩俱鹽水炒﹞肉桂﹝四錢﹞山茱萸生地丹皮﹝各三兩炒﹞上爲末。蜜丸如梧子大。鹽湯空心送下六十丸。

人中白散治五心煩熱。

人中白﹝二兩﹞黃柏知母靑黛甘艸﹝各五錢﹞上爲末。每服二錢。滚白湯調下。

升犀湯治面獨熱。

升麻﹝五分﹞漧葛白芷甘艸芍藥黃連黃芩﹝各一錢五分﹞玄參荊芥薄荷犀角﹝各八分﹞加燈心三十莖。煎服。

地仙飲治潮熱。

地骨皮﹝三錢﹞防風﹝一錢五分﹞薄荷甘艸﹝各一錢﹞烏梅肉﹝八分﹞水煎服。

如柴胡瀉肝熱。須以片芩佐之。片芩瀉肺熱。須以桑皮佐之。黃芩又瀉大腸之熱。須以枳殼之。知母瀉腎熱。又瀉膀胱之熱。須以黃柏佐之。梔子瀉三焦之熱。須以澤瀉佐之。人中白非獨瀉肝熱。又能瀉三焦及膀胱之熱。

卷之三

痰門

﹝附痰飲﹞痰本脾胃津液。周流運用。血气山之如道路。然不可無者。但內外感傷。則津液壅逆稠濁。

或隨气升降。徧身上下無處不到。其爲病也種種不一。初起頭疼發熱。類是外感表癥。久則咳嗽朝輕夜重。內傷陰火又有痰飲流注肢節。痰痛類乎風癥。但痰癥胸滿食減。肌色如故。

脈滑不勻爲異耳。又眼胞及眼下如炭。煙燻黑者痰也。要分久新。新而輕者。形色靑白稀薄。气味亦淡。久而重者。黃濁稠粘凝結。咯之難出。漸成惡味。酸辣腥臊鹹苦。甚至帶血而出。生於脾多四肢倦怠。或腹痛腫脹泄瀉。其脈緩。肥人多有之。名曰濕痰。若挾食積瘀血。遂窠囊痞塊。又名食痰。畱於胃脘。多嘔吐吞酸嘈雜。上衝頭面烘熱。名曰火痰。若因飲酒漧嘔。多成臂脇痛。又名酒痰。升於肺。多毛焦面白如枯骨。咽漧口燥。咳嗽喘促。名曰燥痰。久爲老痰。郁痰。又七情郁滯咽膈。多胸脇痞滿。咯之不出。咽之不下。形如破絮。或如梅核。名曰气痰迷於心多怔忡顚狂。夢寐奇怪其脈洪。名曰熱痰。動於肝。多眩運頭風。眼目動昏澀。耳葉瘙癢。脇肋脹痛。左癱右瘓。麻木蜷跛奇癥。名曰風痰。聚於腎。多足膝酸軟。腰背彊痛。肢節冷痺骨痛。名曰寒痰。又勞。或胸腹間如有二气交紐。噎塞煩悶。或背中常有一點如冰冷痛。或心下冰冷時痛。或四肢腫硬似痛非痛。或骨節刺痛無常處。或吐冷涎綠水黑汁。或大小便膿。或關格不通。以致癆瘵荏苒。婦人經閉。小兒驚搐。皆須先去敗痰。然後調理。如鬥毆胸骨撲傷刺痛不已。散血之劑罔功續以自己。飲之須臾吐痰。其痛立止。百病兼痰。如此治法。以痰生於脾胃。宜實脾燥濕。又隨气而升。宜順气爲先。分導次之。又气升屬火。順气在於降火。熱痰則淸之。

濕痰則燥之。風痰則散之。郁痰則開之。頑痰則軟之。食痰則消之。在上者吐之。在中者下之。中气虛者宜固中气。以運痰。若攻之太急。則胃气虛而痰愈盛矣。凡痰喘聲脈散。汗出如油身冷如冰者必死也。

卷之三痰門

脈云

脈弦細滑。大小不勻痰之爲病。偏弦爲飲。雙弦爲癃飲。浮滑而洪。膈上有稠痰也。

卷之三痰門

立方

二陳湯此爲治痰之主方。加減錄後。

茯苓﹝一錢﹞甘艸﹝五分﹞陳皮﹝去白﹞半夏﹝各二錢姜礬制﹞二陳橘半茯苓艸。淸气化痰爲至寶。

膈上不寬加枳桔。火旺生痰黃芩好。

參術如名六君子。健脾和胃無如此。

中脘生痰去了參。舒中順气香砂增。

飲食過餐不克消。曲麥山楂濃朴調。

再加枳實黃芩炒。何必拘愁體弱嬌。

咳嗽生痰分冷熱。熱卽芩連並枳桔。

寒痰枳宿配原方。化气胸中痰自滅。

風寒外感嗽何辜。二陳枳桔與前胡。

漧葛桑杏能消去。東垣爲此號參蘇。

二陳半夏性本燥。血虛煩渴皆不要。

人有風痰疾病生。天麻白附皂角星。

濕痰在胃身多軟。二術仍須配二陳。

火郁胸中是痰結。滯住喉間咯不絕。

星蔞香附桔連翹。少佐玄胡痰自消。

痰在經絡及四肢。薑汁還將竹瀝施。

脾胃有痰須枳實。脇間白芥永全除。

溫膽湯加竹茹實。寧神豁痰爲第一。

五六日來嘔不休。心中脹悶手難揉。

多加枳朴芩連芍。便祕硝黃一服療。

嘈雜噯气一般看。胸中積熱與停痰。

石膏香附並南星。二陳加減有何難。

悶脹吞酸與吐酸。本方加入炒茱萸。

此是二陳加減法。休將方與外人傳。

玉樞丹﹝卽紫金錠﹞此丹解諸毒療諸瘡。利關竅。治百病。開頑痰。功過於牛黃。居家出外。不可無此。

山茨菇﹝三兩去皮淨﹞紅芽大戟﹝一兩五錢洗焙爲末﹞麝香﹝五錢﹞千金子﹝一兩去油殼淨﹞文蛤﹝卽五倍子二兩﹞上各爲末。以糯米粉糊和勻。於木柏中杵千下。分作六十錠。每服半錠。重癥一錠。姜湯。

或薄荷湯。磨下。修合日於端午。重陽。勿令婦人孝服及雞犬要在淨室中。處心焚香修制。

竹瀝達痰丸此方淸气化痰。不傷元气。痰自大便中出。

半夏﹝姜礬制﹞橘紅﹝各四兩﹞人參白術﹝各二兩土炒﹞茯苓﹝去皮﹞沈香﹝各一兩﹞大黃﹝三兩蒸九次﹞黃芩﹝一兩五錢酒炒﹞甘艸﹝五錢﹞靑礞石﹝一兩二錢消﹞上爲末。竹瀝一大碗。薑汁二酒鐘。爲丸如綠豆大。每八十丸。白滚湯送下。

蠲痰飲治痰流注四肢。阻滯經絡。疼痛之極。

羌活威靈仙蒼術﹝各一錢﹞桂枝沈香烏藥膽星﹝各一錢二分﹞木通牛膝﹝各八分﹞薑汁五茶匙。竹瀝半杯。熱服。

導痰湯治痰凝气滯。

半夏﹝二兩﹞南星枳殼橘紅赤茯苓﹝各五錢﹞甘艸﹝一錢﹞姜五片煎服。

逐痰湯治痰壅塞上焦不行。

大黃﹝四錢﹞黃芩沈香枳實半夏﹝各二錢﹞南星﹝一錢﹞竹瀝半杯。生薑五片。煎服。

消痰噙化丸治一切痰气凝結。痰嗽喘急。

苦丁茶孩兒茶﹝各五錢﹞牛黃﹝四錢﹞天花粉﹝三錢﹞川貝母硼砂眞沈香﹝各二上爲末。蜜丸如雞豆大。噙口中潤下。

加味滚痰丸治諸般痰癥。失心喪志。癲狂癇病。效驗如神。

大黃﹝六兩蒸曬九次﹞黃芩﹝五兩酒炒﹞膽南星靑礞石﹝﹞沈香橘紅﹝各二兩上爲細末。竹瀝爲丸。每服三錢。空心白湯下。

舒中化痰湯治气不降升。痰涎壅盛。

橘紅貝母枳實柴胡膽南星﹝各一錢二分﹞木通半夏蔞仁桔梗蘇子﹝各生薑三片。水煎熱服。

化痰湯治痰嗽。並气上逆。

黃連﹝一錢五分酒炒﹞桑白皮杏仁枳殼海石﹝各二錢研細﹞橘紅蘇子﹝炒研﹞茯苓黃芩﹝酒炒﹞半夏曲﹝各一錢二分﹞生薑三片煎服。

和中丸治濕痰癥。

蒼術﹝米泔浸炒﹞橘紅﹝薑汁拌曬﹞黃芩﹝各四兩酒炒﹞半夏﹝姜礬制﹞香附﹝各三兩上爲末。水法爲丸。每服三錢。空心白滚湯下。

牛黃丸治諸風緩縱。言語謇澀。心怔健忘。頭目眩暈。胸中煩郁。痰涎壅塞。心經不足。神志不定。驚恐畏怖。虛損少睡。喜怒無時。癲狂癇癥。並皆治之。

茯神遠志﹝去骨﹞羚羊角麥門冬﹝各一兩五錢去心﹞牛黃﹝一兩二錢﹞犀角龍腦眞阿膠﹝蛤粉炒﹞麝香沈香﹝各二兩﹞川芎杏仁﹝去尖油﹞人參枳實﹝各八錢麩炒﹞金箔﹝三百片爲衣﹞防風當歸﹝酒洗﹞朱砂﹝研細﹞大附子﹝黃連甘艸煮﹞桔梗﹝各一兩炒﹞白芷﹝七錢﹞黃連﹝二兩薑汁炒﹞上爲極細末。煉蜜爲丸。重一錢二分。朱砂金箔爲衣。蠟封。姜湯調下。小兒驚風。薄四制丸化痰淸熱。並治陰虛咳嗽。

半夏﹝四斤泡去臍﹞分作四分。一分生薑黃連各四兩。水二碗同煮幹。一分知母貝母各四兩上諸藥揀出。只用制過半夏。切片曬漧。爲細末。水法爲丸。每服二錢。空心姜湯送下

卷之三痰門

附飲

痰伏胞絡。自肺竅嗽出。涎伏脾胃。自口角流出。飲生胃腑。從食脘吐出。飲癥有六。

水停腸胃。腹響轆轆有聲。名痰飲。水流在脇。咳吐則痛。名懸飲水流四肢。身體重痛。名溢飲。水停膈上。飽逆倚息。短气不得臥。名支飲。水停心下。背冷如手掌大。四肢歷節疼痛。

缺盆咳嗽轉甚。名畱飲。水停膈滿。嘔吐喘咳。腰背痛淚出。名伏飲。六者不同。皆因飲水。及茶酒停蓄不散。再加外邪生冷七情。相搏而成。脈多弦滑或伏。眼下皮如炭黑。治法在皮裏膜外。表分者汗之。在胸膈者吐之。在四肢經絡脇肋者。分利之。在腸胃裏分者下之。病患一臂痛。不一時復移在一臂。其脈沈細非風也。必有飲在上焦矣。

卷之三痰門

附飲

挖涎卅治一切痰飲癥。或漉漉有聲。或手足冷痺。

气脈不通。

大戟白芥子栝蔞曲﹝各二兩﹞薄桂﹝三錢﹞全蠍﹝八个﹞雄黃朱砂﹝各一錢﹞上爲末。粉糊爲丸。如梧子大。每服六七十丸。臨臥姜湯送下。

五飲湯治五飲神效。曰畱飲。曰癖飲。曰痰飲。曰溢飲。曰流飲。

旋復花人參橘紅枳實白術﹝各錢﹞茯苓濃朴半夏澤瀉獵苓﹝各八分﹞前胡桂心白芍甘艸﹝各六分﹞姜五片煎服。

降痰丸治三焦气閉。痰飲痞滿。咳嗽吐痰。肢體倦怠。不思飲食。

木香檳榔靑皮陳皮三稜枳殼﹝麩炒﹞半夏﹝姜礬制﹞大黃黑牽牛﹝各一兩﹞上爲末。麵糊爲丸。每服三錢。姜湯食前服。

卷之三

三消門

消者易消之謂也。邪火內鑠。眞陰枯竭。善渴善饑。不能滋養肌膚。飲食入胃。頃刺消盡。

消。曰消中。小便頻數。曰消腎。乃心脾與腎三經之火癥也。而心脾二經之熱。又皆由於腎虛。蓋腎之所主者水也。眞水不竭。自足以滋養乎脾。而上交於心。何至有漧枯消渴之病乎。惟腎水一虛。則無以制餘火。火旺不能撲滅煎熬臟腑。火因水竭而益烈水。因火烈而益幹。陽盛陰衰。構成此癥。而三消之患始劇矣。其根源非本於腎耶。然分而言之。又若有自爲病者。如心經旣虛。邪火乘之。而又內擬心火。心火與邪火一時騰起。不能制抑。燻蒸上焦。以致口漧舌燥。咽喉如燒。引飲𨿽多。而煩渴不止。小便頻數而短少。所謂消渴是也。

脾經旣虛。邪火乘之。而內灸脾土。脾家爲火所爍。胃火亦從而起。倉廩之官失職。中宮之位已空。令人消穀而易饑。飲食大倍於平日。肌肉漸瘦。小便如泔。𨿽甚煩渴。而飲不多。

所謂消中者是也。腎經旣虛。邪火乘之。水本能勝火。而今反爲火勝。一杯之水易幹。車薪之火方熾。則先天眞一之精必煎熬殆盡。由是骨髓皆枯。肢節瘦細。腿膝酸疼。唇烈火燥。

渴而引飲。飲𨿽不多。而便溺時下。不能收攝。所謂消腎者是也。三焦𨿽自爲病。而其本總歸腎經。眞水一虛。而二病從之。醫者可以求其原矣。此病惟好酒好色。喜食炙爆。愛服丹砂金石之藥。而成之。蓋好酒則熱易積。好色則火難制。喜食炙爆則津液耗亡。愛服丹砂金石腸胃燥烈。而火癥起矣。能食者必生癰疽。不能食者必不免中滿鼓脹也。愼之

卷之三三消門

脈云

脈訣云。消渴脈數大者生。虛小病深厄難治。

卷之三三消門

立方

生津散治上焦之病。渴而飲水。

黃柏天花粉黃連山梔﹝各一錢﹞白扁豆生地麥門冬知母﹝各一錢五分﹞茯苓漧葛﹝各八分﹞加燈心三十莖。空心服。

淸心降火湯治消渴小便不利。

黃連天花粉麥門冬﹝去心﹞滑石﹝各二錢﹞五味子木通茯苓﹝各一錢﹞甘艸﹝五分﹞加燈心三十莖。食前服。

三黃丸治男婦消渴。不生肌肉。飲水無度。口燥咽漧。小便短澀。

春三月大黃﹝二兩﹞黃連﹝四兩﹞黃芩﹝四兩﹞夏三月大黃﹝一兩﹞黃連﹝一兩﹞黃芩﹝六兩﹞秋三月大黃﹝二兩﹞黃連﹝二兩﹞黃芩﹝六兩﹞冬三月大黃﹝五兩﹞黃連﹝三兩﹞黃芩﹝三兩﹞上三味。根據時加減爲末。蜜丸如綠豆大。每服百丸。一日三服。一月病愈。

神效散治消渴。形容漸瘦。精神倦怠。

麥門冬黃天花粉白扁豆﹝各一錢五分﹞枇杷葉天門冬烏梅﹝各一錢﹞甘艸水煎食前服。

茯兔丸治三消等癥。並治白濁。

茯苓﹝四兩﹞菟絲子﹝八兩﹞北五味﹝五兩﹞石蓮子﹝肉三兩﹞山藥﹝五兩﹞上爲末。以山藥爲粉。作糊爲丸。如梧子大。每服六十丸。滚湯下。

加味地黃丸治下消。

山藥﹝炒﹞山茱萸北五味澤瀉﹝去毛﹞黃柏﹝鹽水炒﹞知母﹝各四兩靑鹽水炒﹞懷生地﹝八兩﹞牡丹皮﹝炒﹞白茯苓﹝去皮各二兩五錢﹞上爲末。蜜丸如梧子大。每服三錢。空心滚湯下。

抑火理脾湯治中消。

山梔白術扁豆寒水石﹝各二錢﹞山藥黃連茯苓沙參加蓮子七枚。煎服。

卷之三

疹門

屬少陽。三焦相火。有色痕而無頭粒。重者紅如錦紋。疹屬少陰君火。浮小而有頭粒。隨一則下之早。一則下之晚。乃外感熱病發斑也。陰癥發斑。皆出背胸之間手足𨿽有。亦稀少而微紅。此無根失守之火。聚於胸中。止獨燻肺。傳於皮膚。而爲斑點。但如蚊蚋蚤虱形狀。而非錦紋也。內傷發斑者。胃气極重。一身之火遊行於外。所致輕如蚊迹。多在手足也。

疹𨿽屬少陰君火。見於面多者。乃心火入肺而然。背上多者。足太陽膀胱火熱而然。胸前多者。足陽明火熱而然。四肢多者。脾與心火熱而然也。又有所謂癮疹者。多屬脾。隱隱然在皮膚之間。故曰癮疹。發則多癢不仁。有風熱風濕之殊。又有所謂丹疹者。皆惡熱毒血蓄於命門。遇相火合發。卽發也。色有赤白。熱有微甚耳。在小兒得之名曰赤癅。自有治法。見啞

卷之三疹門

脈云

陽浮而數。陰實而大。火盛於表。故陽浮而數。下焦實熱。故陰實而大。

卷之三疹門

立方

消斑靑黛飲治熱傳裏。裏實有虛。血熱不散。熱气乘虛。出於皮膚而爲斑。色黑者不治。

棗二枳。竹葉十五片。不拘時服。

玄參升麻湯治熱毒發斑。咽痛煩躁譫語。

玄參升麻甘艸﹝各二錢﹞石膏知母﹝各二錢五分﹞水煎服。

消毒犀角湯治及癮疹。

牛蒡子﹝五錢﹞荊芥甘艸防風﹝各二錢﹞水煎溫服。

消風散治丹疹。屬血風血熱。

荊芥甘艸陳皮濃朴﹝各五錢﹞白僵蠶人參蟬蛻茯苓防風﹝各二錢﹞川芎藿香羌活﹝各一錢﹞上爲末。每服三錢。淸茶調下。

通聖散治諸。身上熱疹子。

防風川芎當歸麻黃薄荷連翹芒硝大黃白芍﹝各二錢﹞黃芩石膏桔梗滑石荊芥山梔白術甘艸﹝各一錢五分﹞水煎熱服。

卷之三

內外傷辧

﹝附內傷﹞凡傷寒。惡寒。猛火不除。內傷。惡寒。稍就溫暖卽止。傷風。惡風。不耐一切風寒。

內傷。惡風。偏惡夢小賊風。外傷。惡熱。無有休歇。日晡轉劇。直待汗下方退。內傷內傷頭痛時止時作外傷頭疼非發散直待入裏方罷。內傷元气不足。神思昏怠。語言倦懶。外傷邪气有餘。神思猛壯語言彊健。內傷則手心熱而手背不熱。外傷則手背熱而手心不熱。內傷邪在血脈中而不渴。外傷邪气傳裏則大渴。又以手按心口不痛爲勞役傷。痛爲飲食傷。勞役傷發熱兼惡寒。頭骨節俱痛。飲食傷不惡寒但發熱。頭不甚痛。骨節不痛。但中脘飽悶。見食卽惡。宜細辧之。

卷之三內外傷辧

脈云

凡內傷气口脈洪盛外傷人迎脈浮緊。然內傷勞役。气口脈急大而數。時一代而澀。澀者脈之有宿食也。

卷之三內外傷辧

立方

補中益气湯治內傷勞倦。加減於後。

人參黃甘艸當歸白術﹝各一錢二分﹞升麻﹝五分﹞柴胡陳皮﹝各八分﹞如咳嗽去人參加五味子麥門冬。秋冬加不去節麻黃。春加款冬花。心下痞悶加芍藥。黃連能。加枳實濃朴。木香砂仁。天寒加漧薑。腹痛加白芍。寒痛加桂。夏加黃芩。冬加益智。臍下痛加熟地。不已是寒也。加桂。腳軟痛。加黃柏。不已加防己。身刺痛。倍當歸。加枳殼。身體重痛。乃風濕相搏。去人參黃。加羌活蒼術防風。宿食加山楂麥芽。食不知味。加神曲。饑餓日久。去柴胡。加幹山藥。食不下。胃中有寒。或气滯。加靑皮木香。精神短少。倍參。加五味。犯房者。陽虛去升柴。加桂附。陰虛者。去升柴。加熟地山藥茱萸。傷飲食。視其所傷何物。各以主藥治之。如傷於魚肉。用山楂陳皮。蓬術三稜。甚至有加阿魏砂仁巴豆霜。如傷於米食。用麥芽神曲。枳實檳榔艸果。如傷於麵食。用萊菔子爲君。而佐以蒼術濃朴陳皮。如傷於生冷。用官桂木香。漧薑砂仁。

卷之三內外傷辧

附諸內傷

傷寒家以外感風寒爲外傷。內傷飲食勞倦爲內傷矣。然而曰。內非止於飲食勞倦也。凡傷於撲輕生。必傷於血。血之積於上。則胸膈疼。血積於中。則中脘痛。血積於下。則小腹痛。

傷重則行其血。傷不重則活其血。血旣行則養其血而已矣。或忿恨衝心。暴怒頓發。爭言鬥舌叫。號罵詈。必傷於气。气之積不散。則兩脇脹滿。胸膈塞悶。甚至發爲鼓癥。飲食不進。而病斯劇矣。宜大劑伐肝化气之藥治之。或自恃彊壯不惜气力。縱情於女色。耗亡其眞精。則小腹並其冷如冰。其豎如石痛連陰器。小便祕而不通。切不可以精虛之故。妄加補劑。

又不可以誤爲霍亂。妄投鹽水。要當以活血爲主。而調气次之。待其痛止。養和方可。漸加帶補之劑。

卷之三內外傷辧

附諸內傷

補榮湯治五臟俱虛。思慮過度。傷精損血。頭眩目昏。睡臥不寧。

天門冬人參麥門冬五味子沙參棗仁遠志﹝各一錢五分﹞地骨皮生地當歸柏子仁茯神﹝各一錢﹞棗二枚煎服。

調元益本湯治勞神過度。元气虛弱。四肢倦怠。

白術人參黃山藥茯苓﹝各二錢﹞紫河車﹝三錢﹞當歸丹皮棗仁遠志﹝各一錢五分﹞棗二枚。煎服。

祕授術寶眞丹治一切內傷虛損。

云苓﹝去皮﹞白術﹝土炒﹞人參黃阿膠﹝各四兩蛤粉炒﹞當歸﹝酒浸﹞生地丹皮﹝各五兩炒﹞紫河車﹝二具﹞海狗腎﹝一對酥炙﹞甘艸﹝一兩炙﹞杜仲﹝鹽水炒﹞山茱萸骨碎補﹝各三兩﹞上制爲末。煉蜜爲丸。每服五錢空心鹽湯送下。

和榮抑气湯治跌墜所傷。心腹作痛。

當歸生地玄胡索木香沈香﹝各二錢﹞紅花烏藥郁金山楂蘇木水煎服。

又方治血凝气滯。

桂枝附子﹝各一錢﹞烏藥五靈脂陳皮﹝各三錢﹞丁香﹝八分﹞水酒各半煎服。

內傷於血。視其所傷者何處。分上下治之。如胸前痛。則用紅花赤曲。降香丹皮。而以桔梗引經。枳殼開气如兩脇痛。用當歸蘇木。紅花桃仁。而以靑皮柴胡引經。以木香調气。如中脘痛君。佐以當歸紅花蓬術。而以靑皮官桂引經。檳榔破气。凡血並不行。加穿山甲麝香。

內傷於气。宜伐肝破气之藥治之。用靑皮爲君。佐以芍藥香附烏藥官桂木香。

內傷於精宜養血調气之藥治之。用紅花爲君。佐以桃仁。丹皮。當歸。生地。牛膝。甘艸。少調下三錢。此其大略而言。若夫斟酌損益。則非言之所能盡述也。

卷之三

眼疾門

人之有兩目者。猶天之有日月也。日月有明。照臨萬方。若煙霧障天。則明者暗矣。兩目有乎。惟夫七情內攻。六气化感。加以酒色過度。當風眺望。或冒熱奔走。宿水洗面。不知自惜。是以病其目也。分而言之。眼皮上下。皆屬於脾。皮紅濕爛。脾火上蒸也。兩左右皆屬於心。肉綻紅。心火上炎也。四圍白處皆屬於肺。白有紅筋。肺火上騰也。烏輪圓大皆屬於肝。兩輪腫痛。肝火上衝也。輪內之瞳皆屬於腎。兩瞳昏痛。腎火上升也。總而言之。

皆以肝爲主。肝爲相火。肝火一動。諸經之火從之而痛斯作矣然又有連眙多淚。癢不可忍者風也。風動肝木吹噓鼓舞。故連眙不止。其所以淚多者。淚爲肝之液。風行而水流故也。其所以癢不可忍者。純乎風而無火。故但癢而不痛也。又有瞳子散大。而無光者腎虛也。腎水不足。無以滋養肝木。肝木無力。不能收斂英華。故散大而無光也。又有視物昏花者。气虛也。漧枯少潤者。血虛也。羞明喜暗者。虛極也。眩暈不定者。風痰壅也。眼眶脹痛者。肝气盛也。醫者審而治之。有火則瀉火。有風則散風。气虛則補气。血虛則補血。虛極則補虛。

風痰壅。則消風去痰。肝气盛則抑肝順气。而凡是目疾。又皆以養血爲要。然古人云。五臟精血。皆稟受於脾。而上貫於目。此養脾乃治目之上策。心之神發於目。宜靜而安養。勞則挾動相火。妄行君令。而邪气並搏自失其明。此養心治目之根本也。凡醫者。當以理脾胃。及養血安神。爲夫治目之本。宜細審之。

卷之三眼疾門

起害訣

气主昏蒙不足。虛則熱淚生花。熱則赤脈澀痛。

風則腫癢更加。上下拳毛倒睫。脾胃風熱堪嗟。

內障皆因色欲。食毒翳瘴來遮。肉攀睛突出。

酒浸心肝損傷。此般癥候宜識。明師用藥澀蘆。

卷之三眼疾門

脈云

左寸洪數心火炎也。關弦而洪。肝火旺也。右關俱弦洪。肝木挾相火也。兩尺浮洪。腎水竭而風熱盛也。

卷之三眼疾門

立方

明目流气飲治男婦翳瘴。癮澀難開。迎風冷淚。時气暴赤。視物不明。

大黃牛蒡子川芎甘菊白蒺藜細辛荊芥防風玄參山梔仁黃芩甘艸﹝各一錢五分﹞蔓荊子木賊艸艸決明蒼術﹝各一錢﹞水煎食後服。

掃雲開光散點一切翳瘴。並時气熱眼。

鑪甘石﹝二兩水漂淨火童便浸五次﹞海螵蛸﹝去粗殼﹞明硼砂乳香沒藥﹝篛焙去油﹞麝香東丹﹝各六錢﹞血竭﹝三錢﹞朱砂﹝二錢﹞珍珠﹝二兩﹞各制爲極細末。以人乳點大小眼。

洗心湯治心經積熱。邪气上攻。眼澀眼痛。

白術當歸大黃赤芍荊芥甘艸薄荷﹝各一錢五分﹞水煎空心服。

瀉肝飲治目痛。坐臥不寧。

大黃﹝五錢﹞荊芥﹝一兩﹞甘艸﹝二錢﹞水煎溫服。

補心丸治眼痛不已。日久無光。

當歸﹝一兩五錢﹞川芎﹝五錢﹞粉艸﹝一兩﹞生地﹝一兩﹞遠志﹝一兩﹞棗仁﹝一兩五錢﹞人參﹝一兩五錢﹞柏子仁﹝一兩五錢﹞辰砂﹝五錢﹞琥珀﹝五錢﹞茯神﹝八錢﹞南星﹝五錢﹞半夏﹝五錢﹞石菖蒲﹝一兩﹞上爲末。蒸粉爲丸。如綠豆大。金箔朱砂爲衣。每服八十丸。燈心湯送下。

瀉心散治眼赤疼痛。

甘艸﹝二錢﹞澤瀉﹝五錢﹞黃連﹝五錢﹞艸決明﹝一錢﹞共爲末。每服二錢。燈心湯調下。

洗肝飲治風毒上攻。赤腫流淚。昏暗羞明。突起髙睛。

甘艸大黃﹝煨﹞山梔﹝各一錢五分﹞防風薄荷羌活川芎當歸﹝各一錢﹞水煎食後服。

瀉肝飲治烏風瘴眼。蟹睛疼痛。

防風羚羊角遠志桔梗黃芩甘艸赤芍﹝各一錢﹞人參細辛﹝各二錢﹞水煎食後服。

補肝飲治烏睛陷者。

甘菊甘艸山藥熟地﹝各二錢﹞防風柏子仁茯苓枸杞子白芍柴胡﹝各一錢﹞水煎溫服。

鎭肝飲治黑風內瘴。

菊花旋復花石決明茺蔚子﹝各錢﹞車前子蔓荊子枸杞子﹝各一錢六分﹞燈心三十莖。食後服。

瀉肺湯治浮翳白瘴。赤脈攀睛。

當歸赤芍黃芩﹝各一錢二分﹞桔梗麻黃枳殼桑白皮葶藶﹝子各八分﹞玄參地骨皮旋復花塵地黃白芷﹝各一錢﹞水煎食後服。

淸肺飲治衝風淚出。

粉艸細辛﹝各一錢﹞川芎﹝五分﹞荊芥木賊艸僵蠶旋復花黃芩﹝各八分﹞水煎溫服。

補肺散治白瘴點珠。

人參﹝三錢﹞白蒺藜白石脂白術杏仁蒼術﹝各一錢﹞蛤蚧車前子旋復花玉屑﹝各一錢五分﹞北五味﹝二十一粒﹞黑棗二枚。食後服。

平腎散治目中不淸。視物不明。只可服五劑。

黑醜﹝一錢﹞澤瀉當歸枸杞﹝各二錢﹞白醜苦參﹝各八分﹞水煎食後服。

明目益水丸治一切患目。腎水枯竭。

北五味熟地肉蓯蓉﹝酒浸﹞枸杞子杜仲﹝鹽水拌炒﹞沈香﹝各一兩﹞石斛﹝二兩﹞靑鹽磁石﹝各四錢﹞菟絲子﹝三兩﹞共爲末蜜丸。每服二錢。空心白滚湯下。

補腎丸治腎虛。眼目昏花。近視不明。

小茴香巴戟天肉蓯蓉牡丹皮枸杞子破故紙﹝各二兩﹞沙苑蒺藜生地熟地﹝各四兩﹞辰砂﹝六錢﹞上爲末蜜丸。辰砂爲衣。每服三錢。空心白滚湯下。

羊肝丸專治內瘴眼疾。

羯羊肝﹝一副竹刀去膜瓦上焙﹞細辛熟地羌活獨活北五味菊花艸決明﹝各杏仁﹝去皮尖﹞枸杞子靑葙子茺蔚子﹝各一兩﹞當歸﹝二兩五錢﹞萎蕤仁﹝去殼﹞麥門冬﹝去心﹞地膚子﹝各一兩二錢﹞上爲末蜜丸。每服二錢。日進三服。

椒紅光明丸治瞳仁黃風內瘴。

川椒夜明砂海金沙菊花石決明川芎蟬蛻白蒺藜防風蒼術熟地當歸車前子川烏﹝各一兩﹞玄精石﹝三錢﹞黃連珍珠﹝各五錢﹞人參﹝八錢﹞上爲末蜜丸。每服三錢。空心木香湯下。

潤光丸治兩紅腫。赤灌瞳仁。

琥珀﹝一兩﹞防風玄參當歸蔓荊子牛蒡子艸決明﹝各一兩五錢﹞甘艸蒼術大黃菊花﹝各一兩二錢﹞上爲末蜜丸每服三錢。空心白滚湯下。

鼻散治拳毛倒睫。

木鱉子﹝一个去殼爲末綿裹塞鼻左塞右右塞左其拳毛各分上下﹞上淸撥云丸治風熱昏花。迎風流淚。羞明怕日。

羚羊角犀角﹝各二兩﹞牛黃﹝八錢﹞川黃連﹝酒炒﹞黃芩﹝酒炒﹞川芎白芷當歸﹝各一兩五錢﹞菊花大黃﹝﹞防風艸決明羌活生地滑石地膚子蟬蛻﹝各一兩﹞上爲末蜜丸。每服三錢。臨臥服。

復明膏。點一切翳瘴。並時气等眼。

川黃連﹝五斤煎極濃去渣﹞秋梨﹝二十斤取汁﹞二汁同雪水熬成膏。入熟蜜一斤。人乳五碗。羊膽汁一碗。和勻曬微幹成餅。用井花水眼皮紅爛者。瀉脾火爲主。君以石膏。煨熟大黃。黃連。白芷。連翹。佐以生甘艸。

兩肉綻者。瀉心火爲主。君以黃連。佐以赤茯苓連翹。甘艸。麥門冬。燈心。

白上紅筋者瀉肺火爲主。君以黃連。桑白皮。佐以連翹。黃芩。升麻。山梔。甘菊。

兩輪腫痛者。瀉肝火爲主。君以黃連。龍膽艸。佐以柴胡。靑皮。艸決明。生甘艸。

瞳子昏暗作痛者。瀉腎火爲主。君以澤瀉。黃柏。佐以連翹。黃連。升麻。甘艸。

連眙多淚作痛者。疏風爲主。君以防風。荊芥。佐以薄荷。紫蘇。黃連。甘艸。

瞳子散大無光者。以補斂爲主。君以當歸。五味子。佐以黃柏。天麥門冬。

漧枯少潤者。補血爲主。君以當歸。生地。佐以天麥門冬。黃連。升麻。人參。甘艸。

羞明喜暗者大補爲主。君以人參。白術。當歸。生地。白芍。佐以黃柏。知母。黃。大棗。

眼眶脹痛者。抑肝順气爲主。君以靑皮。黃連。佐以柴胡。艸決明。龍膽艸。

目眩不定者。散風去痰爲主。君以天麻。半夏。防風。佐以柴胡。黃芩。甘艸。

卷之三

喉痺門

﹝附失音附骨鯁﹞肺气通於咽。胃气通於喉。蓋咽以出气。喉以納食。乃一身之關隘也。閉塞而不通。則道路阻絕。飲食難下。死生安危。胥此系焉。此人之至急者也。使不早治。則不救矣。而喉痛之癥惟喉風猶急。乳娥次之。若左右皆乳娥。是亦纏風也。纏風雲者。喉中皆纏緊惟有一綫之通。乳娥云者。腫處如蛾。形猶有可通之路。要其致病之由。皆因平日感受風熱。積之旣久。畱於上焦。一時未發。乘機而動。醉後而重醉勞後而復勞。動其相火。相火一熾。而平日所積之風熱。一齊而起。痰血騰湧。如潮之至。結於咽喉。外不得吐。內不得下。爲腫爲痛。苦楚呻吟。饑不能食。渴不能飲。煎劑卒難奏功。丸散安能施效。病勢已逼。將立而視其死矣。必須用刀鍼以決之。庶可以泄其毒。而救其熱。然後治之以藥。乃可愈耳。

卷之三喉痺門

脈云

喉痺之脈。兩寸洪溢。上盛下虛。脈忌微伏。

卷之三喉痺門

立方

祛火通關飲治喉痺不通。飲食不下。

黃連玄參山豆根桔梗牛蒡子枳實﹝各二錢﹞大黃玄明粉栝蔞仁﹝各三錢姜二片。水煎溫服。

立消散白硼砂燈心灰﹝以燈心塞入罐內固濟之罐紅爲度﹞風化硝黃柏靑黛冰片﹝各等分﹞上爲極細末。以蘆管吹入喉中。

吐法靑魚膽﹝一具﹞膽礬﹝二錢﹞牛黃冰片﹝各五分﹞以三味放入魚膽內。綫紮其口。懸於當風處。陰榦爲末。以雞羽蘸藥點喉中。卽大吐痰血立愈。

又方白礬﹝半斤巴豆肉十五枚同炒過去巴豆﹞以鵝毛蘸陳醋。礬。薑汁。皂角末。引吐立消。

又方土牛膝搗汁灌下吐痰卽消。

燻法巴豆末一兩。攤在粗艸紙上。一頭巴豆。一頭無巴豆。緊緊捲作一巨。長可二寸餘。將巴豆一頭點火卽吹滅。其無巴豆一頭。令病患含口內。使人對火輕輕吹之。令煙透入喉中。立破膿血而寬。

屢驗方治纏風並雙乳蛾。

楡樹上刺毛窩一个。剪病患指甲腳爪。如左邊盛。剪左邊手足。右邊盛剪右邊手足。若雙蛾。左右皆剪。用食鹽少許。同入鍋內過爲末。吹入患處。以手拍其後頂。如蛾在左。拍左。在右。拍右。雙蛾。兩邊皆拍。實時破潰。痰血立出而愈。

神仙飲治陰經喉痺。服涼藥反痛者。

黃人參白術知母附子﹝各一錢﹞當歸柴胡玄參﹝各一錢五分﹞水煎溫服。

鍼法﹝纏喉風水不能通死在項刺一刺卽愈刺少商穴。在大指端內側。去甲如韭葉許。白肉宛宛中是也。兩手皆刺出血。其水米卽通。蓋此穴乃手太陰肺經之穴。直通咽喉。鍼式用三角柳葉匾薄者﹞

卷之三喉痺門

附失音

神水丹天花粉玄參﹝各三錢﹞靑黛地骨皮﹝各二錢﹞冰片﹝四分﹞牛黃﹝一錢﹞知母川貝母﹝各六錢﹞上爲末。以藕汁熬膏爲丸。如彈子大。噙化潤下。

淸爽化痰湯治喉音不淸。

玄參桔梗甘艸﹝各一錢﹞生地﹝二錢﹞訶子肉﹝八分﹞麥門冬橘紅百部﹝各一燈心三十莖。不拘時服。

卷之三喉痺門

附骨鯁

化骨神丹楮實子﹝一兩爲末﹞霜梅肉﹝三兩﹞上共爲丸彈子大噙化咽下。

又方宿砂威靈仙黑沙糖﹝各等分﹞酒煎時時呷之。其骨立消。

神祕方不拘諸骨立化。

千年矮﹝卽平地本﹞不拘多少。搗碎酒煎。盡醉服之卽愈。

又方單治魚骨鯁。

橄欖核爲末。以順流水調服二錢。

卷之三

齒痛門

齒與牙同類而異名。齒者內牀也。牙者外版也。內牀能嚼。而外版無爲。能嚼則恆勞。

無爲則恆逸。恆勞則易傷。而常逸則無恙。故痛多在內牀。而罕於外版也。味之辛酸。气之濃薄。質之堅脆。性之冷暖。一咀嚼間。而飲食之毒流滲於齒縫。其有餘物些少偶幹於中。未能卽脫者。又於當風處剔之。甚至有剔傷出血者。幾何而不爲致病之階也。故齒痛之病。風痛居多。風入於內。實時腫痛連頰。咀嚼難合。此人之所最苦者也。而風癥之外。又有火與虫之屬焉。風從外得。火自內傷。而虫又火之所化也。何以言之。蓋齒者骨之苗。腎之餘也。而齒根之肉。當縫之深處。則屬於足陽明胃之經。今之患齒者。豈眞齒之痛也。齒之堅尢甚於骨。非血非筋。乃物之至頑而木者。何痛之有。痛之所在。則在於齒當縫之深處也。以陽明有火。熱蒸於胃。胃經受熱。上通於齒。故其痛也。必臭穢難近根肉深赤齒縫流水而味如鹽名爲牙宣。而多麋爛。此得之於胃火而成者也。其或癢。或痛。或大痛難忍之際又忽然痛止。而如無恙者。非屬於風。非屬於火。其虫之爲蠹。是虫也。又何從而生之。必有些須食物。畱於齒根。爲火煉。籍血气而成也。嚙其齒則齒碎。嚙其肉則肉疼。其或不嚙而微痛。則肉癢。此虫痛之。所以異於風與火也。或不痛而焦枯脫落者。非胃火也。乃腎气衰弱。不能固其根也。是以老人之齒多疏豁。而少壯者則無焉。觀於此。則可以施治矣。

卷之三齒痛門

脈云

右關脈洪數。胃火上炎。浮洪乃是風熱。尺脈洪大而虛者。腎經不足。主齒動搖。相火上升作痛。立方。

祛風抑火湯治齒縫脹腫作痛。

防風荊芥薄荷白芷﹝各一錢五分﹞升麻﹝八分﹞黃芩黃連﹝各二錢﹞甘艸﹝五分﹞蔥頭二枚食後溫服。

淸胃湯治胃中積熱。平昔喜酒者。

石膏﹝熟三錢﹞白芷升麻﹝各一錢﹞漧葛黃柏﹝各二錢﹞甘艸﹝五分﹞水煎食後服。

神妙飲治牙疼不可忍。牽引頭面。發熱發腫者。

生地當歸細辛﹝各一錢五分﹞骨碎補防風赤芍川芎槐花﹝各二錢﹞升麻知母﹝各一錢﹞水煎溫服。

蠲痛飲治牙齒疼痛。浮動出血。

甘菊﹝二錢﹞大黃石膏﹝各三錢﹞竹茹防風﹝各一錢﹞水煎溫服。

又方治齒疼。並出血。

靑鹽四兩誤過。淬竹瀝中取起炙幹。又淬又炙。收盡竹瀝四鐘爲度。朝朝擦之。

又方治齒縫出血不止。

竹茹四兩。醋浸一宿少少含之。其血卽止。

定疼散治虫牙作痛。不可忍者。

細茶葉朴硝白芷細辛鐘乳石花椒﹝各一兩﹞冰片麝香﹝各八分﹞爲末。每日早晚擦之。

三黃丸治一切火痛。﹝方見三消門﹞又方治牙根搖動欲落。

石膏﹝四兩﹞靑鹽北細辛羊脛骨白芷﹝各一兩﹞雄鼠骨﹝五錢﹞上爲末。淸晨擦。有涎水時。多噙多漱。如有搖動者。將牙咬定擦之。自然堅固。

烏須固齒神妙散﹝祕授﹞當歸生地母丁香子丁香靑鹽旱蓮艸細辛沒食子茯神﹝去皮爲末以桑椹取汁浸曬九次各等分﹞上爲細末。淸晨擦牙。卽用滚水多漱咽下﹐未白者永不白已。白者擦上半載須髮皆黑。

齒牙堅牢。

珍珠散治走馬牙疳。

人中白﹝二錢﹞銅靑﹝五分﹞珍珠麝香牛黃﹝各三分﹞南棗﹝灰六分﹞上爲極細末。吹於患處。

神祕丹治牙疼立止。

眞川椒雄黃蟾酥麝香蓽茇﹝各等分﹞上爲極細末。以棗肉拌藥爲丸。如黍米大。塞一丸於患處。其虫化爲黃水。

卷之三

口門

﹝附舌附唇﹞脾開竅於口。飲食濃味。則脾气凝滯。加之七情煩擾過度。則心火炎盛。而口瘡生矣。

大要有實熱。有虛熱。脈洪而數乃實熱。脈洪而虛浮。中气不足。又口中味有覺苦甜酸辛鹹淡澀不同。宜細辧之。口苦兼生瘡者。心熱也。若謀慮不決而苦者。膽熱也。口甜者。脾熱也。口酸者。肝熱也。亦有飲食停滯而作酸者。口辛者。肺熱也。口鹹者。腎熱也。口淡者。脾虛也。口麋者。膀胱移熱小腸也。口臭者。積熱蘊於胸膈。而衝於口也。又有飛絲入口。治各不同。

卷之三口門

立方

淸膈湯治口瘡作痛。上焦實熱。

黃連黃柏枳殼石膏玄參大黃﹝各三錢﹞甘艸﹝一錢﹞水煎不拘時服。

千金銜化丸治上焦實熱。口內潰爛。飲食難進。

玄明粉石膏﹝紅黃連煎汁淬如此九次﹞玄參﹝各二兩﹞白硼砂薄荷葉黃柏﹝各四錢﹞冰片﹝五分﹞上爲末。生蜜爲丸。如龍眼大。每服一丸。銜化。外用珍寶散摻上卽愈。

甘露湯治中焦虛火。服涼藥反盛者。

人參白術升麻附子黃丹皮﹝各二錢﹞棗二枚。煎八分。食遠服。

紫金丹治下焦陰火炎上。日晡潮熱。口內起泡。

黃柏知母當歸生地天門冬麥門冬玄參白芍﹝各等分﹞上爲細末。如彈子大。銜化潤下。

珍寶散珍珠﹝二錢﹞硼砂靑黛﹝各一錢﹞冰片﹝五分﹞黃連人中白﹝各二錢過﹞上爲細末。凡口內諸瘡皆可摻之。

濟急飲治飛絲入口。令人口舌生泡。

紫蘇葉細嚼。白湯咽下。如此數次。卽愈。

淸火育心湯治口苦。

黃連遠志茯神人參﹝各一錢五分﹞麥門冬棗仁地骨皮﹝各八分﹞水煎溫服。

淸脾抑火湯治口甜。

黃連靑皮黃芩黃柏﹝各二錢﹞燈心三十莖。食遠服。

淸金飲治口辛。

百部黃芩桑皮﹝各一錢﹞桔梗枳殼麥門冬石膏﹝各二錢﹞水煎溫服。

苓術飲治口淡。

白茯苓云術人參﹝各二錢﹞白芍山藥芡實甘艸﹝各一錢﹞黑棗二枚。食遠服。

調肝飲。治口酸。

小柴胡甘艸當歸靑皮龍膽艸枳殼﹝各二錢﹞水煎溫服。

滋腎丸治口咸。

當歸生地人參﹝各一兩﹞杜仲石斛枸杞子山茱萸破故紙﹝各二兩﹞五味子﹝八錢﹞何首烏龜板膠﹝各一兩五錢﹞上爲末。煉蜜爲丸。每服三錢。空心滚湯下。

效驗湯治口麋。

陳皮麥門冬桔梗﹝各一錢﹞玄明粉木通黃柏山梔連翹生地﹝各二錢﹞水煎溫服。

淸气丸治口臭。

靑皮黃連黃芩甘艸﹝各五錢﹞石膏檀香﹝各一兩﹞上爲末。蜜丸如彈子大。每服一丸。細嚼滚湯下。

卷之三口門

附舌

心之本脈系於舌根。脾之脈絡系於舌兩傍。肝脈循陰气絡於舌本。腎之津液出於舌端。

分布。則舌彊而短。舌捲不言者死。內因七情气郁。有舌彊壅腫或短者。痰熱肺脹也。有舌上出血如泉者。肝熱也。有舌上生瘡破裂者。心熱也。有舌苔漧澀如雪者。脾熱也。舌上有一二黑點者。腎虛也。又有木舌。舌腫滿口不能轉動者是也。有重舌。附舌根而重生一物。口不能言。飲食不進。又有舌出過寸者。各有治法。

卷之三口門

附舌

淸順湯治舌彊擁腫。

黃芩麥門冬黃連連翹山梔仁生地﹝各二錢﹞大黃﹝四錢﹞姜三片。不拘時服。

又方治舌上出血。

蒲黃生地麥門冬當歸人參甘艸﹝各二錢﹞臨服加藕汁一鐘。

又方治舌血不止。

槐花﹝炒過爲極細末摻上卽止﹞又方治舌苔。

生薑蘸水揩擦。再煎黃連水漱之。

犀黃飲治木舌。腫脹滿口。

玄參犀角升麻甘艸﹝各二錢﹞大黃﹝五錢﹞水煎不拘時服。

立消散治重舌。

皂角刺朴硝黃連冰片﹝各等分﹞上爲末。摻患處再煎黃連湯。時時呷之。

縮舌散治舌長過寸。

冰片﹝二錢﹞朱砂﹝三錢﹞上爲細末。豬膽汁調敷卽收。

又方雞冠刺血。盛盞內浸舌。卽縮上。

卷之三口門

附唇

唇皆屬於脾。脾受邪則唇爲之病。若風勝則唇爲之動。寒勝則唇爲之揭。熱勝則唇烈。

燥勝則唇幹。气郁則生瘡血少則慘而無色。上唇內有白點。虫食上部。下唇內有白點。虫食下部。蘭唇緊小不能開合。飲食不得。不急治卽死。毋忽。毋忽。

卷之三口門

附唇

瀉胃湯治唇腫幹烈便祕煩渴。

葛根桔梗桔殼﹝各二錢﹞大黃﹝三錢﹞前胡杏仁﹝各一錢﹞水煎食後服。

又方治唇不潤。

生地當歸天門冬麥門冬黃﹝各二錢﹞升麻﹝六分﹞水煎食後服。

又方治唇生白點。

蕪荑﹝炒﹞漧漆﹝炒煙盡各等分﹞上爲末。每服五分滚湯調下。

又方治蘭唇。

靑皮﹝灰﹞橄欖﹝灰各等分﹞上共和勻豬脂調搽。

又方補缺唇舌。

鮮蟹﹝灰五錢﹞乳香﹝五分﹞沒藥﹝四分﹞上爲極細末。搽上卽生肉。

卷之三

諸血門

﹝吐血便血尿血血汗血潛鼻血五竅出血﹞血乃水谷之精。化於脾生於心。藏於肝。布於肺。施於腎。善調攝者不妄作勞。則血之運於身者。無一息之停。自然肌膚潤澤筋脈和暢何病之有。後生少年輩恃其壯盛。恣情酒色。而貧窮勞苦之人。又不暇自惜。涉遠負重奔走於衣食。而無日夜之安寧。其能不傷於血乎。傷於上部則胸臆痛。傷於中部。則兩脇中脘痛。傷於下部。則小腹痛。由是吐血。衄血。便血。尿血。之病作矣。夫吐血。與衄血無異。但所由之經不同而要之皆裹於脾也。脾能裹血。

不能使血之不升。胃火上蒸。則血從口出。肺火上騰。則血從鼻出。然有輕重之差焉。衄血太甚。始於吐血無異。不甚不足爲慮也。至於吐血𨿽不甚。而實爲可畏。用藥者其可以混施耶。夫吐血固甚於衄血矣。而就其吐血言之。則亦自有輕重。如一咯一塊者。胃口血也。其所從來者近。痰中見血色如瑪瑙而成塊者。亦胃口血也。其所從來者亦近。二者勢若可畏。

而猶可調理。法當任其自出。又必看其色不鮮者。舊血也。勿以藥止之。其色鮮者。新血也。所積者必不甚多。宜以藥止之。蓋舊血終不歸經。不任其自出。及於增劇。新血終當歸經。若所出者多。則損人矣。故宜藥止之。以引血歸經。此皆可以調理而愈者也。若痰中見血。或一點之小。或一絲之細。語其勢若無可畏。而病根反深。此血非胃口之血也。乃從肺臟中來。肺爲虛火所逼。血從痰出故也。其所以少者何也。蓋肺臟以气爲主。

本多气而少血。是以所出者亦少也。肺臟之血本少。又火逼而出之則肺以枯。而無以領一身之气矣。所害不亦大乎至於五竅出血者。勢如潮湧。耳目口鼻一齊逆流。藥不及煎鍼不及下。死在頃刻間。此猶血癥之至極者也。醫者豈可無急治之法。若夫滲入腸間。從下部而出。則爲腸風。爲髒毒。爲溺血其病易治。

非若上焦之血也。又有從汗孔出者。爲肌衄從舌出者。爲舌衄。從委中穴出。爲血。皆有治法。諸血見若身熱脈大者難治。是火邪熱甚也。身涼脈淨者易治。是正气復也。治法未見血。則宜消宜和。旣見血。則宜涼宜止。舊血未盡。則化其血。新血未盡。則補其血。因其勢之輕重。而爲緩急之施。則無不中矣若婦人崩漏。女子月信。則自見本科。而此不及載云。

卷之三諸血門

脈云

失血之癥。脈皆見芤。芤在何經。血亦從何經。只宜微細。不宜浮大。訣云。鼻衄吐血沈細宜。忽然浮大必傾危。

卷之三諸血門

立方

涼血抑火湯治吐血衄血初起。气盛上逆。不能下降歸經。

當歸赤芍﹝各二錢﹞大黃﹝三錢﹞黃芩黃連丹皮生地川芎﹝各一錢五分﹞燈心三十莖。臨服加藕汁半杯。

必勝飲治男子婦人。血妄流溢。或吐或咳。衄血並皆效驗。

生地當歸﹝各三錢﹞川芎﹝一錢﹞蒲黃﹝炒黑二錢﹞小薊﹝取汁半酒杯﹞。

加烏梅五个。空心服。

茜根散治吐血衄血。錯經妄行。並婦人月信不止。

茜艸阿膠﹝各二錢蛤粉炒﹞側柏葉﹝炒過一錢﹞生地甘艸黃芩﹝各一錢五分﹞加童便半酒杯。溫服。

犀角地黃湯治怒气傷肝。積熱不散。郁於經絡。隨气湧泄。爲吐血衄血便血等癥。並各經宜加錄後。

懷生地犀角丹皮赤芍﹝各二錢﹞加童便半杯空心服。心經血。加麥冬黃連。肝經血。加靑皮黃芩。脾經血。加百合白芍。

肺經血。加百部天冬山梔。腎經血。加知母黃柏玄參靑蒿。膽經血。加柴胡竹葉。胃經血。

加漧葛大黃。心胞絡血。加茅根丹皮。大腸經血加槐花地楡。小腸經血。加山梔側柏木通。

膀胱經血。加茅根牛膝。三焦血。加地骨皮連翹。吐血不止。陳棕灰炒黑荊芥穗。蓄血不消。加桃仁大黃。

四生丸治血熱妄行。吐咯不止。

生柏葉生荷葉生地黃生艾葉﹝各等分﹞四味共搗極爛。丸如芡實大。每一丸。白滚湯下。

保眞神應丸治男婦吐血。咳嗽气喘。痰涎壅盛。骨蒸潮熱。面色痿黃。日晡面熾。睡臥不寧。服之神效。

遼五味﹝揀淨一斤﹞杜仲﹝薑汁炒﹞阿膠白術﹝各二兩﹞貝母白茯苓花椒目荷葉﹝灰存性﹞懷生地﹝各四兩用柏子仁三錢砂仁三錢絹袋盛之入生地同煮揀去柏子仁砂仁﹞上爲末。以黑棗肉。同地黃汁搗爲丸。每服三錢。空心白滚湯下。

急濟飲治吐血如泉之甚一服立止。

小薊﹝搗汁﹞童便磨墨汁藕汁﹝各半鐘﹞沈香﹝磨一錢﹞作二次緩緩呷下。

神寶飲治風邪入於胃經。下血鮮紫。及腸胃濕毒下如豆汁。

蒼術白術人參﹝各五錢﹞茯苓當歸白芍川芎槐角﹝炒黑各一錢五分﹞升麻水煎食前服。

槐花散治腸風髒毒下血。

扁柏葉﹝炒黑﹞槐花枳殼﹝麩炒﹞荊芥穗﹝炒黑各等分﹞上爲末。每服三錢。空心白滚湯下。

對金飲治大腸下血。

黃連槐花蒼術﹝各一錢二分﹞甘艸白術濃朴枳殼陳皮藿香當歸﹝各一錢﹞升麻﹝八分﹞水煎食前服。

柏灰散治髒毒下血。諸藥不效。

側柏葉﹝取發春東夏南秋西冬北灰存性﹞每服二錢空心滚湯調下。

仙露飲治小便出血。

生地蒲黃黃連﹝各二錢﹞升麻﹝八分﹞小薊旱蓮艸川芎﹝各一錢﹞水煎空心服又方當歸川芎﹝各一錢五分﹞益母艸阿膠人參劉寄奴龍膽艸荊芥穗﹝各二錢﹞水煎溫服。

固元湯治血從毛孔中出。名曰血汗。此元气不足。

人參五味子﹝各五錢﹞黃甘艸棗仁﹝各二錢﹞水煎溫服。

又方治血汗初起。

人中白﹝二錢﹞人參﹝一兩﹞麝香﹝半分臨服加入﹞水煎溫服。

靈祕散治偶然抓傷血絡。血出不止。名曰血潛。若不急救。血盡卽危。

糞桶箍﹝灰三錢﹞胎發﹝灰一錢﹞煮酒餅上紙﹝二錢﹞上爲末。和勻摻上卽止。再服犀角地黃湯﹝方見前﹞。

寸金散治鼻衄不止。

黃藥子﹝五錢﹞土馬HT﹝五錢有足者生古墻上多有之﹞生甘艸﹝一錢﹞上爲末。每服二錢。新水調服。

又方伏龍肝半升。以井花水大碗。淘取汁和頓服。

又方韭汁飲之立止。吐血亦妙。

又方頭髮燒灰。吹入鼻中卽止。

五竅出血。以井花水當面連噴幾口。急分開頭髮用艸紙數層蘸醋令透。搭在囟門。其血卽止。

卷之三

諸虛門

諸虛先要辧陰陽血陰而气陽也。有暴虛而無傷損者易復。有虛而虧損者亦可補益。惟久虛。气口脈弱則死。彊則生。女人久病。人迎脈彊則生。弱則死。虛癥必食少神昏。遺精潮汗。

痰嗽腰背胸脇筋骨痛。但見一二癥。便是陽損。自上而下。一損於肺。則皮聚而毛落。二損於心。則血脈虛少。不能榮於臟腑。婦人月水不通。三損於胃。則飲食不能消克。不爲肌膚治。宜辛甘。若淡於胃。則不可治矣。陰損自下而上。一損於腎。則骨痿不能起於牀。二損於肝。則筋緩不能自收持。三損於脾則飲食不能消克。不爲肌膚治宜酸苦。若鹹過脾則不可治矣。大要心肺損而色憊。汗多者爲陽虛。肝腎損而形瘁。汗多者爲陰虛。經云。損其肺者。

益其气。損其心者。補其榮血。損其脾者。調其飲食。適其寒溫。損其肝者。緩其中。損其腎者。益其精。古庵云肺。脾主气。肺惡寒。而脾惡濕。則溫寒燥濕之藥。是補肺脾。而瀉心腎也。心腎主血。心惡熱而腎惡燥。則淸熱潤燥之藥。是補心腎。而瀉肺脾也。要之陰陽損傷。皆水火不濟。火降則血脈和暢。水升則精神充滿。或心腎俱虛。或心脾俱虛。或肺腎俱虛。或五臟俱虛。但以補和心腎爲主。兼養脾胃。則飲食進。而精神气血生矣。

卷之三諸虛門

脈云

虛人脈多弦。弦濡大而無力者。爲气虛。沈微無力。爲气虛甚。多在右手上見。脈弦數而無力。爲血虛。脈澀而微。爲血虛甚。此多在右手上見。或寸微尺大而緊者血虛有火。

卷之三諸虛門

立方

十全大補湯治气血兩虛。並病後虛極者。

人參黃茯苓白術﹝各二錢﹞芍藥當歸川芎熟地﹝各一錢五分﹞甘艸肉桂﹝各一錢﹞棗二枚。姜三片。煎服。

八珍湯治气虛血少。四肢無力。

生地當歸川芎芍藥﹝各二錢﹞人參白術茯苓甘艸﹝各一錢﹞棗二枚。煎服。

黃湯治五臟虛寒。四肢消瘦皮毛枯澀。津液不通脈气微弱。

黃白術人參﹝各三錢﹞生薑﹝五錢﹞附子肉桂﹝各二錢﹞棗十枚。煎服。

補中益气湯治中气不足。勞倦傷脾四肢乏力。飲食少進。久泄不止。

當歸黃人參﹝各二錢﹞白術陳皮柴胡﹝各一錢二分﹞升麻甘艸﹝各八分﹞棗姜煎服。

滋陰抑火湯治血虛火盛朝涼晚熱。精神減少睡臥不穩。

當歸﹝三錢﹞知母麥門冬天門冬地骨皮丹皮﹝各二錢﹞棗仁柴胡天花粉人參﹝各一錢﹞燈心三十莖。食遠服。

六味地黃丸治腎气虛弱。脾經不和一切損傷。虛煩骨蒸。

山茱萸山藥﹝各四兩﹞熟地﹝八兩﹞澤瀉丹皮茯苓﹝各三兩﹞上爲細末。煉蜜丸。每服三錢。空心服。

生脈散治虛損之人。口苦咽漧。脈息微弱。不時可以當茶飲之。

人參遼五味麥門冬﹝去心各二錢﹞水煎溫服。

古庵心腎丸治水火不濟。心神恍惚。血虛气弱寒熱往來。

生地熟地山藥﹝炒﹞茯苓石斛枸杞龜板﹝羊酥炙﹞牛膝丹皮﹝各二兩炒﹞黃連﹝酒炒﹞鹿茸﹝各一兩酥炙﹞當歸澤瀉黃柏﹝鹽水炒﹞甘艸﹝各一兩五錢﹞上爲末蜜丸。每服三錢。空心鹽湯下。

虎潛丸治眞元不足。榮衛不調。气血虧損。陽事痿弱。

黃柏知母熟地黃龜板﹝各三兩﹞虎脛骨﹝一對﹞鎖陽﹝四兩﹞當歸陳皮白芍牛膝﹝各二兩﹞上爲末。以羊肉爲丸。每服四錢。空心滚湯送下。

固本保元丸治諸虛百損。精血不固。元神不足。四肢乏力。肌肉消瘦。朝涼暮熱。夢寐遺精。陽事不舉。

人參茯苓﹝各三兩﹞紫河車﹝二具﹞枸杞五味子知母鎖陽仙茅當歸﹝各二兩﹞生地﹝四兩﹞黃杜仲﹝各一兩﹞天雄﹝一枚﹞甘艸﹝八錢﹞上爲末蜜丸。每服三錢。空心鹽湯下。

補天膏治腎气不足。下元虛乏。臍腹疼痛。腳膝緩弱。肢體倦怠。面色痿黃。腰疼背脹。

龍眼肉﹝各四兩﹞紫河車﹝二具﹞黍米金丹﹝一粒卽小兒出世口內大血珠﹞上爲咀片。以桑樹柴文武火。煎熬成膏。不時可服。

天王補心丹治心經血少。神思倦怠。恍惚易忘並讀書人燈窗刻苦至瘵。久服之亦令人白茯苓人參玄參遠志肉丹參桔梗﹝各一兩﹞當歸遼五味麥門冬天門冬生地柏子仁酸棗仁﹝各二兩﹞上爲末蜜丸。朱砂爲衣。每服三錢。空心白滚湯下。

卷之三

癆瘵門

﹝附夢遺鬼交盜汗。自汗骨蒸潮熱﹞癆者勞也。猶妄作勞以成病也。從病從勞。故名曰癆。勞力負重則傷血。而气亦重傷。

然精猶未傷也。勞力以行房則傷精。而血气其能以獨不傷乎。或勞力以負重。而復勞力以行房。

更失於檢束而不避風寒侍其彊壯而縱欲曲。則精神與血俱傷。而眞元所削。風寒曲交次。而虛火易熾病根日深。病已不可拔。猶不知戒。而肆情逞欲。則心肝肺腎損矣。心損則精神不守恍惚。肝損則失血少睡。面白無色。肺損則聲音低小。言語不續。腎損則腰膝軟弱。

小便短數。而虛損之癥成矣。虛損者癆瘵之始。癆瘵者。虛損之終。由勞傷而成虛損。由虛損痰中見血。一咳血卽出者有面常頰熱忽灑淅而似寒者。有胸前如火。而兩足冰冷者。有腰疼背痛。而筋骸無力者。總屬於虛。至於夢遺鬼交。盜汗自汗。骨蒸潮熱。又屬非虛之所致耶。究而言之。夢遺鬼交。虛不暇言矣。然何以有是夢有是交。而又有是精耶。蓋夢者心之神也。鬼者肝之魂也。精者腎之液也。心之火。君火也。肝腎之火相火也。相從君之令者也。君火一動。相火從之。而夢遺鬼交之病起矣。盜汗自汗虛不暇言矣。然均之爲汗也。何爲而有盜與自之異耶。蓋盜汗者。睡去卽出。醒來卽收。盜之偸竊乘其虛而惟恐人知。故有盜汗之名焉。而求其所屬之經。則猶於心气之不足。汗者心之液也。心气不足則神不守舍。

而液無所攝。故睡中出汗。一驚覺之間。則心神漸定。故汗亦收也。自汗者。無睡無醒。自然濡濕。故有自汗之名焉。較而論之。則自汗爲甚是何也。蓋盜汗本於心虛。而其眞元猶未盡虛也。自汗則眞元耗散。腠理皆開。肺失統气之權。不能固表故毫竅疏豁。汗流不禁。豈不大可畏哉。若汗出如膏。凝而不流者。乃眞元盡泄於外。而生气以絕。死期至矣。骨蒸潮熱。虛不暇言矣。然何以使熱之蒸於骨耶。蓋骨之所屬者。腎也。腎實則寒。腎虛則熱。骨熱龍火大旺。煎熬眞陰。眞陰旣竭。熱無所容。流入於骨。故成骨蒸。骨蒸旣久。上蒸於顴。顴赤而熱則不救矣。蓋顴者骨之本也。骨本一枯。則腎經已絕。死期至矣。又有喉啞一癥者。百無一生。傳屍一癥者。九死一活。相思一癥者。無藥可治。或平素有漏瘡及下部忽生腫毒。與夫脾虛發腫泄瀉者。皆難治之癥也。

卷之三癆瘵門

脈云

凡男子尺脈虛數。而寸沈微者爲癆。女子寸脈虛數。而尺沈微者爲癆。要之癆瘵脈數或澀細。如潮汗咳血肉脫者殂。

卷之三癆瘵門

立方

滋陰抑火湯治陰虛火動。盜汗發熱。咳嗽吐血身熱脈數。肌肉消瘦。酒色過傷。已成知母人參黃柏天冬麥冬﹝各一錢﹞貝母生地當歸白芍白術﹝各一錢五分﹞煨姜灰﹝八分﹞加燈心三十莖。溫服。

保眞飲治勞思虛損。妄泄眞元。陰虛火動。痰喘气急。咳嗽吐紅。

遼五味當歸白術酸棗仁紫河車石斛玄參沙參﹝各一錢﹞紫菀山梔﹝炒黑各二錢﹞人參﹝三錢﹞加童便一杯。煎服。

鱉甲地黃湯治虛癆手足煩熱。心下怔忡。及婦人血室有幹身體羸瘦。飲食減少。

天冬麥冬鱉甲白術人參白茯苓柴胡甘艸﹝各一錢五分﹞肉桂熟地石斛秦艽﹝各一錢﹞水煎溫服。

河車回天丸治咽喉幹嗽。灑淅似寒。腰膝酸疼。日晡頰赤。頭眩眼花。吐血喘逆。飲食少進。肢體羸。

人參﹝一兩﹞紫河車﹝一具﹞附子﹝八錢﹞當歸白術菟絲子杜仲知母黃柏﹝各二兩﹞秋石丹參貝母阿膠白芍遼五味﹝各一兩二錢﹞上爲末。煉蜜爲丸。每服三錢。空心白滚湯送下。

參附接命膏治癆弱。喉音啞者。飲食不進。肚腹疼痛。

人參﹝八兩﹞大附子﹝八兩﹞上爲粗末。將天鵝油二斤浸半月。慢火熬至焦黑絞去渣。再熬至滴水成珠。再入東丹一。慢熬成膏。待溫加入麝香五錢。攤絲上貼在丹田處連臍。內服河車回天丸。癆瘵將危貼此回生。

噙化紫金丹治肺熱咯血。癆嗽不止。

川貝母天花粉紫參玄參款冬花密蒙花紫菀茸﹝各五錢﹞牛黃﹝八分﹞靑礞石海粉黃芩甘艸桔梗﹝各三錢﹞上爲極細末煉蜜六兩爲丸。如芡實大。每一丸噙化潤。

濟陰丹治酒色過度。怒气傷肝。陰虛火動。咳嗽吐痰。咯血盜汗。並皆治之。

紫菀麥冬遼五味﹝各四兩﹞人參﹝二兩﹞知母靑蒿﹝各三兩﹞紫河車﹝二具﹞上爲細末。以陳荷葉煎湯爲丸每服三錢。空心白滚湯送下。

癆虫治法蓋因初起病癆之人。先爲癆虫所食五臟而死旣死之後。五臟皆冷。虫不能居。從。

亦以臭穢而不用。其外無治法矣。

抽胎換骨丹治虛癆。補元气。固精壯腎夢寐遺精並虛寒等癥。久久服之。功效通神。

眞川椒﹝二斤揀去合口者並子新瓦上焙漧﹞牛膝﹝一斤八兩酒浸焙漧﹞懷生地懷熟地上爲末不犯鐵器。煉蜜爲丸。如梧桐子大。每日空心。溫酒送下三十丸。服至五十丸止。不可過服。

歌曰其椒備五行。其神通六義。欲知先有功。

夜間且不起。服至半載余。腳心汗如雨。

骨蒸及煩勞。五臟無風气。明目腰不疼。

身輕心健記。別更有異能。三年精自祕。

顏貌若嬰童。精爽更少睡。但服此神妙。

一生無瘧痢。若能志心服。三尸自然棄。

更有九般虫。各各自回避。儻逢此色人。

第一須傳意。𨿽未遇神仙。初緣已得地。

卷之三癆瘵門

附夢遺鬼交

夢屬心。鬼屬肝。精屬腎。君火動則相火隨。故有此癥。治此癥者。不獨澀其精。又必淸心火。不獨淸心火。又必補其虛。惟虛故火易動。惟火動故精易泄矣。

卷之三癆瘵門

附夢遺鬼交

夢遺遺精。當驗於尺微澀精傷。洪數火逼。亦有心虛。左寸短小。脈遲可生。急疾便夭

卷之三癆瘵門

附夢遺鬼交

九龍丹治夢遺鬼交。精虛火旺。久久不愈。

當歸身﹝酒洗﹞枸杞子金櫻子石蓮肉﹝炒﹞蓮花蕊﹝各二兩﹞懷熟地﹝四兩﹞芡實﹝炒﹞白茯苓﹝去皮﹞山楂肉﹝各三兩﹞上爲末。煉蜜爲丸每服三錢空心白滚湯送下。

淸離固精丸治夢遺日久。精神倦怠。面色痿黃飲食減少。腰酸背脹。久不育子。服之黃連﹝酒炒﹞萆人參﹝各一兩﹞鹿角霜﹝三兩﹞知母﹝靑鹽水炒﹞秋石牡蠣﹝過﹞茯神﹝去心﹞遠志﹝去心﹞石蓮肉﹝炒﹞白術﹝各一兩五錢上炒﹞上爲末以荷葉煎湯法爲丸每服三錢。空心鹽湯送下。

卷之三癆瘵門

附盜汗自汗

盜汗屬心。自汗屬肺。心神不守故盜汗。肺气不收故自汗。久久不愈令人喪魄。

卷之三癆瘵門

附盜汗自汗

汗脈浮虛。或澀或濡。自汗在寸。盜汗在尺。凡人脈帶虛弱微細者。必有盜汗。

卷之三癆瘵門

附盜汗自汗

斂汗育心湯治盜汗養心血。

棗仁茯神知母白芍當歸﹝各二錢﹞牡蠣麥門冬沙參甘艸生地﹝各一錢五分﹞棗五枚。煎八分。溫服。

鎭元飲治自汗。固肺經。

人參當歸白術黃五味子﹝各一錢﹞山茱萸肉蓯蓉麥門冬黃柏生地﹝各一錢二分﹞蓮肉十枚。燈心三十莖。煎八分。臨臥服。

當歸六黃湯治盜汗自汗。

當歸生地熟地黃芩黃蓮黃柏﹝各一錢五分﹞黃﹝三錢﹞棗五枚。煎八分。

護命散治汗如神。

枯礬﹝一錢﹞五倍子﹝五錢﹞龍骨﹝過一錢五分﹞上爲細末。以津唾調。塞滿臍中。外用絹條紮定。過夜卽止。

卷之三癆瘵門

附骨蒸潮熱

骨蒸潮熱。微有不同。骨蒸則無時而不熱。潮熱則如潮信之來。必有定期熱者。

卷之三癆瘵門

附骨蒸潮熱

調榮淸熱飲治骨蒸屢驗。

丹皮﹝炒﹞地骨皮當歸鱉甲﹝酥炙﹞白術﹝各一錢五分﹞黃﹝蜜炒﹞靑蒿知母﹝鹽水炒﹞人參柴胡﹝各一錢﹞棗二枚。煎八分。不拘時服。

靈應飲專治潮熱。

茯神小柴胡人參生地銀柴胡黃芩﹝各二錢﹞知母麥門冬﹝各一錢﹞棗五枚。臨服加童便一杯。

卷之三

諸气門

﹝附气滯附郁﹞人得天地之气以成形。形者气之所猶以寓者也。气者形之所猶於充者也。二者固相爲用。而亦有輕重之差焉。形病气不病。𨿽羸瘦而無害。气病形不病𨿽肥壯而可憂。是形在所輕。而气在所重也。人能安養天和。使五臟之气。均得其平。則何病之有。惟內傷七情外感六气。

而五臟之气病矣。故心气盛。則煩燥不寧。口漧舌燥。肺气盛。則壅塞喘急。上膈煩滿。肝气盛則暴怒時發。兩脇膨脹。脾气盛。則中脘痞塞。腹滿飽悶。腎气盛。則膀胱滿急。水道不通。皆气之有餘者也。心气虛。則精神恍惚。夢寐不寧。肺气虛。則呼吸短淺。皮毛灑淅。肝气虛則筋脈不和。頭空少睡。脾气虛則饑不欲飧。溏泄自利。腎气虛。則腰腦不能轉側。大便與小便。前後牽引而微痛。此皆气之不足者也。善醫者調其气而已有餘者瀉之。不足者補之。又豈有虛虛實實之患乎。凡本經之虛實。或宜補而宜瀉。然虛則補其母。實則瀉其子。又不可不知也。

卷之三諸气門

脈云

下手脈沈。便知是气。沈極則伏。澀弱難治。其或沈滑。气兼痰飲。又曰。沈弦細動皆气痛心痛在寸。腹痛在關下部痛在尺。脈象顯然。

卷之三諸气門

立方

利气丹治一切气滯。心腹脹悶疼痛。嘔吐酸水。痰涎不利。頭目眩暈。或下利膿血。

大小便結滯不快。鬱結等癥。

沈香木香﹝各二兩﹞黑醜﹝一兩半生半熟﹞玄胡索檳榔枳殼﹝麩炒﹞莪術烏藥﹝各一兩五錢﹞大黃﹝四兩﹞黃連﹝三兩﹞山楂肉﹝一兩八錢﹞上爲末水丸。每服二錢。空心白滚湯下。

心气虛。則補之以炒鹽。心气實。則瀉之以生甘艸。此本經之補瀉也。然肝爲心之母。

虛則以姜橘補肝。脾爲心之子。實則以黃連枳殼瀉脾。

肺气虛。則補之以五味子。肺气實。則瀉之以桑白皮。此本經之補瀉也。然脾爲肺之母。虛則以炙甘艸大棗補脾。腎爲肺之子。實則以澤瀉瀉腎。

肝气虛。則補之以姜橘。肝气實。則瀉之以芍藥。此本經之補瀉也。然腎爲肝之母。虛則以地黃黃柏補腎。心爲肝之子。實則以生甘艸瀉心。

脾气虛。則補之以甘艸大棗。脾气實。則瀉之以黃連枳實。此本經之補瀉也。然心爲脾之母。虛則以炒鹽補心。肺爲脾之子。實則以桑白皮瀉肺。

腎气虛。則補之以地黃黃柏。腎气實。則瀉之澤瀉。此本經之補瀉也。然肺爲腎之母。虛則以五味子補肺。肝爲腎之子。實則以芍藥瀉肝。

合而言之。諸气之病。分爲五臟。五臟之病。分爲諸癥。皆不可以一節言也。此之所陳乃補瀉之大略耳。然此正藥之外。又不能無增益者焉。如炒鹽補心。甘艸瀉心固矣。而麥冬亦可以補心。黃連亦可以瀉心。又如五味子補肺桑白皮瀉肺固矣。而人參亦可以補肺黃芩亦可以瀉肺。如姜橘補肝芍藥瀉肝固矣。而細辛亦可以補肝。黃連亦可以瀉肝。如炙甘艸大棗補脾。黃連枳實瀉脾固矣。而白術亦可以補脾。石膏大黃亦可以瀉脾。如地黃黃柏補腎。澤瀉瀉腎固矣。而杜仲亦可以補腎。茯苓亦可以瀉腎。臨病用藥。其可以執一耶。

卷之三諸气門

附气滯

蒼天之气。淸淨不息。變爲雲霧。爲雷雨者。山澤濕熱燻蒸也。人身元气導引血液。升降三爲癖。而心腹脇肋刺痛。蓄於下焦。則爲腰痛。爲脹墜。流乎經絡。則周回刺痛。多因七情飲食。郁爲濕熱。成痰與積。起初宜辛溫之藥。開郁行气。豁痰消積。稍久卽以辛平之藥和之。辛寒之藥折之。如此則火易降。气易平。而病根可除矣。

卷之三諸气門

附气滯

開郁理气湯治气郁不散。肚腹脹滿。

香附沈香半夏﹝各一錢﹞蘇子枳實蘿卜子﹝各一錢五分﹞丁香大腹皮藿香﹝各八分﹞水煎熱服。

淸气抑肝丸治气不消散。凝滯膈上。

靑皮桑白皮枳殼﹝各三錢﹞檀香山梔仁烏藥﹝各一錢﹞半夏曲橘紅白豆蔻﹝各一錢五分﹞砂仁﹝一錢二分﹞加生薑三片。煎服。

气滯上焦。以橘紅。枳殼。桔梗。甘艸。藿香。香附。黃連。砂仁。枇杷葉。栝蔞仁爲气滯中焦。以木香。檳榔。山楂。枳殼。蓬術。在兩脇。加靑皮。柴胡。龍膽艸。芍藥爲主。气滯下焦。以沈香。茴香。川楝子。荔枝核。山梔爲主。

卷之三諸气門

附郁

郁者。結聚而不得發越也。當升而不得升。當降而不得降。當變化不得變化。則諸病生焉。然有病久不解而成郁。有郁久而生病。其癥有六。脈多沈伏。胸滿脇痛。脈沈澀者。爲气郁。周身關節走痛。首如物蒙。足重遇陰寒便發。脈沈滯者。爲濕郁。胸膈滿。動則喘急。起臥怠情。寸脈沈滑者。爲痰郁。目蒙口漧。舌燥。小便赤澀。脈沈數者。爲熱郁。四肢無力。能食便血。脈沈芤澀者。爲血郁。噯酸腹飽。不能食。左手脈和平。右手脈緊盛者。

卷之三諸气門

附郁

舒郁丸治一切郁癥。

香附枳實蒼術﹝各三兩﹞沈香﹝一兩五錢﹞宿砂山梔仁撫芎紅曲半夏﹝各上爲末水丸。每服三錢。空心白滚湯下。

气郁。加烏藥。木香。檳榔。漧薑。枳殼。桔梗。

濕郁。加白術。白芷。赤茯苓。木通。蒼術。

痰郁。加南星。海石。栝蔞仁。枳殼。桔梗。小皂莢。

熱郁。加黃連。靑黛。連翹。山梔。

血郁。加桃仁。紅花。丹皮。當歸。韭汁。

食郁。加山楂。麥芽。神曲。傷冷食胃脘痛。加艸豆蔻。漧薑。如春加防風。夏加苦參。秋冬加吳茱萸。

卷之三

諸痛門

諸痛之癥。種種不同。其患有周身骨節肩背手臂項脊腰肋。心膻小腹之殊。其致痰之由。有風寒濕熱燥火。痰血積气之異。如周身徧體。無所不痛者。此有火或飲酒之人。素有濕痰停積於內。又爲風寒邪气所侵。以至痰不能周流疏利。畱蓄於經絡關節之間日久凝滯不散。郁於肩背項脊。腰肋手臂等處。不腫則痛。須令人按之摩之。則熱气至而痛止。故今之背痛者。痰滯也。必捶打千百。而後散可知矣。不然則爲痰。爲涎爲飲三者之癥。蓋濕邪上浮於肺。隨气壅嗽。發動則名爲痰。濕邪聚於脾。隨气溢於口。气流出不禁。則名曰涎。至於胃爲濕邪所乘。而爲吐。爲嘔。爲噦。則名曰飲。此又不可不察。然大要以勝濕消痰。順气和血養脾爲主。外此又有飲食之後。爲冷气所傷。而發熱身痛。此傷食身痛也。宜消導之。

六脈浮緊。鼻塞身重頭痛气粗。發熱身痛者。此傷寒傷風身痛也。宜解表之。如病後汗下而身痛者。此气血虛也。宜調補之。至於頭痛頭風。以發散爲主。心痛卽胃脘痛。有舊疾有客寒。有積痰以開郁化痰爲主。其腹痛腰脇痛宜溫經散寒。熱濕爲要。若飲食過多。內傷脾气者。宜消導之。又如小便作痛者。須問小便利不利。小便利者是蓄血。小便不利者。是溺澀。有卒然大痛者。是感寒時痛時止者。是火。若婦人小腹爲衝任之海。一遇寒冷則血气凝結。爲之擊搏而作痛。得溫暖則气和通。而痛自止。又有胞絡之間。陰戶之中。爲房事所傷。或外寒郁遏亦能作痛。臀尖盡處。又有所謂尻骨痛有痰有血虛死血不同。學人宜詳審之

卷之三諸痛門

脈云

舉要曰諸痛麻多於沈伏。惟風寒頭痛。脈浮而洪。

卷之三諸痛門

立方

蠲疼湯治周身仵痛。

防風羌活蒼術﹝各一錢﹞木瓜當歸威靈仙烏藥生地﹝各二錢﹞白芍秦艽川芎﹝各八分﹞水酒各半。煎服。

定疼湯治肩背項脊痛並背心痛此其寒痰不散。

獨活羌活本﹝各二錢﹞川芎甘艸防風前胡當歸﹝各一錢五分﹞陳皮肉桂蘇子﹝各八分﹞酒煎溫服。

拂疼飲治手臂腫痛。皆因濕痰濕火或風寒凝滯不散。

烏藥南星僵蠶川芎麻黃﹝各一錢﹞蒼術桂枝白術橘紅﹝各一錢﹞竹瀝﹝一杯﹞水煎溫服。

活絡飲治肢節疼痛。

當歸川芎白芍﹝酒炒﹞半夏﹝姜礬制﹞南星桑寄生秦艽生地蒼術﹝炒各一錢五分﹞臨服加酒一杯。

降气湯治胸膈作痛。脹悶喘急。飲食難進。

木香當歸蘇子生地﹝各二錢﹞宿砂丁香山楂靑皮枳殼大腹皮﹝各一錢﹞水煎溫服。

手拈散治心腹腰脇。兩肋疼痛。並瘀血凝滯。

艸果玄胡索五花脂乳香沒藥沈香阿魏﹝各五錢﹞上爲末。每服二錢。煮酒調送下。

通達飲治小腹脹痛。溺澀不通。內有蓄血結聚。

當歸桃仁﹝去尖﹞大黃﹝酒煨﹞豬苓澤瀉木香﹝各二錢﹞附子滑石玄胡索﹝各一錢二分﹞加燈心三十莖。食前服。

立效飲治婦人爲房事所傷。陰戶內脹疼難忍。一服立瘥。

川芎當歸玄胡索丹皮姜黃大茴香紅花﹝各一錢五分﹞桂心秦艽赤芍﹝各八分﹞臨服加煮酒一鐘。

流气飲治刺痛。皆因心事憂鬱。不得舒暢。而作痛如刺。

白檀香沈香烏藥桔梗﹝各一錢五分﹞香附白豆蔻枳殼宿砂蒼術﹝各二錢﹞水煎溫服。

卷之三

頭痛門

頭居身體之上。爲諸陽之會。其位至髙。猶山之有巓。木之有杪也。風之起也。愈髙而愈狂。山巓木杪先得之。故云行如飛。葉落如雨。皆風使之然也。頭居上體。爲風之所先及。然以其會乎諸陽。而不畏寒。故人多忽之。而不知所避。風邪一入頭卽痛焉。是以頭痛之癥。

風痛居多。夫風何以能痛也。蓋風之爲物也善行而數變也其性易入。其气易感。頭之諸陽內聚而拒風。風之勢內外攻以抗陽。風與陽相爭。兩不肯伏。交戰至於髙之分。而頭之諸經始病矣。以諸陽之彊。且不能以勝風。而況以諸陰乎。其有气虛血虛而作痛者。𨿽系本原之不足。而實風之爲病也。蓋虛之所在。邪必輳之。使無風之入。惟覺眩運而已。何以作痛耶。但其气血已虛。無力拒風。風𨿽入而不與爭。故其痛亦不甚也。其有飲食不消。痰涎湧上而作痛者。非風之罪也。宜審而治之。

卷之三頭痛門

脈云

內經曰。寸口脈短者頭痛也。脈經曰。陽弦頭痛定無疑。脈訣云。頭痛短澀應須死。浮滑風痰皆易治。

卷之三頭痛門

立方

淸巓抑火湯治血虛頭痛。並偏正頭風。

本當歸生地川芎﹝各二錢﹞防風蔓荊子黃連石膏白芍白芷﹝各一錢﹞加蔥白五枚。生薑三片。煎服。

千金一笑散治諸般頭疼並一切頭風。

北細辛人參秦艽甘菊花﹝各一錢五分﹞白芷甘艸當歸薄荷﹝各二錢﹞蔥白五枚。煎服。

空靑散治偏正頭痛。年深日久不愈者。並療風寒濕熱。頭上及腦痛。惟血虛者。不宜川芎﹝五錢﹞柴胡﹝七錢﹞黃連﹝酒炒﹞防風羌活﹝各一兩﹞甘艸﹝一兩五錢﹞黃芩﹝三兩一半生一半酒炒﹞上爲細末。每服二錢。以淸茶調下。

羌活附子湯治寒冬犯腦痛。及齒痛。名曰腦風。

麻黃大附子防風白芷白僵蠶﹝各六分﹞黃柏蒼術黃佛耳艸甘艸﹝各一錢﹞升麻﹝三分﹞水煎溫服。

點眼丹治一切頭痛。心腹絞痛。又治攪腸沙。盤腸气痛疝痛。

牙硝﹝二錢﹞麝香朱砂雄黃﹝各五分﹞上爲細末瓷罐收貯。臨病以銀簪蘸藥。點兩眼內。立時取效。

靈速散治一切頭痛立愈。

細茶﹝一兩水二鐘煎至半鐘去渣﹞白芷細辛牙皂紫蘇薄荷﹝各三錢﹞煎七分。

風入太陽經。則髮際痛脈浮緊。惡風寒。以羌活爲君。川芎。升麻。白芷。防風。甘艸風入陽明經。則額前痛。兼鼻痛。脈浮緩。發熱惡寒。以白芷爲君。羌活。升麻。川芎。防風爲佐。

風入少陽經。則兩鬢間及額角痛。脈弦。往來發熱。以柴胡爲君。川芎。升麻。羌活。

風入少陰經。則頭骨緊痛。以細辛爲君。獨活。防風。黃柏。白芷爲佐。

風入厥陰。太陰之交。則頂巓痛。以本爲君。升麻川芎。牙皂。甘艸爲佐。

卷之三

頭眩門

頭痛之外。又有頭眩。𨿽無痛苦。而精神眩耀。所見之物。皆顚倒搖動。身如浮雲。足如履空。飲食下咽卽吐。胸中怏怏。眼花不定。乃其癥也。此爲風動肝木。根本皆搖。捲痰上升。迷亂淸气故耳。

卷之三頭眩門

脈云

左數熱多。澀芤死血。右實痰積火盛。凡脈溢大者。必眩。

卷之三頭眩門

立方

定眩飲治頭眩眼花。

明天麻靑皮薄荷柴胡半夏﹝各二錢﹞山茱萸龍膽艸枳殼黃連﹝各二錢﹞和榮湯治气血兩虛頭眩。

人參當歸白術生地天門冬麥門冬五味子﹝各二錢﹞水煎溫服。如有痰。加生薑汁。竹瀝。

止旋飲治冒雨中濕。實火上炎頭眩不可當者。

大黃﹝酒炒五錢﹞茶﹝八錢﹞枳實﹝三錢﹞生薑七片煎服。

卷之三

咳嗽門

﹝附哮附喘﹞有聲無痰之謂咳。有痰無聲之謂嗽。有聲有痰者名曰咳嗽。然謂無聲者。非全無聲也。

咳而易出。聲之不甚響也。謂無痰者。非果無痰也。嗽而費力痰之不易出也。分而言之。咳爲在肺。嗽爲在脾。合而言之。肺與脾疊相爲用。而又互相爲害者也。使肺不受熱。則化气自淸。亦可以利脾。而何至於生痰。脾不受熱。則遊溢情气。自足以滋肺。而何以至於成嗽。

此肺與脾之互相爲害也。由是觀之。則脾肺𨿽分二經。而咳嗽總爲一病。病之所由。成皆火之所致也。𨿽然火固能致病矣。而亦有得於外。或傷於風。或傷於寒熱。如此之類。種種不同。亦皆歸咎於火乎。殊不知始之者。風寒與熱也。而成之者火也。內外夾攻。病斯成焉。

而不可以一端求也。然此特論夫咳嗽之由耳。而咳嗽之名非一言之所能盡悉。而數之有火痰嗽。濕痰嗽。郁痰嗽。頑痰嗽淸痰嗽風寒痰嗽。酒食痰嗽。漧咳嗽時行嗽。瘀血嗽。與大肺脹嗽之異焉。而諸嗽之形癥。又何以別之。蓋火痰嗽者。嗽必面赤。聲多痰少。用力久而後出。脈數喘急是也濕痰嗽者。喉中漉漉有聲。嗽而易出者是也。郁痰嗽者。胸臆脹滿。

連嗽不出。喉中有喘聲。夜不得眠。上飽下餓者是也。頑痰嗽者。膠住咽喉咯不能出必努力大嗽。而後出少許。如脂膏之狀者是也。淸痰嗽者。必待嗽而後出。其痰不稠粘者是也。

風痰嗽者。肺气壅盛。必頓嗽而後出。其痰浮而有沫。狀如津唾。而略稠粘者是也。寒痰嗽者得於秋冬之交。或爲冷雨所淋。或爲冷風所侵。或露臥星月。或寒天入水所致。其嗽必哮喘。而或肩背覺寒。得熱湯飲之則緩者是也。酒痰嗽者。醉後感冒風熱。腹中有酒積。飲濁酒卽發者是也。食積痰嗽者。

每食後則嗽。胸膈不寬。其痰稠粘。覺有甜意。面上蟹爪路。一黃一白者是也。漧咳嗽者平素陰血不足。虛火有餘。喉中常癢。癢卽頻嗽。有聲而無痰是也。時行嗽。發寒熱鼻塞气急。瘀血嗽。喉間常有鮏气。肺脹嗽。動則喘滿气急或左或右眠不得者。此痰與瘀血礙气而病也。又有嗽而兩脇痛者。名曰肝咳。有嗽而腰軟痛者。名曰腎咳。有嗽而中脘作痛者。名曰脾咳。有嗽而鼻流淸涕者。名曰肺咳。有嗽而口苦舌漧者。名曰心咳。又有嗽而遺尿者。气虛也。又有嗽而五心煩熱者。血虛也。凡治病者。當精詳而審之。

卷之三咳嗽門

脈云

肺脈實者。浮大有力。若沈而滑。則痰气盛也。虛者。弦洪無力。若沈而帶數。則火郁也。大要浮大者生。沈伏匿者不治。

卷之三咳嗽門

立方

嚀嗽抑火湯治肺火上炎咳嗽痰多。午後面赤。

知母栝蔞仁﹝去油﹞貝母﹝各二錢﹞玄參麥門冬黃芩天花粉山梔仁枳實﹝各一錢﹞竹茹桔梗﹝各八分﹞生薑三片煎服。

開郁降痰湯治郁痰咳嗽。胸脇脹懣。並積痰咳嗽。

杏仁﹝去皮尖﹞枳殼黃芩﹝酒炒﹞蘇子﹝炒各一錢﹞桔梗﹝炒﹞香附﹝童便制﹞貝母﹝去心﹞栝蔞仁﹝去油﹞山楂﹝各二錢﹞甘艸﹝二分﹞燈心三十莖食後服。

保肺飲治久患咳嗽。肺金衰弱。上气喘急。口漧喉啞。痰中帶血絲。或咯出鮮血。或痰如灰色。將成肺痿。

知母天門冬五味子川貝母杏仁﹝各一錢﹞天花粉麥門冬紫菀茸款冬花百合桔梗蘇子阿膠﹝各八分﹞水煎溫服。

淸气化痰湯治酒色過度。咳嗽不止。兩肋疼痛。

人參沈香靑皮﹝各八分﹞甘艸﹝二分﹞知母桑白皮地骨皮﹝各一錢五分﹞五味子﹝二十一粒﹞蘇子半夏﹝姜礬制﹞麥門冬﹝各一錢﹞水煎食遠服。

蘆吸散治寒痰凝結肺經。喘嗽气急。午後發寒。

肉桂明雄黃鵝管石款冬花粉甘艸﹝各等分﹞上爲極細末。以蘆管挑藥。輕輕含之吸入喉內。徐徐以淸茶過口。

保眞湯治微微幹嗽。骨蒸盜汗。四肢壯熱。飲食少進。气虛血虧損。

生地熟地黃人參地骨皮白術﹝各六分﹞柴胡黃柏橘紅﹝各五分﹞五味﹝十五粒﹞甘艸﹝二分﹞天門冬知母麥門冬貝母白茯苓﹝各八分﹞水煎食遠服。

噙化潤金丹治諸般咳嗽。久久不愈。此丹能淸气化痰。生液保肺。滋陰降火。止嗽定玄參貝母款冬花麥門冬﹝各五錢﹞牛黃﹝一錢﹞金沸艸知母﹝各二錢﹞明硼砂﹝八分﹞烏梅肉當歸﹝各一錢八分﹞上爲細末。以梨汁熬膏爲丸。如芡實大。每次一丸。噙口內潤化下。

華蓋飲治肺感寒邪咳嗽聲重。胸膈脹滿。頭目昏眩。

赤茯苓桑白皮橘紅蘇子﹝各一錢五分﹞漧葛桔梗杏仁﹝各一錢﹞麻黃﹝五分﹞生薑三片食遠服。

團參飲子治七情六郁所傷以致髒气不平。咳嗽濃血。將成肺痿。憎寒發熱。羸瘦團參膽星半夏甘艸麥門冬杏仁﹝各一錢二分﹞遼五味﹝十五粒﹞阿膠﹝蛤粉炒﹞紫菀百部旋復花﹝各一錢﹞桑葉﹝經霜者五片﹞生薑五片。食遠服。

如意丹治嗽久不愈。諸火上升。口苦面赤。頑痰壅塞。气逆口疳。

靑礞石﹝過﹞硼砂款冬花薄荷葉﹝各四兩﹞黃芩﹝酒炒﹞玄明粉桔梗﹝各六錢﹞大黃﹝酒蒸九次五錢﹞上爲末。烏梅肉搗爛爲丸。每服二錢。白滚湯送下。

參蘇飲治肺感風邪。膈中有熱。咳嗽聲重。鼻流淸涕。

人參﹝五錢﹞紫蘇桔梗漧葛前胡半夏枳殼白茯苓陳皮﹝各一錢二分﹞甘艸﹝三分﹞蔥頭三枝。生薑二片。不拘時服。

諸嗽皆宜用桔梗。乃肺經之要藥。故不可不用但不可多用。以其爲舟楫之劑。能上而不下。不用則不能引藥至肺部。多用則又承載諸藥而不能行。反能作飽故不可多用。

卷之三咳嗽門

附哮

哮者卽痰喘也。甚而常發者。喉中有水雞聲。牽引胸背是也

卷之三咳嗽門

附哮

四陳散治痰哮。

陳茶陳薄荷陳皮陳紫蘇﹝各二錢﹞姜十片。煎熟溫服。

必勝飲治哮癥久久不愈。一服卽止。

半夏枳實﹝各二錢﹞石膏﹝三錢﹞杏仁﹝去皮尖﹞茶葉麻黃栝蔞霜﹝去油﹞甘艸﹝各一錢﹞姜五片。不拘時服。

二仙丹治一切哮癥。

沈香﹝一兩﹞萊菔子﹝淘淨蒸熟曬漧。五兩﹞上爲細末。生薑汁爲細丸。每服八分。白滚湯送下。

卷之三咳嗽門

附喘

呼吸急促之甚。經曰。諸逆衝上。皆屬於火。然火有虛實。虛者气乏身虛。實者气壯身熱。凡喘未發時。以養正气。已發時。以攻邪爲主。

卷之三咳嗽門

附喘

定喘湯治胃虛作喘。脈气無力。擡肩擷項喘而不休。

麥門冬﹝去心﹞人參﹝各二錢﹞遼五味﹝二十一粒﹞麻黃﹝五分﹞白術﹝土炒﹞杏仁﹝去﹞陳皮葶藶子﹝各一錢二分﹞加黑棗二枚。食遠服。

二母湯治水喘。水气轆轆有聲。怔忡者。

遼五味黃柏﹝酒炒﹞知母﹝鹽酒炒﹞貝母﹝去心各二錢﹞加黑棗二枚。食遠服。

平喘湯治火喘乍進乍退。得食則減。食匕復喘。

蘇子﹝炒﹞黃芩﹝酒炒﹞枳實﹝各二錢﹞山梔仁﹝炒黑﹞桔梗﹝炒﹞杏仁﹝去皮尖﹞栝蔞仁﹝去油﹞桑白皮﹝各一錢﹞加燈心三十莖。食遠服。

保肺飲治肺气不足。因嗽久而作喘。

白茯苓人參金沸艸麥門冬﹝去心各一錢﹞遼五味﹝二十一粒﹞阿膠﹝蛤粉炒﹞紫菀﹝各二錢﹞水煎溫服。

紫金錠治一切痰喘食喘。气喘。水喘。惟火喘不可。用姜湯磨服二錢。﹝方見痰癥門﹞三拗湯治外感風邪。並多服參發喘。

麻黃﹝不去節﹞杏仁﹝不去皮尖各二錢﹞生甘艸﹝一錢﹞生薑三片。黑棗二枚。煎服。

卷之三

嘔吐門

﹝附翻胃﹞嘔者有物在中。其所來之道遠。故必嘔而出也。吐者亦有物在中。其所來之道近。故一吐而卽出也。分而言之。微有不同。合而言之。同歸於火。飲食痰涎停積不化。胃气一升。則湧而出矣。其與翻胃相似。而實各有所屬翻胃屬寒。嘔吐屬熱。惟其熱也。故其出也。無定時。或隨食隨吐。或食良久而後吐。隨食隨吐者。火邪急速不及入胃而卽出。無嘔吐之苦。無揮咯之勞是卽吐之謂也。食良久而後吐者。火猶稍緩。必入胃余時。委曲而出。酸苦萬狀。

傷神勞精。腸捲而腹急。是卽嘔之謂也。而所出之物。亦不甚盡惟翻也。則陰气下結。水谷暫容。朝食則暮吐。暮食則朝吐。或朝食至午而吐。午時至暮而吐。其吐必盡所食日日如此不少愆期。蓋胃家受寒不能運化。自不容於不出。此翻胃與嘔吐所以不同也。又有吞酸吐酸者何也。蓋飲食入胃。胃弱不能消。而又挾肝火。是以作酸。浮飲停蓄。變爲酸痰。肝火升卽吐。肝火降卽吞。其吞與吐。皆肝火升降之所爲也。故治嘔吐者。必治其熱。治翻胃者。

必治其寒。治吞酸吐酸。必抑其肝。而後所投之藥無不中矣。

卷之三嘔吐門

脈云

關上脈滑。而大小不勻者。必吐逆。又云。嘔吐無他。寸緊滑數。微數血虛。單浮帶芤則有瘀。最忌澀弱。

卷之三嘔吐門

立方

安胃和中退治嘔吐。因飲食過多。一時不能克化。胃窄不能容。又挾寒邪於內。

山楂檳榔艸果藿香白豆蔻﹝各一錢五分﹞半夏﹝姜礬制﹞南星﹝泡過﹞濃朴蘇梗﹝各一錢﹞生薑十片。煎服。

姜橘飲治嘔吐幹噦。四肢厥冷。

廣橘皮﹝四兩﹞老生薑﹝六兩﹞水煎不拘時服。

藿香定嘔湯治七情傷感气郁於中。變成嘔吐寒熱眩暈。不進飲食。

人參藿香半夏﹝各一錢﹞枇杷葉﹝五片蜜炙﹞蒼術﹝一錢二分﹞內桂木香橘紅桔梗﹝各七分﹞甘艸﹝三分﹞水煎空心熱服。

加味二陳湯治气郁傷脾。飲食停胃。以致嘔吐。

半夏陳皮白茯苓甘艸﹝各八分﹞藿香梗砂仁濃朴香附﹝各一錢﹞山楂肉紅豆蔻﹝各六分﹞生薑五片。煎服。

調胃和中湯治中脘寒痰。嘔吐不止。

大附子﹝童便制﹞橘紅蒼術靑皮艸果子丁香半夏﹝各一錢五分﹞生薑十片。

六妙飲治吐嘔不止口渴身熱。

陳皮半夏﹝姜礬制﹞黃連﹝薑汁炒﹞梔子仁﹝酒炒﹞檳榔﹝各三錢﹞老生薑﹝五錢﹞水煎溫服

卷之三嘔吐門

附翻胃

丁沈透膈湯治胃气不和。痰涎阻隔。翻胃嘔吐。膈噎痞塞。

沈香丁香砂仁人參蒼術藿香靑皮﹝醋炒﹞陳皮半夏濃朴﹝薑汁炒﹞香附﹝各八分﹞甘艸﹝三分﹞木香艸果神曲肉豆蔻﹝各六分﹞生薑五片。煎服。

養胃丸治脾胃虛冷。不思飲食。翻胃嘔吐。

子丁香甘艸陳皮神曲﹝炒﹞麥芽﹝炒各二兩﹞大附子﹝童便制八錢﹞砂仁肉豆﹝麵包煨﹞白豆蔻﹝各一兩二錢﹞上爲末。生薑四兩。煎湯法爲丸。每服三錢。空心白滚湯下。

虎肚回生丹治一切遠年近日翻胃。危篤之極。立救回生。

虎肚﹝一具泥裹過﹞母丁上爲末。老生薑取汁爲細丸。每服八分酒下。

祕方治翻胃垂危者一服神效。

牛黃鴉片﹝各五錢﹞狗寶﹝六錢﹞五靈脂﹝四兩淘淨﹞上爲末。狗膽汁。丸如芡實大。每服一丸。姜酒調下。

卷之三

霍亂門

霍亂之癥。急於風雨。心腹絞痛腸胃並結。欲吐不吐。欲下不下。手足揮頓滚轉煩悶。

頃刻之間。而死生安危系焉。蓋由平日過傷飲食。多勞多气。一感臭穢。淸气混淆。於是陰陽不調暢。水火不升降。中气潰亂。而病斯劇矣。邪在上則吐。邪在下則瀉。邪在中則吐瀉兼作。是皆易治者也。若不吐不瀉。則死在旦夕矣。又有轉筋霍亂者。緣筋屬肝水。脾胃暴敗。

則血與气暴截。無所接濟。故筋急而轉縮矣。此尢霍亂中之至重者也。若吐瀉則亦有可治。

倘不吐瀉。必死無疑。大抵霍亂初發不得用藥。以其气亂。藥不能理也。

卷之三霍亂門

脈云

微而澀或代而散。或隱而伏。或大而虛。洪者爲熱。弦者爲痛。微弱漸絕死。脈漸大者生。

卷之三霍亂門

立方

速驗飲治寒暑相搏。霍亂轉筋。煩渴悶亂。

艾葉﹝三錢﹞香薷藿香﹝各四錢﹞黃連﹝二錢﹞水煎不拘時服。

鹽水飲治霍亂初起。以此探吐。

食鹽二兩炒幹。乘熱投水中。調和約三碗。令病患連連飲之。一吐卽愈。

漑濟湯治霍亂。虛煩不得眠。

人參﹝一錢﹞甘艸﹝三分﹞竹茹麥門冬半夏粳米﹝各二錢﹞生薑五片。煎服。

通脈四逆湯治霍亂多寒。脈將欲絕。

當歸﹝二錢﹞北細辛木通大附子﹝童便煮各一錢﹞白芍﹝八分﹞甘艸﹝三分﹞吳茱萸肉桂﹝各四分﹞棗二枚。姜三片。不拘時服。

正气湯治霍亂吐瀉不住。

陳皮蘇葉澤瀉山楂蒼術﹝各一錢﹞藿香濃朴﹝薑汁炒﹞半夏﹝姜礬制各一錢五分﹞甘艸﹝三分﹞老姜五片。煎服。

蒸臍法治霍亂欲絕。但胸中微有熱气。用鹽塡平臍中灼艾不計壯數卽蘇。

鍼法刺少商穴出血立愈。幹霍亂藥不能治。惟此神效屢試屢驗。

少商二穴。在大指端內側。去爪甲角如韭許。白肉宛宛中刺之。

卷之三

噎膈門

﹝附梅气﹞噎者咽喉噎塞而不通。飲或可下。食則難食也。膈者。胃口隔截而不受。𨿽飲食暫下。

少頃復吐。而不能容也。求其所以致病之由。要皆憂鬱不開。思慮太過。忿怨不伸。或驚恐時值。變故屢遭。汲汲遑遑。無安寧之日。以致內气並結於上焦。而噎膈之癥斯成矣。此皆處於逆境者然耳。至於素享富貴之人。亦有是癥者何哉。必因濃味所傷。酒色過度。虛火用事。

眞陰消鑠。以至血液漧枯。頑痰膠固。結於咽喉之處。則成噎結。於胃口之處。則成膈。又有不因酒色而得者。亦當以血枯痰膩。及气郁治之。但審其所得之由。及觀其所稟之濃薄。方可用藥。如瘦人多火。其血亦幹。亦有因火而生痰者。肥人多濕。其痰易結。

亦有因濕而生滯者。窮困之人多憂鬱。經營之人多思慮。不得志之人多愼怨。遭變故之人多驚恐。好酒之人多痰火。好色之人多積血。嗜味之人多宿食。使气之人多惱怒。當細審而治之。不可以一端求也。又有所謂鼠噎者。見人卽不食。背人卽私食之。乃食鼠殘中毒所致。

又豈可用一例治之乎。凡治此癥。以開郁消痰。順气潤血爲主斯。得竅妙矣。

卷之三噎膈門

脈云

气虛者。脈必緩而無力。血虛者。必數而無力。痰者。寸關沈滑。气滯者。寸關沈而滯澀。

卷之三噎膈門

立方

透關散治噎膈不通。痞滿气結。飲食難下。

白豆蔻子丁香沈香﹝各四錢﹞靑皮﹝醋炒﹞香附﹝醋炒﹞橘紅枳實﹝各五錢﹞靑礞石﹝過三錢﹞上爲末。每服二錢。空心煮酒送下。

神仙蒸臍法治噎膈。極危重癥。服藥不效。用此法神驗。並一切五勞七傷。諸虛百損。遺精白濁。痞塊蠱脹。中風不語。婦人赤白帶下。效妙種種。不能盡述。

大附子﹝一个重一兩童便浸焙﹞人參白茯苓鹿茸靑鹽蓮蕊眞川椒﹝各一錢﹞上爲細末。塡入臍中。外用槐錢蓋上。將蘄艾灸五壯爲度。

黃金散治噎膈。湯水不能下。

螺螄﹝淘淨養於瓷盆內俟吐出殼內之泥曬漧五錢﹞牛黃﹝五分﹞上爲細末。每服一錢。燒酒送下。

又方治鼠噎。

鼠糞﹝燒灰存性﹞萊菔子﹝炒﹞白豆蔻﹝炒﹞沈香﹝各五錢﹞上爲末。每服二錢。空心酒送下。

分气飲治遠年近日噎膈神效。

藿香枇杷葉貝母﹝去心﹞陳皮﹝各一錢﹞當歸濃朴﹝薑汁炒﹞沈香香附﹝醋炒﹞蘇子﹝炒﹞白豆蔻﹝各一錢五分﹞生薑五片煎服。

二豆靈丹治噎膈如神。

雄黃﹝二錢﹞百艸霜﹝五錢﹞乳香砂﹝各一錢五分﹞烏梅﹝十二个﹞綠豆黑豆﹝各四十九粒﹞上爲末。煉蜜丸如芡實大。每用一丸。噙口中。不待化盡。以白麵餅浸濕壓下。坐功取效。淨心少坐。用意在丹田。直穿過尾HT。尾HT行至泥丸。並九宮一轉。落下口中。虛咽一口送下。引至丹田。少停再行。如此三十六徧。每日做七次。夜間做五次。七日全愈。驗過數人。效妙通神。

卷之三噎膈門

附梅气

梅气。乃七情所傷。痰气郁滯。結在咽喉之間。吐不出。咽不下者。是也。

卷之三噎膈門

附梅气

加味二陳湯治六郁七情。神思所傷。結成痰芥芥喉中。咯之不出。吐之不下。

白茯苓陳皮半夏﹝各一錢﹞濃朴桔梗枳實黃芩貝母﹝去心﹞蘇子﹝各一錢二分﹞甘艸肉桂﹝各二分﹞生薑三片。煎服。

丁香透膈丹治一切梅气。

檳榔半夏﹝姜礬制﹞木香砂仁﹝炒研﹞枳殼﹝二兩芭豆四十九粒入內紫好酒醋煮幹去芭錢﹞上爲末。每服一錢六分。姜湯送下。

卷之三

脾胃門

五臟之有脾胃。猶五行之有土也。天一生水。得土之五而成六。地二生火。得土之五而成七。天三生木。得土之五而成八。地四生金。得土之五而成九。天五生土。復得土之五而成十。五行無土。不能成五行。五臟無脾胃。不能資五臟。脾胃者。五臟之本也。心肝肺腎不能容飲食。能容之者。脾與胃也。飲食入於脾胃。而精气行焉。味之鹹者。先入於腎。所謂水得土而成水也。味之苦者。先入於心。所謂火得土而成火也。味之酸者。先入於肝。所謂木得土而成木也。味之辛者。先入於肺。所謂金得土而成金也。味之甘者。本宮受之。而實所以調和五臟。所謂土又得土而後成也。夫然後腎水常滋。心火常淨。肝木調達。肺金淸潤。而周身脈絡無不貫通。病無自而作矣。故善保身。惟養脾胃而已。若不節勞卽傷脾。而四肢於是乎倦怠。不節食卽傷胃。而中脘於是乎痞塞。濕土之气郁而不發。則鼓脹黃膽之疾成。濕土之气潰而下注。則痢疾瀉泄之病作。而脾胃之癥此爲極矣。不但已也。脾胃一傷。則五臟皆無生气。由是爲腰痛。爲煩渴。爲膀胱脹滿。而腎斯病矣。爲恍惚。爲怔忡。爲煩燥。而心始病矣。爲吞酸。爲吐酸。爲脇脹。爲多怒。而肝始病矣。爲咳嗽。爲喘急。爲呃逆。而肺始病矣。五臟之病。𨿽亦有自爲病者。未可皆歸罪於脾胃也。而病之始於脾胃者居多焉。人其可以不調理脾胃乎。要而言之。飲食勞倦。皆宜有節。而二者之間又以節飲食爲至要蓋胃居脾下。飲食之所聚也。而克化之權。則在於脾。脾覆乎胃運闔辟之機。無一時而不動。胃火上升。脾火下降。气常溫暖是以飲食易消。若嗜味而過飽。則充塞胃口。上礙於脾。脾𨿽欲動。不能動矣。其能以克化乎。此所以調理脾胃。又莫先飲食之節也。

卷之三脾胃門

脈云

脈喜沈細而緩。帶洪數者。卽是病至。

卷之三脾胃門

立方

加味四君子湯調理脾胃。進飲食。

白茯苓白術人參﹝各一錢二分﹞甘艸陳皮濃朴蓮子﹝各一錢﹞水煎溫服。

參苓白術散治脾胃虛弱。飲食不進。或吐瀉日久。大病後調理。

人參白術﹝土炒﹞茯苓﹝去皮﹞山藥﹝炒各八錢﹞甘艸﹝五錢﹞桔梗白扁豆﹝炒﹞蓮子﹝去心炒﹞薏苡仁﹝炒各一兩﹞上爲末。每二錢。空心米飲湯送下。

平胃散和胃健脾。祛濕消食。

蒼術﹝米泔浸炒﹞陳皮﹝各一兩﹞甘艸﹝炒三錢﹞濃朴﹝薑汁炒八錢﹞上爲末。每服二錢。白滚湯送下。

香橘飲治脾臟不和。飲食不進。神思困倦。

白茯苓香附﹝各一錢五分﹞石斛橘紅人參砂仁﹝各二錢﹞棗二枚。煎服。

調中和胃丸治脾胃不和。食後反飽。肌肉漸瘦。酒後泄瀉。

白術﹝土炒﹞蒼術﹝炒﹞半夏﹝姜礬制﹞濃朴﹝薑汁炒﹞砂仁﹝炒﹞白豆蔻﹝炒﹞廣木香薏苡仁﹝炒﹞澤瀉﹝各一兩五錢﹞肉豆蔻﹝麵包煨﹞沈香山藥﹝炒各八錢﹞上爲末。以水法爲丸。每服二錢五分。空心白滚湯送下。

升陽益胃湯治脾虛胃弱。逢春口淡無味。遇夏炎天惡寒。

黃人參半夏神曲當歸﹝各一錢﹞黃連柴胡升麻艸豆蔻陳皮甘艸﹝各八分﹞棗五枚煎服。

卷之三

心痛門

﹝附怔忡驚悸健忘附顚狂附邪祟﹞心痛者。非眞心痛也。乃心胞絡與胃脘痛也。然果何以知之。蓋心胞絡護捧其心。脈絡相系位居心之四旁。火載痰而上升。礙其所居。胞絡爲痰相軋。故脂膜緊急而作痛。遂誤認以爲心痛也。胃脘近心。位居心下。而絡於脾。飲食過多。不能克化。傷乎胃脘。病根常在。略傷飲食。卽悶悶作痛。亦誤認以爲心痛也。大抵痛而有痰。常覺惡心。嘔去痰卽寬者。卽爲之心胞絡痛也。痛而作飽。時時噯气。直至饑而緩者卽謂之胃脘痛也。又有痛時得飲熱湯酒而稍緩者。乃寒气客於心脾之間也。又有心頭作痛。其痛應於背心者。乃憂鬱悲思積而成病也。又有心頭急痛。唇白毛豎口吐黃水者。乃虫之爲害也。又有心頭結疼。逆气上騰。如虫攪擾。自覺胸中喞喞作聲者。非虫也。乃死血隨气而動也。又有一月一發。或一月兩發。或二三月一發。其發也。疼極悶死。搔爬無措。涎水一湧而卽蘇者。乃寒積於心脾之間。安堵不動。一爲惱怒勞倦所傷。則寒痰乘勢湧起。泛溢胃口。迷塞心竅故悶疼而欲死。涎水一湧而出。則胃口漸寬心竅漸通。而復蘇也。凡此皆可施治。惟平素原無心痛之疾。卒然大痛無聲。面靑气冷。切牙噤齒。手足如冰冷者。乃眞心痛也。蓋寒邪直犯君火。旦發則暮死。暮發則旦死。不救之癥也。

卷之三心痛門

脈云

沈細小吉。浮大弦長者凶。死血痛者。左手脈必澀芤。熱痛者。左手脈必數。積痰痛者。右手脈必實大。气食痛者。肝部必弦。其气口脈必緊。

卷之三心痛門

立方

八寶蠲痛湯治七情傷感。六气爲病。心疼腹痛。不可忍者。

玄胡索乳香甘艸沈香﹝各一錢二分﹞官桂﹝八分﹞陳皮當歸白豆蔻﹝各一錢﹞補心湯治心气虛耗。不能藏血以養心。故心痛四肢厥冷。

當歸生地﹝各四錢﹞白芍玄胡索烏藥丹皮遠志茯神﹝各一錢﹞龍眼肉五枚。煎服。

愈痛散治急心痛。並胃脘痛。

髙良姜玄胡索五靈脂﹝各一錢五分﹞蓬莪術當歸﹝各二錢﹞甘艸﹝一錢﹞上爲末。每服二錢。空心酒送下。

祕方治九種心疼。水米不下。痛不可忍者。一服立愈。

沈香子丁香﹝炒﹞阿魏﹝各五錢﹞大茴香﹝炒﹞石菖蒲廣木香乳香檀香﹝各四錢﹞川椒﹝二錢﹞砂仁﹝炒﹞玄胡索﹝各三錢﹞上爲末。好醋爲丸。每服一錢。白滚湯送下。

扶陽助胃湯治一切心疼等癥。

附子﹝童便制﹞漧薑﹝炮各一錢五分﹞艸豆蔻益智仁﹝炒﹞人參甘艸白芍﹝酒炒﹞官桂﹝各一錢﹞吳茱萸陳皮白術﹝土炒各五分﹞水煎溫服。

又方黃連﹝酒炒﹞山梔仁﹝炒黑﹞吳茱萸﹝炒各五錢﹞荔枝核﹝存性二錢﹞上爲細末。薑汁爲丸。每服一錢。老酒送下。

卷之三心痛門

附怔忡﹑驚悸﹑健忘

人之所主者心。心之所養者血。心血一虛。神气不守。此怔忡驚悸之所釐端也。曰怔忡。曰使人有怏怏之狀。是則怔忡。心虛而郁痰。則耳聞大聲。目擊異物。使人有惕惕之狀。或驀然而跳躍驚動。是則爲驚悸。又有所爲健忘者。爲事有始無終。言語不知首尾是也。治之之法。怔忡者。與之逐水消飲之劑。驚悸者。與之豁痰定驚之劑。健忘者。與之定志安神之藥。總之要在調養心血。和平心气而已。

卷之三心痛門

附怔忡﹑驚悸﹑健忘

寸口脈動而弱。趺陽脈微而浮。

卷之三心痛門

附怔忡﹑驚悸﹑健忘

虎犀丹治怔忡。驚悸。因七情所傷。心神惑亂。健忘等癥。

虎睛﹝一對微炒﹞犀角羚羊角麥門冬﹝去心﹞生地膽星﹝各八錢﹞黃連﹝薑汁炒﹞山八錢爲衣﹞麝香甘艸﹝各二錢﹞金箔﹝二十張﹞人參茯神﹝各一兩五錢﹞上爲末。蜜丸桐子大。每服三錢。燈心煎湯送下。

溫膽湯治心膽虛怯。觸事易驚。

半夏﹝姜礬制﹞竹茹枳實﹝麩炒﹞橘皮﹝各四錢﹞甘艸﹝炙﹞白茯苓﹝各二錢﹞加龍眼五个。煎服。

鎭心丹治驚悸。

辰砂龍齒﹝遠志醋煮各一兩﹞上爲細末﹐豬心血爲丸。如菜子大。每服一錢。麥門冬煎湯送下。

琥珀育心丸治怔忡驚悸。日久不愈。形容漸瘦。四肢乏力。

茯神郁金遠志﹝各一兩﹞牛黃﹝三錢﹞龍齒﹝四錢﹞酸棗仁黃連﹝各八錢﹞辰砂﹝五錢﹞眞金箔﹝三十張﹞上爲末。煉蜜爲丸。辰砂金箔爲衣。如芡實大。每日早晚一丸。燈心煎湯調下。

加味定志丸治肥人多痰驚悸。

天花粉貝母﹝去心﹞栝蔞仁﹝去油﹞白茯苓﹝各二兩﹞遠志﹝甘艸水泡﹞石菖蒲人參琥珀郁金﹝各一兩﹞辰砂﹝六錢﹞上爲末蜜丸。辰砂爲衣每服二錢。白滚湯送下。

歸脾湯治思慮過度。勞傷心脾。以至健忘。

人參黃白術﹝各一錢﹞茯神遠志酸棗仁當歸﹝各一錢五分﹞木香甘艸﹝各八分﹞龍眼肉五枚。煎服。

養心湯治心虛膽怯。健忘怔忡。不能成寐者。

玄參白術麥門冬當歸白芍生地﹝各一錢﹞川芎天麻紫石英柏子仁棗仁陳皮﹝各八分﹞燈心三十莖。煎服。

卷之三心痛門

附顚狂

顚者異常也。平日能言。顚則沈默。平日不言。顚則呻吟。甚則僵僕直視。心常不樂。

狂者。且好殺人。然顚爲心血不足。狂爲痰火實盛。治狂專於下痰降火。治顚則兼乎安神養血。

若神脫目瞪。如愚癡者不治。

卷之三心痛門

附顚狂

安神養志丸治顚癥。

當歸生地棗仁黃連玄參白術﹝各三兩﹞人參甘艸膽南星﹝各一兩二錢﹞上爲末。荷葉湯爲丸。每服二錢。空心白滚湯送下。

紫金錠治顚狂二癥。姜湯磨服二錢﹝方見痰門﹞虎睛丸治失心風顚發狂。精神恍惚。時作譫語。

虎睛﹝一對微炒﹞大黃﹝酒蒸﹞遠志﹝各一兩﹞山梔﹝炒六錢﹞上爲末蜜丸。每服一錢五分。白滚湯送下。

墜痰丸治痰火凝結於胸膈。以致顚狂。譫語妄言。

大黃﹝酒煨一兩﹞貝母﹝去心﹞膽星靑礞石﹝過﹞石菖蒲﹝各一兩﹞麝香﹝一錢﹞蛇含石﹝紅醋淬七次五錢﹞上爲末。薑汁爲丸。每服一錢。空心白滚湯下。

卷之三心痛門

附邪祟

凡人染邪祟。皆因精神衰乏。邪從而入。其脈乍大乍小。乍長乍短是也。

卷之三心痛門

附邪祟

灸鬼眼穴。以兩手大指並縛定。用大艾炷騎縫灸之。務令兩甲角。及甲後四處。著火方效。

卷之三

痞塊門

﹝附嘈雜附呃逆﹞痞者否塞之意也。從病從否。故有痞之名焉。又以其堅實有形。故又名之曰痞塊。然是物也自成塊。各自成塊者易治。並而成塊者難消然果何以辧之。察其脈視其形而已矣。脈弦爲痰。脈滑爲食。脈芤爲血。三脈俱見。則並而成塊也。以其形而言之。宿食成塊者。居於中脘視之則無形。按之則有質。在腸胃之間。以人之飲食。皆入於胃。故不在皮裏膜外。其在皮裏膜外者。皆痰與血。

蓋痰能流注於脂膜血能營運於皮肉。痰積而不流。則脂膜之間爲其所據。而有形可見。血瘀而不行。則皮肉之間爲其所礙。而亦有形可見也。欲辧痰與血之異亦審其痛之何如耳。痛甚者爲血。痛不甚者爲痰。又手推不動者爲血。手推易動者爲痰。以熱物熨之而痛緩者爲血。熨之而無所覺者爲痰。此痰與血之辧也。若痰血相成者。何以辧之。塊之所漸而大者是也。蓋先有死血。而又有痰。以裹之則以漸而大。先有積痰。而又有血。以並之亦以漸而大。若單是血。或單是痰。無相並相裹之物。只如初起之形而已。何至以漸而大乎。然宿食成塊。亦未有不資於痰與血者。是何也。蓋飲食所傷者。惟中脘作痛。或按之硬實而已。初未嘗如彈丸之形者。使不資於痰與血。何以成塊乎。必先有硬飯。或魚與肉。或餛飩米團之類。一時失嚼誤咽。

停於胃中。經月不能消化。礙其道路。血流過其處。

又裹一層。痰與血共相裹之。則不能不成塊矣。裹一層則大一層。故始如彈丸。久則如杯如碗。其初尙隱於胃中。猶有質而無形。其後漸大。則腹皮頂起。而形外見矣。又有時升時降。時隱時見者。乃气塊也。或左或右。或上或下。按之不見塊。不按又若有形。而漉漉作聲。乃停飲也。非塊也。此才論其塊云耳。然以其在人而言。則𨿽各有專病。又不可拘也。如婦人之塊。多惡血而亦有气成者。小兒之塊。多食積而亦有痰成者。易怒之人。多气癖而亦有血成者肥胖之人。多痰飲而亦有食成者。當問其得病之由。或偶傷食。自此日而起始也。或毆受气者。自此而起。或偶因負重勞力。自此日而起者。或平素有郁痰膠固。偶發作而起者。在婦人。必審其月事之通閉。在小兒。必審其飲食之多寡。皆當以意求之不能盡述也。

卷之三痞塊門

脈云

經曰。積塊之脈必結伏。見在左。塊居左。見在右。塊居右。此其驗也。

卷之三痞塊門

立方

磨平飲治死血成塊。奔走作楚。

紅花桃仁山楂蘇木﹝各二錢﹞京三稜蓬莪術枳殼香附烏藥﹝各一錢五分﹞水煎空心服。

萬靈丹治痰積成塊。

半夏﹝姜制﹞南星﹝薑汁炒﹞瓦礱子﹝﹞靑礞石﹝﹞沈香﹝銼各二兩﹞靑皮﹝醋炒﹞莪術﹝醋煮﹞三稜香附﹝醋炒﹞白芍﹝各一兩二錢﹞上爲末。醋打糊爲丸。每服二錢。空心酒送下。

立消丸治飲食積聚成塊。

檳榔艸果﹝炒﹞山楂肉萊菔子﹝炒各二兩﹞阿魏﹝酒煮化一兩﹞三稜莪術﹝醋煮﹞廣木香靑皮﹝醋炒﹞香附﹝各一兩五錢﹞上爲末。神曲六兩。打糊爲丸。每服三錢。姜湯送下。

化痞丸治積气成塊。並瘧母而成痞塊者神效。

黑醜﹝半炒半生﹞檳榔沈香阿魏﹝各一兩﹞鍼砂﹝醋炒五錢﹞官桂靑皮﹝醋炒﹞白術﹝土炒﹞蒼術﹝米泔浸炒﹞枳殼﹝麩炒﹞半夏﹝姜制各一兩二錢﹞上爲末。醋打麵糊爲丸。每服二錢。空心姜湯送下。

祕方消痞膏藥內服丸子。外以膏藥貼在塊上。內外挾攻。定然消熔。

紅花蓬術三稜當歸﹝各四兩﹞兩頭尖五靈脂穿山甲川烏生地丹皮巴豆肉木鱉子﹝各一兩﹞前藥爲咀片。以麻油斤半。浸五日。熬枯去渣。再用文武火煎至滴水成珠。再入後藥。

阿魏沈香﹝銼末﹞乳香﹝研各一兩﹞蘇合油麝香﹝研細五錢﹞廣木香﹝銼末﹞子丁香﹝研細﹞檀香﹝銼各一兩五錢﹞前八味。俟藥油熬致滴水成珠。緩緩加入。卽成膏矣。

卷之三痞塊門

附嘈雜

凡嘈雜皆因心脾二經虛火發動。兩手寸關脈來弦滑是也。

卷之三痞塊門

附嘈雜

調脾抑火湯治脾气不足。心中不時嘈雜。

白茯苓黃連山梔仁白術﹝各二錢﹞陳皮黃芩甘艸﹝各一錢﹞水煎不拘時服。

又方治心血少。胃口嘈雜。不時索食。

黃連﹝薑汁炒﹞當歸人參白術﹝土炒各二錢﹞龍眼肉五个。煎服。

卷之三痞塊門

附呃逆

諸逆衝上。皆屬於火。古以爲寒。恐非也。治法須辧有餘不足而治。

卷之三痞塊門

附呃逆

浮而緩者易治。急者難治。

卷之三痞塊門

附呃逆

橘皮竹茹湯治大病後。中气不足。呃逆不已。脈來虛細。

人參陳皮竹茹甘艸﹝各二錢﹞棗五枚。生薑十片。煎服。

解毒湯治痰火相搏。呃逆不住。﹝方見傷寒門﹞丁香竹茹湯治中焦气塞。下焦呃逆。

柿蒂陳皮生茹﹝各二錢﹞丁香﹝五枚﹞生薑五片。煎服。

又方治婦人產後發呃。

黃柏當歸知母陳皮﹝各二錢﹞生地川芎竹茹白芍﹝各一錢二分﹞生薑三片

卷之三

腹痛門

腹位於人之中。而統於脾胃。水谷之府也。有寒客之。則阻不行。有熱內生。郁而不散。

有食皆能作痛。又有虫痛。暑痛。疝痛。積聚痛。絞腸痛。痢痛。腸癰痛。種種不一。皆宜辧之。綿綿痛而無增洞。以熱手熨之稍止。脈細沈而遲。小便淸白自利者寒也。時痛時止。痛處亦熱手不可近。日漧舌燥。小便赤澀。大便閉。或肛門如燒者火也。胸膈飽悶。以手重按愈痛。欲大便利後。則痛減者食也。痛有常處。遇夜益甚。腹膨小便利。脈澀者。死血也。阻滯气道小便不利。其脈滑者痰也。痛連兩脇。或攻注腰背。其脈弦者怒也。若平素愼於飲食。而視其肢體瘦弱。又不飽悶。但偎偎作痛。如細筋牽引者。血虛也。若肚腹常覺空虛。似餓非餓。翕翕作痛。呼吸如無气力者。气虛也。面黃肌瘦。肚大靑筋。往來絞痛。痛定能食面生白斑。唇白毛豎。嘔吐淸水虫也。暑痛傷暑。積聚痛有形可按。疝痛引丸。絞腸沙痛。

不吐不瀉。痢痛後重。腸癰痛。臍生瘡。小便如淋。大槪大腹痛。屬太陰。多食積外感。臍腹痛。俱少陰。多積熱痰火。小腹痛。屬厥陰。多瘀血及痰。與溺澀臍下。如此推之。則寒熱虛實朗明矣。

卷之三腹痛門

脈云

宜於沈細忌浮大弦長。

卷之三腹痛門

立方

千金飲治寒气客於臟腑。腹中絞痛。或作嘔吐。

廣木香﹝磨水﹞烏藥﹝各二錢﹞漧薑肉桂﹝各一錢﹞白芍﹝炒﹞砂仁﹝炒﹞甘艸木通﹝各一錢五分﹞水煎不拘時服。

拂手湯治濕流入胃經。腹中作痛。時疼時止。

大黃﹝酒蒸三錢﹞靑皮﹝醋炒﹞石膏﹝﹞黃連﹝酒炒﹞甘艸白芍濃朴﹝薑汁炒各二錢﹞水煎不拘時服。

稜術飲治飲食凝積。結聚腸胃。並有寒邪。滿腹痛不可忍。

檳榔三稜蓬術艸果﹝各一錢﹞山楂白芍麥芽陳皮砂仁廣木香﹝各一錢五分﹞甘艸﹝五分﹞水煎熱服。

至寶飲治瘀血凝結。肚腹絞痛。如剜割者。

桃仁當歸川芎紅花﹝各一錢二分﹞烏藥蘇木靑皮大黃﹝酒蒸各二錢﹞酒水各一鐘煎服。

摩痛飲治濕痰腹痛。

陳皮半夏甘艸白芍﹝各一錢﹞香附蒼術濃朴膽星靑皮烏藥﹝各二錢﹞水煎熱服。

化虫丸治腹中有虫。疼痛難忍。唇生白斑。嘔吐淸水。

廣木香檳榔雷丸山楂肉蓬術烏梅肉黑醜﹝炒熟各一兩﹞楝樹根甘艸﹝各五錢﹞上爲末。燒酒加黑沙糖爲丸。如綠豆大。每服二錢。五更時白滚湯送下。

神仙蒸臍法治一切肚腹疼痛。母論虛實。气血痰食等癥。一蒸卽愈。屢屢神驗。﹝方靈妙飲治腹內作痛。而兼瀉。

白茯苓蒼術豬苓白豆仁﹝各一錢五分﹞澤瀉濃朴木通沈香﹝各一錢﹞甘艸肉桂﹝各七分﹞生薑五片。食前服。

祕方參附丸治气血虛極。寒邪凝結臟腑。終日腹疼。諸藥不效。

大附子﹝童便制﹞人參白芍﹝酒炒各一兩﹞肉桂﹝炒七錢﹞當歸﹝二兩﹞甘艸﹝八錢﹞眞沈香﹝一兩五錢﹞上爲末。蜜丸每服二錢五分。空心白滚湯送下。

凡痛宜用芍藥甘艸。乃腹痛要用之藥。蓋芍藥味酸。能於土中克木。甘艸味甘。甘先入脾芍藥甘艸。名曰戊己湯。統治諸腹痛。而血虛腹痛者。猶效爲甚也。

卷之三

虫門

﹝附好喫壁泥生米茶葉﹞虫動物也。艸木水土之中宜有之。何爲而有於人之腸胃中乎。蓋虫者。亦得天地之气。

以成形者也。而形不自成。必假於物而後成。如艸腐而生螢。雀死而生蛤魚爛而生蛆。皆舊有形之物。感陰陽之气。而後形體成焉。人身小天地。而人之气。卽天地之气也。然則虫之生於腸胃中者。亦豈無所假而成哉。飲食入胃。不能消化。如魚肉醢生面硬飯之類。停積於中。濕熱相感。稠粘膠固。資熱血以相成。得生气以陶熔。則不動之物。悉成能動之形。頭尾皆具。而渾然一虫類矣。其始也。因飲食而變。其旣也。賴飲食以養。絞擾蟠結。食人精气。飲人膏血。壞人臟腑。夭人命壽。虫之爲害。可勝言哉。大凡難化之物。皆能生虫。不但肉醢面硬飯之類而已。若誤吞頭髮羽毛。尢其易生者也。不特此也。𨿽無質之物。亦能生焉。如濃茶濁酒。本無質者。而所澄之腳。最能成病。故有茶癖。酒積之癥。久之亦變爲虫。

成於茶者。常思食茶。成於酒者。必酷嗜酒。一日不獲所欲。則一日不能暫安。此其癥也。

又有所謂癆虫者。又何所自而生耶。蓋癆虫卽屍虫也。勞疾之人多瘀血。瘀血不消。得火煉。遂成細虫。其色變赤。無翼而能飛。或隱或見。其來也不測。皆血之所化也。以其爲血所化。故此諸虫則甚靈焉。血統於肝。則藏魂。故比虫者魂之所根據也。病患旣死。魂隨虫出。好覓同气。同气之親。不幸而染之。則成傳屍癆癥。此又虫之可畏也。然虫病患常有之。

何以灼知其眞而藥之耶。必有形癥可見也。虫病之人面黃肌瘦。唇白毛豎。容顏不澤。臉多白印。時覺惡心口吐淸水。或心腹脹痛。飲食不爲肌膚或頭髮猙獰。灑淅惡寒。或額面生瘡。濕癢沿連。皆其癥也。如此詳察。則可以用藥矣。

卷之三虫門

脈云

脈虛小者生。緊急者死。

卷之三虫門

立方

尋虫散治大人小兒。腹內諸虫。

白醜﹝一半炒﹞黑醜﹝一半炒﹞雷丸檳榔﹝各一兩﹞廣木香﹝五錢﹞上爲末。每服三錢。黑沙糖調下。

檳楝飲治諸虫積久。肚腹脹大。

檳榔﹝五錢﹞苦楝根﹝六錢向東南者洗淨﹞水一碗。入黑糖少許煎服。

寶鑑化虫丸治虫咬心痛。

鶴虱﹝去土﹞檳榔苦楝根﹝各一兩﹞白礬﹝枯過三錢﹞胡糊﹝炒八錢﹞上爲末。米糊爲丸。如粟米大。大人服八分。小兒服三分。米飲湯送下。

又方治小兒口中常吐出虫。

黑錫灰檳榔﹝各等分﹞上爲末。每服一錢。花椒煎湯送下。

追虫至寶丹治五臟諸虫。面黃膚瘦。四肢嬴。肚腹膨脹。飲食減少。虫咬心疼。瘕積塊。並皆治之。

大黃﹝四兩﹞雷丸檳榔廣木香玄胡索山楂﹝各二兩﹞貫眾﹝去土﹞黑丑﹝半生﹞三稜﹝醋炒﹞使君子肉﹝各一兩五錢﹞蛇含石﹝醋淬五次一兩﹞上爲末甘艸煎水爲丸。每服三錢。五更時白滚湯送下。

又方治好喫壁泥。

黃泥﹝一斤﹞砂仁﹝四兩泥炒﹞上爲末。黃連熬膏爲丸。每服二錢。五更糖湯下。

又方治好喫榦茶葉。並茶癖。

寒水石﹝﹞蒼術﹝炒﹞黃芩﹝酒炒﹞薄荷葉膽星﹝各三錢﹞白芍﹝酒炒﹞朱橘皮使君子肉﹝各五錢﹞上爲末。黑沙糖神曲。打糊爲丸。每服。空心糖湯下。

祛虫丹治小兒疳虫。面黃肌瘦服之良。

卷之五

鼓脹門

﹝附水腫﹞鼓脹又名單腹脹。以其中虛外堅。有似於鼓也。鼓脹之作。有得於食者。有得於气者。

有得於气食兼並者。有先傷於色。而後傷於食者。有先傷於食。而後傷於色者傷於食。則食不能消。而胃气以窒。傷於气。則肝經受病。而痞塞不通。傷於气食。則肝家有餘。脾家不足。

以有餘之肝木。克不足之脾土。則气愈結。而食愈不化。由是膨脹緊急。而病日益深矣。先得於食。而後傷於色。則脾先病。而腎繼之。中脘先脹。而後及於小腹。先得於色。而後傷於食。則腎先病而脾繼之。小腹先脹。而後及於中脘。若气與食色三者俱傷。則一齊而發。中脘小腹兩脇盡脹。此病之尢重者也。三者之中又有虛實之分。虛者殼殼然堅而不痛。气滿按之則陷而軟。實者內挾宿食或瘀血邪實於內。按之不陷而硬痛。又有眼下忽如臥蠶狀者。必發水腫。然水何自而來耶。蓋人身眞水眞火。消化萬物以養生。脾土虛弱。則水流爲濕。火炎爲熱。濕熱鬱結經絡。濁腐之气。津液與血。皆化爲水。水積妄行。面目虛浮。流於膜外徧身。皮膚光腫。手按成窟。隨手而起。上則喘急咳嗽者何也。蓋金生水。脾病則肺失降下之令。故喘嗽。下則足膝腫者何也。蓋腎主水。脾病則濕熱下注。故腫。陽水先腫上體。肩背手膊屬手三陽經也。治宜辛寒散結行气。苦寒瀉火燥濕。陰水先腫下體。腰腹脛。屬足三陰也。治宜苦溫燥脾或辛熱導气。故男從腳下腫起。女從頭上腫起也。逆陰陽微妙。欲知其死生何以斷之。曰鼓脹之病。臍滿者重。臍突者死。發熱者重。腹如墻壁堅硬者死。水腫之病。手心足心平滿者死。面黑肉硬腹多靑筋者死。此斷死生之大訣也。大法治鼓脹者。

以實脾去濕寬膨利水爲主。不可過於克伐。治水腫者。以行水爲主。而後補之。如此治法。

萬無一失矣。

卷之五鼓脹門

脈云

脈宜浮大。忌沈細。經雲。水气浮大得延生。沈細應當是死別。

卷之五鼓脹門

立方

胡蘆酒治單腹脹初起。一服立消。

苦葫蘆﹝一个。去蒂如蓋。內盛老煮酒。原以蒂蓋上。隔水燉滚。乘熱飲酒吐利後卽愈舒中益元湯治气虛中滿。肚腹膨脹。朝寬暮急肚大筋靑。

人參白術﹝土炒﹞肉桂﹝各一錢﹞萊菔子濃朴﹝薑汁炒﹞澤瀉﹝各一錢二分﹞水煎實脾飲治虫脹不煩渴。大便溏。小便少不澀。一切腫脹。忌食鹽醬。

檳榔白術漧薑大附子艸果﹝各一錢﹞廣木香白茯苓濃朴蒼術﹝各一錢五分﹞水煎空心服。

五子十皮湯治一切虫脹。並气虛中滿。單腹脹。

茯苓皮艸果皮牡丹皮生薑皮大腹皮地骨皮木瓜皮木通皮五加皮﹝各一錢﹞甘艸皮﹝五分﹞大腹子車前子葶藶子紫蘇子菟絲子﹝各一錢二分﹞加燈心三十莖。

空心服。

四炒枳殼丸治气血凝滯。變成鼓脹。

枳殼﹝四兩。分作四處。﹞一分蒼術﹝一兩。同煮幹炒黃色。去術。﹞一分小茴香﹝一兩。同幹。炒黃色。去卜子。﹞香附﹝醋炒二兩﹞檳榔玄胡索三稜﹝各一兩﹞上爲末。好醋同老米打糊爲丸每服二錢。空心白滚湯下。

換金丹﹝祕方﹞治一切鼓脹神效。

廣木香靑皮﹝醋炒﹞蘆薈肉豆蔻﹝麵包煨﹞麥芽﹝炒﹞神曲﹝炒﹞山楂肉千金子﹝去殼油各三兩﹞白術﹝土炒﹞黃連﹝各二兩﹞檳榔﹝一兩﹞沈香﹝七錢﹞黑蟬七隻。洗淨入雄豬肚內。紮口煮半熟。取出去蟬骨與腸。再同煮極爛。和前藥搗爲丸每服五分。白滚湯送下。加至一錢止。如上膈脹白豆蔻湯下。下膈脹砂仁湯下。此丸服後。要合參苓白術散間服。﹝方見脾胃門﹞珍珀活命丹治單鼓脹。

牛黃琥珀珍珠蟾酥朱砂﹝各一錢﹞螻蟈﹝七个﹞地鱉虫﹝七个﹞上爲細末。人乳爲丸。每服五分。空心白滚湯送下。

二醜奪命丹治气蠱。血蠱。大小便不通。面足浮腫。肚大靑筋。痰喘气急。飲食不進。服此丸忌鹽醬房勞。發物葷腥。百日之外。

木通香附﹝醋炒﹞大黃艸果﹝炒﹞芫花檳榔澤瀉﹝去毛﹞紅芽大戟小芽皂甘遂﹝各一兩﹞黑醜﹝炒﹞白丑﹝生用各五錢﹞雷丸﹝三錢﹞上爲末。以白酒醬同老米。打糊爲丸。每服二錢。白酒送下。瀉三四次。第二日服補脾丸藥藥。如脹腫不消。以陳壁土煎水服之。卽消散矣。

又方治鼓脹小便不通。急脹如鼓。

石﹝五錢﹞琥珀﹝二錢﹞沈香﹝三錢﹞白檳榔木香﹝各一錢五分﹞麝香﹝五分﹞螻蟈﹝卽土狗二十个﹞上爲末。以白酒醬爲丸。每服一錢五分。陳香丸湯送下。

神仙蒸臍法治鼓脹。服藥難於取效。內服換金丹。外用此法。﹝方見噎膈門﹞紫金錠治鼓脹初起。姜湯磨服四錢。﹝方見痰門﹞祕效丸治肚腹脹大。小便短澀。臍凸气喘。夜不得臥。

橘紅靑皮﹝醋炒﹞砂仁﹝炒﹞枳殼﹝麩炒﹞桑白皮艸果仁﹝炒﹞檳榔﹝各一兩﹞芫花大腹皮茯苓皮濃朴丁皮﹝炒﹞肉桂﹝炒﹞南木香蒼術﹝米泔浸炒﹞益智仁﹝各八錢﹞上爲末。醋打麵糊爲丸。體濃者五錢。體弱者三錢。第一服消上部蔥湯下。第二服消中部陳功。輕者不三服而愈。

婦人有气鼓血鼓。方與論並見婦人門。

卷之五鼓脹門

附水腫

水腫之病。有因鼓脹而得者。有不因鼓脹而得者。視其眼髙起如臥蠶狀者。必發此癥。

論大法宜實脾利小水。寬膨去濕順气。然病勢至此。則水气用事。眞气無權矣。

卷之五鼓脹門

附水腫

祛水飲治腰以上腫。身熱气在表。宜發汗而愈。

麻黃﹝去節﹞柴胡﹝各一錢﹞升麻﹝八分﹞防風山楂﹝各三錢﹞生薑五片煎服。

消腫湯治腰以下腫。小便不利。

豬苓澤瀉木通車前子葶藶子﹝各二錢﹞地骨皮五加皮生薑皮海金沙枳殼﹝各一錢﹞燈心三十莖。空心服。

琥珀丸治一切水腫。小便不通。大便溏瀉。气喘等癥。

大戟芫花﹝醋炒﹞海金沙﹝炒﹞白醜﹝微炒搗末水牛尿浸焙漧各二兩﹞琥珀﹝八錢﹞黃連﹝酒炒﹞滑石﹝各一兩﹞肉桂﹝五錢﹞上爲末。以木通一斤。煎濃湯法爲丸。每服二錢。空心白滚湯下。

扶脾逐水丸治通身水腫。气望上逆。小便竟無。日不能食。夜不能臥。

白茯苓云白術山藥苦葶藶花椒目巴戟﹝各五錢﹞黃連黑醜﹝各八錢﹞北五味﹝二錢﹞海金沙澤瀉﹝各一兩﹞上爲末。荷葉煎湯爲丸。每服三錢。空心白滚湯下。

尊重丸治一切腫脹。小便澀。大便閉。並單腹脹。

沈香丁香人參檳榔廣術香靑皮陳皮枳殼白芷車前子苦葶藶木通赤上爲末。薑汁打糊爲丸。每服二錢。空心白滚湯下。

治水腫照各經加藥法。

如從陰腫起。其根在腎。加澤瀉。從面腫起其根在肺。加桑白皮。從四肢腫起。其根在脾。加大戟。從背腫起。其根在膽。加雄黃木通。從胸腫起其根在皮膚。加茯苓。從腹中腫起。其根在脾與胃。加花椒目。從口唇腫起。其根在小腸。加巴戟。從腳腫起。其根在心。加葶藶。從脇腫起。其根在肝。加芫花從腰腫起。其根在胃。加甘遂。從臍腫起。其根在大腸。加姜皮。從頭目腫起。其根在心肺。加羌活。從膈至小腹腫起。其根在膀胱。加海金

卷之五

脇痛門

肝藏於內。外應乎脇。脇之所在。肝之所在也。所藏者血。所屬者怒气。撲跌鬥毆。內傷乎。藏於肝部。則𨿽無瘀血。而亦痛矣。然何以辧其爲血與气耶。蓋瘀血作痛者。痛而不膨按之亦痛。不按亦痛。其痛無時而息也。怒气作痛者。痛而且膨。得噯則緩。已而復痛。其痛有時而息也。此非血與气之辧乎。然有左脇痛右脇痛。左脇痛甚者。必是肝火盛。木气實。

右脇痛甚者。必是痰流注。並食積。兩脇走痛者。必痰飲也。又有季脇作痛者何也。蓋季脇兩肋稍之處。肝之下膽之位也。痛甚而下連小腹者。亦是死血。痛不甚而止於一處者痰也。

治此病者。審其所傷而治之。亦無不中矣。

卷之五脇痛門

脈云

脈沈气。澀血。滑痰數熱。兩脇疼痛。脈必雙弦。弦滿者順洪大者逆。

卷之五脇痛門

立方

疏肝散瘀湯治瘀血凝結兩脇刺痛。

當歸紅花蘇木靑皮柴胡﹝各一錢﹞山楂﹝二錢﹞白芍烏藥桂枝甘艸﹝各八分﹞水煎熱服。

抑肝定痛飲治怒气傷肝脇痛。

廣木香橘紅靑皮柴胡白芍當歸﹝各一錢五分﹞官桂﹝六分﹞沈香枳殼﹝各一錢﹞水煎熱服。

龍薈丸治肝火盛肋脇作痛。

當歸龍膽艸山梔仁﹝炒黑﹞黃芩﹝酒炒﹞黃連﹝各一兩﹞大黃﹝酒蒸﹞蘆薈靑黛﹝各五錢﹞廣木香﹝三錢﹞麝香﹝五分﹞上爲末。神曲三兩。打糊爲丸。每服二錢。姜湯送下。

和肝飲治脇下杠梗起一條作疼。

當歸白芍三稜靑皮﹝各一錢五分﹞大茴香木香枳殼柴胡砂仁﹝各八分﹞水煎不拘時服。

調肝飲治季脇痛連小腹。

當歸川芎烏藥玄胡索靑皮﹝各一錢五分﹞柴胡檳榔廣木香桃仁﹝去皮尖各一錢﹞水煎熱服。

舒肝湯治痰凝聚結。兩脇脹痛。夜不能臥。

白芥子柴胡靑皮﹝各二錢﹞橘核烏藥﹝各一錢五分﹞澹竹瀝﹝一鐘﹞龍膽艸﹝一錢﹞生薑五片煎服。

卷之五

腰痛門

腎藏於內。外應乎腰。腰之所在。腎之所在也。惟房勞不節竭其眞精。則腎臟空虛。而腰斯雄健。斫喪眞元。遺其病於暮年也。有瘀血腰痛者。因跌撲墜墮傍及。兩腰俱痛。日輕夜重。而脈澀者是也。有濕痰腰痛。因天陰久坐而發。或因膏粱而致。其脈或滑而伏是也。又有閃挫而得腰痛者。亦有腎虛無所憑根據。一有閃挫則腎離其故處。其脈實。此痛之所由作也。

又有久瀉而得腰痛者。利盡其水。而眞水亦涸故也。又有腰重如帶五千錢者何也。蓋腎屬水。其質本重。而又兼脾濕下注。濕與水而同宮。水得濕而溢滿。此腰之所以重也。然但濕而不甚痛者。以腎水不收故也。女人腰痛。少壯者多血滯。衰老者多血虛。產婦臨蓐而先腰痛者。乃胞系欲脫於腎故也。治此病者。審其虛實。而施治無不中矣。

卷之五腰痛門

脈云

腰痛之脈。多於沈弦沈爲气滯。弦爲損腎。濡細傷濕。澀爲瘀血。滑乃痰火。洪大腎虛。脈帶沈滑易痊。

卷之五腰痛門

立方

立安飲治腎虛腰痛。

杜仲﹝鹽水炒﹞黃柏﹝炒﹞破故紙﹝炒﹞人參菟絲子牛膝﹝各一錢五分﹞白茯苓當歸川芎生地﹝各二錢﹞水煎。臨服加鹽三分。

散痛飲治瘀血所滯。兩腎作痛。

烏藥玄胡索杜仲﹝鹽水炒﹞桃仁﹝去皮尖各一錢五分﹞靑皮柴胡穿山甲牛膝紅花﹝各一錢﹞甘艸﹝二分﹞加生薑三片。煎服。

調榮湯治閃挫腰痛。

當歸生地﹝各三錢﹞官桂﹝一錢﹞烏藥紅花陳皮白芍﹝酒炒各二錢﹞水酒各一祛濕湯治腰痛。重墜如帶數千錢者。內有濕熱也。

澤瀉黃柏白茯苓木通﹝各一錢﹞防己蒼術杜仲破故紙﹝各一錢六分﹞生薑三片煎服。

奇妙丸治婦腰痛。血凝气滯。經水不調。腎經虛極。

當歸﹝酒洗﹞白芍﹝酒炒﹞杜仲﹝各二兩﹞廣木香肉桂玄胡索牛膝﹝各一兩﹞破故紙﹝炒﹞甘艸﹝炙﹞桃仁﹝去皮尖﹞生地川芎﹝各一兩五錢﹞上爲末。蜜丸。每服三錢。空心白酒送下。

煨腎丸治腎虛腰疼。

杜仲﹝鹽水炒三錢爲末﹞用豬腰子一枚。批作五七片。以椒鹽腌去腥水摻末在內。以荷葉包裹。外加濕紙三四重。放灰火中煨熟。熱酒送下。

腎著湯治腰痛體重。腰冷如冰。

白茯苓甘艸﹝各二錢﹞白術﹝三錢﹞漧薑﹝炒黑一錢五分﹞加黑棗五枚。空心服。

靑蛾丸治一切腰痛。腎虛血少。痛時腰冷寒邪凝滯。气血不和等癥。

萆﹝四兩。分作四分鹽水童便。米泔水。酒。各浸一日。焙漧炒﹞杜仲﹝薑汁炒﹞胡桃肉﹝去膜另研各八錢﹞補骨脂﹝四兩酒浸﹞上爲末蜜丸。每服三錢。空心靑鹽二分酒送下。

神功散治一切腰疼。不論腎虛。血滯閃挫立效。

杜仲﹝四兩童便二碗煎幹﹞橘核﹝一兩五錢同杜仲炒﹞黃柏﹝五錢炒令褐色﹞上爲末。

每服三錢。空心酒調下。

腰痛曲不能轉者。鍼人中立愈。

卷之五

泄瀉門

泄者如水之泄也。勢猶HT緩。瀉者勢似直下微有不同。而其爲病則一。故總名之曰泄瀉。

要病斯作矣。然亦有先感怒气。而後傷飲食者。有先傷飲食。而後感怒气者。有適值飲食之間。而忽發暴怒者。有憂鬱內結。而含悲以食者。有飲食後。卽入水洗浴者。有飲食未久。復飲食者。凡此皆足以成其病。善調攝者。不饑不食。不渴不飲。喜怒有節。不使太過。何至有泄瀉之患哉。大抵泄瀉與下痢。皆脾家之疾。而受病之新久不同。故勢有輕重。而治之有難易也。然果何以知之。蓋宿食停於中得濕熱而始變。則有赤白諸般之色。而爲下痢。此受病已久。故有積而無糞也。飲食過飽。挾濕而不盡化。則大便通痢。無裏急後重之苦。而爲泄瀉。此受病未久。故有糞而無積也。此泄痢之別。用藥者其可以槪施乎。諸痢多熱。而寒者少。諸瀉多寒。而熱者間或有之。惟完谷不化。屬於客熱在脾。火性急速。不及傳化而自出也。然亦有脾寒。不能運而完谷不化者。此其常也。治此病者。當視其小便之赤白。察其脈之洪數沈遲而已。小便赤。脈洪數則爲熱。小便淸。脈沈遲則爲寒。不可不辧也。

卷之五泄瀉門

脈云

沈遲寒侵沈數火熱微小者生浮弦者死。

卷之五泄瀉門

立方

調脾除濕湯治濕气傷脾。久瀉不止。中气下陷小便黃赤腹微作脹。

升麻柴胡防風麥芽﹝各一錢﹞蒼術陳皮豬苓澤瀉半夏﹝各一錢二分﹞木通羌活﹝各八分﹞水煎溫服。

十珍散治一切脾瀉。久久不愈。元气虧傷。脾胃虛弱。面黃肌瘦。飲食減少。

薏苡仁﹝炒﹞宿砂山藥﹝炒﹞蓮子﹝去心各一錢﹞白術﹝土炒﹞白茯苓人參黃﹝蜜炒﹞白扁豆﹝各一錢二分﹞北五味﹝二十粒﹞水煎溫服。

五苓散治泄瀉小便赤澀。並霍亂吐瀉。

白茯苓澤瀉豬苓﹝各二錢﹞白術﹝八分﹞肉桂﹝五分﹞燈心三十莖。食前服。

肉豆蔻散治脾胃虛弱。腹脇脹滿。水穀不消。臟腑冷滑。

川烏訶子肉豆蔻小茴香漧薑肉桂﹝各八分﹞甘艸濃朴陳皮蒼術﹝各一錢﹞棗二枚。姜三片。食前服。

立效飲治脾經濕熱作瀉。

白茯苓車前子木通﹝各二錢﹞黃連﹝一錢八分﹞澤瀉蒼術﹝各一錢﹞燈心三十莖。煎服。

立愈飲治過傷生冷。以致脾胃不和。嘔吐泄瀉。

艸果仁肉豆蔻﹝麵包煨各一錢﹞紅曲﹝炒﹞山楂﹝各一錢五分﹞蒼術﹝米泔浸炒﹞白茯苓扶元湯治脾胃久虛。泄瀉不止。神思倦怠。飲食少進。四肢酸軟。

人參白術﹝各二錢﹞石斛白茯苓﹝各一錢五分﹞肉桂﹝一錢﹞升麻﹝一錢﹞山茱萸黃連﹝各一錢二分﹞加棗二枚。食前服。

諸般所傷作瀉。曁各經泄瀉。引經錄後。如傷肉食瀉。以山楂爲君。佐以蓬術。三稜。枳如傷生冷瀉。以肉桂爲君。佐以漧薑。檳榔。萊菔子。陳皮。枳殼。如傷油膩瀉。以蒼術爲君。佐以滑石。茯苓。陳皮。濃朴炙甘艸。白術。神曲。如傷米食瀉。以麥芽爲君。佐以神曲。陳皮。蒼蓬術。三稜。枳實。黃連。如傷於酒瀉。以消食藥中。加消酒之藥。如葛粉。綠豆粉。天花粉。黃連。山楂。如傷於暑瀉。以香薷。黃連。爲君。佐以車前子。滑石。茯苓。木通。濃朴。扁豆。直腸自下者。名曰洞泄。以白術爲君。佐以五味子。訶子。肉果。牡蠣。粟殼。每朝登廁溏滑者。名曰脾泄以白術爲君。佐以煨姜。大棗。茯苓。炙甘艸。久泄腰痛者。名曰腎泄。以白術杜仲爲君佐以茯苓。人參。肉果。訶子。五味子。

泄瀉兩脇痛。名曰肝泄。以芍藥爲君。佐以白術茯苓蒼術濃朴。靑皮。甘艸。當泄時又閉而不下。及所下者多白沫而有聲。乃風泄以防風爲君。佐以蒼術。濃朴。陳皮。甘艸。白術。

灸法治吐瀉日久。服藥不效。垂危之極。

天樞二穴﹝在臍傍各周二寸灸五十壯﹞气海一穴﹝在臍下一寸五分灸五壯﹞

卷之五

祕結門

祕者气之閉也。結者糞之結也。气閉則攻擊於腸胃。而瘀塞於魄門。欲下不下。𨿽努力以伸肛門燥結而瀝血者。祕而不結。𨿽不通利而不甚艱難。結而不祕。𨿽不滋潤而不甚費力。惟祕結兼至。難中之難也。少壯之人多患祕。以其气有餘而不及轉運也。衰老之人多患結。以其血不足而大腸漧燥也。又有所謂風祕者。常欲轉失气。而气終不泄。肛門壅塞。努力伸之。則有聲如裂帛。而糞又不下者。其根始於傷風咳嗽。咳嗽將愈。而此病卽發以肺大腸相爲表裏風入於肺而傳病於大腸故也。脈經曰。尺脈見浮風入肺。大腸漧澀祕難通非此之謂乎。大法祕者調其气。結者潤其血。而祕之得於風者。卽於調气潤血藥中。加去風之劑則得之矣。

卷之五祕結門

脈云

燥結之脈。沈浮勿疑。熱結沈數虛結沈遲。若是風結。右尺浮洪。

卷之五祕結門

立方

調气飲治气閉結滯。大便不通肚腹急脹。

廣木香檳榔枳實蘇梗靑皮陳皮﹝各二錢﹞玄明粉﹝四錢﹞水煎臨服。加蜜一潤腸湯治血枯糞結。

當歸﹝三錢﹞知母麥門冬桃仁麻仁蘇子生地﹝各一錢五分﹞水煎食前服。

通暢飲治一切閉結。枯燥之極。

麻仁﹝研爲泥﹞桃仁﹝去皮尖﹞杏仁﹝去皮尖﹞當歸滑石﹝各一錢五分﹞栝蔞仁﹝去殼﹞郁李仁﹝去殼﹞玄明粉陳皮枳殼﹝各一錢﹞水煎臨服入蜜一兩熱服。

祛熱湯治火結。

大黃﹝三錢﹞黃連濃朴桃仁朴梢﹝各二錢﹞水煎不拘時服。

牛黃丸治一切閉結。並痢疾後重。

黃連﹝酒炒五兩﹞廣木香檳榔﹝各三兩﹞大黃﹝一兩﹞當歸黑牽牛﹝一斤。炒熟。

取頭末。各四兩﹞上爲末。生蜜爲丸。每服三錢。白滚湯下。

如意湯治風閉結。

防風蘇紫當歸枳殼桃仁﹝各一錢五分﹞廣木香荊芥玄明粉山楂﹝各一錢﹞蔥白五根。煎服。

立通飲治內有積熱閉結不通。

黃芩﹝三錢﹞石膏﹝五錢﹞黃柏山梔仁麥冬﹝各一錢﹞玄明粉桃仁﹝各二錢﹞水煎不拘時服。

搜風順气丸治老年血枯。大腸漧燥。結硬難解。並治肢節頑麻。手足癱瘓。气血不和積熱不散。

大黃﹝十兩酒浸九蒸九曬﹞火麻仁﹝去殼﹞山藥﹝炒﹞車前子牛膝﹝酒洗﹞檳榔郁李仁﹝去皮殼﹞枳殼﹝麩炒各四兩﹞獨活菟絲子﹝酒煮搗各三兩﹞上爲末蜜丸。每服三錢。淸茶送下。

卷之五

淋閉門

﹝附轉脬附不禁﹞小便滴瀝澀痛者。謂之淋。小便急滿不通者。謂之閉淋癥有五气砂血膏勞是也。其感不一。或因房勞。或因忿怒。或飲醇酒。或食濃味所致。房勞者。陰虛火動也。忿怒者气動生火也。醇酒濃味者。蓄成濕熱流於下焦。所以小便淋瀝。欲去不去。不去又來。而痛不可忍。甚者閉塞。則令人悶絕矣。皆屬於熱。間有挾冷者。必先寒戰。而後溲便。蓋冷气與正气交爭。冷气盛。則寒戰而成淋。正气盛。則寒戰解而得便溺也。治宜淸熱利小便。開郁行气。破血滋陰。至於調平心火。乃治淋閉之綱領也。又分在气在血而治。以渴不渴辧之。如渴而小便不利者。熱在上焦气分。宜淸熱不渴而小便不利者。熱在下焦血分。宜滋陰養血。又云。

腎經陰虛而不利者。用八味地黃丸。熱結膀胱而不利者。用五淋散。元气虛而不能輸化者。

用補中益气湯。脾肺之气燥而不能化生者。用通淋琥珀丸。若轉筋便閉气喘。不問男女孕婦。急用八味丸。緩則不救矣。

卷之五淋閉門

脈云

舉要曰。淋病之脈。細數何妨。少陰微者。气閉膀胱。陰人見之。陰內生瘡。大實易愈。虛澀其亡。又云。鼻頭色黃。小便必難。脈浮弦澀見於左尺。

卷之五淋閉門

立方

加味八正散治气滯淋澀。初起莖中作痛。

車前子瞿麥蓄滑石生甘艸﹝各一錢五分﹞山梔仁木通大黃赤茯苓黃柏﹝各一錢﹞燈心三十莖空心服。

通淋琥珀丸治砂石淋莖中澀痛不可忍。

琥珀﹝三錢﹞鱉甲﹝五錢﹞滑石黃連﹝各八錢﹞石首魚腦骨﹝三對﹞牛膝﹝八兩熬上爲細末。以牛膝膏爲丸。每服二錢。空心淸茶下。

當歸飲治血淋。

牛膝蒲黃當歸黃連生地﹝各二錢﹞麥冬﹝去心﹞木通扁柏葉﹝微炒﹞山梔仁﹝各一錢﹞燈心三十莖食前服。

鹿角霜丸治膏淋。溺與精並出。混之如糊。如米泔者。

鹿角霜﹝四兩﹞白茯苓﹝三兩﹞秋石﹝二兩五錢﹞海金沙﹝二兩﹞上爲末老米糊爲丸。每服三錢空心白滚湯下。

苓珀丸治勞淋。遇勞卽發。痛墜及HT。

當歸白茯苓白芍川芎生地﹝各二兩﹞琥珀﹝一兩﹞鹿茸﹝一對酥炙﹞木通﹝六上爲末。以木通湯爲丸。每服二錢五分。空心白滚湯送下。

淸肝散治肝經气滯。積熱而淋。莖中刺痛如刀割。

車前子黃柏﹝各三錢﹞甘艸梢靑皮﹝各一錢﹞木通澤瀉﹝各二錢﹞燈心三十莖。

補中益气湯治中气虛弱。不能運通水道而淋。

黃人參﹝各二錢﹞甘艸白術當歸柴胡﹝各一錢二分﹞升麻﹝三分﹞陳皮﹝八分﹞水煎空心服。

淸心蓮子飲治上盛下虛。心腎不交血虛內熱。淋澀作痛。

麥門冬石蓮子赤茯苓車前子﹝各一錢二分﹞黃地骨皮黃芩人參﹝各一錢﹞甘艸﹝三分﹞燈心三十莖空心煎服。

五淋散治腎气不足。膀胱有熱水道不通淋瀝不斷或尿如豆汁。或出砂石。或下膏糊。

或便鮮血。

當歸小薊赤芍山梔仁﹝炒黑﹞赤茯苓﹝各二錢﹞甘艸﹝八分﹞燈心三十莖。空心八味丸治腎虛淋瀝。莖中澀痛。或時作癢。

熟地﹝四兩﹞山藥﹝炒﹞澤瀉﹝去毛﹞山茱萸肉丹皮﹝各二兩﹞白茯苓﹝三兩﹞黃柏﹝鹽水炒﹞知母﹝鹽酒炒各二兩五錢﹞上爲末蜜丸。每服三錢。空心鹽湯送下。

滋腎丸治腎經不足。內熱閉固。諸火不能升降。𨿽不甚渴。而小便不利。淋澀作痛。

黃柏﹝薑水炒﹞知母﹝鹽酒炒﹞白芍﹝酒炒﹞麥門冬﹝去心﹞白茯苓﹝去皮﹞人參﹝各二兩﹞枸杞子鱉甲﹝羊酥炙﹞天門冬﹝去心﹞生地山茱萸﹝去核﹞牛膝﹝各一兩二錢﹞甘艸﹝八錢﹞上爲末蜜丸。每服三錢。空心鹽湯送下。

卷之五淋閉門

附轉脬

臍下並急而痛。小便不通。有因熱逼。或彊忍小便。以至气逆者。

卷之五淋閉門

附轉脬

通利運轉湯治脬轉內熱。

寒水石車前子木通滑石﹝各二錢﹞麝香﹝三分﹞淡竹二十片。空心煎服。

補中益气湯治忍尿行房。﹝方見前﹞葵發散治婦人脬轉。

頭髮﹝灰存性﹞冬葵子﹝炒各等分﹞上爲末。每服一錢。燈心湯下。

神仙蒸臍法治脬轉立刻見效。﹝方見噎膈門﹞

卷之五淋閉門

附不禁

小便不禁。古方多以爲寒。殊不知屬熱者多。蓋因膀胱火邪妄動。水不得寧。故不能禁。而頻數來也。

卷之五淋閉門

附不禁

淸勝丸治一切不禁。

當歸生地丹皮白茯苓﹝各三兩﹞山茱萸﹝去核﹞北五味牡蠣蓮蕊黃柏益智仁知母﹝各二兩﹞上爲末蜜爲丸。每服三錢。空心白滚湯下。

卷之五

便濁門

﹝附遺精﹞便濁濕熱兼痰。分有餘不足治之。恣意膏粱。濁气下注者。此爲有餘。思慮淫欲。精元失守。而成濁者。此爲不足。赤者濕熱甚。心與小腸主之。白者濕熱微。肺與大腸主之。然古人有。謂思慮過者則赤。淫欲過與痰者則白也。遺精比夢遺猶甚。或小便後出多不可禁。或不小便而自出。或莖中出而癢痛。常如欲小便者。皆因思慮過度。以動君火。君火動。則相火翕然而起。所以激眞水而疏泄也。有因色欲太過。泄滑不禁者。其爲熱癥明矣。

卷之五便濁門

脈云

兩尺脈洪數。必便濁遺精。如女人尺脈澀而弱者。或洪數而促者。皆爲白帶。心脈短小。因心虛所致。必遺精便濁。

卷之五便濁門

立方

釐淸飲治內有濕痰。濕火赤白混濁。

陳皮半夏﹝各一錢五分﹞白茯苓萆木通﹝各二錢﹞山梔仁澤瀉﹝各一錢﹞燈心三十莖。空心煎服。

又方治思慮過度。眞元不足。下焦虛寒。便溺滲澀。

茯苓澤瀉白術白茯苓﹝各一兩﹞肉桂﹝三錢﹞遠志酸棗仁石蓮肉天門冬麥門冬柏子仁甘艸人參﹝各五錢﹞朱砂﹝三錢﹞上爲末蜜丸。朱砂爲衣。每服三錢。空心白滚湯下。

導赤散治赤濁。

當歸白芍生地川芎﹝各五錢﹞甘艸半夏陳皮白茯苓樗白皮﹝各四錢﹞靑黛滑石﹝各三錢﹞上爲末。每服二錢。空心燈心湯下。

淸心益元飲治一切白濁神效。

石蓮肉川萆赤茯苓石菖蒲﹝各一錢﹞遠志麥門冬黃柏地骨皮人參滑石﹝各八分﹞甘艸﹝二分﹞燈心三十莖。淡竹葉十片。空心煎服。

卷之五便濁門

附遺精

固精丸治思慮憂愁。或酒色過度。上盛下虛。眞元不足。精關不固。陽事易舉。遺精無度。

牡蠣﹝﹞黃柏﹝鹽酒炒﹞知母﹝鹽水炒﹞遠志﹝甘艸泡去骨﹞白茯苓芡實﹝炒﹞蓮蕊﹝各二兩﹞山茱萸肉龍骨﹝各一兩﹞朱砂﹝五錢﹞山藥﹝炒四兩﹞上爲末。以山藥打糊爲丸。朱砂爲衣。每服三錢。空心鹽湯送下。

四妙丸治精不固。

韭菜子﹝炒﹞菟絲子﹝各四兩﹞牡蠣﹝人乳淬﹞龍骨﹝各二兩﹞上爲末。荷葉煎湯爲丸。每服三錢。空心鹽湯送下。

卷之五

疝气門

疝气俗名小腸气。其實非小腸也。其所屬者厥陰肝經也。人之一身。惟兩脇與小腹。以至陰囊睪丸。皆統於肝。肝主筋。而脈循陰器。陰器者。筋之宗也。人因醉飽勞後。房欲忿怒等動火。火郁之久。濕气生焉。使濁液凝聚。並入血隊。流於肝經。肝火急速。又暴爲外寒所來。是以作痛。甚至有上升入腹者焉。若寒作寒論。恐爲未備。大要熱者。遇熱則發。二便赤澀。小腹肛門俱熱。外腎累垂。玉莖挺急。六脈洪數。寒者遇寒則發二便皆利脇腹淸冷。

外腎緊縮。六脈沈細。又有冷熱不調者。外腎小腹。或冷或熱。二便或閉或利。又其痛走注無形者。屬气痛。有常處。有形者。乃濕痰食積瘀血。下聚而成也。按之不痛者。屬虛也。

又有脇傍動气。或時脹起。橫入陰處。響如蛙聲。而下墜者。亦寒疝也。至於感濕而成者。

一丸漸大。一丸漸小。而小者或至於消盡。皆並於大者。而成獨丸焉。其冷如冰。其硬如石。至大如鵝卵沈沈而痛上連小腹。筋脈牽引坐臥不得安。乃肝木得濕。暢茂條達。如樹得地气。易於長成。此爲濕疝也。又有身體發熱。陰囊脹大皮破水流。痛不可忍者。乃得之於房勞。因婦人不潔穢水侵淫。熱气蒸染所致。此爲勞疝也。又有身體發熱。耳後忽生腮。紅腫脹痛。腮將退。而睪丸忽脹。一丸極大。一丸極小。有似乎偏墜。而非偏墜也。蓋耳傍乃少陽膽經之分。與厥陰肝經相爲表裏。少陽感受風熱。故腮忽生。後又遺發於肝經。故腮旣減。而睪丸卽大此亦熱疝也。又有陰囊大如斗。陰莖反縮於內。小便淋漓。不能通快。

行履滯礙。不能輕健者。非疝也。乃膀胱气也。蓋腎與膀胱爲表裏。腎主水。而不能藏。故膀胱受之。气化則能出矣。惟腎虛爲邪所客。遺病於膀胱。膀胱受邪气閉而下墜。小便滲入陰囊。日積月累。故脹大如斗也。治此病者。以伐腎邪爲主。若夫小兒偏墜。當以食積治。

蓋食積不消。脾濕下行。流入肝部。故成此癥。豈以大人之疝治之。至於婦人小腹兩邊。逼近陰處。忽然並結脹痛。或皮內頂起如鵝子大者。乃寒气聚於厥陰所致。小腹受寒气。其病卽發矣。是之謂陰疝。熟謂婦人無疝乎。大法以熱治寒。以燥治濕。以活血治勞。有食積則散之。有邪則伐之。有寒則祛之。斯得之矣。

卷之五疝气門

脈云

疝脈弦急。積聚在裏。牢急者生。弱急者死。沈遲浮澀。疝瘕寒痛。痛甚則伏。或細或動。脈經云。肝脈大急與沈皆爲疝。

卷之五疝气門

立方

二陳雙核飲治疝气。遇勞碌風寒卽發。外腎腫大墜痛。

陳皮靑皮﹝醋炒﹞橘核﹝炒﹞荔枝核﹝炒各二錢﹞甘艸﹝五分﹞乳香白茯苓半夏沒藥大茴香﹝各八分﹞生薑五片煎服。

一醉散治寒熱不調。以致疝气。

靑皮小茴香陳皮靑木香荔枝核橘核大茴香﹝各一錢五分﹞靑鹽﹝五分﹞生薑五片。不拘時服。

七聖飲治疝气遇熱卽發。並腮腫退。忽患偏墜者。

山梔仁冬葵子靑皮﹝各二錢﹞黃柏豬苓赤茯苓大黃﹝各一錢五分酒蒸九次﹞燈心三十。食前服。

姜桂湯治疝气遇寒卽發。

吳茱萸肉桂漧薑橘核靑皮荔枝核甘艸﹝等分﹞姜五片煎服。

��飲治疝气。走注疼痛。無有形積。

陳皮靑皮香附﹝各一錢﹞柴胡川楝子廣木香破故紙甘艸﹝各一錢五分﹞生薑五片煎服。

削堅飲治疝气。時常在一處疼痛有形內有積瘀者。

山楂玄胡索桃仁檳榔﹝各一錢五分﹞昆布海藻靑皮烏藥﹝各一錢二分﹞生薑三片。臨服加酒一杯。

補腎湯治疝气內中虛寒者。

羌活黃大附子﹝便制﹞木瓜﹝各二錢﹞川芎沈香﹝磨﹞蘇葉白術白茯苓人參甘艸﹝各一錢﹞水煎不拘時服。

蟠蔥散脾胃虛冷。气滯不行。膀胱外腎受寒。偏大不消。痛連心腹。並治婦人血气刺痛。

漧薑玄胡索白茯苓丁皮﹝各一兩﹞莪術三稜靑皮宿砂﹝各八分﹞肉桂蒼術甘艸﹝各五錢﹞上爲末。每服三錢。空心酒調下。

祛濕止痛飲治睪丸。一大一小。疼痛不可忍者。此濕疝也。

蒼術防己白術﹝各一錢五分﹞官桂澤瀉烏藥木通橘核萆澄茄﹝各一錢﹞水煎食前溫服。

橘桂湯治陰囊腫大。皮爛水流者勞疝也。

當歸紅花白芍大茴香木通﹝各一錢二分﹞黃柏靑皮橘核桃仁官桂﹝各八分﹞水煎不拘時溫服。

檳沈飲治婦人小腹近陰之處。結聚脹痛。或皮內頂起始雞子大者陰疝也。

檳榔沈香﹝磨水﹞官桂廣木香﹝各一錢磨水﹞大腹皮靑皮香附小茴香﹝各一錢五分﹞生薑五片煎服。

疝疾靈丹治一切疝疾疼痛。並陰囊大如斗。小便淋漓。

澤瀉。﹝一斤分作四分童便。鹽水。醋。酒。各浸七日。放日中曬漧炒。﹞吳茱萸﹝二兩炒﹞上爲末。老米打糊爲丸。每服三錢。空心鹽湯下。

卷之五

股痛門

﹝附脊痛﹞股居一身之下。眾陰之所歸。而其所以作痛者。三經受病也。足太陰脾經主肉。足厥陰肝經主筋。足少陰腎經主骨。脾經受濕。下流於股。則肉酸疼。肝經受寒。下及於股。則筋攣急痛。腎經受寒下注於股。則骨髓冷痛。其痛各有所屬也。而可以一槪治之乎。設使筋攣急痛。

誤以爲濕而用燥劑治之。則燥盡其血。而筋失所養。其痛愈甚。必投以養血之劑。則筋自舒而不攣急矣。使骨髓冷痛。誤以爲濕。而用燥藥治之。則燥盡其髓。而骨空虛。其空愈加於痛。必投之以補髓之劑則骨气充而無所苦矣。使肉內酸痛。單用熱藥。而不用燥劑。肉得熱而融活。固有微效。而濕畱於中。何時而去。必以熱藥爲向導。而以燥劑君之。以血藥佐之。則濕可去而血亦不枯。此萬全之法也。若婦人產後或患股痛。乃惡血流於經絡也。要當以熱藥爲向導。而以活血之劑君之。以行气之藥佐之則愈。若誤以爲濕。而投燥劑。則不惟股中之血易幹。而一身之血亦病矣。若誤以爲寒。而投熱藥。則血得熱而行。猶爲庶幾然。大熱之劑。亦未可輕用。愼之愼之。

卷之五股痛門

脈云

股痛之脈。沈遲者多。浮大因風熱。

卷之五股痛門

立方

舒筋調榮湯治一切股痛神效。

當歸肉蓯蓉川芎﹝各三錢﹞牛膝人參威靈仙紅花﹝各一錢﹞生地﹝二錢﹞丹皮沈香﹝各八分﹞黑棗二枚。食前服。

蠲痛神異膏治一切股痛立效。

松脂﹝三斤。入鍋化開。瀘入水中取起。再入鍋慢火煉至紫黑色。然後入姜蔥汁各二碗再煉。不住手攪待幹爲度。入豬油半斤。再煉少頃。入乳香。沒藥。各三兩麝香。一兩。

攤貼患處神效。﹞洗法股痛洗三四次卽住。

鳳仙艸﹝一大束搗爛﹞蒼術﹝半斤﹞防風荊芥﹝各五兩﹞蔥﹝一束搗爛﹞水煎以舊衣服浸湯內。搭其痛處。立效。

和榮湯治兩股上連腰胯疼痛。

牛膝杜仲天門冬麥門冬黃柏人參﹝各一錢﹞烏藥當歸白芍沈香靑鹽﹝各八分﹞水煎溫服。

卷之五股痛門

附脊痛

背脊乃腎脈所貫。屬太陽經。其所以作痛者。乃房勞過度。不惜勞力。脊虛髓空所致。

若爲賊風乘虛而入。實時HT彊。不能屈伸也。

卷之五股痛門

附脊痛

桂附湯治脊痛筋攣急服。乃血受寒。

大附子肉桂﹝各二錢﹞川芎﹝五錢﹞白芍生地當歸木瓜﹝各一錢五分﹞水煎溫服。

散濕飲治脊內酸痛。

白術蒼術防己防風茯苓﹝各一錢﹞官桂天麻當歸﹝各一錢五分﹞水煎臨服加酒一杯。

虎兔丸治骨髓冷痛。背脊酸疼。神效。

虎骨﹝二兩羊酥炙﹞天門冬﹝去心﹞麥門冬﹝去心﹞破故紙﹝炒﹞玄胡索﹝各一兩五錢﹞杜仲﹝鹽水炒﹞大附子﹝便制﹞菟絲子﹝酒煮﹞香附﹝醋炒﹞廣木香﹝各一兩﹞上爲末。入雄豬脊髓一條。同蜜搗丸。每服三錢。空心酒下。

卷之五

婦人科

乾道成男。而坤道成女。故男爲陽。而女爲陰也。气屬乎陽。而血屬爲陰。故男多气。

而女多血也。陽輕淸而陰重濁。故气無形。而血有形也。气惟無形。故充滿於中而不露。血惟有形。故流溢於外而可見也。然是血也。以其初而言之。卽先天眞一之水。女子十四天癸至。

則源泉之通。自此而始。其往來有信如潮汐之不愆其期。然後血脈調和。而病無由生。一失其期。便能作疾。而生育之機。亦因以窒矣。故治女病者。以調經爲先。而善調經者。以順气爲主。气順則經自調。經調則血常足。是以月事旣正。新血一生。一交媾之間。而胚胎卽結。血少精多。則精裹血而成男。血多精少。則血裹精而成女。欲得子者。於月事初止之後。

三日之內。新血始生。而气猶淸。交感而成胎者必男也。三日之外。新血漸多。而气已濁。

交感而成胎者。必女也。其有交感於三日之外。而亦生男者。必其平素血气不盛。而其來不濁故也。其有交感於三日之內。而亦生女者。必其平素血气太盛。而其來不淸故也。其有血气未嘗不足。而月事又調。宜乎成胎也。而久不生育者。何也。是必男子精气不稠。或精寒不相交結故也。而非女子之病也。其有男子精气素充。而又無子者。是必女子子宮之寒。不能攝精故也。而非男子之病也。然何以知子宮之寒哉。蓋女子尺脈常盛。若沈細而遲。如無所動。則子宮之寒可知矣。其有子宮不寒。而亦無子者。必其血不足。或痰有餘故也。然果何以知其血之不足。痰之有餘哉。亦視其形之肥瘦而已。蓋瘦人多血虛。血虛則不能凝精。

肥人多濕痰。濕痰流注於下焦。則痰與血混淆。而化气不淸。故亦不能凝精也。其有瘦人肥人。而亦未嘗無子者。又何也。蓋瘦人多血虛。道其常也。若月事旣調。而無熱癥。則血常滋潤而不枯。是以能生育也。肥人多濕痰。亦道其常也。然或肌肉不甚浮。而色不甚白。飲食無濃味。則濕痰亦少。而血气常淸。是以亦能生育也。由是觀之。則女子之血實。所以宰生生化化之機也。方其未成胎也。則此血周流而不息。應期而至。及其旣成胎也。則此血榮養於內以護其胎。今婦人初有孕。卽頭眩惡心。或發嘔吐多厭飲食。而常思酸者。乃足厥陰肝經養胎也。肝主風。故頭眩。肝有餘。則惡心嘔吐。肝勝脾。故多厭飲食。肝喜酸。故常思酸也。過此則諸經輪次養胎。其七八月之間。兩足浮腫者。足太陰脾經養胎也。脾注四肢。

故兩足浮腫也。兩手不浮腫而獨見於兩足者何也。蓋脾本足之陰經。況此時胎气已墜下。故不能不見於兩足也。每一月。則一經養之。十个月。則十經養之。十月滿足而後產焉。其餘二經則又養於旣產之後。而化血化乳汁矣。是乳汁亦血也面其色白者。何也。蓋胸前部倍屬太陰肺經。乃西方庚辛金也。金色本白。血從陰分而來。故變赤而爲白也。凡血去多。則令人虛。今乳汁旣爲血。亦不宜去多也。然其來也。恆有餘其出也。無盡止足。以飲小兒。

而其母不覺其虛者。何也。蓋人身之血。皆資於飲食以生者也。飲食入胃。遊溢精气。上輸於肺。從肺之部位而出。故成乳汁。婦人旣產。而飲食倍於常日。旣產之後。又屬足陽明胃經養之。乳傍屬陽明。故乳汁多受於此處。胃能化飲食。飲食能生血。飲食旣足。則血亦足。血旣足。則其化爲乳汁也。自無窮盡矣。何至令人虛乎。甘屬胃。故乳汁亦甘。白屬肺。

故乳汁亦白。是以知旣產之後。乃肺胃二經養之也。小兒二三歲。其母復有妊兒飲魃乳。卽黃瘦泄瀉者。以乳汁味酸。正足厥陰肝經養胎之日。肝能克脾。故兒飲之卽瀉也。當此之時。肺經失令。胃土無權則所以滋養乎血者。已無所籍。幾何而不爲兒之病哉。此特論胎前產後之事。而原其本於血。歸其功於十二經耳。若夫胎前產後之癥。又各具於諸癥條下。而不及一一細論云。

卷之五

月信不調

衝爲血海。任爲胞絡。腎气全盛。二脈通流。經血丰盈。應時而下。謂之月水。乃和平之气。常以三旬一見。像月盈而虧。不失常度之謂如期。外爲血气所幹。內爲七情所郁。於是有經病焉。然經病亦有不同。有月候不調者。有月候不通者。而不調不通。有兼疼痛者。有兼發熱者。此分爲四也。然四者之中。若細推之不調有趲前。有退後。不通有血滯。有血枯。

疼痛有常時作痛。有經前經後作痛。發熱有常時發熱。經行發熱。此又分爲八也。又有先期而來者。血熱也。其色紫者。亦血熱也。紫黑有塊。熱之甚也。後期而來者。血虛也。其色淡者。亦血虛也。或先或後。色淡而稠粘者。痰也。或止或來。無定期者。因气不調。故血亦隨之爲行止也。或一月兩至。或數日一至。不可以月論者。气虛血熱也。或經來之後。累數日而不能止者。乃血海脫滑。兼火有以動之也。旣止之後。隔三四日而復見微血者。以舊血未盡。爲新生之血所催。故不能容而復出也。可隨癥施治之。

卷之五月信不調

脈云

凡婦人脈。常欲濡弱於丈夫。惟尺脈盛。而右手大是其常也。反此是逆。

卷之五月信不調

立方

溫經湯治婦人衝任虛損。月事不調。行經作痛腰疼腹冷。久不受胎。崩漏去血。

當歸赤芍肉桂川芎人參﹝各一錢二分﹞莪術牛膝丹皮甘艸﹝各一錢﹞生薑五片。空心煎服。

涼血四物湯治月信先期而來。及紫黑色者。

當歸黃連山梔香附槐花川芎﹝各一錢﹞白芍生地﹝各二錢﹞燈心三十莖。

調榮四物湯治月信過期而來。及其色如淡紅水者。

熟地當歸﹝各二錢﹞北五味蘄艾香附敗龜板﹝各一錢酥炙﹞麥門冬﹝八分去心﹞大棗二枚。空心服。

調經固榮湯治月信色淡而稠粘。肚腹疼痛。

白茯苓橘紅烏藥香附枳殼﹝各八分﹞當歸白芍宿砂熟地半夏﹝各一錢二分﹞大棗五枚。食前服。

琥珀散治月水凝滯。腹脇脹滿疼痛。並血逆攻心眩暈。

琥珀烏藥蓬術劉寄奴白芍﹝各五錢﹞肉桂﹝二錢﹞丹皮當歸生地玄胡索上爲末。每服三錢。空心砂仁湯調下。

珍寶飲治月信。一月兩至。或數日一至者。

當歸白芍人參白茯苓生地﹝各一錢﹞蒲黃﹝二錢炒黑﹞香附川芎白術甘艸黃連﹝各八分﹞大棗二枚。食前溫服。

保榮湯治月信。每次數日不能止。或隔幾日復見微紅。

當歸山梔﹝炒黑﹞地楡牡蠣﹝各一錢﹞側柏葉川芎赤芍生地﹝各一錢二分﹞燈心三十莖。空心煎服。

和榮艾附湯治一切經水不調。或先或後。久不孕育。

當歸川芎條芩香附阿膠﹝各一錢五分﹞黃連知母甘艸澤蘭葉白芍﹝各八分﹞大棗五枚空心煎服。

寶珍丸調經種子。平和气血。滋補眞元。溫暖子宮。

牡蠣﹝﹞桂心當歸龍齒﹝﹞益智仁烏藥﹝各一兩﹞杜仲石菖蒲山茱萸茯神石英﹝各八錢﹞上爲末。蜜丸。每服三錢。空心白滚湯送下。

卷之五

經閉

經閉者。言新血滯而不流。舊血凝而日積。臍腹腰多痛。血瘕。血風。與熱入血室之癥。多自此始也。然要其閉之之由。或月事將臨之時。適感暴怒。肝气一發。血隨气升而不下。亦令經閉。或月事適至之時。因渴飲水。並食生冷之物。及坐水中洗浴。寒气入內。血則凝滯。亦能令人閉經也。或因墮胎多產。而傷其血。或因久患潮熱。而消其血。或因久熱盜汗。

而耗其血。或因脾胃不和。飲食減少。而不能生血。或因思慮悲哀過極。致心脾虧損。而不能養血。凡此之類皆能令人經閉。其有肥白婦人。月事不通者。必是濕痰與脂膜壅滯之故也。若閨女經閉多因恣食鹽酸煎炒。或逾年未嫁。或年未笄而思男。思傷心血也。寡婦經閉。

因鬱悶百端。心火無時不起。或加之飲食濃味。遂成痰火。其癥乍寒乍熱。面赤心煩。或時自汗。當隨所因而治之。其可一例施乎。

卷之五經閉

脈云

脈左寸沈心病。右寸弦。關脈沈肝病。兩寸弱小屬虛。屬實寸關調如故。尺絕不至者。

月水不利。

卷之五經閉

立方

疏通飲治因感暴怒。以至經閉者。

靑皮官桂木香﹝各一錢﹞當歸香附紅花山楂桃仁﹝各二錢﹞酒煎空心服。

立行飲治因食生冷。以至經閉者。

官桂﹝三錢﹞漧薑廣木香玄胡索﹝各一錢﹞牛膝蓬術歸尾山楂﹝各一錢五分﹞酒煎空心熱服。

活血行經湯治因坐冷水。而得寒气。以至經閉。

大附子官桂﹝各一錢五分﹞濃朴香附桃仁紅花山楂當歸﹝各二錢﹞生薑五片煎服。

逍遙散治寡婦經閉。

白茯苓白術甘艸白芍柴胡﹝各一錢﹞歸尾﹝三錢﹞薄荷﹝八分﹞煨姜﹝二錢﹞酒水各一鐘。空心服。

大黃膏子治閨女經閉。

大黃﹝四兩酒浸焙漧﹞上爲末。以醋一碗。熬成膏爲丸。如芡實大。每服一丸。空心酒調下。

通經丸一切經水不通。面黃肌瘦。

桂心當歸川烏﹝炒﹞靑皮﹝漧漆炒﹞大黃﹝酒蒸﹞川椒莪術桃仁漧薑﹝各等分上爲末。以米醋爲丸。如梧桐子。每服三十丸。好酒送下。

牛膝散治月水不通。臍腹作痛。或小腹引腰气攻致胸膈。

牛膝官桂赤芍玄胡索桃仁﹝各一兩﹞歸尾丹皮廣木香﹝各一兩五錢﹞上爲末。每服三錢。空心溫酒調下。

又方治月信經年不來。久久不通。尋常藥服之不效者。

斑蝥僵蠶虻虫水蛭﹝各十四个﹞土牛膝﹝五錢﹞當歸紅花﹝各三錢﹞滑石﹝二上爲末。每服一錢五分。桃仁七枚研細。空心溫酒送下。

通經奇方治一切經閉。

玉簪花﹝並葉﹞急性子乳香沒藥﹝各等分﹞上爲末。以燒酒爲丸。每服二錢。空心熱酒下。

卷之五

疼痛潮熱

月水循環。纖不作。而後有子。若疼痛等癥。必先去病。而後滋血調經經將來而先腰者。血滯而气不順也。經旣止。而復腰腹痛者。血海空虛。而气不收也。經前有潮熱者。血虛有滯也經後有潮者。血虛有熱也。尋常潮熱者。參看發熱門用藥。

卷之五疼痛潮熱

立方

二香飲治臨經時。肚腹疼痛。

廣木香當歸香附川芎﹝各一錢﹞靑皮牡丹枳殼生地蓬術﹝各一錢二分﹞生薑三片。空心煎服。

歸芍飲治臨經並經後作痛。

當歸白芍川芎﹝各一錢﹞白術人參生地香附陳皮﹝各一錢五分﹞大棗二枚交加地黃丸治經水不調。血塊气塊。肚腹疼痛。

老生薑﹝搗出汁渣焙燥。爲末。﹞生地﹝各八兩。薑汁浸曬盡汁爲度﹞玄胡索當歸川上爲末醋爲丸。每服二錢。空心好酒送下。

濟陰丸治經不調。屢次過期。

香附﹝一斤。分作四分。一分童便制。一分醋制。一分艾湯制。一分鹽水制。﹞川芎當歸白芍熟地﹝各四兩﹞阿膠﹝二兩蛤粉炒﹞上爲末。以香附畱末一半。打糊爲丸。每服三錢。空心滚湯送下。

加減逍遙散治經前潮熱。

當歸﹝二錢﹞白芍白茯苓丹皮﹝各二錢﹞甘艸山梔﹝各一錢﹞燈心三十莖。食遠奇效四物湯治經後潮熱。

當歸白芍川芎生地﹝各一錢﹞阿膠艾葉黃芩﹝各一錢五分﹞大棗五枚。空心

卷之五

血鼓門

﹝血瘕。血腫血風熱入血室。﹞婦人鼓脹。𨿽有因於气食而成者。然成於血者。則居多焉。成於气食者。腹𨿽脹而經不閉。

充滿。其始發之時。小腹先膨久則上連中脘。脹緊如鼓。靑筋綻露。而血鼓之癥成矣。其有因產後惡血不下。逆而上升。滲入於皮膚。充積於中宮。上騰於面。而成紫色者。此必死之癖塊。𨿽有因痰與气食而成者。然成於血者居多焉。痰與气食而成塊。𨿽成而不礙於經水怒气。畱滯於兩腋小腹之間。故成血癖也。

血腫。與水腫不同。先因月信不通。而後腫。名曰血腫。乃瘀血化水。閉塞胞門。流走四肢血風者。經水逆上。攻於腦間。頭目悶迷。不省人事。甚至滿面滿頭。皆成赤斑者。此水適臨。感冒風邪所致。蓋風之爲气。善行而數變。其勢易上而難下其經水爲風所激。故致倒流而上行也。

熱入血室者。何以致之。必其經水臨行時。或犯熱癥。因而經止。經隨熱而入於血室。

則往

卷之五血鼓門

立方

破血散聚湯治血鼓腫脹。堅硬如石。朝寬暮急。臍凸發喘。

桃仁紅花歸尾牛膝﹝各一錢﹞三稜蓬術﹝各二錢﹞蘇木木通官桂靑皮穿山甲﹝各八分﹞酒煎空心服。

神仙蒸臍法治血鼓血瘕。血瘋等癥。﹝方見噎膈門﹞桂紅丸治血瘕血痞。神效。

官桂紅花桃仁當歸梢阿魏﹝各一兩﹞廣木香﹝一兩五錢﹞白豆蔻蓬術血見愁穿山甲﹝一兩二錢﹞上爲末。醋打米糊爲丸。每服三錢。早晚一服。酒下。

消腫丸治血腫等癥。

人參當歸大黃﹝九蒸過各一兩﹞桂心瞿麥蘇木白茯苓葶藶子廣木香﹝各一兩四錢﹞木通﹝五兩﹞上爲末。以木通煎湯法爲丸每服二錢。空心米飲送下。

消腫飲治癥同前。

五靈脂肉桂川芎當歸﹝各一錢五分﹞牛膝靑皮﹝各一錢﹞玄胡索黑牽牛﹝各二錢﹞生薑五片。空心煎服。

紫金錠治血鼓。並血瘕血腫。酒磨三錢服。﹝方見痰門﹞祛風治血湯治一切血風等癥。

防風當歸川芎﹝各一錢五分﹞荊芥紅花生地桃仁靑皮香附天麻﹝各一錢二分﹞水酒各一鐘煎服。

又方治癥同前。

蒼耳艸﹝陰漧﹞小薊﹝陰漧﹞上爲末。每服二錢。酒調下。

淸熱涼血飲治熱入血室。

麥門冬丹皮赤茯苓﹝各一錢二分﹞連翹秦艽生地當歸川芎﹝各一錢五分﹞黃芩赤芍﹝各一錢﹞燈心三十莖。不拘時服。

卷之五

崩淋門

崩淋者。其病相似。而實不同。崩者如土之崩。源泉逆流而不禁。乃血熱而兼气虛。不能收攝也。淋者。如水之淋病。艱澀而不通快乃內有郁熱。而气亦滯也。然崩則皆血。而淋則有赤白砂石之異。赤者屬血。白者屬气。砂石者气血之猶濁者也。治此病者。惟調其气血。淸其內熱而已。

卷之五崩淋門

脈云

脈數小爲順。洪大爲逆。

卷之五崩淋門

立方

如神飲治血崩。來如湧泉。面黃肌瘦。

蒲黃艾葉升麻黃芩地楡﹝各八分﹞歸身柴胡血見愁黃連山梔﹝各一錢﹞紫荊皮﹝一錢二分﹞燈心三十莖空心煎服。

斷泉神祕丸治一切遠年近日血崩等癥。並治婦天癸當住。行之不止。

牡蠣山梔黃連﹝各一兩﹞陳棕﹝灰存性﹞槐花﹝各四錢﹞側柏葉人參黃﹝各八錢﹞蒼耳艸﹝灰三錢﹞上爲末。搗小薊汁。藕汁。以二汁爲丸每服一錢五分空心鹽湯送下。

祕方治血崩初起。一服立效。

當歸蘄艾﹝各一兩﹞升麻﹝四錢﹞荊芥穗﹝三兩炒黑﹞上爲末。每三錢。空心童便調下。卽止。

又方治崩淋經年不住。手足俱有血絲露。去血如流者。

白芷﹝一兩﹞百艸霜五靈脂荊芥穗﹝各八錢﹞赤石脂﹝四兩﹞黃連﹝四兩熬汁﹞上爲末。以黃連汁爲丸。如綠豆大。每一錢。空心白滚湯送下。

膠連飲治一切崩淋神效。

黃連當歸身阿膠﹝各二錢﹞赤芍芡實澤瀉車前子牛膝山藥﹝各七分﹞川芎熟地﹝各一錢﹞水煎臨服加入童便一小鐘

卷之五

帶下門

奇經八脈之中。帶脈在腰。如帶之狀。婦人患帶下者。病在帶脈也。𨿽有赤白。總屬腎虛。

之气。以此爲辧耳。

卷之五帶下門

脈云

脈澀而弱者。洪數而促者。皆爲便濁白帶。虛遲者生。急疾者死。

卷之五帶下門

立方

淸气養榮湯治婦人气血不調。赤白帶下。四肢倦怠。五心煩熱。

當歸生地香附地楡﹝各一錢五分﹞白茯苓澤瀉丹皮黃連山茱萸肉﹝各八分﹞燈心三十莖。空心煎服。

補元湯治婦人久因經水不調。气血虛弱。赤白帶下。神思倦怠。

人參白術當歸白茯苓川芎﹝各一錢﹞白芍生地澤瀉黃柏﹝各八分﹞伏龍肝﹝一錢卽竈心土﹞甘艸﹝三分﹞大棗二枚。空心煎服。

保元湯治赤白帶下。久久不愈。气血虧損。

石斛巴戟天人參白茯苓﹝各一錢﹞黃柏柴胡甘艸地骨皮﹝各七分﹞黃連﹝一錢二分﹞荊芥知母升麻﹝各六分﹞大棗二枚。空心煎服。

大靈丹治婦人一切赤白帶下。因此久不孕育。諸虛百損。神效。

當歸身人參﹝各四兩﹞阿膠﹝三兩﹞川芎牡蠣天麻﹝各一兩八錢﹞生地丹皮續斷何首烏﹝九蒸九曬﹞山梔﹝各二兩炒黑﹞甘艸﹝八錢﹞上爲末蜜丸。每服三錢。空心白滚湯送下。

又祕方治赤白帶下。

赤石脂﹝一兩﹞川芎﹝一兩五錢﹞紫荊皮赤茯苓﹝各二兩﹞上爲末。醋打米粉糊爲丸每服二錢。空心酒下。

卷之五

懷孕藥忌

水蛭地膽虫。烏頭附子配天雄躑躅野葛螻蟈類。烏喙側子及虻虫。牛黃水銀並巴豆大戟赭波流艸中。瞿麥茹蟹爪甲。皮赤箭赤頭紅。馬刀石蠶衣魚等。半夏南星通艸同。漧薑蒜雞及雞子。驢肉兔肉不須供。切要婦人胎前忌。此歌須記在心胸。

卷之五

懷孕食忌

凡受孕之後。切宜忌不可食之物。非惟有感動胎气之戒。然於物理亦有厭忌者。設或不能禁魚及雞子。令兒成疳多瘡。食犬肉。令兒無音聲。鴨子桑椹同食。令兒倒生心寒。食螃蟹。令兒橫生。食鱉。令兒項短。及損胎。食兔肉。令兒唇缺。雀肉同豆醬食。令兒面生黯黑子。豆醬同藿香食。令之墮胎。食雀肉。令兒不恥多淫。食山羊肉。令兒多病。食椒蒜。令兒損目。食生薑。令兒多指生瘡。食蝦蟆HT魚。令兒喑啞。食驢騾馬肉。令兒延月難產。

卷之五

胎前門

凡有胎孕者。當隨癥調理。如一月二月經水不通。無病似病。呵欠倦怠。神思昏昏。手足軟弱。按其脈。滑大而俱勻。或尺脈不絕者。此孕脈也。脈訣云。肝爲血兮。肺爲气。血爲榮兮。气爲衛。陰陽配偶不參差。兩髒通和皆類例。血衰气旺定無妊。血旺气衰應有體。寸微關滑尺帶數。流利往來並雀喙。小兒之脈已見形。數月懷胎猶未覺。經云。陰搏陽別。謂之有子。搏者近也。陰脈逼近於下。陽脈別出於上。陰中見陽。卽滑脈是也。脈滑而動。是謂陰施陽化。法當有子。足少陰脈動甚者。孕子也。手少陰屬心。足少陰屬腎主精。精血交會。投識於其間。則有娠。又三部脈沈正等無病。而經不至者。妊也。脈經云。左手尺部脈浮洪者。男胎也。右手尺部浮洪者。女胎也。兩手尺部俱洪者。爲兩男。俱沈實者。爲兩女。又云。中指一跳一止者。一月胎。二止者。二月胎也。此娠妊脈之舊例如此。然邇來運气變遷。其脈有異於前法者。往往不同。

一月始露珠。名曰胎。足厥陰肝脈養之。夫十二經皆養胎者也。而肝經獨養於初妊之時。

何也。蓋胎者。血之始。成而肝。則血之所藏。造化之相爲合也。然受气之始。則何經以主之。曰足少陰腎經也。天一生水。得气最先。故男子先生左腎。女子先生右腎。而婦人右腎亦以系胞。爲胎之根抵。先天眞一之气。發此以爲之朕兆耳。足厥陰養胎。多有惡心嘔逆。謂之惡阻。蓋肝常有餘。本不能容物。而今乃有妊。則肝气爲胎所礙。不得發泄。故惡心嘔逆也。過此則別經養胎。而惡阻之病息矣。

二月如桃花瓣。名曰胎膏。足少陽膽。脈養之。此時腹中或動。或不動。猶可狐疑。若吐逆思酸。有孕明矣。

三月如蠶繭。斯謂之胎。手厥陰心胞絡脈養之。其脈滑疾重按之則散。男女未有定形。

宜用變女爲男。是月相火所主。胎最易墜宜愼之。

四月男女以分。男思酸味。女思淡味。始受水精。以成血脈手少陽三焦脈養之。其左脈疾者爲男。右脈疾者爲女。左右俱疾。當生雙產。

五月始受火精。以成陰陽之气。足太陰脾脈養之。脾主四季。五月之時。兒四肢皆成。

按其脈。重手按之不散。但疾不滑者。五月脈也。若脈緊。必胸阻。脈遲者。必腹滿喘急。脈浮者。必水气作腫。

六月始受金精。以成其筋。足陽明胃脈養之。脈喜弦長。遲澀則防墜。五六月胎不安者。或腹微痛。或腰痛。或飲食不美。用安胎飲。或固胎飲。

七月始受木精。以成其骨。手太陰肺經養之。男向左脇動。女向右脇動。脈滑疾者。胎動不安。若暴下惡水多者。其胎必墜。謂之非時孤漿預下。卽服安胎飲。

八月始受土精。以成皮膚。手陽明大腸經養之。脈實大弦緊者。生子多壽。沈細微弱者。子亦不祿。如胎不安者。卽服固胎飲。

九月始受石精。以成皮毛。百節俱備。足少陰腎經養之。宜服達生散。

十月五臟六腑俱全。納天地之气於丹田。自當正產宜服滑胎飲。

卷之五胎前門

立方

八珍湯治娠妊體弱。气血不和。

當歸川芎白茯苓生地白術人參﹝各一錢﹞甘艸﹝五分﹞芍藥﹝八分﹞大棗二枚。臨臥煎服。

參橘飲治娠妊惡阻。嘔吐喜酸惡食。

人參陳皮濃朴藿香白術﹝各一錢五分﹞淡竹茹﹝五分﹞生薑五片。不拘時服。

保生湯治婦人經後不調。或不行。身體無病。精神如故。惡聞食气。或嗜酸物。或時吐淸水。或六脈俱勻。滑大。乃是孕脈也。切勿作寒病治之。宜服此劑。

烏藥橘紅香附艾葉人參白術﹝各一錢五分﹞甘艸﹝五分﹞生薑五片。不拘時溫服。

護胎散治娠妊二三个月。胎气不安。嘔吐不止。腰胯酸疼。或有紅來。

白術人參黃芩﹝各二錢﹞阿膠艾葉砂仁﹝各一錢五分﹞姜三片。黑棗二枚。食安胎飲治娠妊胎气不安。及胎痛。

陳皮白術當歸生地砂仁香附﹝各一錢﹞白芍黃芩川芎﹝各一錢二分﹞黑棗二枚。空心煎服。

和胎飲治娠妊下血。謂之漏胎。

阿膠鹿角屑熟地蘄艾﹝各一錢五分﹞白術黃芩甘艸砂仁﹝各一錢﹞大黑棗二枚。空心煎服。

靈效散治娠妊尿血。比漏胎更甚。

當歸生地﹝各一兩﹞赤芍川芎山梔﹝各六錢﹞血餘﹝存性﹞升麻龍骨﹝各三錢黃芩水浸﹞艾葉﹝五錢﹞上爲末。每服二錢。空心童便調下。

漧桃散治娠妊下血不止。

漧桃﹝乃樹上干不落桃子。燒灰存性﹞地楡﹝各等分﹞上爲末。每服二錢。空心白滚湯調下。

奇聖散治癥同前。

雄鷄肝三个。地楡二錢酒一碗煮熟食之。卽止。

溫胎飲治娠妊遺尿不禁。

北五味蘄艾大茴香﹝各二錢﹞牡蠣川芎﹝各一錢二分﹞生薑三片。食遠服。

又方治癥同前。

益智仁白薇白芍﹝各等分﹞上爲末。每服二錢。加鹽三分。滚白湯調下。

通便飲治娠妊小便不通。因胎壓膀胱。以致閉塞。

赤茯苓人參﹝各一錢﹞車前子龍膽艸木通﹝各二錢﹞苦艸梢川芎﹝各六分﹞燈心三十莖。空心煎服。

滑胎散治娠妊臨月。宜多服之。瘦胎易生。

枳殼﹝二兩﹞滑石粉艸﹝各一兩﹞上爲末。每服二錢。白滚湯空心調下。

達生散娠妊一上九个月。日日宜服。並臨產服之。

白芍黃芩紫蘇枳殼﹝各八分﹞陳皮甘艸當歸川芎﹝各七分﹞人參大腹皮﹝各一錢﹞黑棗二枚。不拘時煎服。

固胎飲治胎气不固。常欲小產。

當歸白芍川芎熟地阿膠﹝各一錢﹞香附白術黃芩砂仁﹝各八分﹞糯米﹝百粒﹞水二鐘。不拘時服。

芩術飲治娠妊泄瀉不止。久則傷胎。

白術白茯苓香附﹝各六分﹞黃連﹝酒炒﹞澤瀉陳皮﹝各一錢﹞五味子砂仁﹝炒﹞人參山藥﹝各八分﹞黑棗二枚。空心煎服。

連香飲治娠妊痢疾。恐其墜胎。

廣木香黃連白術白茯苓﹝各一錢﹞白芍甘艸陳皮﹝各六分﹞燈心三十莖。不拘時煎服。

卷之五胎前門

子煩

娠妊苦煩者。乃肺臟虛。而熱乘於心。則煩燥悶亂。因火克肺金。故令其煩也。

茯歸煎治娠妊心驚膽怯。終日煩悶。

茯苓當歸麥門冬黃芩﹝各二錢﹞淡竹葉﹝二十片﹞燈心三十莖。不拘時服。

麥冬湯治娠妊煩燥。胎气不安。

白茯苓人參﹝各二錢﹞麥門冬防風﹝各二錢五分﹞淡竹葉﹝十五片﹞生薑五片。空除煩淸心丸治膽怯心驚。煩燥口苦。

知母黃連天冬﹝各一兩﹞麥冬﹝一兩五錢﹞朱砂﹝三錢﹞上爲末。荷葉湯丸。朱砂爲衣。每服二錢。空心白滚湯送下。

卷之五胎前門

子懸

娠妊气逆湊上。胸膈滿。疼痛甚則一時悶絕者。謂之於懸也。

紫蘇飲治娠妊子懸。

紫蘇白芍當歸﹝各八分﹞川芎陳皮大腹皮人參﹝各一錢﹞甘艸﹝五分﹞蔥頭五枚。食遠服。

祕驗方治娠妊。气血不和。懷胎近上逼心。疼痛之甚。

白術黃芩﹝各二錢﹞艾葉﹝三錢﹞蔥白七莖不拘時煎服。

卷之五胎前門

子癇

娠妊頭項彊直。筋脈攣急。語言謇塞。痰涎壅盛。昏昏不識人。時醒時作者。子癇也。

羚羊角湯治一切子癇。

羚羊角﹝三錢﹞棗仁五加皮獨活﹝各一錢﹞防風當歸川芎羌活﹝各八分﹞生薑五片。不拘時服。

如痰涎多。加貝母。陳皮。

卷之五胎前門

子淋

娠妊受濕。滲於膀胱。積熱不行。以致淋瀝。腹中疼痛是也。

淸利飲治子淋濕熱不行。肚腹作痛。

木通白茯苓麥門冬車前子大腹皮﹝各一錢五分﹞淡竹葉﹝十五片﹞燈心三十又方治娠妊。因傷於房事。以致淋瀝。

人參當歸川芎澤瀉豬苓﹝各一錢五分﹞肉桂白茯苓﹝各八分﹞大棗五枚。食前服。

卷之五胎前門

子腫

娠妊身腫。小便不利。腹大異常。髙過心胸者。胎中蓄水所致。亦有煩渴引飲太過。變爲泄瀉。傷損脾胃。虛不能制水。故胎腫耳。

鯉魚湯治一切胎气。

當歸茯苓白芍﹝各三兩﹞白術﹝五兩七炒共爲末﹞鯉魚﹝一尾破洗畱鱗﹞上爲末。以鯉魚白水煮熟取汁。每汁二盞。入末五錢。生薑七片。再煎空心服。

卷之五胎前門

子气

娠妊單止腿足發腫。以致喘悶。甚則腳指間有黃水流出。卽是子气也。

千金飲治一切子气。

廣木香防己五加皮地骨皮﹝各一錢二分﹞桑白皮紫蘇木瓜﹝各一錢﹞燈心三十莖。食遠服。

卷之五胎前門

子喑

娠妊三五个月。忽然失音不語。或至九月而喑。此可不必治也。分娩之後不藥而自愈。

蓋系於腎。腎脈貫舌。爲胎气所約。故不能言矣。

卷之五胎前門

腹內兒哭

腹內兒哭者。臍帶疙瘩兒含口中。因妊婦登髙舉臂。脫出兒口。爲此作聲。令妊婦曲腰就地如拾物仍入兒口卽止。

黃連湯治腹內兒哭。

黃連一兩。煎濃汁。時時呷之。

又方用房中多年鼠穴中上爲末。酒下一錢。

娠妊服藥。禁汗吐下三法。並鍼灸。

卷之五

臨產門

娠妊之難產。其因不一。有在一月之前。忽然腹痛大作。如欲產而不產者。謂之試月。

有將臨月時腹痛。或作或止。一二日。或三四日。謂之弄胎。有漿水淋漓來少名。試水𨿽臍腹痛。而腰不痛者。俱非當產。若腹痛連腰者。卽產。

婦人小腹之下。陰戶之上。有骨髙起。中有節骱相湊。未產則合。一臨產則分開。謂之交骨產婦橫生。一臂先下。乃兒在母腹轉運偏側。筋斗未翻。內有所礙。而不得遂也。逆產者。兩足先下。必是母腹中脂膜窄狹。兒不得轉運而直下。此皆因勞力挫閃。誤傷其胎。以致如兒湊心不下者。其手必捧母心。多致母子俱死。必以藥引入心。分解兒手。方可得下也。蓋兒手裏捉物最緊。藥气一到。兒手自軟解開。

子死腹中者。腹必悶痛兼冷。略無動意。面如土色。其舌又黑是也。故試驗云。面黑舌不黑。母死子活。舌黑面不黑。母活子死。此之謂也。

或有未曾受蓐。腹中略痛。而胞水未破。乘勢而下。固爲大幸。設或胞水漏幹。惡露出盡。其兒不能生。苟無法下之。則母子俱不可保矣。

假如生產胞衣不下者。不可視以爲細故而忽之。多有升至心而死者。

有盤腸生者。臨產之時。母腸先出。然後兒下。

卷之五臨產門

脈云

歌曰。欲產之婦脈離經。沈細而滑也同名。夜半覺痛應分誕。來朝日午定知生。又有大小不調勻。或如雀啄屋漏應。腰疼腹痛眼生花。產在須臾卻非病。

卷之五臨產門

立方

濟生飲治將產試月。弄胎試水。腰痛。

牛膝枳殼香附粉艸川芎﹝各一錢﹞當歸﹝三錢﹞大腹皮紫蘇﹝各一錢五分﹞水煎卽刻熱服。

促胎方治臨盆。交骨不開。不能分娩。急用此藥。

急性子穿山甲麝香﹝各三錢﹞上爲末。以蜜搗和作指頭粗條子。塞入陰戶近骨處。又以蔥二三斤煎湯。令產婦坐浸於中。以手運之。骨自開矣。

全生飲治橫生。將兒手輕輕納入戶內。逆產者。不可以兒腳推進。急服此劑。

麝香﹝八分﹞蛇蛻血餘蟬蛻﹝各灰存性二錢﹞上爲末。每服二錢。滚酒調下。

至寶散治兒捧母心。

乳香﹝五錢﹞麝香﹝六分﹞官桂﹝一錢﹞上爲末。作一服酒送下。

奪命丹治子死腹中。

丹皮官桂赤芍桃仁芒硝﹝各等分﹞上爲末。每服四錢。滚酒送下。

靈效散治胞衣不下。

花蕊石﹝一兩﹞硫黃﹝四兩。入罐鹽泥封固。過﹞上爲末。每服一錢。滚湯下。

又方以頭髮含口中。作惡卽下。

車前四物湯治胞水漏幹。兒不能下。服藥時卽以燭油塗產戶內。

當歸﹝一兩﹞車前子﹝四兩﹞生地川芎赤芍﹝各五錢﹞水煎臨服時加酒釀一鐘。同磁石湯治盤腸生。服藥時。以蓖麻子四十九粒搗爛塗產婦頭頂。卽上。

磁石四兩煎湯。先以磨刀水拭潤其腸。再服磁石湯。卽上。

回生至寶丹治臨產艱難。或胎衣不下。產後血暈。不省人事。或崩惡露不止。腹中刺痛。血滯浮腫。气血相搏。身熱頭疼。寒熱往來。並一切危急惡異諸癥。灌下一丸。頃刻回生。

當歸川芎熟地烏藥玄胡索桃仁﹝去皮尖﹞白茯苓蒼術香附蒲黃牛膝﹝各二兩﹞白芍甘艸陳皮木香三稜﹝醋炒﹞五靈脂羌活地楡人參白術﹝土炒﹞靑皮木瓜﹝各一兩﹞良姜﹝八錢﹞乳香沒藥﹝各三錢共爲末﹞蘇木﹝敲碎。以水五碗煎汁三碗。去渣存用﹞紅花﹝各三兩。炒黃色。入酒二碗。煮三五沸去渣存用。﹞黑豆﹝三升煮熟去豆。存汁﹞大黃﹝一斤爲末﹞上先將大黃末。以醋三四碗攪熬。次下蘇木。紅花。黑豆等汁。同熬爲膏。如有粘鍋底者刮起焙榦爲末。和前藥末爲丸。如彈子大。每一丸老酒調下。

兔腦丸治一切難產。或橫逆捧心生者。

母丁香乳香﹝各二錢﹞麝香﹝一錢﹞兔腦﹝膽月者佳去皮膜﹞辰砂﹝一錢五分﹞上爲末。以兔腦爲丸。如芡實大。辰砂爲衣。每服一丸。溫水送下卽產。男左女右。握

卷之五

產後諸癥

娠妊旣產之後。臟腑受傷。血气俱積。爲病甚多。不可不審。條列於後。

婦人新產。忽覺昏暈。口噤眼合。面如土色。欲倒者。乃惡血衝心也。名曰血運。令人持住。勿使臥下。卽以熱醋向鼻噴之。卽醒。

產後恍惚譫語。舞手掉頭。口流涎沫。少醒又發。有似敗血衝心。其實因痰犯心胞絡也。蓋敗血衝心。昏迷不能少醒而痰犯心胞。但昏迷有時而醒覺耳。

產後發狂。跳躍罔顧羞恥。欲上屋者。非顚也。乃各經之血。一齊乘虛上升。迷其心竅。而下部惡血又相奔騰。其勢上而不下。故發狂跳躍。不能自禁也。

產後腹痛。不可盡作惡血不行。須看新久。若初產腹中有痛陣。如將產之狀。腹皮又寬軟。

又若運轉不寧。乃是雙胎。若經一二日腹痛者。惡血停滯。而未盡去也。名曰兒枕塊。若惡血已收。而腹中如芒刺者。翕翕無力。乃空痛也。不可復以行血之劑治。惟養血而已。

產後腰痛。多是惡血停積於兩腎空隙之處。其痛重急。不能轉側。得熱物熨之則緩者是也。若兩腎疼痛翕翕然如不能呻气者。虛也。

產後下血不止者。看其血之紅紫。紫爲舊血。任其下。紅爲新血。宜止之再補。然紫者旣盡。必繼之以紅。紅者旣盡。必繼之以淡。此必然之勢也。宜斟酌治之。

產後瘧疾。適值秋七八月間發者。方可以瘧治。若春夏。及冬時而發者。非其時而有其气。謂之非瘧而似瘧。必是產後風食所傷。气血兩虛也。

產後傷寒。決不可用汗下之劑。以其气血俱虛。汗則亡陽。而傷气。下則亡陰而傷血。若犯麻黃。大黃。多致不救。惟以和解爲主治。而以血藥佐之。

產後中風。危疾也。若外有六經之形癥。內有便溺之阻塞。皆難治之癥。惟口眼斜者無事耳。若忽然角弓反張。目定項彊者。必平素有痰。風邪乘虛而入。風痰交作壅塞經絡。致使榮衛不通。痰气上逆。似中而非中也。若又汗出不止或遺尿不禁。其死必矣。

產後瀉痢甚者。死多生少。不甚猶可施治。然瀉比於痢則痢爲猶難而瀉全在調理。大抵瀉者以補脾爲主。而以消食藥佐之。痢則以扶脾消食爲主。而以血藥佐之。

產後身熱不止。口漧煩渴。日晡尢甚者。血虛也。宜大補其血。不宜寒涼之劑。反佐以溫熱。則熱自除矣。

乍寒乍熱。不可便作外感治。先審其乳房脹痛。乳汁行否。乳汁不行。發寒熱者。气滯也。

乳汁行過而發寒熱者。必審其小腹痛否。痛若手不可近。必敗血不散。入於肺則熱。入於脾則寒。腹不作痛。而發寒熱者。實是气血虛。气虛則寒。血虛則熱也。若心胸飽悶。發寒熱者。非飲食所傷。必切其脈。若浮數者。方是感冒寒熱也。

四肢浮腫者。因敗血停滯不行。流入四肢。日久化血爲水。若作水气治。而用導水之劑。則虛而愈虛矣。或血停脾胃。必致腹脇脹悶。嘔逆惡心。或血入肺經。必致面黑。欲喘欲死。或血悶心竅。必致神志恍惚。語言不明。舌根彊硬。

心痛。此因產後气虛。偶爲外寒所侵。搏於血分。凝滯不得消散。其气逆上。衝擊於心經也。

徧身痛。腰背不得轉側。手足不能動搖。此敗血流凝不散。以致腹痛。若飲食停滯者。

必惡食吞酸。瘀血痛。必手不可按。虛寒痛。必四肢厥冷。小腹痛。瘀血不盡。大便不通枯澀。

因去血太多。大腸漧涸。小便不通。因津液燥竭也。

喘有二。有气血暴絕。有瘀血凝滯。

咳嗽有血虛。有肺气虛。有風寒。有瘀血。

產門不閉。生腸不收。陰戶及子宮脫下。皆由气血虛弱也。

卷之五產後諸癥

脈云

訣曰。新產之脈緩滑吉實大弦緊死來侵。若得浮弱小者吉。忽若堅牢命不停。

卷之五產後諸癥

立方

逐瘀湯治產後瘀血凝滯。頭疼發熱。胸膈不寬。肚腹絞痛。

當歸紅花生地﹝各二錢﹞官桂烏藥桃仁﹝去皮尖各一錢五分﹞水各一鐘煎服。

淸魂散治產後血暈。

澤蘭葉當歸荊芥﹝各一兩﹞川芎五靈脂﹝各六錢﹞上爲末。每服二錢。酒灌下。外以醋炭燻之卽醒。

匙金治產後血入心經。錯語亂言。心神恍惚。

眞血竭﹝二兩﹞沒藥﹝一兩五錢﹞上爲末。每服一錢。童便調下。

芎歸飲治產後惡血衝心。發狂跳躍。

當歸﹝二兩﹞川芎﹝一兩﹞水煎臨服加童便一杯。

安平飲治產後一二日。肚腹絞痛。瘀血凝滯。

桃仁紅花山楂歸尾益母艸﹝各二錢﹞酒水各半煎服。

勻气飲治產後腰痛。不能轉側。惡血不甚下者。

烏藥當歸梢桃仁﹝各一錢五分﹞杜仲牛膝官桂﹝各一錢﹞川芎﹝五分﹞水煎。

臨服加酒一杯。

斬龍散治產後下血不止。

蒲黃﹝炒黑﹞棕皮﹝灰各五錢﹞鹿角烏梅﹝各一兩﹞當歸赤芍川芎生地地楡﹝各一兩五錢﹞上爲末。每二錢空心滚水。加童便調下。

橘半飲治產後瘧疾。

當歸柴胡生地﹝各八分﹞白芷半夏橘紅山楂川芎﹝各一錢﹞生薑三片。不羌蘇飲治產後傷寒。忌汗吐下三法。以和解取微汗。

羌活香附紫蘇﹝各一錢五分﹞當歸﹝一錢﹞白芍柴胡陳皮﹝各一錢二分﹞蔥白三莖。不拘時服。

加減續命湯治產後中風。不省人事。口眼歪斜。半身不遂。語言謇澀。手足顫搖。

杏仁官桂膽星橘紅﹝各八分﹞川芎防風人參黃芩附子﹝各一錢﹞甘艸﹝﹞生薑五片煎服。

祛風豁痰湯治產後血虛。風痰壅塞。似中非中。

陳皮栝蔞仁半夏紫蘇子﹝各八分﹞烏藥川貝母防風當歸﹝各一錢﹞生薑三片。臨服加竹瀝一小鐘服。

調榮湯治產後痢疾。

白茯苓當歸生地山楂﹝各一錢﹞赤芍木通香附丹皮﹝各六分﹞川芎甘艸﹝各五分﹞烏梅五个。煎服。

淸熱飲治產後身熱不止。

當歸人參生地白芍﹝各一錢二分﹞地骨皮丹皮香附﹝各一錢﹞紅花沙參續斷﹝各八分﹞大棗五枚臨臥煎服。

調衛飲治產後發寒。皆緣乳汁不行。以致多寒。

廣木香木通枳殼﹝各八分﹞當歸穿山甲漏蘆柴胡﹝各一錢﹞甘艸﹝三分﹞水酒各一鐘。食後煎服。

琥珀調經散治產後浮腫。

琥珀﹝五錢﹞白芍當歸﹝各三兩﹞沒藥肉桂細辛﹝各四錢﹞甘艸麝香﹝各一錢﹞上爲末。每服一錢五分。食遠酒調下。

七珍散治產後血閉心竅。疼痛悶絕。不省人事。

防風人參五靈脂﹝各五錢﹞細辛生地石菖蒲﹝各一兩﹞上爲末。每服二錢。白滚湯調下。

愈痛丸治產後徧身疼痛。

當歸白芍羌活川芎香附﹝各二兩艾煮﹞肉桂﹝五錢﹞玄胡索桃仁﹝各八錢﹞乳香沒藥﹝各三錢篛炙去油﹞上爲末。以酒爲丸。每服二錢。空心白滚湯送下。

潤腸湯治產後大腸枯燥。大便不通。

當歸桃仁棗仁生地杏仁﹝各一錢二分﹞靑皮水煎臨服加生蜜五錢調服。

利便飲治產後小便不通。

木通當歸車前子生地﹝各一錢﹞白芍川芎白術澤瀉﹝各八分﹞甘艸﹝三分﹞燈心三十莖。空心煎服。

補元湯治產後。產門不閉。

人參﹝三錢﹞川芎熟地白術紫河車白芍﹝各一錢二分﹞五味子升麻﹝各三分﹞大棗十枚。不拘時服。

補中益气湯治產後陰戶。及子宮脫下不收。先以五倍子。煎湯浸洗。再以五倍子。白礬爲末摻上。再服此劑。﹝方見脾胃門﹞和血理气散治產後。忽然下血成片。相似崩漏。

當歸白雞冠﹝花子﹞白芍﹝各一兩﹞木香﹝三錢﹞熟地香附人參阿膠﹝各五錢﹞側柏葉﹝炒黑﹞蒲黃﹝炒黑各六錢﹞上爲末。每服二錢。空心米飲調下。

飛步飲治產後虛極。足軟不能行步。

人參白術﹝土炒﹞當歸牛膝蓮子﹝各一錢五分去心﹞大棗五枚。不拘時煎服。

產後不治之癥有三。痢疾不食。口鼻黑色。鼻衄喘急。犯此三者。凶多吉少。

卷之六

小兒科

男子婦人之病。可以問而知。可以切而得。斷死生。辧難易。審差劇。猶有所根據。而不至於大誤。若小兒者。懷抱之時。𨿽有所苦。而不能言。及能學語。又不能指其苦之處。欲診其脈。則骸骨短小。气血未足。寸關尺將何以分。浮中沈將何以定。𨿽有一指滚取二部之說。而終未得其部位。況至數急促。豈能以悉審之。大約八九至爲平。五六至爲遲。十一二至爲數。依稀仿佛之間而已。故啞科治療之難。每十倍於大人。而尢不可以不愼者也。惟虎口之脈稍爲可驗。其脈在食指外側。每一部一關。三節爲三關。男視在左。女視在右。有筋脈如系。於肉內。仔細觀之。紫則爲風。紅則傷寒靑則爲驚。白則爲疳。黃則爲脾困。靑黑則爲慢驚。入掌則爲內弔。若三關通度爲沈之候。惟此可以少知之耳。𨿽然幼科之治病。當多方求之。豈可執虎口之脈法。而盡小兒之諸病哉。必於病之未形。而用意察之。庶可以爲預消之地。如小兒呵欠連綿。乃小兒臟腑受邪。病之漸也。若面赤則知其風熱。而瀉肝之劑可以先服。面靑則知其驚風。而治驚之劑可以先服。面黃則知其爲脾虛。而補脾之劑可以先服。多睡則知其爲內熱。而淸熱之劑可以先服。口中气熱則知其爲傷風。而疏風之劑可以先服。皆當隨癥形而先治之。勿俟其發而後用藥也。其有不治之癥者。尢不可以不知。小兒眼上有赤脈。囟腫及陷者。一不治也。魚口气粗。嚙齒咬人者。二不治也。冷汗如雨。痰熱不退者。三不治也。臍風撮口。鎖肚弔腸者。四不治也。風攻頤頷。唇項腫硬者。五不治也。鼻有黑色者。六不治也。咳喘心痛者。七不治也。四肢浮腫者。八不治也。胸髙而突起者。九不治也。五軟五硬者。十不治也。凡見此等之癥。卽當去矣苟不如幾。而復藥之。則病者之死。𨿽不由於我。我亦何辭於彼哉。大凡小兒之病有常。多者不得所欲則易怒而啼。故肝病常多。飲食不知節。𨿽飽而猶求食。故脾病常多。心神未定。聞響易動。故驚病常多。性喜吮乳。甘食停積。而易感風熱。故痰病常多。治兒之病。審其所常多者。酌而施之。以己之意。參病之情。亦庶乎用藥之無誤也。然此數種。𨿽或常有。而肝脾之病尢多。神而明之。

存乎其人。得心應手。不可以言求也。

卷之六

初誕法

小兒在胎。稟陰陽五行之气。以生臟腑百骸。藉胎液以滋養。受气旣足。自然生育。出世之時。口含血塊。啼聲一出。隨卽咽下。而毒伏於命門。遇天行時气。或飲食停滯。或外感風寒。驚風發熱等因。發爲瘡疹。須急於未啼時。用軟帛裹指。挖出其血。用黃連朱砂甘艸解之。後出痘亦輕。有咽入。實時肚脹。嘔吐气短。不乳者。用茯苓丸治之。但黃連性寒。

若母稟气膏粱積熱者。宜服。若滋味淡薄。胎元弱者。又不宜用。朱砂固能解毒。恐金石鎭墜。不若牛黃分許。蜜調與吮爲佳。又有嬰兒。因其難產。或冒風寒。而垂厄者。切不可斷臍急烘綿絮包抱懷中。急以胎衣置火中煨燒更大紙撚於臍帶上往來燎之。使暖气入腹。須臾气復自蘇。猶戒洗浴。恐腠理不密。元气發泄。而外邪乘之也。

卷之六初誕法

立方

朱蜜法先以黃連煎湯拭兒口。吐去惡汁。再以朱砂一分研細。蜂蜜少許。抹兒口吮之。鎭心定魄。安神解毒。

牛黃法以牛黃二分。朱砂半分。竹葉七片。煎湯調灌。益肝膽。除煩熱。祛驚邪。辟惡气。除小兒癇病。

茯苓丸赤茯苓黃連﹝胎冷者易芍藥﹞枳殼﹝各等分﹞上爲末。煉蜜爲丸。如桐子大。每服一丸。乳汁化下。

卷之六

護胎法

小兒初生。肌膚未實。宜用舊絮護其背。不可太暖。更宜頻見風日。則血气剛彊。肌肉致密。若藏於重幃密室。或濃衣過暖。則筋骨軟脆。不任風寒。多易致病。衣服當隨寒熱加減。

但令背暖爲佳。亦勿令出汗恐表虛風邪易傷。乳哺不宜過飽。若宿滯不化。用消孔丸治之。

陳氏所謂忍三分寒。喫七分飽。頻揉肚。少洗澡。要肚暖頭涼。皆至論也。須令乳母預愼七情六淫。濃味炙爆。則汁淸寧。兒不致病。保嬰之法。未病則調治乳母。旣病則審治嬰兒。

亦必兼治其母爲善。

卷之六護胎法

立方

消乳丸砂仁﹝炒﹞蓬術﹝煨﹞三稜陳皮神曲麥芽﹝各五錢﹞香附﹝一兩炒﹞上爲末。麵糊爲丸麻子大。每服三丸。白湯下。

面部气色舉癥圖下頦屬腎水。左腮屬肝水。天庭印堂屬心火。鼻準屬脾土。右腮屬肺金。半周兩歲爲嬰兒。

三四歲爲孩兒。五六歲爲小兒。七八歲爲齠齔。九歲爲童子。十歲爲稚子矣。

卷之六

面部气色舉癥

古云小兒爲之芽兒。如艸之芽。如水之漚。蓋因臟腑脆嫩。口不能言。最難投劑。當首察色而知其所屬。次驗虎口以辧其所因。實爲治法之簡要也。

小兒有病看面部。全根據气色決分明。望聞問切能窮究。臨病方無拘手尋。面部諸般各有屬。

額同顴臉屬心火。左頰原來肝所主。右頰唇中是肺基。四時各有一色彊。根據時無急逆時殃。

要分旺相休囚否。盡在人心自酌量。春天靑旺亦爲相。黑休白囚黃否家。夏天赤旺黃相吉。

靑休黑囚白不良。假爲肝病面靑時。白色當春未易醫。此是肺金來克木色黃又彼脾家欺。心病夏天尙面赤。望色只愁形色黑。此彼腎水克心火。白色又被肺家屈。肺病愁來面白宜。若行赤色最難除。此因心火克肺金。靑色反令肝作威。腎病面黑各天相。黃色現時多悒怏。此乃脾土克腎水。色赤反致心磨障。脾居四季面形黃。如遇靑色最難當。此爲肝木克脾土。色黑反使腎家彊春赤夏黃秋黑色。冬靑𨿽相亦無益。從前來者實形傳。實瀉其子平方吉。五臟所屬各一宮。五色分來人不同。色內能分明與滯。據色方能辧吉凶。心赤順時雞冠色。不宜瘀血糊塗赤。肝形翠羽順光多。色如嫩艸安爲吉。脾色貴如蟹腹黃。形如枳實必災殃。肺形獨貴豬脂狀。枯骨定知壽不長。腎色最尙如鳥羽。形如炭煤非吉理。色色去將兩色分。吉凶灼然不虛語。更看人气淸明順。神昏气HT作凶認。瘦而气壯色必實。肥而气怯色必嫩。气壯則實以安祥。气怯則虛壽不長。再看得病面如何。發熱額上紅必多。靑色現時急驚作。若成昏暗定知殂。額冷足冷夾食驚。額熱足熱傷風重。囟門貴合不宜陷。腫起成坑兩無用。印堂靑色驚之。紅色心驚白主和。或見微微靑紫色。只因客忤驀相過。山根靑兮驚爲疾。紫色傷於乳和食。瀉脫宜黃白須死。年壽黃爲吐利基。若成白是乎虛。兩頤赤爲啼哭熱。左腮紅是痰气爲。右腮紅是傷風熱。面靑唇赤傷寒至。面目皆黃濕熱生。面黃弄舌五心熱。兩眉紅主兒夜啼。眉皺頭疼痢疾爲。眼脬浮腫主久嗽。病之將瘥目皆黃。淡紅心熱無多說。目多直視乃驚風。赤脈貫睛肝病凶。魚目定睛非吉兆。瞳人中陷死之宗。

卷之六

三關觀指舉癥

三關觀指舉癥圖一三關觀指舉癥圖二三關觀指舉癥圖三三關觀指舉癥圖四

卷之六

三關觀指脈法

陰陽運合。男女成形。已分九竅四肢。乃生五臟六腑。部位旣別。逆順難明。若存寸舌之浮沈。必乃橫亡於孩子。須明虎口辧別。三關消詳。用藥始無差誤。

寢後方將形脈看。要分寅卯辰三關。男看左手女看右。气寅風卯命辰安。紋靑枝紫驚爲病。

紋紫枝紅傷寒癥。紅爲米粒肺結熱。黑色透辰傷暑論。靑紋瀉痢胃家寒。白色微微卽是疳。

枝赤涎潮胸痞膈黃紋隱隱困脾端。枝形宛爲鉤釣樣。傷風傷寒分所向。向外傷風有汗形。向內傷寒無汗相。枝靑渾如魚刺形。驚疳虛風三部分。枝直懸鍼靑黑色。水驚肺熱慢脾。枝如水字三關有。咳嗽積滯風疳久。枝如一字靑紅紋。總是驚風慢脾疾。一曲如環傷食於。兩曲如鉤傷冷看。三曲長虫傷硬物。雙鉤脈樣是傷寒。枝形或似如蛇樣。定是脾經濕熱多亂紋食指如川字。食積相兼五臟疳。

卷之六

臍風撮口

臍風撮口。總爲一病。未有臍風而不撮口。未有撮口而非臍風也。患此病者。九死一生。蓋心。閉口屬脾。風入於臍。先流於脾。由脾而至上傳入於心。心爲邪所客。故口不能開而頻撮也其發搐者。風使之也。究其病之所由。成有內外因之異。蓋臍帶系於胞。必其未生之時。其母先感風邪。遺其邪於小兒。謂之胎風。其驚搐者。謂之胎驚。病從內得。故曰內因。

其或斷臍之後。包裹失於周密。被窩風入來。及六七日。而臍帶已脫。必成此癥病從外得。故曰外因。有以艾灸其臍。徒苦之耳。竟何益哉。欲求一生於萬死之中。惟下之而已矣。外此更無他法。

卷之六臍風撮口

立方

復生飲治一切臍風撮口。

牙皂僵蠶穿山甲﹝各六分﹞麻黃防風膽星半夏﹝各五分﹞甘艸﹝三分﹞大黃﹝一錢後入略煎一滚﹞先卽以此兒脫下臍帶。煎五六沸去帶。再入前藥煎。臨服加入薑汁竹瀝各二茶匙。麝香少許調勻。徐徐以匙灌之。以通利則有生機。

又方前藥不效。再服此劑。

牛黃僵蠶﹝各一錢﹞膽星﹝八分﹞麝香﹝一分﹞上爲末。每服五分。薑汁調灌下。

封臍散生南星爲末。封臍。不可再見風。

卷之六

重舌鵝口

舌者。心之苗也。以爲君火。其體本熱。而況小兒以純陽之軀。先受於胎。復感熱於外。其之癥。未必皆兒之自病。或者其母有以致之也。古人云。若要小兒安。常令饑與寒。饑則不致於傷脾。寒則不致於生熱。此保嬰之道乎。所謂寒者。亦非使之凍也。惟令常溫。不至甚暖耳。冷暖得宜。豈復有鵝口重舌之患耶。然何以名之曰重舌。重者舌下腫突。其狀又若一層。故謂之重。非眞有兩舌也。何以名之曰鵝口。鵝口者。滿口皆白。有似鵝之口中。俗謂之雪口是也。分而言之。重舌屬心。鵝舌屬脾。合而言之。總爲心熱。何者。心統於脾。故曰治於口也。使不由於心熱。則口𨿽白。而舌自赤。何爲而舌上皆白耶。大法內服瀉心淸熱之劑。而外敷涼藥。則重者可消。白者可退矣。

卷之六重舌鵝口

立方

淸熱飲治重舌。

黃連生地﹝各一錢﹞甘艸木通連翹石蓮子﹝各五分﹞淡竹葉七片。時時灌入口中。

瀉脾飲治鵝口。

山梔石膏黃連﹝各八分﹞生地黃芩白茯苓﹝各七分﹞燈心十莖。徐徐灌之卽愈涼心散重舌鵝口。皆可吹入舌上。

靑黛硼砂黃連﹝人乳拌曬﹞人中白﹝各二錢過﹞風化硝黃柏﹝各一錢﹞冰片﹝﹞上爲極細末吹之。並治口疳。

卷之六

丹毒門

丹毒火癥也。得於胎熱。其母受胎之後。不忌胡椒姜蒜。煎熬炙爆。酒面之類。或感風熱。

或不節房事。皆能助火。火邪內攻。胎受其毒。而傳气於兒。故小兒出胎之後。多有是癥。

近則五六日。或十日。或半月。遠則彌月之後。或兩三月。其癥形不同。或頦下如櫻桃突出。色赤而光。謂之赤癅。或徧身紅點如灑珠。謂之丹疹。或徧身紅腫。熱气如蒸謂之火丹。

或小腹HT上陰囊等處。忽然紅腫如霞。流行不定。謂之赤遊丹。病名非一。總爲丹毒。丹毒入腹。腹脹不飲乳者死。必於未入腹之時。急服退毒涼劑。外用小刀輕輕刺出惡血。猶有可生。其入腹者。無如一瀉。間有瀉而得生者。乃千百中之一也。諸丹毒。惟赤遊丹爲至危。

善保嬰者。若見小兒多啼。多哭。多乳。則徧視其身上。一有紅色卽急治之。苟看視不周。

丹毒在身。而母猶未覺。及至覺時。已入腹矣。救之奚及。丹毒惟絲癅不治。因久服熱藥迫熱在胎。非藥所能解也。

卷之六丹毒門

立方

解毒湯治小兒一切腫硬赤。諸般丹毒。初起卽服立愈。

黃芩橫柏黃連﹝各一錢﹞甘艸連翹天花粉皂角刺﹝各五分﹞竹葉十片。不拘時呷之。

化毒飲治火丹徧身紅腫。

赤芍當歸甘艸大黃﹝各八分﹞水煎不拘時服。

防犀飲治丹疹徧身。如灑珠者。

防己﹝三錢﹞朴硝犀角黃芩黃升麻﹝各八分﹞淡竹葉十五片。煎服。

消毒飲治五種丹毒。

郁金天花粉漧葛﹝各一錢二分﹞甘艸赤芍﹝各八分﹞燈心二十莖。不拘時服。

慰毒散多年胞衣化開。同金汁塗之。神效。

又方綿羊腦子。同朴硝研貼患處。並治赤癅神效。十種丹毒。三日不治。毒入腸胃。則不可救。治法錄後。

一從頭項起。腫用蔥白研汁塗之。二從頭上起紅腫痛。用赤小豆末。雞子淸調搽。

三從面起紅腫。用竈心土。雞子淸調搽。四從背起赤點。用桑白皮爲末。羊脂調搽。五從兩臂起赤腫黃色。用柳葉燒灰水調塗。六從兩脇起虛腫。用生鐵屑和豬糞調搽。七從臍上起黃腫。用檳榔末。米醋調搽。八從兩腳起赤腫。用乳香末。羊脂調搽。九從兩腳有赤白點。用豬槽下土。麻油調塗。十從陰上起黃腫。用屋漏處土。羊脂調搽。

卷之六

中惡門

﹝天弔客忤夜啼﹞中惡天弔者。爲惡鬼之气所中。兩目上攛。弔起而不能也。此因胎气不足。精神失守。

而鬼得以犯之矣其癥面白帶靑。或土色。目睛上視。口吐白沫。手足拘攣。身冷如冰。有似於驚風。而實非驚風也。又有所謂客忤者。非中惡之謂也。乃偶見生人異物。卒然驚駭。啼哭不止。心志恍惚。聞響卽跳。常欲躲避之狀者是也。如爲所忤犯。故爲客忤。豈以客爲鬼乎。又有所謂夜啼者。非客忤之謂。乃心經受熱也。其癥至夜卽啼。百計安之。而不能止。蓋心爲君火。而主於血。夜則血歸於肝。而心虛火熾。故煩燥不寧。而多啼也。

卷之六中惡門

立方

定神散治中惡天弔。

茯神遠志膽星麥門冬﹝各五錢﹞石菖蒲﹝二錢﹞琥珀﹝一錢五分﹞爲上末。每服二錢。滚湯調下。

抱龍丸治中惡天弔。夜啼客忤等癥。每一丸。姜湯下。﹝方見驚風門﹞安魂湯治客忤立效。

棗仁茯神遠志﹝各一錢﹞當歸膽星﹝各七分﹞燈心二十莖煎服。

保安丸治夜啼。

人參麥門冬黃連茯神龍齒遠志﹝各五錢﹞朱砂﹝一錢五分﹞金箔﹝二十片﹞上爲末蜜丸。朱砂金箔爲衣。每服一丸。滚湯化下。

卷之六

吐瀉門

﹝附食積傷食﹞小兒吐瀉交作。人皆以爲脾胃受寒。不能容飲食。故上則爲吐。下則爲瀉。此據其病形而言耳。而不知脾胃受寒者。止於腹中偎偎作痛。或微泄或吐痰涎而已。其勢殊無可畏。至於大吐大瀉。一時發越。津液頓亡。面目乍瘦。豈受寒之爲病哉。必是平素先傷飲食。鬱蒸作熱。蓄之旣久。將發未發。一感外之風勢。勢不可遏。故攻擊臟腑。一齊而至。遂令小兒困憊。當此之時。若以爲吐瀉空虛。卽投補劑。盡溫熱之藥。立見危亡。愼之愼之。如有吐而無瀉。或有瀉而無吐者。乃有寒熱之分。吐酸臭而苦者熱也。淸痰則非熱矣。瀉臭穢而不可

卷之六吐瀉門

立方

藿半散治小兒吐酸苦者。

黃連﹝薑汁炒﹞半夏﹝姜制﹞藿香﹝各五錢﹞白茯苓砂仁﹝各三錢﹞上爲末。每服二錢。不拘時。姜湯調下。

安然湯治吐淸痰者。

白豆蔻蘇子藿香﹝各一錢﹞膽星陳皮﹝各八分﹞生薑五片。不拘時煎服。

霞齡散治小兒吐瀉交作。

木瓜濃朴砂仁藿香﹝各五錢﹞木通白扁豆黃連﹝薑汁炒﹞白芍廣木香﹝各三錢五分﹞上爲末。每服二錢。白滚湯調下。

和脾溫胃散治小兒瀉利淸水不止。

陳皮蒼術白術白茯苓甘艸防風﹝各五錢﹞肉桂﹝二錢﹞上爲末。姜湯調下一錢。

消滯調脾飲治小兒泄出臭穢之極。

陳皮滑石黃連﹝各八分﹞神曲麥芽白芍車前子澤瀉﹝各六分﹞生薑三片。

不拘時煎服。

香橘丸治吐瀉。或食積所傷。肚腹作痛。脾胃不和。

蛔虫上行。並皆治之。

橘紅茯神靑皮麥芽濃朴山楂﹝各二兩﹞砂仁三稜神曲人參澤瀉﹝各﹞甘艸﹝五錢﹞上爲末。蜜丸如龍眼。每服一丸。姜湯化下。

卷之六吐瀉門

附食積傷食。

消磨散治小兒諸食所傷。以致肚腹膨脹。面色黃瘦。

蓬術三稜陳皮山楂艸果﹝去殼各一兩﹞上爲末。每服二錢。姜湯調下。

鍼砂丸治小兒腹中食積成塊。堅硬如石。作疼痞塊。身面俱黃。肚腹脹大。

鍼砂﹝四兩紅醋淬七次﹞使君子﹝肉﹞三稜﹝各二兩﹞艸烏﹝一兩去皮醋煮﹞南木香皂麻﹝紅﹞雞肫皮﹝各二兩炒﹞蝦蟆蛆蘆薈﹝各二兩五錢﹞上爲末。以楝樹皮煎湯爲丸。如綠豆大。量兒大小。或三四五六分。臨睡苦茶下。

連脾飲治小兒飲食所傷。腹中作痛。脾气不調。

香附蘿卜子陳皮山楂﹝各六分﹞廣木香白術靑皮丁香﹝各四分﹞生薑二片。不拘時溫服。

卷之六

驚風門

夫風一也。在大人則爲中風。在小兒則爲驚風。大人無驚。故名之曰中。小兒易驚。且易惹而癥俱在。表慢驚與中髒同。謂之陰癥。而癥俱在裏。治者能辧其陰陽表裏而治之。斯可以無燥不寧者是也。慢驚之癥。身常不熱。眼常半開。手足微掣。精神倦怠。形體若呆。大便或泄者是也。又有慢脾風者。虎口紋靑紫色。或黑色。隱隱相雜。似出而不出。手足不動。徧身皆冷。兩眼常合。不能啼哭。癥若至此。無復救矣。慢驚病根固有淺深。而亦可以施治於萬一之中。若因急驚。而變慢驚。或因吐瀉而生慢驚。則難治矣。因慢而成慢脾。或因吐瀉而致慢脾。則不治矣。大抵驚屬於心。風屬於肝。心火動則振跳而不可遏。肝气發故搐搦而不自持。二經相助。其勢必盛。心火有餘。則火熾而風益猛。是風從火出也。肝有餘則風狂而火益旺。是火從風熾也。風火齊發。故可畏。此特以急驚言之耳。而慢驚慢脾。又兼脾虛與寒。勢若稍緩而及深焉。然以其病之可生可死。而細分之。則各有所屬。非謂止於心肝二經。而不入於他經也。是故不時弔眼者。驚入於肝。夢中切牙者。驚入於腎。夜啼至晚者驚入於小腸。喉中如鋸者。驚入於大腸。面靑下白。驚入於膽。气喘吸水者。驚入於脾。不時漧嘔者。驚入於胃。睡中驚哭者。患在三焦。此皆可生之癥也。至若爪黑者爲肝絕。瀉黑血者爲心絕。日多盜汗者爲胃絕。忽作啞聲爲肺絕。咬人者爲骨絕。眼半開半合者爲腎絕。

口鼻幹黑者爲脾絕。驚風患此七絕。其兒何能得生耶。

卷之六驚風門

立方

祕寶萬靈丹治急慢驚風。慢脾風。垂危者。一丸立愈。

牛黃朱砂礞石﹝硝﹞蛇含石﹝各五錢醋淬﹞僵蠶全蠍膽星半夏﹝姜制﹞茯神﹝各一兩﹞麝香﹝三錢﹞金箔銀箔﹝各八十片﹞皂角麥門冬﹝各一兩五錢煎膏﹞上爲末。以皂角麥冬膏爲丸。如櫻桃大。金銀箔爲衣。每服一丸。姜湯化下。

鎭驚丹治急慢驚風。發喘痰盛。或咳嗽。並痰迷心竅。不能言語。

南星﹝薑汁炒﹞防風枳實﹝麥麩炒﹞天麻﹝甘艸水浸煨﹞半夏﹝姜制﹞桔梗﹝各二兩四錢﹞熟大黃﹝九蒸九曬﹞生大黃礞石﹝用生各一兩﹞巴豆霜﹝去油淨二錢﹞辰砂雄黃﹝各四錢﹞上爲末。蜜丸如粟米大。量小兒大小。或三四分。姜湯下。有風寒蔥湯下。

抱龍丸治驚風發搐。或風痰身熱。

膽星琥珀雄黃朱砂﹝各五錢﹞天竺黃全蠍﹝各六錢﹞麝香﹝一錢﹞甘艸﹝二兩上爲末。甘艸膏爲丸。如芡實大。每服一丸。姜湯化下。

保嬰祕效散治急慢驚風。或胎驚。臍風撮口。天弔夜啼。奇性異癥。

牛黃﹝一錢﹞膽星琥珀珍珠﹝各一錢五分﹞滑石茯神遠志﹝各二錢﹞麝香朱砂﹝各六分﹞大黃﹝九蒸九曬五錢﹞上爲末。量兒大小。四五分。燈心湯調下。

聚寶丹治慢脾風。神效。

人參﹝五錢﹞白茯苓琥珀天麻膽星防風﹝各八錢﹞全蠍﹝三錢﹞僵蠶白附子烏稍蛇朱砂﹝各二錢﹞麝香﹝一錢﹞上爲末。蜜丸如芡實大。每服一丸。姜湯化下。

至寶湯治一切驚風等癥。

天麻膽星白附子陳皮﹝各五分﹞僵蠶鉤藤白術白茯苓﹝各三分﹞甘艸﹝一分﹞生薑二片。不拘時煎服。

卷之六

疳積門

小兒疳癥。大抵多是過食甘甜膠膩之物。停積於脾。不能消化。則變而爲疳。疳者甘也。脾喜甘。而凡屬於甘者。其味皆屬於脾。從病從甘。故名曰疳。其癥身體常熱。形容黃瘦。小便如泔。肚腹膨脹。毛髮黃。臉多白印。惡心欲吐。飲食不爲肌膚。或頭面頭上多生瘡癢而疳之大槪有如此者。此脾之癥也。脾先受病。傳於他髒。故有五疳之名焉。在心則爲驚疳。

亦未盡同悉而言之。則渾身壯熱。四肢無力。面黃臉赤。怕寒愛暖。口鼻漧燥者。因驚撲而成。所謂驚疳是也。搖頭揉鼻。白膜縵眼。揩磨多淚。面有靑色。體渾瘡癬。毛髮焦豎者。

因感風而成。所謂風疳是也。食物難消。愛食泥土。腹大有筋頭髮松疏。喘息呵欠。無歡欲啼。痢多酸臭者。因傷食而成。所謂滚疳是也。多啼嗽逆。鼻頸生瘡。昏昏愛睡。體瘦腸滑。四肢軟弱。面色帶白。瀉濃吐血者。因傷气而成。所謂气疳是也。瀉痢兼作吐逆。脫肛身體壯熱。手足偏冷。飲食不進者。病勢已急。所謂急疳是也。五疳之癥。惟急疳爲難療。以其腎气不足。土來克水故也。要而言之。總歸於脾。脾土一虛。則不能攝五臟之气。故其位至於如此耳。

卷之六疳積門

立方

保命丹治諸般疳積神效。

大蟬﹝二隻剖開。砂仁。胡黃連。各五錢。裝入縫好。外以泥裹。紅取出。﹞皂角﹝二枚灰存性﹞蛤粉﹝三錢﹞麝香﹝三分﹞使君子肉﹝一兩﹞上爲末。以神曲打糊爲丸。如粟米大。每服一錢。姜湯下。

肥兒丸治疳積。肌肉消瘦。肚大筋靑。飲食不思。或泄瀉口渴。

黑蟬﹝以大者不拘幾隻。放深缸中。取糞坑內蛆淘淨。倒其缸內。任從自食。待五日瀉出糞水取起。倒掛陰漧。炙脆爲末。三兩﹞人參﹝一兩﹞白術砂仁使君子肉山楂肉﹝各一兩五錢﹞宣黃連胡黃連白茯苓蘆薈蓮子﹝各八錢﹞上爲末。陳米糊爲丸每服一錢。米飲化下。

雞肉丸治疳癆壯熱。形體羸瘦。眼閉不開。四肢漸小肚腹漸大。

黃連﹝姜炒﹞柴胡鶴虱秦艽知母﹝酒炒﹞黃芩﹝酒炒﹞使君子﹝炒﹞蘆薈﹝各一兩﹞蕪荑﹝五錢﹞共爲末。用黃雌雞一隻。以大麻子飼之。七日縊死去毛淨。尾上開一孔。取腸洗淨拭漧。入去骨。搗爛爲丸。如幹加酒少許。丸如麻子大。每服十丸。五歲二十丸。量兒大小加之。白雞肝散治疳積眼目不明。翳膜朦瞀。

雄鷄肝﹝一具﹞威靈仙白土﹝各二錢爲末。卽打米光粉﹞上雞肝同二末煮熟。只食肝。每日一个。七个全愈。

卷之六

瘧疾門

小兒瘧疾。不外乎風痰與食。無食不發熱。無風不作寒。而痰食風之所成也。外感風寒。則則傷脾也。肺气不淸。則生痰。脾土受傷。則裹痰。故痰者風食之所成也。無痰則不成瘧。

故寒熱作焉。要而言之。風𨿽屬肺。食𨿽屬脾。而風食之所藏。又近於膽經。故作寒熱。蓋膽經爲足之少陽。其位在半表半里。是以寒熱往來也。大率寒多則爲風。熱多則爲食。寒熱相半。則風食俱多。治此病者。惟消食疏風化痰而已。然消食必兼疏風。

疏風必兼消食。而消食疏風必兼化痰。蓋三者不全。則不能成瘧。故宜兼用。但量其所屬輕重可也。

卷之六瘧疾門

立方

疏脾飲治小兒因風成瘧。

紫蘇柴胡半夏﹝各一錢﹞防風靑皮濃朴川芎﹝各五分﹞生薑三片。不拘時熱服。檳陳飲治小兒因食成瘧。

山楂靑皮艸果﹝各八分﹞檳榔枳實半夏柴胡麥芽﹝各六分﹞生薑三片。空心煎服。

平妥飲治小兒痰瘧。來時作嘔。

半夏貝母橘紅柴胡﹝各七分﹞黃芩艸果白術枳殼﹝各五分﹞生薑三片。不拘時熱服。鱉甲飲治小兒久瘧不住。

何首烏鱉甲﹝酒炙﹞當歸白術人參黃芩﹝各八分﹞黑棗三枚。空心煎服。

卷之六

痢疾門

凡瀉在脾。而痢在腎。故先瀉而後痢者。則曰脾傳腎。爲賊邪。其病難愈。先痢而瀉者。則曰腎傳脾。爲微邪。其病易愈。此前人之說也。以愚論之。瀉爲在脾不暇言矣。而後謂痢爲在腎。不能無議焉。瀉固多由於飲食。而痢獨非飲食之所傷乎。飲食停積。因濕熱而化遂爲稠濁膠固於腸胃之中。欲下不下。是以有裏急後重之苦。明是脾經之病矣。而顧以痢屬於腎者。何所謂歟。吾未聞飲食之人。不由於脾。而反由於腎也。大槪謂之腎病矣。然治痢之藥。

悉用蒼術濃朴黃連。木香白術陳皮之類。並未有用杜仲黃柏牛膝地黃補腎等藥。治腎之疾。

而乃用脾家之劑。必其非腎病故也。要之先痢後瀉而易愈者。以其積滯已盡。而脾尙虛也。

豈腎傳脾之謂耶。先瀉後痢而難愈者。以脾土已壞。而積滯方壅也。豈脾傳腎之謂耶。腎能藏精。不能藏飲食。若以痢屬於腎。則飲食皆藏於腎矣。豈理也哉。大約治痢之法。與大人無異。但下痢純血者。在大人則爲難治。在小兒則爲食積。而無所妨。而治小兒之痢。又宜多以消積爲主。其詳具大人痢疾門。不復細贅耳。

卷之六痢疾門

立方

通快飲治小兒痢疾始發。

山楂﹝一錢﹞麥芽蒼術萊菔子枳實木通﹝各七分﹞大黃檳榔﹝各一錢二分﹞生薑三片。不拘時熱服。

金寶散治小兒赤白痢疾肚腹作痛。裏急後重。

廣木香黃連﹝酒炒﹞陳皮﹝各三錢﹞肉豆蔻﹝麵包煨﹞濃朴﹝炒﹞車前子﹝各二錢﹞白術山楂蒼術﹝各一錢﹞上爲末。每服一錢五分。空心燈心湯調下。

歸芍飲治小兒痢疾。久不肯住。

人參白術白芍白茯苓訶子肉﹝各五分﹞烏梅﹝半个﹞黃連濃朴肉豆蔻柴胡﹝各六分﹞黑棗二枚。空心煎服。

卷之六

傷風門

傷風之癥頭疼身熱。鼻塞气粗。噴涕呵欠。呻吟不絕。見風便怕。灑淅微寒。與大人傷風無異。若挾食卽吐食。挾痰卽吐痰。藥劑比大人所服者宜減一半。不論有痰有食否。常須兼用淸痰消食之藥。蓋小兒易傷食。而熱則生痰。故劑中宜略用輕輕疏解。令汗微出爲度。稍加淸熱則愈矣。蓋風邪客於腠裏。非疏解則不能愈。非淸熱化痰則小兒亦未易安也。癥𨿽與大人無異。然亦不能無少瘥耳。

卷之六傷風門

立方

加味香蘇散川芎紫蘇防風荊芥香附甘艸羌活白芷﹝各三錢﹞葛根前胡﹝各二錢﹞蒼術天麻黃芩﹝各八分﹞上加蔥頭十枚。生薑三片煎服。以被覆取汗爲度。如或消疾或消食。以此方爲主。隨癥加減。不得一一詳贅矣。

或荊防敗毒散﹝方見傷寒門﹞

卷之六

咳嗽門

有聲有痰者名曰咳嗽。究病之所由成。皆由火之所致。然未始不由於外感也。是故或傷於風。或傷於寒熱。種種不同。內外夾攻。其所由來者漸也。然咳嗽之名。非一名所能悉。病有數端。詳載於咳嗽門矣。癥𨿽與大人無異。而所感略有不同。大人兼七情所傷或任勞嗜酒。而小兒無是。是以不能無少異耳。藥劑以輕淸爲佳。而服藥亦不宜太驟。當逐時進之。不必盡劑。

卷之六咳嗽門

立方

平肺飲治感風邪咳嗽。痰多灑淅惡寒。

陳皮前胡桑皮薄荷防風﹝各五分﹞栝蔞仁蘇子桔梗﹝各四分﹞生薑三片。

涼肺湯治肺熱咳嗽。痰盛音啞。

黃芩貝母天花粉枳殼﹝各七分﹞橘紅山梔桔梗麥門冬甘艸﹝各五分﹞燈心三十莖食遠服。

定嗽湯治小兒肺有寒痰。咳嗽並作气喘。

款冬花杏仁橘紅﹝各八分﹞桑白皮桔梗枳實﹝各六分﹞栝蔞仁膽星﹝各五分﹞生薑三片不拘時煎服。

八卦部位舉癥圖中央戊巳工。疏黃無辛苦。見紫黑色便是木來克。

卷之六

八卦舉癥歌

乾宮屬大腸。稠密背受殃。糞門多癢塌。宜服保元湯。

坎宮屬腎水。稠密陰疔起。腎似火燒。七日歸泉裏。

艮宮屬腎經。梅花甚不仁。若加紫黑色。八日落牙根。

震宮乃肝木。宜大不宜三。如品如串樣。十四日歸山。

巽宮屬小腸。稀疏宜帶黃。若還梅品赤。淋閉還不妨。

離宮屬心火。蟻形甚不可。四肢不容鍼。徧身無你我。

坤宮屬命門。生死在其中。稠密終不好。疏朗亦無凶。

充宮屬肺金。更多我不驚。若還無空地。胸背反相因。

卷之六

耳紋看法一見吉凶皆知

耳文圖歌曰耳後筋紋淡淡紅。疏疏磊磊決無凶。若然紫黑靑白色。任是軒岐枉費功。

耳後紅筋赤一條。又無枝葉上面髙。將來必主心經痘。頭面若稀不必憂。

耳邊紫黑魚刺形。紛紛卻向裏邊行。將來必主肝經痘。滿身斑黑八朝冥。

耳後蒼筋痘主稀。頭大尾尖人不知。將來必主脾經痘。向外排行疏更奇。

耳後淡白亂如麻。紛紛俱往外頭爬。將來必主脾經痘。形如蠶種七朝嗟。

痘。疹忌觸十四款。

腋下狐臭气。溝渠濁惡气。房中淫液气。婦人經候气。諸般白鮏气。酒醉葷鮏气。硫黃毒藥

卷之六

治痘總論祕訣

痘之發與雜癥不同。雜癥只在一經。痘則五臟之癥俱見。古云似傷寒者。亦大槪言也。

寒由外入。痘自裏出。故惡寒無汗。頭痛脊彊。左額靑紋。面色慘而不舒。此傷寒之所有。而痘癥之所無也。兩眼含淚。臭气出粗。睡中微驚。耳紋現。惡熱不惡寒。此痘癥之所有。而傷寒之所無也。五臟癥已詳。

凡初熱時。睡中微悸。鼻气出粗斯二者僅可作痘癥驗有云。中指獨冷。耳尻冷等說不必信。

痘者豆也。肖其形則生。不肖其形則死。形之不肖。元神竭矣。尖圓而凸。周淨而聳。

形之有神者也。如麩如沸。如疹如疥如蠶種。如蛇皮。如蚊迹。如蚤斑。如湯泡。如火刺形之無神者也。形而無神。可冀生乎。至如色也。欲如春花之在露。不欲如秋艸之經霜。紅白兩分。明潤光活。色之有彩者也。如膩粉。如枯骨。如紅米飯。如豬肝色。色之無彩者也形不有神。色不現形。生意可知矣。嗚呼神彩。其生死之門戶也。

凡看痘。先看元气。痘兒元气。非有非無惟心領意會耳。已如形色初善。而終變惡者。元气內竭也。形色初惡。而終歸善者。元气內彊也。元气本也。形色末也。故善者必求本。

人知痘藉气血。不知痘之所藉。尢有超於气血者。元气是也。蓋元气盛則气血流通而領遂。

有負戴並行祛毒。痘必應期而開落。元气一虧則在外者內不續。在內者外不固。毒肆妄行。

或出或入。而爲外剝內攻矣。調養眞元。補益气血。誠治痘完策。不得已而欲攻。他癥中病卽已。經曰常毒治病。十去其八。無毒治病。十去其九。

夫包血成圓者气也。气能拘血制毒。則痘窠必圓。尖而周淨。附气成暈者血也。血能附气制毒。則痘暈必光明而紅活。頂陷者气之虛。塌陷者气之離。暈枯者血之虛。根散者血之離。

圓也。暈也。气血之所爲也。而所以成圓成暈者。气血不得專主也。

根窠者。血之暈。膿者血之腐。故六日之前。專看根窠。無根窠。必不貫膿。六日以後。專看膿色。無膿色。必難收靨。此理也勢也。

無形者。根據有形。有形者。附無形。互相根據附。固天地之道。亦气血之道也。气之離。不由血之散乎。故自气血交後。常觀根窠爲憑準。粗緊紅活。生意沛然。若微細而不現不斂。

且黯淡。則气將飛去。而必不克制毒矣。是故內攻根散者死。內攻而根血猶附。非毒作楚。

必三因致之。頂白根紅。气血分也。在四五日間不分。則後必作癢。頂衝根附。气血交也。

在六七日不交。則後必有變。至是而根白地淸。起勢勃勃。可不藥而愈。若深紅壯熱。疔將作也。四日用淸。六日用補。乃治常痘繩釐。

气血有常。而不能盈於常。而能自虧於常。然亦有盈者。何也。毒壅於气。火搏於血耳。斑者血有餘也。泡者气多甚也。經曰。邪气甚則實。精眞气奪則虛。

凡形色大惡。气血不交。漿不成似爲死癥若精神爽朗。便食如故。而天庭上有一二顆悅目者。猶可發毒。作臭爛而愈何者。毒在外不在內故也。

毒停肌肉則發腫。毒滯皮膚則作臭。肌肉陽明主之屬土。皮膚太陰主之屬金。癰腫土象。鮏臭象金。亦各從其類也。

書謂紅斑生。紫斑者死。黑斑。藍斑。百不救一。亦有紅死。而紫斑。藍斑。得生者。

斑血熱也。失於解利則發斑。惡痘斑出。熱所必然。無論顏色。

但天庭疏朗。形色善而斑出。又當別論。昔一斑癥。諸醫莫治。召予視之。已七日矣。斑分上中下。上紅斑。中紫斑。下靑斑。視其痘則綻凸疏朗。內含淸水。色𨿽黑黯。而精神爽健。視唇舌則多苔燥。予曰。失解故也。進以淸涼自愈。後果然由是。書不可拘也。察形色。

驗唇舌。是準疔之結也。亦熱毒壅甚。失於解利。內不能入而結。隨道空隙之所。惡痘疔結。逆轉爲順矣。但結前後心者死。結耳門喉下者死。辧疔有法。愼無以黑毒作疔。黑痘猶痘也。疔則陷入肉中。形如螺蓋捏之有核。割不知痛。其白根或長寸許。醫多誤認靨後疔爛。

生肌散治之。

痘之所恃者。血爲養而气爲充也。故眼鼻必欲封合。眼合則神不馳。鼻封則气不逐。神气內榮。而毒不爲制伏者鮮矣。抑又有微甚。塞而有涕。美之徵也。鼻塞而竅外幹黑者死。封而有淚生之兆也。眼封而沿眶塗煤者死。眼封當在五六日間。若未腫過而封後必有眼疾。痘少者不封。或封而才靨卽退。

气血之分。猶淸濁之本乎上下也。气血之交。猶陰陽之互爲根據附也。當分不分。毒結之。當交不交。毒隔之。知升陽散郁。何不分之患。知淸熱解毒。何不交之患。痘之形癥有四。曰毒壅曰血熱。曰气虛。曰血虛。又虛實有四。表裏虛實是也。見點稠密。形不尖聳。色慘黯。而皮間欲出不出。此毒壅也。見點深紅而漸變紫黑夾疹夾斑血熱也。頂陷皮薄。平塌不振喘促。面浮。皮毛焦。肌膚痛。表實也。精神困倦。唇舌淡白。曰裏虛。狂亂气甚。渴飲善食。唇燥而舌見黃白苔者。裏實也。毒壅也。血熱也。同爲表裏之實。血虛也。气虛也。同爲表裏之虛。此又一而二。二而一者也。壅者疏之。熱者涼之。虛者補之。實者瀉之。不實不虛。以平調之。明此八者。思過半矣。𨿽然辧寒熱虛實。尢當用舌作綱領。

大都癥候相似。气運使然也。彼與此一般癥狀無殊。非气運而何。故漧涸者。火郁勝。

吐瀉而肉腫者。土郁勝。枯燥喘促。金郁勝。彼此凝伏。水郁勝。郁而不出。木郁勝。火則淸之。土則平之。金則潤之。水則溫之。木則發之。書云。責之於癥。求之於經。其此之謂乎。

諒形體用藥。上工也。小兒臟腑。易虛易實。體實劑過。猶爲之損。況弱乎。凡痘極光澤。

極榮灌。至回謝日。而忽變逆。誰之咎歟。形體素虛。理宜補益。不察而愛行攻劫。使人元气一驅而出。外𨿽榮灌。內實耗蠹。欲不死者得乎。諒形體者。非泥於形。而審形。形之神也。痘陷有五。有白陷。有紅陷。有灰陷。有紫陷。有黑陷。皆責气虛。而後人責以用補誤矣。彼之論陷。有深究其源。唇舌滋潤。身不壯熱。惟痘色遷變而陷。故責以气虛。若唇燥舌苔。壯熱燎人。焦紫其色。而凹陷不起。果虛乎。抑毒耶。妄執補益。猶按圖索驥耳。

予治陷不然。有外實則解之。有內實則淸之下之。內外無癥。則平劑以調之。不惟治陷。卽始終亦然。藥隨舌轉。癥由舌痊。嗚呼。舌之功大矣哉。

舌通五內。人知之而莫之用。不由指示。臨局必迷。熟知此乃用藥樞紐也。藥有寒者。

涼者。溫者。熱者。令之樞紐在手。則縱橫顚倒。一自我出。而是非。而利害。皆置勿論。且易虛易實。小兒也。使無定見而謂不枉人命。吾未知前信。

治痘有四。節次務要不紊。紊則气血顚倒。火毒肆虐。而諸癥蜂作矣。故驚者。狂者。

吐者。瀉者。斑者。疹者。腰疼腹痛者。肉腫痘不腫者。水嗆錯喉者。皆當發不發。毒郁三焦。停滯气道也。焦紫者。枯黑者。渴者。燥者。發疔毒者。胃爛口臭者。皆當淸不淸。陽明內熱所致。當補不補。則爲白陷。爲泄瀉。爲癢塌。爲倒靨。

外剝內攻。中气虛也。當滲泄不滲泄。則反壯熱。或少食。或瀉不止。或肌肉作疰癤而疤爛。

何者。脾濕內淫也。標離而異。本合而同。藥當其節。變癥息矣。不應四法。必三因乘之。

六气外襲。爲外因。驚恐內動。爲內因。調攝失宜。爲不內外因。四法正也。三因奇也。奇正互用。兩得之矣。

治痘癥。不治雜癥。萬古祕論也。雜癥有日。痘癥止兩七耳。且痘中之癥。緣失治而作。今猶治癥不治痘。將癥愈甚。而痘愈憊矣。

卷之六治痘總論祕訣

發熱三日訣

夫痘不熱不發。猶五穀之不熱不結。身有熱也。乃毒與時气相觸而動內傳百脈外注皮膚。痘未見而先兆。此乃必至者。但熱有輕重。毒輕則熱輕。毒重則熱重。又有熱五六日出者。有熱一日卽出者。太過則正不勝邪。愆期則气血凝滯。惟三四日身涼痘出爲正。凡發熱肌膚溫平潮潤。唇舌滋潔無苔。聲音淸亮。睡中微驚。便食如故。或少食貪睡。皆吉兆也。重則反是。一發熱。卽唇裂。舌坑。煩燥。狂亂。口渴。惡寒。兩耳灼熱。兩睛紅。二便結方內加玄明粉。或千�馬下之。惡熱者單下。以苔爲增減。不可拘在初熱當發之說。此亦百中一二。又毋執以爲常。如唇舌滋潤。𨿽見惡癥。切不可妄下損人。

發熱時。腹疼腰痛。四肢酸痛。皆重癥。若表過痛止者吉痛加甚者凶。

發熱吐瀉。切不可行止法。惟吐瀉酸臭。可加消導藥佐之。是傷食也。驚發痘前者吉。

何也。由驚陽癥。痘屬陰。陽被陰衝。則壅遏之。患息。故吉。照前加減治之。母服驚藥。誤服而冰其毒。釀害匪淺。亦有驚卽死。此必中惡。

發熱時。譫語顚狂。見神見鬼。躁亂不寧。是熱甚失表。外邪內毒。兩相搏激也。重發之則愈。舌見黃苔。非下不可。

凡臟腑郁毒。非微汗則不解。故一發熱。必用汗藥也。身熱四五日不退者。知毒猶在內。務要熱退爲佳。

身熱四五日不退。痘影焦紫。鬱鬱不出。此必寒气外郁。閉塞鬼門也。令服驚蟄丸。發出臭汗。則熱自退。痘自出也。

一發熱。頭面中有大痘數點。余不出。復不除熱。此名曰報痘。急用銀鍼剔破。不去則領敗正气。爲畱連之禍。

初發熱。卽頭溫足冷。不渴。大便溏。面白。或瀉痢淸谷嘔食不化。虛癥也。

凡熱時燈照。肉內有隱隱紫紅塊者重面紅唇白亦重。再加形色不善。死必矣。九竅流血者死。目閉無魂。舌墨聲嗄。胸髙而凸。掌文出血。皆死癥不治。

卷之六治痘總論祕訣

見點三日訣

見點三日。死生判矣。斷於此時。方稱髙列。關竅。惟面部爲喫緊。面者。諸會之首。

天庭印堂。尢面部最緊要者。天庭爲看痘把柄。何者。元神所歸也。元神者。元气也。小兒出痘。不過气血毒三字。气血又元气所統也。元气勝毒。開落應期。毒勝元气。內攻外剝。毒旣勝矣。又安望元气之復勝哉。故此處先見。先起。先貫。先靨。密而癢。慘而黯。皆死癥也。毒從虛發。信矣哉。

凡見點磊落。摸得礙手。色潤澤。眼部以下先見身熱漸退。吉癥也。磊落礙手。稀而有神者也。色潤澤。謂有彩也。天庭後見。元气固也。反是者逆。

痘初出時。三五相連者。後必密。單見者稀。毒之淺深。於此預見矣。

形屬气。色屬血。兩者均可驗吉凶。決生死。人何專言血。而不及气。气無形難知。血有色易見。故見點三日。色如豬肝者死。如紅米飯者死。如洗過舊紅者太重𨿽然面部上有數十顆有神彩者。亦可救活。不慮形惡。慮無神。不慮色惡。慮無彩。神綻而凸。彩潤而明。惡痘中。見有一二紅活可愛。𨿽凶亦吉。何者元气猶存也。大都自眉以上。幾點悅目可愛。又不瑣屑。又不歪斜。𨿽徧體稠密。雜癥百出。終不至於死。悅目二字。卽予筆舌難盡罄。在學人意會。

見點頭焦。面色或紫者。血分毒熾也。滿天秋治之。唇燥舌苔。熱見愁。黃苔起者。千里馬。蓋焦紫𨿽血熱。而未必不由內熱也。審之以舌。藥斯當矣。

見點白如水珠者重。若稀疏不密。其人平素色黃。而兼痘起發。气至而血不至也。當與散火。倘神不內寧。痘日增多。頭尖作。子形。毒太甚也。恐非藥可愈矣。若見點色白。不紅不可便作虛治。白而無神。唇舌淡白。或吐或瀉。虛癥也。若白而起色。唇舌赤紅。非虛也。是伏火痘也。三日後必漸變紅紫。倘作虛治。其誤人不淺。見點腳米冷者。不必慮。气未下行也。

見點兩日。而大便尙祕。舌上無苔。知是血燥。非毒壅也。急行淸解。枳殼。玄明粉治之。恐貫時。咽痛作瀉而不起。方內歸芎宜倍用。

初見時。大小不一。有色點如痱者。曰夾疹。救苦丹治之。又一等瑣屑紅點隱隱肉間。

曰夾痧。治亦同前。丹癥亦然。但有此癥。必正痘悅目可愛。方爲痧疹之夾。不然皆痘也。識者詳辧之。

又有痘出數顆。而夾疹徧身。圓淨疏朗。顏色紅活。現兩日而盡沒。眾醫莫不驚愕。予曰疹也。非痘也。痘沒必悶亂煩燥。此則寧靜。且正痘依然。予故知其爲疹也。治以平劑。後漸愈。未沒特亦難辧焉。

點見身熱。毒未盡也。但所感不同。有寒气外郁者。有熱毒內郁者。兩者均且散之。救苦丹是其治也。內郁黃苔。加千里馬。其色漸焦紫。隱隱不出。而身熱壯盛。或肌膚腫亮。再加賽春雷發之。

見點自汗。有生者有死者。丹溪謂自汗無妨。指形色善者言也。若汗出而形色日變必死。不可不辧但治癥。不須以此慮。虛癥也。又須看舌用藥。

凡痘出不快須審時令藥之。冬則寒郁。主賽春雷。夏則熱郁。主滿天秋。然亦有虛實之別。唇舌滋潤無苔。當從虛治。

一見點色白。不甚起發。唇舌淡白。或吐或瀉。或腹膨。或自汗。肢冷神气怯弱。表裏虛也。治從虛例。

一見點。在臍。在肛門。四圍成堆者。皆重癥。

一出數點。卽發數粒山根上者重。才出而聲遂變。或焦。或啞者。尢重。

痘出數點。而面目卽光亮如爪。口中气臭。勃勃衝人。其死甚速。後必發斑。吐血而死一見點先於眉上。或兩太陽出數粒。突起光亮。少頃卽沒。此賦痘也必死。

又有初出愛人。皮薄光亮。一兩日卽大長。是未至而至。癘气使然也。後必變癢塌而死認爲順癥。則醫殺之誚。斷乎難免。

凡患諸瘡毒未愈。或瘡毒新愈。而見點於此者重。此陽毒也。但瘡不漧紅。𨿽重決不死謂爲於可爲之時則從。爲於不可爲之時則凶。指險癥也。至見點如蛇皮。如蠶種。蚊迹。蚤斑。湯泡。火刺。靑黑藍斑。身如被杖。發斑。而唇腫。口臭。瑣項。蒙頭。斷腰。無根。

色粉白如枯骨。胸髙气喘。七孔流血。面斜視如橘皮。形色不正而驚狂。並腰疼腹痛不止。可爲乎。不可爲乎。

凡謂斷腰無根。必諸痘形色不善。如形色圓澤。卽腰腳無痘何妨。

卷之六治痘總論祕訣

起脹三日訣

曰起脹。是點已定。毒瓦斯盡出時也。本乎上者上之。本乎下者下之。气血定位。毒被制伏成膿矣。若白不泛頂。紅不斂窠。气血毒泯而爲一。元气弱也。苟能察形色。驗唇舌。如轉柁回流。一持而正。後如破竹矣。

凡痘三日。先見者先起脹。後見者後起脹。根紅頂白。面與目漸浮腫。鼻塞流涕。口角涎出。而眼蒙不欲開。順候也。卽不然而兩腮間。有一二起脹悅目。頂白根紅。亦順候也。

凡起脹時。色焦紫者。毒甚也。形大皮薄。而起皺紋者。毒甚气虛也。滿頂紅者。血滯也。

滯者活之。焦者淸之。气虛毒甚。補而兼解散之。但面部有一二悅目可愛。用藥當節。則枯者潤。薄者濃。而生意自勃勃矣。

起脹時。諸痘未起。而其中先有起虛大。色如黃金者名曰賊脹痘。痘至五日。而內外癥平。

宜該起發退紅。若不起發。不退紅。正气虛也。方內倍人參。加黃。古人以此爲喚漿法。

當起脹時。有一等光活可愛。嬌嫩艷觀。手捺之則破。燈照如琉璃。此假脹。又名空歡喜。急救表。或可幸治。遲則必癢塌而死。

又四日起大駛。亦非吉兆。何者。表虛毒甚也。七日後腫退。倒靨。皆此之變。遇此須分虛實預防之。

又有一等。至五日而卽帶黃色。假漿也。不信請以神彩辦之。有神有彩者。爲眞漿。此則無也。或補或瀉。惟舌是準。

起脹時。痘上有小孔。不黑不白。曰蛀痘。用保元湯。加丁桂服之。其孔一密。其痘自起。

痘出五六日眼不封鼻不塞而大孔時下气者。逆也。輕痘無妨。

大都痘出五六日。气血不分。顏色焦紫。面紅腫如瓜。而痘伏。或猶煙雲罩定。或舌白至唇。濕處者曰內潰。或徧身發紫泡。或悶亂不寧。叫哭不已。腰腹猶痛。皆死癥也。𨿽然亦有形。色本善。調理失宜而然者。又有誤餌湯藥而致者。

卷之六治痘總論祕訣

貫膿三日訣

痘出七日。陰中之陽。盡付於外。內則空虛。如釜中甑內之气。妙不可言。陽起一分陰亦長一分。故其漿也。則宜漸而黃。根下血暈。亦宜漸而緊。如綫圍定。不鋪散。不灰黯。晝夜痛楚。飲食倍常。大便少。身微熱。吉癥也。反是者逆。至是欲決生死。惟視血暈聚散。膿色眞僞耳。眞者寶色燁燁。手捏粘絲。僞則土黃也。聚者气拘血而化毒也。散則气虛散。而眞气將竭。血暈全無者死。膿者。毒所化也。訣曰。六日以後專看膿色。故膿有者生。無膿者死。使或有或無而腳根不紅。或連肉灰紅。作癢煩燥。目閉後開。作瀉漧嘔。不食少睡。

气虛不能拘血化毒也急峻補之。倘此時尙見黑苔有刺。生意絕矣。不惟不容補。卽補之何益。漿行七日腫要過頸。漿要過胸。腫者。毒外出也言過胸者從上下也。至陽物亦要貫。乃宗筋之會也。兩腳不貫不妨。又兩臂亦宜滿。不然臨收時必不食而生他變。手臂脾所主也。

痘出七日或大瀉者。气陷也。急補澀之。若漿色正而根血一綫。緊緊繞定。𨿽瀉無妨。

漿色不正。血不斂。毒在內也。七日毒尙在。如命何。

若正痘依然根暈紅活。精神飲食淸健而瀉。此陽癥也。不妨。但看舌。用兼止之藥而愈至八九日。漿行似足。忽眼開而陷。毒內攻也。內攻者必悶亂煩燥。根暈飛散。若無是而唇舌潔淨。方內加桂附治之。唇燥舌赤。內加連芩解毒治之。

有一等。至八日充灌飽滿。撲摸不破。而剔破無膿。毒陷伏也。不可作順痘誤人。服賽春雷。是正法也。若數服而猶硬無膿。根暈不活。生意可知矣然此必神不內寧。若神寧痘少不必藥治。

貫膿時作癢。十常六七。並準以唇舌藥之。但爬破成坑者。或幹而無水者皆不治。

痘行漿作痛。火熱也。亦吉兆也。丹溪曰。諸痛爲實。是气滯作痛。方內加枳殼山楂治之。血熱作痛。方內加芍藥。生地治之。

八九日寒戰切牙。虛極也。惟峻補而已。此外無法。若頭搖。牙顫。目閉。無魂者不治又八九日。有等土黃而硬者。往往作正漿目之。不知此爲陰陽失政。致漿注於中。板膩死塞之正。土黃者。黃而無彩者也。又有貫膿充足。至九日大便忽欲去不去。陽明血燥也。

方內倍加當歸以潤之。不治則靨落之後。非滯下必幹熱而死。

灌膿發泡。气過甚也本方加白術。茯苓。滲利之。擦破水出而不能包者。敗艸散掩之。

八九日最忌皮薄漿淸。皮薄則嫩而易破。漿淸則水而不膿。書曰。漿假毒成。毒從漿化。若此而幸成者。未之有也。凡皮薄漿淸。至九日而躁亂不寧。生死可隔壁斷矣。周歲半歲者。又不必至九日。若七日便蹬打不定。揩破不幹。萬不救一。何者。痘以七日爲界七日以前气血外行七日以後气血內入。外行時。尙不欲畱毒。矧內入時乎。故七日後躁亂者。毒攻也。毒攻內者。必死。

凡灌膿時。額上如湯泡。皮肉盡赤而幹者死諸痘才貫。而兩唇先黃硬者死。

擦破無膿血者死。擦破而瘡痕隱然有生意者。穢觸也不當作死癥論。

卷之六治痘總論祕訣

結靨三日訣

痘至十日。毒解矣。膿亦轉黃作蒼蠟色。元气實者。痂必循次而結。如口角與陽物先結。正收也。身漸輕快。腫漸淸解眼蒙蒙而欲開。食倍常。便如故。從上至下而收。結痂濃色紅。大事畢矣。不然猶未可以爲喜。結痂時。忽忽發熱者。蒸漿作靨也。不必慮。

凡一時痂盡。一痂卽落者。毒火爍也。急解之。此癥必膿未充足。若聲啞煩悶。喘促不食。死期迫矣。否則必發癰毒而解。

痘至十日。正收靨之期。靨而不靨。非气虛。必血熱也。气虛方內加參。丁柱治之。

血熱方內加芩連。解毒治之气虛血熱唇舌紅不紅辧之也。亦有時令致然者。時之寒也。用溫劑以斂之。

時之熱也。用涼劑以淸之。

凡不及期眼開者重。輕癥不拘。又過期眼不開者亦重。十二日眼開期矣。

當結靨時。渴飲無休。津液竭矣。方內加生脈散主之。若渴甚而下瀉。尢重者。爲難治。凡治渴。切勿利小便。便愈利而渴愈甚矣。

十日九日。半痂半不痂。作瀉者。不必慮。乃陽气內回。非貫膿時比也。方內倍白術。茯苓治之。切忌澀劑。倘不知誤用。後必不食而作痢。

十二十三日。有形如火燒煙燻者。生死最決。若音不淸。食不入。破處漧枯。煩亂不寐。死癥也。音淸能食。睡臥安寧。爬破淋漓。神舒气爽。生癥也。又當分虛實治。唇舌潔淨。溫補兼淸解之。唇燥舌苔。單解之。解而苔去。繼以平和則攻補兩盡矣。

凡當靨時而流漿不已。爲過表故也。然亦有飲水霪濕。致然者。兩者皆方內倍白術。茯苓。

。空處復出一層。治功也。俗呼曰翻空痘逆癥有此。大吉也。靨後腮紅。唇幹。面色帶紫者。肺癰將作也。連翹飲治之。桔梗。知母。百合。麥冬宜常服。

痘至結靨未及結痂時必定作气息者第鮏臭者佳屍臭者死。全無气息知有餘毒也。須解之額與足遲靨者。獨陰獨陽也。額與足先靨者重反陰背陽也。當靨之時。凡見腹脹。气喘。咽皆死癥也。間有一二不死。亦幸活耳。

卷之六治痘總論祕訣

落痂餘毒訣

痘至落痂。一大義工案了手矣子尙有言否曰是何言也。末路難恃。功虧一簣。正此之謂也。如痂久不脫。或堆如雞屎。薄如竹膜泡發丹纏。癰腫疔潰或疹。或麻。或嘔吐作渴。或赤白痢。或咳嗽。或虛煩不眠。坐立微顫。唇不蓋齒。咽啞腹痛。或熱或發癢。而形色粉紅非險乎。又如破而不貫。坑陷漧枯。驚搐無魂。走馬牙疳目暗弔白或胸髙而喘。戰掉不休。疤痕之色皆粉自不紅非逆乎。且气血初定。相火易煽。卽靨後疤紅。而不禁辛熱。猶致目疾。不避風寒。猶發瘡痍。不節飲食。猶成吐痢諸癥。子何以無事目之。

靨漸結漸落。色明而濃順也或粘肉不脫。或嵌入肉中。或半粘半揭。或痂半有衣。或薄如竹膜。色煤黑者。險也。有虛實寒熱。實而熱者。連翹飲主之。虛而寒者。方內加參。肉桂治之。治廨色亦然。紫紅者實也。粉紅者虛也。粉白者气血衰也。气血衰服藥不轉者死。

痘內實毒不能畱。故尋竅而出。經曰。營气不從。逆於肉裏。則生腫是矣。曲池委中。三陰交會之地。毒多壅此。虛故也。然有實者。有虛者。形體怯弱。食少微熱。腫處不痛。虛也。

形體壯盛。身熱能食。痛叫不已。實也。虛者流气飲。實者連翹飲。外並以必勝膏貼之潰而出膿。大補湯。久不收口者。生肌膏塗之。幾多癰不食。嘔瀉不休。睛慢唇白。而膿出淸水者死。靨後病目俗皆謂目中出痘。加果痘也。胡不見報痘成膿。而遂結痂耶。此癥亦醫之過也。古云熱蘊於肝。則目病。確言也。有赤腫而痛。不能開者。赤腫涼肝散。翳膜涼隔散。

切忌點藥。睛突瞳陷。不能治矣。痘初出。而卽用護眼法。烏有後患。

丹口疳皆胃熱致之。有輕者重者。有死不治者。滿口白糜。或紅點簇輕癥也。靈棗丹吹之。唇舌腫硬。牙齦黑爛。成疳者重也內服甘露飲。外吹靈棗丹。爛入喉者。亦以藥吹之。色如幹醬。臭爛日甚。而鼻發紅點者死。俗名走馬疳。然此亦醫之過也。

痘後腹痛甚重。須分治之。傷食和中丸。餘毒連翹飲。血虛本方去翹桔。加參。漧薑治之。腹痛見舌白者死。元气竭也。

驚發痘後。書云。莫救者。是目閉無魂。更兼吐瀉唇白肢冷。如熱甚小便閉塞。或素有驚疾。又非不可治者。痘後出喑。名曰痧。蓋痘落髮此吉兆也。不可作尋常痧麻治。只消疏風之劑。丹與癮疹亦然。

痘後浮腫。囊大如缽。毒匿皮膚。以連翹飲。加腹皮。茵陳主之。有加枳殼。倍柴胡。

卷之六治痘總論祕訣

立方

三豆湯治天行時气。廣出痘瘡。日日服之。出時必少。

小赤豆黑豆綠豆﹝各五錢﹞甘艸節﹝一錢﹞水煮熟。任兒食之。久服則不出矣。

胡荽酒治痘瘡初發。噴之。

胡荽一握。酒煎一二沸去渣。乳母含口內噴之。從頂至頤。身足塗擦周徧。滿房門戶灑之。

解肌敗毒飲治痘瘡初起。三日內服。

柴胡防風獨活前胡荊芥﹝各八分﹞蟬蛻桔梗薄荷川芎紫蘇紫艸﹝各六分﹞蔥白三莖。胡荽一握煎服。

鼠粘子湯治痘疹稠密。身熱等癥。

鼠粘子當歸甘艸柴胡連翹黃芩黃地骨皮﹝各等分﹞水煎不拘時服。

人參透肌散治虛而有熱。𨿽能出快。長不齊整。隱於肌膚者。

人參白術白茯苓紫艸當歸白芍木通蟬蛻甘艸糯米﹝各五分﹞水煎不犀角地黃湯治血熱痘。初出太熱。大便黑糞。或鼻衄。小便出血。﹝方見傷寒門﹞保元湯治痘瘡初出。圓暈成形。幹紅少潤。然毒尙淺。急服此劑。

人參﹝二錢﹞黃甘艸﹝各一錢﹞水煎不拘時服。

紫艸散治痘瘡黑陷气血虛弱。痘疹不起。

紫艸甘艸黃糯米﹝各一錢五分﹞水煎溫服。

益元散治痘疹煩燥作渴。調下二錢。﹝方見傷寒門﹞流气飲治虛而結癰者。

當歸川芎赤芍黃人參﹝各五分﹞甘艸節廣木香紫蘇烏藥﹝各四分﹞桔梗濃朴枳殼﹝各三分﹞水煎服。

十神解毒湯治見點三日。身熱等癥。

丹皮紅花赤芍川芎當歸生地木通桔梗連翹甘艸﹝等分﹞淡竹葉十生脈散治气虛。口漧舌燥。﹝方見中暑門﹞連翹飲治熱毒蓄內。痘不肯出齊。

黃芩黃連黃柏山梔仁大黃石膏蟬蛻牛蒡子紅花﹝各八分﹞升麻﹝三分﹞燈心三十莖煎服。舌上無苔。去大黃。

和中丸治痘後。傷食腹痛等癥。

陳皮濃朴枳殼麥芽山楂肉﹝各一兩五錢﹞白茯苓白術﹝各一兩﹞神曲﹝三上爲末。神曲打糊爲丸。每服二錢。滚白湯下。

醍醐飲治見標太重。以此托之。

當歸桔梗白術川芎﹝各一錢﹞熟地﹝一錢二分﹞桂枝﹝六分﹞水煎溫服。

大補湯治毒流膿不止。气血兩虛。

人參白術白茯苓甘艸當歸川芎白芍熟地黃肉桂白芷連翹金銀花﹝各等分﹞水煎溫服。

救苦丹自發熱至見點。多獲其效。四日前毒甚者服。

羌活防風升麻麻黃生地吳茱萸黃柏連翹﹝各五分﹞當歸黃連﹝各三錢﹞川芎本酒芩生芩蒼術﹝各二錢﹞細辛甘艸白術陳皮紅花﹝各一錢﹞上爲末。蜜丸龍眼大。每服量人大小。加煎劑內同服。

滿天秋自發熱至起脹時。有熱癥者。皆可服。

石膏﹝一兩﹞茜艸寒水石人中白﹝各三錢﹞甘艸紅曲﹝各二錢五分﹞郁金紫艸茸辰砂﹝各二錢﹞上爲末。每服三錢。燈心湯調下。

賽春雷治紅紫焦枯。或因風寒。痘不起發。內熱壅甚。痘郁不出。皂畏熱七日前。皆麻黃紫艸﹝各兩﹞甘艸白附子﹝各五錢﹞僵蠶蟬蛻﹝各三錢﹞穿山甲﹝一錢五分﹞蟾酥﹝一錢﹞蜈蚣﹝一條炙﹞全蠍﹝八分共爲末﹞上末另以麻黃二兩。紫艸。紅花。各一兩。酒水各一碗。煎去渣。再熬成膏。入蜜三兩。再略熬。同前末搗丸。如龍眼大。每服一丸。燈心湯化下。

熱見愁凡見唇燥舌苔。卽宜服之。

燒人糞﹝一兩﹞黃芩黃連黃柏山梔﹝俱酒炒各一兩﹞升麻﹝三錢﹞上爲末。每一二錢。量人大小。加入煎劑同服。

千里馬疏瀉之劑。無舌苔。不可服。

大黃﹝一兩酒浸過﹞紅曲﹝五錢炒﹞川芎烏藥﹝各三錢﹞蚯蚓﹝去泥土一兩﹞上爲末。另以大黃四兩。熬膏。加蜜少許爲丸。如龍眼大。每服一二丸。入煎劑同服。

一丸春治一切頂陷。不貫者。

天麻僵蠶天花粉﹝各三錢五分﹞全蠍甘艸﹝各二錢﹞象皮光烏﹝各三錢﹞礞石朱砂狗寶﹝各一錢﹞牛黃﹝五分﹞麝香﹝三分﹞上爲末。元米飯爲丸。如龍眼大。朱砂爲衣。每服一丸。臨臥時。酒漿化下。

斂膿散治當靨不靨。以此收之。

黃﹝蜜炙﹞枸杞子白芷甘艸何首烏﹝各一兩蜜炙﹞上爲末。每服二錢。米飲調下。

護眼膏治見點。兩眼腫赤。肝脾二經熱甚以此塗之。

甘艸黃柏大胭脂﹝各一兩共爲末﹞綠豆﹝五合水五碗浸一晝夜去豆﹞以綠豆水。加紅花四兩煎至二碗。去渣。入前末成膏。塗眼眶上下。

涼隔散治痘後。羞明怕日。翳膜遮睛。

當歸川芎柴胡黃連龍膽艸防風蟬蛻密蒙花﹝各六分﹞上爲末。以豬肝一兩。切片同煮服。

四聖丹治七日外有疔。以此點之。

珍珠﹝三分﹞莞豆﹝四十九粒﹞男發﹝灰存性一錢﹞雄黃﹝六分﹞冰片﹝一分﹞上爲末。以紫艸二兩。麻油熬膏。調點。

必勝膏專貼腫毒。每日兩換。

蔥白不拘多少。搗爛入蜜和作餅。貼患處。

靈棗丹治走馬牙疳。並一切口疳。吹之立效。

小靑蝦蟆﹝三十个﹞生礬﹝一錢﹞南棗﹝去核五枚﹞銅綠﹝一分﹞麝香﹝三釐﹞上共搗爛。鹽泥封固。火存性。去泥爲末吹之。

綿繭散治痘後爛不收口。

綿繭二十个。以生礬裝滿爲度。火燒炙榦爲末。每一兩。密陀僧五錢。白芷二錢。上爲末。白蜜調敷。

生肌散治靨後疔潰成坑。內見筋骨者。

赤石脂伏龍肝輕粉黃柏血竭杭粉﹝各一錢﹞黃丹發灰乳香沒藥﹝各五分﹞冰片﹝三分﹞密陀僧﹝一錢五分﹞上爲末摻上。如有臭气。加阿魏三分。

燻癢法茵陳白芨荊芥﹝各等分﹞爲末。以紙條燻之。

逐蛆法以絲瓜搗汁。噙噴痘上。其蛆自出。

又方以柳葉鋪牀。又有皮濃不能出者。用銀鍼挑破。滴油入內。蛆見油卽出。外用花椒水浴之。

卷之六

痧麻

夫痧麻。出自六腑。先動陽分。而後歸於陰經。故標屬陰。而本屬陽也。如未出時。或已寒之藥發之。時令嚴寒。以辛熱之藥發之。時令或寒或熱。以辛平之藥發之。但發得出。則毒盡解若發不出。再加藥發之。要其大綱。𨿽是熱癥。然不可驟用涼藥。恐遏絕邪气於內。

而不得出。多有不救者。宜解毒發散爲主。若發熱之時。徧身汗出者。此毒從汗散。有鼻中血出者。此毒從血解。若上吐下利。則毒從吐利解。俱不可遽止。若太過斟酌止之。痧已出。其色喜紅潤極忌紫黑。如有咽喉腫痛。不能飲食者。此毒火拂郁。上燻咽喉也。咳嗽口干心煩者。此毒在心肺。發未盡也。痧已出。而瀉尢不止者。最爲惡候。出已徧身。而尢拂拂煩熱。頻作嘔吐者。此毒未盡。畱連於脾胃之間也。

卷之六痧麻

立方

解毒湯治痧癥初起。天時溫暖。

防風薄荷荊芥石膏知母﹝各八分﹞桔梗甘艸牛蒡子連翹木通枳殼﹝各六分﹞淡竹葉二十片煎服。

淸毒湯治初起夏月大熱。

黃連黃芩防風荊芥﹝各一錢﹞桔梗石膏玄參木通山梔仁﹝各八分﹞淡竹葉二十片。煎服。

化毒湯治痧癥初起。冬月寒冷。

桂枝麻黃赤芍防風﹝各八分﹞荊芥羌活桔梗人參川芎﹝各五分﹞牛蒡子﹝一錢﹞生薑三片。煎服。

淸寧湯治癥汗出太多。鼻血不止。

當歸連翹石膏黃連﹝各一錢﹞生地麥門冬玄胡﹝各七分﹞甘艸﹝二分﹞浮小麥一錢。煎服。

玄桔湯治痧癥。咽喉腫痛。

玄參桔梗牛蒡子連翹天花粉甘艸﹝各一錢﹞淡竹甘片。煎服。

淸金飲治痧癥咳嗽。口干心煩。

天花粉桔梗桑皮知母﹝各七分﹞玄參連翹漧葛﹝各八分﹞燈心三十莖。煎服必勝飲治痧已出。而瀉不止。

陳皮濃朴蒼術白茯苓牛蒡子澤瀉木通﹝各八分﹞生薑一片。食前煎服。

和榮散治痧已出。渾身發熱。

當歸川芎生地麥門冬白芍木通甘艸﹝各八分﹞燈心三十莖。煎服。

靈功飲治痧後痢疾。

當歸黃連川芎﹝各八分﹞人參﹝三分﹞廣木香枳殼滑石檳榔﹝各六分﹞甘艸﹝一分﹞燈心三十莖。食前溫服。

治痧發不出蔥一握。搗汁一盞。入酒漿一盞同服。

又祕方櫻桃核四十九粒。甘艸五分。煎服。

痧出紫黑。急以人糞燒存性。酒調五分。立刻變紅。

卷之六

瘡瘍科

諸痛癢瘡瘍。皆屬心火。則瘡瘍之疾。非外得也。而昔人列之爲外科者。以形癥在外。

非若之乎。瘡瘍之中。癰疽爲甚。而大疔之毒。尢甚於癰疽。故治大疔者。十活其一二。治疽者。十活其五六。治癰者。十活其八九。惟毒有淺深。故治有難易耳。然何以辧其癰疽大疔哉。亦視其腫之髙下。地之廣狹。脈之浮沈而已。蓋癰者。壅之義也。气血爲毒所壅瘀而不行。故發而爲癰。其初發之時。必灑淅惡寒。而身微熱。多生於背與頂。在背之上部。或左或右。爲上搭手。在背之下部。或爲正發。生於腦後者。爲對口。比之上下搭手。尢爲毒也。

凡癰皆掀然熱而腫髙。其勢易大。其根不甚深。從乎陽也。疽者沮之義也。气血爲毒所阻滯而不行。故發而爲疽。其初發之時。亦灑淅惡寒。先覺麻癢如之狀。按之內實。手推不能動。多發於背腰肩隅之間。及小腹胸傍。其發股足之間者。名附骨疽。凡疽皆腫不甚髙。

勢不易大。而其根反深。惟發於背心及股者。爲至重。乃五臟所發。從乎陰也。疔者。丁之似也猶釘之在木。拔之不能出。搖之不能動。其根至深。其毒至甚。其頭至硬。其初發之時。反不知痛癢。但不覺麻木。外𨿽如麻。裏則如瓜。及其勢甚。則痛苦異常。應心入膽。而不可忍乃五臟六腑所發之火。煉已久。並合於一處。而生疔者。多見於面部骨節之間。而究其毒之所從來。多由於飲食服餌之中。經曰。膏粱之變。足生大疔。凡肥甘濃味。炙爆煎熬之物。最能助火。嗜味之人。恣供口腹。醉之以酒。勞之以色。脾土於是乎燥烈。腎水於是乎枯竭。積之旣久。畱於五臟。布於六腑。火郁而不散。乘其气血所虛之處。而發之根抵於內。而煩熾於外。其毒甚於鳩鳥。試割其肉。以飼雞犬。立見其斃。此大疔之所以多死也。若夫似疔而非疔者。則俱以腫毒治之。而無大害。然三者之脈。何以辧之。蓋浮而數者毒瓦斯在表。故知其爲癰。沈而數者。毒瓦斯在裏。故知其爲疽。若沈而又滑。數而弦急者。必疔也。此皆有形之可見者。𨿽其治有難易。猶可因其癥而施之。至於腸癰。腹癰。肺癰之類。皆爲內癰。其狀與瘕痞癖無異。苟或以爲內科之癥。而進以削堅破結之劑。所治非其所忍。幾何而不殞人之命也。大法瘡瘍之在外者。初發無如一灸。艾煙一透。其毒立效。若延至六七日。則不可灸矣。毒之淺者點之。毒之深者決之。毒之尢深而鍼刀所不及者。則烙之。未成毒膿。則用化毒。旣成膿。則用托裏。此外在人之臨癥機變矣。

卷之六

發背門

陰發難治。陽發易醫。爲治之法。或疏散。或消毒。或鍼烙。或內托。或外消。或瀉。

。隨其虛實寒熱。而調治之。又當辧其五善七惡。如痛息自寧。飲食有味。一善。便利調勻。二善。膿腫自消。色鮮不臭。三善。神彩光明。聲音淸朗。四善。體气平和。爲之五善。

腹痛而渴。瀉利無度。小便如淋。一惡。膿大潰掀腫猶甚。臭敗莫近。二惡。喘粗气促。

恍惚嗜臥。三惡。毒瓦斯攻心。藥食嘔逆。四惡。聲嘶色脫。面目如垢。唇靑鼻黑。四肢浮腫小便不通。煩燥時咳。六惡。四肢沈重。未潰先黑陷下爲之七惡。

卷之六發背門

立方

神授衛生湯治發背。並腦疽對口。諸惡毒。未成者卽消。已成者卽潰。藥性平和。功羌活防風白芷穿山甲沈香紅花連翹石決明﹝各六分﹞金銀花皂角刺當歸尾甘艸節天花粉乳香﹝各八分﹞大黃﹝酒炒二錢﹞水煎食遠服。

消腫托裏散治發背。不拘上下左右。並一切癰疽腫毒。

人參赤茯苓白術滑石桔梗金銀花荊芥山梔當歸川芎黃﹝各一錢﹞赤芍蒼術麻黃﹝各七分﹞大黃﹝三錢﹞黃芩防風甘艸薄荷連翹﹝各八分﹞石膏芒硝﹝各一錢五分﹞水酒各一鐘煎服。

灸法如發背初起時。背上微有紅腫重墜。卽是發背。以此法立時消散。屢屢效驗。

用河邊水中泥。先挖去一尺許。再取一大塊。同人糞杵極熟。做一餅。如碗大。頂上以鍼通一細孔。放在患處。外用艾火灸之。如痛灸至不痛。不痛要灸至痛住。

燻發背奇方治發背七日後。未成者自消。已成者自潰。不起發者卽發。不腐潰者卽腐。雄黃朱砂血竭沒藥﹝各二錢﹞麝香﹝五分﹞上爲細末每用三分。綿紙裹藥爲撚。長尺許。以麻油潤透。照火離瘡半寸許。自外而內。周遭徐徐照之。初用三條。加至五條。候毒勢漸消漸減。

散毒飲治發背三五日間。身上灑淅惡寒。疼痛急脹。如未成膿卽消。已成卽潰。調气血。和脾胃。使毒不攻心。

乳香沒藥天花粉黃防風﹝各一錢﹞當歸白芷桔梗穿山甲﹝各一錢二分﹞皂角刺連翹陳皮金銀花牡丹皮川芎﹝各八分﹞水煎食後服。

蠟礬丸治發背癰疽並一切腫毒服之能護心膜。毒瓦斯不能攻心。

黃蠟﹝一斤﹞明礬﹝八兩研末﹞朱砂﹝八錢研細﹞先以蠟熔開。入明礬末。攪和投水中。眾手丸如綠豆大。朱砂爲衣。每服百丸。白滚湯生肌丸治一切發背疽毒。服此長肉收功。

黃蠟﹝一斤﹞乳香﹝研細﹞沒藥﹝研細﹞血竭﹝各二兩研細﹞象牙末﹝四兩﹞先用蠟熔化。再入乳沒等藥和勻投水中。眾手丸如綠豆大。每服百丸。一日二服。

吸毒竹筒治發背癰疽腫毒。以此拔出膿血惡水。

蒼術白蘞濃朴艾葉白芨烏柏皮芽茶白蒺藜﹝各等分﹞如法用竹筒六七个。長二寸。一頭畱節。削去靑。今極薄。隨大小用之。以藥煮筒十數煮幹爲度。乘筒熱。按上緊吸瘡口。膿水滿自脫落。不然用手拔脫。更換別个竹筒。如此三五次。毒盡消矣。

托裏定痛散治發背。潰後。血虛。餘毒未盡作疼。

歸身熟地﹝各二錢﹞乳香沒藥川芎白芍﹝各一錢酒炒﹞肉桂粟殼﹝各一錢五分泡去筋膜蜜炒﹞水煎食後溫服。

五寶飲治發背不肯收口。作疼作癢。服去卽收功。

金銀黃甘艸歸身人參﹝各二錢﹞水二鐘。煎八分。食後服。

生肌神祕散治發背將收功。摻上腐肉卽去。新肉卽生。

白升藥﹝一兩﹞輕粉鉛粉﹝各一兩二錢﹞銀朱珍珠﹝豆腐內煮過各四錢﹞上爲極細末摻於瘡口。

十全大補湯治發背已潰。寒熱往來。或作疼痛膿多。或自汗盜汗。气血兩虧。神思倦怠。瘡口不斂。

人參黃川芎白芍當歸肉桂﹝各二錢﹞熟地白茯苓白術甘艸﹝各一錢五分﹞黑棗五枚。食前煎服。

卷之六

癰疽門

﹝附腦癰肺癰臀癰附骨疽﹞凡癰疽緣陰陽相搏而生。蓋气屬陽。血屬陰。血行脈內。气行脈外。相並周流。寒與濕。則凝滯而行遲。爲不及。熱與火搏之。則沸騰而行速。爲太過。气得邪而郁。津液閉結。

爲痰。爲飲。積久滲入脈中。血爲之濁。血得邪而滯。隧道路阻隔。或溢。或結。此陰陽不能和暢。則癰疽惡毒。從此生焉。

卷之六癰疽門

立方

眞人活命飲治一切癰疽腫毒。初起服此。止痛立消散毒。

當歸尾赤芍防風﹝各二錢﹞白芷天花粉穿山甲乳香沒藥﹝各一錢﹞皂角刺浙貝母陳皮金銀花甘艸節﹝各一錢五分﹞頭生酒水各一碗。煎隨其疽毒上下。以分饑飽服。服後再飲酒數杯。

飛龍奪命丹治一切癰疽。並發背疔瘡對口。無名惡瘡。未成者服之立消已成者服之卽潰。疼痛者。服之立止。此丹乃惡癥中至寶。

蟾酥﹝酒化開﹞乳香沒藥朱砂﹝爲衣﹞銅綠﹝各二錢﹞明雄黃﹝三錢﹞膽礬寒水石﹝炙黃色去頭足﹞上爲末。以蝸牛研爲泥。加蔥汁和丸。如綠豆大每服三丸。先用蔥白三寸。令病患嚼爛。放手掌中。將丸裹在蔥白內。用熱酒送下。於被覆暖取汗。如未有汗。又飲酒數鐘。以助藥力。立潰拔毒膏點破諸般惡毒。癰疽瘡癤。

糯米﹝一兩南星當歸赤芍各三錢同炒﹞砂斑蝥﹝各三錢﹞好鍛石﹝一兩皂角燒煙燻共爲末﹞桑柴灰眞炭灰皂角灰毛竹﹝去靑灰﹞芝麻楷灰﹝各三兩﹞上以五樣灰淋汁。鍋內慢火熬之面上起白霜爲度。調前四味。點於患處。

太乙神應膏治發背癰疽。疔瘡腫毒。跌打損傷。心疼腿痛。一切外科百病。無不效驗川烏艸烏黃連黃柏赤芍白芍玄胡索當歸尾﹝各二錢﹞良姜木鱉子僵蠶骨皮杏仁花椒大茴香茅香玄參蒼耳子桂皮南星栝蔞仁苦參蒼術五加皮防風熟地密陀僧丁香內消生地本﹝各一錢﹞何首烏細辛﹝各二錢五分﹞江子﹝三十粒去殼﹞蓖麻子﹝三十粒去殼﹞旱蓮艸人參百藥煎黃甘艸節羌活五靈脂獨活地蜈蚣根﹝各一兩﹞前藥各爲咀片。用麻油一斤半。浸二宿。入銚屬性武火。熬至黑色。濾去渣。卻將後藥爲末。次第加入。

廣木香安息香琥珀蕓香﹝各二錢﹞乳香沒藥血竭降香韶粉自然銅﹝各一錢五分醋淬三次﹞桑白皮白芨白蘞雄黃﹝各五錢﹞黃丹﹝六兩。夏月加三兩。炒黑色﹞上各爲末。入油。次下黃丹。以槐柳條不住手攪。滴水成珠爲度。諸品要選眞正道地者。虔誠煎熬。自然應驗。

千金內托散治癰疽惡毒。未成者速散。已成者速潰。此方活血調气。祛風解毒。和脾補虛。

黃人參﹝各二錢﹞防風濃朴當歸白芷薄桂川芎甘艸桔梗﹝各一錢﹞酒煎溫服。

紫金錠治一切癰疽瘡癤。發背惡毒。每服三錢。酒磨送下。外以磨敷上。其毒漸漸消散。﹝方見痰門﹞

卷之六癰疽門

附腦癰

黃連救苦湯治腦癰初起增寒發熱頭面耳項俱腫。服之立消。

黃連赤芍桔梗金銀花﹝各一錢五分﹞升麻﹝八分﹞柴胡漧葛川芎當歸尾﹝各一保安湯治腦癰已潰流膿內痛飲食減少。

黃麥門冬藿香﹝各一錢二分﹞當歸白茯苓川芎﹝各一錢五分﹞桔梗半夏陳皮白術甘艸人參﹝各一錢﹞黑棗五枚。食後煎服。

飛龍奪命丹治腦癰初起。灑淅惡寒。頭腦脹痛。口服二次。﹝方見前﹞十全大補湯治腦癰已潰之後。膿水出多。气血兩虛精神短少。飲食少進。煩燥不眠。

日晡潮熱。﹝方見發背門﹞

卷之六癰疽門

附肺癰

平肺飲治肺癰初起。咳嗽气急。胸中隱隱作痛。嘔吐膿痰。

人參麥門冬赤芍檳榔赤茯苓陳皮桔梗﹝各一錢﹞甘艸﹝五分﹞水煎食遠服淸肺飲治肺癰咳吐膿痰。胸膈脹痛。上气喘急發熱。

銀柴胡玄參陳皮桔梗﹝各一錢﹞白茯苓地骨皮麥門冬薏苡仁人參甘艸栝蔞仁﹝各八分﹞燈心三十莖。煎八分。食遠服。

排膿散治肺癰已吐鮏臭之痰。服此排膿補肺。

黃白芷北五味人參﹝各三錢﹞上爲細末。每服三錢食後白滚湯調下。

八寶飲治肺癰。咳嗽日久。痰帶鮏臭。身熱虛羸。

白茯苓桔梗貝母人參北五味天門冬胡黃連熟地﹝各等分﹞水煎食後服。

卷之六癰疽門

附臀癰

臀癰生於小腹之後。位遠僻奧。气亦罕到血亦少來。凡生是癰者。乃濕熱凝滯聚結。而成此毒也。

卷之六癰疽門

附臀癰

活血散瘀湯治臀癰初發。紅赤腫痛。重墜如石。及大便祕澀。

川芎當歸防風赤芍﹝各一錢﹞蘇木連翹天花粉皂角鍼紅花黃芩枳殼﹝各一錢二分﹞大黃﹝三錢﹞水煎食前服。

十全大補湯治臀癰出膿後。服十餘劑。外貼大乙膏。﹝方見發背門﹞內消沃雪湯治臀癰未得出膿。堅硬腫痛。不可忍者。

靑皮陳皮乳香沒藥連翹黃當歸甘艸節白芷射乾天花粉穿山甲貝。煎服。

卷之六癰疽門

附骨疽

黍米寸金丹專治附骨疽。並諸腫毒。神效。

乳香沒藥雄黃狗寶輕粉烏金石﹝各三錢﹞蟾酥砂﹝各四錢﹞白粉霜﹝水銀升酥炙黃色﹞人乳﹝頭胎者佳﹞上爲末。先以乳蠟二味熬成膏。同藥爲丸。如綠豆大。大人三丸。小兒一丸。重者五丸。蔥湯送下。衣被密蓋。出汗爲度。

當歸拈痛湯治附骨疽。因濕熱下注。腿腳赤腫。痛不可忍。

羌活當歸防風茵陳蒼術﹝各一錢﹞苦參升麻術﹝各七分﹞葛根甘艸黃芩知母澤瀉豬苓人參黃柏﹝各五分﹞水煎溫服。

托裏黃湯治附骨疽。初起腫痛。外貼太乙神應膏。﹝方見本門﹞黃當歸柴胡木瓜連翹羌活肉桂生地黃柏﹝各等分﹞水酒各一鐘。煎服。

羌活防己湯治附骨疽。初發於太陽太陰。厥陰分者。

羌活川芎蒼術防己木香﹝各一錢﹞連翹射幹甘艸赤芍木通歸尾蘇木﹝各一錢二分﹞水酒各一鐘煎服。

黃連消毒飲治附骨疽。在腿外側。堅硬漫腫作痛。不能行步。

黃連羌活黃柏黃芩﹝各一錢二分﹞防己生地防風歸尾知母獨活陳皮黃人參蘇木﹝各一錢﹞水煎溫服。

十全大補湯治附骨疽將愈時。服十餘劑。永無他患。﹝方見發背門﹞

卷之六

乳癰門

﹝附乳巖腸癰囊癰﹞夫乳病者。乳房陽明胃經所司。乳頭厥陰肝經所屬。乳子之母。不善調養。以致乳汁濁而壅滯。因惱怒所傷。气滯凝結。而成癰毒。又有憂鬱傷肝。思慮傷脾。積想在心。所願不得志者。致於經絡痞澀。聚結成核。初如豆大。漸若棋子。半年一載。二載三載。不疼不癢。

漸漸而大。始生疼痛。痛則無解。曰後腫如堆粟。或如覆粟色气穢。漸漸潰爛。深者如巖穴凸者若泛蓮。疼痛連心。出血作臭。其時五臟俱衰。四大不救。名曰乳巖。凡犯此癥。百無一生。宜淸肝解郁。益气養榮。患者淸心靜養。無掛無礙。服藥調理。苟延歲月而矣。

卷之六乳癰門

脈云

乳癰之脈。多於弦緊。弦數郁火。弦滑郁痰。

卷之六乳癰門

立方

牛蒡子湯治乳癰結腫。疼痛之甚。服此立散。

牛蒡子陳皮山梔金銀花栝蔞仁天花粉黃芩靑皮﹝各一錢二分﹞連翹柴胡﹝各一錢﹞甘艸﹝三分﹞水煎。臨服加酒一鐘。同服。

消癰散毒飲治乳癰。惡寒發熱。腫疼痛。服此立消。

靑皮浙貝母天花粉﹝各二錢﹞蒲公英﹝開黃花卽滿地金錢一握搗汁﹞連翹鹿角屑當歸﹝各一錢五分﹞水酒各一鐘煎服。

飛龍奪命丹治一切乳癰已成未成者。﹝方見癰疽門﹞散腫湯治乳癰未成功。一服立消。外貼太乙神應膏。﹝方見癰疽門﹞靑皮石膏﹝各二錢﹞甘艸節栝蔞子沒藥蒲公英﹝卽滿地金錢﹞金銀花當歸尾﹝各一錢五分﹞靑橘葉﹝二十片﹞水酒各一鐘。煎服。

卷之六乳癰門

附乳巖

靑橘飲治婦人百不如意。久積憂忿。乳內有核不癢不痛。將成乳巖。

靑皮﹝五錢醋炒﹞橘葉﹝三十片﹞水煎食遠服。

神功飲治婦人乳內一核。初起如錢。不作疼癢。三五年成功紅腫。潰時無膿。惟流淸水形如巖穴之凹。

忍冬藤蒲公英甘艸節金銀花﹝各二錢﹞栝蔞﹝一个連殼﹞生酒煎服。

十六味流气飲治乳巖赤腫疼痛。

人參黃當歸川芎﹝各一錢五分﹞肉桂白芷濃朴甘艸桔梗防風烏藥檳榔﹝各一錢﹞赤芍枳殼廣木香蘇梗﹝各八分﹞水煎食遠服。

卷之六乳癰門

附腸癰

腸癰。因濕熱流入小腸而成。小腹急脹。按之則痛。小便淋數時時出汗。惡寒發熱。腹皮堅實髙腫。繞臍生瘡是也。

卷之六乳癰門

附腸癰

神通散治腸癰不拘已成未成。服之膿血皆從大便中出。

出過蠶蛾﹝燒灰﹞大黃﹝各六錢﹞穿山甲﹝炒﹞牙皂﹝各五錢﹞上爲末。每服一錢。酒調下。

化毒飲治腸癰。腹癰。初起小腹腫痛。急脹。

木通﹝四錢﹞黃連靑皮乳香沒藥大黃﹝各三錢九蒸九曬﹞生薑三片。水二碗。煎服。

牡丹皮湯治腸癰。腹濡而痛。以手按之則止。或時時下膿。

人參丹皮白芍赤茯苓黃桃仁﹝去皮尖﹞薏苡仁白芷當歸川芎﹝各一錢﹞廣木香甘艸官桂﹝各五分﹞水煎食前服。

排膿湯治腸癰小腹脹痛。裏急後重。時時下膿。

黃穿山甲白芷當歸﹝各一錢二分﹞金銀花防風川芎栝蔞仁﹝各一錢﹞水煎食前溫服。

十全大補湯治腸癰。小腹脹痛。膿下無時﹝方見發背門﹞

卷之六乳癰門

附囊癰

囊癰者。乃陰虛濕熱流注於囊。結而爲腫。至潰之後。睪丸懸掛。猶不傷人。其毒從外發。治當補陰。淸利濕熱爲主。

卷之六乳癰門

附囊癰

如意黃金散敷囊癰初起。紅赤腫痛。發熱墜重者。

天花粉黃柏大黃姜黃﹝各五分﹞白芷﹝三兩﹞濃朴陳皮甘艸蒼術南星﹝上爲末。以蔥汁同蜜。調敷患處。

淸肝滲濕湯治囊癰。肝經濕熱結腫。小水不利。發熱痛。

川芎當歸龍膽艸生地白芍柴胡﹝各一錢五分﹞天花粉山梔黃芩木通澤瀉﹝各一錢﹞燈心三十莖。食前服。

滋陰內托散治囊癰已成。腫痛發熱。有膿服之卽潰。

當歸川芎白芍黃﹝各一錢五分﹞熟地皂角刺穿山甲﹝炒﹞澤瀉﹝各八分﹞

卷之六

懸癰門

懸癰者。乃三陰虧損。濕熱結聚而成。此穴在穀道之前。陰器之下。又謂之海底穴也。

初起如豆。少癢多痛。日久漸大。赤腫掀痛。潰膿後。輕則成漏。重則瀝盡气血。變爲癆瘵多

卷之六懸癰門

立方

內消沃雪湯治懸癰初起。增寒疼痛。﹝方見癰疽門﹞琥珀蠟礬丸治懸癰。並一切癰疽發背。已成未成之際。恐毒不能出。必致內攻。預服以護心膜。亦散毒止痛。

明礬﹝一兩五錢﹞黃蠟﹝一兩二錢﹞琥珀朱砂雄黃﹝各二錢﹞乳香﹝一錢﹞蜂蜜﹝前藥俱爲細末。將蠟溶化。再末藥並蜜攪勻眾手急丸。如綠豆大。朱砂爲衣。每服三十丸。白滚湯下。病重早晚日進二次。神效。

神功內托散治懸癰日久不潰。髙硬腫痛不可當者。

人參白術﹝各二錢﹞白芍當歸附子陳皮穿山甲木香﹝各一錢二分﹞川芎枳殼皂角刺黃﹝各一錢﹞生薑三片煎八分食前服。

透膿散治懸癰。並一切疽毒已成。不肯穿破者服之卽潰。

穿山甲﹝炒﹞當歸﹝各二錢﹞黃川芎皂角刺﹝各一錢五分﹞水酒各一碗食前熱服生肌丸治懸癰。不能收口。每日早晚服之卽愈。﹝方見發背門﹞

卷之六

疔瘡門

﹝附癬瘡瘡﹞夫疔瘡之初生也。人多不覺。生於頭面手足。肚脇腰腿間。亦無定處。一二日必作寒熱似瘧。頭疼體痛不可忍。其痛法異於尋常之癥。須徧身覓之。有小瘡頭腫黑。根赤色。而其形壯者。卽外疔也。又有內疔與外疔。同亦發寒熱。但瘡形不見。過數日一處腫起。卽內疔也。

卷之六疔瘡門

立方

追毒飲治一切內外疔瘡。神效。

歸尾川芎﹝各八分﹞荊芥漧葛烏藥獨活赤芍﹝各六分﹞白芷升麻﹝各四分﹞羌活甘艸節防風枳殼紅花蘇木﹝各七分﹞水二鐘。煎八分。食遠服。

金蟾丸治一切疔瘡。

艸烏雄黃朱砂海金沙輕粉﹝各二錢﹞蟾酥﹝三錢酒煮化﹞上爲末。以蟾酥爲丸。如綠豆大。每服三丸。用蔥白一寸。夾藥在內。灰火中煨。令香取起。帶蔥連藥嚼下。白滚湯送之。被蓋出汗。

拔毒丹治一切疔瘡。

蜣螂﹝一个去翅足﹞砂﹝五分﹞白砒﹝三分﹞上爲末。以蔥汁爲丸。如綠豆大。先以三稜鍼刺破瘡。將此丸以頹簪腳捺入。須臾大痛。變作黃水而出。

解急飲治一切疔瘡。

野菊花搗汁一盞。滚酒送下。一日連進三服又方馬齒莧搗爛。加醋少許。敷在疔上立刻拔出。

又方醬板艸搗爛。加醋少許。鹽三分。敷患處神效。

紅玉散治疔瘡不收口。

輕粉血竭﹝各三錢﹞珍珠甘艸黃連鉛粉﹝各二錢﹞上爲細末。摻上卽愈。

代鍼膏治疔瘡。堅硬作痛。並諸毒難治者。點上實時出膿。

咸水二碗。入砂五分。煎至一碗。加入�灰一兩。待化過。再熬至幹。入白砒末三錢。銀銷末三錢。仍入好醋研和。收貯器中。

神驗方治一切疔瘡。初起一敷卽散。

爛雞糞蝸牛﹝七个﹞荔枝肉﹝一个﹞杏仁﹝七粒﹞銀朱﹝三分﹞上四味同爛雞糞搗勻。貼在患處。

卷之六疔瘡門

附癬瘡

柳光散治一切頑癬。

斑蝥﹝去翅足﹞大楓子﹝各二錢﹞川槿皮枯礬輕粉﹝各三錢﹞白砒﹝五分﹞上爲細末。醋調擦患處。

又方治陰癬。

川槿皮﹝二錢﹞檳榔糞木鱉子﹝各五个﹞以上三味用陰陽水三碗煎至一碗入後藥全蠍巴豆大楓子﹝肉﹞斑蝥﹝各十五个﹞麝香﹝四分﹞輕粉﹝三錢﹞上爲末。以前藥水調和。將穿山甲刮微破。用筆蘸塗之。六日全愈。

浮萍丸治一切陰陽頑癬。

紫背浮萍蒼耳艸蒼術﹝各二兩﹞苦參﹝三兩﹞黃芩僵蠶鉤藤艸防風﹝各一兩五錢﹞上爲末。酒法爲丸。每服二錢。白滚湯送下。

效妙散治一切頑癬。並楊梅癬亦效。

蜜陀僧雄黃﹝各三錢﹞白砒﹝二錢﹞枯礬﹝五錢﹞硫黃﹝火。入燒酒煮過。埋土中一宿。一兩。﹞上爲細末。抓破患處。以煨熟姜切開。蘸藥擦上。七日全無。

卷之六疔瘡門

附瘡

萬金膏治瘡久不收口。

黃連粉霜﹝各三錢﹞輕粉鉛粉﹝各二錢﹞樟腦銀朱﹝各五分﹞冰片﹝三分﹞上爲細末。以豬脂溶化。入前末。畱冰片。候冷加入。和勻。攤貼神效。

赤玉膏治內外瘡。

血竭黃丹血餘﹝灰﹞寒水石﹝過各一兩﹞珍珠﹝一錢五分﹞黃蠟﹝六兩﹞豬脂﹝一兩﹞上爲極細末。先以黃蠟豬脂溶化。再入前末攪勻。攤貼瘡上。

洗方黃柏花椒杏仁防風苦參荊芥﹝各等分﹞上藥水煎去渣洗瘡。以絹拭漧再貼赤玉膏。

卷之六

瘰門

﹝附湯火金瘡﹞瘰。皆猶於痰毒風熱所致先起之於少陽一經。因不守禁忌。延及陽明經。緣是食味之濃。鬱气之積。故發此癥也。

卷之六瘰門

立方

眞人活命飲治瘰未潰。連服五劑立消。﹝方見癰疽門﹞紫金錠治瘰初起。磨五錢。滚酒下。外以井水磨敷。﹝方見痰癥門﹞飛龍奪金丹治瘰已潰未潰。每服三丸。蔥酒送下。﹝方見癰疽門﹞蠟礬丸治瘰未潰時。滚湯送下三錢漸消止痛。

生肌神祕散治瘰潰爛不得收口摻之。﹝二方俱見發背門﹞

卷之六瘰門

附湯火

玄妙飲治湯火所傷。先服恐火毒攻心。

川黃連天花粉玄參﹝各二錢﹞陳皮桔梗山梔﹝各一錢五分﹞淡竹葉廿片。煎服。

黑龍散治一切湯火傷。以此敷之。

山木炭黃連大黃﹝各等分﹞上爲末。以生桐油敷患處。

卷之六瘰門

附金瘡

祕驗桃花散治刀刃所傷。出血不止。

鍛石﹝一升﹞大黃﹝五兩切片同炒紅色篩去大黃﹞上炒過鍛石。以水牛膽汁拌勻。復裝入膽內。陰榦爲末。搽患處。

卷之六

廣瘡門

﹝附結毒便毒疳瘡蛀疳﹞夫廣瘡者。卽楊梅瘡也。總猶濕熱邪火所化。气之傳染者。輕精化欲染者重。

卷之六廣瘡門

立方

托毒飲治廣瘡初起。

當歸尾金銀花天花粉連翹﹝各一錢﹞赤芍皂角刺僵蠶蟬蛻﹝各六分﹞芒硝穿山甲大黃﹝各二錢﹞蜈蚣﹝一條﹞水煎空心服。

靈奇飲治廣瘡一服神效。

麻黃﹝去節春夏六錢秋冬八錢﹞大黃蟬蛻威靈仙白芷﹝各一兩﹞以羊肉一斤。水五碗。煮去肉。畱湯煎藥。熱服出汗。

化毒湯治一切廣瘡。

川黃連木瓜金銀花苡仁米﹝各二錢﹞肥皂子﹝七个﹞皂夾子﹝七个﹞土茯苓﹝半斤﹞豬胰子﹝一个﹞水七碗。先煎胰子。取汁煎前藥。空心服點藥。杏仁﹝取霜二錢﹞膽礬輕粉﹝各八分﹞冰片麝香銀朱﹝各三分﹞上爲末。醋調點上。

十全大補湯治廣瘡將愈。多服以補元气。日後無患。﹝方見發背門﹞

卷之六廣瘡門

附結毒

結毒神效方治一切結毒。並筋骨痛。

當歸川芎﹝各三錢﹞肥皂子﹝七个﹞防風生地白蘚皮赤芍金銀花牛膝人參防己威靈仙﹝各二錢﹞土茯苓﹝四兩﹞水四碗。煎二碗溫服。服後飲酒。以助藥力。

八寶奇祕散治一切結毒。

鐘乳石牛黃﹝各三錢﹞麝香冰片﹝各六分﹞蟾酥鴉片﹝各分半﹞珍珠朱砂﹝各上爲細末收貯。臨用時。取藥一錢。加飛面三錢。同拌勻。分作十服。每一服。加土茯苓一斤。水四碗。煎湯調服。

生肌散治結毒流膿水。不得收口。摻患處。﹝方見發背門﹞

卷之六廣瘡門

附便毒

祛毒飲治便毒初起。一服卽消。

金銀花穿山甲﹝各二錢﹞栝蔞仁﹝帶殼一个﹞全蠍﹝五个﹞大黃﹝五錢﹞牛膝甘艸﹝各一錢﹞水酒各半煎服。

飛龍奪命丹消腫定疼。﹝方見癰疽門﹞吸毒竹筒治便毒已潰膿出不盡。用此。

生肌散治出膿。難於收口摻患處。﹝二方見發背門﹞

卷之六廣瘡門

附疳瘡蛀疳

龍膽瀉毒湯治一切下疳。

柴胡龍膽艸山梔﹝各一錢﹞大黃黃連滑石木通﹝各一錢五分﹞甘艸﹝五分﹞加燈心三十莖。食前服。

長肌散珍珠﹝一兩﹞乳香血竭﹝各三錢﹞頭髮﹝灰﹞絲綿﹝灰﹞冰片﹝各一錢﹞。上爲末碧雲散治蛀筋疳。先以杏仁煎湯洗。

象牙﹝泥裹存性﹞雄黃﹝﹞鳳凰衣﹝各一錢﹞雞肫皮﹝五个﹞南棗﹝﹞麵粉珍珠茶葉﹝灰各二錢﹞上爲末。搽患處。

卷之六

痔瘡門

﹝附痔漏﹞夫痔。不分男婦小兒皆有。緣富貴之家多患此疾。皆因嗜飲曲酒。過貪色欲。並濃味肥甘。椒姜炙爆等物。以致濕熱流注大腸之經。積而成痔。蘊蓄日久。則變爲漏矣。

卷之六痔瘡門

立方

和榮淸火湯治痔瘡疼痛。

槐角子連翹枳殼﹝各一錢﹞川連當歸川芎桃仁生地赤芍﹝各一錢五分﹞加燈心三十莖煎服。

壯气收腸湯治番花痔。腸落不收。

黃人參當歸川芎廣木香金銀花川連﹝各一錢﹞升麻﹝七分﹞黑棗二枚。

艾丸治一切痔瘡出血。裏急後重。

艾葉槐角地楡當歸川芎刺皮貫眾﹝各一兩﹞頭髮﹝存性三錢﹞豬後甲﹝十个炙焦﹞上爲末蜜丸。每服三錢。空心米飲下。

熊冰散治內痔。

熊膽冰片蘆薈雷丸﹝各二錢﹞銀朱﹝五分﹞上爲末以胡蘿卜煨半熟。綿裹蘸藥。入幽門。

卷之六痔瘡門

附痔漏

淸潤湯治一切痔漏。

防風秦艽﹝各一錢五分﹞生地當歸川連阿膠﹝各二錢﹞水煎食前服。

祕靈丹治一切遠年近日痔漏。神效。

血竭乳香沒藥全蠍﹝去頭足﹞僵蠶蟬蛻﹝各三錢﹞大黃﹝酒蒸﹞當歸象牙﹝各八分﹞穿山甲﹝酥炙﹞頭髮﹝﹞珍珠﹝各四錢﹞川連槐花琥珀﹝各五錢﹞靑黛刺猥皮﹝各二錢五分醋浸去刺炙﹞上爲末。以黃蠟八兩溶化。入蜜一兩同前末攪勻。眾手爲丸。每服二錢。空心淸茶送下

卷之六

耳瘡門

﹝附諸虫入耳﹞大耳瘡。皆緣三焦濕火。肝經風熱。並腎家虛火妄動而成瘡者。是也。

卷之六耳瘡門

立方

淸肝抑火湯石菖蒲川連﹝各三錢﹞龍膽艸山梔仁柴胡當歸﹝各一錢五分﹞龍眼肉五枚。

珍奇散治耳瘡。並耳內流膿。

珍珠鑪甘石﹝﹞紫艸茸﹝各三錢﹞麝香枯礬﹝各二分﹞上爲細末吹入耳內。

卷之六耳瘡門

附諸虫入耳

蠅蚊諸細虫入耳。以麻油滴數點入竅。虫自死。取出。蜈蚣蜜蜂等大虫入耳。以肉炙香。安耳邊。其虫聞香自出。

有虫夜間暗入耳者。宜正坐點燈。光向耳邊。其虫自出。

卷之六

諸虫咬

蜈蚣咬。取蜘蛛一枚於上。卽吸其毒立愈。

壁鏡咬。醋磨大黃塗之。

毒蛇咬。雄黃爲末。藍葉搗汁調敷內以半枝蓮取汁入酒和汁服。

蜘蛛咬。毒入肉。取薴汁塗之。

蚯蚓咬人。形如大麻風。眉須皆落。以濃鹽湯浸浴。數次愈。

蠍咬。白礬一兩爲末。醋半碗煎滚入礬末。浸螫處。外以並泥敷之。

蠷。乃妖虫也。隱於墻壁間。尿射人影。徧體生瘡。如湯火傷。以雞翅毛燒灰。麻油蜈蜂咬。取地下靑苔擦之。又方。以耳末搽上。其痛立止。

卷之六

諸獸傷

馬咬。獨顆栗燒灰摻上。

鼠蛟。麝香爲末。唾調塗。或用貓毛燒灰之。

貓咬。薄荷汁塗。

豬咬。松脂熔作餅子貼。又方。屋澑中泥塗。

虎咬。明礬爲末。摻傷處裹之。止痛立愈。

狗咬花椒煎水洗。蘭艸爲末。麻油調塗。

狂狗咬。番木鱉磨水服三分。其傷以麻油燈火刺。再服雷橫散。

雷橫散治狂狗咬。一服卽愈。行下有胞衣包之。一串約六七个。先看如頭上有紅髮一根。已傷五臟。不可救矣。

白醜黑醜大黃﹝各六錢﹞雄黃﹝一錢﹞上爲末。大人二錢。小兒一錢。黑砂糖湯調下。

