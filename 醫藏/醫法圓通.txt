

醫法圓通淸﹟鄭壽全著

卷一

用藥獘端說

用藥一道﹐關系生死。原不可以執方﹐亦不可以執藥﹐貴在認証之有實據耳。實據者何﹖陰陽虛實而已。陰陽二字﹐萬變萬化。在上有在上之陰陽實據﹐在中有在中之陰陽實據﹐在下有在下之陰陽實據。無柰仲景而後﹐自唐宋元明以逮本朝﹐識此者固有﹐不識此者最多。﹝眉批﹞醫不執方藥﹐在平日求至理而探玄奧。一得上中下陰陽實據﹐用藥卽不誤人。病家知此理法﹐延醫入門﹐以此審其髙下﹐決其從違﹐《萬病回春》立說之功不淺。此先醫醫﹐而後醫病家。具見良工心苦。其在不識者﹐徒記幾个湯頭﹐幾味藥品﹐不求至理﹐不探玄奧﹐自謂知醫。一遇危癥﹐大海茫茫﹐陰陽莫曉﹐虛實莫辯﹐吉凶莫分。一味見頭治頭﹐見腳治腳。幸而獲效﹐自誇髙手。若不獲效﹐延綿歲月。平日見識用盡﹐方法使完﹐則又藉口曰﹕病入膏肓﹐藥所難療。殊不知其藝之有未精也。更有一等病家﹐略看過幾本醫書﹐記得幾个湯歌藥性﹐家人稍有疾病﹐又不敢自己主張﹐請醫入門開方去後﹐又或自逞才能﹐謂某味不宜﹐某味太散﹐某味太涼﹐某味太熱﹐某味或不知性﹐忙將《本艸備要》翻閱﹐看此藥能治此病否。如治與病合則不言﹐不與病合則極言不是﹐從中添減分兩﹐偶然獲效﹐自矜其功﹐設或增病﹐咎歸醫士。此等不求至理﹐自作聰明﹐每每釀成脫絕危候。𨿽盧緩當前﹐亦莫能治﹐良

可悲也。更有一等富貴之家﹐過於把細些小一病﹐藥才入口﹐稍有變動﹐添病減病﹐不自知也﹐又忙換一醫﹐甚至月延六七位﹐每每誤事。﹝眉批﹞學養兼到之醫﹐方能識此火候﹐太非易易。不知藥與病有相攻者﹐病與藥有相拒者﹐豈卽謂藥不對證乎﹖何不多延數時﹐以盡藥力之長哉。

予觀古人稱用藥如用兵。有君臣﹐有佐使﹐有向導﹔用緩攻﹐有急攻﹐有偸關﹔有上取﹐有下取﹐有旁取﹔有寒因寒用﹐熱因熱用﹐塞因塞用﹐通因通用諸法。豈非知得藥與病有相拒相鬥者乎﹖予願富貴之家﹐不可性急﹐要知病系外感﹐服一三道發散藥﹐有立見松減些者。气滯﹑食滯﹑腹痛﹑卒閉之癥﹐服行气消導開竅之品﹐有片刻見效者。若系內傷空虛損日久﹐誤服宣散﹑淸涼﹑破气﹑滋陰等藥﹑釀成咳嗽白痰﹐子午潮熱﹐盜汗骨蒸﹐腹脹﹐面腫﹐气踹等癥﹐又非三五劑可見大功。所以古人治病﹐有七日來復之說﹐或三十劑﹑五十劑﹐甚至七八十劑﹐始收全功者矣。

最可怪者﹐近之病家﹐好貴惡賤﹐以髙麗參﹑枸杞﹑龜﹑鹿﹑虎膠﹑阿膠﹑久制地黃﹑鹿茸等品﹐奉爲至寶。以桂﹑麻﹑姜﹑附﹑細辛﹑大黃﹑芒硝﹑石膏等味﹐畏若砒毒。由其不知陰陽虛實至理﹐病之當服與不當服耳。﹝眉批﹞捫虱而談﹐其言侃侃﹐有旁若無人之槪。病之當服﹐附子﹑大黃﹑砒霜﹐皆是至寶。病之不當服﹐參﹑芪﹑鹿茸﹑枸杞﹐都是砒霜。無柰今人之不講理何﹐故諺云﹕參﹑芪﹑歸﹑地﹐治死人無過﹔桂﹑附﹑大黃﹐治好人無功。溯本窮源﹐實由於不讀仲景書﹐徒記幾个幸中方子﹐略記得些各品藥性﹐懸壺於市﹐外著幾件好衣服﹐轎馬往來﹐目空一世。並不虛心求理﹐自謂金鍼在握。仔細追究﹐書且點不過兩篇﹐字且畫不淸幾个﹐試問尙能知得陰陽之至理乎﹖東家被他桂﹑附治死﹐西家被他硝﹑

黃送命。相沿日久﹐釀成此風。﹝眉批﹞淋漓盡致。所以病家甘死於參﹑芪﹑歸﹑地之流﹐怕亡於姜﹑附﹑硝﹑黃之輩。此皆醫門之不幸﹐亦當世之通獘也。

予願業斯道者﹐務將《內經》《難經》﹑仲景《傷寒》《金匱》﹑孫眞人的《千金》《翼》諸書﹐與唐﹑宋﹑金﹑元﹐朱﹑張﹑劉﹑李並各後賢醫書﹐彼此較量﹐孰是孰非。更將予所著《醫理眞傳》並此《醫法圓通》﹐畱心討究。陰陽務求實據﹐不可一味見頭治頭﹐見咳治咳﹐總要探求陰陽盈縮機關﹐與夫用藥之從陰從陽變化法竅﹐﹝眉批﹞醫學骨髓﹐盡此一語﹐學者潛心。而能明白了然﹐經方﹑時方﹐俱無拘執。久之﹐法活圓通﹐理精藝熟﹐頭頭是道﹐隨拈二三味﹐皆是妙法奇方。觀陳修園先生《三字經》﹐列病數十條﹐俱言先以時方治之﹐不效﹐再求之《金匱》﹐明是知道近日醫生之胸中也。然時方如四君﹑六君﹑四物﹑八珍﹑十全﹑歸脾﹑補中﹑六味﹑九味﹑陰八﹑陽八﹑左歸﹑右歸﹑參蘇﹑五積﹑平胃﹑柴苓﹑逍遙﹑敗毒等方﹐從中隨證加減﹐亦多獲效。大抵利於輕淺之疾﹐而病之深重者﹐萬難獲效。修園所以刻《三字經》與《從眾錄》之意。不遽揭其非﹐待其先將此等方法用盡﹐束手無策﹐而後明示曰﹐再求《金匱》﹐是教人由淺而深﹐探求至理之意也。竊以《金匱》文理幽深﹐詞句奧古﹐閱之未必卽解其至理﹐誠不若將各證外感內傷陰陽實據﹐與市習用藥認證雜亂處搜出﹐以便參究。予豈好辯哉﹖予實推誠相與﹐願與後世醫生同入仲景之門﹐共用仲景之法﹐﹝眉批﹞一片婆心。普濟生靈﹐同登壽域﹐是所切望也。

各癥辯認陰陽用藥法眼

心病不安俗云﹕心跳心慌

按心病不安一證﹔有心血不足爲病者﹐有心气不足爲病者。

心血不足爲病者﹐血不足則火必旺。其人多煩﹐小便短赤而咽中幹﹐肌膚枯槁憔悴﹐而神不大衰﹐甚則狂妄喜笑﹐脈必細數﹐或洪大﹐喜食甘涼﹑淸淡﹑油潤之品者是也。

心气不足爲病者﹐气﹐陽也。气衰則血必旺。其人少神﹐喜臥懶言﹐小便淸長﹐或多言多勞力﹑多用心一刻﹐心中便潮熱而自汗出。言者﹐心之聲也。汗者﹐血之液也。多言﹑勞力及用心太過﹐則心气耗。气耗則不能統血﹐故自汗出。﹝眉批﹞心气卽心陽﹐所謂神也。神傷則精散﹐精散則不能統血﹐气液脫而爲潮熱﹑自汗﹐此是陽不能統陰﹐陰無所制。陰證蜂起﹐正本澄源﹐立法親切﹐於治此病乎何有﹖甚至發嘔欲吐﹐心陽一衰﹐陰气上偕﹐故發嘔。脈必細微﹐抑或浮空﹐喜食辛辣煎炒極熱之品者是也。

目下市習﹐不辯陰陽﹐聽說心不安寧﹐一味重在必血不足一邊﹐故治之有效﹐有不效。其所用藥品﹐無非人參﹑酸棗﹑茯神﹑遠志﹑琥珀﹑龍骨﹑朱砂﹑地黃﹑當歸﹑元肉之類﹐與夫天王補心﹐定志寧神諸方。然此等方藥﹐全在養血﹐果系心血不足則甚宜。若系心陽衰敗則不當。此屬當世混淆莫察之獘﹐不忍坐視不言﹐姑酌一治心陽虛方﹐以補市習之漏。

補坎益離丹附子八錢桂心八錢蛤粉五錢炙甘艸四錢生薑五片

用藥意解﹕夫曰﹕補坎益離者﹐補先天之火﹐以壯君火也。眞火與君火本同一气﹐眞火旺則君火始能旺﹐眞火衰則君火亦卽﹝﹞衰。眞火藏於水中﹐二气渾爲一團﹐故曰一元。﹝眉批﹞造化機械﹐陰陽根柢﹐露於腕下﹐作一幅活太極圖觀之﹐便得醫之眞實際也。眞火上騰﹐眞火﹐天體也。其性發﹐用故在上。必載眞水上升﹐以交於心﹐故曰離中含陰。又曰﹕气行血隨﹐水旣上升﹐又必復降下。水﹐地體也。隨气而至離宮。則水气旺極﹐極則復降下也。水下降﹐君火卽與之下降﹐故曰陰中含陽。又曰﹕血行气附﹐主宰神明﹐卽寓於渾然一气之中﹐晝則出而聽政以從陽。陽在上也﹐曰離。夜則入而休息以從陰﹐陰在下也﹐曰坎。此人身立命指歸﹐醫家宜亟講也。今病人心不安寧﹐旣服養血之品而不愈者﹐明是心陽不足也。心陽不足﹐固宜直補其心陽。而又曰補坎者﹐蓋以火之根在下也。予意心血不足與心陽不足﹐皆宜專在下求之﹐何也﹖水火互爲其根﹐其實皆在坎也。眞火旺則君火自旺﹐心陽不足自可愈﹐眞气升則眞水亦升﹐心血不足亦能療。其所以服參﹑棗等味而不愈者﹐是未知得火衰﹝﹞而水不上升也。方用附﹑桂之大辛大熱爲君﹐以補坎中之眞陽。細查坎陽﹐乃先天乾金眞气所化﹐故曰金生水。後人見不及此﹐一味補土生金﹐補金生水﹐著重在後天脾肺﹐不知坎無眞气上騰﹐五臟六腑皆是死物。前賢叫人補脾者﹐先天賴後天以輔也﹐先天爲體﹐後天爲用。故《經》云﹕無先天而後天不立﹐無後天而先天亦不生。教人補金﹐是教人補先天眞金所化之眞气也。道家稱取坎塡離﹐卽是盜取坎中一點金气也。予恆曰﹕人活一口气﹐卽此。考桂﹑附大辛大熱﹐辛卽金之味﹐熱卽純陽之性也。仲景深通造化﹐知桂﹑附能回陽﹐故立白通﹑四逆回陽諸方﹐起死回生﹐其功迅速﹐實非淺見可測。﹝眉批﹞乾分一气﹐落於坤中而成坎﹐乾卽金也﹐坎卽水也。坤中得陽卽是火﹐火曰炎上﹐故能啟示上升而交於心。心屬火爲離﹐離中得水﹐水曰潤下﹐又燃火而下降﹐全是一金爲之斡旋。桂﹑附﹑辛歸金而熱歸火﹐大能升水降火﹐交接心腎。先生獨得仲

﹝﹞卽原本作「郎」﹐據文義攺。

﹝﹞衰原本作「衰」﹐據文義攺。

景之祕﹐不惜金鍼暗度﹐知非再表而彰之﹐俾醫門悉知仲景之微理﹐大阻用附﹐桂以起死回生﹐病家放心﹐服桂﹑附以療生而救死﹐熟謂病風不可挽。復取蛤粉之鹹以補腎﹐腎得補而陽有所依﹐自然合一矣。附﹑桂補坎中之陽。陽﹐气也。蛤粉補坎中之陰。陰﹐血也。气行血隨﹐血行气附﹐陰陽合一﹐升降不乖﹐何心病之能治乎。此方功用最多﹐凡一切陽虛諸癥﹐皆能奏功﹐不獨此耳。況又加姜﹑艸調中﹐最能交通上下﹐故曰中也者﹐調和上下之樞機也。此方藥品𨿽少﹐而三气同調﹐學者務在藥之性味與人身之气機﹐何品從陽﹐何品從陰﹐從陰﹑從陽﹐旨歸不一﹐有從元陰﹑元陽者﹐坎離之說也。有從太陽﹑太陰﹑少陽﹑少陰﹑陽期﹑厥陰者﹐六步之謂也。其中之淺淺深深﹐藥性各有專主﹐須要明白。如何爲順﹐如何爲逆﹐順者﹐是順其气機之流行。逆者﹐逆其气機之欲往。把這病之陰陽實據﹐與夫藥性之陰陽實據﹐握之在手﹐隨拈一二味﹐皆能獲效。匪彜﹝﹞所思﹐子閱之久矣。﹝眉批﹞從陰從陽﹐順往逆來﹐是用藥調气機之手眼﹐亦醫門講理法治病之權衡。夫人自出母腹﹐元陰元陽變爲坎離﹐其根落在坤中﹐由是气傳子母﹐應天度而化生﹐六經上下往來﹐表裏雌雄相輸應﹐二六不停。水火者﹐气液也﹐隨呼吸而升降﹐布五行而有部分﹐醫能明此﹐號曰上工。欽安酌此一方﹐名曰補坎益離丹﹐以治心陽虛證﹐深得太陽與少﹝﹞陰爲表裏之機關﹐窺見岐黃根柢﹐從桂枝湯變化而出﹐直透仲景之心法﹐且不憚煩勞﹐於辯證用藥中﹐剖明陰陽大旨。學者入理深談已有把握。知非更拈出仲景治少陰﹑太陰兩大法門﹐眞武何以用附子而不用漧薑﹐理中何以用漧薑而不用附子﹐其四逆附子﹑漧薑並用﹐何以又獨稱爲救裏﹐而治無專經。此間陰陽奧妙﹐進退出入﹐包含气機不少﹐如何用藥認證﹐以合气機。此皆六步之中﹐亦有從陰從陽之淺深﹐藥性亦各有專主﹐均可變化推衍﹐增減隨宜。知非不能明辯﹐願以俟學者之深參而有得焉。

柰世人沈溺莫挽﹐深爲可慨﹐玆特再卽此方之理推之﹐與仲景之白通湯同法也﹔桂枝龍骨牡蠣湯同法也﹔大﹑小建中湯同法也﹔卽與後賢之參附湯﹑封髓丹﹑陽八味皆同法也。

﹝﹞彜通「夷」﹐常理。

﹝﹞少原本作「必」﹐據文義攺。

古人立方﹐皆是握定上中下三部之陰陽﹐而知藥性之淺深功用﹐故隨手輒效﹐得以名方。今人只徒口湧心記﹐而不識至理攸關﹐無怪乎爲方藥所囿矣。更可鄙者﹐甘艸僅用數分﹐全不知古人立法立方﹐其方皆有升降﹐皆用甘艸﹐誠以陰陽之妙﹐交會中宮﹐調燮之機﹐專推國老。何今之不察﹐而此風之莫轉也。

肺病咳嗽

按咳嗽一證﹐有從外而入者﹐有從內而出者。從外而入者﹐風寒暑燥火之邪干之也。六客各有節令不同﹐須知。客邪自外而入﹐﹝眉批﹞客邪者。每年六步客气之邪也。閉其太陽外出之气機﹐气機不暢﹐逆於胸膈。胸中乃肺地面﹐气欲出而不出﹐咳嗽斯作矣。定有發熱﹑頭疼﹑身痛一段。風邪干者﹐兼自汗惡風﹔寒邪干者﹐兼無汗惡寒﹔暑邪干者﹐兼口渴飲冷﹐人困無力﹔濕邪干者﹐兼四肢沈重﹐周身覺冷而酸疼﹐不甚發熱﹔燥邪干者﹐兼吐痰膠粘﹐喜飲淸涼﹔火邪干者﹐心煩脈洪﹐小便短赤飲冷。從內而出者﹐皆是陽虛陰盛之候。陰虛也有﹐十中僅見一二。因陽虛者﹐定見困倦懶言﹐四肢無力﹐人與脈息無神﹐唇舌靑淡白色﹐而喜熱飲﹐食少心煩﹐身無發熱痛苦。卽有燒熱﹐多在午後﹐非若外感之終日發熱無已時也。因心肺之陽不宣﹐不能化其本經之陰邪﹐逆於胸而作者﹐其人無外感可徵。

凡事不能用心勞力﹐稍用心力一分﹐心便潮熱﹐自汗出﹐咳嗽更甚﹐多吐白泡淸痰。近市醫家﹐每稱爲陳寒入肺﹐其實不知心肺陽衰﹐而內寒自﹝﹞生也。﹝眉批﹞辯證的小注辯理確﹐小注補法淸。因脾胃之陽不足﹐不能轉輸津液水谷而作者﹐其人飲食減少﹐腹

﹝﹞自原本作「白」﹐據文義攺。

滿時痛﹐多吐淸冷痰誕﹐喜食辛辣椒姜熱物。因肝膽之陽不足﹐不能收束其水﹐挾龍雷指陰气也﹐而水泛於上﹐直幹淸道而作者﹐其人腰脇脹痛﹐足膝時冷﹐兩顴時赤﹐夜間痰水更甚﹐咽漧不渴。若渴飲冷﹐便是陰虛火旺。凡此內外兩法﹐不得紊亂。審是從外而入之風邪干者﹐去其風而咳嗽自己﹐如桂枝湯﹐祛風散是也。寒邪干者﹐散其寒而咳嗽自己﹐如麻黃湯﹑小靑龍湯是也。暑邪干者﹐淸其暑而咳嗽自己﹐如益元散﹑淸暑湯是也。濕邪干者﹐滲其濕而咳嗽自己﹐如二陳湯﹑桂苓術甘湯是也。燥邪干者﹐潤其燥而咳嗽自己﹐如甘桔湯﹑麥冬飲之類是也。火邪干者﹐散其火﹐淸其火﹐而咳嗽自己﹐如導赤散﹑葛根苓連湯之類是也。審是從內之心肺陽衰者﹐扶其陽而咳嗽自止﹐如姜桂茯半湯﹑溫肺飲之類是也。審是脾胃陽衰者﹐舒其脾胃而咳嗽自止﹐如半夏生薑湯﹑香砂六君湯﹑甘艸漧薑湯之類是也。審是肝腎陽衰﹐水邪泛上者﹐溫其腎而咳嗽自己﹐如眞武湯﹑滋腎丸﹑潛陽丹加吳萸之類是也。果見陰虛而致者﹐其人水少火多﹐飲食易消﹐精神言語聲音必壯﹐心性多躁暴﹐肌膚多幹粗﹐吐痰膠粘﹐喜淸涼﹐脈必細數﹐惡辛辣熱物﹐方是的候﹐如雞子黃連湯﹑六味地黃之類﹐皆可服也。尙有一等﹐久病無神﹐皮肉如火炙而無潤澤﹐喜熱惡冷﹐此尢屬眞气衰極﹐不能薰騰津液而灌漑肌膚﹐十有九死。更有一等﹐陽虛陰盛已極﹐元陽將脫之咳嗽﹐气喘痰鳴﹐六脈浮空﹐或勁如石﹐唇靑爪甲黑﹐周身大熱﹐自汗﹐乃脫絕危候﹐急宜大劑回陽飲治之﹐十中可救二三。余曾經驗多人﹐但逢此候﹐務先在藥單上擬明。以免庸俗借姜附爲口舌。

余又得一奇法。﹝眉批﹞非法之奇﹐乃人之愚者多也﹐故又借一奇字。以醒人眼目。一人病患咳嗽﹐發嘔欲吐﹐頭眩腹脹﹐小便不利。

余意膀胱气機不降而返上﹐以五苓散倍桂﹐一劑便通﹐而諸證立失。由是觀之﹐醫貴明理﹐不可固執﹐眞不謬矣。查目下市習﹐於咳嗽一證﹐每每見痰化痰﹐見咳止咳﹐所用藥品﹐無非杏仁﹑貝母﹑冬花﹑紫菀﹑百合﹑桑皮﹑化紅﹑蘇子﹑白芥﹑南星﹑薄荷﹑半夏﹐與夫參蘇飲﹑蘇沈九寶﹑滋陰六味﹐一味雜投﹐以爲止咳化痰﹐每每釀成勞證﹐此豈藥之咎哉。由其不知內外各有攸分﹐陰陽各有實據﹐藥性各有專主﹐何其相沿不察﹐貽害無窮也。予故辯而正之。

肺痿肺癰痿癥﹐咳吐濁沫或膿血﹐口臭不渴﹐小便利。癰癥﹐咳吐膿血﹐胸中隱隱作痛﹐將成時﹐坐臥不安。

按癰﹑痿二證﹐名異而源同。同者﹐同在肺也。痿虛由肺陽不足﹐而津液失運。而癰實。由肺陰不足﹐而燥邪日生蘊釀日久。痿宜溫肺﹐《金匱》之甘艸漧薑湯是也。姜性辛溫﹐能宣肺中之寒﹐甘艸能緩姜性之散﹐又能溫中補中﹐又足生气﹐故見功實速。余曾經驗多人。癰宜開壅﹐《金匱》之皂莢丸是也。皂莢功專開壅去垢﹐又得蜜﹐棗以安中﹐邪去而正气無傷﹐妙法也。﹝眉批﹞辛甘化陽﹐甘鹹養陰﹐學者功力深到﹐便識得此義玄妙﹐醫中之能事畢矣。予細維《金匱》治痿證﹐首列甘艸漧薑湯﹐明是辛甘化陽之法﹐必是肺冷無疑。再以痿字義考之﹐委者﹐謝也。﹝眉批﹞委謝癰壅﹐晰義精確﹐一虛一實﹐判若列眉。如花木之葉萎﹐敗而無潤澤﹐其源定屬坎中眞气不上薰蒸。若坎中旣有眞气上騰﹐肺何由而得萎也。而治癰以皂莢丸﹐皂莢辛鹹﹐棗﹑蜜味甘。明是甘鹹養陰之法﹐必是肺熱無疑。更以癰字義考之﹐癰者﹐壅也。壅則聚而不通﹐熱伏不潰之象﹐其源定屬水衰火旺。然癰之將成未成﹐其中尙有許多治法。果系胸中隱痛﹐脈數滑﹐口中辟辟燥﹐唾膿血﹐臥難安。此際乃癰的候。否則照常治嗽法投之。予意當以肺陽不足而痿證生﹐肺陰不足而癰證起﹐以定此二案。﹝眉批﹞陰陽案定﹐人有遵循。後學始有

把握﹐庶不致錯亂無據也。

胃病不食

按不食一癥﹐有因外邪伏而不宣﹐逆於胃口者﹔有因飲食生冷﹐停滯胃口者﹔有因七情過度﹐損傷胃气者﹔有因陽虛者﹔有因陰虛者。因外邪所致而不食者﹐定有發熱﹑頭痛﹑身痛﹐與夫惡寒﹑惡風﹑惡熱﹑口苦﹑便赤﹑四肢酸痛等情。按定六气節令﹐六經提綱病情治之﹐外邪去而食自進矣。因飲食生冷而致不食者﹐定見飽悶吞酸﹐胸膈脹痛等情﹐照溫中行气消導之法治之﹐生冷去而食其進矣。因七情過度而致不食者﹐審其所感﹐或憂思﹑或悲衰﹑或恐懼﹑或用心勞力﹑或抑鬱﹑或房勞﹐按其所感所傷而調之﹐則飲食自進矣。因陽虛者﹐陽衰則陰盛﹐陽虛二字﹐包括七情在內﹐論陽虛﹐是總其名也。陰主閉藏﹐故不食。此等病人﹐必無外感﹐飲食病情爲難。法宜扶陽﹐扶陽二字﹐須按定上中下部位。陽旺陰消﹐而食自進矣。因陰虛者﹐陰虛則火旺。陰虛二字﹐有外感客邪﹐隨陽經而化爲熱邪傷血﹐按其所感經絡治之﹐若系眞陰虛極﹐則又非苦寒可用。火伏於中﹐其人煩熱口渴飲冷﹐甚有呃逆不休﹐咳嗽不已﹐反胃而食不下諸癥。輕則人參白虎﹐重則大小承气之類。是瀉其亢盛之火邪﹐以復陰血。若由眞陽虛極﹐不能化生眞陰﹐陰液已枯﹐其人定然少神气短﹐肌膚全無潤澤。若火炙然﹐亦常思泊潤涼物。病至此際﹐十少一生。苟欲挽回﹐只宜大甘大溫以復陽﹐陽回則津液自生。卽苦甘化陰﹐甘淡養陰﹐皆其次也。昧者不知此中消息﹐妄以苦﹝﹞寒大涼治之﹐鮮不速斃。果能投治無差﹐則陰長陽生﹐而食自進矣。﹝眉批﹞飲食爲人之大源﹐其所以能飲食之故﹐尢重在精气。不食一證所因最爲繁多﹐無論內外各病﹐皆能致之。此按扼定病機病情﹐指出治法。大具手眼﹐

﹝﹞苦原本作「若」﹐據文義攺。

至活至妙。學者苟知精气爲飲食之本﹐從精气上消息不食之故﹐便合欽安之法﹐而得不食之源﹐於治胃病乎何難。

以上內外諸法俱備﹐學者務要下細理會﹐不可因其不食﹐而卽以消食﹑行气﹑破滯之品雜亂投之﹐病人莫不陰受其害。查近日市習﹐一見不食﹐便以平胃散加丑牛﹑檳榔﹑山楂﹑麥芽﹑香附﹑三稜﹑莪術﹝﹞之類投之。內外莫分﹐陰陽莫辯﹐誠可慨也。今特略陳大意﹐至於變化圓通﹐存乎其人。﹝眉批﹞八字要緊。又安可執一說﹐而謂盡括無遺。

脾病嘔吐泄瀉

按嘔吐﹑泄瀉一證﹐有只嘔吐而不泄瀉者﹐有只泄瀉而不嘔吐者﹐有嘔吐﹑泄瀉並行者。

嘔吐而不泄瀉者﹐邪乘於上也。上指胃。泄瀉而不嘔吐者﹐邪乘於下也。下指脾。嘔吐與泄瀉並行者﹐邪隔於中﹐上下俱病也。中指脾胃交會處也。論外因﹐則有風﹑寒﹑暑﹑濕﹑燥﹑火﹐與夫痘﹑麻﹑癍診發泄漏之異。論內因﹐則有飲食停滯﹑陽虛﹑陰虛之別。予推究太陰一經﹐在三陽之底面﹐外邪初入﹐必不能致嘔吐泄瀉。卽有吐瀉﹐定是失於表散。邪壅於陽陰﹐則有漧嘔之條。邪伏於少陽﹐則有喜嘔之列﹐不得卽直入於內﹐而至吐瀉也。其所以致吐瀉者﹐由其表邪未解﹐妄行攻下﹐引邪入內﹐邪陷於中﹐方能致此。治法仍宜升舉其所陷之邪﹐如桂枝湯加葛根之法是也。亦有外邪未解﹐傳經而至太陰者。邪至此地﹐不問何邪傳至﹐但以本經爲主﹐卽在本經之標本中三气上求之。濕爲太陰之本气﹐濕爲陰邪﹐一切外邪至此﹐卽從本气而化爲病者俱多﹐亦有不從本气而從中化爲病者亦多。中指胃﹐胃與脾爲表裏也。亦有不從本中所化﹐

而從標化爲病﹐標卽太陰經也。太陰爲陰經﹐邪從經爲病﹐亦陰也。蓋從本化者爲濕邪﹐泄瀉居多。從中化者爲熱邪﹐皮黃﹑便赤﹑嘔吐者眾。從標化者爲陰邪﹐腹痛不食屢生。如此而求﹐便得邪之所從所化也。故前賢云﹕吐瀉病﹐求太陰。是叫人在太陰經之標﹑本﹑中三气上求之也。治之之法﹐濕﹑熱﹑陰三字定之矣。從隊濕者﹐其人吐瀉甚而肢冷唇靑﹐仲景之理中﹑吳茱萸湯之類是也。從熱化者﹐其人卽吐瀉而思水飲﹐如仲景之五苓﹑四苓﹑或黃連﹑吳萸湯之類是也。更有吐瀉甚而兼腹痛劇者﹐前賢稱爲霍亂﹐稱爲發痧。學者不必多求﹐卽在本經之標﹑本﹑中三法求之。亦間有卒閉而卽四肢冷者﹐腹痛吐瀉甚者﹐由其內本先虛﹐外邪卒入﹐閉其淸道﹐邪正相攻﹐腹痛吐瀉並作﹐法宜宣之﹐散之﹑開之﹑刺之﹑刮之等例﹐亦不可不知。至於飲食停滯而致吐瀉者﹐蓋以飲食傷中也﹐其人多飽悶吞酸噯臭﹐治以溫中消食便了。﹝眉批﹞此證欽安合三證而並論。吐本從陽﹐瀉本從陰﹐一時吐瀉並作﹐中宮失運﹐此三證也。吐從陽﹐宜溫降﹐瀉從陰﹐宜溫升。吐瀉並作﹐必兼頭痛發熱身疼﹐熱多欲飲水者﹐五苓散主之﹔寒多不飲水者﹐理中丸主之。其證小便不利者多﹐若小便復利而大汗出﹐脈微者﹐四逆湯主之。此外﹐如內因外因﹐陽虛陰虛﹐飲安論法大備﹐學者畱心參究﹐臨證自有把握。知非氏曰﹕定吐瀉爲脾病﹐大有妙義。再細論其理﹐脾與胃爲夫妻﹐同處中州﹐一臟一腑﹐合爲一家﹐一陰一陽﹐共同轉運之權﹐日奉君火之令而行。自能燮理陰陽﹐分淸別濁﹐何得災害﹐並至今令腸中溏瀉。以干易濕明﹐明脾不行水﹐水不歸經﹐並入腸中﹐水主潤下﹐焉能久停﹐故大瀉作。又令人吐﹐亦明明是水不運行﹐牌陰把持君火之令﹐火性炎上﹐令不行之不胃出食管﹐故大吐作。又把由妻失運化﹐至令其夫不能正位。又安望其輸精皮毛﹐潤漑骨髓﹐柔及筋膜﹐將子女臣妾悉受俱害。加以日久浸淫﹐變證蜂起。若擾及君主﹐恐更禍生不測者﹐噫﹗可畏也。昔賢云﹕吐瀉病﹐求太陰﹐允推卓見。但其中至理﹐不爲發明﹐學者焉能了了﹐直搗中堅﹐抑或旁取﹑逆取﹑以出奇而制勝。飲安無柰何﹐又不能直吐心肺﹐只得多方指陳﹐旁引曲證﹐廣立法門﹐亦猶王良之詭遇﹐以期嬖奚幸而獲禽﹐其心實良苦矣。知非從旁不忿﹐直抒胞臆﹐爲飲安暢言之﹐試問吐瀉之證﹐本屬脾胃﹐孰敢定爲脾病孚﹖此有功醫林這按﹐

學者不宜輕視。

至於痘麻﹐毒初出時﹐吐者居多﹐泄瀉者少。誠以痘出於髒﹐從太陽而發泄於外。外者﹐皮膚﹑肌肉之屬也。肌肉屬陽明﹐毒邪將出未出之候﹐從太陽鼓舞﹐盡壅於陽明﹐故嘔吐者多。要吐則毒气方能發泄得透。醫者當迎其機而導之。考古方首用桂枝湯﹐初發熱時也﹔次用升麻葛根湯﹐初現點時也﹔皆是順其气機以發透爲妙也。麻出於腑﹐感天行者多﹐當將出未出之際﹐治法初與痘同。但痘出透時﹐以養漿結疤﹐收回陽气爲重。麻證出透時﹐以淸解毒盡爲先。至於癍疹之邪﹐由外感不正之時气﹐伏於肌肉之間﹐不能深入﹐當經气旺時﹐邪不能久藏﹐隨气機而發泄於外﹐若用苦寒﹐遇郁其外泄之气機﹐其客最速。亦多發吐。學者於此數證﹐先告以服藥後﹐吐亦無妨﹐切不可妄行溫中降逆止嘔之法﹐務要果眞胃寒發吐﹐方可溫中。

更有陽虛之人﹐儼若平常好人﹐卻不能勞心用力多言。但勞神一刻﹐卽有發嘔發吐者﹐稍食豬肉卽大瀉者﹐法只宜溫中﹐或補命門相火。亦有陰虛之人﹐血液枯極﹐賁門不展﹐有漧嘔吐﹐而食不得下者。更有朝食暮吐﹐食而卽吐﹐種種情形。治法不必細分﹐總之﹐嘔吐與反胃﹑咳嗽﹑呃逆﹑吐血諸證﹐皆是一个逆字﹐挐定陰陽實據治之﹐發無不中。要積各經受寒閉塞﹐皆能致逆。逆則嘔吐﹑泄瀉必作。各以受熱傳變﹐皆能致逆﹐逆則嘔吐﹑泄瀉亦作﹐不可不知。

近閱市習﹐一見嘔吐﹑泄瀉﹐多用藿香正气散﹑胃苓湯﹑柴苓﹑四神﹑肉蔻散等方﹐治非不善﹐總不若辯明陰陽之爲當也。

肝病筋攣

按筋攣一證﹐有因霍亂吐瀉而致者﹐有因誤汗而致者﹐有因

陽虛失血而致者﹐有陽虛者。

因霍亂吐瀉而致者﹐由其吐瀉太甚﹐傷及中宮﹐中宮之陰陽兩亡﹐轉輸失職﹐不能運當液而交通上下﹐筋骨失養﹐故筋攣作。法宜安中﹐如仲景之吳茱萸湯﹑理中湯﹐皆可與也。

因誤汗而致者﹐由其發汗太過﹐血液驟傷﹐火動於中﹐筋脈失養﹐故筋攣。法宜扶陰﹐如仲景之芍藥甘艸湯是也。

因陽虛失血而致者﹐由陽气衰弱﹐不能統血﹐血亡於外﹐气衰於內﹐薰蒸失宜﹐枯槁漸臻﹐筋脈失養﹐故筋攣。法宜大辛大甘以扶陽﹐如仲景之附子甘艸湯﹑甘艸漧薑湯﹐皆可服也。

陰虛而致者﹐由外邪入內﹐合陽經气化﹐成爲火邪﹐火甚血傷﹐筋脈失養﹐故筋﹝﹞攣。世云火癥﹐便是陰虛的大眼目﹐無論何經﹑保髒﹑何腑有火﹐俱要養陰﹐但非眞陰虛也。若眞陰虛者﹐其人元气虛極﹐不能化生陰液﹐多系久病﹐方能致此﹐十中罕有一生。予故曰眞陰虛者少。法宜養陰淸火﹐如仲景之雞子黃連湯﹐與後賢之六味地黃湯﹑生地四物湯﹐皆可與也。

亦有忿怒抑鬱生熱﹐熱盛傷血﹐亦致筋攣。須按病情治之﹐必效。切勿惑於市場習通套之用﹐如木瓜﹑秦芄﹑伸筋艸﹑舒筋﹑靈仙﹑松節﹑地黃﹑烏藥﹑羌活一派。不按陰陽病情﹐往往誤事﹐不可不知也。﹝眉批﹞經曰﹕髒眞散於肝﹐筋膜之气也。識得眞元之气﹐散於筋膜者﹐爲肝气﹐則知凡人病筋攣者﹐皆失眞元所養而致。飲安指出四因﹐逐層闡發陰陽之理﹐指點驅用仲景之方﹐皆調燮眞元之法﹐無有不效﹐可謂神乎技矣。學者細心體會﹐洞澈源流﹐治筋攣自有把握。

腎病腰痛

按腰痛一證﹐有陽虛者﹐有陰虛者﹐有外邪閉束者﹐有

﹝﹞筋原本作「經」﹐據文義攺。

濕气閉滯者。因陽虛而致者﹐或由其用心過度﹐虧損心陽﹔或由飲食傷中﹐損及脾陽﹔或由飲食傷中﹐損及脾陽﹔或由房勞過度﹐虧損腎陽。陽衰陰盛﹐百病叢生﹐不獨腰疾﹐但腰之痛屬在下部﹐究竟總是一个陽虛﹐下焦之陰寒自盛﹐陽微而運轉力衰﹐腰痛立作。其人定見身重畏寒﹐精神困倦。法宜峻補坎陽﹐陽旺陰消﹐腰痛自己。如陽旦湯﹑術附﹑羌活﹑附子湯之類。

陰虛而致者﹐由腎陽素旺也。旺甚卽爲客邪﹐火盛血傷﹐元陰日竭﹐則眞陽無依﹐腰痛立作﹐其人必小便赤而咽漧﹐多暴躁﹐陽物易挺﹐喜淸涼。法宜養陰﹐陰長陽消﹐腎气自攝﹐腰痛自己。如滋腎丸﹑地黃湯﹑封髓丹倍黃柏加全皮之類。

因寒而致者﹐由外感寒邪﹐從太陽而入少陰。太陽與少陰爲表裏。少陰爲陰髒﹐外寒亦陰﹐入而附之﹐陰主收束﹐閉其腎中眞陽運行之气機﹐故腰痛作。其人定見發熱畏寒﹐或兼身痛﹑咽漧不渴﹑時時欲寐。法宜溫經散寒﹐寒散而腰痛自己。如麻黃附子細辛湯﹑附羌湯之類。

因濕滯而致者﹐由其人素稟勞苦﹐久居濕地深坑﹐中气每多不足﹐易感外來之客邪﹐太陰與腎相連﹐濕邪不消﹐流入腎界﹐阻其運行之機﹐故腰痛﹐定見四肢沈重﹐常覺內冷﹐天陰雨更甚﹐腰重如有所系。法宜溫經除溫﹐濕去而腰痛自己。如腎著湯﹑桂苓術甘湯加附子細辛之類。

近來市習﹐一見腰痛﹐不究陰陽﹐不探虛實﹐便謂房勞過度﹐傷及腎陰。故所用藥品﹐多以熟地﹑棗皮﹑杜仲﹑枸杞﹑巴戟﹑首烏﹑蓯蓉﹑補骨脂﹑菟絲﹑龜膠一派﹐功專滋陰補水﹐人人所共信。殊不知腎爲至陰之府﹐先天之眞陽寄焉。陰居其二﹐陽居其一﹐夫婦交媾﹐生男育女﹐《易》云﹕

乾道成男﹐稟父之陽精也。坤道成女。稟母之陰精也。由此觀之﹐男子所虧者﹐腎中之陽﹐而非腎中之陰也。所謂陰虛者。指腎爲陰髒而說。非專指腎中之水虛﹐實指腎中之陽虛也。﹝眉批﹞知非氏曰﹕醫有恆言陰虛火旺﹐多傷於房勞﹐或損及脾胃﹐法當滋陰瀉火。夫陰者何物﹖火者何物﹖損之傷者又何物﹖治之必用一派滋陰補水之藥﹐將滋之補之者又系何物﹖人往往不能言。知非因之喟然嘆矣﹐不禁睪然思﹐穆然望曰﹐人得天地之至精﹐日以熔煉谷味﹐取法變化而生气血﹐其靈貫於百骸﹐爲五臟六腑之本﹐十二經脈之原﹐統治羣陰﹐不敢作崇﹐俾人得安舒無恙者﹐此一物也﹐愛彷佛而擬其形容﹐觀其會通﹐曰﹕陰者﹐鬼之靈也。火者﹐神之靈也。知鬼神爲水火﹐則知陰虛火旺﹐滋陽補水之說爲不通﹐其法必不效﹐安能療﹝﹞水火之疾病。飲安此按﹐發明陽衰陰盛﹐後又指出﹐虧者﹐虧腎中之陽﹐腎虛是腎中之陽虛。陽卽火而陰卽鬼。藉腰痛一證以傳神﹐補出內外兩法﹐剖明兩腰致痛之由﹐良以太陽﹝﹞寒水﹐厥陰風木﹐少陰君相二火﹐皆關於腎﹐知之眞﹐故不覺言之親切有味﹐六經之法﹐通治百病﹐顧可不亟講乎﹐學者其玩索而有得焉可。若不辯明這點機關﹐但稱陰虛﹐但知滋水﹐勢必陰愈盛而陽愈微﹐濕愈增而寒愈閉﹐腰痛終無時已。治人實以害人﹐救世實以害世。此皆通套之獘﹐豈忍附和不言﹐實不得已耳。惟願同道﹐拋去此項藥品﹐按定陰陽虛實﹐外感內傷治之﹐庶不致遺害焉耳。更有可怪者﹐今之醫家﹐專以首烏﹑熟地一派甘寒之品﹐爲補水必用之藥﹐何不將天一生水這句道理﹐細心推究﹐試問天一生水﹐專賴此一派甘寒之品乎﹗總之﹐宗旨不明﹐源頭莫澈﹐仲景而下﹐罕有了了。﹝眉批﹞能辯宗旨源頭﹐方可謂曰知醫。

頭痛

按頭痛一證﹐有從外而入者﹐有從內而出者。從外而入者﹐風﹑寒﹑暑﹑濕﹑燥﹑火﹐六客之邪干之也。幹於三陽﹐

﹝﹞療原作「疾」﹐據文義攺。

﹝﹞陽原本作「湯」﹐據文義攺。

俱以表稱﹐幹於三陰﹐俱以裏論。此指六客由外入內之謂﹐非指七情損傷﹐由內出外之謂。三陽者何﹖一曰太陽頭痛﹐脈浮項彊﹐發熱惡寒惡風是也。自汗惡風﹐主以桂枝湯。惡寒無汗﹐主以麻黃湯。是順其本經之气機也。二曰陽明頭痛﹐額前﹑眉稜﹑眼眶脹甚﹐脈長﹐惡熱﹐主以葛根湯。是順其本經之气機也。三曰少陽頭痛﹐而兩側獨甚﹐寒熱往來﹐目眩口苦﹐主以小柴胡湯。是順其本經之气機也。三陽之气機順﹐邪不至入於內﹐而三陰不病矣。若三陽之外邪不解﹐則必傳於三陰﹐三陰者何﹖四曰太陰。外邪傳至太陰﹐太陰主濕﹐邪從濕化﹐濕气上蒸﹐頭痛而重﹐四肢酸疼而覺冷﹐腹滿嘔吐不食﹐主以理中湯﹐是溫中除濕之意也。五曰少陰。少陰乃水火交會之區。邪入少陰﹐若協火而化爲熱邪﹐熱气上蒸﹐頭痛而咽漧便赤﹐少气懶言﹐肌膚燥熯﹐法宜養陰﹐主以雞子黃連湯﹐是潤燥救陰之意也。邪若協水而化爲陰邪﹐頭痛而脈微欲絕﹐身重而欲寐懶言﹐咽漧而口不渴﹐主以麻黃附子細辛湯﹐是溫經散寒﹐扶陽抑陰之意也。六曰厥陰。邪入厥陰﹐厥陰主風木﹐邪從風化爲病﹐風主輕淸﹐頭痛而巓項更甚。諸陰之脈至頸而還﹐惟厥陰脈會頂巓。厥陰又屬至陰之所﹐邪入此﹐從陰化者亦多。頂痛多兼漧嘔吐涎﹐爪甲﹑唇口靑色﹑肢冷腹痛。主以吳萸四逆湯﹐是回陽降逆祛陰之意也。﹝眉批﹞此論六經頭痛。三陽三陰爲病﹐有界限﹐有次第﹐有傳不傳﹐傳者病也。著眼論《素問》云﹕三陽爲父﹐指太陽﹔二陽爲衛﹐指陽陰﹔一陽爲紀﹐指少陽。三陰爲母﹐指太陰﹐二陰爲雌﹐指少陰﹐一陰爲使﹐指厥陰。此篇所論﹐是從六步流行之气機言之也。邪在三陽﹐法宜升解﹐不使入內爲要。邪在三陰﹐法宜溫固﹐由內而釋﹐不使傷表爲先。﹝眉批﹞總結六經。

若內傷日久﹐七情過度﹐陽虛陰虛﹐亦能作頭病﹐但病形無外感可徵﹐頭眩昏暈﹐十居其八﹐頭痛十僅二三。因陽

虛日久﹐不能鎭納濁陰﹐陰气上騰﹐有頭痛如裂如劈﹐如泰山壓定﹐有欲繩索緊捆者﹐其人定見气喘﹐唇舌靑黑﹐渴飲滚湯﹐此屬陽脫於上﹐乃系危候。法宜回陽收綱爲要﹐如大劑白通四逆之類。緩則不救。若誤用發散﹐旦夕卽亡。因陰虛而頭痛者﹐乃火邪上衝﹐其人𨿽無外感可徵﹐多心煩咽漧﹐便赤飲冷﹐有覺火從腳底而上﹐火從兩腰而上﹐火從臍下而上﹐上卽頭痛﹐無有定時﹐非若外感這終曰無已時也。法宜扶陰﹐如六味﹑八味之類。此條尙有區分﹐病人自覺火自下而上時﹐其人安靜﹐不喜冷飲﹐咽不幹﹐便不赤﹐心不煩﹐唇舌若靑﹐則又是陰气上騰。法宜大辛大甘以守之復之﹐切不可妄用滋陰降火。一滋陰降火﹐則陰愈勝而陽愈消﹐脫證立作矣。﹝眉批﹞推論頭痛有陽虛陰虛危候﹐析陰陽於微芒。內外兩法﹐各有攸歸﹐前賢𨿽稱頭爲諸陽之首﹐淸气所居﹐髙巓惟風可到﹐治之專以祛風爲主﹐此語近是。予謂凡病頭痛之人﹐每由內之正气不足﹐不能充周﹐外之一切風邪﹐六客卽是六風﹐風字宜活看。內之一切陽虛陰虛﹐俱能上逆而爲病。外邪則按定六經提綱病情爲準﹐內傷則按定喜怒哀憂思恐懼﹐陽虛陰虛爲要﹐他如諸書所載。有名雷頭風者﹐頭響者﹐頭搖者﹐頭重者﹐偏左偏右者﹐大頭毒者﹐宿食頭痛者﹐種種名目﹐亦不可不知。雷頭與響者﹐气挾肝火而聚於上也。火卽是風﹐言其盛也。雷頭﹐主以淸震湯。頭響者﹐主以小柴胡加丹﹑梔。頭搖者﹐風淫於內也﹐主以養血湯。頭重者﹐濕气蒸於上也﹐主以祛﹝﹞風散濕湯。偏於左者﹐血虛風動也﹐主以四物加風藥。偏於右者﹐气虛而風襲之也﹐主以四君加風藥。左右二證﹐予常以封髓丹加吳萸﹑安桂﹐屢治屢效。大頭毒者﹐外感時行癘气﹐壅於三陽也﹐主經普濟消毒飲。宿食痛者﹐饑則安而飽則甚﹐

﹝﹞祛原本作「法」﹐據文義攺。

由胃中濁气上蒸也﹐主以平胃散加消導藥。以上等法﹐皆前賢所制﹐亦可擇取﹐姑存之﹐以便參考。﹝眉批﹞提頓開下﹐搜采無遺﹐名論不刊﹐醫家上乘。

查近市習﹐一見頭痛﹐不按陰陽﹐專主祛風﹐所用無非川芎﹑白芷﹑荊芥﹑防風﹑蔓荊﹑槁本﹑羌活﹑天麻﹑辛夷﹑蒼耳。夫此等藥品﹐皆輕淸之品﹐用以祛三陽表分之風﹐則效如桴鼓﹐用以治三陰上逆外越之徵﹐則爲害最烈﹐不可不知也。

目病

按目病一條﹐眼科有七十二種之別﹐名目愈多﹐學者無從下手。予爲之括其要﹐統以外感﹑內傷兩法判之﹐易於明白了然。

從外感者﹐多由染天行時气而作。時气二字﹐指六气也。看是何邪干於何部﹐幹於肺者﹐自睛受病。幹於心者﹐兩眥受病。幹於肝者﹐黑珠受病。幹於腎者﹐瞳子受病。幹於脾者﹐上下眼皮受病。無論何邪由外入內﹐初起定見惡風﹐畏寒﹐惡熱﹐頭痛﹐紅腫脹痛﹐羞明流淚﹐赤脈縷縷等情。或失於宣散﹐過於寒涼﹐久久不愈﹐便生翳障赤白等霧﹐皆是從外而生者也。治之之法﹐按定時令部位﹐不外祛風﹑淸熱﹑升散等方而已。余欲按定六客﹐逐部以論病論方﹐未免太繁。外形已經說明﹐學者思之而亦卽得之矣。﹝眉批﹞分配精確﹐如然鸝得珠﹐已扼治目之要﹐何必他求。

從內傷而得者﹐則有七情之別。七情者﹐喜怒悲哀恐懼而已。七情之擾﹐總屬傷神。神者﹐火也﹐陽也﹐气也。﹝眉批﹞一語抵人千百﹐經云得一之精﹐以知死生。夫神火陽气﹐一而已矣。過於喜者﹐損心陽﹐則心中之陰邪自盛﹐卽爲客邪﹐上乘而生赤

翳障霧。過於怒者﹐損肝陽﹐肝中之陰自盛﹐卽爲客邪﹐上乘而靑翳障霧。過於憂思者﹐損脾陽﹐脾中之陰自盛﹐卽爲客邪﹐上乘而生黃翳障霧。過於恐懼者﹐損腎陽﹐腎中之陰自盛﹐卽爲客邪﹐上乘而生黑翳障霧。過於悲哀者﹐損肺陽﹐肺中之陰自盛﹐卽爲客邪﹐上乘而爲白翳障霧。此數目疾﹐定無羞明紅腫痛甚﹐惡熱喜冷﹐其人少气懶言﹐身重嗜臥﹐面色靑白﹐脈或虛細浮大中空﹐種種情形﹐皆是內傷虛損而生者也。亦有一發而卽痛脹欲裂﹐目赤如橊者﹐由先天眞气附肝而上﹐欲從目脫也。定見唇口黧黑﹐或气喘促﹐喜極熱湯水﹐六脈或暴出如繩﹐或脈勁如石﹐或浮大而空﹐或釜沸者是也。法宜回陽收納爲要。傷於心者﹐可與補坎益離丹﹑桂枝龍牡湯。傷於肝者﹐可與烏梅丸。傷於脾者﹐可與建中﹑理中湯。傷於腎者﹐可與潛陽﹑眞武﹑封髓等方。傷於肺者﹐可與姜桂湯﹑桂苓姜半湯。先天眞气暴出者﹐可與回陽白通湯。備載數方﹐略陳大意﹐添減分兩﹐在人變通。設或果有血虛陽亢爲殃者﹐其人定有火邪可徵﹐如六味地黃湯﹑丹梔四物湯﹐皆可選用。﹝眉批﹞法潤機圓。

近來市習﹐一見目痛﹐並不察究外內虛實﹐多用虫退﹑木賊﹑紅花﹑菊花﹑決明﹑歸尾﹑赤芍﹑荊芥﹑防風﹑薄荷﹑生地﹑夜明砂﹑夏枯艸﹑冬桑葉﹑谷精艸。與夫壯水明目丸﹑杞菊地黃丸﹑滋腎養肝丸。如此等方藥﹐治外感風熱﹑血虛﹐每多立效。若七情損傷﹐由內出外之目疾﹐鮮能獲效。學者當細心體會內外兩法﹐切勿混淆﹐方可售世。

耳病腫痛

按耳病腫痛一證﹐有因肝膽風火而致者﹐有忿怒捭二而致者﹐有腎陽虛而陰气上攻者﹐有腎水衰而火邪上攻者。

因肝膽風火而致者﹐由肝膽挾外受之風熱﹐聚而不散﹐其人兩耳紅腫痛甚﹐時見寒熱往來﹐口苦咽漧者是也。法宜和解﹐小柴胡湯倍柴﹑芩﹐麥芽﹑香附治之。

因忿怒仰郁而致者﹐由忿怒傷肝﹐抑鬱之气結而不散﹐其人兩耳紅腫﹐必見兩脇脹痛﹐時多太息﹐法宜疏肝理气爲主﹐如生地四物湯倍加柴胡﹑靑皮﹑麥芽﹑香附之類。

因腎陽虛而致者﹐由腎陽日衰﹐不能鎭納僭上之陰气﹐其人兩耳𨿽腫﹐皮色如常﹐卽痛亦微﹐唇舌必淡﹐人必少神。法宜扶陽祛陰﹐如封髓丹倍砂仁加安桂﹑吳萸﹔或潛陽丹加吳萸﹔或陽旦湯加香附﹑麥芽之類。

因腎水虛而邪火上攻者﹐其人兩耳仲痛﹐腰必脹﹐口多渴﹐心多煩﹐陽物易挺。法宜滋陰降火﹐如六味地黃湯加龜板﹑五味﹑白芍﹔或滋腎丸倍知﹑柏之類。

更有一等內傷日久﹐元陽久虛﹐而五臟六腑之元气﹐已耗將盡﹐滿身純陰﹐先天一點眞火種子﹐暴浮於上﹐欲從兩耳脫出﹐有現紅腫痛極欲死者﹐有耳心癢極欲死者﹐有兼身癢欲死者。其人定見兩尺洪大而空﹐或六脈大如繩而弦勁。唇舌或靑﹐或黑﹐或黃﹐或白﹐或芒刺滿口﹐或舌苔燥極﹐總不思茶水﹐口必不渴﹐卽渴喜極滚熱飲﹐二便如常﹐甚者爪甲靑黑﹐气喘促﹐或兼腹痛。此等病情﹐法宜大劑回陽﹐不可遲緩﹐緩則不救。大凡現以上病情﹐不獨耳疾當如是治﹐卽周身關竅﹑百節地面。或瘡或痛﹐皆宜如是治。如白通﹑四逆﹑回陽等方﹐急宜進服﹐以盡人事﹐勿謂之小疾耳。﹝眉批﹞耳之部﹐左右皆屬少陽。一見耳病腫痛﹐用少陽方小柴胡湯治之﹐似無不效。飲安復指出多般耳證治法﹐各不相同﹐辯認均有憑據。如按中或言肝膽風火﹐或言忿怒抑鬱﹐或言陽虛陰上﹐或言水虛火上。豈出六經之外而別具手眼乎﹖非也。耳本少陽之部﹐一定不移﹐而少陽之气機升降﹐則隨所感而變見於耳部﹐其病情決不相類。良以少陽之气﹐根於至陰。識得至陰之气﹐發爲少陽之气﹐隨所感而變見﹐又必有陰陽變証之憑

據可察。故治法𨿽多﹐或進而從陽﹐外因外治也﹐或退而從陰﹐外因內治也﹐總是治少陽耳病之一法。蓋得六經之根底﹐從仲景不言之奧﹐充類至盡﹐神明變化而出﹐可謂善讀古書者矣﹐學者讀其書﹐通其意﹐臨證審察﹐就其所已言﹐而更窮其變﹐將必愈有通於其所未言者﹐而生出治法﹐以活人病﹐快何如之﹐故飲安小注補出﹐不獨耳病當如是治云云﹐是又在學者之善讀欽安者耳。

近來市習﹐一見耳腫﹐不問虛實﹐不辯外內﹐卽以人參敗毒散﹐加大力﹑連翹﹑銀花﹑蒲公英﹐外敷三黃散﹐與藍靛腳之類。果系外感風熱閉塞而成﹐立見奇功。若系內傷陰陽大虛﹐元气外越之候﹐則爲害最烈。

更有耳鳴耳聾﹐辯認不外陰陽兩法。但耳聾一證﹐老人居多﹐由腎陽久虧﹐眞气不充於上故也。定不易治。若由外感時气﹐卒然閉塞淸道者﹐進邪一去﹐漸漸能聰﹐不藥可愈。亦有痰火上升爲鳴爲聾﹐定有痰火情形可徵﹐按痰火法治之必效。理本無窮﹐舉其大綱﹐苟能細心研究﹐自然一見便識也。

鼻流淸涕

按鼻流淸涕一證﹐有從外感而致者﹐有從內傷而致者。

從外感而致者﹐感受外來之客邪﹐客於肺經﹐閉其淸道﹐肺气不得下降﹐淸涕是出。其人定現發熱﹐惡風﹑惡寒﹐頭疼身痛等情。法宜宣散﹐如桂枝湯﹑麻黃湯﹑葛根湯之類。

從內傷而得者﹐由心肺之陽不足﹐不能統攝津液。而淸涕出。市人稱爲肺寒﹐稱爲陳寒﹐由其不知陽衰而陰寒卽生也。腎絡通於肺﹐腎陽衰而陰寒內生﹐不能收束津液﹐而淸涕亦出。其人定無外感足徵﹐多困倦無神﹐或忿嚏不休﹐或畏寒﹐或兩腳冷﹐法宜扶陽﹐如麻黃附子細辛湯﹑姜桂湯﹑陽旦湯之類。若久病之人﹐忽然淸涕不止﹐又見壯熱﹐汗﹐气喘唇靑﹐脈勁浮空﹐乃亡陽欲脫之候﹐爭宜回陽。緩則不救。然亦十中

僅救一二。﹝眉批﹞知非氏曰﹕夫涕﹐本臟腑所生﹐皆陰類也。《經》曰﹕水宗也﹐積水也。積水者﹐至陰也。至陰者﹐腎之精也﹐指涕泣而言。又曰﹐宗精之水﹐所以不出者﹐是精持之也﹐輔之裹之﹐故水不行也。指平人不流始涕而言。又曰﹕涕泣者﹐腦也。腦者﹐陰也。髓者﹐骨之充也。故腦滲爲涕。志者﹐骨之主也。是以水流而涕從之者﹐其行類也。此指人之所以有涕而言。以外感論﹐客邪中其經﹐閉其淸道﹐則陽气並於上而下降﹐陰气並於下而不升。陽並於上則火獨亢也。陰並於下則腳寒﹐腳寒則脹也。夫一水不勝五火﹐故鼻流淸涕﹐蓋气並於鼻﹐衝風涕下而不止。以內傷論﹐夫水之精爲志﹐火之精爲神﹐七情所感﹐神志紛弛﹐水火不濟﹐陰精失守﹐久而津液無所統攝﹐故淸涕亦出。此神之傷﹐志之奪也。欽安論治﹐洞達本原﹐明晰旁流﹐推及淵濁二證﹐甚則流紅﹐皆此物此志也﹐學者入理深造﹐譬﹝﹞之射矢諸正鵠﹐醫之正宗在此。

查近來市習﹐一見鼻流淸涕﹐不分內外﹐一味發散﹐多經參蘇飲﹑人參敗毒﹑九味羌活﹑辛夷散等方﹐外感則則可﹐內傷則殆。

其中尙有鼻淵﹑鼻濁二證﹐俗云﹕﹐髓之液也。不知髓乃人身立命之物﹐豈可流出乎。然二證𨿽有淵淵者﹐流淸涕﹐經年累月不止。濁濁者﹐其色如米泔﹐或如黃豆汁﹐經年累月不止。之分﹐緣由素稟陽虛﹐心肺之陽衰﹐而不收束津液故也。不能統攝津液﹐治之又一味宣散﹐正气愈耗而涕愈不休。淸者﹐肺寒之徵﹔肺陽不足也。濁者﹐肺熱之驗。但肺熱者﹐必有熱形可徵﹐如無肺熱可徵﹐則是上焦化變之機失職﹐中宮之土气上升於肺﹐肺气大衰﹐而化變失權﹐故黃涕作。治之須有分別。予治此二證﹐每以四砂一兩﹑黃柏五錢﹑炙艸四錢﹐安桂﹑吳萸各三錢治之。一二劑卽止。甚者﹐加姜﹑附二三錢﹐屢屢獲效。卽甘艸漧薑湯﹐加桂尖﹑茯苓亦可。

又尙有鼻血一證﹐有由火旺而逼出﹐定有火形可徵﹐如口渴飲冷﹐大小便不利之類。法宜淸火攻下﹐如大小承气﹑犀角地﹝﹞黃湯﹑導赤散之類。

﹝﹞譬原本作「譬」﹐據文義攺。

﹝﹞地原本作「此」﹐據文義攺。

有元﹝﹞陽久虛﹐不能鎭納僭上陰邪﹐陰血外越﹐亦鼻血不止。不僅鼻血一端﹐如吐血﹑齒縫血﹑耳血﹑毛孔血﹑便血等。其人定無火形可徵﹐二便自利﹐唇舌淡白﹐人困無神。法宜扶陽收納﹐如潛陽﹑封髓﹑甘艸漧薑或加安桂﹑吳萸之類。學者切切不可一味見病治病﹐務要將內外病形﹐陰陽實據﹐熟悉胸中﹐方不致誤人性命也。﹝眉批﹞醫之本領﹐人之性命﹐端在於此﹐故於學者三致意焉。

鼻孔煽動

按鼻孔煽動一證﹐有因外感風寒閉塞而致者﹐有因胃中積熱而致者﹐有元气將絕而致者。

因外邪閉塞而致者﹐由外感風寒之邪﹐閉其肺經外出之气機﹐气機欲出而不得出﹐壅於肺竅﹐呼吸錯亂﹐而鼻孔煽動﹐其人定見發熱身疼。法宜宣散﹐如荊防敗毒散﹑麻黃湯﹑定喘湯﹐皆可選用。﹝眉批﹞鼻孔而致煽動﹐其勢亦云亟矣﹐𨿽因外感﹐用藥深皆畱神。

因積熱上攻而致者﹐或由飲食停滯中脘﹐或由過食煎炒椒姜﹐胸中素有蓄熱﹐熱攻於肺﹐气機錯亂﹐而鼻孔煽動。法宜淸熱﹐如大小承气﹑三物備急丸之類。

因元气欲絕而致者﹐由其人元气久虛﹐或又大吐大瀉﹐大熱汗出﹐面白無神﹐奄奄欲絕﹐而見鼻孔煽動。法在不治。欲救之﹐急宜回陽收納﹐溫固脾腎元气﹐十可救一二。惟此條證候﹐小兒居多﹐大人卻少﹐醫者切切不可一味宣散﹐總要細細區分﹐辯明爲準。﹝眉批﹞分陰分陽﹐醫之要者﹐故致叮嚀。

﹝﹞元原本作「光」據文義攺。

唇口紅腫

按唇口紅腫一證﹐有胃火旺極者﹐有元陽浮者。

因胃火旺而致者﹐其人定見煩渴飲冷﹐惡熱﹐或二便不利﹐或由積滯太重﹐抑鬱生熱﹐或過食醇醴辛辣﹐不盡屬外邪而成。若兼外感﹐必有外感可徵。挾外感者﹐可與麻杏石甘湯﹑升麻葛根湯。無外感者﹐可與人參白虎﹑涼膈散﹑大小承气之類。積滯者﹐可與平胃加莪術﹑丑牛﹑大黃之類。

若久病之人﹐元陽外越﹐气機上浮﹐其人定見滿身純陰實據。其中唇色有紅而含靑﹑含黑﹑慘紅﹑老紅﹑嫩紅等形。亦有兼見面如桃花﹐面色光澤奪目﹐人困無神﹐皆是脫絕危候。法在不治之例。若欲救之﹐急宜收納爲主﹐如潛陽﹑回陽﹑白通﹑金匱腎气等方﹐服一二劑。如紅光彩收回﹐可許重生﹝﹞﹐否則旦夕之間耳。切宜早推﹐勿治爲上。﹝眉批﹞知非氏曰﹕唇字從辰從口﹐其气機從寸地而發至於辰﹐辰爲春三月﹐於卦爲夬﹐陽气上勝之象﹐唇口卽其部位也。知其部屬陽﹐其气喜升﹐不受陰寒凝滯﹐故見紅腫之疾﹐甚則糜爛而痛﹐決非實證﹐欽安示人審兼證通其變也。知非從而切其源﹐謂其獨也。通其變﹐識其獨﹐知其生﹐決其死﹐﹝﹞醫之法亦基之矣。

近來﹝﹞粗工﹐一見唇口紅腫﹐不辧虛實﹐卽以大黃﹑石膏等治之﹐實癥立生﹐虛癥立斃﹐不可不知也。其中尙有兼見流口水不止者﹐卽在口气冷熱處與病形求之﹐便得陰陽之實據也。

齒牙腫痛

按齒牙腫痛一證﹐諸書有十二經之分﹐其實在可從不可從之例。總之以有餘﹑不足爲主。然有因風火抑鬱而致者﹐

﹝﹞生原本作「主」﹐據文義攺。

﹝﹞死原作「免」﹐據文義攺。

﹝﹞來原本作「不」﹐據文義攺。

有因胃中積熱而致者﹐有眞陽虛而隊气上攻者﹐有元陰虛而元陽爲害者。

因風火抑鬱而致者﹐先有發熱﹑身痛可徵。法宜宣散﹐中﹑如升陽散火湯﹑消風散﹑淸胃散﹑麻杏湯之類。

因積熱上攻而致者﹐定多飽悶吞酸﹐口渴飲冷﹐面赤唇紅﹐气粗蒸手。法宜去其積滯爲主﹐如平胃散加大黃﹑石膏﹑丑牛﹑檳榔之類。

因眞陽虛而陰气上攻者﹐其人齒牙𨿽痛﹐面色必靑白無神﹐舌多靑滑黑潤﹑黃潤﹑白黃而潤﹐津液滿口﹐不思荼水﹐口中上下肉色﹐多滯靑色而不紅活﹐或白慘黃而無紅色。以上等情﹐不僅此癥﹐一切陽虛病多見此情。法宜扶陽抑陰﹐如﹝﹞白通湯﹑姜桂飲﹑陽八味﹑潛陽丹之類。

因陰虛而火邪爲病者﹐其人定多心煩飲冷﹐便赤等情。法宜養陰﹐如六味地黃湯﹑雞子黃連湯﹑導赤散之類。

近來市習﹐一見牙腫齒疼﹐便以生地﹑細辛﹑防風﹑荊芥﹑石斛﹑知母﹑石膏﹑玄參﹑丹皮﹑狗地牙等治之。風火則可﹐陽虛則殆。﹝眉批﹞齒牙腫痛﹐本屬小證﹐然有經年累月而不愈者﹐平時若不究明陰陽虛實﹐治之未能就痊﹐未免貽笑大方﹐學者勿因其小而失之。

口臭附口苦﹑口酸﹑口辛﹑口甘﹑口淡﹑口糜

按口臭一證﹐有胃火旺極而致者﹐有陰盛而眞精之气發泄者。

因胃火旺而致者﹐其人必煩躁惡熱﹐飲冷不休﹐或舌苔芒刺﹐漧黃﹑幹黑﹑幹白等色﹐气粗汗出﹐聲音響亮﹐二便不利﹐法宜專淸胃火﹐如人參白虎﹑大小承气﹑三黃石膏湯之類。

﹝﹞如原本作「卻」﹐據文義攺。

因精气發泄而致者﹐由其人五臟六腑元陽已耗將盡﹐滿身純陰﹐逼出先天立命一點精气﹐勢已離根欲脫﹐法在不救。口𨿽極臭﹐無一毫火象可憑﹐舌色𨿽黃﹐定多滑潤﹐間有漧黃﹑幹黑﹐無一分津液於上﹐而人並不思茶水﹐困倦無神﹐二便自利﹐其人安靜﹐間有渴者﹐只是喜飲極熱沸湯。以上等形﹐俱屬純陰。若憑口臭一端﹐而卽謂之火﹐鮮不爲害。予曾治過數人﹐𨿽見口臭﹐而卻純陰畢露﹐卽以大劑白通﹑四逆﹑回陽等方治之。一二劑後﹐口臭全無﹐精神漸增﹐便可其可愈。若二三劑後﹐並不見減﹐十中僅求得一二﹐仍宜此法重用多服﹐此是病重藥輕﹐不勝其任也。昧者只圖速效﹐服一二劑未見大效﹐便卽更醫﹐如此之情﹐舉世皆然﹐豈眞醫藥之不良哉。﹝眉批﹞知非氏曰﹕气之香薰者﹐淸陽之气也。气之臭惡者﹐濁陰之气也。口臭緣濁陰極盛﹐陽气之用不宣﹐多有涎垢濁膩﹐譬如暑天﹐陰雨過甚﹐天陽被郁﹐凡物發黴起涎﹐其气臭惡﹐若得數日炎熱﹐臭气頓失。人身徧體純陰﹐所以眞陽厥脫之候﹐往往現此證象。醫識此理﹐便能治此證。欽安窺見其微﹐故按中反復徵引言之﹐學者不可忽略看過。

查近市習﹐一見口臭﹐並不辯明陰陽﹐便以生地﹑二冬﹑知母﹑花粉﹑石膏﹑大黃之品投之﹐陽盛則生﹐陽盛則斃﹐不可不知也。

其中尙有口苦者﹐心膽有熱也。心熱者﹐可與導赤散﹑黃連湯。膽熱者﹐可與小柴胡湯倍黃芩﹐或瀉肝湯。口酸者﹐肝有熱也﹐可與當歸蘆薈散﹑龍膽瀉肝湯。口辛者﹐肺有熱也﹐可與瀉白散﹑淸肺飲。口甘者﹐脾气發泄也﹐可與理中湯﹑六君子湯。口淡者﹐脾气不足也﹔可與歸脾湯﹑參苓白術散。口糜者﹐滿口生白瘡﹐系胃火旺也﹐可與甘露飲﹑涼膈散。以上數證﹐皆宜知之。總在考究陰陽實據爲要。予嘗治陽虛陰盛之人﹐投以辛甘化陽二三劑﹐卽有現口苦﹑口酸﹑

口淡﹑口辛﹑口甘等味﹐又服二三劑﹐而此等病形卽無。予仔細推究﹐皆緣眞陽失職﹐運轉力乖﹐兼之服藥停積未法﹐令得辛甘化陽之品﹐運轉復行﹐積滯卽去﹐故口中一切气味出矣。﹝眉批﹞眞陽變動﹐露出眞面﹐辛甘助化﹐易危爲安﹐藥之爲力不淺﹐然此等至理﹐少有見到者。昧者不識此理﹐見酸卽治酸﹐見苦卽治苦﹐鮮不增病﹐醫理之微﹐不誠難哉。

舌腫﹑舌痛﹑重舌﹑舌彊﹑舌麻﹑舌木﹑舌縮

按舌證𨿽有數端﹐不外陰陽兩法。如腫痛與重者﹐气之有餘也。气有餘﹐便是火﹐必有火形可徵。如縮與彊﹐麻木者﹐气之不足也﹐气不足﹐便是寒﹐定有陰寒情形可驗。治腫痛與重﹐不外淸熱一法﹐如黃連解毒湯﹑導赤散﹑大小陰气﹑黃連瀉心湯之類。治縮與麻木﹑彊﹐不外扶陽祛陰﹐化痰降逆一法﹐如白通湯﹑姜桂飲﹑黃芪建中湯﹑麻黃附子細辛湯﹑半夏漧薑湯之類。﹝眉批﹞化痰何以不用橘皮﹑南星﹑礞石﹑須知仲景六經方中無此品類﹐或者漢時尙未出此藥耶一噱。

近來市習﹐一見舌痛﹐皆云舌乃心之苗﹐皆火爲病也﹐卽以冰硼散吹之﹐黃連解毒服之。有餘立瘳﹐不足則殆。﹝眉批﹞知非氏曰﹕舌之所以能言者﹐气機之貫注也。何必執定舌乃心之苗一語。以治舌證。欽安不言之穩﹐知非饒舌點出﹐學者當亦豁然矣。

喉蛾

按喉蛾一證﹐有少陰君火爲病者﹐有腎气爲病者﹐有胃中積熱上攻而致者﹐有怒動肝火上攻而致者。

因少陰君火爲病者﹐或由外挾風熱﹐與君火協化﹐或本經素有火邪﹐發泄不暢﹐上刑於肺﹐少陰之脈挾咽喉﹐咽喉窄狹﹐火气太甚﹐欲發泄而不能﹐薰蒸於上﹐而生蛾子。其

一

人定多心煩﹐小便知赤﹑口渴冷。若挾風熱﹐多現發熱﹐身疼﹐頭痛。法當祛風淸熱﹐如導赤散加荊﹑防﹑銀花之類。

無風熱而獨君火旺爲病者﹐輕則甘桔湯﹐重則黃連解毒湯之類。

因腎气不藏﹐上攻於喉而致者﹐俗云﹕陰虛火旺﹐不知腎气以潛藏爲順﹐上行爲逆﹐實由君火太弱﹐不能鎭納羣陰﹐非陰之虛﹐實陰之盛﹐世人錯認。原由君火弱而不能制陰﹐陰气上僭﹐逆於咽喉而生蛾子。其人口內肉色﹐必含靑黑色﹐或慘黃淡白色﹐卽或唇紅甚﹐而口气溫﹐痛亦不甚﹐人困無神﹐脈必浮空。法宜扶陽﹐如封髓丹﹐姜桂飲﹑白通﹑潛陽等方﹐皆可令服。

因積熱上攻而致者﹐其人必過食厚味﹐或胃中素有伏熱﹐上攻於肺﹐亦生蛾子。多煩渴飲冷﹐二便不利﹐口臭气粗﹐紅腫痛甚。法宜去積熱﹐如大小承气湯﹐或平胃散加丑牛﹑檳榔﹑大黃﹑三稜﹑莪術之類。

因怒動肝火﹐上攻於肺而生蛾子。其人兩脇必痛﹐動輒躁煩﹐面靑口苦﹐脈必弦洪。法宜淸肝﹐如丹梔逍遙散﹑大靑飲﹑柴胡湯加丹﹑梔之類。

總之﹐病情變化﹐非一二端能盡﹐其實萬變萬化﹐不越陰陽兩法。﹝眉批﹞圓通一至。若欲逐經﹑逐髒﹑逐腑論之﹐旨多反晦﹐誠不若少之爲愈也。﹝眉批﹞知非氏曰﹕喉至生蛾﹐其咽必腫痛而甚﹐有礙食飲﹐病家多驚恐﹐其證又因初起誤治者多﹐在明醫𨿽能剖析陰陽虛實﹐按經用藥﹐而緩不濟急﹐病家恐惴﹐如外科所配八寶紅靈丹﹐亦不妨暫用吹喉﹐以解燃眉﹐略寬其心﹐病人得此﹐心神稍定﹐然後按法投方﹐易於奏效。此知非所經試﹐亦濟世之婆心也。學者畱意。至於理法﹐喉屬少陰﹐欽安究及所因﹐實爲詳明﹐何多求焉。

近來市習﹐一見喉癥﹐往往用吹喉散﹑冰硼散﹑開喉劍﹐一派寒涼之品﹐甚者刺之。陽證無防﹐陰證有礙﹐認證貴明﹐須當仔細。

兩手膀背痛

按膀背痛一證﹐有因外感風寒﹐閉塞經絡而作者﹐有因中气不足﹐內寒阻滯而作者。

因外感風寒而致者﹐其人定多畏寒惡風﹐或發熱而兼頭疼。法宜宣散﹐如桂枝湯﹑羌活附子湯﹑麻黃附子細辛湯之類。

因中气不足而致者﹐由中宮素虛﹐眞气不能充周四體﹐寒邪痰濕﹐亦得到阻滯經絡﹐而痛立作矣。欺人定然面白少神﹐飲食減少﹐或逢晦明陰雨而更甚﹐麗照當空而覺輕。法宜溫中行气爲主﹐如建中湯倍桂﹑附﹐補中益气湯加羌﹑附﹐或理中湯加桂枝﹑香附。予恆見中年老婦﹐每多兩手膀痛而不能舉﹐時常作苦﹐究其受病之由﹐多起於少年天癸至時﹐不知保養﹐洗衣漿裳﹐輒用冷水﹐以致寒涼傷及經絡﹐因而天癸不行者亦多。卽或體彊﹐而寒涼不能害﹐視爲平常﹐不知人身眞气有盛卽有衰﹐气未衰時﹐寒涼𨿽侵﹐不卽爲害﹐迨至中年老時﹐本身正气已衰﹐或兼受一點寒邪引動﹐而痛於斯作矣。予每以甘艸漧薑湯加鹿茸﹑桂尖﹑附子﹑蔥﹑酒治之多效。﹝眉批﹞夫興少年作苦﹐恃勇力作﹐迨至中晚之歲﹐稍能逸豫﹐勞傷之疾徐發於內﹐痛苦立作﹐見於手膀腿者多。粗工不識﹐任治罔效﹐往往病人自能體會﹐何者今之痛處﹐皆昔之勞力處也。欽安此按﹐識見絕髙﹐深合《內經》比類從容之法﹐非功力精到者﹐未易臻此﹐又醫之一大法也﹐學者不可不知。

近來市習﹐一見兩手膀痛﹐每以五積散﹑流气飲﹐與夫羌活﹑荊﹑防﹑伸筋﹑舒筋艸﹑蘇木﹑靈仙﹑松節之類﹐亦多獲效。總不若辯明外感內傷﹐陰陽虛實爲要。

更有手指麻木一證﹐屬脾气不能充周者多﹐外感者少﹐兼痰濕亦多。不外溫中行气爲主﹐如歸脾湯加天麻﹑半夏﹐

六君﹑四君加附﹑桂﹑香﹑砂﹐建中湯倍桂﹑附加香附﹑當歸之類。

心痛

按心痛一證﹐有寒熱之別。他書有云﹕心爲君主之官﹐其可痛乎﹖所云痛者﹐實心包也﹐此說近是。予謂心肝脾肺腎並六腑周身經絡骨節皮膚﹐有形之向軀殼﹐皆後天體質﹐全賴先天無形之眞气以養之。眞气二字﹐指眞陰眞陽也。眞陰指母之精气﹐眞陽指父之精气﹐二气渾爲一气﹐周流上下四旁﹐主宰神明卽寓於中。眞气不足﹐無論在何部﹐便生疾病﹐何得有心無痛証之說。夫豈不見天之日月﹐常有食乎。凡認心痛一證﹐必先判明界限方可。心居膈膜之上﹐下一寸卽胃口﹐胃口離心不遠﹐胃痛而云心痛者亦多﹐不可不察。細思痛證一條﹐痛字總是一个逆字。气順則气血流通﹐必無痛證。气逆則气血壅滯不通。故痛。無論逆在何處﹐皆能作痛﹐皆能傷心﹐其實非傷有形質之心﹐實傷無形中所具之眞宰也。若執定有形質之心﹐是知其末也。心有心界限﹐包絡爲心之外垣﹐邪犯心包﹐卽是犯心包﹐卽是犯心章本﹐不必直云邪不犯心。犯心二字﹐是犯心君居處气也。試問﹕犯心與犯心包﹐以何區分﹖諸書並未剴切指陳。予謂人活一口气﹐气盛則爲有餘﹐爲熱邪。不獨能致心痛。气衰則爲不足﹐爲陰邪。亦不獨能致心痛之疾。熱與陰上逆﹐皆能致心痛﹐當以寒熱兩字判之便了。若邪熱上干而痛者﹐其人必面赤﹐心煩熱﹐小便短赤﹐口渴飲冷。法宜養陰淸火﹐如黃連木香湯﹑導赤散﹑當歸散之類。若陰寒上干而痛者﹐其人多面靑唇白﹐或舌靑黑﹐喜熱飲﹑揉按﹐二便自利。法宜扶陽祛陰爲主﹐如甘艸漧薑湯﹐加行气藥姜﹑桂﹑吳萸之類。亦有陰寒已極﹐上攻於心﹐鼻如煤煙﹐唇口黧黑﹐爪甲靑黑﹐滿身純陰。法在不救﹐急

以回陽諸方﹐大劑投之﹐十中可救一二。﹝眉批﹞知非氏曰﹕比段至理﹐乃造化根柢﹐性命之旨圭。柰何泄之於醫﹐世人不識﹐反多皆議。余觀一部《內經》﹐軒岐君臣皆是借天驗人﹐以人合天﹐吳人各道。仲景太守《傷寒》一書﹐太陽太陰﹑少陽少陰﹑陽明厥陰六經﹐亦不過借天道之流行﹐暗合人身之度數﹐藉病談機而已。欽安直筆於玆﹐毋乃太過乎﹖𨿽然醫道理沒久矣。如此發揮﹐守先聖之道﹐以待後之學者心存利濟﹐亦不爲罪。倘有能從此深造﹐治病動合機宜﹐立言彰﹐闡至理﹐將不失爲軒岐功臣﹐斯世和緩﹐幸甚全甚。

近來市習﹐心胃莫分﹐一味行气破滯﹐並不察究陰陽﹐往往誤事﹐一槪委之天命﹐而人事之當盡﹐又不可廢乎。

胃痛

按胃痛一證﹐有飲食﹑寒熱﹑虛實之別﹐切不可執定有形質之胃﹐當於胃中往來之气機上理會方可。﹝眉批﹞於气機上理會﹐上乘妙法﹐《蓮花經》也。夫人身內有胃﹐乃受飲食之具﹐譬如田地任人播種﹐秀實憑天。倘遇災侵﹐而有黃落之恐﹐田地肯任其咎乎﹖古人擬胃曰陽土。欽安論治胃病﹐當理會气機﹐皆一定不易之理法也。學者卽不能入理深譚﹐按定外內陰陽之法﹐總不至謬治誤人。

因飲食停滯於胃﹐胃中之气機不暢而致者﹐其人定見飽悶吞酸噯气﹝﹞﹐痛處手不可近。法宜消食行滯﹐如厚朴七物湯﹐平胃散加香附﹑麥芽之類。

因胃陽不足﹐復感外寒生冷食物﹐中寒頓起而致者﹐其人必喜揉按﹐喜熱飲﹐或口吐淸水﹐面白唇靑。法宜溫中行气﹐如香砂六君湯﹐理中湯加官桂﹑砂仁﹑香附﹑木香之類。

因積濕生熱﹐與腸胃素有伏熱﹐過食厚味而生熱﹔气郁不舒而生熱所致者﹐其人定多煩躁﹐唇紅气粗﹐大便堅實等情。法宜下奪﹐淸熱爲主﹐如調胃承气湯﹑大黃木香湯﹑四磨湯之類。

﹝﹞气原本作「夫」﹐據文義攺。

更有一等﹐心胃腹痛﹐面赤如朱﹐欲重物壓定稍安者﹐此是陰盛逼陽於外之候。法宜扶陽祛陰爲急﹐切不可照常法治之。

近來市習﹐多以元胡﹑乳﹑沒﹑二皮﹑術﹑稜﹑五香﹑枳殼﹑厚朴之味投之。果有積滯﹐主立奇功。若胃腸素虧﹐必增其害﹐不可不知也。

臍痛

按臍痛一證﹐有陰陽之別。臍居陰陽交界之區﹐臍上屬脾胃﹐臍下屬肝腎。痛在臍上﹐著重脾胃。痛在臍下﹐著重肝腎。臍上下俱痛者﹐脾胃與肝腎病也。此處又宜分別何經受病爲要。若臍上獨痛﹐是脾胃之气有所滯也。因寒﹑因熱﹑因食﹑因抑鬱又宜知。審是飽悶吞酸﹐便知飲食停而气滯也。急以消食行滯之品施之﹐如平胃散加香附﹑麥芽﹑枳殼之類治之。

審是喜熱飲﹐揉按而痛卽減者﹐知是脾胃之陽不足﹐不能化其陰寒之邪也。法宜溫中﹐如理中湯﹐香砂六君﹐甘艸漧薑湯﹐加香附﹑安桂﹑丁香之類。

審是不喜熱飲摩按﹐得熱而反劇者﹐知是脾胃有郁熱而气滯也﹐卽以開郁行滯之法治之﹐如厚朴七物湯﹐麥芽﹑炒梔﹑香附之類是也。

亦有太陽之邪未解﹐誤下而邪陷於脾﹐以致臍上痛者﹐其人必先有發熱惡寒﹐頭項彊痛之候﹐因下後方見此痛者﹐便以桂枝大黃湯治之。

若臍下獨痛﹐是厥陰之气不宣也。審是煩滿囊縮﹐臍下病痛者﹐厥陰之陰寒太甚也。法宜回陽祛陰﹐如吳萸四逆湯﹐白通湯之類是也。審是厥陰熱邪伏而不宣﹐又或上攻爲喉痺﹑下攻便膿血﹐熱深厥深﹐口臭气粗之類。法宜扶陰﹐如雞子

黃連﹝﹞湯之類。﹝眉批﹞知非氏曰﹕三陰之病﹐本從肚臍而分﹐然痛在臍上﹐有太陰﹑陽陰之不同﹐一腑一臟之懸絕﹐故欽安以飽悶吞酸﹐定陽明肺病﹐而用行消之法﹐若稍上﹐又是太陽地﹐而有風寒之判﹐皆有痛證﹐且有气血之區別。學者平時若不詳細講究﹐臨證必多疑似﹐處方不無模稜﹐斷難萬舉萬當。熟玩此按﹐悉心討論﹐目得眞詮。

近來市習﹐一見臍痛﹐不按界限﹐一味調气行血﹐每以木香﹑小茴﹑當歸﹑白芍﹑川芎﹑枳殼﹑沈香之類﹐故有效與不效。誠不若辯明上下陰陽﹐治之爲當也。

疝證

按疝證一條﹐有去左爲膀胱气﹐右爲疝气﹐痛時睪丸上行入腹﹐或右丸上行而左丸不上行﹐或左丸上行而右丸不上行﹐或兩丸並上行。他書有寒疝﹑水疝﹑筋疝﹑血疝﹑气疝﹑狐疝﹑陰疝﹑痜疝﹑心疝﹑肝疝之異﹐名目𨿽多﹐總無一定不易之理。予細維此病﹐究竟只在厥陰一經也。﹝眉批﹞此按落落大方﹐深入顯出。不愧爲醫﹐一語成鐵案﹐誰敢再翻異。余深服此老吏。𨿽形象﹑病情不同﹐而睪丸與陰囊﹐其理斷無可移者。予意睪丸與陰囊上縮﹐必是陰盛﹔睪丸與陰囊紅腫﹐必是熱增。治縮者﹐重在破陰以回陽﹐吳萸四逆加桂﹑砂﹑小茴﹐或烏梅丸倍陽藥之類。治腫者﹐法宜破陽以扶陰﹐雞子黃連與瀉肝湯可施。須知腫縮二字﹐卽盈虛之宗旨﹐肝气有餘便是火﹐卽囊丸腫的實據﹔肝气不足便是寒﹐卽囊丸縮的實據。﹝眉批﹞醒豁透露。

又可疑者﹐今人皆云﹕兩丸爲外腎﹐何男子有而女子無乎﹖此理舉世罕言要晰。予思天一生水﹐其卦爲坎﹐二陰夾一陽﹐腰間二腎與背脊督脈似之。男女皆具﹐理實可從。若此二丸﹐男有女無﹐非無一定之理﹐惜後賢窺之未及也。後天

﹝﹞連原本作「運」﹐據文義攺。

旣以坎離立極﹐坎離卽是乾坤﹐是坎離已得一二之數﹐故復申之曰﹕天三生木﹐木有陰木﹑陽木之別﹐陽木曰三﹐爲長男﹐二陰一陽﹐今之呼外腎者﹐卽此也﹐故男子獨具﹔陽木曰三﹐爲長女﹐二陽一陰﹐其缺在下﹐今之呼陰戶者﹐此也。﹝眉批﹞闡發至理﹐暢所欲言﹐然似斷鰲立極﹐卻是叫人何處住腳。余謂醫道﹐須是知得一步﹐方許再進一步﹐終身門外﹐正不知幾許人也。

夫乾坤交媾﹐首生長男長女﹐後天以坎離代乾坤﹐而天三生木之旨﹐卽在此處便見﹐而玉莖﹑陰戶﹐亦於此攸分。故仲景配此處屬厥陰﹐取其至陰陰極也。玉莖之舉﹐必須心火下照﹐又可見天三生木之機﹐此就其形體而言﹐其中之精義實微﹐未可盡泄。堪笑今人以外腎呼之﹐眞是說夢話也。﹝眉批﹞再接再厲﹐乃一讀一擊節﹐以髙唱入云之筆﹐繪天地生發之機﹐斟酌飽滿﹐盡態極妍﹐可謂寫生妙手。發揮陰得陽而興之理﹐尢見精致。然非學養功深﹐不能道其隻字。

查近來市方﹐一見疝證﹐便以小茴﹑荔枝核﹑橘核﹑安桂﹑附子﹑麝香之類﹐屢屢獲效﹐究其所用﹐皆是溫肝之品﹐取核者時﹐核以入核之意﹐理實可從。至於囊丸紅腫﹐此法斷不可施﹐務在陰陽攸分處理會可也。﹝眉批﹞結亦含著不盡﹐《唐詩》曰﹕欲窮千里目﹐更上一層樓。如熊氏歌曰﹕要知返本還原法﹐須認吾身大藥王。

遺精

按遺精一證﹐諸書分別有夢而遺﹐無夢而遺﹐用心過度而遺﹐見色而遺﹐聞女聲而遺﹐無故自遺﹐種種分別﹐總無一定不易之法。予謂不必細分﹐統以心腎不交﹐神魂不藏爲主。夫人之立身﹐原以爲主﹐腎气上騰﹐指坎气也。載水气以交於心﹐而心臟涼。心气下降﹐使君火以入腎﹐而腎臟溫。神居二气之中﹐晝則從離﹐夜則從坎﹐神宰乎气﹐气統乎

精﹐神施發泄之令。气動而精自不藏﹐若云神令未施﹐而精自泄﹐必無此理。又曰﹕魂者﹐神之使也。﹝眉批﹞知非氏曰﹕此按心腎不交﹐是客從俗情也﹐神魂不藏﹐是主談至理也。凡遇遺精之人﹐以心腎不交﹐或因於濕熱極不通之語﹐告之無不者﹐肯語以欲熾所致﹐卽弗貼然﹐又必從而多方文致﹐故欽安姑存其說﹐以作陪襯﹐畱病人地步﹐學者不可不知。人之遺精﹐每每五更近天明時者居多﹐此刻神已居在寅卯界內。寅卯屬木﹐系藏魂之所﹐魂喜動﹐而木喜發泄﹐木中有火﹐濁火易亂其神明﹐邪忘之念偶萌﹐精神自不能守住﹐白晝不夢﹐但心邪思淫﹐陽物卽舉﹐精卽離位﹐況在夢乎﹗故一發卽泄﹐迅速難畱。因其目瞑必未淸﹐肝火最烈﹐故發速﹐非若白晝神在離。總而言之﹐神不淸而气虛好色者﹐十居其八。此證少年最多。神魂不藏﹐是其本者。﹝眉批﹞得時而旺﹐虛靈顯應﹐濁火一入﹐喪卻他家至重珍﹐深爲可惜。《陰符經》云﹕沈木入火﹐自取滅亡。蓋言木得火而焚也。此段此理說待如吳鉤出匣﹐寒光逼人﹐病者若見此書﹐熟讀百回﹐右當百貼淸涼飲﹐定點勿藥有喜。欲使封固﹐如三才封髓丹﹑桂枝龍骨牡蠣湯﹑白通湯﹐皆可服也。此三方者﹐皆是交濟陰陽之功﹐但非一二劑可見大功﹐總要信心得專﹐多服十餘劑﹐無不靈應。

近來﹐通稱龍﹑牡澀精﹐尙未窺透其中至妙﹐多經金櫻﹑粟殼﹑枸杞﹑巴戟﹑蓮須之類治之﹐每多不效﹐由其不知封固這有要也。

卷二

大便不利

按大便不利一證﹐有陽虛﹑陰虛﹑陽明胃實﹑肺移燥熱之別。

因陽虛者﹐由下焦火衰﹐不能化下焦之陰﹐陰主靜而不動﹐眞气不能施其運行之力﹐故大便不利。其人定見無神﹐面目唇口靑黑﹐滿口津液﹐不思茶水﹐𨿽十餘日不便﹐而並無腹脹﹑煩燥不安等情。卽有渴者﹐定喜熱湯﹐冷物全然不受﹐他書稱爲陰結寒閉者﹐卽此也。法宜扶陽﹐如回陽飲加安桂﹑砂仁﹑白通湯﹐附子甘艸湯之類。

因陰虛者﹐由火旺傷血﹐血液枯稿﹐腸中之糟粕漧澀不行﹐如船舟之無水而停滯不動也。其人定多煩躁﹐聲音響亮﹐渴欲飲冷﹐吐痰漧黃﹐脈或洪大細數。他書稱爲熱結陽祕者﹐卽此也。法宜養血淸熱﹐如潤燥湯﹑麻仁丸﹑養血湯﹐加麥芽﹑香附﹑蜂蜜之類。

因陽明胃實者﹐由外邪入胃﹐從胃熱而化爲熱邪﹐熱甚則胃中津液立亡﹐故不利。其人定見惡熱﹐口臭﹐身輕﹐气粗飲冷﹐與夫狂妄譫語﹐痞滿實燥堅等情。法宜急下以存陰﹐如大小承气湯之類。

因肺移燥者﹐由燥邪乘肺﹐肺與大腸爲表裏﹐表分受邪﹐漸及裏分﹐其勢自然。其人定多煩渴﹐皮膚不澤﹐大便脹甚﹐欲下不下。法宜淸燥爲主﹐如甘桔二冬湯﹐益元散之類。

以上治法﹐不拘男婦老幼﹐皆宜如此。故曰﹕有是病﹐

宜是藥﹐切勿惑於老幼﹑附子﹑大黃之說也。﹝眉批﹞知非氏曰﹕細維大腸主糟粕﹐原自胃中傳入﹐其熱頗順。《經》曰﹕胃實則腸虛﹐腸實則胃虛。指糟粕出入而言。其所以運化糟粕﹐則在元气﹐元气出入升降﹐運化精微。今病人大便不利﹐仍是气機不利﹐總貴在病機病情上求之。學者肌要先明理法﹐然後臨證審察的確﹐或回陽﹐或淸熱﹐或急下﹐方有膽量把握。不然誤下誤淸﹐𨿽不遭謗﹐倘用回陽﹐豈不惑已惑人﹖欽安指點親切﹐當細必講究﹐亦不可恃有此按﹐不揣病源﹐致臨機而仍蹈徒法﹐不能以自行之獘也。

近來市習﹐一見大便不利﹐多用大黃與滋陰潤腸之香油﹑蜂蜜﹑麻仁﹑郁李﹑歸﹑芍之類﹐並不問及陰陽﹐受害實多﹐而人不察﹐良可悲也。

小便不利

按小便不利一證﹐有陽虛﹐陰虛﹐心移熱於小腸﹐與太陽腑證中之蓄尿﹑蓄熱﹑蓄血﹑癃閉諸證。

因陽虛而致者﹐由下焦陽微﹐陰寒阻截膀胱之路﹐阻微無力﹐不能化之﹐故小便不利。其人定無力無神﹐兩尺必浮空﹐或極勁﹐口並不渴﹐卽有渴者﹐必喜熱湯。法宜扶下焦之陽﹐如桂苓術甘湯﹐倍桂﹐加白蔻﹑砂仁﹐或桂棗丸加胡椒﹑丁香之類。

因陰虛而致者﹐由下焦血液不足﹐邪熱遂生﹐須知焦思則生心火﹐忿怒生肝火﹐思淫動相火﹐火動於中﹐不獨此疾﹐皆是由一念而生﹐其旨甚微﹐切不可慨謂由外而生。熱結於尿隧﹐閉其水道流行之機﹐故不利。其人多煩躁﹐口渴飲冷﹐小便或能滴幾點﹐或短赤而熱痛。法宜扶下焦之陰﹐如四苓滑石阿膠湯﹐益元散之類。

因心移熱而致者﹐由心火太旺﹐或焦思太甚﹐而生心火。心與小腸爲表裏﹐心熱甚而小腸受之﹐熱伏小腸﹐傷及血液﹐流行失職﹐而小便遂不利也。其人病情多與陰虛法同。法宜淸心﹐如黃連解毒湯加滑石﹑木通﹐或導赤散倍生地之類。

至於太陽腑證中之蓄尿﹑蓄熱﹑蓄血﹑癃閉等證﹐已詳《醫理眞傳》﹐玆不具載。﹝眉批﹞知非氏曰﹕前證言胃傳糟粕於二腸﹐得元气運化而出。膀胱主溺﹐與二腸無涉。知非細維其原﹐在胃陽明爲海﹐生糟生血﹐化气行水之宗。具脾爲胃行津液﹐脾能行水﹐由水道達於膀胱﹐膀胱有下口而無上口﹐須气化滲泌而出。今病人小便不利﹐明是二土失職﹐中宮少運。《經》曰﹕陽明主闔。又曰﹕脾胃同處中州。又可見脾不爲胃行津液﹐故水道不利。如此溯本窮源﹐陽虛陰虛﹐一切移熱﹑蓄熱﹑蓄尿﹑蓄血﹑癃閉諸證﹐有由來矣。再觀仲景五苓散方中用桂枝﹑白術通陽和脾﹐義極精微﹐大具神通手眼。欽安按中執定陰陽實據﹐加以溫中行气治之﹐必無不效也。

近來市習﹐一見小便不利﹐便以木通﹑車前﹑滑石﹑黃連等治之﹐陽實易瘳﹐陽虛則貽﹐不可不知也。

淋證

按淋證一條﹐諸書載有勞淋﹑砂淋﹑血淋﹑气淋﹑石淋之別﹐是因病情而立名者也。予欲求其一定之要﹐諸書俱未明晰﹐再三追索﹐統以陽不化陰﹐抑鬱生熱爲主。大凡病淋之人﹐少年居多﹐由其世欲開﹐專思淫邪﹐或目之所見﹐耳之所聽﹐心之所思﹐皆能搖動陰精﹐邪念一萌﹐精卽離位﹐遂不復還﹐停滯精道﹐不能發泄﹐久久抑鬱生熱﹐熬幹陰精﹐結成砂石﹐種種病形。當小便便時﹐气機下降﹐敗精之結於經隧者﹐皆欲下趨。然尿竅與精竅﹐相隔一紙﹐精竅與尿竅異位同源。同從玉莖而出。尿竅易開﹐精竅不易啟。不知好色之人﹐元陽日耗﹐封鎖不固﹐當君火下照﹐尿竅已開﹐精竅亦啟﹐尿欲速出﹐而精竅又開﹐兩竅相啟﹐彼此牽彊﹐欲行不行﹐而痛故愈甚也。此二竅原不並開﹐此證全是並開之故﹐兩相欲下﹐停精之結與未結﹐化與未化者﹐皆欲下趨也。精停而結者﹐有砂石之形﹐郁熱熬而成之也。好色過度﹐精未化者﹐血淋之源也。治砂石﹐貴以淸熱爲先﹐而化气之品亦

不可少。治血淋﹐須以扶陽爲重﹐交通上下﹐而固元尢當。知此病皆由自取﹐當其痛如刀割﹐𨿽云可憐﹐未始非好色之果報也。故方每以八陣﹑五淋散﹐功專淸熱﹐亦多獲效。予意此證當於淸熱利水中﹐兼以化精﹑化气之品﹐鼓其元陽﹐俾二竅不同時並開爲主。予治此證﹐嘗以滋腎丸倍桂﹐多效。雙嘗以白﹝﹞通湯﹐專交心腎﹐亦多效。又嘗以大劑回陽飲加細辛﹑吳萸﹑安桂多效。是取其下焦有陽﹐而開闔有節﹐不至兩相並啟也。但服回陽等方﹐初次小便𨿽痛甚﹐而尿來覺快者﹐气機將暢﹐而病當解也。此道最微﹐理實無窮﹐學者須當細心求之﹐勿執予法爲一定﹐恐未必盡善。﹝眉批﹞虛心人語﹐又是婆心人語。而辯認﹐總經陰陽兩字﹐有神無神﹐兩尺浮大﹐有力無力爲準。﹝眉批﹞淋之一證﹐責在精道。予嘗詢之少年之人﹐其精中往往有了﹐早已廉得其情﹐百不失一。委是縱欲所致﹐譬如月缺難圓﹐金鍼暗失﹐人生不免殊爲恨事﹐迨至病成痛作﹐尢徵過縱﹐謂曰自取果報夫。夫也其何說之辭。治法扶陽抑陰﹐如其人神不大衰﹐加淸上焦之邪火﹐佐以行气﹐並囑其淸心節欲﹝﹞﹐自無不愈也。欽安抉破其情﹐論辯精詳﹐自是方家舉止﹐且爲腦後痛下鍼砭﹐喚醒夢夢﹐以規戒爲治法的是妙人﹐卻與知非同爲快人也﹐呵呵﹗

膝腫痛

按膝腫痛一證﹐有由外感寒濕之邪﹐閉塞關節者﹐有陽虛者﹐有陰虛者。

因外感寒濕而致者﹐或貪涼而足履冷水﹐而偶受寒邪﹐而經絡閉塞﹐漸至兩膝腫痛。諸書有歷節風﹑鶴膝風之說。由其寒濕之邪﹐從外而入﹐閉其運行之機。膝處多空虛之地﹐最易

﹝﹞白原本作「百」﹐據文義攺。

﹝﹞欲原本作「後」﹐據文義攺。

藏邪﹐气道壅滯﹐水濕漸臻﹐抑鬱生熱﹐而成膝腫疼痛之疾。法宜發汗行水爲主﹐如小靑龍湯﹐或麻黃湯加伏苓﹑澤瀉之類。

因陽虛者﹐由其素秉不足﹐陰邪寒濕叢生﹐流入下焦關節屈伸之處﹐或胃陽不足﹐過於飲酒﹐酒濕之邪﹐流入關節﹐阻滯不行﹐而膝腫痛﹐但其證多皮色如常﹐漫腫微痛﹐實屬陽微不能化陰。法宜溫固脾腎之陽﹐如回陽飲加桂﹑苓﹑益智﹑故紙﹑茴香﹑砂仁之類。多服自愈﹐切不可性急而信心不堅。

因陰虛者﹐由其素秉陽旺﹐過食釀酒厚味﹐濕熱毒邪流入下焦關節處﹐運行不暢﹐遏郁而紅腫便生。法宜養陰淸熱﹐兼理气除濕爲主﹐如黃連阿膠湯加苓﹑術﹐補血湯如秦芄﹑羌活﹑桑根﹑香附﹑麥芽之類。此數法不過明其陰陽大致﹐究竟認證﹐全在活法﹐神而明之。﹝眉批﹞知非氏曰﹕細玩易象﹐震孟﹐二陰上﹐一陽下﹐孔子取爲足能走。夫陽動陰靜﹐動而在下者﹐足也。震﹐動也﹐气之動於下者也。今膝腫痛﹐或腳气注痛﹐必不便於行﹐而陽先病矣。所以然者﹐不外內外二因﹐醫先識此﹐知寒邪中於爾﹐則動於下之气機不利﹐而有腫塊痛流注之證﹐乃於逐邪之中﹐審其陽气之衰盛﹐而多方照顧﹐預培其生機。毋使邪气克正﹐致勢滔天﹐不可向邇﹐﹝﹞矧可撲滅。滔水者﹐犯心之謂也。陽微不﹝﹞能化陰之謂也。欽安諄諄於溫固回陽﹐兼補發汗行水﹐除濕散結諸法者﹐通其源﹐正市場習之論者。節其流﹐學者洞晰源流﹐治膝肚子之工業化無餘蘊﹐壽世活人﹐大爲快事。

腳气

按腳气一證﹐有由下而上衝作痛者﹐有只在下作痛者﹐有大病後﹐至午後腳底卽發熱作腫作痛﹐皮色如常﹐至天明卽愈者﹐有天陰甚而痛反劇者。以上數證﹐悉屬陽虛不能鎭

﹝﹞邇音爾﹐近也。

﹝﹞不原本作「下」﹐據文義攺。

納陰邪﹐陰气上騰﹐乃爲大逆﹐犯心能今人死。法宜回陽收納爲要。如回陽飲加砂仁﹐故紙﹑益智﹑碎補﹐與白通湯之類。若只在下而作腫痛﹐挾濕亦多﹐加除濕必效。如或紅腫痛甚﹐心煩口渴﹐小便短赤﹐乃濕熱結聚下焦也。法宜除濕﹐濕去而熱自消﹐如五苓散﹑雞鳴散之類。更有紅腫痛極欲死﹐气喘﹝﹞唇靑﹐小便淸長者﹐乃是元气發外﹐從腳而脫也。法宜大劑回陽爲要﹐切不可按尋常腳證治之。

近來市習﹐一見腳腫卻气發騰﹐不察虛實﹐每以蒼術﹑苡仁﹑秦芄﹑防已﹝﹞﹑木瓜﹑茯苓﹑桂枝﹑松節等藥治之﹐濕邪易瘳﹐陽虛則貽。

喘證

按喘促一證﹐有外感風寒而致者﹐有太陽證誤下而致者有胃火上攻而致者﹐有濕痰水飲閉塞而致者﹐有元气欲脫而致者。

因風寒而致者﹐由風寒之邪﹐閉塞肺气﹐肺气發泄不暢﹐上壅而喘﹐必發熱﹑頭痛﹑身疼一段爲據。如發熱而無頭疼﹑身疼﹐或見口唇靑﹐脈勁之喘﹐必是元气外越﹐不得卽以外感風寒閉塞目之﹐辯認畱意切不可少。法宜宣散﹐如麻黃湯﹐定喘湯﹐小靑龍湯之類。

因太陽誤下而致﹐由太陽之邪未解﹐旣已壅塞發泄不暢﹐仍宜大啟其腠理﹐俾邪早出。醫者不明其理﹐見其大燒﹐以爲火旺﹐妄行攻下﹐客邪下陷﹐愈不得出﹐壅於胸膈﹐呼吸錯亂﹐而喘證立生。法宜仍舉其所陷之邪﹐如桂枝湯去芍藥倍桂﹐或重加甘葛以舉之類。俾欲出者﹐仍從外出﹐以解透爲妙也。

﹝﹞喘原本作「湍」﹐據文義攺。

﹝﹞已原本作「杞」﹐據文義攺。

因胃火上攻而致者﹐由胃中素有伏熱﹐或與外來之熱邪相協﹐或胃中有停滯生熱﹐熱甚則邪火上攻﹐熱逼於肺﹐气無所主﹐呼吸錯亂﹐而喘證立生﹐必有大渴飲冷﹐口臭气粗﹐二便不利等情。法宜攻下﹐如大小承气湯﹐白虎湯之類。

因痰濕水飲而致者﹐由太陽之气化偶乖﹐中宮之轉輸失職﹐水濕停滯不行﹐久久中气日衰﹐痰水日盛﹐漸漸上干淸道﹐壅塞太甚﹐呼吸錯亂﹐而喘證立生。其人定見食少痰多﹐淸水上湧﹐喉中不利。法宜溫中除濕﹐如桂苓術甘湯﹐理中加砂﹑半﹑茯苓之類。

因元陽將脫而喘者﹐由其人陽衰陰盛已極﹐逼陽於外﹐陽气不得下趨潛藏﹐陰陽兩不相接﹐呼吸錯亂﹐而喘促立生。必現面白唇靑﹐口舌黧黑﹐人無生气﹐全是一團純陰。此刻有大燒﹑汗出之﹐可畏。法宜回陽收納﹐如吳萸四逆湯加丁香﹑胡椒﹑砂仁之類。尙可十中救一二。﹝眉批﹞知非氏曰﹕孟子云﹐今夫厥者趨者﹐是气也。又曰﹕夫志﹐气之帥也。又曰﹕持其志﹐勿暴其气﹐此理可通乎治喘﹖彼趨與厥﹐皆令人气喘﹐以其升降紆徐之機﹐爲作勞所迫促﹐然一經靜鎭而卽乎﹖今气之喘﹐不由作勞而亦迫促不舒﹐且非靜而能鎭﹐是孰使之然哉﹖誠有如欽安所論五因﹐各因皆有辯認陰陽虛實之憑據﹐可謂詳矣。惟元陽將脫之喘﹐用回陽收納之法﹐未免駭人。殊不知志爲气帥﹐持其志﹐勿暴其气﹐正合用姜險之機宜。神機化滅﹐升降將息﹐火用不宣﹐水體不動﹐惟有用姜﹑附以養帥﹐帥如能振﹐气卽隨之而號令﹐庶幾中與﹐可冀此煉石補天之技﹐出人頭地之醫﹐學者視姜﹑附退熱爲瀉火﹐學者視姜﹑附爲涼藥﹐則更妙矣。呵呵。

凡治喘證﹐切不可猛浪﹐先將陰陽情形審明﹐然後施治﹐切不可一味治喘﹐妄以蘇子降气湯﹐麻黃定喘湯投之。風寒可施﹐內傷則殆。

汗證

按汗證一條﹐有陽虛者﹐有陰虛者﹐有太陽風傷衛者﹐有陽明熱盛者。

因陽虛者﹐由人素秉陽虛﹐或用心過度而損心陽﹐心陽衰﹐不能統攝心中之液而汗出。或脾胃陽衰﹐不能收攝脾胃中之血液而汗出。或肝腎陽衰﹐不能收束肝腎中血液而汗出。上中下三部陽衰﹐皆能出汗﹐統以陽名之。其人定多嗜臥﹐少气懶言爲準。法宜扶陽﹐陽旺始能鎭納羣陰﹐陰气始得下降﹐陽气始得潛藏﹐乃不外亡。法宜回陽﹑收納﹑溫固爲要﹐如封髓丹﹐潛陽丹﹐黃芪建中湯﹐回陽飲之類。

因陰虛者﹐則爲盜汗。由其人血液久虧﹐不能收藏元气﹐元气無依而外越﹐血液亦與俱出﹐多在夜分。夜分乃元气下藏之時﹐而無陰以戀之﹐故汗出也。非汗自出﹐實气浮之徵也。法宜養血﹐如當歸六黃湯﹑封髓丹倍黃柏加地骨皮之類。

更有一等陰盛隔陽於外之證﹐夜間亦汗出﹐此爲陽欲下交而不得下交﹐陽浮於外﹐故汗出。法宜扶陽﹐陽旺而陰不敢與爭﹐陽气始得下交﹐如白通湯﹑補坎益離丹之類。

務要知得陰虛﹑陰盛之旨﹐陰虛則火旺﹐其人定然有神﹐煩渴飲冷爲據。陰盛則陽衰﹐其人定然無神﹐少气懶言﹐不渴不食﹐卽渴喜滚爲據。

因風傷太陽衛分者﹐由太陽之气不足﹐不能充周於腠理﹐毛竅空疏﹐風入於內﹐風爲陽邪﹐善行而動﹐衛外血液不得潛藏﹐隨發熱之气機而外出﹐故自汗淋漓。法宜扶太陽之气﹐太陽气旺﹐始能勝邪﹐仲景之桂枝湯是也。

因陽陰火旺而致者﹐由胃中有火﹐熱蒸於外﹐大汗如雨。非若久病大汗亡陽之證。此則其人大渴飲冷﹐二便閉塞﹐煩

躁身輕﹐气粗口臭。法宜專淸胃熱﹐如人參白虎湯﹑大小承气湯之類是也。

更有一等汗證﹐如戰汗﹑狂汗﹑黃汗﹑熱汗﹑冷﹝﹞汗﹑上身汗﹑下身汗﹑頭汗﹑飲酒食肉汗出之例﹐亦不可不知。夫曰戰汗者﹐由正气鼓動﹐與外入之邪气相攻﹐客邪外越﹐驟然戰慄不已﹐汗大出﹐汗止而戰慄自然不作﹐病卽立瘳。瘟疫證中有此一證。又曰狂汗者﹐由外邪入內﹐隨熱而化﹐熱乘於心﹐神識不明﹐當正邪相攻﹐客邪突出﹐心神不定﹐其人如狂﹐大汗如注﹐邪盡汗止﹐而病可立瘳。又曰黃汗者﹐汗出沾衣﹐而衣皆黃也。由脾液發泄不藏﹐法宜收納脾胃之元气﹐如姜﹑砂﹑艸﹑理中湯之類。又曰熱汗者﹐陽分之徵。冷汗者﹐陰分之驗。上身獨汗者﹐陽竭於上也。下身獨汗者﹐陰脫於下也。上下二證﹐是爲久病虛極者言也﹐總以收納爲要。若病未大虛﹐而上身汗者﹐責在气分有熱﹐下身汗者﹐責在血分有火﹐不可拘執﹐務在這陰陽互根處理會。至於頭汗出至頸而還﹐有風淫於上﹐有濕熱蒸於上﹐有蓄血生熱而蒸於上﹐須當變通。若是飲酒食肉而卽汗出者﹐多由其人素緣胃熱﹐一遇飲酒食肉﹐胃气卽動﹐熱气沸騰﹐薰蒸於上﹐而汗出於外﹐不藥無傷。此有餘之候﹐非不足可比。﹝眉批﹞此等之人﹐汗不是病﹐乃精不深藏﹐神不內斂﹐气易外越。夏固如此﹐冬亦皆然﹐主潦倒一生﹐此又相法之可通於醫者。尙有一等絕證﹐汗出如珠﹑如油﹑如雨﹐種種不治之證。予曾經驗﹐急以仲景回陽湯飲救之﹐十中每痊四五。當此時也﹐病家亦委之命而莫救也﹐醫家亦委之於絕而莫救也。𨿽曰天命﹐又何妨力盡人事哉。但欲開方﹐務在單上批寫明白﹐告誡病家﹐設或追之不及﹐不得歸咎於醫藥﹐以免後人借爲口實。

﹝﹞冷原本作「令」﹐據文義攺。

目下﹐世人畏附子﹑漧薑﹐不啻砒毒﹐﹝眉批﹞世人畏姜﹑附﹐庸醫誤之也。醫生畏姜﹑附﹐火字誤之也。卽有當服附子﹐而亦不肯服者﹐不勝屈指矣。嗟呼﹗陰陽不明。醫門壞極﹐喜淸涼而辛溫﹐無怪乎陰盛陽衰矣。﹝眉批﹞知非氏曰﹕汗者﹐渙也。《易》曰﹕汗渙具大號气機之外出者然也。然有病有不病焉。陰陽本是一个﹐動爲陽﹐靜爲陰﹐外爲陽﹐內爲陰﹐出則俱出﹐入則俱入﹐相隨不離﹐故曰互根。又曰﹕一而二﹐二而一﹐性兼寒熱﹐熱則動﹐寒則凝﹐機緘本乎自然。故夏則多汗﹐冬則無汗﹐勞則多汗﹐逸則無汗﹐此不病之常也。病則無冬無夏﹐無勞無逸﹐皆有外越之機﹐身體祕見不安之狀。或因陽虛﹐或因陰虛﹐或太陽中風﹐或陽明熱越﹐臨證處方﹐萬舉萬當﹐何多求焉。

近來市習﹐一見汗出﹐多以麻黃根﹑冬桑葉﹑浮麥﹑參﹑芪之類治之﹐不在陰陽互根處理會﹐每多不效。

健忘

按健忘一證﹐固有陽虛﹑陰虛之別﹐然亦不必拘分﹐統以精神不足爲主。凡人稟二气以生。二气卽陽精﹑陰精也。二气渾爲一气﹐神居二气之中﹐爲气之宰﹐故曰﹕精﹑气﹑神。二气貫於周身﹐精气足﹐則神自聰明﹐故無所不知不曉。精气衰﹐則神昏﹐故時明時昧﹐猶若殘燈之火﹐欲明不明﹐不能照物。比病老年居多﹐少年卻少﹐卽有如斯之少年﹐其所傷損不異乎老人也。此病法宜交通陰陽爲主﹐再加以調養胎息之功﹐攝心於宥密之地﹐久久行之﹐亦可復明﹐如將竭之燈﹐而更添其膏也。方用白通湯久服﹐或桂枝龍骨牡蠣散﹐三才﹐潛陽等湯﹐緩緩服至五六十劑﹐自然如常﹐切勿專以天王補心﹐寧神定志諸方﹝﹞﹐與參﹑棗﹑茯神﹑遠志﹑朱砂一派可也。﹝眉批﹞邵子詩云﹕耳目聰明男子身﹐鴻鈞賦於不

﹝﹞方原本作「古」﹐據文義攺。

爲貧﹐病至健忘﹐賦畀之良危矣。欽安定以精神不足﹐透出神昏之所以然﹐理明法立﹐非淺見寡聞者所能窺測。苟能按方用藥﹐可療此疾﹐又何必深究所以。此一段乃性靈文字﹐不在醫例﹐亦不得作醫書觀。夫神與气﹑精﹐是三品上藥﹐獨神是火﹐爲先天之元陽﹐不但統制气﹑精﹐而气﹑精皆神所生。故此火宜溫不宜涼﹐宜養不宜折。病人但能存此火燒火﹐尙可施治。此火一滅﹐精气絕而其人死矣﹐豈但健忘一證﹐卽一部《醫法圓通》之死證﹐皆此火之衰絕耳。凡醫因何而不敢放膽用姜﹑附以活人耶﹗全龍點睛正在此處﹐學者著眼至攝心有密﹐乃培養此火種之法。欽安之醫﹑之心﹑之學﹐亦於是乎在。

驚悸

按驚悸一證﹐名異而源同﹐同在心經也。驚由神气之衰﹐不能鎭靜﹔悸由水气之憂﹐陰邪爲殃。二證大有攸分﹐不得視爲一例。予意當以心驚爲一證﹐心悸爲一證﹐臨證庶不至混淆﹐立法治之﹐方不錯亂。

夫曰驚者﹐觸物而心卽惶惶無措﹐偶聞震響而卽恐懼無依﹐此皆由正气衰極﹐神無所主。法宜扶陽﹐交通水火爲主﹐如白通湯﹐補坎益離丹之類﹐多服自愈。悸者﹐心下有水气也﹐心爲火地﹐得陰水以擾之﹐故心不安。水停心下﹐時時蕩漾﹐故如有物忡也。法宜行水爲桂苓術甘湯﹐澤瀉散之類。若悸甚而心下痛甚﹐時聞水聲﹐又當以十棗湯﹐決堤行水﹐不可因循姑惜﹐以釀寇仇也。﹝眉批﹞知非氏曰﹕《經》曰﹕陽气者﹐欲如運樞﹐起居如驚﹐神气乃浮。欽安分驚爲一證﹐以爲正气衰微﹐神無所主﹐法宜扶陽﹐與《內經》吻合﹐自是方家舉止。分悸爲一證﹐指爲心下有水气﹐亦合仲景之法。凡醫皆能如此認證﹐言言有物﹐謂有不愈之病﹐吾不信也。

近來市習﹐一見驚悸﹐並不區分﹐槪以安魂定魄爲主﹐一味以龍骨﹑朱砂﹑茯神﹑遠志﹑棗仁﹑參﹑歸治之。治驚之法﹐盡於斯矣。

﹝﹞夫原本作「大」﹐據文義攺。

不臥

按不臥一證﹐有因外邪擾亂正气而致者﹐有因內傷已久﹐心腎不交而致者﹐有因卒然大吐﹑大瀉而致者﹐有因事勢逼迫﹐憂思過度而至者。

因外感而致者﹐由邪從外入﹐或在皮膚﹐或在肌肉﹐或在經輸﹐或在血脈﹐或在臟腑﹐正气受傷﹐心君不寧﹐故不得臥。必須去其外邪﹐正復神安﹐始能得臥。醫者當審定邪之所在﹐如汗出不透者運之﹐可吐者吐之﹐可下者下之﹐可溫者溫之﹐可涼者涼之﹐按定淺深病情提綱﹐自然中肯。

因內傷而致者﹐由素秉陽衰﹐有因腎陽衰而不能啟眞水上升以交於心﹐心气卽不得下降﹐故不臥﹔有因心血衰﹐不能降君火以下交於腎﹐腎水卽不得上升﹐亦不得臥。其人定見萎靡不振﹐气短神衰﹐時多煩躁。法宜交通上下爲主﹐如白通湯﹐補坎益離丹之類。

因吐瀉而致者﹐由其吐瀉傷及中宮之陽﹐中宮陽衰﹐不能運津液而交通上下。法宜溫中﹐如吳茱萸湯﹐理中湯之類。

因憂思而致者﹐由過於憂思﹐心君浮燥不寧﹐元神不得下趨﹐以交於陰﹐故不得臥。此非藥力可醫﹐必得事事如意﹐神气安舒﹐自然能臥。若欲治之﹐亦只解郁而已﹐如歸脾湯﹑鞠郁丸之類。

近來市習﹐一見不臥﹐便謂非安魂定魄不可。不知外感﹑內傷﹐皆能令人不臥﹐不可不辯也。﹝眉批﹞知非氏曰﹕不臥一證﹐屬少陰﹐於何徵之﹖仲景《傷寒論》曰﹕少陰之爲病﹐脈微細﹐但欲寐也。但欲寐者﹐但想臥而不得臥﹐卽不臥之深文﹝﹞﹐故屬少陰。學者凡遇不臥之證。拿定

﹝﹞文疑誤﹐據文義當爲「也」。

提綱﹐再審所因﹐罔不中肯﹐此扼要之法也。

痢證

按痢證一條﹐舒馳遠先生爲四綱﹐曰秋燥﹐曰時毒﹐曰滑脫﹐曰虛寒﹐甚爲恰切。予謂此四法中﹐燥證十居其八﹐時毒十居二三﹐滑脫與虛寒十居四五。但辯察之間﹐不可無法。

燥證這痢﹐裏急後重﹐日𨿽數十次﹐精神不衰﹐喜飲淸涼。法宜淸潤﹐始甘桔二冬湯是也。

時毒之痢﹐裏急後重﹐多見發熱身疼﹐一鄕一邑﹐病形皆相似也﹐乃是時行不正之气﹐由外入內﹐伏於腸胃﹐與時令人燥气相合﹐膠固腸胃而成痢。法宜升解﹐如人參敗毒散﹐葛根芩連之類。

滑脫與虛寒之痢﹐二證情形𨿽異﹐病原則同﹐總緣中宮陽衰﹐運轉力微﹐陰邪盤踞腸胃﹐阻滯元气運行之機﹐𨿽有裏急後重之勢﹐糞出尙多﹐非若秋澡時毒之痢﹐每次便時﹐不過幾點而已﹐其人多見面白無神﹐四肢困倦。法宜溫固爲主﹐如附子理中湯﹐理脾滌飲之類。

總之﹐白痢﹑赤痢﹐痛甚﹐裏急後重劇者﹐燥熱之徵。不痛﹐裏急後重微者﹐虛寒之驗。他如純白如魚腦﹐如豬肝﹐如塵腐﹐大熱不休﹐口噤不食﹐呃逆頻添﹐種種危候﹐𨿽在死例﹐然治得其法﹐十中亦可救二三。予亦嘗遇此等危證﹐審無外感﹐無邪熱﹐每以回陽收納法治之多效。但大熱大休一條﹐審察其人煩燥飲冷有神者﹐以調胃承气治之。若無神﹐安靜不渴﹐急以回陽大劑治之﹐亦易見效。若妄以爲陰虛﹐而以養陰法治之﹐百無一生。﹝眉批﹞知非氏曰﹕夫痢﹐險﹝﹞癥也﹐最多危候。

﹝﹞險原本作「臉」﹐據文義攺。

庸手無論矣﹐歷來諸名家﹐亦少會歸﹐惟陳修園先生《時方妙用》中論痢最佳。緣熟習《傷寒》所論治法﹐推本六經﹐方是仲景方﹐法是仲景法﹐未嘗於仲景外稍參時法﹐分經治病﹐而不治痢﹐其得力於《傷寒》者深矣。予恆遵用其法﹐百發百中。人咸訝其神奇。其實以古方治今病﹐今月古月﹐豈有異乎﹖在有心人自爲領取耳。欽安所論爲詳盡﹐鄙心炎之止快。

近來市習﹐一見痢證﹐便以黃芩芍藥湯與通套痢疾諸方治之﹐究其意見﹐無非淸熱導滯﹐調气行血而已﹐不知气血之不調﹐各有所因。知其所因而治之﹐方是良相﹐不知其所因而治之﹐皆是庸手。

呃逆

按呃逆一條﹐有陽虛﹑陰虛﹑元气將絕之別﹐不可不知也。

因陽虛者﹐由中宮之陽不足﹐以致陰邪隔據於中﹐阻其呼吸往來接續之機﹐其人定見無神﹐安靜﹐不食不渴。法宜溫中降逆爲主﹐如理中湯加吳萸﹑半夏之類。

因陰虛者﹐蓋以陰虛由於火燒火旺﹐火邪隔拒於中﹐阻其上下交接之气。其人定見躁暴﹐飲冷惡熱﹐精神不衰﹐二便不利。法宜苦寒降逆爲主﹐如大小承气湯之類。

因元气將絕而致者﹐蓋以元陽將絕﹐羣陰頓起﹐阻其升降交接之機﹐其人或大汗自汗出﹐或气喘唇靑﹐或腹痛囊縮﹐或爪甲靑黑﹐或頭痛如劈﹐目皆欲裂﹐耳腫喉痛﹐種種病情﹐皆宜大劑回陽降逆﹐十中亦可救二三﹐如吳萸四逆湯﹐白通湯之類。﹝眉批﹞欽安論此一條﹐不在證名上論治﹐專在所因上談法﹐是一段聰明文字﹐是此證聰明治法﹐學者能識此聰明之理法﹐便是良醫。

近來市習﹐一見呃逆﹐陰陽不分﹐一味以橘皮﹑半夏﹑竹茹﹑丁香﹑柿蒂等藥治之﹐亦有見效﹐終不若辯明陰陽治之爲當也。

反胃

按反胃一證﹐有陽虛﹑陰虛之別。

因陽虛者﹐蓋以陽衰則不能鎭納僭上之陰﹐陰邪過盛﹐勢必與陽相拒﹐一切經火烹調之物﹐皆不能容﹐故下喉數刻﹐或二三時乃仍吐出。其人定見脈大而空﹐或勁如石﹐言語一切無神﹐困倦喜臥。法宜回陽降逆爲主﹐如吳萸四逆湯﹑半夏生薑湯之類。

諸書亦云﹕朝食暮吐﹐爲命門無火﹐不能薰蒸﹐果稱灼見﹐但用藥多以陽八味﹐大補元煎治之﹐爲補命門必用之藥﹐捨此二方﹐無從下手。予嘗試之﹐多不見效。所以然者﹐二方槪以熟地爲君以補陰﹐棗皮以滋陰﹐丹皮以瀉火﹐用桂﹑附僅十中之二三。試問﹕旣曰命門無火﹐理宜專用桂﹑附以補火﹐何得用地﹑棗以滋陰﹐丹皮以瀉火乎﹖此皆景嶽不讀仲景之書﹐而未明陰陽之道也。在景嶽以爲﹐善補陽者﹐於陰中求陽﹐故用一派養陰之藥﹐雜一二味補火之品於中﹐而謂陰中求陽﹐至極無二之法﹐獨不思仲景爲立法之祖﹐於純陰無陽之證﹐只愛管閒事發附﹑艸三味﹐卽能起死回生﹐並不雜一養陰之品﹐未必仲景不知陰中求陽乎﹖仲景求陽﹐在人身坎宮中說法﹐景嶽求陽﹐在藥味養陰裏注解。相隔天淵﹐無人窺破﹐蒙蔽有年﹐不忍坐視﹐故特申言之。﹝眉批﹞知非氏曰﹔斯文宗孔孟﹐講武宗孫子﹐注疏宗程朱。百家眾技者流﹐咸存而不論﹐以故朝野相安﹐道一風同﹐稱郅治焉。獨至於醫﹐爲斯世所不可缺。𨿽窮鄕僻壤﹐亦有囊中而趨向各不相侔﹐聖凡迄無定論﹐艸菅人命﹐亦不爲怪。此段疑案﹐悒於懷抱﹝﹞久矣﹐欲互相商榷﹐又少知音。今於批評欽安書﹐至反胃一證﹐其駁景嶽用藥﹐大爲有理。因思市醫宗後世諸家者多。後世諸家之書﹐雙多於古人。古人分六經﹐後人分五經。古人立方不講藥性﹐後人立方專究藥性。古人方效﹐

﹝﹞抱原本作「泡」﹐據文義攺。

而今人不用。後人方不效﹐今人樂於從事﹐反詆古人之方爲太重﹐後人之方爲輕而合宜。古人不立證名﹐後人多立證名。古人不以脈定證﹐後人能以脈知病﹑古人只論六陰陽﹐後人論千陰陽﹑萬陰陽。羣言淆亂﹐衷諸聖﹐今人竟捨古人而從後人﹐視古人爲不可知﹐後人乃可法﹐反覺後來居上。以故《靈》《素》《難經》及《傷寒》成爲畏途﹐而人命直爲兒戲矣。余誠不知醫﹐鄙意總以能讀古人之書﹐得古人之心法﹐有古人之方﹐治今人無誤﹐方爲醫者﹐未知是否﹐祈閱者教之。

因陰虛者﹐蓋以陰衰不能制火﹐火拒於中﹐气機有升無降﹐故飲食下喉一刻﹐仍然吐出。其人定見精神不衰﹐聲音響亮﹐煩燥不寧﹐關脈必洪大有力。法宜苦寒降逆爲主﹐如大小承气湯之類。他書議論紛紛﹐愈出愈奇﹐去理愈遠﹐不可爲法。其中因受𨿽異﹐總以一逆字定之﹐逆則以陰陽判之便了。

癲狂

按癲狂一證﹐名異而源同。同者﹐同在心經也。癲虛而狂實。癲爲心陽之不足﹐神識昏迷。癲者﹐言語重復﹐喜笑無常﹐作事無緒﹐皆由心陽不足﹐神識不淸﹐寒痰易生﹐上閉心竅﹐亦能使人癲癲倒倒。然專於治痰﹐便是舍本逐末﹐不可爲法。交通上下﹐是爲治本握要法﹐宜細心體會之。狂乃邪火之橫行﹐神無定主。狂者﹐本由邪火乘心﹐亂其神明﹐神無所主﹐砐大叫狂妄﹐登髙棄衣﹐親疏不避﹐治之專以下奪﹑淸熱爲主。治癲貴以養正﹐兼以行痰。治狂務於祛邪﹐滅火爲要。白通﹑枙﹑鼓﹐主於交通﹐陰癲﹑陽癲可療。大小承气﹐專行政下﹐狂妄能醫﹐其中尙有夙孽冤憑﹐尢當急作善功懺悔。﹝眉批﹞知非氏曰﹕扶正治癲﹐下气治狂﹐名論不刊。

近來市習﹐治癲專以祛痰安魂定魄﹐治狂每以淸水降痰﹐亦多獲效。終不若握定金鍼﹐臨證有據也。

脹滿

按脹滿一條﹐諸書分別有膚脹﹑腹脹﹑水脹﹑气脹﹑血脹﹑鹽毒之名﹐總無一定之旨歸。予仔細推究﹐因太陽失職﹐气化失化而致者﹐十居七八。因吐瀉傷中﹐克伐元气而致者﹐十居四五。若蠱毒則另有由致。

所謂因太陽失職者何﹖蓋以太陽爲一身之綱領﹐主皮膚﹐統營衛﹐臟腑﹑經絡﹑骨節﹐莫不咸賴焉。太陽居坎宮子位﹐一陽發動﹐散水精之气於周身﹐乃眾陽之宗﹐一元之主也。故稱之曰太陽﹐至尊無二之意也。乃人不知保護﹐內而七情損之﹐外而六客戕之﹐以致一元傷損﹐運化失於皮膚﹐則膚脹生﹔運化失於中州﹐則腹脹作﹔運化失於下焦﹐則陰囊﹑腳脹起。水逆於肺﹐則生喘咳﹔水逆於腸﹐則生泄瀉﹔水注於左﹐注於右﹐畱於上﹐畱於下﹐畱於中﹐化而爲痰﹐則有五飲之說。水脹之源﹐皆本於斯。

至於气脹者﹐乃元气散漫之徵。多起於大病﹑久病﹐或吐瀉﹐或過於克伐﹐傷於一元。

血脹者﹐周身浮腫而皮色紫紅﹐是气衰而陰乘於上也。亦有周身浮腫﹐而小腹硬滿﹐小便短赤﹐是陽衰於下﹐而陰不化也。

總而言之﹐萬病起於一元傷損。分而言之﹐上中下各有陰陽﹐十二經各有陰陽﹐合而觀之﹐一陰一陽而已。更以陰陽凝聚而觀之﹐一團元气而已。至於受病﹐淺深各有旨歸﹐然分類以治之﹐未始不當﹐但方愈多而旨愈亂﹐若不再行推醒﹐拈出旨歸﹐將來後學無從下手。當今之際﹐誰非見腫治腫﹐見脹消脹者哉。予意此病治法﹐宜扶一元之眞火﹐劍已散之陽光﹐俾一元气復﹐運化不乖﹐如術附湯﹐姜附湯﹐眞

武湯﹐桂苓術甘湯﹐附子理中湯﹐麻黃附子細辛湯﹐附子甘艸湯之類。以上數方﹐各有妙用﹐膚脹﹑水脹﹑气脹﹑血脹﹑腹脹皆能奏功﹐﹝眉批﹞知非氏曰﹕中寒生脹滿﹐脹滿屬太陰﹐此病根也。試取譬焉﹐人身尢葫蘆﹐葫蘆有前面﹐腹爲陰也﹔葫蘆有後面﹐背爲陽也﹔葫蘆有上面﹐頭爲諸陽之首﹐乾也﹐葫蘆有下面﹐戌亥子丑﹐兩陰交盡﹐二陽初生之地﹐坎也﹐坤也﹔斗膽言乎中﹐葫蘆裏面有金丹﹐金者﹐乾也﹐丹者﹐坎爲月也。月本無光﹐借日而有光﹐蓋乾交乎坤﹐三索而得男哉﹐生明矣﹐三五而盈﹐三五而缺﹐識此之故﹐所謂天道下濟而光明也。脹滿本屬陰寒爲病﹐必陽先虛而不運﹐斯陰始實而成脹。欲消此脹﹐必先扶陽。岐伯曰﹕陰病治陽。仲景曰﹕太陰之爲病﹐腹脹滿而用漧薑﹐早爲萬世之梯航﹐何待饒舌。然而時醫不知身中陰陽上下往來爲病之消息﹐不得不將古法今朝重提起。欽安推本太陽﹐知非更進少陰。少陰者。君火也﹐主弱則臣彊﹐臣彊必欺主。是故少陰之君火衰微﹐則各路之煙塵四起。或陰明之燥金一彊﹐主膀胱不利。或少陽之相火一彊﹐主胸膈脇肋脹滿。或陰明之燥金一彊﹐主肌肉脹滿。或太陰之濕土一彊﹐主單腹脹滿﹐有大如甕者。或厥陰之風木一彊﹐主少腹陰囊及腳腿脹滿。獨少陰之君火一彊﹐則羣陰見睍﹐秋陽當空﹐萬魔潛消矣。故仲景以脈微細﹐但欲寐﹐稱爲少陰不足之病。三急下法存少陰將絕之陰。由此推之﹐六經皆能爲脹﹐六經之方各有治脹之妙﹐神而明之﹐存乎其人耳。

總而言之﹐元陽爲本﹐諸陰陽爲標。能知諸陰陽皆爲元陽所化﹐一元陽變而爲諸陰陽。元陽卽是諸陰陽﹐諸陰陽仍是元陽﹐而又非諸陰陽之外。另有一元陽﹐元陽之外﹐另起諸陰陽。陰陽又不是混作一團﹝﹞﹐又不能打成一片﹐則治病不難而可懸壺於市矣。再能知六經中有主腦﹐六陰陽中有竅妙﹐斯眞鑿破鴻濛﹐辟開太極﹐醫道特其餘事﹐又多能云爾。

惟蠱毒則另有法治。然蠱有自外﹑自內之別。自外者何﹖埋蠱厭人一法﹐蠻方最多。或蛇﹐或虫﹐或龜﹐或鱉煉而成之﹐或於食物放之﹐或於衣被放之。人中之者﹐久久面黃肌瘦﹐腹大如鼓﹐不久卽死。蓄蠱之人﹐家道順遂﹐自喜術靈﹐而不知造孽已深﹐不可解也。匯參輯成《石室祕錄》﹐穭家書上﹐皆有妙方﹐玆不具載。自內者何﹖若《易》云﹕山風蠱﹐

﹝﹞團原本作「國」﹐據文義攺。

爲女惑男﹐因少男配長女﹐陰陽失常﹐尊卑紊亂﹐不思各正其性﹐艮則安止﹐巽則順從﹐久而敗壞﹐蠱乃生焉。治之之法﹐於止而不動者動之﹐柔而不振者振之﹐使之各有向背﹐不失其正﹐庶幾天地泰而陰陽不偏矣。然則治法柰何﹖宜苦﹝﹞宜辛盡之矣。

予嘗治一男子﹐腹大如鼓﹐按之中空﹐精神困倦﹐少气懶言﹐半載有餘。予知爲元气散漫也﹐卽以大濟吳萸四逆湯治之﹐一二劑而脹鼓頓失矣。又治一男子﹐腹大如鼓﹐按之中實﹐堅如石塊﹐大小累累﹐服破气行血之藥﹐已經數月﹐予知爲陰積於中﹐無陽以化之也﹐卽以附子理中湯加桂﹑叩﹑砂﹑半﹑丁香﹐一二劑而腹實頓消。二證𨿽不足以蠱論﹐然而治蠱之法﹐未始不可以二證槪也。另有虫蠱一證﹐又不可不知也。

小兒抽掣俗作驚風

按小兒抽掣一條﹐有外感內傷之別。因外感而致者﹐由其感受外來之風寒﹐閉其經絡運行之气﹐現角弓反張﹐壯熱自汗者﹐風傷太陽之衛也﹐桂枝湯可與之。角弓反張﹐壯熱無汗﹐而畏寒者﹐寒傷太陽之營也﹐麻黃湯可與之。若壯熱﹐燥躁口渴﹐气粗蒸手﹐二便不利者﹐熱淫於內也﹐白虎﹑調胃承气可與之。稍輕者﹐導赤散加荊﹑防﹑虫退﹑茯苓亦可與之。

因內傷而致者﹐或飲食傷中﹐顴大吐後﹐或大瀉後﹐或久病後﹐或偶受外邪﹐發散太過﹐或偶停滯﹐消導克伐太過﹐積之旣久﹐元气日微﹐虛極而生抽掣。諸書稱慢脾風者是也。其人定見面白唇靑﹐飲食減少﹐人困無神﹐口冷气微﹐

﹝﹞苦原本作「若」筆誤﹐據文義攺。

或溏泄日三五次﹐或下半日微燒﹑微汗﹐抽掣時生﹐此是元气虛極﹐神無定主﹐支持失權﹐由內而出之候。只有扶元一法﹐如附子理中加砂﹑半﹐回陽飲加砂﹑半。昧者不知此理﹐一見抽掣﹐便稱驚風。若妄以祛風之品施之﹐是速其已也。業斯道者﹐逢此等證候﹐務須細心斟酌陰陽實據﹐庶不致屈殺人命。予非言大而誇﹐其所目睹而親見者﹐不勝屈指矣。病家於此﹐切切不可專求捷方。﹝眉批﹞知非氏曰﹕凡視小兒之病﹐𨿽曰啞科﹐而望﹑聞﹑問﹑切四診﹐皆有憑據。靑﹑黃﹑赤﹑白﹑黑﹐有神無神﹐形體之肥瘦厚薄﹐容貌之慘舒虛實﹐皆可目睹。所謂望也。聲音之盛衰﹐气息之粗細﹐喘與不喘﹐微與不微﹐可以耳聽﹐所謂聞也。腹痛則其哭也頭必俯﹐項背痛則其哭也頭必仰﹐小便數不數﹐大便調不調﹐其父母必能稔知﹐可以面訊﹐所謂問也。燒熱不燒熱。厥冷不厥冷﹐有汗無汗﹐可以手摸﹐兩手之﹐可以指取﹐所謂切也。有此四診﹐卽得病情。至於抽掣﹐病在筋膜﹐主傷風木之气﹐風寒無疑﹐調和營衛足矣。再有他故﹐知犯何逆﹐以法救之﹐無不見效。欽安指示親切﹐分辯詳細﹐斷不可照市醫看法﹐單視虎口筋紋﹐定是何病﹐便處方藥﹐紫紋衝上三關峭必定是危候﹐尢要在小兒抽掣﹐勿認是風﹐便用驚藥﹐功徳無量矣。況小兒陽气嫩弱﹐不勝風寒作崇﹐或發表太過﹐或經誤下﹐往往筋惕瞤﹐振振動搖﹐不是驚風﹐養陰和陽﹐便不驚風。謂小兒火大者﹐是其父母欲自殺其兒﹐可辭云不治﹐尢爲工囑。須知小兒陽弱﹐火又能從內發。小兒無欲﹐火不能從外入﹐此是金鍼。

中風

按中風一證﹐原有中經﹑中腑﹑中髒﹑閉﹑脫之情﹐陳修園先生《三字經》《從眾錄》分辯甚詳﹐可以熟玩。予更細爲思之﹐夫人身原憑一气包羅﹐無損無傷﹐外邪何由而得入﹐內邪何由而得出。凡得此疾﹐必其人內本先虛﹐一切外邪始能由外入內﹐一切內邪始能由內出外﹐閉塞臟腑經絡气機﹐皆能令人死。不得槪謂皆由外致也。予常見卒倒昏迷﹐口眼斜﹐或身軟弱﹐或周身抽掣。眾人皆作中風治之﹐專主

祛風化痰不效。予經手專主先天眞陽衰損﹐在此下手﹐兼看何部病情獨現﹐用藥卽在此攸分。要知人之所以奉生而不死者﹐恃此先天一點眞气耳。﹝眉批﹞知非氏曰﹕此解已透﹐然內本先虛﹐所謂本實先撥﹐卽專主先天施治﹐未必十治十全。須知先天之陽不易回也﹐先與病家說明﹐愈是萬幸﹐不愈醫不任咎。若是回陽不愈﹐眞陰不能自生﹐有人能治愈此病者﹐願焚其書﹐願鏟其批。眞气衰於何部﹐內邪外邪卽在此處竊發。治之但扶其眞元﹐內外兩邪皆能絕滅。是不治邪而實以治邪﹐未治風而實以祛風。握要之法也。若專主祛風化痰﹐每每釀成脫絕危候﹐何也﹖正虛而邪始生﹐捨其虛而逐其末。況一切祛風化談之品﹐皆是耗散元气之斤﹐未有不立增其病者。然而淺深輕重﹐步步有法﹐貴在圓通。予不過以鄙意之管見﹐以與同人共商之耳。

中痰

按中痰一證﹐予思中字不甚恰切。未痰之所以生﹐半由太陽失運﹐水液不行﹐聚而爲痰。或由中宮火衰﹐轉輸失職﹐水濕生痰。或由心陽虧損﹐不能鎭納濁陰﹐水泛於上﹐而痰證生。種種不一。是痰皆由內而生﹐並非由外而致。由外而入內﹐始可以言中﹐由內而出外﹐決不可以言中。凡爲痰迷之人﹐必素秉陽衰﹐積陰日盛﹐飲食不運﹐气機不宣﹐忽然外邪引之﹐內气滯之﹐陰邪竊發﹐寒痰上通﹐堵塞淸道﹐人事昏迷﹐喉中痰響﹐脈必滑利。平素多病多痰﹐法宜扶陽爲先﹐祛痰爲末﹐如姜附湯﹐姜桂茯半湯﹐眞武湯之類﹐皆可施之。卽曰痰閉可也﹐何必曰中。﹝眉批﹞中字之義駁得倒﹐痰字之理認得眞﹐治痰之法自爾超妙﹐非庸手所得知。患疾之人遇之病可愈﹐學醫之人入手不得錯﹐此救世之法﹐醫醫之意也。

中食

按中食一證﹐中字亦不恰切。夫食以養生﹐𨿽由外入內﹐並非食能害人﹐必其人素緣中气不足﹐運化气衰﹐陰邪已經發動﹐偶遇飲食入內﹐阻滯不進﹐忽然閉其淸道﹐人事卒倒﹐形如死人﹐皆是气機偶閉爲之耳﹐何得謂食之能中乎。卽如平常气實之人﹐日日酒食厭飽﹐而胡不中﹖以此推之﹐內本先虛也。𨿽探吐之﹐一吐卽愈﹐愈後急溫補脾土﹐自無失矣。﹝眉批﹞此數語包一切﹐掃一切﹐元箸超超﹐顚撲不破﹐神曲﹑麥芽﹑檳榔﹑山楂可以掃除﹐而漧薑﹑附子又能治食矣﹐可發一噱。

脫肛

按脫肛一證﹐有下焦陽衰﹐而不能統束者﹐有三焦火旺而逼出者。

因下焦陽衰而致者﹐由其人或房勞過度﹐或大吐大瀉大病後﹐元气損傷﹐不能收束。其人定見少气懶言﹐精神萎靡﹐面白唇靑﹐喜食辛竦熱物者是也。法宜溫固脾腎之陽﹐陽回气足﹐肛脫自收﹐如附子理中湯加葛根﹐黃芪建中湯﹐與市習之補中益气湯之類。

因火旺逼出者﹐或由過食厚味﹑醇酒﹑椒﹑姜辛辣之物﹐熱毒流注下焦﹐或感受外熱燥熱邪﹐流注腸胃﹐熱邪從下發泄﹐火气下趨﹐漸漸副迫﹐直腸遂出。其人定見躁煩﹐善飲﹝﹞淸涼﹐或大便不利﹐或小便赤熱﹐或善食易饑﹐種種病情者是也。法宜淸熱﹐如黃連解毒湯﹐三黃石膏湯之類﹐專淸腸胃之熱﹐熱淸而腸自收矣。﹝眉批﹞知非氏曰﹕巽爲股﹐爲風。風性屬陽﹐主升。平人不脫肛者﹐風木之气生升不已民。今病脫肛﹐生升之气機失權。欽安

﹝﹞飲原本作「分」﹐據文義攺。

參悟其理﹐指出溫升之法。所謂火旺者﹐火急風生﹐直步廣腸﹐肛頭順勢脫出﹐亦當升陽散火﹐桃花湯可用。必見實熱之病情﹐方可直折﹐火熄風平﹐遂其升達之性﹐其肛自舉。一二﹝﹞劑卽止﹐所謂中病卽已﹐安過用以傷生气。否則旋舉旋脫﹐久久遂漏﹐又不可不知也。

近來市習﹐多用補中益气倍升麻﹐或用檳﹑麻仁搗泥塗囟門穴﹐亦多見效。但於陰陽攸分﹐全無定見﹐終不若握此陰陽法度﹐治之庶可無差。第所列藥方﹐亦未盡善。不過明其理法之當然﹐學者從中神而明之﹐自然發無不中也。

痔瘡

按痔瘡一證﹐諸書分別牡痔﹑牝痔﹑气痔﹑血痔﹑酒痔﹑脈痔﹑內痔﹑外痔。又俗稱﹕翻花痔﹑雞冠痔﹑營花痔﹑蜂窠痔﹑鼠奶痔﹑牛奶痔﹐種種不一。予謂形象𨿽異﹐其源則同﹐不必細分﹐總在陽火﹑陰判之而已。

因陽火而致者﹐或平素喜食厚味﹑醇酒﹑椒﹑姜﹐一切辛辣之物﹐熱積腸胃﹐從下發泄。肛門乃屬下竅﹐終非時刻大開邪下趨﹐發泄不暢﹐蘊積而痔乃生焉。其痔定然痛甚﹐肛門紅腫﹐精神不衰﹐飲食如常﹐糞硬溺赤﹐喜飲淸涼者是也。法宜專淸腸胃之熱﹐如大小承气﹐調胃承气﹐葛根芩連等湯﹐皆可酌用。又或燥邪發泄不暢﹐辯認與上同﹐而時今不同﹐法宜淸燥爲主。如黃連玉竹阿膠湯﹐淸燥湯﹐甘桔二冬湯之類。

因陰火而致者﹐或由房勞過度﹐君火下流﹐前陰發泄不暢﹐直逼的﹐蘊積亦能生痔。又或火病﹐用心過度﹐憂思過度﹐元气虛極﹐渙散欲從下脫﹐而不得卽脫﹐蘊積亦能生痔。其痔我靑色﹑黑色﹑白色﹐微痛微腫﹐坐臥不安﹐人必無神﹐困倦喜臥﹐畏寒身重﹐面色唇口靑白﹐脈或浮空﹐兩

﹝﹞二原本作「立」﹐據文義攺。

尺或弦勁﹐此是元气發泄不藏之故﹐不得照尋常通套等方施治。法宜收固﹐如附子理中湯加葛根﹐潛陽丹﹐回陽飲﹐封髓丹倍砂﹑艸之類。

近來治論紛紛﹐愈出愈奇﹐理法將泯﹐不得不爲之一正。﹝眉批﹞知非氏曰﹕治瘡亦貴理法明晰。欽安兼習外證﹐的是妙人。

赤白濁

按赤白濁一證﹐諸書所載﹐有云赤屬血﹐白屬气。有云敗精流溢﹐乃謂白濁﹔血不及變﹐乃爲赤濁。有云入房太甚﹐發爲白淫。有云脾移熱於腎。有云白濁乃勞傷腎。腎冷所致。種種分辯﹐果從誰說﹖予謂不必拘分﹐握定陰陽﹐治之便了。﹝眉批﹞析言居要。

夫赤濁﹑白濁﹐俱從溺管而出﹐有云敗精流溢。旣云敗精﹐不過一二次見之﹐未必日日見之﹐況精竅與尿竅不並開。卽云元陽不固﹐關鎖不牢﹐而敗精有如此之多﹐不幾元陽有立絕之勢乎。予亦常見患濁証之人﹐精神不衰者亦多﹐可知其非敗精也明矣。予細維此證﹐總緣二气不調﹐中宮運化機關失職。所以然者﹐先天賴後天以生﹐水谷之精气生血﹐水谷之悍气生精﹐血入於營﹐精行於衛﹐皆從中宮轉輸﹐轉輸失權﹐或精或血﹐流注闌門﹐闌門乃祕淸別濁之所﹐從此滲入膀胱﹐滲入者赤﹐溺便赤﹐滲入者白﹐溺便白﹐非膀胱之自能爲赤白也。方書多用利水﹐尙未窺透此中消息。又有云濕熱流注於下﹐此說實爲有理﹐卓見頗超﹐淸熱利水﹐大約從此。須知中宮不調﹐有寒熱之別。寒主胃陽之不足﹐阻滯中宮﹐轉輸卽能失職。其人定見面白無神﹐飲食短少﹐因倦嗜臥﹐不問赤白﹐但以溫暖中宮﹐俾寒邪去而轉輸復常﹐如香砂六君﹐附子理中之類。﹝眉批﹞知非氏曰﹕陽虛不能運動精微﹐一語

可補欽安之注腳。熱主胃气之過旺﹐盤踞中宮﹐轉輸亦能失職。其人多煩躁好動﹐精神不衰﹐言語﹑脈息﹐一切有神﹐不問赤白﹐便以淸胃爲主﹐俾熱云而轉輸復常﹐如導赤散加茯苓前仁﹐淸胃散﹐涼膈散之類﹝﹞。

血證門吐血﹑鼻血﹑牙血﹑毛孔血﹑耳血﹑二便血。

按血證𨿽云數端﹐究意不出陰陽盈縮定之矣。予於《醫理眞傳》分辯甚詳。查近市風﹐一見血出﹐紅光徧地﹐人人皆謂之火﹐醫生亦謂之火。細閱其方﹐大半都是六味地黃湯﹑回龍湯﹑生地四物湯加炒芥﹑藕節﹑茜艸﹑芧根﹑牛膝﹑大黃之類﹐專主滋陰降火。曷不思火有陰陽之別﹖血色𨿽紅﹐由其從火化得來﹐終屬陰體。气從陽﹐法天居上。血從陰﹐法地居下。天包乎地﹐气統乎血﹐气過旺﹐可以逼血外越﹐則爲陽火。气過衰﹐不能統血﹐陰血上僭外溢﹐則爲陰火。陽火﹐其人起居﹐一切有神。陰火﹐動靜起居﹐一切無神。陽火始可用以上市習之方﹐陰火決不可用﹐當以《醫理眞傳》之法爲是。﹝眉批﹞知非氏曰﹕火是陰﹐《內經》曰﹕陰病治陽﹐當用陽藥。夫火何以能陰﹖孔子曰﹕離爲火﹐離是陰卦﹐火是紅色﹐血亦是紅色﹐故知火盛吐血﹐正是陰盛﹐必用陽藥而始能愈。此儒者之權衡﹐非俗子所能窺測﹐而醫亦是名醫﹐故敢論血。要知人周身軀殼﹐全賴一气一血貫注之而已﹐不必區分血從何出﹐當何治﹐血是某經﹐主某方。分解愈多﹐源頭卽失。予治一切病證與此血證﹐只要無外感病形﹐卽握定陰陽盈縮治之﹐見功屢屢﹐獲效多多﹐眞不傳之必發祕法﹐實度世之金﹝﹞鍼。予經驗多年﹐不了隱祕﹐故罄﹝﹞所知﹐以告將

﹝﹞況精竅與尿竅………涼膈散之類﹐此段文字原本脫﹐據光緒丁亥年﹝﹞五福堂刊本補。

﹝﹞金原本作「食」﹐據文義攺。

﹝﹞罄原本作「馨」﹐據文義攺。

來。﹝眉批﹞老實人說老婆話﹐知著書之婆心﹐更知評者之婆必﹐有同心焉﹐以爲邀譽則非矣。

發斑

按發斑一證﹐有由外入而致者﹐有由內出而致者。

由外入而致者﹐由外感一切不正之气﹐伏於陽明。陽明主肌肉﹐邪气遏郁﹐熱毒愈旺﹐忽然發泄﹐輕則疹癢﹐重則斑點﹐或如桃花瓣﹐或如紫雲色﹐大小塊片不等。其人口臭气粗﹐壯熱飲冷﹐脈大而實﹐或周身疼痛﹐二便不利者﹐此爲外感﹐陽證發斑是也。法宜隨其機而導之﹐如升麻葛根湯﹐舉斑﹑化斑﹑消斑等汽﹐皆可酌用。

因內傷而致者﹐或飲食傷中﹐克伐過度﹔或房勞損陽﹐過於滋陰﹔或思慮用心過度﹔或偶感外邪﹐過於發散﹐以致元陽外越﹐或現斑點﹐或現通體紫紅。其人懶言嗜臥﹐不渴不食﹐精神困倦。或現身熱﹐而卻無痛苦情狀﹐行動如常。或身不熱﹐而斑片累累﹐色多嬌嫩﹐或含靑色者是也。粗工不識﹐一見斑點﹐不察此中虛實﹐照三陽法治之﹐爲害不淺。法宜回陽收納爲主﹐如封髓丹﹐潛陽丹﹐回陽飲之類。﹝眉批﹞知非氏曰﹕斑發於陽﹐因外感而致﹐證爲陽﹐能治者多﹐惟斑發於陰﹐因內傷而致﹐其證爲陰﹐能識者少。欽安指出兩法﹐重在人所難識一面﹐學者知其所難﹐作者之心苦矣。予曾經驗多人﹐實有不測之妙。總之﹐外證發斑﹐在三陽﹐宜升散。內證發斑﹐在三陰﹐宜收納。此二法乃萬病治法之要。﹝眉批﹞知其要者﹐一言而終﹐不知其要者﹐流散無窮。不僅此證﹐學者須知。

痿躄

按痿躄一證﹐《內經》云﹕肺熱葉焦﹐五臟因而受之﹐發

爲痿躄。又云﹕治痿獨取陽明。陽明爲五臟六腑之海﹐主潤宗筋﹐束骨利關節者也。陽明虛﹐則宗筋弛。李東垣﹑丹溪遵《內經》肺熱一語﹐專主潤燥瀉火﹐似爲有理。但《內經》稱治痿獨取陽明﹐乃不易之定法﹐此中必有定見﹐當是肺熱葉焦之由﹐起於陽明也。陽明爲五臟六腑之海﹐生精生血﹐化气行水之源也。《內經》謂陽明虛則宗筋馳。明是中宮轉輸精气機關失職﹐精气不輸於肺﹐則肺痿生﹔精气不輸於脈﹐則心痿生﹔精气不輸於肉﹐則脾痿生﹔精气不輸於脈﹐則心痿生﹔精气不輸於肉﹐則脾痿生﹔精气不輸於筋﹐則肝痿生﹔精气不輸於骨﹐則腎痿生。以此分處﹐則治痿獨取陽明一語方成定案﹐卽不能專以潤燥瀉火爲準。﹝眉批﹞知非氏曰﹕是何意態雄且傑﹐髙淡雄辯驚四方。要知人身三百六十骨節﹐無論何節﹐精气一節不輸﹐則一節卽成枯枝。《黃庭經》曰﹕泥丸百節皆有神﹐一節無神﹐則陰邪起而爲病﹐此理精粹。以此推求﹐方得痿証之由﹐肺熱葉焦之實﹐卽此可悟。治痿獨取陽明一語﹐實握要之法。予思各經爲邪火所侵﹐並未見卽成痿證。卽有邪火太甚﹐亦未見卽成痿證﹐果系火邪爲殃﹐數劑淸涼﹐火滅而正气卽復﹐何﹝﹞得一年半載而不愈。東垣﹑丹溪見不及此﹐故專主潤燥瀉火﹐是皆未得此中三昧。﹝眉批﹞一家之言﹐未窺全豹。法宜大辛大甘以守中復陽﹐中宮陽復﹐轉輸如常﹐則痿證可立瘳矣。如大劑甘艸漧薑湯﹐甘艸附子湯﹐參附湯﹐芪附湯﹐歸附湯﹐術附湯之類﹐皆可酌選。

虛勞

按虛勞一證﹐諸書分別五勞七傷﹐上損下損。陳修園先生《三字經》《從眾錄》分辯甚詳﹐可以熟玩。予思虛勞之人﹐總緣

﹝﹞痿躄………火滅而正气卽復﹐何此段文字原本脫﹐據光緒本《醫法圓通》補。

虧損先天坎中一點眞陽耳。眞陽一衰﹐羣陰蜂起﹐故現子午潮熱﹐子午二時﹐乃陰陽相交之時﹐陽不得下交於陰﹐則陽气浮而不藏。故潮熱生﹐陰不得上交於陽﹐則陰气發騰﹐無陽以鎭納﹐則潮熱亦生。醫者不得此中至理﹐一見潮熱便稱陰虛﹐用一派滋陰養陰之品﹐每每釀成脫絕危候﹐良可悲也。自汗盜汗出。凡自汗﹑盜汗皆是陽虛之徵﹐各書具稱盜汗爲陰虛者﹐是言其在夜分也﹐夜分乃陽气潛藏之時﹐然而夜分實陰盛之候﹐陰盛可以逼陽於外﹐陽浮外亡﹐血液隨之﹐故汗出﹐曰盜汗。醫者不知其爲陽虛﹐不能鎭納陰气﹐陰气外越﹐血液亦出﹐陰盛隔陽於外﹐陽不得潛﹐亦汗出。此旨甚微﹐學者務須在互根處理會。咳吐白痰﹐眞陽一衰﹐則陰邪上逆﹐逆則咳嗽作。白痰𨿽非血﹐實亦血也﹐由其火衰而化行失職﹐精气不得眞火煆煉﹐而色未赤也。近來多稱陳寒入肺﹝﹞﹐實是可笑。腹滿不實﹐陰气閉塞﹐陽微不運故也。面黃肌瘦﹐眞火衰則脾土無生機﹐土气發泄﹐欲外亡﹐故面黃﹐土衰則肌肉消﹐以脾主肌肉故也。腹時痛時止﹐陽衰則寒隔於中﹐阻其運行之機﹐邪正相拒﹐故進痛時止﹐大便溏泄﹐胃陽不足﹐脾濕太甚故也。困倦嗜臥﹐少气懶言﹐皆气弱之徵。種種病情﹐不可枚舉﹐惟有甘溫固元一法﹐實治虛勞靈丹。﹝眉批﹞知非氏曰﹕虛勞之人﹐五神無主﹐四大不收。夫五神者﹐五官之神也﹐五官不能自爲用﹐其中有主之者﹐《仙經》曰﹕譬如弄傀儡﹐中有工機軸是也。四大者﹐地﹑水﹑火﹑風也。毛髮爪指﹑皮膚者﹐地也﹕津﹑液﹑涎﹑沫者﹐水也﹕運轉﹑運作者﹐風也﹕暖气者﹐火也。然此四大全要元神﹑元气爲主宰收攝。虛勞之人﹐元神昏散﹐視聽混淆﹐是五神無主宰。元气耗散﹐舉止疲憊﹐是四大﹝﹞不收攝。夫人身元陽爲本﹐是生眞气﹐眞气聚而得安﹐眞气弱而成病﹐虛勞者﹐眞气耗散﹐元陽失走﹐迨至元陽盡﹐純陰成嗚呼死矣。欽安指出大法﹐惟有甘溫固元﹐是姜﹑附﹑艸﹐不是參﹐芪﹑術﹐學者不可不知也。

昧者多作气血雙補﹐有云大劑滋陰﹐有等專主淸潤﹐有等開郁行滯﹐不一而足﹐是皆殺人不轉瞬者也。予非言大而矜﹐妄自爭辯﹐實不得不辯也。

﹝﹞肺原本作「」﹐據文義攺。

﹝﹞大原本作「牙」﹐據文義攺。

厥證

按厥證一條﹐有陽厥﹐陰厥之別。陽厥者何﹖由其外邪入內﹐合陽﹝﹞經熱化﹐熱極則陰生﹐陽伏於內﹐陰呈於外﹐故現四肢冰冷﹐或脈如絲﹐或無脈﹐其人𨿽外見純陰﹐而口气必蒸手﹐小便必短赤﹐精力不衰。法宜淸熱下奪爲主﹐如大小承气﹐調胃承气湯等是也。

陰厥者何﹖由其正气已虛﹐陰寒四起﹐陰盛陽微﹐閉塞經絡﹐陽气不能達於四肢﹐故見四肢冰冷﹐其人目瞑倦臥﹐少气懶言。法宜回陽祛陰﹐如四逆湯﹐回陽飲之類﹐此陰陽生死攸關﹐不容不辯。﹝眉批﹞知非氏曰﹕陰證發厥﹐內傷已極﹐諸人能認﹐治多不謬。惟陽證發厥﹐熱極成寒﹐仲景有厥證用白虎之條﹐人多不辯。欽安此論﹐兩兩對言﹐重在熱厥一面﹐學者能認出熱厥﹐評者之心亦慰矣。

譫語

按譫語一證﹐有陰陽之別﹐不可不知。陽証之譫語﹐由其外邪伏熱﹐熱乘於心﹐濁火亂其神明﹐神明無所主﹐蕻人口中妄言﹐必見張目不眠﹐口臭气粗﹐身輕惡熱﹐精神不衰。輕者可用導赤散加黃連﹐重者可用大小承气湯﹐三黃石膏湯。

陰証之譫語﹐由其正气已衰﹐陰邪頓起﹐神爲陰气蔽塞﹐則神識不淸。其人多閉目妄言﹐四肢無力﹐倦臥畏寒﹐身重汗出﹐卽有欲飲冷水一二口者﹐其人無神﹐定當以回陽爲準﹐切不可以爲飲冷﹐而卽以涼藥投之﹐則害人多矣。須知積陰在內﹐生有微熱﹐積陰一化﹐熱自消亡﹐此處下手﹐便是髙一著法。

﹝﹞陽原本作「湯」﹐據文義攺。

予曾經驗多人﹐不問發熱﹑汗出﹑譫語﹑口渴飲冷﹐但見無神﹐便以大劑回陽飲治之﹐百治百生。﹝眉批﹞知非氏曰﹕譫語本是神昏气沮﹐此論精當﹐治法絕妙﹐後言不問其證﹐決之早也。但見無神﹐眼之明也。便以大劑﹐手之快也。百治百生﹐效之必也。學者先要學此手眼。

女科門

按女科與男子稍有不同﹐以其質秉坤柔﹐具資生之徳﹐而有經期﹑胎前﹑產後﹐病情與男子不同﹐其餘皆同。諸書分辯詳﹐實可擇取。予於女科一門﹐亦稍有見解﹐因於閒暇﹐又從而直切暢言之﹐以補諸書未言之旨﹐恐見解不當﹐髙明諒之。﹝眉批﹞知非氏曰﹕女子之病﹐多於男子﹐柰何多多一病耳。𨿽曰五漏成體一﹐兩耳不須治一﹐兩乳不須治一﹐經水則其要也。治之柰何﹐在知本﹐知本於太陰﹐無他謬巧矣。夫太陰者﹐月也。三五而盈﹐三五而缺。盈者﹐陰進﹐爲陽﹐主長。缺者﹐陽退﹐爲陰﹐主消。陽長陽消﹐以陽爲運用。長者生之﹐徒升發不泄﹔消者死之﹐徒降下不畱﹐月事以時下。一月一降﹐爲不病之恆﹐降下無所苦﹐又不爽其期﹐謂曰月信。苟陽失健運﹐則坤中之陰精不藏﹐如先期而至﹐是月受日魂未足﹐陰中陽微﹐不得謂爲有火﹐而用苓﹑連﹑知﹑柏。如後期而至﹐是月受日魂未足﹐陰中陽虛﹐陽虛陰亦無準﹐不得謂爲有寒﹐而用四物﹑桂﹑附。淋漓不斷者﹐少則非崩﹐崩者多而不止﹐皆由元陽行徳不下﹐以致陰精流溢不守﹐不得僅以熱論﹐色紫成塊﹐色淡不鮮﹐同爲陽气不足。將行腹痛﹐行後腹痛﹐均是陽虛气凝。至於處子﹑婦人經閉不通﹐皆由虛損﹐先宜扶陽﹐繼須通利。通利之方﹐桃核承气湯﹐不遺餘力﹐若姑息養姦﹐百日而勞瘵成﹐不可救藥矣。非醫之過而何﹖所有帶證﹐處子﹑婦人﹐皆多患此﹐不在經証之例﹐亦非帶脈爲病。非白淫﹐卽寒濕﹐濁惡不堪﹐法宜升散﹐不宜燥熯﹐致爍陰精﹐皆治本之決也。至於內傷外感﹐亦能傷太陰而有以上諸條﹐觸類而伸之﹐比類而參之﹐有形證﹐有理路﹐何患無治法乎。欽安分門別類﹐博學而詳說之﹐妙在窺透陽不化陰之玄理﹐反復論辯﹐只重一陽字﹐握要以圖﹐立法周密﹐壓倒從世諸家﹐何況庸手。知非良深佩服﹐而胎前不言證﹐歸於六經矣﹐產後不言﹐法盡於陰陽矣﹐知非亦可無言矣。

經水先期而至或十七八九日﹐二十四王日者是也

按經水先期而來﹐諸書皆稱虛中有熱﹐爲太過﹐爲气之盈﹐多以四物湯加芩﹑連﹑阿膠之類治之﹐以爲血中有熱﹐熱淸而血不妄動﹐經自如常。予謂不盡屬熱﹐多有元气太虛﹐血稍存注﹐力不能載﹐故先期而下。其人定見面白無神﹐少气懶言﹐稍有勞動﹐心惕气喘﹐脈細而微﹐亦或浮空。此等法當溫固元气爲主﹐不得妄以芩連四物治之。果系可服芩連四物者﹐人必精神健旺﹐多暴怒﹐抑鬱﹐言語﹑起居﹑動靜一切有神﹐如此分處﹐用藥庶不錯誤。

經水後期而至或三十七八日﹐四五十日﹐及兩三月者是也

按經水後期而至﹐諸書稱爲虛中有寒﹐爲不及﹐爲气之縮﹐多以桂﹑附之類加入四物湯治之﹐以爲血中有寒﹐寒得溫而散﹐血自流通﹐經卽如常。予謂不盡屬寒。其中多有暗泄處﹐不可不知。暗泄者何﹖其人或常自汗不止﹐或夜多盜汗﹐或常流鼻血﹐或偶吐血﹐或多泄水﹐或飲食減少。如此之人﹐切不可照常通經﹑趕經法施治﹐當審其病而調之。如其人當經期將至﹐前四五日﹐常自汗出者﹐是气機上浮而不下降﹐汗出卽血出也﹐察其是衛陽不固者固之﹐如芪附湯﹐建中湯是也。察其系內有熱伏﹐熱蒸於外﹐而汗出者﹐宜涼之﹐如益元散﹐生地四物之類治之。

若是盜汗﹐察其系陰盛隔陽於外﹐陽气不得藏﹐气機上浮﹐故盜汗出﹐法宜收納﹐如封髓丹﹐潛陽丹之類。察其系血分有熱﹐熱蒸於外﹐盜汗亦作﹐法宜淸潤﹐如雞子黃連湯之類。

若是鼻血﹑吐血﹑審是火旺﹐逼血外行﹐自有火形可徵﹐

法宜淸涼﹐如桃仁﹑地黃﹑犀角湯之類。審是陽虛不能鎭納陰气﹐陰血上僭外越﹐自有陽虛病情可考﹐不得卽爲倒經﹐而妄用通經涼血止血之方﹐惟有扶陽抑陰﹐溫中固土爲準﹐如甘艸漧薑湯﹐潛陽﹐建中等湯。

若是時常泄水﹐飲食減少﹐多由元气下泄﹐陰血暗耗﹐法宜溫中收固。況飲食減少﹐生化機微﹝﹞﹐天眞之液不能如常流注﹐學者須知﹐切切不可見其經之後至﹐而卽以通套等法施之。

其中尙有外感寒邪﹐閉束營衛气機﹐亦能使經期後至。可按六經提綱治之。更有經期將至﹐偶食生冷﹐或洗冷水﹐亦能使經期後至﹐須當細問明白﹐切不可粗心。

經來淋漓不斷

按經來淋漓不斷一證﹐有元气太虛﹐統攝失職者﹔有因衝任伏熱﹐迫血妄行者。

因元气太弱者﹐或由大吐﹑大瀉傷中﹐或過服宣散﹑克伐﹐或房勞憂思過度﹐種種不一﹐皆能如此。其人起居動靜﹐脈息聲音﹐一切無神﹐法宜溫固﹐如附子理中﹑黃芪建中﹑香砂六君之類。

因衝任伏熱﹐熱動於中﹐血不能藏﹐其人起居動靜﹐脈息聲音﹐一切有神﹐法宜養陰淸熱﹐如黃蓮瀉心湯﹐生地芩連湯之類﹐總要握其陰陽﹐方不誤事。

經水來多而色紫成塊

按經水紫色成塊一證﹐諸書皆稱火化太過﹐熱盛極矣。多以涼血湯﹐及生地四物加芩﹑連之類﹐法實可從﹐其病形

﹝﹞微原本作「徵」﹐筆誤﹐據文義攺。

定是有餘可徵。若無有餘足徵﹐而人見昏迷﹑困倦嗜臥﹐少气懶言﹐神衰已極﹐又當以气虛血滯﹐陽不化陰﹐陰凝而色故紫﹐故成塊。不得妄以淸涼施之﹐法宜溫固本元爲主﹐如理加香附﹐甘艸漧薑湯﹐建中湯之類﹐方不爲害。總之眾人皆云是火﹐我不敢卽云是火﹐全在有神無神處﹐仔細詳情﹐判之自無差矣。

經水來少而色淡

按經水少而色淡一證﹐諸書皆稱血虛﹐統以四物加人參湯主之﹐以爲血虛者宜補其血。予謂此證﹐明是火化不足﹐陽衰之徵。陽气健則化血赤﹐陽气微則化血淡。陽气盛則血自多﹐陽气衰則血自少﹐乃一定之理﹐法當扶陽以生血﹐卽天一生水的宗旨。何得專以四物人參湯﹐一派甘寒之品乎﹖此皆後人不識陰陽盈虛之妙﹐故有如此之說也。予見當以黃芪建中湯﹐當歸補血湯加附子﹐或甘艸漧薑湯合補血湯﹐如此治此﹐方不誤事。

經水將行而腹痛

按經水將行腹痛一證﹐諸書皆言血中有滯也﹐多用通滯湯﹐及桃仁四物湯。予思此二方﹐皆是著重血中有滯也。如果屬熱滯﹐此二方固可治之。苟因寒邪阻滯﹐以及誤食生冷﹐又當以溫中行滯爲主﹐無專以此二方爲是。如此分處治去﹐庶不至誤事。

經水行後而腹痛

按經水行後腹痛一證﹐諸書皆云虛中有滯也﹐統以八珍湯加香附治之﹐亦頗近理。予思經後腹痛﹐必有所因﹐非外

寒風冷之侵﹐必因內陽之弱﹐不槪以气血兩虛有滯爲準﹐又當畱心審察。如系外寒風冷﹐必有惡風畏寒﹐發熱身痛﹐仍宜發散﹐如桂枝湯是也。若系內陽不足﹐則寒從內生﹐必有喜揉按﹑熱熨之情﹐法宜溫裏﹐如附子理中加丁香﹑砂仁之類。

予常治經後腹痛﹐其人面白唇淡者﹐以甘艸漧薑湯加丁香﹑官桂治之﹐或以補血湯加安桂治之﹐必效。

婦人經閉不行或四五十日﹐或兩三月者是也

按閉經一證﹐關系最重﹐診視探問﹐必須畱心。如診得六脈遲澀不利者﹐乃閉之證。若診得六脈流利﹐往來搏指﹐妊娠之兆﹐切切不可直口說出。先要問明何人﹐看丈夫在家否﹖如丈夫在家﹐稱云敝內﹐他先請問﹐方可言說是喜﹐不是經閉。設或言寡居﹐或方言丈夫出外﹐數載未歸﹔設或言室女年已過大﹐尙未出閣。訪問的確﹐審無痰飲證形﹐痰疾脈亦多滑利。𨿽具喜脈﹐切切不可說出﹐但云經閉。如在三兩月內﹐不妨於藥中多加破血耗胎之品﹐使胎不成﹐亦可以曲全兩家祖宗臉面﹐亦是陰徳。卽服藥不效﹐而胎成者﹐是惡積之不可掩﹐而罪大之不可解也。倘一朝遇此﹐主家向醫說明﹐又當暗地設法﹐曲爲保全﹐不露主角﹐其功更大。設或室女﹐於歸期促﹐不得不從權以墮之。不墮則女子之終身無依﹐醜聲揚﹐則兩家之面目何存﹖捨此全彼﹐𨿽在罪例﹐情有可原。自古聖賢﹐無非在人情天理上﹐體會輕重而已。

予思經閉不行﹐亦各有所因。有因經行而偶洗冷水閉者﹐有因將行而偶食生冷閉者﹐有因將行而偶忿气閉者﹐有因素秉中气不足﹐生化太微而致者﹐有因偶感風寒﹐閉塞而致者﹐不可不知。

因洗冷水而閉者﹐蓋以經血之流動﹐全在得溫以行﹐得寒而凝﹐理勢然也。今得冷水以侵之﹐气機忽然閉塞﹐血液不流﹐法當溫經﹐如麻黃附子細辛湯﹑陽旦湯﹑或補血湯加丁香﹑肉桂之類。

因食生冷而閉者﹐誠以天眞之液如霧露之气﹐全賴中宮運轉﹐血自流通。今爲生冷停積中宮﹐閉其運轉之機﹐血液故不得下降。法當溫中﹐如理中湯加砂仁﹑丁香﹑肉桂﹐或甘艸漧薑湯加丁香﹑胡椒之類。

因忿气而閉者﹐蓋以忿爭則气多抑鬱﹐抑鬱則气滯而不舒﹐气不舒﹐則血不流﹐故閉。法宜理气舒肝爲主﹐如小柴胡湯加香附﹑川芎﹑麥芽之類。

因素秉不足﹐生化太微而致者﹐蓋以不足之人﹐多病﹐多痰﹐多不食﹐或多泄瀉﹐或多汗出﹐元气泄多蓄少﹐不能如常﹐應期而下。要知血注多﹐則下行之勢易。血注少﹐則下行之勢難。務宜看其何處病情爲重﹐相其機而治之。或宜甘溫﹐或宜辛溫﹐或宜苦溫﹐又當畱意。

因外感風寒而閉者﹐按六經提納治之﹐自然中肯。切不可一見經閉﹐卽急於通經﹐專以四物加桃仁﹑紅花﹑玄胡﹑香﹝﹞附﹑蘇木﹑丑牛之類﹐胡亂瞎撞﹐爲害非淺﹐學者宜知。更有寡婦﹑室女經閉﹐要不出此﹐不過多一思交不遂﹐抑鬱一層﹐終不外開郁行滯而已。

崩

按崩證一條﹐有陽虛者﹐有陰虛者。

陽虛者何﹖或素秉不足﹐飲食不健。或經血不調﹐過服淸涼。或偶感風寒﹐過於宣散。或縱欲無度﹐元气剝削。如

﹝﹞香原本作「杏」﹐據文義攺。

此之人﹐定見起居動靜﹑言語﹑脈息﹑面色﹐一切無神。元气太虛﹐不能統攝﹐陰血暴下﹐故成血崩。實乃脫絕之徵﹐非大甘大溫不可挽救﹐如大劑回陽飲﹐甘艸漧薑湯之類。切切不可妄以涼血﹑止血之品施之。

因陰虛者何﹖夫陰之虛﹐由於火之旺﹐或忿怒而肝火頻生﹐或焦思而心火頓起﹐或過飲醇醪﹐而胃火日熾。如此之人﹐精神飲食﹐動靜起居﹐一切有餘﹐緣以火邪助之也。火動於中﹐血海沸騰﹐傷於陽絡﹐則妄行於上。傷於陰絡﹐則妄行於下。卒然暴注﹐若決江河。急宜涼血淸熱以止之﹐如十灰散﹐涼血湯之類。切切不可妄用辛溫﹐要知此刻邪火動極﹐俟火一去﹐卽宜甘溫甘涼﹐以守之復之﹐又不可固執。須知道血下旣多﹐元气卽損﹐轉瞬亦卽是寒﹐不可不細心體會。

帶

按帶證一條﹐諸書言帶脈傷﹐發爲帶疾。《寶產》云﹐帶下有三十六疾。《匯參》有赤白帶﹐室女帶下﹐胎前帶下之別﹐《女科仙方》又分爲五帶﹐是就五色而立五方﹐亦頗近理。予常用其方﹐多獲效驗。予思萬病不出乎陰陽﹐各家紛紛議論﹐究意旨歸無據。後人不得不直記其方也。予細思陽證十居五六﹐卽濕熱下注是也。陰證十居六七﹐卽下元無火是也。

濕熱注者何﹖或素喜辛燥醇酒椒姜﹐或素多忿怒暴戾﹐或素多淫欲﹐搖動相火﹐合水谷之濕﹐與脾之濕﹐流入下焦﹐時時下降﹐陸續不斷﹐其形似帶﹐故名之曰帶。其人定多煩躁﹐精神﹑飲食不衰﹐脈必有神﹐其下之物﹐多膠粘極臭者是也。法宜除濕淸熱爲主﹐如葛根芩連湯﹐黃連瀉心湯加茯苓﹑澤瀉﹑滑石之類。

所謂下元無火者何﹖或素稟不足﹐而勞心太甚﹐則損心陽。

或傷﹝﹞於食﹐而消導太過﹐則損胃脾之陽。或房事過度﹐而敗精下流﹐則損腎陽。如此之人﹐定見頭眩心惕﹐飲食減少﹐四肢無力﹐脈必兩寸旺﹐而兩尺弱甚﹐浮於上而不潛於下﹐其下之物﹐必淸淡而冷﹐不臭不粘。法宜大補元陽﹐收納腎气﹐如潛陽丹加敵紙﹑益智﹐回陽飲加茯苓﹑安桂﹐或桂苓術甘湯加附片﹑砂仁之類。更有五色雜下﹐不必多求妙方﹐總以大溫大甘﹐收固元气爲要。諸書所載﹐亦可擇取。

求嗣約言

大凡中年無子這人﹐宜多積善功﹐夫婦好生保養節欲﹐果然精神安舒﹐百脈和暢。務於天癸至三日內﹐乘其子宮未閉﹐易於中鵠﹐當交媾際﹐夫婦二人彼此畱神﹐勿將心放他去﹐如此施之﹐百發百中。切勿多蓄媵妾﹐以取敗徳喪身滅亡之禍。﹝眉批﹞知非氏曰﹕人之生也﹐性賦於天﹐命懸於地﹐各有善惡﹐因緣以成報施﹐知非存而不論。

妊娠

凡婦人經水不行﹐二三月內﹐腹中隱隱﹝眉批﹞知非氏曰﹕穩。微微頻動者﹐乃有喜之徵。設或無頻動者﹐可用驗胎法以驗之。驗胎方﹐歸﹑芎各三錢﹐爲末﹐艾湯吞﹐吞後腹頻動﹐有胎定無疑。若是腹不動﹐脈息細詳求。亦有四五月始動者。

妊娠產後諸疾約言

按妊娠已確﹐固說著重安胎。﹝眉批﹞知非氏曰﹕要。產後已畢﹐固說著重補養。此皆舉世相傳至要之語。予謂胎前產後﹐不必執此﹐當以認證去病爲主。認證去病之要﹐外感仍按定

﹝﹞傷原本在此字後還有一「傷」﹐據文義刪。

六經提綱病情﹐內傷仍握定陰陽盈縮爲準﹐如此方不見病治病了。到於胎前產後﹐一切病證﹐亦當畱心。如《萬氏女科》《女科仙方》《女科心法》《匯參女科》《濟陰綱目》皆當熟玩﹐以廣見識。

小兒諸疾約言

按小兒初生﹐只要安靜﹐審無胎中受寒﹐無胎中受熱﹐切不可用藥以戕之﹐以伐生生之气。今人每每小兒下地﹐多用銀花﹑黃連﹑大黃﹑鉤藤﹑甘艸﹐取其淸胎毒﹐小兒少生瘡癬。此說似近有理﹐究意皆是婆婆經。此說省城最重﹐不知山野鄕村小兒下地﹐大人常無藥服﹐何況小兒﹐難道皆生瘡﹐皆死亡了。但食乳之子﹐外感病多﹐飲食病少。設或有虛損病出﹐多半從母乳上來﹐審其陰陽之盈縮治之。食五穀之子﹐多半飲食﹐或是外感﹐按定病情治之。﹝眉批﹞知非氏曰﹕好﹐抽掣務中業已詳論﹐故不復贅。至於痘證﹐初發熱﹐以調和營衛之气爲主﹐桂枝湯是也。初現點﹐以升解發透﹑出透爲主﹐升麻葛根湯是也。痘現齊﹐以養漿爲主﹐理中湯是也。漿足瘡熟﹐以收回爲主﹐潛陽丹﹐封髓丹是也。此乃痘科首尾不易之法。至於壞證﹐如灰黑平塌不起﹐空殼﹐無膿者﹐眞元之气衰也。法宜回陽﹐白通湯﹐回陽飲是也。如紫紅頂焦﹐煩燥口臭﹐气之有餘﹐血之不足也﹐法宜淸涼﹐如導赤散﹑涼血散﹑人參白虎﹑當歸補血湯之類。

近來痘科﹐一見痘點﹐專以解毒﹑升散﹑淸涼﹐如赤芍﹑生地﹑連翹﹑枳殼﹑銀花﹑大力﹑黃芩﹑當歸﹑麥冬﹝﹞﹑花粉﹑荊芥之類。不知痘證﹐全在隨機變換﹐當其初發熱﹐气機勃勃向外﹐正宜應機而助之﹐以發透爲妙。如以上藥品﹐

﹝﹞冬原本脫﹐據文義補。

𨿽有升散﹑其中一派苦寒之品﹐每多阻滯向外气機﹐以致痘不透發﹐釀出許多證候﹐非痘之卽能死人﹐實藥殺之也。

予每於痘出現點﹐只用二三味輕淸之品﹐多見奇功﹐如升麻一二錢﹐葛根一二錢﹐虫退五六个﹐甘艸一錢。卽吐﹐亦當服之。所謂吐者何﹖毒邪已壅於陽明﹐吐則毒邪發泄於外﹐故以輕淸之品﹐助其升騰之機﹐使其出透。若加苦寒阻之﹐危亡之道也。司命者﹐當畱意於此﹐方不誤人。

外科約言

外科者﹐瘡科謂也。凡瘡之生﹐無論發於何部﹐統以陰陽兩字判之爲準。﹝眉批﹞知非氏曰﹕妙。

陰證其瘡皮色如常﹐漫腫微疼﹐瘡潰多半淸水﹐淸膿﹐黃水﹐血水﹐豆汁水﹐辛臭水。其人言語﹑聲音﹑脈息﹑起居動靜﹐一切無神﹐口必不渴﹐卽渴定喜滚飲﹐舌必靑滑﹐大小便必成瘡。陰盛陽微﹐不能化陰血以成膿﹐故見以上病形。法宜辛甘化陽爲主。化陽者﹐化陰气爲陽气也﹐陰气化去﹐眞正自復﹐膿自稠粘﹐瘡自收斂而病卽愈。初起無論現在何部﹐或以桂枝湯加香附﹑麥芽﹑附子﹐調和營衛之气。佐香附﹑麥芽者﹐取其行滯而消凝也。加附子者﹐取其溫經而散寒也。或麻黃附子細辛湯﹐陽旦湯皆可。瘡潰而膿不稠﹐可用黃芪建中湯﹐附子理中湯。陰最盛者﹐可用回陽飲﹐白通湯﹐或黃芪﹑甜酒燉七孔豬蹄﹐羊肉生薑湯之類﹐皆可酌用。

陽證其瘡紅腫痛甚﹐寒熱往來﹐人多煩躁﹐喜淸涼而惡熱﹐大便多堅實﹐小便多短赤﹐飲食精神如常﹐脈息有力﹐聲音響亮﹐瘡潰多稠膿。此等瘡最易治﹐皆由邪火伏於其中﹐火旺則血傷。法宜苦甘化陰爲主。化陰者﹐化陽气爲陰气也﹐

陽气化去﹐正气自復﹐瘡自收斂而病自愈。初起無論發於何部﹐或以桂枝湯部白芍﹐加香附﹑麥芽﹑梔子治之。或麻杏石甘湯﹐或人參敗毒散加連翹﹑花粉之類。瘡潰可用當歸補血湯加銀花﹑生地﹑白芍之類﹔或補中益气湯加生地﹑銀花之類﹐皆可用也。

總之﹐陰陽理明﹐法自我立﹐藥自我施﹐不無妙處也。

更有一等眞陽暴脫之徵﹐其來驟然﹐無論發於何部﹐其瘡痛如刀劈﹐忽然紅腫﹐其色𨿽紅﹐多含靑色﹐人必困倦無神﹐脈必浮大中空﹐或大如繩﹐或勁如石﹐其唇口舌必靑黑。務在脈息﹑聲音﹑顏色四處搜求﹐使能識此等證候﹐切勿專在瘡上講究。凡此等證﹐每多旦發夕死﹐惟急於回陽收納﹐庶可十中救二三。若視爲尋常之瘡治之﹐則速其死矣。不可不愼歟。

知非氏曰﹕欽安先生﹐性敏而巧﹐學博而優﹐運一縷靈思妙緒﹐貫諸名家之精義﹐不啻若自其口出﹐認證只分陰陽﹐活人直在反掌﹐髙而不髙﹐使人有門可入﹐可謂循循善誘矣。知非之評﹐乃一意孤行﹐空諸倚傍﹐恐詞義多未精核﹐議論太涉放縱﹐然紫不能奪朱﹐鄭不能亂雅﹐閱者諒之﹝﹞。

﹝﹞知非氏曰……閱者諒之。原本此段文字與正文同﹐按文義當爲眉批。

卷三

傷寒溯源解

仲景爲醫林之祖﹐著《傷寒》一書﹐以開渡世津梁﹐揭出三陽三陰﹐包含乾坤二气之妙﹐後賢始有步趨。無柰相沿日久﹐注家日多﹐紛紛聚訟﹐各逞已見﹐捨本逐末﹐已至於今﹐故讀《傷寒》書者寡矣。亦並不知「傷寒」何所取義也。取注《傷寒》者﹐亦只是照原文敷衍幾句﹐並未道及《傷寒》宗旨﹐與萬病不出《傷寒》宗旨﹐教後人何由得入仲景之門。予特直解之。夫曰傷寒者﹐邪傷於寒水之經也。太陽爲三陽三陰之首﹐居於寒水這地﹐其卦爲坎。陽爲陰根﹝﹞。坎中一陽﹐卽人身立極眞種子﹐至尊無二﹐故稱之曰太陽。﹝眉批﹞考之卽在六合之中。捲之卽在坎中一點﹐以坎中一點示气在血中﹐皆諭言也。如天之日也﹐太陽從水中而出﹐子時一陽發動﹐眞機運行﹐自下而上﹐自內而外﹐散水精之气於周身﹐無時無刻無息不運行也。故《經》云﹕膀胱者﹐州都之官﹐津液藏焉。气化二字乃《傷寒》書一部的眞機。要知气化行於外﹐從皮膚毛竅而出水气﹐水卽陰﹐气卽陽﹐外出是气上而水亦上也。气化行於內﹐從溺管而出水气。內出是水降而气亦降也。外出者﹐輕淸之气﹐如天之霧露也。內出者﹐重濁之气﹐如溝渠之流水也。

太陽之气也無乖﹐一切外邪無由得入。太陽之气偶衰﹐無論何節何候中﹐不正之气幹之﹐一年六气﹐卽風﹑寒﹑暑﹑濕﹑燥﹑火。六气乃是正气﹐六气中不正之气﹐才是客气。六气﹐每司六十日有

﹝﹞根原本作「恨」﹐據文義攺。

零﹐一年中三百六十日﹐而一年之事畢﹐循環之理寓矣。必先從毛竅而入﹐閉其太陽運行外出之气機﹐而太陽之經癥卽作﹐故曰傷寒。

今人只知冬月爲傷寒﹐不知一年三百六十日﹐日日皆有傷寒﹐只要見得是太陽經證的面目﹝﹞﹐卽是傷寒也。太陽爲六經之首﹐初爲外邪所侵﹐邪尙未盛﹐正未大衰﹐比際但奶按定太陽經施治﹐邪可立去﹐正可立復。

因近來不按經施治﹐用藥不當﹐邪不卽去﹐正气日衰﹐邪气日盛﹐勢必漸漸入內﹐故有傳經不傳腑﹐傳腑不傳經﹐二陽並病﹐三陽並病﹐兩感爲病﹐漸入厥陰﹐邪苟未罷﹐又復傳至太陽。遷延日久﹐變證百出﹐邪盛正衰﹐釀成陰陽脫絕種種危候。

仲景立三百九十七法﹐一百一十三方﹐以匡其失而輔其正﹐邪在太陽經腑﹐則以太陽經腑之法治之。邪在陽明經腑﹐則以陽明經腑之法治之。邪在少陽經腑﹐則以少陽經腑之法治之。邪在﹝﹞太陰﹑少陰﹑厥陰﹐或從本化﹐或從中化﹐或從標化﹐按定標本中法治之。舉傷寒而萬病已具﹐揭六經﹐明六气﹐而一年節候已該。論客邪由外入內﹐剝盡元气﹐能令人死﹐步步立法﹐扶危爲安﹐似與內傷無涉。不知外邪入內﹐剝削元气﹐乃是六。七情由內而戕﹐剝削元气﹐毋乃非六經乎﹖不過外邪之感﹐有傳經之分﹐七情之傷﹐無經腑之變。由外入內固有提綱﹐由內出外﹐亦有考據。不過未一一指陳﹐未明明道破﹐總在學者深思而自得之。﹝眉批﹞客邪由外入內﹐以升散淸解﹐不使入內爲要。元气由內出外﹐以溫固而收納﹐不使外出爲要。只此兩法﹐誠爲度世金鍼。

﹝﹞目原本作「日」﹐據文義攺。

﹝﹞在原本脫﹐據文義補。

予謂一元眞气卽太陽。太陽進一步不同﹐又進一步不同﹐退一步不同﹐退兩步又不同。移步換形﹐移步更名﹐其中許多旨歸。外感內傷﹐皆本此一元有損耳。最可鄙者﹐今人云仲景之方﹐是爲冬月傷寒立法﹐並非爲內傷與雜證立法。試問內傷失血肺痿﹐有服甘艸漧薑湯而愈者否﹖嘔吐泄瀉﹐有服理中湯而愈者否﹖抑鬱肝气不舒﹐兩脇脹痛﹐有服小柴胡而愈者否﹖夜夢遺精﹐有服桂枝龍牡湯而愈者否﹖腎臟不溫﹐水泛爲痰﹐有服眞武湯而愈者否﹖寒濕腰痛﹐有服麻黃附子細辛湯而愈者否﹖少气懶言﹐困倦嗜臥﹐咳嗽潮熱﹐有服建中湯而愈者否﹖溫病初起﹐有服麻杏石甘湯﹑雞子黃連湯﹑四逆湯而愈者否﹖痢證﹐有服白頭翁湯﹑桃花湯而愈者否﹖腹痛吐瀉霍亂﹐有服理中湯﹑吳茱萸湯而愈者否﹖婦人經期﹑妊娠﹐有服桂枝湯而愈者否﹖痘證初起﹐有服桂枝湯﹑升麻葛根湯而愈者否﹖老人便艱澀﹐有服麻仁丸而愈者否﹖陽虛大便下血﹐有服四逆湯而愈者否﹖陰虛大便膿血﹐有服雞子黃連湯而愈者否中﹖今人不體貼﹐只記時行幾个通套方子﹐某病用某方﹐倍其味﹐某病用某方﹐減某味﹐如此而已。究其陰陽至理﹐全然莫曉﹐六經變化﹐罕有得知﹐愈趨愈下﹐不堪問矣。

附七絕一首﹕

傷寒二字立津梁﹐六气循環妙理藏﹐不是長沙畱一綫﹐而今焉有作醫郎。

問曰冬傷於寒﹐春必病溫﹐其故何也﹖

夫曰冬傷於寒者﹐傷於太陽寒水之气也。冬令乃陽气潛藏﹐正天一生水之際。少年無知﹐不能節欲。﹝眉批﹞節欲二字。不專指房勞﹐兼一切耗神耗气之事。耗散元精﹐元精卽天一。元精一耗﹐冬不藏精也。不能化生眞水﹐卽不能克制燥金之气﹐故當春之際﹐

溫病立作。二月屬卯﹑卯酉陽明﹐燥金主事。苟能封固嚴密﹐指冬能藏精者。元精卽能化生眞水﹐而燥金自不敢橫行無忌﹐春卽不病溫矣。此刻辛溫固本之藥﹐未可遽施﹐當從二日傳經之法治之﹐未爲不可。𨿽然如此﹐又當細求﹐而淸涼之品亦不可妄用。病人𨿽現大熱口渴飲冷﹐譫語﹐又當於脈息﹐聲音之有神無神﹐﹝眉批﹞無神非溫﹐有神乃是。飲冷之多寡﹐大便之實與不實﹐小便之利與不利。有神者﹐可與麻杏石甘湯﹐無神者﹐可用回陽收納之法治之﹐庶不致誤人性命也。

辯溫約言

今人於春令偶感外邪﹐發熱﹐身疼﹐口渴飲冷﹐汗出譫語﹐便閉﹐惡熱等情。舉世皆云溫病﹐動用達原飲﹑三消飲﹑升解散﹑三黃石膏﹑大小承气﹑普濟消毒散﹐種種方法。予思此等施治﹐皆是治客邪。﹝眉批﹞客邪二字﹐春爲風客﹐夏爲火客﹐夏爲濕客﹐按六气候可。由太陽而趨至陽明﹐伏而不傳﹐漸入陽明之裏﹐以此等法治之﹐實屬妥貼。切切不可言溫﹐但言風邪傷了太陽﹐由太陽趨至陽明。風爲陽邪﹐合陽明之燥熱﹐化爲一團熱邪﹐熱盛則傷陰﹐故現气實﹑脈實﹑身輕气粗﹐只宜淸涼滋陰攻下等法。至於溫病﹐乃冬不藏精﹐根本先壞﹐這點元气隨木气發泄﹐病情近似外感﹐粗工不察﹐治以發散淸涼﹐十个九死。予業斯道三十餘年﹐今始認得病情形狀﹐與用藥治法﹐一並敍陳。病人初得病﹐便覺頭昏﹐周身無力﹐發熱而身不痛﹐口不渴﹐昏昏欲睡﹐舌上無苔﹐滿口津液﹐而舌上靑光隱隱﹔卽或口渴﹐而卻喜滚﹐卽或飲冷﹐而竟一二口﹔卽或譫語﹐而人安靜閉目。卽或欲行走如狂﹐其身輕飄無力﹔卽或二便不利﹐倦臥﹐不言不語﹔卽或汗出﹐而聲

低息短﹔卽或面紅﹐而口气溫和﹔六脈洪大﹐究竟無力﹔卽或目赤咽漧﹐全不飲冷﹐大便不實﹐小便自利。卽服淸涼﹐卽服攻下﹐卽服升解﹐熱總不退﹐神總不淸﹐只宜回陽收納﹐方能有濟。

予經驗多人﹐一見便知﹐重者非十餘劑不效﹐輕者一二劑可了。惜乎世多畏姜﹑附﹐而信任不篤。獨不思前賢云﹐甘溫能除大熱﹐卽是爲元气外越立法﹐卽是爲溫病立法。今人不分陰陽病情相似處理會﹐一見發熱﹐便云外感﹐便用升解。一見發熱不退﹐便用淸涼滋陰﹑攻下。一見二便不利﹐便去通利。把人治死尙不覺悟﹐亦由其學識之未到也。玆再將陰虛﹑陽虛病情錄數十條﹐以與將來。

辯認邪盛熱熾血傷病情

漧嘔不止

病人二三日﹐發熱不退﹐脈息﹑聲音一切有神﹐漧嘔不止者﹐此熱壅於陽明也。法宜解肌淸熱。

張目譫語

病人四五日﹐發熱惡熱﹐煩躁不寧﹐張目不眠﹐時而妄言﹐脈健者﹐此熱邪气盛﹐气主上升﹐故張目不眠﹐譫語頻臨﹐屬邪熱乘心﹐而神昏也。法宜淸熱。熱淸而正復﹐張目譫語自己。若瞑目譫詰﹐脈空無神﹐又當回陽﹐不可養陰。

口渴飲冷不止

病人六七日﹐發熱不退﹐脈洪有力﹐飲冷不止者﹐此邪

熱太甚﹐傷及津液也。法宜滅火存陰爲主。

大汗如雨

病人或六七日﹐發熱汗出如雨﹐脈大有力﹐口臭气粗﹐聲音洪亮﹐口渴飲冷﹐此乃熱蒸於內﹐胃火旺極也。法宜急淸肌熱。此有餘之候﹐並非久病亡陽可比。

舌苔漧黃煩躁不寧

病人或七八日﹐發熱不退﹐舌苔漧黃﹐煩躁不寧﹐脈健身輕﹐腸胃已實。此胃火太甚﹐津液將枯﹐急宜滋陰攻下爲主。

狂叫不避親疏

病人或八九日﹐發熱不退﹐气粗身輕﹐脈健﹐狂叫﹐目無親疏﹐棄衣奔走。此邪火旺極﹐亂其神明﹐神無所主也。急宜淸涼攻下﹐滅云邪火﹐不可遲延。

二便不利

病人或七八日﹐發熱惡熱﹐煩躁不寧﹐口渴飲冷﹐脈健身輕﹐二便不利。此邪熱傷陰﹐血液不能滋潤溝渠﹐通體皆是一團邪火﹐急宜攻下﹐不可遲延。

鼻如煤煙

病人或八九日﹐發熱不退﹐煩躁飲冷﹐胸滿不食﹐口臭气粗﹐忽現鼻如煤煙。此由邪火旺極﹐炎薰於上也。急宜坆下。

肛門似烙

病人或十餘日﹐發熱不退﹐脈健气粗﹐煩躁不寧﹐飲水不已﹐自覺肛門似烙。此邪熱下攻於大腸﹐眞陰有立亡之勢﹝﹞。急宜攻下﹐不可因循姑惜。

小便涓滴作痛

病人或八九日﹐發熱惡熱﹐煩渴飲冷﹐舌黃而芒刺滿口﹐脈健身輕﹐小便涓滴痛者。此邪熱下趨小腸﹐結於膀胱也。急宜淸熱利水。

食入卽吐

病人發熱惡熱﹐口臭气粗﹐脈健﹐食入卽吐者。此是邪熱伏於胃口﹐阻其下行之機﹐熱主上升﹐此刻邪熱爲崇﹐升多降少﹐故食入卽吐。急宜攻其邪火﹐邪火一滅﹐食自能下矣。

昏沈不省人事

病人或八九日﹐身﹝﹞熱不退﹐气粗舌漧﹐小便短赤﹐大便極黃而溏﹐或淸水﹑血水﹐脈健有力﹐或脈細如絲﹐或四﹝﹞肢厥逆﹝﹞﹐人𨿽昏沈﹐其口气蒸手﹐舌根必紅活﹐卽舌黑起刺。此是邪熱入裏﹐伏於其內。急宜攻下淸裏﹐切不可妄用辛溫。

日晡發熱飲冷妄言鬼神

病人或八九日﹐十餘日﹐外邪未解﹐入於裏分﹐身𨿽發

﹝﹞勢原本作「熱」﹐據文義攺。

﹝﹞身原本作「鼻」﹐據文義攺。

﹝﹞四原本作「曰」﹐據文義攺。

﹝﹞逆原本作「立」﹐據文義攺。

熱﹐日晡更甚﹐飲冷不已﹐妄方言鬼神。此是熱甚傷血﹐神昏無主。急宜養血滋陰。並非陰火上騰﹐元气外越可比。

呃逆不止

病人或八九日﹐發熱不退﹐口渴轉增﹐飲水不輟﹐忽見呃逆連聲。此由邪熱隔中﹐阻其交通之气機也。法宜攻下。

鼻血如注

病人發熱煩燥﹐二便不利﹐口臭气粗﹐忽見鼻血如注﹐發熱更甚者。此由邪火太甚﹐逼血妄行也。法宜淸熱攻下﹐苟血出而熱退便通﹐又是解病佳兆。

斑疹頻發

病人發熱不退﹐煩燥不寧﹐飲冷气粗﹐脈健聲洪﹐煩渴飲冷﹐人時恍惚﹐漧咳不已﹐吐涎膠粘。此乃火旺津枯﹐熱逼於肺﹐宜潤燥淸金瀉火爲要。

喉痛厥逆

病人或八九日﹐發熱不退﹐或不身熱﹐脈健身輕﹐品气極熱﹐小便短赤﹐神气衰減﹐肌膚幹粗﹐忽見喉痛厥逆。此邪入厥陰﹐熱深厥深﹐上攻而爲喉痺是也。急宜淸潤瀉火養陰爲主。

膿血下行不止

病人或八九日﹐身熱不退﹐或身不熱﹐時而煩渴﹐時而厥逆﹐煩躁不寧。此厥陰邪熱﹐下攻於腸也。法宜淸火養陰爲主。

皮毛幹粗

病人或七八日﹐發熱不退﹐或身不熱﹐必煩气衰﹐小便短而咽中幹﹐忽見皮膚幹粗﹐毛髮枯槁。此邪火傷陰﹐血液失運﹐急宜瀉火養陰爲主。

筋攣拘急

病人或七八日﹐或十餘日﹐發熱不退﹐或不身熱﹐煩渴咽漧﹐小便短赤﹐惡熱喜冷﹐忽然四肢拘急不仁。此由邪火傷陰﹐血液不榮於筋﹐故見拘急。法宜滋陰瀉火爲主。

陰囊如斗

病人或十餘日﹐身熱未退﹐或不身熱﹐脈健身輕﹐心煩口渴﹐聲音洪亮﹐忽見陰囊紅腫﹐其大如斗﹐疼痛異常。此熱邪下攻宗筋﹐宗筋之脈﹐貫於陰囊﹐急宜瀉火養陰滋肝爲主。

周身紅塊

病人身熱脈健﹐煩躁不寧﹐忽現周身紅塊﹐痛癢異常。此是邪熱壅於肌肉也。宜解肌淸熱瀉火爲主。

身冷如冰形如死人

病人八九日﹐初發熱口渴飲冷﹐二便不利﹐煩躁譫語﹐

忽見身冷如水﹐形如死人。此是熱極內伏﹐陽气不達於外﹐證似純陰。此刻審治﹐不可粗心﹐當於气口中求之﹐二便處求之。予經驗多人﹐口气𨿽微﹐極其蒸手﹐舌根紅而不靑﹐小便短赤﹐急宜攻下﹐不可因循姑惜﹐切切不可妄用姜﹑附。

頭面腫痛

病人二三日﹐頭面腫痛﹐此邪熱壅於三陽也。急宜散淸熱爲主。

以上數十條﹐略言其槪﹐其中尙有許多火證情形。有當用甘寒養陰法者﹐有當用苦寒攻下存陰法者﹐有當用淸涼滋陰法者﹐有當用利水育陰法者﹐有當用潤躁救陰法者﹐有當用甘溫回陽救陰法者。種種不一﹐全在臨時變通。總之正气生人﹐邪气死人﹐用養陰等法﹐皆爲陽證邪火立說﹐而非爲陰气上騰之陰火立說。當知陽證邪火﹐其人脈息﹑聲音一切有神。若陰气上騰之陰火﹐脈息﹐起居一切無神﹐陰象全具。此乃認證關健﹐不可不知。

辯認陰盛陽衰及陽脫病情

頭痛如劈

素稟陽虛之人﹐身無他苦﹐忽然頭痛如劈﹐多見唇靑爪甲靑黑﹐或气上喘﹐或脈浮空﹐或勁如石。此陽竭於上﹐急宜回陽收納﹐十中可救四五。

目痛如裂

察非外感﹐非邪火上攻﹐或脈象與上條同﹐病情有一二

同者﹐急宜回陽。若滋陰解散則死。

耳癢欲死

審無口若咽漧﹐寒熱往來﹐卽非肝膽爲病。此是腎气上騰﹐欲從耳脫也﹐必有陰象足徵﹐急宜回陽收納。

印堂如鏡

久病虛極之人﹐忽然印堂光明如鏡﹐此是陽竭於上﹐旦夕死亡之徵。若不思而救之﹐急宜大劑回陽收納﹐光斂而飲食漸加﹐過七日而精神更健者﹐卽有生機。否則未敢遽許。

唇赤如朱

久病虛極之人﹐無邪火可徵﹐忽見唇赤如朱。此眞陽從唇而脫﹐旦夕死亡之徵。急服回陽﹐十中可救二三。

兩顴發赤

久病與秉不足之人﹐兩顴發赤。此眞元竭於上也。急宜回陽收納﹐誤治則死。

鼻涕如注

久病虛極之人﹐忽然鼻涕如注。此元气將脫﹐旦夕死亡之徵。急宜回陽收納﹐或救一二。

口張气出

久病虛極之人﹐忽見口張气出。此元气將絕﹐旦夕死亡之徵。法在不治﹐若欲救之﹐急宜回陽收納﹐以盡人事。

眼胞下陷

久病之人﹐忽見眼胞下陷。此五藏元气竭於下也﹐旦夕卽死。法在不治。若欲將之﹐急宜大劑回陽﹐十中或可救一二。

白眼輪靑

久病虛損之人﹐忽見白晴靑而人無神。此眞陽衰極﹐死亡之徵。急宜回陽﹐十中可救五六。

目腫如桃

久病與素秉不足之人﹐忽見目腫如桃﹐滿身純陰﹐並無一點邪火風熱可險。此是元气從目脫出﹐急宜回陽收納﹐可保無虞。

目常直視

久病虛極之人﹐忽見目常直視。此眞气將絕﹐不能運動﹐法在死例。若欲救之﹐急宜回陽﹐或可十中救一二。

目光如華

久病與素秉不足之人﹐目前常見五彩光華。此五臟精气外越﹐陽气不藏﹐亦在死例。急宜回陽收納﹐十中可救五六。

面色光彩

久病虛損之人﹐忽見面色鮮艷﹐如無病之人﹐此是眞陽已竭於上﹐旦夕死亡之客。若欲救之﹐急宜回陽﹐光斂而神稍健﹐過七日不變者﹐方有生機。否則不救。

面如枯骨

久病虛極之人﹐忽見面如枯骨。此眞元已絕﹐精气全無﹐旦夕死亡之徵﹐可預爲辦理後事﹐急服回陽﹐十中或可救得一二。

面赤沭如朱面赤如瘀﹐面白如紙﹐面黑如煤﹐面靑如枯艸。

久病虛極之人﹐並無邪火足徵﹐忽見面赤如朱者。此眞陽已竭於上也。法在不治﹐惟回陽一法﹐或可十中救一二。更有如瘀﹑如紙﹑如煤﹑如枯艸之類﹐皆在死例﹐不可勉彊施治。

齒牙血出

素秉陽虛之人﹐並無邪火足徵﹐陰象全具﹐忽見滿口齒牙血出。此是腎中之陽虛﹐不能統攝血液﹐陰血个溢﹐只有扶陽收納一法最妥。若以滋陰之六味地黃湯治之﹐是速其危也。

牙腫如茄

凡牙腫之人﹐察其非胃火風熱﹐各部有陰象足徵。此是元气浮於上而不潛藏﹐急宜回陽收納封固爲要。若以養陰淸火治之﹐是速其亡也。

耳腫不痛

凡耳腫之人﹐其皮色必定如常﹐卽或微紅﹐多含靑色﹐各部定有陰象足徵﹐急宜大劑回陽。切勿謂肝膽風熱﹐照常法外感治之﹐是速其死也。

喉痛飲滚

凡喉痛飲滚之人﹐必非風熱上攻﹐定見脈息﹑聲音一切無神﹐陰象畢露﹐急宜回陽之藥冷服以救之﹐其效甚速。此是陽浮於上﹐不安其宅﹐今得同气之物以引之﹐必返其捨。若照風熱法治之﹐是速其危矣。

咳嗽不已

久病與素秉不足之人﹐或過服淸涼發散之人﹐忽然咳嗽異常﹐無時休息﹐陰象全具。此是陰邪上干淸道﹐元陽有從肺脫之勢﹝﹞﹐急宜回陽祛陰﹐陽旺陰消﹐咳嗽自止。切不可仍照滋陰與通套治咳嗽之上方治之。若畏而不回陽﹐是自尋其意也。

气喘唇靑

久病與素秉不足之人﹐忽見气喘唇靑﹐乃是元气上浮﹐脫絕之徵﹐法在難治。急宜回陽降逆收納。俟气喘不作﹐唇色轉紅﹐方有生機。苟信任不專﹐聽之而已。

心痛欲死

凡忽然心痛欲死之人﹐或面赤﹐或唇靑﹐察定陰陽﹐不或苟且。如心痛面赤﹐飲冷﹐稍安一刻者﹐此是邪熱犯於心也﹐急宜淸火。若面赤而飲滚﹐兼見唇舌靑光﹐此是寒邪犯於心也﹐急宜扶陽。

﹝﹞勢原本作「熱」﹐據文義攺。

腹痛欲絕

凡腹痛欲死之人﹐細察各部情形﹐如唇舌靑黑﹐此是陰寒凝滯﹐陽不運行也﹐急宜回陽。如舌黃气粗﹐二便不利﹐周身冰冷﹐此是熱邪內攻﹐閉其淸道﹐急宜宣散通滯﹐如今之萬應靈通丸﹐又名兌金丸﹐又名靈寶如意丸﹐又名川督普濟丸﹐又名玉樞萬靈丹。一半吹鼻﹐一半服﹐立刻見效﹐不可不知也。

腸鳴瀉泄

凡久病與素秉不足之人﹐有腸鳴如雷﹐泄瀉不止者﹐此乃命門火衰﹐髒寒之極﹐急宜大劑回陽﹐若以利水之藥治這﹐必不見效。予曾經驗多人。

大便下血

凡久病與素秉不足之人﹐忽然大便下血不止﹐此是下焦無火﹐不能統攝﹐有下脫之勢﹐急宜大劑回陽﹐如附子理中﹑回陽飲之類。

小便下血

此條與上大便下血同。予曾經驗多人﹐皆是重在回陽﹐其妙莫測﹐由其無邪熱足徵也。

精滴不已

大凡好色之人﹐與素秉不足之人﹐精常自出﹐此是元陽大耗﹐封鎖不密﹐急宜大劑回陽﹐交通水火爲主。予嘗以白通湯治此病﹐百發百中。

午後面赤

凡午後面赤﹐或發燒﹐舉世皆謂陰虛﹐不知久病與素秉不足之人﹐陽气日衰﹐不能鎭納其陰﹐陰邪日盛﹐上浮於外﹐況午後正陰盛時﹐陽气欲下潛藏於陰中﹐而陰盛不納﹐逼陽於外﹐元气升多降少﹐故或現面赤﹐或現夜燒。此皆陰盛之候。若按陰虛治之﹐其病必劇。予常以回陽收納﹐交通上下之法治之﹐百發百中。

身癢欲死

久病與素秉不足之人﹐身忽癢極﹐或通身發紅點﹐形似風疹﹐其實非風疹。風疹之爲病﹐必不癢極欲死﹐多見發熱身疼﹐惡寒惡風。若久病﹑素不足之人﹐其來者驟﹐多不發熱身疼﹐卽或大熱﹐而小便必淸﹐口渴飲滚﹐各部必有陰象足徵﹐脈亦有浮空﹑勁急如繩可據﹐此病急宜大劑回陽收納爲要。若作風疹治之﹐速其亡也。

大汗

如雨

久病與素秉不足之人﹐忽然大汗如雨﹐此亡陽之候也。然亦有非亡陽者。夫大汗如雨﹐驟然而出﹐片刻卽汗止者﹐此非亡陽﹐乃陰邪從竅而出﹐則爲解病之兆。若其人气息奄奄﹐旋出而身冷者﹐眞亡陽也﹐法則不治。若欲救之﹐亦只回陽一法。然陽明熱極﹐熱蒸於外﹐亦有大汗如雨一條﹐須有陽癥病情足徵。此則陰象全具﹐一一可考。

大汗

呃逆

久病與素秉不足之人﹐與過服克伐淸涼之人﹐忽然大汗

呃逆﹐此陽亡於外﹐脾腎之气絕於內﹐旦夕死亡之徵也。急宜回陽降逆。服藥後﹐如汗止呃逆不作﹐卽有生機。若仍用時派止汗之麻黃根﹑浮小麥﹐止呃之丁香﹑杮蒂﹐未有不立見其死者也。

身熱無神

久病與素秉不足之人﹐或偶勞心﹐忽見身大熱而不疼﹐並無所苦﹐只是人困無神﹐不渴不食。此是元气發外﹐宜回陽收納﹐一劑可愈。若以爲發熱﹐卽照外感之法治之﹐是速其危也﹐世多不識。

吐血身熱

凡吐血之人﹐多屬气衰﹐不能攝血。吐則气機向外﹐元气亦與之向外﹐故身熱﹐急宜回陽收納爲主。以不可見吐血而卽謂之火﹐以涼劑施之。

大吐身熱

《經》云﹕吐則亡陽。吐屬太陰﹐大吐之人﹐多緣中宮或寒或熱﹐或食阻滯。若旣吐已﹐而見周身大熱﹐並無三陽表證足徵。此屬脾胃之元气發外﹐急宜收納中宮元气爲主。切不可仍照藿香正气散之法治之。予於此證﹐每以甘艸漧薑湯加砂仁﹐十治十效。

大泄身熱

久病與素秉不足之人﹐忽然大泄﹐漸而身大熱者﹐此屬陽脫之候。大熱者﹐陽竭於上。大泄者﹐陰脫於下。急宜溫中收納爲主。切不可一見身熱﹐便云外感﹐一見大泄﹐便云

飲食。若用解表﹑消導﹑利水﹐其禍立至﹐不可不知。

午後身熱

《經》云﹕陰虛生內熱。是指邪气旺而血衰﹐並非專指午後﹑夜間發熱爲陰虛也。今人全不在陰陽至理處探取盈縮消息﹐一見午後﹑夜間發熱﹐便云陰虛﹐便雲滋水。推其意﹐以爲午後屬陰﹐卽爲陰虛﹐就不知午後﹑夜間正陰盛之時﹐並非陰虛之候。卽有發熱﹐多屬陰盛隔陽於外﹐陽气不得潛藏﹑陽浮於外﹐故見身熱。何也﹖人身眞气從子時一陽發動﹐歷丑寅卯辰已﹐陽气旺極﹐至午未申酉戌亥﹐陽衰而下潛藏。今爲陰隔拒﹐不得下降﹐故多發熱。此乃陰陽盛衰﹐元气出入消息﹐不可不知也。

予於此證﹐無論夜間﹑午後發燒熱﹐或面赤﹐或唇赤﹐脈空﹐飲滚﹐無神﹐卽以白通湯治之﹐屢治屢效。

皮毛

出血

久病與素秉不足之人﹐忽見皮毛出血﹐此乃衛外之陽不足﹐急宜回陽收納﹐不可遲延。

陰囊

縮入

久病與素秉不足之人﹐忽然囊縮腹痛﹐此厥陰陰寒太甚﹐陽气虛極也﹐急宜回陽。或用艾火燒丹田﹐或臍中﹔或以胡椒末裹塞臍中﹐用有力人口气吹入腹中﹐痛止卽止﹐亦是救急妙法。

兩腳

大燒

久病與素秉不足之人﹐或夜臥﹐或午後兩腳大燒﹐欲踏

石上﹐人困無神。此元气發騰﹐有亡陽之勢﹐急宜加陽收納爲主。切不可妄云陰虛﹐而用滋陰之藥。

兩手

腫熱

凡素秉不足之人﹐忽然兩手腫大如盂﹐微痛微紅﹐夜間﹑午後便燒熱難忍。此陰盛逼陽﹐從手脫也﹐急宜回陽收納爲主。

兩乳

忽腫

凡素秉不足之人﹐忽然兩乳腫大﹐皮色如常﹐此是元气從兩乳脫出﹐切勿當作瘡治﹐當以回陽收納爲主。

瘡口

不斂

凡瘡口久而不斂﹐多屬元气大傷﹐不能化毒生肌﹐只宜大劑回陽。陽回气旺﹐其毒自消﹐其口自斂。切忌養陰淸涼﹐見瘡治瘡。

痘瘡

平塌

凡痘瘡平塌﹐總原無火﹐只宜大劑回陽﹐切不可兼用滋陰。

肛脫

不收

凡素秉不足之人﹐或因大泄﹐或因過痢﹐以致肛脫不收。此是下元無火﹐不能收束﹐法宜回陽﹐收納腎气。或灸百會穴﹐亦是良法。

小便

不止

久病與素秉不足之人﹐忽見小便日數十次﹐每來淸長而

多。此是下元無火也﹐急宜回陽﹐收納腎气﹐切不可妄行利水。

腹痛

卽泄

久病與素秉不足之人﹐多有小腹一痛﹐立卽泄瀉﹐或溏糞﹐日十餘次。此屬下焦火衰﹐陰寒气滯﹐急宜回陽。切不可專以理气分利爲事。

身疼

無熱

久病與素秉不足之人﹐忽見身疼﹐而卻不發熱者﹐是裏有寒也﹐法宜溫裏。但服溫裏之藥﹐多有見大熱身疼甚者﹐此是陰邪漬散﹐卽愈之徵﹐切不可妄用淸涼以止之。

身熱

無疼

久病與素秉不足之人﹐與服克代宣散太過之人﹐忽見身熱﹐而卻無痛苦﹐並見各部陰象足徵。此是陽越於外也﹐急宜回陽收納﹐不可妄用滋陰﹑升散。

身冷

內熱

久病與素秉不足之人﹐身外冷而覺內熱難當﹐欲得淸涼方快。淸涼入口﹐卻又不受﹐舌靑滑而人無神﹐二便自利。此是陰气發潮﹐切不可妄用滋陰淸涼之品﹐急宜大劑回陽﹐陽回則陰潮自滅。若果系時疫外冷內熱之候﹐其人必煩燥﹐口渴飲冷﹐二便不利﹐人必有神﹐又當攻下﹐回陽則危。

身熱

內冷

久病之人﹐忽見身大熱而內冷亦甚﹐疊褥數重。此是陽

越於外﹐寒隔於內﹐急宜回陽﹐陽气復藏﹐外自不熱﹐內自不冷。切不可認作表邪﹐若與之解表﹐則元气立亡。此等證多無外感足徵﹐卽或有太陽表證﹐仍宜大劑回陽藥中加桂﹑麻幾分﹐卽可無虞。

身重

畏冷

久病與素秉不足之人﹐忽見身重畏冷者﹐此是陰盛而陽微也﹐急宜回陽。

身彊

不用

久病與素秉不足之人﹐與過服克伐宣散之人﹐忽然身彊不用。此是眞陽衰極﹐陽气不充﹐君令不行﹐陰气旺甚﹐阻滯經脈﹐宜大劑回陽﹐陽旺陰消﹐正气復充﹐君令復行﹐其病自己。世人不識﹐多以中風目之﹐其用多以祛風﹐每每釀成壞證﹐不可不知也。

腳輕

頭重

久病與素秉不足之人﹐人忽見腳輕頭重。此是陰乘於上﹐陽衰於內也。急宜回陽﹐收納眞气﹐陽旺陰消﹐頭重不作﹐便是生機。

腳麻

身軟

久病與素秉不足之人﹐多有腳麻身軟者。此是陽气虛甚﹐不能充周﹐急宜甘溫扶陽。陽气充足﹐其病自己。

气喘

脈勁

久病之人﹐忽見气喘脈勁﹐此陽竭於上﹐旦夕死亡之候﹐

急急回陽﹐十中可救一二。但非至親﹐切切不可主方﹐卽主方亦必須批明﹐以免生怨。切不可見脈勁而云火大﹐便去滋陰降火。

吐血

脈大

凡吐血之人﹐忽見脈來洪大﹝﹞。此陽竭於上﹐危亡之候也。今人動云﹕吐血屬火﹐脈大屬火﹐皆是認不明陰陽之過也。﹝眉批﹞人能知得血是水﹐气是火﹐便知得滋陰之誤﹐姜﹑附之效也。

虛勞

脈動

凡虛損已極之人﹐脈象只宜沈細。若見洪大細數﹐或弦﹐或緊﹐或勁﹐或如擊石﹐或如粗繩﹐或如雀啄﹑釜沸﹐皆死亡之候。切切不可出方。果系至親至友﹐情迫不已﹐只宜大甘大溫以扶之。苟能脈气和平﹐卽有生機。切切不可妄用滋陰。要知虛損之人﹐多屬气虛﹐所現證形﹐多有近似陰虛﹐其實非陰虛也。

予嘗見虛損之人﹐每每少气懶言﹐身重嗜臥﹐潮熱而口不渴﹐飲食減少﹐起居動靜﹐一切無神﹐明明陽虛﹐並未見一分火旺陰虛的面目。

近閱市習﹐一見此等病情﹐每稱爲陰虛﹐所用藥品﹐多半甘寒養陰。並未見幾个膽大用辛溫者﹐故一成虛勞﹐十个九死。非死於病﹐實死於藥﹐非死於藥﹐實死於醫。皆由醫家不明陰陽至理﹐病家深畏辛溫﹐故罕有幾个得生﹐眞大憾也。

以上數十條﹐揭出元气離根﹐陽虛將脫危候﹐情狀𨿽異﹐病源則一。學者苟能細心體會﹐胸中卽有定據﹐一見便知﹐

﹝﹞大原本作「太」﹐據文義攺。

用藥自不錯亂。𨿽不能十救十全﹐亦不致誤人性命。但病有萬端﹐亦非數十條可盡﹐學者卽在這點元气上探求盈虛出入消息﹐𨿽千萬病情﹐亦不能出其範圍。予更一言奉告﹐夫人身三百六十骨節﹐節節皆有神﹐節節皆有鬼﹐神者﹐陽之靈﹐气之主也。此言節節﹐皆正气布護。鬼者﹐陰之靈﹐血之主也。此言節節﹐皆眞陰布護。故前賢云。鬼神塞滿宇宙。宇宙指天地﹐指人身也。無論何節出現鬼象﹐卽陰邪也。卽以神治之。神﹐陽也﹐火也﹐气也。以陽治陰﹐卽益火之源﹐以消陰翳。卽扶南瀉北之意﹐卽補火治水義。用藥卽桂﹑附﹑姜﹑砂﹐一承是也。無論何節現出邪神爲殃﹐言邪神者﹐明非卽正气之盛﹐指邪气之盛﹐邪气卽邪火也。乾坤以正气充塞﹐正气不能害人﹐气始能害人﹐故曰邪神。又可以鬼伏之。鬼﹐陰也﹐血也﹐水也。邪神﹐邪火也。鬼伏神﹐卽以水治火﹐滋陰降火。用藥卽三黃石膏﹑大小承气一派是也。今人動云滋陰降火﹐皆是爲邪火傷陰立說﹐並未有眞正陰虛。卽謂陰虛﹐皆陽虛也。何則﹖陰陽本是一气﹐不可分也。故《經》云﹕气旺則血旺。气衰則血衰﹐气升則血升﹐气降則血降﹐气在則血在﹐气亡則血亡。明得此理﹐便知天一生水之旨歸﹐甘溫﹑辛溫回陽之妙諦。學者不必他處猜想﹐卽於鬼神一語﹐領會通身陰陽﹐用藥從陰從陽法度﹐認得邪正關鍵﹐識得諸家錯誤﹐便可超人﹝﹞上乘﹐臻於神化。

辯脈

切要

浮脈主風﹑洪脈主火﹑實脈主熱﹑數脈主熱﹑緊脈主寒﹑滑脈主痰﹑沈脈屬陰﹑遲脈屬寒﹑細脈不足﹑微脈不足﹑虛脈不足﹑弱脈不足。

以上脈象﹐諸書言﹕浮主風也﹐洪與實﹑數﹑緊﹑滑主火﹑主熱﹑主寒﹑主痰也。予謂浮脈未可遽爲風。洪﹑大﹑實﹑數﹑緊﹑滑未可遽慨爲火﹑爲熱﹑爲寒﹑爲痰也。沈﹑遲﹑細﹑微與虛﹑弱﹐亦未

﹝﹞人原本作「入」﹐據文義攺。

可遽槪爲陰﹑爲寒﹑爲不足﹑爲虛損也。要知外感脈浮﹐而病現頭疼身痛﹐發熱惡風﹑自汗﹑鼻築流淸﹐始可以言風也。若內傷已久﹐元气將脫之候﹐脈象亦浮﹐猶得以風言之乎。洪﹑大﹑實﹑數之脈﹐而病現發熱惡熱﹐煩躁﹐口渴飲冷﹐譫語﹐口臭气粗﹐二便閉塞之類﹐始可以言火﹑言熱也。若內傷已久﹐元气將脫之候﹐脈象有極洪﹑極長﹑極實﹑極數﹑極勁之類﹐又尙得以時行火熱證言之乎﹖緊寒﹑滑痰之脈﹐而病現身疼﹐發熱畏寒﹐與吐痰不體之類﹐始可言寒邪痰濕也。若內傷已久﹐元气將脫之候﹐脈象亦有極緊﹑極滑之形﹐又尙得以寒痰目之乎﹖沈﹑遲﹑細﹑微﹑虛﹑弱之脈﹐而病現面白唇靑﹐少气懶言﹐困倦嗜臥之類﹐乃可以言不足﹐言虛寒﹐言陰陽兩傷。若外邪深入﹐協火而動﹐閉其淸道﹐熱伏於中﹐陽气不達於四末﹐四肢冰冷﹐惟口气蒸手﹐小便短赤而痛﹐此爲陽極似陰﹐又尙得以气血虛損言之乎﹖總之﹐脈無定體﹐認證爲要﹐陰陽內外﹐辯察宜淸。𨿽二十八脈之詳分﹐亦不過資顧問已耳。學者苟能識得此中變化﹐便不爲脈所囿矣。

切脈

金鍼

夫脈者﹐气與血渾而爲一者也。其要在寸口﹐百脈皆會於此。其妙在散於周身﹐隨邪之淺深﹑臟腑之盛衰﹐人性之剛柔﹑身體之長短﹑肌肉之肥瘦﹑老幼男女之不同﹐變化萬端。其綱在浮﹑沈﹑遲﹑數﹐其妙在有神﹑無神。卽有力﹑無力也。有神無神者﹐卽盈縮機關﹐內外祕決。他如浮﹑洪﹑長﹑大﹑數﹑實﹐皆爲盈﹐爲有餘之候。果病情相符﹐則爲脈與病合﹐當從有餘立法施治。如脈𨿽具以上等象﹐而病現不足已極﹐則爲脈不合病﹐當捨脈從病﹐急宜扶其不足﹐培其本源。切

勿惑於浮風﹑洪火之說。若按浮風﹑洪火治去﹐則爲害非淺。沈遲﹑細﹑微虛﹑弱皆爲縮﹐爲不足。果病情相符﹐則爲脈與病合﹐當照不足立法施治。如脈𨿽具以上等象﹐而病現有餘以極﹐又當捨脈從病。切勿惑於沈﹑遲﹑細﹑微爲虛損。若按虛損治去﹐則爲禍不淺。予恆曰﹕一盈一縮﹐卽陰陽旨歸﹐萬病繩墨。切脈知此﹐但易認證﹐庶不爲脈所囿矣。

相舌

切要

舌上白苔

病人𨿽舌現白苔﹐並未見頭疼身痛﹐發熱惡寒﹐惡熱等情﹐切不可認爲表證﹐認爲瘟證。當於脈息﹐聲音﹑起居動靜﹐有神無神處探求病情﹐自有著落。切切不可猛浪。如果有表證足徵﹐始可照解表法施治。

舌上黃苔

病人𨿽舌現黃苔﹐無論漧黃色﹑潤黃色﹑老黃色﹑黑黃色﹐並未見口渴飲冷﹐煩躁﹐惡熱﹐便閉等情﹐切不可便謂大旺熱極﹐當於陽虛﹐眞气不上升處理會﹐病情上理會﹐治法卽在其中。如果見便閉﹐口臭气粗﹐身輕惡熱﹐必煩飲冷﹐精神有餘等情﹐便當攻下﹐不可遲延。

舌上黑苔

病人𨿽舌現黑苔﹐無論幹黑色﹑靑黑色﹑潤黑色﹑𨿽現陰象﹐切不可卽作陰證施治。如其人煩躁﹐口渴飲冷﹐惡熱

身輕﹐气粗口臭﹐二便閉結﹐卽當攻下﹐不可遲延。如其人安靜懶言﹐困倦﹐不渴不食﹐二便自利﹐卽當回陽﹐不可遲延。

舌上紅黑色舌上潤白苔舌根獨黃色舌上白黃色舌上黃芒刺舌尖獨靑色舌上黑黃色舌上黑芒刺舌根獨黑色舌上靑黃色舌上白芒刺舌尖慘紅色舌上粉白苔舌上靑紅色舌心獨黃色舌上干白苔舌上淡黃色舌邊獨白色舌裂而開瓣舌如豬腰色

舌之分辯﹐實屬繁冗﹐亦難盡舉。姑無論其舌之靑﹑黃﹑赤﹑白﹑黑﹑幹潤﹑燥裂﹑芒刺滿口﹑紅白相間﹑黃黑相兼﹐統以陰陽兩字盡之矣。是陰證則有陰象足徵﹐是陽證則有陽證可憑。識得此旨﹐則不專以舌論矣。諸書紛紛論舌﹐言某舌當某藥﹐某舌當某方﹐皆是刻舟求劍之流﹐不可爲法。學者務於平日﹐先將陰陽病情﹐眞眞假假﹐熟悉胸中﹐自然一見便知﹐亦是認證要著。

萬病一气說

病有萬端﹐發於一元。一元者﹐二气渾爲一气者也。一气盈縮﹐病卽生焉。有餘卽火﹐不足卽寒。他如脈來洪大﹐气之盈也﹐脈來數實﹐脈來浮滑﹐气之盈也。間亦不足。脈來洪大數實浮滑﹐乃邪實火盛﹐此爲有餘。久病暴脫﹐亦有此脈象﹐不可不知。脈來遲細﹐气之縮也﹐脈來短小﹐脈來虛弱﹐气之縮也。間亦有餘。脈來遲細短小虛弱﹐皆爲不足。若溫病熱極脈伏﹐亦有此脈﹐不可不知。脈來劈石﹐脈來魚尾﹐脈來雀啄﹐脈來釜沸﹐脈來掉尾﹐脈來散亂﹐气之絕也。

推之面色如珠﹐气盈之驗。亦有縮者。素乎面赤﹐不作病看。新病面赤惡熱﹐則爲邪實火旺。久病無神﹐虛極之人而面赤﹐則爲陽竭於上﹐脫絕

之候﹐色如雞冠者吉﹐色如瘀血者死。面靑有神﹐气盈之驗。亦有縮者。素平面靑有神﹐不作病看。有病而始面靑﹐則爲肝病。有神主肝旺﹑無神主肝虛。色如翠羽者吉﹐色如枯艸者凶。面白有神﹑气盈之驗。亦有縮者。素乎面白﹐不作病看。有病而始見面白者﹐方以病論。白而有神﹐肺气嘗旺。白而無神﹐肺虛之徵。自如豬膏者吉﹐色如枯骨者危。面黃有神﹐气盈之驗。亦有縮者。素乎面黃﹐不作病看。有病而始面黃﹐方以病論。黃而有神﹐胃積之盛。黃而無神﹐气弱之徵。黃而鮮明者吉﹐黃如塵埃色者凶。面黑有神﹐气盈之驗。亦有縮者。素乎面黑﹐不作病看。有病而始面黑﹐方以病論。黑而有神﹐腎气尙旺。黑而無神﹐腎气衰弱。黑如鳥羽者吉﹐色如炭煤者危。此論五色之盛衰﹐其中尙有生克。額屬心﹐而黑气可畏。鼻屬土﹐而靑色堪驚。骸下黃而水病﹐腮左白而肝傷﹐腮右赤兮火灼﹐唇上黑兮水泱。气色之變化多端﹐明暗之機關可據。

至若審音察理﹐五音細詳。五音指宮﹑商﹑角﹑微﹑羽﹐以應人身五臟也。聲如洪鐘﹐指邪火之旺極。素來音洪﹐不作病看。有病而始見聲洪﹐則爲邪實火旺﹐法宜瀉火爲主。語柔而細﹐屬正气之大傷。素來聲細﹐不作病看﹐有病而始見聲低息短﹐則爲不足。忽笑忽歌﹐心脾之邪熱已現。笑主心旺﹐歌主脾旺。或狂或叫﹐陽明之气實方張。狂叫乃胃熱極。瞑目而言語重重﹐曰神曰鬼。瞑目而妄言鬼神﹐是正气虛極﹐神不守舍也。張目而呼罵叨叨﹐最烈最橫。肝火與心胃邪旺﹐其勢其不可撲滅。

曰飲食﹐曰起居也﹐須考證。食健力健﹐言气之盈﹐食少力少﹐本气之縮。飲冷飲滚兮﹐陰陽之形蹤已判。好動好臥兮﹐虛實之病機畢陳。

至於身體﹐更宜詳辯。肌肉丰隆﹐定見胃气之旺。形瘦如柴﹐已知正气之微。皮膚幹潤﹐判乎吉凶。毛髮脫落﹐知其正敗。

要知風气爲殃﹐春溫之名已播。火气作崇﹐暑熱之號已工。濕气時行﹐霍亂之病偏多。燥气行秋﹐瘧痢之病不少。又乃冬布嚴寒﹐傷寒名著。一年節令﹐病气之變化無窮﹐六气循環﹐各令之機關可據。六气﹐卽是六經﹐六經仍是一經。五行分爲五气﹐五气仍是一气。揭太陽以言气之始﹐論厥陰以言气之終﹐晝夜循環﹐周而復始。病也者﹐病此气也。周身骨節﹑經絡。皆是後天有形之質。全賴一气貫注。𨿽各處發病﹐形勢不同﹐總在一气之中﹐神爲气之宰﹐气傷則神不安﹐故曰病。气也者﹐周身軀殼之大用也。身中無气則無神﹐故曰死。用藥以治病﹐實以治气也。气之旺者宜平。正气不易旺﹐惟邪气易旺﹐須當細分。气之衰者宜助﹐衰有邪衰﹑正衰之𨿽﹐當知。气之升者宜降﹐瀉其亢盛。气之陷者宜舉﹐气之滯者宜行﹐气之郁者宜解﹐气之脫者宜固﹐气之散者宜斂。知其气之平﹐知其气之變﹐用藥不失宜﹐匡救不失道﹐醫之事畢矣。

胎元

圖

胎元

圖說

今以一大圈﹐諭人一身之眞气﹐中有一小圈﹐諭人身受胎之始基。始基之謂﹐胎元之消息也﹐稱爲祖气﹐號曰先天。先天﹐卽父母精血中一點眞气。﹝眉批﹞陽精陰血。各具眞气﹐故曰眞气寓於凡精凡血之中。二气渾爲一气﹐一气中含五气﹐五气﹐卽靑黃赤白黑﹐秉天也。五气卽金木水火土﹐秉地也。在人卽心肝脾肺腎。《經》云﹕二五之精妙合二凝是也。五气發生萬物。陰陽配合﹐疊相運用﹐化生五臟六腑﹐百脈經絡﹐天地所有﹐人身皆具。然未生以前﹐五行在乾坤之中。旣生以後﹐乾坤卽在五行之內。五气生萬物﹐一物一太極﹐一物一陰陽。陽之用從晝﹐陰之用從夜﹐此坎離之功用所由分﹐而萬物之功用所由出﹐由一而萬理攸分﹐由萬而一元合聚。故曰﹕一粒粟藏大千世界﹐卽此之謂也。孟子云﹕萬物皆備於我﹐皆是由明善復初﹐以知得个中這一點機關﹐這一點胎元消息也。其中這一點眞消息﹐逐日運行﹐無刻休息。子時發動﹐由下而中而上﹐陽根於陰﹐故由下而發土。由上而中而下﹐陰根於陽﹐故由上而趨下﹐此陰陽互爲其根﹐一元之消息也。循環不已。然由下而中而上﹐三陽已分﹐下中上爲三部﹐陽主上升﹐一气分爲三部﹐卽太陽﹑陽明﹑少陽也。由上而中而下﹐三陰已定﹐上中下爲三部。陰主下降﹐陽從背面﹐陰從腹面。三陰卽太陰﹑少陰﹑厥陰是也。合之二三如六﹐故曰六步而成位。六爻之義於此分﹐六气六經之所由判﹐亦無非這一點胎元﹐流行充周之所化育也。

仲景知得六步之精義﹐移步換形﹐移步更名﹐變化萬端﹐不出範圍。予初業斯道﹐卽聞諸師云﹐萬病不出六經﹐不出陰陽。終不了了。冥心之餘﹐忽得此胎元消息﹐始識師言之不謬﹐仲景之骨髓如見矣。

用藥

須知

外感風寒忌收納也

凡一切外邪初入﹐切不可攻下﹐攻下則引邪入裏﹐變證百出。切不可妄用溫固收納﹐收納爲關門捉賊﹐延禍匪輕。切不可妄用滋陰﹐滋陰則畱戀陰邪﹐病根難除。只宜按定六經提綱病情施治﹐庶不誤人。

內傷虛損忌發散也

凡內傷之人﹐多半咳嗽﹐由淸陽不升﹐濁陰不降﹐閉塞淸道而成﹐只宜辛甘化陽之品﹐蕩去陰邪﹐淸升濁降﹐咳嗽自己。昧者不識﹐稱爲陳寒入脫﹐純用一派搜寒宣散之品﹐每每釀成脫證。不知病旣內傷﹐正虛無疑﹐而更用此宣散﹐則一綫之正气﹐又爲大傷﹐豈能久延時刻﹐而不脫絕者乎。

凡內傷之人﹐多半胸滿不食﹐痰多。由中宮气衰﹐轉輸失職﹐陰邪痰水堵塞胸中﹐只宜溫中醒脾助正﹐胸滿﹑痰水自去也。昧者不察﹐多用一派推蕩破滯之品﹐每每釀成腹脹不治之病﹐不可不知。

凡內傷之人﹐多有身熱而卻不疼﹐𨿽然內熱﹐而口不渴。如此等病情﹐近似外感﹐近似火癥﹐只宜回陽收納。收納則陽不外越﹐而身熱自己。陽回則鎭納陰邪﹐而陰潮不作。諸書稱內熱由陰虛﹐不知陽衰而陰鬼立出﹐卽晝夜亦可知也。昧者不識﹐一見發熱﹐稱爲外感﹐便以發散投之必危﹔一見內熱﹐稱爲陰虛﹐滋陰降火必殆。

陽虛吐備忌滋陰也

凡吐血之人﹐由正气已衰﹐中宮不運﹐陰邪僭居陽位﹐久久積聚﹐陽無力以施運行之權﹐陽無力以申乾剛之令﹐一觸卽發﹐血所以出也。只宜甘溫扶陽﹐以申其正气﹐正气日申﹐陰血自降﹐一定之理。昧者不察﹐一見吐血﹐便以滋陰止血之品﹐希圖速效﹐究意釀成死證。含糊有年﹐眞憾事也。

陰虛吐血忌溫補也

凡陰虛吐血之人﹐多半精神有餘﹐火伏於中﹐逼血妄行。吐後人不困倦﹐此乃有餘之候﹐百中僅見一二。只宜淸涼﹐平其有餘。若照陽虛吐血治之必殆﹐不可不知。

陽虛一切病證忌滋陰也

凡陽虛之人﹐多屬气衰血盛﹐無論發何疾病﹐多緣陰邪爲殃﹐切不可再滋其陰。若更滋其陰﹐則陰愈盛而陽愈消﹐每每釀出眞陽外越之候﹐不知不知。

陰虛一切病證忌溫補也

凡陰虛之人﹐多屬气盛血衰﹐無論何部發病﹐多緣火邪爲殃﹐切不可再扶其陽。若扶其陽﹐則陽愈旺而陰愈消﹐每每釀出亢龍有悔之候﹐不可不知。

病有宜汗者

太陽病﹐發熱身疼﹐自汗﹐惡風者﹐當發汗。太陽病外癥未解﹐脈浮弱者﹐當微發汗。太陽病表癥未罷﹐發汗未過﹐脈浮數者﹐仍可發汗。陽明病脈遲汗出多﹐微惡寒者﹐表未

解也﹐可發汗。太陰病脈浮者﹐可發汗。太陰病汗後不解﹐仍發熱﹐脈浮者﹐當復汗之。傷寒發汗本無體﹐隨邪之淺深﹐本气之盛衰﹐有大發汗﹐復發汗﹐微發汗﹐更有和解﹐亦得汗而解﹐溫經亦得汗而解﹐回陽亦得汗而解﹐不可不知。

病有不宜汗者

仲景云﹕陽盛陰虛﹐下之則愈﹐汗之則死。發熱身疼﹐脈浮緊者﹐當發汗。假令尺脈遲弱者﹐不可發汗﹐以營弱血少故也。咽燥喉痺者﹐不可發汗﹐津液現已傷也。咳而小便利﹐若失小便者﹐不可發汗﹐下元虛也。下利﹐𨿽有表證﹐不可發汗﹐發汗則水濕必散於周身﹐而成浮腫脹滿。淋家不可發汗﹐發汗則津液內亡﹐客熱更增。衄血亡血家﹐不可發汗﹐以其血液虛也。瘡家不可發汗﹐發汗則痙。表虛熱盛故生瘡﹐汗之則表愈虛而熱愈熾﹐熱則傷血﹐熱則生風﹐故變爲痙。少陰病﹐脈沈細數。沈爲在裏﹐不可發汗。大便素難便者﹐不可發汗﹐發汗則譫語﹐以其血液旣少﹐而復奪之﹐表虛裏實﹐故譫語。汗家不可重發汗﹐發汗則心神恍惚﹐蓋以汗爲血液也﹐心液大耗﹐神無所主﹐故見恍惚。虛人發熱﹐無身疼者﹐不可發汗﹐發汗則陽亡。蓋以發熱乃陽越於外﹐收之惟恐不及﹐今誤汗之﹐陽必亡。血气欲絕﹐手足厥冷﹐引衣踡臥﹐不可發汗﹐發汗則殆。厥證脈緊﹐不可發汗﹐汗則聲絕咽嘶舌萎。要知陽厥宜下﹐卽熱深厥深是也。陰厥宜回陽﹐卽四逆湯法之也。脈弦細﹐頭痛發熱者﹐屬少陽﹐宜和解﹐不宜發汗﹐發汗則變證百出。太陽與少陽並病﹐頭項﹝﹞彊痛﹐或眩冒﹐時加結胸﹐心下痞硬者﹐

﹝﹞項原本作「頂」﹐據文義攺。

不可發汗。風溫證不可發汗﹐汗之則熱盛﹐汗則血傷也。濕溫證不可發汗﹐汗之衛陽虛﹐津液竭﹐熱必盛也。虛煩證不可發汗﹐汗之則心血虛﹐而煩愈盛也。午後熱﹐不可發汗﹐汗之則陽亡。久病陽虛陰虛﹐一切諸證﹐不可擅發汗。

病有宜吐者

病如桂枝證﹐頭不疼﹐項不彊﹐寸脈微浮﹐胸中痞硬﹐气上衝咽喉﹐不和息者﹐此爲有寒。一云內有久痰﹐宜吐之。病人胸中菀菀而痛﹐不能食﹐欲使人按之﹐而反有涏唾﹐下利日十餘行﹐其脈反遲﹐寸口微滑。此宜吐之﹐吐之則利止。少陽病﹐飲食入口卽吐﹐心下溫溫欲吐﹐復不能吐者﹐宜吐之。宿食在上脘者﹐當吐之。病手足逆冷﹐脈乍結﹐以客气在胸中﹐心下滿而煩﹐欲食不能﹐病在胸中﹐當吐之。凡病在膈上﹐脈大胸滿多痰者﹐食在胃口﹐脈滑者﹐俱宜吐之。

病有不宜吐者

脈虛﹑脈微者﹐不可吐。太陽病漧嘔﹐嘔逆者﹐不可吐。吐之則傷胃。四肢厥逆者﹐不可吐。膈上有寒飲漧嘔者﹐不宜吐﹐當溫之。凡中下二部之病﹐切不可吐﹐吐則爲逆。

病有宜下者

發汗不解﹐腹滿痛者﹐急下之。下利﹐三部脈皆平﹐按之心下硬者﹐急下之。下利﹐脈遲滑者﹐內實也﹐利未欲止﹐當下之。脈滑而數者﹐有宿食也﹐宜下之。寸脈浮大﹐按之反澀﹐尺中亦微而澀﹐知有宿食也﹐宜下之。下

利﹐不欲食者﹐以有宿食故了﹐當下之。不利﹐見譫語者﹐有屎燥也﹐宜下之。下利瘥﹐至其年月日時復發者﹐病不盡故也﹐當下之。傷寒六七日﹐目中不了了﹐晴不合﹐無表裏證﹐大便難﹐身微熱者﹐此爲實也。急下之。陽明病﹐發熱汗出多者﹐急下之。二陽並病﹐太陽證罷﹐但發潮熱﹐手足漐漐汗出﹐大便難而譫語者﹐下之則愈。少陰病得之二三日﹐口燥咽漧者﹐急下之﹐此邪未深入﹐便作口燥﹐腎水將幹﹐宜急下之﹐以救欲絕之水也。少陰證六七日﹐腹脹不大便者﹐急下之﹐此少陰邪熱入胃府也﹐土勝則水漧﹐宜急下以救腎水。少陰病﹐自利淸水﹐色純靑﹐心中必痛﹐口中燥者﹐急下之。靑爲肝色﹐肝邪乘腎﹐故下利。陽邪上攻﹐故口燥﹐此亦少陰傳陽明腑證也。厥陰證﹐舌捲囊縮﹐宜急下之。此證有寒極而縮者﹐宜溫。此由陽明之熱﹐陷入厥陰﹐陽明主潤宗筋﹐宗筋爲熱所功﹐弗榮而急引舌睪丸﹐故舌捲囊縮﹐此爲熱極﹐故宜急下以存陰也。

須知胃爲五臟之大源﹐凡胃受熱﹐處處皆可傳及。總之﹐土燥則水易虧﹐故陽明與厥陰皆有急下法。法𨿽不同﹐其入腑之理則一也。

病有不宜下者

仲景云﹕陽盛陽虛﹐汗之則愈﹐下之則死。太陽病外證未解者﹐不可下。下之則引邪入裏也。脈浮大者﹐不可下。浮大爲在表也。惡寒者﹐不可下。邪尙在表也。嘔多﹐𨿽有陽明證﹐不可下。邪在上焦也。陽明病不能食﹐攻其熱必噦﹐胃中虛冷故也。陽明病應發汗﹐反下之﹐則爲大逆。太陽陽明合病﹐喘而胸滿﹐不可下﹐宜麻黃湯。寒散肺淸﹐胃邪亦自散也。脈細數者﹐不可下。細數爲血虛

有熱﹐下之熱邪入裏﹐恐亡陰。惡水者﹐不可下﹐下之則內冷﹐不嗜食﹐完谷出。頭痛目黃者﹐不可下﹐邪在上也。陽微者﹐不可下﹐下之痞硬﹐陰盛而陽不宣也。寒厥者﹐不可下﹐下之則死。腹脹可按而減者﹐不可下﹐裏虛而邪未實也。咽中祕塞者﹐不可下﹐邪未上也。陽明病﹐面赤﹐心下𨿽微滿﹐不可下﹐邪未實也。腹中上下左右有動气者﹐不可下。結胸證﹐脈浮大者﹐不可下﹐邪在表也。髒結無陽證﹐舌上苔滑﹐安靜不渴者﹐不可下。大便硬﹐小便數者﹐不可下﹐乃脾約丸證也。陽明病﹐自汗出﹐若發汗小便自利者﹐不可下﹐此爲津液內竭﹐𨿽硬不可攻﹐宜蜜煎導之。

凡病之當汗與不當汗﹐當吐與不當吐﹐當下與不當下﹐淺深各有定據﹐不得砐行妄爲。務宜詳察病情﹐診視脈象有神無神﹐聲音微厲﹐飲熱飲冷﹐喜按畏按﹐各處搜求﹐自然有下手處也。

服藥

須知

大凡陽虛陰盛之人﹐滿身純陰﹐𨿽現一切證形﹐如气喘气短﹐痰多咳嗽﹐不食嗜臥﹐面白唇靑﹑午後﹑夜間發熱﹐咽痛﹐腹痛泄瀉﹐無故目赤﹐牙疼﹐腰痛膝冷﹐足軟手弱﹐聲低息微﹐脈時大時勁﹐或浮或空﹐或沈或細﹐種種不一。皆宜扶陽﹐驅逐陰邪﹐陽旺陰消﹐邪盡正復﹐方可了扶陽之品。但初服辛溫﹐有胸中煩燥者﹐有昏死一二時者﹐有鼻血出者﹐有滿口起泡者﹐有喉幹痛﹑目赤者。此是陽藥運行﹐陰邪化去﹐從上竅而出也。以不思冷水喫爲準﹐卽喫一二口冷水﹐皆無妨。服辛濁溫四五劑﹐或七八劑﹐忽咳嗽痰多﹐日夜不輟。此是肺胃之陰邪﹐從上出也﹐切不可淸潤。服辛溫

十餘劑後﹐忽然周身面目浮腫﹐或發現斑點﹐痛癢異常﹐或汗出﹐此是陽藥運行﹐陰邪化去﹐從七竅而出也﹐以飲食漸加爲準。服辛溫十餘劑﹐或二十餘劑﹐或腹痛泄瀉。此是陽藥運行﹐陰邪化去﹐從下竅而出也。但人必困倦數日﹐飲食懶餐﹐三五日自己。其中尙有辛溫回陽﹐而擊身反見大痛大熱者﹐陰陷於內﹐得陽運而外解也﹐半日卽愈。

凡服此等熱藥﹐總要服至周身﹑腹中發熱難安時﹑然後與以一劑滋陰﹐此乃全身陰邪化去﹐眞陽已復﹐卽與以一劑滋陰之品﹐以斂其所復之陽﹐陽得陰斂﹐而陽有所依﹐自然互根相濟﹐而體健身輕矣。𨿽然邪之情形﹐萬變莫測。以上所論﹐不過略陳大意耳﹐學者須知。

卷四

失血破疑說

今人一見失血諸證﹐莫不稱爲火旺也。稱爲火旺﹐治之莫不用寒涼以瀉火。舉世宗之而不疑﹐羣醫信之而不察。所以一得失血證﹐羣皆畏死﹐由其一經失血﹐死者甚多﹐不知非死於病﹐實死於瀉火之涼藥耳。然則﹐涼藥其可廢乎﹖非卽謂涼藥之可廢﹐但失血之人﹐正气實者少也﹐正气一衰﹐陰邪上逆﹐十居八九﹐邪火所致十僅一二。不可不愼。

予有見於今之失血家﹐羣皆喜服淸涼而惡辛溫﹐每每致死﹐豈不痛惜。予故爲當服辛溫者﹐決其從違焉。不觀天之日月﹐猶人身之气血乎。晝則日行於上﹐而月伏於下﹐夜則月行於上﹐而日伏於下﹐人身气血同然。失血之人﹐血行於上﹐而气伏不升可知。欲求血之伏於下﹐是必待气之升於上﹐气升於上﹐血猶有不伏者乎。知得此中消息﹐則辛溫扶陽之藥﹐實爲治血之藥也。

又可怪者﹐人人身中本此气血二物﹐气爲陽﹐法天﹐火也﹔血爲陰﹐法地﹐水也。故曰人非水火不生活。水火二字﹐指先天先地眞气﹐非凡世之水火也。愚夫愚婦﹐固說不知﹐而讀書明理這之士﹐亦豈不曉。明知血之爲水﹐水旣旺極而上逆﹐何得更以滋水之品助之。此其中亦有故﹐故者何﹖惑於血色之紅也﹐不知血從火裏化生出來﹐經火鍛煉﹐故有色赤之象。豈得以色紅﹐而卽謂之火﹐卽宜服涼藥乎﹖此處便是錯誤關頭。毒流有年﹐牢不可破﹐予不憚煩﹐又從而言之﹐願與後之來

者作一臂力焉。幸甚。

附﹕七絕一首

吐血都傳止血方﹐生軍六味作主張。甘寒一派稱良法﹐並未逢人用附姜。姜﹑附﹐陽也。血﹐陰也。以陽治陰﹐卽益火之源﹐以消陰翳。血水如潮本陽虧﹐陽衰陰盛敢僭爲。陰盛﹐卽君弱臣彊﹐夫弱妻彊的章本。人若識得升降意﹐陽主升﹐陰主降﹐乃是定理。今陰升而陽不升﹐更以陰藥助之﹐陰愈升而陽愈降﹐不死何待。宜若宜辛二法持。宜苦者﹐十僅一二﹐宜辛者十居八九。

益火之源以消陰翳辯解

前賢云﹕益火之源﹐以消陰翳﹐陽八味是也。此方此語相傳已久﹐市醫莫不奉爲準繩﹐未有幾个窺透破綻﹐予不能無疑也。疑者何﹖疑方藥之不與命名相符﹝﹞。旣云益火之源﹐以消陰翳﹐必是在扶助坎中一點眞气上說﹐眞气一衰﹐羣陰四起﹐故曰陰翳。眞气一旺陰邪卽滅﹐故曰益火。方中桂﹑附二物﹐力能扶坎中眞陽﹐用此便合聖經。何得又用熟地﹑棗皮之滋陰﹐陰邪卽盛﹐就不該用此。丹皮之瀉火﹐益火而反瀉火﹐實屬不通。山藥﹑伏苓﹑澤瀉之甘淡養陰則利水乎﹖推其意也﹐以爲桂﹑附之辛熱屬火﹐降少升多﹐不能直趨於下﹐故借此熟地﹑棗皮﹐沈重收斂之品﹐而使其趨下。又以丹皮之苦寒助之﹐更經苓﹑澤利水﹐使陰邪由下而出﹐﹝眉批﹞孰知五味下喉﹐其气味立刻周徧﹐呼吸立刻上下交通﹐何待此。似爲有理﹐獨不思仲景治少陰病﹐四肢厥逆﹐腹痛囊縮。爪黑唇靑﹐大汗淋漓﹐滿身全是陰翳﹐何不重用此熟地﹑棗皮﹑丹皮﹑苓﹑澤之品﹐而獨重用姜﹑附﹑艸三味起死回生﹐其功迅速。由此觀之﹐仲

﹝﹞符原本作「孚」﹐據文義攺。

景之白通﹑四逆﹐實益火之源﹐以消陰翳者也。若此方而云﹐益火消陰﹐斷乎不可。予非固爲好辧﹐此是淆亂聖經之言。毒流已久﹐禍延已深﹐不得不急爲剪除也。

壯水之主以制陽光辧解

前賢云﹕壯水之主﹐以制陽光﹐六味丸是也。此方此說﹐相傳有年﹐舉世宗之而不疑﹐羣醫用之而不辧﹐予不能無說也。竊思此方﹐必是爲邪火傷陰立說﹐並不是言坎中陽旺立說。今人動云陰虛火旺。陰虛便說是腎水虛﹐通身血水皆屬腎﹐言腎虛亦可。火旺便說是腎火旺﹐通身之气﹐皆本腎中一點眞火生來﹐卽云腎火旺亦可。但有邪正﹐不可混淆。統以六味丸治之﹐其蒙蔽有年矣。予特辧而明之。陰者﹐水也。陽者﹐火也。水火互爲其根﹐合而爲一﹐不可分爲二也。水從火裏生來﹐故曰天一生水﹐先天眞气﹐號曰眞火﹑眞气﹐卽眞金所化。陽旺一分﹐指眞气﹐陰卽旺一分﹔指眞陰。陽衰一分﹐陰卽衰一分。試問陰虛火旺何來﹖﹝眉批﹞陰陽﹐一气耳。豈有陽虛而陰不虛﹐陰虛而陽不虛者乎﹖知古疑團﹐一語道破﹐仲景一生全在邪正上論偏盛﹐今人在一气上論偏盛﹐相隔天淵﹐源頭錯亂。今得此說﹐方知前人之錯誤不少。所謂制陽光者﹐明是教人瀉邪火也。邪火始能傷陰﹐眞火實能生陰﹐此邪正關鍵﹐用藥攸分區處﹐豈堪混淆莫辧。要知邪火竊發﹐無論在於何處﹐皆能傷血﹐卽以三黃﹑白虎﹑承气﹐與此六味丸﹐按定輕重治之﹐皆是的對妙法。今人不明陰陽一气﹐不明邪正機關﹐專以此方滋腎中之元陰﹐瀉腎中之元陽﹐實屬不通。

申明陰盛扶陽陽盛扶陰的確宗旨

萬古一陰陽耳。陰盛者﹐扶陽爲急﹐陽盛者﹐扶陰爲先。

此二語實治病金鍼。救生寶筏﹐惜乎人之不得其要耳。今人動以水火二字諭天平﹐水火不可偏盛﹐偏盛則爲病。予謂不然。人自乾坤立命以來﹐二气合爲一气﹐充塞周身﹐上下四旁﹐毫無偏奇。火盛則水盛﹐此火指眞火﹐水指眞陰。言火盛﹑水盛者﹐卽五六月之寸水可知。火衰則水衰﹐卽十冬月雨水可知。此正气自然之道﹐不作病論﹐亦無待於扶。所謂偏盛者何﹖偏於陰者宜扶陽﹐是言陰邪之盛﹐不是言腎中之眞陰偏盛也。偏於陽者﹐宜扶陰﹐是言邪火之盛﹐不是言腎中之眞陽偏盛也。前賢立陽八味﹑六味丸﹐以言治元陰元陽之方。此說一倡﹐俱言眞陰眞陽之果有偏盛也。此語害世非淺。今人又不讀聖經﹐無怪乎六味﹐八味之盛行﹐而承气﹑四逆之莫講也。

邪正

論

凡天地之道﹐有陰卽有陽﹐有盈卽有虛﹐有眞卽有僞﹐有邪卽有正。試問邪正之道若何﹖邪也者﹐陰陽中不正之气也。﹝眉批﹞不正之气﹐四時皆有﹐六經分爲六气。不正之气流行於中﹐故曰六客。不正之气﹐傷於物則物病﹐傷於則人病。治之調之﹐皆有其道。欲得其道﹐必明其正。正也者﹐陰陽太和之气也。﹝眉批﹞太和者﹐眞陰眞陽渾然一气﹐氤氳化育之消息也。太和之气﹐彌綸六合﹐萬物皆榮。人身太和充溢﹐百體安舒。太和之气有虧﹐鬼魅叢生﹐災異疊見﹐諸疾蜂起矣。

天地之大﹐生化消長﹐不能全其太和﹐人生逐利逐名﹐亦不能全其固有。正日衰﹐則邪日盛。欲復其正﹐必治其邪。邪有陰邪﹑客邪在髒﹐或在裏之謂也。陽邪之名﹐言客邪在表﹑在腑之謂也。﹝眉批﹞風寒暑濕燥火六气﹐乃是六經的本气﹐六气中不正之气﹐方是客气。邪正原有分別﹐無柰今人含含糊糊而不察也。正有外傷﹑言六節之客邪﹐由外入

內也。內傷之別。言七情之客邪﹐由內而出外也。正自外傷﹐邪自外入。衛外之正气衰﹐外來之客邪作。正自內傷﹐邪自內出。或勞精損心陽﹐飲食傷脾陽﹐房勞損腎陽﹐皆是內傷根柢。從陰從陽﹐邪之變化無方。邪由外入﹐或從風化﹐從燥化。從熱化﹐從濕化﹐從寒化﹐隨邪變遷﹐原無定向。內傷不然﹐或損於脾﹐或損於胃﹐或損於肝﹐或損於心﹐或損於腎﹐病情有定向﹐用藥有攸分。曰髒﹐曰腑﹐邪之居處各異。邪居气分﹐表分﹐呼爲陽邪。陽﹐火也。陽旺極﹐則凡血傷﹐凡血傷﹐則眞陰眞气﹐亦與之俱傷﹐皆能令人死。仲景立白虎﹑承气﹐早已爲陽邪備法也。邪居血分﹐裏分﹐呼爲陰邪。陰水也﹐陰旺極﹐則凡气傷。凡气傷﹐則眞陽眞陰﹐亦與之俱傷﹐皆能令人死。仲景立白通﹑四逆﹐早已爲陰邪備法矣。今人以偏盛歸於元陰元陽﹐是不知邪正之有區分。𨿽醫書萬種﹐其立正立言﹐是祛邪扶正。知祛邪扶正﹐則知偏盛屬客邪之盛衰﹐非元陰元陽之自能偏盛也。仲景垂方﹐本祛邪以輔正﹐六經畫界﹐誠調燮之旨歸。有餘言气分之邪旺。不足言血分之陰邪旺﹐而正衰也。陽旺是正衰﹐陽不足﹐亦是正衰。都是邪蹤。陽明偏盛﹐俱非正體。眞陰眞陽﹐原無偏盛之理。元陰元陽﹐今人之偏盛在玆。世人知水火之有偏盛﹐而不知是客邪傷正之爲偏盛也。同盛同衰﹐一元之旨歸不謬。二气渾爲一气﹐不可分爲二道看﹐故同盛同衰﹐一定不易。

論天道﹐則日月有盈虛。論人身﹐則秉賦有彊弱。究意循環盛衰之理﹐不作病看。舉世籍爲口實﹐眞乃工功力未深。玆特反復推詳﹐願後之來者﹐相參砥礪﹐恐未道根株處﹐尙祈再加潤色。

客問參芪歸地辧論

客有疑而問曰﹕予觀先生之方﹐鮮用參﹑芪﹑歸﹑地。夫參﹑芪﹑歸﹑地﹐補气補血之藥也﹐先生何用之罕歟﹖曰﹕大哉﹗問也。予以參﹑芪﹑歸﹑地爲補藥。予謂仲景一百一

十三方﹐皆補藥也﹐豈僅參﹑芪﹑歸﹑地已哉﹐何子之不察耶﹖曰﹕先生欺予哉。予亦嘗觀《本艸》矣﹐知麻黃﹑桂枝﹐主發散也﹔澤瀉﹑豬苓﹐主利水也﹔柴胡﹑黃芩﹐主和解也﹔甘艸﹑漧薑﹐主溫中也﹔附子﹑吳萸﹐主回陽也﹔黃連﹑阿膠﹐主養陰也。各方各品﹐各有功用。先生皆謂之補藥﹐母乃欺人太甚耶﹖曰﹕子以予爲欺子也﹐予實非欺子也。請少坐﹐予實告子。夫人身受生以來﹐本父母眞气﹐渾合化育﹐成像成形﹐五官百骸具備﹐全賴這一團眞气育周。眞气無傷﹐外邪不入﹐內邪不作﹐何待於藥﹐可待於補。況這團眞气﹐也非艸木靈根所能補得出來。醫聖仲景﹐立言立法﹐揭出三陽三陰﹐是明眞气育周運行之道。如邪傷太陽﹐則以及陽之方治之﹐太陽邪去﹐則太陽之气復。邪傷陽明﹑少陽及三陰﹐卽從陽明﹑少陽﹑三陰之方治之﹐邪立法﹐則正立復。正復神安﹐其病立去﹐卽是平人。予故曰﹐一百一十三方﹐皆補藥也﹐以此而推﹐予欺子乎﹐予未欺子乎。曰﹕誠如先生所言﹐則參﹑芪﹑歸地﹐可以無用也。曰﹕亦何可廢哉。如白虎湯則人參可用矣﹐建中湯則黃芪可用矣﹐四逆散則當歸可用矣﹐炙甘艸湯則地黃可用矣。仲景亦何常棄而不用。獨可怪者。眾人謂人參補气。夫气﹐陽也﹐火也。何仲景不用參於四逆湯內以回陽﹐而卻用參於白虎湯內以瀉火。豈有陽明邪火正盛﹐人參又是補火﹐玆胡不更助其火﹐而反瀉其乎﹖究其由來﹐皆是惑於李時珍之《本艸》有能回元气於無何有之鄕。此話一出﹐參卽盛行﹐﹝眉批﹞細查李時珍云﹐人參能回元气於無何有之鄕﹐這一句話不爲無理﹐當是爲亢龍有悔﹐眞陰將盡之際說法與仲景用人參白虎湯之意混合。今人不識此語﹐而於陽虛陰盛之人﹐一槪用之﹐以冀回陽﹐百治百死。景嶽不明此語﹐而曰陽虛倍人參﹐陰虛倍熟地。後世宗之﹐咸爲定論﹐究意貽害千古﹐諸公察之﹐切不可爲之惑﹐況《神農本艸經》皆云人馱補五臟﹐是

五臟屬陰﹐人參補陰﹐其非補陽也﹐明甚。一切調和之藥﹐皆不究也。如無人參﹐以髙麗參代之﹐髙麗參來路遠﹐而價又且貴。虛勞之人﹐有參在家﹐便有幾分足恃﹐誰知竟不可恃也。全不思仲景爲醫林之孔子﹐所立之方﹐所垂之法﹐所用之藥﹐專意在祛邪以輔正﹐不聞邪去之後﹐另有補藥。此皆後人之不明﹐姑惜巳身之太過﹐日月積累﹐釀出別證﹐以致死亡﹐尙不覺悟﹐良可衰也。

今與諸公約﹐病無論乎男女老幼﹐藥無論乎平常奇異﹐價貴價廉﹐只求先生認得陰陽﹐用得恰當﹐則盡善矣﹐何必多求。

分脾腎爲先後二天解

聖經云﹕知所先後﹐則近道矣。﹝眉批﹞聖人以大道示人﹐欲人知明善復初﹐故曰知所先後﹐則近道矣。先者何﹖人身立命之祖气也。祖气﹐卽父母眞气渾而爲一者也。性命由此立。後者何﹖人身血肉軀殼也。凡世上一切有形之質。皆屬後天﹐不獨人身﹐故道家稱爲奧皮囊。今人以腎爲先天﹐脾爲後天﹐此二語舉世宗之﹐傳爲定論。予竊謂不然。夫人自乾坤顚倒化育以來﹐先天卽乾坤﹐乾破爲離﹐坤孕爲坎﹐故曰顚倒乾坤化作身﹐卽此。先天純粹之精﹐升於人身﹐渾然一气﹐是言父精母血中之眞气﹐合而爲一﹐卽太極眞體﹐先天祖气根源。今人不知此中消息﹐妄以兩腎形似太極﹐卽以腎爲先天﹐此是混淆聖經之言﹐理應急正。但先天眞气﹐化生眞水﹐灌漑周身﹐腎配水髒﹐𨿽說有理﹐究竟不是腰中兩腎之謂。﹝眉批﹞腎配水皆是諭言。流行六合﹐六合﹐卽周身上下四旁也﹐卽三陽三陰旨歸也。一气充周。無方不在。故曰水無一臟不潤﹐火無一臟不燒。水何常獨在兩腎。況兩腎有形有質﹐皆先天所生。如何他是先天。知其要者﹐便知得此身無處非先天。亦無處非後天﹐先與後又渾然一太極也。包羅三界﹐三界﹐卽天﹑地﹑水﹐上元﹑下元是也。人身分爲三焦﹐上焦﹑中焦﹑下

焦是也。發育萬物﹐萬物皆一所所生。根於呼吸﹐呼則爲辟﹐陽之用以﹐吸則爲闔﹐陰之用也。故《易》曰﹕闔戶爲之坤﹐辟戶爲之乾。混元破體﹐水火卽在此區分。世人欲復先天一元之眞气﹐卽在此處下手可也﹐毋他求。號曰宥密。這一點眞竅﹐乃眞气立極之所﹐萬物發育之處﹐古聖每每祕而不宜﹐故稱之曰宥密。又曰元門﹐又曰天根月窟﹐又曰黃庭黃中﹐更諭無數名目﹐人能知此﹐接命延年。先天也﹐先天一气﹐造成五官百骸。後天也﹐先天一气﹐卽寓於中﹐先天爲體﹐先有這一團眞气﹐而後始有人身。後天爲用。先天無爲﹑無臭﹑無聲﹐後天有爲﹑有形﹑有質﹐不易定理。先天立命自二五凝聚﹐人之性命已立。後天成形﹐形合乎命﹐命合乎形﹐神宰乎中﹐性命乃成。合之則生﹐眞气與軀殼合一也。散之則亡。眞气亡於軀殼之外也。脾呼後天﹐今人所云﹐今人不知周身軀殼﹐皆屬後天﹐而獨曰脾爲後。推斯意也﹐以爲人之奉生而不死者﹐以其賴有飲食也。飲食下喉一刻﹐卽入胃脾﹐人七日不食則死﹐故以脾胃爲後天。試問﹕飲食入脾﹐是自己能化汁以養生﹐還是要眞气運動﹐不要眞气運動﹖眞气運動﹐還是只養脾胃﹐還是能養周身﹖知運動所養在周身﹐可知後天非僅在脾胃也。予故曰﹕先天立命﹐後天成形﹐形命合一﹐先後稱名。﹝眉批﹞先天先地﹐二物渾爲一气﹐無多無少﹐不倚不偏﹐故曰中。立極在中﹐《易》曰﹕黃中通理。又曰﹕美在其中。《書》曰﹕允執厥中。以脾爲中﹐借諭也。卽以八卦方位論之﹐坤艮爲茂己土﹐一在西南角﹐一在東北角。而又曰﹕中五寄坤﹐特虛位耳。誰知錯誤﹐不足爲憑。天之功用﹐全在於地。地生萬物﹐故曰土爲萬物之母。人身軀殼﹐包藏百脈﹑臟腑﹑經絡﹑骨節﹐不易乎地﹐故曰脾爲後天。中脾屆﹐予以爲皮字之皮﹐非脾字之脾也。惟此皮乃能包藏萬象﹐統束气血。若脾字之脾﹐乃僅一臟也﹐何能包藏萬有。或曰是脾也﹐古人配之中央。取其運化精微而灌漑四旁﹐不得謂脾字全非。予曰﹕人之運動﹐全在先天一團眞气鼓動耳。飲食𨿽入於脾胃﹐非眞气鼓動﹐不能腐熱水谷。眞气鼓動﹐則一切飲食﹐立刻消溶﹐臟腑一身﹐立刻俱受其澤﹐又何嘗是脾之功乎。觀於朝食暮吐之病﹐是賴脾乎﹐是賴气乎。古人無非借物寓理﹐借角蓍名﹐今人不識一气渾合軀殼之道﹐先後互賴之理﹐認脾爲宗﹐其謬已甚。學者切不可執定脾腎﹐以論先後﹐當於無形並有質上以求理﹐以言先後可也。相傳有年﹐奉爲準繩。予今剖晰﹐質之髙明。是是非非﹐尙祈指陳。

六客

辧解

今人動云六淫之气所傷。六淫之气﹐卽風﹑寒﹑暑﹑濕﹑燥﹑火是也。予謂六气﹐乃是六經之本气﹐每气各司六十日﹐以成一歲。何得稱之曰客﹖所謂客者﹐是指六气節中不正之气也。不正之气在風令中﹐則曰風客﹔在寒令中﹐則曰寒客﹔在暑令中﹐則曰暑客﹔在濕令中﹐則曰濕客﹔在燥令中﹐則曰燥客﹔在火令中﹐則曰火客﹔非指六气卽是六客也。

邪正之間﹐今人每多混淆。予所以辧而明之。更爲之進一解曰﹕如邪傷太陽﹐則曰寒客﹔寒邪傳至陽明﹐則曰燥客﹔燥客傳至少陽﹐則曰暑客﹔暑客傳至太陰﹐則曰濕客﹔濕客傳至少陰﹐則曰火客﹔火客傳至厥陰﹐則曰風客。此六客。乃是論邪從太陽入內﹐气機流行之謂﹐非節令之謂。流行與節令﹐皆宜明辧﹐亦無容辧﹐只消按定仲景六經提綱病情﹐便知客之所處。論節令也可﹐論气機流行也可。總之一令之中﹐主病亦有一定﹐不可不知。

胎前忌服藥品解

近來有妊之婦﹐多有忌服藥品。如半夏﹑大黃﹑巴豆﹑丑牛﹑檳榔﹑大戟﹑芫花﹑甘遂﹑麝香﹑三稜﹑莪術﹑附子﹑經花﹑三七之類﹐稱爲墮胎之品。凡有始者﹐切不可服。今人死死記著﹐毫不敢易。予以爲皆可服也﹐不必忌慮﹐總在看病之若何。如病果當服﹐半夏﹑大黃﹑附子一切藥品﹐皆是安胎。病不當服﹐卽參﹑茸﹑膠﹑桂亦能墮胎。柰世人之

不講理何﹐予故爲有胎者勸。凡婦人有妊三四月﹐卽當愼言語﹐節飲食﹐戒房勞﹐皆是保生之道。設或有病外感﹐須按定六經提綱﹐不必問乎藥品。內傷認定陽虛陰虛﹐亦不必問乎藥品。飲食气滯﹐仍帶推蕩﹐亦不必問乎藥品。總之﹐邪去則正復﹐卽是安胎。何今人之不察病情﹐而只計忌服藥品﹐此皆醫方捷徑﹐一家之私言﹐未明變化神而明之之道也。學者切切不可爲藥所惑﹐而釀成死亡之候。病家更要明白﹐醫家亦不可大意。還有一等妊婦﹐專意墮胎﹐竟不能墮﹐從可識也。﹝眉批﹞難道不云覓些三七﹐麝香﹐一切破血之藥乎。

食气

篇

夫人之所以奉生而不死者﹐惟賴有此先天一點眞气耳。眞气在一日﹐人卽活一日﹐眞气立刻亡﹐人亦立刻亡。故曰人活一口气。气卽陽也﹐火也。又曰﹕人非此火不生。此火一存﹐凡後天一切食物﹐下喉一刻﹐立刻煆煉。食物之眞气﹐皆稟諸先天﹑先地之眞气﹐與人身之眞气﹐本同一气也﹐借食物之眞气﹐以輔人身之眞气﹐故人得食則生﹐不得食則死。所以飲食健旺之人﹐肌肉丰隆﹐精神倍加﹐由其盜得天地生物之眞气獨厚也。今人只知飲酒﹑食肉以養生﹐誰知還是天地之眞气﹐日日在灌漑﹐呼吸不住在充周也。

人不能保全身內之眞气﹐則疾病叢生。疾病者何﹖邪爲之也。邪气之來﹐無論內邪外邪﹐皆是阻隔天地之眞气﹐不與人身之眞气相合﹐身卽不安﹐故曰病。必待邪去﹐而天地之眞气與人身之眞气﹐仍舊貫通合一﹐始言無病。故曰聖出而立法垂方﹐祛邪爲急。明人身臟腑之由來﹐五行分布﹐陰陽充周﹐天人一气之道﹐借艸木之眞气以勝邪。邪居在上﹐

上字又作表字看。則以能制在上邪之品以攻之﹐邪去自然正復。推之在中﹐在下﹐在內﹐在外﹐在髒﹐在髒﹐在經﹐在絡﹐藥品皆有定主﹐內含生化之機﹐調燮之妙。總在學者畱心討理﹐明陰陽消長之變化﹐達順逆吉凶之趨向。便知得天地卽我身﹐我身卽萬物之身。萬物﹑我身﹑天地﹐原本一气也。服食與服藥﹐皆保生之要也。

一气分爲六气圖

气寒陽太

气燥明陽

气暑陽少

气濕陰太

气火陰少

气風陰厥

一气分爲六气圖說

今以一圈分爲六層﹐是將一元眞气分爲六气。六气﹐卽六經也。气機自下而上﹐自內而外﹐眞气充滿周身﹐布護一定不易。外邪入內﹐先季外之第一層。第一層乃太陽寒水气化出路﹐故畏風惡寒﹐法宜宣散。治之不當﹐邪不卽去﹐漸至第二層。二層乃陽明所主﹐陽明主燥﹐外邪至此﹐化爲燥邪﹐故惡熱﹐法宜淸涼﹐不可妄用溫燥。治之不當﹐邪不卽去﹐漸至第三層。三層乃少陽所主﹐居半表半里之間﹐法宜和解。治之不當﹐邪不卽去﹐漸至第四層。四層乃太陰所主﹐太陰主濕﹐邪與濕合﹐化成濕邪﹐濕多成瀉﹐故吐瀉病居多﹐法宜溫中。治這不當﹐邪不卽去﹐漸至第五層。五層乃少陰所主。少陰有兩法﹐一邪從少陰心火爲病﹐則火癥居多﹐法宜淸潤。一邪從少陰腎水爲病﹐則陰寒爲重﹐法宜溫經散寒。治之不當﹐邪不卽云﹐漸至第六層。六層乃厥陰所主。厥陰有兩法﹐一邪從風化爲病﹐風爲陽邪﹐故曰熱深厥深﹐下攻而便膿血﹐上攻而爲喉痺﹐法宜養陰淸熱。一從陰化爲病﹐多見爪甲靑黑﹐腹痛﹐法宜回陽。

仲景分配六經﹐標出六經﹐提綱病情﹐爲認邪之法。又立出六經主方﹐爲治邪之法。其間隨邪變化﹐亦難盡舉。學者細讀三百九十七法﹐一百一十三方﹐便得步步規矩之道。玆再將六經主方﹐圓通活潑之妙﹐略言一二。庶學者不執於方﹐明理爲要﹐則得矣。

太陽用藥圖

風爲陽邪﹐善動﹐從毛竅而入。風動於中﹐血液不藏﹐毛竅疏而不實﹐故見自汗出﹐惡風。

桂枝湯圓通應用法

按桂枝湯一方﹐乃調和陰陽﹐徹上徹下﹐能內能外之方﹐非僅治仲景原文所論病條而已。想仲景立法之日﹐當是邪在太陽衛分時說法﹐就未言及別證皆可以用得。今人不明聖意﹐死守陳法﹐不敢變通﹐由其不識陰陽之妙﹐變化之機也﹐予亦粗知醫﹐常於臨癥時多用此方﹐應手輒效。因思仲景之方﹐原不僅治傷風證﹐凡屬太陽經地面之病﹐皆可用得。玆特將經驗病形略舉一二於左﹐以便參究。

一治胸腹痛背亦徹痛者。蓋太陽之气﹐由下而上至胸腹﹐寒邪逆於太陽﹐則气機不暢﹐故胸腹痛而背亦徹痛。太陽行

身之背﹐因腹中之气不暢﹐而背亦受之﹐故桂枝湯治之而愈﹐

一治通身寒冷。寒爲太陽之本气﹐今見通體惡寒﹐是邪犯太陽之本气也。桂枝湯能扶太陽之气﹐故治之而愈。

一治小兒角弓反張﹐手足抽掣。太陽行身之背﹐因風中於背﹐太陽之經气不舒﹐經气卒閉﹐故見角弓反張。桂枝湯力能宣太陽之風邪﹐故治之而愈。

一治腦後生瘡。腦後者﹐太陽經脈之所貫注者也。風寒之邪逆於腦後﹐抑鬱而成瘡。桂枝湯宣散太陽之邪﹐故治之而愈。

一治周身皮膚作癢﹐時而惡風。周身毛竅乃太陽寒水气化出路﹐風寒之邪外幹而不得入﹐逆於皮膚﹐抑鬱生熱﹐故周身作癢。桂枝湯能宣太陽抑鬱之气﹐故治之而愈。

一治足跟痛﹐痛徹腰股。足跟與腰背﹐皆太陽經循行之道﹐因寒客﹝﹞之﹐邪閉之﹐故見以上病形。桂枝湯力能輸太陽之气﹐故治之而愈。

一治小兒兩腮腫﹐發熱惡風。夫兩腮近耳下﹐乃少陽陽明地面﹐似不可與桂枝湯﹐今竟以此方治之而愈者﹐因其發熱惡風﹐知太陽之邪逆於此也。

一治小兒發熱痘出。蓋痘本胎毒﹐欲出於外﹐必得太陽眞气鼓動﹐方能引痘外出。桂枝湯扶助太陽之气﹐气伸而毒盡越於外﹐不遺於內﹐故此方又能治痘也。

一治婦人妊娠惡阻。婦人初妊﹐經气卒然不舒﹐營衛之气不暢﹐故見惡阻。桂枝湯能宣營衛﹐協和陰陽﹐故治之而愈。

一治發熱惡風﹑下痢﹐日數十次。風邪犯於太陽﹐則表气不通﹐表气不通﹐則裏气不順﹐邪陷於下﹐故見下痢。桂

﹝﹞客原本作「容」﹐據文義攺。

枝湯宣風外出﹐表气順則太陽之气升而不陷﹐故痢可愈。

按此方﹐傷寒門尙有數癥可用﹐至於加減變通﹐實多奇異﹐仲景已言之矣。學者細讀仲景《傷寒》書﹐明其理而通其變﹐則得活潑之妙﹐內外兼備之道也。

太陽經腑用藥圖

寒爲陰邪﹐從毛竅而入﹐寒主靜而不動﹐毛竅密而不疏﹐故見無汗惡寒。

邪不傳經而傳腑﹐故見口渴﹐小便不利。五苓散功專利水﹐水道利則太陽气舒﹐邪亦從此而解。

桂麻二方﹐是祛邪從上出者也。五苓散是祛邪從下出者。惟此三方﹐可稱太陽首尾專主之方也。

麻黃湯五苓散圓通就用法

一治痘初出而忽隱﹐壯熱﹐無汗者。蓋痘之初出﹐全借

太陽一點眞气鼓動﹐運毒外出﹐今壯熱而痘忽隱﹐是因其感受外寒﹐閉束气機﹐抑鬱生熱。麻黃湯能開腠理﹐祛寒外出﹐邪云則正安﹐痘自外出﹐而人自平安。若壯熱太熱﹐煩躁飲冷者﹐又可於方內加石膏。

一治肩背沈重﹐覺內冷者。蓋肩背之沈重﹐寒之滯也。寒滯於內﹐故覺內冷。麻黃湯輕淸屬陽﹐力能祛寒外出﹐肩背正屬太陽所主﹐故治之而愈。

一治兩腳彎發起紅塊痛甚。腳彎地面﹐乃太陽經循行之道﹐今爲寒邪閉束﹐阻其气機﹐遏郁而起紅塊痛甚。麻黃湯力能散太陽之寒﹐故治之而愈。

一治大便瀉水﹐而小便全無者。此病夏月居多﹐由暑邪拂郁﹐擾亂正气﹐以致闌﹝﹞門失職﹐津液不行於膀胱﹐而直趨大腸。五苓散力能化膀胱之气﹐故治之而愈。

一治頭暈咳嗽﹐嘔吐腹脹﹐小便短。病形𨿽現頭暈﹑咳嗽﹑嘔吐﹐總緣膀胱气化不運﹐水濕之气不得下降﹐气機必返於上﹐上干淸道﹐故現以上病形。五苓散功專利水﹐水气下降﹐气機自順﹐故病自愈。

一治霍亂吐瀉﹐思飲冷水者。此病上吐下瀉﹐理應著重太陰﹐其所以用五苓者﹐蓋以吐瀉之病﹐無小便也。又見渴而思水﹐正是太陽腑癥提綱﹐故五苓爲要藥。其所以致吐瀉者﹐皆由太陽气化失運。中宮失職﹐此刻先治太陽﹐然後理中﹐庶爲正治﹐亦經權之道也。

二方傷寒門尙有數癥當用﹐至於加減變通﹐仲景言之甚詳﹐玆不贅。

﹝﹞闌原本作「聞」﹐據文義攺。

陽明經證用藥圖

蓋太陽主開﹐陽明主闔。今陽明爲太陽之邪所逼﹐不從本經之闔﹐而從太陽之開﹐開於下﹐故下利也。

葛根湯圓通應用法

一治周身發熱﹐發現斑點﹐嘔吐。夫周身肌肉皆屬陽明﹐陽明主發熱﹐不惡寒﹐今爲外邪抑鬱﹐壅於陽明﹐故發熱而現斑﹑嘔吐者﹐皆邪毒上壅外出之故。葛根湯力能祛邪外出﹐隨其邪之所向而祛之﹐故愈。

一治兩眼皮紅腫痛甚。眼皮上下皆陽明所主﹐今爲風熱所閉﹐抑鬱而爲紅腫痛甚。葛根湯力能解陽明風熱﹐故治之而愈。

一治兩乳紅腫發熱。兩乳地面﹐乃陽明所主。今外感之

邪﹐伏於兩乳間﹐故見紅腫痛甚。葛根湯專祛陽明之邪﹐治之故愈。

一治小兒痘初現點。夫痘毒自內出外﹐旣在現點﹐此刻毒邪盡在肌肉之間﹐肌肉屬陽明﹐葛根湯力能宣通肌肉之邪﹐不使痘毒遺畱於內﹐發透爲佳。然後另行養漿之法。若已發透﹐卽不可用此。

此方功用頗多﹐加減法亦多﹐仲景《傷寒》書言之甚詳﹐玆不復贅。

陽明經用藥圖

此方本列於太陽篇中﹐而又曰治陽明腑癥者﹐蓋以太陽之邪﹐服桂枝湯大發汗﹐表邪旣解﹐而陽明之血液已傷。陽明乃气多血多之腑。今血液驟傷﹐陽明之內熱立作。若不急用白虎以淸熱﹐人參以養血液﹐邪火益盛﹐卽有不要撲滅之勢﹐故白虎又是陽陰之腑方也。

白虎湯圓通應用法

一治上消證。夫上消者﹐渴而多飲也。由邪火在胃﹐血液大傷。血爲陰﹐陰傷而引水以救者﹐陰與陰相親也。白虎湯力能滅火以有陰﹐故治之而愈。

一治心下一寸間發生瘡疾﹐紅腫痛甚。按心下一寸﹐乃胃之上口也。因邪熱結於胃之上口間﹐故發生瘡疾。白虎湯專淸胃熱﹐故治之而愈。

一治牙齦紅腫痛甚﹐飲冷。夫牙齦乃陽明所主﹐今胃火聚於上﹐故見紅腫痛甚﹐又見飲冷﹐知其邪火傷陰。白虎湯力能淸胃熱﹐故治之而愈。

一治兩乳紅腫痛甚。兩乳乃陽明脈過之所﹐今見紅腫痛甚﹐是胃中之邪熱壅滯所致也。白虎湯專淸胃熱﹐熱邪去而腫自消﹐故治之而愈。

一治譫語遺尿﹐口不仁而面垢﹐三陽並病。譫語者﹐邪熱入於陽明之府也﹔遺尿者﹐邪熱合於太陽之府也﹔口不仁而面垢者﹐邪熱合於少陽之腑也。白虎湯力能淸熱﹐一熱淸而三病立解﹐故治之而愈。

此方功用頗多﹐加減變通亦多﹐《傷寒》書言之甚詳﹐其中尙有背寒一證﹐亦用之。學者當辯而明之。

陽明裏癥用藥圖

凡用此方﹐必須審察的確﹐總要知道胃家實三字提綱。何謂胃家實﹖如大小便不通是也﹔大便硬﹐腹滿是也﹔狂妄奔走﹐叫罵不避親疏是也﹔潮熱譫語是也。種種不一﹐務宜

斟酌﹐不可猛浪。

大承气湯圓通就用法

一治咳嗽﹐聲如洪鐘。夫咳嗽之病﹐似不可以與此方。其所以必用此方者﹐誠以咳嗽聲洪﹐乃邪火旺極之徵﹐火刑於肺。若不亟用此方﹐以撲滅其火﹐肺有立壞之勢﹐故不得不用之也。

一治食入卽吐。夫食入而出﹐亦非可下之候﹐其所以可下者﹐癧以吐則爲逆﹐非寒卽火。今食入而出﹐是胃中之火逆行於上﹐其食故不得下降也。但寒與火𨿽辯明﹐方可用此。

一治頭暈﹐人昏亂無主﹐三五日一發﹐夫頭暈之癥﹐原非應下之候。其所以應下者﹐蓋以陰血虛極﹐不能制其亢龍﹐龍奔於上﹐則濁火亂其神明﹐故昏昏無主。大承气湯力能制其亢龍﹐故治之而愈。

此方吳又可《溫疫論》條中﹐可用此方有三十餘癥﹐《傷

寒》陽明本篇可用六七癥﹐少陰篇急下可用有三癥﹐玆不備舉。學者務宜熟讀仲景《傷寒》書﹐但得圓通應用變化之道﹐切不可死守原文﹐當以明理爲要。

少陽經用藥圖

此方𨿽名爲少陽方﹐究意總是太陽經所感受的這一占點邪气種子﹐不能從胸出去﹐逆於胸脇之間﹐阻其少陽升降之機﹐故少陽之經癥作。其方治少陽﹐實是治太陽也。

小柴胡湯圓通應用法

一治兩脇脹痛。夫兩脇乃少陽所主﹐今見脹痛﹐是少陽之气抑鬱不舒也。柴胡湯力能舒少陽之气﹐故治之而愈。

一治頭響兩側脹。夫頭之兩側﹐乃少陽所主。今見脹而響﹐是少陽之火浮於上也。柴胡湯力能治少陽之經﹐倍黃芩

力能淸少陽之火﹐故治之而愈。

一治兩耳紅腫痛甚。夫兩耳前後。俱屬少陽所主。今見紅腫痛甚﹐是風熱之邪﹐聚於少陽也。柴胡湯力能治少陽之風熱﹐故治之而愈。

一治瘧疾。夫瘧之爲病﹐多緣外邪伏於少陽﹐不能從轉輸而出﹐少陽居半表半里﹐邪欲從陽明而出則熱﹐欲從太陰而入則寒。諸書云瘧不離少陽﹐皆是明少陽之經气不舒﹐轉樞失職﹐邪故伏而不去。小柴胡湯力能伸少陽之气﹐少陽之气伸﹐轉樞復運﹐邪自從此而出﹐病自愈而人自安也。

一治吐酸不食。夫不食而吐之癥﹐屬於太陰﹐理宜溫中健脾﹐今見不食吐酸﹐明是木气不舒﹐上克脾土﹐土畏木克﹐故不食。酸屬木﹐乃是稟少陽熱气所化﹐土木相淩﹐故見以上癥形。小柴胡力能舒少陽之气﹐少陽之气舒﹐卽不克制脾土﹐兩經之气平﹐而病自不作矣。

一治婦女熱入血室譫語。夫肝乃藏血之所﹐肝與膽相爲表裏﹐膽移熱於肝﹐熱入血室﹐故見譫語。柴胡湯力能治肝膽邪熱﹐故治之而愈。

按此方功用頗多﹐加減變化亦無窮﹐《傷寒》書言之甚詳﹐玆不贅。

太陰經用藥圖

太陰篇內有桂枝加芍藥湯﹐桂枝加大黃湯﹐皆是太陽誤治﹐邪陷於太陰而設﹐不得謂爲太陰主方。學者須知。

理中湯圓通應用法

一治吐血。夫吐血之癥﹐多由中州答失運﹐陰血遂不歸經﹐瘀滯閉塞淸道﹐以致淸陽不升﹐陽血僭上﹐便成血逆。理中湯才能調中州之气﹐中州健運﹐血自歸經﹐其病自己。

一治四肢浮腫。夫四肢屬土﹐土虛則元气發泄﹐不能潛藏﹐故見四肢浮腫。理中湯力能溫暖脾胃﹐脾胃有權﹐元气不致漫散﹐故治之而愈。

一治心下嘈雜吐水。夫心下一寸﹐乃胃之上口。胃主納﹐而脾主運。脾气衰而不運﹐津液上逆於胃口﹐以致心气不寧﹐故嘈雜吐水﹐卽是明驗。理中湯力能溫暖中宮﹐脾土健運﹐水气下行﹐嘈雜﹑吐水自己。

一治咳嗽吐淸水。夫咳唾之病﹐屬於肺經﹐理應從肺於治。今獨用理中者﹐原由中州失運﹐水聚於上﹐肺气欲下降而不能﹐故咳唾淸水。理中湯力能健脾﹐脾土健而水濕下趨﹐

肺气降而咳唾自己。

一治唾水不休。夫唾水之病﹐多屬胃冷。理中湯能溫暖中宮﹐土暖而水濕自消病立愈。

一治呃逆不休。夫呃逆之病﹐原有寒熱之分。果屬胃寒而呃逆不休。理中湯能溫中﹐中寒云而呃逆自己。

一治手足微冷少神。夫四肢逆冷之癥﹐原有四逆之法。此乃微冷﹑少神。明系中州气衰﹐不能充周四肢。理中湯大能溫暖中宮。中州气旺﹐肢冷自愈。

按此方功用最多﹐加減變通更多﹐姑舉數知﹐以便學者參悟。

少陰經用藥圖

按少陰乃水火交會之地﹐元气之根﹐人身立命之主也。病至此際﹐是元气衰極﹐剝至於根。仲景立四逆﹐究竟是專爲救這點元气說法。主方卻又云﹕治三陰厥逆﹐可知這一點元

气﹐徹上徹下。包羅天地。此方不獨專爲少陰立法﹐而上中下三部之法俱備。知得此理﹐便知得姜附之功也。今人不知立極之要﹐不知姜附之功﹐故不敢用也。非不敢用也﹐不明也。

麻黃附子細辛湯四逆湯圓通應用法

一治忿嚏不已。夫嚏之爲病﹐多緣少陰受寒。麻黃附子細辛湯力能祛少陰之寒﹐故治之而愈。蓋腎絡通於鼻﹐嚏屬腎﹐故知病在少陰也。

一治腰痛難於轉側。夫腰痛之癥﹐原有數端。今見轉側難者﹐明是腎藏不溫﹐陰寒滯於內也。麻黃附子細辛湯力能溫經散寒﹐故治之而愈。

一治周身皮膚浮腫﹐內冷自重。夫周身浮腫﹐內冷身重者﹐蓋以先天之陽衰於內﹐寒濕之邪﹐卽生於內﹐故見身重內冷。寒濕太盛﹐則眞气不藏﹐散於周身﹐無陽以運化﹐故又見浮腫。麻辛附子湯力能溫腎扶陽﹐祛陰逐寒﹐故治之而愈。

一治頭腦冷。夫腦爲元神之府﹐淸陽聚會之處﹐如何得冷。其所以致冷者﹐由命門火衰﹐眞气不能上充。四逆湯力能扶先天眞陽﹐眞陽旺而气自上充﹐故治之而愈。

一治气喘痰鳴。夫气喘之癥﹐舉世皆謂肺寒。不知先天這一點眞气衰﹐卽不能鎭納濁陰之气﹐陰气上騰﹐漸幹淸道﹐故見痰喘。四逆湯力能溫下焦之陽﹐故治之而愈。

一治耳腫皮色如常。夫耳腫之癥﹐每多肝膽風火。今見皮色如常﹐明是陰气逆於上也。四逆湯力能扶陽祛陰﹐治之故愈。

一治舌黑唇焦﹐不渴﹐少神。夫舌黑唇焦之癥﹐多困陽明胃火而作。果系陽明胃火﹐必現煩躁﹐口渴飲冷﹐二便閉塞等情。此則舌黑唇焦﹐其人並不口渴﹐卻又少神﹐明是眞陽衰極﹐不能薰騰津液於上。當知陽气縮一分﹐肌肉卽枯一分。此舌黑唇焦所由來也。四逆湯力能回先天之陽﹐陽气一回﹐津液復升﹐焦枯立潤﹐故治之而愈。

一治喉痛畏寒腳冷。按喉痛一癥﹐原非一端。此則畏寒腳冷﹐明是少陰受寒﹐逼出眞火浮於喉間﹐故喉痛而腳冷。四逆湯力能溫少陰之气﹐逐在裏之寒﹐故治之而愈。

一治喉痛﹐身大熱﹐面赤目瞑﹐舌冷。夫喉痛﹐面赤身熱﹐似是陽癥﹐又見目瞑舌冷﹐卻是陰盛隔陽於外之徵。四逆湯力能祛逐陰寒﹐迎陽歸舍﹐故治之而愈。

一治吐血困倦。夫吐血一癥﹐總緣地气上騰﹐升降失職。人身气爲陽﹐主升。血爲陰﹐主降。今當升者不升﹐不當升者而反升﹐明明陰血太盛﹐上干淸道。古人云﹕益火之源﹐以消陰翳。是教人補火以治水也。又云﹕壯水之主﹐以制陽光﹐是教人補水以治火也。四逆湯力能補火﹐故治之而愈。

一治齒縫流血。夫齒乃骨之餘﹐本屬腎﹐腎爲水髒﹐先天之眞陽寄焉﹐以統乎骨分中之血液。眞陽不足﹐不能統攝血液﹐故見血出。四逆湯力能補腎中之陽﹐治之故愈。

一治朝食暮吐﹐完谷不化。夫飲食入胃﹐固以胃主。然運化之機﹐全在先天命門這一點眞火﹐始能運化。眞火一衰﹐卽不能腐熟谷水﹐而成完谷不化﹐朝食暮吐者。暮爲陰盛之候﹐陰气上僭﹐心肺之陽不能鎭納﹐故聽其吐出也。四逆湯力能補命門下火﹐故治之而愈。

一治足心夜發熱如焚﹐不渴﹐尿多。夫足心發熱如焚﹐人皆謂陰之虛也。夫陰虛由於火旺。火旺之人﹐尿必短赤﹐

口必飲冷﹐理勢然也。今則不渴而尿多﹐明是下焦無陽﹐不能統束腎气﹐以致陰火沸騰﹐故見足心發熱如焚也。四逆湯力能補火﹐火旺卽能統束羣陰﹐故治之而愈。此病予親身患過﹐並治好多人﹐此法卽是丙奪丁光之義也。知得丙奪丁光﹐便知得陽衰不能鎭陰的旨歸也。

一治面赤發熱﹐汗出抽掣。夫面赤發熱﹐汗出抽掣﹐近似中風﹐其實不是﹐務必仔細斟酌。如其人本體有陰象足徵﹐卽不可當作風熱﹐須知面赤﹝﹞發熱者﹐陽越於外也。汗出抽掣者﹐陽亡於外﹐不能支持四維也。四逆湯力能回陽﹐陽回則諸癥自己。

一治大便下血﹐气短少神。夫大便下血﹐固有虛實之分。此則气短少神﹐必是下焦之陽不足﹐不能統攝血液。四逆湯力能扶下焦之陽﹐陽旺則開闔有節﹐故治之而愈。

一治頭搖﹐面白少神﹐夫頭搖之癥﹐人目之爲風。而予於此癥﹐察其人面白少神﹐如其爲淸陽不升﹐元气虛極﹐不能鎭定也。四逆湯力能扶陽﹐眞陽一旺﹐卽能鎭定上下四旁﹐故治之而愈。

一治背冷目瞑。夫背爲陽中之陽﹐不宜寒冷。今又背冷而目瞑﹐明是先天眞陽衰極﹐陰寒內生﹐陰盛則陽微﹐故目瞑而背冷也。四逆湯力能扶先天眞陽﹐故治之而愈。

一治舌腰硬而靑。夫舌腫一癥﹐似乎心火旺極﹐不知舌仲而靑﹐此乃陰寒太盛﹐逼出眞火﹐欲從舌尖而出﹐故見腫硬靑滑。四逆湯力能補火﹐祛逐陰寒﹐故治之而愈。

一治唇腫而赤﹐不渴。夫唇腫之癥﹐近似胃火﹐胃火之腫﹐口必不大渴。今見病人唇腫而口並不渴﹐可知陰火出於脾間。四逆湯功專補陽﹐陽旺則陰火自消﹐故治之而愈。

﹝﹞赤原本作「亦」﹐據文義攺。

一治鼻涕如注面白少神。夫鼻涕一癥﹐原有外感﹑內傷之別。此則面白無神﹐明是眞陽衰於上﹐不能統攝在上之律液。四逆湯力能扶坎中眞陽﹐陽旺自能統納﹐故治之而愈。

一治尿多。夫尿之多﹐由於下焦之火弱﹐不能收束故也。惟四逆湯力能補下焦之火﹐故治之而愈。

一治周身發起包塊﹐皮色如常﹐夫周身發起包塊﹐疑似風熱陽邪﹐此則皮色如常﹐卻是陰邪僭居陽位。四逆湯力能扶陽﹐陽旺則陰邪自伏﹐故治之而愈。

一治周身忽現紅片如雲﹐不熱不渴。夫周身發現紅雲﹐人孰不謂風火郁熱於皮膚。夫風火郁熱之癥﹐未有不發熱而卽作者﹐亦未有口不渴﹐而卽謂之火者﹐此處便是認癥機關。予每於此癥﹐認作陽衰﹐陰居陽位﹐以四逆湯治之而愈。

一治發熱譫語﹐無神不渴。夫發熱譫語﹐世人皆謂熱伏於心﹐神無所主也。不知陽癥熱伏於心﹐精神不衰﹐口渴冷飲﹐小便亦必短赤。此則無神不渴﹐明是眞陽衰極。﹝眉批﹞在無神二字上定案。發熱者﹐陽越於外也。譫語者﹐陰邪乘於心﹐神無所主也。不渴﹑無神﹐非邪火也。四逆湯力能回陽﹐陽回則神安﹐故治之而愈。

一治兩目白晴靑色。夫白輪屬肺﹐金也。今見純靑﹝﹞﹐日無白色﹐是金气衰而肝木乘之也。妻乘於夫﹐是乾則不振﹐純陰無陽之候。﹝眉批﹞坎中一點眞金卽眞陽也﹐人活的卽此。多在死例。四逆湯力扶坎中之金﹐金气一旺﹐目睛自然轉變﹐故治之而愈。

一治兩目赤霧縷縷﹐微脹不痛。夫目窠﹐乃五臟精華所聚之地﹐原著不得一毫客气。今見赤霧縷縷﹐疑是陽火爲殃﹐不知陽邪痛甚﹑脹甚﹐此則微脹不痛﹐明是陽衰於上﹐不能

﹝﹞靑原本作「責」﹐據文義攺。

鎭納下焦濁陰之气﹐地气上騰﹐故見此等目疾。四逆湯力能扶陽祛寒﹐陽光一照﹐陰火自滅﹐故治之而愈。

按此方功用頗多。得其要者﹐一方可治數百種病。因病加減﹐其功用更爲無窮。予每用此方﹐救好多人。人咸目予爲姜﹑附先生﹐不知予非專用姜﹑附者也﹐只因病當服此。難道予不會寫幾个參﹑地﹑歸﹑芍﹐芩﹑連﹑梔﹑柏之方乎﹐只因世風日下﹐不究病之陰陽﹐專究方藥之平穩。不知水懦弱﹐民狎而玩之﹐多死焉。火猛烈﹐民望而畏之﹐鮮死焉。總之﹐水能生人﹐亦能死人﹔火能生人﹐亦能死人。予非愛姜﹑附﹐惡歸﹑地﹐功夫全在陰陽上打算耳。學者苟能洞達陰陽之理﹐自然頭頭是道﹐又奚疑姜﹑附之不可用哉。

厥陰經用藥圖

按厥陰爲陰經﹐陰極則生陽﹐故多寒熱錯雜。又肝主宗筋玉莖﹐人性多思淫﹐心火一動﹐玉莖必舉﹐發泄不遂﹐多生邪熱﹐亦多見寒熱錯雜。此受病之源。人多不察。仲景立烏梅丸﹐寒熱並投﹐大有灼見﹐並非專爲虫立法。凡厥陰一切癥候﹐莫不備具。舒馳遠先生謂此方不是﹐未免執一。

烏梅丸圓通應用法

一治巓頂痛。夫厥陰之脈會於巓頂﹐今見巓頂痛者﹐是厥陰之邪侵於上也。烏梅丸專主厥陰﹐故治之而愈。

一治睪丸腫痛。夫睪丸﹐俗稱爲外腎。世人多以腎目之。不知此乃木之餘气所生。故賢配之三卦﹐震﹐木也。二陰一陽﹐二睪丸爲偶﹐玉莖一爲奇﹐奇居腹面﹐丸居背面﹐所配確乎不爽﹐而世人蓋未之細求其理也。予每於此處病﹐多以烏梅丸治之而愈。

一治腹痛飲冷。夫腹痛﹐爪甲靑﹐明是厥陰陰寒之气﹐阻其眞陽運行之機﹐邪正相攻﹐故見腹痛。卽云寒邪﹐何得飲冷﹐必是陰極陽生﹐見此寒熱錯雜。烏梅丸寒熱並用﹐故治之而愈。

按此方功用最多﹐頗難盡舉﹐姑列一二條﹐以備參究。其中之精義﹐修園先生言之甚詳﹐學者可熟讀而深思之﹐便得立法立方之意﹐而於厥陰一切癥候﹐莫不應手輒效也。

