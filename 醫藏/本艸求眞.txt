

本艸求眞淸黃宮繡

凡例

一﹑本艸一書。首宜分其形質气味。次宜辧其經絡臟腑。終宜表其證治功能。歷觀諸書。

無不備載。然理道不明。意義不疏。徒將治效彰著。淺學醫士。其奚辧焉。況有補不實指。瀉不直說。或以隔一隔二以爲附會。反借巧說以爲虛喝。義𨿽可通。意難卽悟。玆從往昔諸書。細加考訂。其有一義未明。一意未達。無不搜剔靡盡。牽引混說。槪爲刪除。俾令眞處悉見。

斷不隨聲附和。語作影響。以致眩人耳目也。

一﹑藥品補瀉。或陰或陽。或气或血。或燥或潤。原自有別。徧繹諸書。無有實載。如白術味苦性燥。是能入脾補气。山藥味甘气平。是能入脾補陰。人參黃味甘性溫。是能入肺而補气是能入肺而補陰。龍眼甘溫。是能入心而補气。當歸柏子仁辛甘溫潤。是能入心而補血。山茱萸杜仲辛溫酸溫。是能入肝而補气。首烏阿膠甘平微溫。是能入肝而補血。至附桂辛熱。則能入腎以補陽。熟地枸杞甘潤甘溫。是能入腎以補陰。補劑如斯。

瀉劑亦然。而書僅以補瀉混指。是集論補論瀉。俱以陰陽气血分辧。槪不敢以影響渾混等語塞責。庶使開卷了了。無有錯誤。

一﹑本艸藥性。最宜就實講明。不可一毫牽引。如書旣言桑白皮入肺瀉火。是明於气無補。

而又混引益气之說以相淆。枳殼枳實本爲下气最峻之味。而書又引益气明目之說以爲質。桔梗本屬升气之品。而書又擴其義曰降。赤小豆本非大熱之味。而書又別其義曰燥。紫石英白石英之甘與溫。本非最濕之品。而書又反其詞曰濕。此惟上哲之士。始可以悟其蘊。若使粗工褊淺。又曷克以明其義乎﹖是集凡有義蘊難明之處。逐一詳解。不令稍有含混。

一﹑經絡臟腑。他書亦有載系某藥主入某經。某藥兼入某經。然眾書繁雜。持論不一。

如知母味辛而苦。沈中有浮。降中有升。本能淸肺以寧腎。而書偏置潤肺不語。止言於水有滋。牽彊混引。殊多不解。是篇凡有類此不明。無不從實發輝。庶主輔攸分。而經腑與髒之藥。自不致誤。

一﹑是集論癥論治論效。總以藥之所味形質四字推勘而出。則藥之見施於病者。旣有其因。

而藥之見施於病而卽有效者。又有其故。如劉寄奴之能破瘀通經行血。又治金瘡使血頓止。一通一澀。似不相合。他書止載治效。無有詮釋。使人自悟。是篇凡其藥有類是。無不按實考明。盡情闡發。俾令後學。始有津涯。

一﹑藥多有形質相同。气味相等。若使各爲注釋而不比類合觀。則疑似莫辧。如訶子粟殼共爲澀藥之類。白蔻砂仁共爲燥胃之類。豬苓澤瀉共爲利濕之類。羌活獨活共爲驅風之類。大戟甘遂共爲瀉水之類。枳殼枳實共爲破气之類。附子肉桂共爲補火之類。地黃枸杞共爲滋水之類。牛黃貝母共爲淸熱祛痰之類。乳香沒藥共爲行血破血之類。人參黃共爲補肺補气之類。本艸分論𨿽多。而合論則少。是篇尙論藥味。凡有气味相同。無不先於篇首協議闡發。再於各味之中。又取相類以爲分別。庶使毫釐千里。無有差謬﹗一﹑藥有宜有忌。宜者可用。而忌者不可用也。有其宜之當用。卽有其忌之不可用。是篇旣於藥品之宜。反復申明。復於藥性之忌。多爲誥誡。俾其喜忌並知。而無臨癥岐亡之獘矣。

一﹑本艸藥味。他氏多以艸木昆虫金石類爲編次。以便披閱。然形質𨿽同。而气味不就一處合編。則諸藥諸性。又已分散各部而不可以共束矣。是編開列藥品。總以气味相類共爲一處。如補火等藥。則以補火爲類。滋水等藥。則以滋水爲類。間有一味而兼數治數性者。則不得不就一處以爲品列。不必彼此重見。是亦限於編次之一道也。再於分別气味之下。又注是艸是木是金是石以爲類次。俾气味旣得依類而處。而形質亦得分類合觀。庶涇渭攸分。而學人自無亡津之嘆。

一﹑本艸本經。出自神農。其理自屬不易。然考論中所載。藥性多有安五臟。定神志。

並延年益壽。身輕黑髮。及桑白皮紫艸補中益气等說。按此語多膚廓。不無可疑。且考神農嘗艸。流傳至今。是時文本未開。當有識識相因。不爾何由得聞。所詳藥出郡縣。多有後漢地名。故寇宗陶通明掌禹錫皆謂是書考之於漢。已有不能斷自何代所作。淮南子𨿽言神農嘗百艸以和藥。亦無本艸之名。至稱桐雷本此載在簡編。應與素問同類。何以後人多爲更飾。故有疑爲他氏所著。厥後代爲損益。其眞愈失。而其論愈訛。無怪李氏瀕湖纂集本艸。僅以本經主治冠列諸首。而不力爲著解。且有疑其經論未確。畱此以爲存羊之意。非故濃今薄古。實以語多膚廓。故不敢以疑信相參之書。等於素問。同作千古俎豆觀也。惟有長洲張璐極力尊崇。而其中多有彊爲組合之心。仍非尊崇本意。故余尙論藥性。每從實處追求。旣不泥古以薄今。

復不濃今以廢古。惟求理與病符。藥與病對。俾炎帝救世之眞心。默與餘論相合。而不失其尊崇之意。是亦余心之素望也矣﹗

上編

繡按是書編次。悉從藥性气味類載。如補火則以補火之藥一類。滋水則以滋水之藥一類。

散寒則以散寒之藥一類。瀉熱則以瀉熱之藥一類。以便披閱。但人藥性不明。或以倉卒之會。

藥次有難稽查。仍照古式分以艸木金石鳥獸。另立篇目附於卷末。並於各藥之下注立先後號次。以便照號檢對。

上編﹨卷一補劑

溫中

人身一小天地耳。天地不外陰陽五行以爲健順。人身不外水火气血以爲長養。蓋人稟賦無偏。則水以附火。火以生水。水火旣足。則气血得資。而無虧缺不平之憾矣。惟其稟有不同。

賦有各異。則或水衰而致血有所虧。火衰而致气有所歉。故必假以培補。俾偏者不偏。而气血水火。自爾安養而無病矣。第其病有淺深。癥有輕重。則於補劑之中。又當分其气味以求。庶於臨癥免惑。如補之有宜於先天眞火者。其藥必燥必裂。是爲補火之味。補有宜於先天眞水者。其藥必滋必潤。是爲滋水之味。補有宜於水火之中而不敢用偏勝之味者。其藥必溫必潤。是爲溫腎之味。補有宜於气血之中而不敢用一偏之藥者。其藥必甘必溫。是爲溫中之味。補有宜於气血之中而不敢用過補之藥者。其藥必平必淡。是爲平補之味。合是諸補以分。則於補劑之義。已得其槪。又何必過爲分別云。又按萬物惟溫則生。故補以溫爲正也。萬物以土爲母。甘屬土。故補又以甘爲貴也。土虧則物無所載。故補脾气之缺陷。無有過於白術。補肝气之虛損。無有過於雞肉。補肺气之痿弱。無有過於參耆。補心血之缺欠。無有過於當歸。是皆得味之甘。而不失其補味之正也。其次補脾之味。則有如牛肉大棗飴糖蜂蜜龍眼荔枝鯽魚。皆屬甘溫。气𨿽較與白術稍純。然蜂蜜飴糖則兼補肺而潤燥。龍眼則兼補心以安神。荔枝則兼補營以益血。惟有牛肉則能補脾以固中。大棗則能補脾以助胃。鯽魚則能補土以制水也。且繡嘗卽補脾以思。其土之卑監而不平者。不得不藉白術以爲培補。若使土漧而燥。能無滋而潤乎﹖是有宜於山藥人乳黃精豬肉之屬是也。土濕而凝。能無燥而爽乎﹖是有宜於白蔻砂仁之屬是也。土潤而滑。能無澀而固乎﹖是有宜於蓮子芡實肉蔻之屬是也。土郁而結。能無疏而醒乎。是有宜於木香甘松藿香菖蒲胡荽大蒜之屬是也。土浸而傾。能無滲而利乎。是有宜於茯苓扁豆山藥鯽魚之屬是也。土郁而蒸。能無淸而利乎﹖是有宜於薏苡仁木瓜白蘚皮蚯蚓紫貝皂白二礬商陸郁李之屬是也。土寒而凍。能無溫而散乎﹖是有宜於漧薑附子之屬是也。土惇而阜。能無通而泄乎。是有宜於硝黃枳實之屬是也。土崩而解。能無升而舉乎﹖是有宜於參耆甘艸之屬是也。凡此皆屬補脾之味。然終不若甘溫補脾之爲正耳。

上編﹨卷一補劑

溫中

﹝山艸﹞補肺气以生陰人參﹝專入肺。兼入脾﹞。性稟中和。不寒不燥。形狀似人。气冠羣艸。能回肺中元气於垂絕之鄕。﹝馮楚瞻曰。人參能回陽气於垂絕。卻虛邪於俄頃。李時珍曰。人參年深。浸漸長成者。根如人形。有神。故謂之人參神艸。參字從浸。亦浸漸之義。參卽浸字。從世因字文繁。遂以參星字代。從簡便爾。繡按其說亦是。﹞第世畏乎其參者。每以參爲助火助气。凡遇傷寒發熱。及勞役內傷發熱等癥。﹝發熱內傷外感皆有。惟察脈見浮數有力爲外熱。沈大有力爲內熱。脈而沈細有力爲實。脈而浮大無力爲虛。熱而脈盛爲傷熱爲實。熱而脈浮爲傷暑爲虛。熱而能言有力者爲實。熱而懶言無力者爲虛。熱而口漧酷飲冷水者屬實。熱而口漧微飲湯者屬虛。熱而久按益熱。是裏熱徹表爲實。熱而久按不熱。是裏陽浮表爲虛。熱而火烙。時常不減。頭足身體一樣爲實。熱而乍作乍止。頭熱不烙。足冷爲虛。熱而無汗。二便閉塞爲實。熱而有汗。二便通調爲虛。熱而見有裏癥爲裏熱。熱而見有表癥爲表熱。熱而時當秋冬。收斂閉藏多實。熱而時當春夏。升發浮散多虛。﹞畏之不啻鳩毒。以爲內旣發熱。

復以助火助熱之藥入而投之。不更使熱益甚乎。詎知參以補虛。非以塡實。其在外感。正气堅彊。參與耆術附桂同投。誠爲助火彌熾。若使元气素虛。邪匿不出。正宜用參相佐。如古參蘇飲﹑敗毒散﹑小柴胡湯﹑白虎加人參湯﹑石膏竹葉湯﹑黃龍湯。皆用人參納入。領邪外出。﹝諭嘉言曰。傷寒宜用人參。其辧不可不明。蓋人受外感之邪。必先汗以驅之。惟元气壯者。外邪始乘藥勢以出。若素弱之人。藥𨿽外行。气從中餒。輕者半出不出。重者反隨元气縮入。發熱無休矣。所以體虛之人。必用人參三五七分入表藥中。少助元气以爲驅邪之主。使邪气得藥。一湧而出。全非補養衰弱之意也。﹞矧有並非外感。止因勞役發熱。而可置參而不用乎﹖夫參之所以能益人者。以其力能補虛耳。果其虛而短气。虛而泄瀉。虛而驚恐。虛而倦怠。虛而自汗。虛而眩暈。虛而飽悶食滯等癥。固當用參塡補。卽使虛而嗽血。虛而淋閉。虛而下血失血。與夫虛而喘滿煩燥口渴便結等癥。又何可不以虛治而不用以參乎﹖況書有云。參同升麻則可以瀉肺火。同茯苓則可以瀉腎火。同麥冬則可以生脈。同黃耆甘艸則可以退熱。﹝出元素﹞是參更爲瀉火之劑。則參曷爲不用。惟在虛實二字。早於平昔分辧明確。則用自不見誤耳。﹝治病要著。﹞潔古謂其喘嗽不用。以其痰實气壅之故。若使腎虛气短喘促。豈能禁而不用乎﹖仲景謂其肺寒而嗽勿用。以其寒束熱邪。壅滯在肺之故。若使自汗惡寒而嗽。豈能禁而不用乎﹖東垣謂其久病郁熱在肺勿用。以其火郁於內不宜用補之故。若使肺虛火旺。气短汗出。豈能禁而不用乎﹖丹溪謂其諸痛不宜驟用。以其邪气方銳不可用補之故。若使裏虛吐利。及久病胃弱。與虛痛喜按之類。豈可禁而不用乎﹖節齋謂其陰虛火旺吐血勿用。以其血虛火亢之故。若使自汗气短。肢寒脈虛。豈可禁而不用乎﹖夫虛實二字。

最宜相較。﹝言聞曰。凡人面白面黃面靑黧悴者。皆脾肺腎气不足。可用也。面赤面黑者气壯神彊。不可用也。脈之浮而芤濡虛大遲緩無力。沈而遲澀弱細結代無力者。皆虛而不足。

可用也。若弦長緊實滑數有力者。皆火郁內實。不可用也。﹞果其气衰火熄。則參𨿽同附桂。可投。如其火旺气促。則參卽同知柏。切忌。至於陰气稍虛。陽气更弱。陰不受火燻蒸者。則可用參爲君。陰气稍衰。陽气更弱。而火稍見其盛者。則可用參爲佐。蓋陽有生陰之功。陰無益陽之理。參𨿽號爲補陽助气。而亦可以滋陰生血耳。是以古人補血用四物。而必兼參同用者。義實基此。﹝杲曰。古人血脫者益气。蓋血不自生。須得生陽气之藥乃生。陽生則陰長。血乃旺也。若單用補血藥。血無由而生矣。素問言無陽則陰無以生。無陰則陽無以化。故補气須用人參。血虛者亦須用之。﹞非若黃耆性稟純陽。陰气絕少。而於火盛血燥不宜。沙參甘淡性寒。功專瀉肺。而補絕少。玄參苦鹹寒滑。色黑入腎。止治腎經無根之火攻於咽喉。不能於气有益。葳蕤甘平。𨿽能補中益气。而質潤味淡。止能潤肺止嗽。兼治風濕。仍非肺分气藥耳。故書載參益土生金。明目開心。益智添精助神定驚止悸。﹝正气得補。

邪火自退。﹞解渴除煩。﹝气補則火不浮。而煩自除。气補則津上升。而渴自止。﹞通經生脈。﹝气補則血隨气以行。而脈自至。﹞破積消痰。﹝气運則食自化。而積可破。气旺則水可利。而痰自消。﹞發熱自汗。﹝气補而陽得固。﹞多夢紛紜。﹝气補而神克聚。﹞嘔噦反胃。虛咳喘促。﹝气補而肺與胃克安。﹞久病滑泄。﹝气補而淸得上升。﹞淋瀝脹滿。﹝气補而濁得下降。﹞中暑中風。﹝气補而邪得外解。﹞一切气虛血損之癥。﹝气補而血得內固。﹞皆所必用。至云參畏靈脂。而亦有參同用以治月閉。是畏而不畏也。參惡皂莢。而亦有參同用以名交泰丸。是惡而不惡也。參反藜蘆。而亦有參同用以取湧越。是蓋借此以激其怒。𨿽反而不反也。

然非深於醫者。不能以知其奧耳。﹝出言聞氏﹞但參本溫。積溫亦能成熱。故陰虛火亢咳嗽喘逆者爲切忌焉。參以黃潤緊實似人者佳。上黨𨿽爲參產道地。然民久置不采。﹝時珍曰。上黨今潞州也。民以人參爲地方害。不復采取。今所用者。皆是遼參。﹞今有所云黨參者。皆是假物。﹝時珍曰。僞者皆以沙參薺桔梗。采根造作亂之。沙參體虛無心而味淡。薺體虛無心。桔梗體堅有心而味苦。人參體實而味甘。微帶苦。﹞其次百濟所出。力薄上黨。又其次髙麗遼東所出。力薄百濟。用皆忌鐵。久畱經年。須用淋過竈灰曬漧。及或炒米同參納入瓷器收藏。參須性主下泄。與紫菀當歸之尾破血意義相同。滑脫則忌。參蘆功主上湧。气虛火炎亦忌。但體虛痰壅。用之可代瓜蒂。山西太行新出黨參。其性止能淸肺。並無補益。與於久經封禁眞正之黨參。絕不相同。另有義詳黨參論內。所當並考參觀。

上編﹨卷一補劑

溫中

﹝山艸﹞補肺气實腠理黃﹝專入肺。兼入脾﹞。味甘性溫。質輕皮黃肉白。故能入肺補气。入表實衛。爲補气諸藥之最。是以有耆之稱。且著其功曰。生用則能固表。無汗能發。有汗能收。是明指其表實則邪可逐。故見無汗能發。表固則气不外泄。故見有汗能止耳。又著其功曰。熟則生血生肌。

排膿內托。是蓋指其气足。則血與肉皆生。毒化膿成。而爲瘡瘍聖藥矣。至於痘瘡不起。陽虛無熱。﹝機曰。保元湯用黃。原出東垣治慢驚土衰火旺之法。今借此加減治痘。以其內固營血。外護衛气。滋助陰陽。作爲膿水。其癥𨿽異。其理則同。故去白芍加生薑。攺名曰保元湯。炙黃三錢。人參二錢。炙甘艸一錢。生薑一片。水煎服之。﹞書言於耆最宜。皆是取其質輕達表。功專實衛。色黃入脾。色白入肺。而能升气於表。又言力能補腎。以治崩帶淋濁。是蓋取其補中升气。則腎受蔭。而崩帶淋濁自止。然與人參比較。則參气味甘平。

陽兼有陰。耆則秉性純陽。而陰气絕少。蓋一宜於中虛。而泄瀉痞滿倦怠可除。一更宜於表虛。而自汗亡陽潰瘍不起可治。且一宜於水虧而气不得宣發。一更宜於火衰而气不得上達之爲異耳。黃書言性畏防風。其功益大。蓋謂能以助耆達表。相畏而更相依。是以如斯。若使陽盛陰虛。上焦熱甚。下焦虛寒。肝气不和。肺脈洪大者。則並戒其勿用矣。出山西黎城。大而肥潤箭直良。瘦小色黑堅硬不軟者。服之令人胸滿。﹝震亨曰。宜服三拗湯以瀉。﹞茯苓爲使。惡龜甲白蘚皮。反藜蘆。畏五靈脂防風。血虛肺燥。捶扁蜜炙。發表生用。气虛肺寒。酒炒。腎虛气薄。鹽湯蒸潤。切片用。

上編﹨卷一補劑

溫中

﹝芳艸﹞

當歸﹝專入心﹞。辛甘溫潤。諸書載爲入心生血上品。緣脈爲血府。諸脈皆屬於心。心無血養。則脈不通。血無气附。則血滯而不行。當歸气味辛甘。旣不慮其過散。復不慮其過緩。得其溫中之潤。陰中之陽。故能通心而血生。號爲血中气藥。故凡一切血癥陰虛。陽無所附。

而見血枯血燥血閉血脫等癥。則當用此主治。按當歸頭則止血上行。身則養血中守。尾則破血下流。全則活血不走。﹝出東垣﹞古方合白芍芎地黃同用。名爲四物湯總劑。蓋謂得芎以爲長養生發之機。地黃以爲滋補化源之自。白芍以爲救陰斂陽之本。則血始能以生。﹝張景嶽曰。治血之劑。古人多以四物爲主。然亦有宜與不宜者。蓋補血行血。無如當歸。但當歸之性動而滑。凡因火動血者忌之。因火而嗽。因濕而滑者。皆忌之。行血散血。無如川芎。

然川芎之性升而散。凡火帶血上者忌之。气虛多汗。火不歸元者。皆忌之。生血涼血。無如生地。斂血淸血。無如芍藥。然二物皆涼。凡陽虛者非宜也。脾弱者非宜也。脈弱身涼。多嘔便溏者。皆非宜也。故凡用四物以治血者。不可不察。﹞若血虛而气不固。則當佐以人參黃。血熱佐以條芩梔連。血積佐以大黃牽牛。與夫營虛而表不解。則當佐以柴葛麻桂。衛熱而表不斂。則當佐以大黃。隨其病之所向。以爲出入加減。要使血滯能通。血虛能補。血枯能潤。血亂能撫。俾血與气附。气與血固。而不致散亂而無所歸耳。書命其名曰歸。卽是此意。是以气逆而見咳逆上气者。則當用此以和血。血和而气則降矣。寒郁而見瘧痢腰腹頭痛者。則當用此以散寒。寒散而血則和矣。血虛而見風無汗者。則當用此以養血。血養而風則散矣。他如瘡瘍癰疽而見痛苦異常。肌肉失養而見皮膚不潤。並衝脈爲病而見气逆裏急。帶脈爲病而見腹痛腰如坐水。﹝衝脈起於腎下。出於气街。俠臍上行至胸中。上顙。滲諸陽。灌諸精。下行入足。灌諸絡。爲十二經脈之海。主血。帶脈橫圍於腰。如束帶。總約諸脈。﹞亦何莫不因血虛。气無所附之意。得此則排膿痛止。癰消毒去。膚澤皮潤。而無枯槁不榮之患矣。然此味辛則散。气虛火盛者切忌。味甘則壅。脾胃虛寒者則忌。體潤性滑。大腸泄瀉者則忌。不可不熟晰而明辧耳。至書旣言當歸入心。而又曰入肝入脾。無非因其血補。

而肝與脾皆有統藏之意。﹝脾統血。肝藏血。﹞秦產﹝秦州汶州所出。﹞頭圓尾多。色紫气香肥潤。名馬尾當歸。其性力柔善補。川產尾粗堅枯。名頭當歸。其性力剛善攻。只宜發散。

收貯曬漧。乘熱紙封甕內。宜用酒洗。畏菖蒲海藻生薑。惡濕面。

上編﹨卷一補劑

溫中

﹝山艸﹞補脾气燥脾濕之。

脾欲緩。急食甘以緩之。

﹝《內經》﹞白術味苦而甘。旣能燥濕實脾。復能緩脾生津。﹝濕燥則脾實。脾緩則津生。﹞且其性最溫。服則能以健食消穀。爲脾臟補气第一要藥也。﹝五臟各有陰陽。白術專補脾陽。故曰補气。﹞書言無汗能發。有汗能收。通溺止泄。消痰治腫。止熱化癖。安胎﹝胎气系於脾。脾虛則蒂無所附。故易落。﹞止嘔。﹝聲物俱有爲嘔。有物無聲爲吐。東垣云。生薑半夏。皆可以治表實气壅。若虛嘔穀气不行。當以參術補胃。推揚穀气而已。﹞功效甚多。總因脾濕則汗不止。脾健則汗易發。凡水濕諸邪。靡不因其脾健而自除。吐瀉及胎不安。﹝胃之上口爲賁門。水谷於此而入。胃之下口爲幽門。水谷之滓穢自此而入小腸。又自小腸下一十六曲。水谷始下小腸下口闌門。水谷自此泌別。凡穢爲濁。入於大腸。水之淸。入於胱膀。如水谷不分。淸濁不別。則皆入於大腸而成。李士材云。脾士彊者。自能勝濕。無濕則不泄。濕多成於五泄。若土虛不能制濕。則風寒與熱。皆得幹而爲病。﹞亦靡不因其脾健而悉平矣。故同枳實則能治痞。同黃芩則能安胎。同澤瀉則能利水。同漧薑桂心。則能消飲祛癖。同地黃爲丸。則能以治血瀉萎黃。同半夏丁香薑汁。則可以治小兒久瀉。同牡蠣石斛麥麩。則可以治脾虛盜汗。然血燥無濕。腎間動气築築。燥渴便閉者忌服。謂其燥腎閉气。則其气益築。﹝劉涓子云。癰疽忌白術。以其燥腎而閉气。故反生膿作痛也。凡髒皆屬陰。世人但知白術能健脾。寧知脾虛而無濕邪者﹗用之反燥脾家津液。是損脾陰也。何補之有﹖此最易誤。故特表而出之。﹞又寒濕過甚。水滿中宮者亦忌。謂其水气未決。苦不勝水。甘徒滋壅。必待腎陽培補。水气漸消。腎气安位。術始可投。﹝猶洪水沖堤。必待水退。方可培土禦水。﹞此又不得不稍變換於中也。﹝凡土虧水泛。必俟水勢稍退。方進理中等藥。﹞蓋補脾之藥不一。白術專補脾陽。﹝仲淳曰。白術稟純陽之土气。除邪之功勝。而益陰之效虧。故病屬陰虛。血少精不足。內熱骨蒸。口漧唇燥。咳嗽吐痰。吐血鼻衄齒衄。便祕滯下者。法咸忌之。﹞生則較熟性更鮮補不滯膩。能治風寒濕痺。及散腰臍間血。並衝脈爲病逆气裏急之功。非若山藥止補脾臟之陰。甘艸止緩脾中之气。而不散於上下。俾血可生。燥癥全無。蒼術气味過烈。散多於補。人參一味沖和。燥气悉化。補脾而更補肺。所當分別而異視者也。出浙江於潛地者爲於潛術。最佳。米泔浸。﹝借穀气和脾。﹞壁土拌炒。﹝借土气助脾。﹞入淸燥藥。蜜水炒。﹝借潤制燥。﹞入滋陰藥。人乳拌用。﹝借乳入血制燥。﹞入淸脹藥。麩皮拌炒用。﹝借麩入中。﹞

上編﹨卷一補劑

溫中

﹝夷果﹞補心脾气血龍眼﹝專入心脾﹞。气味甘溫。多有似於大棗。但此甘味更重。潤气尢多。於補气之中﹝溫則補气。﹞又更存有補血之力。﹝潤則補血。﹞故書載能益脾長智。﹝脾益則智長。﹞養心保血。﹝血保則心養。﹞爲心脾要藥。是以心思勞傷而見健忘怔忡驚悸。曁腸風下血。﹝便血癥不一端。然大要血淸而色鮮。另作一派。濺出遠射。四散如篩。其腹不痛。是爲腸風無疑。便血而見腹痛。則爲熱毒下注。不痛則爲濕毒下注。痛而喜手謹按。則爲寒毒下注。並血而見鮮紅爲熱。瘀淡爲寒。瘀晦爲積。鮮紫爲燥爲結。血如雞肝爛肉絞痛爲蠱。與夫癥見面色痿黃。

大便不實。聲短气息。惡心嘔吐。六脈沈遲浮大無力爲虛。神气不爽。脈數能食。腸紅下泄。腹痛便祕爲實。而究不越气失所統。陰不隨陽。而血自不歸附耳。﹞俱可用此爲治。蓋血𨿽屬心生。而亦賴脾以統。思慮而气旣耗。則非甘者不能以補。思慮而神更損。則非潤者不能以濟。龍眼甘潤兼有。旣能補脾固气。復能保血不耗。則神气自爾長養。而無驚悸健忘之病矣﹗按古歸脾湯有用龍眼肉以治心脾傷損。義實基此。非若大棗力專補脾。气味𨿽甘。其性稍燥。而無甘潤和柔。以至於極之妙也。至書有言久服令人輕身不老。百邪俱辟。止是神智長養之謂。蠱毒可除。三虫可殺。止是气血充足而蠱不食之謂。但此味甘體潤。凡中滿气壅。腸滑泄利。爲大忌耳。桂產者佳。粵東者性熱。不堪入藥。

上編﹨卷一補劑

溫中

﹝五果﹞補脾胃中气血大棗﹝專入脾胃﹞。味甘气溫。色赤肉潤。爲補脾胃要藥。經曰。裏不足者。以甘補之。

形不足者。溫之以气。大棗甘能補中。溫能益气。脾胃旣補。則十二經脈自通。九竅利。﹝九竅。口耳鼻目前後二陰。﹞四肢和也。正气足則神自安。故凡心腹邪气心下懸急者。得此則調。得補則气力彊。腸胃淸。身中不足及病見腸者。用此則安。甘能解毒。故於百藥中。

得甘則協。且於補藥中風寒發散。內用爲向導。則能於脾助其升發之气。﹝仲景治奔豚。用大棗滋土以平腎。治水飲脇痛。用十棗益土以勝水。﹞不似白術性燥不潤。專於脾气則補。山藥性平不燥。專於脾陰有益之爲異耳。但多食損齒。﹝齒屬腎。土燥克水。﹞及气實中滿切忌。﹝甘令中滿。大建中湯減餳棗。與甘艸同例。﹞北產肥潤者良。金華南棗亦佳。殺烏附。忌蔥魚同食。

上編﹨卷一補劑

溫中

﹝夷果﹞入脾助气﹐入肝益血養營荔枝﹝專入肝脾﹞。味甘而酸。气溫。故能入脾助气。﹝甘入脾。﹞入肝益血養營。﹝酸入肝。﹞

然於血虛火衰則宜。若使病非虛弱。及素火盛服之。反致助火發熱。而有衄血齒痛之病矣。

﹝李時珍曰。荔枝气味純陽。其性畏熱。鮮者食多。卽齦腫口痛或衄血也。病齒及火病患忌之。開寶本艸言其性平。蘇氏卻謂多食無傷。皆謬說也。按物類相感志云。食荔枝多則醉。以殼浸水飲之卽解。此卽食物不消還以本物消之之意。﹞至核味甘气溫。專入肝腎。散滯辟寒。雙核形似睪丸。尢治疝卵腫。以其形類相似有感而通之義也。﹝治疝气如斗。用荔枝炒黑與茴香靑皮各炒爲末。用酒送下。﹞痘瘡不起。用殼煎湯以服。蓋取殼性溫補內托之意。然要皆屬性燥。用當酌癥所宜。非若龍眼性主溫和而資益甚多也﹗出建產者良。

上編﹨卷一補劑

溫中

﹝造釀﹞溫脾潤肺飴糖﹝專入脾肺﹞。气味甘溫。據書言能補脾潤肺。化痰止嗽。並仲景建中湯用此以爲補中緩脾。蓋以米麥本屬脾胃之谷。而飴糖卽屬穀麥所造。凡脾虛而肺不潤者。用此气味甘緩以補脾气之不足。﹝成無己曰。脾欲緩。急食甘以緩之。膠飴之甘。以緩之也。﹞兼因甘潤以制肺燥之有餘。是以脾虛而痰不化。固可用此以除痰。脾虛而嗽不止。固可用此以除嗽。卽中虛而邪不解。亦得用此以發表。中虛而煩渴時見。亦得用此以除煩止渴。﹝寒食大麥一升。

水七升。煎五升。入赤餳二合。渴卽飲之。﹞他如艸烏毒中。其性橫烈。固可用此以爲甘緩。芒刺誤吞。痛楚異常。更可用此以爲柔軟。然糖經煉成。濕而且熱。其在气虛痰盛。中虛火發。固可用此濕除。若使中滿气逆。實火實痰。非惟治痰。且更動痰。非惟治火。且更生火。﹝震亨曰。飴糖屬土而成於火。火發濕中之熱。寇氏謂其動風。言未而遺本矣﹗﹞至於小兒多食。尢易損齒生虫。﹝虫喜甘。齒屬腎。土補而水克。﹞不可不愼。牽白者不入藥用。

上編﹨卷一補劑

溫中

﹝原禽﹞補肝火﹐動肝風雞肉﹝專入肝﹞。補虛溫中。載之本經。不爲不是。然雞屬巽而動風。﹝巽生風。﹞外應乎木。

內通乎肝。得陽气之最早。故先寅而鳴。﹝宗曰。雞鳴於五更。日至巽位。感動其气然也。﹞鳴必鼓翅。火動風生之象。﹝時珍曰。《禮記》云。天產作陽。地產作陰。雞卵生而地產。

羽不能飛。𨿽爲陽精。實屬風木。是陽中之陰也。故能生熱動風。風火相扇。乃成中風。﹞風火易動而易散。人之陽事不力者不宜食雞。是以昔人有利婦人不利男子之說。而東南之人肝气易動。則生火生痰。病邪得之。爲有助也。故陰虛火盛者不宜食雞。食則風火益助矣。脾胃虛弱者不宜食雞。食則肝邪益甚。而脾益敗矣。味者不察。旣犯陰虛火動脾虛不食兩癥。

又不撙節口腹。反執補虛溫中之說。殊爲可惜。至於婦人小產胎動。尢不宜食。﹝食則並。

气益動而血益損。脾益虛而胎益墮。﹞惟有烏骨雞。別是一種。獨得水木之精。性專走肝腎血分。補血益陰。爲補虛除癆祛熱生津止渴。及下痢噤口帶下崩中要藥。﹝時珍曰。烏色屬水。牝象屬陰。故烏雌所治皆血分之病。各從其類也。﹞如古方有用烏骨雞丸以治婦人百病。﹝取其補虛益陰。﹞鬼擊卒死用熱血以塗心下卽蘇。﹝肘後用烏雞冠血。瀝口中令咽。仍破此雞拓心下。冷乃棄之道邊妙。﹞雞冠位處至髙。精華所聚。凡年久雄鷄色赤。尢爲陽气充盛。故可刺血以治中惡驚悸。﹝陰不勝陽。﹞及或中風口眼斜。用血塗其頰上卽正。﹝咸能走血透肌。故主之。﹞雞血和酒調服。可以使痘卽發。對口毒瘡。可用血塗卽散。﹝風勢善行。以毒攻毒。﹞中蜈蚣毒舌脹退場門。可用冠血浸舌並咽卽消。﹝取其物性之有畏惡而得制伏。

﹞其效甚眾。至於雄鷄肝味甘微苦而溫。何書載治陰痿不起。﹝千金方用雞肝三具。並菟絲子一斤爲末。雀卵和丸。如小豆大。每服五六十丸。酒下。﹞及小兒疳積。眼目不明。並肝經實熱虛熱。﹝實熱。用雄鷄軟肝。並胡黃連白芙蓉花肉豆蔻爲末。化服。虛熱。用雞肝同明雄黃桑白皮雞內金爲末。酒蒸去藥食。﹞皆以取其肝以入肝。气類相感之意。雞屎白性寒不溫。用之以治鼓脹。﹝普濟方云。治鼓脹旦食不能暮食。由脾虛不能制水。水反勝土。水谷不運。气不宣流。故令中滿。其脈沈實而滑。宜雞矢醴主之。何大英云。諸腹脹大。皆屬於熱。精气不得滲入膀胱。別走於腑。溢於皮裏膜外。故成脹滿。小便短澀。雞矢性寒。利小便。誠萬金不傳之寶也。用臘月幹雞矢白半斤。袋盛。以酒醅一斗。漬七日。溫服三杯。

日三。或爲末服二錢亦可。﹞石淋﹝古今驗錄。用雞矢白日中半幹。炒香爲末。以酸漿飲服方寸匙。日二次。當下石出。﹞瘢痕﹝外臺以豬脂三升。飼烏雞一隻。三日取矢。同白芷當歸各一兩煎十沸。去渣。入鷹矢白半兩調敷。﹞風痺﹝千金方用臘月烏雞矢一升。炒黃爲末。

絹袋盛漬三升酒中。頻頻溫服令醉。﹞亦以取其消導利濕。淸熱除風之義。惟雞子性稟生化最初之气。兼淸濁而爲體。味甘气寒。性專除熱療火。爲風熱癇及傷寒少陰咽痛必用之藥。

卵淸微寒。性專治熱解毒。爲目痛赤痛煩滿咳逆。小兒下泄。婦人難產胞衣不出。癰疽敷腫必用之藥。卵黃微溫。性專利產安胎。但多食則滯。﹝鼎曰。勿多食。令人腹中有聲。動風气。和蔥蒜食之气短。同韭子食成風痛。共鱉肉食損人。共獺肉食成遁屍。同兔肉食成泄痢。妊婦以雞子鯉魚同食令兒生瘡。同糯米食令兒生虫。﹞他如卵殼研末。磨障除翳。及或敷下疳瘡。蓋以取其蛻脫之義。傷寒勞復用此熬令黃黑爲末。熱湯調服。亦以取其風性發散之意。肫內黃皮。性專淸谷除熱。止煩通溺。並卵中白皮。能散久咳結气。皆以取其性气上行下入之妙。然要雞中具有溫性。則能動火助風。具有寒性。則能淸熱利濕。具有平性。則能益陰祕陽。用雞而在於肝。則可通肝以治疳。用雞而在於肫於屎。則可入腑以消食。用雞而在於抱出皮殼。則可入目以磨翳。而仍不越乎巽木風動以爲之主。故能直入厥陰而不岐耳。

凡血虛筋攣及陰虛火起骨蒸。服此大忌。諸雞惟烏骨烏肉白毛最良。

上編﹨卷一補劑

溫中

﹝畜﹞補脾固中牛肉﹝專入脾﹞。本屬土。若屬黃牛。色猶得正。治能補土固中。﹝土居中。﹞益气止渴。

﹝气益。則津生渴止。﹞功與黃無異。故三瘧久病。日服黃牛湯。能令日漸輕彊而無腫脹之病。其效可知。卽丹溪倒倉法。治停痰積血。膠聚於腸胃回腸曲折之處。發爲癱瘓癆瘵蠱脹膈噎。非丸散所能及者。用此因瀉爲補。借補爲瀉。踵其曲折。如洪水泛漲。陳朽順流而下。沈悉去。大有再造之功。中年後行一二次。亦卻疾養壽之一助。﹝朱震亨倒倉論曰。腸胃爲積谷之室。故謂之倉。倒者推陳以致新也。胃屬土。受物而不能自運。七情五味有傷中宮。停痰積血。互相糾纏。發爲癱瘓。爲癆瘵。爲蠱脹。成形成質。爲窠爲臼。以生百病。

而中宮愆和。自非丸散所能去也。此方出自西域異人。其法用黃肥牡牛肉二十斤。長流水煮成糜。去滓。濾取液。再熬成琥珀色。取之。每飲一鐘。隨飲至數十鐘。寒月溫飲。病在上則令吐。在下則令利。在中則令吐而利。在人活變。吐利後渴。卽服其小便一二碗。亦可蕩滌余垢。睡二日。乃食淡粥。養半月。卽精神彊健。沈悉去也。須斷房事半年牛肉五年而安。﹞此爲補中之劑。非若汗吐下藥能以傷人。亦奇方也。但病非腸胃者不得遽行是法。牛有黃牛水牛之分。故黃牛性溫。而水牛性平。白水牛可治反胃吐食。腸結不通。牛乳味甘微寒。亦治脾胃枯槁。噎膈反胃。﹝噎膈形類甚多。然大要皆屬精枯澤竭。气逆上攻所致。故食不能入喉入膈而自下也。且人臟腑虧損。津竭气逆。渾身痰窒。用以辛香燥膈劫痰。未嘗不快。然旋劫旋生。旋燥旋阻。痰愈且盛。津液見枯。淸道厭會。無不阻塞。𨿽水與飲類可以入喉不逆。而堅硬食物。每至厭會卽返。曰噎。至膈阻絕吐出。曰膈。況腎主五液二便。與膀胱一表一里。腎水旣槁。陽火偏勝。煎熬津液。三陽熱結。前後閉塞。口旣不通。必反於上。直犯淸道。上衝吸門咽喉。所食多噎不下。故經有言三陽結謂之膈。朱震亨曰。反胃噎膈。大便燥結。宜牛乳羊乳。時時咽之。兼服四物湯爲上策。不可服人乳。人乳有五味之毒。七情之火也。﹞牛肉病獨肝黑身白頭者。切忌。同豬肉食。則生寸白虫。

上編﹨卷一補劑

溫中

﹝魚﹞補土制水消腫鯽魚﹝專入脾胃大腸﹞。气味甘溫。諸魚性多屬火。惟鯽魚則性屬土。土能制水。故書載有和胃實腸行水之功。凡腸風下血。膈气吐食。俱可用此投治。且性與濃朴反。朴則泄气。鯽則益气也。至於生搗。可塗痰核乳癰堅腫。以豬油煎灰服。可治腸癰。合赤小豆煮汁食。則消水腫。炙油則治婦人陰瘡。同白礬燒研。則治腸痢血痢。入綠礬﹐泥固。則治反胃吐食。

與胡蒜煨。則治膈气痞滿。皆以借其制水之意。但不可去鱗。以鱗有止血之功也。烏背者味美。忌麥冬芥菜沙糖豬肝。

上編﹨卷一補劑

溫中

﹝卵生﹞蜂白蜜和胃潤肺通結赤蜜性涼降火蜂房淸熱軟堅散結解腸胃毒蜜﹝專入脾肺。兼入腸胃。﹞本花木精英。春生露气噓得釀而成。生則性涼淸發。熟則性溫補中。爲至純至粹之味。凡人五臟不足。燥結不解。營衛不調。三焦失職。心腹急痛。肌肉瘡瘍。咳嗽熱痢。眼目眩花。形色枯槁。無不借其潤色以投。如仲景治陽明燥結大便不解。用蜜煎導。﹝乘熱納入穀道。﹞取其能通結燥而不傷脾胃也。滋補藥俱用白蜜爲丸。取其和胃潤肺也。至於赤蜜食之使人心煩。以其味酸者。故惟降火藥用之。白蜜𨿽補脾肺。然性涼質潤。若脾气不實。腎气虛滑。及濕熱痰滯。胸痞不寬者。咸須忌之。白如膏者良。﹝李時珍曰。凡試蜜以燒紅火箸插入。提出起气是眞。起煙是僞。﹞用銀石器。每蜜一斤。入水四兩。

桑火慢熬。掠去浮沫。至滴水成珠用。忌蔥鮮萵苣同食。蜂房味苦鹹辛。气平有毒。爲淸熱軟堅散結要藥。是以驚癇蠱毒。癰疽瘰。痔痢風毒等癥。得此則除。﹝時珍曰。蜂露房陽明藥也。外科齒科及他病用之者。亦皆取其以毒攻毒。殺虫之功耳﹗﹞以其辛能散結。苦能泄熱。咸能軟堅。且取其气類相從。以毒攻毒之義也。有同亂髮蛇皮三物合燒灰酒服。治惡瘡附骨癰根在臟腑。歷節腫出疔腫惡脈諸毒者。又以煎水漱齒止風虫疼痛。洗乳癰蜂疔惡瘡者。皆以取其攻毒散邪殺虫之意。並得陰露之寒及蛻脫之義耳。但癰疽潰後禁用。去外粗皮。酒淨炒用。

上編﹨卷一補劑

平補

精不足而以事味投補。是虧已在於精。而補不當用以平劑矣﹗气不足而以輕淸投補。是虧已在於气。而補亦不當用以平劑矣。惟於補气而於血有損。補血而於气有窒。補上而於下有礙。補下而於上有虧。其癥似虛非虛。似實非實。則不得不擇甘潤和平之劑以進。如葳蕤人乳。是補肺陰之至平者也。山藥黃精羊肉豬肉甘艸。是補脾陰之至平者也。柏子合歡皮阿膠。

是補心陰之至平者也。冬靑子桑寄生桑螵蛸狗脊。是補肝腎陰之至平者也。燕窩鴿肉鴨肉。

是補精气之至平者也。但阿膠人乳。則令肝腎與肺而皆潤。合歡則令脾陰五臟而皆安。山藥則令肺腎而俱固。桑螵蛸則能利水以交心。至於倉米扁豆。一能養胃以除煩。一能舒脾以利脾。皆爲輕平最和之味。余則兼苦兼辛兼淡。平𨿽不失。而气味夾雜。未可槪作平補論耳。

上編﹨卷一補劑

平補

﹝山艸﹞補肺陰止嗽兼祛風濕葳蕤﹝專入肺。兼入肝脾腎﹞。一名玉竹。味甘性平。質潤。據書載能補肺陰。及入肝脾腎以祛風濕。與人參地黃稱爲補劑上品。﹝如本經所論。以治中風暴熱等病。別錄所論。以治心腹結气。虛熱腰痛。莖中寒。目痛爛淚出。甄權所論。以治內虛不足。去虛癆客熱。頭痛不安。千金以治風溫。自汗身重。語言難出。時珍以治寒瘧瘧不足。皆以葳蕤爲主。﹞

並云可以當參。其說未嘗不是。但此气平力薄。旣與人參力濃不若。復與地黃味濃不合。卽使用至斤許。未有奇功。較之人參之補元。地黃之滋陰。不啻天淵矣。矧可用此當參以挽垂絕之傾乎﹖況書載云祛風除濕。不無疏泄於補。更云不及。曷云可稱上劑耶﹖肥白者良。似黃精而差小。黃白多須。竹刀刮去皮節。發散用生。補劑用蜜水拌。飯上蒸熟用。

上編﹨卷一補劑

平補

﹝山艸﹞補脾陰黃精﹝專入脾。兼入肺腎﹞。書極稱羨。謂其气平味甘。治能補中益五臟。補脾胃。潤心肺。

塡精補助筋骨。除風濕。下三虫。且得坤土之精粹。久服不饑。其言極是。﹝時珍曰。黃精受戊己之淳气。故爲眞黃宮之勝品。土者萬物之母。土得其養。則水火旣濟。木金交合。而諸邪自去。百病不生矣。﹞但其所述逃婢一事。云其服此能飛。不無可疑。究其黃精气味。

止是入脾補陰。若使挾有痰濕。則食反更助痰。況此未經火。食則喉舌皆痺。何至服能成仙。若使事果屬實。則人參更得天地中和之粹。又曷云不克成仙耶﹖細繹是情。殊覺謊謬。

因並記之。根紫花黃。葉如竹葉者是。俗名山生薑。九蒸九曬用。

上編﹨卷一補劑

平補

﹝山艸﹞緩中气不足甘艸﹝專入脾﹞。味甘性平。質中。外赤肉黃。生寒熟熱。昔人言其有火能瀉。是因火性急迫。用此甘味以緩火勢。且取生用性寒。以瀉焚爍害耳。至書有云炙用補脾。是能緩其中气不足。調和諸藥不爭。﹝王好古曰。五味之用。苦泄。辛散。酸收。咸斂。甘上行而發。而本艸言甘艸下气。何也﹖蓋味甘主中。有升降浮沈。可上可下。可外可內。有和有緩。有補有泄。居中之道盡矣。張仲景附子理中湯用甘艸。恐其僭上也。調胃承气湯用甘艸。恐其速下也。皆緩之之意。小柴胡湯有柴胡黃芩之寒。人參半夏之溫。而用甘艸者。則有調和之意。

建中湯用甘艸。以補中而緩脾急。鳳髓丹用甘艸。以緩腎急而生元气也。乃甘補之意也。﹞

故入和劑則補益。入涼劑則瀉熱。入汗劑則解肌。入峻劑則緩正气。入潤劑則養血並能解諸藥毒。﹝頌曰。按孫思邈《千金方》論云。甘艸解百藥毒。如湯沃雪。有中烏頭巴豆毒。甘艸入腹卽定。驗如反掌。方稱大豆汁解百藥毒。予每試之不效。加入甘艸爲甘豆湯。其驗乃奇也。﹞及兒胎毒。以致尊爲國老。然使脾胃虛寒。及或挾有水气脹滿等癥。服此最屬不宜。未可云其補脾。而凡脾胃虛寒。皆可得而服也。若使滿屬虛致。則甘又能瀉滿。不可不知。﹝王好古曰。甘者令人中滿。中滿者勿食甘。甘緩而壅气。非中滿所宜也。凡不滿而用炙甘艸。爲之補。若中滿而用生甘艸。爲之瀉。能引甘藥直至滿所。甘味入脾。歸其所喜。此升降浮沈之理也。經云。以甘補之。以甘瀉之。以甘緩之是矣。﹞梢止莖中澀痛。﹝气行於下。﹞

節消癰疽腫。及除胸熱。﹝節行節處。﹞功各有宜。但用宜取大而且結。至書所載甘反大戟芫花甘遂。又云。亦有並用不悖。惟深達精微者始可知之。﹝如古治痰癖。有用十棗湯加甘艸。東垣治結核。與海藻同用。丹溪治癆瘵蓮心飲。與芫花同用。皆以反其下勢之銳。﹞

上編﹨卷一補劑

平補

﹝寓木﹞補肝腎除風濕彊筋骨桑寄生﹝專入肝腎﹞。感桑精气而生。味苦而甘。性平而和。不寒不熱。號爲補腎補血要劑。

緣腎主骨發。主血。苦入腎。腎得補則筋骨有力。不致痿痺而酸痛矣。甘補血。血得補則發受其灌蔭。而不枯脫落矣。故凡內而腰痛筋骨篤疾胎墮。外而金瘡肌膚風濕。何一不借此以爲主治乎﹖第出桑樹生者眞。﹝須自采。或連桑葉者乃可用。﹞和莖葉細銼陰漧。忌火。服則其效如神。若雜樹所出。性气不同。恐反有害。

上編﹨卷一補劑

平補

﹝香木﹞養心血柏子仁﹝專入心﹞。辛甘平潤。考書俱言四髒皆補。究之止屬心藥耳。蓋香𨿽能補脾。

而實可以通竅而入心。潤𨿽可以補肝而益腎。而實可以寧神而定智。甘𨿽足以和胃而固中。而實足以益血而神守。是以風濕可除。驚癇可療。邪魅可辟。皮膚可澤。惟見神恬气適。耳聰目明。而無枯槁燥澀之患矣。然性多潤滑。﹝凡仁皆潤。﹞陰寒泄瀉者切忌。气多香泄。體虛火盛者亦忌。若云不饑不老。延年輕身。𨿽出經典。仍當活視。毋爲書執。蒸熟曝漧自裂。入藥炒研去油用。畏菊花。

上編﹨卷一補劑

平補

﹝灌木﹞冬靑子補肝彊筋補腎健骨。女貞子補腎水滑腸胃枸骨子補腰膝理失血冬靑﹝專入肝腎﹞。女貞枸骨。載之本艸。已屬不同。如冬靑卽今俗呼凍靑樹者。女貞卽今俗呼蠟樹者。枸骨卽今俗呼貓兒刺者。冬靑女貞。花繁子盛。累累滿樹。冬月鸛鵒喜食。木肌皆白。葉濃而柔長。綠色面靑背淡。形色相似。但女貞則葉長四五寸。子黑色。冬靑則葉微團。子紅色之爲異耳。今人不知女貞卽屬蠟樹。僅以女貞茂盛呼爲冬靑。致令兩物同名枸骨樹。若女貞肌白葉長。靑翠而濃。葉有五刺。子若冬靑緋紅。以致混將是物亦列女貞項下。

究之三物合論。在冬靑苦甘而涼。諸書𨿽言補肝彊筋。補腎健骨。﹝簡集方。冬至日取凍靑樹子。鹽酒浸一夜。九蒸九曬。瓶收。每日空心酒吞七十粒。臥時再服。﹞而補仍兼有淸。

女貞气味苦平。按書稱爲補虛上品。可以滋水黑髮。如古方之用旱蓮艸桑椹子同入以治虛損。然亦須審脾气堅濃。稍涉虛寒。必致作泄。枸骨气味苦平。按書有言能補腰膝。及治勞傷失血。﹝用枸骨數斤。去刺。入紅棗二三斤。熬膏蜜收。﹞亦是補水培精之味。但性多陰不燥。用以陰虛則宜。而於陽虛有礙。枝葉可以淋汁煎膏以塗白癜風。脂亦可以爲粘雀。三藥气味不同。至就其子紅黑以推。大約色紅則能入肝補血。色黑則能入腎滋水。色紅則能入血理血。故於失血血瘀有效。色黑則能補精化血。故於烏須黑髮有功。然色紅而潤。其性陰。

兼有陽。色黑而潤。其性純陰不雜。故書有言女貞補中安髒。而又議其陰寒至極。凡此似同而異。在人平昔細爲考核。免至臨岐亡羊耳﹗冬日采佳。酒浸蒸潤曬漧用。

上編﹨卷一補劑

平補

﹝喬木﹞補脾陰緩心气合歡﹝專入脾。兼入心﹞。因何命名。謂其服之臟腑安養。令人歡欣怡悅。故以歡名。

第此味甘气平。服之𨿽能入脾補陰。﹝朱震亨曰。合歡屬土。補陰之功。長肌肉。續筋骨。槪可見矣。﹞入心緩气。而令五臟安和。神气自暢。及單用煎湯而治肺癰唾濁。﹝韋宙獨行方﹞合阿膠煎湯而治肺痿吐血。皆驗。與白蠟熬膏。而爲長肉生肌續筋接骨之藥。然气緩力微。用之非止錢許可以奏效。故必重用久服。方有補益怡悅心志之效矣。若使急病而求治卽歡悅。其能之乎﹖合歡卽合昏木。植於庭除。幹似梧桐。枝甚柔弱。葉似皂角。極細繁密。葉則夜合者是。去粗皮。炒用。

上編﹨卷一補劑

平補

﹝造釀﹞養胃除煩陳倉米﹝專入胃。兼入心脾﹞。卽米多年陳積於倉而未用者也。﹝時珍曰。廩米北人多用粟。

南人多用粳及。並水浸蒸曬爲之。亦有火燒過治成者。入倉陳久。皆气過色變。故古人謂之紅粟紅腐。陳陳相因也。﹞凡米存積未久。則性仍舊未革。煮汁則膠粘不爽。食亦壅滯不消。至於熱病將愈。胃气未復。猶忌食物戀膈。熱與食郁。而煩以生。必得沖淡甘平以爲調劑。則胃乃適。陳米津液旣枯。气味亦變。服此正能養胃除濕祛煩。是以古人載此。旣有煮汁養胃之功。復有祛濕除煩之力。一切惡瘡百藥不效者。用此作飯成團。火存性。麻油膩粉調敷。可知沖淡和平。力𨿽稍遜。而功則大未可忽也。若以無病之時而用此。日爲飽飯。

則又未見其有克合者矣。

上編﹨卷一補劑

平補

﹝柔滑﹞補脾陰山藥﹝專入脾。兼入肺腎﹞。本屬食物。古人用入湯劑。謂其補脾益气。﹝气益由於陰補。

非正說也。﹞除熱。然究色白入肺。味甘入脾。气𨿽溫而卻平。爲補脾肺之陰。﹝時珍曰。按吳綬云。山藥入手足太陰二經。補其不足。淸其虛熱。﹞是以能潤皮毛。長肌肉。與面同食不能益人。﹝詵曰。惟和面作則動气。爲不能制面毒也。﹞不似黃性溫能補肺陽。白術苦燥能補脾陽也。且其性澀。﹝汪昂曰。性澀故治遣精泄瀉。而諸家俱未言澀。﹞能治遺精不禁。味甘兼鹹。又能益腎彊陰。故六味地黃丸用此以佐地黃。然性𨿽陰而滯不甚。故能滲濕以止泄瀉。生搗敷癰瘡。消腫硬。亦是補陰退熱之意。至云補陽消腫。補气除滯。理𨿽可通。

語涉牽混。似非正說。至入湯劑以治火虛危癥。難圖近功。必多用之方愈。以其秉性和緩故耳。入滋陰藥中宜生用。入補脾內宜炒黃用。淮產色白而堅者良。建產𨿽白不佳。

上編﹨卷一補劑

平補

﹝菽豆﹞補脾除濕扁豆﹝專入脾﹞。如何補脾。蓋緣脾喜甘。扁豆得味之甘。故能於脾而有益也。脾得香而能舒。扁豆稟气芬芳。故能於脾而克舒也。脾苦濕而喜燥。扁豆得性之溫。故能於脾而克燥也。

脾土旣實。則水道自通。三焦不混。而太陰暑濕之邪﹝指太陰暑濕言﹞自爾克消。安能復藏於脾而有渴瀉之病乎﹖但多食壅滯。﹝凡仁皆滯。﹞不可不知。子粗圓色白者佳。入藥連皮炒研用。亦有浸去皮及生用者。

上編﹨卷一補劑

平補

﹝水禽﹞補虛除癆逐痰利水鴨肉﹝專入脾胃。兼入肺腎﹞。气味甘溫。逼火而生。水而長。未出卵時。先得火气。

故不憚冰雪。偏喜淫雨。而尾膻濁最甚。故羣雌一被其气。皆得化生之機。不待尾之徧也。

溫中補虛。扶陽利水。﹝時珍曰。鴨﹐水禽也。治水利小便。宜用靑頭雄鴨。取水木發生之象。﹞是其本性。此主性溫者而言也。有言其性微冷。能入肺腎血分。滋陰補虛。除癆止嗽化痰。利水消腫爲要。﹝葛可久治久虛發熱咳嗽。吐痰咳血。火乘金位者。用黑嘴白鴨一隻。

取血入溫酒。量飲。使直入肺經。以酒補之。將鴨幹去毛。脇下開竅。去腸拭淨。入大棗肉二升。參苓平胃散末一升。縛定。用沙甕一个。置鴨在內。以炭火慢煨。將陳酒一瓶。作三次入之。酒幹爲度。取起食鴨及棗。頻作取愈。﹞服之陰虛亦不見燥。陽虛亦不見冷。非其性平。烏能若是乎﹖但雌則微溫而雄則微冷。不可不辧。若黑骨白毛者。爲虛癆聖藥。亦金水相生之義耳。老者良。血解金銀丹石砒霜百毒。及中惡溺死者。卵甘鹹微寒。能滋陰。

除心腹膈熱。炒鹽藏食佳。

上編﹨卷一補劑

平補

﹝原禽﹞補精益气兼除瘡疥鴿肉﹝專入肺腎﹞。味鹹气平。性稟金水。故能入腎入肺。爲久患虛羸要藥。凡人肺腎受傷。

多緣精虧气弱。精愈損者。則气益祛。气愈祛者。則精益虛。﹝精無气不行。气無精不附。﹞

服此味鹹溫平。則精旣見其有補。而气益見其有益也。此爲甘平溫咸之品。其性不涼不燥。

故於治虛之外。更能兼理瘡疥。﹝嘉﹞凡一切皮膚惡瘡及瘢風瘰瘍風等癥。煮熟酒服。

無不咸宜。並辟諸般藥毒。誠虛癆患疥之良劑。補精與气之要藥也。但鴿形色甚多。﹝時珍曰。鴿性淫而易合。故名。﹞惟白者最良。卵能預解痘毒。﹝用白鴿卵一對。入竹筒封置廁中半月。以卵和辰砂三錢。丸綠豆大。每服三十丸。三豆飲下。毒從大小便出也。﹞屎亦能殺瘵蠱。虛癆家咸多畜之。

上編﹨卷一補劑

平補

﹝畜﹞入肝補血通潤心肺與腎阿膠﹝專入肝。兼入肺腎心﹞。味甘气平。質潤。專入肝經養血。何書又言除風化痰。

蓋以血因熱燥。則風自生。阿膠得阿井純陰之濟水。又得純黑補陰之驢皮。﹝宗曰。驢皮煎膠。

取其發散皮膚之外也。用烏者取烏色屬水。以制熱則生風之義。如烏卵烏雞之類皆然。﹞气味俱陰。旣入肝經養血。復入腎經滋水。水補而熱自制。故風自爾不生。﹝藏器曰。諸膠皆主風。止泄補虛。而驢皮主風爲最。﹞又膠潤而不燥。膠性旣能潤肺。復能趨下降濁。使痰不至上逆耳。至於痔漏腸風。衄血血淋下痢。﹝痢因熱成。﹞曁經枯崩帶。胎動癰腫。治克有效。亦是因血枯燥。伏熱而成。故能得滋而解。此爲血分養血潤燥。養肺除熱要劑。不似首烏功專入肝。補血祛風。烏須黑髮。而於肺經潤燥定喘則未及。鹿膠性專溫督與衝以益其血。而於肺經淸熱止嗽則未有。龜膠力補至陰。通達於任。退熱除蒸。而於陰中之陽未克有補。古人云。阿膠養神。人參益气。正謂此也。以黑光帶綠。至夏不軟者良。削炒成珠。或面炒。蛤粉炒。﹝去痰﹞蒲黃炒。﹝止血﹞或酒化水化爲用。以山藥爲使。惡大黃。牛膠功與阿膠相似。﹝陳自明云。補虛用牛皮膠。去風用驢皮膠。時珍曰。阿膠難得。眞牛皮膠亦可權用。其性味皆平補。宜於虛熱。若鹿角膠則性味熱補。非虛熱者所宜。不可不詳辧也。﹞治能養血祛風。然總不如阿膠養血治風之爲最耳。

上編﹨卷一補劑

平補

﹝畜﹞入脾補陰丰體澤膚羊肉﹝專入脾﹞。气味甘溫。東垣載能補形。此一句已盡羊肉大槪矣﹗復於十劑方中又云。補可去弱。人參羊肉之屬。是明指參補气。而補形端在羊肉。又何疑哉﹖夫气屬陽。血屬陰。

體輕而燥者屬陽。體重而潤者屬陰。羊肉气味𨿽溫。然體潤肉肥。其於肌膚血液則易及。﹝李杲曰。凡味同羊肉者。皆補血虛。﹞若使泥於書載壯陽補气健力等說。及以陽生陰長之理。牽引混指。其何以淸眉目而別治用哉﹖況據書載羊肝羊膽。皆指屬寒。而能明目以祛翳。

﹝時珍曰。肝開竅於目。膽汁減則目暗。目者肝之外候。膽之精華也。故諸膽皆治目病。臘月取羯羊膽十餘枚。以蜜裝滿。紙套籠住。懸檐下。待霜出掃下。點之神效。名二百味艸花膏。以羊食百艸。蜂采百花也。﹞羊骨則止補骨。燒灰擦牙則止固腎。羊精羊則止潤膚澤肌。羊血則止解砒霜諸毒。﹝外臺云。凡服丹石人。忌食羊血十年。一食前功盡亡。此物能制丹砂水銀輕粉生銀硼砂砒霜硫黃乳石鐘乳空靑曾靑雲母石陽起石孔公孽等毒。﹞羊乳則止潤燥消渴。羊須則止敷疳療瘡。而於气血未有補。豈有羊肉一味。功專入肺補气。而於形血精液。竟不補及者乎﹗但其气薄於血。則𨿽口服甘肥。而血不生。血薄於气。則𨿽日服參耆。而气不長。於此不可不知。反半夏菖蒲。忌銅器。同蕎麥豆醬食。發痼疾。同醋食。傷人心。

上編﹨卷一補劑

平補

﹝原禽﹞補胃潤肺滋腎燕窩﹝專入肺脾腎﹞。書中稱爲食物上品。及爲補虛除癆之用。﹝考之本艸不收。方書罕用。﹞

蓋謂此物由於鳥銜海粉作窩。懸於石崖。得陽和風日之气而成者也。海粉本屬寒鹹。得鳥銜於風髙之處而爲甘平。洵可入肺生气。﹝肺處至髙之處。﹞入腎滋水。﹝鹹入腎。﹞入胃補中。

﹝甘入脾胃。﹞俾其補不致燥。潤不致滯。而爲藥中至平至美之味者也。是以虛癆藥石難進。

﹝咳吐紅痰。每兼水糖煮食。﹞用此往往獲效。義由於此。然使火勢急迫。則又當用至陰重劑以爲拯救。不可恃此輕淡以爲扶衰救命之本。而致委靡自失耳。

上編﹨卷一補劑

平補

﹝卵生﹞蜜蠟入胃絕痢入肝活血虫蠟生肌活血蠟﹝專入肝脾﹞。本有二。一出於蜂蜜之滓而成。卽蜜凝結之粗者也。其蠟有黃有白。

一出於樹之蠟。其蠟由木之虫而得。故又名虫白蠟。﹝白蠟有二﹞二者气味不同。性亦微別。如蜜蠟味淡性平。其蠟本由蜜成。蜜本潤物。則蠟亦潤。故能主潤臟腑經絡。而有絕續補傷生肌之妙。﹝甄權治孕婦胎動下血不絕欲死。以雞子大一枚煎三五沸。投美酒半升立瘥。﹞蠟止存蜜粗粕。其性最澀。故又能止瀉絕痢。﹝仲景治痢有調气飲。千金治痢有膠蠟湯。華佗治下痢食卽吐。用白蠟方寸匙。雞子黃一枚。石蜜同苦酒發灰黃連末各半雞子殼。先煎蜜蠟苦酒雞子四味令勻。乃納連末灰發。熬至可丸乃止。二日服盡。神效。﹞今人以情不投而曰嚼蠟。卽味淡之意也。又凡蕩除下焦之藥。以此裹丸。亦其免傷上部之意。蜜蠟之用如此。至於虫蠟。系生蠟樹所產。蠟樹屬金。性最堅彊。虫食其葉而成。味甘气溫。按甘益血補中。溫能通經活絡。故書載能止痛生肌補虛絕續。與桑螵蛸同有補虛之意。可爲外科聖藥。是以鄭贊寰云。汪禦章尿血。用白蠟加於涼血滋腎藥中。遂愈。又書云。用此合合歡皮。同入長肉膏中神效。又治下疳。服之未成卽消。已成卽斂。以半兩入鯽魚腹中煮食。治腸紅神效。則知虫蠟亦皆生肌活血之味。但蜜蠟味甘淡澀微溫。虫蠟則味甘不淡而溫也。蜜蠟因有澀性。可以止瀉治痢。虫蠟澀性差減。而痢則鮮用也。蜜蠟本於蜂蜜之气。僅得甘之餘气而成。而所主在胃。虫蠟得樹收斂堅彊之气。而所治專在筋肉骨血也。二者微似之中。恍惚之際。不可不知。

上編﹨卷一補劑

補火

按李時珍云。命門爲藏精系胞之物。其體非脂非肉。白膜裹之。在脊骨第七節

兩腎中。

此火下通二腎。上通心肺。貫腦。爲生命之源。相火之主。精气之府。人物皆有。生人生物。俱由此出。又按汪昂謂。人無此火。則神機滅息。生气消亡。趙養葵謂。火可以水折。惟水中之火不可以水折。故必擇其同气招引歸宇。則火始不上浮而下降矣﹗此火之所由補也。第世止知附桂爲補火之最。硫黃爲火之精。越外毫不計及。更不知其附桂因何相需必用。詎知火衰气寒而厥。則必用以附子。火衰血寒腹痛。則必用以肉桂。火衰寒結不解。則必用以硫黃。火衰冷痺精遺。則必用以仙茅。火衰疝瘕偏墜。則必用以胡巴。火衰气逆不歸。則必用以沈香。火衰腎泄不固。則必用以補骨脂。火衰陽痿血瘀。則必用以陽起石。火衰風冷麻痺。則必用以淫羊藿。火衰風濕瘡癢。則必用以蛇牀子。火衰髒寒蠱生。則必用以川椒。火衰气逆呃起。則必用以丁香。火衰精涎不攝。則必用以益智。至於陽不通督。須用鹿茸以補之。火不交心。須用遠志以通之。水竅不開。須用鐘乳石以利之。气虛喘乏。須用蛤蚧以禦之。精滑不禁。須用阿芙蓉以澀之。皆當隨癥酌與。不可槪用。若使水火並衰。及或气陷不固。陰精獨脫。尢當切禁。否則禍人反掌。

上編﹨卷一補劑

補火

﹝毒艸﹞補命火逐冷厥附子﹝專入命門﹞。味辛大熱。純陽有毒。其性走而不守。﹝好古曰。其性走而不守。非若漧薑止而不行。﹞通行十二經。無所不至。爲補先天命門眞火第一要劑。凡一切沈寒痼冷之癥。用此無不奏效。﹝吳綬曰。附子乃陰癥要藥。凡傷寒傳變三陰。及中寒夾陰。𨿽身大熱。

而脈沈者必用之。或厥冷腹痛脈沈細。甚則唇靑囊縮者。急須用之。有退陰回陽之力。起死回生之功。近世陰癥傷寒。往往疑似不敢用附子。直待陰極陽竭而用之。已遲矣﹗且夾陰傷寒內外皆陰。陽气頓衰。必須急用人參以益其原。佐以附子溫經散寒。捨此不用。將何以救之﹖﹞故書皆載能治寒毒厥逆。﹝書曰。陰陽不相順接謂之厥。又曰。厥者盡也。逆者亂也。

卽血气敗亂之謂也。凡厥有陽有陰。但察傷寒初起。頭痛發熱惡寒。後則四肢厥冷。乍溫。

大便燥實。譫語發渴。揚手擲足。不惡寒但惡熱。脈來沈滑而數。重按有力。是爲陽厥。宜用承气白虎等湯以治。若初起並無身熱頭痛。便惡寒。四肢厥逆。直過肘膝不溫。唇與爪甲靑黑。欲引衣倦臥。二便淸利。不渴。或腹痛泄利淸谷。或凜凜面如刀刮。或口吐涎沫。或漧嘔呃逆。脈來沈細無力。方謂陰厥。宜用附子理中湯四逆湯以治。﹞呃逆嘔噦。﹝寒呃癥不一端。有誤服寒涼水飲停心而致气逆而呃。有陽气衰微內寒迫其相火上衝而呃。有偶食生冷陽气不得舒發而呃。有陰寒直中於胃而致气不克舒而呃。有吐利後胃气虛寒而呃者。經曰。

病深者必發噦。屬於胃中虛寒者居多。﹞膈噎脾泄。﹝食至喉卽返。是槁在於吸間厭會。其癥謂噎。食下胃脘。須臾吐出。是槁在於賁門。胃之上口。其癥謂膈。食下良久吐出。是槁在於幽門。胃之下口。其癥謂之反胃。歷考諸書。皆以噎膈爲有火。反胃爲無火。而士材又謂但察脈大有力。嘔吐酸臭。當作熱治。脈小無力。嘔吐淸水。當作寒醫。色之黃白而枯者爲虛寒。色之紅赤而澤者爲實熱。能合色脈。庶乎無誤。汪昂云。脾泄。命火不足。﹞冷痢寒瀉。霍亂轉筋。拘攣風痺。癥瘕積聚。督脈爲病。脊彊而厥。小兒慢驚。痘瘡灰白。癰疽不斂。﹝皆屬於寒者。﹞其入補气藥中。則追失散之元陽。入發散藥中。則能開腠理以逐在表之風寒。入溫暖藥內。則能以祛在裏之寒濕。﹝虞摶﹞獨書所云入補血藥。則能以滋不足之眞陰。緣陰與陽。相爲依附。補陽卽所以滋陰。若使水虧火盛。用以辛熱純陽。不更使火益盛而水益虧乎﹗﹝好古曰。非身涼而四肢厥逆者。不可僭用。服附子以補火。必防涸水。﹞故崔氏八味丸中。用此以爲補陰向導。使陰從陽復。然丹溪謂其雄悍無補。而且殺人。其言似謬。

﹝荊府都昌王體瘦而冷。無他病。日以附子煎湯飲。兼嚼硫黃。如此數歲。靳州衛張百戶。

平生服鹿茸附子藥。至八十歲康健倍常。宋張杲醫說載趙知府耽酒色。每日煎漧薑熟附湯。

吞硫黃金液丹百粒。乃能健啖。否則倦弱不支。壽至九十。他人服一粒卽爲害。若此數人者。皆其臟腑稟賦之偏。服之有益無害。不可以常理槪論也。﹞但陰極似陽。服之不宜熱投。﹝時珍曰。陰寒在下。虛陽上浮。治之以寒。則陰气益甚而病增。治之以熱。則拒格而不納。

熱藥冷凍飲料。下咽之後。冷體旣消。熱性便發。而病气隨愈。不違其情而致火益。此反治之妙也。﹞發散附子須生。﹝如四逆湯。生附配漧薑之類。﹞用補附子宜熟。﹝如仲景麻黃附子細辛湯。熟附配麻黃之類。﹞以西川彰明赤水產者爲最。皮黑體圓。底平八角。重三兩者良。水浸面裹。煨令發拆。乘熱切片。反半夏﹑烏頭。﹝卽附子之母﹞性輕逐風。不似附子性重逐寒。烏附尖能吐風痰以治癲癇。取其直達病所。﹝常山吐瘧痰積飲在於心下。瓜蒂吐熱痰在膈。木鱉子引吐熱毒從痰外出。萊菔子吐气痰在膈。參蘆吐虛痰。烏附尖藜蘆吐風痰。﹞天雄細長。獨夥無附。其身大於附子。其尖向下。能補下焦命門陽虛。然辛熱走竄。止屬主治風寒濕痺之品。側子連生附側。宜於發散四肢。故治手足風濕諸痺。其功皆與附子補散差殊。

畏人參黃甘艸防風犀角綠豆童便。反貝母半夏栝蔞白芨白。中其毒者。黃連犀角甘艸節煎湯解。黃土水亦解。

上編﹨卷一補劑

補火

﹝山艸﹞補火散寒除痺暖精仙茅﹝專入命門﹞。辛熱微毒。據書皆載功專補火助陽暖精。凡下元虛弱。陽衰精冷失溺無子。並腹冷不食冷痺不行。靡不服之有效。以其精爲火宅。火衰則精與血皆衰。而精自爾厥逆不溫。溺亦自爾失候不禁矣﹗此與附桂硫黃胡巴破故紙淫羊藿蛇牀子遠志同爲一例。但附子則能以除火衰寒厥。肉桂則能以通血分寒滯。胡巴則能以除火衰寒疝。淫羊藿則能以除火衰風冷。蛇牀子則能以祛火衰寒濕。硫黃則能以除火衰寒結。破故紙則能以理火衰腎瀉。遠志則能以除火衰怔忡。𨿽其所補則同。而效各有攸建。未可云其補火。而不分其主治於其中也。故凡火衰病見。用之不離附桂。余則視癥酌增。然亦須視稟賦素怯則宜。﹝沈括筆談云。

夏文莊公稟賦異於人。但睡則身冷如逝者。旣覺。須令人溫之良久。乃能動。常服仙茅鐘乳硫黃莫知紀極。此稟賦素怯則宜。﹞若相火熾盛。服之反能動火。爲害叵測。﹝張果老說云。

一人中仙茅毒。舌脹退場門。漸大與肩齊。因以小刀之。隨破隨合。至百數。始有血一點出。曰可救矣﹗煮大黃朴硝服之。無害也。﹞然川產者少。僞充者多不可不辧。以竹刀刮切。糯米泔浸去赤汁。酒拌濕蒸。勿犯鐵器。

上編﹨卷一補劑

補火

﹝隰艸﹞補火逐冷除疝胡蘆巴﹝專入命門﹞。苦溫純陽。亦能入腎補命。故書載暖丹田。壯元陽。治腎臟虛冷。

並疝瘕冷气。小腸偏墜。寒濕香港腳。﹝時珍曰。胡蘆巴。右腎命門藥也。元陽不足。冷气潛伏。

不能歸元者宜之。宋惠民和劑局方有胡蘆巴丸。治大人小兒小腸奔豚偏墜。及小腹有形如卵。上下走痛不可忍者。用胡蘆巴八錢。茴香六錢。巴戟去心。川烏頭炮去皮各二錢。楝實去核四錢。吳茱萸五錢。並炒爲末。酒糊丸。梧子大。每服十五丸。鹽酒下。﹞功與仙茅附子硫黃恍惚相似。然其力則終遜於附子硫黃。故補火仍須兼以附硫茴香吳茱萸等藥同投。方能有效。系海外胡蘿子。四聲音相近故名。酒浸曝漧炒用。

上編﹨卷一補劑

補火

﹝山艸﹞補火逐冷散風淫羊藿﹝專入命門。兼入肝腎﹞。辛香甘溫。諸書皆載能治男子絕陽不興。女子絕陰不產。且能治冷風勞气。四肢麻木不仁。腰膝無力。﹝時珍曰。淫羊藿味甘气香。性溫不寒。能益精气。乃手足陽明三焦命門藥也。眞陽不足者宜之。﹞蓋因气味甘溫。則能補火助陽。兼有辛香。則冷可除而風可散耳﹗至云久服無子。恐其陽旺多欲。精气耗散。無他故也。﹝弘景曰。淫羊一日百合。蓋食此藿所致。﹞去枝。羊脂拌炒。山藥爲使。得酒良。

上編﹨卷一補劑

補火

﹝芳艸﹞補火燥濕宣風蛇牀子﹝專入命門﹞。辛苦性溫。功能入腎補命。祛風燥濕。故凡命門火衰而致風濕內淫。病見陰痿。﹝蛇牀子五味子菟絲子等分爲末。蜜丸酒下。﹞囊濕及女子陰戶虫蝕。﹝蛇牀子一兩。白礬二錢。煎湯頻洗。﹞子髒虛寒。﹝取蛇牀子仁爲末。入白粉少許。和勻如棗。綿裹納之。﹞產門不開。曁腰酸體痺帶下脫肛。﹝脫肛。以蛇牀子甘艸爲末服。並以蛇牀末敷。﹞與夫一切風濕瘡疥等病。﹝蛇牀子一兩。輕粉四錢。爲細末。油調抹。﹞服之則陽莖舉。關節利。

腰背彊。手足遂。瘡疥掃。至於大瘋身癢難當。作湯浴洗。產後陰脫不收。用此絹袋熨收。

但性溫燥。凡命門火熾及下部有熱者。切忌。惡丹皮貝母巴豆。去皮殼。取仁微炒。

上編﹨卷一補劑

補火

﹝山艸﹞補火通心遠志﹝專入腎﹞。辛甘而溫。入足少陰腎經气分。彊志益精。凡夢遺善忘。喉痺失音。

小便赤澀。因於腎水衰薄而致者。宜用是藥以補。蓋精與志皆藏於腎。腎气充則九竅利。智慧生。

耳目聰明。邪气不能爲害。腎气不足則志气衰。不能上通於心。故迷惑善忘。﹝時珍曰。遠志入足少陰腎經。非心經藥也。其功專於彊志益精。治善忘。蓋精與志。皆腎經之所藏也。

腎精不足則志气衰。不能上通於心。故迷惑善忘。﹞不能蟄閉封藏。故精气不固也。昔人治喉痺失音作痛。﹝火衰喉痺﹞遠志末吹之。涎出爲度。非取其通腎气而開竅乎﹖一切癰疽背發。從七情憂鬱而得。單煎酒服。其渣外敷。投之皆愈。非苦以泄之。辛以散之之意乎﹖小便赤濁。用遠志甘艸茯神益智爲丸。棗湯服效。非取遠志歸陰以爲向導之藥乎﹖但一切陰虛火旺。便濁遺精。喉痺癰腫。愼勿妄用。去心。用甘艸水浸一宿。曝漧焙漧用。﹝曰。凡使須去心。否則令人煩悶。﹞苗名小艸。亦能利竅。兼散少陰風气之結也。畏珍珠藜蘆。得茯苓龍骨良。

上編﹨卷一補劑

補火

﹝香木﹞補命火除血分寒滯肉桂﹝專入命門肝﹞。气味純陽。辛甘大熱。直透肝腎血分。大補命門相火。﹝相火卽兩腎中之眞火。先天之脾气也。人非此火不能有生。故水谷入胃。全在此爲蒸腐。﹞益陽治陰。﹝趙養葵云。益火之原。以消陰翳。八味地黃丸是也。﹞凡沈寒痼冷。營衛風寒。陽虛自汗。腹中冷痛。咳逆結气。脾虛惡食。濕盛泄瀉。﹝時珍治寒痺風濕。陰盛失血。瀉痢驚癇。皆取辛溫散結之力也。古方治小兒驚癇。及泄痢病。宜五苓散以瀉丙火。滲土濕。內有桂。抑肝風而扶脾土。引利水藥入膀胱也。﹞血脈不通。死胎不下。﹝肉桂辛散。能通子宮而破血調經。﹞目赤腫痛。因寒因滯而得者。用此治無不效。蓋因气味甘辛。其色紫赤。有鼓舞血气之能。性體純陽。有招導引誘之力。昔人云此體气輕揚。旣能峻補命門。復能竄上達表以通營衛。﹝的解﹞非若附子气味𨿽辛。復兼微苦。自上達下。止固眞陽。而不兼入後天之用耳。

故凡病患寒逆。旣宜溫中。及因气血不和。欲其鼓舞。﹝痘瘡不起必用。﹞則不必用附子。惟以峻補血气之內。加以肉桂。以爲佐使。如十全大補人參養營之類用此。卽是此意。今人勿細體會。徒以附桂均屬辛溫。任意妄投。不細明別。豈衛生救本辧藥者所應爾爾歟﹖但精虧血少肝盛火起者。切忌。桂出嶺南。色紫肉濃。體松皮嫩。辛甘者佳。得人參良。忌生蔥石脂。銼入藥。勿見火。

上編﹨卷一補劑

補火

﹝香木﹞補火降气歸腎沈香﹝專入命門。兼入脾﹞。辛苦性溫。體重色黑。落水不浮。故書載能下气墜痰。气香能散。故書載能入脾調中。色黑體陽。故書載能補火暖精壯陽。是以心腹疼痛。噤口毒痢。癥癖邪惡。冷風麻痺。气痢气淋。﹝冷字气字宜審。﹞審其病因屬虛屬寒。俱可用此調治。蓋此溫而不燥。行而不泄。同藿香香附。則治諸虛寒熱。並婦人彊忍入房。或過忍尿以致胞轉不通。同丁香肉桂則治胃虛呃逆。同紫蘇白豆蔻則治胃冷嘔吐。同茯苓人參則治心神不足。同川椒肉桂則治命門火衰。同肉蓯蓉麻仁則治大腸虛祕。古方四磨飲沈香化气丸滚痰丸用之。取其降泄也。沈香降气散用之。取其散結導气也。黑錫丸用之。取其納气歸元也。但降多升少。气虛下陷者。切忌。色黑中實沈水者良。﹝曰。沈於水下者爲上。半沈者次之。不可見火。﹞香甜者性平。辛辣者熱。入湯劑磨汁用。入丸散紙裹置懷中。待燥碾之。忌火。

上編﹨卷一補劑

補火

﹝石﹞石硫黃大補命門相火兼通寒閉不解石硫黃﹝專入命門。玄壽先生曰。硫是礬之液。礬是鐵之精。磁石是鐵之母。故鐵砂磁石制入硫黃。立成紫粉。﹞味酸有毒。﹝權曰。有大毒。以黑錫湯解之。﹞大熱純陽。號爲火精。﹝時珍曰。凡產石硫黃處。必有溫泉作硫黃气。﹞蓋人一身。全賴命門眞火周布。始能上貫心肝以主雲雨。中及脾胃以蒸水谷。下司開閣以送二便。旁達四肢以應動作。﹝李時珍曰。命門爲藏精系胞之物。其體非脂非肉。白膜裹之。在脊骨第七節

兩腎中央。系著於脊。下通二腎。上通心肺。貫腦。爲生命之源。相火之主。精气之府。人物皆有之。生人生物。皆由此出。卽經所謂七節之旁中有小心是也。以相能代心君行事。故曰小心也。﹞此火旣衰。陽微陰盛。內寒先生。外寒後中。厥气逆胸。旁及於胃。胃爲腎關。外寒斬關直入。由是無熱惡寒。手足厥逆。二便凝結。醫以朴硝攻下。豬澤滲利。則二便不通。而凝結益甚。是猶層冰不解。非不補火消陰。疏陽通胃。則寒莫去而結莫消。書云。命門火衰。服附桂不能補者。

須服硫黃補之。按硫黃純陽。與大黃一寒一熱。並號將軍。凡陽气暴絕。陰毒傷寒。久患寒瀉。脾胃虛寒。命欲垂盡者。須用此主之。又治老人一切風祕冷祕气祕。﹝熱藥多祕。惟硫黃暖而能通。寒藥多泄。惟黃連肥腸而止瀉。﹞爲補虛助陽聖藥。且能外殺瘡疥一切虫蠱惡毒。並小兒慢驚。婦人陰蝕。皆能有效。但必制造得宜。始可以服。余用法制。﹝另詳雜癥求眞方內。﹞凡遇一切虛癆中寒。冷痢冷痛。四肢厥逆。並面赤戴陽。六脈無力。或細數無倫。煩燥欲臥井中。口苦咽漧。漱水而不欲咽。審屬虛火上浮。陽被陰格者。服無不效。﹝王好古曰。如太白丹來復丹。皆用硫黃。佐以硝石。至陽佐以至陰。與仲景白通湯佐以人尿豬膽汁大意相同。所以治內傷生冷。外冒暑熱霍亂諸病。能去格拒之寒。兼有伏陽。不得不爾。如無伏陽。只是陰虛。更不必以陰藥佐之。﹞今人不曉病機。一見祕結不解。不分寒熱。輒用承气以投。詎知寒熱不同。冰炭迥異。用之無益。適以致害。可不愼歟﹗但火極似水。癥見寒厥。不細審認。輒作寒治。遽用此藥。其害匪淺。﹝孫升談圃云。硫黃神仙藥也。每歲三伏日餌百粒。去臟腑積滯。有驗。但硫黃伏生於石下。陽气溶液凝結而就。其性大熱。火煉服之。多發背疽。方勺泊宅編云。金液丹乃硫黃煉成純陽之物。有痼冷者所宜。今夏至人多服之。反爲大患。韓退之作文戒服食。而晚年服硫黃而死。可不戒乎﹖夏英公有冷病。服鐘乳硫黃。莫之紀極。竟以壽終。此其稟受與人異也。﹞番舶色黃。堅如石者良。土硫黃辛熱鮏臭。止可入瘡藥。不可服餌。﹝硫黃用大腸煮制。其法不佳。﹞

上編﹨卷一補劑

補火

﹝石﹞補火逐寒宣淤起陽陽起石﹝專入命門﹞。卽雲母根也。𨿽大雪徧境。此山獨無。稟純陽之气以生。味鹹气溫。無毒。能補命門相火。凡因火衰寒气內停。宿血畱滯。而見陰痿精滑。子宮虛冷。腰膝冷痺。

水腫癥瘕。服此卽能有效。以其性稟純陽者故耳﹗是以育龜丸用此以爲嗣續宗祧之基。﹝陽起石合石龍子蛤蚧生犀角生附子艸烏頭乳香沒藥血竭細辛黑芝麻五倍子爲末。生鱔魚血爲丸。朱砂爲衣。每日空心酒下百丸。﹞不可以房術論也。功𨿽類於硫黃。但硫黃太熱。號爲火精。此則其力稍遜。而於陽之不能起者克起。陽起之號。於是而名。出齊州。雲頭雨腳鷺毛色白滋潤者良。火醋淬七次。研粉水飛用。﹝宗曰。石藥冷熱皆有毒。亦宜斟酌。﹞

桑螵蛸爲使。惡澤瀉菌桂雷丸石葵蛇皮。畏菟絲。忌羊血。不入湯劑。

上編﹨卷一補劑

補火

﹝石﹞鎭陽歸陰通竅利乳石鐘乳﹝專入胃大腸。﹞卽鵝管石者是也。味辛而甘。气溫質重。故凡咳气上逆。腳弱冷痛。

虛滑遺精。陽事不舉者。服此立能有效。以其气不歸元。墜堅鎭虛。得此火不上浮。气不下脫。而病俱可以愈耳。且以辛溫之力。又兼色白。故能通竅利乳。昔人取名鐘乳。卽是此意。但金石性悍。服之陽气暴充。形體壯盛。飲食倍進。得此肆淫。則精竭火爍。發爲癰疽淋濁。害不勝言。卽古有焚香透膈散。﹝用雄黃佛耳艸款冬花。安置香鑪。以煙吹入人喉。﹞以治胸膈勞嗽痞滿之病。然暫用則可。久用恐損人气。出洞穴中。石液凝成。下垂如冰柱。通中輕薄如鵝管。碎之如爪甲光明者眞。煉合各如本方。蛇牀爲使。惡牡丹。畏紫石英。忌參術羊血蔥蒜胡荽。

上編﹨卷一補劑

補火

﹝獸﹞鹿茸溫補眞陽以通督井麋茸溫補腎水以助血鹿茸﹝專入命門督。兼入肝。﹞甘鹹气溫。稟純陽之質。含發生之气。號爲山獸。性淫而遊山。夏至得陰气而角解。陰生陽退之象也。至於大於鹿者爲麋。麋是澤獸。居陰。性淫而遊澤。冬至得陽气而角解。陽生陰退之象也。陰陽相反如斯。故鹿气味純陽。其茸能於右腎補其精气不足。大爲補精暖血之劑。是以書載能補髓養血。彊筋健骨。凡腰腎虛冷遺精崩帶等癥。服皆有效。麋𨿽屬陰。而茸又屬陰中之陽。故能入於左腎補其血液不足。且諸茸皆發督脈之背。﹝鹿鼻常反向尾。能通督脈。其華在角。取以補命門。補精補气。皆以養陽也。﹞督爲腎臟外垣。外垣旣固。腎气內充。命門相火不致妄動。血气精津。得以凝聚。故鹿茸又云能補督脈之眞陽。麋茸能補督脈陰中之陽。不可不細爲明辧耳﹗但鹿茸與麋。世罕能辧。大抵其質粗壯。腦骨堅濃。毛色蒼黧而雜白毛者則爲麋茸。形質差瘦。腦骨差薄。毛色黃澤而兼白毛者則爲鹿茸。麋鹿𨿽分有二。然總不外塡補精髓。堅彊筋骨。長養气血。而爲補肝滋腎之要藥也。﹝鹿一牡常禦百牝。是腎气有餘而足於精者也。故有助陽扶陰之妙。﹞鹿角初生。

長二三寸。分岐如鞍。紅如瑪瑙。破之如朽木者良。酥塗微炙用。茸有小白虫。視之不見。

鼻嗅恐虫入鼻。

上編﹨卷一補劑

補火

﹝無鱗魚﹞補火助風動气﹝專入心肝肺﹞。味最甘。席品所尙。然性善跳躍。風火易動。是以書載小兒切勿妄食。恐其發瘡動气也。陰虛火動者尢忌。以其性易涸陰也。惟乳汁不下。及風痰不吐。與制藥壯陽爲差宜耳。﹝時珍曰。同豬肉食。令人多唾。﹞海馬種亦屬。雌雄勿離。首類馬。身似。浮於水面。亦主下胎催產。及佐房術之用也。

上編﹨卷一補劑

補火

﹝龍﹞補命門相火溫肺气喘乏蛤蚧﹝專入命門。兼入肺﹞。絕與蛤蜊不類。生於廣南。身長七八寸。首如蟾蜍。背綠色斑。

頭圓肉滿。鱗小而濃。鳴則上下相呼。雌雄相應。情洽乃交。兩相抱負。自墜於地。往捕劈之。至死不開。大助命門相火。故書載爲房術要藥。且色白入肺。功兼人參羊肉之用。故用能治虛損痿弱。消渴喘嗽。肺痿吐沫等癥。專取交合肺腎諸气。入藥去頭畱尾。酥炙。口含少許。

𨿽疾走而气不喘。則知益气之功爲莫大焉﹗但市多以龍子混冒。舉世亦不深辧。如龍子則剖開而身多赤斑。皮專助陽火。𨿽治陽痿。性少止澀。蛤蚧則纏束多對。通身白鱗。兼溫肺气。故肺虛喘乏最宜。﹝外感喘嗽勿用。﹞其藥不論牝牡皆可。卽非相抱時捕之。功用亦同。但其藥力在尾。﹝見人捕之。輒自斷尾。﹞尾不全者不效。去頭足。﹝因毒在眼。須去其頭。﹞洗去鱗內不淨。乃肉毛酥炙。或蜜炙。或酒浸焙用。

上編﹨卷一補劑

補火

﹝卵生﹞入腎補火益精雄蠶蛾﹝專入命門。﹞卽二蠶所出之雄者也。味鹹性溫。其性最淫。出繭便媾。諸書皆載能起陰痿。益精彊志。敏於生育。交接不倦。並敷諸瘡滅瘢。止尿血。暖腎。蓋取其性淫助陽。

鹹溫入腎之功耳。是以千金方治丈夫陰痿不起用此。一夜每服一丸。﹝以蠶蛾二升去翅足。

微火灼黃爲末。蜜丸如梧桐子大。酒下。﹞以菖蒲止之。但此止爲陽痿求嗣而見。若使陰虛火盛而用此爲淫戲之術。則陰愈竭而火益盛。欲不速斃。其可得乎﹖故古補方多不具載。恐人借此以爲斫喪之具也。取未交雄者佳。蠶退紙燒灰。可敷走馬牙瘡。﹝蠶退紙灰入麝和蜜。敷走馬牙疳。加白礬妙。﹞並治邪祟發狂悲泣。

上編﹨卷一補劑

滋水

馮楚瞻曰。天一生水。故腎爲萬物之源。乃人身之寶也。柰人自伐其源。則本不固。而勞熱作矣。熱則精血枯竭。憔悴羸弱。腰痛足酸。自汗盜汗。發熱咳嗽。頭暈目眩。耳鳴耳聾。

遺精便血。消渴淋瀝。失音喉瘡舌燥等癥。靡不因是悉形。非不滋水鎭火。無以制其炎爍之勢。繡按滋水之藥。品類甚多。然終不若地黃爲正。蓋地黃性溫而潤。色黑體沈。可以入腎滋陰。以救先天之精。至於气味稍寒。能佐地黃以除骨蒸痞瘧之癥者。則有龜板龜膠。膠則較板而更勝矣。佐地黃補肌澤膚。以除枯竭之癥者。則有人乳豬肉。肉則較乳而有別矣。佐地黃以通便燥之癥者。則有火麻胡麻。胡麻則較火麻而益血矣。至於水虧而目不明。則須佐以枸杞。水虧而水不利胎不下。則有佐於冬葵子楡白皮。水虧而風濕不除。則有佐於桑寄生。水虧而心腎不交。則有佐於桑螵蛸龜板。水虧而陰痿不起。則有佐於楮實。水虧而筋骨不健。則有佐於冬靑子。水虧而精气不足。則有佐於燕窩。水虧而血熱吐衄。則有佐於幹地。

水虧而堅不軟。則有佐於食鹽。水虧而虛怯不鎭。則有佐於磁石。水虧而气不收及血不行。

則有佐於牛膝。水虧而噎隔不食。則有治於黑鉛。但黑鉛爲水之精。凡服地黃而不得補者。

須用黑鉛鎭壓。俾水退歸北位。則於水有補。然必火勝水涸。方敢用此以爲佐。若使水火並衰。則又當佐性溫以暖腎臟。否則害人不輕。

上編﹨卷一補劑

滋水

﹝隰艸﹞涼血滋陰漧地黃﹝卽生地黃之幹者也。專入腎。並入心脾﹞。味苦而甘。性陰而寒。考諸長洲張璐謂其心紫入心。中黃入脾。皮黑歸腎。味濃气薄。內專涼血滋陰。外潤皮膚索澤。病患虛而有熱者。咸宜用之。﹝無熱須用熟地。﹞戴原禮曰。陰微陽盛。相火熾彊。來乘陰位。日漸煎熬。

陰虛火旺之癥。宜地黃以滋陰退陽。同人參茯苓石蜜。名瓊玉膏。治虛勞咳嗽唾血。﹝專補肺陰。﹞同天麥門冬熟地人參。名固本丸。治老人精血枯槁。﹝兼固腎本。﹞於固本丸中加枸杞煎膏。名集靈膏。治虛羸喘咳乏力。﹝諸髒兼固。﹞其瓊玉膏須用鮮者搗汁。桑火熬膏。散中寓止。與幹者無異。固本丸集靈膏並用幹者。而集靈變丸作膏。較之固本差勝。易簡方曰。男子多陰虛。宜熟地黃。女子多血熱。宜生地黃。﹝因人酌施。﹞虞摶云。生地黃涼血。而胃气弱者恐妨食。熟地黃補血。而痰飲多者恐泥膈。﹝妨食泥膈兩癥。最宜計較。何後人臨癥。全不於此問及。﹞或言生地黃酒炒則不妨胃。熟地黃姜制則不泥膈。然須詳病患元气病气之淺深而用之。﹝治病須明髒气爲要。﹞若產後惡食泄瀉。小腹結痛。虛勞脾胃薄弱。大便不實。胸腹多痰。气道不利。升降窒塞者。咸須遠之。﹝以其有損胃气故耳﹗﹞浙產者專於涼血潤燥。病患元气本虧。因熱邪閉結而舌漧焦黑。大小便祕。不勝攻下者。用此於淸熱藥中。通其祕結最佳。以其有潤燥之功而無滋潤之患也。愚按本經地黃𨿽列上品。而實性稟陰柔。與鄕願不異。譬諸宵人內藏隱隙。外示優容。﹝描畫陰藥情勢殆盡。﹞是以舉世名家。靡不藉爲滋陰上品。止血神丹。﹝歷今獘仍不攺。﹞𨿽或用非其宜。得以稍淸旺气。服之仍得暫安。非若人參之性稟陽明。象類君子。有過必知。﹝陽藥性劣。於病不合便知。﹞是以師家斂手不敢用。病家緘口不敢嘗。故寧用以地黃門冬陰柔最甚之屬。以至於死不覺。﹝用陰藥殺人。人多不覺。故寧以陰爲主。﹞張璐所論如此。然非深究病情。通達世故。洞悉藥品。亦安有討論而如斯乎﹗生於江浙者陽气力微。生於北方者純陰力大。生於懷慶肥大菊花心者良。

酒制則上行外行。姜制則不泥膈。惡貝母。畏蕪荑。忌萊菔蔥蒜銅鐵器。得酒門冬丹皮當歸良。

上編﹨卷一補劑

滋水

﹝隰艸﹞冬葵子潤燥利竅滑胎冬葵子﹝專入胃大小腸﹞。甘寒淡滑。潤燥利竅。通營活衛。消腫利水。凡婦人難產不下。專取一味炒香爲末。芎歸湯下三錢則易生。﹝芎歸力專行血。﹞取其晨夕向日轉動靈活耳。婦人乳房脹痛。同砂仁等分爲末。熱酒服三錢。其腫卽消。﹝砂仁溫胃消脹。﹞且能破五腫利小便。並臟腑寒熱羸瘦。同楡皮等分煎服亦效。十劑方云。滑可去著。冬葵子楡白皮之屬是也。

故澀則去著。宜滑劑以利之。經冬至春作子者。名冬葵子。春葵子亦滑。不堪入藥。蜀葵赤者治血燥。白者治气燥。亦治血淋。皆取其寒潤滑利之功。

上編﹨卷一補劑

滋水

﹝隰艸﹞引入下部經絡血分牛膝﹝專入肝腎﹞。苦酸而平。按據諸書。𨿽載酒蒸溫補肝腎。彊健筋骨。凡足痿筋攣。

陰痿失溺。久瘧下痢。傷中少气。治皆有效。又載生用則能活血。破瘀消腫。治痛通淋。引藥下行。﹝淋屬熱。至其莖痛不可忍。手按熱如火爍。血出鮮紅不黯。淋出如砂如石。臍下妨悶。煩燥熱渴。六脈沈數有力。淋屬虛致。其莖多不見痛。卽痛或喜手按。或於溺後才痛。

稍久則止。或登廁小便澀痛。大便牽痛。面色痿黃。飲食少思。語言懶怯。六脈虛浮無力。

淋屬虛實兼致。其莖或見痛極。六脈弦數而按不甚有力。飲食少思而神不見昏倦。溺卽滴點不斷。而出則無砂石膏血。脈卽虛軟無力。而血反見鮮潤。腹卽脹硬不消。而气短結。牛膝𨿽淋癥要藥。然亦須審虛實權衡。不可盡以牛膝治也。﹞然味薄气濃。性沈。炙滑。用於下部經絡血分舒气則可。若使肺分气薄遺脫泄瀉。則又當知忌戒。不可因其气虛而槪用之。﹝時珍曰。牛膝乃足厥陰少陰所主之病。大抵得酒則能補肝腎。生用則能去惡血。二者而已。

其治腰膝骨痛足痿陰消失溺久瘧傷中少气諸病。非取其補肝腎之功歟﹗其治癥瘕心腹諸痛癰腫惡瘡金瘡折傷喉齒淋痛尿血經候胎產諸病。非取其去惡血之功歟﹗﹞出於川者性味形質𨿽與續斷相似。服之可無精滑之獘。然肝主司疏泄。腎主閉藏。此則疏泄獨具而鮮固蟄。書云益腎。殊覺未是。杜牛膝气味更涼。嚼之味甘而不苦。主治多是解毒破血。瀉熱吐痰。﹝如溺閉癥見气喘面赤有斑。用杜牛膝濃煎膏飲。下血一桶。小便通而愈。又不省人事。絞汁入好酒。灌之卽蘇。以醋拌渣敷項下。驚風痰瘧。服汁能吐痰涎。喉痺用杜牛膝搗汁。和米醋半盞。用雞翅毛蘸攪喉中以通其气。﹞較之川牛膝。微覺有別。牛膝出西川及懷慶府。長大肥潤者良。下行生用。入滋補藥酒蒸。惡龜甲。畏白前。忌牛肉。

上編﹨卷一補劑

滋水

﹝灌木﹞滋腎水滑腸胃枸杞﹝專入腎。兼入肝﹞。甘寒性潤。據書皆載祛風明目。彊筋健骨。補精壯陽。然究因於腎水虧損。服此甘潤。陰從陽長。水至風熄。故能明目彊筋。是明指爲滋水之味。故書又載能治消渴。﹝時珍曰。子則甘平而潤。性滋而補。不能退熱。止能補腎潤肺。生精益气。此乃平補之藥。所謂精不足者補之以味也。﹞今人因見色赤。妄謂枸杞補陽。其失遠矣﹗豈有甘潤气寒之品。而尙可言補陽耶﹖若以色赤爲補陽。則紅花紫艸其色更赤。何以不言補陽而曰活血。嗚呼﹗醫道不明。總由看書辧藥。不細體會者故耳。試以虛寒服此。不惟陽不能補。

且更見有滑脫泄瀉之獘矣。可不愼歟﹖出甘州紅潤少核者良。根名地骨皮。另詳於後。

上編﹨卷一補劑

滋水

﹝灌木﹞滋腎陰過服骨痿楮實﹝專入腎﹞。書言味甘气寒。𨿽於諸髒陰血有補。得此顏色潤。筋骨壯。腰膝健。

肌肉充。水腫消。以致陰痿起。陽气助。是明指其陽旺陰弱。得此陰血有補。故能使陽不勝而助。

非云陽痿由於陽衰。得此可以助陽也。若以純陰之品可以補陽。則於理甚不合矣。況書又云骨鯁。可用楮實煎湯以服。及紙燒灰存性調服。以治血崩血暈。脾胃虛人禁用。久服令人骨痿。豈非性屬陰寒。虛則受其益。過則增其害之意乎﹖軟骨之說。未嘗不是。取浸水中不浮者酒蒸用。

上編﹨卷一補劑

滋水

﹝喬木﹞潤燥利竅滑腸赤楡皮楡白皮﹝專入胃大小腸﹞。與冬葵子性皆滑利。味亦相同。故五淋腫滿及胎產不下。皆宜服此以治。﹝詵曰。髙昌人多搗白皮爲末。和菜菹食甚美。令人能食。仙家長服。服丹石人亦服之。取利關節故也。﹞但楡有二種。曰赤曰白。白楡皮服能止喘除咳而使人睡。較之赤楡皮之除邪气。稍有不同。然其滑利則一。若脾胃虛寒。服之恐損眞耳。﹝李時珍曰。本經所謂久服輕身不饑。蘇頌所謂楡粉多食不損人者。恐非確論也。﹞

上編﹨卷一補劑

滋水

﹝麻麥稻﹞潤燥滑腸去風解毒胡麻﹝本經名巨勝子。千金名烏麻子。卽黑芝麻。專入脾肺。兼入肝腎﹞。本屬潤品。

故書載能塡精益髓。又屬味甘。故書載能補血暖脾耐饑。﹝抱朴子云。用上黨胡麻三斗。淘淨。甑蒸令气徧。日幹。以水淘去沫。再蒸。如此九度。以湯脫去皮。洗淨。炒香爲末。白蜜棗膏爲丸。服之能令不饑。﹞凡因血枯而見二便艱澀。須髮不烏。風濕內乘。發爲瘡疥。﹝《千金方》。用烏麻丸九蒸九曬。研末。棗膏爲丸。服之能令白髮反黑。聖惠方熱淋莖痛。用烏麻子蔓荊子各五合。炒黃緋袋盛。以井花水三升。每食煎服一錢。河間曰。胡麻入肝益血。風藥中不可闕。﹞並小兒痘疹變黑歸腎。﹝錢氏用赤芝麻湯送百祥丸。﹞見有燥象者。宜以甘緩滑利之味以投。若使下元不固。而見便溏陽痿。精滑白帶。皆所忌用。麻油甘寒。滑胎利腸。凡胞衣不下。用蜜同煎溫服。曁血熱癰腫惡瘡癬疥。用此煎膏以治。﹝涼血解毒。止痛生肌。﹞

皮肉俱黑者良。﹝時珍曰。胡麻取油。以白者爲勝。服食以黑者爲良。胡地者尢妙。取其黑色入通於腎而能潤燥也。赤者狀如老茄子。殼濃油少。但所食爾。不堪入藥。﹞出於胡種大宛者尢佳。

上編﹨卷一補劑

滋水

﹝麻麥稻﹞潤燥滑腸火麻仁﹝專入脾胃大腸﹞。卽今作布火麻之麻所產之子也。與胡麻之麻絕不相似。味甘性平。

按書皆載緩脾利腸潤燥。如傷寒陽明胃熱。汗多便閉。治多用此。蓋以胃府燥結。非此不解。﹝汪昂曰。胃熱汗多便難。三者皆燥也。汗出愈多。則津枯而大便愈燥。仲景治脾約有麻仁丸。成無己曰。脾欲緩。急食甘以緩之。麻仁之甘以緩脾潤燥。張子和曰。諸燥皆三陽病。﹞更能止渴通乳。及婦人難產。老人血虛。產後便祕最宜。﹝弘景曰。麻子中仁合丸藥。並釀酒大善。但性滑利。許學士云。產後汗多則大便祕。難於用藥。惟麻子粥最穩。不惟產後可服。凡老人諸虛風祕。皆得力也。﹞至云初服作瀉。其說固是。久服能令肥健。有補中益气之功。亦是燥除血補而气自益之意。若云寬能益气。則又滋人岐惑矣﹗但性生走熟守。﹝生用破血利小便。搗汁治產難胎衣不下。熟用治崩中不止。﹞入藥微炒研用。入丸湯泡去殼。取帛包煮。沸湯中浸。至冷出之。垂井中一夜。勿著水。次日日中曝漧。出殼。簸揚取仁。畏茯苓白薇牡蠣。

上編﹨卷一補劑

滋水

﹝金﹞補水之精墜痰降气黑鉛﹝專入腎﹞。甘寒。稟北方極陰之气。爲水中之金。金丹之母。八石之祖。專主下降。力能入腎補水。功有過於地黃。是以昔人有雲水精之說。凡一切水虧火熾。而見噎膈反胃。嘔吐眩暈。痰气上逆等癥。服此立能見效。但必制得宜。不令滲入壓膀胱。以致又生他變。

﹝時珍曰。吳巡檢病不得溲。臥則微通。立則不能涓滴。徧用通利藥不效。唐與正問其平日自制黑錫丹常服。因悟曰。此必結砂時硫飛去。鉛不死。鉛砂入膀胱。臥則偏重猶可溲。立則正塞水道。故不通。取金液丹三百粒。分爲十服。煎瞿麥湯下。鉛得硫气則化。累累水道下。病遂愈。﹞如局方黑錫丹。宣明補眞丹。皆用黑鉛納入。無非取其補陰退陽之意。至云能以解毒殺虫。亦是水歸火伏。陰陽互根。而毒斯化。而虫自殺。然金石之藥與人血气無情。用之最宜合病。鉛粉一名胡粉。系黑鉛煉。變黑爲白。﹝本艸云。鉛乃五金之祖。故有五金狴犴追魂使者之稱。言其能伏五金而死八石也。雌黃乃金之苗。而中有鉛气。是黃金之祖矣。銀坑有鉛。是白金之祖矣。信鉛雜銅。是赤金之祖矣。與錫同气。是靑金之祖矣。朱砂伏於鉛而死於硫。硫戀於鉛而伏於。鐵戀於磁而死於鉛。雄戀於鉛而死於五知。故金公變化最多。一變而成胡粉。再變而成黃丹。三變而成密陀僧。四變而爲白霜。﹞气味辛寒。

體用與鉛相似。但有豆粉蛤粉同入。故止入气而不入血。其功專能止痛生肌。膏藥每取爲用。且力能化蠱殺虫。金匱甘艸粉蜜湯用此。以爲除蠱殺虫藥也。鉛丹卽名黃丹。系用黑鉛硝黃鹽礬煉而成。故味兼鹹而走血。其性亦能殺虫解熱。墜痰祛積。且更拔毒去瘀。長肉生肌。膏藥每取爲用。目暴赤痛。鉛丹調貼太陽。立效。

上編﹨卷一補劑

滋水

﹝畜﹞丰體澤膚多食生痰動風豬肉﹝專入脾胃﹞。味𨿽雋永。食之能潤腸胃。生津液。丰肌體。澤皮膚。﹝時珍﹞爲補肉補形之要味。然性屬陰物。﹝別錄云。豬肉閉血脈。弱筋骨。虛人不可久食。陶弘景曰。豬爲用最多。惟肉不可食。孫思邈曰。久食令人少子。發宿疾。筋骨碎痛乏气。孟詵曰。久食殺藥。動風發痰。韓曰。凡肉皆補。惟豬肉無補。﹞凡人髒气純陽。火盛水衰。服則以水濟火。血脈周流。自有丰體澤膚之妙。若使髒體純陰。少食或未見損。多食必有阻滯痿弱生痰動風作濕之虞耳。﹝時珍曰。惟多食則助熱生痰。動風作濕。﹞況風寒初感。血脈有礙。其於豬肉。固不可食。久病初愈血復。其於豬肉。更不宜食。﹝時珍曰。傷風寒及病初起人。爲大忌耳。﹞𨿽曰先王教民。畜彘爲先。非是厲民。又胡不聞大易之頤有云。宜節飲食之說乎﹖﹝汪昂云。傷寒忌之者。以其補肌固表。油膩纏粘。風邪不能解散也。病初愈忌之者。以腸胃久枯。難受肥濃濃味也。又按豬肉生痰。惟風痰寒痰濕痰忌之。若老人燥痰漧咳。更須肥濃以滋潤之。不可執泥於豬肉生痰之說也。﹞豬之爲用最多。其在心血。气味鹹平。合以朱砂。能治驚癇癲疾。﹝取其心以入心。血以通血之意。﹞肝血合以夜明沙作丸。能治雀目夜不能睹。﹝肝藏血。其竅在目。用入取肝。入肝意。﹞肺合薏苡。能治肺虛咳嗽。﹝肺以入肺。﹞

肚合黃連等藥爲丸。能令脾胃堅彊。﹝食醫心鏡云。仲景豬肚黃連丸治消渴。用雄豬肚一枚。入黃連末五兩。栝蔞根白粱米各四兩。知母三兩。麥門冬二兩。縫定。蒸熟搗丸。如梧子大。每服三十丸。米飲下。時珍曰。豬水畜而屬胃土。故方藥用之補虛。以胃治胃。﹞豬腎气味鹹冷。不能補腎精气。止可借爲腎經引導。﹝時珍曰。豬腎性寒。不能補命門精气。方藥所用。借其引導而已。別錄謂理腎气。通膀胱。理字通字。最爲有理。腎有虛熱者宜之。

若腎气虛寒者。非所宜矣。今人不達此理。往往食豬腎爲補。不可不審。﹞腸合黃連爲丸以服。能治腸風髒毒。﹝奇效方﹞膽汁味苦气寒。質滑潤燥。瀉肝和陰。用灌穀道以治大便不通。且能明目殺疳。沐髮光澤。﹝成無己曰。仲景以豬膽汁和醋灌穀道中。通大便神效。蓋酸苦益陰潤燥而瀉便也。治少陰下利不止。厥逆無脈。漧嘔煩者。以白通湯加豬膽汁主之。若調寒熱之逆者。冷熱必行。則熱物冷服。下嗌之後。冷體旣消。熱性便發。故病气自愈。

此所以和人尿豬膽鹹苦之物於白通熱劑之中。使其气相從而無拒格之患也。﹞豬脬能治夢中遺溺。疝气墜痛。陰囊濕癢。玉莖生瘡。﹝時珍曰。豬胞所主皆下焦病。亦以類從耳。蘄有一妓病轉脬。小便不通。腹脹如鼓。數月垂死。一醫用豬脬吹脹。以翎管安上。插入陰孔。

撚脬气吹入。卽大尿而愈。此法載在羅天益衛生寶鑑中。知者頗少。亦機巧妙術也。﹞豬脂气味甘寒。力能涼血潤燥。行水散血。解毒殺虫。利腸滑產止咳。豬乳气味甘鹹而寒。能治小兒驚癇。﹝時珍曰。小兒體屬純陽。其驚癇亦生於風熱。豬乳气寒。以寒治熱。謂之正治。﹞豬蹄同通艸煮湯。能通乳汁。然總視其物之气質。以治人身之病耳﹗肉反黃連桔梗烏梅。﹝犯必瀉痢。﹞

上編﹨卷一補劑

滋水

﹝龜鱉﹞滋腎通心龜板﹝專入腎。兼入心。﹞甘鹹微寒。稟北方之气而生。乃陰中至陰之物。入足少陰腎經。

兼龜性有神。故能入心以通腎。﹝遠志補火以通心陽。龜板補水以通心陰。﹞凡心虛血弱而見勞熱骨蒸。﹝蒸及於骨。必得至陰骨藥以治。﹞腰腳酸疼。老瘧痞塊。﹝老瘧必有痞塊。﹞癥瘕崩漏瀉痢。五漏難產。小兒囟門不合等癥。﹝骨癥必藉骨理。﹞服此皆能見效。時珍云。龜鹿靈而壽。龜首常藏向腹。能通任脈。﹝任脈行腹。﹞故取其腹以通心補腎補血。皆養陰也。鹿鼻常反向尾。能通督脈。﹝督脈行背。﹞故取其角以補命補精補气。皆養陽也。龜性治與鱉甲相類。但鱉甲色靑應木。走肝益腎以除熱。龜甲色黑應水。通心入腎以滋陰。然皆至陰大寒。

多用必傷脾土。龜大自死者良。酥炙灰用。惡人參。龜尿﹝以豬鬃鬃毛刺龜鼻。其尿卽出。﹞走竅透骨。染須髮。治啞聲。﹝若寒痰塞肺聲啞者。忌服。﹞服板不宜中濕。中濕則板末變爲癥瘕。

上編﹨卷一補劑

滋水

﹝龜鱉﹞滋陰功勝龜板專治勞熱骨蒸龜膠﹝專入腎﹞。經板煎就。气味益陰。故本艸載板不如膠之說。以板炙酥用。气味尙淡。

猶茸力能補陽。茸經水熬成膠。其性亦緩者故耳。故補陽分之陽。﹝督脈﹞用膠不如用茸。

補陰分之陰。﹝任脈﹞用板不如用膠。然必審屬陽髒。於陰果屬虧損。凡屬微溫不敢雜投。得此濃雲密雨以爲頓解。則陽得隨陰化。而陽不致獨旺。否則陰虛仍以熟地爲要。服之陰旣得滋。而陽仍得隨陰而不絕也。是以古人滋陰。多以地黃爲率。而龜板龜膠。止以勞熱骨蒸爲用。其意實基此矣﹗使不分辧明晰。僅以此屬至陰。任意妄投。其不損陽敗中者鮮矣﹗因並記之。用自死敗龜。﹝得陰全气。﹞洗淨搗碎。浸三日。用桑火熬二晝夜。其膏始成。﹝今人熬膠。止在釜中煎一晝夜。曷能成膠。﹞

上編﹨卷一補劑

滋水

﹝卵生﹞滋腎利水交心桑螵蛸﹝專入肝腎膀胱。﹞卽桑枝上螳螂子也。一生九十九子。用一枚便傷百命。勿輕用之。

稟秋金之陰气。得桑木之津液。味鹹甘。气平無毒。入足少陰腎足太陽膀胱。蓋人以腎爲根本。男子腎經虛損。則五臟气微。或陰痿夢寐失精遺溺。螵蛸鹹味屬水。內捨於腎。腎得之而陰气生長。故能愈諸疾及益精生子。腎與膀胱爲表裏。腎得所養則膀胱自固。气化則能出。故利水道通淋也。﹝宗治小便數。用桑螵蛸遠志龍骨菖蒲人參茯神當歸龜甲醋炙各一兩爲末。臥時人參湯調下而愈。﹞女子疝瘕血閉腰痛。皆肝腎二經爲病。咸能入血軟堅。是以主之。甘能補中。故主傷中益气。腎足則水自上升。克與心交。故能養神也。至書旣言功專收澀。又言利便。﹝能澀能利。﹞義由是矣。產桑樹者佳。﹝曰。雜樹上生者名螺螺。宗曰。如無桑上者。卽用他樹者。以炙桑白皮佐之。桑白皮行水。以接螵蛸就腎經也。﹞酒炒用。畏旋復花。其子之母名螳螂。主治小兒驚搐。並出箭鏃入肉。﹝時珍曰。古方風藥。多用螵蛸。則螳螂治風。同一理也。又醫林集要出箭鏃。用螳螂一个。巴豆半个。同研敷傷處。微癢且忍。極癢乃撼拔之。以黃連貫眾湯洗拭。鍛石敷之。﹞

上編﹨卷一補劑

滋水

﹝人﹞補陰潤燥澤膚人乳﹝專入肝腎肺﹞。气味甘潤。按據諸書有言此爲陰血所化。生於脾胃。攝於衝任。

未受孕則下爲月水。旣受孕則畱而養胎。已產則變赤爲白。上爲乳汁以養小兒。乃造化之玄微也。

服之益气血。補腦髓。所謂以人補人也。﹝弘景曰。張漢蒼年老無齒。常服人乳。故年百歲餘。身肥如瓠。﹞若大人服之。則能止渴。澤膚潤燥。且目得血能視。凡赤澀多淚。可用黃連浸點。﹝宗曰。上則爲乳汁。下則爲月水。故知乳汁則血也。用以點眼。豈不相宜﹖﹞

實爲補虛潤燥要劑。取無病婦人乳水。﹝時珍曰。人乳無定性。其人和平。飲食沖淡。其乳必平。其人暴躁。飲酒食辛。或有火性。其乳必熱。凡服乳須熱飲。若曬暴爲粉。入藥尢佳。南史載宋何尙之積年勞病。飲婦人乳而瘥。又言穣城老人。年二百四十歲。惟飲曾孫婦乳也。﹞頓如攤粉皮法取用。名爲乳丹丸。但髒寒胃弱作泄者。不宜多服。﹝有孕之乳。謂之忌奶。小兒飲之。多成吐瀉疳之病。最爲有毒也。﹞

上編﹨卷一補劑

溫腎

腎虛而在於火。則當用辛用熱。腎虛而在於水。則當用甘用潤。至於水火並衰。則藥有難兼施。惟取其性溫潤。與性微溫力專入腎者以爲之補。則於水火並虧之體。自得溫潤調攝之宜矣﹗按地黃體潤不溫。因於火日蒸曬而溫。實爲補水溫腎要劑。其藥自屬不易。然有肝腎虛損。气血凝滯。不用杜仲牛膝續斷以通。而偏用肉桂陽起石以燥。風濕內淫。不用巴戟天狗脊以溫。而偏用淫羊藿蛇牀子以燥。便結不解。不用蓯蓉肉鎖陽以溫。而偏用火麻枸杞冬葵子以潤。遺精滑脫。不用菟絲子覆盆子山茱萸胡桃肉葡萄等藥以收。而偏用粟殼牡蠣等藥以進。軟堅行血。不用海狗腎溫暖以潤。而偏用食鹽靑鹽鹹寒以投。補精益血。不用麋茸鹿膠犬肉紫河車何首烏等藥以溫。而偏用硫黃沈香以勝。鬼疰蠱毒。不用獺肝溫暖以驅。

而偏用川椒烏梅以制。凡此非失於燥。而致陰有所劫。卽失於寒而致火有所害。豈溫暖腎臟之謂哉﹖噫。誤矣﹗

上編﹨卷一補劑

溫腎

﹝隰艸﹞能滋腎熟地黃﹝專入腎。兼入肝﹞。甘而微溫。味濃气薄。專補腎臟眞水。兼培黃庭后土。土濃載物。諸髒皆受其蔭。故又曰能補五臟之眞陰。熟地功力甚巨。在景嶽謂其眞陰虧損。有爲發熱﹑爲頭痛﹑爲焦渴﹑爲喉痺﹑爲嗽痰﹑爲喘气。或脾腎寒逆爲嘔吐。﹝亦有不宜用地黃者。

﹞

或虛火載血於口鼻。或水泛於皮膚。或陰虛而泄利。陽浮而狂躁。或陰脫而僕地。陰虛而神散者。非熟地之守不足以聚之。﹝守以制散。﹞陰虛而火升者。非熟地之重不足以降之。﹝重以制升。﹞陰虛而燥動者。非熟地之靜不足以鎭之。﹝靜以制動。﹞陰虛而剛急者。非熟地之甘不足以緩之。﹝緩以制急。﹞陰虛而水邪上沸者。捨熟地何以自制。﹝水以引水。﹞捨熟地何以歸元。陰虛而精血俱損脂膏殘薄者。捨熟地何以濃腸胃。﹝濃以滋薄。﹞且猶有最玄最妙者。則熟地兼散劑能發汗。以汗化於血。﹝陰以化陽。﹞而無陰不作汗也。熟地兼濕劑能回陽。

以陽生於下。﹝引陽歸陰。﹞而無陰不回也。然而陽性速。故人參少用亦可成功。陰性緩。熟地非多難以奏效。而今人有畏其滯膩者。則崔氏何以用於腎气丸而治痰浮。﹝痰本於腎。﹞有畏其滑泄者。則仲景何以用於八味丸而醫腎泄。﹝泄因腎气不固。故謂腎泄。﹞有謂陽能生陰陰不能生陽者。則陰陽之理原自互根。﹝無陰則陽無以化。﹞彼此相須。缺一不可。無陽則陰無以生。無陰則陽無以化。《內經》曰。精化爲气。得非陰亦生陽乎﹖景嶽尙論熟地。最爲明確。獨中所論脾胃寒逆爲嘔。可用地黃以治。是亦千慮之一失耳。夫旣脾胃虛寒。則脾與胃已受寒累。正宜用以辛熱以爲掃除。如太陽旣至。堅冰自解。乃復墜以霜雪。投以陰劑。不更使寒滋甚乎﹖余讀景嶽全書。見其所論。語語透辟。字字箴規。可爲法守。獨於所論地黃有宜脾腎虛寒。尙有未及。𨿽曰熟地性溫。寒從溫散。然寒至上逆爲嘔。則寒已甚。豈有熟地之溫而可令寒外散乎﹖但或陽勝陰微。陽藉陰化。偶有感冒。用此雜於溫散之中。或有見效。若眞純陰無火。厥气上逆而嘔。則此又爲深忌。至於制用地黃。宜用好酒砂仁末同入。

久蒸久曝。使其轉苦爲甘。變紫爲黑。方能直入腎經耳。﹝汪昂云。地黃性寒。得酒與火與日則溫。性滯得砂仁則利气。且能引入丹田。六味丸用之爲君。尺脈弱者加桂附。所謂益火之原以消陰翳也。尺脈旺者加知柏。所謂壯水之主以制陽光也。﹞出懷慶。肥大者佳。

上編﹨卷一補劑

溫腎

﹝蔓艸﹞養血益肝何首烏﹝專入肝。兼入腎﹞。諸書皆言滋水補腎。黑髮輕身。備極贊賞。﹝時珍曰。何首烏。

足厥陰少陰藥也。白者入气分。赤者入血分。腎主閉藏。肝主疏泄。此物气溫味苦澀。苦補腎。溫補肝。能收斂精气。所以能養血益肝。固精益腎。健筋骨。烏須髮。爲滋補良藥。不寒不燥。功在地黃天門冬諸藥之上。气血太和。則風虛癰腫瘰諸疾可知矣。﹞與地黃功力相似。獨馮兆張辯論甚晰。其言首烏苦澀微溫。陰不甚滯。陽不甚燥。得天地中和之气。熟地首烏𨿽俱補陰。然地黃稟仲冬之气以生。蒸𨿽至黑。則專入腎而滋天一之眞水矣﹗其兼補肝者。因滋腎而勞及也。首烏稟春气以生。而爲風木之化。入通於肝。爲陰中之陽藥。﹝後天之陽。﹞故專入肝經以爲益血祛風之用。﹝血活則風散。﹞其兼補腎者。亦因補肝而兼及也。一爲峻補先天眞陰之藥。故其功可立救孤陽亢烈之危。一系調補後天營血之需。以爲常服。長養精神。卻病調元之餌。先天後天之陰不同。奏功之緩急輕重亦有大異也。﹝的解﹞況名夜合。又名能嗣。則補血之中。尙有化陽之力。豈若地黃功專滋水。气薄味濃。而爲濁中濁者。堅彊骨髓之用乎﹖斯言論極透辟。直冠先賢未有。不可忽視。以大如拳五瓣者良。有赤雄白雌二種。凡使赤白各半。泔浸。竹刀刮皮切片。用黑豆與首烏拌勻。鋪柳甑。入砂鍋。

九蒸九曬。茯苓爲使。忌豬肉無鱗魚萊菔蔥蒜鐵器。﹝李翺著何首烏傳云。何首烏者。順州南河縣人。祖名能嗣。父名延秀。能嗣年五十八無妻。忽見是藥以服。因思人道。娶妻連生數子。延秀服之。延壽百六十歲。延秀生首烏。首烏服藥。亦生數子。年百三十歲。發猶黑。李安期與首烏鄕裏親善。竊得方服。其壽亦長。遂序其事傳之。又邵康節進七寶美髯丹。

其方用赤白首烏各一斤。黑豆拌。九蒸曬。茯苓半斤。乳拌。當歸枸杞菟絲各半斤。俱酒浸。

牛膝半斤。酒浸。同首烏第七次蒸至第九次。破故紙四兩。用黑芝麻炒。蜜丸。忌鐵器。是方以首烏爲君。猶六味以地黃爲君之意相同。汪昂謂人或以首烏加入六味丸中。是合兩方爲一方。一藥有二君。殊非制方本意。其說甚是。﹞

上編﹨卷一補劑

溫腎

﹝山艸﹞滋腎潤燥肉蓯蓉﹝專入腎。兼入大腸﹞。甘酸鹹溫。體潤色黑。諸書旣言峻補精血。又言力能興陽助火。是明因其气溫。力專滋陰。得此陽隨陰附而陽自見興耳﹗惟其力能滋補。故凡癥瘕積塊。

得此而堅卽消。惟其滋補而陽得助。故凡遺精莖痛。寒熱時作。亦得因是而除。若謂火衰至極。用此甘潤之品。同於附桂。力能補陽。其失遠矣﹗況此旣言補陰。而補陰又以蓯蓉爲名。是明因其功力不驟。气專潤燥。是亦宜於便閉。而不宜於胃虛之人也。謂之滋陰則可。謂之補火正未必。然長大如臂。重至斤許。有松子鱗甲者良。酒浸。刷去浮甲。劈。除內筋膜。酒蒸半日。酥炙用。忌鐵器。

上編﹨卷一補劑

溫腎

﹝山艸﹞補陰潤燥功同肉蓯蓉鎖陽﹝專入腎。兼入大腸。輟耕錄云。鎖陽生韃靼田地。野馬或與蛇龍遺精入地。久之發起類。

甘鹹性溫。潤燥養筋。凡陰气虛損。精血衰敗。大便燥結。治可用此以啖。並代蓯蓉煮粥彌佳。則知其性𨿽溫。其體仍潤。未可云爲命門火衰必用之藥也。故書有載大便不燥結者勿用。益知性屬陰類。卽有云可補陽。亦不過云其陰補而陽自興之意。豈眞性等附桂。而爲燥熱之藥哉﹖但古表著藥功。多有隔一隔二立說。以致茫若觀火。究之細從藥之气味形質考求。

則孰陰孰陽。自爾立見。又奚必沾沾於書治功是求者乎﹖狀類男陽。用宜酥炙。

上編﹨卷一補劑

溫腎

﹝蔓艸﹞溫腎補肝止遺固脫菟絲﹝專入肝腎。兼入脾﹞。辛甘溫平。質粘。溫而不燥。補而不滯。得天地中和之气。

故書稱爲補髓添精。彊筋健骨。止遺固泄。暖腰溫膝。明目祛風。﹝血補則風祛。﹞爲補肝腎脾气要劑。合補骨脂杜仲用之。最爲得宜。但杜仲補骨脂气味辛溫。性專趨下。不似菟絲气味甘平而不重降耳。﹝老學庵筆記云。族弟服菟絲子發疽。汪昂辟其或感他毒。不得歸咎菟絲。﹞

若服之而見陽彊不痿。其便燥結。小水赤澀者。以性主補故也。但菟絲子最難得眞。賣者有以水犀艸子種出。形象絕似。藥肆所賈。多屬此物。然服之亦有微功。酒浸煮爛。作餅曝漧。

山藥爲使。

上編﹨卷一補劑

溫腎

﹝山艸﹞溫補腎陰兼祛風濕巴戟天﹝專入腎﹞。辛甘微溫。據書稱爲補腎要劑。能治五癆七傷。彊陰益精。以其體潤故耳。﹝好古曰。巴戟腎經血分藥也。權曰。病患虛損。加而用之。﹞然气味辛溫。又能祛風除濕。故凡腰膝疼痛。風气香港腳水腫等癥。服之更爲有益。﹝宗曰。有人嗜酒。日須五七杯。

後患香港腳甚危。或教以巴戟半兩。糯米同炒。米微轉色。去米不用。大黃一兩。銼炒。同爲末。熟蜜丸。溫水服。仍禁酒愈。﹞觀守眞地黃飲子用此以治風邪。義實基此。未可專作補陰論也。川產中𨿽色紫微有白糝粉色。而理小暗者眞。﹝根如連珠。擊破中紫而鮮潔者僞。

又山根似巴戟。但色白。人多以醋煮亂之。﹞去心。酒浸焙用。覆盆子爲使。惡丹參。

上編﹨卷一補劑

溫腎

﹝隰艸﹞溫腎補肝以散筋骨血气凝滯續斷﹝專入肝腎﹞。因何以續爲名。蓋緣其味苦。其性溫。能入腎經以補骨。又緣其味辛。能入肝經以補筋。﹝辛能散風。風除而筋活。﹞味兼甘。又入中州以補虛。﹝甘味不多。補不甚專。﹞凡跌撲折傷癰腫。曁筋骨曲節血气滯之處。服此卽能消散。﹝續斷力實消散。﹞止痛生肌。且審其味澀。故能止血治漏。並縮小便固精安胎。﹝下部血分寒滯者宜此。﹞久服能气力倍增。﹝血气不滯。﹞筋斷復續。故曰續斷。實疏通﹝疏通二字貼切。﹞气血筋骨第一藥也。

第因气薄而見精脫胎動溺血失血等癥。則又深忌。以性下流者故耳。功與地黃牛膝杜仲巴戟相等。但有溫補細微之別。不可不知。川產者良。狀如雞腳皮黃皺節節斷者眞。去裏硬筋酒浸用。地黃爲使。﹝每見今人气虛血脫。醫用牛膝補骨脂杜仲續斷安胎。殊屬可駭。﹞

上編﹨卷一補劑

溫腎

﹝喬木﹞溫補肝气達於下部筋骨气血杜仲﹝專入肝﹞。辛甘微溫。諸書皆言能補腰脊。爲筋骨气血之需。以其色紫入肝。爲肝經气藥。蓋肝主筋。腎主骨。腎充則骨彊。肝充則筋健。屈伸利。用皆屬於筋。故入肝而補腎。

子能令母實也。且性辛溫。能除陰癢。去囊濕。痿痺癰軟必需。香港腳疼痛必用。﹝按龐元英談藪。一少年新娶後得腳軟病。且疼甚。醫作香港腳治不效。路鈐孫琳診之。用杜仲一味。寸斷片拆。每以一兩。用半酒半水一大盞煎服。三日能行。又三日全愈。琳曰。此乃腎虛。非香港腳也。杜仲能治腰膝痛。以酒行之。則爲效容易矣﹗﹞胎滑夢遺切要。若使遺精有痛。用此益見精脫不已。以其气味辛溫。能助肝腎旺气也。胎因气虛而血不固。用此益見血脫不止。以其气不上升反引下降也。功與牛膝地黃續斷相佐而成。但杜仲性補肝腎。能直達下部筋骨气血。不似牛膝達下。走於經絡血分之中。熟地滋補肝腎。竟入筋骨精髓之內。續斷調補筋骨。在於曲節气血之間之爲異耳。獨怪今世安胎。不審气有虛實。輒以杜仲牛膝續斷等藥引血下行。在腎經虛寒者。固可用此溫補以固胎元。﹝如古方之治三四月卽墜者。於兩月前以杜仲八兩。糯米煎湯浸透。炒斷絲續斷二兩。酒浸山藥六兩。爲末糊丸。或棗肉爲丸。米飲下。固腎托胎之類。繡見今時醫士。不審虛實。用此安胎甚多。殊爲可惜。﹞若气陷不升。血隨气脫。而胎不固者。用此則气益陷不升。其血必致愈脫無已。故凡用藥治病。須察脈癥虛實。及於上下之處。有宜不宜。以爲審用。若徒守其一曲。﹝胎動癥類甚多。若不細心揣摩。安得不守一曲﹖﹞以應無窮之變。非惟無益。且以增害。﹝不通醫士。多犯是獘。可惜可惜﹗﹞出漢中濃潤者良。去粗皮銼。或酥或酒或蜜以炙。或姜或鹽或酒以炒。在人隨癥活變耳。惡黑參。﹝今醫止守備要以求藥性。若備要論有遺漏。便不他求。可惜。﹞

上編﹨卷一補劑

溫腎

﹝蔓艸﹞溫腎澀精固脫覆盆子﹝專入腎﹞。甘酸微溫。性稟中和。功能溫腎而不燥。固精而不凝。﹝李士材曰。

彊腎無燥熱之偏。固精無凝澀之害。金玉之品也。﹞故服陰痿能彊。肌膚能澤。臟腑能和。須髮不白。女子服之多孕。旣有補益之功。復多收斂之義。名爲覆盆子者。服之能使溺盆皆覆也。

但眞甚少。藥肆多以樹莓代充。酒浸色紅者是眞。否卽屬假。去蒂淘淨搗餅。用時酒拌蒸。

﹝同車前五味菟絲蒺藜子爲五子衍宗丸。治男子精气虧乏中年無子。加入巴戟天膃肭臍補骨脂鹿茸白膠山茱萸肉蓯蓉。治陽虛陰痿臨房不舉。精寒精薄。宜去蒂。酒煮用。﹞

上編﹨卷一補劑

溫腎

﹝山艸﹞溫補肝腎以除風濕狗脊﹝專入肝腎﹞。味苦甘平微溫。何書旣言補血滋水。又曰去濕除風。能使腳弱腰痛失溺周痺俱治。﹝周痺因於風寒濕邪。在於血脈上下。寒凝汁沫。排於分肉而痛。卽內經所謂內不在臟腑。外未發於皮。獨居分肉之間。眞气不能周。故曰周痺。﹞是明因其味苦。苦則能以燥濕。又因其味甘。甘則能以益血。又因其气溫。溫則能以補腎養气。蓋濕除而气自周。气周而溺不失。血補而筋自彊。筋彊而風不作。是補而能走之藥也。故凡一切骨節諸疾。有此藥味燥入。則機關自彊。而俯仰亦利。非若巴戟性兼辛散。能於風濕則直除耳。去毛。﹝有黃毛如狗形。故曰金毛狗脊。﹞切片酒蒸。萆爲使。熬膏良。

上編﹨卷一補劑

溫腎

﹝山果﹞溫補命門澀精固气胡桃﹝專入命門。兼入肺大腸﹞。味甘气熱。皮澀肉潤汁黑。諸書皆言能通命火。助相火。利三焦。溫肺潤腸。補气養血。斂气定喘。澀精固腎。與補骨脂一水一火。大補下焦。有同气相生之妙。﹝韓曰。破故紙屬火。能使心胞之火相通。胡桃屬水。主潤血養血。血屬陰惡燥。故油以潤之。佐破故紙有木火相生之妙。故古有云黃柏無知母。破故紙無胡桃。猶水母之無也。時珍曰。命門气與腎通。藏精血而惡燥。若腎命不燥。精气內充。則飲食自健。

肌膚光澤。腸膚潤而血脈通。此胡桃佐補藥。有令人肥健能食。潤肌黑髮。固精治燥調血之功也。命門旣通。則三焦利。故上通於肺。而虛寒喘嗽者宜之。下通於腎。而腰腳虛痛者宜之。內而心腹諸痛可止。外而瘡腫之毒可散矣﹗洪氏夷堅志止言胡桃治痰嗽。能斂肺。蓋不知其爲命門三焦之藥也。﹞若使多食。則能動風脫人眉毛。﹝志曰。多食動風脫人眉。穎曰。

多食生痰。動腎火。﹞同錢細嚼。則卽與銅俱化。與甘蔗同嚼。則蔗渣消融。蓋因味甘則三焦可利。汁黑則能入腎通命。皮澀則气可斂而喘可定。肉潤則肺得滋而腸可補。气熱則食不敢多而有動風脫毛火鑠消融化銅之獘耳。是以瘡腫鼠痰核。取其用能通郁解結。惟肺有熱痰。旣命門火熾者切忌。﹝時珍曰。胡桃性熱。能入腎肺。惟虛寒者宜之。而痰火積熱者不宜多食耳。﹞殼燒灰存性。治乳癰。皮塗須髮皆黑。﹝志曰。仙方取靑皮壓油。和詹糖香塗毛髮。色如漆也。﹞養血去皮用。斂澀連皮用。

上編﹨卷一補劑

溫腎

﹝石﹞墜陽交陰鎭納歸腎靈砂﹝專入胃﹞。又名神砂。系水銀硫黃二物同水火煉而成。﹝愼微曰。用水銀一兩。

硫黃六銖。細研炒作靑砂頭。後入水火旣濟鑪抽之。如束鍼紋者成就也。時珍曰。此以至陽勾至陰。脫陰反陽。故曰靈砂。﹞蓋水銀性秉最陰。硫黃性秉純陽。同此煎熬。合爲一气。則火與水交。水與火合。而無亢騰飛越之獘矣。故凡陽邪上浮。下不交而至虛煩狂燥。寤寐不安。精神恍惚者。用此墜陽交陰。則精神鎭攝。而諸病悉去。謂之曰靈。卽見扶危拯急。若有神使之意。﹝時珍曰。硫黃陽精也。水銀陰精也。以之相配。夫婦之道。純陰純陽。二體合璧。故能奪造化之妙。而升降陰陽。旣濟水火。爲扶危拯急之神丹。但不可久服爾。蘇東坡言此藥治久患反胃。及一切吐逆。小兒驚吐。其效如神。有配合陰陽之妙故也。時珍常以陰陽水送之。尢妙。﹞後人不明辰砂卽屬丹砂。混以靈砂入於益元散內。﹝卽滑石六兩。甘艸一兩。加辰砂。﹞詎知一神一靈。音同字別。一水一火。天淵各判。烏可以此烹煉燥烈之品。以代辰州甘寒之味耶﹖市肆與醫。妄用如斯。附記以俟髙明並參。

上編﹨卷一補劑

溫腎

﹝獸﹞溫補腎陰以通衝任鹿膠﹝專入腎﹞。由角煎熬。書載補陽益陰。彊精活血。總不出通督脈補命門之用。但其性力緩味甘。不能如茸之力峻。蓋茸有通交陽維之功。﹝陽維起於諸陽之會而維持諸陽。﹞膠有緣合衝脈之任。﹝衝脈起於胞中爲諸脈之海。﹞膠非藉桂同用以通其陽。則不能除寒熱驚癇。膠非假龜膠同用。不能達任而治羸瘦腰痛。﹝任脈行腹部之中行。乃陰脈之總司。﹞膠非假地黃當歸同投。不得引入衝脈而治婦人血閉胎漏。至若膠治傷中絕勞。卽茸所謂能主漏下惡下也。膠之能以補中益气。卽茸所謂能以益气彊志也。膠之能以輕身延年。卽茸所謂能以生齒不老也。然惟平髒服之得宜。若使純陰無陽。服此反能泥膈。先不免有腹脹飽滿之獘矣。生角味鹹气溫。﹝茸之粗者爲角。凡含血之物。肉易長。筋次之。骨最難長。故人二十歲骨髓方堅。麋鹿角無兩月。長至二十餘斤。凡骨之生。無速於此。艸木亦不及之。頭爲諸陽之會。

鐘於頭角。豈與凡血比哉﹖﹞生能散熱行血。消腫辟惡。﹝以鹹气能入腎軟堅。溫能通行散邪。﹞熟能益腎補虛。彊精活血。角霜連汁煎幹。書載能治脾胃虛寒便泄。取其溫而不滯。若以煎過膠者代充。其膠旣去。服之奚益。鹿胎鹿肉鹿筋。力能補陽。若麋胎麋肉麋筋。則反損陽而傷陰矣。不可不愼。鹿胎須以色淡形瘦者爲是。若色深形肥。則爲麋胎矣。若色皎白。其胎下唇。不若鹿之長於上唇。則爲獐胎。其他獸胎。總與鹿胎不侔。鹿筋亦須辧。骨細者爲是。若粗卽是麋筋。不可妄用。

上編﹨卷一補劑

溫腎

﹝獸﹞溫腎補精行血軟堅海狗腎﹝專入肝胃﹞。卽膃肭臍。系西番獸物。足似狗而魚尾。﹝時珍曰。按唐書云。骨獸出遼西營州及結骨國。一統志云。膃肭臍出女眞及三佛齊國。獸似狐。腳髙如犬。走如飛。

取其腎漬油。名膃肭臍。觀此。則似狐之說非無也。蓋似狐似鹿者其毛色爾。似狗者其足形也。似魚者其尾形也。入藥用外腎而曰臍者。連臍取之也。﹞今東海亦有。味甘而鹹。其腎卽獸之臍。投於睡熟犬邊。犬卽驚跳。臘月浸置水內不凍。其性之熱。殆可見矣。故書載治宿血癖羸癥者。取其咸能入血軟堅。溫能通行消散也。用以佐其房術者。取鹹溫入腎補虛固精壯陽道也。﹝時珍曰。精不足者補之以味也。大抵與蓯蓉鎖陽之功相近。亦可同糯米法面釀酒服。﹞此藥𨿽置器中。長年溫潤。然能入水不凍。大不同於他藥。若云功近蓯蓉鎖陽。潤𨿽相若。气實不同。不無濃視蓯蓉鎖陽而薄視此物也。但脾胃挾有寒濕者亦忌。以濕遇濕故耳。恐相礙也。酒浸。紙裹炙香。銼搗。或於銀器中以酒煎熟合藥用。﹝時珍曰。以漢椒樟腦同收則不壞。﹞

上編﹨卷一補劑

溫腎

﹝獸﹞山獺莖補火暖精水獺肝補肝腎虛損殺鬼疰蠱毒獺﹝專入肝腎﹞。有在山在水之別。山獺﹝出廣宜州溪洞。﹞性稟純陽。其性最淫。﹝牝獸知而痿精寒。取陰一枚。價值數金。水獺以水爲生。水性最靈。獺亦多慧。性最嗜魚。魚之精气。皆聚於肝。故獺亦得諸魚之气而聚於肝者也。按肝諸畜皆有定數。惟獺一月一葉。間有退葉。

因其漸落復生者故耳。獺味性寒。惟肝性溫。味鹹微毒。專入肝腎。補虛除勞。俾五臟安和。

邪气自卻。而鬼疰蠱毒。因得退除矣。葛洪言屍疰。﹝屍疰五疰之一。病則使人寒熱沈沈。

默默不知病之所苦。無處不惡。積月累年。淹淹至死。後復傳於他人。乃至滅門。覺有此候。﹞惟取獺肝一具。陰榦爲末。水服方寸匙。日三。以瘥爲度。如無獺肝。獺爪亦可。小兒鬼疰及諸魚骨鯁。燒灰酒服。故仲景治冷勞。崔氏治蠱疰。皆有獺肝丸之用耳。

上編﹨卷一補劑

溫腎

﹝畜﹞補脾陰溫腎陰犬肉﹝專入脾胃腎﹞。味鹹性溫。屬土有火。故歹人履地。𨿽臥必醒。其肉食之。能令脾胃溫暖。且脾胃溫則五臟皆安。故又能補絕傷。壯陽道。暖腰膝。益气力。補血脈。濃胃腸。實下焦。塡骨髓也。色黃者則於脾益補。色黑者則於腎更妙。兩腎能助陽事。但肉炙食益熱。

令人消渴。妊婦食之。令子無聲。熱病後及中滿癥服。更能殺人。畏杏仁。

上編﹨卷一補劑

溫腎

﹝人﹞滋補虛損紫河車﹝專入肝腎﹞。甘寒性溫。𨿽曰本人血气所生。故能以人補人也。凡一切虛勞損極。﹝損於肺則見皮聚毛落。損於心則見血脈不榮於五臟六腑。損於脾則見肌肉消瘦不能飲食。損於肝則見筋緩不能收持。損於腎則見骨痿不起。損在肺則損自上及下。是肺先受其損。然後及心及脾及肝及腎而遞見也。損在精則損由下及上。是腎先受其損。然後自肝自脾自心自肺而遞及也。傷肺自上及下。過於胃則不可治。傷腎自下而上。過於脾則不可治。故以得飲食爲貴。﹞

恍惚失志。癲癇肌肉羸等癥。用之極爲得宜。﹝紫河車稟受精血結孕之餘液。得母之气血居多。故能峻補營血。﹞如永類鈐方用此。合以山藥參苓以補眞陰。﹝所謂精不足者。補之以味也。﹞然究皆屬滑腸之品。故合天冬麥冬黃柏生地龜板同服。則於胃气有損。﹝如吳球創大造丸之類。﹞況幹食則等肉脯。入藥亦鮮奇效。且藥補劑甚多。在人別爲取用。愼毋於此戀戀不置也。用取初生色紫者良。﹝米泔擺淨長流水中久洗。﹞去筋膜。蒸搗和藥用。

上編﹨卷二收澀

溫澀

收者。收其外散之意。澀者。澀其下脫之義。如發汗過多。汗當收矣﹗虛寒上浮。陽當收矣﹗久嗽亡津。津當收矣﹗此皆收也。泄痢不止。泄當固矣。小便自遺。遺當固矣﹗精滑不禁。精當固矣﹗固卽澀也。十劑篇云。澀可去脫。牡蠣龍骨之屬是也。凡人气血有損。或上升而浮。下泄而脫。非不收斂澀固。無以收其亡脫之勢。第人病有不同。治有各異。陽旺者陰必竭。故脫多在於陰。陰盛者陽必衰。故脫多在於陽。陽病多燥。其藥當用以寒。陰病多寒。其藥當用以溫。此定理耳。又按溫以治寒。澀以固脫。理𨿽不易。然亦須分臟腑以治。如蓮子肉豆蔻是治脾胃虛脫之藥也。故泄瀉不止者最宜。蓮須是通心交腎之藥也。爲心火搖動精脫不固者最佳。補骨脂葡萄阿芙蓉沒石子沈香芡實石鐘乳胡桃肉靈砂是固腎气之藥也。爲精滑腎泄者最妙。但補骨脂則兼治腎泄瀉。葡萄則兼起陽稀痘。阿芙蓉則專固澀收脫。沒石子沈香則專降气歸腎。芡實則兼脾濕並理。石鐘乳則兼水道皆利。胡桃肉則兼腸肺俱潤。靈砂則合水火並降也。他如菟絲覆盆。性𨿽不澀。而气溫能固。木瓜酸中帶澀。醒脾收肺有功。烏梅斂肺澀腸。訶子收脫止瀉。淸痰降火。赤石脂固血久脫。治𨿽不一。然要皆屬溫澀固脫藥耳。惟有禹餘糧柿蒂性屬澀平。與於體寒滑脫之癥。微有不投。所當分別異視。

上編﹨卷二收澀

溫澀

﹝芳艸﹞燥脾溫胃澀腸肉豆蔻﹝專入脾胃。兼入大腸﹞。辛溫气香。兼苦而澀。功專燥脾溫胃澀腸。﹝時珍曰。

土愛暖而喜芳香。故肉豆蔻之辛溫。理脾胃而治吐利。﹞行滯治膨消脹。凡脾胃虛寒。挾痰食。而見心腹冷痛。泄瀉不止。服此气溫。旣能除冷消脹。復能澀腸止痢。若合補骨脂同用。則能止腎虛泄也。至書所云能補脾气。以其脾胃虛寒。服此則溫而脾自健。非眞具有甘補之意也。气逆而服卽下。以其脾胃旣舒而气卽下。非若濃朴枳實之下爲最峻也。但此止屬溫胃澀腸之品。若郁熱暴注者禁用。出嶺南。似艸蔻。外有皺紋。內有斑紋。糯米粉裹熟。去油用。

忌鐵。

上編﹨卷二收澀

溫澀

﹝芳艸﹞溫腎逐冷澀气止脫補骨脂﹝卽破故紙。專入腎。﹞辛苦大溫。色黑。何書皆載能斂神明。使心胞之火與命門之火相通。因而元陽堅固。骨髓充實。以其气溫味苦。澀以止脫故也。﹝時珍曰。按白飛霞方外奇方云。破故紙屬火。收斂神明。能使心胞之火與命門之火相通。故元陽堅固。骨髓充實。

澀以止脫也。胡桃屬木。潤燥養血。血屬陰惡燥。故油以潤之。佐破故紙。有水火相生之妙。故語云。破故紙無胡桃。猶水母之無。﹞凡五癆﹝五癆曰志癆﹑心癆﹑思癆﹑憂癆﹑瘦癆。﹞

。七傷﹝七傷曰陰寒﹑陰痿﹑裏急精枯﹑精少﹑精淸﹑下濕小便數﹑臨事不舉。﹞因於火衰而見腰膝冷痛。腎冷流精。腎虛泄瀉。及婦人腎虛胎滑。用此最爲得宜。﹝許叔微學士本事方云。補脾不若補腎。腎气虛弱則陽气衰劣。不能燻蒸脾胃。脾胃气寒。令人胸膈痞塞。不進飲食。遲於運化。或腹肋虛脹。或嘔吐痰涎。或腸鳴泄瀉。譬如鼎釜中之物無火力。𨿽終日不熟。何能消化。濟生二神丸用破故紙補腎。肉豆蔻補脾。二藥𨿽兼補。但無斡旋。往往常加木香以順其气。使之斡旋。空虛倉廩。食廩空虛。則受物矣。屢用見效。不可不知。﹞若認癥不眞。或因气陷气短而見胎墮。﹝應用參耆。﹞水衰火盛而見精流泄瀉。﹝應用滋潤。兼以淸利。﹞妄用補骨脂止脫。則殺人慘於利器矣。鹽水炒。得胡麻良。惡甘艸。

上編﹨卷二收澀

溫澀

﹝喬木﹞固腎止脫沒石子﹝專入腎。兼入脾胃﹞。味苦性溫色黑。功專入腎固气。凡夢遺精滑。陰痿齒痛。

腹冷泄瀉。瘡口不收。陰汗不止。一切虛火上浮。腎气不固者。取其苦以堅腎。溫以暖胃健脾。

黑以入腎益气補精。俾气按納丹田。不爲走泄。則諸病自能克愈矣。至書所云安神定魄。亦是神气旣收。不爲外浮之意。他如燒黑灰煎湯以治陰毒。合他藥以染須髮。爲末以擦牙齒。

皆是賴其收澀之力以爲保護耳。無他道也。但味苦性降。多用恐气過下。不可不愼。﹝气虛下陷者忌。﹞出外番。顆小紋細者佳。炒研用。虫蝕成孔者揀去。忌銅鐵。

上編﹨卷二收澀

溫澀

﹝水果﹞補脾澀气蓮子﹝專入脾。兼入心腎﹞。書載能入心脾腎三經。然气稟淸芳。味得中和。甘溫而澀。

究皆脾家藥耳。中和則上下安養。君令臣恭而無不交之患矣。﹝馮兆張曰。按蓮花出污泥而不染。

生生不息。節節含藏。中含白肉。內隱淸心。根須花果葉節皮心。皆爲良藥。稟芬芳之气。

合稼穡之味。爲脾之果。脾爲中黃。所以交媾水火。會合金木者也。土旺則四髒皆安。而蓮之功大矣。﹞故書載能補心與腎。﹝有蓮子淸心飲。﹞及通十二經絡血脈。卽是此意。且其味澀。則能使气不走。而夢遺崩帶失血等癥可理。﹝白濁遺精。用石蓮肉龍骨益智仁等分爲末。每服二錢。空心飯湯送下。﹞味澀則腸胃亦固。而無五更洞泄之虞。﹝同菟絲子五味子山茱萸山藥車前子肉豆蔻砂仁橘紅芡實人參補骨脂巴戟天。治脾腎俱虛。五更溏瀉。﹞惟大便燥者勿服。去心皮。蒸熟焙漧用。得茯苓山藥白術枸杞良。蓮心味苦性寒。能治心熱。故產後血竭者最宜。石蓮色黑。入水則沈。入鹵則浮。煎鹽用此試鹵。味苦性寒。能除噤口熱毒淋濁。果因熱成。亦可以解。然必本於蓮實。老於蓮房。墜入污泥。經久堅黑如石者方佳。若使出自粵東。產於樹上。大苦大寒。不宜入藥。

上編﹨卷二收澀

溫澀

﹝水果﹞入腎固精止脫蓮須﹝專入心腎﹞。甘溫而澀。功與蓮子略同。但澀性居多。服能淸心通腎。益血固精。

烏須黑髮。止崩住帶。如三因固眞丸。巨勝子丸。並皆用之。凡欲勤精薄而見滑脫不禁。治當用此祕澀。但不似龍骨寒澀。有收陰定魂安魄之妙。牡蠣咸澀微寒。兼有化堅解熱之功。金櫻徒有止澀之力。而無淸心通堅之理耳。毫釐千里。不可不辧。在細審玩。忌地黃蒜蔥。

芡實﹝水果﹞利脾濕澀腎气芡實﹝專入脾腎﹞。如何補脾。以其味甘之故。﹝甘入脾。﹞芡實如何固腎。以其味澀之故。﹝澀固脫。﹞惟其味甘補脾。故能利濕。而使泄瀉腹痛可治。﹝補脾同山藥茯苓白術人參蓮肉薏苡仁扁豆。﹞惟其味澀固腎。﹝用芡實一味搗末熬。金櫻子煎和丸。服之補下元益人。謂之水陸丹。﹞故能閉气。而使遺帶小便不禁皆愈。﹝傷損精气。小便遺數精滑。用秋石芡實茯苓蓮肉各四兩爲末。棗和丸梧子大。每服三十丸。空心鹽湯送下。﹞功與山藥相似。然山藥之陰本有過於芡實。而芡實之澀更有甚於山藥。且山藥兼補肺陰。而芡實則止於脾腎。而不及於肺。用或蒸熟搗粉。或連殼同服。

上編﹨卷二收澀

溫澀

﹝﹞攝精气歸宿腎葡萄﹝專入腎﹞。種類不一。此以名者。因其形似葡萄。瑣細不大。故以名也。

張璐論之甚詳。言此生於漠北。南方亦間有之。其幹類木。而系藤木。其子生靑熟赤。幹則紫黑。气味甘鹹而溫。能攝精气。歸宿腎臟。與五味子功用不甚相遠。凡藤蔓之類。皆屬於筋。

﹝形類相似。有感而通。﹞艸木之實。皆達於髒。﹝實則重著下行。實則气重內入。故多入髒。﹞不獨此味爲然。此物向供食品。不入湯藥。故本艸不載。近時北人以之彊腎。南人以之稀痘。各有攸宜。彊腎方用葡萄人參各一錢。火酒浸一宿。淸晨塗手心。摩擦腰脊。能助筋力彊壯。若臥時摩擦腰脊。力助陽事堅彊。服之尢爲得力。稀痘方用葡萄一歲一錢。神黃豆一歲一粒。杵爲細末。一晝夜蜜水調服。並擦心窩腰眼。能助腎祛邪。以北地方物。專助東南生气之不足也。然秉質素弱宜服。反是則不免有助火之害矣﹗

上編﹨卷二收澀

溫澀

﹝稷粟﹞補火澀精祕气阿芙蓉﹝專入命門﹞。卽罌粟花之津液也。一名鴉片。一名阿片。出於天方國。﹝罌粟結靑苞時。午後以大鍼刺其外。或三五處。次早津出。以竹刀刮取。入磁器陰漧用之。﹞气味與粟殼相似。而酸澀更甚。用阿芙蓉一分。糯米飯搗作三丸。通治虛寒百病。凡瀉痢脫肛。久痢虛滑。用一二分。米飲送下。其功勝於粟殼。又痘瘡行漿時。泄瀉不止。用四五釐至一分。

未有不止。但不可多服。忌酸醋。犯之斷腸。及忌蔥蒜漿水。柰今有以房術爲用。無論病癥虛實。輒爲輕投縱欲。以致腎火愈熾。吁。誤矣﹗

上編﹨卷二收澀

溫澀

﹝石﹞體重鎭怯固脫禹餘糧﹝專入大腸。兼入心腎﹞。甘平。性澀質重。﹝時珍曰。生於池澤者爲禹餘糧。生於山谷者爲太乙餘糧。其中水黃濁者爲石中黃水。其凝結如粉者爲餘糧。凝幹如石者爲石中黃。

性味功用皆同。但入藥有精粗之等耳。故服食家以黃水爲上。太乙次之。禹餘糧又次之。但禹餘糧乃石中黃粉。﹞旣能澀下固脫。復能重以祛怯。仲景治傷寒下利不止。心下痞硬。利在下焦。赤石脂禹餘糧丸主之。取重以鎭痞硬。澀以固脫泄也。﹝時珍曰。禹餘糧手足陽明血分重劑也。其性澀。故主下焦前後諸病。﹞功與石脂相同。而禹余之質重於石脂。石脂之溫過於餘糧。不可不辧。取無砂者良。牡丹爲使。細研淘取汁澄用。

上編﹨卷二收澀

寒澀

病有寒成。亦有熱致。寒成者固當用溫。熱成者自當用寒。如五倍子百艸煎。其味𨿽曰酸澀。而性實寒不溫。爲收肺虛火浮之味。故能去嗽止痢。除痰定喘。但百艸煎則較倍子而鮮收耳﹗牡蠣性專入腎固脫。化痰軟堅。而性止專入腎而不入肝。龍骨入肝斂气。收魂固脫。

凡夢遺驚悸。是其所宜。而性不及入腎。各有專治兼治之妙耳。至於粟殼。𨿽與五倍入肺斂气澀腸相似。而粟殼之寒。則較倍子稍輕。粟殼之澀。則較倍子更甚。故寧用粟而不用倍也。粳米气味甘涼。固中除煩。用亦最妙。若在蛤蜊粉气味鹹冷。功專解熱化痰固肺。及秦皮性亦苦寒。功專入肝除熱。入腎澀气。亦宜相其熱甚以行。未可輕與龍骨牡蠣粟殼微寒之藥爲比也。

上編﹨卷二收澀

寒澀

﹝卵生﹞內服斂肺瀉火除熱止嗽固脫外祛風濕殺虫五倍子﹝專入肺脾﹞。按書旣載味酸而澀。气寒能斂肺經浮熱。爲化痰滲濕降火收澀之劑。﹝汪昂述丹溪謂倍子屬金與水。噙之善收頑痰。解熱毒。黃昏咳嗽。乃火浮肺中。不宜用涼藥。宜五倍五味斂而降之。《醫學綱目》云。王元虛而滑精。屢與加味四物湯。吞河間祕眞丸及眞珍粉丸。不止。後用五倍子一兩。茯苓二兩。丸服遂愈。此則倍子收斂之功。敏於龍骨蛤粉也。昂按凡用祕澀藥。能通而後能祕。此方用茯苓倍於五倍。一瀉一收。是以能盡其妙也。﹞又言主於風濕。凡風癬癢瘙。眼目赤痛。用之亦能有效。得非又收又散。又升又降之味乎﹖詎知火浮肺中。無處不形。在上則有痰結咳嗽。汗退場門漧吐衄等癥。在下則有泄痢五痔。下血脫肛。膿水濕爛。子腸墜下等癥。溢於皮膚。感冒寒邪。則必見有風癬癢瘙。瘡口不斂。攻於眼目。則必見有赤腫翳障。用此內以治髒。則能斂肺止嗽。固脫住汗。﹝常出自汗。睡中出爲盜汗。用五倍子研末。津調塡臍中。縛定。一夜卽止也。﹞外以治膚。燻洗則能祛風除濕殺虫。﹝一切癬瘡。用五倍子去虫。白礬燒過。各等分爲末搽之。幹則油調。﹞藥𨿽一味。而治分內外。用各不同。非謂旣能入肺收斂。﹝治黃昏時嗽。﹞又能浮溢於表。而爲驅逐外邪之藥耳。書載外感勿用。義實基此。染須皂物最妙。生於鹽膚木上。乃小虫食汁。

遺種結球於葉間。﹝鹽膚木酸寒。除痰生津止嗽。五倍子虫食其津液結成。故與鹽膚木功同。﹞入藥或生或炒用。

上編﹨卷二收澀

寒澀

﹝卵生﹞斂肺止嗽固脫百藥煎﹝專入肺胃﹞。系五倍子末同藥作餅而成者也。﹝五倍一斤。同桔梗甘艸眞茶各一兩。

入酵糟二兩。拌和糖罨。起發如面。﹞其性稍浮。味酸澀而帶餘甘。五倍子性主收斂。加以甘桔同制。則收中有發。緩中有散。凡上焦痰嗽熱渴諸病。用此含化最宜。加以火則治下焦血脫。腫毒金瘡。喉痺口瘡等癥。用之卽效。以黑能入下焦故也。

上編﹨卷二收澀

寒澀

﹝稷粟﹞斂肺澀腸固腎禦米殼﹝專入肺大腸。兼入腎﹞。酸澀微寒。功專斂肺澀腸固腎。凡久瀉久痢。肛脫。

久嗽气乏。並心腹筋骨諸痛者最宜。﹝杲曰。收澀固气能入腎。故治骨痛尢宜。時珍曰。泄瀉下痢旣久。則气散不固而腸滑肛脫。咳嗽諸病旣久。則气散不收。而肺脹痛劇。故俱宜此澀之固之。收之斂之。但要有輔佐耳。﹞若嗽痢初起。寒熱未淨。用此以爲收澀。致令邪畱不解。

則殺人如劍。可不愼歟﹖﹝震亨曰。治嗽多用粟殼不必疑。但要先去病根。此乃收後藥也。

治痢亦同。凡痢須先散邪行滯。豈可據投粟殼龍骨之藥。以閉塞腸胃邪气﹖蓋邪得補愈甚。

所以變癥作而淹延不已也。﹞洗去蒂膜。或醋炒蜜炒取用。得烏梅陳皮良。罌中有米極細。書言气味甘寒。煮粥能治反胃。亦須分贓偏純。及病癥陰陽虛實以治。

上編﹨卷二收澀

寒澀

﹝龍﹞斂肝气止脫鎭驚安魄龍骨﹝專入肝腎大腸。兼入心。陰中之陽。鱗虫之長﹞。甘澀微寒。功能入肝斂魂。不令浮越之气遊散於外。故書載能驚鎭辟邪。止汗定喘。﹝馮兆張曰。龍靈物也。靈則能斂邪惡蠱毒魘魅之气。喘逆者气不歸元也。气得斂攝而歸元。則喘逆自止。﹞澀可去脫。故書載能以治脫肛遺結崩帶。瘡口不斂等癥。功與牡蠣相同。但牡蠣鹹澀入腎。有軟堅化痰淸熱之功。此屬甘澀入肝。有收斂止脫。鎭驚安魄之妙。如徐之才所謂澀可止脫。龍骨牡蠣之屬。白地錦紋。舐之粘舌者佳。﹝時珍曰。龍骨本經以爲死龍。其說似是。別錄曰。生晉地川谷及太山巖水岸上穴中死龍處。采無時。汪昂曰。今人或以古壙灰僞之。﹞酒煮火用。忌魚及鐵。

畏石膏川椒。得人參牛黃良。﹝牛黃惡龍骨。而龍骨得牛黃更良。有以制伏也。﹞龍齒入肝。

收魂安魄。凡驚癇癲狂因於肝魂不收者。卽當用此以療。﹝肝藏魂。能變化。故魂遊不定者。治之以龍齒。﹞但無止瀉澀精之用。

上編﹨卷二收澀

寒澀

﹝蚌蛤﹞入腎澀精固气化痰軟堅牡蠣﹝專入腎。兼入肝﹞。咸澀微寒。功專入腎。軟堅化痰散結。收澀固脫。故瘰結核。血瘕遺精崩帶。咳嗽盜汗。遺尿滑泄。燥渴溫瘧赤痢等癥。皆能見效。﹝權曰。病虛而多熱。

宜同地黃小艸用之。好古曰。牡蠣入足少陰爲軟堅之劑。以柴胡引之。能去脇下硬。以茶引之。能消項上結核。以大黃引之。能消股間腫。以地黃爲使。能益精收澀止小便。腎經血分之藥也。成無己曰。牡蠣之咸。以消胸膈之滿。以泄水气。使痞者消硬者軟也。元素曰。壯水之主以鎭陽光。則渴飲不思。故蛤蠣之類能止渴也。﹞然鹹味獨勝。走腎斂澀居多。久服亦能寒中。或生用。鹽水煮成灰用。此本海气化成。純雄無雌。故曰牡蠣。貝母爲使。得甘艸牛膝遠志蛇牀子良。惡麻黃辛夷吳茱萸。伏砂。

上編﹨卷二收澀

寒澀

﹝蚌蛤﹞解毒化痰止嗽斂寒蛤蜊粉﹝專入腎。兼入肺肝﹞。卽海內水蚌殼而爲粉也。與江海淡水蚌殼不同。功與牡蠣相似。但此止有斂澀化堅解熱之力。﹝時珍曰。寒制火而咸潤下。故能降焉。寒散熱而咸走血。故能消焉。堅者軟之以咸。取其屬水而性潤也。濕者燥之以滲。取其經火化而利小便也。

﹞故能消痰止嗽治腫。昔宋徽宗寵妃患此。李防禦覓得市人海蚌蛤蛤粉。少加靑黛。以淡水加麻油數滴調服而愈。亦是斂肺淸熱之意。無他治也。﹝昔滁州酒庫攢司陳通患水腫垂死。諸醫不治。一嫗令以大蒜十个搗如泥。入蛤粉丸。食前白湯下。服盡小便下數桶而愈。﹞

肉咸冷。解酒熱。文蛤背有紫斑紋。較此蛤蜊殼稍濃。性味主治頗近。但此性兼利水止渴除煩。並治血熱崩中帶下。總以取其寒鹹滌飲之義耳﹗﹝成無己曰。文蛤之鹹走腎以勝水气。

如仲景傷寒太陽病。用水劫益煩。意欲飲水反不渴。及金匱渴欲飲水不止。反胃吐後。渴欲飲水而貪飲者。皆用文蛤湯以治。﹞海蛤系海內爛殼。混雜沙泥。火爲粉。亦屬利水消腫止嗽之品。然總不類牡蠣功專收澀固脫解熱爲事也。

上編﹨卷二收澀

收斂

酸主收。故收當以酸爲主也。然徒以酸爲主。而不兼審陰陽虛實以治。亦非得乎用酸之道矣﹗故酸收之藥。其類甚多。然大要性寒而收者。則有白芍牡蠣粟殼五倍子百藥煎皂白二礬。

其收兼有澀固。而白芍則但主收而不澀耳。性溫與澀而收者。則有五味木瓜烏梅訶子赤石脂等味。但五味則專斂肺歸腎澀精固气。木瓜則專斂肺醒脾。烏梅則專斂气澀腸。訶子則專收脫止瀉。淸痰降火。赤石脂則專收脫止血也。若在金櫻。𨿽爲澀精要劑。然徒具有澀力。而補性絕少。山茱萸溫補肝腎。𨿽爲收脫固气之用。而收多於澀。不可分別而異施耳。

上編﹨卷二收澀

收斂

﹝芳艸﹞入肝血分斂气白芍﹝專入肝﹞。有白有赤。白者味酸微寒無毒。功專入肝經血分斂气。緣气屬陽。血屬陰。

陽亢則陰衰。陰凝則陽伏。血盛於气則血凝而不行。气盛於血則血燥而益枯。血之盛者。

必賴辛爲之散。故川芎號爲補肝之气。气之盛者。必賴酸爲之收。故白芍號爲斂肝之液。收肝之气。而令气不妄行也。至於書載功能益气除煩。斂汗安胎。﹝同桂枝則斂風汗。同黃人參則斂虛汗。﹞補癆退熱。及治瀉痢後重。痞脹脇痛。﹝脇爲肝膽二經之處。用此則能理中瀉火。﹞肺脹噯逆。癰腫疝瘕。鼻衄目澀。﹝用此益陰退火而自治。﹞溺閉。﹝杲曰。白芍能益陰滋濕而停津液。故小便自利。非因通利也。﹞何一不由肝气之過盛。而致陰液之不斂耳。﹝杲曰。四物湯用芍藥。大抵酸澀者爲收斂停濕之劑。故主手足太陰收斂之體。元素曰。白芍入脾經。補中焦。乃下利必用之藥。蓋瀉利皆太陰病。故不可缺此。得炙甘艸爲佐。治腹中疼痛。夏月少加黃芩。惡寒加桂。此仲景神方也。其用凡六。安脾經。一也。治腹痛。二也。收胃气。三也。止瀉利。四也。和血脈。五也。固腠理。六也。﹞是以書言能補脾肺者。

因其肝气旣收。則水不克土。土安則金亦得所養。故脾肺自爾安和之意。﹝杲曰。經曰。損其肝者緩其中。卽調血也。﹞產後不宜妄用者。以其气血旣虛。芍藥恐伐生气之意也。﹝馮兆張曰。產後芍藥佐以姜桂。制以酒炒。合宜而用。有何方之可執哉﹖倘腹痛非因血虛者。不可誤用。蓋諸腹痛宜辛散。而芍藥酸收故耳。又曰。今人用芍藥。則株守前人一定之言。每於產後冬月。兢兢畏懼。及其芩連梔子。視爲平常要藥。凡遇發熱。不論虛實輒投。致令虛陽浮越。惜哉﹗﹞然用之得宜。亦又何忌。﹝同白術則補脾。同參耆則補气。同歸地則補血。同芎則瀉肝。同甘艸止腹痛。同黃連止瀉痢。同防風發痘疹。同姜棗溫經散濕。﹞如仲景黑神散﹑芍藥湯。非皆產後要藥耶。惟在相癥明確耳。出杭州佳。酒炒用。惡芒硝石斛。畏鱉甲小薊。反藜蘆赤芍。其義另詳。

上編﹨卷二收澀

收斂

﹝蔓艸﹞斂肺歸腎澀精固气五味﹝專入肺腎﹞。味𨿽有五。﹝皮甘。肉酸。核中苦辛。皆咸。﹞而酸鹹俱多。其性亦溫。

故書載能斂气滋水。益气生津。補虛明目。彊陰澀精。止嘔除瀉。寧嗽定喘。除煩止渴。消腫解酒。收耗散之气。瞳子散大。爲保肺滋腎要藥。﹝成無己曰。肺欲收。急食酸以收之。

震亨曰。五味大能收肺气。宜其有補腎之功。收肺气。非除熱乎。補腎。非暖水髒乎。乃火熱嗽必用之藥。好古曰。張仲景八味丸用此補腎。亦兼述類象形也。﹞蓋气發於胃出於肺。

若陰虛火起。則气散而不收。而煩渴咳嗽遺精汗散等癥。因之互見。故必用以酸鹹。則气始有歸宿。而病悉除。至云能以除熱者。是卽气收而火不外見之意也。所云能暖水髒者。是卽腎因得溫而气得暖而藏之也。但寒邪初冒。脈實有火者禁用。﹝杲曰。有外邪者不可驟用。

以閉邪气。必先發散而後用之。乃良。﹞北產紫黑者良。入補藥蒸。嗽藥生用。惡葳蕤。

上編﹨卷二收澀

收斂

﹝灌木﹞收肝膽虛熱不眠酸棗仁﹝專入肝膽。兼入脾﹞。甘酸而潤。仍有生熟之分。生則能導虛熱。故療肝熱好眠。神昏燥倦之癥。熟則收斂津液。故療膽虛不眠。煩渴虛汗之癥。﹝志曰。按五代史後唐刊石藥驗云。酸棗仁睡多生使。不得睡炒熟。陶云。食之醒睡。而經云療不得眠。蓋其子肉味酸。

食之使不思睡。核中仁服之。療不得眠。正如麻黃髮汗。根節止汗也。﹞本肝膽二經要藥。

因其气香味甘。故又能舒太陰之脾。﹝時珍曰。今人專以爲心家藥。殊昧此理。﹞按肝虛則陰傷而心煩。而魂不能藏。﹝肝藏魂。﹞是以不得眠也。故凡傷寒虛煩多汗。及虛人盜汗。皆炒熟用之。取其收斂肝脾之津液也。﹝如心多驚悸。用酸棗仁一兩。炒香。搗爲散。每服二錢。竹葉湯調下。又溫膽湯或加棗仁。金匱治虛勞虛煩。用酸棗仁湯。棗仁三升。甘艸一兩炙。知母茯苓芎各二兩。深師加生薑二兩。此補肝之劑。﹞歸脾湯用以滋營气。亦以營气得養。則肝自藏魂而彌安。血自歸脾而臥見矣。其曰膽熱好眠可療。因其膽被熱淫。神志昏冒。故似好眠。其癥仍兼煩燥。用此﹝同茶﹞療熱。熱療則神淸气爽。又安有好眠之獘乎﹖﹝汪昂曰。溫膽湯治不眠。內用二陳加竹茹枳實涼味。乃涼肺瀉胃之熱以溫膽之寒也。其以溫膽名湯者。以膽欲不寒不燥。常溫爲候耳。﹞但仁性多潤。滑泄最忌。縱使香能舒脾。難免潤不受滑矣。附記以補書所未及。炒研用。﹝炒久則油香不香。碎久則气味俱失。便難見功。﹞惡防己。

上編﹨卷二收澀

收斂

﹝灌木﹞收澀脾腎與肺精气金櫻子﹝專入腎脾肺。形如黃罌﹞。生者酸澀。熟者甘澀。用當用其將熟之際。得微酸甘澀之妙。取其澀可止脫。甘可補中。酸可收陰。故能善理夢遺崩帶遺尿。且能安魂定魄。補精益气。壯筋健骨。此𨿽收澀佳劑。然無故熬膏頻服而令經絡隧道阻滯。非惟無益。反致增害。

﹝震亨曰。經絡隧道。以通暢爲平和。而昧者取澀性爲快。熬金櫻膏爲煎食之。自作不靖。

咎將誰屬﹖﹞諸凡藥品。須當審顧。不可不知。似橊而小。黃赤有刺。取半黃者。﹝熟則純甘。﹞去刺核熬膏。甘多澀少。

上編﹨卷二收澀

收斂

﹝喬木﹞收脫止泄仍降痰火除滑訶子﹝專入大腸胃﹞。味苦酸澀。气溫無毒。𨿽有收脫止瀉之功。然苦味居多。服反使气下泄。故書載能消痰降火。止喘定逆。﹝杲曰。肺苦气上逆。急食苦以泄之。以酸補之。訶子苦重瀉气。酸輕不能補肺。故嗽藥中不用。﹞且於虛人不宜獨用。﹝震亨曰。訶子下气。以其味苦而性急。气實者宜之。若气虛者似難輕服。如補肺則必同於人參。補脾則必同於白術。斂肺則必同於五味。下气則必同於橘皮。﹞至於嗽痢初起。用最切忌。以其止有劫截之功耳。﹝東垣云。嗽藥不用者非矣。但咳嗽未久者不可驟。﹞服此能調胃和中。亦能消膨去脹。使中自和。用非脾胃虛弱。於中實有補也。波斯國人行舟。遇大魚涎滑數里。舟不能行。投以訶子。其滑卽化。﹝番船今多用此以防不虞。﹞則其化涎消痰。槪可見矣。第性兼收澀。外邪未除。其切禁焉。出番船及嶺南。色黑肉濃者良。酒蒸去核用肉。但生淸肺行气。熟溫胃固腸。

上編﹨卷二收澀

收斂

﹝灌木﹞溫補肝腎澀精固气山茱萸﹝專入肝腎﹞。味酸性溫而澀。何書載縮小便。祕精气。以其味酸﹝酸主收。﹞性澀。﹝澀固脫。﹞得此則精與气不滑。又云。能暖腰膝及風寒濕痺。﹝肝虛則風入。肝寒則寒與濕易犯。﹞鼻塞目黃。﹝肝虛邪客則目黃。﹞以其气溫克補。得此能入肝腎二經气分者故耳。﹝馮兆張曰。溫暖之劑。方有益於元陽。故四時之令。春生而秋殺也。萬物之性。喜暖而惡寒。肝腎居至陰之地。非陽和之气。則陰何以生乎﹖山茱正入二經。气溫而主補。味酸而主斂。故精气益而腰膝彊也。﹞且澀本屬收閉。何書載使九竅皆通。耳鳴耳聾皆治。亦是因其精气充足。則九竅自利。又曷爲澀而不通乎﹖﹝好古曰。滑則气脫。澀劑所以收之。仲景八味丸用之爲君。其性可知矣。繡按別錄甄權皆云服能發汗。多是服此精气足而汗自發之意。亦非誤文。但令後人費解耳。﹞去核用。惡桔梗防風防己。

上編﹨卷二收澀

收斂

﹝石﹞入大腸血分固脫赤石脂﹝專入大腸﹞。與禹余粟殼。皆屬收澀固脫之劑。但粟殼體輕微寒。其功止入气分斂肺張仲景用桃花湯治下痢便膿血。取赤石脂之重澀入下焦血分而固脫。漧薑之辛溫暖下焦气分而補虛。粳米之甘溫佐石脂漧薑而潤腸胃也。﹞禹餘甘平性澀。其重過於石脂。此則功專主澀。其曰鎭墜。終遜禹余之力耳。是以石脂之溫。則能益气生肌。石脂之酸。則能止血固下。至云能以明目益精。亦是精血旣脫。得此固斂。始見目明而精益矣。催生下胎。亦是味兼辛溫。

化其惡血。惡血去則胞與胎自無阻耳。故曰固腸。有收斂之能。下胎。不無推蕩之峻。細膩粘舌者良。﹝時珍曰。石脂𨿽五種。而性味主治不甚相遠。﹞赤入血分。白入气分。研粉水飛用。惡芫花。畏大黃。

上編﹨卷二收澀

收斂

﹝山果﹞醒脾胃筋骨之濕收脾肺耗散之气木瓜﹝專入脾肺。兼入肝﹞。酸澀而溫。止屬收斂之品。何書載著其功。曰理脾舒筋斂肺。緣味酸澀。旣於濕熱可疏。復於耗損可斂。﹝時珍曰。木瓜所主吐利轉筋香港腳。本皆脾胃。固非肝病也。肝𨿽主筋。而轉筋則由濕熱寒濕之邪襲傷脾胃所致。故轉筋必起於足腓。腓及宗筋。皆屬陽明。木瓜治轉筋。非益筋也。理脾而伐肝也。土病則金衰而木盛。故用酸溫以收脾肺之耗散。而藉其轉筋以平肝邪。乃土中瀉木以助金也。木平則土得令。而金受蔭矣。﹞故能於脾有補。於筋可舒。於肺可斂。豈眞脾肺虛弱。可爲常用之味哉﹖然使食之太過。則又損齒與骨及犯癃閉。﹝鍼經云。多食酸。令人癃。酸入於胃。其气澀以收。兩焦之气。不能出入。流入胃中。下去膀胱。胞薄以軟。得酸則縮捲。約而不通。故水道不利而癃澀也。劉仲海曰。食蜜煎木瓜三五枚。同伴數人皆病淋疾。以問天益。天益曰。此食酸所致也。但奪食則已。陰之所生。本在五味。陰之所營。傷在五味。五味太過。皆能傷人。不獨酸也。鄭奠一曰。予治舉舟人病溺不得出。醫用通利藥罔效。迎予視之。聞四面皆木瓜香。笑謂諸人曰。

撤去此物。溺卽出矣。盡傾其物。溺如舊。﹞以其收澀甚而伐肝極。柰人僅知理腳。﹝濕熱傷於足者用此可理。如昔有患足痺者赴舟。見舟中一袋。以足倚之。比及登岸。足已善步。詢袋中何物。乃木瓜也。若寒濕傷於足者用此酸澀。𨿽曰利濕。而於寒不克除。恐非利濕佳劑耳。﹞而不審其虛實妄投。殊爲可惜。陳者良。忌鐵。

上編﹨卷二收澀

收斂

﹝五艸﹞入肝斂气澀腸烏梅﹝專入肺腸。兼入肝膽。﹞酸澀而溫。似有類於木瓜。但此入肺則收。﹝成無己曰。

肺欲收。急食酸以收之。﹞入腸則澀。﹝腸垢已出。肘後用烏梅肉二十个。水一盞。煎六分。食前服。血崩不止。用烏梅肉七枚。燒存性研末。米飲服之。日二次。莊肅公痢血。用烏梅胡黃連竈下土等分爲末。茶調服亦效。蓋血得酸則斂。得寒則止。得茗則澀故也。﹞入筋與骨則軟。﹝酸入筋。﹞入虫則伏。﹝虫得酸則伏。﹞入於死肌惡肉惡痣則除。﹝鬼遺方用烏梅肉燒存性。研敷惡肉上。一夜立盡。聖惠用烏梅和蜜作餅貼者。其力緩。簡便方云。起臂生一疽。

膿潰百日方愈。中有惡肉突起。用此方試之。一日夜去其大半。再上一日而平。乃知世有奇方。﹞刺入肉中則拔。故於久瀉久痢。气逆煩滿。反胃骨蒸。無不因其收澀之性。而使下脫上逆皆治。且於癰毒可敷。﹝已潰未潰。可用此燒灰存性爲末。入輕粉少許。香油調塗四圍。﹞中風牙關緊閉可開。﹝取肉擦牙齦。涎出卽開。以酸能入筋骨以軟。﹞蛔虫上攻眩僕可治。﹝仲景有烏梅治蛔上攻眩僕。﹞口渴可止。﹝時珍曰。人之舌下有四竅。兩竅通膽液。故食梅則津生者。類相感應也。素問云。味過於酸。肝气以泄。又云。酸走筋。筋病無多食酸。

不然。物之味酸者多矣。何獨梅能生津耶﹖﹞寧不爲酸澀收斂之一驗乎﹗不似木瓜功專疏泄脾胃。筋骨濕熱。收斂脾肺耗散之元。而於他癥則不及也。白梅由於鹽漬。味鹹則能軟堅。﹝通大便亦用。﹞若牙關緊閉。﹝白梅尢良。﹞死肉黑痣。白梅用之更捷。﹝食梅齒酸者。嚼胡桃卽解。衣有黴點者。梅葉煎湯洗之。搗洗葛衣亦佳。﹞但肝喜散惡收。久服酸味。亦伐生气。﹝生气者。陽气也。﹞且於諸癥初起切忌。

上編﹨卷二收澀

鎭虛

虛則空而不實。非有實以鎭之。則易覆矣。虛則輕而易敗。非有實以投之。則易墜矣。

故重墜之藥。亦爲治病者所必需也。然用金石諸藥以治。而不審其气味以別。亦非治病通活之妙。故有熱者。宜以涼鎭。如代赭石珍珠之治心肝二經熱驚。辰砂之淸心熱。磁石之治腎水虛怯。龍骨龍齒之治肝气虛浮是也。有寒者宜以熱鎭。如雲母石之能溫中去怯。硫黃之能補火除寒。通便定驚是也。寒熱俱有者。宜以平鎭。如禹餘糧金銀薄鐵粉密陀僧之屬是也。但禹餘糧則兼止脫固泄。金銀薄則兼除熱祛風。鐵粉則兼療狂消癰。皆借金性平木。密陀僧則兼除積消熱滌痰也。其一鎭墜。而藥品气味治用各自有別。其不容紊如此。然要病有外邪。不可輕投。寒邪得鎭而愈固耳。

上編﹨卷二收澀

鎭虛

﹝金﹞平肝鎭怯金﹝專入肝﹞。稟剛健之性。最能殺人。惟作薄乃無傷耳。銀薄亦然。二薄性皆辛平。

其治俱屬除邪殺毒。﹝解熱﹞驅煩安魂定魄。養心和血。止癲除狂。療驚祛風。幼科鎭心丸。衣以爲飾。皆取金能平木重以鎭怯之意云耳。﹝風熱多生於肝。肝屬木。故得金爲之制。魂魄飛揚者。其神散而不收。必得重爲之鎭。﹞但銀薄色白入气。金薄色黃入血。差各有別。畏錫水銀。﹝遇鉛則碎。五金皆畏。﹞入丸爲衣。入湯劑水煮用。

上編﹨卷二收澀

鎭虛

﹝金﹞入肝平木重墜鎭驚療狂鐵粉﹝專入肝﹞。气辛性平。﹝時砧上打落者名鐵落。如塵飛起者名鐵精。器物生衣者名鐵銹。鹽醋浸出者名鐵華。刮取細搗爲粉。本艸云。鐵受太陽之气。始生之初。鹵石產焉。一百五十年而成磁石。二百年孕而成鐵。又二百年不經采煉而成銅。銅復化爲白金。白金化爲黃金。是鐵與金銀同爲一气。今取磁石碎之。內有鐵片可驗矣。﹞諸書所著治功。止載定驚療狂。消癰解毒數效。卽其所云定驚療狂。亦止就鐵重墜之意起見。故云可以定療。豈眞救本求源之治哉﹗暫用則可。久用鮮效。且諸艸藥切忌。﹝時珍曰。凡諸艸藥。皆忌鐵器。而補腎藥尢忌。否則反消腎上肝傷气。母气愈虛矣。﹞畏磁石皂莢。﹝皂莢木作薪則釜裂。﹞赤醋沃七次用。

上編﹨卷二收澀

鎭虛

﹝石﹞補腎水鎭怯磁石﹝專入腎﹞。卽俗石。磁爲鐵母。﹝磁石二百年孕而成鐵。﹞故見鐵卽能以引。是以有磁之說也。磁石味辛而鹹。微寒無毒。得沖和之气。能入腎鎭陰。使陰气龍火不得上升。故千金磁朱丸用此以治耳鳴嘈嘈。﹝耳屬腎竅。﹞腎虛瞳神散大。﹝瞳人屬腎。﹞謂有磁以鎭養眞精。使神水不得外移。朱砂入心鎭養心血。使邪火不得上侵耳目。腎受蔭矣。且磁入腎。腎主骨。磁味辛。辛主散。磁味鹹。鹹軟堅。磁質重。重鎭怯。故凡周痺風濕而見肢體酸痛。

驚癇腫核。誤吞鍼鐵。金瘡血出者。亦何莫不用此以爲調治。﹝吞鍼系綫服下。引上卽出。﹞

昔徐之才十劑篇云。重可去怯。磁石鐵粉之屬是也。故怯則气浮。宜重劑以鎭之。然亦不可與鐵同用。色黑能吸鐵者眞。火醋淬碾末。水飛用。柴胡爲使。殺鐵消金。惡牡丹莽艸。畏黃石脂。

上編﹨卷二收澀

鎭虛

﹝石﹞入心肝二經涼血解熱鎭驚代赭石﹝專入心肝﹞。味苦而甘。气寒無毒。凡因血分屬熱。崩帶瀉痢。胎動產難。噎膈痞硬。驚癇金瘡等癥。治之卽能有效。﹝仲景治傷寒汗吐下後。心下痞硬。噫气不除者。旋復代赭湯主之。用旋復花三兩。代赭石一兩。人參三兩。生薑五兩。甘艸三兩。半夏半升。大棗十二枚。水一斗。煮六升。去渣再煎三升。溫服一升。日三服。噎膈病亦用此。﹞以其體有鎭怯之能。甘有和血之力。寒有勝熱之義。專入心肝二經血分涼血解熱。鎭怯祛毒。﹝色赤入血﹞。但小兒慢驚。﹝虛癥甚多。﹞及陽虛陰痿。下部虛寒者忌之。以其沈降而乏生發之功耳。書載能治慢驚。其說似非。﹝實癥不得謂慢。虛癥當從溫理。不可不辧。﹞擊碎有乳孔者眞。火醋淬三次。研細水飛用。漧薑爲使。畏雄附。

上編﹨卷二收澀

鎭虛

﹝石﹞溫中鎭怯雲母﹝專入脾。兼入肝肺﹞。生於泰山山谷。气味甘平而溫。諸書皆言達肌溫肉。安髒定魄。

補中絕續。故凡死肌敗肉。惡毒陰疽。及車船眩暈。痰飲頭痛。皆當用此調治。以其溫有陽和之力。重有鎭攝之能。故能使之辟邪而鎭怯也。﹝局方雲母膏治一切癰毒。仲景治牝瘧多寒。千金方治久痢帶下。小便淋疾。及一切惡瘡。深師治痰飲頭痛。何徳揚治婦人難產。溫酒調服三錢。入口卽下。金刃傷敷之。止血最速。且無腐爛之虞。陰疽陽癰。亦多用之。皆取助陽之力。﹞但書有言久服身輕尸解。不過極爲贊揚。且因是物經時不焦。入土不腐。故云服可長生。其說卽出本經。豈眞事哉﹗但此性屬助陽。陰虛火炎者勿服。以色白光瑩者良。﹝雲母石有五色。﹞使澤瀉。惡羊肉。

上編﹨卷二收澀

鎭虛

﹝金﹞燥濕除熱消痰祛積鎭怯密陀僧﹝專入脾﹞。系出銀坑之中。眞者難得。今用多屬傾銀鑪底。味辛而鹹。气平小毒。大率多屬祛濕除熱。消積滌痰鎭陰之品。故書載能絕瘧除痢。安驚定魄。止血散腫。消積殺虫。及療腫毒。敷凍瘡。﹝桐油調敷。﹞解狐臭。﹝漿水洗淨。油調密陀僧塗之。以一錢用熱蒸餅一个。切開滲末夾之。﹞染須髮。非其痰祛熱淸濕除。重鎭軟堅。則病曷克去乎﹗﹝時珍曰。密陀僧感鉛銀之气。其性重墜下沈。直走下焦。故能墜痰止吐。消積定驚。治瘧痢。止消渴。療瘡腫。洪邁夷堅志云。驚气入心。絡喑不能語者。用密陀僧末一匙。茶調服卽愈。﹞

但此出於銷銀鑪裏。則有銅气雜入。不堪入藥。且只可以外敷。不可以作服餌也。若入藥。

須煮一伏時。

上編﹨卷三散劑

散寒

凡病傷於七情者宜補。傷於六淫者宜散宜淸。傷於七情者宜補。則補自有輕重之分。先天後天之別。傷於六淫者宜散。則散自有經絡之殊。邪气之異。如輕而淺者。其邪止在皮毛。

尙謂之感。其散不敢過峻。若至次第傳變。則邪已在於經。其散似非輕劑可愈。迨至愈傳愈深。則邪已入不毛。其邪應從下奪。又非散劑所可愈矣﹗是以邪之本乎風者。其散必謂之驅。以風善行數變。不驅不足禦其奔迅逃竄之勢也。邪之本於寒者。其散止謂之散。以寒凝結不解。不散不足啟其冰伏否塞之象也。邪之得於霧露陰寒之濕者。其邪本自上受。則散當從上解。而不得以下施。邪之漸郁而成熱者。其散當用甘平辛平。而不可用辛燥。至於邪畱於膈。欲上不上。欲下不下。則當因髙而越。其吐之也必宜。邪固於中。流連不解。則當從中以散。其溫之也必便。若使邪輕而感。有不得用峻劣之藥者。又不得不用平淡以進。俾邪盡從輕散。而不致有損傷之變。此用散之槪也。又按陰盛則陽微。陽勝則陰弱。凡受陰寒肅殺之气者。自不得不用辛熱以治。惟是邪初在表。而表尙有表中之表以爲區別。如邪初由皮毛而入太陽。其癥必合肺經並見。故藥必先用以麻黃以發太陽膀胱之寒。及或佐以杏仁生薑入肺。並或止用桔梗紫蘇蔥管黨參入肺之味以進。但杏仁則專入肺散寒下气止喘。生薑則專入肺辟惡止嘔。蔥管則專入肺發汗解肌。桔梗則專入肺開提肺中風寒載藥上浮。黨參本於防風桔梗僞造。則其气味亦卽等於防風桔梗以疏肺气。至於細辛蔓荊。𨿽與諸藥同爲散寒之品。然細辛則宣腎經風寒。蔓荊則除筋骨寒濕及發頭面風寒。皆非太陽膀胱專藥及手太陰肺經藥耳。他如白蔻蓽茇良姜漧薑川椒紅豆蔻气味辛熱。並薰香气味辛平。與馬兜鈴紫白石英冬花百部气味辛溫。𨿽於肺經則治。然終非屬入肺專品。所當分別而異視者也。

上編﹨卷三散劑

散寒

﹝隰艸﹞發寒入太陽膀胱無汗麻黃﹝專入膀胱。兼入肺﹞。辛溫微苦。中空而浮。入足太陽膀胱。﹝足太陽爲六經外藩。

總經絡而統營衛。其經之脈起目。上腦下項。循肩挾脊抵腰。行於身後。故凡寒入是經。其癥必見頭痛。發熱惡寒。腰脊卒彊。無汗。脈則尺寸俱緊。是爲傷寒。若汗自出不止。及脈不緊不浮。其癥或不惡寒而止惡風。是爲傷風。﹞兼入手太陰肺。﹝麻黃空虛似肺。故亦兼入肺經。﹞仲景用此以治寒入太陽無汗。其意甚深。蓋緣津液爲汗。汗卽血也。在營則爲血。在衛則爲汗。寒傷營。營血內澀。不能外通於衛。衛气固密。津液不行。故無汗發熱而惡寒。方用麻黃甘艸同桂枝引出營分之邪達之肌表。佐以杏仁泄肺而利气。是麻黃𨿽太陽發汗重劑。實散肺經火郁之邪。其在十劑。有曰輕可去實。葛根麻黃之屬是也﹗﹝弘景曰。麻黃療傷寒解肌第一藥。時珍曰。麻黃乃肺經專藥。故治肺病多用之。張仲景治傷寒無汗用麻黃。有汗用桂枝。未有究其精微者。時珍常思津液爲汗。汗卽血也。在營則爲血。在衛則爲汗。夫寒傷營。營血內澀。不能外通於衛。衛气閉固。津液不行。故無汗發熱而惡寒。夫風傷衛。

衛气外泄。不能內護於營。營气虛弱。津液不固。故有汗發熱而惡風。然風寒之邪。皆由皮毛而入。皮毛者肺之合也。肺主衛气。包羅一身。天之象也。是證𨿽屬乎太陽。而肺實受邪气。其癥時兼面赤怫郁。咳嗽有痰。喘而胸滿諸癥。非肺病乎﹖蓋皮毛外閉。則邪熱內攻。

而肺气郁。故用麻黃甘艸同桂枝引出營分之邪達之肌表。佐以杏仁泄肺而利气。汗後無大熱而喘者。加以石膏。朱肱活人書夏至加石膏知母者。是泄肺火之藥。是則麻黃湯𨿽太陽發汗重劑。實爲發散肺經火郁之藥也。腠理不密。則津液外泄。而肺气自虛。虛則補其母。故用桂枝同甘艸。外散風邪以救表。內伐肝木以防脾。佐以芍藥。泄木而固脾。泄東所以補西也。使以姜棗。行脾之津液而和營衛也。下後微喘者。加濃朴杏仁以利肺气也。汗後脈沈遲者。加人參以益肺气也。朱肱加黃芩爲陽旦湯。以泄肺熱也。皆是脾肺之藥。是則桂枝𨿽太陽解肌輕劑。實爲理脾救肺之藥也。此千古未發之祕旨。愚因表而出之。又少陰病發熱脈沈。有麻黃附子細辛湯麻黃附子甘艸湯。少陰與太陽爲表裏。趙嗣眞所謂熟附配麻黃。補中有發也。﹞是以風寒郁肺而見咳逆上气痰哮气喘。則並載其能治。但用此之法。則在佐使之間。或兼气藥以助力。﹝人參﹞可得衛中之汗。或兼營藥以助液。﹝當歸﹞可得營中之汗。或兼溫藥以助陽。﹝附子﹞可除寒凝之寒毒。或兼寒藥以助陰。﹝黃芩石膏知母﹞可解炎熱之瘟邪。

此實傷寒陰瘧第一要藥。至或有載不宜多用及夏月不宜用者。蓋因過用則汗多亡陽。自汗表虛則耗人元气。﹝張仲景曰。陽盛陰虛者。不可發汗。尺脈遲者。不可發汗。咽燥喉幹者。不可發汗。咳而小便利若失小便者。不可發汗。下利𨿽有表癥。不可發汗。淋家不可發汗。衄血亡血家不可發汗。瘡家𨿽身疼痛。不可發汗。少陰病脈沈細數。不可發汗。少陰病但厥無汗。不可發汗。脈動數微弱。不可發汗。脈沈遲不可發汗。汗家不可發汗。腹中上下左右有動气。不可發汗。﹞夏月陽气外泄。不宜再發以奪元气耳﹗然果春夏值有深寒內入。則又何不可用之有。至於手少陰心之風熱斑疹。足厥陰之風痛目痛。審其腠理堅閉。病應用散。亦當審實以投。功與桂枝柴胡葛根芍藥同爲一類。但桂枝則解太陽風邪傷衛。﹝王好古曰。心主營爲血。肺主衛爲气。故麻黃爲手太陰肺之藥。桂枝爲手少陰心之藥。﹞葛根則解陽明肌熱口渴。﹝時珍曰。麻黃太陽經藥。兼入肺經。肺主皮毛。葛根陽明經藥。兼入脾經。﹞柴胡則發少陽陽邪寒熱往來。此則能發太陽陰邪傷營。不可不細辧也。發汗用莖去節。止汗須用根節。並蛤粉粟米等分爲末。袋盛撲之。﹝時珍曰。麻黃髮汗之气駛不能禦。而根節止汗。

效如影響。物理之妙。不可測度如此。自汗有風濕傷風。風溫气虛。血虛脾虛。陰虛胃熱。

痰飲中暑。亡陽柔諸癥。皆可隨癥加而用之。當歸六黃湯加麻黃根。治盜汗尢捷。蓋其性能行周身肌表。故能引諸藥外至衛分而固腠理也。本艸但知撲之之法。而不知服餌之功尢良也。宣明五气篇曰。心爲汗。則知汗出於心。經脈別論曰。飲食飽甚。汗出於胃。驚而奪精。

汗出於心。持重遠行。汗出於腎。疾走恐懼。汗出於肝。體搖勞倦。汗出於脾。本病篇曰。

醉飽行房。汗出於脾。﹞濃朴白薇爲使。惡辛夷石葦。

上編﹨卷三散劑

散寒

﹝山艸﹞宜散腎經風寒細辛﹝專入腎。兼入肝膽﹞。味辛而濃。气溫而烈。爲足少陰腎溫經主藥。凡風寒邪入至陰而見本經頭痛。﹝太陽頭痛在腦後。陽明頭痛在額。少陽頭痛在兩角。厥陰頭痛在巓頂。少陰頭痛在腦齒。﹞腰脊俱彊。口瘡喉痺。鼻淵齒。水停心下。口吐涎沫。﹝成無己曰。水停心下。不行則腎气燥。宜辛以潤之。細辛之辛以行水气而潤燥。﹞耳聾鼻癰。倒睫便澀者。並宜用此調治。或用獨活爲使。俾在表之陽邪可表。而在裏之伏邪可除。故書載能通關利竅。

破痰下乳。行血發汗。﹝仲景治少陰癥反發熱。麻黃附子細辛湯以發少陰之汗。﹞且走腎者必兼肝與膽。膽虛驚癇及風眼淚下者。得此辛散宣通。而令淚收驚除。至書所云服能入腎潤燥。非是火盛水衰。陰被陽涸而成。實因陰盛陽衰。火屈於水而致也。遇此辛以除寒。溫以燥濕。則陰得解而不凝矣。豈剛燥不撓之謂也乎﹖﹝時珍曰。气之濃者。能發陽中之陽也。

辛溫能散。故諸風寒風濕頭痛痰飲胸中滯气驚癇者宜用之。口瘡喉痺齒諸痛用之者。取其能散浮熱。亦火郁則發之之義也。辛能泄肺。故風寒咳嗽上气者宜用之。辛能散燥。故通少陰及耳竅便澀者宜用之。﹞世之論藥性者。每鮮如此體會。但知就燥論燥。而致固執不通。

獨不思經有云。腎苦燥。急食辛以潤之乎﹖然味濃性烈。所用止宜數分。過則气塞命傾。﹝承曰。細辛多則气悶塞不通者死。𨿽死無傷。近年開平獄中嘗治此。不可不知。﹞若血虛頭痛者。尢宜戒焉。產華陰者眞。﹝時珍曰。葉似小葵。柔莖細根。直而色紫。味極辛者。細辛也。杜衡鬼督郵徐長卿皆可亂之。﹞去雙葉者用。﹝雙葉服之害人。﹞惡黃山茱萸。畏硝石滑石。反藜蘆。

上編﹨卷三散劑

散寒

﹝芳艸﹞疏肺寒气內客紫蘇﹝專入肺。兼入心脾﹞。背面俱紫。辛溫香竄。五月端午采用。凡風寒偶傷。气閉不利。

心膨气脹。並暑濕泄瀉。熱閉血衄崩淋。喉腥口臭。俱可用此調治。取其辛能入气。紫能入血。香能透外。溫可暖中。使其一身舒暢。故命其名曰蘇。﹝蘇與穌同﹞是以時珍謂其同橘皮砂仁。則能行气安胎。同藿香烏藥。則能快气止痛。同麻黃葛根。則能發汗解肌。同芎當歸。則能和營散血。同木瓜濃朴。則能散濕解暑。同桔梗枳殼。則能利膈寬中。同杏子菔子。則能消痰定喘。要皆疏肺利气之品。𨿽其气味淺薄。難以奏效。但久服亦能泄人眞气。

虛寒泄瀉尢忌。卽安胎和胃藥中。用之不過取其辛香。暫調胃寒气滯之癥。豈可槪用久用。

以陷虛虛之禍耶﹖﹝宗曰。紫蘇气味香散。今人朝暮飲紫蘇湯。無益。醫家謂芳艸致豪貴之疾者。此有一焉。若脾胃寒人。多致滑泄。往往不覺。﹞梗下气稍緩。子降气最速。﹝務本新書云。凡地畔近道。可種蘇以遮六畜。收子打油。燃燈甚明。弘景曰。蘇子下气。與橘皮相宜。﹞與橘紅同爲除喘定嗽。消痰順气之藥。﹝葉發汗散寒。梗順气安胎。子降气開郁。消痰定喘。表弱气虛者忌用葉。腸滑气虛者忌用子。﹞但性主疏泄。气虛陰虛喘逆者並禁。宜橘皮。忌鯉魚。子炒研用。

上編﹨卷三散劑

散寒

﹝山艸﹞開提肺中風寒載藥上行桔梗﹝專入肺。兼入心胃﹞。辛苦而平。按書旣載能引諸藥上行。又載能以下气。其義何居。蓋緣人之臟腑胸膈。本貴通利。一有寒邪阻塞。則气血不通。其在於肺。則或爲不利。而見痰壅喘促鼻塞。其在陽明。﹝胃﹞則或風熱相搏。而見齒痛。其在少陰。﹝腎﹞則因寒蔽火郁。而見目赤喉痺咽痛。久而火郁於肺。則見口瘡肺癰漧咳。火郁上焦。則見胸膈刺痛。肺火移郁大腸。則見下痢腹痛。腹滿腸鳴。總皆寒入於肺。閉其竅道。﹝一語透盡諸病根源。﹞則淸不得上行。濁因不得下降耳。桔梗味苦气平。質浮色白。系開提肺气之聖藥。可爲諸藥舟楫。載之上浮。能引苦泄峻下之劑至於至髙之分成功。俾淸气旣得上升。則濁气自克下降。降气之說。理根於是。是以好古加味甘桔。無不因癥加藥。如失音則加訶子。聲不出加半夏。上气加陳皮。涎嗽加知母貝母。咳渴加五味。酒毒加葛根。少气加人參。嘔加半夏生薑。吐膿血加紫苑。肺萎加阿膠。胸膈不快加枳殼。痞滿加枳實。目赤加梔子大黃。面腫加茯苓。膚痛加黃。發斑加荊防。疫癘加牛蒡大黃。不得眠加梔子。總不離乎桔梗以爲開提。

﹝時珍曰。朱肱活人書治胸中痞滿不痛。用桔梗枳殼。取其通肺利膈下气也。張仲景傷寒論治寒實結胸。用桔梗貝母巴豆。取其溫中消穀破積也。又治肺癰唾膿。用桔梗甘艸。取其苦辛淸肺。甘溫瀉火。又能排膿血。補內漏也。其治少陰癥三四日咽痛。亦用桔梗甘艸。取其苦辛散寒。甘平除熱。合而用之。能除寒熱也。後人易名甘桔湯。通治咽喉口舌諸病。宋仁宗加荊芥防風連翹。遂名如聖湯。極言其驗也。﹞柰世僅知此屬上升。而不知其下行。其失遠矣﹗但痘疹下部不起勿用。以其性升之故。久嗽不宜妄用。以其通陽泄气之故。陰虛不宜妄用。以其拔火上乘之故。其蘆能吐膈上風熱痰實。生研末。水調服。探吐。去浮皮。泔浸微炒用。畏龍膽艸白芨。忌豬肉。

上編﹨卷三散劑

散寒

﹝山艸﹞宣肺寒淸肺熱人參而有上黨之號。﹝專入肺﹞。蓋緣隋文帝時。上黨有人宅後。去宅一里許。見參異常。

掘得人參。一如人體云。又上黨人參。根頗纖長。根下垂有及一尺餘者。或十岐者。其價與銀相等。遼東髙麗百濟諸參。均莫及焉。李時珍云。上黨潞州也。民以人參爲地方害。不復采取。今所用者。皆是遼參。觀此則知諸參惟上黨爲最美。而上黨旣不可采。豈復別有黨參之謂哉﹖近因遼參價貴。而世好奇居異。乃以山西太行山出之苗。及以防風桔梗薺僞造。

相繼混行。詎知參有不同。性有各異。防風桔梗乃屬表散風寒傷气之味。人參甘溫乃屬補肺益气之味。卽山西太行山新出之黨考之。張璐亦謂甘平淸肺。並非等於眞正黨參。確有補益。今人但見參貴。而卽以此代參。不亦大相徑庭乎﹖且余嘗見虛弱之癥。亟當人參峻補。以救垂絕。而醫猥用黨參替代。以致病卒不起。並令豪貴之家朝夕代茶。以致肺受剝削。病潛滋長。此皆誤用之害。人但習而不察耳。附記以爲世之粗工妄用黨參戒。

上編﹨卷三散劑

散寒

﹝葷辛﹞發表除寒止嘔生薑﹝專入肺﹞。气味辛竄。走而不守。據書開載主治甚多。然總發表除寒。開郁散气。

辟惡除邪。數端而已。﹝姜性意義。一索盡貫。﹞其曰傷寒頭痛。傷風鼻塞可用者。以其主有宣散通肺之力也。﹝辛主散。﹞咳逆口噦而必用者。以其具有開提散郁之義也。﹝孫眞人云。姜爲嘔家聖藥。蓋辛以散之。嘔乃气逆不散。此藥行陽而散气也。或問生薑辛溫入肺。何以云入胃口。曰。俗以心下爲胃口者非矣。咽門之下。受有形之物及胃之系。便是胃口。與肺系同行。故能入肺而開胃口也。﹞水气濕瀉血痺而必用者。以其具有逐陰行陽。除濕開導之力也。﹝血痺衝心不下。生薑五兩。水八升。煮服。﹞他如凍耳可擦。﹝辛以散寒。﹞狐臭可療。

﹝薑汁頻擦。力能祛寒辟穢。﹞諸毒可解。﹝凡半夏南星菌蕈野禽諸毒可解。﹞亦何莫不由宣發之力以爲辟除。﹝時珍曰。姜辛而不葷。去邪辟惡。生啖熟食。醋醬糟鹽。蜜煎調和。無不宜之。可蔬可和。可果可藥。其利溥矣。﹞夫辛入肺。肺旺則一身之气皆爲吾用。中焦之元气充而足。脾胃出納之令壯而行。邪气不能容矣﹗凡中風中暑中气中毒中酒。食厥痰厥屍厥冷厥。霍亂昏暈。一切暴病。得之必救。﹝暴病方宜。方廣心云。凡一切卒暴之癥。用薑汁與童便服。立可解救。以姜能開痰下气。童便降火也。﹞早能含姜。不犯霧露之气。﹝姜能除濕。﹞及山嵐不正之邪。皆能以正神明而辟穢惡。眞藥中之神聖也。但積熱患目。及因熱成痔者切忌。﹝時珍曰。食姜久。積熱患目。及病痔人多食兼酒。其發甚速。癰瘡人多食則生惡肉。此皆昔人所未言者也。﹞至書有言夜主闔而姜不宜食。秋主收而姜不宜食。與孕婦食姜而令兒指象形。此𨿽就其時令及以物類相感立說。然亦未可盡拘。姜皮辛涼和脾。利水消腫。取其皮以行皮之義。秦皮爲使。惡黃連黃芩夜明沙。﹝相感志云。糟姜瓶內入蟬蛻。𨿽老姜無筋。亦物性有所伏耶﹗﹞

上編﹨卷三散劑

散寒

﹝葷辛﹞入肺宣寒發汗解肌蔥葉﹝專入肺。兼入肝﹞。生辛而散。熟甘而溫。外實中空。能入肺經發汗解肌。以通上下之陽。﹝活人書治傷寒頭痛如破。用連須蔥白湯。仲景治少陰病下利淸谷。裏寒外熱。厥逆脈微。用白通湯。若白色赤者。四逆湯加蔥白。皆取以通陽气。﹞故書號爲肺菜。其力則能明目利耳通便。﹝中空則通。﹞及治傷寒頭痛。時疾熱狂。陰毒腹痛之謂。﹝因辛則邪外散。﹞又气通則血活。﹝气爲血帥。血隨气活。﹞故書又載能止諸般血出不調。﹝如赤白痢。有用蔥煮粥食。以治折傷血出。有用蔥火煨研封。止痛無瘢。胎動。有用蔥豉阿膠以安。﹞且气通則毒解。故書又言能治諸般惡毒。﹝如魚肉蚯蚓犬藥毒之類。﹞卽是以思。則知气血之凝聚。

是卽寒气之未散。寒气之旣散。是卽血气之旣理。又安有毒瓦斯不解。而云是藥之莫治乎﹖陽春一回。艸木甲坼。其勢然也。故蔥號爲菜伯。又曰和事艸。其意在斯。取白連須用。亦有用靑者。﹝弘景曰。蔥有寒熱。白冷靑熱。傷寒湯中。不得用靑也。﹞但過食亦損須髮。﹝以辛劫陰故。﹞及有虛气上衝。汗出不止之獘。﹝以辛散气故。﹞同蜜食如何殺人。以蜜性最脹。蔥性最發。同蔥則脹益發。而不可解矣。不死何待。﹝思邈曰。正月食生蔥。令人面上起遊風。生蔥同蜜食。作下利。燒蔥同蜜食。壅气殺人。﹞同棗食亦令人病。其義可以例推。

因並記之。

上編﹨卷三散劑

驅風

風爲陽邪。寒爲陰邪。風屬陽。其性多動而變。寒屬陰。其性多靜而守。故論病而至於風。

則癥變遷而莫禦。論藥而至於風。則其藥亦變遷而莫定矣。如肝屬風。病發於風。則多由肝見癥。乃有風不在肝。而偏在於肌肉之表。癥見惡風自汗之當用桂枝以解其肌。風在太陽膀胱。癥見遊風攻頭之當用以羌活。癥見一身骨痛之當用以防風。癥見風攻巓頂之當用以本者。有如斯矣。且有風在少陰腎經。癥見伏風攻頭之當用以獨活。癥見口漧而渴之當用以細辛。與風在骨髓。癥見痰迷竅閉之當用以冰片。風在皮膚骨髓。癥見驚瘓疥癩之當用以白花蛇。風在關節。癥見九竅皆閉之當用以麝香。癥見風濕痺痛之當用以茵芋。風在經絡。癥見瘡瘍癰腫之當用以山甲。癥見痰涎壅塞之當用以皂角。風在十二經絡。癥見頑痺冷痛之當用以威靈仙。風在腸胃。癥見惡瘡腫毒之當用以肥皂。風在陽明胃經。癥見頭面諸疾之當用以白附白芷者。又如此矣。更有風熱在肺。癥見鼻塞鼻淵之當用以辛夷。癥見目翳眩暈之當用以甘菊。癥見惡寒發熱無汗而喘之當用以杏仁。癥見癰腫瘡毒之當用以牛蒡。癥見喘嗽體腫之當用以白前者。又如此矣。至於風已在肝。而癥又挾有濕。則如秦艽旣除腸胃濕熱。又散肝經風邪。浮萍旣入肝經散風。復利脾經之濕。海桐皮以療風濕諸痛。艸以治麻木痛冷。蒼耳子以治皮膚瘡癬。通身周痺。巴戟狗脊寄生以彊筋骨之類。而葳蕤萆茵芋白芷白附之偕。風濕而治。可類推矣。風已在肝。而癥見有熱成。則如全蠍之治胎風發搐。鉤藤之治驚癇螈。蟬蛻之治皮膚癮疹。薄荷之治咽喉口齒。石南葉之能逐熱堅腎。決明子木賊蕤仁之治風熱目翳之類。而辛夷冰片牛蒡之偕。風熱以理。又可想矣。風病在肝而癥見有痰气。則如南星之散經絡風痰。天麻之治肝經气郁虛風。川芎之散肝經气郁之類。而麝香之偕。痰气並理。又可思矣。風病在肝而癥見有風毒。則有如蛇蛻之能殺蠱辟惡。蜈蚣之能散瘀療結之類。而山甲艸烏牛蒡肥皂之偕。風毒以理。又其餘矣。風病在肝而更見有寒濕之癥。則有宜於蔓荊僵蠶五加皮烏尖附之類。但其功用治效。則有殊矣。風病在肝而癥見有骨痿不堅之癥。

則有宜於虎骨虎膠之類。但其气味緩急。則有間矣。至於風病在肝而癥見有肌膚燥熱。則不得不用荊芥以達其膚而疏其血。風病在肝而癥見有瘡疥目赤。則不得不用蒺藜以散其風而逐其瘀。風病在肝而癥見有濕熱燥癢。則不得不用蕪荑以泄其濕。要皆隨癥審酌以定其趨。但其理道無窮。變化靡盡。其中旨趣。在於平昔細爲體會。有非倉卒急迫所能得其精微也。

上編﹨卷三散劑

驅風

﹝山艸﹞散足太陽膀胱遊風頭痛兼治風濕相搏骨節痛羌活﹝專入膀胱。兼入肝腎。按大明曰。獨活是羌活母也。則知羌活卽爲獨活之子。又按時珍言羌活獨活是一物二種。正如川芎撫芎蒼術白術之義。﹞辛苦性溫。味薄气雄。功專上升。凡病因於太陽膀胱。而見風遊於頭。發爲頭痛。﹝經曰。身半以上。風受之也。身半以下。濕受之也。故風多達巓頂。﹞並循經脊彊而厥。發爲剛柔。﹝足太陽之脈行於身背。凡傷寒無汗爲剛。傷風有汗爲柔。癥皆是風寒幹於太陽。故見脊彊。﹞並當用此調治。﹝癥宜同獨活調治。頭痛宜同川芎調治。若血虛見忌用。﹞且能兼入足少陰腎足厥陰肝。

而使肌表八風之邪。並周身風濕相搏百節之痛。皆能卻亂反正。而治無不愈者也。蓋羌活獨活𨿽皆治風之品。﹝張介賓曰。風之爲病最多誤治者。在不明其表裏耳。蓋外風者。八方之所中也。內風者五臟之本病也。八風自外而入。必先有發熱惡寒頭疼身熱等癥。五風由內而病。則絕無外癥。而忽病如風。其由內傷可知也。內傷者由於七情。故多陰虛。凡髒气受傷。脾病者病在肢體。或多痰飲。腎病者或在骨髓。或在二陰。心病者或在血脈。或在神志。

肺病者或在營衛。或在聲音。肝病者或在筋爪。或在血脈。此五臟之類風。未有不由陰虛而然者。人知陰虛有一。而不知陰虛有二。如陰中之水虛。則病在精血。陰中之火虛。則病在神气。蓋陽衰則气去。故神志爲之昏亂。非火虛乎﹖陰虧則形壞。故肢體爲之廢弛。非水虛乎﹖今以神離形壞之癥。乃不求水火之源。而猶以風治。鮮不危矣。試以天道言之。其象亦然。凡旱則多燥。燥則風生。是風木之化從乎燥。燥則陰虛之候也。故凡治類風者。專宜培補眞陰以救根本。則風燥自除矣。甚至有元气素虧。卒然僕倒。上無痰。下失禁。瞑目昏沈。此厥竭之癥。尢與風邪無涉。設非大劑參附。安望其復眞气於將絕之頃哉﹖倘不察其表裏。又不能辧其虛實。但以風之爲名。多用風藥。不知風藥皆燥。燥復傷陰。風藥皆散。散復招風。以內傷作外感。以不足爲有餘。是促人之死也。﹞而此專治太陽之邪。上攻於頭。旁及周身肌表。不似獨活。專理下焦風濕。病在足少陰腎气分。而不連及太陽經也。但羌活性雄。

力非柔懦。凡血虛頭痛及徧身肢節痛者。皆非所宜。﹝傷气損血。﹞

上編﹨卷三散劑

驅風

﹝山艸﹞搜足少陰腎伏風頭痛並兩足濕痺獨活﹝專入腎﹞。辛苦微溫。比之羌活。其性稍緩。凡因風漧足少陰腎經。伏而不出。

發爲頭痛。﹝痛在腦齒。﹞則能善搜而治矣。以故兩足濕痺不能動履。非此莫痊。﹝風勝濕。故二活兼勝濕。﹞風毒齒痛。﹝腎主骨。齒者骨之餘。﹞頭眩目暈。非此莫攻。﹝肘後方用獨活煮酒。

熱漱之。﹞緣此有風不動。無風反搖。故名獨搖艸。﹝搖者動活之意。故名獨活。﹞因其所勝而爲制也。且有風自必有濕。故羌則療水濕遊風。而獨則療水濕伏風也。羌之气淸。行气而發散營衛之邪。獨之气濁。行血而溫養營衛之气。羌有發表之功。﹝表之表。﹞獨有助表之力。﹝表之裏。﹞羌行上焦而上理。﹝土屬气。故云羌活入气。﹞則遊風頭痛風濕骨節疼痛可治。

獨行下焦而下理。﹝下屬血。故云獨活入血。﹞則伏風頭痛兩足濕痺可治。二活𨿽屬治風。而用各有別。不可不細審耳。去皮焙用。蠡實爲使。

上編﹨卷三散劑

驅風

﹝山艸﹞有膀胱上焦筋骨風邪仍爲風藥通用防風﹝專入膀胱。兼入脾胃﹞。味甘微溫。𨿽入足太陽膀胱。以治上焦風邪。頭痛目眩。

脊痛項彊。周身盡痛。﹝之才曰。得蔥白能行周身。﹞然亦能入脾胃二經。﹝杲曰。若補胃。非此引用不能行。﹞以爲去風除濕。﹝凡風藥皆能勝濕。﹞蓋此等於卑賤卒伍。任主使喚。能循諸經之藥以爲追隨。故同解毒藥。則能除濕掃瘡。同補气藥。則能取汗升舉。﹝或同黃芍藥以止汗。或合黃固表爲玉屏風散。﹞實爲風藥潤劑。比之二活。則質稍輕。气亦稍平。

凡屬風藥。皆可通用。但血虛急。頭痛不因風寒。泄瀉不因寒濕。陰虛盜汗。陽虛自汗。

火升發嗽者。則並當知所禁矣。﹝凡表藥多有損於臟腑气血。﹞出北地黃潤者佳。泗風車風。不堪入藥。上部用身。下部用梢。畏萆。惡漧薑白蘞芫花。殺附子毒。

上編﹨卷三散劑

驅風

﹝芳艸﹞散肝肌膚气分風邪仍兼血分疏泄荊芥﹝專入肝﹞。辛苦而溫。芳香而散。气味輕揚。故能入肝經气分。驅散風邪。凡風在於皮裏膜外。而見肌膚灼熱。頭目昏眩。咽喉不利。身背疼痛者。用此治無不效。﹝時珍曰。其治風也。賈丞相稱爲再生丹。許學土謂有神聖功。戴院使許爲產後要藥。蕭存敬呼爲一撚金。陳無擇隱爲舉卿古拜散。夫豈無故而得此隆譽哉﹖﹞不似防風气不輕揚。驅風之必入人骨肉也。是以宣散風邪。用以防風之必兼用荊芥者。以其能入肌膚宣散故耳。且旣入於肝經風木之髒。則肝卽屬藏血之地。故又能以通利血脈。俾吐衄腸風崩痢產後血暈瘡毒癰腫血熱等癥。靡不藉其輕揚。以爲宣泄之具。寧於風木之髒旣於其气而理者。復不於血而治乎﹗﹝本入肝經气分。兼入肝經血分。﹞玩古方產後血暈風起。﹝血去過多則風自內生。故常有崩暈之患。不待外風襲之也。﹞有用荊芥爲末。同酒。及或童便調治。崩中不止。有用炒黑荊芥以治。於此可見其槪矣。連穗用。治血須炒黑。﹝穗在於巓。故善升發。黑能勝赤。故必炒黑。﹞反魚蟹河豚驢肉。

上編﹨卷三散劑

驅風

﹝芳艸﹞散肝气祛肝風芎﹝專入肝。兼入心包膽﹞。辛溫升浮。爲肝膽心包血分中气藥。故凡肝因風郁。而見腹痛脇痛血痢寒痺筋攣目淚。及癰疽一切等癥。治皆能痊。﹝癰從六腑生。疽自五臟成。皆屬血气阻滯所致。﹞緣人一身血气周流。無有阻滯。則百病不生。若使寒濕內搏。則血滯而不行。﹝爲不及。其毒爲陰。﹞熱濕內搏。則血急而妄沸。﹝爲太過。其毒爲陽。﹞气郁於血。則當行气以散血。血郁於气。則當活血以通气。行气必用芎歸。以血得歸則補。而血可活。且血之气。又更得芎而助也。況川芎上行頭目。﹝元素曰。川芎其用有四。爲少陽引經。一也。

諸經頭痛。二也。助淸陽之气。三也。去濕气在頭。四也。﹞下行血海。其辛最能散邪。血因風郁。得芎入而血自活。血活而風自滅。又何有毒有痺有痛有郁。而致病變多端哉﹖是以四物用之以散肝經之風。頭痛必用以除其郁。﹝杲曰。頭痛必用川芎。如不愈。加各引經藥。

太陽羌活。陽明白芷。少陽柴胡。太陰蒼術。厥陰吳茱萸。少陰細辛是也。﹞然气味辛竄。

能泄眞气。單服久服。令人暴亡。﹝時珍曰。芎肝經藥也。若單服旣久。則辛喜歸肺。肺气偏勝。金來賊木。肝必受邪。久則偏絕。豈不夭亡。驗胎法云。婦人過經三月。用芎數錢爲末。空心熱湯調一匙服。腹中微動者是胎。不動者是經閉。﹞蜀產大塊。裏白不油。辛甘者良。江南產者爲撫芎。秦產爲西芎。白芷爲使。畏黃連硝石滑石。惡黃山茱萸。

上編﹨卷三散劑

驅風

﹝芳艸﹞散足陽明胃經風濕白芷﹝專入胃。兼入肺大腸﹞。色白味辛。气溫力濃。通竅行表。爲足陽明﹝胃﹞經祛風散濕主藥。故能治陽明一切頭面諸疾。﹝陽明之脈起於鼻。絡於目。故病多屬頭面。﹞如頭目昏痛。

﹝王百一選方云。王定國病風頭痛。至都梁求明醫楊介治之。連進三丸。卽時病失。懇求其方。則用香白芷一味。洗曬爲末。煉蜜丸彈子大。每嚼一丸。以茶淸或荊芥湯化下。遂命名都梁丸。﹞眉稜骨痛。﹝丹溪纂要屬治風熱與痰。白芷片芩酒炒。等分爲末。每服二錢。茶淸下。﹞曁牙齦骨痛。﹝用香白芷一錢。朱砂五分。爲末蜜丸。頻用擦牙。或以白芷吳茱萸等分。浸水漱涎。﹞面黑瘢疵者是也。且其風熱乘肺。上爍於腦。滲爲淵涕。移於大腸。變爲血崩血閉腸風痔癰疽。風與濕熱發於皮膚。變爲瘡瘍燥癢。皆能溫散解托。而使腠理之風悉去。畱結之癰腫潛消。誠祛風上達散濕之要劑也。﹝好古曰。同辛夷細辛。用治鼻病。

入內托散。用長肌肉。宗曰。藥性論言白芷能蝕膿。今人用治帶下。腸有敗膿。淋露不已。腥穢殊甚。遂致臍腹冷痛。皆由敗膿所致。須此排膿。白芷一兩。單葉紅蜀葵二兩。白芍藥白枯礬各半兩。爲末。以蠟化丸梧子大。每空心米飲下。俟膿盡。以他藥補之。又解蛇毒。昔臨川有人被蝮傷。卽昏死。一臂如股。少頃徧身皮脹黃黑色。一道人以新汲水調香白芷末一斤灌之。覺臍中然。黃水自口出。腥穢逆人。良久消縮如故云。以麥冬湯調尢妙。

仍以末搽之。﹞然其性升散。血熱有虛火者禁用。色白气香者佳。或微炒用。當歸爲使。惡旋復花。

上編﹨卷三散劑

驅風

﹝芳艸﹞疏肝气風及熱內淫薄荷﹝專入肝。兼入肺﹞。气味辛涼。功專入肝與肺。故書皆載辛能發散。而於頭痛頭風發熱惡寒則宜。辛能通气。而於心腹惡气痰結則治。涼能淸熱。而於咽喉口齒眼耳癮疹瘡疥驚熱骨蒸衄血則妙。是以古方逍遙。用此以爲開郁散气之具。小兒驚癇。用此以爲宣風向導之能。腸風血痢。用此以爲疏气淸利之法。﹝辛能散。涼能淸。﹞然亦不敢多用。所用不過二三分而止。恐其有泄眞元耳。﹝气虛食之。令人虛汗不止。陰虛火甚食之。令人動消渴病。﹞蘇產气芳者良。貓傷用汁塗之。最妙。﹝陸農師曰。薄荷。貓之酒也。犬。虎之酒也。桑椹。鳩之酒也。茵艸。魚之酒也。﹞

上編﹨卷三散劑

驅風

﹝芳艸﹞治風犯太陽巓頂頭痛本﹝專入膀胱。兼入奇督﹞。據書載屬辛溫气雄。能治太陽﹝膀胱﹞風犯巓頂。腦後俱痛。號爲是經要藥。﹝凡治巓頂頭痛。必兼防風酒炒。升柴同入。﹞且復言治脊彊而厥。﹝督與太陽之脈。並行於背。﹞並婦人疝瘕急迫腫痛。此𨿽病屬下見。及系太陽﹝膀胱﹞本經寒濕所致。

然非風邪內犯。則病曷形。本气味辛溫。性𨿽上行。而亦下達。非謂用此以治太陽巓頂頭齒頰痛。功止上建。而於脊彊而厥。竟不循經下行也。且據書言能治胃風泄瀉。﹝霍翁曰。

風客於胃。飲以蒿本湯而止。蓋本能治風濕耳。﹞又治粉刺酒渣。﹝同白芷。作面脂。﹞亦是風漧太陽連累而及。治則與之俱治。豈但治風頭痛而已哉﹖或謂其性頗有類於芎。皆能以治頭痛。然一主於肝膽。𨿽行頭目而不及於巓頂。一主太陽及督。𨿽其上下皆通。而不兼及肝膽之爲異耳。但春夏溫熱頭痛。及血虛火炎頭痛者切忌。根紫色似芎而輕虛。气香味麻。惡茹。畏靑葙子。

上編﹨卷三散劑

驅風

﹝毒艸﹞散足陽明胃經冷風白附子﹝專入胃。時珍曰。因與附子相似。故得此名。實非附子類也﹞。辛甘有毒。性燥而升。爲風藥中之陽艸。東垣謂其純陽。能引藥勢上行於面。爲陽明經要藥。又按諸書皆載能治頭面遊風斑疵。﹝陽明之脈行於頭面。故用此作脂消斑。﹞及中風不語。諸風冷气。血痺冷疼。陰下虛癢。皆當用此調治。玩此藥非性燥。何以可治冷气虛癢﹖設非冷气冷癢。又曷可用燥烈之藥以治乎﹖是以陰虛類中。並小兒脾虛慢驚。皆不宜用。以其气味辛烈者故耳。﹝辛能散气。燥能劫陰。﹞此與白芷同爲一類。但白芷則兼肌濕同理。而不專及陽明風邪。此則專散陽明風冷。而於濕邪則未及耳。此藥久無眞者。今惟涼州生。形如艸烏頭之小者。長寸許。幹者皺紋有節。入藥妙用。

上編﹨卷三散劑

驅風

﹝山艸﹞宣散肝經气郁虛風天麻﹝專入肝﹞。辛平微溫無毒。性升屬陽。爲肝家气分定風藥。蓋諸風眩掉。皆屬肝木。肝郁不能榮筋。故見頭旋眼黑。語言不遂等癥。天麻乃辛平之味。能於肝經通脈彊筋。疏痰利气。辛而不燥。得气之平。則肝虛風作。自爾克治。故又名爲定風艸。若久服則徧身發出紅斑。是驅風之驗也。是以小兒驚癇。亦用此味以治。若使肝虛在血。癥見口漧便閉及犯類中等癥者。切不宜服。以其辛能燥血者故耳。﹝血燥須用養血之劑。則風不除而自去矣。古云。治風先治血。血行風自滅。﹞根類黃瓜。莖名赤箭。有風不動。無風反搖。明亮結實者佳。濕紙包裹。熟切片。酒浸一宿焙用。

上編﹨卷三散劑

驅風

﹝毒艸﹞主散經絡風痰天南星﹝專入肝脾肺﹞。味辛而麻。气溫而燥。性緊而毒。惟其味辛。則凡中風不語。﹝岐伯云。中風大法有四。一偏枯。半身不遂也。二風痱。四肢不收也。三風。奄忽不知人也。

四風痺。諸風類痺狀也。﹞及或破傷風瘀。﹝玉眞散治破傷風。刀傷撲傷如神。用南星防風。

等分爲末。如破傷風。用藥敷瘡口。溫酒調下。打傷至死。童便調灌二錢。連進三服必活。

﹞故書載能克治。以其辛能散風故也。惟其性燥。則凡稠痰固結。筋脈拘攣。得以能通。以其燥能除濕而痰自去也。惟其性緊。則凡疝瘕結核。胎產難下。水腫不消。得以攻逐。以其性緊急迫而堅自去也。性𨿽有類半夏。然半夏專走腸胃。故嘔逆泄瀉。得之以爲向導。南星專走經絡。故中風麻痺。亦得以之爲向導。半夏辛而能散。仍有內守之意。南星辛而能散。

決無有守之性。其性烈於半夏也。南星專主經絡風痰。半夏專主腸胃濕痰。功𨿽同而用有別也。但陰虛燥疾。服之爲切忌耳。﹝血虛風中。急宜養血滋陰固本。若徒用南星等藥驅風逐痰。誤矣。﹞根似半夏。看如虎掌者良。以礬湯或皂角汁浸三晝夜。暴用。或酒浸一宿蒸。

竹刀切開。至不麻乃止。或姜渣黃泥和包。煨熟用。造曲法以薑汁礬湯和南星末作小餅子。

安籃內。楮葉包蓋。待上黃衣。乃曬收之。﹝火炮則毒性緩。﹞膽制味苦性涼。﹝得牛膽則不燥。其法臘月取黃牛膽汁和南星末。納入膽中。風漧。年久者彌佳。﹞能解小兒風痰熱滯。

故治小兒急驚最宜。畏附子漧薑防風。﹝得防風則不麻。﹞

上編﹨卷三散劑

驅風

﹝蔓艸﹞治十二經風濕冷气威靈仙﹝專入膀胱。兼入腸胃諸經﹞。辛鹹气溫。其性善走。能宣疏五臟十二經絡。凡一切風寒濕熱。而見頭風頑痺。癥瘕積聚。黃膽浮腫。大小腸祕。風濕痰气。腰膝腿腳冷痛等癥。

﹝麻屬气虛。木屬濕痰死血。腫屬濕。痛屬熱。痛風新病屬寒。久病屬熱。此死法耳。未可以盡病情也。仍須分其髒气偏純以定。髒寒則痛。多根寒致。其痛必喜手按。縱脈堅實有力。止是寒气奔迫。未可爲痛爲實爲熱。髒熱則麻與木。與痛與腫。皆屬熱候。且有實脈實癥可證。其痛手不可按。不得謂麻必屬气虛也。髒寒初病固寒。久病亦寒。故有屢用附桂方愈。不得謂久必屬熱也。髒熱初病固見熱蒸。久病亦見熱成。如溫熱等癥。初終皆用淸涼。不得謂初必屬寒候。總在識病根源。相癥明確。方無有誤。此繡之管見有如此也。﹞得此辛能散邪。溫能泄水。苦能破堅。服此性極快利。通經達絡。無處不到。誠風藥中之善走者也。﹝先時商州有人手足久廢。得遇新羅僧而愈。索藥乃知是威靈仙也。﹞是以威諭其性。靈諭其效。仙諭其神耳。气壯者服之神效。若气弱服此。則能泄眞气矣。﹝凡辛皆散气劫陰。不獨威靈仙是也﹗﹞和砂仁沙糖煎。治諸骨哽。根叢須數百條。長者二尺餘。色深黑。爲鐵腳威靈仙良。忌茗麵湯。

上編﹨卷三散劑

驅風

﹝隰艸﹞白蒺藜滋補肝腎兼散風邪逐瘀沙苑蒺藜益精彊腎白蒺藜﹝專入肝腎。兼入肺﹞。質輕色白。辛苦微溫。按據諸書。𨿽載溫能補腎。可治精遺溺失。曁腰疼勞傷等癥。然總宣散肝經風邪。凡因風盛而見目赤腫翳。並徧身白癜瘙癢難當者。服此治無不效。且此味辛﹝入肺﹞兼苦。﹝入腎﹞則凡癥瘕結聚。喉痺乳癰。曁胎產不下。

服此力能破郁宣結。蓋肝𨿽藏血之經。而血非可畱之物。若竟認此作補。而不審兼苦泄辛散以明其治。其失靡輕。緣此可升。﹝質輕﹞可降。﹝味苦﹞可散。﹝味辛﹞可補。﹝微溫﹞故服涼劑。

則宜連刺。

﹝有刺﹞生搗用補劑則宜去刺。酒拌蒸。若沙苑蒺藜質細色綠似腎。功專入腎。故書載能益精彊腎。﹝風家用三角蒺藜。補腎用沙苑蒺藜。﹞亦須炒用。但不辛香宣散耳。﹝蒺藜根燒灰。

能治齒動。﹞

上編﹨卷三散劑

驅風

﹝隰艸﹞入肝驅風散熱明目決明子﹝專入肝﹞。气稟淸陽。味鹹苦甘。微寒無毒。能入肝經除風散熱。凡人目淚不收。眼痛不止。多屬風熱內淫。以致血不上行。治當卽爲驅逐。按此苦能泄熱。咸能軟堅。甘能補血。力薄气浮。又能升散風邪。故爲治目收淚止痛要藥。並可作枕以治頭風。但此服之太過。搜風至甚。反招風害。故必合以蒺藜甘菊枸杞生地女貞實槐實谷精艸。相爲補助。則功更勝。謂之決明。卽是此意。狀如馬蹄。俗呼馬蹄決明。搗碎用。惡大麻仁。

上編﹨卷三散劑

驅風

﹝毒艸﹞祛惡風頑痰頑毒艸烏頭﹝專入肝。兼入脾﹞。辛苦大熱。按書論此。惟長洲張璐辧之明晰。言此與射罔。

乃至毒之物。﹝艸烏系野所生。狀類川烏。亦名烏啄。薑汁炒。或豆腐煮。熬膏名射罔。敷箭。

獸見血立死。﹞非若川烏頭附子之比。自非風頑急疾。不可輕投。此藥止能搜風勝濕。開頑痰。治頑瘡。以毒攻毒而已。本經治惡風洗汗出。但能去惡風。而不能回陽散寒可知。昔人病風癬。服艸烏頭木鱉子藥過多。甫入腹。遂麻痺不救。烏附五種。主治攸分。附子大壯元陽。𨿽偏下焦。而周身內外無所不至。天雄峻溫不減於附。而無頃刻回陽之功。川烏專搜風濕痛痺。卻少溫經之力。側子善行四末。不入臟腑。艸烏悍烈。僅堪外治。此烏附之同類異性者。至於烏啄。稟气不純。服食遠之可也﹗

上編﹨卷三散劑

驅風

﹝毒艸﹞治關節風濕痺痛茵芋﹝專入肝腎﹞。本屬毒物。味辛而苦。气溫有毒。據書所述。治癥多是風濕爲用。

如治風癇。則有茵芋丸。治風痺。則有茵芋酒。治產後風。則有茵芋膏。凡風濕痺癥。多用茵芋。

與石南莽艸同爲一類。﹝莽艸辛溫有毒。能治頭風癰腫。乳癰疝瘕。其葉煎湯熱含。能治牙虫喉痺。﹞若云能療虛羸寒熱。恐莫及耳。﹝因虛當兼補虛。﹞出彭城海鹽。莖赤。葉如石橊而短濃者佳。取莖葉陰漧。炙用。

上編﹨卷三散劑

驅風

﹝香木﹞入衛表以除風邪桂枝﹝專入肌表。兼入心肝﹞。系肉桂枝梢。其體輕。其味辛。其色赤。﹝故入心。﹞有升無降。故能入肺而利气。入膀胱化气而利水。且能橫行於臂。調和營衛。治痛風脇風。﹝痛風其在靈樞謂之賊風。素問謂之痺癥。金匱謂之歷節。後世又更其名曰白虎歷節。且有別名曰箭風箭袋。然總謂之行痺。其癥則有因風因濕因寒因痰因瘀因虛之異。須用桂枝以爲向導。

脇風本屬於肝。凡治脇風之癥。當用桂枝入肝以平。﹞止煩出汗。驅風散邪。爲解肌第一要藥。﹝時珍曰。麻黃徧徹皮毛。桂枝透達營衛。﹞故書皆言無汗能發。有汗能收。然其汗之能發。止是因其衛實營虛。陰被陽湊。故用桂枝以調其營。營調則衛气自和。而風邪莫容。

遂自汗而解。非若麻黃能開腠理以發其汗也。其汗之能收。止因衛受風傷。不能內護於營。

營气虛弱。津液不固。故有汗發熱而惡風。其用桂枝湯爲治。取其內有芍藥入營以收陰。外有桂枝入衛以除邪。則汗自克見止。非云桂枝能閉其汗孔。昧者不察桂枝發汗止汗是何意義。徒以順口虛喝。其失遠矣﹗﹝經曰。脈浮緊發熱無汗者。不可與。脈緊爲傷寒。與之則表益實。而汗愈難出矣。傷寒例曰。桂枝下咽。陽盛則斃。承气入胃。陰盛以亡。周揚俊曰。

風旣傷衛。則衛气疏。不能內護於營而汗自出矣。汗者血之液也。苟非用血藥以桂枝和營散邪。以芍藥護營固裏。則不但外邪不出。且入而爲裏患矣﹗然後知和營則外邪出。外邪出則衛自密。更不必用固表之藥而汗自止矣。王好古曰。或問桂枝止煩出汗。仲景治傷寒發汗。

數處皆用桂枝湯。又曰。無汗不得用桂枝。汗多者桂枝甘艸湯。此又能閉汗也。二義相通否乎﹖曰。仲景云。太陽病發熱汗出者。此爲營弱衛彊。陰虛陽必湊之。故用桂枝發其汗。此則調其營气。則衛气自和。風邪無所容。遂自汗而解。非若麻黃能開腠理。發出其汗也。汗多用桂枝者。以之調和營衛。則邪從汗出而汗自止。非桂枝能閉汗孔也。﹞

上編﹨卷三散劑

驅風

﹝香木﹞散肺中風熱辛夷﹝專入肺﹞。辛溫气浮。功專入肺解散風熱。緣人鼻气通天。肺竅開鼻。鼻主肺。

風熱移於腦。則鼻多濁涕而淵。風寒客於腦則鼻塞。經曰。腦滲爲涕。膽液不澄。則爲濁涕如泉不已。故曰鼻淵。﹝鼻淵不盡外感。在長洲張璐指爲陽明伏火。會稽景嶽指爲督火發。海鹽楚瞻指爲腎經虧損。要在相癥施治。﹞並頭痛面。目眩齒痛。九竅不利。皆是風熱上攻。

是宜用此芳香上竄頭目。兼逐陽分風邪。則諸癥自愈。但辛香走竄。血虛火熾。及偶感風寒不聞香臭者。其並禁焉。﹝時珍曰。鼻气通於天。天者頭也。肺也。肺開竅於鼻。而陽明胃脈。環鼻而上行腦。爲元神之府。而鼻爲命門之竅。人之中气不足。淸陽不升。則頭爲之傾。九竅爲之不利。辛夷之辛溫走气而入肺。其體輕浮。能助胃中淸陽上行通於天。所以能溫中。治頭面目鼻九竅之病。汪昂曰。吾鄕金正希先生嘗語余曰。人之記性。皆在腦中。小兒善忘者。腦未滿也。老人健忘者。腦漸空也。凡人外見一物。必有一形畱影畱於腦中。昂思今人每記憶往事。必閉目上瞪而思索之。此卽凝神於腦之意也。不經先生道破。人皆習焉而不察矣。﹞卽木筆花。去外皮毛。微炒。惡石脂。畏黃菖蒲蒲黃黃連石膏。

上編﹨卷三散劑

驅風

﹝香木﹞除骨髓內伏風邪自內出外冰片﹝專入骨髓﹞。辛香气竄。無往不達。﹝汪昂曰。予幼時曾問家叔建侯云。姜性如何。

叔曰。體熱而用涼。蓋味辛者多熱。然風熱者必藉辛以散之。風熱散則涼矣。此卽本艸所云冰片性寒之義同。未有發明之者。﹞能治一切風濕不畱內。在引火熱之气。自外而出。然必風病在骨髓者宜之。若風在血脈肌肉間用之。反能引風直入骨髓。如油入面。故凡外入風邪變而爲熱。仍自外解得宜。若使火自內生而用此爲攻逐。其失遠矣。昔王綸云。世人誤以冰片爲寒。不知辛散性甚似涼耳。諸香气皆屬陽。豈有香之至極而尙可云寒者乎﹖是以驚癇痰迷。﹝癇有挾熱挾痰挾火挾驚挾風挾气。及精衰血耗气薄之異。﹞風果入骨。病應是治火郁不散。九竅不通。﹝如耳聾鼻喉痺舌出骨痛齒痛之類。﹞治應是行目赤膚翳。﹝冰片外點。正屬劫藥。如薑末燒酒洗眼之意。若誤認爲寒而朝夕常點。遂致積熱入目。而增昏障之害。故曰。眼不點不瞎者此也。﹞審屬風寒。病應外解。﹝用乳調點以拔火邪。從治法也。﹞他如瘡瘍癰腫。熱郁不散。亦當用此發達。或令入油煎膏。或研末吹摻。然瘡毒能出。不可多用。則眞气立耗。而有亡陽之獘矣。更有目病陰虛。不宜入點。出南番。老杉脂。白如冰。作梅花片者良。但市人每以樟腦代充。

上編﹨卷三散劑

驅風

﹝喬木﹞散肝中風濕海桐皮﹝專入肝﹞。辛苦而溫。能入肝經血分。祛風除濕及行經絡以達病所。是以腰膝腳痛能療。﹝腰者腎之府。轉搖不能。腎將憊矣。膝者筋之府。屈伸不能。行則僂俯。筋將憊矣。

香港腳不腫者爲幹香港腳。腫者爲濕香港腳。﹞赤白瀉痢能止。蠱牙風痛。煎湯漱之能愈。疳蝕疥瘡。磨汁塗之能消。目赤膚翳。浸水洗之能退。一皆風祛濕散之力。用者須審病自外至則可。若風自內成。未可妄用。須隨癥酌治可耳。

上編﹨卷三散劑

驅風

﹝喬木﹞宣導風痰竅塞皂角﹝專入肝。肺大腸﹞。辛鹹性燥。功專通竅驅風。故凡風邪內入而見牙關緊閉。口噤不語。胸滿喉痺。腹蠱胎結。風癩痰喘。腫滿堅瘕囊結等癥。用此吹之導之。則通上下之竅。煎之服之。則治風痰喘滿。塗之擦之。則能散腫消毒。以去面上風气。燻之蒸之。則通大便祕結。燒煙燻之。則治瘡濕毒。﹝中風不省人事。不可滴水入喉。入則涎水系於心絡而不去。卽成廢人。宜掐人中。用皂角末或半夏末吹入鼻中。有嚏則生。無嚏則死。不開再用開關散擦牙。燻鼻法燻鼻。及以蘇合香丸牛黃丸至寶丹之類。相其寒熱選用。如寒閉牙關則當用以蘇合香丸。熱閉牙關則當用以牛黃丸。但此止可施於中髒閉癥。﹞然種類甚多。形如豬牙。名爲牙皂。較之大皂。稍有不同。大皂則治濕痰更優。牙皂則治風痰更勝也。一種皂角刺。气味辛溫。功治略同。但其鋒銳。直透患處。潰散癰疽。及妒乳風癘惡瘡。﹝經曰。

風盛爲癘。癘者惡也。脈主血。血熱而殺癘之气襲之。則血脈凝泣。衛气不行。其气不淸。故謂之癘。須用此直達病所。出風毒於營血中。﹞皂子治大便燥結。存性用。﹝以辛能潤之之義。由結本非火結。故辛則能以潤之也﹗﹞惡麥冬。畏人參苦參。皂角以肥濃多脂者良。炙酥燒灰用。肥皂气味辛溫。亦治風溫。及敷無名腫毒。去垢膩。﹝澡身盥面必用。﹞

上編﹨卷三散劑

驅風

﹝喬木﹞除風濕去腸胃垢膩肥皂莢﹝專入腸胃﹞。生於六陽之盛。成於秋金之月。气味平溫。有毒。不減皂莢皂刺之性。凡因腸胃素有垢膩。穢惡發於外。則爲瘰惡瘡。腫毒泄於下。則爲腸風下痢膿血。俱可用此以除。以其力能滌垢除膩。潔髒淨府故也。是以癡病勝金丹。用此湧發。不使砒性畱於腸胃。瘰用此去核和藥爲丸。以追其毒。﹝治瘰。用肥皂去核。入斑蝥在內。紮緊蒸。去斑蝥。加入貝母天花粉玄參甘艸牛蒡子連翹爲丸。白湯下。以腹痛爲效。﹞且能澡身洗面。及療無名癰腫。﹝集成云。惡瘡用生肥皂。火存性。用油膩粉調敷。奇瘍惡毒。用生肥皂。

去子弦及筋。搗爛。釅醋和敷。立效。﹞其子亦治大腸風祕。及頭面黴瘡有效。﹝黴瘡。用核同豬胰子金銀花皂角刺芭蕉根雪裏紅五加皮土茯苓皂莢子白僵蠶木瓜蟬蛻白蘚皮。又臘梨頭瘡。用皂去核塡入沙糖。並巴豆二枚。紮定。鹽泥固存性。再入檳榔輕粉六七分。研勻。

香油調搽。先以湯洗淨。拭漧乃搽。一宿見效。﹞但其仁須炒研爲用。庶於腎气不傷。

上編﹨卷三散劑

驅風

﹝獸﹞入肝搜風補骨壯筋虎骨﹝專入肝﹞。味辛微熱。號爲西方之獸。通气於金。風從虎。虎嘯風生。風屬木。

虎屬金。木爲金制。故可入骨搜風。按五味惟辛爲散。而骨又能入骨散風。故書載能彊筋健骨。定痛辟邪。能治風痺拘攣疼痛。驚悸癲癇。犬咬骨鯁。然虎之一身節節气力。皆出前足。故膝脛爲勝。而前左脛尢良。以臥必用左脛爲枕也﹗虎死而脛立不僕。是骨勝於他骨百倍。借其气之有餘以補其力之不足。其功自爾立見。若腰脊痛者。當用脊骨。骨以黃潤爲是。若中箭藥。其骨必有微黑。不可入藥。虎睛能治狂邪。酒浸炙幹用。虎肚能治反胃吐食。﹝汪昂云。虎肚丸止有宜於食膈。若寒膈气膈痰膈。恐難見功。﹞虎爪尢主辟邪殺鬼。虎牙尢治犬咬。用骨捶碎。去髓塗酥。或酒或醋炙。各隨方法入藥。

上編﹨卷三散劑

驅風

﹝龍獸﹞通經達絡破肺气行肝血山甲﹝專入肝肺胃﹞。鹹寒善竄。其性穴山而居。寓水而食。惟其善竄。所以通經達絡。

無處不到。且能入肝與胃。而治驚啼悲傷。大腸蟻。﹝弘景曰。山甲能陸能水。日中出岸。張開鱗甲如死狀。誘蟻入甲。卽閉而入水。開甲蟻皆浮出。因接而食之。汪昂曰。有婦人項下忽腫一塊。漸延至頸。偶刺破。出水一碗。瘡久不合。此蟻漏也。緣飯中誤食蟻得之。﹞外治瘡瘍癰腫。下乳發痘之需。﹝諺云。穿山甲。王不畱。婦人喫了乳長流。﹞總因善走之功。

而爲行气破血之藥耳﹗﹝劉伯溫多能鄙事云。凡油籠滲漏。剝山甲裏面肉靨投入。自至漏處補住。又永州記云。此物不可於堤岸殺之。恐血入土。則堤岸滲漏。觀此性之走竄可知。﹞

故或燒灰。敷毒卽消。同五積散加全蠍蔥姜煎服。則治風濕冷痺。而見上下彊直。痛不可忍。同木香自然銅搗末酒調。以治乳癰腫。同皮豆蔻仁爲末湯下。以治气痔來膿。及破水濕瘧邪。並察患在某處。卽以某處之甲用之。尢臻奇效。尾腳力更勝。然總破气敗血。其力峻猛。虛人切戒投服。如鼉而短。似鯉有足。或生。或燒炙。醋炙。童便炙。油煎土炒。隨方用。

上編﹨卷三散劑

驅風

﹝獸﹞逐風逐滯開關利竅麝香﹝專入經絡肌肉﹞。辛溫芳烈。開關利竅。無處不到。如邪气著人淹閉不起。則關竅閉塞。登時眼翻手握。僵僕昏地。故必用此辛香自內達外。則毫毛骨節俱開。而邪始從外出。是以邪鬼精魅。三虫諸毒。皆能治也。諸風諸气閉之關竅。而不用此驅除。則病安祛。但不可過爲用耳。﹝麝香气味香竄。用以開關利竅。必其脈癥俱實。方可用耳。如嚴用和所謂中風宜用。是爲實中風邪者設法。若非中類中。寧堪用乎﹖東垣云。風在骨髓者宜用。若風在肌肉用之。爲引風入骨。如油入面。故用自屬不合耳。非云嚴氏是而李氏非也。總在臨癥能分虛實。及識病之淺深耳。﹞至於婦人難產墮胎。尢善。小兒驚癇客忤。鎭心安神。鼻塞不聞香臭。服此卽開。目疾內翳。點此卽除。痔漏惡瘡。面黑斑疹。曁鼠咬虫傷成瘡。用麝封固卽愈。痘瘡聞之則靨。服之卽發。藥之辛香。𨿽同冰片。然冰片入口。貼肉卽冷。稍頃熱性卽發。不似麝香香气栗烈。入耳與肉而不冷耳。欲辧眞假。須於火炭上有油滚出而成焦黑者。此卽肉類屬眞。若假則化白灰而爲木類也。﹝杲曰。麝香入脾治肉。牛黃入肝治筋。冰片入腎治骨。﹞研用。凡使麝香。用當門子尢妙。忌蒜不可近鼻。防虫入腦。﹝麝見人捕而剔其香爲生香。最佳。剔處艸木皆黃。但市人或插荔枝核以僞之。﹞

上編﹨卷三散劑

驅風

﹝龍﹞搜風定搐白花蛇﹝專入肝腎﹞。何以名爲搜風定搐之品。不知蛇善數蛻。如風之善行數變。此蛇性竄尢急。又食石南藤。其藤辛苦治風。故能內走臟腑。外徹皮膚。透骨搜風。截驚定搐。並治風濕癱瘓。﹝筋脈弛縱坦然不舉謂癱。气血渙散不用爲瘓。﹞大瘋疥癩。若陰虛血少。內熱生風者。非其所宜。凡用蛇同糯米並曲造酒。服酒時切忌見風。並於開壇時須避其气。免致面目浮腫。以其峻厲之气。先有犯其淸道也。癘風用大楓子仁服此而無效者。以其大楓子气燥傷血。服此血益受傷也﹗出衢州。龍頭虎口。黑質白花。脇有二十四方勝。腹有念珠斑。尾有佛指甲。𨿽死而眼光不枯。他產則否。頭尾有毒。各去三寸。亦有單用頭尾者。酒浸三日。去盡皮骨。大蛇一條。只得淨肉四兩。烏梢蛇性善。不噬物。無毒。功用亦同。﹝眼光至死不枯。以尾細能穿錢者佳。重七錢至一兩者爲上。十兩至一鎰者中。大者力減。去頭與皮骨。

酒煮或酥炙用。﹞

上編﹨卷三散劑

驅風

﹝龍﹞驅風辟惡殺蠱解毒蛇蛻﹝專入肝。兼行皮膚﹞。味甘而鹹。气平無毒。凡治小兒驚癇風毒等癥。無不用此爲主。蓋此具有四能。一則性善辟惡。而凡邪魅蠱毒者不敢近。以其飲風吸露。气極淸虛故也。二則性能驅風。而凡驚癇癲僕。偏正頭風。喉舌諸疾者皆能除。以其性極走竄。力能驅風故也。三則性能殺蠱。而凡惡毒痔漏疥癬。無不用之卽效。以其此屬毒物。以毒攻毒故也。四則能去皮膚之疾。而凡眼目翳膜。胎衣不下。得此卽爲解脫。以其气以類聚。卽從其類以除也。色白如銀者佳。皂次。水洗淨。或酒或醋。或蜜浸炙黃。或燒灰存性。或鹽泥固。各隨本方。

上編﹨卷三散劑

驅風

﹝卵生﹞散肝血分風熱治胎風發搐全蠍﹝專入肝﹞。味辛而甘。气溫有毒。色靑屬木。故專入肝祛風。﹝諸風眩掉。皆屬於肝。﹞

凡小兒胎風發搐。大人半邊不遂。口眼斜。語言蹇澀。手足抽掣。瘧疾寒熱。耳聾帶下。

皆因外風內客。無不用之。故方書有用蠍尾膏以治胎風發搐。內用蠍梢二十一枚。入麝香少許屢效。又用牽正散以治口眼斜。用全蠍同白附僵蠶。爲末酒服甚效。又有同羌活柴胡當歸生地。名丁香柴胡湯。以治月事不調。寒熱帶下。亦許蠍以散血分之風熱耳。但帶下非風非熱不用。並一切內虛似風等癥切忌。全用去足焙。或用尾。尾力尢緊。形緊小者良。忌蝸牛。﹝被蠍傷者。塗蝸牛卽解。﹞

上編﹨卷三散劑

驅風

﹝濕生﹞入肝祛風通瘀散熱解毒蜈蚣﹝專入肝﹞。本屬毒物。性善啖蛇。故治蛇癥毒者無越是物。﹝蜈蚣本能刺蛇。﹞且其性善走竄。故瘟疫鬼怪得此則療。又其味辛。辛則能以散風。故凡小兒驚癇風搐。臍風噤口。得此入肝則治。﹝炙末。豬乳調治。﹞又其性溫。溫則能以療結。故凡瘀血墮胎。心腹寒熱結聚。得此則祛。至於瘰便毒等癥。書載能以調治﹝如趾甲內有惡肉突出。俗名雞眼睛。用蜈蚣焙榦爲末敷上。以南星末醋調敷圍四處。﹞亦是以毒攻毒之意耳﹗赤足黑頭者佳。火煨用。畏蜘蛛蜒蚰﹝蜘蛛蜒蚰之路。蜈蚣不敢經過。觸著卽死。被蜈蚣咬者。但捕蜘蛛置咬處。

自吸其毒。蜘蛛放水中吐而活之。﹞雞屎桑皮鹽。﹝中蜈蚣毒。以桑汁鹽蒜塗之卽愈。﹞

上編﹨卷三散劑

驅風

﹝化生﹞輕虛入肝散風蟬蛻﹝專入肝。兼入皮膚﹞。止一虫殼。味甘气寒。如何主治甚多。蓋蟬本木餘气所化。

飲風露而不食。其言能治肝經風熱者。因體气輕虛而味甘寒之意也。其言能治婦人生子不下。及退翳膜侵睛肉滿者。因其性有善脫之意也。其言能治皮膚瘡疥癮疹者。以其所取在殼之意也。﹝皮以治皮意。時珍曰。治皮瘡瘍風熱。當用蟬蛻。治臟腑經絡。當用蟬身。各從其類也。﹞其言能治中風不語者。以其蟬聲淸響之意也。﹝聲以通聲。﹞其言能治小兒夜啼者。

以其晝鳴夜息之意也。古人立藥治病。何在不有義存。惟在人細自審用耳﹗色黑而大者良。

入藥洗去泥土翅足。漿水煮。曬漧用。﹝攻毒全用。﹞

上編﹨卷三散劑

散濕

經曰。半身以上。風受之也。半身以下。濕受之也。然有濕不下受。而濕偏從上感。

則濕又當上治。蓋濕無風不行。如風在上。其濕從風以至者。則爲風濕。是風是濕。非散不愈也。濕值於寒。寒气凜冽。其濕由寒至者。則爲寒濕。是寒是濕。亦非由散不除也。且有好食生冷。畱滯腸胃。合於兩露感冒。畱結不解。隨气勝復。變爲寒熱。以致頭重如裹。皮肉筋脈。皆爲濕痺。則不得不從開發以泄其勢。然散濕之藥不一。有止就濕而言散者。如蒼術之屬是也。有因風濕而言散者。如白芷羌活獨活防風寄生葳蕤秦艽巴戟狗脊靈仙海桐皮艸蒼耳子萆茵芋之屬是也。有就寒濕而言散者。如五加皮天雄蔓荊子僵蠶細辛之屬是也。有兼風熱而言散者。如蕪荑之屬是也。有就熱濕而言散者。如香薷之屬是也。有就痰濕而言散者。如半夏之屬是也。至濕而在胸腹。癥見痞滿。宜用川朴以散之。濕在肌肉。癥見膚腫。宜用排艸以洗之。濕在腸胃。挾風而見拘攣痺痛。宜用秦艽以除之。濕在筋骨而見頭面不利。宜用蔓荊子以治之。此皆就表就上。受濕論治。故以散名。若使濕從下受。及已內入爲患。則又另有滲濕瀉濕諸法。而非斯藥所可統而歸之也。

上編﹨卷三散劑

散濕

﹝山艸﹞升陽散濕髮汗除郁蒼術﹝專入脾﹞。甘苦辛烈。气溫無毒。𨿽有升陽散郁。發汗除濕。﹝楊氏家驗方。男子婦人因食生熟物。畱滯腸胃。遂至生虫。久則好食生米。否則終日不樂。及至憔悴萎黃。飲食不思。用蒼術一味爲丸而愈。益昌伶人劉淸嘯一娼名曰花翠。年逾笄。病此。惠民局監趙尹以此治之。兩旬而愈。蓋生米畱滯腸胃。受濕則谷不磨而成此疾。故用蒼術去濕暖胃消穀。﹞

燥痰﹝許叔微本事方云。予患飲癖三十年。徧求名醫不效。自揣必有癖囊。如水之有科臼。

不盈科不行。但淸者可行。而濁者停滯。無路以決之。故積至五七日必嘔而去。脾土惡濕。

而水則流濕。莫如燥脾以去濕。崇土以塡科臼。乃悉屏諸藥。只以蒼術一味。同棗肉爲丸。

忌桃李雀肉而疾除。﹞辟惡。﹝時珍曰。陶隱居言術能除惡气。彌災診。故今病疫及歲旦。人家往往燒蒼術以辟邪气。夷堅志載江西一士人爲陰气所侵。或曰。君必當暴泄。但多服平胃散爲良。中有蒼術能去辟也。﹞治腫之功。然甘味少而辛苦重。不似白術性稟中和。直固淸陽中气之爲妙耳。故同香附則爲散郁而气平。﹝蒼術能徑入諸經。疏泄陽明之濕。通行斂澀。香附乃陰中快气之藥。一升一降。故郁散而平。﹞同黃柏則能治下部濕熱。﹝黃柏味苦。苦勝熱。故可以去濕中之熱。蒼術性燥。燥勝濕。故可以去熱中之濕。兩者相需妙用。故其方呼爲二妙。﹞同大棗則能治脇下飲。﹝用棗始能固中也。﹞同二陳加白術升柴。則能以治脾濕下流。腸風帶濁。﹝帶濁有寒有熱。有痰有气。有風有濕各異。須要審癥辧用。﹞然必稟體肥盛多濕者始宜。若形瘦多火切忌。至云服能輕身長生。不過因其濕去之謂。豈眞能入仙境之地哉﹖﹝本艸多有長生不老之說。欺世惑民。以致藥品眞義不出耳。﹞出茅山。堅小有朱砂點者良。糯米泔浸焙漧。同芝麻炒以制其燥。防風地楡爲使。

上編﹨卷三散劑

散濕

﹝喬木﹞散脾胃濕滿濃朴﹝專入脾胃﹞。辛苦。書言同枳實大黃。卽承气湯。則於實滿能瀉。同蒼術橘皮。

卽平胃散。則於濕滿能除。同解利藥。則於傷寒頭痛可治。同瀉痢藥。則於腸胃能濃。大抵气辛則散。故於濕滿則宜。味苦則降。故於實滿則下。﹝經曰。太陰所至爲中滿。又曰。諸濕腫滿。

皆屬於脾。諸脹腹大。皆屬於熱。又曰。淸气在下。則生飧泄。濁气在上。則生脹。治宜察其腹滿而痛者屬實。腹滿不痛者屬虛。腹滿不減。按之愈痛者。屬實。腹滿時減。按之不痛者。屬虛。腹滿而見散漫不實。兼有倦怠噯气飽悶等癥。則爲胃气有虧。腹滿而見光亮不暗。按則汨汨有聲。及無燥渴等癥。則爲水邪內結。腹滿而見大便不堅。時結時溏。溏則稍減。結則漸加。小便淸利。甚則渾白如泔。其脈緩大而滯气日益甚。則爲气虛不攝。但腹滿屬熱者少。而屬寒者多。今人治脹。非屬牽牛商陸利水通道。卽屬濃朴枳實破气通結。殊爲可惜。﹞今人不解。誤以書載濃朴溫中益气。及濃腸胃數語。不論虛實輒投。詎知實則於气有益。虛則於气無損乎﹖實則腸胃可濃。虛則腸胃不薄乎﹖﹝震亨曰。習以成俗。皆謂之補。哀哉﹗﹞至云破血殺虫。亦是气行而血自通。味苦而虫則殺之意。凡書表藥功能。總是由藥气味勘出。非是別藥著治以自逞其意見也。朴卽榛樹皮。以肉濃紫色者良。去粗皮。薑汁炒用。﹝卽漧薑爲使意。﹞惡澤瀉硝石寒水石。忌豆。犯之動气。

上編﹨卷三散劑

散濕

﹝山艸﹞除腸胃濕熱兼除肝膽風邪止痺除痛秦艽﹝專入腸胃。兼入肝膽。﹞苦多於辛。性平微溫。凡人感冒風寒與濕。則身體酸痛。

肢節煩疼。拘攣不遂。如風勝則爲行痺。﹝痺兼三气皆有。玆止就其勝者而言。﹞寒勝則爲痛痺。濕勝則爲著痺。痺在於骨則體重。痺在於脈則血澀。痺在於筋則拘攣。痺在於肉則不仁。痺在於皮則膚寒。至於手足酸疼。寒熱俱有。則爲陽明之濕。潮熱骨蒸。則爲陽明之熱。推而疸黃便澀。腸風瀉血。口噤牙痛。﹝上齦屬胃。下齦屬大腸。秦艽能除風濕牙痛。﹞亦何莫不由陽明濕熱與風所成。用此苦多於辛。以燥陽明濕邪。辛兼以苦。以除肝膽風熱。實爲祛風除濕之劑。﹝風除則潤。故秦艽爲風藥中潤劑。濕去則補。故秦艽爲散藥中補劑。聖惠方治急癆煩熱。身體酸疼。用秦艽柴胡一兩。甘艸五錢。爲末。每服三錢。白湯調下。治小兒骨蒸潮熱。減食瘦弱。用秦艽炙甘艸各一兩。每用一二錢。水煎服之。加薄荷葉五錢。﹞然久痛虛羸。血气失養。下體虛寒。酸疼枯瘦。小便利者。咸非所宜。形作羅紋相交。長大黃白。

左紋者良。右紋勿用。菖蒲爲使。畏牛乳。

上編﹨卷三散劑

散濕

﹝灌木﹞散筋骨間寒濕除頭面風寒蔓荊子﹝專入膀胱。兼入胃肝。﹞辛苦微溫。書言主治太陽膀胱。兼理足陽明胃足厥陰肝。緣太陽本屬寒水之經。因風邪內客。而致巓頂頭痛腦鳴。﹝太陽脈絡於腦。﹞肝屬風髒。風旣內犯。則風必挾肝木上侵。而致淚出不止。﹝目爲肝竅。﹞筋藉血養。則血亦被風犯。而致筋亦不榮。齒亦不堅矣﹗﹝齒者骨之餘。上齦屬足陽明。因下齦屬手陽明大腸。風熱上攻則痛。﹞

﹝口鼻耳目二陰﹞蔽塞而病斯劇。蔓荊體輕而浮。故旣可治筋骨間寒熱。而令濕痺拘急斯去。

气升而散。復能祛風除寒。而令頭面虛風之癥悉治。且使九竅皆利。白虫能殺。是亦風寒濕熱俱除之一驗耳。但气虛血虛等癥。用此禍必旋踵。不可不知。去膜酒蒸炒。或打碎用。惡烏頭石膏。

上編﹨卷三散劑

散熱

熱自外生者宜表宜散。熱自內生者宜淸宜瀉。熱自外生而未盡至於內者宜表宜散。熱自內成而全無表癥者宜攻宜下。凡人感冒風寒。審其邪未深入。卽當急撤其表。俾熱仍從表解。不得謂熱已成。有淸無散。而不用表外出也。第熱之論乎散者。其法不一。有止就熱以言散者。

如升麻之升諸陽引熱外出。漧葛之升陽明胃气引熱外出。柴胡之升少陽膽熱外出。淡豆豉之升膈熱外出。夏枯艸之散肝熱外出。野菊花之散肝肺熱外出也。有合風熱以言散者。如辛夷能散肺經風熱。冰片能散骨蒸風熱。木賊能散肝膽風熱。蕤仁決明子鑪甘石薄荷能散肝經風熱也。有合濕熱而言散者。如蕪荑能散皮膚骨節濕熱。香薷能散肺胃心濕熱是也。有就風火熱毒而言散者。如蟾蜍蟾酥之能升拔風火熱毒外出是也。有就血熱而言散者。如鍛石能散骨肉皮膚血熱。谷精艸能散肝經血熱也。至於熱結爲痰。有藉吐散。如木鱉則能引其熱痰成毒結於胸膈而出。瓜蒂則能引其熱痰結於肺膈而出。膽礬則能引其風熱之痰亦結在膈而出也。若使表癥旣罷。內癥已備。則又另有法在。似無庸於瑣贅。

上編﹨卷三散劑

散熱

﹝山艸﹞升陽散熱升麻﹝專入脾胃。兼入肺大腸﹞。似與葛根一類。但此辛甘微苦。能引蔥白入肺。發散風寒出汗。引石膏能治陽明頂巓頭痛齒痛。引參耆能入脾胃補脾。且同柴胡能引歸耆白術甘溫之藥。以補衛气之散。而實其表。並治一切風陷下痢。﹝後重裏急。癥不一端。有應用承气大下者。有應用升柴上升者。要在辧癥明確。以識升降之宜耳。不得槪以升舉爲事也﹗﹞久泄﹝經曰。淸气在下。則生飧泄﹞。脫肛。足寒陰痿。曁蠱毒精鬼。﹝陽升則陰散。﹞與一切風熱斑疹。﹝斑疹有虛有實。須審兼癥以治。汪昂曰。成朵如錦紋者爲斑。隱隱見紅點者爲疹。蓋胃熱失下。衝入少陽。則助相火而成斑。衝入少陰。則助君火而成疹。﹞瘡毒靡不隨手輒應。

以升其陽而散其熱。俾邪盡從外解。而濁自克下降。故又曰能以解毒。不似葛根功專入胃升津解肌。而不能引諸藥以實衛气也。但升麻佐於葛根。則入陽明升津解肌有效。同柴胡升气。則柴能升少陽肝經之陽。升麻能升陽明胃經之陽。一左一右。相需而成。﹝時珍曰。大抵人年五十以後。其气消者多。長者少。降者多。升者少。秋冬之令多。而春夏之令少。若稟受弱而有諸般陽虛等癥者。並宜以升陽等藥活法治之。﹞但陰火動。及气虛汗出切忌。﹝朱肱活人書言犀角地黃湯。如無犀角。可用升麻以代。意在引藥以入陽明耳。朱二允言犀角地黃湯不宜用升麻以代犀角。意在升麻能引陰血上湧。二者見解俱是。但須察其病气淺深。

髒气偏純。以明治之得失。﹞裏白外黑。緊實者良。名鬼臉升麻。細削。皮靑綠色。謂雞骨升麻。去須蘆。蒸曝用。入補劑。蜜水炒用。

上編﹨卷三散劑

散熱

﹝蔓艸﹞入胃升陽解肌退熱生津葛根﹝專入胃。兼入脾﹞。辛甘性平。輕揚升發。能入足揚明胃經鼓其胃气上行。生津止渴。

﹝汪昂曰。風藥多燥。葛根獨能止渴者。以其能升胃气入肺而生津耳。﹞兼入脾經開腠發汗。

﹝脾主肌肉。﹞解肌退熱。緣傷寒太陽病罷。傳入陽明。則頭循經而痛。胃被寒蔽。而气不得上升。入肺則渴。胃主肌肉。气不宣通則熱。故當用此以治。俾其气升津生。肌解熱退。﹝因其體輕故解肌。因其气升故生津。﹞而無復傳之勢矣﹗﹝時珍曰。本艸十劑云。輕可去實。麻黃葛根之屬。蓋麻黃乃太陽經藥。兼入肺經。肺主皮毛。葛根乃陽明經藥。兼入脾經。

脾主肌肉。所以二味藥皆輕揚發散。而所入迥然不同也。繡曰。麻黃入肺而不入脾。因其中空象肺之故。葛根入脾而不入肺。因其體輕蔓延。周身通達象肌之故。﹞但葛根一味。必其於頭額俠之處﹝陽明經行於面額﹞。痛如刀劈。方謂邪傳陽明。其藥可用。﹝張元素曰。頭顱痛如刀破。乃陽明中風。可用葛根蔥白湯。﹞若使未入陽明。又是引邪內入。不可用也。

卽邪在於太陽而略見於陽明。則以方來之陽明爲重。故必用葛根以絕其路。﹝仲景治太陽陽明合病桂枝湯加葛根麻黃。又有葛根黃芩黃連解肌湯。是用以斷太陽陽明之路。非太陽藥也。﹞若使陽明癥備。而止兼有太陽。則又以未罷之太陽爲重。故又不用葛根。且陽明主肌肉者也。而用漧葛大開肌肉。則津液盡從外泄。恐胃愈燥而陰立亡。至於疹痘未發。則可用此升提。酒醉則可用此解酲。火郁則可用此升散。但亦須審中病輒止。﹝如丹溪云。治瘧無汗要有汗。散邪爲主帶補。有汗要無汗。扶正爲主帶散。若陽瘧有汗。加參耆以斂之。無汗加芩葛蒼術以發之。﹞不可過用。以致胃气有傷也。﹝如丹溪云。斑疹已見紅點。不可更服升葛湯。恐表虛反增斑爛。﹞

上編﹨卷三散劑

散熱

﹝山艸﹞入足少陽膽升陽解熱和表柴胡﹝專入膽﹞。味苦微辛。气平微寒。據書載治傷寒熱傳足少陽膽。緣膽爲淸淨之府。

無出無入。邪入是經。正在表裏之界。汗吐與下當禁。惟宜和解。故仲景之治傷寒邪入少陽。而見寒熱往來。脇痛耳聾。﹝少陽衛於身側。其脈循脇通耳。邪由陽明而傳少陽。故必口苦咽漧。脇痛耳聾。寒熱往來。脈則尺寸俱弦。﹞婦人熱入血室。用之以泄其邪。﹝衝爲血海。血海卽血室也。凡衝男女皆有。惟婦人所主在血。故病多犯於此。柴胡在表可解經邪。在裏可解血熱。﹞胎前產後。小兒痘疹。五疳羸熱諸瘧。﹝先寒後熱謂寒瘧。先熱後寒謂溫瘧。但熱不寒謂癉瘧。亦謂溫瘧。寒多熱少謂牡瘧。﹞並癰疽瘡瘍。咸宜用之。﹝諭嘉言曰。其寒熱所主之往來。適在少陽所主之地。偏陰則多寒。偏陽則多熱。卽其純熱無寒而爲癉瘧溫瘧。純寒無熱而爲牡瘧。要皆自少陽而造其極。補偏救獘。亦必返還少陽之界。陰陽兩協於和而後愈也。施汗吐下之法以治實熱。施和溫之法以治虛寒。無非欲致其和平耳。瘧邪如傀儡。少陽則提傀儡之綫索。操縱進退。一惟少陽主張。寧不恢恢乎有餘刃耶﹖汪昂曰。瘧之不離乎少陽。猶咳之不離肺也﹗﹞若病在太陽。用之太早。猶引賊入門。病在陰經。用之則重傷其表。必得邪至少陽而藥始可用矣。﹝李士材曰。瘧非少陽經。愼用。﹞至云能治五癆。

必其諸髒諸腑。其癆挾有實熱者。暫可用此解散。﹝實熱是外邪內郁而實。﹞眞虛而挾實熱。

亦當酌其所宜。𨿽引淸陽之气左旋上行。然升中有散。若無歸耆同投。其散滋甚。虛熱不可寒。血衰火毒者不可燥。豈容誤哉﹖﹝識此三獘。則用柴胡不致有誤。宗曰。經驗方中治勞熱靑蒿煎。用柴胡止合宜爾。服之無不效。熱去卽須急止。若或無熱。得此愈甚。𨿽至死人亦不怨。目擊甚多。日華子又謂補五癆七傷。藥性論亦謂治癆乏羸瘦。若此等病苟無實熱。醫者執而用之。不死何待。時珍曰。冠氏不分臟腑經絡有熱無熱。乃謂柴胡不治勞乏。一槪擯斥。殊非通論。﹞兼之性滑善通。凡溏泄大便者。當善用之。熱結不通者。當佐當歸黃芩以投。差無誤耳。是以陰虛火炎。骨蒸勞熱。腎虛泄瀉。書載不應服。解散宜北柴胡。虛熱宜海陽軟柴胡爲良。酒炒用。半夏爲使。惡皂莢。畏女菀藜蘆。﹝時珍曰。行手足少陽。

以黃芩爲佐。行手足厥陰。以黃連爲佐。﹞

上編﹨卷三散劑

散熱

﹝芳艸﹞宣散三伏濕熱香薷﹝專入脾胃心﹞。气味香竄。似屬性溫。並非沈寒。然香气旣除。涼气卽生。所以菀蒸濕熱。得此則上下通達。而無郁滯之患。搏結之陽邪。得此則煩熱頓解。而無固結之獘矣。是以用爲淸熱利水要劑。然必審屬陽髒。其癥果屬陽結。而無虧弱之癥者。﹝气虧血弱。﹞用此差爲得宜。若使稟賦素虧。飲食不節。其癥有似燥渴而見吐瀉不止者。用此等於代茶。寧無誤乎﹖﹝時珍曰。世醫治暑病。以香薷散爲首藥。然暑有乘涼飲冷。致陽气爲陰邪所遏。遂病頭痛發熱惡寒。煩躁口渴。或吐或瀉。或霍亂者。宜用此藥以發越陽气。散水和脾。若飲食不節。勞役作喪之人傷暑。大熱大渴。汗泄如雨。煩燥喘促。或瀉或吐者。乃勞倦內傷之癥。必用東垣淸暑益气湯人參白虎湯之類以瀉火益元可也。若用香薷之藥。是重虛其表而又濟之以熱矣。蓋香薷乃夏月解表之藥。如冬月之用麻黃。气虛者尢不可多服。而今人不知暑傷元气。不拘有病無病。槪用代茶。謂能辟暑。眞癡人說夢也。﹞今人但知暑卽是熱。熱卽是暑。﹝暑爲陰癥。熱爲陽癥。經曰。气盛身寒。得之傷寒。气虛身熱。得之傷暑。故中暑宜溫散。中熱宜淸涼。﹞暑熱混爲一气。而不知暑屬何形。熱屬何象。﹝暑陰熱陽。﹞暑何因是而名。熱何因是而號。暑何因何體气而至。﹝體陰召暑。﹞熱何因何體气而召。﹝體陽召熱。﹞暑何用於香薷不宜。﹝气虛傷暑。再加香薷散气。是益虛矣。﹞熱何用於香薷則效。﹝熱因邪郁。散邪而熱自除。﹞其中旨趣。在人領會。未可爲粗心人道也。陳者良。宜冷服。﹝時珍曰。熱服令人瀉。﹞

上編﹨卷三散劑

散熱

﹝造釀﹞升散膈上熱邪淡豆豉﹝專入心肺。﹞本於黑豆蒸而成。按其味苦气寒。﹝陳藏器曰。豆性平。炒熟熱。

煮食寒。作豉冷。﹞似屬苦降下行之味。而無升引上行之力也。然經火蒸。味𨿽苦而气則馨。气𨿽寒而質則浮。能升能散。故得蔥則發汗。得鹽則引吐。得酒則治風。得韭則治痢。

得蒜則止血。炒熟又能止汗。是以邪在上而見煩燥。頭痛滿悶。懊不眠。發斑嘔逆者。合於梔子。則能引邪上吐。不致陷入。而成內結之癥也。然必江右制者方堪入藥。按古制豉法。用黑大豆水浸一宿。淘淨蒸熟。攤勻蒿覆。候上黃衣。取曬簸淨。水拌幹濕得所。安甕中築實。桑葉蓋。濃泥封。曬七日。取出曝一時。又水拌入甕。如此七次。再蒸去火气。甕收用。

上編﹨卷三散劑

吐散

邪在表宜散。在裏宜攻。在上宜吐。在中下宜下。反是則悖矣﹗昔人謂邪在上。因其髙而越之。又曰。在上者湧而吐之是也。但吐亦須分其所因所治以爲辧別。如常山蜀漆。是吐積飲在於心下者也。藜蘆皂白二礬桔梗蘆皂角。是吐風痰在於膈者也。生萊菔子是吐气痰在於膈者也。烏尖附是吐濕痰在於膈者也。胡桐淚是吐腎胃熱痰上攻於膈而見者也。梔子瓜蒂。是吐熱痰聚結於膈而成者也。砒石是吐寒痰在於膈者也。至於膈有熱毒。則有木鱉靑木香以引之。痰涎不上。則有燒鹽以湧之。但吐藥最峻。過用恐於元气有損。況砒石木鱉。尢屬惡毒。妄用必致生變。不可不愼。

上編﹨卷三散劑

吐散

﹝毒艸﹞吐心下瘧痰積飲常山﹝專入心下。﹞辛苦而寒。有毒。功專引吐行水。爲除瘧疾老痰積飲要藥。蓋瘧無不挾痰挾熱以成。然亦有風痰寒熱食气之分。﹝風痰宜於星烏。寒痰宜於姜附。熱痰宜於貝母。食痰宜於楂曲。气痰宜於烏藥。痰在膈上經絡。非吐不解。痰在四肢皮裏膜外。非薑汁竹瀝不達。痰在脇下。非白芥子不除。痰在骨節眼黑步艱。非萆苦參不祛。痰在手臂肩背酸痛。

非導痰加姜黃木香桂枝不和。痰在腸胃實結。非用下藥不愈。﹞治須分其陰陽虛實表裏以定。如瘧果因傷寒寒熱。及時气溫疫。而致黃涎聚於胸中。心下牢固不解。則當用此引吐。然亦須在發散表邪。及提出陽分之後而用之。其用又當審其所見部位。及藥佐使以治。如常山得甘艸則吐。水在上焦者宜之。得烏梅山甲則入肝。水在脇下者宜之。得大黃則利水。邪熱交結而成內實者宜之。得小麥竹葉則入心。得秫米麻黃則入肺。得龍骨附子則入腎。得艸果檳榔則入脾。然此陰毒之艸。其性悍暴。𨿽有破瘴逐飲之能。而亦終損眞气。所以仲景治瘧方中。從無及此。﹝經曰。太陰在泉。濕勝所淫。民病積飲。又曰。歲土太過。雨濕流行。甚則飲發。蓋飲有五。流於肺爲支飲。於肝爲懸飲。於心爲伏飲。於經絡爲溢飲。於腸胃爲痰飲。﹞而夏傷於暑。秋必癉瘧。及瘧在三陰。元气虛寒人。則常山等藥皆爲戈戟。或問吐藥甚多。何以瘧疾必用常山蜀漆﹖蓋以常山性兼逐疫。瘧疾本於濕疫。故於常山蜀漆則宜。猶之瓜蒂烏附尖萊菔子藜蘆皆爲吐劑。而瓜蒂則止宜於熱痰。烏尖附則止宜於濕痰。萊菔子則止宜於气痰。藜蘆則止宜於風痰也。酒浸炒用。根卽蜀漆。功用略同。但苗性輕揚。其於上焦邪結。治之更宜。

上編﹨卷三散劑

吐散

﹝毒艸﹞吐風痰在膈居。蓋緣苦𨿽屬降。而亦善湧。

藜蘆辛少苦多。故能入口卽吐。是以風痰膈結。而見咳逆上气者。當用是藥以投。使其膈部之邪。悉從上出也。但此宜作散劑以投。﹝散可達上。﹞切勿湯藥以服。﹝儒門事親云。一婦病風癇。初一二年一作。後漸日作。甚至一日數作。求死而已。值歲大饑。采百艸食。見野艸若蔥。采蒸飽食。覺不安。吐膠涎數日。約一二斗。汗出如洗。甚昏困。後遂輕健如常人。以所食是蔥訪人。乃憨蔥苗。卽藜蘆是已。時珍曰。我朝荊和王妃劉氏。年七十。中風不省。牙關緊閉。先考太醫吏目月池翁診視。藥不能入。不獲已打去一齒。濃煎藜蘆湯灌之。

少頃噫气。遂吐痰而蘇。藥勿瞑眩。厥疾勿瘳。誠然。﹞至於腸泄痢如何。書載克治亦是因吐除其實積。積去而利與亦可止矣﹗吐𨿽等於常山瓜蒂烏附尖萊菔子。但常山則吐瘧痰。瓜蒂則吐熱痰。烏附尖則吐濕痰。﹝亦吐風痰。﹞此則專吐風痰者也。況此气善通頂。治喉痺及鼻中息肉。爲末吹效。然亦並非得已。卽有中蠱等毒。及或老痰積塊。止可借其宣泄。切勿沾口以自損其津液耳。取根去頭用。黃連爲使。反細辛芍藥諸參。惡大黃。畏蔥白。

﹝服蔥湯。吐卽止。﹞

上編﹨卷三散劑

吐散

﹝蔓艸﹞木鱉子引吐熱毒從痰外出。番木鱉引吐熱涎逆流而上木鱉﹝專入外科外治﹞。本有二種。一名土鱉。有殼。一名番木鱉。無殼。木鱉味苦居多。甘辛略帶。諸書皆言性溫。以其味辛者故耳。究之性屬大寒。狗食卽斃。人若誤用。中寒口噤。多致不救。常有因病錯用而斃者矣﹗故其功用多從外治。如腫毒乳癰痔漏腫痛喉痺。用此醋漱於喉間。引痰吐出。以解熱毒。不可咽下。或同朱砂艾葉卷筒。燻疥殺蠱最效。或用麻油熬擦癬亦可。總不可入湯劑。以致寒毒內攻耳。番鱉﹝卽馬錢子﹞功與木鱉大同。而寒烈之性尢甚。所治熱病喉痺。亦止可同山豆根靑木香磨汁內含。使其痰涎引吐。逆流而上。不可咽下。斑瘡入眼。可用番木鱉半个。輕粉冰片麝香爲末。左目吹右耳。右目吹左耳。日吹二次卽住。狗性大熱。用此大寒內激。使之相反。立見斃耳。止入外科治療。用時除油。

上編﹨卷三散劑

吐散

﹝香木﹞

胡桐淚﹝專入胃。兼入腎﹞。苦鹹大寒。專治咽喉熱痛。齒風疳。瘰結核。緣此熱盛於內。上攻口齒。發爲諸病。非不用此味苦。則虫莫制。用此味鹹。則堅莫除。用此大寒。則熱莫解。經曰。熱淫於內。治以鹹寒。又曰。在髙者。因而越之。可知大熱大毒。必用大苦大寒以爲引吐。方能以除。﹝頌曰。古方稀用。今治口齒家。爲最要之物。﹞正俗所云有病病當之者是耳。但此不宜多服。恐其引吐不休。結如小石片者佳。﹝時珍曰。石淚入地受鹵气。

故其性寒能除熱。其味鹹。能入骨軟堅。﹞木淚狀如膏油。﹝系樹脂流出者。﹞

上編﹨卷三散劑

吐散

﹝﹞吐熱痰在膈甜瓜蒂﹝專入脾肺胃﹞。卽俗名苦丁香是也。味苦气寒。有毒。蓋此气味純陰。功專湧泄。

凡因熱痰聚膈。而見面目浮腫。咳逆上气。皮膚水气。黃膽濕熱諸癥。則當用此調治。或兼他藥同入湧吐。如仲景合赤小豆之酸甘。以吐胸中寒邪。金匱瓜蒂湯。以治中無汗之類。

﹝胸中者淸陽之府。諸邪入胸皆阻。陽气不得宣達。以致胸滿痞硬。斯非汗下可施。惟以瓜蒂極苦。赤小豆味酸。相須相益。能除胸中實邪。爲吐劑中第一品也。﹞若不因其髙而越。則爲喘爲嗽。勢所必至。但非實熱實癥。不可輕用。

上編﹨卷三散劑

吐散

﹝葷辛﹞萊菔子生吐風痰炒熟下气定喘。菔根生用消痰除血熟用生痰助濕萊菔子﹝專入脾肺﹞。气味甚辛。生用研汁。能吐風痰。有倒墻推壁之功。迅利莫禦。

若醋研敷。則癰腫立消。炒熟則下气定喘。消食寬膨。一生一熟。性气懸殊。菔根性亦類子。﹝生升熟降。﹞但生則克血消痰治痢。﹝汪昂云。夏月食其菜數斤則不患痢。秋月以菜葉攤屋瓦上。任霜雪打壓。至春收之。煎湯飲。治痢得效。﹞熟則生痰助濕。以故火傷垂絕。用生萊菔汁灌之卽蘇。﹝方人避難。入石洞中。賊燒煙燻之。口含萊菔一塊。煙不能毒。嚼汁擂水飲之亦可。﹞打撲損傷靑紫。搗爛之卽散。煨熟擦摩凍瘃。二三日卽和。偏頭風取近蒂靑色半寸許。搗汁滴鼻孔。左痛滴右。右痛滴左。左右俱痛。兩鼻皆滴。滴後少傾。日滴一次。

不過六七日。永不再發。欲令須髮白者。以生地黃汁一升。合生萊菔汁飲之卽白。傷血之驗可徵也。﹝生地黃涼血。萊菔汁破气。須髮安得不白。是以人服何首烏地黃者。切忌萊菔。

犯之惟用生薑以制。﹞小兒癅遊風。塗之卽愈。並能消面毒。腐積。﹝腐漿見蘿不成。﹞

並解附子毒。但其性總屬耗气傷血。故脾胃虛寒。食不化者。爲切忌焉﹗子炒用。

上編﹨卷三散劑

吐散

﹝石﹞吐風痰涎在膈膽礬﹝專入肝膽。兼入肺脾﹞。又名石膽。產於銅坑之中。得銅精气而成。味酸而辛。

气寒而澀。功專入膽。湧吐風熱痰涎。使之上出。蓋五味惟辛爲散。惟酸爲收。五性惟寒勝熱。

風熱盛於少陽。結爲痰垢。汗之气橫而不解。下之沈寒而益甚。凡因濕熱淫火。﹝提出病要﹞

見爲陰蝕崩淋。寒熱風痰毒瓦斯。結聚牢固。見爲咽齒喉痺乳蛾。風熱痰垢結聚。見爲咳逆癇。目痛難忍。及金瘡不愈。諸毒內閉膠結。見爲虫痛牙疳。種種等癥。服此力能湧吐上出。去其膠痰。化其結聚。則諸癥悉除。故古人之治喉痺乳蛾。用米醋煮眞鴨嘴膽礬爲末。

醋調探吐膠痰卽瘥。又治紫白癜風。同牡蠣生研。醋調摩之卽愈。又治胃脘虫痛。以茶淸調膽礬末。吐之卽除。又治馬牙疳。紅棗去核。入膽礬赤。研末敷之。追出痰涎卽效。百虫入耳。用膽礬和醋灌卽出。﹝諸癥皆因風熱在膈。﹞按此功專湧吐。何書又言酸寒能收。不知書言收斂。乃是取辛。收其熱毒。上湧而出。非以收其入內。而不宣散出表之意也。﹝以散爲收。﹞凡書所論藥性。每有以收爲散。以散作補。不爲剖析明白。多有意義難明。以致用之者之誤耳﹗磨鐵作銅色者眞。形似空靑鴨色爲上。﹝市人各以醋澡靑礬僞之。﹞畏桂芫花辛夷白薇。﹝凡用吐法。宜先少服。不湧漸加之。仍以雞羽撩之。不出。以投之。不吐再投。

且投且探。無不吐者。吐至瞑眩。愼勿驚疑。但飲冷水新水立解。彊者可一吐而安。弱者作三次吐之。吐之次日頓快。其邪已盡。不快。則邪之引之未盡也。吐後忌飽食酸鹹硬物幹物肥油之物。並忌房室悲憂。﹞

上編﹨卷三散劑

溫散

熱气久積於中。自當淸涼以解。寒气久滯於內。更當辛溫以除。故溫散之味。實爲中虛寒滯所必用也。然中界乎上下之間。則治固當以中爲主。而上下亦止因中而及。是以溫以守內而不凝。散以行外而不滯。溫散並施。而病不致稍畱於中而莫禦矣﹗第不分辧明晰。則治多有牽混不淸。如縮砂密木香香附漧薑半夏胡椒吳茱萸使君子麥芽松脂。皆爲溫中行气快滯之味。

然縮砂密則止暖胃快滯。木香則止疏肝醒脾。香附米則止開郁行結活血通經。半夏則止開痰逐濕。漧薑則止溫中散寒。胡椒則止溫胃逐痰除冷。吳茱萸則止逐肝經寒气上逆腸胃。使君子則止燥胃殺虫。麥芽則止消穀磨食。松脂則止祛風燥濕。而有不相兼及者也。至於溫中而兼及上。則有如蓽茇之散胸腹寒逆。藿香之醒脾辟惡寬胸止嘔。菖蒲之通心開竅醒脾逐痰。

玄胡索之行血中气滯气中血滯。安息香之通活气血。各有專司自得之妙。溫中而兼及下。則有如益智之燥濕逐冷溫腎縮泉。蛇牀子之補火宣風燥濕。蒺藜之祛肝腎風邪。大小茴之逐肝腎沈寒痼冷。各有主治獨得之趣。溫中而兼通外。則有艸果之溫胃逐寒辟瘴辟瘧。蘇合香樟腦大蒜山柰甘松排艸之通竅逐邪殺鬼。白檀香之逐冷除逆以引胃气上升。良姜紅豆蔻之溫胃散寒。艾葉之除肝經沈寒痼冷以回陽气將絕。胡椒之通心脾小腹辟惡發痘。煙艸之通气爽滯辟瘴除惡。白芥子之除脇下及皮裏膜外之風痰。鍛石之燥血止血散血。烏藥之治气逆胸腹不快。各有其應如響之捷。溫中而至通上徹下。則有如丁香之泄肺暖胃燥腎止呃。川椒之補火溫髒除寒殺虫。各有气味相投之宜。若使溫中獨見於上。則有如艸豆蔻之逐胃口上之風寒。止當心之疼痛。薰艸之通气散寒辟惡止痛。其效俱不容掩。且溫中而獨見於上下。則有如薤之通肺除痺。通腸止痢。其效又屬不泯。其一溫中。而气味各殊。治效各別。有不相同如此。

然繡竊謂溫中之味。其气兼浮而升。則其散必甚。溫中之味。其气必沈而降。則其散甚微。溫中其气旣浮。而又表裏皆徹。則其散更甚而不可以解矣﹗是以丁香白蔻之降。與於艸豆蔻白檀之升。絕不相同。卽與縮砂密之散。木香之降。亦且絕不相似。良姜气味過散。故止可逐外寒內入。而不可與漧薑溫內同比。藿香气味稍薄。故止可除臭惡嘔逆。而不可與木香快滯並議。烏藥徹上徹下。治气甚於香附。故爲中風中气所必需。薤白气味辛竄。行气遠駕木香。故爲胸痺腸滯所必用。凡此是溫是散。皆有義理。錯綜在人細爲體會可耳﹗

上編﹨卷三散劑

溫散

﹝芳艸﹞逐胃口上風寒止當心疼痛艸豆蔻﹝專入脾胃﹞。辛熱香散。功與肉蔻相似。但此辛熱。燥濕除寒。性兼有澀。不似肉蔻澀性居多。能止大腸滑脫不休也。又功與艸果相同。但此止逐風寒客在胃口之上。癥見當心疼痛。不似艸果辛熱浮散。專治瘴癘寒瘧也。故凡濕郁成病而見胃脘作疼。服之最爲有效。

若使郁熱內成。及陰虛血燥者。服之爲大忌耳。﹝時珍曰。艸豆蔻治病。取其辛熱浮散。能入太陰陽明。除寒燥濕。開郁化食之力而已。南地卑下。山嵐煙瘴。飲啖酸鹹。脾胃常多寒濕郁滯之病。故食療必用與之相宜。然過多亦能助脾熱。傷肺損目。或云與知母同用治瘴瘧寒熱。助其一陰一陽。無偏勝之害。蓋艸果治太陰獨勝之寒。知母治陽明獨勝之火也。﹞閩產名艸蔻。如龍眼而微長。皮黃白薄而稜峭。仁如砂仁而辛香气和。滇廣所產名艸果。如訶子。皮黑濃而稜密。子粗而辛臭。𨿽是一物。微有不同。﹝艸果其義另詳。﹞面裹煨熟取仁。忌鐵器。

上編﹨卷三散劑

溫散

﹝芳艸﹞溫胃逐寒治瘴癘寒瘧艸果﹝專入胃。﹞與艸豆蔻諸書皆載气味相同。功效無別。服之皆能溫胃逐寒。然此气味浮散。﹝出自漢廣。﹞凡冒巓霧不正瘴瘧。服之直入病所而皆有效。故合常山用則能以截久瘧。同知母用則能以除瘴癘寒熱。﹝義詳艸豆蔻。﹞同橘半用則能以除膈上痰。同楂曲用則能以解面濕魚肉。若使非由瘋瘴。或因濕熱。而見瘀滯。與傷暑而見暴注溲赤口漧者。則並禁焉。忌鐵。

上編﹨卷三散劑

溫散

﹝蔓艸﹞溫脾燥胃殺虫除積使君子﹝專入脾胃﹞。味甘气溫。功專補脾殺虫除積。凡人癥患五疳便濁。瀉痢腹虫。

皆脾胃虛弱。因而乳停食滯。濕熱瘀塞而成。服此气味甘溫以助脾胃。則積滯消。濕熱散。水道利。而前癥盡除矣。時珍曰。凡殺虫之藥。多是苦辛。獨使君子榧子而殺虫亦異也。每月上旬。虫頭向上。中旬虫頭向中。下旬虫頭向下。於上旬空心服此數枚。則虫皆死而出也。但忌熱茶同服。則令人作瀉矣。出閩蜀。五瓣有稜。內仁如榧。亦可煨食。久則油黑不可用。

上編﹨卷三散劑

溫散

﹝芳艸﹞宜散肺分寒滯溫暖脾胃白豆蔻﹝專入肺脾胃。兼入大腸﹞。本與縮砂密一類。气味旣同。功亦莫別。然此另有一種淸爽妙气。上入肺經气分。而爲肺家散气要藥。且其辛溫香竄。流行三焦。溫暖脾胃。而使寒濕膨脹。虛瘧吐逆。反胃腹痛。並翳膜﹝必白睛見有白翳方用。﹞目紅筋等癥悉除。

不似縮砂密辛溫香竄兼苦。功專和胃醒脾調中。而於肺腎他部則止兼而及之也。是以肺胃有火。

及肺胃气薄切忌。故凡用藥治病。最宜審諒气味。分別形質。以爲考求。不可一毫忽略。竟無分別於其間耳。

上編﹨卷三散劑

溫散

﹝芳艸﹞溫脾暖胃快滯縮砂﹝專入脾胃。兼入肺腎大小腸膀胱﹞。辛溫而澀。故書號爲醒脾調胃要藥。然亦兼入肺腎大小腸膀胱。是以同檀香白豆蔻則能入肺。同人參益智則能入脾。同黃柏茯苓則能入腎。同赤石脂則能入大小腸。其言醒脾調胃。快气調中。則於腹痛痞脹有功。﹝痛有喜按拒按之別。若使痛喜手按。多屬脾胃虛寒。治須用此。否則切禁。痞有因寒因熱因暑因濕因痰因气因血因食之別。亦須審其兼癥兼脈以求。不可盡以砂仁爲治也。﹞入大腸則於赤白瀉痢有效。

入肺則於咳嗽上气克理。﹝瀉痢由於寒濕者宜用。熱濕者勿用。﹞至云止痛安胎。並咽喉口齒浮熱能消。亦是中和气順之意。﹝胎挾寒滯者始宜。熱屬虛浮者方用。﹞若因實熱而云胎气不和。水衰而見咽喉口齒燥結者服之。豈能是乎﹖故虛實二字。不可不細辧而詳察耳。出嶺南。研碎用。

上編﹨卷三散劑

溫散

﹝芳艸﹞疏肝醒脾泄滯和胃木香﹝專入肝脾﹞。味辛而苦。下气寬中。爲三焦气分要藥。然三焦則又以中爲要。故凡脾胃虛寒凝滯而見吐瀉停食。肝虛寒入而見气鬱气逆。服此辛香味苦。則能下气而寬中矣。中寬則上下皆通。是以號爲三焦宣滯要劑。﹝宗曰。木香專泄。快胸腹間滯寒冷气。他則次之。得橘皮肉豆蔻生薑相佐使絕佳。效尢速。好古曰。本艸云。生气劣。气不足。補也。通壅气。導一切气。破也。安胎健脾胃。補也。除癖癥塊。破也。其不同如此。潔古張氏但言調气。不言補也。﹞至書所云能升能降。能散能補。非云升類升柴。降同沈香。不過因其气郁不升。得此气克上達耳。況此苦多辛少。言降有餘。言升不足。言散則可。言補不及。一不審顧。任書混投。非其事矣﹗番船上來形如枯骨。味苦粘舌者良。名靑木香。非今所用馬兜鈴根者是也。﹝今用皆廣木香土木香。﹞入理气藥。磨汁生用。若實大腸。面煨熟用。今醫妄以西香代木香治痢。殊謬。

上編﹨卷三散劑

溫散

﹝芳艸﹞入肝開郁散滯活血通經香附米﹝專入肝膽。兼入肺﹞。辛苦香燥。據書備極贊賞。能入肝膽二經開郁﹝郁有痰郁火鬱气郁血郁濕郁食郁﹞散滯。活血通經。兼行諸經气分。﹝張子和謂聖人嗇气。如持至寶。庸人役物。反傷太和。又曰。气本一也﹗因有所觸而怒喜悲恐寒熱驚思勞九气於焉而分。蓋怒則气上。喜則气緩。恐則气下。寒則气收。熱則气泄。驚則气亂。思則气結。勞則气耗。此九气之至也。須分虛實以治。﹞凡霍亂吐逆。泄瀉崩漏。﹝經候須詳病癥用藥。如將行而痛者。屬气之滯屬實。行後而痛者。屬气與血俱虛。痛而喜按者屬虛。痛而拒按者屬實。痛而喜按血淡者屬虛。痛而拒按色紫者屬實。大抵崩漏多因气虛血熱而成。故須涼血補气爲要。﹞

三焦不利等癥。﹝上焦如霧。中焦如漚。下焦如瀆。﹞治皆有效。又云生則上行胸膈。外達皮膚。熟則下走肝腎。外徹腰足。炒黑則止血分補虛。鹽水浸炒則入血分潤燥。靑鹽炒則補腎气。酒浸炒則行經絡。醋浸炒則消積聚。薑汁炒則化痰飲。得參術則補气。得歸地則補血。

得木香則疏滯和中。得檀香則理气醒脾。得沈香則升降諸气。得川芎蒼術則總解諸郁。得梔子黃連則能降火熱。得茯苓則交濟心腎。得茴香補骨脂則引气歸元。得三稜莪術則消磨積塊。得濃朴半夏則決壅消脹。得紫蘇蔥白則解散邪气。得艾葉則暖子宮。乃气病之總司。大抵婦人多郁。气行則郁解。故服之尢效。非云宜於婦人不宜於男子也。﹝時珍曰。婦人以血用事。气行則無疾。老人精枯血閉。惟气是資。小兒气日充。則形乃固。大凡病則气滯而餒。

故香附於气分爲君。舉世所罕知。臣以參耆。佐以甘艸。治虛怯甚速也。﹞按此專屬開郁散气。與木香行气貌同實異。木香气味苦劣。故通气甚捷。此則苦而不甚。故解郁居多。且性和於木香。故可加減出入以爲行气通劑。否則宜此而不宜彼耳。但气多香燥。陰虛气薄禁用。或酒。或童便。或鹽水浸炒。各隨本方制用。忌鐵。

上編﹨卷三散劑

溫散

﹝芳艸﹞散胸腹寒逆蓽茇﹝專入胃。兼入脾膀胱。﹞气味辛熱。凡一切風寒內積。逆於胸膈而見惡心嘔吐。﹝陽明胃府﹞見於下部而見腸鳴冷痢水瀉。﹝太陽膀胱經﹞發於頭面而見齒牙頭痛鼻淵。﹝陽明胃經﹞

停於肚腹而見中滿痞塞疼痛。﹝太陰經﹞俱可用此投治。以其气味辛溫。則寒自爾見除。其曰鼻淵頭痛。﹝涕膿而臭者爲淵。涕淸而不臭者爲鼽。鼻淵有肉痛極而不下垂者爲息肉。下垂而不痛者爲鼻痔。﹞亦是取其辛熱能入陽明以散浮熱之意。是以病患偏頭痛風。須先口含溫水。隨左右以此末吹鼻最效。牙疼必同漧薑細辛調治。亦取能以除寒之意。﹝熱痛。石膏牙硝。風痛。皂角僵蠶峯房二烏。虫痛。鍛石雄黃。﹞總之。气味旣辛。則凡病屬寒起。皆可以投。然亦泄人眞气。不可任意多服。以致喘咳目昏。腸虛下重。喪其眞气也﹗

上編﹨卷三散劑

溫散

﹝隰艸﹞除沈寒痼冷起陽气將絕艾葉﹝專入肝脾。兼入腎。﹞辛苦性溫。其气芳烈純陽。故可用以取火。服之則走肝脾與腎。

能除沈寒痼冷。凡一切病因寒濕而見血衄崩帶。腹痛冷痢。霍亂轉筋。胎動腰痛。气郁經水不調。子宮虛冷。虫動瘡疥者。﹝諸癥俱就寒濕論。﹞服之能立見效。﹝故治亦就寒濕起見。﹞

若其陽气將絕之候。灸之卽能回陽。且能通諸經以治百病。﹝百病亦就寒濕論。汪昂曰。艾用火炎則气下。入藥則熱气上衝。﹞故古方有同阿膠以治虛痢。及胎前後下血。同香附制丸。

以調經血而溫子宮。兼除心腹諸痛。同漧薑以蜜爲丸。以除冷惡鬼邪諸气。﹝亦寒濕陰气。﹞

同白礬爲末。以治瘡疥。又以熟艾布兜。以治寒濕香港腳及老人臍腹畏冷。用絹裹以擦風瘙癮疹。皆取辛溫則散之義。若使癥非寒濕。而用是藥燥烈以治。其失匪輕。﹝每見今人安胎。

不審寒熱虛實。輒用艾葉以投。殊爲荒謬。﹞是以書載气虛血熱者禁用。﹝包盡多少病癥。﹞

取蘄州艾陳者良。揉搗如綿。謂之熟艾。灸火用。婦人丸散。醋煮搗餅。再爲末用。煎服生用。﹝生用則溫。熟用則熱。﹞苦酒香附爲使。

上編﹨卷三散劑

溫散

﹝葷辛﹞除肝經絡沈寒痼冷大茴香﹝專入肝。兼入腎膀胱小腸。古作香也。﹞辛甘性熱。據書所載。功專入肝燥腎。凡一切沈寒痼冷。而見霍亂疝。陰腫腰痛。及幹濕香港腳。並肝經虛火從左上衝頭面者用之。服皆有效。﹝有腫謂濕香港腳。無腫謂幹香港腳。﹞蓋茴香與肉桂吳茱萸皆屬厥陰燥藥。但萸則走腸胃。桂則能入肝腎。此則體輕能入經絡也。必得鹽引入腎。發出陰邪。故能治疝有效。﹝若挾陽邪者休用。按疝有血气寒水筋狐七種之分。其病亦有寒熱虛實不同。

所當分癥施治。疝有病發於肝。而見癥於腎。以肝脈絡陰器故也。茴香能散厥陰經絡陰邪。

故多用此施治。﹞余按茴香形類不一。據書所載。有言大如麥粒。輕而有細稜者。名大茴。

出寧夏。﹝市中鮮有。﹞他處小者。名小茴。自番舶來。實八瓣者名八角香。今市所用大茴。

皆屬八角。而寧夏之茴未見。余細嚼審八角茴味。其香𨿽有。其味甚甘。其性溫而不烈。較之吳茱萸艾葉等味更屬不同。若似八角大茴甘多之味。﹝甘多則滯。﹞而謂能除沈寒痼冷。似於理屬有礙。﹝似應用寧夏茴爲勝。﹞管見如斯。未知有合後之同志否。鹽水炒用。得酒良。

上編﹨卷三散劑

溫散

﹝葷辛﹞功遜大茴小茴﹝專入肝胃。又入腎膀胱小腸。﹞形如粟米。辛香气溫。與寧夏大茴功同。入肝燥腎溫胃。但其性力稍緩。不似大茴性熱。仍看癥候緩急。分別用之耳﹗﹝時珍曰。小茴性平。理气開胃。夏月祛蠅辟臭。食料宜之。大茴性熱。多食傷目發瘡。食料不宜過用。﹞酒炒鹽水炒。各隨病癥活用。

上編﹨卷三散劑

溫散

﹝芳艸﹞溫胃逐冷溫腎縮泉益智﹝專入脾胃。兼入腎。﹞气味辛熱。功專燥脾溫胃。及斂脾腎气逆。藏納歸源。﹝气逆因寒而起。故以益志散寒爲斂。非收斂之斂也。﹞故又號爲補心補命之劑。是以胃冷而見涎唾。則用此以收攝。﹝涎唾由於胃冷。收攝亦是溫胃。不當作甘補收斂看。﹞脾虛而見不食。﹝脾虛亦是脾寒。不食不可作中空宜補看。﹞則用此溫理。﹝只是散寒逐冷。﹞腎气不溫而見小便不縮。則用此鹽炒與烏藥等分爲末。酒煮山藥粉爲丸。鹽湯下。名縮泉丸以投。﹝以溫爲縮。﹞與夫心腎不足而見夢遺崩帶。則用此以爲祕精固气。﹝以溫爲固。非以收澀爲固也。﹞

若因熱成气虛而見崩濁夢遺等癥者。則非所宜。﹝今人不審寒熱虛實。妄用益智固精。味甚。﹞此𨿽類於縮砂密。同爲溫胃。但縮砂密多有快滯之功。此則止有逐冷之力。不可不分別而審用耳﹗出嶺南。形如棗核者鹽炒用。

上編﹨卷三散劑

溫散

﹝芳艸﹞暖胃辟惡山柰﹝專入胃。﹞气味芳香。功能暖胃辟惡。凡因邪气而見心腹冷痛。寒濕霍亂。曁風虫牙痛。用此治無不效。﹝仁存方用山柰爲末。鋪紙上。捲作筒。燒燈吹滅。乘熱和藥吹入鼻內。

痛卽止。攝生方用肥皂一个去穣。入山柰甘松各三分。花椒食鹽不拘多少。塡滿麵包。

紅取研。日用擦牙漱去。﹞以其气味芬芳。得此則能溫胃辟惡耳。﹝水雲錄治婦人頭屑。用山柰甘松香零陵香一錢。樟腦二分。滑石半兩。爲末。夜擦。旦篦去。﹞若使諸癥槪非濕穢。不得妄用。出廣東。根葉與生薑同。合諸香藥用。

上編﹨卷三散劑

溫散

﹝芳艸﹞醒脾開郁辟邪除惡甘松﹝專入脾。﹞甘溫無毒。考書俱載芳香升竄。功能醒脾開郁。凡因惡气卒中。而見心腹痛滿。風疳齒者。可同白芷並附子並用。﹝聖濟總錄治風疳虫牙蝕肉至盡。用甘松膩粉各二錢半。蘆薈半兩。豬腎一對。切炙爲末。夜漱口後貼之。有涎吐出。﹞若香港腳膝腫。煎湯淋洗。﹝惟寒濕則宜。熱濕者休用。﹞此𨿽有類山柰。但山柰气多辛竄。此則甘多於辛。故書載能入脾開郁也。出涼州。葉如茅根緊密者佳。此屬艸部。與松木松香不同。

上編﹨卷三散劑

溫散

﹝芳艸﹞溫胃散寒除泄良姜﹝專入胃﹞。气味辛熱。治無他屬。凡因客寒﹝客寒爲外至寒邪。﹞積於胃脘。而見食積不消。絞痛殆甚。曁霍亂瀉痢。吐惡噎膈。瘴瘧冷癖。皆能溫胃卻病。故同姜附則能入胃散寒。同香附則能除寒祛郁。若傷暑泄瀉。實熱腹痛切忌。此𨿽與漧薑性同。但漧薑經炮經制。則能以去內寒。此則辛散之極。故能以辟外寒之气也。﹝心口痛方云。凡男女心口一點痛者。乃胃脘有滯或有虫也。多因怒極受寒而起。遂致終身。俗言心气痛者非也﹗用髙良姜酒洗七次。同香附子醋洗七次。焙研。各記收之。因寒加薑末爲君。附末佐之。因怒附末爲君。薑末佐之。寒怒兼有平用。以米飲入生薑汁一匙鹽一撚服之。宜止。﹞子名紅豆蔻。气味辛甘而溫。炒過入藥。亦是散寒燥濕補火。醒脾溫肺之味。且善解酒餘。並治風寒牙痛。與良姜性同。然有火服之。傷目致衄。不可不知。

上編﹨卷三散劑

溫散

﹝葷辛﹞溫中散寒漧薑﹝專入胃﹞。其味本辛。炮制則苦。大熱無毒。守而不走。凡胃中虛冷。元陽欲絕。

合以附子同投。則能回陽立效。故書則有附子無姜不熱之句。與仲景四逆白通姜附湯皆用之。﹝元素曰。漧薑气薄味濃。半沈半浮。可升可降。陽中之陰也。又曰。大辛大熱。陽中之陽。

其用有四。通心助陽。一也。去臟腑沈寒痼冷。二也。發諸經之寒气。三也。治感寒腹痛。

四也。﹞且同五味則能通肺气而治寒嗽。同白術則能燥濕而補脾。同歸芍則能入气而生血。

故凡因寒內入。而見臟腑痼蔽。關節不通。經絡阻塞。冷痺寒痢。反胃膈絕者。無不借此以爲拯救。除寒炒黑。其性更純。味變苦鹹。力主下走。黑又止血。辛熱之性𨿽無。而辛涼之性尙在。故能去血中之郁熱而不寒。止吐血之妄行而不滯。較之別藥。徒以黑爲能止血爲事者。功勝十倍矣﹗血寒者可多用。血熱者不過三四分爲向導而已。白淨結實者良。母姜曬漧爲漧薑。炒炮爲炮姜。炒黑爲黑姜。

上編﹨卷三散劑

溫散

﹝芳艸﹞醒脾止惡宣胸止嘔藿香﹝專入脾胃肺﹞。辛香微溫。香甜不峻。但馨香气正能助脾醒胃以辟諸惡。故凡外來惡气內侵。而見霍亂嘔吐不止者。須用此投服。﹝如藿香正气散用此以理脾肺之气。俾正气通而邪气除。﹞俾其胸開气寬。飲食克進。﹝寒去正復。﹞故同烏藥順气散則可以利肺。同四君子湯則可健脾以除口臭。但因熱作嘔。勿服。

上編﹨卷三散劑

溫散

﹝芳艸﹞溫气散寒辟惡止痛薰香﹝專入肺﹞。卽書所謂零陵香者是也。味甘而辛。性平無毒。按書有言能治心痛惡气。以痛與惡。多屬寒聚。得此能以散寒故耳﹗又言能除鼻中肉鼻癰。以鼻得香則開。得臭則閉之意耳。至云多服作喘。亦能以香能耗气。溫服則气上應而作喘耳。但此服之則少。﹝亦有治鼻塞頭風齒痛狐惑下痢等癥。﹞而香鋪用以作料甚多。﹝有婦人用此浸油省頭。﹞是亦眾香中之不可缺也矣﹗出湖嶺者佳。

上編﹨卷三散劑

溫散

﹝芳艸﹞辟惡宣滯並宜燒之。水腫浮气風瘧。

浮气。亦須香以通達。使之气伸浮散。故止可入外用。﹝今婦人用此入油省頭。﹞若使作湯以服。

則經絡徧布。𨿽曰祛邪扶正。而正气或虛。則又因香而斫敗矣。﹝香散之極。﹞故古人制方。

有宜於外者。則卽以外爲主而內不投。有宜於內者。則卽以內爲要而外不行。卽云諸香有類於斯。內亦見用。然此補少泄多。古人獨於此味別爲外治而不內入。未必不有意義於其中也。

上編﹨卷三散劑

溫散

﹝水艸﹞入心宣气通竅醒脾逐痰石菖蒲﹝專入心。兼入脾骨膀胱。﹞辛苦而溫。香芳而散。諸書尙論未透。惟張璐發揮本經最明。指此實爲心气不足要劑。﹝時珍云。髙皇禦制碑中載之。菖蒲气溫味辛。乃手少陰足厥陰之藥。心气不足者用之。虛則補其母也。肝苦急。以辛補之是矣﹗﹞其言能補五臟。以心爲君主。五臟系焉。首言治寒濕痺。是取其辛溫開發脾气之力。治咳逆上气者。痰濕壅滯之喘咳。故宜搜滌。若肺胃虛燥之喘咳。非菖蒲可治也。其開心孔九竅。明耳目。出聲音。總取辛溫利竅之力。心孔開。九竅利。則癰瘡之毒可解。腸胃喜溫惡寒。腸胃旣溫。則膀胱之虛寒小便不禁自止。久服輕身者。除濕之驗也。不忘不惑。延年益智。髙壽不老。皆補五臟通九竅气之力也。其釋本經如此。又言能主肝虛心腹痛。霍亂轉筋。消伏梁癲癇。善通心脾痰濕可知。千金治胎動不安。半產漏下。或搶心下血。及產後崩中不止。並以菖蒲一味煎服。皆取辛能開竅。血气安養之意。觀此菖蒲實爲宣气通竅之劑。故在楊士瀛亦謂噤口下痢。

可用石菖蒲加於參苓白術散內以開其胸。則其義益著。﹝楊士瀛曰。下痢噤口。𨿽是脾虛。

亦熱气閉隔心胸所致。俗用木香失之溫。用山藥失之閉。惟參苓白術散加石菖蒲。粳米飲調下。或用參苓石蓮肉少入菖蒲服。胸次一開。自然思食。﹞但陽亢陰虛。嫠寡失合者禁用。

以其能動心胞之火耳﹗取一寸九節紫花根瘦者佳。去皮。微炒用。秦艽爲使。惡麻黃。忌飴糖羊肉鐵器。

上編﹨卷三散劑

溫散

﹝毒艸﹞主散腸胃濕痰半夏﹝專入脾胃膽。兼入心﹞。書言辛溫有毒。體滑性燥。能走能散。能燥能潤。和胃健脾。

補肝潤腎數語。業已道其主治大要矣。第不詳悉注明。猶未有解。蓋半夏味辛。辛則液化而便利。故云能潤腎燥也﹗﹝成無己曰。半夏辛散行水而潤腎燥。蓋燥去濕則水利。辛化液則燥潤。局方半硫丸治老人虛祕。皆取其潤滑也。俗以半夏南星爲性燥。誤矣。濕去則土燥。

痰涎不生。非二物之性燥也。﹞脾苦濕。必得味辛气溫以爲之燥。半夏辛溫。能於脾中滌痰除垢。痰去而脾自健。故云能以健脾也。﹝王好古曰。腎主五液。化爲五濕。在腎爲唾。在肝爲淚。在心爲汗。在肺爲涕。在脾爲痰。痰者因咳而動脾之濕也。半夏泄痰之標。不能泄痰之本。泄本者泄腎也。咳無形。痰有聲。無形則潤。有聲則燥。所以爲疏脾濕而潤腎燥之劑也。﹞胃爲痰气壅塞。則胃不和之極。半夏旣能溫脾以除痰。又合生薑暖胃以除嘔。若合柴苓以治少陽寒熱往來。則胃更見和諧。故云能以和胃也。﹝王好古曰。俗以半夏爲肺藥。

非也。止嘔爲足陽明。除痰爲足太陰。柴胡爲之使。故柴胡湯用之。𨿽云止嘔。亦助柴苓主寒熱往來。是又爲足少陽藥也。時珍曰。脾無濕不生痰。故脾爲生痰之源。肺爲貯痰之器。

按有聲無痰曰咳。蓋傷於肺气。有痰無聲曰嗽。蓋動於脾濕也。有聲有痰曰咳嗽。或因火因風因寒因濕因虛勞因食積。宜分癥論治。大法治嗽當以治痰爲先。而治痰又以順气爲主。宜以半夏燥其濕。枳殼橘紅利其气。肺虛加溫斂之藥。肺熱加涼瀉之劑。﹞他如气逆能下。﹝痰除而气自下。﹞鬱結能開。﹝痰除而郁與結亦開。﹞暴死。以末吹鼻能救。﹝如縊死溺死壓死魘死產死之類。﹞不眠。以半夏湯通其陰陽得臥。﹝素問曰。胃不和則臥不安。半夏能和胃气而通陰陽。靈樞曰。陽气滿不得入於陰。陰气虛故目不得瞑。飲以半夏湯。陰陽旣通。其臥立至。又有咳嗽不得眠者。左不得眠屬肝脹。右不得眠屬肺脹。宜淸肺。﹞胸脹。合栝蔞等藥名小陷胸湯以除。少陰咽痛生瘡。語聲不出。合雞子苦酒名苦酒湯以服。﹝仲景用此以治少陰咽痛。﹞亦何莫非半夏之妙用。而爲開竅利濕之藥。﹝合陳皮茯苓甘艸名二陳湯。爲治痰之總劑。寒積佐以漧薑芥子。積熱佐以黃芩栝蔞。濕痰佐以蒼術茯苓。風痰佐以南星前胡。痞痰佐以枳實白術。更看痰所在加導引藥。惟燥痰非半夏所能司也已。﹞但陰虛火盛。熱結胎滑痰湧等癥。則非所宜。不可不愼。﹝趙繼宗曰。二陳治痰。世醫執之。內有半夏。其性燥烈。若風濕食諸痰則相宜。至於勞痰失血諸痰。用之反能燥血液而加病。按古半夏有二禁。

汗家渴家忌之。然亦間有用者。﹞圓白而大陳久者良。浸七日。逐日換水。瀝去涎。同皂莢白礬姜煮熟。﹝半夏畏姜。偏用姜以制其毒。﹞或七日夜。用淨水淘浸。﹝以除其涎。﹞再用皂莢水浸七日夜。﹝同皂莢可治風痰。﹞又用灰水淘浸七日夜。﹝可治脾胃痰。﹞又用白礬水淘浸七日夜。﹝可治淸水痰。﹞又用生薑水淘浸七日夜。﹝可治寒痰。﹞又用甘艸水淘浸七日夜。

﹝可解其毒及調制藥之性。﹞洗淨焙漧用。柴胡射幹爲使。畏生薑秦皮龜甲雄黃。忌羊血海藻飴糖。﹝以甘膩凝滯故忌。﹞惡皂莢。反烏頭。﹝烏頭辛燥悍烈。故反。﹞其用薑汁浸造。名生薑曲。礬水煮造。﹝兼姜糊入﹞

名礬曲。同皂角煮造。﹝煉膏﹞名皂角曲。同白芥子等分煮造。﹝有竹瀝三分之﹞名竹瀝曲。同麻油浸造。炒榦爲末造成。名麻油曲。同黃牛膽與蜜造。名牛膽曲。同香附蒼術撫芎和半熬膏造。名開郁曲。同芒硝﹝十分之三﹞煮與大黃煎膏造。名硝黃曲。同海粉雄黃﹝各十分之五﹞

煉蜜造。名海粉曲。同生黃牛肉熬膏。名霞天曲。並照造曲法艸七日。待生黃衣。懸幹掛風處。至用曲治之癥。則隨制藥能治病癥之性以爲治焉。﹝如生薑治寒痰。皂角治風痰。白礬治濕痰。牛肉治沈痼痰之類。﹞

上編﹨卷三散劑

溫散

﹝香艸﹞通气爽滯辟山嵐瘴毒煙艸﹝專入表與胃﹞。下咽卽能醉人。且或醉倒而復蘇。其性力之猛。殆非他物所能比類者矣。景嶽雲。吸其味。則辛而鮮甘。審其气。則溫而且熱。凡書所述煙艸。皆言在表則能散陰助陽。如山巓惡毒瘴濕。而致腠理閉密。筋骨痺痛。服此可以見效。﹝因散故﹞在裏則能開胃和中。凡因風寒食滯。而致霍亂嘔吐。宿食難消。膨脹鬱結。下陷後墜。服此亦克有功。﹝因性溫性熱故。﹞且其气一入人口。不比常度。頃刻而周一身。令人通體俱快。﹝气竄善走。

﹞醒能使人醉。醉能使人醒。饑能使人飽。飽能使人饑。以之代酒代茗。終身不厭。卒不能以妨人。其故何耶﹖蓋緣煙性猛。人不能勝。故下咽卽醉。醉因气耗。﹝辛散气。﹞理固然也。然煙气易散。而人气隨服。陽性畱中。旋亦生气。𨿽散仍補。此惟陰滯者用之如神。﹝陰髒可用。﹞若陽盛气越。多燥多火。﹝陽髒不可用。﹞及气虛气短多汗者。皆不宜用。閩產者佳。

上編﹨卷三散劑

溫散

﹝山艸﹞行心肝血中气滯气中血滯延胡索﹝專入心肝﹞。气味辛溫。無毒。入足厥陰肝手少陰心經。能行血中气滯。气中血滯。

故凡月水不調。﹝月水或先或後。多因血气凝滯。﹞心腹卒痛。小腹脹痛。胎產不下。筋縮疝瘕。產後血衝血暈。跌僕損傷。不論是血是气。積而不散者。服此力能通達。﹝諸癥皆屬气血凝滯。﹞以其性溫。則於气血能行能暢。味辛。則於气血能潤能散。所以理一身上下諸痛。

往往獨行功多。﹝方勺泊宅編云。一人病徧體作痛。殆不可忍。都下醫或雲中風中濕香港腳。

悉不效。周離亨言是气血凝滯所致。用延胡索當歸桂心等分爲末。溫酒服三四錢。隨量頻進。以止爲度。遂痛止。蓋延胡索能活血化气。第一品藥也。其後趙待制霆因導引失節。肢體拘攣。亦用此數服而愈。﹞然此旣無益气之情。復少養營之義。徒仗辛溫攻凝逐滯。虛人當兼補藥同用。否則徒損無益。﹝气虛血熱切忌。﹞根如半夏。肉黃小而堅者良。酒炒行血。

醋炒止血。生用破血。炒用調血。

上編﹨卷三散劑

溫散

﹝香木﹞泄肺溫胃暖腎止呃丁香﹝專入肺胃腎﹞。辛溫純陽。細嚼力直下達。故書載能泄肺溫胃暖腎。非若縮砂密功專溫肺和中。木香功專溫脾行滯。沈香功專入腎補火。而於他髒則止兼而及之也。是以亡陽諸癥。一切嘔噦呃逆反胃。並霍亂嘔噦。心腹冷疼。並痘瘡灰白。﹝諸癥皆就胃寒論。﹞服此逐步開關。直入丹田。﹝逐步開關四字形容殆盡。﹞而使寒去陽復。胃開气縮。不致上達而爲病矣。﹝張璐曰。呃逆宜辧寒熱。若寒熱不辧。用藥立斃。凡聲之有力而連續者。𨿽有手足厥逆。大便必堅。定屬大熱。下之則愈。萬舉萬全。若胃中無實火。何以激搏其聲逆上而衝乎﹖其聲低怯而不能上達於咽喉。或時鄭聲。𨿽無厥逆。定屬虛寒。苟非丁附。必無生理。若胃中稍有陽气。何至聲音低怯不前也﹖蓋胃中有火則有聲。無火則聲怯。誤以柿蒂蘆根輩治之。倉扁不能復生矣。﹞此爲暖胃補命要劑。故逆得溫而逐。而呃自可以止。若止用此逐滯。

則木香較此更利。但此熱癥忌用。有雌雄二種。雌卽雞舌香。力大。若用雄。去丁蓋乳子。

畏郁金火。

上編﹨卷三散劑

溫散

﹝香木﹞逐冷除郁引胃气上行白檀香﹝專入肺胃脾。兼入腎﹞。气味辛溫。燻之淸爽可愛。﹝形容殆盡。﹞凡因冷气上結。飲食不進。气逆上吐。抑鬱不舒。服之能引胃气上升。﹝力並上行。﹞且能散風辟邪。消腫住痛。﹝力主外散。﹞功專入脾與肺。不似沈香力專主降而能引气下行也。﹝時珍曰。楞嚴經云。

白旃檀塗身。能除一切熱惱。今西南諸番酋。皆用諸香塗身。取此義也。杜寶大業錄云。隋有壽禪師妙醫術。作五香飲濟人。沈香飲檀香飲丁香飲澤蘭飲甘松飲。皆以香爲主。更加別藥有味而止渴。兼補益人也。﹞但此動火耗气。陰虛火盛者切忌。取白潔色白者佳。紫色爲紫檀。气寒味鹹。專入血分。

上編﹨卷三散劑

溫散

﹝香木﹞通竅逐邪殺鬼除瘧蘇合香﹝專入諸竅﹞。味甘气溫。出於天竺昆侖諸國。安南三佛齊亦皆有之。治能辟惡殺鬼。

凡溫瘧蠱毒癇。並痰積气厥。山嵐瘴濕。襲於經絡。寒於諸竅者。非此不除。﹝昔文正公气羸多病。宋眞宗面賜藥酒一瓶。令空腹飲之。可以和气血。辟外邪。公飲之大覺安健。次日稱謝。上曰。此蘇合香酒也。每酒一斗。入蘇合香丸一兩同煮。極能調和五臟。卻腹中諸疾。每冒寒夙興。則飲一杯而安。﹞按香皆能辟惡除邪。此合諸香之气煎就而成一物。其通竅逐邪。殺鬼通神。除魘絕瘧祛蠱。宜其然矣。以筋挑起。懸絲不斷者眞。但血燥气弱。勿用。

上編﹨卷三散劑

溫散

﹝香木﹞通心气活肝血安息香﹝專入心肝﹞。系西戎及南海波斯國樹中之脂。其香如膠如飴。其气馨。其味苦而兼甘。其性平。按凡香物皆燥。惟此香而不燥。香物皆烈。惟此竄而不烈。洵佳品也。以之常燻。則惡气悉絕而心肺皆沁。神气通暢。故凡傳屍癆瘵。霍亂嘔逆。蠱毒惡侵。夢魘鬼交等癥。無不用此調治。俾其邪辟正復。所以蘇合香丸﹑紫雪丹﹑七香丸。﹝同沈香木香丁香藿香八角茴香各三錢。香附子縮砂密炙甘艸各五錢。爲末蜜丸。以治小兒肚痛。﹞亦皆用此。以其獨得香气之正也。但元气虛損。陰火旺者。其切忌焉。書言燒之能集鼠者眞。

上編﹨卷三散劑

溫散

﹝香木﹞治气逆胸腹不快烏藥﹝專入胃腎。兼入脾肺膀胱﹞。辛溫香竄。書載上入脾肺。下通腎經。如中風中气。

膀胱冷結。小便頻數。反胃吐食。泄瀉霍亂。女人血气凝滯。小兒蛔虫。外而瘡癤疥癘。並凡一切病之屬於气逆而見胸腹不快者。皆宜用此。﹝許學士云。暴怒傷陽。暴喜傷陰。憂愁不已。气多厥逆。往往得中气之癥。不可作中風治。時珍曰。局方治中風中气諸癥。同烏藥順气散者。先疏其气。气順則風散也。嚴用和濟生方治七情鬱結。上气喘急。用四磨湯者。降中兼升。瀉中兼補也。其方以人參烏藥沈香檳榔各磨濃汁七分。合煎。細細咽之。朱氏集驗方治虛寒小便頻數。縮泉丸用炒益智子等分。爲丸服者。取其通陽明少陰經也。﹞功與木香香附同爲一類。但木香苦溫。入脾爽滯。每於食積則宜。香附辛苦。入肝膽二經開郁散結。每於憂鬱則妙。此則逆邪橫胸。無處不達。故用以爲胸腹逆邪要藥耳﹗气行則風自散。﹝故不須治風。﹞若气虛內熱而見胸膈不快者。非其所宜。﹝烏藥止可以除冷气。﹞根有車轂紋形而連珠者良。酒浸一宿。或研用。

上編﹨卷三散劑

溫散

﹝味﹞逐肝寒气上逆吳茱萸﹝專入肝。兼入脾胃腎膀胱﹞。辛苦燥熱。微毒。專入厥陰﹝肝﹞气分。散寒除脹。東垣云。濁陰不降。厥气上逆。甚而脹滿。非吳茱萸不可治也。多用損人元气。故吞酸吐酸等癥俱用。﹝繡按吞吐酸水。河間丹溪單指屬熱。景嶽專指屬寒。斯癥寒熱俱有。在醫於病所見。

兼癥與脈。及平昔髒气偏純。審實明辧可耳。不可專祖一家治法。﹞至如咽喉口舌生瘡。以茱萸末醋調。貼兩足心。一夜便愈者。以熱下行也。兼入脾胃以除胸中寒冷。又脾經血分濕痺。令其表裏宣通。而無拒閉之患矣﹗又兼入腎而治膀胱受濕。陰囊作疝。久滑冷瀉。陰寒小腹作疼。曁香港腳水腫。並口舌生瘡。除蠱殺虫。﹝諸癥皆作陰寒論。﹞要皆气味辛燥所致。但走气動火。久服令人目昏發瘡。﹝以溫肝經燥血故。﹞血虛有火者尢忌。陳者良。泡去苦烈汁用。止嘔黃連水炒。治疝鹽水炒。治血醋炒。惡丹參硝石。

上編﹨卷三散劑

溫散

﹝香木﹞通竅辟惡樟腦﹝專入關竅﹞。性稟龍火。辛熱香竄。能於水中發火。其焰益熾。治能通關利竅。

凡中惡卒死者。可用樟木燒煙燻之。並能除濕殺虫。置鞋中去香港腳。方書每和烏頭爲末。醋丸彈子大。置於足心。火烘汗出爲效。且能燻衣篋。辟蛀虫。出韶郡諸山。以樟木蒸汁。煎煉結成樟腦。升打得法。能亂冰片。

上編﹨卷三散劑

溫散

﹝味﹞補火溫髒除寒殺虫川椒﹝專入肺脾腎﹞。辛熱純陽。﹝時珍曰。其味辛而麻。其气溫以熱。稟南方之陽。受西方之陰。﹞無處不達。治能上入於肺發汗散寒。中入於脾暖胃燥濕消食。下入命門。補火治气上逆。﹝冷气上逆。﹞凡因火衰寒痼。﹝提出諸癥根源。﹞而見陰衰溲數。陰汗精泄。並齒動搖。目暗。經滯癥瘕。蛔痛鬼蛀血毒者。服此辛熱純陽。無不奏效。﹝上淸訣云。凡人喫飯傷飽。覺气上衝心胸痞悶者。水吞川椒卽散。以其能通三焦。引正气下惡气。消宿食也。戴元禮云。凡人嘔吐服藥不納者。必有蛔在膈間。蛔聞藥則動。動則藥出而蛔不出。但於嘔吐藥中加川椒良。蓋蛔見椒則頭伏也。觀此。則仲景蛔厥烏梅丸中用椒。亦此義耳。按蛔蝕有腹痛。面白唇紅。時發時止等癥可察。許叔微云。凡人腎气上逆。須以川椒引之歸腎。危氏神授丸治傳屍勞。用川椒炒出汗。米飲送下。二斤而愈。﹞以其寒去髒溫。故能所治皆應。此𨿽與胡椒同爲一類。但胡椒則止溫胃除寒逐水。此則更兼入腎補火殺虫。而於逐水不甚專也。

出四川。肉濃皮皺者是。秦產名秦椒。味辛過烈。閉口者有毒殺人。微炒去汗。搗去裏面黃殼。取紅用。得鹽良。使杏仁。畏款冬防風附子雄黃麻仁涼水。子名椒目。苦辛。專行水道。不行穀道。能治水蠱。除脹定喘。及腎虛耳鳴。

上編﹨卷三散劑

溫散

﹝味﹞溫胃除寒逐水胡椒﹝專入胃﹞。辛熱純陽。比之蜀椒。其熱更甚。凡因火衰寒入。痰食內滯。腸滑冷痢。及陰毒腹痛。胃寒吐水。牙齒浮熱作痛者。﹝同鹽火擦齒良。﹞治皆有效。以其寒气旣除而病自可愈也。但此止有除寒散邪之力。非同附桂終有補火益元之妙。況走气動火。陰熱气薄。

最其所忌。畢茄向陰所生。性遜胡椒。主治略同。

上編﹨卷三散劑

溫散

﹝香木﹞祛風除濕生肌殺虫松脂﹝專入肝脾﹞。卽屬松木津液。流於皮幹之中。經久結成。其液如脂。芳香燥結。

內可祛風除濕去痺。外可貼瘡長肉殺虫。緣人風濕內淫。則气血受阻。故瘡疥癰腫身重痺痛等癥。靡不因是而生。得此苦以泄熱。溫以祛風除濕。則病悉愈。然必蒸煉得法。始堪服食。至云久服輕身延年。𨿽出經解。未可盡信。其亦過爲稱譽之意也乎﹗但火實有熱者。忌服。

上編﹨卷三散劑

溫散

﹝造釀﹞專消穀食麥芽﹝專入胃﹞。味甘气溫。功專入胃消食。又味微鹹。能軟堅。溫主通行。其生發之气。

能助胃气上行以資健運。故能消食化谷。及治一切宿食冷气。心腹脹滿。溫中下气除煩。止霍亂。消痰飲。破癥結等癥。然眞火不充。則精液不漑。徒以溫胃之品。以爲殺虫之具。﹝王好古曰。麥芽神曲。胃虛人宜服之以伐戊己腐熟水谷。李時珍曰。無積而服之。消人元气。與白術諸藥消補兼施。則無害也。﹞𨿽於逐堅破積。偶有見效。而精華實失。腎气先損。

豈胃長服之味也乎﹖是以孕婦勿食。恐墜胎元。﹝外臺方。麥芽一升服。下胎神驗。薛立齋治一婦人喪子乳脹。幾欲成癰。單服麥芽一二兩。炒煎服。立消。其破血散气如此。﹞虛者少煎。防消腎水。故必雜於補劑內用。則無慮耳。炒用。豆蔻砂仁烏梅木瓜芍藥五味爲使。

上編﹨卷三散劑

溫散

﹝葷辛﹞宣竅逐寒辟惡大蒜﹝專入脾胃諸竅。時珍曰。按孫唐韻云。張騫使西域。始得大蒜胡荽。則小蒜乃中土舊有。而大蒜出胡地。故一名葫。﹞气味辛溫。開胃健脾。宣竅辟惡。爲祛寒除濕。解暑散痰。

消腫散毒第一要劑。然究皆因味辛則气可通。性溫則寒可辟。而諸毒諸惡諸濕諸熱諸積諸暑。

莫不由此俱除矣﹗是以書云。功能破堅化肉殺虫。﹝宗曰。葫气極葷。置臭肉。反能掩臭。時珍曰。葫蒜其气燻烈。能通五臟。達諸竅。去寒濕。辟邪惡。消癰腫。化癥積肉食。此其功也。﹞曁用此貼足。則鼻衄能止。﹝引陽歸陰。﹞用此導閉。則幽明能通。﹝辛以散寒。﹞

用此敷臍。則下焦水气能消。﹝辛能散水。﹞用此切片艾灸。則癰毒惡毒瘡腫核能起。﹝江寧府紫極宮刻石記其事云。但是發背。及癰疽惡瘡腫核初起有異。皆可灸之。不計壯數。惟要痛者灸至不痛。不痛者灸至痛極而止。疣贅之類灸之。亦便成痂自脫。其效如神。李迅曰。

癰疽著灸勝於用藥。緣熱毒中隔。上下不通。必得毒瓦斯發泄。然後解散。初起便用獨頭大蒜切片灸之。三壯一易。百壯爲率。但頭項以上。切不可灸。恐引气上行更生大禍也。史源曰。有灸至八百壯者。約艾一篩。初壞肉不痛。直灸到好肉方痛。至夜火滿背。瘡髙阜而熱。非艾火出其毒於壞肉之裏。則內逼五臟而危矣﹗﹞但其气燻臭。多食恐能生痰動火。散气耗血。損目昏神。﹝藏器曰。初食不利目。多食卻明。久食令人血淸。使毛髮白。時珍曰。

久食傷肝損眼。今北人嗜蒜宿炕。故盲瞽最多。﹞亦忌與蜜同食。﹝與蜜得蔥益脹意相同。﹞

上編﹨卷三散劑

溫散

﹝葷辛﹞通肺气利腸胃薤﹝專入肺大腸。卽子﹞。亦動滑藥耳。故書皆載調中助陽。散血疏滯。定喘。安胎利產。

及治湯火傷損。緣薤味辛則散。散則能使在上寒滯立消。味苦則降。降則能使在下寒滯立下。气溫則散。散則能使在中寒滯立除。體滑則通。通則能使久痼寒滯立解。是以下痢可除。

﹝王好古曰。下重者气滯也。四逆散加此以泄滯。﹞瘀血可散。﹝本經治金瘡瘡敗。取辛以泄气。溫以長肉也。﹞喘急可止。﹝是風寒喘急。千金方用之。﹞水腫可敷。﹝是風寒水腫。生搗敷之。搗汁生飲。﹞胸痺刺痛可愈。﹝仲景用栝蔞薤白白酒湯。﹞胎產可治。﹝俱指寒滯而言。

﹞湯火及中惡卒死可救。﹝湯火傷和蜜搗用。肘後方治中惡卒死。用薤汁灌鼻中。韭汁亦可。

﹞實通气滑竅助陽佳品也。功用有類於韭。但韭則止入血行气及補腎陽。此則專通寒滯及兼滑竅之爲異耳。取白用。忌牛肉。﹝黃帝云。薤不可同牛肉作羹。食之成瘕。﹞

上編﹨卷三散劑

溫散

﹝葷辛﹞通心脾達小腹辟惡發痘胡荽﹝專入心脾﹞。辛溫香竄。內通心脾小腹。外行腠理。達四肢。散風寒。及除一切不正之气。是以發熱頭痛能除。谷食停滯俱消。痘瘡不齊。煎酒噴之卽出。﹝時珍曰。諸瘡皆屬心火。營血內攝於脾。心脾之气。得芳香則營運。得臭惡則壅滯耳。直指方云。痘疹不快。

宜用胡荽酒噴之以辟惡气。牀帳上下左右。皆宜掛之以禦汗气胡臭天癸淫佚之气。一應穢惡所不可無。若兒虛弱及天時陰寒。宜用此。﹞目翳不退。塞之鼻中卽祛。然多食久食。損人精神。令人多忘。能發液臭。非同補藥可以常服。

上編﹨卷三散劑

溫散

﹝葷辛﹞除脇下皮裏膜外風痰白芥子﹝專入肺﹞。气味辛溫。書載能治脇下及皮裏膜外之痰。非此不達。古方控涎丹用之。

正是此義。蓋辛能入肺。溫能散表。痰在脇下皮裏膜外。得此辛溫以爲搜剔。則內外宣通。

而無阻隔窠囊畱滯之患矣。是以咳嗽。反胃痺木。香港腳。筋骨癰毒腫痛。因於痰气阻塞。法當用溫用散者。無不借此以爲宣通。﹝韓用三子養親湯以治老人痰气。蓋白芥子主痰下气寬中。紫蘇子主气定喘止嗽。萊菔子主食開痞降气。各微炒研。看病所主爲君。﹞然此大辛大熱。中病卽已。久服耗損眞气。令人眩暈損目。若肺熱陰虛火盛者忌之。芥菜豁痰利气。

主治略同。但較北芥子力微有別。

上編﹨卷三散劑

溫散

﹝石﹞散結行气殺虫辟惡雄黃﹝專入胃肝﹞。生山之陽。得气之正。味辛而苦。气溫有毒。凡人陽气虛則邪易侵。

陰气勝則鬼易憑。負二气之精者。能破羣妖。受陽气之正者。能辟幽暗。故能治寒熱鼠。惡瘡疽痔。死肌疥虫瘡諸癥。皆由濕熱侵於肌肉而成。服此辛以散結。溫以行气。辛溫相合而虫殺。故能搜剔百節中風寒積聚也﹗是以聖惠方之治狐惑。﹝雄黃半兩。燒於瓶中。卽止。﹞

肘後方之治陰腫如斗。﹝雄黃礬石各二兩。甘艸一尺。水浸。﹞家祕方之消瘧母。急救方之治風狗咬傷。聖濟之治白禿頭瘡。﹝雄黃豬膽汁和敷之。﹞何一不用雄黃以爲調治。﹝虞雍公允文感暑下痢。連月不瘥。憶壁間有藥方。其辭云。暑毒在脾。濕气連腳。不泄則痢。不痢則瘧。獨煉雄黃。蒸餅和藥。別作治療。醫家大錯。公依方服愈。﹞至云能解蛇虺藜蘆等毒。以其蛇屬陰物。藜屬陰艸也。﹝宗曰。焚之蛇皆遠去。﹞息肉癖气能治者。以其一屬气結。一屬積滯也。目痛能愈者。以其肝得辛散之意也。明徹不臭者良。醋浸。入萊菔汁煮幹用。生山陰者名雌黃。功用略同。劣者名燻黃。燒之則臭。止可燻瘡疥。殺虫虱。

上編﹨卷三散劑

溫散

﹝石﹞燥血止血散血鍛石﹝專入肝脾﹞。稟壯火之烈。性非溫柔。味非甘緩。其治亦屬肌膚骨髓瘡瘍惡毒。

時行熱气。刀刃金傷。腮腫毒等癥。其藥止屬外敷。而內竟不用及。則知性气之烈。無是過也。

故書所言能去黑子息肉墮眉者。以其火气未散。性能灼物故也。書言能主疽瘍疥瘙。熱气惡瘡。癩疾死肌附骨疽者。以其風熱毒瓦斯。浸淫於骨肉皮膚之間。得此辛溫以散之也﹗﹝汪昂曰。有人腳肚生一瘡。久遂成漏。百藥不效。自度必死。一村人見之曰。此鱔漏也。以鍛石溫炮燻洗。覺癢卽是也。洗不數次。遂愈。﹞書言能蝕惡肉而生新肉者。以其燥能化濕。而肉自克生新之意也。書言能治金瘡者。以其性能堅物。使不腐壞。且血見灰卽止之意也。﹝時珍曰。鍛石止血神品也。但不可著水。著水卽爛肉。﹞但气味辛烈。其用敷治。務必視癥酌施。如殺痔虫等癥。則必用以烏頭炮等爲丸。敷刀斧傷。則必用以牛膽。以灰納於膽內陰漧。點疣痣去根。則必和白糯米蒸透。止瀉痢崩帶陰挺。則必煎水洗收。造酒味酸。則必投以少許卽解。救溺死。則必用化過洗灰下襯。以滲其水。總得燥濕止血散血之味耳。風化自裂者良。壙灰火毒已出。主頑瘡膿水淋漓。斂瘡尢妙。

上編﹨卷三散劑

溫散

﹝土﹞調中止血燥濕伏龍肝﹝專入肝脾﹞。系竈心赤土。因其色赤如肝。故以肝名。味辛气溫。無毒。按土爲萬物之母。在人臟腑。則以脾胃應之。故萬物非土不生。人身五臟六腑非脾胃不養。是以土能補人脾胃。伏龍肝經火久熬。則土味之甘已轉爲辛。土气之和已轉爲溫矣﹗凡人中气不運。則是气是血。靡不積聚爲殃。是瘀是水。靡不蔓延作祟。書言咳逆反胃。腫脹臍瘡可治者。以其得此補土燥濕之謂也﹗書言吐衄崩帶。尿血遺精腸風可治者。以其失血過多。中气必損。

得此微溫調和血脈也。癰腫可消者。以其辛散軟堅之意也。日華子取其能催生下胞者。以其溫中而鎭重下墜也。﹝博救方子死腹中。水調三錢服。﹞要之皆爲調中止血燥濕之劑耳。研細水飛用。

上編﹨卷三散劑

平散

藥有平補。亦有平散。補以益虛。散以去實。虛未甚而以重劑投之。其補不能無害。實未甚而以重劑散之。其散更不能無害矣。如散寒麻黃。散風桂枝。散濕蒼術。散熱升葛。散暑香薷。散气烏藥。皆非平者也。乃有重劑莫投。如治風與濕。癥見疥癬周痺。止有宜於蒼耳子。

癥見瘙癢消渴。止有宜於蠶沙。癥見麻木冷痛。止有宜於。癥見膚癢水腫。止有宜於浮萍。癥見目翳疳蝕。止有宜於鑪甘石。皆能使其風散濕除。又如治風與熱。癥見目翳遮睛。

爛弦胞腫。止有宜於甘菊蕤仁木賊。癥見風熱蒸騰。腎陰不固。止有宜於石南葉。皆能使其風熄熱退。又如治寒與熱。癥見咳嗽不止。止有宜於冬花。癥見頭面風痛。止有宜於荷葉。

癥見肺熱痰喘。聲音不淸。止有宜於馬兜鈴。癥見寒燥不潤。止有宜於紫白石英。癥見肝經郁熱不散。止有宜於夏枯艸。癥見風寒濕熱香港腳。止有宜於五加皮。癥見風寒痰濕。止有宜於僵蠶。皆能使其寒熱悉去。至於治气。則又止用橘皮之宣肺燥濕。靑皮之行肝气不快。神曲之療六气不消。檳榔大腹皮之治胸腹痞脹。白芨之散熱毒而兼止血。野菊花之散火气。癰毒疔腫。瘰目痛。靑木香之除風濕惡毒瓦斯結。皆能使其諸气悉消。凡此藥𨿽輕平。而用與病符。無不克應。未可忽爲無益而不用也﹗

上編﹨卷三散劑

平散

﹝隰艸﹞表散風熱專治目翳木賊﹝專入肝膽﹞。味甘微苦。气溫無毒。中空輕揚。書云形質有類麻黃。升散亦頗相似。但此气不辛熱。且入足少陽膽足厥陰肝。能於二經血分驅散風熱。使血上通於目。﹝目爲肝竅。﹞故爲去翳明目要劑。初非麻黃味辛性燥。專開在衛腠理。而使身汗大出也。是以疝痛脫肛。腸風痔漏。赤痢崩帶諸血等癥。審其果因風熱而成者。得此則痛止肛收。腸固血止。而無不治之癥矣﹗﹝必審果屬風熱。方用。﹞至其去翳明目。功𨿽有類谷精。能駕甘菊。但谷精則去星障。甘菊則止調和血藥。於障全不能退。此則能去翳障也。然气血虧損。則用谷精木賊去障。又當兼以芍藥熟地滋補肝腎。使目得血能視。若徒用此二味退障。則卽加以當歸補助。亦惡气味辛散。﹝當歸辛散。﹞非其所宜。

上編﹨卷三散劑

平散

﹝隰艸﹞祛肝風除脾濕活血通气蒼耳子﹝專入肝脾﹞。味苦而甘。气溫無毒。凡人風濕內淫。气血阻滯。﹝肝受風則血阻。

脾受濕則气滯。﹞則上而腦頂。下而足膝。內而骨髓。外而皮膚。靡不病癥悉形。而致癥見疥癬。通身周痺。四肢拘攣。骨節癰腫。頂巓風痛。疳虫濕。惡肉死肌。疔腫痔漏。腰重膝屈。按此苦能燥濕。溫能通活。爲祛風療濕之聖藥。或作膏。﹝如采根葉。根名萬應膏。﹞或作湯浴。自然風除濕祛。血活气行。而病卽愈。但此通頂連腦。下達督脈。服此最忌豬肉。

﹝豬肉動風助濕。﹞及風邪觸犯。則徧身發出赤丹。而致病益增甚耳。去刺。酒拌蒸用。

上編﹨卷三散劑

平散

﹝隰艸﹞散肝經風虛艸﹝專入肝﹞。味苦而辛。性寒不濕。故書載須蒸曬至九。﹝數窮於九。﹞加以酒蜜同制。

則濁陰之气可除。而淸香之气始見。是以主治亦止宜於肝腎風濕。而見四肢麻木。筋骨冷痛。腰膝無力。風濕瘡瘍等癥。以其苦能燥濕。寒能除熱。辛能散風故也。若使並非風濕。而見腰膝無力等癥。則又屬於血虛而不可用辛散之味矣。然熟用猶可。其性不甚傷正。若生用不制。則又令人作泄。不可不知。以五月五﹑六月六﹑七月七﹑八月八﹑九月九采者尢佳。至云服能益气。止是風濕旣除之驗。宋張詠表進輕身之說。亦是渾同膚廓之語。非實詮也。﹝宋張詠進表云。其艸金稜銀絲。素莖紫核。對節而生。頗同蒼耳。臣契百服。眼目淸明。積至千服。須髮烏黑。筋力輕健。效驗多端。﹞去粗莖。畱枝葉花實。酒拌蒸曬九次。蜜丸。搗汁熬膏。煉蜜三味收之。加以酒治。始可投服。

上編﹨卷三散劑

平散

﹝隰艸﹞散陰中結熱夏枯艸﹝專入肝﹞。辛苦微寒。按書所論治功。多言散結解熱。能治一切癭濕痺。目珠夜痛等癥。似得以寒淸熱之義矣。﹝汪昂曰。按目珠屬陽。故書痛點苦寒藥則效。黑珠屬陰。故夜痛點苦寒藥反劇。時珍曰。一男子至夜。目珠疼連眉稜骨痛及頭半邊腫痛。用黃連膏點之反甚。諸藥不效。灸厥陰少陽。疼隨止。半日又作。月餘。以夏枯艸二兩。香附二兩。甘艸四錢。爲末。每服一錢半。茶淸調服。下咽則疼減半。至四五服。良愈矣﹗﹞何書又言气稟純陽。及補肝血。得毋自相矛盾乎﹖詎知气𨿽寒而味則辛。凡結得辛則散。其气𨿽寒猶溫。

故云能以補血也﹗是以一切熱郁肝經等癥。得此治無不效。以其得藉解散之力耳。若屬內火。治不宜用。又藥何以枯名。以其冬生而夏枯也。莖葉同用。

上編﹨卷三散劑

平散

﹝蔓艸﹞散毒泄熱靑木香﹝專入肺﹞。卽馬兜鈴根。又名土木香者是也。味辛而苦。微寒無毒。諸書皆言可升可降。可吐可利。凡人感受惡毒而致胸膈不快。則可用此上吐。以其气辛而上達也。感受風濕而見陰气上逆。則可用此下降。以其苦能泄熱也。故肘後治蠱毒。同酒水煮服。使毒從小便出矣。惟虛寒切禁。以其味辛與苦。泄人眞气也。禿瘡瘙癢可敷。﹝出精義﹞

上編﹨卷三散劑

平散

﹝隰艸﹞散火气消癰毒野菊花﹝專入肺肝﹞。一名苦薏。爲外科癰腫藥也。其味辛而且苦。大能散火散气。故凡癰毒疔腫瘰眼目熱痛。婦人瘀血等癥。無不得此則治。以辛能散气。苦能散火者是也。是以經驗方治瘰未破。用根煎酒熱服。渣敷自消。孫氏治毒方用此。連根葉搗爛。煎酒熱服取汗。以渣敷貼。或用蒼耳同入。或作湯服。或爲末酒調。自無不可。﹝衛生簡易方﹞但胃气虛弱。切勿妄投。﹝震亨曰。野菊花服之大傷胃气。﹞

上編﹨卷三散劑

平散

﹝水艸﹞入肝散風入脾利濕浮萍﹝專入肝脾﹞。浮於水上。體輕气浮。辛寒。古人謂其發汗勝於麻黃。下水捷於通艸一語。括盡浮萍治功。故凡風濕內淫。癱瘓不舉。在外而見肌膚搔癢。一身暴熱。在內而見水腫不消。小便不利。用此疏肌通竅。俾風從外散。濕從下行。而癱與瘓其悉除矣。至本經載長須髮者。以毛竅利而血脈榮也。﹝風去血榮。﹞止消渴者。以經气和而津液復也。﹝熱去津生。﹞勝酒者。以陽明通達而能去酒毒也。總皆因其體浮。故能散風。因其气寒。故能勝熱。因其產於水上。故能以水利水耳﹗用浮萍其背紫色爲末。蜜丸彈子大。空心酒服。然必大實大熱。方可用此。若表虛自汗者。其切禁焉。燒煙辟蚊亦佳。但气虛切勿近此。﹝繡見有一婦人用此辟蚊。其兒僅兩周耳。因此卽斃。﹞

上編﹨卷三散劑

平散

﹝隰艸﹞祛風養肺滋腎明目甘菊﹝專入肝肺腎。﹞生於春。長於夏。秀於秋。得天地之淸芳。﹝時珍曰。菊春生。夏茂。

秋花。冬實。﹞稟金精之正气。其味辛。故能祛風而明目。其味甘。故能保肺以滋水。其味苦。故能解熱以除燥。凡風熱內熾而致眼目失養。翳膜遮睛。與頭眩暈惡風濕痺等癥。服此甘和輕劑。以平木﹝補金平木。﹞制火。﹝補水制火。﹞養肺﹝肺養則木平。﹞滋腎。﹝腎滋則火制。﹞俾木平則風熄。火降則熱除。而病無不愈矣。﹝金水二髒藥。﹞是以除目翳膜。有同枸杞相對蜜丸。久服永無目疾。以單瓣味甘者入藥。﹝景煥牧豎閒談云。眞菊延齡。野菊泄人。正如黃精益壽。鉤吻殺人之意。﹞黃入陰分。白入陽分。紫入血分。術及枸杞根桑根白皮爲使。

上編﹨卷三散劑

平散

﹝隰艸﹞疏肺泄寒虛實寒熱通用款冬花﹝專入肺﹞。按書旣載辛溫純陽。又載瀉熱消痰除煩。定驚明目。治咳逆上气喘渴。曁喉痺。肺痿肺癰咳吐膿血等癥。其藥似屬兩岐。詎知所謂純陽者﹗因其气味上達。入陽而不入陰。﹝的解﹞且經霜雪而秀。故謂其气純陽。所謂能治咳逆者。因其咳因寒入。得此溫暖以爲疏滯。則寒自順而下矣。﹝溫能散寒。﹞所謂能除熱痰而嗽者。亦是熱因寒入。痰因熱成。除寒而熱可淸。﹝除熱亦在除寒。﹞除熱而寒自解。﹝肺爲淸淨之府。不容物雜。一有外感。則气逆而不伸。一有內傷。則肺燥而不潤。所以在喉則有如癢如梗。咳自外入者。宜辛宜溫。咳自內成者。宜滋宜補。故外宜於疏散。而收斂最忌。內則宜於滋養。而宣泄非宜。款冬气味辛溫。可以疏泄肺郁。而水虧火嗽。則有宜於冬地。勞嗽骨蒸。則有宜於丹皮地骨。

﹞所謂能治肺痿肺癰咳吐膿血者。亦是肺虛得此以爲溫潤。故能服之卽止。若使血因實致。

則此斷屬難投。況此𨿽云純陽。於火更不克助。故辛溫之內。仍有和暖之意。是以書載可爲寒熱虛實通用。生河北關中者良。﹝世多以枇杷蕊僞。﹞揀淨花。甘艸水浸暴用。得紫菀良。杏仁爲使。惡皂莢硝石玄參。畏黃貝母﹝貝母𨿽畏。得之反良。﹞連翹麻黃靑葙辛夷。

上編﹨卷三散劑

平散

﹝蔓艸﹞入肺淸熱降气除寒馬兜鈴﹝專入肺﹞。辛苦性寒。體輕而虛。熟則四開象肺。因苦則能入肺降气。因寒則能瀉熱除痰。因辛則於寒中帶散。故肺熱痰喘聲音不淸者。服此最宜。且其體輕則性上湧。故纂要治蛇虫毒。一味濃煎。服之探吐。其毒卽解。﹝湯劑用之多作吐。﹞至有云服馬兜鈴能補肺陰者。取其熱淸气降。而肺自安之意。錢氏用此。同阿膠糯米補肺。其功原在糯米阿膠耳。

豈馬兜鈴之謂哉﹖又云可治腸風痔。以肺與大腸爲表裏。腸胃之熱。本於肺臟所移。肺淸而腸之熱與之俱淸耳。﹝日華本艸治痔腫痛。以馬兜鈴於瓶中燒煙燻病處良。﹞若肺寒喘嗽失音者切忌。去筋膜。取子用。

上編﹨卷三散劑

平散

﹝山艸﹞入肺澀血散瘀白芨﹝專入肺﹞。味苦而辛。性澀而收。微寒無毒。方書旣載功能入肺止血。又載能治跌撲折骨。湯火灼傷。惡瘡癰腫。敗疽死肌。得非似收不收。似澀不澀。似止不止乎。不知書言功能止血者。是因性澀之謂也。﹝血出於鼻。是由淸道而至。血出於口。是由濁道而來。嘔血出於肝。吐血出於胃。痰帶血。出於脾。咯血出於心。唾血出於腎。摘玄云。試血法。吐水內浮者。肺血也。沈者。肝血也。半浮半沈者。心血也。服白芨須隨所見。以羊肺肝心同服者佳。﹞書言能治癰疽損傷者。是因味辛能散之謂也。此藥澀中有散。補中有破。故書又載去腐逐瘀生新。至云重囚肺有白芨一事。因剖而見。色猶不變。𨿽云肺葉損壞可以復生。然終涉於荒唐。未可盡信。﹝臺州獄吏憫一重囚。囚因感之云。吾七犯死罪。遭刑拷。肺皆損傷。得一方。用白芨末米飲送下。其效如神。後囚淩遲。剖開胸。見肺間竅穴。皆白芨塡補。色猶不變也。﹞手足皴裂。面上黑。﹝卽面瘡﹞並跌打損傷。﹝酒調服。﹞湯火灼傷。﹝油調敷。﹞用治亦效。紫石英爲使。惡杏仁。反烏頭。

上編﹨卷三散劑

平散

﹝夷果﹞治胸膈瘴癘膨脹檳榔﹝專入腸胃﹞辛苦而溫。書何言其至髙之气。彼獨能瀉。使之下行以至於極。以其味苦主降。性如鐵石之重。故爾有墜下之力耳。是以無堅不破。無脹不消。無食不化。無痰不行。

無水不下。無气不除。無虫不殺。﹝如陰毛住虱。用此煎水以洗。﹞無便不開。﹝凡開二便藥內。多有用此。﹞故凡裏急後重。﹝同木香用。﹞嵐瘴癘瘧。﹝如達原飲治疫用此。﹞並水腫腳气。酒醉不醒。無不因其苦溫辛澀之性。以爲開泄行气破滯之地耳﹗至書所云飽能使之饑。

醉能使之醒者。以其能下气也。饑能使之飽。醒能使之醉者。以檳榔必用葉裹嚼。葉气味辛溫。得此能除中外之气。以散瘴癘之邪也。﹝嶺南瘴地。多以檳榔代茶。﹞然非瘴之地。

不可常服。恐其能泄眞气耳﹗雞心尖長。劈之作錦紋者良。﹝時珍云。嶠南地熱。四時出汗。人多黃瘠。食之則髒气疏泄。一旦病瘴。不敢發散攻下。豈盡气候所致﹖檳榔蓋亦爲患。

殆未思耳。又朱晦庵檳榔詩云。憶昔遊南日。初嘗面發紅。藥囊知有用。茗碗詎能同。蠲疾收殊效。修眞錄異功。三彭如不避。縻爛七非中。亦以其治疾殺虫之功。而不滿其代茶之俗也。﹞

上編﹨卷三散劑

平散

﹝夷果﹞散無形胸膈膨脹腹皮﹝專入腸胃。時珍曰。大腹以形名。所以別雞心檳榔。弘景曰。向陽者爲檳榔。向陰者爲大腹也。﹞辛熱性溫。比之檳榔大有不同。蓋檳榔性苦沈重。能泄有形之滯積。腹皮其性輕浮。﹝故能入腹。﹞能散無形之積滯。故痞滿膨脹。水气浮腫。香港腳壅逆者宜之。惟虛脹禁用。以其能泄眞气也。子似檳榔。腹大形扁。﹝治功與檳榔同。﹞取皮酒洗後。以豆汁洗過。

曬漧煨切用。﹝思邈曰。鴆鳥多棲其樹。故宜洗淨。﹞

上編﹨卷三散劑

平散

﹝灌木﹞散肝風熱蕤核﹝專入肝。﹞眼科藥也。凡眼多因風熱乘肝。以致血虛而目不得明。故病必見上下眼胞風腫弦爛。左右熱障。﹝仁齋曰。拘急牽颼。瞳靑胞白。癢而淸淚。不赤不痛。是爲風眼。烏輪突起。胞硬紅腫。眵淚濕漿。裏熱刺痛。是爲熱眼。眼渾而淚。胞腫而軟。上壅。酸澀微赤。是爲气眼。風與熱並。則癢而浮赤。風與气搏。則癢澀皆沈。血熱交聚。故生淫膚粟肉紅縷偸鍼之類。气血不至。故有眇視胞垂雀眼盲障之形。淡紫而隱紅者爲虛熱。鮮紅而妒赤者爲實熱。兩呈露生肉者。此心熱血旺。白睛紅膜如傘紙者。此气滯血凝。熱滯則瞳人內湧。白睛帶赤。冷癥則瞳仁靑綠。白睛枯槁。眼熱經久。復爲風熱所乘。則赤爛。

眼中不赤。但爲痰飲則作疼。肝气不順而挾熱。所以羞明。熱气蓄聚而傷飽。所以胞合。白睛帶赤或紅筋者。其熱在肺。上胞下胞或目唇間如瘡點者。其熱屬脾。翳起肺家受熱。翳如碎米狀者易散。翳如梅花者難消。﹞得此溫能散風。﹝气不甚溫。﹞寒能勝熱。甘能補血。俾火退淚止。而目疾瘳矣。赤筋在翳膜外者。得此則宜。﹝撥云膏取下翳膜。蕤仁去油五分。

靑鹽一分。豬子五錢。共搗二千下如泥。收點之。又方。蕤仁二兩。去油。入白蓬砂一錢。麝香二分。研勻收。去翳妙不可言。﹞湯浸。去皮尖。劈作兩片。芒硝木通通艸同煎一伏時。取出研膏入藥。

上編﹨卷三散劑

平散

﹝喬木﹞燥脾殺虫散皮膚骨節濕熱蕪荑﹝專入脾。兼入肝﹞。味辛而苦。﹝時珍曰。蕪荑有大小兩種。小者卽楡莢也。揉取仁。

醞爲醬。味尢辛。人多以外物相和。不可不擇去之。入藥皆用大蕪荑。別有種。﹞气溫無毒。功專燥脾。去風化食殺虫。緣虫生於人腹。多因濕爲之兆。滯爲之得。風爲之助。寒爲之成。上侵人咽。下蝕人肛。或附脇背。或隱胸腹。大則如鱉。小則如錢。治法惟當用此煎服。兼用暖胃益血理中之類。乃可殺之。且不獨殺虫如是。卽其皮膚骨節。濕熱內入。畱連不解。以致穢垢不淸。得以合其辛散等藥。亦能去風除濕。而使气血調和。肢節安養。而無癱瘓痿痺之候矣﹗柰世僅知掃虫殺蠱。﹝蠱牙作痛。以蕪荑仁安蛀孔中。及縫中甚效。﹞而不知此更散皮膚骨節淫濕。其亦未達本經之旨耳。形類楡莢。陳久气膻者良。

上編﹨卷三散劑

平散

﹝灌木﹞除風寒濕香港腳五加皮﹝專入肝腎﹞。今人僅知此能理香港腳。而不知其香港腳之病。因於气寒濕三气而成。

風勝則筋骨爲之拘攣。濕勝則筋脈爲之緩縱。男子陰痿囊濕。女子陰癢虫生。小兒腳軟寒濕。

則血脈爲之凝滯。筋骨爲之疼痛。而腳因爾莫行。服此辛苦而溫。辛則气順而化痰。苦則堅骨﹝骨屬腎﹞而益精。溫則祛風﹝肝主風﹞而勝濕。凡肌膚之瘀血。筋骨之風邪。靡不因此而治。蓋濕去則骨壯。風去則筋彊。而腳安有不理者乎﹖但此𨿽屬理腳之劑。仍不免有疏泄之虞。須於此內參以滋補之藥。則用之歷久而不變矣。勿謂有五加之說。遂信竟爲理腳聖藥。而置金玉滿車於不問也。﹝昔孟綽子董士固相與言云。寧得一把五加。不用金玉滿車。寧得一斤地楡。不用明月寶珠。時珍曰。五加治風濕痿痺。壯筋骨。其功良深。仙家所述𨿽若過情。蓋獎辭多溢。亦常理耳﹗﹞莖靑節白。骨硬皮黃根黑。芬香五葉者佳。遠志爲使。惡玄參。

上編﹨卷三散劑

平散

﹝灌木﹞祛風逐熱固腎石南葉﹝專入肝。﹞味辛而苦。按辛則有發散之能。苦則具有堅腎之力。若使辛苦而熱。

則云婦人久服思男。其理或可信矣。然此止屬辛苦而性不熱。則治止可以言祛風。而補陰之說。

亦止因苦堅腎。而腎不泄。因辛散風。而陰不受其蹂躪也。﹝的解﹞若竟以爲補陰滋水。則理已屬有礙。而尙可云補火以思男者乎﹖﹝醫書類多如此惑人。﹞若果有之。則凡類於此者。

何莫不爲思男之品。而附桂之雄。又將置之於何等地矣。李時珍亦明醫中人。何竟附和而有是言耶。庵之辟。宜其有是。﹝汪昂曰。按石南葉補陰祛風則有之。然味辛不熱。不助相火。亦未聞邪淫方中用石南葉者。別錄思男之說。殆不可信。﹞出關中者炙用。五加皮爲使。

惡小薊。

上編﹨卷三散劑

平散

﹝山果﹞宣肺气燥脾濕橘皮﹝專入脾肺。兼入大腸﹞。味辛而溫。治𨿽專主脾肺。﹝時珍曰。脾乃元气之母。肺乃攝气之簽。故橘皮爲二經气分藥。﹞調中快膈。導痰消滯。利水破癥。宣五臟理气燥濕。﹝汪自曰。大法治痰以健脾順气爲主。潔古曰。陳皮枳殼利其气而痰目下。﹞然同補劑則補。同瀉劑則瀉。同升劑則升。同降劑則降。各隨所配而得其宜。﹝凡補藥澀藥。必佐陳皮以利气。﹞且同生薑。則能止嘔。﹝十劑篇云。宣可去壅。生薑橘皮之屬是也。﹞同半夏則豁痰。同杏仁則治大腸气閉。同桃仁則治大腸血閉。至其利气。𨿽有類於靑皮。但此气味辛溫。則入脾肺而宣壅。不如靑皮專入肝疏泄。而無入脾燥濕。入肺理气之故也。﹝諸濕皆屬於脾。諸气皆屬於肺。﹞然多服亦能損气。﹝胃气亦賴痰養。不可用此盡攻。﹞用補畱白。下气消痰除白。﹝出聖濟﹞卽書所名橘紅。﹝今人有以色紅形小如枳實者代充。其破气實甚。﹞然亦寓有發表之意。﹝以皮治皮意。﹞核治疝痛偏墜。﹝凡核多入腎。而橘核尢入囊核。亦物類相感意。時珍曰。橘核入足厥陰肝。與靑皮同功。故治腰痛疝痛。及內卵腫偏墜。或硬如石。或腫至潰。有極核丸。用之有效。﹞葉散癰腫。﹝莫彊中爲丰城令時得疾。凡食已。輒胸滿不下。百方不效。偶家人合橘紅湯。因取嘗之。似相宜。連日飲之。一日。忽覺胸中有物墜下。大驚目瞪。自汗如雨。須臾腹痛。下數塊如鐵彈子。臭不可聞。自此胸次廓然。其疾頓愈。蓋脾之冷積也。其方用橘皮一斤去穣。甘艸鹽花各四兩。爲末。煮幹點服。名二腎散。丹溪變爲潤下丸。用治痰气有效。惟气實人服之相宜。气不足者。不宜用之也。﹞取廣陳久者良。﹝陳則烈气消散。故名陳皮。與半夏同用。名爲二陳。﹞治火痰童便制。寒痰薑汁制。治下焦鹽水制。核去皮炒用。

上編﹨卷三散劑

平散

﹝山果﹞行肝气滯靑皮﹝專入肝﹞。本於橘生。其皮則一。何爲因靑而異。蓋猶人當少壯。則性燥暴而少柔。人當老年。則性漸減而不燥。靑皮未經寒暑。燥气不消。故其賦性最劣。其色靑。靑屬木。木主肝。故靑獨於肝經則入。其味苦。故能入肝而下气。﹝杲曰。靑皮乃足厥陰引經之藥。能引食入太陰之倉。破滯消堅。皆治在下之病。﹞然仍兼有辛气內存。故於下中仍兼宣泄。﹝柴胡疏上焦肝气。靑皮平下焦肝气。陳皮浮而上入脾肺气分。靑皮沈而降入肝膽气分。气味各別如此。﹞是以書載力能發汗。﹝時珍曰。小見消積。多用靑皮。最能發汗。﹞破泄削堅。除痰消痞。並气郁久怒。久瘧結癖。﹝嘉謨曰。久瘧熱甚。必結癖塊。宜多服靑皮湯。內有靑皮疏利肝邪。則癖自不結也。﹞疝痛﹝疝痛有由足厥陰鬱气。﹞乳腫。﹝丹溪曰。乳房屬陽明。

乳頭屬厥陰。乳母或因忿怒鬱悶。濃味釀積。致厥陰之气不行。故竅不得開。陽明之血騰沸。故熱甚而化膿。亦有其子有滯痰膈熱。含乳而搖噓气。致生結核者。初起便須忍痛揉軟。吮令汗透。自可消散。治法以靑皮疏肝滯。石膏淸胃熱。甘艸節行濁血。栝蔞消腫導毒。

或加沒藥橘葉金銀花蒲公英皂角少酒。若於腫處灸三五壯尢佳。久則凹陷。名乳巖。不可治矣。﹞無不奏效。但有汗气虛切忌。﹝時珍曰。有滯气則破滯气。無滯气則損眞气。﹞醋炒用。﹝時珍曰。治之以醋。所謂肝欲散。急食辛以散之。以酸泄之。以苦降之也。﹞

上編﹨卷三散劑

平散

﹝水果﹞升陽散瘀荷葉﹝專入膽﹞。其味𨿽苦。其气𨿽平。然生水土之下。污穢之中。挺然獨立。實有長養生發之气。故昔人謂其色靑。主屬木。其形仰。主上行。其中空。主上發。其象震。主入膽。爲東方膽木必用之藥。故潔古枳術丸方。用荷葉燒飯爲丸。取其以爲升發脾胃之气。﹝杲曰。

素問云。履端於始。序則不愆。荷葉生於水土之下。污穢之中。挺然獨立。其色靑。其形仰。其中空。象震卦之體。食藥感此气之化。胃气何由不升乎﹖用此爲引。可謂遠識合道矣﹗更以燒飯和藥。與白術協力滋養。補令胃濃。不致內傷。其利廣矣。﹞東垣淸震湯用此以治頭面風痛等癥。取其以爲升發風寒之具。﹝淸震湯用荷葉一枚。升麻蒼術各五錢。煎服。﹞聞人規用此以治痘瘡風寒外襲。變黑倒靨。取其以爲溫肌散邪之自。﹝聞人規論云。痘瘡已出。復爲風寒外襲。則竅閉血凝。其點不長。或變黑色。此爲倒靨。必身體四肢微厥。但溫肌散邪。則熱气復行而斑自出也。宜紫貝荷葉散治之。蓋荷葉能升發陽气。散瘀血。畱好血。僵蠶能解結滯之气故也。此藥易得。而活人甚眾。勝於人牙龍腦也。﹞證治要訣用此一味燒灰單服。以治陽水浮腫。取其溫以行水之意。至入脾胃。須用其蒂。謂之荷鼻。取其味濃獨勝他處。但服荷葉過多。令人瘦劣。非可常用。試觀丹士縮銀。用荷葉同。而銀質頓輕。於此可知其槪矣。

上編﹨卷三散劑

平散

﹝造釀﹞散气調中溫胃化痰逐水消滯神曲﹝專入脾胃﹞。辛甘气溫。其物本於白面杏仁赤小豆靑蒿蒼耳紅蓼六味作餅蒸鬱而成。﹝造曲法。以五月五日﹑六月六日﹑用白面百斤。赤豆未。杏仁泥。靑蒿蒼耳紅蓼汁各三升。

以配靑龍白虎朱雀玄武騰蛇勾陳六神。通和作餅。生黃衣。曬收陳久。炒用。﹞其性六味爲一。故能散气調中。溫胃化痰。逐水消滯。小兒補脾。輕平等藥。醫多用此以爲調治。﹝養胃丸治脾胃俱虛。用神曲六兩。麥芽三兩。炮漧薑四兩。烏梅肉焙四兩。爲末水下。又啟微集云。神曲治目病。生用能發其生气。熟用能斂其暴气也。﹞蓋取辛不甚散。甘不甚壅。

溫不見燥也。然必合以補脾等藥並施則佳。若孕婦無積。及脾陰不足胃火旺者。並勿用耳。

義與麥芽同也。

上編﹨卷三散劑

平散

﹝石﹞活血脈散風熱鑪甘石﹝專入胃。﹞系金銀之苗。產於金銀坑中。﹝造化指南云。鑪甘石受黃金白銀之气。

燻陶三十年方能結成。﹞狀如羊腦。松似石脂。能點赤銅爲黃。甘辛而澀。气溫無毒。其性專入陽明胃。蓋五味惟甘爲補。惟溫爲暢。是能通和血脈。故腫毒得此則消。而血自能克止。

肌亦自克能生也。辛溫能散風熱。性澀能粘翳膜。故凡目翳得此。卽能撥云也。﹝宣明方。

鑪甘石靑礬朴硝等分爲末。每用一字。沸湯化。溫洗日三次。﹞有用此治下疳陰濕。並齒疏陷物者。亦此義耳。﹝鑪甘石火醋淬五次一兩。孩兒茶三錢。爲末。麻油調敷立愈。又集玄方。因齒疏物陷。用鑪甘石寒水石等分爲末。每用少許擦牙。忌用銅刷。久久自密。﹞

時珍常用甘石飛。海螵蛸硼砂。等分爲細末。朱砂依分減半。同入點諸目病皆妙。用童便良。

上編﹨卷三散劑

平散

﹝石﹞散肺分寒燥不潤白石英﹝專入肺﹞。味甘而辛。性溫無毒。按理似非潤藥濕藥矣。而十劑偏指此屬濕劑。

謂枯則爲燥。宜用白石英紫石英之屬以濕之。不幾令人眩惑乎﹖詎知書之言濕。有以濕爲濕者。

有以燥爲濕者。以濕爲濕。人易知。以燥爲濕。人難明。玆而曰濕。是以燥以溫爲濕矣。﹝從溫濕言。﹞石英性本辛溫。辛則能以化液。溫則能以滋潤。故𨿽辛若濕。﹝因辛始濕。﹞是以寒燥不潤之癥。﹝燥從寒字點出。明甚。﹞得此辛以暢達。而滯不致見枯。此十劑所以以辛以溫爲濕而言也。書曰服此可治咳逆胸寒。消渴陰痿。風痺溺閉。肺痿肺癰。吐膿吐血等癥。

是亦辛溫潤肺之一驗矣。但系石類。只可暫用。﹝頌論乳石。謂乳者陽中之陰。石者陰中之陽。故陽生十一月後甲子服乳。陰生五月後甲子服石。然而相反相惡。動則爲害不淺。故乳石之發。方治𨿽多。而罕有濟者。誠不可輕餌也。﹞凡服宜食冬瓜龍葵以壓石气。忌芥菜蔓靑蕪夷葵薺。白如水銀者良。

上編﹨卷三散劑

平散

﹝石﹞散肝心血分寒燥不潤紫石英﹝專入肝心﹞。卽系石英之紫色者。故爾別其名曰紫。性味俱同。而紫卽能直入血分。

不似白石英因其色白。功專潤肺。止就肺部之病而言之也。紫能入血治療。凡婦人子戶。因於風寒內乘絕孕。男子寒熱咳嗽驚悸。夢魂不安。服此則能鎭魄安神。爲心肝經溫血要藥。

﹝時珍曰。上能鎭心。重以去怯也。下能益肝。濕以去枯也。心生血。肝藏血。其性緩而補。故心神不安。肝血不足。及女子血海虛寒不孕者宜之。別錄言其補心气。甄權言其養肺气。殊昧气陽血陰營衛之別。﹞但陰虛火旺者切忌。醋淬七次。研末水飛用。畏附子。惡黃連。

上編﹨卷三散劑

平散

﹝卵生﹞祛散風寒痰濕僵蠶﹝專入肝。兼入肺胃﹞。辛寒微溫。大率多屬祛風散寒。燥濕化痰。溫行血脈之品。

故書載能入肝。兼入肺胃。以治中風失音。頭風齒痛。喉痺咽腫。是皆風寒內入。結而爲痰。﹝時珍曰。僵蠶。蠶之病風者也。治風化痰。散結行經。所謂因其气相感而以意使者也。又人指甲軟薄者。用此燒煙燻之則濃。亦是此義。蓋厥陰陽明之藥。故又治諸血病瘧病疳病也。

﹞合姜湯調下以吐。假其辛熱之力。以除風痰之害耳。﹝仁存開關散用白僵蠶炒白礬半生半燒等分爲末。每以一錢。用自然薑汁調灌。得吐頑痰立效。小兒加薄荷。聖惠方用白僵蠶三七枚。乳香一分。爲末。每以一錢燒煙。燻入喉中。涎出卽愈。王氏博濟如聖散。治喉痺用白僵蠶天南星等分。生研爲末。每服一字。薑汁調灌卽愈。後以生薑炙過含之。怪癥方酒後咳嗽。用白僵蠶焙研末。茶服效。﹞又云能治丹毒瘙癢。亦是風與熱熾。得此辛平之味拔邪外出。則熱自解。又云能治瘰結核痰瘧。血病崩中帶下。亦是風木乘肝。得此辛溫之味以行血脈。則血气安和而病自消。又云能治小兒驚疳。膚如鱗甲。亦是胎元气血不足。得此辛鹹煎湯除垢。則鱗自去。﹝膚如鱗甲。病名胎垢。﹞卽是諸癥以推。則知古之用藥。悉從物理勘出。豈有他謬奇巧於其中者哉﹖但此非由外感而用是藥。則非治耳﹗頭蠶色白條直者良。

米泔浸一日。待桑涎浮出。取起焙漧。拭淨肉毛口甲。搗用。惡桑螵蛸茯神茯苓桔梗萆。

上編﹨卷三散劑

平散

﹝卵生﹞宣皮膚風濕蠶沙﹝專入肝脾。兼入胃﹞。卽晚蠶所出之屎也。玩書所著治功。多有祛風除濕之能。

所述治癥。多是肢節不遂。皮膚頑痺。腰膝冷痛。冷血瘀血。腸鳴消渴。爛弦風眼。緣蠶食而不飲。其食出則气燥。燥則可以勝濕去風。凡一切皮膚等疾。因於風濕而至者。﹝上癥俱就風濕而言。﹞無不得此以爲調治。且味辛而兼甘。故凡水火相激而見腸鳴。得此甘以和之。燥熱而見消渴不止。得此辛以潤之。﹝燥渴仍屬風邪。故辛可以得潤。﹞是以用此炒黃。袋盛浸酒。

以去風緩不隨。皮膚頑痺。﹝冠氏曰。醇酒三升。拌蠶沙五斗。蒸熱鋪暖室席上。令患冷風气痺人。以患處就臥。濃覆取汗。不愈。間日再作。須防昏悶。﹞曁爛弦風眼。用此油浸塗患卽愈。﹝汪昂曰。目上下胞屬脾。脾有風濕則虫生弦爛。用新瓦炙爲末。少加雄黃麻油調敷。又治蛇串瘡。有人食烏梢蛇渾身變黑。漸生鱗甲。見者驚縮。鄭奠一令日服晚蠶沙五錢。盡一二斗。久之乃愈。﹞昔史國公用此浸酒。﹝色淸味美。﹞以治風痺。義多根此。然惟晚者爲良。早蠶者不堪入藥。以飼火烘。故有毒也。

上編﹨卷四瀉劑

滲濕

病之切於人身者。非其火之有餘。卽其水之不足。火衰則水益勝。水衰則火益熾。昔人云。

火偏盛者。補水配火。不必去火。水偏多者。補火配水。不必去水。譬之天乎﹖此重彼輕。

其重於一邊者勿補。則只補足輕者之一邊也﹗決不鑿去砝馬。審是則凡水火偏勝。決無鑿去砝馬用瀉之理。推是稟體素濃。髒气偏勝。並或外邪內入。阻遏生機。如濕气流行。土受水制。在初濕气內盛。能毋滲而泄乎﹖久而水气橫逆。泛流莫禦。能無決而去乎。此水之宜滲宜瀉者然也。火气內熾。一火發動。眾火劑起。衝射搏激。莫可名狀。此火之不得不瀉者也。熱气內蒸。水受煎熬。苟不乘勢卽解。則眞陰立槁。此又熱之不得不瀉者也。至於或熱或火。結而爲痰。或熱或火。盈而爲气。痰之微者。或從滲濕瀉濕之藥以去。若使痰甚而湧。宜用苦宜苦鹹之藥以降。气之微者。或用瀉火瀉熱之藥以消。若使气盛而迫。須用苦寒苦劣之藥以下。其有稟受素虧。邪气不甚。則止酌以平劑以投。不可槪用苦寒。以致胃气有損。又按濕爲陰邪。凡人坐臥卑地。感受濕蒸。及或好食生冷。遏其元陽。郁而爲熱。在初受邪未深。不必竟用重劑。惟取輕淡甘平以滲。然滲亦須分其臟腑。如扁豆山藥陳倉米茯苓浮萍通艸鴨肉鯽魚鯉魚澤蘭。是滲脾胃之濕者也。但茯苓則兼肺腎以同治。通艸則止合腎以共理。鯽魚則止合腎以皆滲。故暑濕燻蒸。三焦混亂。宜用扁豆以除之。胃气不平。煩渴不止。宜用倉米以止之。脾虛熱泄。宜用山藥以滲之。水腫不消。宜用浮萍以利之。淋閉不通。

宜用通艸以開之。腸風下血。膈气吐食。宜用鯽魚以理之。陳气不化。宜用澤蘭以去之。

虛癆嗽腫。宜用鴨肉以平之。腫嗽泄瀉。宜用茯苓以利之。水腫香港腳。宜用鯉魚以治之。又如楡白皮冬葵子神曲石鐘乳。是滲腸胃之濕者也。故五淋腫滿。胎產不下。宜用楡白皮冬葵子以服之。乳汁不通。宜用石鐘乳以通之。又如茯神萱艸。是滲心經之濕者也。故驚悸健忘。水濕內塞。宜用茯神以利之。消渴心煩。宜用萱艸以釋之。他如腎有邪濕。癥見心气不交。則有桑螵蛸以治之。癥見楊梅毒結。則有土茯苓以導之。但土茯苓則兼諸髒之濕同理。肺有邪濕。汗閉不泄。則有姜皮以發之。肺气不降。則有通艸以通之。肝有邪濕。而見子腫風癆。則用天仙藤以治之。至於濕熱稍勝。藥非輕劑可治。則又另有瀉劑。而非斯藥所能盡者也。

上編﹨卷四瀉劑

滲濕

﹝蔓艸﹞淸肺通乳利水通艸﹝專入肺胃﹞。气味甘淡。體輕色白。有類燈心。﹝時珍曰。有細孔。兩頭皆通。故名通艸。卽今所謂木通也。今之通艸。乃古之通脫木也。頌曰。古方所用通。皆今之木通。其通脫木。稀有用者。﹞功同入肺。引熱下降。及利小便。通淋治腫。﹝杲曰。通艸瀉肺利小便。

甘平以緩陰血也。與燈艸同功。宜生用之。﹞然燈心質小气寒。則兼降心火。此則兼入胃通气上達而下乳汁之爲異耳。﹝時珍曰。通艸色白而气寒。疏淡而體輕。﹞況此體大气輕。滲淡殆甚。能升能降。旣可入肺而淸熱。復能上行而通胃。東垣用此以治五種水腫癃閉。非取气寒能降。味淡能升之意乎﹖仲景用此合當歸芍藥桂枝細辛大棗甘艸。名爲當歸四逆湯。以治傷寒邪入厥陰。非取通艸以通營衛之意乎﹖但孕婦勿服。

上編﹨卷四瀉劑

滲濕

﹝蔓艸﹞消水除濕尢解楊梅結毒土茯苓﹝專入胃肝。兼入腎腸﹞。甘淡气平。功有等於萆。治能除濕消水。去淸分濁。

然此尢解楊梅瘡毒。蓋楊梅瘡多由嵐瘴燻蒸。與淫穢濕熱之邪交互而成。﹝時珍曰。楊梅瘡古方不載。亦無病者。近時起於嶺表。傳及四方。蓋嶺表風土卑炎。嵐瘴燻蒸。飲啖辛熱。男女淫猥。濕熱之邪蓄積旣深。發爲毒瘡。遂致互相傳染。自南而北。徧及海宇。然皆淫邪之人病之。﹞其癥多屬陽明﹝胃﹞厥陰。﹝肝﹞而兼及他經。蓋相火寄於厥陰。肌肉屬於陽明故也。

如兼少陰太陰。則發於咽喉。兼太陽少陽。發於兩角。若用輕粉劫劑。毒瓦斯竄入經絡筋骨。

莫之能出。變爲筋骨攣拘。發爲結痛。遂成痼疾。﹝時珍曰。水銀性走而不守。加以鹽礬。

升爲輕粉銀朱。其性燥烈。善逐痰涎。涎乃脾之液。此物入胃。气歸陽復。故涎被劫。隨火上升。從喉頰齒縫而出。故瘡卽幹痿而愈。若服之過劑。及用不得法。則毒瓦斯竄入經絡筋骨之間。莫之能出。痰涎旣去。血液耗涸。筋骨失其所養。營衛不從。筋骨攣痛。發爲癰毒疳漏。久則生虫爲癬。手足皴裂。遂成痼疾。﹞須用此一兩。外用金銀花防風木通木瓜白蘚皮各五分。皂莢子四分。人參當歸各七分。日服三劑。﹝時珍曰。用此能健脾胃。去風濕。

脾胃健則營衛健。風濕去則筋骨利。故諸癥多愈。又云。此名搜風解毒湯。犯輕粉病深者月餘。淺者半月卽愈。﹞忌飲茶酒肉面鹽醋。並戒房勞百日。渴飲土茯苓湯。半月方愈。取其濕熱斯除。而濁陰得解矣。白者良。忌茶。

上編﹨卷四瀉劑

滲濕

﹝寓木﹞滲脾肺濕伐肝胃水邪茯苓﹝專入脾胃。兼入肺肝﹞。色白入肺。味甘入脾。味淡滲濕。故書皆載上滲脾肺之濕。下伐肝腎之邪。其气先升﹝淸肺化源。﹞後降。﹝下降利水。﹞凡人病因水濕而見气逆煩滿。心下結痛。呃逆嘔吐。口苦舌漧。水腫淋結。憂恚驚恐。及小便或澀或多者。﹝諸病皆從水濕所生而言。﹞服此皆能有效。﹝故治亦從水濕生義。﹞故入四君。則佐參術以滲脾家之濕。入六味。則使澤瀉以行腎邪之餘。最爲利水除濕要藥。書曰健脾。卽水去而脾自健之謂也。又曰定魄。﹝肺藏魄。﹞卽水去而魄自安之意也。且水旣去。則小便自開。安有癃閉之慮乎﹖水去則內濕已消。安有小便多見之謂乎﹖故水去則胸膈自寬。而結痛煩滿不作。水去則津液自生。

而口苦舌漧悉去。﹝故效亦從水濕旣去而見。﹞惟水衰精滑。小便不禁。非由水濕致者切忌。

恐其走表泄气故耳。苓有赤白之分。赤入小腸。白入膀胱。白微有補。赤則止瀉濕熱。一气一血。自不容混如此。至皮專治水腫膚脹。以皮行皮之義。﹝凡腫而煩渴。便閉溺赤。屬陽水。有五皮散疏鑿飲。不煩渴。大便溏。小便數。不赤澀。屬陰水。宜實脾飲疏气飲。腰以上腫者宜汗。腰以下腫者宜利小便。﹞以大塊堅白者良。﹝系松根靈气結成。﹞惡白蘞。畏地楡秦艽龜甲雄黃。忌醋。

上編﹨卷四瀉劑

滲濕

﹝寓木﹞導心痰濕茯神﹝專入心﹞。功與茯苓無異。但神抱心以生。苓則不從心抱。故苓則能入脾與腎。

而神則多入心耳。書曰服此開心益智。安魂﹝肝藏魂。﹞定魄。﹝肺藏魄。﹞無非入心導其痰濕。故能使心與腎交通之謂耳。﹝的解﹞心木書名黃松節。味苦性溫。能治諸筋攣縮。偏風斜。心掣健忘。﹝汪昂曰。方用心木一兩。乳香一錢。石器炒研。名松節散。每服二錢。木瓜湯下。

治一切筋攣疼痛。乳香能伸筋。木瓜能舒筋也。﹞亦是入血滲濕之意。取苓有心者是。﹝汪昂曰。以其抱心。故能治心也。﹞去皮及中木用。

上編﹨卷四瀉劑

滲濕

﹝魚﹞利水消腫鯉魚﹝專入脾﹞。气味甘平。每於急流之水跳躍而下。是鯉已有治水之功。且甘能入脾。

故書載能下气利水。凡因水气內停。而見咳气上逆。黃膽水腫香港腳等癥。服此則能以消。河間云。鯉之治水。因其气以相感。﹝猶之治水。﹞是以外臺祕要用赤小豆一升。水二升。煮作三升餘。攄去渣。頓盡服利。利盡卽愈。又治孕婦水腫亦效。然性稟六陰陽气初生。﹝故爲陰中之陽。﹞故多食則能動風發熱也。鯉鱗燒灰存性。可治產後血滯。鯉骨燒灰。可療魚骨鯁。

上編﹨卷四瀉劑

瀉濕

瀉濕與滲濕不同。滲濕者。受濕無多。止用甘平輕淡。使水緩滲。如水入土。逐步滲泄。

漸漬不驟。瀉濕者。受濕旣多。其藥旣須甘淡以利。又須鹹寒以瀉。則濕始從熱解。故曰瀉濕。然瀉亦須分其臟腑。如濕在肺不泄。宜用薏苡仁黑牽牛車前子黃芩白薇之類。但薏苡仁則治水腫濕痺。疝气熱淋。黑牽牛則治香港腳腫滿。大小便祕。黃芩則治癃閉腸。寒熱往來。

車前子則治肝肺濕熱以導膀胱水邪。白薇則治淋痺酸痛。身熱肢滿之爲異耳﹗如濕在於脾胃不瀉。宜用木瓜白蘚皮蚯蚓白礬寒水石之類。但木瓜則治霍亂泄瀉轉筋。濕熱不調。白蘚皮則治關竅閉塞。溺閉陰腫。蚯蚓則治伏熱鬼疰。備極熱毒。白礬則能酸收湧吐。逐熱去沫。

寒水石則能解熱利水之有別耳。如濕在於脾胃不淸。宜用扁蓄茵陳苦參刺皮之類。

但扁蓄苦參則除濕熱殺虫。茵陳則除濕熱在胃發黃。

刺皮則治噎膈反胃之不同耳。如濕在心不化。宜用燈艸木通黃連連翹珍珠苦楝子之類。

但燈艸則治五淋伏熱。黃連則治實熱濕蒸。木通則治心熱水閉。連翹則治癰毒淋結。珍珠則治神气浮游。水脹不消。苦楝子則治熱郁狂燥。疝瘕蠱毒之有分耳。若在小腸濕閉而見淋閉莖痛。則有海金沙以除之。溺閉腹腫。則有赤小豆以利之。娠妊水腫。則有赤茯苓以導之。膀胱濕閉而見水腫風腫。則有防己以泄之。暑濕內閉。則有豬苓以宣之。小便頻數。則有地膚子以開之。水蓄煩渴。則有澤瀉以治之。實熱熾甚。則有黃柏以瀉之。暑熱濕利。則有滑石以分之。他如腎有邪濕癥見血瘀溺閉。則有宜於琥珀海石矣。癥見水气浮腫。則有宜於海蛤矣。癥見痔漏淋渴。則有宜於文蛤矣﹗而寒水石苦參之能入腎除濕。又自可見。肝有邪濕。

癥見驚癇疫瘧。則有宜於龍膽矣﹗癥見風濕內乘。小便痛閉。則有宜於萆矣﹗而連翹珍珠琥珀之能入肝除濕。又自可推。凡此皆屬瀉濕之劑也。至於水勢澎湃。盈科溢川。則又另有法在。似不必於此瑣贅云。

上編﹨卷四瀉劑

瀉濕

﹝水艸﹞瀉膀胱气分濕熱澤瀉﹝專入膀胱腎﹞。甘淡微寒。能入膀胱气分。以瀉腎經火邪。功專利水除濕。故五苓散用又治水蓄煩渴小便不利。或吐或瀉。五苓散主之。方用澤瀉。故知長於行水。﹞八味丸用此以瀉腎經濕火。﹝時珍曰。地黃丸用茯苓澤瀉者。乃取其瀉膀胱之邪气。非接引也。古人用補藥。必兼瀉邪。邪去則補藥得力。一辟一闔。此乃玄妙。後人不知此理。專一於補。所以久服必有偏勝之害矣。汪昂曰。六味丸有熟地之溫。丹皮之涼。山藥之澀。茯苓之滲。山茱之收。澤瀉之瀉。補腎而兼補脾。有補而必有瀉。相和相濟。以成平補之功。乃平淡之神奇。所以爲古今不易之良方也。卽有加減。或加紫河車一具。或五味麥冬杜仲牛膝之類。不過一二味。極三四味而止。今人或疑澤瀉之瀉而減之。多揀本艸補藥。恣意加入。有補無瀉。且客倍於主。責成不專。而六味之功。反退處於虛位。失制方之本意矣。此近世庸師之誤也。﹞

俾其補不偏勝。則補始無礙耳。豈曰澤瀉補陰。功同於地黃之列哉﹖第其濕熱不除。則病癥莫測。故有消渴嘔吐。痰飲腫脹。香港腳陰汗。尿血泄精種種等癥。﹝病癥皆因濕熱爲害。﹞用此甘淡微鹹以爲滲泄。﹝精泄安可滲利。因於濕熱而成。不得不滲利耳。﹞則濁气旣降。而淸气上行。﹝故有耳聰目明之功。﹞所謂一除而百病與之俱除也。但小便過利。則腎水愈虛。

而目必昏。﹝易老云。瀉伏水。去畱垢。故明目。小便利。腎气虛。故目昏。﹞此一定之理耳。鹽水炒。或酒拌。忌鐵。

上編﹨卷四瀉劑

瀉濕

﹝蔓艸﹞瀉心經小腸濕熱木通﹝專入心。兼入小腸。古名通艸。今之通艸。卽古所名通脫木﹞。甘淡輕虛。據書開載治效甚多。然究不外淸火通竅利水數端而已。緣人一身上下。外無風寒暑濕六淫郁而爲熱。內無火气燻蒸。則水道順暢。一身安養。上自咽喉以迄心胸。下自大腹以迄二便。而無膈結不通之獘矣。東垣曰。凡人肺受熱邪。津液气化之源絕。﹝肺爲水源。﹞則泉水斷流。﹝源絕則流斷。﹞膀胱受濕熱癃閉約束。則小便不通。﹝濕熱爲害。﹞朱二允曰。火在上則口燥眼赤鼻幹。在中則心煩嘔噦。在下則淋閉足腫。木通藤細有孔。兩頭皆通。體輕質浮。味淡气滲。

能瀉君火。火退則小便自利。﹝心與小腸相表裏。﹞便利。則諸經火邪皆從心水而下降矣。是以行經下乳。﹝火不內亢則經調乳通。﹞破血除蒸。﹝熱除則血破。血破則蒸除。﹞止煩住痛。

﹝心熱淸則煩除痛止。﹞排膿生肌。﹝心熱除則气血得養而肌肉生。﹞開關利節。﹝心竅通則經絡流行。故關節亦通。﹞並凡因於濕熱而成者。無不借此以爲開導。此𨿽類澤瀉同爲滲利。但君火動則宜木通。相火動則宜澤瀉也。惟神气虧損。汗多外出。及虛弱孕婦者切忌。以性通利故耳。

上編﹨卷四瀉劑

瀉濕

﹝隰艸﹞淸肝肺風熱以道膀胱水邪車前子﹝專入肝肺。﹞甘鹹性寒。據書皆載能治膀胱濕熱。以通水道。然余謂膀胱之淸。

由於肝肺之肅。凡人瀉利暴作。小水不通。並濕痺五淋。暑熱瀉利。難產目赤。𨿽有膀胱水涸不能化陽。然亦有爲肝肺感受風熱。以致水不克生。故須用此以淸肝肺。兼鹹下降以淸水道。﹝聖惠方風熱目暗。用車前子宣州黃連各一錢爲末。食後溫服效。又景駐丸治肝腎俱虛。眼目昏花。或生障翳。迎風有淚。久服補肝腎。增目力。車前子熟地黃酒蒸三兩。菟絲子酒浸五兩。

蜜丸。時珍曰。服此治目。須佐他藥。如六味地黃丸之用澤瀉也。若單用。則走泄太過。恐非久服之物。又歐陽公常得暴下病。國醫不能治。夫人買市人藥一帖進之而愈。方叩其方。則車前子一味爲末。飲服二錢匕云。此藥利水而不動气。水道利則淸濁分。各藏自止矣﹗﹞是以五子衍宗丸。用此以爲四子之佐。﹝五子衍宗丸。枸杞菟絲各八兩。五味復盆各四兩。

車前二兩。蜜丸。遺泄者。車前易蓮子。﹞金匱腎气丸。用此以爲諸藥之助。且此肝肺旣淸。風熱悉去。則肺不受熱而化源有自。肝不破風而疏泄如常。精與溺二竅。本不相兼。水得气而通。精得火而泄。故水去而火益盛。精盛而气益固。所謂服此令人有子。﹝明醫雜錄云。服固精藥日久。須服此行房。卽有子。﹞及滲利而不走气。﹝馮兆張曰。利膀胱水竅而不及命門精竅。故濁陰去而腎愈固。熱去而目自明也。﹞與茯苓同功者。正謂此也。但气虛下陷。腎气虛脫。切勿服耳。酒蒸搗餅焙研用。

上編﹨卷四瀉劑

瀉濕

﹝隰艸﹞瀉心火以消水燈艸﹝專入心﹞。味淡而寒。體小气微。諸書皆稱能降心火。以其心治心也。心火淸則肺金肅。﹝故書曰淸肺。﹞心與小腸相表裏。則熱盡從小便而出矣。且熱去而血亦寧。故能止血通淋。

淸上焦伏熱。五淋之聖藥也。﹝五淋有气血膏勞石之分。﹞燒可治喉痺。﹝一方。燈心灰二錢。蓬砂末一錢吹。一方。燈心篛葉燒灰吹。一方。燈心艸紅花。燒灰酒服。﹞及以灰塗乳上。則兒飼不夜啼。縛把擦癬。則虫從艸出。浮水可見。且能斷根矣。气虛小便不禁者。忌服。

上編﹨卷四瀉劑

瀉濕

﹝隰艸﹞除濕熱殺虫扁蓄﹝專入脾﹞。味苦气平。功專利水淸熱。除濕殺虫。是以小兒病。女子陰蝕浸淫瘙癢疽痔諸病。無不借此以爲主治耳。﹝海上歌云。心頭急痛不能當。我有仙人海上方。扁蓄醋煎通口咽。管教時刻便安康。﹞以其味苦則熱泄。味苦則虫伏。但此止屬標治。不能益人。勿常用也。葉細如竹。弱莖蔓引。促節有粉。三月開細紅花。

上編﹨卷四瀉劑

瀉濕

﹝蔓艸﹞祛肝風除胃濕萆﹝專入肝胃﹞。味苦气平。功專祛風除濕固腎。凡人大便燥結。小便頻數。每於便時痛不可忍者。此必大便熱閉。積熱腐瘀等物。同液乘虛流入小腸。故於便時卽作痛也。﹝楊子建萬金護命方云。凡人小便頻數。不計度數。便時莖內痛不可忍者。此疾必先大腑祕熱不通。

水液只就小腸。大腑愈加漧渴。甚則渾身熱。心燥思涼水。如此卽重癥也。此疾本因貪酒色。積有餘毒腐物瘀血之類。隨虛水入於小腸。故便時作痛也。此乃小便頻數而痛。與淋癥澀而痛者不同也。宜用萆一兩。鹽水炒爲末。每服二錢。使水道轉入大腸。仍以蔥湯頻洗穀道。令气得通。則小便數及痛自減也。﹞且水道不淸。則濕熱不除。而肝火愈熾。筋骨愈痿。萆气味苦平。旣能入肝祛風。﹝時珍曰。厥陰主筋屬風。陽明主肉屬濕。萆之功長於去風濕。所以能治緩弱痿痺。遺濁惡瘡。諸病之屬風濕者。﹞復能引水歸入大腸以通穀道。俾水液澄淸。而無痛苦之患矣。又安有痺痛腰冷。膀胱宿水。與陰痿失溺。痔漏惡瘡之累乎﹖昔人云。旣有逐水之功。復有攝精之力。﹝濕熱除則精自不走泄。﹞洵不誣耳﹗菝土茯苓。與萆𨿽不相類。而功用不遠。白虛軟者良。薏苡爲使。畏大黃柴胡前胡。忌茗醋。﹝萆根細長淺白。菝根作塊赤黃。﹞

上編﹨卷四瀉劑

瀉濕

﹝隰艸﹞利小腸血分濕熱海金沙﹝專入小腸﹞。味甘而淡。气寒無毒。爲主通利小腸血分要藥。凡小腸熱閉。而見五淋疼痛不止者。服之使熱盡從小便而出。且於傷寒熱閉。而見腹滿狂燥。則當於此加梔子朴硝蓬砂投治。俾熱亦從小便而出。此竈裏抽薪之一義也。但腎臟眞陽不足切忌。淘淨。取浮者曬漧。撚之不沾指者眞。忌火。

上編﹨卷四瀉劑

瀉濕

﹝蔓艸﹞除濕利水瀉下焦濕熱防己﹝專入膀胱﹞。辛苦大寒。性險而健。善走下行。長於除濕通竅利道。能瀉下焦血分濕熱。及療風水要藥。﹝杲曰。本艸十劑云。通可去滯。通艸防己之屬是也。夫防己大苦寒。能瀉血中濕熱。通其滯塞。亦能瀉大便。補陰瀉陽。比之於人。則險而健者也。幸災樂禍。能首爲亂階。然善用之。亦可敵凶穴險。﹞故凡木濕喘嗽。熱气諸癇。溫瘧香港腳。水腫風腫。癰腫惡瘡。及濕熱流入十二經。以致二陰不通者。皆可用此調治。若屬香港腳腫痛。﹝濕則腫。

熱則痛。﹞如濕則加蒼術薏苡木瓜。熱加黃芩黃柏。風加羌活萆。痰加竹瀝南星。痛加香附木香。血虛加四物。大便祕加桃仁紅花。小便祕加牛膝澤瀉。痛連臂加桂枝威靈仙。痛連脇加膽艸。隨癥通活。斯爲善矣﹗但此气味苦寒。藥力猛迅。若非下焦血分實熱實濕。﹝木通甘淡。瀉气分濕熱。防己苦寒。瀉血分濕熱。﹞及非二便果不通利。妄用此藥投治。其失匪輕。不可不知。此𨿽有類黃柏地膚子。但黃柏之瀉膀胱濕熱。則並入腎瀉火。味苦而不辛。此則辛苦兼見。性險而健。故於風水香港腳等癥兼理。地膚子之瀉膀胱濕熱。味苦而甘。力稍遜於黃柏。此則健險異常。有辛無甘。而爲亂階之首也。其一瀉熱與濕。而气味治功。各別如此。己有二種。曰漢曰木。治風須用木防己。治水須用漢防己。漢已根大而虛。通心有花紋。色黃。木己黑點黃腥木彊。酒洗用。惡細辛。畏萆。

上編﹨卷四瀉劑

瀉濕

﹝隰艸﹞治太陽陽明濕熱茵陳﹝專入膀胱胃﹞。味苦微寒。諸書皆言濕熱伏於陽明。﹝胃﹞用此以入太陽膀胱發汗利水。

俾太陽陽明濕熱之邪。盡得於藥而解矣﹗且治傷寒時疾狂熱。瘴瘧頭痛頭旋。女人疝瘕。亦是濕熱爲病。但黃原有陰陽寒熱之分。陽黃者由熱蘊於脾土。如苗值於大旱。則苗必燥而黃。是苗因燥而黃者也。太澇則苗必濕而黃。是苗因濕而黃者也。熱爲陽。寒爲陰。故黃亦以陰陽分之。﹝陽黃身如橘色。汗如柏汁。寒黃黃而色晦。當細辧別。﹞是以仲景立有茵陳蒿湯梔子柏皮湯麻黃連翹赤小豆湯。以治陽黃之癥。又立茵陳附子湯。以治陰黃之癥。茵陳治黃通劑。在人審其所因而酌治耳。若蓄血發黃。則治不在茵陳之列。以茵陳本屬气分藥也。

於血則不能治矣。茵陳本有二種。葉細而靑蒿者可用。若生子如鈴。則爲山茵陳矣。專於殺虫。及治口瘡。

上編﹨卷四瀉劑

瀉濕

﹝隰艸﹞瀉膀胱血虛濕熱利小便淋閉地膚子﹝專入膀胱﹞。治淋利水淸熱。功頗類於黃柏。但黃柏其味苦烈。此則味苦而甘。

黃柏大瀉膀胱濕熱。此則其力稍遜。凡小便因熱而見頻數及或不禁。用此苦以入陰。寒以勝熱。

而使濕熱盡從小便而出也。﹝頻數旣謂之熱。則不禁當不得以熱名。然不禁亦有因於膀胱邪火妄動而致者。但頻數不禁出於體旺。則爲陽火偏勝。用以實治則可。出於虛衰老弱。𨿽有邪火內熾。亦恐眞陽不足。當爲詳愼。﹞但虛火偏旺而熱得恣。固當用以淸利。若不佐以補味同入。則小水旣利而血益虛。血虛則熱益生。熱生而淋其益甚矣。故宜佐以牡蠣山藥五味收澀之劑。俾淸者淸。補者補。通者通。澀者澀。滋潤條達而無偏勝爲害之獘矣﹗且能以治因熱疝。並煎湯以治瘡疥。至書所謂益精彊陰。非是具有補益之能。不過因其熱除。而卽具有堅彊之意耳。類蠶沙。惡螵蛸。﹝藏器曰。眾病皆起於虛。虛而多熱者。加地膚子甘艸。﹞

上編﹨卷四瀉劑

瀉濕

﹝山艸﹞瀉脾胃濕熱白蘚皮﹝專入脾胃﹞。味苦與鹹。性寒無毒。蓋陽明胃土喜燥惡濕。一有邪入。則陽被郁不伸而熱生矣。有熱自必有濕。濕淫則熱益盛。而風更乘熱至。相依爲害。以致關節不通。九竅不利。見爲風瘡疥癬。毛脫疸黃。濕痺便結。溺閉陰腫。咳逆狂叫飲水種種等癥。﹝諸癥皆就濕熱以論。﹞治宜用此苦泄寒鹹之味。以爲開關通竅。俾水行熱除風息。而癥自克平。﹝肘後治鼠已破。出膿血。用白蘚皮煮汁服一升。當吐若鼠子也。又陳延之治產後中風人虛不可服他藥者。一物白蘚皮湯溫服。﹞柰世不察。猥以此爲瘡瘍之外用。其亦未達本經主治之意耳﹗然此止可施於脾胃堅實之人。若使素屬虛寒。切勿妄用。根黃白而心實者良。取皮用。惡桑螵蛸茯苓桔梗萆。

上編﹨卷四瀉劑

瀉濕

﹝山艸﹞淸熱除濕殺虫苦參﹝專入腎。兼入脾胃﹞。味苦至極。古書有云。𨿽在五參之外。﹝人參。沙參。紫參。

丹參。玄參。﹞云參亦屬有補。然究止屬除濕導熱之品。於補其奚濟乎﹖﹝繡按。五參除人參可以言補。余不得以補名。﹞凡味惟甘爲正。惟溫爲補。苦參味等黃柏。寒類大黃。陰似朴硝。﹝的解﹞號爲極苦極寒。用此殺虫除風。治水去疸。掃疥治癩。開竅通道。淸痢解疲。或云有益。若謂於腎有補。縱書立有是說。亦不過從濕除熱祛之後而言。豈眞補陰益腎之謂哉﹖況有用此擦牙。而更見有腰痛傷腎之癥。其可謂之補腎者乎﹗﹝素問云。五味入胃。各歸其所喜攻。久則增气。物化之常也。气增而久。夭之由也。王冰注云。入肝爲溫。入心爲熱。

入肺爲淸。入腎爲寒。入脾爲至陰而兼四气。皆爲增其味而益其气。各從本髒之气用爾。故久服黃連苦參而反熱者。此其類也。气增不已。則髒气有偏勝。偏勝則髒有偏絕。故有暴夭。是以藥不具五味。不備四气。而久服之。𨿽且復勝。久必暴夭。但人疏忽。不能精候耳。

張從正云。凡藥皆毒也。𨿽甘艸苦參不可不謂之毒。久服則五味各歸其髒。必有偏勝。气增之患。諸藥皆然。學人當觸類而長之可也。﹞至脾胃虛寒。尢爲切忌。泔浸。去鮏气。蒸用。玄參爲使。惡貝母菟絲子漏蘆。反藜蘆。

上編﹨卷四瀉劑

瀉濕

﹝寓木﹞淸肝腎熱邪利水消瘀琥珀﹝專入心肝。兼入小腸腎﹞。甘淡性平。﹝承曰。茯苓生於陰而成於陽。琥珀生於陽而成於陰。﹞按書𨿽曰脂入土而成寶。合以鎭墜等藥。則能安魂定魄。色赤能入心肝二經血分。

合以辛溫等藥。則能消瘀破瘕。生肌合口。其味甘淡上行。合以滲利等藥。則能治淋通便。燥脾補土。﹝經曰。飲食入胃。遊溢精气。上輸於脾。脾气散精。上歸於肺。通調水道。

下輸膀胱。凡滲藥皆上行而後下降。﹞且能明目退翳。﹝卽退翳之效。﹞逐鬼殺魅。﹝卽安魂魄之效。﹞謂是水去熱除安鎭之意。但此性屬消磨。則於眞气無補。气屬滲利。則於本源有耗。此惟水盛火衰者。用之得宜。若使火盛水涸。用之不能無慮。﹝血瘀而小便不利者宜用。

血少而小便利者。反致燥急之苦。﹞松脂入土。年久結成。或楓脂結成。以摩熱拾芥者眞。﹝市人多煮雞子及靑魚膽僞之。摩熱亦能拾芥。宜辧。芥卽禾艸。﹞用柏子仁末。入瓦鍋同煮半日。搗末用。

上編﹨卷四瀉劑

瀉濕

﹝寓木﹞除膀胱血分濕熱豬苓﹝專入膀胱腎﹞。甘淡微苦。性平無毒。得楓根之餘气以成。形如豬屎。故以豬名。

凡四苓五苓等方。並皆用此。﹝仲景用茯苓澤瀉白術與桂。名五苓散。爲治水之總劑。方中用以肉桂。蓋以膀胱津液。賴气以化。則能以出。用肉桂辛熱。所以化其气也。除桂名四苓散。

李東垣曰。無惡寒癥。不可用桂。周揚俊曰。五苓爲渴而小便不利者設。若不渴則茯苓甘艸足矣。若但渴。則四苓足矣。﹞性𨿽有類澤瀉。同入膀胱腎經。解熱除濕。行竅利水。然水消則脾必燥。水盡則气必走。澤瀉𨿽同利水。性亦類燥。然咸性居多。尙有潤存。澤𨿽治火。性亦損气。然潤能滋陰。尙有補在。故豬必合澤瀉以同用。則潤燥適均。而無偏陂之患矣。至於茯苓。𨿽屬滲劑。有濕自可以去。然茯則入气而上行。此則入血而下降。且與澤瀉利水消腫。治瘧止痢等藥。審屬暑邪濕熱內閉。無不借此以爲宣導之需。﹝瘧多由暑。暑必成瘧。﹞古人已云淸利小便。無若此快。以故滋陰藥中。止有澤瀉。而不用及豬苓。正謂此耳。﹝故六味丸有澤瀉。無豬苓。﹞但此專司引水。津液易耗。久服多致損目。﹝凡服利水藥而明目者。因除濁气濕熱而成明也。用利水藥而失明者。因其走泄眞气也。﹞白而實者良。

去皮用。

上編﹨卷四瀉劑

瀉濕

﹝菽豆﹞利小腸濕熱赤小豆﹝專入小腸。﹞甘酸色赤。心之谷也。其性下行入陰。通小腸而利有形之病。故與桑白皮同爲利水除濕之劑。﹝十劑曰。燥可去濕。桑白皮赤小豆之屬是也。﹞是以水气內停。而見溺閉腹腫。手足攣痺。癰腫瘡疽。非此莫治。﹝朱氏集驗方云。宋仁宗在東宮時患腮。命道士贊寧治之。取小豆七七粒爲末。敷之而愈。中貴人任承亮後患惡瘡近死。尙書郎傅永授以藥。立愈。叩其方。赤小豆也。予苦脇疽。旣至五臟。醫以藥治之。甚驗。承亮曰。得非赤小豆耶。醫謝曰。某用此活三十口。願勿復言。有僧發背如爛瓜。鄰家乳婢用此治之如神。

但其性最粘。敷毒。幹則難揭。入薴根末。卽不粘。此法尢佳。﹞且能止濕解酒。通胎下乳。﹝陳自明。予婦食素。產後七日乳脈不行。服藥無效。偶得赤小豆一升。煮粥食之。當夜遂行。﹞至十劑取此爲燥。亦以水行而燥自生之意。並非因其藥性本燥而言也。故書又戒多服。則令人津液枯槁而燥。取緊小而赤黯色者良。﹝若半黑半紅爲相思子。非赤小豆也。﹞

上編﹨卷四瀉劑

瀉濕

﹝石﹞降上中下濕熱滑石﹝專入膀胱﹞。何以滑名。因其性滑而名之也。滑石味甘气寒。色白。服則能以淸熱降火。通竅利便。生津止渴。爲足太陽膀胱經藥。故凡中暑積熱。嘔吐煩渴。黃膽水腫。香港腳淋閉。水熱瀉利。吐血衄血諸癥。腫毒乳汁不通。胎產難下。服此皆能蕩熱除濕。通汁滑胎。

﹝同甘艸。爲六一散。﹞然其開竅利濕。不獨盡由小便而下。蓋能上開腠理而發表。﹝腠理爲肺所生。﹞是除上中之濕熱。下利便溺而行。是除中下之濕熱。熱去則三焦寧而表裏安。濕去則闌門通而陰陽利矣﹗河間益元散。﹝六一散或加辰砂。﹞用此通治上下表裏諸病。其意在此。滑石旣屬滲利。如何又言止渴。因其濕熱旣滲。則脾胃中和。而渴自止耳。故書又載能理脾胃。義亦由此。白而潤者良。石葦爲使。宜甘艸。﹝汪昂云。凡走泄之劑。宜用甘艸以佐。﹞

上編﹨卷四瀉劑

瀉濕

﹝石﹞

而小與堅不同。功專利竅除濕解熱。故凡目翳不開。熱淋不利。婦人難產等癥。治當用此。無有不效。﹝必審諸病。果因濕熱而成。方用。﹞但書所云難產令婦兩手各執一枚。其胎卽下。合之於理。似屬誑妄。未可盡信。磨汁服。﹝書言因雷雨自石穴中出。隨雨飛墮者非。﹞

上編﹨卷四瀉劑

瀉濕

﹝獸﹞祛腸胃濕熱血瘀刺皮﹝專入腸胃﹞。其皮如刺。因以刺名。其獸屬胃而入胃。因以號。﹝宗曰。

皮治胃逆。開胃气有功。﹞何書載治五痔陰蝕。以其濕熱下注。得此味辛入腸。金屬大腸。故能以破其血耳﹗何書又載能治噎膈反胃。﹝普濟治反胃。用皮燒灰酒服。或煮汁。或五味淹炙食。﹞以屬獸。兼味辛苦。故能散邪泄熱。使其胃气調和而不上逆故耳。但食肉切宜除骨。若誤食則令人瘦劣。節節漸小也。似鼠而圓。火褐色。攢毛。外刺如栗房。黑存性用。

上編﹨卷四瀉劑

瀉水

瀉水者。因其水勢急迫。有非甘淡所可滲。苦寒所可瀉。正如洪水橫逆。迅利莫禦。必得極辛極苦極鹹極寒極陰之品。以爲決瀆。則水始平。此瀉水之說所由起也。然水在人臟腑。本自有分。卽人用藥以治水勢之急。亦自有別。如大戟芫花甘遂同爲治水之藥矣﹗然大戟則瀉臟腑水濕。芫花則通裏外水道。蕘花則瀉裏外水濕。甘遂則瀉經隧水濕也。葶藶白前同爲入肺治水劑矣。然葶藶則合肺中水气以爲治。白前則搜肺中風水以爲治也。商陸入脾行水。功用不減大戟。故仲景牡蠣澤瀉湯用之。海藻海帶昆布气味相同。力專泄熱散結軟堅。故瘰瘕疝隧道閉塞。其必用之。螻蛄性急而奇。故能消水拔毒。田螺性稟至陰。故能利水以消脹。續隨子有下气之速。凡積聚脹滿諸滯。服之立皆有效。紫貝有利水道通瘀之能。故於水腫蠱毒目翳。用之自屬有功。至於瞿麥瀉心。石葦淸肺。𨿽非利水最峻。然體虛气弱。用亦增害。未可視爲利水淺劑。而不審實以爲用也。

上編﹨卷四瀉劑

瀉水

﹝毒艸﹞大瀉臟腑水濕大戟﹝專入肺腎。旁行經絡。﹞气味苦寒。性秉純陽。峻利居首。上瀉肺气。下泄腎水。

兼因味辛。旁行經脈。無處不到。浸水色綠。又入肝膽。故書皆載能治十二水毒。蠱結腹滿急痛等癥。﹝好古曰。大戟與甘遂同爲泄水之藥。濕勝者苦燥除之也。﹞李時珍云。凡痰涎爲物。

隨气升降。無處不到。入於心則迷竅而癲癇。入於肺則竅塞而成咳唾稠粘。喘急背冷。入於肝則畱伏蓄聚。而成脇痛漧嘔。寒熱往來。入於經絡則麻痺疼痛。入於筋骨則頸項胸背腰脇手足牽引隱痛。三因並以控涎丹主之。蓋有大戟能泄臟腑之水濕。甘遂能行經隧之水濕。白芥子能散皮裏膜外之痰气。要必實癥實熱實脈。方可以用。﹝非實莫用。﹞否則瀉肺傷腎。害人不淺。﹝李時珍曰。愚按百祥惟用大戟一味。百祥獨瀉腑。正實則瀉其子也。腎邪實而瀉其肝也。潔古老人治痘變黑歸腎癥。用宣風散代百祥膏。亦是瀉子之意。蓋毒勝火熾則水益涸。風挾火勢則土受虧。故津血內竭不能化膿而成靑黑幹陷之癥。瀉其風火之毒。所以救腎扶脾也。﹞若中其毒者。惟菖蒲可解。杭產色紫者良。北產色白者不堪入藥。水漿煮。去骨用。得大棗則不損脾。畏菖蒲。反甘艸。苗名澤漆。亦行水道。主治略同。

上編﹨卷四瀉劑

瀉水

﹝毒艸﹞大通裏外水道芫花﹝專入脾肺腎﹞。味辛而苦。气溫有毒。亦反甘艸。主治頗與大戟甘遂。皆能達水飲窠囊隱僻之處。然此味苦而辛。苦則內泄。辛則外搜。故凡水隱痰癖。皮膚脹滿。喘急痛引胸脇。咳嗽脹瘧。裏外水閉。危迫殆甚者。用此毒性至緊。無不立應。﹝飲有痰飲懸飲溢飲支飲伏飲之異。李時珍云。夫飲有五。皆出內啜水漿。外受濕气。郁蓄而爲畱飲。流於胸則爲支飲。令人喘咳寒熱。吐沫背寒。流於肺則爲懸飲。令人咳唾痛引缺盆兩脇。流於心下則爲伏飲。令人胸滿嘔吐寒熱眩暈。流於腸胃則爲痰飲。令人腹鳴吐水。胸脇支滿。或作泄瀉。忽肥忽瘦。流於經絡則爲溢飲。令人沈重注痛。或作水气跗踵。又水有風水皮水正水黃汗之別。如水積胞中堅滿如石。則爲石水。汗如柏汁炙黃。名曰黃汗。久而不愈。則爲癰膿。又水在肺則咳。在胃則嘔。在頭則眩。在心則悸。在背則冷。在脇則脹。﹞不似甘遂苦寒。止泄經隧水濕。大戟苦寒。止泄臟腑水濕。蕘花與此气味𨿽屬相同。而性較此多寒之有異耳﹗此𨿽取效甚捷。誤用多致夭折。不可不愼。根名蜀桑。止可敷瘡毒魚。及搗汁浸綫。系落痔瘡。他不宜用。葉似柳。花紫碧色。葉生花落。陳久者良。醋煮過。水浸暴用。反甘艸。﹝葉可擦膚赤腫作傷。﹞

上編﹨卷四瀉劑

瀉水

﹝毒艸﹞大瀉裏結水濕芫花葉尖如柳。花紫似荊。

蕘花苗莖無刺。花細色黃。至其性味芫花辛苦而溫。此則辛苦而寒。若論主治則芫花辛溫。多有達表行水之力。此則气寒。多有入裏走泄之效。故書載能治利。﹝宗曰。張仲景傷寒論以蕘花治利者。取其行水也。水去則利止。其意如此。今用之當斟酌。不可過使。恐不及也。須有是癥乃用之。﹞然要皆屬破結逐水之品。未可分途而別視也。但藥肆混收。亦可見效。以其主治差同故耳。

上編﹨卷四瀉劑

瀉水

﹝毒艸﹞大瀉經隧水濕甘遂﹝專入脾胃肺腎膀胱﹞。皮赤。肉白味苦。气寒有毒。其性純陰。故書皆載能於腎經。及或隧道水气所結之處奔湧直決。使之盡從穀道而出。爲下水濕第一要藥。﹝元素曰。水結胸中。非此不能除。故仲景大陷胸湯用之。但有毒。不可輕用。﹞諭嘉言曰。胃爲水谷之海。

五臟六腑之源。脾不散胃之水精於肺。而病於中。肺不能通胃之水道於膀胱。而病於上。腎不能司胃之關。時其蓄泄。而病於下。以致積水浸淫。無所底止。﹝水腫有風水皮水正水石水黃汗五種。水郁於心。則心煩气短。臥不克安。水郁於肺。則虛滿喘咳。水郁於肝。則脇下痞滿痛引少腹。水郁於脾。則四肢煩體重不能衣。水郁於腎。則腹痛引背央央。腰髀痛楚。水腫與气腫不同。水腫其色明潤。其皮光薄。其腫不速。每自下而上。按肉如泥。腫有分界。气則色蒼黃。其皮不薄。其腫暴起。腫無分界。其脹或連胸脇。其痛或及臟腑。或倏如浮腫。或腫自上及下。或通身盡腫。按則隨起。但仲景所論水腫。多以外邪爲主。而內傷兼及。究之水爲至陰。其本在腎。腎气旣虛。則水無所主而妄行。使不溫腎補脾。但以行气利水。終非引水歸腎之理。猶之土在雨中則爲泥。必得和風暖日。則濕气轉爲陽和。自得萬物消長矣﹗﹞故凡因實邪。元气壯實。﹝必壯實方可用以甘遂。﹞而致隧道阻寒。見爲水腫蠱脹。疝瘕腹痛。無不仗此迅利以爲開決水道之首。如仲景大陷胸湯之類。然非癥屬有餘。只因中气衰弱。小便不通。水液妄行。脾莫能制。誤用泄之之品益虛其虛。水𨿽暫去。大命必隨。甘艸書言與此相反。何以二物同用而功偏見。亦以甘行而下益急。﹝又按劉河間云。凡水腫服藥未全消者。以甘遂末塗腹繞臍令滿。內服甘艸水。其腫便去。二物相反。而感應如此。﹞非深於斯道者。未易語此。皮赤肉白。根作連珠重實者良。面裹。煨熟用。﹝用甘艸薺汁浸三日。其水如墨。以淸爲度。再面裹煨。﹞瓜蒂爲使。惡遠志。

上編﹨卷四瀉劑

瀉水

﹝毒艸﹞大通水道下行商陸﹝專入脾﹞。辛酸苦寒有毒。功專入脾行水。其性下行最峻。有排山倒海之勢。功與大戟芫花甘遂相同。故凡水腫水脹。瘕疝癰腫。喉痺不通。濕熱蠱毒惡瘡等癥。服此卽能見效。

﹝諭嘉言曰。從來腫脹。徧身頭面俱腫者。尙易治。若只單腹脹。則難治。徧身俱腫脹者。

五臟六腑各有見癥。故瀉肝瀉脾瀉膀胱大小腸。間有取效之時。單單腹脹久窒。而淸者不升。濁者不降。互相結聚。牢不可破。實因脾胃之衰微所致。而瀉脾之藥。安敢用乎﹖明乎此。則有培養一法。補元气是也。則有招納一法。宣布五陽是也。則有解散一法。開鬼門潔淨府是也。凡腫傷脾則臍必突。傷腎則足底必平。傷肺則背肩聳。傷肝則唇黑皮腫。傷心則缺盆必平。及咳嗽失音。凡腫先起於腹。後散四肢者。可治。先起四肢。後歸於腹者。必死。﹞如仲景牡蠣澤瀉散之用商陸。以治大病後腰以下腫。用此急迫以散之也。若脾虛水腫。因服輕劑未愈。遂用苦劣有毒純陰之藥迅迫。效𨿽稍見。未幾卽發。決不可救。取花。白者良。

赤者只堪貼臍。﹝入麝三分搗貼。小便利則腫消。嘉謨曰。古贊云。其味酸辛。其形類人。

療水貼腫。其效如神。斯言盡之矣﹗﹞黑豆湯浸蒸用。得蒜良。

上編﹨卷四瀉劑

瀉水

﹝水艸﹞泄熱散結軟堅海藻﹝專入腎﹞。書載性反甘艸。能治項頸一切瘰癥瘕疝。﹝腹痛曰疝。丸痛曰。﹞

及痰飲香港腳水腫等癥。其故奚似。蓋緣苦能泄結。寒能除熱。咸能軟堅。海藻气味俱備。與甘艸本屬不合。凡其水因熱成。而致隧道閉塞。小便不通。硬結不解者。用此堅軟結泄。邪退熱解。使熱盡從小便而出。而病自無不愈也。﹝丹溪治癭气初起。用海藻一兩。黃連二兩。爲末。時時舐咽。先斷一切濃味。﹞至有病非實結。最不宜用。非獨海藻爲然。卽凡海中諸藥。無不如是。海帶有似海藻而粗。柔韌而長。主治無異。昆布亦同海藻海帶。俱性帶滑且雄。凡癭堅如石者。非此不除。且其下气最速。久服多令人瘦。至雲海島人常食。以其水土不同故耳。皆反甘艸。略洗去咸水用。﹝偏有同甘艸以治瘰。蓋激之以潰其至耳﹗﹞

上編﹨卷四瀉劑

瀉水

﹝隰艸﹞瀉肺停水葶藶﹝專入肺。兼入胃﹞。辛苦大寒。性急不減硝黃。大瀉肺中水气。急下行膀胱。

故凡積聚癥結。伏畱熱气。水腫痰壅。嗽喘經閉。便塞至極等癥。﹝諸癥皆就水气停肺而言。﹞無不當用此調。昔本艸十劑篇云。泄可去閉。葶藶大黃之屬。但大黃則瀉脾胃陰分血閉。葶藶則瀉肺經陽分气閉。葶藶有苦有甜。甜者性緩。𨿽瀉而不傷。苦者性急。旣瀉肺而復傷胃。故必用以大棗補土以制水。但水去則止。不可過劑。觀金匱所云用葶藶以治頭瘡。藥气入腦殺人。其意大可知矣﹗子如黍米微長。色黃。糯米微炒用。得酒良。楡皮爲使。﹝楡皮性亦利水。﹞

上編﹨卷四瀉劑

瀉水

﹝山艸﹞搜肺中風水白前﹝專入肺﹞。甘辛微溫。爲降气祛風除痰要藥。緣人气實則痰壅。痰壅則風作。風與痰气膠固。則肺因爾不寧。而有喘嗽喘促體腫之病矣。非不用此以泄肺中實痰風邪。則气曷降。

而嗽曷止。是以金匱用以治咳嗽脈沈。深師白前湯用此以治久咳上气。﹝深師方體腫短气脹滿。晝夜倚壁不得臥。常作水雞聲者。白前湯主之。白前二兩。紫菀半夏各三兩。大戟七合。煮取溫服。禁食羊肉飴糖。﹞皆取降肺除痰之意。非若白薇气味鹹寒。專泄肺胃燥熱。細辛辛熱。專發腎中寒邪也。此惟實者用之。虛者不宜用耳。似牛膝粗長堅直易斷者良。若短小柔軟能彎者是白薇。去頭須。甘艸水浸一晝夜。焙用。忌羊肉。﹝白前出近道。

多有形色相同。須以此辧之。﹞

上編﹨卷四瀉劑

瀉水

﹝毒艸﹞大瀉胸中濕滯續隨子﹝專入胃﹞。卽俗所名千金子者是也。味辛气溫有毒。諸書皆載下气最速。﹝時珍曰。

續隨與大戟澤漆甘遂莖葉相似。其功長於利水。惟在用之得法。亦皆要藥也。﹞凡積聚脹滿。痰飲諸滯等癥。服之最宜。以其以毒攻毒故也。气味形質功用。頗有類於大戟澤漆甘遂。

故書亦載此屬克伐之味。若脾胃虛寒泄瀉。服之必死。黑子疣贅。用此搗爛。時塗之。自落。或以煮綫系癅。時時紮之。漸脫去。取色白。壓去油用。

上編﹨卷四瀉劑

瀉水

﹝隰艸﹞大瀉心熱利水瞿麥﹝專入心。兼入小腸﹞。味苦性寒。功專瀉心利水。故書載利小便。決腫癰。去癃閉。

拔肉刺。下胎產。除目翳。然其气稟純陽。必其小腸气濃。服此疏泄之味。病始克除。﹝淋癥有虛有實。如淋果屬熱致。其莖痛不可忍。手按熱如火爍。血出鮮紅不黯。淋出如沙如石。臍下妨悶。煩燥熱渴。六脈沈數有力。洵爲屬熱。如其莖中不痛。痛喜手按。或於溺後攙痛。稍久則止。或登廁小便澀痛。大便牽痛。面色萎黃。飲食少思。語言懶怯。六脈虛浮無力。是爲屬虛。﹞若使小腸素虛。經云。心屬有熱。不惟其熱不除。則虛而益虛。必致變生他癥矣﹗妊娠產後小便不利。及脾虛水腫。均並禁焉。惡螵蛸。

上編﹨卷四瀉劑

瀉水

﹝石艸﹞淸肺熱以利水石葦﹝專入肺。﹞苦甘微寒。功專淸肺行水。凡水道不行。化源不淸。以致水道益閉。﹝化源不淸。則水道自閉。﹞石葦蔓延石上。生葉如皮。味苦气寒。苦則气行而金肅。寒則熱除而水利。是以勞力傷津。伏有熱邪。而見小便不通。及患背發等癥。治當用此調治。俾肺肅而水通。亦淋除而毒去矣。去梗及黃毛。微炙用。生於瓦上。名瓦葦。亦治淋。

上編﹨卷四瀉劑

瀉水

﹝蚌蛤﹞利水通道逐蠱下血紫貝﹝專入脾肝﹞。卽貝子之色赤者也。味鹹气平。其物出於雲南。白入气。紫入血。﹝紫斑而骨白。﹞功專利水通道。逐蠱下血。凡人癥患香港腳。小兒斑疹目翳。五癃水腫。蠱毒鬼蛀。用此的能解除。蓋因咸有軟堅之力。腳癥濕熱。用此得以透骨逐邪。﹝貝骨堅硬。故能透骨。﹞和以諸藥。使其蒸蒸作汗次第而解也。目翳用此粉點。亦以能除濕熱而使血得上營。

但與貝子相類甚多。如砑蠃之類皆能相混。分別用之。﹝頌曰。貝類極多。古人以爲寶貨。

而紫貝尢貴。後世不用貝錢。而藥中亦希使之。﹞背上深紫有黑點者良。生研細末用。

上編﹨卷四瀉劑

瀉水

﹝蚌蛤﹞淸熱利水田螺﹝專入膀胱腸胃﹞。味甘大寒。產於水田。性稟至陰。故能引熱下行。凡人目患赤痛。只取田螺。以珍珠末黃連末納入良久。取汁點目神效。以寒能除熱也。且治噤口痢疾。用活大田螺二枚搗爛。入麝香三分。作餅烘熱。貼臍間半日。熱气下行。卽思食矣﹗至治﹝熊產誠﹞小便腹脹如鼓。只取田螺一枚。鹽匙。連殼搗碎。敷臍下一寸三分。卽通。並能止渴醒酒。以除餘熱。此𨿽止屬外治。亦見其性引下行之力耳﹗

上編﹨卷四瀉劑

瀉水

﹝化生﹞攻拔水气壅腫螻蛄﹝專入腸胃﹞。气味寒鹹。﹝穴土而居。﹞性甚奇特。書言將此分爲上下左右四截。

若以上截治腫。則腫卽見上消。下截治腫。則腫卽見下消。左截治腫。則腫卽見左消。右截治腫。則腫卽見右消。又載自腰以上以治。則能拔水上行而使二便皆澀。自腰以下以治。則能使便立下。﹝弘景曰。自腰以前甚澀。能止大小便。自腰以後甚利。能下大小便。﹞婦人難產。

亦可照此以治。而產卽解。癰腫瘰肉刺。若生搗汁以塗。則刺與腫皆治。骨鯁入喉不下。

末吹卽能見愈。外此箭簇入肉。用此塗貼患處。則箭卽克見拔。﹝又牙齒疼痛。用土狗一个。舊糟裹定。溫紙包煨焦。去糟。研末傅之立止。﹞究其治效。總因性善攻穴。其性急迫。

故能如此取效也。﹝頌曰。今方家治石淋導水。用螻蛄七个。鹽二兩。新瓦上鋪蓋。焙榦研末。每酒服一錢卽愈也。﹞味鹹气寒。俗名土狗。凡用此藥。宜審其體實方可劫取。若使體虛气薄。但見書載治功。任意妄施。其不傷人性命者鮮矣。﹝朱震亨曰。螻蛄治水甚效。但其性急。虛人戒之。﹞此與蓖麻子等藥同爲一類。用時須當細審。取雄﹝或云用火燒地赤。

置螻於上。任其跳死。覆者雄。仰者雌也。﹞去翅足炒用。

上編﹨卷四瀉劑

降痰

痰之見病甚多。痰之立治不少。如痰之在於經者宜散宜升。痰之在於上者宜湧宜吐。

痰之在中在膈。不能以散不能以吐者。宜降宜下。此降之法所由起也。第降有在於肺以爲治者。

如栝蔞貝母生白果杏仁土貝母訶子之屬是也。有在胸膈以爲治者。如硼砂礞石兒茶之屬是也。有在心肝以爲治者。如牛黃之屬是也。有在肝膽以爲治者。如全蠍鶴虱之屬是也。有在皮裏膜外以爲治者。如竹瀝之屬是也。有在脾以爲治者。如密陀僧白礬之屬是也。有在腎以爲治者。如沈香海石之屬是也。但貝母則合心肝以爲治。射幹則合心脾以爲理。皆屬淸火淸熱。降气下行。惟白礬則收逐熱涎。或從上湧。或自下泄。各隨其便。至於痰非熱成。宜溫宜燥。宜收宜引。則又在人隨癥活潑。毋自拘也。

上編﹨卷四瀉劑

降痰

﹝蔓艸﹞

栝蔞仁﹝專入肺。兼入脾胃﹞。气味甘寒。﹝成無己乃謂味苦。其說甚非。﹞功專降火下气墜痰。緣肺受火逼。則水必停而痰生。痰生則肺失養而气壅。故有喘急胸滿。咳嗽咽閉口渴之病矣。栝蔞性寒。味甘寒。能除上焦傷寒。胸膈鬱結痰气。使之入腸胃而下降。﹝震亨曰。栝蔞實治胸痺者。以其味甘性潤。甘能補肺。潤能降气。胸中有痰者。乃肺受火逼。失其降下之令。今得甘緩潤下之助。則痰自降。宜其爲治嗽之要藥也。且又能洗滌胸膈中垢膩郁熱。

爲治消渴之神藥。﹞故仲景小陷胸湯。用此以治邪結在胸。又以小柴胡湯。用此易半夏以治少陽癥見口渴等癥。然大要取其有淸降之力。故能使之下行也。若謂此能補气。正未必然。

虛寒瀉利者忌。﹝熱利最宜。取其以寒降火。﹞實圓長如熟柿。子扁多脂。去油用。枸杞爲使。畏牛膝漧漆。惡漧薑。反烏頭。

上編﹨卷四瀉劑

降痰

﹝蔓艸﹞入肺除痰消火止渴天花粉﹝專入肺﹞。卽栝蔞根也。味酸而甘微苦。微寒。亦同栝蔞能降膈上熱痰。兼因味酸。

又能生津止渴。故凡口燥唇幹。腫毒癰乳痔漏。時熱狂燥便數等癥。服之立能解除。﹝時珍曰。栝蔞味甘微苦酸。其莖葉味酸。酸能生津。感召之理。故能止渴潤枯。微苦降火。甘不傷胃。昔人言其苦寒。似未深察。﹞但此較之栝蔞。其性稍平。不似蔞性急迫。而有推墻倒壁之功也。至經有言安中絕續。似非正說。不過云其熱除自安之意。痰色淸稀者忌服。澄粉食。大宜水衰有熱人。畏惡反同栝蔞。

上編﹨卷四瀉劑

降痰

﹝山艸﹞淸肺心痰熱貝母﹝專入肺。兼入心﹞。辛苦微寒。世多用爲治痰之藥。殊不知痰有因燥因濕之不同。

﹝痰有風痰寒痰濕痰火痰燥痰虛痰熱痰之別。須在臨癥細分。﹞如果肺因火刑。水飲不化。郁而爲痰。此痰因於燥者也。脾胃虛寒。水飲停積。窒而不通。此痰因於濕者也。因以燥者。

非用苦以瀉火。辛以散郁。寒以折熱莫治。因以濕者。非用辛以散寒。濕以燥濕莫投。貝母味苦而辛。其性微寒。止於心肺燥郁。痰食壅盛。及虛勞煩熱。肺痿肺癰。喉痺咯血吐血。

﹝火刑於肺。﹞目眩淋瀝。﹝火移小腸。﹞癭癅乳閉。難產惡瘡不斂等癥服之。卒能有效。﹝承曰。貝母能散心胸郁之气。故詩云言采其商是也。作詩者本以不得志而言。今用治心中不快。多愁郁者殊有功。﹞若使因於脾虛而見咳嗽不寧。混以貝母妄代。其失遠矣﹗蓋一宜半夏。一宜貝母。況半夏兼治脾肺。貝母獨淸肺金。半夏用其辛。貝母用其苦。半夏用其溫。貝母用其涼。半夏性速。貝母性緩。半夏散寒。貝母淸熱。气味陰陽。大有不同。﹝汪昂云。故凡風寒濕食諸痰。貝母非所宜也。﹞彼此誤投。爲害不淺。大者爲土貝母。大苦大寒。﹝如浙江貝母之類。﹞淸解之功居多。小者川貝母。味甘微寒。滋潤勝於淸解。不可不辧。川產開瓣者良。獨瓣不堪入藥。去心。米拌炒用。濃朴白薇爲使。畏秦艽。反烏頭。

上編﹨卷四瀉劑

降痰

﹝苞木﹞淸皮裏膜外燥痰竹瀝﹝專入經絡皮裏膜外。﹞甘寒而滑。治專消風降火。潤燥行痰。養血益陰。凡小兒天弔驚癇。陰虛發熱口噤。胎產血暈。痰在經絡四肢皮裏膜外者。服之立能見效。蓋瀝之出於竹。

由血之出於人也。極能補陰。長於淸火。﹝補陰亦由火淸而致。﹞性滑流利。走竅逐痰。故爲中風要藥。以中風莫不由於陰虛火旺。煎熬津液成痰。壅塞气道。不得升降。服此流利經絡。使痰熱去。气道通。而外癥愈矣。故火燥熱者宜之。﹝時珍曰。竹瀝性寒而滑。大抵因火爍熱而有痰者宜之。苦寒濕。胃虛腸滑之人服之。則反傷腸胃。筍性滑利。多食瀉人。僧家謂之刮腸篦。卽此義。朱氏謂大寒。言其功不言其气。殊悖於理。謂大寒爲气。何害於功。

﹞若脾胃腸滑。寒痰濕痰。食積生痰。不可用也。荊瀝性味相近。但气寒多用荊。气虛熱多用竹。﹝丹溪止言虛痰用竹。似欠分明。﹞薑汁爲使。但竹類甚多。惟取竹肉薄節用。﹝機曰。將竹截作二尺長。劈開。以磚兩片對立。架竹於上。以火炙出其瀝。以盤承取。﹞筍尖發痘瘡。

上編﹨卷四瀉劑

降痰

﹝山果﹞生用滌痰除垢熟則脹悶欲絕白果﹝專入肺﹞。𨿽屬一物。而生熟攸分。不可不辧。如生食則能降痰解酒。消毒殺虫。

以漿塗鼻面手足。則去渣油膩。及同汞浣衣。則死虫虱。﹝其花夜開。人不得見。性陰。

有小毒。故能消毒殺虫。﹞何其力銳气勝。而能使痰與垢之悉除也﹗至其熟用。則竟不相同。如稍食則可。再食則令人气壅。多食則卽令人臚脹昏悶。昔已有服此過多而竟脹悶欲死者。﹝食千枚者死。﹞然究其實。則生苦未經火革。而性得肆其才而不窒。熟則經火制。而气因爾不伸。要皆各有至理。並非空爲妄談已也。

上編﹨卷四瀉劑

降痰

﹝石﹞除肝膈上熱痰礞石﹝專入肝﹞。稟石中剛猛之性。沈墜下降。味辛而鹹。色靑气平。功專入肝平木下气。爲治驚利痰要藥。﹝諭嘉言曰。驚風二字。乃古人妄鑿空談。不知小兒初生。以及童幼。肌肉筋骨。臟腑血脈。俱未克長。陽則有餘。陰則不足。故易於生熱。熱甚則生風生驚。亦所恆有。後人不解。遂以爲奇特之病。且謂此病有八候。以其搖頭手動也。而立抽掣之名。以其卒口噤腳攣急也。而立目斜亂搐搦之名。以其脊彊背反也。而立角弓反張之名。相傳旣久。

不知妄造。遇此等癥。無不以爲奇特。而不知小兒腠理不密。易於感冒風寒。病則筋脈牽彊。因筋脈牽彊生出抽掣搐搦。角弓反張。種種不通名色。而用金石等藥鎭墜外邪。深入臟腑。

千中千死。間有體堅癥輕得愈者。又詫爲再造奇功。遂致各守專門。𨿽日殺數兒。而不知其罪矣。﹞蓋風木太過。脾土受制。气不運化。積气生痰。壅塞膈上。變生風熱。治宜用此重墜下泄。則風木气平。而痰積自除。今人以王隱君滚痰丸內用礞石。通治諸般痰怪癥。殊爲未是。﹝滚痰丸。礞石焰硝各二兩。研水飛淨一兩。大黃酒蒸八兩。黃芩酒洗八兩。沈香五錢。爲末水丸。﹞不知痰因熱盛。風木挾熱而脾不運。故爾痰積如膠如漆。用此誠爲合劑。如其脾胃虛弱。食少便溏。服此泄利不止。小兒服之。多成慢癥。以致束手待斃。可不愼歟。硝水飛研用。

上編﹨卷四瀉劑

降痰

﹝石﹞逐熱痰下泄上湧白礬﹝專入脾﹞。气味酸寒。則其淸熱收熱可知。何書又言燥痰。若於寒字相悖。書言能治風痰。若於收字澀字相殊。不知書之所云能燥痰者。非其气味溫熱。而可以燥而卽化。實以收其燥濕初起。使之下墜。不使畱滯而不解也。﹝泄卽是收。﹞且其酸而兼咸。則收澀之中。尙有追涎逐降之力。非卽不燥之燥乎﹖所謂能治風痰者。其酸苦湧泄。兼因風邪初客。合以皂莢等味研服。則能使之上湧。豈其風熱歷久。深入不解。而卽可以上湧乎﹖是以風痰泄痢崩帶。用此以收卽愈。﹝收﹞諸血脫肛陰挺。﹝肝火﹞崩帶風眼。痰飲瘡瘍。用此以澀卽效。

﹝澀﹞喉痺癰疽蛇傷蠱毒。用此酸寒以解卽除。﹝酸﹞治𨿽有四。然總取其酸澀寒鹹爲功。

以爲逐熱去涎之味。但暫用則可。久服則於精血有損。﹝宗曰。損心肺卻水故也。水化書紙上。幹則水不能濡。故知其性卻水。李迅癰疽方云。凡人病癰疽發背。不問老少。皆宜服黃礬丸。服至一兩以上。無不作效。最止疼痛。不動臟腑。活人不可勝數。用明亮白礬一兩。生研。以好黃蠟七錢。熔化。和丸梧子大。每服十丸。漸加至二十丸。熟水送下。如未破則內消。已破卽便合。如服金石發瘡。以白礬末酒服卽效。﹞古言服損心肺傷骨。義根於是。

豈正本求源之治歟﹗取潔白光瑩者佳。火用。﹝以火地。灑水於上。布地。以盤覆之。

四面灰擁。一日夜礬飛盤上。掃收之。爲礬精。未盡者。更如前法。再以陳苦酒化之。名礬華。七日可用。百日更佳。﹞甘艸爲使。畏麻黃。惡牡蠣。

上編﹨卷四瀉劑

降痰

﹝石﹞治胸膈熱痰蓬砂﹝專入肝﹞。又名鵬砂。辛甘微鹹。气溫。色白質輕。功專入上除熱。故云能除胸膈熱痰也。是以痰嗽喉痺。噎膈積聚。骨鯁結核。眼目翳障。口齒諸病。凡在胸膈以上者。無不可以投治。﹝頌曰。今醫家用硼砂治咽喉。最爲要功。宗曰。含化咽津。治喉中腫痛。膈上痰熱。初覺便治。不能成喉痺。時珍曰。硼砂味甘微鹹而气涼。色白而質輕。故能去胸膈上焦之熱。素問云。熱淫於內。治以鹹寒。以甘緩之是也。其性能柔五金而去垢膩。故治噎膈積聚。骨鯁結核惡肉陰用之者。取其柔物也。治痰熱眼目瘴翳用之者。取其去垢也。﹞況性能消金。豈有垢膩塊積而不可以消導乎﹖第當審實而治。勿輕投也。出西番者白如明礬。

出南番者黃如桃膠。甘艸湯煮化。微火炒松用。

上編﹨卷四瀉劑

降痰

﹝畜﹞淸心肝熱痰牛黃﹝專入心肝﹞。味苦性涼。古人用此解心經熱邪。及平肝木。通竅利痰定驚。及痰涎上壅。中風不語等癥。﹝中風須辧眞僞。眞則外有表癥可察。僞則內有虛癥可尋。眞則表癥見而神志無恙。僞則表癥旣無而精气全失。眞則本气或虧。本血或損。加以外邪內襲而成偏廢。僞則眞陰旣槁。眞陽旣耗。迨其將絕不固而見厥僕。眞則新邪復喚舊邪。而致新舊交感。僞則裏虛旣甚。而更增虛益危。眞則面赤唇焦。牙關緊閉。上視彊直。掉眩煩渴。僞則面靑或白與黑。痰喘昏亂。眩暈多汗。甚則手足厥逆。脫癥全具。眞則陽浮而數。陰濡而弱。及或浮滑沈滑。微虛微數。僞則兩尺沈滑。微細虛散欲絕。及或寸關搏指。弦滑洪數。又中風開口則心絕。手撒則脾絕。眼合則肝絕。遺尿則腎絕。气喘面黑鼻煤則肺絕。用藥始宜辛熱以祛外邪。繼宜辛潤甘潤以固血脈。﹞緣牛有黃。牛之病也。牛黃在於心肝膽之間。凝結成黃。

故還以治心肝膽之病。取其長於淸心化熱。故爾用此以除驚痰之根耳。至於中風不語。必其邪已入髒。九竅多滯。﹝唇緩便閉。舌短耳聾。鼻塞目瞀。﹞方可投服。若使中腑而見四肢不著。中經而見口眼斜。不爲開痰順气。養血活血。便用此藥投治。引邪深入。如油入面。莫之能出。小兒純陽。病多胎熱痰熱。屬於心肝二經之病。命在須臾者。用此多有回生之力。﹝兒初生未食乳。用三五釐。合黃連甘艸末。蜜調呷之最佳。﹞惟脾胃虛寒者。其切忌之。取磨指甲者眞。牛有黃必多吼喚。以盆水承之。伺其吐出。喝迫卽墮水。名生黃。如雞子黃大。重疊可揭。殺死自角中得者。名角黃。心中得者。名心黃。肝膽中得者。名肝膽黃成粒。﹝須防駱駝黃以亂。﹞得牡丹菖蒲良。人參爲使。惡龍骨龍膽地黃常山。

上編﹨卷四瀉劑

瀉熱

內經帝曰。人傷於寒而傳爲熱。何也。岐伯曰。寒气外凝內郁之理。腠理堅致。玄府閉密。則气不宣通。濕气內結。中外相薄。寒盛熱生。觀此則知熱之由作。悉皆外邪內入而熱。

是卽本身元陽爲邪所遏。一步一步而不得泄。故爾變而爲熱耳。然不乘勢以除。則熱更有進而相爭之勢。所以古人有用三黃石膏。及或大小承气。無非使其熱瀉之謂。余按熱病用瀉。考之方書。其藥甚眾。然大要在肺則止用以黃芩知母。在胃則止用以石膏大黃朴硝。在心則止用以黃連山梔連翹木通。在肝則止用以靑黛龍膽。在腎則止用以童便靑鹽。在脾則止用以石斛白芍。此爲諸髒瀉熱首劑。至於在肺。又有他劑以瀉。蓋以熱邪初成未盛。則或用以百合百部馬兜鈴。毒瓦斯兼見。則或用以金銀花牛蒡子。久嗽肺痿。則或用以沙參。香港腳兼見。則或用以薏苡仁。咽瘡痔漏。則或用以柿幹柿霜。熱挾气攻。則或用以牽牛。三焦熱並。

則或用以梔子。煩渴而嘔。則或用以竹茹。熱而有痰。則或用以貝母。熱而气逆不舒。則或用以靑木香。熱而溺閉。則或用以車前石葦。久嗽兼脫。則或用以五倍子百藥煎。乳水不通。則或用以通艸。若更兼有血熱。則又當用生地紫菀。此瀉肺熱之大槪也。在胃又有他劑以瀉。蓋以熱兼血燥。犀角宜矣。毒盛熱熾。綠豆宜矣﹗中虛煩起。粳米宜矣。暑熱渴生。西瓜宜矣。時行不正。貫眾宜矣。疫熱毒盛。人中黃金汁雪水宜矣。咽瘡痔漏。柿蒂柿幹宜矣。便結不軟。玄明粉宜矣。乳癰便閉。漏蘆宜矣。蠱積不消。雷丸宜矣。熱盛呃逆。竹茹蘆根宜矣。腸毒不淸。白頭翁刺皮宜矣。口渴不止。竹葉宜矣。若更兼有血熱。則又宜於地楡槐角槐花蘇木三七漧漆。此瀉胃熱之大槪也。而大腸熱結。仍不外乎硝黃白頭翁黃芩綠豆蝸牛生地之藥矣。在心又有他劑以瀉。則或因其溺閉。而用瞿麥木通。气逆而用赭石。痰閉而用貝母天竺黃。暑渴而用西瓜。精遺而用蓮須。抽掣而用鉤藤。咳嗽而用百合。疝瘕而用川楝。與夫血熱而更用以犀角射幹童便血餘紅花辰砂紫艸生地郁金桃仁茜艸蘇木丹參沒藥蓮藕益母艸熊膽等藥。又可按味以考求矣。此瀉心熱之大槪也。在肝又有他劑以瀉。則如肝經气逆。宜用赭石以鎭之。腎气不固。則用石南葉以堅之。溺閉不通。則用車前子以導之。

痰閉不醒。則用牛黃以開之。目翳不明。則用秦皮空靑蒙花石燕靑葙子石決明以治之。咳嗽痰逆。則用全胡以降之。蠱積不消。則用蘆薈以殺之。濕郁驚恐。宜用琥珀以鎭之。神志昏冒。宜用棗仁以淸之。若使熱在於血。其藥眾多。大約入肝涼血。則有赤芍赭石蒲公英靑魚膽紅花地楡槐花槐角側柏葉捲柏無名異淩霄花豬尾血紫艸夜明砂兔肉旱蓮艸茅根蜈蚣山甲琥珀芙蓉花苦酒熊膽之類。入肝破血。則有莪術紫貝靈芝紫參益母艸蒲黃血竭蓮藕古文錢皂礬歸尾鱉甲貫眾茜艸桃仁之類。入肝敗血。則有三七虻虫虫螃蟹瓦楞子水蛭花蕊石之類。

皆當審實以投。此瀉肝熱之大槪也。而瀉膽熱之味。又豈有外空靑銅綠銅靑熊膽膽礬前胡等藥者乎﹖在腎又有他劑以瀉。如龍膽防己。爲腎熱盛溺閉者所宜用也。秋石爲腎熱盛虛咳嗽溺閉者所必用也。寒水石爲腎熱盛口渴水腫者所必用也。地骨皮爲腎熱盛有汗骨蒸者所必用也。食鹽爲腎熱盛便閉者所必用也。琥珀海石爲腎熱盛血瘀溺祕者所必用也。若使熱在於血。則藥亦不出乎童便地骨皮血餘銀柴胡蒲公英生牛膝旱蓮艸赤石脂自然銅古文錢靑鹽之類。

而瀉膀胱熱結。其用豬苓澤瀉地膚子茵陳黃柏黃芩龍膽川楝子藥者。又可按其癥治以考求矣。此瀉腎熱之大槪也。脾熱瀉藥無多。惟有脾經血熱。考書有用郁李射幹紫貝姜黃蓮藕皂礬蚯蚓。然亦須辧藥癥以治。要之治病用藥。須當分其臟腑。然其是上是下。毫微之處。未可盡拘。如藥旣入於肺者。未有不入於心。入於肝者。未有不入於脾。入於腎者。未有不入於膀胱。且藥气質輕淸者上浮。重濁者下降。豈有浮左而不浮右。重此而不重彼者乎﹖但於形色气味重此。比較明確。則藥自有圓通之趣。又奚必拘拘於毫茫間互爲較衡。而致局其神智者乎﹖

上編﹨卷四瀉劑

瀉熱

﹝蔓艸﹞入肺瀉气分濕熱牽牛﹝專入肺。兼入大小腸﹞。有白有黑。白者其性入肺。專於上焦气分除其濕熱。故气逆壅滯。及大腸風祕者。得此以治。黑者其性兼入右腎。能於下焦通其遏郁。故腫滿香港腳。及大小便祕。俱得以治。但下焦血分濕熱。濕自下受。宜用苦寒以折。牽牛气味辛辣。久嚼雄烈。服之最能泄肺。若以下焦血病而於气分有損之藥以爲投治。是以血病瀉气。不使气血俱損乎。﹝杲曰。牽牛少則動大便。多則泄下如水。乃瀉气之味。其味辛辣。久嚼猛烈雄壯。所謂苦寒安在哉﹖故腫受濕气不得施化。致大小便不通。斯宜用之。若濕從下受。下焦主血。

血中之濕。宜苦寒之味。反以辛藥泄之。傷人元气。﹞惟是水气在肺。喘滿腫脹等癥。暫用以爲開泄。俾气自上達下。而使二便頓開。以快一時。﹝時珍曰。一宗室夫人。年幾六十。

平生苦腸結病。旬日一行。甚於生產。服養血潤劑。則泥膈不快。服硝黃通利藥。則若罔知。如此三十餘年矣。時珍診其人體肥膏粱而多憂鬱。日吐酸痰盈碗許乃寬。又多火病。此乃三焦之气壅滯。有升無降。津液皆化爲痰飲。不能下滋腸腑。非血燥比也。潤劑畱滯。硝黃徒入血分。不能通气。俱爲痰阻。故無效也。乃用牽牛末皂莢膏丸與服。卽便通利。自是但覺腸結。一服就順。亦不妨食。且復精爽也。﹞若果下焦虛腫。﹝虛字宜審。﹞還當佐以沈香補骨脂等味。以爲調補。俾補瀉兼施。而無偏陂損泄之害矣。﹝時珍曰。外甥柳喬。素多酒色。病下極脹痛。二便不通。不能坐臥。立哭呻吟者七晝夜。醫用通利藥不效。遣人叩予。予思此乃濕熱之邪在精道。壅脹隧路。病在二陰之間。故前阻小便。後阻大便。病不在大腸膀胱也。乃用楝實茴香穿山甲諸藥。入牽牛加倍。水煎服。一服而減。三服而平。﹞取子。淘去浮者。舂去皮。得木香漧薑良。

上編﹨卷四瀉劑

瀉熱

﹝毒艸﹞入胃下熱攻滯大黃﹝專入脾胃﹞。大苦大寒。性沈不降。用走不守。專入陽明胃府大腸。大瀉陽邪內結。宿食不消。﹝三承气湯皆有大黃內入。仲景治傷寒邪由太陽而入陽明之府者。則用調胃承气。

取其內有甘艸之緩。不令有傷胃府之意也。治邪由陽明之經直入陽明之府者。則用大承气。取其中有枳實之急。得以破气气之壅也。治邪由少陽之經而入陽明之府者。則用小承气。

取其中無芒硝之鹹。致令泄下以傷其胃也。﹞故凡傷寒邪入胃府。而見日晡潮熱。﹝陽明旺於申酉。﹞譫語斑狂。便祕硬痛手不可近。﹝喜按屬虛。拒按屬實。﹞乃瘟熱瘴瘧。下痢赤白。

腹痛裏急。黃膽水腫。積聚畱飲宿食。心腹痞滿。二便不通。與熱結血分。一切癥瘕血燥。

血祕實熱等癥。用此皆能推陳致新。定亂致治。故昔人云有將軍之號。﹝成無己曰。熱淫所勝。以苦泄之。大黃之苦。以蕩滌瘀熱。下燥結而泄胃彊。﹞然苦則傷气。寒則傷胃。下則亡陰。故必邪熱實結。宿食不下。用之得宜。﹝宗曰。有是證者。用之無不效。惟在量其虛實而已。頌曰。梁武帝因發熱。欲服大黃。姚僧垣曰。大黃乃是劫藥。至尊年髙。不可輕用。帝勿從。幾至委頓。梁元帝常有心腹疾。諸醫咸謂宜用平藥。可漸宣通。僧垣曰。脈洪而實。此有宿妨。非用大黃。無瘥理。帝從之遂愈。今醫用一毒藥而攻眾病。偶中便謂之神。不中不語用藥之失。可不戒哉﹗﹞若使病在上脘。𨿽或宿食不消。及見發熱。只須枳實黃連以消痞熱。宿食自通。若誤用大黃推蕩不下。反致熱結不消。爲害不淺。﹝時珍曰。大黃病在五經血分者宜用之。若在气分用之。是謂誅伐無過。瀉心湯有大黃。治心气不足吐血衄血者。乃眞心之气不足。而心包肝脾胃之邪火有餘也。𨿽曰瀉心。實瀉四經血中之伏火也。

又仲景治心下痞滿按之軟者。用大黃黃連瀉心湯主之。此亦瀉脾胃之濕熱。非瀉心也。病發於陰而反下之。則作痞滿。乃寒傷營血。邪气乘虛結於上焦。胃之上脘在於心。故曰瀉心。

實瀉脾也。素問云。太陰所致爲痞滿。又曰。濁气在上。則生脹是也。病發於陽而反下之。則成結胸。乃熱邪陷入血分。亦在上脘分野。仲景大陷胸湯丸皆用大黃。亦瀉脾胃血分之邪。而降其濁气也。若結胸在气分。則只用小陷胸湯。痞滿在气分。則用半夏瀉心湯足矣。

或曰。心气不足而吐衄。何以不用補心而反瀉心。震亨曰。心陰不足。肺與肝俱各受火而病作。故黃芩救肺。黃連救肝。肺者陰之主。肝者心之母。血之合也。肝肺之火旣退。則陰復其舊矣﹗仲景傷寒論云。太陽病外癥未解。不可下。脈浮大。不可下。惡寒。不可下。嘔多有陽明癥。不可下。陽明病不能食。攻其熱必嘔。陽明病應汗。反下之。此爲大逆。太陽陽明合病。喘而胸滿。不可下。少陰病。陽虛尺脈弱者。不可下。脈數。不可下。惡水者。不可下。頭痛目黃者。不可下。虛家不可下。陽微不可下。諸四逆厥者不可下。﹞況先輩立藥治病。原有成則。如大黃芒硝。則瀉腸胃之燥熱。牽牛甘遂。則瀉腸胃之濕熱。巴豆硫黃。

則瀉胃之寒結也。𨿽其所通則一。而性實有不同。當爲分視。至於老人虛祕。腹脹少食。婦人血枯。陰虛寒熱。脾气痞積。腎虛動气。及陰疽色白不起等癥。不可妄用。以取虛虛之禍。川產錦紋者良。生用峻。熟用純。忌進谷食。﹝得谷食。不能通利。﹞黃芩爲使。

上編﹨卷四瀉劑

瀉熱

﹝隰艸﹞解心經熱邪連翹﹝專入心﹞。味苦微寒。質輕而浮。書𨿽載瀉六經郁火。然其輕淸气浮。實爲瀉心要劑。

﹝連翹形像似心。但開有瓣。﹞心爲火主。心淸則諸髒與之皆淸矣。然濕熱不除。病癥百出。

是以癰毒五淋。寒熱鼠。瘰惡瘡。熱結蠱毒等癥。書載皆能以治。﹝汪昂曰。凡癰而痛者爲實邪。腫而不痛爲虛邪。腫而赤者爲熱結。腫而不結者爲畱气痰飲。﹞且經有言。諸痛瘡瘍。皆屬心火。連翹實爲瘡家聖藥也。然多用胃虛食少。脾胃不足者愼之。況淸而無補。

癰疽潰後勿服。火熱由於虛者忌投。

上編﹨卷四瀉劑

瀉熱

﹝山艸﹞降肝膽外感風邪痰火實結前胡﹝專入肝膽﹞。味苦微寒。功專下气。凡因風入肝膽。火盛痰結。曁气實哮喘。﹝气有餘便是火。﹞咳嗽嘔逆。痞膈霍亂。及小兒疳气等癥。升藥難投。須當用此苦泄。俾邪去正復。不似柴胡性主上升。引邪外出。而無實痰實气固結於其中也。按二胡均是風藥。一升一降。用各不同。若使兼有外感風邪。與痰火實結。而用柴胡上升。不亦如火益熱乎﹖故必用此下降。但癥外感絕少。只屬陰虛火動。並气不歸元。胸脇逆滿者切忌。﹝以其苦泄故也。﹞

皮白肉黑。味甘气香者良。半夏爲使。惡皂莢。忌火。﹝今有劑片。以混當歸片料。可恨。﹞

上編﹨卷四瀉劑

瀉熱

﹝山艸﹞瀉肺燥熱白薇﹝專入肺﹞。味苦而鹹。性寒無毒。凡人陰虛火動。則內熱生風。火气焚灼。身體壯熱。

支滿痰湧。忽不知人。與夫汗出血厥。酸痛淋閉。其在婦人。則或廷孔鬱結。﹝廷孔。婦人溺孔也。﹞神無所依。而見淋露不淨。並血枯熱勝。而見虛煩上嘔。非不用此苦泄鹹降利水。使陰气自上而下。則熱何由泄乎﹖是以金匱安中益气竹皮丸。用此以治婦人產中虛煩嘔逆。﹝經疏云。古方調經種子。往往用之益不孕。緣於血熱而少其源。起於眞陰不足。陽勝而內熱。故營血日枯也。益陰淸熱。則自生旺而有子矣。須佐以歸地芍藥杜仲蓯蓉等藥。﹞千金葳蕤湯。用此以治風溫身熱汗出身重。又有白薇芍藥湯。以治婦人遺尿。﹝白薇芍藥等分。酒調服。﹞不拘胎前產後。皆能補陰平陽而兼行肺。以淸膀胱上源。並非虛寒不禁之比也。但胃虛泄瀉。陽气外越者禁用。似牛膝而短小柔軟。去須酒洗用。惡大黃大戟山茱姜棗。

上編﹨卷四瀉劑

瀉熱

﹝蔓艸﹞散肝脾濕熱內結白蘞﹝專入肝脾﹞。敷腫瘡瘍。淸熱解毒。散結止痛。久爲外科所用要藥。然目赤驚癇。

溫瘧陰腫。滯下淋濁失精。金瘡生血。凡因濕熱濕毒而成者。何一不可以爲內科之用。如金匱薯蕷丸。用此以解風气百疾蘊蓄。﹝張璐曰。其湯全以桂枝湯和營散邪。合理中湯兼理藥誤。

君以薯蕷。大理脾肺。毫不及乎補益腎肝。﹞又書載同地膚子。則可以治淋濁失精。同白芨則可以斂金瘡失血。﹝故曰血飲。﹞同甘艸則可以解野狼毒之毒。豈盡癰腫解毒而已哉﹖但此味辛﹝入肺﹞主散。味苦主降。味甘主緩。故止可以散結解熱。若胃气虛弱。癰疽已潰者。均非所宜。蔓赤莖有五葉。根如卵。長有三五枚同窠。皮黑肉白。代赭石爲使。反烏頭。色赤爲赤蘞。功用皆同。

上編﹨卷四瀉劑

瀉熱

﹝隰艸﹞瀉肺血熱紫菀﹝專入肺﹞。辛苦而溫。色赤。𨿽入至髙之髒。仍兼下降。故書載入肺金血分。﹝辛入肺。赤入血。﹞能治虛癆咳嗽驚悸吐衄諸血。又能通調水道。﹝苦可下降。﹞以治溺澀便血。用此上下皆宜。且此辛而不燥。潤而不滯。﹝李士材比爲金玉君子。非多用獨用不能速效。﹞於肺實爲有益。然疏泄性多。培養力少。與桑白皮杏仁同爲一類。但桑白皮杏仁則瀉肺經气分。此則專瀉血經气分也。故肺虛漧咳禁用。﹝漧咳類多血虛。不宜再瀉。﹞紫色潤軟者良。﹝人多以車前旋復花亂之。﹞其藥𨿽分上中與下。然下疏泄尢甚。蜜炒用款冬爲使。白者名女菀。入气分。大泄肺气。肘後方用此三分。鉛丹一分。並酸漿服一刀圭。日進三服。至二十一日。能令面黑轉白。過服不宜。去頭須。蜜水炒用。款冬爲使。惡天雄瞿麥本遠志。畏茵陳。

上編﹨卷四瀉劑

瀉熱

﹝隰艸﹞瀉胃中熱嘔蘆根﹝專入肺胃。兼入心﹞。治無他奇。惟淸肺降火。是其所能。凡人胸中有熱。則火升上嘔。逆气不下。脾肺熱起則消渴便數。甚至不能少忍。﹝金匱玉函治心膈气滯煩悶不下食。蘆根五兩銼。以水三大盞煮服。﹞故必得此苦寒以治。則諸癥悉除。﹝汪昂曰。肺爲水之上源。脾气散精。上歸於肺。始能通調水道。下輸膀胱。腎爲水髒而主二便。三經有熱。則小便數。甚至不能少忍。火性急速故也﹗蘆中空。故入心肺淸上焦熱。熱解則肺之气化行。而小便復其常道矣。﹞且解蝦魚中毒酒毒。然此止宜實熱。不宜虛寒。若誤用之。必致見害。取逆水土內甘美者效。若露出水面者。損人。去蘆節。

上編﹨卷四瀉劑

瀉熱

﹝山艸﹞瀉熱殺虫辟時行不正貫眾﹝專入肝胃﹞。卽俗稱爲管仲者是也。味苦微寒無毒。世遇天時行不正之气。人多用此置之水缸。使人食之不染。且不獨力能解毒。凡遇崩中帶下。並癥瘕斑痘。虫蠱骨鯁。皆可用之。蓋以苦能殺虫。寒能散熱故也。﹝以諸癥皆因熱成。﹞昔王百一選方。言食鯉魚羹。

爲骨所鯁。百藥不效。或令以貫眾煎濃汁連進。一喀而出。可見軟堅之功。其殆若是之神矣﹗形似狗脊而大。汁能制三黃。化五金。伏鐘乳。結沙制汞。解毒軟堅。

上編﹨卷四瀉劑

瀉熱

﹝隰艸﹞瀉肝經風熱靑葙子﹝專入肝﹞。卽雞冠花子者是也。備要又言卽艸決明。味苦微寒無毒。入足厥陰肝。凡人一身風癢。虫疥得蝕。口唇色靑。靑盲翳腫。多緣熱盛風熾所致。﹝亦有不盡風熱者。此則專就風熱言。﹞書言服此目疾皆愈。唇靑卽散。三虫皆殺。風癢卽絕。無非因其血熱除。﹝寒能勝熱。﹞血脈和。而病自可愈耳。無他義也。但瞳子散大者切忌。﹝以能助火。﹞類雞冠而穗尖長。搗用。

上編﹨卷四瀉劑

瀉熱

﹝苞木﹞淸肺涼胃解煩除嘔竹茹﹝專入肺胃﹞。味甘而淡。气寒而滑。凡因邪熱客肺。肺金失養。而致煩渴不寧。

膈噎嘔逆。惡阻嘔吐。吐血衄血等癥者。皆當服此。﹝諸癥皆就肺胃熱論。﹞蓋味甘則中可安而煩不生。味寒則熱得解而气悉寧。﹝又皮入肺上焦。溫膽湯用之。﹞所以金匱之治產後虛煩嘔逆。

則有竹皮大丸。千金之治產後內虛煩熱短气。則有甘竹茹湯。﹝竹茹一升。甘艸茯苓黃芩各二兩。水煎服。﹞產後虛煩頭痛。短气悶亂不解。則有淡竹茹湯。皆有至理內存。不可不知。取竹刮去外膜。取二層如麻縷者良。

上編﹨卷四瀉劑

瀉熱

﹝苞木﹞淸脾胃涼心止渴除煩竹葉﹝專入胃心﹞。體輕气薄。味甘而淡。气寒微毒。據書皆載涼心緩脾。淸痰止渴。

爲治上焦風邪煩熱。咳逆喘促。嘔噦吐血。一切中風驚癇等癥。﹝杲曰。除新久風邪之煩熱。止喘逆气勝之上衝。﹞無非因其輕能解上。辛能散郁。甘能緩脾。涼能入心。寒能療熱故耳。然大要總屬淸利之品。合以石膏同治。則能解除胃熱。而不致煩渴不止也。﹝葉生竹上。故治上焦。仲景治傷寒發熱大渴。有竹葉石膏湯。乃假其辛寒以散陽明之熱邪也﹗﹞竹生一年。嫩而有力者良。﹝心尢妙。﹞

上編﹨卷四瀉劑

瀉熱

﹝苞木﹞瀉心熱天竺黃﹝專入心﹞。系天竺國之竹。精气結成。其粉形如竹節。味甘气寒。與竹瀝功用略同。

皆能逐痰利竅。但此涼心去風除熱。爲小兒驚癇風熱。痰湧失音。較之竹瀝。其性和緩。而無寒滑之患也。﹝味甘故緩。﹞今市肆多骨灰葛粉雜入。不可不辧。

上編﹨卷四瀉劑

瀉熱

﹝喬木﹞除肝熱瀉腎气秦皮﹝專入肝膽腎﹞。味苦气寒。色靑性澀。功專入肝以除熱。入腎以澀气。是以因風而見濕痺驚癇目障之癥者。則當用此苦燥苦降之味以除。因脫而見崩帶腸下痢之癥者。則當用此取澀寒气以固。如仲景白頭翁之用秦皮苦澀之類。﹝白頭翁黃柏黃連秦皮等分。﹞老子云。天道貴澀。惟澀故補。服此不惟泄熱止脫。而且益腎有子矣。至治赤眼腫痛。則合黃連等分頻點。並秦皮一味。煎湯以洗甚效。﹝或加滑石黃連等分。出外臺祕要。﹞但此气寒傷胃。總不宜於胃虛少食之人耳。出西上。皮有白點。漬水碧色。書紙不脫者眞。大戟爲使。惡吳茱萸。

上編﹨卷四瀉劑

瀉熱

﹝喬木﹞解郁熱狂燥疝瘕蠱毒川楝子﹝專入心包小腸膀胱﹞。卽苦楝子。因出於川。故以川名。又名金鈴子。楝實者是也。

味苦气寒微毒。凡人冬時感冒寒邪。至春而發則爲溫。以致癥見狂燥。並疝瘕。熱被寒束。

癥見囊腫莖彊。掣引作痛。與夫寒熱積聚。﹝積由五臟所生。聚由六腑所成。﹞三虫內蝕者。

俱宜用此調治。﹝有虫耗其津液而渴。須用此根葉加麝以投。﹞以苦主有泄熱之功。寒有勝熱之義。故能使熱悉除。而毒蠱瘕疝。亦得因其自心下降。由於小便而乃泄矣。但人止知此爲除疝之味。﹝內經七疝。曰衝﹑曰﹑曰癃﹑曰狐﹑曰﹑曰瘕﹑曰厥﹞而不知有逐熱解狂之力。以至廢而不治。卽其治疝。亦不分其是寒是熱。是偏是平。與夫偏有錯雜多寡之異。

其痛亦不分其所痛之處。是否自下而上。從上而下。﹝治病要在辧癥。﹞惟計古方茴香川楝。

歷爲治疝千古俎豆。詎知疝屬於熱則痛。必見囊腫莖彊。其痛亦必從下而上。用以川楝納入以爲向導。則熱可除。﹝熱疝必用。﹞如其疝並非熱。其痛自上而下。痛引入腹。且有厥逆吐涎。非用辛溫不能見效。若以川楝同入。則於理不免岐而二矣。﹝寒疝不宜用。﹞然古人立方治疝。偏以川楝同投。其意奚似。蓋緣邪有錯雜。則治不得不爾。若以錯雜之邪而槪用以辛燥。不更使病相左乎﹖繡嘗語諸同人。凡人用藥治病。須當明其偏平。偏癥偏治。平癥平治。錯雜多寡不一之癥。則卽當以錯雜不一以治。﹝括盡治病種類。﹞昔繡治一族叔字次周陰疝。其癥是偏不平。毫無一癥混雜。乃有附城一醫。必執古方。用以川楝。繡謂病癥不雜。何須用是。然終謂其古方所用川楝。稽書何無一語活動。間有指屬反佐。亦無一語申明。以致蒙混不解。﹝書不盡言。﹞繡只據理投服。隨手輒應。而不爲方所執。及閱張璐本經逢原。其辧川楝功用。分爲陰陽二疝。及有錯雜之邪必用川楝之說。始嘆理道本同。而古人則先於我而獲。繡益信己所治族叔之病。而不敢用川楝者。未始不有理存。而竟所揆而如一也。﹝理終不易。﹞否則幾爲古方所誤矣。故凡疝因熱邪。及因蠱虫內蝕。宜於川楝。若使脾胃虛寒。癥屬陰疝。則川楝其切忌焉。楝以川產爲正。去皮取肉。去核用根。有雌雄二種。雄根色赤。無子。大毒忌火。雌根白子多微毒。可采。去靑畱白。單味酒煎投服。殺虫治瘧。煎湯洗之。可治中蠱。卽時吐出。茴香爲使。

上編﹨卷四瀉劑

瀉熱

﹝灌木﹞消肝熱治靑盲密蒙花﹝專入肝﹞。因冬不凋。花開蒙密。故以蒙名。甘而微寒。功專入肝經。除熱養營。蓋肝開竅於目。目得血而能視。虛則靑盲膚翳。熱則赤腫眵淚。目中赤脈。及小兒痘瘡餘毒。

疳气攻眼。得此甘能補益。寒能除熱。肝血足而諸癥無不愈矣。然味薄於气。佐以養血之藥。更有力焉。取蜀中產者良。酒浸一宿。候幹蜜拌。蒸曬三次。

上編﹨卷四瀉劑

瀉熱

﹝山藥﹞斂內郁熱起柿蒂﹝專入肺胃﹞。味苦气平。﹝時珍謂其苦溫。似非。﹞𨿽與丁香同爲止呃之味。然一辛熱而一苦平。合用深得寒熱兼濟之妙。﹝醫通本艸謂濟生方治呃逆。專取柿蒂之澀以斂內蘊之熱。丁香生薑之辛以散外郁之寒。﹞如系有寒無熱。則丁香在所必用。不得固執從治。必當佐以柿蒂。有熱無寒。則柿蒂在所必需。不得泥以兼濟之必雜以丁香。是以古人用藥。有合數味而見效者。有單用一味而見效者。要使藥與病對。不致悖謬而枉施耳。﹝竹茹蘆根。則較柿蒂性涼。﹞柿霜專淸肺胃之熱。能治咽喉口舌瘡痛。腸風痔漏。然必元气未離。始可投服。若虛煩喘嗽切忌。柿幹同於柿霜。但力少緩。俱忌蟹。

上編﹨卷四瀉劑

瀉熱

﹝山果﹞瀉胃肺熱結梨﹝專入肺胃﹞。成於秋。花皆白。得西方金气之最。味苦微酸。气寒無毒。功專入肺與胃。凡胸中熱結熱嗽。痰咳便祕。狂煩咽漧喉痛。中風因熱反胃不食。﹝反胃有因熱成。有因寒致。不可不辧。﹞並湯火傷瘡癰疽目障。丹石熱气。一切屬於熱成者。惟食梨數枚。卽能轉重爲輕。消弭於無事。﹝總錄反胃轉食。藥物不下。用大悉尼一个。以丁香十五粒。刺入梨內。紙裹煨熟。聖惠方治小兒風熱。昏懵燥悶不能食。用消梨三枚切破。同粳米煮粥以食。時珍曰。按類編云。一士人狀若有疾。厭厭無聊。往謁楊吉老。診之曰。君熱癥已極。气血消爍。此去三年。當以疽死。士人不樂而去。聞茅山有道士。醫術通神。而不欲自鳴。乃衣僕衣。詣山拜之。願執薪水之役。道士畱置弟子中。久之。以實白道士。道士診之笑曰。汝便下山。但日日喫好梨一顆。如生梨已盡。則取幹者泡湯。食滓飲汁。疾自當平。士人如其戒。經一歲復見吉老。見其顏貌腴澤。脈息和平。驚曰。君必遇異人。不然。豈有痊理。士人備告吉老。吉老具衣冠。望茅山設拜。自咎其學之未至。此與瑣言之說仿佛。觀夫二條。

則梨之功。豈小補哉。然惟乳梨鵝梨消梨可食。余梨則亦不能去病也。﹞然必元气素實。大便素堅。方可與食。﹝宗曰。梨多食動脾。少則不及病。用梨者當斟酌之。惟病酒煩渴人。食之甚佳。終不能卻疾。﹞若使元气虛弱。誤啖多致寒中。蓋梨是冷利之物。服之中益寒冷。金瘡乳婦。亦忌投服。恐血得寒益凝。豈可槪謂能食而不審而別之乎﹖搗汁熬膏良。薑汁蜜制。淸痰止嗽。用萊菔與梨相間收藏。則不爛。

上編﹨卷四瀉劑

瀉熱

﹝﹞解心胞胃熱止消渴西瓜﹝專入心胞胃﹞。內穣。今人遇值三伏天燥。不論男婦大小。朝夕恣食。誠以燥渴之極。

得此味甘色赤。能引心胞之熱。下入小腸膀胱而出。令其心胸頓冷。煩渴冰消。故書載治太陽﹝膀胱﹞陽明﹝胃﹞中及熱病大渴等病宜投。﹝如春溫夏熱等癥。﹞並有天生白虎湯之譽。

惟是稟气素濃。遇熱消渴。及伏气發瘟。得此如湯潑雪。若以脾胃素虛。恣服轉渴。朝夕恣食。必待膈滯上湧。或瀉或腫或脹。元陽已削。方爲覺誤。悔莫及矣。衛生歌云。瓜桃生冷宜少食。免至秋來成瘧痢。又瓜本寒。曝之寒气益聚而寒矣﹗猶之油性本熱。經火煎熬。則其性稍革而不熱矣﹗因述此以爲好食瓜者一箴。

上編﹨卷四瀉劑

瀉熱

﹝金﹞瀉肝膽積熱除目翳銅靑﹝專入肝膽﹞。卽俗所云銅綠者是也。與空靑所產不同。銅靑气稟地陰。英華外見。

藉醋結成。故味苦酸澀气寒。能入肝膽二經。按酸入肝而斂。所以能合金瘡止血。苦寒能除風熱。所以能去膚赤及鼻息肉。苦能泄結。所以醋蘸喉中。則吐風痰而使血气心痛皆止。爲散能療喉痺牙疳。醋調揩腋下。治胡臭。薑汁調點爛沿風眼。﹝錦囊用眞川連三錢。杏仁八粒。

去皮生用。生甘艸六分。膽礬一分。銅靑三分。大元棗一枚。水煎乘熱搽眼。﹞去疳殺虫。

所治皆厥陰之病。﹝時珍曰。吐痰須觀人之虛實彊弱而察其脈。乃可投之。﹞

上編﹨卷四瀉劑

瀉熱

﹝石﹞散上焦積熱軟下焦積塊海石﹝專入肺腎﹞。卽書所云浮石者是也。其石系水沫結成。浮於水上。故以浮名。色白體輕。味鹹气寒。﹝時珍曰。其質玲瓏。肺之象也。﹞蓋旣有升上之能。復有達下之力。其曰能治上焦痰熱。目翳痘癰者。以其气浮上達之謂也。能治諸淋積塊癭癅者。以其咸潤軟堅之意也。﹝余琰席上腐談云。肝屬木當浮而反沈。肺屬金當沈而反浮何也。肝實而肺虛也。故石入水則沈。而南海有浮水之石。木入水則浮。而南海有沈水之香。虛實之反如此。﹞至於實則宜投。虛則忌服者。以其忌有克削之气也。味鹹者良。煨過水飛用。

上編﹨卷四瀉劑

瀉熱

﹝石﹞瀉肝積熱除內外目翳空靑﹝專入肝﹞。感銅精气而結。故專入肝明目。蓋人得水气之淸者爲肝血。其精英則爲膽汁。開竅於目。血者五臟之英。注之爲神。膽汁充則目明。減則目昏。銅亦淸陽之气所生。其气之淸者爲綠。猶肝血也。其精英爲空靑之漿。猶膽汁也。其爲治目神藥。蓋亦以類相感耳。﹝出時珍﹞況人多怒則火起於肝。水虛則火起於腎。故生內外翳障。得此甘酸大寒以除積熱及火。兼之以酸則火自斂。兼得金以平木。故治赤腫靑盲。其空靑所含之漿。可取點眼。殼亦磨翳要藥。書云不怕人間多瞎眼。只愁世上無空靑。但空靑中水久則幹。必須驗其中空內有靑綠如朱者卽是。如無綠。靑亦可。不必拘泥。﹝聖濟錄治黑翳覆瞳。用空靑礬石燒各一兩。貝子四枚。研細日點。﹞

上編﹨卷四瀉劑

瀉熱

﹝石﹞淸胃熱解肌發汗石膏﹝專入胃腑。兼入脾肺﹞。甘辛而淡。體重而降。其性大寒。功專入胃。淸熱解肌。

發汗消郁。緣傷寒邪入陽明胃府。內郁不解。則必日晡熱蒸。口漧舌焦唇燥。堅痛不解。神昏譫語。气逆驚喘。溺閉渴飲。曁中暑自汗。胃熱發斑牙痛等癥。皆當用此調治。﹝成無己曰。

風陽邪也。寒陰邪也。風喜傷陽。寒喜傷陰。營衛陰陽。爲風寒所傷。則非輕劑所能獨散。

必須輕重之劑同散之。乃得陰陽之邪俱去。營衛之气俱和。是以大靑龍湯以石膏爲使。石膏乃重劑。而又專達肌表也。﹞以辛能發汗解熱。甘能緩脾益气。生津止渴。寒能淸熱降火故也。按石膏是足陽明府藥。邪在胃府。肺受火制。故必用此辛寒以淸肺气。所以有白虎之名。肺主西方故也。﹝杲曰。石膏足陽明藥也。故仲景治傷寒陽明癥。身熱目痛。口漧不眠。

以身以前。胃之經也。胸前肺之室也。邪在陽明。肺受火制。所以有白虎之名。﹞但西有肅殺而無生長。如不得已而用。須中病卽止。切勿過食以損生气。﹝時珍曰。此皆少壯肺胃火盛能食而病者言也。若衰暮及气虛血虛胃弱者。恐非所宜。﹞況有貌屬熱癥。裏屬陰寒而見斑黃狂燥。日晡潮熱。便祕等癥。服之更須斟酌。惟細就實明辧。詳求其眞可也。﹝汪昂曰。

按陰盛格陽。陽盛格陰二癥。至爲難辧。蓋陰盛極而格陽於外。外熱而內寒。陽盛極而格陰於外。外冷而內熱。經所謂重陰必陽。重陽必陰。重寒則熱。重熱則寒也。當於小便分之。

便淸者外𨿽燥熱而中實寒。便赤者外𨿽厥冷而內實熱也。再看口中之燥潤。及舌胎之淺深。胎黃黑者爲熱。宜白虎湯。亦有胎黑屬寒者。舌無芒刺。口有津液。急宜溫之。誤投寒劑則殆矣﹗又按熱在胃。熱癥見斑疹。然必色赤如錦紋者爲斑。隱隱見紅點者爲疹。斑重而疹輕。斑疹亦有陰陽。陽癥宜石膏。又有內傷陰癥見斑疹者。微紅而稀少。此胃气極虛。逼其無根之火遊行於外。當補益气血。使中有主。則气不外遊。血不外散。若作熱治。生死反掌。

醫者宜審。﹞取瑩白者良。﹝亦名寒水石。非鹽精滲入土中結成之寒水石也。﹞研細。或甘艸水飛。或火。各隨本方用。雞子爲使。忌豆鐵。

上編﹨卷四瀉劑

瀉熱

﹝石﹞除腎血分實熱靑鹽﹝專入腎。兼入心﹞。卽名戎鹽。稟至陰之气凝結而成。不經煎煉。生於涯之陰。

其味鹹。气寒無毒。能入少陰腎臟以治血分實熱。故凡病因腎起而見小便不通。胃中瘀赤澀昏。

及吐血溺血。齒舌出血。牙齦熱痛。曁蠱毒邪气固結不解者。宜以此味投治。﹝普濟方治風眼爛弦。用戎鹽化水點之。仲景《金匱方》治小便不通。用戎鹽彈丸大一枚。茯苓半斤。白術二兩。水煎服之。﹞俾腎補而熱除。咸入而堅軟。經曰。熱淫於內。治以鹹寒。正此謂耳。出西羌。不假煎。方稜明潤色靑者良。

上編﹨卷四瀉劑

瀉熱

﹝石﹞補心潤腎軟堅除熱鹽﹝專入心腎﹞。之品類甚多。有生海﹑﹝江淮南北﹞生池﹑﹝山西解州﹞生井﹑﹝四川雲南﹞生土﹑﹝戎鹽﹞生階﹑﹝光明鹽﹞生石﹑﹝石鹽﹞生樹﹑﹝水鹽﹞生艸﹝蓬鹽﹞之各異。然寒气味則一。鹽味鹹气寒。加以皂角末同煎。則味又兼微辛。五味惟鹹潤下。故凡大小便閉者。得此則通。

五味惟鹹走血。故凡血熱血痛者。得此則入。五味惟鹹入骨。故補腎藥。必當鹽湯送下。而諸骨筋痛。借此則堅。﹝骨消筋緩。皆因濕熱所致。經曰。熱淫於內。治以鹹寒。譬如生肉易潰。得鹽性寒鹹則能堅久不壞。時珍曰。腎主骨。咸入骨也。﹞五味惟鹹潤燥。而辛又能泄肺。故凡痰飲喘逆。得此則降。﹝時珍曰。吐藥用之者。咸引水聚也。能取豆腐。與此同義。﹞五味惟鹹軟堅。故凡結核積聚。得此則消。五味惟鹹補心。故凡病因心起而見喜笑不休。則當用此沸飲遏止。﹝用鹽赤而飲。亦水制火之意。﹞至於癰腫惡毒。眼目暴赤。酒醉顚狂。湯火急迫。凡其因熱而起者。無不借此以寒勝熱。﹝主意﹞而使諸癥其悉平矣﹗但咸𨿽能走血。多食則血卽凝。咸𨿽下趨。過咸則反水上吐。所以霍亂臭毒頭疼腹痛等癥。則可引涎上膈而吐之也。水腫如何忌食。恐其以水助水之意也。橫生逆生。如何用鹽卽便縮入正產。﹝千金方用鹽摩產婦腹。並塗兒足底。仍急爪搔之。﹞以其力有上舒之意也。水蛭蚯蚓及蠱。如何得此卽化。以其寓有以水濟火之意也。﹝孫眞人治喉中生肉。用綿裹筋頭。拄鹽揩之。日五六度。聖惠方治帝鐘喉風。垂長半寸。食鹽頻點之。卽消。﹞多食如何口渴。以其滲去胃中津液也。

上編﹨卷四瀉劑

瀉熱

﹝石﹞消臟腑熱邪固結朴硝﹝專入腸胃。兼入腎﹞。卽皮硝。生於鹵地。刮取。初次煎成爲朴。由朴再煎爲芒。

其性最陰。善於消物。故以硝名。其味苦而且辛。凡五金八石。用此俱能消除。況人臟腑積聚乎﹗然必熱邪深固。閉結不解。用以苦鹹以爲削伐。則藥與病符。自不見礙。﹝時珍曰。硝稟太陰之精。水之子也。气寒味寒。走血而潤下。蕩滌三焦腸胃實熱陽彊之病。乃折治火邪藥也。好古曰。硝利小便而墮胎。然傷寒妊娠可下者。用此兼大黃引之。直入大腹潤燥堅瀉熱。而母子俱安。經云。有故無殞。亦無殞也。此之謂歟。以在下言之。則便溺俱陰。以前後言之。則前气後血。以腎言之。總主大小便難。溺澀閉結。俱爲水少火盛。成無己曰。

熱淫於內。治以鹹寒。佐之以苦。故用芒硝大黃相須爲用也。汪昂曰。丰城尉家有貓。子死腹中。啼叫欲絕。醫以硝灌之。死子卽下。後有一牛。亦用此法得活。﹞如仲景大陷胸湯大承气湯調胃承气湯之類。𨿽其用有大黃。可以除熱。然亦不得不假軟堅之藥耳。若使病非實熱。及或熱結不堅。妄用承气朴硝等以爲消削。其不傷人性命幾希。﹝唐時臘日。賜羣臣紫雪紅雪碧雪。皆用此硝煉成者。通治積熱諸病。有神效。貴在用者的中爾。﹞但朴硝初煎性急。芒硝久煎差緩耳。大黃爲使。

上編﹨卷四瀉劑

瀉熱

﹝石﹞瀉腸胃實熱玄明粉﹝專入腸胃﹞。系芒硝再煎而成。其色瑩白。辛甘而冷。功用等於芒硝。皆有軟堅推陳致新之力。﹝陳不除則瀉痢不止。用宜同大黃推蕩。正書所云通因通用之意。若熱閉不解。

亦當用此下奪。﹞然過多徧。其性稍緩。不似芒硝。其力迅銳。服之恐有傷血之虞耳﹗﹝王好古曰。玄明粉治陰毒一切。非伏陽在內不可用。若用治眞陰毒。殺人甚速。時珍曰。神農本艸言朴硝煉餌。服之輕身神仙。蓋方士竄入之言。後人因此制爲玄明粉。煉多徧。佐以甘艸。去其鹹寒之毒。遇有三焦腸胃實熱積滯。少年气壯者。量與服之。亦有速效。若脾胃虛冷及陰虛火動者。服之是速其咎矣。﹞若佐甘艸同投。則膈上熱痰。胃中實熱。腸中宿熱。又克見其治矣。兼洗眼目消腫。﹝繡族兄式和用玄明粉搽眼。初覺一二次甚明。召繡同搽。繡揣眼病非熱不得用。是因未允。越後族兄屢擦屢壞。始信餘言不謬。﹞忌苦參。

上編﹨卷四瀉劑

瀉熱

﹝石﹞解火熱利水道寒水石﹝專入胃腎﹞。又名凝水石。又名白水石。生於鹵地。因鹽精滲入土中。年久結聚。淸瑩有稜而成也。味辛而鹹。气寒無毒。書載能治時行大熱口渴水腫。蓋以性稟純陰故也。經曰。熱淫於內。治以鹹寒。又曰。小熱之气。涼以和之。大熱之气。寒以收之。服此治熱利水。適相宜耳。﹝永類方男女轉脬不得小便。寒水石二兩。滑石一兩。葵子一合。水煎卽利。易簡方湯火傷。用寒水石燒研敷。經驗方小兒丹毒皮膚熱赤。用寒水石半兩。白土一分。

爲末。醋調塗。﹞然此止可暫治有餘之邪。及敷湯火水傷。若虛人熱浮。其切忌焉。瑩白含之卽化者眞。否卽是僞。但眞者絕少。

上編﹨卷四瀉劑

瀉熱

﹝天水﹞解熱消燥雪水﹝專入胃﹞。气稟太陰。水極似土。𨿽於冬時置而不問。然值傷寒陽毒。瘟疫時毒。

丹毒內熾。並盛夏暑熱內淫。而見燥熱殆甚者。並可用此調治。﹝宗曰。臘雪水大寒之水也。

故治以上諸病。﹞且能以解燒酒諸毒。是以書載凡治熱癥。可用塊置於兩乳之間。且云宋徽宗因食冰過甚致病。醫士楊介仍以冰煎諸藥以治其源。深得用冰義耳。因知病因冰起。還以冰解之也。

上編﹨卷四瀉劑

瀉熱

井淸上膈熱痰孩兒茶﹝專入心肺﹞。味苦微澀。性涼無毒。功專淸上膈熱。化痰生津。收濕涼血生肌。

凡一切口瘡喉痺。時行瘟瘴。煩燥口渴。並一切吐血衄血便血尿血血痢。及婦人崩淋經血不止。

陰疳痔腫者。服之立能見效。出南番。是細茶末入竹筒。理土中。日久取出。搗汁熬成。塊小潤澤者上。大而枯者次之。眞僞莫辧。气質莫考。用宜愼之。

上編﹨卷四瀉劑

瀉熱

﹝獸﹞涼心平肝熊膽﹝專入心肝。兼入脾大腸﹞。味苦性寒無毒。功專涼心平肝。惟其涼心。所以能治心痛疰忤熱邪等癥。惟其平肝。所以能治目赤翳障。惡瘡痔漏等癥。且能入脾而治黃膽濕邪。入大腸而治久痢疳濕熱。並治小兒風痰壅塞。發作驚癇。要皆除熱涼血。而病自愈耳。凡此只可作丸。勿煎湯。通明者佳。﹝但以米粒之多點水出。運轉如飛者良。﹞性善辟塵。撲塵水上。投膽少許。則塵豁然而開。又取少許。研滴水中。掛如綫﹐直至水底不散者眞。

上編﹨卷四瀉劑

瀉熱

﹝無鱗魚﹞鱧魚肉補脾利水鱧魚膽瀉心脾熱治喉痺鱧魚膽﹝專入心脾﹞。卽屬烏鱧。又名七星魚者是也。其物伏土勝水。味甘性寒無毒。

凡人身患十種水气。垂死。可用肉與冬瓜蔥白以治。且煮湯浴兒。可以稀痘。﹝楊拱醫方摘要曰。

除夕黃昏時。用大烏魚一尾。小者二三尾。煮湯浴兒徧身。七竅俱到。不可嫌腥。以淸水洗去也。若不信。但畱一手一足不洗。遇出痘時。則未洗處偏多也。此乃異人所傳。不可輕易。﹞膽味書𨿽載甘。﹝日華曰。諸魚膽苦。惟此膽甘可食。爲異也。臘月收取。﹞然嘗之終苦。凡喉痺將死者。點入卽愈。病深者水調灌之亦可。

上編﹨卷四瀉劑

瀉熱

﹝蚌蛤﹞入肝除熱磨翳石決明﹝專入肝﹞。一名千里光。得水中陰气以生。其形如蚌而扁。味鹹气寒無毒。入足厥陰肝經除熱。爲磨翳消障之品。緣熱熾則風必生。風生則血被風阻而障以起。久而固結不解。

非不用此鹹寒軟堅逐瘀淸熱祛風。則熱何能祛乎﹖故本事眞珠母丸與龍齒同用。皆取淸散肝經積熱也。但此須與養血藥同入。方能取效。且此气味鹹平。入服消伐過當。不無寒中之獘耳。亦治骨蒸勞熱五淋。﹝汪昂曰。能淸肝肺故也。﹞研細水飛點目。能消外瘴。痘後眼翳。

可同谷精艸等分細研。豬肝蘸食卽退。七孔九孔者良。鹽水煮。面裹煨熟。爲末水飛。惡旋復。

上編﹨卷四瀉劑

瀉熱

﹝蚌蛤﹞除心肝熱邪及脾腎濕熱珍珠﹝專入心肝。兼入脾胃﹞。卽蚌所生之珠也。珠稟太陰精气而成。故中秋無月。則蚌卽無珠也。此藥馮楚瞻辧論最詳。謂其功用多入陰經。其色光明。其體堅硬。大小無定。要以新完未經鉆綴者爲尙。味甘微鹹。气寒無毒。入手少陰心經足厥陰肝經。蓋心虛有熱。則神气浮游。肝虛有熱。則目生翳障。﹝目爲肝竅。﹞除二經之熱。故能鎭心明目也。耳聾本屬腎虛有熱。﹝耳爲腎竅。﹞甘寒所以主之。逆臚者臚脹也。胸腹气逆脹滿。以及手足皮膚皆腫也。

經曰。諸濕腫滿。皆屬脾土。諸滿脹大。皆屬於熱。此脾虛有熱。兼有積滯所致。珍珠味甘。旣能益脾。寒能除熱。體堅復能磨積消滯。故亦主之。珠藏於澤。則川自媚。況塗於面。

寧不令人潤澤顏色乎﹖至於疔毒癰腫。長肉生肌。尢臻奇效。但體最堅硬。研如飛面。方堪服食。否則傷人臟腑。外摻肌肉作疼。蚌蛤無陰陽牝牡。故珠專一於陰精也。

上編﹨卷四瀉劑

瀉熱

﹝人﹞入解胃腑熱毒金汁﹝專入胃﹞。系取糞入鐔。埋於土內。三年取出。瑩淸如水者是耳。味苦气寒。置於土中。時久得其土气最濃。故能入胃。大解熱毒。凡濕熱時行。毒勢衝迫。勢危莫制者。用此灌之。下咽稍減。以其气味相投。故能直入其巢而破其毒耳。﹝的解﹞卽初生小兒周時內毒气方張。用此服一二分。旣能化毒。且能免後痘疹。此最靈驗。但稟體气寒。體瘦色白者。不可誤用。恐其反奪天眞耳。不可不審。灌花用此最良。

上編﹨卷四瀉劑

瀉熱

﹝人﹞滌腎熱秋石﹝專入腎﹞。本於人溺。因秋露水攪澄曬漧刮取而成。故名秋石。味鹹气溫。據書載能滋陰潤髒。退蒸軟堅。治癆止嗽。通溺利便。澀精固气。且云經火煉。去其鹹寒。轉爲溫補。溫而不燥。潤而不滯。淸不損元。降不敗胃。爲滋陰降火之聖藥。﹝爲精火兩衰而用。﹞然繡竊謂補處少而淸處多。溫處少而寒處多。﹝溫止由於火。而非溺中濁气。具有溫補之性也。﹞虛勞火重。服此似不甚礙。﹝以其具有淸火之性耳。﹞間有微功。亦非補中正劑。﹝補中惟參耆。補火惟附桂。滋水惟地茱。乃補中正劑耳。﹞若使气薄。火衰水泛。縱經煉。終不免有虛虛之禍矣﹗﹝大黃縱經煉。亦不能以補命門之火。以其气質本寒故也。﹞法於秋時取童便。每缸用石膏七錢。桑攪澄。傾去淸液。如此二三次。乃入秋露水攪澄。如此數次。

穢淨咸減。以重紙鋪上。曬漧。刮去在下重濁。取輕淸爲秋石。再研入罐。鐵盞蓋定。鹽泥固濟。升打。升起盞上者名秋水。味淡而香。乃秋石之精英也。

上編﹨卷四瀉劑

瀉火

趙養葵曰。眞火者。立命之本。爲十二經之主。腎無此。則不能以作彊。而伎巧不出矣。

膀胱無此。則三焦之气不化。而水道不行矣。脾胃無此。則不能腐水谷。而五味不出矣。肝膽無此。則將軍無決斷。而謀慮不出矣。大小腸無此。則變化不行。而二便閉矣。心無此。則神明昏而萬事不應知。治病者。的宜以命門眞火爲君主。而加意以火之一字。觀此則火不宜瀉也明矣。而丹溪又言。气有餘便是火。使火而果有餘。則火亦能爲害。烏在而不瀉乎﹖惟是火之所發。本有其基。藥之所主。自有其治。气味不明。則治罔不差。如大黃是瀉脾火之藥。故便閉硬痛。其必用焉。石膏茅根。是瀉脾胃之藥。口渴燥熱。其必用焉。黃芩生地。

是瀉肺火之藥。膈熱血燥。效各呈焉。火盛則痰與气交窒。是有宜於栝蔞花粉。火盛則水與气必阻。是有宜於桑白皮。火盛則骨必蒸。是有宜於地骨皮。火盛則三焦之熱皆並。是有宜於梔子。火盛則肺化源不淸。是有宜於天冬麥冬。火盛則必狂越躁亂。是有宜於羚羊角。火盛則气必逆而嗽。是有宜於枇杷葉。火盛則必挾胃火气上呃。是有宜於竹茹。此非同爲瀉肺之藥乎。黃連犀角。是瀉心火之藥也。燥熱濕蒸。時疫斑黃。治各著焉。火盛則小腸必燥。

是有宜於木通燈艸。火盛則喉必痺而痛。是有宜於山豆根。火盛則目必翳而障。是有宜於熊膽。火盛則心必煩燥懊。是有宜於梔子。火盛則口必渴而煩。是有宜於竹葉。火盛則肺失其養。是有宜於麥門冬。火盛則血必妄沸。是有宜於童便生地。火盛則憂鬱時懷。是有宜於萱艸。此非同爲瀉心之藥乎﹖至於靑黛膽艸。號爲瀉肝之火。然必果有實熱實火者方宜。若止因火而見抽掣。則鉤藤有難廢矣。因火而見目障。則熊膽其莫除矣。因火而見骨蒸。則靑蒿艸其必須矣。因火而見驚癇骨痛。則羚羊角其必用矣。因火而見口舌諸瘡。則人中白其必進矣。因火而見時疾斑毒喉痺。則大靑其亟尙矣。因火而見寒熱往來。則黃芩其必用矣。此非同爲瀉肝之用乎﹖而膽火之必用以膽艸大靑靑黛者可思。若在腎火。癥見骨蒸勞熱。不得不用黃柏。癥見咽痛不止。不得不用玄參。癥見楊梅惡毒。不得不用胡連。癥見頭目不淸。痰涎不消。不得不用茶茗。癥見火畱骨筋。不得不用靑蒿艸。癥見無汗骨蒸。不得不用地骨皮。此非同爲瀉腎藥乎﹖而膀胱火起之必用以人中白童便。及三焦火起之必用以靑蒿艸梔子者。又自可驗。諸火之瀉。當分臟腑如此。但用而罔顧其病癥之符髒气之合。則其爲禍最速。可不深思而長慮乎﹖

上編﹨卷四瀉劑

瀉火

﹝山艸﹞淸上中二焦火熱與濕黃芩﹝專入心脾肺。兼入肝大腸膀胱﹞。書載味苦入心。又載入肺瀉火。入脾除濕。入大腸以治腸腹痛。﹝痢爲腸。凡痢有寒有熱。痢屬於熱。則其形气堅彊。脈必滑實有力。身則畏熱喜冷。不欲衣被。渴則恣好冷水。愈涼愈快。隨飲隨消。小便熱赤澀痛不堪。下痢純紅。

痛則便硬拒按。並或頭疼身熱。筋骨酸痛。此其癥之實者也。痢屬於寒。則其形體薄弱。顏色淸白。脈𨿽緊數。而無力無神。脈卽眞弦。而中虛似實。血則微紅不鮮。及或雜有紫紅紫白屋漏水形。所下之物。或淺黃色淡。不甚臭穢。痛則不實不堅。或喜揉按。或喜暖熨。

或胸腹如饑而不欲食。或胃脘作嘔而多吞酸。或數至圊欲出不出。或口𨿽渴而不欲飲冷。飲冷而不欲咽。此其癥之虛者也。﹞入小腸膀胱以治淋閉。且治中焦實火。及邪在少陽膽經。

得此以爲淸理。一藥而上下表裏皆治。其功力之泛涉。殆有難爲專主者耳。不知內火衝激。

外邪傳入。皆能恣害。上如胸膈咽喉。下如肚腹二便。中如表裏之所。陰陽之界。無不病癥悉形。以故腹痛腸。﹝痢﹞寒熱往來。﹝瘧﹞黃膽淋閉。胸髙气喘。癰疽瘡瘍。火嗽喉腥。

經閉胎漏。口渴津枯。一皆濕之所淫。熱之所侵。火之所勝。﹝提出濕熱與火。爲諸病之要。﹞

黃芩味苦性寒。枯而大者輕飄上升以淸肺。肺淸則痰自理矣。﹝汪昂曰。痰因火動。當先降火。﹞實而細者沈重下降以利便。便利則腸自去。酒炒則膈熱可除。而肝膽火熄。生用則實熱堪投。而腹痛斯愈。﹝時珍曰。仲景治少陽癥小柴胡湯。太陽少陽合病下痢黃芩湯。

少陽癥下後心下滿而不痛瀉心湯並用之。蓋黃芩味苦气寒。色黃而綠。瀉心火而除脾濕。俾金不受胃火上刑。故能救肺。少陽之癥。𨿽曰病在半表半里。爲胸脇痞滿。實兼心肺上焦之邪。心煩喜嘔。默默不欲飲食。又兼脾胃中焦之癥。故用黃芩以治手足少陽相火。黃芩亦少陽本經藥也。楊士瀛直指方云。柴胡退熱。不及黃芩。蓋亦不知柴胡之退熱。乃苦以發之。

散火之標也。黃芩之退熱。乃寒能勝熱。折火之本也。﹞且得白術砂仁以安胎。得濃朴黃連以除腹痛。得芍藥以治痢。得柴胡以治寒熱往來。此𨿽合上與下。表裏皆治。而究止爲上中二焦瀉火除熱與濕之味矣。﹝東垣治肺熱。身如火燎。煩燥引飲而晝盛者。宜一味黃芩湯以瀉肺經气分之火。方用黃芩一兩。﹞但肺虛腹痛屬寒者切忌。﹝時珍曰。肺虛不宜者。苦寒傷脾胃。損其母也。﹞黃明者良。中虛者爲枯芩。卽片芩。內實者名條芩。卽子芩。上行酒炒。瀉肝膽火。豬膽汁炒。山藥龍骨爲使。畏丹皮丹砂。

上編﹨卷四瀉劑

瀉火

﹝山艸﹞大瀉心火實熱黃連﹝專入心。兼入腸胃脾﹞。大苦大寒。據書所載治功。備極表著。且以別錄中有濃腸胃一語。互爲傳播。以至於今。謬尢莫辟。貽害無窮。詎知黃連止屬瀉心之品。除濕之味。﹝好古曰。黃連苦燥。苦入心。火就燥。瀉心者。其實瀉脾也。實則瀉其子也。﹞卽云腸能止。口漧能除。痞滿腹痛能消。癰疽瘡瘍能愈。肝虛能鎭。與夫婦人陰蝕。小兒疳積。並火眼赤痛。吐血衄血諸毒等癥。無不由此調治。亦何莫不因濕熱火退而言。豈於濕除火退之外。

尙有治效之著哉﹗﹝元素曰。黃連其用有六。瀉心臟火。一也。去中焦濕熱。二也。諸瘡必用。三也。去風濕。四也。赤眼暴發。五也。止中部見血。六也。朱震亨曰。下痢胃口熱噤口者。用黃連人參煎湯。終日呷之。如吐。再彊飲。但得一呷下咽便好。劉完素曰。古方以黃連爲治痢之最。蓋治痢惟宜辛苦寒藥。辛能發散。開通鬱結。苦能燥濕。寒能勝熱。使气宣平而已。諸苦寒藥多泄。惟黃連黃柏性冷而燥。能降火去濕而能瀉痢。故治痢以之爲君。

杲曰。凡眼暴發赤腫痛不可忍者。宜黃連當歸以酒浸煎之。宿食不消。心下痞滿者。須用黃連枳實。﹞況此性稟純陰。在人腸胃素濃。挾有燥濕火熱。服之過多。尙有偏性爲害。而致胃陽頓絕。生气澌滅。﹝宗曰。今人多用黃連治痢。蓋執以苦燥之義。下俚但見腸虛滲泄。微似有血。便卽用之。又罔顧寒熱多少。惟欲盡劑。由是多致危困。時珍曰。黃連大苦大寒之藥。用之降火燥濕。中病卽當止。豈可久服。使肅殺之令常行。而伐其生發沖和之气乎﹗秦觀與喬希聖論黃連書云。聞公以眼疾餌黃連至十數兩。猶不已。殆不可也。醫經有久服黃連苦參反熱之說。此𨿽大寒。其味至苦。入胃則先歸於心。久而不已。心火偏勝則熱。乃其理也。﹞矧有脾陽素弱。因此一言流播。而可恃爲常服者乎﹖今人一見火熾。不論是寒是熱。是虛是實。輒以取投。以致偏勝貽患。暗受夭折。殊堪嘆惜。﹝時珍曰。黃連治目及痢爲要藥。古方治痢。香連丸用黃連木香。姜連散用漧薑黃連。變通散用黃連茱萸。姜黃散用黃連生薑。治消渴用酒蒸黃連。治伏暑用酒煮黃連。治下血用黃連大蒜。治肝火用黃連茱萸。治口瘡用黃連細辛。皆是一冷一熱。一陰一陽。寒熱互用之意。而無偏勝之害。汪昂曰。黃連瀉心火。佐以龍膽瀉肝膽火。白芍瀉脾火。石膏瀉胃火。知母瀉腎火。黃柏瀉膀胱火。木通瀉小腸火。黃芩瀉肺火。梔子佐之。瀉大腸火。黃連佐之。柴胡瀉肝膽火。黃連佐之。瀉三焦火。黃芩佐之。繡按柴胡瀉火。止就肝膽邪郁而言。若內實火用此。愈增其害矣。

不可不知。﹞出四川。瘦小狀類鷹爪。連爪連珠者良。薑汁炒。﹝心火生用。虛火醋炒用。膽火豬膽汁炒。上焦火酒炒。中焦火薑汁炒。下焦火鹽水炒。或童便炒。食積火黃土炒。濕熱在气分吳茱萸湯炒。在血分漧漆水炒。眼赤人乳炒。﹞黃芩龍骨爲使。惡菊花玄參僵蠶白蘚皮。畏款冬花牛膝。忌豬肉。﹝亦有不忌者。如髒連丸黃連豬肚丸之類。﹞

上編﹨卷四瀉劑

瀉火

﹝山艸﹞大瀉臟腑骨髓淫火熱邪胡黃連﹝專入臟腑骨髓﹞。出於波斯國。近時秦隴南海亦有。气味功用。亦同黃連。因以連名。但此性專達下。大伐臟腑骨髓淫火熱邪。凡骨髓勞熱。五心煩熱。三消五痔。溫瘧瀉痢惡毒等癥。皆得以治。﹝經曰。心移熱於肺爲膈消。是渴而多飲。上消肺熱癥也。又曰。二陽結而爲消。是多食善饑。中消胃熱癥也。渴而小便數有膏。爲下消腎熱癥也。又按經言痔因飽食。經脈橫解。腸爲痔。又言督脈生病痔漏。又按書言痔有牝痔牡痔脈痔腸痔血痔之分。皆濕熱下流傷於血分。無所施泄。則逼肛門而爲痔腫。﹞故同豬胰。以療楊梅惡瘡。且同漧薑。以治小兒果積。同雞肝以治小兒疳眼。同烏梅以治小兒血痢。同甘艸豬胰以治黴瘡。

又治婦人胎蒸。較之黃連治功同而稍異耳。但小兒腎臟不足。脾胃虛寒者。其切忌焉。心黑外黃。折之塵出如煙者眞。畏惡同黃連。

上編﹨卷四瀉劑

瀉火

﹝山艸﹞治肺久伏熱邪以淸化知母﹝專入肺。兼入腎﹞。辛苦微滑。能佐黃柏以治膀胱熱邪。緣人水腫癃閉。本有屬血屬气之分。肺伏熱邪。不能生水。膀胱絕其化源。便祕而渴。此當淸肺以利水者也。熱結膀胱。

眞陰漧涸。陽無以化。便祕不渴。此當淸膀胱以導濕者也。黃柏气味純寒。𨿽能下行以除膀胱濕熱。但肺金不肅。則化源無滋。又安能上達於肺而得气分俱肅乎﹖知母味辛而苦。沈中有浮。降中有升。旣能下佐黃柏以泄腎水。復能上行以潤心肺。﹝汪昂曰。黃柏入二經血分。故二藥必相須而行。﹞俾气淸肺肅。而濕熱得解。是以昔人有云。黃柏無知母。猶水母之無蝦。誠以見其金水同源。子母一義。不可或離之義。﹝震亨曰。小便不通。有熱有濕有气結於下。宜淸宜燥宜升。又有隔二隔三之治。如肺不燥但膀胱熱。宜瀉膀胱。此正治。如因肺熱不能生水。則淸肺。此隔二之治。如因脾濕不運而津不上升。故肺不能生水。則燥胃健脾。此隔三之治。瀉膀胱黃柏知母之類。淸肺車前茯苓之類。燥脾二術之類。﹞故書皆言用此在上則能淸肺止渴。卻頭痛。潤心肺。解虛煩喘嗽。吐血衄血。去喉中鮏臭。在中則能退胃火。平消癉。在下則能利小水。潤大腸。去膀胱肝腎濕熱。腰腳腫痛。並治癆瘵內熱。陰火熱淋崩渴等癥。若謂力能補陰。則大謬矣。﹝補陰惟地黃爲首。﹞景嶽謂此性最沈寒。本無生气。用以淸火則可。﹝的解﹞用以補陰。則何補之有。第其陰柔巽順。似乎有徳。

猶之小人在朝。國家元气受其剝削。而有陰移而莫之覺者。是不可不見之眞而辧之早也。讀此可爲妄用知母黃柏一箴。得酒良。上行酒浸。下行鹽水拌。忌鐵。

上編﹨卷四瀉劑

瀉火

﹝隰艸﹞大瀉肝經郁火靑黛﹝專入肝﹞。系藍靛浮沫。攪澄。掠出取幹而成。味鹹性寒。色靑。大瀉肝經實火。

及散肝經火郁。﹝衍義曰。一婦患臍腹二陰。徧生濕瘡。熱癢而痛。出黃汗。二便澀。用鰻鱺松脂黃丹之類塗之。熱痛愈甚。其婦嗜酒。喜食魚蝦發風之物。乃用馬齒莧四兩。研爛。入靑黛一兩。和塗。熱痛皆去。仍服八正散而愈。此中下焦蓄蘊風熱毒瓦斯。若不出。當作腸風內痔。婦不能禁酒物。果仍發痔。﹞故凡小兒風熱驚癇。疳毒丹熱癰瘡。蛇犬等毒。金瘡血出。噎膈虫食。並天行頭痛。瘟疫熱毒發斑。吐血咯血痢血等癥。或應作丸爲衣。或用爲末幹滲。或同水調敷。或入湯同服。或作餅子投治。﹝如聖餅子治咯血。用靑黛同杏仁研置柿餅中煨食。﹞皆取苦寒之性。以散風郁燥結之義。卽云功與藍等。而止血拔毒之功。與治膈化蠱之力。似較藍而更勝也。和溺白冰片。吹口疳最妙。取嬌碧者。水飛淨鍛石用。藍靛兼有鍛石。敷瘡殺虫最奇。蠱屬下膈。非此不除。藍葉與莖。卽名大靑。大瀉肝膽實火。以祛心胃熱毒。故於時疾陽毒發斑喉痺等癥最利。﹝斑由裏實表虛而得。故斑得以透肌。斑如疹子者其熱輕。斑如錦紋者其熱重。斑如紫黑者其熱重而胃爛也。古治赤斑煩疼。有犀角大靑湯。﹞藍子止能解毒除疳。故於鬼疫蠱毒之癥最妙。

上編﹨卷四瀉劑

瀉火

﹝山艸﹞大瀉肝膽實火兼除腎經濕熱龍膽艸﹝專入肝膽。兼入膀胱腎﹞。大苦大寒。性稟純陰。大瀉肝膽火邪。﹝時珍曰。相火寄在肝膽。有瀉無補。故龍膽之益肝膽之气。正以其能瀉肝膽之邪熱也。﹞兼入膀胱腎經。除下焦濕熱。與防己功用相同。故書載治骨間寒熱。驚癇蠱膈。天行瘟疫。熱利疸黃。寒濕腳气。﹝香港腳因足傷於寒濕而成。但腫而痛者爲濕香港腳。宜淸熱利濕搜風。拘攣枯細。痛而不腫者名幹香港腳。宜養血潤燥。﹞咽喉風痺。並酒炒。同柴胡則治赤睛肉。﹝汪昂曰。目疾初起。宜發散。忌用涼藥。﹞但此苦寒至極。馮兆張云其等於嚴冬。黯淡慘肅。萬艸凋殘。苦寒伐標。宜暫而不宜久。如聖世不廢刑罰。所以佐徳意之無窮。苟非气壯實熱者。率爾輕投。其敗也必矣﹗甘艸水浸。暴用。小豆貫眾爲使。惡地黃。

上編﹨卷四瀉劑

瀉火

﹝山艸﹞制腎浮游之火攻於咽喉玄參﹝專入腎﹞。苦鹹微寒。色黑入腎。書𨿽載能壯水。以制浮游無根之火。攻於咽喉。

﹝腎脈貫肝膈。入肺中。循喉嚨。系舌本。凡腎水虛損。相火上炎者。多有喉痺咽腫咳嗽吐血等癥。﹞謂其腎水受傷。眞陰失守。孤陽無根。發爲火病。得此色黑性潤。微寒以爲節制。則陽得陰歸。而咽喉不致腫痛而莫已也。然此只可暫治。以熄其火。非若地黃性稟純陰。力能溫腎壯水。以制陽光。卽書有言服此玄參。可以益精明目。消痰除嗽。及治一切骨蒸傳屍發斑。﹝發斑有陰有陽。此止就陽毒言耳。﹞懊煩渴。瘰癰疽等癥。皆是從其浮游火熄起見而言。病無不治。非眞眞陰虧損。必借此以爲之壯。﹝玄參其性微寒。故止可以折火。不能以滋陰。﹞若使病非火起。則服此寒滑之味。不更使病轉劇乎﹗是以書載脾虛泄瀉。服此黑參。爲大忌耳。蒸過焙用。勿犯鐵器。惡黃山茱姜棗。反藜蘆。

上編﹨卷四瀉劑

瀉火

﹝毒艸﹞瀉火淸熱解毒散血消痰射幹﹝專入心脾肝﹞。形如烏羽烏扇。又以烏羽烏扇爲名。辛苦微寒。書載瀉火解毒。

散血消痰。然究毒之所胎。血之所聚。痰之所積。又皆因火結聚而成。﹝歸到火處爲重。﹞射幹苦能降火。寒能勝熱。兼因味辛上散。俾火降熱除。而血與痰與毒。與不因之而平矣。是以喉痺咽痛。結核疝瘕。便毒瘧母等癥。因於老血結於心脾。痰涎積於太陰厥陰者。﹝肺脾肝。﹞無不可以調治。如金匱之治咳气之用射幹麻黃。治瘧母鱉甲煎丸用烏扇燒過。千金之治喉痺用烏扇膏。﹝擂汁醋和噙之。﹞治便毒之用射幹同生薑煎服。皆取性主善降。功多於上。服則必瀉之意。若脾胃虛寒。切忌。泔浸煮熟。炒用。

上編﹨卷四瀉劑

瀉火

﹝蔓艸﹞消肺火以爲化源之自天門冬﹝專入肺﹞。甘苦大寒。據書載瀉肺火及兼補腎。然究止屬苦寒。安能滋腎而補水乎﹖﹝的解﹞所云能補水者。以肺本淸虛。涼則气寧而不擾。熱則气行而不生。且肺爲腎母。肺金失養。則腎亦燥而不寧。腎气上攻。則肺益燥而受克。而凡咳嗽吐衄。痰結燥渴。肺癰肺痿等癥。靡不因之畢呈。﹝肺癰本於五臟蘊火。及胃積熱上蒸。與外感風寒。內傷營血。熱結而成。痿則本於津液枯竭。不能上輸於肺。及風熱傷衛。而致气竭力疲。故癰則爲陽實。而痿則爲陰虛。癰則邪傷於營。故唾有血而無沫。而便多下膿垢。痿則邪傷於衛。故唾有沫而無血。而便多下濁沫。癰則口中辟辟作燥而渴。痿則口中不燥而步武喘鳴。衝擊連聲而痰始應。癰則胸中隱隱作痛。痿則胸中不痛而气餒不振。癰則脈數而實。痿則脈數而虛。癰則宜表宜下。痿則宜滋宜潤。治法因於內者。從內酌治。因於外者。從外酌解。因於虛者。養血補气保肺。因於實者。瀉熱豁痰。開提升降。﹞得此淸肅之品。以爲化源之自。則腎未必卽補。而補腎之基。未必不於所淸而先具也。是以又云補腎。但其性滑利。脾胃虛寒。及無熱而泄者最忌。﹝苦泄熱。寒勝熱。若無熱而泄。則不得用。﹞取肥大明亮者良。去心皮。酒蒸用。地黃貝母爲使。惡鯉魚二冬。熬膏良。

上編﹨卷四瀉劑

瀉火

﹝芳艸﹞瀉腎血分實熱治無汗骨蒸牡丹皮﹝專入心腎肝﹞。辛苦微寒。能入手少陰心足少陰腎足厥陰肝。以治三經血中伏火。時珍曰。伏火卽陰火也。陰火卽相火也。相火熾則血必枯必燥必滯。與火上浮而見爲吐爲衄。

﹝汪昂曰。血屬陰。本靜。因相火所逼。故越出上竅。﹞虛損與風與痰與火相摶。而見五癆驚癇螈。﹝螈則筋急而縮。則筋緩而伸。或伸或縮。手如拽鋸。謂之螈。卽俗所謂爲搐驚。則外有所觸。心無所主。癇則卒然昏僕。身軟吐痰。時發時止。五癆。一曰志癆。二曰心癆。三曰思癆。四曰憂癆。五曰疫癆。﹞瘀結而見瘡瘍癰毒產難。並無汗骨蒸。﹝陰虛又兼邪郁。故見無汗骨蒸。﹞用此不特味辛而散血中之實熱。且有涼相火之神功。世人專以黃柏治相火。而不知丹皮之功更勝。蓋黃柏惡寒而燥。初則傷胃。久則敗陽。苦燥之性徒存。而補陰之功絕少。丹皮赤色象離。能瀉陰中之火。使火退而陰生。所以入足少陰而佐滋補之用。較之黃柏。不啻霄壤矣。張元素曰。丹皮治無汗之骨蒸。地骨皮治有汗之骨蒸。神不足者手少陰心。志不足者足少陰腎。﹝仲景﹞腎气丸用丹皮。治神志不足也。﹝內經曰。水之精爲志。故腎藏志。火之精爲神。故心藏神。﹞但補性少而泄性多。凡虛寒血崩。經行過期不盡者。爲並禁焉。赤者利血。白者兼補气。酒拌蒸用。忌蒜胡荽。伏砒。

上編﹨卷四瀉劑

瀉火

﹝喬木﹞大瀉腎火及除膀胱濕邪黃柏﹝專入腎。兼入膀胱﹞。昔人同知母用於六味丸中。名爲知柏八味丸。又同知柏各一兩。

酒洗焙研。入桂。名爲滋腎丸。﹝時珍曰。知佐黃柏。滋陰降火。有金水相生之義。古云黃柏無知母。猶水母之無蝦也。蓋黃柏能制命門膀胱陰中之火。知母能淸肺金。滋腎水之化源。﹞謂其可滋眞陰。此說一出。而天下翕然宗之。以至於今。牢不可破。詎知黃柏性稟至陰。味苦性寒。行隆冬肅殺之令。故獨入少陰瀉火。入膀胱瀉熱。﹝好古曰。黃芩梔子入肺。黃連入心。黃柏入腎燥濕。所歸各從其類也。震亨曰。火有二。君火者人火也。心火也。可以濕伏。可以水滅。可以直折。黃連之屬可以制之。相火者天火也。龍雷之火也。陰火也。不可以水濕折之。當從其性而伏之。惟黃柏之屬可以降之。﹞凡人病因火亢而見骨蒸勞熱。目赤耳鳴。消渴便閉。及濕熱爲病而見諸痿癱瘓。﹝癱瘓本有气虛血虛脾虛腎虛濕痰死血之別。但因熱傷血。血不養筋。而致短而拘。濕則傷筋。筋不束骨而致弛長而痿。宜用蒼術黃柏。名二妙散以治。﹞水瀉熱利。黃膽水腫。﹝杲曰。長安王善夫病小便不通。漸成中滿。腹堅如石。腳腿裂破出水。雙睛凸出。飲食不下。痛苦莫可名狀。治通利小便滲泄之藥。服徧矣。予診之曰。此乃奉養太過。膏粱積熱。損傷腎水。致膀胱久而漧枯涸。小便不化。火又逆上而爲嘔噦。難經所謂關則不得小便。格則吐逆者。遂處以北方大苦寒之劑。黃柏知母各一兩。酒洗焙研。入桂一錢爲引。爲丸。每服二百丸。少焉前陰如刀刺火燒。湧如瀑泉湧出。牀下成流。顧盼之間。腫脹消散矣﹗﹞痔血瘍風。漏下赤白。﹝皆濕熱爲病。﹞與夫諸痛瘡癢。蛔虫內攻。﹝外臺治口舌生瘡。用黃柏含之良。深師用蜜漬取汁含之。吐蛔。

寇氏衍義治心脾有熱。舌頰生瘡。用蜜炙黃柏靑黛各一分爲末。入生龍腦一字摻之吐涎。越筵散用黃柏細辛等分爲末摻。或用黃柏漧薑等分亦良。但用良藥不效者。須察脈癥。或因中气不足。虛火上炎。宜用參術甘艸漧薑附子之類。或噙官桂引火歸元。﹞診其尺果洪大。按之有力。可炒黑暫用。使其濕熱順流而下。陰火因爾潛伏。則陰不受煎熬。而陰乃得長矣。

非謂眞陰虛損。服此卽有滋潤之力也。﹝發明曰。非眞能補也。腎苦燥。急食辛以潤之。腎欲堅。急食苦以堅之也。相火退而腎固。則無狂蕩之患矣。按腎本屬水。虛則熱。心本屬火。虛則寒。﹞故於實熱實火則宜。﹝時珍曰。東垣丹溪皆以黃柏爲滋腎降火要藥。上古所未言也。蓋气爲陽。血爲陰。邪火煎熬。則陰血漸涸。故陰虛火動之病須之。然必少壯气盛能食者。用之相宜。﹞而於虛熱虛火。則徒有損而無益。﹝時珍曰。若中气不足﹐而邪火熾盛者。久服則有寒中之變。近時虛損及縱欲求嗣之人。用補陰藥。往往以此二味爲君。日日服餌。降令太過。脾胃受傷。眞陽暗損。精气不暖。致生他病。蓋不知此苦寒而滑泄。且苦味久服。有反從火化之害。故葉氏醫學統旨有四物加知母黃柏。久服傷胃不能生陰之戒。汪昂曰。按火有虛火實火燥火濕火相火郁火之異。虛火宜補。實火宜瀉。燥火宜滋潤。郁火宜升發。濕火由濕郁爲熱。

多病腫。經所謂諸腹脹大。皆屬於熱。諸病腫。皆屬於火是也。宜利濕淸熱而兼補脾。

相火寄於肝腎。乃龍雷之火。非苦寒所能勝。宜滋腎養血。壯水之主。以制陽光。又按諸病之中。火癥爲多。有本經自病者。如忿怒生肝火。焦思生心火之類是也。有子母相克者。如心火克肺金。肝火克脾土之類是也。有臟腑相移者。如肺火咳嗽。久則移熱於大腸而泄瀉。

心火煩焦。久則移熱於小腸而爲淋閉之類是也。又有別經相移者。有數經合病者。當從其重者而治之。﹞柰今天下人。不問虛實。竟有爲去熱治勞之妙藥。而不知陰寒之性。能損人气。減人食。命門眞元之火。一見而消亡。脾胃營運之職。一見而沮喪。元气旣虛。又用苦寒。遏絕生機。莫此爲甚。川產肉濃色深者良。生用降實火。蜜炙則不傷胃。炒黑能止崩帶。

酒制治上。蜜制治中。鹽制治下。

上編﹨卷四瀉劑

瀉火

﹝灌木﹞瀉肺火利水通气桑白皮﹝專入肺。﹞辛甘性寒。善入肺中气分。瀉火利水。除痰泄气。緣气與水與痰。

止屬病標。其气逆不利。與水飲膠結。未有不因火結而成。﹝羅謙甫曰。是瀉肺中火邪。非瀉肺气也。火與元气不兩立。火去則气得安矣。﹞久而不治。則瘀結便祕。喘嗽胸滿。唾血口渴。

水腫臚脹。靡不色色而見。桑白皮辛甘而寒。能於肺中治火利水。俾火去而水自消。水去而火卽滅。而气因爾而治。﹝時珍曰。桑白皮長於利小水。乃實則瀉其子也。故肺中有水气。

及肺火有餘者宜之。十劑云。燥可去濕。桑白皮赤小豆之屬是也。宋醫錢乙治肺气熱盛。咳嗽而後喘。面腫身熱。瀉白散。用桑白皮炒一兩。地骨皮焙一兩。甘艸炒半兩。每服一二錢。入粳米百粒。水煎。食後溫服。桑白皮地骨皮皆能瀉火從小便去。甘艸瀉火而緩中。粳米淸肺而養血。此乃瀉肺諸方之準繩也。﹞至書有云。能補元气之不足。不過云其气得自安。若以甘寒之味可以補气。則當置甘溫於何地乎﹖況本艸十劑篇云。燥可去濕。桑白皮赤小豆之屬是也。故濕則爲重。宜燥劑以除之。﹝燥字從濕去重除之後而言。勿泥燥熱之燥看。

﹞但此性寒而裂。﹝其裂亦作寒裂。﹞𨿽有甘味。不能以制。故古人有戒勿多用之條。及肺虛火衰水涸風寒作嗽者。爲切忌焉。爲綫可縫金瘡。刮去皮取白。或恐瀉气。蜜炙用。續斷桂心爲使。忌鐵。桑乃箕木之精。其木能開關利水。紮把燃火。則能去風除痺。故煎藥熬膏宜用。﹝時珍曰。煎藥用桑者。取其能利關節。除風寒濕痺諸痛也。觀靈樞經治寒痺內熱。用桂酒法。以桑炭炙布巾。熨痺處。治口僻用馬膏法。以桑鉤鉤其口。及坐桑灰上。皆取此意也。又癰疽發背不起發。或瘀肉不腐潰。及陰瘡瘰。流注瘡。頑瘡惡瘡。久不愈者。用桑木炙法。未潰則拔毒止痛。已潰則補接陽气。亦取桑通關節。去風寒。火性暢達。出郁毒之意。其法以干桑木劈成細片。紮作小把。燃火吹息炙患處。每吹炙片時。以瘀肉腐動爲度。內服補托藥。誠良方也。﹞桑椹甘涼色黑。治能除熱養陰止瀉。烏須黑髮。﹝月令云。四月宜飲桑椹酒。能理百種風。又椹可以汁熬燒酒。藏之經年。味力愈佳。﹞桑耳散血除瘀。破癥攻瘕。桑葉淸肺瀉胃。涼血燥濕。去風明目。﹝聖濟錄治吐血不止。晚桑葉焙研。涼茶服三錢。只一服止。後用補肝肺藥。千金方治頭髮不長。用桑葉麻葉煮泔水沐之。七次可長數尺。集簡治風眼下淚。用臘月不落桑葉煎湯。日日溫洗。或入芒硝。扶桑丸除風濕。烏須明目。用黑芝麻同桑葉等分爲丸。震亨曰。經霜桑葉研末。米飲服。止盜汗。﹞

上編﹨卷四瀉劑

瀉火

﹝灌木﹞治心肺熱邪曲屈下行梔子﹝專入心肺﹞。味苦大寒。輕飄象肺。色赤入心。書言能瀉心肺熱邪。使之屈曲下從小便而出。﹝肺淸則气化行。而膀胱津液。亦得由气化而化。故曰能利小便。究之皆瀉肺心藥耳。﹞而三焦之郁火以解。熱厥心痛以平。﹝心痛因熱。治當用此。但丹溪謂心痛久則郁而成熱。此止就其大勢論耳。若使痛喜手按。及痛喜飲熱湯。其痛𨿽久。豈可以作熱治乎﹖仍當以髒之陰陽及今所見之兼癥兼脈。以分病之是寒是熱。藥之宜溫宜涼。則得之矣。不可以痛久成熱爲泥。﹞吐衄血淋血痢之病以息。﹝梔子止治熱郁之血耳。若經寒而血不歸。不可妄用。

本艸匯曰。治實火之血。順气爲先。气行則血自歸經。治虛火之血。養正爲先。气壯則能自攝血。繡竊見今醫士。不論寒熱虛實。但見病血。卽作熱治。妄用梔連芩柏。殊爲可惜。﹞

且能治心煩懊。五黃五淋。亡血津枯。口噤目赤風瘡等癥。此數語業已道其大要矣。然更就其輕淸以推。則浮而上者其治亦上。故能治心肺之火。而凡在上而見消渴煩燥。懊不眠。頭痛目赤腫痛等癥。得此以除。﹝煩屬气。燥屬血。仲景梔子豉湯用梔子以治肺煩。用香豉以治腎燥。又用梔子作吐藥。以散在膈之邪。卽經所謂髙者因而越之是也。故梔豉湯吐虛煩客熱。瓜蒂散吐痰食宿食。﹞就其味苦而論。則苦而下者。其治亦下。故能瀉肝腎膀胱之火。而凡在下而見淋閉便結。疸黃疝气。吐衄血痢。損傷血瘀等癥。得此以泄。﹝易簡方治衄血不止。用山梔子燒灰吹之。屢效。普濟方治小便不通。用梔子仁十四个。獨蒜頭一个。食鹽少許。搗貼臍及囊。良久卽通。怪癥奇方治喫飯直出。用梔子二十四个。微炒去皮。水煎服。食療本艸治下痢鮮血。用梔子仁燒灰。水服一錢匙。繡按此惟實邪實熱則宜耳。﹞惟其气浮。故仲景用此以吐上焦之痰滯。惟其味苦能降。故丹溪用此以降內郁之邪耳﹗但治上宜生。治下宜炒宜黑。𨿽其上下皆入。而究則由自肺達下。故能旁及而皆治者也。此惟實邪實熱則宜。若使並非實熱。槪爲通用。恐不免有損食泄瀉之虞矣。生用瀉火。炒黑止血。薑汁炒止煩嘔。內熱用仁。表熱用皮。

上編﹨卷四瀉劑

瀉火

﹝灌木﹞入肺降火入腎涼血涼骨地骨皮﹝專入肺腎。﹞卽枸杞根也。味甘气寒。𨿽與丹皮同治骨蒸之劑。但丹皮味辛。

能治無汗骨蒸。此屬味甘。能治有汗骨蒸。且丹皮原屬入血散瘀之品。汗者血也。無汗而見血瘀。

則於辛於寒最宜。若有汗骨蒸而更用以丹皮辛散。不竟使奪汗無血乎﹖經曰。熱淫於內。瀉以甘寒。地骨皮是也。按地骨皮入肺降火。入腎涼血涼骨。凡五內熱淫。而見肌肉潮熱。二便癃閉。胸脇痛楚。與夫於頭而見風痛不休。﹝外感之風宜散邪。內生之風宜淸熱。熱除而風自熄。﹞於表而見潮熱無定。﹝是內燻蒸而達於表。朱二允曰。能退內潮。人所知也。能退外潮。人實不知。病或風寒散而未盡。作潮往來。非柴葛所能治。用地骨皮走表又走裏之藥。消其浮游之邪。服之未有不愈者。特表而出之。﹞於肺而見消渴咳嗽不寧。﹝腎火上蒸。

﹞靡不用此解除。今人但知芩連以治上焦之火。知柏以治下焦之火。而不知地骨皮之甘淡微寒。深得補陰退熱之義矣。時珍常以靑蒿佐此退熱。屢有殊功。李東垣曰。地爲陰。骨爲裏。皮爲表。服此旣治內熱不生。而於表裏浮游之邪。無有不愈。此爲表裏上下皆治之藥。而於下爲尢切焉。但脾胃虛寒者禁服。﹝汪昂曰。腸滑者忌枸杞子。中寒者忌地骨皮。掘鮮者同鮮小薊煎濃汁。治下疳甚妙。﹞甘艸水浸用。

上編﹨卷四瀉劑

瀉火

﹝山果﹞瀉肺降气枇杷葉﹝專入肺﹞。味苦气平。諸書皆言瀉肺治嗽。緣嗽多由胃气不和。肺气不順。以致火气痰塞。因而咳嗽不已。丹溪云。气有餘便是火。火起則痰生。服此味苦而平。則肺金淸肅。

而气不得上逆而順矣﹗气順則痰與火皆順。﹝痰气火同爲一類。﹞而逆者不逆。嘔者不嘔。咳者不咳。渴者不渴。是以昔人用此。合以款冬花紫菀杏仁桑皮木通等分。大黃減半。蜜丸。

以治肺熱火嗽。身如火炎。令其食後夜臥含化一丸。劑未終而病卽愈。則知此爲淸肺治火止嗽之要劑也。取葉幹重三錢者爲气足。拭淨毛。以免射肺作咳。鹽或姜炙。或蜜炙。各依方用。

上編﹨卷四瀉劑

瀉火

﹝味﹞淸胃腎火茶茗﹝專入胃腎﹞。大者爲茗。小者爲茶。茶稟天地至淸之气。得春露以培。生意克足。

纖芥滓穢不受。味甘气寒。故能入肺淸痰利水。入心淸熱解毒。是以垢膩能滌。炙爆能解。凡一切食積不化。﹝屬滯。屬濕。﹞頭目不淸。﹝屬熱。﹞痰涎不消。二便不利。消渴不止。及一切便血吐血衄血血痢。火傷目疾等癥。服之皆能有效。﹝湯液云。茶苦寒下行。如何是淸頭目。蒙筌曰。熱下降。則上自淸矣。﹞但熱服則宜。冷服聚痰。多服少睡。﹝損神。﹞久服瘦人。﹝傷精。﹞至於空心飲茶。旣直入腎削火。復於脾胃生寒。﹝陽髒服之無礙。陰髒服之不宜。﹞

萬不宜服。茶之產處甚多。有以陽羨名者。謂之眞巖茶。治能降火以淸頭目。有以臘茶名者。以其經冬過臘。佐劉寄奴治便血最效。有以菘蘿名者。是生於徽。專於化食。有以日鑄名者。生於浙紹。專於淸火。有以建茶名者。生於閩地。專於辟瘴。有以苦丁名者。產於六合。專於止痢。有以普洱名者。生於滇南。專於消食辟瘴止痢。至於蒙山。世所罕有。且有許多僞充。眞僞莫辧。然大要總屬導痰宣滯之品。﹝茶與生薑同煎。名姜茶散。能治赤白痢。

蓋茶助陰。姜助陽。合用使其寒熱平調。﹞𨿽一日之利暫快。而終身之累斯大。損多益少。

服宜愼矣。

上編﹨卷四瀉劑

瀉火

﹝獸﹞淸胃大熱兼涼心血犀角﹝專入胃。兼入心﹞。苦鹹大寒。功專入胃淸熱。及入心涼血。蓋胃爲水谷之海。

無物不受。口鼻爲陽明之竅。凡毒邪必先由於口鼻而入。以至及於陽明胃腑。﹝時珍曰。五臟六腑皆稟气於胃。風邪熱毒。必先幹之。飲食藥物。必先入胃。﹞犀角爲神靈之獸。食百艸之毒。

及眾木之棘。角尖精力盡聚。用此苦寒之性。使之專入陽明。以淸諸熱百毒也。熱邪旣去。

心經自明。所以狂言妄語。熱毒癰腫。驚煩目赤。吐血衄血蓄血。時疫斑黃。痘瘡黑陷等癥。無不由於入胃入心。散邪淸熱。涼血解毒之功也。然痘瘡心火。初用不無冰伏之虞。後用不無引毒入心之患。故必愼用。始無礙耳。至於蠱毒之鄕。遇有飲食。以犀箸攪之。有毒則生白沫。無毒則無。若云可以發表取汗。則必毒熱閉表。合以升發等味同投。則見魄汗淋漓。若微毒單用。則不及矣。鎊成以熱掌摸之。香者眞。﹝尢須烏而光潤。﹞不香者假。成器多被蒸煮無力。入湯劑磨汁。入丸劑銼細。納懷中待熱。搗之立碎。升麻爲使。忌鹽。

上編﹨卷四瀉劑

瀉火

﹝獸﹞專瀉肝火兼淸心肺羚羊角﹝專入肝。兼入心肺﹞。苦鹹大寒。功專入肝瀉火。兼入心肺二經。考書所論主治。多屬冗統。惟李時珍剖晰甚明。言羊火畜也。而羚羊則屬木。故其角入厥陰肝經甚捷。同气相求也。肝主木。開竅於目。其發病也。目暗障翳。而羚羊角能平之。肝主風。在合爲筋。其發病也。小兒驚癇。婦人子癇。大人中气搐搦。及筋脈攣急。歷節掣痛。而羚羊角能舒之。魂者肝之神也。發病則驚駭下寧。狂越僻謬。魘寐卒死。而羚羊角能安之。血者肝之髒也。發病則瘀滯下注。疝痛毒痢。瘡腫瘰。產後血气。而羚羊角能散之。相火寄於肝膽。在气爲怒。病則煩懣气逆。噎塞不通。寒熱及傷寒伏熱。而羚羊角能降之。羚之性靈。而筋骨之精在角。故又能辟惡而解諸毒。碎佛牙而燒煙。走蛇虺也。本經別錄甚著其功。而近俗罕能發揚。惜哉﹗時珍之論如此。但此𨿽能淸肝及肺。若使過用久用。則更有伐生之气耳。多兩角。

一角者勝。﹝若一邊有節而疏。乃山驢山羊。非羚羊也。﹞銼研極細。或磨用。

上編﹨卷四瀉劑

瀉火

﹝人﹞瀉肝膀胱火人中白﹝專入肝膀胱﹞。卽溺白之物。故以白名。味鹹气平。能瀉肝經膀胱火邪。使之盡從小便而出。蓋膀胱系溺白之故道。用此正以由其故道耳。今人病口舌諸瘡。用之有效。降火之驗也。﹝張杲醫說云。李士常苦鼻衄。僅存喘息。張思順用人中白散。卽時血止。又延陵鎭官魯棠鼻衄如傾。白衣變紅。頭空空然。張潤之用人中白藥。治之卽止。並不再作。此皆散血之驗也。﹞故可以治癆熱消渴。痘瘡倒陷。牙疳口瘡等癥。但僅堪以滌熱淸火。而不可以言補耳。研用。﹝刮取白。新瓦上。﹞

上編﹨卷四瀉劑

瀉火

﹝人﹞淸火降血童便﹝專入膀胱。兼入肺胃肝心﹞。系孩童津液濁气。滲入膀胱而出。味鹹气寒無毒。

爲除癆熱骨蒸。咳嗽吐血。婦人產後血衄暈悶絕之聖藥。褚澄遺書云。降火甚速。降血甚神。飲溲溺百不一死。非眞不死。甚言功力之優也。﹝又言人喉有竅。則咳血殺人。喉不停物。毫髮必咳。血旣滲入。愈滲愈咳。愈咳愈滲。﹞經云。飲入於胃。遊溢精气。上輸於脾。脾气散精。上歸於肺。通調水道。下輸膀胱。故人服小便入胃。亦隨脾之气上歸於肺。下通水道而入膀胱。乃尋其舊路也。故能治肺病引火下行。凡人精气淸者爲气。濁者爲血。濁之淸者爲津液。濁之濁者爲小便。與血同類也。故味鹹而走血。鹹寒能伏虛熱。使火不上炎。血不妄溢。是以能療諸血證也。凡人久嗽失音。勞渴煩燥。吐衄損傷。皮膚皴裂。人咬火燒。絞腸痧痛。難產胞衣不下。法當乘熱飲之。﹝薛已云。予在居庸。見覆車被傷七人。僕地吟呻。俱令灌此。皆得無事。凡一切傷損。不問壯弱。及有無瘀血。俱宜服此。若脇脹。或作痛。或發熱煩燥口渴。惟服此一味。勝似他藥。他藥𨿽效。恐有瘀血。反致誤人。童便不動臟腑。不傷气血。萬無一失。軍中多用此。屢試有效。﹞蓋熱則尙存眞气。其行自速。冷則惟有鹹味寒性矣。若救陰卻癆。必以童便爲優。蓋取混元之气。淸純而不淆雜耳﹗﹝但胃寒食少者切忌。﹞今人類用秋石。𨿽亦能入腎除熱。但經水澄火煉。眞元之气全失。其功不及童便多矣。況多服久服。則咸能走血。令血凝气滯爲病。矧有陽气素虛。食少腸滑者。其可用之爲治乎﹖取童子十歲以下。相火未動。不食葷腥酸鹹者佳。去頭尾。取中間一節。淸徹如水者用。痰用薑汁。瘀用韭汁。冬月用湯溫之。

上編﹨卷四瀉劑

下气

气者人身之寶。周流一身。傾刻無間。稍有或乖。卽爲病矣。治之者。惟有保之養之。

順之和之。使之气常自若。豈有降伐其气而使不克自由哉﹖然河間謂人五志過極。皆爲火。丹溪謂人气有餘便是火。則是气過之極。亦爲人身大患也。是以气之虛者宜補。气之降者宜升。

气之閉者宜通。气之郁迫者宜寬。气之郁者宜泄。气之散者宜斂。气之脫者宜固。气之實而堅者。則又宜破宜降宜下而已。蓋气之源。發於腎。統於脾。而气之出。由於肺。則降之藥。每出於肺居多。而腎與脾與肝。止偶見其一二而已。如馬兜鈴非因入肺散寒淸熱。而降其气乎。蘇子非因入肺寬胸消痰。止嗽定喘。而下其气乎。杏仁非因入肺開散風寒。而下其气乎。枇杷葉非因入肺瀉熱而降其气乎。葶藶非因入肺消水而下其气乎。桑白皮非因入肺瀉火利水而通其气乎。旋復花非因入肺消痰除結而下其气乎。栝蔞花粉。非因入肺消痰淸火。而下其气乎。續隨子非因入肺。而瀉濕中之滯乎。枳殼非因入肺寬胸開膈。而破其气乎。若在枳實降气。則在胸膈之下。三稜破气。則在肝經血分之中。赭石則入心肝二經。涼血解熱。

而气得石以壓而平。郁李則入脾中下气。而兼行水破瘀。山甲則破癰毒結聚之气。而血亦消。蕎麥則消腸中積滯之气。炒熟萊菔子則下肺喘而消脾滯。至於沈香補骨脂。是引腎眞火收納歸宅。黑鉛是引腎眞水收納歸宅。皆能下气定喘。凡此皆屬降劑。一有錯誤。生死反掌。

治之者可不熟思而詳辧乎﹖

上編﹨卷四瀉劑

下气

﹝芳艸﹞破肝經血分之气三稜﹝專入肝﹞。味苦气平。皮黑肉白。大破肝經血分之气。故凡一切血瘀气結。瘡硬食停。

老塊堅積。靡不借此味苦。入以血分。行其气滯。俾血自气而下。但此若以血藥同投。則於血可通。以气藥同入。則於气可治。仍須和以補气健脾之味方良。﹝汪昂曰。昔有人患癥癖死。遺言開腹取之。得病塊如石。文理五色。削成刀柄。因刈三稜。柄消成水。繡按其人患癖。腹內血塊𨿽有。但云削成刀柄。不無誑誕。﹞若使專用克伐。則胃气愈虛。气反不行。

而積增大矣。出荊地。色黃體重。若鯽魚而小者良。今世所用皆艸三稜。醋浸炒。或面裹煨。

上編﹨卷四瀉劑

下气

﹝隰艸﹞下肺气消痰結旋復花﹝專入肺大腸﹞。卽本經所名金沸艸者是也。其性𨿽兼辛溫。凡陰虛勞嗽。風熱燥咳。

不可誤用。用之其嗽必甚。究之味苦而鹹。性主下降。凡心脾伏飲。脇下脹滿。胸上痰結。

唾如膠漆。風气濕痺。皮間死肉。服之卽能有效。更能續筋敷傷。﹝筋斷。搗汁滴傷處。以滓敷上。半月卽愈。時珍曰。凡藤蔓之屬。象人之筋。所以多治筋病。旋復花藤細如筋。可啖。故能續筋敷傷。﹞是以仲景之治傷寒汗下後。心下痞堅。噫气不除。有旋復代赭石湯。﹝噫气卽噯气也。經曰。五气所病。心爲噫。又曰。寒气客於胃。厥逆從下上散。復出於胃。

故爲噫。噫气多屬胃气虛弱。三焦失職。淸無所歸。濁無所降。然亦有痰有火有食。仲景立此方以治傷寒汗下後胃虛。內用人參甘艸以扶正。姜棗以和中。旋復花旋轉陰中阻格之陽升而上達。赭石使戀陽畱滯之陰降而下行。然後參甘大棗。可收補虛之功。生薑半夏。可奏開痞之效。﹞並金匱半產漏下。有旋復花湯。胡洽治痰飲在兩脇脹滿。有旋復花湯。皆取苦能下气故耳。惟其性專主下。故書皆載病衰弱大腸虛寒者切忌。以其不禁再下故也。五月五日采花曬漧。去皮蒂蕊殼用。

上編﹨卷四瀉劑

下气

﹝五果﹞散肺气分風寒下气除喘杏仁﹝專入肺﹞。旣有發散風寒之能。復有下气除喘之力。緣辛則散邪。苦則下气。潤則通祕。溫則宣滯行痰。杏仁气味俱備。故凡肺經感受風寒。而見喘嗽咳逆。胸滿便祕。煩熱頭痛。與夫蠱毒瘡瘍。狗毒面毒錫毒金瘡。無不可以調治。﹝按醫余云。索面豆粉。近杏仁則爛。是杏仁能消其積也。狗咬傷瘡。冠氏方用爛嚼杏仁以塗。卽愈。是杏仁能解狗毒也。諸瘡腫痛。用杏仁去皮研攄取膏。入輕粉麻油調搽神效。是杏仁能治瘡瘍毒也。目中翳遮。但瞳子不破。聖濟錄用杏仁三升去皮。面裹作三包。糖火煨熟。去面研爛。壓去油。每用一錢。

入銅綠一錢。研勻點之。是杏仁能治目翳也。﹞東垣論杏仁與紫菀。均屬宣肺除郁開溺。而一主於肺經之血。﹝紫菀﹞一主於肺經之气。﹝杏仁﹞杏仁與桃仁俱治便祕。而一治其脈浮气喘便祕。於晝而見。﹝杏仁﹞一治其脈沈狂發便閉。於夜而見。﹝桃仁﹞馮楚瞻論杏仁栝蔞均屬除痰。而一從腠理中發散以祛。故表虛者最忌。﹝杏仁﹞一從腸胃中淸利以除。故里虛者切忌。

﹝栝蔞﹞諸藥貌𨿽相同。而究實有分辧。不可不細審而詳察也。但用杏仁以治便祕。須用陳皮以佐。則气始通。﹝杲曰。脈浮者屬气。用杏仁陳皮。脈沈者屬血。用桃仁陳皮。肺與大腸爲表裏。賁門在胃口之上。上主往來。魄門卽肛門。主收納。爲气之通道。故並用陳皮佐之。﹞至書所言久服令人須眉髮落。亦是耗气之故。今人以此混治陰虛喘嗽。及於亡血家妄投。其亦未明耗气損血之義也乎﹗去皮尖炒研。發散連皮尖研。雙仁者殺人。得火良。惡黃黃芩葛根。

上編﹨卷四瀉劑

下气

﹝灌木﹞除胸膈以下滯气枳殼﹝專入肺胃。兼入大腸﹞。苦酸微寒。功專下气開胸。利肺開胃。凡人或因風寒食滯。熱積濕停气郁。而見咳嗽胸滿。便閉痰癖。癥結嘔逆。水腫脇痛。瀉痢痔腫。腸風濕痺等癥。

治皆能除。至書有云枳殼益气明目。似屬誑誕。但人臟腑。本貴淸利。淸利則气自益而目自明。枳殼體大气散。﹝的解﹞較之枳實。功𨿽稍遜。而利气寬胸。謂之益气。非其宜乎﹗﹝王好古曰。枳實佐以參術漧薑。則益气。佐以硝黃牽牛。則破气。此本經所以言益气。而復言消痞也。﹞但多用。則能以損胸中至髙之气。𨿽束胎瘦胎。亦有進用枳殼之味。﹝昔湖陽公主難產。方士進瘦胎飲。用枳殼四兩。甘艸二兩。五月後。日服一錢。潔古攺以枳術。名束胎丸。﹞然必气實可投。若使气虛而用。則不免有虛虛之禍矣。﹝寇宗謂瘦胎束胎二藥。予甚不然。蓋孕婦全賴血气以養胎。血气充實。胎乃易生。彼公主奉養太過。气實有餘。故可服之。若槪施則誤矣﹗時珍曰。八九月胎气盛。壅滯。用枳殼蘇梗以順气。胎前無滯。則產後無虛也。气弱者。大非所宜矣。﹞陳者良。

上編﹨卷四瀉劑

下气

﹝灌木﹞

枳實﹝專入脾胃﹞。气味與枳殼苦酸微寒無異。但實小性酷。下气較殼最迅。故書載有推墻倒壁之功。不似枳殼體大气散。而僅爲利肺開胸寬腸之味耳。是以气在胸中。則用枳殼。气在胸下。則用枳實。气滯則用枳殼。气堅則用枳實。𨿽古有云枳殼治气。枳實治血。然气行則血自通。究皆利气之品。而非通血之劑耳。故同白術則可調脾。同大黃則可推蕩。﹝時珍曰。蓋自飛門至魄門。皆肺主之。三焦相通。一气而已。﹞若气虛痞滿而用枳實枳殼。則與抱薪救火者無異矣﹗

上編﹨卷四瀉劑

下气

﹝麻麥稻﹞降气寬腸消積蕎麥﹝專入腸胃﹞。味甘性寒。治能降气寬腸。消積去穢。凡白帶白濁泄痢。痘瘡潰爛。

湯火灼傷。气盛濕熱等癥。是其所宜。且炒焦熱水沖服。以治絞腸痧腹痛。醋調塗之。以治小兒丹毒赤腫亦妙。蓋以味甘入腸。性寒瀉熱。气動而降。能使五臟滓滯。皆煉而去也。﹝俗言一年沈積在腸胃者卽去也。﹞若使脾胃虛弱。不堪服食。食則令人頭眩。作面和豬羊肉食。

食則令人須眉脫落。又不可合黃魚以食。皆是其性動降之故。﹝時珍曰。蕎麥最降气寬腸。

故能煉腸胃滓滯。而治濁帶泄痢腹痛上气之疾。气盛有濕熱者宜之。﹞麥稈燒灰淋汁。卽碱。用化鍛石。能去靨肉。

上編﹨卷四瀉劑

平瀉

平瀉者。從輕酌瀉之意也。凡人髒气不固。或犯實邪不瀉。則養虎胎患。過瀉則眞元有損。

故僅酌其微苦微寒。至平至輕之劑以進。如瀉脾胃虛熱。不必過用硝黃。但取石斛輕淡以瀉脾。茅根以瀉胃。柿蒂以斂胃蘊熱邪。粳米甘米甘涼以固中而已。瀉肺不必進用黃芩知母。

但用沙參淸肺火熱。百部除肺寒郁。百合淸肺餘熱。薏苡仁淸肺理濕。枇杷葉淸肺下气。金銀花淸肺解毒而已。瀉肝不必進用膽艸靑黛。但用鱉甲入肝淸血積熱。消勞除蒸。旱蓮艸入肝涼血。靑蒿艸淸三焦陰火。伏畱骨節。白芍入肝斂气。鉤藤入肝淸熱除風而已。瀉心不必黃連山梔。但用麥冬淸心以寧肺。連翹淸心以解毒。竹葉淸心以滌煩。萱艸淸心以醒憂利水。郁金入心以散瘀。丹參入心以破血而已。瀉腎不必進用黃柏童便知母。但用丹皮以除無汗骨蒸。地骨皮以除有汗骨蒸而已。至於調劑陰陽。則或用以陰陽水止嗽消渴。解毒則或用以薺。散瘀行血則或用以蒲黃沒藥苦酒。開郁則或用以木賊蒙花谷精艸而已。凡此𨿽屬平劑。

但用之得宜。自有起死回生之力。未可忽爲淺常已也﹗

上編﹨卷四瀉劑

平瀉

﹝山艸﹞肺火薰蒸沙參﹝專入肺﹞。甘苦而淡。性寒體輕。故能入肺以泄熱。及瀉肺火。凡久嗽肺萎。金受火克者。服此最宜。蓋以熱气燻蒸。非用甘苦輕淡。不能以制焚爍之勢。故嗽必借此止。若寒客肺中作嗽。切勿妄用。以嗽旣屬寒成。復以寒藥爲治。不更使寒益甚乎﹖至書有言補肺養肝。及益脾腎。皆是從肺子母受累推究而出。服此肺不受刑。子母皆安。卽肝亦不受累。諸髒並見安和耳。非眞能以補陰也。﹝熱在於肺宜用。肺熱淸而陰不受累。故書言人參補五臟之陽。沙參補五臟之陰。﹞凡書所載藥性補瀉。類多如斯。不獨沙參爲然。似人參而體輕松白實者良。生沙地長大。生黃土者瘦小。惡防己。反藜蘆。

上編﹨卷四瀉劑

平瀉

﹝稷粟﹞淸肺熱除脾濕薏苡仁﹝專入肺脾胃﹞。書載上淸肺熱。下理脾濕。以其色白入肺。性寒瀉熱。味甘入脾。味淡滲濕故也。然此升少降多。凡虛火上乘。而見肺痿肺癰。因熱生濕。而見水腫濕痺。香港腳疝气。泄痢熱淋。並風熱筋急拘攣等癥。皆能利水而使筋不縱弛。﹝筋爲厥陰所主。而亦藉於陽明胃土以爲長養。蓋陽明胃土。內無濕熱以淫。則肺上不燻蒸焦葉。而宗筋亦潤。宗筋潤則筋骨束而機關利。所以痿厥多因肺熱焦葉。機關不利。而治痿則獨取於陽明。故薏苡淸熱除濕。實爲治痿要藥。震亨曰。寒則筋急。熱則筋縮。急因於堅彊。縮因於短促。若受濕則弛。弛則引長。然寒與濕。未嘗不挾熱。三者皆因於濕。然外濕非內濕啟之不能成病。故濕之爲病。因酒而魚肉繼之。甘滑陳久燒炙並辛香。皆致濕之因也。筋急寒熱皆有。因熱筋急。當用薏苡淸熱除濕。因寒筋急。法當散寒除濕。似不宜用薏苡瀉熱之劑。汪昂不然衍義之說。亦非確論。﹞非若白術气味苦溫。寒性不見。號爲補脾要藥矣。此止淸熱利水之味。用於湯劑。性力和緩。須倍他藥。若津枯便祕。陰寒轉筋。及有孕婦女。不宜妄用。以性專下泄也。殺蛔取根同糯米炒熟。或鹽湯煮過用。

上編﹨卷四瀉劑

平瀉

﹝隰艸﹞淸心肺火麥冬﹝專入心肺﹞。有類天冬。然麥冬甘味甚多。寒性差少。天冬所主在肺。而麥冬所主。則更在肺而在心。是以書載功能消痰止嗽。﹝治嗽須分外感內傷。如外感則聲盛而濁。先緩後急。日夜無度。痰涎稠粘而喘急。內傷則聲怯而槁。先急後緩。或早甚。或暮甚。淸痰小气而喘乏。外感則其發必暴。或爲寒熱。或爲气逆。或爲鼻塞聲重頭痛。輕者脈亦相緩。重者脈見弦洪。內傷其發有漸。或素有勞積虛損。日漸以甚。其癥或爲寒熱潮熱。或爲形容瘦減。或兩顴常赤。或气短喉幹。其脈輕亦微數。重必細數弦緊。﹞解熱除煩。去痿除嘔。﹝痿按經言肺熱葉焦。皮毛虛弱急薄以著。則生爲足弱不能以行之癥。心熱火炎下厥。而生脛縱不能任地之癥。肝熱口苦血幹。而成拘攣筋痿之癥。脾熱胃幹而渴。肌肉不仁。發爲肉痿之癥。腎熱腰脊不舉。骨枯髓減。發爲骨痿之癥。獨肺熱而葉焦。髙源化絕。而諸髒不得仰肺灌漑。故痿獨推於肺。而治痿又責重於陽明。﹞而又載同人參則能復脈生津。﹝名生脈散。﹞非合心肺而皆治乎﹖蓋肺朝於百脈。脈屬心。心燥則肺失養而脈絕。心淸則气卽充而脈復。麥冬气稟淸肅。能於心中除煩。﹝肺淸則水得生而心不煩。﹞譬如人當盛暑。則燔灼不寧。若值秋風一至。則炎熱頓解。而無燥郁不堪之候矣﹗﹝東垣曰。人參甘寒。瀉火熱而益元气。麥冬苦寒。滋燥金而淸水源。五味酸溫。瀉丙火而補庚金。益五臟之气也。﹞至於乳汁不開。

用此則能通活。熱血妄行。用此則能卽止。他如膈上之稠痰。得此則消。心下之支滿。得此則除。脾有積熱則化。胃有火嘔則止。色因血枯卽潤。嗽久不止卽愈。誠保肺之津梁。淸心之指南也。但气寒而虛人禁用。肥大者良。去心用。入滋補藥酒浸。地黃車前爲使。惡款冬。畏苦參靑葙木耳。

上編﹨卷四瀉劑

平瀉

﹝蔓艸﹞除肺寒泄腸熱殺虫止嗽百部﹝專入肺﹞。甘苦微溫。功專殺虫。能除一切蠱毒。及傳屍骨蒸。樹木蛀虫。疳積疥癬。

﹝虫觸煙卽死。﹞然亦能治寒嗽及泄肺熱。以其气味甘溫故也。李時珍云。二冬亦屬治嗽。

但二冬性寒治熱。此則气溫治寒耳。百部𨿽云微溫。而苦過於甘。於气總屬有礙。似於虛人不宜。﹝苦傷气。﹞不可不知。根多成百。故以百名。取肥實者。竹刀劈去心皮。酒浸焙用。

上編﹨卷四瀉劑

平瀉

﹝柔滑﹞淸心肺餘熱百合﹝專入心肺﹞。甘淡微寒。功有利於肺心。而能斂气養心。安神定魄。﹝朱二允曰。

百合之甘斂。勝於五味之酸收。﹞然究止屬淸邪除熱利濕之品。因其气味稍緩。且於甘中有收。

故於心肺最宜。而不致與血有礙耳。是以餘熱未靖。坐臥不安。咳嗽不已。﹝朱二允曰。久嗽之人。肺气必虛。虛則宜斂。﹞涕淚不收。﹝涕淚系肝肺之邪。有寒有熱。當察其因。不可槪作熱治。但此專就餘熱言。經曰。肺爲涕。肝爲淚。心爲汗。脾爲涎。腎爲唾。﹞胸浮气脹。狀有鬼神。用此治其餘孽。收其殘虜。安養撫卹。恩威不驟。故能安享無事。豈非寧神益气之謂乎﹖仲景用此以治百合病癥。義亦由此。但初嗽不宜遽用。花白者入藥。

上編﹨卷四瀉劑

平瀉

﹝石艸﹞入脾除虛熱入腎澀元气石斛﹝專入脾腎﹞。生於石上。體瘦不肥。色黃如金。旁枝如釵。甘淡微苦鹹平。故能入脾而除虛熱。入腎而澀元气。及能堅筋骨。彊腰膝。凡骨痿痺弱。囊濕精少。小便餘瀝者最宜。

以其本生於石。體堅質硬。故能補虛弱。彊筋助骨也。但形瘦無汁。味淡難出。非經久熬。

气味莫泄。故止可入平劑。﹝或熬膏用之爲良。﹞以治虛熱。補性𨿽有。亦惟在人諒病輕重施用可耳。取光潤如金釵股。短中實者良。長而虛者名水斛。不堪入藥。去頭根。酒浸用。惡巴豆。畏僵蠶。

上編﹨卷四瀉劑

平瀉

﹝蔓艸﹞治心熱祛肝風鉤藤﹝專入心肝﹞。味甘微苦。气平微寒。爲手少陰心厥陰肝經要藥。緣肝主風。心主火。風火相煽。則風因火而愈熾。火亦因風而益盛。其在小兒。則病必在驚癇螈。眼翻抽掣。﹝筋急而縮爲螈。筋緩而弛爲。伸縮不已爲螈。俗謂之搐搦是也。﹞大人則病必見頭旋目眩。婦人則病必見赤白帶下。故必用此輕平宣泄認爲下降。則風靜火熄。而驚風熱自爾其克除矣。﹝藤類象筋。故抽掣病由筋生者。必爲之用。﹞此惟小兒風熱。初熱病未見甚者。用之得宜。若使風火至極。勢難驟遏。則此輕平疏泄。效難克奏。又當細審所因。用以重劑以爲投服。則藥始與病當。而無病重藥輕之獘矣。取藤細多鉤者良。﹝鉤尢有力。﹞但久煎則無力。

上編﹨卷四瀉劑

平瀉

﹝山艸﹞淸胃火消瘀血利水道茅根﹝專入胃肝﹞。味甘性寒。淸熱瀉火。消瘀利水。凡苦寒之藥。未有不傷气敗胃。

此藥味甘性純。專理血病。凡一切吐血衄血。血瘀血淋。血崩血閉。並噦逆喘急煩渴。黃膽水腫等癥。因熱因火而成者。服之熱除而血卽理。火退而气與水卽消矣。﹝吐血由於心肝火旺逼而上行。與衄血由於肺火所致。皆當用此水煎溫服。或爲末。米泔水調服。﹞且能解酒毒。﹝恐爛五臟。用茅根汁飲一升。﹞潰癰疽。及癤毒諸瘡。或用根搗敷。或用此煮汁調敷毒等藥。

或以酒煮亦無不可。此藥甘不泥膈。寒不傷中。爲治虛羸客犯中州之劑。﹝時珍曰。良藥也。世人以微而忽之。惟事苦寒之劑。傷中和之气。烏足知此哉﹗﹞至云能以補中益气。𨿽出本經。然亦不過因其胃熱旣除而中气自復。豈眞補益之謂哉﹖經解之說。似未可信。茅以白者爲良。初生茅鍼。可以生啖。甚益小兒。功用亦同。屋上敗茅。止衄敷瘡最妙。

上編﹨卷四瀉劑

平瀉

﹝隰艸﹞淸肝腎三焦陰火伏畱骨節靑蒿﹝專入肝腎三焦﹞。性稟芬芳。味甘微辛。气寒無毒。陰中有陽。降中有升。能入肝腎三焦血分。以療陰火伏畱骨節。故凡骨蒸勞熱。及風毒熱黃。久瘧久痢。瘙癢惡瘡。鬼气屍疰等癥。當須服此。﹝時珍曰。月令通纂言伏內庚日。采蒿懸門庭。可辟邪。冬至元日。各服三錢亦良。則靑蒿之治鬼疰。蓋亦有所伏也。﹞以其苦有泄熱殺蠱之能。陰有退熱除蒸之用。辛有升發舒脾之功。而又於胃中气不犯。以其得春升之令最早也。其形有類山茵陳。又能淸上虛熱。以治目疾。且燒灰淋汁。點治惡瘡息肉饜瘢。生搗可敷金瘡。止血止痛。但性偏寒不溫。𨿽曰於胃不犯。亦止就其血虛有熱。服之得宜而言。若使脾胃素虛。及見泄瀉。則於此終屬有忌矣。童便浸葉用。熬膏良。使子勿使葉。使根勿使莖。

上編﹨卷四瀉劑

平瀉

﹝隰艸﹞淸心利水除煩萱艸﹝專入心脾﹞。何以萱名。以其艸屬蔚茂。值可以解憂。﹝詩曰。焉得萱艸。言樹之背。﹞

苗如蔥葉。烹食可以適口。﹝卽鹿蔥。﹞味甘而气微涼。能以去濕利水。除熱通淋。止渴消煩。開胸寬膈。令人心平气和。無有憂鬱。是以命名。﹝時珍曰。萱艸卽今東人采其花曬漧而貨之。名爲黃花菜。又曰。萱屬水性。下走陰分。一名宜男。寧無微意存焉﹖﹞但气味輕淡。服之功未卽臻。不似气味猛烈藥。一入口而卽見其有效也。

上編﹨卷四瀉劑

平瀉

﹝山果﹞消食磨肉伐胃戕脾山楂﹝專入脾胃﹞。甘酸鹹平。何書旣言健脾。又曰能伐脾胃生化之气。得非自相矛盾乎﹖使明其理以推。則知所謂健脾者。因其脾有食積。用此酸鹹之味。以爲消磨。俾食行而痰消。

气破而泄化。謂之爲健。止屬消導之健矣。如系冒昧之輩。便以補益爲名。以爲用藥進步。

詎知實而用此輕平消導。得此則健。虛而用此。保無書云伐生之說乎﹖按楂味酸與鹹。最能消化肉食。﹝與麥芽消穀食者。絕不相同。﹞凡煮老雞硬肉。但投楂肉數枚。則易爛。﹝其消肉積之功可推。﹞且人多食。則嘈煩易饑。服參太過。但用山楂卽解。豈非戕脾伐生之驗歟﹖﹝時珍曰。凡脾弱食物不化。胸腹酸利脹悶者。於每食後嚼二三枚絕佳。但不可多用。恐反克伐也。﹞至於兒枕作痛。力能以止。痘瘡不起。力能以發。猶見通瘀運化之速。﹝兒枕痛猶於惡露積於太陰。故合沙糖調服。以行其瘀。﹞有大小二種。小者入藥。去皮核。﹝核亦能以化食磨積。﹞搗作餅子。日幹用。﹝時珍曰。生食多令人嘈煩易饑。損齒。齒齲人尢不宜也。﹞出北地。大者良。

上編﹨卷四瀉劑

平瀉

﹝麻麥稻﹞固中淸熱除煩粳米﹝專入脾胃。兼入心脾﹞。卽人常食之米也。稟天地中和之气。味甘性平。﹝時珍曰。

北粳涼。南粳溫。赤粳熱。白粳涼。晚白粳寒。新粳熱。陳粳涼。凡人嗜生米。久成米瘕。治之以雞屎白焉。﹞人非此物不能養生。故性專主脾胃。而兼及他髒。凡五臟血脈。靡不因此而灌漑。五臟積液。靡不因此而充溢。他如周身筋骨肌肉皮膚。靡不因此而彊健。故凡白虎桃花竹葉石膏等湯。靡不用此以爲固中淸熱。然米旣有早晚之不同。復有地土出處之各異。

﹝穎曰。新米乍食動風。陳者下气。病患尢宜。﹞早米受气旣早。性𨿽溫而質多粘。食之反能戀膈。﹝脾有濕滯者最忌。﹞晚米受气旣遲。其性稍涼。服之不無稍淸。而白晚性滯。尢覺滋害。出於髙地。則米硬而質潔。出於窪處。則米潤而性陰。然總於中是固。諸方用此佐助。

蓋恐藥性苦寒。得此甘緩同入。俾胃气不致頓損。而熱與煩亦得與之俱安矣。此𨿽常食之物。服之不甚有益。而一參以藥投。則其力甚巨。未可等爲泛常而忽視也。

上編﹨卷四瀉劑

平瀉

﹝造釀﹞散瘀解毒下气消食米醋﹝專入肝﹞。本濕熱之气而成。味則酸苦。气溫。酸主斂。故書重載散瘀解毒。

下气消食。且同木香磨服。則治心腹血气諸痛。以火淬醋入鼻。則治產後血暈。且合外科藥敷。則治癥結痰癖。疸黃癰腫。曁口嗽以治舌瘡。面塗以散損傷積血。及殺魚肉菜蕈諸毒。﹝時珍曰。無非取其酸收之義。而又有散瘀解毒之功。﹞至醋旣酸。又云能散癰腫。以消則內散。潰則外散。收處卽是散處故耳。﹝的解﹞且多食傷筋軟齒。﹝收縮太過。則筋受傷。時珍曰。酸屬木。脾病毋多食酸。酸傷脾。肉而唇揭。﹞以酸入筋。過斂則於筋有傷。過酸則木彊水弱。而於齒多軟。﹝宗曰。食酸齒軟。猶造靴皮者。須得醋而紋皺。故知其性收斂。不負酸收之意。﹞米造。陳久者良。﹝鏡源曰。米醋煮制四黃丹砂膽礬常山諸藥。﹞

上編﹨卷四瀉劑

平瀉

﹝地水﹞調劑陰陽不和陰陽水﹝專入腸胃﹞。卽湯沸半杯。合井冷水半杯。而並用之也。緣人陰陽不和。則吐瀉並作。而霍亂不寧。斯時病屬倉卒。寒熱難分。陰陽莫測。若使投以偏劑。﹝如單服姜湯之類以斃。﹞則不免有誤治之失矣。惟急用此投治。則陰陽克協。故借有形調和之質。以平無形不和之气也。若使心腹絞痛。止有吐瀉之勢。而無吐瀉之實者。是爲幹霍亂。卽爲絞腸痧。﹝心腹絞痛。不得吐瀉者。名幹霍亂。吐瀉有物。名濕霍亂。蓋病在上則吐。在下則瀉。邪在中。則吐瀉並作。﹞則又另有法在。﹝如古方用鹽熬熱。童便調飲。極爲得治。但不可用穀食米湯下咽。以致立斃。﹞而非此水所能治矣。

上編﹨卷四瀉劑

平瀉

﹝龜鱉﹞瀉肝分積熱除勞嗽骨蒸鱉甲﹝專入肝﹞。味鹹气平。色靑。書𨿽載屬補肝。﹝靑入肝。﹞與龜載屬補腎﹝黑入腎。﹞

各別。然究皆屬除熱削肝之品。﹝介虫皆屬陰寒。故能除熱。﹞非眞滋肝藥也。凡厥陰血分積熱。

而見勞嗽骨蒸。寒熱往來。溫瘧瘧母。及腰腹脇堅。血瘕痔核。經阻產難。瘍癰瘡腫。驚癇斑痘等癥。服此鹹平。能以消除。﹝諸癥皆就陰虛邪入而論。故用鱉甲入陰除熱散結。﹞若肝虛無熱。切忌。鱉以七肋九肋者佳。以其得陽之數耳﹗其用必取乎肋。以肋屬肝故耳。但食品中惟鱉叵測。如三足兩頭。並項彊腹赤。皆有大毒。能以殺人。不可不愼。

上編﹨卷五血劑

溫血

人身气以衛外。血以營內。有气以統血。則血始能灌漑一身。而凡目得藉血以視。耳得藉血以聽。手得藉血以攝。掌得藉血以握。足得藉血以步者。靡不本其气之所運。有血以附气。

則气始能升降出入。而凡伎巧能彊。治節能出。水谷能腐。謀慮能斷。二便能通。萬事能應者。靡不本其血之所至。此有血不可無气以統。而有气不可無血以附也。第血有盛於气。則血泣而不流。故有必用溫暖之藥以行之。气勝於血。則血燥而不通。故有必賴淸涼之藥以行之。若使气血並勝。挾有積熱。而致瘀塊不消。根深蒂固。經年累月不愈者。則又不得不賴破气損血之藥以下。俾气血無乖。而病自可以愈。又按血盛於气。則气失其所司。而血愈寒愈滯。故凡用藥治血。必得其气稍濃以爲之主。而凡味濃气薄之品。自不得以相兼。如血有凝於肝。癥見惡寒戰栗。其可不用肉桂以治乎﹖風郁血閉。其可不用川芎以治乎﹖肌膚灼熱。吐衄腸風。其可不用荊芥以治乎﹖經閉不通。其可不用蒼耳子以治乎﹖陰腫崩瘕。其可不用海螵蛸以治乎。目翳不散。其可不用谷精艸兔屎以治乎﹖風痺乳阻。其可不用王不畱行以治乎﹖惡露不淨。其可不用大小薊以治乎﹖血暈血滯。其可不用沙糖以治乎﹖此肝經血滯之當溫也。若使肝經血滯。而更見有脾气不運。則伏龍肝似不能離。肌肉不生。則白蠟似不能捨。水腫癥瘕。則澤蘭似不能卻。蠱毒惡气。則百艸霜似不能去。子腫不消。則天仙藤似不能別。胃滯不通。則韭菜汁似不可廢。血脈不通。周身痛痺。則酒釀似不能除。肌肉不生。目翳不開。則鑪甘石似不能少。血脫不固。潰瘍肉消。則赤石脂似不能削。是癥有兼脾胃如此。且或見有心腹卒痛。則延胡索不得不用。神气不暢。則安息香不得不急。骨碎血瘀。則骨碎補不得不進。是癥有兼心肺者又如此矣。若於肝經血滯。而更見有鼻衄血脫之不得不用烏墨以止。筋骨血瘀之不得不用續斷以通。肺痿血痢之不得不用雞蘇以散。腎寒血瘀之不得不用陽起石以宣。目赤精遺之不得不用白蒺藜以解。督脈不通之不得不用鹿茸以溫。瘀塊堅硬。癖羸之不得不用海狗腎以軟。是癥有兼腎經者又如此矣。至於心經血滯。而癥見有癖冷痛。在書已有桂心可用。見有癰瘍痛迫。在書已有乳香可除。凡此止就溫血大槪。略爲分晰。而究其要。則又在臨癥審脈。分別無差。庶於用藥治血之理。自不致有天淵之隔矣。

上編﹨卷五血劑

溫血

﹝山艸﹞溫利下焦血分瘀滯雞蘇﹝專入腸胃﹞。卽龍腦薄荷也。又名水蘇。﹝生於水旁。﹞系野生之物。味辛微溫。

功有類於蘇薄。但蘇薄其性稍涼。水蘇其性稍溫。蘇薄其性主升。水蘇其性主降。蘇薄多於气分疏散。水蘇多於血分溫利。故凡肺气上逆。而見頭風目眩。與血瘀血熱。而見肺痿血痢。吐衄崩淋。喉腥口臭邪熱等病者。皆當用此宣泄。﹝太平和劑局方有龍腦薄荷丸。﹞俾熱除血止。而病自可以愈矣。但表疏汗出。其切忌焉。方莖中虛。似蘇葉而微長。齒面皺。气甚辛烈。

上編﹨卷五血劑

溫血

﹝芳艸﹞蘭艸入气利水除痰澤蘭入肝脾行水和血澤蘭﹝專入肝脾﹞。苦甘而辛。卽今婦人采置發中除垢者是也。玩書所論澤蘭。與本經蘭艸同爲一類。其生澤旁。紫莖素枝。赤節綠葉。對節生有細齒。但蘭艸則莖圓節長。葉光有岐。

澤蘭則莖微節方。短葉有毛之爲異耳。二物並於嫩時皆可刈佩。以其花葉皆香。置於發中。能以辟垢省頭。故𨿽呼爲香艸。俗則呼爲孩兒菊。與於山蘭。其花𨿽香。而葉絕無气者。

迥不相同。﹝時珍曰。蘭艸澤蘭。一類二種。𨿽生水旁下濕處。但以莖圓節長。而葉光有岐者。爲蘭艸。莖微方節短。而葉有毛者爲澤蘭。朱文公離騷辧證云。必花葉俱香。燥濕不變。方可刈佩。今之蘭蕙花𨿽香。而葉無气。質弱易萎。不可刈佩。汪昂曰。本經旣言澤蘭。

則非山蘭明矣。是離騷之秋蘭。當屬本經之澤蘭無疑也。吳艸蘆曰。蘭爲醫經上品之藥。有枝有莖。今所謂蘭無枝無莖。因黃山谷稱之。遂謬指爲《離騷》之蘭耳。﹞蘭艸莖圓葉光。

其性專主入气。𨿽書載有久服益气。輕身不老膚語。然究止屬利水除痰。殺蠱辟惡。而爲消渴良藥。卽內經所謂數食肥甘。傳爲消渴。治之以蘭。以除陳气是也。﹝東垣治消渴生津飲。用蘭葉。蓋本於此。又此艸浸油塗發。去風垢。令香潤。史記所謂羅襦襟解。微聞香澤者是也。﹞澤蘭莖方葉毛。𨿽書載有和血舒脾。長養肌肉之妙。然究皆屬入脾行水。入肝治血之味。是以九竅能通。關節能利。宿食能破。月經能調。癥瘕能消。水腫能散。產後血淋腰痛能止。吐血衄血。目痛風癱。癰毒撲損能治。﹝時珍曰。蘭艸澤蘭。气香而溫。味辛而散。陰中之陽。足太陰厥陰經藥也。脾喜芳香。肝宜辛散。脾气舒。則三焦通利而正气和。肝郁散。則營衛流行而病邪解。蘭艸走气道。澤蘭走血分。正如赤白茯苓芍藥。補瀉皆不同也。﹞

觀此則書所云舒脾和血。不過因其水消血除之意。豈眞舒脾和血之味也乎﹖入補气補血之味同投。則消中有補。不致損眞。誠佳品也。防己爲使。﹝根名地筍。﹞

上編﹨卷五血劑

溫血

﹝隰艸﹞破血逐瘀大小薊﹝專入肝﹞。𨿽書載屬甘溫。可以養精保血。﹝別錄﹞然究精之養。血之保。則又賴於血榮一身。周流無滯。若使血瘀不消。而致見有吐衄唾咯崩漏之癥。與血積不行。而致見有癰疼腫痛之病。則精血先已不治。安有保養之說乎﹖用此气味溫和。溫不致燥。行不過散。瘀滯得溫則消。瘀塊得行斯活。惡露旣淨。自有生新之能。癰腫潛消。自有固益之妙。保養之說。義由此起。豈眞具有補益之力哉﹖﹝恭曰。大小薊皆能破血。﹞但小薊力微。不如大薊力迅。小薊只可退熱涼血。若大薊則於退熱之中。猶於气不甚傷也。﹝恭曰。大薊葉療癰腫。而小薊專主血。不能消癰也。﹞能理血疾。不治外科。若脾胃虛寒。飲食不思。泄瀉不止者。

切勿妄服。兩薊相似。花如髻。大薊莖粗而葉皺。小薊莖低而葉不皺。皆用莖。

上編﹨卷五血劑

溫血

﹝﹞甘蔗除熱潤燥沙糖導血通滯白糖溫補脾肺沙糖﹝專入肝﹞。本於甘蔗所成。甘蔗气稟沖和。味甘气寒。已爲除熱潤燥之味。其治則能利腸解煩。消痰止渴。至於沙糖。經火煉。性轉爲溫。色變爲赤。與蔗又似有別。﹝時珍曰。沙糖本艸言其性寒。蘇恭謂其冷利。皆昧此理。﹞故能行血化瘀。是以產婦血暈。多有用此與酒衝服。取其得以入血消瘀也。小兒丸散用此調服。取其溫以通滯也。煙艸用以解毒。

亦取其有開導之力也。然性溫則消則下。故虛熱過服則有損齒消肌之病。味甘主緩主壅。故痰濕過服。則有戀膈脹滿之獘。此又不可不深思而熟察耳。﹝時珍曰。沙糖性溫。殊於蔗漿。

故不宜多食。與魚筍之類同食。皆不益人。今人每用爲調和。徒取其適口。而不言陰受其害也。﹞白糖因曬浮結而成。﹝種類造法不一。﹞體輕味甘色白。主治亦頗相似。然紫入血。而白入气。久食反有熱壅上膈之虞。書言能以淸熱。似非正談。﹝時珍曰。石蜜糖比之紫沙糖性稍平。功用相同。入藥勝之。然不冷利。若久食則助熱損齒生虫之害也。﹞試以口燥之會食此。其燥益甚。口冷之會食之。其冷卽除。且致轉爲燥渴生痰。於此可覘大槪矣。又奚必過爲辧論哉﹗

上編﹨卷五血劑

溫血

﹝隰艸﹞入肝散結通血明目谷精艸﹝專入肝。兼入胃﹞。本谷餘气而成。得天地中和之气。味辛微苦气溫。故能入足厥陰肝及足陽明胃。按此辛能散結。溫能通達。凡一切風火齒痛。喉痺血熱。瘡瘍痛癢。肝虛目翳。澀淚雀盲。至晚不見。並疳疾傷目。痘後星障。服之立能有效。且退翳明目。功力駕於白菊。而去星明目。尢爲專劑。﹝時珍曰。谷精體輕性浮。能上行陽明分野。凡治目中諸病。加而用之。甚良。明目退翳。似在菊花之上也。﹞試看望月沙系兔所食。此艸而成望月沙。亦能治眼。則知此更爲眼家要藥矣。取嫩秧花如白星者良。

上編﹨卷五血劑

溫血

﹝隰艸﹞入肝行血不畱王不畱行﹝專入肝胃﹞。在古已命其名。謂此𨿽有王命。其性走而不守。不能以畱其行也。又按古書有云。穿山甲。王不畱。婦人服之乳常流。亦云行血之力也。觀此數語。已得气味主治大要矣。又著其味曰辛。曰甘曰。平。其气曰溫。其功則能入足厥陰肝經血分。去風除痺。通經利便。下乳催生。散癰腫。拔竹刺。與瞿麥同功。則知气味疏泄。洵爾至極。又安能有血而克止乎。何書又言止血定痛。能治金瘡。似與行血之意又屬相悖。﹝頌曰。張仲景治金瘡。

有王不畱行。貞元廣利方治諸風。有王不畱行湯。皆最效。﹞詎知血瘀不行。得此則行。

血出不止。得此則止。非故止也。得其气味以爲通達。則血不於瘡口長流。而血自散各經。

以致其血自止。其痛卽定。豈必以止爲止哉﹖﹝意義彰明。﹞但古人表著治功。多有如此立說。以畱後人思議。不可不細審焉。花如鈴鐸。實如燈籠子。殼五稜。取苗子蒸。漿水浸用。

上編﹨卷五血劑

溫血

﹝蔓艸﹞活血利水天仙藤﹝專入肝脾﹞。卽靑木香馬兜鈴藤也。味苦气溫。觀書所論主治。止屬妊娠子腫。

﹝始自兩足。漸至喘悶似水。足趾出水。謂之子气。﹞及腹痛風癆等癥。而於他癥則未及焉。卽其所治之理。亦不過因苦主於疏泄。性溫得以通活。故能活血通道。而使水無不利。風無不除。血無不活。痛與腫均無不治故也。昔有天仙藤散。﹝天仙藤香附子陳皮甘艸烏藥。等分爲末。用木瓜生薑蘇葉煎湯服。﹞以治子腫。其亦可以知其槪矣。葉似葛。圓而小。有白毛。根有須。四時不凋者是。

上編﹨卷五血劑

溫血

﹝石艸﹞破瘀逐血補骨骨碎補﹝專入腎。兼入心﹞。味苦而溫。功專入腎補骨。且能入心破血。是以腎虛耳鳴。

﹝耳屬腎。﹞久瀉。﹝腎司開合之權。久瀉多責於腎。﹞跌僕損傷骨痛。牙痛血出。無不用此調治。﹝泄瀉。研末入豬腎煨食。牙痛。炒黑爲末擦牙。折傷。粥和末裹傷處。﹞俾其腎補骨堅。

破瘀生新。而病卽除。至命其名曰骨碎補。以其骨碎能補骨故耳。𨿽與補骨脂相似。然總不如補骨脂性專固腎通心。而無逐瘀破血之治也。去毛。蜜拌蒸用。

上編﹨卷五血劑

溫血

﹝香木﹞溫血分寒除冷止痛桂心﹝專入心﹞。本於肉桂。去外粗皮。取當中心者。爲桂心。味甘辛熱。專溫營分之裏藥。

凡九種心痛。﹝九種。一虫。二疰。三風。四悸。五食。六飲。七冷。八熱。九去來痛。後人又祖其義而亦別之有九。曰飲﹑曰食﹑曰气﹑曰血﹑曰冷﹑曰熱﹑曰悸﹑曰蠱﹑曰﹑皆明邪乘手少陰之絡而成。﹞腹內冷痛癖等癥。皆能奏效。以其所治在心。故治亦在於裏。

而不在於軀殼之外耳。非若肉桂。未去外層皮肉。其治在於通經達絡。以除風寒濕痺。而不專入心腹之內也。

上編﹨卷五血劑

溫血

﹝香木﹞入心行气活血止痛乳香﹝專入心。兼入脾胃腎﹞。卽書所云薰陸香者是也。香竄性溫不潤。諸書曷言於血有補。

詎知血因气逆。則血凝而不通。以致心腹絞痛。毒因气滯。則血聚而不散。以致痛楚異常。

乳香香竄入心。旣能使血宣通而筋不伸。﹝楊瘦淸云。凡人筋不伸者。敷藥宜加乳香。其性能伸筋。﹞復能入腎溫補。使气與血互相通活。俾气不令血阻。血亦不被气礙。故云功能生血。究皆行气活血之品耳。非如沒藥气味苦平。功專破血散瘀。止有推陳之力。而無致新之妙。是以書載乳香功能活血調气。托裏護心。﹝用入瘡孔。能使毒瓦斯外出。不致內攻也。﹞生肌止痛。治心腹諸痛。口噤耳聾。﹝口噤。燒煙以燻。﹞癰腫折傷癲狂。﹝治癲狂。用靈仙辰砂乳香棗仁酒下。恣飲沈醉。聽睡。或加人參內入。名寧志膏。﹞但遇癰疽已潰。及膿血過多者。不可妄投。恐其復開走泄之路。其意已可見矣。豈若當歸辛潤。而爲補血第一要藥也。出諸番。如乳頭。明透者良。惟粘難研。水飛過。用缽坐熱水研之。或用燈心同研。則易細。市人多以楓香僞售。勿用。

上編﹨卷五血劑

溫血

﹝造釀﹞通經活脈辟穢酒﹝專入脾胃與表﹞。性種類甚多。然總由水谷之精。熟谷之液醞釀而成。故其味有甘有辛。

有苦有淡。而性皆主熱。﹝弘景曰。大寒凝海。惟酒不冰。明其性熱。惟冠羣物。﹞入胃則气逆。上壅滿胸。則肝浮膽橫。等於勇士。不可遏矣。若引經用爲向導。則其勢最速。辛則通身達表。引入至髙巓頂之分。﹝火气上炎者忌。﹞甘則緩中。﹝熱郁寒滯者忌。﹞苦則降下。﹝气衰血弱者忌。﹞淡則通利小便而速下也。﹝水衰血枯者忌。﹞熱酒傷中。溫飲和胃。怡神壯色。通經活脈。且霧露嵐瘴。風寒暑濕邪穢。得此亦可暫辟。﹝博物志云。王肅張衡馬均三人冒霧晨行。一人飲酒。一人飽食。一人空腹。空腹者死。飽食者病。飲酒者健。此酒勢辟惡。勝於作食之效也。﹞若恣飲不節。則損胃爍精。動火生痰。發怒助欲。濕熱生病。殆不堪言。﹝震亨曰。本艸止言酒熱。而有毒不言。其濕中發熱。近於相火。醉後振寒戰栗可見矣。又性喜升。气必隨之。痰郁於上。溺澀於下。恣飲寒涼。其熱內郁。肺气大傷。其始也病淺。或嘔吐。或自汗。或瘡疥。或鼻。或泄利。或心脾痛。尙可散而去之。其久也病深。或消渴。或內疽。或肺痿。或鼓脹。或失明。或哮喘。或癆瘵。或癲癇。或痔漏。爲難名之病。非具眼未易處也。﹞至於夜飲。更屬不宜。蓋夜气主收斂。气密則固。若用酒宣發。醉飲就枕。熱壅三焦。傷心損目。亂其淸明。勞其脾胃。停濕動火。致病甚多。至入藥共釀。合姜則療厥逆客忤。色紫則理螈偏風。蔥豉則解煩熱而散風寒。桑椹則益五臟以明耳目。狗肉汁則大補元陽。葡萄肉則甚消痰癖。牛膝幹地則滋陰。枸杞仙靈皮則扶陽痿等。社酒指納嬰兒口中。可令速語。噴屋及壁。則逐蚊蠅。燒酒則散寒結。然燥金涸血。敗胃傷膽。水酒藉曲釀醞。其性則熱。酒藉水成。其質則寒。少飲未至有損。多飲自必見害。如陰虛酷好。其髒本熱。加以酒熱內助。其熱益增。不致逼血妄出不止。陽虛酷好。其髒本寒。加以酒寒內入。其害益甚。不致飽脹吞酸吐瀉不止。﹝此旨歷無發明。惟景嶽於損傷篇內極說。﹞糟罨跌傷。行瘀止痛。亦驅蛇毒。及凍瘡。醇而無灰陳久者良。畏枳葛花赤豆花綠豆粉咸鹵。

﹝得鹽則解。以水制火意。﹞

上編﹨卷五血劑

溫血

﹝葷辛﹞活血通滯韭菜﹝專入肝腎腸胃﹞。味辛微酸。气溫無毒。按辛則能散。溫則能行。滯气客於腸胃。

則血因气而益阻。胃气不通於五臟。則腰膝冷而癖生。肝主疏泄。腎主閉藏。肝腎虛則啟閉非時。經曰。足厥陰病則爲遺尿。及爲白淫。服此气行血散。肝補腎固。而病安有不愈乎﹖故書有云韭味最利病患。凡一切血瘀气滯等癥。俱能使之立效。﹝震亨曰。心痛有食熱物。及怒郁。致死血畱於胃口作痛者。宜用韭汁桔梗加入藥中。開提气血。有腎气上攻以致心痛者。宜用韭汁和五苓散爲丸。空心茴香湯下。蓋韭性急能散胃口气血滯也。又反胃宜用韭汁二杯。入薑汁牛乳各一杯。細細溫服。蓋韭汁消血。薑汁下气消痰和胃。牛乳能解熱潤燥補虛也。單方總錄曰。食不得入。是有火。食久反出。是無火也。士材又謂此不必拘。但察脈大有力。嘔吐酸臭。當作熱治。脈小無力。嘔吐淸水。當作寒醫。色之黃白而枯者爲虛寒。紅赤而澤者爲實熱。能合色脈。庶乎無誤﹖﹞如犬蛇傷。用此搗爛如泥。加鹽少許。作濃箍頻換則安。被刑杖及打血凝。薄敷運動卽散。久病下痢不止。同鯽魚煮食卽止。但火甚陰虛。

用之爲最忌焉。忌蜜牛肉。﹝汪昂曰。今人多以韭炒牛肉。其味甚佳。亦未見其作害。又按經曰。毒藥攻邪。五穀爲養。五畜爲益。五菜爲充。五果爲助。气味合而明之。以補精益气。五菜。韭薤蔥葵藿也。五果。桃李棗杏栗也。使韭果忌牛肉。則經何以又不言其有忌乎﹖﹞韭子功治略同。但治遺精白濁更勝。﹝素問曰。足厥陰病則遺尿。思想無窮。入房太甚。發爲筋痿。及爲白淫。男隨溲而下。女子綿綿而下。韭子之治遺精漏泄。小便頻數。女人帶下者。

能入厥陰補下焦肝及命門之不足。命門者藏精之府。故同治云。﹞蒸暴炒研用。﹝救急易方。

煙燻虫牙用瓦片紅。安韭子數粒。淸油數點。待煙起。以筒吸引至痛處。良久。以溫水漱吐。有小虫出爲效。未盡。再燻。﹞

上編﹨卷五血劑

溫血

﹝土﹞止血宣滯能勝紅。紅見黑而卽止。以火不勝水者故耳。辛能散血。血散則血歸經而不外溢。是以遇辛而卽止也。溫能行血。血行則血周流經絡。而血不聚於所傷之處。是以得溫而卽止也。﹝揭出行血止血義蘊。﹞故凡血熱過下。如瘟疫鼻衄。產後血暈。崩脫金瘡。並絲纏眼中。皆可以治。如止血則以苦酒送韭汁投。消腫則以豬膽汁釅醋調。並眼有絲纏。則以墨磨雞血速點。客忤中腹。則磨地漿汁吞。

各隨病癥所用而治之耳。但瘟疫熱病初衄。遽用此以止血。則非所宜。

上編﹨卷五血劑

溫血

﹝土﹞治血止血殺蠱百艸霜﹝專入肝。兼入腎﹞。卽竈突上煙煤及釜裏鍋煤也。因燒雜艸。故名。味辛气溫。

觀其所主。與伏龍肝相似。凡血見黑卽止。蠱毒惡气。得辛溫則散。故本經專主蠱毒中惡。吐血血暈。以酒或水或醋。細研溫服。亦塗金瘡。止血生肌。至於傷寒發斑。﹝斑有陽毒陰毒。﹞

疸膈瘧痢。咽喉口舌白禿諸瘡。亦須用此。以取火化從治之義。

上編﹨卷五血劑

溫血

﹝獸﹞除熱結毒積目翳兔屎﹝專入肝﹞。卽名望月沙者是也。兔稟太陰之精。復餌谷精艸。明目之藥。是以屎能明目。以除目中浮翳。且癆瘵五疳痔漏虫食痘瘡等癥。服之皆治。亦由熱結毒積而成。得此寒以解熱。辛以散結。圓以象目。故能服之有功。﹝時珍曰。兔屎能解毒殺虫。故治目疾。疳癆瘡痔方中。往往用之。諸家本艸。並不言及。亦缺漏也。按沈存中良方云。江陰萬融病癆。

四體如焚。寒熱煩燥。孫元規使人遺藥。服之遂平。叩之則明月丹也。﹞若陰气上乘。目障不淸。未可用焉。兔肉另詳。

上編﹨卷五血劑

溫血

﹝無鱗魚﹞入肝活血入腎除寒逐濕海螵蛸﹝專入肝。兼入腎﹞。卽烏賊魚骨。稟水中之陽气。味鹹气溫。﹝腹中有墨。書字逾年乃滅。常吐黑水自罩其身。人卽於黑水處取之。﹞凡諸血病因於寒濕。而見陰戶腫痛。丈夫陰腫。下痢疳疾。曁血瘕血崩血閉。腹痛環臍。目翳淚出。耳出膿等癥。服此咸能走血。

溫能除寒逐濕。則血脈通達。而無諸血障害之獘矣﹗故直入厥陰肝經血分活血。﹝時珍曰。

按素問云。有病胸脇支滿者。妨於食。病至則先聞腥臊臭。出淸液。先唾血。四肢淸。目眩。時時前後血。病名曰血枯。得之年少時有所大脫血。或醉入房中。气竭肝傷。故月事衰少不來。治之以四烏骨。一茹。爲末。丸以雀卵。大如小豆。每服五丸。飲以鮑魚汁。所以利腸中及傷肝也。觀此則其厥陰血分無疑矣。又云。經閉有有餘不足二病。有餘者血滯。

不足者肝傷。烏所主者肝傷血閉不足之病。正與素問相合。﹞兼入少陰腎經。以治寒濕。

歷觀諸書載用螵蛸同麝爲末。以治耳底出膿。同冰片少許以治赤白目翳。同幹胭脂爲末油調。以治小兒臍瘡出血及膿。同蒲黃等分爲末。以塗舌腫。出血不止。皆是宣通血分之滯。無他術也。取骨魚鹵浸炙黃用。惡附子白芨白蘞。能淡鹽。

上編﹨卷五血劑

涼血

血寒自當用溫。血熱自當用涼。若使血寒不溫。則血益寒而不流矣。血熱不涼。則血益結而不散矣。故溫血卽爲通滯活瘀之謂。而涼血亦爲通滯活瘀之謂也。第書所載涼血藥味甚多。

然不辧晰明確。則用多不合。如血閉經阻。治不外乎紅花。毒閉不解。治不外乎紫艸。此定法也。然有心胃熱極。癥見吐血。則又不得不用犀角。心脾熱極。癥見喉痺。不得不用射幹。肝胃熱極。癥見嘔吐血逆。不得不用茅根。腸胃熱極。癥見便血。不得不用槐角地楡。心經熱極。癥見驚惕。不得不用辰砂。且癰腫傷骨。血瘀熱聚。無名異宜矣。毒盛痘閉。幹紅晦滯。豬尾血宜矣。目盲翳障。血積上攻。夜明沙谷精艸靑魚膽宜矣。瘀血內滯。關竅不開。發余宜矣。肝木失制。嘔血過多。側柏葉宜矣。火伏血中。肺癰失理。淩霄花宜矣。肝胃血燥。乳癰淋閉。蒲公英宜矣。至於腸紅脫肛。血出不止。則有炒捲柏可治。血瘕疝痺。經閉目赤。則有赤芍藥可治。諸血通見。上溢不下。則有生地黃可治。心腎火熾。血隨火逆。

則有童便可治。肝腎火起。骨蒸血結。則有童便可治。其他崩帶驚癇。噎膈气逆之有賴於代赭石。濕熱下注。腸胃痔漏之有賴於刺皮。血瘀淋滴。短澀溺痛之有賴於琥珀。心肝熱極。惡瘡目翳之有賴於龍膽。齒動須白。火瘡紅髮之有賴於旱蓮艸。亦何莫不爲通瘀活血之品﹖但其諸藥性寒。則凡血因寒起。當知所避。愼不可妄見血閉。而卽用以苦寒之味以理之也。

上編﹨卷五血劑

涼血

﹝隰艸﹞涼血解熱生地黃﹝專入心肝腎。兼入小腸﹞。性未蒸焙。掘起卽用。甘苦大寒。故書皆載其性鮮補。但入手少陰心足少陰腎足厥陰肝。並足太陰脾手太陽小腸。力專淸熱瀉火。涼血消瘀。﹝錢仲陽導赤散。生地與木通同用。能瀉丙丁之火。別錄治婦人崩中血不止。及產後血上薄心。胎動下血。鼻衄吐血。皆搗汁飲之。﹞故凡吐血咯血。衄血畜血溺血。崩中帶下。審其癥果因於熱成者。無不用此調治。﹝血出於鼻。是由淸道。血出於口。是出濁道。血出於咳於衄。是由於肺。血見於嘔。是出於肝。血見於吐。是出於胃。血由痰涎而帶。是出於脾。血見於咯。是出於心。血見於唾。是出於腎。血由耳出。其名曰。血由鼻出。其名曰衄。血由肌膚而出。其名曰血汗。血由口鼻俱出。其名曰大衄。皆當詳其虛實以治。﹞並或傷寒陽彊。痘癥毒盛血燥。與折跌傷筋而見血瘀血痺之癥者。無不采其同入。以爲活血生新之用。第書有言服此長肉生肌。止是熱除血活以後長養之語。久服輕身不老。止是病去身安力健之詞。未可因此認爲辟穀成仙屬實也。若使血因寒滯。而猶用以生地。不更使寒益甚。而血愈出不返乎﹗掘生肥大者。洗淨搗汁以飲。或用酒制。以免傷胃。忌鐵。

上編﹨卷五血劑

涼血

﹝隰艸﹞涼血通瘀紅花﹝專入心包肝﹞。辛苦而溫。色紅入血。爲通瘀活血要劑。﹝血之下而淸者。營虛有熱。

血之下而濁者。熱與濕蒸。血色鮮者屬火發。血色黑者屬血燥極。血與泄物並下者。屬有積。或因脈絡受傷。血從尿出者。屬陰虛火動。或因房勞過度。營血妄行。血色黑黯。面色枯白。尺脈沈遲者。屬下元虛寒。陽虛陰走。嘔吐而見血色紫凝者。屬熱甚銷鑠。故見稠濁。

熱甚水化。故血見黑而紫。血從汗者屬火。喜傷心。喜則气散。故血隨气以行。血在糞前者爲近血。其血由於大腸。血在糞後者爲遠血。其血自於肺胃。由气虛腸薄。故血滲入而下出也。血自口鼻上出。爲陽盛陰衰。有升無降。﹞蓋血生於心包。藏於肝。屬於衝任。一有外邪內侵。則血滯而不行。紅花汁與血類。故凡血燥而見喉痺不通。痘瘡不起。肌膚腫痛。﹝因血熱血瘀。作腫作痛。﹞經閉便難。﹝經閉本有血滯血枯之分。但此止就血滯論。﹞血暈口噤。子死腹中。治當用此通活。﹝時珍曰。紅花汁與之同類。故能行男子血脈。女子經水。

多則行血。少則養血。按養漫筆云。新昌徐氏婦病產暈已死。但胸膈微熱。有名醫陸氏曰。血悶也。得紅花數十斤乃可活。遂亟購得。以大鍋煮湯。盛二桶於窗格之下。畀婦寢其上燻之。湯冷再加。少傾指動。半日乃蘇。﹞但用不宜過多。少用則合當歸能生。多用則血能行。過用則能使血下行不止而斃。胭脂系紅花染出。可治小兒耳。﹝紅藍花三錢半。枯礬五錢。爲末。以綿杖繳淨吹之。無花則用枝葉。一方去礬。﹞並解痘瘡毒腫。﹝有痘瘡挑破。以油胭脂敷之良。﹞

上編﹨卷五血劑

涼血

﹝山艸﹞入心包肝涼血解毒紫艸﹝專入心包肝﹞。甘鹹气寒。色紫質滑。專入厥陰血分涼血。血涼則九竅通。二便利。故凡血熱毒閉。而見心腹急痛。水腫不消。五疸癬惡瘡。及痘瘡血熱毒盛。二便閉澀者。治當用此。俾血得寒而涼。得鹹而降。得滑而通。得紫而入。血涼毒消。而二便因以解矣﹗﹝活幼書云。紫艸性寒。小兒脾實者可用。脾虛者反能作瀉。﹞柰世誤以爲宣發之藥。不論毒閉與否輒用。殊失用藥意義矣﹗瀉者忌服。茸得陽气之早。用宜取茸爲正。酒洗用。﹝紫艸去頭須。本經云。能補中益气。似非。﹞

上編﹨卷五血劑

涼血

﹝隰艸﹞入肝腎涼血旱蓮艸﹝專入肝腎﹞。卽書所云鱧腸艸金陵艸者是也。味甘而酸。性平色黑。功專入肝入腎。

爲止血涼血要劑。是以血痢煎膏用之。其血卽止。須白汁塗。變白爲黑。火瘡發紅。其紅卽退。齒牙動搖。擦之卽固。合冬靑子。名二至丸。以補肝腎。但性陰寒。𨿽善涼血。不益脾胃。﹝經疏﹞若不同以薑汁椒紅相兼修服者。必腹痛作瀉。苗如旋復。實似蓮房。斷之有汁。

須臾而黑。熬膏良。

上編﹨卷五血劑

涼血

﹝芳艸﹞瀉肝血熱赤芍﹝專入肝﹞。與白芍主治略同。但白則有斂陰益營之力。赤則止有散邪行血之意。

白則能於土中瀉木。赤則能於血中活滯。故凡腹痛堅積。血瘕疝痺。經閉目赤。﹝邪聚外腎爲疝。

腹內爲瘕。﹞因於積熱而成者。用此則能涼血逐瘀。﹝成無己曰。白補而赤瀉。白收而赤散。酸以收之。甘以緩之。故酸甘相合。用補陰血逆气而除肺燥。﹞與白芍主補無瀉。大相遠耳﹗大明指爲赤白皆補。其說不切。日華子指爲赤能補气。白能治血。其說尢不切耳。不可不知。

至云產後忌用。亦須審其脈癥。及髒偏勝若何耳。不可盡拘。﹝如髒陽脈癥俱實者。𨿽在產後。亦所不忌。髒陰脈癥俱虛。卽在產前。不得妄施。凡治病以能通曉脈癥虛實爲是。﹞惡芒硝石斛。畏鱉甲小薊。反藜蘆。

上編﹨卷五血劑

涼血

﹝山艸﹞淸下焦血熱血崩地楡﹝專入肝腸胃﹞。苦酸微寒。性沈而澀。諸書皆言因其苦寒。則能入於下焦血分除熱。俾熱悉從下解。又言性沈而澀。凡人癥患吐衄崩中。腸風血痢等癥。﹝腸風下血。淸而色鮮。

四射如濺。乃風性使然。素問所謂久風入中。則爲腸風飧泄是也。若肛門射血如綫。或點滴不已者。乃五痔之血耳。﹞得此則能澀血不解。按此不無兩岐。詎知其熱不除。則血不止。

其熱旣淸。則血自安。且其性主收斂。旣能淸降。又能收澀。則淸不慮其過泄。澀亦不慮其或滯。實爲解熱止血藥也﹗但血熱者當用。虛寒者不宜用。久病者宜用。初起者不宜用。作膏可貼金瘡。搗汁可塗虎犬蛇虫傷毒。飲之亦可。似柳根。外黑裏紅。取上截炒黑用。梢反行血。得發良。惡麥冬。

上編﹨卷五血劑

涼血

﹝苔﹞生涼血炒止血捲柏﹝專入肝﹞。原屬艸部。並非側柏。生於石上。形如拳捲。故以卷名。卽俗所謂萬年松者是也。气堅質濃。味甘性溫。入足厥陰肝經血分。其治有分生熟。生則微寒。力能破血通經。故治癥瘕淋結等癥。炙則辛溫。能以止血。故治腸紅脫肛等癥。性與側柏葉懸殊。治亦稍異。﹝側柏葉仗金气以制木。借炒黑以止血。﹞不可不辧。鹽水煮半日。井水煮半日。焙用。

上編﹨卷五血劑

涼血

﹝山艸﹞入腎涼血銀柴胡﹝專入腎。兼入胃﹞。味甘微寒無毒。功用等於石斛。皆能入胃而除虛熱。但石斛則兼入腎。澀气固筋骨。此則入腎涼血之爲異耳。故和劑局方用此治上下諸血。及於虛癆方中參入同治。如肝癆之必用此爲主。且不類於北胡。蓋北胡能升少陽淸气上行。﹝升淸發表。必有外邪者方用。﹞此則气味下達。﹝入腎涼血。﹞與彼迥不相符。若用北胡以治虛癆。則咳嗽發熱愈無寧日。﹝陰火愈升愈起。﹞可不辧而混用乎﹖出銀州者良。故以銀胡號之。

上編﹨卷五血劑

涼血

﹝柔滑﹞消胃熱涼肝血療乳癰乳巖蒲公英﹝專入胃肝﹞。卽黃花地丁艸也。味甘性平。能入陽明胃厥陰肝涼血解熱。故乳癰乳巖爲首重焉﹗且能通淋。﹝淋癥多屬熱結。用此可以通解。﹞擦牙染須塗刺。﹝莖斷有白汁。凡螳螂諸虫遊諸物上。必遺精汁。幹久則有毒。人手觸之成疾。名狐尿刺。慘痛不眠。百療難效。取汁濃塗卽愈。千金方極言其功。﹞及解食毒疔毒。緣乳頭屬肝。乳房屬胃。乳癰乳巖。多因熱盛血滯。用此直入二經。外敷散腫臻效。﹝同忍冬煎入少酒服。搗敷亦良。﹞內消須同夏枯貝母連翹白芷等藥同治。況此屬土。花黃。故於食滯可解。毒瓦斯可散。又能入腎涼血。故於須髮可染。獨莖一花者是。有椏者非。

上編﹨卷五血劑

涼血

﹝蔓艸﹞瀉肝血熱淩霄花﹝專入肝﹞。卽紫葳花。肝經血分藥也。味甘而酸。气寒無毒。凡人火伏血中。

而見腸結血閉。風癢崩帶癥瘕。一切由於血瘀血熱而成者。所當用此調治。蓋此專主瀉熱。熱去而血自活也。是以肺癰之藥。多有用此爲君。﹝淩霄爲末。和密陀僧。唾調敷。亦治酒渣。﹞妊娠用此克安者。以其內有瘀積。瘀去而胎卽安之意也。所云孕婦忌服者。恐其瘀血旣無。妄用恐生他故也。此爲女科血熱必用之藥。但當相癥施治耳。藤生。花開五瓣。黃赤有點。不可近鼻。聞傷腦。

上編﹨卷五血劑

涼血

﹝喬木﹞除熱散結淸火槐角﹝專入胃大腸。兼入肝﹞。卽槐實。味苦酸鹹。气寒無毒。入手足陽明大腸胃。及入足厥陰肝。凡因肝經熱郁而致風眩煩悶。痔血腸風。並陰瘡濕癢。目淚不止者。服此治無不效。

﹝肛邊發露肉珠。狀如鼠乳。時出膿血。曰牡痔。肛邊腫痛。生瘡突出。腫至五六日。自潰出膿血者。曰牝痔。肛邊生瘡。顆顆發。癢而復痛。更衣出淸血者。曰脈痔。腸內結核。

痛而有血。寒熱往來。登廁脫肛者。曰腸痔。因便而淸血隨下者。曰血痔。又因糞前有血。

名外痔。糞後有血。名內痔。穀道肉。名舉痔。頭上有孔。名痔漏。瘡內有虫。名虫痔。

大法用槐角地楡生地涼血。芩蓮梔柏淸熱。防風秦艽祛風濕。當歸人參和血生血。枳殼寬腸。升麻升提。治腸風略同。不宜專用涼。須當兼補劑收功。﹞以其气皆純陰。爲涼血要藥。

故能除一切熱。散一切結。淸一切火也。至書所云能疏肝經風熱者。非是具有表性。得此則疏實。因熱除而風自息之意。凡書所著治功。多有如此立說。不可不細體會而詳究耳﹗去單子及五子者。銅槌捶碎。牛乳拌蒸。﹝十月上已采。漬牛膽中。幹百日。食後吞一枚。明目補腦。發白還黑。腸風痔血。尢宜服之。﹞槐花味苦獨勝。其涼大腸血分更甚。凡大小便血。及目赤腫痛舌衄。並皆用之。﹝舌衄炒研滲之。﹞若虛寒無火切忌。陳者良。

上編﹨卷五血劑

涼血

﹝香木﹞涼血止血側柏葉﹝專入肺肝﹞。苦澀微寒。書言養陰滋肺燥土。然稟受西金。堅勁不凋。﹝魏子才六書精蘊云。萬木皆向陽。而柏獨西指。故字從白。白者西方也。陸佃埤雅云。柏之指西。猶鍼之指南也。柏有數種。入藥惟取葉扁而側生者。故曰側柏。寇宗曰。予官陜西。登髙望柏千萬樹。皆一一西指。蓋此木至堅。不畏霜雪。得木之正气。他木不及。所以受金之正气。

所制一一西指也。﹞服此大能伐胃。𨿽有止血涼血之功。而气味與血分無情。不過仗金气以制木。借炒黑以止血耳。﹝汪昂曰。肢節大痛。晝靜夜劇。名白虎歷節風。亦風寒濕所致。﹞

別錄稱爲補益。似屬未是。但塗湯火傷損。生肌殺虫。炙罨凍瘡。汁染須髮最佳。酒浸或炒或生用。桂牡蠣爲使。惡菊花。宜酒。﹝元旦飲椒柏酒以辟邪。﹞

上編﹨卷五血劑

涼血

﹝石﹞淸心熱鎭驚安神辰砂﹝專入心﹞。卽書所云丹砂朱砂者是也。因砂出於辰州。故以辰名。體陽性陰。外顯丹色。內含眞汞。不熱而寒。離中有坎也。不苦而甘。火中有土也。嬰兒女。交會於中。故能入心解熱。而神安魄定。﹝杲曰。丹砂統陰。納浮游之火而安神明。凡心熱者。非此不能除。﹞是以同滑石甘艸。則淸暑。同遠志龍骨。則養心气。同丹參則養心血。同地黃枸杞則養腎。同濃朴川椒則養脾。同南星川烏之類則祛風。且以人參茯神濃煎。調入丹砂。則治離魂病。﹝夏子益奇疾方云。凡人自覺本形作兩人。並行並臥。不辧眞假者。離魂病也。類編云。錢丕少卿夜多惡夢。通宵不寐。自慮非吉。遇鄧州推官胡用之。曰。昔常如此。有道土教戴辰砂如箭簇者。涉旬卽驗。四五年不復有夢。因解髻中一絳囊遺之。卽夕無夢。神魂安靜。﹞以丹砂末一錢。和生雞子黃三枚。攪勻頓服。則妊娠胎動卽安。胎死卽出。愼勿經火。

及一切烹煉。則毒等於砒。況此純陰重滯。卽未烹煉。久服悶。以其虛靈之气被其鎭墜也。辰砂明如箭簇者良。惡磁石。畏鹽水。忌一切血。﹝頌曰。鄭康成注周禮。以丹砂石膽雄黃礬石磁石爲五毒。古人惟以攻瘡瘍。而本經以丹砂爲無毒。故多煉治。服食鮮有不爲藥患者。豈五毒之說勝乎﹖當以爲戒。﹞

上編﹨卷五血劑

涼血

﹝石﹞解熱活血無名異﹝專入肝﹞。卽俗所名幹子者是也。味甘而鹹。微寒無毒。諸書皆言能治癰腫損傷接骨。金瘡合口。其義何居。以其咸有入血之能。甘有補血之力。寒能勝熱之義者故耳。是以人於受杖時。每服三五錢。其於傷處。不甚覺痛。用醋磨塗腫處卽消。要皆外治之品。非內服之味也。生川廣。小黑石子也。一包數百枚。

上編﹨卷五血劑

涼血

﹝畜﹞涼血活血血燥不活。用以辛溫以爲搜剔。則血益燥而不活矣。按豬本屬陰物。血亦更屬陰味。以至陰之物。而治至陰之血。則熱自得陰化而熱以解。然必得一活動以爲疏剔。則血不爲熱凝。惟豬通身皆窒。食飽卽臥。其活止在一尾。而尾尖則又活中之至活者也。故吳費建中﹝著有救偏瑣言。﹞治痘凡逢毒盛而見幹紅晦滯。紫艷漧燥之象。輕則用以桃仁地丁紅花赤芍。重則用以豬尾尖血。取一盞二盞入藥同投。兼佐冰片。開泄腠理。通達內外。誠發千古未發之奇祕也。﹝冀建中治痘血瘀气滯。

用大黃一兩。靑皮一錢半。桃仁四錢。紅花錢半。赤芍錢半。木通八分。荊芥錢半。葛根錢半。生地兩半。牛蒡二錢。白項地龍二十一條。紫花地丁一兩五錢。蟬蛻六分。山楂一兩五錢。蘆根三兩。名必勝湯。此是勢急之際。用以大劑。若毒勢未急。或分作三劑以投。若血瘀之極。必加豬尾血。大渴不已。加石膏。總在相癥酌治耳。﹞瘀血一活。則一身之血與之俱活。凡治痘而見幹紅晦滯。內癥具備。其可不借此血以爲通活之具乎﹖但血因虛而燥。因寒而凝。而不用以辛溫辛熱以爲通活。則血愈見其有礙者矣﹗取雄豬尾血者佳。

上編﹨卷五血劑

涼血

﹝獸﹞涼血解熱兔肉﹝專入肝。兼入大腸﹞。人言可治虛癆。人多食而不忌。不知兔肉性寒。久食絕人血脈。

損元气陽事。令人痿黃。故時珍載之以爲涼血解熱利腸之劑。﹝藏器曰。大抵久食絕人血脈。損元气陽事。令人痿黃。八月至十月可食。餘月傷人神气。兔死而眼合者殺人。﹞況虛癆一癥。脾腎兩虛。卽在醫者用藥挽救。亦難兩全無獘。若復加兔肉甘寒。又安能力補脾腎。

而爲虛癆要藥乎﹖今人不察。動用兔肉治療。以致陽气日虛。而陰气日竭。余因先慈曾患虛癆。服藥將愈。後食兔肉而病復發。故特拈出。以爲妄食兔肉者戒。

上編﹨卷五血劑

涼血

﹝魚﹞涼肝血開目翳魚膽﹝專入肝膽﹞。本屬苦寒。可以點目去障。以膽入膽故也。至於靑魚之膽。气味亦同。且色靑入肝。開竅於目。故膽有點目治鯁之功。目睛生汁注眼。能黑夜視物。以其好啖螺蜆。

螺蜆能明目也。又味苦气寒。能涼血熱。故又主塗痔瘡。擦火瘡。吹喉痺。功與熊膽相同。

臘月收。陰漧。

上編﹨卷五血劑

涼血

﹝鼠﹞入肝活血明目夜明沙﹝專入肝﹞。卽名天鼠屎也。其屎因食蚊虫而化。蚊虫善食人血。是卽蚊虫之眼。

故能入肝經血分活血。爲治目盲障翳之聖藥。﹝肝之竅在目。﹞凡人目生障翳。多緣肝有血積。以致上攻於目。其或見爲驚疳瘧。血气腹痛。得此辛以散邪。寒以勝熱。則血自活。而病無不可愈。﹝本艸稱下死胎。﹞以其蚊善食血。﹝吳鶴臯曰。古人每用虻虫水蛭治血積。以其善喫人血故耳。﹞故卽可以食血者。治其血耳。﹝加石決明豬肝煎。名決明夜靈散。治雞盲眼。

﹞並能燒煙辟蚊。﹝同鱉甲燒。﹞是卽以蚊治蚊之意。淘淨焙用。惡白薇白蘞。

上編﹨卷五血劑

涼血

﹝人﹞涼血逐瘀血餘﹝專入肝心。兼入腎﹞。味苦微溫。據書載能補腎壯气。然總不如地茱參耆爲補精補气之最耳。﹝素問曰。腎之華在發。王冰注云。腎主髓。腦者髓之海。發者腦之華。腦減則發素。滑壽注雲。水出髙源。故腎華在發。發者血之餘。血者水之類也。今方家叫發爲血餘。蓋本此也。葉世傑艸木子云。精之榮以須。气之榮以眉。血之榮以發。類苑云。發屬心。稟火气而上生。須屬腎。稟水气而下生。眉屬肝。稟木气而側生。故男子腎气外行而有須。女子宦人則無須。而眉髮不異也。﹞又載功能療驚癇。理咳嗽。固崩帶。止血暈血痢血淋。舌血鼻血。曁轉胞不通。及塗瘡疥。入膏敷毒。治皆有效。﹝時珍曰。發者血之餘。埋之土中。

千年不朽。煎之至枯。復有液出。誤食入腹。變爲瘕虫。治服餌。令發不白。此正神化之應驗也。﹞然總皆屬通關開竅。涼血散瘀生新之品。﹝子母祕錄治小兒斑疹。用發灰飲。服二錢。治小兒兩角生瘡。用發灰三錢。飲汁服。﹞若胃虛用之。多有吐瀉之獘。皂莢洗。用。

上編﹨卷五血劑

下血

血爲人身之寶。安可言下。然有血瘀之極。積而爲塊。溫之徒以增熱。涼之或以增滯。

惟取疏動走泄。苦鹹烈毒之品。以爲驅逐。則血自爾不凝。按書所載破血下血。藥類甚眾。要在審癥明確。則於治方不謬。如癥兼寒兼熱。內結不解。則宜用以莪術桃仁郁金母艸以爲之破。取其辛以散熱。苦以降結之意也。瘀气結甚。則宜用以斑蝥漧漆以爲之降。取其气味猛烈。得以驟解之意也。寒气旣除。內結滋甚。則宜用以丹參郁李沒藥姜黃三七紫菀柴參貫眾以爲之下。取其苦以善降。不令內滯之意也﹗寒气旣除。瘀滯不化。則宜用以蒲黃蘇木以爲之疏。取其气味宣泄。不令郁滯之意也至有借食人血以治血。則有虻虫水蛭可用。借其鹹味引血下走。則有茜艸血竭瓦楞紫貝虫鱉甲可取。借其質輕靈活不滯。則有蓮藕花蕊石可投。

借其陰气偏布可解。則有螃蟹蚯蚓可啖。借其酸澀咸臭以解。則有皂礬五靈脂可入。惟有苦溫而破。則又更有劉寄奴等味。但劉寄奴自然銅古文錢三七血竭沒藥虫。則於跌僕損傷而用。

蚯蚓則於解毒而用。丹參則於血瘀神志不安而用。水蛭虻虫桃仁。則於蓄血而用。花蕊石則於金瘡血出而用。五靈脂益母艸蒲黃。則於婦人血滯而用。茜艸則於婦人經閉不解而用。瓦楞子則爲婦人塊積而用。斑蝥則爲惡瘡惡毒而用。郁金則爲血瘀胞絡痰气積聚而用。莪術則爲血瘀積痛不解而用。郁李仁則爲下气行水破血而用。漧漆則爲鏟除老血蠱積而用。紫貝則爲血蠱水積而用。貫眾則爲時行不正而用。鱉甲則爲勞熱骨蒸而用。紫參則爲血痢癰腫而用。

姜黃則爲脾中血滯而用。蘇木則爲表裏風起而用。皂礬則爲收痰殺虫除濕而用。生藕則爲通調津液而用也。至於斑蝥漧漆三七水蛭虻虫虫螃蟹瓦楞子花蕊石。尢爲諸劑中下血敗血之最。用之須當審顧。不可稍有忽略。以致損人元气於不測中也﹗

上編﹨卷五血劑

下血

﹝山艸﹞入腸明厥陰血分化而爲水三七﹝專入肝胃。兼入心大腸。又名山漆。時珍曰。或云能合金瘡。如漆粘物也。﹞甘苦微寒而溫。世人僅知功能止血住痛。殊不知痛因血瘀則痛作。血因敷散則血止。三七气味苦溫。

能於血分化其血瘀。試以諸血之中入以三七。則血旋化爲水矣。此非紅花紫艸類也。故凡金刃刀剪所作。及跌僕杖瘡血出不止。嚼爛塗之。或爲末滲其血。卽止。﹝時珍曰。受杖時。

先服一二錢。則血不衝。杖後尢宜服之。﹞且以吐血衄血。下血血痢。崩漏經水不止。產後惡露不下。俱宜自嚼。或爲末。米飲送下卽愈。並虎咬蛇傷血出可治。﹝與血竭同。﹞此爲陽明厥陰血分之藥。故能治一切血病。一種庭砌栽植者。以苗搗敷。腫毒卽消。亦取散血之意。﹝一種春生苗。夏髙三四尺。葉似菊艾﹐而勁濃有岐尖。莖有赤稜。夏秋開黃花。蕊如金絲。盤紐可愛。而气不香。花幹則吐絮如苦英絮。根葉味甘。治金瘡跌傷出血。及上下血病甚效。云是三七。而根大如牛蒡根。與南中來者不類。恐是劉寄奴之屬。甚易繁衍。﹞廣產形如人參者是。﹝時珍曰。此藥近時出自南人軍中。用爲金瘡要藥。云有奇功。﹞有節非。研用良。

上編﹨卷五血劑

下血

﹝蔓艸﹞入心包肝行血茜根可染茜艸﹝專入心包肝﹞。味酸鹹寒。色赤。功用略有似於紫艸。但紫艸則止入肝涼血。使血自爲通活。此則能入肝與心包。使血必爲走泄也。故凡經閉風痺黃膽。﹝疸有黃膽谷疸酒疸黃汗女勞疸。皆有寒濕熱濕之別。此則專就蓄血以論。大抵寒濕宜用茵陳附子茵陳四逆。熱濕宜用梔子大黃。血瘀宜用桃仁承气之類。﹞因於瘀血內阻者。服之固能使瘀下行。如值吐崩尿血。因於血滯而見艱澀不快者。服之更能逐瘀血止。總皆除瘀去血之品。與於紫艸血熱則涼之意。貌同實異。不可混也。但血虛發熱者忌用。根可染絳。忌鐵。

上編﹨卷五血劑

下血

﹝山艸﹞瀉肝血瘀紫參﹝專入肝。兼入胃膀胱。又名牡蒙﹞。味苦而辛。气寒無毒。功專入肝逐瘀破血。

兼入胃腑膀胱。使血自爲通利。故凡寒熱血痢。癰腫積塊。心腹積聚。因於血瘀阻滯而成者。無不可以調治。以其味苦則泄。味辛入肝。寒則勝熱。而使血從二便出矣﹗仲景治下痢腹痛。而用紫參湯以除。亦取散其積血之意。﹝聖惠方治吐血不止。用紫參人參阿膠炒。等分爲末。烏梅湯服一錢。一方。去人參。加甘艸。以糯米湯服。普濟用五參丸。治面上酒刺。用紫參丹參人參苦參沙參各一兩。爲末。胡桃仁杵和爲丸。茶下。﹞但市人罕識其眞。用以紫菀爲代。𨿽其寒熱不同。而其疏利則一。反藜蘆。﹝古方治婦人腸覃病烏啄丸。所用牡蒙。卽此物也。﹞

上編﹨卷五血劑

下血

﹝芳艸﹞入心散瘀通滯郁金﹝專入心﹞。辛苦而平。諸書論斷不一。有言此屬純陰。其論所治。皆屬破气下血之說。

有言性溫不寒。其論所治。則有療寒除冷之謂。究之體輕气竄。其气先上行而微下達。凡有宿血凝積。及有惡血不堪之物。先於上處而行其气。若使其邪其气其痰其血在於膈上而難消者。須審宜溫宜涼。同於他味。兼爲調治之。﹝震亨曰。郁金屬火與土。其性輕揚上行。

治吐血衄血唾血血腥。及經脈逆行。並宜郁金末加韭汁薑汁童尿同服。其血自消。痰中帶血者。加竹瀝。又鼻血上行者。郁金韭汁加四物服之。﹞如敗血衝心。加以薑汁童便。去心瘋癲。明礬爲丸。朱砂爲衣。與受蠱毒。加以升麻之類。﹝經驗方治失心癲狂。用眞郁金七兩。明礬三兩。爲末。薄糊丸。白湯下。又婦人癲狂十年。至人授此。初服心胸間有物脫去。

神气灑然。再服而蘇。此驚憂。痰血絡聚心竅所致。郁金入心去惡血。明礬化頑痰故也。又範石湖文集云。嶺南有挑生之害。於飲食中行厭勝法。魚肉能反生於人腹中。而人以死。則陰役其家。初得覺胸腹痛。次日刺人。十日則生在腹中也。凡胸膈痛。卽用升麻或膽礬吐之。若膈下痛。卽以米湯調郁金末二錢服。卽瀉出惡物。或合升麻郁金服之。不吐則下。﹞若使惡血惡痰惡瘀惡淋惡痔。在於下部而難消者。俟其辛气旣散。苦气下行。卽爲疏泄。而無郁滯難畱之獘矣﹗此藥本屬入心散瘀。﹝龐安常傷寒論方云。斑痘始有白泡。忽搐入腹。紫黑無膿。用郁金一兩。甘艸二錢半。水半杯。煮幹。去甘艸。切片。焙。研末。入冰片五分。每用一錢。以生豬血五七滴。新汲水下。﹞因瘀去而金得泄。故命其名曰郁金。書云此藥純陰而寒者。因性主下而言也。有云是藥性溫而言者。因气味辛香主上而言也。各有論說不同。

以致理難畫一耳。因爲辧論正之。出川廣。圓如蟬肚。外黃內赤。色鮮微香帶甘者眞。市人多以姜黃僞充。

上編﹨卷五血劑

下血

﹝芳艸﹞瀉肝气分之血莪術﹝專入肝﹞。辛苦气溫。大破肝經气分之血。蓋人血气安和。則气與血通。血與气附。

一有所偏。非气盛而血礙。卽血壅而气滯。三稜气味苦平。旣於肝經血分逐气。莪術气味辛溫。復於气分逐血。故凡气因血窒而見積痛不解。吐酸奔豚。痞癖癥瘕等癥者。須當用此調治。﹝按之應手爲癥。是因傷食所得。假物成形爲瘕。是因傷血所得。見於肌膚。可見爲痞。是因傷气所得。結於隱癖。不見爲癖。是因積聚所得。五積。肝積曰肥气。在左脇下形如覆杯。有頭有足。如龜鱉狀。心積曰伏梁。起於臍上。大如手臂。上至心下。脾積曰痞气。

在胃脘。覆大如盤。肺積曰息奔。在右脇下。覆如大杯。腎積曰奔豚。發於少腹。上至心下。如豚奔走之象。或上或下。亦無定時。經曰。大積大聚。毒可犯也。衰其大半而止。過者死。故去積。須以甘溫調養。又曰。壯者气行則已。怯者則著而成病。潔古云。壯人無積。

惟虛人則有之。故養正則邪自除。﹞俾气自血而順。而不致閉結不解矣﹗但蓬術𨿽屬磨積之味。﹝血積宜用桃仁山甲漧漆大黃虻虫蓬術瓦楞子。痰積宜用半夏南星白術枳實礞石硝石風化硝白芥子海石蛤粉。水積宜用大戟甘遂蕘花芫花。酒積宜用漧葛神曲砂仁豆蔻黃連漧薑甘遂牽牛。茶積宜用姜黃茱萸椒姜。癖積宜用三稜莪術巴霜大黃。肉積宜用山楂阿魏硝石。

蠱積宜用雄黃錫灰檳榔雷丸蕪荑使君子鶴虱。瘧積宜用桃仁鱉甲艸果。﹞若虛人服之。最屬可危。須得參術補助爲妙。大者爲廣術。﹝頌曰。此物極堅硬難搗。﹞灰火煨透。乘熱搗之。

或醋磨酒磨。或煮熟用。

上編﹨卷五血劑

下血

﹝芳艸﹞破脾中气血下行姜黃﹝專入脾﹞。味辛而苦。气溫色黃。功用頗類郁金﹝苦寒。色赤。﹞三稜﹝苦平。皮黑肉白。﹞蓬術﹝味苦。色黑。﹞延胡索。﹝辛苦。色黃。﹞但郁金入心。專瀉心包之血。莪術入肝。

治气中之血。三稜入肝。治血中之气。延胡索則於心肝血分行气。气分行血。此則入脾。旣治气中之血。復兼血中之气耳。陳藏器曰。此藥辛少苦多。﹝藏器曰。性熱不冷。﹞性气過於郁金。破血立通。下气最速。凡一切結气積气。癥瘕瘀血。血閉癰疽。並皆有效。以其气血兼理耳﹗﹝時珍曰。古方五痺湯。用片子姜黃。治風寒濕气手臂痛。戴原禮要訣云。片子姜黃能入手臂治痛。其兼理血中之气可知。﹞若血虛腹痛臂痛。而非瘀血凝滯者。用之反劇。

蜀川產者。色黃質嫩。有須。折之中空有眼。切之分爲兩片者。爲片子姜黃。﹝和劑方治胎寒腹痛。啼哭吐乳。大便色靑。狀若驚搐。出冷汗。姜黃一錢。沒藥二錢。乳香二錢。爲末。蜜丸芡子大。每服一丸。鉤藤湯下。經驗方心痛難忍。用姜黃一兩。桂三兩。爲末。醋湯服一錢。立效。﹞廣生者。質粗形扁如漧薑。僅可染色。不可入藥。服之有損無益。

上編﹨卷五血劑

下血

﹝水艸﹞生用宣瘀通滯炒用止血蒲黃﹝專入肝﹞。味甘气平。功用無他。但以生用熟用炒黑。分其治法耳。以生而論。

則凡瘀血停滯。腫毒積塊。跌僕傷損。風腫癰瘡。溺閉不解。服之立能宣泄解除。﹝時珍曰。一婦舌脹滿口。以蒲黃頻滲。比曉乃愈。宋度宗舌腫滿口。禦醫用蒲黃榦薑末。等分。搽之愈。觀此。則蒲黃之涼血可知矣﹗蓋舌爲心苗。心包相火。乃其臣使。得漧薑是陰陽相濟也。失笑散用此同五靈脂。治血气滯痛。﹞以熟焦黑。則凡吐血下血腸風血尿血痢。服之立能止血。然此止屬外因。可建奇功。若內傷不足之吐衄。則非此所能治者矣﹗丹參﹝山艸﹞破心包血瘀安神志。四物湯亦有產前產後不得妄用爲醫者勿拘死法可耳丹參﹝專入心包絡。兼入肝﹞。味苦色赤。性平而降。﹝時珍曰。五參五色配五臟。故人參入脾。曰黃參。沙參入肺。曰白參。玄參入腎。曰黑參。牡蒙入肝。曰紫參。丹參入心。曰赤參。其苦參則右腎命門藥也。古人捨紫參而稱苦參。未達此義。﹞書載能入心包絡破瘀一語。已盡丹參功效矣﹗然有論其可以生新安胎。調經除煩。養神定志。及一切風痺。崩帶癥瘕。目赤疝痛。瘡疥腫痛等癥。﹝時珍曰。按婦人明理論云。四物湯治婦人病。不問產前產後。經水多少。皆可通用。惟一味丹參散主治與之相同。蓋丹參能破宿血。補新血。安生胎。

落死胎。止崩中帶下。調經脈。其功大類當歸地黃芎芍藥故也。﹞總皆由其瘀去。以見病無不除。非眞能以生新安胎。養神定志也。凡妊娠無故大便不實者。切忌。畏鹽水。忌醋。反藜蘆。

上編﹨卷五血劑

下血

﹝隰艸﹞入心包肝逐瘀益母艸﹝專入心包肝﹞。一名茺蔚。辛微苦寒。功能入肝心包絡。消水行血。去瘀生新。

調經解毒。爲胎前胎後要劑。是以無胎而見血淋血閉血崩帶下血痛。﹝帶下者。因病生於帶脈之意也。帶脈橫於腰間。凡病患下白。則爲白帶。屬气虛。宜補中益气。下赤則爲赤帶。屬血虛。宜養血滋陰而兼調气。﹞旣胎而見胎漏。臨產而見難產。已產而見血暈。疔腫乳癰等癥。服此皆能去瘀生新。﹝時珍曰。益母艸根莖花葉實。並皆入藥。若治肝經風熱。明目益精調經。則用子。若治腫毒瘡瘍。消水行血。婦人胎產諸病。則宜並用爲良。蓋因根莖花葉專於行血。而子則行中有補也。﹞蓋味辛則於風可散。血可活。味苦則於瘀可消。結可除。加以气寒。則於熱可療。並能臨癥酌施。則於母自有益耳。外此番痧腹痛嘔之用此濃煎恣飲。亦取能散惡血。﹝若其病非惡血。則非所宜。﹞然气味辛散。瞳子散大者。其切忌之。益母子主治略同。但行中有補。非若益母艸。徒以消水行血爲事也。小暑端午及或六月六日采取良。

﹝濟陰返魂丹。六月六日采花葉實。爲末蜜丸。治胎產百病。近效方搗汁熬膏良。﹞忌鐵。

子微炒用。

上編﹨卷五血劑

下血

﹝隰艸﹞活血通瘀劉寄奴﹝專入肝﹞。因何而有是名。據書載是劉裕小字寄奴。曾射一蛇。目見童子搗藥。

問之。答爲寄奴所傷。被裕罵而收藥。每遇金瘡敷之。卽愈。故以寄奴是名。但此𨿽非屬眞。而藥味苦微溫。多能破瘀通經。除癥下脹。及止金瘡血出。大小便血。湯火傷毒。緣血之在人身。本貴通活。滯而不行。則血益滯而不出。而癥瘕脹滿愈甚。行而不止。則血亦滯而不收。而使血出益甚。寄奴總爲破血之品。故能使滯者破而卽通。而通者破而卽收也﹗﹝抉盡破血止血實義。﹞古書止言治功。而不詳繹其義。殊覺疏漏。但性多走泄。不可過服。令人吐利不止。莖葉花子皆可用。

上編﹨卷五血劑

下血

﹝喬木﹞涼血破瘀蘇木﹝專入心胃﹞。甘鹹辛涼。功用有類紅花。少用則能和血。多用則能破血。但紅花性微溫和。此則性微寒涼也。故凡病因表裏風起。而致血滯不行。曁產後血暈脹滿以死。及血痛血瘕。經閉气壅癰腫。跌撲損傷等癥。皆宜相癥合以他藥調治。如疏風則與防風同用。行血則與乳香同用。﹝海藥方﹞但性平疏泄。產後惡露已盡。大便不實者。均應禁用。出蘇方交愛。

﹝交州愛州﹞忌鐵。

上編﹨卷五血劑

下血

﹝香木﹞入心破血宣瘀止痛沒藥﹝專入心。兼入肝。﹞苦平兼辛。諸書亦載能補心膽與肝。蓋謂瘀血不除。則新血安生。

乳香气味辛溫。旣能行气活血。又有沒藥之苦以破其瘀。則推陳致新。自有補益之妙。﹝宗曰。沒藥大槪通滯血。血滯則气壅瘀。气壅瘀則經絡滿急。經絡滿急故痛且腫。凡打撲跌。皆傷經絡。气血不行。瘀壅作腫痛也。﹞是以古方。乳香必同沒藥兼施。﹝生肌散每每相兼而用。﹞謂其可止疼痛。義由此也。今人不明藥品气味。動以書載補益。豈不誤甚﹖出南香色赤類琥珀者良。治同乳香。

上編﹨卷五血劑

下血

﹝灌木﹞入脾下气行水破血郁李﹝專入脾。兼入膀胱大腸﹞。世人多合胡麻同用。以爲潤燥通便之需。然胡麻功止潤燥。

暖中活血。非若郁仁性潤。其味辛甘與苦。而能入脾下气。行水破血之劑也。故凡水腫癃急便閉。關格不通。得此體潤則滑。味辛則散。味苦則降。與胡麻實異。而又可以相需爲用者也。﹝按宋史錢乙傳云。一乳婦因悸而病。旣已目張不得瞑。乙曰煮郁李酒飲之。使醉卽愈。所以然者。目系內連肝膽。恐則气結膽橫不下。郁李仁去結。隨酒入膽。結去膽下。則目能瞑矣。此蓋得肯綮之妙者也﹗﹞然此止屬治標之劑。多服恐滲液而益燥結不解耳。去皮尖。蜜浸研。

上編﹨卷五血劑

下血

﹝喬木﹞鏟除老血久積伏蠱漧漆﹝專入肝脾﹞。味辛气溫。有毒。﹝弘景曰。生漆毒烈。人以雞子和服之去蠱。猶自嚙腸胃也。﹞有降無升。專破日久凝結之血。及削年深堅結之積。緣人感受風寒暑濕。郁而爲病。則中外不舒。胃中有物。畱滯不消。久而生虫。血積不化。結而爲瘀。由是陽气竭澤。津液枯槁。癱瘓風痺。因之不免用此辛溫毒烈之性。鏟除瘀積。中气得復。絕傷皆續。而緩急和矣。按血見漆化水。故能化蠱破血。千金三蠱方皆賴以之爲君。﹝震亨曰。漆性急而飛。

用之中節。積滯去後。補性內行。人不知也。﹞本經言能輕身者。以其蠱去而身自輕之謂也。

所謂中气可復。絕傷可續者。亦因瘀去而中自復。與傷自續之謂也。但無積血者切忌。以其傷營血。損胃气耳。炒令煙盡爲度。﹝試漆訣云。微扇光如鏡。懸絲急似鉤。撼成琥珀色。

打著有浮漚。﹞若患漆瘡。以生蟹汁紫蘇解之。﹝相感志云。漆得蟹而成水。蓋物性相制也。

凡人畏漆者。嚼蜀椒塗口鼻則可免。﹞

上編﹨卷五血劑

下血

﹝香木﹞入肝血分破瘀血竭﹝專入肝﹞。系南番樹木之液。猶人之膏脂者是。味甘而鹹。性平色赤。按五味惟甘主補。咸主消。血竭味甘。𨿽能和血收口。止痛生肌。然味鹹則消。卻能引膿。性專入肝經血分破瘀。故凡跌僕損傷。气血攪刺。內傷血聚。並宜同酒調服通气。乳香沒藥𨿽主血病。而亦兼入血分。此則專入血分。而不兼及气分者也。但性最急迫。引膿甚利。不可多服。﹝的解﹞

凡血病無積瘀者。不必用之。以染透指甲燒灰不變色者佳。藥肆僞造甚多。﹝有用松香同藥染成。有以海母亂眞。﹞眞者絕少。同眾藥搗用。﹝則作飛塵。﹞得密陀僧良。

上編﹨卷五血劑

下血

﹝五果﹞入心包肝破血通瘀桃仁﹝專入心包肝﹞。辛苦甘溫。爲厥陰心包肝血分主藥。夫血者陰也。有形者也。周流乎一身。一有凝滯。則爲癥瘕瘀血血閉。或婦人月水不通。或跌撲損傷積血。及心下宿血堅痛。皆從足厥陰受病。以其爲藏血之髒也。苦能泄滯。辛能散結。甘溫通行而緩肝。故並主之。所以爲蓄血必需之藥。﹝成無己曰。肝者血之源。血聚則肝气燥。肝苦急。急食甘以緩之。桃仁之甘以緩肝。以散血。故張仲景抵當湯用之以治傷寒八九日。內有蓄血。發熱如狂。小腹滿痛。小便自利者。又有當汗失汗。熱毒深入吐血。及血結胸煩燥譫語者。亦以此湯主之。與虻虫水蛭大黃同用。﹞且桃爲五木之精。能鎭辟不祥。故主辟邪。味苦而辛。故能殺小虫。𨿽云苦能去滯。甘能生辛。但苦重甘微。气薄味濃。沈而下降。故瀉多補少。散而不收。用之不當。及過用多用。使血下不止。損傷眞陰。不可不愼。﹝張璐曰。大抵气血喜溫而惡寒。寒則泣不能流。

溫則消而去之。此軒岐密旨。但世之名於醫者。一見血癥。每以寒涼濟陰爲務。其始非不應手而取效於一時。屢發屢折。而旣病之虛陽愈衰。必致嘔逆喘乏。奪食泄瀉。尙以藥力未逮。猛進苦寒。有陰不濟陽而上溢者。尙爲戈戟。況陽不統陰而亡脫者。尢爲砒鴆。蓋因陽藥性暴。稍有不順。下咽立見其害。不若陰柔之性。至死不知其誤而免旁人之譏謗也。噫﹗醫之獘。僅可爲知己道。難爲俗人言耳﹗﹞行血連皮尖生用。潤燥去皮尖炒用。俱研碎。或燒存性用。雙仁者有毒不可食。香附爲使。﹝詵曰。能發丹石毒。生者尢損人。瑞曰。桃與鱉同食。患心腹痛。服術人忌之。﹞

上編﹨卷五血劑

下血

﹝水藕﹞入心脾血分消瘀淸熱蓮藕﹝專入心脾﹞。出瘀泥而不染。其根通達諸竅。聯綿諸絡。允爲交構黃宮。通調津液之上品。味甘性寒。入心脾血分。冷而不泄。澀而不滯。故凡產後血積煩悶。酒後煩渴。﹝藕汁蜜和服。﹞盛怒血淋。﹝以灰發二錢。藕汁調服。﹞痛脹霍亂。虛渴失血血痢。並金瘡折傷。

酒毒蟹毒。﹝搗爛。熱酒調服。﹞一切屬熱屬瘀。服之立爲解除。﹝若非熱非瘀。服之增病。﹞

以其有破血止熱之力也。煮熟甘溫。益胃補心實腸。久服令人心歡。並搗塗拆裂凍瘡。﹝熱搗塗患處。﹞孟詵曰。產後忌生冷。獨藕不忌。謂其能散瘀血也﹗﹝散字作通字看。不作表散言。﹞噤口痢服能止。結糞自下。胃气自開者。亦以熱除血解而言。﹝冷痢噤口者忌服。﹞熟服止瀉實腸者。以其有溫補之力也。益脾補心者。以其味甘入胃。多孔象心之謂也。﹝時珍曰。藕生於卑污。而潔白自若。質柔而穿堅。居下而有節。孔竅玲瓏。絲綸內隱。生於嫩弱。而發爲莖葉花實。又復生芽。以續生生之脈。四時可食。令人心歡。可謂靈根矣﹗故其所主者。皆心脾血分之疾。與蓮之功稍不同云。弘景曰。宋時太官作血。音勘。庖人削藕皮誤落血中。其血渙散不凝。故醫家用以破血。多效。者血羹也。﹞但世搗澄藕粉。多以豆麥菱粉僞充。眞者絕少。藕節味澀。同生地汁童便。善止一切吐衄血癥。忌鐵。﹝相感志云。藕以鹽水俱食則不損口。同油炸麵米果食則無渣。煮忌鐵器。﹞

上編﹨卷五血劑

下血

﹝金﹞散血瘀接骨止痛自然銅﹝專入骨﹞。因何用能接骨。蓋緣骨被折傷。則血瘀而作痛。得此辛以散瘀破气。

則痛止而傷自和也。而骨安有不接乎﹖且性秉堅剛。於骨頗類。故能入骨而接。是以有合乳香沒藥虫五銖古錢麻皮灰血竭胎骨作丸。煎當歸地黃續斷牛膝丹皮紅花濃湯送下。以治跌撲損傷最效。但中病卽已。不可過服。以致眞气走泄耳。﹝震亨曰。自然銅世以爲接骨之藥。

然此等方盡多。大抵宜補气補血補胃。俗工惟在速效。迎合病患之意。而銅非不可用。﹞

若產後血虛者忌服。產銅坑中。火醋淬七次。細研。﹝新出火者。其火毒金毒相煽。挾香藥熱毒。𨿽有接骨之功。燥散之禍。甚於刀劍。﹞甘艸水飛用。

上編﹨卷五血劑

下血

﹝金﹞破瘀開結散滯古文錢﹝專入肝腎﹞。气味辛涼。𨿽曰屬銅有毒。然歷久气化。其毒無多。﹝時珍曰。古文錢但得五百年之外者卽可用。﹞考其主治。有曰能治目赤翳障。婦人生產橫逆者。是能開其血气壅塞之路也。﹝宗曰。予少時常患赤目腫痛。數日不能開。客有教以生薑一塊。洗淨去皮。以古靑銅錢刮汁點之。初甚苦熱淚蔑面。然終無損。後有患者。教之往往疑惑。信士點之。無不一點遂愈。更不須再。但作瘡者不可用也。﹞有曰能治心腹痛者。是能散其血气凝結之意也。有曰能治月解不來者。是能解其胞脈也。有曰能治五淋者。是能通其衝任熱壅也。有曰能治跌撲損傷者。﹝火醋淬四十九次。﹞是能入其受傷凝滯之所。而消其血瘀也。故治目赤翳障。則須用以生薑汁塗刮靑點目。生內障生花不用。治婦人逆產五淋。則須煮汁以服。治便毒初起。則與胡桃肉同嚼食二三枚卽消。以金伐木者故耳。或煮湯。或刮靑。或醋服。各依本方制用。

上編﹨卷五血劑

下血

﹝石﹞通瘀止血花蕊石﹝專入肝﹞。𨿽產硫黃山中。號爲性溫。然究味酸而澀。其气亦平。故有化血之功耳。

是以損傷諸血。胎產惡血血暈。並子死腹中。胞衣不下。服之體卽疏通。瘀血化爲黃水。金瘡血流。敷卽合口。誠奇方也。﹝頌曰。近世以合硫黃同。研末敷金瘡。其效如神。人有倉卒金刃。不及治者。但刮末敷之亦效。﹞但此原屬劫藥。﹝時珍曰。花蕊石嘗試其味酸澀。其功專於止血。能使血化爲水。酸以收之也。東垣所謂胞衣不出。澀劑可以下之。蓋赤石脂亦能下胞胎。與此義同。﹞下後止後。須以獨參湯救補。則得之矣。若使過服。則於肌血有損。不可不謹。以罐固濟。頂火過。出火毒。研細水飛。曬漧用。

上編﹨卷五血劑

下血

﹝石﹞收痰除濕去毒殺虫破血分積垢皂礬﹝專入脾。兼入肝。卽綠礬。﹞等於白礬。味亦酸鹹而澀。有收痰除濕。去蠱殺虫之功。

但力差於白礬而稍緩耳。且此色綠味酸。燒之則赤。用以破血分之積垢。其效甚速。如金匱之治女勞黑癉硝石礬石丸。專取皂礬以破積瘀之血。且治喉痺。用此以取酸湧化涎之力。﹝同米醋研食之。咽汁立瘥。﹞惡瘡疥癬。用以收燥濕解毒之功。腸風瀉血。用此以收消散濕熱之後。又有收澀之功也。然而諸治之外。又善消積滯。凡腹中堅積。諸藥不能化者。以紅礬同健脾消食藥爲丸。投之輒消。﹝按張三丰仙傳云。治脾土衰弱。肝木气盛。木來克土。

心腹中滿。或黃腫如土色。宜伐木丸。方用蒼術二斤。米泔水浸。同黃酒面面四兩。炒赤色。皂礬一斤。醋拌曬漧。火爲末。醋糊丸。每服三四十丸。好酒米湯下。日三服。時珍常以此加平胃散。治賤役中腹滿。果驗。﹞但胃弱人不宜多用。服此者終身忌食蕎麥。犯之立斃。靑瑩淨者良。赤用。畏醋。

上編﹨卷五血劑

下血

﹝原禽﹞入肝行血破瘀止痛五靈脂﹝專入心肝﹞。卽北地寒號虫鳥矢也。﹝時珍曰。曷旦乃候時之鳥也。五臺諸山甚多。

其狀如小雞。四足有肉翅。夏月毛采五色。自鳴若曰鳳凰不如我。至冬毛落如鳥雛。忍寒而號。曰得過且過。其矢恆集一處。气甚臊惡。粒大如豆。采之有如糊者。有粘塊如糖者。人亦以砂石雜而貨之。凡用以糖心潤澤者爲眞。﹞以其受五行之靈。其矢狀如凝脂。故有五靈脂之號。其气鮏臭難聞。其味苦酸而辛。惟其腥穢難聞。故能入血凝臭穢之處而療其病。惟其味苦酸而辛。故能入心與肝而泄其滯。是以心中血气刺痛。婦人產後少腹兒枕塊痛。及痰挾血成窠囊。血凝作痛。目翳往來不定等癥。皆爲血分行气必需之藥。﹝宗曰。有人病目中翳往來不定。此乃血所病也。肝受血則能視。目病不治血。爲背理也。用五靈脂之藥而愈。又有人被蛇毒所傷。良久昏憒。僧以酒調藥二錢灌之。遂蘇。仍以滓敷咬處。少頃。復灌二錢。其苦皆去。問之。乃五靈脂一兩。雄黃半兩。同爲末耳。又李仲南云。五靈脂治崩中。

非止治血之藥。乃去風之劑。風動物也。衝任經虛。治風傷襲營血。以致崩中暴下。與荊芥防風治崩義同。方悟古人識見深遠如此。此亦一說。但未及肝血虛滯亦自生風之意。按衝爲血海。任爲胞胎。任脈通。衝脈盛。則月事以時下。無崩漏之患。且易生子。﹞若女子血崩。經水過多。赤帶不止。宜半生半炒﹐酒調服之。亦治气逆癲癇。及解虫毒藥毒。但此气味俱濃。辛膻不堪。綱目指爲甘溫。張氏謂非正論。攺爲性寒。不爲無見。故僅可治有餘之滯。若使气血不足。服之大損眞气。腥更使人動吐。所當避也。酒飛去砂石。曬漧入藥。行血宜生。止血宜炒。惡人參。

上編﹨卷五血劑

下血

﹝蚌蛤﹞瀉肝經血分積塊瓦楞子﹝專入肝﹞。卽今所謂蚶子殼者是也。味鹹而甘。性平。故治多主消血化痰除積。

爲婦人血塊癥瘕。男子痰癖積聚要藥。﹝積者陰气也。五臟所生。其始發有常處﹐其痛不離其部。上下有所終始。左右有所窮處。謂之積。聚者陽气也。六腑所成。其始發無根本。上下無所畱止。其痛無常處。謂之聚。積聚之癥。非止根於偶爾食積不化之可用以化气消導之劑。

緣經有言。卒然飽食多飲。則腸滿。起居不節。用力過度。則絡脈傷。傷於陽絡。則血外溢。血外溢則衄血。傷於陰絡。則血內溢。血內溢則後血。傷於腸胃之絡。則血溢於腸外。腸外有寒汁沫與血相搏。則並合凝聚不得散。而積成矣﹗且以胃之大絡。名曰虛裏。貫膈絡肺。出於左乳之下。其動應衣。是卽陽明宗气所出之道。凡人飲食不節。漸以畱滯。而致痞積成於左脇膈膜之外者。卽此候也。﹞是以昔人有云。此與鱉甲虻虫同爲一類。皆能消瘧除積。但虻虫其性最迅。此與鱉甲其性稍緩耳。紅醋淬三次用。

上編﹨卷五血劑

下血

﹝卵生﹞破惡气惡毒斑蝥﹝專入下部。﹞最屬惡物。聞人捕捉。卽於尾射出惡气。令人臭不可聞。近人肌肉則潰。入胎則墮。其毒槪可知矣﹗﹝神農本艸經云。春食芫花爲芫靑。夏食葛花爲亭長。秋食豆花爲斑蝥。冬入地中爲地膽。按芫靑靑綠。花尢毒。亭長黑身赤頭。斑蝥斑色。地膽黑頭赤足。﹞其味辛。其气寒。其性下走而不上。﹝專走下竅。直至精溺之處。蝕下敗物。痛不可當。

﹞

故書言外用止可以蝕死肌。敷疥癬惡瘡。內治止可以破石淋。拔瘰疔腫。下犬傷惡毒而已。取其以毒攻毒也。然惟實者可用。其拔瘰毒。則以斑蝥法制。使令毒根從便出。如粉片血塊爛肉之形。﹝楊登甫曰。瘰之毒。莫不有根。大抵治以斑蝥地膽爲主。制度如法。能令其根從小便出如粉片血塊爛肉。﹞次以木通滑石燈心艸輩導之。但下犬毒之初。先於患人頭上拔去血發二三莖。以斑蝥七枚。去翅足炙黃。用蟾蜍搗汁服之。瘡口於無風處嗍去惡血。

小便洗淨。發炙敷之。服後小盒飯有瘀毒泄出。三四日當有狗肉三四十枚爲盡。如數少。再服七枚。若愈後。忌聞鐘聲。復發則不可治矣。去頭足糯米炒熟。生用則吐瀉。人亦有用米取气不取質者。畏巴豆丹參。惡甘艸芫花。

上編﹨卷五血劑

下血

﹝卵生﹞破血墮胎水蛭﹝專入肝﹞。卽馬黃蜞。生於陰濕之處。善食人血。味鹹與苦。气平有毒。與虻虫功用相之存性。見水復能化生。嚙人臟腑。破瘀之藥甚多。何須用此。如犯之者。止用黃泥作丸吞之。

必入泥而出。以土制水故也。﹝時珍曰。昔有途行飲水。及食水菜。誤吞水蛭入腹生子爲害。啖咂髒血。腸痛黃瘦者。惟以田泥或擂黃土飲數升。則必盡下出也。蓋蛭在人腹得土气而下耳﹗﹞凡用須預先熬黑。七日。置水中不活者方用。畏鍛石食鹽。﹝柯琴曰。水蛭水物。陰於食血。虻虫飛物。猛於食血。﹞

上編﹨卷五血劑

下血

﹝化生﹞破血墮胎虻虫﹝專入肝﹞。微苦微鹹。气寒有毒。善嚙牛馬豬血。因其性以爲用。故以之治一切血結諸病。故凡病血蓄而見身黃脈結。腹痛如狂。小便利。並堅瘕積塊瘧母。九竅閉塞者。服之自克有效。以苦泄結。咸走血故也。且色靑入肝。服之宜入肝臟血分而散之矣﹗﹝河間云。虻食血而治血。因其性而爲用也。﹞仲景合水蛭。用此以治太陽蓄血如狂。亦是此意。但性屬惡毒。以此治病。是猶刑罰之治盜賊。非得已也。去翅足炒用。惡麻黃。

上編﹨卷五血劑

下血

﹝化生﹞涼血破積軟堅接骨虫﹝專入肝﹞。卽屬地鱉。又名土鱉者是也。味鹹性寒。其物生於土中。伏而不出。

善攻隙穴。以刀斷之。中有汁如漿。斗接卽連。復能行走。故書載跌撲損傷。續筋接骨。義由此耳。眞奇物也。且人陰血貫於周身。𨿽賴陽和。亦忌燥烈。若熱气內郁。則陰陽阻隔而經絡不通。因而寒熱頓生。得此鹹寒入血軟堅。則凡血聚積塊癥瘕。靡不因是而除。而血脈調和。

營衛暢達。月事時至。又安有血枯血閉。而不見其生育者乎﹖故又能治諸般血癥而使挾孕而有子也。是以古人用此以治跌撲損傷。則多合自然銅龍骨血竭乳香沒藥五銖錢黃荊子麻皮灰狗頭骨以治。下腹痛血痛血閉。則合桃仁大黃以治。﹝頌曰。張仲景治雜病方。及久病積結。有大黃虫丸。又有大鱉甲丸。及婦人藥並用之。以其有破堅下血之功。﹞各隨病癥所因而用之耳。陰漧臨時研入。畏皂莢菖蒲屋遊。

上編﹨卷五血劑

下血

﹝龜鱉﹞除血熱血滯化血爲水螃蟹﹝專入胃肝﹞。最屬陰寒。故書所述利獘。大令人駭。如蟹與柿同食。則令人泄瀉及發癥瘕。與孕婦食。則能使胎卽下。而爪尢甚。以蟹燒煙。則能集鼠於庭。﹝弘景曰。以黑犬血灌蟹三日燒之。諸鼠畢至。﹞同銀朱燒煙。則能使臭虫卽斃。蟹近於漆。則能化漆爲水。筋骨損斷。用蟹搗爛微炒。納入瘡中。則能使筋卽連。他如胸中熱結。辟面腫。及蓄血發黃。婦人乳癰硬腫。小兒顱解。凡因熱結熱滯而成者。無不用之立效。其化血爲水。逐熱消瘀。未有若是其神者矣﹗總緣性屬鹹寒。外骨內肉。生靑熟赤。陽包陰象。陰气純布。故克見其迅利耳。若血因寒滯。及腹中疼痛。喜熱惡寒者。其切忌焉。腌蟹宜入蒜頭。則不沙蔽。

中蟹毒者。宜搗藕節。熱酒調服。﹝宗曰。此物極動風。風疾人不可食。屢見其事。﹞

上編﹨卷六雜劑

殺虫

病不外乎虛實寒熱。治不越乎攻補表裏。所以百病之生。靡不根於虛實寒熱所致。卽治亦不越乎一理以爲貫通。又安有雜治雜劑之謂哉﹖惟是虛實異形。寒熱異致。則或內滯不消而爲傳屍鬼疰。外結不散而爲癰疽瘡瘍。在虫旣有虛實之殊。寒熱之辧。而毒亦有表裏之異。升降之別。此虫之所必殺。而毒之所以必治也。至於治病用藥。尢須審其气味沖和。合於人身气血。相宜爲貴。若使辛苦燥烈。用不審顧。禍必旋踵。謹於雜劑之中。又將惡毒之品。另爲編帙。俾人一覽而知。庶於本艸義蘊。或已得其過半云。又按虫之生。本於人之正气虧損而成。體實者。其虫本不易生。卽生亦易殄滅。體虛者。其虫乘空內蓄。蓄則卽爲致害。

害則非易治療。考之方書所載。治虫藥品甚多。治亦錯雜不一。如黃連苦參黑牽牛扁蓄。是除濕熱以殺虫也。大黃朴硝。是除熱邪以殺虫也。苦楝子靑黛藍子。是除郁熱以殺虫也。雷丸蘆薈蚯蚓。是除熱積以殺虫也。貫眾是除時行熱毒以殺虫也。靑葙子是除肝經風熱以殺虫也。故其爲藥。皆寒而不溫。蒼耳子松脂密陀僧。是除風濕以殺虫也。故其爲藥。稍溫而不涼。川椒椒目。是降寒濕水濕以殺虫也。故其爲藥。溫燥而不平。蘇合香雄黃阿魏樟腦蛇蛻。是除不正惡气以殺虫也。故其爲藥。最辛最溫。水銀銀朱輕粉鉛粉黃丹大楓子山茵陳五倍子百藥煎。是除瘡疥以殺虫也。故其爲藥。寒熱皆有。紫貝桃仁漧漆皂礬百艸霜。是除血瘀以殺虫也。故其藥亦多寒熱不一。濃朴檳榔。是除濕滿瘴气以殺虫也。故其爲藥苦溫而平。

谷虫鶴虱使君。是除痰食積滯以殺虫也。故其爲藥。又溫而又寒。獺肝是補肝腎之虛以殺虫也。故其藥味鹹而气溫。至於榧實則能潤肺以殺虫。烏梅則能斂肺以殺虫。百部則能淸肺散熱以殺虫。皆有不甚寒燥之虞。且虫得酸則止。凡烏梅五倍子等藥。非是最酸之味以止其虫乎。得苦則下。凡大黃黃連苦楝根蘆薈苦參。非是至苦之味以下其虫乎﹖得辛則伏。凡川椒雄黃漧漆大楓子阿魏輕粉樟腦檳榔。非是最辛之味以伏其虫乎﹖得甘則動。凡用毒虫之藥。

必加甘蜜爲使。非是用以至甘之味以引其虫乎﹖至於寒極生虫。可用姜附以爲殺。虫欲上出。可用藜蘆上湧以爲殺。熱閉而虫不下。可用芫花黑牽牛以爲殺。虫食齲齒。可用胡桐淚莨菪韭子蟾酥以爲之殺。虫食皮膚而爲風癬。可用川槿皮海桐皮以爲殺。九蠱陰蝕之虫。可用靑葙子復盆葉以爲之殺。癆瘵之虫。可用敗鼓心虎糞骨獺爪鸛骨以爲之殺。但用多屬辛苦酸澀。惟使君榧實治虫。按書偏以甘取。義實有在。自非精於醫道者。所可與之同語也。

上編﹨卷六雜劑

殺虫

﹝隰艸﹞入肝除瘀凝滯殺虫鶴虱﹝專入肝﹞。气味苦平。﹝卽杜牛膝子。﹞功專入肝除逆。故凡一身痰凝气滯。得此苦以疏泄。則痰气頓解。而虫自無安身之地矣。況虫得苦則伏。如小兒蛔嚙腹痛。用以鶴虱研末。

納於肥肉汁中投服。其虫自下。﹝虫痛面白唇紅。時作時止。﹞非其虫因苦逐。曷克有是。

但藥肆每以胡蘿卜子代充。不可不辧。﹝千金方曰。人腹生虫。大率有九。一曰伏虫。長四分。爲羣虫之主。二曰蛔虫。長一尺。生發多。則貫心而殺人。三曰白虫。卽寸虫。長一寸。子孫相生。其母轉大。長至四五丈。亦能殺人。四曰肉虫。狀如爛杏。令人煩滿。五曰肺虫。狀如蠶。令人咳嗽。六曰胃虫。狀如蝦蟆。令人嘔吐胃逆喜噦。七曰弱虫。又名膈中。

狀如瓜瓣。令人多唾。八曰赤虫。狀如生肉。令人長鳴。九曰蟯虫。形極微細。有如菜虫。

居於廣腸之間。多則爲痔。劇則爲癩。因人瘡痍。卽生癰疽癬。疥齲虫。無所不爲。﹞

上編﹨卷六雜劑

殺虫

﹝寓木﹞除熱消積殺虫雷丸﹝專入胃﹞。味苦而鹹。性寒小毒。本竹餘气所結。得霹靂而生。故有雷丸之號。

功專入胃除熱。消積化虫。故凡濕熱內郁。癲癇狂走。汗出惡風。虫積殆甚。腹大气脹。虫作人聲者。服之卽能有效。﹝虫在肝。令人恐怖。眼中赤壅。虫在心。令人心煩發燥。在脾使人勞熱。四肢腫急。在肺使人咳嗽气喘。﹞以其秉性純陰。兼味至苦。感其霹靂。故能去其邪魅也。所云惟利男子。不利婦人。亦以婦人屬陰。故於陰物不宜耳。﹝志曰。久服令人陰痿。﹞究之果屬腎熱。亦又何礙﹖但無虫積。不得妄用。皮黑肉白者良。若肉紫黑者殺人。甘艸水浸一宿。酒拌蒸。或泡用。濃朴芫花爲使。惡葛根。﹝繡按綱目述楊腹有小聲應人。後讀至本艸雷丸不應。知爲應聲虫害。其說不無可疑。﹞

上編﹨卷六雜劑

殺虫

﹝香木﹞除熱殺虫蘆薈﹝專入肝。兼入脾心。卽波斯國木脂﹞。大苦大寒。功專殺虫除疳。安心明目。最爲小兒驚癇疳積上品。﹝蘆薈使君子等分爲末。米飲下。﹞且能吹鼻殺腦疳。及除鼻癢。﹝劉禹錫傳信方云。予少年曾患癬。初在頸項間。後延上左耳。遂成濕瘡浸淫。用諸藥徒令蜇。其瘡轉甚。偶遇楚州賣藥人。教用蘆薈一兩。炙甘艸末半兩。研末。先以溫漿水洗癬。拭淨敷之。立幹便瘥。眞神奇也。﹞然苦𨿽能殺虫。寒能療熱。而气甚穢惡。﹝气血得香則順。得臭則逆。所當愼投。﹞僅可施之藜藿。若胃虛少食人得之。入口便大吐逆。遂致奪食泄瀉。因而羸瘦怯弱者多矣。如黑錫。味苦色綠者眞。

上編﹨卷六雜劑

殺虫

﹝香木﹞入脾胃消痞除穢殺虫阿魏﹝專入脾胃﹞。出西番波斯國中。阿虞木枝梗汁。味辛。气平而溫。且極臭烈。故書載能殺虫辟惡。又其味旣兼辛與溫。則气更活不滯。故書載治痞辟穢。是以溫瘧鬼魅。蠱毒傳屍。惡气痞積等癥。服之最爲得宜。﹝王百一選方治久瘧。用眞阿魏丹砂糊丸。人參湯下。﹞

但人血气。聞香則順。遇臭則逆。故胃虛气弱之人。𨿽有痞積。但當溫胃和气。俾痞自消。

切勿用此臭烈以傷胃气。至辧眞僞。則但取少許。安置銅器一宿。沾處白如銀色者眞。以眞最屬難得。古人已有黃芩無假。阿魏無眞之說矣。用缽細研。熱酒器上過入藥。

上編﹨卷六雜劑

殺虫

﹝香木﹞性熱殺虫大楓子﹝專入肝脾﹞。本屬毒藥耳。按據諸書皆載味辛性熱。其藥止可取油以殺瘡疥。

若用此以治大風病。則先傷血而失明矣。﹝故以大楓子名。﹞故凡血燥之病。宜用苦寒以勝。縱有瘡疥宜辛宜熱。而血有受損。不更使病益劇乎﹖卽或效以驟成。功以劫致。然烈毒之性。不可多服。惟用外敷。不入內治。其功或不沒也。凡入丸藥湯藥。俱宜除油爲妙。

上編﹨卷六雜劑

殺虫

﹝夷果﹞潤肺殺虫化水榧實﹝專入肺﹞。甘澀微苦。體潤而滑。性平無毒。按據諸書有言。气味苦寒。能瀉濕熱。爲肺家之果。又云性溫散气。能去腹中邪气。及殺諸虫。皆無定論。余按榧實甘潤。是其本質。凡肺不潤而燥者。得此則宜。故有解燥除熱之功。非書所云能除濕熱之意乎﹖又其燥熱內擾。則虫自爾見蝕。而五痔腹脹等癥自爾悉形。服此燥气悉除。腸胃頓淸。其气自爾不結。

非書所謂溫能散气之意乎﹖又書有載有毒無毒。在人食旣無病。又能以此療病。毒何由見。

非書所云無毒之說乎﹖又其苦澀兼備。旣能淸燥潤肺。復於虫蝕性味不合。令其卽化爲水。

非書所云有毒之說乎﹖究之止屬潤肺解熱殺虫之品。其言有毒。止是毒虫之毒。而非毒人之毒也。其言無毒。因非毒人之毒。而爲毒虫之毒也。故凡一切肺燥而見咳嗽不寧。腹中不和。五痔惡毒。並小兒黃瘦便祕不解等癥。服之無不奏效。﹝好食茶葉面黃。每日食榧子七枚。以愈爲度。治寸白虫。日食榧子七枚。滿七日。虫皆化爲水。﹞昔東坡詩云。驅除三彭蠱。愈我心腹疾。義正是矣。但多食則有滑腸之虛。炒食味卽香酥甘美。更有引火入肺大腸受傷之慮。不可不細察耳。忌鵝肉。反綠豆。能殺人。﹝物類相感志云。榧煮素羹。味更甜美。豬脂炒榧。黑皮自脫。榧子同甘蔗食。其渣自軟。﹞

上編﹨卷六雜劑

殺虫

﹝石﹞殺諸虫瘡疥水銀﹝走而不守﹞。從石中迸出者爲石汞。從丹砂中出者爲朱裏汞。究皆丹砂液也。性稟至陰。辛寒有毒。質重著而流利。得鹽礬爲輕粉。加硫黃爲銀朱。煬成罐同硫黃打火升煉。則爲靈砂。同皂礬則爲升降靈丹。藥之飛騰靈變。無有過是。故以之殺諸虫疥瘡也。然其陰之性。近於男子陰器則必消痿無气。入耳能蝕人腦至盡。﹝頭瘡切不可用。﹞入肉令百節攣縮。外敷尙防其毒之害。內服爲害。不待言而可知矣。﹝今人有水銀燒成丹砂。醫人不曉。誤用不可不謹。﹞得棗肉入唾同研則散。得鉛則凝。得硫黃則結。﹝時珍曰。水銀陰毒之物。無似之者。而大明言其無毒。本經言其久服成仙。甄權言其還丹元母。抱朴子以爲長生之藥。六朝以下。貪生者服食至成廢篤而喪厥軀。不知若干人矣。方士固不足道。本艸其可妄言哉﹗水銀但不可服食耳。而其治病之功。不可掩也。同黑鉛結砂則鎭墜。又鉛同硫黃結砂。則拯救危病。此乃應變之兵。在用者能得肯綮而執其樞要耳。﹞得紫河車則伏。得川椒則收。﹝水銀失在地者。以花椒茶末收之。﹞

上編﹨卷六雜劑

殺虫

﹝石﹞殺虫治瘡銀朱﹝外治﹞系水銀同煉成朱。性燥味辛。方書用以殺虫治瘡。亦是以毒解毒而已。

用以食服。古人切戒。謂其性悍烈。良非所宜。﹝時珍曰。功過與輕粉同。﹞且同蟹殼燒之。則臭虫絕迹。和棗肉燻之。則瘡疥頓枯。於此可徵其槪矣。

﹝石﹞殺虫治疥卻瘀消積輕粉﹝專入筋骨﹞。系水銀加鹽礬升煉而成。﹝水銀一兩。白礬二兩。食鹽一兩。入鐵器內。

盆覆封固升煉。又法。水銀一兩。皂礬七錢。白鹽五錢。同上升法。一兩汞可升粉八錢。按水銀金之魂魄。綠礬鐵之精華。二气同根。是煉制成粉。無鹽則色不白也。﹞𨿽是化純陰而爲辛燥。然陰毒之性猶存。故能殺虫治瘡。劫痰消積。烈毒之性。走而不守。今人用治楊梅瘡毒。𨿽能劫風痰濕熱。從牙齦而出。暫得寬解。﹝劉完素曰。銀粉能傷牙齒。蓋上下齒齦屬手足陽明之經。毒瓦斯感於腸胃。而精神气血水谷旣不勝其毒。則毒卽循經上行。而至齒齦嫩薄之分。﹞然毒瓦斯竄入筋骨。血液耗損。久久發爲結毒。遂成廢人。仍須用水銀升煉。入三白丹引拔毒之藥。同气搜逐癘風。醉仙丹通天再造散。用以搜剔毒邪。仍從齒縫而出。再以錢氏利驚丸白餅子並用。取痰積從大便而出矣。﹝時珍曰。黃連土茯苓陳醬黑鉛。可制其毒。﹞畏磁石石黃。忌一切血。﹝本出於丹砂故也。閨閣事宜作女人面脂。用輕粉滑石杏仁去皮尖等分。蒸過。入腦麝爲末。以雞子淸調勻。名太眞紅玉膏。洗面畢敷之。旬日色如紅玉。﹞

上編﹨卷六雜劑

殺虫

﹝卵生﹞消食積谷虫﹝專入腸胃﹞。味苦性寒。出於糞中。故仍取其入腹消積。俾其不傷正气也。其法漂淨炙黃。爲末調服。又用蝦蟆數十隻。打死置於鐔內。取谷虫入內食盡。然後淘除穢惡。取谷虫焙漧。凡小兒疳積。腹大腳弱。翳膜遮睛。及大人熱結譫語。毒利作嘔。並宜服之。無不立效。是以鼻齒疳瘡。取此有尾者燒灰一錢。同褐衣灰和勻。頻吹最效。與利骨取牙。用白馬腦上肉一二斤。待生蛆。與烏骨白雞一隻食之。取糞陰漧。每一錢入砂一錢。研勻。用少許擦疼處。片時卽落。皆取穢以入穢。遇骨與肉鉆入之意。無他義也。

上編﹨卷六雜劑

發毒

內經曰。營气不從。逆於肉裏。乃生癰腫。又曰。諸痛瘡癢。皆屬心火。又觀丹溪有言。

癰疽皆因陰陽相滯而生。則是癰疽之發。固合內外皆致。而不僅於肉裏所見已也。但其毒瓦斯未深。等於傷寒。邪初在表。其藥止宜升發。而不遽用苦寒。俾其毒從外發。若稍入內爲殃。則毒勢纏綿不已。而有毒瓦斯攻心必死之候矣﹗予按發毒之藥。品類甚多。凡三陽升麻柴葛羌防白芷荊芥薄荷桔梗等藥。何一不爲發毒散毒之最。山甲皂角等藥。何一不爲驅毒追毒之方。至於蜈蚣則能驅風通瘀散結。蛇蛻則能驅風辟惡。野菊花則能散火逐气。王不畱行則能行气宣滯。皆爲祛散惡毒之劑。外有蟾酥蟾蜍。力能透拔風邪火毒。象牙力能拔毒外脫。楓香力能透毒外出。人牙力能入腎推毒。胡桐淚力能引吐熱毒在膈。輕粉黃丹銀朱。力能制外癰疽瘡疥。螻蛄蓖麻。力能通水開竅。拔毒外行。若在芙蓉花。則藥𨿽屬淸涼。而仍兼有表性。是以用此以爲敷毒箍毒之方。余則治毒之劑。審其性有苦寒之味者。應另列於解毒之中。不可入於發毒劑例。俾人皆知毒從外發。不得竟用內藥內陷云。

上編﹨卷六雜劑

發毒

﹝毒艸﹞有收拔惡毒開竅通利之力蓖麻子﹝專入經絡諸竅﹞。甘辛有熱。性味頗類巴豆。旣有收引拔毒之能。復有開竅通利之力。觀書所言搗膏以貼手臂腫痛。一夜卽效。﹝用此同羊脂麝香鯪鯉甲等藥。煎作摩膏。日摩數次。﹞子宮脫下。用此研膏以塗頂心卽入。﹝或搗仁貼丹田亦可。﹞胞衣不出。用此研膏以塗腳心卽下。中風口眼斜。偏左貼右手心。偏右貼左手心。卽止。至於口噤鼻塞耳聾喉痺舌脹。用油煙燻卽開。水癥浮腫。用仁研服一頓卽消。﹝壯人止可五粒。﹞鍼刺好肉。用仁搗敷患處卽拔。瘰惡瘡。用仁外敷立愈。﹝時珍曰。鵜鶘油能引藥气入內。蓖麻油能拔病气外出。﹞凡此皆屬外用以奏奇功。但不宜於服耳。昔人有以汁點畜舌根下。卽不能食。點畜肛門內。卽下血死。並云服蓖麻者。一生不得服豆。犯卽脹死。其毒可知。鹽水煮。去皮。研取油用。忌鐵。

上編﹨卷六雜劑

發毒

﹝灌木﹞淸肺涼血散熱解毒芙蓉花﹝專入肺。兼入肝﹞。爲外科癰疽藥也。凡淸涼膏淸露散鐵箍散。卽是此物。蓋此味辛气平質滑。功專淸肺涼血。散熱止痛。消腫排膿。凡一切癰疽腫毒﹗無論花葉及根。皆可搗研爲末。調蜜塗四圍。畱中患處。幹則頻換。初起者卽覺淸涼。痛止腫消。已成者卽膿出。

已潰者卽易斂。或加赤小豆蒼耳子同入爲末。功效殊見。然必毒輕不重。用此方可。若大毒陰毒。其勢莫遏。則非輕小平劑所能治矣﹗此又不可不知也。

上編﹨卷六雜劑

發毒

﹝香木﹞透毒外出楓香﹝專入肝脾﹞。系楓膏脂所成。結而爲香。故曰楓香。又曰白膠香。按楓性最疏通。

故木易蛀。外科用以透毒。金瘡末敷卽效。筋斷卽續。齒頰腫痛。燒灰揩牙甚工。咳唾膿血。同藥服之卽止。皆取透發病气之意。﹝時珍曰。楓香松脂。皆可亂乳香。其功𨿽次於乳香。而亦仿佛不遠。﹞故能見其皆治也。以水煮二十沸。入冷水中。揉扯數十次。曬漧用。

上編﹨卷六雜劑

發毒

﹝獸﹞拔毒外脫象牙﹝專入肌肉﹞。味甘性寒。按象性主剛猛。而牙則善脫。故凡皮肉間有形滯物。及邪魅驚悸風癇。並惡瘡內有毒未拔者。服之立能有效。以其具有脫性。故能以脫引脫耳。是以癰腫不解。用牙磨水服之。並挫末蜜調。塗之卽效。諸鐵竹木刺入肉。刮削煎湯。溫服卽愈。諸骨鯁入於喉。刮下薄片頻服卽吐。不吐再服。以吐出爲度。象皮味鹹气溫。專治金瘡不合。

用皮灰存性敷之。亦可熬膏入散。

上編﹨卷六雜劑

發毒

﹝隰生﹞蟾酥拔風火熱毒之邪蟾蜍散熱瀉熱外拔內攻蟾酥﹝專入肌肉﹞。卽蟾蜍。﹝俗名癩蝦蟆。﹞眉間內有白汁者是也。味辛气溫。有毒。

能拔一切風火熱毒之邪使之外出。蓋邪气著人肌肉。郁而不解。則或見爲疔腫發背。陰瘡陰蝕。疽癘惡瘡。故必用此辛溫以治。蓋辛主散。溫主行。使邪盡從汗發。不畱內入。而熱自可以除矣。但性有毒。止可外治取效。﹝如發背未成者。用活蟾蜍系瘡上。半日。蟾必昏憒。置水中救其命。再易一个。三日則毒散矣﹗勢重者剖蟾蜍合瘀上。不久必臭不可聞。再易二三次卽愈。愼勿以微物見輕也。﹞卽或用丸劑。亦止二三四釐而已。多則能使毒人。其用作丸投服。亦宜雜他藥內入。如牛黃明礬乳香沒藥之類。毋單服也。故書載拔諸毒。只宜用酥一錢。白面二錢。朱砂少許。作錠。諒病輕重酌與。不可盡服。又治背發無名等毒。取酥三五分。廣膠水化。米醋入銚火化。乘熱手刷不已。以散爲度。刻玉塗之。等於刻蠟。房術用之更善。總皆外科奪命之功。﹝一句括盡。﹞輕用爛人肌肉。至若蟾蜍气味辛寒。凡癥瘕積塊。風犬咬傷。小兒疳積。瘟疫發斑。瘡疽發背。用之與酥略同。以其辛有發散之能。寒有逐熱之功。外敷固見神功。內服除去頭足腹腸垢。亦能去積除熱。如風狗咬傷。用蟾蜍後足搗汁生食。先於患人頂心拔去血發三四莖。於小便內見沫。其毒卽解。發背初腫。用活蟾數个更易系於腫上。﹝法詳上﹞則其毒亦散矣﹗﹝時珍曰。蟾蜍土之精也。上應月魄而性靈異。穴土食虫。又伏山精。制蜈蚣。故能入陽明經退虛熱。行濕气。而爲疳病癰疽諸瘡要藥也。﹞總皆具有外拔內攻之力。勿輕用也。蟾酥以油單紙裹眉裂之。酥出紙上。陰漧用。蟾蜍焙漧。去皮爪。酒浸去肉用。

上編﹨卷六雜劑

發毒

﹝人﹞入腎推毒外出人牙﹝專入腎﹞。味鹹性溫。功專治痘倒靨。緣痘或出不快。反見黑陷。多因毒瓦斯深入。

故須用此內發。時珍曰。齒者腎之標。骨之餘也。痘瘡則毒自腎出。方長之餘。外爲風寒穢气所冒。腠理閉塞。血澀不行。毒不能出。或變黑倒靨。宜用此物以酒麝達之。竄入腎經。發出毒瓦斯。使熱令復行而瘡自紅活。蓋劫劑也。若伏毒在心。昏冒不省人事。及气虛色白。癢塌不能作膿。熱痱紫泡之癥。止宜解毒補虛。苟誤用此。則鬱悶聲啞。反成不救。可不愼哉﹗﹝髙武痘診管見云。左仲恕言變黑歸腎者。宜用人牙散。夫旣歸腎矣。人牙豈能復治之乎﹖﹞

退火毒用。

上編﹨卷六雜劑

解毒

毒𨿽見癥於外。而勢已傳於內。則藥又當從內淸解。故解毒亦爲治毒之方所不可缺也。

第人僅知金銀花牛蒡子甘艸爲解毒之品。凡屬毒劑。無不槪投。詎知毒因心熱而成者。則有黃連連翹可解。因於肺火而成者。則有黃芩可解。因於肝火而成者。則有膽艸靑黛藍子可解。因於胃火胃毒而成者。則有石膏竹葉大黃可解。因於腎火而成者。則有黃柏知母可解。且毒在於腸胃。癥見癰疽乳閉。宜用漏蘆以通之。癥見消渴不止。宜用綠豆煮汁以飲之。癥見腸便血。宜用白頭翁以解之。癥見時行惡毒。宜用金汁人中黃以利之。至於楊梅癥見。多屬肝腎毒發。宜用土茯苓以淸之。喉痺咽痛。多屬痰火瘀結。宜用射幹以開之。心腎火熾。宜用山豆根以熄之。鬼疰瘰。潰爛流串。多屬經絡及脾毒積。宜用蚯蚓以化之。口眼斜。癰腸痔漏。多屬經絡腸胃毒發。宜用蝸牛以治之。乳癰乳巖。多屬肝胃熱起。宜用蒲公英以療之。惡瘡不斂。多屬心肺痰結。宜用貝母以除之。無名疔腫。惡瘡蛇虺。瘰結核。多屬毒結不化。宜用山慈菇以治之。毒勢急迫。咳唾不止。多屬中气虛損。宜用薺以緩之。他如癰腫不消。有用米醋同藥以治。熱涎不除。積垢不淸。有用皂白二礬以入。癰疽腫。胸熱不除。有用甘艸節以投。皆有深意內存。不可稍忽。若在斑蝥鳳仙子惡毒之品。要當審癥酌治。不可一毫稍忽於其中也。

上編﹨卷六雜劑

解毒

﹝隰艸﹞淸肺風熱牛蒡子﹝專入肺﹞。又名惡實。又名鼠粘子。辛苦冷滑。今人止言解毒。凡遇瘡瘍癰腫痘疹等癥。無不用此投治。然尢未繹其義。凡人毒瓦斯之結。多緣外感風寒。營气不從。逆於肉裏。故生癰毒。牛蒡味辛且苦。旣能降气下行。復能散風除熱。﹝深得表裏兩解之義。﹞是以感受風邪熱毒。而見面目浮腫。咳嗽痰壅。咽間腫痛。瘡瘍斑疹。及一切臭毒痧閉。痘瘡紫黑便閉等癥。無不借此表解裏淸。但性冷滑利。多服則中气有損。且更令表益虛矣。至於脾虛泄瀉。爲尢忌焉。實如葡萄而褐色。酒拌蒸。待有霜。拭去用。

上編﹨卷六雜劑

解毒

﹝蔓艸﹞淸肺熱解癰毒金銀花﹝專入肺﹞。經冬不凋。故又名忍冬。味甘性寒。無毒。諸書皆言補虛養血。又言入肺散熱。能治惡瘡腸。癰疽痔漏。爲外利治毒通行要劑。按此似屬兩岐。殊不知書言能補虛者。因其芳香味甘。性𨿽入內逐熱。而气不甚迅利傷損之意也。書言能養血者。因其毒結血凝。服此毒瓦斯頓解。而血自爾克養之謂也。究之止屬淸熱解毒之品耳。﹝確斷﹞是以一切癰疽等病。無不借此內入。取其气寒解熱。力主通利。至云能治五種屍疰。事亦不虛。﹝飛屍遁屍風屍沈屍屍疰。五疰病因不一。但此專主風濕內結爲熱而言。又按精要云。忍冬酒云治一切癰疽。陋貧藥材難得。須用忍冬藤生取一把。以葉入砂盆研爛。入生餅子酒少許。稀稠得所。塗於四圍。中畱一口泄气。其藤止用五兩。木槌捶損。不可犯鐵。大甘艸節生用一兩。同入砂瓶內。以水二盆。文武火慢煎至一盆。入無灰好酒一大碗。再煎十數沸。去渣。分爲三服。一日一夜喫盡。病勢重者。一日二劑。服至大小腸通利。則藥力到。﹞如謂久服輕身。延年益壽。不無過諛。凡古人表著藥功。類多如是。但在用藥者審認明確。不盡爲藥治效所惑也。花與葉同功。其花尢妙。﹝江浙地方。以此代茶。﹞

上編﹨卷六雜劑

解毒

﹝蔓艸﹞淸心降火利咽山豆根﹝專入心﹞。大苦大寒。功專瀉心保肺。及降陰經火逆。解咽喉腫痛第一要藥。

緣少陰之脈。上循咽喉。咽喉𨿽處肺上。而肺逼近於心。故凡咽喉腫痛。多因心火挾其相火交熾。

以致逼迫不寧耳﹗治當用此以降上逆之邪。俾火自上達下。而心气因爾以除。且能以祛大腸風熱。﹝肺與大腸相表裏。肺气淸則大腸風熱亦解。﹞及解藥毒。殺小虫。井腹脹喘滿。熱厥心痛。﹝火不上逆。則心腹皆安。﹞並療人馬急黃。﹝熱去血行。﹞磨汁以飲。五痔諸瘡。服之悉平。總賴苦以泄熱。寒以勝熱耳。但脾胃虛寒作瀉者禁用。

上編﹨卷六雜劑

解毒

﹝山艸﹞和中止嗽消渴解毒薺﹝專入肺脾﹞。卽甜桔梗。似人參而體虛無心。似桔梗而味甘不苦。按據諸書有因味甘。

載能和中止嗽消渴。然力專主解毒。以毒性急迫。甘以和之故也。觀葛洪肘後方云。一藥而解眾毒者。惟薺汁濃飲一升。或煮嚼之。亦可作散服。此藥在諸藥中。毒皆自解也。又張朝野僉載云。名醫言虎中藥箭。食淸泥而解。野豬中藥箭。薺而食。物猶知解毒。何況於人乎﹖觀此洵爲解毒之最。且更能治彊中精出。消渴之後。發爲癰疽之癥。﹝千金有薺丸。豬腎薺湯方。﹞亦以取其淸熱解毒之功。無他義耳。﹝薺丸。用薺大豆茯神磁石栝蔞根熟地黃地骨皮玄參石斛鹿茸各一兩。人參沈香各半兩。爲末。以豬肚洗淨煮爛。杵和爲丸。空心鹽湯下。豬腎薺湯。用豬腎一具。薺石膏各三兩。人參茯苓磁石知母葛根黃芩栝蔞根甘艸各二兩。黑大豆一升。水一斗半。先煮豬腎大豆。取汁一斗。去滓。下藥再煮三升。分三服。後人名爲石子薺湯。﹞但市肆多取此苗以亂人參。﹝又有取此作爲黨參者。

其性卽屬薺。﹞不可不察。

上編﹨卷六雜劑

解毒

﹝山艸﹞瀉腸胃熱毒白頭翁﹝專入腸胃﹞。味苦性寒。何書用此以治痢便膿血。經云。腎欲堅。急食苦以堅之。痢則下焦虛損。故以純苦之劑以堅。如仲景之治挾熱下痢之用白頭翁湯之屬是也。﹝湯用白頭翁黃連黃柏秦皮。﹞若使熱結不除。則腎愈虛愈解而痢莫愈。又書何以用此以治瘟瘧寒熱。

齒痛骨痛。鼻衄禿瘡疝瘕等癥。亦因邪結陽明。服此熱解毒淸。則腎不燥擾而骨固。﹝齒屬腎。﹞胃不受邪而齒安。﹝齦屬陽明。﹞毒不上侵而衄止。熱不內結而疝與瘕皆卻。﹝疝。用此搗敷。﹞風無熱熾。而小兒頭禿得除矣。總皆淸解熱毒之力也。近根有白茸。得酒良。

上編﹨卷六雜劑

解毒

﹝隰艸﹞解胃府熱毒並通乳汁漏蘆﹝專入胃﹞。味苦而鹹。气寒有毒。凡苦則下泄。咸則軟堅。寒則勝熱。漏蘆气味俱備。

其性專入陽明胃經。故凡癰疽背發。乳汁不通。及預解時行痘毒者。咸須仗此以解毒邪。俾邪盡從便出而解矣﹗﹝諸癥非盡熱毒而起。不得妄用。﹞然書又云。遺精尿血能止。亦因毒解熱除自止之意。非因漏蘆寓有收澀之力也。但气虛瘡瘍不起。及孕婦有病者切忌。出閩中。

莖如油麻。枯黑如漆者眞。甘艸拌連翹爲使。

上編﹨卷六雜劑

解毒

﹝山艸﹞瀉熱散結治瘰等毒山慈菇﹝專入肺﹞。味苦微辛。气寒微毒。功專瀉熱消結解毒。故凡癥患癰疽。無名疔腫。癮疹惡瘡。蛇虺齒傷。瘰結核等癥。用此外敷。﹝醋磨塗。﹞固可解散。內服亦可調治。總爲結毒散結之方。﹝普濟方治粉滓面。用山慈菇夜塗旦洗。﹞但性寒涼。不可過服。根與慈蔥小蒜相類。去毛殼用。

上編﹨卷六雜劑

解毒

﹝菽豆﹞淸腸胃熱毒綠豆﹝專入腸胃﹞。味甘气寒。據書備極稱善。有言能濃腸胃。潤皮膚。和五臟。及資脾胃。

按此𨿽用參耆歸術。不是過也。第書所言能濃能潤能和能資者。緣因毒邪內熾。凡臟腑經絡皮膚脾胃。無一不受毒擾。服此性善解毒。故凡一切癰腫等癥。無不用此奏效。﹝並解一切艸木金石砒霜等毒。﹞煮汁則止消渴。磨粉合以乳香丹砂。則能護心使毒不入。﹝護心膏用此。﹞築枕夜臥。則能明目疏風。杖瘡疼痛。則用雞子白調敷卽愈。皮尢涼於綠豆。退翳明目如神。粉撲痘潰尢妙。﹝一市民出行折一足。僧授一方。綠豆粉新銚炒柴胡。井水調。濃敷紙貼。杉木紮定。其效如神。﹞皆有除熱解毒之功。而無補益滋助之力。且與榧子相反。同食則殺人。

上編﹨卷六雜劑

解毒

﹝濕生﹞解伏熱除鬼疰蚯蚓﹝專入脾經絡﹞。最屬寒味。觀書所載甚明。其言味鹹性寒。無毒。其論所治。則云能主伏屍鬼疰。傷寒伏熱。狂謬熱病。發狂血熱。痘瘡斑多紫黑。癥瘕黃膽。損傷垂危。瘰潰爛流串。腎風香港腳。備極熱毒形癥。皆能調治。﹝宗曰。腎臟風下疰病。不可缺也。頌曰。香港腳藥必須此物爲使。然亦有毒。有人因腳病。藥中用此。果得奇效。病愈。服之不輟。

至二十餘日。燥憒。但欲飲水不已。遂至頓委。大抵攻病用毒藥。中病卽當止也。﹞則其气味之寒。不待言矣﹗究其所以致治。則因此物伏處窪處。﹝水濕﹞鉆土飲泉。是其本性。故能除其鬼疰。解其伏熱。且味鹹主下。處濕而以入濕爲功。故於濕熱之病。濕熱之物。遇之卽化。停癥畜水。觸著卽消。而使盡從小便而出。﹝時珍曰。其性寒而下行。故能解諸熱疾下行。且利小便。治足疾。而通經絡也。﹞矧蚓本有鉆土之能。化血之力。而凡跌僕受傷。血瘀經絡。又安有任其停蓄而不爲之消化乎﹖但審認不確。妄爲投用。良非所宜。取老蚯蚓白頭者良。搗汁井水調下。入藥。或曬榦爲末。﹝汪昂云。中其毒者。鹽水解之。張將軍病蚯蚓咬毒。每夕濃煎鹽水洗身。數過而愈。﹞或微炙。或燒灰。各隨本方用。

上編﹨卷六雜劑

解毒

﹝濕生﹞瀉風邪經絡腸胃熱毒蝸牛﹝專入經絡大腸胃﹞。卽帶殼大蜒蚰是也。生下濕地。陰雨卽出。性稟至陰。味鹹小毒。

故古方用此以治眞陰虧損。腠理不密。致風中於經絡。而見口眼斜。筋脈攣拘。及風熱脫肛。痔瘡腫痛。癰疽發背疔腫等癥。皆能見效。﹝頌曰。入嬰孩藥最勝。﹞總以取其鹹寒。解其諸熱之性耳。並解蜈蚣毒。取形尖小。緣桑木佳。﹝無殼名蜒蚰。﹞

上編﹨卷六雜劑

解毒

﹝人﹞瀉腸胃實熱人中黃﹝專入腸胃﹞。是用甘艸末入於竹筒。塞孔。冬月置於糞缸之內。經春取出。懸掛風處。陰漧取用。味甘性寒。書載功專入胃解毒。以其味甘故也。﹝甘入中。﹞其解五臟實熱。以其气寒故也。﹝寒勝熱。﹞又治溫疫諸毒斑狂。及發瘡痘黑陷不起。以其臭與不正相類。故能以毒攻毒也。然遇急難得。可取坑垢以代。

上編﹨卷六雜劑

毒物

凡藥沖淡和平。不寒不熱。則非毒矣﹗卽或秉陽之气爲熱。秉陰之气爲寒。而性不甚過烈。

亦非毒矣﹗至於陰寒之極。燥烈之甚。有失沖淡和平之气者。則皆爲毒。然毒有可法制以療人病。則藥𨿽毒。而不得以毒稱。若至气味燥迫。並或純陰無陽。彊爲制伏。不敢重投者。

則其爲毒最大。而不可以妄用矣﹗如砒霜砂巴豆鳳仙子艸烏射罔鉤吻。是熱毒之殺人者也。水銀鉛粉木鱉。是寒毒之殺人者也。蓖麻商陸野狼牙。是不寒不熱。性非沖和。寓有辛毒之气。而亦能以殺人者也。然繡竊謂醫之治病。凡屬毒物。固勿妄投。卽其性非毒烈。而審癥不眞。辧脈不實。則其爲毒最大。而不可以救矣﹗況毒人之藥。人所共知。人尙知禁。

若屬非毒。視爲有益。每不及防。故余竊見人病。常有朝服無毒之藥。而夕見其卽斃者。職是故也。因附記以爲妄用藥劑一戒。

上編﹨卷六雜劑

毒物

﹝毒艸﹞攻堅破硬拔毒鳳仙子﹝專入腎﹞。又名急性子。是俗所謂金鳳花子是也。其性急猛異常。味苦气溫。

小毒。

凡人病患頑痰積塊。噎膈骨鯁。服之立刻見效。以其气味急迫。能於骨穴堅硬處所。極力搜治。是以勝金丹用之以治狂癡。取其急領砒毒吐泄。同砒以點牙疼。卽落。同獨蒜搗汁以塗痞塊。卽消。﹝噎食不下。用鳳仙花子酒浸三宿。曬榦爲末。酒丸綠豆大。每服八粒。溫酒下。不可多用。卽急性子也。﹞加麝香阿魏尢捷。投子以煮硬肉。卽爛。但此生不虫蠹。蜂蝶不近。且多食則戟人喉。似非無毒。用之當細審量可耳。

上編﹨卷六雜劑

毒物

﹝喬木﹞祛臟腑沈寒通大便寒結巴豆﹝專入腸胃﹞。辛熱大毒。據書所載生猛熟緩。可升可降。能行能止。開竅宣滯。

去臟腑沈寒。爲斬關奪命之將。夫旣能宣滯通竅。則藥能降能行。何書又言能升能止耶﹖此數字不無令人少疑。究之書之所言降者。因有沈寒痼冷。積聚於髒。深入不毛。故欲去不能。不去不得。非無辛熱迅利斬關直入。掃除陰霾。推陳致新。亦安能蕩滌而如斯哉﹖是卽書之所謂能降能行者耳。至有久病溏泄。服升提澀藥而瀉反甚。脈滑而沈。是明脾胃久傷冷積凝气所致。法當用以熱下。則寒去利止。而脈始得上升。是卽所謂能升能止者是也。﹝時珍曰。一婦年六十餘。溏泄五載。犯生冷油膩肉食卽作痛。服升澀藥瀉反甚。脈沈而滑。此乃脾胃久傷積冷凝滯。法當以熱下之。用蠟匱巴豆丸五十粒。服一二日不利而愈。自是每用治泄痢。愈者近百人耳。﹞夫醫理玄遠。變化靡盡。在人引伸觸類。毋爲書執。則用藥不岐。卽如大黃﹖亦屬開閉通便之品。然惟腑病多熱者最宜。若以髒病多寒而用大黃通利。不亦自相悖謬乎。﹝故仲景治傷寒傳裏多熱者。多用大黃。東垣治五積屬髒者。多用巴豆。與大黃同服。反不瀉人。﹞故曰。誤用有推墻倒壁之虞。善用有戡亂調中之妙。元素曰。世以治酒病膈气。

而以巴豆辛熱。通開腸胃郁熱。﹝巴豆稟火烈之气。﹞第鬱結𨿽通。血液隨亡。其陰虧損傷。

寒結胸膈。小兒疳積。用之不死亦危。柰何庸人畏大黃而不畏巴豆。以其性熱劑小耳。試以少許輕擦皮膚。須臾發泡。況下腸胃。能無潰灼燻爛之患乎﹖卽有急癥。不得已而用之。﹝汪昂曰。纏喉急痺。緩治則死。用解毒丸。雄黃一兩。郁金一錢。巴豆十四粒去皮油。爲丸。每用五分。津咽下。雄黃破結气。郁金破惡气。巴豆下稠涎。然系厲劑。不可輕用。或用紙撚蘸巴豆油。燃火刺喉。或搗巴豆綿裹。隨左右納鼻中。吐出惡涎紫血卽寬。﹞壓去其油。取霜少許入藥可也。﹝時珍曰。巴豆緊小者爲雌。有稜及兩頭尖者是雄。雄者更峻耳。用之得宜。皆有功力。不去膜則傷胃。不去心則作嘔。﹞或用殼用仁用油。生用炒用。醋煮燒存性用。研去油。名巴霜。芫花爲使。畏大黃黃連涼水。﹝中其毒者。以此解之。或黑豆綠豆汁亦佳。﹞得火良。

上編﹨卷六雜劑

毒物

﹝石﹞熱毒殺人兼治哮瘧頑痰砒石﹝專入腸胃﹞。出於信州。故名信石。卽錫之苗。故錫亦云有毒。色白。有黃暈者。

名金腳砒。煉過者曰砒霜。色紅最劣。性味辛苦而鹹。大熱大毒。煉砒霜時。人立上風十餘丈。

其下風所近艸木皆死。毒鼠鼠死。貓犬食亦死。人服至一錢者立斃。﹝煙火家用少許。則爆聲更大。急烈之性可知矣。﹞若酒服及燒酒服。則腸胃腐爛。頃刻殺人。𨿽綠豆冷水。亦無解矣﹗柰何以必死之藥。治不死之病。惟膈痰牢固。爲哮爲瘧。果因寒結。不得已借此酸苦湧泄吐之。﹝時珍曰。凡痰瘧及喘。用此眞有劫病立起之效。但須冷水吞之。不可以飲食同投。靜臥一日。或一夜。亦不作吐。少物引發。卽作吐也。一婦病心痛。數年不愈。一醫用人言半分。茶葉一分。白湯調下。吐瘀血一塊而愈。﹞及殺虫。﹝惡瘡。砒石銅綠等分爲末。攤紙上貼之。其效如神。﹞枯痔外敷。畏醋綠豆冷水羊血。

上編﹨卷六雜劑

毒物

﹝石﹞消肉食不化砂﹝專入腸胃﹞。系鹵液所結而成。秉陰毒之气。含陽毒之精。其味苦鹹與辛。其性大熱。

五金八石。俱能消磨。﹝本艸言能化人心爲血。﹞硬肉難化。入砂卽爛。﹝故治噎膈癥瘕肉積。有殊功。﹞其性猛烈。殆不堪言。況人脆腸薄胃。其堪用此消導乎﹖第或藥與病對。有非峻迫。投治不能奏效。﹝時珍曰。砂大熱有毒之物。噎膈反胃。積塊內瘕之病。用之則有神功。蓋此疾皆起於七情飲食所致。痰气鬱結。遂成有形。妨礙道路。吐食痛脹。非此物化消。豈能去之﹖﹞如穀食不消。則必用以曲柏。魚鱉不消。則必用以橘葉紫蘇生薑。菜果不消。則必用以丁香桂心。水飲不消。則必用以牽牛芫花。至於肉食不消。又安能捨此阿魏砂而不用乎﹖第當詳其虛實。審其輕重緩急。以求藥與病當耳。﹝潔古云。實中有積。攻之而不可過。況虛而有積者乎﹖但謂壯實之人。其在初時。果有大積。攻之自便。若屬虛人。

縱有大積。或應攻補兼施可耳。如其置虛不問。徒以實治。似屬偏見。未可法也。﹞如其審證不明。妄爲投治。禍猶指掌。不可不愼。出西戎。如牙硝。光淨者良。用水飛過。醋煮幹如霜。刮下用之。忌羊血。

上編

卷七食物

食物𨿽爲養人之具。然亦於人臟腑有宜不宜。蓋物有寒有熱。猶人臟腑有陰有陽。髒陽而不得平性寒之物以爲之協。則髒其益陽矣。髒陰而不得乎性熱之物以爲之濟。則髒其益陰矣。

髒有陰陽兼見之癥。而不得乎不寒不熱之物以爲調劑。則髒其益互雜而不平矣。昔孔子觀頤之象。而曰君子以愼言語。節飲食。則知食卽於身有裨。而亦有乎當節之理以爲之寓。矧於食物之中。尙有宜此宜彼之別。而可不爲之考究於其中者乎﹖柰人惟知以口是甘。以腹是果。而不計乎食之入口。等於藥之治病同爲一理。合則於人臟腑有益。而可卻病衛生。不合則於人臟腑有損。而卽增病促死。此食物所以見論於方書而與藥物而並傳也。惟是食物之種。

不下數百。姑節日用常食之物以爲辧別。如谷食之有面曲蠶豆豆油酒醋。是谷之至溫者也。

若至蘆稷稻米粳米陳倉米黑豆黃豆白豆豌豆豇豆胡麻。則稍平矣。又至粟米黍稷蕎麥綠豆豆腐豆豉豆醬。則性最寒而不溫矣。此谷食之有分其寒熱也。又如瓜菜之有姜蒜蔥韭芹菜胡荽茼蒿白芥胡蘿。是性之溫而不寒者也。若至山藥蕹菜匏瓠南瓜。豈得謂之不平乎﹖又至菘菜莧菜油菜菠苦菜菜白苣萵苣胡瓜苦瓜越瓜甜瓜絲瓜冬瓜西瓜醬瓜諸筍芋子茄子。豈得謂之不寒乎﹖此瓜菜又有分其寒熱也。至於果品。則如龍眼荔枝大棗飴糖沙糖白糖蓮肉葡萄蜂蜜胡桃肉楊梅木瓜橄欖靑桃李子栗子。是爲至溫之性矣。榧實黃精枇杷靑梅花生。是爲至平之性矣。梨子菱角蓮藕橘瓤烏芋百合甘蔗白果柿幹柿霜。是爲至寒之性矣。但生李性溫。

則多生痰而助濕。生桃性燥。則多助熱而助毒。此果品之有分其寒熱也。若在木類石類。則性之溫而熱者。無若川椒胡椒。性之平者。無若香蕈。性之寒者。無若木耳蘑菇食鹽茶葉。是木類石類之有分其寒熱也。以物禽獸論之。如雞肉鴨肉山雉鷓鴣犬肉羊肉牛肉鹿肉鹿筋貓肉。是至溫矣。鴿肉燕窩斑鳩雁肉鵝肉鳧肉竹雞豬肉。是至平矣。兔肉麋肉麋筋。是至寒矣。

但山雉雞肉鷓鴣。性𨿽溫而不免有發風發毒之害。豬肉性卽平。而不免有多食動痰之虞。此禽獸之有分其寒熱也。他如魚鱉龜介虫類。其在鯽魚鰱魚鰣魚鯇魚魚鰷魚海蝦鱔魚。是皆溫之屬也。鯉魚鱖魚白魚靑魚鯊魚鮫魚鮑魚鰍魚紙魚烏賊魚蟶肉。是皆平之屬也。鱧魚鰻鱺石斑魚海蛇田蛙螃蟹鱉肉龜肉田螺蛤蜊肉。是皆寒之屬也。但蝦鱔性燥。則不免有動風助火之變。石斑鱉蟹。性寒有毒。則不免有動气破血之慮。此魚鱉龜介虫之有分其寒熱也。再於諸味之中。又細分其气辛而葷。則性助火散气。味重而甘。則性助溫生痰。體柔而滑。則性通腸利便。質硬而堅。則物食之不化。烹煉而熟。則物服之气壅。要使等於用藥。知其藥之溫涼寒熱。合於人之病癥虛實。是否相符。則於養生之道始得。且勝於藥多多矣。荀不此爲審顧。而但知服藥味。食物日與藥反。以至於死而不覺。且或歸咎於醫。是果誰之咎也乎﹖噫。謬矣﹗

上編﹨卷七食物

面

﹝麻麥稻﹞補虛澤膚壅气助痰助濕面﹝專入脾。兼入肝﹞。𨿽由於小麥所出。而性與麥大異。味甘气溫。微毒。﹝藏器曰。

小麥秋種夏熟。受四時气足。兼有寒。熱溫涼。故麥涼。曲溫。麩冷。面熱。宜其然也。﹞服能補虛養气。澤膚濃腸胃。並敷癰腫損傷。散血止痛。止衄吐血。以其體粘性濡。故於諸虛能補。而於中气有助。腸胃有濃。肌肉傷損有益。癰毒疼痛有賴也。然多食亦能壅气。﹝凡物升發則壅。故北人傷寒。用此同雞發散。取其升發之義。﹞故書言此不能止煩。﹝升發之性。

多不止煩。﹞且致作渴。﹝气升則煩渴俱有。﹞又於濕熱有助。故書言此不能消熱。且能助濕發熱也。是以脾虛無濕無熱。服之最宜。而有濕有熱。服之最忌。脾虛無寒無濕。食之得補。而脾虛有寒有濕。服之不能無害也。陳者良。﹝偶談云。面性𨿽熱。而寒食日以袋盛懸風處。數十年亦不壞。則熱性皆去而無毒矣。入藥尢良。﹞食宜略用醋入。﹝醋入則气不發。

﹞畏漢椒蘿。

上編﹨卷七食物

稻米

﹝麻麥稻﹞緩脾潤肺稻米﹝專入脾。兼入肺﹞。味甘性平。按據諸書有言性溫性寒性涼之不同。然究此屬陰物。陰卽寒聚。故性粘滯而不爽也。是以服之使人多睡。身軟無力。四肢不收。發風昏昏。且使小貓食之。亦腳屈不能行。馬食之。足重難移。妊婦雜肉食之。令子不利。使果性溫而熱。則食自有溫和通活之妙。何至陰凝膩滯如此哉﹗如謂釀酒則熱。熬糖尢甚。且發癰疽瘡癤。何謂不溫。詎知性如大豆。生亦性溫。何以作豉則涼。可知稻非性溫。因於造釀則溫始有。至書有云食之補中益气。及止虛寒泄瀉。並縮小便。收自汗。發痘瘡。皆是性粘不利。畱滯在中。上壅不下之故。非如參耆性主溫補。仍兼通活。而無如此陰滯之甚也。﹝凡物滯不甚溫。

溫不甚滯。理道爾爾。﹞謂之緩中則可。謂之溫中而熱。豈其可乎﹖謂之中虛宜服則可。謂之虛寒宜服。亦烏見其可乎﹖凡老人小兒久病均忌。

上編﹨卷七食物

稷

﹝稷粟﹞蘆稷益气和中黍稷淸熱涼血解暑稷﹝專入脾﹞。有蘆稷黍稷之分。蘆稷者其形髙如蘆。實旣香美。性復中和。所以爲五穀之長。而先王以之名官也。味甘气平。故食可以益气和中。宣脾利胃。煎湯以治霍亂吐瀉如神。

用此燒酒。可治腹中沈啾喞。若黍稷之稷。形狀似粟。但粟穗則叢聚攢簇。黍稷之粒。則疏散成枝。黍與黍稷分別。則粘者爲黍。而不粘者則爲黍稷之稷。昔人於此。紛紛置辧。而不畫一。是亦未分二稷之說矣。黍稷味甘性寒。作飯疏爽。香美可愛。服之可以淸熱涼血。

解暑止渴。故書載治癰疽發背瘟疫之癥。但多食則有冷气內發。﹝飲黍穣汁卽瘥。﹞燒黍稷則瓠必死。忌同附子服。

上編﹨卷七食物

粟米

﹝稷粟﹞養腎气消胃熱粟米﹝專入腎。兼入脾胃﹞。味鹹气寒。﹝時珍曰。粟卽粱也。穗大而毛長粒粗者爲粱。

穗小而毛短粒細者爲粟。苗俱似芽。種類甚多。﹞功專入腎養气。及消胃熱。凡人病因腎邪。而見小便不利。消渴泄痢。與脾胃虛熱。而見反胃吐食。鼻衄不止者。須當用此調治。以寒能療熱。鹹能入腎。淡能滲濕。粟爲谷類。谷又能養脾胃故也。﹝千金方粟米粉丸。納七粒。

治反胃吐食。﹞但此生者硬而難化。﹝得漿水卽化。﹞熟者滯而難消。故書言此雁食則有足重難飛之虞。與杏仁同食則有吐瀉之慮。不可不熟悉而明辧也。陳者良。

上編﹨卷七食物

黑大豆

﹝菽豆﹞入腎祛風散熱利水下气活血解毒黑大豆﹝專入腎﹞。味甘性平。色黑體潤。按豆形象似腎。本爲腎谷。而黑豆則尢通腎。

加以鹽引。則豆卽能直入於腎也。時珍曰。豆有五色。惟黑豆屬水性寒。腎爲寒水之經。故能治水消脹。下气制風熱。而活血解毒。所謂同气相求也。故書有言服此令人澤肌補骨。止渴生津。非其補腎之力歟。身面浮腫。水痢不止。痘瘡濕爛。得此則消。非其入腎去水之力歟。

頭項彊痛。卒中失音。得此則除。非其制風之力歟。﹝此虛風也。若純外風內中。則不須此。﹞香港腳攻心。胸脇卒痛。單服此味則效。非其下气之力歟。熱毒攻眼。乳巖發熱。得此則愈。非其解熱之力歟﹗便血赤痢。折傷墮墜。得此則良。非其活血之力歟。風癱瘡疥。丹毒蛇蠱。得此則化。非其解毒之力歟﹗然體潤性壅。多服令人身重。﹝藏器曰。大豆生平。炒食極熱。煮食甚寒。作豉極冷。造醬及生黃卷則平。牛食之溫。馬食之冷。一體之中。用之數變。﹞加甘艸則解百藥毒。

上編﹨卷七食物

黃大豆

﹝菽豆﹞生則疏泄熟則作滯黃大豆﹝專入脾﹞。按書旣言味甘。服多壅气生痰動嗽。又曰。寬中下气。利大腸。消水脹腫毒。其理似屬兩岐。詎知書言甘壅而滯。是卽炒熟而气不泄之意也。書言寬中下气利腸。是卽生冷未炒之意也。凡物生則疏泄。熟則壅滯。大豆其味𨿽甘。其性𨿽溫。然生則水气未泄。服之多有疏泄之害。故豆須分生熟。而治則有補瀉之爲別耳。﹝藏器曰。大豆生平。炒食極熱。﹞是以書載誤食毒物。須生搗研水吐之。諸菌毒不得吐者。濃煎汁飲。試內癰及臭毒腹痛。並與生黃豆嚼。甜而不惡心者是。卽上部結有癰膿。及中臭毒發痧之眞候。惟有痘後餘毒發癰。﹝炒黑研末。以靑油調敷之。﹞並痘後風癬。﹝以豆殼煎湯洗。﹞痘後生瘡。﹝黃豆燒黑研末。香油調塗。﹞腫瘍背瘡等癥。﹝生浸細磨。和滓炒熱以敷。﹞則或煎湯炒黑爲末以治。用補則須假以炒熟。然必少食則宜。若使多服不節。則必見有生痰壅气動嗽之獘矣。豆油辛甘而熱。與豆气味稍別。能塗瘡疥。解發疽。蒿燒灰。點惡痣。去惡肉。豆忌豬肉。

上編﹨卷七食物

蠶豆

﹝菽豆﹞疏利脾胃能治吞鍼蠶豆﹝專入脾胃﹞。味甘性溫。據書載此服多滯气。又曰。誤吞鐵鍼。用此卽下。蓋緣人受谷食。必仗中气以爲營運。若使中气稍振。𨿽服有形之物礙於腸胃。用此合以溫藥同投。卽能以解。﹝積善堂方。一女子誤吞鍼入腹。諸醫不能治。有人教令煮蠶豆同韭菜食之。鍼自大便同出。誤食金銀物者。用之皆效。可驗其性之利臟腑也。﹞如其中气旣餒。稍服濡滯。卽能作脹。況多食乎。此蠶豆之所以有通有不通之說也。但此旣能通鍼。其性疏利。已見一斑。與於陰潤之物。遇人則滯。絕不相同。惟在臨癥相人體气。及多食少食以別耳。

上編﹨卷七食物

白豆

﹝菽豆﹞通胃利腸活血及入腎以治鬼疰白豆﹝專入腸胃腎﹞。卽飯豆中小豆之白者也。﹝亦有土黃色者。豆大如綠豆而長。四五月種之。苗葉似赤小豆而略大。可食。﹞气味甘平無毒。按據書載腎病宜食。並補五臟。暖腸胃。益气和中。兼調經脈。蓋緣凡物質大則气浮。質小則气沈。味甘則中守。味鹹則腎入。

白豆質小味甘。故旣能以入腎而治鬼疰。入血調經。復入大腸與胃。而使中和气益也。然必假以炒熱。則服始見有益。若使僅以生投。保無嘔吐泄瀉傷中之候乎﹗須細詳之可耳。

上編﹨卷七食物

豌豆

﹝菽豆﹞利腸胃濕熱豌豆﹝專入脾胃﹞。卽寒豆也。﹝一名畢豆胡豆。﹞味甘气平無毒。故書載入脾胃。利濕除熱。

凡人病因濕熱。而見脹滿消渴。溺閉寒熱。熱中吐逆泄者。服此最宜。與病因濕熱。而見痘疔紫黑而大。或黑壞而臭。或中有紫綫。用此治無不效。﹝牛禦史四聖丹。用豌豆四十九粒燒存性。頭髮灰三分。眞珠十四粒。研爲末。以油胭脂同杵成膏。先以簪挑破痘疔。嘔去惡血。以少許點之。卽時變色紅活。﹞並或气虛病脹。用此同羊肉煮食。亦能奏功。蓋緣此豆屬土。故治亦在脾胃之病。但須假以佐使。如治痘疔入肌活血。必兼胭脂同投。入脾與胃補气。必兼羊肉同入。各有至理。非僅豌豆一味所能施也。出胡地。大如杏仁者是。

上編﹨卷七食物

豇豆

﹝菽豆﹞安胃養腎豇豆﹝專入腎。兼入胃﹞。味甘而鹹。性平無毒。考之時珍云。豇豆可菜可果可谷。備用最多。乃豆中之上品。又曰。豇豆開花結莢。必兩兩並垂。有習坎之義。豆象微曲。有似人腎。

所謂豆爲腎谷者。宜此當之。是以腎气虛損。必賴此爲主治。﹝用豇豆入鹽少許。食之甚效。﹞且此味甘而平。入腎而更入胃。故凡胃津不生。胃渴不止。吐逆泄痢。小便頻數。艸莽毒中。皆得甘以調劑。而使諸癥其悉平也。﹝袖珍方云。中鼠莽毒者。以豇豆煮汁飲卽解。

欲試者先刈鼠莽苗。以汁潑之。便根爛不生。﹞書載諸疾無禁。惟水腫忌。補腎气。不宜多食耳。

上編﹨卷七食物

豆腐

﹝造釀﹞瀉胃火過服生寒動气豆腐﹝專入脾胃大腸﹞。經豆磨爛。加以石膏及或鹵汁內入而成。其性非溫。故書皆載味甘而鹹。气寒微毒。且謂寒能動气。凡服豆腐過甚。而致腎中寒气發動。並生瘡疥頭風等癥者。

須用萊菔湯及或杏仁以解。﹝延壽書云。有人好食豆中毒。醫不能治。作腐家言。萊菔入湯中則腐不成。遂以萊菔湯下藥而愈。頌曰。發腎气瘡疥頭風。杏仁可解。﹞惟有胃火衝擊。

內熱鬱蒸。癥見消混脹滿。並休息久痢。﹝用白豆腐煎食。﹞赤眼腫痛。﹝用消風熱藥以服。

夜用鹽收豆腐片以貼。酸漿者勿用。﹞杖瘡靑腫。﹝用豆腐切片貼之。頻易。又或用燒酒煮腐以貼。色紅卽易。﹞燒酒醉死者。﹝心頭熱者。用熱豆腐切片通身以貼。冷卽頻換。﹞則當用此以投。至云能和脾胃。正是火去熱除以後安和之語。並非裏虛無熱無火溫補之謂也。豆皮性同豆腐。能除斑痘翳。﹝質輕故能除翳。﹞豆芽充蔬。須防發疥動气。﹝芽有生發之義。﹞

上編﹨卷七食物

豆醬

﹝造釀﹞解腎熱邪及諸食物豆醬﹝專入腎﹞。本豆與面蒸罨。加鹽與水曬成。𨿽曰經火經日煎熬。然味鹹性冷。火不勝水。仍爲解熱解毒瀉火之劑耳。是以書載一切魚肉菜蔬蕈毒。皆當用此以調。蛇虫蜂蠆犬咬。

湯火砒霜蠱毒。皆當用此以解。與夫手指掣痛。﹝用醬淸和蜜溫熱。浸之。﹞瘍風駁。﹝用醬淸和石硫黃細末。日日揩之。﹞大便不通。﹝用醬汁灌入孔中。﹞飛虫入耳。﹝用醬滴灌耳中卽出。﹞浸淫瘡癬。﹝用醬瓣和人尿以塗。﹞輕粉毒中。﹝用三年陳醬。化水以漱。﹞身上干燥。﹝用豆醬入藥以塗。﹞妊娠下血尿血等癥。﹝下血用豆醬二升。去汁。取豆炒研。服方寸匙。尿血用豆醬煎幹。生地二兩爲末。每服一錢。米湯以下。﹞無不當用此以治。但此气鹹性冷。小兒過服。則恐生痰動气。妊娠合雀肉以食。則恐令兒面黑。所當避也。取豆醬陳久者佳。﹝小麥醬殺藥力不如豆醬。﹞

上編﹨卷七食物

芹菜

﹝葷辛﹞芹菜辛多於苦則能以治寒濕苦多於辛則能以治熱毒芹菜﹝專入肺胃肝﹞。地出。有水有旱。其味有苦有甘。有辛有酸之類。考之張璐有言。

旱芹得靑陽之气而生。气味辛竄。能理胃中濕濁。水芹得濕淫之气而生。气味辛濁。考之綱目有言。旱芹气味甘寒。能除心下煩熱。水芹气味甘平。能治女子赤沃。兩說絕不相類。詎知旱芹種類。或有得於陽气之濃。故味多辛而燥。得於陽气之微。故味苦而多濕。水芹種類。得於陽气之最。則气𨿽濁而仍淸。得於陰气之勝。則味旣苦而且濁。不得謂水芹盡屬陰類。旱芹盡屬陽類也。惟察辛多於苦。則芹多燥而不涼。苦勝於辛。則芹多寒而不溫。辛勝於苦。

則治當如本經所云。能治女子赤沃。俾濁濕去。胃气淸。而精血有賴。令人肥健嗜食。苦勝於辛。及質粘滑。則治當如唐本所云。能治癰腫馬毒。又安能入脾以助食。入陰以助精。

入肝以保血乎﹗但芹在水。須防有虫在於葉間。﹝春夏之交。多有蜥蠍虺蛇在於此處遺精。﹞

視之不見。令人爲患面靑手靑。腹滿如妊。痛不可忍。作蛟龍痛。須服硬餳二三斤。吐出便瘥。其根白盈尺者曰馬。食之令人發瘡疥。以其濕熱之气最盛也。和醋食之損齒。有鱉瘕人不可食。

上編﹨卷七食物

胡蘿卜

﹝葷辛﹞治腸胃邪气胡蘿卜﹝專入肺。兼入脾﹞。始於元時胡地而至。形似蘿卜。故以是名。按書所列主治。

正是寬中下气。及散腸胃邪气數種。他則無有論及。蓋因味辛則散。味甘則和。質重則降。蘿卜甘辛微溫。其質又重。故能寬中下气。而使腸胃之邪與之俱去也。但書有言補中健食。非是中虛得此則補。中虛不食得此則健。實因邪去而中受其補益之謂耳﹗蒿不可食。子可以作食料。

上編﹨卷七食物

芥菜

﹝葷辛﹞開肺胃痰气閉塞芥菜﹝專入肺胃。兼入腎﹞。一食品耳。何書載能通肺開胃。利气豁痰。又載久食則人眞气有虧。眼目昏暗。並或發人瘡痔。是明指其於目有害。而書又有言能明目。其故何居。蓋緣芥性辛熱。凡因陰濕內壅。而見痰气閉塞者。服此痰無不除。气無不通。故能使耳益聰。而目益明也﹗若使髒素不寒。止因一時偶受寒濕。而气不得宣通。初服得此稍快。久則積溫成熱。其目愈覺不明。而諸痔瘡瘍。靡不因是而至矣。素問云。辛走气。气病無多食辛。食則肉胝而唇蹇。此之謂歟﹗如其平素熱盛。竟無濕閉寒閉等癥。其菜不必多服。但此一入人口。

而凡燥熱等癥。無不因是卽形。又奚止便血發痔害目而已哉﹖﹝詵曰。煮食動气與風。生食發丹石毒。寧源曰。有瘡瘍痔疾便血者。忌之。孫思邈曰。同兔肉食成惡邪。同鯽魚食發水腫。

﹞至於食芥而淚卽墮。是亦淚爲肝液。木受辛克而液不克勝耳。﹝陸佃云。望梅生津。食芥墮淚。五液之自外至也。慕而垂涎。愧而汗出。五液之自內生也。﹞無他義也。用此當細審辧可耳。故寧以多食爲戒。芥子義詳溫散部內。所當合參。

上編﹨卷七食物

茼蒿

﹝葷辛﹞通心化痰利水茼蒿﹝專入心脾腸胃腎﹞。一名蓬蒿。其味辛而且甘。其性溫。其气濁。凡相火內熾。

癥見諸般燥候者。服之令人气滿頭昏。目眩心煩舌彊。是卽气溫助火之一驗也。若使素稟火衰。則食又能消痰利水。安脾和胃養心。是卽千金所言能安心气之說也。總之。凡物辛溫。施於陰髒無火則宜。施於陽髒有火。爲大忌耳﹗

上編﹨卷七食物

蕹菜

﹝柔滑﹞通滑腸胃蕹菜﹝專入腸胃﹞。按書別無所論。惟言气味甘平。幹柔如蔓。中空如蔥。以之橫地。

節節生根。號爲南方奇蔬。又言專解野葛毒。生搗服之尢良。取汁滴野葛苗。當時卽死。搗汁和酒服。能治難產。則其性气通滑可知。是以脾胃虛寒。大便滑脫。服最深忌。但此其气稍平。

較之菠莧菜菜爲更勝耳。凡平髒服之最宜。

上編﹨卷七食物

油菜

﹝葷辛﹞行血破气油菜﹝專入肺。兼入肝脾﹞。一名蕓苔。據書皆載气味辛溫。而大明獨指其性曰涼。其義何居﹖緣五味五气。於人气血不甚傷損。則或投以辛散。而眞气不失。自不得以涼名。如其用辛破血。審於眞气有礙。則辛气旣投。涼气自至。又曷能使辛爲溫。而其气不得以涼名乎﹖油菜气味𨿽辛。﹝油菜。道家號爲五葷之一。﹞其用長於行血破气。如產後一切气痛血痛。並諸遊風丹毒。熱腫瘡痔等癥。其咸用之。與經水行後。加入四物湯服之。云能斷產。並治小兒驚風。貼其頂囟。引气上出。婦人難產亦同。﹝歌云。黃金花結粟米實。細研酒下十五粒。

靈丹功效妙如神。難產之時能救急。﹞而究气行而气無復。血破而血莫生。謂之爲涼。誰曰不宜。是以書載下產。須以藏久者爲佳。否則恐有泄瀉之虞。又曰。舊患香港腳者不宜食。狐臭人不宜食。食之加劇。及或動疾發瘡。使果是溫非涼。亦曷爲服之而有若是之癥乎﹖子打油。善治癰疽。及塗痔漏中虫。﹝燻肉生虫。以此油塗卽滅。﹞

上編﹨卷七食物

白菘菜

﹝葷辛﹞利腸胃解煩熱白菘菜﹝專入腸胃﹞。因何命名。以其經冬不凋。故以菘稱。因色靑白。故以白號。但菘有三。一曰牛肚菘。其葉最大而味甘。一曰紫菘。卽蘆菔。一曰白菘。根堅小而不可食。三種南北通有。﹝時珍曰。蘇恭言南北變種者。蓋指蔓荊。紫菘而言。紫菘根似蔓荊。而葉又不同耳。﹞而气則一。本艸言其性溫。大明言其性涼。蓋涼則是而溫則非也。時珍云。气虛胃冷人多食。則惡心吐沫。气壯人則相宜。詵曰。發風冷內虛人不可食。有熱人食不發病。則其性冷又屬可知。﹝頌曰。有小毒。不可多食。多則以生薑解之。瑞曰。夏至前食發气動疾。

有足疾者忌之。﹞卽據別錄載能通利腸胃。除胸中煩。解渴。蕭炳載能消食下气。治瘴气。

止熱气嗽。冬汁尢佳。寧源載能和中利大小便。並列丹方。載治小兒赤遊。﹝赤遊行於上下。至心則死。菘采搗敷卽止。﹞飛絲入目。﹝白菜揉爛。帕包。滴汁二三點。入目卽出。﹞漆毒生瘡。﹝用白菘菜搗爛。塗之卽退。﹞亦何莫不是气涼之故。而能使其諸病悉除也。後人不解其意。反以味辛曰溫。﹝生則辛冷。熟則甘寒。﹞嗟嗟。性旣溫矣。安有止煩除渴。消食下气解熱之功乎﹖於此可徵其槪矣。

上編﹨卷七食物

莧菜

﹝柔滑﹞通陽利便莧菜﹝專入腸胃﹞。味甘气寒。質滑。按據諸書。無不皆言其性冷利。能治熱結血痢蠱毒之癥。﹝恭曰。赤莧辛寒。弘景曰。人莧細莧並冷利。赤莧療赤下而不堪食。震亨曰。紅莧入血分善走。故與馬莧同服能下胎。或煮食之。令人易產。﹞卽人服之者。亦無不謂其通腸利便。是亦菜中最冷最滑之味也。且又戒其多食。則令人動气煩悶。又曰。不可與鱉同食。生鱉癥。按此事卽未有。而其气味之寒。气味之冷。與於龜鱉同爲一類。故有如此箴規之詞矣。

豈止尋常冷利之味哉﹖然果髒陽不陰。及於暑時。挾有眞正熱候。亦又何忌。惟在食之者之能審其所用可耳。子治肝經風熱上攻眼目。赤痛生翳。遮障不明。靑盲赤眼。並宜服之。爲末。每服方寸匙。

上編﹨卷七食物

菠

﹝柔滑﹞通利腸胃熱毒菠﹝專入腸胃﹞。出自西域。﹝頗稜國。誤呼菠。﹞何書皆言能利腸胃。蓋因滑則通竅。菠質滑而利。凡人久病大便不通。及痔漏閉塞之人。宜咸用之。又言能解熱毒酒毒。蓋因寒則療熱。菠气味旣冷。凡因癰腫毒發。並因酒濕成毒者。須宜用此以服。且毒與熱。未有不先由胃。而始及腸。故藥多從甘入。菠旣滑且冷。而味又甘。故能入胃淸解。而使其熱與毒盡從腸胃而出矣。然此服之過多。爲害不淺。張璐云。凡菜蔬皆能疏利腸胃。而菠冷滑尢甚。又曰。多食令人腳弱。發腰痛。動冷气。與魚同食。發霍亂。則知此卽可以供蔬。而用又當斟酌於其中也。﹝北人多食肉面。食此則平。南人多食魚鱉水米。食此則冷。﹞

上編﹨卷七食物

苦菜

﹝柔滑﹞解心胃大腸熱苦菜﹝專入心胃大腸﹞。稟气至陰。故味苦寒而不溫。而經所列病癥。有言能治五臟邪气者。

邪熱客於心也。胃痺渴熱中痰者。熱在胃也。腸者。熱在大腸也。惡瘡者。熱瘀傷血肉也。苦寒總除諸熱。故主之也。熱去則神自淸。故久服安心益气。聰明少臥也。耐饑耐寒。輕身不老者。總言其熱去陰生。心安气益之神功也。此與苦苣同爲一物。而形色稍異。治與苦苣相同。﹝宗曰。苦苣搗汁。敷疔瘡殊驗。靑茵陰漧。以備冬月。爲末水調敷之。雜記云。凡病痔者。宜用苦苣菜。或鮮或幹。煮至熟爛。連湯置器中。橫安一板坐之。先燻後洗。

冷卽止。日洗數次。屢用有效。﹞但脾胃虛人切忌。﹝張機曰。野苣不可共蜜食。令人作肉痔。士良曰。蠶蛾出時不可取。令蛾子靑爛。蠶婦亦忌食之。﹞

上編﹨卷七食物

白苣

﹝柔滑﹞開胸利膈通腸滑胃白苣﹝專入腸胃﹞。有似萵苣。﹝葉有白毛。折有白汁。﹞味苦气寒。無毒。故治亦載開胸利膈。通腸滑胃。然冷气人食之。其气益冷。產後食之。寒入小腸而痛甚迫。與酪酥同食。則能生虫之爲害耳。

上編﹨卷七食物

萵苣

﹝柔滑﹞除胸膈腸胃濕熱水道不通萵苣﹝專入腸胃﹞。由於白萵國來。故以萵名。味苦气冷。微毒。﹝萵苣虫不敢近。蛇虺觸之。則目瞑不見物。人中其毒。以薑汁解之。紫萵苣有毒。入燒煉用。江南人鹽曬壓實。以備方物。名萵苣筍。﹞治專通經達絡。利水通道。解毒殺虫。凡人病因熱濕。而見胸膈塡脹。

眼目昏暗。乳汁不通。小便閉塞等癥。用此治無不效。如乳汁不通。則用萵苣菜煎酒以服。

小便不解及或尿血。則用萵苣菜搗敷臍上。沙虱水毒。則用萵苣菜搗汁以塗。蚰蜒與虫入耳。則用萵苣菜搗汁以滴。及或和雄黃等分爲丸。蘸油入耳以引之類。凡此因其味苦。苦則能以降气。因其气寒。寒則能以解熱故耳。至書旣言治能明目。而又言其多食則使人目昏。無非因其熱極傷目。則目得此以明。過服生寒。而目不明。則目又得因此而暗。無他義也。子能下乳利水。並治陰腫。痔漏下血傷損作痛。功與萵苣菜略同。

上編﹨卷七食物

菜

﹝柔滑﹞解時行諸熱毒菜﹝專入腸胃﹞。卽俗所言菜者是也。味苦而甘。大寒體滑微毒。﹝禹錫曰。气平。﹞

考書言此搗汁以飲。能治時行壯熱。及解風熱諸毒。夏月以菜作粥。及或搗汁。亦能解熱治毒。止痢止血生肌。搗葉以敷禽獸諸傷灸瘡。此皆以寒療熱之法耳﹗若使脾虛人服之。則有腹痛之患。气虛人服之。則有動气之憂。與腸滑人服之。則有泄瀉之虞。至云治能補中理脾。皆是書中語欠分辟。徒以啟人妄用之階。非實義也。莖燒灰淋汁洗衣。潔白如玉。

上編﹨卷七食物

匏瓠

﹝瓜菜﹞降气利水通淋消疸解心肺熱邪匏瓠﹝專入心胃大小腸。兼入肺﹞。種類。其形有大有小。有長有短。其味有甜有苦。﹝錦囊曰。長大如東瓜者名瓠。矮似西瓜者名匏。腰細頭銳者名葫蘆。柄直底圓者名瓢子。爲菜瓠。

有苦甜二種。甘者大。苦者小。又曰。或以雞糞壅之。甘或變爲苦耳。﹞其性有平有寒。﹝甘多平。苦多寒。﹞其用有利有害。利則不但可作器用。﹝時珍曰。壺匏之屬。旣可烹。曬又可以爲器。大者可爲甕蓋。小者可爲瓢樽。爲腰舟。可以浮水。爲笙可以奏樂。膚瓠可以養豕。犀瓣可以澆燭。其利溥矣﹗﹞且能下水降气。利水通道。以治淋閉疸黃。面目浮腫之癥。﹝腹脹黃腫。用亞腰壺蘆連子燒存性。每服一个。食前溫酒下。不飲酒者白湯下。十餘日見效。又用汁滴鼻內。卽來黃水。﹞入心與肺。以除煩熱消渴之癥。﹝服丹石人最宜。﹞燒灰存性研末。以擦腋下癭癅之癥。﹝長柄葫蘆最佳。﹞搗葉爲茹。孫思邈稱其甘平。可以耐饑。花須陰漧。李時珍指其煎湯可以解毒稀痘。﹝經驗方。七八月取壺蘆須如環子腳者。陰漧。於除夜煎湯浴小兒。可以免痘。﹞至子則能入腎以治諸般齒病。及或目翳鼻塞。﹝齒齦或腫或露。

齒搖疼痛。用八兩同牛膝四兩。每服五錢。煎水含漱。日三四次。鼻塞血翳肉。用子煎汁以治。﹞此皆有利之處。蓋天生此一物。以爲暑時必用之需也。其言有害之處。亦復不少。扁鵲云。患虛脹者不得食之。食則患永不瘥。苦者尢傷胃气。不可輕試。凡苦寒藥皆能伐胃。

不獨此也。本經治大小浮腫。又雲下水令人吐。大傷中气。今人治黃膽水气。大小便不通。

或浸火酒飯上蒸。或實糖霜存性。必暴病實病。庶可劫之。若久病胃虛誤服。必致吐利不止。往往致斃。可不愼歟﹖

上編﹨卷七食物

南瓜

﹝瓜菜﹞助濕脹脾滯气南瓜﹝專入脾胃腸﹞。味甘气溫。體潤質滑。食則令人气脹濕生。故書載此品類之賤。

食物之所不屑。凡人素患香港腳。於此最屬不宜。服則濕生气壅。黃膽濕痺。用此與羊肉同食。則病尢見劇迫。惟有太陰濕土口渴舌漧服。差見其有益耳。至經有言補中益气。或者津枯燥涸。

得此津回气復。以爲補益之自乎﹗否則於理其有不合矣。

上編﹨卷七食物

茄子

﹝瓜菜﹞解熱散血寬腸利气茄子﹝專入腸胃﹞。性稟地陰。外假陽火。皮赤肉白。陽包乎陰。花實香紫。故書載治寒熱髒癆。並或散血止痛。寬腸利气。然味甘气寒。質滑而利。服則多有動气。生瘡損目。腹痛泄瀉之虞。孕婦食之。尢見有害。此瓜菜中無益之物也。﹝李延飛曰。秋後食此損目。生生編云。女人服此。能傷子宮。宗曰。冷人食此。動气發瘡及痼疾。﹞蒂治腸風下血。及擦癜風。﹝時珍曰。治癜風用茄蒂燒灰。同硫黃末擦之。取其滲血也。﹞花治金瘡牙痛。﹝燒灰塗痛處。﹞根及枯根葉。皆治凍瘡皴裂。煮湯漬之。

上編﹨卷七食物

胡瓜

﹝瓜菜﹞淸暑熱利水道胡瓜﹝專入脾胃大腸﹞。气味甘寒。服此止能淸熱利水。別無裨益。故北人坐炕。用此以爲席珍。南人值暑。用此以爲供蔬。並或咽喉腫痛。用此入藥以爲吹消。﹝用老黃瓜去子。以芒硝塡滿。陰榦爲末。每以少許吹之。﹞枚瘡火眼。用此納硝刮粉以爲點搽。湯火傷灼。用此掐碎入瓶取水以爲刷敷。水病肚脹。用此連子醋煮空心以爲投服。小兒熱痢。用此同蜜以爲投治。皆以取其甘寒解毒之意。然使髒寒气陰。復則能以動气發熱作瘧。且發香港腳生瘡。小兒過服。尢易作瀉生疳。不可不愼。葉則苦平小毒。能治小兒閃癖。﹝一歲用一葉。生攪汁服。得吐下良。﹞

上編﹨卷七食物

苦瓜

﹝瓜菜﹞生用苦寒解心肺煩熱苦瓜﹝專入心肝肺﹞。卽錦荔枝。其種有長有短。何書載言用長。宜取靑皮去子。煮肉充蔬。

蓋謂生則性寒。熟則性溫。用此生靑性寒。以爲除熱解煩。淸心明目之品。何書又言用短。

宜待熟赤取子爲食。蓋謂其子苦甘。內藏眞火。用此性熱。以爲壯陽益气之功。共此一味。

而生熟不同。寒熱迥別。故其所用。其亦各有別如此。

上編﹨卷七食物

越瓜

﹝瓜菜﹞解毒利便通腸助冷越瓜﹝專入腸胃﹞。卽稍瓜。以瓜本生於越。故以越名。今湖州等處亦有。服之於人無益。但取味甘性寒。能解酒毒。利小便。燒灰敷吻瘡。及陰莖熱瘡而已。若多食之。則令人心痛腹痛。泄瀉癥結。腳弱不能以行。並天行病後食之。能以發病。與於胡瓜之性。恍惚相似。皆爲通腸助冷之品也﹗小兒尢不可食。

上編﹨卷七食物

甜瓜

﹝﹞解暑熱內伏作痢甜瓜﹝專入心胃﹞。暑月解止渴之品也。味甘性寒。有毒。凡人因於暑熱內伏。癥見膿血惡痢。痛不可忍。須以水浸甜瓜數枚。食之卽愈。若瓜經日曝。其寒尢甚。故書有言瓜寒於曝。

油冷於煎。卽是此意。但此陽气素盛。亦宜少食。若使脾胃素冷。服之則有瘧痢疸黃。動气反胃。陰下生癢生瘡。發熱作脹之變。須用鹽花少許。麝香與酒則解。香港腳癥癖。食之患永不除。瓜蒂專主湧吐。已詳吐散部內。但有兩鼻兩蒂者殺人。皮可取收作羹。或蜜收曬爲果。

上編﹨卷七食物

絲瓜

﹝瓜菜﹞解風寒瀉熱蠱毒畱滯經絡絲瓜﹝專入經絡。兼入腸胃﹞。性屬寒物。味甘體滑。其瓜經絡貫串。房隔連屬。凡人風痰濕熱。蠱毒血積。畱滯經絡。發爲癰疽。瘡瘍崩漏。腸風水腫等癥者。服之立能有效。以其通經達絡。無處不至。小兒痘出不快。用此近蒂三寸。連皮燒灰存性爲末。沙糖水調服。並可以敷腳腫。鼻淵時流濁水。用此瓜藤近根三寸。燒灰存性爲末。酒服方寸匙亦效。小兒預防出痘。於立冬後。用小絲瓜。入朱砂服之。亦應。皆以借其寒滑通達之性耳。但過服亦能滑腸作泄。故書有言。此屬菜中不足食之。當視髒气以爲可否也。葉搗汁生服。可解一切蛇傷之毒。滓患處亦佳。

上編﹨卷七食物

冬瓜

﹝瓜菜﹞利水消腫解熱冬瓜﹝專入腸胃﹞。味𨿽甘淡。性甚冷利。故書所述治效。多是消腫定喘。﹝楊氏家藏方治十種水气浮腫。用大冬瓜一枚。切蓋去瓤。以赤小豆塡滿。蓋合簽定。以紙筋泥固濟。幹用糯糠兩大籮。入瓜在內。煨至火盡。取出切片。同赤小豆焙榦爲末。糊丸。每服七十丸。煎冬瓜子湯下。日三服。小便利爲度。﹞止渴。及治癰腫熱毒。﹝切片敷上。熱則易之。﹞壓丹石毒。然惟臟腑有熱者最宜。若虛寒腎冷。久病滑泄。及水衰气弱體瘦。服之則水气益泄。而有厥逆滑脫燥渴之虞矣﹗汪昂旣言性能止渴消腫。而又謂性不走。服甚宜人。是何自相予盾耶﹖子能補肝明目。﹝凡藥中所用瓜子者。卽是此物。﹞瓜皮可作面脂。﹝以色白故。﹞

上編﹨卷七食物

醬瓜

﹝造釀﹞解腎熱消腸胃燥瓜本寒物。﹝卽菜瓜別種。其形如枕。生時剖開腌曬。藏以供蔬。熟則肉松不肥。故不可作蔬食。﹞經醬腌曬。﹝專入腸胃。兼入腎。﹞气不甚溫。按書有言味鹹而甘。性寒有毒。治利腸胃。止消渴。不可多食。其說非謬。蓋以醬經蒸罨。濕熱內積。毒自克有。瓜性甘寒。加以醬入。則寒反得下達。是以渴熱之癥。得此則消。腸胃之燥。得此則潤。且其長於利口。

而致日服不厭。則濕又得內積而成。而寒又得因是而生。故又戒其宜節。而不可以多食。以致病生於不測中也。

上編﹨卷七食物

芋子

﹝柔滑﹞潤腸胃澤肌膚芋子﹝專入腸胃﹞。種類甚多。﹝芋有六種。靑芋紫芋眞芋白芋連禪芋野芋。野芋名老芋。

形葉相似。如一根。有大毒。並殺人。不可食。一名土芝。一名蹲鴟。有水旱二種。水種者味勝。其莖作羹甚美。浙人取羹作餳。名曰烏花餳。時珍曰。芋不開花。或七八月有開者。抽莖生花。黃色。旁有一長萼護之。如半邊蓮花之狀也。﹞據書述其功能。有言生用則可以治腹中癖气。﹝用生芋子一斤壓破。酒五斤漬二七日。空腹。每飲一斗神良。﹞頭上軟癤。﹝用大芋搗敷卽幹。﹞熟用則充饑澤膚。﹝十月後曬漧收之。冬月食不發病。但有小毒。須以姜同煮過。換水再煮。方可食之。﹞解毒稀痘。﹝小兒食之良。﹞冷啖則能止渴生津。癢熱除煩。通腸開結。和血。食則能下气寬中。煮汁產婦食則能破血通瘀。及浴身上游風。燒灰則能以治瘡冒風邪。﹝腫痛。用芋燒灰敷之。幹卽易。﹞然此生則喉。熟則滑滯。﹝性滑則可以下石毒。﹞故書載此多食則不免有動气發冷泄瀉。及難克化之獘矣﹗若在芋葉與莖。味辛冷滑。

功能除煩止瀉。療妊娠心煩迷悶。胎動不安。並敷蛇虫癰腫毒痛。痘瘡潰爛成瘡。﹝用莖燒灰敷痘瘡無瘢。用芋苗曬漧。燒存性研搽。愼微曰。沈括筆談云。處士劉陽隱居王屋山。見一蜘蛛爲蜂所螫墜地。腹鼓欲裂。徐卽入艸嚙破芋梗。以瘡就嚙處磨之良久。腹消如故。自後用治蜂螫有驗由此。﹞野芋形葉與芋相似。芋種三年不采成。亦能殺人。食之宜用土漿糞汁大豆汁以飲。

上編﹨卷七食物

諸筍

﹝柔滑﹞諸筍解腸胃熱毒及化皮裏膜外痰諸筍﹝專入腸胃﹞。味甘微寒無毒。按筍𨿽載品類甚多。如竹筍﹝卽中母筍。﹞能治消渴風熱等癥。淡竹筍气味甘寒。能除痰熱狂燥。頭痛頭風。顚僕驚悸等癥。桃竹筍有小毒。﹝出廣中。皮滑而黃。犀絞瘦骨。四寸骨節。可以爲席。﹞能治六畜瘡中蛆等癥。刺竹筍﹝時珍曰。

生交廣中。叢生。大者圍二尺。枝節皆有刺。夷人種以爲城。伐竹爲弓。根大如車輻。一名芭竹。﹞气味甘苦。微有小毒。食之令人落髮。酸筍﹝出粵南。筍大如臂。摘至。用沸湯泡去苦水。投冷井水中浸二三日。取出。縷如絲繩。醋煮可食。好事者提入中州。成罕物云。﹞气味苦涼無毒。食之令人止渴解酲。利膈。蘆筍气味甘溫。能治噎膈煩悶不食等癥。然總多食助冷動气。以甘則气壅。而寒則發人冷癥。惟素患有痰疾在於皮裏膜外者。得此則愈。如竹瀝同姜。可以治人痰疾之意。他筍其味皆甘。惟苦竹筍則苦。食之可以治人气逆而不作壅。

以苦主於下气故也。況筍初食難化。而脾虛尢甚。﹝一小兒食幹筍三寸許。噎於喉中。壯熱喘粗如驚。服驚藥不效。後吐出筍。諸癥乃定。其難化也如此。﹞久食則腸受刮。﹝時珍曰。

解。蘄州等處竹筍。气味苦韌食尢不美。﹝如蘄州叢竹。匡廬扁竹。澧州方竹。嶺南竹竹月竹之類。﹞但世猥用竹筍以發痘瘡。其害匪輕。筍味多。最戟人喉。服須先以灰湯煮過。再煮乃良。或以薄荷數片同煮。亦去味。惟有冬筍生冬而土不出。陽气未泄。故食則能通脈利竅。凡吐血衄血血滯不通之癥。皆可授服。痘瘡不出。取尖同米煮粥食之良。泄瀉者忌。筍性味亦然。幹筍淡片。利水豁痰消腫。

上編﹨卷七食物

李

﹝五果﹞斂骨節間癆熱不治李﹝專入肝。兼入腎﹞。以李名多子故也。時珍曰。李木其子大者如杯如卵。小者如彈如櫻。

其味有甘酸苦澀數種。其色有靑綠紫朱黃赤縹綺紫灰胭脂靑皮之殊。其形有牛心馬肝柰李杏李水李離核合核無核匾縫之異。其產有武陵房陵諸李。早則四月熟。遲則十月十一月熟。故味甘而酸。或苦而澀。而性微溫。﹝苦澀者不可食。不沈水有毒不可食。﹞素問言李味屬肝。

故治多在於肝。正思邈所謂肝病宜食李之意也。中有痼熱不調。骨節間有癆熱不治。得此酸苦性入。則熱得酸則斂。得苦則降。而能使熱悉去也。且書旣言除熱。而書又言多食令人臚脹。及發虛熱。蓋因凡物生則難化。熟則易消。李屬生硬之物。多食則物在胃不克。故又轉爲臚脹發熱之病矣﹗推之書言溫暑食李則能以發痰瘧。合雀肉與蜜食則能以損五臟。合漿水以食則能以化霍亂。並服術人不可與食。無非李屬濕物。少食則宜。多食則痰與熱俱聚。單食而不雜以濕熱之物。猶可多食。而更合以濕熱之物。則食烏見其有可乎﹖故但指其勿食。正以使人自思可耳。

上編﹨卷七食物

靑桃

﹝五果﹞生熱發毒靑桃﹝專入肺﹞。肺家果耳。然卻列此爲下。以桃味甘而酸。性熱微毒。故書皆載食則使人發熱生癰作瀉。膨脹成淋。及發丹石之毒。與鱉同食。則使人心痛不休。與服白術人則忌。究其主治。止有作脯可益顏色一語。他無有及。則知桃性固熱。生食而桃不化。其熱益甚。安得有利無害。而不見有滿脹發熱發毒生瘡之病乎﹖冬桃差勝。可解癆熱。

上編﹨卷七食物

靑梅

﹝五果﹞開胃通膽生津止渴靑梅﹝專入肝膽胃﹞。花開於冬而熟於夏。張璐謂此得木全气。故其味最酸而入膽耳。

人之舌下有四竅。兩竅可通膽液。食則通膽。使液外出。類相感也。酸主收。故治皆主酸收之病。

如本經所言下气除熱煩滿。安心止肢體痛是已。然惟藏久則佳。若靑梅則凝澀滯气。非偏枯不仁等癥所宜用也。梅之種類甚多。惟榔梅最勝。相傳眞武折梅枝插榔樹株而誓曰。吾道若成。花開果實。其種從均州太和山來。卽楡樹中之一種。其梅如杏。而松脆異常。故近世謂之消梅。食之開胃生津。淸神安睡。乃榔樹之本性也。然多食亦能凝血滯气。當細審食可耳。

上編﹨卷七食物

楊梅

﹝山果﹞

楊梅﹝專入心。兼入肝脾心胞﹞。體赤入心。味酸入肝。及甘入脾。故書載爲心家血分之果。

兼入肝脾心胞。又載性溫而熱。﹝張璐曰溫。銑曰熱。﹞能治心煩口渴。消熱解毒。且於鹽藏。則能止嘔除吐。燒灰則能斷痢。若或多食。則有損傷動血致衄之虞。緣人陰虛熱浮。气血不歸。淸之固屬不能。表之更屬不得。惟借此爲酸收。則於浮熱可除。煩渴可解。並或因其過食而致。見有損傷動血之變矣。設使熱從實致。則食此味必不能效。熱果因於淸涼可解。

則食此味必不見燥。又曷爲而有燥熱損傷之戒乎﹖性熱之說。於此可徵。根皮煎湯。能解砒毒。燒灰油調。塗湯火傷。核仁療香港腳。然須多食。以桶漆拌核。爆卽自裂也。

上編﹨卷七食物

栗

﹝五果﹞溫腎固胃寬腸栗﹝專入腎。兼入腸胃﹞。腎之果也。味鹹性溫。體重而實。故能入腎而補气。凡人胃气虧損。

而見腰腳軟弱。並胃气不充。而見腸鳴泄瀉。服此治無不效。﹝弘景曰。相傳有人患腰腳弱。往栗樹下食數升。便能起行。此是補腎之義。﹞然須風漧。連液吞咽爲佳。﹝時珍曰。風漧之栗。勝於日曝。而火煨油炒。勝於蒸煮。﹞作粉爲食。勝於菱芡。若使栗不風漧。或生水气未除。食則助濕髮气生虫。蒸煮炒熟。食則壅气滯膈。而於風水之人尢忌。小兒多食。令齒不生。栗楔系栗中瓣。能療筋骨風痛。冷積疾癖。生嚙可罨惡刺。出箭頭。敷瘰腫毒痛。栗﹝卽肉上薄皮。﹞燒灰存性。能治骨鯁在喉。吹入卽下。栗殼煮汁。能治反胃消渴。

栗球﹝卽外刺包。﹞煮汁。洗火丹毒腫。栗花能治瘰。栗樹皮煮汁。可洗沙虱溪毒。並丹毒瘡毒。栗根酒煎。能治偏墜腎气。皆以取其下气解毒之功耳。

上編﹨卷七食物

橄欖

﹝夷果﹞入肺胃生津止渴解酒魚諸毒橄欖﹝專入肺胃﹞。稟受土陽。其味先酸後甘。气溫無毒。肺胃家果也。性能生津止渴。

酒後嚼之最宜。故書載能以解酒毒。人服河豚魚肝及子迷悶至死。取此煮汁卽解。故書又載能解諸魚之毒。﹝魚食橄欖渣卽斃。又用橄欖木作楫。其魚撥著。卽皆浮出。﹞及治魚骨之鯁。﹝橄欖嚼汁卽下。無橄欖用核研末。急流水調下亦效。﹞至於痘瘡不起。並痘抓碎成瘡。﹝煮食托瘡解毒。磨汁塗滅瘡痕。﹞腸風下血。﹝橄欖燒灰。存性研末。每服二錢。米飲調下。﹞耳足凍瘡。﹝橄欖木研末。油調以塗。﹞初生胎毒。﹝集效方小兒落地時。用橄欖一个燒研。朱砂五分。和勻。嚼生脂麻一口。吐唾和藥。絹包如棗核大。安兒口中。待咂一个時辰。方可與乳。此藥取下腸胃穢毒。令兒少疾。及出痘稀少也。﹞唇裂生瘡。﹝橄欖炒研。豬脂和塗。﹞

牙齒風疳。﹝膿血有虫。用橄欖研。入麝香少許。貼之。﹞下部疳瘡。﹝用橄欖燒存性研末。

油調敷之。或加孩兒茶等分。﹞陰腎腫等癥。﹝橄欖核荔枝核山楂核等分。燒存性。研末。

每服二錢。空心。茴香湯送下。﹞無不用此皆效。以其具有溫行酸斂之性耳。但此性專搜滌胎毒。過服則有嘔吐泄瀉之虞。性專聚火澀气。寒嗽用之得宜。熱嗽則不免有熱气上蒸之獘也。

上編﹨卷七食物

枇杷

﹝山果﹞潤肺下气和脾枇杷﹝專入脾肺。兼入肝﹞。脾家果也。味甘而酸。色黃。據書載其極熟。則有止渴下气潤五臟之功。生食則有助肝伐脾之力。食之令人中滿泄瀉。且指其性曰平曰溫。又指其性曰寒。

皆屬有意。緣此稟受𨿽溫。而質多挾水濕。於熟時取食。則內水气漸消。熱气漸平。而有下气潤髒之功。若使未至熟取而卽用此爲食。則物水气未化而有寒中脹滿泄瀉之虞。與酸气未收而有扶肝抑脾之害。此書之所謂旣溫。而又謂其性平性寒者是也。但於席品之中。用其極熟。佐此以解酒熱。最爲得宜。若使中寒气壅。𨿽曰佐以解酒。則又當知所忌耳﹗葉另詳於上編。

上編﹨卷七食物

花生

﹝蔓艸﹞舒脾潤肺花生﹝專入脾肺﹞。味甘而辛。體潤气香。性平無毒。按書言此香可舒脾。辛可潤肺。

果中佳品。誠佳品也。然云炒食無害。論亦未周。蓋此气味𨿽純。旣不等於胡桃肉之熱。復不類烏芋菱角之涼。食則淸香可愛。適口助茗。最爲得宜。第此體潤質滑。施於體燥堅實則可。施於體寒濕滯。中气不運。恣啖不休。保無害脾滑腸之獘乎﹖仍當從其體气以爲辧別。則得之矣。

上編﹨卷七食物

烏芋

﹝水果﹞破肝腎堅積及毀銅器烏芋﹝專入肝腎大腸﹞。止一水果。﹝卽荸薺。﹞何書皆言力能毀銅。﹝銅錢同烏芋嚼之。

其錢卽化。﹞破積攻堅。﹝金鎖丸中治五膈。用黑三稜者。卽此物也。﹞止血。﹝大便下血。用荸薺搗汁大半鐘。好酒半鐘。空心溫服。三日見效。﹞治痢。﹝下痢赤白。五月五日取完好荸薺。

洗淨。於瓶中入好燒酒浸之。封固。遇患取一二枚細嚼。空心酒下。﹞住崩。﹝鳧茈一歲一个。燒存性。研末。酒服之。﹞擦瘡。﹝小兒口瘡。用此燒灰末滲。﹞解毒發痘。﹝痘瘡幹紫。不能起發。同地龍搗爛。入白酒釀紋服卽起。﹞淸聲醒酒。其效若是之多。蓋以味甘性寒。則於在胸實熱可除。而諸實脹滿可消。體黑則以力善下行。而諸血痢血毒可祛。是以冷气勿食。食則令人每患香港腳。熱嗽勿用。用則於人有集火气之爲害耳。

上編﹨卷七食物

橘穣

﹝山果﹞生痰助气解熱橘穣﹝專入肺胃﹞。與皮。共屬一物。而性懸殊。橘皮味辛而苦。而橘穣則變味甘而酸也。皮有散痰開痰理气之功。而穣則更助痰作飲。及有滯气之害也。﹝進賢縣胥簡章之女秀英。忽气喘促至極。眼翻手握。已有莫主之勢。繡診其脈。右關浮滑而弦。知有痰气與寒內結。

姑以老姜取汁先投。不超時而胸卽開。气卽平。後詢其故。知食橘穣起也。﹞至書有言能治消渴開胃。並除胸中膈气。此爲內熱亢極。胃气不寒者而言。若使水虧脾弱。發爲咳嗽。而日用此恣啖。保無生痰助气之獘乎﹖今之虛癆好食此物。類多受害。人特習而不察耳。但用蜜煎作果佳。

上編﹨卷七食物

菱角

﹝水果﹞生止胃渴熟滯腸胃菱角﹝專入腸胃﹞。種類𨿽多。﹝汪昂曰。有三角四角老嫩之殊。武陵記曰。三角四角者爲菱。兩角者爲。花隨月而轉。﹞气滯則一。卽書有言安中消水。止渴解酒。療瘧治痢。及有紅瀉白補。生降熟升之說。然亦止供食品。而於治療則無。且於過食則有腹滿塡脹。損陽痿莖之虞。必取麝香生薑吳茱萸作湯。及或沈香磨汁以導。是亦味甘性寒。助濕增滯之一證也乎﹖性平之說。似不足信。

上編﹨卷七食物

香蕈

﹝芝楊﹞益胃進食香蕈﹝專入胃﹞。食中佳品。凡菇稟土熱毒。惟香蕈味甘性平。大能益胃助食。及理小便不禁。蓋此本於桑楮諸木所出。得受桑楮余澤而成也。﹝有種出於深山爛楓木上。小於菌而薄。

黃黑色。味甚香美。﹞然此性極滯濡。中虛服之有益。中寒與滯食之不無滋害。取冬產肉濃細如錢大者良。

上編﹨卷七食物

木耳

﹝芝楊﹞解腸胃熱毒成痔木耳﹝專入大腸胃﹞。生非一木。良枯莫辧。﹝權曰。蕈耳古槐桑樹上者良。柘木者次之。

其餘樹木多動風气。發痼疾。令人肚下急。損經絡背膊。悶人。藏器曰。木耳從下過者有毒。

楓木上生者令人笑不止。采歸色變者有毒。夜有光。欲爛不生虫者。並有毒。須生搗冬瓜蔓汁解之。﹞據書所載。能治痔瘡腫。崩中漏下。﹝用此炒黑爲末。酒調方寸匙服。﹞眼流冷淚。﹝用木耳燒存性。木賊一兩。爲末。每用二錢。以淸米泔煎服。﹞血注腳瘡。﹝用桑耳楮耳牛屎菇各五錢。胎發灰男用女女用男三錢。研末。油和塗之。或幹塗。﹞血痢下血。﹝用木耳炒研五錢。酒服。﹞一切牙痛等癥。﹝用荊芥等分。煎湯頻洗。﹞然性稟陰濕。生於枯木。徒有衰精冷腎之害。而無溫脾益胃之功也。本經言其益气不饑。輕身彊志。恐譽詞耳。豈眞謂哉﹖

上編﹨卷七食物

蘑菇

﹝芝楊﹞淸膈化痰蘑菇﹝專入腸胃肺﹞。本於桑楮諸木。埋於土中。澆以米泔而生。味甘气寒。﹝正要曰。

有毒。李時珍曰。無毒。﹞色白。柔軟中空。狀如未開玉簪花品。又有形如羊肚蜂窠眼。故又有別其名曰羊肚菜。味甘如雞。故又有別其名曰雞腿菇。皆與香蕈諸菇同爲一類。但香蕈色白而平。蘑菇則色白而寒也。香蕈能益胃气不饑。及治小便不禁。蘑菇則能理气化痰。而於腸胃亦有功也。然皆體潤性滯。多食均於內气有阻。而病多發。不獨蘑菇然也。

上編﹨卷七食物

雉

﹝原禽﹞治蟻下痢然終有毒害人雉﹝專入心。兼入胃﹞。由異气所感。靈蛇所變。不得山川之气。遂其飛騰。則得滄溟之气。恣其吞吐。是與虹出沒無異。時珍云。雉屬離。雞屬巽。故凡雞煮則冠變。雉煮則冠紅。飛必先鳴。食多虫蟻。此𨿽食品之貴食。可補中益土。﹝雉應胃土。﹞及治蟻下痢。然終性熱有毒。故書言其八九兩月可食。春夏不可食者。以其雉食虫蟻。及與蛇交變化有毒也。

發痔發瘡發痢。與家雞子同食。令人發疰。周身疼痛者。謂其雉食虫蟻有毒。兼性暴烈有火也。但書旣言發痢發痔。而書又曰可治蟻與痢。亦以雉素好食蟻。故可以制蟻而治其毒耳。

上編﹨卷七食物

雁

﹝水禽﹞通利血气雁﹝專入肺。兼入肝腎﹞。狀考之時珍。謂有蒼白二種。今人以白而小者爲雁。大者爲鴻。蒼者爲野鵝。亦曰鳥。爾雅謂之也。雁有四徳。寒則自北而南。止於衡陽。熱則自南而北。歸於雁門。其信也。飛則有序。而前鳴後和。其禮也。失偶不再配。其節也。夜則羣宿而一奴巡更。晝則銜蘆以避繪繳。其智也。而捕者豢之爲媒。以誘其類。是則一愚矣。故雁謂之信鳥。人不宜食。道家謂之天厭。味甘气平。其性通利血气。故能補癆瘦。逐風攣。

﹝取肉炙熟以貼。﹞多服長毛髮生須。久服壯筋骨助气。昔黃帝制指南。於雁脛骨空中制鍼。

取其能定南北。但覓之不易。後人於鯉魚腦中制之。以其性專伏土。定南北不移。可定水土之方向也。﹝今又傳用午時稻花水煮。子時荷花水煮以定南北。﹞取雁。南來時瘦不可食。北向時乃肥。可取之。

上編﹨卷七食物

鵝

﹝水禽﹞膩滯壅發之品鵝﹝專入脾。兼入肝肺﹞。肉按書有言味甘性平。有言味辛性涼。有言气味俱濃而毒。

有言服則解熱解毒。有言服則發風發瘡發毒。持論不同。臆見各一。究之味甘不補。味辛不散。體潤而滯。性平而涼。人服之則可以解五臟之熱。及於服丹之人最宜者。因其病屬體實气燥。

得此甘平以解之也。煮汁能止渴者。以其肉多肥膩而壅不渴之意也﹗發風發瘡發毒。因其病多濕熱。得此濕勝气壅外發熱出者意也。是以鵝體之潤。在膏與。﹝卽鵝尾之肉。﹞可以潤皮膚而合面脂。灌孔耳而治卒聾。塗皺裂而消癰毒。在涎可以入喉而治谷芒。一皆體潤和燥之力。卽卵气味甘溫。可以補中益气。而猶有多食發疾之戒。非性屬膩滯。曷爲其有是乎﹖血兼熱飲。可治血膈吐逆不食病根。非是以血引血之意乎﹖血與毛可治射工之毒。﹝異物志云。邕州蠻人選鵝腹毳毛爲衣被絮。柔暖而性冷。嬰兒尢宜之。能辟驚癇。﹞非鵝能食此蠱以物制物之意乎﹖﹝弘景曰。東川多溪毒。養鵝以辟之。又曰。鵝未必食射工。蓋以威相制耳。禽經云。鵝飛則蜮沈。蜮卽射工也。﹞屎可以治小兒鵝口瘡。﹝自內生出可治。自外生入不可治。治用食艸白鵝下淸糞濾汁。入沙糖少許搽之。或用雄鷄糞眠倒者燒灰。入麝香少許搽之。並效。﹞及敷蛇咬之毒。非藉穢以入穢解毒之意乎﹖膽可以解熱毒痔瘡。﹝白鵝膽二三枚取汁。入熊膽二分。片腦半分。研勻。磁器密封。勿令泄气。用則手指塗之。立效。﹞

非其鵝性不溫而膽亦能潤燥之意乎﹖凡此所見治略。皆有義存。不可僅執是溫是冷之說。

以致忘其主腦也。﹝藏器曰。蒼鵝食虫。主射工毒爲良。白鵝不食虫。止渴爲勝。﹞

上編﹨卷七食物

鳧

﹝水禽﹞補中利水鳧﹝專入脾胃。兼入肺腎﹞。卽野鴨。又類鴻雁。夏藏冬見。羣飛蔽日。味甘气平無毒。

其肉肥而不脂。美而易化。凡滯下泄瀉。喘咳上气。失血產後之癥。服此最宜。以其具有補中利水之功也。但在九月以後。立春以前。服之味美。他時不及。血吐挑生蠱毒可服。以血引血之故。同气相應之義也。

上編﹨卷七食物

鷓鴣

﹝原禽﹞解溫瘧蠱毒仍防烏頭半夏苗鷓鴣﹝專入脾胃心﹞。性畏於露。早晚稀出。夜棲於木。葉蔽其身。其性好潔。﹝時珍﹞

常食烏頭半夏苗。故書載其气味甘溫。但有小毒。食之者須防咽喉頭腦腫痛。犯此宜用生薑甘艸解之。﹝類說云。楊玄之通判廣州歸楚州。因多食鷓鴣。遂病咽喉間生癰。潰而膿血不止。寢食俱廢。醫者束手。適楊吉老赴郡。邀診之。曰但先啖生薑一斤。乃可投藥。初食覺甘香。至半斤覺稍寬。盡一斤覺辛辣。粥食入口了無滯礙。此鳥好啖半夏。毒發耳。故以姜制之也。又丞相馮延己苦腦痛不已。太醫吳廷詔曰。公多食山雞鷓鴣。其毒發也。故以甘艸湯而愈。﹞而其功用又言。服此能解嶺南野葛菌子。並溫瘧久病欲死。蠱气欲死。或者無毒得此則犯。有毒得此則解之意也乎﹗﹝蠱亦畏鷓鴣。﹞至書有言服此能利五臟。益心力。令人聰明。猶是冗統之辭。未有確指。無足信也。脂膏塗凍瘡。令不龜裂。自死者勿食。同竹筍食。

則小腹脹。

上編﹨卷七食物

竹雞

﹝原禽﹞殺虫解毒竹雞﹝專入心脾肝﹞。狀如小雞。無尾。性好食蟻。又食半夏苗。故諺有言。家有竹雞啼。白蟻化爲泥。又唐小說有言。崔魏公暴亡。太醫梁新診之曰。中食毒。僕曰。好食竹雞。新曰。竹雞多食半夏苗。命搗薑汁抉齒灌之。遂蘇。則知竹雞其味𨿽甘。其性𨿽平。而亦有食半夏之毒耳。究其主治。止言煮食可以殺虫。並治野雞毒。他無有取。則知竹雞治毒。或者以毒攻毒。與虫畏雞之意。不爾。曷爲其有是耶﹖無毒之說。似不足信。

上編﹨卷七食物

斑鳩

﹝林禽﹞溫補腎肺斑鳩﹝專入肺腎﹞。𨿽屬野味。然味甘性平。治能補腎明目。補肺益气。與於家鴿气味治功。

恍惚相似。是以範汪治目則有斑鳩丸。總錄治目則有錦鳩丸。惟賢則謂斑鳩明目。是卽補腎。腎補而目始明。時珍又謂斑鳩因於益气。故能目明。不獨補腎已也。又云。古者仲春羅氏獻鳩以養國老。仲秋授老者以鳩杖。云鳩性不噎。食之且復助气。則知鳩之明目。是卽補腎補气之治驗矣。鳩血熱飲。可以解毒。屎同夜明沙等分爲末。以吹耳出膿疼痛諸疾。

上編﹨卷七食物

貓

﹝獸﹞治鼠幽僻鬼怪之疾貓﹝專入肝腎﹞。一捕鼠小獸耳。何書開載治療甚多。謂肉作羹。則能以治鼠蠱毒。﹝鼠不論已潰未潰。服之皆驗。蠱毒亦少食貓肉。則蠱不能爲害。﹞頭骨則能以治痘瘡倒靨。﹝倒靨用人貓豬犬四頭骨以治。﹞並多年瘰。﹝不愈。用貓頭蝙蝠各一个。俱撒上黑豆。同燒存性爲末。滲之。幹則油調。內服五香連翹湯取效。﹞走馬牙疳。對口毒發。心下鱉瘕。﹝俱用黑貓頭燒灰存性以服。﹞小兒陰瘡。鼠咬瘡痛。﹝俱用貓頭燒灰敷之。卽瘥。﹞腦用紙上陰漧。同莽艸等分。則能以治瘰鼠潰爛。﹝納於孔中。﹞貓睛。貓舌。貓涎。貓皮與毛。則能以治瘰瀝鼠。﹝如用睛以治瘰鼠。則燒灰合井華水。服方寸匙。用涎治瘰。則刺破以塗。用毛治瘰潰爛。則取肚下毛。鉗鍋內令存性。﹞而毛尢能以治鬢邊生癤。﹝貓頭上毛豬頸上毛各一把。鼠屎一粒。燒研油塗敷之。﹞並鬼舐頭瘡。﹝用貓兒毛燒灰膏以敷。﹞

鼻擦破瘡鼠咬成瘡等癥。﹝皆取貓兒毛燒灰。入麝香少許。唾和以封。﹞貓肝則能以治癆瘵。

﹝用黑貓肝一具。生曬研末。遇朔望五更酒調服之。﹞貓胞衣則能以治反胃吐食。﹝燒灰。入朱砂末少許。壓舌下少許。甚妙。﹞貓尿﹝用姜蒜擦貓鼻卽出。﹞則能以治諸虫入耳。貓屎則能以治痘瘡倒陷。不發寒熱。鬼瘧鼠咬。蠱疰惡瘡等癥。﹝俱用屎燒灰水調以搽。或瘰潰爛。可用貓屎。以陰陽瓦合鹽泥封固過。研末油調以塗。鼠咬成瘡。用貓尿揉之卽愈。蠍螫作痛。用貓屎塗之卽瘥。﹞總以取其貓善搜穴捕鼠。故凡病屬鼠類。有在幽僻鬼怪之處。

而藥難以入者。無不借此以爲主治。猶之虎嘯風生。風痺腫痛之癥。必賴虎骨以治之意。張璐謂貓性稟陰賦。機竊地支。故其目夜視精明而隨時收放。﹝其睛可定時。子午卯酉如一綫。寅申巳亥如盈月。辰戌丑未如棗核也。其鼻端常冷。惟夏至一日則暖。畏寒而不畏暑。

﹞善跳躍而嗜腥生。﹝能畫地卜食。隨月旬上下嚙鼠首尾。皆與虎同。陰類之相符如此。﹞不熟食而能消化生物。一皆風火用事。故書謂其性溫。而味則甘而酸。用以鼠虛損則可。用以鼠內實。則能助濕發熱。若使病從濕至。縱云鼠。猶當審顧。未可書言能治。而不竟爲分別也。取尾長腰短。目如金銀。及上腦多稜者良。

上編﹨卷七食物

鰣魚

﹝魚﹞溫補脾肺鰣魚﹝專入脾肺﹞。生江中者。大而色靑。味極甘美。生海中者。小而色赤。味則稍薄。

皆爲席中所尙。置於暗室之中。則能生光。血非常魚可比。性溫無毒。食能補中益气。而無發毒之慮。較之於鰱。則性稍和。然惟夏時則有。餘月則無。多食亦發疳痼。鱗用香油熬塗湯火傷效。

上編﹨卷七食物

鰱魚

﹝魚﹞溫補脾鰱魚﹝專入脾肺﹞。性最急迫。開水卽跳。與諸魚性絕不相同。味甘性熱。且食諸魚之遺。故書載能補中益气。而又載其多食則有助長濕熱。變生渴熱疥瘡之病也。魚有皂白二種。大者頭大。白者腹腴。皆與鱔魚之性相似。而非食品之所共貴者矣﹗

上編﹨卷七食物

魚

﹝魚﹞溫胃益人魚﹝專入胃﹞。形狀似鰱。而究實不相同。蓋鰱首細而白。而則首大而黑也。鰱則水動而躍。而則水卽動而不躍也。且鰱之美在腹。而之美在頭。鰱之性動而燥。而之性則稍亞於鰱也。﹝時珍曰。爲魚之下品。故有庸常之號。﹞究其所論主治。在鰱謂能補中益气。

﹝鰱性跳躍而上。气主上出。故於气分則補。﹞而謂能溫胃益人。並其所論多食之戒。則亦有動風發瘡發熱之虞。豈鰱二物同爲一類之性乎﹖否則何其適相合矣﹗﹝藏器曰。只可供食品。別無功用。﹞

上編﹨卷七食物

鯇魚

﹝魚﹞

鯇魚﹝專入脾胃﹞。食品味長。江湖與池皆有。以艸爲飼。常與靑鰱混雜。故名曰鯇。

又名曰鯤。﹝時珍曰。鯇因其性舒緩而名。﹞第在池中。則味甘溫無毒。時珍言其暖中和胃。卽是此物。若在江湖所蓄。則飼非盡靑艸。常有穢惡混食。故書又言食能發瘡。但魚性多溫。無論在池在湖。施於陽髒之人。則自發熱動燥。施於陰髒之人。不惟其燥全無。且更鮮有溫和之力矣。食物之宜。當先視人髒气以爲轉移。非獨鯇魚然也。膽味苦寒。能治一切竹木刺在喉中。以酒化二三枚。溫服取吐。卽出。

上編﹨卷七食物

鰷魚

﹝魚﹞溫胃止泄鰷魚﹝專入腸胃心﹞。江湖小魚耳。時珍曰。長僅數寸。形狹如扁。狀似柳葉。鱗細而整。潔白可愛。性愛羣遊。洵小魚中之最善者也。味甘性溫無毒。據書言其主治。有曰暖胃止瀉。

是其性溫之力。又曰煮食已憂。得非性愛羣遊而能使人之憂自已乎﹖於此可見食物之助矣。

上編﹨卷七食物

鱖魚

﹝魚﹞治癆瘵血蠱鱖魚﹝專入脾胃﹞。卽俗所云桂魚者是也。味甘性平小毒。按書言此性最疏利。凡腹內聚有惡血水蠱。服此最屬有效。故於癆瘵最宜。昔有邵氏年十八病瘵。累年不愈。偶服鱖魚而痊。

非其性最疏利。能治惡血虫蠱之意乎。但此有刺十二。以應十二月之數。若人誤受鯁害。

則惟取欖核磨水以解。以魚最畏橄欖故也。尾貼小兒軟癤佳。膽治骨鯁竹木刺入咽喉。不拘大人小兒。或入腹刺痛。服之皆出。﹝臘月收大鱖魚膽。懸北檐下陰漧。遇鯁者。用皂子大。酒碎溫服。得吐則鯁隨涎出。未出再服。以出爲度。酒隨量飲。無不出者。﹞如無鱖魚膽。鯇魚靑魚膽鯽魚膽亦用。

上編﹨卷七食物

白魚

﹝魚﹞利肺水開胃气白魚﹝專入肺胃。兼入肝﹞。味甘气平。形窄腹扁鱗細。頭尾向上。肉有細刺。﹝武王白魚入舟。卽此。﹞功專入肺利水。開胃下气。故金匱治淋。每用白魚同滑石以投。名曰滑石白魚散。取其長以治水。兼助亂髮以破血。血气通調而淋澀止矣。但此性亦滑利。故同棗食脾腎受泄。必致腰有痛楚。脾胃過食不溫。必致飽脹不快。惟有炙食差可。乃或腌或糟。以爲食耳。至書有言補肝明目。調五臟。理十二經絡者。時珍亦謂此屬溢美之辭。未足深信。當以開寶之注爲正。

上編﹨卷七食物

靑魚

﹝魚﹞利水除香港腳目昏靑魚﹝專入肝。兼入脾﹞。味甘性平。色靑。﹝頌曰。狀似鯇而背靑。﹞故書載能入肝通气。入脾利水。凡人因於濕熱下注。而見香港腳疼腫。濕熱上蒸。而見眼目不明。皆當用此調治。以此好啖蜆螺。蜆螺則能利水。故此亦能利水以除香港腳目昏之病也。﹝服術人忌之。﹞然治香港腳服此。必須兼以韭白同投。則內始有溫和之力矣﹗所當合參。味與服石人相反。﹝不可合生胡荽生葵菜豆藿麥醬同食。﹞頭中枕骨。狀如琥珀。磨水可治心腹卒痛。亦可作篦作飲器。解蠱。眼睛汁治注目能夜視。膽另詳於涼血部內。所當合參。

上編﹨卷七食物

鯊魚

﹝魚﹞暖中益气鯊魚﹝專入脾胃﹞。卽南方溪澗中之小魚。非海中鯊魚也。海中鯊魚。本名鮫魚。溪澗沙。

因居沙溝。吹沙而遊。咂沙而食。故以沙名。味甘气平無毒。究其主治。止曰暖中益气。因其味甘性平而然。服之可使中气溫和。無有虧損。非雲中气虛極。必得此魚以作治療也。

上編﹨卷七食物

紙魚

﹝魚﹞養中和胃紙魚﹝專入脾胃﹞。卽書所云殘魚者是也。气味甘平。不入治療。據書止言出於蘇松浙江。

大者不過三四寸。身圓無鱗。潔白如銀。小者尢勝。鮮食最美。曝漧亦佳。作羹食之。可以寬中健胃。而無油膩傷中之患。

上編﹨卷七食物

石斑魚

﹝魚﹞服之有毒令人頭痛泄石斑魚﹝專入�﹞屬毒物。凡服之者。無不謂患頭痛作泄。蓋此生於南方溪澗水石之處。

長數寸。白鱗黑斑。浮游水面。聞人聲則然深入。其魚有雌無雄。二三月與蜥蠍合於水上。其胎毒人。南方有土蜂。土人殺此魚標於樹上。引鳥食而土蜂盡退。是以服之而致見有諸病之作耳。但肉食之差可。而子及腸尢甚。今時捕魚。多雜此魚賣與人食。須宜愼之。

上編﹨卷七食物

鰍魚

﹝無鱗魚﹞治經終風邪兼補肝腎之气彊筋壯骨鰍魚﹝專入經絡。兼入肝腎﹞。稟土陽气以生。性善穿穴。力堅而銳。無足能竄。與蛇同性。

﹝時珍曰。南人鱔肆中。以缸貯水。畜數百頭。夜以燈照。其鱔有花者。必項下有白點。通身浮水上。卽棄之。或以蒜瓣投於缸中。則羣鱔跳擲不已。亦物性相制也。﹞故書皆載通經達絡。能治十二經風邪。並耳目諸竅之病。如風中血脈。口眼斜。用尾血同麝少許。右塗左。左塗右。止卽洗去。﹝千金雲。鱉血雞冠血和伏龍肝。並治口。﹞耳痛鼻衄。痘後目翳。用血滴點卽愈。﹝用血主之。從其類也。﹞瘡蛀爛。用鱔打死。香油抹腹。﹝抹於鱔腹。﹞系於瘡上。候痛取下。看鱔有虫上入卽去。﹝未盡更作。後以人脛骨灰油調搽之。﹞產後惡露淋滴。腸鳴濕痺。用此煮食卽除。老人虛痢不止。用此曝漧。灰存性。調服卽絕。

且能通力壯筋。故大力丸取此同熊筋虎骨當歸人參等分以進。﹝用大鱔魚重斤餘者取肉。酒蒸同藥爲丸。空腹酒下兩許。﹞陽道不長。不能續嗣。用此血同蛤蚧等藥以入。﹝方見蛤蚧內。﹞皆以借其性力相助。但此味甘性熱。其力能補。若病屬虛熱。及時行病後陰虛火爍。食則必有气弱動風與气之變。不可不愼。

上編﹨卷七食物

鮫魚

﹝無鱗魚﹞補脾利水鮫魚﹝專入脾﹞。卽海中之鯊魚者是也。生於南海。背皮粗錯。可刀把。其肉作膾。﹝鮮活切片。沃以五味。生食爲膾。﹞能補五臟。功亞於鯽。蓋鯽補脾利水。想此亦屬利水之品。

故有功亞於鯽之說也。皮治屍疰蠱毒。燒灰解魚毒。

上編﹨卷七食物

烏賊魚

﹝無鱗魚﹞入肝補血入腎滋水烏賊魚﹝專入肝。兼入腎﹞。肉按書止言气味酸平。又言其味珍美。食則動風與气。其治載能益气彊志。及通婦人月經。可知其性屬陰。故能入肝補血。入腎滋水彊志。而使月事以時而下也。又考書言烏賊魚旣能吸波墨。令水混黑。自衛以防人害。又能日浮水上詐死以啄烏。是其性陰而險。固不待言。且其腹中血出與膽有如墨黑。手染色變。書字則逾年迹滅。惟存空紙已爾。是其色黑入腎。又不待言。是以陰髒服之。則能動風與气。泄瀉腹痛。陽髒服之。則能斂陰祕陽。故在其骨名爲螵蛸。亦能以治血枯气竭肝傷之病也。惟是其肉久不入食。故義亦不甚明。今則南北通用。覺血枯陰燥。服則有益無損。而血衰气寒。服反見害。豈非性陰不燥之義歟﹖柔魚無骨。形質與气。皆與烏賊骨魚肉相若。但味勝於烏賊魚。越人重之。

上編﹨卷七食物

鱔魚

﹝無鱗魚﹞溫潤脾胃鱔魚﹝專入脾﹞。卽泥鰍。伏於泥中。得土陰气以養。性動而侵。故能入土以補脾。書言暖中益气者。義根是也。得水則浮而出。涸則入泥而不見。故能下。入而治病。書言同米粉煮羹。下入而收痔者。義由斯也。他魚水涸卽斃。惟鰍常自染涎以自養。伏泥而不涸。故人服之而津生。書言醒酒消渴者。義亦由玆起也。﹝消渴用泥鰍十頭。陰漧。去頭尾。燒灰。榦荷葉等分爲末。每服二錢。新汲水調下。日二服。名沃焦散。﹞烏須揩牙。﹝泥鰍槐蕊野狼把艸各一兩。雄燕子一个。酸石橊皮半兩。搗成團。入瓦罐內。鹽泥固濟。先文後武。燒炭十斤。

取研。日用。一月以來。白者皆黑。﹞陽事不起。﹝泥鰍煮食之。﹞如何用之立應。以其筋彊力銳。故能入骨以烏須。入腎與肝以起陽也。牛狗羸瘦。﹝用鰍一二枚。從口鼻送入。立肥。﹞如何用無不效。以其具有補土之能。故能使之而立肥也。若在喉中骨哽。用此入喉牽拽而出。﹝用鰍魚綫縛其頭。以尾先入喉中。牽拽出之。﹞此則人之所易知者矣﹗但不可合白犬血食。

上編﹨卷七食物

鮑魚

﹝無鱗魚﹞通肝瘀滌腸穢鮑魚﹝專入肝。兼入腸﹞。考之長洲張璐有言。其魚鮏穢。止可淡曝。而不可煮鹽。幹則形如塊肉。性溫無毒。專取腥穢以滌一切瘀積。同气相感也。入肝散血。煮汁送四烏一茹丸。治女子血枯經閉。內經以療傷肝利腸而不傷伐元气。惜乎世罕用之。今庖人用以煮肉。則脂沫盡解。滌除垢膩之驗也。昔秦皇死沙丘。會暑屍腐。令車載鮑魚以亂其臭。始皇本呂不韋萌孽。混廁宮幃。非取其滌除遺臭之義歟﹖

上編﹨卷七食物

鰻鱺魚

﹝無鱗魚﹞祛肝腎竅穴風熱殺虫鰻鱺魚﹝專入肝腎。兼入穴竅﹞。類有分闊嘴者爲鰻。尖嘴者爲鱺。皆稟土中陰气以生。

味甘气寒。其形類蛇。常與水蛇同穴。故其性有小毒。力善走竄鉆穴。故書謂能祛風殺虫。﹝按虫由於風生。故風字從。﹞如骨蒸癆瘵。五痔瘡。陰戶蝕瘡。濕痺風搔虛損等癥。人常食之。爲有益也。﹝虛損癆瘵。多用虫蝕。有病瘵者。相染已死數人。乃取病者釘之棺中。

棄於流水。永絕傳染。漁人異之。開視。見一女子尙活。取置漁捨。多食鰻鱺。病愈。遂以爲妻。聖惠方。用鰻鱺淡炙食。治諸虫心痛。多吐。冷气上攻滿悶。﹞張鼎雲。此以骨燒煙。則可以辟蚊蠓。燻屋竹木。則可以斷蛀。置骨於衣箱中。則可以斷蠹。惟脾胃虛泄。並孕婦食之。則大忌耳。﹝性滑气寒故。﹞凡昂頭行水。及重三四斤者。腹下有黑斑背上有點者。皆爲有毒。切不可食。

上編﹨卷七食物

海

﹝無鱗魚﹞淸肝腎血瘀熱毒海﹝專入肝腎﹞。俗曰海蜇。卽廣所雲水母者是也。按書言此生於東海。狀如血。

大者如牀。小者如斗。無眼目腹胃。以蝦爲目。蝦動沈。故曰水母目蝦。又曰。水母形渾然凝結。其色紅紫。無口眼。腹下有物如懸絮。羣蝦附之。咂其涎沫。浮沈如飛。爲潮所擁。則嚇去而不得歸。人因割取。浸以灰礬。去其血汁。而色遂白。濃爲頭。其味更勝。究其主治。大約多能下血消瘀。淸熱解毒。而气亦不甚溫。蓋緣此屬血類。血味多咸。鹹則能以入腎。血藏於肝。海形如血。則多入於肝。產於水。腎屬水。則又多入腎故也。是以勞損積血得此則消。小兒丹疾火傷。得此則除。河魚之疾得此則療。但忌白糖同淹。則隨卽消化而不能以久藏。以土克水者故耳。無他義也。

上編﹨卷七食物

蟶

﹝蚌蛤﹞解胸中煩熱蟶﹝專入腎。兼入肝﹞。乃海中小蚌耳。與江湖蚌蛤相類。閩人以田種之。候潮泥壅沃。

謂之蟶田。其肉可爲蟶腸﹝幹淡﹞以充海錯。﹝蟶生海泥中二三寸。大如指。兩頭開。﹞味甘性平。

煮食可治胸中邪熱煩悶。飯後食之。與服丹石人適合。並治婦人產後虛熱。可知性體屬陰。

故能解熱滌煩。然惟水衰火盛者則宜。若使脾胃素冷。服之必有動气泄瀉之虞矣﹗書言可治冷痢。似屬巧說。未可深信。

上編﹨卷七食物

蛙

﹝濕生﹞淸熱利水閉气蛙﹝專入膀胱腸胃﹞。與螺蚌皆產於水。其味𨿽甘。而性則寒。故能淸熱利水解毒。如水蠱腹大。用幹靑蛙二枚。以酥炒幹螻蛄七枚。炒苦葫蘆半兩。爲末。空心酒服三錢卽愈。通身水腫。以靑蛙一二枚。去皮炙熟。食之卽治。毒痢噤口。以水蛙一个。並肚腸搗碎。瓦焙。入麝香五分。作餅貼臍上。卽通。時行面赤項腫瘟毒。用金綫搗汁水調。空腹頓服。卽效。然肉𨿽寒。而骨善跳則熱。性𨿽動而气善蓄則閉。食之令人作淋。及或多食令人尿閉。臍下酸痛。治須擂以車前頓水。或燒酒行气之類以解。﹝髒熱者須用車前。髒寒者須用燒酒以通。﹞

至於孕婦。食尢有忌。﹝令子壽夭。﹞不可不知。

上編﹨卷七食物

鱉肉

﹝龜鱉﹞涼肝血熱鱉肉﹝專入肝﹞。止有雌無雄。與蛇與黿爲匹。形多變幻。故書有言鱉有三足赤足者不宜食。

獨目者不宜食。頭足不縮者不宜食。目凹陷者不宜食。腹下有王字卜字文蛇文者不宜食。生於山上者名旱鱉不宜食。腹赤如血者名朱鱉不宜食。此有毒殺人。不宜食鱉之說也。又言鱉合雞子莧菜食則令人生鱉。同豬兔鴨食則能損人。同芥子食則生惡瘡。同薄荷食則能殺人。

此合他味同食之有見害於人也。至於冷癆食之則能發冷水病。須合蔥與椒姜同煮。並銼鱉甲少許以入。可知鱉性冷。故須假以姜椒以爲之制。鱉肉聚。故須假以鱉甲之散以爲之佐耳。

﹝鱉項下有軟骨如龜形者。食之令人患水病。須去之。﹞然惟婦人素挾血熱癥見血瘕血漏。

並瘧痢諸癥。服之得宜。若使中气有虧。謂可補中益气。縱出別錄。亦屬膚語。不足信也。

下編﹨卷八主治上

臟腑病癥主藥

繡按人生疾苦。非屬外感有餘。卽屬內傷不足。然究其要。總不越乎髒气偏勝以爲致害。

蓋人髒气不明。藥性不知。無論病癥當前。宜涼宜熱。根蒂全然不曉。卽其藥之或功或過。亦不知其奚自而起矣﹗考之瀕湖綱目。所論臟腑虛實標本藥式。其間分門別類。補母瀉子。與夫補气補血。非不旣詳且盡。但惜尙有未淸之處。如白術不言能補脾气。反云能補肝气脾血。

砂仁不言能溫胃气。反云能補腎气。當歸不言能補心血。反云能補命門相火。澤瀉不言能除膀胱濕熱。反云能補心气。沒藥血竭不言能破肝血。反云能補肝血之類是也。且其所論三焦實火宜瀉。則梔連芩柏似可指引。而書偏指麻黃瓜蒂以爲瀉火之要。三焦實熱宜解。則麻桂硝黃似可列入。而書止舉梔連芩柏爲解熱之劑。顚倒錯亂。實不可解。以致後學漫無指歸。

是篇采集用藥主治。皆從藥中正理考核。不以反借反說敷衍。間有正論旣抒。旁意應明。亦必疏暢殆盡。斷不牽引混指。以致有誤後學云。

下編﹨卷八主治上

臟腑病癥主藥

﹝足厥陰乙木﹞

肝屬木。木爲生物之始。故言肝者。無不比類於木。﹝凡藥色靑味酸气臊性屬木者。皆入足厥陰肝足少陽膽。肝與膽相爲表裏。膽爲甲木。肝爲乙木。﹞謂其肝气勃勃。猶於百木之挺植。肝血之灌注。猶於百木之敷榮。昔人云。肝無補。非無補也。實以肝气過彊。則肝血不足。補之反爲五臟害。故以無補爲貴。詎知肝气不充。是猶木之體嫩不振。而折甚易。﹝肝气不充。猶木體軟不振。﹞非不用以山茱萸杜仲續斷雞肉壯气等藥以爲之補。烏能以制夭折之勢乎﹖肝血旣竭。是猶木之鮮液而槁在卽。﹝肝血不足。猶不枯槁不榮。﹞非不用以地黃山藥枸杞以滋其水。﹝肝以腎爲子。經曰。虛則補母。﹞當歸首烏阿膠菟絲人乳以生其血。﹝血燥則急。經曰。肝苦急。急食甘以緩之。﹞其何以制漧燥之害乎﹖肝气冷而不溫。是猶木之遇寒而凍。﹝肝冷不溫猶木遇寒而凍。﹞非不用以肉桂鹿茸以暖其血。川芎香附艾葉吳茱萸以溫其气。其何以制嚴寒之威。而抒發生之象乎﹖肝气郁而不舒。是猶木受濕熱之蒸。歷久必黃必萎。﹝肝郁不舒。猶木受郁而萎。﹞非不用以茯苓赤苓天仙藤以滲其濕。木香香附柴胡川芎以疏其气。靈脂蒲黃歸尾鱉甲桃仁母艸以破其血。其何以舒其郁而去其熱乎﹖若使肝气旣浮。而癥已見目赤發熱口渴。則宜用以龍骨棗仁白芍烏梅木瓜之類以爲之收。是猶木气過泄。

日久必有彊直之害。﹝肝气過浮。猶木彊直不屈。﹞不治不足以折其勢也。﹝木以斂爲瀉。經曰。以酸瀉之。﹞肝挾風熱內侮。而癥見有諸風眩暈。僵僕驚癇。則宜用以桂枝羌活烏附荊芥鉤藤薄荷川芎以除其風。﹝木喜條達。經曰。肝欲散。急食辛以散之。散卽是補。故經又曰。以辛補之。﹞黃芩膽艸靑黛靑蒿前胡以瀉其火。以除其熱。紅花地楡槐角紫艸茅根赤芍生地以涼其血。甘艸以緩其勢。﹝肝以心爲子。經曰。實則寫其子。﹞是猶木之值於風感厥厥動搖。日久必有摧折之勢。﹝肝受風侮。猶木遇風而搖。﹞不治不足以制其暴也。肝气過盛而脾肺皆虧。癥見咳嗽喘滿。驚悸气逆。則宜用以金銀薄靑皮鐵粉密陀僧側柏葉以平其肝。三稜枳實以破其气。是猶木之叢林茂蔚。值此斧不可加。土不可載。日久必有深藏不測之虞。不如是不足以制其害也。﹝肝風過盛。猶木茂蔚克土侮金。﹞凡此肝气之盛衰。實與木气之彊弱如一。肝血之榮枯。實與木液之膏竭相等。使不比類以觀。而但謂其肝盛宜制。嗚呼。制則制矣﹗盍亦思其肝有虛怯。果能受此摧殘剝落否耶﹖經曰。肝苦急。﹝血燥則急。﹞急食甘以緩之。﹝如人乳甘艸之類。﹞肝欲散。﹝木喜條達。﹞急食辛以散之。﹝如桂枝羌活川芎薄荷之類。﹞以辛補之。﹝肝以辛爲補。故川芎薄荷能以補肝。﹞以酸瀉之。﹝肝以斂爲瀉。故白芍赤芍烏梅皆曰瀉肝。﹞

﹝補肝气﹞杜仲山茱萸雞肉續斷﹝補肝血﹞荔枝阿膠桑寄生何首烏狗脊麋茸獺肝紫河車菟絲人乳﹝疏肝气﹞木香香附柴胡芎﹝平肝气﹞金銀薄靑皮鐵粉密陀僧雲母石珍珠龍骨龍齒﹝破肝气﹞三稜枳實﹝斂肝气﹞龍骨酸棗仁炒白芍龍齒烏梅木瓜﹝散肝風﹞荊芥鉤藤蛇蛻蒺藜蟬蛻浮萍王不畱行全蠍桂枝白花蛇石南藤蜈蚣川烏附樟腦﹝散肝風濕﹞桑寄生羌活側附子狗脊松脂蒼耳子艸威靈仙茵芋海桐皮秦艽五加皮﹝散肝風熱﹞木賊蕤仁冰片決明子鑪甘石靑葙子﹝散肝風气﹞芎麝香薄荷蘇合香﹝散肝風痰﹞南星皂角烏尖附白芥子天麻﹝散肝風寒痰﹞蔓荊子僵蠶山甲﹝散肝血﹞谷精艸鍛石﹝祛肝寒﹞肉桂桂心吳茱萸艾葉大茴香小茴香﹝滲肝濕﹞茯苓土茯苓天仙藤﹝瀉肝濕﹞龍膽艸連翹珍珠皂礬白蘞﹝瀉肝痰滯﹞前胡鶴虱磁石﹝溫肝血﹞虫白蠟肉桂續斷芎香附荊芥伏龍肝延胡索鑪甘石蒼耳子海螵蛸酒百艸霜沙糖兔屎王不畱行澤蘭韭菜墨劉寄奴大小薊天仙藤海狗腎蒺藜鹿茸鹿角艾葉﹝涼肝血﹞生地黃代赭石蒲公英靑魚膽紅花地楡白芍槐角槐花側柏葉捲柏無名異淩霄花豬尾血紫艸夜明沙兔肉旱蓮艸茅根蜈蚣山甲琥珀芙蓉花赤芍醋熊膽﹝破肝血﹞莪術紫貝五靈脂紫參益母艸蒲黃血竭蓮藕古文錢皂礬歸尾鱉甲貫眾茜艸桃仁﹝敗肝血﹞漧漆三七虻虫螃蟹瓦楞子水蛭花蕊石﹝止肝血﹞炙捲柏伏龍肝墨炒艾葉炒蒲黃花蕊石靑黛百艸霜炒側柏石灰劉寄奴王不畱行﹝散肝熱﹞決明子野菊花夏枯艸木賊﹝瀉肝熱﹞代赭石石南葉琥珀車前子牛黃前胡秦皮空靑銅靑蒙花石決明珍珠淩霄花生棗仁蘆薈﹝瀉肝熱痰﹞磁石前胡牛黃﹝吐肝熱痰﹞膽礬﹝瀉肝火﹞鉤藤熊膽女貞子羚羊角靑黛熊膽艸人中白黃芩大靑靑蒿艸﹝散肝毒﹞蜈蚣蛇蛻野菊花王不畱行﹝解肝毒﹞土茯苓蒲公英芙蓉花皂礬連翹醋藍子﹝拔肝毒﹞靑黛輕粉

下編﹨卷八主治上

臟腑病癥主藥

﹝手少陰丁火﹞

心有拱照之明。凡命門之水與三焦分布之火。無不悉統於心而受其裁。故曰君火。﹝凡藥色赤味苦气焦性屬火者。皆入手少陰心手太陽小腸經。心與小腸爲表裏。小腸爲丙火。心爲丁火。﹞第心無气不行。無血不用。有气以運心。則心得以堅其力。有血以運心。則心得以神其用。是以補心之气。﹝心气虛。﹞無有過於龍眼肉。補心之血﹐﹝心血虛。﹞無有過於當歸柏子仁龜板食鹽。﹝經曰。心欲軟。急食鹹以軟之。﹞心而挾有沈寒痼冷。﹝心寒﹞則有宜於桂心之燥。及或加以延胡索乳香骨碎補安息香之類以爲之卻。心或散而不收。﹝心气散。﹞則有宜於五味子之酸以爲之斂。﹝經曰。心苦緩。急食酸以收之。又按五味子𨿽屬肺腎專藥。然亦具有苦性。可以通用。﹞心而挾有痰濕。﹝心挾痰濕。﹞則有宜於半夏茯神燈心萱艸以爲之滲。心而挾有內濕內熱。﹝心挾熱濕。﹞則有宜於代赭石木通瞿麥牛黃天竺黃連翹山梔西瓜黃連辰砂百合郁金蓮須貝母鉤藤珍珠土貝母川楝子之屬以爲之瀉。心而挾有血瘀不解。﹝心有血瘀。﹞則有宜於丹參沒藥郁金桃仁茜艸蘇木益母艸蓮藕童便血餘之屬以爲之破。以爲之軟。﹝經曰。心欲。急食鹹以軟之。又曰。以咸補之。﹞至心挾有熱邪內起。﹝心有熱邪。﹞則有燈艸竹葉熊膽羚羊角山豆根童便麥冬萱艸生地梔子犀角木通黃連等藥可選。心挾熱痰內起。﹝心有熱痰。﹞則有牛黃貝母等藥可用。心气不通。則有菖蒲遠志桑螵蛸薰香雄黃胡荽等藥可進。蓋心以通爲主。心通則思無所窒而運用靈。猶火必空而後發也。心又以气爲要。气足則事歷久而不墮。猶火必薪而始永也﹗心又以血爲需。血足則心常存而不離。猶燈必膏繼而後光也。合此三者以治。則心拱照自若。庶績咸熙。又何有病之克生乎﹖經曰。心苦緩。﹝緩則散逸。﹞急食酸以收之。﹝如五味子之類。按五味子𨿽屬肝腎專藥。

然亦具有苦性。可以通用。﹞心欲。急食鹹以軟之。﹝如童便血餘之類。﹞以咸補之。﹝心以咸爲主。﹞以甘瀉之。

﹝補心气﹞龍眼肉﹝補心血﹞當歸柏子仁食鹽龜板﹝通心气﹞菖蒲遠志桑螵蛸薰香安息香雄黃胡荽﹝卻心寒﹞桂心﹝散心濕熱﹞香薷﹝散心痰濕﹞半夏菖蒲﹝滲心濕﹞茯神燈心萱艸﹝瀉心熱﹞代赭石木通瞿麥牛黃天竺黃連翹西瓜黃連山梔子辰砂百合郁金蓮須貝母鉤藤珍珠土貝母川楝子﹝瀉心濕熱﹞木通黃連連翹梔子珍珠苦楝子瞿麥﹝溫心血﹞延胡索安息香骨碎補桂心乳香﹝涼心血﹞犀角射幹童便血餘紅花辰砂紫艸熊膽生地黃﹝破心血﹞丹參沒藥郁金桃仁茜艸蘇木益母艸蓮藕﹝解心毒﹞射幹貝母連翹山豆根黃連﹝瀉心火﹞燈艸竹葉熊膽羚羊角山豆根童便麥冬萱艸生地梔子犀角木通黃連﹝鎭心怯﹞禹餘糧鐵粉代赭石珍珠辰砂﹝瀉心熱痰﹞牛黃貝母

下編﹨卷八主治上

臟腑病癥主藥

﹝足太陰己土﹞

土有長養萬物之能。脾有安和臟腑之徳。取脾味甘配土。理適相合。﹝凡藥色黃味甘气香性屬土者。皆入足太陰脾足陽明胃經。脾與胃相表裏。胃爲戊土。脾爲己土。﹞是以古之治脾。每借土爲比諭。蓋謂脾气安和。則百病不生。脾土缺陷。則諸病叢起。﹝張元素曰。五臟更相平也﹗一臟不平。所勝平之。故云。安谷則昌。絕谷則亡。水去則營散。谷消則衛亡。神無所居。故血不可不養。衛不可不溫。血溫气和。營衛乃行。長有天命。﹞經曰。土不及則卑監。當補之培之。治當用以白術之苦以補其缺。﹝土虧宜補。經曰。脾苦濕。急食苦以燥之。﹞

然有寒痰與食凝結胸口。滯而不消。則術又當暫停。如寒則有宜於漧薑生薑。痰則宜於半夏。滯則宜於砂仁白蔻木香之類。使猶用以白術。不更以增其滯乎﹖﹝亦有補散兼施。但須看其邪气微甚以酌因應權變之宜。﹞火气內結而土燥涸不潤。則土當以水制。﹝土燥宜潤。﹞如地黃山藥枸杞甘艸之類。﹝經曰。以甘補之。﹞使猶用以白術。不更以增其燥乎﹖脾濕滑而不固。而癥見有泄瀉。則土當以澀制。﹝土滑宜宣。﹞如蓮子。芡實肉豆蔻之類。使徒用以白術。不更使脫難免乎﹖﹝白術當兼澀藥同投。﹞土受偶爾寒濕不伸。而癥見有嘔吐惡心心痛。

則土當以疏泄。﹝土滯宜宣。﹞如木香甘松藿香菖蒲大蒜紅豆蔻胡荽之類。使猶用以白術。不更以增其窒乎﹖﹝亦有白術與諸散藥同用。須看邪微甚以分先後治法。﹞土因濕熱內蒸。而癥見有溺閉便祕腳痛惡毒等癥。則土當以淸解。﹝土雜宜淸。﹞如白蘚皮薏苡仁木瓜蚯蚓紫貝皂白二礬商陸郁李之類。使猶用以白術。不更以增其熱乎﹖若使水勝於熱。而癥見有腫脹溺澀。

日久必有浸淫傾覆之害。則治當以滲投。如茯苓芡實澤蘭扁豆山藥浮萍鴨肉鯽魚之類。使或用以白術。其何以止傾蕩之勢乎﹖土因寒气栗烈而凍。而癥見有四肢厥逆不解。則藥當以熱投。﹝土寒而濕。﹞如附子肉桂漧薑之類。使僅用以白術。其何以除寒厥之癥乎。﹝如四逆湯姜附湯之類。﹞至於土惇而濃。土髙而阜。是爲熱實內結。宜用苦寒以下。﹝土髙土濃而下宜削。﹞如枳實大黃朴硝之類。﹝經曰。以苦瀉之。﹞使猶用以白術。不更使惇而至腹滿莫救。

使阜而致喘逆殆甚乎﹖脾土旣虧。生气將絕。是猶土崩而解。治當用以升固。﹝土崩而固。﹞

如參耆白術甘艸升麻之類。﹝經曰。脾欲緩。急食甘以緩之。﹞使僅用以白術。而不合以參耆以爲升補。其何以固崩解之勢乎﹖﹝如補中益气湯之類。﹞凡此𨿽非以補爲要。而補脾之理。

無不克寓。要使土气安和。不寒不熱。不燥不濕。不升不降。不濃不薄。則於髒气適均。又奚必拘拘於所補爲是而以不補爲非哉﹖是可只其用補之妙法耳。

經曰。脾苦濕。急食苦以燥之。﹝如白術之類。﹞脾欲緩。﹝舒和意。﹞急食甘以緩之。﹝如甘艸之類。﹞以甘補之。﹝甘緩脾。故以甘爲補。﹞以苦瀉之。﹝苦燥濕﹑故以苦爲瀉。﹞

﹝補脾气﹞白術﹝緩脾气﹞炙甘艸合歡皮﹝健脾﹞白術白蔻砂仁肉豆蔻蓮子﹝溫脾﹞龍眼大棗荔枝犬肉牛肉飴糖熟蜜﹝潤脾﹞山藥黃精羊肉人乳豬肉﹝醒脾气﹞木香甘松藿香菖蒲大蒜紅豆蔻胡荽﹝寬脾气﹞烏藥藿香神曲﹝升脾气﹞蒼術﹝消脾气﹞山楂橘皮郁李神曲姜黃﹝破脾气﹞枳實郁李﹝斂脾气﹞木瓜﹝散脾濕﹞蒼術松脂蒼耳子防風濃朴排艸﹝散脾濕痰﹞半夏橘皮神曲石菖蒲﹝吐脾濕熱痰﹞白礬皂礬﹝燥脾濕﹞白術蛇牀子密陀僧松脂鍛石橘皮蕪荑伏龍肝蒼術紅豆蔻川椒鯉魚﹝燥脾濕痰﹞烏尖附附子漧薑﹝滲脾濕﹞茯苓芡實澤蘭扁豆山藥浮萍鴨肉鯽魚﹝淸脾濕痰﹞白蘚皮薏苡仁木瓜蚯蚓紫貝皂礬白礬商陸郁李﹝淸脾熱﹞石斛白芍竹葉﹝瀉脾火﹞石斛白芍﹝降脾痰﹞白礬皂礬射幹密陀僧﹝消脾積﹞砂仁木香使君子山楂神曲阿魏橘皮﹝殺脾蠱﹞松脂使君子蕪荑雄黃蓄紫貝蚯蚓皂礬白礬阿魏烏梅百艸霜蒼耳子密陀僧鍛石﹝溫脾血﹞虫白蠟伏龍肝百艸霜天仙藤﹝涼脾血﹞射幹﹝破脾血﹞郁李仁紫貝姜黃蓮藕皂礬蚯蚓﹝止脾血﹞百艸霜鍛石﹝解脾毒﹞蚯蚓射幹白礬

下編﹨卷八主治上

臟腑病癥主藥

﹝手太陰辛金﹞

肺爲淸肅之髒。處於至髙。不容一物。故經以此配金。謂其稟气肅烈。髒適與之相均也。

﹝凡藥味辛色白气腥性屬金者。皆入手太陰肺手陽明大腸經。肺與大腸爲表裏。大腸爲庚金。

肺爲辛金。﹞惟是肺主於秋。秋主收而惡燥。故肺常以淸涼爲貴。猶之金气燥烈。忽得涼气以解。則金堅彊不軟。然使寒之過極。則鐵精華盡失。必致受銹而敗。肺𨿽以涼爲貴。而亦恐其過寒。以致气不克伸。﹝金寒而銹。﹞仍當治以溫和。如燕窩飴糖甘菊胡桃肉之類是也。

若使胃气素虛。肺金失養。咳聲漸少。步武喘鳴。與夫足痿莫行。是猶金之燥烈而痿。﹝金燥而痿。﹞治當亟補肺陰。兼滋腎水。如補肺則當用以葳蕤人乳阿膠胡麻熟蜜榧實之類。滋水則當用以枸杞熟地菟絲山藥之類是也。心火挾其相火上克於肺。則肺受爍之極。是猶金之被爍而熔。﹝金爍而熔。﹞治當審其火勢稍微。則當用以生地梔子天冬麥冬桑白皮薏苡仁百部百合之類。火勢與熱稍甚。則當用以栝蔞花粉馬兜鈴靑木香竹茹黃芩之類是也。至於肺气久泄。逆而不收﹐是猶金之鋒利太過。則當急爲收藏。﹝金銳而泄。﹞如粟殼木瓜烏梅訶子五味子蜊粉之屬是也。﹝經曰。肺欲收。急食酸以收之。以酸補之。﹞肺有寒痰與气內塞。而聲不能以發。是爲金實不鳴。治當相其所實以治。大約實在於寒。﹝寒實不散。﹞則有桔梗麻黃紫蘇蔥管黨參白蔻生薑薰香馬兜鈴紫白二英紅豆蔻川椒冬花百部丁香杏仁等藥可散。實在風濕痰熱。﹝風痰濕熱不開。﹞則有甘菊葳蕤五倍子百藥煎辛夷牛子白前蕪荑皂角可解。實在於气不得降下。﹝气實不降。﹞則有馬兜鈴靑木香旋復花栝蔞花粉葶藶蘇子枇杷葉杏仁萊菔子補骨脂可降。﹝經曰。肺苦气上逆。急食苦以瀉之。﹞實在肺气不宜宣通。﹝气塞不通。﹞則有薰香安息香可去。實在肺气不得疏泄。則有丁香冬花牽牛白前橘皮女菀可除。﹝經曰。以辛泄之。﹞實在中有濕熱不得滲泄。﹝气有濕熱不泄。﹞則有黑牽牛黃芩石葦車前子通艸薏苡仁葶藶可滲。若使肺气空虛。而肺自嗽不已。是爲金空而鳴。肺气衰弱。而气不得上升以勝。是爲金衰而鈍。皆當用以人參黃桔梗以爲振拔。或兼白術補土以生金。惟有肺气內傷。聲啞不開﹐是爲金破不鳴。治當滋水淸肺。如熟地山藥枸杞阿膠天冬麥冬人參之類。余則看癥酌施。然要肺屬嬌髒。寒熱皆畏。故治當酌所宜。而不可有過寒過熱之獘耳﹗經曰。肺苦气上逆。

﹝火旺克金。﹞急食苦以瀉之。﹝如靑木香葶藶子之類。﹞肺欲收。急食酸以收之。﹝如五味子烏梅之類。﹞以酸補之。﹝酸能收。气不散。故以酸爲補。﹞以辛泄之。﹝如牽牛之類。﹞

﹝補肺气﹞人參黃﹝溫肺﹞燕窩飴糖甘菊胡桃肉﹝潤肺﹞葳蕤人乳阿膠胡麻熟蜜榧實﹝升肺气﹞桔梗﹝通肺气﹞薰香安息香﹝泄肺气﹞丁香冬花牽牛白前橘皮女菀﹝降肺气﹞馬兜鈴靑木香旋復花栝蔞花粉葶藶蘇子枇杷葉杏仁萊菔子補骨脂﹝破肺气﹞枳殼﹝斂肺气﹞粟殼木瓜烏梅訶子五味蛤蜊粉﹝散肺寒﹞桔梗麻黃紫蘇靑蔥杏仁白豆蔻生薑薰香馬兜鈴白石英紫石英紅豆蔻川椒款冬花百部丁香﹝宣肺風﹞甘菊皂角﹝宣肺風濕﹞葳蕤五倍子百藥煎白前﹝宣肺風熱﹞辛夷牛子﹝燥肺濕﹞川椒﹝滲肺濕﹞茯苓桑白皮姜皮﹝瀉肺濕熱﹞牽牛黃芩石葦車前子通艸薏苡仁葶藶﹝散肺暑濕﹞紫蘇﹝瀉肺熱﹞馬兜鈴靑木香五倍子百藥煎通艸車前子貝母牽牛石葦牛子金銀花山梔子白薇知母沙參薏苡仁百部百合黃芩芙蓉花柿霜柿漧土貝母竹茹梨蛤蜊粉﹝瀉肺火﹞黃芩栝蔞花粉竹茹桑白皮羚羊角地骨皮枇杷葉沙參麥冬生地天冬梔子﹝涼肺血﹞生地紫菀﹝澀肺血﹞白芨﹝散肺毒﹞野菊花﹝解肺毒﹞金銀花芙蓉花牛子貝母黃芩﹝降肺痰﹞栝蔞花粉貝母生白果旋復花杏仁土貝母訶子

下編﹨卷八主治上

臟腑病癥主藥

﹝足少陰癸水﹞

書曰。腎藏志。屬水。爲天一之源。﹝凡色黑味鹹气腐性屬水者。皆入足少陰腎足太陽膀胱經。腎與膀胱相表裏。膀胱爲壬水。腎爲癸水。﹞主聽主骨主二陰。又曰。諸寒厥逆。皆屬於腎。又曰。腎中之水則能行脊至腦而爲髓海。泌其津液。注之於脈。以榮四末。內注臟腑。以應刻數。上達皮毛。爲汗爲涕爲唾。下濡膀胱。爲便爲液。周流一身。爲血。則是腎中之水。實爲養命之源。生人之本。惟是腎無水養。則腎燥而不寧。水無火生。則水窒而不化。繡常卽腎以思。其水之涸竭而不盈者。﹝水涸不盈。﹞固不得不賴熟地枸杞山茱萸菟絲以爲之補。若使水寒而凍。火不生水。水反凝結如土如石。﹝水寒不溫。﹞則補不在於水而在於火。是有宜於附桂硫黃細辛之味矣﹗﹝經曰。腎苦燥。急食辛以潤之。﹞水因食積寒滯而聚。

﹝水聚不散。﹞則補不在於水。而先在於疏泄滲利。是有宜於茯苓香砂漧薑之味矣。水因火衰而水上逆。是謂之泛。水因水衰而水上逆。是謂之沸。﹝水逆不下。﹞治當審其火衰。則有宜於附桂加於地黃之內。火盛則有宜於知柏之苦。﹝經曰。腎欲堅。急食苦以堅之。﹞加於地黃之中。是皆補水之味矣。﹝經曰。以苦補之。﹞若使水郁而熱不化而致癥變多端。﹝水蓄不泄。﹞其在輕劑則有茯苓桑螵蛸土茯苓烏賊骨以爲之滲。重劑則有防己木瓜苦參海蛤文蛤琥珀以爲之瀉。再重則有海藻海帶昆布以爲之代。﹝經曰。以咸瀉之。﹞此又以滲以瀉爲補者也。

若使水藏於下而性反逆於上。是爲腎气不藏。﹝水气不收。﹞肝气佐使。審其气自寒成。當以枝核烏藥沈香補骨脂硫黃靑皮吳茱萸以爲之治。气因熱至。當以枳實黑鉛等藥以爲之治。此又以降以破爲補者也。若使腎气不充而水順流而下。絕無關閉。癥見遺尿精滑泄瀉。﹝水脫不固。﹞則又當用補骨脂復盆蓮須金櫻子山茱萸龍骨牡蠣沈香靈砂秦皮石斛桑螵蛸芡實訶子石鐘乳五味子菟絲等藥分別以治。﹝經曰。腎欲堅。急食苦以堅之。﹞使之以救其水而固其泄。﹝經曰。以苦泄之。﹞此又以固爲補者也。總之。治水之道。法不一端。然大要則在使水與火相稱。而不致有或偏之爲害耳﹗經曰。腎苦燥。﹝指寒燥言。﹞急食辛以潤之。﹝如細辛附桂之類。﹞腎欲堅。﹝堅固則無搖蕩之患。﹞急食苦以堅之。﹝如黃柏之類。﹞以苦補之。﹝火去而水自安。故以苦爲補。﹞以咸瀉之。﹝如海藻之類。﹞

﹝滋腎﹞冬靑子燕窩桑寄生枸杞龜板龜膠胡麻冬葵子楡白皮黑鉛桑螵蛸楮實磁石食鹽阿膠火麻生地黃﹝溫腎﹞蓯蓉鎖陽巴戟天續斷菟絲熟地黃復盆子狗脊鹿膠紫河車犬肉獺肝靈砂海狗腎山茱萸葡萄白蒺藜海螵蛸川膝胡桃肉麋茸﹝燥腎﹞附子肉桂鹿茸沈香陽起石仙茅胡巴淫羊藿蛇牀子硫黃遠志石鐘乳蛤蚧蝦雄蠶蛾阿芙蓉川椒胡椒益智補骨脂丁香﹝固腎﹞胡桃肉菟絲子復盆子補骨脂蓮須金櫻子山茱萸五味子葡萄阿芙蓉沒石子龍骨牡蠣沈香靈砂秦皮石斛桑螵蛸芡實訶子石鐘乳﹝散腎寒﹞細辛附子﹝燥腎寒﹞肉桂陽起石仙茅胡巴補骨脂川椒艾葉胡椒﹝降腎气﹞沈香補骨脂黑鉛硫黃靈砂﹝寬腎气﹞荔枝核烏藥﹝引腎气﹞川牛膝五味子﹝祛腎風濕熱﹞白花蛇石南藤川烏附獨活桑寄生蛇牀子巴戟天冰片淫羊藿五加皮天雄蔓荊子細辛﹝滲腎濕﹞茯苓桑螵蛸土茯苓海螵蛸鯉魚﹝瀉腎濕﹞防己木瓜苦參海蛤文蛤琥珀寒水石﹝伐腎﹞海藻海帶昆布茯苓﹝軟腎堅﹞海狗腎牡蠣海藻海帶昆布食鹽靑鹽蛤蜊粉海石白梅﹝瀉腎熱﹞琥珀防己靑鹽秋石寒水石龍膽艸食鹽童便地骨皮﹝瀉腎火﹞玄參黃柏茶茗丹皮胡黃連靑蒿艸﹝暖腎血﹞陽起石續斷韭菜骨碎補海狗腎墨鹿茸﹝涼腎血﹞童便地骨皮血餘銀柴胡蒲公英生牛膝旱蓮艸赤石脂﹝破腎血﹞自然銅古文錢﹝止腎血﹞墨黑姜炒黑艾炙捲柏炒梔子象皮灰﹝消腎痰﹞海石

下編﹨卷八主治上

臟腑病癥主藥

火居兩腎之中。爲人生命生物之源。但人僅知腎之所藏在水。而不知其兩腎之中。七節之間。更有火寓。吳鶴臯曰。此火行於三焦。出入肝膽。聽命於天君。所以溫百骸。養臟腑。充九竅。皆此火也。爲萬物之父。故曰天非此火不能生物。人非此火不能有生。此火一息。猶萬物無父。故其肉衰而瘦。血衰而枯。骨衰而齒落。筋衰而肢倦。气衰而言微矣﹗此火衰之說也。﹝火衰气寒。﹞是以補火之味。則有宜於附子肉桂鹿茸硫黃陽起石仙茅胡巴淫羊藿蛇牀子遠志蛤蚧雄蠶蛾川椒益智補骨脂丁香之類。但須相其形癥以施。不可一槪妄投。若使火炎而燥。﹝火燥气熱。﹞審其火自下起。則當以淸爲要。如丹皮黃柏知母玄參茶茗胡連靑蒿艸之屬是也。火挾上見。則當兼心與肺同瀉。如麥冬黃連梔子知母黃芩之類是也。火因水涸。則當滋水制火。如熟地黃山茱萸山藥枸杞之類是也。﹝書曰。壯水之主。以鎭陽光。﹞至於火浮而散。此非腎火內熾。乃是陰盛於下。逼火上浮。﹝火淫不歸。﹞宜用沈香補骨脂黑鉛硫黃靈砂等藥以爲之降。牛膝五味子以爲之引。﹝經曰。以酸收之。﹞火空而發。則火不在於補。不在於淸。惟在塞中以緩其勢。則火自熄。如甘艸麥門冬人參五味子合歡皮之類是也。火伏不發。則火已有告盡之勢。其癥必見惡寒厥逆。舌捲囊縮。唇甲皆靑。在火因於寒郁不出。

則當用以麻細升葛解表之劑以爲之發。因於熱郁不出。則當用以三黃石膏知母淸裏之劑以爲之發。﹝經曰。以苦發之。﹞若使泥以厥逆而猶用以附桂峻補。是與操刀殺人無異。其爲敗也必矣。治之者可不審其所因。以定其治乎﹗﹝補腎火﹞附子肉桂鹿茸沈香陽起石仙茅胡巴淫羊藿蛇牀子硫黃遠志石鐘乳蛤蚧蝦雄蠶蛾阿芙蓉川椒胡椒益智補骨脂丁香﹝補脾火﹞白術白蔻縮砂密肉豆蔻使君子蓮子﹝補胃火﹞大棗韭菜肉豆蔻艸豆蔻艸果白豆蔻縮砂密丁香檀香益智山柰良姜炮姜使君子神曲川椒胡椒大蒜蓽茇﹝補肺火﹞人參黃飴糖﹝補大腸火﹞韭菜﹝補心火﹞龍眼肉桂心菖蒲遠志薰香安息香胡荽雄黃﹝補小腸火﹞小茴橘核﹝補肝火﹞杜仲山茱萸雞肉續斷﹝瀉腎火﹞玄參黃柏茶茗丹皮胡黃連靑蒿艸﹝瀉脾火﹞大黃白芍﹝瀉胃火﹞茶茗茅根石膏﹝瀉肺火﹞黃芩栝蔞花粉竹茹天冬桑白皮羚羊角地骨皮枇杷葉沙參麥冬生地梔子﹝瀉心火﹞燈艸竹葉熊膽羚羊角山豆根童便麥冬萱艸生地梔子犀角木通黃連﹝瀉肝火﹞鉤藤熊膽女貞子羚羊角靑黛龍膽艸人中白黃芩大靑靑蒿艸﹝瀉膽火﹞龍膽艸靑黛大靑﹝瀉膀胱火﹞人中白童便﹝瀉三焦火﹞靑蒿艸梔子﹝散火﹞柴胡升麻葛根薄荷香附羌活白芷水萍﹝緩火﹞甘艸麥冬葳蕤合歡皮﹝滋火﹞地黃山茱萸枸杞﹝引火﹞肉桂附子五味子﹝斂火﹞白芍烏梅

下編﹨卷八主治上

臟腑病癥主藥

﹝手少陽經﹞

書曰。上焦如霧。中焦如漚。下焦如瀆。又曰。三焦爲相火之用。分布命門。主气升降出入。遊行上下。總領五臟六腑。營衛經絡。內外上下左右之气。號中淸之府。上主納。中主化。下主出。觀此气𨿽分三。而實連爲一气。通領上下。不可令有濃薄偏倚輕重之分矣﹗玩書所論三焦瀉熱。大約汗則宜於麻黃柴胡葛根荊芥升麻薄荷羌活防風。吐則宜於瓜蒂萊菔子藜蘆食鹽梔豉。下則宜於大黃芒硝。此瀉熱之味也。所論瀉火。大約上則宜於連翹梔子黃芩黃連生地知母。中則宜於龍膽靑黛白芍石斛石膏。下則宜於黃柏知母丹皮靑蒿艸。此瀉火之味也。至於所論補虛。大約上則宜於參耆桂心當歸龍眼。中則宜於白術炙艸淮山首烏山茱萸。

下則宜於附桂硫黃沈香補骨脂地黃枸杞菟絲子。此補虛之味也。蓋此統領一身。名爲決導之官。其气不可偏勝。偏則其病立見。三焦之藥。不可混用。用則其害立生。明其三焦之義。以平三焦之气。則气上下適均。無輕無重。隨遇而安。因地自得。又安有偏倚不平之憾者乎﹖﹝汪昂曰。十二經中。惟手厥陰心包手少陽三焦經無所主。其經通於足厥陰少陽。厥陰主血。諸藥入肝經血分者。並入心包。少陽主气。諸藥入膽經气分者。並入三焦命門。

相火散行於膽三焦心包絡。故入命門者並入三焦。﹞

﹝用汗解熱﹞麻黃柴胡葛根荊芥升麻薄荷羌活防風﹝用吐解熱﹞瓜蒂萊菔子藜蘆食鹽梔子豆豉﹝用下解熱﹞大黃芒硝﹝瀉上火﹞連翹梔子黃芩黃連生地知母﹝瀉中火﹞龍膽艸靑黛白芍石斛石膏﹝瀉下火﹞黃柏知母丹皮靑蒿艸﹝補上虛﹞人參黃桂心當歸龍眼肉﹝補中虛﹞白術炙艸淮山首烏山茱萸阿膠﹝補下虛﹞附子肉桂硫黃沈香補骨地黃枸杞菟絲子

下編﹨卷八主治上

臟腑病癥主藥

﹝足少陽甲木﹞

膽爲中正之官。居於表裏之界。凡邪由於太陽陽明入於是經。自非麻桂升葛並硝朴大黃之所可施。惟取柴胡辛苦微寒。以引邪气左轉上行。黃芩气味苦寒。以淸裏邪未深。所以寒熱往來。口苦耳聾。頭痛脇痛等癥。靡不用以柴胡爲主。且肝開竅於目。肝與膽爲表裏。其色靑。凡風熱邪傳於膽。未有不累於目。而致目赤障翳。其藥必雜木賊同入。以其能散肝經風熱也。又用空靑綠靑銅靑熊膽靑魚膽膽礬同入。以其能瀉膽經熱邪也。若使有熱而更見有痰气。癥見身熱咳嗽。則又當用前胡而不可以柴胡治矣﹖蓋柴胡性主上升。前胡性主下降。凡水虧血涸火起。柴胡切忌。﹝有用柴胡熱愈盛者。義實基此。凡水虧血燥切忌。﹞至於膽經有火。其瀉亦不越乎膽艸大靑靑黛。以其气味形色。皆與膽類。故卽以此治膽可耳。若其膽气過寒。癥見不眠。則又當用棗仁半夏以溫。膽气過怯。則又當用龍骨等藥以鎭。凡此皆當審視明確。則用自不致有所誤。

﹝散膽熱﹞柴胡﹝散膽風熱﹞木賊﹝瀉膽熱﹞空靑綠靑銅靑熊膽靑魚膽膽礬前胡﹝瀉膽熱痰﹞前胡﹝瀉膽火﹞龍膽艸靑黛大靑﹝溫膽﹞棗仁半夏﹝鎭膽﹞龍骨

下編﹨卷八主治上

臟腑病癥主藥

﹝足陽明戊土﹞

胃爲水谷之海。凡水谷入胃。必賴脾爲健運。蓋脾得升則健。健則水谷入胃而下降矣﹗胃以得降爲和。和則脾益上升而健運矣。但世僅知脾胃同爲屬土。皆宜升提補益。詎知太陰濕土。得陽則運。陽明陽土。得陰始安。故脾主於剛燥能運。而胃主於柔潤能和也。是以胃气不協。治多宜於陳倉米人乳大棗以爲之溫。使之胃气沖和。嘗以气不過勝爲貴。若使胃气過潤。則胃多寒不溫。而血亦寒而滯。治當用以韭菜鑪甘石等藥以爲之理。﹝鑪甘石必兼目疾方用。﹞胃濕不爽。當以白豆蔻艸蔻艸果肉蔻砂仁丁香檀香益智山柰良姜炮姜使君神曲川椒胡椒大蒜蓽茇等藥以爲之疏。胃有風濕不除。﹝胃挾風濕。﹞當以防風秦艽白芷以爲之祛。胃有風痰內結。﹝胃挾風痰。﹞當以白附等藥以爲之散。胃有暑濕不淸。﹝胃挾暑濕。﹞當以香薷以爲之解。胃有寒痰濕滯不消。﹝胃挾寒痰濕滯。﹞當以半夏肉蔻艸蔻白蔻砂仁丁香艸果檀香益智山柰良姜炮姜使君神曲川椒胡椒大蒜蓽茇紅豆蔻以爲之燥。以爲之溫。胃有濕熱不化。輕則備有冬葵子楡白皮神曲茅根陳倉米鴨肉鯉魚萆等藥可采。重則備有扁豆白蘚皮木瓜苦參茵陳刺皮白薇寒水石續隨子蕘花等藥可選。至於胃有積熱及火。則有雪水柿蒂大黃竹茹竹葉玄明粉梨汁西瓜珍珠白薇蘆根犀角粳米石膏柿幹柿霜雷丸朴硝刺皮茶茗。可以相癥通治。胃有血熱血積。則有地楡槐角槐花蘇木三七漧漆等藥可涼可通。胃有毒瓦斯不消。則有土茯苓漏蘆白頭翁金汁綠豆蝸牛蒲公英人中黃可選。他如胃熱在經。止宜用以升葛以爲之散。而不可妄淸。胃有蠱積。則當用以使君漧漆五倍子百藥煎阿魏雷丸谷虫濃朴以爲之殺。胃气內結不消。則有枳實枳殼蕎麥等藥以爲之破。胃積不化。則有山楂使君砂仁神曲麥芽等藥以爲之消。

胃气不開。則有煙艸通艸大蒜雄黃以爲之通。胃气窄狹。則有藿香神曲等藥以爲之寬。胃散不收。則有木瓜以爲之斂。胃虛不固。則有蓮子訶子赤石脂禹餘糧肉豆蔻粟谷烏梅龍骨粳米以爲之澀。然此止就胃之補瀉大槪立說。至於臨癥施治。又當細爲參考。諭嘉言曰。脾之土體陰而用陽。胃之土體陽而用陰。兩者和同。不剛不柔。穀气營運。水道通調。灌注百脈。相得益大。其用斯美。觀此是眞得乎論胃之要。而不失乎治胃之方也矣﹗﹝養胃﹞陳倉米大棗人乳﹝溫胃﹞韭菜鑪甘石﹝固胃气﹞蓮子訶子赤石脂禹餘糧肉豆蔻粟殼龍骨粳米﹝斂胃气﹞木瓜﹝升胃气﹞漧葛升麻檀香白附﹝通胃气﹞煙艸通艸大蒜雄黃﹝寬胃气﹞藿香神曲蕎麥﹝破胃气﹞枳實山甲蕎麥續隨子﹝消胃積﹞砂仁使君子山楂神曲麥芽蕎麥雷丸谷虫阿魏朴硝砂丁香沙糖﹝殺胃虫﹞使君子漧漆五倍子百藥煎阿魏雷丸谷虫濃朴﹝祛胃風濕﹞白芷秦艽防風﹝散胃風痰﹞白附﹝散胃濕﹝熱痰﹞香薷﹝濕熱﹞半夏﹝濕痰﹞

﹝燥胃寒痰濕﹞肉豆蔻艸豆蔻白豆蔻砂仁艸果丁香檀香益智山柰良姜炮姜使君子神曲川椒胡椒大蒜蓽茇紅豆蔻﹝滲胃濕﹞石鐘乳冬葵子楡白皮神曲土茯苓茅根陳倉米鴨肉鯉魚萆﹝瀉胃濕熱﹞扁蓄白蘚皮木瓜苦參茵陳刺皮白薇寒水石續隨子蕘花﹝散胃熱﹞漧葛升麻﹝瀉胃熱﹞雪水柿蒂大黃竹薷竹葉玄明粉漏蘆白頭翁人中黃金汁梨西瓜珍珠白薇蘆根犀角蒲公英粳米石膏柿幹柿霜雷丸朴硝綠豆刺猥皮貫眾﹝涼胃血﹞地楡槐角槐花﹝破胃血﹞蘇木三七漧漆﹝吐胃痰毒﹞胡桐淚﹝解胃毒﹞土茯苓漏蘆白頭翁金汁綠豆蝸牛蒲公英人中黃茶茗茅根石膏

下編﹨卷八主治上

臟腑病癥主藥

﹝手陽明庚金﹞

腸以通利爲尙。與胃宜於降下之意相同。故凡腸閉不解。用藥通調。亦當細爲審量。不可一槪混施。如腸枯而結。潤之爲便。凡胡麻冬葵子楡白皮枸杞花生蓯蓉肉鎖陽油當歸蜂蜜等藥。是卽潤之之劑也。腸冷而結。溫之疏之爲便。凡硫黃巴豆大蒜蔥白川椒半夏等藥。是卽溫之疏之之味也。腸熱而結。開之瀉之爲便。凡大黃黃柏朴硝食鹽豬膽汁。是卽瀉之開之之劑也。腸積不化。消之爲便。凡蕎麥谷虫砂濃朴。是卽消之之味也。腸毒不淸。淸解爲便。凡綠豆白頭翁蝸牛。是卽解之之劑也。至於血積不除。則有漧漆以破之。血熱內結。則有石脂地楡槐角槐花刺皮以涼之。腸气不消。則有枳實枳殼蕎麥豆朴陳皮以破之。腸虫內蝕。則有雷丸谷虫砂濃朴烏梅等藥以殺之。外此腸風內熾。癥見鮮血四射。則有皂角等藥以祛之。濕熱內積。癥見蝕肛內痔。則有防己白蘚皮蓮子訶子赤石脂禹餘糧肉豆蔻粟殼烏梅以爲之淸。以爲之收。气陷不舉。則有升麻漧葛以爲之升。但須辧其寒熱。及病與藥相投以服。不可謂其宜用而卽槪爲之治也。

﹝收澀﹞蓮子訶子赤石脂禹餘糧肉豆蔻粟殼烏梅龍骨粳米﹝溫補﹞韭菜﹝潤燥﹞胡麻冬葵子楡白皮枸杞花生蓯蓉油當歸鎖陽蜂蜜﹝祛腸風﹞皂角﹝開腸寒結﹞硫黃巴霜大蒜蔥白川椒半夏﹝開腸熱結﹞大黃朴硝食鹽豬膽汁﹝瀉腸熱﹞白頭翁人中黃生地朴硝大黃黃芩綠豆蝸牛玄明粉﹝除腸濕﹞石鐘乳﹝除腸濕熱﹞防己白蘚皮苦參刺皮黃連玄明粉﹝升陽气﹞升麻漧葛﹝寬腸气﹞蕎麥﹝消腸積﹞蕎麥﹝气﹞雷丸﹝熱﹞谷虫﹝食﹞砂﹝食﹞濃朴﹝濕﹞

﹝殺腸虫﹞雷丸谷虫砂濃朴烏梅﹝涼腸血﹞石脂地楡槐角槐花刺皮﹝破腸血﹞漧漆﹝解大腸毒﹞白頭翁蝸牛綠豆

下編﹨卷八主治上

臟腑病癥主藥

﹝手太陽丙火﹞

小腸接於胃口之下。連於膀胱大腸之上。凡胃挾有寒熱未淸。靡不轉入小腸以爲之病。

是以治此之藥。亦不越乎治胃之法以推。且小腸與心相爲表裏。凡心或有寒熱未淸。皆得移入小腸。玩書有用小茴橘核荔枝。以治小腸之气者。是卽寒气內入之意也。有用海金沙赤小豆木通生地赤苓黃芩川楝子防己。以治淋閉不解者。是卽熱气內入之意也。有用冬葵子楡白皮。

以治小便不通者。是卽濕气內入之意也。凡此所因不同。治各有別。惟在深於醫者之能知其所因而爲之治耳﹗﹝寬小腸气﹞小茴橘核荔枝核﹝滲小腸濕﹞冬葵子楡白皮﹝瀉小腸濕熱﹞海金沙赤小豆木通生地赤苓黃芩川楝子防己

下編﹨卷八主治上

臟腑病癥主藥

﹝足太陽壬水﹞

經曰。膀胱者州都之官。津液藏焉。气化則能出矣﹗內景圖說曰。胃之下口。曰幽門。

傳於小腸。至小腸下口。曰闌門。泌別其汁。精者滲出小腸而滲入膀胱。滓穢之物則轉入大腸。

膀胱赤白瑩淨。上無入竅。止有下口。出入全假三焦之气化施行。气不能化。則關格不通而爲病。入气不化。則水歸大腸而泄瀉。出气不化。則閉塞下竅而爲癃腫矣。觀此。膀胱州都出入。全在眞气充足。故能化其津液。而不致有泄瀉癃腫之患。是以小便不通。審其眞气虧損。熱癥全無。須用肉桂以爲之開。以肉桂味辛性熱色紫。故能直入血分。補其眞气而化液也。若使眞气旣微寒气內結。而見疝痛等癥。則於荔枝核最宜。如其是經非府。寒犯太陽膀胱。而見頭痛發熱惡寒無汗。則當用以麻黃。有汗則當用以桂枝。風犯太陽膀胱。而見頭痛發熱身痛。則又當用本羌活防風以治。以太陽本屬寒水之經。不溫不足以散之也。然過溫則恐於熱於火有助。故凡熱盛而見閉溺等癥。則有豬苓澤瀉地膚子茵陳黃柏黃芩龍膽艸川楝子田螺滑石等藥可采。火盛而見溺閉等癥。則有人中白童便可入。其餘癥非膀胱寒熱。而見溺閉不解。則又當審別因。而不可僅於膀胱拘也。

﹝補膀胱气﹞肉桂﹝散膀胱气﹞荔枝核﹝瀉膀胱熱﹞豬苓澤瀉地膚子茵陳黃柏黃芩龍膽艸川楝子﹝瀉膀胱濕熱﹞豬苓澤瀉地膚子黃柏田螺川楝子滑石﹝祛膀胱風﹞本羌活防風﹝表膀胱寒﹞麻黃﹝瀉膀胱火﹞人中白童便

下編﹨卷九主治下

六淫病癥主藥

繡按病自內成。則七情固爲致病之根。病自外成。則六淫更爲致病之由。凡人衣被不愼。

寒暑不謹。則六淫俱能致害。而癥見有肌膚灼熱。身痛骨痛。並或類於內傷。而致癥見體瘦骨蒸。神昏气倦。痞滿不食。苟以補劑混投。則邪得補愈熾。況邪襲人肌膚。始𨿽及於經絡。

終則深入臟腑。癥類異形。流派百出。非不從一體會。則病根底莫曉。是篇統論藥性。旣以臟腑主治諸藥冠列篇首。復以六淫主治諸藥並气血等藥。縱橫臚列。載於篇末。俾令藥性通達。而無臨癥岐亡之獘云。

下編﹨卷九主治下

六淫病癥主藥

經曰。風爲百病長。其變無常。非無常也。實以風隨四時之气而乃變耳。諭嘉言曰。風在冬爲發之寒風。在春爲調暢之溫風。在夏爲南薰之熱風。在秋爲淒其之涼風。則知風隨時易。其變靡定。是以風在於肝。其風爲熱。風在於脾於腎。其風爲寒爲濕。風在於胃於肺。其風爲燥。風在於脾於肝。其風爲痰爲濕。隨其臟腑气候以分。則風愈變愈多而莫測矣﹗考古有言風在於肝。﹝肝風。﹞宜用荊芥鉤藤蛇蛻蒺藜蟬蛻全蠍浮萍虎骨蜈蚣艸海桐皮木賊蕤仁決明子芎南星天麻蕪荑薄荷五加皮僵蠶以治。風在於脾。﹝脾風。﹞宜用萆以治。風在於腎。宜用獨活蛇牀子巴戟淫羊藿附子細辛以治。風在於胃。宜用白附蝸牛以治。風在於肺。﹝肺風。﹞宜用甘菊葳蕤辛夷牛子杏仁白前以治。風在經絡關竅。﹝經絡風。﹞宜用白花蛇麝香皂角山甲茵芋蘇合香樟腦蓖麻子以治。風在膀胱。﹝膀胱經風。﹞宜用本羌活以治。風在肝腎。﹝肝腎風。﹞宜用白花蛇石南藤川烏附桑寄生狗脊以治。風在肝脾。﹝肝脾風。﹞宜用蒼耳子鑪甘石秦艽以治。風在肺胃。﹝肺胃風。﹞宜用五倍子百藥煎以治。風在於衛。﹝肌表風。﹞宜用桂枝以治。﹝經曰。以辛散之。﹞此治風之有分其經絡臟腑之異也。至於風以寒見。﹝寒風。﹞其藥則有杏仁淫羊藿之類。風以熱見。﹝熱風。﹞其藥則有辛夷木賊蕤仁冰片決明子鑪甘石牛蒡子靑葙子之類。風以濕見。﹝濕風。﹞其藥則有羌活獨活葳蕤桑寄生蛇牀子巴戟狗脊白芷松脂茵芋蒼耳子艸五倍子百藥煎萆靈仙海桐皮秦艽防風之類。風與痰見。﹝風痰。﹞其藥則有南星皂角烏尖附白芥子白附天麻白前之類。風與濕熱皆見。其藥則有蕪荑蝸牛之類。風與熱气並見。其藥則有薄荷之類。﹝經曰。風淫於內。治以辛涼。﹞風與寒濕並見。其藥則有五加皮天雄蔓荊子僵蠶細辛之類。但風性急莫禦。用辛宜以甘制。﹝經曰。以甘緩之。﹞且此止屬論藥大槪。至其臨癥施治。則又在人心通化裁。而不爲藥所拘。是眞得乎用藥之妙法矣﹗經曰。風淫於內。治以辛涼。佐以苦甘。以甘緩之。以辛散之。﹝風屬木。辛屬金。金能勝木。故治以辛涼。過辛恐傷眞气。故佐以苦甘。苦勝辛。甘益气也。木性急。故以甘緩之。

木喜條達。故以辛散之。﹞五運。﹝厥陰司天。巳亥。厥陰在泉。寅申。﹞

﹝祛風﹞荊芥﹝肝﹞鉤藤﹝肝﹞蛇蛻﹝肝﹞蒺藜﹝肝﹞蟬蛻﹝肝﹞浮萍﹝肝﹞全蠍﹝肝﹞

王不畱行﹝肝﹞虎骨﹝肝﹞蜈蚣﹝肝﹞白花蛇﹝肝腎﹞川烏附﹝肝腎﹞石南藤﹝肝腎﹞甘菊﹝肺腎﹞

蒿本﹝膀胱﹞桂枝﹝衛﹞

﹝祛風濕﹞海桐皮﹝肝﹞艸﹝肝﹞蒼耳子﹝肝脾﹞松脂﹝肝脾﹞桑寄生﹝肝腎﹞狗脊﹝肝腎﹞巴戟天﹝腎﹞獨活﹝腎﹞側附子﹝腎﹞蛇牀子﹝腎﹞葳蕤﹝肺﹞白芷﹝胃﹞萆﹝胃﹞百藥煎﹝肺胃﹞五倍子﹝肺胃﹞秦艽﹝肝胃﹞防風﹝膀胱胃﹞羌活﹝膀胱肝﹞

茵芋﹝關節﹞威靈仙﹝十二經﹞

﹝祛風熱﹞辛夷﹝肺﹞牛蒡子﹝肺﹞木賊﹝肝膽﹞決明子﹝肝﹞蕤仁冰片﹝骨髓﹞鑪甘石﹝肝脾﹞

﹝祛風寒﹞杏仁﹝肺﹞淫羊藿﹝腎﹞

﹝祛風气﹞芎﹝肝﹞麝香﹝關竅﹞

﹝祛風痰﹞南星﹝肝﹞天麻﹝肝﹞白前﹝肺﹞白附子﹝胃﹞皂角﹝肝肺大腸﹞白芥子﹝脇﹞

﹝祛風熱濕﹞蕪荑﹝肝﹞蝸牛﹝經絡腸胃﹞

﹝祛風熱气﹞薄荷﹝肝﹞

﹝祛風寒濕﹞細辛﹝腎﹞天雄﹝腎﹞五加皮﹝肝腎﹞僵蠶﹝肝肺胃﹞蠶沙﹝肝肺胃﹞蔓荊子﹝筋骨頭面﹞

﹝通關諸藥﹞皂角山甲蜈蚣白花蛇茵芋蘇合香樟腦細辛蓖麻子麝香冰片全蠍川烏附

下編﹨卷九主治下

六淫病癥主藥

風爲六淫之長。而寒亦居其次。故漢仲景專以傷寒立論。凡風寒由於背兪而入。次第傳變。

則爲傳經。傷寒其邪止在於表。而不在裏。若不由經傳變。直入三陰。有寒無熱者。則爲直中傷寒。其邪在裏。而不在表。且有表癥全無。厥气內生。寒戰不已者。則爲火衰。內虛眞寒而表。切禁。更有火熱內閉。火不得泄。外顯種種厥象者。則爲假寒癥見。又非溫藥表藥可治。是以寒初在表。邪未深入。或止偶爾感傷輕寒薄冷。用以紫蘇桔梗蔥白生薑。一藥可愈。如其次第傳變。在太陽膀胱。則當用以麻黃。在陽明。則當用以升葛。在少陽。則當用以柴胡。此治表寒﹝寒邪在三陽。﹞之大槪也。﹝經曰。以辛潤之。﹞至有中气素虛。其寒或兼有痰有气有濕。﹝寒兼諸邪。﹞則當用以蓽茇白蔻姜黃紅豆蔻漧薑薰香川椒冬花百部紫白二英馬兜鈴等類以治。寒兼有風。則當用以杏仁淫羊藿等藥以治。寒兼風濕。則當用以五加皮天雄蔓荊子僵蠶蠶沙細辛以治。寒兼痰壅。則當用以生薑以治。然亦不失散藥之類。若使內寒之極。﹝眞寒內見。﹞在胃則有艸豆蔻艸果白檀香益智丁香可逐。但丁香則合肺腎而皆治。

在腎則有仙茅胡巴肉桂川椒補骨脂陽起石可入。在肝則有吳茱萸艾葉大小茴可進。在大腸則有巴豆可通。在心則有桂心可投。﹝經曰。寒淫於內。治以甘熱。佐以苦辛。﹞若更兼有痰濕。則又無若附子胡椒。此逐寒之大槪也。若使寒止假見。則爲內熱灰伏。﹝假寒外見。﹞有非燥藥可愈。在表宜以輕劑疏散。使熱外發。在裏宜以苦鹹下降。如三黃石膏知母黃柏朴硝。

﹝經曰。以咸瀉之。以苦堅之。﹞使熱除而寒自不見矣﹗但世僅知以寒治寒。而不知寒有眞僞。則治又當變活。而不可僅以寒拘耳。

經曰。寒淫於內。治以甘熱。佐以苦辛。以咸瀉之。以辛潤之。以苦堅之。﹝土能制水。

熱能勝寒。故治以甘熱。苦而辛。亦熱品也。傷寒內熱者。以咸瀉之。內燥者。以辛潤之。苦能瀉熱而堅腎。瀉中有補也。﹞五運。﹝太陽司天﹑辰戌﹑太陽在泉﹑丑未。﹞

﹝散寒﹞桔梗﹝肺﹞紫蘇﹝肺﹞蔥白﹝肺﹞紫石英﹝肺﹞白豆蔻﹝肺﹞馬兜鈴﹝肺﹞黨參﹝肺﹞白石英﹝肺﹞紅豆蔻﹝肺﹞冬花﹝肺﹞百部﹝肺﹞麻黃﹝膀胱﹞蓽茇﹝胸腹﹞良姜﹝胃﹞薰香﹝肺心﹞漧薑﹝脾胃﹞

﹝散寒風﹞杏仁﹝肺﹞淫羊藿﹝腎﹞荷葉﹝膽﹞

﹝散寒風濕﹞五加皮﹝肝腎﹞天雄﹝腎﹞細辛﹝腎﹞蔓荊子﹝筋骨血脈﹞僵蠶﹝肝肺胃﹞

蠶沙﹝肝肺胃﹞

﹝散寒痰﹞生薑﹝肺﹞

﹝逐血寒﹞肉桂﹝肝腎﹞桂心﹝心﹞

﹝逐寒﹞陽起石﹝腎﹞胡巴﹝腎﹞仙茅﹝腎﹞補骨脂﹝腎﹞川椒﹝腎﹞巴豆﹝腎﹞吳茱萸﹝肝﹞大茴香﹝肝﹞小茴香﹝肝﹞艾葉﹝脾肝腎﹞艸果﹝胃﹞白檀香﹝胃﹞益智﹝胃﹞丁香﹝肺胃腎﹞大蒜﹝諸竅﹞艸豆蔻﹝胃口上﹞

﹝逐寒痰﹞胡椒﹝胃腎﹞附子﹝腎﹞砒石﹝腸胃﹞

下編﹨卷九主治下

六淫病癥主藥

書曰。靜而得之爲中暑。動而得之爲中熱。又曰。暑癥有二。一曰陰暑。一曰陽暑。陰暑者。因暑受寒之謂。陽暑者。因暑受熱之意。可知陰暑卽爲中暑。陽暑卽爲中熱也。玩書所載治暑藥類甚多。而其確實以指治暑之藥。其數有限。蓋暑必挾有濕。如書所言能散暑中濕气。﹝暑濕。﹞其藥止有紫蘇以疏肺受暑邪。濃朴以消胸腹暑脹。大蒜以開暑塞竅穴。扁豆以舒脾中暑郁。蒼術以發脾中濕郁也。又暑必挾有熱。如書所言。能散暑中熱气。﹝暑熱。﹞其藥止有香薷以除上下熱气燻蒸。木瓜以收濕熱耗損之气也。至於濕熱傷胃而渴。﹝暑濕熱。﹞則有雪水西瓜石膏可除。傷腑而見溺閉。則有滑石可解。他則無有論及。惟於癥治之內。或言暑有宜於參耆白術。是因暑能傷气。﹝暑傷气。﹞气補則於暑可除矣。有言宜用黃柏黃連。是因暑挾有熱。熱除則於暑克除矣。有言宜用豬苓澤瀉。是因暑濕不利。濕利則於暑更可除矣。有言宜用姜附肉桂。是因暑挾沈寒。﹝暑寒。﹞寒去則於暑無不去矣。有言宜於艸果砂仁。

是因暑濕傷中。﹝暑傷中。﹞中治則於暑無不治矣。有言宜於漧葛升麻。是因暑傷於胃﹝暑傷中气。﹞而气不升。气升則於暑無不消矣。有言宜於烏梅甘艸。是因暑熱傷津。津和而暑無不和矣。有言宜於生地赤芍阿膠。是因暑傷血燥。血和而暑無不和矣。若使意義不明。徒以書載香薷以爲治暑要劑。無論是虛是實。是陰是陽。槪爲投服。且令朝夕代茶。保無有傷元气之害乎。噫。誤矣﹗﹝散暑濕﹞紫蘇﹝肺﹞濃朴﹝胸腹﹞大蒜﹝諸竅﹞蒼術﹝脾﹞扁豆﹝脾﹞

﹝散暑濕熱﹞木瓜﹝脾﹞香薷﹝肺胃心﹞

﹝散暑熱﹞雪水﹝胃﹞石膏﹝胃﹞滑石﹝中下﹞西瓜﹝心包胃﹞

﹝補气治暑﹞人參黃白術﹝淸熱治暑﹞黃柏黃芩黃連﹝利濕熱除暑﹞豬苓澤瀉﹝祛寒治暑﹞漧薑附子﹝消滯治暑﹞艸果砂仁﹝升胃气治暑﹞漧葛升麻﹝養津治暑﹞烏梅甘艸﹝養血治暑﹞赤芍生地阿膠

下編﹨卷九主治下

六淫病癥主藥

經曰。諸濕脹滿。皆屬於脾。則濕當以理脾爲主。又書有曰。濕因於寒。爲寒濕。濕因於熱。爲熱濕。濕因於風。爲風濕。濕因於燥。爲燥濕。則濕當視所因以治。又曰。濕在上。宜散。濕在中。宜燥。濕在下。宜淸。然亦未可盡拘。如濕有宜於散。其濕挾寒而至者。則當以寒爲治。﹝散寒濕。﹞如蔓荊細辛天雄之屬是也。因於熱者。則當以熱爲治。﹝散熱濕。﹞如香薷木瓜之屬是也。因於風者。則當以風爲治。﹝散風濕。﹞如白芷羌活獨活威靈仙海桐皮秦艽葳蕤桑寄生側附子蛇牀子巴戟狗脊松脂茵芋鑪甘石蒼耳子艸五倍子百藥煎萆防風之屬是也。因於燥者。則當以燥爲治。﹝散燥濕。﹞如葳蕤桑寄生巴戟狗脊之屬是也。至於中寒而濕不去。則有疑於燥矣。﹝燥寒濕中。﹞凡白術伏龍肝橘皮紅豆蔻川椒艸豆蔻蛇牀子密陀僧。皆屬燥類。﹝經曰。濕淫於內。治以苦熱。又曰。以苦燥之。﹞腎寒而濕不化。則有宜於滲矣。﹝滲寒濕在腎。﹞其滲宜以熱施。凡肉桂鐘乳附子。皆屬熱類。若使中下皆熱。﹝瀉熱濕在中下。﹞在中。輕則宜以芡實木瓜木通神曲扁豆山藥陳倉米浮萍等藥以爲采擇。﹝經曰。

佐以酸淡。又曰。以淡滲之。﹞重則宜以滑石赤小豆扁蓄白蘚皮苦參茵陳刺皮豬苓皂白二礬商陸紫貝郁李膽艸以爲選入。在下。輕則宜以地膚子文蛤苦楝子澤瀉琥珀。重則宜以海帶海藻昆布田螺以爲審用。總之。濕癥𨿽多。而要不外寒濕熱濕兩種。寒濕者。宜以去寒燥濕補火爲要。熱濕者。宜以淸熱利濕滋陰爲尙。若槪用以淸利。及僅知其蒼術爲上下治濕要藥。

不惟效不克臻。且更變見多端矣。可不愼於所用乎﹖經曰。濕淫於內。治以苦熱。佐以酸淡。以苦燥之。以淡泄之。﹝濕爲土气。苦熱皆能燥濕。淡能利竅滲濕。用酸者。木能制土也。﹞五運。﹝太陰司天﹑丑未﹑太陰在泉﹑辰戌。﹞

﹝散濕﹞蒼術﹝脾﹞濃朴﹝胸腹﹞排艸﹝肌﹞

﹝散濕風﹞艸﹝肝﹞海桐皮﹝肝﹞松脂﹝肝脾﹞蒼耳子﹝肝脾﹞桑寄生﹝肝腎﹞狗脊﹝肝腎﹞巴戟﹝腎﹞獨活﹝腎﹞側附子﹝腎﹞蛇牀子﹝腎﹞葳蕤﹝肺﹞白芷﹝胃﹞萆﹝胃﹞百藥煎﹝肺胃﹞五倍子﹝肺胃﹞秦艽﹝肝胃﹞防風﹝膀胱胃﹞羌活﹝膀胱肝﹞茵芋﹝關節﹞威靈仙﹝十二經﹞

﹝散濕風寒﹞細辛﹝腎﹞天雄﹝腎﹞五加皮﹝肝腎﹞僵蠶﹝肝肺胃﹞蠶沙﹝肝肺胃﹞蔓荊子﹝骨頭面﹞

﹝散濕熱風﹞蕪荑﹝肝﹞

﹝散濕熱﹞香薷﹝肺胃心﹞

﹝散濕痰﹞半夏﹝脾胃膽心﹞

﹝燥濕﹞白術﹝脾﹞鍛石﹝脾﹞艸豆蔻﹝脾﹞伏龍肝﹝肝脾﹞橘皮﹝肺脾﹞川椒﹝肺胃﹞

紅豆蔻﹝胃﹞艸豆蔻﹝胃﹞

﹝燥濕風﹞蛇牀子﹝腎﹞

﹝燥濕熱﹞密陀僧﹝脾﹞

﹝滲濕﹞茯神﹝心﹞萱艸﹝心﹞山藥﹝脾﹞浮萍﹝脾﹞扁豆﹝脾﹞澤蘭﹝脾﹞鯽魚﹝脾﹞

芡實﹝脾﹞鴨肉﹝脾﹞海螵蛸﹝腎﹞桑螵蛸﹝腎﹞椒目﹝腎﹞桑白皮﹝肺﹞姜皮﹝肺﹞石鐘乳﹝腸胃﹞冬葵子﹝腸胃﹞楡白皮﹝腸胃﹞神曲﹝腸胃﹞土茯苓﹝肝腎﹞肉桂﹝膀胱﹞天仙藤﹝肝﹞鯉魚﹝胃腎﹞通艸﹝肺胃﹞

﹝瀉濕熱﹞白礬﹝脾﹞蚯蚓﹝脾﹞苦參﹝腸胃﹞茵陳﹝腸胃﹞刺皮﹝腸胃﹞扁蓄﹝腸胃﹞木瓜﹝脾胃筋骨﹞石燕﹝脾胃肝小腸﹞瞿麥﹝心﹞燈艸﹝心﹞黃連﹝心﹞白蘚皮﹝腸脾胃﹞黑牽牛﹝肺﹞黃芩﹝肺﹞石葦﹝肺﹞車前子﹝肺﹞海蛤﹝腎﹞文蛤﹝腎﹞琥珀﹝腎﹞豬苓﹝膀胱﹞澤瀉﹝膀胱﹞龍膽艸﹝肝﹞赤苓﹝小腸﹞赤小豆﹝小腸﹞白薇﹝肺胃﹞寒水石﹝胃腎﹞薏苡仁﹝脾肺﹞白蘞﹝肝脾﹞皂礬﹝肝脾﹞連翹﹝心肝﹞珍珠﹝心肝﹞木通﹝小腸心﹞滑石﹝中下﹞苦楝子﹝心胞小腸膀胱﹞

﹝伐水﹞海藻﹝腎﹞海帶﹝腎﹞昆布﹝腎﹞郁李﹝脾﹞商陸﹝脾﹞葶藶﹝肺﹞田螺﹝膀胱﹞

紫貝﹝肝脾﹞甘遂﹝經隧﹞大戟﹝臟腑﹞芫花﹝裏外﹞續隨子﹝胃腑濕滯﹞蓖麻子﹝經絡﹞

下編﹨卷九主治下

六淫病癥主藥

燥爲六淫之一。何肺多以燥見。以肺處於髙源而燥。故肺獨以燥名也。然肺燥烈不潤。

則脾自必見枯。血亦自必見槁。精亦自必見竭。腸亦自必見涸。又安有肺燥而不與之俱燥哉﹖是以治燥而在於肺。則有葳蕤人乳阿膠熟蜜榧實以潤之矣。治燥而在於脾。﹝脾燥。﹞則有山藥黃精羊肉人乳豬肉以潤之矣。治燥而在於肝。﹝肝燥。﹞則有荔枝阿膠桑寄生何首烏狗脊麋茸獺肝紫河車兔屎以潤之矣。治燥而在於腎。﹝腎燥。﹞則有冬靑子燕窩桑寄生枸杞龜板龜膠胡麻冬葵子楡白皮黑鉛桑螵蛸楮實磁石以潤之矣。治燥而在於心。﹝心燥。﹞則有柏子仁龜板食鹽以潤之矣。治燥而在於大腸。﹝大腸燥。﹞則有胡麻枸杞花生蓯蓉油當歸鎖陽蜂蜜以潤之矣。至於因風而燥。﹝風燥。﹞則有羌活秦艽防風。因火而燥。﹝火燥。﹞則有黃芩麥冬。因熱而燥。則有石膏知母生地大黃朴硝。﹝經曰。以苦下之。﹞然此人所皆知。其有水極而燥。﹝水燥。﹞寒極而燥。﹝寒燥。﹞人絕不曉。蓋水沖擊橫溢。血气不周。上下隔絕。而癥有不燥乎﹖寒凍不解。津無气化。而癥有不燥乎﹖如大便祕結。癥果屬熱。用以大黃以下。其燥自開。癥果屬燥。用以胡麻火麻以潤。其燥亦開。若使燥屬於寒。在表﹝表寒。﹞則當用以麻桂羌防細辛以開其郁。在裏﹝裏寒。﹞則當用以硫黃巴豆半夏以開其結。在中﹝中寒。﹞則當用以香砂姜半以通其滯。﹝經曰。燥淫於內。治以苦溫。佐以甘平。﹞水燥而溺不通。在寒﹝水燥因寒。﹞則當用以苓桂。在熱﹝水燥因熱。﹞則當用以知柏。若使寒熱皆見。﹝水燥寒熱俱見。﹞

則治又當用以四苓。至於燥气結極而有塊硬不消。﹝燥極成塊。﹞則治又當用以食鹽芒硝海藻等藥以爲之軟。其燥無有不化。易曰。燥萬物者。莫乎火。治燥必兼治火。然苟如此通活。則遇燥皆識。治無不效。又奚必僅以所見之燥爲拘哉﹖經曰。燥淫於內。治以苦溫。佐以甘辛。以苦下之。﹝燥屬金。苦屬火。火能勝金。故治以苦溫。甘能緩。辛能潤。苦能下。

故以爲佐也。﹞五運。﹝陽明司天。卯酉。陽明在泉。子午。﹞

﹝通燥﹞胡麻冬葵子楡白皮蓯蓉肉鎖陽熟蜜﹝通寒燥﹞硫黃巴豆大蒜蔥白半夏﹝通熱燥﹞大黃豬膽汁食鹽﹝軟堅﹞海狗腎﹝腎﹞牡蠣﹝腎﹞海帶﹝腎﹞昆布﹝腎﹞食鹽﹝腎﹞靑鹽﹝腎﹞蛤蜊粉﹝腎﹞海石﹝腎﹞白梅﹝腎﹞芒硝﹝腸胃﹞虫﹝肝﹞紫貝﹝肝脾﹞鳳仙子﹝骨穴硬處﹞

下編﹨卷九主治下

六淫病癥主藥

火有在於外者。宜散。﹝失於不治。則卽變爲郁火。﹞火有因於虛者。宜補宜滋宜緩。火有因於實者。宜瀉宜淸。火有根於裏虛上浮者。宜引。火有因於表虛外浮者。宜斂。此治火之大槪也。但人止知梔連芩柏爲瀉火要劑。﹝經曰。以苦發之。﹞詎知火郁於表。宜散。是卽麻黃桂枝升麻漧葛柴胡輕可去實之意也。火燥於裏。宜滋。是卽六味補精化气。壯水鎭陽之意也。火虛於中。宜補宜緩。是卽參耆甘術。甘溫能除大熱之意也。火實於裏。宜瀉宜淸。是卽三黃石膏朴硝知母。熱不遠寒之意也。﹝經曰。火淫於內。治以咸冷。﹞因於裏虛上浮者。﹝火浮。﹞宜引。是卽川膝車前五味補骨脂附桂八味。引陽歸陰之意也。因於表虛者。宜斂。

是卽參耆白芍棗仁龍骨牡蠣。斂陰祕陽之意也。﹝經曰。以酸收之。﹞至其瀉火之味。考之本艸。所載𨿽多。然究其要。脾不外乎石斛白芍。肺不外乎黃芩桑皮。心不外乎黃連梔子。膽不外乎膽艸靑黛。腎不外乎黃柏知母。余則按癥酌增。但須審癥明確。則所投皆應。自無牽制悖謬之獘矣﹗﹝李時珍曰。燥甚則地幹。暑勝則地熱。風勝則地動。濕勝則地泥。寒勝則地裂。火勝則地涸。此六淫見勝之義也。﹞

經曰。火淫於內。治以咸冷。佐以苦辛。以酸收之。以苦發之。﹝相火腎火也。故治以咸冷。辛能滋潤。酸能收斂。苦能泄熱。或從其性而升發之也。﹞五運。﹝少陽司天。寅申。少陽在泉。巳亥。﹞

﹝散火﹞麻黃桂枝升麻漧葛柴胡香薷﹝滋火﹞地黃枸杞淮山藥首烏阿膠菟絲子﹝補火﹞人參黃白術附子肉桂漧薑﹝緩火﹞甘艸合歡皮人乳黃精麥冬葳蕤﹝瀉火﹞黃柏黃芩黃連石膏知母膽艸﹝引火﹞五味補骨脂附子肉桂熟地黃牛膝﹝收火﹞人參黃白芍龍骨棗仁牡蠣

下編﹨卷九主治下

六淫病癥主藥

熱者。寒郁內成之意。因其平素有火。加以寒郁。而熱成矣。﹝髒陽生熱爲眞熱。﹞若髒气素陰。則寒𨿽入。而熱不生。在初惟見無熱惡寒。至夜方有熱見。且有平素無熱。因於火虛而陽上浮。其癥有似於熱。又或中有食滯。上下气不宣泄。而身時見熱作。皆非眞正純熱之謂。﹝髒陰或熱爲假熱。﹞所以治熱須分表裏陰陽。及有積熱﹑伏熱﹑熱毒﹑似熱之異也。但世僅知苦寒解熱。而不知其邪初在表。熱未內結。其可不用升麻漧葛柴胡秦艽。及或夏枯艸之類以散之乎。熱挾有風。而癥見有鼻淵目翳。其可不用辛夷木賊蕤仁冰片決明子薄荷鑪甘石靑葙子之類以解之乎﹗熱挾有濕。而癥見有面垢不仁。肌膚痿痺。其可不用香薷蕪荑以解之乎﹗熱挾有痰不散。而癥見有目翳痘癰。其可不用海石以散之乎﹗血瘀不散。而癥見有肝虛目翳。瘡瘍惡毒。其可不用鍛石谷精艸以治之乎﹗熱不在經。而在於膈。而癥見有欲吐不吐。其可不用木鱉栝蔞膽礬等藥以治之乎﹗此散表熱之大槪也。若熱已在於裏。法當用瀉。然瀉脾則不外乎石斛白芍。瀉胃則不外石膏朴硝大黃。瀉肺則不外乎黃芩知母。瀉大腸則不外乎黃芩生地。瀉心則不外乎連翹山梔黃連。瀉肝則不外乎膽艸靑黛。瀉膽則不外乎前胡。

瀉腎則不外乎童便食鹽。﹝經曰。熱淫於內。治以鹹寒。﹞瀉膀胱則不外乎豬苓澤瀉黃柏。

余則看癥酌增。此瀉裏熱之大槪也。若熱久伏不發。其熱最深。其藥亦不越乎知連芩柏。﹝經曰。以苦發之。﹞但總不得妄行升發以助其勢。如春溫夏熱之有禁用漧葛升麻麻黃桂枝柴胡之類是已。此瀉伏熱之大槪也。至於熱挾有濕。藥亦不外淸利之味。然亦須分病癥輕重。輕則用以通艸茯苓等藥以滲。重則用以澤瀉木通車前燈艸扁蓄萆海金沙防己茵陳地膚子豬苓滑石等藥以爲瀉。再重則有大戟芫花甘遂等藥以爲之伐。此瀉濕熱之大槪也。他如熱入於血。﹝血熱。﹞而癥見有蓄血便血等癥。則當按其破血涼血之劑以進。久積而熱不化。﹝積熱。﹞

則當用以黃芩黃柏知母之類以投。久積久毒不解。﹝熱毒。﹞則當用以連翹牛蒡綠豆金銀花蒲公英金汁人中黃之類以治。惟有眞陰素虧。眞陽失守。無根之火浮溢於表。外極似熱。而內則無眞正熱癥熱脈可據。﹝假熱。﹞惟當用以附子理中。及或附桂八味。方可回生。凡此皆屬治熱之品。但不可盡以熱屬內實。而槪用以苦寒。以傷其胃也。

經曰。熱淫於內。治以鹹寒。佐以苦甘。以酸收之。以苦發之。﹝水勝火。故治以鹹寒。

甘勝咸。佐之所以防其過。必甘苦者。防咸之過。而又以瀉熱气作實也。熱淫。故以酸收之。

熱結。故以苦發之。﹞五運。﹝少陰司天。子午。少陰在泉。卯酉。﹞

﹝散熱﹞決明子﹝肝﹞夏枯艸﹝肝﹞柴胡﹝膽﹞漧葛﹝胃﹞升麻﹝胃﹞秦艽﹝腸胃﹞野菊花﹝肝肺﹞淡豆豉﹝膈上﹞香薷﹝肺胃心﹞

﹝散風熱﹞辛夷﹝肺﹞蕤仁﹝肝﹞決明子﹝肝﹞薄荷﹝肝肺﹞靑葙子﹝肝﹞鑪甘石﹝肝﹞

木賊﹝肝膽﹞

﹝散濕熱﹞蕪荑﹝皮膚骨節﹞

﹝散熱痰﹞海石﹝腎﹞

﹝散血熱﹞鍛石﹝骨節皮膚﹞谷精艸﹝肝﹞

﹝吐痰﹞木鱉﹝熱毒﹞栝蔞﹝肺膈熱﹞膽礬﹝肺膈風熱﹞

﹝瀉脾熱﹞石斛白芍﹝瀉胃熱﹞雪水柿蒂大黃﹝大腸胃﹞竹茹﹝胃肺﹞竹葉元明粉﹝大腸胃﹞漏蘆白頭翁﹝大腸胃﹞人中黃﹝大腸胃﹞金汁梨﹝胃肺﹞西瓜﹝胃心﹞珍珠﹝胃肝心﹞

蘆根犀角蒲公英粳米石膏柿幹﹝胃肺﹞柿霜﹝胃肺﹞雷丸朴硝﹝大腸胃﹞綠豆﹝胃大腸﹞刺皮貫眾﹝瀉肺熱﹞馬兜鈴靑木香百艸霜通艸車前子﹝肺肝﹞貝母﹝肺心﹞牽牛石葦牛子金銀花山梔子﹝肺心﹞白薇知母沙參薏苡仁百部百合﹝肺心﹞黃芩﹝大腸肺﹞芙蓉花柿霜﹝肺胃﹞柿幹﹝肺胃﹞土貝母﹝肺心﹞竹茹﹝肺胃﹞梨﹝肺胃﹞蛤蜊粉太行山黨參﹝瀉大腸熱﹞白頭翁﹝大腸胃﹞人中黃﹝大腸胃﹞生地朴硝﹝大腸胃﹞大黃﹝大腸胃﹞

黃芩﹝大腸肺膀胱﹞綠豆﹝大腸胃﹞蝸牛玄明粉﹝大腸胃﹞

﹝瀉心熱﹞代赭石木通瞿麥牛黃﹝心肝﹞天竺黃連翹山梔子﹝心肺﹞西瓜﹝心胃﹞黃連辰砂百合﹝心肺﹞郁金蓮須貝母﹝心肺﹞鉤藤珍珠﹝心肝胃﹞土貝母﹝心肺﹞川楝子﹝心胞膀胱心﹞

﹝瀉心包熱﹞川楝子﹝心胞膀胱心﹞

﹝瀉肝熱﹞代赭石石南葉琥珀﹝肝腎﹞車前子﹝肝肺﹞牛黃﹝肝心﹞前胡﹝肝膽﹞秦皮空靑﹝膽肝﹞銅靑﹝肝膽﹞蒙花石決明珍珠﹝肝心胃﹞淩霄花生棗仁蘆薈﹝瀉膽熱﹞空靑﹝肝膽﹞綠靑銅靑﹝膽肝﹞熊膽靑魚膽膽礬前胡﹝瀉腎熱﹞琥珀﹝腎肝膀胱﹞防己靑鹽秋石寒水石龍膽艸﹝膽肝﹞食鹽童便地骨皮﹝瀉膀胱熱﹞豬苓澤瀉地膚子茵陳黃柏黃芩龍膽艸﹝膀胱腎肝﹞川楝子﹝心胞膀胱心﹞

﹝瀉脾濕熱﹞白蘚皮﹝腸胃大腸﹞木瓜﹝脾胃腎﹞蚯蚓薏苡仁﹝脾胃大腸﹞紫貝皂礬﹝肝脾﹞白礬商陸郁李仁﹝瀉胃濕熱﹞蓄白蘚皮﹝大腸胃脾﹞木瓜﹝胃脾腎﹞苦參﹝胃腎大腸﹞茵陳刺皮﹝大腸胃﹞白薇寒水石﹝胃腎﹞續隨子蕘花﹝瀉肺濕熱﹞黑牽牛黃芩﹝小腸肺﹞石葦車前子通艸薏苡仁﹝肺脾﹞葶藶﹝瀉大腸濕熱﹞防己﹝大小腸腎﹞白蘚皮﹝大腸胃﹞苦參﹝大腸腎胃﹞刺皮﹝大腸胃﹞

黃連﹝大腸心﹞元明粉﹝瀉心濕熱﹞木通﹝小腸心﹞黃連﹝大腸心﹞連翹﹝心肝﹞梔子珍珠﹝心肝﹞瞿麥苦楝子﹝心胞膀胱心小腸﹞

﹝瀉心胞濕熱﹞苦楝子﹝心胞膀胱心小腸﹞

﹝瀉小腸濕熱﹞海金沙赤小豆木通﹝小腸心﹞生地赤茯苓黃芩﹝小腸心﹞防己﹝大小腸腎﹞川楝子﹝心小腸心胞膀胱﹞

﹝瀉肝濕熱﹞連翹﹝肝心﹞珍珠﹝肝心﹞皂礬﹝肝脾﹞龍膽艸﹝肝膽膀胱﹞

﹝瀉膽濕熱﹞龍膽艸﹝膽肝膀胱﹞

﹝瀉腎濕熱﹞防己﹝大小腸腎﹞木瓜﹝腎脾胃﹞苦參﹝大腸腎胃﹞海蛤文蛤琥珀寒水石﹝腎胃﹞海藻海帶昆布茯苓﹝瀉膀胱濕熱﹞豬苓澤瀉地膚子黃柏田螺川楝子﹝心胞心小腸﹞

﹝瀉脾血熱﹞郁李仁射幹﹝肝心﹞紫貝﹝肝脾﹞姜黃藕﹝脾心肝﹞皂礬﹝脾肝﹞蚯蚓地楡﹝大腸胃肝﹞槐角﹝大腸胃肝﹞槐花﹝大腸胃肝﹞蘇木﹝胃心﹞三七﹝胃肝﹞漧漆﹝胃肝大腸﹞

﹝瀉肺血熱﹞生地黃﹝肺心﹞紫菀﹝瀉大腸血熱﹞石脂﹝大腸胃肝﹞槐角﹝大腸胃肝﹞槐花﹝大腸胃肝﹞地楡﹝大腸胃肝﹞

刺皮漧漆﹝瀉心血熱﹞犀角射幹﹝心脾﹞童便﹝心腎﹞血餘﹝心腎﹞紅花﹝心肝﹞辰砂紫艸﹝心肝心胞﹞生地黃﹝心肺﹞熊膽丹參沒藥郁金﹝心胞心﹞桃仁﹝心胞心肝﹞茜艸﹝心胞心肝﹞蘇木﹝心胃﹞益母艸﹝心胞心肝﹞藕﹝心脾肝﹞

﹝瀉心胞血熱﹞紫艸﹝心胞肝心﹞郁金﹝心胞心﹞茜艸﹝心胞心肝﹞益母艸﹝心胞心肝﹞

桃仁﹝心胞心肝﹞

﹝瀉肝血熱﹞白芍代赭石蒲公英﹝肝腎﹞靑魚膽紅花﹝肝心﹞地楡﹝大腸肝胃﹞槐角﹝大腸肝胃﹞槐花﹝大腸肝胃﹞側柏葉捲柏無名異淩霄花豬尾血紫艸﹝肝心胞心﹞夜明沙兔肉旱蓮艸﹝肝腎﹞茅根蜈蚣山甲琥珀芙蓉花赤芍醋熊膽莪術紫貝﹝肝脾﹞靈脂紫參蒲黃血竭益母艸﹝肝心胞心﹞藕﹝肝心肺﹞古文錢﹝肝腎﹞皂礬﹝肝脾﹞歸尾鱉甲貫眾茜艸﹝肝心胞心﹞桃仁﹝肝心包心﹞漧漆﹝大腸肝胃﹞三七﹝肝胃﹞虻虫虫螃蟹瓦楞子水蛭花蕊石﹝瀉腎血熱﹞童便﹝腎心﹞地骨皮血餘﹝腎心﹞銀柴胡蒲公英﹝腎肝﹞生牛膝旱蓮艸﹝腎肝﹞赤石脂﹝大腸腎﹞自然銅古文錢﹝腎肝﹞靑鹽﹝瀉腎熱痰﹞海石﹝瀉肺熱痰﹞訶子栝蔞花粉白果杏仁旋復花﹝瀉脾熱痰﹞密陀僧白礬﹝瀉肝膈熱痰﹞礞石﹝瀉胸膈熱痰﹞蓬砂﹝瀉心肝熱痰﹞牛黃射幹﹝瀉心肺熱痰﹞貝母土貝母﹝瀉皮裏膜外熱痰﹞竹瀝﹝瀉肝膽熱痰﹞前胡﹝瀉肝脾熱痰﹞皂礬

下編﹨卷九主治下

六淫病癥主藥

痰病本於人身濁气濁液所致。故書多責於脾。謂其脾气淸徹。則痰不生。脾气混濁。則痰始成。又考書言。痰之標在脾。而痰之本在腎。蓋以脾屬後天。腎屬先天。凡後天之病。未有不根先天之所致也。惟是痰癥異形。變幻莫測。故書所論治法。多不一端。而藥亦不一致。

卽以散痰藥論之。如生薑胡椒。是散寒門之痰也。神曲半夏橘皮菖蒲。是散濕閉之痰也。南星皂角白芥僵蠶白附烏尖附天麻白前。是散風濕之痰也。凡此因有不同。而散有各別如此。

且卽吐痰以論。如木鱉靑木香。非吐熱毒在膈之痰乎﹗瓜蒂胡桐淚。非吐熱結在膈之痰乎﹗蜀漆常山。非吐積飲在於心下之意乎﹗烏尖附。非吐風痰在膈之意乎﹗生萊菔子。非吐气痰在膈之意乎﹗砒石。非吐寒痰在膈之意乎。桔梗蘆皂白二礬。非吐風痰熱痰在膈之意乎﹗參蘆。非吐虛痰在膈之意乎﹗凡此痰有不同。而吐有各別如此。更卽降痰以論。如栝蔞花粉貝母生白果旋復花杏仁訶子。是降在肺之痰矣。但貝母則兼心痰同理。白礬密陀僧射幹。是降在脾之痰矣。但射幹則兼心痰共除。海石沈香。是降在腎之痰矣。但沈香則兼腎气同治。海石則兼肺气並驅。鶴虱磁石牛黃前胡蓬砂礞石。是降在肝之痰矣。但牛黃則兼心痰皆祛。若在竹瀝則治皮裏膜外之痰。凡此痰有不同。而降有各別如斯。惟有火衰寒勝。痰气上沸。﹝水沸爲痰。﹞非用六味不能以收。水气上逆。脾气不運。﹝水泛爲痰。﹞非用八味六君四君不能以去。此惟深於醫者。始能以明其蘊。若使初學褊淺。則惟知用竹瀝貝母牛黃礞石等劑。

又烏知其醫理活變。固有若是其神者乎。此治痰之大法也。

﹝表痰宜散﹞生薑﹝肺寒﹞胡椒﹝胃寒﹞半夏﹝脾胃膽濕﹞神曲﹝脾胃濕﹞天南星﹝肝脾肺風﹞皂角﹝肝肺大腸風﹞白芥子﹝肺風﹞僵蠶﹝肝風﹞白附子﹝胃風﹞大皂﹝肝肺大腸濕﹞烏尖附﹝腎風﹞石菖蒲﹝心濕﹞天麻﹝肝風﹞橘皮﹝脾肺濕﹞白前﹝肺風﹞

﹝膈痰宜吐﹞木鱉﹝外治熱毒﹞生萊菔﹝肺脾气﹞瓜蒂﹝脾肺胃熱結﹞藜蘆﹝肺胃風﹞常山﹝心下積飲﹞膽礬﹝肝膽肺脾﹞白礬﹝脾胃濕熱﹞蜀漆﹝心下積飲﹞食鹽﹝心腎引水﹞烏尖附﹝腎風﹞砒石﹝腸胃寒﹞靑木香﹝肺熱毒﹞桔梗蘆﹝肺風﹞胡桐淚﹝胃熱﹞皂礬﹝肝脾濕熱﹞人參蘆﹝肺虛﹞梔子﹝心肺熱﹞

﹝實痰宜降﹞栝蔞實﹝肺﹞花粉﹝肺﹞磁石﹝腎﹞牛黃﹝心肝﹞貝母﹝肺﹞竹瀝﹝經絡﹞

白礬﹝脾﹞生白果﹝肺﹞蓬砂﹝肝﹞前胡﹝肝膽﹞兒茶﹝心脾﹞射幹﹝心脾﹞旋復花﹝大腸肺﹞

杏仁﹝肺﹞海石﹝肺腎气﹞沈香﹝腎气﹞土貝母﹝心肺﹞鶴虱﹝肝﹞訶子﹝大腸肺﹞密陀僧﹝脾﹞礞石﹝肝﹞

﹝寒痰宜燥﹞漧薑﹝胃﹞附子﹝命門﹞

下編﹨卷九主治下

六淫病癥主藥

气者。人身之寶。凡人五臟六腑。筋骨皮肉血脈。靡不本气以爲疊運。則气關人甚重。

又曰。百病皆生於气。又曰。气之源。發於腎。出於肺。統於脾。護於表。行於裏。又曰。气有餘便是火。气不足便是寒。又曰。諸气郁。皆屬於肺。則气之見病甚多。而其治气之藥亦復不少。姑以補气之劑爲論。如人參黃。是補肺气之不足也。白術。是補脾气之不足也。

杜仲雞肉山茱萸續斷。是補肝气之不足者也。龍眼肉。是補心气之不足者也。附子肉桂沈香鹿茸陽起石仙茅胡巴硫黃遠志石鐘乳蛤蚧益智補骨脂丁香。是補腎气之不足者也。但蛤蚧則兼肺气以同理。益智則兼心脾冷痰以爲逐耳。此補气諸藥之各異也。諸气缺陷不升。﹝气陷宜升。﹞在肺。則有桔梗白黨以爲用。在脾。則有蒼術以爲理。在胃。則有漧葛升麻檀香白附以爲投。在肝。則有柴胡薄荷以爲散。此升提諸气諸藥之各異也。至於諸气不通。﹝气塞宜通。﹞在心與肺。則有宜於薰香安息香。在脾。則有宜於甘松木瓜菖蒲紅豆蔻木香大蒜胡荽。但木香則合肝气而皆通。大蒜則合胃气以同理。胡荽則合心气以皆治也。在肝。則有宜於川芎香附。在表與胃與肺。則有宜於生薑煙艸。在諸竅。則有宜於麝香蘇合。在血脈。則有宜於諸酒。在通陽辟陰。則有宜於雄黃。此通气諸藥之各異也。若使諸气窄脹。其言脾肺與腎。則有烏藥可投。脾胃。則有藿香神曲蕎麥可治。膀胱與腎。則有荔枝核可入。小腸。

則有橘核小茴可采。肝經寒窒。則有艾葉吳萸可進。表裏中外有形之气。則有檳榔可理。無形之气。則有大腹皮可施。此寬諸气諸藥之各異也。气滯不通而泄。﹝气滯宜泄。﹞於肺。不得不用丁香冬花白牽牛白前女菀。於脾。不得不用山楂郁李姜黃。於肝。不得不用靑皮鶴虱玄胡索。但須相癥酌用。气逆不下而降。﹝气升宜降。﹞在肺。無有過於馬兜鈴靑木香旋復花栝蔞葶藶蘇子萊菔子杏仁枇杷葉補骨脂。在腸。無有過於蕎麥。在腎。無有過於沈香黑鉛。

在胃。無有過於續隨子。但補骨脂降肺而更降腎。萊菔子降脾而更降肺之爲異耳。气結不解而破。﹝气堅宜破。﹞在肺上膈。無有若於枳殼。在肺下膈。無有若於枳實。在肝气閉。無有若於三稜。在肝胃經絡。無有若於山甲之爲捷耳。他如气散气浮不斂。﹝气散宜斂。﹞有言粟殼烏梅於肺最宜。龍骨棗仁白芍於肝最宜。蛤蜊牡蠣於腎最宜。木瓜則於脾胃肺又最宜也。

气走不固。﹝气脫宜固。﹞則病皆屬於腎。凡治所用胡桃菟絲覆盆補骨脂蓮須金櫻子山茱萸五味子葡萄阿芙蓉沒石子龍骨牡蠣沈香靈砂秦皮石斛桑螵蛸芡實訶子石鐘乳無不皆於腎理。惟有惡气內入。﹝气惡宜辟。﹞在胃與腎。則必用以良姜甘松大蒜蒼術山柰以辟。在肺。則必用以生薑以辟。在肝。則必用以虎骨蛇蛻蜈蚣胡荽薰香及酒以辟。在諸竅。則必用以樟腦蘇合香以辟。在胃與肝。則有雄黃以辟。在外。則有排艸以辟。若使時行瘴毒。則又更有艸果煙艸檳榔貫眾以辟矣﹗仍須分其寒惡臭惡濕惡毒惡邪惡以治。大約寒不外於生薑良姜爲辟。臭不外於胡荽薰香爲辟。濕不外於蒼術爲辟。邪不外於樟腦蘇合雄黃爲辟。毒不外於蛇蛻蜈蚣虎骨爲辟也。至於气浮不鎭。﹝气浮宜鎭。﹞總不越乎金石重墜之藥以爲之壓。气急不舒。﹝气急宜緩。﹞總不越乎甘艸等藥以爲之緩。凡此皆當審實以投。他如气寒宜散宜溫。气熱宜表宜淸。气濕宜燥宜利。气燥宜滋宜潤。气挾痰至宜開。气挾暑至宜消。亦何莫不本此理以爲審治。昔人云。枳殼利肺气。多服損胸中至髙之气。靑皮瀉肝气。多服能損眞气。木香調諸經之气。兼瀉肺。能使上焦之气下達。陰火上衝禁用。砂仁醒脾气而能上升。然後滯气得以下通。白豆蔻能瀉肺气而使下行。然後陽气得以上達。香附快滯气。陳皮泄逆气。烏藥紫蘇俱能散气。使濁從汗散也。濃朴升胃气。前胡下气推陳。檳榔瀉至髙之气。能使濁气下墜。後重有積者宜之。藿香薰香上行胃气。沈香升降諸气。腦麝散眞气。蘇子杏仁下气潤燥。

气滯有火者宜之。豆蔻丁沈檀麝俱辛熱。能散鬱气。暴怒者宜用。積久成火者忌之。稟壯气實。气不順而刺痛。枳殼烏藥可用。不愈。加木香。肥人气不順而刺痛。二陳加濃朴枳殼。

气虛脈弱。異功散加枳殼木香。若使藥性不審。病癥不識。而徒用以香燥。是殆速其斃耳﹗觀此可爲妄用气藥者一箴。

﹝气虛宜補﹞人參﹝肺﹞黃﹝肺﹞白術﹝脾﹞杜仲﹝肝﹞山茱萸﹝肝腎﹞雞肉﹝肝﹞

續斷﹝肝腎﹞龍眼﹝心脾﹞附子﹝腎﹞肉桂﹝肝腎﹞鹿茸﹝腎﹞沈香﹝腎﹞陽起石﹝腎﹞仙茅﹝腎﹞胡巴﹝腎﹞硫黃﹝腎﹞遠志﹝腎﹞蛤蚧﹝腎肺﹞益智﹝心脾腎﹞補骨脂﹝心脾腎﹞

丁香﹝肺胃腎﹞石鐘乳﹝腎胃大腸﹞

﹝气陷宜升﹞桔梗﹝肺﹞蒼術﹝脾﹞漧葛﹝胃﹞升麻﹝脾胃﹞柴胡﹝肝﹞檀香﹝肺胃脾﹞

白附﹝胃﹞白黨參﹝肺﹞薄荷﹝肝﹞荷葉﹝膽﹞

﹝气塞宜通﹞薰香﹝肺﹞安息香﹝心肝﹞煙艸﹝肺胃﹞大蒜﹝脾胃諸竅﹞雄黃﹝胃肝﹞木香﹝脾肝﹞附子﹝腎﹞芎﹝肝﹞甘松﹝脾﹞木瓜﹝脾肺肝﹞菖蒲﹝心﹞胡荽﹝心肺﹞麝香﹝諸竅﹞生薑﹝胃肺﹞紅豆蔻﹝脾﹞酒﹝肝血﹞蘇合香﹝諸竅﹞

﹝气窄宜寬﹞烏藥﹝胃腎﹞藿香﹝脾胃肺﹞檳榔﹝腸胃﹞大腹皮﹝腸胃﹞神曲﹝脾胃﹞橘核﹝小腸﹞蕎麥﹝腸胃﹞荔枝核﹝膀胱腎﹞小茴﹝肝胃﹞艾葉﹝肝脾﹞吳萸﹝肝﹞

﹝气實宜泄﹞丁香﹝肺胃腎﹞冬花﹝肺﹞白牽牛﹝肺﹞白前﹝肺﹞山楂﹝脾胃﹞廣皮﹝脾肺﹞郁李仁﹝脾﹞靑皮﹝肝﹞女菀﹝肺﹞鶴虱﹝肝﹞姜黃﹝脾﹞玄胡索﹝心肝﹞

﹝气升宜降﹞馬兜鈴﹝肺﹞靑木香﹝肺﹞旋復花﹝肺腸﹞栝蔞實﹝肺﹞花粉﹝肺﹞葶藶﹝肺﹞續隨子﹝胃﹞麥蕎﹝腸胃﹞蘇子﹝肺﹞黑鉛﹝腎﹞杏仁﹝肺﹞炒萊菔﹝肺脾﹞枇杷葉﹝肺﹞沈香﹝腎﹞補骨脂﹝腎﹞

﹝气堅宜破﹞枳殼﹝肺﹞枳實﹝脾胃﹞三稜﹝肝﹞山甲﹝肝肺胃﹞

﹝气散宜斂﹞栗殼﹝大腸肺﹞木瓜﹝脾肺肝﹞烏梅﹝肺腸肝﹞龍骨﹝肝腎大腸﹞棗仁﹝膽肝﹞炒芍藥﹝肝脾﹞蛤蜊粉﹝腎﹞

﹝气脫宜固﹞胡桃肉﹝腎﹞菟絲子﹝肝腎﹞覆盆子﹝腎﹞補骨脂﹝腎﹞蓮須﹝心腎﹞五味子﹝肺腎﹞山茱萸﹝肝腎﹞金櫻子﹝脾肝腎﹞葡萄﹝腎﹞阿芙蓉﹝腎﹞沒石子﹝腎﹞

龍骨﹝肝腎大腸﹞牡蠣﹝腎﹞沈香﹝腎﹞靈砂﹝腎﹞秦皮﹝肝膽腎﹞石斛﹝脾腎﹞芡實﹝脾腎﹞

訶子﹝大腸肺﹞桑螵蛸﹝肝腎膀胱﹞石鐘乳﹝大腸胃﹞

﹝气惡宜辟﹞良姜﹝胃寒﹞生薑﹝肺寒﹞蛇蛻﹝肝毒﹞蜈蚣﹝肝毒﹞樟腦﹝關竅邪﹞甘松﹝脾濕臭﹞山柰﹝胃濕臭﹞排艸﹝脾臭﹞大蒜﹝脾胃諸惡﹞虎骨﹝肝毒﹞胡荽﹝心脾臭﹞薰香﹝肺臭﹞雄黃﹝胃肝邪﹞酒﹝肝血諸惡﹞蒼術﹝脾濕﹞蘇合香﹝諸竅邪﹞艸果﹝胃瘴﹞煙艸﹝肺胃瘴﹞檳榔﹝腸胃瘴﹞貫眾﹝肝胃瘴﹞

﹝气浮宜鎭﹞磁石﹝腎﹞鐵粉﹝肝﹞金銀薄﹝肝﹞禹餘糧﹝大腸﹞密陀僧﹝脾﹞代赭石﹝肝﹞雲母石﹝脾﹞珍珠﹝心肝﹞辰砂﹝心﹞龍骨﹝肝腎大腸﹞龍齒﹝肝腎大腸﹞

﹝气急宜緩﹞甘艸﹝脾﹞合歡皮﹝心脾﹞

下編﹨卷九主治下

六淫病癥主藥

血者。人身之液。有血則筋骨臟腑皆得受其灌漑而成形。無血則形色枯槁而卽死矣﹗玩書所論補血之劑。多以古方四物爲要。蓋以營中之血。非此不能以生。詎知血屬有形。凡有形之物。必賴無形之气以爲之宰。故參耆最爲生血要藥。經曰。陽生則陰長。職是故耳。且血寒則血不歸。血熱則血不活。血凝則血不散不止。血積則血不下不破。如溫血則以桂心爲最。

凡乳香澤蘭雞蘇百艸霜天仙藤骨碎補等藥皆屬溫類。但須看其形癥以施。而不可以槪用耳。

涼血則以生地紅花紫艸爲最。凡赤芍地楡槐角側柏葉銀柴胡蒲公英捲柏等藥皆屬涼類。仍須看其兼癥兼脈以審。而不可以妄用耳。破血下血。則以桃仁三七水蛭虻虫虫螃蟹等藥爲最。凡郁金姜黃蒲黃紫菀血竭歸尾蘇木瓦楞子花蕊石斑蝥茜艸紫參郁李仁等藥皆屬破類。但須看其形癥淺深。而不可以竟用耳。若屬血瘀不散。﹝散血。﹞則有鍛石谷精艸等藥可施。血出不止。﹝止血。﹞則有炙捲柏伏龍肝黑姜炒艾葉炒蒲黃梔子石脂白芨花蕊石靑黛百艸霜炒側柏王不畱行劉寄奴等藥可治。但須分其內外。別其微甚。審其經絡以爲權衡。則治始無差。而不致有魚魯之混矣。獨惜今之補血。多以四物爲主。﹝須看柯琴吳鶴臯張璐張景嶽諸宗注解四物湯說自明。﹞涼血多以生地犀角梔連芩柏爲要。止血多以捲柏側柏葉爲尙。破血多以桃仁紅花爲施。至於溫血之理。絕不講究。及補血止血。多責於气之義。絕不體會。是徒得乎治血之名。而未審乎治血之實也。

﹝血寒宜溫﹞虫白蠟﹝肝脾﹞肉桂﹝肝腎﹞陽起石﹝腎﹞續斷﹝肝腎﹞荊芥﹝肝﹞芎﹝肝﹞香附﹝肝膽﹞伏龍肝﹝肝脾﹞玄胡索﹝心肝﹞安息香﹝心肝﹞鑪甘石﹝胃﹞蒼耳子﹝肝脾﹞桂心﹝心﹞海螵蛸﹝肝﹞乳香﹝心﹞酒﹝肝脾胃肺﹞百艸霜﹝肝腎﹞沙糖﹝肝﹞兔屎﹝肝﹞王不畱行﹝肝胃﹞韭菜﹝肝腎腸胃﹞天仙藤﹝肝脾﹞骨碎補﹝腎﹞澤蘭﹝肝脾﹞墨﹝肝腎﹞劉寄奴﹝肝﹞大小薊﹝肝﹞雞蘇﹝腸胃﹞海狗腎﹝肝腎﹞鹿茸﹝腎﹞鹿角﹝腎督﹞蒺藜﹝肝腎﹞赤石脂﹝大腸﹞

﹝血熱宜涼﹞白芍﹝肝﹞代赭石﹝心肝﹞犀角﹝胃﹞射幹﹝心脾肝﹞童便﹝膀胱﹞地骨皮﹝肺腎﹞血餘﹝肝心﹞銀柴胡﹝腎﹞蒲公英﹝胃肝﹞靑魚膽﹝肝膽﹞紅花﹝心胞肝﹞地楡﹝肝腎腸胃﹞生牛膝﹝肝腎﹞槐角﹝大腸胃肝﹞槐花﹝肝胃﹞辰砂﹝心﹞側柏葉﹝肺肝﹞捲柏﹝肝﹞無名異﹝肝﹞淩霄花﹝肝﹞豬尾血﹝肝﹞紫艸﹝心胞肝﹞夜明沙﹝肝﹞兔肉﹝肝﹞

旱蓮艸﹝脾腎﹞茅根﹝胃肝﹞蜈蚣﹝肝﹞琥珀﹝心肝﹞刺皮﹝腸胃﹞生地﹝腎﹞

芙蓉花﹝肺﹞赤芍藥﹝肝﹞鯉魚鱗﹝脾﹞醋﹝肝﹞熊膽﹝心肝﹞

﹝血凝宜散﹞鍛石﹝肝脾﹞谷精艸﹝肝﹞

﹝血積宜破﹞丹參﹝心胞﹞山甲﹝肝肺胃﹞郁李仁﹝脾﹞莪術﹝肝﹞紫貝﹝脾肝﹞沒藥﹝心﹞郁金﹝心﹞桃仁﹝心胞肝﹞五靈脂﹝心肝﹞茜艸﹝心胞肝﹞紫菀﹝肺﹞紫參﹝肝﹞蘇木﹝心胃﹞姜黃﹝脾﹞蒲黃﹝肝﹞益母艸﹝心胞肝﹞血竭﹝肝﹞生藕﹝心脾﹞自然銅﹝骨﹞

古文錢﹝肝腎﹞皂礬﹝脾肝﹞蚯蚓﹝經絡脾﹞歸尾﹝肝﹞鱉甲﹝肝﹞貫眾﹝肝胃﹞

﹝血死宜敗﹞斑蝥﹝下部﹞漧漆﹝肝脾﹞三七﹝肝﹞水蛭﹝肝﹞虻虫﹝肝﹞虫﹝肝﹞

螃蟹﹝肝﹞瓦楞子﹝肝﹞花蕊石﹝肝﹞

﹝血出宜止﹞捲柏﹝肝﹞伏龍肝﹝肝脾﹞墨﹝肝腎﹞黑姜﹝腎﹞炒黑艾﹝肝腎﹞炒蒲黃﹝肝腎﹞梔子﹝心肺﹞石脂﹝大腸﹞白芨﹝肺﹞花蕊石﹝肝﹞靑黛﹝肝﹞百艸霜﹝肝腎﹞劉寄奴﹝肝﹞鍛石﹝肝脾﹞象皮灰﹝肌肉﹞王不畱行﹝肝胃﹞炒側柏﹝肝肺腎﹞

下編﹨卷九主治下

六淫病癥主藥

積者。久積不消之意。其病本非暴起。治亦未可忽視。但人止知積滯不消。多以食塡太陰。

用以消導。詎知食積止屬病標。而其所以致積之由。則有不在於食而在於寒與熱。及在於痰於气於水於虫於血之謂也。玩書所言。治積總不越乎縮砂密木香使君子山楂麥芽神曲蕎麥雷丸谷虫苦酒阿魏珍珠橘皮大蒜漧漆海石朴硝砂丁香桂心牽牛紫蘇生薑莪術胡連。以爲溫胃消食。殺虫快滯之品。而不知積因寒成。則積當從寒治。如烏頭漧姜肉桂吳茱萸巴霜之屬是也。積因熱致。則積當從熱理。如黃連黃芩之屬是也。積自气生。則積當從气化。如木香沈香陳皮靑皮玄胡索濃朴蕎麥枳實蓬術之類是也。積由虫致。則積當從虫殺。如鶴虱苦楝根胡粉阿魏川椒雷丸使君子檳榔雄黃榧實之屬是也。積由痰聚。則積當從痰解。如茯苓半夏磁石白芥子海石之屬是也。積由血畜。則積當從血破。如桃仁山甲漧漆虻虫瓦楞子之屬是也。積自水結。則積當從水下。如大戟芫花甘遂蕘花之屬是也。積自食至。則積當從食消。如山楂麥芽神曲谷虫之屬是也。積由虛致。則積當從虛除。如黃人參白術之屬是也。凡此道理靡盡。隨癥活潑。但不可專以所見之積以爲治耳。

﹝消寒積﹞烏頭漧姜肉桂吳茱萸巴霜﹝消熱積﹞朴硝黃連大黃﹝消气積﹞木香沈香濃朴玄胡索蕎麥枳實陳皮枳殼靑皮牽牛﹝消虫積﹞鶴虱胡粉阿魏苦楝根川椒雷丸檳榔使君子雄黃榧實烏梅﹝消痰積﹞茯苓半夏礞石磁石海石白芥子﹝消血積﹞桃仁漧漆虻虫水蛭瓦楞子花蕊石﹝消水積﹞大戟芫花商陸甘遂﹝消食積﹞山楂﹝脾胃肉﹞麥芽﹝胃谷﹞神曲﹝脾胃風寒气﹞谷虫﹝脾胃食﹞

﹝消虛積﹞人參白術黃炙甘艸﹝殺虫蠱藥﹝附﹞黃連﹝心濕熱﹞苦參﹝腎濕熱﹞蓄﹝脾濕熱﹞白牽牛﹝肺濕熱﹞白礬﹝脾濕熱﹞蕪荑﹝脾風濕熱﹞大黃﹝脾胃熱﹞朴硝﹝腸胃熱﹞靑黛﹝肝熱郁﹞藍子﹝肝熱郁﹞

苦楝根﹝小腸膀胱熱郁﹞苦楝子﹝心胞小腸膀胱熱郁﹞貫眾﹝肝胃熱毒﹞雷丸﹝胃熱積﹞

蘆薈﹝肝衝熱結﹞蚯蚓﹝脾熱積﹞靑葙子﹝肝風熱﹞蒼耳子﹝肝脾風濕﹞松脂﹝肝脾風濕﹞

密陀僧﹝脾濕﹞川椒﹝脾肺腎寒濕﹞椒目﹝腎寒濕﹞漧薑﹝胃寒﹞附子﹝命門寒﹞硫黃﹝命門寒﹞巴豆﹝腎寒﹞雄黃﹝脾肺肝惡寒﹞蘇合香﹝諸竅惡气﹞阿魏﹝脾胃臭惡﹞樟腦﹝諸竅惡气﹞蛇蛻﹝肝惡毒﹞犀角﹝胃虫毒﹞川槿皮﹝肝風癬﹞海桐皮﹝肝風癬﹞水銀﹝外疥﹞

輕粉﹝筋骨疥﹞鉛粉﹝腎疥﹞黃丹﹝血疥﹞大楓子﹝肝脾疥﹞石膏﹝皮膚骨肉血熱濕﹞山茵陳﹝膀胱胃口瘡﹞五倍子﹝肺胃疥﹞百藥煎﹝肝胃疥﹞紫貝﹝肝脾瘀﹞桃仁﹝肝瘀﹞

漧漆﹝肝胃瘀﹞皂礬﹝肝胃瘀﹞百艸霜﹝肝瘀﹞濃朴﹝腸胃濕瘴﹞檳榔﹝肝濕瘴﹞谷虫﹝腸胃滯﹞

鶴虱﹝肝痰滯﹞使君子﹝脾胃積滯﹞榧實﹝肺燥﹞烏梅﹝肺脾大腸酸收﹞百部﹝肺淸熱﹞

甘蜜﹝脾肺引蠱﹞藜蘆﹝肺胃上湧﹞相思子﹝肺胃上湧﹞芫花﹝脾肺腎水積﹞胡桐淚﹝胃齒虫﹞莨菪﹝齒虫﹞韭子﹝肝腎齒虫﹞蟾酥﹝肌肉齒虫﹞覆盆葉﹝陰蝕虫﹞獺肝﹝肝癆瘵﹞

獺爪﹝肝癆瘵﹞敗鼓心﹝癆瘵﹞鸛骨﹝癆瘵﹞虎糞骨﹝肝癆瘵﹞

下編﹨卷九主治下

六淫病癥主藥

痛者。血气不通之意。考之內經有言。是病多因寒气內客。而熱絕少。又考諸書所論。

痛有因寒因熱因風因濕因滯因血因气因火因虫之分。予嘗按書細考。大約痛屬於寒於濕於滯於血。則多守而不走。痛屬於風於火於熱於气於虫。則多走而不守。痛屬於濕於滯。則多腫脹髙起。痛屬於寒。則多毛骨聳直。痛屬於熱。則多神气不失。痛屬於气。則痛必見腫突。其腫時脹時消。痛屬於滯。則痛得食則增。痛屬於虛。則痛得食則減。且痛屬寒屬虛。則喜熱手揉按。屬熱屬火屬實。則最忌手揉擦。痛之大槪如斯。是以風痛之癥。多見周身骨節疼痛。

故藥有不離乎羌活防風桂枝獨活山甲白花蛇烏蛇白附子石南藤川烏附天雄。但須分其上下裏外以治。寒痛之癥。多見手足厥逆。飲食不思。痛喜熱手揉按。並或發熱惡寒。無汗脈緊。

故藥有不離乎麻黃細辛附子漧薑良姜蓽茇吳茱萸大茴小茴川椒肉桂艾葉。但須分其在表在裏寒癥以治。濕痛之癥。多見腫脹痞滿。手足酸軟麻痺。其痛守而不移。故藥有不越乎蒼術半夏南星豬苓澤瀉木通車前薏苡。但須分其寒多熱多以治。熱通之癥。其痛多見口渴發熱。痛則手不可近。故藥有不越乎石膏知母山梔子黃芩大黃朴硝。但須分其熱勢輕重上下以治。火痛之癥。其癥必見面赤唇焦。口燥舌漧。脈則洪數有力。痛則拒手揉按。故藥有不外乎黃芩黃柏黃連天冬麥冬沙參元參白芍。但須分其火勢微甚以投。气痛之癥。其痛必見上下無常。

面靑目赤。故多治以濃朴枳殼檳榔烏藥陳皮靑皮香附木香等藥。但須分其上下左右以投。血痛之癥。其痛多見一定不移。脈則芤澀不長。故治多以姜黃乳香沒藥元胡索五靈脂益母艸桃仁紅花三七虻虫水蛭槐花地楡等藥。但須分其痛處緩急病癥以進。滯痛之癥。其痛必見不食則減。得食則增。故治多以木香神曲山楂麥芽砂仁等藥。但須分其滯勢久暫以施。虫痛之癥。其痛多見气上衝心。口吐白沫。時痛時止。故治多以川椒烏梅榧實雷丸苦楝根苦參等藥。但須分其挾寒挾熱以治。凡此痛皆屬實。若使痛屬中虛。﹝虛痛。﹞則以耆術爲要。痛屬血虛。則以芎歸爲要。痛屬精虛。則以地茱爲要。痛屬火衰。則以附桂爲要。然要皆有虛癥虛脈可據。若以實癥道虛。補劑妄投。其殺人也慘矣﹗﹝風痛﹞羌活防風桂枝山甲白花蛇烏蛇白附子石南藤川烏附天雄獨活﹝寒痛﹞麻黃細辛附子漧薑良姜蓽茇吳茱萸大茴小茴川椒肉桂艾葉﹝濕痛﹞蒼術半夏南星豬苓澤瀉木通車前薏苡﹝熱痛﹞石膏梔子知母大黃黃芩朴硝﹝火痛﹞黃芩黃柏黃連天冬麥冬沙參元參白芍﹝气痛﹞濃朴枳殼檳榔烏藥陳皮靑皮香附木香﹝血痛﹞姜黃乳香沒藥元胡索五靈脂益母艸桃仁紅花三七虻虫水蛭槐花﹝滯痛﹞木香神曲山楂麥芽﹝虫痛﹞川椒烏梅榧實雷丸苦楝根苦參﹝虛痛﹞人參﹝气﹞白術﹝气﹞黃﹝气﹞當歸﹝血﹞地黃﹝精﹞山藥﹝精﹞附片﹝火﹞

肉桂﹝火﹞

下編﹨卷九主治下

六淫病癥主藥

消渴之癥。按書有言三焦火起而渴。蓋人津液有限。火勝則水必竭。猶之釜裏火猛。谷食皆焚。水必竭澤而燥。而渴以生。是謂火渴。有言表裏熱盛而渴。蓋以气以衛外。血以營內。

表裏邪閉。津受煎熬。猶之地气上升。天气閉塞。人物皆煩。而渴應見。是謂熱渴。有言表裏寒盛而渴。蓋以人身陽勝則陰微。陰勝則陽弱。陽气旣微於中。陰气復增於內。則身中外皆寒而气不溫。猶之堅冰旣至。滴點全無。而渴應有。是謂陰渴。﹝寒渴。﹞有謂食滯中宮而渴。蓋以人身上下。本貴通活。一有物滯。則上不克下。下不克上。津液斷絕。兩不相接。

﹝滯渴。﹞猶之谷食在釜。內有物閉。气實不空。津不克上。而渴應生。是爲滯渴。有謂津藉精生。精虛則津無由而布。猶之天雨不降。地無醴泉。而渴以成。是謂水衰而渴。有謂津賴火充。火衰而气不化。精不附气。猶之釜裏無薪。鍋蓋幹灼。而渴應見。是謂火衰而渴。有謂津藉气布。气實則气充而津生。气衰則气餒而津竭。猶之天气旣降。地气不升。而渴應有。是謂气衰而渴。凡此火不外於三黃石膏知母。熱不外於大黃朴硝花粉貝母。寒不越乎麻桂升葛姜附丁桂。滯不越乎香附川朴枳殼。至於渴屬精虛。則六味有不可離。渴屬火衰。則八味必不可棄。渴屬气薄。則參耆白術自必見用。毋謂渴皆屬實。虛癥全無。而悉可用苦寒之味也。

﹝火渴﹞大黃黃柏黃芩黃連石膏知母﹝熱渴﹞大黃朴硝花粉石膏知母﹝寒渴﹞麻黃﹝外寒﹞桂枝﹝外風﹞升麻﹝外寒﹞漧葛﹝外寒﹞漧薑﹝內寒﹞附子﹝內寒﹞

丁香﹝內寒﹞肉桂﹝內寒﹞

﹝滯渴﹞香附川朴枳殼木香﹝虛渴﹞人參白術黃當歸山藥熟地附子肉桂

下編

卷十總義

藥有五味張元素曰。凡藥酸入肝。苦入心。甘入脾。辛入肺。鹹入腎。﹝此明五味之義。﹞辛主散。

酸主收。甘主緩。苦主堅。咸主軟。﹝統論五味之用。﹞辛能散結潤燥。致津液通气。酸能收緩斂散。甘能緩急調中。苦能燥濕堅軟。咸能軟堅。淡能利竅。﹝復明五味之用。﹞

藥有陰陽陰陽之气平則無病不平則病生陰陽應象論曰。陰味出下竅。陽气出上竅。淸陽發腠理。﹝淸之淸者。﹞濁陰走五臟。﹝濁之淸者。﹞淸陽實四肢。﹝淸之濁者。﹞濁陰歸六腑。﹝濁之濁者。﹞味濃者爲陰。薄者爲陰中之陽。气濃者爲陽。薄者爲陽中之陰。味濃則泄。﹝降瀉。﹞薄則疏通。﹝滲利。﹞气薄則發泄。

﹝發散。﹞濃則發熱。﹝溫燥。﹞辛甘發散爲陽。酸苦湧泄爲陰。鹹味通泄爲陰。淡味滲泄爲陽。六者或收或散。或緩或急。或潤或燥。或軟或堅。以所利而行之。調其气。使之平也。﹝此明陰陽之義。宗曰。生物者气也。成之者味也。寒气堅。故其味可用以軟。熱气軟。故其味可用以堅。風气散。故其味可用以收。燥气收。故其味可用以散。土者沖气之所生。沖气則無所不和。故其味可用以緩。气堅則壯。故苦可以養气。脈軟則和。故咸可以養脈。骨收則彊。故收可以養骨。筋散則不攣。故辛可以養筋。肉緩則不壅。故甘可以養肉。堅之而後可以軟。收之而後可以散。故緩則用甘。不欲則弗用。用之太過。亦病矣﹗古之養生治疾者。必先通乎此。否則能愈人之疾者。鮮矣﹗﹞

藥有气味升降浮沈李杲曰。味薄者升而生。﹝象春。如甘平辛平辛微溫微苦平之藥是也。﹞气薄者降而收。

﹝象秋。如甘寒甘涼甘淡寒涼酸溫酸平咸平之藥是也。﹞气濃者。浮而長。﹝象夏。如甘熱辛熱之藥是也。﹞味濃者。沈而長。﹝象冬。如苦寒鹹寒之藥是也。﹞气味平者。化而成。﹝象土。如甘平甘溫甘涼甘辛平甘微苦平之藥是也。﹞

汪昂曰。气濃味薄者。浮而升。味濃气薄者。沈而降。气味俱濃者。能浮能沈。气味俱薄者。可升可降。

李時珍曰。酸鹹無升。辛甘無降。寒無浮。熱無沈。其性然也。而升者引之以鹹寒。則沈而直達下焦。沈者引之以酒。則浮而上至巓頂。一物之中。有根升梢降。生升熟降者。是升降在物。亦在人也。﹝此統明升降浮沈之義。﹞

藥有根梢上中下元素曰。凡藥根之在土中者。中半以上。气脈之上行也。以生苗者爲根。中半以下。气脈之下行也。以入土者爲梢。病在中焦與上焦者。用根。在下焦者。用梢。根升梢降。人之身半以上。天之陽也。用頭。中焦用身。身半已下。地之陰也。用梢。乃述類象形者。

汪昂曰。凡藥之爲枝者。達四肢。爲皮者。達皮膚。爲心爲幹者。內行臟腑。質之輕者。

上入心肺。重者。下入肝腎。中空者。發表。內實者。攻裏。枯燥者。入气分。潤澤者。入血分。此上下內外各以其類相從也。

藥有五傷五傷篇曰。酸傷筋。辛勝酸。苦傷气。鹹勝苦。甘傷肉。酸勝甘。辛傷皮毛。苦勝辛。

鹹傷血。甘勝咸。﹝此五行相克之義。﹞

藥有五走五走篇曰。酸走筋。筋病毋多食酸。多食令人癃。酸气澀收。胞得酸而縮綣。故水道不通也。苦走骨。骨病毋多食苦。多食令人變嘔。苦入下脘。三焦皆閉。故變嘔也。甘走肉。肉病毋多食甘。多食令人心。甘气柔潤。胃柔則緩。緩則虫動。故心也。辛走气。气病毋多食辛。多食令人洞心。辛走上焦。與气俱行。久畱心下。故洞心也。咸走血。血病毋多食鹹。多食令人渴。血與咸相得則凝。凝則胃汁注之。故咽路焦而舌本幹。﹝此五病之所禁。﹞

藥有五過五過篇曰。味過於酸。肝气以津。脾气乃絕。肉胝傷而唇揭。味過於苦。脾气不濡。

胃气乃濃。皮槁而毛拔。味過於甘。心气喘滿。色黑。腎气不平。骨痛而發落。味過於辛。筋脈阻絕。精神乃失。筋急而爪枯。味過於鹹。大骨气勞。肌短。心气抑。脈凝澀而變色。﹝此五味之所傷。﹞

藥有子母相生汪昂曰。人之五臟。應五行金木水火土。子母相生。經曰。虛則補母。實則瀉子。又曰。

子能令母實。如腎爲肝母。心爲肝子。故入肝者並入腎與心。肝爲心母。脾爲心子。故入心者並入肝與脾。心爲脾母。肺爲脾子。故入脾者並入心與肺。脾爲肺母。腎爲肺子。故入肺者並入脾與腎。肺爲腎母。肝爲腎子。故入腎者並入肺與肝。此五行相生。子母相應之義也﹗藥有形性气質汪昂曰。藥之爲物。各有形性气質。其入諸經。有因形而相類者。﹝如連翹似心而入心。

荔枝核似睪丸而入腎之類。﹞有因性相從者。﹝如屬木者入肝。屬水者入腎。潤者走血分。燥者入气分。本天者親上。本地者親下之類。﹞有因气相求者。﹝如气香入脾。气焦入心之類。﹞

有因質相同者。﹝如藥之頭入頭。幹入身。枝入肢。皮行皮。紅花蘇汁似血而入血之類。﹞又藥有以形名者。﹝如人參狗脊之類。﹞有以色名者。﹝如黃連黑參之類。﹞有以气名者。﹝如香薷之類。﹞有以味名者。﹝如甘艸苦參之類。﹞有以質名者。﹝如石膏石脂歸身歸尾之類。

﹞有以時名者。﹝如夏枯艸款冬花之類。﹞有以能名者。﹝如何首烏骨碎補之類。﹞此自然之理。可以意會也。

藥有佐使惡畏反殺時珍曰。藥有七情。獨行者單方。不用輔也。相需者同類。不可離也。﹝如人參甘艸黃柏知母之類。﹞相使者。我之佐使也。相惡者。奪我之能也。相畏者。受彼之制也。相反者。兩不相合也。相殺者。制彼之毒也。古方多有用相惡相反者。蓋相須相使同用者。帝道也﹗相畏相殺同用者。王道也。相惡相反同用者。霸道也。有經有權。用者識悟耳。

制藥貴適中嘉謨曰。制藥貴適中。不及則功效難求。太過則气味反失。火制四。炮炙炒也。水制三。

漬泡洗也。水火共制。蒸煮二者焉。酒制升提。姜制發散。入鹽走腎而軟堅。用醋注肝而住痛。童便制。除劣性而降下。米泔制。去燥性而和中。乳制潤枯生血。蜜制甘緩益元。陳壁土制。藉土气以補中州。面煨面制。抑酷性勿傷上膈。烏豆湯甘艸湯漬瀑。並解毒致令平和。羊酥油豬脂油塗燒。咸滲骨容易脆斷。去穣者免脹。抽心者除煩。大槪具陳。初學熟玩。

