邯鄲遺稿明趙獻可

敍

卷之一

卷之二

卷之三

卷之四

敍

《史記》扁鵲傳中稱其過邯鄲﹐聞趙貴婦人﹐遂爲帶下醫﹐此女人科之所乎﹖先生之《邯鄲遺稿》﹐此物此志也。婦女之病難治於男子﹐稟性陰柔﹐气血最多凝滯﹐且見癥又詭變百出﹐往往誤投一劑卽釀成沈﹐而世所稱女科善本﹐如《濟陰綱目》諸書﹐議病裁方不無畸重畸輕之獘。《邯鄲遺稿》他書引用頗多﹐其論胎產別開生面﹐實有發前人所未發者。惜無刻本行世﹐辛丑歲得抄本一帙﹐屢於臨癥時師其大意﹐輒獲奇效。藏諸家塾﹐借抄者踵相接也﹐恐轉輾沿寫﹐或滋亥豕魯魚之誤﹐亟付梓人﹐以公同好﹐庶先生一片苦心﹐其啟牖靡涯歟﹗先生《醫貫》一書﹐久經行世﹐以未化拘墟之見﹐故洄溪砭之﹐而此書則簡賅詳明﹐能令讀者耳目一新﹐較諸《醫貫》﹐奚翅霄壤哉﹗想《醫貫》著在學養未深之候﹐或根據艸附木者流捉刀所爲﹐亦未可定。烏容執一以薄古人耶。先生趙氏﹐名獻可﹐養葵其字也。

著述家每出一書﹐輒稱翻刻必究﹐余甚惑焉﹐倘藝林中有同余好者﹐或嫌鐫板未工﹐務期陸續刊發﹐則先生之立言﹐尙其不朽乎千古。

嘉慶元年歲次丙辰春王月吳趨生吳升謹敍

﹝卷之一﹞調經總論

凡婦女經事﹐謂之月水﹐又謂之潮水。曰月者一月一至也﹐曰潮者取其信也。上蓄爲乳汁﹐下行爲月水。夫陰必從陽﹐故稟火色而紅。血爲气配﹐气寒則寒﹐气熱則熱﹐气降則降﹐气凝則凝﹐气滯則滯﹐气行則行。平和之气﹐三旬一見﹐應月盈焉﹐其行有常﹐故名曰月經。貴調其气以行其血﹐血盛气聚是謂之從﹐從則孕而無損﹐若將理失宜﹐變證百出﹐爲病不淺。有枯閉不通者﹐有淋漓不止者﹐有不及期與過期者﹐有先通而後止者﹐有錯經而妄行者﹐有紫黑塊而行痛者﹐有全白色而似魚腦者﹐有黃綠色而似牛髓者﹐有肥人痰多血海彌滿而經閉者﹐有瘦人精气不聚子宮無血者﹐有因久患潮熱消血者﹐有因久發盜汗耗血者﹐有因脾弱不生血者﹐有因七情气結而經閉者﹐有瀉痢失血者﹐有年久經不絕者﹐有一生經不至者﹐有來時發譫語如見鬼狀者﹐有臨行徧身痛而浮腫者﹐或赤白淋濁﹐或崩中帶下﹐或七疝八瘕﹐或聚或散﹐乍有乍無﹐其餘病證未能悉舉。其將來而痛者血之滯也﹐塊而下者气之涼也﹐來後作痛者气血俱虛也﹐色淡者亦虛也﹐錯經妄行者气亂也﹐色紫者气熱也﹐黑者熱甚也﹐參前者气熱而速也﹐遲後者气滯而澀也﹐一月兩至者血熱﹑故多也﹐兩月一至者血冷﹑故少也﹐血得熱則行﹐得冷則凝也﹐熱用冷藥﹐冷用熱藥﹐不可一途而取明矣。

﹝卷之一﹞經候

《素問》曰「女子七歲﹐腎气盛﹐齒更發長﹔二七而天癸至﹐任脈通﹐太衝脈盛﹐月事以時下﹐故有子。」《靈樞》曰「衝脈起於胞中﹐出於气街﹐前行於胸﹐伏行於背﹐上出頏顙﹐滲灌諸陽﹐下入於足﹐注諸經﹐爲十二經脈之海﹐其出入偕少陰經以行﹐故爲血海。」凡室女從幼經水未至﹐面色如故﹐飲食如常﹐名爲石女﹐不在經閉成勞內論﹐不須服藥。亦有年大自通而受孕者。

凡室女諸病﹐以調經爲先﹐理气爲要﹐每遇經至﹐切戒气惱﹐否則有癥瘕之患。

室女經閉成勞﹐不可投通血桃仁之類﹐當用生血四物之劑。若骨蒸﹑潮熱﹑咳嗽﹐脈七八至﹐視其肌肉消瘦之甚﹐藥之無益。

室女經水先通後閉有二﹕飲食如故﹐面色不黃﹐名曰歇﹐非病也﹐不須服藥﹔如面黃身熱﹐不食﹐此因積想沈思﹐气郁不遂﹐致血枯竭而月水先閉﹐多成勞損﹐名曰童勞﹐非藥可治﹐此癥陰陽不和﹐急於配合﹐夫婦成歡卽愈﹐否則十死八九﹐宜服補中益气湯加知﹑柏﹑生地﹐如咳嗽﹐加五味﹑門冬之類。

【補中益气湯】

人參黃白術陳皮升麻柴胡當歸炙甘艸生薑大棗室女經閉不通﹐五心煩熱﹐宜四聖散。

【四聖散】

桃仁當歸紅花牛膝室女經水淋漓不斷者﹐宜琥珀黑龍丹。

【琥珀黑龍丹】

五靈脂當歸地黃川芎良姜入砂鍋內﹐用赤石脂﹑紙筋﹑鹽泥封固﹐火紅﹐去火候冷﹐取去黑色﹐研細入後藥﹕百艸霜乳香生硫黃琥珀花蕊石上五味研細入前藥﹐和勻﹐用醋煮糊爲丸。每服時用炭火紅﹐投入薑汁內浸淬﹐以酒﹑童便調服。

寡婦尼姑經閉﹐乃獨陰無陽﹐志欲不遂﹐是以陰陽交爭﹐乍寒乍熱﹐全類溫瘧﹐久則成勞﹐肝脈弦出寸口﹐比男十倍難治。當開郁爲先﹐後乃調經生血﹐然亦生死參半﹐蓋由男子精盛則思室﹐女子血盛則欲動也。

娼婦經閉由勞郁所致﹐但娼婦本無經閉之理﹐間或有之﹐乃爲元气未足卽被男子所傷﹐宜服補血養气之藥。

經水過期而來﹐有血虛﹑血寒﹑血滯﹑血熱。血虛者﹐腹不痛﹐微微身熱﹐宜生血調气﹐用八物湯加香附﹐或四物湯加黃﹑升麻﹑陳皮。

【八物湯】

人參茯苓當歸白芍白術甘艸地黃川芎

【四物湯】

地黃當歸芍藥川芎血寒者﹐宜四物湯加木香﹑香附﹑陳皮﹑甘艸﹑紅花﹐或用歸附丸﹑艾煎丸。

【歸附丸】

香附童便醋煎至四分之一﹐下艾葉﹐煮幹取出﹐搗爛入後藥﹕當歸﹝酒浸﹞地黃﹝酒浸﹞川芎醋﹑酒糊爲丸。

【艾煎丸】

吳茱萸﹝泡淡﹞當歸熟地白芍石菖蒲川芎人參艾葉橘紅如惡心嘔吐﹐加丁香﹑半夏﹑生薑。

血滯者腰腹疼痛﹐胸膈飽滿﹐宜四物湯加醋炒香附﹑延胡索。

腹不痛者爲血熱﹐宜四物湯加黃連﹑香附。

過期而來﹐並色淡者﹐此痰多血少也﹐宜補血豁痰﹐治以川芎﹑當歸﹑生地合二陳﹐或加參﹑﹑阿膠。

【二陳湯】

橘紅半夏茯苓甘艸肥人過期是气虛挾痰也﹐以二四湯去熟地﹐加香附﹑參﹑﹐或二陳加芎﹑歸﹑蒼﹑附﹑南星。

【二四湯】

橘紅半夏茯苓甘艸熟地當歸川芎芍藥瘦人過期是熱多血少也﹐宜四物加歸﹑地﹑甘﹑﹐少佐桃仁﹑紅花。

經水過期不調﹐或一二月不至﹐或三四月不行﹐用艾煎丸﹑醋附丸主之。

【醋附丸】

香附﹝醋浸透﹞醋糊丸淡鹽湯下。

加艾﹑當歸﹐如前法﹐治癥同﹐名艾附丸。

若經水過期﹐骨蒸發熱更兼白帶者﹐宜四物加杜仲﹑續斷﹑巴戟﹑丹皮﹑柴胡﹑香附﹑白術﹑地骨皮。

經水先期而來者﹐有血熱﹑有气傷血海﹐血熱者腹多不痛﹐乃是火也﹐宜服涼血地黃湯﹐或四物湯加芩﹑連﹑柴胡﹑香附﹐或加黃柏﹑知母﹑陳皮爲丸。

【涼血地黃湯】

生地黃連升麻細辛當歸黃芩柴胡本紅花黃柏防風蔓荊子川芎知母羌活荊芥甘艸肥人亦兼痰治之。

虛熱者﹐宜逍遙散﹑補中益气湯加知母﹑黃柏。

【逍遙散】

白術當歸柴胡甘艸茯苓白芍薄荷加煨姜一片﹐水煎服。

气傷血海者﹐宜大用芎歸之劑﹐蓋此證以肚腹痛爲別﹕若瀉﹑腹中冷痛﹐用五个散﹔幹嗽者﹐逍遙散治之。

【五个散】

陳皮甘艸枳殼川芎大腹皮濃朴桔梗白芍半夏香附紫蘇白芷茯苓藿香麻黃漧薑肉桂經水如不及期而來者﹐有火也﹐宜以六味地黃丸滋水﹐則火自平矣﹔如不及期而來多者﹐本方加海螵蛸﹑柴胡﹑白芍﹔如半月或十日而來﹐且綿延不止﹐此屬气虛﹐用補中湯﹔如過期而來者﹐火衰也﹐本方加艾葉﹔如遲而色淡者﹐本方加桂。此其大略也。其間亦有不及期而無火者﹐有過期而有火者﹐多寡不同﹐不可拘於一定﹐當察脈之遲數﹐視稟之虛實﹑彊弱﹐但以滋水爲主﹐隨證加減。凡紫與黑色者多屬火旺之甚﹐亦有虛寒而紫黑者﹐不可不察脈審證﹐若淡白則無火明矣。

【六味地黃丸】

熟地山藥茯苓山萸肉澤瀉丹皮經水來臍腹絞痛﹐時作時止﹐乃气郁血滯﹐宜四烏湯。

【四烏湯】

當歸香附陳皮甘艸川芎烏藥白芍經水欲行臍腹絞痛﹐乃血澀故也﹐以四物湯加延胡索﹑檳榔﹑川楝子﹑木香治之。

經水臨行誤食冷物﹐血气阻遏﹐臍腹刺痛﹐宜服當歸須散。

【當歸須散】

當歸須桃仁香附赤芍烏藥紅花蘇木肉桂甘艸酒﹑水煎服。

臨經腹痛﹐以四物湯加延胡索﹑丹皮﹑陳皮。如痛甚者﹐豆淋酒﹔痛緩者﹐童便淋酒。

【豆淋酒法】

以黑豆炒焦投入酒中經水行後﹐腹痛綿綿不止﹐𨿽曰虛寒宜補﹐然气亦能作痛﹐若一槪補之﹐不益痛乎﹗須視受補與否﹖如不受補者﹐以四物加陳皮﹔如受補者﹐以八物加香附﹐血虛者倍參﹑﹐挾寒者加漧薑﹐血行气滯者加艾。若經淨後腰腹疼痛者﹐此血虛也﹐宜服八珍散﹐以白芍易赤芍﹐白術易砂仁﹔如覺腹冷﹐加肉桂。

【八珍散】

與前八物湯同經水過期紫黑有二﹕有气血混並而成紫黑者﹐有塊痛是也﹔有血熱而成紫黑色者﹐腹不痛是也﹐統以四物加連﹑附治之。

經水過期而似魚腦者﹐痰多血少也。有綠黃如泥土者﹐血寒气虛也。其黃綠者宜暖經和血﹐忌用涼劑﹔其淡白者﹐宜補血導痰﹐以二陳加芎﹑歸﹑參﹑﹑膠﹑地。

經水澀少不快﹐宜四物加紅花﹑葵花﹐如經水行微少﹑或脹或疼﹐宜四物加延胡索﹑白芷﹐醋煎。

經水過多﹐以六合湯或膠艾湯治之。

【六合湯】

生地白芍歸身川芎黃芩白芷

【膠艾湯】

阿膠熟地川芎艾葉當歸白芍如去血過多﹐神气倦怠者﹐宜增減四物湯。

【增減四物湯】

人參當歸白芍漧薑川芎甘艸如去血過多﹐心神不安﹐言語不常﹐宜寧心膏﹑膠艾湯。

【寧心膏】

辰砂棗仁琥珀人參茯神乳香上爲末﹐每服一錢﹐濃煎棗子﹑燈心湯。或作丸﹐薄荷湯下。

因气不和﹐致血不能流轉而經不調﹑臍腹疼痛者﹐是血凝气結﹐其脈沈緊﹐宜溫經湯。

【溫經湯】

人參當歸白芍延胡索肉桂川芎牛膝蓬術丹皮甘艸气滯血凝者﹐腰腹刺痛﹐宜桂枝桃仁湯﹑通經六合湯。

【桂枝桃仁湯】

桂枝桃仁生地芍藥人參甘艸加棗子煎。

【通經六合湯】

生地黃當歸赤芍川芎蓬術肉桂經水凝滯﹐心腹疼痛者﹐宜琥珀散﹑佛手散治之。

【琥珀散】

熟地赤芍肉桂三稜當歸丹皮延胡索蓬術烏藥蒲黃劉寄奴琥珀爲末﹐酒調服。

【佛手散】

川芎當歸水﹑酒各半煎服。

經閉腹滿疼痛﹐發熱惡寒者﹐宜淩霄花散﹑牡丹皮散。

【淩霄花散】

淩霄花當歸桂枝紅花劉寄奴赤芍延胡索丹皮白芷酒半盞﹐再入紅花煎。

【牡丹皮散】

當歸紅花肉桂蓬術赤芍丹皮蘇木延胡索鬼箭羽漧漆沒藥﹝另研﹞陳皮烏藥甘艸室女經閉成勞﹐臍腹瘕痛﹐宜牛膝散或通經丸。

【牛膝散】

當歸丹皮肉桂桃仁川芎赤石延胡索牛膝木香水﹑酒煎。

【通經丸】

肉桂大黃﹝煨﹞漧漆﹝研碎炒令煙盡爲度﹞靑皮川烏﹝泡去皮﹞川椒蓬術漧薑桃仁紅花當歸上爲末﹐蜜丸﹐每服三十丸﹐淡醋湯下。

經水澀少﹐漸漸不通﹐潮熱瘦弱者﹐宜四物湯倍加澤蘭治之。

淤血凝積﹐經候不調﹐時時作痛﹐腰膝重疼﹐小腹堅硬者﹐宜紅花當歸散。

【紅花當歸散】

紅花牛膝劉寄奴肉桂當歸紫葳蘇木白芍白芷甘艸酒煎服。

婦人胃气不調﹐亦能使經經歲不通﹐體壯實﹐但飲食減少者是也﹐宜服逍遙散以消食理脾﹐使飲食進而元气足﹐後以和其血气﹐則經水自行矣。

經沈滯不調﹐臍腹刺痛﹐或前或後﹐或多或少﹐或一月不至﹐或一月兩至﹐宜服佛手散﹐或三神丸。

【三神丸】

當歸橘紅延胡索﹝酒炒﹞爲末﹐酒糊丸﹐空腹艾醋湯下。

婦人月水不調﹐或前或後﹐或淋漓不斷﹐斷後復來﹐狀若瀉水﹐腹中堅痛﹐或閉塞不來﹐宜服桃仁散。

【桃仁散】

人參川芎赤芍丹皮牛膝肉桂當歸生地澤蘭蒲黃桃仁半夏生薑甘艸經水不調﹐或來多不節﹐或過月不行﹐或崩血不止﹐宜大溫經湯。

【大溫經湯】

人參肉桂川芎白芍天冬阿膠吳茱萸當歸丹皮甘艸半夏生薑經水適來適斷﹐日晡往來寒熱如瘧狀﹐或痰嗽﹐宜先服小柴胡湯﹐後服四物湯。若泄瀉﹐去黃芩﹐加白術﹑茯苓﹔如自汗﹐減柴胡﹐加黃﹔如寒熱皮膚冷﹐加桂枝﹔如腹冷﹐加肉桂﹐如咳嗽﹐加五味。

【小柴胡湯】

柴胡人參黃芩半夏甘艸生薑大棗陰虛潮熱﹐漸成骨蒸﹐宜逍遙散﹐或牡丹皮散。

月水或前或後﹐崩漏﹐赤白帶下﹐每遇經行﹐小腹急痛﹐頭眩﹐飲食少進﹐气悶者﹐宜加減吳茱萸湯。

【加減吳茱萸湯】

吳茱萸漧薑當歸防風茯苓肉桂細辛丹皮桔梗木香門冬半夏甘艸加姜﹑棗煎服。

經水不調﹐臍腹冷痛﹐惡心﹐脹滿﹐至晚則劇者﹐宜四烏湯﹑姜黃散﹐或艾煎丸。

【姜黃散】

姜黃川芎肉桂蓬術丹皮紅花當歸赤芍延胡索水煎﹐入酒少許。

形體黑瘦﹐經水不調者﹐子宮無血故也﹐養其陰則自然經至矣。

肥人經水不調﹐乃濕痰也﹐去其痰﹐則經自調矣﹐宜二四湯﹐或導痰湯入芎﹑歸﹑連﹑地﹝必用薑汁炒﹐恐泥膈也﹞。

【導痰湯】

半夏茯苓枳殼南星甘艸陳皮姜經水不調﹐臍腹冷痛﹐宜牛膝散﹔若經水不利﹐時覺冷痛﹐寒熱往來者﹐宜異攻散。

【異攻散】

丹皮肉桂川芎烏藥白芷芍藥漧薑當歸延胡索桔梗生薑水﹑酒煎服。

婦人血枯經閉﹐有因胃气虛﹐水谷難化﹐津液不生﹐而血虛不來者﹔有因少時吐衄﹐崩漏大脫血﹐气亦不足者﹔有因潮熱骨蒸﹐不生津液﹐而經水閉絕者﹔有因房勞多產﹐枯竭於內﹐而經不通者。以上四者﹐總名血枯。

若脾虛胃消善食﹐黃瘦而不生血﹐月水全閉者﹐宜補中益气湯加川芎﹑生地﹑天花粉。

气血俱虛﹐潮熱骨蒸﹐宜十全大補湯﹐加酒黃柏﹑牛膝。

【十全大補湯】

人參白術茯苓甘艸黃熟地當歸白芍川芎肉桂生薑大棗心腎俱虛﹐咳嗽一﹑二聲無痰﹐夜熱盜汗﹐肌體瘦弱﹐飲食減少﹐臥則恍惚﹐異夢不常﹐微咳﹐痰中有紅絲者﹐名曰脈痿﹐宜劫勞散。

【劫勞散】

人參黃茯苓半夏甘艸熟地當歸白芍阿膠五味子每服二錢﹐水盞半﹐加姜三片﹐棗子三枚﹐煎八分﹐日進三服。

經水斷後﹐身熱譫語﹐日哺尢甚﹐宜小柴胡湯。

經水先斷﹐後小便不通﹐四肢浮腫﹐名曰血分﹐此癥難治﹐宜小調經湯。

【小調經湯】

當歸白術肉桂赤芍沒藥細辛麝香上爲末﹐每服二錢﹐薑汁調或酒下。

若先小便閉﹐後致經水不通﹐四肢浮腫﹐名曰水分﹐此病易愈﹐宜葶藶丸。

【葶藶丸】

葶藶子續隨子漧薑上爲末﹐棗肉爲丸﹐桐子大﹐煎竹葉湯送下七丸。

如大便去﹐減續﹑葶﹐加白術爲丸。

或問﹕論調經以滋水爲主﹐不須補血﹐何也﹖曰﹕經曰﹕女子七歲﹐腎气盛﹐齒更發長﹔二七而天癸至﹐任脈通﹐太衝脈盛﹐月事以時下﹐故有子。天者天一之眞﹐癸者壬癸之水﹐月者水之精﹐以一月而盈﹐盈則昃。女人經水一月以時而下﹐能有子﹔不以時下﹐或過期﹐或不及﹐皆爲病﹐病則不能有子。所以必須調經﹐調經必須滋水爲主。又問曰﹕同一紅色﹐非血而何﹖曰﹕女人系胞之所而養經之處﹐養之一月而行﹐行則虛矣﹔以時交感﹐以虛而受﹐人若有孕﹐此水卽化爲乳而不月。乳之色白也﹐何謂血乎﹖至四十九而天癸絕﹐其所絕者天癸水也﹐其流行之血不見其虧﹐故不須四物湯補血﹐補血兼不得滋水﹐滋水必兼補血﹐故必以六味丸滋水。何也﹖蓋血乃後天飲食入胃﹐遊溢精气而成﹐以爲流行之用。若經水乃衝任所主﹐人身中有奇經八脈﹐俱屬腎經無形之脈﹐其衝任者﹐奇經之二﹐其脈起於胞中﹐爲經脈之海﹐與手太陽﹑手少陰爲表裏﹐上爲乳汁﹐下爲月水﹐女人獨稟此水以爲生生之原﹐與男子二八之精同气﹐從天一之源而來﹐精則一月而滿﹐滿則溢﹐似血實非血也。

衝任起於胞中﹐男於藏精﹐女子系胞﹐其間又恃一點命門之火爲之主宰。火旺則紅﹐火衰則淡﹐火太旺則紫﹐火太衰則白。所以﹐滋水更當養火﹐甚有漧涸不通者﹐𨿽曰火盛之極﹐亦不宜以苦寒之藥降火﹐只宜大補其水──天一之原。以養之使滿﹐滿則溢﹐萬無有毒藥可通之理﹗此調經之法類如此。

﹝卷之二﹞血崩

凡血崩之疾當分陰陽而治﹐气血人身之陰陽也。陽主升﹐陰主降﹐陽根陰﹐陰根陽﹐一升一降﹐循經而行﹐無崩漏也。若陽有餘則升者勝﹐血出上竅﹔陽不足則降者勝﹐血出下竅。總之血隨陽气而升降﹐陽气者風也﹐風能上升﹐然必須東方之溫風始能升﹐故用助風益气。凡气虛不能攝血而崩者﹐其人必面白﹑尺脈虛大﹑食飲無味﹐久病者有之。

崩漏﹐有血虛﹐有驚憂﹐有怒气﹐有熱搏﹐有勞傷。經血忽下者﹐名曰崩漏。其爲病﹐須審腹痛﹑腹不痛。如腹痛﹐當分虛實之異﹐緩急之殊﹐若淤血者﹐體必作寒﹔空痛者﹐少腹喜按也。淤血則當去﹐空痛則當補。緩則治其本﹐急則治其標。經曰﹕崩中日久爲白帶﹐漏若多時骨髓枯。脈小虛滑可治﹐急疾緊數難痊。凡治崩漏﹐宜大補气血與養脾胃﹐微加鎭逐心火之藥以治之﹐補陰瀉陽其患自愈矣。

經水妄行及血崩不止﹐宜黃柏散﹐或涼血地黃丸。

【黃柏散】

地黃柏葉黃芩蒲黃當歸艾葉伏龍肝漧薑因熱崩下者﹐宜膠艾四物湯加黃芩﹐或黃連解毒湯加艾葉。

【黃連解毒湯】

黃連梔子黃芩黃柏崩漏純血﹐乃脾弱气逆也。如身熱﹐宜當歸芍藥湯。

【當歸芍藥湯】

當歸白芍陳皮甘艸黃白術柴胡蒼術若崩而脈緊無力﹐臍下如冰﹐白滑間有如屋漏水者﹐宜膠艾湯加靑皮﹑炮姜炭﹑蒲黃﹑黃﹐或丁香膠艾湯。

【丁香膠艾湯】

丁香阿膠艾葉四物湯若气血俱虛﹐以四物湯加人參﹑黃﹐或平補散﹐或大溫經湯﹐治之卽愈。

【平補散】

阿膠椿樹花熟地川芎艾葉蒲黃白芍當歸地楡若因气虛而下﹐宜四物加參﹑﹑白術﹑升麻﹑蒲黃﹑香附。

若崩中過極﹐心神恍惚﹐宜茯苓補心湯。

【茯苓補心湯】

人參熟地當歸白芍茯苓紫蘇川芎用米飲湯煎服。

若崩漏連日不止﹐宜荊芥散﹑如聖散﹑黃柏散﹑立效散﹐或四物湯加黃芩﹑荊芥﹐或膠艾四物湯加黃芩﹑槐花。若少腹刺痛﹐艾煎丸主之。

【荊芥散】

荊芥用麻油少許以燈艸燃燈﹐燒荊芥焦色爲末﹐童便調服。

【如聖散】

棕櫚漧薑烏梅並燒炭存性﹐用烏梅酒調下。

【立效散】

當歸蓮蓬殼紅花茅花白棉花用白棉紙包好﹐以火之存性爲末﹐開水送下。

若崩漏晝夜不止﹐或經年不愈﹐諸藥不效﹐急則治其標﹐宜白芷﹑香附﹑百艸霜﹔緩則治其本﹐宜四物湯加芩﹑連﹑參﹑﹑姜﹑附﹐又四物湯加荊芥﹑黃芩止血尢效﹐或香附﹑蓮房灰﹑米飲湯送下﹐或以十灰丸﹐或以五靈脂燒存性爲末﹐烏梅湯下。

【十灰丸】

黃絹艾葉蓮房棕櫚馬尾蒲黃油發綿藕節赤松皮上十味各燒存性爲末﹐醋糊爲丸﹐米飲湯下。

腎虛不能鎭守相火﹐如暴崩﹑下血不止腹不痛者﹐宜服涼血地黃湯﹐或八物湯內加芩﹑連。

因內傷所致﹐腹不痛者﹐宜涼血地黃湯﹔如腹痛者﹐宜大劑四物湯治之﹐後用補宮湯。

【補宮湯】

當歸熟地阿膠艾葉川芎白芍地楡白術甘艸老年血崩腹不痛者﹐宜八物湯加芩﹑連﹑柏葉﹐此乃急則救標之意﹐必當先理脾胃爲主。

若少年血崩腹痛﹐實者多﹐虛者少﹐𨿽崩﹐當服四烏湯。

若年髙血崩腹痛﹐有餘者少﹐不足者多﹐𨿽痛﹐宜眼十全大補湯。

﹝卷之二﹞帶下

白帶﹐如帶不斷者是也。其所以然之故﹐帶者奇經八脈之一也﹐腰臍間回身一周﹐如束帶然。八脈俱屬腎﹐人身帶脈統攝一身無形之水。下焦腎气虛損﹐帶脈漏下﹐白爲气虛﹐赤爲有火﹐治法俱補腎爲主。白者多﹐赤者少。有脾虛者﹐六君子湯加升麻﹔有气虛者﹐補中湯﹔肝虛者﹐逍遙散兼六味地黃丸。

【六君子湯】

人參白術茯苓甘艸半夏橘紅帶下有气虛﹑痰郁﹑血虛﹐種種不一﹐傷於臟腑﹐流經而發。傷肝經者﹐色靑如泥﹔傷心經者﹐色赤如紅精﹔傷脾經者﹐色黃如爛瓜﹔傷肺經者﹐色白如涕﹔傷腎經者﹐色黑如衄。然𨿽分五色之傷﹐大約赤﹑白色居多。白者熱入大腸﹐赤者熱入小腸。白者屬气﹐赤者屬血。气虛者用參﹑術﹐血虛者用芎﹑歸也。然此癥腰痛者多﹐不痛者少。大凡白帶甚則腰痛﹐輕則不痛也。今人受气甚時﹐則就腰痛﹑頭暈﹑眼眩﹐然則白帶系气虛可見矣﹐宜服養榮湯。

【養榮湯】

熟地當歸川芎白芍姜黃烏梅白芷生薑五加皮海桐皮肥人白帶﹐多是濕痰﹐宜用星﹑夏﹑海石﹑芎﹑柏﹑蒼﹑附之類。

瘦人白帶﹐多是濕熱﹐宜用滑石﹑芎﹑柏﹑海石﹑蛤粉﹑靑黛之類。

治赤白帶與痢同法﹐宜胃風湯﹑五苓散﹑四物湯。

【胃風湯】

白術牡蠣當歸白芍肉桂茯苓粟米川芎

【五苓散】

桂枝白術茯苓澤瀉豬苓痰流下注﹐滲入膀胱﹐上宜用吐以提其气﹐下用二術二陳丸﹑瓦楞子以燥其濕。

【二術二陳丸】

卽二陳湯加蒼術﹑白術。

白帶﹑心腹痛﹐面黃虛弱者﹐宜當歸煎丸。如腰痛﹐宜萆釐淸飲。

【萆釐淸飲】

川萆石菖蒲益智仁烏藥甘艸梢茯苓鹽

【當歸煎丸】

當歸赤芍牡蠣陳皮熟地白芍地楡川斷上爲末﹐醋糊丸。酒﹑米湯下。

白帶漏久﹐尺脈微弱﹐腎水枯者﹐宜用補經固眞湯。

【補經固眞湯】

白葵花郁李甘艸陳皮漧薑柴胡人參上藥先煎﹐再入川芎煎服。

治白帶用白芷﹑黃柏﹐須炒成炭﹔蒼術﹐鹽水炒焦。

東垣先生用葵花法﹕白者治白帶﹐紅者治赤帶﹔芍藥須炒黑﹐用之良驗。

治婦人赤自帶下﹐宜用七制香附丸。

【七制香附丸】

香附﹑三稜﹑蓬術﹐童便同浸﹔又以香附﹑紅花﹑烏梅﹑鹽水同浸﹔又以香附﹑川芎﹑生水同浸﹔又以香附﹑當歸﹑酒同浸﹔又以香附﹑延胡索﹑生水同浸﹔又以香附﹑熟地﹑酒同浸﹔又以香附﹑丹皮﹑艾葉﹑醋同浸。

用淨香附爲末﹐酒﹑醋糊爲丸﹐淡醋湯送下。

﹝卷之二﹞淋濁

婦人年七七﹐數盡而經不斷﹐此乃气血有餘也﹐不可止之。若旣絕而復來者﹐或傷損﹐或淤血﹐皆以兩脇﹑少腹急痛爲辧﹐宜四烏湯﹐用赤芍﹔其勢不可止﹐宜八物湯加芩﹑連﹐然不可遽投﹐恐傷脾胃。

老年淋漓不斷﹐因幼時气多﹐積久而成。經水每月二﹑三至者﹐多成崩淋﹐宜大劑八物湯主之。

淋漓白滑﹐間有如屋漏水狀﹐下而不止﹐止而復來﹐臍下如冰者﹐宜香膠艾葉湯。若勞傷血气虛弱﹐淋漓日久者﹐宜膠艾湯加炒蒲黃﹑黃芩。如有汗﹐加黃﹔如虛者﹐加人參。

【香膠艾葉湯】

丁香阿膠艾葉川芎熟地當歸白芍血淋不斷﹐三﹑五日一至﹐積久不愈﹐或因經來入房致勞﹐或因受气鬱結所致。須視小腹痛與不痛﹑脾胃實與不實。若房勞所傷﹐宜先活血﹐後理其經。如小腹痛者﹐以歸附丸治之﹔如小腹不痛者﹐以內補湯治之。如气傷﹐胸滿迷悶﹐腹痛﹐與脾胃不實者﹐恐上有淤血﹐未可止也。宜四烏湯﹑歸附丸﹑大个散﹑四物湯加陳﹑甘﹑桂﹑附﹐後以補宮湯﹑安胎飲。

【內補湯】

地黃當歸川芎白芍橘紅茯苓白術甘艸

【大个散】

半夏陳皮甘艸桔梗濃朴蘇梗香附藿香白芷茯苓菟絲子

【安胎飲】

白術黃芩地楡甘艸熟地當歸白芍川芎阿膠艾葉半夏腹不痛﹐胃實而淋日久者﹐宜八物湯加芩﹑連﹐若食少者﹐略加陳﹑楂少許﹐或內補湯﹑補宮湯治之。若瀉﹐腹不痛者﹐宜胃苓湯治之﹔若瀉﹐腹冷痛者﹐宜五積散治之。若嗽而不瀉者﹐宜二四湯治之﹔嗽而兼瀉者﹐宜胃苓湯治之。大凡治血淋癥﹐必以胃气爲本﹐故先理胃健脾爲要。如嗽急淋緩﹐先止其淋﹐勿可忽也。

【胃苓湯】

﹝又名五苓平胃散﹞肉桂白術茯苓豬苓澤瀉蒼術濃朴陳皮甘艸生薑大棗

【五積散】

肉桂漧薑白芷茯苓麻黃藿香甘艸桔梗半夏生薑濃朴陳皮川芎枳殼當歸白芍淋𨿽有赤白之分﹐不過虛寒鬱結爲多。如淋漓不斷﹐養胃湯加香附﹔紅色者﹐用八物湯﹔白色者﹐用艾煎﹑歸附二丸﹔如淋而帶沙者﹐尢當分气血輕重﹐不可渺也。若白淋變爲黃水﹐則將變血爲淋矣﹐宜艾煎丸加白芍。

【養胃湯】

生地當歸白芍川芎丹皮靑皮姜黃白芷生薑海桐皮五加皮白濁者﹐膀胱經熱也﹐失治當生癰疽﹐宜服淸心蓮子飲。若白淫者﹐或一時放白水﹐寡婦尼姑多有是疾﹐此乃郁火也﹐宜降火爲主。或有勞傷腎虛﹐或有心虛而得﹐或因思慮過度。若過慮傷脾﹐宜四七湯﹑鎖精丸﹐重則加益智﹑鹽煎。

【淸心蓮子飲】

人參黃茯苓甘艸黃芩車前子石蓮子地骨皮麥冬水煎候冷﹐空腹服。

【四七湯】

半夏濃朴茯苓蘇葉生薑大棗

【鎖精丸】

靑鹽茯苓五味子破故紙上四味﹐等份爲末﹐蜜丸﹐淡鹽湯下。

﹝卷之三﹞妊娠

《素問》﹕「女子七歲﹐腎气盛﹐齒更發長﹔二七而天癸至﹐任脈通﹐太衝脈盛﹐月事以時下﹐故有子」﹔「七七﹐任脈虛﹐太衝脈衰少﹐天癸竭﹐地道不通﹐故形壞而無子也」。「丈夫八歲﹐腎气實﹐發長齒更﹔二八﹐腎气盛﹐天癸至﹐精气溢瀉﹐陰陽和﹐故能有子」﹔「八八﹐則齒髮去……五藏皆衰﹐筋骨解墮﹐天癸盡矣﹐故發鬢白﹐身體重﹐行步不正﹐而無子耳」。

人身气血﹐各有虛實寒熱之異﹐惟察脈可知。捨脈而獨言藥者﹐妄也。脈不宜太過而數﹐數則爲熱﹔不宜不及而遲﹐遲則爲寒﹔不宜太有力而實﹐實者正气虛﹐火邪乘之而實也﹐治法當散郁以伐其邪﹐邪去而後正可補﹔不宜太無力而虛﹐虛者气血虛也﹐冶法當補其气血。又有女子﹐气多血少﹐寒熱不調﹐月水違期﹐皆當診脈﹐而以活法治之。務使夫婦之脈﹐和平有力﹐交合有期﹐不妄用藥﹐乃能生子也。

或問曰「黃芩﹑白術﹐安胎之聖藥﹐此二味恐胎前必不可缺乎﹖」曰「未必然也。胎莖之系於脾﹐猶鐘之系於梁也。若棟柱不固﹐棟梁必撓。所以安胎先固兩腎﹐使腎中和暖﹐始脾有生气﹐何必定以白術﹑黃芩爲安胎耶﹗凡腹中有熱胎不安﹐固用涼藥﹔腹中有寒胎亦不安﹐必用溫藥﹐此常法也。殊不知兩腎中具水火之原﹑衝任之根﹐胎元之所系﹐甚要﹐非白術﹑黃芩之所能安也。如腎中無水胎不安﹐用六味地黃丸壯水﹔腎中無火﹐用八味地黃益火。故調經當用杜仲﹑續斷﹑阿膠﹑艾葉﹑當歸﹑五味子﹐出入於六味﹑八味湯中爲快捷方式。總之﹐一以貫之也。此諸書之所不及﹐余特表而出之」。

【八味湯】

地黃山萸肉山藥丹皮茯苓澤瀉附子肉桂婦人懷胎二﹑三个月﹐兩寸脈浮大﹐兩關脈滑﹐兩尺脈微帶數者是也。左乳先有核者男﹐右乳先有核者女。左尺滑大而疾者男﹐右尺滑大而疾者女﹐若兩尺俱洪者雙胎。六脈洪大而身不熱者﹐胎也。又兩尺脈或大或小﹐或沈或動或止﹐今明不同﹐早暮殊別﹐此鬼胎也﹔又脈來如風雨亂點﹐忽然而去﹐久而復還者﹐亦鬼胎也。必連視三四日方見。

婦人經脈不行﹐欲驗胎否﹐服探胎丸﹐腹內微動者﹐是胎也。

【探胎丸】

川芎爲末﹐濃煎艾湯調下。

孕婦脈沈細而腹痛﹐胎伏不動﹐此爲邪气蓄積﹐水停故也。以小腹冷暖爲別﹐宜順气活血藥治之。

婦人經水二﹑三月不行﹐身如病狀﹐六脈洪大﹐此孕脈也。精神如故﹐好食鹹酸﹐惡聞食气﹐或但嗜一物﹐或嘔吐痰水﹐或飽悶﹐寒熱﹐名曰「惡阻」。俗謂「病兒」﹐惡心嫌食是也。切不可以寒熱病治之﹐須順气豁痰﹐服保生湯﹐倍加丁香﹑生薑治之。

【保生湯】

人參白術茯苓甘艸陳皮濃朴生薑丁香惡阻多在三个月之時﹐相火化胎之候。壯火食气﹐上衝胃口﹐食入卽嘔吐。少陰腎水旣養胎﹐少陽之火益熾。先用逍遙散止嘔﹐再用淸肝滋腎湯加杜仲﹑續斷﹐甚者加川連﹑吳茱萸。

【淸肝滋腎湯】

地黃山萸肉山藥柴胡丹皮澤瀉茯苓白芍惡阻嘔吐﹐以紫蘇飲加茯苓﹑半夏﹑枳實﹑艸果。蓋此是气上停痰與食所致。若心悶頭眩﹐嘔吐﹐惡寒﹐汗出﹐宜四七湯﹐或半夏茯苓湯﹔若吐逆不食﹐心虛煩悶﹐宜參橘散﹔如胃寒嘔逆﹐心腹脹滿﹐加丁香﹑藿香。

【紫蘇飲】

紫蘇橘紅甘艸當歸川芎白芍人參大腹皮

【半夏茯苓湯】

半夏茯苓紫蘇藿香川芎橘紅甘艸

【參橘散】

人參橘紅白術炙甘艸麥冬赤苓竹茹濃朴生薑若痰逆嘔吐酸水﹐惡聞食气﹐頭眩﹐眼花﹐多臥﹐宜用旋覆半夏湯﹔若傷食嘔吐者﹐宜用枳縮二陳湯。

【旋覆半夏湯】

旋覆花半夏茯苓甘艸人參當歸川芎細辛漧薑

【枳縮二陳湯】

枳殼砂仁半夏茯苓陳皮甘艸凡嘔吐擇食﹐因中脘停痰气滯﹐宜二陳湯加白術﹑藿香﹑砂仁﹔若脈弱嘔吐﹐服藥不效﹐當理血歸源﹐古云「帶陰則嘔」也﹐以二四湯去地黃﹐加丁香﹑枳殼﹑桔梗﹔若悶飽﹐惡食﹐嘔逆及胎不安﹐腰腹痛﹐宜安胎飲。

若傷寒﹐煩熱﹐頭疼﹐胎气不安﹐吐逆不食﹐宜人參白術散。

若胃虛气逆﹐嘔吐淸水﹐數日不食﹐宜參術散加砂仁﹑竹茹﹔惡心﹐加漧薑﹔如胸膈不寬﹐加枳實。

若嘔吐頭眩﹐左脈弦甚﹐此怒气所激﹐忌參﹑術等劑﹐須气順爲上﹐以順气安胎爲主。

若胃虛嘔吐不食﹐以砂仁槌碎﹐用薑汁浸少頃﹐炒紫色﹐滚湯﹐再入薑汁少許點服﹐或紫蘇湯亦可。

【人參白術散】

人參白術橘紅甘艸麥冬赤苓竹茹半夏川芎前胡

【參術散】

人參白術甘艸蘇梗藿香橘紅丁香烏梅生薑妊娠漏胎訣曰﹕血下如同月水來﹐漏極胎幹主殺胎。亦損妊母須憂慮﹐爭遣神丹救得回。

蓋胎漏者﹐或誤食動胎之物所致﹐或誤食熱毒之物侵損胞胎所致﹐或因房勞傷損驚觸﹐或服熱藥太過幹損。輕則漏輕﹐重則漏重。若不急治﹐血盡則死。然安之之法有二﹕若因母病而動胎者﹐單治其母﹐其胎自安﹔若因胎不安以致母病者﹐單安其胎﹐則母病自愈。

懷妊之後﹐經水𨿽不多﹐虛熱而下者﹐以紫蘇湯加黃芩﹑白術﹑阿膠﹑砂仁。

【紫蘇湯】

紫蘇桑皮桔梗甘艸茯苓陳皮五味子大腹皮艸果生薑鹽妊娠卒然腰痛﹐而血下不止者﹐宜安胎飲主之。

胎漏淋漓不已﹐宜膠艾四物湯加黃芩﹑續斷﹔如下血不止者﹐加烏梅﹑石菖蒲﹑地楡﹑小薊﹑赤石脂。

妊娠誤食毒物﹑毒藥﹐傷動胎气﹐下血不止者﹐隨其所傷之物治之。

妊娠偶因跌僕﹐胎動不安﹐衝心﹐腰腹痛﹐下血﹐隨死﹐宜佛手散治之。

孕婦遺尿﹐用白薇﹑白芍爲末﹐一日服三服愈。

胎從心腹湊上者﹐名曰子懸。此命門火衰﹐胎在腹中寒冷﹐不得已上就心火之溫暖﹐須理中湯﹐不應﹐八味丸作湯。

【理中湯】

人參白術炮姜炙甘艸胎气不和上湊﹐心腹脹滿疼痛﹐謂之子懸﹐宜紫蘇飲。此藥有安生墜死之功﹐兼治臨產累日不下。

妊娠胎動不安﹐下血腹痛﹐或下血不痛﹐以安胎和气飲或芎補中湯。

【安胎和气飲】

白術橘紅良姜陳米訶子甘艸木香

【芎補中湯】

人參白術黃當歸阿膠漧薑甘艸白芍川芎木香五味子杜仲胎气不和﹐腰腹疼痛﹐以安胎飲加紫蘇﹑黃芩﹑砂仁﹑陳皮﹔如胎不時動而腰腹痛者﹐單服安胎飲﹔如胎動不安﹐以佛手散加膠﹑艾﹑蔥白治之。

孕婦內傷﹐當辧其胎之死生。若腹迸痛﹐發寒﹐舌靑者﹐子死也﹐以香桂散下之﹔如癥未明﹐以佛手散探之﹐胎損者立便送下﹐未損者其痛自止﹐然痛止後﹐須視其輕重﹐卽治其傷﹐罔顧其胎﹐血下胎安﹐母命全矣﹐或單服紫蘇飲加枳殼﹑童便﹑酒及砂仁亦可。

【香桂散】

肉桂麝香艾葉杏仁爲末﹐酒調服。

胎前腰痛甚者﹐腎虛極也﹐其胎必墮。急服安胎飲以固其胎﹐如腰不疼﹐加黃芩服之。

妊娠腹痛者﹐名曰痛胎﹐俗名胎气﹐至產則愈。若二﹑三月間忽然心腹疼痛﹐宜用芎﹑歸﹑阿膠﹑蔥白﹐或紫蘇飲加砂仁﹐或四七湯加川芎﹑當歸﹐或四磨飲治之。

【四磨飲】

人參烏藥檳榔沈香各磨濃汁﹐開水沖服。

胎痛與胎動不同﹐有因母病而動者﹐因胎不堅而引動者﹐痛亦如之﹐切宜詳辧。或有動而不痛者。

阿膠治胎動﹐川芎﹑當歸身治胎痛。

胎前心痛欲死﹐以沈香降气湯﹑茯苓補心湯﹑四七湯﹑紫蘇飲擇而用之。

【沈香降气湯】

沈香香附縮砂甘艸爲末﹐入鹽少許﹐鹽湯下。

胎前胃痛口噤﹐宜服養胃湯。

妊娠心腹急痛歌﹕「心腹急痛面目靑﹐冷汗气絕命將傾。血下不止胎衝上﹐心腹痛悶定傷身。」此癥多因﹐難治。

胎前小腹冷痛攻刺﹐癖疼痛﹐宜服蔥白散﹐須量其輕重而用之。

【蔥白散】

蔥白肉桂三稜蓬術人參熟地當歸白芍濃朴神曲靑皮木香麥芽漧薑茯苓川芎川楝子小茴香胎前臍下小腹冷痛﹐小便數﹐大便滑。此因食生冷不時物所致﹐宜安胎和气飲治之。

胎前小腹痛者﹐須視其如果不安﹐宜紫蘇飲﹐不可多服活血行气藥﹔若內傷甚者﹐下之﹔亦有生孕癰而痛者﹐在乎謹細詳辧﹐不可忽也。

胎前脇痛者﹐其因有三﹕有因慟哭﹐有因內傷﹐有因惱怒。有胎不宜與傷藥﹐誤則墮胎。宜服童便﹑酒﹐或用紫蘇飲加當歸尾﹑砂仁﹑童便﹐去參服之。𨿽曰內傷﹐猶宜安胎爲上。若脇痛甚﹐紫蘇飲中加白芥子﹑柴胡﹑枳殼升達之。

孕婦背痛者﹐气所滯也﹐宜紫蘇飲﹔若腰背痛不可忍者﹐虛則杜仲丸﹔腰痛如折者﹐以黑豆炒熟﹐酒飲之﹐或破故紙﹑紫胡桃酒服。

孕婦徧身拘急不仁﹑作痛﹐眼黑花﹐不寐﹐胎气亦有然者﹐宜用紫蘇飲。

妊娠面及四肢浮腫如水气者﹐名曰子腫。有胎气﹐有水腫﹐有濕﹐有熱﹐有因瘧過飲傷脾﹐有因瀉利虛滑損胃﹐皆能令腫也。若胎气腫者﹐以紫个散加白術﹔若虛浮水腫者﹐以五皮飲加白術﹑丁香﹑萊菔子﹔若浮腫小便不利者﹐乃胎水證也﹐宜紫个散加澤瀉﹑木通﹑白術﹔如三焦熱病﹐加梔子﹑黃芩﹐利小便﹑退腫尢捷﹔若浮腫腹大者﹐气也﹐必利小便爲上﹐宜服紫个散。若脾气虛﹐徧身浮腫﹐心腹脹滿﹐喘急气促﹐小便不利者﹐名曰胎水﹐又名子滿﹐以紫个散加桑皮﹑赤茯苓﹑木香﹑澤瀉﹑木通﹐甚者加防己﹔若濕﹐以五苓散去桂加車前子﹑大腹皮﹑人參﹑木通治之。

【紫个散】

紫蘇濃朴陳皮桔梗甘艸半夏香附藿香白芷茯苓菟絲子人參白芍當歸川芎大腹皮

【五皮飲】

桑皮姜皮大腹皮茯苓皮五加皮胎前水腫危殆歌﹕水腫傷肝唇定黑﹐背平傷肺脾臍凸。缺盆平也已傷心﹐足底平傷腎藏格。

妊娠徧身脫皮﹐因腫服藥﹐腫退去皮也。

妊娠兩足面腫至腿膝﹐行步艱難﹐喘悶妨食﹐似水腫﹐甚至指間水出者﹐名曰子腫﹐宜服天仙散。

如腳浮腫因脾衰不能制水﹐血化成水所致﹐宜生料平胃散加蘇葉﹑生薑﹑大棗。

【天仙散】

香附木瓜甘艸陳皮烏藥蘇葉木香天仙藤

【生料平胃散】

生白術濃朴甘艸陳皮妊娠心驚膽怯﹐終日煩悶﹐口漧﹐不得臥﹐名曰子煩。或肺虛熱乘心肝﹐或心肺停痰積飲﹐或气郁煩躁﹐或嘔吐痰涎﹐俱謂之子煩﹐宜安胎竹葉湯。如不效﹐以紫蘇飲或麥門冬散之類治之。或胎气未安﹐似虛煩不得臥者﹐宜知母丸。

【安胎竹葉湯】

人參茯苓黃芩麥冬淡竹葉如有痰﹐加竹瀝。

【麥門冬散】

麥冬防風茯苓生薑人參淡竹葉

【知母丸】

知母﹝一兩﹐焙﹞爲末﹐大棗肉搗和爲丸如彈子大﹐人參湯送下。

妊娠子癇﹐气有絕少﹐蓋气調和則能安胎﹐萬一有此﹐名曰子癇﹐又名子冒﹐俗名兒風。此證𨿽不致於死﹐亦能墮胎﹐速服紫蘇飲﹐或消風散﹐或烏藥順气散﹐並用香蘇散以理之。若忽然發搐﹐不省人事﹐後復發如角弓反張﹐狀若中風者﹐宜羚羊角散﹐或用當歸獨活湯入竹瀝﹐或用砂仁湯服之。

【消風散】

荊芥川芎甘艸陳皮濃朴防風藿香蟬殼僵蠶人參茯苓羌活

【烏藥順气散】

烏藥桔梗橘紅白芷漧薑麻黃枳殼甘艸僵蠶生薑川芎大棗

【香蘇散】

香附紫蘇陳皮甘艸生薑靑蔥

【羚羊角散】

羚羊角防風當歸艾葉川芎米仁茯神杏仁木香甘艸獨活五加皮棗仁生薑

【當歸獨活湯】

當歸川芎甘艸桂枝貝母葛根杜仲防風陳皮人參茯苓藿香獨活咳嗽多痰者﹐宜旋覆花湯加芩﹑連﹐或二陳湯加貝母﹑薑汁服之。

【旋覆花湯】

旋覆花赤芍荊芥半夏曲前胡炙甘艸茯苓杏仁﹝炒﹞麻黃﹝各等分﹞上咀﹐每服四錢﹐水一盞半﹐生薑二片﹐大棗一枚﹐煎至七分﹐去渣﹐食前服。

有汗者﹐不宜服。

感風頭痛壯熱﹐宜芎蘇散。若惡風發熱有汗﹐宜杏子湯。

【芎蘇散】

川芎紫蘇枳殼桔梗葛根前胡甘艸橘紅木香茯苓生薑

【杏子湯】

人參茯苓半夏甘艸肉桂細辛白芍五味子杏仁若感寒頭痛﹐咳嗽痰多﹐宜服華蓋散。

【華蓋散】

麻黃﹝去節﹞桑皮茯苓杏仁蘇葉陳皮甘艸若咳嗽而兼泄瀉者﹐以養胃湯治之。

若干咳者﹐以紫个散倍加歸﹑苓治之。

妊娠傷寒者﹐仲景云治法用藥其避忌與常人不同。若頭痛﹐身熱﹐無汗﹐脈浮緊者﹐以四物湯加麻黃﹑細辛﹔若過經不愈﹐溫毒發斑如錦紋者﹐以四物加升麻﹑防風﹑連翹﹑黃芩﹑柴胡。

如發斑而滿﹐非人參白虎湯不能治﹔若見斑而隱沒者﹐元气不足也﹐宜加倍人參服之﹐則斑出矣。

【人參白虎湯】

人參石膏粳米甘艸知母如外感重者﹐宜服十神湯﹐或五積散﹐輕者用養胃湯。

【十神湯】

香附紫蘇川芎漧薑赤芍升麻甘艸橘紅麻黃白芷孕婦傷寒﹐但濃煎蔥白湯﹐或加醋或加薑汁一滴﹐服之卽愈。切不可輕與之表﹐蓋有胎者如服表藥﹐不惟墮胎﹐抑且母命難存﹐愼之愼之。

胎前瘟疫與傷寒同﹐如前用蔥白湯服之﹐蓋蔥白可以解邪﹐又可以安胎也。

胎前譫語﹐宜二四湯去熟地﹐加山楂﹑薄荷﹐水煎和薑汁灌之。

胎前中寒﹐與傷寒治法同。

胎前中暑﹐治法與無胎同。

妊娠或梳頭﹑沐浴當風取涼﹐風寒客於皮膚﹐致頭暈﹑目昏﹑頭痛﹑憎寒發熱﹑心胸煩悶者﹐此胎前之證﹐二命所系﹐不可妄投藥餌﹐蓋傷風﹑傷寒不同。若初感﹐宜用參蘇飲﹑芎術散﹑理中湯。

【參蘇飲】

人參紫蘇枳殼桔梗葛根前胡胎前嗽有血者﹐宜服上淸丸﹐或二陳湯作丸加黃柏﹑知母﹑山楂﹑白術﹔如气血俱虛者﹐用八物加黃柏﹑知母﹐或用雞蘇散。

【上淸丸】

薄荷﹝一兩六錢﹞百藥﹝煎八錢﹞砂仁桔梗甘艸玄明粉訶子冰片月石﹝各一錢﹞蜜丸如黃豆大﹐含化一丸。

【雞蘇散】

生地黃貝母阿膠茅根桔梗麥冬蒲黃雞蘇﹝卽薄荷﹞胎前气喘﹐乃胎不安也﹐或冒風﹐以連須蔥頭煎湯服之﹐自然愈矣。此物能通百竅﹐能發散﹐且安胎也。若傷觸而喘者﹐宜紫蘇飲加童便﹑砂仁。

胎前泄瀉﹐忌服理中﹑五个二方﹐因有漧薑﹑肉桂故也﹔宜服香連術苓散﹐此爲胎前泄瀉之聖藥。

【香連術苓散】

木香黃連蒼術茯苓濃朴豬苓澤瀉陳皮肉桂艾葉甘艸凡胎前食瀉﹐宜服養胃湯﹑五苓散﹐加消食藥如山楂﹑神曲﹑麥芽﹑枳殼之類。

胎前寒瀉﹐用胃苓湯加木香治之。

若胎前食生冷作瀉﹐宜服養胃湯。

胎前暑瀉﹐以胃苓湯加香薷﹑扁豆﹐煎汁冷服。

若胎前血瀉﹐宜胃苓湯加砂仁﹑木香﹑黃連﹔或紫蘇飲加澤瀉﹑神曲﹑砂仁﹔如飲食少進﹐胸膈飽悶﹐痰多者﹐去人參﹐加茯苓﹑制半夏﹑蓬莪術。

若胎前腸胃虛冷﹐水谷不化﹐泄瀉日夜無度﹐狀如豆汁﹐或下淤者﹐宜胃苓湯。

臍下冷痛﹐滑瀉腸鳴﹐宜理中湯加肉果﹑砂仁﹐或用治中湯。

【治中湯】

人參白術漧薑靑皮陳皮甘艸因暑煩渴﹐恣意引飲﹐下如瀉水﹐宜胃苓湯去桂。

傷濕腰腳冷痺﹐泄下黃黑﹐宜服金不換正气散。如赤白相雜者﹐加黃連﹔若白痢﹐加烏梅煎服﹐不然﹐胃苓湯亦可。

【金不換正气散】

藿香濃朴甘艸半夏蒼術陳皮若胎前气血虛陷瀉痢﹐宜補中益气湯。

胎前痢疾﹐切不可用芍藥等湯﹐宜用胃苓湯。此藥多服﹐𨿽有食積﹐亦能自消﹐宜倍加白術﹑半夏﹑山楂。

若胎前紅痢﹐以紫蘇飲加神曲﹑茯苓﹑白術﹑澤瀉治之。身不熱者﹐加木香。此藥治紅白痢皆妙﹐然腹不痛者則可。

胎前痢疾﹐無分赤白﹐以養胃湯主之。始終以此方爲主﹐胃苓湯亦可。如五个散服一﹑二劑亦無妨﹐蓋食生冷而痢者﹐非姜﹑桂不能除。

胎前赤白痢疾﹐宜服香連術苓湯。若赤多於白者﹐傷於血分﹐重也﹐宜連多於香﹔若白多於赤者﹐傷气分﹐輕也﹐宜香多於連治之。此藥水火相濟﹐隨其虛實用之。

妊娠下利赤白﹐穀道腫痛﹐宜香連丸治之﹐無他劑也。

【香連丸】

木香﹝八錢﹞黃連﹝一兩﹞肉果﹝五錢﹞蒼術﹝一兩﹞麥芽﹝五錢﹞橊皮﹝四錢﹞白芍香附﹝各八錢﹞濃朴澤瀉茯苓陳皮豬苓靑皮萊菔子﹝各一兩﹞神曲﹝一兩二錢﹞山楂﹝二兩三錢﹞甘艸﹝五錢﹞粟殼﹝七錢﹞烏藥﹝八錢﹞訶子﹝三錢﹞白術﹝二兩﹞煉熟白蜜爲丸。

妊娠臨產下痢﹐以梔子燒炭存性爲末﹐溫湯送下卽止。

妊娠挾熱﹐下痢純血﹐以黃連解毒湯治之。若下膿血不止﹐腹痛者﹐宜黃連阿膠丸治之﹔若純血如魚腦者﹐以正气散加烏梅﹑陳皮﹔若赤白相雜者﹐亦以正气散加黃連﹔若噤口者﹐以敗毒散加陳皮﹑砂仁治之。

【黃連阿膠丸】

黃連黃芩阿膠雞子黃白芍

【敗毒散】

人參茯苓枳殼川芎獨活前胡羌活柴胡桔梗薄荷生薑甘艸經曰﹕胎前痢疾﹐產後不治﹐謂因利下胎故也。脈必沈細則生﹐洪大則死。

凡胎前霍亂﹐治法與平人同。

若四時霍亂吐瀉﹐宜服藿香散。

【藿香散】

藿香濃朴山楂橘紅白芷甘艸紫蘇半夏茯苓桔梗大腹皮生薑大棗轉筋入腹﹐悶絕﹐宜服木瓜湯加蘇葉﹑藿香治之。然而有夏月之別﹐若夏月轉筋入腹﹐悶絕者﹐以黃連香薷飲﹐或竹茹飲﹐或五苓散﹐或縮脾飲﹐或人參白術散﹐選而用之。

【木瓜湯】

木瓜吳茱萸紫蘇茴香鹽生薑

【黃連香薷飲】

黃連香薷濃朴﹝薑汁炒﹞

【竹茹飲】

竹茹人參麥冬茯苓半夏小麥甘艸生薑大棗

【縮脾飲】

艸果烏梅甘艸生薑水煎冷服。

若霍亂腰痛﹐吐逆不止﹐宜白術散。

【白術散】

白術枳殼益智仁橘紅良姜生薑胎前瘧疾﹐宜養胃湯﹑艸果飲﹑靑皮飲。若停食感冷而發瘧者﹐宜驅邪散治之。

【艸果飲】

艸果紫蘇川芎良姜靑皮甘艸

【靑皮飲】

靑皮濃朴白術艸果柴胡茯苓黃芩半夏生薑大棗

【驅邪散】

白術艸果良姜陳皮藿香茯苓甘艸凡胎前嘔吐不定﹐有寒﹐有食﹐有痰﹐有血﹕虛寒用理中湯﹐食用五積散﹐痰用旋覆花湯﹐血虛用八物湯。

胎前呃逆不已﹐此乃气不順也﹐以紫蘇飲加蘇子﹑茯苓﹑半夏﹑薑汁治之。然亦有胎死腹中﹐冷气侵蒸而作呃者﹐宜下其胎﹐則呃自愈矣。

胎前吞酸者﹐此乃火也﹐以四物加黃柏﹑知母之類﹐或旋覆花湯治之。

胎前停食感气﹐安胎飲治之﹐虛則加炒砂仁﹐或紫蘇飲加神曲﹑山楂﹑木香治之﹔實則養胃湯加砂仁﹑姜倍用之﹐或加味二陳湯﹐或平胃散﹑治中湯﹑正气散﹐俱加蘇葉﹑木香。

【加味二陳湯】

半夏陳皮茯苓甘艸山楂砂仁香附木香紫蘇川芎妊娠小便澀少﹐遂成淋癥﹐謂之子淋﹐宜服安榮散去滑石治之﹐臨月加梔子。然尢恐損胎﹐不可輕投。或用地膚子湯。若胎前小便頻數﹐亦曰子淋﹐宜服內補湯。

【安榮散】

人參麥冬通艸甘艸當歸川芎細辛燈心滑石

【地膚子湯】

地膚子知母黃芩枳殼赤茯苓車前子通艸升麻甘艸胎前大便閉者﹐宜用枳殼歸靈散。或大小便俱閉結﹐以四物湯加黃芩﹑枳殼﹑木通﹑赤茯苓治之﹐或用大腹皮飲﹐或八正散。

【枳殼歸靈散】

枳殼當歸川芎白芍熟地

【大腹皮飲】

大腹皮陳皮甘艸桔梗濃朴紫蘇半夏香附藿香白芷茯苓

【八正散】

車前子滑石梔子蓄瞿麥木通甘艸梢燈心或小便閉者﹐以四物湯加木通﹑赤茯苓治之。

亦有傷者﹐血不能去﹐令尿梗痛﹐服童便木香酒﹐亦可治之﹐但過後卽發﹐不若紫蘇飲加木通﹐略用梔子﹑童便。若非內傷發熱﹐加黃芩治之。

胎前尿血者﹐熱癥也﹐以四物湯加涼藥治之﹐或五苓散去桂﹐加阿膠﹑車前﹑茅根﹐或酒蒸黃連丸﹐或導赤散﹐或八正散。

【導赤散】

生地茯苓甘艸梢木通黃芩胎前大便去血者﹐宜四物湯加金墨汁服之﹐極妙。

若腸風髒毒者﹐用枳殼散﹑烏梅丸﹑敗毒散治之。

【枳殼散】

枳殼甘艸

【烏梅丸】

烏梅訶子漧薑黃芩黃連白芍神曲香附靑皮枳殼濃朴茯苓阿膠滑石地楡當歸胎前漏尿不知出者﹐亦屬子淋﹐曰遺尿不禁﹐宜以桑螵蛸散治之。

【桑螵蛸散】

桑螵蛸﹝炙﹞益智仁雞毛灰爲末﹐酒調下﹐或米飲調服。

胎前不語者﹐謂啞胎。若痰气閉其心竅者﹐用二四湯倍加砂仁﹑蘇子﹑薑汁治之。亦有啞胎﹐不須服藥﹐產後自愈。蓋絡貫腎系﹐舌本包絡﹐怯故不能言。經曰九月喑﹐十月復矣。

胎前耳忽聾﹐目忽昏﹐或气血不足﹐或露怒火動﹐皆能生此癥也﹐以安胎飲加生血藥治之﹐以生血爲主。或用十全大補湯﹐或補中益气湯加菖蒲連柏飲引治。

胎前手足麻木者﹐此乃血少也﹐宜養血安胎爲上﹐以八物湯爲主。

胎前鼻衄者﹐產後多不吉。蓋胎以血爲養﹐豈可漏溢乎﹖不惟鼻衄﹐諸所見血同論﹐宜服紫蘇飲加黃芩﹝炒焦﹞。如吐衄﹐以必勝散治之。

【必勝散】

人參當歸熟地川芎小薊蒲黃﹝炒﹞烏梅肉上等份﹐爲細末﹐水煎去滓﹐無時服。

胎前虛汗如雨﹐以麥煎散﹑當歸六黃湯主之。若中風出汗者﹐治法與傷寒同。

【麥煎散】

茯苓地骨皮柴胡牡蠣白芍甘艸白術麻黃根黃麥冬

【當歸六黃湯】

當歸生地熟地黃連黃芩黃黃柏胎前口中咯血者﹐以扁豆散治之。

【扁豆散】

白扁豆生薑白術半夏人參枇杷葉妊娠鬼胎者﹐其脈乍有乍無﹐乍大乍小﹐浮沈不一也﹐𨿽有形而不動也﹐如抱甕之狀﹐按之冰冷﹐此卽邪气也﹐宜用補虛活血之藥以治之。若果系是胎而不長養﹐以黃芩散調之。

【黃芩散】

黃芩川芎甘艸人參黃白術陳皮麥冬茯苓前胡生薑大棗妊娠兒在腹中叫哭﹐不須服藥﹐產當愈也﹐或用黃連濃煎湯常服之。

凡妊娠數墮胎者﹐乃血气不足也。若腰腹痛甚而墮胎者﹐以四制香附丸與安胎飲治之。若赤白帶淋者﹐香附丸加艾葉四兩。

【四制香附丸】

香附﹝酒醋童便薑汁四制﹞當歸川芎知母紅花吳茱萸木香爲末﹐醋和丸﹐每服三十丸。

婦人有胎卽墮﹐其脈左大無力﹐重取則澀﹐乃血少也﹐濃煎白術湯調黃芩服之﹐或服固胎飲入糯米煎服。若血虛者﹐加阿膠﹔胎气者﹐加砂仁﹐或加艾葉可也。

【固胎飲】

熟地川芎白術茯苓當歸白芍甘艸黃柏黃連懷胎月數未足﹐而腹痛胎動不安﹐如欲產者﹐宜杜仲丸﹑芎補中湯加知母﹐酒調送下。

【杜仲丸】

杜仲﹝薑汁炒﹞川續斷爲末﹐棗肉搗丸﹐如桐子大﹐每服三十丸﹐米飲送下。

若血气虛弱﹐不盈月數而胎墮者﹐名曰半產﹐宜用芎補中湯治之﹐乃以養新去舊﹑扶危補虛之劑以調治之。

半產除跌僕損傷外﹐前次或三﹑四月墮﹐後期必應﹐此乃其乘虛也﹐須養其血气﹐固其胎元﹐以八物湯加膠﹑艾﹑黃芩之類治之。俗以黃芩乃爲冷物寒涼之味﹐不敢用﹐不知胎孕宜淸熱養血﹐使血循經絡而不妄行﹐然後胎能安也。

妊娠腹痛﹐與之安胎飲不效﹐與之消食通气亦不應﹐但腹近下處﹐腫脹浮滿發光者﹐此曰孕癰﹐宜服補劑﹐用十補托裏散﹐其次則千金托裏散﹐皆可服。如未潰者﹐宜服十補托裏散﹐已潰者加黃。蓋黃排膿﹐泄之則愈矣﹐或用烏梅﹑牛皮膠煎亦可。

【十補托裏散】

人參黃當歸川芎肉桂濃朴白芷防風甘艸桔梗胎不動﹐下墮﹐腹冷如冰﹐以佛手散治之。

妊娠因病熱燻蒸﹐以致兒死腹中不出﹐但服黑神散暖之﹐其胎自下。欲驗胎之死生者﹐看其母舌﹐靑色者﹐其胎是死。或五積散去苓﹑麻﹐加木香﹑杏仁治之﹐或用香桂散加艾﹑杏服之﹐須臾則下也。

【黑神散】

黑豆當歸白芍肉桂漧薑蒲黃熟地酒煎﹐入童便服。

驗胎死宜去癥﹐視其母舌色指甲靑黑者﹐腹悶﹐口中作尿臭﹐此胎死矣﹐宜以胃苓湯加朴硝三錢﹐酒﹑水煎服﹐其胎化水而下。若生胎用此法﹐不惟不效﹐反傷母命﹐愼之愼之﹗妊娠忽然心腹刺痛﹐悶絕欲死者﹐名曰中惡﹐此乃邪惡毒瓦斯衝胎傷人也﹐宜服當歸散。

【當歸散】

當歸川芎丁香靑皮吳茱萸懷孕﹐苦於難產。若气實者﹐宜耗其气﹐以瘦胎飲服之。如气弱者﹐以紫蘇飲去苓加術治之﹐卽達生散也。

【瘦胎飲】

治難產五六日不下者﹐及婦人交骨不開者﹐服此藥約行里許立效。

川芎當歸﹝各一兩﹞敗龜版﹝一个﹐酥炙﹞多生婦人發﹝一握﹐燒存性﹞每服三錢﹐水煎服。

妊娠臨月欲瘦胎易生﹐世多用枳殼散。此方本能瘦胎易生者﹐然胎肥實則可﹐否則僨事﹐不若救生散之妙﹐且能安胎﹐又能益气。或以紫蘇飲加枳殼﹑香附治之亦通。

【救生散】

人參訶子白術神曲麥芽陳皮上等份爲末﹐每服三錢。

妊娠未產而乳汁先下者﹐名曰兒泣﹐生子多不育。

妊娠煩躁悶亂﹐口漧髒熱﹐宜知母散。

【知母散】

黃芩黃麥冬甘艸知母赤苓入桑皮煎﹐再入竹茹煎服。

妊娠未產而胎水先下者﹐應以無憂散治之。

【無憂散】

艾葉當歸川芎乳香枳殼亂髮白芍水煎服。

妊娠轉胞不得小便﹐由中气虛怯不能舉胎﹐胎壓其胞﹐胞系了戾﹐小便不通﹐以補中益气加升舉之藥﹐令下竅通則愈。

妊娠轉胞不得小便﹐癥不同論﹐有稟受弱者﹐有憂悶多者﹐有性躁急者﹐有食濃味者﹐有過忍小便者﹐皆用利藥﹐便可解得。因思胞不自轉﹐爲胎所壓﹐轉在一邊﹐胞系了戾不通﹐立則尿﹐下蹲則不能﹔胎若舉起於中﹐胞系自疏﹐水道自利﹐故此胎逼小便不通﹐名曰轉胞。若尿出不止者﹐名曰漏胎﹐治各有方。若不得溺而腹脹者﹐名曰轉胞﹐宜八味丸治之﹐或丹溪參術飲﹔服過﹐以指探之﹐吐出藥汁﹐少頃气定﹐又與之亦然。立則尿﹐蹲則不能者﹐宜五苓散治之。過忍小便至久不通者﹐以滑石末﹐蔥湯調服﹐或紫蘇葉﹑蔥白﹑良姜煎湯燻洗前陰亦可。

妊娠無故悲泣不止﹐象若神靈﹐謂之髒躁悲傷﹐宜用竹茹湯﹑甘麥大棗湯﹐或以紅棗燒炭存性﹐米飲下。

【竹茹湯】

竹茹人參麥冬半夏茯苓甘艸生薑

【甘麥大棗湯】

甘艸小麥大棗安胎與固胎不同﹕血虛欲墮而補之者﹐謂之固胎﹔气不和而順之者﹐謂之安胎。安胎以順气涼血爲主﹐固胎以生血補气爲主。

妊娠經水𨿽不多﹐或一月一至者﹐名曰漏胎。有气虛者﹐有血虛者﹐有熱者﹐有風者﹐有因血盛者﹐有因多气而動血者﹐又有因事而下血者﹐非至一端。

若气血虛者﹐以膠艾四物湯加烏梅﹐或四物湯加參﹑術﹑升麻。

若虛而挾熱者﹐以紫蘇飲加黃芩﹑白術﹑阿膠﹑砂仁治之。

若因事而下血者﹐以佛手散加枳殼﹑黃芩﹑白術。

若因气而動血者﹐因血盛而自至者﹐不須服藥﹐而胎亦無恙。

﹝卷之三﹞臨蓐

妊娠至臨月﹐當安神定慮﹐時常步履﹐不可多睡﹑飽食﹑過飲﹑酒醴﹑雜藥。欲產時﹐不可多人喧鬧愴惶。若見漿水﹐腰間痛甚﹐是胎已離經﹐方可用藥催生﹑坐艸。不可早服催生藥﹑早坐艸。

臨蓐切忌飲酒。酒性多熱﹐口鼻出血﹐多致不救﹐急與二四湯加行血藥﹑入童便治之。

凡兒在腹﹐男負陽背陰﹐女負陰背陽﹐首上足下﹐臨產側轉順出。其有橫生逆產之患者﹐因產母忍痛﹐曲腰眠臥﹐不肯舒伸行動﹐倒運不轉故也。坐艸不宜太早﹐須再扶行運動﹐方免禍患。徒及气血不足﹐則誤矣﹗若產頓遲難者﹐此方可歸罪於气血也。

臨產切戒驚嚇﹐致產婦恐怖气怯﹐上閉下脹﹐气乃不行﹐不候時至﹐妄亂用力﹐逼兒錯路﹐以取前禍。譬如登廁﹐時候未至﹐用力何益。急用紫蘇飲以寬气。

臨產腹痛﹐而不甚痛者﹐產未至也﹐切勿使穩婆探候。𨿽臍腹痛﹐猶當熟忍﹐扶挾而行﹐憑物而立﹐須候腰腹痛極不已﹐穀道如挺並﹐目中火生﹐胞水已破﹐尺脈切如繩珠之狀﹐盒飯順產。若有橫逆倒生﹐皆由先期動手﹐風入產戶﹐以致腫脹﹐門戶狹小漧澀故也。臍帶系於命門﹐兒將育時﹐兩手動蕩﹐使帶脫落﹐然後得出﹐安得不痛乎﹖諺曰「瓜熟蒂落﹐栗熟自出」﹐此諭最善。若夏時之盛暑﹐宜深屋宇﹐多貯淸水﹐預防血暈不省之患。若值盛寒﹐多宜閉戶﹐生火向暖﹐下部宜濃衣覆裹﹐庶免貽寒血結之患矣。

凡臨月忽然腹痛﹐或作或止﹐或三四日﹐或數日﹐胎水下而痛不急者﹐名曰弄胎﹐非產也﹐不必藥治。

妊娠臨產﹐胞水未破而血先下﹐此是傷胎。腹不痛者﹐八物湯與安胎飲治之。若胞水已破﹐此是欲產﹐宜服紫蘇飲﹐以生其气血也。

妊娠﹐或足月﹐忽然腹痛﹐似欲生產﹐卻又無事﹐名曰試產﹐非產也。不問胎水來與不來﹐但寬心等候時至﹐服紫蘇飲加枳殼理之。

臨蓐胎水放盡而胎不下﹐以無憂散加紫蘇服之。或胎肥气逆﹐母瘦血少﹐亦宜用此方。

凡婦有十產之癥﹐子母須臾者爲生﹐收生不可不愼也。月滿﹑腰痛﹑穀道挺並﹑漿破﹑血下﹐用藥攻催﹐謂之催生。

嚴寒天气﹐血凝產道﹐兒不能生﹐謂之凍產﹔盛暑時月﹐熱气逼蒸﹐昏暈如醉﹐而不能生者﹐謂之熱產﹔月份不足謂之半產﹔有胎卽墮﹐謂之小產﹔坐艸太早﹐努力過多﹐兒身倒運不轉﹐先露足者﹐謂之逆產﹔先露手者﹐謂之橫產﹔兒頭或注一邊者﹐謂之偏產﹔若臍帶絆住兒肩﹐謂之凝產﹔倘子腸先出﹐名盤腸產﹔或腹痛時作時止﹐漿水淋漓﹐名曰試產﹔臨產坐著一物﹐抵住兒頭﹐不能生動﹐謂之坐產。此皆不明生育之理﹐臨產倉皇﹐致有此等﹐保產者能不預爲講明乎﹖偸生與村姑等婦﹐無難產者﹐有妊時運動不惜﹐臨產又不能不忍故也。

《金匱要略》曰﹕新產婦人有三病﹕一者病痙﹐二者病鬱冒﹐三者大便難。皆因气血虛耗﹐內亡津液﹐腸胃漧涸﹐故有此癥。其脈微弱﹐嘔不能食﹐大便堅﹐頭汗出。如此者﹐血虛而厥上﹐故冒﹔冒欲解﹐故大汗出﹔以血虛下厥﹐孤陽上出﹐故頭汗出。所以產婦喜汗出者﹐亡陰﹐血虛陽盛﹐故當汗出﹔陽盛陰虛﹐所以大便堅﹐嘔而不能食也。

難產者﹐以白芷散治之。甚者﹐不過再服。

【白芷散】

百艸霜白芷爲末﹐用童便﹑酒煎﹐熱服。

凡交骨不開﹐產門不閉﹐子宮不收三證﹐皆由元气素弱﹐胎前失於調理﹐致血气不能運耳。然交骨不開者﹐陰血虛也﹐佛手散加龜版﹔產門不閉者﹐气血虛也﹐十全大補湯加五味子收之﹔子宮不收者﹐補中益气加醋炒白芍﹑五味子。

如初產﹐腫脹﹐痛而不閉者﹐補中湯加半夏﹑茯苓以健脾﹐使元气復而諸疾自愈﹐切忌寒涼之劑。

又曰﹐交骨不開者﹐陰气虛也。龜爲至陰﹐則交錯相解﹐故用之。

﹝卷之四﹞產後

凡新產婦人﹐气血大損﹐諸事必須保重﹐切不可恃健勞碌﹐致內傷外感﹐六淫七情諸癥﹐爲患莫測。故產後癥﹐先以大補气血爲主﹐𨿽有他癥﹐以末治之。或欲去邪﹐必兼補劑爲當﹐不宜專用峻厲﹐再損血气也。

或問產後癥﹐丹溪云﹕當大補气血爲主﹐𨿽有雜癥﹐以末治之。又云﹕產後中風﹐切不可作中風治﹐用風藥。然則產後不問諸癥﹐悉宜大補气血乎﹖曰﹕詳主末二字﹐其義自明。虛而無他癥者﹐合宜大補气血自愈﹔或陰虛而感冒風寒者﹐補气血藥帶驅風之劑﹔或因脾虛而食傷太陰者﹐補气血加消導之劑﹔或因淤血﹐惡露未盡而惡寒發熱者﹐必先逐其淤血﹐然後大補。經曰﹕有本而標之者﹐有標而本之者。又曰﹕急則治標﹐緩則治本。丹溪之主末二字﹐卽標本之意也。

新產婦脈訣歌﹕新產之脈緩滑寧﹐實大弦急死來侵﹔俱要沈重小者吉﹐忽然堅牢命不停﹔寸口澀疾不調死﹐沈細附骨不絕生﹔審看此疾分明記﹐方知醫者有神靈。

大凡新產之後﹐血气衰弱﹐脈必沈細緩滑爲正﹐實大弦牢堅急不調爲反。正則吉﹐反則凶。

產後切勿側臥﹐免致敗血流經。若流至膝﹐輕則無妨﹐重則生癰﹐其癥難愈﹐豈可不愼也哉﹗才生產時﹐切戒飲酒﹐臟腑皆虛﹐不勝酒力﹐多致眩暈﹐宜用黑豆炒出煙﹐同羌活入酒煎飲之﹐避風邪﹑養气血﹑下惡露﹑行乳脈也。

產婦胞衣不下﹐惡露不盡﹐攻衝心腹刺痛﹐或血暈神昏﹐眼黑﹐口噤﹐宜服黑神散。若臨產難生﹐及胞衣不下﹐血暈不省人事者﹐敗血衝攻﹐心腹刺痛﹐語言狂妄﹐困頓垂死﹐宜用琥珀黑龍丹。若敗血攻心迷暈﹐或胞衣不下﹐胎死腹中﹐垂危者﹐但心頭暖﹐急以童便調花蕊石散服之﹐不能服者灌之。若胞衣不下﹐寒熱腹痛﹐以五个散去茯苓﹑麻﹑桔主之。

【花蕊石散】

花蕊石﹝一斤﹐透﹐輕者爲上﹞硫黃﹝四兩﹞上二味拌勻﹐入瓦罐內﹐將泥固口﹐候幹﹑放磚上﹐以炭火經宿﹐候冷取出﹐爲末﹐童便調服。

因墮胎﹐胞衣不出﹐及胎死腹中﹐宜牛膝散﹐或大黃醋熬成膏﹐爲丸﹐醋湯下。

凡胞衣不下﹐稍久困倦﹐敗血流入胞中﹐因血脹滿﹐衝心喘急﹐疼痛危篤﹐先用物系住臍帶﹐然後斷之。否則胞上掩心﹐危在頃刻。須令產母口銜發尾﹐得嘔噦﹐實時下矣。或單將蓖麻子搗爛﹐塗腳底﹐若胞下﹐隨卽洗去﹐如遲﹐恐傷母﹐腸亦下﹐愼之﹗如胞無衝掩等患﹐𨿽延數日﹐亦不害人﹐止要產婦安心﹐終自下也。

產後中風﹑中气﹐口噤﹐湯藥不能下者﹐用舊油篦箕﹐燒存性﹐爲末﹐擦其牙根卽開﹐應驗﹐然後主意用藥。

婦人分娩﹐昏冒瞑目﹐因陰血暴亡﹐心神無所養。心與包絡﹐君火相火也﹐得血則安﹐亡血則危矣。火上熾﹐故令人昏冒﹐火乘肺﹐令人瞑目不省人事﹐是陰血暴亡﹐不能鎭撫也。經云﹕病气不足﹐宜補不宜瀉。瞑目合眼﹐病悉屬陰。暴去有形之血﹐則火上熾﹐但補其血﹐則神自安﹐心得血則能養而神不昏迷矣。

產後滿急﹐神昏口噤﹐不省人事﹐宜破血行血﹐以黑神散﹑四烏湯﹑琥珀黑龍丹﹑花蕊石散擇而用之。

產後用心﹑使力過多﹐虛暈﹐宜補气血之藥﹐加香附﹑姜﹑棗煎服卽愈。

產後子腸不收﹐急用枳殼煎湯服﹐卽收。若素多風疾﹐因產乘虛作暈﹐以四烏湯加羌活﹑防風。

產後下血過多﹐虛暈﹐神昏煩亂﹐當補其血﹐服淸魂散。

【淸魂散】

人參澤蘭荊芥川芎﹝各一錢﹞甘艸﹝五分﹞產後眩暈﹐卒然間難辧其虛實﹐但以勿問散治之﹐如飽悶﹐加陳皮﹑蘇子。

【勿問散】

川芎荊芥歸尾延胡索丹皮澤蘭山楂貝母煎好﹐衝入童便服。

若血暈昏迷不省﹐衝心悶絕﹐此宜行血醒血理之﹐以荊芥散﹐或鹿角散﹐或五靈四物湯主之。

【鹿角散】

鹿角四兩燒炭存性爲末﹐童便﹑酒調下。

【五靈四物湯】

五靈脂﹝半生半炒﹞地黃當歸白芍川芎產後血暈﹐因气暴虛﹐痰火泛上作暈﹐以二陳湯加貝母﹑竹瀝﹑薑汁﹑童便。凡導痰﹐隨气血加減﹐气虛加气藥﹐血虛加血藥﹐或以十全大補湯加橘紅﹑黃芩﹑黃連。

產後血虛﹐上攻心腹﹐刺痛悶亂﹐宜延胡散加烏﹑附﹐或用琥珀散治之。

【延胡散】

延胡索當歸川芎赤芍艾葉枳殼桃仁橘紅熟地肉桂生薑

【琥珀散】

琥珀蒲黃赤芍當歸延胡索香附丹皮沒藥木香蓬術肉桂烏藥產後敗血衝心﹐或歌舞﹐或罵詈﹐或笑怒﹐或逾垣咬打﹐神名佛號﹐無一不知﹐似有鬼祟之狀﹐此病五死五生﹐宜龍齒淸魂散治之。

【龍齒淸魂散】

龍齒遠志肉桂人參當歸茯神麥冬細辛延胡索甘艸黃金紋銀生薑大棗煎汁﹐調麝香服之。或將金﹑銀﹑姜﹑棗先煎百餘滚﹐調入在內﹐前藥煎好﹐取汁一並服之。

產後敗血衝心﹑衝胃﹐此是危癥。衝胃則飽悶嘔逆﹐衝心者﹐則癲狂錯亂﹐速急用藥﹐多主不效﹐不可不知。

產後口中暴溢血者﹐名曰暴血衝心﹐宜延胡散治之。若經惡露已盡日久﹐而嘔嗽出血者﹐治法與常同。

新產禁用芍藥﹐因酸寒能伐生發之气。若腹痛﹐非芍藥不能止﹐以酒炒用則不妨。若以醋炒﹐猶能治兒枕塊痛﹐酸以收之之意也。如補虛時﹐黃可代。

產後敗血腹痛寒熱﹐名曰兒枕痛也。若無塊﹐輕﹐以四烏湯治之﹔若有塊﹐重﹐則以醋个散治之﹐須量人虛實而用﹐大抵產後禁用稜﹑術二味﹐必元气實者方可用之﹔若瘦弱者﹐只可服四烏湯﹔若不咳嗽﹐加肉桂些須亦可﹐以行血。倘飲食不進﹐而四烏湯不濟事﹐乃用醋个散治之﹐然亦不宜多服。

【醋个散】

三稜蓬術肉桂香附烏藥甘艸赤芍醋煎服。

若兒枕塊凝滯﹐小腹刺痛﹐宜琥珀黑龍丹﹐或三聖散﹐或延胡散﹐或桃仁承气湯﹐三聖散加靑皮﹑山楂﹑五靈脂﹑蒲黃治之亦可。

【三聖散】

肉桂當歸延胡索

【桃仁承气湯】

桃仁當歸赤芍甘艸蒲黃川芎肉桂產後惡露不行﹐小腹刺痛﹐甚至發熱者﹐用四烏湯。因怒气相搏﹐刺痛者﹐枳殼散合五積散﹐加醋﹑童便服。

【枳殼散合五積散】

枳殼甘艸陳皮川芎漧薑肉桂白芷茯苓麻黃桔梗半夏濃朴藿香生薑腹臍間急痛不止﹐因淤血未盡行也﹐宜歸須散﹑佛手散﹐加肉桂﹑丹皮﹑延胡索﹑蒲黃﹑烏藥﹑香附﹐童便煎﹐治之。若惡露不行﹐腹痛﹐兼冒風勞碌﹑寒熱者﹐此癥以三元散治之則愈矣。

【三元散】

人參熟地半夏川芎當歸白芍黃芩柴胡茯苓生薑大棗產後月餘﹐因怒气﹐惡露不止﹐如有塊淡紅色似米粒者﹐以九仙散治之。

【九仙散】

當歸川芎芍藥甘艸丹皮靑皮蒲黃黃芩香附將靑皮﹑黃芩﹑蒲黃﹐炒黑爲末﹐同煎服。

產後惡露不快﹐小腹急痛有塊者﹐及發熱頭暈﹐宜用五積散﹐加醋﹝少許﹞﹐童便服之。

產後二月餘﹐惡露不止﹐腹痛﹐宜服加艾湯。

【加艾湯】

熟地艾葉阿膠白芍當歸川芎香附靑皮地楡蒲黃甘艸產後小腹刺痛不止﹐以四烏湯加桂心﹑童便﹐酒煎。或佛手散加蒲黃﹑延胡索﹑肉桂﹑童便﹑酒煎﹔若小腹攻痛﹐蒲黃必用﹔若腹痛﹐以平胃散去甘艸治之。

【平胃散】

蒼術濃朴陳皮甘艸如胎前原有陰火證﹐至產後﹑去血過多﹐必大發熱﹑煩躁﹑汗出等癥﹐若以前法大補气血﹐其癥必甚﹐當用逍遙散以淸肝火﹑養肝血﹐因去血旣多﹐肝虛血燥之故﹐不可泥於气血虛之論也。

產後乍寒乍熱有二﹕有陰陽不和﹐有敗血不散﹐寒熱相似﹐虛實不同。但小腹不痛者﹐是陰陽不和也﹐宜用芎歸散治之﹐不可作瘧治﹐又當量其虛實﹐加減四物治之。若小腹刺痛者﹐是敗血不散﹐宜五積散去麻黃﹐加香附。

產後二三日﹐覺壯熱頭痛﹐胸膈刺痛﹐不可作傷寒治﹐此乃乳脈將行﹐宜服玉露散。

【玉露散】

人參茯苓甘艸當歸白芷桔梗川芎白芍產後去血過多﹐陰虛內熱﹐頭痛﹐晡時尢甚﹐與大病後虛煩相似﹐宜服人參當歸散。若小腹甚痛﹐手足麻木﹐及徧身麻﹑暈﹐爲痰與血虛也﹐宜二四湯加香附治之。蓋血虛證亦能作小腹痛﹐但重按之痛若緩者﹐是血虛也。

【人參當歸散】

人參當歸丁香靑皮吳茱萸果系去血過多﹐腰腹空痛者﹐宜用補劑﹐以止爲愈﹐在於隨證用藥可也。

產後譫語者﹐須問其去血多少。產婦𨿽不能言﹐然旁觀可知去血多少﹐宜用治血藥淸魂散﹑延胡散﹐或用四物加易湯亦可。

【四物加易湯】

熟地當歸白芍川芎半夏陳皮茯苓甘艸山楂肉桃仁薄荷生薑產後去血過多﹐發譫語者﹐論曰﹕心主乎血﹐因產耗血過多﹐心神失守﹐故發譫語。𨿽宜大補气血﹐又不可太峻﹐必知眞正十分虛極﹐則可補﹐又必先用活血藥﹐禁用行血藥也。若出汗者﹐宜養榮﹑麥煎散﹐臨時酌而用之。

產後狂言譫語﹐如見鬼神者﹐其原不一。有因驚風﹐語言顚倒﹐心神恍惚不定者﹐宜用琥珀丸。

有因心虛驚悸﹐言語錯亂﹐不知人事﹐目瞪不能叫呼﹐宜用龍齒淸魂散。

有因敗血攻心﹐狂言顚語錯亂者﹐宜用延胡散。

有因風寒﹐致令惡露不行﹐憎寒發熱﹐儼如瘧狀﹐晝則明﹐夜則昏者﹐此乃熱入血室﹐宜用琥珀地黃丸﹐或小柴胡湯﹐或四物湯加柴胡亦可。

【琥珀地黃丸】

琥珀﹝另研﹞延胡索﹝炒﹞當歸﹝各二兩﹞蒲黃﹝炒﹐四兩﹞生地﹝二兩﹐取汁畱渣﹞生薑﹝二兩﹐取汁畱渣﹞用薑汁炒地黃渣﹐地黃汁炒姜渣﹐互炒汁幹爲度﹐共爲末﹐蜜和丸﹐如彈子大﹐當歸湯送下一丸。

若產後譫語﹐熱盛﹐脈大而有力者﹐難治﹐此癥不與之藥爲妥也。如脈沈細滑小者﹐尙可圖治。

若產後去血過多﹐因虛而發譫語者﹐宜以二四湯去地黃﹐略加山楂﹑薑汁治之。不可專以痰斷﹐亦不可爲血迷心竅也。

產後心虛﹐怔忡不定﹐言語錯亂者﹐宜茯神散。

【茯神散】

人參甘艸山藥當歸茯神肉桂遠志麥冬產後不語者﹐此乃敗血迷心竅﹐心气不通﹐气塞於心﹐舌彊不語﹐不必恐疑﹐但服七珍散﹐彌月愈矣。若發狂者﹐加辰砂治之。

【七珍散】

人參石菖蒲生地川芎防風甘艸細辛加辰砂﹐卽名八珍散。

產後冒風不語者﹐以小續命加薑汁治之﹐若痰閉心竅不語者﹐以二四湯加竹瀝﹑薑汁治之。若舌彊不語﹐眼花發狂﹐及胞衣不下﹐心腹脹滿者﹐宜琥珀地黃丸。

【小續命湯】

桂枝人參附子生薑川芎甘艸黃芩麻黃杏仁白芍防風大棗產後乍見鬼神﹐言語顚倒﹐因產暴虛﹐敗血挾邪气攻心。醫者誤爲風邪﹐謬矣。以調經散加龍腦服之﹐則安矣﹐或用琥珀地黃丸亦可。

【調經散】

麝香﹝五分﹞沒藥﹝一錢﹞肉桂﹝一錢﹞白芍﹝二錢五分﹞琥珀﹝一錢﹞上爲末﹐每服五分﹐生薑汁﹑溫酒各少許調服。

產後發熱自汗﹐日久不止﹐名曰蓐勞﹐宜服逍遙散。

若蓐勞因虛發熱自汗不止﹐或遇風邪復發﹐宜黃湯加麻黃根﹑浮小麥治之。

【黃湯】

黃白術防風熟地牡蠣茯苓麥冬甘艸大棗浮小麥竹葉小產後蓐勞﹐有汗以增減柴胡湯治之﹐若半身出汗﹐又宜二四湯。

【增減柴胡湯】

柴胡人參白芍川芎半夏甘艸陳皮生薑大棗產後盜汗如雨﹐服多煎劑﹐血虛生熱自汗﹐不可太補﹐兼以調理爲主﹐宜服逍遙散﹔若喜食而痛甚者﹐非養榮湯不能治。蓋補中益气湯因有升麻﹑柴胡﹐不能斂汗﹐不若逍遙散﹐又能止汗﹑治血虛。如气虛﹑血虛兼者﹐必用八物湯﹑養榮湯並治。

產後不能輕發汗﹐如已有汗﹐不可再發汗也。若虛汗兩手拭不幹者﹐不可治也。

產後中風﹐醫血爲要﹐不可先治風﹐敗血得行則止也﹐宜淸心牛黃丸。不語者﹐乃風觸陰戶也﹐以小續命湯治之。若手足癱瘓者﹐敗血入經絡也﹐宜五積散﹐或二四湯加桔梗﹐活血入薑汁治之。若譫語﹐以二四加消食﹑活血之藥﹐入薄荷﹑薑汁少許治之。產後中風﹐不過痰﹑气﹑血虛也﹐故二四湯不可缺﹐若眼合而痰喘者﹐尢宜服之。

小產後﹐因受气忽跌﹐惡露未盡﹐迷悶不語﹐人事不知者﹐以二四湯加紅花﹑山楂﹑薑汁治之。

產後惡露未盡﹐而中風口噤﹑角弓反張者﹐以荊芥散加豆淋酒﹑童便治之﹐口噤者吹鼻中尢妙。

產後中風口噤﹐角弓反張﹐以小續命湯或交加散治之﹐加竹瀝。若中風口噤﹐四肢頑痺不仁﹐角弓反張者﹐宜羌活酒服之﹐汗出則愈也。

【交加散】

生地﹝五兩﹐取汁畱渣﹞生薑﹝五兩﹐取汁畱渣﹞互相浸一宿﹐次日各炒幹爲細末﹐加竹瀝酒調服。

又方加當歸﹑地黃。

【羌活酒】

羌活防風黑豆﹝一升﹐炒黑令煙盡﹞入好酒﹐納於瓶中﹐重湯煮半日﹐候冷開飲。

產後剛﹑柔二痙﹐以五積加麝香煎服。蓋痙者﹐口噤不開﹐背彊﹐面如癇狀﹐搖頭馬鳴﹐身反折﹐气息如絕者是也。

產後半身不遂﹐言語蹇澀﹐恍惚不定﹐以天麻散治之。

【天麻散】

天麻朱砂﹝水飛﹞防風羌活﹝各一兩﹞僵蠶﹝炒﹐七錢半﹞幹蠍﹝炒﹞白附子﹝炮﹞五靈脂﹝炒﹐各半兩﹞雄雀糞﹝炒﹞牛黃﹝另研﹐各二錢半﹞上爲細末﹐糯米飯爲丸﹐如桐子大﹐每服二三十丸﹐薄荷酒送下﹐日進二服。

產後惡露不淨﹐半身肉戰﹐半身出汗﹐用二四湯加桃仁﹑紅花﹑山楂﹑薑汁治之。

產後麻木﹐血少也﹐宜生血補虛爲主﹐以八物湯治之。

產後中風惡候歌﹝與男子同看﹞﹕中風惡候要君知﹐眼合肝亡手撒脾﹐心絕口開肺鼻鼾﹐腎家將絕定尿遺。

凡初產傷寒﹐切不可用小柴胡﹐因有黃芩﹐容易停血﹐恐傷人也﹐宜參蘇飲爲佳。

【參蘇飲】

人參紫蘇枳殼桔梗葛根前胡甘艸橘紅半夏茯苓木香生薑產後中寒﹐以理中湯治之﹐如惡露未盡﹐去參﹔宜用五个散﹐此方不論吐泄有無﹐皆可服也。

產後傷寒脈象論訣﹕產後傷寒熱病臨﹐脈細四肢暖者生﹐脈大忽然肢逆冷﹐便是神仙醫不醒。

蓋熱病之脈﹐固當洪大﹐但產後血气俱虛﹐亦所不宜﹐勿以陽病見陰脈論也。

產後內傷與暑病者﹐與常人同治﹐故不書湯藥也。

產後惡露未盡﹐而兼傷風咳嗽﹑腹痛者﹐必行血理气爲先﹐輕則以四烏湯﹐川芎爲君﹐重則以二四湯﹔如不解﹐以五个散加行血之劑治之﹔如兼瀉者﹐亦以五个散治之﹐但姜﹑桂少用爲上。若惡露旣盡﹐小腹不痛﹐而傷風頭疼者﹐不拘咳嗽痰有無﹐無汗者﹐旋覆花湯治之﹔不咳嗽而重感者﹐芎蘇散治之﹔虛汗出者﹐參蘇飲﹔內傷而瀉者﹐但以五个散治之﹐不必用行血之藥也。

產後勞碌﹐感冒﹐頭痛寒熱者﹐宜服三元散。

產後重感傷風﹐骨節皮膚皆痛﹐未汗﹐宜服敗毒散治之﹔若虛者﹐只可服五个散﹔若惡露淨後﹐兼痰飲﹐十分虛者﹐宜用參蘇飲治之。若產後虛甚而著風﹐不可專與之發散﹐必須逍遙散治之﹐其效𨿽遲﹐漸解無失也。

產後蓐勞﹐寒熱頭疼者﹐宜增減柴胡湯治之。

產後傷風﹐寒熱者﹐以五積散治之。

產後傷風﹐寒熱﹐咳嗽﹐喘急﹐痰涎壅盛者﹐以旋覆花湯﹐見汗則止﹐有汗勿服。

產後血虛寒熱者﹐治之以逍遙散。

若寒熱往來者﹐宜小柴胡湯主之。

若久坐﹑多語﹑勞力﹐頭目四肢寒痛﹐寒熱如瘧﹐名曰蓐勞﹐以茯苓散治之。

【茯苓散】

茯苓當歸川芎白芍人參熟地黃肉桂用豬腰子一隻﹝去膜﹞﹐生薑二片﹐大棗二枚﹐水二鐘﹐煎湯代水煎前藥。

產後冒寒﹐頭痛發熱﹐足冷者﹐以芎蘇散﹐或五積散亦可。

產後偏正頭痛﹐宜川芎茶調散治之﹔又不若敗毒散之尢勝﹐合五積散﹐原治敗血流經之劑耳。

【川芎茶調散】

川芎荊芥白芷甘艸羌活防風薄荷細辛等份爲細末﹐用茶煎濃調服。

一方加香附。

產後大發熱者﹐必用炮姜治之﹐何也﹖此熱非有餘之邪﹐乃陰虛生熱也﹐故漧薑炮用之。其入肺則利气﹐入肝則生血﹐其妙在此也。

產後大失血﹐陰血暴亡﹐必大發熱﹐名曰陰虛發熱。此陰字﹐正謂气血之陰﹐若以涼藥正治必斃。

正所謂癥象白虎﹐誤服白虎必死。此時偏不用四物湯何也﹖有形之物﹐不能速化幾希之气﹐急用獨參湯﹐或當歸補血湯﹐無形生出有形來﹐陽生陰長之妙﹐不可不知也。

【當歸補血湯】

黃﹝炙﹐一兩﹞當歸﹝酒洗﹐二錢﹞空腹服。

產後日晡發熱轉甚﹐非柴胡不能治﹐以八物湯加柴胡﹐或四物湯合小柴胡湯治之亦可。

產後咳嗽痰盛者﹐宜旋覆花湯治之﹔如血未盡﹐則先治血﹐後發散可也﹔或二四湯加消食藥爲善。

痰火怔忡嘈雜﹐宜茯苓半夏湯。

【茯苓半夏湯】

茯苓半夏黃連黃芩熟地當歸川芎香附杏仁栝蔞竹瀝產後食鹽太早而咳嗽者﹐此癥難治﹐不輕與藥。

產後惡露上流肺經﹐咳嗽﹐與平人同治﹐以二母湯去參爲妙。

【二母湯】

知母貝母茯苓桃仁人參杏仁產後嗽喘者﹐此乃危急之疾﹐若不嗽而獨喘者尢甚﹐不宜與藥﹔不得已﹐以二四湯加薑汁﹑紅花﹑山楂﹑枳殼之類。

古曰﹕諸喘皆凶。若敗血上燻於肺而喘者﹐名曰孤陽絕陰﹐此癥難治﹐勉用奪命丹。

【奪命丹】

﹝佚﹞若傷食感寒而喘急者﹐宜用五積散治之。若傷風寒痰喘者﹐旋覆花湯治之。

產後勞碌﹐發漧咳嗽者﹐以二四湯加活血藥治之。若惡露已盡﹐宜知母茯苓湯﹐或八物湯加黃柏﹑知母治之﹐或用雞蘇散。

產後哮喘﹐遇產而發者﹐宜以寧肺湯治之。

【寧肺湯】

杏仁阿膠半夏細辛烏梅大棗甘艸陳皮茯苓蘇子桑皮枳殼生薑產後外感兼瀉者﹐以五个散加行血藥。

產後血瀉者﹐以胃苓湯加山楂﹑神曲﹑半夏治之﹔若腹痛拒按者﹐加消食藥﹔如有惡露﹐加活血藥治之。

產後食瀉者﹐宜養胃湯﹔如惡露不盡者﹐以五个散加桃仁﹑紅花治之。

產後寒瀉者﹐宜五積散﹔如惡露已盡﹐用白芍﹐亦不必用活血藥也。若咳嗽者﹐姜﹑桂少用﹐卽理中湯亦可。

產後傷食者﹐如惡露未盡﹐以四烏湯加消食藥﹔若瀉者﹐以五个散治之﹔若惡露去多者﹐宜五苓散﹔若惡露去多而不瀉者﹐宜養胃湯治之。

產後冷熱不調﹐上吐下瀉﹐名曰霍亂﹐渴而飲水者﹐宜五苓散﹔寒多不飲水者﹐以理中湯治之﹔霍亂吐瀉﹐又宜藿香正气散。

產後嘔吐﹐如惡露未盡者﹐以二四湯加活血藥。

產後瘧疾﹐如惡露未盡者﹐以五積散加桃仁﹑紅花﹑山楂﹑神曲治之﹔如已盡者﹐以養胃湯加消食藥治之﹐蓋瘧𨿽不瀉﹐然須預防脾胃爲要﹐故用此劑也﹔如兼瀉者﹐用之尢妙﹔熱多寒少﹐以生熟飲﹑養胃湯治之﹔久而不已者﹐以七寶飲治之。

【生熟飲】

肉豆蔻艸果濃朴半夏甘艸陳皮大棗加生薑一半生用﹐一半濕紙裹煨熟用﹐和前藥煎服。

【七寶飲】

靑皮陳皮甘艸當歸濃朴艸果檳榔產後惡露未盡而痢﹐以胃苓湯加桃仁﹐𨿽日夜去百次﹐服之可驗。如飽悶﹐加紅花﹑當歸﹐而滑腸者禁用﹐可服神曲﹑五个散亦可。

產後惡露盡而痢者﹐以胃苓湯加半夏﹑神曲治之。

產後不拘赤白痢者﹐以胃苓湯一方而可治也﹔𨿽有食積﹐多服幾劑自愈。

產後冷熱痢者﹐宜黃連阿膠丸。

【黃連阿膠丸】

黃連﹝去須﹐三兩﹞阿膠﹝碎炒﹐一兩﹞茯苓﹝去皮﹐二兩﹞上以黃連﹑茯苓爲細末﹐水熬阿膠爲丸﹐如桐子大﹐每服三十丸﹐空腹米飲送下。

產後痢疾﹐渴飲無度﹐宜用麥門冬﹑烏梅煎湯﹐或用冬瓜汁亦可。

產後赤白痢者﹐宜服香連術苓散﹐又以四君子湯加黃﹑粟殼治之。

【四君子湯】

人參白術茯苓甘艸產後气虛下痢﹐宜用當歸芍藥湯。

產後血痢﹐宜三黃熟艾湯。

【三黃熟艾湯】

黃連黃柏黃芩艾葉大棗產後痢疾脈訣﹕產後痢疾﹐脈息須知﹕細小者生﹐洪大不取﹔欲絕附骨﹐無事斷之﹔產後須細﹐痢疾尢宜﹔浮鉤洪大﹐必死無疑。

產後下痢﹐宜用參粟散。

【參粟散】

人參粟殼白術甘艸肉桂當歸烏梅蒼術枳殼訶子產後感寒而腹痛者﹐以理中湯去人參以治之。

產後因受气而小腹脹痛者﹐以分气紫蘇飲﹔如停食﹐加消食藥治之。

產後敗血攻心﹐而胃口痛甚者﹐宜延胡散。單胃口痛者﹐以養胃湯治之。

產後腰痛而下注兩腹﹐痛如錐刺入骨者﹐敗血未盡而停住經絡也﹐腎虛者﹐以四物湯加黃柏﹐或五个散治之﹔蓋此藥能除敗血﹑去風濕也﹔如淨後作痛者﹐以四物湯治之則愈矣。

若產後去血過多而腰痛者﹐至月外者﹐以補中益气湯及內補湯治之。

產後半邊腰痛者﹐多因側臥﹐以致敗血流於一邊故也﹐以四烏湯﹐或二四湯加紅花﹑桃仁治之。若非血而痛者﹐只因受气而痛﹐以二四湯並補中益气去參﹐加活血藥治之﹐如不嗽者﹐加香附治之。

產後皮肉痛者﹐此外感也﹐若惡露未盡﹐先服行血藥﹐後服芎蘇散﹔若血已盡﹐服芎蘇散﹐然此藥乃發汗之劑﹐不可多服。

產後骨痛者﹐若惡露未盡﹐宜五个散治之﹔如故﹐以四烏湯﹑二四湯治之﹔如小腹痛者﹐加活血藥﹔若惡露已盡﹐宜用增減柴胡湯治之。

產後徧身骨節疼痛﹐或因气滯﹐或因血凝﹐或感風寒﹐或初產血气未和﹐或蓐勞﹑血少﹐皆能作痛也﹐故腰背不能轉側﹐手足不能運動﹐身熱頭痛﹐儼如傷寒色樣。若作傷寒治之﹐其變癥不淺﹐宜五積加羌活﹐入醋煎﹐效﹐或韭白亦可。若蓐勞而筋骨不利者﹐用逍遙散以治之。

產後血气刺痛﹐小腹宿冷癖者﹐宜蔥白散。

【蔥白散】

蔥白肉桂三稜蓬術人參熟地當歸白芍濃朴神曲靑皮木香麥芽漧薑茯苓川芎川楝子小茴香產後發呃﹐敗血未盡而不行也﹐宜用行血藥﹔如已淨而呃者﹐多是受凍﹐宜順气調胃爲上﹐如紫蘇飲之類。

產後呃逆不已﹐乃胃寒而气不順也﹐宜丁香散治之﹐或單橘皮湯﹐或用肉桂﹑薑汁﹐以火炙熱﹐用手承擦摩背上。

【丁香散】

丁香白蔻仁伏龍肝爲細末﹐用吳茱萸湯調下﹝或桃仁湯亦可﹞。

產後嘔逆不已﹐以君陳丸治之。若腹痛脹滿﹐嘔逆不定﹐多因是食﹐宜丁香消食之劑﹔是痰者﹐宜旋覆花湯﹔是寒者﹐以理中湯加木香﹑靑皮﹑半夏﹑陳皮治之。

【君陳丸】

人參白術茯苓甘艸半夏陳皮藿香砂仁產後腹脹滿不定﹐此由敗血散於脾胃也。若脾受之﹐則不能運化精微而成腹脹﹔胃受之﹐則不能受納五穀而生嘔吐也﹐明矣﹐平胃散﹑安胃湯主之。

【安胃湯】

半夏橘紅生薑甘艸神曲藿香產後吞酸水者﹐宜七气湯。

【七气湯】

人參肉桂半夏甘艸生薑產後腹脹﹐必利小水爲主﹐若徧身脹者﹐宜木香流气飲治之。

【木香流气飲】

木香甘艸陳皮靑皮艸果丁香濃朴藿香木通人參檳榔白芷香附肉桂蓬術大腹皮蘇葉麥冬木瓜白術半夏茯苓菖蒲生薑產後沐浴太早﹐或感風濕而筋脈拘急﹐骨節疼痛者﹐以五積散加木瓜﹑吳茱萸煎服。

產後四肢浮腫而腹大者﹐此乃气食也﹐宜紫蘇飲加消食藥。若身熱者﹐當防其有血也。蓋產後浮腫多端﹕或胎前腫至產後者﹐或產後著風寒而腫者﹐或內傷生冷而腫滿者﹐或因敗血化水而腫滿腸鳴者﹐或因血虛气滯而浮腫者﹐切不可專用導藥﹐宜辧其虛實而治之。𨿽見虛﹐又不可便用重補﹐須治其气﹐气順理其血﹐血活則气血和而病得效矣。然順气之藥﹐當以黑龍丹﹑黑神丸﹑五積散﹑紫蘇飲調經之劑。

【黑龍丹】

﹝佚﹞

【黑神丸】

﹝佚﹞產後兩足忽腫疼者﹐腫是濕而疼是熱﹐恐成香港腳而有患也﹐以當歸定痛散治之。若紅腫者﹐恐生毒瘡﹐以皮之熱與不熱爲辧也。

【當歸定痛散】

人參當歸葛根黃芩羌活茵陳知母茯苓豬苓澤瀉蒼術甘艸防風升麻產後肚大筋靑﹐小水多不利者﹐或食生冷﹐或淤血停滯而帶傷者﹐治以胃苓湯﹐起劑加桃仁﹑紅花﹑杏仁﹑蘇葉﹑赤芍﹑歸尾﹐或五个散加桃仁﹑紅花﹑赤芍消食之劑﹐或紫蘇飲加行血消食藥尢妙﹐內加木香愈佳﹐總身有熱者不忌也﹐蓋木香亦能淸熱也。

產後因气﹐或得寒物﹐惡露凝住﹐腹脹如鼓而疼痛者﹐以四烏湯治之。凡胎前以分气飲﹐產後則服五个散。

產後耳忽聾﹑目忽昏者﹐血气不足也﹐宜十全大補湯。

產後目腫赤而痛者﹐以四物加生地﹑黃連治之。

產後吐血﹑嗽血﹑咯血﹐恐血气沖心﹐急用延胡湯治之。

產後鼻衄﹐宜紫蘇飲入童便治之﹐或荊芥散入童便。

產後尿血者﹐以四物湯加涼血藥治之﹐或八正散。

產後小便閉者﹐以四物湯去地黃﹐加入赤茯苓﹑木通﹑竹葉之類﹐或用五苓散去桂枝﹐加入木香﹑滑石冶之﹔若甚者﹐以八正散治之。

產後小便不通﹐腹脹如鼓者﹐用炒鹽加麝香少許﹐塡平臍中﹐再以蔥白一束﹐切片如指濃﹐安鹽上﹐又以艾柱滿蔥餅﹐以火灸之﹐覺腹內有熱時﹐小便卽通。

產後大小便俱不通者﹐如惡露已淨﹐以四物湯加黃芩﹑生地﹑木通﹑枳殼﹑梔子﹝炒﹞﹔如未盡者﹐以五个散加桃仁﹑赤芍﹑歸尾﹑紅花治之。

產後大便閉者﹐宜玉燭散﹐或麻仁丸﹐或五仁丸﹐或四物湯加枳殼﹑靑皮﹐或蘇子﹑麻仁煮粥食之﹐並妙。

【玉燭散】

地黃當歸白芍川芎大黃枳實濃朴

【麻仁丸】

人參大黃麻仁枳殼蜜丸﹐酒服。

【五仁丸】

杏仁麻仁郁李仁桃仁松子仁產後大便閉結而小便自利者﹐宜用無違散。

【無違散】

當歸白芍麻仁山楂神曲枳殼靑皮產後內傷﹐大便利而小便閉者﹐宜用五苓加當歸﹑赤芍﹑桃仁﹑茯苓﹐入少許童便服之﹐不可用胃苓湯﹐以其苓﹑術﹑濃朴﹐止血故也﹐血止﹑气亦止也。

產後乳汁不通者有四﹕有气血盛壅閉者﹐有气血虛而不至者﹐有初產風熱相搏而無乳者﹐有累產無津而無乳者。若虛者補之﹐宜潤乳散﹔气血壅閉者﹐疏通之﹐宜服漏蘆湯﹔血气少而無乳者﹐以天花散治之﹐玉露散亦可﹐或用油木梳梳乳上﹐令下。

【潤乳散】

豬蹄鯽魚鐘乳粉煎服。

【漏蘆湯】

漏蘆栝蔞﹝存性﹞木通爲末﹐酒服。

【天花散】

天花粉木通陳皮糯米豬蹄人參白術茯苓炙甘艸熟地當歸白芍川芎產後乳腫硬痛者﹐因兒呼吸不通﹐壅閉乳道﹐蓄積在內﹐遂成腫硬而疼也﹐名曰吹奶﹐宜栝蔞散﹑皂角散治之。

【栝蔞散】

栝蔞根﹝二兩﹞乳香﹝一錢﹞研爲末﹐溫酒下。

【皂角散】

皂角﹝燒存性﹞蛤粉﹝生研﹞爲細末﹐熱酒送下。

產後微發熱惡寒﹐此气血俱虛也﹐宜用大補气血之劑﹐忌散表之藥。左脈不足﹐補血之藥﹐倍於補气之藥﹔右脈不足﹐則補气之藥﹐多於補血之藥﹔若兼痰者﹐各以其類治之。

產後陰脫﹐名曰產頹﹐宜用當歸黃散治之。

【當歸黃散】

黃當歸白芍﹝各二錢半﹞升麻﹝一錢﹞人參﹝三錢﹞產後子腸不收者﹐宜補气血﹐以八物湯去熟地﹑茯苓﹐加升麻﹑防風﹐然必以酒黃爲主。

產後陰腫煩疼﹐宜桃仁膏﹐或用四物加本﹑防風。

【桃仁膏】

枯礬末桃仁共研膏拌擦。

產後陰腫﹑陰癢者﹐此乃濕也﹐宜小治方。

【小治方】

荊芥白芷花椒細辛枯礬煎湯燻洗﹐甚者不過三﹑四次。

產後勞力太過﹐至產則突出腫疼﹐名曰疝頹﹐用鱉頭燒存性爲末﹐搽上﹐忌登髙舉重﹔或將蓖麻子肉塗頭頂心﹐如收時卽刻去藥﹔或以五倍子﹑白礬﹑枳殼﹑荊芥﹑蛇牀子﹐煎湯燻洗﹐亦妙。

產後玉門不閉﹐此乃气虛不足也﹐以補中益气湯倍加升麻治之﹐或八物湯﹐或硫黃湯。

【硫黃湯】

硫黃﹝四兩﹞吳茱萸菟絲子﹝各二兩半﹞煎湯洗﹐自收。

產後淤血流入腰膝走注﹐或右或左﹐痛如錐刺入骨中﹐不能舉動﹐此敗血流注經絡。若大痛不已﹐必成癰疽。宜服荊防交泰散。

【荊防交泰散】

卽五積﹑敗毒同劑產後虛煩﹐渴飲不止﹐短气眩暈﹐飲食無味者﹐宜竹葉湯加烏梅﹑漧薑﹐或四物湯加門冬﹑五味子﹑烏梅﹑花粉治之。

【竹葉湯】

生地麥冬五味子人參竹葉茯苓黃芩甘艸栝蔞浮小麥大棗產後昏迷悶亂﹐口噤眼花﹐不省人事者﹐謂之血暈。此癥不一﹕或去血過多而虛暈者﹐或下血少而衝上暈者﹐或痰火因虛泛上而暈者﹐或用力過多而作暈者﹐正是暈同而治法各異也。苟不諳練而誤治之﹐夭人天年﹐於心何安﹖宜速將產婦扶起﹐用醋炭等法﹐或燒漆气﹐或醋灑口鼻﹑面﹐或韭汁盛瓶﹐以滚醋沃之﹐將瓶口衝產婦鼻﹐令醋气入內沖醒﹐然後審虛實而用藥治之。蓋韭能去心中滯血﹐又加醋气﹐運用無不效。倘或覓藥不及﹐卽燒秤錘﹐投入醋中燻之﹐切戒冷水噴灌﹐激住敗血﹐多致不救。倘夏月﹐宜用燒磚如醋炭之法治之。

臨產因收生婦誤損尿脬﹐致成淋漓不禁﹐宜用參術膏治之。

【參術膏】

人參白術黃茯苓陳皮甘艸川芎當歸桃仁先將豬﹑羊脬各一件﹐煎五六沸後﹐入前藥﹐再煎﹐極饑時服之。

產後﹐前竅相連後竅﹐大小便易位而出者﹐名曰交腸﹐此因气不循故道﹐淸濁混雜﹐宜五苓散合調气飲﹐加黃連﹑阿膠﹑木香﹑檳榔﹑桃仁﹑木通治之。若止小便出於大便者﹐以五苓散分利小水。

【調气飲】

木香丁香檀香白蔻仁砂仁藿香甘艸產後血崩不止者﹐以芎湯加百艸霜﹑側柏汁﹑烏梅炭﹑鹽等份﹐煎服。

產後陰頹脫下﹐玉門不閉﹐以鍛石少許﹐燒熟﹐次煎防風﹑荊芥滚湯﹐置桶內﹐沃炭﹐急坐上﹐使气燻入陰戶﹔待湯溫﹐浸洗﹐候平復爲度。

產後覺熱﹑頭疼者﹐不可便作傷風﹑傷寒治之。或蒸乳﹐或淤血﹐或血虛﹐或傷食﹐或蓐勞﹐或風寒。若先乳旁脹痛﹐此乳汁將行也﹐宜玉露散治之﹔若腹中刺痛﹐此淤血不盡也﹐以五積散治之﹔若去血過多者﹐以增減四物湯治之﹔若早起勞碌﹐名曰蓐勞﹐以增減柴胡湯﹐或茯苓湯﹑補中益气湯治之﹔若飽悶噯气者﹐此乃飲食所傷也﹐以枳縮二陳湯治之。

產後小便頻數﹐宜菟絲子丸。或豬腰子一隻﹝去膜﹞﹐姜三片﹐棗二枚﹐煎服。

【菟絲子丸】

吳茱萸白芨白蘞茯苓陳皮﹝各一兩﹞細辛﹝五錢﹞肉桂五味子牛膝濃朴白附人參當歸乳香沒藥菟絲子﹝各四兩﹞壬子日合爲丸。每服十五丸﹐經淨後連二服。此方無不可者﹐男女皆可服。昔承相室三十九歲無子﹐服此丸後生九子。

產後气血𨿽虛﹐不可太補﹐宜當歸散治之﹐卽四物湯去地黃﹐加白術﹑黃芩也。

產後下血不止﹐以四物湯加生地﹑荊芥﹑粟殼炭治之。凡婦人有子飲乳﹐而經水三四年至者﹐不須服藥﹐乳汁盡卽下之爲經事也。

凡婦人元藏受气虛弱﹐致令乏嗣﹐及生百病者﹐宜服濟陰丹。凡一切瘕冷疼﹑白濁白淫﹑崩中帶下﹐若不治則無子﹔然服此劑﹐宿血則去﹐新血則生﹐能令血和而受孕也。

【濟陰丹】

木香赤茯苓京墨秦艽熟地甘艸陳皮石斛肉桂漧薑細辛丹皮當歸牛膝杜仲白術濃朴蒼術大豆蜜丸﹐每兩作六丸﹐每服一丸﹐酒磨送下﹐將糯米粥補之。

凡婦人生理不順﹐怕產者﹐宜服九龍丹則不娠﹐其故何也﹖此藥能令脂膜生滿子室﹐不受孕矣。

如後要嗣而受孕者﹐以車前子爲末﹐溫酒服一錢﹐數服仍可以受孕﹐極善之法也。

【九龍丹】

枸杞子﹝二兩﹞金櫻子﹝五兩﹐煎膏﹞山楂﹝一兩五錢﹞佛座須﹝二兩﹞芡實﹝三兩蓮肉﹝四兩﹞茯苓﹝二兩﹞川芎﹝五錢﹞當歸﹝二兩﹞爲末﹐酒和丸﹐每服三五十丸﹐或酒﹑或鹽湯送下。男子服之精澀體健﹐女子服之則不孕。

