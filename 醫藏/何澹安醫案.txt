何澹安醫案何澹安

類中

頭暈體丰﹐心悸脈動﹐類中之漸﹐須安養調治。

熟地﹝四錢﹞茯神﹝二錢﹞甘菊﹝一錢五分﹞艸﹝一錢五分﹞石決明﹝四錢﹞老桑葉﹝一錢五分﹞歸身﹝二錢﹞棗仁﹝三錢﹞麥冬﹝二錢﹞白蒺藜﹝四錢﹞柏子霜﹝一錢五分﹞

陽不交陰﹐鼻塞不通﹐兩膝麻而不暖﹐乃命門火微也。用潛陽溫補。

熟地﹝四錢﹞茯神﹝二錢﹞杞子﹝二錢﹞半夏﹝一錢五分﹞胡桃肉﹝二錢﹞歸身﹝二錢﹞棗仁﹝三錢﹞

蓯蓉﹝一錢五分﹞新會皮﹝一錢﹞

少寐頭暈﹐陽不交陰也﹐六脈緊數﹐無疑肝火挾痰爲患﹐防其類中。

熟首烏法半夏茯神石決明橘紅羚羊角麥冬肉棗仁白蒺藜川郁金丸方﹐去羚羊﹑蒺藜﹑郁金﹐加於術﹑膽星﹑石菖蒲﹑淮牛膝﹑鮮竹茹﹑鉤鉤﹐湯泛法丸。

卒然厥暈﹐膈次脹楚﹐六脈弦數﹐當用佐金法。

川黃連歸身茯神川楝子木香竹茹淡吳萸白芍棗仁石決明橘葉陽本虧而厥陰气郁﹐以致身心勞動﹐卽頭暈肢麻﹐脈來弦滑。類中之機﹐預爲調治。

眞西黨石決明茯神艸郁金橘紅熟首烏白蒺藜棗仁淮牛膝竹茹營陰內傷﹐血不養肝﹐以致惡寒脈軟﹐膈脹作痛﹐兼之舌本不利﹐語言不淸。須寬心安養﹐可免此患。

紫丹參﹝三錢﹞法半夏﹝一錢五分﹞茯神﹝二錢﹞炒白芍﹝一錢五分﹞川郁金﹝一錢﹞大生地﹝四錢﹞煨木香﹝四分﹞棗仁﹝三錢﹞淡蓯蓉﹝一錢五分﹞橘葉﹝三片﹞

肺胃不淸﹐不能言語﹐此濕痰凝於肺胃﹐淸竅不利使然。擬方暫服。

炒白術﹝二錢﹞法半夏﹝一錢五分﹞麥冬﹝二錢﹞歸身﹝一錢五分﹞淡漧薑﹝七分﹞炒毛術﹝一錢五分﹞

新會皮﹝一錢﹞茯神﹝二錢﹞白蒺藜﹝四錢﹞

聲音不淸﹐不能言語﹐屬下焦气虧﹐惟宜溫補。

川桂枝法半夏茯神川貝白芥子薑汁制遠志新會仁棗仁杞子石菖蒲又丸方黨參﹝二兩﹞熟地﹝三兩﹞夏曲﹝一兩﹞茯神﹝一兩五錢﹞蓯蓉﹝一兩﹞橘白﹝七錢﹞於術﹝二兩﹞菖蒲﹝一兩﹞

五味﹝五錢﹞膽星﹝五錢﹞棗仁﹝二兩﹞肉桂﹝四錢﹞

淡蜜水丸。

肝火挾痰﹐卒然暈厥﹐當此發生之候﹐疏風淸鎭治。

羚羊角法半夏白蒺藜黑山梔石決明熟首烏橘紅天麻淮牛膝石菖蒲中虛肝部﹐心嘈膈脹﹐須開懷調養﹐否則防類中。

西黨參歸身茯神法半夏天麻制於術白芍棗仁煨木香橘葉接服歸脾丸。

手足麻木﹐面發紅塊﹐風癥將成﹐和營祛風兼理。

大熟地歸身靑防風紅花濃杜仲制於術川斷鹿角霜木防己桂枝煉蜜爲丸。

風濕襲於營衛﹐以致手足麻木﹐肌膚不仁﹐以祛濕養營調治。

眞茅術熟首烏川斷白蒺藜秦艽川牛膝制於術炒歸身木瓜艸杞子生米仁熬鹿角膠﹝三兩﹞爲丸。

上手足腫痛不仁﹐艱於言語﹐此風入絡脈﹐痰蒙淸竅也。宜祛風豁痰治之。

羚羊角秦艽刺蒺藜歸身防風法半夏木瓜五加皮橘紅忍冬藤積勞內虧﹐腰痛肢痿﹐津液內竭﹐並六脈沈弱﹐少力。必須溫補﹐否則防類中。

黨參熟地茯神杞子北五味麥冬歸身棗仁蓯蓉胡桃肉陽微濕困﹐腰膝無力﹐軟中之基﹐形戒酒謹愼。

制於術歸身狗脊川附子胡桃大熟地杜仲杞子五加皮

肝風

質弱火炎﹐耳鳴頭暈﹐膈次不寬。先用疏肝淸理﹐然後進補奏效。

制首烏靑蒿石決明花粉澤瀉元生地甘菊老桑葉鉤鉤生甘艸耳鳴頭暈﹐六脈弦滑不柔﹐肝火挾痰爲患﹐先淸後補。

制首烏黑山梔石決明池菊白蒺藜法半夏茯苓老桑葉淮牛膝卒然厥暈﹐膈次脹楚﹐六脈弦數﹐當用左金法﹝方在類中復。﹞

川黃連茯神炒白芍木香川楝子竹茹淡吳萸棗仁石決明歸身眞橘葉肝風挾痰﹐防其癇厥﹐六脈弦數﹐暫用疏肝滌飲治﹝四肢麻時昏沈。﹞

制首烏茯神白蒺藜石決明鉤鉤法半夏郁金香附黑山梔肝風挾痰﹐統體麻木﹐兼驚惕不寧﹐屢欲嘔惡﹐乃肝邪侮胃﹐中气虛也。宜標本兼顧﹝臥則不寐﹐行則不能﹐坐則足腫﹐臥則腫退﹐癥屬濕痰﹐並非香港腳。﹞

於術法半夏白蒺藜五加皮茯神十大功勞茅術白歸身秦艽石決明棗仁肝風挾痰﹐上焦淸空竅不利也。以淸鎭疏肝降气治﹝其人壯時暈厥跌倒。﹞

羚羊尖法半夏黑山梔茯神橘紅陳膽星制首烏石決明白蒺藜棗仁降香咽痛咳痰﹐膈脹便溏﹐此中虛厥陰化風﹐宜調中潤肺治之。

桑白皮橘紅炒蘇子桔梗薄荷葉生鉤鉤大力子赤苓冬瓜子復診炒蘇子炒扁豆橘紅桔梗生甘艸川石斛生米仁茯苓郁金膈脹目昏﹐舌本手指麻木﹐當此厥陰用事之候﹐未敢遂補。鄙擬疏風滌飲法﹐以視動靜。

百蒸於術蒺藜茯神歸身石決明姜制半夏甘菊棗仁新會冬桑葉時疾後驚恐﹐以致下部精滑﹐上衝嘔惡﹐觸動肝風﹐膈脹浮腫﹐兼右脈滑大。先宜理胃疏肝﹐然後補其偏勝。

姜制半夏廣藿代赭石鉤鉤竹茹赤茯神黑山梔白蒺藜橘紅肝郁生風﹐內熱膈脹﹐不思飲食﹐以通爲補。

元米炒川連廣藿新會大麥仁炒白芍法半夏郁金橘葉歸須荷蒂木郁生風﹐心悸口漧﹐兼之腹鳴侮土﹐不克輸津長肌﹐恐成單腹﹐莫作輕視。

川連法半夏炒白芍澤瀉橘葉廣藿白茯苓焦神曲黑山梔接服方土炒於術法半夏茯神白芍黑山梔川石斛白歸身棗仁橘葉澤瀉肝失所養﹐內風煽爍﹐時身心煩動﹐气機呼吸不利﹐以致痰喘。現診脈象﹐並不細軟﹐並脾胃無咎﹐未必陽本虧也。

玆此以甘露飲加減法﹝其人七旬﹐每於亥於時發﹐痰壅气逆﹐血少肝亢。﹞

眞西黨熟地淡天冬茯神柏子霜元生地牛膝大麥冬棗仁郁金汁丸方西黨參半夏曲茯神柏子霜石決明枇杷葉大熟地沈香末棗仁胡桃霜淮牛膝血虛肝郁﹐厥陰化風﹐病經三載﹐以柔肝培本﹐恆服奏效。

熟地制首烏茯神杞子甘菊花歸身石決明棗仁牛膝老桑葉接服方炙黃阿膠茯神甘杞子石決明大熟地歸身棗仁柏子霜老桑葉肝火挾痰﹐卒然暈厥﹐當此發生之候﹐宜疏風淸鎭治。

羚羊角法半夏石決明白蒺藜橘紅熟首烏天麻黑山梔淮牛膝菖蒲厥陰之气有餘﹐不時發熱﹐熱甚生風﹐神昏厥逆﹐當此升令﹐宜用淸心疏鎭法﹝月事不至。﹞

制首烏麥冬歸須石決明枳實半夏曲茯神黑山梔川郁金益母膏﹝二錢衝﹞

營液交虛﹐心陽飛越﹐上實下虛﹐易饑膽怯﹐延久不痊﹐神思倦怠﹐脈數無力。鄙擬甘溫潛納法。附方酌用。

炙黃﹝二錢﹞麥冬﹝三錢﹞茯神﹝二錢﹞杞子﹝三錢﹞新會紅﹝一錢﹞大熟地﹝五錢﹞五味﹝四分﹞

棗仁﹝三錢﹞牡蠣﹝四錢﹐﹞龍眼肉﹝二錢﹞

肝膽熱郁生風﹐統體作痛﹐陽明濕邪下注﹐以致口渴不淸﹐左脈緊大。先用疏風分理﹐然後進補奏效。

羚角片歸身白蒺藜赤苓生米仁生白術秦艽川續斷萆忍冬藤接服方制首烏白術牡蠣沙苑細桑枝歸身川斷生米仁赤神生甘艸神志不淸﹐頻發厥暈﹐上焦空竅蒙閉也。以瀉心降气治。

川黃連法半夏代赭石枳實竹茹風化硝炒蘇子白茯苓牛膝菖蒲厥陰气郁﹐郁久生風﹐風甚生痰﹐中焦淸竅不利也。須戒葷及酒﹐不致神昏顚倒。

羚羊角石決明法半夏茯神僵蠶甘菊花明天麻葶藶子黑山梔竹茹厥陰化風﹐痰气壅於上焦﹐以致右脈滑數﹐瘭癤不消﹐以和肝化痰法。

制洋參象貝秦艽石決明冬桑葉夏枯艸麥冬橘紅白蒺藜黑山梔久患休息﹐復兼咳血﹐二端俱愈﹐惟是內風扇動﹐以致心悸頭暈﹐右脈弦數。宜黑歸脾通補﹐徐徐安痊。

制於術煨木香茯神炒白芍炙甘艸炒阿膠遠志肉棗仁炒丹皮厥陰气郁﹐久而化風﹐營陰暗耗﹐不寐﹐火動及上焦﹐脈絡痿痛。當此發生之候﹐宜疏風靜養。

熟地歸身茯神杞子柏子仁洋參麥冬棗仁龜板十大功勞厥陰化風﹐神不守舍﹐屢汗﹐火升﹐心悸不寐﹐以安魄苦泄治。

川連歸身茯神石決明黑山梔半夏麥冬棗仁白蒺藜橘葉內風煽爍﹐肺气不宣﹐以致鼻竅不利﹐面部紅腫抽動﹐以淸金化風﹐熱邪自泄。此方暫服。

羚羊角桑白皮石決明甘菊艸荊芥生米仁地骨皮知母生甘艸接服方熟首烏歸身桑葉澤瀉生甘艸麥冬肉丹皮黑山梔陽明有餘﹐少陰不足﹐水不涵木﹐肝火內動﹐脈數肢痿。宜祛風培水調治。

熟地歸身牛膝杞子生虎骨十大功勞首烏秦艽木瓜赤苓元武板多痰頭暈﹐四肢麻木﹐由脾虛挾濕﹐血少肝風﹐六脈滑大不柔﹐以平肝燥土調治。

炒熟地於術歸身白蒺藜橘紅法半夏茅術白芍甘杞子平昔好飲﹐操勞﹐火動﹐傷絡﹐據曾失血﹐肝失所養﹐陰气易浮﹐立春節近。當從心脾腎調治。

西黨遠志肉茯神米仁蛤粉炒阿膠麥冬女珍子棗仁牛膝桂圓肉水不涵木﹐肝風內熾﹐肺气受克﹐肌體不潤﹐筋骸不利﹐痛痺之漸﹐培水柔肝兼治。

制首烏﹝三錢﹞秦艽﹝一錢五分﹞艸﹝二錢﹞五加皮﹝三錢﹞柏子霜﹝一錢五分﹞十大功勞﹝二錢﹞

淨歸身﹝二錢﹞米仁﹝四錢﹞地膚子﹝一錢五分﹞冬桑葉﹝一錢五分﹞生甘艸﹝四分﹞

肺腎兩虛﹐多痰咳逆﹐肝風內熾﹐痰火壅結﹐腫連頤頸﹐暫用滌痰淸理﹐然後進補。

生綿制首烏知母橘紅生鱉甲眞川貝蛤殼桑葉厥陰气郁﹐絡傷經敗﹐肝失所養﹐木風愈甚﹐脈不柔軟﹐以通爲補。擬用黑逍遙﹐佐苦泄法。

元米炒川連﹝五分﹞制於術﹝一錢五分﹞炒黑棗仁﹝三錢﹞制香附﹝三錢﹞石決明﹝四錢﹞炒黑柴胡﹝八分﹞白茯神﹝二錢﹞炒黑丹皮﹝一錢五分﹞艸郁金﹝一錢﹞橘葉﹝三張﹞

水虧肝風內動﹐以致虛裏穴跳動﹐以交心腎﹐和肝調治。

熟首烏﹝三錢﹞川石斛﹝三錢﹞茯神﹝二錢﹞黑山梔﹝一錢五分﹞牡蠣﹝四錢﹐﹞大麥冬﹝二錢﹞炒白芍﹝一錢五分﹞棗仁﹝三錢﹞新會﹝一錢﹞湘蓮﹝七粒﹞

始疾咳嗆﹐繼之帝丁脹楚。此邪入厥陰爲患﹐以培水化風治。

陳阿膠大力子人中白歸須生甘艸淮牛膝馬兜鈴枇杷葉靑黛新絳屑

眩暈

頭暈體丰﹐心悸脈動﹐類中之漸﹐須安養調治。

熟地茯神麥冬肉甘菊白蒺藜老桑葉歸身棗仁石決明柏子霜質弱火炎﹐耳鳴頭暈﹐膈次不寬。先用疏肝淸理﹐然後進補。

元生地靑蒿石決明花粉澤瀉制首烏甘菊老桑葉鉤丁甘艸耳鳴頭暈﹐六脈弦滑不柔﹐肝火挾痰爲患。先淸後補。

制首烏法半夏淮牛膝白蒺藜茯苓石決明甘菊花黑山梔冬桑葉頭暈膈脹﹐陰虛肝絡不舒也。理气疏風兼治。

歸身茯神甘菊花川郁金女珍子橘葉白芍棗仁白蒺藜制香附阿膠頭暈多痰﹐心悸少寐﹐坎離不交﹐心志不寧。以苦泄安神﹐自然安適。

川連辰砂拌麥冬棗仁丹參橘紅法半夏云茯神龍齒橘葉竹茹

頭痛

頭風數載﹐由肝腎不足﹐兼表陽空疏﹐稍觸外感﹐內風輒動。

炙綿女珍子歸身石決明靑鹽﹝少許﹞大熟地冬桑葉茯神甘菊气虧表弱﹐客邪易入﹐觸動肝風﹐頭痛嘔吐﹐以固表養肝治。

炙綿白歸身白蒺藜甘菊黑山梔制首烏法半夏石決明白芍桑葉膈脹頭痛﹐少陽熱郁也﹐防其腹滿。

柴胡石決明郁金新會皮牛膝黑山梔栝蔞皮白芍澤瀉佛手錶虛頭痛﹐甚則腹泄﹐嘔吐。此肝風侮土也﹐暫用溫膽法。

川連法半夏茯苓池菊黑山梔焦術石決明廣藿白芍

咳嗽

咳嗆脾泄﹐飲食日減﹐六脈軟弱少力﹐土不生金之驗﹐癥非輕渺。

制於術茯神川貝母歸身川石斛北沙參山藥新會皮香附紅棗久咳膈痛﹐右脈弦數﹐肺痿之漸﹐莫作輕視。

北沙參川貝母生橘白冬瓜子紫菀生蛤殼米仁云苓桑葉喘咳稠痰轉劇﹐咽痛脈弱﹐此非有餘之火克金﹐乃气虛肝液虧也。若再投涼劑﹐脾胃困敗﹐須重劑滋補﹐圖其奏效。

熟地川貝橘白天竺黃淮山藥於術杞子茯苓焙麥冬建蓮肉咳嗆﹑穢痰﹑气喘﹐脈軟中虛﹐肺絡受傷也﹐殊非輕恙。

制於術川百合麥冬茯苓川貝茅根北沙參生蛤殼橘白桑葉知母早寒暮熱﹐脈數煩渴﹐嗆咳不減﹐疑表虛火不潛根也。仍用生津止渴﹐稍佐降气法﹝服過涼劑未效﹐乃下虛上實。﹞

大熟地橘紅牛膝川貝母米仁生石膏蘇子知母北沙參蘆根咽間碎痛﹐咳嗆唾涎﹐六脈並不弦數﹐乃肝陰虧而脾不輸津下布也。所以大便燥結﹐殊非輕恙。

制於術川貝杞子橘白枇杷葉半夏曲蛤殼蓯蓉杏仁人中白脾肺兩虛﹐畏風咳喘﹐暫用玉屏風法﹐然後進補奏效﹝女身熱漧嘔三月﹐少痰﹐腹痛﹐食後脹﹐四肢麻木﹐中虛﹐恐腫脹﹞

生黃防風蘇子旋復花桑葉鮮佛手制於術半夏茯苓代赭石橘紅溫邪畱戀﹐咳嗆穢痰﹐當此夏令﹐宜救肺滌飲主治。

生皮枇杷葉橘紅知母淮牛膝阿膠生米仁桑葉川貝茅根耳後結痰﹐潰膿已愈﹐現下腠理空疏﹐嗆咳自汗﹐幸陽明气旺﹐不致大害。鄙擬固表潤腸法﹐否則防復潰。

生知母麥冬半夏曲甜杏仁米仁川貝蛤殼橘紅枇杷葉丸方﹐去蛤殼﹐加洋參﹑石決明﹑牛膝﹑胖海參﹐搗丸。

咳嗆音啞﹐中虛木火爍金也。

生北沙參川百合紫菀橘紅丹皮麥冬肉川貝母牛膝桑葉咳吐白沫﹐惡寒脈軟﹐乃金寒不束津液﹐以和脾保肺佐降气治。

西黨參北沙參杞子人中白生蛤殼制於術川百合橘白川貝母沈香汁寒熱咳嗆﹐气陰交虛﹐此非暴病﹐未許速痊。

眞四黨北沙參川百合杞子牡蠣於術大麥冬淮山藥橘白久嗽中虛﹐惡寒咽痛﹐气分不足﹐宜乎溫補﹐無虞難許。

西黨參山藥大麥冬杞子橘白炒熟地牛膝五味肉於術靑鹽久嗆中虛﹐气喘多痰﹐肝液有虧﹐咽間梗塞﹐病根深固﹐難許速痊。

眞西黨北五味川百合橘白生蛤殼制於術大麥冬人中白牛膝枇杷葉咳嗆不止﹐色脈少神﹐气分虧也。從脾肺調治。

西黨參北沙參棗仁川貝淮山藥制於術大麥冬茯神橘白咳沫音啞﹐中虛﹐肺气不淸。宜輕劑疏理。

旋復花米仁冬瓜子枇杷葉炒蘇子紫菀茸橘紅馬兜鈴知母冬桑葉咳逆音啞﹐似屬陰虧火動﹐然脈象未見虛數﹐可見蘊邪未得淸徹﹐宜輕劑和理。

鮮石斛杏仁川貝馬兜鈴新會紅紫苑茸蛤殼麥冬枇杷葉川郁金時疾後﹐飲食不愼﹐腹脹咳嗆﹐此土不生金﹐殊非輕恙。

焦術﹝二錢﹞炒蘇子﹝三錢﹞川石斛﹝三錢﹞茯苓﹝二錢﹞橘紅﹝一錢﹞冬瓜子﹝三錢﹞法夏﹝一錢五分﹞白蔻殼﹝四分﹞生米仁﹝三錢﹞澤瀉﹝一錢五分﹞穀芽﹝四錢﹞

咳沫不止﹐气喘咽痛﹐並六脈虛數無力﹐可見中虛肝液竭也﹐殊非輕恙。玆擬塡補保肝法﹐圖其奏效。

炙綿﹝二錢﹞麥冬肉﹝二錢﹞炒熟地﹝四錢﹞橘白﹝一錢﹞茯神﹝二錢﹞川百合﹝三錢﹞人中白﹝一錢﹐漂﹞淮山藥﹝二錢﹞杞子﹝二錢﹞阿膠﹝二錢﹐烊衝﹞

胃痛幹嗆﹐肝絡不和﹐恐有蓄血。以通絡潤燥﹐爲暫用之劑。

當歸須淮牛膝桃仁瓦楞子白茯苓煨木香炒蘇子蔞皮川郁金新絳屑中气不舒﹐近兼咳嗆﹐六脈弦緊﹐惟恐咯血。

炒蘇子旋復花橘紅蛤殼冬桑葉法半夏艸郁金茯苓歸須新絳屑元气素虛﹐瘧後腠疏喘咳轉劇﹐脈數無力﹐勞怯之漸﹐愈期未許。

炙北沙參麥冬橘白牡蠣紅棗玉竹川貝母山藥茯神冬桑葉接服方黃北沙參麥冬橘白牡蠣杞子熟地川貝母山藥茯神款冬花建蓮膏滋方炙五味淡蓯蓉胡桃肉熟地牛膝牡蠣久嗽不止﹐中虛表弱也﹐以致盜汗﹐膈脹气喘﹐脈軟﹐以健胃固表治﹐庶克奏效。

制於術石斛蘇子蛤殼川貝紅棗川百合橘白茯苓米仁桑葉接服方西黨參北沙參山藥菟絲茯苓紅棗制於術沙米仁橘白牛膝桑葉咳喘多痰﹐咽間梗塞﹐六脈無力。屬中虛肝液虧也﹐殊非輕恙。

西黨參﹝三錢﹞北沙參﹝二錢﹞蛤殼﹝三錢﹞杞子﹝二錢﹞人中白﹝一錢﹞大熟地﹝四錢﹞

川百合﹝三錢﹞杏仁﹝二錢﹞橘白﹝一錢﹞枇杷葉﹝一錢五分﹞

內熱咳嗆﹐痰中帶血﹐此中焦熱郁﹐非陰虛所發﹐不宜大補。

北沙參﹝三錢﹞地骨皮﹝二錢﹞元參﹝二錢﹞橘紅﹝一錢﹞人中白﹝一錢﹞麥冬肉﹝二錢﹞生蛤殼﹝三錢﹞知母﹝一錢五分﹞米仁﹝四錢﹞冬桑葉﹝一錢﹞

水虧火動﹐幹嗆咯血﹐六脈無力。可見元气愈虛﹐恐交春病劇。

元生地﹝四錢﹞北沙參﹝二錢﹞麥冬﹝二錢﹞山藥﹝二錢﹞茜艸﹝一錢﹞粉丹皮﹝一錢五分﹞川百合﹝三錢﹞川貝﹝一錢五分﹞茯神﹝二錢﹞桑葉﹝一錢五分﹞

咳嗆反復﹐中虛表弱也。宜從脾肺調治。

制於術麥冬肉炒蘇子橘白海浮石法半夏北沙參川貝母茯苓老桑葉喘咳傷中﹐口漧膈痛﹐以潤肺健胃調治。

川石斛法半夏杏仁麥冬橘紅北沙參炒蘇子蛤殼米仁先曾失血﹐由絡傷所致。現患咳嗆﹐脾泄痰多﹐肉削﹐中气不足之驗。治宜滌痰健中。

捨此無策。

制於術淮山藥桑葉北沙參橘白川石斛茯苓款冬川貝母炙艸再診﹐衝嗆不止﹐比前減少﹐並脈象數勢緩和﹐斯屬佳境。但速愈不能。

炒生地麥冬川貝元武板丹皮北沙參橘紅杏仁冬桑葉靑鹽久嗆中虛﹐肢體困倦﹐肝膽气不舒也﹐頻作嘔吐﹐病在肝胃﹐膩補不合。

制於術西黨川貝石決明薑汁焙竹茹半夏曲茯神橘白麥冬

吐血

絡傷見血﹐幸不咳嗆﹐乃气分病也。平肝降气主治。

元生地北沙參茯神淮牛膝湖藕麥冬肉炒蘇子棗仁川郁金溫邪傷肺﹐咳嗆失血﹐六脈弦數﹐恐延入怯門。

北沙參麥冬肉元武板冬桑葉丹皮川貝母地骨皮淮牛膝生米仁橘紅內傷失血﹐咽漧膈痛﹐𨿽有咳嗆﹐六脈並不弦數。惟虛陽不潛﹐須省力調治。

地生地川斷北沙參蘇子地武板丹皮牛膝大麥冬橘紅老桑葉素有痰喘﹐近兼失血﹐頻發不已﹐兩手脈虛軟﹐乃中虛气分受傷也。須培陰保肺兼顧﹐斯爲盡善。

黃陳阿膠茯苓甘杞子制香附熟地炒白芍棗仁牛膝炭靑鹽內熱咳血﹐本元虛也。淸陰潤肺治。

地骨皮玉竹知母生蛤殼藕節北沙參麥冬橘紅老桑葉陽絡受傷﹐咳血膈痛病久脈虛﹐愈期難決。

熟地麥冬北沙參橘紅淮牛膝阿膠丹皮石決明茜艸冬桑葉覆診脈癥﹐俱見平安﹐惟有內燒不止﹐陰分虛也。

元生地麥冬北沙參龜板橘紅丹皮茯神女珍子牡蠣桑葉晨起咳痰﹐咽癢見血﹐肺胃之火﹐只宜淸潤調治。

烏犀角天冬知母枇杷葉生甘艸小元地麥冬橘紅冬桑葉茅根狂失血後脈軟﹐气怯胃气薄弱﹐非補無策。

炙黃麥冬淮牛膝牡蠣廣橘白炒熟地五味甘杞子茯神胡桃肉蓄血妄行﹐並不咳嗆﹐气逆﹐左脈弦大﹐乃血去絡不和也。暫用疏滯通絡﹐接服黑歸脾調理。

歸須丹參柏子霜川郁金新絳屑桃仁蘇子牛膝炭石決明元气素虛﹐火動咯血﹐膈次不利﹐防其狂吐。

炒生地蓮須炒蘇子茯苓石決明冬桑葉丹皮龜板川郁金淮牛膝藕汁衝服。

元气素虛﹐火動咯血﹐血𨿽止而痰涎上泛﹐恐陰液內虧。玆用健中保肺法。

制於術北沙參山藥川貝母橘白陳阿膠炒麥冬茯神川百合靑鹽失血後咳痰气穢﹐肝肺絡傷也。無虞難許。

羚羊角麥冬杏仁茜艸炒蘇子茅根生米仁知母橘紅牛膝冬桑葉气喘咳血中虛﹐陽气易浮﹐固表納喘兼治。

炙綿牡蠣山藥麥冬北沙參炒熟地淮牛膝茯苓橘白胡桃肉質弱火炎﹐骨蒸不退﹐痰中𨿽有血點﹐幸不咳嗆。當此春令﹐須滋肝腎調理。

銀柴胡熟首烏茯苓秦艽淮山藥北沙參川柏澤瀉麥冬陽明絡傷﹐狂吐衄血﹐脈絡空虛﹐气喘心悸。

炙茯神白芍蕊石藕節大熟地棗仁茜艸牛膝咳血久纏﹐痰多咽痛。

蛤粉炒阿膠制洋參橘白生米仁冬瓜子北沙參人中白茜艸冬桑葉燕窩﹝一錢五分﹞

驟然失血半斗﹐神困脈微﹐由去血過多﹐陽气無根據﹐頗有脫勢。姑擬補气養心法﹐斯爲要計。

炙綿麥冬茯神紅棗牡蠣西黨參五味棗仁白芍炙艸蓄血妄行﹐絡虛心悸﹐幸不咳嗆﹐當以黑歸脾調理。

眞西黨麥冬茯神牛膝炭橘紅炒熟地遠志棗仁炒白芍桑葉咳血反復﹐咽關不利﹐左脈弦數﹐木火刑金也。

熟地北沙參枇杷葉茜艸牛膝炭阿膠川百合麥冬肉橘紅靑鹽素體不足﹐前曾失血﹐現診脈象弦數不靜﹐此水虧火不潛根也。久防咳嗆。

元生地茯神麥冬龜板心北沙參丹皮棗仁丹參石決明咳血气穢﹐六脈弦數模糊﹐此溫邪入絡﹐肺胃受傷﹐以淸理救肺治之。

羚羊角地骨皮象貝知母橘紅藕節枇杷葉冬瓜子茜艸米仁茅根失血過多﹐木邪侮土﹐脈不柔軟﹐以通爲補。

川石斛﹝四錢﹞白芍﹝一錢五分﹞車前﹝二錢﹞茯苓﹝二錢﹞新會皮﹝一錢﹞焦穀芽﹝三錢﹞淨歸身﹝二錢﹞蘇子﹝三錢﹞澤瀉﹝一錢五分﹞半夏﹝一錢五分﹞冬瓜子﹝三錢﹞

血癥復萌﹐右脈弦數﹐當此升令﹐宜用瀉白法。

桑白皮栝蔞皮麥冬牛膝炒米仁地骨皮枇杷葉知母茜艸咳血復萌﹐近兼遺泄﹐幸不脈數气喘﹐想見陰分不致大虧﹐乃陽絡傷也﹐先理後補。

北沙參川百合茜艸阿膠花粉大麥冬白蓮須丹參茯神失血過多﹐气痺陰絡滿也。以通爲補。

川石斛歸身炒蘇子法半夏淮牛膝焦穀芽茯苓白芍炒車前新會皮冬瓜子气傷血溢﹐火動咳嗆﹐肝失所養﹐木火刑金﹐當用淸上納下法。

元生地橘白蘇子淮牛膝石決明麥冬肉丹皮茜艸川續斷藕節咳血咽痛﹐惡寒喘逆﹐中虛肺液虧也。以補气保肺治。

炙綿北沙參山藥阿膠橘白熟地炭大麥冬牛膝米仁桑葉狂失血後﹐絡傷气怯﹐脈細無力。𨿽見咳嗆﹐非陰火上衝﹐乃气不足使然。以歸脾法調理。

炙綿﹝二錢﹞麥冬﹝二錢﹞棗仁﹝三錢﹞白芍﹝一錢﹞蛤粉炒阿膠﹝三錢﹞北沙參﹝二錢﹞遠志﹝一錢﹐泡﹞茯神﹝二錢﹞牡蠣﹝四錢﹐﹞建蓮肉﹝七粒﹞

嘔瀉蓄血﹐气虛陰絡傷也。恐交春後﹐腹脹不易脫體。

焦術﹝二錢﹞炒歸身﹝一錢五分﹞川楝子﹝一錢﹞白芍﹝一錢五分﹞赤苓﹝三錢﹞木香﹝四分﹐煨﹞炒靑皮﹝一錢﹞延胡索﹝一錢﹞澤瀉﹝一錢五分﹞穀芽﹝三錢﹞

陽絡受傷﹐血癥頻發﹐𨿽不咳嗆﹐六脈甚是弦數﹐非佳境也。立春在邇﹐預爲調治。

元生地麥冬桃仁花蕊石紫丹參藕節丹皮牛膝茜艸冬桑葉艸郁金嘔瀉蓄血﹐明陽絡俱傷﹐气滯脾困﹐不克輸津生新﹐下焦眞气不充﹐淸濁艱於升降﹐運谷無權﹐腹膨便溺﹐六脈軟弱無力。理當溫補佐安神法﹐再視消息﹐附方呈政。

土炒制於術﹝二錢﹞炙白芍﹝二錢﹞炒棗仁﹝三錢﹞菟絲﹝二錢﹞橘葉﹝三張﹞土炒歸身﹝一錢五分﹞云茯神﹝二錢﹞川郁金﹝一錢﹐切後入﹞澤瀉﹝一錢五分﹞焦穀芽﹝四錢﹞

十九日晚復診﹐左脈弦動﹐略有煩躁。此肝陰虧而脾未輸上供也。再擬醒脾化气﹐參用柔肝法。

土炒制於術﹝一錢﹞歸身﹝一錢五分﹐酒炒﹞棗仁﹝三錢﹞川郁金﹝一錢﹞澤瀉﹝一錢五分﹞焦穀芽﹝四分﹞蛤粉炒阿膠﹝二錢﹞白芍﹝二錢﹞茯神﹝二錢﹞炙升麻﹝四錢﹞橘葉﹝三張﹞

汁一日脈象兩手均稱條達﹐惟重按少力﹐可見中焦气機稍舒﹐命門眞火未能攝水﹐脾陽不克運動﹐所以下體浮腫重滯﹐飲食能納難化也。仍擬和肝胃佐助元陽法。

炒黃西黨﹝三錢﹞茯神﹝三錢﹞巴戟﹝一錢五分﹐鹽水炒﹞川郁金﹝一錢﹐切﹐後入﹞澤瀉﹝一錢五分﹞焦穀芽﹝四錢﹞土炒於術﹝二錢﹞棗仁﹝三錢﹞肉桂﹝三分﹐去皮磨﹞炙升麻﹝四分﹞橘葉﹝三張﹞

二十三日診﹐腹脹不寐﹐脈反弦數﹐無疑木旺土衰﹐肝陰內虧所致。就證參脈﹐未敢驟補﹐此方暫服。

米飲炒制於術歸身茯苓川郁金元米炒麥冬赤豆﹝三十粒﹞薑汁制半夏白芍藿香淮牛膝磨衝肉桂二十五日診﹐中不勝濕﹐濕化爲熱﹐其气不得快利﹐以致腐谷少權﹐二便不暢﹐脈象動靜﹐以扶本爲主﹐疏理爲佐。

拙方候政。

土炒制於術歸身大腹絨茯神益智煨木香白芍泡炮姜車前肉桂深思抑鬱﹐內滯蓄血﹐狂吐之後﹐肝失所養﹐气機呆鈍﹐侮土作脹﹐診得脈象右弦左軟﹐可見下焦無火﹐津不上供也。當用金匱法。

炒西黨炒熟地川附牛膝丹皮焦於術塊茯苓肉桂澤瀉赤豆狂失血後﹐脈絡空虛﹐其气無根據﹐喘逆日甚﹐脈數無力﹐脾胃不甚彊健﹐大虛候也。當用甘溫納補法。

西黨參炒熟地茯神紫石英牛膝制於術炒杞子棗仁川附子胡桃復診﹐前擬溫補﹐病情脈象﹐未見進退﹐但元气久虛﹐惟宜溫補﹐捨此無策。

西黨熟地麥冬杞子附子於術五味茯神磁石坎气服參方人參於術麥冬五味茯神杞子炙艸又復方﹐同前去坎气﹐加胡桃肉。

狂吐蓄血﹐肋痞侮中﹐乃肝脾絡傷﹐惟恐腹滿。

川石斛茯苓鱉甲郁金焦穀芽炒蘇子白芍新會濃朴藕節肝胃不和﹐並曾失血﹐顯系營衛受傷﹐只宜淸理。

生白芍川郁金茯苓鉤鉤姜皮炒蘇子石決明新會澤瀉內蘊暑邪﹐咳痰帶血﹐六脈洪大不柔﹐補陰劑﹐不宜早服。

地骨皮生米仁丹皮橘紅冬瓜子桑白皮生蛤殼知母甘艸茅柴根

失音

咳逆咽痛音啞﹐脈象緊數﹐乃肺虛肝液虧也﹐甚爲棘手。

川黃連枇杷葉橘白人中白知母陳阿膠紫菀麥冬生米仁雞子黃﹝生衝﹞

腎水不能制火﹐必致克金﹐陰精不能化气﹐必致咳病燥﹐所以咳逆音啞﹐脈動無神﹐此木郁水虧﹐虛火上炎之象。

鄙擬滋納法﹐以視動靜。

靑鹽炒熟地牡蠣川貝川郁金雲茯神鹽水炒廣皮淮膝龜板川百合雞子黃邪未透泄﹐音啞咽痛﹐爲患未久﹐無所大害。

旋復花馬兜鈴麻黃象貝母桑葉紫菀茸杏仁桔梗人中黃接服方紫菀人中黃牛膝北沙參桑葉杏仁生蛤殼米仁天花粉咳嗆音啞﹐中虛木火爍金。

生北沙參橘紅牛膝川百合丹皮麥冬肉紫菀川貝冬桑葉咳沫音啞﹐中虛肺气不淸﹐宜輕劑疏理。

旋復花生米仁枇杷葉冬瓜子知母紫菀茸炒蘇子馬兜鈴冬桑葉橘紅咳逆音啞﹐似屬陰虧火動﹐然脈象未見虛數﹐可見蘊邪未得淸徹。宜輕劑和理。

鮮石斛生蛤殼麥冬橘紅川郁金汁紫菀茸甜杏仁川貝兜鈴鮮枇杷葉

肺痿

上膈及臂﹝膀﹞脹痛不仁﹐六脈弦數﹐坐臥不寧﹐此溫邪入絡﹐恐肺气痿傷﹐須用淸通法﹝近時稍有痰喘。﹞

旋復花羚羊角法半夏當歸白蒺藜橘葉代赭石川郁金炒蘇子秦艽生米仁桑枝絡不通气﹐痺右胸肋髙腫﹐右寸關脈大﹐恐肺气痿傷﹐鄙擬通絡化痰佐理气法﹐以圖松解﹝痰黑帶腥稍咳。﹞

旋復花枇杷葉牛膝炭當歸鉤鉤桑枝炒蘇子半夏曲瓦楞子橘葉郁金咳嗆穢痰帶血﹐右脈弦數﹐由气郁絡傷﹐肺金受克﹐冬至節已近﹐須寬懷調理。

陳阿膠丹參米仁麥冬肉炒蘇子藕節北沙參茜艸橘紅枇杷葉淮牛膝患瘧時失於表理﹐肺气不宣﹐膀痿咳血﹐延久不痊﹐表虛自汗﹐並神色光白﹐癥屬肺痿﹐不宜過用涼劑﹝痰腥大失血。﹞

生枇杷葉橘紅蛤粉炒阿膠藕汁米仁淮牛膝茜艸川百合冬瓜子吞食噎逆﹐痰喘動血﹐乃肝郁刑金肺气痿傷也。恐盛暑病劇﹐愼之愼之。

陳阿膠甜杏仁麥冬冬桑葉冬瓜子茅根生米仁川貝母橘紅生蛤殼枇杷葉肺气素虛﹐又感溫邪﹐身熱咳血﹐肺絡傷也。所以咯痰膠膩﹐六脈數大﹐正气𨿽虛﹐溫補不合。

生洋參﹝一錢五分﹞生米仁﹝四錢﹞川百合﹝三錢﹞茅柴根﹝四錢﹞陳阿膠﹝二錢﹞橘紅﹝一錢﹞沙參﹝二錢﹞枇杷葉﹝一錢五分﹐刷﹞茜艸﹝一錢﹞淮膝炭﹝一錢五分﹞

虛勞

气虛表弱﹐色脈少神﹐自汗屬泄﹐法當培本。

炙黃茯神白芍地骨皮牡蠣紅棗川石斛棗仁新會女珍子桑葉表裏交虛﹐形衰脈弱﹐病經三載﹐須气陰並補。

炙黃茯神山藥麥冬肉丹皮熟地棗仁五味女珍子紅棗食少痰多﹐火動不寐﹐診得六脈虛弦無力﹐可見气陰俱不足也。健中保肺爲主。

西黨參陳阿膠茯神淮藥麥冬肉制於術北沙參棗仁百合橘白類瘧兼嗆惡寒﹐脈軟表裏俱虛﹐非補無策。

黃茯神麥冬白芍桑葉首烏棗仁橘紅牡蠣紅棗失血後﹐喘咳業經一載﹐气血俱虛﹐殊非輕渺。

熟地北沙參茯神牡蠣橘紅丹皮陳阿膠棗仁山藥气喘咳血﹐惡寒自汗﹐脈數腹痛﹐大便不結﹐不但營液內虧﹐肝胃亦困敗﹐均非佳境。

姑擬補土寧金法﹐以望奏效。

炙綿淮山藥茯神菟絲蛤粉炒阿膠北沙參牡蠣湘蓮枇杷葉腎水不能制火﹐必致克金﹐陰精不能化風﹐必致病燥﹐燥則癢﹐癢則咳﹐以致音啞嗌痛﹐脈動無神﹐此木郁水虧﹐虛火上炎之象。鄙擬滋納﹐以視動靜。

靑鹽炒熟地牡蠣川貝川郁金雲茯神鹽水炒廣皮淮膝龜板川百合雞子黃﹝衝﹞

質弱火炎﹐牙痛口漧﹐六脈並不弦數﹐此系肝腎虛而不克輸津上供﹐不宜過投涼劑。

西黨參阿膠茯神北沙參靑鹽大熟地丹皮棗仁麥冬肉气虧表弱﹐不時寒熱﹐營絡空虛﹐气喘火升﹐六脈不甚有力﹐須气陰兼顧。

眞西黨茯神北沙參麥冬橘白制於術杞子懷山藥阿膠靑鹽連進補劑﹐並不膈脹作痛﹐不但營液有虧﹐表陽亦不固﹐甚宜用重劑頻補﹐庶乎奏效。

西黨參熟地茯神麥冬牡蠣北沙參淮膝棗仁百合水梨失血兼精滑﹐肝腎虛損﹐筋拘而坐臥不寧﹐六脈細軟無力﹐屬下虛。而血不養肝﹐並泄自汗﹐此大虛候也。須重劑培補。

炙綿茯神麥冬狗脊杞子大熟地棗仁五味龍齒郁金﹝衝﹞

气分不足﹐肝絡不和﹐以補气養營調治﹝勞力﹐則食減﹐饑則左肋痛﹐腳麻頭痛。﹞

於術歸身川斷鉤鉤香附茯苓白芍法夏杞子丸方西黨歸身川斷茯苓法夏熟地於術白芍菟絲木香新會炙艸肺腎兩虛﹐腰痛痰喘﹐飲食有限﹐宜補脾腎﹐保肺調理。

炙於術五味杞子沙苑烏賊骨熟地麥冬歸身杜衝湘蓮牡蠣研末﹐用川石斛煎湯泛丸。

內傷兼少陽熱郁﹐鼻衄及便溏帶血﹐陰陽絡俱傷﹐須省力調治。

生地炭白芍木香米仁澤瀉炒丹皮鱉甲山藥木瓜中虛陰火不潛﹐六脈沈弱無力。

元生地丹皮茯苓杞子玉竹山藥澤瀉萸肉川柏蘆根素體陰虧﹐近兼咳逆﹐自汗脾泄﹐六脈虛數無力﹐陽本大虧。宜塡納溫補﹐然無虞未許。

炙綿﹝二錢﹞炒熟地﹝四錢﹞杞子﹝二錢﹞茯苓﹝二錢﹞北五味﹝二錢﹞沈香汁﹝三分﹞眞西黨﹝三錢﹞制於術﹝二錢﹞白芍﹝二錢﹞棗仁﹝三錢﹞幹河車﹝一錢五分﹞

久嗽不止﹐多痰咽痛﹐及气喘脈軟軟﹐舉動無力﹐不但陰虧中气大虛也﹐均非吉兆。

制於術﹝二錢﹞麥冬﹝二錢﹞茯神﹝二錢﹞甘杞子﹝二錢﹞人中白﹝一錢﹞大熟地﹝四錢﹞五味﹝三分﹐炙﹞橘白﹝一錢﹞牡蠣﹝三錢﹞

久嗽中虛﹐多痰脾泄﹐津失供肺﹐音啞咽痛﹐此重候也。愈期未許。

制於術﹝二錢﹞北沙參﹝二錢﹞生米仁﹝四錢﹞茯苓﹝二錢﹞人中白﹝一錢﹞淮山藥﹝二錢﹞川百合﹝三錢﹞白扁豆﹝二錢﹞橘紅﹝一錢﹞冬桑葉﹝一錢﹞

气虛骨熱﹐營液成痰﹐筋骸不得舒展﹐以致腫潰膿水﹐艱於收口。已屬虛損﹐惟宜培本。

生﹝一錢五分﹞熟地﹝四錢﹞五味﹝炙﹐三分﹞杞子﹝二錢﹞五加皮﹝一錢﹞炒棗仁﹝三錢﹞歸身﹝二錢﹞山藥﹝二錢﹞麥冬﹝二錢﹞川斷﹝一錢五分﹞細桑枝﹝四錢﹐酒炒﹞

癥屬虛損﹐莫作風濕。治從脾腎培補﹐以圖元旺病卻﹝並有遺泄。﹞

熟地淮藥歸身狗脊木瓜於術杞子川斷杜仲羊腎膏滋方﹐去山藥﹑川斷﹑羊腎﹐加桑枝﹑胡桃﹑黨參﹑虎骨﹑龜板﹑白蜜﹑湘蓮粉收入。

中虛陰火不潛﹐多痰內熱﹐勞怯根苗﹐須省力服藥。

制首烏﹝三錢﹞北沙參﹝二錢﹞女珍﹝二錢﹞橘紅﹝一錢﹞制香附﹝三錢﹞生綿﹝一錢五分﹞歸身﹝一錢五分﹞杜仲﹝三錢﹞丹皮﹝一錢五分﹞冬桑葉﹝一錢﹞

遺精

相火旺而兼濕熱下注﹐以致陽舉精泄﹐六脈弦滑。以滋淸佐苦泄法。

鮮生地蓮須赤苓丹皮米仁川柏龜板萆澤瀉甘艸精關不固﹐腰脊痿痛﹐六脈細軟無力。宜澀精溫補。

炒熟地淮山藥川斷北五味湘蓮肉制於術金櫻子杜仲白茯苓丸方去金櫻﹐加黨參﹑狗脊﹑綫魚膠﹑砂仁。

厥陰气郁﹐膈脹目昏﹐君火內迫﹐陰精屬泄﹐脈不柔軟﹐當用交心腎苦泄法﹝兼心悸過度﹐作肝火看﹐由用心服過補藥不效。﹞

川黃連黑山梔澤瀉蓮須柏子霜法半夏赤苓郁金橘葉坎離不交﹐驚恐自汗﹐近兼精滑﹐精气神俱虧﹐脈空無力。須重劑頻補﹝足痿艱行﹞

炙﹝三錢﹞五味﹝四分﹐炙﹞茯神﹝二錢﹞牡蠣﹝五錢﹞川柏﹝一錢﹞貢幹﹝一兩﹞熟地﹝八錢﹞

麥冬﹝三錢﹞棗仁﹝三錢﹞淮山藥﹝三錢﹞湘蓮﹝七粒﹞

失血兼精滑﹐肝腎虛損﹐筋拘而坐臥不寧﹐六脈細軟無力﹐屬下虛而血不養肝。並泄自汗﹐此大虛候也﹐須重劑培補。

炙﹝二錢﹞北五味子﹝四分﹞茯神﹝二錢﹞金狗脊﹝一錢五分﹞甘杞子﹝二錢﹞熟地﹝五錢﹞麥冬肉﹝二錢﹞棗仁﹝三錢﹞龍齒﹝二錢﹞川郁金﹝一錢﹞

心腎不交﹐多夢遺泄﹐素有便血。宜黑歸脾調理。

制於術茯神金櫻子麥冬肉澤瀉炒生地棗仁蓮須北五味丸方西黨參熟地茯神金櫻子麥冬龜板心制於術湘蓮棗仁五味肉牡蠣川柏蜜丸。

咳血復萌﹐近兼遺泄﹐幸不脈數气喘﹐想見陰分不致大虧﹐乃陰絡傷也。先理後補。

北沙參陳阿膠丹參蓮須花粉麥冬肉川百合茜艸茯神丸方西黨麥冬茯神白綫膠龜板北沙參熟地五味棗仁牡蠣湘蓮丹皮藕汁泛丸。

陰分不足﹐又兼濕火上衝﹐腦頂下陷﹐遺泄﹐督脈痿痛﹐淸上納下治。

熟地龜板蓮須石決明首烏川柏茯苓冬桑葉

淋濁

中气不足﹐便濁下注﹐以四君攝精治。

眞西黨茯神牡蠣北五味炙艸淮山藥萆牛膝炒白芍又丸方﹐卽前方加於術﹑米仁﹐湘蓮肉。

久濁元虛﹐六脈無力﹐健中升淸﹐自然安適。

制於術萆生米仁牡蠣冬瓜子赤苓澤瀉沙蒺藜山藥甘艸梢脾腎兩虛﹐腰痛便濁﹐未免費心太過﹐君火下陷﹐但此患久纏命門﹐陽气不攝﹐以致上脈沈弱﹐大便溏薄。擬補中益气合滋腎法﹝服過大黃數兩未效。﹞

眞西黨熟地茯神肉桂炙艸制於術升麻棗仁萆湘蓮丸方﹐去萆﹐加五味﹑金櫻子﹑阿膠﹐搗丸。

誤服藥酒﹐熱注膀胱﹐小便下濁﹐久延不痊﹐煩渴肉削。診得六脈並不弦數。玆用補中益气加減法。

西黨參熟地麥冬萆升麻蘆根制於術茯神五味牡蠣湘蓮便濁腰痛﹐督脈受傷﹐以固精補气治。

大熟地金櫻子川斷龍骨淨歸身芡實狗脊杜仲久濁不止﹐腎部痿痛﹐釐淸溫潤治。

西黨參川萆淡蓯蓉杜仲生歸身大熟地赤茯苓沙蒺藜牡蠣湘蓮肉尿血兼濁﹐頻解溺痛﹐左肋不和﹐恐有蓄血﹐此方暫服。

川連萆瓦楞子甘艸歸須赤苓元胡索便濁久纏﹐濕火下注也。升淸分利治。

元生地川萆炙升麻赤苓蓮須丹皮甘艸梢生米仁澤瀉

尿血

膈脹尿血﹐由厥陰气郁﹐膀胱絡傷也。暫用破瘀導下法。

川連制軍川郁金澤瀉甘艸梢赤苓歸須延胡索蔞皮琥珀屑接服方萆淡苓牛膝炭澤瀉生藕赤苓丹皮生米仁蓮須腹膨便溺﹐下注尿血﹐由肝經熱郁﹐膀胱絡傷也。先宜疏滯﹐然後培補奏效。﹝女﹞

川黃連當歸須赤芍車前枳殼制生軍牛膝炭赤苓澤瀉新絳屑接服方生於術琥珀屑赤苓澤瀉荷蒂生米仁川郁金萆生艸濕熱傷絡﹐曾下尿血﹐神色萎黃。當用健中分理﹝年六七歲﹐飲食少﹐溺時作痛﹐虛治一童年六七歲﹐尿血﹐苦痛﹐元旺﹐投川連大黃﹞

生於術赤苓澤瀉牡丹皮冬瓜子生米仁萆川柏生甘艸尿血兼濁﹐頻解溺痛﹐左肋不和。恐有蓄血﹐此方暫服。

川連萆瓦楞子甘艸歸須赤苓元胡索心火內迫﹐膀胱絡傷﹐以致尿血。

生洋參元生地丹參血餘灰萆大麥冬牡丹皮茯神琥珀屑尿血溺痛﹐久延不痊﹐六脈無力。須標本兼顧。

西黨參炒丹皮萆炒阿膠湖藕云茯苓炒杞子升麻甘艸梢尿血久纏﹐腰腹作痛﹐屢投利劑﹐气陷傷津﹐以致精神委頓﹐六脈細軟。若不升淸培補﹐恐交秋病劇。

西黨參赤茯神升麻沙苑木香制於術甘艸梢杞子萆藕節

小便閉癃

外癥已愈﹐小溲仍然不爽﹐脈象亦未柔軟﹐大補不宜﹝陰囊潰爛。﹞

生洋參丹皮萆龜板甘艸梢制首烏赤苓米仁蓮須命門气虧﹐兼之中虛气陷﹐淸气不升﹐小便溺塞﹐診得六脈沈弱﹐所以涼劑不宜多服。

西黨參升麻菟絲子萆琥珀屑制於術赤苓甘艸梢澤瀉濕火下注﹐小便溺痛﹐六脈弦緊。須用釐淸導下法﹐方許奏效。

錦紋蓮須萆牛膝甘艸梢川連歸須澤瀉赤苓冬瓜子頻解溺痛﹐左脈細軟﹐乃少陰虧而膀胱挾熱也。以滋腎法。

熟地﹝四錢﹞升麻﹝四分﹐炙﹞赤茯苓﹝二錢﹞川柏﹝一錢﹞生甘艸﹝四分﹞肉桂﹝四分﹞萆﹝一錢五分﹞柏子霜﹝一錢五分﹞丹皮﹝一錢五分﹞琥珀屑﹝三分﹐研衝﹞

