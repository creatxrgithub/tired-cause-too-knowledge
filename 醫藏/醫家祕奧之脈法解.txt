《醫家祕奧》脈法

卷上

﹝一﹞凡脈左手血中之气﹐右手气中之血。

人之左手三脈寸關尺﹐以胞絡﹑膽﹑膀眺﹑小腸爲府﹔心﹑肝﹑腎爲藏。心主血﹐肝藏血﹐腎爲精血之原﹐是三部皆屬血矣。殊不知血無气則不流﹐故心爲君火﹐神明之官﹐火卽气也。《內經》云「少火生气。」肝膽之位﹐相火寄焉﹔且木逢陰卽不生﹐必得陽春之气始生﹐至夏方盛﹐是肝必藉陽气而生矣。腎爲藏精之所﹐其中有眞气存焉﹔若無此气則爲寒精死水﹐焉能生育哉。故知血部之脈必得气而後調也。至於右手三脈寸關尺﹐以胸中﹑胃﹑大腸﹑三焦爲府﹔以肺﹑脾﹑命門爲藏﹝或云兩尺俱屬腎﹐命門在兩腎中央﹐此說亦通。而懊齋先生俱以命門配右尺。余嘗以左尺作水﹐右尺作火﹐屢試屢合。固知愼齋之學有本也﹞。肺主气﹐脾爲生气之原﹐命門與丹田合爲气海﹐是三部皆屬气矣。殊不知金能生水﹐水卽血也﹐金被火克﹐火克則肺金燥﹐而不能生血矣。脾胃腐熟水谷而亦生血﹐又脾能攝血。命門𨿽屬火﹐然無血以養之﹐此火必騰焰播燎而無制矣。此火上升﹐則爲痰爲熱﹐爲喘爲咳﹐爲面紅耳赤等癥。故虛損﹑勞察等癥﹐皆由腎經水少致命門火焰上升。故知气部之脈﹐必得血而後成也。然更有說焉﹐人身血气原自周流﹐本無界限﹐若據左主血﹑右主气之說而言。豈血皆聚於左而不及於右﹐气皆聚於右而不及於左哉﹐此不通之論也。故愼齋先生首發明此條﹐見部位𨿽呆列﹐而气血則未嘗不相通。左脈𨿽屬血分。而气實統之﹐故左脈爲血中之气。右脈𨿽爲气分﹐而血實生之﹐故右脈爲气中之血。此論實發前人所未發也。醫書云「左屬血﹐右屬气。」又云「左主外﹐右主內。」心竊疑之。以爲旣屬血則當主內﹐何以反主外﹖旣屬气則當主外﹐何以反主內﹖今讀此論而知﹐左藏血而气實煦之﹐故可主外﹔右藏气﹐血從之而生﹐故可主內也。《內經》云「營气出於中焦﹐衛气出於下焦。』」中焦脾胃之脈升於肺而生血﹐故右有血﹔下焦腎脈气行布於心肝﹐故左有气。此一條獨提出諸脈之大綱﹐後七十餘條皆有此條之意在內。

江重慶曰﹕予友何陋齋出其脈法一編示予日﹐此吾細繹愼齋先生之旨而發明其微蘊者也。予閱其書﹐誦其言﹐皆從肺府中來。而千移萬轉﹐妙義無窮﹐且上宗聖經﹐次微賢論﹐以生平學力有得於心者筆之於書。皆前人未發之祕﹐足以鍼貶愚俗﹐羽翼經文。愼齋爲軒岐之功臣﹐而陳子注解此書﹐又爲愼齋之功臣矣。鶴道人日﹕余見左歸飲﹑右歸飲及左歸丸﹑右歸丸﹐皆以左尺屬水﹐右尺屬火立方。可知左水右火不待言矣。《經》云「尺裏以侯腹。」則大腸﹑小腸﹑三焦﹑膀耽﹑命門俱當侯於尺部。但分小腸﹑膀眺於左與腎合看﹔分大腸﹑命門於右與命門合看﹐不但爲一定之理﹐亦且屢試屢驗。其寸口左手心與擅中﹐擅中卽包絡也。其寸口右手候肺與胸中﹐胸中卽宗气也。遵﹝內經》配定部位確有考微。近世有心﹑小腸合於左寸﹐肺與大腸合右寸看脈者﹐乃大謬也。

﹝二﹞左手寸心脈旺﹐右手尺命門脈亦旺﹐是心君不主令﹐而命門相火代之矣﹐宜六味地黃丸主之。如單左寸旺﹐爲肝盛生心火﹐生脈散加筷神﹑遠志﹑酸棗仁。相火上人心部宜壯水制火。心火旺﹐淸而斂之﹔心火盛﹐斂而下之﹔相火盛﹐養而平之。左手寸脈正屬心經。﹝內經》云「心脈浮大而散。」浮大自是君火陽位之體﹐而散字乃舒緩之義﹐此爲平脈。若旺則是浮大有力﹐火過盛矣。君火無爲﹐端拱深居無外用之理﹐是必有相火助其邪焉。及稽右尺爲相火所居之地﹐今右尺旺﹐則是相火代君行令無疑。二火合行﹐非細故也﹐治法只宜抑相火而君火自安。欲抑相火﹐必須滋腎水而邪火方不焰。相火在腎中方爲眞火﹐出外行事則爲邪火。故宜六味地黃丸滋腎而相火自斂﹐相火斂﹐君火不治而自定矣。如單左寸旺﹐爲相火未動而君火獨盛﹐此爲心腎不交﹐亦系水衰之故﹐宜麥冬﹑人參﹑五味子保金而生水之上源﹐加獲神﹑遠志﹑棗仁入心而斂之使下也。觀此一條治法﹐君相兩旺者﹐但滋腎以降火﹔君火獨旺者﹐用斂火之法﹐從上而歸之下﹐微有不同耳。故下自注云「相火上人心部宜壯水制火。」又云「相火盛﹐養而平之。」卽六味地黃丸法也。言外有不宜用苦寒降火之意。至心火獨盛而旺者﹐惟有淸之﹑斂之使下耳。後一段卽前一段之注腳。觀後十二條云「兩寸洪而有力宜降火」﹐固知此之左寸旺﹐乃肝木過盛生心火﹐故只用甘寒斂火之法。若兩寸俱旺﹐則心火已延及於肺﹐肺金不勝受其制矣﹐故竟用涼隔散等法﹐降滅爲急。彼此參看﹐細心體認。

﹝三﹞右手寸肺脈旺﹐左手尺腎脈亦旺﹐淸肺爲主﹐生脈散加當歸。如單左尺旺﹐六味地黃丸。如單右寸旺﹐當淸肺﹐以金被火克不能生水﹐水涸火起。右寸正屬肺部。《內經》云「肺脈浮澀而短。」曰澀曰短﹐則無旺之體矣。而今旺者﹐是金被火克也。火克不得不求救於子水。腎屬水﹐爲肺之子﹐若腎气充足﹐火必不放咨至此。因稽之左尺﹐而左尺亦旺焉﹐是知腎水原微﹐火乘水位﹐自顧不暇﹐焉能救母哉。故急以淸肺爲主﹐生脈散保肺﹐加當歸滋腎﹐是其治也。如只左尺旺﹐是腎中之火自發﹐水虛無疑﹐六味地黃丸以救腎水也。設單右寸旺﹐則肺家純是火聚﹐當急淸其肺﹐遲則肺液必涸﹐涸則不能生水﹐腎家亦枯﹐將成一無水之象﹐幹搞立至矣。故一淸肺而自能生水﹐子母俱無殃焉。

﹝四﹞兩尺脈腎與命門俱旺﹐生脈散加當歸﹐滋木以及水也﹐兼六味以養之。兩尺脈左右尺也。《內經》云「腎脈沈濡而滑。」惟沈濡之中而兼滑﹐則爲水足之象。今兩尺俱旺﹐則必兼浮大而硬矣﹐是爲水室空虛而有火也。水者﹐天一所生﹐人生根本﹐命門眞火系焉。此水一虛﹐火必無制﹐而火外出﹐虛勞百病從此而生﹐故必用生脈散以補腎之母﹐用人參爲陽生陰長之義﹐又加當歸以滋木。相火寄於肝木﹐腎水旣動﹐相火必兪然從之﹐故用當歸人肝以養木﹐使相火息。當歸潤劑﹐亦能益血﹐是則肺气自足﹐肝木亦平﹔又必以六味地黃養足腎水方無他慮﹐不然腎水一空﹐相火旣動﹐縱使肺金生水﹐而火動必先克肺﹐而水終不得生矣。玩此一條﹐腎脈旺反用補腎之藥﹐其理微妙。稍知脈者﹐診得腎脈旺﹐便爲腎經已無恙矣。蓋一脈有一脈之象﹐腎脈沈滑者爲無恙。若旺﹐則指下必浮﹑必堅急而無和緩之气﹐是中空無水﹐火將外出之勢﹔故必先滋肺﹐又養肝﹐又滋腎﹐必使脈復沈滑原位﹐方爲腎水充足。

﹝五﹞左尺旺﹐六昧地黃湯。左右尺俱旺﹐亦六味地黃湯。

六﹞右尺微細﹐八味地黃丸。左右尺皆微細﹐亦八味地黃丸。

旺脈爲外有餘﹐其實中藏不足。故左尺旺﹐六味地黃湯之宜用﹐不必言矣。卽右尺旺﹐亦宜六味地黃以滋水也。右尺爲命門眞火之地﹐若無水以養之﹐如燈中無油﹐則火焰之光必散﹐必待油滿﹐而燈之光焰自小﹐此自然之理﹐故尺旺捨此無他法也。若尺脈微細﹐則水火兩虛﹐根本動搖。水源旣涸﹐則火必上升而爲戴陽諸癥。此時徒補水﹐而眞火不歸﹐猶爲無益也﹔必補水之中兼桂﹑附以引火歸源﹐方能奠厥枚居﹐本根復固﹐八味丸是也。故一遇微細之脈﹐旣非尋常藥餌可愈﹐而尺脈微細﹐尢爲人身之緊要。凡遇此癥﹐補水無濟﹐必以八味補火。故右尺微細宜八味丸﹐卽左尺微細亦宜八味丸。否則徒爲寒水﹐而無陽以煦之﹐焉能生人生物乎。此二條﹐一旺﹑一微細﹐兩兩相照。見旺𨿽無水﹐眞火尙未離其位﹐止作焰火之象―中空無水﹐故焰火浮旺﹐此時只補水以斂火﹐卽盞中添油之義也。若微細﹐則旺脈已無﹐陽气脫出﹐遂上升而爲龍雷之火﹐任意燒來﹐此火非可水滅濕折﹐故必用桂﹑附於養血藥中﹐多方引下。桂﹑附與太陽同體﹐正如太陽一照﹐而雷火自熄矣。湯丸稍有分別﹐湯者急斂其火也﹔丸者緩而圖之﹐令其遲化﹐不使熱藥傷胃也。

﹝七﹞寸脈旺﹐兩尺微細﹐六味地黃丸。陰水不升﹐陽火不降。

人身惟水火二者不可偏廢﹐又使兩得其平﹐方爲無患。設寸脈旺﹐寸𨿽屬陽﹐體固宜旺﹐又必有尺之沈滑以配之﹐方爲坎離相交。設尺脈微細﹐則是無水以濟火。況此旺中必帶堅勁不柔之象﹐是君相二火交動矣。火能消爍一切﹐何況人身之血肉哉。急養水以制之﹐六味丸是也。故日陰水不升則陽火不降﹐水升火降﹐人身坎離交矣。此癥八味丸亦可酌用。

﹝八﹞兩寸脈浮而無力﹐宜補上焦﹐用補中益气。上焦元气足﹐其火下降。

不特此也﹐卽旺字亦須看得玲瓏透體。如同一浮也﹐要在有力無力中分﹐有力爲旺爲火﹐無力則爲寒爲虛。此之兩寸浮而無力﹐則知上焦陽气原虛﹐陰火得以直幹其位。欲使陰火下降﹐又非滋腎一法可愈矣﹐必補還上焦元气﹐而邪火自不能幹﹐補中益气湯是也。豈特不能千﹐心血足自能下交於腎﹐爲水火旣濟﹔肺气足自能納气於腎﹐而母隱子胎。故不求其降而自降矣﹐此又一法也。總之﹐補陽補陰﹐醫家兩大法門﹐都要在脈上討分曉﹐而以活法行之也。前條有尺微細字﹐微細卽爲虛﹐故不顧其旺處﹐虛者復﹐而旺者自平。此條無尺脈虛﹐但覺兩寸無力﹐已知虛在陽分﹐而陽又爲人身第一緊要﹐故補其陽而虛火自降。兩條治法俱是先慮其虛﹐前不得不如此﹐後不得不如彼﹐𨿽云活法﹐實一定不移之理也。

﹝九﹞兩尺浮而無力﹐宜補下焦﹐用六昧地黃丸。下焦元气足﹐其气上升。

兩寸浮而無力﹐陽虛之癥。亦有兩尺浮而無力﹐陰虛之癥。然此尺脈浮而無力﹐又非旺者可比﹐以水減而火離﹔更非微細可比﹐以水火俱脫﹐擾在將離未脫之際﹐直爲腎經虛脈。凡尺脈浮卽是虛脈﹐故宜直補下焦﹐以六味丸補足下焦﹐四藏皆受其蔭。眞火自能生土﹐土自能生金﹔眞水自能生木﹐木自能生君火也。故下焦元气足﹐而气自能上升耳。

﹝十﹞寸屬上焦﹐無力屬虛﹔浮者气虛﹐不能降下也。

﹝十一﹞尺候下焦﹐無力陰虛﹔浮者陰虛﹐不能上升也。

前兩條之言陰虛陽虛而用補中﹑六味者﹐正爲浮而無力四字上著眼耳。如寸屬上焦心胞絡脈也﹐然一浮大﹐一浮澀﹐此中自有胃气﹐無力則虛矣。虛則心神肺魄不能自主﹐勢必邪火千之﹐或爲頭眩﹐或爲喘嗽﹐豈非气虛不能下降乎﹖斯則用補中益气湯﹐而陽虛自復也。尺候下焦腎與命門脈也。腎脈沈滑﹐沈者水性﹐滑者水中伏火之象﹐未嘗浮也。腎脈浮﹐虛不待言﹐況又兼無力。其爲陰虛無疑。陰旣虛﹐則梢志不能收攝﹐勢必滑而下泄﹐或爲失血﹐或爲遺精﹐豈非陰虛不能上升乎﹖斯則用六味地黃丸﹐而陰精自足矣。

﹝十二﹞兩寸洪而有力﹐爲火在上焦﹐宜降火﹐涼靦散﹑黃岑芍藥湯﹑導赤散。

虛而宜補﹐前論已詳。旣有虛而宜補之脈﹐必有實而宜瀉之脈。設兩寸脈洪而有力﹐洪者如波濤洶湧之象﹐與浮脈按之卽無不同﹐更日有力則洪而兼實矣。心肺陽位﹐實火居之﹐是爲兩陽合明。與虛火不同也。實則瀉之﹐涼隔散之寒可以直淸其部﹐而導火從大腸出﹔黃芥芍藥湯之淸而帶斂﹐兼可和陰﹔導赤散之驅火從小便出﹐皆可消息用之也。《經》云「降多亡陰。」醫者但聞其說﹐未得其解。夫實火在上焦﹐而以涼藥降之﹐其火卽隨藥下行矣。設肝腎原虛之人﹐火至其地﹐勢必燥幹精血。況寒藥性沈﹐火復上炎﹐屢降不已﹐必至陰精立亡也。故凡用降火之藥者﹐必審其人精血不枯﹐方可酌用。今人每喜用降火涼劑﹐不論其人之腎實與虛﹐一槪施治﹐坐令眞精枯稿﹐變生諸癥﹐誰之過哉﹖此條之用藥降火﹐無尺部虛之說﹐必精血尙充故也。

﹝十三﹞兩尺洪而有力﹐火在下焦﹐宜滋陰﹐黃柏知母之類。

前條用降火藥者﹐以實火在上焦也﹐然豈無實火在下焦者乎﹖心肺之分﹐實火居之﹐降之易也。若腎經眞水之地﹐而實火乘其位﹐以致尺脈洪而有力﹐眞陰必將爍盡﹐較之上焦火更急矣。故以急救眞陰爲治﹐而用黃柏﹑知母﹐所以堅腎水而熄其火﹐故曰「宜滋陰」。蓋邪在腎﹐若用他涼藥﹐火未去而陰已傷﹐勢必難復。惟知﹑柏苦寒﹐直趨腎位救水﹐水生則火自熄。類者仿其意而用之﹐卽六昧地黃湯亦有可用﹐但恐遷緩﹐或六味加知﹑柏亦可。古人用藥必詳審周到﹐有如此處之用知﹑柏﹐全在洪而有力四字著眼。若浮而無力則爲虛﹐知﹑柏卽不可用﹐用之必傷胃而成泄瀉也。故第九條之』『浮而無力﹐則用地黃丸」﹐十五條之「豁大無力﹐用升陽散火湯」。與此前後兩兩照看﹐方得古人立言之旨。

﹝十四﹞兩寸豁大無力﹐宜大補。

前之浮而無力爲虛矣。然浮脈輕按猶能滿指﹐是猶未甚虛也。若浮而豁大﹐則指下似有似無﹐殆成微散之狀﹐遇此等脈﹐岌岌乎元陽欲去矣。此時陽气外脫﹐未免有發熱煩躁諸癥見焉﹐然總之屬虛也﹐急宜大劑參蔑以補之﹐元陽反正﹐熱自能除。若不能細審其故﹐但見脈浮便作外感有餘﹐而用發散等藥﹐斯立見危殆矣。

﹝十五﹞兩尺豁大無力﹐宜升陽散火湯。

若兩尺而見豁大之脈﹐其爲腎虛水少﹐固不必言﹔而命門之火﹐已脫根向外﹐更防陰虛陽陷﹐益增其火。乘此豁大無力之肘﹐急用升陽散火﹐使上焦陽气各安其位﹐庶無消爍眞陰之病也。若陽气已陷﹐卽變而爲火﹐此時急救眞明恐猶不及﹐尙敢升陽爲哉﹖故前數條﹐尺旺用六味湯乃正治之法。此條另出一冶法﹐以廣學人手眼﹐在人用之得當而已。

按﹕命門火脫出向外﹐𨿽不升散﹐其火亦欲上行﹐升陽散火湯未敢用也。惟上焦元陽下陷者﹐方可用升舉之劑。此等處辧之最難﹐不可造次爲也。惟尺脈豁大﹐上部脈反沈﹐則爲陰陽倒置﹐故可用升。若寸脈原浮﹐是陽脈朱嘗陷﹐升藥不可用也。又按﹕升陽散火湯﹐本之東垣﹐卽補中等湯﹐俱用升﹑柴﹐其理甚妙。人身上半屬陽﹔主春夏生發之令﹔下半屬陰﹐主秋冬肅殺之令。人生不可無一日無生發。故東垣諸方每用升﹑柴﹐使人人身中各行春夏之令也。除水虛火炎者不可用﹐其餘脾胃閉塞﹑上焦空虛者﹐俱得此訣消息治之。淸陽旣升﹐濁陰下降矣。

﹝十六﹞寸脈微細者﹐宜補。

﹝十七﹞尺脈微細者﹐宜暖。

可見人之脈一虛﹐無論浮微沈細﹐或微細兼見﹐𨿽外顯有餘之見癥﹐竟當略而不論﹐一意用補矣。蓋微爲亡陽或見於尺﹐皆同一治也。其間𨿽有發熱諸癥不可誤用寒涼﹔惟宜溫暖三焦﹐使陽气安堵﹐細爲亡陰﹐或見於寸﹐皆虛火爲之﹐假熱癥也﹐方爲無患。不然者﹐一克伐﹐而陰陽盡脫﹐虛癥蜂起﹐𨿽有良醫﹐亦未如之何矣。

﹝十八﹞尺脈浮沈俱有力﹐宜下﹔無力則爲虛﹐宜補。

因更舉一有餘之癥以辧之。浮沈有力則爲實脈﹐非微細也。而見於尺部﹐則實在下焦﹐或實火伏於腎中﹐或燥糞結於大腸。此而不去其實﹐則亦將耗眞陰﹐故必用承气等法下之。邪旣去而陰不傷﹐去邪卽所以固本也。若無力﹐則無邪可驅﹐承气等法一無所用﹐直宜補下焦而已。

﹝十九﹞寸脈浮沈俱有力﹐宜汗﹔無力貶爲虛﹐宜升。

實在下焦﹐固可斷其火與燥糞﹔若實在上焦﹐上焦從陽﹐必爲風邪之類矣。如寸脈浮沈有力﹐知其內藏不虛﹐必用汗法以散之﹐則邪去而正不傷。若無力之脈而誤用汗散﹐是謂益虛其表﹐陽气安在哉﹖故必用升陽之劑以安之。按﹕此二條﹐有力無力﹐皆在一人脈上見。如先見有力之脈﹐是邪气盛則實也﹐如法用汗下之劑。病旣退﹐脈見無力﹐是邪已去而遂虛﹐又必於或補或升之間﹐消息以治﹐使陰陽和平方爲全愈。

﹝二十﹞寸脈細橄﹐陽不足﹐陰往乘之﹐補中益气湯加羌活防風。

若邪退之後﹐不圖善後之法﹐而逮然釋手﹐其在寸之無力者﹐必轉而爲細微。何也﹖以汗之後陽气遂泄﹐則元陽不足﹐而陰必乘之﹐故脈見此象耳﹐急升其陽可也。補中益气湯﹐以參﹑蔑﹑陳﹑術﹑當歸人肺和陰﹔而以升力方足。有參﹑蔑護表﹑柴升其淸气﹔更助之以羌活﹑防風﹐不憂其發散也。艸安陽﹔而升陽之

﹝二一﹞兩尺洪大﹐陰不足﹐陽往乘之﹐補中益气湯加黃柏。

若下之邪退之後﹐而不議補法﹐則無力之脈必變爲洪大矣。何者﹖以下之後陽气已陷﹐陰气必傷﹐陰虛而陽乘之﹐必變爲火。以旣傷之陰﹐焉能受其消爍乎。故仍用補中益气湯升舉其陽﹐而以黃柏急救其陰耳。此二條更足上條之意。陽不足﹐則用補中益气湯是矣﹐扶陽卽所以抑陰也。若陰不足﹐亦用補中益气湯者﹐蓋其眼目全在陽往乘之四字上﹐其人寸脈必不浮也。若陽未嘗傷陰﹐又當用救腎之藥矣。

﹝二二﹞左脈弦滑有力﹐熱不退﹐四物湯加黃柏﹑知母﹑柴胡之類。

凡或虛或實之癥﹐從補從瀉﹐或先瀉後補﹐後補猶爲易辧。設有一癥﹐界在虛實疑似之間﹐補瀉難以措手﹐又焉可以不細審哉。如左脈弦滑有力﹐左主外﹐弦爲風﹐滑爲痰飲﹐是風與痰飲之癥已顯於外﹐而又有熱不退一專癥以驗之﹐何往而非有餘之見癥乎﹖𨿽然﹐更宜細心參求焉。蓋左手有力﹐右手未嘗有力也。右主內﹐焉知不內虛而反外呈有餘乎﹖其弦滑者﹐恐陰虛挾火﹐上乘陽位﹔熱不退者﹐恐陰虛則陽獨﹐故外發熱﹐有餘之中不足存焉﹔且右手气中之血﹐不可不急顧也。洽法用四物加知﹑柏以養陰﹐則血分足而火能歸宅﹐弦滑反爲軟弱﹐熱反能退﹔其中恐夾外邪﹐惟用此柴胡一味以解之。此癥虛實兩停﹐補虛之中略用解散﹐此一法也。

﹝二三﹞右脈弦數無力﹐補中益气湯。或補脾陰不足﹐四君子加山藥以主之。左病右取﹐右病左取﹐上病下求﹐下病上求。若有實中夾虛之癥。而妄用克削﹐或態行表散﹐必致傷及於內。而右手之脈﹐弦數無力之象見焉﹐則當補中益气﹐調護中气爲主。或補脾陰使脾土自能消穀﹐運化精微﹐則精血漸生而可復。蓋恐弦脈克脾﹐而數脈見於右﹐則爲脾陰不足也。以前條之弦滑有力誤作有餘﹐而未嘗審其不足﹐遂至傷及中州。由此觀之﹐則左當取右﹐外𨿽可解散﹐必當顧其中也﹔右病當左取﹐內𨿽可消導﹐不當虛其表也。何也﹖以左右兩脈不等也。若尺寸之脈不等﹐則又有上病下求﹐下病上求之理。上病太過者﹐恐虛陽上泛﹐則當補陰水而引火下行﹔下部太過者﹐恐陰虛陽陷﹐又當補上焦而升陽气。蓋人身藏府不齊﹐徒瀉其實﹐遂致虛者益虛﹐但補其虛﹐可使實者不實。此虛實互呈之脈﹐而一意於虛處著力方無後患﹐又一法也。

﹝二四﹞左尺浮緊有力﹐傷寒宜解表﹐汗出卽愈﹔但有力不緊﹐淸心蓮子飲或五等散以利之﹔無力則爲虛﹐六味地黃丸﹔沈實爲寒﹐宜溫﹔沈遲爲虛﹐宜補﹐故紙﹑肉從蓉﹑鎖陽﹑大茵之類﹐當消息用之﹔沈弱微則爲虛﹐不宜直補﹐所謂補腎不若補脾﹐正與此同﹐或十全大補湯佐以補腎之味﹔沈數陰中無陽﹐八味地黃丸。夫浮緊爲傷寒﹐人咸知之。然仲景云「尺虛不可發汗﹐以榮血少故也。」可見浮緊之脈﹐全以尺部爲主。今左尺旣浮緊有力﹐𨿽不言及寸口﹐而寸口皆同可知﹐故可作傷寒治﹐解表發汗自愈也。若但有力不緊﹐其無寒可知﹐有力爲風火交煽﹐若將延及心部者﹐是熱已徹上徹下﹐故用淸心蓮子飲補中而兼淸之﹔或以五芬散﹐因其在下順勢以行之﹐導火從小腸出﹐皆治法也。以上皆浮而有力之脈﹐緊則發散﹐不緊則淸火﹐兩分其洽矣。若浮而無力之脈見於尺部﹐尺不宣浮﹐浮則爲陰虛無疑﹐旣無發散之理﹐亦無瀉火之法﹐惟宜益其肝腎之陰﹐洽宜六味地黃丸而已。同一浮脈﹐有力從瀉﹐無力從補﹐又可知也。若沈脈似與腎經爲合﹐而沈中又有辧。沈而實爲寒。與浮緊不同。浮緊爲外感﹐沈實爲內寒﹔沈而遲爲虛而且寒﹐虛宜補﹐寒宜溫﹐故紙﹑從蓉﹑鎖陽﹑大茵之類皆溫而兼補也。寒多虛少溫七補三﹐寒少虛多溫三補七。同一寒脈﹐而浮者則宜發散﹐沈者則宜溫補﹐兩兩相照﹐治法大不同也。然此之沈﹑實﹑遲﹐俱爲有力之脈﹐而尙在溫補之例﹔設或沈而微弱﹐其爲虛﹐又當補﹐不必言矣。然補法之中又有微妙焉。陰虛之人每多泄瀉﹐謂其腎气不閉藏也﹐若專補腎﹐則腎家之藥多滯。勢必壞脾﹐脾傷則不能運行﹐泄瀉愈不可止矣。故善用補者必先補脾﹐脾陰足則精微運化﹐而泄瀉自止矣﹐此東垣所謂隔二之治。且脾能生肺﹐肺又生腎﹐循環而生﹐子母相顧﹐此古聖賢補腎不若補脾之妙﹐正與此同耳。或欲脾腎兼補﹐則十全大補湯﹐以四君﹑黃茂補陽﹐四物﹑肉桂補陰﹐更佐以補腎之味﹐則脾腎兩得其所矣。此時之脈尙未變數﹐猶可緩圖。設沈候而數﹐則水中眞火動搖﹐不久上升﹐爲陰中無陽之癥﹐虛莫虛幹此﹐急莫急於此矣。故不暇他求﹐直以救水中之火爲治﹐八味丸以引火歸原而已。此條層層剝人﹐同一浮而有力之脈﹐緊爲傷寒﹐不緊爲火﹐發散與淸火不同治也。次以有力無力辧﹐有力爲實宜淸﹐無力爲虛宜補。次以浮沈辧﹐浮在表猶可作實治﹐沈在裏竟斷爲虛寒。更以實遲弱微爲辧﹐實遲易補﹐弱微難補﹐必於子母生克處﹐深求之。末更舉浮數一條﹐以見諸虛之脈﹐莫虛於此。又恐人以脈數不敢用桂﹑附﹐故斷之曰陰中無陽﹐俱是教人細心體貼處。

﹝二五﹞右尺浮而有力﹐系邪脈﹐後必喘促泄瀉而亡。浮而虛﹐補中益气湯﹔沈而遲弱無力。命門無火﹐宜大補陽气﹔數爲虛損﹐難治之癥。人身根本在於兩尺﹐滑。」爲水中伏火之象﹐眞水眞火系焉。故《經》云﹕是爲平脈。故尺脈宜沈不宜浮也。腎脈沈濡而右尺屬火﹐更不宜浮。若右尺脈浮而有力﹐則爲陰虛陽脫之象。蓋眞陽之火﹐如燈中之焰﹐油愈多而焰愈小﹔又如鑪中之炭﹐灰愈厚而火愈藏。灰也﹑油也﹐乃人身之眞陰也﹐故必眞陰充足﹐而後此火不熾。若以房欲竭其眞精﹐如油千灰少﹐此火遂呈露於外﹐而尺脈必浮﹐更兼有力﹐則元陽亦從而下陷﹐兩陽相合則爲邪火。《經》曰「壯火食气。」其眞陰不久消爍盡矣。後必喘促者﹐腎水旣枯﹐火遊行於肺也﹔泄瀉者﹐腎失閉藏之職﹐眞气從下脫也。根水旣傷﹐不亡何待。故前條用八味丸之時﹐尙在沈中見數﹐𨿽難猶爲可救。此之浮而有力﹐必兼數象在內﹐故直斷後必亡也。眞火之不可妄動如此。

若浮而虛﹐𨿽爲陰虛陽湊﹐尙可用補中之法﹐提住上焦元气。至眞火﹐則不可旺。亦不可無。設命門無火之人﹐脈必沈遲弱而無力﹐此癥全體皆陰﹐猶之冷竈無煙﹐中焦水谷何以腐熟﹖上焦陽气何以發生﹖故宜大補陽气以救之也。設沈弱之中﹐不遲而數﹐則眞精旣盡﹐邪火內蟠﹐已爍及骨髓矣。虛損實由於此﹐治之將安治乎﹖益見人身根本在於命門﹐平日當寶惜精元﹐弗致病勢已成﹐而徒乞靈於艸木也。呂祖云「眞精送與粉骼鏤﹐卻向人間買秋石。」讀之可爲惕然。

﹝二六﹞右尺洪而有力﹐六味地黃丸﹔無力十全大補湯﹔沈細八味地黃湯。

然虛損之癥𨿽云難洽﹐若能救之於早﹐或病者知所畏忌﹐十猶可全其四五也。試言之﹐右尺洪而有力﹐洪浮之甚者﹐已知其將來必變喘促泄瀉之癥矣。然當未變喘瀉之時﹐或用六味救其眞陰﹐水足則火自斂﹐腎關自閉也。蓋獲荃﹑山藥實脾﹐能使火不炎上﹐而澤瀉自能分淸水道﹐必能防其後患矣。其浮而無力之脈﹐卽浮而兼虛之意﹐前之用補中益气湯。乃安上焦元陽之法﹐恐有不可升提者﹐則十全大補湯﹐陰陽兩停之治﹐未嘗不可酌用也。日沈細﹐卽遲弱之別名﹐命門無火之癥﹐是爲重陰﹐大補陽气惟六味加桂﹑附﹐水火兼濟而已。三癥俱將成虛損之脈﹐若急從此施治﹐所謂見之於早﹐猶有挽回之機﹐否則或以淸涼降火﹐或以分利亡陰﹐或用破气損陽﹐病者又不知禁忌﹐則气血日削變而成虛損之癥﹐難治必矣。

﹝二七﹞左尺沈細數﹐亦用六味地黃丸。兩尺浮大﹐肺气先絕﹐金不生水﹐故尺浮大。

﹝二八﹞左尺微細不起﹐右尺帶數﹐或浮大﹐病名虛損﹐調理二三年方愈。

右尺沈數﹐固爲虛損難治之癥﹐卽左尺沈細數﹐亦未嘗不爲虛損也。左尺爲天一水位﹐其性沈﹐其象滑﹐一變細數﹐則眞水全枯。火從空發﹐焦筋爍骨﹐靡不由之。欲救此水﹐六味之外無他法矣。若究尺脈所以浮大之故﹐總由人不愛其生﹐或房欲以竭其精﹐或怒動肝火﹐或勞役以傷脾土﹐或憂慮以傷心神﹐以致土不生金﹐木無所畏﹐火反克金﹐肺家成一枯燥之藏﹐自顧不暇﹐焉能生水哉。是腎水之上源已絕﹐更加五志之火蟠灼﹐水必立涸﹐脈遂浮大﹔欲其不成虛損﹐不可得也。故或微細﹐或浮大﹐或帶數﹐皆謂虛損。若醫家善於調治﹐病者善於調養﹐必待二三年方愈。蓋一年之間﹐五藏各有得令之時﹐如春木旺﹐夏火旺﹐長夏土旺﹐秋金旺﹐冬水旺﹐能於此處著意﹐則五藏遂有相生之益。調二三載﹐而五藏始堅牢無患。若欲責效於一時﹐或行某令而不知自和﹐某藏賊邪必乘虛而入﹐反有栽賊之害﹐焉能相益哉﹐欲病之全廖難矣。

﹝二九﹞凡浮大之脈﹐見於右尺者﹐俱是假火﹐按內傷施治。

所以尺脈不宜浮大。而分左右者﹐左屬水位﹐浮爲水虛﹐火尙未動﹐又有外感之癥﹐左尺亦浮﹐從外施治可也。若右尺亦浮大﹐則命門之相火亦離其位﹐不久上升﹐故識者知其爲假火。龍雷之火爲假火﹐非凡水所可滅﹐宜按內傷施治﹐急用八味斂其陰陽﹐猶爲可救。設作外感﹐有餘癥治﹐或用寒涼降火之法﹐其火乘發散之藥﹐直升巓頂﹐遂至面紅耳赤﹐煩躁不已﹐大汗如油﹐脫陽而死。蓋涼寒降火﹐惟實火見之則滅﹐腎中之火得寒涼而愈熾矣。故浮大之脈﹐一見於右尺﹐卽當作內傷施治﹐此爲祕法。

﹝三十﹞凡虛損病病俱見於右尺﹐傷風外感俱見於左尺。左尺不見太陽﹐內傷勞役無疑。

大凡右尺之脈宜沈軟而滑﹐水中伏火方爲正脈。或浮﹐或細數﹐或有力﹑無力﹐皆病脈也。故命門不傷必不成勞﹐勞若已成﹐當子右尺脈參詳之﹐以定眞確。蓋右尺與左尺不同﹐左部只算得表﹐故傷風外感之證只於左尺。見浮洪﹑浮緊﹐卽兩尺俱兼見浮者﹐若有外感傷風之證在﹐亦算不得虛勞。至左尺無邪﹐而又不見太陽頭痛﹑發熱﹑惡寒等癥﹐獨右尺見浮虛﹑細數之脈﹐則爲勞役內傷無疑。此時猶不急作內傷治療﹐誤認發熱﹑惡寒﹑口渴爲有餘﹐而用淸火發散等劑﹐命將安保哉﹖此三條獨提出右尺言﹐以示人認病之法﹐最爲神祕﹐學者當默識而深思也。

﹝三一﹞脈沈而有力﹐大便祕者﹐用承气湯﹔沈而無力﹐大便祕者芍歸積殼湯。

此槪舉三部而言。蓋大便祕一癥﹐有虛有實﹐最宜從脈生參看。如三部沈而不浮﹐且有力﹐脈實矣﹔而大便又祕﹐必有燥糞實火停滯三焦﹐所謂痞實堅滿具備﹐卽當用承气湯下之﹐行去宿物﹐使火不閉結﹐津液得以保全。如傷寒有跌陽負少陰之癥﹐跌陽胃土﹐少陰腎水﹐土太實則腎水受克﹐立致枯搞﹐故用大承气湯急下瀉胃﹐以救腎家津液﹐此條卽其法也。若脈𨿽沈而按之無力﹐是內無有形之物停滯﹐而亦大便祕者﹐卽知其血燥津千﹐不能滋潤大腸﹐故呈此虛像耳。若用此承气湯﹐則關防一撤之後﹐必將洞泄不止﹐元气立傾。故只用芍﹑歸以潤燥益血﹐而以枳殼調气﹐使气血流通﹐不治便而便自通。病有虛實﹐必當於脈中分曉也。

﹝三二﹞凡脈﹐沈而帶數﹐陰中伏火也﹐宜瀉陰中伏火﹐六味地黃丸之類﹔豁大無力﹐陰气猶未絕也﹔俄豁大有力﹐三月後必亡不治﹔泄瀉見此脈者﹐亦不治。

前辧有力爲實﹐無力爲虛﹐言之詳矣。然有力中又分吉凶﹐須詳求證狀而合之﹐不可據作實治也。卽以前之沈脈論之﹐凡三部脈﹐沈卽爲病在陰分﹐沈中帶數﹐卽爲陰中伏火。此火非眞火﹐乃耗陰之火也﹐若不瀉之﹐必燥陰血而枯津液﹐故用六味養陰之藥以瀉之﹐使陰血足而火自退。此瀉法﹐較前承气之瀉大不相同。承气湯以瀉爲瀉﹐脈有力故也。此以補爲瀉﹐陰中有火﹐脈沈無力故也。但多一數象﹐故不可作實火治。設遇豁大無力之脈﹐豁大浮也﹐浮脈滿指﹐豁大不能滿指﹐假有餘之脈也﹔無力者。火猶未動﹐陰血𨿽少﹐尙未絕也﹐已屬難治。若豁大變爲有力﹐則陰气絕矣。陰气已絕。元陽無附﹐不久外散﹐故知三月後必亡也。三月者約略之辭﹐言見此脈﹐在世不久。若見煩躁﹑喘促﹑發熱﹑頭汗等癥﹐亡在數日。可見陰爲陽之根蒂﹐陽宜調護﹐陰亦不可不設法調理。故更舉泄瀉一癥以例之。泄瀉﹐原腎虛不能閉藏之癥﹐久而不已最能損陰﹐陰去則陽必外出﹐故脈見豁大有力也。前二十五條云「右尺浮而有力系邪脈﹐後必泄瀉﹑喘促而亡。」正與此條互相發明。前條獨見右尺﹐已知陰虧陽脫﹐此條兼見三部﹐其凶猶甚。可見同一有力之脈﹐在內者猶云可瀉﹐在外者已屬無根﹐可漫從實治乎﹖又傷寒脈﹐亦浮緊有力﹐然緊中原有沈意﹐又必候尺脈不虛﹐方可表散。此之豁大﹐重按全空﹐卽非傷寒發散脈也。此等脈甚多﹐瀉之不可﹐散之不能﹐補陰無及﹐辭以不治﹐不旬日而段﹐有必然者。

﹝三三﹞凡雜病傷寒老人﹐見歇止脈者﹐俱將愈之兆。惟吐而見歇止脈者死。

又有一種歇止之脈﹐人皆斷爲凶者﹐不知反爲吉兆也。蓋歇止有結﹑促兩種﹐結者﹐遲而止也﹐病後陰血方生﹐陽气尙未充足﹐不能協濟其陰﹐故有遲滯之象﹐緩行略止﹐侯陽气一充﹐全體皆春矣。促者﹐數而止也﹐以陽气猶旺﹐陰分少虧﹐不能調燮其陽﹐故有奔迫之勢﹐急行一止﹐侯陰血漸生﹐則五藏自然暢遂矣。此皆將愈未愈之時﹐故見此疲困之象﹐待愈後卽無是脈矣。故雜病﹑傷寒﹐庸醫誤治﹐或損其陽﹐或虧其陰﹐往往輕病變重﹔然而未至過傷﹐久之﹐元气藉穀气以生﹐輒見此等之脈﹐乃陰陽漸長之機﹐非气血全虧之候也。至老人年力漸衰﹐或病後見歇止之脈﹐不過陰陽兩虧﹐非凶脈也。可見諸癥俱不妨於歇止也﹐惟嘔吐一癥不然。吐者胃气逆而上行﹐將胃中有形之物盡情吐出﹐此時元气已泄盡無餘﹐脈若平和猶可保元降气﹐倘一見歇止﹐是腎气己絕於下﹐不能上供醫乏。凡益陰﹑降气﹑扶陽等法俱無所用﹐𨿽用胃必不納﹐仍復吐出﹐是生气已絕於內矣﹐故日必死。

﹝三四﹞胃脈見豁大﹐保元湯加麥冬﹑五味子。見於脾脈﹐保元湯加漧薑﹑白術。見於大腸脈﹐八珍湯加黃柏﹑知母。見於肺脈﹐八味地黃丸。見於小腸﹐六一散或車前子﹑木通等藥。見於心脈﹐大補陰丸。見於肝部﹐四物湯加柏母。見子膽部﹐黃連瀉心湯。

豁大有力旣斷爲凶﹐則前所云「豁大無力者﹐以其陰气猶未絕也。」此陰气未絕﹐卽有下條沈緩字在內﹐故分經用藥﹐冀圖一獲。旣未盡凶﹐則不可不細商治法矣﹐請於各部詳論之。胃者﹐五藏六府之大源﹐此而一虛﹐則倉康之防必弛﹐而失其受納之職﹐故右關必豁大無力﹐惟保元湯﹐參﹑術﹑陳﹑艸以大補其中气﹐而加麥冬﹑五味以收其胃陽。脾者﹐運化五穀﹐升淸降濁﹐皆其職也﹐此而豁大﹐脾虛無疑﹐治法亦同﹐用保元湯安中土﹐而易漧薑﹑白術暖其脾陰也。至於大腸脈亦於尺脈診之﹐此而豁大﹐𨿽云大腸失傳送之職﹐又恐命門之火因而脫出﹐故急用四君﹑四物以兩補陰陽﹐加人黃柏﹑知母以堅水而瀉火也。若見於肺部﹐恐火乘金衰﹐不能生水﹐失其治節之令﹐故用八味地黃丸﹐養陰而兼引火下行。見於小腸﹐小腸爲火府﹐主變化糟粕﹐分別淸濁之處﹐故必用滑石﹑車前﹑木通利水之劑﹐淸火而人自安。至若心君無爲之藏﹐亦見豁大之脈﹐必系相火上干﹐故以大補陰丸﹐知﹑柏﹑地黃﹑龜板﹐味厚質重者斂而降之。若肝者﹐藏血之海﹐此而豁大﹐血不足也﹐相火寄於肝位﹐火躍躍欲起﹐急以四物養肝﹐知柏堅腎﹐血足而火不起矣。膽爲肝府﹐膽虛則相火亦起﹐勢必延及心君﹐故用黃連瀉心湯﹐涼其肝膽﹐且瀉其子﹐方爲無恙。以上六條﹐各分治法﹐不必拘執﹐各有其妙﹐於此而變通之能事畢矣。

﹝三五﹞凡豁大之脈﹐須沈緩可治﹐沈則胃不絕﹐緩則脾不絕﹔愉非沈緩﹐藥必不效。以上之用諸藥分治者﹐非謂豁大無力之脈必無害也﹐又必於中侯得沈緩之象方爲可治﹐何也﹖六脈皆以胃气爲本﹐四時亦然。今中候正胃之所在﹐脈於中候見緩大而惇﹐是爲脾胃之气不絕。《經》日﹕「有胃气則生﹐無胃气則死。」故斷其可治也。𨿽然豁大之脈﹐外侯尙不滿指﹐更兼無力﹐則奄奄一息﹐已在虛虛之列﹐何能沈侯見緩脈哉。倘非沈緩。𨿽多方按部位用藥﹐亦必不效。可見陽必以陰爲根﹐五藏又以胃爲本。胃者中也﹐陰者內也﹐中內不傷﹐陽气必不外散而成豁大也。診家當三復斯言。

﹝三六﹞凡脈豁大﹐外有火﹔沈細﹐裏有火。六脈俱有火者﹐宜八珍湯和之。

其用藥不效何也﹖脈見豁大﹐陽已脫空向外﹐爲無根之火﹐則爲壯火。《經》日﹕「壯火食气。」非惟不能固護元陽﹐而元陽反爲所蝕﹐不久變爲有力之脈﹐𨿽欲斂陰﹐陰以無根﹐不效一也。若內見沈細之脈﹐細與緩不同﹐緩爲榮血有餘﹐細則陰精枯竭﹐亦能生火內爍眞陰﹐不久變爲細數﹐卽成虛損﹐無藥可治﹐不效二也。以上或在外豁大﹐或在內沈細﹐俱爲難治。惟六脈俱有火者﹐所謂豁大而沈緩﹐此則陽𨿽外向﹐陰尙充足﹐當以八珍湯和其內外﹐使陰陽得補﹐气血自安﹐然後求其孰有孰無﹐以爲善後之計耳。《經》日﹕「有者求之﹐無者求之。」豁大之脈﹐前後再三調停﹐斟酌如此。人可不於未病之先﹐思寶其气血﹐豈可於旣病之後﹐而妄施汗下﹐以兩損其陰陽﹐致內外旣傷﹐病鄰虛損﹐不可救矣。

﹝三七﹞凡諸脈﹐不大不小﹐不長不短﹐無數短﹑緊細﹑豁大﹐易治。

夫人病脈不病﹐𨿽困無害﹐脈病人不病﹐名曰行屍。可見凡人皆以脈爲主。故有或大或小者﹐大爲有餘﹐小爲不足也﹔或長或短者﹐長則气治﹐短則气病也﹔或數或緊細者﹐數爲有熱﹐緊爲有寒﹐細爲內不足也﹔而豁大之脈﹐則外假有餘﹐而中藏不足﹐凡此諸象﹐皆爲病脈。又或有病之人﹐脈中無大﹑小﹑長﹑短﹑數﹑緊﹑細﹑豁諸象﹐是𨿽一時有諸病苦﹐而胃中天眞之气無傷﹐焉能爲害哉﹐易治必矣。夫脈者血气之先﹐𨿽五藏各具一象。然總不離乎胃气者近是。﹝素問》云「四時皆以胃气爲本。」胃气云何﹖不疾不徐﹑不大不小﹑不浮不沈﹑悠悠揚揚﹐如春風楊柳之狀是也。卽有病之人﹐而見大﹑小﹑滑﹑數等脈﹐然細細尋求﹐此中必帶緩象﹐方爲有胃气﹐凶者猶可返而爲吉。若但見剛牢堅勁﹐或如蛛絲羹肥﹝羹肥二字出仲景脈書﹐陽虛之極也﹞﹐是絕無胃气矣﹐焉望其能生哉。故《經》日﹕「有胃气則生﹐無胃气則死。」旨哉斯言。

﹝三八﹞浮沈遲數弦緊洪﹐有力爲實無力虛﹔狂言亂語沈細死﹐無言無語緩莫疑。

又有同一脈象﹐而分虛實者﹐其要訣只在有力﹑無力上辧也。如浮﹑沈﹑遲﹑數﹑弦﹑緊﹑洪七脈﹐乃常見於指下者﹐皆可斷爲實脈也﹐非比細﹑短﹑微﹑虛﹑散﹑澀諸脈﹐而知其不足也。然不知從有力無力上分虛實﹐其誤人不淺矣。請詳言之。浮爲在表﹐有力爲風﹐無力則爲血虛﹝仲景云﹕浮大爲血虛。他書俱作气虛﹐非也﹞。沈爲在裏﹐有力爲積﹐無力則爲气虛﹝此沈而無力﹐古人亦作血虛﹐𨿽似近理﹐然沈在裏﹐裏擾有存﹐浮候全無﹐气將安在﹖且浮無力作血虛斷矣﹐則沈無力自當作气虛斷爲妥。然又必與癥合看﹐方爲不謬。神而明之﹐存乎其人耳﹞。遲爲寒﹐有力爲寒實﹐無力則爲陽虛。數爲熱﹐有力爲實熱﹐無力則爲陰虛。弦而有力則爲風痰瘧疾﹐無力則爲中气虛寒。緊脈有力﹑無力與弦脈同斷。洪而有力爲實火﹐無力則爲虛陽上泛。卽此七脈之中﹐其虛實徑庭如此﹐於此一差﹐生殺反掌﹐可不明辧而致愼馱。然此猶有癥可合也。如脈實癥﹐實則從有餘﹔脈假實而癥虛﹐則從不足。胸中了了﹐指下詳明。猶可不致債事。設病與脈不合﹐又將何以措手﹖故指出一狂言亂語癥以例其餘。狂言亂語﹐實癥也﹐《經》曰「重陽則狂。」脈必洪大堅實方爲合法﹔設或得沈細之脈﹐是陽病見陰脈者﹐死矣。蓋內裏眞陰耗盡﹐神明無主﹐僅存一綫之陽在於上焦﹐故作此躁擾不寧之象﹐不久此陽亦去﹐不死奚侯哉。此癥救陰救陽﹐兩無所施﹐故知爲必死癥也。若無言無語之癥﹐此爲虛寒無疑﹐而脈又緩而不躁﹐則爲脈與癥合﹐一用扶陽之藥立可回春﹐又何疑哉。故先辧其孰爲虛﹐孰爲實﹐又必脈與癥合﹐而用藥始無差誤也。浮大﹐有雲气虛者﹐有云血虛者﹔沈細﹐有云血虛者﹐又有雲气虛者﹐使後人何從著手耶﹖予爲解之云﹕浮大有力爲血虛﹐無力爲气虛﹔沈細有力爲气虛﹐無力爲血虛。於此中細細參悟﹐其理與癥合。後凡言陰虛陽虛﹐錯綜不等者﹐皆於此中合看﹐弗謂其自相矛盾致生抵悟也。

﹝三九﹞凡病前宜表裏和解及歸脾﹐再調气血痰。任意治之﹐不外參等芍歸﹐再加術艸芍地﹐應陳皮倚著八珍用。夫人百病之生﹐有在表者﹐有在裏者﹔見表治表﹐見里治裏﹐猶易也﹔惟表裏夾雜之癥﹐最難詳悉。故表有餘而夾內虛﹐則解表之中必先固裏﹐恐中气不足﹐汗泄遂脫。又有內虛癥﹐純是不足急當用補者﹐而其中帶一二分表癥﹐倘不於補藥內略兼散邪﹐則邪气得補而遂錮﹐乘虛內攻﹐耗血生痰無所不至﹐病遂久而不能愈矣。故於洽病之初。必審其裏虛﹑裏實。實者無論矣﹐倘裏虛當補之癥﹐其間夾雜一二分外邪﹐必於補藥中加一二味和解之藥﹐使外邪盡去﹐然後專一調理﹐其內方爲無患。故東垣補中益气湯﹐用六味補元健脾之藥﹐而加升麻﹑柴胡﹐以祛其未盡之邪﹐正是此意。東垣自注云「有虛人不任解散者﹐可用此方。」此卽表裏和解及歸脾湯之義也。然後再審其孰有孰無而治之﹐謂气虛則補气﹐血虛則養血﹐有痰則消痰是也。至調和气血之法﹐不外參等芍歸﹐參以補元﹐菩以利水﹐芍﹑歸以活血。若欲調裏﹐益脾無過術﹑艸﹔滋陰無過芍﹑地而已﹐合之則爲八珍湯也。而虛人往往有痰﹐故八珍大補之中﹐略加以陳皮利气﹐斯爲善治耳。按芍﹑歸﹑芍﹑地乃血分藥也﹐而芍﹑歸味辛善行上部﹐故愼齋采之以補气﹔參﹑芬﹑術﹑艸乃气分藥也﹐而術﹑艸善補脾陰﹐故愼齋采之同芍﹑地以補陰。從前未經道破﹐得愼齋錯綜變化﹐更覺其中理趣之妙。

﹝四十﹞凡脈浮大數﹐或兩手浮大數﹔或輕按浮﹐重按虛小﹔或腎脈重按無力不淸﹐皆中气不足。微緊﹑微弦﹑微數﹐皆系脾胃不足。前條裏癥夾表邪﹐故略用和解之後﹐卽專意治裏矣。然有純是表脈。而與表絕不相干者﹐又不可不知也。表脈無過浮大數﹐或一手浮大數﹐尙屬可疑﹐若兩手俱然﹐鮮有不作外感有餘治者。然有辧焉﹐浮大有力爲外感﹐浮大無力則爲內傷。故仲景日﹕「平人脈大爲勞。」又日﹕「浮大爲血虛。」以營血空虛﹐內無所守﹐故陽气外散而發熱﹐上攻而頭痛也﹐況又有「尺虛不可發汗」之戒。此而重按無力不淸﹐非中气不足及血衰之故軟﹖若誤用發散之藥﹐而其汗不出﹐則發熱頭痛更甚﹐以血少不能釀汗也﹔設大汗出﹐則陽气又隨之而去矣。毫釐之差﹐千里之謬也。更有緊﹑弦﹑數三脈﹐人閣不日緊爲寒﹐弦爲風﹐數爲熱﹐不知有微脈兼之﹐則均爲脾胃不足也。緊爲胃寒﹐弦爲木克土﹐數爲胃津枯﹐此等癥急以補中气﹐養營血﹐理脾胃爲治﹐則邪火退去﹐精血日漸以生。久之自痊﹐醫者可不知之﹖

﹝四一﹞凡脈沈遲冷汗出﹐險﹔沈細冷汗出﹐死﹔洪大冷汗出﹐立死。前條因血虛而陽無所附﹐故顯一假有餘之象。然又有陰盛陽虛之候﹐不可專意於內﹐而竟遺其外也。卽以沈遲之脈論之。沈爲陰﹐遲爲寒﹐固知陰寒在內矣。夫在外之陽气不衰﹐則在內之陰寒必不甚。此而冷汗出﹐是陽分衰微之極﹐不能固護膝理﹐陰邪直淩心君﹐以至犯上無等﹐誠險癥也。此時若一意救陽﹐尙有寒谷回春之機﹐癥𨿽犯手﹐猶爲可救。倘不以救陽爲急務﹐則脈必漸轉而爲沈細﹐非陰寒反退﹐直從皮毛泄盡無餘﹐此時𨿽欲回陽難矣。設再變爲洪大﹐則眞陽盡出﹐內已離根﹐汗出而冷﹐則命根與此汗同行矣﹐故云立死。蓋陽以陰爲根﹐陰以陽爲衛﹐救陰救陽﹐貴任匪小。醫者不能認病眞切﹐或救之不力﹐必致危險﹐無所措手﹐可不細辧其陰陽而愼之於始乎﹖

﹝四二﹞如脾脈頓數﹐腎脈重按無力不淸﹐外無表癥﹐宜補中益气。尺脈大於寸脈﹐陰盛陽虛﹐宜汗。寸脈大於尺脈﹐陽盛陰虛﹐宜下。尺脈浮而有力宜表﹐無力補中﹔沈而有力滋陰降火﹐無力地黃丸之類。脾脈頓數﹐向不數而忽然數也﹐系勞碌大過之脈。《經》曰﹕有所勞倦﹐形气衰少﹐穀气不盛﹐上下不通。胃中熱爲中虛﹐腎脈重按無力不淸爲血虛﹐皆不足之癥。而浮數則似乎外感﹐有重按字﹐故知脈浮卻未有表癥見於外﹐必用補中益气﹐以補中焦。脾胃充足﹐得以上升爲元气﹐下降爲陰血﹐不特中气足﹐而腎气亦平。設尺部有力﹐反大於寸脈﹐尺爲陰﹐是爲陰盛陽虛﹐可斷爲外感之癥﹐『宜汗之。《經》有「尺虛不可發汗」之戒﹐可見外感證𨿽具﹐必尺脈實而後可汗也。設寸部有力﹐反大於尺部﹐寸爲陽﹐是爲陽盛陰虛﹐陽旺則爲火燥﹐爍胃中津液﹐大便必致堅硬﹐故宜下之﹐一下而熱化津生﹐自不致傷陰矣。以上兩條俱有餘癥﹐全在大字上看﹐以大必有力也﹔且陰陽不和﹐上下不能齊等﹐故只從實處治之﹐使陰陽和平而自愈。然云汗者﹐必有外感之證與脈合﹔下者﹐必有不更衣之癥與脈合﹐方可放膽爲之也。又醫家往住以寸大爲外感而汗﹐尺大爲內實而下﹐以爲陽邪在陽﹐陰邪在陰﹐亦似有理。然但語其常﹐未通其變﹐得愼齋錯綜變化之論﹐學者更增許多學識矣。故曰「尺脈浮而有力宜表」﹐此爲妙法﹔設無力則宜補中﹐無疑矣。假使不浮而沈﹐直須丟去表病﹐一意於內商之﹔若沈而有力﹐則爲實火在內﹐陰尙未虧﹐可用滋陰降火寒藥﹐火去而陰自寧﹔若沈而無力﹐則陰血以虛﹐直以六味地黃之類。生陰血﹐補腎水而已。此條緯﹐足上文數條之意。故外感﹑內傷﹐虛實互呈﹐見病之變化不測如此﹐醫者當用活法求之﹐不可膠於一定﹐而不知變通也。

﹝四三﹞凡脈洪滑系陽脈﹐無痰則爲富者脈﹐洪大﹑浮大俱爲病脈。沈細系阻脈﹐沈遲寒﹐沈數熱﹐悄沈實﹑細﹑數﹐俱爲病脈。洪爲陽﹐滑爲陽中之陰﹐脈得洪滑﹐陽气有餘﹐而陰分亦無虧也。然滑脈必有痰飲居於其部。倘滑而無痰﹐則气血流通﹐富厚有餘﹐無病之脈也。此又發前人所未發。惟洪大而無滑象﹐則陽過盛而陰分有虧﹐卽爲病脈矣。浮大亦然﹐但浮爲風﹐洪爲火﹐略有分別耳。至沈細﹐則爲陰脈﹐陽分有虧也。沈而帶遲﹐則營中寒﹔沈而帶數﹐則營中熱﹔沈而實﹐則陰分過盛﹐勢必侵陽﹔沈而細﹐則營血大虛﹐陰陽兩虧。以上四條又爲陰陽之病脈矣。醫者於此﹐或瀉或補﹐或溫或涼﹐可不從心變化﹐消息治之乎﹖

﹝四四﹞左脈微弱﹐右脈豁大有力﹐方用六昧地黃丸加五味子﹑漧薑﹑益智。

﹝四五﹞右尺大﹐君不主令﹐相火代之﹐邪火不殺谷﹐宜沮火以生土﹐六味地黃丸加五味子﹑漧薑﹑益智。脈亦有兩手不等者﹐如此條之左微弱而右豁大是也。蓋左三部皆屬血﹐微弱爲血虛﹐虛則生火﹔右脈主气﹐气有餘便是火﹐以左之微故成右之大也。心不主令者﹐心君無爲而治﹐未嘗妄動也。卽有餘而動﹐亦是胞絡之火﹐此爲凡火。惟外感陽邪﹐卽發可以水折之。今非外感癥﹐而右尺大﹐卽是相火代君行令。此火非水可滅﹐但伏於腎中﹐則爲釜底之火﹐而能腐熟水谷﹐若一離腎位﹐則爲邪火﹐如冷竈無煙。故上𨿽見熱癥﹐而腹中之飲食難消﹐所謂邪火不殺谷也。治此癥者﹐忌用一切降凡火之法﹐而用寒涼消導。反致脾胃受傷﹐愈不納不消矣。惟六味養其眞陰﹐陰足而火自斂﹐更加五味以助其斂﹐更以漧薑﹑益智之辛熱者引之歸原﹐所謂同類相求也。火旣安位﹐卽能生土﹐而飲食自消。如是則陰陽兩得其平﹐水不虛﹐火不炎矣﹐是爲治陰虛火動之聖法﹐與後人濫用知柏滋陰者不同也。溫火以生土﹐卽此條之病機﹐然亦未嘗不可槪論也。蓋世之論火生土者﹐原非君火之謂﹐乃命門之火也。君火只能焦土﹐不能生土。惟此眞火在下﹐方能使胃气蒸騰﹐消磨五穀﹐潤澤肌膚也。試觀老人之火漸衰﹐而食卽減少﹐運化漸遲﹔嬰兒元陽充足﹐食物易消易饑﹐豈非眞火盛衰之驗哉。

﹝四六﹞血證﹐脈見豁大無力可延﹔短數﹑細數﹑緊數﹑豁大有力不祥。

人身之血﹐象水屬陰﹐色赤似陽﹐陰中之陽也。其原出於中焦﹐蒸騰於肺﹐下降而化爲血﹐流行四肢百骸之間﹐經絡無處不到﹐無一息之停﹐以奉生身。如何而有失血之證哉﹖必其惱怒傷肝﹐飲食傷脾﹐色欲傷腎所致耳。然血癥有上下之分。腸風尿血下行也﹐嘔血吐血上行也。凡見血癥﹐卽是內傷中虛﹐𨿽挾火而來﹐其不足之癥自在﹐故脈必以豁大無力者爲吉。豁大者﹐如乳脈中空之類﹐血𨿽脫去﹐以後不相繼而至﹔無力﹐虛火已熄﹐俱爲佳兆﹐急以健脾養血爲主治﹐未嘗不可延生。如見短數者﹐短爲气血不相續﹐不堪再吐﹔細數者﹐細爲血分已衰﹐衰則驟難生長﹔緊數者﹐緊爲血寒而凝﹐淤血稽畱﹐更加之以數﹐火方熾不能逮止﹐三脈俱非吉兆也。設豁大中空之脈而有力﹐血𨿽不相繼而至﹐然陽气已無所附﹐必至气短喘促而死。此四脈者皆不祥之脈﹐吉凶於此可判矣。以人身之陰陽﹐不可一刻相離﹐而邪火不可妄動耳。

﹝四七﹞凡身熱有汗﹐俱屬血分虛。若脈浮大無力﹐作陰虛治之必不效。

﹝四八﹞惟脈浮大有力者﹐六味地黃丸加人參二或作湯服。

《經》日﹕「陽盛生外熱。」以陽獨盛於外﹐而陰虛於內。故身熱者﹐知其血分必虛也。然陽主閉固揍理﹐必無汗出﹐此而身熱有汗﹐則陽欲外亡﹐況有浮大無力之脈以証之。此等證巫宜先補其陽﹐陽旺則陰自生﹐熱反退﹐未聞陰旺能生陽也。世人每見身熱者﹐不問有汗無汗﹐亦不審其脈之有力無力﹐能用滋陰之劑﹐卽爲明理之醫﹐不知陽已外脫﹐不能內而和陰﹐𨿽用芬﹑連﹑知﹑柏﹐陰未必生﹐徒增其寒﹐外必反熱﹐汗必反出矣。故不明補陽之理﹐作陰虛治之必不效也。惟身熱無汗﹐更得浮而有力之脈﹐斯則陽𨿽獨旺﹐尢未至於外泄﹐方可作陰虛治﹐用補陰之法耳。然補陰之藥﹐又非世所用四物﹑知﹑柏之類﹐須用六味丸之英﹑地補陰﹐菩﹑藥健脾﹐丹﹑澤引火人內﹐更用人參之大力者﹐隨補陰之藥﹐引陽气人裏﹐而與陰和﹐斯外熱退﹐而陰中有陽矣。此條卽滋陰之妙訣。倘單用六味而無人參﹐𨿽於脾气無礙﹐陰血或可漸生﹐而在外之陽已無所附﹐不能逮入而與陰和﹐其熱癥何時而已哉。故一經指出﹐而始知愼齋用參之妙也。湯力更速於丸﹐故作湯亦可。

﹝四九﹞下部見數﹐不得用漧薑﹐宜附子升起﹔上部見數﹐宜用漧薑﹐以其沮中達下也。夫陽之爲物﹐如天之有日﹐要使其與陰相和﹐而不相亢﹐亢則爲火﹐反能耗陰矣。如下部脈數者﹐言下部則上部不數可知﹐是爲陰虛而陽陷。治法於養陰藥中﹐加附子以升陽。附子之性走而不守﹐其气純陽﹐故能藉同物之物﹐以歸於上焦。又有上部脈數者﹐言上部則下部不數可知﹐是謂陰虛而陽脫。洽法亦於養陰藥中﹐加漧薑以驅火下行。漧薑味辛﹐能溫中而達下﹐亦藉之以安其火。兩藥各有所宜﹐不可誤用也。設當用附子而誤用漧薑﹐徒增上焦之熱﹐下火反熾﹐益耗其陰。當用千姜而誤用附子﹐則上焦之火不能達下﹐反遊行於三焦﹐而增煩躁矣。此法人所不能知﹐亦不善用也。何也﹖醫者診得數脈﹐便謂熱極﹐惟知用涼藥以淸解﹐焉知有元陽下陷上脫之理乎﹖又焉知以熱藥退數脈之理乎﹖按愼齋三書有云﹕凡外熱者﹐皆是內不與陰和﹐用漧薑回脾之陽﹐而使外交於胃﹔用吳英回肝之陽﹐而使外交於膽﹔用肉桂回腎之陽﹐而使外交於膀耽﹐陰陽和而熱自退矣。此誠幹秋隻眼﹐非他人能道隻字者也。

﹝五十﹞心脈洪大﹐命門脈不起﹐是爲心之正脈﹐主富﹔勻淨﹐主貴﹔沈小﹐亦是正脈﹔豁大﹐心包絡少血﹐宜歸脾湯之類。脈見短澀﹐俱是心包絡不足。人身以心爲主﹐其藏神﹐其主血﹐爲君火﹐爲陽中之正陽。其脈𨿽云洪大而散﹐必兼洪﹑大﹑實﹑長四字﹐其體方全。至命門脈﹐診在右尺﹐𨿽亦屬火﹐然以腎水養之於內﹐故宜藏不宣露﹐宜靜不宜動﹔動則爲相火﹐耗血損神﹐生痰動气﹐皆此火之爲祟也。故診得心脈洪大﹐而命門脈不起者﹐是爲心家之正脈﹐無病之脈也。豈特無病而已﹐其人必富。若舉按勻淨﹐無遲﹑數﹑虛﹑短等象﹐又主貴。可見一脈如意﹐卽關一生受用。又見耗其心血者﹐多陽气難全﹐平時當寶惜之也。若沈小﹐似與心脈相左﹐何以亦爲正脈﹖蓋此沈中必兼實意﹐小中必不帶微﹐是爲心君安寧﹐火不妄動﹐而心血自足也。著此一語﹐恐人誤認其無浮洪之象﹐而反助其火﹐則火過旺﹐必反傷金﹐是無病反增其病矣。況前之浮﹑洪﹑實﹑大﹐並無數象﹐純是一團胃气。故云「無病而富貴。」若稍兼數﹐卽爲心脈妄動﹐陽太過矣﹐焉能爲無病之脈乎﹖故沈小亦是正脈一語﹐正與前洪大對看。

又上句屬浮﹐下句屬沈﹐浮沈兩可﹐方是正體。若只是豁大﹐不見浮洪﹐是浮候已不能有如《經﹞之診﹐況豁大重按全無﹐其所主之血何在耶﹖故斷其爲心包絡少血也。云包絡不言心者﹐心主端拱深居﹐不易受邪﹐包絡包裹於外﹐』爲心之外廓﹐屬手厥陰﹐與三焦合爲府藏﹐故言心包絡卽是言心也﹐《經》云﹕」食气人胃﹐濁气歸心﹐淫精於脈﹐脈气畱經」云云。用歸脾湯者﹐正欲壯其脾胃﹐使飲食之气歸心﹐淫精於脈耳。設只見短澀﹐不見沈小﹐是沈候又不能有如《經》之診。短爲气衰﹐澀爲血少﹐絕無干陽之體﹐非心包絡不足而何﹖以上豁大卽與洪大對看﹐短澀卽與沈小對看。從兩路挽出心脈正體來。此條獨提心脈者﹐見心爲一身之主﹐統正陽之令﹐此脈一衰﹐則全體之陰邪竊發﹐必至犯上亡陽不已﹐而生命斯姐。故特提出言之﹐以爲通篇斷病寶陽之綱領也。

﹝五一﹞肝脈弦長脾脈緩﹐不惟無病﹐且富且貴。

肝木主春生之令﹐其脈弦長以和。此𨿽不言其和﹐然無遲數﹑勁軟等象﹐則和字之意已包含在內﹐是爲肝經之正脈也。然肝每欲克脾﹐故右關脈必具緩大而惇之體﹐方爲脾家正脈。兩無勝負﹐脾家日漸消磨水谷以生精血﹐肝家常行春生之令以奉生身﹐何病之有哉。不惟無病而已﹐肝脾得如是脈﹐還主其人富貴。富貴之說出《太素脈》﹐能決人之窮通壽夭。玆恐淪人星相之流﹐故不多贅。

﹝五二﹞肝脈弦長脾脈短﹐是爲脾陰不足﹐宜山藥﹑蓮子﹑五味子之類﹔帶數﹐中气不足﹐宜補中益气湯。

設或脾脈不能緩大而惇﹐見出短象﹐𨿽非木來克土﹐而脾家自有不足之意。蓋脾爲陰中之至陰﹐脾陰不足急宜補之。或不諳短脈之形﹐而誤認爲滑﹐作痰飲﹑食積論﹐而妄用消導以克伐﹐則脾陰愈虛﹐而木必乘虛來克﹐諸癥蜂起矣。故必用山藥﹑蓮子等味以補全其脾陰﹐用五味子者﹐保金所以制木﹐預防其來克也。設短中帶數﹐則脾陰益虛﹐不能敷布其气﹐故气促而急﹐中焦之不足甚矣。急宜補中益气以補其虛。總不可用克伐之劑也。

﹝五三﹞脾脈緩﹐但肝脈或弦﹐或緊﹐或弦緊洪數﹐俱從肝治之。

前條脾胃旣虛﹐木𨿽未克﹐宜急補之﹐以免其克。此條脾胃本足﹐但肝木過盛﹐卽當泄其有餘﹐仍不外護脾之道也。如弦爲肝之本脈﹐弦而軟﹑弦而勁卽爲肝病矣。緊爲收斂不舒之義﹐肝部見此﹐則不能有發生之功。或弦緊兼見﹐是謂肝家無胃气。或洪數兼見﹐是謂風火有餘邪。如此數者﹐肝先病矣﹐病則必來克脾﹐緩脈亦不可專恃也。故急從肝經用藥﹐當補當瀉。或溫或涼之間﹐務使復其弦長而和之體﹐則無克制相乘之獘﹐所謂不惟無病﹐且富且貴矣。

﹝五四﹞肺脈短澀﹐心脈浮洪﹐宜利小便。肺脈浮大﹐或豁大﹐或微細﹐𨿽心脈不平﹐亦當從肺治之。

又以肝脾相克之理而推之﹐心肺兩經或瀉或補﹐與前二條本無二致也。如心火能克肺金﹐若肺經無病﹐卽當專治心火。《經》云「肺脈浮澀而短。」今短澀﹐正合肺之本脈。心見浮洪﹐𨿽亦似心之正脈﹐然無長大之象﹐則外火略有餘﹐便當防其克肺矣﹐故用利小便之藥﹐引火從小腸泄去。此法不用苦寒折火﹐而用利小便法最爲巧妙。火去而金自安﹐與前條肝病從肝洽之法同也。設肺脈不短澀而浮大﹐是火勢已乘金位矣﹔或豁大是肺已受傷﹐將成外泄矣﹔或微細是肺已被傷﹐窿而不振矣。此時一以救肺气爲主﹐補還元气。解散火邪﹐𨿽心脈不平﹐利小便之法無暇用也。此與前條脾見短脈而用山藥﹑蓮子補脾之意同。由是推之﹐補瀉任我施爲﹐虛實只憑指下﹐一以貫之之意可見矣。

﹝五五﹞浮而有力﹐表實當汗﹔無力﹐陽虛當溫。沈而有力﹐積滯燥糞﹐當下﹔無力﹐陰虧當補。所云「補瀉任我施爲﹐虛實只憑指下」者﹐何也﹖凡浮﹑沈﹑遲﹑數﹑有力﹑無力爲脈之大綱。汗﹑下﹑溫﹑淸﹑補﹑瀉亦治病之大綱。故且不必問其病名何癥﹐但於指下診得浮脈﹐便知其病在表﹐一意於表求之﹐然後再辧其有力無力。如有力爲表實﹐必表中風寒癥也﹐因而汗之﹔無力爲表虛﹐必陽气不能固腆理也﹐因而溫之。或指下診得沈脈﹐便知其病在裏﹐一意於裏求之。如沈而有力則內實﹐積滯燥糞癥也﹐因而下之﹔沈而無力則內虛﹐陰虧癥也。因而補之。不言遲﹑數者﹐二脈亦有虛﹑實之分﹐總在浮﹑沈內辧之也。不言寒﹑瀉者﹐二字卽包在汗下二字內。互文以見大意也。有此經權把握﹐則隨證用藥。焉有不得心應手者乎。

﹝五六﹞凡豁大之脈﹐俱是陽虛。

此條爲「無力當溫」四字下一注腳。浮而無力卽爲豁大之脈。才按卽空﹐不能滿指也。气虛難於周流﹐充灌不能溫分肉而充肌膚﹐陽虛之甚也。用藥卽宜補陽﹐參﹑菩﹑蔑﹑術之類﹐使陽气溫和﹐則易於生長。𨿽不敢用大熱﹐然決不用苦寒﹐反瀉陽而助陰﹐以栽生發之气也。著此一注者﹐恐豁大之脈必兼膚熱﹐慮人以發熱目爲陽盛﹐而反瀉之﹐爲害非淺﹐故特揭出以示戒。

﹝五七﹞沈而緊數屬熱﹐脾陰不足也﹐四物湯加知柏之類。沈而短數﹑細數俱從內治之。又有一種沈緊之脈﹐緊爲寒﹐緊而帶數﹐則寒已變熱。其所以變熱者﹐皆因脾陰不足。脾不運。水谷不行﹐故緊﹔陰不足﹐則久郁而變熱﹐故數﹐是不必獨見右關﹐卽可斷爲脾陰不足矣。前言脾陰不足﹐專指右關短脈言﹐此貝J槪舉六部言。專指右關短脈﹐故用山藥﹑蓮肉獨補脾陰。槪舉六部﹐故暫用四物﹑知﹑柏以滋陰淸火﹐倘火淸熱退﹐仍當用山藥﹑蓮肉之類﹐以獨補脾陰也。此前後互文﹐皆隱而不發之妙旨。故下文見短數﹑細數兩脈﹐蓋用知﹑柏後﹐緊脈已去﹐見出短細。短爲气病﹐細爲血衰﹐數爲虛火。若已用過寒涼藥而脈仍數﹐非虛而何﹖此時猶不知從內治﹐而用山藥﹑蓮子以補脾陰﹐何以任司命之責耶﹖

﹝五八﹞脈見於右手不平者﹐莫作外感有餘治﹔脈見於左手不平者莫作內傷不足治。外感﹑內傷固屬兩病﹐然癥狀相似人所難曉。如外感頭痛﹑發熱﹐內傷亦有頭痛﹑發熱者是也﹐此類不可枚舉。認病一差﹐生死安危反掌間耳。然則莫若憑之以脈﹐以證可假﹐而脈難假也。然脈法多端﹐智者猶不易曉﹐況未必胸中盡了了乎﹖則莫若以左手主外﹐右手主內之法以別之﹐法簡而能包括眾有也。故右手見不平之脈﹐無論浮﹑沈﹑遲﹑數﹐已知其病屬內傷矣﹐一意從內治之﹐不作外感有餘癥治也。左手見不平之脈﹐亦無論浮﹑沈﹑遲﹑數﹐已知其病屬外感矣﹐一意從外治之﹐莫作內傷不足治也。或兩手俱不平者﹐是外感而兼內傷﹐發表之中卽顧中气﹐補虛之外兼以祛邪。是以左右分內外﹐胸中已有把握矣﹐豈頭痛﹑發熱諸癥之能搖惑我哉。

﹝五九﹞左日有餘﹐右日不足。

所以將左右分內外者﹐以左屬心肝二藏﹐心爲君火﹐肝爲風木﹐傷風動火等癥歸之﹐故主外而嘗有餘。右屬脾肺二藏﹐肺屬金而嬌﹐脾屬土而柔﹐傷食咳嗽等癥歸之﹐故主內而嘗不足。《難經》日﹕「東方實﹐西方虛﹐瀉南方﹐補北方。」又日﹕「肝有瀉而無補﹐腎有補而無瀉。」至於北方腎水﹐在左者屬膀瞇府﹐外感之證必先傳太陽﹐膀耽經亦可主外﹔在右者曰命門﹐三焦爲府﹐定當主內﹐而不可削伐。如此分部﹐則有餘﹑不足之理自明﹐補瀉自得其宜矣。據《難經》論﹐東西南北﹐以左寸爲南方﹐則北方自當居右尺﹔以右寸爲西方﹐則左尺亦可作東隅﹔兩關止作中央土位。創語似屬不經﹐然程郊倩亦曾道過﹐當侯明者參之。又血屬有形﹐左不平﹐有形之血病也﹐故可作有餘治。气屬無形﹐右不平﹐無形之气病也﹐故當作不足治。言外又見貴陽賤陰意。

﹝六十﹞若脈浮大數﹐宜於气分中佐以血藥﹔若沈細之脈﹐宜於血分中兼用气藥。

此條又承前「豁大之脈俱是陽虛」而言﹐教人從有餘處防不足也。如脈見浮大數﹐似乎外感有餘矣。設無外感之癥﹐見則如之何﹖不知浮大與豁大相去不遠﹐若作有餘治之﹐元陽一泄﹐頃刻變成豁大矣。此時方議陽虛補陽﹐所失不旣多乎﹖故診得浮大數之脈﹐卽知其气本虛﹐與陰不相依附﹐故脫空出外數者﹐壯火自食其气﹐急用補气之藥十之七﹐佐以補血之藥十之三﹐以調和其陰陽﹐則浮大數之脈﹐反能內行而得沈緩。斯爲善治﹐且不傷其气也。若診得沈細之脈﹐固可作不足治﹐然細爲血虛﹐必用血分藥十之七﹐而兼气分藥十之三﹐斯得陽生陰長之道﹐而沈細亦可漸充爲沈緩矣。此但補其不足﹐而有餘者自平也。按﹕浮大數﹐有時作外感治﹐有時作陽虛治﹐又有時作陰虛治﹐未可持」一﹐必須脈與癥合﹐方爲萬全。

﹝六一﹞人之爲病﹐𨿽日虛﹑實﹑寒﹑熱四者﹐而多兼見焉。

醫者稍能識病﹐不過日虛補﹑實瀉﹑寒溫﹑熱涼而已﹐然用之多不效﹐其故何居﹖以其未明兼見之理耳。故有虛中夾實之癥﹐卽有實處藏虛之癥﹔有外寒內熱之癥﹐卽有外熱內寒之癥。又有上虛下實﹑上實下虛﹑上寒下熱﹑上熱下寒者。又有虛寒偏生﹑壯火實熱反覺寒生。錯綜變化﹐虛實互呈﹐不易曉也。倘非具玲瓏之心﹑活撥之眼。焉能如燃犀之照﹐使病無遁情哉。試觀古聖立方﹐有人參與大黃同用者﹐有黃連﹑附子同用者﹐有發散藥內用人參者﹐是皆寒熱補瀉互相效力者也。故病有萬變﹐卽當以萬變之藥應之。若補則專補﹐瀉則專瀉﹐所謂病熱未除﹐中寒復起﹐寒癥未去﹐熱勢已形﹔或補虛而忘祛邪﹐虛未回而邪已錮﹔或去實而失固本﹐實未去而本先傾﹐若此者﹐俱不知病之標本相兼者也。更有學用家傳﹐物而不化﹐喜瀉者不顧其人之彊弱。舉手便用硝﹑黃﹔喜補者毋論其邪之有無﹐動輒晚﹝音每﹐請托意﹞夫等﹑術﹐自己僻病尙不能醫﹐焉望其有活人之功耶。

﹝六二﹞熱則流通﹐凡浮﹑大﹑數者皆熱也。

﹝六三﹞寒則堅凝

﹝六四﹞實貝形剛

﹝六五﹞虛則形柔

凡沈﹑小﹑遲﹑短皆寒也。滑﹑弦﹑緊皆實也。澀﹑濡﹑緩皆虛也。

此數條又從正脈立論﹐以結從前之無數變態也。向來脈書止有正論﹐而未言其變態﹐以致學者胸中凝滯不化﹐病情到手﹐止知守經﹐未能通變。此書據脈論癥﹐千奇百怪﹐橫見側出﹐可謂詳矣﹐而正論反未之及。故於此補之﹐使學者知有正脈﹐然後再及於變脈也﹐卽《內經》「必知平脈﹐方知病脈」之意而推廣之耳。如熱則流通﹐病屬陽脈﹐亦自當屬陽正脈也﹐如浮﹑如大﹑如數﹑如長之脈。非陽癥﹑陽脈乎﹖寒則堅凝﹐病屬陰脈﹐亦自當屬陰正脈也﹐如沈﹑如小﹑如遲﹑如短﹐非陰癥﹑陰脈乎﹖又或病之實者﹐如積聚﹑癥痕﹑痰飲之類。內有是物﹐則脈必有是形﹐故或滑﹑或弦﹑或緊﹐而手下必堅剛傳指。或病之虛者﹐如亡血﹑少气﹑泄瀉之類﹐內旣空虛﹐脈形亦必細弱﹐故或濡﹑或澀﹑或緩﹐而手下必柔軟如棉。以上四者﹐病旣詳明﹐脈無變態﹐則不妨各據癥以求治矣。後二條論虛實﹐在剛柔二字上作眼目。若不辧其剛柔﹐則弦脈亦有虛者﹐緩脈亦有實者。何所見弦必實﹐而緩必虛乎﹖

﹝六六﹞浮爲在表﹐沈爲在裏﹐大數爲熱﹐小遲爲寒﹐長爲熱流通短爲寒凝結﹐實爲邪气實﹐虛爲正气虛﹐弦緊爲肩﹐短堅爲積聚濡緩爲濕﹐緩大爲濕熱﹐滑爲血實﹑爲痰﹐。澀爲血虛有郁。寒﹑熱﹑虛﹑實旣明﹐更以浮﹑沈﹑表﹑裏之法合之﹐正脈之論﹐無餘蘊矣。如浮屬陽﹐表也﹐則浮緩爲風﹐浮緊爲寒﹐浮洪爲實﹐浮散爲虛等﹐皆可於表辧之也。沈爲陰﹐裏也﹐則沈實爲實﹐沈滑爲痰﹐沈遲爲寒﹐沈數爲熱等﹐皆可於裏辧之也。大數爲熱﹐陽也﹐則表熱﹑裏熱又可從浮沈處辧之矣。小遲爲寒﹐陰也﹐則虛寒﹑實寒又可從剛柔處辧之矣。浮﹑沈﹑遲﹑數之互爲詳察﹐其綱領如此。卽此而推﹐凡其脈之似是者﹐各命以名﹐如長則過於本位之脈﹐與浮大相似﹐知其陽气之流通也。短則不及本位﹐與沈小相似﹐知其陰寒之凝結也。實則浮中沈三部俱有力﹐人之元气何能有此深厚﹐故曰邪气實也。虛則舉按尋三部俱空微﹐吾身元气當在何處﹐故日正气虛也。弦緊者﹐弦如弓弦﹐按之不移﹐緊如切繩﹐按之絞轉﹐有血气凝泣之狀﹐故爲痛。堅者按之傳指﹐如實脈而浮候全無﹐如滑脈而中不流利﹐爲積聚無疑。濡在浮候﹐按之如棉﹐緩在中候﹐凝滯不進﹐濕之象也。緩而大﹐則濕久而生熱﹐濕漸甚矣。滑脈流利如珠﹐血實之象﹐故腎脈滑則精血自足﹐又爲痰飲﹐在腎部則爲血﹐實在寸關則作痰飲也。澀脈沾滯不利﹐故爲血虛﹐郁則气不流通﹐故又云有郁也。以上諸脈﹐其中皆具至理﹐據以斷病自然無差。然此皆系正脈﹐學者先精於此而變通之﹐則經權畢備矣。

﹝六七﹞凡右關緩而有力者﹐胃弧脾弱﹐白術一錢﹐白豆落仁三分甘艸五分﹐陳皮五分﹐共爲末﹐肉湯調服。

上文敍正脈已竟﹐玆復補敍脈之變者數條﹐亦補遺之意也。如右關得緩﹐是爲脾胃無病﹐若緩而有力﹐人莫不以濕熱治之﹐不知濕熱之病必不能食。此乃胃彊脾弱﹐能食而不能運化。以胃中有邪火﹐故能食﹐而不能殺谷也。夫治濕熱之法﹐或開鬼門﹐汗之以祛其濕﹔或潔淨府﹐下之以去其熱﹔又或利其小便﹐使濕從小便去。然施之於胃彊脾弱之癥﹐必致胃未必不彊﹐而脾愈弱﹐中气反大虛矣。故用白術﹑藕仁﹑甘艸﹑陳皮以理脾﹐使能運化消磨﹐而中焦之邪火自退﹔用肉湯調服者﹐前藥𨿽爲醒脾而設﹐恐胃得之而愈彊﹐故以肉湯之肥膩者滯其胃﹔使胃不過彊﹐則脾方成健運之功。此從未經人道之妙法也。可見同一緩而有力之脈﹐而濕熱與脾弱相去天淵。設但知守經而未能達變。遇此等癥﹐虛從實治﹐豈不一誤再誤乎。

六人﹞凡細脈宜沈細而起

是爲陽虛之漸。轉沈而數﹐癆瘵不治之癥﹐脈在中﹐不死。

又以細脈論之。細爲血少﹐人皆知之﹐然亦有變動之理。夫細主內﹐固宜沈也﹐設沈而不沈﹐漸作浮起之狀﹐是內病而漸侵乎外﹐陰弱又成陽虛﹐將成一營衛兩空之癥矣。然而反相宜者﹐以脈𨿽虛﹐胃气未絕﹐且病勢旣外出從陽﹐急以大劑峻補猶易爲也。設不浮起﹐而反轉沈﹐是病又漸向內矣﹐更加之以數﹐則陰火大動﹐內傷五藏﹐爍及骨髓﹐非癆瘵而何﹖不久骨枯精搞而死﹐不治之癥也。卽以中風論﹐有中經中絡﹑中府中藏之不同。中經絡者﹐在外而可治﹔中府藏者﹐入裏而難治。可見由內漸向外者爲宜﹐由外漸深人者爲忌也。而其間又有兩停之法﹐或在外﹐漸至中而止﹐不深人﹐或在內﹐漸至中而止﹐不外出。此皆胃气有權﹐力能抗拒﹐癥𨿽未解﹐猶帶中和之气﹐有不死之機焉。欲斡旋此癥者﹐務使病气外行﹐不令深人﹐養陰扶陽﹐相機而動﹐把握在心﹐變化在手﹐安得令其焦筋爍骨乎。

東垣五脈

﹝六九﹞弦脈﹐甘酸之劑皆可用﹐黃茂建中湯之類﹐甘艸芍藥湯。

此復引東垣五脈之象。以別五藏之各得其一體也。如弦者﹐東方木也﹐爲肝木之體﹐其脈見於左關。今但見弦脈﹐必是六部俱弦﹐木過盛矣。但五行各有相生相克之理。木之所克者土也﹐人得此脈﹐則當急以保脾胃爲主。故用甘酸之劑﹐甘者保脾﹐酸者斂木﹐使木气歸一﹐不令太過焉。故黃茂建中湯甘劑也﹐甘艸芍藥湯甘酸合用也。

﹝七十﹞洪脈﹐甘寒之劑皆可用﹐熱邪所傷﹐三黃丸﹑調胃承气湯可也。

洪者﹐南方火也﹐爲君火之體﹐其脈見於左寸。設六脈皆洪﹐則火過盛矣。火盛必能克金﹐故用甘寒之劑所以抑火而保金。甘寒者﹐一以瀉其虛火﹐一以扶其脾土﹐以土能生金也。此治虛火之法﹐脈𨿽洪必無力。設遇熱邪所傷之癥﹐脈必洪而有力。斯時用甘寒淸火之法﹐緩而不切﹐故用三黃丸﹑調胃承气湯之苦寒下降者﹐從內奪去其邪火﹐火去則陰不傷﹐瀉陽卽所以救陰也。此君火虛實兩治之法﹐豈可倒行而逆施乎。

﹝七一﹞脾胃緩脈﹐如得本經太過﹐濕邪所傷﹐除濕淡滲之荊皆可用﹐平胃加白術﹑獲等﹐五等散。緩者﹐中央土也﹐爲脾胃之本體﹐其脈見於右關。今六部皆緩﹐是得脾胃之正脈﹐無病之脈也。設若緩而太過﹐或有力﹐或闊大﹐是爲濕邪所傷﹐土過盛矣。上盛必克水﹐故有血化爲水之癥﹐浮腫﹑泄瀉皆是也。治法須去本經之過盛﹐除濕淡滲之劑皆可用﹐平胃散加白術﹑獲芬所以除濕﹐五芬所以滲水﹐濕邪去而土自安﹐腎不受制矣。

﹝七二﹞澀脈﹐澡熱所傷﹐甘沮甘潤之荊皆可用﹐異功散加當歸﹐四君子加熟地。

澀者﹐西方金也﹐爲肺金之體﹐其脈見於右寸。六脈皆澀﹐𨿽得肺之正脈﹐然未免枯澀而無潤澤之象。且肺屬燥金﹐則爲燥熱所傷矣﹔肺旣受傷﹐焉能生水哉﹖故以甘溫﹑甘潤之劑主之。溫者溫其土﹐卽所以生金。潤者養其水﹐以補肺之子也。異功散﹑四君子皆甘溫之藥﹐脾肺二藏均補。當歸﹑熟地養血之物﹐兼以潤燥滋腎﹐故皆可用。

﹝七三﹞沈細脈﹐寒邪所傷﹐甘熱之劑皆可用﹐理中湯﹑四逆湯。寒甚者﹐理中加附子﹑益黃散﹑養胃丸。沈細者﹐北方水也﹐爲腎水之體﹐其脈見於兩尺。若六脈俱沈細﹐則爲寒邪所傷矣。寒气童甚必能滅火﹐故用甘熱之劑以勝之﹐理中﹑四逆是也﹐以寒气之轍上轍下﹐必先暖其中焦﹐然後更及於腎。腎𨿽水藏﹐得火則爲溫泉﹐而有生木之功。如寒气甚﹐理中之中必加附子﹐以暖其水藏。若寒未甚者﹐但溫其胃﹐使中气有權﹐下焦寒气自不致上淩陽分也。故但用益黃散﹑養胃丸平和甘溫之藥﹐自然鎭伏其陰寒矣。

按﹕弦﹑洪﹑緩﹑澀﹑細五藏之脈﹐惟弦﹑洪﹑緩三脈有瀉法

澀﹑細二脈無瀉法﹐卽﹝難經》「東方實﹐西方虛﹐瀉南方﹐補北方」之義。然肝實瀉肝卽當補脾﹐心實瀉心卽當補肺﹐二者恐乘所不勝也。肺虛補肺卽兼補土﹐腎虛滋腎更宜保金﹐二者兼顧其母也。惟脾介於虛實補瀉之間﹐果有濕熱卽宜瀉﹐中气虛弱卽宜補。此補瀉之大略如此。蓋五藏各有互相生克﹐彼此損益之義焉。然猶未盡厥旨也﹐故東﹑南方實矣﹐豈無肝﹑心之虛﹐而當補之癥乎﹖安可膠於一定﹐而致實實虛虛之禍耶。總之實者邪气實也。虛者正气虛也﹐能於瀉邪處顧其正气之虛﹐補正處慮有助邪之實﹐則活法在人﹐變化從心﹐信手拈來﹐頭頭是道﹐斯爲天下至醫矣。

﹝七四﹞六脈俱弦﹐指下又虛﹐脾胃虛弱之癥。

卽以當瀉之脈而當補者論之。如弦者﹐東方實也﹐六脈俱弦﹐誰不知當瀉者。玩此二條﹐皆用六脈字﹐則知上五藏之脈﹐皆指六部言﹐不然獨某部見某脈卽爲正脈﹐何用張皇而必用補瀉哉。設指下空虛無力﹐是非肝實之故﹐而爲脾胃虛弱之癥矣。蓋以肝原未嘗實﹐因脾虛而所勝乘之﹐故令脈弦也。此癥不知補脾而反瀉肝。則肝又虛﹐而脾仍弱﹐犯虛虛之戒矣。誰謂東方實﹐而可態意瀉之乎﹖

﹝七五﹞六脈沈緊﹐按之不鼓﹐膀膚勝小腸也﹐此火投於水﹐大寒之癥﹐宜溫之。

更有似乎可瀉之脈﹐而斷斷不可瀉者。如六脈沈緊﹐緊與細不同﹐細爲虛寒﹐緊又似乎寒實。疑可瀉者﹐不知按之不鼓﹐是陰寒純在藏中﹐且六脈皆然﹐心肺之陽何在﹖非虛寒而何﹖然人或亦知爲寒癥﹐而不知爲膀眺勝小腸之癥也。以膀眺之壬水﹐克小腸之丙火﹐陽火盡絕。如以些須之火﹐投人大水之中﹐焉有不滅者乎。急宜溫之﹐以畱此元陽之一綫﹐猶可冀其生。若誤以緊脈﹐而反瀉之﹐輕者變重﹐重者必死矣。

﹝七六﹞脈沈厥﹐緊而澀﹐按之空虛。若洪大而澀﹐按之無力﹐擾爲虛寒之癥﹐況沈緊按之空虛者乎﹐是陰寒在內﹐中下焦虛寒之極。若前脈沈緊之中帶有澀意﹐又現厥癥﹐按之又空虛﹐固知其爲虛寒矣。澀者﹐遲滯不前之意﹐與滑澀之澀略有不同。《內經》云「寒則血脈凝泣。」此澀字卽凝泣之意。卽有洪大之脈﹐亦帶澀意﹐而按之空虛﹐亦爲虛寒之癥也。恐人於洪大上狐疑﹐不知洪大者﹐陽气在外﹐中焦已寒﹐與前心經正脈之洪不同﹐辧處全在澀上及按之無力上﹐非波濤洶湧之謂也。能知此洪大而澀爲虛寒﹐則沈緊空虛之爲虛寒不待言矣。沈爲裏﹐緊爲寒﹐無力爲虛﹐是陰寒在內﹐中﹑下焦俱虛寒之極矣﹐不溫更何待乎﹖此二條獨詳言寒癥﹐以示人扶陽之要也。蓋寒癥假熱者多﹐不具明眼﹐鮮不爲病所惑。以熱癥易識﹐人或不誤認爲寒。寒癥難知﹐人鮮不誤認爲熱者。更指出洪大二字﹐以見誤人之處在此。慮周千變﹐可謂明且切矣。以上爲一結。。

﹝七七﹞脈來緩而弦急﹐按之指下洪大﹐皆中之下得之﹐脾土受邪。脾胃爲一身之主宰﹐四藏皆眞气焉﹐故治百病俱不可忘脾胃也。如病得緩脈﹐最爲吉兆﹐以胃气尙彊耳。若緩中見弦急﹐則木乘土位矣﹔按之洪大﹐木勢正盛﹔脈又不浮﹐而在於中之下﹐中下正脾土之部。合而觀之﹐知爲脾土受邪矣。脾受邪卽當補脾。設誤認其緩與洪大﹐爲濕熱之有餘﹐而用除濕淡滲之劑以瀉脾﹐則脾愈虛﹐而弦急愈甚矣。夫百病皆關脾胃﹐卽諸有餘之癥﹐自當汗吐下者﹐必欲畱此胃中津液﹐以爲固本拒邪之用﹐況胃气原虛﹐而可態用瀉法乎﹖此條獨提出脾胃言﹐見病機之最急者﹐莫切於此。脾胃有權則能及凶爲吉﹐不足則能變福成災。此道也者﹐醫家不可須臾離也。以上爲二結。

﹝七八﹞脈大則無火﹐脈細則無水。

人之有生﹐不過气血兩端。气血者﹐吾身之水火也﹐皆中焦谷食所化﹐自無偏勝之虞﹐特以百病來侵﹐汗下過甚﹐遂未免有偏勝之害矣。有汗多亡陽者﹐有下多亡陰者﹐有汗下而亡其陰陽者﹐於何驗之﹖於脈驗之而已。故得大脈者﹐浮而大也﹐卽知其傷气﹐爲無火之象。蓋大脈盡浮於外﹐似乎有餘﹐而內中空虛﹐其實不足﹐三焦命門之火已欲去矣﹐縱有身熱煩躁等癥﹐總是內寒外熱﹐假熱癥也﹐此之謂亡陽。設得細脈者﹐沈而細也﹐卽知其傷血﹐爲無水之象。蓋血足﹐脈中必見沈滑不散﹐今細脈𨿽於沈見﹐其實似有若無﹐非陰分大虛乎﹖陰虛則陽無依而外散矣﹐此之謂亡陰。總因醫者不顧人之胃气﹐任意汗下以致如此﹐直至气血兩傷﹐然後再議補救﹐晚矣。夫細脈人亦知其無水﹐大脈人多不知其爲無火﹐愼齋指出言之﹐使人兢兢致愼﹐不可誤認爲有餘﹐而再加汗散也。此條又提出水火气血言﹐以二者人之命根﹐有之則生﹐無之則死﹐不可不寶惜於平日﹐尢不可誤泄於一旦也。以上爲三結。

歷觀諸脈﹐紛紜錯雜﹐汗下攻補﹐寒熱兼施﹐備極變化之妙。醫家倘能循其準繩規矩﹐亦可升堂而人室矣。然予細揣語意。大抵從補處爲多﹐以人身體十有九虛也。故古脈經中所指﹐如洪﹑大﹑實﹑長﹑緊﹑動諸脈﹐只言有餘﹐未嘗言其不足。愼齋則從有餘處﹐委曲尋出不足來﹐非好事也﹐以人身之精神有限﹐而病邪之竊取無窮﹐倘不於虛處畱神﹐待元气消亡之後安所措手乎﹖故脈實癥虛之說﹐處處皆具至理﹐不可不細心體會也。更於後結處﹐指出虛寒一條﹐以教人寶其陽气﹐再指出脾胃气血﹐以爲人身生命故關。諄諄告誡讀者﹐幸毋辜負愼齋先生一片婆心也。

