

鍼灸資生經南宋王執中

序

銅人明堂。黃帝岐伯鬼臾區畱以活天下後世。自隔垣透膚之妙無傳。乃謂是能絕筋脈傷。至望而畏之。有疾則甘心於庸醫。百藥之俱試。不知病在巓者。必灸風池風府。非桂枝輩所能攻。病在膺者。必灸刺魂門。𨿽枳實輩不能下。遂至於束手無策。豈不哀哉。近世朱肱龐安常俱爲鍼法。許知可亦謂病當以刺愈。三衢鄒握虎以治法爲歌詩該括行。古聖賢活人之意。賴以復傳。今東嘉王叔權又取三百六十穴。背面巓末。行分類別。以穴對病。凡百氏之說切於理。自己之見得於心者。悉疏於下。鍼灸之書。至是始略備。古聖賢活人之意。至是始無遺憾。傳謂爲人子者。不可不學醫。予親年八十。精力彊健。非賴此書耶。因俾醫衛世傑訂證不傳見者十有八條。鋟木庾司。以補惠民之闕。時嘉定庚辰孟夏朔承議郎提舉淮南東路常平茶鹽公事徐正卿序

鍼灸資生經第一

偃伏頭部中行十穴

偃伏頭部中行十穴神庭一穴。在鼻直入髮際五分。灸二七壯。止七七壯。岐伯曰﹕凡欲療風。勿令灸多。

性輕。多卽傷。惟宜灸七壯。止三七壯。禁鍼。鍼卽發狂。忌生冷雞豬羊酒面動風等物。

明堂云﹕舉火之時。忌熱食。不宜熱衣。

上星﹝自此以下。不言一穴。﹞在鼻直上入髮際一寸陷中。﹝明堂云。容豆是。﹞以細三稜鍼之同。甲乙經﹑熱穴論注﹑並刺三分。囟會在上星後﹝明堂云。上星上。﹞一寸陷中。可灸二七壯至七七壯。初灸卽不痛。病去卽痛。痛卽罷灸。鍼入二分。﹝此後去入字。﹞畱三呼。得气卽瀉。若八歲以下。不得鍼。緣囟門未合。刺之﹑不幸令人夭。忌同。素問注云﹕刺四予少刻苦。年逾壯則腦冷。或飲酒過多。則腦疼如破。後因灸此穴。非特腦不復冷。他日酒醉。腦亦不疼矣。凡腦冷者宜灸之。

前頂在囟會後寸半骨陷中。甄權云是一寸。今根據素問寸半爲定。鍼一分。灸三壯。止七七。忌同。素注云﹑﹝此後去問字。﹞刺四分。

百會一名三陽五會。在前頂後寸半。頂中央旋毛中。可容豆。灸七壯。止七七。凡灸頭頂不得過七壯。緣頭頂皮薄。灸不宜多。鍼二分。得气卽瀉。唐秦鳴鶴刺微出血。頭痛立愈。素舊傳秦鳴鶴鍼髙宗頭風。武后曰﹕豈有至尊頭上出血之理。已而刺之。微出血。頭疼立後亟取金帛賜之。是知此穴能治頭風矣。明堂經治中風言語謇澀。半身不遂。凡灸七處。亦先於百會。北人始生子則灸此穴。蓋防他日驚風也。予舊患心气。偶睹陰陽書。有云﹕人身有四穴最急應。四百四病皆能治之。百會蓋其一也。因灸此穴而心气愈。後閱灸經。此穴果主心煩驚悸。健忘無心力。自是間或灸之。百病皆主。不特治此數疾而已也。﹝一名天滿神聰四穴。在百會四面各相去一寸。理頭風目眩狂亂風癇。左主如花。右主如果。鍼三分。

明堂有此四穴。而銅人無之。其穴治頭風目眩狂亂風癇。亦所不可廢者。故附入於此。明堂一穴。在鼻直上入髮際一寸。理頭風多鼻涕鼻塞。三日一報。鍼二分。

按銅人明堂及諸家鍼灸經。鼻直上入髮際一寸。皆云上星穴。明堂經於此復云明堂穴。

不知何所據。且附入於此。所謂疑以傳疑也。﹝今以諸經校勘。上星穴者是。﹞

後頂一名交衝。在百會後寸半枕骨上。灸五壯。鍼二分。明云四分。﹝後凡云明云者。明堂經云也。﹞

彊間一名大羽。在後頂後寸半。鍼二分。灸七壯。明云五壯。

腦戶一名合顱。在枕骨上彊間後寸半。禁鍼。鍼令人啞。可灸七壯。亦不可妄灸。令人夭。明云﹑灸令人失音。鍼三分。素注云四分。甲乙云不可灸。

銅人云禁鍼。素問明堂乃云鍼入三分四分。亦可疑矣。不如不鍼爲穩。素問蓋云刺腦戶風府一名舌本。在頂後髮際上一寸。大筋內宛宛中。疾言其肉立起。言休立下。禁灸。使人失音。鍼三分。明云四分。畱三呼。又云舌緩﹑鍼風府。﹝見下﹞

岐伯對黃帝傷寒之問曰﹕巨陽者﹑諸陽之屬也。其脈連於風府。故爲諸陽主气也。然則者﹑固傷寒所自起也。北人皆以毛裹之。南人怯弱者﹑亦以帛護其項。俗謂三角是也。予少怯弱。春冬須數欠感風。自用物護﹐後無此患矣。凡怯弱者﹑須護項後可也。﹝今婦人用帛蔽項。名護項。乃云蔽垢膩。其名𨿽存。其義亡矣。﹞

啞門﹝一作喑﹞一名舌橫。一名舌厭。在項中央。入髮際五分宛宛中。督脈﹑陽維之會。入系舌本。仰頭取之。禁灸。令人啞。鍼三分。素注云﹕在項後髮際宛中。去風府一寸。明云。舌急不言。如何治。答曰﹕舌急鍼喑門。舌緩鍼風府。得气卽瀉。可小繞鍼入八分。

畱三呼。瀉五吸。瀉盡更畱鍼取之。得气卽瀉。

鍼灸資生經第一

偃伏第二行左右十四穴

偃伏第二行左右十四穴曲差二穴。在神庭兩旁寸半。入髮際。鍼三分。灸三壯。

五處二穴。在上星兩旁寸半。鍼三分。畱七呼。灸三壯。明云五壯止。

承光二穴。在五處後寸半。鍼三分。禁灸。忌同。明云在五處後二寸。素注云一寸通天二穴。在承光後寸半。鍼三分。畱七呼。灸三壯。

絡卻二穴。一名彊陽。又名腦蓋。在通天后寸半。灸三壯。素注云﹑刺三分。畱五呼玉枕二穴。在絡卻後寸半。﹝明上下云。七分半。﹞俠腦戶﹝腦戶在彊間後寸半。﹞旁寸三分。

起肉枕骨入髮際上三寸。灸二壯。明云﹑鍼三分。素注云﹑畱三呼。甲乙經云﹑二分。

銅人云﹑玉枕在絡卻後一寸半。明堂上下經皆云七分半。若以銅人爲誤。則足太陽穴亦同。若以明堂爲誤。不應上下經皆誤也。﹝小本明堂亦同。﹞予按素問注云﹑玉枕在絡卻後七分。則與明堂之七分半相去不遠矣。固當從素問爲準。然而玉枕二穴旣夾腦戶矣。不應止七分則至於天柱二穴。夾項後髮際大筋外廉陷中。鍼五分。得气卽瀉。明云二分。畱三呼。瀉五吸。灸不及鍼。日七壯至百五。忌同。下云三壯。素注云刺二分。

眉衝二穴。一名小竹。當兩眉頭直上入髮際是。療目五般癇頭痛鼻塞。不灸。通鍼三分明堂上經有眉衝穴。而銅人經無之。理目五般癇頭痛鼻塞等疾。所不可廢者。其穴與曲差相近。故附於此。

鍼灸資生經第一

偃伏第三行左右十二穴

偃伏第三行左右十二穴臨泣二穴。在目上直入髮際五分陷中。鍼三分。畱七呼。得气卽瀉。忌同。素注云灸五壯。足少陽有臨泣穴矣。此亦有之。蓋此乃頭臨泣穴也。

目窗二穴。在臨泣後一寸。鍼三分。灸五壯。今附。三度刺﹐目大明。

正營二穴。在目窗後一寸。鍼三分。灸五壯。

承靈二穴。在正營後寸半。灸三壯。素注云﹑刺三分。

腦空二穴。一名顳。在承靈後寸半。夾玉枕骨下陷中。鍼五分。得气卽瀉。灸三壯。曹操患頭風。發卽心亂目眩。華佗鍼立愈。忌同。素注云﹕按腦空在完骨後枕骨上。甲乙經作玉枕骨中。風池二穴。在腦空後髮際陷中。鍼七分。畱七呼。灸三壯。明云在項後髮際陷中。甲乙經云﹑腦空後髮際陷中。鍼寸二分。大患風者。先補後瀉。少可患者。以經取之。畱五呼。瀉七吸。灸不及鍼。日七壯至百五。艾炷不用大。忌同。

當陽二穴。當童人直上入髮際一寸。療卒不識人。風眩鼻塞。鍼三分。﹝明下﹞

銅人無當陽穴。而明堂下經有之。理卒不識人。風眩鼻塞等疾。亦不可廢者。其穴與臨

鍼灸資生經第一

側頭部左右二十六穴

側頭部左右二十六穴頷厭二穴。在曲周下﹝足少陽穴無下字。明堂同。﹞腦空上廉。灸三壯。鍼七分。畱七呼。忌同。明云﹑二分。素注云﹑在曲角下腦空之上﹑上廉。刺七分。若深﹑令人耳無所聞。

懸顱二穴。在曲周上﹝足少陽穴同。明堂無上字。﹞腦空中。灸三壯。鍼三分。畱三呼。

云﹑二分。素注云﹑在曲角上。腦空下廉。新校正云﹑按後手少陽中云角上。此云角下。必有一誤。﹝懸顱二穴。在曲角上是﹞

懸釐二穴。在曲周上。﹝足少陽穴。無上字。﹞腦空下廉。鍼三分。灸三壯。

天衝二穴。在耳上。如前三寸。﹝足少陽穴同。﹞灸七壯。鍼三分。

率谷二穴。在耳上。入髮際寸半陷者宛宛中。灸三壯。鍼三分。明下云﹑嚼而取之。

曲鬢二穴。在耳上髮際曲隅陷中。鼓頷有空。﹝明作穴。﹞鍼三分。灸七壯。明下云﹑曲發灸三壯。﹝指迷。在耳上。將耳掩前正尖上。﹞

銅人云﹑曲鬢足少陽穴同。素問亦同。明堂下經云﹑曲發。疑發字誤也。﹝曲鬢穴是。曲發字誤。﹞

角孫二穴。在耳郭中間上。開口有空。﹝明作穴。﹞治目生膚翳。齒齦腫。灸三壯。明堂別無療病法。明云﹑主齒牙不嚼物。齲痛腫。鍼八分。

按明堂云﹑角孫主齒牙不嚼物。齲痛腫。則有療病法矣。銅人乃云﹑明堂別無療病法。

豈後人增益之耶。將所治止此。因謂之無療病法歟。

竅陰二穴。在枕骨下。﹝足少陽穴云。在完骨上。﹞搖動有空。鍼三分。灸七壯。明云﹑五壯。鍼四分。在完骨上。枕骨下。﹝完骨二穴在耳後。入髮際四分。﹞

此有竅陰矣。足少陽膽經亦有此穴。此當爲頭竅陰也。

浮白二穴。在耳後。入髮際一寸。鍼五分。灸七壯。明云﹑三壯。鍼三分。

顱息二穴。在耳後間靑絡脈。灸七壯。不宜鍼。明云﹑顱息在耳後靑脈間。灸三壯。

鍼一分。不得多出血。出血多﹑殺人。

脈二穴。一名資脈。在耳本後雞足靑絡脈。刺出血如豆汁。不宜出血多。灸三壯。鍼一分。明云﹑在耳內雞足靑脈。

完骨二穴。在耳後。入髮際四分。灸七壯。鍼三分。明云﹑二分。灸根據年壯。

翳風二穴。在耳後陷中。按之引耳中。鍼七分。灸七壯。明下云﹑三壯。在耳後尖角

鍼灸資生經第一

正面部中行六穴

正面部中行六穴素一名面王。在鼻柱之端。外臺云﹑不宜灸。鍼一分。

水溝一名人中。在鼻柱下。鍼四分。畱五呼。得气卽瀉。灸不及鍼。日三壯。若灸﹑可如小雀糞。風水面腫。鍼此一穴。出水盡﹑頓愈。忌同。明云﹑日灸三壯。至二百罷。若是水气。惟得鍼此穴。若鍼余穴。水盡卽死。下云﹑灸五壯。

兌端在唇上端。鍼二分。灸三壯。炷如大麥。明下云﹑在頤前下唇下。開口取之。

齦交在唇內齒上齦縫筋中。鍼三分。灸三壯。

承漿一名懸漿。在頤前唇下宛宛中。日灸七壯。止七七。灸卽血脈通宣。其風立愈。炷箸頭作。鍼三分。得气卽瀉。忌同。明云﹑頤前下唇之下。鍼三分半。得气卽瀉。瀉盡﹑更畱三呼。徐徐引气而出。日灸七壯。過七七﹑停四五日。後灸七七。若一向灸。恐足陽明脈斷。令風不差。停息復灸。令血脈通宣。其風立愈。下云﹑下唇稜下宛中。

廉泉一名舌本。在頷下結喉上。﹝明云舌本間。﹞灸三壯。鍼三分。得气卽瀉。明云﹑二分。﹝千云。當頤直下骨後陷中。﹞

鍼灸資生經第一

面第二行左右十穴

面第二行左右十穴攢竹二穴。一名始光。一名光明。一名員柱。在兩眉頭少陷宛宛中。不宜灸。鍼一分。

呼。瀉三吸。徐徐出鍼。宜以細三稜鍼刺之。宣泄熱气。三受刺﹑目大明。忌同。明云﹑宜細三稜鍼。鍼三分出血。下云﹑灸一壯。

睛明二穴。一名淚孔。在目內。鍼寸半。畱三呼。雀目者﹑可久畱鍼。然後速出。

禁灸。忌同。明云﹑目內頭外畔陷宛宛中。鍼分半。畱三呼。補不宜灸。一云﹑在目內按明堂云﹑鍼一分半。銅人乃云入一寸半。二者必有一誤。予觀面部所鍼。淺者入一分。深者四分爾。而素問气府注亦云刺入一分。則是銅人誤寫一分爲一寸也。

巨二穴。夾鼻孔旁八分。直目瞳子。蹺脈足陽明之會。鍼三分。得气卽瀉。灸七壯。

明云﹑巨在鼻孔下。夾水溝旁八分。蹺脈足陽明之會。鍼三分。灸七七壯。

迎香二穴。在禾上一寸。鼻下孔旁五分。鍼三分。畱三呼。不宜灸。忌同。

禾二穴。在鼻孔下。夾水溝旁五分。鍼二分。又手陽明穴云﹑禾一名長頻。直鼻孔溝旁五分。明云﹑和在鼻孔下。夾水溝旁五分。下云﹑禾在鼻孔下。夾水溝旁五分。

銅人經禾二穴。在鼻孔下。夾水溝旁五分。明堂下經作禾。卽也。上經乃作和皆云在鼻孔下﹑夾水溝旁五分。則是一穴也。而銅人手少陽穴復有和二穴。在耳前兌﹝素髮陷中。其穴相去遠矣。恐明堂上經誤寫禾字作和字也。﹝今以諸經校勘。禾穴者是

鍼灸資生經第一

面第三行左右十穴

面第三行左右十穴陽白二穴在眉上一寸。直目瞳子。灸三壯。鍼入二分。

承泣二穴。在目下七分。直目瞳子陷中。禁鍼。鍼之令人目烏色。可灸三壯。炷如大麥。忌肉日加長。如桃大。至三十日定。不見物妨。或如五升許大。

銅人云﹑此穴可灸三壯。禁鍼。鍼之令人目烏色。明堂乃云鍼入四分半。特不宜灸。灸後眼下大如拳。二家必各有所據。未知其孰是。不鍼不灸可也。

四白二穴。在目下一寸。灸七壯。鍼三分。凡用鍼穩審方得。下鍼深﹑卽令人目烏色。

地倉二穴。夾口吻旁四分外。如近下有脈微微動是也。鍼三分。﹝明云。鍼三分半。﹞畱五呼大迎二穴。在曲頷前寸二分。骨陷中動脈。又以口下當兩肩鍼三分。畱七呼。灸三壯。

鍼灸資生經第一

面第四行左右十穴

面第四行左右十穴本神二穴。在曲差旁寸半。一云﹑直耳上入髮際四分。鍼二分。灸七壯。﹝二說相去遠矣。可疑。千云。耳正直上入髮際二分。﹞

絲竹空二穴。一名目。在眉後陷中。鍼三分。畱二呼。宜瀉不宜補。禁灸。使人目小。又令目無所見。

瞳子二穴。在目外五分。灸三壯。鍼三分。素注﹑在目外。去五分。﹝千注。一名太陽。一名前關。﹞

顴二穴。在面頰骨下廉。兌骨端陷中。鍼二分。

頭維二穴。在額角。入髮際本神旁寸半。鍼三分。禁灸。﹝本神在曲差旁寸半。﹞

鍼灸資生經第一

側面部左右十四穴﹝更二穴﹞

側面部左右十四穴﹝更二穴﹞上關二穴。一名客主人。在耳前起骨上廉。開口有空。動脈宛宛中。灸七壯。艾炷不用大。箸頭作炷。若鍼﹑必須側臥張口取之。乃得。禁鍼深。問曰﹑何以不得鍼深。岐伯曰﹑上關若刺深。令人欠而不得KT。下關久畱鍼。卽KT而不得欠。牙關急。是故上關不得刺深。下關不得久畱鍼也。明云﹑客主二穴。鍼入一分。畱之。得气卽瀉。日灸七壯至二百。炷不用大。其鍼灸之。必須側臥張口取之。乃得穴。避風。下云﹑灸一壯。

按素問刺禁曰﹑刺客主人內陷中脈。爲內漏爲聾。注云﹑言刺太深﹑則交脈破決。故爲耳內之漏。脈內漏則气不營。故聾。審若是﹑又不止令人欠而不得KT而已。用鍼者所當知也。

下關二穴。在上關下耳前動脈下廉。合口有空。開口卽閉。鍼入四分。得气卽瀉。禁灸。又云﹑下關不得久畱鍼。﹝見上﹞側臥閉口取穴。

前關二穴。在目後半寸。亦云太陽之穴。理風赤眼頭痛目眩目澀。不灸。鍼三分。﹝明﹞

銅人有上關下關各二穴。素問亦同。但明堂上下經有上關而無下關。惟上經有前關穴。

又不與下關穴同在上關之下。恐別。自是前關穴。一名太陽穴。理風赤眼頭痛目眩澀等疾。所不可廢。故附入於下關之後。

和二穴。在耳前兌發下橫動脈。鍼七分。灸三壯。素注﹐在耳前銳發下橫動脈。

和二穴。在耳前銳發陷中。明堂上經亦有和二穴。卽也。在鼻孔下夾水溝旁五卽銅人之禾。明堂下經之禾也。或者明堂上經誤寫禾字作和字爾。恐人以和和聽會二穴。在耳微前陷中。上關下一寸。動脈宛宛中。張口得之。鍼七分。畱三呼。

得气卽瀉。不須補。日灸五壯。止三七壯。十日後根據前報灸。明云﹑鍼三分。忌冷食呵。

下云﹑灸三壯。﹝一云聽呵前一云後名聽會。﹞一名聽呵。

耳門二穴。在耳前起肉當耳缺者陷中。鍼三分。畱三呼。

灸三壯。明下云禁灸。有病不過三壯。

聽宮二穴。在耳中珠子大如赤小豆。鍼三分。灸三壯。明云﹑鍼一分。

頰車二穴。在耳下曲頰端陷中。鍼四分。得气卽瀉。日灸七壯。止七七。炷如大麥。忌同。

明下云﹑在耳下二韭葉陷中。灸三壯。又云﹑耳下曲頰骨後。千云﹑一名機關。在耳下八分。小近前。

鍼灸資生經第一

肩膊部左右二十六穴

肩膊部左右二十六穴肩井二穴。一名膊井。在肩上陷。﹝明堂此有中二字。﹞缺盆上大骨前寸半。以三指按。當中指下陷中。甲乙經云﹑只可鍼五分。此膊井脈﹑足陽明之會。乃連入五臟气。若刺﹑則令人悶倒不識人。卽速須三里下气。先補不瀉。須臾平復如故。凡鍼肩井。皆以三里下其气。大良。灸七壯。明云﹑鍼四分。先補而後瀉。特不宜灸。鍼不得深。深卽令人悶。

若婦人胎落後微損。手足弱者。鍼肩井立瘥。灸乃勝鍼。日灸七壯。止一百。若鍼肩井。必三里下气。如不灸三里。卽拔气上。

明堂卽云特不宜灸。又云灸乃勝鍼。日灸七壯。至百壯罷。則是又可灸矣。不知何自畔其說也。或者肩井不可灸。惟胎落後手足弱者可灸耶。

天二穴。在肩缺盆中上毖骨之際。陷中央。鍼八分。灸三壯。

巨骨二穴。在肩端上行兩叉骨間陷中。灸五壯。鍼寸半。明云﹑巨骨一穴。在心脾骨日灸三壯至七壯。禁鍼。鍼則倒懸。一食頃乃得下鍼。鍼入四分。瀉之勿補。鍼出始得正臥。忌同。下云﹑巨骨二穴。在肩端上兩行骨陷中。灸一壯。﹝銅云﹕雲門在巨骨下夾气戶旁各二寸。兪府在巨骨下璇璣旁各二寸。气戶在巨骨下兪府兩旁各二寸。﹞

銅人云﹑巨骨一穴。在肩端上兩叉骨間。明堂下經亦同。但明堂上經云﹑巨骨一穴。在心脾骨頭。不特一穴字不同。而穴在心脾骨頭亦異。豈其所謂一穴在心脾頭者。非巨骨耶。不然﹑卽是誤寫二字作一字。肩胛爲心脾也。

會二穴。一名。在肩前廉去肩頭三寸宛宛中。鍼七分。畱三呼。得气卽瀉。灸﹝素注﹕臂前廉肩端。﹞肩二穴。在膊頭骨肩端兩骨間陷宛宛中。舉臂取之。灸七壯。至二七。以瘥爲度。若灸偏風不遂。可七七壯。不宜多。恐手臂細。若風病筋骨無力。久不瘥。

灸不畏細也。刺卽泄肩臂熱气。唐庫狄欽患風痺。手足不得伸。甄權鍼此穴。令將弓箭射之。如故。明云﹑鍼八分。畱三呼。瀉五吸。灸不及鍼。以平手取其穴。日灸七壯。增至二七。若灸偏風不隨。可至二百。若更多灸。恐手臂細。若刺風風風病。當其火艾。不畏細也。忌同。﹝千云﹕肩頭正中兩骨間一名中肩井。外臺名扁骨。﹞

肩二穴。在肩端上陷中。舉臂取之。鍼七分。灸三壯。明云﹑五壯。

肩貞二穴。在肩胛下兩骨解間。肩後陷中。鍼五分。

天宗二穴。在秉風後大骨下陷中。灸三壯。鍼五分。畱六呼。

秉風二穴。在肩上小後。舉臂有空。灸五壯。鍼五分。

兪二穴。在肩後大骨下胛上廉陷中。鍼八分。灸三壯。素在肩後。舉臂取之。

曲垣二穴。在肩中央曲胛陷中。按之應手痛。灸三壯。鍼五分。明云﹑九分。

肩外兪二穴。在肩胛上廉。去脊骨三寸陷中。鍼六分。灸三壯。明上云﹑一壯。

肩中兪二穴。在肩胛內廉。去脊二寸陷中。鍼三分。畱七呼。灸十壯。

鍼灸資生經第一

背兪部中行十三穴

背兪部中行十三穴大椎一穴。﹝一作。﹞在第一椎上陷者宛宛中。鍼五分。畱三呼。瀉五吸。灸以年爲壯﹝明云﹕日灸七壯至七七壯。﹞甲乙云﹑大椎下至尾骨二十一椎。長三尺。折量取兪穴。

旣曰大椎。又曰在第一椎上陷中。必是二穴。非二穴則不言在第一椎上矣。此大椎第一以異也。但銅人云﹑大椎在第一椎上陷中。諸經皆同。惟明堂下經云在第一椎下。陶道穴旣在第一椎下。不應大椎亦在第一椎下。必是下經誤寫上字作下字也。考之下經。亦言陶道穴在大椎節下。與銅人合。足見其誤寫上字作下無疑矣。

陶道在大椎節下間。俯而取之。灸五壯。鍼五分。

身柱在第三椎節下間。鍼五分。灸七七壯。明云﹑五壯。下云﹑三壯。

神道在五椎節下間。俯而取之。灸七七壯。止百壯。小兒風癇螈。可灸七壯。明云﹑鍼五分。灸三壯。下云﹑五壯。

靈臺在六椎節下間。俯而取之。經闕療病法。出素問。

至陽在七椎節下間。俯而取之。鍼五分。灸三壯。明下云﹑七壯。

筋縮在九椎節下間。俯而取之。鍼五分。灸三壯。明下云﹑七壯。

脊中一名神宗。在十一椎節下間。俯而取之。禁灸。灸令人腰背傴僂。鍼五分。得气卽明堂作脊兪。一名脊中。在十一椎中央。接脊在十二椎下節間。﹝下經治小兒疳脫肛。﹞

懸樞在十三椎節下間。伏而取之。鍼三分。灸三壯。明云﹑在十二椎下節間。下云﹑十一椎下。

銅人云﹑懸樞在十三椎節下間﹐明堂上經作十二椎節間。下經作十一椎下。脊中穴旣在十一椎下。不應懸樞又在十一椎下。固知其誤矣。考之素問。亦與銅人同。當以銅人爲正。明堂上經亦誤三字作二字也。要之﹑接脊穴在十二椎節下爾。

命門一名屬累。在十四椎節下間。伏而取之。﹝明作俯而取之。﹞鍼五分。灸三壯。

陽關在十六椎下間。伏而取之。鍼五分。灸三壯。闕療病法。出素問。

腰兪一名背解。一名髓孔。一名腰柱。一名腰戶。在二十一椎節下間宛宛中。以挺腹地舒身。兩手相重支額。縱四體後乃取其穴。鍼八分。畱三呼。瀉五吸。灸七壯至七七壯。忌房勞舉重彊力。

甲乙云﹑鍼二寸。畱七呼。灸七七壯。明云﹑三壯。下云﹑五壯。素注云﹑鍼一分。新校正云﹑按甲乙經作二寸。水熱穴注亦可二寸。气府論注﹑骨空論注作一分。一名髓空。

長彊一名气之陰。督脈絡別。其穴跗地取之。甲乙云﹑在脊端。鍼三分。轉鍼以大痛爲度。其穴跗地取之乃得。灸不及鍼。日三十壯。止二百。此痔根本是冷。忌冷食房勞。甲乙云﹑鍼二寸。畱七呼。明下云﹑五壯。

自大椎至腰兪。長同身寸三尺。折量取穴。﹝甲﹞

有裏醫言﹕凡灸椎骨。當灸骨節突處方驗。灸節下當骨無驗。以魚肉骨參之。其言爲可信。盍根據其言。當骨節灸之。

鍼灸資生經第一

背兪第二行四十四穴

背兪第二行四十四穴大杼二穴。在項後第一椎下。兩旁相去各寸半陷中。鍼五分。可灸七壯。﹝甲乙同﹞明云﹑禁灸。下經云﹑灸五壯。素同。﹝難疏。骨會大杼。骨病治此。﹞

明堂云禁灸。而銅人云可灸七壯。必有說也。要非大急﹑不必灸。

風門二穴。一名熱府。在二椎下兩旁相去各寸半。鍼五分。畱七呼。今附。若頻刺泄諸陽熱气。背永不發癰疽。灸五壯。

肺兪二穴。在三椎下兩旁各寸半。﹝自此後不寫相去二字。﹞鍼三分。畱七呼。得气卽瀉。出甲乙經。甄權鍼經云﹑在三椎下兩旁。以搭手左取右右取左。當中指末是穴。鍼五分。畱七呼。灸百壯。明下云﹑三壯。﹝千。肺兪對乳引繩度之。﹞

厥陰兪二穴。在四椎下兩旁各寸半。鍼三分。灸七七壯。千﹑扁鵲云名闕兪。

心兪二穴。在五椎下兩旁各寸半。鍼三分。畱七呼。得气卽瀉。不可灸。明下云﹑灸五壯。﹝千云。第七節

對心橫三間。﹞

銅人云﹑心兪不可灸。可鍼入三分。世醫因此遂謂心兪禁灸。但可鍼爾。殊不知刺中心一日可也。豈可泥不可灸之說。而坐受斃耶。

督兪二穴。一名髙蓋。在六椎下兩旁各寸半。禁鍼通灸。

銅人經缺此穴。明堂經有之。今根據明堂入在此。恐銅人本不全也。

膈兪二穴。在七椎下兩旁各寸半。鍼三分。畱七呼。灸三壯。明下云﹑五壯。﹝難疏。血會鬲兪。血病灸此。﹞

八椎下兩旁。銅人明堂並缺兪穴。

肝兪二穴。在九椎下兩旁各寸半。鍼三分。畱六呼。灸三壯。明下云﹑七壯。素云﹑刺中肝。五日死。

膽兪二穴。在十椎下兩旁各寸半。正坐取之。灸三壯。鍼五分。明云﹑三分。下經云﹑灸五壯。素﹑刺中膽。一日半死。

脾兪二穴。在十一椎下兩旁各寸半。鍼三分。畱七呼。灸三壯。明下云﹑五壯。素云﹑刺中脾。十日死。

胃兪二穴。在十二椎下兩旁各寸半。鍼三分。畱七呼。灸隨年爲壯。明云﹑三壯。下云﹑七壯。

三兪二穴。在十三椎下兩旁各寸半。鍼五分。畱七呼。灸三壯。明云﹑鍼三分。下云﹑灸腎兪二穴。在十四椎下兩旁各寸半。與臍平。鍼三分。畱七呼。灸以年爲壯。忌同。明云﹑三壯下。

云﹑五壯刺中腎六日死。

气海兪二穴。在十五椎下兩旁各寸半。通灸。

按明堂有气海兪。而銅人無之。恐銅人本不全。故根據明堂附入於此。

大腸兪二穴。在十六椎下兩旁各寸半。鍼三分。畱六呼。灸二壯。

關元兪二穴。在十七椎下兩旁各寸半。鍼三分。

按明堂有關元兪。而銅人無之。恐銅人本不全。故根據明堂附入於此。

小腸兪二穴。在十八椎下兩旁各寸半。鍼三分。畱六呼。灸三壯。

膀胱兪二穴。在十九椎下兩旁各寸半。鍼三分。畱六呼。灸三壯。明下云﹑七壯。

中膂內兪二穴。一名脊內兪。在二十椎下兩旁各寸半。俠脊起肉。鍼三分。畱十呼。灸三壯。明下云﹑主腰痛夾脊膂痛。上下按之應者。從項後至此穴痛。皆灸之立愈。

白環兪二穴。在二十一椎下兩旁各寸半。甲乙云﹑鍼如腰戶法同。挺腹地端身。兩手相重支額。縱息令皮膚俱緩。乃取其穴。鍼八分。得气卽先瀉訖。多補之。不宜灸。忌房勞。不得舉重。明下云﹑灸三壯。

上二穴。在第一空腰髁下俠脊陷中。鍼三分。灸七壯。千云﹑腰髁下一寸。

次二穴。在第一空俠脊陷中。可灸七壯。鍼三分。

中二穴。在第三空俠脊陷中。鍼二分。畱十呼。灸二壯。

下二穴。在第四空俠脊陷中。鍼二分。畱十呼。灸三壯。

會陽二穴。一名利機。在陰尾骨兩旁。鍼八分。灸五壯。

千金八在腰目下三寸。俠脊相去四寸。﹝兩邊四穴。故名八。﹞其曰夾脊四寸。是除脊各寸半也。凡大杼下穴。皆當除脊各寸半。

鍼灸資生經第一

背兪第三行左右二十八穴

背兪第三行左右二十八穴附分二穴在第二椎下附項內廉兩旁相去俠脊各三寸。灸五壯。鍼三分。

魄戶二穴。在三椎下兩旁各三寸。正坐取之。鍼五分。得气卽瀉。又宜久畱鍼。日灸七壯。止百壯。忌同。明云﹑日七壯。至二百。下云﹑魂戶在三椎下兩旁各三寸。灸三壯。又云﹑魄戶在三椎下兩旁各三寸。灸五壯。素注云﹑魄戶上直附分。

銅人有魄戶穴。明堂上經亦同。而下經旣有魄戶穴。又有魂戶穴。皆云在三椎下。若謂魄字作魂。不應兩出魄戶穴也。考之下經。旣有懸鐘矣。後又有懸鐘。旣有天突矣。其治小兒。又有天突。意者魂戶卽魄戶。﹝誤作魂。﹞而兩出之。不然﹑何其穴皆在三椎旁歟。

膏肓兪二穴。在四椎下。﹝明云。近五椎。﹞兩旁各三寸。主無所不療。羸瘦虛損。夢中失精搖。從胛骨上角摸索至骨下頭。其間當有四肋三間。灸中間。從胛骨之裏去胛骨容側指許。

摩去表肋間空處。按之自覺牽引於肩中。灸兩胛中。一處至百壯。多至五百。﹝明云。

百壯多至千壯。﹞當覺下KTKT然似流水之狀。亦當有所不出。若得痰疾則無所不下也。如病人已困。不能正坐。當令側臥。挽上臂。令取穴灸之。又以右手從左肩上住指頭所不及者﹑是骨覆其穴。灸之無驗。此灸訖後。令人陽气益盛。當消息以自補養。論曰﹑昔在和緩。不救晉侯之疾。以其在膏之上肓之下。鍼藥所不能及。卽此穴是也。時人拙不能求得此穴。所以宿病難追。若能用心方便。求得灸之。無疾不愈。出千金外臺。

灸膏肓功效。諸經例能言之。而取穴則未也。千金等方之外。莊綽論之最詳。然繁而無不能定於一。予嘗以意取之。令病患兩手交在兩膊上。﹝灸時亦然。﹞胛骨遂開。其穴立見。以手指摸索第四椎下兩旁各三寸。四肋三間之中間。按之酸疼是穴。灸至千百壯。少亦七七壯。當根據千金立點立灸。坐點坐灸。臥點臥灸云。﹝若只合爪在兩膝頭中點穴。亦得。﹞

神堂二穴。在五椎下兩旁各三寸陷中。正坐取之。鍼三分。灸五壯。明下云﹑三壯。

素注云﹑上直魄戶。﹝餘同﹞

二穴。在肩膊內廉。俠﹝明堂作在。﹞六椎下兩旁各三寸。正坐取之。以手痛按之。病者言。鍼六分。畱三呼。瀉五吸。灸二七壯。止百壯。忌莧菜白酒。明下云﹑五壯。

膈關二穴。在七椎下兩旁各三寸陷中。正坐取之。鍼五分。灸五壯。

魂門二穴。在九椎下兩旁各三寸陷中。正坐取之。灸三壯。鍼五分。

陽綱二穴。在十椎下兩旁各三寸陷中。正坐闊肩取之。鍼五分。灸三壯。明下云﹑七壯。

意捨二穴。在十一椎下兩旁各三寸陷中。正坐取之。鍼五分。灸五十壯至百壯。明云﹑五十壯至百二十壯。甲乙云﹑三壯。鍼五分。下云﹑灸七壯。素注﹑二壯。

胃倉二穴。在十二椎下兩旁各三寸。鍼五分。灸五十壯。明云﹑五十壯。甲乙云﹑三壯。

肓門二穴。在十三椎下兩旁各三寸叉肋間。其﹝明堂作異。﹞經云﹑與鳩尾相直。灸三十壯。鍼五分。

志室二穴。在十四椎下兩旁各三寸陷中。正坐取之。鍼五分。灸三壯。明下云﹑兩旁各三寸半。灸七壯。

明堂上經作兩旁各三寸。與銅人經同。而下經乃作三寸半。必是分外半字也。

胞肓二穴。在十九椎下兩旁各三寸陷中。伏而取之。灸五七壯。鍼五分。明云﹑灸五七壯。至五十壯。甲乙云﹑三壯。下云﹑五壯。

秩邊二穴。在二十椎下兩旁各三寸陷中。伏而取之。灸三壯。鍼五分。忌同。明云﹑在二十椎下兩旁各三寸。灸三壯。鍼三分。

素問气府論注曰﹑秩邊在二十一椎下兩旁。上直胞肓。與銅人經明堂經二十椎下不同。

未知其孰是。姑兩存之。

以上二十八穴。當準千金方除脊各三寸取穴。

鍼灸資生經第一

側頸項部左右十八穴

側頸項部左右十八穴天容二穴。在耳下曲頰後。灸三壯。

天牖二穴。在頸筋缺盆上。天容後。天柱前。完骨下。髮際上。﹝明云。髮際上一寸陷中。﹞

鍼一寸。畱七呼。不宜補。亦不宜灸。若灸﹑面腫眼合。先取。後鍼天牖風池卽瘥。若不先鍼。卽難療。明云﹑鍼五分。得气卽瀉。瀉盡﹑更畱三呼。瀉三吸。不宜補。亦不宜灸。下云﹑灸三壯。素注同。

銅人明堂上經皆云不宜灸。下經素問注乃云﹑灸三壯。恐凡禁穴許灸一壯至三壯也。

天窗二穴。一名窗籠。在頸大筋前。曲頰下俠突後﹑動脈應手陷中。灸三壯。鍼三分。

天鼎二穴。在頸缺盆直扶突後一寸。灸三壯。鍼三分。忌同。明下云﹑天頂在項缺盆直扶突气捨後一寸陷中。灸七壯。素气府注云﹑天鼎在頸缺盆上直扶突气捨後同身寸之半。按甲乙經作寸半。

扶突二穴。一名水穴。在人迎後寸半。灸三壯。鍼三分。素注﹑在頸當曲頰下一寸人迎後。仰而取之。

缺盆二穴。一名天蓋。在肩下橫骨陷中。灸三壯。鍼三分。﹝素云。二分。﹞不宜刺太深。使人逆息也。明云﹑肩上橫骨陷中。﹝素同﹞一名天蓋。肩上是穴。

銅人云﹑在肩下橫骨陷中。明堂乃云﹑在肩上橫骨陷中。又云﹑肩上是穴。恐銅人誤下字也。

人迎二穴。一名五會。在頸大脈動脈應手俠結喉旁。仰而取之。以候五臟气。足陽明脈气所發。

禁灸。灸之不幸傷人。鍼四分。

水突二穴。一名水門。在頸大筋前。直人迎下气捨上。鍼三分。灸三壯。

气捨二穴。在頸直人迎俠天突陷中。鍼三分。灸三壯。

鍼灸資生經第一

膺兪部中行七穴

膺兪部中行七穴天突在結喉下夫宛宛中。鍼五分。畱三呼。得气卽瀉。灸亦得。卽不及鍼。其下鍼直橫下。

不得低手。卽五臟之气。傷人短壽。忌同。明下云﹑在項結喉下五分中央宛宛中。灸五壯。

素气穴注云﹑在頸結喉下四寸中央宛宛中。刺一寸。灸三壯。甲乙云﹑在結喉下五寸。明下﹑灸小兒云﹑結喉下三寸兩骨間。﹝千名天瞿。今校勘在結喉下五寸是穴。﹞

璇璣在天突下一寸陷中。仰頭取之。灸五壯。鍼入三分。

華蓋在璇璣下一寸陷中。仰頭取之。鍼三分。灸五壯。明下云﹑三壯。一本云﹑五壯。

紫宮在華蓋下一寸六分陷中。仰頭取之。灸五壯。鍼三分。明下云﹑在華蓋下一寸。

灸七壯。﹝小本亦同﹞

玉堂一名玉英。在紫宮下寸六分陷中。灸五壯。鍼三分。

膻中﹝一作。﹞一名元兒。在玉堂下一寸六分。橫直兩乳間陷中。仰臥取之。灸七七壯鍼。不幸令人夭。明云﹑日灸七壯。止七七。禁鍼。不幸令人死。甲乙云﹑鍼三分。下云﹑灸三壯。千云﹑鳩尾上一寸。

靈蘭祕典云﹑膻中者﹑臣使之官。喜樂出焉。說者曰﹑膻中爲气之海。然心主爲君。以敷宣教令。膻中主气以气布陰陽。气和志適。則喜樂由生。分布陰陽。故官爲臣使也。然則中者﹑乃十二髒之一。臣使之官。爲气之海。分布陰陽。非其他穴比者。或患气噎鬲气。肺气上喘。不得下食。胸中如塞等疾。宜灸此。﹝難疏。气會三焦。外筋直兩乳間。气病治此中庭在膻中下寸六分陷中。灸五壯。鍼三分。明云﹑二分。下云﹑膻中下一寸。灸三

鍼灸資生經第一

膺兪第二行左右十二穴

膺兪第二行左右十二穴府﹝素作兪。﹞二穴。在巨骨下璇璣旁各二寸陷中。仰而取之。﹝明云。仰臥取之。﹞鍼三分。灸五壯。明下云﹑輸府灸三壯。

中二穴。在府下寸六分陷中。仰而取之。﹝明云。仰臥取之。﹞鍼四分。灸五壯。明下云﹑輸府下一寸。灸三壯。

神藏二穴。在中下寸六分陷中。仰而取之。灸五壯。鍼三分。

靈墟二穴。在神藏下寸六分陷中。仰而取之。鍼三分。灸五壯。

神封二穴。在靈墟下寸六分。仰而取之。灸五壯。鍼三分。

步郎二穴。在神封下寸六分陷中。仰而取之。鍼三分。灸五壯。

鍼灸資生經第一

膺兪第三行左右十二穴

膺兪第三行左右十二穴气戶二穴。在巨骨下兪府兩旁各二寸陷中。仰而取之。鍼三分。灸五壯。

庫房二穴。在气戶下寸六分陷中。仰而取之。灸五壯。鍼三分。

屋翳二穴。在庫房下寸六分陷中。仰而取之。灸五壯。鍼三分。

膺窗二穴。在屋翳下寸六分。灸五壯。鍼四分。

乳中二穴。當乳是。足陽明脈气所發。禁灸。灸不幸生蝕瘡。瘡中有淸汁膿血﹑可治。

瘡中有肉﹑若蝕瘡者死。微刺三分。﹝亦相去寸六分。﹞

乳根二穴。在乳下寸六分陷中。仰而取之。灸五壯。鍼三分。

以上十二穴。去膺中行各四寸。遞相去寸六分。

鍼灸資生經第一

膺兪第四行左右十二穴

膺兪第四行左右十二穴雲門二穴。在巨骨下俠气戶旁各二寸陷中。灸五壯。鍼三分。刺深使人气逆。不宜深刺。明云﹑雲門在巨骨下。气戶兩旁各二寸陷中。動脈應手。舉臂取之。山眺經云﹑在人迎下第二骨間。相去二寸三分。通灸禁鍼。甲乙云﹑灸五壯。鍼七分。若深﹑令人气逆。

中府二穴。一名膺中兪。肺之募。在雲門下一寸乳上三肋間。鍼三分。畱五呼。灸五壯。素注﹑在膺中行兩旁相去六寸。雲門下一寸乳上三肋間。動脈應手陷中。仰而取之。

周榮二穴。在中府下寸六分陷中。仰而取之。鍼四分。明下云﹑灸五壯。

胸鄕二穴。在周榮下寸六分陷中。仰而取之。鍼四分。灸五壯。

天溪二穴。在胸鄕下寸六分陷中。仰而取之。鍼四分。灸五壯。

食竇二穴。在天溪下寸六分陷中。舉臂取之。鍼四分。灸五壯。

以上十二穴。去膺中行各六寸六分。

鍼灸資生經第一

側腋左右八穴

側腋左右八穴淵腋二穴。在腋下三寸宛宛中。舉臂得之。禁灸。灸之﹑不幸令人生腫蝕馬瘍。內潰者死。寒熱生馬瘍可消。鍼三分。

輒筋二穴。在腋下三寸復前一寸著脇。灸三壯。鍼六分。

天池二穴。一名天會。在乳後一寸腋下三寸。著脇直腋橛肋間。灸三壯。鍼三分。

大包二穴。在淵腋下三寸。脾之大絡。布胸脇中。出九肋間。灸三壯。鍼三分。

鍼灸資生經第一

腹部中行十五穴

腹部中行十五穴鳩尾一名尾翳。一名。在臆前蔽骨下五分。不可灸。令人畢世少心力。

此穴大難鍼。大好手方可下鍼。不然﹑取气多令人夭。鍼三分。畱三呼。瀉五吸。肥人倍之。忌同。明下云﹑灸三壯。素注﹑在臆前蔽骨下五分。不可灸刺。人無蔽骨者。從岐骨際下行一寸。

巨闕心之募。在鳩尾下一寸。鳩尾拒者。少令彊一寸中。人有鳩尾拒之。鍼六分。畱七呼。得气卽瀉。可灸七壯。止七七。忌同。

上脘﹝一作管。﹞在巨闕下一寸。當寸五分。去蔽骨三寸。﹝明云。去巨骨三寸。﹞鍼八分。先補後瀉。神驗。如風癇熱病。宜先瀉後補。立愈。日灸二七壯至百壯。未愈﹑倍之。忌同。

明下云﹑三壯。﹝千。一名胃管。﹞

中脘一名太倉。胃之募。在上脘下一寸。上紀者﹑中脘也。鍼八分。畱七呼。瀉五吸。

疾出鍼。灸二七壯。止百壯。忌同。明云﹑日灸二七壯。止四百。﹝千。一名胃募。在心下四寸。胃管下一寸。﹞

按气穴論注云﹑中脘居心蔽骨與臍之中。﹝上下各四寸。﹞刺入寸二分。與銅人稍異。宜從銅人爲穩。其曰胃之募。蓋飲食蓄積於此也。予嘗苦脾疼。嘗灸此穴。覺冷气從兩脇下而止。

至灸處卽散。此灸之功也。自後頻灸之。亦每教人灸此。凡脾疼不可忍。飲食全不進者。皆宜灸。﹝難疏。府會太倉。府病治此。在心下四寸。﹞

建裏在中脘下一寸。鍼五分。畱十呼。灸五壯。明云﹑鍼寸二分。

下脘在建裏下一寸。鍼八分。畱三呼。瀉五吸。灸二七壯。止二百。

水分在下脘下一寸。臍上一寸。鍼八分。畱三呼。瀉五吸。若水病灸大良。可灸七壯。

止百壯。禁鍼。鍼水盡卽斃。明云﹑分水穴若水病灸大良。日灸七壯。止四百。鍼五分。畱三呼。﹝明雲。水气惟得鍼水溝。鍼余穴水盡卽死。何於此卻云可鍼。今校勘不鍼爲是。﹞

明堂云﹑若是水病。灸之大良。鍼入五分。而銅人云﹑若是水病。灸之大良。禁不可鍼。鍼水盡卽斃。是又不可鍼矣。恐人但知明堂之可鍼。不知銅人不可鍼也。於是書之。以示世醫云。﹝水分穴校之不鍼爲是。﹞

神闕一名气合。當臍中。灸百壯。禁鍼。忌同。素注﹑禁刺。刺之﹑使人臍中惡瘍潰。矢出者死不可治。灸三壯。

臍中﹑千金等經不言灸。只云禁鍼。銅人云﹑宜灸百壯。近世名醫遇人中風不省。急灸臍中皆效。徐卒中不省。得桃源簿爲灸臍中百壯始蘇。更數月﹑乃不起。鄭糾云﹑有一親卒中風。醫者爲灸五百壯而蘇。後年餘八十。向使徐灸至三五百壯。安知其不永年耶。﹝論神陰交一名橫戶。素問云﹑在臍下一寸。鍼八分。得气卽瀉。灸百壯止。明云﹑灸不及鍼。日三七壯。止百壯。

气海一名脖。一名下肓。在臍下寸半宛宛中。鍼八分。得气卽瀉。瀉後宜補之。灸百壯。

今附。气海者。是男子生气之海也。治髒气虛憊。眞气不足。一切气疾久不瘥。皆灸之。忌同。明下云﹑灸七壯。

此經以气海爲生气之海。難經疏以爲元气之海。則气海者﹑蓋人之元气所生也。故柳公度曰﹑吾養生無它術。但不使元气佐喜怒使气海常溫爾。今人旣不能不以元气佐喜怒矣。若能時灸气海使溫。亦其次也。予舊多病。常苦气短。醫者教灸气海。气遂不促。自是每歲須一二次灸之。則以气怯故也。

石門一名利機。一名精露。在臍下二寸。灸亦良。可灸二七壯。止百壯。婦人不可鍼。

鍼之終身絕子。明云﹑甲乙經云﹑一名精露。一名丹田。一名命門。鍼八分。畱三呼。得气卽瀉。下云﹑灸七壯。千云﹑灸絕孕。鍼五分。

臍下二寸名石門。明堂載甲乙經云﹑一名丹田。千金素問注亦謂丹田在臍下二寸。世醫因是遂以石門爲丹田誤矣。丹田乃在臍下三寸。難經疏論之詳而有據。當以難經疏爲正。﹝詳見關元。﹞銅人云﹑鍼之絕子。千金雲﹑灸之絕孕。要之﹑婦人不必鍼灸此。﹝論丹田穴。當以臍下二寸爲是。﹞

關元在臍下三寸。小腸之募。足太陰少陰厥陰三陰任脈之會。下紀者﹑關元也。鍼八分。畱三呼。瀉五吸。灸百壯。止三百壯。忌同。明云﹑若懷胎﹑必不鍼。若鍼而落胎。胎多不出。而鍼外昆侖立出。灸不及鍼。日三十壯。下云﹑五壯。岐伯云﹑但是積冷虛乏皆宜灸。

關元﹑乃丹田也。諸經不言。惟難經疏云﹑丹田在臍下三寸。方員四寸。著脊梁兩腎間中央赤是也。左靑右白。上黃下黑。三寸法三光。四寸法四時。五色法五行。兩腎間名大海。而貯其血气。亦名大中極。言取人身之上下四向最爲中也。老醫與人灸。皆從此說。多者千餘壯。少亦三二百。不知全活者幾何人。然亦宜頻灸。故曰﹑若要安﹑丹田三里不曾幹。

中極一名玉泉。一名气原。在關元下一寸。鍼八分。畱十呼。得气卽瀉。灸百壯。止三明云﹑主婦人斷緒。四度鍼。﹝銅人作以度鍼。﹞鍼卽有子。故卻時任鍼也。灸不及鍼。日三七壯。下云﹑五壯。

曲骨在橫骨上毛際陷中。灸七壯。至七七。鍼二寸。明下云﹑橫骨上中及下一寸毛際陷中。千云﹑臍下五寸。

會陰一名屏翳。在兩陰間。任脈別絡。俠督脈波脈之會。灸三壯。

鍼灸資生經第一

腹第二行左右二十二穴

腹第二行左右二十二穴幽門二穴。俠巨闕兩旁各五分。灸五壯。鍼五分。明云﹑在巨闕旁各寸半陷中。千腎藏雲﹑夾巨闕各一寸。

銅人云﹑幽門夾巨闕肓兪夾臍旁各五分。﹝相去一寸。﹞明堂乃云﹑幽門在巨闕旁寸半。

通天夾上管旁相去三寸。按千金四滿﹝第二行穴。﹞在丹田﹝今石門。﹞兩邊各寸半。與明堂合。始知銅人誤云。

通谷二穴。在幽門下一寸。鍼五分。灸五壯。明云﹑夾上管兩旁相去三寸。下云﹑灸三壯。

陰都二穴。一名食宮。在通谷下一寸。灸三壯。鍼三分。

石關二穴。在陰都下一寸。灸三壯。鍼一寸。

商曲二穴。在石關下一寸。灸五壯。鍼一寸。

肓兪二穴。在商曲下一寸。臍旁各五分。灸五壯。鍼一寸。

中注二穴。在肓下一寸。灸五壯。鍼一寸。

四滿二穴。一名髓府。在中注下一寸。鍼三分。灸三壯。﹝千。丹田旁各寸半。卽心下八寸。臍下橫文是。今校勘四滿二穴。千金雲。在丹田旁各寸半。卽心下八寸臍下橫文是。尢證得丹田在二寸。﹞

气穴二穴。一名胞門。一名子戶。在四滿下一寸。灸五壯。鍼三分。

大赫二穴。一名陰維。一名陰關。在气穴下一寸。灸五壯。鍼三分。

橫骨二穴。在大赫下一寸。灸三壯。﹝千云。名屈骨端。在陰上橫骨中宛曲如卻月中央是。﹞

以上二十二穴。去腹中行。皆當爲寸半。說見幽門。

鍼灸資生經第一

腹第三行左右二十四穴

腹第三行左右二十四穴不容二穴。在幽門兩旁各寸半。灸五壯。鍼五分。明云﹑在上管兩旁各一寸。灸三壯。﹝素注。在第四肋端。﹞

素問云﹑夾鳩尾外當乳下三寸。夾胃管各五。不容至太一也。夾臍廣三寸各三。滑肉門天樞外陵也。下臍二寸。夾之各三。大巨水道歸來也。皆腹第三行穴也。新校正云﹑甲乙經天樞旁各二寸。與諸書同。特此經爲異。信若是﹑則其穴不當乳下可也。必當乳下。則廣三寸之說爲當。

承滿二穴。在不容下一寸。鍼三分。灸五壯。明云﹑三壯。﹝千。夾巨闕兩旁各一寸半。﹞

梁門二穴。在承滿下一寸。灸五壯。鍼三分。

關門二穴。在梁門下一寸。鍼八分。灸五壯。

太一二穴。在關門下一寸。灸五壯。鍼八分。

滑肉門二穴。在太一下一寸。灸五壯。鍼八分﹝下一寸至天樞。﹞

天樞二穴。一名長溪。一名谷門。大腸之募。去肓兪寸半。夾臍旁各二寸陷中。灸五壯。鍼五分。畱十呼。﹝千。魂魄之舍。不可鍼。合齊相去可三寸。﹞

外陵二穴。在天樞下一寸。灸五壯。鍼三分。

大巨二穴。在長溪下二寸。灸五壯。鍼五分。﹝長溪。天樞也。千。在臍下一寸。兩旁各二寸。﹞

水道二穴。在大巨下三寸。灸五壯。鍼三寸半。

歸來二穴。在水道下二寸。灸五壯。鍼八分。﹝外臺。水道下三寸。今校勘歸來二穴在水道下二寸爲是。﹞

气沖二穴。一名气街。在歸來下。鼠鼷上一寸。動脈應手宛宛中。禁鍼。灸七壯立愈。

炷如大麥。

明下云﹑五壯。素注云﹑在腹臍下橫骨兩端鼠鼷上。鍼三分。千云﹑歸來下一寸。

以上二十六穴。去腹中行當各三寸。

鍼灸資生經第一

腹第四行左右十四穴

腹第四行左右十四穴期門二穴。肝之募。在不容旁寸半。直兩乳第二肋端。鍼四分。灸五壯。﹝千。直兩乳下第二肋端旁寸半。又云乳直下寸半。﹞

日月二穴。膽之募。在期門下五分陷中。灸五壯。鍼五分。﹝千名神光。一名膽募。﹞

腹哀二穴。在日月下寸半。鍼三分。

大橫二穴。在腹哀下三寸半。直臍旁。灸三壯。鍼七分。

肓兪去臍旁當一寸半。天樞去臍當三寸。大橫去臍當四寸半。其去章門合爲六寸。難經疏乃云﹑章門在臍上二寸兩旁九寸。爲可疑焉耳。

腹結二穴。一名腸窟。在大橫下三分。鍼七分。灸五壯。

府捨二穴。在腹結下三寸。足太陰厥陰陰維之交會。此三脈上下三入腹。絡肝脾。結心肺。從脇上至肩。此太陰三陰陽明之別。鍼七分。灸五壯。

衝門二穴。一名慈宮。上去大橫五寸。府舍下橫骨兩端約中動脈。鍼七分。灸五壯。

以上十四穴。去腹中行各當爲四寸半。

鍼灸資生經第一

側脇左右十二穴

側脇左右十二穴章門二穴。一名長平。一名脇。脾之募。在大橫外直臍季肋端。側臥﹑屈上足伸下足。舉臂取之。

鍼六分﹐灸百壯。明云﹑日七壯。止五百。忌同。﹝難疏。藏會季脇。章門也。髒病治此。是脇骨下短脇在臍上二寸兩旁九寸。﹞

京門二穴。一名气。一名气府。腎之募。在監骨腰中季脇本俠脊。灸三壯。鍼三分。

畱七呼。

帶脈二穴。在季脇下寸八分陷中。鍼六分。灸五壯。明下云﹑七壯。﹝如帶繞身。管束諸經脈。千云。在季脇端。﹞

五樞二穴。在帶脈下三寸。一云﹑在水道旁寸半陷中。鍼一寸。灸五壯。明下云﹑三維道二穴。在章門下五寸三分。鍼八分。灸三壯。

居二穴。在章門下八寸三分。監骨上陷中。灸三壯。鍼八分。

脇堂二穴。在腋下二骨間陷中。舉腋取之。灸五壯。

明堂下經有脇堂穴。主胸脇气滿。噫噦喘逆。目黃遠視KTKT。而銅人無之。故附入於此

鍼灸資生經第一

手太陰肺經左右十八穴

手太陰肺經左右十八穴少商二穴。木也。在手大指端內側。去爪甲角如韭葉。﹝明云。白肉際宛宛中。﹞以三稜鍼刺之微出血。泄諸髒熱湊。不宜灸。成君綽忽腮頷腫大如升。喉中閉塞。水粒不下。甄權鍼之立愈。明云﹑鍼一分。畱三呼。瀉五吸。宜鍼不宜灸。以三稜鍼刺之。令血出。勝气鍼。

所以勝气鍼者。此脈脹腮之候。腮中有气。人不能食。故刺出血以宣諸髒腠也。忌冷熱食。

下云﹑灸三壯。﹝甲乙作一壯。﹞

魚際二穴火也。在手大指本節後內側散脈中。鍼一分。畱二呼。素注﹑二分。灸三壯。

太淵二穴。在掌後陷中。灸三壯。鍼一分。素注﹑二分。明下云﹑太泉在手中掌後橫文頭陷中。灸五壯。﹝難。掌後魚際下。脈會太淵。脈病治此。﹞

銅人曰﹑太淵。明堂曰﹑太泉。疑是二穴也。予按千金方注云﹑太泉卽太淵也。避唐祖名攺之。於是書之。以示世醫。﹝泉脈淸冷泉同。﹞

經渠二穴。金也。在寸口陷中。鍼二分。畱三呼。禁灸。灸傷人神。

列缺二穴。在腕側上寸半。﹝明堂下云腕上一寸。﹞以手交叉頭指末兩筋兩骨罅中。鍼二分。畱二呼。瀉五吸。灸七壯。忌同。明云﹑鍼三分。日灸七壯。若患偏風。灸至百。若患腕勞。灸七七。下云﹑三壯。素注云﹑腕上寸半。

孔最二穴。在腕上七寸。﹝明下云陷者宛宛中。﹞手太陰。治熱病汗不出。此穴可灸三壯。卽汗出。咳逆臂厥痛。鍼三分。灸五壯。明下云﹑灸三壯。

尺澤二穴。水也。在肘中約上動脈中。鍼三分。灸五壯。明云﹑肘中約上兩筋動脈中。

甄權云﹑在臂屈伸橫文中筋骨罅陷中。不宜灸。主癲病。不可向手臂。不得上頭。素刺禁云﹑刺肘中內陷。气歸之。爲不屈伸。注云﹑肘中謂肘屈折之中。尺澤穴中也。刺過陷脈。惡气歸之。气閉關節。故不屈伸。﹝難疏言。尺之一寸外爲尺澤也。言尺脈入澤。如水入大澤。﹞

銅人云﹑灸五壯。明堂下經乃云不宜灸。主癲病。不可向手臂。不得上頭。旣曰不宜灸矣。

乃曰主癲病。是又可灸也。此必有誤。且從銅人灸五壯。明堂亦云﹑禁穴許灸一壯至三壯故也。

俠白二穴。在天府下去肘五寸動脈中。鍼三分。灸五壯。

天府二穴。在腋下三寸動脈中。以鼻取之。禁灸。使人逆气。今附。刺鼻衄血不止。鍼四分。畱三呼。

明云﹑四分。畱七呼。灸二七壯。不除﹑至百壯。出明堂經。其甲乙經禁灸。

甲乙銅人皆云禁灸。明堂乃云灸二七壯至百壯。亦甚不同矣。要非大急﹑不必灸。

鍼灸資生經第一

手陽明大腸經左右二十八穴

手陽明大腸經左右二十八穴商陽二穴。金也。一名絕陽。在手大指次指內側。去爪甲角如韭葉。灸三壯。鍼一分。

畱一呼。

二間二穴。水也。一名間谷。在手大指次指本節前內側陷中。鍼三分。灸三壯。

三間二穴。木也。一名少谷。在手大指次指本節後內側陷中。鍼三分。畱三呼。灸三壯。

合谷二穴。一名虎口。在手大指次指岐骨間陷中。﹝明云。手大指兩骨罅間宛宛中。﹞鍼三分。畱三呼。灸三壯。今附。若婦人妊娠不可刺。刺損胎气。﹝千云。手大指虎口兩骨間。﹞

陽溪二穴。火也。一名中魁。在腕中上側兩筋間陷中。鍼三分。畱七呼。灸二壯。忌同。

偏歷二穴。手陽明絡。在腕後三寸。別走太陰。鍼二分。畱七呼。灸三壯。明下云﹑五壯。

溫澑二穴。一名逆注。一名池頭。在腕後。大士三寸。小士六寸。鍼三分。灸三壯。

明云﹑在腕後五寸六寸間。

下廉二穴。在輔骨下。去上廉一寸輔兌肉其分外斜。鍼五分。畱二呼。灸三壯。

此有下廉。足陽明亦有下廉。蓋在足者﹐乃下巨虛也。

上廉二穴。在三里下一寸。其分獨抵陽明之會外斜。鍼五分。灸五壯。

此有上廉。足陽明亦有上廉。蓋在足者﹑乃上巨虛也。

三里二穴。在曲池下三寸。﹝手陽明穴云二寸。﹞按之肉起兌肉之端。灸三壯。鍼二分。

明云﹑一名手三里。在曲池下二寸。

三里有二。有手三里。有足三里。此手三里也。故明堂云﹑一名手三里。是也。銅人云﹑三里在曲池下三寸。明堂乃云二寸。在手陽明穴亦云二寸。恐銅人本誤二字作三字也。

曲池二穴。土也。在肘外輔骨屈肘曲中。以手拱胸取之。鍼七分。得气先瀉後補之。灸大良。可三壯。明云﹑曲池﹑木也。在肘外輔骨曲肘橫文頭陷中。日灸七壯。至二百。且停十餘日。更下止至二百罷。忌同。下云﹑在肘外輔屈肘曲骨中紋頭。素注﹑肘外輔屈肘兩骨中。

千﹑肘外曲頭陷中。肘二穴。在肘大骨外廉陷中。灸三壯。鍼三分。

五里二穴。在肘上三寸。行向裏大脈中央。灸十壯。禁鍼。素气穴論云﹑大禁二十五。在天府下五寸。注云﹑謂五里穴也。謂之大禁者﹑禁不可刺也。又曰﹑五里者﹑尺澤之後五里五里有二。其一在足厥陰肝經部。與此穴爲二。此當爲手五里也。素問所謂在天府下者。指此五里也。注云﹑尺澤之後五里亦指此五里也。尺澤穴在手太陰。

臂二穴。在肘上七寸肉端。手陽明絡。灸三壯。鍼三分。明云﹑在肩下一夫骨罅陷宛中。平手取之。不得拿手令急。其穴卽閉。宜灸不宜鍼。日七壯至百。若鍼﹑不得過三五。過多恐惡。忌同。千名頭衝。﹝肩在肩部。﹞

鍼灸資生經第一

手少陰心經左右十八穴

手少陰心經左右十八穴少衝二穴。木也。一名經始。在小指內廉端。﹝明下作側。﹞去爪甲角如韭葉。鍼一分。

灸三壯。明云﹑一壯。

少府二穴。火也。在手小指本節後陷中。直勞宮。﹝勞宮在手厥陰。﹞

鍼二分。灸七壯。明云﹑三壯。

神門二穴。土也。一名兌衝。在掌後兌骨端陷中。灸七壯。炷如小麥。鍼三分。畱七呼。

陰二穴。在掌後脈中。去腕五分。鍼三分。灸七壯。

通裏二穴。在腕後一寸陷中。鍼三分。灸三壯。明云﹑七壯。

靈道二穴。金也。去掌後寸半。或一寸。灸三壯。鍼三分。

少海二穴。水也。一名曲節。在肘內廉節後。又云﹑肘內大骨外去肘端五分。屈肘得之。鍼三分。灸三壯。甄權云﹑屈手向頭取之。治齒寒腦風頭痛。不宜灸。鍼五分。明云﹑在肘內橫紋頭。屈手向頭取之陷宛中。甲乙云﹑穴在肘內廉卽後陷中動應手。鍼二分。畱三呼。

瀉五吸。不宜灸。下云﹑灸五壯。素注﹑五壯。

銅人云﹑灸三壯。明堂下經素問注皆云灸五壯。上經甄權皆云不宜灸。亦可疑矣。非大急﹑亦不必灸。

靑靈二穴。在肘上三寸。伸肘舉臂取。灸七壯。明下云﹑三壯。

極泉二穴。在腋下筋間動脈入胸。灸七壯。鍼三分。

鍼灸資生經第一

手太陽小腸經左右十六穴

手太陽小腸經左右十六穴少澤二穴。金也。一名小吉。在手小指端。去爪甲下一分陷中。灸一壯。鍼一分。

前谷二穴。水也。在手小指外側本節前陷中。鍼一分。灸一壯。明云﹑三壯。

後溪二穴。木也。在手小指外側本節後陷中。灸一壯。鍼一分。明云﹑在手外側腕前起骨下陷中。灸三壯。

腕骨二穴。在手外側腕前起骨下陷中。灸三壯。鍼二分。畱三呼。

陽谷二穴。火也。在手外側腕中兌﹝素作銳。﹞骨下陷中。灸三壯。鍼二分。畱二呼。

養老二穴。在手踝骨上空寸陷中。灸三壯。鍼三分。

支正二穴。在腕後五寸。別走少陰。灸三壯。鍼三分。明云﹑在手太陽腕後五寸。去養老穴四寸陷中。灸五壯。

小海二穴。土也。在肘內大骨外。去肘端五分陷中。甄權云﹑屈手向頭取之。灸三壯。

鍼二分。

鍼灸資生經第一

手厥陰心主脈左右十六穴

手厥陰心主脈左右十六穴中衝二穴。木也。在手中指端。去爪甲如韭葉陷中。鍼一分。明云﹑灸一壯。

勞宮二穴。火也。一名五里。在掌中央橫文動脈中。屈無名指著處是。灸三壯。明云﹑鍼二分。得气卽瀉。只一度鍼。過兩度令人虛。不得灸。灸令肉日加。忌同。素注﹑灸三壯。﹝一名掌中。﹞

趙岐釋孟子云﹑無名之指。手第四指也。今曰屈無名指著處是穴。蓋屈第四指也。﹝無名指當屈中指爲是。今說屈第四指。非也。﹞

太陵二穴。土也。在掌後兩筋間陷中。鍼五分。灸三壯。

內關二穴。在掌後去腕二寸。別走少陽。鍼五分。灸三壯。

間使二穴。金也。在掌後三寸兩筋間陷中。鍼三分。灸五壯。明下云﹑七壯。﹝千云。腕後三寸。或云掌後陷中。﹞

門二穴。去腕五寸。手厥陰。鍼三分。灸五壯。

曲澤二穴。水也。在肘內廉陷中。屈肘取之。灸三壯。鍼三分。畱七呼。素注﹑內廉下。

天泉二穴。一名天濕。在曲腋下二寸。舉臂取。鍼六分。灸三壯。

鍼灸資生經第一

手少陽三焦經左右二十四穴

手少陽三焦經左右二十四穴關衝二穴。金也。在手小指次指端。去爪甲角如韭葉。鍼一分。灸一壯。忌同。素注﹑三壯。﹝一云。握拳取之。﹞

液門二穴。水也。在手小指次指間陷中。鍼二分。灸三壯。﹝一云。握拳取之。﹞

中渚二穴。木也。在手小指次指本節後間陷中。鍼三分。灸三壯。明云﹑二壯。

陽池二穴。一名別陽。在手錶腕上陷中。鍼二分。畱三呼。不可灸。忌同。素注﹑灸三壯。

外關二穴。正少陽絡。在腕後二寸陷中。鍼三分。畱七呼。灸二壯。明云﹑三壯。

支溝二穴。火也。在腕後三寸兩骨間陷中。鍼二分。灸二七壯。忌同。明云﹑五壯素注﹑三壯。﹝千云。腕後臂外三寸。﹞

會宗二穴。在腕後三寸空中一寸。鍼三分。灸三壯。

三陽絡二穴。在臂上大交脈。﹝明云。肘前五寸外廉陷中。﹞支溝上一寸。禁鍼。灸七壯。明云﹕五壯。

四瀆二穴。在肘前五寸外廉陷中。灸三壯。鍼六分。畱七呼。

天井二穴。土也。在肘外大骨後肘上﹝明堂作後。﹞一寸兩筋間陷中。屈肘得之。甄權云﹑曲肘後一寸。叉手按膝頭取之兩筋骨罅。鍼三分。灸三壯。忌同。明云﹑五壯。素注﹑刺一寸。﹝千。肘後兩筋間。﹞

淸冷淵二穴。在肘上二寸。伸肘舉臂取。灸三壯。鍼三分。

消濼二穴。在肩下臂外腋斜肘分下行。鍼一分。灸二壯。明云﹑在肩下外關腋斜肘分下行。鍼六分。灸三壯。素注﹑肩下臂外關腋。

鍼灸資生經第一

足厥陰肝經左右二十二穴

足厥陰肝經左右二十二穴大惇二穴。木也。在足大指端。去爪甲如韭葉及三毛中。灸三壯。鍼三分。畱六呼。

千云﹑足大指聚毛中。

行間二穴。火也。在足大指間動脈應手陷中。灸三壯。鍼六分。畱十呼。

太衝二穴。土也。在足大指本節後二寸或寸半陷中。今附。凡診太衝脈。可決男子病死生鍼。

三分。畱十呼。灸三壯。明云﹑在足大指本節後二寸骨罅間陷中。灸五壯。素注﹑在足大指間本節後二寸動脈應手。刺腰痛注云﹑在大指本節後內間二寸。

中封二穴。金也。在足內踝前一寸。仰足取之陷中。伸足乃得之。鍼四分。畱七呼。灸三壯。素注﹑內踝前寸半。甲乙云﹑一寸。﹝千與素同。又云內踝前一寸斜行小脈上。一名懸泉。﹞

蠡溝二穴。在足內踝上五寸。別走少陽。鍼二分。畱三呼。灸三壯。明下云﹑七壯。

﹝又云交儀在內踝上五寸。恐卽蠡溝穴。但別出蠡溝。故不可曉。蠡溝二穴。亦名交儀。﹞

中都二穴。一名中。在內踝上七寸骨中。與少陰相直。鍼三分。灸五壯。

膝關二穴。在犢鼻下二寸陷中。鍼四分。灸五壯。﹝犢鼻在足陽明。﹞

曲泉二穴。水也。在膝內輔骨下大筋上小筋下陷中。屈膝取之。又云﹑正膝屈內外兩筋間宛宛中。又在膝曲橫紋頭。鍼六分。灸三壯。

陰包﹝明堂作胞。﹞二穴。在膝上四寸股內廉兩筋間。鍼六分。灸三壯。明云﹑七壯。

五里二穴。在气沖下三寸陰股中動脈。灸五壯。鍼六分。治腸中滿熱閉不得溺。气沖在腹部第三行。﹝陰廉穴气沖同。﹞

五里有二。其一在手陽明肘上三寸。其一在此。當爲足五里也。

陰廉二穴。在羊矢下。去气沖二寸動脈中。灸三壯。卽有子。鍼八分。畱七呼。

鍼灸資生經第一

足少陽膽經左右二十八穴

足少陽膽經左右二十八穴竅陰二穴。金也。在足小指次指端。去爪甲如韭葉。灸三壯。鍼一分。

竅陰有二。其一在此。其一在側頭部。此當爲足竅陰也。

俠溪二穴。水也。在足小指次指岐骨間本節前陷中。灸三壯。鍼三分。明云﹑臨泣去俠溪寸半。地五會二穴。在足小指次指本節後陷中。去俠溪一寸。鍼一分。不可灸。灸使人羸瘦。不出三年卒。

臨泣二穴。木也。在足小指次指本節後間陷中。去俠溪寸半。灸三壯。鍼二分。

偃伏第三行旣有臨泣穴矣。此亦有臨泣穴。此當蓋足臨泣也。

丘墟二穴。在外踝下如前陷中。去臨泣三寸。灸三壯。鍼五分。畱七呼。

懸鐘二穴。在足外踝上三寸動脈中。鍼六分。畱七呼。灸五壯。千云﹑一名絕骨。﹝外踝上三寸。又云四寸。﹞

陽輔二穴。火也。在外踝上四寸。輔骨前絕骨端如前三分。去丘墟七寸。灸三壯。鍼五分。畱七呼。千云﹑外踝上輔骨前。﹝餘同。﹞

光明二穴。在外踝上五寸。鍼六分。畱七呼。灸五壯。明下云﹑七壯。治疼不能久外丘二穴。在外踝上七寸。鍼三分。灸三壯。

陽交二穴。一名別陽。在外踝上七寸。斜屬三陽分肉之間。灸三壯。鍼六分。畱七呼。

千云﹑一名足。在外踝上七寸。﹝一云三寸。﹞

陽陵泉二穴。土也。在膝下一寸外廉陷中。鍼六分。得气卽瀉。又宜久畱鍼。灸七壯。

七壯卽止。明下云﹑一壯。素注﹑三壯。﹝千云。膝下外尖骨前。難疏。脛骨中微側少許陽關二穴。在陽陵泉上二寸。犢鼻外陷中。鍼五分。不可灸。千云﹑關陽。﹝一云關中瀆二穴。在髀骨外膝上五寸分肉間陷中。灸五壯。鍼五分。畱七呼。

環跳二穴。在髀樞中。側臥伸下足。屈上足取之。灸五十壯。鍼一寸。畱十呼。忌同。

明下云﹑在硯子骨宛宛中。灸三壯。甲乙云﹑五壯。

風市二穴。在膝外兩筋間。立舒下兩手著腿。當中指頭陷中。療冷痺腳脛麻。腿膝酸痛。腰重起坐難。﹝明下﹞

予冬月當風市處多冷痺。急擦熱手溫之。略止。日或兩三痺。偶謬刺以溫鍼。遂愈。信乎能。將其本不全耶。

鍼灸資生經第一

足太陰脾經左右二十二穴

足太陰脾經左右二十二穴隱白二穴。木也。在足大指端內側。去爪甲角如韭葉宛宛中。鍼三分。今附。婦人月事過時不止。

刺立愈。明云﹑鍼一分。畱三呼。灸三壯。

大都二穴。火也。在足大指本節後陷中。灸三壯。鍼三分。千注﹑本節內側白肉際。

太白二穴。土也。在足內側核骨下陷中。灸三壯。鍼三分。千云﹑足大指內側。

公孫二穴。在足大指本節後一寸。灸三壯。鍼四分。

商丘二穴。金也。在內踝下微前陷中。灸三壯。鍼三分。

三陰交二穴。在內踝上三寸骨下陷中。﹝明云。內踝上八寸陷中。﹞灸三壯。鍼三分。昔宋太子善醫術。出苑。逢一妊婦。太子診曰﹕女。令徐文伯診。曰﹕一男一女。鍼之。瀉三陰交。

補合谷。應鍼而落。果如文伯言。故妊娠不可刺。千云﹑內踝上八寸骨下。﹝又云﹕內踝上三寸。﹞

漏谷二穴。亦名太陰絡。在內踝上六寸骨下陷中。鍼三分。明下云﹑灸三壯。

地機二穴。亦名脾捨。足太陰。別走上一寸空。在膝下五寸。灸三壯。鍼三分。明云﹑膝內側轉骨下陷中。伸足取之。

陰陵泉二穴。水也。在膝下內側輔骨下陷中。伸足取之。鍼五分。當曲膝取之。

血海二穴。在膝臏上內廉白肉際二寸中。灸三壯。鍼五分。千云﹑白肉際二寸半。注云﹑一作三寸。

箕門二穴。在魚腹上越筋間動脈應手。在陰股內。一云﹑上起筋間。灸三壯。

鍼灸資生經第一

足陽明胃經左右三十穴

足陽明胃經左右三十穴厲兌二穴。金也。在足大指次指端。去爪甲如韭葉。鍼一分。灸一壯。

內庭二穴。水也。在足大指次指外間陷中。灸三壯。鍼三分。

陷谷二穴。木也。在足大指次指外間本節後陷中。去內庭二寸。鍼三分。畱七呼。灸三壯。

衝陽二穴。在足跗上。去陷谷三寸。鍼五分。灸三壯。素注﹑跗上五寸骨間動脈。刺三分。千云﹑跗上五寸骨間。去陷谷三寸。﹝一云二寸。﹞

解溪二穴。火也。在衝陽後寸半腕上陷中。﹝明下云。在系鞋處。﹞鍼五分。灸三壯。

素注﹑在衝陽後二寸半。

新校正云﹑刺瘧注作三寸半。二注不同。當從甲乙經作寸半。

丰隆二穴。在外踝上八寸下廉外廉陷中。鍼三分。灸三壯。明下云﹑七壯。

下廉二穴。一名下巨虛。在上廉下三寸。當舉足取穴。鍼八分。灸三壯。明云﹑上廉下三寸。兩筋兩骨罅陷宛宛中。蹲地坐取之。鍼六分。得气卽瀉。甲乙云﹑鍼三分。灸三壯。主小腸气不足。面無顏色。偏風熱風。冷痺不遂。風濕痺。灸亦良。日七七壯。素注﹑足陽明與小腸合。在上廉下三寸。鍼三分。

手陽明亦有下廉。此乃足下廉也。

條口二穴。在廉上一寸。舉足取之。鍼五分。明云﹑在上廉下一寸。鍼八分。灸三壯上廉二穴。一名上巨虛。在三里下三寸。當舉足取之。灸三壯。鍼三分。甄權云﹑治髒气不中。鍼八分。得气卽瀉。灸大良。日七壯。下云﹑三壯。素注﹑在三里下三寸。又云﹑在膝手陽明亦有上廉。此乃足上廉也。

三里二穴。土也。在膝下三寸外廉兩筋間。﹝一云﹕骨外大筋內。﹞當舉足取之。秦承祖羸瘦﹑七傷虛乏﹑胸中瘀血﹑乳癰。外臺明堂云﹑人年三十以上。若不灸三里。令气上衝目。所以三里下气也。﹝明同。﹞灸三壯。鍼五分。明云﹑鍼腹背每須去三里穴。鍼八分。畱十呼。瀉七吸。日灸七壯。止百壯。素注﹑刺一寸。在膝下三寸骨外廉兩筋肉分間﹝指云按之太衝脈不動。﹞

手有三里。此亦曰三里。蓋足三里也。銅人云﹑在膝下三寸。明堂素問注皆同。人多不能求也。予按明堂有膝眼四穴。蓋在膝頭骨下兩旁陷中也。又按銅人等經有犢鼻穴。蓋在膝臏下俠罅大筋中也。又按銅人有膝關二穴。蓋在犢鼻下二寸陷中也。而新校正素問注巨虛下廉云三里在犢鼻下三寸。則是犢鼻之下三寸。方是三里。不可便從膝頭下去三寸爲三里穴也。

若如今人之取穴。恐失之太髙矣。﹝千云﹕灸至五百壯。少亦一二百壯。﹞

犢鼻二穴。在膝臏下俠解﹝明堂作罅。﹞大筋中。治膝中痛不仁。難跪起。膝臏腫潰者。不可治。不潰者可療。若犢鼻堅硬。勿便攻。先以洗熨。卽微刺之愈。明云﹑鍼三分。灸三按素問刺禁云﹑刺膝臏出液爲跛。犢鼻在膝臏下。用鍼者不可輕也。

梁丘二穴。在膝上二寸。﹝明云三寸。﹞兩筋間。灸三壯。鍼二分。明云﹑五分。

明堂作三寸。銅人千金皆作二寸。千金注謂或云三寸。姑兩存之。

陰市二穴。一名陰鼎。在膝上三寸伏兔下陷中。拜而取之。鍼三分。不可灸。明下云三壯。千注二十卷云﹑在膝上當伏兔下行二寸。臨膝取之。﹝又云。膝內輔骨後大筋下小筋銅人云。不可灸。明堂乃云灸三壯。豈以禁穴許灸一壯至三壯耶。

伏兔二穴。在膝上六寸起肉。正跪坐取之。一云﹑膝蓋上七寸。鍼五分。不可灸。明云﹑婦人八部諸病。通鍼三分。

髀關二穴。在膝上伏兔後交分中。鍼六分。明云﹑灸三壯。

膝眼四穴。在膝頭骨下兩旁陷中。主膝冷疼不已。鍼五分。畱三呼。瀉五吸。禁灸。﹝有人膝腫甚。人爲灸此穴。遂致不救。蓋犯其所禁也。﹞

銅人無此四穴。明堂有之。故附入於此。

鍼灸資生經第一

足少陰腎經左右二十穴

足少陰腎經左右二十穴湧泉二穴。木也。一名地衝。在足心陷中。屈足捲指宛宛中。灸三壯。鍼五分。無令出淳於意云﹑漢北齊王阿母患足下熱﹑喘滿。謂曰﹕熱厥也。當刺足心。立愈。明云﹑灸不及鍼。若灸﹑廢人行動。

下云﹑在腳心底宛中白肉際。灸三壯﹐素注﹑刺三分。千注肝臟捲云﹑在腳心大指下大筋。

﹝史記濟北王阿母足熱而懣。淳於意曰。熱厥也。刺足心各三所。案之無出血。病已。病得之飲酒大醉。﹞

然谷二穴。火也。一名龍淵。在內踝前起大骨下陷中。灸三壯。鍼三分。不宜見血。

素注﹑刺三分。

刺此多見血。令人立饑飲食。千注婦人方云﹑在內踝前直下一寸。

太溪二穴。土也。在內踝後跟骨上動脈陷中。灸三壯。鍼三分。

大鐘二穴。在足跟後衝中。灸三壯。鍼二分。畱七呼。

水泉二穴。去太溪下一寸。在內踝下。灸五壯。鍼四分。

照海二穴。陰蹺脈所生。在內踝下。鍼三分。灸七壯。﹝千云﹕在內踝下四分。﹞明上云﹑陰蹺二穴。在內踝下陷宛中。鍼三分。灸三壯。下云﹑陰蹺二穴。在內踝下陷中。灸三壯。

千云﹑內踝下容爪甲。

明堂上下經有陰蹺穴。而銅人無之。惟有照海穴。亦在內踝下。與陰蹺同。而未知其故。予按素問气穴論﹑陰陽蹺穴在內踝下。是謂照海。陰蹺所生。則與銅人照海穴合矣。則是陰蹺卽照海也。故附陰蹺於照海之末。

復澑二穴。金也。一名昌陽。一名伏白。在內踝上二寸動脈陷中。鍼三分。畱三呼。灸五壯。明云﹑七壯。

交信二穴。在內踝上二寸。少陰前太陰後。廉前筋骨間。灸三壯。鍼四分。畱五呼。

下云﹑內踝上二寸。後廉筋骨陷中。素气穴論﹑踝上橫二穴。注云﹑內踝上者﹑交信穴也。

按素問气府論陰蹺穴注云﹑謂交信也。在內踝上二寸。少陰前太陰後筋骨間陰蹺之。

竊意陰蹺卽交信也。至气穴論陰陽蹺穴注乃云﹑陰蹺穴在內踝下。是謂照海。陰蹺所生。則是陰蹺乃照海。非交信矣。故明堂下經旣有交信穴在內踝上。又出陰蹺穴在內踝下。上下不同。

蓋二穴也。但不知素問之注何故前後自異。學人毋信其一注。而不考其又有一注也。

築賓二穴。在內踝上分中。灸五壯。鍼三分。明云﹑在內踝上。灸三壯。

陰谷二穴。水也。在膝內輔骨後大筋下小筋上。按之應手。屈膝乃取之。灸三壯。鍼四分。畱七呼。

鍼灸資生經第一

足太陽膀胱經左右三十六穴

足太陽膀胱經左右三十六穴至陰二穴。金也。在足小指外側。去爪甲角如韭葉。鍼二分。灸三壯。

通谷二穴。水也。在足小指外側本節前陷中。灸三壯。鍼二分。

束骨二穴。木也。在足小指外側本節後陷中。灸三壯。鍼三分。

京骨二穴。在足外側大骨下赤白肉際陷中。按而得之。鍼三分。灸七壯。明云﹑五壯。素注﹑三壯。

申脈二穴。陽蹺脈所出。在外踝下陷中容爪甲白肉際。鍼三分。千云﹑申脈在外踝下陷中。明上云﹑陽蹺二穴。在外踝前一寸陷宛中。鍼三分。素气穴注﹑陽蹺穴是謂申脈。陽蹺所出。在外踝下陷中。新校正云﹑按刺腰痛篇注﹑在外踝下五分。繆刺論注﹑外踝下半寸容爪甲。

明堂上經有陽蹺穴。而銅人無此穴。惟有申脈二穴。陽蹺脈所出。在外踝下陷中。與陽蹺穴同。而未知其故。予按素問气穴論陰陽蹺穴注云﹑陽蹺穴是謂申脈。陽蹺所出。在外踝下陷中。以與銅人申脈穴合。是則陽蹺卽申脈也。故附明堂陽蹺於申脈之後。

金門二穴。一名關梁。在外踝下。灸三壯。炷如小麥。鍼一分。

僕參二穴。一名安耶。在跟骨下陷中。拱足得之。鍼二分。灸七壯。明云﹑三壯。

昆侖二穴。火也。在外踝後跟骨上陷中。﹝素注。細脈動應手。﹞灸三壯。鍼三分。明云﹑上昆侖鍼五分。下昆侖外踝下一寸大筋下。

明堂有上昆侖。又有下昆侖。銅人只云昆侖而不載下昆侖。豈銅人不全耶。抑名不同。

未可知也。但上經云﹑內昆侖在外踝下一寸。下經云﹑內昆侖在內踝後五分。未知其孰是。予謂旣云內昆侖。則當在內踝後矣。下經之穴爲通。上昆侖在外踝故也。

跗陽二穴。在外踝上三寸。﹝足太陽穴同。千金亦同。﹞陽蹺﹑太陽前少陽後。筋骨間陽蹺之。灸三壯。鍼五分。畱七呼。明下云﹕跗陽在外踝上二寸。﹝恐二字當作三。﹞後筋骨間宛宛中。灸五壯。素气府論﹑陰陽蹺各一注云﹑陽蹺謂跗陽穴也。在外踝上三寸。太陽前少陽後。筋骨間陽蹺之。

按素問气府論陽蹺穴注云﹑謂跗陽穴也。在外踝上三寸。竊意陽蹺卽跗陽也。及考气穴論陰陽蹺四穴注云﹑陽蹺穴是謂申脈。陽蹺所出。則是陽蹺乃申脈。非跗陽矣。故明堂下經旣有跗陽在外踝上二寸。上經又有陽蹺在外踝前一寸。一寸二寸旣異。是跗陽陽蹺各是一穴也。但不知素問之注何故前後相背耶。

飛揚二穴。一名厥陽。在外踝上九寸。﹝明堂千金並云七寸。﹞鍼三分。灸三壯。明云承山二穴。一名魚腹。一名肉柱。一名傷山。在兌腸下分肉間陷中。灸一壯。鍼七明云﹑八分。得气卽瀉。速出鍼。灸不及鍼。止七七壯。下云﹑五壯。﹝一云。在腿肚下分承筋二穴。一名腸。一名直腸。在腸中央陷中。灸三壯。禁鍼。明云﹑在脛後從腳根後到上七寸中央陷中。鍼三分。千云﹑從腳根上七寸中央。不刺。

銅人千金皆云禁鍼。明堂乃云鍼三分。亦可疑矣。不鍼可也。

合陽二穴。在膝約中央下二寸。﹝千作三寸。﹞鍼六分。灸五壯。

委中二穴。土也。在中央約文中動脈。今附。委中者﹑血也。熱病汗不出。足熱厥。膝不得屈伸。取其經血。立愈。明云﹑甄權云﹑在曲內兩筋兩骨中宛宛是。令人面挺腹地而取之。鍼八分。畱三呼。瀉五吸。甲乙云﹑鍼五分。畱七呼。灸三壯。素注﹑在足膝後屈處。中央約文中。又骨空論云﹑在膝解後曲腳中。背面取之。

委陽二穴。三焦下輔也。在足太陽後。出於中。外廉兩筋間。屈伸取之。扶承下六寸。灸三壯。

鍼七分。素注﹑在足中外廉兩筋間。千云﹑足太陽前少陽後。

浮二穴。在委陽上一寸。展膝得之。灸三壯。鍼五分。

殷門二穴。在肉下六寸。鍼七分。

扶承二穴。一名肉。一名陰關。一名皮部。在尻臀下股陰衝上文中。鍼七分。明下云﹑灸三壯。千云﹑在尻臀下股陰下文中。﹝一云尻臀下橫文中。﹞

以上諸穴。皆根據銅人經次第而編。明堂上下經有穴而銅人不載。亦或附入。惟有其穴而無其名者。無慮數十穴不編。當各根據本經所說而鍼灸之。不可泥此經之無穴名而不鍼灸也。扁鵲灸鬼邪凡十三穴。與銅人明堂同。而其名卻異。故不編入。許希鍼經之穴。旣與諸經不同。

其名又異。如興龍穴之類是已。亦不附入者。不欲以一人之私名。亂諸經之舊穴。以滋後學者惑也。

鍼灸資生經第二

鍼灸須藥

千金雲﹑病有須鍼者。卽鍼刺以補瀉之。不宜鍼者。直爾灸之。然灸之大法。其孔穴與鍼無忌。卽下白鍼或溫鍼訖乃灸之。此爲良醫。其香港腳一病。最宜鍼。若鍼而不灸。灸而不鍼。

非良醫也。鍼灸而藥。藥不鍼灸。亦非良醫也。但恨下裏間知鍼者鮮爾。所以學人須解用鍼。燔鍼白鍼皆須妙解。知鍼知藥。固是良醫。此言鍼灸與藥之相須也。今人或但知鍼而不灸。灸而不鍼。或惟用藥而不知鍼灸者。皆犯孫眞人所戒也。而世所謂醫者。則但知有藥而已。鍼灸則未嘗過而問焉。人或誥之。則曰﹑是外科也。業貴精不貴雜也。否則曰﹑富貴之家。未必肯鍼灸也。皆自文其過爾。吾故詳著千金之說以示人云。

鍼灸資生經第二

鍼忌

千金雲﹑夫用鍼者。先明其孔穴。補虛瀉實。勿失其理。鍼毛皮腠理﹑勿傷肌肉。鍼肌肉﹑勿傷筋脈。鍼筋脈﹑勿傷骨髓。鍼骨髓﹑勿傷諸絡。傷筋膜者﹑愕視失魂。傷血脈者﹑煩亂失神。傷皮毛者﹑上气失魄。傷骨髓者﹑呻吟失志。傷肌肉者﹑四肢不收。失智。此爲五亂。

因鍼所生。若更失度。有死之憂也。素問亦云﹑刺骨無傷筋。刺筋無傷肉。刺肉無傷脈。

刺脈無傷皮。刺皮無傷肉。刺肉無傷筋。刺筋無傷骨。刺中心﹑一日死。中肝﹑五日死。中腎﹑六日死。中肺﹑三日死。中脾﹑十日死。中膽﹑一日半死。刺跗上中大脈﹑血出不止死。刺頭中腦戶﹑入腦立死。﹝又無刺大醉大怒大勞大饑大渴大驚新飽云云。詳見素問。﹞

鍼灸資生經第二

孔穴相去

甲乙經云﹑自大椎下至尾骨二十一椎。長三尺。折量取兪穴。或云﹑第一椎上更有大椎。

在宛宛陷中。非有骨也。有骨處卽是第一椎。若以大椎至尾二十一椎長三尺法校之。則上節云椎每傾一寸四分。惟第七椎下至於膂骨多分之七。故上七節共九寸八分分之七。下節十四椎。每椎一寸四分分之五有奇。故下七節共二尺一分分之三。此亦是一說也。但第一椎有骨。乃骨節之收。大椎𨿽無骨。實是穴名。旣曰自大椎下至十一椎。豈可不量大椎以下。或者之說。於是不通矣。

自蔽骨下至臍八寸。而中管居其中。﹝上下各四寸。﹞气穴論注云﹑中管居心蔽骨與臍之中。是也。按明堂下經云﹑鳩尾在臆前蔽骨下五分。人無蔽骨者。從岐骨際下行一寸。則是欲定中管之中。又當詳有蔽骨無蔽骨也。﹝當準人長短肥瘠量。﹞自臍下寸半爲气海。三寸爲丹田。至屈骨凡五寸。千金雲﹑屈骨在臍下五寸明堂下經亦云﹑屈骨在橫骨上中極下一寸。當準銅人云﹑幽門夾巨闕旁各五分。肓兪夾臍各五分。﹝明堂云。在巨闕旁各寸半通谷夾上管旁相去三寸。﹞不容在幽門旁各寸半。天樞去肓兪寸半夾臍。期門在不容旁寸半。大橫直臍旁。﹝不容天樞期門旣各寸半﹐則幽門肓兪各五分誤矣。﹞銅人云﹑腎兪在十四椎下兩旁各寸半。與臍平。肓門在十三椎下相去各三寸。與鳩尾相直。腎兪旣與臍平。肓門乃與鳩尾相直甲乙經云﹑人有長七尺五寸者。發以下至頤一尺。結喉至﹝鳩尾也。﹞一尺三寸。

至廉至內踝一尺三寸。內踝至地三寸。又膝至跗屬一尺六寸。跗屬至地三寸。又肩至肘一尺七寸。肘至腕一尺二寸半。腕至中指本節四寸。本節至末四寸半。

鍼灸資生經第二

定髮際

明堂上經云﹑如後髮際亦有項腳長者。其毛直至骨頭。亦有無項腳者。毛齊至天牖穴。

卽無毛根。如何取穴。答曰﹑其毛不可輒定。大約如此。若的的定中府正相當卽是。側相去各二寸。

此爲定穴。﹝下云。兩眉中直上三寸爲髮際。後大椎直上三寸爲髮際。﹞

鍼灸資生經第二

論同身寸

下經曰﹑岐伯以八分爲一寸。緣人有長短肥瘠不同。取穴不準。扁鵲以手中指第一節

爲一寸。緣人有身長手短。身短手長。取穴亦不準。孫眞人取大拇指節橫紋爲一寸。亦有差互。今取男左女右手中指第二節

內庭兩橫紋相去爲一寸。﹝若屈指卽旁取指。則中節上下兩文角陷相去遠近爲一寸。謂同身寸。﹞自根據此寸法與人著灸療病多愈。今以爲準。銅人亦曰﹑取中指屬性爲一寸。素問云﹑同身寸是也。又多用繩度量。繩多出縮不準。今以薄竹片點量分寸療病準的。亦有用蠟紙條量者。但薄篾易折。蠟紙亦粘手取。取稻稈心量卻易。爲勝於用繩

鍼灸資生經第二

審方書

經云﹑爪甲與爪甲角。內間與外間。內側與外側。與夫陷中宛宛中。要精審。如某穴去某處幾寸。與其穴去處同者。自各有經絡。

灸膏肓云其間當有四肋三間。灸中間者。謂四肋必有三間。當中間灸。不灸邊兩間也。

千金曰﹑經雲橫三間寸者。則是三灸兩間。一寸有三灸。灸有三分。三壯之處。卽爲一寸也。

又曰﹑凡量一夫之法。覆手並舒四指。對度四指上下節橫過爲一夫。夫有兩種。有三指爲一夫者。若灸腳弱。以四指爲一夫也。﹝見香港腳。﹞

鍼灸資生經第二

穴名同異

手有三里五里。足亦有三里五里。手有上廉下廉。足亦有上廉下廉。側頭部有竅陰。足少陽亦有竅陰。偃伏部有臨泣。足少陽亦有臨泣。旣有五里矣。勞宮亦名五里。旣有光明矣。攢竹亦名光明。肩有肩井。又有所謂中肩井。足有昆侖。又有所謂下昆侖。太淵太泉之名或殊。天鼎天頂之字有異。丹田初非石門。和﹝明堂上經誤作和字。﹞亦非禾。陽蹺實爲申脈。本非跗陽。陰蹺實爲照海。本非交信。肩之名扁骨。見於外臺。懸鐘之名絕骨。童子之名前關。見於千金注。如此者眾。可不審處而鍼灸耶。苟不審處。則差之毫釐。有尋丈之謬矣。於是舉其略以示世醫。俾之謹於求穴云。

鍼灸資生經第二

點穴

千金雲﹑人有老少。體有長短。膚有肥瘦。皆須精思商量。準而折之。又以肌肉文理節解縫會宛陷之中。及以手按之。病者快然。如此子細安詳用心者。乃能得之耳。許希亦云﹑或身短而手長。或手短而身長。或胸腹短。或胸腹長。或瘠或肥。又不可以一槪論也。

千金雲﹑凡點灸法。皆須平直四體。無使傾側。灸時恐穴不正。徒破好肉爾。﹝明堂云。須得身體平直。四肢無令拳縮坐點無令俯仰。立點無令傾側。﹞若坐點則坐灸。臥點則臥灸。立點則立灸。反此則不得其穴。

千金雲﹑凡灸當先陽後陰。言從頭向左而漸下。次後從頭向右而漸下。先上後下。

明堂下云﹑先灸於上。後灸於下。先灸於少。後灸於多。皆宜審之。

鍼灸資生經第二

論壯數多少

千金雲﹑凡言壯數者。若丁壯病根深篤。可倍於方數。老少羸弱。可減半。﹝又云。小兒七日以上。周年以還。不過七壯。炷如雀屎。﹞扁鵲灸法﹑有至五百壯千壯。曹氏灸法﹑有百壯有五十壯。短劇諸方亦然。惟明堂本經多雲鍼入六分。灸三壯。更無餘論。故後人不準。

惟以病之輕重而增損之。凡灸頭頂止於七壯。積至七七壯止。﹝銅人﹞若治風則灸上星﹑前頂﹑百會。皆至二百壯。腹背宜灸五百壯。若鳩尾巨闕亦不宜多。四肢但去風邪。不宜多灸。灸多則四肢細而無力。﹝明上﹞而千金於足三里穴﹑乃云多至三二百壯。心兪禁灸。若中風則急灸至百壯。皆視其病之輕重而用之。不可泥一說。而又不知其有一說也。下經只云若是禁穴。明堂亦許灸一壯至三壯。恐未盡也。

千金雲﹑凡宦遊吳蜀。體上常須三兩處灸之。勿令瘡暫差。則瘴癘溫瘧毒瓦斯不能著人。

故吳蜀多行灸法。有阿是之法。言人有病。卽令捏其上。若裏當其處。不問孔穴卽得。便快成痛處。卽云阿是。灸刺皆驗。故曰阿是穴。

鍼灸資生經第二

艾炷大小

千金雲﹑黃帝曰﹑灸不三分。是謂徒冤。炷務大也。小弱乃小作之。﹝又云。小兒七日以上。周年以還。不過七壯。炷如雀糞。﹞明堂下經云﹑凡灸欲艾炷根下廣三分。若不三分。卽火气不能遠達。病未能愈。則是艾炷欲其大。惟頭與四肢欲小爾。至明堂上經乃云﹑艾炷根據小竹箸頭作。其病脈粗細狀如細綫。但令當脈灸之。雀糞大炷。亦能愈疾。又有一途。如腹內疝瘕癖塊伏梁气等。惟須大艾炷。故短劇曰﹑腹背爛燒。四肢則但去風邪而已。如巨闕鳩尾﹑𨿽是胸腹穴。灸之不過四七炷。只根據竹箸頭大。但令正當脈灸之。艾炷若大。復灸多。其人永無心力。如頭上灸多。令人失精神。臂腳灸多。令人血脈枯渴。四肢細而無力。旣失精神。又加於細。卽令人短壽。﹝見承漿穴。﹞此論甚當。故備著之。

鍼灸資生經第二

點艾火

下經云﹑古來灸病。忌松柏枳橘楡棗桑竹八木。切宜避之。有火珠曜日。以艾承之得火。次有火鏡耀日。亦以艾引得火。此火皆良。諸蕃部落用鑌鐵擊KT石得火出。以艾引之。凡人卒難備。卽不如無木火。淸麻油點燈。燈上燒艾莖點灸是也。兼滋潤灸瘡。至愈不疼痛。用蠟良方云﹑凡取火者。宜敲石取火。﹝今舟行人以鐵鈍刀擊石穴。以紙灰爲火丸。在下承之。亦得火。﹞或水精鏡於日得太陽火爲妙。天陰則以槐木取火。

鍼灸資生經第二

治灸瘡

下經云﹑凡著艾得瘡發。所患卽瘥。不得瘡發。其疾不愈。甲乙經云﹑灸瘡不發者。用故履底灸令熱。熨之。三日卽發。今用赤皮蔥三五莖去靑。於火中煨熟。拍破。熱熨瘡十餘徧。其瘡三日自發。予見人灸不發者。頻用生麻油漬之而發。亦有用皂角煎湯。候冷﹑頻點之而發。亦有恐气血衰不發。於灸前後煎四物湯服。以此湯滋養气血故也。蓋不可一槪論也。

予嘗灸三里各七壯。數日過不發。再各灸兩壯。右足發。左足不發。更灸左足一壯。遂發兩月。亦在人以知取之。若任其自然。則終不發矣。此人事所以當盡也。

凡著灸住火。便用赤皮蔥薄荷煎湯。溫洗瘡周回約一二尺。令驅逐風气於瘡口出。兼令往來不滯。自然瘡壞疾愈。﹝今人亦有恐水殺人。不用湯淋。﹞若灸瘡退火痂後。用東南桃枝靑嫩柳皮煎湯溫洗。能護瘡中諸風。若瘡內黑爛。加胡荽煎。若瘡疼不可忍。多時不較。加黃連煎神效。

凡貼灸瘡。春用柳絮。夏用竹膜。秋用新棉。冬用兔腹上白細毛。貓兒腹毛更佳。今人多以膏藥貼之。日三兩易。全不疼。但以膏藥貼。則易幹爾。若要膿出多而疾除。不貼膏藥尢佳。

鍼灸資生經第二

忌食物

旣灸。忌豬魚熱面生酒動風冷物。雞肉最毒。而房勞尢當忌也。

下經云﹑灸時不得傷飽大饑飲酒。食生硬物。兼忌思慮憂愁恚怒呼罵呼嗟嘆息等。﹝今下里人灸後。亦忌飲水。將水濯手足。﹞

鍼灸資生經第二

避人神等

千金雲﹑欲行鍼灸。先知行年宜忌。及人神所在。不與禁忌相應卽可。故男忌除。女忌破。

男忌戊。女忌己。有日神忌。有毒月忌。有十二時忌。有四季人神。有十二部人神。有十二部年人神。有九部旁通人神。有雜忌旁通。又有所謂血支血忌之類。凡醫者不能知此避忌若逢病患厄會。男女气怯。下手至困。通人達士。豈拘此哉。若遇急卒暴患。不拘此法。許希亦云﹑若人病卒暴﹑宜急療。亦不拘此。故後之醫者﹑亦云卒暴之疾。須速灸療。一日之間。止忌一時是也。千金雲﹑癰疽疔腫喉痺客忤尢爲急。凡作湯藥。不可避凶日。覺病須臾。卽宜便治。又曰﹑凡人卒暴得風。或中時气。凡百所苦。須急救療。漸久後皆難愈。此論甚當。夫急難之際。命在須臾。必待吉日後治。已淪於鬼錄矣。此所以不可拘避忌也。惟平居治病於未形。選天徳月徳等日服藥鍼灸可也。

鍼灸資生經第二

相天時

千金雲﹑日正午以後乃可灸。謂陰气未至。灸無不著。午前平旦﹑穀气虛。令人癲眩。

不可鍼灸。卒急者﹑不用此例。

下經云﹑灸時若遇陰霧大風雪猛雨炎暑雷電虹霓暫停。候晴明卽再灸。急難亦不拘此。

鍼灸資生經第三

虛損

腦虛冷﹑腦衄﹑風寒入腦。久遠頭疼等。亦宜灸囟會。

予年逾壯。寒夜觀書。每覺腦冷。飲酒過量。腦亦疼甚。後因灸此穴而愈。有兵士患鼻衄聞香臭等疾而已。故予書此。以補其治療之闕。然以腦戶不宜鍼觀之。囟會亦不宜鍼。鍼經止云﹑八歲以下不宜鍼。恐未盡也。

凡飲食不思。心腹膨脹。面色萎黃。世謂之脾腎病者。宜灸中脘。

諸葛亮夙興夜寐。罰至二十皆親覽。而所啖食不至數升。司馬仲達知其將死。旣而亮卒。仲。曰﹑吾便料生。不便料死故也。其曰料生。蓋料其事多而食不如前。死之兆也。食不如前。仲達且知諸葛之且死。今人飲食減少。是胃气將絕。不可久生矣。方且常食肚石。使愈難克化。服峻補藥。使脾胃反熱。愈不能食。初不知灸中脘等穴以壯脾胃。亦惑之甚也。﹝難經論四時皆以胃气爲本。釋者曰。言五臟皆以胃气爲本。胃者水谷之府。人須仰胃气爲主也。然則欲全生者。宜灸胃脘。﹞

久冷傷憊臟腑。泄利不止。中風不省人事等疾。宜灸神闕。

舊傳有人年老而顏如童子者。蓋每歲以鼠糞灸臍中一壯故也。予嘗久患溏利。一夕灸三。則次日不如廁。連數夕灸。則數日不如廁。足見經言主泄利不止之驗也。又予年逾壯。覺左手足無力。偶灸此而愈。後見同官說中風人多灸此。或百壯或三五百壯皆愈。而經不言主髒气虛憊。眞气不足。一切气疾。久不瘥者。宜灸气海。﹝銅﹞

人身有四海。气海血海照海髓海是也。而气海爲第一。气海者﹑元气之海也。人以元气爲本。元气不傷。𨿽疾不害。一傷元气。無疾而死矣。宜頻灸此穴。以壯元陽。若必待疾作而後腑臟虛乏。下元冷憊等疾。宜灸丹田。

人有常言。七七之數。是旁太歲壓本命。六十有一。是太歲壓本命。人值此年。多有不者。是固然矣。然傳不云吉人吉其凶者乎。常觀素問以六八之數爲精髓竭之年。是當節其欲矣。﹝千金雲。五十者一月一泄。要之。四十八盒飯根據此。﹞千金載素女論﹑六十者閉精勿泄。是欲當絕矣。宜節不知節。宜絕不能絕。坐此而喪生。蓋自取之。豈歲之罪哉。人無罪歲。則𨿽有孽。猶可違矣。所謂吉其凶者如此。𨿽不灸丹田可也。﹝丹田可灸七七壯或三五百陽气虛憊。失精絕子。宜灸中極。

中極一名气原。蓋气之原也。人之陽气虛憊者。可不灸此以實其气耶。﹝按難經云。丹名大中極。言丹田取人之身上下四向最爲中間也。故名爲極。此亦曰中極。其去丹田只一寸。𨿽未若丹田之最中。然不中不遠矣。﹞

三里﹑治胃寒。心腹脹滿。胃气不足。惡聞食臭。腸鳴腹痛。食不化。﹝銅﹞秦承祖云﹑諸病皆治。華佗云﹑療五勞羸瘦。七傷虛乏。胸中瘀血。乳癰。﹝外臺﹞明堂云﹑人年三十以上。若不灸三里。令气上衝目。﹝明下云眼暗。﹞千云﹑主陰气不足。小腹堅。熱病汗不出。口苦壯熱。身反折。口噤。腰痛不可顧。胃气不足。久泄利。食不化。脇下注滿。不能久立。狂言狂歌妄笑。恐怒大罵。霍亂。遺尿失气。陽厥淒淒惡寒云云。凡此等疾。皆刺灸之。多至五百壯。少至二三百壯。

短劇云﹑四肢但去風邪。不宜多灸。七壯至七七壯止。不得過隨年數。故銅人於三里穴止云灸三壯鍼五分而已。明堂上經乃云日灸七壯。止百壯。亦未爲多也。至千金方則云多至五百壯。少至二三百壯。何其多耶。要之﹑日灸七壯。或艾炷甚小。可至二七壯。數日灸至七七壯止。灸瘡旣幹。則又報灸之。以合乎若要安﹑丹田三里不曾幹之說可也。必如千金之壯數。恐犯短劇之所戒也。予舊有香港腳疾。遇春則足稍腫。夏中尢甚。至冬腫漸消。偶夏間根據素問注所說穴之所在。以溫鍼微刺之。翌日腫消。其神效有如此者。謬刺且爾。況於灸乎。有此疾者。不可不知。此不止治足腫。諸疾皆治云。

湧泉治心痛不嗜食。婦人無子。男子如蠱。女子如妊娠。﹝千作如阻。﹞五指端盡痛。足不得履地。宜鍼灸。﹝銅﹞千云﹑主忽忽喜忘。身體腰脊如解。大便難。小便不利。足中淸至膝。咽中痛。不可內食。喑不能言。衄不止云云。

千金於諸穴皆分主之。獨於膏肓三里湧泉穴特云治雜病。是三穴者﹐無所不治也。但明堂云﹑若灸﹑廢人行動爾。旣欲愈疾。𨿽不行動數日。未爲害也。

脾兪﹑治食多身瘦。泄利體重。四肢不收。腹痛不嗜食。﹝銅﹞

胃兪﹑治胃寒腹脹。不嗜食。羸瘦。﹝銅﹞

人之言曰﹑血气未動者。瘠甚而不害。血气旣竭者。𨿽肥而死矣。則身之羸瘦。若未足爲人之害者。殊不知人之羸瘦。必其飲食不進者也。飲食不進。則無以生榮衛。榮衛無以生。則气血因之以衰。終於必亡而已。故難經疏云﹑人仰胃气爲主。是人資胃气以生矣。五臟論云﹑脾不磨食不消。是脾不壯﹑食無自而消矣。旣資胃气以生。又資脾以消食。其可使脾胃一日不壯哉。必欲脾胃之壯。當灸脾胃兪等穴可也。

心中風﹑狂走發癇語悲泣。心胸悶亂。咳唾血。宜鍼心兪。﹝銅﹞

難經疏言心爲臟腑之主。法不受病。病則神去气竭。故手足爲之淸。﹝手足節冷。﹞名眞心痛。旦發夕死。手足溫者。名厥心痛。可急治也。故千金言心中風者﹑急灸心兪百壯。服續命湯。必泥心兪不可灸之說。則無策矣。但心兪𨿽可鍼。若刺中心﹑一日必死。又豈易鍼耶。

必欲無此患。平居當養其心。使之和平。憂愁思慮。不使傷其神。乃策之上。必不免此。亦當服鎭心丹等藥補助。乃其次也。

腎兪﹑治虛勞羸瘦。腎虛水藏久冷。小便濁﹑出精。陰中疼。五勞七傷虛憊。足寒如冰。身腫如水。﹝銅﹞

難經疏云﹑夾脊骨有二腎。在左爲腎。在右爲命門。言命門者。性命之根本也。其穴與臍平。凡灸腎兪者﹑在平處立。以杖子約量至臍。又以此杖子當背脊骨上量之。知是與臍平處也。然後相去各寸半取其穴。則是腎兪穴也。更以手按其陷中。而後灸之。則不失穴所在矣。

凡灸﹑以隨年爲壯。灸固有功。亦在人滋養之如何爾。人當愛護丹田。吾旣於旣效方論之詳矣。而妻外家之殘害。蓋未之及也。君子偕老之序曰﹑夫人淫亂。失事君子之道。故陳人君之徳。服飾之盛。宜與君子偕老也。宜偕老而不至偕老。夫人之罪多矣。故詩人以是刺之。意可見也。至於士夫志得意滿。不期驕而驕至。侍外家數十人。少亦三五輩。淫言褻語。不絕於耳。不能自克。而淫縱其欲者多矣。爲內子者。恬不之怪。人有問之者。則曰﹑自母言之。

則爲賢母。自我言之。未免爲妒婦人也。人或以此多之。其夫亦以爲賢而不妒。孰知其不妒乃所以爲禍之歟。𨿽然﹑二南之化。至於無妒忌而止。今而言此。豈求異於詩人耶。是不然。古人十日一禦。荀子﹑彼其不妒者。蓋使媵外家得備十日一禦之數爾。不妒則同。所以不妒則異。吾故表而出之。以爲夫婦之戒。固非求異於詩人也。

曲骨﹑主失精。五臟虛竭。灸五十壯。﹝千﹞明下云﹑但是虛乏冷極。皆宜灸。

骨髓冷疼。灸上廉七十壯。﹝千﹞

難經疏八會曰﹑腑會中管。治腑之病。髒會章門。髒病治此。筋會陽陵泉。筋病治此。

髓會絕骨。髓病治此。血會鬲兪。血病治此。骨會大杼。﹝禁灸。﹞骨病治此。脈會太淵。脈病治此。气會膻中。气病治此。然則﹑骨髓有病。當先大杼絕骨。而後上廉可也。

膀胱三焦津液少。大小腸寒熱。﹝見腰痛。﹞或三焦寒熱。灸小腸兪五十壯。三焦膀胱腎中熱气。灸水道隨年。﹝千﹞

膏肓兪﹑主無所不療。羸瘦虛損。夢中失精。上气咳逆。發狂健忘等疾。

膏肓兪無所不療。而古人不能求其穴。是以晉景公有疾。秦醫曰緩者視之曰﹑在肓之上之下。攻之不可。達之不及。藥不至焉。不可爲也。晉侯以爲良醫。而孫眞人乃笑其拙。爲不能尋其穴而灸之也。若季子豫之赤龍丹。又能治其膏肓上五音下之鬼。無待於灸也。是緩非特拙於不能灸。亦無殺鬼藥矣。其亦技止於此哉。

鍼灸資生經第三

灸二十種骨蒸

崔知悌序云﹑骨蒸病者﹑亦名傳屍。亦謂。亦稱復連。亦曰無辜。丈夫以精气爲根。女人以血气爲本。無問老少。多染此疾。予嘗三十日灸活十三人。前後瘥者。數逾二百。非止凡取四花穴。以稻稈心量口縫如何闊。斷其長多少。以如此長裁紙四方。當中剪小孔。

別用稈止處。卽以前小孔紙當中安分爲四花。蓋灸紙四角也。又一醫傳一法。先橫量口吻取長。以所量艸就背上三椎骨下直量至艸盡處。兩頭用筆點了。再量中指長短爲準。卻將量中指艸橫直量兩頭。用筆圈四角。其圈者是穴。﹝不圈不是穴。﹞可灸七七壯止。

鍼灸資生經第三

勞瘵

﹝傳屍骨蒸羸瘦﹞

中﹑治丈夫五勞七傷六極。腰痛。大便難。小便淋瀝。腹脹下利食泄。﹝銅﹞三里﹑勞羸瘦。七傷虛乏。明下云﹑五勞虛乏。四肢羸瘦。肩井﹑治五勞七傷。大椎﹑治五勞七傷。溫瘧瘧。气疰背膊急。頸項彊。﹝明上下同。﹞風勞食气。肺兪﹑治寒熱喘滿。虛煩口漧。傳屍骨蒸勞。肺痿咳嗽。明云﹑療肉痛皮癢。傳屍骨蒸。肺嗽。魄戶﹑治虛勞肺痿。﹝明云勞損痿黃。﹞五屍走疰項彊。明下云﹑療勞損虛乏。秦承祖云﹑支正﹑療五勞四肢力弱虛乏等。﹝明下﹞議嘻﹑療勞損虛乏。不得睡。下焦兪﹑療背痛身熱。曲骨﹑但是虛乏冷極皆灸。气海﹑療冷病。面黑肌體羸瘦。四肢力弱。小腹气積聚賁豚。腹弱脫陽欲死不知人。五臟气逆上攻。膏肓兪﹑治羸瘦虛損。夢中失精。無所不療。﹝銅﹞腎兪﹑治虛勞羸瘦。耳聾。腎虛水髒久冷。﹝明有腰痛。﹞心腹膨脹。脇滿引小腹痛。目視KTKT。

少气溺血。小便濁﹑出精。陰疼。五勞七傷虛憊。腳膝拘急。﹝明有好獨臥。﹞足寒如冰。頭重身熱振栗。腰中四肢淫濼。洞泄食不化。身腫如水。明下云﹑療身寒熱。食多身羸瘦。面黃黑目KTKT。女久積冷气成勞。腦空﹑治勞疾羸瘦。體熱。頸項彊。章門﹑治傷飽﹑身黃羸瘦。漏谷﹑治食不爲肌膚。下管﹑治日漸羸瘦。﹝見癖。﹞下管﹑﹝見腹脹。﹞胃兪﹑﹝見虛損。﹞脾兪﹑下廉﹑﹝見飧泄。﹞治羸瘦。小兒羸瘦。食飲少﹑不生肌膚。灸胃兪一壯。﹝明下﹞灸勞法。其狀手足心熱。多盜汗﹑精神困頓。骨節疼寒。初發咳嗽。漸吐膿血。

肌瘦面黃。減食少力。令身正直。用艸子﹑男左女右﹑自腳中指尖量過腳心下。向上至曲秋大紋處截斷。卻將此艸自鼻尖量。從頭正中﹝須分開頭心發貼肉量。﹞至脊。以艸盡處用墨點記。別用艸一條。令病患自然合口量闊狹截斷。卻將此艸於墨點上平折兩頭盡處量穴。灸時隨年多灸一壯。﹝如年三十。灸三十一。﹞累效。﹝集效﹞

羸瘦固瘵疾。自有寒熱等證。宜隨證醫治。若素來淸者。非有疾也。惟病後瘦甚。久不復常。謂之形脫。與夫平昔充肥。忽爾羸瘦。飲食減少者。或有他疾乘之。則難救療。須辧之於早。而著艾可也。然仲景論六極。必曰﹑精極令人气少無力。漸漸內虛。身無潤澤。翕翕羸瘦。眼無精光。且云八味腎气差六極。而差五勞則是八味丸所當服。﹝仲景常服或常服去附子加五味子。﹞而腎兪等穴。尢所當灸也。

脾兪﹑大腸兪﹑主腹中气脹。引脊痛。食多身羸瘦。名曰食晦。先取脾兪。後取季肋。

五臟六腑心腹滿。腰背痛。飲食吐逆。寒熱往來。小便不利。羸瘦少气。灸三焦兪隨年。﹝千﹞

鍼灸資生經第三

腎虛

腎兪﹑治腎虛水髒久冷。﹝銅見勞。明同。﹞中膂兪﹑治腎虛消渴。﹝見渴。﹞陽蹺﹑療腎气。﹝明﹞下廉﹑療小腸气不足。面無顏色。灸小腸气癖气。發時腹痛若刀刺不可忍者。並婦女本藏气血癖。走疰刺痛。或坐臥不得。或大小便不通。可思飲食。於左右腳下下第二指第一節

曲紋中心各灸十壯。每壯如赤豆大。甚驗。﹝集效。一云。治寒病肓腸气發。牽連外腎大痛。腫硬如石。﹞

治小腸气方甚多。未必皆效。耆域方奪命散良方蒼猝散皆已試之效者。有一兵患小腸气。根據此方灸足第二指下文五壯。略效而再發。恐壯數未多也。予以鎭靈丹十粒與之。令早晚服五粒而愈。灸固捷於藥。若灸不得穴。又不如藥相當者見效之速。且灸且藥。方爲當爾。

近傳一立聖散。用全幹蠍七枚﹑縮砂仁三七枚﹑炒茴香一錢爲末。分三服。熱酒調下和滓空心服。此疾是小腸受熱。蘊積不散。久而成疾。服此立效。𨿽未試用。以其說有理。故附於此。有士人年少。覓灸夢遺。爲點腎兪酸痛其令灸而愈。則不拘老少。腎皆虛也。古人云﹑百病皆生於心。又云﹑百病皆生於腎。心勞生百病。人皆知之。腎虛亦生百病。人未知也。

蓋天一生水。地二生火。腎水不上升。則心火不下降。玆病所由生也。人不可不養心不愛護腎乎。

鍼灸資生經第三

消渴

﹝消腎消中﹞

商丘﹑主煩中渴。﹝千﹞意捨﹑主消渴。身熱面目黃。﹝明同。﹞承漿﹑﹝明下雲飲水不休。﹞

意捨﹑關衝﹑然穀﹑主消渴嗜飲。隱白﹑主飲渴。勞宮﹑主苦渴食不下。曲池﹑主寒熱渴。行間﹑太衝﹑主嗌漧善渴。﹝並千。﹞意捨﹑﹝見腹脹。﹞中膂兪﹑治腎虛消渴。汗不出。﹝明作汗出。﹞腰脊不得俯仰。腹脹脇痛。﹝銅﹞兌端﹑治小便黃。舌漧消渴。然谷﹑治舌縱煩滿消渴。水溝﹑治消渴飲水無度。﹝明同。﹞陽綱﹑療消渴。﹝明下見腸鳴。﹞

古方載渴病有三。曰消渴﹑曰消中﹑曰消腎。消腎。最忌房事。李祠部必云腎虛則消渴消中亦當忌也。張仲景云﹑宜服八味元。或服之不效者。不去附子也。有同捨患此。人教服去附子加五味子八味元。卽效。有同官患此。予教服千金枸杞湯效。坡文載眉山張醫治楊穎臣渴病。﹝見坡。﹞麝香當門子酒漬作十元。取枳枸﹝俗謂雞距子。亦曰癩漢指頭。﹞作湯飲之愈。張云﹑消渴消中。皆脾衰而腎敗。土不能勝水。腎液不上溯。乃成此疾。今診楊脾極巨。脈熱而腎衰。當由果實過度。虛熱在脾。故飲食兼人。而多飲水。水多故溺多。非消渴也。麝香能敗酒。瓜果近輒不植。屋外有枳枸木。屋中釀酒不熟。故以二物去酒果毒。其論渴有理。故載於此。

凡消渴經百日以上。不得灸刺。灸刺則於瘡上漏膿水不歇。遂致癰疽羸瘦而死。亦忌有所誤傷。初得患者﹑可如方刺灸。若灸諸陰而不愈。宜灸諸陽。﹝詳見千金。有數十穴。﹞

鍼灸資生經第三

陰痿縮﹝兩丸騫﹞

陰谷﹑主陰痿。小腹急引陰內廉痛。﹝千﹞大赫﹑然谷﹑主精溢上縮。太衝﹑主兩丸騫縮。腹堅不得臥。﹝甲云。臍環痛。陰騫兩丸縮。﹞石門﹑主小腹堅痛。下引陰中。不得小便。兩丸騫。陰交﹑主腹堅痛引陰中。不得小便。兩丸騫。陰縮。灸中封。大赫﹑﹝見失精。﹞中封﹑主痿厥。﹝見疝。﹞曲泉﹑主不尿陰痿。气沖﹑治陰痿莖痛。﹝千同。﹞

兩丸騫痛不可忍。﹝銅﹞五樞﹑﹝見疝。﹞歸來﹑治卵縮。﹝見陰痛。﹞

筋攣陰縮入腹相引痛。灸中封五十壯。或不滿五十壯。老少加減。又云﹑此二穴﹑喉腫厥逆五臟所苦鼓脹並主之。

鍼灸資生經第三

陰挺出

大惇﹑主陰挺出。少府﹑主陰挺長。﹝千並見疝。﹞上﹑﹝千見絕子。﹞治婦人陰挺禁。﹝銅﹞陰蹺﹑照海﹑﹝見淋。﹞水泉﹝見月事。﹞曲泉﹑﹝見瘕癖千同。﹞治婦人陰挺出。

陰蹺﹑﹝見淋瀝。﹞療陰挺出。﹝明﹞

鍼灸資生經第三

轉胞

湧泉﹑主胞轉。﹝千見淋。﹞關元﹑主婦人胞轉不得尿。﹝見無子。又主胞閉塞。銅云治胞轉不得尿。﹞腰痛小便不利。苦胞轉。灸中極七壯。﹝小兒同。﹞又灸十五椎。或臍下一寸或四寸。隨年。凡飽食訖忍小便。或走馬。或忍小便入房。或大走。皆致胞轉臍下急滿不通。

﹝方見千金。﹞凡尿不在胞囊中。爲胞屈僻。津液不通。蔥葉除尖頭﹑內陰莖孔中深三寸。微用口吹。胞脹津通愈。

鍼灸資生經第三

陰莖疼

曲泉﹑﹝見疝。﹞行間﹑主癃閉。莖中痛。﹝千﹞气沖﹑主陰痿莖痛。列缺﹑﹝見失精。﹞陰陵泉﹑少府﹑主陰痛。歸來﹑主賁豚卵上入引莖痛。歸來﹑治小腹賁豚。卵縮莖痛。﹝銅﹞橫骨﹑治陰器縱伸痛。﹝見淋。﹞水道﹑治小腹滿。引陰痛。﹝見小腹滿。﹞气沖﹑治莖痛。﹝見陰痿。﹞會陰﹑治陰中諸病。前後相引痛。不得大小便。陰端寒衝心。大惇﹑治陰頭痛。﹝見疝。﹞腎兪﹑﹝見勞。﹞志室﹑﹝見陰腫。﹞陰谷﹑﹝見溺難。﹞大衝﹑﹝見小便不利。﹞治陰痛。

千金翼云﹑七傷爲病。小便赤熱。乍數時難。或時傷多。或如鍼刺。陰下常濕。陰痿消小。

精淸而少。連連獨泄。陰端寒冷。莖中疼痛云云。﹝當早服藥著艾。﹞莖中痛。灸行間三十壯。

鍼灸資生經第三

膀胱气

章門﹑療膀胱气癖疝瘕气。膀胱气痛狀如雷聲積聚气。﹝明﹞岐伯灸膀胱气攻衝兩脇。時臍下鳴。陰卵入腹。灸臍下六寸兩旁各寸六分三七壯。五樞﹑療膀胱气攻兩脇。﹝下﹞膀胱冷﹑灸之如腎虛法。﹝千﹞膀胱三焦津液少。大小腸寒熱。﹝見腰痛。﹞或三焦寒熱。灸小腸兪五十壯。三焦膀胱腎中熱气。灸水道隨年壯。水道﹑治小腹滿。引陰中痛。腰背急。膀胱有寒。三焦結熱。小便不利。

千金雲﹑气沖主。明堂云﹑气沖療疝。是疝卽也。必用云﹑治水偏大。上下。疼不可忍。俗呼爲膀胱气。是膀胱气卽疝也。然太倉公診命婦云﹑疝气客於膀胱。難於前後溲而溺赤。又不可便認膀胱气爲疝气云。

鍼灸資生經第三

陰汗﹝濕癢﹞

會陽﹑治陽气虛乏。陰汗濕。﹝銅﹞魚際﹑﹝見寒熱。﹞療陰汗。﹝明﹞千云﹑主陰濕。腹中餘疾。中極﹑陰蹺﹑腰尻交﹑陰交﹑曲泉﹑主陰癢。﹝千﹞會陰﹑主陰頭寒。少府﹑主陰癢。﹝見疝。﹞

仲景論七傷曰﹑一陰汗。二精寒。三精淸。四精少。五囊下濕癢。六小便數。七夜夢陰人。

然則陰汗陰濕癢者。蓋七傷之數也。可不早治之乎。﹝有人作文本則气濕。亦心气使然。心腎相爲表裏故也。﹞

千金翼敍虛損云﹑疾之所起。生自五勞。卽生六極。﹝詳見寒熱。﹞復生七傷。一陰寒。

二陰痿。三里急。四精連連不絕。五精少囊濕。六精淸。七小便數。﹝其病小便赤熱。或如鍼刺。陰痿小。陰下常濕。精淸而少云云。論與仲景少異。故載之於此。﹞

鍼灸資生經第三

陰腫﹝陰瘡﹞

曲泉﹑﹝見無子。﹞陰蹺﹑﹝見漏下。﹞大惇﹑气沖﹑﹝見疝。﹞主陰腫。﹝千﹞志室﹑胞肓﹑療間。療小兒陰腫。灸三壯。曲泉﹑治陰腫痛。﹝見風勞。﹞气沖﹑治婦人陰腫。﹝見月事。﹞又療陰腫。﹝明下見疝。﹞膀胱兪﹑治陰生瘡。﹝見便赤。﹞

有人陰腫。醫以赤土塗之。令服八味丸而愈。一小兒陰腫。醫亦以赤土塗之愈。﹝今人用寫字油柱木用。﹞若久病而陰腫。病已不可救。宜速灸水分穴。蓋水分能分水谷。水谷不分故陰腫。不特陰腫。它處亦腫也。尢宜急服禹餘糧丸云。﹝見旣效方。﹞

鍼灸資生經第三

小腹痛

陰蹺﹑療小腹偏痛嘔逆嗜臥。﹝明﹞中極﹑療小腹痛。積聚堅如石。小便不利。失精絕子。面。﹝下﹞

腎兪﹑復畱﹑中封﹑承筋﹑陰包﹑承山﹑大惇﹑主小腹痛。﹝千﹞石門﹑商丘﹑主小腹。下引陰中。石門﹑水分﹑主小腹拘急痛。湧泉﹑主風入腹中。小腹痛。臍中等﹑主小腹疝气痛。﹝見疝。﹞大溪﹑主小腹熱而偏痛。肝兪﹑﹝見咳逆。﹞小腸兪﹑﹝見便赤。﹞蠡溝﹑照海﹑﹝見疝。﹞下廉﹑﹝見飧泄。﹞丘墟﹑﹝見腋腫。﹞中都﹑﹝見腸鳴。﹞治小腹痛。﹝銅﹞

大衝﹑治腰引小腹痛。帶脈﹑治婦人小腹堅痛。月脈不調。帶下赤白。裏急螈。五樞﹑主小腹痛。﹝見疝。﹞曲泉﹑主女子小腹腫。﹝無子。﹞婦人陰痛。引心下。﹝小腹絞痛。灸膝外邊上去一寸宛宛中。千翼﹞

鍼灸資生經第三

小腹脹滿

大巨﹑治小腹脹滿。煩渴。疝。偏枯﹑四肢不舉。﹝銅﹞曲骨﹑治小腹脹滿。小便淋通。疝﹑小腹痛。然谷﹑治小腹脹。﹝見疝。﹞幽門﹑治小腹脹滿。嘔沫吐涎喜唾。

京門﹑﹝見腸鳴。﹞蠡溝﹑﹝見疝。﹞中封﹑治小腹腫。﹝見瘧。﹞胞肓﹑治小腹堅急。﹝見腹痛。﹞水道﹑治小腹滿。引陰中痛。腰背彊急。膀胱有寒。三焦結熱。小便不利。大惇﹑治小腹痛。中熱﹑喜寐。小便不利。小腹脹滿。虛乏。灸小腸兪隨年。﹝千﹞五臟虛勞。

小腹弦急脹熱。灸腎兪五十壯。老小損之。若虛冷﹑可百壯。委中﹑主小腹堅腫。

銅人云﹑小腸兪治小便赤澀淋瀝。小腹痛。千金亦云﹑治小腹脹滿。此治小腹脹痛要穴也。若灸不效。方灸其它穴云。

鍼灸資生經第三

疝

﹝諸疝气胎疝寒疝卒疝﹞

必用方云﹑治水偏大。上下不定。疼不可忍。俗呼爲膀胱气。用過牡蠣二兩﹑炮幹兩﹑爲末塗病處。卽愈。則是水卽膀胱气也。千金雲﹑气沖主。明堂下經云﹑治疝。

則是卽疝也。恐人惑其名而誤治之。故爲之辧。

曲泉﹑主疝陰跳痛引臍中。﹝千﹞中都﹑合陽﹑中﹑關元﹑大巨﹑交信﹑中封﹑太地機﹑主疝。中封﹑主疝癃暴痛痿厥。少府﹑主陰痛。實時挺長寒熱。陰暴痛遺尿。偏虛則暴癢气逆。卒疝﹑小便不利。衝門﹑主婦人陰疝。商丘﹑主陰股內痛。气癰狐疝走上下。引小腹痛。不可俯仰。巨闕﹑主狐疝。太衝﹑主狐疝嘔厥。肩井旁肩解與臂相接處﹑主偏。气沖﹑主陰腫痛。中管﹑主衝疝冒死不知人。交信﹑主气癃疝陰急。股樞膊內廉痛。臍中﹑石門﹑天樞﹑气海﹑主小腹疝气遊行。五臟疝繞臍。衝胸不得息。﹝並千。﹞臍疝繞臍痛。衝胸不得息。灸臍中。臍疝繞臍痛。石門主之。臍疝繞臍痛。時止。天樞主之。又主气疝煩嘔。﹝千云主气疝嘔。﹞

面腫賁豚。﹝並甲。﹞气沖﹑主。﹝明下作疝。﹞陰腫痛。陰痿莖中痛。兩丸騫痛。不可仰臥。五樞﹑主陰疝。兩丸上入小腹痛。明下云﹑主陰疝小腹痛。陰交﹑石門﹑太衝﹑主兩丸騫。﹝見陰縮。﹞交信﹑﹝見淋。﹞中都﹑﹝見腸鳴。﹞大巨﹑曲骨﹑﹝見小腹。﹞治疝。

﹝銅﹞曲泉﹑治丈夫疝。陰股痛。小便難。腹脇支滿。癃閉。少气泄利。四肢不舉。實卽身熱目眩痛。汗不出。目KTKT。膝痛筋攣。不可屈伸。千金曰﹑有四種。腸﹑卵脹難灸。气﹑水﹑鍼灸易治。卵偏大﹑上入腹。灸三陰交隨年。卵偏大病﹑灸關元百壯。或大惇隨年壯。或橫骨邊二七壯。夾莖是。﹝詳見千金。﹞

築賓﹑治小兒胎疝。﹝明下同。﹞痛不得乳。小兒胎疝﹑卵偏重。灸囊後縫十字紋當上三壯漏血。﹝千﹞蠡溝﹑主女子疝。赤白淫下。時多時少。暴腹痛。陰交﹑石門﹑主疝。﹝見無子。﹞小兒气。灸足厥陰大惇。左灸右。右灸左。各一壯。太倉公診司空命婦曰﹑疝气客於膀胱。難於前後溲而溺赤。灸其足厥陰脈左右各一所。卽不遺溺而溲淸。更爲火齊湯飲之。而疝气散。陰市﹑肝兪﹑療寒疝下至腰腳如冷水。水傷諸疝。按之在膝上伏兔下寒痛。腹脹滿厥少气。明下云﹑卒疝小腹痛。力痿气少。伏兔中寒。腰如冷水。銅云﹑寒疝小腹脹。腰以下伏兔上。寒如冷水。合陽﹑治寒疝陰偏痛。﹝銅﹞然谷﹑治寒疝小腹脹。上搶胸脇。次﹑治疝气下墜。腰脊痛不得轉搖。急引陰器痛不可忍。腰下至足不仁。背腠寒。小便赤淋。心下堅脹。大溪﹑行間﹑﹝見白濁。﹞肓兪﹑﹝見腹脹。﹞肝兪﹑治寒疝。﹝見咳明同。﹞陰交﹑治寒疝。引小腹痛。腰膝拘攣。五樞﹑治男子寒疝。卵上入小腹痛。

中封﹑治寒疝引腰中痛。或身微熱。大惇﹑主寒疝陰挺出。﹝見下。﹞

捨弟少戲舉重。得偏墜之疾。有道人爲當關元兩旁相去各三寸靑脈上灸七壯。卽愈。王彥之患小腸气。亦如此灸之愈。﹝余見膀胱。﹞

金門﹑﹝見屍厥。﹞丘墟﹑﹝見腋腫。﹞治暴疝痛。大惇﹑治卒疝。小便數遺溺。陰頭中。心痛汗出。陰上入腹。陰偏大。腹臍中痛。悒悒不樂。病左取右。病右取左。蠡溝﹑治卒疝。小腹腫。時小腹暴痛。小便不利如癃閉。數噫恐悸。少气不足。腹痛。悒悒不樂。咽中悶如有肉。背拘急不可俯仰。太衝﹑治小兒卒疝。嘔逆發寒。咽漧腫。內踝前痛淫濼。酸腋下腫。明下云﹑療卒疝。小腹痛。小便不利如淋。照海﹑治卒疝。小腹痛。嘔吐。嗜臥。陰蹺﹑療卒疝。小腹痛。﹝上同。﹞左取右。右取左。立已。﹝明﹞蠡溝﹑療卒疝。小腹腫。小便不利。﹝交儀同。﹞臍下積气如卵石。足寒脛酸屈伸難。﹝下﹞石門﹑療卒疝繞臍痛。關元﹑療卒﹝銅作暴。千同。﹞疝小腹痛。轉胞不得小便。陷谷﹑療卒疝小腹痛。交信﹑﹝見淋﹞療卒疝。

華佗療卒陰卵偏大。取足大指去甲五分內側白肉際。灸三壯。炷如半棗核。左取右。右取左。

照海﹑主四肢淫濼。身悶。陰暴起疝。﹝千﹞大惇﹑主卒疝暴痛。陰跳上入腹。寒疝。

陰挺出偏大腫。臍腹中悒悒不樂。小便難而痛。灸刺立已。左取右。右取左。﹝甲云。照海主之。﹞

陰陵泉﹑治疝瘕。小便不利。气淋。﹝銅﹞千云﹑主婦人疝瘕。按之如以湯沃股內至腰。

飧泄。陰痛。小腹痛堅急。下濕。不嗜食。大溪﹑主胞中有大疝瘕積聚。與陰相引。﹝千﹞太陰﹑衝門﹑主疝瘕陰疝。四滿﹑主臍下疝積。﹝甲云。胞中有血。﹞石門﹑主腹滿疝積。

四滿﹑﹝見積聚。﹞中極﹑治疝瘕。府捨﹑治疝癖。﹝見脾疼。﹞瘕聚。灸气海﹑天樞百壯。﹝並見腹脹。﹞丘墟﹑主大疝腹堅。關元﹑治瘕聚﹝見赤白帶。﹞帶下。灸間使三十。

又淋小便赤。尿道痛。臍下結塊如覆盆。或因食得。或因產得。惡露不下。遂成疝瘕。或因月事不調。血結成塊。皆鍼之。﹝千翼﹞

鍼灸資生經第三

淋癃

﹝淋瀝余見小便不通﹞

關元﹑主胞閉塞。小便不通。勞熱石淋。又主石淋。臍下三十六疾。不得小便。並灸足太陽。懸鐘﹑主五淋。大惇﹑气門﹑主五淋不得尿。气沖﹑主腹中滿熱。淋閉不得尿。交信﹑主气淋。復畱﹑主血淋。明下云﹑療五淋。小便如散灰色。關元﹑湧泉﹑主胞轉气淋。長彊﹑小腸兪﹑主淋癃。關元﹑陰陵泉﹑主腎病不可俯仰。气癃。曲泉﹑主癃閉。

行間﹑主癃閉。莖中痛。然谷﹑主癃疝。

曲骨﹑主小腹脹。血癃。小便難。包肓﹑邊﹑主癃閉下重。不得小便。陰蹺﹑主女子淋﹝明云﹕療諸淋。見淋瀝。﹞

石門﹑療气淋。小便黃。﹝下﹞長彊﹑療五淋。曲骨﹑療五淋。小便黃。至陰﹑療小便淋。失精。﹝下﹞

中極﹑治五淋。小便赤澀。﹝明下又云尿道痛。﹞失精。臍下結如覆杯。陽气虛憊。﹝銅﹞

復畱﹑治五淋。小便如散火。

次﹑治赤淋。﹝見便不利。﹞然谷﹑曲骨﹑治淋瀝。﹝見小腹痛。﹞太衝﹑治淋。

陰陵泉﹑治气淋。寒熱不節。

交信﹑治气淋。疝陰急。股引內廉骨痛。明云﹑療气淋﹑卒疝。大小便難。箕門淋。遺溺。鼠鼷腫痛。小便不通。大鐘﹑治實則小便淋閉。灑灑腰脊彊痛。大便祕澀。嗜臥口中熱。虛則嘔逆多寒。欲閉戶而處。少气不足。胸脹喘息。舌漧。咽中食噎不得下。善驚恐不樂。喉鳴咳唾血。气淋。灸關元五十壯。或鹽著臍中灸三壯。﹝千﹞石淋﹑灸關元﹑或气門﹑或大惇各三十壯。勞淋﹑灸足太陰百壯。血淋﹑灸丹田﹑或復畱各隨年。五淋不小便。中封二七壯。或大惇七壯。﹝余見千金。﹞水泉﹑治女小便淋瀝。委陽﹑志室﹝見陰痛。﹞中﹑治小便淋瀝。陰蹺﹑療婦人淋瀝。陰挺出。﹝銅同。﹞四肢淫濼心悶。及諸淋。﹝明﹞關元﹑﹝明同。﹞治不覺遺瀝。﹝銅見臍痛。﹞小腸兪﹑治淋瀝。﹝見小便赤。﹞

予壯年寓學。忽有遺瀝之患。因閱方書。見有用五倍子末酒調服者。服之而愈。藥若相投。

豈在多品。而亦無事於灸也。故附著於此。若欲治淋疾。則有王不畱行子神效。彭侍郎以治張道士。服三粒愈。﹝見旣效方。﹞有婦人患淋。臥病久之。服諸藥愈甚。其夫入夜來告急。

予令取此花葉十餘葉。令研細煎服。翌朝再來。云病已減八分。再與數葉煎服。卽愈。﹝一名剪金花。一名金盞銀臺。﹞

鍼灸資生經第三

小便難

﹝不通不利﹞

湧泉﹑療小便不通。﹝明﹞曲骨﹑療婦人小便不通。﹝下見帶下。﹞曲泉﹑主陰跳。痛引莖中。不得尿。﹝千﹞陰交﹑石門﹑委陽﹑主小腹堅痛引陰中。不得小便。關元﹑主三十六疾不得小便。气沖。主淋閉不得尿。大惇﹑主小便難而痛。﹝甲云。照海主之。﹞橫骨﹑大巨﹑期門﹑主小腹滿。小便難。陰下縱。陰谷﹑大惇﹑箕門﹑委中﹑委陽﹑主陰跳遺小便難。中封﹑行間﹑主振寒溲白。尿難痛。曲骨﹑主小腹脹。血癃小便難。列缺﹑主小便熱痛。中極等﹑﹝見失精。﹞承扶﹑屈骨端﹑主小便不利。﹝見大便不禁。﹞少府﹑三里﹑主小便不利癃。陰陵泉主心下滿。寒中小便不利。包肓等﹑﹝見淋。﹞石門﹑關元﹑陰交﹑中極﹑﹝並見無子。﹞曲骨﹑﹝見帶下。﹞主不得小便。京門﹑主溢飲。水道不通。溺黃。太衝﹑治腰引小腹痛。小便不利。狀如淋﹝明同。﹞疝﹑小腹腫。溏泄遺溺陰痛。面目蒼色。胸脇支滿。足寒。大便難。﹝銅﹞水道﹑治膀胱寒。三焦熱。小便不利。﹝見小腹痛。﹞會陰﹑治小便難。竅中熱。﹝千同。﹞皮痛陰端寒衝心。橫骨﹑治腹脹小便難。陰器縱伸痛。

陰包﹑﹝見腰。﹞至陰﹑陰陵泉﹑﹝見疝。﹞地機﹝見水腫。﹞三陰交﹑﹝見癖。﹞治小便不箕門﹑﹝見淋。﹞治小便不通。陰谷﹑治煩逆溺難。小腹急。引陰痛。股內廉痛。五里﹑治腸中滿。熱閉不得溺。行間﹑治溺難。﹝見白濁。﹞

有人小便淋澀不通。甚以爲苦。予令摘王不畱行葉。﹝詳見淋瀝。﹞研細煎服。卽愈。﹝黃椎破。水煎數沸服。治大小便不通立效。亦有多煎蔥湯。浸臍以下。得通。﹞

鍼灸資生經第三

小便五色

腎兪﹑主小便難。赤濁。骨寒熱。﹝千﹞前谷﹑委中﹑主尿赤難。上廉﹑下廉﹑主小。凡尿靑﹑取井。黃取兪。赤取滎。白取經。黑取合。承漿﹑主小便赤黃。或時不禁。

完骨﹑小腸兪﹑白環兪﹑陽綱﹑膀胱兪﹑主小便赤黃。中管﹑主小腸有熱。尿黃。關元﹑主腎病。气癃尿黃。京門﹑﹝又見下不通。﹞照海﹑主尿黃。水道不通。太陵主目赤。小便如血。關元﹑主傷中尿血。太陵﹑治小便如血。關元﹑﹝明下同。﹞治溺血。﹝見臍痛。﹞下管﹑療小便赤。﹝明見腹堅。﹞陰交﹑治臍下熱。小便赤。气痛如刀攪。作塊如陰蹺﹑療尿黃水。小腹熱。咽漧。下云﹑療小便難。小腸兪﹑治小便赤澀。小腸緊急大溪﹑關元﹑﹝見賁豚。﹞白環兪﹑療小便黃。﹝下﹞小腸兪﹑治小便赤澀淋瀝。小腹痛。﹝銅﹞膀胱兪﹑治小便赤澀。遺溺。陰生瘡。少气。脛寒拘急。不得屈伸。上廉﹑治小便難。赤黃。太溪﹑﹝見傷寒無汗。﹞兌端﹑﹝見渴。﹞陰谷﹑﹝見腹脹。﹞下廉﹑治溺黃。魂門﹑治小便赤黃。關元﹑﹝見臍痛。﹞邊﹑﹝見腰痛。﹞气海﹑陽綱﹑治小便赤澀。﹝見腹脹。﹞下脘﹑治小便赤。﹝見腹痛。﹞大惇﹑主尿血。灸三壯。﹝千﹞

小便有五色。惟赤白色者多。赤色多因酒得之。宜服本事方淸心丸。﹝予教人服效。﹞白色乃與水煎苦菜根服卽愈。

鍼灸資生經第三

治夢遺失精﹝白濁﹞

虛勞尿精。灸第七椎兩旁各三十壯。﹝千﹞或曲泉百壯。虛勞白濁。灸脾兪百壯。或三焦兪﹑與人交精泄。灸三陰交五十。失精陰縮。灸中封五十。陰痛溺血精出。灸列缺兪五十一。失精五臟虛竭。灸曲骨端五十。失精陰縮莖痛。灸大赫三十。失精膝脛痛冷。灸曲泉百壯。腰脊冷疼溺濁。灸脾募百壯。﹝並千﹞白濁漏精。灸大椎骨尾龜骨並中間共三穴。以繩量大椎至尾龜骨折中取中間穴。﹝別附。﹞太衝﹑中封﹑地機﹑主精不足。﹝千﹞中極﹑蠡溝﹑漏谷﹑承扶﹑至陰﹑主小便不利。失精。﹝明下同。﹞

志室治失精。小便淋瀝。然谷﹑主精溢。﹝大赫同。﹞酸不能久立。足一寒一熱。

﹑治溺難白濁。寒疝。小腹腫。腎兪﹑治溺血。便濁。出精。﹝銅見勞瘵。﹞膏肓兪﹑治夢失精。﹝見勞。﹞至陰﹑曲泉﹑﹝見風勞。﹞中極﹑﹝明下同。﹞治失精。﹝見淋。﹞志室﹑治下腫失精。夢泄精。灸三陰交二七壯。夢斷神良。﹝千﹞虛勞尿精。陽陵泉或陰陵泉隨年壯。或十椎十九椎旁三十壯。耳聾腰痛失精。食少。膝以下淸云云。當灸京門五十壯。十四五臟論曰﹕心有三孔。藏精汁三合。﹝千同。﹞則人之遺漏。其因於心乎。心動則遺漏從之。

欲免此患。要養其心。使不動可也。其次﹑則邪念或起。必早抑之。至遊居士云﹑不愁念起。只恐覺遲。是也。服藥鍼灸。斯爲下矣。然猶愈於不爲也。

鍼灸資生經第三

大便不通

大鐘﹑中﹑石門﹑承山﹑太衝﹑中管﹑大溪﹑承筋﹑主大便難。﹝千﹞昆侖﹑主不得。肓兪﹑主大便幹。腹中切痛。石關﹑主大便閉。寒气結。心堅滿。承山﹝見轉筋。﹞

大溪﹑﹝見傷寒無汗。﹞治大便難。﹝銅﹞大鐘﹑﹝銅見淋。﹞石關﹑治大便祕澀。肓兪﹑治大便燥。﹝見腰痛。﹞中注﹑治小腹有熱。大便堅燥不利。大白﹑治腰痛大便難。太衝﹑治足寒大便難。石關﹑膀胱兪﹑療腹痛大便難。﹝明下﹞大便難﹑灸七椎旁各一寸七壯。﹝千﹞又承筋三壯。大便不通。大惇四壯。大便閉塞。气結。心堅滿。石門百壯。﹝余見千金。﹞腹中有積。大便祕。巴豆肉爲餅。置臍中。灸三壯。卽通。神效。耆域蜜兌治大便祕。﹝詳見旣效。﹞

鍼灸資生經第三

大小便不通

丰隆﹑主大小便澀難。﹝明同。﹞長彊﹑﹝明下同。﹞小腸兪﹑主大小便難。淋癃。包肓﹑主癃閉下重。大小便難。

水道﹑主三焦約。大小便不通。﹝又云生婦人。﹞營衝四穴﹑主大小便不利。大溪﹑便難。尿黃。中注﹑浮﹑主小腹熱。大便堅。白環兪﹑﹝見腰脊。﹞扶承﹑﹝見痔。﹞大腸兪﹑治大小便不利。﹝銅見腹脹。﹞會陰﹑治不得大小便。﹝見陰痛。千同﹞。浮﹑治小腸熱。大腸結。﹝見筋急。﹞膀胱兪﹑療大小便難。尿赤。﹝明﹞交信﹑療大小便難。

一卒傷寒。大小便不通。予與五苓散而皆通。五苓固利小便矣。而大便亦通者。津液生故也。或小便通而大便尙不通。宜用蜜兌道之。﹝必用方。婦人老人大便祕。用麻子蘇子煮粥食。最佳。﹞

鍼灸資生經第三

小便不禁﹝遺尿附﹞

承漿﹑主小便不禁。﹝見便黃。﹞關元﹑﹝又主婦人小便數泄不止。﹞湧泉﹑主小便數。

少府﹑主陰暴痛遺尿。﹝千﹞關門﹑中府﹑﹝甲作委中。﹞神門﹑主遺尿。陰陵泉﹑陽陵泉﹑主失禁遺尿不自知。太衝﹑主女遺尿。﹝見疝。﹞關門﹑治遺溺善滿。﹝銅﹞箕門﹑﹝見淋。﹞通裏﹑﹝見傷寒。千同。﹞大惇﹑﹝見疝。﹞膀胱兪﹑﹝見便赤。﹞太衝﹑﹝見小便不利。

﹞委中﹑﹝見腰脊。﹞神門﹑治遺溺。﹝見心煩。﹞陰包﹑治遺溺不禁。﹝見腰痛。﹞遺溺﹑灸陽陵泉或足陽明。各隨年。﹝千﹞遺溺失禁。出不自知。灸陰陵泉隨年。小便失禁。灸大惇。或行間七壯。尿牀。灸臍下橫文七壯。婦人遺尿。灸橫骨七壯。小兒遺尿。灸臍下寸半隨年。又灸大惇三壯。﹝余見千金。﹞曲泉﹑陰谷﹑陰陵泉﹑復澑。﹝此諸穴斷小便利大佳。不損陽气。亦云止遺尿。﹞

鍼灸資生經第三

大便不禁﹝余見泄瀉﹞

大腸兪﹑次﹑主大小便利。陽綱﹑主大便不節。﹝明同。﹞腸鳴泄注。小便赤黃。

﹑主尻中腫。大便直出。陰胞有寒。小便不利。屈骨端﹑主大便泄數。小便不利。並灸天樞。丹田﹑主泄利不禁。小腹絞痛。關元﹑療泄痢虛脹。小便難。﹝明﹞魂門﹑治大便不節。﹝銅﹞老小大便失禁。灸兩足大指去甲一寸三壯。又灸大指岐間各三壯。﹝千﹞三里﹑大便不禁。病亦矣。神闕﹑石門﹑丹田﹑屈骨端等。皆是穴處。宜速灸之。予頃患脾泄。

醫謂有積。以冷藥利之。大便不禁。服鎭靈丹十餘丸。午夜各數丸而愈。今人服此丹三五丸不效。則不服。是以一勺水救輿薪火也。可乎哉。

鍼灸資生經第三

泄瀉﹝余見吐瀉﹞

曲泉﹑治泄利。四肢不舉。﹝銅見疝。﹞腹結﹑治腹寒泄利。﹝見臍痛。﹞神闕﹑治泄止。小兒奶利不絕。腹大。繞臍痛。气穴﹑治婦人泄利不止。﹝見月事。﹞陽綱﹑治大便泄利。意捨﹑治大便滑泄。﹝並見腹脹。﹞梁門﹑治大腸滑泄。谷不化。﹝見積气。﹞關門﹑治泄利不欲食。﹝見積气。﹞天樞﹑治泄利食不化。三焦兪﹑治水谷不化。欲泄注。﹝見腹脹。﹞懸樞﹑治水谷不化。下利。﹝見積聚。﹞脊中﹑治溫病積聚下利。中﹑治腹脹下利食泄。脾兪﹑治泄利。﹝見腹脹。﹞膀胱兪﹑治泄利腹痛。大腸兪﹑腎兪﹑治洞泄食不化。﹝見勞瘵。﹞

會陽﹑治腹中冷气。泄利不止。京門﹑治小腹急腫。腸鳴洞泄。樞引痛。三間﹑治腹滿腸鳴洞泄。然谷﹑治兒洞泄。﹝見口噤。﹞關元﹑療腹泄不止。﹝明下見賁豚。﹞京門﹑然谷﹑陰陵泉﹑主洞泄不化。﹝千﹞腎兪﹑章門﹑主寒中洞泄不化。京門﹑昆侖﹑主洞泄體痛。長彊﹑主頭重洞泄。明下云﹑洞泄不禁。

陰陵泉﹑隱白﹑主胸中熱。暴泄。大腸兪﹑主腸鳴腹腫暴泄。三焦兪﹑小腸兪﹑﹑意捨﹑章門﹑主腸鳴腹脹欲泄注。會陽﹑主腹中有寒泄注。腸便血。束骨﹑主腸泄。天樞﹑主冬月重感於寒則泄。當臍痛。腸胃間遊气切痛。若心腹痛而後泄。此寒气客於腸間云云。灸關元百壯。服當歸縮砂湯。﹝指﹞泄瀉宜先灸臍中。次灸關元等穴。

鍼灸資生經第三

飧泄

中﹑主腹脹飧泄。下廉﹑治小腹痛飧泄。次指間痛。唇幹。涎出不覺。不得汗出。

毛髮疝瘕。﹞

素問言春傷於風。夏必飧泄。苟知傷於風而得之。則藥自可治。𨿽不著艾。未爲害也。

本事方云﹑飧泄者﹑食穀不化也。春時木旺。肝生風邪。淫於脾經。至夏引冷當風。故。宜芎丸。芎神曲白術附子等分。細末。糊丸梧子大。每服三五十丸。米飲下。治脾濕而泄者。萬無不中。其用芎除濕有理。故載於此。

鍼灸資生經第三

溏泄

三陰交﹑治溏泄食不化。﹝銅見腹脹。﹞地機﹑﹝見水腫。﹞治溏泄。地機﹑主溏瘕腹痛藏痺。太衝等﹑主溏泄。﹝見痢。﹞

予嘗患痺疼。旣愈而溏利者久之。因灸臍中。遂不登混。連三日灸之。三夕不登混。

若灸溏泄。臍中第一。三陰交等穴。乃其次也。

本事方云﹑一親每五更初必溏痢一次者數月。有人云﹑此名腎泄。腎感陰气而然。服五味子散溏利有理。故附載之。

予舊患溏利。每天曉必如廁。人教贖豆附丸服卽愈。其方不可得也。它年再患此。只用姜煎附子加豆蔻服愈。

鍼灸資生經第三

痢﹝余見瀉﹞

素問言泄痢有五種。一曰胃泄。飲食不化而色黃。胃與脾合故黃也。二曰脾泄。腹脹而注泄無休。又上逆嘔。此爲寒熱之患也。三曰大腸泄。食畢腸鳴切痛。而痢白色。大腸與肺合故白也。四曰小腸泄。身瘦而便膿血。小腸與心合。心主血也。五曰大瘕泄。裏急後重。數至圊不能便。莖中痛。此腎泄也。諸家方有二十餘種。此惟言五種。蓋舉其綱也。必用方亦有赤白疳蠱之別。其大槪則臟腑寒也。廩丘公所謂諸下悉寒是也。數予治人痢。惟與以鎭靈丹。無有不效。或未效﹑更加丸數。則效矣。若蠱利﹑則用柏葉黃連煎服。﹝見旣效。﹞諸痢惟耆域方用濃朴罌粟殼末最佳。後人又加木香黃連陳皮等分。甘艸拌之。黃谷葉數片﹑姜棗烏梅水煎。予嘗用之驗。故載於此。然痢本無惡證。而有患此而死者。或者世醫以痢爲熱病。

多服冷藥故也。若其急難。亦當灼艾。不可專用藥云。

復澑﹑主腸便膿血。泄痢後重。腹痛如狀。﹝千﹞交信﹑主泄痢赤白。﹝銅同。﹞漏血。

大衝﹑曲泉﹑主溏泄痢注下血。小腸兪﹑主泄痢膿血五色。重下腫痛。丹田﹑主泄痢不禁。小腹絞痛。關元﹑大溪﹑主泄痢不止。脾兪﹑主泄痢不食。食不生肌。五樞﹑主婦人赤白。裏急螈。曲泉﹑治泄水下利膿血。﹝銅見風勞。﹞中膂兪﹑治腸冷赤白痢。﹝明同。﹞膀胱兪﹑療泄痢腹痛。﹝明﹞脊兪﹑療溫病積聚下痢。﹝銅作下利。﹞關元﹑療泄痢。﹝見便不禁。﹞小兒痢下赤白。秋末脫肛。每廁﹑腹痛不可忍。灸十二椎下節間名接脊穴一壯。黃帝療小兒疳痢脫肛。體瘦渴飲。形容瘦悴。諸藥不瘥。灸尾翠骨上三寸骨陷間三壯。岐伯云﹑三伏內用桃水浴孩子。午正時當日灸之。用靑帛拭。似見疳虫隨汗出。

神效。小兒秋深冷痢不止。灸臍下二寸三寸間動脈中三壯。婦人水泄痢。灸气海百壯。

泄痢食不消。不作肌膚。灸脾兪隨年壯。﹝千﹞泄注五利便膿。重下腹痛。灸小腸兪百壯。泄痢不禁。小腹絞痛。灸石門百壯。三報。久痢百治不瘥。灸足陽門下一寸髙骨上陷中。去大指岐三寸。隨年。又臍中二三百壯。又關元三百。﹝十日灸。﹞赤白下﹑灸窮骨多爲佳。四肢不舉。多汗洞痢。灸大橫隨年。﹝余見千金。﹞痢暴下如水雲云。气海百壯。﹝

鍼灸資生經第三

便血

﹝余見痢腸風﹞

復畱﹑太衝等﹑﹝並見痢。﹞會陽﹑﹝見瀉。﹞主便血。﹝千﹞下廉﹑幽門﹑﹝明同。﹞

太白﹑﹝見吐瀉。﹞治泄利膿血。﹝銅﹞太白﹑治吐泄膿血。﹝見腹脹。﹞小腸兪﹑治大便膿血出。﹝明同。﹞下﹑治大便下血。腹哀﹑治大便膿血。﹝見腹痛。﹞千又云﹑寒中食不化腹痛。勞宮﹑﹝見傷寒。﹞治大小便血。

陸氏續集驗方﹑治下血不止。量臍心與脊骨平。於脊骨上灸七壯卽止。如再發﹑卽再灸七壯。永除根本。目睹數人有效。予嘗用此灸人腸風。皆除根本。神效無比。然亦須按其骨突處酸疼方灸之。不疼則不灸也。但便血本因於腸風。腸風卽腸痔。不可分而爲三。或分爲三而

鍼灸資生經第三

痔

﹝漏余見瘍﹞

長彊﹑治腸風下血。五種痔。疳蝕下部。此痔根本是冷。謹冷食房勞。﹝銅與明同。﹞

云﹑療久痔。會陰﹑治穀道瘙擾。久痔相通者死。﹝千云。主痔與陰相通者死。﹞會陽﹑治久痔。小腸兪﹑治五痔疼。﹝明同。﹞邊﹑治五痔發腫。復澑﹑治血痔泄後腫。

飛揚﹑治野雞痔。承山﹑治久痔。腫痛。扶承﹑治久痔尻腫。大便難。陰胞有寒。小便不利。千云﹑療五種痔。瀉鮮血。尻中腫。大便難。小便不利。气海兪﹑療痔病瀉血。﹝明﹞

飛揚﹑主痔篡傷痛。商丘﹑復澑﹑主痔血泄後重。勞宮﹑主熱痔。承筋﹑承扶﹑委中﹑陽谷﹑主痔痛掖下腫。商丘﹑主痔骨蝕。﹝銅云。痔疾骨疽蝕。﹞支溝﹑章門﹑主馬刀腫。絕骨﹑主馬刀掖腫。俠溪﹑陽輔﹑﹝銅同。﹞太衝﹑主掖下腫。馬刀。﹝銅云。太衝臨泣治馬刀瘍。﹞天突﹑章門﹑天池﹑支溝﹑主漏。天突﹑天窗﹑主漏頸痛。長彊﹑療下漏。﹝明見痔一千用葶藶子豉作餅灸漏。外臺云﹕不可灸頭瘡。葶藶气入。﹞灸痔法。疾若未深。尾閭骨下近穀道灸一穴。便可除去。如傳信方先以經年槐枝煎湯洗。後灸其上七壯。大稱其驗。如本艸只以馬藍菜根一握﹑水三碗﹑煎碗半。乘熱以小口瓦器中燻洗。令腫退。於元生鼠奶根上灸。﹝卽不可灸尖頭。恐效遲。﹞如患深﹑用湯洗未退。

易湯洗令消。然後灸。覺火气通至胸乃效。病𨿽深﹑至二十餘壯。永絕根本。以竹片護四邊肉。仍於天色寒涼時灸。忌毒物。﹝集效﹞

千金灸漏。更有數穴。

鍼灸資生經第三

腸風

脊端窮骨﹝脊骨盡處。﹞一名龜尾。當中灸三壯。治腸風瀉血卽愈。須顚倒身方灸得。

久冷五痔便血。脊中百壯。﹝千翼﹞

何教授湯簿有此疾積年。皆一灸除根。湯簿因傳此法。後觀灸經。此穴療小兒脫肛瀉血。蓋岐伯灸小兒法也。後人因之以灸大人腸風瀉血爾。蓋大人小兒之病初不異故也。五痔便血失屎。﹝回气百壯。在脊窮骨上赤白下。﹞

長彊﹑治腸風下血。﹝銅見痔。﹞

腸風藥甚眾。多不作效。何也。本艸衍義曰﹑腸風乃腸痔。苟知其爲痔而治之。無不效矣。

若灸腸風。長彊爲要穴云。近李倉腸風。市醫以杖量臍中於脊骨當臍處灸。卽愈。予因此爲人灸腸風。皆除根。﹝陸氏方治下血除根。﹞

鍼灸資生經第三

腸

復畱﹑﹝見痢。﹞束骨﹑會陽﹑﹝見瀉。﹞主腸。﹝千﹞中都﹑治腸。疝小腹痛。

﹝銅﹞四滿﹑治腸切痛。﹝見積聚。﹞

結積畱飲囊。胸滿飲食不消。灸通谷五十壯。﹝千﹞大腸兪﹑主風。腹中雷鳴。大腸。腸泄痢。食不消化。小腹絞痛。腰脊疼彊。大小便難。不能飲食。灸百壯。三報之。

諸結積畱飲囊。胸滿飲食不消。通谷五十壯。又胃管三百。三報之。第十五椎名下極兪﹑主腹中疾。腰痛。膀胱寒。飲注下。隨年壯。﹝千翼﹞會陽﹑主腹中有寒泄注。腸便血。束骨﹑主腸泄。膺窗﹑主腸鳴泄注。陽綱﹑主大便不節。小便赤黃。腸鳴泄注。

三焦兪﹑小腸兪﹑下﹑意捨﹑章門﹑主腸鳴腹脹欲泄注。﹝千﹞

鍼灸資生經第三

腸痛﹝余見腸﹞

太白﹑主腸痛。﹝甲見腸鳴。﹞陷谷等﹑主腸痛。﹝千見腸鳴。﹞商曲﹑治腸切痛。﹝銅見積聚。﹞建裏﹑療腸中疼。嘔逆上气。心痛身腫。﹝明﹞气沖﹑治腸中之熱。﹝銅見上气。

腸痛亦多端。若疼甚者﹑乃腸癰。急宜服內補十全散等藥。其它宜隨證灸之。有老嫗大腸中常若裏急後重。甚苦之。自言人必無老新婦此奇疾也。爲按其大腸兪疼甚。令歸灸之而愈。

癰爲病。小腸重。小便數似淋。或繞臍生瘡。或膿從臍出。大便出膿血。屈兩肘正灸肘頭銳骨各百壯。則下膿止。止瘥。

胡權內補十全散治腸癰神效。

鍼灸資生經第三

腸鳴﹝腹鳴﹞

不容﹑治腹虛鳴。﹝銅見癖。﹞三間﹑主胸滿腸鳴。﹝千﹞胃兪﹑主腹滿而鳴。﹝明腹中鳴。﹞臍中﹑主腸中常鳴。上衝於心。天樞﹑主腹脹腸鳴。气上衝胸。﹝又主婦人。

﹞陰都﹑主心滿气逆腸鳴。太白﹑公孫﹑大腸兪﹑三焦兪等﹑﹝見瀉﹞主腸鳴。陰交﹑主腸鳴濯濯。有如水聲。上廉﹑主腸鳴相追逐。漏谷﹑主腸鳴。彊欠。心悲气逆。

膺窗﹑主腸鳴泄注。陷谷﹑溫畱﹑漏谷﹑復畱﹑陽綱﹑主腸鳴而痛。下﹑主婦人腸鳴注泄。胸脇脹﹑腸鳴切痛。太白主之。﹝甲﹞三里﹝見胃。﹞三間﹑京門﹑﹝見瀉。﹞關門﹑﹝見積气。﹞三陰交﹑﹝見腹脹。﹞陷谷﹑水分﹑神闕﹑﹝並見水腫。﹞承滿﹑溫澑﹑三焦兪﹑大腸兪﹑胃兪﹑﹝腹脹。﹞天樞﹑﹝月事。﹞治腸鳴。﹝銅﹞章門﹑治腸鳴盈盈然。﹝千同。﹞

食不化。脇痛不得臥。煩熱口漧。不嗜食。胸脇支滿。喘息心痛。腰﹝下經有背脇。﹞痛不得轉側。上廉﹑治腸鳴气走疰痛。商丘﹑治腹脹腸鳴不便。脾虛令人不樂。身寒善太息。

心悲气逆。復澑﹑治腹雷鳴。﹝見鼓脹。﹞督兪﹑療腹痛雷鳴。﹝明見腹痛。﹞承滿﹑療腸鳴腹脹。上喘气逆。﹝下﹞陽綱﹑療食飲不下。腹中雷鳴。腹滿脹。大便泄。消渴。身熱面目黃。不嗜食。怠惰。﹝下﹞千云﹑主腸鳴。﹝見大便不禁。﹞三焦兪﹑療腹脹腸鳴。腸中雷鳴相逐痢下。灸承滿五十壯。﹝千﹞天樞﹑主腹脹腸鳴。气上衝胸。不能久立。腹痛濯濯。冬日重感於寒則泄。﹝見泄瀉。﹞食不化。嗜食身腫。夾臍急。腹中雷鳴。灸太衝無限壯數。﹝千見上气。﹞

鍼灸資生經第三

脫肛

百會﹑療脫肛。﹝明﹞下云﹑療大人小兒脫肛。銅云﹑治小兒脫肛久不瘥。岐伯療小兒瀉血。秋深不較。灸龜尾一壯。脊端窮骨也。黃帝灸小兒疳痢脫肛。小兒痢下脫肛。﹝並見痢。﹞小兒脫肛。灸頂上旋毛中三壯。卽入。﹝千﹞或尾翠骨三壯。或臍中隨年。

寒冷脫肛。灸翠骨七壯立愈。神。又臍中隨年。﹝千翼﹞橫骨百壯。或龜尾七壯。﹝窮骨。﹞

人有小女患痢脫肛。予傳得一方。用艸茶葉一握﹑姜七片。令煎服而愈。然不知其方所自來也。後閱坡文。始知生薑咀煎茶。乃東坡治文潞公痢之方也。故附於此。

鍼灸資生經第三

霍亂轉筋

﹝筋緩急余見手足攣﹞

凡霍亂﹑頭痛胸滿。呼吸喘鳴。窮窘不得息。人迎主之。﹝千﹞巨闕﹑﹝明云。療霍亂不識人。﹞關衝﹑支溝﹑公孫﹑陰陵泉﹑主霍亂。太陰﹑大都﹑金門﹑僕參﹑主厥逆霍亂。

太白﹑主霍亂逆气。魚際﹑主胃逆霍亂。承筋﹑主霍亂脛不仁。承筋﹑僕參﹑﹝見屍厥﹞解溪﹑陰陵泉﹑﹝見疝。﹞治霍亂。金門﹑僕參﹑承山﹑承筋﹑轉筋霍亂。﹝千﹞承山﹑治霍亂轉筋。大便難。﹝銅﹞金門﹑治霍亂轉筋。曲泉﹑﹝見疝。﹞懸鐘﹑﹝見膝攣。﹞陽輔﹑﹝見膝痛。﹞京骨﹑﹝見足麻。﹞胃兪﹑治筋攣。﹝見腹脹。﹞僕參﹑﹝見足痛。﹞竅陰﹑﹝見無子。﹞至陰﹑﹝見頭痛。﹞解溪﹑﹝見風。﹞丘墟﹑﹝見腋腫。﹞治轉筋。髀關﹑治筋絡急。﹝銅見膝痛。﹞浮﹑治小腸熱。大腸結。股外經筋急。髀樞不仁。曲池﹑治筋緩。捉物不得。挽弓不開。屈伸難。風臂肘細無力。中瀆﹑治寒气客於分肉間。痛攻上下。筋痺不仁。承筋﹑治寒搏轉筋支腫。大便難。腳酸重。引小腹痛。委中﹑﹝見腳弱。﹞跗陽﹑承山﹑﹝見腰腳。﹞療筋急。﹝明下﹞張仲文灸腳筋急。﹝見腰腳。﹞岐伯療腳轉筋發不可忍者。灸腳踝上一壯。內筋急灸內。外筋急灸外。解溪﹑主膝重腳轉筋濕痺。﹝千﹞竅陰﹑主四肢轉筋。大淵﹑主眼靑轉筋。乍寒乍熱。缺盆中相引痛。丘墟﹑主腳急腫痛。戰掉不能久立。跗筋足攣。委中﹑委陽﹑主筋急身熱。肝兪﹑主筋寒熱痙。筋急手相引。

心兪﹑肝兪﹑主筋急手相引。轉筋入腹。痛欲死者。使四人捉手足。灸臍左邊二寸十四壯。﹝備急﹞千云﹑臍上一寸十四壯。轉筋﹑灸湧泉六七壯。﹝千﹞轉筋四厥。灸乳根黑白際一壯。若手足厥冷。三陰交二七壯。霍亂已死有暖气者。承筋七壯。起死人。又鹽納臍中。灸二七壯。腰背不便。轉筋急痺筋攣。二十一椎隨年。轉筋在兩臂及胸中。灸手掌白肉際七壯。又灸膻中﹑中府﹑巨闕﹑胃管﹑尺澤。並治筋拘頭足皆愈。腹脹轉筋。臍上一寸二七壯。人有身屈不可行。亦有膝上腫疼動不得。予爲灸陽陵泉皆愈。已救百餘人矣。神效無比。﹝有吐瀉轉筋者。予教灸水分卽止。﹞轉筋十指攣急。不得屈伸。灸腳外踝骨上七壯。﹝余見千金。﹞

鍼灸資生經第三

霍亂吐瀉﹝余見轉筋﹞

凡霍亂泄出不自知。先取太溪。後取太倉之原。﹝千﹞三里﹑主霍亂遺失失气。期門﹑主霍亂泄注。尺澤﹑主嘔泄上下出脇下痛。太白﹑主腹脹食不化。喜嘔泄有膿血。關衝﹑治霍亂胸中气噎。不嗜食。臂肘痛不舉。﹝銅﹞人迎﹑治吐逆霍亂。胸滿喘呼不得息。

期門﹑治胸中煩熱。賁豚上下。目靑而嘔。霍亂泄利。腹堅硬。大喘不得臥。脇下積气。

上脘﹑治霍亂吐利。身熱汗不出。隱白﹑治吐泄。﹝見腹脹。﹞中脘﹑治霍亂出泄不自知。

支溝﹑天樞﹑治嘔吐霍亂。﹝見臍痛。﹞太白﹑治气逆霍亂腹痛。又吐泄膿血。﹝見腹脹。﹞

陰﹑治心痛霍亂。胸滿。上管﹑治霍亂心痛。不可臥。吐利。﹝明﹞

巨闕﹑治胸脇滿。霍亂吐利不止。困頓不知人。﹝下﹞吐逆霍亂。吐血。灸手心主五十壯。

﹝千﹞凡霍亂先心痛及先吐。灸巨闕七壯。若先腹痛。太倉二七壯。若先下利。灸大腸募。

﹝臍旁二寸。﹞男左女右。若吐下不禁。兩手脈疾數。灸蔽骨下三寸。又臍下三寸。各七十壯。若下不止。太都七壯。若泄利傷煩欲死。慈宮二七壯。

霍亂吐瀉。尢當速治。宜服來復丹鎭靈丹等藥。以多爲貴。尢宜灸上管﹑中脘﹑神闕﹑關元等穴。若水分穴。尢不可緩。蓋水谷不分而後泄瀉。此穴一名分水。能分水谷故也。或兼灸中管穴。須先中管而後水分可也。

鍼灸資生經第三

嘔吐﹝又見喘嗽﹞

胃兪﹑主嘔吐。筋攣。食不下。﹝千﹞商丘﹑主脾虛。令人病寒不樂。好太息。多寒熱。喜。曲澤﹑主逆气嘔涎。維道﹑主嘔逆不止。大鐘﹑大溪﹑主煩心滿嘔。絕骨﹑主病熱欲嘔。兪府﹑﹝明下云不下食。﹞靈墟﹑巨闕﹑率谷﹑神藏﹑主嘔吐胸滿。胃兪﹑腎兪﹑石門﹑中庭等﹑﹝見反胃。﹞少商﹑勞宮﹑主嘔吐。隱白﹑主鬲中嘔吐不欲食。

魂門﹑陽關﹑主嘔吐不住。多涎。巨闕﹑胸堂﹑主吐食。鬲兪﹑主吐食。又灸章門。胃管﹑魚際﹑療膈虛食飲嘔。身熱汗出﹑唾嘔。吐血唾血。﹝明﹞中庭﹑﹝見反胃。﹞療嘔吐。﹝明﹞雲門﹑﹝見上气。﹞療嘔逆。神藏﹑靈墟﹑治嘔吐胸滿。﹝銅見胸脇滿。﹞承光﹑﹝見頭痛。﹞大都﹑﹝見腹滿。﹞治嘔吐。太衝﹑治嘔逆發寒。﹝見疝﹞大鐘﹑治嘔逆多寒。﹝見淋。﹞勞宮﹑﹝見傷寒。﹞治气逆嘔噦。維道﹑治嘔逆不止。三焦不調。水腫。不嗜食。上﹑治嘔逆。

鬲關﹑治嘔噦多涎唾﹝見背痛。﹞率谷﹑治嘔吐不止。﹝見痰。﹞肺兪﹑治上气嘔吐。﹝。﹞府﹝見喘。﹞意捨﹑﹝見腹脹。﹞治嘔吐。鬲兪﹑治咳逆嘔逆。鬲胃﹝明作上。﹞寒痰。

食飲不下。胸滿支腫。脇痛腹脹。胃脘暴痛。膽兪﹑治嘔則食無所出。﹝見腹脹。﹞魄戶﹑治嘔吐煩滿。﹝見上气。﹞膻中﹑治吐涎。太溪﹑治嘔吐口中如膠。善噫。顱囟﹑治小兒嘔吐涎沫。脈﹑治小兒嘔吐泄利。﹝並見小兒螈。﹞築賓﹑﹝見狂。﹞少海﹑治嘔吐涎沫。廉泉﹑療喘息嘔沫。﹝明見少气。﹞

築賓﹑療嘔吐不止。幽門﹑療善吐。食飲不下。兼唾多吐涎。幹噦嘔沫。﹝下﹞上管﹑療壯。粥食湯藥皆吐不停。灸間使﹝千見漧嘔。﹞吐逆嘔不得食。灸心兪百壯。或胸堂百壯。或巨闕五十。嘔吐宿汁。吞酸。灸日月百壯。三報。或鹽半斤炒。故帛裹就熱熨痛處。

主嘔吐。若心腹痛而嘔。此寒熱客於腸胃云云。灸中脘。﹝指﹞三焦兪﹑主飲食吐逆。﹝千見勞。﹞隱白﹑療嘔吐。﹝明﹞太白﹑治嘔吐。三焦兪﹑治吐逆。﹝並見腹脹。﹞

鍼灸資生經第三

漧嘔

極泉﹑俠白﹑治心痛。漧嘔煩滿。﹝銅﹞通谷﹑療漧嘔無所出。又治勞食飲隔結。﹝明﹞

膽兪﹑療胸脇支滿。嘔無所出。口苦幹。飲食不下。幽門﹑療幹噦。﹝下見吐。﹞漧嘔不止。粥食湯藥皆吐不停。灸手間使三十壯。若四厥脈沈絕不至。灸便通。此起死法。﹝千﹞漧嘔﹑灸心主。尺澤亦佳。又灸乳下一寸三十壯。霍亂漧嘔。間使七壯。不瘥﹑更灸。

千金言生薑乃嘔家聖藥。有此疾者。早上宜多用生薑泡湯服。或煨﹑或生嚼。或取自然隱白﹑主腹滿喜嘔。﹝千﹞漧嘔﹑灸心主。尺澤佳。又乳下一寸三十壯。凡噦﹑令人惋恨。﹝承漿七壯如麥大。又臍下四指七壯。卒噦膻中中府胃管各數十壯。尺澤巨闕七壯。﹞

鍼灸資生經第三

噫

蠡溝﹑主數噫。恐悸。气不足。﹝千﹞陷谷﹑主腹大滿。喜噫。鳩尾﹑主噫喘胸滿咳嘔。少海﹑主气逆呼吸噫噦嘔。勞宮﹑主气逆噫不止。咳唾噫善咳。气無所出。先取三里。後取太白﹑章門。

大惇﹑主噦噫。又灸石關。太溪﹑﹝見吐。﹞治善噫。﹝銅﹞蠡溝﹑治數噫。﹝見疝。﹞

神門﹑治數噫恐悸。﹝見心煩。﹞陷谷﹑﹝見水腫。﹞期門﹑治產後善噫。﹝見心痛。﹞大淵﹑治噫气噦逆。少商﹑治煩心善噦。心下滿。汗出而寒。咳逆。

大淵﹑治善噦嘔。﹝見胸痺。﹞溫澑﹑治傷寒噦逆噫噦。鬲中气閉寒。灸腋下聚毛下附肋宛宛中五十壯。千﹑噫噦嘔逆。灸石關百壯。

鍼灸資生經第三

傷寒嘔噦﹝諸噦﹞

巨闕﹑主傷寒煩心喜嘔。﹝千﹞甲云﹑主心腹脹噫。煩熱善嘔。鬲中不利。間使﹑主熱病煩心喜噦。胸中澹澹。溫畱﹑主傷寒寒熱頭痛噦衄。百會﹑主汗出而嘔痙。商丘﹑主寒熱好嘔。大椎﹑主傷寒熱盛煩嘔。腎兪﹑主頭身熱赤欲嘔。﹝並千。﹞勞宮﹑主熱病煩滿。欲嘔噦。﹝甲﹞曲澤﹑主傷寒逆气嘔唾。﹝千﹞

必用方論噦者﹑俗云克逆也。鍼灸者當以此求之。

若气自腹中起。上築咽喉。逆气連屬不能出。或至數十聲上下不得喘息。此由寒傷胃脘。腎气先虛。逆气上乘於胃。與气相侔不止者﹑難治。謂之噦。宜茱萸丸。灸中脘﹑關元百壯。

未止﹑灸腎兪百壯。﹝指﹞

鍼灸資生經第三

唾

中府﹑治咳唾濁涕。﹝銅見肺气。﹞庫房﹑治多唾濁沫膿血。周榮﹑治咳唾稠膿。﹝並見胸脇滿。﹞少商﹑治腹滿唾沫。﹝見瘧。﹞百會﹑﹝見癇。﹞治唾沫。石關﹑治多唾嘔沫。﹝明下﹞庫房﹑治肺寒咳嗽唾膿。﹝見逆气。﹞幽門﹑﹝見同。﹞治嘔沫吐涎。喜唾。﹝銅﹞石關﹑治脊彊不開。多唾。日月﹑治多唾。﹝見悲愁。﹞天井﹑治心胸痛。咳嗽上气。吐膿。不嗜食。紫宮﹑治吐血。及唾如白膠。﹝明﹞曲澤﹑主傷寒逆气嘔唾。﹝千﹞

名醫賈錄云﹑積主髒病。聚主腑病。積者﹑是飲食包結不消。聚者﹑是伏痰結而不化。痰伏在上鬲。主頭目眩痛。多自涎唾。或致潮熱。用平胃散烏金散治之。其論有理。故載之。

鍼灸資生經第三

胃痛﹝寒熱﹞

魚際﹑療胃气逆。﹝明﹞分水﹑治胃脹不調。﹝見腹痛。﹞銅云﹑胃虛脹不嗜食。鬲兪﹑治胃脘暴痛。﹝銅見嘔吐。﹞

下管﹑治腹胃不調腹痛。﹝明見腹堅。﹞腎兪﹑主胃寒脹。﹝千見食多。﹞胃兪﹑治胃中寒。﹝銅見腹脹。﹞水分﹑治胃虛脹。﹝見水腫。﹞三里﹑治胃中寒。心腹脹滿。胃气不足。

惡聞食臭。腸鳴腹痛。食不化。﹝明下同。﹞下廉﹑﹝見飧泄。﹞懸鐘﹑治胃熱不嗜食。心兪﹑療胃中弱。食不下。﹝明下﹞太淵﹑﹝千見心痛。﹞療胃气上逆。唾血。治胃補胃。胃兪百壯。胃寒不能食。食多身瘦。腸鳴腹滿。胃脹胃熱。三里三十壯。反胃。食卽吐。上气。灸兩乳下各一寸。﹝以瘥爲期。﹞又臍上一寸二十壯。又內踝下三指稍斜向前穴三壯。﹝外臺云一指。千翼﹞

鍼灸資生經第三

反胃

凡食飲不化。入腹還出。先取下管。後取三里瀉之。章門﹑主食飲不化。入腹還出。

﹝見不嗜食。﹞中庭﹑中府﹑主鬲寒食不下。嘔吐還出。又主嘔逆吐食不得出。中庭﹑療胸脇支滿。心下滿。﹝銅明同下。﹞食不下嘔逆。吐食還出。三里﹑療胃气不足。反胃。

胃兪﹑﹝見不能食。﹞療吐食。意捨﹑療吐食不畱住。﹝下見背痛。﹞

吐逆食不住。胃管百壯。﹝千﹞吐嘔逆不得下食。今日食﹑明日吐。灸鬲兪百壯。

有人久患反胃。予與鎭靈丹服。更令服七气湯。遂能立食。若加以著艾。尢爲佳也。有老婦人患反胃。飲食至晚卽吐出。見其气繞臍而轉。予爲點水分气海並夾臍邊兩穴。旣歸﹑只灸水分气海卽愈。神效。

鍼灸資生經第三

食不下﹝不化﹞

魂門﹑治飲食不下。腹中雷鳴。﹝銅﹞三焦兪﹑治吐逆飲食不下。﹝見腹脹。﹞胃倉﹑意捨﹑﹝見腹脹。﹞鬲關﹑治食飲不下。﹝見背痛。﹞胃兪﹑主嘔吐筋攣。食不下。﹝千﹞大腸兪﹑周榮﹑主食不下。喜飲。中庭﹑中府﹑主鬲寒食不下。﹝見反胃。﹞陽綱﹑期門﹑少商﹑勞宮﹑主飲食不下。三焦兪﹑主傷寒頭痛食不下。心兪﹑治胃弱﹑食飲不下。﹝明下﹞鬲兪﹑治鬲寒食飲不下。腹脇滿。胃弱﹑食少。嗜臥怠惰。不欲動。身濕不能食千云﹑主吐食。﹝見嘔。﹞陽綱﹑治食不下。腹中雷鳴。大小便不節。黃水。﹝明﹞紫宮﹑﹝見煩心。﹞中庭﹑﹝見反胃。﹞膽兪﹑﹝見嘔。﹞治飲食不下。三里﹑﹝見胃。﹞大腸兪﹑三陰交﹑﹝並見腹脹。﹞下脘﹑﹝見腹痛。﹞三焦兪﹑懸樞﹑﹝見瀉。﹞梁門﹑﹝見積气。﹞治谷不化。

天樞﹑﹝見瀉。﹞志室﹑﹝見脊痛。﹞腎兪﹑﹝見勞﹞治食不化。腹哀﹑治寒中食不化。三焦兪﹑治水穀不消。腹脹腰痛。吐逆。﹝明﹞腹哀﹑﹝銅同。﹞太白﹑﹝見瀉。﹞主食不化。﹝千﹞凡食飲不化。入腹還出。先取下管。後取三里瀉之。石門﹑主不欲食。谷入不化。天樞﹑厲兌﹑內庭﹑主食不化。不嗜食。夾臍痛。章門﹑主食飲不化。﹝見不嗜食。﹞上管﹑中管﹑主寒中傷飽。食飲不化。中庭﹑治胸脇滿。食不下。﹝見反胃。﹞胃管﹑三焦兪﹑主小腹積聚。堅大如盤。胃脹食不消。﹝千﹞志室﹑﹝明見腹痛。﹞療食不下。太白﹑公孫﹑﹝見腹脹。﹞主食不化。中府﹑胃倉﹑承滿﹑﹝見腹脹。﹞魚際﹑﹝見腹痛。﹞周榮﹑﹝見胸滿。

﹞治食不下。中管﹑﹝腹脹。﹞三陰交﹑﹝見腹脹。﹞治食不化。

鍼灸資生經第三

不能食

然谷﹑治腦痛不能食。﹝銅見痰。﹞丰隆﹑主不能食。中極﹑主饑不能食。胃兪﹑主嘔吐筋攣。食不下。不能食。維道﹑主三焦有水气。不能食。鬲兪﹑主傷寒嗜臥。怠惰不欲動。身濕不能食。﹝銅同。﹞石門﹑主不欲食。谷入不化。率谷﹑主醉酒風熱發不能飲食。嘔吐。﹝甲﹞少商﹑療不能食。腹中气滿。喫食無味。﹝明﹞分水﹑﹝見腹痛。﹞療不能食。胃兪﹑療煩滿吐食。腹脹不能食。下云﹑療胃中寒气不能食。胸脇滿。身瘦不能食。

胸滿。鬲上逆气悶熱。灸大腸兪二七壯。小兒減之。﹝千﹞三里﹑療腹滿不能食。胃气不足。反胃。﹝明不能飲食見腸。臟腑積聚及飲食不消見寒熱。湧泉主心痛不嗜食。咽中痛不可內食見虛勞。脾兪胃兪治不嗜食。﹞

鍼灸資生經第三

不嗜食

凡不嗜食。刺然谷多見血。使人立饑。﹝千﹞隱白﹑﹝見吐。﹞然谷﹑脾兪﹑內庭﹑主不嗜食。天樞﹑厲兌﹑內庭﹑主食不化。不嗜食。夾臍急。中封﹑主身黃有微熱。不嗜食。

章門主食飲不化。入腹還出。熱中不嗜食。苦吞而聞食臭傷飽。身黃酸疼羸瘦。肺兪﹑治上气嘔吐。支滿不嗜食。﹝銅﹞胃兪﹑脾兪﹑治腹痛不嗜食。﹝見腹脹。﹞地機﹑陰陵泉﹑水分﹑﹝並見水腫。﹞幽門﹑﹝見胸痛。﹞小腸兪﹑﹝見香港腳。﹞治不嗜食。下脘﹑治六腑气寒不嗜食。﹝見腹痛。﹞下廉﹑﹝見飧泄。﹞懸鐘﹑治胃熱不嗜食。﹝見膝攣。﹞陰蹺﹑療病饑不欲食。﹝明﹞懸鐘﹑療腹滿。中焦客熱不嗜食。﹝明下﹞又云﹑心腹脹滿。胃熱不嗜食。

陽綱﹑﹝見腸鳴。﹞療不嗜食。分水﹑治胃虛脹不嗜食。﹝銅﹞

不嗜食有數端。有三焦客熱不嗜食。有胃熱不嗜食。有胃熱不嗜食。有六腑气寒不嗜食。固當隨證用藥治之。而鍼灸者亦當知補瀉之法可也。

史記﹑陽虛侯病甚。眾醫皆以爲蹶。太倉公診脈以爲痺。根在右脇下。大如覆杯。令人喘逆不能食。亦有患痺而得者。槪曰胃有寒熱。則不可也。

扁鵲曰﹑凡人心風﹑灸心兪肝兪主心風腹脹滿。食不消化。四肢羸露不欲食。﹝見中風。﹞曲泉﹑主不嗜食。﹝見無子。﹞

鍼灸資生經第三

食气﹝無味﹞

三里﹑治食气惡聞食臭。﹝見胃。﹞大杼﹑﹝見勞。﹞治食气。百會﹑﹝見風癇。﹞少商﹑﹝見不能食。﹞療喫食無味。﹝明﹞凡身重不得食。食無味。心下虛滿。時時欲下喜臥。皆鍼胃管﹑太倉。服建中湯及平胃丸。

有鉆胃丸﹑溫中開胃。病患覷飲食不得。三五服卽思食。破故紙半兩﹑肉豆蔻四枚﹑爲末。蒸棗肉丸梧子大。空心米飲三十丸。

鍼灸資生經第三

食多

脾兪﹑治食飲多身瘦。﹝銅見腹脹。﹞腎兪﹑療食多身瘦。﹝明下見勞。﹞胃兪﹑腎兪﹑主胃中寒脹。食多身瘦。脾兪﹑大腸兪﹑主食多身瘦。﹝見腹脹。﹞

捨侄偶食罷卽饑。再食又饑。自碎生薑﹑濃泡二碗服愈。

鍼灸資生經第三

瘧﹝脾寒﹞

千金雲﹑夫瘧皆生於風。夏傷於暑。秋爲﹝同。﹞瘧。﹝素問云。猶老也。亦瘦楊上善云。二日一發爲瘧。其說與素問千金異。﹞瘧有數名。先寒後熱曰寒瘧。先熱後寒曰溫瘧。熱而不寒曰癉瘧。多寒曰牡瘧。久不瘥曰勞瘧。﹝久不斷曰老瘧。﹞時行後變成瘧曰瘴瘧。病結爲瘕曰瘧母。以至肝肺脾腎心胃亦皆有瘧。或每日發。或間日發。或作稍益晏。或作日益早。素問千金等方論之詳矣。治瘧之方甚多。惟小金丹最佳。予嘗以予人皆效。

然人豈得皆有此藥哉。此灸之所以不可廢也。鄕居人用旱蓮艸椎碎。置在手掌上一夫﹝四指間也。﹞當兩筋中。以古文錢壓之。系之以故帛。未久卽起小泡。謂之天灸。尙能愈瘧。

況於灸乎。故詳著之。

﹑治溫瘧寒瘧。﹝明﹞下云﹑療瘧久不愈。腰兪﹑中管﹑治溫瘧瘧。鬲兪﹑﹝。﹞命門﹑﹝見頭疼。﹞大溪﹑﹝見咳逆。﹞療瘧。陰蹺﹑治暴瘧。上廉﹑治寒瘧。三間﹑治瘧寒熱。唇口漧。身熱喘。目急痛。至陰﹑治瘧發寒熱。頭重煩心。﹝下﹞

液門﹑合谷﹑陷谷﹑天池﹑治寒熱瘧。偏歷﹑治發寒熱瘧久不愈。目視KTKT。大椎﹑治瘧久不愈。少府﹑治瘧久不愈者。煩滿少气。悲恐畏人。臂酸掌熱。手握不伸。

陶道﹑治瘧寒熱灑淅。命門﹑治寒熱瘧。腰腹相引痛。足臨泣﹑治瘧日西發。﹝千同。銅云治瘧日發。﹞療小兒瘧久不愈。灸足大指次指外間陷中。各一壯。﹝並下。﹞大溪﹑﹝見心痛。﹞照海﹑中渚﹑治久瘧。丘墟﹑治久瘧振寒。﹝千同。﹞陷谷﹑治瘧。中封﹑治瘧色蒼蒼﹝千云太息。﹞振寒。小腹腫。食怏怏繞臍痛。足逆冷。不嗜食。身體不仁。液門﹑治瘧寒熱。目眩頭痛。暴得耳聾。腕骨﹑治瘧頭痛煩悶。

商陽﹑治寒熱瘧。口漧。明下云﹑治瘧口漧。﹑﹝見肩背痛﹞中脘﹑白環兪﹑治溫瘧。﹝見腰脊。﹞上﹑偏歷﹑治寒熱瘧。三間﹑治寒瘧。唇焦口漧。气喘。脾兪﹑治有人患久瘧。諸藥不效。或教之以灸脾兪。卽愈。更一人亦久患瘧。聞之。亦灸此穴而愈。蓋瘧多因飲食得之。故灸脾兪作效。

內庭﹑厲兌﹑﹝面腫。﹞公孫﹑治寒瘧不嗜食。京骨﹑治瘧寒熱。喜驚不欲食。﹝明下同。﹞

神門﹑治瘧心煩甚欲得飲冷。惡寒則欲處溫中。咽漧不嗜食。合谷﹑陽溪﹑後溪﹑陽池﹑陰都﹑治身寒熱瘧。﹝明下云瘧。﹞病心下煩滿气逆。天樞﹑治寒瘧。列缺﹑治寒瘧嘔沫。善笑縱唇口。﹝明下云。瘧面色不定。﹞少商﹑治瘧振寒。腹滿。﹝明下有煩心善噦。﹞唾沫。唇幹。引飲不下膨膨。手攣指痛。寒栗鼓頷。喉鳴。經渠﹑治瘧寒熱。胸背拘急。胸滿膨膨。﹝明同。﹞大椎﹑腰兪﹑治溫瘧瘧。﹝明同。﹞大杼﹑療瘧頸項彊。不可俯仰。頭痛振寒。前谷﹑風池﹑神道﹑﹝見頭痛。﹞百會﹑治瘧。上星﹑治瘧振寒熱汗不出。偏歷﹑主風瘧汗不出。﹝千﹞少澤﹑﹝明云。頭痛。銅云。寒熱。﹞復澑﹑昆侖﹑主瘧寒汗不出。衝陽﹑主瘧先寒洗淅。甚久而熱。熱去汗出。然谷﹑昆侖﹑主瘧多汗。甲云﹑主瘧多汗。腰痛不可俯仰。目如脫。項如拔。列缺﹑後溪﹑少澤﹑前谷﹑主瘧寒熱。太泉﹑太溪﹑經渠﹑主瘧咳逆。心悶不得臥。寒熱。大陵﹑腕骨﹑陽谷﹑少衝﹑主乍寒乍熱瘧。天樞﹑主瘧振寒。熱甚狂言。太鐘﹑主瘧多寒少熱。甲云﹑瘧悶嘔甚。

熱多寒少。欲閉戶而處。寒厥足熱。商丘﹑主寒瘧腹痛。少海﹑主瘧背振寒。甲云﹑項痛引肘掖。腰痛引少腹。四肢不舉。陽溪﹑主瘧甚苦寒咳嘔沫。厲兌﹑內庭﹑主瘧不嗜食。惡寒。少商﹑主瘧振栗鼓頷。商丘﹑神庭﹑上星﹑百會﹑完骨﹑風池﹑神道﹑掖門﹑前谷﹑光明﹑至陰﹑大杼﹑主瘧熱。陰都﹑少海﹑商陽﹑三間﹑中渚﹑主瘧身熱。

列缺﹑主瘧甚熱。陽谷﹑主瘧脇痛不得息。俠溪﹑主瘧足痛。衝陽﹑束骨﹑主瘧從腳起。飛揚﹑主狂瘧頭眩痛。痙反折。溫畱﹑主瘧面赤腫。天井﹑主瘧食時發。心痛。悲傷不樂。天府﹑主瘧病。﹑支正﹑小海﹑主風瘧。三里﹑陷谷﹑俠溪﹑飛揚大附子一枚炮末。姜兩半取自然汁。丸如小豆大。每十五丸空心熱酒吞下。老少加減。

川客治瘧。只二三服皆愈。云兼治脾胃。愈於姜附湯。故附此。

鍼灸資生經第三

脾疼﹝余見心腹痛﹞

府捨﹑治疝癖。脾中急痛。循脇上下搶心。腹滿積聚厥气兩乳。商丘﹑治脾虛令人不樂。﹝見腸鳴。千見吐。﹞三陰交﹑治脾病身重。﹝見腹脹。﹞

予嘗久患脾疼。服治脾藥。反膨脹不得已。根據耆域方用面裹火炮蓬莪術末。水與酒醋煎服。

立愈。已而告人。人亦云髙良薑末米飲調服。亦作效。後鄭教授傳一方。云艸果延胡索靈脂並沒藥酒調三兩錢。一似手拈卻。艸果子五靈脂四味等分爲末。此亦平穩藥也。有此疾者宜服之。或不吐不瀉。心中疼甚。日輕夜甚者。用幹鹽梅並茶煎服。神效。若灸者﹑宜上管中管下管脾兪三陰交等穴。

鍼灸資生經第四

心痛

凡心實者則心中暴痛。虛則心煩惕然不能動。失智。內關主之。﹝千﹞凡卒心痛汗出。刺大惇出血立已。心兪﹑膻中﹑通谷﹑巨闕﹑大倉﹑神府﹑門﹑曲澤﹑大陵﹑主心痛。期門﹑長彊﹑天突﹑俠白﹑中衝﹑主心痛短气。尺澤﹑主心痛膨膨然。心煩亂悶。少气不足息。然谷﹑主心如懸。少气不足以息。

心悶痛上气。牽引小腸。灸巨闕二七壯。腎兪﹑復澑﹑大陵﹑雲門﹑主心痛如懸。

間使﹑主心懸如饑。支溝﹑大溪﹑然谷﹑主心痛如錐刺。甚者﹑手足寒至節者死。行間﹑主心痛。色蒼蒼然如死灰狀。終日不得太息。﹝銅﹞鳩尾﹑主心寒脹滿不得食。息賁唾血。厥心痛。善噦。心疝太息中管﹑主心痛。難俯仰。﹝甲云。身寒心痛衝冒。死不知人。﹞臨泣﹑主胸痺心痛。不得反側。﹝甲云。不得息。痛無常處。﹞腹結﹑﹝見臍。﹞行間﹑﹝見腹痛。﹞主痛搶心。通裏﹑主卒痛煩心。心中懊。數欠頻伸。心下悸悲。﹝千與銅同。﹞靈道﹑主心痛。悲恐相引。螈。

建裏﹑主心痛上搶心。不欲食。﹝明云。心痛身腫。﹞章門﹑主心痛而嘔。大泉﹑主心痛肺脹。胃气上逆。

鳩尾﹑主心寒脹滿。不得食。大都﹑太白﹑主暴泄心痛。腹脹。心痛尢甚。上管﹑主心痛。有三虫。多涎。不得反側。不容﹑期門﹑主心切痛。喜噫酸。少衝﹑主心痛而寒。

商丘﹑主心下有寒痛。胸痺心痛。天井﹑臨泣主之。或灸膻中百。﹝見胸痺。﹞膻中﹑天井﹑主胸心痛。心腹諸病。心痛灸大倉﹑肝兪。﹝見心滿。﹞心腹胸滿痞痛。灸肝兪。﹝見胸脇脹。﹞中管﹑治心痛。﹝銅見心滿。﹞建裏﹑療心痛。﹝明見上气。﹞鬲兪﹑治心痛周痺。﹝見癖。﹞足臨泣﹑治心痛周痺。痛無常處。﹝見月事。﹞

魚際﹑療心痺。﹝明見气逆。﹞

荊婦舊侍親疾。累日不食。因得心脾疼。發則攻心腹。後心痛亦應之。至不可忍。則與兒女別。以藥飲之。疼反甚。若灸則徧身不勝灸矣。不免令兒女各以火鍼微刺之。不拘心腹。須臾痛定。卽欲起矣。神哉。

治心腹冷痛玉抱肚法。鍼砂四兩﹑炒似煙出。入白礬半兩﹑KT砂粉霜各半錢。新水拌勻﹑微濕。以皮紙貼安懷中。候熱發。置臍中气海﹑石門﹑關元穴。大補本元。或置其他冷處。汗出立瘥。﹝予自用驗。﹞此藥燥則不熱。再以新水拌﹑再熱。可用十餘次。如藥力盡。卻曝漧。再入礬等。依舊熱。捨弟叔浩傳一方。只用鍼砂﹑泥礬。功效亦同。豈以砂粉霜價不廉而不用耶。

予舊患心痺。發則疼不可忍。急用瓦片置炭火中。燒令通紅。取出投米醋中。漉出。以紙三二重裹之。置疼處。稍止。冷卽再易。耆舊所傳也。後閱千金方。有云﹑凡心腹冷痛。熬鹽一半熨。或熬蠶砂燒磚石蒸熨取其裏溫暖止。或蒸土亦大佳。始知予家所用。蓋出千金方也。它日心疼甚。急灸中管數壯。覺小腹兩邊有冷气自下而上。至灸處卽散。此灸之功也。本事方載王思和論心忪非心忪也。胃之大絡。名曰建裏。絡胸鬲及兩乳間。虛而有痰則動。更須臾發一陣熱。是其證也。審若是﹑又當灸建裏矣。但不若中管爲要穴云。

靈道﹑治心痛。悲恐相引。螈肘攣。暴喑不能言。俠白﹑治心痛漧嘔煩滿。極泉太淵﹑治心痛唾血。振寒咽漧。狂言口僻。陰﹑﹝見霍亂。﹞中衝﹑治心痛煩滿舌彊。厥陰兪﹑﹝見咳逆。﹞神門﹑﹝見煩心。﹞臨泣﹑治心痛。﹝見月事。﹞齦交﹑治面赤心煩痛。天井﹑治心胸痛。﹝見上气﹞

下管﹑治心痛不可忍。外陵﹑治心如懸下痛。﹝見腹痛。﹞大陵﹑上管﹑治心痛不可忍。﹝明云不可臥。﹞章門﹑治喘息心痛。﹝見腸鳴。﹞

湧泉﹑建裏﹑治心下痛。不欲食。﹝許云。心疼是有涎。宜鍼建裏。﹞幽門﹑治女子心痛。

痛有數種。冷痛﹑蛔虫心痛﹑蠱毒﹑霍亂不識人。﹝明﹞銅云﹑治蛔虫心痛。蠱毒。中管﹑治心不能食﹑反胃。霍亂心痛。曲澤﹑﹝見唾血。﹞督兪﹑﹝見腹痛。﹞鬲兪﹑﹝見痰飲。﹞療心痛。湧泉﹑療心痛不嗜食。少衝﹑療卒心痛。心兪﹑療寒熱心痛。背相引痛。胸滿悶﹑咳嗽不得息。煩心多涎。巨闕﹑療心痛不可忍。嘔血煩心。﹝下﹞張仲文療卒心痛﹑不可忍。吐冷酸水。及元藏气。灸足大指﹑次指內橫文中各一壯。炷如小麥。立愈。心懊。微痛煩逆。灸心兪百壯。﹝千﹞心痛如錐刀刺。气結。灸鬲兪七壯。心痛冷气上。

灸龍頷百壯。在鳩尾頭上行一寸半。不可刺。心痛惡气上脇急痛。灸通谷五十壯。在乳下二寸。心痛暴絞急絕欲死。灸神府百壯。在鳩尾正心。有忌。心痛暴惡風。灸巨闕百壯。心痛堅煩气結。灸太倉百壯。心痛﹑灸臂腕橫文三七壯。又灸兩虎口白肉際七壯。﹝千﹞腎心痛﹑先取京骨﹑昆侖。發鍼不已。取然谷。

胃心痛﹑取大都﹑太白。脾心痛﹑取然谷太溪。肝心痛﹑取行間﹑太衝。肺心痛﹑取魚際﹑太淵。

心痛﹑不可按。煩心。巨闕主之。心痛有三虫。多涎。不得反側。上管主之。心痛身寒。難以俯仰。心疝衝冒。死不知人。中管主之。心痛如鍼錐刺。然谷及太溪主之。心腹中卒痛。石門主之。行間﹑陰﹑主心痛。﹝見驚。﹞間使﹑治卒心痛﹑多驚。喑不得語。咽中如鯁。﹝銅﹞曲澤﹑治心痛善驚。

門﹑治心痛衄血。嘔噦。驚恐畏人。神气不足。天泉﹑治心病﹑胸脇支滿咳逆。膺背胛臂內廉痛。太溪﹑治久瘧咳逆。心痛如錐刺。手足寒至節。喘息者死。

心痛有九種。乃心脾疼。而非眞心痛。眞心痛則朝發夕死。夕發朝死。如難經疏所載是已。然此疾亦有所自。產論嘗謂產後心痛。若誤以爲有所傷療之。則虛極而心絡寒甚。傳心之正經。則變爲眞心痛。此一說也。巫臣以夏姬之故。怨子反曰﹑余必使汝疲於奔命以死。子反於是一歲七奔命。遂遇心疾而卒。則又因用心而成疾矣。然則如之何。平居當養其心。使之和平。疾自不作。其次﹑則當服鎭心丹之類。以補養之可也。若疾將作而鍼灸。抑亦可以爲

鍼灸資生經第四

心恍惚﹝余見肺中風﹞

心兪﹑天井﹑神道﹑﹝明上下同。﹞治悲愁恍惚。﹝千見悲愁。﹞狂驚恍惚。灸足陽明。

狂癲後尺中陰實者﹑腎實也。若恍惚健忘。目視KTKT。耳聾悵悵善鳴。刺足少陰治陰。巨闕﹑治恍惚不知人。﹝銅見痰。﹞百會﹑療少心力。忘前失後。心神恍惚。﹝明下﹞陰都﹑療心

鍼灸資生經第四

心驚恐

曲澤﹑治心痛善驚。﹝銅﹞靈道﹑治悲恐。﹝見心痛。﹞下廉﹑治暴驚。魚際﹑治心痺悲恐。少衝﹑治悲恐善驚。﹝見傷寒。﹞上管﹑治心風驚悸。﹝明同作心忪。﹞少府﹑治悲恐畏人。﹝見憂疝。﹞神門﹑﹝見心煩。﹞蠡溝﹑﹝見疝。﹞巨闕﹑治驚悸少气。﹝見狂。﹞

梁丘﹑治大驚乳痛。陰﹑間使﹑﹝見心痛。﹞二間﹑厲兌﹑治多驚。明下云﹑間使﹑療驚悸。﹝見傷寒無汗。﹞五里﹑治驚恐。﹝見風勞。﹞京骨﹑﹝見瘧。﹞大鐘﹑﹝見淋。﹞太陵﹑治喜驚恐。百會﹑﹝見風癇。﹞神道﹑﹝見頭痛。﹞天井﹑﹝見風痺。﹞液門﹑﹝見狂。﹞治驚悸。通谷﹑﹝見目眩。﹞章門﹑治善恐。﹝見水腫。﹞天衝﹑治癲疾風痙﹑牙腫。善驚恐。

支正﹑治風虛驚恐狂惕。明下云﹑療驚恐悲愁。門﹑治驚恐畏人。﹝見心痛。﹞神庭﹑治驚悸不得安寢。腦空﹑治腦風頭痛。目瞑心悸。三間﹑合谷﹑厲兌﹑主吐舌戾頸喜驚。﹝千﹞曲澤﹑大陵﹑主心下澹澹喜驚。﹝甲作內關。﹞通裏﹑主心下悸。明下云﹑療悲恐畏人。然谷﹑﹝銅同。﹞陽陵泉﹑﹝明同。﹞主心下惕恐。如人將捕之。大鐘﹑門﹑主驚恐畏人。神气不足。气海﹑陰交﹑大巨﹑主驚不得臥。大巨﹑主善驚。厲兌﹑主多臥好驚。﹝明同。﹞掖門﹑主喜驚妄言面赤。少府﹑主數噫。恐悸。气不足。神門﹑主數噫。恐悸不足。巨闕﹑主驚悸少气。陰蹺﹑主臥驚視如見鬼。解溪﹑主螈而驚。少衝﹑主太息煩滿。少气悲驚。行間﹑主心痛數驚。心悲不樂。手少陰﹑陰﹑主气驚心痛。少衝﹑療悲恐畏人。善驚。神庭﹑療驚不安寢。﹝明見癲癇。﹞曲澤﹑療喜驚。梁丘﹑﹝見足寒。﹞療大驚。脈﹑療小兒驚恐。﹝見螈。﹞陰蹺﹑療婦人驚悲不樂。﹝見月事。﹞又療大風。臥驚視如見星。風府﹑療多悲恐驚悸。﹝千﹞鳩尾﹑療心驚悸。神气耗散。兒睡中驚。目不合。灸屈肘橫文中上三分。各一壯。兒睡中驚掣。灸足大指次指端。去爪甲如韭葉。各一壯。然谷﹑主兒善驚。﹝千﹞驚怖心忪少力。灸大橫五十壯。上管﹑療驚悸。﹝明見心煩。﹞天井﹑療驚悸。﹝明下見悲。﹞厲兌﹑療善驚。﹝見臥。﹞

中等﹑主悸坐不安席。﹝千見上气。﹞

長彊﹑主小兒驚恐失精。﹝見驚癇。﹞

鍼灸資生經第四

心喜笑﹝怒﹞

神門﹑陽谷﹑主笑若狂。﹝千﹞勞宮﹑大陵﹑主喜笑不止。﹝見癲狂。﹞列缺﹑主喜笑。

﹝見治狂言喜笑見鬼。水溝﹑﹝見癲癇銅同。﹞失笑無時節。﹝明﹞復澑﹑﹝見脊。﹞勞宮﹑治善怒。﹝銅見中風。﹞魚際﹑療心痺悲怒。﹝明見气逆。﹞肝兪﹑療多怒。﹝下見目翳。﹞身柱﹑主怒欲殺人。﹝千見螈。明銅同。﹞狂風罵撾斫人。名熱陽風。灸口兩吻邊燕口處赤白際。各一壯。又陰囊縫三十壯。﹝千﹞

鍼灸資生經第四

心气

﹝健忘無心力失志﹞

心兪﹑療心气亂。﹝明見癇。﹞百會﹑﹝下同。﹞治無心力。忘前失後。﹝見風癇。﹞百會﹑治中風心煩。驚悸健忘。﹝銅﹞神道﹝見頭痛。﹞幽門﹑﹝見胸痛。﹞列缺﹑膏肓兪﹑治健忘。

﹝見勞瘵。﹞百會﹑天府﹑曲池﹑列缺﹑主惡風邪气。泣出喜忘。﹝千﹞健忘﹑刺足少陰。﹝見恍惚。﹞心忪少力。灸大橫五十。﹝見驚。﹞百會﹑﹝見風癇。﹞巨闕﹑﹝見驚癇。﹞療無心力。﹝明﹞上管﹑療心中悶。﹝明見心煩。﹞委陽﹑﹝見屍厥。﹞治失志。﹝銅﹞秦承祖云﹑中衝療神气不足失志。﹝明下﹞內關﹑主失志。﹝千見心痛。﹞通谷﹑主心中憒憒。﹝見癲。﹞鳩尾﹑療心中气悶。不喜聞人語。﹝明見驚癇。﹞心兪﹑療小兒心气不足不語。﹝見口啞。﹞

予舊患心气。凡思慮過多。心下怔忪。或至自悲感慨。必灸百會。則以百會有治無心力﹑忘前失後證故也。﹝兼服鎭心丹。﹞

鍼灸資生經第四

心憂悲

﹝哭泣余見癲邪﹞

漏谷﹑主心悲。﹝千見腸鳴﹞商丘﹑﹝見腸鳴。﹞治心悲。﹝銅﹞靈道﹑治悲恐。﹝見心痛。﹞

神道﹑治恍惚悲愁。﹝見頭痛。﹞天井﹑心兪﹑﹝明下同。﹞神道﹑主悲愁恍惚。悲傷不樂。

天井﹑主大風默默不知所痛。悲傷不樂。明下云﹑療驚悸悲傷。大橫﹑治大風逆气。

多寒善悲。﹝銅﹞照海﹑﹝見咽漧。﹞治善悲不樂。日月﹑治太息善悲。小腹熱欲走。多唾。言語不正。四肢不收。﹝明下﹞少衝﹑治悲恐善驚。﹝見傷寒。﹞少府﹑治煩滿少气。悲恐畏人。掌熱。﹝明下同。﹞股腋攣急。胸痛。手卷不伸。支正﹑療驚恐悲愁。﹝明下﹞勞宮﹑治悲笑。﹝銅見中風。﹞心兪﹑﹝見癲癇。﹞神門﹑﹝見心煩。﹞解溪﹑﹝見癲。﹞太陵﹑﹝見傷寒無汗。﹞治喜悲泣。小兒夜啼。上燈啼雞鳴止者。灸中指甲後一分。中衝穴一壯。

新生兒不吮奶多啼。﹝見口噤。﹞先灸承漿七壯。次灸頰車各七壯。炷如雀屎。間使﹑主善悲。﹝千見癲狂。﹞通裏﹑﹝見心痛。﹞主悸悲。行間﹑﹝見驚。﹞主心悲。勞宮等﹑主心悲。﹝見癲狂。﹞百會等﹑主泣出。﹝見健忘。﹞陰蹺﹑療婦人驚悲。﹝明見驚。﹞憂主心﹑灸絕骨。﹝見上气。﹞百會﹑療小兒驚啼。﹝見癇。﹞又療多哭。水溝﹑治乍哭。﹝銅見癲癇。﹞

執中母氏久病。忽泣涕不可禁。知是心病也。灸百會而愈。執中凡遇憂愁淒愴。亦必灸此。有此疾者。不可不之信也。

鍼灸資生經第四

嘆息﹝太息﹞

少衝﹑主太息煩滿。少气悲驚。﹝千﹞行間﹑主不得太息。﹝見心痛。﹞凡好太息。不嗜食。多寒熱汗出。病至則喜嘔。嘔已乃衰。卽取公孫及井兪。實則腸中切痛。厥。頭面腫起。

煩心狂。多飲不嗜臥。虛則鼓脹。腹中气滿熱痛。不嗜食。霍亂。公孫主之。商丘﹑﹝見腸鳴。﹞日月﹑治太息善悲。﹝銅見悲愁。﹞行間﹑治太息。﹝見口。﹞丘虛﹑療胸脇痛。善太息。胸滿膨膨。﹝明下﹞

鍼灸資生經第四

心煩悶

﹝心痺余見心气﹞

神門﹑治瘧。心煩甚。欲得飲冷。惡寒則欲處溫中。咽漧不嗜食。心痛數噫。恐悸。少气不足。手臂寒。喘逆身熱。狂悲哭。嘔血遺溺。﹝銅﹞上管﹑治心中熱煩。陰都﹑﹝見瘧。﹞

巨闕﹑治心中煩滿。玉堂﹑治煩心。﹝見胸痛。﹞魚際﹑少商﹑﹝見善噫。﹞公孫﹑﹝見狂言。﹞解溪﹑﹝見癲。﹞至陰﹑﹝見頭痛。﹞完骨﹑治頭痛煩心。陽溪﹑治熱病煩心。百會﹑﹝見風。﹞彊間﹑承光﹑治煩心。﹝見頭痛。﹞曲差﹑治心中煩滿。汗不出。完骨﹑主風頭耳後痛。煩心。﹝千﹞關衝﹑主舌捲口漧。心煩悶。幽門﹑治心煩悶。﹝見胸痛。﹞

少衝﹑療煩心上气。﹝明﹞紫宮﹑療胸脇支滿。痺痛骨疼。食不下。嘔逆。上气煩心。

玉堂﹑療胸滿。不得喘息。膺痛骨疼。嘔逆上气煩心。

公孫﹑主煩心。﹝千見嘆息。﹞尺澤﹑少澤﹑主心煩。﹝見脇痛。﹞凡心虛則心煩。內關主之。﹝見心痛。﹞通裏﹑主煩心。﹝千見心痛。﹞巨闕﹑心兪﹑療煩心。﹝明見心痛。﹞太一﹑治心煩。﹝銅見癲狂。﹞上管﹑療心風驚悸。﹝銅同。﹞不能食。心中悶發噦。百會﹑療心熱悶。心煩。﹝見風癇。﹞巨闕﹑療心中煩悶。﹝見風癇。﹞中脘﹑療心悶。﹝見賁豚。﹞紫宮等﹑主心煩。﹝見上气。﹞曲澤﹑療心痛出血。則心下澹澹喜驚。身熱煩心。

口漧。逆气唾血。肘螈。喜搖頭。淸汗出不過肩。﹝明﹞曲差﹑療心煩。﹝明見頸項。﹞

心悶痛﹑灸巨闕二七壯。﹝千見心痛。﹞百會﹑治心熱悶。﹝見風癇。﹞

絕骨﹑治風心煩。﹝並見中風。﹞魚際﹑療心痺。﹝銅見上气。﹞臨泣﹑﹝月事。﹞鬲兪﹑治心痛周痺。﹝銅見癖。﹞

鍼灸資生經第四

膽虛﹝膽熱﹞

中府﹑治膽熱嘔逆上气。﹝銅見肺气。﹞膽虛﹑灸三陰交各二十壯。

鍼灸資生經第四

嗜臥

囟會﹑﹝見頭痛。銅同。﹞百會﹑﹝見癇。﹞療多唾。﹝明﹞陰蹺﹑﹝見小腹痛。﹞鬲兪﹑﹝見食不下。﹞療嗜臥。腎兪﹑療好獨臥。﹝見勞。﹞二間﹑﹝下同。﹞三間﹑療多臥喜睡。

厲兌﹑療多睡善驚。﹝千同。﹞脾兪﹑療四肢煩熱。嗜臥怠惰。四肢不欲動。﹝下﹞三陽絡﹑療嗜臥。身不欲動。五里﹑﹝見風勞。﹞大溪﹑﹝見傷寒無汗。﹞大鐘﹑照海﹑﹝並見淋。﹞

二間﹑治嗜臥。﹝銅﹞鬲兪﹑主傷寒嗜臥。﹝千﹞三陽絡﹑治嗜臥。身體不欲動。厲兌﹑大惇﹑治喜寐。﹝見小腹痛。﹞天井﹑主嗜臥。﹝千見四肢厥。﹞

千金雲﹑食多身瘦。名曰食晦。先取脾兪。後取季脇。又云﹑凡身重不得食無味喜臥。

皆鍼胃管太倉服建中湯平胃丸。今人嗜臥與夫食罷則脾困欲臥。縱不能鍼。豈可不灸。予與人灸中管膏肓。遂皆不困。故旣言之。

鍼灸資生經第四

不臥

神庭﹑治驚悸不得安寢。﹝銅﹞气沖﹑﹝見上气。﹞章門﹑治不得臥。﹝見腸鳴。﹞期門﹑治。不得久臥。﹝明云不識眠睡。﹞隱白﹑﹝見腹脹。﹞天府﹑﹝見中惡。﹞陰陵泉﹑﹝見水腫。﹞

治不得臥。神庭﹑療風癇驚悸。不得安寢。﹝明見癲癇。﹞太淵﹑肺兪﹑﹝見肺。﹞上管﹑﹝見霍亂。﹞條口﹑﹝見足麻。﹞隱白﹑﹝見腹脹。﹞療不可臥。﹑﹝見勞。﹞環跳﹑岐伯云﹑療臥伸縮回轉不得。大椎﹑療臥不安。﹝下見螈。﹞气海﹑陰交﹑大巨﹑主驚不得臥。﹝千﹞公孫﹑主不嗜臥。﹝見嘆息。﹞攢竹等﹑主不得臥。﹝見癲狂。﹞人不得臥。亦有因心气使然。宜服兪山人鎭心丹。此丹以酸棗仁微炒過。則令人得睡故也。﹝指迷雲。若頭痛筋攣。驚不嗜臥。謂之腎厥頭痛。宜灸關元百壯。服玉眞丸。﹞

鍼灸資生經第四

夢魘﹝雜夢﹞

商丘﹑治魘夢。﹝銅﹞千云﹑主喜魘夢。天牖﹑療夜夢顚倒。面靑黃無顏色。﹝明﹞右手關後尺中陰絕者。無腎脈也。若足逆冷。上搶胸痛。夢入水見鬼。善魘寐黑色物來掩人上。刺足太陽治陽。﹝千﹞

凡魘死﹑不得著燈火照。亦不得近前急喚。多殺人。但痛咬其足跟及足拇指。邊並多唾其面卽活。又灸足大指聚毛中三七壯。﹝集效﹞魘不覺。兩足大指聚毛中三十壯。﹝千翼﹞

有婦人夜多魘。蓋因少年侍親疾用心所致也。後服定志丸。遂不常魘。灸固不可廢。藥亦不可不服也。

鍼灸資生經第四

癲邪

﹝鬼邪○扁鵲鍼邪病十三穴見千金﹞

黃帝灸神邪鬼魅。﹝明下見狂言。﹞岐伯療鬼神邪。灸間使。攢竹﹑療神邪鬼魅。﹝見狂。﹞

秦承祖灸狐魅神邪。及癲狂病。醫治不瘥者。並兩手大指。用軟絲繩急縛。灸三壯。艾炷著四處。半在甲上。半在肉上。四處盡燒。一處不燒。其疾不愈。神效。小兒胎癇奶癇驚癇。根據此灸一壯。炷如夢。陽溪﹑僕參﹑溫澑﹑治狂言見鬼。﹝見狂言。﹞狂邪鬼語。灸天窗九壯。或伏兔百壯。﹝千﹞悲泣鬼語。灸天府五十。悲泣邪語。鬼忙歌哭。灸慈門五十。卒中邪魅。恍惚振噤。灸鼻下人中。及兩手足大指爪甲本節。令艾丸半在爪上。半在肉上。各七壯。不止﹑十四壯。炷如雀屎。風邪﹑灸間使隨年壯。又承漿七壯。又心兪七壯。又三里七壯。鬼魅﹑灸入發一寸百壯。又灸間使﹑手心﹑各五十壯。狐魅﹑合手大指縛指灸合間三七壯。當狐鳴卽瘥。風府﹑主邪病。臥瞑瞑不自知。囟上﹑主邪病鬼癲。

尺澤﹑主邪病。四肢腫痛。諸雜候。狂癇哭泣。灸手逆注三十。﹝扁鵲鍼邪病十三穴。見

鍼灸資生經第四

癲狂

﹝狂走狂言﹞

溫畱﹑掖門﹑京骨﹑主狂僕。﹝千﹞神門﹑陽谷﹑主笑若狂。勞宮﹑大陵﹑主風熱善怒。

癲疾。吐舌鼓頷。狂言見鬼。長彊﹑主癲發如狂。面皮惇惇者不治。明下云﹑療癲狂。

風府﹑﹝銅云。治狂走。目注視。﹞肺兪﹑主狂走欲自殺。筋縮﹑曲骨﹑陰谷﹑行間﹑主驚癇狂走癲疾。絡卻﹑聽會﹑身柱﹑主狂走螈。恍惚不樂。攢竹﹑小海﹑後頂﹑彊間﹑主癲發螈。狂走不得臥。衝陽﹑丰隆﹑主狂妄行。登髙而歌。棄衣而走。天柱﹑臨狂易。多言不休。目上反。支正﹑魚際﹑合谷﹑少海﹑曲池﹑腕骨﹑主狂言。下廉﹑丘墟﹑主狂言非常。

巨闕﹑築賓﹑主狂易。妄言怒罵。陽溪﹑陽谷﹑主吐舌戾頸妄言。間使﹑主驚狂善悲。面赤目黃。喑不言。﹝並千。﹞筋縮﹑﹝下同。﹞療驚癇狂走癲疾。脊急彊。目轉上垂。﹝明﹞陽谷﹑身柱﹑﹝見螈。﹞腦空﹑京骨﹑﹝見膝攣。﹞

療癲疾彊走。風府﹑療狂走欲自殺。目反妄視。﹝下同。﹞束骨﹑療癲狂。﹝見驚癇。

﹞

攢竹﹑但是屍厥癲邪。神狂鬼魅。皆療之。秦承祖灸神邪癲狂。﹝見鬼邪。﹞衝陽﹑治久狂登髙而歌。棄衣而走。﹝銅﹞光明﹑治卒狂。﹝見熱病無汗。﹞間使﹑治卒彊。胸中澹澹。

惡風寒。嘔吐。怵惕。寒中少气。掌熱腋腫。肘攣。明下云﹑療卒狂驚悸日月﹑治小腹熱欲走。﹝見心憂悲。﹞絲竹空﹑治發狂吐涎沫。﹝見目眩。﹞大一﹑治癲疾狂走。心煩吐舌。﹝銅﹞陽谷﹑治癲疾狂走。心兪﹑治心中風。狂走發癇語悲泣。心胸悶亂煩滿。汗不出。結積。寒熱嘔吐。不下食。咳唾血。﹝明同。﹞腕骨﹑治狂惕。巨闕﹑治發狂不識人。

驚悸少气。曲泉﹑膏肓兪﹑治發狂。﹝見勞療。﹞神門﹑治身熱狂悲哭。陽交﹑治寒厥驚狂。少海﹑治目眩發狂。嘔吐涎沫。項不得顧。支正﹑治風虛狂惕。﹝見驚恐。﹞大陵﹑治狂言不樂。﹝見傷寒無汗。﹞陽谷﹑治妄言。左右顧。螈目眩。

陽溪﹑治狂言喜笑見鬼。﹝銅﹞僕參﹑治癲癇狂言見鬼。偏歷﹑治癲疾多言。﹝下同。﹞

溫畱﹑治癲疾吐涎。狂言見鬼。明下云﹑癲癇吐舌。鼓頷狂言下廉﹑治狂言。﹝見驚。﹞築賓﹑治癲疾狂言。明下云﹑小兒癲病吐舌。公孫﹑治卒面腫。煩心狂言。太淵﹑治狂言﹝明下同。﹞口僻。﹝見心痛。﹞液門﹑治驚悸妄言。陽谷﹑療吐舌戾頸妄言。不得左右顧。螈。頭眩目痛。﹝明﹞筋縮﹑療癇病多言。﹝下﹞鳩尾﹑療癲癇狂歌。不擇言。黃帝療鬼邪魅。及癲狂。語不擇尊卑。灸上唇裏面中央肉弦上一壯。炷如小麥。又用鋼刀決斷更佳。銅雲﹑水溝﹑治語不識尊卑。﹝見癲癇。﹞掖門﹑主妄言。﹝千見驚癇。﹞狂言恍惚。灸天樞百壯。狂邪發無常。披頭大喚。欲殺人。不避水火。及狂言妄語。灸間使三十壯。﹝亦灸驚恐歌哭。﹞

狂癲鬼語。灸足太陽四十壯。狂癲驚走風恍惚。嗔喜罵笑。歌哭鬼語。悉灸腦戶﹑風池﹑手陽明﹑太陽﹑太陰﹑足陽明﹑陽蹺﹑少陽﹑太陰﹑陰蹺﹑足跟﹑皆隨年壯。狂走刺人。或欲自死。罵詈不息。稱神鬼語。灸口吻頭赤白際一壯。又兩肘內屈中五壯。又背胛中間三壯。報灸之。倉公法神效。卒狂言鬼語。以甑帶急合縛兩手大指。便灸左右脇下對屈肋頭。

兩處火俱起。各七壯。須臾﹑鬼自道姓名乞去。徐徐問之。乃解其手。卒狂鬼語。鍼其足大拇指爪甲下。入少許卽止。人中﹑主邪病語不止。及諸雜候。凡人中惡先掐鼻下是也。

邪鬼妄語。灸懸命十四壯。穴在口唇裏中央弦。用鋼刀決斷佳。治肺中風狂言。﹝見中風。﹞狂邪鬼語。灸天窗﹑伏兔。悲泣鬼語。灸天府﹑慈門。﹝並見癲邪。﹞

有士人妄語異常。且欲打人。病數月矣。予意其是心疾。爲灸百會。百會治心疾故也。

又疑是鬼邪。用秦承祖灸鬼邪法。並兩手大拇指。用軟帛繩急縛定。當肉甲相接處灸七壯。四處皆著火而後愈。﹝灸法見癲邪門。﹞更有二貴人子。亦有此患。有醫僧亦爲灸此穴愈。

狂走掣。灸玉枕上三寸。一法﹑項後一寸百壯。﹝千﹞狂走癲疾。灸項後二寸十二壯。

狂走驚癇。灸河口五十壯。在腕後陷中動脈是。此與陽明同也。狂走癲疾。灸大幽百壯。

狂走癲癇。灸季肋端三十。狂走喜怒悲泣。灸巨覺﹝一作巨攪。﹞隨年壯。在背上甲內側。反手所不及者。骨芒穴上撚之痛者是。狂走驚恍惚。灸足陽明三十壯。狂走易罵。灸八會隨年壯。在陽明下五分。

筋縮﹝銅同。﹞等﹑主狂走。三里﹑主邪病大喚罵走遠。狂走癲厥如死人。灸足大指三毛中九壯。﹝翼云灸大惇。﹞狂走易气等﹑灸絕骨。﹝見上气。﹞

鬼語狂走。當根據法灸之。若傷寒鬼語癲狂。惟宜用四物湯加黃等分。七八錢重作一服。水一碗煎七分服。滓卽用水一碗煎半碗連服。予屢用之神效。故附著於此。

鍼灸資生經第四

癲癇螈﹝小兒螈﹞

命門﹑治螈裏急。腰腹相引痛。﹝銅﹞大杼﹑治螈气實脇滿。屋翳﹑治螈不仁﹝見身腫。﹞陽谷﹑﹝見狂言。明同。﹞治螈。曲澤﹑療肘螈。﹝明見唾血。﹞少澤﹑療螈。承筋﹑主螈腳酸。﹝千﹞曲池﹑少澤﹑主螈癲疾。身柱﹑主癲疾螈。

怒欲殺人。身熱狂走。言見鬼。﹝明上下同。﹞商丘﹑主癇。攢竹﹑小海﹑後頂﹑彊間﹑主癇發螈狂走。昆侖﹑主癇口閉不開。陽溪﹑天井﹑主驚。解溪﹑主螈而驚。上關﹑主螈沫出。寒熱痙引骨痛。巨闕﹑照海﹑主螈引臍腹。短气。命門﹑主螈裏急。腰腹相引痛。﹝銅人明同。﹞腦戶﹑聽會﹑聽宮﹑風府﹑翳風﹑主骨酸眩狂。螈口噤。喉鳴沫出。喑不能言。

五處﹑身柱﹑委中﹑委陽﹑昆侖﹑主脊彊反折。螈。癲疾頭痛。絡卻﹑聽會﹑身柱﹑主狂走螈。恍惚不樂。﹝並千。﹞啞門﹑治寒熱風痙。背彊反折。螈癲疾頭重。﹝銅﹞五處﹑治頭風目眩。螈。目戴上不識人。巨﹑治螈口。﹝明同。﹞上關﹑治螈口沫出。目眩。牙車不開。口噤。少澤﹑治臂痛螈。咳嗽。頸項急。不可顧。付陽﹑﹝見風痺。﹞天井﹑治螈。﹝千見風痺。﹞腕骨﹑治驚風螈。五指掣。帶脈﹑治婦人裏急螈。﹝見小腹痛。﹞大椎﹑療癲病螈。身熱目眩。項急。臥不安。﹝明下﹞顱囟﹑治小兒發癇螈。嘔吐涎沫。驚恐失精。瞻視不明。﹝銅﹞脈﹑治小兒驚癇螈。嘔吐泄痢無時。驚恐眵瞢。目睛不明。﹝明同。﹞前頂﹑治小兒驚癇風癇螈。﹝見驚癇。﹞昆侖﹑治小兒發癇螈。

鍼灸資生經第四

癲癇

﹝癇附餘論見風癇﹞

天柱﹑主卒暴癇眩。﹝千﹞攢竹﹑小海﹑後頂﹑彊間﹑主癇發螈狂走。商丘﹑主癇絲竹空﹑通谷﹑主風癇癲疾。涎沫狂煩。金門﹑僕參﹑主癲疾馬癇。﹝千﹞天井﹑小海﹑主癲疾。羊癇吐舌。羊鳴戾頸。

懸釐﹑束骨﹑主癲疾互引。善驚羊鳴。筋縮﹑曲骨﹑陰谷﹑行間﹑主驚癇狂走癲疾。

列缺﹑主熱癇驚而有所見。水溝﹑治失笑無時。癲癇。語不識尊卑。﹝下經同。﹞乍喜乍哭。

牙關不開。﹝銅﹞心兪﹑治發癇悲泣。﹝見狂走。﹞筋縮﹑治驚癇。狂走癲疾。脊急彊。目轉上垂。僕參﹑﹝見狂言。﹞金門﹑﹝見屍厥。﹞治癲癇。脊中﹑治風癇癲邪。神門﹑治大小人五癇。金門﹑治小兒發癇。張口搖頭。身反折。脊兪﹑療風癇癲邪。﹝明﹞神庭﹑療腫气風癇癲風不識人。羊鳴。角弓反張。披髮而上歌下哭。多學人語。驚悸不安寢。

肺兪﹑僕參﹑﹝見屍厥。﹞療癲癇。少海﹑療癲癇吐舌。沫出羊鳴。狂癲風癇吐舌。灸胃管百壯。不鍼。倉公法﹑狂癇不識人。癲病眩亂。灸百會九壯。

難經疏云﹑狂病之候。不愛眠臥。不肯飲食。自言賢智。歌樂行走。此是陽气盛之所爲。故經言重陽者狂。今世以此爲癲病。謬矣。癲病發卽僵僕倒地。故有癲蹶之言。陰气大盛。故不得行立而倒也。今世以爲癇病者。誤也。其剖析癲狂之病。曉然如此。而人終不信。豈亦傳習之誤。難以攺歟。﹝重陰者癲。﹞

凡發狂則欲走。或自髙貴稱神聖。皆須備諸火灸之。乃得永瘥。悲泣呻吟。此則爲邪﹑非狂也。自根據邪方法治。﹝千﹞

鍼灸資生經第四

癲疾﹝餘論見風癇﹞

解溪﹑治癲疾。煩心悲泣。﹝銅﹞啞門﹑治癲疾頭重。完骨﹑治癲疾頭面浮腫。齒齲天衝﹑治頭痛癲疾風痙。牙齦腫。善驚。筋縮﹑治癲疾脊彊。﹝見癲癇。﹞申脈﹑後溪﹑前谷﹑治癲疾。滑肉門﹑治癲疾嘔逆吐舌。兌端﹑﹝明下同。﹞本神﹑治癲疾吐沫。

飛揚﹑治癲疾寒痛。承山﹑昆侖﹑療寒熱癲疾。尺澤﹑療癲病不可向。手臂不得上頭。﹝下﹞解溪﹑陽蹺﹑主癲疾﹝千﹞神庭﹑上星﹑百會﹑聽會﹑聽宮﹑偏歷﹑攢竹﹑本神﹑築賓﹑陽溪﹑後頂﹑彊間﹑腦戶﹑絡卻﹑玉枕﹑主癲疾嘔。兌端﹑齦交﹑承漿﹑大迎﹑絲竹空﹑囟會﹑天柱﹑商丘﹑主癲疾嘔沫。寒熱痙互引。承漿﹑大迎﹑主寒熱淒厥鼓頷。癲痙口噤。會﹑申脈﹑主癲疾腠气。尺澤﹑然谷﹑主癲疾手臂不得上頭。偏歷﹑主癲疾。多言。耳鳴口僻。

腦空﹑束骨﹑主癲疾大瘦頭痛。懸釐﹑束骨﹑主癲疾互引。善驚羊鳴。天衝﹑主頭痛癲疾。互參量驚。通谷﹑主心中憒憒數欠癲。心下悸恐。咽中澹澹。風池﹑聽會﹑復澑﹑主寒熱癲僕。完骨﹑主癲疾僵。曲池等﹑主癲疾。﹝見螈。﹞狂癲﹑灸胃管。﹝見癲癇。﹞或灸巨陽。﹝見驚癇。﹞

有人患癇疾。發則僵僕在地。久之方蘇。予意其用心所致。爲灸百會。又疑是痰厥致僵僕。

爲灸中管。其疾稍減。未除根也。後閱脈訣後通眞子有愛養小兒﹑謹護風池之說。人來覓灸癇疾。必爲之按風池穴。皆應手酸疼。使灸之而愈。﹝小兒癇。恐亦可灸此。﹞

鍼灸資生經第四

驚癇

﹝小兒驚癇急驚風慢驚風﹞

囟會﹑治驚癇。戴目上不識人。﹝銅﹞巨骨﹑療驚癇破心吐血。﹝明﹞鳩尾﹑療心驚癇發。

狀如鳥鳴。破心吐血。心中气悶。不喜聞人語。心痛腹脹。少衝﹑療驚癇吐舌沫出。束骨﹑療驚癇癲狂。身寒熱。頭痛目眩。﹝下﹞筋縮﹑療驚癇狂走。癇病多言。脊彊。兩目轉上及目瞪。脈﹑長彊﹑主小兒驚癇螈。嘔吐泄注。驚恐失精。瞻視不明。﹝千﹞囟會﹑前頂﹑本神﹑天柱﹑主小兒驚癇。臨泣﹑主兒癇反視。囟會﹑主兒癇喘不得息。前頂﹑治小兒驚癇。﹝明下同。﹞風癇螈。發卽先時鼻多淸涕。頂腫。﹝銅﹞脈﹑神道﹑顱囟﹑治兒發癇螈。﹝並見小兒螈。﹞長彊﹑身柱﹑療小兒驚癇。

小兒但是風病。灸率谷。﹝見風。﹞小兒先驚怖啼叫。後乃發驚癇。灸頂上旋毛中三壯。及耳後靑絡脈。小兒驚癇。灸鬼錄穴一壯。在上唇內中央弦上。用鋼刀決斷更佳。小兒急驚風。灸前頂三壯。若不愈。須灸兩眉頭及人中穴。秦承祖灸小兒驚癇等。﹝見鬼邪。﹞小兒緩驚風。灸尺澤各一壯。狂邪驚癇病。灸承命三十壯。在內踝後上行三寸動脈上。亦灸驚狂走。狂癲風驚。厥逆心煩。灸巨陽五十壯。

行間﹑﹝見癲狂。﹞主驚癇。﹝千﹞腕骨﹑治驚風。﹝銅見螈。﹞筋縮﹑療驚癇。﹝明見癲狂。﹞

急慢驚風﹑非風也。古人謂之陰陽癇。猶傷寒之有陰陽證也。陽癇如陽證。當治以涼藥。陰癇如陰證。當治以溫藥。庸醫不知此例。以風藥治之。風藥多涼。或者慢驚。未有不罹其害者。戒之戒之。若灸驚風。惟灸慢驚慢脾風爲穩當云。

鍼灸資生經第四

風癇﹝五癇﹞

神庭﹑療癲風不識人。羊鳴。﹝明見癲癇。﹞百會﹑療風癇。靑風心風。角弓反張。羊鳴。

多哭。言語不擇。發時卽死。吐沫心熱悶。頭風。多睡心煩。驚悸無心力。忘前失後。食無味。頭重。飲酒面赤鼻塞。明下云﹑療登髙而歌。棄衣而走。角弓反張。羊癇吐舌。百會﹑治風癇。中風。角弓反張。或多哭。言語不擇。發卽無時。盛卽吐沫。心煩驚悸。﹝銅﹞

神庭﹑絲竹空﹑﹝見目眩。﹞治風癇。目戴上不識人。巨闕﹑療心中煩悶。熱風風癇。浪言或作鳥聲。不能食。無心力。會宗﹑治肌膚痛。耳聾。風癇。脊中﹑﹝見癲。﹞湧泉﹑治風癇。前頂﹑療風癇。﹝明﹞上管﹑療風癇熱痛。可瀉而後補。脊兪﹑療風癇癲邪。眉衝﹑療目五般癇。頭痛鼻塞。湧泉﹑神聰﹑﹝見頭風。﹞彊間﹑﹝岐伯云。﹞療風癇。天井﹑療癇病。羊鳴吐舌。癇病﹑小兒惡疾也。呼吸之間。不及求師。致困者不少。﹝下﹞小兒食癇者。先寒熱灑淅乃發。灸鳩尾上五分三壯。

小兒風癇者。先屈手指如數物。乃發也。灸鼻柱上髮際宛中三壯。小兒豬癇病。如屍厥。吐沫。灸巨闕三壯。小兒雞癇。善驚反折。手掣自搖。灸手少陰五壯。在掌後去腕半寸陷中。小兒羊癇。目瞪吐舌羊鳴。灸九椎下節間三壯。小兒牛癇。目直視腹脹。乃發。灸鳩尾三壯。小兒馬癇。張口搖頭。身反折。馬鳴。灸僕參各三壯。馬癇。張口搖頭馬鳴。欲反折。灸項風府﹑臍中三壯。﹝千。燒馬蹄未服良。﹞牛癇。目正直視腹脹。灸鳩尾骨及大椎。各三壯。﹝燒牛蹄末服良。﹞羊癇。喜揚目吐舌。灸大椎上三壯。豬癇。喜吐沫。灸完骨兩旁各一寸。七壯。犬癇。手屈拳攣。灸兩手心足太陽肋戶。各一壯。雞癇。搖頭反折。喜驚自搖。灸足諸陽各三壯。神庭﹑脊兪﹑療風癇。﹝見驚癇。﹞前頂﹑治小兒驚癇風癇。﹝銅見癲癇。﹞小兒發逆上。啼笑。面暗﹑色不變。是癇候。或鼻口靑時小驚。或目閉靑時小驚。或身熱頭常汗出。或身熱吐而喘。或身熱目時直視。或臥惕惕而驚。手足振搖。或臥夢笑。手足動搖。或意驚下而妄怒。或咽乳不利。或目瞳子卒大黑於常。或喜欠﹑目上視。或身熱小便難。或身熱目視不精。或吐痢不止。厥痛時起。或弄舌搖頭。諸候二十條。皆癇之初也。見其候﹑便爪其陽脈所應灸。爪之皆重手。令兒驟啼。及足絕脈。亦根據方與湯。直視瞳子動。腹滿轉鳴下血。身熱口噤不得乳。反張脊彊。汗出發熱。爲臥不悟。手足掣。喜驚。凡八條﹑癇之劇者也。如有此﹑非復湯爪所能救。當時而灸之。

徐嗣伯曰﹑風眩之病。起於心气不足。胸上蓄熱實。痰熱相感而動風。風心相亂則悶瞀。故謂之風眩瞀。大人曰癲。小兒爲癇。此方爲治。萬無不愈。困急時但度灸穴。使大鍼鍼之。

無不瘥者。初得鍼竟便灸最良。餘業之以來三十餘年。所救活者。數千百人。病此而死。不逢嗣故也。﹝續命湯主眩發頓悶無知。口沫出。四體角弓。目反上。口噤不得言。竹瀝一升二合。生地黃汁一升。龍齒末生薑防風麻黃去節各四兩。防己附子炮。各三兩。石膏十兩。

桂二兩。上十味。水一斗煮取三升。分三服。有气加附子一兩。紫蘇五合。橘皮半兩。﹞其論風眩癲癇甚有理。故並其方附於此。﹝更有賁豚湯。詳見千金。﹞但小兒癇非心气不足爾千金有風食驚癇三種。本事有陰陽癇慢脾風三證。﹝慢脾卽食癇。宜醒脾元。人參散。﹞上方有三癇丸治小兒百二十種驚癇。﹝荊芥穗二兩。礬一兩。半生半枯。爲末。麵糊丸。黍米大。朱砂衣。姜湯下二十丸。﹞吾謂慢驚用來復丹。急驚三癇丸。食癇醒脾元可也。

鍼灸資生經第四

風勞﹝余見勞﹞

大杼﹑治風勞气咳嗽。﹝明有气急字。﹞胸中鬱鬱。身熱目眩。﹝銅﹞大椎﹑治風勞食气。

風門﹑治風勞嘔逆上气。胸背痛。喘气。臥﹝明作短。﹞不安。膀胱兪﹑治風勞腰脊痛。

附分﹑治風勞臂肘不仁。五里﹑治風勞驚恐吐血。肘臂痛。嗜臥。四肢不得動。曲泉﹑治風勞失精。身體極痛。泄水下利膿血。陰腫痛。關元兪﹑膀胱兪﹑療風勞腰痛。﹝明﹞伏兔﹑療風勞。痺逆狂邪。膝冷手節攣縮。身癮疹。腹脹。少气頭重。風勞﹑腦戶五壯。鍼三分補之。﹝千翼﹞灸風勞發背癰疽。用麻繩一條蠟過。從手中指第二節

。量至心坎骨截斷。﹝須直伸臂。﹞折過自前項下取中纏至後心相對令齊。閉口量兩吻闊狹。以此爲則。對灸七壯。﹝澧州並司法馬司法云神效。﹞

鍼灸資生經第四

風痙﹝角弓反張﹞

顱囟﹑治風痙。﹝銅﹞大迎﹑治風痙口噤。牙疼頰腫。惡寒。舌彊不能言。啞門﹑治寒熱風痙。脊彊反折。螈。天衝﹑治癲疾風痙。牙齦胖。善驚。脾兪﹑膀胱兪﹑主熱痙引骨痛。﹝千﹞上關﹑主螈。沫出。寒熱痙引骨痛。腎兪﹑中膂兪﹑長彊﹑主寒熱痙反折。肝兪﹑主筋寒熱痙。筋急手相引。魚際﹑主痙上气。失喑不能言。腰兪﹑主反折。

﹝見月事。﹞小兒身彊角弓反張。灸鼻上入髮際三分三壯。次大椎下節間三壯。﹝明下﹞百會﹑治角弓反張。﹝銅見中風。﹞上﹑﹝見絕子。﹞腰兪﹑主脊彊反折。﹝千﹞

產論云﹑痙者口噤不開。背彊而直。如發癇狀。搖頭馬鳴。身反折。宜速灌小續命湯。

是也。﹝此見二十論﹞

又云﹑產後中風。如角弓狀。無治法。﹝見十八章。﹞後人惟用荊芥穗末酒服二錢匕立效。若是則灸未必如藥之速見效也。

鍼灸資生經第四

風眩

﹝余見頭目眩餘論見風癇﹞

完骨﹑療風眩項痛頭彊寒熱。﹝明﹞當陽﹑臨泣﹑療卒不識人。風眩鼻塞。後頂﹑﹝見頭風﹞玉枕﹑﹝見目痛。﹞頷厭﹑﹝見偏頭痛。﹞療風眩。﹝千﹞陽谷﹑主風眩驚手卷。﹝甲乙手卷作手腕痛。﹞泄風汗出。腰項急。承光﹑治風眩頭痛。嘔吐心煩。申脈﹑治坐如在舟車中。﹝見腰腳。﹞神庭﹑上星﹑囟會﹑主風頭眩。﹝千﹞天牖等﹑前頂等﹑主風眩﹝見項風。﹞攢竹﹑療頭目風眩。﹝見目眩。﹞

千金方載徐嗣伯之言曰﹑風眩之病。起於心气不足。胸上蓄熱實。痰熱相感而動風。風心相亂則悶瞀。故謂之風眩瞀。大人曰癲。小兒爲癇。則是風眩癲癇本一疾也。不知後人何爲析而三之。予因分爲三門。且從爲之辭。以釋世醫之疑云。

鍼灸資生經第四

風痺﹝余見肩穴﹞

天井﹑治驚悸螈。風痺臂肘痛。捉物不得。﹝銅﹞肩貞﹑治風痺手臂不舉。肩中熱痛。

尺澤﹑治風痺肘攣。手臂不舉。消濼﹑治寒熱風痺。項痛肩背急。﹝明雲頭痛項背急。﹞

膝關﹑治風痺。膝內痛引臏。不可屈伸。喉咽痛。付陽﹑治痿厥風痺。頭重痛。髀樞股痛。螈。風痺不仁。時有寒熱。四肢不舉。

陽輔﹝見膝痛。﹞陽關﹑﹝並見膝痛。﹞治風痺不仁。委中﹑﹝見腰脊。﹞治風痺。少海﹑﹝見瘰。﹞療風痺。﹝明﹞委中﹑﹝見腳弱。﹞下廉﹑療風濕痺。﹝見身寒痺。﹞環跳﹑治冷風濕痺。﹝見腰痛。﹞治卒病肉痺不知人。﹝見中風。﹞

岐伯曰﹑中風大法有四。四曰風痺。巢氏曰﹑風寒濕三气合而爲痺。風多者爲風痺。風痺之狀。肌膚盡痛。而復手足不隨也。醫者當以此求之。速與續命湯。根據兪穴灸之云。﹝詳見千金。﹞

鍼灸資生經第四

中風

﹝中風寒熱餘論見偏風﹞

小兒但是風病諸般醫治不差。灸率谷。﹝明下﹞黃帝療中風。眼戴上及不能語者。灸第二椎第五椎上。各十壯。齊下火。炷如半棗核大。立瘥。黃帝問岐伯曰﹑中風半身不遂。如何灸。答曰﹑凡人未中風一兩月前。或三五月前。非時足脛上忽酸重頑痺。良久方解。此將中風之候。急灸三里﹑絕骨四處三壯。後用蔥薄荷桃柳葉煎湯淋洗。驅逐風气於瘡口出。灸瘡春較秋灸。秋較春灸。常令兩腳有瘡爲妙。凡人不信此法。飲食不節。酒色過度。忽中此風。

言語謇澀。半身不遂。宜七處齊下火。各三壯。風在左灸右。右灸左。百會﹑耳前髮際肩井﹑風市﹑三里﹑絕骨﹑曲池七穴神效。不能具錄。根據法灸。無不愈。灸風中府。手足不隨。其狀覺手足或麻或痛。良久乃已。此將中府之候。病左灸右。病右灸左。因循失灸廢者。灸瘡春較秋灸。秋較春灸。取盡風气。﹝集效﹞百會﹑曲鬢﹑肩隅﹑曲池﹑風市﹑足三里絕骨﹑共十三穴。灸風中藏。气塞涎上不語。極危者。下火立效。其狀覺心中憒亂。神思不怡。或手足麻。此將中藏之候。不問風與气。但根據次自上及下。各灸五壯。日別灸隨年壯。凡遇春秋。常灸以泄風气。素有風人。可保無虞。此能灸暴卒。百會﹑風池﹑大椎﹑肩井﹑曲池﹑間使﹑足三里﹑共十二穴。

集效方云﹑治風莫如續命防風排風湯之類。此可扶助疾病。若救危急。必火艾爲良。此範子默自壬午五月間口眼斜。灸聽會等三穴卽正。右手足麻無力。灸百會髮際等七穴得愈。魂魄飛揚。如墜江湖中。頃欲絕。灸百會風池等左右共十二穴。气遂痛。吐幾一碗許。繼又下十餘行。伏枕半月餘遂平。爾後方覺意思少異於常。心中憒亂。卽便灸百會風池等穴立效。本事方云﹑十二穴者﹑謂聽會﹑頰車﹑地倉﹑百會﹑肩隅﹑曲池﹑風市﹑足三里﹑絕骨﹑髮際﹑大椎﹑風池也。根據而用之。立效。

气塞涎上不能語。心中風候也。巢氏病源常論之。古方𨿽謂但得偃臥。悶絕汗出者。心中風所致耶。﹝必用方戒人服金虎等丹。﹞

風池﹑療大患風者。先補後瀉。少可患﹑以經取之。﹝明﹞肝兪﹑療中風支滿。短气不食。食不消。吐血。目不明。閉塞。陰蹺﹑療偏枯不能行。大風暴不知人。臥驚視如見星。

臨泣﹑治卒中風不識人。﹝銅﹞解溪﹑治風面浮腫顏黑。厥气上衝。腹脹。大便下重。驚。膝股腫轉筋。目眩頭痛。勞宮﹑治中風善怒。悲笑不休。手痺。內關﹑治中風肘攣﹐完骨主之。﹝甲﹞心兪﹑治心中風。語悲泣。﹝銅見狂走。﹞百會﹑治風癇中風。角弓反張。或多哭。言語不擇。發卽無時。盛卽吐沫。心驚煩健忘。﹝銅﹞昆侖﹑主狂易大風。﹝千﹞

陰蹺﹑主風暴不知人。偏枯不能行。照海﹑主大風默默不知所痛。視如見星。天井﹑主大風默默不知所痛。悲傷不樂。百會﹑療靑風心風。﹝見風癇。﹞肩﹑治偏風熱風。﹝見中風不語。﹞岐伯曰﹑中風大法有四。一曰偏枯。二曰風痱。三曰風懿。四曰風痺。

夫諸急卒病多是風。初得輕微。人所不悟。宜速與續命湯。根據兪穴灸之。夫風者﹑百病之長。岐伯所言四者。說其最重也。凡風多從背五臟兪入。諸髒受病。肺病最急。肺主气息。

又冒諸髒故也。肺中風者﹑其人偃臥而胸滿短气冒悶汗出者。肺風之證。視目下鼻上兩邊下行至口色白者尙可治。急灸肺兪百壯。服續命湯。小兒減之。若急黃者﹑此爲肺已傷。化爲血。不可復治。若爲急風邪所中。便迷漠恍惚。妄言狂語。或少气不能復言。若不求師卽治。宿昔而死。卽覺﹑便灸肺兪及膈兪肝兪數十壯。急服續命湯可救。若涎唾出不收者。

旣灸當立與湯也。諸陽受風。亦恍惚妄語。與肺病相似。然著緩可經久而死。肝中風者﹑其人但踞坐不得低頭。繞兩目連額上色微有靑者。肝風之證。若唇色靑面黃﹑尙可治。急灸肝兪百壯。服續命湯。心中風者﹑其人但得偃臥。不得傾側。悶亂冒絕汗出者。心風之證。若唇正赤。尙可治。急灸心兪百壯。服續命湯。脾中風者﹑其人但踞坐而腹滿。身通黃吐咸汁出者。尙可治。急灸脾兪百壯。服續命湯。腎中風者﹑其人踞坐而腰痛。視脇左右未有黃色如餅粢大者。尙可治。急灸腎兪百壯。服續命湯。大腸中風者﹑臥而腸鳴不止。

灸大腸兪百壯。可服續命湯。

鄕裏有人忽覺心腹中熱甚。急投藥鋪說其狀。鋪家以爲此中風之候。與治風藥而風不作。予中心藏之。至夷陵﹑見一太守中夏忽患熱甚。不免以水灑地。設簟臥其上。令人扇之。次日﹑忽中風。數日而殂。人皆咎其臥水簟上而用扇也。曁到澧陽。見一老婦人夏中亦患熱。夜出臥廳上。次日中風。偶其子預合得小續命湯服。更召醫調理。數日愈。始知人之中風。心腹中多大熱而後作。而小續命湯不可不服也。王令患風。醫以靑州白員子排風湯續命湯四物湯黃建中湯術附湯嘉禾散各爲一處同和分數服。每服水一碗﹑棗三枚﹑生薑五片﹑同煎至七分。去滓溫服。﹝自後與人服皆效。周戶傳三湯四散子。用四君子排風續命湯。嘉禾急風正气勻气散。一切風疾無不瘥。﹞

肝風占候。其口不能言。當灸鼻下人中。次灸大椎。次肝兪五十壯。余處隨年壯。眼暗人灸之得明。二三百壯良。凡心風寒。灸心兪各五十壯。扁鵲曰﹑凡人心風﹑灸心兪兩邊各一寸二分。各五七壯。對心是肝兪二穴。主心風腹脹滿。食不消化。吐血酸痛。四肢羸露。

不欲食飲。鼻血。目KTKT不明。肩頭脇下痛。小便急。灸二三百壯瘥。卽止。扁鵲云﹑治卒中惡風。心悶煩毒欲死。急灸足大指下橫文隨年壯。立愈。若筋急不能行者。內踝筋急。灸內踝上四十壯。外踝筋急。灸外踝上三十壯。立愈。若眼戴精上插。灸目兩後二七壯。若不能語。灸第三椎上百壯。

若不識人。灸季肋頭七壯。若眼反口噤。腹中切痛。灸陰囊下第一橫理十四壯。灸卒死亦良。治大風卒風。緩急諸風卒發動。不自覺知。或心腹脹滿。或半身不隨。或口噤不言。涎唾自出。目閉耳聾。或舉身冷直。或煩悶恍惚。喜怒無節。或唇靑口白。戴眼。角弓反張。

始覺發動。卽灸神庭七壯。次灸曲差。次上關。次下關。次頰車。次廉泉。次囟會。次百會。次本神。次天柱。次陶道。次風門。次心兪。次肝兪。次腎兪。次膀胱兪。次曲池。次肩。

次支溝。次合谷。次間使。次陽陵泉。次陽輔。次昆侖。以上各七壯。治風﹑灸上星二百壯。前頂﹑二百四十壯。百會﹑二百壯。腦戶﹑風府﹑各三百壯。治大風﹑灸百會七百壯。治百種風。灸腦後項大椎平處兩箱量二寸三分。須取病患指寸量兩箱各灸百壯。得瘥。治風耳鳴。從耳後量八分半里許有孔。灸一切風。得瘥。狂者亦瘥。兩耳門前後各百壯。治卒病惡風欲死。不能語。及肉痺不知人。灸第五椎。名曰藏兪。百五十壯﹑三百壯便愈。大腸兪﹑治風。腹中雷鳴。腸泄利。食不消化。小腹絞痛。腰脊疼彊。或大小便難。不能飲食。灸百壯。三日一報。掖門﹑灸五十壯。主風。絕骨﹑灸百壯。治風身重心煩。足脛疼。百會﹑天府﹑曲池﹑列缺﹑主惡風邪气。泣出。喜忘。湧泉﹑主風入腹中。商陽﹑主耳中臨泣﹑主大風目痛。﹝甲云。目外痛。﹞關衝﹑主面黑濕風。解溪﹑主風從頭至足解益以醫風名。其進沈香半夏湯方云﹑夫人中風。心腎俱虛。百脈皆亂。气散血凝。若使便服金銀朱砂腦麝涼藥。則手足不舉。經絡遂死。便服生附子。則益發虛熱。轉不能語。或下故成廢疾。善治風者﹑當先主气益心。去痰醒脾。然後療風。十愈八九。用炮附子一隻香等分﹑人參半兩﹑半夏二錢﹑南星一錢﹑各湯洗七次。爲粗末。每服二大錢。水二盞。姜十片。煎至一盞。空心稍熱服。神效。其論治風有理。故附於此。

掖門主風寒熱。﹝千﹞內關﹑主手中風熱。間使﹑主頭身風熱。後溪﹑主風身寒。

溪﹑主胸中寒如風狀。肺寒灸肺兪百壯。腎寒灸腎兪百壯。大橫﹑治大風逆气多寒。

﹝銅﹞凡中風用續命湯排風等湯。神精丹茵芋酒。更加灸。必愈。﹝本事﹞

鍼灸資生經第四

中風不語

﹝中風口噤附余見口啞口眼﹞

脾風占候。聲不出。或上下手。當灸手十指頭。次灸人中。次大椎。次兩耳門前脈﹑去上下行一寸是。次兩大指節上下。各七壯。治脾風灸脾兪脊兩邊各五十壯。凡人脾兪無定所。隨四季月應。病卽灸藏兪是脾穴。此法甚妙。脾風者﹑總呼爲八風。猥腿風半身不遂失音不語者。灸百會。次本神。次承漿。次風府。次肩。次心兪。次手五冊。次足髓孔。

少陽。次足五冊。次足髓孔。次足陽明。各五百壯。中風失音。不能言語。緩縱不隨。先灸天窗五十壯。息火﹑仍移灸百會五十壯畢。還灸天窗五十壯。若發先灸百會。則風气不得泄。內攻五臟。喜閉伏。仍失音也。所以先灸天窗。次百會佳。一灸五十壯。悉泄火勢。復灸之。視病輕重。重者一處三百壯。大較凡中風服藥益劇者。但是風穴。悉皆灸三壯。無不愈。神良。決定勿疑。不至心者。勿浪爲灸。又灸風痱不能語。手足不遂。﹝詳見千金。﹞治卒病欲死。不能語。治肺中風不能言。﹝並見中風。﹞

巢氏云﹑脾脈絡胃夾咽。連舌本。散舌下。心之別脈。系舌本。心脾受風邪。故舌彊不語。﹝三陽之筋。並絡入頷頰。夾於口。諸陽爲風寒所客。則筋急。故口噤不開。﹞

卒中風。口噤不得開。灸機關﹝千金翼名頰車。﹞二穴。穴在耳下八分小近前。灸五壯卽得語。又灸隨年壯。僻者逐僻左右灸。﹝千﹞治卒中風口。葦筒長五寸。以一頭刺耳孔中。四畔以面密塞勿令泄气。一頭內大豆一顆。並艾燒令燃。灸七壯瘥。右灸左。左灸右。千金不傳。耳病亦灸之。中風口。灸手交脈三壯。左灸右。右灸左。炷如鼠屎形橫安兩頭下火。口﹑刺承泣。﹝見目。﹞

鍼灸資生經第四

偏風

﹝偏枯半身不遂﹞

岐伯答黃帝灸中風半身不遂。﹝明下見中風。﹞列缺﹑治偏風口。手腕無力。﹝明下勞。﹞半身不隨。﹝明同。﹞咳嗽。掌中熱。口噤不開。﹝銅﹞下關﹑治偏風。口目。牙車脫臼。上關﹑治偏風口眼。﹝明云眼通睛。﹞耳中如蟬聲。﹝明同。﹞完骨﹑治偏風。

口面。頸項痛不得顧。小便赤黃。喉痺頰腫。承漿﹑療偏風口面腫。﹝明同。﹞衝陽﹑﹝見口。﹞地倉﹑治偏風口。﹝見口。﹞迎香﹑治偏風口。面癢浮腫。風動葉葉狀如虫行。或唇腫痛。﹝明同。﹞環跳﹑治冷風濕痺風疹。偏風半身不遂。腰胯痛不得轉。

﹝明下同。﹞肩﹑治偏風半身不遂。熱風癮疹。手臂攣急。﹝明云。手不得向頭。﹞捉物不得。挽弓不開。臂細無力。筋骨酸疼。若灸偏風。可七七壯。不宜多。曲池﹑療偏風半身不遂。刺風疹疼痛冷緩。捉物不得。挽弓不開。屈身難隱。脈風臂肘細無力。陽陵泉﹑環跳﹑﹝並見膝痛。﹞曲池﹑治偏風半身不遂。﹝明下同。﹞照海﹑治大風偏枯。半身不遂。

﹝明同。﹞上廉﹑治偏風。腰腿手足不仁。﹝並銅明下同。﹞下昆侖﹑﹝見腰腳。﹞委中﹑療半身不遂。﹝明﹞地倉﹑﹝見口。﹞承山﹑﹝見腳弱。﹞上廉﹑﹝見香港腳。﹞下廉﹑﹝見濕痺。﹞

療偏風。陰蹺﹑療手足偏枯。﹝見月事。﹞猥腿風。半身不遂。失音。灸百會。﹝千見中半身不遂。男女皆有此患。但男尢忌左。女尢忌右爾。若得此疾後。風藥不宜暫闕。常令身上有灸瘡可也。最忌房室。或能如道釋修養。方能保其無他。若灸則當先百會囟會。次風池肩曲池合谷環跳風市三里絕骨。不必拘舊經病左灸右。病右灸左之說。但按酸疼處灸之。

若兩邊灸亦佳。但當自上而下灸之。

鍼灸資生經第四

痰涎

﹝痰飲吐沫余見唾﹞

巨闕﹑治熱病胸中痰飲。腹脹暴痛。恍惚不知人。﹝銅﹞通谷﹑治結積畱飲。胸滿。食不化。不容﹑治痰癖。﹝見癖。﹞少衝﹑治痰冷。﹝見傷寒。﹞率谷﹑治鬲胃寒痰。傷酒風發。腦兩角彊痛。不能飲食。煩滿吐不止。浮白﹑治痰沫胸中滿。不得喘息。本神﹑治癲疾吐涎沫。絲竹空﹑﹝見目眩。﹞治涎沫。然谷﹑復畱﹑﹝見脊。﹞治涎出。陰谷﹑﹝見膝痛。﹞治涎下。鬲兪﹑療痰飲。吐逆汗出。寒熱骨痛。虛脹苦滿痰瘧。﹝明﹞

膽兪﹑療痰悶。﹝見心脹。﹞上管﹑療痰多吐涎。﹝下見吐。﹞結積畱飲。灸通谷。﹝千見吐沫。﹝見癲狂。﹞絲竹空﹑通谷﹑商丘﹑主嘔沫。﹝千見癲癇。﹞兌端等﹑主嘔沫。﹝見風癇。﹞溫畱﹑治吐涎。﹝銅見癲狂。﹞上關﹑治沫出。﹝見螈。﹞顱囟﹑治小兒吐沫。﹝見螈。﹞中﹑雲門等﹑主涎出多唾。﹝千﹞庫房等﹑主多唾濁沫。﹝並見上气。﹞

廉泉﹑治嘔沫。﹝銅見上气。﹞明云﹑療喘息嘔沫。﹝見少气。﹞

痰涎等證。不一而足。惟勞瘵有痰爲難治。最宜灸膏肓穴。壯數旣多。當有所下。KTKT流水之狀。蓋痰下也。余當隨證治之。凡人患水疰口中湧水。經謂之肺來乘腎。食後吐水。可灸肺兪。又灸三陰交期門。瀉肺補腎也。各隨年壯。然則痰涎有類此者。又當如此法灸之。

鍼灸資生經第四

唾血

﹝嘔血吐血餘見唾﹞

凡內損﹝又作傷。﹞唾血不足。外無膏澤。地五會﹝銅同。﹞主之。刺入三分。特忌灸。﹝千﹞

凡唾血﹑瀉魚際補尺澤。然谷﹑主咳唾有血。大淵﹑﹝明下見胃。﹞神門﹑主唾血振寒。

嘔血上气。胸堂﹑手心﹑脾兪﹑間使﹑胃管﹑天樞﹑肝兪﹑魚際﹑勞宮﹑肩兪﹑大溪﹑主唾血吐血。心兪﹑肝兪﹑缺盆﹑巨闕﹑鳩尾﹑主咳唾血。庫房﹑中府﹑周榮﹑尺澤﹑主咳逆上气呼吸。多唾濁沫膿血。上管﹑﹝明下同。﹞不容﹑大陵﹑主嘔血。門﹑主嘔血衄血。行間﹑主短气。嘔血。胸背痛。太衝﹑主面唇色白。時時嘔血。女子漏血。

手少陰﹑主吐血。三里﹑主胸中瘀血。滿脇膈痛。不能久立。膝痿寒。上管主心膈下嘔血。不容﹑主嘔血。肩脇痛。口漧。心痛與背相引。不可咳。咳引腎痛。太淵﹑主唾血振寒嗌漧。太陵﹑及門﹑主嘔血﹑神門﹑主嘔血上气。虛勞吐血。灸胃管三百壯。

亦主勞嘔逆吐血。少食多飽多唾。﹝一作多睡。﹞百病。吐血。胸堂百壯。不鍼。吐血﹑腹痛雷鳴。天樞百壯。吐血唾血。上气咳逆。肺兪隨年壯。

吐血酸削。肝兪百壯。吐血嘔逆。灸手心主五十壯。﹝千金翼云太陵是。﹞凡口鼻出血不止。名腦衄。上星五十壯。膻中﹑治唾膿。﹝銅見肺气。﹞肝兪﹑﹝見咳逆。﹞承滿﹑﹝腹脹。﹞肩中兪﹑﹝見嗽﹞治唾血。大鐘﹑﹝見淋。﹞然谷﹑心兪﹑﹝狂走。﹞治咳唾血。天突﹑咯唾膿血。﹝見肺。﹞庫房﹑治多唾濁沫膿血。﹝見胸脇滿。﹞屋翳﹑治多濁沫膿血。﹝見痰。﹞巨闕﹑治息賁。時唾血。﹝明下云。療嘔血煩心。﹞太淵﹑﹝見心痛。﹞神門﹑﹝心煩。﹞行間﹑太衝﹑魚際﹑治嘔血。曲泉﹑治逆气嘔血。五里﹑治吐血。﹝風勞。﹞大溪﹑治咽腫唾血。﹝並銅。明下療唾血及衄血不止。﹞巨骨﹑療驚癇。破心吐血。﹝明﹞

魚際﹑療吐血唾血。肝兪﹑﹝見中風。﹞紫宮﹑﹝見唾。﹞石門﹑﹝見咳逆。﹞療吐血。

孔最﹑﹝療吐血失音腫痛。﹞曲澤﹑﹝療心痛出血嘔血。見心煩。﹞肺兪﹑﹝見肺。﹞療唾血。﹝千﹞

承滿﹑療鬲气吐血。

鍼灸資生經第四

喘﹝余見咳嗽﹞

昆侖﹑主腹痛喘暴滿。﹝千﹞昆侖﹑﹝千同。﹞治咳喘暴滿。﹝銅﹞三間﹑治气喘。﹝見瘧。﹞神門﹑﹝見心煩。﹞﹑治喘逆。﹝見肩背痛。﹞不容﹑治喘咳。﹝見癖。﹞商陽﹑治喘咳支腫。﹝見胸滿﹞明下云﹑胸鬲气滿喘急。大鐘﹑治胸張喘息。﹝見淋。﹞期門﹑治大喘不得臥。﹝見吐瀉。﹞兪府﹑治咳逆上喘。﹝承言同見腹脹。﹞嘔吐胸滿。不得食。﹝明同。﹞中﹑治咳逆﹝明下作嗽。﹞喘不能食。﹝見胸脇滿。﹞天府﹑治逆气。喘不得。雲門﹑﹝見胸滿。﹞人迎﹑﹝見吐瀉。﹞神藏﹑﹝明同。﹞治咳逆。喘不得息。气戶﹑治喘逆上气。步郎﹑治喘息不得舉臂。﹝並見胸脇滿。﹞足臨泣﹑﹝見月事。﹞治喘。魄戶﹑中府﹑主喘气相追逐。﹝千﹞天突﹑華蓋﹑主喘暴。兪府﹑神藏﹑主喘不得息。天容等﹑曲澤﹑主咳喘。﹝並見上气。﹞顱息﹑療小兒癇。喘不得息。耳聾。﹝明﹞魄戶﹑療咳逆上喘。﹝見背痛。﹞浮白﹑療不得喘息。﹝見咳逆。﹞經渠﹑療掌中熱生。咳逆上气喘數。

久熱病汗不出。暴癉喘逆。心痛欲嘔。

中府﹑﹝見肺气。﹞魄戶﹑﹝見背。﹞脇堂﹑療喘逆。﹝下﹞璇璣﹑療咳逆上喘。喉鳴。

三間﹑療傷寒气熱。身熱喘。

天突﹑療咳逆气喘。﹝下﹞肺兪﹑﹝見肺。﹞療肺喘。解溪﹑療喘息急。魚際﹑﹝見寒熱。﹞療咳喘。﹝明﹞膻中﹑治咳嗽上喘。﹝銅見肺。﹞水突﹑治喘息不得。扶突﹑治喘息如水雞鳴。﹝並見上气。﹞頭維﹑主喘逆煩滿。嘔沫流汗。﹝千﹞肺兪﹑﹝明下見肺﹞腎兪﹑主喘咳少气百病。兪府﹑神藏﹑﹝見上气。﹞天府﹑主上气喘不得息。扶突﹑主咽中鳴喘。

天突﹑華蓋﹑主喘暴。﹝並見上气。﹞經渠﹑主咳逆上气喘。掌中熱。少商﹑太陵﹑主咳天突﹑華蓋﹑主喘暴。太泉﹑主咳逆胸滿。喘不得息。期門﹑主喘逆。臥不安席咳喘。曲澤出血立已。中等﹑主呼吸喘。气逆喘鳴。取天容。﹝並見上气。﹞上治喘息不能行。﹝銅見脇痛。﹞經渠﹑主喘。﹝見上气。﹞大陵等﹑主喘。天府﹑主喘不得息。廉泉﹑治喘息。﹝並見咳逆。﹞魚際﹑療喘。﹝見寒熱。﹞有貴人久患喘。夜臥不得而起行。夏月亦衣夾背心。予知是膏肓病也。令灸膏肓而愈。亦有暴喘者。予知是痰爲梗。

令細銼濃朴七八錢重。以姜七片水小碗煎七分服。滓再煎服。不過數服愈。若不因痰而喘者。當灸肺兪。凡有喘與哮者。爲按肺兪。無不酸疼。皆爲謬刺肺兪。令灸而愈。亦有只謬刺不灸而愈。此病有淺深也。捨弟登山。爲雨所搏。一夕﹑气悶幾不救。見昆季必泣。有欲別之意。予疑其心悲。爲刺百會不效。按其肺兪。云其疼如錐刺。以火鍼微刺之卽愈。因此與人治哮喘。只謬肺兪。不謬他穴。惟按肺兪不疼酸者。然後點其它穴云。

鍼灸資生經第四

肺气﹝肺風﹞

肺脹气搶。脇下熱痛。灸陰都隨年壯。肺脹脇滿。嘔吐上气等病。灸大椎並兩乳上第三肋間。各止七壯。肺與大腸俱實。中府﹑主肺寒熱。﹝見上气。﹞膻中﹑治肺气咳嗽上膿。不得下食。胸中如塞。﹝銅﹞天突﹑治肺癰咯唾膿血。咽漧舌下急。喉生瘡。中府﹑治肺系急。胸痛悚悚。膽熱。嘔逆上气。咳唾濁涕。肩背痛風汗出。腹脹食不下。明下云﹑肺急胸滿。喘逆唾濁。善噎皮痛。太淵﹑治肺脹滿膨膨。明下云﹑療胸中气滿不得臥。肺脹滿膨膨。肺兪﹑療肺寒熱。肺痿。上喘咳嗽。嗽血。胸脇气滿。不得臥。不嗜食。汗不出。及背急彊。﹝明下﹞凡肺風气痿絕。四肢滿脹。喘逆胸滿。灸肺兪各二壯。水溝﹑療面腫唇動。葉葉肺風。狀如虫行。﹝明﹞風池﹑﹝見面腫。﹞療肺風。

鍼灸資生經第四

咳嗽﹝余見咳逆﹞

三里﹑主咳嗽多唾。﹝千﹞缺盆﹑膻中﹑巨闕﹑主咳嗽。魚際﹑療咳嗽喘。﹝見寒熱肺心痛。咳引尻溺出。﹝明﹞肺兪﹑療肺嗽。﹝見傳屍。﹞少澤﹑心兪﹑﹝見心痛。﹞庫房﹑﹝見逆气。﹞療咳嗽。天突﹑療咳嗽上气噎。胸中气。喉內如水聲。廉泉﹑療咳嗽少气。

﹝見少气。﹞膻中﹑﹝見肺癰。﹞療咳嗽上气。下云﹑療咳嗽气短。經渠﹑﹝見喘。﹞療嗽逆上气。天池﹑療上气咳嗽。胸中气滿。喉鳴。四肢不舉。腋下腫。﹝下﹞解溪﹑療上气咳嗽。喘息急。腹中積气上下行。魚際﹑列缺﹑少澤﹑﹝見螈。﹞缺盆﹑治咳嗽。﹝銅﹞尺澤﹑治咳嗽唾濁。﹝見喉痺。﹞肩中兪﹑治咳嗽上气唾血。大杼﹑治風勞气咳嗽。﹝見風勞。﹞風門﹑治喘气臥不安。﹝見風勞。﹞肺兪﹑治肺痿咳嗽。﹝見勞瘵。﹞膻中﹑治肺气咳嗽。﹝見肺气。﹞湧泉﹑治婦人無子。咳嗽身熱。﹝明下咳嗽气短。﹞前谷﹑治咳嗽衄血。

項頸痛。太溪﹑治癖咳嗽。不嗜食。上气咳嗽。灸肺募五十壯。﹝千見上气。﹞嗽灸手屈臂中有橫文外骨撚頭得痛處。十四壯良。嗽灸兩乳下黑白際。各百壯。卽瘥。又以蒲當乳頭周匝圍身。令前後正平。當脊骨解中。灸十壯云云。廉泉﹑天井﹑﹝並見上气。﹞太淵﹑治咳嗽。﹝銅見不臥。﹞

久嗽最宜灸膏肓穴。其次則宜灸肺兪等穴。各隨證治之。若暴嗽則不必灸也。有男子忽气出不絕聲。病數日矣。以手按其膻中穴而應。微以冷鍼頻頻刺之而愈。初不之灸。何其神也。

千翼十二種風。風入肺﹑則咳逆短气。又肝咳刺足太衝。心咳刺神門。脾咳刺太白。肺咳刺太泉。腎咳刺太溪。膽咳刺陽陵泉。又第五節

下第六節

上穴中間隨年。並主上气。

鍼灸資生經第四

咳逆

﹝余見咳逆上气喘傷寒嘔噦﹞

然谷﹑天泉﹑陷谷﹑胸堂﹑章門﹑曲泉﹑天突﹑雲門﹑肺兪﹑臨泣﹑肩井﹑風門﹑行間﹑主咳逆。﹝千﹞維道﹑主咳逆不止。大陵﹑主咳逆寒熱發。大陵﹑少商﹑主咳逆喘。大泉﹑主咳逆胸滿。喘不得息。﹝明下同。﹞三里﹑主咳逆多吐。中府﹑主肺系急。咳輒胸痛。前谷﹑主咳而胸滿。經渠﹑行間﹑主喜咳。俠白﹑主咳。漧嘔煩滿。支溝﹑主咳。面赤而熱。咳唾噫。善咳。气無所出。先取三里。後取太白﹑章門。﹝並千。﹞

孔最﹑天泉﹑﹝見心痛。﹞大溪﹑﹝見心痛。﹞行間﹑兪府﹑﹝見喘。﹞神封﹑﹝見胸滿。﹞

腹結﹑﹝見臍痛。﹞少商﹑﹝見善噫。﹞浮白﹑治咳逆。﹝銅﹞肝兪﹑治咳引兩脇急痛。不得息。轉側難橛脇下與脊相引而反折。目上視。目眩。循眉頭痛。驚狂鼽衄。起則目KTKT。目生白翳。咳引胸中痛。寒疝小腹痛。唾血短气。明下云﹑療咳逆。兩脇滿悶。魚際﹑治咳引尻痛。竅陰﹑治脇痛。咳逆不得息。浮白﹑療咳逆。疝積胸滿。不得喘息。胸瘵。﹝明﹞太淵﹑療咳逆煩心。不得臥。﹝下﹞灸咳逆法。乳下一指許。正與乳相直骨間陷中。婦人卽屈乳頭度之。乳頭齊處是穴。炷如小豆許。灸三壯。男左女右。只一處火到肌。卽瘥。良方云﹑族中有霍亂吐痢垂困。忽發咳逆。遂至危殆。與延陳中裕病傷寒。咳逆甚。气已不屬。

皆一灸而愈云。凡傷寒及久病。得咳逆﹑皆爲惡候。投藥不效者。灸之必瘥。若不瘥﹑則多不救。﹝必用方云。噦者克逆也。見嘔噦。﹞

咳病有十。曰風咳﹑寒咳﹑支咳﹑膽咳﹑厥陰咳﹑與五臟咳。千金載其刺法詳矣。而傷爲惡證。施祕監尊人患傷寒咳甚。醫告技窮。施檢灸經。於結喉下灸三壯。卽瘥。蓋天突穴也。神哉神哉。

鍼灸資生經第四

咳逆上气

﹝上气又見咳逆﹞

魄戶﹑气捨﹑﹑﹝甲乙﹞期門﹑右手屈臂中橫文外骨上。主咳逆上气。﹝千﹞天容等﹑主咳逆上气。喘息嘔沫。﹝見齒噤。﹞魄戶﹑中府﹑主肺寒熱呼吸不得臥。咳逆上气。嘔沫。喘气相追逐。天突﹑華蓋﹑﹝明云。喘不能言。﹞主咳逆上气。喘暴。兪府﹑﹝明下同。﹞神藏﹑主咳逆上气。喘不得息。經渠﹑主咳逆上气喘。掌中熱。扶突﹑主咳逆上气。咽中鳴喘。咳喘﹑曲澤出血立已。又主卒咳逆﹑逆气。紫宮﹑玉堂﹑太溪﹑主咳逆上气心煩。﹝明云。紫宮玉堂。主咳逆。﹞中﹑石門﹑主咳逆上气。涎出多唾。中﹑雲門﹑主咳逆上气。涎出多唾。呼吸喘悸。坐不安席。庫房﹑中府﹑周榮﹑尺澤﹑主咳逆上气。呼吸多唾。濁沫膿血。气捨﹑治咳逆上气。癅癭。喉痺咽腫。頸項彊。﹝銅﹞水突﹑治咳逆上气。咽喉壅腫。呼吸短气。喘息不得。厥陰兪﹑治逆气嘔吐。心痛畱結。胸中煩悶。扶突﹑治咳多唾上气。咽引喘息。喉如水雞鳴。魄戶﹑治背膊痛。咳逆上气。嘔吐煩滿。

庫房﹑﹝見胸脇滿。﹞屋翳﹑﹝見唾血。﹞膏肓兪﹑治上气咳逆。﹝見勞瘵。﹞天突﹑治咳逆上气。胸中气噎。喉中如水雞聲。下云﹑胸中气鯁鯁。天溪﹑﹝見胸痛。﹞中府﹑治吐逆上气。﹝見肺气。﹞气海﹑治一切气。﹝見少气。﹞明下云﹑療五臟气逆上攻。經渠﹑治咳嗽上气。數欠。幽門﹑治逆气數咳。女子逆气。魚際﹑療短气心痺。悲怒逆气。狂惕。胃气逆。﹝明﹞建裏﹑療嘔吐上气。心痛身腫。厥陰兪﹑療逆气嘔逆。牙痛。畱結胸滿。石門﹑療身寒熱。咳逆上气。嘔吐血。﹝下﹞庫房﹑療胸脇滿。咳逆上气。呼吸不至息。建裏﹑治嘔逆上气。气戶﹑治喘逆上气。﹝見嗽。﹞凡上气多有服吐藥得瘥。亦有鍼灸得除者。宜深體悟之。﹝千﹞上气咳嗽。短气。气滿食不下。灸肺募五十壯。上气咳逆。短气。風勞百病。肩井二百壯。上气短气。咳逆。胸背痛。風門﹑熱府百壯。上气咳逆。短气胸滿。多唾惡冷痰。肺兪五十壯。上气气閉。咳逆咽冷。聲破。喉猜猜。天瞿五十壯。上气胸滿。短气咳逆。雲門五十壯。上气咳逆。胸痺背痛。胸堂百壯。不鍼。上气咳逆。膻中五十壯。上气咳逆。胸滿短气。牽背痛。巨闕﹑期門各五十壯。逆气虛勞。

寒損憂恚。筋骨攣痛。心中咳逆。泄注腹滿。喉痺。頸項彊。腸痔逆气。痔血陰急。鼻衄。

骨痛。大小便澀。鼻中幹。煩滿狂走易气。凡二十二病。皆灸絕骨五十壯。凡上气冷發。

腹中雷鳴轉叫。嘔逆不食。灸太衝﹑不限壯數。從痛至不痛。從不痛至痛止。上气厥逆。

灸胸堂百壯。穴在兩乳間。嘔吐上气。灸尺澤。不三則七壯。肩兪﹑主上气。天府﹑主上气喘不得息。天池﹑主上气喉鳴。陽气大逆。上滿於胸中。憤肩息。大气逆上喘鳴。坐伏不得息。取之天容。上气胸痛。取之廉泉。﹝甲乙﹞天井﹑治咳嗽上气。﹝銅﹞廉泉﹑治咳嗽上气。喘息嘔沫。風門﹑治嘔逆上气。﹝見風勞。﹞肺兪﹑治上气嘔吐支滿。﹝明有脊彊寒熱字。﹞不嗜食﹑汗不出。

玉堂﹑治上气。﹝見胸滿。﹞雲門﹑治气上衝心。﹝見胸滿。﹞气沖﹑治腸中大熱。不得安臥。腹有逆气上攻。心腹脹滿淫濼。雲門﹑療嘔逆气上。胸脇徹背痛。﹝明﹞天突﹑膻中﹑天池﹑解溪﹑﹝下﹞肩中兪﹑療咳嗽上气。﹝並見咳嗽。﹞

鍼灸資生經第四

少气

﹝短气乏气結气﹞

然谷﹑治喘呼少气。﹝銅﹞上廉﹑治髒气﹝明云大腸气。﹞不足。三里﹑治胃气不足。

气海﹑治髒气虛憊。眞气不足。一切气疾久不瘥者。皆灸之。少府﹑﹝見憂悲。﹞膀胱兪﹑﹝見便赤。﹞少衝﹑﹝見傷寒。﹞步郎﹑﹝見胸脇滿。﹞間使﹑﹝見狂。﹞腎兪﹑﹝見勞瘵。﹞大鐘﹑﹝見淋。﹞治少气。至陰﹑治少气難言。﹝見寒熱。﹞神門﹑治少气不足。﹝見煩心。﹞

小腸兪﹑﹝見香港腳。﹞魚際﹑大陵﹑﹝見傷寒無汗。﹞肝兪﹑﹝見咳逆。﹞治短气。膺窗﹑治胸滿短气。行間﹑治癲疾短气。凡胸滿短气。不得汗。皆鍼補手太陰以出汗。﹝千﹞

湧泉﹑主短气。﹝見無子。﹞膻中﹑華蓋﹑主短气不得息。不能言。步郎﹑安都﹑主鬲上不通。呼吸少气。喘息。大包﹑主大气不得息。廉泉﹑療咳嗽少气。喘息。嘔沫。噤齦。風門﹑療气短不安。﹝見風勞。﹞肝兪﹑﹝見中風。﹞療短气不食。伏兔﹑療腹脹少气。肝兪﹑﹝明下﹞療气短。短气灸肓井二百壯。﹝千見上气。﹞短气不得語。灸天井百壯。或大椎隨年壯。或肺兪﹑或肝兪﹑或尺澤﹑各百壯。或小指第四指間交脈上。七壯。或手十指頭。合十壯。

少年房多短气。灸鳩尾頭五十壯。又鹽灸臍孔中二七壯。乏气。灸第五椎下隨年壯。

短气。灸巨闕等。﹝見上气。﹞

雲門﹑風門﹑熱府﹑肺募﹑﹝見上气。﹞巨闕等﹑﹝見螈。﹞期門等﹑主短气。﹝見心痛巨闕﹑解溪﹑﹝並見驚。﹞然谷﹑尺澤﹑主少气。﹝並見立痛。﹞巨闕﹑﹝見驚。﹞治少气。

﹝銅﹞膽兪﹑療心脹滿。吐逆短气。痰悶。食難下不消。﹝明﹞心痛如錐刀刺。气結。灸鬲兪七壯。﹝千﹞气結﹑灸太倉百壯。﹝見心痛。﹞通谷﹑治結積畱飲。﹝銅見痰。﹞心腹諸病。堅滿煩痛。憂思結气。寒冷霍亂。心痛吐下。食不消。腸鳴泄利。灸太倉百壯。結气裏。鍼藥所不及。灸肓募隨年壯。﹝並千。﹞中脘﹑治寒癖結气。﹝銅﹞隔結。﹝見嘔。﹞

鍼灸資生經第四

賁豚气

﹝伏梁气息賁﹞

凡卒厥逆上气。气攻兩脇。心下痛滿。奄奄欲絕。此爲賁豚气。卽急作湯。以浸兩手足。數數易之。﹝千﹞賁豚腹腫。灸章門百壯。賁豚﹑灸气海百壯。或期門﹑或關元百壯。

賁豚搶心不得息。灸中極五十壯。賁豚上下。腹中與腰相引痛。灸中府百壯。賁豚上下。灸四滿一七壯。期門﹑﹝見產。﹞陰交﹑石門﹑主賁豚。﹝見無子。﹞賁豚腹腫。章門主之。賁豚气上。腹痛。莖腫。先引腰﹑後引小腹。腰小痛堅痛。下引陰中。不得小便。兩丸騫。石門主之。賁豚气上。腹堅痛引陰中。不得小便。兩丸騫。陰交主之。﹝並甲。﹞章門﹑﹝銅同。﹞石門﹑﹝明下同。﹞陰交﹑主賁豚上气。期門﹑主賁豚上下。﹝銅中極﹑主賁豚上搶心。甚則不得息。天樞﹑主賁豚脹疝。歸來﹑主賁豚。卵上入。引莖痛。天樞﹑主气疝。煩嘔面腫。賁豚。﹝甲﹞關元﹑中極﹑主婦人賁豚搶心。上管﹑療心中煩。賁豚气。脹滿不能食。﹝明﹞巨闕﹑治賁豚气脹不能食。﹝銅﹞中脘﹑治因讀書得奔豚气上攻。伏梁心下。狀如覆杯。寒癖結气。﹝明云。賁豚气如悶。伏梁气如覆杯。﹞歸來﹑治小腹賁豚。千云﹑主賁豚。﹝並見陰痛。﹞中極﹑治賁豚搶心。甚則不得息。恍惚屍厥。關元﹑療賁豚。寒气入小腹。﹝千同。﹞時欲嘔。溺血。小便黃。腹泄不止。﹝明下﹞

气海﹑療賁豚腹堅。﹝見勞。﹞期門﹑主賁豚。﹝見產後。﹞气穴﹑治賁气上下。引腰脊痛。﹝見月事。﹞關元﹑中極﹑陰交﹑石門﹑四滿﹑﹝千並見無子。﹞期門﹑﹝見產後疾。﹞主婦人賁豚。上管﹑治伏梁气。狀如覆杯。﹝銅與明同。﹞中管﹑治伏梁气。﹝見上。﹞

期門﹑缺盆﹑﹝千見胸滿。﹞鳩尾﹑﹝心痛。﹞主息賁。﹝肺之積曰息賁。在右脇下。大如杯。﹞

鍼灸資生經第四

癖

鬲兪﹑療癖。气塊鬲痛。﹝明﹞小兒癖﹑灸兩乳下一寸。各三壯。﹝千﹞三陰交﹑治癖腹寒。膝股內痛。气逆。小便不利。﹝銅﹞鬲兪﹑治熱病汗不出。腹中積癖。默默嗜臥。四肢怠惰。不欲動。身常濕不能食。食則心痛周痺。身皆痛。脾兪﹑治癖積聚。﹝見腹脹。﹞中脘﹑治寒癖結气。下脘﹑治癖塊。﹝見腹痛。﹞明云﹑療腹堅硬癖塊。脈厥厥動。

不容﹑治腹滿癖。不嗜食。腹虛鳴嘔吐。胸背相引痛。喘咳口漧。痰癖脇下痛重肋疝瘕。漏谷﹑治癖冷气。心腹脹滿。食飲不爲肌膚。三里﹑太溪﹑﹝見嗽﹞治癖。﹝明下云癥癖。﹞府捨﹑治疝癖。﹝見痺疼。﹞灸小腸气﹑癖气。發時腹痛若刀刺不可忍者。

並婦女本髒气血癖。走疰刺痛。﹝見腎虛。﹞

鍼灸資生經第四

癥癖﹝余見疝瘕﹞

瘕﹑灸內踝後宛中隨年壯。又气海百壯。﹝千﹞久冷及婦人瘕。腸鳴泄利。繞臍絞痛。

天樞百壯。三報之。勿鍼。地機﹑主溏瘕。﹝見溏泄。﹞陰陵泉﹑太溪﹑太陰﹑主疝瘕。﹝見疝瘕。﹞不容﹑﹝見癖。﹞中極﹑﹝見疝。﹞治疝瘕。關元﹑﹝見帶下。﹞治婦人瘕聚。﹝明云療瘕聚諸病。﹞膀胱兪﹑治女子瘕聚。﹝明同。﹞腳膝無力。曲泉﹑﹝漏谷同。﹞治女子血瘕。按之如湯沃股內。﹝千同見無子。﹞小腹堅大如盤。胸腹脹滿。飲食不消。婦人瘕聚瘦瘠。三焦兪百壯。三報。內踝後宛宛中隨年壯。又气海百壯。久冷及婦人癥癖。腸鳴泄痢。繞臍絞痛。天樞百壯。三報。勿鍼。治瘕癖。﹝患左灸左。患右灸右。﹞第一屈肋頭近第二肋下是灸處。第二肋頭近第三肋頭下向肉翅前。亦是灸處。初日灸三。次日五。後七。周而復始。至十止。﹝惟忌大蒜。﹞又關元五十壯。臍上四指五十壯。積聚堅滿痛。章門一百壯。

鍼灸資生經第四

積聚

衝門﹑主腹中積聚疼痛。﹝千﹞鬲兪﹑陰谷﹑﹝見腹痛。﹞主積聚。上管﹑主心下堅。

積聚冷脹。懸樞﹑主腹中積上下行。髙曲﹑主腹中積聚。太陰﹑主腹滿積聚。膀胱兪﹐主堅結積聚。積聚堅滿。灸脾募百壯。穴在章門季肋端。心下堅。積聚冷脹。灸上管百壯。三報之。積聚堅大如盤。冷脹。灸胃管二百壯。三報之。衝門﹑﹝見腹滿。﹞府捨﹑﹝見痺疼。﹞治腹滿積聚。﹝銅﹞鬲兪﹑陰谷﹑﹝見腹痛。﹞主積聚。﹝千﹞

懸樞﹑治積聚上下行。水谷不化。下利。腹中畱積。﹝銅﹞明下云﹑積气上下行。﹝解溪同。﹞

腹中盡痛。脾兪﹑治積聚。﹝見癖。﹞商曲﹑治腹中積聚。﹝千同。﹞腸中切痛。不嗜食。四滿﹑治臍下積聚。疝瘕。腸切痛。振寒大腹有水。通谷﹑治結積畱飲。﹝見痰。﹞

章門﹑療積聚气。﹝明﹞中極﹑療冷气積聚。時上衝心。饑不能食。﹝下﹞脾兪﹑治積聚。﹝銅見腹脹。﹞中管﹑主積聚。﹝千見腹脹。﹞積聚灸肺兪。或三焦兪。﹝見腹脹。﹞脾兪﹑療黃膽積聚。﹝見黃膽﹞臟腑積聚。灸三焦兪。心腹積聚。灸肝兪。﹝並見腹脹。﹞

期門﹑主喘逆。臥不安席。咳。脇下積聚。﹝千﹞

鍼灸資生經第四

積气

梁門﹑治脇下積气。﹝期門同見吐瀉。﹞食飲不思。大腸滑泄。谷不化。﹝銅﹞解溪﹑﹝見咳嗽。﹞懸樞﹑治積气上下行。﹝見積聚。﹞關門﹑治積气。腸鳴卒痛。泄利。不欲食。

腹中气遊走。夾臍急。气海﹑治气結成塊。狀如覆杯。﹝見臍痛。﹞陰交﹑療气痛如刀攪。作塊如覆杯。﹝明見便赤﹞章門﹑療積聚气。﹝見積聚。﹞膻中﹑岐伯云療積气成噎。﹝下﹞三里﹑﹝見腹堅﹞不容﹑療積气。﹝見腹痛。﹞章門﹑療積气如石。﹝見鼓脹。﹞梁門﹑主胸下積气。

鍼灸資生經第四

腹痛﹝余見心痛﹞

气海﹑主小腹疝气。遊行五臟。腹中切痛。﹝千﹞鬲兪﹑陰谷﹑主腹脹。胃管暴痛。及腹積聚。肌肉痛。髙曲﹑﹝一名商曲。﹞主腹中積聚。時切痛。衝門﹑主寒气滿。腹中積痛。

癃淫濼。四滿﹑主腹僻切痛。天樞﹑外陵﹑主腹中盡疼。昆侖﹑主腹痛。喘暴滿。

復畱﹑主腹厥痛。巨闕﹑上管﹑石門﹑陰蹺﹑主腹中滿。暴痛汗出。大溪﹑主腹中相引痛。丰隆﹑主胸痛如刺。腹若刀切痛。﹝銅同。明見厥逆。﹞鳩尾﹑主腹皮痛瘙癢。

肓兪﹑主腹切痛。气沖﹑主身熱腹痛。中極﹑主腹中熱痛。行間﹑主腹痛而熱。上柱心。心下滿。分水﹑療腹腫不能食。腸堅腹痛。胃脹不調。堅硬。﹝明﹞大杼﹑療腹痛。

腎兪﹑療寒熱腹痛雷鳴。气逆心痛。不容﹑療腹弦急。不得食。腹痛如刀刺。﹝內﹞脇積气膨膨。﹝下﹞上管﹑療腹刺痛。﹝見吐。﹞太白﹑﹝見霍亂。﹞溫澑﹑三里﹑﹝見胃。﹞陷谷﹑﹝見水腫。﹞治腹痛。腹哀﹑治大便膿血。寒中食不化。腹中痛。﹝銅﹞魚際﹑治腹痛不下食。肓兪﹑治大腹寒疝。大便燥。腹切痛。地機﹑﹝見水腫。﹞治腹脇气脹。外陵﹑治腹痛心如懸。下引臍腹痛。下脘﹑治腹痛。六腑之气寒。谷不轉。不嗜食。小便赤。腹堅硬。

癖塊。臍上厥气動。日漸瘦。﹝銅﹞脾兪﹑治腹痛不嗜食。﹝見癖。﹞三焦兪﹑治腹痛欲泄。﹝見腹脹。﹞膀胱兪﹑治腹痛。﹝明下同。﹞天樞﹑治女人腹痛。﹝見月事。﹞石關﹑治婦人惡血上衝。腹痛不可忍。﹝見無子。﹞胃兪﹑治腹痛。﹝見腹脹。﹞中管﹑主腹中甚痛。作膿。﹝千見腹脹。﹞小兒卒患肚皮靑黑。不急治。須臾卽死。酒和胡粉塗。幹則再塗之。又灸臍四邊各半寸。並鳩尾骨下一寸。各三壯。﹝集效﹞

鍼灸資生經第四

腹滿﹝心滿脹﹞

凡腹滿痛不得息。正仰臥。屈一膝申一腳。並气沖鍼入三寸。气至瀉之。﹝千﹞大鐘﹑陷谷﹑﹝見噫。﹞懸鐘﹑主腹滿。﹝千云小兒腹滿不食。﹞陰市﹑主腹中滿。痿厥少气。

陰﹑主腹滿積聚。衝門﹑主寒气腹滿。腹中積聚痛。隱白﹑主腹滿喜嘔。三里﹑行間﹑曲泉﹑主腹滿。商丘﹑主腹中滿。向向然不便。心下有寒痛。漏谷﹑主腸鳴。彊欠。心悲。气逆。腹滿急。巨闕﹑上管﹑石門﹑陰蹺﹑主腹中滿。暴痛汗出。期門﹑主傷食腹滿。﹝見產。﹞通谷﹑主結積畱飲癖。﹝見腸。﹞石關﹑主心堅滿。﹝見大便不陰都﹑主心滿气逆腸鳴。聽宮﹑﹝明同。﹞治心腹滿。﹝銅﹞衝門﹑治腹寒气滿。﹝見積聚。﹞大都﹑治熱病汗不出。手足逆冷。腹滿善嘔。煩熱悶亂。吐逆目眩。厲兌﹑﹝見屍厥。﹞漏谷﹑﹝見癖。﹞治心腹脹滿。腹滿。灸絕骨。﹝千見上气。﹞巨闕等﹑主腹滿。昆侖﹑主腹暴滿。﹝並見腹痛。﹞太白等﹑主腹大滿。﹝見腹脹。﹞﹑﹝在鼻衄門。﹞三里﹑療腹滿。﹝明見腹大。﹞中管﹑治心下脹滿。傷飽。食不化。霍亂。出泄不自知。心痛。

﹝銅﹞心腹諸病心痛。灸太倉。﹝千﹞心腹痛。灸肝兪。膽兪﹑療心脹滿。﹝明見上气。﹞府捨﹑治腹滿。﹝銅﹞四滿﹑治大腹有水。﹝見水腫。﹞神堂﹑治胸腹滿。﹝見肩痛。﹞魚際﹝銅同。﹞等﹑治腹滿。﹝見傷寒。﹞石門﹑主腹滿疝積。﹝千見無子。﹞分水﹑療腹腫不能食。﹝見腹痛。﹞意捨﹑治腹滿虛脹。﹝見腹脹。﹞

人有心腹滿脹者。予只多以濃朴與之。令每服細銼七八錢重。﹝幼小量減。﹞用生薑七片水小碗煎至七分服。滓再煎服。不過五六服。脹滿脫去。鍼灸之效。未必如此速也。因識於此。

腹痛﹑按之痛。重按卻不痛。此是气痛。重按愈痛而堅。有積也。气痛不可下。下之愈痛。虛寒證也。小建中湯治腹痛如神﹝良方﹞

鍼灸資生經第四

腹脹

﹝胸脇脹附心脹余見心腹滿脹﹞

鬲兪等﹑﹝見腹痛。﹞主腹脹。﹝千﹞脾兪﹑大腸兪﹑主腹中气脹。引脊痛。食飲多而身羸瘦。中極﹑主寒中腹脹。上管﹑主心下堅。積聚冷脹。隱白﹑主腹脹逆息。又主腹中寒冷气脹喘。尺澤﹑主腹脹喘振栗。天樞﹑主腹脹。气沖胸。﹝見腸鳴。﹞中管﹑主腹脹不通疰大便堅。憂思損傷。气積聚。腹中甚痛。作膿腫。往來上下。大溪﹑主腹中脹腫。

京門﹑主寒熱脹。三里﹑章門﹑京門﹑厲兌﹑內庭﹑陰谷﹑絡卻﹑昆侖﹑商丘﹑陰陵﹑曲泉﹑主腹脹滿不得息。气沖﹑主腹中大熱不安。腹有大气。暴腹脹。﹝明下云又臍下堅。﹞滿癃淫濼。期門﹑主腹大堅不得息。脹痺滿。小腹尢大。巨闕﹑上管﹑主腹脹心腹滿。五里﹑主心下脹滿而痛。上气。太白﹑﹝又見痢。﹞公孫﹑主腹脹食不化。鼓脹。

腹中气大滿。陰陵泉﹑主腹中脹。不嗜食。脇下滿。腹中盛水。脹逆不得臥。凡頭目癰腫。胸脇支滿。刺陷谷﹑出血立已。大鐘﹑主胸喘息脹。關元﹑期門﹑少商﹑主脇下脹。石門﹑治腹脹堅硬。水腫支滿。﹝銅﹞解溪﹑﹝見中風。﹞血海﹑﹝見漏下。﹞商丘﹑﹝見腸鳴。﹞治腹脹。膽兪﹑治心腹脹滿。嘔則食無所出。口苦舌漧咽痛。食不下。中膂兪﹑﹝見消渴。﹞﹑﹝見肩背痛。﹞鬲兪﹑治腹脹。﹝見嘔吐。﹞脾兪﹑治腹脹引胸背痛。食飲倍多。身漸羸瘦。﹝明下同。﹞黃膽善欠。脇滿泄利。體重。四肢不收。癖腹痛。

不嗜食。胃兪﹑治胃寒腹脹。不嗜食。﹝明同。﹞羸瘦。腸鳴腹痛。胸脇支滿。脊痛筋攣。三焦兪﹑治腸鳴腹脹。水谷不化。腹痛欲泄注。目眩頭痛。吐逆。飲食不下。腎兪﹑治心腹膨脹。﹝見勞瘵。﹞三里﹑﹝見胃。﹞懸鐘﹑治心腹脹滿。﹝見膝攣。﹞大腸兪﹑治腹脹繞臍切痛。大小便不利。洞泄食不化。脊彊不得俯仰。中﹑治腹脹下利。陽綱﹑治腹滿脹。大便泄利。﹝明下同。﹞小便赤澀。身熱目黃。太白﹑治身熱煩滿。腹脹。食不化。嘔吐。泄膿血。意捨﹑治腹滿虛脹。大便滑泄。背痛惡風寒。食飲不下。嘔吐消渴。

目黃。胃倉﹑治腹虛脹。水腫。食飲不下。惡寒。背脊不得俯仰。中府﹑治腹脹食不下。﹝見脈气。﹞中脘﹑治傷寒飲水過多。腹脹气喘。陰谷﹑治腹脹滿不得息。小便黃。男如蠱。女如妊娠。承滿﹑治腸鳴腹脹。上喘气逆。食飲不下。肩息唾血。大惇﹑治腹脹滿。三陰交﹑治脾病身重。四肢不舉。腹脹。腸鳴溏泄。食不化。隱白﹑治腹脹喘滿。

不得臥。嘔吐。食下暴泄。隱白﹑療腹中有寒熱起气喘。衄血不止。腹中脹逆。脛寒熱不得滿﹑灸鬲兪百壯。三報。﹝千﹞胸滿﹑心腹積聚痞痛。灸肝兪百壯。三報。脹滿﹑水腫。

脾兪隨年壯。三報。腹中气脹。引脊痛。食飲多。身羸瘦。名曰食晦。先取脾兪。後取季肋。臟腑積聚脹滿。羸瘦。不能飲食。三焦兪隨年壯。脹滿雷鳴。大腸兪百壯。三報。

脹滿。气聚寒冷。胃管百壯。三報。在鳩尾下三寸。腹脹滿。繞臍結痛堅。不能食。中守百壯。在臍上一寸。一名水分。脹滿瘕聚。滯下疼。气海百壯。忌鍼。脹滿气如水腫狀。小腹堅如石。膀胱募百壯。在中極。臍下四寸。脹滿。

腎冷。瘕聚泄利。天樞百壯。

鍼灸資生經第四

心腹堅大﹝餘論見腹滿﹞

下管﹑療腹胃不調。腹痛不能食。小便赤。腹堅硬癖塊。脈厥厥動。﹝明﹞衝陽﹑治腹堅大。不嗜食。振寒。﹝銅﹞期門﹑治腹堅硬。﹝見霍亂。﹞次﹑治心下堅脹。石門﹑治腹﹝明有痛字。﹞堅硬。﹝見腹脹。﹞肓門﹑治心下肓大堅。水分﹑治腹堅如鼓。﹝見水腫。﹞志室﹑治腹堅急。陰陵泉﹑地機﹑﹝並見水腫。﹞下脘﹑治腹堅硬。﹝見腹痛。﹞

膀胱兪﹑主堅結積聚。﹝千﹞上管﹑主心下堅。積聚冷脹。肓門﹑主心下大堅。丘墟﹑主大疝腹堅。期門﹑主腹大堅。﹝見腹脹。﹞衝陽﹑主腹大。不嗜食。解溪﹑主腹大下重。又主厥气上柱腹大。三里﹑療腹滿堅塊。不能食。胃气不足。反胃。胸脇腹積气。

﹝明﹞天樞﹑療腹大堅。﹝下見漏下。﹞小兒腹大。灸分水。﹝見水腫。﹞分水﹑療腹痛。

胃脹堅硬。﹝明見腹痛。﹞石關﹑主心堅滿。﹝千見大便不通。﹞積如盤。﹝積聚。﹞

鍼灸資生經第四

鼓脹﹝余見腹脹﹞

水分﹑治腹堅如鼓。水腫腹﹝明作腸。﹞鳴。胃虛脹不嗜食。繞臍痛。衝胸不息。﹝銅﹞

神闕﹝見水腫。﹞公孫﹑治腹虛脹如鼓。水分﹑治腹堅如鼓。明下云﹑療鼓脹。﹝見水腫。﹞復澑﹑治腹中雷鳴。腹脹如鼓。四肢腫十水病。﹝明下同。﹞章門﹑療身黃羸瘦。四肢怠惰。

腹脹如鼓。兩脇積气如卵石。﹝明下﹞中封﹑四滿﹑主鼓脹。﹝千見陰縮。﹞太白﹑公孫﹑主腹鼓脹。腹中气大滿。﹝見腹脹。﹞三陰交﹑石門﹑主水脹。小腹皮惇惇然。﹝見水腫。﹞

甄權云﹑分水主鼓脹腸鳴。﹝水腫。﹞鼓脹。中封二百壯。賁豚冷气。心間伏梁。狀如覆杯。冷結諸气。鍼中管八分。畱七呼。瀉五吸。疾出鍼。須灸。日二七壯。至四百止。忌房室。心腹諸病堅滿煩痛。憂思結气。寒冷霍亂。心痛吐下。食不消。腸鳴泄利。太倉﹑中管百壯。心下堅。積聚冷熱腹脹。上管百壯。﹝千翼﹞

鍼灸資生經第四

水腫

﹝雜腫四肢腫石水﹞

水通身腫。灸足第二指上一寸隨年壯。又灸兩手大指縫頭七壯。﹝千﹞虛勞﹑浮腫﹑灸太衝百壯。又灸腎兪。凡頭目癰腫。畱飲胸脇支滿。刺陷谷。出血立已。陷谷﹑列缺﹑主面目癰腫。陽陵泉﹑公孫﹑主頭面腫。完骨﹑巨﹑主頭面气。腫。天樞﹑丰隆﹑厲兌﹑陷谷﹑衝陽﹑主面浮腫。中府﹑間使﹑合谷﹑主面腹腫。解溪﹑主風水。面腫。

黑。气捨﹑主肩腫不得顧。三里﹑主水腹脹。皮腫。曲泉﹑主腹腫。陰谷﹑主寒熱腹偏腫。大惇﹑主大腹腫脹。臍腹邑邑。陰交﹑石門﹑主水脹。水气行皮中。小腹皮惇惇然。小便黃。气滿。屋翳﹑主身腫。皮痛不可近衣。關門﹑主身腫身重。

天府﹑主身脹逆息不得臥。風汗身腫。喘息多唾。上星﹑治頭風﹑面虛腫。﹝銅﹞囟會﹑治目眩面腫。前頂﹑治目眩。面赤腫。小兒頂腫。腦戶﹑治目黃頭腫。水溝﹑治水气徧身腫。﹝明云。若是水气。惟得鍼此。若鍼余穴。水盡卽死。﹞胃倉﹑治水腫。﹝見腹脹。﹞缺盆﹑治水气。﹝見瘰。﹞屋翳﹑治身體腫。皮膚痛不可近。及淫濼螈不仁。

腎兪﹑治身腫。﹝見勞瘵。﹞建裏﹑治腹脹身腫。神闕﹑治水腫鼓脹。腸鳴如流水聲。

中極﹑石門﹑治水腫。﹝見腹脹﹞四滿﹑治大腹有水。﹝見積聚。﹞章門﹑治腹腫脊彊。四肢傷惰。湧泉﹑治男子如蠱。女子如妊娠。五指端盡痛。足不得踐地。﹝陰谷同上。﹞三里﹑治水气。﹝明同。﹞復澑﹑治十水病。﹝見鼓脹。﹞維道﹑治水腫。不嗜食。﹝見嘔吐。﹞地機﹑治丈夫溏泄腹脇脹。水腫腹堅。不嗜食。小便不利。陰陵泉﹑治腹中寒。不嗜食。鬲下滿。水脹腹堅。喘逆不得臥。腰痛難俯仰。陷谷﹑治面目浮腫。及水病善噫。

腸鳴腹痛。分水﹑療腹腫不能食。若是水病。灸大良。﹝明﹞下云﹑療水病腹腫。繞臍痛。

衝胸不得息。甄權云﹑主水气浮腫。鼓脹。腸鳴如雷聲。時上衝心。﹝銅見鼓脹。﹞曲骨﹑療水病脹滿。﹝下﹞小兒水气。四肢盡腫。及腹大。灸分水三壯。胃倉﹑主水腫臚脹。食飲不下。惡寒。﹝千﹞水溝﹑主水腫。人中滿。關元﹑主婦人小腹滿。石水。﹝見無子。﹞

章門﹑主身潤﹑石水身腫。關元﹑主小腹滿。石水。四滿﹑然谷﹑主大腹石水。气沖﹑主大气石水。丰隆﹑主四肢腫。身濕。﹝銅同。﹞丰隆﹑復澑﹑主風逆四肢腫。列缺﹑主汗出四肢腫。復澑﹑治四肢腫。﹝銅見鼓脹。﹞

水腫惟得鍼水溝。若鍼余穴。水盡卽死。此明堂銅人所戒也。庸醫多爲人鍼水分。殺人多矣。若其它穴。亦有鍼得瘥者。特幸焉耳。不可爲法也。或用藥﹑則禹餘糧元爲第一。﹝見旣效方。﹞予屢見人服驗。故書於此。然灸水分。則最爲要穴也。有裏醫爲李生治水腫。以藥飲之。久之不效。以受其延待之勤。一日忽爲灸水分與气海穴。翌早觀面如削矣。信乎水分之能治水腫也。明堂固云若是水病﹑灸大良。蓋以此穴能分水。不使妄行雲焉耳。但不知明堂又云鍼四分者。豈治其它病當鍼四分耶。

百病水腫。腎兪百壯。胃倉隨年。水腫。陷谷隨年。水腫上下。陰交百壯。水腫大腹。陰市隨年。人中滿﹑唇腫。及水腫大水。臍中﹑石門百壯。風水。上廉隨年。水腫不得臥。陰陵泉百壯。石水。灸然谷﹑气沖﹑四滿﹑章門。水分﹑主水腫。腹滿不能食。堅硬。日七壯至四百止。忌鍼。鍼水盡卽死。水病灸至瘥止。﹝千翼﹞

鍼灸資生經第五

臍痛

中極﹑療臍下塊如覆杯。﹝明見淋。﹞銅云﹑結如覆杯。﹝見淋。﹞關元﹑治臍下痛。

赤澀。不覺遺瀝。小便處痛狀如散火。溺血。暴疝痛。臍下結血﹑狀如覆杯。﹝明同。﹞轉胞不得。﹝銅﹞陰交﹑治臍下痛。女子月事不絕。帶下。產後惡露不止。繞臍冷痛。中封﹑﹝見瘧。﹞水分﹑﹝見水腫。﹞神闕﹝見瀉。﹞治繞臍痛。曲泉﹑主痛引臍中。﹝千見疝。﹞

予舊苦臍中疼。則欲溏瀉。常以手中指按之少止。或正瀉下。亦按之。則不疼。它日灸臍中。遂不疼矣。後又嘗溏利不已。灸之則止。凡臍疼者。宜灸神闕。

關門﹑治气遊走。夾臍急。﹝見積气。﹞下脘﹑治臍上厥气動。﹝見腹痛。﹞气海﹑治臍下冷气上衝心。血結成塊。狀如覆杯。小便赤澀。腹結﹑治繞臍痛。上搶心。﹝千同。﹞腹寒。泄利咳逆。天樞﹑治夾臍切痛。時上衝心煩滿。嘔吐霍亂。明下云﹑冷气臍痛。﹝見冷气。﹞千云﹑冬感寒臍痛。﹝見瀉。﹞外陵﹑主心如懸。下引臍腹痛。﹝千見腹痛。﹞上廉﹑治夾臍腹痛。﹝見脇痛。﹞四滿﹑治臍下切痛。﹝見積聚。﹞分水﹑療水腫繞臍痛。﹝小兒臍腫。灸腰後對臍骨節間三壯。然谷﹑主兒臍風口不開。﹝銅同。﹞善驚。繞臍絞痛。灸天樞百壯。﹝千見瘕。﹞臍下絞痛。灸關元百壯。﹝見腹寒熱。﹞臍中﹑石門等﹑主疝繞臍。臍中﹑石門﹑天樞﹑主臍疝繞臍。蠡溝﹑療臍中積气。﹝千並見疝。﹞

鍼灸資生經第五

膺痛

玉堂﹑療胸滿膺痛。﹝見心煩。﹞玉堂﹑治胸膺骨疼。紫宮﹑治胸膺骨疼。大溪﹑治乳腫賁膺。﹝並見胸脇痛。﹞

鍼灸資生經第五

胸滿

﹝胸脇滿龜胸﹞

凡胸滿短气。不得汗。皆鍼補手太陰以出汗。﹝千又見霍亂。﹞神堂﹑主胸腹滿。三間﹑主胸滿腸鳴。陽溪﹑天容﹑主胸滿不得息。曲池﹑人迎﹑神道﹑章門﹑中府﹑﹝明下同。﹞臨泣﹑天池﹑旋機﹑府兪﹑主胸中滿。陽交﹑主胸滿腫。鳩尾﹑主胸滿咳逆。大泉﹑主胸滿呼。胸膺痛。巨闕間使﹑主胸中淡淡。

梁門﹑主胸下積气。期門﹑缺盆﹑主胸中熱。息賁。脇下气上。雲門﹑主胸中暴逆心兪﹑大杼﹑主胸中鬱鬱。然谷﹑主胸中寒。脈代﹑時不至寸口。小腹脹。上搶心。胸脇滿。灸期門。﹝見心痛。﹞玉堂﹑﹝見心煩。﹞療胸滿膺痛。﹝明﹞三間﹑療胸滿腹鳴。

膻中﹑﹝見肺癰。﹞療胸中气滿如塞。乳根﹑療胸下滿悶。

陽交﹑﹝見膝痛。﹞臨泣﹑﹝見腋腫。﹞治胸滿。委陽﹑治胸滿膨膨。﹝銅見屍厥。﹞璇璣﹑治胸皮滿痛。﹝明同。﹞下云﹑胸脇支滿。兪府﹑治胸滿。﹝見喘。﹞商陽﹑治胸中气滿。喘咳支腫。鬲關﹑治胸中噎悶。﹝見背痛。﹞陽溪﹑神封﹑治胸滿不得息。咳逆。肺兪﹑治胸中气滿。背僂如龜。腰彊頭目眩。令人失顏色。輒筋﹑治胸中暴滿。不得臥。喘息。鬲兪﹑治胸滿支腫。﹝見嘔吐。﹞胃兪﹑治胸脇支滿。﹝見腹脹。﹞湧泉﹑神堂﹑治胸腹滿。﹝見肩痛。﹞中庭﹑治胸脇支滿。噎塞食不下。嘔吐。食還出。雲門﹑治喉痺。

胸煩滿。气上衝心。咳喘不得息。胸脇短气。肩痛。不得舉臂天池﹑治胸中有聲。﹝見鬲痛。﹞曲池﹑治胸中煩滿。胸鄕﹑治胸脇滿。引胸背痛。不得﹝明下有臥字。﹞轉側。周榮﹑治胸脇滿。不得俯仰。食不下。咳唾稠膿。﹝明下同。﹞中﹑治胸脇支滿。咳逆喘。

能食。﹝明同。﹞神藏﹑治胸脇支滿。咳逆喘不得息。嘔吐。胸滿。不嗜食。﹝明同。﹞气戶﹑治胸脇支滿。喘逆上气。胸背急。不得息。不知食味。食竇﹑治胸脇支滿。膈間雷鳴靈墟﹑治胸脇支滿。痛引胸不得息。咳逆嘔吐。胸滿。不嗜食。﹝明同。﹞步郎﹑治支滿。鼻塞不通。呼吸少气。喘息。不得舉臂。﹝明同。﹞章門﹑治胸脇支滿。﹝見腸鳴。﹞

庫房﹑治胸脇支滿。咳逆上气。多唾濁沫膿血。期門﹑治產後胸脇支滿。﹝見心痛。﹞

外丘﹑治胸脇脹滿。俠溪﹑治胸脇支滿。寒熱汗不出。雲門﹑療胸脇徹背痛。﹝見上气。﹞華蓋﹑療胸脇滿痛引胸。﹝明見喘。﹞紫宮﹑﹝見心煩。﹞中庭﹑﹝見反胃。﹞湧泉﹑治胸脇支滿。通谷﹑章門﹑曲泉﹑鬲兪﹑期門﹑食竇﹑﹝明下同。﹞陷谷﹑石門﹑主胸脇支滿。﹝千﹞胃兪﹑三里﹑紫宮﹑華蓋﹑中庭﹑神藏﹑靈墟﹑俠溪﹑步郎﹑商陽﹑上廉﹑气戶﹑周榮﹑上管﹑勞宮﹑湧泉﹑陽陵泉﹑主胸脇柱滿。膽兪﹑﹝明下同。﹞章門﹑主脇痛不得臥。胸滿。嘔無所出。前谷﹑主咳而胸滿。陽气逆上滿胸。取天容。﹝見上气。﹞肺兪﹑巨闕﹑主胸滿。﹝見上气。﹞大泉﹑治胸脇支滿。﹝銅見心痛。﹞天﹑治胸中煩悶。

﹝見肩背。﹞肝兪﹑療兩脇滿。﹝明見咳。﹞浮白﹑療胸滿。庫房﹑療胸腹兩脇滿。﹝見咳。﹞天池﹑治寒熱胸鬲煩滿。頭痛。四肢不舉。腋下腫。上气。胸中有聲。喉鳴。膺窗﹑治胸滿短气。魂門﹑療胸背痛。﹝見屍厥。﹞小兒龜胸。緣胎熱脹滿攻胸鬲所生。又緣乳母食熱面五辛。胸轉起髙。灸兩乳前各寸半上兩行三骨罅間。六處各三壯。春夏從下灸上。秋冬從上灸下。若不根據此法灸。十不愈一二。

鍼灸資生經第五

胸脇痛

﹝胸痺痛余見胸滿﹞

本神﹑顱息﹑主胸脇相引。不得傾側。﹝千﹞太白﹑主胸脇脹切痛。陽輔﹑主胸脇痛環跳﹑至陰﹑主胸脇痛無常處。腰脇相引急痛。大包﹑主胸脇中痛。丰隆﹑﹝又見腹痛。﹞丘墟﹑主胸痛如刺。胸脇滿心痛。灸期門隨年壯。乳根﹑主胸下滿痛。膻中﹑﹝百。﹞天井﹑主胸痺心痛。大泉﹑主胸膺痛。肺兪﹑雲門﹑中府﹑隱白﹑期門﹑魂門﹑大陵﹑主胸中痛。少衝﹑主胸痛。口熱。胸中痛引腰背。心下嘔逆。面無滋潤。灸上門隨年壯。穴在俠巨闕兩邊相去各半寸。﹝一云一寸。﹞經渠﹑丘墟﹑主胸背急。胸中膨膨。

大溪﹑治胸滿痛。乳腫賁膺。咳逆上气。喉中作聲。﹝銅﹞肝兪﹑治咳引胸﹝見咳逆。﹞少衝﹑﹝見傷寒。﹞中府﹑治胸痛。﹝見肺急。﹞乳根﹑治胸滿痛。華蓋﹑治胸脇支滿。痛引胸中。咳逆上气。喘不能言。﹝明下同。﹞紫宮﹑治胸脇支滿。胸膺骨疼。飲食不下。嘔逆。上气煩心。玉堂﹑治胸滿不得喘息。胸膺骨疼。嘔吐寒痰。上气煩心。幽門﹑治胸中引痛。心下煩悶。逆气裏急。支滿不嗜食。數咳。健忘。丰隆﹑治厥逆。胸痛如刺。腹切痛。明云﹑气刺不可忍。﹝見四肢厥。﹞太淵﹑治胸痺。逆气寒厥。善噦嘔。飲水咳嗽。煩怒不得臥。胸痺引背。時寒。間使主之。﹝千﹞間使﹑主胸痺。背相引。臨泣﹑主胸痺不得息。魚際﹑主痺走胸。不得息。浮白﹑療胸滿胸痛。﹝明見咳逆。﹞兪府﹑療胸中痛。﹝下﹞胸痺心痛不得息。痛無常處。臨泣主之。胸痺灸胸堂。﹝見上气。﹞廉泉﹑﹝見上气。﹞中府﹑﹝見咳。﹞主胸痛。膽兪﹑治胸脇不能轉。﹝銅﹞明云﹑胸脇滿。﹝見漧嘔。﹞丘墟﹑治胸脇滿痛。不得息。明下云﹑胸滿。﹝見太息﹞下廉﹑治胸脇小腹痛。大包﹑治胸脇痛。﹝見上气。﹞腎兪﹑主兩脇引痛。﹝千﹞肝兪﹑脾兪﹑志室﹑主兩脇急痛。支溝﹑主脇腋急痛。中管﹑承滿﹑主脇下堅痛。腕骨﹑陽谷﹑主脇痛不得息。膽兪﹑章門﹑主脇痛不得臥。竅陰﹑主脇痛咳逆。尺澤﹑少澤﹑主短气。脇痛心煩。關元﹑期門﹑少商﹑主脇下脹。極泉﹑治脇下滿痛。﹝銅﹞鬲兪﹑﹝見嘔吐。﹞中膂兪﹑﹝見消渴。﹞竅陰﹑﹝見咳逆。﹞陽谷﹑顱囟治脇痛。﹝見寒熱。﹞肝兪﹑治兩脇急痛。﹝見咳逆。﹞腕骨﹑治脇下痛。不得息。腎兪﹑治脇滿引小腹痛。﹝見勞瘵。﹞上廉﹑治飧泄。腹脇痛滿。狂走。

俠臍腹痛。食不化。喘息不能行。太溪﹑治腹脇痛連脊。手足厥冷。雲門﹑療胸脇徹背痛。華蓋﹑療胸脇痛。﹝見胸滿。﹞三里﹑主脇鬲痛。

鍼灸資生經第五

鬲痛

﹝五噎气哽﹞

承滿﹑乳根﹑療鬲气。﹝明見噎。﹞膻中﹑療胸鬲悶。咳嗽气短。喉鳴。﹝下﹞鬲兪﹑痛。﹝見癖。﹞商陽﹑療胸鬲气滿。﹝見喘。﹞足臨泣﹑療胸鬲滿悶。﹝下見頰痛。﹞胸中鬲气聚痛。好吐。灸厥陰兪隨年壯。﹝千﹞隱白﹑﹝見嘔吐。﹞巨闕﹑主鬲中不利。﹝明下同。﹞食竇﹑﹝銅同。﹞主鬲中雷鳴。察察隱隱。常有水聲。﹝明下云。療鬲間鳴陸常有水聲。﹞胸鬲中气。灸闕兪隨年壯。天池﹑治胸鬲煩滿。﹝銅見胸滿。﹞膻中﹑治鬲气。

嘔吐涎沫。率谷﹑﹝見痰。﹞鬲兪﹑治鬲胃寒痰。﹝見嘔吐。﹞扶突等﹑主气哽。﹝千見喉鳴。﹞天突﹑療气鯁鯁。﹝明下見頭項腫。﹞章門﹑療噎。﹝見積气。﹞中庭﹑治胸脇支滿噎塞。﹝銅﹞大鐘﹑治食噎不下。﹝見淋。﹞關衝﹑﹝見霍亂。﹞天突﹑治胸中气噎。﹝見咳逆上气。﹞膻中﹑治胸中如塞。﹝明下。岐伯云積气成幹噎。﹞天突﹑﹝見嗽。﹞關衝﹑﹝吐瀉。﹞治气噎。﹝明﹞乳根﹑療鬲气。不下食。噎病。﹑療久瘧。背气滿悶。胸中气噎。﹝下﹞神堂﹑﹝見脊。﹞中府﹑﹝見肺气。﹞療善噎。﹝下﹞

鍼灸資生經第五

背痛

﹝胸背背脊余見肩背勞瘵﹞

經渠﹑丘墟﹑主胸背急。﹝千﹞附分﹑主背痛引頭。﹝明下引頷。﹞鬲關﹑秩邊﹑京骨﹑主背惡寒痛。脊彊難俯仰。

昆侖﹑主脊彊。背尻骨重。鬲兪﹑治背痛惡寒。脊彊俯仰難。食飲不下。嘔噦。多涎唾。胸噎悶。﹝銅﹞

意捨﹑治﹝明下有胸脇脹滿。﹞背痛惡風寒。食不下。嘔吐。巨骨﹑治背膊痛。胸中有瘀血。

肩背不得屈伸而痛。魄戶﹑治背膊痛。﹝見上气。﹞神堂﹑治背脊彊急。﹝見肩痛。﹞气戶﹐治胸背急。﹝見胸脇滿。﹞大椎﹑治气疰背膊拘急。承筋﹑治腰背拘急。不容﹑治胸背相引痛。﹝見癖。﹞經渠﹑治胸背拘急。胸滿膨膨。﹝見瘧。﹞

魚際﹑治痺走胸背痛。﹝見寒熱。﹞魄戶﹑療背胛悶。﹝明見勞下同。﹞下云﹑療肩膊間。背气不能引顧。咳逆上喘。胃兪﹑療背中气上下行。脊痛腹鳴。﹝下﹞志室﹑療背痛俯仰不得。背痛灸巨闕等。或灸胸堂。﹝千並上气。﹞肺兪﹑治背僂如龜背。生時被客風拍著脊骨達於髓所致。灸肺兪﹑心兪﹑鬲兪﹑各三壯。﹑療溫瘧﹑寒瘧﹑病瘧﹑背悶气滿。腹脹气眩。﹝明﹞胸中痛引腰背。﹝千見胸脇。﹞列缺﹑主胸背寒栗。﹝見肩痺。﹞魚際﹑治痺走胸背痛。﹝銅見寒熱。﹞雲門﹑療胸脇徹背痛。﹝明見上气。﹞

背疼乃作勞所致。技藝之人。與士女刻苦者。多有此患。﹝士之書學。女之鍼指。皆刻苦而成背疼矣。﹞色勞者亦患之。晉之景公是也。惟膏肓爲要穴。予嘗於膏肓之側。去脊骨四寸半。隱隱微疼。按之則疼甚。謾以小艾灸三壯。卽不疼。它日復連肩上疼。卻灸肩疼處愈。

方知千金方之阿是穴猶信云。﹝中每遇熱。膏肓穴所在多出冷汗。數年矣。因灸而愈。﹞

鍼灸資生經第五

肩背酸痛

﹝肩膊肩臂余見背痛﹞

浮白﹑治肩背不舉。﹝銅﹞神堂﹑療肩背連胸痛。不可俯仰。﹝明下﹞商陽﹑治肩背急。引附分﹑治肩背急。﹝見腠理。﹞神堂﹑治肩痛。胸腹滿。灑淅寒熱。脊背急。﹝明同。﹞

三焦兪﹑治肩背急。腰脊彊。不得俯仰。湧泉﹑主肩背頸項痛。﹝千﹞天牖﹑缺盆﹑神道﹑大杼﹑天突﹑水道﹑巨骨﹑主肩背痛。鬲兪﹑﹑京門﹑尺澤﹐主肩背寒。肩天柱﹑治肩背痛欲折。﹝銅﹞肝兪﹑﹝見腰痛。﹞療肩疼。﹝明﹞曲垣﹑治肩痛。周痺﹝明同。﹞气注。肩膊拘急疼悶。﹝銅﹞肩外兪﹑治肩痺熱痛。而寒至肘。﹝明同。﹞下云﹑療肩痛發寒熱。引項彊。肩井﹑治頸項不得顧。肩膊悶。兩手不得向頭。或因撲傷。雲門﹑﹝見胸滿。﹞秉風﹑治肩痛不能舉。肩貞﹑治肩中熱痛。﹝見風痺。﹞天宗﹑治肩胛痛。

天窗﹑﹝明下同。﹞治肩痛引項不得顧。前谷﹑療膊胛小指痛。養老﹑療肩欲折。﹝下見臂。﹞靑靈﹑療肩不舉。不能帶衣。肩﹑療肩重不舉。﹝見臂。﹞養老﹑天柱﹑主肩痛欲折。天井﹑主肩痛不可屈伸。曲池﹑天﹑主肩重痛不舉。巨骨﹑主肩中痛。

不能動搖。﹝明下同。﹞肩外兪﹑主肩甲痛而寒至肘。後溪﹑主肩痛。前腋﹑主肩腋前痛。與胸相引。天﹑治肩肘痛引頸項急。寒熱缺盆中痛。汗不出。胸中煩悶。﹝銅﹞章門﹑治厥逆。肩臂不舉。靑靈﹑治肩臂不舉。不能帶肩﹑治肩重不能舉臂肘。巨骨﹑治肩臂不得屈伸。﹝見背痛。﹞居﹑治肩引胸臂﹝見手痛。﹞﹑治寒熱肩腫。引胛中痛。臂酸無力。支溝﹑療肩臂酸重。﹝見腋。﹞

關衝﹑主肩臂酸重。腕骨﹑主肩臂疼。天宗﹑主肩重臂痛。章門﹑治厥逆。肩臂不舉。﹝銅﹞靑靈﹑治肩臂不舉。不能帶衣。肩﹑治肩重不能舉臂肘。

巨骨﹑治肩臂不得屈伸。﹝見背痛。﹞關衝﹑主肩臂酸重。支溝﹑療肩臂酸重。﹝明下見掖。﹞列缺﹑主肩背寒栗。少气不足以息。寒厥交兩手而瞀。凡實則肩背熱。背汗出。

四肢暴腫。虛則肩寒栗。气不足以息。天井﹑療頸項及肩背痛。﹝見肘痛。﹞腰背痛。灸三焦兪。大椎﹑治背膊急。﹝見勞。﹞下焦兪﹑療背痛身熱。

肩背酸疼。諸家鍼灸之詳矣。當隨病證鍼灸之。或背上先疼。遂牽引肩上疼者。乃是膏肓爲患。千金外臺固云按之自覺牽引於肩中是也。當灸膏肓兪。則肩背自不疼矣。予嘗肩背痛。

已灸膏肓。肩痛猶未已。遂灸肩井三壯而愈。以此知𨿽灸膏肓而他處亦不可不灸云。

鍼灸資生經第五

肩痺痛﹝不仁不舉﹞

天井﹑主肩痛。痿痺不仁。不可屈伸。肩肉麻木。曲垣﹑主肩甲周痺。肩貞﹑肩沖﹑主肩中熱。頭不可顧。曲池﹑天﹑主肩重痛不舉。淸冷泉﹑﹝明同。﹞陽谷﹑主肩不舉。不得帶衣。天井﹑療肘痛引肩。不屈伸。﹝見肘。﹞肩外兪﹑治肩痺。曲垣﹑治肩痛周痺。﹝並見肩背。﹞

兩肩頭冷疼。尢不可忽。予屢見將中風人臂骨脫臼。不與肩相連接。多有治不愈者。要之﹑掌心撫摩之。夜臥則多以被擁之。僅能不冷。後灸肩。方免此患。蓋肩系兩手之安否。

環跳系兩足之安否。不可不灸也。

鍼灸資生經第五

臂痛﹝臂無力﹞

曲池﹑療肘臂偏細。﹝明下見肘。﹞肩﹑療臂細無力酸疼。臂冷而緩。﹝明﹞臂﹑肩﹐療臂細無力。手不得向頭。少海﹑﹝見瘰。﹞乳根﹑聽宮﹑療臂痛。中渚﹑孔﹑肘﹑療肘臂酸痛。﹝見肘痛。﹞間使﹑療臂腫痛。屈伸難。﹝下﹞肩﹑療肩重不舉。

臂痛。扁骨﹑﹝卽肩。﹞療肩中熱。指臂痛。乳根﹑治臂腫。﹝銅﹞太淵﹑治臂內廉痛。居﹑治腰引小腹痛。肩引胸臂攣急。手臂不得舉而至肩。臂﹑﹝見瘰。﹞肘﹑治臂痛不舉。﹝見肘。﹞聽宮﹑治臂痛。孔最﹑治臂厥痛。可鍼。陽谷﹑治臂腕外側痛不舉。掖門﹑﹝見咽腫。﹞前谷﹑治臂不得舉。陽池﹑治因折傷手腕。捉物不得。肩臂痛不舉。極泉﹑治臂肘厥寒。

淸冷淵﹑治從肩臂不舉。不得帶衣。養老﹑治肩欲折。臂如拔。臂﹝明下作手。﹞痛自上下。﹑治臂酸無力。﹝見肩痛。﹞章門﹑治厥逆。肩臂不舉。巨骨﹑治肩臂不得屈伸而痛。﹝見肩痛。﹞會﹑治臂痛不能舉。气腫痙痛。肩﹑治手臂攣急。﹝見偏風﹞尺澤﹑肩貞﹑治風痺手臂不舉。合谷﹑治痿臂。陽溪﹑治臂不舉。﹝見肘。﹞天宗﹑五里等﹑治臂痛。後溪﹑治臂急。竅陰等﹑腕骨﹑治臂不伸。附分﹑治臂不仁。﹝並肘。﹞巨骨﹑前谷﹑主臂不舉。尺澤﹑衝關﹑外關﹑竅陰﹑主臂不及頭。前腋﹑主臂攣急。手不上舉。神門﹑少海﹑主臂攣。顏色焦枯。勞气失精。肩臂痛不得上頭。肩百壯。掖門﹑主臂痛。肩﹑天宗﹑陽谷﹑主臂痛。前谷﹑後溪﹑陽溪﹑主臂重痛肘攣。太泉﹑經渠﹑主臂內廉痛。

腕骨﹑曲池﹑前谷﹑陽谷﹑主臂腕急。腕外側痛脫如拔。腕骨﹑天宗﹑主肩臂痛。﹝見肩背痛。﹞列缺﹑主手臂身熱。後溪﹑三里﹑曲池﹑療臂痛。﹝明見肘痛。﹞

鍼灸資生經第五

腋痛﹝腋腫﹞

足臨泣﹑治胸滿。缺盆中及腋下腫。﹝明下同。﹞馬刀瘍。善嚙唇。天牖中腫。淫濼眩。枕骨合顱痛。灑淅振寒。﹝銅﹞丘墟﹑治腋下腫。痿厥。坐不能起。髀樞中痛。目生翳膜。腿酸。轉筋卒疝。小腹堅。寒熱頸腫。﹑治腋拘攣。暴脈急引脇痛。少府﹐治股腋攣急。﹝見憂悲。﹞少海﹑治肘腋腫。小腹痛。少海﹑治肘攣﹑腋脇下痛。四肢不舉。支溝﹑治肩臂酸重。脇腋痛。四肢不舉。天池﹑﹝見鬲痛。﹞膽兪﹑委陽﹑﹝見屍厥。﹞陽輔﹑﹝見膝痛。﹞治腋下腫。間使﹑治掌中熱。腋腫肘攣。﹝見狂。﹞地五會﹑陽輔﹑申脈﹑委陽﹑天池﹑臨泣﹑俠溪等﹑﹝見痿。﹞主腋下腫。太陵﹑主肘攣腋腫。臨泣﹑主腋下腫。胸中滿。丘墟﹑陽蹺﹑主腋下腫。寒熱頸腫。少海﹑療腋下瘰。﹝見瘰。﹞承筋等﹑主腋腫。﹝見痔。﹞

腋下腫痛。最不可忽。予屢見患瘡癤人腋下或發瘡。有至於不可救者。可不早治之乎。

鍼灸資生經第五

腕勞

曲池﹑腕骨等﹑主腕急。﹝千見臂痛。﹞陽溪﹑療臂腕外側痛不舉。﹝明﹞列缺﹑療腕勞。

﹝上同。﹞臂肘痛。銅云﹑手腕無力。﹝下﹞偏歷﹑療臂膊肘腕酸痛。難伸屈。外關﹑療肘腕酸重。後溪﹑療肘臂腕重。﹝並見手掣。﹞通裏﹑療肘腕酸重。

鍼灸資生經第五

肘痛

﹝肘攣不仁﹞

前谷﹑後溪﹑陽溪﹑主肘攣。魚際﹑靈道﹑主肘攣柱滿。太陵﹑主肘攣腋腫。中膂兪﹑﹑主腋攣。

曲池﹑主肘中痛。﹝見臂。﹞曲池﹑腕骨﹑會﹑支溝﹑肘﹑主肘節痺。臂酸重。腋急痛。肘難屈伸。中衝等﹑主肘痛。﹝見臂痛。﹞關衝﹑主肘疼。不能自帶衣。間使﹑主肘內廉痛。曲池﹑三里﹑關衝﹑中渚﹑陽谷﹑尺澤﹑主肘痛時寒。曲池﹑主肘痛。﹝見四肢厥。﹞肩外兪﹑主肘寒。﹝見肩背痛。﹞天宗﹑治臂肘外後廉痛。﹝銅﹞

天﹑治肩肘痛。﹝見肩背痛。﹞肘﹑治肘節風痺。臂痛不可舉。屈伸攣急。明下云臂酸重。麻痺不仁。魚際﹑治肘攣支滿。靈道﹑﹝見心痛。﹞尺澤﹑少海﹑﹝見腋。﹞治肘攣。﹝見風痺。﹞支正﹑內關﹑﹝見中風。﹞陽溪﹑治驚掣。肘臂不舉。極泉﹑治臂肘厥寒。竅陰﹑﹝見喉痺。﹞手三里﹑治手臂肘攣不伸。後溪﹑治臂肘攣急。附分﹑治臂肘不仁。﹝見風勞。﹞腕骨﹑治偏枯。臂肘不得屈伸。五里﹑﹝見風勞。﹞天井﹑﹝見風痺。﹞下廉﹑治臂肘痛。

衝陽﹑﹝見口。﹞曲池﹑治肘中痛。魚際﹑療肘攣支滿。喉中焦漧渴。痙上气。﹝偏歷﹑﹝見腕。﹞三里﹑療肘臂酸重。屈伸難。﹝下﹞中渚﹑療肘臂酸痛。﹝見手掣。﹞大淵﹑療肘痛。曲池﹑療肘痛屈伸難。手不得舉。偏風半身不遂。捉物不得。挽弓不開。肘臂偏細。孔最﹑療肘臂厥痛屈伸難。手不及頭。不握。支正﹑療肘臂攣。難屈伸。手不握。十指盡痛。肘﹑療肘臂酸重。不可屈伸。麻痺不仁。天井﹑療肘痛引肩。不可屈伸。頸項及肩背痛。臂痿不仁。掖門﹑療肘痛不能上下。列缺﹑主肘中痛。

甲乙經云﹑五里在肘上三寸大脈中。玉篇說肘云﹑臂節也。此臂之下節也。宓子賤使書吏書﹑而掣其肘。蓋其臂節也。當以此求之。

鍼灸資生經第五

手麻痺不仁﹝不舉﹞

中封﹑治身體不仁。﹝銅見痺。﹞少商﹑主手不仁。﹝千﹞肩貞﹑主手小不舉。內﹑主四厥手足悶。列缺﹑主四肢厥。喜笑。曲池﹑支溝﹑會﹑腕骨﹑肘﹑主節痺。

曲池﹑天井﹑外關﹑主臂痿不仁。白環兪﹑療手足不仁。﹝明下見脊。﹞曲池﹑主手不舉。又主手不可舉重。腕急。肘中痛。難屈伸。間使﹑主手痛。陽溪﹑主臂腕外側痛不舉。中衝﹑少衝﹑﹝明同。﹞勞宮﹑太泉﹑經渠﹑列缺﹑主手掌熱。肘中痛。勞宮﹑療手掌濃瘡痺。﹝銅云手痺。﹞手皮白屑起。﹝明﹞勞宮﹑治手痺。﹝銅﹞附分﹑治肘臂不仁。﹝銅見風勞。﹞上廉﹑治手足不仁。﹝見偏風。﹞肘﹑天井﹑療肘臂不仁。﹝明下見肘痛。

有貴人手中指攣。已而無名指小指亦攣。醫爲灸肩髀曲池支溝而愈。支溝在腕後三寸。

或灸風疾。多有不灸支溝。只灸合谷云。

鍼灸資生經第五

手指攣

﹝手掣痛餘論見手麻﹞

養老﹑主手不得上下。﹝千﹞陰交﹑主手足拘攣。太陵﹑主手攣不伸。心兪﹑肝兪筋急手相引。﹝見轉筋。﹞少商﹑治手攣指痛。﹝銅﹞少府﹑治掌中熱。股腋攣急。胸中痛。手卷不伸。少衝﹑療手卷不得伸。﹝明堂上云。治手攣不伸。引眼痛。﹞外關﹑療肘腕酸重。屈伸難。十指痛不得握。﹝明下﹞銅人云﹑治肘臂不得屈伸。五指痛。不能握物。

後溪﹑療肘臂腕重。難屈伸。五指盡痛。不可掣。中渚﹑療肘臂酸痛。手五指不握。盡痛。銅人云﹑治咽腫肘臂痛。五指不得屈伸。腕骨﹑中渚﹑主五指掣。不可屈伸。太陵﹑主手掣小偏。尺澤﹑主掣痛。手不可伸。治手足指掣痛不可忍。灸指端七壯。立瘥。

腕骨﹑治螈。五指掣。﹝銅﹞扁骨﹑療指臂痛。﹝明下見臂痛。﹞

鍼灸資生經第五

手熱

﹝手寒手淸手心熱﹞

小兒食時頭痛。及五心熱。灸各一壯。﹝明下﹞內關﹑主手中風熱。﹝千﹞中衝﹑少衝﹑太泉﹑﹝明下同。﹞勞宮﹑經渠﹑列缺﹑主手掌熱。肘痛。大溪﹑主手足寒至節。曲澤﹑主手淸逆气。巨闕﹑主手淸。經渠﹑列缺﹑﹝見偏風。﹞少衝﹑﹝見傷寒。﹞中衝﹑﹝見心痛。﹞間使﹑﹝見狂。﹞太淵﹑治掌中熱。間使﹑治掌中熱。﹝見狂。﹞中衝﹑治掌熱。﹝見傷寒無汗。﹞陽陵泉﹑治腳冷。﹝見膝。﹞大都﹑治手足逆冷。﹝見腹滿。﹞少商﹑治掌熱。﹝見指攣。﹞丰隆﹑治厥逆。﹝見屍厥。﹞

內庭﹑章門﹑治厥逆。行間﹑治四肢冷。曲池等﹑肩外兪﹑主肘寒。﹝千見肘。﹞

大溪﹑治手足冷。﹝見腹脇痛。﹞

五心之熱。小兒傷食證也。大人亦然。若手足寒淸過節。證惡可知。當早隨證鍼灸之。

毋使至於此極方可。淸﹑猶寒也。禮記言﹑冬溫而夏淸。是已。鍼灸法見四肢厥。

鍼灸資生經第五

足麻痺不仁

至陰﹑主風寒從足小指起。脈痺上下。﹝千﹞陰陵泉﹑主足痺痛。中都﹑主足濕痺不能行。陽輔﹑陽交﹑陽陵泉﹑主髀樞膝骨痺不仁。陽關﹑環跳﹑承筋﹑主脛痺不仁。腰兪﹑風府﹑主足不仁。膀胱兪﹑大溪﹑次﹑主足淸不仁。陽關﹑主脛痺不仁。﹝見足雜病。﹞浮﹑治髀樞不仁。﹝銅見足雜病。﹞膀胱兪﹑治腳足不仁。﹝見腰腳。﹞白環兪﹑療手足不仁。﹝明下見脊。﹞上廉﹑治手足不仁。﹝銅見偏風。﹞犢鼻﹑髀關﹑陽陵泉﹑主膝不仁。﹝千見腰痛。﹞

列子載偃師造偈云﹑廢其腎則足不能行。是足之不能行。蓋腎有病也。當灸腎兪。或一再灸而不效。宜灸環跳風市犢鼻膝關陽陵泉陰陵泉三里絕骨等穴。但按略酸疼。卽是受病處。灸之無不效也。

鍼灸資生經第五

足不能行

﹝不能立不收﹞

三陰交﹑療不能行。﹝明下﹞上廉﹑治喘息不能行。﹝見脇痛。﹞合陽﹑﹝見腰脊。﹞

治履步難。天柱﹑行間﹑主足不任身。﹝千與銅同。﹞京門﹑主腰痛不能立。然谷﹑治酸不能久立。﹝銅見失精。﹞承山﹑治戰栗不能立。﹝見腰腳。﹞

漏谷﹑療不能久立。﹝明下見足寒熱。﹞飛揚﹑療體重起坐不能。步履不收。腳酸重戰栗。不能久立坐。

跗陽﹑療不能久立。坐不能起。﹝見腰腳。﹞申脈﹑治寒不能久立。坐如在舟車中。

見腰腳。﹞中都﹑主不能行﹝光明同。﹞立。三里﹑主不能立。﹝並見足寒熱。﹞浮白﹑主足緩不收。﹝千﹞三里﹑衝陽﹑僕參﹑飛揚﹑復畱﹑完骨﹑主足痿失履不收。下廉﹑主驚痺跗不收。﹝見乳癰。﹞丰隆﹑﹝見四肢厥。﹞脾兪﹑治四肢不收。﹝銅見腹脹。﹞

支溝等﹑治四肢不舉。曲泉﹑大巨﹝銅同。﹞等﹑主四肢不收。﹝並見四肢厥。﹞三里﹑主不能久立。﹝見唾血虛損。﹞

鍼灸資生經第五

足寒熱

﹝脛寒又見足雜病﹞

至陰﹑主風寒從足小指起。脈痺上下。腎兪﹑京骨﹑然谷﹑主足寒。陰市﹑主膝上伏兔中寒。行間﹑主厥。足下熱。中都﹑主足下熱。脛寒不能久立。濕痺不能行。三里﹑條口﹑承山﹑承筋﹑主足下熱。不能久立。委中﹑治足熱厥逆滿。取其經血立愈。﹝銅﹞湧泉﹑治足下熱。喘滿。乃熱厥也。齊王患此。鍼之愈。至陰﹑治下熱。然谷﹑治足一寒一熱。﹝見不能立。﹞大都﹑﹝見腹滿。﹞治手足逆冷。隱白﹑﹝見屍厥。﹞太衝﹑治足寒。

﹝見小便不利。﹞中封﹑治足逆冷。﹝見瘧。﹞陽陵泉﹑治足冷無血色。﹝見膝痛。﹞復澑﹑主寒。不能自溫。﹝千﹞漏谷﹑療足熱腿冷疼。不能久立。麻痺不仁。﹝明下﹞史記﹑濟北王阿母足熱而懣。太倉公曰﹑熱蹶也。刺其足心各三所。案之無出血。病旋已。病得之飲酒大醉。

鍼灸資生經第五

足雜病

﹝跟股脛腿髀樞余見腳膝攣﹞

僕參﹑治足跟痛。不得履地。腳痿轉筋。﹝銅﹞浮﹑治腳股筋急。髀樞不仁。付陽﹑治髀樞股痛。﹝見風痺。﹞飛揚﹑治足指不屈伸。﹝見歷節風。﹞經渠﹑治足心痛。﹝銅見熱病無汗。﹞築賓﹑治足痛。承筋﹑治腳酸。﹝見轉筋。﹞湧泉﹑療心中結熱。腳底白肉際不得履地。明下云﹑療足指盡疼。不得踐地。千云﹑湧泉﹑然谷﹑主五指盡痛。足不履地。三陰交﹑療不能行。﹝千﹞三陰交﹑療足痿不能行。﹝見膝腳痛。﹞上廉﹑療腳重不得履地。﹝見香港腳。﹞昆侖﹑療腳重不得履地。昆侖﹑治腫不得履地。然谷﹑治足跗腫。不得履地。中都﹑主脛寒。﹝見足寒熱。﹞絕骨﹑灸百壯。治風身重脛寒。﹝見中風。﹞條口﹑﹝大溪同。﹞療脛寒。﹝明見足麻。﹞梁丘﹑療大驚脛痛。冷痺膝痛。不屈伸。

難經疏云﹑足脛寒者。腎主骨。有病先脛冷也。當以此求之。

然谷﹑主足不能安。脛酸不能久立。﹝千﹞湧泉﹑太衝﹑主脛酸。至陽﹑主脛疼。四。少气難言。承山﹑承筋﹑﹝又見轉筋。﹞主腳脛酸。腳急跟痛。腳筋急痛。環跳﹑內庭﹑主脛痛。不可屈伸。陽關﹑主脛痺不仁。至陽﹑主脛酸。﹝銅見寒熱。﹞膀胱兪﹑治脛寒拘急。不得屈伸。丘墟﹑療足腕不收。足脛偏細。﹝明﹞

復畱﹑主脛寒。﹝千見足寒。﹞環跳﹑束骨﹑交信﹑陰交﹑陰谷﹑主髀樞中痛不可舉。

泣﹑三陰交﹑主髀中痛。不得行。足外皮痛。凡髀樞中痛不可舉。以毫鍼寒而畱之。以月生死爲數。立已。丘墟﹑主髀樞腳痛。陽輔等﹑主髀樞不仁。﹝見足麻痺。﹞

膝以上病。宜灸環跳風市。膝及膝下病。宜灸犢鼻膝關三里陽陵泉。足踝以上病。宜灸三陰交絕骨昆侖。足踝以下病。宜灸照海申脈。然須按其穴酸疼處灸之。方效。

鍼灸資生經第五

香港腳

世有勤工力學之士。一心注意於事。久坐行立於濕地。不時動轉。冷風來擊。入於經絡。不覺成病。故風毒中人。或先中手足十指。因汗毛孔開。腠理疏通。風如擊箭。或先中足心。

或先中足趺。或先中膝以下脛表裏者。若欲使人不成病者。初覺卽灸所覺處三二十壯。因此卽愈。不復發。﹝千﹞凡香港腳初得腳弱。便速灸之。並服竹瀝湯。灸訖可服八風散。無不瘥者。惟急速治之。若人但灸而不能服散。服散而不灸者。半瘥半死。𨿽得瘥者。或至一二年後更發動。覺得便根據此法速灸之。及服散者。治十十愈。此病輕者﹑登時𨿽不卽惡。治之不當。根源不除。久久殺人。不可不以爲意。初灸風市﹑次灸伏兔﹑次犢鼻﹑次膝兩眼﹑﹝一法忌灸。﹞次三里﹑次上廉﹑次下廉﹑次絕骨。凡灸八處。一﹑風市百壯。多亦任人。輕者不可減百壯。重乃至一處五六百壯。勿令頓灸。三報之佳。二﹑伏兔百壯。亦可五十壯。

三﹑犢鼻五十壯。有至百壯。四﹑膝眼。五﹑三里百壯。六﹑上廉百壯。七﹑下廉百壯。八﹑絕骨。凡此諸穴。不必一頓灸盡壯數。可日日報灸之。三日之中。灸令盡壯數。爲佳。

凡病一腳﹑則灸一腳。病兩腳﹑則灸兩腳。凡腳弱病﹑皆灸兩腳。一方云﹑如覺腳惡。便灸三里及絕骨各一處。兩腳惡者。合四處灸之。多少隨病輕重。大要﹑𨿽輕不可減百壯。不差﹑速以次灸之。多多益佳。一說灸絕骨最要。人有患此腳弱不卽治。及入腹﹑腹腫大上气。

於是乃須大法灸。隨諸兪及諸管關節腹背盡灸之。並服八風散。往往得瘥。覺病入腹。若病患不堪痛。不能盡作大灸。但灸胸中心腹諸穴。及兩腳諸穴。亦有得好瘥者。亦根據支法存舊法。梁丘﹑犢鼻﹑三里﹑上廉﹑下廉﹑解溪﹑太衝﹑陽陵泉﹑絕骨﹑昆侖﹑陰陵泉﹑三陰交﹑足太陰﹑復澑﹑然谷﹑湧泉﹑承山﹑束骨等凡十八穴。舊法多灸百會﹑風府。五臟六腑兪募。頃來灸者。悉覺引气向上。所以不取其法。气不上者可用之。其要病已成恐不救者。悉須灸之。其足十指去指奇一分。兩足凡八穴。曹氏名曰八衝。極下气有效。其足十指端。名曰气端。日灸三壯。並大神要。其八衝可日灸七壯。气下卽止。凡灸八衝。艾柱小作。病者非深相委悉。勿爲灸。上廉﹑療偏風腿。腳不隨重不得履地。香港腳刺風風腳冷。﹝明﹞

肩井﹑治香港腳上攻。﹝銅﹞

千金雲﹑香港腳一病最宜鍼。若鍼而不灸。灸而不鍼。非良醫也。鍼灸而藥。藥不鍼灸。

亦非良醫也。此論其當。

若始覺香港腳。速灸風市﹑三里﹑各一二百壯。以瀉風濕毒瓦斯。若覺悶熱者﹑不得灸。以本有熱。灸之則大助風生。食物大忌酒面海鮮。及忌房勞。不爾﹑服藥無益。﹝指﹞

有同捨爲予言。史載之謂香港腳有風濕二種。宜瀉不宜補。只宜以沈香湯瀉。﹝見旣效方﹞

而不。蓋有所見也。凡灸香港腳。三里絕骨爲要穴。而以愛護爲第一。予舊有此疾。不履濕則數歲不作。若履濕﹑則頻作。自後常忌履濕。凡有水濕。不敢著鞋踐之。或立潤地。亦不敢久。須頻移足而後無患。此亦愛護之第二義也。有達官久患香港腳。多服八味丸愈。亦以香港腳衝心。惟此藥能治之。

鍼灸資生經第五

腳弱﹝腳痺﹞

委中﹑療腳弱無力。風濕痺。筋急。半身不遂。﹝明﹞三里﹑療腳弱。承山﹑療腳弱無力。腳重。偏風不遂。委中﹑療腳弱無力。腰尻重。曲中筋急。半身不遂。﹝下﹞

有人舊患腳弱且瘦削。後灸三里﹑絕骨﹑而腳如故。益知黃君鍼灸圖所謂絕骨治腳疾神信也。同官以腳腫灸承山。一穴瘡卽幹。一穴數月不愈。不曉所謂。豈亦失之將攝耶。是未單方歌云﹑風毒腳弱痺。肩井及大椎。風市與三里。百壯不須疑。

千金灸腳弱凡八穴。病一腳則灸一腳。兩腳病則灸兩腳。凡腳弱病。皆灸兩腳。﹝見腳或未能盡灸。且先灸風市犢鼻三里絕骨亦效。或不效。當如其法灸之。﹝但肩井不可多灸爾。﹞

鍼灸資生經第五

腳腫

陽蹺﹑療香港腳腎气。﹝明﹞上昆侖﹑療惡血風气腫痛。腳腫。承山﹑治香港腳膝腫。﹝見腰腳。﹞小腸兪﹑治腳腫。短气。不嗜食。﹝明云。不食。煩熱痛。﹞然谷﹑治足跗腫。不得履地。

執中母氏常久病。夏中腳忽腫。舊傳夏不理足。不敢著艾。謾以鍼置火中令熱。於三里穴刺之。微見血。凡數次。其腫如失去。執中素患腳腫。見此奇效。亦以火鍼刺之。翌日﹑腫亦消。何其速也。後亦常灸之。凡治腳腫。當先三里而後陽蹺等穴可也。又予患香港腳指縫爛。

每以茶末滲之愈。他日復爛而腫。用茶末不效。漸腫至腳背上。予以爲香港腳使然。竊憂之。

策杖而後敢行。偶賣藥儈者見之。云可取牀薦下塵滲之。如其言滲之而愈。此物不值一錢。

而能愈可憂之疾。其可忽哉。

鍼灸資生經第五

四肢厥

﹝手足不舉余見手足麻痺﹞

內庭﹑治四肢厥逆。腹脹。數欠。﹝銅﹞至陽﹑治四肢重﹝明下同。﹞痛。﹝見寒熱。﹞

章門﹑治厥逆。四肢惰。﹝見水腫。﹞鬲兪﹑治四肢怠惰。﹝見癖。﹞極泉﹑日月﹑﹝見悲愁。﹞脾兪﹑治四肢不收。﹝見腹脹。﹞支溝﹑﹝見腋痛。﹞小海﹑付陽﹑﹝見風痺。﹞天池﹑﹝見鬲痛。﹞三陰交﹑治四肢不舉。﹝見腹脹。﹞大巨﹑治偏枯。四肢不舉。﹝見小腹脹。﹞腎兪﹑治腰中四肢淫濼。﹝見勞瘵﹞。

尺澤﹑治四肢暴腫。臂寒短气。﹝見喉痺。﹞三里﹑治四肢腫滿。大都﹑療手足逆冷腫。﹝見傷寒無汗。﹞丰隆﹑療厥逆。胸痛气刺不可忍。腹中如刀。大小便難。四肢不收。身體怠惰。腿膝酸痺。屈伸難。﹝明下﹞內庭﹑主四厥手足悶。﹝千﹞太溪﹑主手足寒至節。內庭﹑主四肢厥。手足悶者。久持之。厥熱腦痛。腹脹皮痛者。使人久持之。列缺﹑主四肢厥。喜笑。章門﹑主四肢懈惰。喜怒。照海﹑主四肢淫濼。曲泉﹑付陽﹑天池﹑大巨﹑小海﹑﹝明下作少海。﹞支溝﹑絕骨﹑前谷﹑主四肢不舉。五里﹑三陽絡﹑三厲兌﹑天井﹑主嗜臥。四肢不欲動搖。行間﹑治四肢逆冷。﹝銅﹞太溪﹑治手足厥冷。﹝俠溪。﹝見傷寒。﹞大都﹑治手足逆冷。﹝見腹滿。﹞

有士人患陰證傷寒。手足冷甚。以火溫之。亦不暖。予與理中湯服。卽得汗而病愈。手足自溫矣。若其他手足厥者。當隨證灸之。

四厥脈沈絕。灸手間使便通。起死法﹑﹝漧嘔。﹞四厥灸乳根。﹝轉筋。﹞

人病狂癡手足厥。作狂病治不效。名醫錄曰﹑此驚恐憂思所得。大驚傷心。大恐傷腎。

大憂思傷神志。神不足則狂癡。志不足則恐怖。恐怖則腎气畱積。足不收﹑亦因積驚恐气傷腎也。﹝鬼擊卒死。菖蒲根搗汁灌立瘥。﹞

鍼灸資生經第五

屍厥

百會﹑玉枕﹑主卒起僵僕。惡見風寒。﹝千﹞通天﹑﹝明同。﹞絡卻﹑主暫起僵僕。大杼﹑主僵僕不能久立。煩滿裏急。身不安席。隱白﹑大惇﹑主卒屍厥不知人。脈動如故。

金門﹑主屍厥暴死。中極﹑僕參﹑主恍惚屍厥。煩痛。內庭﹑主四厥。手足悶者。久持之。厥熱腦痛。腹脹皮痛者。使人久持之。列缺﹑主四肢厥。喜笑。邪客於手足少陰太陰足陽明之絡。此五絡者﹑皆會於耳中。上絡左角。五絡俱竭。令人身脈動如故。其形無所知。其狀若屍。刺足大指內側爪甲上。去端如韭葉。後刺足心後取足中指爪甲上各一。後取手大指之內。去爪甲如韭葉。後刺手心主少陰兌骨之端各一。立已。不已﹑以筒吹其兩耳中立已。不已﹑拔其左角發方寸燔治。飲以淳酒一杯。不能飲者。灌之立已。丰隆﹑主厥逆。足卒靑痛如刺。腹若刀切之狀。大便難。煩心。狂見鬼好笑。卒面四肢腫。旁廷﹑在腋下四肋間。髙下正與乳相當。乳後二寸陷中。俗名注市。舉掖取之。刺入五分。灸五十壯。主卒中惡。飛屍遁注。胸脇滿。九曲中府﹑在旁廷注市下三寸。刺入五分。灸三十壯。主惡風邪气遁屍。內有瘀血。天府﹑主卒中惡風邪气。飛屍惡注。鬼語遁下。﹝並千。﹞

隱白﹑治卒屍厥不識人。﹝明同。﹞足寒﹑不能溫。﹝銅﹞中極﹑治恍惚屍厥。﹝見賁豚。﹞明下云﹑屍厥不知人。大惇﹑治屍厥狀如死。僕參﹑治屍厥如中惡狀。霍亂癲癇。狂言見鬼。厲兌﹑治屍厥。口噤气絕。狀如中惡。心腹脹滿。明云﹑屍厥如死。不知人。金門﹑治癲癇﹑屍厥﹑暴疲。委陽﹑治腋腫膨膨。失志身熱。飛屍﹑遁注。痿厥不仁。魂門﹑療屍厥走疰。胸背連痛。﹝明下﹞僕參﹑療癲疾﹑屍厥﹑霍亂﹑馬癇。攢竹﹑﹝見狂。﹞

禾﹑療屍厥。天府﹑療卒中惡。鬼疰。不得安臥。禁灸。﹝銅﹞凡屍厥而死。脈動如故。此陽脈下墜。陰脈上爭。气閉故也。鍼百會。入三分補之。灸﹑熨斗熨兩脇下。又竈突墨彈丸大。漿水和飲之。又鍼足中指頭。去甲如韭葉。又刺足大指甲下內側。去甲三分。﹝千﹞

水溝﹑治卒中惡。﹝銅﹞凡五屍者。飛屍﹑遁屍﹑風屍﹑沈屍﹑屍疰也。今皆取一方兼治之。其狀腹痛脹急。不得气息。上衝心胸。旁攻兩脇。或累塊踴起。或攣引腰背。治之法﹑灸乳後三寸。男左女右。可二七壯。不止者﹑多其壯。取愈止。﹝千﹞又兩手大拇指頭。各七壯。又心下三寸十壯。又乳下一寸。隨病左右。多其壯數。又以細繩量患人兩乳頭內。卽裁斷中屈之。又從乳頭向外量。使當肋罅於繩頭灸三壯。或七壯。男左女右。卒疰忤攻心胸。灸第七椎隨年。又心下一寸三壯。又手肘交隨年壯。一切病食疰。灸手小指頭隨年壯。男左女右。五毒疰。不能飲食百病。灸心下三寸。胃管十壯。水疰口中湧水。

經云肺來乘腎。食後吐水。灸肺兪。又灸三陰交。又灸期門。瀉肺補腎也。各隨年壯。

一切疰無新久。先仰臥灸兩乳邊邪下三寸第三肋間。隨年壯。可至三百壯。又治諸气神良。

一名注市。間使﹑岐伯云﹑療鬼神邪。﹝明下﹞銅云﹑可灸鬼邪卒死。陰囊下第一橫理十四有貴人內子產後暴卒。急呼其母爲辦後事。母至﹑爲灸會陰三陰交各數壯而蘇。母蓋名醫女也。

凡溺死﹑一宿尙可救。解死人衣。灸臍中。卽活。﹝集效﹞

鍼灸資生經第五

腳膝痛﹝攣急不收不仁﹞

委中﹑治膝不得屈伸。取其經血立愈。﹝銅見腰脊。﹞腎兪﹑治腳膝拘急。足寒如水。

﹝見明﹞髀關﹑療膝寒不仁。痺痿。不屈伸。梁丘﹑療脛痛冷。痺膝痛。不能屈伸。懸鐘﹑療腿膝連膝脛麻痺。屈伸難。﹝下﹞又云﹑膝脛連腰痛。筋攣急。足不收履。坐不能起。蠡溝﹑療足寒脛酸。屈伸難。﹝見疝。﹞巨虛﹑療腳脛酸痛。屈伸難。不能久立。甄權云﹑主大气不足。偏風腿。腳不相隨。風市﹑療脛麻膝痛。﹝見腰腳。﹞三里﹑療四肢腫滿。

腿膝酸痛。三陰交﹑療膝內廉痛。小便不利。身重。足痿不能行。﹝下﹞京骨﹑療腿膝脛痿。腳攣不得伸。癲病狂走。自嚙。膝脛寒。跗陽﹑療腿膝脛酸。﹝見腰腳。﹞承山﹑療腳酸膝重。﹝見腰腳。﹞陽陵泉﹑療膝股內外廉痛不仁。屈伸難。風市﹑主兩膝攣痛。引脇拘急。或靑或焦。或枯或黧如腐木。絕骨﹑主膝脛骨搖。酸痺不仁。髀關﹑主寒不仁。痿痺。不得屈伸。﹝明同。﹞犢鼻﹑主膝不仁。難跪。光明﹑主痿。坐不能起。明下云﹑膝脛酸痺不仁。手足偏小。坐不能久。膝關﹑主膝內廉痛引臏。不可屈伸。

曲泉﹑主膝不可屈伸。曲泉﹑梁丘﹑陽關﹑主筋攣膝不得屈伸。不可行。解溪﹑條口﹑丘墟﹑太白﹑主膝股腫。酸轉筋。上廉﹑主風水膝腫。﹝千﹞中封﹑主膝腫。﹝見身濕。﹞解溪﹑治膝股腫。﹝銅見風。﹞復畱﹑主腳後廉急。不可前卻。承山﹑承筋﹑主腳筋急痛。昆侖﹑主腳如結。踝如別。﹝銅作裂。﹞京骨﹑承山﹑承筋﹑商丘﹑主腳攣。

膀胱兪﹑治拘急。﹝見足雜病。﹞

鍼灸資生經第五

膝痛﹝余見腳膝﹞

三里﹑治膝酸痛。﹝銅﹞陽交﹑治喉痺。面腫。寒痺。膝不收。條口﹑治膝寒。足緩履不收。濕痺足下熱。陰谷﹑治膝痛如錐。不得屈伸。膀胱兪﹑治腳膝無力。﹝見瘕癖。﹞合陽﹑主膝股重。陰交﹑治腰膝拘攣。髀關﹑治膝寒。﹝明同。﹞不仁痿厥。股內筋絡急。陽陵泉﹑治膝伸不得屈。冷腳不仁。偏風半身不遂。腳冷無血色。京骨﹑治膝痛不得屈伸。梁丘﹑治寒痺。膝不能屈伸。陽關﹑治膝外痛。不可屈伸。風痺不仁。犢鼻﹑治膝中痛不仁。難跪起。膝臏癰腫。不潰可治。潰者不治。

三陰交﹑治膝股內痛。﹝見癖。﹞交信﹑治膝脛內廉痛。曲泉﹑﹝見疝。﹞膝關﹑治痛。﹝見風痺。﹞懸鐘﹑治心腹脹滿。胃熱不嗜食。膝痛。筋攣。足不收履。坐不能久。

膝眼﹑療膝冷痛不已。﹝明忌灸。﹞伏兔﹑療膝冷。﹝見風勞。﹞丰隆﹑療腿膝酸痺。﹝見屍厥。﹞合陽﹑﹝見脊。﹞治膝股重。﹝千銅云注膝酸。﹞俠溪﹑陽關﹑主膝外廉痛。

膝關﹑主膝內廉痛引臏。不可屈伸。連腹引喉痛。中封﹑主膝腫。內踝前痛。大衝﹑主膝膝脛酸痺不仁。﹞气沖﹑治腰痛不得俯仰。﹝見月事。﹞三里﹑主膝痿痛。﹝見唾血。﹞

風市﹑療膝酸。承山﹑療膝重。﹝並見腰腳。﹞

捨弟行一二里路。膝必酸疼不可行。須坐定以手撫摩久之。而後能行。後因多服附子而愈。予冬月膝亦酸疼。灸犢鼻而愈。以此見藥與灸不可偏廢也。若灸膝關三里亦得。但按其穴酸疼。卽是受病處。灸之不拘。

鍼灸資生經第五

腰腳痛﹝余見腰膝﹞

凡腰腳重痛。刺委中出血。久固宿疹亦皆立已。次主腰下至足不仁。﹝並千。﹞陰腰腳如冷水。﹝明見疝。﹞承山﹑治腰背痛。腳重。戰栗不能立。香港腳。膝下腫。申脈﹑治腰痛不能舉體。足寒。不能久立。坐如在舟車中。昆侖﹑治腰尻痛。﹝千作踵。﹞足。不得履地。下昆侖﹑療腰疼。偏風半身不遂。腳重痛不得履地。﹝明﹞膀胱兪﹑療腰足不仁。﹝見脊。﹞僕參﹑療腰痛不可舉。承山﹑下重腳痿。﹝下﹞地機﹑療腰痛不可俯仰。足痺痛。屈伸難。風市﹑療冷痺。腳脛麻。腿膝酸痛。腰尻重。起坐難。承山﹑療腳酸痛。不能久立。腰膝重。起坐難。筋攣急。不可屈伸。張仲文療腰重痛。不可轉。起坐難。及冷痺腳筋攣。不可屈伸。灸曲兩文頭左右腳四處。各三壯。每灸一腳。二火齊下。燒才到肉。初覺痛。便用二人兩邊齊吹。至火滅。午時著艾。至人定。自行動臟腑一兩回。或臟腑轉如雷聲。立愈。神效。上廉﹑治腰腿手足不仁。﹝見偏風。﹞陽輔﹑治腰溶溶坐水中。膝下膚腫筋攣。諸節盡痛無常處。腋腫馬刀喉痺。膝酸。風痺不仁。陰交﹑治腰膝拘攣。﹝見疝。﹞

仁壽宮備身患腳。奉敕鍼環跳﹑陽陵泉﹑巨虛下廉﹑陽輔。卽起行。大理趙卿患風。

不隨。不得跪起。鍼上﹑環跳﹑陽陵泉﹑巨虛下廉﹑各二穴。卽得跪起。治冷痺脛膝痛。

腰足攣急。足冷气上。不能久立。手足沈重。日覺羸瘦。此名復連病。宜灸懸鐘。﹝絕骨。﹞

一灸卽愈。﹝見身濕痺千金。﹞

千金翼溫腎湯﹑主腰脊膝腳浮腫不隨。﹝茯苓漧薑澤瀉各二兩桂心三兩銼。每服四五錢重。水二盞。煎八分盞服。日三二服。﹞然則腰腳等病。亦當服藥。不可專恃灸云。

鍼灸資生經第五

腰痛

﹝腰彊腰屈﹞

陰包﹑治腰尻引小腹痛。﹝明下云。腰痛連小腹腫。小便不利。﹞遺溺不禁。﹝銅﹞居腰引小腹痛。﹝見手痛。﹞胞肓﹑治腰痛惡寒。小腹堅急。癃閉重不得小便澀痛。腰背卒痛。秩邊﹑治腰痛不能俯仰。小便赤澀。腰尻重不能舉。﹝明同。﹞委中﹑治腰重不舉體。

﹝見腰脊。﹞白環兪﹑治腰髖疼。腳膝不遂。肩井﹑治因撲傷腰髖疼。腰兪﹑治腰髖疼。脊彊不得轉。命門﹑主腰腹相引痛。﹝見螈。﹞肺兪﹑治腰背彊痛。陰陵泉﹑﹝水腫。﹞大腸兪﹑治腰痛。﹝明同。﹞下﹑治腰痛不得轉側。陽輔﹑治腰如坐水。﹝見膝痛。﹞明下﹑陰市﹑療腰如冷水。﹝見疝。﹞陰市﹑療腰腳如冷水。﹝見疝。﹞湧泉﹑治腰痛大便難。京門﹑治腰痛不得俯仰。寒熱脹。引背不得息。肝兪﹑療腰痛肩疼。﹝明﹞

腎兪﹑﹝見勞。﹞气海兪﹑中膂兪﹑﹝見脊。﹞療腰痛。關元兪﹑膀胱兪﹑療風勞腰痛。

胞肓﹑療惡气腰背卒痛。下云﹑腰痛不可忍。俯仰難。惡寒。小便澀。昆侖﹑療腰尻重不欲起。俯仰難。惡聞人音。﹝下﹞風市﹑療腰尻重。起難。﹝見腰腳。﹞腎兪﹑療腰痛不可俯仰轉側難。﹝下﹞腰兪﹑療腰疼不能久立。腰以下至足不仁。坐起難。腰脊急彊。不可俯仰。腰重如石。難舉動。張仲文灸腰痛。﹝見腰腳。﹞四肢寒熱腰疼不得俯仰。身黃腹滿食嘔。舌根直。灸第十一椎上及左右各一寸五分。三處各七壯。﹝千﹞腰兪﹑膀胱兪﹑長彊﹑气沖﹑上﹑下﹑居﹑主腰痛。三里﹑陰市﹑陽輔﹑蠡溝﹑主腰痛不可顧。申脈﹑太衝﹑陽蹺﹑主腰痛不能舉。委陽﹑殷門﹑太白﹑陰陵泉﹑行間﹑﹝銅同﹞主腰痛不可俯仰。甲云﹑委陽﹑殷門﹑主腰痛得俯不得仰。束骨﹑飛揚﹑承筋﹑主腰痛如折。陽輔﹑主腰痛如錘居中腫痛不可咳。咳則筋縮急。諸節痛上下無常。寒熱。湧泉﹑主腰痛。大便難。﹝甲﹞

京門﹑主腰痛不可久立。﹝甲﹞腰痛。宜鍼決膝腰句畫中靑赤路脈。出血便瘥。﹝千﹞

腰痛不得俯仰者。令患人正立。以竹拄地。度至臍斷竹。乃以度度背脊。灸竹上頭處隨年壯。灸訖藏竹。勿令人得知。腰痛灸腳跟上橫文中白肉際十壯良。又灸足巨陽七壯。巨陽在外踝下。又灸腰目七壯。在尻上約左右是。又灸八及外踝上骨約中。腰卒痛。灸窮骨上一寸七壯。左右一寸。各灸七壯。腰脊痛。灸小腸兪五十壯。﹝見虛損。﹞腰背痛。灸三焦兪隨年。﹝見勞。﹞

有婦人久病而腰甚疼。腰眼忌灸。醫以鍼置火中令熱。謬刺痛處。初不深入。旣而疼止。則知火不負人之說猶信云。

許知可因淮南大水。忽腹中如水吼。調治得愈。自此腰痛不可屈伸。思之﹑此必腎經感水气而得。乃灸腎兪三七壯。服麋茸丸愈。﹝予謂腰痛不可屈伸。灸腎兪自效。不服麋茸丸亦可捨弟腰疼。出入甚艱。予用火鍼微微頻刺腎兪。則行履如故。初不灸也。屢有人腰背傴僂來覓點灸。予意其是筋病使然。爲點陽陵泉令歸灸卽愈。筋會陽陵泉也。然則腰疼又不可專泥腎兪。不灸其他穴也。

風池﹑治腰傴僂引項筋無力不收。﹝銅﹞肺兪﹑治腰彊。﹝見胸滿。﹞束骨﹑治腰如折如結。耳聾惡風寒。目眩項不可顧。目內赤爛。白環兪﹑治腰脊攣痛。﹝見腰脊痛。﹞

鍼灸資生經第五

腰脊痛﹝余見背痛﹞

委中﹑主腰痛夾脊至頭KTKT然。﹝千﹞凡腰腳重痛。於此刺出血。久痼宿疹。亦皆立已大鐘﹑主腰脊痛。小腸兪﹑中膂兪﹑白環兪﹑主腰脊疝痛。次﹑胞肓﹑承筋﹑主腰脊痛惡寒。合陽﹑主腰脊痛引腹。扶承﹑主腰脊尻臀股陰寒痛。湧泉﹑主腰脊相引如解。志室﹑京門﹑主腰痛脊急。﹝明下同。﹞脾兪﹑小腸兪﹑膀胱兪﹑腰兪﹑神道﹑谷中﹑長彊。﹝明下同。﹞大杼﹑鬲關﹑水分﹑主腰脊急彊。腰兪﹑療腰髖疼。腰脊彊。不得轉。﹝明﹞白環兪﹑療腰脊攣痛。大小便不利。百病腰髖疼不遂。腰中冷。不識眠睡。下云﹑療腰脊急彊。不能俯仰。起坐難。手足不仁。小便黃。腰尻重不舉。志室﹑胞肓﹑療腰脊痛急食不消腹堅急。膀胱兪療脊急彊腰至足酸重。﹝下﹞神堂療腰脊急彊逆气上攻時噎。

大鐘﹝見淋。﹞治腰脊彊痛。志室﹑治腰脊彊痛。食飲不消。腹堅急。京骨﹑﹝見足中膂兪﹑治腰脊不得俯仰。﹝見消渴。﹞明下云﹑療腰痛不可俯仰。夾脊膂痛。上下按之應者。從項後至此穴皆灸之。立愈。

復澑﹑治腰脊內引痛。﹝明下云。腰痛引脊。﹞不得俯仰起坐。目KTKT。善怒多言。舌漧出。足痿不收履。寒不自溫。京骨﹑治筋攣酸。髀樞痛。頸項彊。腰脊不可俯仰。

委中﹑治腰俠脊沈沈然。遺溺。腰重不能舉體。風痺﹑髀樞痛。可出血。痼疹皆愈。又云﹑熱病汗不出。足熱厥逆滿。膝不得屈伸。取其經血立愈。合陽﹑治腰脊彊。引腹痛。陰股熱。膝酸重。履步難。扶承﹑治腰脊相引如解。﹝明下云。療腰脊尻臀腰冷痛。﹞殷門﹑治腰脊不可俯仰。舉重惡血注之。股外腫。章門﹑﹝見腸鳴。﹞次﹑治腰脊痛不得轉。

﹝見疝。﹞懸樞﹑治腰脊彊。﹝明同。﹞不得屈伸。三焦兪﹑治肩背急。腰脊彊。﹝明下同。﹞不得俯仰。膀胱兪﹑治腰脊痛。白環兪﹑治腰脊攣痛。大小便不利。腰髖疼。腳膝不遂。溫瘧。腰脊冷疼。不得安臥。勞損風虛。

史記﹑太倉公告宋建曰﹑君有病。往四五日。君腰脇病不可俯仰。又不得小溲。不亟治。病卽入濡腎。及其未捨五臟急治之。病方今客腎濡。此所謂腎痺也。宋建曰﹑建故有腰脊痛。

往四五日。弄石不能起。卽復置之。暮腰脊痛。不得溺。至今不愈。建病得之好持重。卽爲柔湯使服之。十八日而病愈。然則腰脊傷持重得病而入腎。灸腎兪可也。

鍼灸資生經第五

脊痛﹝余見腰脊風反張﹞

五處﹑身柱﹑委中﹑委陽﹑昆侖﹑主脊彊反折。螈癲疾。﹝千﹞。鬲關等﹑主脊彊。

背痛。﹞昆侖﹑主脊彊。背尻骨重。京門﹑石關﹑主脊反折。陰谷﹑主脊內廉痛。

至陽﹑療脊急彊。﹝明﹞章門﹑﹝見水腫。﹞鬲兪﹑﹝背痛。﹞胃倉﹑﹝腹脹。﹞大腸兪﹑治脊彊不得俯仰。﹝銅﹞胃兪﹑治脊痛。﹝銅見腹脹。明下同。﹞脾兪﹑大腸兪﹑主腹中气脹引脊痛。食多身瘦。名曰食晦。先取脾兪。後取季肋。﹝千﹞膀胱兪﹑療脊急彊。﹝見腰脊。﹞赤白泄洞利。腰脊痛。小腸兪五十壯。﹝見寒熱。﹞气穴﹑治賁气上下。引腰脊痛。﹝見月事。﹞腰兪﹑主月閉。溺赤。脊彊互引反折。汗不出。中膂兪﹑治腎虛消渴。腰脊不得俯仰。﹝見消渴。﹞明下云﹑夾脊膂痛。上下按之應者。從項後至此穴皆灸之。立愈。

﹝見腰脊。﹞

鍼灸資生經第五

腠理

附分﹑治肩背急。風冷客於腠。頸項彊痛。不得顧。陽白﹑治背腠寒栗。重衣不得溫。﹝銅﹞次﹑治背腠寒。肝兪﹑療腠中痛。﹝明下﹞次﹑療腰下至足不仁。背腠寒。小便赤淋。心下堅脹。﹝見疝。﹞

史記扁鵲之言曰疾居腠理湯熨之所及也在血脈鍼石之所及也。在腸胃酒醪之所及也。其在骨髓﹑𨿽司命無柰之何也。夫疾之在骨髓。蓋始於居腠理也。使居腠理而能治。𨿽非聖人之治於無病。亦賢者治將病也。齊元侯乃以醫爲好利。欲治不疾以爲功。而卒至於不可救。不特齊侯爲然。人皆然也。吾故載扁鵲之言於腠理之末以戒人。亦使醫者當治人於將病焉耳。

鍼灸資生經第五

骨疼﹝骨髓﹞

鬲兪﹑﹝見痰。﹞紫宮﹑玉堂﹑﹝並見心煩。﹞療骨疼。﹝明﹞上關﹑主引骨痛。﹝千見螈。

﹞骨痛灸絕骨五十壯。﹝見上气。﹞商丘﹑主骨痺煩滿。鬲兪﹑主皮肉骨痛。﹝見傷寒寒熱。﹞太白﹑治骨痛。﹝見傷寒頭痛。﹞復澑﹑治骨寒熱。﹝見寒熱。﹞骨髓冷痛。上廉七十壯。﹝千﹞骨會大杼。﹝禁灸。﹞骨病治此。髓會絕骨。髓病治此。﹝難疏﹞

病在骨髓。秦越人以爲司命無柰之何。則骨髓有病。病亦矣。八十一難經疏乃云﹑骨杼。骨病治此。髓會絕骨。髓病治此。是尙有鍼灸法矣。可不鍼灸乎。但明堂上經云﹑大杼禁灸。而銅人經云可灸七壯。明堂下經云可灸五壯。素問亦同。諸經旣同。惟明堂獨異。灸之可也。況明堂經固云禁穴許灸三壯乎。艾炷若小﹑一二七壯亦可。更灸上廉絕骨等穴尢佳

鍼灸資生經第六

耳鳴

上關﹑下關﹑四白﹑百會﹑顱息﹑翳風﹑耳門﹑頷厭﹑天窗﹑陽溪﹑關衝﹑掖門﹑中渚﹑主耳鳴聾。﹝千﹞天容﹑聽會﹑聽宮﹑中渚﹑主聾。嘈嘈若蟬鳴。腕骨﹑陽谷﹑肩貞﹑竅陰俠溪﹑主頷痛引耳。嘈嘈耳鳴無所聞。前谷﹑後溪﹑主耳鳴。仍取偏歷。太陵﹑商陽﹑主耳中風聾鳴。刺一分。畱一呼。灸三壯。左取右。右取左。如食頃。明下云﹑療耳鳴聾。

百會﹑治耳鳴耳聾。﹝銅﹞絡卻﹑治頭旋耳鳴。﹝銅﹞浮白﹑治耳鳴嘈嘈無所聞。和﹑治耳中KTKT。﹝見牙緊急。﹞上關﹑治耳中如蟬聲。﹝見偏風。﹞耳門﹑治耳鳴如蟬聲。﹝聽會﹑聽宮﹑治耳蟬聲。﹝見耳聾。﹞脈﹑治頭風耳鳴。偏歷﹑陽溪﹑商陽﹑﹝見熱病無汗。﹞絡卻﹑﹝見頭旋。﹞腕骨﹑前谷﹑治耳鳴。頷厭﹑﹝見風眩。﹞療耳鳴。﹝明﹞肩貞﹑主耳鳴無聞。﹝甲身傷寒寒熱。﹞頷厭﹑療耳鳴。﹝見偏頭痛。﹞

人之耳鳴。醫者皆以爲腎虛所致。是則然矣。然亦有用气而得者。用心而得者。不可一槪論也。若欲無此患。蓋亦不使腎至於虛。且不使气﹑不用心可也。或微微耳鳴。只用蔥管置在耳中。令气透。自不鳴矣。

鍼灸資生經第六

耳痛

上關﹑下關﹑四白﹑百會﹑顱息﹑翳風﹑耳門﹑﹝鳴下同。﹞曲池﹑頷厭﹑天窗﹑陽溪﹑關衝﹑掖門﹑中渚﹑主耳痛。少商﹑主耳前痛。脈﹑完骨﹑主頭風耳後痛。﹝見頭風頭痛。﹞

鍼灸資生經第六

耳聾

天牖﹑﹝又主耳不聰。﹞四瀆﹑主耳暴聾。﹝千﹞外關﹑會宗﹑主耳渾渾淳淳。聾無所聞。

商陽﹑主耳中風聾鳴。﹝見耳鳴。﹞天牖﹑主耳不聰。明下云﹑療暴聾。上關等﹑主耳鳴聲。﹝見耳鳴。﹞商陽﹑﹝見熱病無汗。﹞陽谷﹑﹝明同。﹞百會﹑治耳鳴耳聾。﹝銅﹞束骨﹑﹝見腰僂。﹞翳風﹑上關﹑後溪﹑顱囟﹑治耳聾。風池﹑治耳塞。腎兪﹑治耳聾腎虛。

﹝見勞瘵。﹞聽會﹑治耳聾。耳中如蟬聲。聽宮﹑治耳聾如物塡塞。無所聞。耳中KTKT。

﹝明云嘈嘈蟬鳴。﹞

外關﹑天窗﹑﹝明下同。﹞治耳鳴聾無所聞。竅陰﹑治卒聾。不聞人語。三陽絡﹑液門﹑治耳暴聾。﹝見瘧。﹞

四瀆﹑治暴气耳聾。中渚﹑治頭痛耳聾。會宗﹑治耳聾。﹝見風癇。﹞俠溪﹑治頰頷腫。耳聾。胸痛不可轉。痛無常處。明下云﹑療耳鳴聾。浮白﹑療耳聾。﹝銅作鳴﹞

嘈嘈無所聞。

﹝明﹞玉枕﹑﹝見目痛。﹞療耳聾。上關﹑療耳聾。狀如蟬聲。下云﹑耳鳴聲。顱息﹑療小兒耳聾。﹝見喘。﹞耳門﹑翳風﹑腦空﹑療耳鳴聾。﹝下﹞外關﹑聽會﹑療耳淳淳渾渾。

聾無聞。葦筒灸耳病。見中風不語。肩貞﹑主耳聾。﹝千﹞耳聾刺足少陰。﹝見心恍惚。﹞天牖﹑療暴聾。﹝明見瘰。﹞

耳聾有用气得者。气快則通。傷寒用衣被擁塞得者。病去漸愈。鄕人用札耳艸取汁滴。

用新羅白艸煮粥食。亦驗云。

鍼灸資生經第六

耳﹝生瘡﹞

下關﹑治耳。有膿汁出。﹝銅﹞耳門﹑治耳有膿汁出。生瘡。HT耳。耳。耳鳴﹝明字。﹞如蟬聲。重聽無所聞。風池﹑治耳塞。聽宮﹑治耳如物塡塞。耳膿出。上關﹐日三壯至二百。﹝千翼﹞

有二婦人耳久膿出。予以晉礬火。候汁幹研細。令挑少許入耳。覺耳漸重而愈。本事方﹑紅綿散只用白礬用。

鍼灸資生經第六

目痛﹝目瞑﹞

陽白﹑主目瞳子痛癢。﹝千見不明。﹞太衝﹑主下痛。﹝又云治婦人。﹞太衝﹑陽谷﹑昆侖﹑主目急痛。赤腫。曲泉﹑主目赤腫痛。陽溪﹑陽谷﹑主目痛赤。俠溪﹑主外赤痛。逆寒泣出。目癢。二間﹑主目。風池﹑腦戶﹑﹝明同。﹞玉枕﹑風府﹑上星﹑主目痛不能視。先取。後取天牖﹑風池。照海﹑主目痛。視如見星。

天柱﹑陶道﹑昆侖﹑主目如脫。頭維﹑太陵﹑主目痛如脫。﹝見頭痛。﹞三間﹑﹝明前谷﹑主目急痛。陽白﹑治頭目痛目眵。﹝銅﹞目窗﹑治頭面浮腫。痛引目外上赤痛。

忽頭旋。目KTKT遠視不明。上星﹑腦戶﹑治目睛痛。不能遠視。玉枕﹑治目痛不能視。

明下云﹑目痛如脫。天柱﹑療頭風。目如脫。﹝明﹞

心兪﹑陰蹺﹑療目痛。飛揚﹑陽谷﹑療頭眩眼痛。玉枕﹑療目內攣系急痛。失枕頭重項忍。灸九椎節上一壯。小兒熱毒風盛眼睛痛。灸手中指本節頭三壯。名拳尖。四白﹑主目痛僻戾目不明。﹝千﹞齦交﹑主目痛不明。下廉﹑主眼痛。眼急痛。不可遠視。灸當陽頂﹑療頭目痛。﹝並見頭痛。﹞昆侖﹑主目如拔。﹝千見瘧。﹞

陶道﹑治頭重目瞑。﹝銅與明同。﹞大迎﹑治目不得閉。﹝見面腫。﹞風門﹑治傷寒目瞑。﹝見傷寒雜病。﹞天柱﹑治目瞑視。腦空﹑療頭風目瞑。﹝明﹞銅云﹑腦風頭痛。天府﹑療頭眩目瞑。遠視KTKT。目窗﹑主目瞑。遠視KTKT。﹝千﹞承漿﹑主目瞑。身汗出。

目微澀痛。或兩旁生小米珠。頻去其睫自愈。不必鍼灸。

鍼灸資生經第六

目上視﹝目動﹞

申脈﹑主目反上視若赤痛從內始。﹝千﹞陽白﹑上星﹑本神﹑大都﹑曲泉﹑俠溪﹑三間﹑前谷﹑攢竹﹑玉枕﹑主目系急。目上插。絲竹空﹑前頂﹑主目上插。憎風寒。神庭﹑﹝見風癇。﹞囟會﹝見驚癇。﹞治目上不識人。肝兪﹑治目上視。﹝見咳逆。﹞筋縮﹑療目轉上及目瞪。

﹝明下﹑治目轉上垂。﹝銅見驚癇。﹞治眼戴睛上插。眼反戴眼。﹝並見中風。﹞承泣﹑﹝銅見目淚。﹞主目動。與項口相引。甲乙云﹑目動。與頭口參相引。僻﹑口不能言。顴﹑治口﹑面赤目黃。眼動不止。腫齒痛。地倉﹑治眼動不止。目不得閉。﹝見口。﹞攢竹﹑治眼臉動。﹝見目不明。﹞目不明。淚出目眩瞢。瞳子癢。遠視KTKT。昏夜無見。目動。﹝餘同上承泣。﹞刺承泣。

鍼灸資生經第六

目淚出

掖門﹑﹝明下云。目澀KTKT。頭痛泣出。﹞前谷﹑後溪﹑腕骨﹑神庭﹑百會﹑天柱﹑風池兪﹑天牖﹑主目泣出。肝兪等﹑主目淚出多眵。﹝見目翳。﹞俠溪﹑主泣出目癢。﹝見目痛。﹞承泣﹑主目淚出。行間﹑﹝見口。﹞神庭﹑治目淚出。﹝銅見鼻涕。﹞

臨泣﹑治多淚。﹝見翳。﹞齦交﹑治目淚眵汁。內赤癢痛。生白翳。風池﹑治目淚出。欠气多。睛明﹑治气眼冷淚。﹝見眼翳。﹞承泣﹑治目冷淚。﹝見口。﹞頭維﹑治風淚出。﹝見目。﹞腕骨﹑治目冷淚生翳。

行間﹑﹝口。﹞魚際﹑療目泣出。﹝明﹞心兪﹑療目KTKT淚出。﹝千﹞精明﹑主目遠視。惡風目淚出。憎寒頭痛。目眩瞢。內赤痛。遠視KTKT無見。癢痛淫膚白翳。﹝千﹞目淚出。刺承泣。﹝見目。﹞前谷﹑主目痛泣出。甚者如脫。行間﹑治目淚出。﹝見口。﹞

予用眞熊膽治人目疾。﹝赤翳淚皆除。神效。﹞

鍼灸資生經第六

目眩

通谷﹑治頭重目眩。善驚引鼽衄。頸項痛。目KTKT。﹝銅﹞神庭﹑﹝見鼻涕。﹞上關﹑﹝見螈。﹞湧泉﹑﹑﹝見肩背痛。﹞束骨﹑﹝見腰僂。﹞魚際﹑大都﹑﹝見腹滿。﹞治目眩。

神﹑治目眩。頸項彊急痛。胸脇相引。不得轉側。飛揚﹑﹝見歷節風。﹞肺兪﹑治頭目眩。﹝見胸滿。﹞肝兪﹑治目眩循眉痛。﹝見咳逆。﹞絲竹空﹑治目眩頭痛目赤。視物KTKT。

風癇目戴上不識人。眼睫毛倒。發狂。吐涎沫。發卽無時。天府﹑治目眩遠視KTKT。支正﹑三焦兪﹑治目眩頭痛。﹝見腹脹。﹞風池﹑治目眩苦頭痛。﹝見傷寒無汗。﹞風門﹑治身熱目眩。﹝見風。﹞臨泣﹑治目眩。枕骨合顱痛。惡寒。風府﹑治頭痛頸項急。目眩。神庭﹑治頭風目眩淚出。

上星﹑治目眩。﹝明下同。﹞睛痛。不能遠視。前頂﹑五處﹑治頭風目眩。目戴上。﹝見螈。﹞臨泣﹑治目眩鼻塞。目生白翳。四白﹑治頭痛目眩。﹝明同。﹞眼白翳。微風。目動不息。前關﹑療風赤眼。頭痛目眩目澀。﹝明﹞四白﹑﹝銅同。﹞湧泉﹑大杼﹑療頭痛目眩。束骨﹑療頭痛目眩。﹝下又云。療風赤胎赤。兩目爛。﹞身熱。肌肉動。前谷﹑療目眩淫淫。

攢竹﹑療頭目風眩。眉頭痛。鼽衄。目KTKT無遠見。﹝下﹞囟會﹑療頭目眩。岐伯灸頭旋目眩。及偏頭痛不可忍。牽眼KTKT不遠視。灸兩眼小上髮際各一壯。立瘥。率谷﹑主醉酒風熱發。兩目眩痛。﹝千﹞大都﹑主目眩。承漿﹑前頂﹑天柱﹑腦空﹑目窗﹑主目眩瞑。天柱﹑陶道﹑﹝明下同。﹞昆侖﹑主目眩。目如脫。又云瘧多汗。目如脫。項如拔。

昆侖主之。大惇﹑主目不欲視。太息。神庭﹑水溝﹑主頭痛。目不可視。

承泣﹑主目眩。﹝見目不明。﹞通理﹑百會﹑療頭目眩疼。﹝明﹞後頂﹑療目眩痛。﹝下見目不明。﹞臨泣﹑中渚﹑治目眩。﹝銅並見目翳。﹞頷厭﹑主目眩。﹝千見偏頭。﹞

鍼灸資生經第六

目不明

﹝目KTKT目暗目眇﹞

腎兪﹑偏歷﹑後頂﹑治目KTKT。﹝銅﹞攢竹﹑治目KTKT視物不明。眼中赤。﹝明作熱。﹞

痛。及臉動。又云﹑三度以細稜鍼刺之。目大明。養老﹑合谷﹑曲差﹑﹝明同。﹞治目視不明。肩中兪﹑治寒熱目視不明。風池﹑﹝見目痛。﹞五處﹑治目不明。目窗﹑治忽頭旋目KTKT。遠視不明。又云﹑三度刺目不明。復澑﹑﹝見脊。﹞肝兪﹑治起則目KTKT。﹝見咳逆。﹞頭維﹑治偏痛。目視物不明。三里﹑治目不明。人年三十以上。不灸三里。令气上衝目明。下云﹑令气上眼暗。所以三里下气也。水泉﹑治婦人目KTKT不能遠視。頷厭﹑療目無所見。﹝明見風眩。﹞攢竹﹑﹝見頭風。﹞腎兪﹑﹝下見勞。﹞昆侖﹑療目KTKT。後頂﹑療目不明。惡風寒。頭目眩痛。﹝下﹞肝兪﹑療目生白翳。﹝解溪同。﹞气短唾血。目上視。多怒狂衄。目KTKT。脇堂﹑療目黃遠視KTKT。天牖﹑主目不明。﹝千﹞天柱﹑陶道﹑昆侖﹑主目不明。目如脫。承泣﹑主目不明。淚出。目眩瞢。瞳子癢。遠視KTKT。昏夜無見。﹝甲乙﹞陽白﹑主目瞳子痛癢。遠視KTKT。昏夜無見。腎兪﹑胃兪﹑心兪﹑百會內關﹑復畱﹑大泉﹑腕骨﹑中渚﹑﹝明下同。﹞攢竹﹑精明﹑委中﹑昆侖﹑天柱﹑本神﹑大杼﹑頷厭﹑通谷﹑曲泉﹑後頂﹑絲竹空﹑主目KTKT不明。惡風寒。﹝千﹞風池等﹑主目痛不能視。﹝見目痛。﹞肝虛目不明。灸肝兪二百壯。小兒斟酌可灸一二七壯。小兒奶目不明。灸肩中兪各二十壯。﹝明﹞

千金方戒人喪明之由云。生食五辛。接熱食飲。刺頭出血過多。極目遠視。夜讀注書。

久處煙火。博弈不休。日沒後讀書。飲酒不已。熱飧麵食。抄寫多年。雕鏤細作。泣淚過多。房室不節。數向日月輪看。月下讀書。夜視星月。極目瞻視山川艸木。﹝十八件。﹞又有馳騁田獵。冒涉風霜。迎風追獸。日夜不息者。並是傷目之由也。其讀書博弈等過度患目者。名肝勞。若欲治之。非三年閉目不視。不可得瘥。徒自瀉肝。及作諸治。終是無效。本事方云﹑讀書之苦傷肝損目。誠然。晉範寧嘗苦目痛。就張湛求方。湛戲之曰云云。用損讀書一。減思慮二。專內視三。節外觀四。旦早起五。夜早眠六。凡六物。熬以神火。下以气。蘊於胸中。七日﹑然後納諸方寸。修之一時。近能數其目睫。遠視尺箠之餘。長服不已。動見墻壁之外。非但明目。乃亦延年。審如是而行之。非可謂之嘲戲。亦奇方也。以其勸戒人有理。

姑備載之。以示後人。

眼暗﹑灸大椎數節第十當脊中安灸二百壯。以多爲佳。最驗。﹝千﹞明堂云﹑人年三十以上。若不灸三里。令气上衝目明。﹝下云眼暗。﹞

千金方云﹑讀書博弈等過度患目者。名肝勞。若欲治之。非三年閉目不視。不可得瘥。

徒自患目疾。不計晝夜。瞪目注視。以去昏暗。閉之少頃。根據法再行。積功而視秋毫。徐眞人甲常患目疾。暗室正坐。運睛旋還八十一數。閉目集神。再運不數。而神光自現。狀如金輪。

永除昏暗。施眞人自記歌亦云﹑運睛除目暗。﹝此是抱朴子。﹞皆養之之法也。若用藥﹑則地黃丸羊肝丸等。與用當歸芍藥黃連等分爲末。以雪水煎濃汁。乘熱頻洗者。最佳云。﹝見旣效方。﹞

腦空﹑治癲風引目眇。﹝見腦痛。﹞

鍼灸資生經第六

目翳膜

﹝白翳目KT目﹞

至陰﹑主目翳。﹝千﹞丘墟﹑主目翳。瞳子不見。後溪﹑主爛有翳。又主目赤有翳。前谷﹑京骨﹑主目中白翳。京骨﹑主目反白。白翳從內始。肝兪﹑上星﹑風池﹑精明﹑齦交﹑承泣﹑四白﹑巨﹑瞳子﹑主目淚出多眵。內赤痛癢。生白膚翳。承光﹑治目生白膜。﹝銅﹞臨泣﹑治目生白膜。多淚。又治目眩。生白翳。睛明﹑治攀睛翳膜覆瞳子。惡風淚出。目內癢痛。小兒雀目疳眼。大人气眼冷淚。KT目視物不明。大肉侵睛。明云﹑膚翳覆瞳子。眼暗。雀目冷淚。巨﹑治白翳覆瞳子。﹝見靑盲。﹞少澤﹑治目上膚翳覆瞳子。丘墟﹑﹝見腋腫。﹞瞳子﹑治目中翳膜。﹝見靑盲。﹞中渚﹑治目眩生翳膜。臨泣﹑腕骨﹑齦交﹑﹝並見目淚。﹞肝兪﹑﹝見咳逆。﹞四白﹑﹝見目眩。﹞關衝前谷﹑治目生白翳。至陰﹑治目生翳。太淵﹑治目生白翳。

﹝明下同。﹞眼赤筋。缺盆中引痛。陽溪﹑治目風赤爛有翳。角孫﹑治目生膚翳。至陰﹑療目翳KTKT。合谷﹑療目不明。生白翳。﹝下﹞張仲文療風眼。卒生翳膜。兩目痛不可忍。灸手中指本節頭節間尖上三壯。炷如麥。左灸右。右灸左。前溪﹑主目中白翳。﹝千﹞解溪﹑主白幕覆珠子無所見。目卒生翳。灸大指節橫文三壯。左灸右。右灸左良。肝兪﹑解溪﹑療目生白翳。﹝明下見目不明。﹞水溝﹑主KT目。上關﹑﹝見靑肓。﹞偏歷﹑主目KTKT。

予遊學會稽。絕早觀書。辰牌方食。久之﹑患目澀。倦遊而歸。同捨遺以鹽精。數次揩疾除。鹽精且爾。則靑鹽之能治目。固也。古方蓋用靑鹽揩牙。因掬在手洗目而目明云。﹝

鍼灸資生經第六

目赤

﹝目黃目靑﹞

懸釐﹑治目兌赤痛。﹝銅﹞攢竹﹑治眼赤痛。﹝見目不明。﹞風池﹑治目內赤痛。

气﹑治目赤澀。千云﹑主目澀暴變。內關﹑治目赤支滿。目窗﹑﹝見目痛。﹞太陵﹑治目赤。﹝見傷寒無汗。﹞上星﹑肝兪﹑主內赤痛癢。﹝千﹞支溝﹑主女人脊急目赤。申脈﹑﹝見目痛。﹞大衝等﹑曲泉﹑陽溪﹑﹝並見目痛。﹞主赤痛腫。束骨﹑﹝千同。﹞京骨﹑治內赤爛。﹝銅﹞前關﹑療風赤眼。﹝明見目眩。﹞小兒二三歲。忽兩眼大小俱赤。灸手大指次指間後寸半口陷中。各三壯。目赤痛從目始。取陰蹺。﹝千﹞精明﹑﹝見淚。﹞

後溪﹑目窗﹑﹝目痛。﹞瞳子﹑﹝見翳。﹞主目赤。肝勞邪气眼赤。當陽百壯。風癢赤。

灸人中。﹝見目痛。﹞腦戶﹑膽兪﹑意捨﹑陽綱﹑﹝並見腹脹。﹞治目黃。﹝銅﹞中管﹑太陵﹑主目黃振寒。﹝千﹞勞宮﹑﹝銅同。﹞主黃膽目黃。靑靈﹑治目黃。期門﹑治目靑而嘔。﹝千同。﹞太泉﹑主目中白睛靑。﹝千﹞

鍼灸資生經第六

靑肓

﹝雀目疳眼﹞

商陽﹑巨﹑上關﹑承光﹑童子﹑絡卻﹑主靑肓無所見。期門﹑太泉﹑主目靑。﹝痛。﹞絡卻﹑治靑風內鄣。目無所見。﹝銅﹞巨﹑治靑肓目無見。遠視KTKT。白翳覆瞳子。瞳子﹑治靑肓目無見。遠視KTKT。目中翳膜。頭痛。目外赤痛。商陽﹑治靑肓﹑右取左。左取右。﹝見頷腫。﹞小兒目澀怕明。狀如靑肓。灸中渚各一壯。﹝明﹞小兒疳眼。合谷﹑各一壯。睛明﹑治疳眼。﹝銅﹞睛明﹑治小兒雀目疳眼。明云﹑療眼暗。雀目冷淚。肝兪﹑主熱病。瘥後食五辛。多患眼暗如雀目。﹝千﹞小兒雀目。夜不見物。灸手大指甲後一寸內廉橫文頭白肉際。各一壯。﹝單方云。雀腦血點效。﹞

鍼灸資生經第六

口眼

﹝余見中風偏風不語﹞

承泣﹑四白﹑巨﹑上關﹑大迎﹑﹝銅同。﹞顴骨﹑彊間﹑風池﹑迎香﹑水溝﹑主口能言。﹝千﹞頰車﹑顴﹑主口僻痛。惡風寒。不可嚼。水溝﹑齦交﹑主口不能禁水漿。

僻。風頭耳後痛。煩心。足不收失履。口僻。完骨主之。﹝甲﹞上關﹑下關﹑治偏風﹝並見偏風。﹞承光﹑治口。鼻多淸涕。風眩頭痛。﹝銅﹞

通天﹑治口。鼻多淸涕。衄血頭重。列缺﹑完骨﹑治口面。﹝並見偏風。﹞翳風﹑治口眼﹝明下作吻。﹞斜。失欠脫頷。口噤不開。喫不能言。頰腫牙車痛。承漿﹑治﹝明下同。﹞巨﹑治螈口。顴﹑治口眼動。﹝見眼。﹞承泣﹑治口眼斜。目面葉葉動牽口眼。目視KTKT。冷淚眼赤痛。﹝明同。﹞地倉﹑治偏風口。目不得閉。失音不語。飲食不收。水漿漏落。眼動不止。病左治右。右治左。艾如粗釵腳大。若大口轉。卻灸承漿七七壯愈。行間﹑治口。四肢逆冷。嗌漧煩渴。不欲視。目淚出。太息。通谷﹑治失欠口。食飲善嘔。暴啞不能言。﹝明下同。﹞大淵﹑治口僻。﹝見心痛。﹞溫澑﹑偏歷﹑二間﹑﹝明下云口眼斜。﹞內庭﹑治口。衝陽﹑治偏風。口眼。肘腫齒齲痛。發寒熱。和﹑﹝見鼻涕。﹞療口。﹝明﹞列缺﹑﹝下同。﹞地倉﹑﹝見偏風。﹞療口。巨﹑療面風寒。鼻準上腫﹑癰痛。招搖視瞻。螈口。

地倉﹑療偏風口。失音不言。不得飲水。食漏落。脈動。灸風中脈。口眼斜。其向右者。謂左邊脈中風而緩。宜灸左。左灸右。炷如麥粒。各二七壯。頻灸取盡風气。聽會﹑頰車﹑地倉﹑各二穴。

鍼灸資生經第六

口喑啞

﹝舌不能言余見中風失音﹞

合谷﹑水溝﹑主喑。﹝千見口噤。﹞承泣等﹑﹝見口。﹞地倉﹑﹝明同。﹞大迎﹑魚﹑通理﹑﹝見風痙。﹞主不能言。腦戶等﹑主喑不能言。﹝見螈。﹞孔最﹑喑門﹑療失音。﹝明見下。﹞風府﹑﹝下同。﹞承漿﹑﹝下﹞療喑不能言。翳風﹑通理﹑療暴喑不能言。﹝下﹞聽宮﹑﹝明同。﹞治失聲。﹝銅﹞頰車﹑治失音。﹝見口噤。﹞陰﹑治失音不能言。間使﹑﹝見狂。﹞合谷﹑主喑不能言。﹝千見口噤。﹞天鼎﹑治暴喑气哽。明下云﹑暴喑咽腫。食不下。喉鳴。﹝銅﹞靈道﹑﹝見心痛。﹞天突﹑﹝明下﹞天窗﹑﹝明下同。﹞治暴喑不能言。口噤。﹝見頰腫。﹞支溝﹑﹝見口噤。﹞通谷﹑﹝見口。﹞三陽絡﹑治暴啞。﹝明下同。﹞頰車﹑治牙關不開。口噤不語。﹝明下同。﹞失音。牙關痛。頷頰腫。﹝明同。﹞日月﹑治言語不正。﹝見悲。﹞小兒五六歲不語者。心气不足。舌本無力。發轉難。心兪三壯。

或足兩踝各三壯。﹝千﹞廉泉﹑﹝明同。﹞然谷﹑﹝甲乙作通谷。﹞陰谷﹑主舌下腫。難言。舌縱涎出。﹝千﹞風府﹑主舌緩。喑﹝明下同。﹞不能言。舌急語難。支溝﹑天窗﹑扶突﹑曲鬢﹑靈道﹑主暴喑不能言。復畱﹑主舌捲不能言。通理﹑主不能言。魚際﹑主痙上气。失喑不能言。啞門﹑治頸項彊。舌緩不能言。﹝銅﹞明云﹑失音不能言。舌急。

啞門一名舌橫。一名舌厭。督脈陽維之會。入系舌本。則是穴也﹑其舌本所系歟。凡舌緩不能言者。宜治此。

廉泉﹑治舌下腫。難言。舌縱涎出。咳嗽上气。喘息。嘔沫。口噤。舌根急縮下食難。

廉泉一名舌本。蓋舌之根本也。故能治舌下腫難言。舌縱涎出。舌根急縮諸病。與千金方所療略同。凡有此等疾者。宜鍼灸此。

大迎﹑治舌彊不能言。翳風﹑主不能言。﹝千見螈。﹞

鍼灸資生經第六

舌彊

﹝吐舌重舌﹞

中衝﹑治舌彊。﹝銅見心痛。﹞陰谷﹑治舌縱涎下。煩逆。溺難。小腹急。引陰痛。股內廉痛。天突﹑治舌下急。﹝見唾血。﹞然谷﹑治舌縱。﹝千作。﹞解溪﹑主口痛嚙舌。﹝千﹞

天突﹑主俠舌縫脈靑。魚際﹑主舌上黃。身熱。

魚際﹑治舌上黃。﹝銅見寒熱。﹞竅陰﹑治舌彊。﹝見喉痺。﹞廉泉﹑治舌根急縮。﹝見不不得﹝下見口噤。﹞治小兒重舌灸行間隨年壯又灸兩足外踝上三壯。滑肉門﹑﹝見狂。﹞

少海﹑﹝癲癇。﹞溫澑﹑療吐舌。﹝見狂。﹞大迎﹑治舌彊。﹝銅見啞。﹞築賓﹑﹝見狂言。﹞太一﹑治吐舌。﹝見癲狂。﹞關衝﹑主舌捲。﹝千見心煩。﹞陽溪等﹑﹝見癲狂。﹞二間等﹑﹝見驚。﹞飛揚等﹑溫澑等﹑﹝並見癲狂。﹞主吐舌。啞門﹑主舌彊。風府﹑主舌急。陰谷﹑主舌。廉泉﹑治舌縱。舌根急縮。﹝並見口啞﹞。

鍼灸資生經第六

口緩

﹝欠伸失欠﹞

地倉﹑大迎﹑主口緩不收。不能言。﹝千﹞合谷﹑水溝﹑主唇吻不收。﹝見口噤。﹞失車蹉。灸背第五椎。一日二七壯。滿三日未瘥。灸气沖二百壯。胸前喉下申骨中是。亦名气堂。又灸三陰交百壯。三報之。通理﹑主數欠頻伸。﹝見心痛。﹞下關﹑大迎﹑翳風﹑主口失欠。下牙齒痛。內庭﹑主喜頻伸數欠。惡聞人音。﹝銅同。﹞漏谷﹑主彊欠。﹝見腸鳴。﹞太淵﹑治數欠不得息。﹝見風痙。﹞經渠﹑治數欠。﹝見咳逆。﹞風池﹑治目淚出。欠气多。脾兪﹑治黃膽喜欠。不嗜食。﹝千同。﹞衝陽﹑主傷寒病。振寒而欠。翳風﹑﹝見口下同。﹞通谷﹑治失欠。﹝見口。﹞風府﹑主舌緩。﹝千見口啞。﹞啞門﹑治舌緩。﹝見口啞。﹞昆侖﹑主口閉。翳風﹑主不能言。﹝千並見螈。﹞小兒喜欠。﹝風癇。﹞上關。﹝見上關門。﹞

有婦人髒燥悲泣數欠。金匱有大棗湯。謾合服愈。﹝方見本事。﹞

鍼灸資生經第六

齒齲

角孫﹑療齒牙不嚼物。齲痛腫。﹝明﹞耳門﹑療齒齲。三間﹑陽谷﹑衝陽﹑﹝見口內庭﹑厲兌﹑四瀆﹑液門﹑陽谷﹑上關﹑﹝下同。﹞治齒齲痛。﹝銅﹞少海﹑治齒齲痛。

又治齒寒。腦風頭痛。合谷﹑偏歷﹑三陽絡﹑﹝明下云。療齒痛。﹞耳門﹑治齒齲。三間﹑大迎﹑正營﹑治齒齲痛。完骨﹑治齒齲。﹝見癲疾。﹞兌端﹑目窗﹑正營﹑耳門﹑治唇吻彊。上齒齲痛。﹝千﹞厲兌﹑三間﹑衝陽﹑偏歷﹑小海﹑合谷﹑內庭﹑復畱﹑主齲齒。

曲鬢﹑主齒齲。下關﹑大迎﹑翳風﹑完骨﹑主牙齒齲痛。

傳曰﹑唇亡齒寒。謂前齒非牙也。說文云﹑齲﹑齒蠹也。謂齒蠹而痛也。其不因齲蠹而痛者。蓋風寒入腦髓爾。素問謂大寒至骨髓。故頭痛齒亦痛。當以此治之。

鍼灸資生經第六

口舌漧苦﹝熱臭﹞

膽兪﹑商陽﹑小腸兪﹑主口舌漧。食飲不下。勞宮﹑少澤﹑三間﹑太衝﹑主口熱。口爛。大溪﹑少澤﹑主咽漧。口熱。唾如膠。曲澤﹑章門﹑主口漧。少陰﹑主舌捲口漧。陽陵泉﹑主口苦。嗌仲介介然。

關衝﹝又見心煩。﹞等﹑主舌捲口漧。﹝見喉痺。﹞曲澤﹑治身熱煩渴口漧。﹝銅﹞三間見瘧。﹞肺兪﹑﹝見勞瘵。﹞不容﹑﹝見癖。﹞章門﹑﹝見腸鳴。﹞商陽﹑﹝見瘧。﹞竅陰﹑﹝見喉痺。﹞兌端﹑治口漧。﹝銅﹞膽兪﹑治口苦舌漧。﹝見腹脹。﹞明下云﹑口舌漧。食不下。

復澑﹝見脊。﹞大鐘﹝見淋。﹞尺澤治舌漧﹝見喉痺。﹞下廉治唇幹涎出不覺﹝見飧泄。﹞少衝﹑﹝見傷寒。﹞大鐘﹑﹝見淋。﹞治口中熱。肝兪﹑曲澤﹑﹝見唾血。﹞少澤﹑療口漧。﹝明﹞曲澤﹑療口漧。﹝見傷寒。﹞

勞宮﹑治大小人口中鮏臭。胸脇支滿。﹝銅﹞千云﹑主老小口中腫鮏臭。明下云﹑療小兒齦爛臭。﹝見口疳。﹞少衝﹑治口熱咽酸。﹝見傷寒。﹞

鍼灸資生經第六

口齒疳瘡

﹝牙齒齦腫牙關急﹞

承漿﹑治口齒疳蝕生瘡。﹝銅﹞承漿﹑療口中生瘡。﹝明﹞小兒口有瘡蝕。齦爛臭穢沖灸勞宮各三壯。﹝下﹞天衝﹑治牙齦腫。﹝銅﹞角孫﹑治齒齦腫。小兒疳濕瘡。﹝見下瘡。﹞

史記﹑齊大夫病齲齒。太倉公灸其左太陽明脈。卽爲苦參湯。日嗽三升。出入五六日。

病已。得之風。及臥開口。食而不嗽。余見齒齲。

完骨﹑主牙車急。﹝中風。﹞翳風﹑治牙車痛。﹝見口。﹞下關﹑治牙車脫。﹝見偏風。﹞水溝﹑﹝見癲疾。﹞上關﹑﹝見牙疼。﹞頰車﹑﹝見口噤。﹞治牙關不開。﹝銅﹞和﹑治牙車引急。頭重痛。耳中嘈嘈。頷頰腫。聽會﹑治牙車脫臼。相離三寸。明云﹑牙車急痛。不得嚼食。﹝余見中風偏風。﹞

鍼灸資生經第六

齒噤

﹝口噤余見中風﹞

天容﹑廉泉﹑魄戶﹑气捨﹑﹑扶突﹑主咳逆。上气喘息。嘔沫。齒噤。﹝千﹞然谷初生兒臍風口噤。痿厥洞泄。﹝銅﹞曲鬢﹑﹝明下見頸項。﹞治口噤不能言。﹝見頰頷。﹞天窗﹑﹝見頰腫。﹞翳風﹑治口噤。﹝見口。﹞廉泉﹑治口噤。舌根縮。﹝見舌腫。﹞合谷﹑﹝見唇頰。﹞列缺﹑﹝見偏風。﹞頰車﹑﹝見口啞。﹞禾﹑治口噤不開。大迎﹑治風痙口噤。

﹝見風痙。﹞支溝﹑治口噤不開。暴啞不能言。外關﹑內庭﹑三里﹑商丘﹑大泉﹑主僻噤。﹝甲云。口僻刺大泉引而下之。﹞齦交﹑上關﹑大迎﹑翳風﹑主口噤不開。引鼻中。合谷﹑水溝﹑﹝明下同。﹞主唇吻不收。喑不能言。口噤。商丘﹑曲鬢﹑主口噤。﹝並千。﹞

承漿﹑療面風口不開。口生瘡。﹝明﹞下云﹑療口噤。廉泉﹑療齦噤。﹝見少气。﹞兌端﹑療口噤鼓頷。﹝下﹞

翳風﹑療口噤不開。禾﹑療口不可開。及屍厥。小兒生二七日內著噤。不吮奶多啼者。是客風中於臍。循流至心脾二髒之經。使舌彊唇痙。嗍奶不得。此疾新施方藥。不望十全。大抵以去客風無過灸承漿七壯。次灸頰車各二壯。

鍼灸資生經第六

牙疼

大迎﹑顴﹑聽會﹑曲池﹑主齒痛惡寒。﹝千﹞浮白﹑主牙齒痛。不能言。陽谷﹑正營能嚼。﹝明同。﹞風齒疼痛。灸外踝上髙骨前交脈二壯。又以綫量手中指至掌後橫文。折爲四分。量橫文後當臂中。灸二壯愈。隨左右。

有老婦人舊患牙疼。人教將兩手掌交叉。以中指頭盡處爲穴。灸七壯。永不疼。恐是外也。穴在手少陽去腕後二寸陷中。臬司梢子妻舊亦苦牙疼。人爲灸手外踝穴近前些子。遂永不疼。但不知千金所謂外踝上者。指足外踝耶。手外踝耶。識者當辧之。

翳風﹑治牙車痛。﹝銅見口﹞大迎﹑治牙疼。頰頷腫。﹝見風痙。﹞曲鬢﹑治頰頷腫。引牙車不得開。﹝詳見頰頷。﹞正營﹑治牙齒痛。唇吻急彊。齒齲痛。陽溪﹑懸顱﹑手三里治齒痛。﹝見頭。﹞商陽﹑治齒痛惡寒。﹝見頷腫。﹞兌端﹑治齒齦痛。小海﹑治寒熱齒齦腫。風眩。頸項痛。上關﹑﹝銅同。﹞療風牙疼。牙車不開。口噤。嚼物鳴。﹝明﹞厥陰兪﹑療牙痛。﹝見咳逆。﹞良方灸牙疼法。隨左右所患肩尖。微近後骨縫中。小舉臂取之。當骨解陷中。灸五壯。予親灸數人皆愈。灸畢。項大痛。良久乃定。永不發。予親病齒痛。百方治不驗。用此法瘥。

辛帥舊患傷寒。方愈﹑食靑梅。旣而牙疼甚。有道人爲之灸。屈手大指本節後陷中灸三初灸覺病牙癢。再灸覺牙有聲。三壯痛止。今二十年矣。恐陽溪穴也。﹝銅云。治齒痛。手陽明脈入齒縫中。左痛灸右。右痛灸左。﹞

鍼灸資生經第六

鼻塞不利﹝不聞香臭﹞

曲差﹑上星﹑迎香﹑素﹑水溝﹑齦交﹑通天﹑禾﹑風府﹑主鼻塞。喘息不利。鼻涕。鼽衄有瘡。承靈等﹑主鼻窒。喘息不通。﹝見鼻衄。﹞厲兌﹑京骨﹑前谷﹑主鼻不利涕黃。齦交﹑主肉不利。﹝見肉。﹞天柱﹑主不知香臭。中管﹑主鼻間焦臭。眉衝﹑療頭痛鼻塞。﹝明﹞玉枕﹑﹝見目痛﹞百會﹑﹝見風癇。﹞明堂﹑﹝見鼻涕﹞當陽﹑臨泣﹑﹝見風眩。﹞療鼻塞。迎香﹑療鼻息不聞香臭。風府﹑療鼻不得息。天牖﹑療鼻塞不聞香臭。﹝下﹞至陰﹑﹝見頭重。﹞治鼻塞。上星﹑﹝明下同。﹞百會﹑囟會﹑﹝明同。﹞

承光﹑治鼻塞不聞香臭。若是鼻塞。灸囟會。日七壯。至四日漸退。五日頓愈。﹝銅﹞臨泣﹑﹝見風眩明同。﹞通天﹑治鼻塞悶。步郎﹑治鼻塞不通。﹝明同。﹞臨泣﹑治目眩鼻塞。

前谷﹑齦交﹑治鼻塞不利。承靈﹑治鼽衄息不利。素﹑治鼻塞肉不消。多涕生瘡。

按銅人云﹑素穴諸方闕治療法。千金治鼻塞肉不消。多涕生瘡。而今之千金只云﹑主鼻僻多涕。鼽衄有瘡。又云﹑主鼻窒喘息不利。與此文稍異。豈古今本不同耶。

厲兌﹑治惡風鼻不利。水溝等﹑主不知香臭。﹝千見鼻涕。﹞

鍼灸資生經第六

鼻有肉﹝生瘡﹞

齦交﹑主鼻中肉不利。鼻頭額中痛。鼻中有蝕瘡。﹝千﹞曲差等﹑主鼽衄有瘡。﹝塞。﹞腦空﹑主癘鼻。﹝見鼻痛。﹞鼻中肉。灸上星二百壯。又灸俠上星兩傍。相去三寸。各百壯。迎香﹑治鼻有肉。不聞香臭。衄血。﹝銅﹞齦交﹑治鼻中肉。蝕瘡。

素﹑治肉不消。多涕生瘡。禾﹑﹝見鼻涕。﹞療鼽衄有瘡。﹝明﹞巨﹑療鼻準上腫癰痛。﹝見口。單方歌云。狗頭灰方寸。丁香半錢匕。細研吹鼻中。肉化爲水。﹞

鍼灸資生經第六

鼻涕出

﹝鼻幹鼻嚏﹞

小兒多涕。是腦門被冷風拍著及肺寒也。灸囟會三壯。﹝明﹞明堂﹑療頭風多鼻涕。鼻禾﹑療鼻窒口僻。鼻多淸涕出。不可止。鼽衄有瘡。﹝下同。﹞昆侖﹑療鼻衄多涕。

風門﹑療鼻衄不止。鼻垂淸涕。﹝下﹞禾﹑治鼻洞涕生瘡。﹝銅﹞風門﹑治鼻鼽出淸涕。

﹝見傷寒雜病。﹞通天﹑承光﹑治口。鼻多淸涕。﹝並見口。﹞前頂﹑治小兒鼻多淸涕。﹝見癇。﹞神庭﹑治頭風目眩。鼻出淸涕不止。目淚出。神庭﹑攢竹﹑迎香﹑風門﹑合谷﹑至陰﹑通谷﹑主鼻鼽淸涕出。﹝千﹞曲差等﹑主鼻僻多涕。﹝見鼻塞。﹞復畱﹑主涎水溝﹑天牖﹑主鼻不收涕。不知香臭。厲兌﹑京骨﹑前谷﹑主涕黃。﹝千見鼻塞。﹞

素執中母氏久病鼻幹。有冷气。問諸醫者。醫者亦不曉。但云病去自愈。卽而病去。亦不。後因灸絕骨而漸愈。執中亦嘗患此。偶絕骨微痛而著艾。鼻幹亦失去。初不知是灸絕骨之力。後閱千金方有此證。始知鼻幹之去。因絕骨也。若鼻涕多。宜灸囟會前頂。大人小兒之病。初無以異焉耳。

風門﹑五處﹑主時時嚏不已。﹝千﹞頷厭﹑療好嚏。﹝明﹞風門﹑治多涕。﹝銅見傷寒。﹞本事方﹑許知可自停飲。食已必嚏。服棗膏丸愈。﹝時暫嚏添衣項上愈。﹞

鍼灸資生經第六

鼻痛﹝余見鼻瘡﹞

腦空﹑竅陰﹑主鼻管疽發爲厲鼻。﹝千﹞復畱﹑主涎出。鼻中痛。巨﹑治面風寒。

鼻上腫。壅痛。﹝銅﹞肝兪﹑主鼻中酸。﹝千﹞齦交﹑主額中痛。﹝見肉。﹞巨﹑療鼻準上腫癰痛。﹝見口。﹞鬼擊鼻出血﹐灸人中並水分。陰交。﹝見鬼擊。﹞

鍼灸資生經第六

鼻衄

神庭等﹑主鼻鼽。﹝千見鼻涕。﹞曲差等﹑主鼽衄有瘡。﹝見鼻塞。﹞承靈﹑﹝銅同。﹞

風池﹑風門﹑﹑後溪﹑主鼻衄窒喘息不通。中管﹑三間﹑偏歷﹑厲兌﹑承筋﹑﹝銅同。﹞

京骨﹑昆侖﹑承山﹑飛揚﹑隱白﹑主頭熱鼽衄。京骨﹑﹝銅同。﹞申脈﹑主衄不止。淫濼。

門﹑主衄血嘔血。隱白﹑委中﹑主衄血劇不止。湧泉﹑主衄不止。水溝﹑天牖﹑主鼻鼽不得息。及衄不止。﹝甲乙﹞天府﹑治衄血不止。鍼四分。﹝銅﹞上﹑後溪﹑風啞門﹑治諸陽熱气盛。衄血不止。通天﹑治衄血頭重。禾﹑兌端﹑勞宮﹑治衄血。曲泉﹑隱白﹑﹑﹝見肩背痛。﹞陰﹑迎香﹑治衄血。﹝見肉。﹞偏歷﹑合谷﹑上間﹑﹝明下同。﹞昆侖﹑通谷﹑﹝見目眩。﹞治鼽衄。曲泉﹑治衄血喘呼。小腹痛攻咽喉。大溪﹑﹝見唾血。﹞隱白﹑﹝見腹脹。﹞風門﹑﹝見涕出。﹞兌端﹑腦空﹑療衄血不止。

禾﹑﹝見鼻涕。﹞療鼽衄有瘡。﹝明﹞攢竹﹑療鼽衄。﹝下見頭風。﹞巨﹑療鼻準上腫癰痛。﹝見口。﹞治口鼻出血不止。名腦衄。灸上星五十壯。﹝集效﹞徐徳占教衄者急灸項後髮際兩筋間宛宛中三壯。立定。蓋血自此入腦注鼻中。常人以綿勒頸後。尙可止衄。此灸決效無疑。﹝良﹞腦衄。灸上星五十壯。﹝千見唾血。﹞

執中母氏忽患鼻衄。急取藥服。凡平昔與人服有效者皆不效。因閱集效方。﹝本出千金。﹞云口鼻出血不止。名腦衄。灸上星五十壯。尙疑頭上不宜多灸。只灸七壯而止。次日復作。再灸十四壯而愈。有人鼻常出膿血。予教灸囟會亦愈。則知囟會上星皆治鼻衄云。

鼻衄等﹑灸絕骨。﹝千見上气。﹞前谷﹑治衄血。﹝銅見咳。﹞﹑治溫瘧。肩背痛。目眩鼻衄。喘逆腹脹。肩膊內廉痛。不得俯仰。風門﹑治鼻鼽﹝見傷寒。﹞衄時癢癢。便灸足大指節橫理三毛中十壯。劇者百壯。衄不止灸之。並治陰卵腫。﹝千﹞又灸風府一穴四壯。

不止﹑又灸。或灸湧泉各百壯。

鍼灸資生經第六

咽喉腫痛﹝生瘡﹞

風府﹑治咽喉痛。﹝銅﹞膽兪﹑治咽痛。食不下。﹝見腹脹。﹞風府﹑﹝明同。﹞天窗﹑勞宮﹑主喉嗌痛。﹝千﹞中渚﹑支溝﹑內庭﹑﹝千云。咽中引痛。﹞主嗌痛。湧泉﹑大鐘﹑主咽中痛。不可內食。間使﹑﹝甲作行間。﹞主嗌中如扼。﹝銅云。如哽。﹞膝關﹑治喉咽痛。

﹝銅見風痺。﹞天窗﹑﹝明下同。﹞治喉痛。水突﹑主喉咽腫。前谷﹑照海﹑中封﹑主嗌偏腫。不可咽。﹝千﹞中封等﹑主喉腫。﹝見陰痿縮。﹞然谷﹑大溪﹑主嗌內腫。气走咽喉。不能言。喉腫。胸脇支滿。灸尺澤百壯。人迎﹑治咽喉癰腫。﹝見咳逆上气﹞大溪﹑﹝見唾血。﹞中渚﹑治咽腫。璇璣﹑治喉痺咽腫。水漿不下。液門﹑治咽外腫。寒厥臂痛。不能上下。然谷﹑治咽內腫。水突﹑气捨﹑治咽腫。﹝上气。﹞天突﹑治喉中生瘡不得下食。﹝銅明云。療喉中熱瘡。﹞璇璣﹑療喉痺咽癰。水漿不下。

鍼灸資生經第六

喉咽鳴﹝雜病﹞

扶突﹑天突﹑大溪﹑主喉鳴。暴忤气哽。﹝千﹞少商﹑大衝﹑經渠﹑主喉中鳴。魚際﹑主天突﹑治喉中作聲。﹝見胸痛。﹞大鐘﹑﹝見淋。﹞大包﹑主喉鳴。﹝見鬲痛。﹞天突﹑治喉內如水雞聲。﹝明見嗽。﹞下云﹑喉中鳴翕翕。﹝見頸腫。﹞陽陵泉﹑天池﹑﹝見上气。﹞

中﹑療喉鳴。﹝明下見鬲痛。﹞小兒喉中鳴。咽乳不利。灸璇璣三壯。掖門﹑四瀆﹑主呼吸短气。咽中如肉狀。少府﹑蠡溝﹑主嗌中有气。如肉狀。﹝銅同。﹞然谷﹑大溪﹑主嗌內腫。气走咽喉。風池﹑主喉咽僂引。項攣不收。

鍼灸資生經第六

咽喉幹

極泉﹑太淵﹑﹝見心痛。﹞偏歷﹑﹝見喉痺。﹞太衝﹑﹝見疝。﹞天突﹑治咽漧。﹝銅見唾血。﹞魚際﹑治喉漧燥。寒栗鼓頷。咳引尻痛溺出。嘔血。行間﹑治咽漧煩渴。﹝見口。﹞神門﹑治咽漧不嗜食。﹝見煩心。﹞照海﹑治嗌漧。﹝明同。﹞四肢惰。善悲不樂。

少衝﹑治咽酸。﹝見傷寒。千同。﹞魚際﹑療喉焦漧。﹝明見肘痛。﹞大溪﹑少澤﹑主咽漧。﹝千見口漧。﹞復畱﹑照海﹑太衝﹑中封﹑主嗌漧。

鍼灸資生經第六

喉痺

凡喉痺脇中暴逆。先取衝脈。後取三里﹑雲門。各瀉之。又刺手小指端出血。立已。﹝千﹞三里﹑溫畱﹑﹝明下同。﹞曲池﹑中渚﹑丰隆﹑﹝銅同。﹞主喉痺不能言。神門﹑合谷﹑風池﹑主喉痺。完骨﹑天牖﹑前谷﹑主喉痺。頸項腫。不可俯仰。頰腫引耳後。璇璣﹑鳩湧泉﹑﹝明同。﹞然谷﹑主喉痺。哽咽寒熱。中府﹑陽交﹑主喉痺﹑胸滿塞。寒熱。

天容﹑缺盆﹑﹝明同。﹞大杼﹑鬲兪﹑雲門﹑尺澤﹑二間﹑厲兌﹑湧泉﹑然谷﹑主喉痺哽咽。寒熱。三間﹑﹝明同。銅同。﹞陽溪﹑主喉痺。咽如哽。天突﹑主喉痺咽漧急。大陵﹑偏歷﹑主喉痺嗌漧。關衝﹑﹝銅同。﹞竅陰﹑少澤﹑主喉痺。舌捲口漧。喉痺。气逆咳嗽。口中涎唾。灸肺兪七壯。亦可隨年壯。至百壯。陽輔﹑陽交﹑﹝並見膝痛。﹞厲兌﹑下廉﹑然谷﹑經渠﹑完骨﹑鬲兪﹑缺盆﹑气捨﹑﹝見咳逆。﹞雲門﹑﹝見胸滿。﹞陽溪﹑合谷﹑溫澑﹑中府﹑浮白﹑治喉痺。﹝銅﹞大杼﹑治喉痺煩滿。天容﹑治喉痺寒熱。咽中如鯁。

天鼎﹑治喉痺咽腫。不得食飲。食不下。喉鳴。前谷﹑治頷腫喉痺。二間﹑治喉痺。

頷腫。肩背痛。振寒。曲池﹑治喉痺不能言。竅陰﹑治喉痺。舌彊口漧。肘不舉。少澤﹑治喉痺。舌彊口漧。心煩。太陵﹑治喉痺。口漧。

身熱頭痛。短气胸脇痛。浮白﹑療寒熱喉痺。﹝明﹞鬲兪﹑經渠﹑療喉痺。二間﹑療喉痺。咽如有物傷。忽振寒。下云﹑喉痺咽腫。多臥善睡。小兒急喉痺。灸天突一壯。﹝下有醫者說藥不下喉。當以曲竹管灌藥效。﹞

鍼灸資生經第六

唇頰腫痛﹝頤頷腫﹞

合谷﹑主唇吻不收。﹝千見口緩。﹞緊唇﹑灸虎口。男左女右。又灸承漿三壯。三間﹑療唇口漧。﹝明見瘧。﹞下廉﹑治唇幹涎出。﹝銅見飧泄。﹞光明﹑﹝銅同。﹞足臨泣﹑﹝明下同。﹞主喜嚙頰。巨﹑天窗﹑主頰腫痛。﹝明同。﹞京骨﹑陽谷﹑主自嚙唇。腕骨等關﹑﹝明下同。﹞兌端﹑治唇吻彊。大迎﹑治唇吻動。﹝見面腫。﹞膺窗﹑太衝﹑治唇腫。

俠溪﹑﹝見耳聾。﹞和﹑﹝見牙關。﹞頰車﹑治頷頰腫。﹝見口噤。﹞曲鬢﹑治頰頷腫。引牙車不得開。急痛。口噤不能言。完骨﹑治頰腫。大迎﹑治頰頷腫。﹝見風痙。﹞翳風﹑治脫頷頰腫。﹝見口。﹞腕骨﹑陽谷﹑治頸項腫寒熱。支正﹑治頷腫。手三里﹑治頰頷腫。瘰。少商﹑治腮頷腫。成君綽忽腮頷腫大如升。甄權鍼此立愈。商陽﹑治頤頷腫。齒痛。惡寒。肩背急相引缺盆痛。目靑盲。灸三壯。右取左。左取右。食頃立已。

完骨等﹑主頰腫。﹝千見喉痺。﹞

攢竹等﹑主頰痛。﹝見面痛。﹞角孫﹑主頸頷柱滿。兌端等﹑主唇吻彊。﹝見齒齲。﹞

臨泣﹑療胸鬲滿悶。腋下腫。善嚙頰。﹝明下﹞水溝﹑療面腫唇動葉葉。肺風。狀如虫行。

李襲興稱武徳中出鎭潞州。甄權以新撰明堂示予。時有刺史成君綽忽頸腫如數升。喉中閉塞。水粒不下三日矣。余屈權救之。鍼其右手次指之端。如食頃﹑气息卽通。明日﹑飲啖如故。﹝千金翼﹞按銅人云﹑少商穴在手大指端內側去爪甲角如韭葉。成君綽腮頷腫大如升﹝云云同上。﹞甄權鍼之立愈。病狀少異。功效實同。但李云次指端。銅人云大指端。未知其孰是。果鍼少商。當在大指端也。姑兩存之。以俟識者。

鍼灸資生經第六

頸項彊﹝急腫﹞

腕骨﹑陽谷﹑治頸項腫。寒熱。﹝銅﹞丘墟﹑治頸腫。﹝見腋腫。﹞大迎﹑治寒熱頸痛。瘰。消濼﹑﹝見風痺。﹞竅陰﹑治項痛。﹝見癰疽。﹞風門﹑治傷寒頸項彊。﹝見傷寒雜病。﹞京骨﹑﹝見足麻﹞。大杼﹑治頸項彊。不可俯仰。﹝見瘧明同。﹞魄戶﹑﹝見勞瘵。﹞

井﹑治頸項不得顧。﹝見肩痛。﹞天牖﹑後溪﹑治項彊不得顧。完骨﹑﹝見偏風。﹞頷厭﹑治頸項痛。本神﹑治頸項彊痛。﹝見目眩。﹞風池﹑治瘧。頸項痛。不得顧。通天﹑治頸項轉側難。頰車﹑大椎﹑气捨﹑﹝見咳逆。﹞腦空﹑治頸項彊。不得顧。天柱﹑治頸項筋急。不得顧。人迎﹑治項气悶腫。食不下。後頂﹑外丘﹑治頸項痛。惡風寒。齦交﹑風府﹑治頸項急。不得顧。﹝見目眩。﹞臂﹑﹝見瘰。﹞彊間﹑治頸項彊。﹝見頭痛。﹞少澤﹑﹝明同。﹞前谷﹑後溪﹑陽谷﹑完骨﹑昆侖﹑小海﹑攢竹﹑主項彊急痛。不可顧。﹝千﹞消濼﹑本神﹑通天﹑彊間﹑風府﹑喑門﹑天柱﹑風池﹑齦交﹑天衝﹑陶道﹑外丘﹑通谷﹑玉枕﹑主項如拔。不可左右顧。明云﹑天柱。﹝見目眩。﹞彊間﹑﹝見頭痛。﹞療項如拔。下云﹑天柱﹑療項如拔。﹝見腦痛。﹞天容﹑前谷﹑角孫﹑腕骨﹑支正﹑主頸項腫。療不可顧。天容﹑主頸項癰。不能言。飛揚﹑湧泉﹑頷厭﹑後頂﹑主頸項疼。歷節汗出。

角孫﹑主頸項柱滿。浮白﹑療頸項癰腫。﹝銅同。﹞不能言。及癭。肩不舉。﹝明﹞曲差﹑療心煩滿。汗不出。頭項痛。身熱。目視不明。通天﹑療項痛重。暫起僵僕。喑門﹑療項彊不得顧。玉枕﹑﹝見目痛。﹞完骨﹑﹝見風眩。﹞療項痛。風府﹑療頭﹝明有痛。﹞

項急。不可傾側。陽谷﹑療脇痛頸腫。寒熱。天突﹑療身寒熱。頸腫。喉中鳴翕翕。胸天井﹑療頸項及肩背痛。﹝見千肘。﹞曲鬢﹑療頸項彊。不得顧。引牙齒痛。口噤不能

鍼灸資生經第六

頭風

﹝頭眩又見頭旋﹞

五處﹑療頭眩風悶。﹝明﹞百會﹑﹝見癇。﹞腦空﹑﹝見目眩。﹞天柱﹑﹝見腦痛。﹞療頭風神聰﹑療頭風目眩。狂亂風癇。左主如花。右主如果。前頂療頭風熱痛。頭腫風癇。後頂療風眩目KTKT額顱上痛。上星。療頭風目眩。﹝下﹞前頂﹑治頭風目眩。面赤﹝明下作皮。﹞

腫。﹝銅﹞下廉﹑五處﹑﹝見目眩。﹞神庭﹑﹝見鼻涕。﹞治頭風。神庭﹑主風頭眩。善嘔煩滿。﹝千﹞天牖﹑風門﹑﹝明下同。﹞昆侖﹑關元﹑關衝﹑主風眩頭痛。前頂﹑後頂﹑頷厭﹑主風眩偏頭痛。上星﹑主風頭眩顏淸。囟會﹑主風頭眩。頭痛顏淸。完骨﹑主風頭耳後痛。﹝脈同。﹞煩心。﹝銅同。﹞付陽﹑主痿厥。風頭重痛。俠溪﹑主胸中寒如風狀。頭眩。兩頰痛。腎兪﹑攢竹﹑承光﹑絲竹空﹑螈脈﹑和﹑主風頭痛。上星﹑主風頭引頷痛。合谷﹑五處﹑主風頭熱。天牖﹑療頭風面腫。﹝下作目眩。﹞項彊不得轉。﹝明﹞囟會﹑治頭風生白屑。多睡。﹝明同。﹞鍼佳。以油鹽揩髮根。頭風永除。﹝銅﹞頭風腫癢。鍼眉衝。﹝許﹞通理﹑百會﹑療頭目眩痛。﹝明﹞陽谷﹑療頭眩。﹝見狂。﹞

素問論頭痛。本於大寒內至骨髓。則頭風者﹑亦本於風寒入腦髓耶。本事方論婦人患頭風者禿也。欲灸頭風。宜先囟會百會前頂等穴。其頭風連目痛者。當灸上星神聰後頂等穴。予嘗自灸驗。教人灸亦驗云。

本事云﹑下虛者﹑腎虛也。腎厥則頭痛。宜玉眞丸。上虛者﹑肝虛也。肝厥則頭暈。宜鉤藤散。

鍼灸資生經第六

頭痛

﹝偏頭痛余見傷寒頭痛﹞

解溪﹑﹝見中風。﹞承光﹑﹝明同。﹞治風眩頭痛。嘔吐心煩。﹝銅﹞膽兪﹑治頭痛振寒。

汗不絲竹空﹑﹝見目眩。﹞魚際﹑﹝見寒熱。﹞四白﹑﹝見目眩。﹞天衝﹑三焦兪﹑﹝見腹脹。﹞風池﹑﹝見傷寒無汗。﹞治頭痛。神道﹑治寒﹝明下作身。﹞熱頭痛。進退瘧。恍惚悲愁。﹝明同。﹞健忘驚悸。陽溪﹑治厥逆頭痛。胸滿不得息。丰隆﹑治厥頭痛。面浮腫。風逆。

四肢腫。身濕。至陰﹑治鼻塞頭重。風寒從足小指起。脈痺上下帶胸脇痛無常。轉筋。寒熱汗不出。煩心。靑靈﹑治頭痛振寒。目黃脇痛。彊間﹑治腦旋目運。頭痛不可忍。煩心。

嘔吐涎沫。發無時。項彊不可顧。昆侖﹑治頭痛。肩背急。風府﹑治頭痛頸項急。不得顧。目眩。曲差﹑治頭項痛。顱息﹑療身熱頭痛。不可反側。﹝明﹞

魚際﹑療頭痛甚。汗不出。腦戶﹑﹝見面腫。﹞療頭痛。百會﹑通理﹑療頭目眩痛。﹝下﹞

中衝﹑﹝見傷寒。﹞命門﹑﹝上同。﹞療身熱如火。頭痛如破。﹝明下﹞溫畱﹑療寒熱頭痛。善衄。肩不舉。率谷﹑療醉後酒風發。頭重皮膚腫。兩角眩痛。小兒食時頭痛。﹝千同。﹞

及五心熱。灸各一壯。天柱﹑陶道﹑大杼﹑﹝一作本神。﹞孔最﹑後溪﹑主頭痛。﹝腦戶﹑腦空﹑通天﹑主頭重痛。頭維﹑大陵﹑主頭痛如破。目痛如脫。﹝甲云。喘逆煩竅陰﹑彊間﹑﹝明同。﹞主頭痛如椎刺。不可動。目窗﹑中渚﹑完骨﹑命門﹑丰隆﹑外丘﹑通谷﹑京骨﹑臨泣﹑小海﹑承筋﹑陽陵泉﹑主頭痛寒熱。汗出不惡寒。神庭﹑水溝﹑主寒熱頭痛。喘渴。目不可視。消濼﹑主寒熱痺頭痛。五處等﹑主頭痛。﹝見螈。﹞

昆侖﹑解溪﹑曲泉﹑飛揚﹑前谷﹑少澤﹑通理﹑主頭眩痛。若頭痛筋攣骨重少气。噦噫滿。時驚。不嗜臥。咳嗽煩冤。其脈舉之則弦。按之石堅。由腎气不足而內著。其气逆而上行。謂之腎厥。宜灸關元百壯。服玉眞丸。﹝指﹞若頭痛連齒。時發時止。連年不已。此由風寒畱於骨髓。髓以腦爲主。腦逆故頭痛。齒亦痛。宜白附子散。灸曲鬢七壯。左痛灸左。右痛灸右。少海﹑﹝見齒齲。﹞完骨﹑治頭痛。﹝銅見心煩。﹞千云﹑主風頭耳後痛。腦空等。

天衝﹑主癲疾頭痛。﹝千見癲。﹞

素問嘗論有數歲頭痛不已者。大寒內至骨髓。髓以腦爲主。腦逆故頭痛齒亦痛。名曰厥逆頭則頭暈。是也。皆可隨證治之。若眞頭疼﹑則朝發夕死。夕發朝死矣。﹝詳見難經疏。﹞人而患此。亦未如之何。要之﹑亦有所自。其在根本不固耶。若欲著艾。須先百會囟會等穴。而丹田气海等穴。尢所當灸。以補養之。毋使至於此極可也。

前頂等﹑主風眩偏頭痛。﹝千見頭風。﹞懸釐﹑治頭偏痛。﹝見傷寒寒熱。﹞懸釐﹑主痛。引目外。﹝見傷寒頭痛。﹞頷厭﹑療風﹝銅云。頭風。﹞眩目無見。偏頭痛。引目外急。耳鳴好嚏。頸痛。﹝明﹞岐伯灸偏頭痛。﹝見目眩。﹞後頂﹑治頭偏痛。﹝銅﹞玉枕﹑主頭半寒痛。﹝千﹞甲云﹑頭眩目痛。頭半寒。正營﹑治頭項偏痛。懸顱﹑治熱病煩滿。

汗不出。頭偏痛。引目外赤。身熱齒痛。﹝明同。﹞懸釐﹑治頭偏痛。煩心不欲食。﹝並

鍼灸資生經第六

腦痛﹝腦風﹞

彊間﹑治腦旋。﹝銅見頭痛。﹞天柱﹑治頭旋腦痛。明下云﹑療頭風腦重。目如脫。項。項彊痛罔顧。玉枕﹑治腦風。疼不可忍。承靈﹑治腦風。頭痛惡風寒。腦空﹑治腦風頭痛不可忍。目瞑心悸。發卽爲癲風引目眇。上廉﹑治腦風頭痛。率谷﹑治腦兩角彊痛。﹝見痰。﹞喑門﹑療頭風腦疼。風池﹑﹝見面腫。﹞療腦痛。小兒囟開不合。灸臍上下各五分。二穴各三壯。灸瘡未合。囟先合矣。﹝下﹞少海﹑治腦風。﹝銅見齒齲。﹞凡口鼻出血不止。名腦衄。上星五十壯。﹝千﹞

有士人患腦熱疼。甚則自牀投下。以腦拄地。或得冷水粗得。而疼終不已。服諸藥不效。人教灸囟會而愈。熱疼且可灸。況冷疼乎。凡腦痛腦旋腦瀉。先宜灸囟會。而彊間等穴。蓋其

鍼灸資生經第六

頭旋﹝頭重﹞

目窗﹑治忽頭旋。﹝銅見目痛。﹞絡卻﹑治頭旋耳鳴。天柱﹑治頭旋。﹝見腦痛。﹞岐伯灸頭旋。﹝見目眩。﹞申脈﹑治坐如在舟車中。﹝銅見腰腳。﹞

母氏隨執中赴任。爲江風所吹。自覺頭動搖如在舟車上。如是半年。乃大吐痰。徧服痰藥。並灸頭風諸穴。方愈。

治頭風搖動。灸腦後玉枕中間七壯。﹝千翼﹞玉枕﹑療失枕頭重。﹝明見目痛。﹞下云﹑療頭重目眩。率谷﹑﹝見頭痛。﹞療頭重。付陽﹑﹝見頭風。﹞腦戶等﹑主頭重痛。﹝千見頭痛。﹞至陰﹑治頭重。﹝銅見頭痛。﹞天柱﹑療腦重。﹝明下見腦。﹞啞門﹑﹝見癲。﹞通天﹑﹝見鼻衄。﹞付陽﹑﹝見風痺。﹞治頭重。﹝銅﹞腎兪﹑治頭重。﹝見勞。﹞頭重風勞。腦戶五壯。頭重不能勝。灸腦戶下寸半。﹝千翼﹞

鍼灸資生經第六

頭腫

腦戶﹑治頭腫。﹝銅﹞前頂﹑療頭風熱痛。頭腫大。腫極﹑卽以三稜鍼刺之。繞寸以下。其。完骨﹑治頭面腫。﹝銅見癲。﹞

腦戶﹑治頭腫。公孫﹑主頭面腫。完骨等﹑主頭面气腫。﹝並見水腫。﹞

鍼灸資生經第六

頂腫痛

曲差﹑治頂痛。﹝銅﹞前頂﹑治小兒驚癇頂腫。﹝見驚癇。﹞

澧陽有士人之子驚風後頂腫。醫以半夏南星爲細末。新水調敷而愈。若灸則宜灸前頂等

鍼灸資生經第六

面腫﹝余見水腫﹞

巨﹑主面惡見寒。頰腫痛。﹝千﹞上星﹑天牖﹑治頭風面虛腫。﹝銅﹞囟會﹑治目眩。﹝明下云。面赤暴腫。﹞前頂﹑治面赤腫。目窗﹑治頭面浮腫。痛引目外上赤痛。

完骨﹑治頭面浮腫。水溝﹑治面腫唇動。狀如虫行。又云﹑風水面腫。鍼此穴出水盡。頓愈。迎香﹑治面癢腫。﹝見偏風。﹞大迎﹑治風壅面浮腫。目不得閉。唇吻動不止。鍼之頓愈。合谷﹑治面腫。唇吻不收。喑不能言。口噤不治面虛腫。丰隆﹑﹝見頭痛。﹞承漿﹑陽交﹑﹝見膝痛。﹞治面腫。厲兌﹑治寒瘧。面腫。足寒。陷谷﹑﹝見水腫。﹞治面目浮腫。百會﹑治飲酒面赤。﹝明見風癇。﹞解溪﹑治頭風面赤。腦戶﹑療面赤腫。頭痛。﹝明﹞厲兌﹑療面浮腫。水溝﹑﹝見肺風。﹞天牖﹑療面腫。陷谷﹑療頭面虛腫。

風池﹑療肺風面赤。目視KTKT。項彊不得顧。面腫皮軟。腦疼。上星﹑囟會﹑前頂﹑腦戶﹑風池﹑主面赤腫。﹝千﹞陷谷﹑上星﹑囟會﹑前頂﹑﹝並見水腫。﹞公孫治卒面腫。﹝銅見狂言。﹞陷谷等﹑陽陵泉等﹑天樞等﹑中府等﹑解溪﹑主面腫。﹝並見水腫。﹞

有人因入水得水腫。四肢皆腫。面亦腫。人爲灸水分並气海。翌朝﹑視其面如削矣。恐面腫亦可灸水分云。

鍼灸資生經第六

面痛

﹝面赤面黑﹞

攢竹﹑齦交﹑玉枕﹑主面赤。頰中痛。﹝千﹞中渚﹑主顳痛。頷顱熱痛。面赤。懸﹑主面皮赤痛。腎兪﹑內關﹑主面赤熱。天窗﹑天突﹑主面皮熱。腦戶﹑治面赤目黃。﹝銅﹞懸顱﹑治面膚赤痛。行間﹑主面蒼黑。﹝千﹞太衝﹑主面塵黑。支溝﹑﹝見咳。﹞間使﹑﹝見狂。﹞掖門﹑﹝見驚。﹞主面赤。解溪﹑主面赤。﹝見風。﹞

气海﹑療冷病面黑。﹝明下﹞腎兪﹑療面黃黑。﹝並見勞。﹞關衝﹑主面黑。﹝見風。﹞

鍼灸資生經第七

傷寒

﹝熱病陰證陽證﹞

凡熱病﹑刺陷谷。足先寒。寒上至膝。乃出鍼。身痺洗淅振寒。季脇支滿痛。熱病先腰井滎。熱中少气厥寒灸之。熱去。灸湧泉三壯。煩心不嗜食。灸湧泉。熱去四逆喘气。偏風。身汗出而淸。皆取俠溪。

凡溫病身熱五日以上。汗不出。刺太泉畱鍼一時取鍼。若未滿五日者。禁鍼。凡好太不嗜食多寒熱汗出。病至則喜嘔。嘔已乃衰。卽取公孫及井兪。實則腸中切痛厥。頭面腫起。煩心狂。多飲。不嗜臥。虛則鼓脹。腹中气大滿熱痛。不嗜食。霍亂。公孫主之。凡熱病煩心。足寒淸多汗。先取然谷。後取大溪。大指間動脈。皆先補之。凡溫病可鍼刺五十九穴。又身之穴六百五十有五。其三十六穴。灸之有害。七十九穴。刺之爲災。江南諸師祕仲景要方不傳。顳穴﹑鍼灸治溫病。﹝見黃膽。﹞指迷方﹐灸陰毒傷寒法。其狀不躁。以生蔥約十餘莖去根粗皮。顚倒紙捲徑闊二寸。勿令緊。欲通气。以快刀切。每一餅子髙半寸。安在臍心。用熨斗火熨。蔥軟易之。不過十餘次。患人卽蘇。後服正气藥。灸結胸傷寒法。其狀胸滿短气。按之卽痛。或吐逆滿悶。或大便不通。諸藥不能救者。巴豆七粒﹑和皮。肥黃連七寸。去須。同搗爛作一丸。安在臍心上。以手按下稍實緊。撚艾皂子大於藥上灸。甚者不過三五壯立愈。續用補藥一二日。若病半月微有气。皆療。治气虛陽脫。

體冷無脈。气息欲絕。不省人事。及傷寒陰厥。百藥不效。蔥熨法。蔥以索纏如盞許大。切去根及葉。惟存白長二寸許。如大餅。先以火脇一面令通熱。艾勿令灼人。及以熱處搭病人臍連臍下。其上以熨斗滿貯火熨之。令蔥餅中熱气熨入肌肉中。須預作三四餅。一餅壞不可熨。又易一餅。良久﹐病患當漸醒。手足溫。有汗則瘥。更服四逆湯輩溫其內。萬萬無憂。予伯兄病傷寒。冥冥不知人。八日。四體堅冷如石。藥不復可入。用此遂瘥。集賢校理胡全夫用此拯人之危。不可勝數。﹝良﹞初得病﹑或先頭痛身寒熱。或澀澀欲守火。或腰背彊直。面目如飲酒狀。此傷寒初得一二日。但列火灸心下三處。第一處去心下一寸。名巨闕第二處去心下二寸。名上管。第三處去心下三寸。名胃管。各灸五十壯。大人可五十壯小兒可三壯。亦隨其年灸之。大小以意斟量。﹝千﹞若病者三四日以上。宜先灸胸上二十壯。

以繩度鼻正上盡髮際。中屈繩斷去半。便從髮際入發中灸繩頭。名曰天聰。又灸兩顳。又灸兩風池。又灸肝兪百壯。余處各二十壯。又灸太衝三十壯。神驗。

凡治傷寒。惟陰證可灸。餘皆當鍼。故千金方惟云刺取。而素問亦云病甚者爲五十九刺。所。未滿五日。禁鍼爾。﹝千金﹞而千金於頭痛身寒熱病。乃灸巨闕上中管三處。豈亦是陰證耶。其狀蓋云或澀澀欲守火是也。醫者當辧之。

通裏﹑治熱病。卒心中懊。數欠頻伸。悲恐。目眩頭痛。面赤而熱。心悸。肘臂痛。實則肢腫。虛則不能言。苦嘔。喉痺。少气遺溺。﹝銅﹞期門﹑治婦人傷寒過經不解。當鍼期門。使經不傳。中管﹑療天行傷寒。﹝明﹞曲澤﹑療傷寒病溫濕。身熱口漧。鬲兪﹑主傷寒嗜臥。怠惰不欲動搖。身常濕。不能食。﹝千﹞少衝﹑治熱病煩滿。上气心痛。痰冷少气。悲恐善﹝明作喜。﹞驚。掌熱胸痛。口熱咽酸。乍寒乍熱。手攣不伸。引眼痛。﹝銅﹞

曲池﹑治傷寒餘疾。皮膚漧燥。通理﹑主熱病。先不樂數日。﹝千﹞魚際﹑陽谷﹑主熱病。振栗鼓頷。腹滿陰痿。色不變。盡澤﹑主气隔喜嘔。鼓頷。不得汗。腎兪﹑主頭身熱赤。振栗。腰中四肢淫濼。欲嘔。三間﹑主气熱。身熱喘。﹝甲云。寒熱口漧。身熱喘息。目急痛。善驚。﹞魚際﹑治熱病寒栗鼓頷。腹滿陰痿。色不變。中衝﹑少衝﹑關衝﹑勞宮﹑太陵﹑陽溪﹑天﹑主熱病煩心。心悶汗不出。掌中熱。心痛身熱如火。舌本痛。

間使﹑主熱病煩心。喜噦。胸中澹澹。喜動而熱。巨闕﹑主煩心喜嘔。曲澤﹑主傷寒溫病。身熱煩心。口漧。支正﹑少海﹑主熱病先腰脛酸。喜渴數飲食。身熱項彊痛。天井﹑主振寒頸項痛。委中﹑主熱病夾脊痛。風門﹑治傷寒頸項彊。目瞑。﹝明有鼻塞字。﹞多嚏鼻鼽。出淸涕。﹝銅﹞

陰毒沈困。藥餌難爲工。但灸臍中三百壯。艾如半棗。手足不暖。不可治也。﹝見本事或心迷耳聾叫不應。因食冷得疾者。予以理中湯救數人矣。若復渴則煎五苓散與服。或煎人參湯服。皆效。﹝千金雲。傷寒多從風寒得之。始表中風寒。入裏則不消矣。未有溫覆而不

鍼灸資生經第七

黃膽

脾兪﹑胃管﹑大溪﹑主黃膽。﹝千﹞然谷﹑主黃膽。一足寒一足熱。喜渴。太衝﹑主黃膽中﹑主黃膽腹滿不能食。脾兪﹑主黃膽喜欠。不下食。脇下滿欲吐。身重不欲動。勞宮﹑主黃膽目黃。中管﹑太陵﹑主目黃振寒。脾兪﹑治黃膽。﹝銅見腹脹。﹞脾兪﹑療腰身黃脹滿。腹肚泄痢。身重。四肢不收。黃膽邪气積聚。腹痛寒熱。﹝明﹞章門﹑療身黃羸瘦。﹝明下見鼓脹。﹞寅門穴﹑治馬黃黃膽。上齦裏穴鍼三。治馬黃黃膽。上穴鍼三。治馬黃黃膽四時等病。舌下穴俠舌兩邊。鍼治黃膽。唇裏穴鍼三。治馬黃黃膽。

寒暑溫疫。顳穴﹑鍼灸治四時寒暑所苦。疸气溫病。俠人中穴火鍼﹑治馬黃黃膽疫。通身並黃。語音已不轉者。俠承漿穴﹑治馬黃急疫。巨闕七壯。治馬黃黃膽急疫等病。

上管灸七壯。治馬黃黃膽。男陰縫穴扳陰反向上灸。治馬黃黃膽。風府鍼之。治頭中百病。馬黃黃膽。熱府﹑鍼灸治馬黃黃膽。肺兪灸主黃膽。通治百毒。心兪﹑脾兪﹑腎兪兪﹑腳後跟﹑鍼灸治馬黃黃膽。寒暑諸毒。耳中穴﹑灸治馬黃黃膽。寒暑疫毒。頰裏穴﹑鍼主治馬黃黃膽。寒暑溫疫。頰兩邊同法。手太陽灸隨年壯。治黃膽KT。

石子頭穴﹑灸七壯。治馬黃黃膽。錢孔穴﹑灸百壯。治黃膽。太衝穴﹑鍼灸治馬黃溫疫。﹝千﹞

五苓散治疸病發渴立效。瘀熱在裏。身黃腫。煎茵陳下。﹝服此不效。方可鍼灸。﹞

鍼灸資生經第七

傷寒頭痛﹝余見頭痛﹞

溫畱﹑主傷寒寒熱。頭痛噦衄。肩不舉。﹝千﹞懸顱﹑主熱病頭痛身熱。懸釐﹑鳩尾熱病偏頭痛。引目外。少澤﹑主振寒。小指不用。頭痛。神道﹑關元﹑主身熱頭痛。

進退往來。三焦兪﹑主頭痛。食不下。太白﹑主熱病。先頭重顏痛。煩悶心身熱。熱爭則腰痛不可俯仰。又熱病滿悶不得臥。身重骨痛不相知。溫澑﹑治傷寒身熱。頭痛噦逆。肩不得舉。﹝銅﹞風池﹑治頭痛。魚際﹑掖門﹑中渚﹑通理﹑主頭痛。﹝千﹞天池﹑療頭痛。﹝此見寒熱。﹞支正等﹑主頭眩痛。﹝見傷寒寒熱。﹞頭痛顚顚然。先取湧泉云云。﹝見傷寒。﹞魚際﹑療頭痛汗不出。﹝見寒熱。﹞

治傷寒頭痛藥多矣。惟濃煎五苓散服。必效。不必鍼灸。予屢施與人皆效故也。

鍼灸資生經第七

傷寒寒熱

﹝余見自汗傷寒無汗﹞

支正﹑少海﹑主熱病。先腰脛酸。喜渴。身熱項彊。振寒寒熱。甲云﹑主振寒寒熱。頸項腫。實則肘攣頭眩痛。虛則行疣痂。﹝千﹞曲澤﹑主傷寒溫病。身熱煩心口漧。甲云﹑主心澹善驚。身熱煩心。口漧手淸。逆气嘔唾。肘。善搖頭顏靑。汗出不過肩。三間﹑主气熱身熱喘。甲云﹑寒熱口漧。身熱喘息。口急痛。善驚。肩貞﹑主寒丘﹑主寒熱好嘔。大椎﹑主傷寒熱盛煩嘔。鬲兪﹑中府﹑主寒熱。皮肉骨痛。少气不得臥。支滿﹑肩井﹑關衝﹑主寒熱淒索。气上不得臥。列缺﹑主寒熱掌中熱。曲池﹑主傷寒餘熱不盡。天井﹑主傷寒振寒。頸項痛。衝陽﹑主振寒而欠。後溪﹑主身熱惡寒

鍼灸資生經第七

寒熱

﹝又見傷寒寒熱中風寒熱﹞

復澑﹑治骨寒熱汗注不止。﹝銅﹞至陽﹑治寒熱解散。淫濼脛酸。四肢重痛。少气難言。﹝明同。﹞光明﹑治身解寒。淫濼酸。不能久立。啞門﹑治寒熱風痙。脊彊反折。﹝銅﹞

陶道﹑神堂﹑﹝見肩痛。﹞風池﹑治灑淅寒熱。陰﹑治灑淅畏寒。厥逆。魚際﹑治灑淅惡風寒。虛熱。舌黃身熱。頭痛咳嗽。汗不出。痺走胸背痛。不得息。浮白﹑治發寒熱。腎兪﹑治頭重身熱。﹝見勞瘵。﹞顱囟﹑治身熱頭重。脇痛不得轉側。太白﹑陽綱﹑治身熱。﹝並見腹脹。﹞曲差﹑治身體煩熱。腦空﹑治勞疾羸瘦體熱。肺兪﹑治寒熱喘滿。﹝見勞瘵。﹞天池﹑治寒熱胸鬲滿。﹝見鬲滿。﹞少衝﹑治乍寒乍熱。﹝見傷寒。﹞

神道﹑﹝見頭痛。﹞少海﹑治寒熱。膽兪﹑治振寒。﹝見頭痛。﹞臨泣﹑治灑淅振寒。﹝見腋腫。﹞魚際﹑療虛熱灑灑毛豎惡風寒。舌上黃。身熱咳嗽喘。痺走胸背不得息。頭痛甚。汗不出。熱煩心。少气不足。﹝明﹞鬲兪﹑療寒熱骨痛。﹝見痰。﹞天突﹑﹝見頸腫。﹞療身寒熱。﹝下﹞腦空﹑療身寒熱。引項彊急。飛揚﹑光明﹑主寒熱。﹝千見傷寒無汗。﹞

臟腑積聚。心腹滿。腰背痛。飲食不消。吐逆。寒熱往來。小便不利。羸瘦少气。三焦兪隨。﹝又見勞。﹞又胃管百壯。﹝至千壯佳。﹞小腸兪﹑主三焦寒熱。﹝如灸腎法。﹞隨年。又膀胱三焦津液下大小腸。寒熱赤泄洞痢。腰脊痛。又小帶下。五十壯。四肢寒熱。腰疼不得俯仰。身黃腹滿。食嘔。舌根直。灸脾兪並椎三穴。各七壯。盜汗寒熱惡寒。肺兪隨年壯。鍼五分。又陰都百壯。多汗寒熱。玉枕五十。﹝千翼﹞湧泉﹑主身體腰脊如解。﹝見

鍼灸資生經第七

腹寒熱气

﹝冷气又見勞﹞

行間﹑主腹痛而熱。﹝千﹞中極﹑主腹中熱。﹝並見腹痛。﹞五臟熱。及身體熱。脈弦急著身熱。﹝腹痛。﹞凡腹中熱。喜渴涎出。是蛔也。手持之。勿令得移。以鍼刺中管。﹝亦不可容易鍼。﹞气沖﹑主腹中大熱不安。﹝見腹脹。﹞關元﹑主寒气入腹。久冷﹑灸天樞百壯。﹝見瘕。﹞陰陵泉﹑﹝見水腫。﹞三陰交﹑﹝見癖。﹞治腹寒。隱白﹑療腹中寒熱。

下廉﹑療熱風冷痺。上關等﹑主寒熱﹝千見螈癲。﹞飛揚等﹑治寒熱。﹝銅各見癲疾。﹞啞門等﹑治寒熱。﹝見螈。﹞

少衝﹑治乍寒乍熱。﹝見傷寒。﹞岐伯云﹑但是積冷虛乏病。皆宜灸關元。﹝明下﹞三里﹑療臟腑久積冷气。心腹脹滿。天樞﹑療久積冷气。繞臍切痛。時上衝心。﹝銅同。﹞中極﹑療冷气。﹝見積聚。﹞漏谷﹑﹝見癖。﹞會陽﹑治冷气。﹝銅見泄瀉。﹞下管﹑治六腑气寒。不嗜食。气海﹑治冷气上衝心。隱白﹑主腹中寒冷气。脹滿。﹝千﹞太衝﹑主上气冷發。腹中雷鳴。﹝見上气。﹞結气寒冷。灸太倉百壯。﹝見結气。﹞凡臍下絞痛。流入陰中。發作無時。此冷气。灸關元百壯。商丘﹑主心下寒。﹝見腹滿。﹞鳩尾﹑少衝﹑商丘﹑主心寒。冷气上。灸龍頷百壯。﹝並心痛。﹞陽交﹑主寒厥驚狂。衝門﹑治腹寒气滿。﹝銅見積聚。﹞

千金翼云﹑五勞六極。復生七傷。變生七气。積聚堅牢如杯。畱在腹內。心痛煩冤。不食。時來時去。發作無常。寒气爲病。則吐逆心滿。熱气爲病。則恍惚悶亂。長如眩冒。又復失精云云。宜服局方七气湯。若冷气忽作。藥灸不及。只用火鍼微刺諸穴與疼處。須臾卽定。神效。

鍼灸資生經第七

身寒痺

﹝濕痺不仁又見手足痺不仁﹞

鬲兪﹑﹝明同。﹞治身常濕。﹝銅見癖。﹞丰隆﹑主身濕。﹝千﹞曲池﹑列缺﹑主身。時時寒。中封﹑主痿厥。身體不仁。少气濕重。合陽﹑主膝股重。漏谷﹑主久濕痺不能行。銅云﹑不能久立。懸鐘﹑主濕痺不腫。髀筋急脛痛。絕骨﹑主髀軀痛。膝脛骨搖。酸痺不仁。筋縮。諸節酸折。臨泣﹑主身痺。洗淅振寒。商丘﹑主骨痺煩滿。凡身體不仁。先取京骨。後取中封﹑絕骨。皆瀉之。中封﹑主痿厥。身體不仁。

少气濕重。膝腫。風市﹑主緩縱痿痺。腸疼冷不仁。中瀆﹑主寒气在分肉間痛。苦痺不仁。陽關﹑主膝外廉痛。不可屈伸。脛痺不仁。絕骨﹑主酸痺不仁。又主身重。﹝見上。﹞環跳﹑治冷風濕痺。﹝銅見腰痛。﹞條口﹑﹝見膝痛。﹞治濕痺。下﹑治寒濕內。﹝見月事。﹞委中﹑療風濕痺。﹝明見腳弱。﹞下廉﹑療偏風熱風冷痺不遂。風濕痺。灸瘡瘥。冷痺卽已。魚際﹑療痺走胸背。﹝明見寒熱。銅同。﹞

治冷痺脛膝疼。腰腳攣急。足冷气上。不能久立。有時厭厭嗜臥。手足沈重。日覺羸瘦名復連病。令人極無情地。常愁不樂。健忘嗔喜。有如此候。卽當灸懸鐘絕骨隨年。一灸卽愈。不得再灸也。若年月久更發。根據法更灸。若意便欲多者。七日外更七壯。﹝千翼﹞虛損論曰﹕疾之所起。生自五勞。五勞旣用。二髒先損。心腎受邪。卽生六極。一曰气極。气極令。五臟不足。外受邪气。多寒濕痺云云。又曰﹕五勞六極七傷。七气積聚。變爲病者。甚則令人得大風緩急濕痺不仁。偏枯筋縮。四肢拘攣。令人無子云云。

鍼灸資生經第七

自汗

﹝傷寒自汗盜汗﹞

玉枕﹑﹝見目痛。﹞療多汗。﹝明﹞鬲兪﹑﹝見痰。﹞療汗出。陰蹺﹑療女人汗出。﹝事。﹞陰蹺等﹑﹝見腹痛。﹞主汗出。﹝千﹞飛揚﹑湧泉﹑頷厭﹑後頂﹑主頸項疼。歷節汗出。昆侖﹑主瘧多汗。﹝千﹞然谷﹑主溫瘧汗出。復澑﹑治骨寒熱。汗注不止。﹝銅﹞

大惇﹑治心痛汗出。﹝見卒疝。﹞缺盆﹑治汗出。﹝見瘰。﹞中府﹑治風汗出。﹝見肺气。﹞少商﹑治汗出而寒。﹝見喜噫。﹞衝陽﹑主汗出。﹝見瘧﹞灸手足心熱盜汗。﹝見勞。

牡蠣散治臥卽盜汗。風虛頭痛。牡蠣熬黃﹑白術防風各三兩。酒服方寸匕。日二。止汗。無出此方。一切泄汗服之。三日皆愈。此千金方所載也。本事方云﹑如惡風加防風一倍。

气虛加術。面腫加牡蠣。蓋增益之也。亦有牡蠣散治虛勞盜汗不止。牡蠣麻黃根黃﹑等分爲末。第二錢﹑水一盞煎七分。溫服。予皆用之驗。故附此。﹝本事又有二方。﹞

列缺﹑曲池﹑主熱病煩心心悶。先手臂身熱螈。唇口聚。鼻張。目下汗出如珠。﹝千﹞

處﹑攢竹﹑正營﹑上管﹑缺盆﹑中府﹑主汗出寒熱。承漿﹑主汗出衄血不止。百會﹑主汗出而嘔痙。大都﹑主熱病汗出。目厥足淸。外臺乃云﹑汗不出。厥﹑手足淸。復畱﹑主寒熱無所安。汗出不止。風逆四肢腫。

凡熱病煩心。足寒淸。多汗。先取然谷。後取太溪。大指間動脈。皆先補之。列缺﹝水腫。﹞肺兪﹑心兪﹑主汗出。﹝中風。﹞

傷寒自汗。蓋陰證也。惟理中湯最佳。予屢教人服驗。若只額上有微汗。與夫上一節有。最宜煎五苓散服之。﹝見旣效方。﹞單方歌云﹑疫病汗如水。論中號濕溫。燒故竹扇灰。湯調效莫論。其論頗有理。藥必可用也。﹝多汗亦有用心得者。宜灸心兪。服鎭心丹皆效。﹞

多汗瘧病。五十。多汗。四肢不舉少力。橫文五十。長平五十。多汗盜汗。﹝並

鍼灸資生經第七

汗不出

凡胸滿短气不得汗。皆鍼補手太陰以出汗。﹝千﹞少澤﹑復畱﹑昆侖﹑主瘧寒汗不出。

歷﹑主風瘧汗不出。少澤﹑治瘧寒熱汗不出。﹝銅﹞上星﹑治瘧振寒熱汗不出。啞門﹑治頭痛風汗不出。心兪﹑﹝見狂明同。﹞曲差﹑治心中煩滿。汗不出。﹝明同。﹞陶道﹑治灑淅寒熱。脊彊汗不出。﹝明同。﹞膽兪﹑治振寒汗不出。﹝見頭痛。﹞命門﹑治頭痛如破。身熱如火。汗不出。上脘﹑治身熱汗不出。﹝見霍亂。﹞至陰﹑﹝見頭痛。﹞魚際﹑﹝見寒熱。﹞曲泉﹑﹝見疝。﹞俠溪﹑﹝見胸脇滿。﹞中膂兪﹑治汗不出。﹝見消渴。﹞偏歷﹑治風汗不出。竅陰﹑治手足煩熱。汗不出轉筋。命門﹑﹝見頭痛。﹞肺兪﹑﹝見汗。﹞

療汗不出。﹝明﹞曲澤﹑療汗出不過肩。﹝見唾血。﹞曲澤﹑主汗出不過肩。﹝甲見傷寒寒熱。﹞魚際﹑療汗不出。﹝見寒熱。﹞

鍼灸資生經第七

傷寒無汗

大都﹑療熱病汗不出。手足逆冷。腹滿善嘔。目眩煩心。四肢腫。﹝明下﹞凡溫病身熱以上。汗不出。刺太泉畱鍼一時取鍼。若未滿五日。禁刺。勞宮﹑主熱病三日以往。不得甲乙亦云﹑主熱病煩滿欲嘔噦。三日以往不得汗。怵惕。

胸脇不可反側。咳滿。溺赤小便血。衄不止。嘔吐血。气逆噫不止。嗌中痛。食不下。善渴。口中爛。掌中熱。欲嘔。﹝千﹞孔最﹑主臂厥熱痛。汗不出。﹝明云。熱病汗不出。﹞皆灸刺之。此穴可出汗。經渠﹑陽池﹑陽谷﹑合谷﹑﹝明下同。﹞前谷﹑內庭﹑後溪﹑腕骨﹑支溝﹑﹝明下同。﹞厲兌﹑衝陽﹑解溪﹑主熱病汗不出。中衝等﹑主熱病汗不出。﹝見傷寒諸病。﹞命門﹑膀胱兪﹑上管﹑曲差﹑上星﹑陶道﹑天柱﹑上﹑懸釐﹑風池﹑主煩滿汗不出。飛揚﹑主下部寒熱。汗不出。體重。玉枕﹑大杼﹑肝兪﹑心兪﹑鬲兪﹑陶道﹑主汗不出。淒厥惡寒。光明﹑主腹足淸。寒熱汗不出。曲泉﹑主身熱頭痛。汗不魚際﹑主頭痛不甚汗出。

尺澤﹑主气隔喜嘔。鼓頷。不得汗。煩心身痛。掖門﹑中渚﹑通理﹑主熱病先不樂。頭痛面熱無汗。傷寒溫病﹑善搖頭顏淸。汗出不過肩。曲澤主之。﹝甲﹞委中﹑治熱病汗不出云云。取其經血立愈。﹝銅﹞孔最﹑治熱病汗不出。此穴可灸三壯。卽汗出。﹝明下同。﹞

陷谷﹑厲兌﹑鬲兪﹑中渚﹑大都﹑﹝見腹滿。﹞支溝﹑陽谷﹑﹝明同。﹞腕骨﹑前谷﹑治熱病汗不出。懸顱﹑治熱病煩滿。汗不出。﹝明同。﹞懸釐﹑治熱病汗不出。頭偏痛。煩心不欲食。﹑治熱病汗不出。大杼﹑治傷寒汗不出。脊彊。

經渠﹑治熱病汗不出。暴痺喘。足﹝明作逆。﹞心痛。嘔吐。商陽﹑治熱病汗不出。﹝明下同。﹞中衝﹑治熱病汗不出。掌熱。身如火。心痛煩滿。舌彊。太溪﹑治熱病汗不出。

默默嗜臥。溺黃。消癉。大便難。風池﹑治溫病汗不出。目眩﹑苦頭痛。太陵﹑治熱病汗不出。臂攣腋腫。善笑不休。心懸若饑。喜悲泣驚恐。目赤。小便如血。嘔逆。狂言不樂。勞宮﹑治熱病三日汗不出。怵惕。胸脇痛不可轉。大小便血。衄血不止。气逆嘔噦。煩渴。食飲不下。光明﹑治熱病汗不出。卒狂。虛則痿痺坐不能起。實則足熱膝痛。身體不仁。善嚙頰。中衝﹑治熱病煩悶。汗不出。掌熱。身如火。心痛舌彊。﹝明下云。身熱如火。頭痛如破。﹞天池﹑療熱病汗不出。胸滿頸痛。四肢不舉。腋下腫。上气胸中有聲。喉喝。﹝明下相識患陰證傷寒。四肢厥冷不省。予與理中湯服。至第二服。汗出如雨矣。神哉。﹞

鍼灸資生經第七

發背

﹝癰疽瘍余見痔漏﹞

頻刺風門。泄諸陽熱气。背永不發癰疽。﹝銅﹞灸發背法。或不見瘡頭。以濕紙敷。先幹者是。以大蒜去皮生切錢子。先安一蒜錢在上。次艾灸三壯。換蒜復三灸。如此易無數。痛灸至不痛。不痛灸至痛。方住。若第一日急灸減九分。二日灸減八分。至第七日尙可。自此以往。灸已後時。灸訖﹑以石上生者龍鱗薜荔洗研取汁湯溫呷。卽瀉出惡物去根。凡疔瘡頭瘡魚臍等瘡。一切無名者悉治。﹝集效﹞凡發腫至堅有根者﹐名曰石癰。治法當上灸之百壯。

石子當碎出。如不出。益壯乃佳。﹝千﹞論曰﹕凡發背皆因服五石寒食更生散所致。亦有單服鐘乳而發者。又有生平不服而自發背者。其候率多於背兩胛間起。初如粟米大。或痛或癢。仍作赤色。人皆初不以爲事。日漸長大。不過十日。遂至於死。臨困之時。以闊三寸髙一寸瘡有數十孔。以手按之。諸孔中皆膿出。尋時失音。所以養生者﹐小覺背上癢痛有異。卽火急取淨土水和爲泥。撚作餅子。濃二分﹑闊一寸半。以粗艾大作炷灸泥上。帖著瘡上灸之。一炷一易餅子。若粟米大時。可灸七餅子卽瘥。如楡莢大。灸七七餅炷卽瘥。如錢大﹑可日夜灸。不限炷數。仍服五香連翹湯﹑及鐵漿諸藥攻之。乃愈。凡腫起背胛中。頭白如黍粟。四邊相連腫赤黑。令人悶亂。卽名發背。禁房室酒肉蒜面。若不灸治。卽入內殺人。若灸當瘡上七八百壯。有人不識。多作雜腫治者。皆死。

郭戶爲予言。鄕裏有善治發背癰疽者。皆於瘡上灸之。多至三二百壯。無有不愈。但艾炷小作之。炷小則人不畏灸。灸多則作效矣。蓋得此法也。然亦不必泥此。近有一醫以治外科得名。有人發背瘡大如碗。有數孔。醫亦無藥可治。只以艾徧敷在瘡上。灸之久而方疼。則以瘡上皆死肉。故初不覺疼也。旋以藥調治之愈。蓋出於意表也。

王蘧疽發於背。張生以艾火加瘡上。自旦及暮。凡一百五十壯。知痛乃已。明日鑷去黑痂。膿血盡潰。膚理皆紅。亦不復痛。始別以藥附之。日一易焉。易時旋剪去黑爛惡肉。月許瘡乃平。是歲秋夏間。京師士大夫病疽者七人。余獨生。此𨿽司命事。然固有料理。不知其方。遂至不幸者。﹝見王蘧發背方序。﹞陽輔﹑治腋腫疽馬刀。﹝見腰腳痛。﹞犢鼻﹑治膝臏癰腫。﹝見膝痛。﹞竅陰﹑主營﹝明作骨。﹞疽發厲。項痛引頭﹝明同。﹞目痛。﹝銅云。治癰疽頭痛心煩。﹞凡疽卒著五指。筋急不得屈伸者。灸踝骨中央數十壯。或至百壯。附骨疽。灸間使後一寸。隨年壯。立瘥。天突﹑療肺癰。唾膿血。气壅不通。﹝明﹞膻中﹑療肺癰。咳嗽上气。唾膿。不下食。胸中气滿如塞。小海﹑治瘍腫振寒。太衝﹑臨泣﹑﹝見余嘗爲劉和叔序灸癰疽方云﹕必以毒藥攻於內。伐其根也。又以火艾灼其外。宣其毒也。法。京師外醫以爲不可治。得一徐人教以灼艾如棗大。近千壯。魯直數患背瘡。亦灼艾而愈。灸爲第一法也。﹝必﹞

鍼灸資生經第七

癭癅﹝肉癅﹞

天府﹑﹝甲乙作天窗。﹞會﹑气捨﹑主癅癭气咽腫。通天﹑主癭。久五十壯。胸堂﹑﹑灸百壯。腦戶﹑通天﹑消濼﹑天突﹑主頸有大气。會﹑治項癭气澑。﹝明﹞下云﹑療癭及臂气腫。气捨﹑治癅癭。﹝見咳逆上气。﹞浮白﹑療癭。肩不舉。﹝銅云。治癭气。﹞

肺兪﹑療癭气。癭上气短气。灸肺兪百壯。癭上气胸滿。雲門五十壯。癭惡气﹑天府五十壯。﹝千金翼云﹕又胸堂百壯。﹞癭勞气。衝陽﹑隨年壯。癭﹑灸天瞿三百。橫三間寸灸之。癭气面腫。通天﹑五十壯。癭﹑灸中封。隨年壯。諸癭﹑灸肩左右相對宛宛處。男左十八壯。右十七壯。女右十八壯。左十七壯。或再三取瘥止。又風池百壯。

又兩耳後髮際百壯。又頭衝﹝一作頸衝。﹞灸之。各隨年壯。﹝千金翼云。一名臂。﹞

癭惡气﹑大椎橫三間寸灸之。風池﹑耳上髮際﹑大椎各百壯。大椎兩邊各寸半小垂下各三十。又臂隨年壯。凡五處﹑共九穴。又垂兩手兩腋上文頭各三百壯。鍼亦良。﹝千翼﹞

大智禪師云﹑皮膚頭面生癅。大如拳。小如栗。或軟或硬。不痛。不可輒鍼灸。天南星﹝生幹皆得。﹞滴少醋研膏。先將小鍼刺病處令气透。以藥膏攤紙上貼。三五易瘥。此亦一說也治腦諸節諸癰腫牢堅治之方。削附子令如棋子濃。正著腫上。以少唾濕附子。艾灸附子令熱徹。附子欲幹。輒更唾濕之。常令附子熱徹。附子欲幹。輒更气入腫中。無不愈。此法絕妙不傳。﹝千翼﹞凡肉癅勿治。治則殺人。﹝肘後方云﹕不得鍼灸。﹞

鍼灸資生經第七

瘰

大迎﹑五里﹑臂﹑主寒熱。頸瘰。﹝千﹞大迎﹑治寒熱。頸痛瘰。﹝銅﹞缺盆﹑治寒熱瘰。缺盆中腫。外潰則生。胸中熱滿。腹大。水气。缺盆中痛。汗出。﹝明同。﹞五里﹑治寒熱瘰咳嗽。臂﹑治寒熱。頸項急。瘰。肩背痛不得舉。少海﹑療腋下瘰臂疼屈伸不得。風痺疼疰病。﹝明﹞天牖﹑療瘰寒熱。頸有積气。暴聾肩痛。﹝下﹞灸一切瘰在項上。及觸處但有肉結凝。似作及癰癤者。以獨頭蒜截兩頭畱心。大作艾炷如蒜大小。貼子上灸之。勿令上破肉。但取熱而已。七壯一易蒜。日日灸之。取消止。一切瘰。灸兩胯裏患處宛宛中。日一壯止。神驗。又五里﹑人迎各三十壯。又患人背兩邊腋下後文上。隨年壯。又耳後髮際直脈七壯。

有同捨項上患。人教用忍冬艸研細。酒與水煎服。以滓敷而愈。﹝詳見良方。﹞次年復生。用前藥不效。以艾灸之而除根。有小兒耳後生。用藥敷不效。亦灸之而愈云。

瘰初生如梅李。切忌以毒藥點蝕。及鍼刀鐮割。勞爲甚。旣經蝕取之。後無有不死者。

蓋外醫旣少慈悲。又利於積日。特宜戒之。﹝必﹞瘍著頸及胸前。灸乳間。﹝見白駁。﹞

腋下瘰漏。臂疼屈伸不得。風痺漏瘙。鍼少海三分。﹝畱七呼。瀉五吸。﹞鍼瘰﹑先拄鍼皮上三十六息。推鍼入。內之追核大小。勿出核。三上三下乃出鍼。頸漏﹑天池百壯。又心鳩尾下宛宛中七十。又章門﹑臨泣﹑支溝﹑陽輔﹑百壯。又肩井隨年。又以艾炷繞四畔周匝。七壯卽止。諸惡漏中冷肉出。灸足內踝上各三壯。二年者六壯。﹝千翼﹞

鍼灸資生經第七

風疹﹝癮疹﹞

曲澤﹑治風疹。臂肘腕善動搖。﹝銅﹞肩﹑治熱風癮疹。﹝明云。刺風風虛。﹞曲池刺風癮疹。湧泉﹑﹝明同。﹞環跳﹑﹝見膝。﹞治風疹。下昆侖﹑療刺風疹風熱風冷痺。﹝明﹞曲池﹑療刺風疹疼痛。﹝見偏風。﹞伏兔﹑﹝見風勞。﹞療癮疹。合谷﹑曲池﹑療大小人徧身風疹。﹝下﹞

千金方云﹑人有風疹多必眼暗。先攻其風。其暗自瘥。然則人之目暗。亦有因風疹多而得者。風疹可不先治乎。

千金翼﹑灸風熱赤疹癢。搔之逐手作瘡法。以一條艾蒿長者。以兩手極意尋之。著壁立。兩手並蒿竿拓著壁。伸十指。當中指頭以大艾炷灸蒿竿上。令蒿竿斷卽止。灸十十瘥。瘥後重發。更根據法灸。永瘥。癮疹。曲池﹑灸隨年壯。頭痛癮疹。天窗﹑七壯。

鍼灸資生經第七

歷節風

飛揚﹑湧泉﹑頷厭﹑後頂﹑主歷節汗出。﹝千見頸項。﹞飛揚﹑治歷節風。足指不得屈伸。頭目眩逆气。﹝銅﹞

麝香丸尢治白虎歷節。諸風疼痛。遊走無定。狀如虫行。晝靜夜劇。許叔微在歙川。有家婦人徧身走注疼痛。至夜則發。如虫嚙其肌。多作鬼邪治。予曰﹑此正歷節病也。三服愈。﹝見本事方。﹞舉體痛癢如虫嚙。搔之皮便脫作瘡。灸曲池。﹝見疔瘡。﹞

良方服治癩藥半月。兩膝眼灸二七壯。丞相長安公醫人無數。麻風惡疾。千金諸方藥甚或效或不效。惟兼絲葉細末地暴米糊丸梧子大。日二三服。每服四五十丸。茶湯下。調藥末服。效尢速。只難服爾。病去後。亦宜服。屢施與人神效。若更灸曲池合谷三里絕骨等穴尢佳。予與人按此等穴皆酸疼故也。

鍼灸資生經第七

疔瘡

﹝瘍魚臍瘡窩瘡疳瘡﹞

疔腫﹑灸掌後橫文後五指。男左女右。七壯卽瘥。已用得效。疔腫灸法𨿽多。然此法甚驗。出於意表。﹝千刮竹箭上取茹作炷。灸疔腫上二七壯。卽消。﹞

疔瘡灸法。千金以爲神驗。亦有先以鍼刺魚臍瘡上四畔作孔。搗白苣汁滴瘡孔者。有刺及四畔令汁出。搗生栗黃敷。﹝以面圍之。勿令黃出。﹞從旦至午。根拔出者。有用蒼耳根莖苗但取一色燒灰醋泔澱和如泥塗。幹卽易之。不過十度。拔根出者。﹝疔腫方有千首皆不及此。﹞有用皂莢子取仁作末敷。五日內瘥者。有用水獺屎敷大良者。可考而知也。有道人敷瓦盤覆蜣螂。安濃米泔小盞。以火逼之。虫熱喫泔及困死。取腦中白肉。﹝乃米泔也。﹞新瓦上干爲末。熱酒調二錢服。仍以少敷瘡卽愈。胡簽母患此。疼如鐵丁丁然。根據此治之效小海﹑治瘍腫振寒。太衝﹑臨泣﹑﹝見腋腫。﹞治馬刀瘍。﹝銅﹞一切窩瘡。灸足大指奇間二七壯。灸大指頭亦佳。﹝千﹞

予年少生一瘡。在足內外踝之中。深而疼。陰證瘡也。偶閱古陰陽書。有用靑桑漿治。用之卽愈。後在武林。內踝上生一瘡。逾月又生一瘡。令僕往江下取得少黃桑漿。僅可一抹。翌朝愈矣。自是常教人用。皆驗。捨侄腿生瘡不可行。捨弟取桑根搗成膏敷。亦愈。

舉體痛癢如虫嚙。癢而搔之。皮便脫落作瘡。灸曲池二穴。隨年壯。發卽灸之。神良。

﹝千﹞凡疔腫頭瘡魚臍等瘡。一切無名者。皆治。﹝見發背。﹞凡瘡毒久不合。灸合谷各七壯。至七七壯。極驗。﹝仍服內托散。﹞

小兒疳濕瘡。灸第十五椎俠脊兩傍七壯。未瘥﹑加七壯。﹝千﹞疔腫在左。灸左臂曲肘。取病患三指外於臂上處中灸之。兩筋間從不痛至痛。腫在右從右灸。不過三日卽瘥。﹝千

鍼灸資生經第七

癬疥瘡

﹝白癜風疣目﹞

日中時灸病處影上三壯。咒曰﹑癬中虫。毛戎戎。若欲治。待日中。﹝千﹞又法﹑八月八日日出時。令病患正當東向戶長跪。平舉兩手。持戶兩邊。取肩頭小垂際骨解宛宛中。灸﹑兩火俱下。各三壯。若七壯。十日愈。

千金翼曰﹑瘡疥癬。皆有諸虫。三年不瘥。便爲惡疾云云。治久癬不瘥方﹑細研水銀霜如粉。和臘月豬膏。先以泔淸洗瘡。拭漧一塗卽瘥。再塗永瘥。大陵﹑支溝﹑陽谷﹑後溪﹑主痂疥。﹝千﹞陽溪﹑治痂疥。﹝銅﹞合谷﹑曲池﹑療皮膚痂疥。﹝明下﹞

予少患疥。凡十五年。遇冬則爲瘡。人教用羊蹄菜根﹝蛇牀子根。﹞片切如錢。米泔浸三二宿。漉出。入生薑礬同研細。裹以生布。遇浴擦洗良久。以水洗。三四次用卽除根。後數年再生。用前法愈。神效如此。何以灸爲也。

白癜風﹑灸左右手中指節去延外宛中三壯。未瘥﹑報之。

至道單方治紫癜風。用舶上硫黃細研。綿帛裹。生薑自然汁半盞浸和。綿子塗所患處。

稍幹再易。此患多從夏發。但請驗之。予𨿽未試。想必奇方也。

千金翼灸白癜白駁等。重午日午時﹑灸膝外屈腳當文頭隨年壯。一時下火。不得動。又白癜白駁浸淫瘍。著頭頸胸前。灸兩乳間隨年壯。立瘥。

疣目。著艾炷疣目上灸之。三壯卽除。支正﹑治生疣目。﹝銅﹞

疣目𨿽可灸。千金方亦有用杏仁燒令黑。研膏塗上者。有用松柏脂合和塗之。一宿失去者。

脂揩癢處。令少許血出卽瘥。神驗無以加者。不必專拘灸也。

鍼灸資生經第七

蠱毒

巨闕﹑治蠱毒。﹝銅見心痛。﹞俗亦有灸法。國中蠱﹑於心下捺便大炷灸百壯。並主貓鬼亦灸得愈。又當足下小指尖上灸三壯。當有物出。酒上得者﹑有酒出。飯上得者﹑有飯出。肉菜上得者﹑有肉菜出。卽愈。神驗。皆於灸瘡上出。﹝千﹞

梅師治卒中蠱。下血如雞肝。臟腑敗壞。桔梗搗汁服七分合佳。錄驗方亦云﹑卒中蠱。

血如雞肝。晝夜出血。桔梗搗屑。酒服方寸匕。日三。藥不下。校開口灌。又有用馬藺根末水服方寸匕。隨吐則出。極神者。肘後方云﹑凡中蠱令人心腹切痛。如有物咬。或吐下血。不卽治。蝕人五臟盡卽死。蓖麻一枚去皮。朴硝一錢同研。新水作一服。連進二三服效。此𨿽未試。亦奇方也。

鍼灸資生經第七

犬傷﹝蛇傷﹞

外丘﹑治犬所傷。毒不出。發寒熱。速以三壯艾可灸嚙處。立愈。﹝銅﹞春末夏初。

咬人。卽令人狂。過百日乃得免。當終身禁食犬肉蠶蛹。食此則發。不可救也。先去卻惡血。灸瘡中十壯。明日以後。日灸一壯。百日乃止。忌酒。每七日搗韭汁飲一二盞。睡中蛇入七竅。以艾灸蛇尾卽出。又法刀破蛇尾些子。入椒七粒。蛇自出。出後急以雄黃朱砂細研。煎人參湯調灌。取蛇毒。﹝單﹞

山居人或被蛇傷。卽以溺溺之。拭漧。以艾灸之效。

朝野僉載記艾炷當毒蛇嚙處灸。引出毒瓦斯瘥。薄切獨頭蒜貼蛇咬處灸徹卽止。灸蛇毒上三七壯。無艾﹑以火頭稱瘡孔大小之。﹝千翼﹞狂犬咬人。令人吮去惡血盡。灸百壯後日日灸。百日止。若血不出。一生忌酒豬。﹝千翼﹞

鍼灸資生經第七

乳癰

膺窗﹑治乳癰寒熱。臥不安。﹝銅﹞臨泣﹑治乳癰。﹝見月事。﹞神封﹑治乳癰灑淅惡﹝明同。﹞乳根﹑治乳癰淒慘寒﹝千有熱字。﹞痛。不可按。三里﹑主乳癰﹝銅同。﹞有熱。

﹝千﹞下廉﹑主乳癰驚痺脛重。﹝銅作喉痺腫。﹞足跗不收。跟痛。神封﹑膺窗﹑主乳癰寒熱短气。臥不安。天溪﹑俠溪﹑主乳腫癰潰。論曰﹑產後宜勤擠乳。不宜令汁蓄積。

蓄積不去。便結不復出。惡汁於內引熱。溫壯結堅。牽掣痛。大渴引飲。乳急痛。手不得近。成妒乳。非癰也。急灸兩手魚際二七壯。斷癰脈也。不復惡手近。乳汁亦自出。便可手助迮捋之。則乳汁大出。皆如膿狀。內服連翹湯。外以小豆薄塗之。便瘥。又以繩橫度口。

以度從乳上行。灸度頭二七壯。﹝千翼﹞

千金論曰﹑女人患乳癰。四十以下。治之多瘥。四十以上。治之多死。不治﹑自終天年有親年七十。生乳癰。不信此論。令外科用刀仗開時暫𨿽快。未歲而殂。方知千金猶信也。

有搗地黃汁敷。有搗蔓菁葉或根敷。熱卽易之。有用白芷末溫湯調敷效。

鍼灸資生經第七

乳腫痛

﹝乳少吐奶﹞

乳根﹑療乳痛。﹝明﹞肓門﹑﹝明同。﹞治婦人乳有餘疾。﹝銅﹞千云﹑中極﹑主乳餘疾。

气沖﹑治難乳。子上搶心。﹝見月事。﹞府捨﹑厥气兩乳。﹝見脾疼。﹞大泉﹑主妒乳膺胸痛。

﹝千﹞天溪﹑治乳腫賁膺。﹝見胸痛。﹞梁丘﹑﹝見驚。﹞地五會﹑治乳腫。天牖﹑主乳腫。缺盆中腫。﹝千﹞足臨泣﹑主乳腫。﹝見月事。﹞膻中﹑治乳汁少。﹝銅﹞明下云﹑奶脈滯無汁。下火立愈。小兒吐奶。灸中庭一壯。﹝明下﹞小兒喉中鳴。咽乳不利。璇璣三壯

鍼灸資生經第七

婦人無子

陰廉﹑治婦人絕產。若未經產者。灸三壯卽有子。﹝銅﹞中﹑治絕子帶下。月事不調次﹑湧泉﹑商丘﹑治絕子。中極﹑治婦人斷緒。﹝見月事明同。﹞明下云﹑療失精絕子。

石關﹑治絕子。髒有惡血上衝。腹痛不可忍。﹝明下云。腹厥痛絞刺。﹞曲泉﹑主女子疝瘕。按之如以湯沃兩股中。小腹腫。陰挺出痛。經水來下。陰腫或癢。漉靑汁如葵羹。血閉無子。不嗜食。﹝千﹞水原﹑陰蹺﹑主女不字。陰暴出淋漏。月水不來。多悶心痛。然谷﹑主不字。﹝銅作不孕。﹞陰暴出經漏。﹝千﹞上﹑主絕子。瘧寒熱。陰挺出不禁白瀝。

痙脊反折。陰交﹑主拘攣腹滿疝。月水不下。乳餘疾。絕子。陰癢。賁豚上。腹堅痛。

下引陰中。不得小便。石門﹑主腹滿疝。積乳餘疾。絕子。陰癢。賁豚上。小腹堅痛。

下引陰中。不得小便。忌灸絕孕。關元﹑主絕子。血在內不下。胞轉不得尿。小腹滿石水痛。又主引脇下脹。頭痛身背熱。賁豚寒。小便數泄不止。中極﹑主子門不端。小腹苦寒。陰癢及痛。賁豚搶心。饑不能食。腹脹。經閉不通。小便不利。乳餘疾。絕子。又主拘攣腹疝。陰癢。築賓﹑主大疝絕子。

湧泉﹑主女子無子。咳而短气。气沖﹑主無子。小腹痛。陰廉﹑主絕產若未曾產。婦灸然谷五十壯。婦人絕嗣不生。胞門閉塞。關元三十壯。報之。婦人妊子不成。若墮落腹痛漏見赤。胞門五十壯。在關元左邊二寸是。

婦人絕嗣不生。灸气門。在關元旁三寸。百壯。婦人子髒閉塞。不受精疼。胞門五十壯。

婦人絕嗣不生。漏赤白。泉門十壯。三報。月水不利。賁豚上下。並無子。四滿三十壯。婦人胞落頹。臍中三百壯。又身交五十壯。三報。在臍下橫文中。又背脊當臍五十壯。又玉泉五十壯。三報。婦人胞下垂注陰下脫。灸俠玉泉三寸隨年壯。三報。婦人陰冷腫痛。歸來三十壯。三報。中極﹑婦人斷緒最要穴。﹝帶下。﹞關元﹑主斷緒產道冷。鍼八分。畱三呼。瀉五吸。灸亦佳。灸不及鍼。日灸百壯止。妊不成。數墮落。玉泉﹝卽中極。﹞五十。三報。又龍門二十壯。婦人無子。鍼關元。﹝千翼甄權﹞湧泉﹑治婦人無子。﹝見虛損。﹞婦人欲斷產。灸右踝上一寸三壯。卽斷。﹝千﹞

石門忌灸。絕孕。銅云﹑鍼之絕子。明云﹑懷胎必不鍼關元。若鍼而落胎。胎多不出。

鍼外昆侖立出。陰交灸多。絕孕。﹝千翼﹞又云﹑石門﹑關元﹑相去一寸。鍼關元治婦人無子。鍼石門﹑則終身絕嗣。其道幽隱。豈可輕侮哉。

鍼灸資生經第七

婦人血气痛

四滿﹑﹝又主胞中有血。﹞石門﹑主子髒有惡血內逆。滿痛。﹝千﹞四滿﹑治婦人血藏髒積冷。陽蹺﹑療婦人血气。﹝明﹞陰交﹑治產後惡露不止。繞臍冷痛。﹝見血崩。﹞湧泉﹑治心痛不嗜食。婦人無子。女子如妊娠。五指端盡痛。﹝見虛損。﹞婦女本髒气血癖走刺痛。

﹝灸法見腎虛。﹞陰交﹑治血塊腹痛。﹝余見月事。﹞

鍼灸資生經第七

血塊﹝瘀血﹞

石門﹑治婦人因產惡露不止。遂結成塊。崩中﹝明同。﹞漏下。﹝銅﹞天樞﹑中極﹑治成塊。﹝並見月事。﹞下極﹑療因產惡露不止。遂成疝瘕。或因月事不調。血結成塊。﹝明﹞漏谷﹑曲泉﹑治血瘕。﹝銅見癖。﹞曲骨﹑主血癃。﹝千﹞復畱﹑主血淋。血淋﹑灸丹田等。﹝並見淋。﹞三里﹑治胸中瘀血。﹝銅﹞九曲中府﹑主內有瘀血。﹝見屍厥。﹞

鍼灸資生經第七

血崩

﹝崩中漏下惡露不止﹞

大惇﹑治血崩不止。﹝銅﹞合陽﹑治崩中。气海﹑﹝見月事。﹞石門﹑治崩中漏下。﹝塊。﹞中都﹑治崩中。因產惡露不絕。交信﹑陰谷﹑太衝﹑三陰交﹑治女漏血不止。

石門﹑治崩中漏下。﹝見血塊。﹞血海﹑治漏下惡血。月事不調。逆气腹脹。血海﹑主漏下。若血閉不通。逆气脹。﹝千﹞陰谷﹑主漏血。小腹脹。體寒熱。腹偏腫。太衝﹑﹝見疝。﹞然谷﹑主經漏。﹝見無子。﹞陰蹺﹑主陰挺下血。陰腫或癢。漉淸汁若葵汁。白崩﹑灸小腹橫文當臍孔直下百壯。又內踝上三寸。左右各百壯。陰交﹑石門﹑療崩中。﹝明﹞天樞﹑療漏下赤白。﹝交儀復畱並同。﹞及腹大堅。食不化。面色蒼蒼。﹝下﹞若經候過多。其色瘀黑。甚者崩下。吸吸少气。臍腹冷極。則汗出如雨。尺脈微小。由衝任虛衰。爲風冷客乘胞中。气不能固。可灸關元百壯。宜鹿茸丸。﹝指﹞

有皮匠妻患血崩兩月。飲食不進。與鎭靈丹服。少減而未斷。因檢得耆域方如聖散。用烏梅漧薑各一兩。並燒存五分性爲末。每服二錢。食前烏梅湯調下。﹝患甚者不過三服。﹞合一劑與服而疾平。又有巡捕之妻。年逾五十。因傷寒而血崩。與加膠艾四物湯。一服漸愈。後因勞復大作。

與鎭靈丹十五丸而止。或無此丹。燒鹿角存性爲末。酒調服亦佳。以其屢驗。故附於此陰交﹑治女子月事不絕。帶下。產後惡露不止。繞臍冷痛。﹝銅明同。﹞气海﹑﹝見月事。﹞中都﹑治惡露不止。﹝見血崩。﹞

關元﹑治惡露不止。﹝見赤白帶。﹞中極﹑﹝明見血塊。﹞石門﹑﹝下與銅同。﹞療惡露不止。漏胞下血不禁。灸關元兩旁三寸百壯。產難月水不禁。橫生胎動。鍼三陰交。胎動。崩中下痢。賁气上逆。鍼石門寸四分。漏胞見赤。胞門五十。又气門五十。崩中帶下。鍼灸中極。﹝帶下。﹞

鍼灸資生經第七

產後餘疾﹝產前﹞

期門﹑治產後餘疾。﹝銅見心痛。﹞千云﹑主產餘疾。食不下。賁豚上下。傷食腹滿。

兔﹑療婦人八部諸疾。﹝明﹞婦人產後渾身疼。鍼百勞穴。遇痛處卽鍼。避筋骨及禁穴。﹝許﹞明下云﹑產後未滿百日。不宜灸。

產後血暈。寒熱往來。或血搶心。惡疾也。予閱食料本艸。見有用鹿角燒爲末。酒調服。日夜數服驗者。偶家有婦人患此。令服此神效。因教他人婦服皆驗。但以產後未可飲酒。以童子小便調服爾。﹝最忌服利藥。﹞

明下云﹑凡懷孕﹑不論月數。不宜灸。銅云﹑昔宋太子善醫術。出苑遇一妊婦。太子﹑女。令徐文伯診。曰﹑一男一女。鍼之。瀉三陰交。補合谷。應鍼而落。果如文伯言。故妊娠不可刺。

鍼灸資生經第七

難產

﹝胞衣不出子搶心落胎﹞

衝門﹑治難產。子上衝心。不得息。﹝銅﹞張仲文療橫產先出手。諸符藥不捷。灸右腳尖頭三壯。炷如小麥。下火立產。中封﹑主小腹大。字難。嗌漧嗜飲。夾臍疝。﹝千﹞上昆侖﹑主字難。若胞衣不出。泄風從頭至足。气沖﹑主胞不出。﹝見月事。﹞气沖﹑治子上搶心。﹝銅見月事。千同。﹞衝門﹑主乳難。子上衝心。陰疝。﹝千海上方治難產及胞衣死胎不下。蓖麻七粒。去皮研如泥。塗足心。才下急洗去。本事方云極驗。﹞

昔胡陽公主每產累不能。終南山道士進枳殼散神效。﹝枳殼麩炒去穣四兩甘艸炙三兩爲細末平服。﹞若橫生逆生難產﹑宜服黑散。﹝百艸霜釜下黑煤是。香白芷等分研勻。每服二錢匕。

醋童子小便各一茶腳調勻。更入少沸湯溫熱服。良久便正生。未知再作。頃刻活二人命。﹞

予教人服屢驗。故附此。

婦人墮胎後手中厥逆。鍼肩井立愈。灸更勝鍼。可七壯。﹝銅﹞

鍼灸資生經第七

月事

气沖﹑治月水不利。身熱腹痛。潰疝陰腫。難乳。子上搶心。痛不得息。气沖腰痛不得。﹝銅﹞會陰﹑治女子經不通。﹝千同。﹞關元﹑治月脈斷絕。﹝見帶下﹞足臨泣﹑治月事不利。季脇支滿。乳癰心痛。周痺痛無常處。逆气喘不能行。中極﹑治婦人斷緒。又因惡露不止。月事不調。血結成塊。天樞﹑治月事不時。血結成塊。腸鳴腹痛。不嗜食。水泉﹑治月事不來。來卽多。心下悶痛。目KTKT不能遠視。陰挺出。小便淋瀝腹痛。陰蹺﹑療不月水。驚悲不樂。如墮墜。汗出﹝千作不出。﹞面黑。病饑不欲食。婦人淋瀝。陰挺出。

四肢淫濼。心悶。﹝明﹞下云﹑療月水不調。嗜臥怠惰。善悲不樂。手足偏枯。不能行。

太衝﹑療月水不通。﹝下﹞陰包﹑交儀﹑療月水不調。陰蹺﹑主經逆。四肢淫濼。陰。小腹偏痛。又主女子淋。陰挺出。月水不來。行間﹑主月事不利。見赤白而有身反敗陰寒。足臨泣﹑主月水不利。見血而有身則敗乳腫。腰兪﹑主月閉溺赤。脊彊互引反折。汗不出。中樞﹑主經閉不通。﹝見無子。﹞治女人從小至大。月經未嘗來。服黃芩牡丹湯兩劑後。灸乳下一寸黑員際各五十壯。气穴﹑主月水不通。奔泄气上下。引腰脊痛。天樞﹑主胞中痛。惡血。月水不以時休止。腹脹腸鳴。气上衝胸。气沖﹑主月水不利。或暴閉塞。腹脹滿癃淫濼。身熱乳難。子上搶心。若胞不出。眾气盡亂。中絞痛不得反息。正仰臥。屈一膝伸一膝。月經不斷。灸內踝下白肉際靑脈上。隨年壯。帶脈﹑俠溪﹑主小腹堅痛。月水不通。水道﹑主小腹脹滿。痛引陰中。月水至則腰背痛。胞中瘕。子門寒。大小便不通。下﹑治女子下蒼汁不禁。中痛引小腹疼。大便不利。寒濕內傷。﹝銅﹞

隱白﹑治月事過時不止。刺之立愈。陰交﹑治月事不絕。气海﹑治月事不調。帶下崩中。因產惡露不止。繞臍病痛。气穴﹑治月事不調。泄利不止。賁气上下。引腰脊痛。血海﹑﹝見漏下。﹞帶脈﹑治月脈不調。﹝見小腹痛。﹞陰交﹑﹝見血崩。﹞治月事不絕。﹝千云。不下。﹞月水不利。灸四滿。﹝並見無子。﹞月水不調。血結成塊。鍼間使。﹝見疝瘕。

﹞產後月水不禁。橫生胎動。皆鍼三陰交。﹝千翼﹞月水不利。賁血上下。無子。四滿三十

鍼灸資生經第七

赤白帶

關元﹑治帶下瘕聚。因產惡露不止。月脈斷絕。下經冷。﹝銅與明同。﹞气海﹑﹝見月小腸兪﹑治帶。﹝千明並同。﹞中﹑治帶下。月事不調。﹝見絕子。﹞帶脈﹑治帶下赤白。﹝見小腹痛。﹞明下又云﹑脇下气轉連背。痛不可忍。陰交﹑﹝見惡露。﹞療帶下。﹝明﹞

曲骨﹑療帶下赤白。惡合陰陽。﹝銅同。﹞小便閉澀不通。但是虛乏冷極。皆宜灸﹑上﹑主白瀝。﹝千見絕子。﹞次﹑主赤白瀝。心積脹腰痛。中﹑主赤淫時白气癃。月事少。腰尻交﹑主下蒼汁不禁。赤瀝陰癢。痛引小腹控不可俯仰。曲骨﹑主赤白沃。陰中幹痛。惡合陰陽。小腹堅。小便閉。大赫﹑主赤沃。

有來覓赤白帶藥者。予並以鎭靈丹與之。鎭靈丹能活血溫中故也。以其神效。故書於此。但海穴未效。次日﹑爲灸帶脈穴。有鬼附患身云﹑昨日灸亦好。只灸我未著。今灸著我。我今矣。可爲酒食祭我。其家如其言祭之。其病如失。此實事也。予初怪其事。因思晉景公膏肓之病。蓋有二鬼焉。以其虛勞甚矣。鬼得乘虛而居之。今此婦人之疾。亦有鬼者。豈其用心而虛損。故有此疾。鬼亦乘虛居之。灸旣著穴。其鬼不得不去。𨿽不祭之可也。自此有來覓灸者。每爲之按此穴。莫不應手酸疼。予知是正穴也。令歸灸之。無有不愈。其穴在兩脇季肋之下一寸八分。有此疾者。卽速灸之。婦人患此疾而喪生者甚多。切不可忽。若更灸百會尢佳。此疾多因用心使然故也。

帶下灸間使三十壯。﹝見疝瘕。﹞絕嗣不生。漏下赤白。泉門十壯。三報。下血。泄白。漏血。足太陰五十壯。在內踝上三寸。腹中五寒百壯。漏下赤白。月水不利。灸交儀。下血漏赤白。營池四穴二十壯。在內踝前後兩邊池上脈。一名陰陽。漏下赤白。四肢酸削。漏陰三十壯。在內踝下五分微動脈上。赤白漏泄注。灸陰陽穴隨年壯。三報之。

在足拇指下屈裏表頭白肉際。

崩中帶下。因產惡露不止。婦人斷緒最要穴。鍼中極四度卽有工。若未有﹑更鍼。入八分。

