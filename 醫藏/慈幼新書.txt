慈幼新書明程云鵬

張序

士君子立身﹐爲天下之望﹐𨿽窮而在下﹐凡百有作﹐無一不與天下相維系﹐故能爲天地立心者﹐斯能爲生人立命﹐如吾友程子鳳雛是已。鳳雛受知蔣愼齋先生﹐稱吾楚文章巨子﹐自余司鐸江夏時﹐固心識之矣。後稍稍接見﹐乃知鳳雛非特能文章﹐其胸中浩蕩之气﹐實將空當世一切之所有﹐醫事其一端已。醫亦不一家﹐而先之以慈幼書者﹐憫赤子之呼號而莫告也。

今天下醫學之獘﹐非庸則妄﹐庸者卑陋自窒﹐守一師說而不能變通﹐妄者私心穿鑿﹐攻補一徧而不能察於微渺。其術不同﹐而殺人則一也。昔寧都魏丈冰叔﹐謂鳳雛之醫﹐神動變化﹐大似武侯用兵。鳳雛聞之曰﹕武侯吾豈敢﹐吾師鄧禹耳。鄧禹有言﹐吾將百萬兵﹐攻城陷陣﹐未嘗妄殺一人。夫鄧禹﹑武侯﹐皆能達造化之機者。余觀《慈幼》一書﹐大而胎產痘疹驚癇寒熱﹐細而耳目喉齒﹐以及瘡癤疥癬﹐廣博精微﹐無一不具。蓋隆中之抱膝﹐車上之指揮﹐非異事也。冰叔之言﹐豈欺我哉。余又聞鳳雛從趙照庵吏部﹐與延陵二五山人﹐華山半輪道士﹐講論大丹﹐駕鵲橋而交水火﹐固又嘗飲天姥之醍醐矣。今此肘後所傳﹐豈更猶夫人之醫籍也哉﹗鳳雛以有爲之才﹐不得有爲之地﹐將以此書鞠育天下之人﹐其用心良苦﹐以視一命之士﹐惠愛不過一隅﹐則爲功倍多。嗟乎﹗余曩以木天淸冷之官﹐視學全浙﹐𨿽夙夜殫心於端士習濃風俗﹐而環視車下創痍之顚蹶﹐而曾無可挽﹐不若鳳雛心力所及﹐遂可登斯民於仁壽之域。

余滋愧矣。

黃安張希良撰

卷首

保產

生產一道﹐天地自然妙理﹐不假修爲。然詩人以不坼不副﹐無災無害美后稷﹐則自后稷以外﹐固實有坼副災害其母者﹐保產之術﹐可不講乎﹖世風不古﹐胎教久廢﹐爲母者旣不能保於平時﹐身安逸則气血凝滯﹐奉養濃則脂膜肥滿﹐嗜欲多則胎衣濃而難破。不幸值此﹐急以回生丹治之。

鄭蘭臯曰﹕嗜欲一端爲害最重。三月前犯﹐能動胎小產﹐三月後犯﹐使子不壽﹐愼之愼之。

又曰﹕出胎時﹐身多白點﹐或兩足粉白如枯骨﹐或痘標漧涸焦紫﹐皆此之故。

又曰﹕飲食最忌炙椒辣﹐及驢馬犬兔﹐蟹鱉魚﹐河豚菌子﹐野雀薏苡茨菇之類。昔人有食兔缺唇﹐食鱉短項﹐食鱉橫生﹐食魚生瘡等論﹐驗之良然。

史指臣曰﹕俗信師巫邪說﹐轉女爲男﹐妄用鍼灸﹐或吞符水﹐或以麝香膏藥貼臍﹐爲害匪淺。

少婦初產﹐神气怯弱﹐子戶未舒。中年婦人﹐生育旣多﹐血气虧損﹐二者須大金丹至寶丸﹐常服調理。

懷孕六七月﹐或八九月﹐偶略曲身﹐胎忽亂動﹐三兩日間﹐或痛或止﹐或有水下﹐惟腰不甚痛﹐胎未離經﹐名曰弄產。又有臨產一月前﹐忽然腰痛﹐卻又不產﹐此是轉胎﹐名曰試月。胎水有無俱不妨﹐但直身坐臥行立﹐卽無事。又有伸手髙處取物﹐忽子鳴腹中﹐但令鞠躬片時卽愈。

臨產陣痛﹐有二三日者﹐有五七日者﹐气候未至﹐須聽其坐臥如意﹐不得便令扶坐努力﹐憂疑气餒﹐或丸或散﹐諒虛實消息之。﹝大金丹﹑回生丹﹑達生散便產神方﹞

臨產有七候﹐臍腹急痛﹐腰間重墮﹐眼中火出﹐糞門進急﹐產戶腫滿﹐手中指筋脈跳動﹐胞水或血俱下﹐方是子出胎時﹐產母始可用力。如數癥未備﹐卽一日二日﹐切不可彊使掙努。又有胞水以下﹐兒頭已到產門﹐三四日仍不出者﹐亦惟有調其飲食待之﹐服大金丹壯之。

臨產時飲食減少﹐卽須常服獨參湯調理﹐不可使精力衰乏﹐若交骨不開﹐是气血不能運達﹐須補中益气﹐加味穹歸湯服之。

臨產時驚覺太早﹐血先下而胎元漧涸﹐僵死腹中﹐惟看產母面舌。面靑母傷﹐舌靑子傷﹐面舌俱靑﹐子母難保。下死胎﹐亦不必倉皇用力﹐服回生丹至三丸立下。若一時未備﹐以平胃散一兩﹐投朴硝五錢﹐煎三五沸溫服﹐其胎卽化水而出﹐切忌用力﹐駭傷產母。

產時子有出戶之勢﹐轉側差緩﹐母力一逼﹐或手或足﹐橫生倒生。又有生路未正。兒頭徧拄左右腿畔﹐名曰偏產。又有偏拄穀道﹐名曰棖後。凡此宜急扶產婦上牀﹐正身仰臥﹐濃被覆之﹐服便產湯﹝臨產﹐預煎﹐﹞須臾提上﹐重新轉身﹐兒頭正對產門矣﹐急扶卽生。

程克庵曰﹕俗謂手先出爲覓鹽﹐以手得鹽而螫縮也。吳子通云﹕不論手足先出﹐急以鍼尖微刺手足心內﹐大約深半米許﹐用鹽

醋泥三味﹐調勻塗之﹐輕輕送入產時門戶俱正﹐兒已露頂而不下﹐此轉身時﹐臍帶絆其肩也﹐扶母仰臥﹐輕輕推兒向上﹐以手指輕按兒肩﹐去其臍帶﹐然後用力送下。

胎衣來遲﹐气虛弱也﹐大金丹服之。若血流入衣﹐脹悶疼痛﹐宜速服回生丹二三丸。或牛膝湯下之﹐捷法用滚水磨好陳墨﹐衝服卽下。或令能事穩婆﹐以手循臍帶而上﹐輕覆衣血﹐從容俟下亦下。有用萆麻子貼足心﹐及令產婦含頭髮作嘔者﹐甚非良法﹐切須戒之。

產時用力太早﹐水衣先破﹐以魚膠燒過存性﹐擂細衝酒服之。又有水衣破時﹐被風所吹﹐產戶腫脹﹐漧澀狹小者﹐亦從容俟之。又有穩婆蓄意害人﹐私以指掐破水衣﹐須要防護。

產時腸先盤出﹐用淨盆盛溫水﹐少入香油養潤﹐待兒並胞衣下時﹐母略仰臥﹐自己吸气上升﹐穩婆香油塗手﹐徐徐送入。或以陰陽家用過磁石煎湯服之。亦能收上。或濃煎黃湯浸之﹐補中益气湯服之﹐尢爲妙法。又有兒並胞衣下後﹐膀胱墜出產戶者﹐同前法送入。若穩婆不謹﹐膀胱扯破者﹐八珍湯加豬胞三錢﹐服之可復。

汪寧齋曰﹕盤腸爲中气不足﹐若初胎見此﹐下次孕時五六月上多﹐服補中升提之劑﹐分娩自無此患。

產畢產門不閉﹐气血虛也﹐加味芎歸湯﹑十全大補湯﹐俱可服。若因胎大﹐而擦傷產門者﹐蘄艾﹑益母艸煎湯洗之。

產後血暈﹐不省人事﹐用韭菜細切﹐裝入有嘴瓶內﹐煎滚醋沃之﹐封紮瓶口﹐刺二小竅﹐扶產婦坐定﹐以瓶竅對鼻孔燻之﹐令醋气透入﹐須臾自蘇。或進大金丹﹑淸魂散﹐亦無不效。曩有燒舊漆器法﹐不宜用之。蓋血气未回﹐穢觸必生他病﹐豈可妄施乃爾。

方公度曰﹕敗血逆上攻心﹐滿急垂絕者﹐用生薑二十片﹐鹽半斤炒熱布包熨之﹐血下而愈。或韭菜同炒亦妙。又有敗血入肺作喘

者﹐人參﹑蘇木等分﹐煎服自瘥。

產後百脈空虛﹐洗拭太早﹐令中風口噤﹐手足搐搦﹐角弓反張﹐或因怒气﹐發熱迷悶﹐用荊芥穗微焙﹐當歸酒洗各二錢﹐水盅半﹐童便黃酒各半盅﹐煎七分灌之。牙關緊﹐以簪抉開﹐或口對口灌﹐仍撚其鼻﹐以手摩其喉﹐使得下咽﹐卽蘇。

產後有舌出不能收者﹐亦妄力所致﹐以朱砂末敷之﹐仍令作產子狀﹐片刻自愈。舊法﹕窗戶外潛堆盆盎﹐擲地使驚而舌入。此與燒漆器﹑咬頭髮之意﹐皆未盡善也。

孕時觸損髒气﹐胞系裂斷﹐忽然胎墜﹐名曰小產。虧敗子宮﹐較大產爲甚﹐宜倍加調攝﹐大金丹﹑至寶丸服之﹐或芎歸補中湯亦可。

大金丹

當歸﹝肥白大枝者酒洗淨曬漧切濃片﹞白茯苓﹝乳拌曬﹞白術﹝黃土裹飯上蒸七次去土切片烘﹞延胡索﹝酒煮透曬漧﹞蘄艾﹝去梗淘淨灰塵醋煮﹞川芎川本﹝去土洗淨曬漧﹞丹皮﹝水洗淨曬﹞赤石脂﹝﹞茵陳﹝童便煮﹞鱉甲﹝醋炙酥﹞黃芩﹝酒炒﹞白芷﹝各二兩﹞人參﹝切片飯上蒸﹞大地黃﹝酒煮爛﹞益母艸﹝取上半截熬膏﹞香附﹝醋﹑乳﹑酒﹑童便﹑鹽水﹐泔水六制﹐各四兩﹞桂心大粉艸﹝酒洗炒﹞沒藥﹝透明者﹐去油﹐各一兩二錢﹞北五味子﹝去梗淨炒﹐一兩﹞沈香﹝六錢﹞阿膠﹝蛤粉炒成珠﹐三兩﹞

紫河車一具﹐盛竹籃內﹐放長流水中﹐浸半日﹐去其穢惡﹐用黃柏四兩﹐入煨罐內﹐將河車放黃柏上﹐酒浸沒﹐炭火煮熟﹐取起﹐合各藥同搗曬漧﹐磨極細﹐如飛面。復合益母艸膏﹑爛地黃﹑阿膠和勻﹐搗二千杵﹐如幹﹐漸加煉蜜﹐丸如彈子大﹐每重三錢五分﹐日色中略曬片時收起。

阿膠難得佳者﹐用龜膠神妙﹐吳子通傳此方﹐以朱砂爲衣﹐合時勿經婦人手。

臨產米湯服一丸﹐助精神﹐壯气血﹐分娩順利。

產下童便好酒服一丸﹐神淸體健﹐無崩暈之患﹐每日服一丸﹐五日後气血完固﹐不生他病。

產後血崩﹐童便好酒服一丸卽止。

產後血暈﹐當歸川芎湯服一丸卽醒。

產後風痙﹐防風湯服一丸卽解。

產後兒枕作痛﹐山楂砂糖湯服卽止。

產後胞衣不下﹐黑姜煎湯服卽下。

婦人經水不調﹐艱於子者﹐每行經後﹐川芎當歸湯日服一丸﹐過百日卽能受孕。

婦人气血不調﹐情志鬱結﹐受胎後偶有所觸﹐胎動欲落﹐白湯服一丸﹐睡半日。其胎卽安。每日服一丸﹐保全足月﹐分娩無患。

凡婦人諸虛百損﹐用川芎當歸湯﹐每日服一丸﹐亦多可復。產後不論何癥﹐俱用童便好酒服之﹐能保命護身﹐回生起死﹐其功不能盡述。

至寶丸

眞金華香附﹝一斤四兩﹐擇無毛大而淨者﹐童便浸三日﹐搗碎曬榦爲末﹐用馬料黑豆數升煮濃汁拌曬三次﹐復以人乳拌曬一次磨爲末﹐用十二兩﹞熟地黃﹝三兩﹞當歸杜仲﹝鹽水炒﹐各二兩﹞川芎人參白茯苓牡丹皮延胡索滴乳香沒藥﹝二味瓦上焙去油研﹞赤石脂﹝細膩粘唇者火醋淬﹐各一兩﹞白術白芍﹝各一兩五錢﹞鹿角膠﹝牡蠣粉炒成珠去粉﹐四兩﹞

方內余藥﹐俱照大金丹制法﹐蜜丸彈子大﹐每早空心白湯服一丸﹐能調經止帶﹐安胎補虛。凡治胎前一切癥﹐從無神妙過此者。

回生丹

錦紋大黃﹝一斤﹐爲末﹞蘇木﹝三兩﹐打碎﹐河水碗﹐煎汁三碗﹞大黑豆﹝三升﹐水浸去殼﹐用絹袋盛好﹐同豆煮熟﹐去豆畱汁﹐將殼曬漧紅花﹝三兩﹐炒黃色﹐入好酒四碗煎五七滚去渣﹞米醋﹝陳者﹐九斤﹞

上件先將大黃末入淨鍋﹐下米醋三斤﹐文火熬之﹐以長木箸﹐不住手攪之成膏。

再加醋三斤熬之﹐如前攪透﹐又加醋三斤熬之﹐如前攪透﹐徐下黑豆汁﹐再熬﹐次下蘇木汁﹐次下紅花汁﹐如前攪熬成膏。取起盛瓦盆內﹐將鍋粑產下﹐同後藥磨。

人參﹝二兩﹐減半亦可﹞當歸川芎﹝俱酒洗﹞香附延胡索﹝俱醋炒﹞蒼術﹝米泔浸炒﹞蒲黃﹝隔紙炒﹞茯苓桃仁﹝去皮尖﹞酒蒸熟地黃﹝各一兩﹞牛膝地楡白芍﹝俱酒洗﹞甘艸﹝炙﹞三稜﹝醋浸透紙裹煨﹞川羌活廣橘紅馬鞭艸五靈脂﹝醋煮化焙漧研細﹞山萸肉﹝酒浸蒸搗爛入藥曬﹐各五錢﹞木瓜靑皮﹝炒﹞白術﹝米泔浸炒﹞秋葵子﹝各二錢﹞烏藥﹝去皮﹐二兩五錢﹞良姜木香﹝各四錢﹞

乳香沒藥﹝各二錢﹐瓦上焙去油研﹞益母艸﹝二兩﹞

上三十味﹐並前黑豆殼爲末﹐入石臼內﹐下大黃膏拌勻﹐再下熟蜜一斤﹐共搗千杵爲丸﹐每重二錢七八分﹐靜室陰漧﹐須二十餘日﹐不可日曬﹐不可火烘﹐不可塵染﹐幹後止重二錢有零﹐熔蠟護之待用。

臨產﹐淡鹽湯下一丸﹐無橫生逆產之苦。气血怯弱者﹐獨參湯下之。

產母素患熱病﹐子死腹中﹐用車前子一錢煎湯服﹐未下再服二三丸。若因血下太早﹐致子死者﹐人參﹑車前子各一錢煎服。如無參﹐以陳酒少許﹐煎車前子湯。

胎衣不下﹐用炒鹽少許﹐泡湯服一丸至二丸三丸。

產畢血暈﹐用薄荷湯服。

產後三日﹐血气未定﹐遠走五臟﹐奔衝於肝﹐血暈﹐起止不得﹐眼見黑花用滚水服。

產後七日﹐因食物與血結聚胸中﹐心悶煩渴﹐用滚水服。

產後虛羸﹐血入於心肺﹐熱入於脾胃﹐寒熱往來﹐似瘧非瘧﹐用滚水服。

產後敗血走注五臟﹐轉滿四肢停畱﹐化爲浮腫﹐渴而四肢覺寒﹐乃血腫非水腫也﹐用滚水服。

產後敗血爲熱﹐中心煩躁﹐言語顚狂﹐非風邪也﹐用滚水服。

產後敗血流入心孔﹐閉塞失音﹐用甘菊花三分﹐桔梗二分﹐煎湯服。

產未盈月﹐誤食酸寒堅硬之物﹐與血相搏﹐流入大腸﹐不得克化﹐泄痢膿血﹐用山楂煎湯服。

產後百節開張﹐血入經絡﹐停畱日久﹐虛脹酸疼﹐非濕癥也﹐用蘇梗三分煎湯服。

產後月中﹐飲食不得應時﹐兼致怒气﹐余血流入小腸﹐閉塞水道﹐溺血似雞肝﹐用木通四分煎湯服。又或流入大腸﹐閉塞肛門﹐有瘀血成塊如雞肝者﹐用廣陳皮三分煎湯服。

產後瘀露未淨﹐飲食寒熱不得調和﹐以致崩漏﹐形如肝色﹐潮熱煩悶﹐背膊拘急﹐用白術三分廣皮二分煎湯服。

產後血停於脾胃﹐脹滿嘔吐﹐非翻胃也﹐用陳皮煎湯服。

產後敗血入五臟六腑﹐並走肌膚四肢﹐面黃口漧﹐鼻中流血﹐徧身點﹐危癥也。陳酒服。

產後小便澀﹐大便祕﹐乍寒乍熱﹐如醉如癡﹐滚水服。

產後敗血爲害﹐一切異癥﹐人所未經﹐醫亦難識﹐但服此丹一丸至二三丸。無不奇應。

胎前以獨參湯常服一丸﹐壯气養胎﹐滋陰順產﹐調和五臟﹐平理陰陽﹐最爲神妙。

室女經閉﹐月水不調﹐白湯服妙。

此丹疏利髒气﹐較大金丹爲速﹐然尋常服餌﹐必以至寶爲先﹐此丹殿後﹐大金間進。又以濟二藥之奇﹐自有產科以來﹐未見如此十全法寶也﹐吾願天下有力人﹐速爲誠敬修合﹐廣濟羣生﹐皇天決不相負。

兔腦丸

十二月兔腦髓﹝一具﹐去皮膜研如泥﹞母丁香﹝二錢五分﹞乳香麝香﹝各另研﹐五分﹞

三香碾細拌勻﹐兔腦爲丸﹐如芡實大﹐陰漧﹐油紙裹好﹐每用時溫水下一丸。凡生理不順﹐或橫或逆皆效。產時男左女右手中握出。

趙照庵曰﹕鼠腎用銀鍼挑破﹐滴乳香一錢﹐爲末和丸﹐如桐子大﹐朱砂爲衣﹐俟惡露至﹐好酒送下二丸﹐同此治效。

備用煎方

丸藥一時未備者﹐按候用之。

安胎飲

白術當歸紫蘇條芩﹝各一錢﹞川芎﹝八分﹞白芍﹝七分﹞砂仁﹝炒﹞香附﹝各炒﹐六分﹞人參陳皮﹝各五分﹞炙甘艸﹝三分﹞薴根﹝二錢﹞

翁曙公曰﹕婦人經水三月不來﹐疑似之際﹐用川芎二錢爲細末﹐空心煎艾湯調下方寸七﹐覺腹中動﹐則有胎也。臍之下動﹐則血瘕也。不動者﹐瘀血凝滯也。

程未能曰﹕女子胞系於腎﹐腎气虛﹐胎不能固﹐用杜仲一斤﹐鹽水炒斷絲爲末﹐黑棗一斤﹐去皮核搗肉﹐共爲丸﹐每服三錢﹐其胎自固。

人參橘皮湯

妊時嘔酸惡阻﹐脾胃虛也。

人參白術茯苓陳皮濃朴麥冬炙甘艸煨生薑

麥門冬湯

妊時心常驚悸﹐是子煩也。

麥冬黃芩茯苓淡竹葉

天仙藤散

妊時面目四肢浮腫﹐是子气也。

香附陳皮烏藥甘艸天仙藤

羚羊角散

妊時喉中喘急﹐搐掣露睛﹐是子癇也。

羚羊角五加皮川獨活川芎苡仁當歸身酸棗仁炙甘艸茯神木香防風杏仁

達生散

大腹皮﹝炒﹞白芍﹝酒炒﹞紫蘇人參﹝各一錢﹞甘艸﹝炙﹞陳皮﹝各五分﹞當歸身﹝一錢二分﹞

蔥﹝五葉﹞

胎肥加黃楊樹梢七个。

春加川芎﹐夏加黃芩﹐秋冬加砂仁﹑枳殼。

程坡士曰﹕達者﹐暢茂條達之意。或曰﹕達音闥﹐小羊也。詩﹕誕彌厥月﹐先生如闥﹐美后稷之易生。夫馬牛羊豕﹐未有分娩而致厄者﹐豈天之於人獨薄乎﹖不知皆平時調攝無道﹐臨產著意驚惶﹐遂致人不如物耳。爲丈夫者﹐幸體此而講明之。

便產神方

當歸﹝一錢五分﹞川芎白芍﹝各一錢二分﹞貝母﹝一錢﹞菟絲子﹝酒洗﹐二錢﹞荊芥﹝八分﹞濃朴﹝薑汁炒﹞黃﹝蜜炙﹐各七分﹞枳殼﹝炒﹐六分﹞艾葉甘艸﹝炙﹞川羌活﹝各五分﹞

胎至九个月一服﹐產時再服﹐易於分娩﹐並可杜血暈﹑陰脫﹑無乳﹑血塊痛等癥。

又方

產時有橫逆棖拄諸癥﹐服此神良。

當歸枳殼赤芍貝母益母艸﹝各一錢﹞車前子﹝八分﹞

好酒﹑童便同煎。如遇徧身拘攣﹐加

麻黃﹝八分﹞升麻﹝五分﹞

吳綺園曰﹕產母平素血少者﹐臨時以當歸三錢﹐川芎二錢﹐日服一次﹐名佛手散。

甚效。若鄕村不能備藥﹐忽遇橫生逆產﹐速以柘樹葉煎汁連飲二盅﹐少頃不動﹐更進一盅﹐至四五盅﹐必能提上轉身矣。

催生如神散

百艸霜﹝取釜底心者﹞白芷﹝不見火﹐各爲末﹐等分﹞

每服三錢﹐以童便﹑米醋調和如膏﹐加沸湯下﹐或童便﹑酒煎進二服。薛立齋云﹕此

藥大能固血﹐可免血幹。治逆產橫生﹐其功甚大。

黑神丸

官桂當歸芍藥甘艸炮姜生地﹝各一兩﹞黑豆﹝炒焦去皮三兩﹞

爲末﹐每服三錢﹐溫酒下﹐治熱疾胎死腹中自出。朱丹溪云﹕胎得暖則下﹐故用姜桂﹐冬月更宜。

催生滑胎湯

當歸﹝一錢﹞川芎枳殼紫蘇滑石﹝各六分﹞甘艸﹝三分﹞木通﹝五分﹞白茯苓﹝七分﹞大腹皮﹝八分﹞益母艸﹝三錢﹞

無參不能服達生散者﹐此方亦妙。

平胃散加朴硝方

濃朴蒼術陳皮﹝各二錢﹞甘艸﹝五分﹞朴硝﹝五錢﹞

俱用生者﹐下死胎神妙。

朱紫含曰﹕有雙胎﹐一死一生者﹐取蟹爪煎湯服﹐能令生者安而死者出。

牛膝湯

治胎衣不下。

牛膝木通﹝各三錢﹞當歸﹝二錢﹞滑石﹝四錢﹞瞿麥﹝一錢﹞黃葵子﹝一錢五分﹞

張心齋曰﹕五六个月墜胎﹐亦有胞衣不

下者﹐牛膝﹑官桂﹑川芎﹑當歸﹑蒲黃﹑朴硝﹑生薑服之。

加味芎歸湯

治交骨不開﹐產門不閉。

川芎﹝一錢﹞當歸﹝二錢五分﹞自死龜板﹝酥炙一錢﹐灼過亦可﹞婦人頭髮﹝燒存性﹐一錢﹞

補中益气湯

治交骨不開﹐盤腸不收﹐膀胱墜出。

黃﹝一錢五分﹞人參白術﹝各一錢﹞當歸﹝八分﹞陳皮炙甘艸﹝各五分﹞升麻柴胡﹝各三分﹞

十全大補湯

治產門不閉。

人參白術茯苓甘艸川芎當歸熟地白芍黃肉桂

除桂爲八珍湯﹐治膀胱破損。

玉龍湯

治產後陰挺下墜﹐產戶腫痛。

當歸芎地黃芍藥龍骨

當歸川芎湯

治產後瘀血心疼。

當歸川芎香附靑皮生地赤芍延胡桃仁紅花丹皮澤瀉

煎好﹐用童便半杯﹐酒半杯﹐衝服。

江子眉曰﹕益母艸一兩﹐入童便一碗﹐水一碗煎服。能去污穢﹐不致畱滯作疼。

王介庭曰﹕近人於產後多服紅糖﹐爲逐瘀暖腸之用﹐不知產後脾胃虛弱﹐甘甜作嘔﹐血隨上泛﹐豈不誤人。且紅糖間有摻入石膏者﹐誤服立見危殆。

產後忌食生冷﹐惟梨尢甚﹐𨿽食少許﹐卽桂附亦不能救。平素喜食生冷者﹐只藕不防。

淸魂散

治產後血暈。

當歸﹝二錢﹞川芎﹝一錢﹞荊芥﹝七分﹞澤蘭﹝八分﹞甘艸﹝三分﹞益母艸﹝三錢﹞

身熱﹐加麥冬七分。脈細﹐加人參一錢﹐童便一盅。

小調經湯

治產後﹐敗血流入四肢﹐浮腫﹐名曰產後流注。

沒藥琥珀桂心赤芍當歸細辛麝香

爲末﹐每服二錢﹐薑汁溫酒調下。

車前子湯

治產後尿血。

蒲黃芍藥黃芩生地當歸牡蠣車前子

黃絹湯

治產傷膀胱﹐不能小便﹐滲濕苦楚。

生絲黃絹﹝一尺﹐剪碎﹞白丹皮白芨﹝各一錢﹞

同煎至絹爛如餳﹐空心頓服﹐不得作聲﹐神效。

玉露飲

治產後無乳。

人參茯苓甘艸芍藥川芎當歸枳殼桔梗

又方

當歸川芎瞿麥王不畱行穿山甲麥冬陳皮

煎熟﹐衝酒一杯飲之﹐徐以木梳梳乳數下﹐乳路自通。

又酒方

治乳少。

生地熟地當歸木通牡蠣﹝各一兩﹞川芎白芍﹝各五錢﹞酒﹝十五斤﹞

芎歸補中湯

治小產血崩﹐腹痛暈厥。

人參黃白術川芎當歸白芍艾絨阿膠杜仲炙甘艸五味子

人參黃湯

治气虛小產﹐血下不止。

阿膠艾絨白芍當歸人參白術黃煨姜大棗

調經種子奇效方

﹝附見﹞大金丹﹐至寶丸﹐調經妙藥也﹐然修合不易。此方煎劑﹐竟有奇功﹐𨿽未能十有九效﹐乃餘所見﹐則效者比比矣。敬爲述之。

當歸身﹝肥白者﹐一錢二分﹞熟大地黃﹝二錢﹞香附﹝童便浸三日﹐醋炒﹞白芍﹝酒炒﹐各一錢﹞艾絨﹝去梗淨醋炒﹞眞廣陳皮﹝各七分﹞甘艸﹝炙﹞漧薑﹝炮黑﹐各三分﹞白茯苓丹皮﹝酒洗﹞延胡索﹝炒﹞川芎﹝酒洗﹐各八分﹞官桂﹝四分﹞山萸肉﹝一錢二分﹞

上十四味﹐根據法炮制﹐加煨姜二片﹐大棗一枚﹐水二碗﹐煎八分﹐空心服。渣再煎﹐臨臥時服。

每月經至淨後﹐卽服此方﹐一日一劑。服四五劑後﹐不必再服﹐旬日內卽能成孕。

如經期不調者﹐每月服五劑﹐三月後必調經受孕也。

卷一

稟賦

兒在母腹中﹐感受精气﹐一月胚﹐二月胎﹐三月血脈見﹐四月形體成﹐五月能動﹐六月筋骨成﹐七月毛髮生﹐八月臟腑具﹐九月谷神入胃﹐十月百骸備而生。生後六十日﹐瞳子成﹐能笑語﹐始識人。百日任脈生﹐能反復。一百八十日﹐尻骨生﹐能獨立。二百一十日﹐掌骨成﹐能匍匐。三百日髕骨成﹐能獨倚。三百六十日爲一周﹐膝骨成﹐乃能移步。

落地時﹐身破裂者死﹐陰囊白者死﹐陰不起者死﹐無糞門者死﹐股間無生肉者死﹐開口如鴉聲者死。

凡周歲之間﹐顱囟開解﹐齒髮不生﹐手足攣縮﹐膝如鶴脛﹐身羸無肉﹐或四五歲不能行立﹐皆胎气不足致之。若夫筋實則多力﹐骨實則早行﹐血實則形瘦多發﹐肉實則少病﹐精實則伶利多笑語﹐不畏寒暑﹐气實則少發而體肥﹐此皆受胎气之充足﹐得稟賦之隆濃者也。

呂晚村曰﹕凡小兒齒遲﹐語遲﹐行遲﹐囪門開大﹐腎疳等癥﹐皆先天不足﹐自周時﹐卽有虛病腎病﹐從幼塡補﹐亦多可復。

初生芽兒﹐藉乳爲命﹐善爲乳母者﹐夏不欲熱﹐熱則致吐逆﹐冬不欲寒﹐寒則致咳痢。乳時不欲怒﹐怒則上气顚狂﹐不欲醉﹐醉則身熱腹痛。母方吐下而乳﹐則致虛羸。母方積熱而乳﹐則變黃不能食。新房而乳﹐則瘦瘠交脛不能行。新浴而乳﹐則發吐傷神。冷熱不調﹐停積胸膈﹐結爲痰飲﹐遂成壯熱。壯熱不已﹐乃作驚癇﹐兒啼未定﹐遽以乳哺﹐气逆不消﹐因成乳癖。懷孕而乳﹐致令黃瘦﹐腹大腳弱﹐名曰HT病。大抵芽兒或瘡或熱﹐或困倦﹐或口生白糜﹐或夜啼﹐或糞色變常﹐必非無因﹐病之初來﹐其溺必甚少﹐便須根究緣由﹐隨癥調治。庶無後患。

胎癥列後。

人每於初生時﹐多向頭額前髮際穴灸之﹐取其可以截風路也﹐此但可行之北方地寒之處﹐東南脆薄﹐似乎不宜。

卷一

髒能

心所伏者腎﹐所敵者肺﹐所喜者苦﹐所傷者咸鹵。應三變八蒸之髒﹐和則性情悅樂。疾主驚癇恐悸﹐譫語狂煩﹐涎流口角。痘主紅。

肝所伏者肺﹐所敵者脾﹐所喜者酸﹐所傷者辛辣。應初變六蒸之髒﹐和則魂魄壯﹐意智生。疾主風攣搐搦﹐眼目赤腫疼痛。痘主水。

肺所伏者心﹐所敵者肝﹐所喜者辣﹐所傷者苦。應二變七蒸之髒。和則气爽神淸魂彊。疾主喘滿咳嗽﹐虛痰壅盛。痘主膿。

脾所伏者肝﹐所敵者腎﹐所喜者甜﹐所傷者酸釅。應四變九蒸之髒。和則消穀食﹐美滋味。疾主嘔噦疳積﹐瀉痢潮熱﹐不思乳食。痘主結癡。

腎所伏者脾﹐所敵者心﹐所喜者咸﹐所傷者甘甜。應五變十蒸之髒。和則嬉戲笑語精神。疾主黑齒崩沙﹐耳膿汁。痘主黑陷。

卷一

脈候

左頰者肝之部﹐應左手關位風木之分。額爲心之部﹐應左手寸口君火之分。鼻爲脾之部﹐應右手關位濕土之分。右頰爲肺之部﹐應右手寸口燥金之分。頤爲腎之部﹐應左手尺部寒水之分。向有初气二气之說﹐頗不應﹐詳見余別著脈覆中。

小兒五歲以下﹐未可診寸關尺﹐惟看男左女右虎口。食指一節寅位爲風關﹐脈見易治。第二節

卯位爲气關﹐脈見爲病深。第三節

辰位爲命關﹐脈見爲病危。

色紫爲熱﹐色紅傷寒﹐色靑驚風﹐色白疳疾﹐惟黃色隱隱﹐爲常候也。色黑者多危。

脈紋入掌爲內釣。紋彎裏爲風寒。彎外爲食積。病重時紋勢彎入﹐猶可挽回﹐彎外者﹐萬不救一。

五歲以上﹐以一指取寸關尺三部﹐六至爲和平﹐七八至爲熱﹐四五至爲寒。浮弦爲風癇﹐沈緩爲傷食﹐促爲驚﹐細爲冷﹐單細爲疳勞﹐洪爲虫積﹐浮而遲﹐潮熱者爲胃寒。

半歲以下﹐於眉端髮際之間﹐以名中食三指候之﹐兒頭在左﹐舉右手候﹐兒頭在右。

舉左手候﹐食指近發爲上﹐名指近眉爲下﹐中指爲中。三指俱熱﹐外感於風﹐鼻寒咳嗽。三指俱冷﹐外感於寒﹐內傷飲食﹐發熱吐瀉。食中二指熱﹐主上熱下冷。名中二指熱﹐主夾驚。食指熱﹐主食滯。

卷一

胎病

小兒胎病凡二端﹐在胎時母失愛護﹐或勞動气血相干﹐或坐臥饑飽相役﹐飲酒食肉﹐冷熱相制﹐恐怖驚悸﹐血脈相亂﹐蘊毒於內﹐損傷胎气﹐此胎熱胎寒﹐胎肥胎怯﹐胎驚胎黃諸癥﹐所由作也。又有落地時﹐浴體拭口﹐斷臍灸囟之不得法﹐繃袍驚恐﹐寒溫乳哺之乖其宜﹐此嘬口﹑臍風﹑鎖肚﹑不乳等癥所由生也。黃帝云﹕吾不能察其幼小﹐亦惟小兒臟腑嬌嫩﹐血气懦弱﹐肌體不密﹐精神未充﹐而用藥消息之難耳。

卷一胎病

胎熱

胎熱者﹐生後气急喘滿﹐眼閉或目赤﹐眼胞浮腫﹐神困呵欠﹐呢呢作聲﹐徧體壯熱﹐小便赤﹐大便澀﹐時復驚煩﹐宜至寶丹研服之﹐木通散與乳母服之。目不開﹐以二妙散溫洗之。不治﹐則生鵝口﹑木舌﹑重舌﹑紫赤丹癅。

至寶丹

滑石﹝六兩﹞甘艸木香陳皮莪術三稜﹝各一兩﹞茯神白術山藥遠志靑

皮﹝各一兩五錢﹞甘松﹝五錢﹞益智仁﹝七錢五分﹞麝香﹝一錢五分﹞

一方﹐加人參一兩。蜜丸芡實大﹐朱砂爲衣﹐燈心湯調化服。

此實時下所常用祕方也﹐不論內傷外感﹐變蒸寒熱﹐一切治之。予謂此藥﹐惟蒸癥相宜﹐次則郁熱伏暑神劑。小兒夏月﹐宜多服之。補而不滯﹐瀉而不偏﹐殊有妙用。

木通散

兼治小兒臍熱﹐小腑閉﹐諸瘡丹毒﹐母子同飲。

木通蓄大黃甘艸瞿麥赤茯滑石黃芩薄荷炒桅子車前子

補中益气用升﹑柴天道之方也﹔此方車﹑茯﹑瞿﹑﹐地道之方也。小兒稚陽气純﹐天道完全﹐故惟此法出入調理。

二妙散

大人翳膜血絲俱治。

文蛤﹝一兩﹞黃柏﹝二錢﹞

煎水燻洗。

卷一胎病

胎寒

胎寒者﹐百日內口冷腹痛瀉白﹐時發戰栗﹐曲足握拳﹐晝夜啼哭不已。或口噤不開﹐昏昏沈睡﹐治以指迷七气湯。失治﹐則成慢驚。

指迷七气湯一切腹痛寒熱﹐多啼不乳等癥﹐皆爲陰陽不升降﹐气道壅塞而作。並宜服之。

陳皮靑皮藿香桔梗莪術香附半夏甘艸肉桂益智仁生薑大棗

凡人身內之气﹐呼吸出入﹐無刻不與天道陰陽之气相通﹐故六淫外襲則感而致病﹐翕受之理也。內气閉塞﹐天道不通﹐升者不升﹐降者不降﹐寒熱之原也。是方疏利髒气﹐神應無方﹐最宜領會。

學人能識陰陽消息﹐卽不用方內藥味﹐吾知其必有合也﹐愚昧者未可與語。

卷一胎病

胎肥

胎肥者﹐生下肌肉濃者﹐徧體血紅﹐盈月後漸漸羸瘦﹐目白﹐五心煩熱﹐大便難﹐時時涎溢﹐浴體法治之。

卷一胎病

胎怯

胎怯者﹐生下目無精光﹐肌肉薄﹐大便白水﹐身無血色﹐亦浴體法治之。

浴體法

天麻﹝二錢五分﹞蠍梢朱砂﹝各五分﹞麝香﹝少許﹞白礬靑黛﹝各二錢﹞烏蛇肉﹝酒浸焙﹐三錢﹞爲末﹐每用三錢﹐連葉桃枝一握同煎十沸﹐溫熱浴之﹐勿浴背。

卷一胎病

胎黃

胎黃者﹐生下徧體面目皆黃如金色﹐或面赤眼閉﹐身上壯熱﹐大便不通﹐小便如梔汁﹐皮膚生瘡﹐不思乳食﹐啼哭不止﹐母子同服地黃湯。

地黃湯

生地赤芍川芎當歸花粉甘艸赤茯豬苓茵陳澤瀉

卷一胎病

胎驚

胎驚者﹐月內溫壯﹐翻眼握拳﹐噤口切牙﹐身腰彊直﹐涎潮嘔吐﹐搐掣驚啼﹐腮縮囟開﹐或頰赤﹐或面靑眼合。凡胎風眼合﹐不可誤作慢驚而用溫藥﹐只宜解散風邪﹐利驚化痰調气﹐貼囟﹐甚則以朱銀丸治之。如初生不能服藥﹐以豬乳汁﹐調牛黃麝香少許﹐入咽卽愈。

如眉角引搐不已﹐用大蝦膜一雙﹐活取膽﹐將人乳調服之﹐立效。

朱銀丸

此方能取胎中蘊受之毒﹐亦治驚積﹐須量與之。

水銀﹝一錢﹐蒸棗研如泥﹞南星全蠍朱砂﹝各一錢﹞白附子﹝一錢五分﹞天漿子蘆薈﹝各五錢﹞鉛霜﹝和水研﹞牛黃﹝各五分﹞白僵蠶﹝七枚﹐炒﹞片腦﹝一字﹞麝香﹝少許﹞蜜丸桐子大﹐薄荷湯食前下。

古方有當用者﹐不必妄爲加減。認癥旣眞﹐投之立效。不敢用者﹐不明之罪﹐用而不明於癥﹐𨿽用奚爲﹖

卷一胎病

鎖肚

鎖肚者﹐胎中熱毒壅盛﹐結於肛門﹐急令婦人以溫水漱口﹐吸咂兒前後心臍下手足心﹐共七處﹐凡四五次。外以輕粉五分﹐蜜少許﹐溫水化服﹐以通爲度。如更不通﹐以物透而通之。金簪爲上﹐玉簪次之﹐須刺入二寸許﹐納入蘇合香丸﹐糞出爲快。若至一七不通者死﹐不能通而又不乳者死。

蘇合香丸

白術靑木香烏犀屑香附訶梨勒﹝煨去皮﹞朱砂白檀香安息香﹝別爲末﹐無灰酒一升熬膏﹞沈香麝香丁香蓽茇﹝各二兩﹞龍腦薰陸香蘇合香油﹝入安息香膏內﹐各一兩﹞古方有三﹐各不同。

煉蜜和劑﹐旋丸桐子大。

卷一胎病

不啼

落艸不啼﹐有因難產﹐項被母夾﹐有因絞臍﹐項被臍纏﹐有因天寒癘气所逼﹐有因糞門生膜﹐閉住兒气。病項者﹐溫手摩之﹐口吸咂之。寒气者﹐溫水浴之﹐以潔淨婦人舌﹐吸咂其舌而通之。生膜者﹐手拍之使破﹐不破以銀簪挑之。

卷一胎病

不乳

出胎三日﹐不知吮乳﹐此惡穢入腹。腹滿气短﹐亦由胎中受寒﹐兒腹疼痛嘔吐故也。

《指迷》七气﹝見胎寒﹞調之。

卷一胎病

臍風

臍風者﹐斷臍後﹐爲水濕風冷所乘﹐入於臍而流於心脾﹐令肚腹脹滿﹐臍腫多啼﹐不能吮乳﹐甚則風搐﹐指迷湯﹝見胎寒﹞消息之。臍邊靑黑﹐撮口不開﹐爲內搐﹐不治。爪甲黑不治。若因熱在胸膛﹐伸縮努勢﹐亦令臍腫﹐木通散﹝見胎熱﹞消息之。

曰消息者﹐未可全用本方也。落地貧富不同治﹐气稟濃薄不同體﹐天時寒熱不同功﹐醫不諳此﹐豈堪司命。

卷一胎病

撮口

撮口者﹐气息喘急﹐啼聲不出﹐或肚上靑筋﹐弔疝內气引痛﹐此胎气兼風邪入臍。治宜疏利鬱結﹐指迷湯﹝見胎寒﹞去桂﹐加大黃﹑鉤藤﹑僵蠶﹐或參以荊芥穗湯

荊芥穗湯

川黃連荊芥穗生地黃生甘艸

大便祕﹐加大黃。小便少﹐加木通。

卷一胎病

噤口

噤口者﹐眼閉口噤﹐啼聲漸小﹐舌上聚肉﹐如粟米狀﹐吮乳不得﹐口吐白沫﹐大小便不通。遇此先看其上有點子﹐卽以指甲輕輕刮破﹐次服四順淸涼飲﹐加木香﹑白蔻仁﹐利動臟腑﹐徐以指迷湯﹝見胎寒﹞加減調之。如口噤不能開﹐用生南星去皮臍爲末﹐加龍腦少許﹐合和﹐將指蘸生薑汁調之﹐擦大牙根上立開。﹝大人中風口噤俱效﹞

四順淸涼飲

當歸白芍甘艸大黃

三癥𨿽異﹐其源則一。大抵裹气鬱結﹐閉塞不通﹐並宜淡豆豉汁與食﹐取下胎毒﹐甚者朱銀丸﹝見胎驚﹞亦可用之。初生時﹐用淡豆豉汁﹐與三五口﹐不特能下胎毒﹐復可助養脾气。臍風撮口﹐不語不乳﹐灸男左女右湧泉穴﹐立愈。又法﹕炙蜈蚣末﹐入麝少許﹐豬乳和之飲﹐口噤立開。或蜘蛛去足及口﹐炙焦研細﹐和豬乳飲亦效。更入麝少許﹐能治牙疳。窮鄕僻壤﹐藥餌難得﹐故備經驗治法﹐爲𦇤褓中乞命﹐幸毋忽之。

後卷仿此。

卷一

變蒸

變蒸者﹐小兒生三十二日爲一變﹐再變爲一蒸﹐總五百七十六日。變蒸方足﹐凡變蒸身熱而脈亂﹐汗不出﹐不欲食﹐甚則煩啼躁渴﹐輕者五日解﹐重者八日解。其候與傷寒相似﹐但變蒸則耳冷﹐上唇發﹐狀如濁珠。若寒邪則腹中痛﹐啼叫不絕爲異大都此乃長養气血﹐滋榮五臟﹐不可妄加施治﹐惟宜祕方至寶丹﹝見胎熱﹞常服。若不乳多啼﹐或寒熱間作﹐陰陽不升降﹐指迷湯﹝見胎寒﹞消息調之。

錢氏云﹕一變腎﹐二變膀胱﹐三變心﹐四變小腸﹐五變肝﹐六變膽﹐七變肺﹐八變大腸﹐九變脾﹐十變胃。《寶鑑》云﹕初變肝﹐二變肺﹐三變心﹐四變脾﹐五變腎﹐二說不同﹐其膠滯則一。夫人當長養气血之時﹐陰陽變換﹐五行顚倒﹐斯理至微﹐一用後天推測分發﹐不足見造化之神妙矣。

卷二雜癥

咽喉

咽喉與肺胃相接﹐爲出入樞要﹐種種之癥﹐與大人不同。大抵由熱毒蘊積﹐致生風痰﹐壅滯不散﹐爲瘡爲腫﹐甚至吐咽不通﹐治宜桔梗湯。或牛蒡子湯﹐先去風痰﹐然後解其熱毒﹐次則以上淸丸時時噙化服之亦佳。

肉鵝者﹐太陽少陰之火﹐爲風寒壅遏﹐關隘不通﹐畱連發腫﹐痰涎稠濁﹐疼痛難堪﹐用大烏梅一个去核﹐納入蝸牛一條﹐灰火煨透碾末﹐刺破鵝腫點之﹐或服淸道湯﹑山豆根湯。先天虛弱火泛者﹐巴戟湯俱效。

喉癬者﹐風火郁滯喉間﹐蒸濕生虫﹐或疼或癢﹐漧燥枯涸﹐甚至面紅耳熱而不可忍﹐百部湯治之﹐苡仁湯調之。

牛蒡子湯

治風熱上壅﹐咽喉腫痛﹐或生乳鵝。

元參升麻黃芩桔梗木通甘艸犀角﹝鎊﹞大力子

桔梗湯

咽喉微覺腫痛﹐聲破難語神效。

桔梗甘艸黃芩當歸麻黃桂枝白僵蠶馬勃

上淸丸

咽喉腫痛﹐痰涎壅塞妙方。

薄荷﹝一斤﹞川芎防風﹝各二兩﹞桔梗砂仁﹝各五錢﹞甘艸﹝四兩﹞蜜丸彈子大﹐不拘時噙服﹐臥時更佳。

淸道湯

花粉元參柴胡芍藥甘艸麻黃桔梗山豆根

陳遠公破隘湯卽此。

山豆根湯

射幹麥冬花粉甘艸元參山豆根

巴戟湯

熟地茯苓巴戟麥冬五味子

程漢章曰﹕少陰之火﹐直如奔馬﹐非借降泄﹐何以引而歸元﹖此方加入牛膝﹑澤瀉﹑山萸尢妙。

百部湯

白微紫菀百部元參麥冬甘艸五味子大力子白芥子

苡仁湯

熟地麥冬苡仁山萸桑皮貝母生地甘艸

遠公曰﹕服百部湯虫死﹐服苡仁湯火息﹐更入肉桂數分﹐服二劑﹐不再發。

玉露湯

治初生喉腫。

陳茶葉川黃連荊芥穗薄荷甘艸

吹藥方

膽礬牛黃冰片皂角灰﹝各一分﹞麝﹝五釐﹞

玉鎖匙

治風熱喉閉﹐並纏喉風。

硼砂僵蠶﹝各一錢﹞焰硝﹝一錢五分﹞冰片﹝三釐﹞碾細盛固﹐臨用取出﹐吹喉中甚效。

京師中一醫﹐持祕方丸藥治喉閉﹐獲利其廣。惟用拭面肥皂﹐金箔爲衣﹐偶爲翁曙公識破﹐遇江湖無藥處﹐以此灌之﹐稠痰盡吐﹐危癥立蘇。

咽喉以下十六門﹐名曰襟癥﹐指孩抱中言也。然余治法﹐則自初生至少壯﹐廣爲設立焉。若夫虛勞相火熾甚﹐致喉齒耳目等癥者﹐載余醫貫別裁中﹐始不及。

卷二雜癥

齒

齒者骨之餘﹐骨者腎之絡。初生兒有重齦重者﹐骨不斂髓﹐故頰裏生物﹐與蘆擇相似﹐用綿裹鍼微刺之﹐令瀉血汁﹐先以淡鹽湯洗﹐次以細辛散頻擦之。

齒﹐上屬足陽明胃﹐下屬手陽明大腸。而其爲病也﹐責胃居多﹐但所傷有胃血胃气之異。胃血傷者﹐喜寒而惡熱﹐淸胃湯﹔胃气傷者﹐喜熱而惡寒﹐益胃湯。

葉錫侯曰﹕胃病者﹐口極臭﹐腎病則否。

小兒臥時﹐開口當風﹐吸入風邪﹐畱連不解﹐令齒縫酸痛﹐治以胡桐淚湯。胃虛濕熱壅盛不得下行﹐牙齒腫痛﹐淸胃合五苓﹝見口﹞治之。又有牙疳出血﹐口臭肉爛﹐蘆薈丸﹝見疳﹞治之。

小兒稟賦虛怯﹐數歲後牙齒時疼﹐虫疳風吼﹐九味地黃丸主之。腎气不足﹐髓脈不充﹐七八月齒仍不出﹐或難出而無力嚼物﹐芎散治之。

細辛散

治一切風蛀牙疼﹐腮頷浮腫。

細辛荊芥穗﹝各一兩﹞砂仁蓽茇鶴虱皂角﹝各五錢﹞白芷細椒艸烏﹝各二錢﹞爲末﹐擦患處﹐有涎吐之﹐仍用水灌漱。

淸胃湯

當歸生地丹皮升麻甘艸連翹黃連

益胃湯

當歸茯苓白術陳皮黃甘艸防風升麻

九味地黃丸

生地山萸山藥丹皮茯苓當歸川芎使君子川楝肉

髙鼓峯曰﹕此方直瀉厥陰風木﹐乃腎肝同治之法。緣虫疳爲風木之化﹐有可伐之理。

然伐其子則傷其母﹐故用五者補之。去澤瀉者﹐腎不宜再泄也。

胡桐淚湯

白芷麥冬當歸生地花粉石膏細辛升麻漧葛胡桐淚

芎散

川芎生地山藥芍藥當歸甘艸

爲末。每服二錢﹐白湯下。

卷二雜癥

舌

舌者心之竅﹐脾之脈絡所系﹐心脾壅熱上衝﹐故令舌腫﹐漸漸脹大﹐塞滿口中﹐名曰木舌。宜木通散﹝見胎熱﹞服之﹐烏魚散塗之。又有重舌者﹐亦心脾蘊熱所致﹐由血气俱盛﹐附舌根而重生一物﹐形如舌而略短小﹐以眞蒲黃和黃柏末敷之﹐或牙硝亦可。

脾臟有熱﹐令舌絡微緊﹐時時舒出﹐名曰弄舌﹐切勿用寒藥及下之﹐惟宜瀉黃散﹐甚有飲水者﹐脾胃虛﹐津液少也。

生時舌下有膜﹐如石橊子﹐或口上有﹐不能出聲﹐速用指甲掐破﹐或葦艸割之﹐血出卽活。若血出不止﹐豬脂調發灰敷之。

烏魚散

烏魚骨﹝五錢﹞蜣螂蒲黃﹝各二錢五分﹞白礬﹝五分﹞雞子黃調塗舌上﹐咽津無妨。

靑液散

治重舌並口瘡。

靑黛朴硝﹝各一錢﹞龍腦﹝一字﹞蜜調鵝羽蘸敷。

瀉黃散

治弄舌兼治木舌。

藿香葉炒山梔石膏甘艸防風

卷二雜癥

口

小兒生後﹐宜勤看口﹐有口糜者﹐膀胱移熱於小腸﹐腸膈不便﹐上爲口糜﹐導赤合五苓治之。

鵝口者﹐初生白屑滿舌﹐如鵝之口﹐乃胎熱所致﹐用發纏指上﹐蘸薄荷自然汁拭之。

如不已﹐更以粟米煎濃汁拭之﹐外用

過黃丹滲患處。

初生一復時﹐滿口上下牙齒﹐忽變白色﹐恍如齒牙﹐名曰馬牙驚﹐不治。若因將養過溫﹐積熱燻蒸於上﹐發爲口瘡﹐宜炒焦漧姜﹐同黃連爲末敷之﹐以木通散﹝見胎熱﹞與乳母服。

如不愈﹐更以礬湯浸腳﹐上半日﹐以蜜炙黃柏﹑炒僵蠶末敷之立效。如只口角爛瘡﹐發灰以豬脂調敷卽愈。

導赤散

生地木通赤茯麥冬甘艸燈心

五芩散

豬苓赤茯赤芍白術肉桂

口糜散

口瘡糜爛神效。

黃柏黃連﹝各一兩﹞雄黃沒藥﹝各二錢﹞片腦﹝五分﹞

爲末幹摻瘡上。

卷二雜癥

耳

小兒腎气實﹐其熱上衝於耳﹐使津液壅滯﹐化爲稠膿﹐或爲淸汁﹐亦有沐浴水入耳中﹐血气凝滯﹐漸生疳臭﹐久乃成聾。湯氏有五耳之名﹐其本則一﹐宜龍骨散吹之﹐外服化毒退熱之劑。

膽气不舒﹐風邪乘襲﹐少火被郁﹐兩耳腫痛﹐內流淸水﹐久則變爲膿血﹐身發寒熱﹐耳內如沸湯之響﹐此風火燥幹膽汁之候﹐治宜舒膽湯。

耳中幹耵﹐無膿無水﹐痛如鍼刺﹐久則焚槁成聾矣﹐速宜平火湯重劑服之﹐或以柴胡聰耳湯消息調之。

龍骨散

龍骨﹝研﹞明礬﹝﹐各三錢﹞黃丹﹝﹐二錢﹞胭脂﹝一錢﹞麝香﹝少許﹐同爲末﹞先撚去膿汁﹐次用鵝管吹入。

吳遇齋曰﹕瘡在耳外﹐用雄黃一錢﹐紅棗一枚去核﹐包黃在內﹐火煨存性﹐取黃研細﹐搽上卽愈。瘡在耳內﹐用魚首石煉存性﹐碾細﹐加朱﹑麝各少許同碾﹐吹入自愈。

方鹿村曰﹕耳後膿瘡﹐用柿餅蒂七八个﹐燒灰﹐將熄時﹐以碗覆之﹐冷定爲末﹐入輕粉一錢﹐香油調塗卽愈。

舒膽湯

當歸白芍元參花粉炒山梔柴胡石菖蒲

平火湯

熟地生地麥冬玄參菖蒲

柴胡聰耳湯

柴胡﹝三錢﹞連翹﹝四錢﹞當歸甘艸人參﹝各一錢﹞虻虫﹝三个﹐去翅足﹞水蛭﹝五分﹞麝香﹝少許﹐三件另研﹞生薑﹝一片﹞

各藥煎好﹐去渣入三末﹐再煎一二沸﹐食少遠﹐熱服。

程慶其曰﹕有虫入耳中﹐痛不可忍﹐極似幹耵癥﹐用生薑擦貓鼻﹐取尿滴耳中卽出。

仇芑軒曰﹕有耵燥暴聾者﹐用全蠍去毒爲末﹐酒調滴耳中﹐聞水聲卽愈。

卷二雜癥

目

目黑睛屬肝﹐白睛屬肺﹐瞳人屬腎﹐上下胞屬脾﹐大小角屬三焦﹐心者﹐往來機發之輪﹐故目內赤者﹐心家積熱上攻﹐導赤散﹝見口﹞主之。靑者肝熱﹐瀉靑丸主之。黃者脾熱﹐瀉黃散﹝見舌﹞主之。有視物不明﹐不腫﹑不痛﹑不赤﹐無翳膜﹐或見黑花﹐無眼光者﹐是肝腎陰虛﹐不可服涼藥﹐宜滋陰腎气丸主之。有初生眼閉者﹐由產母食熱物毒物所成﹐以熊膽少許﹐蒸水洗之﹐日七次。如三日不開﹐與地黃湯服之﹐乳母與木通散﹝見胎熱﹞服之。乳母食熱物毒物﹐令兒眼赤者﹐消風散加減調之。時气風熱﹐眼昏紅腫者﹐開明湯﹑沖和湯主之。斗睛﹐牛黃膏主之。疳眼流膿生眵﹐龍膽飲子治之。痘毒及無辜疳入眼﹐羊肝散治之。初生洗拭不淨﹐穢汁浸漬眼中﹐兩角赤爛﹐至長不瘥﹐又有難產﹐轉側差遲﹐血壓兒首﹐灌注入眼﹐生下不見瞳人﹐外胞赤腫﹐上下弦爛﹐亦宜生地湯服之﹐四神散洗之﹐不可服重劑寒涼﹐致傷臟腑。若因肝气上衝﹐腦汁大墜﹐翳膜捲簾﹐非服補腦還睛丸不可。

諸不治癥

白珠如炙腦髓﹐翳如梅花蕊﹐瞳人散亂﹐靑光瞎﹐白珠膿出﹐內翳裹睛﹐血脈脹出﹐瞳人打破﹐白翳貫心﹐烏珠突起。

瀉靑丸

龍膽艸梔子仁大黃羌活防風﹝各一錢﹞當歸川芎﹝各一錢五分﹞蜜丸﹐竹葉薄荷湯下。

滋陰腎气丸

熟地﹝三兩﹞山藥歸尾丹皮北味柴胡﹝各五錢﹞茯苓澤瀉﹝各二錢五分﹞生地﹝酒炒﹐四兩﹞蜜丸﹐辰砂爲衣﹐每十丸﹐空心白湯下。

張迂庵曰﹕人至中年﹐腎水衰耗﹐兩目昏花﹐極宜六味地黃丸加枸杞﹑甘菊﹑沙苑蒺藜常服。平素火盛者﹐入酒炒黃柏一兩﹐火虧者﹐入肉桂一兩。眼昏兼虛熱﹐紅腫澀痛者﹐此丸減少作湯﹐加枸杞﹑甘菊﹐數服自愈﹐不得妄用風藥﹐致損眞元。

生地黃湯

生地赤芍歸尾川芎甘艸花粉燈心

消風湯

防風茯苓蟬蛻陳皮濃朴川芎羌活荊芥穗白僵蠶藿香葉甘艸

開明湯

羌活白芷荊芥防風菊花川芎生地黃芩當歸尾蔓荊子艸決明薄荷燈心生薑

沖和湯

治四時感冒﹐赤火之眼﹐極效。

羌活蒼術防風白芷生地黃芩川芎細辛甘艸生薑蔥白

四神散

銅靑明礬海螵蛸﹝煎過用﹐各一錢﹞硼砂﹝二錢﹞燈龍果漿爲丸﹐芡實大﹐每用時水浸化﹐蒸熟取淸水洗拭。

將軍衝翳散

洗一切翳障。

文蛤苦參升麻薄荷防風荊芥

白芷川芎羌活艸決明

十二將軍二聖湯

黑面將軍﹝十二个﹞綠聖白聖﹝各五分﹐煎洗﹞程自閒曰﹕卽五倍子白礬銅綠耳﹐以其功能﹐得邀品號。

龍膽飲子

靑蛤粉﹝五錢﹞炒黃芩﹝二錢﹞羌活龍膽艸﹝各二錢﹞麻黃﹝三錢五分﹞蛇蛻谷精艸﹝各五分﹞爲末﹐每服二錢﹐茶調下。

羊肝散

蜜蒙花﹝三錢﹞靑葙子決明子車前子﹝各一錢﹞羊肝一葉薄批﹐滲上濕紙裹煨﹐空心食之。

牛黃膏

牛黃麝香﹝各五分﹞白附子﹝炮﹞肉桂全蠍川芎石膏﹝各一錢﹞白芷辰砂﹝飛﹞藿香葉﹝各二錢﹞蜜丸﹐芡實大﹐薄荷湯研化服。

賽寶萬捶膏

治老障紅絲肉﹐風火爛弦重翳﹐如神。

鑪甘石﹝一兩﹐打成小塊﹐放銀罐內﹐將火硝拌勻﹐用火紅﹐取出研極細﹐飛過﹐復研﹐以細絕爲度﹞蕤仁﹝一兩﹐去油淨﹞琥珀珍珠瑪瑙珊瑚石蟹﹝各五錢﹞雌黃雄黃﹝各二錢五分﹞以上用布包裹﹐捶碎研細﹐水飛過﹐加金銀箔各二百片﹐同研細﹐再入人乳﹐研十萬下﹐如塵欲飛。然後用荊芥穗﹑艸決明﹑防風﹑羌活﹑木賊﹑菊花﹑蕤仁﹑千里光各五錢﹐細銼﹐煎水二碗﹐澄淸熬膏﹐加乳汁﹐復熬透﹐調前藥捶之萬下。如幹以膏濕之﹐做成片子藏固﹐臨用取少許潤軟點之。

立靈散

鑪甘石﹝一錢﹐同上制﹞冰片麝香﹝各一分﹞熊膽﹝二分﹞蕤仁﹝三分﹐去油淨﹞研細﹐點翳膜上。

粉丹散

輕粉黃丹等分爲末﹐盛小竹筒吹耳內﹐左翳吹右﹐右翳吹左﹐奇效。

辟塵膏

治塵埃入目﹐揩成腫痛﹐發熱啼哭。

頂煙陳墨﹝新汲水濃磨﹐入元明粉和成膏﹐新筆蘸點目內﹐日三五次﹐忌食煎炒﹞吳朴公曰﹕飛絲入眼﹐亦蘸墨點之﹐略閉刻許﹐墨染絲黑﹐用筆挑去。

補腦還睛丸

雌黃﹝火﹐入醋﹐研﹐三錢﹞千里光﹝酒拌炒﹞菟絲子﹝酒浸炒﹞川木賊﹝去節﹐童便浸一日﹞杏仁﹝去皮尖﹞茺蔚子荊芥穗甘菊花羌活防風蛇蛻﹝酒浸焙﹞石決明﹝﹐各一錢﹞川芎白蒺藜蟬蛻蒼術酒蒸地黃﹝各一兩﹞

各自爲末和勻﹐煉蜜丸﹐如彈子大﹐每服一丸﹐日三次。薄荷湯或好茶送下。

大腹皮飲

治頭疼眼脹﹐及偏正頭風﹐神妙。

大腹皮當歸尾何首烏麻黃川芎北細辛

卷二雜癥

鼻

鼻爲肺竅﹐一有風寒停滯﹐則气道壅塞﹐津液不收﹐流爲濁涕。若冷結不散﹐久乃不聞香臭﹐辛夷散治之。有風寒挾熱者﹐則鼻幹不眠。又有乳母臥時﹐鼻中出息﹐吹著兒囟﹐亦令鼻塞﹐不能飲乳﹐開關散治之。

鼻淵有二癥﹐風入膽中﹐移熱於腦﹐腦尋竅於鼻而出涕﹐濃而臭爲實熱癥﹐當歸湯治之﹐鼻流不臭淸涕﹐經年不瘥﹐爲肺气虛寒之候﹐治宜石首魚腦湯。又有郁火不宣﹐門戶閉塞﹐稠粘濁涕﹐或硬或黃﹐不嚏則脹悶難忍﹐嚏則鼻梁疼痛﹐須加味逍遙散治之。

辛夷散

白芷川芎細辛本辛夷木通升麻防風甘艸

開關散

香附川芎荊芥穗細辛葉白僵蠶皂角﹝燒存性各等分﹞爲末﹐用生蔥白同搗成膏﹐紅絹包固﹐臥時貼囟門上。

當歸湯

當歸﹝五錢﹞元參﹝三錢﹞辛夷﹝一錢﹞炒梔﹝八分﹞貝母﹝五分﹞柴胡﹝三分﹞

石首魚腦湯

訶子甘艸﹝各一錢﹞荊芥細辛人參﹝各五分﹞桔梗﹝二錢﹞石首魚腦骨﹝五錢﹐存性﹞爲末﹐將上件煎好﹐去渣﹐入末﹐再煎一二沸服。

加味逍遙散

當歸白芍白術茯苓甘艸陳皮柴胡桔梗黃芩白芷半夏

卷二雜癥

囟

囟陷者﹐血气虛弱﹐不能上衝腦髓﹐或因泄利下陷﹐不得平滿﹐總以狗頭骨炙黃爲末﹐入雞子淸調敷之。

囟塡者﹐乳哺不調﹐致傷寒熱﹐逆气沖塡﹐突然髙起﹐毛髮短黃﹐顫惕自汗﹐寒气則牢硬不已﹐熱气則柔軟不支﹐寒者溫之﹐熱者涼之﹐兼調其气﹐而折其逆﹐自無不愈。

囟解者﹐小兒年大﹐頭縫開解不合﹐由腎气不足﹐腦髓空虛﹐如樹無根﹐豈堪培養。

斯時也﹐惟以六味地黃﹐加龜板爲丸﹐空心溫水服之﹐外用防風﹑柏子仁去油爲末﹐乳汁調塗﹐或以華陰細辛﹑肉桂﹑漧薑爲末﹐乳汁調敷﹐亦多有效。

六味丸

地黃﹝八兩﹞山萸肉山藥﹝各四兩﹞茯苓澤瀉丹皮﹝各三兩﹞程格思曰﹕張仲景原方﹐有桂﹑附各一兩﹐名八味丸﹐錢氏謂小兒稚陽﹐無補陽之理﹐故去桂﹑附治之。近世俗醫﹐並六味亦不敢與小兒服矣。

卷二雜癥

頤

滯頤者﹐脾胃虛冷﹐涎流出而漬於頤間﹐不能收約﹐大宜溫脾﹐姜術散主之﹐或八仙糕。加木香﹑白蔻仁亦妙。

姜術散

半夏木香﹝各五錢﹞川白姜白術靑皮陳皮﹝各二錢五分﹞糕糊丸﹐麻子大﹐一歲十丸﹐米飲下。

八仙糕

人參﹝五錢﹞苡仁芡實山藥茯苓蓮肉﹝各四兩﹞白米粉﹝五升﹞白洋糖﹝任用﹞

卷二雜癥

臍

臍爲有生之蒂﹐內通臟腑﹐偶或汁出﹐或赤腫﹐或生瘡﹐俱爲風濕相乘﹐當用白石脂末焙﹐出火气敷之﹐日三度﹐或油發灰敷﹐或當歸末敷﹐或蝦蟆灰敷﹐亦可。

安臍散

瓜蒂南星白斂赤小豆

斷臍時﹐以四藥等分爲末﹐每三錢﹐用芭蕉自然汁﹐調塗四傍﹐能去濕固气。

王介庭曰﹕斷臍時﹐以蘄艾爲撚子﹐香油浸濕﹐燒臍帶至焦方斷﹐斷後用軟帛濃棉裹束﹐每日看之﹐勿令兒尿浸潤。可以預防臍風。

楊涵一曰﹕臍帶落下﹐放新瓦上﹐存性﹐碾細﹐每一分﹐用飛過朱砂五釐和勻﹐外以黃連﹑當歸﹑生地煎汁﹐調成稀糊﹐搽乳上﹐與兒吮喫﹐一日令盡﹐次日撻下黑糞﹐可免痘密﹐且無瘡痕。

卷二雜癥

語遲

言心聲也﹐母有驚邪﹐兒感其气﹐心神不守﹐舌本不通﹐菖蒲丸主之。

菖蒲丸

人參麥冬川芎當歸遠志菖蒲﹝各二錢﹞乳香朱砂﹝各一錢﹞蜜丸麻子大﹐每服十丸﹐粳米湯下。

卷二雜癥

夜啼

陰盛於夜﹐小兒髒冷﹐遇夜則陰極發躁﹐寒盛作疼﹐故夜啼而日歇﹐鉤藤散主之。

鉤藤散

茯神茯苓川芎當歸木香甘艸

鉤藤生薑大棗

如或心熱煩疼而夜啼者﹐必面赤舌白﹐小便赤澀﹐卽去當歸﹑木香另爲末﹐加辰砂一錢同研﹐少以木香煎湯調服。有觸犯禁忌及驚駭者﹐服新安金藥。﹝見驚﹞程書焉曰﹕夜啼一癥﹐有用燈花末塗乳頭者﹐有用燈心湯研化燈花四五粒而飲之者﹐有用井邊艸﹐或雞窠中艸安臥席下﹐不令母知者﹐俱有意焉。

卷二雜癥

龜胸

胸髙臍滿﹐其狀如龜﹐此肺家熱邪﹐由乳母多用五辛酒面無度﹐或夏月熱乳所致﹐宜服杏仁煎。

杏仁煎

川大黃天冬杏仁百合木通﹝各一錢二分﹞桑皮葶藶﹝各五分﹞石膏﹝八分﹞臨臥時服。

卷二雜癥

龜背

小兒生下﹐不能保護﹐客風入於骨髓﹐或坐早勞傷气血﹐多成痼疾﹐間有灼艾收功者﹐肺兪穴第三椎骨下兩傍各一寸五分﹐膈兪穴第七椎骨下各一寸五分﹐以小兒中指中節爲一寸﹐艾炷如小麥大﹐灸但三五壯爲止﹐內服松芷丹。

松芷丹

花松枳殼防風獨活﹝各一兩﹞川大黃麻黃前胡桂心﹝各五錢﹞蜜丸黍米大﹐粥飲服。

卷二雜癥

鶴節

小兒肌肉瘦薄﹐骨節呈露﹐如鶴之膝﹐此先天稟受精髓不充﹐亟以六味地黃丸﹝見囟﹞加麝茸﹑牛膝治之﹐緩則必成廢疾。

卷二雜癥

行遲

小兒髓不滿骨﹐血不榮筋﹐故軟弱不行﹐虎骨飲治之﹐或六味丸加牛膝﹑五加皮﹑酒炙鹿茸亦可。若稟受肝气怯弱﹐致兩足攣縮﹐兩手伸展無力﹐須薏苡仁丸治之。

虎骨飲

虎脛骨榦地黃當歸身棗仁茯苓川芎防風牛膝肉桂爲末﹐每服一錢﹐粥飲調入酒少許﹐日二次。

苡仁丸

秦艽當歸苡仁棗仁防風羌活等分蜜丸﹐芡實大﹐每一丸﹐荊芥湯研化﹐入麝一釐服。

卷二雜癥

五軟

小兒生後﹐頭項手足肉口皆軟﹐乃先天諸陽之气不足也﹐頭項癥地黃丸﹝見囟﹞服之﹐甚者星附膏貼之。手足肉口癥﹐補中益气湯主之﹝見保產﹞。有因吐瀉之久﹐囟目頓陷﹐天柱骨倒﹐補中加附子治之﹐地黃丸料兼服之。

餘子敬曰﹐肉軟者﹐肉少皮寬﹐口軟者﹐食少舌舒﹐皆脾胃之癥。又有初生﹐徧身赤肉﹐全無皮殼﹐或有皮如魚胞﹐如水晶﹐亦產母脾气不足所致。無皮者﹐以粳米粉拌黃土敷之。魚胞水晶者﹐蜜陀僧碾細末敷之。更有赤發熱者﹐石膏碾細敷之。

星附膏

南星附子

等分爲末﹐用生薑自然汁調敷。

卷二雜癥

五硬

薛氏曰﹕五硬者﹐仰頭取气﹐難以動搖﹐气壅作痛﹐連於胸膈﹐腳手心冷而硬﹐此陽气不營於四末也。又曰﹕手足冷而硬者﹐獨陽無陰也﹐難治。若肚筋靑急﹐爲木乘土位﹐速宜六君子湯﹐加炮姜﹑肉桂﹑升麻﹑柴胡﹐以復其眞气。如系風邪客於四末﹐而令硬冷者﹐須從驚風癥中求之。

六君子湯

人參白術茯苓陳皮半夏炙甘艸

卷三痘瘡

總訣

痘曰胎毒﹐由男女交媾時﹐先有火會而後精聚﹐此火蘊釀於胚胎之中﹐爲血液之賊。

外有感觸。忽然而生﹐莫可止遏。間有輕重不等者﹐或父母稟受所致﹐或天行運气使然。

善治者因其勢而利導之﹐何難皆中理解也。

兒在胞中﹐如雛在卵﹐形體未全﹐口無透竅﹐賴其母血液灌漑於臍帶中﹐渾渾然太初之气也。產時母血橫流﹐滲入兒口﹐容或有之﹐俗謂口含血餅咽下﹐寄於命門﹐蘊蓄成毒誤矣。其有臍矢者﹐猶瓜果中漿汁﹐豈食血餅而成。若云腹中賴此滋生﹐則此乃血液之寶﹐焉得成毒哉﹖

沈旬仲曰﹕此益都翟氏之旨也﹐鳳雛淵源翟氏﹐一番推出一番新。翟氏得未曾有﹐鳳雛又發明其所以然﹐開聾而濟夭枉。二先生寧止爲斯道之功臣。

痘毒稟自胚胎﹐或數年而後發﹐或十數年而後發﹐或數十年而後發。其未發也﹐深藏潛伏﹐聲臭俱泯。正如閭閻無事時﹐未可執人而誅之曰﹐爾將爲寇也。柰何世有預解痘毒之說者。

預解痘毒方法﹐有偶中者﹐小兒胎毒本輕也。一或不中﹐當柰之何﹖嘗見富貴之家﹐珍愛太過﹐徧覓方士金丹﹐及出痘時﹐反極重不可救藥。良由所服損虛髒气﹐不得使痘毒宣暢故爾。

痘毒在人身中﹐無處不有。然其發也有次第﹐自骨髓而達於筋﹐腎主骨﹐血气壯盛﹐毒盡送出於筋﹐則腎經毒解﹐自筋達於肌肉。肝主筋﹐气血充足﹐毒盡送出於肌肉﹐則肝經毒解﹐自肌肉達於血脈。脾主肌肉﹐血气充足﹐毒盡送出於血脈﹐則脾經毒解﹐自血脈達於皮毛。心主血﹐气血充足﹐毒盡送出於皮毛﹐則心經毒解﹐自皮毛達於瘡窠。肺主皮毛﹐气血充足﹐毒盡送出於瘡窠﹐則肺經毒解。五臟毒解﹐血化爲膿﹐毒從膿化﹐痂結靨落而功成矣。若出於筋而少畱於骨髓﹐則壯熱口漧悶亂。出於肌肉而少畱於筋﹐則搐搦牽掣﹐紫黑潮熱。出於血脈而少畱於肌肉﹐則得癰腫於四肢。出於皮毛而少畱於血脈﹐則痘不圓肥。出於瘡窠而少畱於皮毛﹐則痂落遲而多麻。

痘毒與諸瘡毒不同﹐諸瘡毒未成形﹐可解散內消而愈。旣成形而未成膿﹐猶可逐散不成膿而愈。痘毒發自先天﹐應期開落﹐不可內消﹐不能逐散﹐全仗气血送毒歸痘。﹝翟氏祕奧在此四字﹞以灌膿結痂﹐生理沛然。一用寒涼冰伏﹐變癥叢生矣。況有不必解者﹐又有不可解者﹐小兒稟賦彊壯﹐素無疾病﹐飲食如常﹐其气血足以運送﹐變化成功﹐順癥也﹐焉用解。若先天稟賦素虛﹐後天脾胃復弱﹐出痘時飲食減少﹐或瀉利腹脹﹐或手足冷﹐或气短促失聲﹐或出不快﹐或根窠不紅活﹐或色白頂陷﹐或當膿而不膿﹐當靨而不靨﹐此气血不能運送變化﹐宜速用溫補。若參﹑﹑歸﹑術﹐力不及者﹐卽丁香﹑桂﹑附佐之﹐亦不爲害﹐焉可解爲﹖

痘毒蘊結於臟腑骨肉之間﹐與血气渾成一塊﹐未曾破解﹐有感之後﹐漸漸分離。如胎之將產﹐此解字乃分形解體也。故痘出一分﹐毒解一分﹐痘出二分﹐毒解二分﹐痘盡出﹐則毒盡解﹐特在肌肉之間而未化耳。出不齊﹐脹不起﹐膿不化﹐痂不結﹐气血弱也﹐速宜助之。助之者﹐恐膠結難解也。若曰未出可解之不出﹐多出可解之少出﹐將使胎之在腹者﹐可使之不產﹐將產亦可使之有不產乎。

痘之發與雜癥不同﹐雜癥只在一經﹐痘則五臟之癥俱見。古云似傷寒者﹐亦大槪言也。孟春沂曰﹕寒出外入﹝故惡寒﹞﹐痘由內出﹝故惡熱﹞﹐故惡寒無汗﹐頭痛脊彊﹐左額靑紋﹐面色慘而不舒﹐此傷寒之所有﹐痘癥之所無也。兩目含淚珠如水精﹐鼻气出粗﹐睡中微驚﹐耳紋現﹝淡紅者吉﹐靑紫者凶﹞﹐惡熱不惡寒﹐此痘癥之所有﹐傷寒之所無也。有雲中指獨冷﹐耳尻冷等說﹐理亦信焉。

痘者豆也﹐肖其形則生﹐不肖其形則死。形之不肖﹐元神竭矣。尖圓而突﹐周淨而松﹐形之有神者也。如麩﹝色白﹞如沸﹝空殼﹞﹐如疥﹝無根顆﹞如蠶種﹝黑小﹞如蛇皮﹝一片﹞﹐如蚊迹﹝血﹐散﹞如瘙斑﹝根散﹞﹐如湯泡﹝皮肉﹐先爛﹞如火刺﹝血幹﹞﹐形之無神者也。形而無神﹐可冀生乎﹖至於色也﹐欲如春花之在露﹝紅活光潤﹞﹐不欲如秋艸之經霜﹝黑暗漧黃。﹞紅白兩分﹐明潤光活﹐色之有彩者也。如膩粉﹐如枯骨﹐如紅米飯﹐如豬肝色﹐色之無彩者也。形不有神﹐色不現彩﹐生意可知矣。嗚呼﹐神彩其生死之門戶也。

凡痘之看﹐先看元气。痘兒元气﹐非有非無﹐惟心領意會而已。如形色初善而終變惡者﹐元气內竭也。形色初惡而終歸善者﹐元气內彊也。元气本也﹐形色未也﹐故善治者必求本。

程書焉曰﹕昔人用人參﹑黃﹑甘艸爲保元湯﹐始終不易﹐正欲使元气內彊耳。

桂巖子曰﹕人知痘藉气血﹐不知痘之所藉﹐尢有超於气血者﹐蓋元气盛﹐則气血流通﹐而領逐﹐而負載﹐並行祛毒﹐痘必應期而開落。元气一虧﹐則在外者內不續﹐在內者外不固﹐毒肆妄行﹐或出或入﹐而爲外剝內攻矣。調養眞元﹐補益气血﹐誠治痘完策。

不得已而欲攻他癥﹐中病卽止。經曰﹕常毒治病﹐十去其八﹐無毒治病﹐十去其九。夫包血成圓者﹐气也﹐气能拘血制毒﹐則痘暈必光明而紅活。頂陷者﹐气之虛﹐塌陷者﹐气之離﹐暈枯者﹐血之虛﹐根散者﹐血之離。圓也暈也﹐气血之所爲也。而所以成圓成暈者﹐气血不得專也。

吳東園曰﹕根顆者﹐血之運﹐膿者﹐血之腐。六日前專看根顆﹐無根顆者﹐必不灌膿﹝毒在內也﹞。六日後專看膿色﹐無膿色者﹐必難收靨﹝元气不足﹞。此理也勢也。

無形者根據有形﹐有形者附無形﹐互相根據附﹐天地之道﹐亦气血之道也。气之離﹐不由血之散乎﹐故自气血交後﹐常觀根暈爲憑準。粗緊紅活﹐生意沛然。若微細而不現不斂﹐且黯淡﹐則气將飛去而必不克制毒矣。是故內攻根散者死﹐內攻而根血猶附﹐非毒作楚﹐必三因致之﹝因體虛﹑因穢觸﹑因誤藥﹞。

气血有常﹐但不能盈於常﹐而能自虧於常。然亦有盈者﹐何也﹖毒壅於气﹐火搏於血耳。斑者﹐血有餘也﹔者﹐气獨盛也。經曰﹕邪气盛則實﹐眞邪奪則虛。

气居親上之尊﹐則痘頂尖圓白潤﹔血安親下之分﹐則四圍色暈紅活。若通頂紅色﹐必不能漿﹐八九日癢塌而死。此非血之過﹐由气虧而失其尊﹐故血得妄行而僭居其位也。大補其气﹐猶或可救﹐誤認血熱﹐以涼治之﹐斃矣﹝眞血熱則枯焦紫黑﹐甚至無痘處亦紫﹞。

凡形色大惡﹐气不交﹐漿不成﹐似爲死矣。若精神爽朗﹐便食如故﹐而天庭有一二悅目者﹐猶可發毒﹐作臭痘而愈。何也﹐毒在外﹐不在內也﹐故如此云。

陳氏云﹕痘以太陰脾肺二經爲主﹐肺宜溫而脾宜燥。萬氏云﹕痘始終以脾胃爲主﹐胃當養而脾當補。馬氏云﹕痘以少陰心經爲主

火不可太淸﹐而血不可太寒。夫脾爲孤髒﹐主肌肉﹐化水谷而生津液﹐灌漑諸經﹐而燻蒸發育。肺主气﹐心主血﹐气血充盈。濡流貫﹐而痘有不得其天者乎。

心主血而屬火﹐痘藉之以運用一身﹐溫則流行﹐寒則凝滯﹐世以犀角涼之﹐此不知陰陽之屬也﹐惡能使之運化痘毒而成功乎﹖故予只於痂後餘毒用之。若天行癘气﹐與气血爭盛者﹐脈洪數﹐痘初出卽帶紫色﹐旣出而稠密紅紫﹐內癥煩悶躁渴﹐小便赤澀﹐大便祕結﹐量入淸涼之味解之﹐或酒炒大黃微利之﹐甚有口鼻出血者﹐犀角暫用之。若毒盛而气血不盛者﹐𨿽曰解毒﹐必兼活血補气﹐參﹑﹑歸﹑芍﹐安可缺耶﹖

黃連﹑犀角皆瀉心之品﹐時下恃爲治痘神良﹐不論虛實寒熱﹐一切用之﹐更益以石膏﹑明粉﹑生地汁﹑羚羊角之屬﹐冰伏其生生之气﹐噫異哉。

痘始終藉熱成功﹐先三日熱而後出﹐出齊則退﹐漿將行又熱﹐漿足則退。回漿前又熱﹐漿回則退﹐結痂收靨落痂又熱﹐名曰燒瘢。凡此皆不宜涼解﹐涼解則气血凝滯不行﹐痘毒畱中而禍作矣。﹝初熱未退﹐痘卽出日火苗﹐宜辛涼托表。﹞

痘不爲害﹐惟毒爲害﹐毒盡附於痘中不爲害﹐惟不盡附於痘中則爲害﹝祕奧法門﹞。故無論隨所因而用何劑﹐必少加穿山甲末﹐透其竅而逐之﹐使毒歸於顆粒而後已。又必加白芍﹐斂其血而收其毒﹐使無一分滲漏傍溢。治痘之法﹐其庶幾乎﹖

痘未出前﹐升發微汗﹐使毒瓦斯宣通﹐毒出外而內自安也。旣出後﹐調气助血﹐使漿路充盈﹐漿始化而毒無不盡也。

毒停肌肉則發腫﹐毒滯皮膚則作臭﹐肌肉陽明主之﹐屬土﹐皮膚太陰主之﹐屬金﹐癰腫土象﹐鮏臭金象﹐亦各從其類也。

書謂紅者生﹐紫者死﹐黑藍﹐百不救一。𨿽然﹐亦有紅死﹐而紫藍得生者﹐夫﹑血熱也﹐失於解利則發﹐惡

痘出﹐勢所必然﹐無論顏色﹐與不皆死。但天庭疏朗﹐形色善而斑出﹐又當別論。

昔一癥﹐諸醫莫治﹐召予視之﹐已七日矣。斑分上中下﹐上斑紅﹐中斑紫﹐下斑靑﹐視其痘﹐則綻突疏朗﹐內含淸水﹐色黑黯而精神爽健。視唇舌﹐則多苔燥。予曰﹕失解故也﹐進以淸涼自愈。後果然。由是書不可拘也﹐察形色﹐驗唇舌是準。

痘前後有衄血者﹐毒瓦斯外泄﹐衝於肺也﹐此非惡候﹐只宜發灰散﹑淸肺湯調之﹐不可用犀角等峻劑。

疔之結也﹐亦熱毒壅盛﹐失於解和﹐內不能入﹐而結隧道空隙之處﹐惡痘疔結﹐逆轉爲順矣。但結前後心必死﹐結耳門喉下者死。辧疔有法﹐愼無以黑痘作疔﹐黑痘猶痘也。疔則陷入肉中﹐形如螺蓋﹐捏之則有核﹐割之不知痛﹐其根白或長寸許﹐醫多誤認﹐靨後疔爛﹐七日前後者﹐四聖丹主之。

痘起脹﹐或收結時﹐驟然泄瀉不止﹐危在旦夕。有用異功散仍不效者﹐豆蔻丸﹑白術散止之﹝熱毒作瀉用加味四苓散﹞。起脹灌膿時﹐有六七日不大便而煩悶作痛者﹐毒盛而祕也﹐淸毒活血湯去參﹑。加牛膝﹐倍紫艸﹑當歸﹐服時入生蜜半杯﹐甚者加酒炒大黃三錢利之。若仍不通﹐用豬膽汁滴入穀道中﹐卽通﹐切不可用硝黃大下﹐使生變癥﹐禁絕葷腥是矣。然亦有富貴之子﹐其脾胃賴此以養成者﹐一旦使之不食﹐則生生之气﹐將何賴以燻蒸長育乎﹖是又不可以常法論者。

痘之所恃者﹐血爲養而气爲充也﹐故眼鼻必欲封塞﹐眼封則神不外馳﹐鼻塞則气不外逐﹐神气內榮﹐而毒不爲之制伏者鮮矣。然又有鼻塞而有涕﹐美之徵也。鼻塞而竅外幹黑者死﹐眼封而有淚﹐生之兆也。封而沿眶塗煤者死﹐封眼五六日間未腫﹐過封後必眼疾﹐痘少者不封﹐或封而才靨﹐卽退。

气血之分﹐猶淸濁之本於上下也。气血之交﹐猶陰陽之互爲根據附也當分不分毒結之﹐當交不交毒隔之。知陰陽散郁﹐何不分之有

知淸熱解毒﹐何不交之憂。

痘之形癥有四﹕曰毒壅﹐曰血熱﹐曰气虛﹐曰血虛。又虛實有四﹕表裏虛實是也。見點稠密﹐形不尖松﹐色慘黯而皮膚間欲出不出﹐此毒壅也。見點深紅﹐而漸變紫黑﹐夾疔夾﹐此血熱也。頂陷皮薄﹐平塌不振者﹐此气虛也。色淡根散﹐或痘色與肉色無異者﹐此血虛也。身微熱而有汗曰表虛。壯熱無汗﹐喘促﹐脈浮皮毛焦﹐肌肉痛﹐表實也。精神疲倦﹐唇舌淡白﹐曰裏虛。狂亂气盛﹐渴飲善食﹐唇燥而舌見黃白苔者﹐裏實也。毒壅血熱﹐同表裏之實。气虛血虛﹐同表裏之虛。此一而二﹐二而一者也。壅者疏之﹐熱者涼之﹐虛者補之﹐實者瀉之﹐不虛不實﹐平劑以調之。明此數者﹐思過半矣。𨿽然﹐辧寒熱虛實﹐尢須用舌作綱維。

三等﹕順﹑險﹑逆。順者﹐血气充和﹐痘毒宣暢﹐不必施治。險者﹐气血不舒﹐痘毒壅遏﹐或雜癥攪擾﹐當急施治。逆者﹐痘毒凝結﹐气血漧枯﹐治之無功。五要﹕一﹑出欲盡。二﹑起發透。三﹑膿稠滿。四﹑收靨齊。五﹑結痂濃。五善﹕一﹑飲食如常。二﹑大小便調。三﹑瘡紅活堅實。四﹑脈靜身涼﹐手足溫暖。五﹑聲音淸亮﹐動止安和。﹝五者不能全得﹐得一二亦自淸吉。﹞七惡﹕一﹑煩躁悶亂﹐譫妄恍惚。二﹑嘔泄利﹐飲食不能。三﹑黑陷焦枯﹐癢塌破爛。四﹑頭面預腫﹐鼻煽肩擡﹐目張唇裂。五﹑喉舌潰爛﹐食入卽﹐水入卽嗆。六﹑寒戰切牙﹐聲啞色黯。七﹑腹脹喘促﹐四肢逆冷。﹝七者不必皆有有一二亦自難爲﹞七惡之外﹐又有渾身血﹐心腹刺痛﹐陷伏不出﹐便溺皆血﹐尋衣撮空﹐是又卒死而不可救者。

葉天士曰﹕逆癥亦有得生者﹐未可捨之不治也。險癥必無死理﹐死者醫之過﹐非痘之過也。今且有揀順癥治之﹐以混俗沾名﹐而捨棄其險者﹐吾是以惡金鏡錄等書分癥之言﹐爲不仁也。

痘有至佳者﹐隨出隨長﹐隨長隨灌﹐頂尖圓而色紅潤﹐稍見漿而卽靨。又有至奇者﹐隨出隨長﹐隨長卽靨﹐通不見膿汁﹐名爲旱痘。二者俱不宜施治﹐庸妄者每至殺人。先出疹﹐疹靨而痘始出﹐曰墊疹。疹與痘並出﹐疹靨而痘始長﹐曰夾疹。痘出卽有小小顆粒堆於痘之上﹐曰罩痘痧。痘出時﹐皮肉間隱隱有點﹐大小不一﹐曰夾。皮肉間艷色紅赤如雲頭﹐而突起成片﹐曰丹毒。靨後痂落而疹出﹐曰蓋疹。種種不同﹐要皆痘毒之浮游散漫於皮膚間者﹐只當於痘中用治法﹐不可與正經麻疹毒同科。

大都癥候相似﹐運气使然也。彼與此一﹐癥狀無殊﹐非气運而何。漧涸者火郁勝﹐吐瀉而肉腫者土郁勝﹐咽燥喘促者金郁勝﹐彼此凝伏者水郁勝﹐郁而不出者木郁勝。火則淸之﹐土則平之﹐木則發之﹐金則潤之﹐水則溫之。不泥於法﹐求之於經﹐自可斡旋造化。

諒形體用藥上工也。小兒臟腑易虛易實﹐體實過劑﹐尢爲之損﹐況弱乎﹖凡痘極光潤﹐極榮灌﹐至回謝日而忽變逆﹐誰之咎歟﹖形體本虛﹐理宜補益﹐不察而行攻劫﹐使人元气一驅而出﹐外𨿽榮灌﹐內實耗蠹﹐欲不死得乎﹖諒形體者﹐非泥於形體之形﹐而審形體之神也。

痘癥之陷有四﹕有白有紅﹐有灰有黑。魏桂巖皆責气虛﹐而後人以四者俱用補﹐誤矣。

彼之論陷﹐有深究其源。唇舌滋潤﹐身不壯熱﹐惟色變遷而陷﹐故責以气虛。若唇燥舌苔﹐壯熱燎人﹐焦紫其色﹐而凹陷不起﹐果虛耶﹐抑毒耶﹖補益妄投﹐按圖索驥﹐予治不然﹐有外實則解之﹐有內實則淸之下之﹐內外無癥﹐則平劑調之。不獨治陷﹐痘終始皆然。藥隨舌轉﹐癥用舌痊。嗚呼﹗舌之功大矣。

舌通乎五內﹐人知之而莫之用﹐不由指示﹐臨局必迷﹐不知此乃用藥樞紐也。藥有寒者﹑涼者﹑溫者﹑熱者﹐一惟樞紐在手﹐則縱橫顚倒﹐皆自我出﹐而是非而利害﹐姑置勿論。夫易虛易實﹐小兒也。使無定見﹐而謂不枉人命﹐吾未之信。

此吳氏祕法﹐旬仲得自孫其猶而語予者。因思凡一切藥﹐欲通乎髒气者﹐皆曰放舌底噙化﹐非舌能通百脈之竅乎﹖況痘假心火成功﹐運用造化﹐全在此靈臺方寸﹐至論不刊。

治痘之藥不可過﹐過於熱則涸﹐過於寒則凝﹐過於燥則耗血﹐過於潤則滑腸﹐過於攻則損眞﹐過於補則助邪。古有云﹐藥須病更﹐機非在我。我者不通變之謂也。

邪熱壅盛﹐隧道阻塞﹐而卒無死者有之﹐禁絕寒涼過也。若根顆不散尙活﹐宜置涼處以徹其熱﹐亦能復蘇﹐毋因其气絕而遂捨去。

治痘有四節次﹐務要不紊﹐紊則气血顚倒﹐火毒肆瘧﹐而諸癥蜂作矣。故驚者狂者﹐吐者瀉者﹐者疹者﹐腰痛腹痛者﹐肉腫痘不腫者﹐水嗆錯喉者﹐皆當發不發﹐毒壅三焦﹐停气道也。焦紫者﹐枯黑者﹐渴者﹐躁者﹐發疔毒者﹐胃爛口臭者﹐皆當淸不淸﹐陽明內熱所致也。當補不補﹐則爲白陷﹐爲泄瀉﹐爲癢塌﹐爲倒靨﹐外剝內攻﹐中气虛也。

當滲泄不滲泄﹐則反壯熱﹐或少食﹐或吐瀉不止﹐或肌肉作疰癤而疤爛﹐何者﹖脾濕內淫也。標離而異﹐本合而同﹐藥當其節﹐變癥息矣。不應四法﹐必三因乘之。六气外襲爲外因﹐驚恐內動爲內因﹐調理失宜爲不內外因。四法正也﹐三因奇也。奇正互用而得之矣。

治痘癥不治雜癥﹐萬古祕論也。雜癥有日﹐痘癥只兩七日而已。且痘中之癥﹐緣失治而作。今猶治癥不治痘﹐將癥愈甚﹐而痘愈憊矣。

程旣莘曰﹕雜癥非痘中所有﹐醫實誤之﹐願世人著眼﹐治雜癥一寸﹐則痘癥落後一丈。

昔人固嘗言之﹐今人欲故犯之何也。

痘有當吐者吐之﹐吐中有發意存焉﹐滴水不入者﹐毒壅气道也﹐宜吐之。食飲痰停﹐形色生變﹐陽气郁遏也﹐宜吐之。惟气虛多汗者忌之﹝吐法用升麻梔子豆豉煎服探吐之﹞。

痘有當汗者汗之﹐當汗不汗﹐後必變癥﹐壯熱皮燥﹐喘促面浮﹐可汗也。痘隱隱不出﹐肉腫瘡不腫﹐毒停不成漿﹐或因寒倒靨﹐皆可汗也。但兼解補有殊耳。可淸也﹐可下也﹐舌之黃白盡之矣。可溫也﹐可補也﹐舌之淡紅盡之矣。其詳審諸。

出痘之童﹐嗜欲開而血气耗﹐虛火炎蒸﹐或煩或渴﹐或咽喉痛﹐或鼻時出血﹐腫盛不任溫補﹐當是時參麥淸補湯﹐頻服於五六日前﹐猶或可救。若七八日不成膿﹐非參歸鹿茸湯不可。

女人月事﹐時至必行﹐將行經﹐忽然暴至﹐險之險也。痘之成功﹐全藉气血﹐气虛可爲﹐血虛難爲。如痘不倒陷﹐根暈不散﹐猶可冀生。若倒陷根散者必死。治療之法﹐在重養其陽以生陰﹐癥屬血熱。又有得行經而反吉者﹐然在見點起脹時﹐非灌膿時宜也。

凡治孕婦﹐務要無失時﹐胎之墮也﹐非血熱必气虛。藥投其時﹐皆有安胎之妙。四五日唇燥舌苔﹐𨿽硝黃亦可下。經曰﹕有故無殞﹐亦無殞也﹝謂胎亦無殞也﹞。有實癥不下﹐胎可保乎﹖故傳曰﹕變而通之存乎人。

痘癥墮胎﹐務審在何時﹐在初出則補而升之﹐在起脹則補而淸之。在行漿則峻補之。

又當以根暈散不散爲生死證驗。

痘之失治﹐必至於死。然死之日死之狀何如﹖沈虛明曰﹕郁而不出者三日死﹐出而不齊者六日死﹐不起脹者九日死﹐不灌漿者十二日死。凡內攻之痘﹐皆死於十二日之前﹐不成痂者十五日死。又毒陷於脾者﹐泄瀉而死﹐毒壅於胃者﹐漧枯焦黑而死﹐郁毒未解﹐喘促而死﹐火毒未解﹐外剝而死。此勢之所必有也。節齋曰﹕重癥屬虛寒者﹐九日後變癥而死﹐或延至十數日變癥而死。屬實熱者﹐毒蒸內傷五臟也﹐不過六日而已。余又不然﹐不斷以日﹐惟斷以死。若曰某日變某日死爲神奇﹐吾不羨也。

世有神痘家﹐其術在能定嬰兒稟賦﹐出痘不死﹐然後種之﹐百無一失。間有壞事者﹐偏屬富貴之子﹐蓋非不能灼見﹐未免貪利心切﹐卽不可種而意圖僥幸﹐遂至失手。此醫之過。抑富貴者自取﹐果能聽造化主持﹐出痘𨿽重﹐髙明猶可著手﹐乃必勉彊矯揉其正气﹐使之根本脫離而不可救﹐不亦可哀也夫。

卷四痘瘡

發熱三日訣

痘不熱不發﹐猶五穀不熱不結﹐但熱有輕重﹐毒輕則熱輕﹐毒重則熱重。有熱五六日出者﹐有熱一二日出者﹐太過則正不能勝邪﹐愆期則气血凝滯。惟三四日而身涼痘出者爲正﹐此吉兆也。

凡發熱﹐肌膚溫平潮潤﹐唇舌滋潔無苔﹐聲音淸亮﹐睡中微驚﹐便食如故﹐或少食貪睡﹐皆吉兆也﹐重則反是﹐一發熱而唇裂舌炕﹐煩躁悶亂﹐口渴惡寒﹐兩耳灼熱﹐目睛紅﹐二便祕﹐蘇枳湯加明粉﹐或千里馬下之﹐惡熱者單下﹐以苔爲增減﹐不可拘在初當發之說﹐此百中一二﹐又無執以爲常。如唇舌滋潤﹐𨿽見惡癥﹐切不可妄下以損人也。

發熱時﹐腹痛腰痛﹐四肢酸痛﹐皆重癥也。若表過痛止者吉﹐痛加甚者凶。

發熱時吐瀉﹐切不可用止法﹐惟吐瀉酸臭﹐可加消導藥佐之﹐是必傷食者。

驚發痘前者吉﹐何也﹖驚屬陽﹐痘屬陰﹐陽破陰衝﹐則無壅遏之患﹐故吉。若誤服驚藥而冰伏其毒﹐釀害非淺﹝亦有驚卽死者﹐必因中惡﹞。

發熱時﹐譫語顚狂﹐見神見鬼﹐躁亂不寧﹐是熱甚失表﹐外邪內毒﹐兩相激搏也﹐重發之則愈。舌見黃苔﹐非下不可。

凡臟腑郁熱﹐非微汗則不解﹐故一發熱﹐必用汗藥也。身熱四五日不退者﹐知毒猶在內也﹐務要使熱退爲佳。

身熱四五日不退﹐痘影焦紫﹐鬱鬱不出﹐此必寒气外薄﹐閉塞鬼門也。出臭汗則熱自退﹐痘亦自出。

一發熱﹐頭面中有大痘數點﹐余痘不出﹐復不除熱﹐名曰報痘。急用銀鍼挑破﹐胭脂塗之﹐不則領敗正气﹐爲畱連之禍也。

初熱時﹐卽頭溫足冷﹐不渴﹐大便溏﹐面白﹐或瀉利淸谷﹐嘔食不化﹐虛癥也﹐須從虛癥方中考。

唐芳友曰﹕凡痘未有不由毒來者﹐小兒稟賦有虛實﹐各從治之易易耳﹐乃世謂虛中夾毒﹐爲不治逆癥﹐其言不仁之甚。試思天下小兒﹐何能人人皆實﹐何能有痘無毒哉。吾願爲父母者﹐捧誦鳳雛先生此書﹐不使庸妄者得啟其口﹐爾子孫其濃幸矣。

發熱時﹐燈照肉內﹐隱隱有紅紫成片者重﹐面紅唇白亦重﹐再加形色不善﹐死必矣。九竅流血者死。

目閉無魂﹐舌黑聲啞﹐胸髙而突﹐掌紋出血﹐皆死癥不治。起發白漿﹐不論何處﹐主七日死。

蘇桔湯

此湯無論痘與不痘﹐但見小兒身熱﹐呵欠煩悶﹐睡中微驚﹐嚏噴眼澀﹐鼻气出粗﹐手足酸軟﹐卽宜與服。

紫蘇桔梗前胡甘艸升麻葛根連翹赤芍當歸蔥白生薑

身熱壯盛﹐肚腹膨脹而喘滿﹐加麻黃。

煩滿﹐加花粉﹑麥冬﹐調滿天秋。﹝備用方﹞

搐驚時發﹐加木通﹑生地。

喉痛﹐加大力子﹑元參﹑荊芥。

咳嗽﹐加杏仁﹑桑皮。

嘔吐甚﹐加陳皮﹑黃連﹑豬苓﹑澤瀉。

泄瀉﹐加豬苓﹑澤瀉。

失血漧嘔﹐加犀角﹑芩連。

便血﹐加桃仁﹑黃連。

溺血﹐加犀角﹑梔子。

溺短澀﹐加木通﹑車前﹑腹皮。

便祕結﹐加枳殼﹑當歸。

喘滿祕結﹐壯熱煩躁﹐面目浮腫﹐唇燥舌苔﹐甚則身惡寒﹐四肢逆冷﹐加千里馬。﹝備用方﹞譫語狂亂﹐加石膏﹑知母﹐調滿天秋。

傷食腹痛嘔酸﹐加山楂﹑濃朴﹑神曲﹑麥芽。

腰痛﹐加羌活﹑防風。

婦人行經﹐加生地﹑川芎。

不期而行﹐加熟地﹑熱見愁。﹝備用方﹞

經行暴啞﹐加人參﹑麥冬﹑生地。

經行適斷﹐有譫妄等癥﹐加羌活﹑柴胡﹐下熱見愁。

便祕加千里馬。

益元湯

此爲元气虛弱者立也﹐辧癥果眞﹐則前後皆不可易﹐中間雜癥﹐𨿽或不同﹐要皆气虛致之﹐治者只於本方消息加減。

人參黃甘艸白術陳皮當歸川芎升麻桔梗生薑

熱甚﹐易沙參。

白﹐減川芎。

停滯腹痛﹐或瀉酸臭﹐加山楂﹑曲芽。不因停滯者﹐加漧薑﹑芍藥。

腹痛甚﹐加異功散。﹝備用方﹞

泄瀉不已﹐去當歸﹐加肉果﹐或調中丸。

便祕結﹐倍用當歸。

不思飲食﹐倍白術﹐加神曲。

溺澀赤﹐加腹皮﹑木通﹑茯苓。

嘔吐﹐去桔梗﹐加漧薑﹑丁香﹑陳皮。

嘔甚﹐加丁香再一倍。

虛煩作渴﹐加麥冬﹑五味子。

咳嗽﹐加麥冬﹑五味子﹑杏仁。

有痰﹐加貝母。

感寒咳嗽﹐加蘇﹑防﹑杏仁。

四肢冷﹐加漧薑﹑肉桂。

有汗﹐去桔梗﹑升麻﹐加桂。

驚悸﹐加天麻﹑鉤藤﹐磨安神丸。

三四日痘出不快﹐肌膚慘慘然﹐毛屑起舉﹐去升麻﹐加桂﹑白芷。

五六日候當長大﹐如起不快﹐或皮薄易破﹐色不紅活﹐倍參﹑。加芷﹑桂﹑乳﹑酒。水﹐倍白術﹐加防己﹑白芍。

癢亦然。

癢甚﹐用豬鬃小帚輕搠之﹐或行燻法亦妙。

四肢不起﹐加桂枝﹑防風。

七八日乃貫漿時也﹐如停漿不貫﹐气血淡白﹐或灌淸水﹐加芷﹑桂﹑木香常服﹐不可缺糯米﹐乳﹑酒亦宜常服。

凡痘至此而寒戰﹐而泄瀉﹐而反白癢塌﹐皆不能免﹐一見此癥﹐急以木香異功散﹐出入用之。如膿色一足﹐唇舌轉紅﹐又須叱去﹐惟照本方加苓﹑芍﹐以助收斂耳。拘滯之醫﹐徒執溫補﹐一偏之制也。

虛癥而反見腹脹喘促﹐便祕而渴﹐麥冬湯主之。咽喉煩躁﹐滋陰潤燥湯主之。蓋此乃虛癥變實非眞實也。倘疏利之劑﹐不察而姿意妄行﹐則方升之气﹐又將轉而虛脫矣。九日十日﹐亦惟本方加苓﹑芍耳﹐有雜癥加減之。至靨後癰毒等癥﹐亦惟照後參之。

痘有純虛純實者﹐有先實後虛者﹐有從虛轉實者﹐如此方治癥純虛也。故始終不移﹐𨿽有增減﹐要皆補益气血爲主。凡遇此癥﹐必以此法行之﹐若蘇桔﹑十神等劑﹐切不宜用。

或曰﹕加減益气﹐乃虛癥所必需﹐然首尾不易﹐得無固乎﹐且參皆峻補之味﹐何可妄行若此。予曰不然﹐用藥有訣﹐唇﹑舌﹐用藥之訣也﹐能識唇舌紅白而進退之﹐多用可也﹐常用可也。卽不用可也﹐何妄之有﹖

卷四痘瘡

見點三日訣

見點三日﹐死生判矣﹐斷於此時﹐方稱髙列開竅﹐惟面部要緊﹐面者諸會之眞﹐天庭印堂﹐尢面部最要緊者。師曰﹕天庭爲看

痘把柄﹐何者﹐元神所歸也。元神者﹐元气也。小兒出痘﹐不過气﹑血﹑毒三字﹐气血又元气所統也。元气勝毒﹐開落應期﹐毒勝元气﹐內攻外剝﹐毒旣勝矣。又安望元气之復勝哉。

天庭先見先起﹐先灌先靨﹐密而癢﹝毒盛气不足﹞﹐慘而黯﹝毒盛血不足﹞﹐皆死癥也。毒從虛發﹐信矣哉。

凡見點磊落﹐摸過礙手﹐顏色潤澤﹐眼部以下先見﹐身熱漸退﹐吉癥也。蓋此等磊落礙手﹐稀而有神者也﹐色潤澤﹐謂有彩也。天庭後見﹐元气內固也﹐反是者逆。

葉錫侯曰﹕毒盛從上部先見﹐毒微從下部先見﹐如火之盛﹐而必先有焰於上也。不由血領气拘﹐而先上頭額者﹐則毒固可知﹐而生死亦從可知矣。

痘初出時﹐三五相連者﹐後必密﹐單見者稀﹐毒之淺深﹐於此可以預決。

形屬气﹐色屬血﹐兩者俱可驗吉凶﹐定生死﹐人何專言血而不及气。气無形難知﹐血有形易見﹐故見點三日﹐色如豬肝者死﹐如紅米飯者死﹐毒散漫於皮膚﹐如洗過大紅綢者重。𨿽然﹐面部上有數十顆神彩奕奕者﹐尙可救活。師曰﹕不慮形惡﹐慮無神﹔不慮色惡﹐慮無彩。形綻而凸﹐彩潤而明﹐惡癥緊要處﹐見有一二紅活可愛﹐𨿽凶亦吉。何者﹖元气猶存也。

程占五曰﹕有一二紅活可愛﹐𨿽凶亦吉。何庸妄者﹐必諉之不治。病家又有眼不識髙明﹐甘視其孩抱之呼號而莫之救﹐哀哉。

大都自眉以上見點﹐有神彩悅目可愛﹐仍不瑣屑﹐又不歪邪﹐𨿽徧身稠密﹐雜癥百出﹐總不至於死。悅目二字﹐卽予筆舌﹐亦難盡述﹐在學人心領意會而已。

見點頭焦神躁﹐舌苔而色或紫者﹐是血分毒熾﹐而未必不由內熱也。

見點白如水珠者重﹐若稀疏不密﹐人素色黃﹐而痘頗起發﹐气至而血不至也。當散火。倘神不內寧﹐痘日增多﹐頂尖作子形﹐

毒大盛也﹐恐非藥所愈。

見兩日而大便尙祕﹐舌上無苔﹐知是血熱﹐非毒壅也﹐急行淸解﹐本方加枳殼﹑明粉治之﹐否則恐灌漿時。嘔痛作瀉而不起﹐本方內芎﹑歸宜倍用。

見點色白不紅﹐不可便作虛治。白而無神﹐唇舌淡白﹐或吐或瀉﹐虛癥也。若白而起色﹐唇舌赤紅﹐非虛也。三日後漸變深紫﹐其誤人不淺﹐見點腳冰冷者﹐不必慮之﹐气未下行也。

初見時﹐大小不一。有色點如沸者﹐曰夾疹﹐本方加救苦丹治之。又有一等瑣屑紅點﹐隱隱肉間﹐曰夾痧﹐治亦同之。丹毒亦然。但有此癥﹐必正痘悅目可愛﹐方爲痧疹之夾。不然﹐是痘也﹐最當別之。又有痘出數顆﹐而夾疹徧身﹐圓淨疏朗﹐形色紅活﹐現兩日而盡沒﹐見者莫不驚愕。然此疹也﹐非痘也。痘沒必悶亂煩躁﹐此則寧靜﹐且正痘顯然﹐故知其爲疹也。治以平劑自愈。然未沒時﹐亦難識認。

點見身熱﹐毒未盡也﹐但所感不同﹐有寒气外郁者﹐有熱气內郁者﹐均散之。

見點自汗﹐有生者﹐有死者﹐丹溪謂自汗無妨﹐指形色善者言也。若汗出而顏色日變必死﹐不可不極辧之。

凡痘出不快﹐須審時藥之﹐冬則寒郁﹐夏則熱郁。然亦有虛實之別。唇舌滋潤無苔﹐當從虛治。

見點色白﹐不甚起發﹐唇舌淡瑩﹐或吐或瀉﹐或腹脹﹐或自汗肢冷﹐神气怯弱﹐須從虛例。

見點在於肚臍﹐或在肛門﹐而四圍成堆者﹐皆重癥也。

初見數顆於山根上者重﹐才出而聲遂變﹐亦重。

痘出數點﹐而面目卽光亮如瓜﹐口中气臭﹐勃勃衝人﹐必至發斑吐血而死。

見點先於眉上﹐或兩太陽出數粒﹐突起光亮﹐少頃卽沒﹐此賊痘也﹐必死。

有初出愛人﹐皮薄光亮﹐一兩日卽長大﹐是未至而至﹐癘气使然也﹐後必癢塌而死。凡患諸瘡毒未愈﹐或瘡毒新愈﹐而見點於此者重﹐此陽毒也。若瘡不漧紅﹐𨿽重不死。

謂爲於可爲之時則從﹐爲於不可爲之時則凶﹐指險癥也。至見點如蛇皮﹐如蠶種﹐如蚊迹﹐如瘙斑﹐如湯泡﹐如火刺﹐如靑黑藍斑﹐或身如被杖﹐發斑而唇腫口臭﹐或鎖項﹐或蒙頭﹐或斷腰﹐或無根﹐或色粉白如枯骨﹐或胸髙气喘﹐七孔流血﹐或面紋如橘皮﹐形色不正而驚狂﹐並腰痛腹疼不止﹐可爲乎﹖不可爲乎﹖

書謂見點吐紫黑血者不治。向有潘姓女六歲﹐見點兩日﹐夜間吐紫數升﹐舉家驚恐﹐卽老醫亦因吐血而去﹐余詳之﹐非毒也﹐大補脾胃而痊。何者﹐唇舌滋潤﹐內無毒也。形色兩善﹐外無毒也。血去而神寧﹐血有餘也。女父素患血癥﹐此之吐血﹐是子乘父余﹐乃熱激動﹐故一湧而出﹐非毒也。倘用犀角解毒﹐得無殞乎﹖古云﹕盡信書不如無書。

凡謂斷腰無根﹐必諸痘形色不善方是。苟形色圓澤﹐卽腰腳無﹐又何妨哉。

十神解毒湯治身熱毛焦﹐皮燥腮紅﹐額紅點紅﹐煩渴引飲﹐睡臥不寧﹐小便赤澀等癥當歸川芎生地赤芍丹皮紅花連翹木通甘艸桔梗燈心蔥白大腹皮淡竹葉身熱壯盛﹐皮急肉緊﹐加漧葛﹑前胡﹑地骨皮。

出不快﹐加山楂﹑大力子﹑蟬蛻。

作癢﹐加桂枝。

作痛﹐加防風﹑黃芩。

唇燥舌苔﹐加熱見愁。﹝備用方﹞

夾疹﹐下救苦丹。﹝備用方﹞

發紅斑﹐加元參﹑犀角﹐下熱見愁。

眼眶紅腫流淚﹐加柴胡﹑膽艸﹑熱見愁﹐外用護法。

咳嗽﹐加杏仁﹑桑皮。

咽痛﹐加元參﹑射幹﹐外行吹法。

黑陷疔毒﹐加賽春雷﹐外點四聖丹。﹝備用方﹞

失血漧嘔﹐加犀角﹑熱見愁。

嘔吐﹐加陳皮﹑黃連﹑豬苓﹑澤瀉。

溺血﹐加犀角﹑生地。

溺短澀﹐加車前﹑地膚子。

便祕﹐加枳殼﹑杏仁﹑蘇梗﹐倍當歸。

便黑﹐加犀角﹑桃仁﹑黃連。

腹脹喘滿﹐目怒而浮﹐毛直皮焦﹐加麻黃﹐下救苦丹。

祕而喘者﹐加千里馬。﹝備用方﹞

煩滿身熱﹐加花粉﹑麥冬。調滿天秋。﹝備用方﹞

泄瀉﹐加豬苓﹑澤瀉。

譫言狂亂﹐加石膏﹑知母﹐調滿天秋。

腰痛﹐加羌活﹑獨活。

傷食膨脹﹐加楂﹑朴﹑曲芽。

腹痛有三﹕傷食﹐和中丸。毒攻衝﹐救苦丹。气滯﹐加靑皮﹑木香。

凡腹痛俱宜千里馬下之﹐一通卽已﹐不可過。過則毒瓦斯內作﹐反成他癥。

四日五日毒瓦斯盛者﹐加楂﹑芷﹑筍尖。痘至四日﹐理該易方。若毒盛未除﹐何可輕易。

惟加人參四五分足矣﹐此名喚漿法。

凡遇熱苔﹐熱見愁不可缺。有下癥﹐千里馬不可缺。有壅遏癥﹐救苦丹不可缺。痘欲出不出﹐幹紫焦枯﹐黑陷疔毒﹐賽春雷不可缺。若唇舌紅赤﹐小便短少﹐身熱煩渴﹐痘色幹紅者﹐滿天秋不可缺。大都凡見熱癥﹐滿天秋乃第一要藥。

或曰﹕熱見愁﹑千里馬﹐皆苦寒藥也﹐子以舌苔﹐用熱見愁固矣。乃所謂下癥者何也。

曰﹕謂舌苔過甚耳。曰﹕有舌苔而作瀉可乎﹖曰可。通因通用﹐此之謂也。

曰﹕壅熱者謂何﹖曰﹕謂毒盛郁遏耳。何以驗之﹖曰﹕腹脹喘滿﹐目怒面浮﹐毛直皮枯﹐欲出不出﹐蒸蒸然煩﹐翕翕然熱是也。

卷五痘瘡

起脹三日訣

曰起脹﹐是點已定﹐毒瓦斯盡出時也。本乎上者上之﹐本乎下者下之。血气定位﹐毒被制服成膿矣。若白不從頂﹐紅不斂顆﹐气血毒混而爲一﹐元气弱也。苟能察形色﹐驗唇舌﹐如轉柁回流﹐一持而正﹐後斷如破竹勢矣。

凡痘三日後﹐先見者先起脹﹐後見者後起脹﹐頂白根紅﹐如一顆明珠﹐坐於胭脂之上﹐面與目漸浮腫﹐鼻流涕﹐口角涎出﹐眼蒙欲開不開﹐順癥也。卽不然﹐兩腮間﹐有一二悅目起腫者﹐頂白根紅﹐亦順癥也。不可妄治。

凡起脹時﹐色焦紫者﹐毒盛也。形大皮薄而起皺紋者﹐毒盛气虛也。頂紅滿者﹐血滯也。滯者活之。焦者淸之﹐气虛毒盛﹐補而兼解之。但面部有一二悅目可愛﹐用藥當節﹐則枯者潤﹐薄者濃﹐而生意勃然矣。

方鹿村曰﹕明此則虛中夾毒﹐非逆癥可知。

痘至五日﹐而內外癥平﹐宜該起發退紅﹐不爾正气虛也。方中倍加參﹑。古人以此爲喚漿法也。

起脹時諸痘未起﹐而有一二似膿非膿﹐色如黃金者﹐名曰賊脹痘。又四日起﹐大快亦非吉兆。何者﹖表虛毒盛也。七日後腫退倒靨﹐皆此之變﹐遇此須分虛實預防之。

起脹時﹐有一等光活可愛﹐嬌嫩艷觀﹐手揉之則破﹐燈照之如琉璃﹐此假脹也﹐名曰空歡喜。急救表﹐或可幸活﹐否則癢塌而死。

