

外科精義元齊徳之

卷上

論瘡腫診候入式法

夫醫者﹐人之司命也﹔脈者﹐醫之大業也。蓋醫家苟不明脈﹐則如冥行索途﹐動致顚復夫大方脈﹑婦人﹑小兒﹑風科﹐必先診脈﹐後對癥處藥。獨瘡科之流﹐多有不診其脈候﹐專攻治外﹔或有證候疑難﹐別召方脈診察﹐於瘡科之輩﹐甘當淺陋之名。噫﹗其小哉如是。原夫瘡腫之生﹐皆由陰陽不和﹐气血凝滯。若不診候﹐何以知陰陽勇怯﹐气血聚散也。由是觀之﹐則須信療瘡腫於診候之道﹐不可闕也。歷觀古今﹐治療瘡腫方書甚多﹐其間診候之法﹐略而未詳﹐比夫諸科﹐甚有滅裂。愚𨿽不才﹐輒取《黃帝素問》《難經》《靈樞》《甲乙》及叔和﹑仲景﹑扁鵲﹑華佗﹑《千金》《外臺》《聖惠》《總錄》﹐古今名醫諸家方論之中﹐診候瘡腫之說﹐簡編類次﹐貫成篇帙。首載診候入式之法﹐次論血气色脈參應之源﹐後明脈之名狀﹑所主證候及瘡腫逆從之方﹐庶使爲瘡腫科者﹐覽此則判然可曉﹐了朝臨疾﹐診候至此﹐則察逆從﹐決成敗﹐若黑白之易分耳﹗

卷上

論榮衛色脈參應之法

夫天地之道﹐曰陰與陽﹔陰陽在人﹐曰血與气。蓋血者榮也﹐气者衛也﹔榮者榮於中﹐衛於外。所以榮行脈中﹐衛行脈外﹔脈者﹐血气之先也。血非脈則焉能榮於中﹖气非脈則焉能衛於外﹖二者相資而行﹐內則通於五臟六腑﹑十二經絡﹔外則濡於九竅四肢﹑百節萬毛。

晝夜循行﹐如環無端﹐以成其度。會於寸口﹐變見於脈。故曰气血者﹐人之神也﹔脈者﹐气血之神也。所以治病之始﹐五決爲紀。蓋五決者﹐五臟色之與脈﹐當相參應。故曰能合色脈﹐可以萬全也。凡此不精﹐𨿽聰惠辯博﹐亦不足委也。

卷上

論持手訣消息法

夫診候之脈法﹐常以平旦爲紀﹐陰气未散﹐陽气未動﹐飲食未進﹐血气未亂﹐經脈未絡脈調勻﹐故乃可診有疾之脈。若遇倉卒病患﹐不拘此論。《內經》所謂持脈有道﹐以虛靜爲保。但可澄神靜慮﹐調息凝心﹐視精明﹐察五色﹐聽聲音﹐問所苦﹐方始按寸尺﹐別浮沈﹐以此參照決死生之分矣。復觀患人身形長短肥瘦﹐老少男女﹐性情緩急﹐例各不同﹐故曰形气相得者生﹐三五不調者病。謂如室女尼冠脈當濡而弱﹔嬰兒孺子之脈細而疾﹔三四歲者﹐呼吸之間﹐脈當七﹑八至爲平。比夫常人﹐特不同耳﹗大抵男子先診左手﹐女子先診右手﹔男子左脈大者順﹐女子右脈大者順。大凡診脈先以中指揣按掌後髙骨﹐骨下爲關﹔得其關位﹐然後齊下兩左右二指。若臂長人﹐疏排其指﹔若臂短人﹐密排其指。三指停穩﹐先診上指曰寸口﹐浮按消息之﹐中按消息之﹐重按消息之﹐上境消息之﹐下境消息之﹐推而外之消息之﹐推而內之消息之﹔然後先關﹑後尺消息之﹐一類此。若診得三部之中﹐浮沈﹑滑澀﹑遲疾不調﹐何病所主﹐外觀形色﹐內察脈候﹐參詳處治以忠告之。不可輕言談笑﹐亂說是非﹐左右瞻望﹐舉止忽略﹐此庸醫也。

卷上

論三部所主臟腑病證

夫診候之道﹐醫者之難精也。若非燈下苦辛﹐勤於記誦﹐參師訪友﹐晝夜不遑﹐造次顚寤寐俯仰﹐存心於此﹐安能知神聖之妙哉﹖古人曰﹕按其脈﹐知其疾﹐命曰神﹐以悟其探賾索隱之妙也。又曰﹕切其脈﹐治其病﹐謂之巧﹐以明其指別之功也。蓋三指相去毫釐之近﹐主病若千里之遠。觀夫指別之功﹐世人固以爲難﹐命曰神﹐豈容易可至哉﹖常考於經﹐脈有三部﹐寸﹑關﹑尺也。從魚際至髙骨﹐卻行一寸曰寸﹐從寸上一分曰魚際﹐從寸至尺曰尺澤﹐寸後尺前爲關。關前爲陽﹐卽寸口也﹔關後爲陰﹐卽尺脈也。陽出陰入﹐以關爲界。寸主上焦﹑頭﹑手﹑皮毛﹔關主中焦﹑腹及腰﹔尺主下焦﹑小腹及足。此三部所主大略也。又有左右兩手三部﹐爲之六脈也﹔又有人迎﹑气口﹑神門﹐所主又各不同。蓋左手關前曰人迎﹐右手關前曰气口﹐兩關之後一分卽曰神門。故脈法贊曰﹕肝﹑心出左﹐肺﹑脾出右﹔腎爲命俱出尺部﹔魂魄谷神﹐皆見寸口。所謂左手關前﹐心之部也﹐其經手少陰與手太陽爲表裏﹐小腸合爲府﹔左手關上﹐肝之部也﹐其經足厥陰與足少陽爲表裏﹐膽合爲府﹔左手關後﹐腎之部也﹐其經足少陰與足太陽爲表裏﹐膀胱合爲府﹔右手關前﹐肺之部也﹐其經手太陰與手陽明爲表裏﹐大腸合爲府﹔右手關上﹐脾之部也﹐其經足太陰與足陽明爲表裏﹐胃合爲府﹔右手關後﹐命門之部也﹐其經手厥陰與手少陽爲表裏﹐三焦合爲府。此謂六部所主臟腑十二經之義也。

又「脈要精微論」曰﹕尺內兩旁則季脇也﹔尺外以候腎﹐尺裏以候腹﹔中附上﹐左外以候肝﹐內以候膈﹔右外以候胃﹐內以候脾﹔上附上﹐右外以候肺﹐內以候胸中﹔左外以候心﹐內以候膻中﹔前以候前﹐後以候後﹔上竟上者﹐胸喉中事也﹔下竟下者﹐小腹腰股膝脛中事也。粗大者﹐陰不足﹐陽有餘﹐爲熱中也。來疾去疾﹐上實下虛爲厥顚疾﹔來徐去疾﹐上虛下實爲惡風也。故中風者﹐陽气受也。有脈俱沈細數者﹐少陰厥也﹔沈細數散者﹐寒熱也﹔浮而散者﹐爲恂僕。諸浮而數者﹐皆在陽﹐爲熱﹐其有躁者在手﹔諸細而沈者皆在陰﹐則爲骨痛﹐其有靜者在足。數動一代者﹐病在陽之脈也。泄及便膿血諸過者﹐切之澀者﹐陽气有餘也﹐滑者陰气有餘也。陽气有餘爲身熱無汗﹐陰气有餘爲多汗身寒﹐陰陽有餘則無汗身寒。推而外之﹐內而不外者﹐有心腹積也﹔推而內之﹐外而不內者﹐身有熱也﹔推而上之﹐上而不下者﹐腰足淸也﹔推而下之﹐下而不上者﹐頭項痛也。按之至骨脈气少者﹐腰脊痛而身有痺也。以上諸疾﹐若非指明心了﹐烏可得而妙也﹗又「平人气象論」曰﹕一呼脈再動﹐一吸脈亦再動﹐呼吸定息﹐脈行五動﹐爲者﹐不病也時曰平信。信夫四時之脈﹐皆以胃气爲本﹐謂春弦﹑夏洪﹑秋毛﹑冬石。春之胃脈﹐微弦曰平。餘皆仿此。逆四時則病矣。若診婦人之脈﹐妊身則愼勿亂投湯散。其婦人之脈﹐診得少陰脈動甚則有子也﹔又曰﹕陰搏陽則有子也﹔又曰﹕身汗而無脈者﹐卽有妊也。蓋重身者﹐問其月事﹐觀其體貌﹐然後主治﹐不可忽也。又經曰﹕察色按脈﹐先別陰陽﹔蓋陰陽者﹐天地之道也。是以治病者﹐必求其本﹐本於陰陽寒暑四時﹐五臟之根也。以脈言之﹐則浮沈也﹔以部位言之﹐則尺寸也。故經云﹕脈者﹐陰陽之法﹐以應五臟﹐是謂呼出心與肺﹐吸入腎與肝﹐呼吸之間﹐脾受谷味﹐其脈在中也。以浮沈論之﹐則曰浮者陽也﹐沈者陰也﹐應在腑﹐則浮而大散者心也﹐浮而短澀者肺也﹐所以心肺俱浮也﹐牢而長者肝也﹐按之而大﹐舉指來實者腎也﹐所以肝腎俱沈也﹐遲緩而長者脾也﹐脾爲中州﹐所以脈在中也。仲景曰﹕大﹑浮﹑數﹑動﹑滑﹐皆陽也﹔沈﹑澀﹑弱﹑弦﹑微﹐皆陰也。陽者熱也﹐陰者寒也。所以寒則脈來沈而遲﹐熱則脈來浮而數。故曰﹕諸數爲熱﹐諸遲爲寒﹐無如此驗也。《脈經》曰﹕諸浮爲風﹐諸緊爲痛﹐諸伏爲聚﹐諸弦爲飲﹐芤者失血﹐長則气治﹐短則气病﹐澀則煩心﹐大則病進﹐浮爲在表﹐沈爲在裏﹐遲爲在髒﹐數爲在腑。又形壯脈細﹐少气不足以息者危﹔形瘦脈大﹐胸中气多者斃。形气相得者生﹐三五不調者病﹐三部九候皆相失者死。此先聖診脈之大法也。故曰﹕凡治病則察其形气色澤﹐治之無候其時也。所以形气相得者生﹐色澤以浮者病易己﹐脈從四時者可治﹐脈弱似滑者是有胃气﹐此皆易治也。若形气相失﹐或色夭不澤及脈逆四時﹐或脈實益堅﹐皆不可治。經所謂必察四難而明告之。又若病熱脈靜﹐泄而脈大﹐脫血脈實﹐汗後脈躁﹐此皆難治也。若瘡疽之人﹐膿血大泄﹐脈滑數者﹐難治也﹔凡膿多﹐或如淸泔﹐脈滑大散﹐寒熱發渴者﹐治之無功也。若患肺瘡者﹐咳嗽膿血﹐脈見洪滑﹐治之難痊矣。大凡診脈見浮數﹐應當發熱而反惡寒﹐𨿽頭項拘急﹐四肢煩痛﹐或復戰栗渴甚者﹐但有痛處﹐欲發瘡腫也。

卷上

論脈證名狀二十六種所主病證

夫脈之大體二十六種﹐此診脈之紀綱也。細而論之﹐毫釐少差﹐舉治必遠。總而言之﹐虛實﹐陰陽而已﹐兩者議之﹐以要其中。謹於諸家脈法中﹐撮其機要﹐剪去繁蕪﹐載其精義浮脈之診﹐浮於指下﹐按之不足﹐舉之有餘。再再尋之﹐狀如太過。瞥瞥然見於皮毛間爲表證﹐或爲風﹐或爲虛。浮而大散者心也﹐浮而短澀者肺也。浮而數者熱也。浮數之脈應發熱﹐其不發熱而反惡寒者﹐瘡疽之謂也。

洪脈之診﹐似浮而大﹐按舉之則泛泛然滿三部﹐其狀如水之洪流﹐波之湧起。其主血實。瘡腫論曰﹕脈洪大者﹐瘡疽之病進也。如瘡疽結膿未成者宜下之﹐膿潰之後﹐脈見洪大則難治﹐若自利者不可救治也。

滑脈之診﹐實大相兼﹐往來流利如珠﹐按之則累累然滑也。其主或爲熱﹐或爲虛﹐此陽脈也。瘡疽之病﹐膿未潰者﹐宜內消也﹔膿潰之後﹐宜托裏也。所謂始爲熱而終爲虛也。

數脈之診﹐按之則呼吸之間﹐動及六至﹐其狀似滑而數也。若浮而數則表熱也﹐沈而數熱也。又曰﹕諸數爲熱。仲景曰﹕脈數不時見則生惡瘡也。又曰﹕肺脈洪數則生瘡也。診諸瘡洪數者﹐裏欲有膿結也。

散脈之診﹐似浮而散﹐按之則散而欲去﹐舉之則大而無力。其主气實而血虛﹐有表無裏腫膿潰之後﹐而煩痛尙未痊退者﹐診其脈﹐洪滑粗散難治也﹐以其正气虛而邪气實也。又曰﹕肢體沈重﹐肺脈大則斃﹐謂浮散者也。

芤脈之診﹐似浮而軟﹐按之中央空﹐兩邊實。其主血虛﹐或爲失血瘡腫之病。診得芤脈﹐膿潰後易治﹐以其脈病相應也。

長脈之診﹐按之則洪大而長﹐出於本位。其主陽气有餘也。傷寒得之﹐欲汗出自解也﹔長而緩者﹐胃脈也﹐百病皆愈﹐謂之長則气治也。

牢脈之診﹐按之則實大而弦﹐且沈且浮﹐而有牢堅之意﹐若瘰瘰結腫。診得牢脈者﹐不可內消也。

實脈之診﹐按舉有力而類結曰實。經曰邪气勝則實﹐久病則虛﹐人得此最忌。瘡疽之人得此﹐宜急下之﹐以其邪气與臟腑俱實故也。

弦脈之診﹐按之則緊而弦﹐其似緊者爲弦﹐如按弦而不移﹐緊如內繩而轉動﹐以此爲異脈浮弦而平﹐不時見則爲飲爲痛﹐主寒主虛。瘡疽論曰﹕弦洪相搏﹐外緊內熱﹐欲發瘡疽也緊脈之診﹐似弦而緊﹐按之如切繩而轉動。其主切痛積癖也﹔瘡腫得之﹐气血沈澀也﹐亦主痛也。

澀脈之診﹐按之則散而復來﹐舉之則細而不足﹐脈澀則气澀也﹐亦主血虛﹐瘡腫潰後得之﹐無妨也。

短脈之診﹐按舉則不及本位。《內經》曰﹕短則气病﹐以其無胃气也。諸病脈短﹐皆難治也﹔瘡腫脈短﹐眞气短也。

細脈之診﹐按之則縈縈如蜘蛛之絲而欲絕﹐舉之如無而似有。細而微﹐其主元陽衰也﹔瘡腫之病﹐脈來細而沈﹐時直者﹐裏虛而欲變證也。

微脈之診﹐按之則軟小而極微。其主虛也。眞气復者生﹐邪气勝者危﹔瘡腫之病﹐潰後脈微而勻舉自瘥也。

遲脈之診﹐按舉來遲﹐呼吸定息﹐方得三至﹐其狀似緩而稍遲。痼疾得之則善﹐新疾得之則正气虛憊﹔瘡腫得之﹐潰後自瘥。

緩脈之診﹐按舉似遲﹐而稍駛於遲。仲景曰﹕陽脈浮大而濡﹐陰脈浮大而澀﹐陰陽同等緩。脈見長緩﹐百疾自瘳﹔凡諸瘡腫潰後﹐其脈澀遲緩者皆易愈﹐以其脈候相應﹐是有胃气沈脈之診﹐舉之不足﹐按之方見如爛綿﹐其主邪气在髒也。水气得之則逆﹐此陰脈也﹔瘡腫得之﹐邪气深也。

伏脈之診﹐比沈而伏﹐舉之則無﹐按之至骨﹐方得與沈相類﹐而邪气益深矣。

虛脈之診﹐按之不足﹐遲大而軟﹐輕舉指下﹐豁然而空。經曰﹕脈虛則血虛。血虛生寒﹐陽气不足也﹔瘡腫脈虛﹐宜托裏和气養血也。

軟脈之診﹐按之則如帛在水中﹐極軟而沈細﹐亦謂之濡。其主胃气弱﹔瘡腫得之﹐補虛排膿托裏。

弱脈之診﹐似軟而極微﹐來遲而似有。仲景曰﹕微弱之脈﹐綿綿如瀉漆之絕。其主血气俱虛﹐形精不足﹔大抵瘡象沈遲濡弱﹐皆宜托裏。

促脈之診﹐按之則來去數﹐時一止而復來。仲景曰﹕陽盛則促﹐主熱蓄於裏也﹐下之則和﹔瘡腫脈促﹐亦急下之。

結脈之診﹐按之則往來遲緩﹐時一止而復來。仲景曰﹕陰盛則結。經曰﹕促結則生﹐代代脈之診﹐按之則往來﹐動則中止不能自還﹐因而復動者﹐曰代脈也。代者气散也﹐諸病見之不祥﹔大凡瘡腫之病﹐脈促結者難治﹐而況見代脈乎﹗動脈之診﹐見於關上﹐無頭尾﹐如豆大﹐厥厥然而動搖者是也。《脈經》曰﹕陰陽相搏謂之動。動於陽則陽气虛而發厥﹐動於陰則陰气虛而發熱。是陽生於尺而動於寸﹐陰生於寸而動於尺﹐不可不辧也。

卷上

論三部脈所主證候

夫寸關尺者﹐脈之位也﹔浮沈滑澀者﹐脈之體也。奠位分體﹑指文語證者﹐診脈之要道《脈經》曰﹕大凡診候﹐兩手三部脈滑而遲﹐不浮不沈﹐不長不短﹐去來齊等者﹐無病也。

寸口脈浮者﹐傷風也﹔緊者﹐傷寒也﹔弦者﹐傷食也。浮而緩者﹐中風也﹔浮而數者﹐也﹔浮而緊者﹐膈上寒﹐脇下冷凍飲料也。沈而緊者﹐心下寒而積痛﹔沈而弱者﹐虛損也。緩而遲者﹐虛寒也。微弱者﹐血气俱虛也。弦者頭痛﹐心下有水也﹔雙弦者﹐兩脇下痛也。偏絕者﹐不遂也﹔俱絕者﹐不治也。如羹上肥者﹐陽气微也﹔連連如蜘蛛絲者﹐陽气衰也。

關主中焦﹐胸腹中事。去來徐而緩者﹐無病也。浮者﹐腹滿而不欲食﹐胃虛脹也﹔滑者在胃也﹔數者熱結中焦也﹔沈伏者中焦水气﹐或嘔逆而吞酸也﹔弱者胃气虛也﹐𨿽有虛熱﹐不可大攻﹐須防熱去則生寒也﹐牢而實者﹐腹滿響響﹐噎塞而不通﹐或復大痛﹔澀者气逆也﹐芤則瀉血﹐澀堅大實﹐按之不減而有力者﹐中焦實有結伏在胃也﹔微浮者﹐積熱不消﹐蛔動心悸也。

尺主下焦﹐腰腎膝脛足中事也。尺脈浮者﹐風熱小便難也﹔沈者﹐腰背痛而腎气不足﹔﹐臍下熱痛﹐小便赤色而惡寒也﹔遲者﹐下焦寒而陰虛也﹔緊者﹐臍下小腹急痛也﹔緩者﹐腳弱下腫而痿痺也﹔弱者﹐下冷而腎气衰也﹔軟者﹐腳不收而風痺﹐小便難也﹔伏者﹐小腹痛而疝瘕﹐谷不化也﹔細者﹐溏泄而下冷也﹔芤者﹐小便澀血而下虛也﹔牢而小者﹐足膝寒痺﹐腳下隱隱疼痛也﹔細而急者﹐筋攣不能行也﹔來而斷絕者﹐男子小腹有滯气也﹐婦人月水不利也。

卷上

論三部脈所主雜病法訣

夫三部之中﹐俱見一脈﹐所主雜病﹐略而言之。《脈經》曰﹕陽邪來見浮洪﹐陰邪來見﹐水谷之邪來見實堅﹐寒癖之邪來見弦小。又曰﹕浮而滑者宿食也﹔短而滑者酒病也﹔遲而滑者脹滿也﹔洪而大者傷寒也﹔浮而數者傷風也﹔浮而急者﹐飲食不消﹐脾不磨也﹔沈而弦者﹐寒气結而陰痛也﹔浮而緩者﹐皮膚不仁也﹔滑而散者﹐癱瘓也﹔遲而緩者﹐寒癥也﹔浮而澀者﹐霍亂也﹔弱而澀者﹐反胃也﹔緊而滑者﹐吐逆也﹔短而數者﹐心痛也﹔弦而數者﹐爲瘧也﹔緊而急者﹐屍遁也﹔實小而堅者﹐病在內而冷也﹔浮滑而緊者﹐病在外而熱也﹔短而急者﹐病在上也﹔長而緩者﹐病在下也﹔長而弦者﹐病在肝也﹔滑而洪者﹐病在心也﹔微而軟者﹐病在脾也﹔浮而澀者﹐病在肺也﹔沈而緊者﹐病在腎也。又訣曰﹕諸浮爲風﹐或爲虛也﹔諸緊爲痛﹐或爲積也﹔諸澀爲痺﹐諸弦爲飲﹐諸數爲熱﹐諸遲爲寒﹔芤則爲失血﹐軟則爲虛。若脈沈沈澤澤﹐四肢不仁者﹐亡果也﹔或大而者﹐社祟也﹔若脈來乍大乍小﹐乍短乍長者﹐鬼祟也。

卷上

論診候肺疽肺痿法

夫肺者﹐五臟之華蓋也﹐處於胸中﹐主於气﹐候於皮毛。勞傷血气﹐腠理虛而風邪乘之感於肺也﹐則汗出﹑惡風﹑咳嗽﹑短气﹑鼻塞﹑項彊﹑胸肋脹滿﹐久久不瘥﹐已成肺痿也﹔風中於衛﹐呼气不入。熱至於榮則吸而不出﹐所以風傷皮毛﹐熱傷血脈﹐風熱相搏﹐气血稽畱﹐蘊結於肺﹐變成瘡疽。診其脈候﹐寸口脈數而虛者﹐肺痿也﹔數而實者﹐肺疽也。肺痿之候﹐久嗽不已﹐汗出過度﹐重亡津液﹐便如爛瓜﹐下如豕脂﹐小便數而不渴﹐渴者自愈﹐欲飲者欲瘥﹐此由肺多唾涎沫而無膿者﹐肺痿也。其肺瘡之候﹐口漧喘滿﹐咽燥而渴﹐甚則四肢微腫﹐咳唾膿血﹐或鮏臭濁沫﹐胸中隱隱微痛者﹐肺疽也。又《聖惠》曰﹕中府隱隱而微痛者﹐肺疽也﹔上肉微起者﹐肺瘡也。中府者﹐穴也﹐在雲門下一寸六分﹐乳肋間動脈應手陷中也。是以候始萌則可救﹐膿成則多死。若欲知有膿者﹐但診其脈﹐若微緊而數者﹐未有膿也﹔緊甚而數者﹐已有膿也。又《內經》曰﹕血熱則肉敗﹐榮衛不行﹐必將爲膿。大凡肺瘡當咳嗽短气﹐胸滿時唾膿血﹐久久如粳米粥者難治﹐若嘔膿而不止者﹐亦不可治也﹔其嘔膿而自止者自愈﹐其脈短而澀者自痊﹔浮大者難治。其面色當白而反面赤者﹐此火之克金﹐皆不可治。

卷上

論將護忌愼法

大凡有瘡疽生﹐皆只如黍粟粒許大﹐其狀至微﹐人多不以爲急﹐此蘊大患﹐宜速辧之﹐自忽。若能防之於未形﹐理之於未成﹐或朝覺而夕治﹐求治於良醫﹐則必無危困矣。若因循慢忽﹐詢於庸醫﹐致令膿血結聚﹐委之於命﹐束手待斃﹐不以去道遠乎﹗以致筋骨敗遺﹐穿通臟腑﹐死者十有八九矣﹐可不愼歟﹗蓋患瘡疽之人﹐托命庸醫﹐任意措置﹐危殆立至﹔若用良醫﹐則可保痊愈。用醫之際﹐不可不擇﹐辧之何難﹖若能飽讀經書﹐久諳證候﹐湯藥熟閒﹐洞明色脈﹐性情仁善﹐孝義忠信﹐臨時不惑﹐處治有決﹐方爲良醫﹐委用勿疑。然後要在病患自克﹐不可恚怒悲憂﹐叫呼忿恨﹐驕恣情性﹐信任口腹﹐馳騁勞役﹔惟宜淸靜恬淡耐煩爲宜。於患人左右﹐止息煩雜﹐切忌打觸器物﹐諸惡音聲﹐爭辯是非﹐咒罵鬥毆﹐及產婦淫男﹐體气不潔﹐帶酒鮏羴﹐雞犬乳兒﹐孳畜禽獸﹐並須遠離。設或親友重意問疾者﹐可以預囑徐行低聲﹐款曲伺候﹐禮畢躬退﹐勿令嗟呀﹐驚怪話舊﹐引其遠嘗宴樂﹐遠別親戚﹐牽惹情懷﹐但恐病患心緒淒愴﹔尢不可亂舉方藥﹐徒論虛實﹐惑亂患人﹐凝滯不決﹔只合方便省問﹐不可久坐多言﹐勞倦病患﹐深不長便。夫侍患者﹐宜須壽近中年﹐情性沈濃﹐勤謹耐煩﹐仁慈智惠。全在調以粥藥﹐無失時節﹔勿令於患人左右﹐彈指嗟咨﹐掩淚竊言﹐感激病患﹐甚不利便。飲食之間﹐忌愼非細﹐不可不載﹗畜中勿食驢﹑馬﹑駝﹑騾﹑豬﹑狗﹑牛﹑羊等﹐並雜魚﹑龜﹑鱉﹑蝦﹑蟹及淹臭陳﹐自死病倒之類﹐愼勿嘗啖。飛禽之中﹐忌食鵝﹑鴨﹑鴻﹑鷹﹑雀﹑鶴﹑鴛鴦﹑鷺鷥﹑鳩﹑鴿﹑鴉﹑雞雉及能學人言者﹐愼勿食之。野獸之中﹐忌食獐狐﹑兔﹑虎﹑豹﹑熊﹑豺及爪牙害人﹐有毒虫獸﹐並父母自本命生屬﹐忌愼勿嘗啖。菜蔬之中﹐忌食黃瓜﹑茄子﹑蘭香﹑蕓苔﹑胡荽﹑生菜﹑蓼﹑芥﹑菌﹑瓠﹑韭﹑蒜﹑蔥﹑薤﹐愼勿食之。果木之中﹐忌食桃﹑杏﹑棗﹑栗﹑李﹑柰﹑梨﹑梅﹑軟棗﹑紅柿﹑櫻桃﹑胡桃﹑榛﹑松﹑花紅及諸虫未熟之果﹐愼勿食之。若其瘡疽﹐膿潰腫消﹐气血虛弱﹐則可食羊肉﹑鵪鶉﹑蕪菁﹑姜﹑醬瓜﹑薺﹑蘿卜及黃白糧米﹑細米﹑稀粥軟飯。若至肌肉全生﹐思想滋味﹐則宜食白熟酥餅﹐KT粥羹湯﹐熟軟溫和﹐稀稠適中﹐制造如法﹐勿令太飽﹔此時尢忌饅頭蒸餅﹑﹑餛飩﹑肉角﹑煎餅及炙爆燠煎炒﹑鹹酸﹑油膩脂肥魚肉。若至肌膚欲平﹐惡肉去盡﹐瘡口收斂之際﹐尙忌起立行步﹑揖待賓客﹑房酒宴會﹑嗔怒﹑沐浴﹐登陟臺榭﹑運動肢體﹑寒暑勞倦﹔正宜調節飲食﹐保攝以待﹐瘡瘢平復﹐精神如故﹐气力完全﹐萬無所忌。百日內愼勿觸犯之。

卷上

論瘡疽腫虛實法

夫瘡疽膿潰﹐腫毒浸展﹐證候危惡者﹐須辧虛實。況無虛者難補﹐實者易瀉﹐補瀉之法不可輕用﹐若或少差﹐利害甚大。然而虛實證多端﹐不可不辧。有瘡之虛實﹐有臟腑气血﹑下眞邪各有虛實﹐故不同也。分而言之﹐則腫起堅硬膿稠者﹐瘡疽之實也﹔腫下軟慢膿稀者﹐瘡疽之虛也﹔瀉痢腸鳴﹐飲食不入﹐嘔吐無時﹐手足並冷﹐脈弱皮寒﹐小便自利﹐或小便時難﹐大便滑利﹐聲音不出﹐精神不爽者﹐悉臟腑之虛也﹔大便硬﹐小便澀﹐飲食如故﹐腸滿膨脹﹐胸膈痞悶﹐肢節疼痛﹐口苦咽漧﹐煩躁多渴﹐身熱脈大﹐精神昏塞者﹐悉臟腑之實也。凡諸瘡疽膿水淸稀﹐瘡口不合﹐聚腫不赤﹐肌寒肉冷﹐自汗色脫者﹐气血之虛也﹔腫起色赤﹐寒熱疼痛﹐皮膚壯熱﹐膿水稠粘﹐頭目昏重者﹐气血之實也﹔頭疼鼻塞﹐目赤心驚﹐咽喉不利﹐口舌生瘡﹐煩渴飲冷﹐睡語切牙者﹐上實也﹔精滑不滯﹐大便自利﹐腰腳沈重﹐睡臥而不寧者﹐下虛也﹔肩項不便﹐四肢沈重﹐目視不正﹐睛不了了﹐食不知味﹐音嘶色敗﹐四肢浮腫者﹐眞气之虛也﹔腫尢甚﹐痛不可近﹐積日不潰﹐寒熱往來﹐大便祕澀﹐小便如淋﹐心神煩悶﹐恍惚不寧者﹐邪气之實也。又曰﹕眞气奪則虛﹐邪气勝則實。又曰﹕諸痛爲實﹐癢爲虛也。又曰﹕診其脈洪大而數者實也﹔微細而軟者虛也。虛則補之﹐和其气托裏也﹔實則瀉之﹐疏利而自導其气。《內經》謂﹕血實則決之﹐气虛則掣引之。

卷上

辧瘡腫淺深法

夫瘡候多端﹐欲辧淺深﹐直須得法。若不素知方論﹐而妄生穿鑿者﹐如大匠捨其繩墨﹐度量﹐安能中於規矩哉﹖嘗聞古人有言曰﹕多則惑﹐少則得。簡而論之﹐則瘡疽槪舉有三種﹕髙而軟者﹐發於血脈﹔腫下而堅者﹐發於筋﹔骨肉皮色不相辧者﹐發於骨髓。又曰﹕凡療瘡疽﹐以手按搖﹐瘡腫根牢而大者深也﹐根小而浮者淺也。又驗其人初生瘡之時﹐便覺壯熱惡寒﹐拘急頭痛﹐精神不寧﹐煩躁飲冷者﹐其患瘡疽必深也﹔若人𨿽患瘡疽﹐起居平和﹐飲食如故﹐其疾浮淺也。惡瘡初生﹐其頭如米粟﹐微似有痛癢﹐誤觸破之﹐卽展覺有深意﹐速服犀角湯及漏蘆湯﹑通气丸等﹐取通利疏暢﹐兼用浴毒湯漬之類﹔若浮淺者﹐貼膏求瘥。以此推之﹐淺深之辧﹐始終之次者也。

卷上

辧膿法

夫瘡腫之疾﹐毒瓦斯已結者﹐不可論內消之法﹐卽當辧膿生熟淺深﹐不可妄開﹐視其可否至於危殆矣。凡瘡疽腫大﹐按之乃痛者﹐膿深也﹔小按之便痛者﹐膿淺也﹔按之不甚痛者﹐未成膿也。若按之卽復者﹐有膿也﹔不復者﹐無膿也﹔非也﹐必是水也。若發腫都軟而不痛者﹐血癅也﹔發腫日漸增長而不大熱﹐時時牽痛者﹐气癅也﹔气結微腫﹐久而不消﹐後亦成膿﹐此是寒熱所爲也﹐畱積經久﹐極陰生陽﹐寒化爲熱﹐以此潰必多成﹐宜早服內塞散以排之。諸癃癅疣贅等﹐至年衰皆自內潰﹐理於年壯﹐可無後憂也。又凡療癰疽﹐以手掩其上大熱者﹐膿成自軟也﹔若其上薄皮剝起者﹐膿淺也﹔其腫不甚熱者﹐膿未成也﹔若患瘰結核﹐寒熱發渴﹐經久不消者﹐其人面色痿黃﹐被熱上蒸﹐已成膿也。至於臟腑腸胃﹐內瘡內疽﹐其疾隱而不見﹐目旣不見﹐手不能近﹐所爲至難﹐可以診其脈而辧之﹐亦可知矣。有患胃脘癰者﹐當候胃脈﹐人迎者﹐胃脈也﹐其脈沈細者﹐气逆則甚﹐甚則熱聚胃口而不行﹐胃脘而爲癰也﹔若其脈洪數者﹐膿已成也﹔設脈遲緊﹐𨿽膿未就﹐已有瘀血也﹐宜急治之﹐不爾則邪毒內攻﹐腐爛腸胃﹐不可救也。又肺癰論曰﹕始萌則可救﹐膿成卽死﹐不可不愼也﹔久久咳膿如粳米粥者不治﹐嘔膿而止者自愈也。又腸癰論曰﹕或繞臍生瘡﹐膿從瘡出者﹐有出臍中者﹐惟大便下膿血者自愈也。

卷上

辧瘡疽癤腫證候法

夫瘡疽癤腫﹐其名甚多﹐載之紛紜﹐方書百緒﹐及之臨疾﹐治之無據﹐不知所以。《內曰﹕知其要者﹐一言而終﹔不知其要者﹐流散無窮。愚𨿽不才﹐姑揣其要而言之。熱發於皮膚之間﹐是以浮腫根小﹐至大不過二三寸者癤也﹔六腑積熱﹐騰出於外﹐肌肉之間﹐其發甚﹐腫反光軟﹐侵展廣大者癰也﹔五臟風積熱攻﹐於肌骨﹐風毒猛暴﹐初生一頭如白焦枯﹐觸之應心者疽也。夫癰疽發於六腑﹐若燎原之火﹐外潰膚肉。疽生五臟﹐沈澀難療﹐若陶室之燧﹐內消骨髓。癰則易療﹐惟難將息而遲瘥﹔疽則難療﹐易得痊復。夫癤與瘡﹐初生並宜灸之﹐謂其气本浮達﹐以導其熱﹐令速暢也﹔疽則烙不宜灸﹐謂其气本深沈﹐須達其原也。凡瘡疽生於外﹐皆由熱毒蘊於內。明乎三者﹐腫毒丹疹﹐可以類推矣。蓋皮膚微髙起而肌濃﹐或痛或癢﹐移走無常者﹐謂之腫。有因風而得之者﹐有因風熱相搏而得之者。腫硬色白﹐因熱而得之者﹐腫色赤﹔因風熱相搏而得之者﹐久久而不消。熱勝於風﹐若不卽治﹐血不流通﹐與气乘之以成膿也。又曰﹕風多則癢﹐熱多則痛﹐此爲驗也。又有丹毒者﹐謂人身忽然變赤﹐如塗丹之狀﹐故謂之丹毒﹐世俗有云赤癅﹔或因有瘡﹐誤而相觸﹐四畔赤﹐謂之瘡癅。凡丹毒之疾﹐皆遊走不定﹐狀如雲气者是也﹐小兒得之﹐最忌百日之內﹐謂之胎癅﹐以其气血嫩弱﹐臟腑柔脆﹐難任鐮鍼﹐所以忌也。又頸腋之間而生結核﹐初如豆粒﹐或如梅李核﹐累累相連﹐歷歷三五枚﹐久久不消﹐以漸長大﹐或發寒熱者﹐謂之瘰。有風毒者得之於風﹐熱毒者得之於熱﹐气毒者得之於气﹐悉由風熱邪气蘊經所成﹐證候不同﹐治之者亦各異矣。

卷上

辧瘡疽善惡法

夫瘡疽證候﹐善惡逆從﹐不可不辧。從來醫瘡﹐槪舉五善七惡﹐殊不知此特謂腸胃之內腑瘡疽所論之證也。發背﹑腦疽﹐別有善惡之證﹐載之於後。蓋七惡者﹐煩躁時嗽﹐腹痛渴甚﹐或泄痢無度﹐或小便如淋者﹐一惡也﹔膿血旣泄﹐腫尢甚﹐膿色敗臭﹐痛不可近﹐二惡也﹔目視不正﹐黑睛緊小﹐白睛靑赤﹐瞳子上看﹐三惡也﹔喘粗短气﹐恍惚嗜臥﹐四惡也﹔肩背不便﹐四肢沈重﹐五惡也﹔不能下食﹐服藥而嘔﹐食不知味﹐六惡也﹔聲嘶色敗﹐唇鼻靑赤﹐面目四肢浮腫者﹐七惡也。動息自寧﹐飲食知味﹐一善也﹔便利調勻﹐二善也﹔膿潰腫消﹐水鮮不臭﹐三善也﹔神彩精明﹐語聲淸亮﹐四善也﹔體气平和﹐五善也。病有證合七惡﹐皮急緊而如善者﹐病有證合五善﹐而皮緩虛如惡者。夫如是者﹐豈淺識之所知哉﹗只知五善並至﹐則善無以加矣﹔七惡並至﹐見惡之極矣。愚意裁之﹐凡患瘡疽之時﹐五善之中﹐乍見一二善證﹐瘡亦回也﹔七惡之內﹐忽見一二惡證﹐宜深懼之。大抵證候﹐瘡疽之發﹐虛證見惡證者洪滑粗散者﹐難療﹔微澀遲緩者﹐易痊。此善惡之證﹐於診候之中﹐亦可知也。發背﹑腦疽及者﹐是爲五逆。其餘熱渴痢嘔﹐蓋毒瓦斯入裏﹐臟腑之傷也﹐當隨證以治之。

卷上

砭鐮法

夫上古制砭石大小者﹐隨病所宜也。《內經》謂鍼石﹑砭石﹑鍼﹐其實一也。今時﹐從《聖濟總錄﹖丹毒論》曰﹕法用鐮割出血﹐明不可緩也。合扁鵲云﹕病在血脈者﹐治之以砭石。此舉《素問》血實宜決之﹐又「气血形志論」曰﹕形樂志樂﹐病生於內﹐治之砭石。蓋砭石者﹐亦東方來﹐爲其東方之民﹐其病多瘡瘍﹐其法宜砭石﹔砭石之用﹐自有證候﹐非止丹癅也。但見腫起﹐色赤遊走不定﹐宜急鐮之。先以生油塗赤上﹐以鐮鐮之﹐要在決泄其毒。然而此法不可輕用﹐忌其太深。《內經》所謂刺皮無傷肉﹐以其九鍼之用﹐而各有所宜也。砭鐮之法﹐𨿽治瘡疽﹐不可輕用。

卷上

貼法

夫瘡腫之生於外者﹐由熱毒之气蘊結於內也﹐蓋腫於外﹐有生頭者﹐有漫腫者﹐有皮濃有皮薄者﹐有毒瓦斯深者﹐有毒瓦斯淺者﹔有宜用溫藥貼者﹐有宜用涼藥貼者﹐有可以干換其藥者﹐有可以濕換其藥者﹐深淺不同﹐用藥亦異﹐是以不可不辧也。若瘡腫初生﹐似有者﹐卽當貼溫熱藥﹐引出其熱﹐毒火就燥之義也﹔於四畔赤處﹐搗生寒藥貼之﹐折伏其熱勢﹐驅逐其邪惡﹐撲火之義也。夫生寒藥勢﹐气力精全﹐性味雄健﹐或有療者﹐不本物理﹐皆通用藥艸膏之類﹐有勢力微﹐欲使瘠者﹐敵其勇夫﹐不亦難乎﹗又有粗工不審逆從﹐便用寒藥﹐敷貼趁逐﹐邪毒復入於內﹐歸於肝心﹐十死八九矣。大抵敷貼之法﹐欲消散腫毒﹐血脈疏通﹐寒熱逆從斷其去就焉﹐愼不可執方無權﹐安能散於鬱結﹐不成膿乎﹗其腫皮濃者﹐以故軟布﹐或以紙花子塗藥貼之﹐待其藥幹換﹔腫皮薄者﹐卽用疏紗﹐或薄紙塗藥貼之﹐其藥未幹﹐卽當換之。若至膿潰之後﹐卽貼溫肌生肉膏藥﹐要在逐臭腐﹐排惡汁﹐取死肌﹐生良肉﹐全藉溫熱膏劑之力也﹐切勿用寒涼之藥水調貼之。夫血脈喜溫而惡寒﹐若著冷气過理﹐卽血滯難瘥矣。

卷上

漬瘡腫法

夫漬瘡腫之法﹐宣通行表﹑發散邪气﹐使瘡內消也。蓋湯水有蕩滌之功。古人有論﹕初生﹐經一二日不退﹐卽須用湯水淋射之﹔其在四肢者漬之﹐其在腰腹背者淋射之﹐其在下部委曲者浴漬之。此謂疏導腠理﹐通調血脈﹐使無凝滯也。且如藥二兩﹐用水二升爲則﹐煎取一升半﹐以淨帛或新綿蘸藥水﹐稍熱其患處﹐漸漸喜淋浴之﹐稍涼則急令再換﹐愼勿冷用。夫血气得寒則凝澀﹐得熱則淖澤﹐日用五七次﹐病甚者日夜不住﹐或十數次﹐腫消痛止爲驗也。治瘡腫神良之法也。

卷上

鍼烙瘡腫法

夫瘡疽之疾﹐證候不一﹔鍼烙之法﹐實非小端。蓋有淺有深﹐有遲有速﹐宜與不宜﹐不辧。蓋疽腫皮濃口小腫多﹐膿水出不快者﹐宜用鍼烙。如有未成膿以前﹐不可以諸藥貼漬救療﹐以待自消﹔久入不消﹐內潰成膿﹐卽當棄藥﹐從其鍼烙﹐當用火鍼﹐如似火箸磨令頭尖如棗核樣圓滿﹐用燈焰燒須臾﹐作炬數﹐油燒令赤﹐於瘡頭近下烙之﹐一烙不透﹐卽須再烙﹐令透﹐要在膿水易出﹐不假按抑。近代良醫﹐倉卒之際﹐但以金銀鐵鋌﹐其樣如鍼者﹐可通用之﹐實在泄其毒也﹔或只以木炭熟火猛燒通赤﹐蘸油烙之尢妙。烙後實者撚發爲﹐虛者以紙爲﹐於上醮藥之﹐上以帛攤溫熱軟粘膏藥貼之﹐常令滋潤﹐勿令燥也。

夫瘡疽旣作﹐毒熱聚攻蝕其膏膜肌肉腐爛﹐若不鍼烙﹐毒瓦斯無從而解﹐膿淤無從而泄﹐過時不烙﹐反攻其內﹐內旣消散﹐欲望其生﹐豈可得乎﹖嗟乎﹗此疾鍼烙取瘥﹐實爲當理﹐然忌太早﹐亦忌稍遲。嘗見粗工不審其證淺深﹐妄施鍼烙之法﹐或瘡深鍼淺烙﹐毒瓦斯不得泄﹐以致內潰﹔或瘡淺烙深﹐誤傷良肉﹐筋骨腐爛﹐或抑擦掀動﹐加益煩痛﹔或鍼之不當﹐別處作頭﹐或實時無膿﹐經久方潰﹐遂使痛中加痛﹐眞气轉傷。詳其所由﹐不遇良醫也。以此推之﹐凡用醫者﹐不可不擇﹐縱常醫療之得痊者幸矣﹗

卷上

灸療瘡腫法

夫疽則宜灸不宜烙﹐癰則宜烙不宜灸﹐丹癅腫毒宜漬之﹐腫皮光軟則鍼開之﹐以泄其治瘡之手法﹐迨不過此﹐而各有所宜。故《聖惠方》論曰﹕認是疽瘡﹐便宜灸之一﹑二百壯﹐如綠豆許﹐大灸後覺似痛﹐經一宿﹐乃是火气下徹﹐腫內熱气被火導之﹐隨火而出﹐所以然也﹐若其瘡癢﹐宜隔豉餅子灸之﹐其餅須以椒姜鹽蔥相和﹐爛搗捏作餅子﹐濃薄如折三以來﹐當瘡頭豉餅子上灸之。若覺太熱則擡起﹐又安其上餅子若干﹐更換新者尢佳。若其瘡痛﹐卽須急灸﹐壯數多爲妙。若其膿已成者﹐愼不可灸﹐卽便鍼開之﹐卽得瘥也。若諸瘡經久不瘥﹐變成者﹐宜用硫黃灸法灸之。其法﹕硫黃一塊﹐可瘡口大小安之﹐別取少許硫黃﹐於火上燒﹐用釵尖挑起﹐點硫黃令著三五徧﹐取膿水漧差爲度。若其發背初生﹐卽宜上餅灸法灸之。初覺背上有瘡疼癢頗異﹐認是發背﹐卽取淨土水和撚作餅子﹐徑一寸﹐濃二分﹐貼著瘡上﹐以艾作炷灸之﹐一炷一易餅子。其瘡粟米大時﹐可灸五﹑七炷﹔其瘡如錢許大﹐日夜不住灸﹐以瘥爲度。已以數法﹐並根據本方﹐一一親驗﹐所以載之。愚謂瘡醫自幼至老﹐凡所經驗﹐必須寫之。嘗記疳惡瘡﹐諸醫不驗者﹐取蠐螬﹐剪去兩頭﹐安瘡口上﹐以艾灸之﹐七壯一易﹐不過七枚﹐無不效者。又法﹕用乞火婆虫灸之﹐同前法﹐累驗之神效﹐人皆祕之﹐往往父子不傳。又法﹕赤皮蒜搗爛﹐焊作餅子﹐一如豆豉餅子灸法灸之﹐彌佳。

卷上

內消法

夫瘡疽丹腫之生﹐皆由陰陽不調﹐榮衛凝澀﹑气血不流之所生也。古人有言曰﹕陽滯於生瘡﹐陰滯於陽則生疽。瘡疽之生﹐有內有外﹐內生於臟腑胸腹之中﹐外則生於膚肉筋骨之表﹐發無定處。夫郁滯之本﹐則因气血不流﹐蒸气不能外達﹐畱滯而成內熱﹐瘡疽所生焉。

若初覺气血郁滯﹐皮肉結聚﹐腫而未潰﹐特可疏滌風熱﹐通利臟腑一﹑二行﹐徐次諸湯漬﹐卽得內消矣。不然﹐則治之稍慢﹐毒熱不散﹐反攻其內﹐致令膿血之聚也。《內經》謂﹕治病必求於本。蓋瘡疽本乎中熱之鬱結不通也﹐其風邪寒气所聚也。治之宜溫熱之劑﹐和血令內消也。辧之有法﹐須認風寒則腫硬色白﹐熱毒則腫色赤﹐以爲異也。如有气已結聚﹐不可論內消之法﹐宜用排膿托裏之藥﹐此皆先後之次也。

卷上

追蝕瘡疽腫法

夫瘡瘍生於外﹐皆由積熱蘊於內。《內經》謂﹕血熱肉敗﹐榮衛不行﹐必將爲膿﹐畱於﹐必將爲敗。蓋瘡疽膿潰爛之時﹐頭小未破﹐瘡口未開﹐或毒瓦斯不出﹐疼痛難任者﹐所以立追蝕膿之方法﹐使毒外泄﹐而不內攻﹐惡肉易去﹐好肉易生也。若其瘡﹐其血出不止者﹐則未可﹔於瘡上糝追蝕之藥﹐待其熟可方。若其瘡之痛應心根者﹐亦不可彊之﹐誤觸其瘡﹐其痛必倍﹐變證不無﹐不可不愼也﹗若瘡癤膿成未破﹐於上薄皮剝起者﹐卽當用破頭代鍼之劑安其上﹐以膏貼之。膿出之後﹐用搜膿化毒之藥﹐取效如神矣。若膿血未盡﹐便用生肌斂瘡之劑﹐務其早愈﹔殊不知惡肉不盡﹐其瘡早合﹐後必再發﹐不可不愼也﹗

卷上

托裏法

夫瘡疽丹腫結核瘰﹐初覺有之﹐卽用內消之法﹐經久不除﹐气血漸衰﹐肌寒肉冷﹐膿稀﹐毒不出﹐瘡口不合﹐成聚腫不赤﹐結核無膿﹐外證不明者﹐並宜托裏。膿未成者﹐使膿早成﹔膿已潰者﹐使新肉早生。血气虛者﹐托裏補之﹔陰陽不和﹐托裏調之。大抵托裏之法﹐使瘡無變壞之證。凡爲瘡醫﹐不可一日無托裏之藥。然而寒熱溫涼﹐煩渴利嘔﹐臨證宜審其緩急耳﹗

卷上

止痛法

夫瘡疽之證候不同﹐寒熱虛實皆能爲痛。止痛之法﹐殊非一端。世人皆謂乳﹑沒珍貴之可住疼痛。殊不知臨病制宜﹐自有方法。蓋熱毒之痛者﹐以寒涼之劑折其熱﹐則痛自止也﹔寒邪之痛﹐以溫熱之藥熨其寒﹐則痛自除矣﹔因風而痛者﹐除其風﹔因濕而痛者﹐導其濕﹔燥而痛者潤之﹔塞而痛者通之﹔虛而痛者補之﹔實而痛者瀉之﹔因膿郁而閉者開之﹔惡肉侵潰者引之﹔陰陽不和者調之﹔經絡祕澀者利之。臨機應變﹐方爲上醫﹐不可執方而無權也。

卷上

用藥增損法

古人用藥﹐因病制宜﹐治不執方﹐隨病增損。積聚補益﹐可用丸藥﹐以從舊不攺方增損瘡疽危要之際﹐證候多種﹐安有執方之論﹐固可臨時加減﹐以從其法。只如發背﹑腦疽﹑惡疔﹑腫膿潰前後虛而頭痛者﹐於托裏藥內加五味子﹔恍惚不寧加人參﹑茯苓﹔虛而發熱者﹐加地黃﹑栝萎根﹔往來寒熱者﹐並潮熱者﹐加柴胡﹑地骨皮﹔渴不止者﹐加知母﹑赤小豆﹔大便不通者﹐加芒硝﹔小便不通者﹐加木通﹑燈艸﹔虛煩者﹐加枸杞子﹑天門冬﹔自利者﹐加濃朴﹔四肢厥逆者﹐加附子﹑生薑﹔嘔逆者﹐加丁香﹑藿香﹔多痰者﹐加半夏並陳皮﹔膿多者﹐加當歸﹑川芎﹔痛甚者﹐加芍藥﹑乳香﹔肌肉遲生者﹐加白蘞﹑官桂﹔有風邪者﹐加獨活﹑防風﹔心驚怯者﹐加丹砂﹔口目動者﹐加羌活﹑細辛。愚𨿽不才﹐自幼及老﹐凡治瘡疽﹐常根據此法加減用藥﹐取效如神。後之學人﹐宜細詳焉。

卷上

療瘡腫權變通類法

夫瘡疽之病﹐治療多方。總而論之﹐各有所宜。補瀉淋及敷掃貼﹐鍼鐮灸烙﹐用之。蓋知其道也﹐舉治必效﹔昧於理者﹐利害不無。嘗見以寒療熱﹐以熱療寒﹐古今之通論也。又有檢方療病﹐妄制加減﹐以意裁之﹐自以爲可。殊不知病有逆從﹐治有緩急﹐法有正權﹐方有奇偶﹐用有輕重。夫醫者意也﹐得其意﹐然後能變通也﹔達其變通者﹐悟其道而省其理也﹐則左右逢其源矣。愚𨿽不才﹐略陳萬一。嘗見治寒以熱而寒彌甚﹐治熱以寒而熱彌熾者﹐何也﹖蓋不知五臟有陰陽之性﹐其可因其類而取之也。假如心實生熱者﹐當益其腎﹐腎水得滋﹐熱將自除﹔腎水虛生寒﹐當補心﹐心火旣降﹐寒將自除。此所謂寒之而熱者取之陰﹐熱之而寒者取之陽也。又寒因熱用﹐熱因寒用﹐要在通其理類而已。又聞微者逆之﹐甚者從之﹐何謂也﹖蓋治寒以熱﹐必涼而行之﹐治熱以寒﹐必溫而行之﹐此亦欲其調和也。其間有正有權者何也﹖蓋病有微有甚﹐微者逆治﹐理之正也﹔甚者從治﹐理之權也。然爲瘡科﹐於補瀉﹑汗下﹑標本﹑逆從﹑正權之理﹐烏可闕而不知也。大凡治療瘡疽之要法曰﹕初覺熱毒發熱﹐鬱結而作瘡疽﹐一二日宜先服五利湯﹐蕩滌邪气﹐疏通臟腑﹐令內消也。古今湯法﹐謂切銼咀如麻豆大﹐以猛火急煎﹐無令過熟﹐欲其速利也。次有丸散﹐宣導血脈﹐漸次消磨﹐令緩散也。助以淋﹐調和榮衛﹐行經絡也。更當膏潤溫養﹐兼磨敷四畔貼之藥﹐順其陰陽也。追蝕托裏﹐汗下調﹐臨時制宜﹔淺深緩急﹐自有等差﹔男女貴賤﹐亦當別論。

晉尙書褚澄曰﹕寡婦尼僧﹐異於妻外家﹐𨿽無房室之勞﹐而有憂思之苦。此深達其情者也。

仲景云﹕物性剛柔﹐餐居亦異﹐治亦不同也。所以黃帝與四方之問﹐岐伯舉四治之能﹐況病之新舊﹐形志樂苦﹐豈可執方無權﹐以求其愈疾哉﹖亦有瘡疽腫痛﹐初生一﹑二日﹐便覺脈沈細而煩悶﹐臟腑弱而皮寒﹐邪毒猛暴﹐恍惚不寧﹐外證深沈者﹐亦宜卽當用托裏散或增損茯苓湯﹐反溫熱之劑以從治之。

卷上

論五發疽

夫五發者﹐謂癰疽生於腦﹑背﹑眉﹑髯﹑鬢是也。大槪論之﹐分爲三等。一者疽也﹐二也﹐三者癤也。夫疽初生﹐如黍米大﹐癢痛有異﹐誤觸破之﹐卽展四畔﹐赤腫沈悶﹐牽引脇肋疼痛﹔數日之後﹐漸覺肌膚壯熱﹐惡寒煩渴﹐腫暈侵展﹐漿汁出﹐積日不潰﹐抑之則流血者﹐謂之發背疽也。其發於腦者﹐爲腦疽也﹔其發於鬢﹑眉﹑髯者﹐以類呼也。又有初生﹐其狀無頭﹐腫闊三﹑四寸﹐始覺注悶疼痛﹐因循數日﹐皮光微軟者﹐甚則亦令人發熱惡寒﹐頭痛煩渴者﹐謂之發背癰也。又有初生一頭﹐色浮赤而無根腫﹐見於皮膚之間﹐大小一二寸者癤也。三者之候﹐惟疽最重。此疾初生﹐皆由滋味與濃衣。衣服濃暖﹐則表易招寒﹔滋味過多﹐則五臟生熱。臟腑積熱﹐則血脈不流﹐而毒瓦斯凝滯﹐邪气伏畱﹐熱搏於血﹐血聚則肉潰成瘡﹐淺則爲癤﹐實則爲癰﹐深則爲疽矣。亦有因服金石發動而患此疾者﹐亦有平生服金石藥而亦患此疾者﹐蓋由上祖曾服餌者﹐其毒瓦斯流傳子孫。此病初生認是疽﹐則宜速療之﹔若气實之人﹐急服五香連翹湯﹑漏蘆湯。若年幾未五十﹐少壯實者﹐可服五利大黃湯﹑化毒丸﹐取通利臟腑一﹑二行﹐瘡頭上用追毒散之類﹐貼溫熱膏劑﹐更腫湯﹐潰毒湯淋之。如此調治﹐以待膿成﹐以前不可以諸藥救療﹐以安患人之心﹐愼勿惱觸。著至膿成敗潰﹐宜服五香湯及內托裏散﹑茯苓湯﹑當歸托裏散之類﹔渴不止者﹐服竹葉黃湯﹑乳香散﹐勿爲大熱服大黃﹑朴硝苦寒之藥。若因服利藥而利不止者死矣。若瘡中惡肉未退﹐膿水不快者﹐卽用追蝕之藥﹐或鋌子之﹐上用鹿角散﹐以醋熬爲糊貼之。惡肉退去﹐好肉漸生﹐卽用搜膿散﹑翠霞散之類之。若瘡中毒瓦斯未盡﹐愼勿早斂﹐忌早上生肌之藥﹔縱得平復﹐必再發。其間調理次第﹐臨時制宜﹐將護忌愼之法耳﹗

卷上

論癰疽

夫瘡腫之患﹐莫大乎癰疽。然而癰疽何以別之﹖經所謂榮衛稽畱於經脈之中則澀不行﹐不行則陽气郁遏而不通﹐故生寒熱﹐穢毒之气騰出於外﹐蓄結爲癰﹐久而不散﹐熱气乘之﹐腐化爲膿﹐然而骨髓不焦枯﹐腑臟不傷敗﹐可治而愈也。何爲疽﹖五臟風毒積熱﹐毒熱熾甚﹐下陷肌膚﹐骨髓皆枯﹐血气涸竭﹐其腫色夭﹐堅如牛領之皮﹐故命曰疽。癰者﹐其腫皮薄以澤﹐此其候也。癰疽之生﹐有內有外﹐內生胸腹臟腑之中﹐外生膚肉筋骨之表。凡此二毒﹐發無定處﹐而有常名。夫郁滯之本﹐始於喜怒憂樂﹐不時飲食﹐居處不節﹐或金石艸藥之發動﹐寒暑燥濕之不調﹐使陰陽之不平而蘊結﹐外使榮衛凝澀而腐潰。輕者起於六腑﹐浮達而爲癰﹐气行經絡而浮也﹔重者發於五臟﹐沈澀而爲疽﹐气行經絡而沈也。明乎二者﹐腫毒丹疹可以類推矣。

卷上

論附骨疽

夫附骨疽者﹐以其毒瓦斯深沈附著於骨也。此疾與賊風相類而不同﹐人不能辧治之誤矣。

骨疽者﹐由秋夏露臥﹐爲冷折之﹐風熱伏結﹐附骨成疽。賊風之候﹐由風邪之气搏於骨節﹐故其痛深徹骨髓﹐遇寒則痛甚。附骨疽痛而不能轉﹐初按之應骨﹐皮肉微急﹐洪洪如肥狀者是也。其賊風﹐皮骨不甚熱﹐而索索惡寒﹐時復汗出﹐常欲熱熨痛處﹐卽得少寬。其附骨疽初時但痛無時﹐乍寒乍熱而無汗者﹐經久不消﹐極陰生陽﹐寒化爲熱而潰也。賊風不治﹐久而變爲彎曲偏枯﹐所以不同也。認是賊風﹐則服引越脾治風之劑﹐卽得瘥矣。認是附骨疽﹐急宜服漏蘆湯﹐或五香連翹散疏下之﹐次用內消升麻湯及潰膏貼之類﹐縱不能消﹐亦得浮淺。及有緩疽﹑石疽﹐與附骨疽亦相類矣。異者﹐蓋緩疽﹑石疽皆寒气所作﹐深伏於骨髓之間﹐有腫與皮肉相似。若疼而堅硬如石﹐故謂之石疽﹔緩疽其熱緩慢﹐積日不潰﹐久乃亦紫黯色﹐皮肉俱爛﹐故名曰緩疽。此二者其治﹐初覺便宜補虛托裏溫熱之劑﹐以取消矣﹔其次調治﹐臨疾制宜﹐故不復俱載矣。

卷上

論陰瘡

夫陰瘡者﹐大槪有三等﹕一者濕陰瘡﹔二者妒精瘡﹔三者陰蝕瘡﹐又曰下疳瘡。蓋濕瘡由腎經虛弱﹐風濕相搏﹐邪气乘之﹐搔癢成瘡﹐浸淫汗出﹐狀如疥瘡者是也﹔妒精者﹐由壯年精气盈滿﹐久曠房室﹐陰上生瘡﹐赤腫作害﹐煩悶癢痛者是也﹔陰蝕瘡者﹐由腎臟虛邪﹐熱結下焦﹐經絡痞澀﹐气血不行﹐或房勞洗浴不潔﹐以致生瘡﹐隱忍不醫﹐腫尢甚﹐由瘡在裏﹐措手無方﹐疼痛注悶﹐或小便如淋﹐陰丸腫痛是也。或經十數日﹐潰爛血膿﹐肌肉侵蝕﹐或血出不止﹐以成下疳。若身體壯熱﹐煩渴惡寒﹐宜急治之﹐以大豆甘艸湯漬之﹐漬毒湯者洗浴之﹔服五香連翹湯﹑漏蘆湯等疏之﹐更以截疳抵聖散幹糝之﹐四畔用磨風膏溫潤之﹐後以將護忌愼之。渴不止者﹐服竹葉黃湯﹔大便軟者﹐宜服托裏茯苓調治之。夫如是﹐則無不瘥矣。

卷上

論時毒

夫時毒者﹐爲四時邪毒之气而感之於人也。其候發於鼻﹑面﹑耳﹑項﹑咽喉﹐赤腫無頭結核有根﹐令人增寒發熱﹐頭痛肢體痛﹐甚者恍惚不寧﹐咽喉閉塞。人不識者﹐將爲傷寒﹐便服解藥﹐一﹑二日﹐腫气益增方悟﹐始召瘡醫。原夫此疾﹐古無方論﹐世俗通爲丹癅﹐病家惡言時毒﹐切恐傳染。考之於經曰﹕人身忽然變赤﹐狀如塗丹﹐謂之丹毒。此風熱惡毒所爲﹐謂之丹癅﹐與夫時毒特不同耳﹗蓋時毒者﹐感四時不正之气﹐初發狀如傷寒﹐五﹑七日之間乃能殺人﹐治之宜精辧之。先診其脈﹐滑﹑數﹑浮﹑洪﹑沈﹑緊﹑弦﹑澀﹐皆其候也。

蓋浮數者﹐邪气在表也﹔深澀者﹐邪气深也。認是時毒瓦斯實之人﹐急服化毒丹以攻之﹐熱實以五利大黃湯下之﹔其有表證者﹐解毒大黃湯以發之﹔或年髙气軟者﹐五香連翹湯主之。又於鼻內通气散﹐取十餘嚏作效﹔若藥不嚏者﹐不可治之﹔如嚏出膿血者﹐治之必愈。如左右看病之人﹐日日用藥嚏之﹐必不傳染﹐切須忌之。其病患每日用嚏藥三﹑五次﹐以泄熱毒﹐此治時毒之良法也。經三﹑四日不解者﹐不可大下﹐猶宜和解之﹐服犀角連翹散之類﹔至七﹑八日﹐大小便通利﹐頭面腫起髙赤者﹐可服托裏散﹑黃散﹐宜鍼鐮砭割出血﹐泄其毒瓦斯﹐十日外不治自愈也。此病若五日以前﹐精神昏亂﹐咽喉閉塞﹐語聲不出﹐頭面不腫﹐食不知味者﹐必死之候﹐治之無功矣。然而此疾﹐有陰有陽﹐有可汗﹐有可下。嘗見粗工但云熱毒﹐只有寒藥﹐殊不知病有微甚﹐治有逆從﹐

卷上

論諸瘡

夫諸瘡之生﹐其類甚多種。大小方書﹐載之紛紛。以要而論﹐槪舉四等。一者﹐因於气畱﹐而結於內者﹐謂腸胃之中癰疽是也﹔二者﹐因於气血稽畱﹐而結於外者﹐謂十疔﹑九﹑五痔之類是也﹔三者﹐不因气血而爲瘡﹐謂墮僕並金刃湯火灸烙﹐而傷皮肉之類是也﹔四者﹐不因气血而骨肉損傷者﹐謂虫獸筋骨﹐不必見載。今於隨方條下﹐該

卷上

論疔瘡腫

夫疔瘡者﹐以其瘡形如丁蓋之狀者是也。古方論之﹐凡有十種﹐華元化載之五色疔﹐《方》說疔瘡有十三種﹐以至《外臺祕要》神巧萬全﹐其論頗同﹐然皆不離於气客於經絡五臟﹐內蘊毒熱﹐初生一頭凹腫痛﹐靑﹑黃﹑赤﹑黑無復定色﹐便令煩躁悶亂﹐或憎寒頭痛﹐或嘔吐心逆﹐以鍼刺瘡﹐不痛無血﹐是其候也。其候本因甘肥過度﹐不愼房酒﹐以致邪毒蓄結﹐遂生疔瘡。《內經》曰﹕膏粱之實﹐足生疔瘡﹐此之謂也。其治之法﹐急於艾炷灸之﹐若不覺痛者﹐鍼疔四邊﹐皆令血出﹐以回瘡錠子﹐從鍼孔之﹐上用膏藥貼之﹐仍服五香連翹湯﹑漏蘆湯等疏下之爲效﹔若或鍼之不痛無血者﹐以猛火燒錢鍼通赤﹐於瘡上烙之﹐令如焦炭﹐取痛爲效﹐亦前鋌子﹐用膏藥貼之﹐經一﹑二日膿潰根出﹐服托裏湯散﹐根據常療之﹐以取平復。如鍼不痛﹐其人眼黑﹐或見火光者﹐不可治也﹐此邪毒之气﹐入臟腑故也。《養生方》云﹕人汗入食肉﹐食之則生疔瘡﹐不可不愼也﹗

卷上

辯疔腫十三種形色禁忌

凡療疔腫﹐皆刺瘡心至痛處﹐又刺四邊十餘下﹐令血出﹐去血敷藥﹐藥力得入鍼孔中﹐﹔若不達裏﹐藥力不到﹐又看口中頰邊舌上﹐有赤黑如珠子者是也。瘡上按之慘痛應心者﹐是秋冬寒毒﹐久結皮膚中﹐變作此瘡。不急療之﹐日夜根長﹐流入諸脈數道﹐如箭入身﹐顫若不愼口味房室﹐死不旋踵。經一曰麻子疔。其狀肉起頭如黍米﹐色稍黑﹐四邊微赤﹐多癢。忌食麻子油﹑衣布衣﹐並入麻田中行。

二曰石疔。其狀皮肉相連﹐色如黑豆甚硬﹐刺之不入﹐肉微痛。忌瓦礫磚石之屬。

三曰雄疔。其狀頭黑靨﹐四畔仰漿起有水出﹐色黃大如錢孔﹐形髙者。忌房室。

四曰雌疔。其狀瘡稍黃﹐向裏靨﹐亦似灸瘡﹐四面漿起﹐心凹﹐色赤如錢孔者。忌房室。

五曰火疔。其狀如湯火燒灼﹐瘡頭黑靨﹐四邊有煙漿﹐又如赤粟米者。忌火燒烙。

六曰爛疔。其狀稍黑﹐有白斑﹐瘡中潰有膿水流出﹐瘡形大小如匙面者。忌沸熱食爛物七曰三十六疔。其狀頭黑浮起﹐形如黑豆﹐四畔起赤色﹐今日生一﹐明日生二﹐及至十。若滿三十六﹐藥所不能治﹐未滿三十六可治。忌嗔怒蓄積愁恨。

八曰蛇眼疔。其狀瘡頭黑﹐皮浮生﹐形如小豆﹐狀似蛇眼大﹐體硬。忌惡眼人看﹐並嫉妒人見﹐忌毒藥。

九曰鹽膚疔。其狀大如匙面﹐四邊皆赤﹐有黑粟粒起。食鹽大忌。

十曰水洗疔。其狀大如錢﹐形如錢孔﹐瘡頭白﹐裏黑靨﹐汁出﹐中硬。忌飲漿水﹑水洗十一曰刀鐮疔。其狀闊狹如薤葉大﹐長一寸﹐左側肉黑如燒烙。忌刺及刀鐮切割﹑鐵刀所傷。可以藥治﹐不可亂攻。

十二曰浮漚疔。其狀瘡體曲圓﹐少許不合﹐長而狹﹐如薤葉大﹐內黃外黑﹐黑處刺之不痛﹐黃處刺之痛。

十三曰牛拘疔。其狀肉色﹐起掐不破。

上十三種疔瘡﹐初起瘡心先癢後痛﹐先寒後熱﹐熱定則寒﹐多四肢沈重﹐心驚眼花。

重者嘔逆﹐嘔逆者難治。其麻子疔一種﹐始末惟癢。初錄忌者﹐不得觸犯﹐觸犯者﹐發作難治。療其浮漚疔﹑牛拘疔兩種﹐無所禁忌﹐縱不療﹐亦不能殺人﹐其狀寒熱與諸疔不同。皆宜將護根據法治療﹐禁忌勿得觸犯﹐若或觸犯﹐脊彊瘡痛極甚﹐不可忍者是也。又云﹕疔腫初發時﹐突起如丁蓋﹐故謂之疔。令人惡心惡寒﹐四肢彊痛﹐一二日瘡變爲焦黑色﹐腫大光起根硬﹐刺之不覺痛﹐皆其候也。在手足頭面﹐胸背骨節間﹐最急。其餘處則可毒入腹﹐則煩悶恍惚似醉﹐如此者﹐三二日死矣﹐皆不可不速治也。

卷上

論瘰治法

夫瘰之病﹐其名甚多。《巢氏病源》載之三十六種﹐《千金》《聖惠》所論瘰九論﹐說有風毒﹑熱毒﹑气毒之異﹐瘰﹑結核﹑寒熱之殊。其本皆由恚怒气逆﹐憂思過甚﹐風熱邪气內搏於肝。蓋怒傷肝﹐肝主筋﹐故令筋蓄結而腫﹐其候多生於頸腋之間﹐結聚成核。初如豆粒﹐後若梅李﹐累累相連﹐大小無定。初覺憎寒壯熱﹐咽項彊痛﹐腫結不消者﹐當便服五香連翹湯或牡蠣大黃湯﹐疏下三兩行﹐於上貼十香膏﹑烏犀膏及用淋腫湯﹑潰毒湯﹐時復淋。如此救療﹐卽得消散﹔若未消散﹐可服內消丸或皂角丸之類﹐漸以求瘥﹔若結深硬﹐荏苒月日﹐不能內消者﹐久必成膿﹔若腫髙而稍軟﹐其人面色萎黃﹐皮膚壯熱上蒸﹐膿已成也﹐可以鍼決核中﹐令其潰散﹐則易愈也。治法如瘡法﹐於瘡口中用追毒蝕肉鋌子之﹐於上用烏犀十香膏等貼之﹐及托裏之劑和之。經久不瘥﹐或愈而復發﹐或別處自穴膿水透出﹐流津不止﹐肌體羸瘦者﹐變成九。《內經》曰﹕陷脈爲﹐畱連內腠。卽此病也﹐可用蒜餅子灸之﹐然後瘡口上用紫金散﹑翠散等﹐於上貼膏藥求瘥。其將護忌愼﹐治療用法﹐無造次焉。

卷上

論痔

夫痔之候﹐其名有五﹕一曰牝痔﹐二曰牡痔﹐三曰气痔﹐四曰血痔﹐五曰酒痔。又曰風痔﹑脈痔﹑雌雄痔﹐皆五痔之別名也。其狀初生﹐悉在肛邊﹐或如鼠乳﹐或結小核﹐癢痛注悶﹐甚者身熱惡寒。諸方論之﹐皆由房酒過度﹐久嗜甘肥﹐不愼醉飽﹐以合陰陽﹐勞擾血脈﹐腸癖滲漏﹐衝注下部﹐肛邊生瘡﹐變爲痔疾。治法﹕始覺痔作﹐便服通气丸﹑槐角丸﹔熱實者﹐服諸利湯疏利臟腑﹐及浴洗燻熨以取內消﹐切忌酒面﹑辛熱﹑房室﹑肥膩﹐稍縱嗜欲﹐腐滑膿血﹐或逗流淫汁﹐歲月已深﹐旁穿竅穴﹐卽變痔漏﹐卽須用寸金鋌子﹐三五次全愈。若能味無味之味﹐正味足矣﹔事無事之事﹐百事備矣﹔其次服餌調節﹐謹愼合宜﹐未有不瘥者也。

卷下

漏蘆湯

治一切惡瘡﹐毒腫丹癅﹐瘰疔腫﹐魚睛五發﹐瘭疽。初覺一﹑二日﹐便如傷寒﹐頭痛﹐拘急惡寒﹐肢體疼痛﹐四肢沈重﹐恍惚悶亂﹐坐臥不寧﹐皮膚壯熱﹐大便祕澀﹐小便赤黃﹐並宜服之。妊身莫服。

漏蘆白蘞黃芩﹝去黑心﹞麻黃﹝去節﹞枳實﹝麩炒去穣﹞升麻芍藥甘艸﹝炙﹞

朴硝﹝以上各一兩﹞大黃﹝二兩﹞

上除硝外﹐余咀﹐與硝同和勻。每服三錢﹐气實人五錢﹐水一盞半﹐文武火煎七沸﹐去渣﹐空心熱服。

化毒丹

治百種惡瘡毒腫﹐初覺一二日﹐咳逆煩悶﹐或咽喉閉塞﹐發熱惡寒。

沒藥乳香﹝以上各五錢﹐另研﹞艸烏頭﹝醋浸泡制﹞浮石﹝以上各一兩﹐燒赤﹐醋淬七次﹐研﹐余醋另放﹞巴豆﹝四十九个﹐去皮﹐生用﹐另研﹞

上五味爲細末﹐用浮石﹑烏頭﹑余醋打麵糊爲丸﹐如豌豆大。每服五﹑七丸﹐食後冷酒送下﹐忌熱飲。取快利三﹑二行﹐或吐出惡爲效。

內消丸

治瘡腫初生﹐及瘰結核﹐熱毒郁滯﹐服之內消矣。大效。

靑皮陳皮﹝以上各二兩﹞牽牛﹝八兩﹐取頭末二兩﹞薄荷葉皂角﹝以上各八兩。不利者﹐去粗皮錘碎。二味水一斗﹐煮令極軟﹐揉汁去渣用﹐熬成膏。﹞

上將靑皮﹑陳皮末並牽牛末和勻﹐用前膏子和丸﹐如綠豆大。每服三十丸﹐食後荊芥﹑茶淸﹑溫水皆可下之。

五利大黃湯

治人年四十以前﹐气血盛多﹐若患瘡疽﹐大小便祕。

大黃﹝根﹞黃芩﹝去腐﹞升麻﹝以上各二兩﹞芒硝梔子﹝以上各一兩二錢﹞

上咀﹐每服五錢。水一盞半﹐煎五七沸﹐去渣﹐空心稍熱服。

內消升麻湯

治證同前。

大黃升麻當歸黃芩﹝去腐﹞枳實﹝炒去穣﹞芍藥﹝以上各二兩五錢﹞甘艸﹝炙﹐一兩五錢﹞

上咀﹐每服五錢﹐水一盞半﹐煎至七分﹐去渣﹐食前稍熱服。

五香連翹湯

﹝如不用五香﹐曰七味連翹湯﹞

治證同前。

沈香藿香葉木香丁香﹝以上各一兩﹞

麝香﹝一字。五味爲粗末﹐另研﹞連翹射幹獨活升麻甘艸﹝炙﹞寄生艸﹝以上各一兩﹞大黃﹝一兩五錢﹞

上七味﹐咀﹐與前五味和勻。每服五錢﹐水一盞半﹐煎至一盞﹐去渣﹐溫服。取利爲效﹔未利﹐則再服。食前。

牡蠣大黃湯

治證同前。

牡蠣木香大黃﹝煨。以上各等分﹞

上咀﹐每服五錢﹐水一盞半﹐煎至七分﹐春夏露一宿﹐於雞鳴時空心服之。冬月於暖處放一宿。婦人重身者勿服此藥。快利三兩行﹐便勿服。以上五方﹐對證選用。

和血通气丸

治證同前。

人參﹝一兩﹞麥門冬﹝去心﹐二兩﹞大黃黃芩﹝去核﹞黃柏﹝以上各四兩﹞牽牛﹝一斤﹐炒香﹐取頭末﹐四兩﹞

上六味﹐爲細末﹐煉蜜爲丸﹐如豌豆大﹐每服二﹑三十丸﹐食後溫水送下。尋常積熱之人﹐隔三﹑二日服此藥微利潤動﹐永不生瘡腫。如已早覺者﹐服之亦得內消矣。

地黃煎丸

治臟腑有熱﹐胸膈痰實﹐血气不和﹐經絡祕澀﹐多生瘡腫﹐已患惡瘡毒腫﹐大小便結生地黃﹝新者十兩﹐洗﹐水浸研如泥﹞黃連﹝五兩﹞黃芩﹝去腐三兩﹞枳殼﹝炒﹐去穣﹞

大黃﹝以上各二兩五錢﹞人參﹝二兩﹞

上除地黃煎外﹐並爲細末﹐再和地黃煎和搗入﹐煉蜜丸如豌豆大。每服五﹑七十丸﹐食後﹐溫水下。素有熱之人﹐日服百餘丸﹐不發瘡瘍。年髙气弱之人﹐亦宜常服﹐淸利胸膈明目。

槐角煎丸

治瘡瘍瘰﹐疥癬赤腫等瘡。

天麻川芎甘艸﹝炙﹞黃藥子甘菊花人參﹝以上各一兩﹞何首烏苦參﹝以上各五錢﹞荊芥穗防風﹝以上各二兩﹞槐角﹝並仁﹐另放﹞皂角﹝不蛀者﹐以上各四兩﹐水一斗煮軟﹐揉汁去渣﹐取仁熬成膏子﹐其皂角取肉研成膏子爲用者﹞

上除皂角膏外﹐槐仁與諸藥爲細末﹐入膏內溲和﹐煉蜜爲丸﹐如豌豆大。每服五十丸﹐食後竹葉湯下。

皂角煎丸

治風毒瘰。

皂角﹝不蛀者三十錠﹐內十錠炮黑﹐十錠酥炙﹐十錠用水一斗煮軟﹐揉汁用度﹞何首烏玄參薄荷葉﹝以上各四兩﹞

上爲細末﹐與前膏子同煉蜜爲丸﹐如豌豆大。每服三﹑四十丸﹐食後溫水送下。

苦參散

﹝出野夫多效方﹞

治徧身瘡疥﹐經年不效。

苦參蔓荊子何首烏荊芥穗威靈仙﹝以上各等分﹞

上爲細末﹐每服二錢﹐食前酒調下﹐日進二服﹐忌發風物。

苦參丸

治證同前。

山梔子仁苦參防風玄參獨活枳實甘菊花黃連﹝去須﹞黃芩﹝去心﹞大黃﹝以上各等分﹞

上爲細末﹐煉蜜爲丸﹐如豌豆大。每服五十丸﹐茶酒任下﹐食後服。

肺風丸

﹝全體治世方﹞

治面鼻風及。

細辛旋復花羌活﹝以上各一兩﹞晚蠶蛾﹝去翅足﹞苦參﹝以上各二兩﹞

上爲細末﹐軟飯和丸梧桐子大。每服五十丸﹐茶﹑酒任下﹐不拘時。

連翹散

治瘡瘍癤腫﹐一切惡瘡﹐疼痛煩渴﹐大便溏泄﹐虛熱不寧。

連翹山梔子甘艸防風﹝以上各等分﹞

上爲粗末﹐每服三錢﹐水一盞﹐煎至七分﹐去渣﹐溫服。不拘時候。

竹葉黃湯

﹝出《總錄》一百二十一﹞

治諸癰疽﹑發背煩渴﹐及一切惡瘡發大渴者。

淡竹葉﹝二兩﹞黃當歸川芎甘艸黃芩﹝去心﹞芍藥人參麥門冬﹝去心﹞

半夏﹝湯洗﹞石膏﹝以上各三兩﹞生地黃﹝八兩﹞

上爲粗末﹐每服五錢﹐水一盞半﹐竹葉五片﹐生薑五片﹐煎至一盞﹐去粗﹐溫服。

枳殼丸

﹝出《總錄》﹞

治瘡疽熱癰腫瘰。

枳殼﹝麩炒去穣﹞牽牛﹝炒﹐取頭末﹞木香靑皮﹝以上各一兩﹞甘艸大黃上爲細末﹐用皂角長一尺許者﹐三錠﹐約三兩﹐炮焦捶碎﹐以好酒煮軟﹐挪取汁熬膏稠粘﹐和前藥末爲丸﹐如梧桐子大。每服三﹑五十丸﹐食後蔥茶下﹐日進二服。

五香湯

﹝出《總錄》﹞

治諸瘡毒瓦斯入腹﹐托裏。

丁香木香沈香乳香﹝以上各一兩﹞麝香﹝三錢。嘔者去麝香﹐加﹞藿香﹝渴加﹞

人參﹝以上各一兩﹞

上爲細末﹐每服三錢﹐水一盞﹐煎至六分﹐去渣﹐空心稍熱服。《總錄》《聖惠》﹑金》《外臺》治諸瘡腫方中﹐皆載此方﹐大同小異。大抵專治毒瓦斯入腹﹐煩悶气不通者﹔其餘熱渴﹐昏昧﹐口燥咽漧﹐大便硬﹐小便澀者﹐未可與服。

托裏黃湯

﹝出《總錄》﹞

治諸瘡潰後﹐膿多內虛。

茯苓﹝去皮﹞人參官桂﹝去肉﹞遠志﹝去心﹞麥門冬﹝去心﹞五味子﹝炮﹞黃當歸﹝以上各等分﹞

上爲粗末﹐每服五錢﹐水一盞半﹐煎至一盞﹐去渣﹐溫服﹐食前。

托裏茯苓湯

防風桔梗芍藥五味子川芎甘艸麥門冬﹝去心﹞桂﹝去皮﹞熟地黃﹝以上各一兩﹞當歸黃茯苓﹝以上各一兩五錢﹞

上爲末﹐每服五錢﹐水一盞半﹐煎至一盞﹐去渣﹐溫服。

托裏當歸湯

﹝太醫瘡科何君五方﹞

當歸黃耆人參熟地川芎芍藥甘艸﹝炙﹞柴胡﹝己上各等分﹞

上爲粗末﹐每服五錢﹐水一盞﹐煎至六分﹐去渣﹐食前溫服。

托裏散

﹝出太醫瘡科成子玉方﹞

川烏頭﹝炮﹞茯苓﹝以上各三兩﹞漧薑﹝炮﹞麻黃﹝去節﹞甘艸﹝炙﹐以上各一兩五錢﹞

杏仁﹝炒去皮尖﹞五味子桂心﹝以上各一兩﹞

上爲粗末﹐每服五﹑六錢﹐水一盞半﹐煎至一盞﹐去渣﹐食前溫服。

托裏玄參散

﹝出《總錄》﹞

主托裏止渴﹐解熱煩渴。

玄參人參甘艸﹝炙﹞甘菊花﹝以上各等分﹞

上爲細末﹐每服二錢﹐綠豆湯調下﹐亦名內托散。

內托散

﹝洪氏有芍藥﹐總錄無芍藥。亦名生肉芎散﹞

治癰疽潰後內虛者﹐或气弱人﹐初覺生瘡瘍。亦可服內消﹐宜詳細用之。

當歸芎黃濃朴﹝去皮﹞桔梗防風甘艸﹝炒﹞官桂人參白芷芍藥﹝以上各一兩﹞

上爲細末﹐每服三錢﹐溫酒調下﹐或木香湯亦可。

內補散

﹝《聖惠》六十一﹐《總錄》一百二十八無川芎﹞

黃麥門冬﹝去心﹞川芎當歸茯苓﹝去皮﹞人參五味子﹝以上各一兩﹞遠志﹝去心﹞甘艸﹝炙﹞桂心﹝以上各五錢﹞

上咀﹐每服五錢﹐水一盞半﹑生薑三片﹑棗三枚﹐煎八分﹐溫服無時。

內塞散

﹝總惠﹐二百二十三﹐《萬全方》中去附子﹐用天雄﹞

治疳不瘥諸瘡。

附子﹝二个﹐炮﹞官桂﹝去皮﹞赤小豆甘艸﹝炙﹞黃當歸茯苓防風白芷桔梗川芎人參遠志﹝去心﹞濃朴﹝以上各一兩﹞

上爲末﹐每服二錢﹐溫酒調下﹐空心日進一服。

香粉散

主托裏止痛﹐解煩渴﹐退虛熱。

眞綠豆粉﹝三兩﹞南乳香﹝一兩﹞

上爲細末﹐每服三錢﹐新水調下。

止痛當歸湯

﹝出《總錄》一百三十﹞

治腦疽發背﹐穿潰疼痛。

當歸黃人參官桂芍藥甘艸﹝炙﹞生地黃﹝以上各一兩﹞

上爲粗末﹐每服五錢﹐水一盞半﹐煎至一盞﹐去渣﹐溫服。日進三服。

黃茯苓湯

﹝出《總錄》一百二十﹞

治諸瘡潰後﹐托裏除虛熱。

黃白茯苓官桂﹝去皮﹞麥門冬五味子川芎﹝以上各一兩﹞

上爲粗末﹐每服五錢﹐生薑三片﹐棗一枚﹐水一盞半﹐煎至一盞﹐去渣﹐溫服。食前﹐日進三服。

內補防風散

附子﹝二个﹐炮裂﹐去皮臍﹞防風茯苓白芷桔梗川芎當歸人參甘艸﹝炙﹞

志官桂﹝去皮﹞黃﹝以上各一兩﹞濃朴﹝二兩﹐生薑汁制﹞赤小豆﹝半斤﹐酒浸一宿﹞

上爲細末﹐每服三錢﹐溫酒調服。

伏梁丸

﹝出《養生必用方》﹞

治環臍腫痛﹐腸胃瘡疽。

濃朴﹝生薑汁制﹞茯苓枳殼﹝麩炒去穣﹞白術荊三稜﹝炮﹞半夏﹝湯洗七次﹞人參﹝以上各一兩﹞

溫經丸

﹝出前方﹞

治陷脈。

濃朴官桂﹝去皮﹞白術甘艸漧薑﹝炮﹞木香﹝以上各一兩﹞附子﹝二兩﹐醋浸炮淬七次﹐去皮臍﹞

上爲細末﹐煉蜜和丸﹐如梧桐子大。每服三十丸﹐食後飲湯下。

木香腫湯

治諸瘡疽始發﹐腫增長熱痛。

木香犀角大黃梔子仁升麻黃芩黃連射漧黃柏白蘞甘艸﹝炙﹞朴硝紫檀羚羊角﹝以上各一兩﹞

上咀﹐入生地黃汁五合﹐如無﹐只用生漧地黃五兩﹐銼碎和勻﹐每用藥五兩﹐水一斗﹐煎至七升﹐入麝香五錢﹐淨帛蘸藥﹐熱拓腫上。日兩三度﹐冷卽再換。

升麻腫湯

升麻黃防風川芎生地黃細辛﹝以上各等分﹞

上咀﹐用藥二兩﹐水二升﹐煎十沸﹐稍熱淋﹐內消如神。

腫升麻湯

﹝出《總錄》淋條下﹞

升麻芒硝黃芩漏蘆梔子仁蒴上咀﹐每用藥二兩﹐水三升﹐煎十沸﹐帛蘸藥漬腫處。

豬蹄湯

﹝出《聖惠方》﹞

升麻甘艸芍藥蒴﹝以上各等分﹞

上咀﹐每用藥四兩﹐水一斗﹐豬蹄一對﹐煮蹄軟取出﹐次下藥﹐再煎十沸﹐帛蘸淋

甘艸大豆湯

﹝出《聖惠方》﹞

治外陰蝕下疳﹐湮瘡腫痛。

甘艸﹝三兩﹞赤皮蔥﹝三莖﹞大豆﹝一合﹞

上用水三升﹐煮豆熟爲度﹐用槐條一握同煮﹐取淸汁熱淋浴﹐冷卽再溫。浸三﹑二時爲度﹐大效。

腫湯

芍藥丹參黃芩﹝去黑心﹞白蘞﹝以上各等分﹞

上咀﹐用藥五錢﹐水一升﹐煎十沸﹐帛蘸頻之。

洗毒湯

苦參防風甘艸﹝炙﹞露蜂房﹝以上各等分﹞白芷上咀﹐水煎濃汁﹐洗瘡腫。

浴毒湯

﹝出《拾遺》衛生方﹞

治小腸風﹐陰瘡癢痛。

木通本枳殼貫眾白芷荊芥甘松薄荷﹝以上各等分﹞

上咀﹐用藥二兩﹐水五升﹐入芒硝半兩﹐煎至三升﹐熱洗浴瘡。

何首烏散

﹝出祕寶生方﹞

治徧身瘡腫癢痛。

防風苦參何首烏薄荷﹝以上各等分﹞

上爲粗末﹐每用藥半兩﹐水酒各一半﹐共享一斗六升﹐煎十沸﹐熱洗﹐便於避風處睡一覺。其痛甚者﹐三日痊愈。

八仙散

﹝出衛生方﹞

治遊風腫癢疥癬瘡﹐或因洗頭遊風﹐瘙癢生瘡。

細辛荊芥白芷川芎黃芩防風甘艸地骨皮﹝以上各等分﹞

上爲粗末﹐每用藥二兩﹐水二碗﹐煎十沸﹐去渣﹐熱淋患處。

消毒湯

治百雜瘡腫﹐悉能內消。

獨活防風細辛本川芎枸杞子荊芥漏蘆大黃黃芩﹝去腐﹞官桂苦威靈仙丹參黃當歸芍藥茯苓黃連無心艸黃柏麻黃葛根蒴菊花杜仲地骨皮秦皮艸甘艸甘松藿香白芷露蜂房升麻零陵香﹝以上各一兩﹞蒼術﹝三兩﹞朴硝﹝五兩﹞菖蒲﹝八兩﹞

上爲粗末﹐每用藥半兩﹐水二升﹐蔥三莖﹐槐柳枝各一握﹐同煎十餘沸﹐去渣﹐熱淋洗浴。此藥用之如神。

熨風散

﹝出玉於子中箱集﹞

羌活防風白芷當歸芍藥細辛芫花吳茱萸官桂﹝以上各等分﹞

上爲粗末﹐作二劑﹐赤皮蔥連須切半斤﹐同釅醋拌勻﹐炒令極熱﹐帛裹於瘡上熨之﹐稍冷卽換藥熨之上下﹐痛止而已。

應痛丸

治走注疼痛﹐疑是附骨疽者。

蒼術﹝去皮﹞當歸艸烏頭﹝炮﹞黑牽牛﹝以上各一兩﹞

上爲細末﹐用醋糊爲丸﹐如小豆大。每服二十丸﹐空心醋湯送下。

黃丸

治腎臟風虛﹐攻注手足﹐頭面麻痺痛癢﹐或生疥癬腫。

黃烏藥茴香﹝炒﹞地龍﹝去土﹞川椒﹝去目﹞防風川楝子﹝炒﹞赤小豆白蒺藜﹝去刺﹞海桐皮威靈仙陳皮﹝以上各等分﹞

上爲細末﹐酒糊爲丸﹐如梧桐子大。每服三十丸﹐空心溫酒送下。

梔子仁湯

﹝出《普濟生靈方》﹞

治時气頭面赤腫。

郁金枳殼﹝去穣﹞升麻梔子仁牛蒡子大黃﹝以上各一兩﹞

上爲細末﹐每服三錢﹐蜜水調下。

葛根牛蒡子湯

治時毒﹐大頭病是也。

葛根貫眾甘艸鹽豉牛蒡子﹝以上各一兩﹞

上爲細末﹐每服三錢﹐用水調下。此疾近代患者﹐傳染多致夭。枉治之者﹐少得方法﹐太熱必然。殊不知亦有虛實表裏﹐治之者﹐詳其汗﹑下﹑吐不同。大抵與傷寒頗類。其中亦有可鍼鐮砭射出血者﹐亦有久而敗爛出膿者﹐其間變異百端﹐不可不愼所宜時疾也。

通气散

治時气頭面赤腫﹐或咽喉閉塞不通。用之取嚏噴七﹑八徧﹐泄出其毒則瘥。若看病之人﹐用此藥必不傳染。

玄胡﹝一兩五錢﹞豬牙皂角川芎﹝以上各一兩﹞藜蘆﹝五錢﹞躑躅花﹝二錢五分﹞

上爲細末﹐每用紙撚子蘸一米許﹐於鼻中﹐取嚏爲效。

白丁香散

治婦人吹奶﹐初覺身熱頭痛寒熱及胸乳腫硬﹐是其候也。服之能令下其乳汁﹐通其血脈﹐立能自消矣。

白丁香﹝直者﹞

上爲細末﹐每服二錢﹐酒調服﹐腫硬立消﹐甚者不過三服。

金銀花散

治發背惡瘡﹐托裏止痛排膿。

金銀花﹝四兩﹐無花用苗葉嫩莖代之﹞甘艸﹝一兩﹞

上爲粗末﹐分爲三服﹐酒﹑水各一盞﹐同煎至一盞﹐去渣﹐溫服﹐無時。

皂蛤散

治婦人因露風﹐邪气外客於乳內﹐始爲吹奶﹐積久不消﹐以爲奶癰。此藥導其汁﹐散其風邪﹐汗出﹐其病自然痊愈矣。

皂角﹝不蛀者﹐燒存性﹞眞蛤粉﹝以上各等分﹞

上爲細末﹐每服二錢﹐溫酒調下﹐不拘時候。

十香膏

治五發﹑惡瘡﹑結核﹑瘰﹑疳﹑疽﹑痔。

沈香麝香﹝以上各一錢﹞木香丁香乳香甘松白芷安息藿香零陵香﹝各五錢菖蒲濃朴木鱉子官桂商陸根﹝各二兩﹐銼碎﹞桃仁杏仁柏子仁松子仁﹝各五錢﹞槐枝桑枝柳枝松枝﹝各二兩﹐銼﹞沒藥輕粉雄黃朱砂雲母石生犀角亂髮灰白礬灰﹝各二兩﹐另研如粉﹞眞酥豬脂羊腎脂﹝各二兩﹞黃丹﹝一斤﹞淸芝麻油﹝三斤﹞

上先於木炭火﹐煉油香熟﹐下一十六味銼碎藥﹐並四枝﹑四仁﹐熬至紫黑色﹐出火﹐濾﹐入脂酥﹐煎十餘沸﹐再以新綿濾過﹐油澄淸拭鐺令淨﹐再入火上煎油沸﹐下丹﹐用濕柳枝作簞子﹐不住攪﹐熬一日﹐滴在水中成珠﹐不散則成也。離火﹐入十味藥末﹐攪勻﹐再上火﹐入雲母等粉八味﹐輕煎令沸﹐出火﹐不住攪一食時﹐於瓷盒內密封收。每用量瘡口大小﹐緋帛上攤貼之。腸胃癰疽可作丸﹐梧桐子大﹐每服七丸﹐空心溫酒送下。

犀角膏

當歸川芎黃白芷白蘞杏仁木鱉子官桂乳香沒藥﹝以上各一兩﹞亂髮灰﹝五錢﹞黃丹淸油﹝五斤﹞

上前八味細銼﹐於油內先浸一宿﹐於木炭火上熬至白芷﹑杏仁焦﹐濾去渣﹐澄淸再煎﹐油沸下丹﹐以濕柳木簞子不住攪旋﹐滴藥在水中﹐如珠不散﹐出火﹐候一時辰﹐下乳香﹑沒藥﹐並發灰攪勻﹐於瓷盒內收﹐根據常法攤用之。

乳香膏

治一切惡瘡打撲﹐走注疼痛。

乳香﹝研﹞珠子瀝靑白蠟﹝以上各五錢﹞白膠香﹝二兩﹞杏仁油﹝一斤﹞

上將瀝靑﹐於木炭火上先溶開﹐下白膠香﹑黃蠟化開﹐入油攪勻﹐以綿濾去渣﹐於井花水中持拔白色如銀﹐再溶﹐入乳香在內拔白色﹐收瓷盒內﹐根據常法攤用之。

白龍膏

治頭面五發惡瘡及燒湯凍破潰爛﹐止痛生肌﹐淸血脈﹐消毒敗腫﹐通气脈如神﹐至可無輕粉﹝五錢﹐另研﹞白薇白芷白蘞黃商陸根柳白皮桑白皮﹝以上各一兩﹞

乳香﹝二兩﹐另研﹞定粉﹝另研﹞黃蠟﹝以上各八兩﹞杏子油﹝一斤﹐如無﹐用芝麻油﹞

上七味銼﹐油內揉浸三日﹐於木炭火上煎﹐令白芷黃色﹐濾去渣﹐於油中下黃蠟﹑乳香溶開出火﹐再濾﹐候微冷﹐下輕粉﹑定粉急攪﹐至冷﹐瓷盒內收貯。每用緋絹上攤用之。

消毒膏

當歸黃川芎杏仁白芷白蘞零陵香槐白皮柳枝﹝嫩者﹞木鱉子﹝用仁﹞

松﹝以上各五錢﹐銼﹞乳香沒藥﹝以上各三錢﹞輕粉﹝一錢﹞朱砂朱紅﹝以上各五分﹞

麝香﹝一分﹞黃丹﹝炒紫色﹞黃蠟﹝以上各八兩﹞芝麻油﹝一斤﹞

上將銼藥油浸七日﹐木炭火上煎杏仁焦色﹐濾去渣﹐下黃蠟﹐候溶開出火﹐下丹﹐急攪轉﹐下乳香﹑麝香﹑朱砂等六味﹐不住手攪至凝﹐瓷盒內收貯﹐白光絹上攤之。治證如白龍膏之類﹐貼面目毛髮﹐最宜用之。

磨風膏

治頭面五發﹑瘡腫﹑疥癬等疾及湯火破傷﹐磨風止痛﹐滅瘢痕。

白附子白芍藥白茯苓零陵香白芨白蘞白芷白檀藿香升麻細辛黃甘艸杏仁﹝去皮尖。以上各五錢﹞腦子﹝一分﹞栝蔞根﹝一兩﹞大栝蔞﹝二兩﹐去皮﹞黃蠟﹝六兩﹞芝麻油﹝一斤﹞

上先藥十四味銼﹐油內浸百日。於臘月慢木炭火上銀石器內﹐煎至白芷微黃色離火﹐入二味著內﹐煮百沸﹐重綿濾去渣﹔再慢火上煉油香﹐下削淨黃蠟﹐溶開爲度﹐傾在瓷器內收貯﹐上糝腦子密封﹐旋用磨風塗之。

天麻膏

治疥癬﹑赤禿﹑手足癬皮剝起﹐疼﹑疳瘡侵蝕痛﹐膿汁浸淫滋蔓﹐經久不瘥者。

艸烏頭釣苓根木鱉子天麻藜蘆川芎野狼毒﹝以上各五錢﹞輕粉粉霜﹝以上各二分﹐另研﹞臘豬脂﹝二兩﹞黃蠟﹝六兩﹞油﹝一斤﹞

上前七味細銼如麻豆大﹐於油內煎至焦紫色﹐令冷﹐濾去渣﹐上火入黃蠟﹑豬脂溶開﹐再用重綿濾過﹐入輕粉﹑粉霜攪凝﹐瓷盒內收貯。用以塗摩之﹐大效。

善應膏

﹝出南京寶梵院明昌六年聞進方﹞

當歸白芨官桂白蘞白芷杏仁﹝去皮尖﹞木鱉子仁﹝以上各一兩﹐銼碎﹞乳香沒藥﹝以上各五錢﹐研﹞黃丹﹝二斤﹞芝麻油﹝五斤﹞

上先將油煎銼藥﹐令白芷焦黃﹐濾去渣﹐再煎油沸﹐下丹﹐用濕柳簞子不住手攪﹐滴在水中成珠子﹐住火﹐入乳香﹑沒藥攪勻﹐以瓷盒內收貯。根據常法用之。

靈應膏

﹝出《總錄》﹞

治五發﹑惡瘡﹑瘰﹑結核﹑乳癰。

白麥飯石﹝燒醋淬七次﹞白蘞﹝以上各五兩﹞鹿角﹝十兩﹐燒存性﹞

上爲細末﹐每用釅醋中熬如膏﹐濃塗於上﹐中心畱一竅﹐以出其毒。以故舊軟布攤之貼。未成膿者﹐貼卽自消﹐已成膿者便潰﹐惡肉疾出﹐新肉早生。效不必具陳﹐用之如神。

翠玉膏

治軟癤膿水逗畱﹐愈後復發。

明瀝靑﹝四兩﹞銅碌﹝二兩﹞芝麻油﹝三錢﹞豬膽﹝三个﹞

上先於炭火上溶開瀝靑﹐入油令沸﹐下膽汁攪勻﹐入水中用手搏搦﹐瓷盒內收貯。

用於緋光絹上﹐量瘡大小攤貼之﹐不須再換﹐一上便痊﹐可自落爲度。

追毒散

﹝太醫成子玉方﹞

治一切惡瘡﹐膿水不快者。

五靈脂川烏頭﹝炮﹞白漧薑﹝炮﹐以上各一兩﹞全蠍﹝五錢﹞

上爲細末﹐用少許糝瘡口中﹐深者紙撚蘸藥於瘡口內﹐以膏貼之﹐或浸蒸餅﹐令浸透﹐搦去水﹐和藥合勻﹐撚作錠子﹐每用入瘡口中﹐亦名追毒錠子。

回瘡錠子

治疔瘡大效。

艸烏頭﹝一兩﹞蟾酥﹝七錢﹞巴豆﹝七分﹐去皮﹞麝香﹝一字﹞

上爲細末﹐麵糊和撚作錠子﹐如有惡瘡透疔﹐不痛無血者﹐用鍼深刺到痛處有血﹐用此錠子之﹐上用膏貼之。疔瘡四畔之﹐其疔三﹑二日自然拔出。此藥最當緊用。

射膿丸

治諸瘡癤﹐膿水已成﹐卽當鍼開決出陳臭惡瘀﹐則其活也。若其惡瘀不出﹐欲鍼口須當開發﹐用此藥以射出其膿也。

白礬灰﹝一錢﹞砒霜﹝五分﹞黃丹﹝一字﹞

上爲末﹐麵糊爲丸﹐撚作錠子。每用粘瘡頭欲出處﹐以膏貼之自潰。

替鍼丸

﹝出保生信妨方﹞

治證同前。

陳壞米末﹝一錢﹞砂﹝五分﹞雄雀糞﹝直者二千一粒﹞

上爲細末﹐粳米粥丸﹐如粳米樣。每用一丸﹐粘在瘡頭上﹐以膏貼之。

治瘰﹐並馬老鼠瘡。

銅碌斑蝥砒霜﹝以上各五分﹞

上爲細末﹐醋糊爲丸﹐如鼠糞大。每用時﹐一錠子作三丸﹐納於瘡口上﹐以膏貼之﹐如無瘡口﹐幹糝之妙。

翠霞散

治百雜惡瘡﹐去毒生肌。

滑石銅碌﹝五錢﹞輕粉﹝二錢﹞片腦麝香﹝以上各三分﹞粉霜﹝一字﹞

上爲細末。每蘸藥於瘡口上﹐以膏貼之。或滑石二兩名二聖散﹐量其淺深輕重用之。

搜膿散

治年深不效惡瘡。

白芷﹝一兩﹞芎﹝二兩﹞白芍藥﹝三兩﹞輕粉﹝三錢﹞

上爲細末﹐每用幹糝瘡口上。瘡口深者之。

引膿散

治證同前。

野狼毒釣苓根無心艸根白丁香﹝以上各五錢﹞麝香﹝一字﹞

上爲細末﹐如前法用治之。

乳香散

治證同前。

白漧薑苦丁香艸烏頭﹝以上各五錢﹞釣苓根野狼毒乳香﹝以上各一兩﹞

上爲細末﹐每用幹糝之﹐或唾調作錠子﹐入瘡內。

釣苓散

﹝陳宮寶方﹞

治證同前。

井鹽﹝一兩﹞無心艸漧薑﹝以上各二兩﹞釣苓根﹝三兩﹞

上爲細末﹐每用幹糝之﹐或唾調少許﹐塗在膏上就貼之。

截疳散

治年深疳瘡大效。

密陀僧白蘞白芨黃丹﹝以上各一兩﹞黃連﹝五錢﹞輕粉﹝一錢﹞腦子麝香﹝以上各五分﹞

上前四味爲細末﹐後四味另研極細﹐和勻爲散。每用或糝或瘡口中﹐以膏貼之。

抵聖散

治耳中膿經年不愈﹐及驢涎﹑馬汗攻﹐瘡瘍﹑骨疽﹑疳等瘡。

白礬灰﹝一兩﹞烏魚骨﹝三錢﹞乳香﹝二錢﹞幹胭脂輕粉﹝以上各一錢﹞麝香﹝五分﹞

上爲細末﹐或糝或﹐以膏貼之。如有耳膿者﹐用一字耳中。

靑金錠子

治諸惡瘡﹐膿出不快者﹐及多年疳瘡﹐愈而復發。

白丁香銅靑砂粉霜輕粉﹝以上各五分﹞麝香龍腦﹝以上各一字﹞

上爲細末﹐麵糊爲丸﹐撚作錠子﹐每用入瘡口中﹐膿水出快。

白龍散

主生肌止痛及耳中卒然大痛。

寒水石﹝四兩﹐燒半白研﹞烏賊魚骨﹝研﹞滑石﹝以上各一兩﹐研﹞硼砂﹝三錢﹞輕粉﹝一錢﹞

上爲細末﹐每用幹糝。耳中痛者﹐油調如糊﹐滴於耳中﹐痛立止。

桃紅散

主斂瘡生肌﹐定血僻風邪。

滑石﹝四兩﹞寒水石﹝燒﹐二兩﹞小豆粉﹝一兩﹞乳香輕粉﹝以上各一錢﹞

上爲細末﹐每用幹糝。血不止者﹐和燈艸貼瘡口上﹐以帛封之。

檳榔散

治久患惡瘡﹐肌肉遲生。

木香黃連檳榔﹝以上各等分﹞

上爲細末﹐每用幹糝之。

金黃散

﹝出管龠生方﹞

主消腫散毒﹑生肌止痛。

黃連大黃黃黃芩黃柏郁金﹝以上各一兩﹞甘艸﹝五錢﹞龍腦﹝五分﹐另研﹞

上爲細末﹐入龍腦研勻。若治濕毒丹腫﹐新水調掃赤上﹐或蜜水調如稀糊﹐用小紙花子貼之。或小油調掃﹐如久不瘥﹐熱瘡毒赤﹐幹糝或水調塗亦佳。

生肌散

主斂瘡﹐大效。

寒水石﹝燒﹞滑石﹝以上各二兩﹞龍骨烏魚骨﹝以上各一兩﹞密陀僧枯白礬幹胭脂定粉﹝以上各五錢﹞

上爲細末﹐用藥幹糝瘡口上。

水澄膏

治熱毒腫痛﹐大效。

大黃黃柏郁金天南星白芨朴硝黃蜀葵花﹝以上各一兩﹞

上爲細末﹐每用新水一盞半﹐藥末二錢﹐攪調勻﹐候澄底者﹐去浮水﹐以紙花子攤於腫處貼之。如急燥﹐津唾潤之。此藥治熱毒赤腫神效。如皮膚白色者﹐勿用之。

拔毒散

治熱毒丹腫﹐遊走不定。

寒水石﹝生用﹞石膏﹝生用﹐以上各四兩﹞黃柏甘艸﹝以上各一兩﹞

上爲細末﹐每用新水調掃之﹐或油調塗之﹐或紙花子小貼亦妙﹐涼水潤之。

金露散

﹝出《普降生靈方》﹞

治時气熱毒。

寒水石﹝生用一兩五錢﹞黃柏﹝一兩﹞白芨白蘞雄黃﹝以上各二錢五分﹞

上爲細末﹐無根水調﹐以紙花子貼﹐或掃亦妙。

消毒散

治諸惡瘡﹐生肌止痛﹐消毒散腫。

滑石﹝一斤﹞黃柏﹝二兩﹞黃丹﹝一兩﹞乳香﹝五錢﹞輕粉﹝三錢﹞

上爲細末﹐每用幹糝或燒湯﹐及下注﹑瘡﹑風濕﹑疥癬等瘡﹐油調塗之。

大檳榔散

﹝成子玉方﹞

治幹濕疥癬。

硫黃黑狗脊﹝以上各五錢﹞輕粉﹝一錢﹞紅娘子大檳榔﹝以上各一个﹞

上爲細末﹐每用藥末半錢﹐於手掌中﹐臨臥時﹐油調如糊﹐兩手搓摩極熱﹐鼻內聞之﹐及摩擦疥上。隔日再用﹐甚者不過三上﹐必驗。

天麻散

治白禿疳瘡及風毒疥癬。

藜蘆天麻野狼毒白芷艸釣苓根艸烏頭管仲細辛﹝以上各五錢﹞雄黃﹝二錢﹞輕粉﹝一錢﹞

上爲細末﹐每用藥半兩﹐紙一重綿裹﹐油三兩﹐浸三日外﹐蘸指擦患處。如稍幹﹐添油一兩﹔添至三兩﹐換藥。其效如神。

決效散

治風癢頭瘡。

管仲﹝三兩﹞白芷﹝一兩﹞

上爲細末﹐油調塗之。

水銀膏

治瘡疥癬﹐無名惡瘡﹐但是手足瘡疥﹐浸淫多汁﹐久而虫生﹐塗之神效。

茹﹝銼﹞黃蠟﹝以上各一兩﹞黃連﹝銼﹞蛇牀﹝微炒﹞白礬枯水銀﹝以上各二兩﹞

上用臘豬脂七兩熬開﹐下三件銼藥﹐煮至焦紫色﹐去渣﹐再入黃蠟溶開出火﹐稍凝﹐下水銀﹑礬石攪至勻。每用塗摩。

平肌散

治諸瘡久不斂者。

密陀僧花蕊石﹝二味同赤色﹞白龍骨﹝以上各一兩﹞黃丹乳香黃連﹝以上各二錢五分﹞輕粉﹝一錢﹞

上爲細末﹐入乳香﹑輕粉﹑黃丹同研令勻。每用幹糝。

神黃散

治一切熱腫﹐攻疼痛。

黃柏末﹝一斤﹞黃丹﹝二兩﹐炒紫色﹞雄黃﹝一兩﹐另研﹞

上同研勻﹐每用新水調如糊﹐敷掃﹐以小紙花貼﹐稍幹﹐以蜜水潤之。

博金散

治下疳蝕臭爛腫痛。

白礬﹝與密陀僧同爲末﹐相和﹐於沙鍋內火上炮汁盡﹞密陀僧﹝以上各五錢﹞白堊﹝二錢﹞黃丹輕粉﹝以上各一錢﹞乳香﹝五分﹞麝香﹝一字﹞

上爲細末﹐先須另用槐枝﹑蔥白﹑鹽﹑甘艸熬湯﹐淋洗一二時﹐淹幹糝上項藥。每用藥先須洗浴﹐然後糝藥﹐甚者三五次瘥。

金傷散

治刀鐮斧傷﹐僻風止痛生肌。

白芨﹝三兩﹞陳鍛石﹝風化﹞桑白皮黃丹﹝以上各二兩﹞白附子天南星龍骨﹝以上各一兩﹞

上爲細末﹐每用幹貼之。

完肌散

治證同前。

密陀僧桑白皮﹝新者﹞龍骨﹝以上各四兩﹞陳鍛石﹝二兩﹞黃丹﹝五錢﹞麝香﹝一錢﹐另研﹞

上爲細末﹐幹糝之。

定血散

治證同前。

黃丹﹝一兩﹞烏魚骨白礬灰龍骨﹝以上各二兩﹞密陀僧﹝半斤﹞桑白皮﹝一斤﹞

上爲細末﹐每用幹糝﹐定血如神。

碧霞錠子

﹝太醫陳官寶方﹞

治惡瘡透不覺疼痛。

銅碌﹝一兩﹞砂﹝二錢﹞蟾酥﹝一錢﹞

上爲細末﹐軟米飯一處擦勻﹐撚作錠子粳米樣﹐每用鍼刺之﹐不覺痛者﹐但有血出﹐一錠子在內﹐以膏貼之﹔或作散﹐以紙撚蘸之﹔亦可臨證看如何宜合用度。

漏蘆湯

治婦人吹奶初覺。

漏蘆練實大黃黃芩芍藥甘艸﹝以上各五錢﹞

上爲粗末﹐每用三錢﹐水一盞半﹐燈艸三十莖﹐同煎至一盞﹐去渣﹐溫服﹐無時。

王粉散

﹝出蘇注螵方﹞

白礬灰定粉﹝以上各等分﹞

上研細末﹐先洗浴淨﹐淹幹﹐敷糝之。

香礬散

治小兒斷臍之後不幹及膿出耳中。

枯礬﹝五錢﹞龍骨黃丹﹝以上各一錢﹞麝香﹝少許研﹞

上爲細末﹐每用幹糝之。

紫金散

治瘰久不瘥者。

枯礬﹝五錢﹞砒霜﹝一錢﹞石膽﹝五分﹞

上爲細末﹐入黃丹二錢﹐每用維人瘡口內﹐以膏貼之。如未破者﹐灸一兩炷﹐用聿尾旋調一豆許﹐安瘡上﹐以膏貼之﹐去根自平復。

通耳丹

﹝盧全寶傳﹞

治耳聾。

桑螵蛸安息香阿魏﹝以上各一錢五分﹞朱砂﹝五分﹞蓖麻子仁大蒜巴豆仁﹝以上各七个﹞

上爲細末﹐入二仁與蒜同研爛﹐爲丸﹐如棗核樣。每用一丸﹐綿裹內耳中﹐如覺微痛﹐卽取出。親驗方。

菖蒲錠子

﹝一名菖蒲散﹞

治耳中卒痛。

菖蒲附子﹝炮去皮臍﹐以上各二兩﹞

上爲細末﹐每用油調﹐滴耳內﹐立效。

寸金錠子

﹝太醫陳子寶方﹞

治療痔疾。

藤黃雄黃雌黃硫黃輕粉粉霜麝香砒霜黃丹﹝以上各一錢﹞牡蠣粉紅藤根漧漆﹝以上各五錢﹞

上爲細末﹐研勻﹐燒陳米飯和搗爲丸﹐如棗核大。每用一丸﹐內肛門中﹐深二寸許﹐放﹐用新磚球子二个﹐炭火燒赤釅醋中蘸過﹐綿裹一个於肛門上熨之﹐冷卽換﹐上下次之。來日大便下臭敗惡物﹐除根也。

燻痔散

威靈仙﹝三兩﹞

上用水一斗半﹐煎至七八沸﹐去火﹐就盆上坐﹐令气燻之﹐候通﹐手淋。冷卽再暖。

通靈丸

治耳聾。

松脂﹝五錢﹞巴豆﹝二十四个﹐去皮研﹞

上先將松脂溶開﹐入巴豆末熬成膏﹐丸如白頭大﹐綿裹一丸﹐塞耳中﹐覺痛取出毒水爲

三神丸

治僧道痔疾﹐因讀養生必效方﹐見幹義傳僧覺海少年患痔疾﹐其行業比米霜﹐緣此飽食﹐知痔疾者﹐不必酒色過度矣。故《素問》云﹕因而飽食﹐筋脈橫解﹐腸爲痔。治之故不枳殼﹝炒去穣﹞皂角﹝燒存性﹞五倍子﹝以上各等分﹞

上爲細末﹐煉蜜爲丸﹐如梧桐子大。每服三﹑二十丸﹐溫水食前服。養生必效方中三味皆單方一味爲方﹐今增爲一方﹐其效如神。

玉芝飲子

治膈熱﹐口舌生瘡﹐咽喉腫痛。

甘艸﹝炙﹐二兩﹞藿香葉石膏﹝水飛﹞山梔子仁﹝以上各一兩﹞

上爲細末﹐每用一錢﹐新水調下。

平和飲子

﹝出《顱囪經》中﹞

治小兒瘡疹。

人參白術茯苓甘艸升麻﹝以上各等分﹞

上爲細末﹐每服一二錢。水煎去滓﹐溫﹐細細飲之。量歲大小虛實﹐以意詳之。此藥治諸瘡疼﹐煩渴不寧者﹐皆可服之﹐惟小兒瘡疹尢佳。

玄參丸

﹝出僧居泰傳﹞

治口瘡連年不愈者。

天門冬﹝去心﹞麥門冬﹝去心﹞玄參﹝以上各等分﹞

上爲細末﹐煉蜜爲丸﹐如彈子大﹐每服一丸﹐噙化。

犀角散

活口舌生瘡﹐咽喉腫痛﹐熱毒時气。

升麻桔梗甘艸﹝炙﹐以上各一兩﹞牛蒡子﹝炒﹐四兩﹞

上爲細末﹐每服三錢﹐水一盞﹐入竹葉五七片﹐煎至七分﹐去渣﹐細細熱漱﹐溫卽咽之﹐去渣﹐熱掃項腫上。

防風散

治破傷瘡瘍風邪﹐或身體疼痛﹑風邪攻注攣急及皮膚搔癢﹐麻木不仁﹐頭昏悶﹐牙關緊﹐欲成破傷風。

防風﹝一兩﹞本羌活地骨皮荊芥穗﹝以上各五錢﹞

上爲細末﹐每服三錢﹐溫酒調下。

烏金散

治疳惡瘡。

麝香蟾酥﹝以上各一字﹞粉霜砂輕粉﹝以上各一錢﹞銅碌砒霜白漧薑艸烏頭天南星舶上硫黃﹝以上各五錢﹞

上爲細末﹐紙撚之﹐或湯浸蒸餅和爲錠子﹐瘡口內﹐以上膏貼之。

卷下

劉守眞瘡論

《素問》云﹕痛癢瘡瘍﹐癰腫疽疹﹐癅气結核﹐拂郁甚者﹐皆熱﹔五臟不和﹐九竅不通腑不和﹐畱結爲癰。近於火气﹐微熱則癢﹐熱甚則痛﹐附近則灼而爲瘡﹐皆火之用也。人之瘡腫﹐因內熱外虛所生也。爲風濕之所乘﹐則生瘡腫。然肺主气﹐候於皮毛﹐脾主肌肉﹐气虛則膚腠開﹐爲風濕所乘﹐脾气濕而內熱卽生瘡也。腫者﹐由寒熱毒瓦斯客於經絡﹐使血澀而不通﹐壅結成腫﹐風邪不作﹐卽無頭無根﹐寒血相搏作者﹐卽有頭有根﹐壅盛則爲膿﹐赤根腫則風气流潰也。瘡以痛癢﹐痛則爲實﹐癢則爲虛﹐非虛爲寒也﹐正謂熱之微甚也。癢則美疾也﹐故火旺於夏﹐而萬物蕃鮮榮美也。灸之以火﹐實之以湯﹐而其癢轉甚者﹐微熱之所使也。癢去者謂熱﹐令皮膚縱緩﹐腠理開通﹐陽气得泄﹐熱散而去。或夏熱皮膚癢﹐而以冷水沃之﹐其癢不去﹐謂寒能收斂腠理﹐閉密陽气﹐鬱結不能散越﹐怫熱內作故也。瘡瘍皆爲火熱﹐而反腐出膿水者﹐猶谷肉果菜﹐熱極則腐爛﹐而潰爲污水也。潰而腐爛者﹐水之化也。

癰淺而大﹐疽深而惡﹐熱勝血則爲癰膿也。瘍有頭﹐小瘡也﹔疹浮而小﹐癮疹也﹔癅气赤癅丹﹐熱勝气火之色也。

沒藥膏

治一切癰疽發背﹐瘡癤﹐傷折蹊跌壞膿﹐生肌止痛。又貼灸瘡﹐極妙。

麒麟竭明乳香沒藥﹝以上各一兩﹐研﹞當歸﹝去蘆﹞木鱉子仁﹝研﹞杏仁﹝以上各五錢﹞油頭髮﹝二兩﹞黃丹﹝六兩﹞

上先用油一斤﹐石器內或沙鍋內露天底煉油令熟﹐先下木鱉子﹑當歸﹑杏仁﹑頭髮﹐慢黃焦。油耗五分﹐離火﹐用綿離渣不用﹐再入鍋下黃丹﹐以新柳篦子十條﹐旋換攪不住手﹐候黑色﹐滴在水中成珠子﹐硬軟得所﹐取下火﹐入三味研藥﹐再攪勻﹐瓷盒內盛﹐放地上﹐以盆合一宿﹐出火毒。用時或帛上或紙上攤﹐一日一換。

必效散

治久患瘰不效﹐服此藥取效如神。

南硼砂﹝二錢五分﹞輕粉﹝一錢﹞麝香﹝五分﹞斑蝥﹝四十个﹐去頭翅﹞巴豆﹝五个﹐去皮心膜﹞白檳榔﹝一个﹞

上同研極細﹐取雞子淸二个去黃﹐調藥勻卻﹐傾在雞子殼內﹐濕紙數重糊定﹐無令透气飯甑內與飯一處蒸﹐飯熟取藥﹐曝漧﹐研極細末。用時相度虛實﹐虛人每服半錢﹐實人每服一錢﹐並用炒生薑酒下。五更初服藥﹐至平明取下惡物。如覺小腹內疼痛﹐便用麻子燒灰入沒藥等分﹐同研細﹐用茶調下一錢﹐便入大腸。其取下惡物﹐如爛肉老鼠兒及新成卵內雀兒﹐是藥之效。婦人有胎﹐不可服。

烏金散

治癰癤腫硬﹐無頭不變色者。

米粉﹝四兩﹞蔥白﹝一兩﹐細切﹞

上同炒黑色﹐杵爲細末﹐每用看多少﹐醋調攤紙上﹐貼病處﹐一伏時換一次﹐以消爲度

抵聖丸

治男子﹑婦人頭面手足虛腫。

苦葶藶﹝不以多少﹐於火上隔紙炒過﹞

上杵爲細末﹐棗肉爲丸﹐如小豆大。每服十丸﹐煎麻子湯下﹐食前﹐日進三服。五﹑七小便多﹐腫消爲效。如喘嗽﹐煎桑白皮湯下﹐忌生冷醋滑物及鹽。須另丸一等﹐小丸兒與小兒服﹐看大小加減與服﹐煎棗肉湯下。

應效散

治气疳瘡多年不效者。

地骨皮﹝不以多少﹐冬月自取﹐只要皮﹐陰漧﹞

上杵爲細末﹐每用紙撚蘸瘡口內﹐頻用﹐自然生肉。更用米飲調二錢﹐無時﹐日進三服。又名托裏散。

白金散

治風攻注毒徧身﹐及手足生熱瘡疼痛﹐有黃水出。

桂府滑石上爲細末﹐先用虎杖﹑甘艸﹑豌豆各等分﹐約半兩許﹐二碗水煎上項三味至一碗﹐去渣﹐微熱淋洗瘡﹐水冷拭漧﹐上糝滑石末﹐令通﹐便睡至明﹐決愈。

如聖散

治渾身搔癢﹐抓之成瘡及癮疹之類。

蠶砂﹝一升﹞

上用水二斗﹐煎至一斗﹐濾去渣﹐夜臥避風處淋洗﹐水冷卽拭漧﹐便睡。

大蛾散

治刀斧傷。止血定痛生肌。

晚蠶蛾﹝不以多少﹞

上爲細末﹐每用藥貼於瘡口上﹐用綿裹﹐不須再動﹐一上便可。

必效散

治蜘蛛咬著疼痛。

鹽豉﹝炒幹﹞

上爲細末﹐每用油調塗之﹐必效。

蛤粉散

治湯火燒燙瘡。

蛤礪﹝燒赤放冷﹞

上研如粉﹐每用油調塗之﹐日三次。

治小兒丹癅

木鱉子﹝新者去殼﹞

上研如泥﹐淡醋調敷之﹐一日三﹑五次﹐便效。

治小兒疳口瘡

天南星﹝一个﹐去皮﹞

上爲末﹐好醋調攤在紙上﹐男左女右﹐貼在腳心底﹐以帛系定﹐三日外取了﹐以溫水洗盡腳下藥。

治破傷風

﹝並洗頭風藥﹞

麻黃﹝一錢﹐去節﹞蠍稍﹝二錢五分﹞蠻姜艸烏頭黑附子﹝炮去皮﹞白附子天麻烏梢蛇﹝好酒浸二夜﹐去骨﹐火上炙黃色﹞川芎﹝以上各五錢﹞

上爲細末﹐每服一錢﹐熱酒調下﹐日進三五服﹐重者三五日必效。此證只宜早治﹐但邪髒則難治。有四死證不可治﹕一頭面靑黑色﹐二額上有汗珠不流﹐三眼小目瞪﹐四身上有汗

烏龍丸

治徧身風瘡﹐搔癢疥癬等疾﹐服之消風散熱﹐利膈化痰唾﹐治肺气不和。此藥推陳致新﹐去腸垢﹐治證甚多﹐要能用度。

皂角﹝肥者不以多少﹐炙﹐刮去皮弦﹐捶碎﹐甜水揉取濃汁﹐去渣﹐銀石器內熬成膏另放之﹞黑牽牛﹝不以多少﹐微炒令香熟﹐碾取頭末﹞

上將藥末與皂角膏和丸﹐如梧桐子大。每服三﹑五十丸﹐气虛者一﹑二十丸﹐食後溫水。無病气實人﹐一﹑二个月頓一服﹐取利三﹑五行﹐不傷正气﹐身體輕健﹐肌膚光澤﹐永無風痰疥癬之疾。

紫參丸

治熱毒瘰﹐腫毒未成者內消﹐已潰者行膿止痛散腫毒。

麝香﹝另研﹞膩粉﹝以上各三錢﹞紫參苦參﹝炒﹐以上各一兩﹞丹參﹝一兩五錢﹞連翹﹝二兩﹞滑石﹝二兩五錢﹞

上爲末﹐別用玄參一斤﹐搗碎﹐以酒三碗﹐浸三日﹐揉取汁﹐去渣﹐用皂角子三百个﹐﹐爲末﹐用玄參酒熬皂角子末成膏﹐和前藥丸如梧桐子大。每服一丸﹐以黃湯下﹐一日加一丸﹐至患人歲數卽住﹔如四十則二十﹐每日減一丸。其瘡自幹﹐已結者﹐內消也。服此藥大有神效。

萬靈丸

治腦背疽﹐並一切惡瘡﹐初覺一二日。

朱砂血竭蓮蕊﹝以上各等分﹞麝香﹝少許﹞

上爲細末﹐酒糊爲丸﹐如黃米大﹐每服七丸﹐溫酒送下。瘡在上食後﹐在下食前﹐不過二服卽效。

治眼

治昏澀﹐退翳膜。

椒﹝四兩﹐去子﹐合者不用﹞甘菊花﹝二兩五錢﹞幹熟地黃﹝二兩﹐酒浸九蒸九曝﹞

上爲細末﹐煉蜜爲丸﹐如梧桐子大。每服三十丸﹐食後細嚼新折米十餘粒送下。

治吹奶

﹝出仲寬方﹞

治吹奶及一切惡瘡﹐初覺一﹑二日﹐立效。

生薑﹝一兩﹐去皮﹞大黃甘艸﹝以上各五錢﹞栝蔞﹝一个﹐去皮﹞

上共搗作一塊﹐以水半碗同煎至七分﹐濾去渣﹐入沒藥﹑乳香末﹐共二錢半﹐通作一服

治痔瘡

雄黃﹝五分﹐細研﹞五靈脂﹝去石﹐燒過去煙﹞五倍子﹝炮過﹐以上各一錢﹞沒藥﹝二錢五分﹐明淨者﹞白礬﹝半飛半生﹞

上爲細末﹐研令極細﹐用紙花子貼瘡口上。

洗痔

防風當歸川芎﹝以上各等分﹞

上三味銼細﹐煎水去渣﹐令熱溫淋洗瘡﹐用軟帛印幹﹐敷前藥。

寸金丹

二名返魂丹﹐三名再生丸﹐四名追命丹﹐五名延壽丸﹐六名來蘇丸﹐七名知命丸﹐八名丸。非人勿示此方。若有人患瘡﹐身未爛者﹐與三丸服之﹐咽下便活。如口噤﹐但斡開牙關﹐研下三丸﹐灌下喉中立生。此方治發背﹑腦疽﹑癰腫徧身﹑附骨腫痛﹐先覺時飲水口中﹐煩渴發熱﹐四肢沈重﹐身體壯熱。

麝香﹝一分﹞南乳香烏金石輕粉雄黃狗寶沒藥﹝以上各一錢﹞蟾酥﹝二錢﹞

黃蠟﹝以上各三錢﹞砂﹝五錢﹞鯉魚膽﹝幹用﹞狗膽﹝以上各一个﹐幹用﹞金頭蜈蚣﹝七條全者﹐酥炙黃色﹞頭首兒孩兒乳﹝一合﹞

上件爲末﹐除黃蠟﹑乳汁二味﹐熬成膏子﹐同和丸﹐如綠豆大﹔小兒丸如芥子大。每服﹐病重者加三丸。白丁香七个研爛﹐新汲水調送下。用衣服蓋之睡﹐勿令透風﹐汗出爲度﹐大段疼痛。如無頭瘡腫﹐不過三服立效。服藥後食白粥菇KT﹐就服大妙。

牙疳藥

﹝此藥是京兆惠民局見行經驗方﹞

治大人小兒。

揀信靑黛輕粉﹝以上各一錢﹞麝香﹝五分﹞

上同爲細末﹐用小油調薄攤紙上﹐用水捶﹐捶實收起。每用臨臥以漿水洗淨印幹﹐可瘡口大小﹐以藥紙封之﹐至曉去藥紙﹐漱淨勿令咽下﹐大者不過三上﹐必效。

回瘡蟾酥錠子

﹝陜西醫局提舉馬云卿親傳經驗方﹞

治疔瘡毒瓦斯攻心欲死﹐以鍼刺其瘡向心行處﹐但覺痛有血處下錠子﹔若累刺至心側近痛無血者﹐急鍼百會穴﹐痛有血者下錠子﹔若無血﹐以親人熱血代之﹐猶活三四。況瘡初發﹐無有不效。大抵疔瘡生於四肢及胸背﹑頭項﹑骨節間﹐惟胸背﹑頭項最急。初生痛癢不常﹐中陷如疔蓋﹐撼之有根﹐壯熱惡心是也。

天南星疑冬花巴豆仁黃丹白信﹝以上各一錢﹞獨活﹝五分﹞斑蝥﹝去頭足十个﹞

上爲極細末﹐用新蟾酥和藥如黍米大﹐撚作錠子。每遇疔瘡﹐先以鍼刺其瘡﹐必不知痛血出者﹐下錠子﹔如覺痛不須再用﹐若更不知痛﹐再隨瘡所行處﹐迎奪刺之﹐至有血知痛卽止。其元瘡亦覺疼痛﹐以膏藥敷之﹐膿出自瘥。

用錠子法度﹕以銀作細筒子一个﹐約長三寸許﹐隨鍼下至瘡痛處﹐復以細銀絲子內藥於筒內﹐推至痛處。

乳香托裏散﹝同前所傳﹞

治一切瘡腫疼痛不可忍。如少壯气實者﹐先疏利﹐後服之大效。

罌粟殼﹝去﹑蒂﹑萼﹐蜜炒﹐三兩﹞當歸芍藥川芎﹝以上五錢﹞乳香沒藥﹝以上各一錢﹞

上爲粗末﹐每服五錢﹐水一盞半﹐煎至十分﹐去渣。湯服。病在上者食後﹐病在下者食前。若未止﹐卽再服。

四聖旋丁散

﹝各醫祕傳經驗方﹞

治疔瘡生於四肢﹐其勢微者﹐先以好醋調藥塗上﹐以紙封之﹐次服內托裏之藥﹐其疔自旋出根。

巴豆仁﹝五分﹞白僵蠶輕粉砂﹝以上各二錢五分﹞

上爲細末﹐醋調用之。

天丁散

﹝同前祕傳經驗方﹞

治一切疔瘡及諸惡瘡初生﹐以藥塗之﹐急服托裏內消。

山丹花蕊香白芷﹝以上各二錢﹞牛蒡子根﹝春采去皮﹞天丁﹝乃皂角刺﹞蒼耳芽大力子﹝以上各五錢﹞雄黃﹝一兩﹞

上五月五日﹐受气修合﹐爲細末﹐每用好醋塗紙﹐封之疔瘡上﹐有黑甲者﹐必須胡桃油浸﹐次塗之自可。

萬應膏

﹝同前所傳﹞

治一切瘡瘍﹐初生腫甚者﹐無問大小﹐以膏可腫痕貼之﹐煎蔥白水熱淋兩時﹐良久再淋﹐腫消爲度。如瘡老不能瘥者﹐亦收斂聚膿﹐決然早瘥。

黃柏芍藥白芷黃木鱉仁杏仁當歸白芨生地黃官桂玄參﹝去皮銼沒藥乳香﹝以上各五錢﹐研﹞白蘞黃蠟﹝以上各一兩﹞黃芩大黃﹝以上各二兩﹞黃丹﹝一斤﹞芝麻油﹝二斤八兩﹞

上件十四味﹐入油內浸一宿﹐絕早入沙鍋慢火熬﹐用生柳條攪至申時﹐以焦褐色出火﹐渣﹐又以重綿濾過﹐入丹再熬﹐旋滴水中成珠子不散者﹐出火毒絕煙﹐入乳香﹑沒藥﹑黃蠟攪勻﹐用瓷器收貯﹐於土內埋七日﹐取出攤用。

治小兒面湮瘡

俗云煉銀瘡者﹐是母受胎之日﹐食酸辣及邪味過度﹐多生此瘡。

百藥煎﹝五錢﹞生白礬﹝二錢﹞

上爲細末﹐小油調旋﹐搽之神效。

治赤白口瘡

大人饑渴不時﹐小兒失驚﹐卽生口瘡。

生白礬﹝二錢﹞

上噙漱之﹐從瀝頑涎﹐立效。

治幹濕疥癬

此是肺受邪毒﹐運於四肢﹐久而不散﹐以生肉蠹。

硫黃﹝二兩﹞生白礬﹝八錢﹞

上爲細末﹐油調火炙﹐抓破塗之﹐立效。

治湯火燒燙

無問新舊。

靑槐枝﹝一兩﹐銼碎﹞綠豆粉﹝一兩﹐炒黃色﹞輕粉﹝一錢﹞

上同爲細末﹐油調塗之﹐止痛減毒。

治破傷風

手足顫掉不已者。

朱砂﹝另研﹞南星﹝去臍﹞獨活﹝去皮﹐以上各二錢﹞人手足指甲﹝燒絕煙﹐六錢﹞

上爲細末﹐分作三服﹐酒調服之﹐立效。

治破傷

無問新舊。

鍛石上用一味﹐驗瘡口大小盡幹塗之﹐不須封裹﹐神效。

治風狗咬﹑破傷風

此病非爲小可﹐乃九死一生之病﹐可急用之。

好斑蝥﹝七个﹐去翅足﹞

上爲細末﹐酒調服之。於小便盆內﹐見衣沫似狗形者爲效﹔如無﹐再服七次。𨿽無狗形﹐亦不再發也。此方累試經驗﹐今附於此。

卷下

論炮制諸藥及單方主療瘡腫法

夫藥者﹐治病之物。蓋流變在乎病﹐主治在乎藥﹐制用在乎人﹐三者不可闕一也。凡用一味炮炙修制及單方主療﹐該引方書出處﹐不必隨方標寫。

朱砂須研細﹐水飛﹐濾幹。若入膏中者﹐待熬膏成﹐稍凝冷﹐卽下急攪﹐勿令沈聚。大凡石類﹐一一如此。

雲母卽須用煉成熟粉。曾經婦人手拈者不效。《聖惠方》治湯火瘡﹐羊髓和膏﹐塗之神良。

《千金方》如治金瘡及諸惡瘡﹐根據上塗敷﹐大效。

礬石﹝卽白礬﹞

凡用﹐須木炭火上枯汁盡。主陰蝕惡瘡﹐去鼻中息肉﹐生含咽津﹐治急喉閉。《肘後方耳中卒腫痛﹐或有膿水者﹐以筒吹一字於耳中﹐以綿塞之立效。又治諸毒虫惡獸咬傷﹐敷之則瘥。《千金方》以醋煮湯﹐潰蠍螫立瘥。王氏博濟﹐治驢馬汁毒傷人﹐瘡腫痛﹐和黃丹敷之。《靈苑方》治傷折瘡腫﹐以沸湯投枯礬漬浴之。《禦藥院方》﹐治陰汗﹐以枯礬投沸湯水銀主疥痂傷白禿﹐入膏﹐令膏冷凝下之﹐攪令勻散如星﹐勿令沈聚。

水銀粉﹝卽輕粉﹞

主瘰﹐殺疥癬虫﹐酒風。以羊髓和如膏塗及貼瘡﹐一上可。

鍛石主疥癬﹑骨疽﹑金瘡風化者良。《外臺祕要》方治風疹以漿水調熱掃之﹐隨手瘥。孫眞人治疥﹐淋鍛石水溫洗之﹐千年老者尢佳。

白麥飯石﹝卽粗理黃石﹞

曾磨刀者佳。凡用﹐須用釅醋淬之﹐令屑落醋中者良。亦單用治發背﹐《神農本艸》曰﹐大凡石類﹐多主癰疽。

花蕊石主金瘡止血。合硫黃木炭火炒良﹐或只刮花蕊石末效。

黃主癰疽久敗瘡﹐排膿止痛﹐兼五痔﹑鼠止渴。《聖惠》《千金》《外臺祕要》方﹐治發背﹑腦疽﹐托裏止渴﹐用黃六兩﹐甘艸一兩﹐銼細水煎﹐溫服﹐無時﹐大效。

耳﹝卽蒼耳﹞

《千金翼方》﹕疔腫﹐用根莖葉﹐炒灰存性﹐爲末﹐醋泔澱和如泥塗之﹐一日三易之。

三日腫消﹐根疔自拔出。亦治諸腫﹐掃之尋瘥。

麻黃凡用根節煮三沸﹐掠去沫﹐曬漧﹐銼。

黃芩凡用去腐蘆﹐揀細實者佳。梅師方﹕治諸丹﹐作末﹐水調掃之。亦治湯火傷。

烏頭﹑附子凡用﹐須炮裂﹐去皮臍。

半夏凡用﹐湯洗七次﹐去滑。

羊蹄根主榦癬疥頭禿﹐取根嚙塗之效。《簡要濟眾方》﹕治癬瘡久不瘥﹐取新者絞汁﹐和膩粉爲膏野狼毒主癰疽﹑惡瘡﹑鼠。《聖惠方》治癬瘡積年﹐搔之黃汁出﹑癢痛﹐以末敷之﹐或豬膏芭蕉根主瘡腫。搗根汁塗之良。《百一方》治發背﹐根汁塗之。

土靑木香﹝卽馬兜鈴根﹞

治頭風﹑搔癢﹑禿瘡。

連翹主寒熱﹑鼠﹑癰疽﹑惡瘡﹑癭癅﹐同甘艸服食。

蒲公艸主乳癰。煮汁飲之自消。梅師方敷之亦消。

滑石本艸不言療瘡腫﹐本體較治諸瘡久不愈﹐消熱毒腫及金瘡血不止﹐湯火燒瘡﹐用之尢良白石英主肺癰吐膿咳嗽及膈上風熱痰﹑肺﹑消渴﹑陰。補五臟。

赤石脂治瘡疽﹑痔﹑瀉利﹐加芎末等分﹐粥飲調服一錢重﹐神效。寒者﹐加漧薑服。

白石脂治癰疽﹐排膿生肌﹐新生兒臍濕。

雄黃主寒熱﹑鼠﹑惡瘡﹑疽﹑痔﹑死肌﹑疥癬。

硫黃主女人陰蝕﹐疽﹑痔﹑惡瘡﹑疥癬。殺虫。

雌黃主惡痂疥﹑頭禿﹑下部慝瘡。殺虫。

磁石消癰腫﹐主鼠頸核﹑喉痛。

密陀僧主金瘡止血﹐口瘡疳﹐面上瘢。

伏龍肝糝主惡瘡﹐水調掃丹腫﹐酒調封發背﹐令內消。

石主寒熱﹑鼠﹑惡瘡﹐蝕肌死。

姜石搗末﹐雞子淸調﹐敷疔腫﹑丹癅﹑乳癰。

粗理黃石﹝堪作碓碾者﹐卽磨刀粗石﹞

齊﹖馬嗣明治楊遵彥發背﹐取此石猛火赤﹐投釅醋中。因有屑落取爲末﹐醋熬如糊﹐濃塗立愈。大凡石頭﹐多主癰疽。

鑪甘石主愈瘡止血﹐治目赤瘡燈心主破傷血出﹐每用貼破上﹐封之立瘥。

槐根皮主痔及白皮﹐煎湯燻浴良﹐入荊芥尢妙。

地骨皮主疽瘡經年﹐以粗皮煎湯洗之﹐細沫白穣別碾﹐糝之卽瘥。

黃柏主瘡腫神良﹐每用去粗皮﹐塗蜜炙﹐銼。諸方用作湯漬陰瘡良。搗末﹐蜜水調﹐敷腫。

枳殼凡用﹐須麩炒去穣﹐銼。枳實亦同。

濃朴凡用﹐須去粗皮﹐生薑塗制炙微焦﹐銼。

皂角凡用﹐須不蛀者。去黑皮弦子﹐酥炙黃色﹐銼。

木鱉子凡用﹐去殼。主惡瘡毒腫。孫用和方﹕治痔用仁﹐三﹑五枚研如泥﹐以沸湯浸用﹐汗先燻﹐但通手卽浴洗﹐日三度。

楸樹白皮單用熬膏﹐貼癰疽﹑惡瘡﹑疳﹑痔疾﹔用其白馬牙燒灰﹐治發背初生﹐用糝瘡頭上﹐以膏封之。

兔頭連皮骨﹐臘月細銼﹐瓶中封之百日﹐塗發腦疽﹑發背﹑惡瘡﹝出《百一方》﹞

兔腹下白毛治湯火瘡已破者﹐先用膠水掃之﹐後用兔白毛貼之﹐毛落平復。勝金方治痔﹐用玩月砂﹐卽兔糞也﹐和乳香末﹐酒調三錢﹐溫服﹐日三服﹐卽瘥。

蜜凡煉﹐須煎令沸﹐掠去沫。《外臺》治陰頭生瘡﹐以蜜煎甘艸末塗之神效。《肘後方》單用塗湯火瘡。

牡蠣凡用﹐木炭灰炒通赤﹐濕地上放經宿方用。經驗方治瘰﹐用牡蠣四兩﹐玄參三兩﹐爲糊丸如梧桐子大。酒服三﹑五十丸﹐食後服﹐藥盡患亦除根。《集驗方》治一切癰腫﹐水調牡蠣粉掃之﹐幹卽再掃﹐卽消﹐名拔毒散。初虞世治瘰﹐用和甘艸末﹐茶調五錢﹐服之神效大驗。

蛇蛻皮諸方用治疔雜惡瘡﹐十年不較者﹐全用炒存性﹐豬膏和塗之﹐其驗神效。

蜘蛛《聖惠》治瘰﹐不問新舊﹐或成者﹐曬榦爲末﹐酥和如糊貼之﹐日三度﹐大效。《千金》治發背瘡﹐亦治鼠。神良譚氏治贅癅目﹐以网絲作綫﹐際根系之﹐一宿自落。

蜣螂《聖惠》治一切惡瘡﹐端午日收榦爲末者﹐油調敷之神效。《子母祕錄》治忽得惡瘡﹐識者﹐取新者絞汁敷其上大效。古今諸方﹐治疔瘡欲死者﹐取蜣螂心腹下度取之稍白者是﹐以鍼刺疔瘡當心及四舋﹐以心塗貼之﹐百苦立已。經宿﹐其疔自拔出。大忌食羊肉﹐多不效陳橘皮凡用溫水浸去白﹔靑橘皮亦然。

枇杷葉主嘔逆下气。凡用﹐去毛刺﹐甘艸湯洗﹐三葉重一兩者佳。

桃杏仁凡用﹐須湯浸去皮尖雙仁﹐炒銼或研。

無心艸凡用﹐去蘆苗﹐煎洗甲瘭疽﹐神效。

防風凡用去叉蘆。

藜蘆凡用去苗。

犀角凡用﹐生不曾見火者﹐卽鎊錯爲末。

茯苓凡用﹐去粗皮﹐白者佳。

芍藥亦用白者佳。

牽牛子凡用﹐黑成熟者微炒。假如一斤﹐取頭末四兩。

