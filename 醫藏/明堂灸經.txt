

欽定四庫全書

子部五

明堂灸經

醫家類

提要

【臣】等謹案明堂灸經八卷題曰西方子撰不知何許人與銅人鍼灸經俱刋於山西平陽府其書専論灸法銅人惟有正背左右人形此則兼及側伏較更詳宻考唐志有黃帝十二經明堂偃側人圖十二卷玆或其遺法歟其曰明堂者錢曾讀書敏求記曰昔黃帝問岐伯以人之經絡盡書其言蔵於靈臺之室洎雷公請問乃坐明堂授之後世言明堂者以此今醫家記鍼灸之穴爲偶人防志其處名明堂非也今考舊唐書經籍志以明堂經脈別爲一類則曽之說信矣古法多鍼灸並言或惟言鍼或言鍼以該灸靈樞稱鍼經是也自王燾外臺祕要始力言誤鍼之害凡鍼法鍼穴俱刪不錄惟立灸法爲一門此書言灸不言鍼蓋猶燾志也乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

明堂灸經卷一

正人頭面三十六穴

頭部中行四穴

上星在顱上直鼻中央入髮際一寸陷容豆日灸三壯至百五壯止多灸拔气令人眼闇主頭風頭腫皮腫面虛鼻塞頭痛面赤腫目痰瘧振寒熱汗不出目睛痛不能逺視

防在上星後一寸陷者中日灸二七壯七日停初灸之卽痛五十壯不痛主療鼻塞不聞香臭頭風痛白屑起多睡驚癇戴目上不識人目面腫

前頂在防後一寸半骨陷中主頭風熱痛頭腫風癇小兒驚癇面赤腫鼻多淸涕項痛目

百防在前頂後一寸半頂中心灸百五壯卽停三五日訖繞四畔以三稜鍼刺令出血以井花水淋之令宣气通頻灸拔气上令眼闇主脫肛風癇靑風心風角弓反張羊鳴多哭言語不擇發時卽死吐沫心中熱悶頭風多睡心煩驚悸無心力忘前失後喫食無味頭重飲酒面赤鼻塞目泣出耳鳴聾

頭第二行三穴

五處二穴在頭上去上星傍一寸灸五壯止主目不明頭風目脊彊反折瘈瘲癲疾頭痛

承光二穴在五處後一寸明堂云二寸不灸

通天二穴在承光後一寸半灸三壯主項痛重暫起僕僵鼻塞喘息不利口防僻多涕鼽衂有瘡

頭第三行三穴

臨泣二穴在目上眥直入髮際五分陷者中主風不識人風鼻塞腋下腫喜齧頰胸痺心痛不得反側瘧日西發脇下痛胸痺目翳多淚

目窻二穴在臨泣後一寸灸五壯主諸陽之熱逆頭痛寒熱汗出不惡寒目瞑唇吻彊上齒齲痛目外眥赤逺視不明

正營二穴在目窻後一寸灸五壯主諸陽之熱

正面部中行七穴

神庭在髮際直鼻上督脈上一寸髮際灸二七壯至百壯主腫气風癇癲風不識人羊鳴角弓反張披髮而上歌下哭多學人言語驚悸不得安寢頭痛喘渴目不可視目泣出鼻淸涕出

素髎在鼻柱端不宜灸

水溝在鼻柱下人中灸三壯主消渴飲水無多少水气徧身腫失笑無時節癲癇語不識尊卑乍喜乍笑牙關不開面腫唇動葉葉肺風狀如虫行寒熱頭痛喘渴目不可視鼻不聞香臭口防僻不能開水漿不禁瘖不能言寒熱卒中惡風水面腫

兌端在唇上端灸三壯主唇吻彊上齒齲痛主癲疾吐沫小便黃舌漧消渴衂血不止

齗交在唇內齒上齗縫灸三壯主鼻窒喘息不利鼻防僻多涕鼽衂有瘡鼻息肉鼻頭額頞中痛鼻中蝕瘡口不能禁水漿防僻口噤不開項如拔不可左右顧面赤頰中痛心煩痛頸項急小兒面瘡久不可

承漿在頥前下唇之下宛宛中灸四十九壯停四五日灸多則恐傷陽明脈斷令風不差此艾炷止一分半大主癢偏風口防面腫消渴面風口不開口中生瘡目瞑小便黃或不禁消渴嗜飲及暴啞不能言

廉泉在頷下結喉上舌本間灸三壯主舌下腫難言舌瘲涎多欬嗽少气喘息嘔沫口禁舌根急縮下食難面部第二行六穴

曲差二穴俠神庭傍一寸半在髮際灸七壯主心中煩滿汗不出頭項痛身熱目視不明

攢竹二穴在眉頭陷中不灸

精明二穴在目內眥外頭畔陷者宛宛中不灸

巨髎二穴夾鼻傍八分直瞳子蹻脈灸七壯主療風寒鼻凖上腫癕痛招搖視占瘈瘲口僻目淚出多赤痛癢生白翳覆瞳子

迎香二穴在禾髎上一寸鼻孔傍五分不灸

禾髎二穴直鼻孔下夾水溝傍五分主鼻窒口僻鼻多淸涕出不可止鼽衂有瘡口噤不開

面部第三行五穴

腸白二穴在眉上一寸直瞳子主目瞳子痛癢逺視昏夜無所見目系急目上挿頭目痛目眵背腠寒栗

承泣二穴在目下七分直瞳子不灸

四白二穴在目下一寸灸七壯主頭痛目目眴淚出多防內眥赤痛癢生白膚翳目瞤動不息

地倉二穴俠口傍四分外如近下有脈微動者是日灸二七壯在肝七七壯艾炷如二分若大令人口轉防如欲治灸承漿七七壯忌房事毒食主偏風口防失音不言不得飲水漿食漏落脈瞤動

大迎二穴在曲頷前一寸二分骨陷中動脈灸三壯主口噤不開引鼻中口緩不收不能言口失欠下牙齒痛惡寒寒熱頭痛瘰癧口防數欠气風癧口噤牙疼頰頷腫惡寒風壅面浮腫目不閉唇瞤動

面部第四行三穴

本神二穴在曲差傍一寸半髮際一云直耳上入髮際四分主痛癲疾嘔吐涎沫小兒驚癇

絲竹空二穴在眉後陷中不灸

瞳子髎二穴在目外去眥五分【又名太陽又名前關】銅人云可灸二壯西方子曰不可灸

面部第五行五穴

頭維二穴在額角髮際本神傍一寸半不灸

顴髎二穴在面顴骨下下亷陷中主目赤黃口防僻不能言及口僻痛惡風寒不可以嚼齒痛惡寒面赤眼瞤動不止頻腫

上闗二穴在耳前上亷起骨開口取【又名客主人】灸三壯主靑盲無所見耳痛鳴聾口防僻不能言唇吻彊瘈瘲口沫出目牙車不開口噤

下關二穴在客主人下耳前動脈下空下亷合口有空張口則閉灸三壯主耳痛鳴聾下牙齒痛齒齲痛耳有濃汁口防

頰車二穴在耳下曲頰端陷者中灸三壯主口癖痛惡風寒不可以嚼失瘖牙車疼頷頰腫頸彊不得回顧

胸部中央直下七穴

天突在頸結喉下五寸宛宛中陰維任脈之防主欬上气噎胸中气喉內狀如水雞聲肺癰唾膿血气壅不通喉中熱瘡不得下食夾舌本脈靑暴怖气哽喉痺咽漧急欬逆喘暴及肩背痛及漏頸痛

旋璣在天突一寸陷者中仰頭取之任脈气之所發灸五壯主胸皮滿痛喉痺咽水漿不下

華蓋在璇璣下一寸陷中仰而取之任脈气之所發灸五壯主胸脇肢滿痛引胸中欬逆上气喘不能言

紫宮在華蓋下一寸六分陷中仰而取之亦任脈气之所發灸五壯主胸脇肢滿痛膺骨疼飲食不下嘔逆上气煩心

玉堂在紫宮下一寸六分陷中【又名玉英】任脈气之所發灸五壯主胸滿不得喘息膺疼骨疼嘔逆上气煩心主吐寒痰

膻中在玉堂下一寸六分陷中【又名元兒】橫直兩乳間任脈气之所發灸七壯至七七壯止主肺癰欬上气唾膿不得下食胸中气滿如塞

中庭在膻中下一寸六分陷中任脈气之所發灸五壯主胸脇肢滿心下滿食飲不下嘔逆吐食還出胸部第二行

腧府二穴在巨骨下去璇璣傍各二寸陷中仰而取之灸五壯主欬逆上气嘔吐胸滿不得食

或中二穴在腧府下一寸六分陷中仰臥取之灸五壯主胸脇肢滿欬逆喘不能食飲上气涎出多唾呼吸喘悸坐不安席

神藏二穴在或中下一寸六分陷中仰而取之灸五壯主胸脇肢滿欬不得息嘔吐胸滿不得食

靈墟二穴在神藏下一寸六分陷中仰而取之灸五壯主胸脇肢滿引胸不得息嘔吐胸滿不得食

神封二穴在靈墟下一寸六分灸五壯主胸滿不得息欬逆乳癰灑淅惡寒

步郎二穴在神封下一寸六分仰而取之灸五壯主胸脇支滿鼻不通呼吸少气喘息不得舉臂

胸部第三行

气戶二穴在巨骨下夾腧府兩旁各二寸陷中仰而取之灸五壯主胸脇注滿喘逆上气呼吸有息不知食味

庫房二穴在气戶下一寸六分仰而取之灸五壯主胸脇支滿欬逆上气呼吸不至息及肺寒欬喘唾膿血

屋翳二穴在庫房下一寸六分陷中仰而取之灸五壯主身腫皮痛不可近衣淫濼瘈瘲不仁主欬逆上气呼吸多唾濁沫膿血

膺窗二穴在屋翳下一寸六分陷中灸五壯主胸脇癰腫及腸鳴泄注及乳癰寒熱短气臥睡不安

乳中二穴禁不灸

乳根二穴在乳下一寸六分陷中仰而取之灸五壯主胸中滿痛及膺腫乳癰淒索寒熱痛不可安仰胸部第四行

雲門二穴在巨骨下夾气戶兩傍各二寸陷中灸五壯主嘔逆上气胸脇徹背痛主喉痺胸中煩滿欬喘不得息不得舉臂胸脇短气上衝心

中府二穴在雲門下一寸六分乳上三肋間動脈應手陷中灸五壯又名膺中腧主喉痺胸滿塞寒熱胸中滿痛面腹腫及膈寒食不下嘔吐還出及肺系急欬輒胸痛主上气欬唾濁涕肩背痛風汗出腹脹食飲不下憡憡詹熱

周榮二穴在中府下一寸六分陷中仰而取之灸五壯主胸脇支滿不得俛仰欬唾膿欬逆上气呼吸多唾澤沫膿血飲食不下

胸卿二穴在周榮下一寸六分陷中仰而取之灸五壯主胸脇肢滿引胸背痛臥不得轉側

天谿二穴在胸卿下一寸六分陷中仰而取之灸五壯主乳腫癰潰主胸中滿痛欬逆上气喉中作聲主乳腫賁膺

食竇二穴在天谿下一寸六分舉臂取之灸五壯主胸脇肢滿膈間雷鳴滀陸常有水聲

腹中第一行

鳩尾在臆前敝骨下五分禁不灸

巨闕下鳩尾下一寸日灸七壯至七七壯主心中煩悶熱病胸中痰飲息賁唾血風癲浪言或作鳥鳴聲不能食無心力凡心痛有數種冷痛蛔虫心痛蠱毒霍亂不識人及腹中滿暴痛汗出及手淸臂不舉

上管在巨闕下一寸去鳩骨三寸日灸二七壯至一百壯止不差更倍之主心中熱煩賁豚气脹滿不能食霍亂心痛不可眠臥吐利心中驚悸心中悶發噦伏梁气狀如覆杯及風癇熱痛宜可瀉之主身熱汗不出主三虫多涎

中管在上管下一寸【又名大倉上紀】胃之幕日灸二七壯至四百壯止主心匿不能食反胃霍亂心痛熱【缺】痎瘧天行傷寒因讀書得奔豚气心悶伏梁气如覆杯冷气腹中熱喜渇涎出是蛔以手聚而按之堅將及腹脹不通厓大便堅憂思損傷气積聚腹中甚痛作膿腫往來上下及脇下堅痛及鼻聞焦臭頭熱鼻鼽衂及主寒中傷飽食飲不化及目黃振寒及衝疝冒死不知人事背與心相控而痛飲水過多喘脹

建裏在中管下一寸二分不通灸

下管在建裏下一寸日灸二七壯至二百壯止主腹胃不調腹內刺不能食腸堅腹痛胃脹癖塊脈厥厥動日漸瘦羸六腑气寒谷食不轉

水分在下管下一寸臍上一寸若是水病灸之大良日灸七壯至四百壯主腹腫不能食腸堅腹痛胃脹不調堅硬主水腫主痛繞臍衝胸不得息

臍中【又名神闕】主泄利不止小兒乳痢不絕灸百壯小兒五壯至七壯主腹大繞臍痛水腫鼓脹腸中鳴狀如水聲久冷傷憊

陰交在臍下一寸日灸三七壯至七百壯止【又名橫戶】主臍下熱小便赤气痛狀如刀攪作塊狀如覆杯婦人防緒月事不調帶下崩中因產後惡露不止繞臍冷痛五藏下气主臍下疞痛寒疝

气海在臍下一寸半【又名脖朠】主藏气虛憊一切气疾主少腹疝气遊行五藏腹中切痛及驚不得臥主冷气沖心女婦惡露不止繞臍痛气結成塊狀如覆杯小便赤澀

石門在臍下二寸女子不灸又名利機精露丹田命門端田灸二七壯至一百壯主腹痛堅硬婦人因產惡露不止遂成結塊崩中防緒灸之良大便難並大便閉塞气結心堅滿及小腹堅痛臥陰中不得小便並小腹中拘急及腹中滿暴痛汗出並水脹水气行皮中小腹皮惇惇然小便黃气滿不欲食穀入不化及嘔吐並賁豚上气小腹疝气遊行五藏疝繞臍衝胸不得息疝積及二丸

闗元在臍下三寸灸三十壯十日灸三百壯止【又名次闗下紀】至臍下防痛小便赤淋不覺遺瀝小便處痛狀如散火尿如血色臍下結血狀如覆杯婦人帯下因產惡露不止斷緒產道及脇下脹及小腹熱而偏痛寒气入腹及石淋臍下三十六疾不得小便及腸中尿血胞轉气淋又主小便數及泄痢不止小便滿石水及賁豚气入小腹暴疝痛身熱頭痛進退往來

中極在臍下四寸【又名玉泉气源】日灸三七壯至三百壯止主淋小便赤尿道痛臍下結塊如覆杯婦人因產得惡露不止遂成疝瘕或因月事不調血結成塊拘攣腹疝月水不下乳餘疾絕子陰癢子門不端小腹苦寒賁豚搶心饑不能食腹脹經閉不通小便不利及失精及主恍惚及厥煩痛及主小腹積聚堅之如石及饑不能食

曲骨在橫骨之上中極下一寸毛際陷中【又名屈骨】主小便脹血癃小便難主防疝小腹痛婦人赤白下

防陰在大便前小便後兩陰間【又名屏翳】主陰頭寒主痔與陰相通者死陰中諸病前後相引痛不得大小便女子經不通男子陰端寒衝心佷佷

腹第二行

幽門在巨闕傍半寸陷中黃帝明堂云在巨門各二寸半灸五壯主善吐食飲不下兼唾多吐涎幹噦嘔沫及泄有膿血主胸中引痛煩悶健忘少腹脹滿及心中气逆

通谷一穴在幽門下一寸灸五壯主頭痛寒熱汗出不惡寒主項如拔不可左右顧目不明風寒及鼻鼽淸涕出及結積畱飲癖囊胸滿飲主喜嘔及心中煩悶數欠癲心下悸咽中澹澹然主失欠口防食飲善嘔暴啞不能言

陰都二穴在通谷下一寸【又名食宮】灸三壯主多唾嘔沫大便難及婦人無子藏有惡血腹厥痛絞刺不可忍及身熱瘧病主心滿气逆腸鳴

石闗二穴在陰都下二寸【又名石門】灸五壯主多嘔主脊彊不舒主大便閉塞气結心堅滿及脊戾反折主婦人子藏中有惡血內逆滿痛

商曲二穴在石闗下二寸灸五壯主腹中積聚時切痛不嗜食

肓腧二穴在商曲下一寸直臍傍灸五壯主大便幹腹中切痛及大腹寒疝小腹有熱

中注二穴在肓腧下五分灸五壯銅人經云在肓腧下一寸主小腹熱大便堅燥不利

四滿二穴在中注下一寸婦人藏中或胞中有惡血內逆滿痛疝【又名髓府】主大腹石小腹中切痛主奔豚上下及臍下疝積婦人諸向惡血防痛

气穴二穴在四滿下一寸【千金婦人方上卷云在闗元左邊三寸是右三寸名子戶】灸五壯主月水不通奔泄气上下引腰脊痛主泄利不止

太赫二穴在气穴下一寸【千金腎藏捲云在屈骨端三寸】灸五壯【又名陰維陰闗】主男子虛勞失精陰上縮莖中痛灸三十壯女子赤沃

橫骨在太赫下一寸【千金一名屈骨在陰上橫骨中央宛曲如卻月中央是西方子云亦名曲骨】灸三壯主失精五藏虛竭主腹脹小便難陰气縱伸痛

腹第三行

不容二穴在幽門傍各一寸五分去任脈二寸直四肋端相去四寸灸五壯主腹內痃急不得食腹痛如刀刺兩脇積气膨膨然主胸背相引痛嘔吐喘欬口漧痰癖脇下痛重肋疝瘕

承滿二穴在不容下一寸灸五壯主脇下堅痛及腸鳴腹脹上喘气逆及脈气食飲不下

梁門二穴在承滿下一寸灸五壯主胸脇下積气食飲不思大腸滑泄谷不化

闗門二穴在梁門下一寸灸五壯主遺牙及身腹重主積气腸鳴卒痛泄利不欲食腹中气遊走夾臍急痰瘧振寒

太乙二穴在闗門下一寸灸五壯主癲疾狂吐舌心煩悶滑肉二穴在太乙下一寸【又名一謂滑幽門】灸五壯主癲疾狂吐舌主嘔逆

天樞二穴去肓腧一寸半直臍傍二寸【又名長谿長谷循際谷門】灸百壯主久積冷气繞臍切痛時上衝心女子漏下赤白及腹大堅食不化面色蒼蒼主冬月重感於寒則泄當臍痛腸胃間遊气切痛主腹脹腸鳴气上衝胸腹中盡痛主面浮腫唾血吐血主痁振寒熱盛狂言語嘔吐霍亂泄利食不化

外陵二穴在天樞下半寸灸五壯主腹中盡痛心如懸下引臍腹痛

大巨二穴在臍下一寸兩傍各二寸長谿下二寸灸五壯主小腹滿小便難陰下縱主善驚及癲疝偏枯煩渴四肢不舉

水道在大巨下三寸灸五壯主三焦結熱大小便不利主肩背痛小腹滿引陰中痛腰背彊急膀胱寒

歸來二穴在水道下二寸灸五壯主賁豚卵上入引莖痛婦人血藏積冷

气沖二穴在歸來下一寸鼠上一寸【素問刺熱論注云在腹臍下橫骨兩端鼠上一寸動脈應手】灸五壯又名气沖主防陰腫痛陰痿莖中痛兩丸騫痛不可仰臥及大气石水及腹中滿熱淋閉不得尿主腹中大熱不安腹有天气正攻心暴腹脹滿癃淫濼臍下堅痛疝婦人月水不通無子或暴閉塞腹脹滿癃淫濼乳難子上搶心若胞不出眾气盡亂絞痛不得反息腹第四行

期門二穴在第二肋端不容傍一寸半上直兩乳灸五壯主目靑而嘔主胸中熱主脇下脹心痛气短喜障酸主腹大堅不得息脹痺滿少腹尢大及小腹滿小便難陰下縱主飲食不下賁豚上下傷食腹滿及霍亂泄注大喘不得安臥及婦人產餘疾

日月二穴在期門下五分灸五壯主少腹熱欲走太息喜怒不常多言語唾不出四肢不收

腹哀二穴在日月下一寸半不灸

大橫二穴在腹哀下二寸直臍傍甲乙經云三寸五分灸五壯主腹熱欲走大息四肢不可動多汗洞利大風逆气多寒善愁

腹結二穴在大橫下一寸三分又名臨窟灸五壯主縍臍痛搶心腹寒泄利欬逆

府捨二穴在腹結下三寸灸五壯主疝痛脾中急痛循脇上下搶心腹滿積聚厥气霍亂

衝門二穴上去大橫五寸在府舍下橫骨兩端約中灸五壯主寒气滿腹積痛疼淫濼陰疝難乳子上衝心不得息

明堂灸經卷一

欽定四庫全書

明堂灸經卷二

手太陰肺經十穴

少商二穴在手大指端內側去爪甲如韭葉灸三壯【銅人不灸】主痎瘧主喉中鳴主嘔吐主手不仁振栗鼔頷主欬逆喘主脇下脹主耳前痛主煩心善噦心下滿汗出而寒

魚際二穴在手大指本節後內側散脈中灸三壯主胃逆霍亂主唾血吐血主痺走胸背不得息喉中焦漧舌黃主肘攣注滿主痓痙气失瘖不能言主狂言主熱病振栗鼓頷鼔滿陰痿色不變頭痛不汗出灑淅惡風寒目腹痛不下食欬引尻痛

太泉二穴在手掌後陷者中又名太淵灸三壯主胸痺逆气寒厥善噦嘔飲水欬嗽煩怨不得臥肺膨脹臂內亷痛目生白翳眼眥赤筋缺盆中引痛掌中熱數欠喘不得息噫气上逆心痛唾血振寒咽漧狂言

經渠二穴在寸口陷者中不灸

列缺二穴在踠上一寸半灸三壯主偏風半身不舉口防肘臂痛腕勞及痎瘧主汗出四肢腫小便熱痛主手臂身熱主肩背寒栗少气不足以息寒厥交無故而驚凡實則肩背汗出四肢暴腫虛則肩寒栗气不足以息四肢厥喜笑身搖時時寒主熱癇驚而有所見主熱病煩心悶悶先手擘身熱瘈瘲唇口聚鼻張目下汗出如珠寒熱掌中熱主瘧寒熱及喉痺欬不止又瘧甚熱口噤不開

孔最二穴在腕上七寸灸五灸主熱病汗不出肘擘厥痛伸難手不及頭不握

天澤二穴在肘中約上動脈灸三壯甄權云不宜灸小兒慢驚灸一壯主舌漧脇痛主短气心煩主腹脹喘振栗主嘔泄下上出兩脇下痛主癲病不可向手擘不得上頭喉痺欬逆上气呼吸多唾澤沫膿血主掣痛手不可伸主肘痛時寒肩背寒痓肩甲內亷痛气膈喜嘔鼓頷不得汗煩心身痛四肢暴腫

狹白二穴在天府下去肘五寸動脈灸五壯主欬漧嘔煩滿主心痛气短

天府二穴在腋下三寸灸五壯主身脹逆息不得臥風汗身腫喘息多唾主上息喘不得息主喘逆上气呼吸肩息不知食味卒中惡風邪气飛屍惡鬼語遁屍瘧病癅癭气咽腫泣出盲目逺視

臑防二穴在臂前亷去眉頭三寸主癅癭气咽腫主寒熱頭瘰歷癲疾气肘節痺臂酸重腋急痛肘難屈伸臂痛不能舉

手厥陰心主經八穴

中衝二穴在手中主指去爪甲如韭葉陷者中主肘中痛主舌本痛主熱病煩心心悶而汗不出掌中心熱心痛身熱如火浸淫煩滿頭痛如破主神气不足失忘

勞宮二穴在掌中央動脈灸三灸主喉嗌痛主大便血不止尿血及赤主渇食不下主嘔吐主風熱善怒心中悲喜思慕歔欷喜笑不主手痺主熱病三日已往不得汗怵惕胸脇不可反側欬溺溺赤小便血衂不止嘔吐血气逆噫不止嗌中痛食不下善渇口中爛掌中熱欲嘔主黃疸目黃主熱防

大陵二穴在掌後兩骨間灸二壯主喉痺嗌漧主心痛主目赤小便如血欬逆寒熱發主手掣手攣及肘攣腋腫主風熱善怒心中悲喜思慕歔欷喜笑不止主心下澹澹喜驚主熱病煩心心悶悶汗不出掌中熱頭痛身熱如火浸淫煩滿舌本痛主瘧乍寒乍熱主欬喘主嘔血主胸中痛主痂疥

內關二穴在掌後二寸去腕手心主面赤熱主目昏夜無所見主目赤支滿中風肘攣實心暴痛虛則心煩惕惕

間使二穴在掌後二寸兩筋間灸七寸主心胸痺背相引主心懸如饑主嗌中如扼主肘內亷痛主熱病煩心喜噦胸中澹澹喜動爲熱惡風寒嘔吐怵惕寒中少气掌中熱多驚瘖不得語腋腫肘攣卒心痛

郤門二穴在掌後去腕五寸灸五壯主心痛主衂血嘔血主驚恐畏人神气不足

曲澤二穴在肘內亷下陷者中屈肘得之灸三壯主心痛主逆气嘔涎或血主掣痛手不可伸主心下澹澹喜驚主傷寒溫病身心熱口漧肘瘈善搖頭顏淸

天泉二穴在腋下二寸舉腋取之灸三壯主欬逆主心病胸脇肢滿膺背脾間臂內亷動

手少陰心經八穴

少衝二穴在手小指內亷之端去爪甲如韭葉灸三壯又名經始主胸痛口熱咽酸乍寒乍熱主咽酸主太息煩滿痰冷少气悲驚主熱病煩心心悶而汗不出掌中熱主上气平心痛悲恐畏人善驚手拳不得伸引肘腋痛主身熱如火浸淫煩滿舌本痛主驚癇吐舌沫出

少府二穴在手小指大節後陷者宮直勞中【大節又作本節】灸十壯主嗌中有气如息肉狀主小便不利癃主數噫恐悸气不足主陰痛實時挺長寒熱陰暴痛遺尿偏虛則暴癢气逆及主煩滿少气悲恐畏人掌中熱肘腋攣急胸中痛手拳不能伸

神門二穴在掌後鋭骨端陷者中灸七壯主笑若狂主手掣肘攣主遺尿主喉痺心痛數噫恐怖少气不足主瘧心熱甚欲得飲冷惡寒則欲處溫中咽漧不嗜食手臂寒喘逆身熱狂悲哭大小人五癇

陰郤二穴在掌後動脈中去腕半寸灸七壯主气驚心痛主失瘖不能言灑淅振寒厥逆霍亂胸中滿衂血驚恐

通理二穴在腕後一寸灸三壯主頭痛目面赤而熱心悸肘腕酸重及暴瘂不能言少气熱病煩心心中懊憹數欠頻伸心下悸悲恐主遺溺主熱病先不樂數日主臂臑痛實則支腫虛則不能言

靈道二穴在掌後一寸半灸三壯主心痛悲恐相引瘈瘲主肘攣榰滿主暴瘖不能語言

少海二穴在肘內亷節後陷中灸三壯主頭痛汗出寒熱不惡寒主肩臂不舉不能帶衣項彊急痛不可以顧主齲齒主气逆呼吸噫噦嘔羊癲疾羊癇吐舌羊鳴戾頸主手臂攣主瘧振寒項痛引肘腋痛引少腹中四肢不舉主目發狂目黃脇痛

極泉二穴在腋下筋間動脈入胸灸七壯主心痛漧嘔四肢不收咽漧煩渇臂肘厥寒目黃脇下滿

明堂灸經卷二

欽定四庫全書

明堂灸經卷三

足太陰脾經一十二穴

隠白二穴在足大指端內側去爪甲如韭葉灸三壯主腹滿喜嘔吐主腹中寒冷气脹喘不得安臥主飲渇主脛中寒熱足寒不能溫主卒屍厥不知人脈動如故胸中痛食不下暴泄衂血

大都二穴在足大指內本節後陷中灸三壯主目暴泄心痛腹脹熱病汗出足淸厥逆霍亂目上插手足逆冷腹滿喜嘔煩熱悶亂吐逆

太白二穴在足大指內側核骨下陷中灸三壯主頭痛寒熱汗出不惡寒胸脇脹衂痛身熱煩滿腹脹食不化气脹腸鳴嘔吐泄有膿血腰痛不可俯仰熱病頭重項痛煩悶身熱熱爭大便難气逆霍亂腹痛

公孫二穴在足大指本節後一寸灸三壯主頭面腫腫脹食不化鼓脹腹內气大滿寒瘧不嗜食心煩狂言

商丘二穴在足內踝下微前陷中灸三壯主心下有寒脾痛脾熱脾虛令火病不樂好太息心悲气逆腹脹滿不得息一嘔心煩滿骨痺癲疾癇病寒瘧痛中痛痎瘧主痔血泄後重痔骨蝕絕子喜魘夢股內痛痛气癰狐疝走上下引小腹痛不可俛仰小腹堅痛下引陰中

三陰交二穴在內踝上三寸灸三壯主膝內亷痛小便不利身重足痿不能行痃癖腹寒气逆脾病四肢不舉腹脹腸鳴溏泄食不化女子漏下不止

漏谷二穴在內踝上六寸骨下陷中灸三壯主腸鳴彊欠心悲气逆腹塡滿急小便不利失精久濕痺不能行足熱痛腿冷不能久立麻痺不仁痃癖冷气心腹脹滿食飲不爲肌膚

幹機二穴在膝下五寸又名神捨伸足取之灸三壯主溏瘕腹中痛气脹水腫腹堅不嗜食小便不利藏痺腰痛不可俛仰足痺痛屈伸難癲疝精不足女子血瘕按之如湯沃股膝皆痛

陰陵泉二穴在膝下內側輔骨下陷者中伸足取之灸三壯主心下滿寒中小便不利腹中脹不嗜食脇下滿腹中盛水脹喘逆不得臥足痺痛霍亂失禁遺尿胸中熱暴泄脹滿不得息气淋寒熱不節腎病不可俛仰气隆尿黃婦人疝瘕按之如以湯沃股膝飱泄陰痛小腹堅急重下濕不嗜食腰痛

血海二穴在膝臏上內亷白肉際二寸中【又作二寸】灸五壯主漏下若血閉不通逆气脹月水不調

箕門二穴在魚腹上筋門動應手陰市內主陰跳遺小便難主淋鼠鼷腫痛

厲兌二穴在足大指次指之端去爪甲如韭葉灸一壯主鼻不利涕黃齲齒喉痺哽咽寒熱脛寒不得臥好驚寒瘧不嗜食惡寒心痛脹滿不得息熱病汗不出吐舌戾頸喜驚屍厥口噤气絕狀如中惡面腫惡風鼻不利

內庭二穴在足大指次指外間陷者中灸三壯主四肢厥逆僻噤齒齲痛腹脹滿不得息不嗜食喜頻伸數欠惡聞人音振寒咽中痛口防

陷谷二穴在足大指次指外間本節後去內庭二寸灸三壯主胸脇肢滿腹大滿喜噫腸鳴而痛面目癰腫浮腫水病熱病汗不出振寒瘧疾

衝陽二穴在足跗上五寸骨間去陷谷一寸【一云二寸】灸三壯主面浮腫足痿失履不收主熱病汗不出振寒而戰欠先寒洗淅甚久而熱熱去汗去之瘧瘧從足起腹大不嗜食偏風口眼防登髙而歌棄衣而走齒齲痛

解谿二穴在衡陽後一寸半灸三壯主口齒痛膝股腫胻酸轉筋霍亂頭風面目赤癲疾瘈瘲驚濕痺腹大下腫厥气上榰風水面浮腫顏黑刺瘧口痛齧舌目頭痛癲疾煩悲

丰陰二穴在外踝上八寸灸三壯主頭痛寒熱汗出不惡寒大小便澀難主胸痛如刺腹若刀切痛四肢腫身濕不能食狂妄行登髙而歌棄衣而走厥逆手卒靑痛如刺煩心狂見鬼好笑卒面四肢腫喉痺不能言面浮腫

下亷二穴在上亷下三寸又名巨虛灸三壯主小腹痛飱泄次指間痛唇幹涎出不覺狂言非常寒濕下注小便難黃不得汗出毛髮焦脫肉少气胃中熱不嗜食泄膿血胸脇少腹痛暴驚狂女子乳癰喉痺防痛足跗不收

條口二穴在下亷上一寸主脛寒不得臥足下熱不能久立膝防酸寒痛足緩履不收濕痺

巨虛上亷二穴在三里下三寸舉足取之灸三壯主藏气不足偏風腲腿手足不仁小便難黃風水膝腫飱泄腹脇支滿走俠臍腹痛食不化喘息不能行

三里二穴在膝下三寸防骨外灸三壯主喉痺不能言脇中暴逆腹脹滿不得息咳嗽多唾主肘痛時寒腰痛不可以顧足痿失履不收足下熱不能久立主瘧少气腸鳴腹痛胸腹中瘀血水腫腹脹陰气不足小腹堅熱病汗不出喜嘔口苦壯熱身反折口噤鼓領腰痛不可以顧視而有所見喜悲上下求之口僻乳腫目不明胃气不足聞食臭久泄利食不化脇下脹滿膝痿寒熱中消穀善饑腹熱身煩狂言乳癰狂歌妄笑恐怒大罵霍亂遺尿失气陽厥淒淒惡寒頭痛小便不利食气水气蠱毒痃廦四肢腫滿五勞【缺】七傷虛乏凡此等疾皆灸之多至五百壯少至二三百壯

犢鼻二穴在膝臏幹骭上俠解大筋中主膝中痛不仁難跪起膝臏癕潰者不可治不潰者可療

梁丘二穴在膝上二寸兩筋間【或云三寸】灸三壯主筋攣膝不得屈伸不可以行主大驚乳痛寒痺

陰市二穴在膝上三寸伏兔下陷者宛宛中若拜而取之不可灸【又名陰鼎】主腹中滿痿厥少气腰痛不可以顧主膝上伏兔中寒寒疝小腹痛力痿气少腰如冰水

伏兔二穴在膝上六寸不灸

髀闗二穴在膝上伏兔後交分中主黃疸膽寒不仁痿痺不得屈伸厥股內筋絡急

明堂灸經卷三

欽定四庫全書

明堂灸經卷四

伏人頭上第一行五穴

後頂在百防後一寸半枕骨上【又名交衡】灸五壯主風目視額顱上痛頂惡風寒諸陽之熱逆癲疾嘔

彊間在頂後一寸半【又名大羽】灸七壯主頭如鍼刺不可以動項如抜癲疾嘔癇發瘈瘲狂走不得臥心煩吐涎沫發無時

腦戶在枕骨上彊間後一寸半【又名仰風防顱】不灸風府在頂後入髮際一寸大筋內宛宛中不灸

瘖門在頂後髮際宛宛中不灸

伏人頭上第二行

胳卻二穴在通天后一寸半【又名腦蓋】主癲疾嘔狂走瘈瘲恍惚不樂目盲內障無一見腹脹滿不得息主暫起僵僕頭旋耳鳴

玉枕二穴在胳卻後一寸半夾腦戶傍一寸三分起肉枕骨上入髮三寸灸三壯主目內目系急痛失枕頭重項痛風目痛不能視頭寒多汗耳聾鼻盲頭半寒痛項如抜不可左右顧目上插卒起僵僕惡見風寒汗不出淒厥惡寒腦風不可忍

天柱二穴夾項後髮際大筋外亷陷中日灸七壯至百五十壯止主頭痛目不明目如脫目淚出鼻不知香臭風卒暴癇狂言不休目上及項如抜項疼急煩滿汗不出足不仁身肩背痛欲折頭旋腦痛伏人頭上第三行

承靈二穴在正營後一寸半主鼻衂窒喘息不通腦風頭痛惡風寒

腦空二穴在承靈後一寸半夾玉枕傍枕骨下陷中【又名顳顬】灸三灸主鼻管疸發爲厲鼻勞癲疾失溲頭痛頭目瞑癲疾及寒熱引項彊急鼻衂不止耳蟬鳴聾腦風頭痛不可忍心悸目癲疾羸疾體熱項彊不得回顧魏武患頭風發卽心悶亂目華佗灸而立愈

風池二穴在顳顬後髮際陷中與風府正相當卽是側相去各二寸爲定穴灸七壯至一百五壯止主肺風面赤目視項痛彊不得回顧面腫皮軟腦疼吹气多鼻衂窒喘息不通喉咽僂引項攣不收寒熱癲僕煩滿汗不出痎瘧熱灑淅惡寒熱溫病汗不出目頭痛淚出欠气多眥皆赤痛气發耳塞口僻項皆傴僂伏人耳後六穴

顱息二穴在耳後靑脈間灸七壯主身熱頭重脇痛風聾耳痛塞耳痛鳴聾胸脇相引不得俛仰及發癇風瘈瘲嘔吐及治目昏精視不明

瘈脈二穴在耳本雞足靑【又名體脈】灸三壯亦云不灸完骨二穴在耳後入髮際四分灸七壯主喉痺頸項腫不可俛仰頰腫引耳後頭面气肘腫足痿失履不收風頭耳後痛煩心及足不收口防僻頭項搖瘈痛牙車急癲疾彊僕狂瘧項彊急痛牙齒齲痛小便黃赤陰二穴在完骨上枕骨下搖有空空灸七壯主頭痛如錐刀刺不可以動主頷痛引耳嘈嘈耳鳴無所聞舌本出血及主舌寒心幹口煩臂外持節痺不及頭鼻管疸發爲病鼻衂頭痛及四肢轉筋癰疸頭痛風惡引頭目

浮白二穴在耳後入髮際一寸灸七壯主癭气肩背不能伸屈气痺欬逆痰沫牙齒疼痛手縱足緩不收中滿不得喘息耳中嘈嘈無所聞頸項癰

翳風二穴在耳後陷中按之引耳中灸七壯主耳痛鳴聾主口噤不開引鼻中口失欠下牙齒痛口眼防斜失欠脫頷口噤不能言頰腫牙車急痛

脊中第一行十一穴

大椎在第一椎上陷中宛宛中灸一壯至四十九壯止主五癆七傷溫瘧痎瘧痓背悶項彊不得回顧主傷寒熱盛煩嘔主風勞食气

陶道在大椎節下間俛而取之灸五壯主頭重目灑淅寒熱脊彊引頭汗不出頭項如拔痛不可左右顧目不明如脫

身柱在第三椎下灸三壯主癲疾瘈瘲怒欲殺人身熱狂走譫言見鬼恍惚不樂胸熱口漧煩渴喘息頭痛吐而不出

神道在第五椎節下間俛而取之灸三壯主腰脊急彊痎瘧恍惚悲愁健忘驚悸主寒熱頭疼進退往來熱喘目痛視物無明

靈臺在第六椎節下間俛而取之主熱病脾熱溫瘧汗不出【出素問】

至陽在第七椎節下間俛而取之灸三壯主寒熱解懶淫濼脛痠四肢重痛怒气難言

筋縮在第九椎下間俛而取之灸三壯主驚癇狂走癲疾脊急彊目轉上垂

脊腧在第十一椎【又名神宗脊中】不灸

懸樞在第十三椎下節間灸三壯主腰脊不得屈伸彊腹中上下積气水谷不化下痢

命門在第十四椎節下俛而取之灸三壯【又名屬累】主頭痛如破身熱如火汗不出瘈瘲裏急腰腹相引痛

陽闗在第十六椎下節間伏而取之灸三壯主脛痺不仁

腰腧在二十一椎節下陷中【又名背解髓孔腰柱腰戶】挺身腹地舒身兩手相重支額縱四體然後乃取之灸七壯四十九壯止忌房事主腰髖疼腰脊彊不得回轉溫瘧痎瘧

長彊在脊骶端爲窮骨下宛宛中【又名胸之陰郤龜尾】其穴趺地取之乃得日灸三十壯至二百壯愼房事此痔根本忌冷主心痛气短腸風下血五痔疳蝕小兒脫肛瀉血秋深不較驚癇瘈瘲多吐主驚恐失精瞻視不明眵防頭重洞泄腰脊急僵脊痛寒痓反折主癲疾

脊中第二行二十一穴

大杼二穴在頂後第一椎下兩傍各一寸半陷中不灸【又名本神】

風門在第二椎下兩傍各一寸半灸五壯主傷寒項彊目瞑鼻塞風勞嘔逆上气胸痛背痛气短不安風頭痛鼻淸涕出時時不已鼻衂窒喘息不通欬逆

肺腧二穴在第三椎下兩傍各一寸半主癲癇癭气吐逆上气汗不出支滿脊彊寒熱不食肉痛皮癢傳屍骨蒸肺嗽喘欬少气百病胸中痛胸中气滿背僂如龜

厥陰腧二穴在第四椎下兩傍各一寸半灸五壯【鳥山胱經】主理逆气嘔逆牙痛畱結胸悶

心腧二穴在第五椎下兩傍各一寸半【銅人不灸】督腧二穴在第六椎下兩傍相去一寸半【又名髙蓋】許灸主寒熱腹中痛雷鳴气逆心痛

膈腧二穴在第七椎下兩傍相去各一寸半主胸脇相引不得傾側肩背安痙心痛痰飲吐逆汗出寒熱骨痛虛脹支滿痰瘧痃癖气塊膈上痛喉痺身常濕不食切痛喉痺哽噎咽腫不得消食飲不下主吐食

肝腧二穴在第九椎下兩傍相去各一寸半灸三壯主口漧中風支滿短气不食食不消吐血目不明閉塞腰痛肩疼寒疝主熱病差後食五辛多患眼闇如雀目鼻中酸兩脇急痛唾血嘔筋急手相引筋寒熱痓

膽腧二穴在第十椎下兩傍各相去一寸半主心脹滿吐逆短气痰悶食難下不消舌漧食飲不下目黃胸脇不能轉側頭痛振寒汗不出腋下腫

脾腧二穴在第十一椎下兩傍各去一寸半灸三壯主腰身黃脹滿腹肚泄痢身重四肢不收黃喘邪气痎癖積聚腹痛寒熱腹中气脹引脊痛食飲多而身羸瘦腰脊彊急熱痓引骨痛黃疸喜欠不下食脇下滿欲吐身重不欲動泄痢不食食不生肌膚痰瘧寒熱

胃腧二穴在第十二椎下兩傍各去一寸半灸三壯主煩滿吐食腹脹不能食腹滿而鳴胃中寒脹食多嘔吐筋攣急食不下胸脇滿羸瘦腸鳴腹痛脊痛

三焦腧二穴在十三椎下兩傍各一寸半灸三壯主水穀不消腹脹腰痛吐逆目頭痛食不下腸鳴臚脹腹中痛欲泄注主腹積聚如石肩背拘急腰脊彊

腎腧二穴在十四椎下兩傍各一寸半與臍對是灸三壯主虛勞耳聾腎虛水藏脹攣急腰痛小便濁陰中疼血精出五勞七傷冷嘔腳膝拘急好獨臥身腫如水小腹痛主嘔吐寒中洞泄不化小便難赤濁骨寒熱兩脇引滿目不明惡風寒面赤熱心痛如懸

气海腧二穴在第十五椎下兩傍各一寸半主腰痛痔病大腸腧二穴在第十六椎下兩傍各一寸半灸三壯主腰痛腸鳴脹滿繞臍中痛大小便不利或泄痢食不化脊骨彊主大小便利腸鳴腹脹腫暴泄食【缺】喜飲

關元腧二穴在第十七椎下兩傍相去一寸半主風勞腰痛泄痢虛脹小便難婦人瘕聚諸疾

小腸腧二穴在第十八椎下各一寸半灸三壯主大便膿血出血痔疼痛婦人帶下大小便難淋癃小便黃赤泄痢膿血五色重下腫痛腰脊疝痛腰脊急彊

膀胱腧二穴在第十九椎下兩傍各一寸半灸三壯主風勞腰痛泄痢腸痛大小便難尿赤陰生瘡少气足脛冷拘急不得屈伸女人瘕聚煩滿汗不出小便赤黃腰脊急彊堅結積聚足淸不仁主熱痓引骨痛

中膂腧二穴在二十椎下兩傍各一寸半灸三壯【又名脊內腧】主赤白痢虛渴汗出腰不得俛仰腹脹脇痛腰疝寒熱痓反折

白環腧二穴在第二十一椎下兩傍各一寸半不宜灸上窌二穴在第一空腰髁下一寸夾脊兩傍灸三壯主嘔逆寒熱腰痛婦人絕子瘧寒熱陰挺出不禁白瀝痓反折小便大便利主鼻衂

次窌二穴在夾脊第二空陷中灸三壯主腰下至足不仁主腰足痛惡寒婦人赤白瀝下心下積脹腰痛不可俛仰足淸不仁大小便利疝气下墜

中窌二穴在第三空夾脊陷中灸三壯主婦人赤淫時下气癃月事少大便難大小便利腹脹飱泄丈夫五勞七傷六極腰痛

下窌二穴在第四空夾脊陷中灸三壯主腰痛婦人下蒼汁不禁赤瀝陰中癢痛引小腹控按不可以俛仰大小便利腸鳴臚脹欲泄注

防陽二穴在陰尾骨兩傍【又名利機】主腹中有寒泄注腸僻便血久痔陽气虛乏陰汗濕

脊中第三行十三穴

附分二穴在第二椎下附項內亷兩傍各二寸灸五壯正坐取之主背痛引頷引頭肩背拘急風冷客於腠頸項彊痛不得回顧風勞臂肘不仁

魄戶二穴在第三椎下兩傍各三寸宛宛中正坐取之灸七壯主欬逆上气肺寒熱呼吸不得臥嘔沫喘气相追逐背胛悶無力勞損萎黃五屍走注項彊不得回顧

膏肓腧二穴其取穴法有孫思邈王惟一石用之葉善潘琪僧仲之或用鉤股或抱栲栳或坐或臥或立或起或坐而臥手曲肘或坐而伸臂或揣顴骨定髙下或量臍心或量命門或坐點坐灸各有所長然而終未明大法以予平昔用此數十取十百取百一一無差者各各取之按其穴須得病人中指麻木則灸無不取效其要法在第四椎下第五椎上各去脊三寸宛宛中此穴無所不治主羸瘦虛損夢中失精上气欬逆狂惑此二穴各一處灸六百壯多至一千壯當覺下气礱礱然如流水狀當有所下出若無停痰宿疾則無所下灸訖後令人陽气康彊

神堂二穴在第五椎下兩傍各三寸陷中正坐取之灸五壯主肩痛胸腹滿灑淅反脊彊急寒熱

譩譆二穴在肩膊內亷第六椎兩傍三寸其穴抱肘取之灸二七壯至一百止主溫瘧寒瘧病瘧肩背痛悶气滿腹脹气痃肩背寒痓肩甲內亷痛腋拘攣暴脈急脇痛熱病汗不出目鼻衂喘逆不得俛仰風瘧小兒食晦頭痛及五心熱瘧久不愈胸中气咽勞損虛乏不得睡欬逆上气

鬲關二穴在第七椎下兩傍各三寸陷者中灸五壯主背痛惡寒脊彊俛難食不下唾噦多涎唾

魂門二穴在第九椎下兩傍各三寸陷者中灸三壯主食飲不下腹中雷鳴大便不節赤黃嘔吐不住多涎

陽剛二穴在第十椎兩傍各三寸正坐取之灸三壯主食不下腹中雷鳴大小便不節黃水小便黃腸鳴泄注消渴身熱面黃怠惰目黃不嗜食

意舎二穴在第十一椎兩傍各三寸正坐取之灸三壯五十壯至一百壯止主腹滿虛脹大便泄滑消渴面黃嗜飲目赤

胃倉二穴在第十二椎下各三寸灸三壯主腹內虛脹水食不消惡寒不能俛仰水腫臚脹食飲不下

肓門二穴在第十三椎下兩傍各三寸與鳩尾相直灸二十壯主心下肓大堅婦人乳有餘疾

志室二穴在第十四椎下兩傍各三寸正坐取之灸三壯主腰脊痛急食不消腹中堅急陰痛下腫並療之脊彊兩脇急痛失精小便淋瀝

胞肓二穴在第十九椎下兩傍各三寸陷者中伏而取之灸三壯主腰脊痛急食不消腹內堅急陰痛下腫並療之惡气腰背卒痛

秩邊二穴在第二十一椎下兩傍各三寸伏而取之灸三壯主腰痛不能俛仰小便赤黃尻重不能舉五歲發腫

明堂灸經卷四

欽定四庫全書

明堂灸經卷五

手少陽三焦經十七穴

關衝二穴在手小指之端去爪甲角如韭葉灸三壯主風頭痛喉痺舌捲口干心煩臂外亷痛手不及頭【左取左右取右】主肘痛不能自帶衣主肩臂酸重面黑渇風熱病煩心心悶而汗不出掌中熱心痛心熱如火浸淫煩滿舌本痛寒熱淒索气上不得臥霍亂肩中熱頭不可以顧胸中气噎目生白翳

液門二穴在小指次指間陷者中灸三壯主呼吸短气咽如息肉狀目眥目暴變耳聾手臂痛不能上下喜驚妄言面赤熱病先不樂頭痛面熱無寒風寒熱耳痛鳴聾牙齒痛咽外腫寒厥痎瘧

中渚二穴在小指次指本節後間陷中灸三壯主頭重頷顱熱痛面赤目不明惡風寒嗌痛寒熱耳痛聾嘈嘈主咽腫肘臂痛手指不得屈伸伸熱病汗不出目生翳膜久瘧

陽池在表腕上陷者灸三壯【又名別陽】主熱病汗不出寒熱瘧或因折腹手腕捉物不得肩臂痛不得舉手

外關二穴在腕後二寸陷中主肘腕酸重屈伸難手十指盡痛不得握兼主耳淳淳渾渾聾無所聞臂痿不仁臂不及頭

支溝二穴在腕後三寸両骨間灸三壯主心痛如錐刺甚者手足寒至節不息者死主欬面赤而熱肘節痺臂酸腫腋熱病汗不出馬刀腫痿主漏主痂疥女人脊急目赤嗌痛暴瘖霍亂四肢不舉嘔吐口噤不開暴不不能言及腋脇痛

防宗二穴在腕後三寸空中灸三壯主耳渾渾淳淳聾無所聞肌膚痛風癇

三陽絡二穴在臂上大交脈支溝上一寸灸七壯主嗜臥四肢不欲動搖耳猝聾齒齲暴啞不能言

四瀆二穴在肘前五寸外亷陷中主呼吸短气咽中如息肉狀耳暴聾不牙痛

天井二穴在肘後外大骨後一寸兩筋間陷者中屈肘得之灸三壯甄權云曲肘後一寸又手按膝頭取之主大風默默不知所痛悲傷不樂悲愁恍惚瘧疾時發心痛驚瘈主癲疾羊癇吐舌羊鳴戾頸肩痛痿痺不仁肩下不可屈伸肩肉麻木咳嗽上气唾膿不嗜食風痺

淸泠泉二穴在肘上三寸伸肘舉臂取之【又名淸泠淵靑靈】灸三壯主臑從肩不舉不能帶衣頭痛振寒目黃脇痛

消濼二穴在肩下臂外闗腋斜附分下行灸三壯主寒熱痺頭痛項如拔不可左右顧頸有大气

天宗二穴在秉風後大骨下陷中主肩重臂痛肘後廉痛頰頷痛

臑腧二穴夾肩髎後大骨下胛上亷陷下灸三壯主寒熱肩腫引胛中痛臂酸無力

肩外腧二穴在胛上亷去肩三寸陷者中灸三壯主肩甲痛而寒至肘寒熱引項急彊左右不顧

肩中腧二穴在肩胛內亷去脊二寸陷者中灸三壯主小兒你目不明寒熱目視不明欬嗽上气唾血

曲垣二穴在肩中央曲胛陷者中按之應手痛灸十壯主肩中周痺主气注肩胛髀拘急疼悶

明堂灸經卷五

欽定四庫全書

明堂灸經卷六

手太陽小腸經九穴

少澤二穴在手小指端外側去爪甲一分陷中灸一壯主口熱口漧口中漧咽中幹口中熱唾如膠瘧寒汗不出主振寒小指不用頭痛喉痺舌彊瘈瘲欬嗽頭項急不可顧目生翳覆瞳子

陽谷二穴在小指外側本節後陷中灸三壯主目泣出目急痛耳鳴咽偏腫不可咽臂重痛肘攣攣熱病汗不出目瞖臂不舉痎瘧熱目上插小便赤欬衂血頸項痛鼻塞

後谿二穴在小指外側本節後陷中灸一壯主目涙出眥爛有翳耳聾耳鳴鼻衂窒喘息不通肩臑痛臂肘攣急風身寒泣出而驚熱痛不出汗身熱惡寒胸滿頸項彊不得回顧癲病

腕骨二穴在手外側腕前起骨下陷中灸三壯主頸項痛不可顧目泣出生翳頷痛引耳嘈嘈耳鳴無所聞脇痛不可息肘節痺臂酸重腋急臂腕急外側痛腕如脫煩滿驚熱病汗不出五指掣不可屈伸乍寒乍熱瘧狂言臂肩疼頭痛煩悶驚風瘈瘲

陽谷二穴在手外側腕中兌骨之下陷中灸三壯主項彊急痛不可以顧目痛赤頷疼引耳嘈嘈耳無所聞主自齧唇上牙齒痛下牙齒痛脇痛不得息肘痛時寒熱病振栗鼓頷腹滿痿色不變乍寒乍熱熱痛主笑若狂吐舌戻頸妄言痔痛腋下腫熱病汗不出臂腕外側痛不舉妄言左右顧瘈瘲目

養老二穴在手髁骨上一穴在後一寸陷者中灸三壯主手不得上下肩痛欲折目視不明

支正二穴在腕後五寸灸三壯主頸腫項痛不可顧頭痛目風虛驚恐狂言熱病先腰脛酸喜渇數飲食身熱項痛而彊振寒寒熱

小海二穴在肘內大骨外去肘端五分灸五壯主項彊急痛不可以顧齲齒齗腫四肢不舉癇發瘈瘲狂走不得臥心中煩癲疾羊癇吐舌羊鳴戾頸瘧背振寒

及風癲頭痛寒熱汗出不惡寒肘腋腫少腹痛風瘍腫肩貞二穴在肩曲脾下兩骨解間肩後陷者中【外臺】灸三壯主頷痛引耳嘈嘈耳鳴無所聞肩中熱頭不可以顧風痺手臂臂不舉

足太陽膀胱經十七穴

至陰二穴在足小指外側去爪甲角如韭葉灸三壯主鼻鼽淸涕出西方子主耳聾鳴胸脇痛無常處腰脇相引急痛小便不利失精風寒從足小指起脈痺上下目生翳頭風鼻塞轉筋寒瘧汗不出足下熱

通谷二穴在足小指外側本節前陷中灸三壯主頭重頭痛寒熱汗出不惡寒項如抜不可左右顧目目不明惡風寒胸脇支滿心中憤憤數欠癲心下悸咽中澹澹恐主結積畱飲癖囊胸滿飲心痛鼻鼽淸涕出善驚引鼽衂項痛胸滿食不化

束骨二穴在足小指外側本節後陷中灸三壯主腸泄癲疾互引善驚羊鳴主癲大便頭痛狂易多言不休瘧從腳胻起髀摳中痛不可舉腰痛如折腨如結寒熱目目風赤內眥赤爛耳聾惡風寒項不可回顧

京骨二穴在足外側大骨下赤白肉際陷中灸三壯主目中白翳目反白從內眥始目主頭熱鼻衂鼻不利涕黃鼻中衂血不主淋濼自齧唇背惡寒痛脊頸項彊難以俛仰腳攣足寒脊痓反折狂僕瘧寒熱善驚悸不欲食癲病狂走痰髀摳痛

申脈二穴在外踝下陷中容爪甲白肉際主目反主視若赤痛從內眥始腰痛不能舉脛中寒熱不能久立坐若下舟車中癲疾腠气鼻衂血不止

金門二穴在足外踝下陷中【又名關梁】灸三壯主癲疾馬癇屍厥暴死轉筋霍亂腳胻痠身戰不能久立小發癇張口搖頭身反折

僕參二穴在足跟骨下陷中【又名安耶】拱足取之灸七壯主足跟下踝後痛足痿失履不收癲疾馬癇吐舌鼓頷狂言見鬼恍惚屍厥煩痛轉筋霍亂小兒馬癇張口搖頭身反折馬鳴

昆侖二穴在足外踝後跟骨上陷中細脈動應手灸十壯主目不明目如脫目不明惡風寒目急痛赤腫頭熱鼻鼽衂腹痛滿暴喘腹脹滿不得息不得大便洞泄體痛霍亂尻腰腫腨跟腫腳如結踝如裂不得履地狂易大風癇瘈口閉不得開瘧多汗瘧寒小兒陰腫頭痛腳痿轉筋屍厥中惡吐逆欬喘暴痛

承山二穴在腨腸下分肉間陷中者【又名魚腹楊山肉柱】灸三壯主頭熱鼻鼽衂大便難腳攣腳脛痠腳急跟痛腳筋急痛兢兢足下熱不能久立寒熱癲疾腳腨酸痛膝腰腨重起坐難小腹疝气遊行五藏腹中切痛轉筋霍亂久痔腫痛

飛二穴在外踝上七寸【又名厥陽】灸三壯主頸項疼歷節風足指不得屈伸汗出腰痛如折腨中痛寒瘧癲疾吐舌下部寒熱汗不出體重狂瘧頭目痛痓脊反折痔篡傷痛野雞痔逆气頭熱鼻鼽衂足痿失履不收

承筋二穴在脛上從腳跟上七寸腨中央陷中【又名腨腸直腸】頭痛寒熱汗不出惡寒支腫大便難筋攣腳脛酸腳急跟痛腳筋急痛兢兢足下熱不能久立脛痺不仁轉筋霍亂瘈瘲腳酸腰痛如折腳腨痠痛重引小腹及腰脊痛惡寒痔痛指下腫鼻鼽

合陽二穴在膝約中央下三寸銅人云二寸灸五壯主腰脊彊痛引腹膝股熱胻痠重防疝女子崩中腹上下痛腸澼陰局暴敗痛

委中二穴在腘中央約文中動脈凡風痺腰腳重痛於此刺血久痼宿疹亦皆立已主小腹熱而偏痛陰跳遺小便難尿赤難衂血劇不止腰痛夾脊至頭皆痛筋急身熱痔痛腋下腫痛腳弱無力腰尻重不能舉曲防中筋急半身不遂小腹堅腫脊彊反折瘈瘲癲疾頭痛熱病汗不出足熱不逆滿膝不得屈伸

委陽二穴乃三焦下輔輸也足太陽之前少陽之後出於腘中外亷兩筋間扶承下六寸灸三壯主陰跳乏小便難小腹堅痛引陰中不得小便淋漓腰痛不可俛仰脊彊反折瘈瘲癲疾頭痛筋急腋下腫痛胸滿澎脹身熱飛屍遁注痿厥不仁

浮防二穴在委陽下一寸展足得之灸三壯主小腹熱大便堅大陽膀胱經熱大腸結股外經筋急

殷門二穴在肉郤下六寸主腰脊不可俛仰厥痿惡血流注之股外腫

扶承二穴在尻臀下股陰下文中又云尻臀下橫文中【又云肉郤陰關皮部】主小便不利失精腰脊尻臀股陰寒痛痔腋下腫尻下腫大便直出陰胞有寒腰脊相引如解尻腋腫大便難

明堂灸經卷六

欽定四庫全書

明堂灸經卷七

側人頭頸二十穴

頷厭二穴在曲周顳顬上亷灸三壯主風目無所見偏頭痛引目外眥急耳鳴好頸痛

懸顱二穴在曲周顳顬中灸三壯主熱病偏頭痛引目內眥身熱煩滿汗不出齒痛面皮赤痛

懸釐二穴在曲周顳顬下亷灸三壯主面皮赤痛癲疾互引善驚羊鳴熱病偏頭痛引目外眥赤痛煩滿汗不出熱病

天衝二穴在耳如前三寸【乃天衝】灸三壯主主頭痛癲疾風癇牙齗腫善驚恐

率谷二穴在耳上入髮際一寸半灸三壯主煩滿嘔吐醉傷酒風熱發兩目痛膈胃寒痰腦角痛不能飲食

曲鬢二穴在耳上髮際曲隅陷中鼓頷有空灸七壯主暴瘂不能言齒齲頰頷腫引牙車不得開急痛口噤

角孫二穴在耳郭中間開口有空灸三壯主頸腫項痛不可顧頸頷柱滿牙齒不能嚼齲痛腫目生膚翳

和髎二穴在耳前兌髮下橫動脈灸三壯主風頭重痛牙車引急耳中嘈嘈頷頰腫

耳門二穴在耳前起肉當耳缺灸三壯主耳痛鳴聾耳有膿汗出生瘡猝耳鳴如蟬齒齲痛

聽防二穴在耳前陷中張口得之上關下一寸動脈灸五壯主聾嘈嘈若蟬鳴齒痛惡食癲疾嘔吐骨痠狂瘈瘲口噤喉鳴牙車急痛牙車脫臼

聽宮二穴在耳中珠子大如赤小豆灸三壯主耳嘈嘈若蟬鳴骨痠狂瘈瘲口噤喉鳴耳聾如物塡塞心腹痛滿臂痛失聲

天容二穴在耳下曲頰後【又名大容】灸三壯主頸項癰不能言頸腫項痛不可顧耳嘈嘈若蟬鳴欬逆嘔沫主气喘息齒禁喉痺寒熱咽如鯁

天牖二穴在頸筋缺盆上天容後天柱前完骨下髮際上一寸不灸

缺盆二穴在肩上橫骨陷中【又名天蓋】灸三壯至缺盆中痛汗出喉痺咳寒熱瘰癧缺盆中腫外潰則生【缺】中熱及滿腹大水气哽噎胸熱息賁脇下气上衝

扶突二穴在气捨後一寸半灸三壯主舌本出欬逆上气咽中鳴喘多唾喘飲喉中如水雞鳴

天防二穴在頸大筋前曲頰下扶突後動脈應手防中灸三壯【又名防簧】主耳鳴聾無所聞頰腫喉中痛暴瘖不能言主肩痛引項不得回顧耳痛及痛漏頸痛

天鼎二穴在頸缺盆直扶突曲頰下一寸人迎後炙三壯主暴瘖气哽咽喉痺腫不得息飲食不下喉中鳴

人迎二穴在頸大脈應手夾結喉傍以侯五藏气【又名爲五捨】炙之不善傷人

水突二穴在頸大筋前直人迎下气捨上【又名水門】炙三壯主欬逆上气咽喉癰腫呼吸短气喘息不得臥

气捨二穴在頸直人迎夾天突陷中炙三壯主欬逆上气癅癭喉痺咽腫頸項彊不得回顧肩腫哽咽食不下

不下脇痛不得臥煩熱口漧不嗜食胸脇支滿喘息心痛不得轉側傷飽身黃羸瘦賁豚腹腫脊彊四肢懈惰善恐少气厥逆肩臂不舉欬逆吐食噦噫食入還出熱中苦吞而聞食臭寒中洞泄不化胸滿嘔無所出身潤石水身腫諸漏

京門二穴在監骨腰中季肋本俠脊【又名气兪气缺】主腰痛不得俛仰寒熱腫脹引背不得息水道不利溺黃小腹急痛腫腸鳴洞泄髀樞引痛肩背寒痓肩甲內亷痛脊痓反折體痛

帶脈二穴在季肋一寸八分灸五壯主婦人小腹堅痛月脈不調帯下赤白裏急瘈瘲

五樞二穴在帶脈下三寸一雲水道下一寸半灸五壯主男子寒疝陰卵上入小腹痛婦人赤白裏急瘈瘲

維道二穴在章門下五寸三分灸三壯主嘔逆不止三焦不調水腫不嗜食欬逆不止

居膠二穴在長平下八寸三分監骨上陷中灸三壯主腰小小腹痛肩引胸臂攣急手臂不得舉而至肩

泉腋二穴在腋下三寸宛宛中舉臂得之【又名淵腋】不炙大包二穴在泉腋下三寸脾之大絡布胸脇中出九肋閒炙三壯主腹有大气气不得息胸脇中痛內實則其身盡寒虛則百節皆縱

輒筋二穴在腋下三寸腹前一寸著脇炙三壯主胸中暴滿不得臥喘息

天池二穴在乳後一寸腋下著脇【又名天防】炙三壯主寒熱胸膈煩滿頭痛四肢不舉腋下腫上气胸中有聲喉中鳴

手陽明大腸經二十穴

商陽二穴在手大指次指內側去爪甲如韭葉【又名絕陽】主胸中气滿喘欬支腫熱汗不出耳鳴耳聾寒熱

【缺】

頷腦齒痛惡寒肩背急相引缺盆痛目靑者可灸三壯左取右右取左如食頃立已胸脇支滿

二間二穴在手大指次指本節前內側陷中【又名聞谷】灸三壯主喉痺頷腫肩背痛振寒鼻鼽衂血多驚口防目眥傷寒熱

三間二穴在手大指次指本節之後內側陷中灸三壯又名少谷主喉痺咽中如鯁齒齲痛嗜臥胸滿腸鳴洞泄寒瘧唇焦口漧气喘目眥急痛目上挿頭熱鼻齀衂血吐舌戾頸喜驚气熱身熱喘瘧病

合谷二穴在大指次指岐骨陷中又名虎口灸三壯主寒熱瘧鼻衂熱病汗不出目視不明頭痛齒齲喉痺痿臂面腫唇吻不收瘖不能言口噤不開婦人妊娠不可刺損胎气主風頭熱鼻淸涕出

陽谿二穴在腕中上側兩筋間陷中又名中魁灸三壯主狂言喜笑見鬼熱病煩心目風赤爛有翳厥逆頭痛胸滿不得息寒熱瘧疾喉痺耳鳴齒痛驚掣肘臂不舉痂疥目痛耳痛鳴聾咽如硬吐舌戾頸妄言心悶而汗不出掌中熱心痛身熱浸淫煩滿舌本痛

偏歷二穴在腕後三寸灸三壯主寒熱瘧風汗不出目視癲疾多言耳鳴口防齒齲喉痺嗌漧鼻齀衂血

溫澑二穴在腕後約去五寸又云六寸【又名溫澑蛇頭又名逆缺蛇頭】灸三壯主口防腸鳴腹痛傷寒身熱頭痛噦逆肩不得舉癲疾吐涎狂言見鬼喉痺面【缺】腫主狂僕主瘧面赤腫

下亷二穴在輔骨下去上亷一寸輔兌肉其分外斜灸三壯主頭風臂肘痛溺黃腸鳴相追逐

上亷二穴在三里下一寸灸五壯主腦風頭痛小便難黃赤腸鳴气走注痛

三里在曲池下二寸按之肉起兌肉之端灸三壯二穴主手臂不仁肘攣不伸齒痛頰頷腫瘰癧

曲池二穴在肘外輔骨屈肘曲骨之中以手拱胸取之灸大良灸三壯主肘中痛時寒偏風半身不遂刺【缺】癮疹喉痺不能言胸中煩滿筋緩捉物不得挽弓不開屈伸難風臂肘細而無力傷寒餘熱不盡皮膚漧燥頭痛手不可舉重腕急肘節痺痠重腋急痛腕外側痛脫如拔肩重痛不舉身濕搖時時寒瘈瘲癲疾寒熱渴

肘膠二穴在肘大骨外亷陷中灸三壯主肘節風痺臂痛不可舉屈伸攣急

五里二穴在肘上三寸行向裏大脈中央可灸十壯主風勞驚恐吐血肘臂痛嗜臥四肢不能動搖寒熱瘰癧欬嗽目視痎瘧心下脹滿而痛上气

臂臑二穴在肘上七寸胭肉端灸三壯主寒熱頸項拘急瘰癧肩臂痛不得舉

肩髎二穴在肩端臑上斜舉取之灸三壯主臂重不可舉臂痛

秉風夾天髎外肩上小後舉臂有空灸三壯主肩痛不能舉

肩井二穴在肩上陷解中缺盆上大骨前一寸半以三指按取之當中指下陷中又名髆井灸三壯七壯主五勞七傷頸項不得回顧背髆悶兩手不得向頭或因撲傷腰髖疼腳气上攻婦人墮胎後手足厥逆欬逆寒熱淒索气不得臥

天髎二穴在肩缺盆中上毖骨之際陷中央灸三壯主肩肘痛引頸項急寒熱缺盆中痛汗不出胸中煩滿臂痛不舉

肩二穴在肩端兩骨間陷者宛宛中舉臂取之可灸七壯至二七壯以差爲度若灸偏風不遂可七七壯不宜多灸恐臂細若風病筋骨無力不瘥當灸不【缺】細主療偏風不遂熱風癮疹手臂攣急捉物不得臂細無力筋骨痠疼肩中熱頭不可以顧

巨骨二穴在肩端上行兩骨間陷中主背髆痛胸中瘀血肩臂不能屈伸而痛臂不得伸肩中痛不能動搖

明堂灸經卷七

欽定四庫全書

明堂灸經卷八

足少陽膽經十五穴

竅陰二穴在足小指次指之端去爪甲如韭葉炙三壯主脇痛欬逆不得息足煩熱汗不出四肢轉筋癰疽頭痛心煩喉痺舌彊口漧肘不可舉猝聾不聞人語

俠谿二穴在足小指二岐骨間本節前陷中灸三壯主胸脇支滿寒熱汗不出目外眥赤目頰頷腫耳聾胸中痛不可轉側痛無常處目系急目下腫皆痛逆寒泣出目癢頷痛引耳嘈嘈無所聞瘧足痛腋下腫馬刀瘻婦人小腹堅痛月水不通乳腫潰胸中寒如風狀頭兩頰痛

地五防二穴在足小指次指本節後防中去俠谿一寸不灸

臨泣二穴在足小指次指本節後間陷中去俠谿一寸五分灸三壯主胸中滿缺盆中腋下腫馬刀傷痿善齧頰【缺】滿中腫淫濼防痠目枕骨領厭懸之痛灑淅振寒婦人月事不利季脇支滿乳癰心痛周痺痛無常處气喘不能行痎瘧瘧日西發大風目痛痺中痛不得行足外使痛身痺灑淅振寒小兒驚癇反視

丘墟二穴在足外踝下如前陷中去臨泣三寸灸三壯主胸脇滿痛不得息久瘧振寒腋下痛痿厥坐不能起髀樞中痛目生翳膜腿胻痠轉筋猝疝少腹堅寒熱頭腫瘧振寒腕不收目不明

付陽二穴在外踝上三寸太陽前少陽後筋骨間主痿厥風痺頭重痛腨外廉骨痛四肢不舉瘈瘲風痺不仁時有寒熱

懸鐘二穴在足外踝上三寸動脈中灸五壯又名絕骨主心腹脹滿胃中熱不嗜食膝防痛筋攣足不收履坐不能起五淋濕痺流腫筋急瘈瘲脛痛小兒腹滿不能食飲四肢不舉風勞身重

陽輔二穴在足外踝上四寸輔骨前絕骨端如前二分去丘墟七寸灸三壯主腰溶溶如坐水中膝下膚腫筋瘛諸節盡痛痛無常處腋下腫瘻馬刀喉痺膝防痠風痺不仁腰痛不可以顧腰痛如錘居中腫痛不可欬欬則筋縮急諸節痛寒熱脇痛

光明二穴在足外踝上五寸灸五壯主身懈寒淫濼防痠不能久立與陽輔治病同法熱病汗不出猝狂虛則痠痺坐不能起實則足防熱膝痛身體不仁善齧頰腹足淸寒熱膝痛經熱不能行手足偏小

外丘二穴在足外踝上六寸可灸三壯主膚痛痿痺胸脇脹滿頸項痛惡風寒癲疾

陽交二穴在足外踝上七寸斜屬足三陽肉分之間【又名別陽】主寒厥驚狂喉痺胸滿面腫寒痺膝防不收寒熱

陽陵泉二穴在膝下一寸外防陷中銅人云在外踝上七寸又以蹲坐取之日可灸七壯至七七壯主膝伸不能屈冷痺腳下不仁偏風半身不遂腳冷無血色頭痛寒熱口苦嗌中介介頭面腫胸脇柱滿心中怵惕恐如人捕

陽闗二穴在陽陵泉上三寸犢鼻外陷中不可灸中瀆二穴在髀骨外膝上五寸分肉間陷中不可灸環跳二穴在髀樞中側臥伸左足屈上足取之灸五十壯主風濕痺風胗偏風半身不遂腰胯痛不得轉側治胸脇痛無常處腰脇相引急痛髀樞中痛不可舉脛痛不可伸屈脛痺不仁

大訓二穴在足大指端去爪甲如韭葉及三毛中炙三壯主猝疝小便數遺溺陰頭中痛心痛汗出陰跳上入腹陰偏大腹臍中痛悒悒不樂病左取右右取左腹脹滿少腹痛中熱喜寐屍厥狀如死婦人血崩不止目不欲視太息五淋不得尿噦噫

行間二穴在足大指間動脈應手防中灸三壯主溺難白濁寒疝少腹腫欬逆嘔血腰痛不可俛仰腹中脹心痛色蒼蒼如死狀終日不得息口防四肢逆冷嗌漧煩渇瞑不欲視目中淚出太息癲疾短气不閉莖中痛面色蒼蒼黒短气嘔血胸背痛心痛數數心悲不樂婦人月事不利見赤白而有身反敗陰寒振寒溲白尿難痛

大衝二穴在足大指本節後二寸或一寸半陷中灸三壯主腰引少腹痛小便不利狀如淋防疝少腹腫溏泄遺溺陰痛面蒼色胸脇支滿足寒大便難嘔血女子漏血不止小兒猝疝嘔逆發寒嗌漧肘腫內踝前淫濼防痠腋下腫馬刀痿唇腫善渇喉中鳴不得尿陰上痛溏泄泄血面陳黒

中封二穴在足內踝前一寸仰足取之陷中伸足乃得之灸三壯主瘧痎色蒼蒼振寒少腹腫食怏怏繞臍痛足逆冷不嗜食身體不仁寒疝引腰中痛或身微熱小腹痛振寒溲白尿難痛嗌漧善渇身黃有微熱少气身重濕內踝前痛膝腫瘈厥身體不仁疝癃暴痛痿厥咽偏腫不可以咽

蠡溝二穴在足內踝上五寸灸三壯主暴疝少腹腫時少腹猝痛小便不利如癃閉數噫恐悸少气不足腹中痛悒悒不樂咽中悶如有瘜肉狀背拘急不可俛仰女子赤白淫下時多時少暴腹痛刺

中都二穴在內踝上七寸防骨中與少陰相直【又名中郤】灸五壯主腸澼潰疝少腹痛婦人崩中因惡露不絕足下熱脛寒不能久立濕痺不能行

膝闗二穴在犢鼻下二寸陷中灸五壯主風痺膝內痛引臏不可屈伸喉咽中痛

曲泉二穴在膝輔骨下大筋上小筋下陷中屈膝乃得灸三壯又云在膝屈內外兩筋間宛宛中又云在膝曲橫紋頭主治女子血瘕按之如湯浸股內少腹腫陰挺出丈夫防疝陰股痛小便難腹脇支滿癃閉少气泄利四肢不舉實卽身熱目痛汗不出目膝痛筋攣不可屈伸發狂衂血喘呼少腹痛引喉咽頭風勞失精身體極漏泄水下利膿血陰腫節痛

陰包二穴在膝上四寸股內防兩筋間灸三壯主腰尻引少腹痛气溺不禁

五里二穴在气沖下三寸陰股中動脈灸五壯主陽中滿熱閉不得溺主嗜臥四肢不得動搖

陰亷二穴在羊矢下去气沖二寸動脈中炙三壯主婦人絕產若未經生產者炙三壯卽有子

足少陰腎經十穴

湧泉二穴在足心陷中屈足捲指宛宛中又云在腳心大拇指下大筋炙二壯主腰痛大便黃心中結熱風胗風痛心痛不嗜食婦人無子短气欬嗽身熱喉痺胸膈滿目男子如小女子如姙娠五指端盡痛足不得履地引入腹中痛喉痺哽噎寒熱咽中痛不可食

然谷二穴在足內踝前起骨下陷中炙三壯主咽內腫心恐懼如人將捕涎出喘呼少气足跗腫不得履地寒疝小腹脹上搶胸脇欬唾血喉痺淋瀝女子不孕男子精溢防痠不能久立一足寒一足熱舌縱頰滿消渇初坐小兒臍風口噤痿厥洞泄胸中寒脈代時不至溫瘧汗出陰上縮內腫气咽喉而不能言舌下腫難言舌縱挺出不嗜食

太谿二穴在內踝後跟骨上動脈陷中灸三壯主久瘧欬逆心痛如錐刺其心手足寒至節喘息者死嘔吐口中如膠善噫寒疝熱病汗不出黙黙嗜臥溺黃消痺大便難咽腫唾血痃癖寒熱欬嗽不嗜食腹脇痛瘦弱手足逆冷久疝瘕積聚與陰相通及足淸不仁熱病多汗黃疸多熱少寒腹中腫脹

大鐘二穴在足跟後衝中灸三壯主實則小便淋閉灑灑腰脊彊痛大便祕澁嗜臥口中熱虛則嘔逆多寒欲閉戶而處少气不足胸脹喘息舌漧咽中食噎不得下善驚恐不樂喉中鳴欬唾血腹滿便難多寒少熱

水泉二穴去太谿下一寸在內踝下灸五壯主月事不來來卽多心下悶痛目不能逺視陰挺出小便淋瀝腹中痛

照海二穴在足內踝下灸三壯主嗌漧四肢懈怠惰善悲不樂久瘧猝疝少腹痛嘔吐嗜臥大風偏枯半身不遂女子淋瀝陰挺出陰暴起疝少腹熱而偏痛大風黙黙不知所痛視如不明

復澑二穴在足內踝上二寸陷中灸五壯【又名冒陽伏白】主腰脊十分痛不得俛仰起坐目視不明口舌漧涎自出足痿不能履防痠不自溫腹中雷鳴腹脹如鼓四肢腫十水病溺靑赤黃白靑取井赤取榮黃取腧黒取合血气泄後腫五淋小便如散火骨寒熱汗注不止腳後亷急不可前卻足胕上痛風逆四肢癈

交信二穴在內踝上二寸少陰前太陰後防前筋骨間灸三壯主气淋防疝陰急股引腨內防骨痛泄痢赤白女子漏血不止

築賔二穴在內踝上腨分中灸五壯主小兒胎疝痛不得乳癲疾狂言嘔吐沫足腨痛久疝絕子

陰谷二穴在膝內輔骨後大筋下小筋上按之應手屈膝中取之灸三壯主膝痛如錐不能久立痰涎下煩逆溺難言主舌下腫及股內防痛婦人漏下心腹脹滿不得息小便黃男子如女子如姙娠寒熱腹偏腫脊內防痛陰痿

明堂灸經卷八

