

醫學妙諦淸何其偉

序

醫者意也﹐意之所注﹐往往如期而中。夫醫之書多矣﹐自神農嘗百艸療病﹐而後歧伯之刀圭﹐伊芳尹之湯液﹐曁乎漢唐﹐歷宋元明﹐以迄於今﹐醫書增至千百餘種。神明變通﹐悉可隨機而應。第卷帙繁多﹐學人限於知識﹐如何口誦心維﹐此醫書之所以難得佳本也。靑浦何書田先生﹐本儒者﹐精於軒歧﹐手著《醫學妙諦》一書﹐分門別款﹐計七十六章﹐每章弓《內經》《靈樞》《素問》及諸名家各種方書﹐論證根柢﹑精審不磨之言爲宗旨焉。病因治法編爲七言歌括﹐詞意秩然有序。後列各癥條款﹐應用方藥﹐加之參論﹐朗若列眉﹐爲家塾讀本也。嘉定陳墨蓀少尉﹐醫承世業﹐學有淵源﹐更師事先生之嗣平翁同遊講貫﹐精通《靈》《素》百家﹐今三折肱矣。此書經咸豐庚申兵燹﹐已多散佚﹐墨蓀參互考證﹐缺者補之﹐復完全帙數。十年來憑此編爲人治病﹐歷歷中肯﹐百不失一﹐眞枕中祕也。不欲自祕﹐將付剞劂氏而郵書問序於余。余素昧醫理﹐公餘退圃﹐翻閱各種方書﹐略知梗槪。今觀是書﹐簡而不遺﹐要而不繁﹐初學之士熟習而深思之﹐於以上溯源流﹐進觀堂奧﹐不難契靈蘭之妙諦而參金匱之鴻文也﹐是爲序。

光緒十有八年歲次王辰仲秋之月賜進士出身誥授光錄大夫頭品頂戴軍機大臣兵部尙書兼都察院右都禦史雲貴總督使者浙江仁和王文韶序於雲南節署

序

古之人有言﹕不爲良相﹐則爲良醫。故夫察乎天地﹐通乎神明﹐調陰陽四時﹐序得其正﹐使太和之气翔洽乎寰區﹐以扶持國家之元運﹐而攸遂羣倫者﹐相之職也。惟醫亦然﹐此其精蘊﹐夫豈易言哉。𨿽然﹐其理固可推而知也。吾嘗涉夫大海矣﹐波濤極天﹐彌望無際﹐然徐而察之﹐長風一吹﹐水紋如彀﹐極之萬里﹐其致同也。而後乃知﹐至微者固寓乎極大﹐而極大者實至微所積而成者也。

相與醫之業﹐不猶是哉﹖抉其精則意自有﹐相忘乎無形而成治者也。今我陳墨蓀先生﹐以《醫學妙諦》一書相示﹐且囑爲序。余受而讀之﹐靑浦何公書田之所著也﹐公名在縉紳間昭昭藉甚﹐今讀其書﹐乃益悅然於神明之妙。中分爲三卷﹐舉凡病情﹑脈理﹑治法﹑藥品﹐悉以韻語括之﹐而附方於後﹐驅遺《靈樞》﹐啟發《金匱》﹐卽論文筆﹐已有風水相遭之奇﹐而況乎有極大者固寓乎其中哉﹗神靈在手﹐造化因心﹐不刊之作也。今先生將爲付梓﹐公諸海內﹐先生固公子之門人也﹐淵源澄澈﹐故藝精而道明。亟傳此書﹐吾知其實有康濟之懷﹐將使人人登諸壽域﹐無疾病夭札之虞﹐功同良相也。又豈特爲醫家之指南而已哉﹗欽響不已﹐爰爲之序焉。

光緒癸巳秋七月蒙自楊文斌質公甫書於FS山官廟之餐柏軒

卷上例言

一何書田太夫子世居靑浦北竿山﹐本儒術﹐通軒岐之學﹐臨證著手成春﹐日日遠近就診者﹐門庭如市﹐時或舟車往來﹐吳會士大夫莫不爭先延致。在嘉道間爲吳下名醫之冠。

一先生成功後不復進取﹐著述甚富﹐曾刻《竿山艸堂詩文集》行世﹐曁江浙水利等書﹐爲林文忠公器識﹐文章經濟推重當時﹐實爲醫名所掩耳。

一《醫學妙諦》﹐先生手輯書也。仿《金匱要略》分門別款﹐每章之前專宗《內經》《靈樞》《素問》及采諸大家千古不磨之論爲引證焉。並列各癥條款﹐宜用湯劑﹐皆出先生平時閱歷手定者也。其病因治法﹐編爲歌括﹐童而習之﹐以便口誦心維﹐爲家塾讀本也。

一予家世傳幼科松承庭訓﹐咸豐癸丑﹐奉家君命﹐業醫須習大方脈﹐調理諸癥﹐方稱成技。於是命松負笈﹐從平子夫子授業在門下﹐甫十月﹐適家君病足疾﹐書來促余辭歸﹐臨岐分袂﹐蒙夫子執手殷殷論曰﹕同事硯席未久﹐遽唱驪駒﹐未免耿耿。因袖出一編﹐語云﹕此書我家習醫祕術﹐卽以贈行。松老矣﹐回首師門﹐烏能自已﹗光緒十九年歲次癸巳秋八月上浣谷旦小門人嘉定陳松謹識於四明需次

卷上雜癥

中風章

﹝大指次指麻木不仁﹐或肌肉微掣﹐卽爲中風之先兆﹞

中風之癥治須思﹐審其所中善治之。中腑風邪四肢著﹐惡寒拘急脈浮遲。中髒唇緩滯九竅﹐鼻塞便閉不語時。若中血脈口眼歪﹐又有中經亦要知。六經無病溺調和﹐口不能言肢不持。中髒當下腑當汗﹐中經補血養筋宜。中血脈者無他治﹐養血通气效最奇。若中髒而兼中腑﹐傷寒兩感癥同危。東垣大率主气虛﹝中風𨿽緣外中之風﹐亦因內气之虛也。虛則气多不貫﹐一爲風所入而肢體於是乎廢矣﹞﹐河間腎虛兼火治﹝腎息失宜﹐心火盛而腎水虧﹐故熱郁而生痰﹐痰甚而發熱﹐熱痿相因而風生﹞。丹溪主濕內生痰﹐總是類中分明注。治之先用開關法﹐皂半辛黎俱爲未﹐和以麝香吹鼻中﹐有嚏則生無不活。醒後先投三合湯﹐陳甘茯半應相當﹐南蔞歸桔芩連術﹐竹瀝薑汁共一湯。左癱屬血瘓屬气﹐血虛加芍芎生地﹝四物恐泥痰﹐宜用薑汁炒﹞。瘀血桃仁與紅花﹝瘀血癥小便利﹐大便黑﹐或腹中懷痛﹞﹐气弱參也同劑。遺尿盜汗亦如之﹐小便不通不可利。僵蠶全蠍閉塞加﹐鉤藤可治牙關閉。肥人烏附以引經﹝烏頭﹑附子﹑童便煮用﹞﹐气實人參亦須忌﹝脈右寸有力﹐用參恐痰涎瘀經絡﹞。

風盛自汗身體痛﹐羌活防風並薄桂。頭目不利或頭痛﹐芎芷蔓荊辛芥穗。無汗身疼加芷羌﹐穹防蒼術秦艽配。心血內虧神恍惚﹐茯神遠志菖蒲合。或心動搖驚悸者﹐竹茹酸棗辰砂益。風痰熾甚須膽星﹐防枳牙皂栝蔞仁。食傷曲麥山楂枳﹐便閉還須三化行﹝三化湯用枳實﹑川朴﹑大黃﹑羌活﹞。

肝腎虛內風動胡麻天麻桂圓黃甘艸熟地萸肉遠志五味蓯蓉當歸杞子首烏牡蠣甘菊蒺黎虎骨女貞牛膝陽虛衛疏人參當歸附子桑葉黃天麻於術或玉屏風加減衛虛絡痺桂枝黃附子羌活遠志姜黃气虛人參黃白術炙艸當歸陳皮天麻姜棗肝腎同治人參茯苓蒺藜甘菊陳皮半夏枸杞天麻鉤藤風濕中脾絡六君子湯加南星附子腎陰虛肝風動熟地蓯蓉杞子首烏菊花菖蒲痰火阻竅羚角膽星竹瀝鉤藤連翹花粉橘紅丹皮菖蒲液虛風動復脈湯去姜桂﹐固本湯去熟地加龜版﹑五味﹐加虎骨﹑蓯蓉﹑杞子﹑淮膝﹑黃柏。

包絡熱邪阻竅至寶丹犀角朱砂雄黃琥珀玳瑁西黃麝香龍腦金箔安息痰火上實﹐淸竅爲蒙﹐下虛上實﹐多致顚頂之痰。

陳曰﹕凡中風癥有肢體緩縱不收者﹐皆屬陽明气虛﹐當以人參爲主﹐附子﹑﹑艸之類佐之。若短縮牽攣﹐則以逐邪爲急。

朱丹溪曰﹕麻爲气虛﹐木是濕痰散血。

卷上雜癥

傷風章

﹝風能兼寒﹐寒不兼風﹞

傷風元气本素虛﹐乘虛而入風邪居。鼻塞身重頭亦病﹐惡風發熱汗有餘。脈來浮緩且無力﹐參蘇飲服旋當祛法。

咳嗽去參加桑杏﹐內有痰熱芩連進。痰吐如膠旋復花﹐胸滿痰多貝簍順。冬間自汗桂枝添﹐若還無汗麻黃令。

傷食麥芽曲朴須﹐中酒烏梅寇仁定。頭痛芎捲不可無﹐气喘杏蘇亦莫剩。

風傷衛蘇梗豆豉杏仁川朴桔梗連翹木通滑石體虛感風參歸桂枝湯加陳皮

卷上雜癥

中寒章

太陽脈行由背抵腰﹐外來風寒先傷陽經﹐經气逆斯病發中寒傷寒癥非一﹐傷則漸深中直入。初起怖冷四肢寒﹐無熱不渴身戰栗。脈來無力又沈遲﹐加味理中湯有益。參甘白術並漧薑﹐加桂陳皮功妙極。寒甚吳萸及川附﹝用童便炒﹞﹐半夏茯苓吐有力﹐生薑煎就須冷服﹝伏其所主﹐治其所因也﹞﹐無脈麝香豬膽喫。泄瀉不止加升﹐薑汁三匙嘔吐入。舌捲囊縮指甲靑﹐脈絕蒸臍法當習﹝用麝香﹑半夏﹑皂角爲末﹐納入臍中﹐生薑一片貼臍上﹐放大艾丸於上灸之﹞。

寒邪客肺蘇梗桔梗杏仁連翹川朴枳殼豆豉橘紅桑皮風寒傷衛桂枝湯加杏仁寒邪兼濕淡豆豉蘇梗杏仁防己茯苓皮木通川朴寒客太陽﹐膀胱經气逆五苓散勞倦陽虛感寒杏仁茯苓皮生薑川朴川桂枝廣皮

卷上雜癥

暑病章

暑與濕爲燻蒸粘膩之邪﹐治不中竅﹐暑熱從陽上蒸而傷陰化燥。濕邪從陰下沈而傷陽變濁﹐六气傷人因人而化夏月盛暑气注人﹐令人病熱生暑癥。總由陰虛挾痰火﹐脈虛身熱癥可認。腹痛泄瀉兼嘔吐﹐惡心頭暈冒暑病。傷暑身熱兼頭痛﹐身如鍼刺躁難靜。中暑寒熱自汗多﹐咳嗽倦怠不知性。動而得之病屬陽﹐加味香薷湯可定。香薷麥味茯甘陳﹐豆朴木瓜次第尋。川連燈心姜棗服﹐气虛白術與參﹐寒熱柴芩爲要藥﹐嘔吐藿半法尢精。瀉用澤豬功最速﹝去麥味﹞﹐渴增知粉效如神﹔綿綿腹痛傷水冷﹐漧薑滑石法從心。小水不利或短赤﹐澤瀉山梔並滑石。搐攏加羌辧暑風﹐胸滿枳檳消食積。自汗不止用參﹐水瀉木通澤有益。頭痛川芎並石膏﹐痰悶栝蔞及枳實﹝以上陽癥治法﹞。若居涼館喜風涼﹐惡寒頭痛頭項彊。身形拘急熱無汗﹐靜而得之陰寒傷。宜用羌活與茅術﹐川朴漧薑及藿香。柴蘇等分姜三片﹐水煎熱服號升陽﹐兼食神曲滑石妙﹐內傷冰冷用炮姜。

陳曰﹕六气傷人﹐因人而化﹐陰虛者火旺﹐邪歸營分爲多﹐陽虛者濕勝﹐邪傷气分爲多。

暑傷气分上焦開郁杏仁通艸象貝郁金射於石膏半夏山梔豆豉滑石豆捲橘皮竹茹苡仁川朴元參香薷犀角蘆根丹皮甘艸赤芍連翹竹瀝細生地益元散石菖蒲西瓜翠以上藥皆可參用之。

何源長先生家制定中丸方﹐計十九味陳香薷﹝三兩﹞宣木瓜﹝二兩﹞公丁香﹝一兩﹞法半夏﹝二兩﹞廣木香﹝一兩﹞紫川朴﹝一兩﹞

白檀香﹝一兩﹞建澤瀉﹝二兩﹞廣藿香﹝四兩﹞陳枳殼﹝一兩﹞紫蘇葉﹝二兩﹞飛滑石﹝四兩﹞軟柴胡﹝一兩﹞茅山術﹝二兩﹞山楂肉﹝四兩﹞川羌活﹝一兩五錢﹞赤茯苓﹝二兩﹞粉甘艸﹝二兩﹞

生葛根﹝二兩﹞

右藥研末蜜丸﹐每丸重二錢﹐朱砂爲衣﹐開水送服。孕婦及血癥忌之。

暑風傷肺石膏連翹竹葉杏仁六一散苡仁橘紅甘艸桑皮暑厥中惡暑熱﹐必先傷气分﹐故舌發燥﹐口渴身痛﹝陳注﹞

蒼術白虎湯加滑石暑熱阻气﹐中痞不運半夏瀉心湯去漧薑﹑甘艸﹐加杏仁﹑枳實﹑竹心﹑廣皮﹑茯苓﹑知母﹑廣藿﹑半夏﹑黃芩﹑白芍﹑山桅﹑川朴﹑麥芽﹑白蔻仁﹐生脈四君湯﹐淸暑益气湯。

煩勞傷暑胃虛《金匱》麥門冬湯。如脈左關大﹐木瓜﹑麥冬﹑沙參﹑烏梅﹑甘艸。

暑入心營鮮生地元參銀花川連竹心石菖蒲丹參連翹犀角暑病久延傷液生脈散三才湯熟地人參天冬茯苓白芍辰砂暑熱深入劫陰阿膠門冬川連生地人參烏梅暑瘵寒熱。舌白不渴﹐吐血西瓜翠竹芯苡仁鮮荷葉杏仁滑石暑邪人厥陰﹝危癥﹐消渴吐蛔﹐舌縮﹐肺气阻塞。若逆傳腔中﹐必致昏厥。心之下有膈膜﹐與脊脇周遭相著﹐所謂腔中也。暑病必挾濕。陳注﹞

川連黃芩漧薑人參楊梅川椒白芍枳實暑兼血癥鮮生地綠豆皮通艸石膏川貝枇杷葉白蔻仁知母苡仁丹皮連翹郁金桑葉元參竹心杏仁橘紅六一散六味丸加阿膠麥冬沙參陳曰﹕《內經》云﹐病自上受者治其上﹐上受者以辛涼微苦﹐如竹葉﹑杏仁﹑連翹﹑薄荷。在中者以苦辛宣通﹐如半夏瀉心湯法。在下者以溫行﹐寒性質重開下﹐如河間桂苓甘露飲之類﹐乃治三焦之大意。

暑病用苦辛味自能泄降也﹝陳注﹞

桂苓甘露飲﹝肉桂﹑云苓﹑膏﹑滑石﹑術﹐甘寒水瀉豬芩﹞

張司農集諸賢論暑病﹐謂入肝則麻痺﹐入腎爲消渴。瘦人之病慮涸其陰﹐肥人之病慮虛其陽﹐胃中濕熱﹐得燥熱錮閉下痢稀水﹐卽協熱下痢。

熱病之瘀熱畱絡而爲遺﹐毒注腸腑而爲溺痢﹐皆屬棘手。

卷上雜癥

注夏章

濕熱蒸人夏日長﹐气虛體弱熱因傷。胸中气促四肢倦﹐心煩食少不如常。好臥口漧或泄瀉﹐淸暑益气法無忌。若還盜汗不時出﹐煎服可加浮小麥。便赤山桅滑石宜﹐口渴烏梅花粉喫。頭痛川芎與石膏﹐嗽加杏石升蒼細﹝用杏仁﹑石膏而去升麻﹑蒼術﹞。木香砂仁胸不舒﹐瀉可茯苓肉蔻益。

卷上雜癥

濕癥章

東南地卑恆多濕﹐居民感受病非一。或涉水中雨露蒸﹐或過飲冷因而得。小便短赤身體重﹐骨肉酸麻行不疾。漸加浮腫及身黃﹐燥土滲濕湯可則。茯苓香附半陳皮﹐川朴澤豬蒼白術。引用砂仁並棗姜﹐臨服半匙鹽可入﹝炒飛鹽﹞。外濕寒熱身腫痛﹐羌活防通加有力。內濕胸滿兼嘔吐﹐喘脹腹膨用枳實。川連山楂炒菔子﹐溺閉車前木通益。濕熱發黃仗茵陳﹐山梔車前兼滑石。丹溪云濕得燥收﹐蒼術爲先不可卻。濕從風散獨羌須﹐濕久生熱連梔喫。麻黃可用不宜多﹐汗甚變端恐莫測。

陳曰﹕濕阻上焦宜開肺气﹐佐淡滲通膀胱﹐卽啟上閘﹐開支河﹐導水勢下行之理。《內經》云﹕脾竅在舌﹐邪滯竅必少靈致﹐語言欲謇﹐法當分利﹐佐辛香以默運坤陽﹐是太陰裏癥治法。

仲景云﹕濕家大忌發散﹐汗之則變痙厥。切記。

脾陽不運﹐濕滯中焦﹐宜用術朴姜半以溫通之﹐苓澤腹皮滑石以淡滲之﹝陳又注﹞。

卷上雜癥

火癥章

相火命門君火心﹐二火一水難相均﹝惟靑屬水﹐《內經》所謂一水不能勝二火﹞。五臟气升皆是火﹝气有餘便是火﹞﹐須知妄動煉眞陰﹝《內經》又云﹕一水不勝五火也﹞。心火亢枉陽彊病﹐人壯气實鹹冷進。癲狂便閉承气湯﹐大便如常解毒應﹝治火熱錯語﹐呻吟不眠﹐煩躁脈數﹐幹作嘔惡﹞。實火可瀉從上方﹐隨經調治須更定。飲食勞倦身發熱﹐元气不足內傷癥。

補中益气味甘溫﹐陽虛之火功偏勝。相火熾甚以乘陰﹐朝涼暮熱血虛成。陰中之火甘寒降﹐知柏四物功堪稱。腎水受傷陰虛病﹐面紅耳熱浮火乘。左尺洪數無根火﹐龜柏六味治如神﹝以上補虛火法﹞。胃虛過食生冷物﹐陽气抑過不得伸﹐火郁之癥升散好﹐升陽散火用之靈。

命門火衰陽脫病﹐面赤煩躁虛火盛。足冷脈沈陰極燥﹐回陽救急醫中聖﹐六君桂附五味姜﹐豬膽麝香加可進。陰虛發熱火旺甚﹐脈數無力屬心腎。內傷發熱乃陽虛﹐脈大無力脾肺分。

气從左起肝之火﹐陰火還從臍下引。腳下熱來侵腹者﹐斯人虛極藥難問。治火之法始知涼﹐次而寒取效可望。寒取不效從熱之﹐從之不效心茫茫。是徒知熱以寒治﹐至理尙未經細詳。

不知火熱不能退﹐總由眞水不能長。妙法壯水以爲主﹐壯水自克制陽光。寒而熱者取之陰﹐陰卽腎水經言彰。腎水旣足心火降﹐火非水偶誰能當﹝回陽救急湯﹑六君加附﹑桂﹑漧薑﹑五味子﹑麝香﹑豬膽汁﹞﹖

卷上雜癥

內傷章

飲食勞倦是內傷﹐或因饑飽過行房。風寒傷人名外感﹐辧明調治便無妨。人迎﹝左寸脈﹞緊甚手背熱﹐寒熱邪作無間歇。惡寒無汗鼻不通﹐此是外感癥可別。內傷之癥气口﹝右寸﹞洪﹐手心有熱微惡風。寒熱間作不知味﹐更兼气弱言語慵。內傷惡寒得暖解﹐外感近火寒仍攻。外感內傷相挾者﹐脈癥並見須辧通。內傷不足急補之﹐外感有餘得不同。或先補養或先散﹐先後之間無苟從。益气湯加姜棗吞﹐气和微寒散爲精。救腎水虧酒炒柏﹐入心養血紅花增。升麻柴胡自汗去﹐夜間不寐加棗仁﹝姜炒﹞。川芎蔓荊頭痛用﹐口渴漧葛斯爲靈。顚頂痛時辛本﹐怔忡驚悸棗茯神﹝甚者用遠志﹑柏仁﹑菖蒲等味﹞。食加麥曲山楂實﹐瀉添澤芍與云苓。川連枳實除胸悶﹐有痰茹半茯爲君。防己木瓜治腳弱﹐龍骨牡蠣療遺精。身熱羌防芎芷用﹝兼風寒頭痛者加之﹞﹐火升知母柏元參。連芩兩味淸內熱﹐菊花熟地治眼疼。

卷上雜癥

傷食章

後天之本屬脾胃﹐納化飲食滋營衛。養生妙訣節飲食﹐脾胃受傷體弱意。胸腹飽悶並作酸﹐噯气惡食腹痛累。甚則發熱與頭疼﹐惟身不痛傷寒異。左關平和右關緊﹐香砂平胃功有濟。川芎枳實並藿香﹐水姜煎服食須忌。消肉查果消面菔﹐消糯米食檳神曲。飯食神曲兼麥芽﹐生冷姜靑﹝皮﹞栝﹝蔞﹞果﹝艸果﹞逐。魚傷橄欖椒紫蘇﹐稻艸可將消牛肉。麝香能消蔬果積﹐葛梅白蔻酒傷入。挾痰半夏與生薑﹐挾气香砂枳殼益。挾寒蘇梗葛根柴﹐食冷艸蔻桂朴喫。傷飲須合四苓湯﹐嘔吐臨服加薑汁。茯苓澤術治脾虛﹐泄瀉肉蔻車白術。食積郁久成濕熱﹐芩連大黃不可缺。再入白術並澤瀉﹐去藿砂仁與蒼術。丹溪謂受飲食寒﹐初起溫散溫利適。久則成鬱鬱成熱﹐熱久生火溫不得。宜用辛涼發表之﹐辛寒理中邪易辟。輕則損谷重逐滯﹐東垣妙論總莫忽。

陳曰﹕胃主納﹐飲食不下﹐胃有病也。脾主化﹐飲食不消﹐脾有病也。

卷上雜癥

六郁章

气郁濕郁痰郁火郁血郁食郁滯而不通病名郁﹐气血痰火濕與食。丹溪制成越鞠丸﹝方用茅術﹑香附﹑山梔﹑川芎﹑神曲﹞﹐能解諸郁有功績。寒熱頭疼胸膈痛﹐目暗耳聾脈沈澀。气郁木香烏藥加﹐砂薄靑皮桂枝及。濕郁周身骨節痛﹐陰寒則發肢無力。脈來沈細茯苓芷﹐咳嗽气急爲痰郁。手足麻木脈滑沈﹐痰塊堅硬咯不出。須加桔梗杏仁蔞﹐半夏南星及海石。火郁口苦心煩甚﹐頭痛惺惺目昏黑。小便赤色脈沈數﹐靑黛黃連功妙極。午後發熱爲血郁﹐小便通處移不得。脈來沈澀或芤結﹐上下失血桃紅入。噯气作酸爲食郁﹐胸膈飽悶面黃色。痛不思食脈沈緊﹐枳實砂仁加亦適。春加防風夏苦參﹐秋冬之令吳萸益。

陳曰﹕郁則气滯﹐气滯久則必化熱﹐熱久則津液耗而不流﹐升降之機失度。初傷气分﹐久延血分﹐甚則延爲郁勞。用藥大旨宜苦辛潤宣通﹐不宜燥熱斂澀呆補。

卷上雜癥

气病章

捍衛沖和之謂气﹐妄動變常火之例。《局方》燥熱與辛香﹐以火濟火有何利。生冷生气髙陽言﹝誤言也﹞﹐气多是火丹溪意。隨癥調治辧虛實﹐虛者右手脈無力。言懶气短身倦怠﹐胸中虛滿不思食。塞因塞用﹝《內經》有明文﹞六君子﹐補中益气亦有益。滯气實者脈洪實﹐憂愁忿怒因而得。胸脇脹滿噫不通﹐吐酸惡心心郁抑﹐種種气滯若何醫﹐分心气飲最相宜。

通半茯苓赤芍桂﹐羌桑蘇梗靑陳皮。術香甘腹引姜棗﹐香附谷檳胸滿施﹐脇痛芎柴爲要藥﹐痛居少腹吳萸移。气滯气虛合補劑﹐六君兼用功誠異。性急加柴熱加芩﹐女人烏藥香附利。

气滯腰痛枳殼瓜﹝木瓜﹞﹐翻胃沈香磨順气。

卷上雜癥

痰病章

張仲景五飲互異﹐其要言不煩﹐當以溫藥和之。仲景云﹕脈沈而弦屬飲﹐面色鮮明屬飲﹐飲家咳甚當治其飲﹐不當治咳。仲景外飲治脾﹐內飲治腎。《內經》云﹕不得臥﹐臥則喘甚痺塞﹐乃肺气之逆亂也。著枕咳嗆﹐如上气不下﹐下必衝上逆﹐其痰飲伏於至陰之界。腎臟絡病無疑。昔肥今瘦爲飲人身怪病皆痰甚﹐脾胃虛弱濕不滲。濕熱相蒸逆生痰﹐遊行到處皆成病。脾气散精津液生﹐爲气爲血體丰盛。或感气郁濕熱風﹐津液皆化爲痰飲。痰隨气升先治气﹐气升屬火降火勝。實脾燥濕是良方﹝實脾飲用蒼術﹑木瓜﹑香附﹑甘艸﹑川朴﹑木香﹑腹皮﹑白蔻﹑大棗﹑生薑﹐因痰生於脾胃也﹞﹐降火順气能接命。古人總用二陳湯﹐隨病加減如神應。有火益以梔芩連﹐降气蘇殼蓯蓉順。頭疼鼻塞是挾風﹐紫蘇羌活防風進。面紅咳喘咯不出﹐卒倒痰涎爲癇痙。熱痰靑黛芩連蔞﹐花粉知母桔梗入。身重疲倦名挾濕﹐面目浮腫气喘急。脈形濡滑爲濕痰﹐燥濕健脾蒼白術。吐咯不出痰硬極﹐動則气喘名夾郁。右脈沈滑左手平﹐星蔞附﹝香附﹞貝兼海石。嘔吐惡心胸痞塞﹐遇寒則甚滑遲脈。寒痰治用肉桂姜﹐益智款冬細辛喫﹝細辛不可輕用﹞。猝倒僕地不知人﹐角弓反張風痰立。黑卜白附半天麻﹐僵蠶牙皂兼竹瀝。惡心嘔吐口咽酸﹐胸膈飽悶爲夾食。右關緊滑名食痰﹐平胃面芽楂枳實。气虛須用六君湯﹐貝母花粉二冬﹝天冬麥冬﹞合。血虛須用四物湯﹐地芍芎歸薑汁益。脇痰白芥子靑皮﹐經絡滯痰須竹瀝﹝加薑汁﹞。

感寒引動宿飲上逆榦姜桂枝杏仁茯苓苡仁五味白芍半夏蛤粉甘艸痰熱內閉神昏半夏桔梗郁金橘紅菖蒲枳實薑汁竹瀝木火犯中胃火二陳湯去甘艸﹐加丹皮﹑川斛﹑桑葉﹑羚角片﹑連翹﹑川朴﹑降香汁﹑白蒺藜﹑半夏﹑橘紅。

濕熱蒸疾茅術黃柏栝蔞枳實山梔白蒺藜黃連半夏川朴橘紅萊菔降香汁腎虛多痰﹝治痰之本﹞

熟地茯苓補骨脂車前五味子淮膝遠志胡桃肉枸杞宜蜜丸。

脾胃陽虛六君子湯加木香﹑益智。《外臺》茯苓飲﹑茯苓﹑人參﹑白術﹑枳實﹑橘皮﹑生薑﹑茯苓﹑桂枝湯。

寒飲濁邪上衝膻中﹐不臥迷呆南星薑汁制茯苓菖蒲白附薑汁炒桂枝炙艸中虛濕熱中焦陽气健運不息﹐陰濁痰涎焉有竊踞之理。二陳加人參﹑石斛﹑苡仁﹑枳實﹑茯苓。如目黃齦血﹐不作實熱治。

喉癢痰飲挾燥杏仁橘紅天花粉象貝茯苓半夏曲哮喘伏飲小靑龍湯去細辛。

气火不降二陳湯去甘艸﹐加栝蔞﹑山梔﹑郁金﹑左金丸﹑枳實﹑竹瀝﹑薑汁。

胸次淸陽少旋﹐支脈結飲頭中冷痛﹐筋脈掣痛﹐四末時冷。末卽支也﹐《外臺》茯苓飲﹑栝蔞﹑半夏﹑桂枝﹑參﹑術﹑枳橘飲﹑薤白﹑茯苓﹑薑汁。

肝絡久病﹐懸飲流入胃絡﹐致痛不已﹐宜太陽陽明開闔方法人參甘艸煨姜茯苓桂枝南棗腑中之气開闔失司﹐最慮中滿。夫太陽司開﹐陽明司闔﹐濁陰彌漫﹐通腑卽是通陽。仿仲景開太陽法。

牡蠣澤瀉漧薑防己五味陳曰﹕諭嘉言謂濁陰上加於天﹐非離照當空﹐气露焉得退避。反以地黃五味陰藥附和其陰﹐陰霾衝逆肆空﹐飲邪滔天莫測﹐當用仲景熟地附配生薑法﹐掃羣陰以驅飲邪﹐維陽气以立基本。

卷上雜癥

咳嗽章

﹝漧咳附﹞

咳嗽當分二病爲﹐有聲無痰咳癥知。有痰無聲名曰嗽﹐嗽屬脾家濕痰欺。咳爲肺經痰气盛﹐均爲肺病總無疑。新者痰食風寒屬﹐或瀉或散易治之。久者勞火陰虛癥﹐𨿽可攻補卻難醫。治用貝母杏紫蘇﹐花粉桔梗及前胡。梔芩淸火寬中殼﹝枳殼﹞﹐半夏消痰甘橘荷﹝薄荷﹞。

引用生薑與燈艸﹐飲時食後起沈。風痰添以星﹝南星﹞瀝汁﹐肺實桑葶不可無﹝脈右浮洪有力﹐或气喘甚﹞。若還風嗽聲難轉﹐麻黃羌活防風蘇。淸早嗽多肺火動﹐天麥二冬在所用。上午嗽者胃火伏﹐知母石膏病自中。下午嗽多屬血虛﹐四物補陰二冬共。阿膠五味款冬花﹐元參北沙皆可奉。春嗽柴芎芍加入﹐夏宜淸火麥冬得。秋用桑防冬解表﹐麻防桂半漧薑喫。嘔吐痰涎無聲者﹐二陳平胃治之適。再增術枳亦多功﹐薑汁加引不可忽。

寒桂枝杏仁蘇梗桑葉桑皮甘艸苡仁生薑象貝寒包熱麻杏石甘湯風杏仁薄荷橘紅蘇梗前胡桑皮桔梗象貝風溫化燥玉竹沙參桑葉花粉山梔橘紅貝母杏仁甘艸蘆根梨肉暑不宜重發散香薷花粉杏仁貝母麥冬鮮竹葉沙參滑石橘紅甘艸山梔六一散溫化燥傷胃陰玉竹沙參甘艸梨汁桑葉扁豆蔗漿麥門冬湯麥冬半夏人參甘艸大棗粳米膽火犯肺﹝解木郁之火﹞

羚羊片連翹薄荷栝蔞苦丁茶山梔杏仁菊葉郁火傷胃﹝益土泄木﹞

玉竹桑葉茯苓白芍棗子甘艸沙參丹皮扁豆腎胃陰兼虛﹝攝納下焦純甘淸燥﹞

熟地五味淮膝茯苓山藥車前胡桃蓮子黃沙參麥冬扁豆甘艸柿霜棗子營熱生地元參竹葉麥冬百合甘艸中气虛歸建中湯﹑異功散勞嗽﹝金木同治﹞

熟地扁豆麥冬六味丸沙參川斛茯神異功散加燕窩都气丸加靑鉛勞倦陽虛﹝左咳甚木乘金也﹞

榦姜桂枝棗子五味茯苓甘艸胃嗽嘔痰﹝當用甘藥﹞

沙參麥冬南棗子扁豆茯神糯稻根有伏邪﹕麻黃石膏杏仁甘艸半夏小半夏湯半夏生薑加薑汁肝犯肺胃﹝气左升吞酸﹞

丹皮鉤藤半夏桑葉茯苓陳皮小靑龍湯去麻黃細辛甘艸加石膏安胃丸肝風巓脹﹝宜和陽熄風﹞

牡蠣阿膠淡菜靑黛左升太過﹕阿膠女貞子雞子黃木反刑金生地天門冬糯稻根脇痛旋復花湯加桃仁﹑柏仁寒熱右脇痛蘆根苡仁白蔻仁杏仁棗子枇杷葉大腸嗽﹝必便溏畏風﹞

白術木瓜赤石脂炙艸棗子茯苓白芍禹餘糧薑汁陳曰﹕木扣金鳴﹐淸金制木﹐暑與風寒熱兼癥﹐理肺治胃爲主。風用辛平﹐寒用辛溫﹐土虛不生金﹐用甘涼﹑甘溫二物﹐合乎陽土陰上。

卷上雜癥

漧咳

﹝治法與前咳嗽門可參看﹞

漧咳日久用滋陰﹐內熱無痰最害人。四物湯堪爲主劑﹐再加知柏及元參。燈心甘艸和諸藥﹐桔梗天花火用芩。茯苓貝母消痰用﹐天麥款桑潤燥增。血見丹皮北沙苑﹐肺傷白芨參吞。酸收訶味瀉桑殼﹐辛散姜防用有靈。面紅吐血火炎上﹐童便藕汁效如神。

卷上雜癥

喘病章

喘病之因﹐在肺爲實﹐在腎爲虛肺最淸髙無窒塞﹐一有邪干便喘急。內因痰火外風寒﹐六脈浮洪更有力。是爲實癥五虎湯﹐半辛甘石及麻黃。桑皮杏殼姜蔥益﹐隨癥加減無成方。若有痰升痰喘癥﹐茯苓香附南星石。乍進乍退名火喘﹐麥冬蘇味梔芩益。食因作喘食積因﹐曲芽腹實查同進。大便燥結不能通﹐蘇子元明大黃勝。何者乃爲正气虛﹐過勞則發似邪欺。吸入气知脈無力﹐補中益气湯堪施。黃芩山梔兼火用﹐茯苓半夏挾痰宜。

肺郁水气不降麻黃苡仁杏仁甘艸漧薑茯苓人參半夏五味葶藶桑皮川朴豬苓澤瀉木通腹皮小靑龍湯去桂芍﹐加人參﹑杏仁﹐此徹飲以就太陽也。

乙肝升飲邪上逆越婢湯麻黃石羔甘艸生薑大棗旋復花湯腎气不納熟地阿膠萸肉茯苓龜版附子懷膝遠志五味慈石秋石山藥黃淡菜胡桃杞子靑鹽人參白術海參芡實蓮子靑鉛蛤蚧補骨脂八味丸生薑汁車前炙艸精傷者塡以濃濃之劑兼鎭攝腎气丸加沈香﹐都气丸入靑鉛。

中气虛﹝此中虛气餒﹐土不生金也﹞

人參建中湯去姜胃虛黃精茯苓胡麻甘艸腎陽虛濁陰上逆人參漧薑澤瀉附子茯苓豬苓陳曰﹕丹溪有外感之喘治肺﹐內傷之喘治腎。以肺主出气﹐腎主納气耳。先喘而後脹治肺﹐先脹而後喘治脾。肺宜辛則通﹐微苦則降﹐直入中下﹐非治肺之方法。

卷上雜癥

哮病章

此癥初感外邪﹐失於表散﹐邪伏於裏﹐畱於肺﹐時發時止﹐淹纏歲月。更有痰哮﹑咸哮﹑醋哮﹐過食生冷及幼稚之童天哮諸癥喉中爲甚水雞聲﹐哮癥原來痰病侵。若得吐痰並發散﹐遠離濃味藥方靈。定喘之湯可參用﹐化痰爲主治須明。

定喘湯白果黃芩蘇子半夏款冬花麻黃杏仁甘艸桑皮寒桂枝制麻黃茯苓五味橘紅川朴漧薑白芥子杏仁甘艸半夏小靑龍湯亦可參用病舉發葶藶大棗湯養正腎气丸去肉桂﹑牛膝哮兼痰飲眞武丸﹑小靑龍湯去麻黃﹑細辛﹐加赤砂糖﹑炒石膏。

气虛四君子湯增減陳曰﹕治以溫通肺臟﹐下攝腎眞爲主。又必補益中气。其辛散苦寒﹑豁痰破气之藥俱非所宜﹐忌用金石藥﹐記之。

卷上雜癥

瘧病章

古人論瘧不離乎肝膽﹐亦猶咳不離乎肺也寒熱往來名曰瘧﹐正气與邪相擊搏。風寒暑濕食與痰﹐亦有陰虛兼气弱。陽分日發邪气輕﹐陰分深兮間日作。在气早臨﹝气分﹞血晏臨﹝血分﹞﹐於陽爲熱寒爲陰。並則寒熱離則止﹝暑气邪气與營衛並行則瘧作﹐離則瘧止﹞﹐營衛邪气交相爭。邪不勝正到時早﹝邪達於陽病退﹞﹐正不勝邪移晚行﹝邪陷於陰﹐病進﹞。總因感邪汗不泄﹐汗閉不泄痰郁成。痰郁不散發寒熱﹐要看受病久與新。新瘧宜泄宜發散﹐久瘧補气和滋陰。無痰無食不成瘧﹐初起飲服淸脾靈。自汗去半加知料﹐無汗加蒼漧葛吞。多熱黃芩知母進﹐多寒薄桂胥堪增。頭痛川芎羌芷要﹐煩渴不眠粉葛憑。夏月香薷白扁豆﹐冬天無汗麻黃應。若旣日久精神倦﹐六脈細微出盜汗。滋陰鱉甲歸芍佳﹐補气參洵稱善。淸脾飲除果濃朴﹐姜棗加之病漸痊。又生瘧母左脇間﹐令人多汗脇痛連。治宜消導用何藥﹐鱉甲稜蓬附四般。醋煎停勻加海粉﹐桃靑芽曲紅花兼。爲末和丸日三服﹐塊當化散不爲艱。

暑熱宜專理上焦肺臟淸气桂枝白虎湯天水散濕邪宜治脾胃中焦陽气藿香正气散二陳湯去甘艸加杏仁﹑白蔻﹑生薑。

足太陽脾虛﹐面浮脹滿通補用理中湯人參白術甘艸漧薑開腑用五苓散術桂茯豬澤足少陰腎痿弱成勞﹐宜滋陰溫養復脈湯人參炙艸桂枝麻仁生地阿膠麥冬生薑大棗足厥陰肝厥逆吐蛔及邪結瘧母烏梅丸鱉甲煎丸鱉甲黃芩鼠婦大黃桂枝石葦烏扇柴胡漧薑芍藥葶藶川朴丹皮瞿麥紫葳半夏人參阿膠虫蜂窠赤硝羌瑯桃仁淸酒竈下灰又癉瘧﹐但熱不寒﹝宜甘寒生津﹐重後天胃气﹐治在肺經﹞

生地元參花粉薄荷蔗汁西瓜翠麥冬知母杏仁貝母梨汁鮮竹葉脾胃陽虛﹐腹脹﹐舌白不喜飲於術人參半夏茯苓生薑濃朴知母杏仁艸果陰虛熱伏血分熟地白芍五味山藥茯苓芡實蓮子鱉甲知母艸果生地桃仁花粉靑蒿首烏丹皮龜板澤瀉炙艸桑葉天冬六味丸淸骨散銀柴胡胡黃連秦艽地骨皮鱉甲蘇靑蒿知母粉甘艸暑熱拒格三焦﹐嘔逆不納宗半夏瀉心法半夏黃芩炙艸大棗川連人參漧薑胃虛嘔逆旋復代赭湯熱結痞結半夏人參茯苓川連枳實薑汁瘧兼熱痢人參漧薑廣皮歸身枳實川連銀花黃芩白芍山楂心經瘧熱﹐多神昏譫語﹐舌邊赤﹐心黃﹐防痙厥犀角元參竹葉連翹麥冬銀花救逆湯桂枝炙艸漧薑棗子蜀膝龍骨牡蠣此方去漧薑加白芍可參用心經瘧久動及其營﹐必煩渴見紅﹐宜滋陰法。

肺經瘧久傷及其津﹐必胃閉肺痺﹐宜淸降法。

陳曰﹕瘧發久邪必入絡﹐絡屬血分﹐汗下兩者未能逐邪。仲景制鱉甲煎丸治絡聚血邪﹐久則血下﹐溫瘧例忌足六經藥﹐如柴葛之類﹐用桂枝白虎湯主之。古稱三陰大瘧﹐以肝脾腎三髒之見證爲要領。陽瘧之後養胃陰﹐陰瘧之後理脾陽主之。太陽經行身之背﹐瘧發背冷不由四肢﹐是少陰之陽不營太陽。

卷上雜癥

霍亂章

霍亂之癥起倉猝﹐外因所感內因積。胃中停蓄難運消﹐吐瀉交作腹痛極。上焦但吐而不瀉﹐下焦但瀉無此逆。中焦吐瀉兩兼之﹐偏陰多寒偏陽熱。因風怕風有汗沾﹐因寒怕寒無汗焉。因暑煩熱並躁悶﹐因溫倦怠身不便。因食胸肺自飽脹﹐治用藿香正气堪。紅花木瓜轉筋用﹐食傷曲麥﹝芽﹞山楂添。腹痛須加炒白芍﹐寒宜肉桂炮姜權。枳實靑皮心下痞﹐柴胡漧葛寒熱纏。小便不利豬苓澤﹝瀉﹞﹐中暑發熱連薷傳。手足厥冷脈將絕﹐鹽納臍中燒艾煙。火灸人醒後施藥﹐細將寒熱陰陽參。又有一種幹霍亂﹐腹痛欲死病勢悍。不吐不瀉絞腸痧﹐鹽水吐之神妙案。但得吐瀉病無妨﹐米飲熱湯切莫勸。

藿香正气散廣藿白芷茯苓陳皮夏曲紫蘇腹皮白術川朴桔梗甘艸生薑棗子淸脾飲白術靑皮甘艸艸果茯苓黃芩川朴柴胡半夏生薑

卷上雜癥

泄瀉章

﹝古稱注下癥﹞

泄瀉之原分六說﹐虛濕寒痰食與熱。五泄之名﹝濕多成五泄﹞《內經》傳﹝溏泄痢洞滑也﹞﹐三虛之旨先賢訣。飲食傷脾虛不化﹐色欲傷腎腎虛極。腎虛自不能容藏﹐忿怒傷肝木土克﹝肝虛則木來克土﹞。健脾利水是主方﹐燥濕升提不可缺。芍陳曲朴木香車﹐二苓木通瀉二術﹝蒼白二術﹞。腸鳴腹痛屬火明﹐方中益以梔連芩。腹不痛者是屬濕﹐蒼白術半加茵陳。完谷不化屬虛意﹐術扁山藥砂仁參。或瀉不瀉或多少﹐屬痰半夏天南星。痛甚而瀉瀉痛止﹐屬食枳實山楂增。瀉不甚而腹微痛﹐是爲寒瀉香砂仁。新瀉宜瀉宜消食﹐久瀉升提溫補益。泄久下陷亦用升﹐升麻柴胡更有力。腎虛送下四神丸﹐防風羌活兼風入。虛泄久泄古有方﹐黃土一匙衝服食。

暑濕熱胃苓湯卽平胃散合五苓湯益气湯白蔻桔梗郁金橘皮藿香杏仁川朴降香茯苓豬苓廣皮寒水石澤瀉滑石木瓜檀香汁香砂異功散卽六君子去半夏加木香砂仁四苓散卽五苓去桂可加椒目益智川朴橘白黃連石羔扁豆甘艸神曲吳萸砂仁山楂麥芽絲瓜葉資生丸濕熱人參柴胡羌活山楂防風川朴茯苓茵陳苡仁麥芽川連白芍益智茅術黃芩廣皮川柏升麻甘艸澤瀉半夏豬苓六曲藿香白蒺藜五苓散四苓散小溫中丸去川芎中暑必頭脹喜冷凍飲料﹐咳嘔﹐心中脹﹐舌白兼瀉柴朴半夏石羔黃芩杏仁橘皮中傷濕滯胃苓湯加桂木生薑四君子加炮姜肉桂寒濕中宜運通﹐下直分利柴朴藿梗益智木香木瓜廣皮扁豆炮姜砂仁茅術吳萸肉果白術腹皮四苓散眞武湯術苓芍附姜肝犯胃﹐消渴吐淸涎﹐腹痛川連黃芩烏梅白芍榦姜荷葉濃朴豬苓椒目澤瀉木瓜桑葉延胡桂木甘艸半夏廣皮米仁石脂棗仁人參川楝異功散加木瓜亦可參用膽郁傷脾柴胡白芍靑皮黃芩桑葉丹皮脾胃陽虛漧薑白芍煨升麻益智仁廣皮當歸澤瀉葫蘆巴煨葛根木瓜炮姜川朴穀芽半夏香附四君子湯晨泄用治中湯人參甘艸靑皮白術漧薑陳皮夕泄用四神丸吳萸肉豆蔻五味補骨脂四神丸加法靑皮沙苑子杜仲當歸木瓜小茴香理中湯加法五味赤石脂枸杞葫蘆巴胃苓湯茅術陳皮白術茯苓澤瀉川朴甘艸肉桂豬苓桂苓術甘湯加法鹿角煨姜南棗禹量石脂丸加法枸杞中虛腹痛炙艸白芍煉飴糖南棗茯苓食傷人參炙艸穀芽葛根廣皮荷蒂陳曰﹕脾陽微﹐中焦聚濕則少運﹐腎陰衰﹐回攝失司爲瘕泄。是中宜旋則運﹐下宜封乃藏﹐腎陽自下炎蒸﹐脾陽始得變運。王氏以食下不化爲無陽﹐陳參曰﹕熱勝濕蒸﹐气傷人倦﹐陰莖囊腫﹐是濕熱甚而下墜入府﹐與方書莖竅癥有間。足腫是陽微濕聚﹐治胃必佐泄肝﹐制其勝也。仲景云﹕脈弦爲胃﹐減大則病進。脾臟宜補則健﹐胃腑宜疏乃淸。脾宜升﹐胃宜降﹐苦寒必佐風藥﹐是李東垣之旨。久泄必傷腎﹐八味承气乃從陰引陽。水瀉少腹脹滿﹐少腹爲厥陰肝經﹐肝失疏泄﹐當以五苓利水導濕﹐仿古人急開支河之諭。

何書田曰﹕少陽爲三陽之樞﹐相火寄焉。風火煽胃而腐熟五穀﹐少陰爲三陰之樞﹐龍火寓焉。燻蒸臟腑而轉輸糟粕﹐胃之納﹐脾之輸﹐皆火之運也。然非雷藏龍馴﹐何能無燥無濕無冒﹖明燎上之患﹐必土奠水安﹐斯不泛不濫﹐無淸气在下之患。故曰﹕五泄之治平﹐水火者﹐淸其源崇﹐堤土者﹐塞其流耳。

卷上雜癥

痢疾章

古稱滯下﹐乃濕熱气薄腸胃。河間﹑丹溪僉用淸熱導法。六髒屬陽﹐以通爲用﹐五臟皆陰﹐藏蓄爲本。先瀉後痢﹐脾傳腎則逆﹐卽土克水意。由伏邪垢滯從中不淸﹐因而下注矣痢疾原來下血膿﹐裏急後重腹痛攻。總因食積兼气滯﹐靑黃赤白黑不同。白自大腸來气傷﹐赤是血傷小腸中。气血俱傷兼赤白﹐食積爲黃是眞的。白膿結膩是屬痰﹐黑者須知死血色。諸痢下迫皆屬火﹐勿妄以白爲寒則。後重滯應調气舒﹐淸血便膿應日除。通滯之湯條芩利﹐木通蘇梗﹝炮﹞姜檳俱。熱用黃連痛煨木﹐胸中不寬砂殼須。小便短則車前滑﹐後重將軍不可無。頭疼身熱風邪痢﹐葛羌蒼術防風驅。惡心作酸食積痢﹐麥芽曲實山楂配。內傷痢疾小腹疼﹐桃紅紫黑血能治。身不熱而腹不疼﹐大孔迫甚黃水利。此爲气郁用升麻﹐更有柴防不可棄。噤口煩熱腹痛加﹐水谷入胃卽吐地。胃熱石蓮參﹝陳倉﹞米宜﹐酒積葛梅白蔻濟。天行疫疾老幼傳﹐合用散毒無他劑。夏月香薷扁豆增﹐銀花腸血能淸。諸痢日久須豆芍﹐補脾山藥術云苓。下陷升柴亦必用﹐白久气虛黃參。紅久血虛歸芍進﹐血痢不止阿膠應。荊芥蒲黃同炒黑﹐姜炭加之少許吞。若還不停血餘益﹐痢久之人虛極明。四君四物可兼用﹐脈遲肉蔻炮姜靈。

暑濕熱成痢﹝用藥方法與泄瀉依稀﹞

厥陰伏熱﹐先厥防痙川連黃芩丹皮白芍陳皮女貞子川柏銀花炮姜阿膠茯苓炒生地滑石甘艸北秦皮枳實穀芽白頭翁協熱痢白頭翁湯白頭翁黃連加黃芩北秦皮黃柏白芍茯苓川朴陳皮山楂益元散木香銀花扁豆澤瀉脾營虛寒﹐脈沈微﹐不渴﹐舌白歸身白芍肉桂炮姜益智仁靑皮炙艸楂肉茯苓血痢血水有紅有紫﹐純血難治茅術川朴炒樗皮肉果槐米歸身銀花山楂炒地楡廣皮炙艸白芍人參肉桂羌活白術煨姜南棗六味丸山楂豬苓黃芩制軍加法延胡川連黃柏陽虛下痢治以溫藥通之胃苓湯加炮姜益智靑皮赤石脂粳米公丁香六君子湯加肉桂陽明不闔﹝堵截陽明法﹐變脹主爲未傳﹐脈見弦動﹐是無胃也﹞

人參赤石脂粳米炮姜脾腎兼虛人參覆盆子補骨脂巴戟天熟地茯苓菟絲子禹餘糧赤石脂蓮肉萸肉山藥淡蓯蓉芡實炮姜木瓜五味痢傷陰液復脈湯去桂枝麻仁熟地歸身麥芽茯苓炙艸炙升麻山藥烏梅白芍生地阿膠防風根木瓜丹皮查肉山梔澤瀉粉豬苓虛气下陷陷者舉之人參炙艸歸身防風荷葉西廣皮白芍升麻久痢傷腎﹐下焦不攝人參菟絲補骨脂熟地炭五味鹿茸茯苓赤石脂春砂仁山楂當歸白術沙苑子杜仲附子淡蓯蓉苓姜術桂湯濟生腎气湯黑地黃丸蒼術熟地五味漧薑噤口痢川連人參艸決明山楂熟地黃芩白芍木香汁銀花漧薑阿膠白頭翁湯亦用瘧變痢柴胡人參白芍焦查甘艸吳萸黃芩當歸丹皮茯苓烏梅香附附子肉桂秦皮牡蠣復脈湯瀉心湯救逆湯去漧薑腸風兼血痢無積淚之聲赤石脂丸四苓湯加滑石桂心此分消其濕生地炭炒萸肉炒歸身炒枸杞川斷肉五味子噤口日久﹐圊次多四君子湯加扁豆苡仁桔梗砂仁炮姜炭肉果爲散﹐香粳米飲調服之。石蓮葛根靑皮烏梅早晨痢重腎气丸炒焦菔漧地黃山萸肉山藥丹皮茯苓福澤瀉附子桂枝午時痢重參苓白術散人參茯苓白術甘艸山藥扁豆苡仁建蓮砂仁桔梗陳皮陳曰﹕酒客濕滯﹐腸中久痢﹐非風藥之辛佐苦味入腸﹐何能勝濕逐熱﹖久病飲食不減﹐是腸中病也。參曰﹕痢久陰液消亡﹐無以上承﹐必唇燥舌漧﹐肛墜脹﹐陰液涸則小便不通﹐胃气逆則厭食欲嘔。此皆痢之疑癥也。久痢久瀉爲腎病。

熱病陰涸﹐急救其陰﹐胃關得蘇方妙﹐否則犯諭嘉言所指客邪內陷﹐液枯致危之戒。宜用甘酸化陰法。脈右搏大﹐乃痢疾所大忌﹐脾陽動則冀營運﹐健痢自瘳。

痢日久則望臟腑自復﹐非助以提補不可。

痢而口渴者屬太陰﹐呃忒之來由乎胃少納谷﹐致逆則土敗之勢也。

卷上雜癥

呃逆章

俗稱打呃名呃逆﹐胃火上衝肝火翼。肺金之气下降難﹐和胃淸金肝自抑。橘皮竹茹丁蒂湯﹐丁柿橘皮竹茹喫﹝丁陳辛溫﹐運中气之痞塞﹐茹蒂苦寒﹐治下焦之逆气﹞。飲食太過儲胸膛﹐曲芽枳實和檳榔。痰涎塞壅脈來滑﹐木香苓夏應同嘗。水停心下聲﹐白術澤瀉豬云苓。發熱煩渴脈來數﹐石羔知母柴胡芩。滯气盈兮胸腹滿﹐砂夏木香此其選。胃中虛冷脈來遲﹐附術漧薑官桂暖。脈形無力气甚虛。六君子湯妙自如。沈香磨用治諸呃﹐薑汁和蜜全消除。

胃虛﹐虛陽上逆仲景橘皮竹茹湯橘皮竹茹人參甘艸南棗生薑肺气郁痺郁金枇杷葉豆豉射幹川貝母通艸此開上焦之痺﹐理陽驅陰﹐從中治法﹐與下陽虛﹑濁陰上逆一門同參看。

陽虛濁陰上逆人參附子丁香皮柿蒂茯苓漧薑川椒代赭石烏梅半夏粳米脾腎兩寒陽气竭木香流气飲煎當歸炙艸漧薑或加肉桂虛寒加丁香理中湯加丁香肉桂附子肉果霜炙艸枳實大黃食滯呃六和中飲加木香﹑漧薑。

陳參曰﹕肝腎陰虛﹐气從臍下衝起﹐此相火上炎﹐挾其沖气﹐用大補陰丸峻補眞陰﹐承制相火。此丹溪法﹝黃柏﹑熟地﹑豬脊髓﹑知母﹑龜板﹞。

陰火上衝而吸气不能入胃﹐脈反逆﹐陰中伏陽﹐卽爲呃。用滋腎丸以瀉陰中伏熱﹐此東垣法﹝黃柏﹑知母﹑肉桂﹞。

又曰﹕凡人之心胸背部須藉在上淸陽舒展﹐乃能曠達。

卷中雜癥

痞塊積聚章

滿而不痛謂之痞﹐滿而痛者卽是結。結者積聚有餘因﹐痞者中气不足致。一消一補誠分明﹐脾气素虛者自異。補則積滯邪愈深﹐消則土傷虛愈至。消補相兼養正宜﹐枳實之丸爲主治。不動爲動爲瘕﹐瘕假眞有妙義。右脇食塊菔曲艸﹝艸果﹞﹐左脇血塊芎桃桂。痰塊在中海石須﹐栝蔞白茯檳榔備﹐壯健亦用靑稜蓬﹐瘦弱參少許配。香砂靑陳可共加﹐蘇梗當歸姜棗類。婦人有塊俱死血﹐莫將痰食爲疑似。

痰熱內閉豆豉山梔枳殼菖蒲杏仁半夏郁金栝蔞川連白金丸白礬熱邪裏結枳實白芍橘皮烏梅杏仁瀉心湯有三﹕生薑﹑漧薑﹑半夏﹑人參﹑甘艸﹑黃芩﹑川連﹑大棗。人參﹑甘艸﹑漧薑﹑半夏﹑大棗。黃連﹑黃芩﹑人參﹑半夏﹑黃芩﹑黃連。人參﹑甘艸﹑漧薑﹑大棗熱邪入厥陰吐蛔消溫瀉心湯去人參甘艸加枳實白芍气閉化熱栝蔞鉤藤白蔻郁金橘皮白蒺藜山梔蘇梗桑葉杏仁麻仁綠豆殼暑邪阻气竹茹黃芩知母桔梗麻仁郁金半夏滑石枳殼保和丸神曲山楂半夏連翹廣皮卜子茯苓濕阻熱分半夏茯苓杏仁橘皮烏藥廣藿良姜郁金白蔻中陽不運桂枝藿香漧薑半夏濃朴茯苓艸果附子廣皮胃寒滯涎吳萸漧薑川楝子半夏茯苓廣陳皮胸次淸陽不運宗仲景轉旋胸次之陽﹐苓桂術甘湯。

寒熱客邪互結姜炒川連半夏黃芩淡漧薑枳實陳曰﹕古人治痞不外以苦爲泄﹐辛甘爲散二法。外感如仲景瀉心湯﹐內傷如仲景苓桂甘姜法。上焦不舒﹐枳桔杏蔞開降﹐梔豉除熱化腐﹐疏暢淸陽之气法。古人有形至無形﹐妙論也。

木犯土虛中挾滯川朴茯苓白芍廣皮益智丁香人參半夏川楝吳萸薑汁牡蠣濕熱食滯茅術廣皮白芍萊菔子白術黃芩枳殼雞內金痰凝脈絡右脇有形髙突﹐按之不痛。

白芥子栝蔞蛤粉山梔廣郁金橘紅姜皮半夏血絡凝痺歸須木通益母艸蜣螂虫香附延胡小靑皮韭白郁金川朴枳殼茺蔚子川芎橘核單桃仁陳曰﹕積爲血傷入絡﹐必仗蠕動之物以搜逐病根。初爲气結在經﹐久則血傷入絡。經絡系於臟腑外廓﹐仲景於勞傷血痺通絡方法每取虫蟻飛走諸靈﹐伏梁病亦在絡也。

積爲陰邪聚絡﹐大旨當以辛溫入血絡治之。蓋所以容此陰邪者﹐必無陽動之气以旋運之﹐而必有陰靜之血以倚仗之。故必仗體陰用陽之品﹐方能入陰出陽﹐以施其辛散溫通之妙。

張景嶽雲﹕心之積名伏梁﹐起臍上﹐大如臂﹐上至心下﹐令人煩悶。脾之積曰痞气﹐在胃脘﹐覆大如盤﹐令人黃膽。肺之積曰息賁﹐在右脇下﹐覆大如杯﹐令人灑淅寒熱﹐喘咳肺壅。肝之積曰肥气﹐在左脇下﹐如覆杯﹐有頭足﹐令人發咳。腎之積曰奔豚﹐發於少腹﹐上至心下﹐若豚﹐或攻上攻下無時﹐令人喘逆﹐骨蒸少气。陰气所積曰積﹐陽气所聚曰聚。積者五臟所生﹐聚者是六腑所生也。

卷中雜癥

嘔吐惡心章

胃司納食﹐主乎通降。其何以不降而反上逆﹖嘔吐者多由肝气沖逆﹐阻胃之降而然也。

故《靈樞》經脈篇云﹕足厥陰所生病者﹐胸滿嘔逆。況五行生克﹐木動必犯土﹐胃病治肝﹐隔一之治也。凡嘔吐靑黑﹐必系胃底腸中逆瀉而出。

漧嘔﹝卽噦﹞有聲吐有物﹐聲物兼有吐斯實。吐輕嘔重漧嘔凶﹐嘔乃漸出吐頻出。不嘔不吐爲惡心﹐總是胃虛不能食。胃中有火膈有痰﹐降火調气治痰適。平胃散可加減投﹐橘半竹茹湯亦得。煩渴脈若洪數來﹐黃芩竹茹山梔該。吐水冷涎沈遲脈﹐漧薑肉桂吳萸偕。嘔吐痰沫脈洪滑﹐南星苓術門冬裁。水停心下聲﹐茯苓澤瀉豬苓入。飽悶作酸暖气升﹐食傷麥曲檳榔及。及病不食脈細微﹐茯苓人參與白術。酒傷白蔻瀉葛﹝花﹞添﹐傷風合用紫蘇葛﹝根﹞。

痰飲嘔吐都是濁陰所化﹐陽气不振﹐勢必再熾。仲景以溫藥和之。

肝犯胃溫膽湯陳皮半夏茯苓甘艸枳實竹茹合左金丸川連吳萸安胃丸旋復代赭石湯旋復花代赭石人參半夏甘艸生薑大棗厥陰濁逆治法同上。

胃陽虛濁陰上逆白術川朴益智半夏茯苓薑汁苓姜術桂湯加川朴川椒黃連附子粳米中陽虛人參附子半夏砂仁漧薑白術炙艸茯苓川椒大棗陽虛吸受穢濁气人參木香廣藿川朴廣皮丁香茯苓煨姜砂仁肉果益智肝腎虛﹐衝脈气動蓯蓉上肉桂沙蒺藜茯苓杞子鹿角霜當歸身嘔傷胃中﹐邪熱劫津溫膽湯去甘艸加山梔﹑豆豉﹑薑汁。

邪熱內結半夏瀉心湯去姜棗﹐加枳實﹑山梔﹑杏仁﹑薑汁。

暑減內結治法同上肝火刑金桑皮丹皮蘇子山梔枇杷葉郁金栝蔞橘紅杏仁竹瀝沙參麥冬豆豉溫熱結於厥陰﹝身熱肢冷﹐神昏嘔吐﹐厥逆險癥﹞

川連半夏漧薑山楂滑石石菖蒲黃芩枳實廣皮竹心連翹綠豆皮痰涎呃逆﹐續嘔黑汁傾囊﹝危癥﹐此由胃底腸中渾淆而出﹞

眞西甘艸四兩﹐熬濃服之﹐呃停嘔止可救。

吐蛔﹝蛔與蛔通。古人以狐惑虫厥都是胃虛少谷之故﹐仲景之蛔虫厥都從驚恐得之﹞

延胡蘆薈吳萸枳實茯苓人參細辛紅棗安胃丸半夏瀉心湯理中湯加栝蔞香附川椒旋復代赭湯加白芍附子

卷中雜癥

噎膈反胃章

經云﹕三陽結謂之膈。一陽發病﹐其傳爲膈。丹溪謂噎應反胃﹐多由气血兩虛而成。噎膈多由喜﹑怒﹑悲﹑憂﹑恐五志過枉﹐或縱情嗜欲﹐恣意酒食﹐致傷气內結﹐陰血內枯而成。治當調養心脾﹐以舒結气﹐塡精益血﹐以滋枯燥。

反胃乃胃中無陽﹐不能容受食物﹐命門火衰不能燻蒸脾土﹐以致朝食暮吐﹐暮食朝吐。

治宜益火之源以消陰翳﹐補土通陽以溫脾胃。

噎膈之癥多因火﹐燻蒸津液成痰阻。七情妄動五臟傷﹐陰血漸槁無生所。咽喉通塞不能食﹐病起賁門上焦膈。中膈飲食得水入﹐食下半日又吐出。下膈飲食如平人﹐朝食暮吐渾無力。治主加味二陳湯﹐韭汁牛乳服之適。血虛四物气四君﹝子湯﹞﹐痰飲瀝貝栝蔞應。瘀血歸尾桃韭汁﹐气急檳術沈香吞。便結大黃合四物﹐桃仁蘇子蔞麻仁。反胃爲輕噎膈重﹐三陽熱結精血空。薄味勤藥靜養之﹐香艸之品切忌用。

陳曰﹕按經云味過辛熱﹐肝陽有餘﹐肺津胃液皆奪爲上燥﹐陽气結於上﹐陰气衰於下﹐爲關格。

附子瀉心湯附子黃芩川連大黃大半夏湯半夏人參白蜜加黃連薑汁進退黃連湯人參川連桂枝枳實竹瀝枇杷葉杏仁漧薑茯苓半夏薑汁肝陰傷胃汁枯陳參曰﹕酸甘濟陰﹐胃屬陽土﹐宜涼宜潤。肝爲剛髒﹐用柔則和﹐酸甘兩濟其陰。

人參烏梅生地阿膠杏仁玉竹川貝天冬麥冬白芍胡麻梨汁柿霜煩勞陽亢﹐肝胃津液枯淸燥救肺湯生地麥冬黑芝麻杏仁柏仁白蘇子松子爲汁﹐熬膏﹐末﹐丹溪法。

胃陽虛陳參曰﹕胃气下行爲順。積勞傷陽﹐治宜通補淸利﹐苦降辛通﹐利痰淸膈。

大半夏湯半夏人參白蜜《外臺》茯苓飲貝前吳萸理中湯卽理中湯加吳萸益智新會栝蔞杏仁竹茹茯苓附子枳實豆豉粳米竹瀝薑汁川連郁金丁香皮憂鬱痰阻川連茯苓半夏杏仁橘皮栝蔞薑汁竹瀝桔梗枳實肝鬱气逆並通厥陰陽明。

半夏茯苓薑汁杏仁橘皮竹瀝液虧气滯半夏枳實枇杷葉茯苓竹瀝肺胃气不降陳曰﹕輕劑淸降﹐苦辛寒開肺。

杏仁郁金栝蔞枇杷葉山梔豆豉酒熱郁傷肺胃川連枳實豆豉紫菀桃仁白蘇子半夏杏仁郁金茯苓薑汁枇杷葉陽衰脘痺血瘀桃仁紅花延胡半夏郁金蔞仁橘皮人參茯苓益智歸身薑汁制軍枳實川連韭白汁

卷中雜癥

吞酸吐酸章

飲食入胃脾不逆﹐濕熱相蒸爲酸病。吐出酸水名吐酸﹐吐不退場門吞酸認。此而不藥漸惡心﹐反胃噎膈日漸進。吐因津液气隨升﹐郁積已久濕熱甚。乃從火化﹝木火也﹞遂作酸﹐病屬於熱分明應。吞應積熱在內藏﹐酸水釀成寒束定。外寒束之難外行﹐心胃之間作酸甚。二陳﹝湯﹞越鞠﹝丸﹞主治之﹐寒用吳萸熱連進。再戒忿怒以平肝﹐滋味薄時胃淸淨。

卷中雜癥

水腫章

腫本乎水﹐脹由乎气。水分陰陽﹐外來者爲有餘﹐卽爲陽水﹐其或固大病後脾肺虛弱﹐不能通調水道。或因心火克金﹐肺不能生腎水﹐致小便不利。或因腎經陰虧﹐虛火爍肺金而溺少﹐誤用行气分利之劑﹐致喘急痰盛﹐小水短少﹐釀成腫癥。此內發者爲不足﹐卽爲陰水。

人之生兮資水谷﹐脾主谷兮腎水屬。水旺土虛不勝水﹐水气泛溢浮腫肉。實脾飲於陰水宜﹝便利不渴而腫脹者爲陰水也﹞﹐陽水舟車丸可錄﹝舟車丸宜愼用﹞。口渴面赤气阻便﹝祕而腫脹者爲陽水也﹞﹐上爲風腫麻防要。下屬濕腫苡防﹝己﹞足。又有虛癥气血分﹐四物湯兮合四君。朝寬暮急血虛病﹐暮寬朝急气虛成。先脹後喘用二術﹝蒼白術﹞﹐先喘後脹加麥﹝冬﹞苓。水脹總由濕熱積﹐滲道少通遂閉塞。邪水隨气注絡中﹐甚至唇腫臍突出﹝唇腫臍突者死癥﹞。𨿽云濕勝實脾虛﹐大法補中最有益。

舟車丸甘遂大戟大黃黑醜芫花輕粉橘皮靑皮木香實脾飲見前脾胃陽虛﹝腑陽不行﹞

人參茯苓益智白芍白術歸身廣皮附子砂仁檳榔炮姜艸果肉果川朴腎胃陽虛腎气丸五苓散人參漧薑茯苓附子菟絲葫蘆巴剛人參漧薑制半夏枳實木火犯胃川朴山梔楂肉川楝子白芍川椒枳實鐵銹水逍遙散去白術合左金丸。

濕壅三焦﹐肺气不降﹝宜淸肅上焦治之﹞

蜜炙麻黃杏仁紫菀苡仁茯芩皮枇杷葉石膏前胡姜皮川通艸木鬱气滯﹐血滯﹐便澀﹐通幽法川楝橘核桂枝香附桃仁當歸小荷柔葉楂肉鉤藤延胡神曲丹皮禹餘糧丸濕滯凝滯﹝小溲不行﹐當開太陽﹞

川朴川椒漧薑牡蠣漢防己橘核桂木五味通艸海金砂寒水石五苓散濕郁兼熱﹝苦辛通腎﹞

半夏瀉心湯見前。

下焦寒熱流經﹝辛香通經府之郁﹞

生於術北細辛川獨活炮川烏漢防己白茯苓气血郁積﹐兼挾濕熱淸理相火﹐健運中州﹐小溫中丸。

濕熱寒水之气交橫﹐气喘溺少崇土制水﹐暖下泄濁﹐禹餘糧丸。

肝脾不和﹐兼挾暑邪半夏廣藿川朴甘艸茯苓山楂郁金脾胃不和淸陽痺結﹝以滑潤治之﹞

栝蔞川楝桂木生薑桃仁薤白延胡歸須半夏茯苓

卷中雜癥

膨脹章

經云﹕濁气在上則生脹﹐太陰所至爲臌脹。卽腹脹。病能篇云﹕驟脹屬熱。

膨脹水腫一原病﹐皆是脾虛不得運。气入於髒膨脹成﹐腹大身瘦食不進。實土分消是妙方﹐二苓二術陳皮香﹝木香﹞。香附朴砂桑澤﹝澤瀉﹞腹﹝皮﹞﹐沈香磨汁兼水姜。腹實痛塊紅筋系﹐血臌歸芍紅﹝花﹞丹﹝皮﹞嘗。水臌水腹若祕結﹐五苓散加腹皮入。食積臌脹大腹凝﹐檳牽﹝牛﹞菔子稜蓬術。气實臌脹或吐酸﹐脇肋痛脹並面黑。分心﹝气飲﹞羌桂苓夏通﹐靑皮桑腹甘蘇﹝梗﹞芍。气虛脹滿勞役來﹐气急溏泄元气衰。補中益气湯必用﹐分條而治休疑猜。地气爲雲天爲雨﹐大地下變否爲臌。脾土之陰旣受傷﹐轉運之司亦失所。胃𨿽受谷不營運﹐淸濁相淆隧道阻。郁而爲熱熱爲濕﹐濕熱相生病卽取。此病宜補不宜攻﹐燥濕補中是爲主。

陳參曰﹕气陷則跗腫﹐气呆則脘悶。

又曰﹕木乘土位﹐淸陽不得舒展﹐濁气痞塞而攢踞也。

又曰﹕虛腫脹由足入腹﹐治在少陰腎﹑太陰脾。

脾陽單脹﹝宜健陽運濕﹐溫通脾陽﹞

五苓散見前紫朴陳廣皮木瓜人參炮姜大腹皮附子煨艸果艸蔻益智蓽茇茅術漧薑川桂木川椒腎气加減八味丸﹑《濟生》腎气丸。

養陽明大半夏湯半夏人參白蜜陳參曰﹕衝脈隸於陽明﹐胃陽傷極﹐中乏坐鎭之眞气。衝脈動則諸脈皆震動﹐濁陰散漫﹐由此臥著欲立矣。

疏厥陰逍遙散當歸白芍柴胡茯苓白術山梔甘艸生薑薄荷加味丹皮何書田曰﹕六腑爲陽﹐以通爲補。通陽則濁陰不聚﹐守補恐中焦易鈍。諭嘉言謂能變胃而不受胃變。髒寒生滿病﹐燥暖水髒之陽﹐是培火生土法。喘脹要旨﹐開鬼門以取汗﹐潔淨府以利水﹐無非宣通表裏。

經云﹕從上之下者治其上。又云﹕從上之下而甚於下者﹐必先治其上而後治其下。

古語云﹕膏粱無厭發癰疽﹐淡泊不能生脹。

卷中雜癥

虛損發熱諸癥章

久虛不復謂之損﹐損極不復謂之勞。元無所歸則熱灼﹐勞力傷陽﹐酒色傷陰。又云﹕陰復及陽﹐最難克復。

陰虛腎陽竭﹐午後發熱少飲食。數天無力脈象明﹐漧咳失血盜汗出。陽虛汗出並頭疼。脈細遲弱午前熱。陰虛血虛腎精虧﹐陽虛气虛勞倦得。陰虛四物苓柏丹﹐二冬柏﹝仁﹞味﹝五味﹞龜﹝版﹞知﹝母﹞甘﹝艸﹞。淸骨散可骨蒸用﹐棗仁術自汗堪。咳嗽气急桑貝菀﹐栝蔞貝母治有痰。見血膠﹝阿膠﹞沙﹝參﹞丹﹝參﹞菀﹝紫菀﹞角﹝犀角﹞﹐泄瀉山藥苓薏添。盜汗浮麥堪益伍﹐牡蠣黑豆用之妥。衄血梔芩茅艸根﹐聲啞喉幹粉﹝花粉﹞桔﹝桔梗﹞可。陽虛益气與補中﹐散火升陽亦得所。外感寒傷陽則虛﹐陽虛陰盛虛損初。此損自上而及下﹐一損於肺皮毛枯。二損於心血脈少﹝不能榮於臟腑﹐女則月事不通﹞﹐三損於胃宜急圖﹝遇於胃則不治矣﹞。感熱傷陰陰則虛﹐陰虛陽盛損卻殊。此損自下而及上﹐二損於骨痿䢐腎﹝不能起牀﹞。

一損於肝筋卽憊﹐三損於脾速當扶﹝飲食不化過於脾﹐不治之癥﹞。

陰虛復脈湯六味丸。

陽虛人參鹿角霜歸身西枸杞茯苓五味淡蓯蓉懷藥沙苑子陰虛陽浮﹝宜介類潛陽﹐鎭逆塡下﹞

陽虛奇脈兼病鹿角沙苑子杞子菟絲子蓯蓉柏子仁歸身陰陽兼虛熟地西歸身淡蓯蓉靑鹽鹿角茯苓杞子五味子八味丸復脈湯上損及胃麥冬生地熟地人參女貞枸杞扁豆茯苓甘艸五味山藥建中湯去生薑下損及中八味丸加減﹐異功散建中湯鹿角菟絲子杞子家韭子胃虛嘔瀉人參赤石脂炒粳米烏梅新會皮陰虛陽浮﹐兼胃陰虛生地人參扁豆麥冬炙艸茯苓脾腎兼虛人參煨益智廣皮茯苓沙苑子五味資生丸加坎气《濟生》腎气丸加茯苓菟絲勞傷心神歸脾湯白術人參西歸身茯神遠志棗仁木香龍眼甘艸生薑大棗中虛﹝當用胃藥坐鎭中宮﹞

用四君子湯人參白術茯苓甘艸春麥門冬湯麥冬半夏甘艸大棗人參粳米夏生脈散人參麥冬五味小建中湯桂枝甘艸白芍生薑大棗飴糖加黃又十四味建中湯腎气不納人參菟絲子茯苓坎气五味子胡桃气血滯﹑升降阻用旋復花湯旋復花靑蔥新絳加桃仁歸須蔞皮衝任皆虛紫河車大熟地云茯神淡蓯蓉五味子川黃柏勞力傷脾胃用霞天膏。

勞動傷經脈歸身蓯蓉沙苑杞子茯苓川芎何書田曰﹕煩勞傷气宜治上治中﹐甘涼補肺胃之淸津﹐柔劑養心脾之營液。或甘溫气味創建中宮﹐不使二气日偏﹐營衛得循行之義。縱欲傷精當治下而兼治八脈﹐又須知塡精補气之分﹐益火滋陰之異。或靜攝任陰﹐溫理奇陽。

陳參曰﹕腎虛气攻於背﹐肝虛熱觸於心﹐宜血肉有情重鎭﹐以理其怯﹐塡補以實其下。

形不足者溫之以气﹐精不足者補之以味。

卷中雜癥

失血章

心生血兮肝藏血﹐隨處而行無處缺。目視舌言耳能聞﹐足能步履手能攝。如何錯過致妄行﹐勞傷火動因而得。吐因肺胃卽熱蒸﹐逐口吐出隨火升。嘔或醉怒或勞役﹐胃口之血無端行。咯血之血出於腎﹐陰火上炎殊分明。咳衄肺金心火克﹐咳者爲重衄爲輕。犀角地黃湯主理﹐歸骨﹝地骨﹞梔芩麥知杞。側柏藕汁共茅根﹐童便服之浮火已。咳嗽沙參天麥冬﹐寒熱龜甲靑蒿庸。有痰貝蔞花粉入﹐有瀉藥﹝山藥﹞苡苓甘同。不止﹝失血不止﹞蒲黃炒荊芥﹐韭汁大黃去紫塊。血不藏室體極虛﹐八珍可用阿膠配。

陳參曰﹕《內經》分上下失血爲陽絡陰絡﹐是腑絡取胃﹐髒絡取脾。

治血先理腑胃﹝甘涼肅降法﹞

沙參玉竹花粉郁金茜艸綠豆皮麥冬桑葉川斛杏仁竹心又治心營﹝輕淸滋養法﹞

生地丹參地骨皮連翹元參山梔生粉艸風淫津涸﹝甘寒法﹞

蘆根薄荷羚角蔗汁溫淫火壯﹝苦寒法﹞

石膏黃芩山梔杏仁暑徧气分﹝開解法﹞

滑石蘇梗杏仁橘白薄荷苡仁白蔻暑逼營分﹝淸芳法﹞

犀角生地靑蒿山梔銀花丹皮連翹以上外因。

嗔怒傷肝陽﹝血隨气逆﹐用膠﹐气爲血帥法﹞

白蘇子郁金丹皮鉤藤丹參降香川貝母杏仁桑葉橘紅蒺藜郁勃傷肝陰﹝木火內燃陽絡﹐柔肝育陰法﹞

阿膠麥冬白芍藥生地甘艸雞子黃煩勞損心脾﹝气不攝血﹐甘溫培固法﹞

用歸脾湯。見前。保元湯人參黃肉桂甘艸縱欲傷腎靑鉛六味丸肉桂七味丸並加童便。

精竭海空﹐气泛血湧﹝危癥急固眞元﹐大補血法﹞

人參五味子紫河車熟地枸杞子紫石英以上內因。

煙辛爍肺﹝治上法﹞

用千金葦莖湯鮮葦莖苡仁桃仁瓜瓣加茅根酒熱戕胃﹝治中法﹞

用甘露飲生地熟地天冬麥冬石斛茵陳黃芩枳殼甘艸枇杷葉加藕汁墜墮傷瘀血泛﹐先導下後通補。

怒力傷﹝屬勞傷之根﹐陽動則絡傷血溢﹐治與虛損有間﹐宜滋陰補气爲主﹞

用當歸建中湯卽小建中湯加當歸虎潛丸旋復花湯。

何書田曰﹕血之主司系心肝脾﹐血之生化系陽明胃。胃爲血之要道﹐當先治胃。《仁齋直指》云﹕一切血證經久不愈﹐每以胃藥收功。薄味調養胃陰﹐如《金匱》麥冬湯及沙參﹑扁豆﹑鮮斛﹑茯苓。甘溫創建中陽﹐如人參建中湯及四君子加減。沈著濃濃﹐屬肝腎之血﹐用熟地﹑枸杞﹑歸身﹑牛膝﹑茯苓﹑靑鉛。陰虛陽升﹐頭中微痛﹐當和陽鎭逆﹐用生地﹑阿膠﹑牛膝﹑白芍﹑茯苓﹑靑鉛。

思慮太過吸傷腎陰﹐時時莖舉﹐此失血屬驕陽獨升﹐用人中白﹑龜版﹑知柏等味。心火吸腎﹐隨陽升騰﹐陽翔爲血溢﹐陽墜爲陰遺腰痛。足脛冷何一非精奪下元損見癥﹐治以人參﹑熟地﹑河車膏﹑紫石英﹑茯苓﹑五味﹑枸杞﹑沙苑﹐謂莫見血以投涼﹐勿因嗽以理肺﹐爲要旨耳。

腎傳脾胃﹐元海無納气之權﹐急急收納根蒂﹐人參﹑河車膏﹑坎气﹑枸杞﹑熟地﹑五味﹑沙蒺藜﹑茯苓﹑胡桃等味﹐在所必用。

陳參曰﹕夏月藏陰﹐冬日藏陽。陽不潛伏﹐升則血溢﹐降則遺精。血宜寧靜﹐不宜疏動﹐動則有血溢之虞。投涼劑則淸气愈傷。

卷中雜癥

附衄血治法

溫邪﹝四季皆有因﹐病衄血﹐宜用辛涼淸潤法﹞

杏仁淡芩山梔郁金元參連翹風溫﹝春令﹞

元參赤芍連翹桑葉丹皮橘皮茅花酒熱傷胃生扁豆麥冬北沙參粳米濕熱胃火上蒸出衄玉女煎熟地知母生石膏麥冬牛膝膽火上升心營熱兼衄犀角生地丹參知母牛膝側柏葉元參連翹山梔丹皮荷葉陰虛陽冒致衄生地龜版阿膠麥冬生白芍川柏牛膝天冬茯苓川石斛人參山藥熟地丹皮澤瀉石決明蓮子芡實元參山萸補骨脂淡菜

卷中雜癥

便血章

便血不外風淫腸胃﹑濕熱傷脾二義。《內經》謂是陰絡受傷﹐陰絡卽臟腑隸下之絡也。

溺血郁熱由膀胱﹐五苓散合蓮子湯。知柏山梔皆可入﹐不痛爲虛益气良﹝玉莖中不痛可用補中益气湯﹞。下血大腸多濕熱﹐腸風髒毒淸濁譯。糞前近血熱在下﹐糞後遠血熱上臧。

四物荊槐楡悉妙﹐棕灰陳﹝皮﹞殼﹝枳殼﹞苓甘襄。發熱柴胡膠﹝龜﹞版效﹐血虛熟地血餘嘗。瘀塊桃紅丹尾鱉﹐延胡赤芍同前方。

濕熱荊芥炭川連烏梅廣皮茅術地楡甘菊炭黃芩白芍川朴槐米於術茯苓桑葉澤瀉丹皮陽虛寒濕茅術廣皮炙艸柴胡人參附子川朴炮姜升麻地楡茯苓防風根白芍荷葉建神曲葛根大腸血熱生地地楡炭黃柏料豆皮柿餅山梔丹參炒樗皮槐花炒黃芩丹皮元參五加皮當歸炒銀花白芍脾胃陽虛﹝下血如注﹞

四君子湯加木瓜炮姜禹糧石脂丸陰傷腸胃生地丹皮竹心茯苓補陰丸元參連翹天冬牛膝虎潛丸陰虛血澀﹝肛墜掣痛﹐肛門若火烙﹐陽不和平﹐仍是陰精失涵﹞

生地炭火麻仁歸須冬葵子料豆皮查炭脾腎虛六味丸加芡實五味子蓮肉歸脾丸腎陽虛人參蓯蓉補骨脂柏仁韭子鹿茸鹿角巴戟天遠志肉茯苓熟地菟絲子歸身腎陰虛熟地龜版心歸身知母山藥山萸料豆皮白芍茯神地楡丹皮五味子烏梅花龍骨勞力絡傷﹝瘀必結於絡﹐絡及腸胃而後下﹐乃一定之理﹞

人參陜當歸茯苓炙艸大白芍肉桂血瘀在絡歸須旋復花柏子仁桃仁新絳靑蔥管陽明不闔人參炒川柏山萸肉赤石脂烏梅禹餘糧五味子白粳米淸心蓮子飲人參柴胡黃芩地骨皮車前子黃茯苓甘艸石蓮子麥門冬何書田曰﹕便血一癥﹐古有腸風﹑髒毒﹑脈痔之分﹐其實不外乎陰絡受傷也。能別其血之遠近而決其臟腑之性情﹐則不致气失統攝﹐血無所歸﹐如漏卮不已耳。肺府致燥﹐澀宜潤降﹐如桑麻丸及天冬﹑地黃﹑銀花﹑柿餅之類。心病則火燃﹐血沸宜淸化﹐如竹葉地黃湯及補心丹之類。脾病必濕滑﹐宜燥升﹐如茅術理中湯及東垣益气湯之類。肝病有風陽﹐痛迫宜柔泄﹐如駐車丸及甘酸和緩之劑。腎病見形消腰拆﹐宜塡補﹐如虎潛丸及理陰煎之類。至膽經爲樞機﹐逆則木火煽營﹐宜桑葉﹑山梔﹑丹皮之淸養。大腸爲燥腑﹐每多溫熱﹐風淫宜辛涼苦燥。

胃爲水谷之海﹐多气多血﹐髒病腑病無不兼之﹐宜和宜補﹐應熱應寒﹐難以盡言。脾胃爲柔髒﹐可受剛藥﹐心肝爲剛髒﹐可受柔藥。羅謙甫治便血以平胃散作主﹐加桂附漧薑﹐重加炒地楡以收下濕﹐頗見神效。溫煦奇腎用斑龍丸。疏補中土用枳術丸﹐守補心脾用歸脾丸﹐脾濕腎燥用黑地黃丸﹐大補精气用天眞丸﹐升降脾胃用平胃散﹐堵截陽明用禹餘糧赤石脂丸。復從前之湯液﹐用五仁湯。善病後之元虛﹐用養營湯。

卷中雜癥

汗癥章

經曰﹕陽加於陰謂之汗。又曰﹕汗者心之液。又曰﹕腎主五液﹐故凡汗癥未有不出心腎虛而得者。夫心爲生陽之髒﹐凡五臟六腑﹑表裏之陽﹐皆心主之﹐以行其變化﹐故隨其所在之處而气化爲津﹐亦隨其火擾所在之處而泄爲汗﹐是汗本乎陰﹐乃津液之所化也。

克肖天地名曰人﹐天地有雨人汗生。時逢久雨天地否﹐久汗之人病自成。覺來無汗寐時出﹐盜汗陰虛兼內熱。不動而汗時時來﹐自汗陽虛兼有濕。脈細陽弱太陰虧﹐自汗補陽調胃戢﹝戢者絕其汗也﹞。浮麥地芍陳蠣梅﹐加減歸脾服多帖。盜汗滋陰降火宜﹐當歸大黃功最奇。麻黃根兼知﹝母﹞杞﹝枸杞﹞骨﹐前方選用堪同施。寧神安心藥爲妙﹐汗爲心液當先知。

衛陽虛﹝宜鎭陽理陰﹞

陳參曰﹕火與元气不兩立﹐气泄爲熱爲汗﹐以治在無形實火﹐宜淸虛火宜補。

眞武湯茯苓白芍白術附子生薑玉屏風散黃防風白術人參附子西於術人參茯苓炙艸浮小麥半夏牡蠣南棗營衛虛﹝自汗﹞

黃建中湯加防風根勞傷心神生脈散四君子湯胃陰虛人參茯神棗仁白芍炙艸龍骨陽虛自汗﹐補气以衛外﹐陰虛盜汗﹐補陰以營內。

柏子仁丸柏仁牛膝捲柏澤蘭續斷熟地陳參曰﹕津散於外而爲汗﹐此爲虛者言。若時證則不可拘泥也。心之陽虛不能衛外而固密﹐則外傷而自汗。腎之陰虛不能營內而退藏﹐則內傷而盜汗。自汗由陰蒸於陽分也﹐盜汗由陽蒸於陰分也。

卷中雜癥

頭痛章

頭爲諸陽之會﹐與厥陰脈會於顚﹐諸陰寒邪不上逆﹐惟陽气窒塞﹐濁邪得以上據﹐厥陰風火乃能逆上作痛。頭痛癥皆由淸陽不升﹐風火乘虛上擾所致也。

頭痛之癥𨿽主風﹐亦有痰火虛不同。頂顚屬風太陽火﹐眉稜骨痛由痙攻。腦後血脈虛來大﹐滑痰弦數火風逢。九味羌活湯主治﹐芩連治火殊多功。痰合二陳虛四物﹐气血四君亦可庸﹝用也﹞。風亦屬陽頭爲會﹝諸陽之會﹞﹐兩陽相爭痛勢凶。气血虛者無力拒﹐風不與爭痛故松。若因痰飲作痛者﹐胸膈飽悶非風從。

風火頭痛﹝宜辛散輕淸法﹞

羚羊片元參薄荷山梔桑葉夏枯艸連翹丹皮菊葉黃芩苦丁茶荷葉木通蔓荊子白芷肝風頭痛﹝宜熄風滋肝法﹞

首烏枸杞子生地菊花白芍料豆衣柏仁夏秋伏暑頭痛石膏連翹羚羊片蔓荊子木通山梔苦丁茶荷葉邊飛滑石生艸紫川朴桑葉膽胃伏邪羚角片菊葉連翹葛根牛蒡子赤芍白芷凡頭痛而屬陰﹐虛陽越者﹐用復脈湯﹑甘麥大棗法加阿膠﹑牡蠣﹑生地﹑白芍﹑沙參。因陽虛濁邪阻塞气血﹐瘀痺而痛者﹐用虫類搜逐血絡﹐宣通陽气。

炮川烏半夏細辛生薑汁露蜂房川芎當歸炙全蠍陳參曰﹕頭風初起﹐以桑葉﹑山梔﹑丹皮﹑荷葉邊輕淸涼泄﹐使少陽內遏之邪倏然而解。

若久則傷及肝陰﹐參入酸涼柔劑可也。或肝陰久耗﹐厥陰無一息之寧﹐痛掣之勢已極﹐此豈輕劑可解﹖惟復脈湯之純甘壯水﹐膠芍之柔婉以熄風和陽﹐庶足俾剛亢之盛一時頓息。

卷中雜癥

心痛章

心痛從來類分九﹐胃脘疼痛當心口。風熱悸冷凍飲料食虫﹐疰與去來痛皆有。得暖緩時屬於寒﹐前後應痛因郁久。血痛逆气喞喞聲﹐痰痛脈滑吐痰垢。惡心惡食因食傷﹐雜喜饑胃火誘。口吐黃水是蛔虫﹝時作時止﹐痛止能食者﹞﹐悶痛吐寬郁痰濃。初起得寒溫散之﹐姜半﹝夏﹞香砂靑﹝皮﹞廣﹝皮﹞蔻﹝仁﹞。稍久或鬱鬱火生﹐曲﹝六曲﹞殼﹝枳殼﹞苓梔滑﹝石﹞芎﹝川芎﹞守。痛則不通郁自成﹐通則不痛便無咎。

驚傷心痛﹝聞雷或炮被驚﹐心下漾漾作痛﹐此肝陽上逆﹐不容升達也﹐養血平肝治之﹞

逍遙散去柴胡加鉤勾﹑丹皮。

積勞損傷心痛﹝勞傷血痺﹐痛極昏厥﹐宜通絡和營法﹞

生鹿角官桂半夏當歸須桃仁薑汁脾寒厥痛﹝吐涎肢冷﹐病在脈絡﹐宜辛香開通法﹞

髙良姜片姜黃艸果生茅術丁香梗川朴心勞受傷作痛﹝重按而痛減者﹐攻劫難施﹐宜用辛甘化陽良法﹞

人參川椒白蜜桂枝炙艸陳曰﹕心痛寒甚用炮姜﹑肉桂﹐火甚用炒川連﹑竹茹。如因瘀血﹐用桃仁泥﹑延胡索﹑五靈脂﹑當歸須﹐痰飲用制南星﹑栝蔞﹐虫厥用椒目﹑烏梅﹑使君子。若眞心痛﹐十指甲俱靑﹐夕死旦危﹐不治。

卷中雜癥

腹痛章

腹痛之癥芍藥甘﹐甲乙化土方須諳。蒼﹝術﹞朴﹝白﹞術苓﹝香﹞附﹝枳﹞實﹝白﹞芷﹐用藥堪與心痛參。虛者手按痛止軟﹐手不可近是實焉。寒痛綿綿小腹冷﹐火痛時作時止然。痛處不移瘀血聚﹐或東或西气攻堅。痰則脈滑小便祕﹐怒痛肝傷兩脇連。血虛偎偎筋抽引﹐气虛呼吸少气綿。瀉後痛減知食積﹐燥濕導滯湯爲先。冒暑吐瀉香薷需﹐傷濕木通茅術痊。

上中二焦气阻腹痛﹝嘔吐脈數而澀﹞

半夏白蔻山梔豆豉廣皮桔梗陽气不運腹痛﹝兼腰痛冷則尢甚﹞

桂枝香附小茴香艾絨靑皮白茯苓郁傷脾陽作痛半夏延胡索生薑蘇梗川朴川楝子艸果穢濁阻气腹痛﹝用芳香逐穢法﹞

藿香萊菔子川朴半夏廣皮白杏仁陰濁內阻﹐腑陽不通﹝用通陽泄濁法﹞

生曬術附子茯苓小茴香制川朴淡吳萸良姜半夏生益智生薑汁肝气郁而腹痛逍遙散去白術加郁金﹑香附。

郁久血滯﹐癸水不調﹐痛而無形肉桂香附吳茱萸木香當歸川芎五靈脂白芍鬱怒飲气入絡制南星牡蠣桂枝川楝子橘核東引李根皮暑傷中气作痛人參廣皮益智仁穀芽白芍茯苓郁傷肝脾﹐絡血瘀凝﹝用宣達營絡法治之﹞

桃仁老韭白歸須桂木穿山甲阿魏丸當歸白芍甘艸制軍枳實桂枝勞傷中陽﹐腹痛浮腫﹐食入痛甚當歸益智煨姜棗肉白芍廣皮炙艸陳曰﹕營分虛寒﹐當臍而痛﹐冬發春愈﹐加肉桂﹑茯苓。

卷中雜癥

脇痛章

脇痛多屬少陽﹐厥陰傷寒脇痛﹐皆在少陽膽經﹐以脇居少陽之部耳。雜癥脇痛皆屬太陰肺經﹐以肺脈布於肝絡耳。

脇與肋屬肝膽部﹐肝主藏血又主怒。凝血成瘀疼痛加﹐鬱怒不舒痛則布。怒痛且膨得噯寬﹐血痛不臌無時住。痛連胃脘挾宿食﹐右脇气滯濕痰注。逍遙四物小柴胡﹐朴果靑砂二蘇﹝葉梗﹞附。熱須黛﹝靑黛﹞膽﹝膽星﹞痰芥星﹐健脾二陳亦可付。

肝郁脇痛川楝子山梔橘葉川連茯苓降香末半夏川斛牡蠣香附夏枯花白芥子濕熱壅滯脇痛小溫中丸金不制木﹐咳血後脇痛川貝母杏仁白蔻仁枇杷葉橘紅降香末營絡虛寒﹝重按得緩屬陰絡虛也﹞

桂漧薑小茴香大棗歸身茯苓炙甘艸寒入絡脈﹐气滯脇痛﹝口吐涎沫﹐身發寒栗﹞

半夏川楝子吳萸髙良姜茯苓延胡索蒲黃蓽茇血絡瘀痺﹝用辛泄宣瘀法﹞

陳參曰﹕進食痛加大便燥結﹐久病已入血絡。

桃仁泥川楝皮郁金新絳當歸須延胡索丹皮五加皮山梔皮柏子仁冬桑葉左牡蠣肝腎陰虧﹝五心熱﹐咽痛﹐左脇疼﹞

陳參曰﹕宜甘緩理虛﹐溫柔通補方法。

生地天冬柏子仁人參麥冬生白芍肝胃皆虛﹐脇痛人參棗仁柏子仁桂元茯神當歸花龍骨金箔脇痛兼痰飲半夏白蒺藜鉤藤廣皮茯苓白芥子甘艸風入絡脇痛﹝易饑吐涎﹞

生地白芍天冬杞子桃仁阿膠柏仁丹皮澤蘭膽絡血滯脇痛﹝上吐下瀉﹐春深寒熱不止﹞

靑蒿郁金元紅花丹皮歸須澤蘭葉陳參曰﹕治脇痛癥不外仲景旋復花湯﹐河間金鈴子散﹐以及辛溫通絡﹑甘緩理虛﹑溫柔通補﹑辛泄宣瘀等法。《內經》肝病三法﹐治虛亦主甘緩﹐況病必傷陽明胃絡﹐漸歸及右﹐肝腎同病矣。當用甘味﹝人參﹑茯苓﹑甘艸﹑大棗﹞佐鎭攝﹝金箔﹑龍骨﹞治之。

卷中雜癥

腰痛章

﹝膝腿足痛附﹞

先天之本惟兩腎﹐位在腰間精足甚。房勞太過致精虧﹐邪气客之腰受病。六味可增附斷﹝川斷﹞龜﹐補骨杞味仲柏知。一切寒藥皆禁用﹐婦人血滯更血虧。太陰腰痛因濕熱﹐芩柏仲芎蒼白術。日輕夜重瘀不通﹐歸尾桃紅赤﹝芍﹞膝﹝牛膝﹞沒﹝沒藥﹞。身寒卽發寒炮﹝姜﹞

桂﹝肉桂﹞﹐痰積二陳風小續﹝小續命湯﹞。閃气腎離法同瘀﹐又有腎著治宜速。便利身重腰冷水﹐利濕苓甘姜術足。

濕郁腰痛防己茯苓皮杏仁艸果苡仁桂枝川朴晚蠶砂萆滑石菊花小茴寒濕傷陽腰痛﹝宜辛溫通陽泄濁法﹞

杜仲杞子五加皮茯苓歸身牛膝炒白芍炙艸胡桃大棗沙苑子羊腎煨姜川桂枝濕傷脾腎之陽腰痛﹝嗜飲便澀﹐遺精﹐痛﹐麻木﹞

用祛濕緩土法﹐苓桂術姜湯﹐術菟丸。

老年奇經病腰痛﹝用血肉有情之品溫養下焦﹞

鹿角霜淡蓯蓉淮牛膝柏子仁炙虎骨肉桂西杞子川杜仲川石斛如麻木甚者加萆﹑蒺藜。

陳參曰﹕腰者腎之府﹐腎與膀胱爲表裏﹐在外爲太陽﹐在內屬少陰。又爲衝督任帶之要會﹐則腰痛不得專以腎爲主病。內因治法﹕腎藏之陽有虧﹐則益火之源以消陰翳﹐用附桂八味丸。腎藏之陰內奪﹐則壯水之主以制陽光﹐用知柏八味丸。外因治法﹕裏濕傷陽用辛溫﹐以通陽泄濁。濕郁生熱用苦辛﹐以勝濕通气。不內不外因治法﹕勞役傷腎以先後天同治﹐傾跌損傷辧其傷之輕重與瘀之有無﹐爲或通或補。

卷中雜癥

膝腿足痛附

溫濕熱蒸﹐阻流行之隧﹐宜宣通之石膏杏仁生苡仁威靈仙滑石防己寒水石足膝腫痛﹝久不止內熱﹞

生虎骨仙靈脾淮牛膝金狗脊陜歸身川萆右腿痛不腫﹐入夜勢篤﹝此邪畱於陰﹐治從肝經﹞

杜仲小茴香穿山甲歸須北細辛幹地龍足痛攻衝﹝吐涎﹐大拇指疼﹞

吳萸獨活歸身附子細辛防己兩足皮膜撫之則痛﹝此厥陰犯陽明胃也﹞

川楝子小靑皮歸須橘紅延胡索炒山梔桃仁查肉飽食則噦﹐兩足骨髓皆痛﹐此陽明不克司束筋骨。

用轉旋陽气法﹝苓桂術姜湯﹞

陳參曰﹕腿足痛﹐外感者推寒濕﹑濕熱﹑濕風之流經入絡。《內經》云﹕傷於濕者﹐下先受之﹐以治濕爲主﹐或佐溫佐淸佐散爲宜。若內傷﹐不外肝脾腎三者之虛﹐或補中或塡下或養肝爲治。

卷中雜癥

臂背痛章

背者胸中之府﹐肺兪爲病﹐卽肩背作痛。又背爲陽明之府﹐而陽明爲十二經之長﹐虛則不能束筋骨利機關﹐卽肩垂背曲而臂亦作痛矣。陽明脈衰﹐肩胛筋衰不舉而痛楚也。

手臂因何作疼痛﹐經絡血虛風濕中。二術﹝蒼白﹞南﹝星﹞秦﹝艽﹞二活﹝羌獨﹞防﹝風﹞﹐寒桂﹝枝﹞艾血芎歸用。熱芩痰芥气參﹐傷用威靈紅桃送。背屬太陽膀胱經﹐此經气郁痛不禁。羌活勝濕湯最妙﹐一點冷痛痰二陳。勞役過度時時痛﹐十全大補應安平。

營虛脈絡失養﹐風動筋急﹝痛繞耳後﹐仿李東垣舒筋法﹞

當歸川桂枝防風根生生於術片姜黃另服化脈活絡丹一丸勞倦肩背疼桂術五加皮苡仁防己白蒺藜茯苓陽明虛肝風動﹝當用柔甘溫養法﹞

首烏杞子柏子仁甘菊炭歸身胡麻羚角片海桐皮煨天麻童桑枝白蒺藜寒鬱气隧胸引肩背皆痛宗《內經》諸痛皆寒之義﹐以溫藥兩通气血。

川桂枝川椒目熟附子橘皮烏藥支淡吳英延胡索制香附蘇梗遠志肉炒於術白茯苓元紅花肝濁衝逆作痛漧薑烏梅炒白芍川黃連川柏細辛炒川楝失血﹐胃絡虛﹐肩背痛﹝宜塡補陽明﹞

人參炒棗仁白芍茯神陜歸身炙甘艸督脈虛﹐腎气上逆陳參曰﹕腎气攻背﹐項彊溺頻﹐是督脈不攝。用奇經藥以峻補眞陽爲主。

鹿角霜歸身杜仲沙苑子靑鹽鹿角膠杞子茯苓菟絲子陳參曰﹕凡沖气攻痛﹐從背而上者﹐系督脈主病﹐治在少陰。從腹而上者﹐系衝脈主病﹐治在厥陰。此治病之宗旨也。故肺兪之風用防風散﹐痰臂流背痛用指迷丸。

卷中雜癥

痛風章

徧身走痛名痛風﹐血虛气滯風濕攻。濕熱生風不克土﹐痰壅經絡難宣通。風淫末疾四肢屬﹐日甚夜輕气血從。治主四物桃紅益﹐痰熱二陳蔞相同。上風羌防芷薄桂﹐下濕薏藤宣漢庸。小便如澀四苓散﹐桑枝酒炒加湯中。此𨿽血瘀筋不著﹐總由血虛不內榮﹝失養﹞。寒气凝滯濕痰結﹐因風行走痛自凶。

陳參曰﹕五行六气流行最速﹐莫如風火﹐重按疼痛少緩﹐是爲絡血。

血絡瘀痺﹝久痛必入絡﹐气血不行發痺﹞

金沸艸桃仁生鹿角新絳屑歸尾靑蔥管積傷入絡作痛歸須降香末小茴香木香柏子仁野郁金陰分伏熱痛風頭顚至足麻木刺痛﹐用東垣滋腎丸。

肝腎虛下焦痛病後精采未復﹐多言傷气﹐行走動筋﹐當以甘溫和養。

人參當歸身白茯神枸杞沙苑子甘菊炭陳參曰﹕相火寄於肝﹐龍雷起於腎﹐並從陰發越﹐根蒂先虧﹐藏納失職矣。

何書田曰﹕經云諸痛癢瘡﹐皆屬於心。夫心主君火﹐自當從熱而論﹐然此但言瘡耳﹐不可槪諸他病也。諸痛古人總以通字立法﹐非攻下通利之謂﹐謂通其气血則不痛也。然必辧明气血在气分者﹐但行其气﹐弗動其血。在血分者﹐兼乎气治﹐所謂气行則血隨之矣。癥實者气滯血凝﹐通其气而散其血。癥虛者气餒不能充運﹐血衰不能滋榮﹐當養气補血﹐兼寓通於補。

陳參曰﹕諸痛宜辛潤宣通﹐不宜酸寒斂澀﹐恐畱邪也。

卷中雜癥

頭眩章

經曰﹕諸風掉眩皆屬於肝。頭爲六陽之首﹐耳目口鼻皆系淸空之竅﹐所患眩暈非外來之邪﹐乃肝膽風陽上冒耳。內風乃身中陽气疲動。

頭眩昏暈气血虛﹐風寒暑濕痰火居。《內經》頭眩責肝木﹝風木主動﹞﹐丹溪痰火原相居。元气挾火動痰致﹐虛火上炎痰則無。化痰淸暈二陳用﹐菊﹝本﹞荊桔羌防撫﹝芎﹞。勞役气虛補中妙﹐產後血虛四物須。冒暑薷香麥薷味﹐寒而無汗麻黃蘇。

火重頭眩﹝宜淸泄上焦竅絡之熱﹞

山梔天花粉桑葉元參連翹湖丹皮生地肝風頭眩﹝腎宜溫肝宜涼﹞

阿膠麥冬白芍牡蠣生地萸肉甘菊絡熱眩暈羚羊角元參生地石菖蒲連翹郁金營血虛頭眩西枸杞胡麻左牡蠣川石斛桑葉柏子仁內風挾痰頭眩煨天麻法半夏云茯苓甘菊花白蒺藜廣橘皮西杞子鮮竹瀝陰虛陽升頭眩﹝補腎滋肝﹐育陰潛陽﹐兼鎭攝治﹞

大熟地山萸肉五味子牡蠣淮牛膝龜版心麥門冬靈磁石茯神炒遠志屬下虛頭眩都气丸加車前﹑淡天冬。

動怒郁勃﹝痰火風火並熾﹐頭眩﹞

二陳湯﹑龍薈丸加減治之。

何書田曰﹕精液有虧﹐肝陰不足﹐血燥生熱﹐熱則風陽上升﹐竅絡阻塞﹐頭目不淸﹐眩暈跌僕。治宜緩肝之急以熄風﹐滋腎之液以驅熱。如虎潛丸﹑侯氏黑散﹑地黃飲子﹑滋腎丸﹑復脈飲湯等方。介以潛之﹐酸以收之﹐濃味以塡之﹐或淸上實下之法。風木過動﹐必犯陽明﹐嘔吐不食﹐法當泄肝安胃﹐或塡補陽明。又法辛甘化陰﹐淸金平木﹐治痰須健中﹐熄風可緩暈。

陳參曰﹕肝腎虛則多驚恐﹐陽動莫制﹐皆髒陰少藏耳。

卷下雜癥

痺癥章

痺與風病相似﹐但風則陽受之﹐痺則陰受之﹐故多沈著且痛。大凡邪中於經爲痺﹐邪中於絡爲痿。《金匱》云﹕經熱則痺﹐絡熱則痿。初病濕熱在經﹐久則瘀熱入絡。

痺癥有五原歸一﹐皮脈與肌筋與骨。風行寒痛濕著彰﹐《內經》三气風寒濕。以致麻木疼痛加﹐不能行動但能食。痺者閉不通之云﹐邪阻正气經絡塞。皆由虛損腠理開﹐三气乘虛自外襲。畱滯於內爲病多﹐濕痰濁血都凝澀。法治法邪養正先﹐暢達气血通絡脈。峻補眞陰爲屬陰﹐風燥之品用不得。舒筋赤芍艸姜黃﹐沈﹝香﹞汁歸﹝當歸﹞羌﹝活﹞海桐﹝皮﹞益。

濕熱致痺﹝宜舒通脈絡﹐使淸陽流行﹞

生法半夏防風桑枝膏生術川羌活姜黃川桂枝陜當歸羚羊角肉桂炙甘艸漢防己苡仁生地白茯苓炙龜版杏仁阿膠川通艸料豆皮紫川朴天花粉綿茵陳石膏老蘇梗川石斛湖丹皮郁金暑傷气﹐濕熱入絡爲痺人參生於術廣皮生薑汁茯苓半夏川黃連枳實鮮竹瀝澤瀉寒濕爲痺﹝宜微通其陽﹐兼通補法﹞

金狗脊川杜仲仙靈脾熟附子生虎骨淮牛膝川桂枝白術杞子茯苓防己晚蠶砂當歸萆澤瀉苡仁肝膽風熱爲痺﹝宜甘寒和陽法﹞

羚羊角元參桂枝茯苓石斛杞子白蒺藜丹皮桑枝生地天冬肝胃虛滯爲痺﹝陽气煩蒸當兩補厥陰陽明﹞

黃首烏白蒺藜於術歸身料豆衣气滯熱郁爲痺﹝因病後過食肥膩﹞

栝蔞皮蘇梗廣郁金苦杏仁橘皮半夏曲血虛絡澀爲痺鮮赤首烏童桑枝黑芝麻九制首烏川桂枝熱入下焦血分爲痺歸身柏子仁鉤藤川萆牛膝丹皮白菊花苡仁生虎骨茯苓風寒濕入下焦經隧爲痺﹝宜辛溫以宣通經气﹞

活絡丹川烏地龍穿山甲大黑豆皮衛陽疏﹐風邪入絡爲痺﹝風淫治以甘寒法﹞

羚羊片杏仁海桐皮元參童桑枝川桂枝花粉漢防己連翹綠豆皮肝陰虛﹐瘧邪入絡爲痺大熟地阿膠天冬五味龜版膠秋石麥冬茯神气虛成痺舒筋湯加黃﹑廣皮﹑茯苓﹑桂枝﹑防風根營虛成痺人參歸身炙艸南棗茯苓白芍桂枝精血虛延痺鹿角膠枸杞子桑椹子天冬茯苓淡蓯蓉川杜仲沙苑子虎骨陳參曰﹕治痺之法只宜峻補眞陰﹐宣通絡脈﹐使气血得以流行﹐不得過用風燥藥﹐以再傷眞陰。

卷下雜癥

痿癥章

邪中於絡爲痿﹐又絡熱則痿。痿不外乎肝﹑腎﹑肺﹑胃四經之病。肝主筋﹐肝傷則四肢不爲人用﹐而筋骨拘攣。腎藏精﹐精血相生﹐精虛則不能灌漑諸末﹐血虛則不能營養筋骨。肺主气﹐爲淸髙之髒﹐肺虛則髙源化絕﹐化絕則水涸﹐水涸則不能濡潤筋骨。陽明爲宗筋之長﹐陽明虛則宗筋縱﹐而不能束筋骨以利機關。經云﹕濕熱不攘﹐大筋軟短﹐小筋弛長。軟短爲拘﹐弛長爲痿。

四肢軟弱痿癥成﹐不癢不痛難趨行。五痿筋脈骨肉气﹐治法獨取陽明經。陽明本爲宗筋長﹐主潤宗筋合相養。虛則宗筋縱不收﹐束骨利關職不掌。總由肝腎肺胃傷﹐四末無用肝脾殃。肺熱何由得濡潤﹐髙源化絕水涸彰。淸心補腎二四﹝四君四物等湯﹞利﹐梔芩化熱桔引肺﹝杜﹞。仲﹝牛﹞膝﹝栝﹞蔞﹝麥﹞冬﹝黃﹞﹝五﹞味﹝木﹞瓜﹐木通通竅﹝升﹞麻提气。治痿之法專補陰﹐壯骨補虛藥須備。

肺熱葉焦如形瘦脈數﹐玉竹﹑地骨皮﹑百合﹑北沙參﹑麥冬﹑杏仁﹑桑葉。如面瘰跗軟﹐連翹。

濕熱蒸鑠筋骨爲痿茅術川柏寒水石防己茵陳茯苓晚蠶沙萆杏仁飛滑石木通龍膽艸胃气窒塞爲痿﹝气塞胃呆﹐筋骨不利﹞

加味溫膽湯﹑更衣丸。

邪風入絡爲痿﹝口鼻歪斜而起﹞

羚角大生地元參川石斛犀角川萆黃柏陽明虛﹐營絡熱﹐內風動成痿﹝宜淸營熱﹑熄內風法﹞

犀角元參明天麻鉤藤生地連翹冬桑葉丹皮胃陽督任皆虛爲痿﹝當兩固中下﹞

鹿角膠淡蓯蓉巴戟肉歸身牛膝柏子仁補骨脂白茯苓杞子川斛肝腎兩虛爲痿﹝熄風納下﹞

河間地黃飲子熟地巴戟肉山萸肉淡蓯蓉附子官桂石斛白茯苓石菖蒲遠志麥冬五味子虎潛丸熟地虎脛骨知母當歸川柏敗龜版鎖陽白芍牛膝廣陳皮羚羊肉脾腎陽虛爲少女﹝暈中肌麻﹐腹鳴瘕泄﹐用脾腎兩補﹞

衝任虛寒爲痿﹝用薛氏加減八味丸﹞

督陽奇脈兼虛爲痿鹿角淡蓯蓉菟絲子遠志白茯苓覆盆子督陽虛爲痿﹝如歷節汗出﹐筋骨腰脊酸軟﹐冬月尢甚﹞

麝茸麝香生羊腎子歸身川烏酒煮爲丸骨痿﹝由精血內奪﹐奇脈少气﹐當塡精補髓﹞

鹿角屑羊肉膠虎骨巴戟天豬脊髓綫魚膠龜版懷熟地淡蓯蓉沙苑子枸杞川黃柏靑鹽川杜仲白茯苓牛膝陳歸身陳參曰﹕治痿之法﹐經云獨取陽明﹐無非流通胃气﹐以爲脈主乎束筋骨利機關也。頭頸轟然熱蒸﹐痰涎湧出﹐味酸﹐此督脈不司納束﹐腎虛收納無權﹐陰火上炎﹐內風齊煽﹐宜通納入脈﹐以收拾散失之陰陽。

卷下雜癥

麻木章

麻木不仁癥何治﹐二陳四物湯須識。總是濕痰死血成﹐活血開痰法先試。兩臂桂枝不可無﹐下部靈仙牛膝使。補中益气靑﹝皮﹞附﹝香附﹞香﹝木香﹞﹐白芥紅﹝花﹞桃﹝仁﹞藥兼備。

營虛﹐肝風挾痰﹐指末脹麻煨天麻羚羊片桂枝茯苓膽星白芍鉤藤鉤石決明桑枝秦芄歸身肝腎虛﹐眩暈耳鳴﹐心悸指末麻生地西杞子遠志石菖蒲桂枝阿膠羚羊角茯神炙龜版牡蠣歸身白蒺藜胡麻湖丹皮白芍料豆皮桑葉炒山梔

卷下雜癥

癇癥章

癇癥或因驚恐﹐或由飲食不節﹐或由母腹中受驚﹐以致五內不平﹐經久失調﹐一觸積痰﹐厥气內風猝然暴逆﹐莫能禁止。待其气平然後已。至於主治﹐要在辧其虛實耳。

癇暈倒時流涎﹐聲類畜叫五癇傳。癇醒身軟反是﹐皆由痰與驚專權。驚則神志不守舍﹐捨空痰如心竅塡。肝膽胃經挾痰火﹐三陽合並升而然。行痰爲主淸熱次﹐犀角二陳﹝石﹞菖﹝蒲﹞膽﹝星﹞連﹝川連枳﹞。殼蔞﹝皮﹞藤橘姜竹瀝﹐茯神郁﹝金遠﹞志宜同煎。

驚恐痰火升﹐發癇黃連山梔廣皮膽星黃芩枳實遠志菖蒲陽气郁竅﹐絡阻發癇厥羚羊角川柏姜半夏連翹陳膽星遠志廣郁金元參鉤藤鉤白芍川黃連煨天麻廣皮淸阿膠水火郁血滯﹐兼癇﹝婦人經來紫黑﹞

生地紫丹參炒山梔西珀屑丹皮胡黃連茺蔚子肝腎陽開發癇入冬不寐﹐陽不滑藏。虎潛丸﹐見前。

陳參曰﹕癇癥有風熱﹐有驚邪﹐皆兼虛與痰所致。幼科方書小兒有五癇﹐五臟各有畜所屬。聲如羊者心癇﹐聲如犬者肝癇﹐聲如牛者脾癇﹐聲如雞者肺癇﹐聲如豬者腎癇。﹐風病也。《難經》督脈爲病﹐脊彊而厥。張仲景云﹕脊彊者﹐五之總名。其癥卒口噤﹐背張而螈。

卷下雜癥

癲狂怔忡不寐健妄等章

癲出積憂積郁﹐病在心脾包絡之陰﹐蔽而不宣﹐致气郁痰迷﹐神志爲之混淆。狂由大驚大恐﹐病在肝膽胃經﹐三陽並而上升﹐致火熾痰湧﹐心竅爲之閉塞。不寐總由陽不交陰所致﹐若因外邪而不寐者﹐當連去其邪﹐攘外卽所以安內也。若因裏癥而不寐者﹐或焦勞過度而離宮內熱﹐或憂勞積郁而耗損心脾﹐或精不凝神而龍雷振蕩﹐或肝血無藏而魂搖神漾。胃病則陽蹺穴滿﹐膽熱則口苦心煩﹐審病用方﹐法無一定。

狂癥屬陽主多怒﹐癲癥屬陰主多喜。心熱爲狂肝實癲﹐均爲熱癥河間議。心經有損七情傷﹐鎭心安神最爲利。天王補心用三參﹝人參﹑丹參﹑元參﹞﹐酸棗地歸二冬味。遠志柏仁桔茯神﹐燈艸辰砂石菖配。怔忡健忘都可醫﹐加減天王補心治。怔忡人呆將捕如﹐惕惕不寧神明殊。心爲人主血爲主﹐神不守舍心血虛。健忘𨿽因气血隔﹐盛怒傷志亦成疾。靜則神藏躁消亡﹐心气不充神憊極。陽不變陰非外邪﹐此方亦可不寐喫﹝卽天王補心丸﹞。

發狂木火動心神虛人參元參棗仁天冬丹參茯神川連麥冬生地遠志桔梗伯仁菖蒲發癲﹐郁火﹐心腎不交﹝脈不鼓指﹞

生地酒炒連山梔茯神竹葉川柏炙坎版菖蒲遠志心火不寐鮮生地元參竹葉心淨銀花麥冬綠豆皮膽火不寐丹皮半夏鉤藤溫膽湯山梔桑葉橘紅脾營虛用歸脾湯爲主不寐胃病﹐陽蹺脈虛早服八味丸﹐晚服半夏秫米湯。

不寐怔忡﹐膽液虧﹐陽升虛煩《金匱》酸棗仁湯棗仁甘艸知母茯苓川芎不寐健忘﹐肝腎陰虧﹐陽浮﹝鹹苦酸收甘緩法﹞

龜版膠熟地萸肉五味子寧淡菜川柏遠志白茯苓鹿角膠大熟地淡蓯蓉羊腎子何書田曰﹕癲之實者﹐以滚痰丸開痰之壅塞﹐淸心丸泄火之郁勃。虛者當養神而通誌﹐歸脾丸﹑枕中丹。狂之實者﹐以承气湯﹑白虎湯直折陽明之火﹐生鐵落飲重制肝膽之邪。虛者當壯水以制火﹐二陰煎之類。

生地棗仁元參茯苓麥冬甘艸黃芩木通思慮煩勞﹐身心過動﹐風陽內擾則營熱。心悸驚怖﹐不寐﹐脇中動躍﹐治以酸棗仁湯。

棗仁知母川芎甘艸茯苓補心丹枕中丹淸營之熱佐以斂攝神志。

陳參曰﹕《靈樞經》云﹕陽气下交於陰﹐陽蹺脈滿﹐令人得寐。

卷下雜癥

黃膽章

疸分陰陽﹐而總以濕得之。陽疸者﹐濕從火化﹐瘀熱在裏﹐膽熱液泄﹐與胃之濁气相並﹐上不得越﹐下不得泄﹐燻蒸遏郁﹐侵於肺則身目俱黃﹐熱流膀胱溺變赤﹐其色明﹐陽主明﹐治在胃。陰黃者﹐濕從寒水﹐脾陽不能化熱﹐膽液爲濕所阻﹐漬於脾﹐浸淫肌肉﹐蘊於皮膚﹐黃如燻﹐其色晦﹐陰主晦﹐治在脾。黃膽者﹐身黃﹑目黃﹑溺黃之謂也。

黃膽分五名固有﹐黃汗女勞濕熱酒。總歸濕熱相鬱蒸﹐脾胃兼虛爲日久。茵陳五苓散主之﹐隨病增減方堪施。病久腹脹兼黑色。此爲不治先當知。

谷疸﹝不宜下犯足太陰﹐防變脹﹞

豬肚丸豬肚苦參白術牡蠣又方綿茵陳茯苓皮蔻仁花粉枳實苦桔梗疸後郁傷心脾用歸脾丸酒疸四君子湯加陳皮白芍當歸柴胡生薑大棗陳參曰﹕酒客多蘊熱﹐宜先淸中分利﹐後顧脾陽。

濕熱鬱蒸黃膽濕在上宜辛散法﹐取以風勝﹐防己﹑大豆捲﹑苡仁﹑銀花﹑滑石﹑生牡蠣﹑枳實﹑法半夏﹑薑汁。

濕在下宜苦泄法﹐取以淡滲﹐黃柏﹑赤小豆﹑石膏﹑杏仁﹑山梔﹑連翹﹑通艸﹑花粉。

疸變腫脹大腹皮海金沙粉豬苓雞肫皮紫川朴川通艸黃膽﹐脈絡瘀熱﹐此與水穀气交蒸河間金鈴子散加枳實柴胡半夏黃芩山梔穀芽黃膽脾液外越﹝夏熱泄气。脾虛爲黃﹐非濕熱之疸﹞

人參白扁豆茯神炙艸懷山藥米仁何書田曰﹕脈弦脇痛少陽未罷﹐仍主和。渴飲水漿陽明化燥﹐急當瀉熱。如狂蓄血主攻﹐汗後溺血主補。表虛者實衛﹐裏虛者建中。女勞有穢濁﹐始以解毒﹐繼之滑竅﹐終當峻補腎之眞陰。

卷下雜癥

夢遺章

有夢爲心病﹐無夢爲腎病﹐濕熱爲小腸膀胱失精之藏。制𨿽在腎﹐而精之主宰則在心。

其精血下注﹐濕熱混淫而遺滑﹐所致者責在小腸膀胱﹐故治是癥﹐不外寧心益腎﹐塡精固攝﹐淸熱利濕諸法。有夢治心﹐無夢治腎。

左腎藏精右气火﹐相火一動精不固。外動酒漿濕熱欲﹐內動多思多想故。精者有水本靜居﹐無以擾之凝然如。一擾便動且妄行﹐遺精滑精漸致虛。年少元陽气極盛﹐如瓶之滿滿而溢。心有妄念邪火乘﹐如瓶之側側而出。相火易動眞元虛﹐精道不固腎液竭。如瓶之罅漏漸幹﹐此病最重最難澀。安神降火主治之﹐四物歸脾收澀喫。

陰虛陽越兼遺滑﹝用濃味塡精﹐介類潛陽﹐養陰固攝諸法﹞

熟地覆盆子芡實山藥湖連桑螵蛸茯神川斛沙苑綫魚膠生地萸肉麥冬遠志肉天冬川柏女貞金櫻膏柏仁靑鹽牡蠣炙坎版淡菜炙艸陰虛濕熱遺滑﹝苦泄兼通腑﹞

川柏川萆知母澤瀉川蓮苡米仁芡實茯苓豬苓湯下損及中夢遺﹝有夢而遺﹐煩勞過度﹐致脾胃兩傷﹐心腎不交﹐上下兩損﹐當培土固攝﹞

妙香散﹑補心湯﹑生脈﹑四君﹑歸脾湯﹑冬術膏﹑桑螵蛸散。

腎气不攝﹐夢遺兼滑熟地山萸肉山藥湖蓮金櫻子五味紫河車芡實龍骨菟絲子覆盆子沙苑子兼失血熟地五味山藥人參枸杞茯神牛膝魚螵蛸花龍骨桑螵蛸何書田曰﹕房勞過度﹐精竭陽虛﹐寐則陽陷而精道不禁﹐隨濁隨泄﹐不夢而遺﹐當用《濟生》固精丸﹝花龍骨﹑左牡蠣﹑菟絲子﹑家韭子﹑白茯苓﹑五味子﹑桑螵蛸﹑白石脂﹞升固八脈之气。飲食宜濃﹐脾胃釀成濕熱﹐畱伏陰中而夢泄者﹐當用劉檀石脂肚丸﹝白術﹑牡蠣﹐以豬肚﹑苦參一具同煎﹞﹐淸脾胃蘊蓄之溫熱。無夢遺精﹐腎關不固﹐精竅滑脫而成也用桑螵蛸散﹝人參﹑菖蒲﹑遠志﹑秦當歸﹑茯神﹑龍骨﹑龜版﹑桑螵蛸﹞與陰固攝滑澀互施。上實下虛﹐火風震動﹐脾腎液枯﹐用斑龍二至百補丸﹝人參﹑鹿角﹑菟絲子﹑熟地﹑杞子﹑山萸肉﹑五味子﹑天冬﹑茯苓﹑淮牛膝﹑芡實﹑龍眼﹑西黃﹑麥冬﹑山藥﹑金櫻子﹑楮實﹞通攝下焦。龍相交熾﹐陰精走漏﹐用三才封髓丹及滋腎丸﹑大補陰丸﹝熟地﹑金狗脊﹑知母﹑川柏﹑炙龜版﹞峻補眞陰﹐承制相火﹐以瀉陰中伏熱。

卷下雜癥

濁癥﹑淋癥章

濁屬心腎﹐淋爲肝膽。痛則爲淋﹐不痛爲濁。遺由精竅﹐淋在溺竅﹐異出同力﹐最宜分別﹐切勿混治。

濁癥原分赤與白﹐白屬气分赤屬血。脾胃濕熱注膀胱﹐水液混濁皆屬熱﹝本《內經》。主治淸心蓮子飲﹐痰注膀胱二陳合。白由腎虛萆飲﹐赤是血虛合四物。淋癥血石勞气膏﹐滴瀝疼痛常呼號。心與小腸相表裏﹐心火猶動相火燒。欲住不住住又至﹐總將津液常煎熬。八正四苓合四物﹐山梔知柏淋應消。﹞

濁淋二癥參看濕熱下注萆木通海金沙赤茯豬苓澤瀉川黃柏山梔茵陳鮮竹葉丹皮漢防己子和桂苓飲劉檀石豬肚丸陰虛濕熱淋濁滋腎丸丹溪大補陰丸合水陸二仙膏加牡蠣﹑金櫻膏﹑六味丸﹐去萸肉﹐加車前﹑牛膝。

心火下陷淋濁﹝心陽亢而下注﹐利其火府﹞

釐淸飲加山梔﹑丹皮﹑茯苓﹑豬苓。淸利火府用導赤散加赤苓﹑瞿麥。又方川連﹑生地﹑人參﹑桔梗﹑川柏﹑茯苓﹑丹參﹑菖蒲气閉成淋紫苑栝蔞皮郁金降香杏仁枇杷葉山梔食入痞滿便淋﹝照前方去紫菀﹑山梔﹐加苡仁﹞

膀胱蓄熱血淋﹝小便短赤帶血﹞

用導赤散加赤茯苓西血珀屑﹝五分﹞

又方黃柏知母山梔生地龍膽艸丹皮酒大黃淡竹葉當歸郁李仁元紅花精濁陰虧炙龜版熟地天冬肥知母淡秋石川柏茯苓豬脊筋腎虛不攝﹐淋濁﹝脈細腰酸﹐遺瀝胃減﹐宜收納肝腎﹞

茯苓靑鹽胡桃腎气湯加淡蓯蓉鹿角大茴香敗精濁瘀阻竅用虎杖散加韭白汁制大黃麝香﹝少許﹞

入絡通血白醜桃仁歸須桂枝小茴杜牛膝歸尾山梔川楝子韭白兩頭尖川柏遠志淡蓯蓉柏仁茯苓生鹿角大黃小茴加麝香又方阿膠生地女貞子料豆皮琥珀屑淋濁﹝奇脈病﹞

敗精內滯因溺彊出﹐積久精血皆枯﹐當以衝督任帶調理﹐亦如婦人之漏帶也。

鹿茸小茴香歸身人參杞子龜版心茯苓柏霜補骨脂覆盆子菟絲子又方鹿茸韭子胡桃沙苑子舶茴香何書田曰﹕便濁只在气虛與濕熱。實者宣通水道﹐虛者調養中州﹐虛實兩兼又宜益髒通腑。精濁總由肝腎損傷﹐而有精瘀精滑之分。精瘀當先理離宮腐濁﹐然後補腎。精滑用固補斂攝﹐不應﹐從眞元气調之。張景嶽所謂其無形以固有形也。然人必知八脈﹐治用孫眞人九法﹐升奇陽﹐固精絡﹐使督任有權﹐漏卮自已。尿血一癥﹐虛者居多﹐若有火亦能作痛﹐當與血淋同治。如淸之不愈﹐專究乎虛﹐則上注心脾﹐下從肝腎﹐久則主乎八脈。

陳參曰﹕厥陰內患最急﹐少腹繞前陰如刺﹐小水點滴難通﹐環陰之脈絡皆痺﹐气化機關已息﹐必須仿朱南陽法﹐兼參李湖意用滑利通陽﹐辛鹹泄急﹐佐以循經入絡之品。古人云﹕九竅不和多屬胃病﹐六腑爲治﹐以通爲補。脾宜升則健﹐胃宜降則和。蓋太陰之土得陽始運﹐陽明之土得陰則安。脾喜剛燥﹐胃喜柔潤﹐張仲景急下存津﹐治中胃也。李東垣大升陽气﹐治在脾也。

八正散治濕熱便祕。

車前子瞿麥山梔燈艸細木通滑石大黃扁蓄艸甘艸木香濕熱盛而宣徹其泉源也。陳注。

卷下雜癥

小便不通不禁﹑大便不通﹑二便祕﹑脫肛等章

人身穢濁二便消﹐通則濁降塞則淆﹝便通則濁降淸升﹐否則淸濁混淆矣﹞。小便不通膀胱熱﹐用藥可與淋同條。小便不禁膀胱火﹐火邪妄動難自料。水不得安故不禁﹐二神丸合桑螵蛸﹝川連﹑川芎﹑甘艸﹑生地﹑當歸﹞。大便不通腸液竭﹐活血潤燥方無拋。二便閉時肝腎熱﹐八正散服兩可消。肛門祕結肺熱致﹐肺與大腸表裏明。脫肛肺臟虛寒甚﹐瀉痢入虛陷下遭。湯用補中益气妙﹐熱脫四物知柏邀。

陰莖囊腫﹐是濕甚而下墜入府﹐用河間法。

石膏寒水石杏仁澤瀉滑石紫川朴豬苓小便不通﹐小腸火結導赤散加丹皮赤茯苓膀胱气化失司用五苓散濕壅三焦﹝用河間分消法﹞

杏仁桔梗滑石川朴連翹木通香薷陳皮豬苓木瓜川連寒水石澤瀉蘆根黃芩海金沙防己生石膏枳殼六一散濕郁熱伏小腸痺用小溫中丸腎陽不通五苓散加漧薑炮姜附子豬膽汁腎與膀胱陰分蓄熱致燥﹐無陰則陽無以化﹐用滋腎丸通下焦至陰之熱閉。

濕熱大腸痺宜淸熱燥濕小溫中丸。

大便祕﹐火腑不通用更衣丸濕火便祕﹝用大苦寒堅陰燥濕法﹞

川柏萆獨活海金砂細辛川連防己蠶砂川錦紋腎燥熱便難﹝宜溫通下焦﹐用滋腎丸﹞

郁熱燥結气阻﹝苦寒泄熱﹐辛以開郁﹐此三焦通治法﹞

川連萊菔子川楝子廣皮蘆薈炒山楂炒山梔制朴靑皮赤茯苓杏仁廣郁金血結便祕桃仁泥冬葵子川郁金郁李仁降眞香又方桃仁承气湯血液枯燥﹐大便不通﹝宜養血潤燥爲法﹞

歸身柏子仁麥冬沙苑子麻仁松子仁茯苓奎白芍又方生地阿膠龜版又方紅花牛膝菠菜五靈脂桃仁丹皮韭菜郁李仁又方枸杞子天冬人中白川萆三才湯五仁湯虎潛丸去瑣陽加淡蓯蓉通幽湯生地紅花熟地桃仁甘艸歸身升麻老年陽衰風閉﹝用溫潤通調之法﹞

半硫丸二便閉﹐小腸火結蘆薈川楝子桃仁夜分脹用小溫中丸紅花當歸須李仁濕熱肺气不降葦莖桃仁西瓜翠衣滑石通艸又養胃法北沙參麥冬杏仁薏仁知母濕熱壅腑便閉川連山梔皮枳實靑皮黃芩萊菔子川朴丹皮气血結痺便閉川楝子桃仁川桂枝當歸須郁李仁紅花制川軍小茴香川芎山楂炭肉桂蔥白靑皮五靈脂香附血枯經阻便澀大生地牛膝郁李仁歸身車前子淡蓯蓉柏仁冬葵子茯苓小茴香厥陰熱閉二便皆澀﹐少腹脹滿﹐背寒煩渴﹐此爲癃閉﹐當用穢濁气味之品﹐直瀉厥陰之閉。

兩頭尖韭根小茴香橘紅穿山甲歸須川楝子乳香川連山梔通艸海金沙川柏淡吳萸靑皮滑石又仿李東垣治癃閉法﹐用滋腎丸。

陳參曰﹕凡小便閉而大便通調者﹐或膀胱熱結﹐或水源不淸﹐濕癥爲多。大便閉而小便通調者﹐或大腸气滯﹐或津液不流﹐燥癥居多。二便俱閉當先通大便﹐則小便自利矣。腎司二便﹐肝主疏泄﹐須辧陰結陽結﹐或下病治上之法﹐開提肺气。諭嘉言﹕上燥治肺﹐下燥治肝。

脫肛﹐濕熱气虛下陷從東垣治法﹐用補中益气湯人參西於術甘艸陳皮當歸柴胡大棗升麻生薑脫肛﹐純屬气虛下陷人參歸身白術廣皮綠升麻川連白芍炙艸烏梅石蓮子腎气不歸﹝少腹痛﹐肛墜﹐便滑﹞

熟地五味遠志肉懷山藥炭茯苓萸肉菟絲餅禹餘糧年老气陷脫肛人參補骨脂陽起石鹿茸大茴香又禹糧石脂丸陳參曰﹕脫肛一癥﹐有因瀉痢气陷而脫者﹐有因中气虛寒不能收攝而脫者﹐有因酒濕欲傷而脫者﹐有因腎虛濕注而脫者。或年老气血已衰﹐或年少气血未旺﹐亦致脫肛。經云﹕下者舉之。徐之才曰﹕澀可去脫。皆治脫肛之法。《葉天士指南》治此癥不外升舉﹑固澀﹑益气三法。對气熱血熱肛而反挺出者﹐則用芩連槐柏皮四物升柴之類。然亦間有此癥﹐非可訓之法﹐存之以備一說。脫肛癥不宜過用苦涼﹐大約以葉氏治法爲正。

卷下雜癥

三消癥章

﹝嘈癥附﹞

經云﹕二陽結謂之消。二陽者﹐手足陽明也。手陽明大湯主津病﹐消則目黃口漧﹐是津不足也。足陽明胃主血﹐熱則消穀善饑﹐是血中挾火﹐血不足也。未傳能食﹐必發癰疽﹐不能食﹐必傳如脹滿﹐皆不治﹐經云﹕飲食入胃﹐精气輸脾。又脾與胃膜相連﹐又脾主爲胃行其津液。脾屬陰﹐主血﹐胃屬陽﹐主气。胃易燥﹐全賴脾陰以和之。脾易濕﹐必賴胃陽以運之。故一陰一陽合沖和之气﹐而爲後天生化之源也。若脾陰虛﹐則胃家遊溢之精气全輸於脾﹐不能稍畱津液以自潤﹐則胃過於燥而有火矣。故急欲得食以自資﹐遲則嘈雜尢甚。若失治則必延成消膈之癥。

上消肺因心移熱﹐二便如常飲水適。中消胃熱食偏多﹐大便硬堅小便赤。下消腎熱渴飲湯﹐耳葉焦漧便淋瀝﹐𨿽分肺胃腎三般﹐總是腎水不足得。腎水不足虛火炎﹐津液漧枯血虛極。地黃飲子六味丸﹐淸息用之定有益。

郁火致消﹝善饑而渴目加癟﹐心郁火燃當淸陽明之熱﹐以滋少陰﹞

生地麥冬生白芍石膏知母西甘艸朱丹溪消渴方生地花粉川連藕汁牛乳煩勞心營熱﹝肌瘦饑渴﹐是上中二消病﹞

烏犀角元參沙參地骨皮鮮生地麥冬柿霜生甘艸又固本丸加人參肝陽犯胃成消石膏生地生白芍人參川斛粳米阿膠知母生甘艸麥冬陳皮佩蘭元陽變動﹐爍津成消﹝此甘緩和陽生津法﹞

河間甘露飲炙黑艸生白芍生地麥冬知母生棗仁腎消﹝饑渴便渾﹐舌碎面赤﹐是陰虛陽气上燔﹞

六味丸加牛膝車前補足三陰腎陰虛﹐胃火脹成消﹝脈左數能食﹞

六味丸加天冬麥冬龜版女貞子川萆旱蓮腎陰虛﹐心火亢﹝形瘦脈搏﹐渴飲善食﹐三消癥也﹞

陳曰﹕古人謂入水無物不長﹐入火無物不消。河間每以益腎水﹑制心火﹑除腸胃燥熱﹑濟身中液枯是眞治法。用玉女煎。三消癥𨿽有上中下之分﹐其實不外陰虧陽亢﹐津液枯涸﹐熱淫而已。當以仲景之腎气丸﹑《本事方》之神效散爲主。腎气丸助眞火蒸化﹐升津液﹐上承神效散﹐取水中鹹寒之物﹐遂其性而治之。方用白海浮石﹑蛤殼粉﹑蟬退爲末﹐以大鯽魚七个﹐搗爛調服。

腎消兩腿漸細﹐腰足無力﹐此因中消之後﹐胃熱入腎﹐銷爍腎脂﹐令腎枯槁﹐溲如膏脂。晉人云﹕肺主气﹐肺無病則气能管束精液。其精微者營養筋骨血脈。餘者爲溲。肺病則津液無气管束﹐而精微者亦隨溲下如膏脂也。

白茯苓丸茯苓元參人參川萆覆盆子熟地川連川斛蛇牀子白蜜爲丸﹐磁石湯下。

附嘈癥嘈有虛實眞僞﹐其病總在於胃。胃過於燥則火升﹐而嘈得食可止。久延便變消渴癥。

陽升嘈雜生地柏子仁茯神麥冬料豆皮川斛心腸熱嘈﹐必煩熱頭汗淮小麥茯神南棗柏子仁炙艸辰砂血虛嘈雜﹝兼咽瘡﹞

生地麥冬生白芍炙艸天冬女貞火麻仁茯神肝陰虛發嘈﹝婦人半日一發﹐夜則更甚﹞

生地淸阿膠茯神天冬紫丹參白芍陳參曰﹕脾陰虛則胃燥而有火矣。治當補脾陰﹐養營血﹐兼補胃陰﹐甘涼濡潤﹐稍佐微酸。

卷下雜癥

香港腳章

香港腳腳膝時酸疼﹐赤腫兼患脹腹心。不腫熱痛幹香港腳﹐气腫而痛濕气明。因風則麻因寒痛﹐嘔吐喘急憂危臨。寒溫濕滲風宜汗﹐熱下諸法須評論。又有下陷致跗腫﹐脾气虛弱胃气沈。脾坤靜徳乾健運﹐中气沖和淸濁分﹐脾土受傷不制水﹐水谷之气下陷應。足跗腫者用何法﹐補中益气湯提升。

濕熱跗腫﹐酸軟﹝足背赤腫﹐皮亮溲黃﹞

川獨活豬苓木瓜黑梔皮滑石赤茯苓澤瀉椒目料豆皮知柏八味丸寒濕腿酸﹐跗腫痛川桂木熟附子茯苓皮蠶砂川獨活宣木瓜制香附牛膝脾明虛寒﹐腿肚及跗浮腫﹝按指下陷酸冷﹞

巴戟肉桂香附於術金狗脊川附子茯苓獨活牛膝宣木瓜淡蓯蓉人參炮姜車前五加皮益智山萸山藥足三陰虛﹐腳背足心跗腫﹐气逆喘怠﹐水泛爲痰熟地虎脛骨杜仲白芍龜版人參熟川附杞子香附牛膝茯苓上肉桂麥冬漧薑陳皮廣沈香五味附桂八味丸

卷下雜癥

疝癥章

七疝在肝﹐《內經》謂衝脈爲病﹐又謂任脈爲病。男子結七疝﹐女子帶下瘕﹐同爲腎經主之。脇中少腹皆肝脈﹐遊行之所﹐气凝緊爲腹聚﹐久結形爲瘕疝。暴疝多寒﹐久疝多熱。

《素問》諸經之疝云﹕任脈爲病﹐結七疝﹐督脈生病。爲衝疝。脾傳之腎﹐病名疝﹐三陽爲病﹐發寒熱﹐傳爲疝。邪客於足厥陰之絡﹐令人卒疝暴痛。

陳參曰﹕少陽上聚爲瘕﹐厥陰下結爲疝。

气沖疝﹝上衝心不得前後﹐能上不能下﹐爲衝﹞

狐疝﹝夜出晝入如狐﹐乃肝木病﹞

癃疝﹝腎脈滑甚爲癃疝囊﹐膿血溺祕﹐乃脾邪傳腎也﹞

疝﹝頑痺不仁﹐丸大如升如斗﹞

厥疝﹝肝木乘脾﹐厥逆上升也﹞

疝瘕﹝脾傳之腎﹐少腹實熱而痛﹐狀如黃瓜﹞

疝﹝足陽明病疝﹐脈滑爲疝﹐乃肝木乘胃也﹐囊大膿血﹞

以上系七般疝气。

熱郁於中﹐寒包熱﹐小腹急痛連睪丸。導气湯加荔橘核﹐附姜故﹝破故紙﹞仲靑通餐。偏墜不痛本腎气﹐蒼芷滑﹝石﹞半﹝夏﹞加可寬。婦人厥陰寒气聚﹐小兒食積治無難。

督任陽虛疝﹝气墜下結﹐升陽爲主﹞

鹿茸沙蒺藜歸身鹿角菟絲子桂枝奇脈陽虛疝﹝疝瘕繞臍﹐有聲﹞

淡蓯蓉杞子沙蒺藜紅棗小茴香歸身白茯苓筋疝﹝怒勞所傷也﹞

淡蓯蓉小茴香歸身胡桃山羊腎補骨脂家韭子茯苓靑鹽搗爲丸肝疝犯胃﹝納食湧吐﹐宿疝上衝﹞

墨附子淡吳萸豬膽汁淡漧薑川楝子濁陰聚肝絡疝﹝臍旁動气﹐少腹結疝﹐睪丸偏墜﹞

淡蓯蓉枸杞子白茯苓安息香歸身小茴香川連川楝子廣木香吳萸延胡索靑橘葉桃仁穿山甲炒橘核歸尾小茴香郁李仁山楂泡吳萸小靑皮左牡蠣蔥白川桂枝建澤瀉膀胱寒濕﹐凝滯疝气﹝陰囊莖痛﹞

五苓散加防己獨活鬱怒肝疝腫脹﹝用丹溪通陽泄濁法﹞

歸須橘核小茴香靑皮木香炒山梔靑蔥川楝子香附小茴延胡索久疝濕邪熱郁川柏龍膽艸山梔蘆薈細辛知母海金砂豬苓澤瀉川連木香冬葵子川桂枝山梔橘核郁李仁川楝子又方肉桂當歸身鹿角川芎小茴炙甘艸茯苓生薑羊肉膠爲丸疝兼瘧母陰瘧久延﹐邪入肝絡﹐少腹痛漸硬﹐結陰前後處筋痛。

淡蓯蓉穿山甲杞子歸身大茴香黑川烏水安息鹿茸黑豆小茴香陳參曰﹕疝不離乎肝﹐又不越乎寒。以肝脈絡陰器﹐爲至陰之髒﹐足太陽之脈屬腎絡膀胱﹐爲寒水之經。故仲景以溫散祛寒﹑調營補气爲主﹐而子和又以辛香流气爲主。胃肝得疏泄乃愈﹐則金鈴子散﹑虎潛丸二法是也。

卷下雜癥

喉痺章

經云﹕一陰一陽結謂之喉痺。一陰者手少陰君火﹐心之脈气也。一陽者﹐手少陽相火﹐三焦之脈气也。夫二經之脈並絡於喉﹐故气熱則內結﹐結則腫脹﹐甚則痺﹐痺甚死。十二經惟太陽別下項﹐其餘皆湊咽喉。《內經》何以獨言一陰一陽﹐以君相二火獨勝則熱且痛矣。

喉痺總因風熱衝﹐血虛虛火遊行攻。更挾風痰喉間客﹐遂有此癥腫痛凶。緩者祛風與淸熱﹐急用桐油探吐松。

風火上郁喉痺﹝用辛涼淸上法﹞

薄荷射幹大力子杏仁綠豆皮連翹桑皮馬勃絨滑石西瓜翠肺燥熱喉痺北沙參川斛桑葉地骨皮川貝母元參花粉綠豆皮苡仁蘆根枇杷葉百部濁穢上受﹐咽喉腫痺﹝此淸降開灌法﹞

連翹廣郁金山梔廣橘皮馬勃大力子杏仁竹葉丸气分熱毒喉痺銀花馬兜鈴連翹蘆根川貝白金汁通艸又方杏仁霜甘艸苦桔梗川貝陰虛火炎喉痺﹝日久不愈﹞

生地元參雞子黃阿膠麥冬糯稻根須又六味丸方內中牛膝﹑蓮子﹑芡實煎丸皆可。又復脈湯加天冬﹑牛膝﹐去生薑﹑桂枝。又豬膚湯。

少陰喉痛﹝肌肉消爍﹐下焦易冷﹐骨髓已空﹞

用塡髓法﹕生羊骨髓﹑豬骨髓﹑鹿角膠等分﹐搗爲丸。

陳參曰﹕喉癥古方法治法用辛散咸軟﹐去風痰﹐解熱毒爲主﹐如元參升麻湯﹑《聖濟》透關散﹐及玉鑰匙﹑通聖散﹑《普濟》消毒飲﹐皆緩本而以治標爲急者也。恐緩則傷人﹐故急於治標。

陳曰﹕近時喉痺之證﹐多因失血從水﹐不制火而起。治法以滋水斂陽爲主。

宜宗丹溪之說。

卷下雜癥

耳病章

腎開竅於耳﹐心寄竅於耳。耳爲淸空之竅﹐陽交會流行之所。一受風熱火郁之邪﹐及水衰火實﹐腎虛气厥者﹐皆致耳鳴失聰。

耳爲腎竅病屬腎﹐腎虛耳聾不能聽。少陽脾濕繞耳中﹐邪气感之耳鳴應。濕熱擾胃胃火炎﹐亦致耳鳴紅腫甚。右屬陽明左少陽﹐腫而出膿風熱病。

風溫上郁耳鳴溫邪暑熱火風侵竅﹐用輕可去實法輕淸泄降。

薄荷杏仁通艸苦丁茶菊葉荷梗連翹桔梗馬勃綠豆皮銀花川貝羚羊片大力子元參蔓荊子荷葉汁夏枯花滑石鮮竹葉石膏黃芩益元散連翹山梔膽火上郁耳聾﹝頭痛耳脹﹐治法與上略同﹞

靑蒿丹皮象貝石決明桑葉山梔連翹滁甘菊郁傷心腎﹐膽火上炎﹐耳聾淸泄耳嗚﹐病由於郁﹐用煎方﹐以淸少陽﹐丸藥以補心腎。

生地夏枯艸山梔生艸丹皮女貞子赤苓白芍五味子茯神辰砂磁石建蓮子沈香丸方用熟地龜版麥冬牡蠣气閉耳鳴連翹川朴木通苦丁茶杏仁廣皮防己鮮荷葉汁腎虛耳聾陰虛陽亢﹐內風上施蒙竅﹐當壯水制陽﹐塡陰鎭逆﹐佐以鹹味入陰﹐酸味和陽。

大熟地瑣陽牛膝磁石萸肉龜板心茯神遠志秋石五味八十髙年耳聾﹝且下虛上實﹐當塡補下焦﹞

六味丸加磁石龜板五味遠志陳參曰﹕耳病治法不外乎通陽鎭陰﹐補心益腎淸膽等法。體虛失聰﹐治在心腎﹐邪干竅閉﹐治在膽經。

卷下雜癥

目病章

經云﹕五臟六腑之精華﹐皆上注於目。目者肝之竅也﹐肝與膽爲表裏﹐肝液膽汁充足﹐目乃能遠視﹐故無論外感內癥﹐皆與肝膽有關。六淫之邪﹐風火與燥气居多﹐內起之癥﹐肝膽與心腎爲多。

白睛屬肺曰气輪﹐烏球屬肝曰風輪。大小心曰火輪﹐上下胞脾曰肉輪。瞳神屬腎曰水輪﹐五臟五輪多肝經。目得血養視乃明﹐肝有風熱目病生。

風溫上郁目赤﹝左脈弦﹞

桑葉夏枯艸連翹艸決明菊葉靑菊花苦丁茶桑皮料豆衣燥熱目赤且痛鮮荷葉山梔赤芍綠豆皮夏枯艸生艸菊葉苦丁茶料豆衣薄荷桑白皮連翹暑熱鬱蒸目紅桑葉谷精珠通艸綠豆衣米仁望月砂茯苓木火上郁目赤疼腫羚羊片夏枯艸桑葉谷精艸石決明丹皮綠豆皮米仁連翹炒山梔生地菊葉血絡虛熱﹐眼痛﹐白上紅絲羚羊片連翹川桂枝靑菊葉丹皮秦當歸脾肺蘊熱﹝目胞浮腫﹐不饑不運﹞

桑皮大腹皮苡米仁通艸茯苓廣陳皮生薑皮陰虛火郁﹝微寒汗出﹐下有痔漏﹐左眼疼﹞

六味丸去萸肉﹐加白芍﹐蔓荊子。

胃虛肝風﹝右眼多淚﹐心嘈雜﹞

嫩黃歸身煨姜大白芍茯神大棗肝陰虛﹝左目痛熱淚﹐翳膜﹞

桑葉望月砂黃甘菊石決明杞子料豆衣赤首烏小胡麻﹝卽黑芝麻﹞

肝腎虛目痛﹝治法同前﹞

熟地歸身茯神白蒺藜萸肉五味菊花柏子仁生地山藥桑椹子大天冬杞子谷精艸陳參曰﹕治法外感者必有寒熱﹐頭痛鼻塞﹐骨疼﹐脈見緊數浮洪方可淸散。內固者如肝膽之風熱盛﹐當散熱除風﹐如腎經之水。火衰﹐當壯水益火。若陰血𨿽虧﹐而風熱未盡﹐則當審其緩急﹐相參而治。

卷下雜癥

鼻病章

經云﹕肺和則鼻能知香臭。又云﹕膽移熱於腦﹐令人辛鼻淵﹐傳爲衄瞑目﹐是知初感風寒之邪﹐久則化熱﹐熱郁則气痺而窒塞矣。﹐音蔑﹐鼻出血也。

無形之气運於鼻﹐鼻塞聲重風寒被。膽熱移腦鼻淵生﹐喜飲鼻赤傷肺气。

淸邪郁久肺气窒塞鼻起紅椒﹐當開上宣郁法。

蔓荊子連翹鮮荷葉苦丁茶滑石香白芷精虛鼻淵腦髓不固﹐淋下無穢气﹐此勞怯之根也。

天眞丸人參西白術天冬山藥淡蓯蓉當歸羊肉熱壅肺气知母梨肉貝母煎膏腦熱鼻淵兼左鳴左甚初用苦辛涼散法山梔飛滑石羚羊片苦丁茶夏枯艸菊葉連翹久則用鹹降滋塡鎭攝法虎潛丸又方大熟地虎骨瑣陽羯羊肉歸身懷牛膝龜版陳皮肥知母白芍加法天冬淡菜豬脊筋

卷下雜癥

口病舌病章

口屬脾經舌屬心﹐舌和五味自知音。肝熱口酸心熱苦﹐脾熱口甘疳亦生。腎熱口鹹虛則淡﹐寒亦口咸食酸明。肺熱口辣內熱苦﹐口漧欲飲皆熱因。

心脾郁熱﹐曰舌生疳﹐唇赤且燥小生地生甘艸麥冬鮮石斛滑石炒山梔生薏米銀花連翹心通艸濕溫鬱蒸﹝口舌滿布糜疳﹐唇紅穢气﹐胃火胸煩﹞

淡豆豉犀角尖黑山梔金石斛花粉鮮生地羚羊片淨銀花西甘艸川貝靑蒿子連翹淡竹葉郁金鮮葦莖野薔薇花露荷花露枇杷葉露玫瑰露

卷下雜癥

牙痛章

牙痛不外風火虫虛﹐此但言其痛也。他如牙宣﹑牙FS﹑牙疳﹑牙菌﹑牙癰穿牙﹑去骨槽風﹑走馬靑腿牙疳之類﹐皆由乎濕火熱毒﹐肝郁濕痰﹐蘊結牙牀。須分上下二齒﹐辧明手足陽明及少陰之異。

木生於土牙生牀﹐牀本陽明牙腎鄕。下牀嚼物大腸屬﹐上牀不動胃經當。牙宣腫痛胃濕熱﹐竹葉石膏是主方。

溫邪上蒸牙疼﹝痛連頭顚﹐用玉女煎法﹞

火郁牙痛﹝連頂顚﹐屬厥陰﹞

犀角元參生艸連翹夏枯艸鈴角知母銀花山梔風熱牙痛﹝齦脹頭痛﹐用輕淸泄上法﹞

蘆根西瓜翠連翹滑石綠豆皮銀花陰虛火炎牙痛﹝嗜飲﹐牙宣﹐衄血﹐咳血﹞

人中白鮮石斛大澤瀉旱蓮艸生牡蠣綠豆皮牙痛後絡痺﹝頰車穴﹐閉口不能張﹐用宣通法﹞

羚角片煨天麻制僵蠶桂枝尖炒山梔炒丹皮骨槽風痛﹝或緩或甚﹐連空穴脹痛甚﹐心煩﹞

先用陽和湯法天桂鹿角膠大熟地淨麻黃白芥子甘艸走馬靑腿牙疳卽名牙嘯﹐牙齦出衄紫色﹐口臭﹐脈反澀細﹐兩腿靑如靛﹐此濕熱郁火蘊結陽明﹐肝腎陰虧。

犀角石膏知母懷牛膝銀花元參郁金生地熟地丹皮人中白麥冬旱蓮女貞子連翹碧玉散茯苓龜版心炒山梔羚羊片生艸川石斛川貝安南桂料豆衣

