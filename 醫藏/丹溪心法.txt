

丹溪心法元朱震亨﹑戴思恭

序

醫之先﹐謂出於神農﹑黃帝。儒者多不以爲然。予嘗考醫之與卜﹐並見於《周禮》﹐曰醫師隸冢宰﹐筮人隸宗伯﹐並稱於孔子﹐曰人而無恆﹐不可以作巫醫。巫﹑筮字﹐蓋古通也。然卜之先﹐實出於羲﹑文﹑周﹑孔﹐則醫之先謂出於神農﹑黃帝﹐亦必有所從來。大約羲﹑文﹑周﹑孔之書存﹐故卜之道尊﹔神農﹑黃帝之書亡﹐故醫之道卑。然其書𨿽亡﹐而緒餘之出於先秦者﹐殆亦有之。若今《本艸》《素問》《難經》《脈經》﹐此四書者﹐其察艸木鳥獸金石之性﹐論陰陽風寒暑濕之宜﹐標其穴以施鍼KT﹐診其脈以究表裏﹐測諸秋毫之末﹐而活之危亡之餘﹐類非神人異士﹐不足以啟其機緘﹐而發其肯綮。則此四書者﹐誠有至理﹐不可謂非出於聖筆而遂少之也。然則醫之與卜﹐皆聖人之一事﹐必儒者乃能知之﹐其不以爲然者﹐不能通其說者也。醫之方書﹐皆祖漢張仲景之言﹐實與前四書相出入﹐亦百世不能易者。自漢而後﹐代不乏賢。中古以來﹐予所取五人﹐曰孫思邈氏﹐其言嘗見錄於程子﹔曰張元素氏﹐曰劉守眞氏﹐曰李杲氏﹐皆見稱於魯齋許文正公﹔曰朱震亨氏﹐實白雲許文懿公髙第弟子。斯五人者﹐皆儒者也。而朱氏實淵源於張﹑劉﹑李三君子﹐尢號集其大成。朱氏每病世之醫者﹐專讀宋之《局方》﹐執一定之法﹐以應無窮之疾﹐譬之儒者﹐專誦時文﹐以幸一第﹐而於聖經賢傳﹐反不究心。乃作《局方發揮》《格致餘論》等書﹐深有補於醫道。而方書所傳﹐則有《丹溪心法》若干捲。推脈以求病﹐因病而治藥﹐皆已設之方也。朱氏沒而其傳泯焉。近世儒者始知好之﹐稍稍行世。然業醫者樂檢方之易﹐而憚讀書之難﹐於《素》《難》諸書﹐蓋皆不能以句﹐而於五人者之著述﹐則亦視爲迂闊之論。其茫然不知所用力無足怪者﹐其以藥試人之疾﹐間一獲效﹐則亦如村牧豎﹐望正鵠而射之﹐偶爾中焉。或從其旁問之射法﹐瞠目相視﹐不知所對。彼老成者﹐日從事乎內志外體之間﹐𨿽或小有所失﹐而矢之所向﹐終無大遠﹐此觀射之法也。審醫之能﹐何以異此﹗予宗人用光﹐世業儒而好醫﹐其讀《素》《難》之書甚稔﹐最喜朱氏之說。嘗以《丹溪心法》有川﹑陜二本﹐妄爲世醫所增附﹐深懼上有累於朱氏﹐乃爲之彪分臚列﹐釐其誤而去其復﹐以還其舊。凡朱氏之方有別見者﹐則以類入之。書成﹐將刻梓以傳﹐請予序。予故以多病好醫而未能也。輒以醫卜並言於編首﹐使業醫者知其道本出於聖人﹐其書本足以比易﹐而非可以自卑﹐則日勉焉以致力乎《本艸》《素》《難》《脈經》之書﹐以及五君子之說﹐而尢以朱氏爲入道之門﹐則庶幾乎上可以輔聖主拯世之心﹐下可以見儒者仁民之效﹐而醫不失職矣。用光名充﹐休寧漢口人﹐與予同出梁將軍忠壯公後。

成化十八年歲次壬寅春二月旣望賜進士及第奉訓大夫左春坊左諭徳同修國史經筵官兼太子講讀官休寧程敏政序

序二

夫驅邪扶正﹐保命全眞﹐拯夭閼於長年﹐濟疲癃於仁壽者﹐非資於醫則不能致之矣。醫之道肇自軒﹑岐﹐論《難》《靈》《素》出焉﹔降而和﹑緩﹑扁﹑倉﹐咸神其術﹔至漢張仲景作《傷寒卒病論》﹐始制方劑﹐大濟丞民﹔晉王叔和撰次其書﹐復集《脈經》﹐全生之術﹐於斯備矣。他如華氏剖腹﹐王氏鍼妖﹐與夫奇才異士﹐間有一節一法取KT於時者亦多﹐非百代可行之活法也。嗟夫﹗去古愈遠﹐正道湮微﹐寥寥千載之下﹐孰能繼往開來而垂法於無窮者﹖宋金間﹐上谷張元素﹑河間劉守眞﹐俱以穎特之資﹐深達閫奧﹐髙出前古。元素之學﹐東垣李杲深得之﹐明內傷之旨﹐大鳴於時。王海藏﹑羅謙甫又受業於東垣﹐羅太無﹑亦私淑諸賢者也。明哲疊興﹐肩摩踵接﹐著爲方論﹐究極精微﹐猶水火谷粟之在天下﹐不可一日無。遵而用之﹐困蘇廢起﹐斯民何其幸歟﹗泰定中﹐丹溪朱先生起江東﹐先生﹐許文懿公髙第﹐諱震亨﹐字彥修﹐婺之烏傷人﹐爲元鉅儒。因母病脾﹐刻志於醫曰﹕醫者﹐儒家格物致知一事﹐養親不可缺﹐遂徧遊江湖﹐尋師無所遇﹐還杭﹐拜羅太無﹐乃得劉﹑張﹑李之學以歸﹐窮研《素問》之旨﹐洞參運气之機﹐辟《局方》之非宜﹐悟戴人之攻擊﹐別陰陽於疑似﹐辧標本於隱微﹐審察血气實虛﹐探究眞邪彊弱﹐一循活法﹐無泥專方。誠醫道之宗工﹐性命之主宰﹐而集先賢之大成者也。其徒趙以徳﹑劉叔淵﹑戴元禮氏﹐咸能翼其道﹐遺書傳播有年。景泰中﹐楊楚玉集其心法﹐刊於陜右。成化初﹐王季附方重梓於西蜀﹐志欲廣布海內﹐使家傳人誦﹐不罹夭枉。其用心仁矣﹗而楊之集﹐篇目或有重出﹐而亦有遺﹐附以他論﹐使玉石不分。王因之附添諸方﹐多失本旨。充﹐江左一愚﹐夙志於此﹐每閱是書﹐實切病焉﹐輒不自揆妄意﹐竊取平治會萃經驗等方。及《玉機微義》《衛生寶鑑》《濟生拔萃》﹑東垣﹑河間諸書校之﹐究尾會首﹐因證求方﹐積日旣久﹐復得今中書烏傷王允達先生以丹溪曾孫朱賢家藏的本寄示﹐合而參考﹐其或文理乖訛﹐意不相貫者﹐詳求原論以正其誤﹔篇目錯綜﹐前後重疊者﹐芟去繁冗以存其要﹔此有遺而彼有載者﹐采之以廣其法﹔論旣詳而方未備者﹐增之以便檢閱。一言去取﹐無敢妄有損益﹐庶幾丹溪之書﹐猶涇渭合流﹐淸濁自別﹔烏鷺同棲﹐皂白攸分﹐學人免惑於他岐﹐疾得歸於正治﹐未知其然否乎﹖極知僭逾﹐無所逃罪﹐同志之士﹐倘矜其愚﹐正其訛舛而賜教之﹐則充之至願也。於是乎書。

成化十七年歲次辛丑仲冬休寧後學復春居士程充謹識

附錄

故丹溪先生朱公石表辭丹溪翁傳上楊楚玉類集《心法》﹐中間水腫﹑虛腫﹑痛風﹑肢節痛﹑麻木﹑婦人小便不通等證﹐文多重出﹐又取別論附於其間。𨿽能補其缺略﹐不免混淆難別﹐致丹溪主病之旨不明﹐王季因正論及附論中方未備載﹐又作附錄。如夢遺椿樹根丸﹑淋證六味地黃丸﹑婦人三補丸等﹐不錄丹溪原方﹐卻於他書取方名相同增入﹐藥味與病懸隔。﹝充﹞恐用者不察﹐反致有誤﹐今以丹溪原論﹐考訂遺誤﹐錄於癥首﹐次附戴元禮辧癥﹐次錄正方﹐以見正法不雜﹐其附論不去﹐題曰附錄﹐用存編者之意也。復盡載附論中方﹐題曰附方﹐恐人妄去取也﹐庶幾明白。

又增入外科倒倉等法﹐以翼其未備﹐觀者詳焉。

成化庚子花朝日程充識

十二經見證

足太陽膀胱經見證

頭苦痛﹐目似脫﹐頭兩邊痛﹐淚出﹐臍反出﹐下腫﹑便膿血﹐肌肉痿﹐項似拔。

小腹脹痛﹐按之欲小便不得。

十二經見證

足陽明胃經見證

惡與火﹐聞木聲則驚﹐狂﹐上登而歌﹐棄衣而走﹐顏黑﹐不能言﹐唇腫﹐嘔﹐呵欠﹐消穀﹐善飲。

頸腫﹐膺乳衝股伏兔外廉足跗皆痛﹐胸傍過乳痛﹐口﹐腹大水腫﹐奔響腹脹﹐跗內廉痛﹐脾不可轉﹐似結﹐似裂。

膝臏腫痛﹐遺溺失气﹐善伸數欠﹐癲疾﹐濕浸心欲動﹐則閉戶獨處﹐驚﹐身前熱﹐身後

十二經見證

足少陽膽經見證

口苦﹐馬刀挾癭。

胸中脇肋髀膝外至絕骨外踝前諸節痛﹐足外熱﹐寢寒憎風﹐體無膏澤﹐善太息。

十二經見證

手太陽小腸經見證

面白﹐耳前熱﹐苦寒﹐頷腫不可轉。

腰似折﹐肩肘臂﹐外後廉腫痛。

臂內前廉痛。

十二經見證

手陽明大腸經見證

手大指次指難用﹐耳聾﹐耳鳴嘈嘈﹐耳後肩肘臂外背痛。

气滿﹐皮膚殼殼然堅而不痛。

十二經見證

足太陰脾經見證

五泄注下五色﹐大小便不通﹐面黃。

舌木彊痛﹐口疳﹐食卽吐﹐食不下咽。

怠惰嗜臥﹐搶心﹐善饑善味﹐不嗜食﹐不化食﹐尻陰股膝足背痛﹐煩悶﹐心下急痛。

有動痛﹐按之若牢﹐痛當臍﹐心下若痞。

腹脹腸鳴﹐飧泄不化﹐足不收﹐行善﹐腳下痛﹐九竅不通﹐溏泄﹐水下後﹐出餘气則快然。

飲發中滿﹐食減﹐善噫﹐形醉﹐皮膚潤而短气﹐肉痛﹐身體不能動搖﹐足溏腫若水。

十二經見證

足少陰腎經見證

面如漆﹐眇中淸﹐面黑如炭﹐咳唾多血﹐渴﹐臍左﹑脇下背肩髀間痛。

胸中滿﹐大小腹痛﹐大便難﹐饑不欲食﹐心中如饑﹐腹大﹐頸腫喘嗽﹐脊臀股後痛。

脊中痛﹐脊股內後廉痛﹐腰冷如冰及腫。

足痿厥﹐臍下气逆﹐小腹急痛﹐泄﹐下腫﹐足寒而逆﹐腸癖﹐陰下濕﹐四指正黑。

手指淸厥﹐足下熱﹐嗜臥﹐坐而欲起﹐凍瘡﹐下痢﹐善思﹐善恐﹐四肢不收﹐四肢不舉

十二經見證

足厥陰肝經見證

頭痛﹐脫色善潔﹐耳無聞﹐頰腫。

肝逆頰腫﹐面靑﹐目赤腫痛。

兩脇下痛引小腹﹐胸痛﹐背下則兩脇腫痛﹐婦人小腹腫﹐腰痛不可俯仰﹐四肢滿悶﹐挺長熱。

嘔逆﹐血﹐腫睪疝﹐暴癢。

足逆寒﹐善﹐節時腫﹐遺瀝﹐淋溲﹐便難﹐癃﹐狐疝﹐洞泄﹐大人疝﹐眩冒﹐轉陰縮﹐兩筋攣﹐善恐﹐胸中喘﹐罵詈。

血在脇下﹐喘。

十二經見證

手太陰肺經見證

善嚏﹐缺盆中痛﹐臍上﹐肩痛﹐肩背痛﹐臍右﹐小腹脹引腹痛﹐小便數﹐溏泄﹐皮膚痛及麻木﹐喘﹐少气﹐頰上气見。

交兩手而瞀﹐悲愁欲哭﹐灑淅寒熱。

十二經見證

手少陰心經見證

消渴﹐兩腎內痛﹐後廉﹐腰背痛。浸淫善笑﹐善恐﹐善忘﹐上咳吐﹐下气泄﹐眩僕﹐身熱而腹痛﹐悲。

十二經見證

手厥陰別脈經見證﹝心主﹞

笑不休﹐手心熱﹐心中大熱﹐面黃目赤﹐心中動。

十二經見證

手足陰陽經合生見證

頭項痛。足太陽﹑手少陰。

黃膽。足太陰﹑少陰。

面赤。手少陰﹑厥陰﹑手足陽明。

目黃。手陽明﹑少陰﹑太陽﹑厥陰﹑足太陽。

耳聾。手太陽﹑陽明﹑少陽﹑太陰﹑足少陽。

喉痺。手足陽明﹑手少陽。

鼻鼽衄。手足陽明﹑太陽。

目KTKT無所見。足少陰﹑厥陰。

目瞳人痛。足厥陰。

面塵。足厥陰﹑少陰。

咽腫。足少陰﹑厥陰。

嗌漧。手太陰﹑足少陰﹑厥陰﹑手少陰﹑太陽。

噦。手少陽﹑足太陰。

膈咽不通不食。足陽明﹑太陰。

胸滿。手太陰﹑足厥陰﹑手厥陰。

胸支滿。手厥陰﹑少陰。

腋腫。手厥陰﹑足少陽。

脇痛﹐手少陰﹑足少陽。

胸中痛。手少陰﹑足少陽。

善嘔苦葉。足少陽﹑足陽明﹐逆。

少气﹐咳嗽﹐喘渴。手太陰﹑足少陰。

喘。手陽明﹑足少陰﹑手太陰。

臂外痛。手太陽﹑少陽。

掌中熱。手太陽﹑陽明﹑厥陰。

肘攣急。手厥陰﹑太陰。

腸滿脹。足陽明﹑太陰。

心痛。手少陰﹑厥陰﹑足少陰。

痔。足太陽﹑手足太陰熱。

淒然振寒。足陽明﹑少陽。

如人將捕。足少陰﹑厥陰。

瘧。足太陰﹑足三陽。

汗出。手太陽﹑少陰﹑足陽明﹑少陽。

身體重。手太陰﹑少陰。

不治已病治未病

與其救療於有疾之後﹐不若攝養於無疾之先﹐蓋疾成而後藥者﹐徒勞而已。是故已病而不治﹐所以爲醫家之法﹔未病而先治﹐所以明攝生之理。夫如是則思患而預防之者﹐何患之有哉﹖此聖人不治已病治未病之意也。嘗謂備土以防水也﹐苟不以閉塞其涓涓之流﹐則滔天之勢不能遏﹔備水以防火也﹐若不以撲滅其熒熒之光﹐則燎原之焰不能止。其水火旣盛﹐尙不能止遏﹐況病之已成﹐豈能治歟﹖故宜夜臥早起於發陳之春﹐早起夜臥於蕃秀之夏﹐以之緩形無怒而遂其志﹐以之食涼食寒而養其陽﹐聖人春夏治未病者如此。與雞俱興於容平之秋﹐必待日光於閉藏之冬﹐以之斂神匿志而私其意﹐以之食溫食熱而養其陰﹐聖人秋冬治未病者如此。或曰﹕見肝之病﹐先實其脾臟之虛﹐則木邪不能傳﹔見右頰之赤﹐先瀉其肺經之熱﹐則金邪不能盛﹐此乃治未病之法。今以順四時﹐調養神志﹐而爲治未病者﹐是何意邪﹖蓋保身長全者﹐所以爲聖人之道﹔治病十全者﹐所以爲上工術。不治已病治未病之說﹐著於《四气調神大論》﹐厥有旨哉﹗昔黃帝與天師難疑答問之書﹐未嘗不以攝養爲先﹐始論乎天眞﹐次論乎調神。旣以法於陰陽﹐而繼之以調於四气﹔旣曰食飲有節﹐而又繼之以起居有常。

諄諄然以養生爲急務者﹐意欲治未然之病﹐無使至於已病難圖也。厥後秦緩達乎此﹐見晉侯病在膏肓﹐語之曰不可爲也﹔扁鵲明乎此﹐視齊侯病在骨髓﹐斷之曰不可救也。噫﹗惜齊晉之侯不知治未病之理。

亢則害承乃制

气之來也﹐卽以極而成災﹔則气之乘也﹐必以復而得平。物極則反﹐理之自然也。大抵寒暑燥濕風火之气﹐木火土金水之形﹐亢極則所以害其物﹐承乘則所以制其極。然則極而成災﹐復而得平﹐气運之妙﹐灼然而明矣。此亢則害承乃制之意﹐原夫天地陰陽之機﹐寒極生熱﹐熱極生寒﹐鬼神不測﹐有以斡旋宰制於其間也。故木極而似金﹐火極而似水﹐土極而似木﹐金極而似火﹐水極而似土。蓋气之亢極﹐所以承之者反勝於已也。夫惟承其亢而制其害者﹐造化之功可得而成者也。今夫相火之下﹐水气承而火無其變﹔水位之下﹐土气承而水气無其災﹔土位之下﹐木承而土順﹔風位之下﹐金乘而風平。火熱承其燥金﹐自然金家之疾﹔陰精承其君火﹐自然火家之候。所謂亢而爲害承而乃制者﹐如斯而已。且嘗考之《六元正紀大論》云﹕少陽所至﹐爲火生﹐終爲蒸溽﹝火化以生﹐則火生也﹐陽在上﹐故終爲蒸溽﹞﹐是水化以承相火之意﹔太陽所至﹐爲寒雪冰雹﹑白埃﹐是土化以承寒水之意也﹝霜雪冰雹水也﹐白埃下承土也﹞。以至太陰所至﹐爲雷霆驟注﹑烈風﹝雷霆驟注土也﹐烈風下承之木气也﹞﹔厥陰所至﹐爲風生﹐終爲肅﹝風化以生﹐則風生也﹐肅﹐靜也﹞﹔申明所至﹐爲散落﹑溫﹝散落金也﹐溫若乘之火气也﹞﹔少陰所至﹐爲熱生﹐中爲寒﹝熱化以生﹐則熱生也﹐陰精承上﹐故中爲火也﹞。豈非亢爲害則承乃制者歟﹖昔者黃帝與岐伯﹐上窮天紀﹐下極地理﹐遠取諸物﹐近取諸身﹐更相問難以作《內經》。至於《六微旨大論》﹐有極於六气相承之言﹐以爲制則生化﹐外別盛衰﹐害則敗亂﹐生化大病﹐諸以所勝之气來於下者﹐皆折其標盛也。不然曷以水發而雹雪﹐土發而驟飄﹐木發而毀折﹐金髮而淸明﹐火發而曛昧﹐此皆郁極乃發以承所亢之意也。嗚呼﹗通天地人曰儒﹐醫家者流﹐豈止治疾而已﹗當思其不明天地之理﹐不足以爲

審察病機無失气宜

邪气各有所屬也﹐當窮其要於前﹔治法各有所歸也﹐當防其差於後。蓋治病之要﹐以窮其所屬爲先﹐苟不知法之所歸﹐未免於無差爾。是故疾病之生﹐不勝其眾﹐要其所屬﹐不出乎五運六气而已。誠能於此審察而得其機要﹐然後爲之治﹐又必使之各應於運气之宜﹐而不至有一毫差誤之失。若然﹐則治病求屬之道﹐庶乎其無愧矣乎。《至眞要大論》曰﹕審察病機﹐無失气宜。意蘊諸此。嘗謂醫道有一言而可以盡其要者﹐運气是也。天爲陽﹐地爲陰﹐陰陽二气﹐各分三品﹐謂之三陰三陽。然天非純陽﹐而亦有三陰﹔地非純陰﹐而亦有三陽。

故天地上下﹐各有風熱火濕燥寒之六气﹐其斡旋運動乎兩間者﹐而又有木火土金水之五運﹐人生其中﹐臟腑气穴﹐亦與天地相爲流通﹐是知眾疾之作﹐而所屬之機無出乎是也。然而醫之爲治﹐當如何哉﹖惟當察乎此﹐使無失其宜而後可。若夫諸風掉眩﹐皆屬肝木﹔諸痛癢瘡﹐皆屬心火﹔諸濕腫滿﹐皆屬脾土﹔諸气郁﹐皆屬肺金﹔諸寒收引﹐皆屬腎水。此病屬於五運者也。諸暴彊直﹐皆屬於風﹔諸嘔吐酸﹐皆屬於熱﹔諸躁擾狂越﹐皆屬於火﹔諸彊直﹐皆屬於濕﹔諸澀枯涸﹐皆屬於燥﹔諸病水液﹐澄徹淸冷﹐皆屬於寒。此病機屬於六气者也。夫惟病機之察﹐𨿽曰旣審﹐而治病之施﹐亦不可不詳。故必別陰陽於疑似之間﹐辧標本於隱微之際。有無之殊者﹐求其有無之所以殊﹐虛實之異者﹐責其虛實之所以異。爲汗吐下投其所當投﹐寒熱溫涼用其所當用﹐或逆之以制其微﹐或從之以導其甚﹐上焉以遠司气之犯﹐中焉以辧歲運之化﹐下焉以審南北之宜﹐使小大適中﹐先後合度﹐以是爲治﹐又豈有差殊乖亂之失耶﹖又考之《內經》曰﹕治病必求其本。《本艸》曰﹕欲療病者﹐先察病機﹐此審病機之意也。《六元正紀大論》曰﹕無失天信﹐無逆气宜。《五常大論》曰﹕必先歲气﹐無伐天和。此皆無失气宜之意也。故《素問》《靈樞》之經﹐未嘗不以气運爲言﹐旣曰先立其年以明其气﹐復有以戒之曰﹕治病者必明天道地理﹐陰陽更勝。旣曰﹕不知年之所加﹐气之盛衰﹐虛實之所起﹐不可以爲工矣。諄諄然若有不能自已者﹐是豈聖人私憂過計或﹗以醫道之要﹐悉在乎此也。觀乎《原病式》一書﹐比類物象﹐深明乎气運造化之妙。其於病機气宜之理﹐不可以有加矣。

能合色脈可以萬全

欲知其內者﹐當以觀乎外﹔診於外者﹐斯以知其內。蓋有諸內者形諸外。苟不以相參而斷其病邪之逆順﹐不可得也。爲工者深燭厥理﹐故望其五色﹐以靑黃赤白黑﹐以合於五臟之脈﹐窮其應與不應﹔切其五脈﹐急大緩澀沈﹐以合其五臟之色﹐順與不順。誠能察其精微之色﹐診其微妙之脈﹐內外相參而治之﹐則萬舉萬全之功﹐可坐而致矣﹔《素問》曰﹕能合色脈﹐可以萬全。其意如此。原夫道之一气﹐判而爲陰陽﹐散而爲五行﹐而人之所稟皆備焉。

夫五脈者﹐天之眞﹐行血气﹐通陰陽﹐以榮於身﹔五色者﹐气之華﹐應五行﹐合四時﹐以彰於面。惟其察色按脈而不偏廢﹐然後察病之機﹐斷之以寒熱﹐歸之以臟腑﹐隨證而療之﹐而獲全濟之效者﹐本於能合色脈而已。假令肝色如翠羽之靑﹐其脈微弦而急﹐所以爲生﹔若浮澀而短﹐色見如艸滋者﹐豈能生乎﹖心色如雞冠之赤﹐其脈當浮大而散﹐所以爲順﹔若沈濡而滑﹐色見如血者﹐豈能順乎﹖脾色如蟹腹之黃﹐其脈當中緩而大﹐所以爲從﹔若微弦而急﹐色見如枳實者﹐豈能從乎﹖肺色如豕膏之白﹐其脈當浮澀而短﹐所以爲吉﹔若浮大而散﹐色見如枯骨者﹐豈能吉乎﹖以至腎色見如烏羽之黑﹐其脈沈濡而滑﹐所以爲生﹔或脈來緩而大﹐色見如者死。死生之理﹐夫惟診視相參。旣以如此﹐則藥證相對﹐厥疾弗瘳者﹐未之有也。抑嘗論之﹐容色所見﹐左右上下﹐各有其部﹔脈息所動﹐寸關尺中﹐皆有其位。左頰者肝之部﹐以合左手關位﹐肝膽之分﹐應於風木爲初之气﹔顏爲心之部﹐以合於左手寸口﹐心與小腸之分﹐應於君火爲二之气﹔鼻爲脾之部﹐合於右手關脈﹐脾胃之分﹐應於濕土爲四之气﹔右頰肺之部﹐合於右手寸口﹐肺與大腸之分﹐應於燥金爲五之气﹔頤爲腎之部﹐以合於左手尺中﹐腎與膀胱之分﹐應於寒水爲終之气。至於相火爲三之气﹐應於右手﹐命門三焦之分也。若夫陰陽五行﹐相生相勝之理﹐當以合之於色脈而推之也。是故《脈要精微論》曰﹕色合五行﹐脈合陰陽。《十三難》曰﹕色之與脈﹐當參相應。然而治病萬全之功﹐苟非合於色脈者﹐莫之能也。《五臟生成篇》云﹕心之合脈也﹐其榮色也。夫脈之大小滑澀沈浮﹐可以指別﹐五色微診﹐可以目察﹐繼之以能合色脈﹐可以萬全。謂夫赤脈之至也喘而堅﹐白脈之至也喘而浮﹐靑脈之至也長而左右彈﹐黃脈之至也大而虛﹐黑脈之至也上堅而大。此先言五色﹐次言五脈﹐欲後之學人望而切之以相合也。厥後扁鵲明乎此﹐述之曰﹕望而知之謂之神﹐切脈而知之謂之巧﹐深得《內經》之理也。下迨後世﹐有立方者﹐目之曰神巧萬全﹐厥有旨哉。

治病必求於本

將以施其療疾之法﹐當以窮其受病之源。蓋疾之原﹐不離於陰陽之二邪也﹐窮此而療之﹐厥疾弗瘳者鮮矣。良工知其然﹐謂夫風熱火之病﹐所以屬乎陽邪之所客。病旣本於陽﹐苟不求其本而治之﹐則陽邪滋蔓而難制。濕燥寒之病﹐所以屬乎陰邪之所客。病旣本於陰﹐苟不求其本而治之﹐則陰邪滋蔓而難圖。誠能窮原療疾﹐各得其法﹐萬舉萬全之功﹐可坐而致也。治病必求於本﹐見於《素問陰陽應象大論》者如此。夫邪气之基﹐久而傳化﹐其變證不勝其眾也。譬如水之有本﹐故能遊至汪洋浩瀚﹐而趨下以漸大﹐艸之有本﹐故能薦生莖葉實秀﹐而在上以漸蕃。若病之有本﹐變化無窮。苟非必求其本而治之﹐欲去深感之患﹐不可得也。今夫厥陰爲標﹐風木爲本﹐其風邪傷於人也﹐掉搖而眩轉﹐動而螈﹐卒暴彊直之病生矣﹔少陰爲標﹐君火爲本﹐其熱邪傷於人也﹐瘡瘍而痛癢﹐暴注而下迫﹐水液渾混之病生矣﹔少陽爲標﹐相火爲本﹐其熱邪傷於人也﹐爲熱而瞀﹐躁擾而狂越﹐如喪神守之病生矣。善爲治者﹐風淫所勝﹐平以辛涼﹔熱淫所勝﹐平以鹹寒﹔火淫所勝﹐平以咸冷。以其病本於陽﹐必求於陽而療之。病之不愈者﹐未之有也。太陰爲標﹐濕土爲本﹐其濕邪傷於人也﹐腹滿而身腫﹐按之而沒指﹐諸痙彊直之病生矣﹔陽明爲標﹐燥金爲本﹐其燥邪傷於人也﹐气滯而郁﹐皮膚以皴揭﹐諸澀枯涸之病生矣﹔太陽爲標﹐寒水爲本﹐其寒邪傷於人也﹐吐利而腥穢﹐水液以淸冷﹐諸寒收引之病生矣。善爲治者﹐濕淫所勝﹐平以辛熱﹔以其病本於陰﹐必求其陰而治之。病之不愈者﹐未之有也。豈非將以療疾之法﹐當以窮其受病之源者哉﹖抑嘗論之﹐邪气爲病﹐各有其候﹔治之之法﹐各有其要。亦豈止於一端而已。其在皮者﹐汗而發之﹔其入裏者﹐下而奪之﹔其在髙者﹐因而越之﹐謂可吐也﹔剽悍者﹐按而收之﹐謂按摩也﹔藏寒虛奪者﹐治以灸KT﹔脈病攣痺者﹐治以鍼刺﹔血實蓄結腫熱者﹐治以砭石﹔气滯痿厥寒熱者﹐治以導引﹔經絡不通﹐病生於不仁者﹐治以醪醴﹔血气凝泣﹐病生於筋脈者﹐治以熨藥。始焉求其受病之本﹐終焉蠲其爲病之邪者﹐無出於此也。噫﹗昔黃帝處於法宮之中﹐坐於明堂之上﹐受業於岐伯﹐傳道於雷公﹐曰﹕陰陽者﹐天地之道也﹐綱紀萬物﹐變化生殺之妙。蓋有不測之神﹐斡旋宰制於其間也。人或受邪生病﹐不離於陰陽也。病旣本於此﹐爲工者豈可他求哉﹗必求於陰陽可也。《至眞要大論》曰﹕有者求之﹐無者求之。此求其病機之說﹐與夫求於本﹐其理一也。

卷一

中風一

中風大率主血虛有痰﹐治痰爲先﹐次養血行血。或屬虛﹐挾火﹝一作痰﹞與溫﹐又須分气虛血虛。半身不遂﹐大率多痰﹐在左屬死血瘀﹝一作少﹞血﹐在右屬痰有熱﹐並气虛。左以四物湯加桃仁﹑紅花﹑竹瀝﹑薑汁﹐上以二陳湯四君子等湯加竹瀝﹑薑汁。痰壅盛者﹑口眼斜者﹑不能言者﹐皆當用吐法﹐一吐不已﹐再吐。輕者用瓜蒂一錢﹐或稀涎散﹐或蝦汁﹐以蝦半斤﹐入醬﹑蔥﹑姜等料物﹐水煮。先喫蝦﹐次飲汁﹐後以鵝翎探引。吐痰用蝦者﹐蓋引其風出耳﹐重者用藜蘆半錢﹐或三分﹐加麝香少許﹐齏汁調﹐吐。若口噤昏迷者﹐灌入鼻內吐之。虛者不可吐。气虛卒倒者﹐用參補之﹐有痰﹐濃煎參湯加竹瀝﹑薑汁﹔血虛用四物湯﹐俱用薑汁炒﹐恐泥痰故也﹐有痰再加竹瀝﹑薑汁入內服﹐能食者﹐去竹瀝加荊瀝。肥白人多溫﹐少用烏頭﹑附子行經﹐凡用烏﹑附﹐必用童便煮過﹐以殺其毒。初昏倒﹐急掐人中﹐至醒﹐然後用痰藥﹐以二陳湯﹑四君子湯﹑四物湯加減用之﹔瘦人陰虛火熱﹐用四物湯加牛膝﹑竹瀝﹑黃芩﹑黃柏﹐有痰者加痰藥﹐治痰气實而能食﹐用荊瀝﹐气虛少食﹐用竹瀝。此二味開經絡行血气故也。入四物湯﹐必用薑汁助之。遺尿屬气﹐以參補之。筋枯者﹐舉動則痛﹐是無血不能滋養其筋﹐不治也。《脈訣》內言諸不治證﹕口開手撒﹐眼合遺尿﹐吐沫直視﹐喉如鼾睡﹐肉脫筋痛﹐發直搖頭上竄﹐面赤如妝﹐或頭面靑黑﹐汗綴如珠﹐皆不可治。

案《內經》以下﹐皆謂外中風邪。然地有南北之殊﹐不可一途而論。惟劉守眞作將息失宜﹐水不能制火﹐極是。由今言之﹐西北二方﹐亦有眞爲風所中者﹐但極少爾。東南之人﹐多是濕土生痰﹐痰生熱﹐熱生風也。邪之所湊﹐其气必虛。風之傷人﹐在肺臟爲多。許學士謂气中者亦有﹐此七情所傷。脈微而數﹐或浮而緊﹐緩而遲。必也脈遲浮可治﹐大數而極者死。若果外中者﹐則東垣所謂中血脈﹑中府﹑中髒之理﹐其於四肢不舉﹐亦有與痿相類者﹐當細分之。《局方》風痿同治﹐大謬。發揮甚詳。子和用三法﹐如的系邪气卒中﹐痰盛實熱者可用﹐否則不可。

入方﹕肥人中風﹐口﹐手足麻木﹐左右俱作痰治。

貝母栝蔞南星荊芥防風羌活黃柏黃芩黃連白術陳皮半夏薄桂甘艸威靈仙天花粉多食濕面﹐加附子﹑竹瀝﹑薑汁﹑酒一匙行經。

一婦手足左癱﹐口不能語﹐健啖。

防風荊芥羌活南星沒藥乳香木通茯苓濃朴桔梗麻黃甘艸全蠍上爲末。湯酒調下。不效﹐時春脈伏﹐漸以淡鹽湯齏汁每早一碗﹐吐五日。仍以白術﹑陳皮﹑茯苓﹑甘艸﹑濃朴﹑菖蒲﹐日二帖。後以川芎﹑山梔﹑豆豉﹑瓜蒂﹑綠豆粉﹑齏汁﹑鹽湯吐之﹐吐甚快。不食﹐後以四君子湯服之﹐以當歸﹑酒芩﹑紅花﹑木通﹑粘子﹑蒼術﹑姜南星﹑牛膝﹑茯苓爲末﹐酒糊丸。服十日後﹐夜間微汗﹐手足動而能言。

一人癱左。

酒連酒芩酒柏防風羌活川芎當歸﹝半兩﹞南星蒼術人參﹝一兩﹞麻黃甘艸﹝三錢﹞附子﹝三片﹞上丸如彈子大。酒化服。

一人體肥中風﹐先吐﹐後以藥﹕蒼術南星酒芩酒柏木通茯苓牛膝紅花升麻濃朴甘艸﹝附錄﹞風者﹐百病之始﹐善行而數變。行者動也﹐風本爲熱﹐熱勝則風動。宜以靜勝其燥﹐養血是也。治須少汗﹐亦宜少下﹐多汗則虛其衛﹐多下則損其榮。治其在經﹐𨿽有汗下之戒﹐而有中髒﹑中府之分﹐中府者宜汗之﹐中髒者宜下之。此𨿽合汗下﹐亦不可太過﹐汗多則亡陽﹐下多則亡陰﹐亡陽則損其气﹐亡陰則損其形。初謂表裏不和﹐須汗下之﹐表裏已和﹐是宜治之在經。其中府者﹐面顯五色﹐有表證而脈浮﹐惡風惡寒﹐拘急不仁﹐或中身之後﹐身之前﹐身之側﹐皆曰中府也。其治多易。中髒者﹐唇吻不收﹐舌不轉而失音﹐鼻不聞香臭﹐耳聾而眼瞀﹐大小便祕結﹐或眼合直視﹐搖頭﹐口開﹐手撒﹐遺溺﹐痰如拽鋸﹐鼻鼾﹐皆曰中髒也。中髒者多不治也。六腑不和﹐畱結爲癰﹔五臟不和﹐九竅不通。無此乃在經也﹐初證旣定﹐宜以大藥養之﹐當順時令而調陰陽﹐安臟腑而和營衛﹐少有不愈者也。風中府者﹐先以加減續命湯﹐隨證發其表。如兼中髒﹐則大便多祕澀﹐宜以三化湯通其滯。初證已定﹐別無他變﹐以大藥和治之。大抵中府者多著四肢﹐中髒者多滯九竅。中府者多兼中髒之證﹐至於舌彊失音﹐久服大藥﹐能自愈也。又因气中﹐其證與中風相似﹐但風中多痰涎﹐气中口中無涎﹐治之之法﹐調气爲先﹐經言治風者以理气﹐气順則痰消﹐徐理其風﹐庶可收效。又有中已﹐言不變﹐志不亂﹐病在分腠之間者﹐只宜溫肝取解汗﹐爲可復也。凡中風﹐脈多沈伏﹐大法浮遲者吉﹐沈實者凶。先用麻油調蘇合香丸﹐或用薑汁﹐或用白湯調﹐如口噤﹐抉開灌之﹐稍醒則服八味順气散。若痰盛者﹐只以省風導痰湯服之。若中則昏沈不省人事﹐口噤﹐急以生半夏末吹入鼻中﹐或用細辛﹑皂角爲末吹之﹐噴嚏則蘇﹐無嚏者不治。肥人中者﹐以其气盛於外而歉於內也﹐肺爲气出入之道﹐肥者气必急﹐气急必肺邪盛﹐肺金克木﹐膽爲肝之府﹐故痰涎壅盛。所以治之必先理气爲急﹐中後气未順﹐痰未除﹐調理之劑﹐惟當以藿香正气散和星香散煎服。此藥非特可治中風之證﹐治中气中惡﹐尢宜﹐尋常止嘔多痰者﹐亦可用之。若前證多怒﹐宜小續命湯加羚羊角﹔熱而渴者﹐湯中去附子﹐加秦艽半錢﹔恍惚錯語﹐加茯神﹑遠志各半錢﹔不得睡﹐加酸棗仁半錢﹔不能言﹐加竹瀝一蜆殼許﹔人虛無力者﹐去麻黃﹐加人參如其數。若人自蘇﹐能言能食﹐惟身體不遂﹐急則攣蜷﹐緩則曳﹐經年不愈﹐以加減地仙丹常服。若飲食坐臥如常﹐但失音不語﹐只以小續命去附子﹐加菖蒲一錢。治風之法﹐初得之﹐卽當順气﹐及日久﹐卽當活血﹐此萬古不易之至理﹐惟可以四物湯吞活絡丹愈者﹐正是此義。若先不順气化痰﹐遽用烏﹑附﹐又不活血﹐徒用防風﹑天麻﹑羌活輩﹐吾未見能治也。又見風中於膚腠﹐輒用腦麝治之者﹐是引風入骨髓也﹐尢爲難治﹐深可戒哉﹗如口斜未正者﹐以蓖麻去殼爛搗﹐右塗左﹐左塗右﹐或鮮魚血入麝香少許﹐塗之卽正。嚏嚏﹐初卒倒﹐僵僕不知人事﹐急以皂角末﹐或不臥散於鼻內吹之﹐就提頭頂發﹐立蘇。若有嚏者可治﹐無嚏者不治。經曰﹕風從汗泄﹐似可微汗。正如解表﹐表實無汗者﹐散之劫之。表虛自汗者﹐溫之解之。若气滯者難治﹐宜吐之﹝余癥見前﹞。可下者﹐此因內有便溺之阻隔﹐故里實。若三五日不大便者﹐可與《機要》三化湯﹐或子和搜風丸﹐老人只以潤腸丸。理气者﹐气滯气郁﹐肩膊麻痛之類﹐此七情也﹐宜烏藥順气﹑八味順气之類﹔理血者﹐無表裏之急﹐血弱舉發不時者﹐用大秦艽湯﹐或羌活愈風湯﹐兼用化痰丸子。

灸﹐可灸風池﹑百會﹑曲池﹑合谷﹑風市﹑絕骨﹑環跳﹑肩﹑三里等穴。皆灸之以鑿竅疏附方﹕二陳湯半夏﹝泡﹞陳皮﹝二兩半﹞白茯苓﹝兩半﹞甘艸﹝炙﹐七錢半﹞上咀。每服四錢﹐水一盞﹐生薑七片﹐烏梅一个﹐煎。

四君子湯見脾胃類。

四物湯見婦人類。

稀涎散治中風忽然若醉﹐形體昏悶﹐四肢不收﹐涎潮搐搦。

豬牙皂角﹝四條﹐去黑皮﹞白礬﹝一兩﹞上爲末。每服三字﹐溫水灌下。但吐出涎便醒﹐虛人不可大吐。

通頂散治中風中气﹐昏憒不知人事﹐急用吹鼻卽蘇。

藜蘆生甘艸川芎細辛人參﹝各一錢﹞上爲末。吹入鼻中一字﹐就提頭頂中發﹐立蘇。有嚏者可治。

八味順气散白術白茯苓靑皮白芷陳皮﹝去白﹞臺烏藥人參﹝各一兩﹞甘艸﹝五錢﹞每服五錢﹐水一鐘半﹐煎七分﹐溫服。仍以酒化蘇合香丸間服。

烏藥順气散麻黃陳皮臺烏﹝各二兩﹞白僵蠶﹝炒﹞川芎枳殼﹝炒﹞甘艸﹝炙﹞白芷桔梗﹝各一兩﹞漧薑﹝炮﹐半兩﹞上爲末。每服三錢﹐水二盞﹐生薑三片﹐棗一枚﹐煎服。

星香湯南星﹝八錢﹞木香﹝一錢﹞分二服﹐水一鐘﹐姜十片﹐煎服。

省風湯南星﹝生﹐八兩﹞防風﹝四兩﹞獨活附子﹝生﹐去皮臍﹞全蠍﹝炒﹞甘艸﹝生﹐各二每服四錢﹐水一鐘半﹐生薑十片﹐煎服。

小省風湯與導痰湯相合﹐煎服。導痰湯見痰類。

防風南星﹝生﹐各四兩﹞半夏﹝米泔浸﹞黃芩甘艸﹝生﹐各二兩﹞每服四錢﹐姜十片。

小續命湯麻黃﹝去節﹞人參黃芩芍藥川芎甘艸﹝炙﹞杏仁﹝炒﹐去皮尖﹞防己桂﹝各一兩﹞防風﹝一兩半﹞附子﹝炮﹐去皮臍﹐半兩﹞每服五錢﹐水一盞半﹐姜五片﹐棗一枚﹐煎。溫服﹐取微汗。隨人虛實與所中輕重﹐加減於後﹕若熱者﹐去附子﹐入白附子亦可﹔筋急拘攣﹐語遲﹐脈弦﹐加苡薏仁﹔若筋急﹐加人參﹐去黃芩﹑芍藥﹐以避中寒﹐服後稍輕﹐再加當歸﹔煩燥不大便﹐去附﹑桂﹐倍加芍藥﹑竹瀝﹔如大便三五日不去﹐胸中不快﹐加枳殼﹑大黃﹔如言語謇澀﹐手足顫掉﹐加菖蒲﹑竹瀝﹔若發渴﹐加麥冬﹑葛根﹑栝蔞根﹔身體痛﹐加羌活﹔搐者亦加之﹔煩燥多驚者﹐加犀角﹑羚羊角﹔汗多者﹐去麻黃。

家寶丹治一切風疾癱瘓﹐痿痺不仁﹐口眼僻者﹐邪入骨髓﹐可服。

川烏輕粉﹝各一兩﹞五靈脂﹝薑汁制﹐另研﹞艸烏﹝各六兩﹞南星全蠍沒藥辰砂﹝各二兩﹞白附子乳香僵蠶﹝炒﹐三兩﹞片腦﹝五錢﹞羌活麝香地龍﹝四兩﹞雄黃天麻﹝三兩﹞上爲末﹐作散。調三分﹐不覺﹐半錢。或蜜丸如彈子大﹐含化茶調皆可。

如神救苦散治癱瘓﹐風濕痺走注﹐疼痛不止。此劫劑也﹐非痛不可服米殼﹝一兩﹐去頂膜﹐蜜炒﹞陳皮﹝五錢﹞虎骨﹝酥炙﹞乳香﹝研﹞沒藥﹝研﹞甘艸﹝各二錢上爲末。每服三錢﹐水一盞煎。連渣服﹐病在上食後﹐在下食前﹐煎時須順攪之。

大秦艽湯治中風﹐外無六經之形證﹐內無便溺之阻隔﹐知血弱不能養筋﹐故手足不能運動﹐舌彊不能言語﹐宜養血而筋自榮。

秦艽石膏﹝各二兩﹞甘艸川芎當歸白芍羌活防風黃芩白芷白術生熟地黃茯苓獨活﹝各一兩﹞細辛春夏加知母﹝一兩﹞上咀。每服一兩﹐水煎服﹐無時。如遇天陰﹐加生薑七片﹔心下痞﹐加枳實一錢。

三化湯外有六經之形證﹐先以加減續命湯治之。若內有便溺之阻隔﹐以此湯主之。

濃朴大黃枳實羌活﹝等分﹞每服三兩﹐水煎服﹐以利爲度。

﹝附錄﹞法曰﹕四肢不收舉﹐俗曰癱瘓﹐故經所謂太過則令人四肢不舉。又曰﹕上太過則惇阜。阜﹐髙也﹔惇﹐濃也。旣濃而又髙﹐則令除去﹐此眞所謂膏粱之疾﹐非腎肝經虛。何以明之﹖經所謂三陽三陰發病﹐偏枯痿易﹐四肢不舉。三陰不足﹐則發偏枯﹔三陽有餘﹐則爲痿易﹐易爲變易﹐常用而痿弱無力也。其治則瀉令气弱﹐陽衰土平而愈﹐故以三化湯下之。若脾虛則不用也﹐經所謂土不及則卑陷。卑﹐下也﹔陷﹐坑也。故脾病四肢不用﹐四肢皆稟气於胃﹐而不能至經﹐必因脾方可得稟受也。令脾不能與胃行其津液﹐四肢不得稟水谷﹐气日以衰﹐脈道不利﹐筋骨肌肉皆無气以生﹐故不用焉。其治可大補十全散﹑加減四物湯﹐去邪畱正。

愈風湯中風癥﹐內邪已除﹐外邪已盡﹐當服此藥以行導諸經。久服大風悉去﹐縱有微邪﹐只從此藥加減治之。然治病之法﹐不可失於通塞﹐或一气之微汗﹐或一旬之通利﹐如此乃常治之法也。久則淸濁自分﹐營衛自和。如初覺風動﹐服此不至倒僕。

羌活甘艸﹝炙﹞防風防己黃蔓荊子川芎獨活細辛枳殼麻黃﹝去根﹞地骨皮人參知母甘菊薄荷﹝去梗﹞白芷枸杞子當歸杜仲﹝炒﹞秦艽柴胡半夏濃朴﹝姜制﹞前胡熟地黃﹝各二兩﹞白茯苓黃芩﹝三兩﹞生地黃蒼術石膏芍藥﹝各四兩﹞桂﹝一兩﹞上銼。每服一兩﹐水二鐘﹐生薑三片煎﹐空心一服﹐臨臥煎渣。空心一服﹐吞下二丹丸﹐爲之重劑。臨臥一服﹐吞下四白丹﹐爲之輕劑。立其法﹐是動以安神﹐靜以淸肺。假令一气之微汗﹐用愈風湯三兩﹐加麻黃一兩﹐勻作四服﹐加生薑空心服﹐以粥投之﹐得微汗則佳。如一旬之通利﹐用愈風湯三兩﹐加大黃一兩﹐亦勻作四服﹐如前服﹐臨臥服﹐得利爲度。此藥常服之﹐不可失四時之輔。如望春大寒之後﹐本方中加半夏﹑人參﹑柴胡各二兩﹐通前四兩﹐謂迎而奪少陽之气也﹔如望夏谷雨之後﹐本方中加石膏﹑黃芩﹑知母各二兩﹐謂迎而奪陽明之气也﹔季夏之月﹐本方中加防己﹑白術﹑茯苓各二兩﹐謂勝脾土之濕也﹔初秋大暑之後﹐本方中加濃朴一兩﹐藿香一兩﹐桂一兩﹐謂迎而奪太陰之气也﹔望冬霜降之後﹐本方中加附子﹑官桂各一兩﹐當歸二兩﹐謂勝少陰之气也。如得春气候﹐減冬所加﹐四時類此。此𨿽立四時加減﹐更宜臨病之際﹐審察虛實寒熱﹐土地之宜﹐邪气多少。此藥具七情六欲四气﹐無使五臟偏勝﹐及不動於榮衛﹐如風祕服之﹐永不結燥。此藥與天麻丸相爲表裏﹐治未病之聖藥也。若已病者﹐更宜常服﹐無問男女老幼﹐驚癇搐搦﹐急慢驚風﹐四時傷寒等病﹐服之神效。

四白丹能淸肺气﹐養魄。謂中風者﹐多昏冒气不淸利也。

白術砂仁白茯苓香附防風川芎甘艸人參﹝各半兩﹞白芷﹝一兩﹞羌活獨活薄荷﹝各二錢半﹞藿香白檀香﹝各一錢半﹞知母細辛﹝各二錢﹞甜竹葉﹝二兩﹞麝香﹝一錢﹐另研﹞龍腦﹝另研﹞牛黃﹝各半錢﹐另研﹞上爲末﹐煉蜜丸﹐每兩作十丸。臨臥嚼一丸﹐分五七次細嚼之﹐煎愈風湯咽下。能上淸肺气﹐下彊骨髓。

二丹丸治健忘。養神定志和血﹐內以安神﹐外華腠理。

丹參天門冬熟地黃﹝各一兩半﹞甘艸麥門冬白茯苓﹝各一兩﹞人參遠志朱砂﹝各半兩研爲末﹞菖蒲上爲末﹐煉蜜丸﹐如梧桐子大。每服五十丸至百丸﹐空心食前煎愈風湯送下。

瀉靑丸治中風﹐自汗昏冒﹐發熱不惡寒﹐不風安臥﹐此是風熱煩燥之故也。

當歸川芎梔子羌活大黃防風龍膽艸﹝等分﹞上末﹐蜜丸彈子大。每藥一丸﹐竹葉湯化下。

天麻丸治風因熱而生﹐熱勝則動﹐宜以靜勝其躁﹐是養血也。

天麻牛膝﹝二味用酒同浸三日﹐焙漧﹞萆元參﹝各六兩﹞杜仲﹝炒去絲﹐七兩﹞附子﹝炮﹐一兩﹞羌活﹝十四兩﹞川歸﹝十兩﹞生地黃﹝一斤﹞一方有獨活五兩﹐去腎間風。

上爲末﹐蜜丸如梧桐子大。每服五七十丸﹐空心溫酒白湯皆可下。

藿香正气散大腹皮茯苓白芷紫蘇﹝各一兩﹞陳皮苦梗白術濃朴半夏曲甘艸﹝各二兩﹞藿香﹝三兩﹞上爲末。每服二錢﹐姜三片﹐棗一枚﹐煎服。

地仙丹牛膝蓯蓉附子川椒﹝各四兩﹞地龍木鱉子﹝各二兩﹞覆盆子白附子菟絲子赤豆南星骨碎補羌活何首烏狗脊萆防風烏藥﹝各二兩﹞白術甘艸白茯苓川烏﹝各一兩﹞人參黃﹝各一兩半﹞上爲末﹐酒糊丸。每服三四十丸﹐空心酒下。

活絡丹南星﹝炮﹞川烏艸烏﹝並炮﹐去皮尖﹞地龍﹝去土﹐各六兩﹞乳香﹝研﹞沒藥﹝研﹐各二兩二錢﹞上爲末﹐酒糊丸桐子大。每服二十丸﹐空心日午冷酒下﹐荊芥茶亦得。

不臥散﹝子和方﹞川芎﹝兩半﹞石膏﹝七錢半﹞藜蘆﹝五錢﹞甘艸﹝生﹐二錢半﹞上爲細末。口噙水搐之。

子和搜風丸人參茯苓南星薄荷﹝各半兩﹞漧薑寒水石生白礬蛤粉黃芩大黃﹝各一兩﹞滑石牽牛﹝各四兩﹞藿香﹝一分﹞半夏﹝一兩﹞上爲末﹐水丸如小豆大。生薑湯下﹐日三。

潤腸丸麻子仁﹝另研﹞大黃﹝酒煨﹐各一兩半﹞桃仁泥歸尾枳實﹝麩炒﹞白芍升麻﹝半兩﹞人參生甘艸陳皮﹝各三錢﹞木香檳榔﹝各二錢﹞上除麻仁﹑桃仁外﹐爲末﹐卻入二仁泥﹐蜜丸梧子大。每服七八十丸﹐溫水食前下。

卷一

中寒二﹝附傷寒﹑傷風﹞

主乎溫散有卒中天地之寒气者﹐有口得寒物者。

從補中益气湯中加發散藥﹐屬內傷者十居八九。其法﹐邪之所湊﹐其气必虛﹐只用前湯中﹐從所見之證﹐出入加減。必先用參耆托住正气。气虛甚者﹐少加附子以行參耆之劑﹐如果气虛者﹐方可用此法。胃气大虛﹐必當溫散﹐理中湯相宜﹐甚者加附子。倉卒感受大寒之气﹐其病卽發﹐非若傷寒之邪﹐循經以漸而深也。以上治法﹐宜用於南﹐不宜北。

戴云﹕此傷寒﹐謂身受肅殺之气﹐口傷生冷物之類。因胃气大虛﹐膚腠疏豁﹐病者脈必沈細﹐手足厥冷﹐息微身倦﹐𨿽身熱亦不渴﹐倦言動者是也﹐宜急溫之﹐遲則不救矣。與熱癥若相似而實不同﹐凡脈數者﹐或飲水者﹐煩燥動搖者﹐皆熱病。寒熱二證﹐若水火然﹐不可得而同治﹐誤卽殺人。

﹝附錄﹞凡癥與傷寒相類者極多﹐皆雜證也﹐其詳出《內經熱論》﹐自長沙以下﹐諸家推明甚至﹐千世之下﹐能得其粹者﹐東垣也。其曰﹕內傷極多﹐外傷間而有之。此發前人之所未發﹐後人俗﹐不能眞切﹐雷同指爲外傷﹐極謬。其或可者﹐蓋亦因其不敢放肆﹐而多用和解及平和之藥散之爾﹐若粗率者﹐則必殺人。初有感冒等輕癥﹐不可便認作傷寒妄治﹐西北二方﹐極寒肅殺之地﹐故外感甚多﹔東南二方﹐溫和之地﹐外傷極少﹐雜病亦有六經所見之證﹐故世俗混而難別。

正治溫散﹐宜桂枝湯﹑四逆湯輩﹐甚者三建湯﹑霹靂散。從治用熱藥加涼劑引之﹐或熱藥須俟冷凍飲料最妙。經曰﹕從而逆之﹐此之謂也。反攻用煎烏頭之類。

傷風屬肺者多﹐宜辛溫或辛涼之劑散之。

戴云﹕新咳嗽鼻塞聲重者是也。

附方﹕補中益气湯見內傷類。

理中湯人參甘艸漧薑白術﹝等分﹞上銼。每服五錢﹐水煎溫服。

桂枝湯桂枝赤芍﹝各一兩半﹞甘艸﹝一兩﹞生薑﹝一兩半﹞大棗上銼。每服五錢﹐水煎溫服。

四逆湯甘艸﹝炙﹐二兩﹞漧薑﹝一兩半﹞附子﹝半兩﹞上銼。每服五錢﹐水煎溫服。

三建湯大川烏附子天雄﹝並炮﹐等分﹞上銼。每四錢﹐水二盞﹐姜十五片﹐煎服。

霹靂散附子﹝一枚﹐及半兩者﹐炮熟取出﹐用冷灰焙之﹞細研﹐入眞臘茶一大錢同和。分二服﹐每服水一盞﹐煎六分﹐臨熟﹐入蜜半匙﹐放溫服姜附湯治中寒身體彊直﹐口噤不語﹐逆冷。

漧薑﹝一兩﹞附子﹝生﹐去皮臍﹐一斤﹞上銼。每服三錢﹐水煎服。挾气攻刺﹐加木香半錢﹔挾气不仁﹐加防風一錢﹔挾濕者﹐加白術﹔筋脈牽急﹐加木瓜﹔肢節痛﹐加桂二錢消風百解散荊芥白芷陳皮麻黃蒼術甘艸﹝等分﹞上銼。用姜三片﹐蔥白三根﹐水煎服。

神術散治傷風頭痛﹐鼻塞聲重。方見痢類。

卷一

中暑三

﹝附暑風﹑注夏﹞暑證﹐用黃連香薷飲。挾痰﹐加半夏﹑南星﹔虛﹐加人參﹑黃。暑病內傷者﹐用淸暑益气湯﹐著暑气是痰﹐用吐。注夏屬陰虛﹐元气不足﹐夏初春末﹐頭疼腳軟﹐食少體熱者是﹐宜補中益气湯﹐去柴胡﹑升麻﹐加炒柏﹑白芍藥。挾痰者﹐加南星﹑半夏﹑陳皮﹐煎服﹐又或用生脈湯。暑風挾痰挾火﹐實者可用吐法。

暑乃夏月炎暑也﹐盛熱之气者火也﹐有冒﹑有傷﹑有中﹐三者有輕重之分﹐虛實之辧。

或腹痛水瀉者﹐胃與大腸受之﹐惡心者﹐胃口有痰飲也。此二者冒暑也﹐可用黃連香薷飲﹑淸暑益气湯﹐蓋黃連退暑熱﹐香薷消蓄水。或身熱頭疼﹐燥亂不寧者﹐或身如鍼刺者﹐此爲熱傷在分內也﹐當以解毒湯﹑白虎湯﹐加柴胡﹐气如虛者﹐加人參。或咳嗽發寒熱﹐盜汗出不止﹐脈數者﹐熱在肺經﹐用淸肺湯﹑柴胡天水散之類急治則可﹐遲則不救﹐成火乘金也﹐此爲中暑。凡治病﹐須要明白辧別﹐愼勿混同施治。春秋間亦或有之﹐切莫執一﹐隨病處方爲妙。戴云﹕暑風者﹐夏月卒倒﹐不省人事者是也。有因火者﹐有因痰者。火﹐君相二火也﹔暑﹐天地二火也。內外合而炎爍﹐所以卒倒也。痰者﹐人身之痰飲也﹐因暑气入而鼓激痰飲﹐塞礙心之竅道﹐則手足不知動躡而卒倒也。此二者皆可吐。《內經》曰﹕火郁則發之。

吐卽發散也。量其虛實而吐之﹐吐醒後﹐可用淸劑調治之。

﹝入方﹞暑渴生地黃麥冬牛膝炒柏知母葛根甘艸上銼。水煎服。

﹝附錄﹞中是陽證﹐中暑是陰證。脈沈弱者﹐切不可用寒涼藥。淸熱宜天水散﹑五苓﹑白虎湯皆可。熱悶恍惚﹐辰砂五苓散。脈弦實﹐黃連香薷湯。熱甚﹐自汗而渴﹐便澀者﹐五苓分利之﹐或桂苓甘露飲。吐瀉﹐脈沈微甚者﹐可用附子大順散。伏熱傷冷﹐縮脾飲﹑冷香飲子皆可浸冷服之。或剝蒜肉入鼻中﹐或研蒜水解灌之﹐蓋蒜气臭烈﹐能通諸竅故也。

﹝附方﹞生脈湯人參麥冬五味子上銼。水煎服。

黃龍丸治一切暑毒。

赤亮雄黃﹝五錢﹞硫黃硝石﹝各一兩﹞滑石明礬﹝各半兩﹞好面﹝四兩﹞上爲末﹐丸梧子大。每服五七十丸﹐白湯下。

卻暑散治冒暑伏熱﹐頭目眩暈﹐嘔吐﹐泄痢﹐煩渴﹐背寒﹐面垢。

赤茯苓生艸﹝各四兩﹞寒食面生薑﹝各一斤﹞上爲末。每服二錢﹐白湯調下。

香薷飲治傷暑﹐臟腑不和調﹐霍亂吐利﹐煩渴引飲。

白扁豆﹝炒﹞川朴﹝姜制﹐八兩﹞香薷﹝一斤﹞上水煎﹐入酒少許﹐沈冷服。

黃連香薷飲香薷﹝一斤﹞川朴﹝制﹐半斤﹞黃連上咀。每二三錢﹐水煎服。

大順散甘艸﹝斷寸長﹐三兩﹞漧薑杏仁桂﹝四兩﹞上將甘艸用白沙炒黃﹐次入漧薑同炒﹐令姜裂﹐次入杏仁同炒﹐不作聲爲度。篩去沙﹐入桂爲末﹐每服二三錢﹐水煎溫服﹐如煩燥﹐井花水調服﹐以沸湯點服亦得。

十味香薷飲香薷﹝一兩﹞人參陳皮白術茯苓黃木瓜川朴﹝姜炒﹞扁豆甘艸﹝炙﹐各半上爲末。每二錢﹐熱湯或冷水調服﹐咀煎亦得。

淸暑益气湯治長夏濕熱蒸人﹐人感之四肢困倦﹐精神少﹐懶於動作﹐胸滿气促﹐支節疼﹐或气髙而喘﹐身熱而煩﹐心下膨閉﹐小便黃而數﹐大便溏而頻﹐或痢或渴﹐不思飲食﹐自汗體虛。

黃蒼術﹝銼﹞升麻﹝各一錢﹞人參白術神曲陳皮﹝各半錢﹞甘艸﹝炙﹞酒柏麥冬當歸﹝各三分﹞葛根﹝二分﹞五味子﹝九个﹞澤瀉﹝五分﹞靑皮﹝二分半﹞上咀。作一服﹐水二大盞﹐煎至一盞﹐去渣﹐大溫服﹐食遠。

補中益气湯見內傷類。

天水散滑石﹝六兩﹞甘艸﹝炙﹐一兩﹞上爲極細末。水調服。

五苓散白術豬苓茯苓﹝各一兩半﹞桂﹝一兩﹞澤瀉﹝二兩半﹞加辰砂﹐名辰砂五苓散。

人參白虎湯治暑熱﹐發渴﹐脈虛。

人參﹝一錢半﹞知母﹝二錢﹞石膏﹝半兩﹞甘艸﹝一錢﹞上咀。入粳米一合﹐水煎服。

桂苓甘露飲﹝《宣明方》﹞茯苓澤瀉﹝各一兩﹞石膏寒水石﹝各二兩﹞滑石﹝四兩﹞白術桂豬苓﹝各半兩﹞上爲末。每服三錢﹐白湯調下。

縮脾飲解伏熱﹐除煩渴﹐消暑毒﹐止吐瀉霍亂。

砂仁艸果烏梅肉甘艸﹝炙﹐各四兩﹞扁豆﹝炒﹞葛根﹝各一兩﹞上咀。每服四錢﹐水煎冷服。

冷香飲子治傷暑渴﹐霍亂腹痛煩躁﹐脈沈微﹐或伏。

艸果仁﹝三兩﹞附子陳皮﹝各一兩﹞甘艸﹝半兩﹞上咀。每服一兩﹐入姜煎﹐水旋冷服。

黃連解毒湯黃連黃柏黃芩梔子﹝等分﹞上咀。水煎。

卷一

中濕四

《本艸》云﹕蒼術治濕﹐上下部皆可用。二陳湯中加酒芩﹑羌活﹑蒼術﹐散風行濕。脾胃受濕﹐沈困無力﹐怠惰好臥。去痰須用白術。上部濕﹐蒼術功烈﹔下部濕﹐宜升麻提之。

外濕宜表散﹐內濕宜淡滲。若燥濕﹐以羌活勝濕湯﹑平胃散之類﹔若風濕相搏﹐一身盡痛﹐以黃防己湯﹔若濕勝气實者﹐以神佑丸﹑舟車丸服之﹔气虛者﹐桑皮﹑茯苓﹑人參﹑葶藶﹑木香之類。凡肥人沈困怠惰﹐是濕熱﹐宜蒼術﹑茯苓﹑滑石﹔凡肥白之人﹐沈困怠惰﹐是气虛﹐宜二術﹑人參﹑半夏﹑艸果﹑濃朴﹑芍藥﹔凡黑瘦而沈困怠惰者﹐是熱﹐宜白術﹑黃芩﹔凡飲食不節﹐脾胃受傷﹐不能遞送﹐宜枳術丸。去上焦濕及熱﹐須用黃芩﹐瀉肺火故也。又如肺有濕﹐亦宜黃芩﹔如肺有虛熱﹐宜天門冬﹑麥門冬﹑知母﹐用黃芩多則損脾。去中焦濕與痛熱﹐用黃連﹐瀉心火故也。如中焦有實熱﹐亦宜黃連。若脾胃虛弱﹐不能運轉而鬱悶﹐宜黃芩﹑白術﹑漧葛﹔若中焦濕熱積久而痛﹐乃熱勢甚盛﹐宜黃連用薑汁炒。去下焦濕腫及痛﹐並膀胱有火邪者﹐必須酒洗防己﹑黃柏﹑知母﹑艸龍膽。又云﹕凡下焦有濕﹐艸龍膽﹑防己爲君﹐甘艸﹑黃柏爲佐﹐如下焦腫及痛者﹐是濕熱﹐宜酒防己﹑艸龍膽﹑黃芩﹑蒼術。若肥人气虛之人﹐腫痛﹐宜二術﹑南星﹑滑石﹑茯苓﹔黑瘦之人﹐下焦腫痛﹐宜當歸桃仁﹑紅花﹑牛膝﹑檳榔﹑黃柏。

戴云﹕濕有自外入者﹐有自內出者﹐必審其方土之致病源。東南地下﹐多陰雨﹐地濕﹐凡受必從外入﹐多自下起﹐以重腿香港腳者多﹐治當汗散﹐久者宜疏通滲泄﹔西北地髙﹐人多食生冷﹑濕面﹑酪﹐或飲酒後寒气怫郁﹐濕不能越﹐以致腹皮脹痛﹐甚則水鼓脹滿﹐或通身浮腫﹐按之如泥不起﹐此皆自內而出也。辧其元气多少﹐而通利其二便﹐責其根在內也。

此方土內外﹐亦互相有之﹐但多少不同﹐須對癥施治﹐不可執一。

附方二陳湯見中風類。

羌活勝濕湯羌活獨活﹝各一錢﹞本防風甘艸﹝炙﹞川芎﹝各五分﹞蔓荊子﹝三分﹞上咀。作一服﹐水二盞﹐煎至一盞。去渣﹐大溫服﹐空心。如身重﹐腰沈沈然﹐加酒洗防己五分﹐輕者附子五分﹐重者川烏五分。

平胃散見厥類。

防己黃湯治風溫脈浮﹐身重汗出惡風或痛。

防己﹝一兩﹞甘艸﹝炙﹐半兩﹞白術﹝七錢半﹞黃﹝一兩一錢﹞上咀。每服一兩﹐入姜棗煎。喘者﹐加麻黃﹔胃气不利﹐加芍藥﹔气上衝﹐加桂枝﹔下有寒﹐加細辛。

三花神佑丸治一切水濕腫病﹐大腹實脹﹐喘滿。

輕粉﹝一錢﹞大黃﹝一兩﹐爲末﹞牽牛﹝二兩﹞芫花﹝醋拌炒﹞甘遂大戟﹝各半兩﹞上爲末﹐滴水丸小豆大。初服五丸﹐每服加五丸﹐溫水下﹐無時﹐日三。

舟車丸大黃﹝二兩﹞甘遂大戟芫花靑皮陳皮﹝各一兩﹞牽牛﹝頭末﹐四兩﹞木香﹝半兩﹞上爲末﹐水丸如梧子大。每服六七十丸﹐白湯下。隨證加減。

枳術丸見內傷類。

升陽除溫湯見泄瀉類。

卷一

瘟疫五

﹝附大頭天行病﹞瘟疫﹐眾人一般病者是﹐又謂之天行時疫。治有三法﹐宜補﹑宜散﹑宜降﹐熱甚者加童便三酒中。

入方大黃黃連黃芩人參桔梗防風蒼術滑石香附人中黃上爲末﹐神曲糊丸。每服六七十丸﹐分气血與痰﹐作湯使。气虛者﹐四君子湯﹔血虛者﹐四物湯﹔痰多者﹐二陳湯送下﹔熱甚者﹐童便下。

又方溫病﹐亦治食積痰熱﹐降陰火。

人中黃飯爲丸﹐綠豆大。下十五丸。

又時病。

半夏川芎茯苓陳皮山楂白術蒼術﹝君﹞甘艸如頭痛﹐加酒芩﹔口渴﹐加漧葛﹔身痛﹐加羌活﹑薄桂﹑防風﹑芍藥。

大頭天行病﹐此爲濕气在髙顚之上﹐切勿用降藥﹐東垣有方。

羌活酒黃芩酒蒸大黃附方治大頭病﹐兼治喉痺歌。

人間治疫有仙方﹐一兩僵蠶二大黃﹐薑汁爲丸如彈子﹐井花調蜜便淸涼。

冬溫爲病﹐非其時而有其气也。冬時嚴寒﹐當君子閉藏﹐而反發泄於外﹐專用補藥而帶表藥﹐如補中益气之類。

作人中黃法以竹筒兩頭畱節﹐中作一竅﹐納甘艸於中﹐仍以竹木釘閉竅﹐於大糞缸中浸一月﹐取出曬漧﹐大治疫毒。

左手脈大於右手﹐浮緩而盛﹐按之無力。

大病虛脫﹐本是陰虛﹐用艾灸丹田者﹐所以補陽﹐陽生陰長故也。不可用附子﹐止可多服人參。

附方漏蘆湯治臟腑積熱﹐發爲腫毒﹐時疫疙瘩﹐頭面洪腫﹐咽嗌塡塞﹐水藥不下﹐一切危惡疫癘。

漏蘆升麻大黃黃芩藍葉元參﹝等分﹞上咀。每服二錢﹐水煎服。腫熱甚﹐加芒硝二錢。

消毒丸治時疫疙瘩惡證。

大黃牡蠣僵蠶﹝炒﹐等分﹞上爲末﹐煉蜜丸如彈子大。新水化一丸﹐內加桔梗﹑大力子尢妙。

潔古雄黃丸辟時疾﹐可與病患同牀﹐傳著衣服﹐亦不相染。

雄黃﹝一兩﹐研﹞赤小豆﹝炒﹞丹參鬼箭羽﹝各二兩﹞上爲細末﹐蜜丸。每服五丸﹐空心溫水下。

卷一

火六

火﹐陰虛火動難治。火郁當發﹐看何經﹐輕者可降﹐重者則從其性而升之。實火可瀉﹐黃連解毒之類﹔虛火可補﹐小便降火極速。凡气有餘便是火﹐不足者是气虛。火急甚重者﹐必緩之以生甘艸﹐兼瀉兼緩﹐參術亦可。人壯气實火盛顚狂者﹐可用正治﹐或硝黃冰水之類﹔人虛火盛狂者﹐以生薑湯與之﹐若投冰水正治﹐立死。有補陰卽火自降﹐炒黃柏﹑生地黃之類。凡火盛者﹐不可驟用涼藥﹐必兼溫散。

可發有二﹐風寒外來者可發﹐郁者可發。气從左邊起者﹐乃肝火也﹔气從臍下起者﹐乃陰火也﹔气從腳起入腹如火者﹐乃虛之極也。蓋火起於九泉之下﹐多死。﹝一法﹞用附子末﹐津調﹐塞湧泉穴﹐以四物湯加降火藥服之﹐妙。陰虛證本難治﹐用四物湯加炒黃柏﹐降火補陰﹐龜板補陰﹐乃陰中之至陰也。四物加白馬脛骨﹐降陰中火﹐可代黃連﹑黃芩﹑黃連﹑黃芩﹑梔子﹑大黃﹑黃柏降火﹐非陰中之火不可用。生甘艸緩火邪﹔木通下行﹐瀉小腸火﹔人中白瀉肝火﹐須風露中二三年者﹔人中黃大涼﹐治疫病須多年者佳。

中气不足者﹐味用甘寒﹐山梔子仁大能降火從小便泄去﹐其性能屈曲下降﹐人所不知﹐亦治痞塊中火邪。

入方左金丸治肝火。一名回令丸。

黃連﹝六兩﹐一本作芩﹞吳茱萸﹝一兩或半兩﹞上爲末﹐水丸或蒸餅丸。白湯五十丸。

﹝附錄﹞諸熱瞀﹐暴喑冒昧﹐躁擾狂越﹐罵詈驚駭﹐腫疼酸﹐气逆衝上﹐禁栗如喪神守﹐嚏嘔瘡瘍﹑喉痺﹑耳鳴及聾﹐嘔湧溢食不下﹐目昧不明﹐暴注﹐﹐暴瘍﹐暴死﹐五志七情過極﹐皆屬火也。火者有﹐曰君火﹐人火也﹔曰相火﹐天火也。火內陰而外陽﹐主乎動者也。故凡動﹐皆屬火。以名而言﹐形質相生﹐配於五行﹐故謂之君﹔以位而言﹐生於虛無﹐守位稟命﹐因動而見﹐故謂之相。腎肝之陰﹐悉其相火。東垣曰﹕相火﹐元气之賊火﹐與元气不相兩立﹐一勝則一負。然則如之何則可使之無勝負乎﹖周子曰﹕神發知矣。五性感動而萬事出﹐有知之後﹐五者之性﹐爲物所感﹐不能不動。謂之動者﹐卽《內經》五火也。

相火易起五性﹐厥陽之火相扇﹐則妄動矣。火起於妄﹐變化莫測﹐無時不有﹐煎熬眞陰﹐陰虛則病﹐陰絕則死。君火之气﹐經以暑與熱言之。相火之气﹐經以火言之﹐蓋表其暴悍酷烈﹐有甚於君火者也。故曰﹕相火﹐元气之賊。周子又曰﹕聖人定之以中正仁義而主靜。朱子亦曰﹕必使道心常爲一身之主﹐而人心每聽命焉﹐此善處乎火者。人心聽命於道心﹐而又能主之以靜﹐彼五火將寂然不作。而相火者惟有俾補造化﹐而爲生生不息之運用爾﹐何賊之有﹖附方東垣瀉陰火升陽湯治肌熱煩熱﹐面赤食少﹐喘咳痰盛。

羌活甘艸﹝炙﹞黃蒼術﹝各一兩﹞升麻﹝八錢﹞柴胡﹝兩半﹞人參黃芩﹝各七錢﹞黃連﹝酒炒﹐半兩﹞石膏﹝半兩﹐秋深不用﹞上咀。每服一兩或半兩﹐水煎。此藥發脾胃火邪﹐又心膽肝肺膀胱藥也﹐瀉陰火﹐升發陽气﹐榮養气血者也。

升陽散火湯治男子婦人四肢發熱﹐肌熱﹐筋痺熱﹐骨髓中熱發﹐困熱如燎﹐捫之烙手。此病多因血虛而得之﹐或胃虛過食冷物﹐抑遏陽气於脾土﹐火郁則發之。

升麻葛根獨活羌活﹝各半兩﹞防風﹝二錢半﹞柴胡﹝八錢﹞甘艸﹝炙﹐三錢﹞人參白芍﹝各半兩﹞甘艸﹝生﹐二錢﹞上咀。每服半兩或一兩﹐水煎﹐稍熱服。

地骨皮散治渾身壯熱﹐脈長而滑﹐陽毒火熾發渴。

地骨皮茯苓﹝各半兩﹞柴胡黃芩生地黃知母﹝各一兩﹞石膏﹝二兩﹞羌活麻黃﹝各七錢半﹐有汗並去之﹞上咀。每服一兩﹐入姜煎。

黃連解毒湯見暑類。

卷二

斑疹七

斑屬風熱挾痰而作﹐自裏而發於外﹐通聖散中消息﹐當以微汗散之﹐切不可下。內傷斑者﹐熱之病發於外﹐微汗以散之﹐若下之非理。疹屬熱與痰﹐在肺淸肺火降痰﹐或解散出汗﹐亦有可下也。發則多癢或不仁者﹐是兼風兼溫之殊﹐色紅者﹐兼火化也。黃瓜水調伏龍肝去紅點斑。

戴云﹕斑有色點而無頭粒者是也﹔疹浮小有頭粒者﹐隨出卽收﹐收則又出是也﹐非若斑之無頭粒者﹐當明辧之。

﹝附錄﹞斑疹之病﹐其爲證各異。瘡發腫於外者﹐屬少陽三焦相火也﹐謂之斑﹔小紅靨行皮膚之中不出者﹐屬少陰君火也﹐謂之疹。又傷下之晚﹐乃外感熱病發斑也﹐以玄參﹑升麻﹑白虎等藥服之。陰癥發斑﹐亦出背胸﹐又出手足亦稀少而微紅﹐若作熱癥﹐投之涼藥大誤矣。此無根失守之火﹐聚於胸中﹐上獨燻肺﹐傳皮膚而爲斑點﹐但如蚊蚋﹑虱﹑蚤咬形狀﹐而非錦紋也。只宜調中溫胃﹐加以茴香﹑芍藥﹐或以大建中之類﹐其火自下﹐斑自消退﹐可謂治本而不治標也。

入方調中湯治內傷外感而發陰斑。

蒼術﹝一錢半﹞陳皮﹝一錢﹞砂仁藿香芍藥﹝炒﹞甘艸﹝炙﹞桔梗半夏白芷羌活枳殼﹝各一錢﹞川芎﹝半錢﹞麻黃桂枝﹝各半錢﹞上咀。姜三片﹐水煎服。

消毒犀角飲子治斑及癮疹。

牛蒡子﹝六錢﹞荊芥防風﹝各三錢﹞甘艸﹝一錢﹞上咀。水煎。

通聖散出丹溪經驗方。

川芎當歸麻黃薄荷連翹白芍黃芩石膏桔梗﹝一兩﹞滑石﹝三兩﹞荊芥梔子白術﹝二錢半﹞甘艸上銼。水煎服。如身疼﹐加蒼術﹑羌活﹔痰嗽﹐加半夏。每服細末三錢﹐生薑三片﹐擂細蕩起﹐煎沸服之。

玄參升麻湯斑在身﹐治汗下吐後毒不散﹐表虛裏實發於外﹐甚則煩燥譫妄。

玄參升麻甘艸﹝等分﹞上咀。水煎。

化斑湯治傷寒汗吐下後﹐斑發脈虛。

白虎湯加人參﹐守眞再加白術。

上咀。時時煎服。

大建中湯黃當歸桂心芍藥﹝各二錢﹞人參甘艸﹝各一錢﹞半夏黑附﹝炮去皮﹐各二錢半﹞上咀。每服五錢﹐水二盞﹐姜三片﹐棗二枚煎﹐食前服。

卷二

瘧八

瘧疾有風﹑暑﹑食﹑痰﹑老瘧﹑瘧母。六法﹐風暑當發汗﹐夏月多在風涼處歇﹐遂閉其汗而不正二日連發住一日者﹐气血俱病。瘧病感虛者﹐須以人參﹑白術一二帖托住其气﹐不使下陷﹐後使他藥。

內傷挾外邪同發﹐內必主痰﹐外以汗解散﹐二陳湯加柴胡﹑黃芩﹑常山﹑艸果煎服。久瘧不得老瘧病﹐此系風暑於陰分﹐用血藥引出陽分則散。

入方宜川芎撫芎紅花當歸炒柏白術蒼術甘艸白芷上銼。水煎﹐露一宿﹐次早服。

治瘧一日間一日發者﹐補藥帶表﹐藥後以截瘧丹截之。若在陰分者﹐用藥掣起陽分﹐方可截﹐卽前藥之屬。

充案﹕瘧在陰分須徹起陽分者﹐卽《格致論》中云﹕髒傳出至腑﹐亂而失期也。又當因其汗之多寡﹐而爲補養升發之術。下陷﹐謂陽气下陷入陰血中﹐無汗要有汗﹐多用川芎﹑蒼術﹑漧葛﹑升麻﹑柴胡之屬。此丹溪治瘧之微旨﹐學人所當知也。

截瘧常山飲穿山甲﹝炮﹞艸果知母檳榔烏梅甘艸﹝炙﹞常山上咀。水酒一大碗﹐煎半碗﹐露一宿﹐臨發日早服﹐得吐爲順。一云加半夏﹑柴胡﹐去穿山甲。如吐﹐加濃朴﹐又或加靑皮﹑陳皮。

又方柴胡艸果常山知母貝母檳榔上用酒水同煎﹐露一宿﹐臨發前二時服。

又治瘧母﹐此藥消導。

靑皮桃仁紅花神曲麥芽鱉甲﹝醋煮爲君﹞三稜莪術海粉香附﹝並用醋上爲末﹐丸如梧子大。每服五七十丸﹐白湯下。

又治瘧﹐寒熱頭痛如破﹐渴飲冰水﹐外多汗出。

人參白術黃黃芩黃連山梔川芎蒼術半夏天花粉上咀。水二鐘﹐姜三片﹐煎服。

又治瘧病發渴。

生地黃麥門冬天花粉牛膝知母葛根炒柏生甘艸上咀。水煎。

截瘧靑蒿丸靑蒿﹝半斤﹞冬瓜葉官桂馬鞭艸上焙榦爲末﹐水丸胡椒大。每一兩分四服﹐於當發之前一時服盡。又云﹕靑蒿一兩﹐冬靑落二兩﹐馬鞭艸二兩﹐桂二兩。未知孰是﹐姑兩存之﹐以俟知者。

截瘧檳榔陳皮白術常山﹝三錢﹞茯苓烏梅濃朴﹝各一錢半﹞上咀。作二服﹐水酒各一鐘﹐煎至一鐘﹐當發前﹐一日一服﹐臨發日早一服﹐服後少睡片時。

又瘧疾後白術半夏﹝一兩﹞黃連﹝半兩﹞白芍﹝三錢﹞陳皮﹝半兩﹞上爲末﹐粥丸梧子大。每服六十丸﹐姜湯下。

﹝附錄﹞世用砒霜等毒﹐不可輕用。俗謂脾寒﹐此因名而迷其實也。苟因飲食所傷而得﹐亦未必全是寒﹐況其他乎﹖在其陽分者易治﹐陰分者難治。瘧母必用毒藥消之﹐行气消堅爲主。東垣謂寒瘧屬太陽﹐熱瘧屬陽明﹐風瘧屬少陽﹔在三陰經則不分﹐總曰溫瘧﹐此言是。但三陰經說不明﹐作於子午卯酉日者﹐少陰瘧也﹔寅申巳亥日者﹐厥陰瘧也﹔辰戌丑未日者﹐太陰瘧也。

瘧脈多弦﹐但熱則弦而帶數﹐寒則弦而帶遲﹐亦有病久而脈極虛微而無力﹐似乎不弦﹐然而必於虛微之中見弦﹐但不搏手耳。細察可見也。

瘧又名疾者﹐其證不一。《素問》又有五臟瘧﹑六腑瘧﹐詳矣。初得病勢正熾﹐一二發間﹐未宜遽截﹐不問寒熱多少﹐且用淸脾飲﹐或艸果飲﹐或二陳湯加艸果半錢﹐或平胃加艸果半錢﹑柴胡半錢﹐又或養胃湯加川芎﹑艸果各半錢。熱少者進取微汗。寒多者宜快脾湯﹔服後寒仍多者﹐養胃湯加附子﹑桂枝各半錢﹐獨寒尢宜﹐不效則七棗湯。熱多者宜驅瘧飲﹐或參蘇飲﹐每服加艸果半錢﹔大熱不除﹐宜小柴胡湯。渴甚者﹐則以五苓散入辰砂少許﹔獨熱無寒﹐亦與小柴胡湯﹔熱𨿽劇不甚渴者﹐本方加桂四分﹐或以柴胡桂姜湯﹐候可截則截之。久瘧母不愈者﹐宜四獸飲﹐間服山甲湯。

附方淸脾飲靑皮濃朴白術艸果柴胡茯苓黃芩半夏甘艸﹝炙﹐等分﹞上銼。水二盞﹐生薑三片﹐棗一枚﹐煎。忌生冷油膩。

七棗湯附子﹝一个﹐炮﹐又以鹽水浸﹐再炮。如此七次﹐去皮臍。又方﹕川烏代附子﹐以水調陳壁土爲糊﹐浸七次﹞上銼。分作二服﹐水二鐘﹐姜七片﹐棗七枚﹐煎七分﹐當發日早溫服。

驅瘧飲前胡柴胡﹝各四兩﹞桂心桔梗濃朴半夏﹝各三兩﹞黃漧薑﹝炮﹞甘艸﹝炙﹐各二上銼。水二盞﹐生薑三片﹐棗四个﹐煎。

山甲湯穿山甲木鱉子﹝等分﹞上爲末。每服二錢﹐空心溫酒調下。

人參白術茯苓甘艸﹝減半﹞陳皮艸果半夏棗子烏梅生薑﹝等分﹞上銼。同姜棗﹐以鹽少許淹﹐食頃﹐濃皮紙裹﹐以水潤濕﹐慢火煨令香熟﹐焙漧﹐每服半兩﹐水濕﹐未發前並進數服。

有汗要無汗﹐正气爲主。小柴胡加桂﹐或白虎加桂。無汗要有汗﹐散邪爲主﹐帶補。桂枝加黃﹑知母﹑石膏湯﹐或人參柴胡飲子。熱多寒少﹑目痛多汗﹑脈大﹐以大柴胡湯﹐微利爲度。余邪未盡﹐以白芷石膏三物湯﹐以盡其邪。

六和湯人參知母艸果貝母烏梅白芷檳榔柴胡﹝各一錢﹐用酒拌﹞常山﹝二錢﹞上銼。水煎﹐姜三片﹐棗一个。

祕方淸脾丸治瘧﹐三日一發﹐或十日一發。

姜黃﹝三錢﹞白術﹝一兩半﹞人參檳榔艸果莪術﹝醋炒﹞濃朴﹝各半兩﹞黃芩半夏靑皮﹝各一兩﹞甘艸﹝三錢﹞上爲末﹐飯丸如梧子大。每六十丸食遠﹐白湯下﹐日二服。

紅丸子消食瘧。

胡椒﹝一兩﹞阿魏﹝一錢﹐醋化﹞莪術三稜﹝醋煮一伏時﹐各二兩﹞靑皮﹝炒﹐三兩﹞上爲末﹐另用陳倉米末﹐同阿魏醋煮﹐糊丸梧子大﹐炒土朱爲衣。每服七十丸﹐二陳湯見中風類。

艸果飲子艸果川芎紫蘇葉白芷良姜炙甘艸靑皮﹝去白炒﹞陳皮﹝去白﹞上等分﹐爲粗末。每服三錢﹐水一盞﹐煎至七分﹐去渣溫服﹔畱渣﹐兩服並一服﹐當發日進三服﹐不以時。

人參養胃湯平胃散加人參茯苓半夏艸果藿香生薑烏梅參蘇飲陳皮﹝去白﹞枳殼﹝麩炒﹞桔梗甘艸﹝炙﹞木香﹝各半兩﹞半夏榦葛蘇葉前胡人參茯苓﹝各七錢半﹐一方不用木香﹞上銼。每服五錢﹐水盞半﹐生薑七片﹐棗一五芩散見中暑類。

柴胡桂姜湯柴胡﹝八兩﹞桂枝黃芩﹝各三兩﹞栝蔞根﹝四兩﹞牡蠣﹝二兩﹞甘艸﹝炙﹐二兩﹞漧薑﹝二兩﹞上銼。水煎﹐日三服﹐煩汗出﹐愈。

小柴胡湯柴胡﹝八兩﹞黃芩人參甘艸﹝炙﹐各三兩﹞半夏﹝三兩﹞上銼。每五錢﹐水盞半﹐生薑五片﹐棗一枚﹐煎服﹐不拘時。

白虎加桂枝湯治溫瘧。

知母﹝六兩﹞甘艸﹝炙﹐二兩﹞石膏﹝四兩﹐碎﹞桂枝﹝一兩﹞粳米﹝六合﹞上銼。水煎﹐日三﹐汗出愈。

小柴胡加桂湯本方去人參﹐加桂﹝一兩﹞桂枝加黃知母石膏湯本方加黃知母石膏﹝各四錢半﹞大柴胡湯柴胡﹝八兩﹞黃芩赤芍﹝各三兩﹞大黃﹝二兩﹞半夏﹝二兩半﹞枳實﹝半兩﹐麩炒﹞上銼。每五錢﹐水盞半﹐生薑五片﹐棗一枚白芷石膏三物湯白芷﹝一兩﹞知母﹝一兩七錢﹞石膏﹝四兩﹞上爲粗末。每半兩﹐水一盞半﹐煎一盞﹐溫服。

卷二

痢九

痢赤屬血﹐白屬气。有身熱﹑後重﹑腹痛﹑下血。身熱挾外感﹐小柴胡湯去人參。

後重積與气墜下之故﹐兼升兼消﹐宜木香檳榔丸之類。不愈者﹐用秦艽﹑皂角子﹑煨大黃﹑當歸﹑桃仁﹑虛氏之法下之﹐虛則以苦梗開之﹐然後用治痢藥。气用气藥﹐血用血藥。有熱﹐用黃芩﹑芍藥之類﹔無熱腹痛﹐或用溫藥姜﹑桂之屬。下血四物爲主。下血多主食積與熱﹐或用朴硝者。靑六丸治血痢效。痢疾初得一二日間﹐以利爲法﹐切不可便用止澀之劑。苦實者﹐調胃承气﹑大小承气﹑三乙承气下之﹐有熱先退熱﹐然後看其气病血疾﹐加減用藥﹐不可便服參術。

然气虛者可用﹐胃虛者亦用之。血痢久不愈者﹐屬陰虛﹐四物湯爲主﹐涼血和血﹐當歸﹑桃仁之屬﹔下痢久不止﹐發熱者﹐屬陰虛﹐用寒涼藥﹐必兼升散藥並熱藥﹔下痢大孔痛者﹐因熱流於下也﹐以木香﹑檳榔﹑黃連﹑黃芩﹑炒漧薑﹔噤口痢者﹐胃口熱甚故也﹐大虛大熱﹐用香連丸﹑連肉各一半﹐共爲末﹐米湯調下。

又方人參二分﹐姜炒黃連一分﹐爲末濃煎﹐終日細細呷之﹐如吐則再服﹐但一呷下咽便開。

人少許。臍內。下痢不治之癥﹐下如魚腦者﹐半死半生﹔下如塵腐色者﹐死﹔下純血者﹐死﹔下如屋漏水者﹐死﹔下如竹筒注者﹐不治。赤痢乃自小腸來﹐白痢乃自大腸來﹐皆濕熱爲本﹐赤熱。《內經》所謂身熱則死﹐寒則生﹐此是大槪言﹐必兼證詳之方可。今豈無身熱而生﹐寒而死者﹖脈沈小十治﹐或解表﹐或利小便﹐或待其自已﹐還分易治難治不治之證﹐至爲詳密。但與瀉同﹐立論不分﹐學人當辧之。大抵痛﹐一曰溫之﹐一曰淸之。按久病身冷﹐脈沈小者﹐宜溫﹔暴病身服﹐脈浮洪者﹐宜淸﹑宜補。有可吐者﹐亦有可汗可下者。初得之時﹐元气未虛﹐必推蕩之﹐此膿血﹐此脾傳腎﹐賊邪難愈﹔先膿血﹐勝水瀉﹐此腎傳脾﹐微邪易愈。下痢如豆汁者濕也﹐蓋脾者﹐家之內﹐上下傳染相似﹐卻宜明逆气之勝復以治之。

戴云﹕痢𨿽有赤白二色﹐終無寒熱之分﹐通作濕熱治。但分新舊﹐更量元气用藥﹐與赤白帶同。

入方黃連滑石生地黃白芍蒼術白術當歸靑皮條芩上銼。水煎。裏急後重﹐炒連﹑滑石﹐加桃仁﹑檳榔。甚者﹐大黃﹔嘔者﹐用薑汁﹑半夏。

又方漧薑﹝一錢﹞當歸﹝二錢半﹞烏梅﹝三个﹞黃柏﹝一錢半﹞黃連上銼。作一服﹐水煎﹐食前。若水瀉﹐可等分用﹐又方治熱與血。

大黃黃連黃芩黃柏枳殼當歸芍藥滑石桃仁甘艸白術﹝等分﹞上爲末。或湯調﹐或作丸。用麵糊或神曲糊丸服。

一本云﹕誤服熱藥澀藥﹐毒犯胃者﹐當明審以祛其毒。

治白痢蒼術白術神曲茯苓地楡甘艸上銼。水煎。

治赤痢地黃芍藥黃柏地楡白術上銼。水煎。腹痛﹐加枳殼﹑濃朴﹔後重﹐加滑石﹑木香﹑檳榔﹔有熱﹐加黃芩﹑山梔。

又治痢方滑石﹝一兩﹞蒼術﹝半兩﹞川芎﹝三錢﹞桃仁﹝活法用﹞芍藥﹝半兩﹐炒﹞甘艸﹝一錢﹞上爲末。姜一片﹐擂細煎滚服。

又方孫郎中因飲水過多﹐腹脹﹐瀉痢帶白。

蒼術白術濃朴茯苓滑石上咀。水煎﹐下保和丸。又云﹕加炒曲﹑甘艸。

又方痢後腳弱漸細者。

蒼術酒芩白芍﹝各二兩半﹞酒柏﹝炒﹐半兩﹞上爲末﹐粥丸。以四物湯加陳皮﹑甘艸水煎﹐送下。

又方痢後腰痛﹐兩腳無力。

陳皮半夏白芍﹝各一錢﹞茯苓蒼術當歸酒芩﹝各半錢﹞白術甘艸﹝各二錢﹞上咀。作一服﹐姜煎﹐食前。

又方治小兒八歲﹐下痢純血﹐作食積治。

蒼術白術黃芩滑石白芍茯苓甘艸陳皮神曲﹝炒﹞上咀。水煎﹐下保和丸。

治痢十法其或惡寒發熱﹐身首俱痛﹐此爲表癥﹐宜微汗和解﹐用蒼術﹑川芎﹑陳皮﹑芍藥﹑甘艸﹑生薑三片煎。其或腹痛後重﹐小水短﹐下積﹐此爲裏癥﹐宜和中疏气﹐用炒枳殼﹑制濃朴﹑芍藥﹑陳皮﹑滑石﹑甘艸煎。其或下墜異常﹐積中有紫黑血﹐而又痛甚﹐此爲死血證﹐法當用擂細桃仁﹑滑石行之。或口渴及大便口燥辣﹐是名挾熱﹐卽加黃芩﹔或口不渴身不熱﹐喜熱手熨蕩﹐是名挾寒﹐卽加漧薑。其或下墜在血活之後﹐此气滯癥﹐宜於前藥加檳榔一枚。其或在下則補﹐毒解積下﹐食自進。其或力倦﹐自覺气少﹐惡食﹐此爲挾虛證﹐宜加白術﹑當歸身﹐虛甚者加人參﹐又十分重者﹐止用此一條﹐加陳皮補之﹐虛回而利自止。其或气行血和積少﹐但虛坐努責﹐此爲無血癥﹐倍用當歸身尾﹐卻以生芍藥﹑生地黃﹑生桃仁佐之﹐復以陳皮甘此湯﹐固腸丸未宜進用﹐蓋固腸丸有去濕實腸之功。其或利後﹐糟粕未實﹐或食粥稍多﹐或饑甚方食﹐腹中作痛﹐切不可驚恐﹐當以白術﹑陳皮各半﹐煎湯和之﹐自安。其或久痢後﹐體虛气弱﹐滑下不止﹐又當以藥澀之﹐可用訶子﹑肉豆蔻﹑白礬﹑半夏﹐甚者添牡蠣﹐可擇用之。然須用陳皮爲佐﹐恐大澀亦能作痛。又甚者﹐灸天樞﹑气海。上前方用濃朴﹐專瀉滯凝之气。然濃朴性大溫而散气﹐久服大能虛人﹐滯气稍行﹐卽去之﹐余滯未盡﹐則用炒枳殼﹑陳皮﹐然枳殼亦能耗气﹐比之朴稍緩﹐比陳皮稍重。滯气稍退﹐當去之只用陳皮以和眾藥﹐然陳皮去白有補瀉之功﹐若爲參術之佐﹐亦純作補藥用。凡痢疾腹痛﹐必以白芍藥﹑甘艸爲君﹐當歸﹑白術爲佐。惡寒痛者﹐加桂﹔惡熱痛者﹐加黃柏。達者更能參以歲气時令用藥﹐則萬舉萬全﹐豈在乎執方而已哉﹗﹝附錄﹞痢有气虛兼寒熱﹐有食積﹐有風邪﹐有熱有濕﹐有陽气下陷﹐而感受不一﹐當分治。瀉輕痢重﹐諸有積以肚熱纏痛推之﹐諸有气以肚如蟹渤驗之﹐究其受病之源﹐決之對病之劑。大要以散風邪﹐行滯气﹐開胃脘爲先﹐不可遽用肉豆蔻﹑訶子﹑白術輩以補住寒邪﹐不可投米殼﹑龍骨輩以閉澀腸胃。邪得補而愈盛﹐故證變作﹐所以日夕淹延而未已也。若升散者﹐以胃風湯﹑防風芍藥湯﹑神術散﹑蒼術防風湯﹑敗毒散﹐皆可汗之。攻裏若有濕者﹐用導水丸﹑兼郁承气湯﹑和中丸﹔若積滯用聖餅子﹑脾積丸﹔冷積用《局方》蘇感丸﹔若濕熱甚者﹐宜《宣明》玄靑膏﹔若後重窘迫﹐用木香檳榔丸。色白者﹐屬气﹔赤白者﹐屬气血受病﹔赤黑相兼﹐屬濕熱﹔靑綠雜色﹐是風與火濕。下血者﹐當涼血﹐當歸﹑生地黃。赤者屬血﹐《保命集》四物湯﹐和槐花﹑黃連﹑米殼醋炒。下利﹐脈沈弱而腹痛﹐用姜附湯﹐加對五苓理中。又機要漿水散若靑色者外貼大過﹐飲食傷脾﹐爲脾泄﹐《機要》白術芍藥湯。濕勝﹐仙術炒用。若陰陽不分﹐當滲泄以五苓之類﹐或單用苤苡實炒爲末﹐米飲調二錢。若气血俱虛﹐神弱者﹐以人參﹑白術﹑當歸﹑芍藥﹑炒茯苓﹐少加黃連服之﹐或錢氏白散﹐又或十補湯佳。若暑痢而脈虛者﹐香薷飲﹐或淸暑益气﹐又或六和湯﹑藿香正气各加木香半錢﹐名木香交加散。若白痢下如凍膠﹐或鼻涕﹐此屬冷痢﹐宜除濕湯加木香一錢。虛弱者﹐亦與十補湯。赤痢發熱者﹐以敗毒散加陳倉米一撮煎。下痢小便不通者﹐黃連阿膠丸附方胃風湯治風冷入於腸胃﹐泄下鮮血﹐或腸胃濕毒﹐下如豆汁或瘀血。

人參茯苓川芎當歸桂白術白芍﹝等分﹞上銼。水煎入粟米百餘粒同煎。腹痛﹐加木香。

噤口痢石蓮肉﹝日幹﹞上爲末。服二錢﹐陳倉米湯調下﹐便覺思食。使以日照東方壁土炒眞橘皮爲末﹐姜棗略煎佐之。

戴人木香檳榔丸木香檳榔靑皮陳皮廣術枳殼黃連黃柏大黃﹝各半兩﹞丑末香附﹝各二兩﹞上爲末﹐木丸梧子大。每五六十丸﹐煎水下﹐量虛實與之。《紺珠》多三稜﹑黃芩﹑當歸﹐分兩不同。

調胃承气湯芒硝﹝半斤﹞甘艸﹝炙﹐二兩﹞大黃﹝四兩﹐去皮﹐酒洗﹞上銼。每服﹐臨期斟酌多少﹐先煮二味熟﹐去渣﹐下硝﹐上火煮二三沸﹐頓服之。

大承气湯大黃﹝四兩﹐如棋子大﹐酒洗﹞濃朴﹝八兩﹐姜制﹞枳實﹝大者﹐五枚﹐炒﹞芒硝﹝二合﹞每服看證斟酌多少﹐先煮二物至七分﹐去渣﹔納大黃﹐煮八分﹐去渣﹐納芒硝﹐煎一二沸﹐溫服。

小承气湯大黃﹝四兩﹞濃朴﹝二兩﹐姜炒﹞枳實﹝大者﹐三枚﹐炒﹞上銼。看證斟酌多少用之。

防風芍藥湯防風芍藥黃芩﹝各二兩﹞上咀。每服半兩﹐水煎溫服。

神術散蒼術﹝一斤﹞本川芎﹝各六兩﹞羌活﹝四兩﹞粉艸細辛﹝一兩六錢﹞上爲粗末。每服三錢﹐姜三片煎。要出汗﹐加蔥白。

蒼術防風湯蒼術﹝二兩﹞防風﹝一兩﹞姜七片煎。

敗毒散羌活獨活人參甘艸﹝炙﹞柴胡前胡茯苓枳殼﹝麩炒﹞川芎桔梗﹝等分﹞上銼。每服四錢﹐水一盞﹐姜三片﹐薄荷五葉煎。熱服﹐寒多則熱服﹐熱多則溫服。傷濕﹐加白術﹔腳痛﹐加天麻。

神芎導水丸大黃黃芩﹝二兩﹞丑末滑石﹝四兩﹞上爲末﹐滴水丸。每四五十丸﹐溫水下。

和中丸白術﹝二兩﹐四錢﹞濃朴﹝二兩﹞陳皮﹝一兩﹐六錢﹞半夏﹝泡﹐一兩﹞檳榔﹝五錢﹞枳實﹝五錢﹞甘艸﹝四錢﹞木香﹝二錢﹞上用生薑自然汁浸﹐蒸餅爲丸。每三十丸﹐溫水下﹐食遠。

聖餅子黃丹﹝二錢﹞定粉﹝三錢﹞密陀僧﹝二錢﹞舶上硫黃﹝三錢﹞輕粉﹝少許﹞上爲細末﹐入白面四錢﹐滴水和爲指尖大﹐撚作餅子﹐陰漧。食前﹐漿水磨化服之﹐大便黑色爲妙。

蘇感丸以蘇合香丸與感應丸二藥和勻﹐如粟米大。每五丸﹐淡姜湯空心下。

《宣明》玄靑膏黃連黃柏大黃甘遂芫花﹝醋拌炒﹞大戟﹝各半兩﹞醜頭末﹝二兩﹞輕粉﹝二錢﹞靑黛﹝一兩﹞上爲末﹐水丸小豆大。初服十丸﹐每服加十丸﹐日三﹐以快利爲度。

《保命集》四物湯本方內加槐花﹑黃連﹑禦米殼等分。

姜附湯理中湯並見中寒類。

五苓散見中暑類。

漿水散半夏﹝一兩﹐湯洗﹞附子﹝半兩﹐炮﹞漧薑﹝一作幹生薑﹞桂甘艸﹝炙﹐各五錢﹞良姜﹝二錢上爲細末。每服三五錢﹐漿水二盞﹐煎至半盞﹐和滓熱服。

升陽益胃湯羌活獨活防風﹝各半兩﹞柴胡白術茯苓﹝渴勿用﹞澤瀉﹝各三錢﹞黃﹝二兩﹞人參半夏甘艸﹝炙﹐各一兩﹞黃連﹝一錢﹞陳皮﹝四錢﹞白芍﹝五錢﹞上咀。每服三錢﹐水煎﹐入姜棗﹐溫服。

曲芎丸川芎神曲白術附子﹝炮﹐等分﹞上爲細末﹐麵糊丸﹐梧子大。每服三五十丸﹐溫米飲下。此藥亦治飧泄。

《機要》白術芍藥湯白術芍藥﹝各一兩﹞甘艸﹝五錢﹞上銼。每服一兩﹐水煎。

錢氏白術散人參白茯苓白術木香甘艸藿香﹝各一兩﹞漧薑上爲粗末。水煎。

香薷飲淸暑益气湯並見中暑類。

六和湯見霍亂類或加香薷濃朴。

藿香正气散見中風類。

黃連阿膠丸阿膠﹝炒﹐二兩﹞黃連﹝三兩﹞茯苓﹝二兩﹞上水熬阿膠膏﹐溲和二末爲丸。米飲下。

固腸丸見婦人類。

除濕湯見泄瀉類。

十全大補湯見諸虛類。

卷二

泄瀉十

泄瀉﹐有濕﹑火﹑气虛﹑痰積。濕用四苓散加蒼術﹐甚者蒼白二術同加﹐炒用燥濕兼滲泄﹔火用四苓散加木通﹑黃芩﹐伐火利小水﹔痰積宜豁之﹐用海粉﹑靑黛﹑黃芩﹐神曲糊丸服之。在上者用吐提﹐在下陷者宜升提之﹐用升麻﹑防風﹔气虛﹐用人參﹑白術炒芍藥﹑升麻﹔食積﹐二陳湯和澤瀉﹑蒼術﹑白術﹑山楂﹑神曲﹑川芎﹐或吞保和丸﹔瀉水多者﹐仍用五苓散﹔久病大腸气泄﹐用熟地黃半兩﹐炒白芍﹑知母各三錢﹐升麻﹑漧薑各二錢﹐炙甘艸一錢爲末﹐粥丸服之。仍用艾炷如麥粒﹐於百會穴灸三壯。脾瀉當補脾气﹐健運復常﹐用炒白術四兩﹐炒神曲三兩﹐炒芍藥三兩半﹐冬月及春初﹐用肉蔻代之﹐或散或湯﹐作餅子尢佳。食積作瀉﹐宜再下之﹐神曲﹑大黃作丸子服。脾泄已久﹐大腸不禁﹐此脾已脫﹐宜急澀之﹐以赤石脂﹑肉豆蔻﹑漧薑之類。

戴云﹕凡瀉水﹐腹不痛者﹐是濕﹔飲食入胃不住﹐或完谷不化者﹐是气虛﹔腹痛瀉水腸鳴﹐痛一陣瀉一陣﹐是火﹔或瀉時或不瀉﹐或多或少﹐是痰﹔腹痛甚而瀉﹐瀉後痛減者﹐是入方一老人奉養太過﹐飲食傷脾﹐常常泄瀉﹐亦是脾泄。

黃芩﹝炒﹐半兩﹞白術﹝炒﹐二兩﹞白芍﹝酒拌炒﹞半夏﹝各一兩﹐泡﹞神曲﹝炒﹞山楂﹝炒﹐各一兩半﹞上爲末﹐靑荷葉包飯燒熟﹐研丸如梧子大。食前白湯下。

一老人年七十﹐面白﹐脈弦數﹐獨胃脈沈滑﹐因飲白酒作痢﹐下血淡膿水﹐腹痛﹐小便不二日前證俱減﹐獨小便不利。以益元散與之﹐安。

治痛泄炒白術﹝三兩﹞炒芍藥﹝二兩﹞炒陳皮﹝兩半﹞防風﹝一兩﹞久瀉﹐加升麻六錢。上銼。分八帖﹐水煎或丸服。

止瀉方姜曲丸隔年陳麥麵作曲﹝二兩﹐炒。又一兩﹞茴香﹝五錢﹞生薑﹝二兩﹐又一兩﹞上爲末或丸。每服五七錢﹐白湯下。

又方肉豆蔻﹝五兩﹞滑石﹝夏二兩半﹐秋二兩﹐春﹑冬一兩二錢半﹞上爲末﹐飯丸。或水調服。

淸六丸去三焦濕熱﹐治泄瀉多與淸化丸同用﹐並不單用﹐兼治產後腹痛或自利者。能補脾補血﹐亦治血痢。

六一散﹝一料﹞紅曲﹝炒﹐半兩﹐活血。又云二兩半﹞上爲末﹐飯丸梧子大。每五七十丸﹐白湯下。

又方治泄瀉﹐或嘔吐。

上以六一散生薑汁入湯調服。

﹝附錄﹞寒泄﹐寒气在腹﹐攻刺作痛﹐洞下淸水﹐腹內雷鳴﹐米飲不化者﹐理中湯﹐或吞大煩渴﹐小便不利﹐宜五苓散﹐吞香連丸﹔濕瀉由坐臥濕處﹐以致濕气傷脾﹐土不克水﹐梅雨久陰﹐多有此病﹐宜除濕湯﹐吞戊己丸﹐佐以胃芩湯﹐重者術附湯﹔傷食瀉﹐因飲食過多﹐有傷脾气﹐遂成泄瀉﹐其人必噫气﹐如敗卵臭﹐宜治中湯加砂仁半錢﹐或吞感應丸尢當﹔有脾气久虛﹐不受飲食者﹐食畢卽腸鳴腹急﹐盡下所食物﹐才方寬快﹐不食則無事﹐俗名祿食瀉﹐經年不愈﹐宜快脾丸三五粒﹔因傷於酒﹐每晨起必瀉者﹐宜理中湯加漧葛﹐或吞酒煮黃連丸﹔因傷面而瀉者﹐養胃湯加蘿卜子﹝炒研破﹞一錢。痛者﹐更加木香半錢﹔瀉甚者﹐去藿香﹐加炮姜半錢。有每日五更初洞瀉﹐服止瀉藥﹐並無效﹐米飲下五味丸﹐或專以五味子煎飲﹐亦治脾腎瀉。𨿽省卽飲食忌口﹐但得日間上半夜無事﹐近五更其瀉復作﹐此病在腎﹐俗呼爲脾腎瀉﹐分水飲下二神丸﹐及椒朴丸﹐或平胃散下小茴香丸。病久而重﹐其人虛甚﹐宜椒附湯﹔暑瀉﹐因中暑熱者﹐宜胃芩湯或五苓散﹐加車前子末少許甚效。世俗類用澀藥﹐治痢與瀉。若積久而虛者﹐或可行之﹔初得之者﹐必變他疾﹐爲禍不小。殊不知多因於濕﹐惟分利小水﹐最爲上附方四苓散﹝卽五苓散內去桂﹞五苓散益元散並見中暑類。

理中湯見中寒類。

大已寒丸蓽茇肉桂﹝各四兩﹞漧薑﹝炮﹞髙良姜﹝各六兩﹞上爲末﹐水煮﹐麵糊丸梧子大。每三十丸﹐空心米飲吞下。

八味湯吳茱萸﹝湯洗七次﹞漧薑﹝炮﹐各二兩﹞陳皮木香肉桂丁香人參當歸﹝洗焙﹐各上銼。每四錢﹐水一盞﹐煎七分﹐溫服。

香連丸黃連﹝去須﹐十兩﹐用吳茱萸五兩同炒赤色﹐去茱萸不用﹞木香﹝二兩四錢﹐不見火﹞上爲末﹐醋糊丸梧子大。每二十丸﹐空心米飲下。

升陽除濕湯升麻柴胡防風神曲澤瀉豬苓﹝各半兩﹞蒼術﹝一兩﹞陳皮甘艸﹝炙﹞大麥麵﹝各三錢﹞上作一服﹐水煎﹐飯後熱服。胃寒腸鳴﹐加益智仁﹑半夏各半錢﹐姜棗煎。非腸鳴不用戊己丸治胃經受熱﹐泄痢不止。

黃連吳茱萸﹝去梗﹐炒﹞白芍﹝各五兩﹞上爲末﹐麵糊丸梧子大。每三十丸﹐米飲下。

胃苓湯夏秋之間﹐脾胃傷冷﹐水谷不分﹐泄瀉不止。

五苓散平胃散上合和姜棗煎﹐空心服。

術附湯﹝《和劑》﹞甘艸﹝二兩﹐炙﹞白術﹝四兩﹞附子﹝炮﹐一兩半﹞上銼。每服三錢﹐姜五片﹐棗一枚煎﹐空心服。

治中湯見脾胃類。

感應丸﹝出《寶鑑》﹞木香肉豆蔻丁香﹝各一兩半﹞漧薑﹝炮﹐一兩﹞巴豆﹝七十个﹐去皮﹑心﹑膜﹐研出油﹞杏仁﹝百四个湯浸﹐去皮尖研﹞上前四味爲末﹐外入百艸霜二兩研﹐與巴豆﹑杏仁七味同和勻﹐用好蠟六兩﹐溶化成汁﹐以重絹濾去渣﹐更以好酒一升﹐於銀石器內煮蠟數沸﹐傾出待酒冷﹐其蠟自浮於上﹐取蠟稱用。春夏修合。用淸油一兩﹐銚內熬令末散香熟﹐次下酒煮蠟四兩﹐同化成汁﹐就銚內乘熱拌和前項藥末。秋六修合。

淸油一兩半同煎﹐煮熟成汁﹐和勻藥末成劑﹐分作小鋌子﹐油紙裹﹐旋丸服之。每三十丸﹐空心姜湯下。

保和丸見積聚類。

酒蒸黃連丸黃連﹝半斤﹐淨酒二升浸﹐以瓦器置甑上蒸至爛﹐取出曬漧﹞上爲末﹐滴水丸。每五十丸﹐食前溫水下。

養胃湯見瘧類。

五味子散治腎泄。

五味子﹝二兩﹞吳茱萸﹝半兩﹐細口綠色者﹞上二味炒香熟爲度﹐細末。每服二錢﹐陳米飲下。有一親識﹐每五更初曉時﹐必溏泄一次﹐此名腎瀉﹐服此愈。

椒附丸﹝《微義》﹞椒紅﹝炒﹞桑螵蛸﹝炙﹞龍骨山茱萸﹝取肉﹞附子﹝炮﹞鹿茸﹝酒蒸﹐焙﹞上爲末﹐酒糊丸。每六十﹐空心。

二神丸破故紙﹝炒﹐四兩﹞肉豆蔻﹝二兩﹐生﹞上爲末﹐以大肥棗四十九个﹑生薑四兩﹐切﹐同煮﹐棗爛﹐去姜取棗肉﹐研膏入藥﹐和丸。每五十丸﹐鹽湯下。

卷二

燥結十一

燥結血少﹐不能潤澤﹐理宜養陰。

入方治大腸虛祕而熱。

白芍﹝一兩半﹞陳皮生地黃歸身﹝一兩﹞條芩甘艸﹝二錢﹞上爲末﹐粥丸。白湯下七八十丸。

﹝附錄﹞凡人五味之秀者養臟腑﹐諸陽之濁者歸大腸﹐大腸所以司出而不納也。今停蓄蘊結﹐獨不得疏導何哉﹖抑有由矣﹗邪入裏﹐則胃有燥糞﹐三焦伏熱﹐則津液中幹﹐此大腸挾熱然也。虛入髒冷而血脈枯﹐老人髒寒而气道澀﹐此大腸之挾冷然也。亦有腸胃受風﹐涸燥祕澀﹐此證以風气蓄而得之。若夫气不下降而穀道難﹐噫逆泛滿﹐必有其證矣。

東坦諸論﹐原附於此﹐今節不錄﹐觀者宜於東垣書中求之。

附方理宜節去﹐姑存以便閱者。

導滯通幽湯治大便難﹐幽門不通﹐上衝﹐吸門不開﹐噎塞不便﹐燥祕﹐气不得下。治在幽門﹐以辛潤之。

歸身升麻桃仁泥﹝各一錢﹞生地黃熟地黃﹝各半錢﹞甘艸﹝炙﹞紅花﹝各三分﹞上作一服﹐水煎。食前調檳榔末半錢﹐或加麻仁泥一錢。加大黃﹐名當歸潤燥湯。

潤燥湯升麻生地黃﹝各二錢﹞歸梢生甘艸大黃﹝煨﹞熟地黃桃仁泥麻仁﹝各一錢﹞紅花上除桃仁﹑麻仁另研﹐作一服﹐水煎﹐次下桃仁﹑麻仁煎。空心熱服。

活血潤燥丸治大便風祕血祕﹐常常燥結。

歸梢﹝一錢﹞防風﹝三錢﹞大黃﹝紙裹煨﹞羌活﹝各一兩﹞桃仁﹝二兩﹐研如泥﹞麻仁﹝二兩五錢研﹞皂角仁﹝燒存性﹐一兩五錢﹐其性得溫則滑﹐溫滑則燥結自通﹞上除二仁另研外﹐余爲末後和勻﹐蜜丸梧子大。空心服五十丸﹐白湯送下。三兩服後﹐以蘇子麻子粥﹐每日早晚食之﹐大便不致結燥。以瓷器盛之﹐紙封無令見風。

半硫丸治冷祕﹐風祕結﹐老人祕。

透明硫黃﹝研﹞半夏﹝洗七次﹐等分﹞上爲末﹐生薑糊丸梧子大。服二十丸﹐姜湯下﹔或用一蔥白一條﹐姜三片煎﹐入阿膠二片溶開﹐食前空心送下。

麻仁丸治大便祕﹐風祕﹐脾約。

郁李仁麻子仁﹝各六兩﹐各研﹞大黃﹝二兩半﹐以一半炒﹞山藥防風枳殼﹝炒﹐七錢半檳榔﹝五錢﹞羌活木香﹝各五錢半﹞上爲末﹐蜜丸梧子大。服七十丸﹐白湯下。

脾約丸麻仁﹝一兩一錢半﹐研﹞枳實濃朴芍藥﹝各二兩﹞大黃﹝四兩﹐蒸﹞杏仁﹝去皮麩炒﹐一兩二錢﹐研﹞上爲末﹐煉蜜丸﹐梧子大。服三五十丸﹐溫水下。

凡諸祕﹐服藥不通﹐或兼他證﹐又或老弱虛極不可用藥者﹐用蜜熬入皂角末少許作�以導之。冷祕生薑�亦佳。

卷二

霍亂十二

內有所積﹐外有所感﹐致成吐瀉﹐仍用二陳湯加減作吐以提其气。此非鬼神﹐皆屬飲食﹐前人確論﹐乃陽不升﹐陰不降﹐垂隔而成。切莫與谷食﹐𨿽米飲一呷﹐入口卽死。必待吐瀉過二三時﹐直至饑甚﹐方可與稀粥食之﹐脈多伏欲絕。見成吐瀉不徹﹐還用吐提其气起不透或用樟木煎湯﹐吐之亦可。大法﹕生薑理中湯最好﹐不渴者可用。如渴者用五花散﹐有吐者二陳湯探吐﹐亦有可下者。轉筋不住﹐男子以手挽其陰﹐女子以手牽乳﹐近兩邊﹐此千金妙法也。轉筋皆屬乎血熱﹐四物湯加酒﹑芩﹑紅花﹑蒼術﹑南星煎服。幹霍亂者﹐最難治﹐在須臾。升降不通﹐當以吐提其气﹐極是良法﹐世多用鹽湯。此系內有物所傷﹐外有邪气所遏。有用吐者﹐則兼發散之義﹔有用溫藥解散者。不可用涼藥﹐宜二陳湯加解散藥。

二陳湯加川芎蒼術防風白芷﹝又云白術﹞上銼。姜五片﹐煎服。

治霍亂方蒼術濃朴陳皮葛根﹝各一錢半﹞滑石﹝三錢﹞白術﹝二錢﹞木重﹝一錢﹞甘艸﹝炙﹞上銼。入姜煎湯﹐下保和丸四五十丸。

戴云﹕霍亂者﹐吐也﹐有聲有物。凡有聲無物而躁亂者﹐謂之幹霍亂也。

﹝附錄﹞霍亂之候﹐揮霍變亂﹐起於倉卒﹐多因夾食傷寒﹐陰陽乖隔。上吐下利﹐而燥擾是其候也。偏陽則多熱﹐偏陰則寒﹐卒然而來﹐危甚風燭。其濕霍亂死者少﹐幹霍亂死者多。蓋以所傷之物﹐或因吐利而盡﹐泄出則止﹐故死者少也。夫上不得吐﹐下不得利﹐所傷之物或有寒腹滿而痛﹐四肢拘急﹐轉筋下利者﹐以理中湯加生附子﹑官桂﹔中暑霍亂﹐煩燥大渴﹐心腹撮痛﹐四肢冷﹐冷汗出﹐腳轉筋﹐用藿香散。《千金》云﹕轉筋者﹐用理中湯加火石膏。若霍亂吐瀉﹐心腹痛﹐先以鹽湯探吐﹐後服藿香正气加木香半錢。若頻欲登圊不通者更加枳殼一錢。人於夏月多食瓜果﹐多飲冷乘風﹐以致食畱不化﹐因食成痞﹐隔絕上下﹐遂成霍亂﹐以六和湯﹐倍加藿香煎服﹐皆要藥也。

附方六和湯砂仁半夏杏仁人參甘艸﹝炙﹐各一兩﹞赤茯苓藿香扁豆﹝炒﹞木瓜﹝各二兩﹞上銼。每服五錢﹐水二鐘﹐生薑三片﹐棗一个煎﹐溫服。一本有香薷﹑濃朴各四兩。

二陳湯見中風。

五苓散見中暑。

理中湯見中寒。

藿香正气散見中風。

通脈四逆湯治霍亂多寒﹐身冷﹐脈絕。

吳茱萸﹝二兩﹐炒﹞附子﹝炮﹐一兩﹞桂心通艸細辛白芍甘艸﹝炙﹐各半兩﹞當歸﹝二錢﹞上咀。每四錢﹐水酒各半﹐加生薑煎。

木瓜湯治霍亂吐下﹐舉體轉筋﹐入腹則悶絕。

幹木瓜﹝一兩﹞吳茱萸﹝半兩﹞茴香炙甘艸﹝各一錢﹞上咀。每服四大錢﹐姜三片﹐蘇十葉﹐煎。

卷二

痰十三

脈浮當吐。久得脈澀﹐卒難開也﹐必費調理。大凡治痰用利藥過多。致脾气虛﹐則痰易生而多。濕痰﹐用蒼術﹑白術﹔熱痰﹐用靑黛﹑黃連﹑芩﹔食積痰﹐用神曲﹑麥芽﹑山楂﹔風瀉亦不能去。風痰多見奇證﹐濕痰多見倦怠軟弱。气實痰熱結在上者﹐吐難得出。痰淸者屬寒﹐二陳湯之類。膠固稠濁者﹐必用吐。熱痰挾風﹐外證爲多。熱者淸之﹔食積者﹐必用攻之﹔兼气虛者﹐用補气藥送﹔痰因火盛逆上者﹐以致火爲先﹐白術﹑黃芩﹑軟石膏之類﹔內傷挾﹐必用參﹑﹑白術之屬﹐多用薑汁傳送﹐或加半夏﹔虛甚﹐加竹瀝﹔中气不足﹐加參﹑術。痰之爲物﹐隨气升降﹐無處不到。脾虛者﹐宜淸中气以運痰降下﹐二陳湯加白術之類﹐兼用升麻提起。中焦有痰則食積﹐胃气亦賴所養﹐卒不便虛﹐若攻之盡﹐則虛矣。痰成﹐或吐咯不出﹐兼气郁者﹐難治。气濕痰熱者﹐難治。痰在腸胃間者﹐可下而愈﹔在經絡中﹐非吐不可。吐法中就有發散之義焉。假如癇病﹐因驚而得﹐驚則神出捨﹐捨空則痰生也。血气入在捨﹐而拒其神﹐不能歸焉。血傷必用薑汁傳送。黃芩治熱痰﹐假其下火也。竹瀝滑痰。

非薑汁不能行經絡。五倍子能治老痰﹐佐他藥﹐大治頑痰。二陳湯﹐一身之痰都治管﹐如要下加引下藥﹔在上﹐加引上藥。凡用吐藥﹐宜升提其气﹐便吐也﹐如防風﹑山梔﹑川芎﹑桔梗﹑芽﹑片芩﹑僵蠶﹐豬牙﹑皂角之類﹝諸吐法另具於後﹞。

凡人身上中下有塊者多是痰﹐問其平日好食何物﹐吐下後﹐方爲藥。許學士用蒼術治痰成窠囊一邊行極妙。痰挾瘀血﹐遂成窠囊。眩運嘈雜﹐乃火動其痰﹐用二陳湯加山梔子﹑黃連﹑黃芩之類。噫气吞酸﹐此食郁有熱﹐火气上動﹐以黃芩爲君﹐南星﹑半夏爲臣﹐橘紅爲便﹐熱多加靑黛。痰在脇下﹐非白芥子不能達﹔痰在皮裏膜外﹐非薑汁﹑竹瀝不可導達﹔痰在四肢﹐非竹瀝不開﹔痰結核在咽喉中﹐燥不能出入﹐用化痰藥﹐加咸藥軟堅之味﹐栝蔞仁杏仁﹑海石﹑桔梗﹑連翹﹐少佐朴硝﹐以薑汁蜜和丸﹐噙服之。海粉卽海石﹐熱痰能降﹐濕痰能燥﹐結痰能軟﹐頑痰能消﹐可入丸子﹐末子不可入煎藥。枳實瀉痰﹐能衝墻壁。小胃丹治膈上痰熱﹑風痰濕痰肩膊諸痛﹐能損胃气﹐食積痰實者用之﹐不宜多。

喉中有物咯不出﹐咽不下﹐此是老痰。重者吐之﹐輕者用栝蔞輩﹐气實必用荊瀝﹐天花粉大能降膈上熱痰。痰在膈間﹐使人顚狂﹐或健忘﹐或風痰﹐皆用竹瀝。亦能養血﹐與荊瀝同功韭汁治血滯不行﹐中焦有飲﹐自然汁冷喫兩三銀盞﹐必胸中煩燥不寧﹐後愈。參萸丸能消入方靑礞石丸解食積﹐去濕痰﹐重在風化硝。

南星﹝二兩﹐切作片﹐用白礬末五錢﹐水浸一二日曬漧。又云一兩﹞半夏﹝一兩﹐湯泡﹐切作片﹐以皂角水浸一日曬漧﹞黃芩﹝薑汁炒﹞茯苓枳實﹝炒﹐各一兩﹞看虛實。作湯使。

又方治濕痰。喘急。止心痛。

半夏﹝一味﹐不拘多少。香油炒。﹞上爲末。粥丸梧子大。每服三五十丸。姜湯下。

又方黃芩香附半夏﹝姜制﹞貝母以上治濕痰。加栝蔞仁﹑靑黛﹑作丸子。治熱痰。

又方燥濕痰﹐亦治白濁因痰者。

南星半夏﹝各一兩﹞蛤粉﹝二兩﹞上爲末。神曲糊丸如梧子大。靑黛爲衣。每服五十丸。姜湯下。濕痰加蒼術。食積痰加神曲﹑麥芽﹑山楂﹐熱加靑黛。

中和丸治濕痰气熱。

蒼術黃芩半夏香附﹝等分﹞上爲末。粥丸梧子大。每服五七十丸。姜湯下。

又方治痰嗽。

黃芩﹝酒洗一兩半﹞貝母南星﹝各一兩﹞滑石白芥子﹝去殼﹐各半兩。﹞風化硝﹝二錢半。取其輕浮速降。

上爲末。湯泡蒸餅丸服。

導痰湯法制硝﹝同萊菔水煮化﹐去卜﹐綿濾令結。入臘月﹐牛膽內風化秤五錢。或只風化硝亦可。又云一兩﹞礞石﹝二兩﹐捶碎﹐焰硝二兩同入小砂罐內﹐瓦片蓋之鐵綫縛定﹐鹽泥固濟﹐曬漧﹐火紅﹐候冷取出﹞上爲末﹐神曲糊丸梧子大。每服三五十丸﹐白湯下。一方加蒼術半兩﹐滑石一兩﹐看病冷熱虛實作湯使。一本礞石﹑南星各一兩﹐無枳實。

又方半夏﹝二兩﹞白術﹝一兩﹞茯苓﹝七錢半﹞黃芩礞石﹝一兩﹞風化硝﹝二錢﹞上爲末﹐同前。

潤下丸降痰甚妙。

南星﹝一兩﹞半夏﹝二兩﹐各根據橘紅制﹞黃芩黃連﹝各一兩﹞橘紅﹝半斤﹐以水化鹽五錢﹐拌令得所﹐煮漧焙燥﹞甘艸﹝炙﹐一兩﹞上爲末﹐蒸麥丸如綠豆大。每服五七十丸﹐白湯下。一方單用陳皮半斤﹐鹽半兩﹐水拌﹐煮靑黛﹐有濕加蒼術﹐或加參萸。

南星﹝炮﹐一兩﹞橘紅﹝去白﹐一兩﹞赤茯苓﹝去皮﹐一兩﹞枳殼﹝去穣﹐麩炒﹐一兩﹞甘艸﹝炙﹐半兩﹐又云一兩﹞半夏﹝四兩﹐又云四錢﹞上水煎﹐生薑五片。食前服。

千緡湯治喘。

半夏﹝七个﹐泡制﹐每个作四片﹞皂角﹝去皮炙﹐一寸﹞甘艸﹝炙﹐一寸﹞上咀。作一服﹐生薑如指大煎。

小胃丹芫花﹝好醋拌勻﹐過一宿﹐瓦器不住手攪﹐炒令黑﹐不要﹞甘遂﹝濕面裹長流水浸﹐半日再水洗﹐曬漧﹐又雲水浸冬七春秋五日﹐或水煮亦可﹞大戟﹝長流水煮一時再水洗﹐曬漧﹐各半兩﹞大黃﹝濕紙裹煨﹐勿焦﹐切焙漧﹐再酒潤﹐炒熟焙漧﹐一兩半﹞黃柏﹝三兩﹐焙炒﹞上爲末﹐粥丸麻子大。每服二三十丸﹐臨臥津液吞下﹐或白湯一口送下。取其膈上之濕痰熱痰丸。一方加木香﹑檳榔﹐各半兩﹐蒸餅丸﹐每服七八丸﹐至十丸止。﹞治酒痰靑黛栝蔞上爲末﹐姜蜜丸。噙化救肺。

治郁痰白僵蠶杏仁栝蔞仁訶子貝母五倍子上爲末﹐糊丸梧子大。每服五十丸﹐白湯下。

導痰丸吳茱萸﹝三錢﹐制﹞茯苓﹝一兩﹞黃連﹝半兩﹞滑石﹝七錢半﹞蒼術﹝泔浸﹐一兩﹞上爲末﹐糊丸梧子大。每服八九十丸﹐姜湯下。

茯苓丸﹝出《千金方》《百一選方》同﹞半夏﹝四兩﹞茯苓﹝二兩﹞枳殼﹝一兩﹞風化硝﹝半兩﹞上爲末﹐蒸餅或神曲﹑薑汁糊丸﹐糊子大。每服三十丸﹐姜湯下。

又方治食積痰火﹐並瀉胃火。

軟石骨﹝不拘多少﹐研細﹞上用醋糊丸﹐如綠豆大。每服二十丸﹐白湯下。

又方治陰虛內多食積痰。

川芎﹝七錢﹞黃連栝蔞仁白術神曲麥芽﹝各一兩﹞靑黛﹝半兩﹞人中白﹝三錢﹞上爲末﹐薑汁蒸餅丸服。

久吐痰喘杏仁﹝去皮尖﹐生用﹞來復丹﹝炒﹞上等分爲末﹐粥丸麻子大。每服十五丸﹐白湯下。

黃連化痰丸半夏﹝一兩半﹞黃連﹝一兩﹞吳茱萸﹝湯洗﹐一錢半﹞桃仁﹝二十四个﹐研﹞陳皮﹝半兩﹞上爲末﹐曲糊丸綠豆大。每服一百丸﹐姜湯送下。

白玉丸巴豆﹝三十个﹐去油﹞南星半夏滑石輕粉﹝各三錢﹞上爲末﹐皂角仁浸濃汁丸﹐梧子大。每服五七丸﹐姜湯下。

黃栝蔞丸治食積﹐痰壅滯﹐喘急。

栝蔞仁半夏山楂神曲﹝炒﹐各等分﹞上爲末﹐栝蔞水丸。姜湯﹑竹瀝送下二三十丸。

又方栝蔞仁半夏﹝一兩﹞蒼術﹝二兩﹞香附﹝二兩半﹞黃芩黃連﹝半兩﹞又方栝蔞仁黃連﹝半兩﹞半夏﹝一兩﹞上爲末﹐糊丸梧子大。服五十丸。

抑痰丸栝蔞仁﹝一兩﹞半夏﹝二錢﹞貝母﹝三錢﹞上爲末﹐蒸餅丸如麻子大。服一百丸﹐姜湯下。

淸膈化痰丸黃連黃芩﹝各一兩﹞黃柏山梔﹝各半兩﹞香附﹝一兩半﹞蒼術﹝二兩﹞上爲末﹐蒸餅丸。白湯下。

搜風化痰丸人參槐角子僵蠶白礬陳皮﹝去白﹞天麻荊芥﹝各一兩﹞半夏﹝四兩﹐薑汁炒﹞辰砂﹝半兩﹐另研﹞上爲末﹐薑汁浸蒸餅爲丸﹐辰砂爲衣。服四十丸﹐姜湯下。

墜痰丸治痰飲。

黑醜﹝頭末﹐二兩﹞枳實﹝炒﹐一兩半﹞白礬﹝三錢﹐枯一半﹞朴硝﹝二錢﹐風化﹞枳殼﹝一兩半炒﹞豬牙皂角﹝二錢﹐酒炒﹞上爲末﹐用蘿卜汁丸。每服五十丸﹐雞鳴時服。初則有糞﹐次則有痰。

治濕痰蒼術﹝三錢﹞白術﹝六錢﹞香附﹝一錢半﹞白芍﹝酒浸炒﹐二錢半﹞上爲末。蒸餅丸服。

治肥人濕痰苦參半夏﹝各錢半﹞白術﹝二錢半﹞陳皮﹝一錢﹞上咀﹐作一服﹐姜三片﹐竹瀝半盞﹐水煎。食遠﹐吞三補丸十五丸。

祛風痰行濁气明礬﹝一兩﹞防風﹝二兩﹞川芎豬牙皂角郁金﹝各一兩﹞蜈蚣﹝二條﹐用赤腳黃腳各一條﹞上爲末﹐蒸餅丸梧子大。每服三十丸﹐食前茶湯下﹐春以芭蕉湯探吐痰。

上焦風痰栝蔞黃連半夏牙皂薑汁浸炊餅丸。

痰气方片芩﹝炒﹞半夏﹝各半兩﹞白術白芍﹝各一兩﹞茯苓陳皮﹝各三錢﹞上爲末。蒸餅泡薑汁丸服。

利膈化痰丸南星蛤粉﹝研細﹐一兩﹞半夏栝蔞仁貝母﹝去心﹐治胸膈痰气最妙﹞香附﹝半兩﹐童上爲末﹐用豬牙皂角十四挺敲碎﹐水一碗半﹐煮杏仁去皮尖一兩﹐煮水將幹﹐去皂角﹐擂杏仁如泥﹐入前藥溲和﹐再入薑汁泡蒸餅﹐丸如綠豆大﹐靑黛爲衣。每服五十丸﹐姜湯下。

淸痰丸專淸中管熱痰積。

烏梅枯礬黃芩蒼術陳皮滑石﹝炒﹞靑皮枳實﹝各半兩﹞南星半夏神曲﹝炒﹞山楂幹生薑香附﹝各一兩﹞上爲末﹐湯浸蒸餅丸服。

﹝附錄﹞凡痰之爲患﹐爲喘爲咳﹐爲嘔爲利﹐爲眩爲暈﹐心嘈雜怔忡驚悸﹐爲寒熱痛腫﹐爲善治痰者﹐不治痰而治气﹐气順則一身之津液﹐亦隨气而順矣。又嚴氏云﹕人之气道貴乎順﹐順則津液流通﹐決無痰飲之患。古方﹐治痰飲用汗吐下溫之法。愚見不若以順气爲先﹐淸若咯唾日久﹐濕熱所郁﹐上下凝結﹐皆無淸白者也。甚至帶血﹐血敗則黑痰﹐爲關格異病﹐人所不識。又淸白者气味淡﹐日久者﹐漸成惡味﹐酸辣腥臊焦苦不一。百病中﹐多有兼痰者世所不知也。凡人身中有結核﹐不痛不紅﹐不作膿者﹐皆痰注也。治痰法﹐實脾土﹐燥脾濕﹐是治其本也。

附方二陳湯見中風。

瓜蒂散見疸。

三補丸見虛損。

參萸丸見祕方。

靑金丸蒼莎丸並見咳嗽。

充按﹕丹溪治病﹐以痰爲重﹐諸病多因痰而生﹐故前諸方﹐間有別出者﹐亦其平日常用﹐故不另開於附錄。觀者詳焉。

卷二

哮喘十四

哮喘必用薄滋味﹐專主於痰﹐宜大吐。藥中多用酣﹐不用涼藥﹐須常帶表散﹐此寒包熱也。亦有虛而不可吐者。一法用二陳湯加蒼術﹑黃芩﹐作湯下小胃丹﹐看虛實用。

入方治寒包熱而喘。

半夏枳殼﹝炒﹞桔梗片芩﹝炒﹞紫蘇麻黃杏仁甘艸上水煎服。天寒﹐加桂枝。

治哮治積方用雞子一个﹐略敲﹐殼損膜不損﹐浸尿缸內三四日﹐夜取出﹐煮熟喫之﹐效。蓋雞子能去風痰。

紫金丹治哮﹐須三年後可用。

用精豬肉二十兩﹐﹝一作三十兩﹐﹞切作骰子塊。用信一兩﹐明者研極細末﹐拌在肉上令勻﹐分作六分﹐用紙筋黃泥包之﹐用火烘令泥幹﹐卻用白炭火﹐於無人處﹐靑煙出盡爲度﹐取放地上一宿﹐出火毒。研細﹐以湯浸蒸餅﹐丸如綠豆大。食前茶湯下﹐大人二十丸﹐小人七八丸﹐量大小虛實與之。

卷二

喘十五

喘病﹐气虛﹑陰虛﹑有痰。凡久喘之癥﹐未發宜扶正气爲主﹐已發用攻邪爲主。

气虛短气而喘甚﹐不可用苦寒之藥﹐火气盛故也﹐宜導痰湯加千緡湯。有痰亦短气而喘。陰虛自小腹下火起衝於上喘者﹐宜降心火﹐補陰。有火炎者﹐宜降心火﹐淸肺金﹔有痰者﹐用降痰下气爲主。上气喘而躁者爲肺脹﹐欲作風水證﹐宜發汗則愈。有喘急風痰上逆者﹐大全方千者﹐用劫藥一二服則止。劫之後﹐因痰治痰﹐因火治火。劫藥以椒目研極細末一二錢﹐生湯調下止之﹐气虛不用。又法﹕蘿卜子蒸熟爲君﹐皂角燒灰等分爲末﹐生薑汁﹐煉蜜丸﹐如實人因服黃過多而喘者﹐用三拗湯以瀉气。若喘者﹐須用阿膠。若久病气虛而發喘﹐宜阿膠﹑人參﹑五味子補之。若新病气實而發喘者﹐宜桑白皮﹑苦葶藶瀉之。

戴云﹕有痰喘﹐有气急喘﹐有胃虛喘﹐有火炎上喘。痰喘者﹐凡喘便有痰聲﹔气急喘者﹐呼吸減入胃都督患此﹐諸醫作胃虛治之﹐不愈﹐後以導水丸利五六次而安。

入方痰喘方南星半夏杏仁栝蔞子香附陳皮﹝去白﹞皂角炭蘿卜子上爲末﹐神曲糊丸。每服六七十丸﹐姜湯下。

又方蘿卜子﹝蒸﹐半兩﹞皂角﹝半兩﹞海粉﹝一兩﹞南星﹝一兩﹞白礬﹝一錢半﹐薑汁浸曬漧﹞上用栝蔞仁姜蜜丸。噙化。

劫喘藥好銅靑﹝研細﹞虢丹﹝少許﹐炒轉色﹞上爲末。每服半錢﹐醋調﹐空心服。

﹝附錄﹞肺以淸陽上升之气﹐居五臟之上﹐通榮衛﹐合陰陽﹐升降往來﹐無過不及。六淫七情之所感傷﹐飽食動作﹐髒气不和﹐呼吸之息﹐不得宣暢而爲喘急。亦有脾腎俱虛﹐體弱之人﹐皆能發喘。又或調攝失宜﹐爲風寒暑濕邪气相干﹐則肺气脹滿﹐發而爲喘。又因痰气皆能令人發喘﹐治療之法當究其源。如感邪气﹐則驅散之﹔气郁﹐卽調順之﹔脾腎虛者﹐溫理之當於各類而求。凡此證﹐脈滑而手足溫者生﹐脈澀而四肢寒者死。風傷寒者﹐必上气急﹐不得臥﹐喉中有聲﹐或聲不出﹐以三拗湯﹑華蓋散﹑九寶湯﹑神祕湯皆可選用﹔若痰喘﹐以四湯或蘇子降气湯﹔若虛喘﹐脈微﹐色靑黑﹐四肢厥﹐小便多﹐以《活人書》五味子湯或四磨湯。治嗽與喘﹐用五味子爲多﹐但五味有南北。若生津止渴﹐潤肺益腎﹐治勞嗽﹐宜用北五味﹔若風邪在肺﹐宜用南五味。

附方分气紫蘇飲治脾胃不和﹐气逆喘促。

五味桑白皮茯苓甘艸﹝炙﹞艸果腹皮陳皮桔梗﹝各等分﹞紫蘇﹝減半﹞上每服五錢﹐水二鐘﹐姜三片﹐入鹽少許煎﹐空心服。

神祕湯治上气喘急﹐不得臥。

陳皮桔梗紫蘇五味人參﹝等分﹞每服四錢﹐用水煎﹐食後服。

四磨湯治七情鬱結﹐上气喘急。

人參檳榔沈香臺烏上四味﹐各濃磨水取七分盞﹐煎三五沸﹐溫服。

三拗湯治感冒風邪﹐鼻塞聲重﹐語音不出﹐咳嗽喘急。

生甘艸麻黃﹝不去節﹞杏仁﹝不去皮尖﹐等分﹞上服五錢﹐水一鐘半﹐姜五片﹐煎服。

小靑龍湯治水气發喘尢捷。

麻黃芍藥甘艸﹝炙﹞肉桂細辛漧薑﹝炮﹐各三兩﹞半夏﹝炮七次﹐二兩半﹞五味﹝二兩﹞上咀。每三錢﹐煎七分﹐食後服。

導痰湯千緡湯並見痰類。

華蓋散治感寒而嗽﹐胸滿聲重。

蘇子陳皮赤茯苓桑白皮麻黃﹝各一兩﹞甘艸﹝五錢﹐或加杏仁﹞上爲末。每服二錢﹐水煎﹐食後服。

九寶湯治咳而身熱發喘﹐惡寒。

麻黃薄荷陳皮肉桂紫蘇杏仁甘艸桑白皮腹皮﹝各等分﹞上咀。姜蔥煎服。

蘇子降气湯見气類。

《活人書》五味子湯五味﹝半兩﹞人參麥門冬杏仁陳皮生薑﹝各二錢半﹞棗﹝三个﹞上咀。水煎。

導水丸見痢類。

卷二

咳嗽十六

﹝附肺痿肺癰﹞咳嗽有風寒﹑痰飲﹑火﹑勞嗽﹑肺脹。春作是春升之气﹐用淸涼藥﹐二陳加薄﹑荊之類﹔夏是火气炎上﹐最重用芩﹑連﹔秋是濕熱傷肺﹔冬是風寒外來﹐以藥發散之後﹐用半夏逐痰﹐必不再來。風寒﹐行痰開腠理﹐用二陳湯加麻黃﹑桔梗﹑杏仁﹐逐痰飲﹐降痰﹐隨證加藥。火主淸金﹐化痰降火。勞嗽﹐宜四物湯加竹瀝﹑薑汁﹐補陰爲主。漧咳嗽難治﹐此系火郁不已生薑佐之。大槪有痰加痰藥。上半日多嗽者﹐此屬胃中有火﹐用貝母﹑石膏降胃火﹔午後嗽宜五味子﹑五倍子斂而降之﹔五更嗽多者﹐此胃中有食積﹐至此時﹐火气流入肺﹐以知母﹑地骨皮降肺火﹔肺脹而嗽﹐或左或右﹐不得眠﹐此痰挾瘀血礙气而病﹐宜養血以流動乎气﹐降火靑皮挾痰藥﹐實者白芥子之類。在後﹐以二陳湯加南星﹑香附﹑靑黛﹑靑皮﹑薑汁。血礙气作嗽者﹐桃仁去皮尖﹑大黃酒炒﹐薑汁丸服。治嗽多用生薑﹐以其辛散故也。痰因火動逆上作嗽者﹐先要先去病根﹐此乃收後藥也。治痢亦同。勞嗽卽火郁嗽﹐用訶子能治肺气﹐因火傷極﹐遂成郁遏脹滿不得眠一邊。取其味酸苦﹐有收斂降火之功﹐佐以海石童便浸﹑香附﹑栝蔞﹑靑黛﹑杏仁﹑半夏曲之類﹐姜蜜調﹐噙化﹐必以補陰爲主。治嗽灸天突穴﹑肺穴﹐大瀉肺气。肺穴在三推骨下兩傍各一寸五分。

師云﹕陰分嗽者﹐多屬陰虛治之。有嗽而肺脹壅遏不得眠者﹐難治。肺痿﹐專主養肺气﹐養足辛以散之﹔肺虛者﹐人參膏﹑阿膠爲主﹔陰不足者﹐六味地黃丸爲要藥﹐或知母茯苓湯爲妙﹔陰虛气喘﹐四物湯加陳皮﹑甘艸些少以降其气﹐補其陰﹐白芍藥須用酒浸曬漧。濕痰帶風喘嗽者﹐不可一味苦寒折之﹐如千緡湯﹑墜痰丸。更以皂角﹑蘿卜子﹑杏仁﹑百藥煎﹐薑汁丸噙化。濕痰帶風﹐以千緡湯﹑墜痰丸﹐固捷。痰積嗽﹐非靑黛﹑栝蔞不除。有食積人﹐面靑黃色不常﹐面上有如蟹爪路﹐一黃一白者是。咳逆嗽﹐非蛤粉﹑靑黛﹑栝蔞﹑貝母不除。

燥咽漧有痰者﹐不用半夏﹑南星﹐用栝蔞﹑貝母﹔飲水者不用栝蔞﹐恐泥膈不松快。知母止嗽淸肺﹐滋陰降火。杏仁瀉肺气﹐气虛久嗽者﹐一二服劫止。治酒嗽﹐靑黛﹑栝蔞﹐姜蜜丸﹐噙救肺。食積痰作嗽發熱者﹐半夏﹑南星爲君﹐栝蔞﹑蘿卜子爲臣﹐靑黛﹑石碱爲使。

戴云﹕風寒者﹐鼻塞聲重惡寒者是也﹔火者﹐有聲痰少面赤者是也﹔勞者﹐盜汗出﹔兼﹐多作寒熱﹔肺脹者﹐動則喘滿﹐气急息重﹐痰者嗽動﹐便有痰聲﹐痰出嗽止。五者大槪耳。亦當明其是否也。

入方治痰嗽。

杏仁﹝去皮尖﹞蘿卜子﹝各半兩﹞上爲末﹐粥丸服。

淸化丸治肺郁痰喘嗽﹐睡不安寧。

貝母杏仁靑黛上爲末﹐沙糖入薑汁泡蒸餅﹐丸如彈大。噙化。

又方治久嗽風入肺。

鵝管石雄黃郁金款花上爲末﹐和艾中。以生薑一片安舌上﹐灸之。以煙入喉中爲度。

飲酒傷肺痰嗽﹐以竹瀝煎紫蘇﹐入韭汁﹐就吞栝蔞杏連丸。

又方治咳嗽劫藥。

五味子﹝五錢﹞甘艸﹝二錢半﹞五倍子風化硝﹝各四錢﹞上爲末﹐蜜丸。噙化﹐又云幹噙。

又方治咳嗽聲嘶者﹐此血虛火多。

靑黛蛤粉上爲末。蜜調﹐噙化。

又方治嗽喘﹐去濕痰。

白術半夏蒼術貝母香附﹝各一兩﹞杏仁﹝去皮尖﹐炒﹞黃芩﹝各半兩﹞上爲末。薑汁打糊丸。

治婦人形瘦﹐有時夜熱痰嗽﹐月經不調。

靑黛栝蔞仁香附﹝童便浸曬漧﹞上爲末。姜蜜調噙化。

治一人風熱痰嗽。

南星海粉﹝各二兩﹞半夏﹝一兩﹞靑黛黃連栝蔞子石碱蘿卜子﹝各半兩﹞皂角炭防風﹝各三錢﹞上爲末﹐神曲糊丸服。

治勞嗽吐紅。

人參白術茯苓百合紅花細辛五味官桂阿膠黃半夏杏仁甘艸白芍天門冬上銼。水煎。若熱﹐去桂﹑﹐用桑白皮﹑麻黃不去節﹑杏仁不去皮同煎。

又方治嗽血。

紅花杏仁﹝去皮尖﹞枇杷葉﹝去毛﹞紫艸茸鹿茸﹝炙﹞木通桑白皮﹝又云加大黃﹞上爲末﹐煉蜜丸。含化。

嗽煙筒治痰嗽久遠者。

佛耳艸款花﹝二錢﹞鵝管石雄黃﹝半錢﹞上爲末。鋪艾上﹐捲起﹐燒煙吸入口內﹐細茶湯送下。

定嗽劫藥。

訶子百藥煎荊芥穗上爲末﹐姜蜜丸。噙化。

又方治心煩咳嗽等證。

六一散加辰砂服。

淸金丸治食積火郁嗽劫藥。

貝母知母﹝各半兩﹐爲末﹞巴豆﹝去油膜﹐半錢﹞上爲末﹐姜泥丸﹐辰砂爲衣。食後服﹐每五丸﹐白湯下。一云靑黛爲衣。

淸金丸﹐一名與點丸﹐與淸化丸同用﹐瀉肺火﹐降膈上熱痰。

片子黃芩﹝炒﹞上爲末﹐糊丸﹐或蒸餅丸﹐梧子大。服五十丸。

淸化丸與淸金丸同用﹐專治熱嗽及咽痛﹐故苦能燥濕熱﹐輕能治上。

燈籠艸﹝炒﹞上爲末﹐蒸餅丸。又細末﹐醋調敷咽喉間痛。

又方治痰嗽。

礞石﹝半兩﹐﹞風化硝﹝二錢半﹞半夏﹝二兩﹞白術﹝一兩﹞茯苓陳皮﹝各七錢半﹞黃芩﹝半兩上爲末﹐粥丸。

又方治咳嗽气實﹐無虛熱者可服﹐汗多者亦用之。

粟殼﹝四兩﹐蜜炒去蒂膜﹞烏梅﹝一兩﹞人參﹝半兩﹞款花﹝半兩﹞桔梗﹝半兩﹞兜鈴﹝一兩﹞南星﹝姜制﹐一兩﹞上爲末﹐蜜丸彈子大。噙化。

蒼莎丸調中散郁。

蒼術香附﹝各四兩﹞黃芩﹝二兩﹞上爲末﹐蒸餅丸梧子大。每服五十丸﹐食後姜湯下。

人參淸肺散治痰嗽咽漧﹐聲不出。

人參﹝一錢半﹞陳皮﹝一錢半﹞半夏﹝一錢﹞桔梗﹝一錢﹞麥門冬﹝半錢﹞五味﹝十个﹞茯苓﹝一錢﹞甘艸﹝半錢﹞桑白皮﹝一錢﹞知母﹝一錢﹞地骨皮﹝一錢﹞枳殼﹝一錢﹞貝母﹝一錢半﹞杏仁﹝一錢﹞款花﹝七分上水煎﹐生薑三片。

六味地黃丸見諸虛。

千緡湯墜痰丸見痰類。

肺痿治法﹐在乎養血﹑養肺﹑養气﹑淸金。曾治一婦人﹐二十餘歲﹐胸膺間一竅﹐口中所咳膿血﹐與竅相應而出﹐以人參﹑黃﹑當歸﹐補气血之劑﹐加退熱排膿等藥而愈。

﹝附錄﹞《金匱方論》曰﹕熱在上焦者﹐因咳爲肺痿﹐得之或從汗出﹐或從嘔吐﹐或消渴小便利數﹐或從便難﹐又被快藥下利﹐重亡津液﹐故寸口脈數﹐其人咳﹐口中有濁唾涎沫者﹐爲肺痿之病﹐其人脈數虛者是。

附方海藏紫菀散治咳中有血﹐虛勞肺痿。

人參﹝一錢﹞紫菀﹝半錢﹞知母﹝一錢半﹞貝母﹝錢半﹞桔梗﹝一錢﹞甘艸﹝半錢﹞五味﹝十五个﹞茯上咀。水煎。

知母茯苓湯治咳嗽不已﹐往來寒熱﹐自汗肺痿。

甘艸茯苓﹝各一兩﹞知母五味人參薄荷半夏柴胡白術款花桔梗麥門冬黃芩﹝各半兩﹞川芎﹝二錢﹞阿膠﹝三錢﹞上水煎﹐生薑三片。

肺癰已破﹐入風者不治﹐用《醫壘元戎》搜風湯吐之﹐或用太乙膏成丸﹐食後服。收斂瘡口﹐歡樹皮白斂煎飲之。合歡﹐卽槿樹皮也﹐又名夜合。

﹝附錄﹞肺癰爲何﹖口中辟辟燥﹐咳卽胸中隱隱痛﹐脈反滑數或數實者﹐此爲肺癰也。

附方桔梗湯治肺癰咳嗽膿血﹐咽漧多渴﹐大小便赤澀。

桔梗貝母當歸﹝酒洗﹞栝蔞仁枳殼﹝炒﹞桑白﹝蜜炙﹞薏苡仁﹝炒﹞防己﹝一兩﹞甘艸節﹝生﹞杏仁﹝炒﹞百合﹝炙﹐各半兩﹞黃﹝兩半﹞上咀。每服五錢﹐生薑五片﹐水煎。大便祕﹐加大黃﹔小便祕﹐加木通。

團參飲子治七情及饑飽失宜﹐致傷脾肺﹐咳嗽膿血﹐漸成勞瘵。

人參紫菀阿膠﹝蛤粉炒﹞百合細辛款花經霜桑葉杏仁﹝炒﹞天門冬﹝去心﹞半夏五味﹝各一兩﹞甘艸﹝半兩﹞上每服四錢﹐水煎﹐生薑五片。气嗽﹐加木香﹔唾血而熱﹐加生地黃﹔唾血而寒﹐加鐘乳粉﹔疲極咳嗽﹐加黃﹔損肺咳血﹐加沒藥﹑藕節﹔嘔逆腹滿不食﹐加白術﹔咳而小便多者﹐加益智﹔咳而面浮气逆﹐加沈香﹑橘皮。

卷二

勞瘵十七

勞瘵主乎陰虛﹐痰與血病。虛勞漸瘦屬火﹐陰火銷爍﹐卽是積熱做成。始健﹐可用子和法﹐後若羸瘦﹐四物湯加減﹐送消積丸﹐不做腸虛。蒸蒸發熱﹐積病最多﹐勞病﹐四物湯加炒柏﹑竹瀝﹑人尿薑汁﹐大補爲上。肉脫熱甚者難治。

入方靑蒿一斗五升﹐童便三斗﹐文武火熬﹐約童便減至二斗﹐去蒿再熬。至一斗﹐入豬膽汁七枚﹐再熬數沸。甘艸末收之。每用一匙﹐白湯調服。

﹝附錄﹞勞瘵之證﹐非止一端。其始也﹐未有不因气體虛弱﹐勞傷心腎而得之﹐以心主血﹐腎主精﹐精竭血燥﹐則勞生焉。故傳變不同﹐骨蒸﹐復連屍疰。夫疰者﹐注也﹐自上至下﹐相傳骨肉﹐乃至滅門者有之。其證髒中有虫嚙心肺間﹐名曰瘵疾﹐難以醫治。傳屍勞瘵﹐寒熱交攻﹐久嗽咯血﹐日見羸瘦﹐先以三拗湯與蓮心散煎﹐萬不一失。

附方蓮心散治虛勞或大病後﹐心虛脾弱﹐盜汗遺精。

人參白茯苓蓮肉﹝各二兩﹞白術甘艸白扁豆﹝炒﹞薏苡﹝炒﹞桔梗﹝炒﹞漧葛﹝炒﹞黃﹝各一兩﹐炒﹞當歸﹝各半兩﹞桑皮半夏曲百合漧薑﹝炮﹞山藥﹝炒﹞五味木香丁香杏仁﹝炒﹞白芷神曲﹝炒﹐各一兩﹞上銼。每服五錢﹐生薑三片﹐棗同煎﹐空心溫服。

樂令建中湯治臟腑虛損﹐身體消瘦﹐潮熱自汗﹐將成勞瘵。此藥退虛熱﹐生血气。

前胡﹝一兩﹞細辛黃人參橘皮麥門冬桂心當歸白芍茯苓甘艸﹝炙﹐一兩﹞半夏﹝七錢﹞上銼。每服四錢﹐姜三片﹐棗一枚﹐水煎服。

黃鱉甲散治虛勞客熱﹐肌肉消瘦﹐四肢煩熱﹐心悸盜汗﹐減食多渴﹐咳嗽有血。

生地黃﹝三兩﹞桑白半夏﹝三兩半﹞天門冬﹝五兩﹞鱉甲﹝醋煮﹐五兩﹞紫菀﹝二兩半﹞秦艽﹝三兩三錢﹞知母赤芍黃﹝各三兩半﹞人參肉桂桔梗﹝二兩六錢半﹞白茯苓地骨皮柴胡﹝三兩三錢﹞甘艸﹝二兩半﹞上銼。每服三錢﹐水煎服。

淸骨散治男子婦人五心煩熱﹐欲成勞瘵。

北柴胡生地黃﹝各二兩﹞人參防風熟地黃秦艽﹝各一兩﹞赤苓﹝一兩﹞胡黃連﹝半兩﹞薄荷﹝七錢半﹞上每服四錢﹐水煎溫服。

三拗湯見喘類。

﹝附錄﹞葛可久先生勞癥《十藥神書》內﹐摘書七方。夫人之生也﹐稟天地氤氳之气﹐在眞元﹐固守根本﹐則萬病不生﹐四體康健。若曰不養眞元﹐不固根本﹐疾病由是生焉。且眞元根本﹐則气血精液也。余嘗聞先師有言曰﹕萬病莫若勞癥最爲難治。蓋勞之由﹐因人之壯年﹐气血完聚﹐精液充滿之際﹐不能保養性命﹐酒色是貪﹐日夜耽嗜﹐無有休息﹐以致耗散眞元﹐虛敗精液﹐則嘔血吐痰﹐以致骨蒸體熱﹐腎虛精竭﹐面白頰紅﹐口漧咽燥﹐白濁遺精盜汗﹐飲食艱難﹐气力全無﹐謂之火盛金衰。重則半年而斃﹐輕則一載而亡。況醫者不窮其源﹐不窮其本﹐或投之以大寒之劑﹐或療之以大熱之藥﹐妄爲施治﹐絕不取效。殊不知大寒則愈虛其中﹐大熱則愈竭其內﹐所以世之醫勞者﹐萬無一人焉。先師用藥治勞﹐如羿之射﹐不中的。今開用藥次第於後。用藥之法﹐如嘔吐咯嗽血者﹐先以十灰散遏住﹐如甚者﹐須以花蕊石散止之。

大抵血熱則行﹐血冷則凝﹐見黑必止﹐理之必然。止血之後﹐其人必倦其體﹐次用獨參湯一補﹐令其熟睡一覺﹐不要驚動。睡起﹐病去五六分﹐後服諸藥。

保和湯止嗽寧肺﹐保眞湯補虛除熱﹐太平丸潤肺除痿﹐消化丸下痰消气。

保和湯內﹐分血盛﹑痰盛﹑喘盛﹑熱盛﹑風盛﹑寒盛六事﹐加味和之。保眞湯內﹐分驚悸﹑淋濁﹑便澀﹑遺精﹑燥熱﹑盜汗六事﹐加味用之﹐余無加用。服藥之法﹐每日仍濃煎薄荷湯灌嗽喉用太平丸先嚼一丸﹐徐徐咽下﹐次噙一丸﹐緩緩溶化。至上牀時﹐亦如此用之。夜則肺竅﹐藥必流入竅中﹐此訣要緊。如痰壅卻先用飴糖拌消化丸一百丸吞下﹐次又根據前噙嚼太平丸﹐令其仰面臥而睡。服前七藥後﹐若肺有嗽﹐可煮潤肺丸食之。如常七藥之前有餘暇﹐煮此服之﹐亦可續煮白鳳膏食之﹐固其根源﹐完其根本。病可之後﹐方可合十珍丸服之﹐此爲收功起身之妙用也。

十灰散治勞癥嘔血﹑咯血﹑嗽血﹐先用此遏之。

大薊小薊柏葉荷葉茅根茜根大黃山梔牡丹皮棕櫚灰上等分﹐燒灰存性﹐研細﹐用紙包碗蓋地上一夕﹐出火毒。用時先以白藕搗碎絞汁﹐或蘿卜又方花蕊石﹝燒過存性研如粉﹞上用童子小便一盞煎。醋調末三錢﹐極甚者五錢﹐食後服。如男子病則和酒一半﹐婦人病則和醋一半。一處調藥立止。其瘀血化爲黃水﹐服此藥後﹐其人必疏解其病體﹐卻用後藥而獨參湯治勞癥後﹐以此補之。

人參﹝一兩﹐去蘆﹞上咀。水二鐘﹐棗五个煎﹐不拘時﹐細細服之。

保和湯治勞嗽肺燥成痿者﹐服之決效。

知母貝母天門冬麥門冬款花﹝各三錢﹞天花粉薏苡杏仁﹝炒﹐各二錢﹞五味粉艸﹝炙﹞兜鈴紫菀百合桔梗﹝各一錢﹞阿膠﹝炒﹞當歸生地黃紫蘇薄荷﹝各半錢﹞一方無地黃有百部上以水煎﹐生薑三片﹐入飴糖一匙﹐入藥內服之﹐每日三服﹐食後。進加減於後血盛﹐加蒲黃﹑茜根﹑藕節﹑大薊﹑茅花﹔痰盛﹐加南星﹑半夏﹑橘紅﹑茯苓﹑枳殼﹑枳實﹑栝蔞實﹝炒﹞﹔喘盛﹐加桑皮﹑陳皮﹑大腹皮﹑蘿卜子﹑葶藶﹑蘇子﹔熱盛﹐加山梔子﹑炒黃連黃柏﹑連翹﹔風盛﹐加防風﹑荊芥﹑金沸艸﹑甘菊﹑細辛﹑香附﹔寒盛﹐加人參﹑芍藥﹑桂皮﹑五味﹑蠟片。

保眞湯治勞癥體虛骨蒸﹐服之決補。

當歸生地黃熟地黃黃人參白術赤苓白苓﹝各半錢﹞天門麥門赤芍知母黃柏﹝炒﹞五味白芍柴胡地骨甘艸陳皮﹝各二錢﹞蓮心﹝半錢﹞上以水煎﹐生薑三片﹐棗一枚。食後服。

驚悸﹐加茯神﹑遠志﹑柏子仁﹑酸棗仁﹔淋濁﹐加萆﹑臺烏藥﹑豬苓﹑澤瀉﹔便澀﹐加木通﹑石葦﹑蓄﹔遺精﹐加龍骨﹑牡蠣﹑蓮須﹑蓮子﹔燥熱﹐加滑石﹑石膏﹑靑蒿﹑鱉甲﹔盜汗﹐加浮麥子﹑炒牡蠣﹑黃﹑麻黃根。

太平丸治勞癥咳嗽日久﹐肺痿肺壅。考宜噙服。

天門麥門知母貝母款花杏仁﹝各二錢﹞當歸生地黃黃連阿膠﹝炮﹐各兩半蒲黃京墨桔梗薄荷﹝各一兩﹞北蜜﹝四兩﹞麝香﹝少許﹐一方有熟地黃﹞上將蜜煉和丸﹐如彈子大。食後濃煎薄荷湯﹐先灌漱喉中﹐細嚼一丸﹐津唾送下。上牀時再消化丸白茯﹝二兩﹞枳實﹝一兩半﹞靑礞石﹝黃金色二兩﹞白礬﹝枯﹞橘紅﹝二兩﹞牙皂﹝二兩火炙﹞半夏﹝二兩﹞上爲末﹐以神曲打糊丸﹐如梧桐子大。每服一百丸﹐上牀時﹐飴糖拌吞﹐次噙嚼太平丸。二藥相攻﹐痰嗽掃迹除根。

潤肺膏羊肺﹝一具﹞杏仁﹝一兩﹐淨研﹞柿霜眞酥蛤粉﹝各一兩﹞白蜜﹝二兩﹞上先將羊肺洗淨﹐次將五味入水攪粘﹐灌入肺中﹐白水煮熟﹐如常服食。與前七藥相間服之﹐亦佳。

卷二

吐血十八

吐血﹐陽盛陰虛﹐故血不得下行。因火炎上之勢而上出﹐脈必大而芤﹐大者發熱﹐芤者血滯之動﹐痰不下降﹐四物湯爲主﹐加痰藥﹑火藥﹔先痰嗽後見紅﹐多是痰積熱﹐降痰火爲急﹔痰嗽涎帶血出﹐此是胃口淸血熱蒸而出﹐重者梔子﹐輕者藍實﹔或暴吐紫血一碗者無事﹐吐出爲好。此熱傷血死於中﹐用四物湯﹑解毒湯之類。吐血挾痰﹐積吐一二碗者﹐亦只補陰降火﹐四物加火劑之類。挾痰若用血藥﹐則泥而不行﹐只治火則止。吐血﹐火病也。大吐紅不止﹐以漧薑炮末﹐童便調從治。喉腕痰血﹐用荊芥散。舌上無故出血﹐如綫不止﹐以槐花炒末幹摻之。若吐血﹐一方﹕童便一分﹐酒半分﹐擂柏葉溫飲﹐非酒不行。嘔吐﹐血出於胃也。實者﹐犀角地黃湯主之﹔虛者﹐小建中湯加黃連主之。

入方二黃補血湯治初見血﹐及見血多﹐宜服。

熟地黃﹝一錢﹞生地黃﹝五分﹞當歸﹝七分半﹞柴胡﹝五分﹞升麻白芍﹝二錢﹞牡丹皮﹝五分﹞川芎﹝七分半﹞黃﹝五分﹞上以水煎服。血不止﹐可加桃仁半錢﹐酒大黃酌量虛實用之﹐內卻去柴胡﹑升麻。

又方治見血後﹐脾胃弱﹐精神少﹐血不止者。

人參﹝一錢﹞黃﹝三錢﹞五味﹝十三个﹞芍藥甘艸﹝五分﹞當歸﹝五分﹞麥門冬﹝五分﹞上咀。水煎服。加郁金研入亦可。

又方人參﹝一錢﹞白術﹝一錢﹞茯苓﹝一錢﹞半夏曲﹝五分﹞陳皮﹝一錢﹞甘艸靑皮﹝三分﹞川芎﹝五分﹞上咀。水煎服。如胃不和﹐加藿香﹔如渴者﹐加葛芩半錢﹐去白陳皮半錢﹔若小便赤色﹐加炒黃柏半錢﹔若大便結燥﹐加當歸七分﹔心煩﹐加黃連﹝酒拌曬漧﹞半錢﹔若小便滑﹐加牡蠣﹔如見血多﹐去半夏﹐恐燥﹐加生地黃一錢﹐牡丹半錢﹐桃仁三分﹔若胃中不足﹐飲食少進﹐加炒山梔子仁八分﹔若血溢入濁道﹐畱聚膈間﹐滿吐血﹐宜蘇子降气湯加人參﹑阿膠各半錢﹔上膈壅熱吐血者﹐以四湯仁加荊芥﹑阿膠各半。更不止﹐於本方中加大黃﹑滑石各半錢﹔胃傷吐血﹐宜理中湯加川芎﹑漧葛各半錢。此飲酒傷胃也。吐血不止﹐用生茜根爲末二錢﹐水煎﹐放冷﹐食後服良。白芨末調治治吐血。

以上諸方﹐𨿽非丹溪所出﹐以其藥同﹐故錄於前。

﹝附錄﹞凡血證上行﹐或唾或嘔或吐﹐皆逆也﹔若變而下行爲惡痢者﹐順也。上行爲逆﹐其治難﹔下行爲順﹐其治易。故仲景云﹕蓄血證﹐下血者﹐當自愈也。與此意同。若無病患忽然下痢﹐其病進也。今病血證上行﹐而復下行惡痢者﹐其邪欲去﹐是知吉也。諸見血﹐身熱脈忽然浮大卽傾危。

附方四生丸治吐血﹐陽乘於陰﹐血熱妄行﹐服之良。

生荷葉生艾葉生柏葉生地黃﹝等分﹞上爛研如雞子大。服一丸﹐水三盞﹐煎一盞﹐去滓服。

大阿膠丸治肺虛客熱﹐咳嗽咽漧﹐多唾涎沫﹐或有鮮血。勞傷肺胃﹐吐血嘔血﹐並可麥門冬﹝去心﹞茯神柏子仁百部根杜仲﹝炒﹞丹參貝母﹝炒﹞防風﹝各半兩﹞山藥五味熟地黃阿膠﹝炒﹐各一兩﹞遠志人參﹝各二錢半﹞茯苓﹝一兩﹞上爲末﹐煉蜜丸如彈子大。每服一丸﹐水煎六分﹐和渣犀角地黃丸治傷寒﹐汗下不解﹐郁於經絡﹐隨气湧泄﹐爲衄血。或淸道閉塞﹐流入胃腹﹐吐出淸血﹐如鼻衄。吐血不盡﹐余血停畱﹐致面色痿黃﹐大便黑者﹐更宜服之。

犀角﹝鎊﹞生地黃白芍牡丹﹝等分﹞上咀。每服五錢﹐水煎溫服﹐實者可服。

桃仁承气湯芒硝﹝三錢﹞甘艸﹝二錢半﹞大黃﹝一兩﹞桂﹝三錢﹞桃仁﹝半兩﹐去皮尖﹞上咀。每兩入姜同煎。

斛毒湯見中暑。

荊芥散荊芥穗﹝半兩﹞炙艸﹝一兩﹞桔梗﹝二兩﹞上咀。姜煎﹐食後服。

小建中湯桂枝甘艸﹝炙﹐三錢﹞大棗白芍﹝六錢﹞生薑﹝二錢﹞阿膠﹝炒﹐一合﹞上咀。水煎。

蘇子降气湯見气類。

理中湯見中寒。

卷二

咳血十九

衄血﹑火升﹑痰盛﹑身熱﹐多退血虛﹐四物湯加減用。戴云﹕咳血者﹐嗽出﹐痰內有血者是﹔嘔血者﹐嘔全血者是﹔咯血者﹐毋咳出皆是血疙瘩﹔衄血者﹐鼻中出血也﹔溺血﹐小便出血也﹔下血者﹐大便出血也。惟有各名色分六﹐俱是熱證﹐但有虛實新舊之不同。或妄言爲寒者﹐誤也。

入方靑黛栝蔞仁訶子海粉山梔上爲末﹐以蜜同薑汁丸。噙化。咳甚者﹐加杏仁去皮尖﹐後以八物湯加減調理。

附方黃散治咳血成勞。

甘艸﹝四錢﹞黃麥門冬熟地黃桔梗白芍﹝各半兩﹞上咀。每服半兩﹐水煎服。

茯苓補心湯治心气虛耗﹐不能藏血﹐以致面色痿黃﹐五心煩熱﹐咳嗽唾血。

茯苓半夏前胡紫蘇人參枳殼﹝炒﹞桔梗甘艸葛根﹝各半分﹞當歸﹝二兩﹞川芎﹝七錢半﹞陳皮白芍﹝各二兩﹞熟地黃上咀。水姜棗煎。

卷二

嘔血二十

嘔血﹐火載血上﹐錯經妄行。脈大發熱﹐喉中痛者﹐是气虛﹐用參﹑﹑蜜炙黃火載血上﹐錯經妄行﹐用四物湯加炒山梔﹑童便﹑薑汁服。

又方﹕山茶花﹑童便﹑薑汁﹐酒服。又郁金末﹐治吐血﹐入薑汁﹑童便良。又方﹕用韭汁﹑童便二童﹐血溢鼻口﹐但怒气致血證者則暴甚﹐故經曰「抑怒以全陰」者是也﹐否則五志之火動甚載血上﹐錯經妄行也。用柴胡﹑黃連﹑黃芩﹑黃﹑地骨﹑生熟地黃﹑白芍﹐以水煎服。

虛者以保命生地黃散﹐再加天門冬﹑枸杞﹑甘艸等分﹐水煎服。

附方治嘔血黃柏﹝蜜炙﹞上搗爲末。煎麥門冬湯調二錢匕﹐立瘥。

《聖惠方》治嘔血。

側柏葉上爲末。不計時﹐以粥飲調下二錢匕。

《保命》生地黃散生地黃熟地黃枸杞地骨皮天門冬黃白芍甘艸黃芩上咀。水煎﹐食前。

卷二

咯血二十一

﹝附痰涎血﹞咯血﹐痰帶血絲出者﹐用薑汁﹑靑黛﹑童便﹑竹瀝入血藥中用﹐如四物湯加地黃膏﹑牛膝膏之類。咯唾﹐血出於腎﹐以天門冬﹑麥門冬﹑貝母﹑知母﹑桔梗﹑百部﹑黃柏﹑遠志﹑熟地黃牡蠣﹑姜﹑桂之類﹔痰涎﹐血出於脾﹐以葛根﹑黃﹑黃連﹑芍藥﹑當歸﹑甘艸﹑沈香之類入方治痰中血。

白術﹝一錢半﹞當歸﹝一錢﹞芍藥﹝一錢﹞牡丹皮﹝一錢半﹞桃仁﹝一錢研﹞山梔﹝炒黑﹐八分﹞桔梗﹝七分﹞貝母﹝一錢﹞黃芩﹝五分﹞甘艸﹝三分﹞靑皮﹝五分﹞上以水煎服。

又方治痰中血。

白術﹝一錢半﹞牡丹皮﹝一錢半﹞貝母﹝一錢﹞芍藥﹝一錢﹞桑白﹝一錢﹞山梔﹝炒黑﹐一錢一分﹞桃仁﹝一錢﹐研﹞甘艸﹝三分﹞又方治痰中血。

橘紅﹝二錢﹞半夏﹝五分﹞茯苓﹝一錢﹞甘艸﹝三分﹞白術﹝一錢﹞枳殼﹝一錢﹞桔梗﹝一錢﹞五味﹝十上以水一鐘﹐生薑三片﹐煎服﹐或加靑黛半錢。

又方橘紅﹝一錢半﹞半夏﹝一錢﹞茯苓﹝一錢﹞甘艸﹝五分﹞牡丹﹝一錢﹞貝母﹝一錢﹞黃連﹝七分﹞桃仁上以水煎﹐生薑三片。

附方﹕治咯血。

荷葉﹝不以多少﹐焙漧﹞上爲末。米湯調二錢匕。

初虞世方治咯血並肺痿多痰。

防己葶藶﹝等分﹞上爲末。米飲調下一錢。

又方治咯血及衄血。

白芍﹝一兩﹞犀角末﹝二錢半﹞上爲末。新汲水服一錢匕﹐血止爲限。

天門冬丸治咯血並吐血。又能潤肺止嗽。

阿膠﹝炮﹐各半兩﹞天門冬﹝一兩﹞甘艸杏仁﹝炒﹞貝母白茯苓﹝各半兩﹞上爲末。蜜丸如彈大。服一丸。噙化。

又方治咯血。

桑皮﹝一錢半﹞半夏﹝一錢﹐炒﹞知母﹝一錢﹞貝母﹝一錢﹞茯苓﹝一錢﹞阿膠﹝炒﹐半錢﹞桔梗﹝七分﹞陳皮﹝一錢﹞甘艸﹝五分﹞杏仁﹝五分﹐炒﹞生地黃﹝一錢﹞山梔﹝七分﹐炒﹞柳桂﹝二分﹐卽桂之嫩小枝條也﹐宜入上焦﹞上以水煎。生薑三片。

卷二

衄血二十二

衄血﹐涼血行血爲主﹐大抵與吐血同﹐用山茶花爲末﹐童便﹑薑汁酒調下。犀生地黃湯﹐入郁金同用﹐如黃芩﹑升麻﹑犀角能解毒。又以郁金末﹑童便﹑薑汁並酒調服血逆行﹐成血腥﹐或吐血﹐或唾血﹐用韭汁服之﹐立效。治血汗血衄﹐以人中白﹐新瓦上火逼幹﹐入麝香少許﹐研細﹐酒調下﹐經驗。人中白﹐卽溺盆白秋石也。衄血出於肺﹐以犀角﹑升麻﹑梔子﹑黃芩﹑芍藥﹑生地黃﹑紫菀﹑丹參﹑阿膠之類主之。《原病式》曰﹕衄者﹐陽熱怫郁﹐幹於足陽明而上﹐熱則血妄行﹐故鼻衄也。

附方河間生地黃散治郁熱衄血﹐或咯吐血﹐皆治之。

枸杞柴胡黃連地骨天門冬白芍甘艸黃芩黃生地黃熟地黃﹝等分﹞上咀。湯煎服。若下血﹐加地楡。

又方治衄血。

伏龍肝﹝半升﹞上以新汲水一大碗﹐淘取汁﹐和蜜頓服。

茜根散治鼻不止。

茜根阿膠﹝蛤粉炒﹞梅芩﹝各一兩﹞甘艸﹝炙﹐半兩﹞側柏葉生地黃上以水一鐘﹐姜三片﹐煎服。

黃芩芍藥湯治鼻衄不止。

黃芩芍藥甘艸﹝各等分﹞上以水煎服。或犀角地黃湯﹐如無犀角﹐以升麻代之。鼻通於腦﹐血上溢於腦﹐所以從出。凡鼻衄﹐並以茅花調止衄散﹐時進淅二泔﹐仍令其以麻油滴入鼻﹐或以蘿卜汁滴入亦可。又茅花﹑白芍藥﹐對半尢穩。外迎法﹕以井花水濕紙﹐頂上貼之。左鼻﹐以綫札左手中指﹔右出﹐札右手﹔俱出﹐兩手俱札﹐或炒黑蒲黃吹鼻中﹐又龍骨止衄散黃﹝六錢﹞赤茯苓白芍當歸生地黃阿膠﹝各三錢﹞上爲末。每服二錢﹐食後黃湯調服。

芎附飲川芎﹝二兩﹞香附﹝四兩﹞上爲末。每服二錢﹐茶湯調下。

又法治心熱吐血﹐及衄血不止。

百葉橊花﹝不以多少﹞上干爲末。吹出鼻中﹐立瘥。

卷二

溺血二十三

溺血屬熱﹐用炒山梔子﹐水煎服﹐或用小薊﹑琥珀。有血虛﹐四物加牛膝膏﹔實者﹐用當歸承气湯下之﹐後以四物加山梔。

入方小薊飲子治下焦結熱血淋。

生地黃小薊滑石通艸淡竹葉蒲黃﹝炒﹞藕節當歸﹝酒浸﹞梔子﹝炒﹞甘艸上以水煎﹐空心服。

﹝附錄﹞溺血﹐痛者爲淋﹐下痛者爲溺血。溺血先與生料五苓散加四物湯﹐若服不效﹐其人素病於色者﹐此屬虛﹐宜五苓散和膠艾湯﹐吞鹿茸丸﹐或辰砂香散。四物加生地黃牛膝﹐或四物加黃連﹑棕灰。又六味地黃丸爲要藥﹐莖中痛﹐用甘艸梢﹐血藥中少佐地楡﹑陳皮﹑白芷﹑棕灰。劫劑用《瑞竹堂》蒲黃散﹐或單用蒲黃﹐或煎蔥湯調郁金末﹐服之。又文入煎劑妙。大抵小便出血﹐則小腸气祕﹐气祕則小便難甚。痛者謂之淋﹐不痛者謂之溺血並以油發燒灰存性爲末﹐新汲水調下﹐妙。又方﹐以車前子爲末﹐煎車艸葉﹐調二錢服附方許令公方治尿血。

生地黃﹝汁﹐一升﹞生薑汁﹝一合﹞上以二物相合﹐頓服瘥。

當歸承气湯當歸濃朴枳實大黃芒硝生料五苓散見中暑。

膠艾湯阿膠川芎甘艸﹝炙﹐各二兩﹞川歸艾葉﹝炒﹐各二兩﹞熟地黃白芍﹝各四兩﹞上咀。每三錢﹐水酒煎﹐空心熱服。

鹿茸丸鹿茸﹝一兩﹐蜜炙﹞沈香附子﹝炮﹐各半兩﹞菟絲子﹝制﹐一兩﹞當歸故紙﹝炒﹞茴香﹝炒﹞胡蘆巴﹝炒﹐各半兩﹞上爲末﹐酒糊丸。每七十丸﹐空心鹽酒下。

辰砂妙香散麝香﹝一錢﹐另研﹞山藥﹝薑汁炙﹐一兩﹞人參﹝半兩﹞木香﹝煨﹐二錢半﹞茯苓茯神黃﹝各一兩﹞桔梗﹝半兩﹞甘艸﹝炙﹐半兩﹞遠志﹝炒﹐一兩﹞辰砂﹝三錢﹞上爲末。每二錢﹐溫酒下。

六味地黃丸見諸虛。

《瑞竹堂》蒲黃散故紙﹝炒﹞蒲黃﹝炒﹞千年鍛石﹝炒﹞上等分爲細末。每三錢﹐空心熱酒調下。

卷二

下血二十四

下血﹐其法不可純用寒涼藥﹐必於寒涼藥中加辛味爲佐。久不愈者﹐後用溫劑﹐必兼升舉﹐藥中加酒浸炒涼藥﹐和酒煮黃連丸之類﹐寒因熱用故也。有熱﹐四物加炒山梔麻﹑秦艽﹑阿膠珠﹐去大腸濕熱﹔屬虛者﹐當溫散﹐四物加炮漧薑﹑升麻。凡用血藥﹐不入方白芷五倍子上爲末﹐粥丸梧子大。服五十丸﹐米湯下。

﹝附錄﹞下血當別其色﹐色鮮紅爲熱﹐以連蒲散。又若內蘊熱毒﹐毒瓦斯入腸胃﹐或因飲酒過多﹐及淡糟藏炙爆引血入大腸﹐故下血鮮紅﹐宜黃連丸﹐或一味黃連煎。余若大下不至者﹐宜四物湯加黃連﹑槐花﹐仍取血見愁少許﹐生薑搗取汁﹐和米大服。於血見愁艸中﹐加入側柏葉﹐與生薑同搗汁﹐尢好。毒暑入腸胃下血者﹐亦宜加味黃連﹑槐花入煎服。血色瘀者爲寒﹐血逐气走﹐冷寒入客腸胃﹐故上瘀血﹐宜理中湯溫散。若風入腸胃﹐純下淸血﹐或濕毒﹐並宜胃風散加枳殼﹑荊芥﹑槐花。撲損惡﹐血入腸胃﹐下血濁如瘀血者﹐宜黑神散加老黃茄爲末﹐酒調下。《內經》云「下血爲內傷絡脈所致」﹐用枳殼一味服﹔又方﹕用黃連附方血餘灰鞋底灰豬牙皂角灰﹝等分﹞上爲末。酒調三錢匕。

又方治下血劫劑。

百藥煎﹝一兩﹐取一半燒爲灰﹞上爲末﹐糊丸如梧子大。服六十丸﹐空心米湯下。

槐花散治腸胃不調﹐脹滿下血。

蒼術濃朴陳皮當歸枳殼﹝各一兩﹞槐花﹝二兩﹞甘艸﹝半兩﹞烏梅﹝半兩﹞上以水煎﹐空心服。

又方治下鮮血。

梔子仁﹝燒灰﹞上爲末。水和一錢匕﹐服。

又方治糞前有血﹐面色黃。

石橊皮上爲末。煎茄子枝湯﹐調一錢匕。

又方治糞後下血不止。

艾葉﹝不以多少﹞上以生薑汁三合﹐和服。

又方槐花荊芥穗﹝等分﹞上爲末。酒調下一錢匕﹐仍空心食豬血﹐妙。

又方治髒毒下血。

苦楝﹝炒令黑﹞上爲末﹐蜜丸。米飲下二十丸﹐尢炒。

又方治卒下血。

赤小豆﹝一升﹐搗碎﹞水二升﹐絞汁飲之。

烏梅丸治便血﹐下血。

烏梅﹝三兩﹐燒灰存性﹞上爲末﹐醋糊丸梧子大。空心服七十丸﹐米湯下。

酒煮黃連丸見泄瀉類。

黃連丸黃連﹝二兩﹞赤茯苓﹝一兩﹞阿膠﹝二兩﹞上用黃連﹑茯苓爲末﹐調阿膠﹐眾手丸。每三十丸﹐食後飲下。

黃連香薷飲見中暑。

理中湯見中寒。

胃風湯見下痢。

黑神散百艸霜﹝研細﹞上用酒調下。

卷二

腸風髒毒二十五

腸風﹐獨在胃與大腸出。若兼風者﹐蒼術﹑秦艽﹑芍藥﹑香附。

入方黃芩秦艽槐角升麻靑黛治腸風下血滑石當歸生地黃黃芩甘艸蒼術﹝等分﹞上以水煎服﹐或以蒼術﹑生地黃﹐不犯鐵器爲末﹐丸服。

又方茄蒂﹝燒存性﹞梔子﹝炒﹞上爲末﹐搗飯丸如梧子大。每服空心一百丸﹐米湯下。

又方便血久遠﹐傷血致虛﹐並麻風癬見面者。

龜板﹝二兩﹐酥炙﹞升麻香附﹝各五錢﹞芍藥﹝一兩五錢﹞側柏葉椿根皮﹝七錢五分﹞上爲末﹐粥丸。以四物湯加白術﹑黃連﹑甘艸﹑陳皮作末﹐湯調送下丸藥。

又方脈緩大﹐口渴﹐月經紫色﹐勞傷挾濕。

白術﹝五錢﹞黃柏﹝炒﹞生地黃白芍﹝各三錢﹞地楡﹝二錢﹞黃芩﹝二錢﹞香附﹝二錢﹞上爲末﹐蒸餅丸服。

又方治積熱便血。

蒼術陳皮﹝一兩五錢﹞黃連黃柏條芩﹝各七錢五分﹞連翹﹝五錢﹞上爲末﹐生地黃膏六兩﹐丸如梧子大。每服五七十丸﹐白湯下。

又方腸風脫露﹐以車荷鳴五七个﹐焙漧﹐燒灰﹐醋調搽。仍忌濕面酒辛熱物。

﹝附錄﹞腸胃不虛﹐邪气無從而入。人惟坐臥風濕﹐醉飽房勞﹐生冷停寒﹐酒面積熱﹐以致榮血失道﹐滲入大腸﹐此腸風藏毒之所由作也。挾熱下血﹐淸而色鮮﹐腹中有痛﹔挾冷下血﹐濁以色黯﹐腹中略痛﹔淸則爲腸風﹐濁則爲髒毒。有先便而後血者﹐其來也遠﹔有先血而後便者﹐其來也近。世俗糞前糞後之說﹐非也。治法大要﹐先當解散腸胃風邪﹐熱則用敗毒散熱者加茯苓﹑槐花﹐冷者加茯苓﹑木香﹐此則自根自本之論也。𨿽然精气血气﹐生於穀气﹐靖爲大腸下血﹐大抵以胃藥收功﹐以四君子湯﹑參苓白術散﹑枳殼散﹑小烏沈湯和之。

一回﹐血自循於經絡矣。腸風者﹐邪气並入﹐隨感隨見﹔髒毒者﹐蘊積毒久而始見﹐《三因方》五痔﹑腸風﹑髒毒﹐辧之甚詳。前二證皆以四物湯加刺皮。

附方蒜連丸﹝一名金屑萬應膏﹞獨頭蒜﹝十个﹞黃連﹝不以多少﹞上先用獨蒜煨香熟﹐和藥杵勻﹐丸如梧子大。空心米湯下四十丸。

又方治腸風。

香附﹝一兩﹐炒﹞枳殼﹝七錢五分﹐炒﹞當歸﹝五錢﹞川芎﹝五錢﹞槐花﹝炒﹞甘艸﹝炙﹐各二錢五分﹞上爲粗末。每服三錢﹐水煎﹐生薑三片﹐棗一个。

敗毒散見瘟疫。

不換金正气散濃朴﹝姜制﹞藿香甘艸﹝炙﹞半夏蒼術﹝米甘浸﹞陳皮﹝去白﹞上等分﹐姜三片﹐棗二个煎﹐食前熱服。

芎歸湯川芎當歸上等分﹐水煎。

參苓白術散見脾胃類。

枳殼散枳殼﹝麩炒去穣﹞槐子﹝微炒黃﹞荊芥穗﹝各五錢﹞上爲末。每服三錢﹐薄粟米粥調下﹐如人行一二里﹐再用粥壓下﹐日進二三服。

小烏沈湯香附﹝二十兩﹞烏藥﹝十兩﹞甘艸﹝炙﹐一兩﹞上爲末。湯調下。

卷二

痔瘡二十六

痔瘡專以涼血爲主。

入方人參黃生地黃川芎當歸﹝和血﹞升麻條芩枳殼﹝寬腸﹞槐角﹝涼血生血﹞一方無黃連。

燻浣五倍子朴硝桑寄生蓮房﹝又加荊芥﹞煎湯﹐先燻後洗。又冬瓜藤﹐亦好。又大腸熱腫者﹐用木鱉子﹑五倍子研細末﹐調敷﹐痔頭向上﹐是大腸熱甚﹐收縮而上。用四物湯解毒﹐加枳殼﹑白術﹑槐角﹑秦艽。

﹝附錄﹞痔者﹐皆因臟腑本虛﹐外傷風濕﹐內蘊熱毒﹐醉飽交接﹐多欲自戕﹐以故气血下墜﹐結聚肛門﹐宿滯不散﹐而衝突爲痔也。其肛邊發露肉珠﹐狀如鼠乳﹐時時滴漬膿血﹐曰牡痔﹔肛邊生瘡腫痛﹐突出一枚﹐數日膿潰卽散﹐曰牝痔﹔腸口大顆發﹐且瀝﹐曰脈痔﹔腸內結核有血﹐寒熱往來﹐登混脫肛﹐曰腸痔。若血痔則每遇大便﹐淸血隨不止﹔若酒痔則每遇飲酒﹐發動瘡腫﹐痛而流血﹔若气痔則憂恐鬱怒﹐適臨乎前﹐立見腫痛﹐大便艱難﹐彊力則肛出而不收矣。此諸痔之外證也。治法總要﹐大抵以解熱調血順气先蓋熱則血傷﹐血傷則經滯﹐經滯則气不營運﹐气與血俱滯﹐乘虛而墜入大腸﹐此其所以爲痔也。諸痔久不愈﹐必至穿穴爲漏矣。

附方治諸痔瘡。

槐花﹝四兩﹞槐角刺﹝一兩﹐捶碎﹞胡椒﹝十粒﹞川椒﹝一兩﹞上用豬肚一个﹐入藥在內﹐紮定口煮熟﹐去藥﹐空淸心丸《素問》云「諸痛癢瘡﹐皆屬於心」。心主血熱﹐此藥主之。

黃連﹝一兩﹞茯神赤苓上爲末﹐煉蜜丸如梧子大。每一百丸﹐食前米湯下。

淸涼飲治諸痔熱甚﹐大便祕結。

當歸赤芍甘艸﹝炙﹞大黃﹝米上蒸曬﹞上等分爲末。每服二錢﹐新水調下。

槐角丸治諸痔﹐及腸風下血脫肛。

槐角﹝一兩﹞防風地楡當歸枳殼黃芩﹝各半兩﹞上爲末﹐糊丸如梧子大。空心米湯下二十丸。

皮丸治諸痔出﹐裏急疼痛。

槐花﹝炒﹞艾葉﹝炒﹞枳殼地楡當歸川芎黃白芍白礬﹝枯﹞貫眾皮﹝一兩﹐炙﹞頭髮﹝燒﹐三錢﹞豬後蹄重甲﹝十枚﹐炙焦﹞皂角﹝一大錠﹐炙黃去皮﹞上爲末﹐煉蜜丸梧子大。服五十丸﹐食前米湯下。

豬甲散治諸痔。

豬懸蹄甲﹝不以多少﹞上爲末。陳米湯﹐調二錢﹐空心服。

芎歸丸治痔下血不止。

川芎當歸黃神曲﹝炒﹞地楡槐花﹝炒﹐各半兩﹞阿膠﹝炒﹞荊芥木賊頭髮﹝燒灰﹐各一錢半﹞上爲末﹐煉蜜丸梧子大。服五十丸﹐食前米湯下。

漧葛湯治酒痔。

漧葛枳殼﹝炒﹞半夏茯苓生地黃杏仁﹝各半兩﹞黃芩﹝二錢半﹞甘艸﹝同上﹞上銼。每服三錢﹐黑豆一百粒﹐姜三片﹐白梅一个﹐煎橘皮湯治气痔。

橘皮枳殼﹝炒﹞川芎槐花﹝炒﹐各半兩﹞檳榔木香桃仁﹝炒去皮﹞紫蘇莖葉香附甘艸﹝炙﹐各二分半﹞上銼。每服八錢﹐姜棗煎服。

燻洗方槐花荊芥枳殼艾葉又方土礬末﹝二錢﹞木鱉子﹝七个﹐取仁研﹞上以水煎﹐燻洗三兩次。如肛門腫熱﹐以朴硝末水調﹐淋之良。

又方治腸痔﹐每大便常有血。

上以蒲黃末方寸匕﹐米飲調下。日三頓﹐瘥。

又方搗桃葉一斛蒸之﹐納小口器中﹐以下部榻上坐﹐虫自出。

地黃丸治五痔﹐滋陰必用之。

地黃﹝酒蒸熟﹐一兩六錢﹞槐角﹝炒﹞黃柏﹝炒﹞杜仲﹝炒﹞白芷﹝各一兩﹞山藥山茱萸獨活﹝各八錢﹞澤瀉牡丹茯苓﹝各六錢﹞黃芩﹝一兩半﹞白附子﹝二錢﹞上煉蜜丸如梧子大。空心服五十丸﹐米湯下。

燻痔方用無花果葉煮水燻。少時再洗﹐又好醋沃燒新磚﹐如法坐燻﹐良。

又方大黃﹝三錢﹐煨﹞牡蠣﹝一兩﹐﹞上爲末。作十服﹐空心服。

又方大蒜一片﹐頭垢撚成餅子﹐先安頭垢餅於痔上﹐外安蒜艾灸之。

翻花痔荊芥﹑防風﹑朴硝煎湯洗之﹐次用木鱉子﹑郁金研末﹐入龍腦些少﹐水調敷。又方﹕熊膽﹑片腦和勻﹐貼之。

卷二

漏瘡二十七

漏瘡﹐先須服補藥生气血﹐用參﹑術﹑﹑芎﹑歸爲主﹐大劑服之。外以附子末﹐津唾和作餅子﹐如錢濃﹐以艾灸﹐漏大炷大﹐漏小炷小。但灸令微熱﹐不可使痛。幹則之﹐則再研如末﹐作餅再灸。如困則止﹐來日再灸﹐直至肉平爲效。亦有用附片灸﹐仍用補劑作膏貼之﹐尢妙。痔漏﹐涼大腸﹐寬大腸﹐用枳殼去穣﹐入巴豆﹐鐵綫纏﹐煮透去巴豆﹐入藥用﹐丸子則爛搗﹐用煎藥﹐幹用寬腸。澀竅用赤石脂﹑白石脂﹑枯礬﹑黃丹﹑腦子。漏竅﹐外塞用童子小便鑪甘石﹑牡蠣粉。

入方黃連散元有痔漏﹐又於肛門邊生一塊﹐皮濃腫痛作膿﹐就在痔孔出﹐作食積注下治。

黃連阿魏神曲山楂桃仁連翹槐角犀角﹝等分﹞上爲末。以少許置掌心﹐時時舐之﹐津液咽下﹐如消三分之二﹐止後服。

﹝附錄﹞漏者﹐諸痿之潰漏也﹐野狼痿﹑鼠痿﹑螻痿﹑蛄﹑蜂﹑蚍蜉﹑蠐螬﹑浮蛆﹑是爾。析而言之﹐三十六種﹐其名目又不同焉。大抵外傷四气﹐內窘七情﹐與夫飲食乖常﹐染觸蠢動含靈之毒﹐未有不變爲瘡。穿孔一深﹐膿汁不盡﹐得冷而風邪並之﹐於是涓涓而成漏矣。然有近年漏者﹐有久年漏者﹐近則帶淡紅﹐或微腫﹐或小核﹔久則上而槁白﹐內而黑爛﹐淫虫惡臭生焉。

附方豬腎丸通行漏瘡中﹐惡水自大腸中出。

黑牽牛碾細末二錢半﹐入豬腎中﹐以綫紮﹐靑竹葉包﹐慢火煨熟。空心溫酒嚼下。

乳香丸治冷漏。

乳香﹝二錢半﹞牡蠣粉﹝一錢二分半﹞上爲末﹐雪糕糊丸麻子大。每服三十丸﹐姜湯空心。

生地黃膏治漏瘡通用。

露蜂房﹝炙﹞五倍子木香﹝三錢﹞乳香﹝一錢﹞輕粉﹝一字﹞上爲末﹐用生地黃一握﹐搗細﹐和爲膏。攤生絹上貼。

蛇蛻散治漏瘡血水不止。

蛇皮﹝焙焦﹞五倍子龍骨﹝各二錢半﹞續斷﹝五錢﹞上爲末。入麝香少許﹐津唾調敷。

燻漏瘡方艾葉五倍子白膠香苦楝根﹝等分﹞上銼碎燒香。法置長桶內﹐坐燻瘡處。

洗漏瘡方治漏瘡孔中多有惡穢﹐常須避風洗淨。

露蜂房﹑白芷煎湯洗﹐或大腹皮﹑苦參煎湯洗。

上洗畢﹐候水出拭漧﹐先用東向石橊皮曬爲末﹐幹摻以殺淫虫﹐少頃﹐敷藥。

久痿方九孔蜂房﹝炙黃﹞上爲末﹐臘月獨脂研敷﹐候收汁﹐以龍骨降香節末入些乳香硬瘡。

漏瘡﹐或腿足﹐先是積熱所注﹐久則爲寒。

附子破作兩片﹐用人唾浸透﹐初成片﹐安漏孔上﹐艾灸。

又方川芎﹝半兩﹞細辛白芷梢﹝一錢半﹞上爲末。每日作湯服之。病在下﹐食前服﹔在上﹐食後服。看瘡大小﹐討隔年黃麻根﹐刮去皮﹐撚成繩子﹐入孔中﹐至入不去則止﹐瘡外膏藥貼之。

卷三

脫肛二十八

脫肛屬气熱﹑气虛﹑血虛﹑血熱。熱虛者﹐補气﹐參﹑﹑芎﹑歸﹑升麻。血虛﹐四物湯﹔血熱者﹐涼血﹐四物湯加炒柏﹔气熱者﹐條芩六兩﹐升麻一兩﹐曲糊丸﹐外用五倍子爲末﹐托而上之。一次未收﹐至五七次﹐待收乃止。又東北方壁土泡湯﹐先燻後洗。

﹝附錄﹞肺與大腸爲表裏﹐故肺藏蘊熱﹐則肛門閉結﹔肺藏虛寒﹐則肛門脫出。又有婦人產育用力﹐小兒久痢﹐皆致此。治之必須溫肺藏﹐補陽胃﹐久則自然收矣。

附方香荊散治肛門脫出﹐大人小兒皆主之。

香附子荊芥﹝等分﹞砂仁上爲末。每服三錢﹐水一碗﹐煎熱﹐淋洗﹔每服三錢﹐煎服亦可。

又方五倍子爲末﹐每用三錢﹐煎洗。

又方木賊不以多少﹐燒灰爲末。摻肛門上按入﹐卽愈。

卷三

嘔吐二十九

凡有聲有物﹐謂之嘔吐﹔有聲無物﹐謂之噦。胃中有熱膈上有痰者﹐二陳湯加炒山梔﹑黃連﹑生薑﹔有久病嘔者﹐胃虛不納谷也﹐用人參﹑生薑﹑黃﹑白術﹑香附之類。嘔吐﹐朱奉議以半夏﹑橘皮﹑生薑爲主。劉河間謂嘔者﹐火气炎上﹐此特一端耳。有痰膈中焦﹐食不得下者﹔有气逆者﹔有寒气郁於胃口者﹔有食滯心肺之分﹐而新食不得下而反出者﹔有胃中有火與痰而嘔者。嘔吐藥﹐忌栝蔞﹑杏仁﹑桃仁﹑蘿卜子﹑山梔﹐皆要作吐﹐丸藥帶香藥行散﹐不妨。注船大吐﹐渴飲水者卽死﹐童便飲之﹐最妙。

附方理中加丁香湯治中脘停寒﹐喜辛物﹐入口卽吐。

人參白術甘艸﹝炙﹞漧薑﹝炮﹐各一錢﹞丁香﹝十粒﹞上咀。生薑十片﹐水煎服。或加枳實半錢亦可。不效﹐或以二陳湯加丁香十粒﹐並須冷服﹐蓋冷遇冷則相入﹐庶不吐出。又或《活人》生薑橘皮湯。

《活人》生薑橘皮湯橘皮﹝四兩﹞生薑﹝半斤﹞上咀。水七盞﹐煮至三盞﹐去滓﹐逐旋溫服。

熱嘔《濟生》竹茹湯﹑小柴胡加竹茹湯﹐見瘧類。

上並用生薑多煎服。

《濟生》竹茹湯葛根﹝三兩﹞半夏﹝炮七次﹐二兩﹞甘艸﹝炙﹐一兩﹞上咀。每四錢﹐水一盞﹐入竹茹一小塊﹐姜五片。

加味二陳湯治停痰結气而嘔。

半夏橘皮﹝各五兩﹞白茯苓﹝三兩﹞甘艸﹝炙﹐一兩半﹞砂仁﹝一兩﹞丁香﹝五錢﹞生薑﹝三兩上水煎服。

吐虫而嘔方黑鉛炒成灰檳榔末米飲調下。

卷三

惡心三十

惡心有痰﹑有熱﹑有虛﹐皆用生薑﹐隨證佐藥。

戴云﹕惡心者﹐無聲無物﹐心中欲吐不吐﹐欲嘔不嘔。𨿽曰惡心﹐實非心經之病﹐皆在胃口上﹐宜用生薑﹐蓋能開胃豁痰也。

﹝附錄﹞惡心﹐欲吐不吐﹐心中兀兀﹐如人畏舟船﹐宜大半夏湯﹐或小半夏茯苓湯﹐或理中湯加半夏亦可。又胃中有熱﹐惡心者﹐以二陳加生薑汁炒黃連﹑黃芩各一錢﹐最妙。

附方大半夏湯半夏陳皮茯苓﹝各二錢半﹞上咀。水二盞﹐姜二錢半﹐煎八分﹐食後服。

小半夏茯苓湯半夏﹝五兩﹞茯苓﹝三兩﹞上咀。每服八錢﹐用水一盞半﹐煎至一盞﹐入生薑自然汁投藥中﹐更煎一兩沸﹐熱服﹐無時﹐或用生薑半斤同煎。

理中湯見中寒。

卷三

咳逆三十一

咳逆有痰﹑气虛﹑陰火﹐視其有餘不足治之。其詳在《格致餘論》。不足者﹐人參白術湯下大補丸﹔有餘並有痰者吐之﹐人參蘆之類。痰礙气而呃逆﹐用蜜水吐﹐此乃燥痰不出。痰者﹐陳皮﹑半夏﹔气虛﹐人參﹑白術﹔陰火﹐黃連﹑黃柏﹑滑石﹔咳逆自痢者﹐滑石﹑甘艸﹑炒黃柏﹑白芍﹑人參﹑白術﹑陳皮﹐加竹荊瀝服。戴云﹕呃逆者﹐因痰與熱胃火者極多。

﹝附錄﹞咳逆爲病﹐古謂之噦﹐近謂之呃﹐乃胃寒所生﹐寒气自逆而呃上﹐此證最危。亦有熱呃。已見傷寒證﹐其有他病發呃者﹐宜用半夏一兩﹐生薑半兩﹐水煎熱服﹐或理中湯加殼﹑茯苓各半錢﹑半夏一錢。不效﹐更加丁香十粒。吐利後﹐胃虛寒咳逆者﹐以羌活附子或丁香十粒。柿蒂十个﹐切碎﹐水煎服﹔吐利後﹐胃熱咳逆者﹐以橘皮竹茹湯。亦無別病﹐偶然致呃﹐此緣气逆而生﹐宜小半夏茯苓湯加枳實﹑半夏﹐又或煎湯泡蘿卜子﹐研取汁﹐調木香調气散熱服之。逆气用之最佳。

附方橘皮漧薑湯治咳逆不止。

橘皮通艸漧薑桂心甘艸﹝炙﹐各二兩﹞人參﹝一兩﹞上用五錢﹐水煎服生薑半夏湯通治咳逆欲死。

半夏﹝一兩﹞生薑﹝二兩﹞上以水煎﹐溫作三服。

陰證咳逆川烏漧薑﹝炮﹞附子﹝炮﹞肉桂芍藥甘艸﹝炙﹞半夏吳茱萸陳皮大黃﹝等分上爲末。每服一錢﹐生薑五片煎服。

人參白術湯人參黃芩﹑柴胡漧葛梔子仁甘艸﹝炙﹐各半兩﹞白術防風半夏﹝泡七次﹞五上咀。每服四錢﹐姜三片煎。

羌活附子湯治呃逆。

木香附子﹝炮﹞羌活茴香﹝炒﹐各半兩﹞漧薑﹝一兩﹞上爲末。每服二錢﹐水一盞半﹐鹽一撚﹐煎二十沸﹐和渣熱服﹐一服止。《三因》加丁香。

橘皮竹茹湯橘皮﹝一升﹞竹茹﹝一升半﹞甘艸﹝炙﹐二兩﹞人參﹝半兩﹞棗子﹝三十个﹞生薑﹝半兩﹞上咀。水十盞。煎至三盞。作三服。

小半夏茯苓湯二陳湯加黃芩煎。

木香調气散白蔻仁丁香檀香木香﹝各二兩﹞藿香甘艸﹝炙﹐各八兩﹞砂仁﹝四兩﹞上爲末。每服二錢﹐入鹽少許﹐沸湯點服。

大補丸見補損。

理中湯見中寒。

卷三

翻胃三十二

翻胃大約有四﹐血虛﹑气虛﹑有熱﹑有痰兼病。必用童便﹑韭汁﹑竹瀝﹑牛羊乳﹑生薑汁。气虛﹐入四君子湯﹐右手脈無力﹔血虛﹐入四物湯加童便﹐左手脈無力。切不可用香燥之藥若服之必死﹐宜薄滋味。治反胃﹐用黃連三錢﹐生薑汁浸﹐炒山楂肉二錢﹐保和丸二錢﹐爲末﹐糊丸如麻子大﹐胭脂爲衣﹐人參湯入竹瀝再煎一沸﹐下六十丸。有痰﹐二陳湯爲主寸關脈沈或伏而大﹔有气結﹐宜開滯導气之藥﹐寸關脈沈而澀﹔有內虛陰火上炎而反胃者作陰火治之。年少者﹐四物湯淸胃脘﹐血燥不潤便故澀﹐《格致餘論》甚詳﹔年老﹐𨿽不用參術﹐關防气虛胃虛。气虛者﹐四君子湯加蘆根﹑童便﹐或參苓白術散﹐或韭汁﹑牛羊驢尿。又有積血停於內而致﹐當消息逐之﹐大便澀者難治﹐常令食兔肉﹐則便利。

翻胃卽膈噎﹐膈噎乃翻胃之漸。《發揮》備言年髙者不治。糞如羊屎者﹐斷不可治﹐大腸戴云﹕翻胃﹐血虛者﹐脈必數而無力﹔气虛者﹐脈必緩而無力﹔气血俱虛者﹐則口中多﹐但見沫大出者必死。有熱者﹐脈數而有力﹔有痰者﹐脈滑數﹐二者可治。血虛者﹐四物爲主﹔气虛者﹐四君子爲主﹔熱以解毒爲主﹔痰以二陳爲主。

又方用馬剝兒燒灰存性一錢﹐好棗肉平胃散二錢。

上和勻﹐溫酒調服﹐食卽可下﹐然後隨病源調理。

又方茱萸黃連貝母栝蔞牛轉艸治翻胃韭菜汁﹝二兩﹞牛乳﹝一盞﹞上用生薑汁半兩﹐和勻溫服﹐效。

治翻胃﹑積飲通用益元散生薑自然汁澄白腳﹐丸小丸子。時時服。

附方燒鍼丸此藥淸鎭﹐專主吐逆。

黃丹﹝不以多少﹞上研細﹐用去皮小棗肉﹐丸如雞頭大。每用﹐鍼簽於燈上﹐燒灰爲末﹐乳汁下一丸。

棗肉平胃散濃朴﹝姜制﹞陳皮﹝去白﹐各三斤﹐二兩﹞甘艸﹝炙﹞紅棗生薑﹝各二斤﹞蒼術﹝泔浸一宿炒﹐五斤﹞上銼﹐拌勻﹐以水浸過面上半寸許﹐煮幹﹐焙燥爲末。

每服二錢﹐鹽湯空心點服。

參苓白術散見脾胃類。

保和丸見積聚類。

卷三

吞酸三十三﹝附噯气﹞

吞酸者﹐濕熱郁積於肝而出﹐伏於肺胃之間﹐必用食菜蔬自養。宜用炒吳茱萸﹐順其性而蒼術﹑茯苓爲輔佐。冬月倍茱萸﹐夏月倍黃連﹐湯浸炊餅﹐丸如小丸吞之。仍教以食蔬菜自養﹐卽安。

戴云﹕濕熱在胃口上﹐飲食入胃﹐被濕熱郁遏﹐其食不得傳化﹐故作酸也。如谷肉在器﹐濕熱則易爲酸也。

入方茱萸﹝一兩﹐去枝梗﹐煮少時﹐浸半日﹐曬漧﹞陳皮﹝一兩﹞蒼術﹝米泔浸﹐一兩﹞黃連﹝二兩陳壁土炒﹐去土秤﹞黃芩﹝一兩﹐如上土炒﹞或加桔梗一兩﹐茯苓一兩。

上爲末﹐神曲糊丸﹐綠豆大。每服二三十丸﹐時時津液﹐食後服。

﹝附錄﹞吞酸﹐與吐酸不同﹐吐酸《素問》以爲熱﹐東垣又爲寒﹐何也﹖吐酸是吐出酸。平時津液﹐隨上升之气郁積而久﹐濕中生熱﹐故從火化﹐遂作酸味﹐非熱而何﹖其有郁之久﹐不能自湧而出﹐伏於肺胃之間﹐咯不得上﹐咽不得下﹐肌表得風寒則內熱愈郁﹐而酸味刺心﹐肌表溫暖﹐腠理開發﹐或得香熱湯丸﹐津液得行﹐亦可暫解﹐非寒而何﹖《素問》言熱﹐言其本也﹔東垣言寒﹐言其末也。

附方曲術丸治中脘宿食畱飲﹐酸﹐蜇心痛﹐或口吐淸水。

神曲﹝炒﹐三兩﹞蒼術﹝泔浸炒﹐一兩半﹞陳皮﹝一兩﹞上爲末﹐生薑汁煮神曲糊爲丸。每七十丸﹐姜湯下。

加味平胃散治吞酸或宿食不化。

生料平胃散加神曲﹑麥芽炒﹐各半錢﹐術﹑朴不制。上生薑三片﹐水煎五錢服。

噯气胃中有火有痰。

入方南星半夏軟石膏香附一本有炒梔子上作丸﹐或作湯服之。蓋胃中有郁火﹐膈上有稠痰故也。

軟石膏丸亦不可服﹐本方痰條下云﹕噫气吞酸﹐此系食郁有熱﹐火气沖上﹐黃芩爲君﹐南星﹑半夏﹑陳皮爲佐﹐熱多加靑黛。

卷三

痞三十四

痞者有食積兼濕。東垣有法有方。心下痞﹐須用枳實﹑炒黃連。如稟受充實﹐面蒼骨露﹐气﹐而心下痞者﹐宜白術﹑山楂﹑曲﹑陳皮﹔如肥人心下痞者﹐乃是濕痰﹐宜蒼術﹑半夏砂仁﹑茯苓﹑滑石﹔如瘦人心下痞者﹐乃是郁熱在中焦﹐宜枳實﹑黃連﹑葛根﹑升麻﹔如食後感寒﹐飲食不化﹐心下痞﹐宜藿香﹑艸豆蔻﹑吳茱萸﹑砂仁﹔痞挾血成窠囊﹐用桃仁﹑紅入方吳茱萸﹝三兩﹐湯浸煮少時﹞黃連﹝八兩﹞粥糊爲丸。每服五七十丸﹐白術陳皮湯下。

玉液丸軟石膏﹝不以多少﹐又云火焰紅出火毒﹞上爲末﹐醋糊丸如綠豆大。服之專能瀉胃火﹐並治食﹝附錄﹞痞者﹐與否同﹐不通泰也﹐由陰伏陽蓄﹐气與血不運而成。處心下﹐位中央﹐滿痞塞者﹐皆土之病也﹐與脹滿有輕重之分。痞則內覺悶﹐而外無脹急之形者﹐是痞也。有中气虛弱﹐不能運化精微爲痞者﹔有飲食痰積﹐不能化爲痞者﹔有濕熱太甚爲痞者。古方﹐治痞用黃連﹑黃芩﹑枳實之苦以泄之﹔濃朴﹑生薑之辛以散之﹔人參﹑白術之甘苦以補之﹔茯苓﹑澤瀉之淡以滲之。旣痞﹐同濕治﹐惟宜上下分消其气。如果有內實之證﹐庶可略與疏導。世人苦於痞塞﹐喜行利藥﹐以求其速效﹐暫時快通﹐痞若再作﹐益以滋甚。

附方加味補中益气湯治內傷﹐心下痞。方見內傷。

脈緩有痰而痞﹐加半夏﹑黃連﹔脈弦﹐四肢滿悶﹐便難﹐而心下痞﹐加柴胡﹑黃連﹑甘艸﹔大便祕燥﹐加黃連﹑桃仁﹐少加大黃﹑歸身﹔心下痞﹐瞀悶者﹐加白芍藥﹑黃連﹔心下痞﹐中寒者﹐加附子﹑黃連﹔心下痞﹐腹脹﹐加五味子﹑白芍﹑砂仁﹔天寒﹐少加漧薑﹐或﹔心下痞﹐嘔逆者﹐加黃連﹑生薑﹑陳皮如冬月﹐加黃連﹐少入丁香﹑藿香﹔心下痞﹐如腹中气上逆者﹐是衝脈逆也﹐加黃柏三分﹐黃連一分半以泄之﹔如食已﹐心下痞﹐別服橘皮枳枳實消痞丸治右關脈浮弦﹐心下虛痞﹐惡食﹐懶倦。開胃進食。

枳實黃連﹝各五錢﹞幹生薑﹝二錢﹞半夏曲﹝三錢﹞濃朴﹝四錢﹞人參﹝三錢﹞甘艸﹝炙﹐二錢﹞白術﹝三錢﹞茯苓麥芽﹝各二錢﹞上爲末﹐水浸蒸餅﹐丸如梧桐子大。服三五十丸﹐溫水下。

橘皮枳術丸橘皮枳實白術﹝等分﹞上爲末﹐荷葉裹燒飯爲丸。每服五十丸﹐白湯下。

枳術丸助胃消食﹐寬中﹐去痞滿。

白術枳實﹝各二兩﹞上爲末﹐荷葉裹燒飯爲丸。

卷三

嘈雜三十五

嘈雜﹐是痰因火動﹐治痰爲先﹐姜炒黃連﹐入痰藥。用炒山梔子﹑黃芩爲君﹐南星﹑半夏﹑陳皮爲佐﹐熱多加靑黛。

嘈雜﹐此乃食郁有熱﹐炒梔子﹑姜炒﹑黃連不可無。肥人嘈雜﹐二陳湯少加撫芎﹑蒼術﹑﹑炒山梔子。嘈雜﹐若濕痰气郁﹐不喜食﹐三補丸加蒼術﹐倍香附子。醫按﹕蔣氏子條云﹕心嘈索食﹐以白術﹑黃連﹑陳皮作丸﹐白湯下﹐七八十丸﹐數服而止。又云﹕眩運嘈雜﹐是火動其痰﹐二陳湯加梔子﹑芩﹑連之類。

戴云﹕此則俗謂之心嘈也。

三補丸見補損。

卷三

傷食三十六

傷食﹐惡食者﹐胸中有物﹐宜導痰補脾﹐用二陳湯加白術﹑山楂﹑川芎﹑蒼術服之。憂抑傷脾﹐不思飲食﹐炒黃連﹑酒芍藥﹑香附﹐同淸六丸末﹐用薑汁浸蒸餅丸服。

入方治气抑痰﹐倦不思食。

白術﹝二兩﹞蒼術陳皮黃連黃柏半夏﹝各二兩﹞扁柏﹝七錢半﹞香附﹝一兩半﹞白芍﹝一兩半﹞上爲末﹐薑汁麵糊丸。

治心腹膨肉多食積所致。

南星﹝一兩半﹐姜制﹞半夏栝蔞仁﹝研和潤﹐一兩半﹞香附﹝一兩﹐童便浸﹞黃連﹝三兩﹐姜炒﹞礞石﹝硝﹞蘿卜子連翹﹝半兩﹞麝﹝少許﹞又方加陳皮半兩上爲末﹐曲糊丸。

一人因喫麵內傷﹐肚熱頭痛。

白術﹝一錢半﹞白芍陳皮蒼術﹝各一錢﹞茯苓黃連人參甘艸﹝各五分﹞上作一服﹐姜三片煎。如口渴﹐加漧葛二錢﹐再調理。

補脾丸白術﹝半斤﹞蒼術茯苓陳皮﹝各三兩﹞粥爲丸。

淸六丸見泄瀉。

﹝附錄﹞傷食之證﹐右手气口必緊盛﹐胸膈痞塞﹐噫气如敗卵臭﹐亦有頭痛發熱﹐但身不痛爲異耳﹐用治中湯加砂仁一錢﹐或用紅丸子。

附方加味二陳湯治中脘聞食气則嘔。

本方加砂仁一錢﹐靑皮半錢。

紅丸子治傷食。

京三稜蓬術﹝煨﹞靑皮陳皮﹝五兩﹞漧薑﹝炮﹞胡椒﹝三兩﹞上爲末﹐用醋糊丸如梧子大﹐礬紅爲衣。服三十丸﹐食後姜湯下。

治中湯見脾胃。

卷三

疸三十七

疸不用分其五﹐同是濕熱﹐如曲相似。輕者﹐小溫中丸﹔重者﹐大溫中丸。熱多﹐加芩﹑連﹔濕多者﹐茵陳五苓散﹐加食積藥。溫熱因倒胃气﹐服下藥﹐大便下利者﹐參﹑加山梔﹑茵陳﹑甘艸。

戴云﹕五疸者﹐周身皮膚並眼﹐如梔子水染。因食積黃者﹐量其虛實﹐下其食積。其餘但利小便爲先﹐小便利白﹐其黃則自退矣。

入方小溫中丸治疸﹐又能去食積。

蒼術川芎香附神曲鍼砂﹝醋炒紅﹞春﹐加芎﹔夏﹐加苦參或黃連﹔冬﹐加吳茱萸或漧薑。

大溫中丸治食積與黃腫﹐又可借爲制肝燥脾之用。脾虛者﹐以參﹑術﹑芍藥﹑陳皮﹑甘艸作湯使。

陳皮蒼術濃朴三稜蓬術靑皮﹝五兩﹞香附﹝一斤﹞甘艸﹝一兩﹞鍼砂﹝二兩﹐醋炒紅﹞上爲末﹐醋糊丸。空心姜鹽湯下﹐午後飯食﹐可酒下。忌犬肉果菜。

﹝附錄﹞黃膽乃脾胃經有熱所致﹐當究其所因﹐分利爲先﹐解毒次之。諸疸口淡﹐怔忡耳﹐腳軟﹐微寒發熱﹐小便白濁﹐此爲虛證。治宜四君子湯﹐吞八味丸﹐不可過用涼劑彊通便﹐恐腎水枯竭。久而面黑黃色﹐及有渴者不治﹔不渴者可治。黃膽﹐通身面目悉黃﹐宜生料五苓散加茵陳﹔又宜小柴胡加茵陳﹑茯苓﹑枳實﹐少加朴硝﹔《濟生》茵陳湯﹔《千金引桃根細者煎﹐空心服。谷疸﹐食已頭眩﹐心中怫郁不安﹐饑飽所致﹐胃气蒸衝而黃﹐小柴胡加穀芽﹑枳實﹑濃朴﹑山梔﹑大黃﹐《濟生》谷疸丸。酒疸﹐身目黃﹐心中懊﹐足脛滿﹐尿黃面黃而赤斑﹐酒過胃熱﹐醉臥當風﹐水濕得之﹐小柴胡加茵陳﹑豆豉﹑大黃﹑黃連﹑葛粉。脈微數﹐面目靑黑﹐或大便黑﹐《三因方》白術散﹔脈《三因》當歸白術散﹐《濟生方》五苓加葛根湯。女勞疸﹐因房事後爲水濕所搏﹐故額黑滿急﹐小便不利﹐以大麥一撮﹐同滑石﹑石膏末各一錢煎服。黃汗者﹐因脾胃有熱﹐汗出入水澡浴所致﹐故汗出黃染衣而不渴﹐《濟生方》黃散﹑茵陳湯。又以苦丁香如豆大﹐深吸鼻中﹐出黃水瘥。發黃﹐脈沈細遲﹐四肢逆冷﹐身冷﹐自汗不止﹐宜茵陳四逆湯。

附方茵陳蒿湯治濕熱發黃﹐身熱﹐鼻幹﹐汗出﹐小便赤而不利。

茵陳﹝六兩﹞梔子﹝十四个﹞大黃﹝三兩﹞上三味﹐每服一兩半﹐水煎服。

梔子大黃湯治酒疸。

梔子﹝十五个﹞大黃﹝一兩﹞枳實﹝五枚﹞豉﹝一升﹞水煎溫服。

硝石礬石散治女勞疸﹐身黃額黑。

硝石礬石﹝各燒﹐等分﹞上爲末。以大麥粥汁和服二錢﹐日三﹐重衣覆取汗。

瓜蒂散瓜蒂﹝二錢﹞母丁香﹝一錢﹞黍米﹝四十九粒﹞赤小豆﹝半錢﹞上爲末。每夜於鼻內之﹐取下黃水。凡用﹐先令病患噙水一口。

茵陳五苓散上用五苓散五分﹐茵陳蒿末十分﹐和勻。先食飲服方寸匕﹐日三服。

八味丸見補損。

生料五苓散見中暑。

小柴胡湯見瘧。

《濟生》茵陳湯茵陳﹝二兩﹞大黃﹝一兩﹞梔子仁﹝三錢﹞上咀。每服四錢﹐水一盞﹐煎八分﹐溫服﹐不拘時。

《濟生》谷疸丸苦參﹝三兩﹞牛膽﹝一个﹞龍膽艸﹝一兩﹞上爲末﹐用牛膽汁入少﹐煉蜜丸如梧子大。每五十丸﹐空心熱水或生薑甘艸湯送下。

《三因》白術湯桂心白術﹝各一兩﹞豆豉漧葛杏仁甘艸﹝各半兩﹞枳實﹝去穣麩炒﹞上咀。每服四錢﹐水一盞﹐煎七分﹐食前服。

《三因》當歸白術湯白術茯苓﹝各二兩﹞當歸黃芩茵陳﹝各二兩﹞甘艸﹝炙﹞枳實﹝麩炒﹞前胡杏仁﹝去皮尖﹐麩炒﹐各二兩﹞半夏﹝泡七次﹐一兩半﹞上咀。每服四錢﹐食後溫服。

《濟生》五苓散豬苓澤瀉白術茵陳赤苓﹝等分﹞上咀。每四錢﹐水煎﹐溫服﹐無時。

《濟生》葛根湯葛根﹝二兩﹞枳實﹝麩炒﹞豆豉﹝一兩﹞梔子仁﹝一兩﹞甘艸﹝炙﹐半兩﹞上咀。水煎服﹐無時。

《濟生》黃散黃赤芍茵陳﹝各二兩﹞石膏﹝四兩﹞麥門﹝去心﹞豆豉﹝各一兩﹞甘艸﹝炙﹐半兩﹞上咀。姜五片﹐水煎服﹐無時。

茵陳四逆湯方見中寒類﹐加茵陳。

卷三

水腫三十八

水腫﹐因脾虛不能制水﹐水漬妄行﹐當以參術補脾﹐使脾气得實﹐則自健運﹐自能升降。運動其樞機﹐則水自行﹐非五苓神佑之行水也。宜補中﹑行濕﹑利小便﹐切不可。用二陳湯加白術﹑人參﹑蒼術爲主﹐佐以黃芩﹑麥門冬﹑炒梔子制肝木。若腹脹﹐少佐濃朴﹔气不運﹐加木香﹑木通﹔气若陷下﹐加升麻﹑柴胡提之﹐隨病加減。必須補中行濕二陳治濕加升提之藥﹐能使大便潤而小便長。產後必須大補血气爲主﹐少佐蒼術﹑茯苓﹐水自降﹐用大劑白術補脾。若壅滿﹐用半夏﹑陳皮﹑香附監之﹔有熱當淸肺金﹐麥門冬﹑芩之屬。一方用山梔子﹐去皮﹐取仁﹐炒﹐捶碎﹐米湯送下一抄﹔若胃熱病在上者﹐帶皮用。

治熱水腫﹐用山梔子五錢﹐木香一錢半﹐白術二錢半﹐咀﹐取急流順水煎服。水脹﹐用大戟﹑香薷﹐濃煎汁﹐成膏丸﹐去暑﹑利小水。大戟爲末﹐棗肉丸十丸﹐泄小水﹐劫快實者。

戴雲﹕水腫者﹐通身皮膚光腫如泡者是也﹐以健脾滲水利小便﹐進飲食﹐元气實者可下﹝附錄﹞腰以下腫﹐宜利小便﹔腰以上腫﹐宜發汗。此仲景之要法也。諸家只知治濕當利小便之說﹐執此一途﹐用諸去水之藥﹐往往多死。又用導水丸﹑舟車丸﹑神佑丸之類大下之此速死之兆。蓋脾極虛而敗﹐愈下愈虛﹐𨿽劫效目前﹐而陰損正气﹐然病亦不旋踵而至。

﹐宜大補中宮爲主﹐看所挾加減﹐不爾則死。當以嚴氏實脾散加減用。陽病水兼陽證者﹐脈必沈數﹔陰病水兼陰證者﹐脈必沈遲﹐水之爲病不一。賈洛陽以病腫不治﹐必爲錮疾﹐𨿽扁鵲﹐亦莫能爲﹐則知腫之危惡﹐非他病比也。夫人之所以得全其性命者﹐水與谷而已。水則腎主之﹐土谷則脾主之﹐惟腎虛不能行水﹐惟脾虛不能制水﹐胃與脾合气﹐胃爲水谷之海又因虛而不能傳化焉。故腎水泛溢﹐反得以浸漬脾土﹐於是三焦停滯﹐經絡壅塞﹐水滲於膚﹐注於肌肉而發腫矣。其狀﹕目胞上下微起﹐肢體重著咳喘﹐怔忡﹐股間淸冷﹐小便澀黃﹐皮薄而光﹐手按成窟﹐舉手卽滿是也。治法﹕身有熱者﹐水气在表﹐可汗﹔身無熱﹐水气在裏﹐可下。其間通利小便﹐順气和脾﹐俱不可緩耳。證𨿽可下﹐又當權其重輕﹐不可過芫花﹑大戟﹑甘遂猛烈之劑﹐一發不收﹐吾恐峻決者易﹐固閉者難﹐水气復來而無以治之也。風腫者﹐皮粗﹐麻木不仁﹐走注疼痛﹔气腫者﹐皮濃﹐四肢瘦削﹐腹脇脹膨。其皮間紅縷赤痕者﹐此血腫也。婦人懷胎﹐亦有气遏水道而虛腫者﹐此但順气安脾﹐飲食無阻﹐旣產而腫自消。大凡水腫﹐先起於腹﹐而後散四肢者﹐可治﹔先起於四肢﹐而後歸於腹者﹐不治。大便滑泄﹐與夫唇黑﹑缺盆平﹑臍突﹑足平﹑背平﹐或肉硬﹐或手掌平﹐又或男從腳腫而上﹐女從身上腫而下﹐並皆不治。若徧身腫﹐煩渴﹐小便赤澀﹐大便閉﹐此屬陽水﹐先以五皮散﹐或四磨飲﹐添磨生枳殼﹐重則疏鑿飲﹔若徧身腫﹐不煩渴﹐大便溏﹐小便少﹐不澀赤﹐此屬陰水﹐宜實脾飲﹐或木香流气飲。

陽水腫﹐敗荷葉燒灰存性爲末﹐米飲調下。若病可下者﹐以三聖散﹐牽牛﹑枳實﹑蘿卜味﹐看大小虛實與服气實者﹐三花神佑丸﹑舟車丸﹑禹功散選用。忌食羊頭蹄肉﹐其性極補水﹐食之百不一愈。

附方加味五皮散治四肢腫滿﹐不分陽水﹑陰水皆可服。

陳皮桑白皮赤茯苓皮生薑皮大腹皮﹝各一錢﹞加姜黃﹝一錢﹞木瓜﹝一錢﹞上作一服﹐水煎。又方﹕去陳皮﹑桑白﹐用五加﹑地骨皮。

疏鑿飲子治水气徧身浮腫﹐喘呼气急﹐煩渴﹐大小便不利﹐服熱藥不得者。

澤瀉赤小豆﹝炒﹞商陸羌活大腹皮椒目木通秦艽檳榔茯苓皮﹝等分﹞上咀。水煎﹐姜五片。

大橘皮湯治濕熱內攻﹐腹脹水腫﹐小便不利﹐大便滑泄。

陳皮﹝一兩﹞木香﹝二錢半﹞滑石﹝六兩﹞檳榔﹝三錢﹞茯苓﹝一兩﹞豬苓白術澤瀉肉桂﹝各半兩﹞甘艸﹝二錢﹞生薑五片﹐水煎服。

十棗丸治水气﹐四肢浮腫﹐上气喘急﹐大小便不利。

甘遂大戟芫花﹝各等分﹞上爲末﹐煮棗肉爲丸桐子大。淸晨熱湯下三十丸﹐以利爲度﹐次早再服。虛人不可多服又方治虛腫。

大香附不以多少﹐以童便浸一日夜﹔取出﹐另換童便﹐又浸一日夜﹔再取出又換童便浸一日﹐夜﹐擦去皮﹐曬漧上爲末﹐醋糊丸如梧子大。服七十丸﹐煎二十四味流气飲送下。

嚴氏實脾散濃朴﹝制﹞白術木瓜大腹子附子木香艸果仁白茯苓漧薑﹝炮﹐各一兩﹞甘艸﹝炙﹐半兩﹞上咀。姜五片﹐棗一枚煎﹐服無時。

木香流气飲見气類。

四磨飲見喘類。

三花神佑丸舟車丸並見中濕類。

禹功散黑牽牛﹝頭末﹐四兩﹞茴香﹝炒﹐一兩﹞上爲末。生薑自然汁調一二錢﹐臨睡服。或加白術一兩。

加味枳術湯治气爲痰飲閉隔﹐心下堅脹﹐名曰气分。

枳殼白術紫蘇莖葉桂陳皮檳榔北梗木香五靈脂﹝炒﹐各二分﹞半夏茯苓甘艸﹝各一分半﹞上以水煎﹐姜三片。

胎水證﹐凡婦人宿有風寒冷濕﹐妊娠喜腳腫﹐亦有通身腫滿﹐心腹急脹﹐名曰胎水。

二十四味流气飲見气類。

卷三

鼓脹三十九

鼓脹又名單鼓﹐宜大補中气行濕﹐此乃脾虛之甚﹐必須遠音樂﹐斷濃味﹐大劑人參﹑白術﹐佐以陳皮﹑茯苓﹑蒼術之類。有血虛者﹐用四物湯行血藥。有脈實堅人壯盛者﹐或可攻之﹐便可收拾﹐用參﹑術爲主。凡補气﹐必帶濃朴寬滿﹐濃朴治腹脹﹐因味辛以气聚於下焦故也﹐須用薑汁制之。如肥胖之人腹脹者﹐宜平胃﹑五苓共服之﹔如白人腹者﹐是气虛﹐宜參﹑術﹑濃朴﹑陳皮﹔如瘦人腹脹者﹐是熱﹐宜黃連﹑濃朴﹑香附﹑白芍如因有故蓄血而腹脹者﹐宜抵當丸下死血﹔如因有食積而腹脹者﹐有熱﹐用木香檳榔丸﹐有寒﹐用木香﹑濃朴﹑丁香﹐砂仁﹑神曲﹑香附﹔如因外寒郁內熱而腹脹者﹐用藿香﹑麻黃麻﹑漧葛﹑桂枝﹔因大怒而腹脹者﹐宜靑皮﹑陳皮﹑香附﹑木香﹑梔子仁﹑蘆薈。實者﹐按之不堅不痛。治須實者下之﹑消之﹐次補之﹔虛者溫之﹑升之﹐補爲要。朝寬暮急﹐血虛﹔暮寬朝急﹐气虛﹔終日急﹐气血皆虛。腹脹不覺滿者﹐食肉多﹐以黃連一兩﹐阿魏半兩﹐醋浸蒸餅爲丸﹐同溫中丸﹑白術湯下。食肉多腹脹﹐三補丸料內加香附﹑半夏曲﹐蒸餅丸服。

﹝附錄﹞心肺陽也居上﹐腎肝陰也居下﹐脾居中﹐亦陰也﹐屬土。經曰「飲食入胃﹐遊溢精之徳﹐而有幹健之運﹐故能使心肺之陽降﹐腎肝之陰升﹐而成天地交之泰﹐是爲無病。今七情內傷﹐六淫外侵﹐飲食不節﹐房勞致虛﹐脾土之陰受傷﹐轉運之官失職﹐胃𨿽受谷﹐不運化﹐故陽自升﹐陰自降﹐而成天地不交之痞﹐淸濁相混﹐隧道壅塞﹐郁而爲熱﹐熱畱爲濕﹐濕熱相生﹐遂成脹滿。經曰「鼓脹」是也。以其外𨿽堅滿﹐中空無物﹐有似於鼓﹐其﹐難以治療﹐又名曰蠱﹐若虫侵蝕之義。理宜補脾﹐又須養脾金以制木﹐使脾無賊邪之患﹔滋腎水以制火﹐使肺得淸化。卻濃味﹐斷妄想﹐遠音樂﹐無有不安。醫又不察虛實﹐急於作﹐病者苦於脹急﹐喜行利藥﹐以求通快﹐不知覺得一日半日﹐其腫愈甚﹐病邪甚矣﹐眞气傷矣。古方惟禹餘糧丸﹐又名紫金丸﹐制肝補脾﹐殊爲切當。

附方中滿分消丸治中滿鼓脹﹐水气脹大熱脹﹐並皆治之。

黃芩枳實﹝炒﹞半夏黃連﹝炒﹐各五錢﹞姜黃白術人參甘艸豬苓﹝各一錢﹞濃朴﹝制﹐一兩﹞茯苓砂仁﹝各二錢﹞澤瀉陳皮﹝各三錢﹞知母﹝四錢﹞幹生薑﹝二錢﹞上爲末﹐水浸蒸餅﹐丸如梧子大。每服百丸﹐焙熱﹐白湯下﹐食後。寒因熱用﹐故焙服廣術潰堅湯中滿腹脹﹐內有積塊﹐堅硬如石﹐令人坐臥不安﹐大小便澀滯﹐上气喘促濃朴黃芩益智艸豆蔻當歸﹝各五錢﹞黃連﹝六錢﹞半夏﹝七錢﹞廣術升麻紅花﹝炒﹞吳茱萸﹝各二錢﹞甘艸﹝生﹞柴胡澤瀉神曲﹝炒﹞靑皮陳皮﹝各三錢﹞渴者﹐加葛根四錢。上每服七錢﹐生薑三片﹐煎服。

紫蘇子湯治憂思過度﹐致傷脾胃﹐心腹脹滿﹐喘促煩悶﹐腸鳴气走﹐漉漉有聲﹐大小便不利﹐脈虛緊而澀。

蘇子﹝一兩﹞大腹皮艸果半夏濃朴木香陳皮木通白術枳實人參甘艸上水煎﹐生薑三片﹐棗一枚。

人參芎歸湯治血脹﹐煩躁﹐水不咽﹐迷忘﹐小便多﹐大便異﹐或虛厥逆。婦人多有此當歸半夏﹝七錢半﹞川芎﹝一兩﹞蓬術木香砂仁白芍甘艸﹝炙﹐各半兩﹞人參桂心五靈脂﹝炒﹐各二錢半﹞上水煎﹐生薑三片﹐棗一个﹐紫蘇四葉。

禹餘糧丸治中滿﹐气脹﹐喘滿﹐及水气脹。

蛇含石﹝大者三兩﹐以鐵銚盛入炭火中﹐藥與銚子一樣通紅﹐用鉗出銚子﹐以藥淬醋中﹐候冷﹐研極細﹞眞鍼砂﹝五兩﹐先以水淘淨﹐控幹﹐更以鐵銚子炒幹﹐入禹餘糧。一處用米醋二升就銚內煮令醋幹爲度﹐卻就用銚子同二藥入一秤炭火中令通赤﹐鉗出銚子﹐傾藥於淨磚地上﹐候冷研極細﹞禹餘糧﹝三兩﹐同入鍼砂內制﹞以上三物爲主﹐其次量人虛實﹐入下項藥﹕木香牛膝﹝酒浸﹞莪術﹝炮﹞白蒺藜桂心川芎白豆蔻土茴香﹝炒﹞三稜﹝炮﹞羌活茯苓漧薑﹝炮﹞靑皮﹝去白﹞附子﹝炮﹞陳皮當歸﹝酒浸一夕﹞上各半兩﹐虛人老人﹐全用半兩。實壯之人﹐隨意減之。

上爲末﹐拌勻﹐以湯浸蒸餅﹐濾去水﹐和藥再搗極勻﹐丸如梧桐子大。每服五十丸﹐空心溫酒下。最忌食鹽﹐否則發疾愈甚。

平胃散見脾胃。

五苓散見中暑。

抵當丸水蛭﹝七个﹞虻虫﹝八个﹞桃仁﹝七个﹞大黃﹝一兩﹞上爲末﹐分作四丸。水一盞﹐煎一丸﹐取七分﹐溫服﹐當下血﹐未下再服。

《紺珠》木香檳榔丸木香檳榔當歸黃連枳殼靑皮黃柏﹝各一兩﹞黃芩陳皮三稜香附牛末﹝各二兩﹞莪術大黃﹝各四兩﹞上爲末﹐麵糊丸梧子大。每服五七十丸﹐臨臥姜湯下。尋常消導開胃﹐只服三四十丸。

溫中丸見積類。

三補丸見補損。

卷三

小便不通四十

小便不通﹐有气虛﹑血虛﹑有痰﹑風閉﹑實熱。气虛﹐用參﹑﹑升麻等﹐先服後吐﹐或參﹑藥中探吐之﹔血虛﹐四物湯﹐先服後吐﹐或芎歸湯中探吐亦可﹔痰多﹐二陳湯﹐先服後吐。以上皆用探吐。若痰气閉塞﹐二陳湯加木通﹝一作木香﹞﹑香附探吐之﹐以提其气。气升則水自降下﹐蓋承載其水也。有實熱者當利之﹐砂糖湯調牽牛末二三分﹐或山梔之類。有熱﹑有濕﹑有气於下﹐宜淸﹑宜燥﹑宜升。有孕之婦﹐多患小便不通﹐胞被胎壓下故也。《轉胞論》用四物參﹑術﹑半夏﹑陳皮﹑甘艸﹐姜棗煎湯﹐空心服。一婦人脾疼後﹐患大小便不通﹐此是痰隔中焦﹐气滯於下焦﹐以二陳湯加木通﹐初喫後﹐煎﹝附錄﹞腎主水﹐膀胱爲之府﹐水瀦於膀胱而泄於小腸﹐實相通也。然小腸獨應於心者﹐哉﹖蓋陰不可以無陽﹐水不可以無火﹐水火旣濟﹐上下相交﹐此榮衛所以流行﹐而水竇開闔所以不失其司耳。惟夫心腎不交﹐陰陽不調﹐故內外關格而水道澀﹐傳送失度而水道滑﹐熱則不通﹐冷則不禁。其熱盛者﹐小便閉而絕無﹔其熱微者﹐小便難而僅有。腎與膀胱俱虛﹐客熱乘之﹐故不能制水。水挾熱而行澀﹐爲是以數起而溺有餘瀝﹔腎與膀胱俱冷﹐內气不充﹐故胞中自滑﹐所出多而色白﹐爲是以遇夜陰盛愈多矣。小便澀滑﹐又當調適其气歟。

附方艸蜜湯治心腎有熱﹐小便不通。

生車前艸搗取自然汁半盞﹐入蜜一匙﹐調下。

蒲黃湯治心腎有熱﹐小便不通。

赤茯苓木通車前子桑白皮荊芥燈心赤芍甘艸﹝炙﹞生蒲黃滑石﹝等分﹞上爲末。每服二錢﹐蔥頭一根﹐紫蘇五葉﹐煎湯調服。

又方治膀胱不利爲癃。癃者﹐小便閉而不通。

八正散加木香以取效。或云滑石亦可。

又方治小便不通﹐臍下滿悶。

海金沙﹝一兩﹞臘茶﹝半兩﹞上爲末。每服三錢﹐生薑甘艸湯調下。

又方治小便不通。

雞子中黃一枚﹐服之不過三。

又方炒鹽熱熨小腹﹐冷復易之。

又方治忍小便久致胞轉。

自取爪甲燒飲服之。

又方以蒲黃裹患人腎﹐令頭至地﹐三度卽通。

又方取陳久筆頭一枚﹐燒爲灰﹐和水服之。

芎歸湯見腸風類。

二陳湯見中風。

八正散見淋。

卷三

小便不禁四十一

小便不禁者﹐屬熱屬虛。熱者﹐五苓散加解毒﹔虛者﹐五苓加四物。

戴云﹕小便不禁﹐出而不覺﹐赤者有熱﹐白者气虛也。

﹝附錄﹞小便不禁﹐有虛熱﹑虛寒之分。內虛寒自汗者﹐祕元丹﹑《三因》韭子丸﹔內虛濕熱者﹐六味地黃丸或八味丸﹐加杜仲﹑骨脂﹑五味。老人﹐宜八味丸減澤瀉爲妙。

附方祕元方助陽消陰﹐正气溫中﹐內虛裏寒﹐冷气攻心﹐脹痛泄瀉﹐自汗時出﹐小便不禁﹐陽衰足冷﹐眞气不足﹐一切虛冷。

白龍骨﹝三兩﹐燒﹞訶子﹝十个﹐炮﹐去核﹞砂仁﹝一兩﹞靈砂﹝二兩﹞上四味爲末﹐煮糯米粥丸﹐如麻子大。空心溫酒送下二丸﹐臨臥冷水送下三丸。忌蔥茶暖腎丸治腎虛多溺﹐或小便不禁而濁。

胡蘆巴﹝炒﹞故紙﹝炒﹞川楝﹝用牡蠣炒﹐去牡蠣﹞熟地黃益智鹿茸﹝酒炙﹞山茱﹝燒醋淬七次﹐另研﹞赤石脂﹝各七錢半﹞龍骨海螵蛸熟艾﹝醋拌炙焦﹞丁香沈香乳香﹝各五錢﹞禹餘糧﹝﹐醋淬﹐七錢半﹞上爲末﹐糯米粥丸如梧子大。服五十丸﹐煎菖蒲湯空心送下。

《三因》家韭子丸治下元虛冷﹐小便不禁﹐或成白濁。

韭子﹝六兩﹐炒﹞鹿茸﹝四兩﹐酥炙﹞蓯蓉﹝酒浸﹞牛膝熟地黃當歸﹝各二兩﹞巴戟﹝去心﹞菟絲子﹝酒浸﹐各一兩半﹞杜仲石斛桂心漧薑﹝炮﹐各一兩﹞上爲末﹐酒糊丸如梧子大。每服一百丸﹐空心湯酒任下。

六味地黃丸﹝見補損﹞八味丸﹝見補損。﹞

卷三

關格四十二

關格﹐必用吐﹐提其气之橫格﹐不必在出痰也。有痰宜吐者﹐二陳湯吐之﹐吐中便有降。有中气虛不運者﹐補气藥中升降。寒在上﹐熱在下﹐脈兩手寸俱盛四倍以上。

戴云﹕關格者﹐謂膈中覺有所礙﹐欲升不升﹐欲降不降﹐欲食不食﹐此謂气之橫格也。

卷三

淋四十三

淋有五﹐皆屬乎熱。解熱利小便﹐山梔子之類﹐山梔子去皮一合﹐白湯送下。淋者﹐小便淋瀝﹐欲去不去﹐不去又來﹐皆屬於熱也。

入方﹕治老人气虛而淋者。

人參白術木通山梔地髓湯治死血作淋﹐痛不可忍﹐此證亦能損胃不食。

杜牛膝﹝一合﹞上以水五鐘煎﹐耗其四而畱其一﹐去滓﹐入麝香少許。空心服之。又只單以酒煎﹐亦可﹐又名苦杖散。老人虛寒者﹐八味丸或六味地黃丸爲要藥。

又方治气虛而淋者。

八物湯加黃﹑虎杖﹑甘艸煎湯服﹐諸藥中可加牛膝。

﹝附錄﹞諸淋所發﹐皆腎虛而膀胱生熱也。水火不交﹐心腎气郁遂使陰陽乖舛﹐淸濁相干蓄在下焦﹐故膀胱裏急﹐膏血砂石﹐從小便道出焉。於是有欲出不出淋瀝不斷之狀﹐甚者塞其間﹐則令人悶絕矣。大凡小腸有气則小便脹﹐小腸有血則小便澀﹐小腸有熱則小便痛痛者爲血淋﹐不痛者爲尿血﹐敗精結者爲沙﹐精結散者爲膏﹐金石結者爲石﹐小便澀常有餘瀝者爲气﹐揣木揆原﹐各從其類也。執劑之法﹐並用流行滯气﹐疏利小便﹐淸解邪熱。其調平心火﹐又三者之綱領焉。心淸則小便自利﹐心平則血不妄行。最不可用補气之藥﹐气補而愈脹﹐血得補而愈澀﹐熱得補而愈盛。水竇不行﹐加之穀道閉遏﹐未見其有能生者也。

𨿽然﹐腎气虛弱﹐囊中受寒﹐亦有挾冷而小便淋澀﹐其狀先寒戰而後溲便。蓋冷气與正气交爭﹐冷气盛則寒戰而成淋﹐正气盛則寒戰解而得便溺也。又有胞系轉戾之不通者﹐是不可不尿入房使水气上逆﹐气迫於胞﹐故屈戾而不得舒張也。胞落則殂。

淋閉﹐古方爲癃。癃者﹐罷也。不通爲癃﹐不約爲遺﹐小便滴瀝澀痛者謂之淋﹐小便急滿不通者謂之閉﹐宜五苓散﹑燈心湯調服。若臍下脹滿﹐更加琥珀末一錢﹐甚效。

有淋病下諸通利藥不能通者﹐或用木香流气飲﹐或別用通气香劑才愈者﹐此乃气淋﹐出於冷熱淋之外。血淋一證﹐須看血色分冷熱。色鮮者﹐心小腸實熱﹔色瘀者﹐腎膀胱虛冷。若的是冷淋及下元虛冷﹐血色瘀者﹐並宜漢椒根銼碎﹐不以多少﹐白水煎﹐後冷服。若熱極成淋﹐服藥不效者﹐宜減桂五苓散加木通﹑滑石﹑燈心﹑瞿麥各少許﹐蜜水調下。

附方二神散治諸淋急痛。

海金砂﹝七錢半﹞滑石﹝半兩﹞上爲末。每服二錢半﹐多用燈心﹑木通﹑麥門冬煎﹐入蜜少許﹐調下。

五淋散治諸淋。

赤茯苓赤芍山梔仁生甘艸﹝七錢半﹞當歸加黃芩﹝五錢﹞每服五錢﹐水煎﹐空心服。

車前子散治諸淋﹐小便痛不可忍。

車前子﹝不炒﹐半兩﹞淡竹葉荊芥穗﹝能通竅﹞赤茯苓燈心﹝各二錢半﹞上作二服﹐水煎。

又方治小腸有熱﹐血淋急痛。

生車前艸洗淨﹐臼內搗細﹐每服準一盞許﹐井水調﹐攄淸汁﹐食前服。若沙淋﹐則以寒水石爲末﹐水調服。

茯苓調血湯治酒面過度﹐房勞後﹐小便下血。

赤茯苓﹝一兩﹞赤芍川芎半夏曲﹝各五錢﹞前胡柴胡靑皮枳殼北梗桑皮白茅根燈心甘艸﹝炙﹐各二錢半﹞每服三錢﹐姜三片﹐蜜一匙﹐水煎服。

沙石淋方黑豆﹝一百二十粒﹞生粉艸﹝一寸﹞上以水煎乘熱入滑石末一錢﹐空心服。

木香湯治冷气凝滯﹐小便淋澀作痛﹐身體冷。

木香木通檳榔大茴香﹝炒﹞當歸赤芍靑皮澤瀉橘皮甘艸上每服三錢﹐姜三片﹐入桂少許﹐煎服。

又方治小便淋痛﹐下沙石﹐或赤澀。

萱艸根上用一握﹐搗取汁服﹔或嫩苗煮食之﹐亦可。

又方治卒淋痛。

益元散﹝二錢﹞茴香﹝一錢﹐微炒黃﹞上爲末。水煎服。

又方治淋﹐莖中痛﹐其肝經气滯有熱。

甘艸梢子﹝一味﹞。

上用水煎﹐空心服。

又方治苦病淋而莖中痛不可忍者。

六君子湯﹐或四君子湯﹐加黃柏﹑知母﹑滑石﹑石葦﹑琥珀煎服。方見脾胃類。

《博濟方》治五淋。

赤芍藥﹝一兩﹞檳榔﹝一个﹐面裹煨﹞上爲末。每服一錢﹐水煎﹐空心服。

又方治熱淋﹑血淋效。

赤小豆﹝不以多少﹐炒熟﹞上爲末。每服二錢﹐煨蔥一根﹐溫酒調服。

通祕散治血淋﹐痛不可忍。

陳皮香附赤茯苓﹝等分﹞上銼散。每服二錢﹐水煎﹐空心服。

白薇散治血淋﹑熱淋。

白薇赤芍﹝等分﹞上爲末。每服二錢﹐溫酒調下﹐立效。或加檳榔。

發灰散治血淋﹐若單小便出血﹐爲莖衄﹐皆主之。

亂髮不以多少燒灰﹐入麝香少許﹐每服用米醋泡湯調下。

治淋﹐以葵子末等分﹐用米飲空心調下﹐最治婦人胞轉不尿。

沈香散治气淋﹐多因五內鬱結﹐气不舒行﹐陰滯於陽﹐而致壅滯﹐小腹脹滿﹐便溺不通﹐大便分泄﹐小便方利。

沈香石葦﹝去毛﹞滑石王不畱行當歸﹝各半兩﹞葵子芍藥﹝七錢半﹞甘艸陳皮﹝二錢半﹞上爲末。每服二錢半﹐煎大麥湯調下。

又方治淋。

人參﹝一錢﹞白術﹝一錢半﹞澤瀉﹝七分﹞麥門冬﹝半錢﹞赤茯苓﹝七分﹞甘艸﹝半錢﹞滑石﹝半錢﹞竹葉﹝三十片﹞燈心﹝二十莖﹞上銼。作一服﹐水煎。

又方海金沙七錢半滑石五錢煎木通﹑麥門冬﹑車前艸湯﹐服二錢。

生附湯治冷淋﹐小便祕澀﹐數起不通﹐竅中苦痛﹐憎寒凜凜﹐多因飲水過度﹐或爲寒濕﹐心虛志耗﹐皆有此附子﹝去皮臍﹞滑石﹝各半兩﹞瞿麥木通﹝七錢半﹞半夏上銼散。每服三錢﹐水一鐘﹐生薑三片﹐燈心八正散治大人小兒心經蘊熱﹐臟腑祕結﹐小便赤澀﹐癃閉不通﹐熱淋血淋並宜。

車前瞿麥蓄滑石甘艸山梔木通大黃﹝面裹煨﹐各等分﹞燈心﹝二十莖﹞上每服五錢﹐水煎﹐空心服。

淸心蓮子飲治上盛下虛﹐心火炎上﹐口苦咽漧﹐煩渴微熱﹐小便赤澀﹐或欲成淋。

黃石蓮肉白茯苓人參﹝各七錢半﹞黃芩甘艸﹝炙﹞地骨皮麥門冬車前子﹝各五錢﹞上每服五錢﹐水煎。發熱﹐加柴胡﹑薄荷。

又方治諸淋。

五苓散﹝二錢﹞益元散﹝一錢﹞燈心﹝三十莖﹞上水煎﹐空心服。或云益元散只加車前末一錢。又或去前二件﹐只加阿膠末一錢。

又方治熱淋血淋。

麻根﹝十个﹞上以水四碗﹐煎去三畱一﹐空心服﹐甚效。

又方治淋疾。

石燕子﹝十个﹐搗如黍米大﹞新桑白皮﹝三兩﹐銼﹐同拌勻﹞上將二物分作七帖﹐每用水一盞﹐煎七分﹐去渣﹐空心午前至夜各一服。

參茯琥珀湯治淋﹐莖中痛不可忍﹐相引脇下痛。

人參﹝五分﹞茯苓﹝四分﹞琥珀﹝三分﹞川楝子﹝炒﹐一錢﹞生甘艸﹝一錢﹞玄胡索﹝七分﹞澤瀉柴胡﹝各三分﹞當歸梢﹝三分﹞上作一服﹐長流水煎﹐空心服。

灸法治小便淋澀不通。用食鹽﹐不以多少﹐炒熱﹐放溫﹐塡臍中﹐卻以艾灸七壯﹐卽八味丸見諸補損六味地黃丸八物湯並見補損。

五苓散見中暑。

木香流气飲見气類。

卷三

赤白濁四十四

濁主濕熱﹐有痰﹑有虛。赤屬血﹐白屬气。痢帶同治﹐寒則堅凝﹐熱則流通。

率皆是濕痰流注﹐宜燥中宮之濕﹐用二陳加蒼術﹑白術燥去其濕。赤者﹐乃是濕傷血也﹐白芍藥﹐仍用珍珠粉丸加臭椿根白皮﹑滑石﹑靑黛﹐作丸藥。虛勞用補陰藥﹐大槪不宜熱﹝一作涼﹞藥﹔肥白人必多痰﹐以二陳湯去其濕熱。胃弱者﹐兼用人參﹐以柴胡﹑升麻升其胃中之气﹔丸藥﹐用黃柏炒褐色﹐漧薑炒微黑﹐滑石﹑蛤粉﹑靑黛﹐糊丸服。胃中濁气下爲赤白濁﹐用二陳加柴胡﹑升麻﹑蒼術﹑白術﹔丸藥用樗皮末﹑蛤粉﹑炒漧薑﹑炒黃柏。胃中濁气下流﹐滲入膀胱﹐靑黛﹑蛤粉。肝脈弦者﹐用靑黛以瀉肝。又方﹕炒黃柏一兩﹐生柏曲糊陰火間起﹐小便白濁﹐方在痛風類。一人便濁經年﹐或時夢遺﹐形瘦﹐作心虛主治﹐用珍粉丸﹐和定志丸服。一婦人年近六十﹐形肥奉養膏粱﹐飲食肥美﹐中焦不淸﹐濁气流入膀胱﹐下注白濁﹐白濁卽濕痰也﹐用二陳去痰﹐加升麻﹑柴胡升胃中淸气﹐加蒼術去濕﹐白術補胃﹐全在活法。服四帖後﹐濁減大半﹐卻覺胸滿。因柴胡﹑升麻升動胃气﹐痰阻滿悶。又用本湯加炒曲﹑白術﹑香附。素無痰者﹐𨿽升動不滿也。

入方靑黛蛤粉椿末滑石漧薑﹝炒﹞黃柏﹝炒褐色﹞上爲末﹐神曲糊丸。仍用前燥濕痰丸子﹐亦治帶下病。

法云﹕黃柏治濕熱﹐靑黛解郁熱﹐蛤粉鹹寒入腎﹐滑石利竅﹐漧薑味苦﹐斂肺气下降﹐使陰血生﹐漧薑監制。

又方黃柏﹝炒黑﹐一兩﹞生柏﹝二兩﹐一云生地黃﹞蛤粉﹝三兩﹞神曲﹝半兩﹞上爲末﹐水丸服。

﹝附錄﹞人之五臟六腑﹐俱各有精﹐然腎爲藏精之府﹐而聽命於心﹐貴乎水火升降﹐精气內持。若調攝失宜﹐思慮不節﹐嗜欲過度﹐水火不交﹐精元失守﹐由是而爲赤白濁之患。赤是心虛有熱﹐因思慮得之﹔白濁腎虛有寒﹐過於淫欲而得之。其狀漩白如油﹐光彩不定﹐腳澄下﹐凝如膏糊。治法﹕赤者當淸心調气﹐白者溫補下元﹐又須淸上﹐使水火旣濟﹐陰陽協和﹐精气自固矣。

附方定志丸方遠志﹝去心﹞石菖蒲﹝各二兩﹞人參白茯苓﹝各三兩﹞上爲末﹐蜜丸梧子大﹐朱砂爲衣。每服七丸﹐加至二十丸﹐空心米湯送下。

半夏丸治白濁神效。

半夏﹝燥濕﹞豬苓﹝分水﹞肝脈弦﹐加靑黛。

二陳湯治濁﹐能使大便潤而小便長。濁气只是溫痰﹐有白濁人﹐服玄菟丹不愈﹐服附丸卽愈者﹐不可不知。有小便如常﹐停久才方漩濁。

淸心蓮子飲心虛有熱﹐小便赤濁﹐或有沙膜。方見淋類。

萆釐淸飲治眞元不足﹐下焦虛寒﹐小便白濁﹐頻數無度﹐漩白如油﹐光彩不定﹐漩腳澄下﹐凝如膏糊。

益智川萆石菖蒲烏藥﹝等分﹞上銼。每服五錢﹐水煎﹐入鹽一撚﹐食前服。一方加茯苓﹑甘艸。

茯菟丸治思量太過﹐心腎虛損﹐眞陽不固﹐便溺餘瀝﹐小便白濁﹐夢寐頻泄。

菟絲子﹝五兩﹞白茯苓﹝三兩﹞石蓮肉﹝二兩﹞上爲末﹐酒糊丸如梧子大。每三十丸﹐空心鹽湯下。

瑞蓮丸治思慮傷心﹐小便赤濁。

白茯苓蓮肉龍骨天門冬麥門冬遠志﹝去心﹞柏子仁﹝另研﹞紫石英﹝火七次﹐另研﹞當歸﹝酒浸﹞酸棗仁﹝炒﹞龍齒﹝各一兩﹞乳香﹝半兩﹐研﹞上爲末﹐蜜丸梧子大﹐朱砂爲衣。服七十丸﹐空心溫酒棗湯任下。

又方治小便白濁出髓條。

酸棗仁﹝炒﹞白術人參白茯苓故紙﹝炒﹞益智大茴香左顧牡蠣﹝﹐各等分﹞上爲末﹐靑鹽酒爲丸梧子大。每三十丸﹐溫酒下。

又方心經伏暑﹐小便赤濁。

人參白術赤茯苓香薷澤瀉豬苓蓮肉﹝去心﹞麥門冬﹝去心等分﹞上銼。水煎服。

珍珠粉丸治白濁夢泄遺精﹐及滑出而不收。

眞蛤粉﹝一斤﹞黃柏﹝一斤﹐新瓦上炒赤﹞上爲末﹐滴水丸梧子大。每服一百丸﹐空心溫酒送下。法曰﹕陽盛陰虛﹐故精泄也。黃柏降心火﹐蛤粉鹹而補腎陰。

玄菟丹菟絲子﹝酒浸﹐研﹐焙﹐取末﹐十兩﹞五味子﹝酒浸﹐研末﹐七兩﹞白茯苓蓮肉﹝各三兩﹞上爲末﹐別研幹山藥末六兩﹐將所浸酒餘者﹐添酒煮糊﹐搜和﹐搗數千杵﹐丸如梧子大。每服五十丸﹐米飲空心下。

附子八味丸見補損。

卷三

夢遺四十五

附精滑專主乎熱﹐帶下與脫精同治法﹐靑黛﹑海石﹑黃柏。內傷﹐气血虛不能固守﹐常服八物湯加減﹐吞樗樹根丸。

思想成病﹐其病在心﹐安神丸帶補藥。熱則流通﹐知母﹑黃柏﹑蛤粉﹑靑黛爲丸。精滑﹐專主濕熱﹐黃柏﹑知母降火﹐牡蠣粉﹑蛤粉燥濕。

戴云﹕因夢交而出精者﹐謂之夢遺﹔不因夢而自泄精者﹐謂之精滑。皆相火所動﹐久則有虛而無寒也。

入方良姜﹝三錢﹞黃柏﹝二錢﹞芍藥﹝二錢﹐並燒灰存性﹞樗根白皮﹝一兩半﹞上爲末﹐糊丸。每服三十丸。

﹝附錄﹞遺精得之有四﹐有用心過度﹐心不攝腎﹐以致失精者﹔有因思色欲不遂﹐精乃失位﹐輸精而出者﹔有欲太過﹐滑泄不禁者﹔有年髙气盛﹐久無色欲﹐精气滿泄者。然其狀一﹐或小便後出多不可禁者﹐或不小便而自出﹐或莖中出而癢痛﹐常如欲小便者。並宜先服辰砂妙香散﹐或感喜丸﹐或釐淸飲﹐別以綿裹龍骨同煎。又或釐淸飲半帖﹐加五倍子﹑牡蠣粉﹑白茯苓﹑五味子各半錢﹐煎服。

夢遺﹐俗謂之夜夢鬼交﹐宜溫膽湯去竹茹﹐加人參﹑遠志﹑蓮肉﹑酸棗仁﹑炒茯神各半附方妙香散見溺血類。

感喜丸黃蠟﹝四兩﹞白茯苓﹝去皮﹐四兩﹐作塊用豬苓一分同於瓷器內煮二十沸﹐取出。日幹不上以茯苓爲末﹐溶蠟﹐搜丸如彈子大。每服一丸﹐空心細嚼﹐津液咽下﹐小便淸爲度。

八物湯見補損。

釐淸飲見濁類。

樗樹根丸卽固腸丸﹐見婦人。

安神丸見癇。

溫膽湯半夏枳殼﹝各一兩﹞甘艸﹝四錢﹞茯苓﹝三分﹞陳皮﹝一兩半﹞上咀。每服四錢﹐水盞半﹐姜七片﹐棗一枚﹐竹茹一塊﹐煎七分﹐去渣﹐食前熱服。

卷三

消渴四十六

消渴﹐養肺﹑降火﹑生血爲主﹐分上中下治。三消皆禁用半夏﹔血虛亦忌用﹔口漧咽痛﹐腸燥大便難者﹐亦不宜用﹔汗多者不可用。不已﹐必用姜監制。消渴﹐若泄瀉﹐用白術﹑白芍藥炒爲末﹐調服後﹐卻服前藥﹝卽諸汁膏﹞。內傷病退後﹐燥渴不解﹐此熱在肺經﹐可用參﹑芩﹑甘艸少許﹐生薑汁調﹐冷服。或以茶匙挑薑汁與之。虛者可用人湯。天花粉﹐消渴神藥也。上消者﹐肺也﹐多飲水而少食﹐大小便如常﹔中消者﹐胃也﹐多飲水而小便赤黃﹔下消者﹐腎也﹐小便濁淋如膏之狀﹐面黑而瘦。

入方黃連末天花粉末人乳汁﹝又云牛乳﹞藕汁生地黃汁上後二味汁爲膏﹐入前三味搜和﹐佐以薑汁和蜜爲膏。徐徐畱舌上﹐以白湯少許送下。

能食者﹐加軟石膏﹑栝蔞根。

﹝附錄﹞水包天地﹐前輩嘗有是說矣。然則中天地而爲人﹐水亦可以包潤五臟乎﹖曰﹕天一生水﹐腎實主之﹐膀胱爲津液之府﹐所以宣行腎水﹐上潤於肺﹐故識者肺爲津液之髒。自而下﹐三焦臟腑﹐皆囿乎天一眞水之中。《素問》以水之本在腎﹑末在肺者﹐此也。眞水不有所謂渴哉﹗人惟淫欲恣情﹐酒面無節﹐酷嗜炙爆糟藏鹹酸酢醢甘肥鮏羴之屬﹐復以丹砂玉石濟其私﹐於是炎火上燻﹐臟腑生熱﹐燥熾盛津液幹﹐焦渴飲水漿而不能自禁。其熱气騰﹐心虛受之﹐心火散漫﹐不能收斂﹐胸中煩躁﹐舌赤唇紅﹐此渴引飲常多﹐小便數而少﹐病屬上焦﹐謂之「消渴」﹔熱蓄於中﹐脾虛受之﹐伏陽蒸胃﹐消穀善饑﹐飲食倍常﹐不生肌肉﹐此不甚煩﹐但欲飲冷﹐小便數而甜﹐病屬中焦﹐謂之「消中」﹔熱伏於下﹐腎虛受之﹐腿膝﹐骨節酸疼﹐精走髓空﹐引水自救﹐此渴水飲不多﹐隨卽溺下﹐小便多而濁﹐病屬下焦﹐謂之「消腎」。又若彊中消渴﹐其斃可立待也。治法總要﹐當以白術散養脾﹐自生津液﹐兼米煮粥﹐以膂肉碎細煮服以養腎﹐則水有所司。又用淨黃連濕銼﹐入雄豬肚中﹐密紮於斗米上蒸爛﹐添些蒸飲﹐臼中杵﹐粘丸如桐子。服一百﹐食後米飲下﹐可以淸心止渴。東垣曰﹕膈消者﹐以白虎加人參湯治之﹔中消者﹐以調胃承气湯﹑三黃丸治之﹔下消者﹐以六味地黃丸治之。

附方茯菟丸治三消渴通用﹐亦治白濁。

菟絲子﹝酒浸﹐十兩﹞北五味子﹝七兩﹞白茯苓﹝五兩﹞石蓮肉﹝三兩﹞上爲末﹐用山藥六兩爲末﹐作糊和丸梧子大。每服五十丸﹐米湯下。

麥門冬飲子治膈消胸滿煩心﹐津液幹少﹐短气而渴。

知母甘艸﹝炙﹞栝蔞五味子人參葛根生地黃茯神麥門冬﹝去心﹐各等分﹞上咀。水煎﹐入竹葉十四片。

加味錢氏白術散治消渴不能食。

人參白術白茯苓甘艸﹝炙﹞枳殼﹝炒﹐各半錢﹞藿香﹝一錢﹞漧葛﹝二錢﹞木香五味柴胡﹝三分﹞上作一服﹐水煎服。

地黃飲子治消渴咽漧﹐面赤煩躁。

甘艸﹝炙﹞人參生地黃熟地黃黃天門冬麥門冬﹝去心﹞澤瀉石斛枇杷上每服五錢﹐水煎服。

加減八味丸治腎虛消渴引飲。

本方內減附子﹐加五味子。《要略》治男子消渴﹐小便反多者﹐仍用本方。方見補損。

淸心蓮子飲治渴而小便濁或澀。

黃芩麥門冬地骨皮車前子甘艸﹝各三錢﹞蓮子茯苓黃柴胡人參﹝各三錢上咀。水煎服。

川黃連丸治渴。

川黃連﹝五兩﹞天花粉麥門冬﹝去心﹐各二錢半﹞上爲末﹐生地黃汁並牛乳夾和﹐搗丸梧子大。服三十丸﹐粳米湯送下。

玉泉丸治煩渴口漧。

麥門冬﹝去心﹞人參茯苓黃﹝半生半蜜炙﹞烏梅﹝焙﹞甘艸﹝各一兩﹞栝蔞根漧葛﹝各一兩半﹞上爲末﹐蜜丸彈子大。每服一丸﹐溫湯嚼下。

白虎加人參湯見中暑。

調胃承气湯見痢類。

三黃丸黃連﹝去須﹞黃芩大黃﹝煨﹐各等分﹞上爲末﹐煉蜜丸梧子大。每服四十丸﹐熟水下。

六味地黃丸見補損。

卷三

發熱四十七

﹝附胸中煩熱﹑虛熱﹑虛煩不眠﹞陰虛發熱癥難治。戴云﹕凡脈數而無力者﹐便是陰虛也﹐四物湯加炒黃柏﹑黃芩﹑兼气虛﹐加人參﹑黃﹑黃芩﹑白術。四物湯加炒柏﹐是降火補陰之妙劑﹐甚者必加龜板喫酒人發熱﹐難治﹔不飲酒人因酒發熱者﹐亦難治。一男子年二十三歲﹐因酒發熱﹐用靑黛﹑栝蔞仁﹐入薑汁﹐每日數匙入口中﹐三日而愈。陽虛發熱﹐補中益气湯。手足心熱﹐屬熱郁﹐用火郁湯。傷寒寒熱﹐當用表散。發熱﹐柴胡﹔惡寒﹐蒼術﹔虛人﹐用蒼術﹐恐燥。發熱惡風﹐人壯气實者﹐宜先解表。發熱惡寒﹐亦宜解表。

入方蒼術﹝半兩﹞片芩﹝三錢﹞甘艸﹝一錢半﹞上爲末。湯浸炊餅丸服。

治手心發熱。

山梔香附或加蒼術白芷半夏﹝生用﹞川芎上爲末﹐神曲糊丸服。

治煩不得眠。

六一散加牛黃。

治大病後陰虛﹐气郁夜熱。

酒芍藥﹝一兩二錢半﹞香附﹝一兩﹞蒼術﹝半兩﹞炒片芩﹝三錢﹞甘艸﹝一錢半﹞上爲末﹐炊餅丸服。

濕痰發熱。

炒片芩炒黃連﹝半兩﹞香附﹝二兩半﹞蒼術﹝二兩﹞上爲末﹐用栝蔞穣丸。

濕痰﹐夜發熱。

以三補丸加白芍藥爲末﹐見補損。

退勞熱食積痰。

上甲下甲側柏栝蔞子半夏黃連黃芩炒柏上爲末﹐炊餅爲丸。

胸中煩熱﹐須用梔子仁。有實熱而煩躁者﹐亦用梔子仁﹔有虛熱而煩躁者﹐宜參﹑﹑麥門冬﹑白茯苓﹑竹茹﹑白芍藥。若脈實數有實熱者﹐神芎丸。

虛熱﹐用黃﹐止虛汗亦然。又云﹕肌熱及去痰者﹐須用黃芩。肌熱亦用黃。如肥白熱﹐宜人參﹑黃﹑當歸﹑芍藥﹑浮小麥炒﹐止虛汗同。補中益气湯﹐治虛中有熱﹐或肌表之熱。

附方火郁湯升麻葛根柴胡白芍﹝各一兩﹞防風甘艸﹝各五錢﹞上咀。每五錢﹐入連須蔥白三寸煎﹐稍熱﹐不拘時補中益气湯見內傷。

神芎丸大黃黃芩滑石牽牛上爲末﹐滴水爲丸。

卷三

惡寒四十八

﹝附面熱﹑面寒﹞陽虛則惡寒﹐用參之類﹐甚者加附子少許﹐以行參之气。一婦人惡寒﹐用苦參﹑一錢爲末﹐齏水調服。探吐之後﹐用川芎﹑南星﹑蒼術﹑酒炒黃芩爲末﹐白湯下。冬月﹐芩減半﹐加薑汁調﹐曲煮糊丸。虛勞﹐冬月惡寒之甚﹐气實者可利﹐亦宜解表﹐柴胡﹑漧葛。惡寒久病﹐亦用解郁。

戴云﹕凡背惡寒甚者﹐脈浮大而無力者﹐是陽虛也。

面熱火起﹐寒郁熱﹐面寒退胃熱。

﹝附錄﹞《內經》云﹕面熱者﹐手陽明病﹐陽明經气盛有餘﹐則身以前皆熱。此經多血多則風熱上行﹐諸陽皆會於頭﹐故面熱也。先以承气湯加黃連﹑犀角﹐徹其本熱﹐次以升麻附方升麻加黃連湯升麻葛根﹝各一錢﹞白芷﹝七分﹞甘艸﹝炙﹞白芍﹝五分﹞黃連﹝酒炒﹞川芎﹝三分﹞荊芥薄荷﹝一分﹞生犀﹝三分﹞上作一服﹐水煎。升麻湯加黃連﹐治面熱。加附子﹐治面寒。

升麻附子湯治陽明經本虛气不足﹐則身以前皆寒﹐故面寒。

升麻葛根﹝一錢﹞白芷黃﹝七分﹞甘艸﹝炙﹞艸豆蔻人參﹝二分﹞附子﹝炮﹐七分﹞益智﹝三分﹞上作一服﹐連須蔥白同煎服。

承气湯見痢類。

卷三

自汗四十九

自汗屬气虛﹑血虛﹑濕﹑陽虛﹑痰。東垣有法有方﹐人參﹑黃﹐少佐桂枝。

虛﹐附子亦可少用﹐須小便煮。火气上蒸胃中之濕﹐亦能汗﹐涼膈散主之。痰癥亦有汗﹐自汗﹐大忌生薑﹐以其開腠理故也。

﹝附錄﹞或問濕之與汗﹐爲陰乎﹐爲陽乎﹖曰﹕西南﹐坤土也﹐在人則爲脾胃也。人之猶天地之雨也﹐陰滋其濕則爲露﹐露爲雨也。陰濕下行﹐地之气也。汗多則亡陽﹐陽去則陰勝。甚則寒中。濕勝則音聲如從甕中出﹐言其壅也﹐不出也﹐以明其濕審矣。《內經》曰「外寒」﹐𨿽見熱中﹐蒸蒸爲汗﹐終傳大寒﹐知始爲熱中。表虛亡陽﹐不任外寒﹐終傳寒中成痺寒矣。色以候天﹐脈以候地。形者﹐乃候地之陰陽也﹐故以脈气候之﹐皆有形無形之見者也。又云「心之所藏﹐在內者爲血﹐發外者爲汗」。蓋汗乃心之液﹐而自汗之證﹐未有不由心腎俱虛而得之者。故陰虛陽必湊﹐發熱而自汗﹔陽虛陰必乘﹐發厥而自汗。故陰陽偏附方玉屏風散治自汗。

防風黃﹝各一兩﹞白術﹝二兩﹞上每服三錢﹐水一鐘半﹐姜三片﹐煎服。

大補黃湯治自汗﹐虛弱之人可服。

黃﹝蜜炙﹞防風川芎山茱萸肉當歸白術﹝炒﹞肉桂甘艸﹝炙﹞五味人參﹝各一兩﹞白茯苓﹝一兩半﹞熟地黃﹝二兩﹞肉蓯蓉上每服五錢﹐姜三片﹐棗一枚﹐水煎服。

調衛湯治濕勝自汗﹐補衛气虛弱﹐表虛不任風寒。

麻黃根黃﹝各一錢﹞羌活﹝七分﹞生甘艸歸梢生黃芩半夏﹝各五分﹞麥門冬生地黃﹝各三分﹞豬苓﹝二分﹞蘇木紅花﹝各二分﹞五味﹝七个﹞上作一服﹐水煎熱服。

溫粉牡蠣麥皮麻黃根本糯米防風白芷上爲末。周身撲之。

又方何首烏末。津調封臍﹐妙。

黃建中湯黃肉桂﹝各三兩﹞甘艸﹝二兩﹞白芍藥﹝六兩﹞每服五錢﹐姜三片﹐棗一个﹐入餳少許﹐水煎服。

涼膈散連翹﹝一兩﹞山梔大黃黃芩薄荷葉﹝各半兩﹞甘艸﹝一兩半﹞朴硝﹝一分﹞上以水煎服。

卷三

盜汗五十

盜汗屬血虛﹑陰虛。小兒不須治﹐忌用生薑。東垣有方﹐用當歸六黃湯﹐甚效但藥性寒﹐人虛者只用黃六一湯。盜汗發熱﹐因陰虛﹐用四物加黃柏﹔兼气虛﹐加人參﹑黃﹑白術。

戴云﹕盜汗者﹐謂睡而汗出也﹐不睡則不能汗出。方其睡熟也﹐湊湊然出焉﹐覺則止而不矣。非若自汗而自出也。雜病盜汗﹐責其陽虛﹐與傷寒盜汗非比之﹐亦是心虛所致。宜斂心气﹐益腎水﹐使陰陽調和﹐水火升降﹐其汗自止。

附方當歸六黃湯治盜汗之神劑。

當歸生地黃熟地黃黃連黃芩黃柏黃﹝加倍﹞上用五錢﹐水煎服。或加甘艸﹑麻黃根﹑炒梔子﹐去歸。

黃六一湯黃﹝六兩﹞甘艸﹝一兩﹞上各用蜜炙十數次﹐出火毒。每服一兩﹐水煎。

又方白術四兩﹐分作四分﹐一分用黃同炒﹐一分用石斛同炒﹐一分用牡蠣同炒﹐一分用麩上各微炒黃色﹐去余藥﹐只用白術研細。每服三錢﹐粟米湯調下﹐盡四兩妙。

正气湯治盜汗。

黃柏﹝炒﹞知母﹝炒﹐各一錢半﹞甘艸﹝炙﹐五分﹞上作一服﹐水煎。食前熱服。

麥煎散治榮衛不調﹐夜多盜汗﹐四肢煩疼﹐肌肉消瘦。

知母石膏甘艸﹝炙﹞滑石地骨皮赤芍葶藶杏仁﹝炒﹐去皮尖﹞人參白茯苓麻黃根上爲末。每服一錢﹐煎浮麥湯調下。

又方治別處無汗﹐獨心孔一片有汗。思慮多則汗亦多﹐病在用心﹐宜養心血﹐以艾煎﹐調茯苓末一錢服之。名曰「心汗」﹐又靑桑第二葉﹐焙榦爲末﹐空心米飲調服﹐最止盜汗

卷三

補損五十一

大補丸去腎經火﹐燥下焦濕﹐治筋骨軟。气虛以補气藥下﹐血虛以補血藥下﹐川黃柏﹝炒褐色﹞上以水丸服。

龍虎丸補下焦。

白芍陳皮﹝各二兩﹞鎖陽當歸﹝各一兩半﹞虎骨﹝酒浸﹐酥炙﹐各一兩﹞知母﹝酒炒﹞熟地黃﹝各三兩﹞黃柏﹝半斤﹐鹽炒﹞龜板﹝四兩﹐酒浸﹐酥炙﹞上爲末﹐酒煮羊肉搗汁﹐丸服。冬月加漧薑半兩。

補腎丸治痿厥之重者﹐湯使與大補丸同。此冬令之正藥﹐春夏去漧薑。

漧薑﹝二錢﹞黃柏﹝炒﹞龜板﹝一兩半﹐酒炙﹞牛膝﹝一兩﹞陳皮﹝半兩﹞上爲末﹐薑汁和丸﹐或酒糊丸。每服七十丸﹐白湯下。

補天丸治气血俱虛甚者﹐以此補之﹐多與補腎丸並行。若治虛勞發熱者﹐又當以骨蒸紫河車洗淨﹐用布繳幹﹐同前補腎丸搗細﹐焙碾末﹐酒米糊丸。夏加五味子半兩。

虎潛丸治痿與補腎丸同。

黃柏﹝半斤﹐酒炒﹞龜板﹝四兩﹐酒炙﹞知母﹝二兩﹐酒炒﹞熟地黃陳皮白芍﹝各二兩﹞鎖陽﹝一兩半﹞虎骨﹝一兩﹐炙﹞漧薑﹝半兩﹞上爲末﹐酒糊丸﹐或粥丸。一方加金箔一片﹐一方用生地黃。懶言語者﹐加山藥。加炒酒知母﹑炙龜板各等分﹐漧薑三分之一﹐酒糊丸﹐名補血丸。一方無漧薑。冬月方﹐加有當歸一兩半﹐熟地黃比前多一兩﹐餘同。

補虛丸人參白術山藥枸杞鎖陽上爲末﹐麵糊丸服。

湯藥補心肝脾腎。

蓮肉﹝去心﹞枸杞山藥﹝炒﹞鎖陽﹝各等分﹞上爲細末﹐沸湯調服。若加酥油些少﹐尢妙。

補陰丸側柏黃柏烏藥葉﹝各二兩﹞龜板﹝酒炙﹐五兩﹞苦參﹝三兩﹞黃連﹝半兩﹞冬﹐加漧薑﹔夏﹐加縮砂。上爲末﹐地黃膏丸如梧子大。

又方黃柏﹝半斤﹐鹽酒炒﹞知母﹝酒浸炒﹞熟地黃﹝各三兩﹞龜板﹝四兩﹐酒浸炙﹞白芍﹝炒﹞陳皮牛膝﹝各二兩﹞鎖陽當歸﹝各一兩半﹞虎骨﹝一兩﹐酒浸﹐酥炙﹞上爲末﹐酒煮羊肉和丸。每服五十丸﹐鹽湯下。冬﹐加漧薑半兩。

又方下甲﹝二兩﹞黃柏﹝炒﹞牛膝人參﹝各半兩﹞香附白芍﹝各一兩﹞甘艸﹝二錢﹞砂仁﹝三錢﹐春不用﹞上爲末﹐酒糊丸。

又方下甲﹝二兩﹞黃柏﹝一兩﹞上細切地黃﹐酒蒸熟﹐擂細丸。

又方龜板﹝二兩﹐酒炙﹞黃柏﹝七錢半﹞知母﹝半兩﹞人參﹝三錢﹞牛膝﹝一兩﹞上爲末﹐酒糊丸。

又方龜板﹝一兩﹐酒煮﹞黃柏﹝半兩﹞知母﹝三錢﹞五味﹝三錢﹞上爲末﹐酒糊丸。

又方治抑結不散。

下甲﹝五兩﹞側柏﹝一兩半﹞香附﹝三兩﹞上爲末﹐薑汁浸地黃膏爲丸。空心服。

三補丸治上焦積熱﹐泄五臟火。

黃芩黃柏黃連﹝各等分﹞上爲末﹐蒸餅丸。

又方治酒色過傷少陰。

黃柏﹝炒﹐一兩半﹞黃連﹝炒﹐一兩﹞條芩﹝炒﹐半兩﹞龜板﹝酒炒黑色﹐五兩﹞冬﹐加漧薑炒黑色三錢﹔夏﹐加砂仁三錢﹐五味五錢。

上用蒸餅丸。每三十丸﹐食前白湯下。

又方治陰虛。

人參﹝一錢﹞白術﹝三錢﹞麥門冬﹝半兩﹞陳皮﹝二錢﹞上作一服﹐水煎﹐吞補陰丸。

又方治體弱﹐肌肥壯﹐血虛脈大。

龜板﹝二兩﹞側柏﹝七錢半酒浸﹞生地黃﹝一兩半﹞白芍﹝一兩炒﹞烏藥葉﹝酒蒸﹐七錢半﹞上除生地黃細切熬膏﹐餘皆作末﹐同搗爲丸。以白術四錢﹐香附一錢半﹐煎湯下。

又方益少陰經血﹐解五臟結气。

山梔子﹝炒令十分有二分焦黑﹞上爲末﹐以薑汁入湯煎飲之。此方甚驗於他方也。

五補丸枸杞鎖陽﹝各半兩﹞續斷蛇牀﹝微炒﹐各一兩﹞兩頭尖﹝二錢半﹞上爲未﹐糊丸。每服三十丸﹐淡鹽湯下。

鎖陽丸龜板﹝炙﹞知母﹝酒炒﹞黃柏﹝酒炒﹐各一兩﹞虎骨﹝炙﹞牛膝﹝酒浸﹞杜仲﹝姜炒﹞鎖陽﹝酒浸﹐五錢﹞破故紙續斷﹝酒浸﹐各二錢半﹞當歸地黃﹝各三錢﹞上爲末﹐酒糊丸﹐梧子大。服五十丸。

諸補命門藥﹐須入血藥則能補精﹐陽生陰長故也。陽藥若多則散火。

補心丸朱砂﹝二錢五分﹞栝蔞﹝五錢﹞黃連﹝三錢﹞歸身尾﹝三錢五分﹞上爲末﹐豬心血爲丸。

又方寧心益智。

人參茯苓茯神牡蠣酸棗仁遠志益智﹝各半兩﹞辰砂﹝二錢半﹞上爲末﹐棗肉丸。

大補丸降陰火﹐補腎水。

黃柏﹝炒褐色﹞知母﹝酒浸炒﹐各四兩﹞熟地黃﹝酒蒸﹞龜板﹝酥炙﹐各六兩﹞上爲末﹐豬脊髓蜜丸。服七十丸﹐空心鹽白湯下。

濟陰丸黃柏﹝二兩七錢﹐鹽酒拌炒﹞龜板﹝炙﹐一兩三錢半﹞陳皮﹝七錢﹞當歸﹝一兩﹐酒浸﹞知母﹝一兩﹐酒炒﹞虎骨﹝七錢﹐酥炙﹞鎖陽﹝一兩﹞牛膝﹝一兩三錢半﹞山藥白芍砂仁杜仲﹝炒﹞黃﹝各七錢﹐鹽水拌炒﹞熟地黃﹝七錢﹞枸杞﹝五錢﹞故紙﹝三錢半﹐炒﹞菟絲子﹝酒浸﹐兩三錢半﹞上爲末﹐以地黃膏如丸。每服七十丸。

附方充按﹕丹溪書並無補損專條﹐諸補陰藥﹐兼見於各癥之下。楊氏類集於此﹐又取燥熱興陽諸方﹐混於其間。殊不知丹溪之補﹐乃滋陰益血之藥﹐與燥烈壯陽之劑﹐其意天壤懸隔。

欲並去之﹐而用者旣久﹐今明白疏出﹐俾觀者知其旨而自采擇焉。

十全大補湯治男子婦人﹐諸虛不足﹐五勞七傷。

人參肉桂川芎地黃茯苓白術甘艸黃當歸白芍﹝等分﹞上銼。水煎﹐姜三片﹐棗一个。

茯神湯治脈虛極﹐或咳則心痛﹐喉仲介介或腫。

茯神人參遠志通艸麥門黃桔梗甘艸﹝等分﹞上銼。水煎﹐入姜三片。

《金匱》腎气丸卽六味地黃丸﹝加桂﹑附﹑車前﹑牛膝﹐是《金匱》腎气丸。此方名六味丸﹞。治形體瘦弱﹐無力多困﹐腎气久虛﹐久新憔悴﹐寢汗發熱﹐五臟齊損﹐瘦弱下血幹山藥山茱萸肉﹝各四兩﹞澤瀉牡丹皮白茯苓﹝各三兩﹞熟地黃﹝八兩﹞上爲末﹐蜜丸梧子大。服五六十丸﹐空心溫水下。

三才封髓丹降心火﹐益腎水。

天門冬熟地黃人參﹝各五錢﹞黃柏﹝炒﹐三兩﹞砂仁﹝一兩半﹞甘艸﹝七錢半﹐一方無﹞上爲末﹐水糊丸梧子大。服五十丸﹐用蓯蓉半兩﹐切作片子﹐酒一盞﹐浸一宿﹐次日煎三四沸﹐去滓﹐空心送丸子。

八物湯治心肺俱損﹐皮聚毛落﹐血脈虛損﹐婦人月水愆期﹐宜益气和血。

四君子合四物湯上以水煎﹐溫服。

八味丸治腎气虛乏﹐下元冷憊﹐臍腹疼痛﹐夜多旋溺﹐腳膝緩弱﹐肢體倦怠﹐面皮痿黃或黧黑﹐及虛勞不足﹐渴欲飲水﹐腰重疼痛﹐少腹急痛﹐小便不利。

熟地黃﹝八兩﹞澤瀉牡丹皮白茯苓﹝各三兩﹞山茱萸肉山藥﹝各四兩﹞附子﹝炮一兩﹞桂心﹝一兩﹞上爲末﹐蜜丸梧子大。每五十丸﹐溫酒送下﹐或鹽湯下﹔婦人淡醋湯下。

無比山藥丸治諸虛百損﹐五勞七傷﹐肌體消瘦﹐膚燥脈弱。

赤石脂茯苓﹝各一兩﹞山藥﹝三兩﹞蓯蓉﹝四兩﹐酒浸﹞巴戟﹝去心﹞牛膝﹝酒浸﹞澤瀉﹝一兩﹞山茱萸肉﹝一兩﹞五味﹝二兩﹞杜仲﹝炒去絲﹞菟絲子熟地黃﹝各三兩﹞上爲末﹐煉蜜丸梧子大。每服五十丸﹐空心溫酒下。

還少丹大補眞气虛損﹐肌體瘦弱。

肉蓯蓉遠志﹝去心﹞茴香巴戟山藥枸杞熟地黃石菖蒲山茱萸肉牛膝杜仲﹝炒﹞楮實五味白茯苓﹝各等分﹞上爲末﹐煉蜜同棗肉爲丸﹐梧子大。每服三五十丸﹐溫酒或鹽湯送下﹐日三服。此藥平力衰體倦﹐小便混濁﹐最宜服之。有熱﹐加山梔子一兩﹔心气不寧﹐加麥門冬一兩﹔少精神﹐倍加五味一兩﹔陽弱﹐加續斷一兩。

補益腎肝丸治目中焰火﹐視物昏花﹐耳聾耳鳴﹐困倦乏力﹐寢汗憎風﹐行步不正﹐兩足欹側﹐臥而多驚﹐腳膝無力﹐腰下消瘦。

柴胡羌活生地黃苦參防己﹝炒﹐各半兩﹞附子﹝炮﹞肉桂﹝各一錢﹞歸身﹝三錢﹞上爲末﹐熟水丸如雞頭子大。服四十丸﹐溫水下。

巴戟丸治腎肝俱虛﹐收斂精气﹐補戟眞陽﹐充肌膚﹐進食止汗。

五味巴戟﹝去心﹞蓯蓉人參菟絲熟地黃覆盆子白術益智﹝炒﹞骨碎補﹝去毛﹞茴香﹝各一兩﹞白龍骨﹝二錢半﹞牡蠣﹝﹐二錢﹞上爲末﹐蜜丸梧子大。服五十丸﹐空心鹽湯下。

八味定志丸補益心神﹐安定魂魄﹐治痰﹐去胸中邪熱﹐理肺腎。

人參﹝一兩半﹞菖蒲遠志﹝去心﹞茯神﹝去心﹞茯苓﹝各一兩﹞白術麥門冬﹝各半兩﹞牛黃﹝二錢﹐另研﹞朱砂﹝一錢﹞上爲末﹐蜜丸梧子大。米飲下三十丸﹐無時。

若髓竭不足﹐加生地黃﹑當歸﹔若肺气不足﹐加天門冬﹑麥門冬﹑五味﹔若心气不足﹐黨人參﹑茯神﹑菖蒲﹔若脾气不足﹐加白術﹑白芍﹑益智﹔若肝气不足﹐加天麻﹑川芎﹔腎气不足﹐加熟地黃﹑遠志﹑牡丹﹔若膽气不足﹐加細辛﹑酸棗仁﹑地楡﹔若神昏不足﹐海藏大五補丸補諸虛不足。

天門冬麥門冬茯神菖蒲人參益智枸杞地骨遠志熟地黃上爲末﹐蜜丸梧子大。空心酒下三十丸﹐服數服。以七宣丸泄之。

補腎丸有效﹐不燥。

熟地黃﹝八兩﹞菟絲﹝酒浸﹐各八兩﹞歸身﹝三兩半﹞蓯蓉﹝酒浸﹐五兩﹞黃柏﹝酒炒一兩﹞知母﹝酒浸上爲末﹐酒糊丸﹐梧子大。服五十丸。

小菟絲子丸治腎气虛損﹐目眩耳鳴﹐四肢倦怠﹐夜夢遺精。又云﹕心腹脹滿﹐腳膝痿緩﹐小便滑數﹐股內濕癢﹐水道澀痛﹐小便出血﹐時有遺瀝﹐並宜服。

石蓮肉﹝二兩﹞菟絲子﹝酒浸﹐五兩﹞白茯苓﹝一兩﹞山藥﹝二兩七錢半﹐打糊﹞上爲末﹐山藥打糊﹐丸如梧子大。服五十丸﹐空心鹽湯下﹔腳無力﹐木瓜湯下。

十四味建中湯治榮衛失調﹐血气不足﹐積勞虛損﹐形體羸瘦﹐短气嗜臥﹐欲成勞瘵。

當歸白芍白術麥門冬甘艸﹝炙﹞肉蓯蓉人參川芎肉桂附子﹝炮﹞黃半夏熟地黃茯苓﹝各等分﹞上銼。以水煎﹐姜三片﹐棗一个﹐空心服。

人參養榮湯治積勞虛損﹐四肢倦怠﹐肌肉消瘦﹐面少顏色﹐汲汲短气﹐飲食無味。

白芍﹝三兩﹞當歸陳皮黃桂心人參白術甘艸﹝炙﹐各一兩﹞熟地黃五味茯苓﹝各七錢半﹞遠志﹝半兩﹞上以水煎﹐生薑三片﹐棗一个。遺精﹐加龍骨﹔咳嗽﹐加阿膠。

價寶丹治五勞七傷﹐四肢無力﹐腿腳沈困﹐下元虛憊﹐失精陽痿。

川楝子﹝二兩﹞牛膝﹝酒浸一兩﹞檳榔﹝一兩﹞蛇牀﹝一兩﹞穿山甲﹝一大片炙﹞蓮心子蓯蓉﹝酒浸﹞茯神巴戟﹝去心﹞五味﹝各一兩﹞乳香﹝三錢﹐另研﹞菟絲子﹝一兩﹞沈香白檀﹝各五錢鹿茸﹝酥炙﹞大茴香﹝各一兩﹞仙靈脾﹝三錢﹞故紙﹝炒﹐五錢﹞鳳眼艸﹝三錢﹞胡蘆巴﹝炒﹐五錢﹞人參澤瀉白芍山藥熟地黃麥門冬﹝各一兩﹞上爲末﹐蜜丸梧子大。空心服七十丸﹐白湯下。

延壽丹天門冬﹝去心﹞遠志﹝去心﹞山藥巴戟﹝各二兩﹞赤石脂車前子菖蒲柏子仁澤瀉絲子﹝酒浸﹞蓯蓉﹝四兩﹞當歸﹝酒洗﹞地骨人參五味﹝各一兩﹞上爲末﹐蜜丸梧子大。服七十丸。

添精補髓丹赤石脂﹝二錢﹞茯苓﹝一兩﹞山藥﹝三兩﹞蓯蓉﹝四兩﹞巴戟﹝一兩﹐去心﹞杜仲﹝三兩﹞牛膝﹝一兩蠶蛾﹝二兩﹐如無以鹿茸代﹞山甲﹝七錢﹐酒炙﹞地龍﹝一兩﹐去土﹞柏子仁﹝一兩﹞枸杞故紙﹝各二兩﹞川椒﹝一兩﹐去目﹞濃朴﹝一兩﹞人參﹝二兩﹞白術﹝二兩﹞仙靈脾﹝一兩半﹐羊脂炒﹞上爲末﹐蜜丸。如腰痛﹐加小茴香。

滋血百補丸地黃﹝半斤﹐酒蒸﹞菟絲﹝半斤﹐酒浸﹞當歸﹝酒浸﹞杜仲﹝酒炒﹐各四兩﹞知母﹝酒炒﹞黃柏﹝酒炒﹐各二兩﹞沈香﹝一兩﹞上爲末﹐酒糊丸。

固精丸治心神不安﹐腎虛自泄精。

知母﹝炒﹞牡蠣﹝三錢﹐﹞龍骨﹝三錢﹞黃柏﹝酒炒﹐各一兩﹞芡實蓮蕊茯苓遠志﹝去心﹐各三錢﹞一方加山茱萸肉三錢上爲末﹐煮山藥糊丸﹐梧子大﹐朱砂爲衣。服五十丸。

巨勝子丸熟地黃﹝四兩﹞生地黃首烏牛膝﹝酒浸﹞天門﹝去心﹞枸杞蓯蓉菟絲巨勝子茯苓斷﹝各一兩﹞韭子雞頭實川椒蓮蕊胡蘆巴﹝各五錢﹞木香﹝二錢半﹞上爲末﹐蜜丸服。

如意丸生地黃熟地黃﹝各二兩﹞天門冬﹝去心﹞麥門冬﹝去心﹞川椒﹝去目炒﹞胡蘆巴﹝酒炒﹞骨脂﹝炒﹞蓯蓉﹝酒浸﹞杜仲﹝炒去絲﹞白茯苓小茴香﹝炒﹞菟絲子﹝酒浸﹞川楝肉地﹝酒浸去土﹞石菖蒲枸杞遠志﹝去心﹐以上各一兩﹞靑鹽﹝半兩﹐炒﹞山梔﹝去皮二錢﹐炒﹞穿山甲﹝十四片﹐炙﹞甘菊花﹝三錢半﹞上爲末﹐用晉棗煮去皮核肉二兩﹐核桃肉煮去皮二兩﹐各研如泥﹐余再煉蜜和丸梧子大。每服七八十丸﹐白湯溫酒任下。

沈香百補丸熟地黃﹝六兩﹞菟絲子﹝四兩﹞杜仲﹝炒﹐三兩﹞知母﹝炒﹐二兩﹞黃柏﹝二兩﹐酒炒﹞人參﹝二兩山藥當歸蓯蓉﹝各三兩﹞沈香﹝一兩﹞上爲末﹐酒糊丸。

滋腎百補丸當歸﹝四兩﹐酒浸﹞知母﹝二兩﹐酒浸﹞沈香﹝五錢﹞黃柏﹝酒炒褐色﹞山藥菊花楮實﹝各二兩﹞靑鹽﹝一兩﹐炒﹞菟絲﹝四兩﹐酒浸﹞杜仲﹝二兩﹐炒﹞熟地黃﹝八兩﹞上爲末﹐酒糊丸﹔或煉蜜丸服。

明目益腎丸枸杞﹝一兩﹞當歸﹝酒浸﹞生地黃﹝酒浸﹐一兩﹞五味﹝五錢﹞知母﹝七錢﹐酒炒﹞黃柏﹝七錢酒炒﹞山藥﹝半菊﹝五錢﹞天門冬﹝五錢﹞上爲末﹐蜜丸梧子大。空心鹽湯下五十丸。

固眞丸治腎經虛損﹐眞元不足。

鹿角霜﹝一斤﹞白茯苓﹝五兩﹞鹿角膠﹝二兩﹞上爲末﹐將膠水搜丸梧子大。空心米湯或酒服一百丸。

地芝丸和顏色﹐利血气﹐調百節﹐黑髮堅齒﹐逐風散气。

生地黃﹝八兩﹞天門冬﹝八兩﹞菊花﹝四兩﹞枳殼﹝麩炒﹐四兩﹞上爲末﹐酒蜜麵糊丸梧子大。空心服三十丸﹐酒下。

黃連茯苓丸壯水原﹐降火。

黃連﹝五兩﹞白茯苓﹝五兩﹞故紙﹝炒﹐五錢﹞菖蒲﹝五錢﹞上爲末﹐酒糊丸梧子大。服六十丸﹐空心溫酒下。

延生護寶丹補元气﹐壯筋骨﹐固精健陽。

菟絲子﹝酒浸﹐二兩﹞肉蓯蓉﹝酒浸﹐二兩﹐二味浸藥多著要熬膏子﹞韭子﹝四兩﹐用棗二兩煮熟去棗﹐將韭子再用酒浸一宿﹐焙漧用二兩﹞蛇牀子﹝二兩﹐用棗三兩同煮熟﹐去棗﹐用一兩﹞木香﹝五錢﹞晚蠶蛾﹝全者﹐二兩﹐酥微炒﹞白龍骨﹝一兩﹐用茅香一兩同煮一日﹐去茅香﹐用綿裹懸入井中浸一宿﹐取出用﹞鹿茸﹝一兩﹐酥炙黃﹞蓮實﹝一兩﹐炒﹞桑螵蛸﹝一兩﹐炒﹞幹蓮蕊﹝二兩﹞胡蘆巴﹝二兩﹞丁香﹝五錢﹞乳香﹝五錢上一十五味﹐除乳﹑麝﹑菟絲子末外﹐十二味同爲末﹐將前菟絲子末三兩﹐用浸藥酒二﹐文武火熬至一半﹐入蕎面兩匙﹐用酒調勻﹐下膏子﹐攪勻﹐次下乳香﹑麝香﹐不住手攪。

沸熬如稠糊﹐放冷。此膏子都要用盡。恐硬﹐再入酒少許成劑搗千餘下﹐丸如桐子。服五柏子仁丸補益元气﹐充實肌膚。

山茱肉﹝四兩﹞柏子仁﹝半兩﹐微炒﹞遠志﹝半兩﹐去心﹞覆盆子﹝一兩﹞山藥﹝一兩﹐取末﹞上爲末﹐將山藥﹑白面同酒煮﹐和丸梧子大。服三十丸﹐溫酒下。

八物腎气丸平補腎气﹐堅齒駐顏。

熟地黃﹝半斤﹞山藥山茱萸肉﹝各四兩﹞桂﹝二兩﹞澤瀉﹝三兩﹞牡丹皮白茯苓﹝各三兩﹞五味﹝二兩﹞上爲末﹐蜜丸服。

延齡丹脾腎不足﹐眞气傷憊﹐肢節因倦﹐舉動乏力﹐怠惰嗜臥﹐面無潤澤﹐不思飲食﹐气不宣通﹐少腹內急﹐臍下冷痛﹐及奔豚小腸气攻衝臍腹。其功不可具述。

牛膝﹝酒浸﹞蓯蓉﹝酒浸﹞金鈴子﹝去皮及子﹐麩炒﹞補骨脂﹝炒﹞川茴香﹝以上各七錢半﹞鹿茸﹝去毛酥炙﹞益智仁檀香晚蠶蛾﹝炒﹞沒藥﹝研﹞丁香靑鹽穿山甲﹝各五錢﹐酥炙﹞沈香香附﹝炒﹞姜黃山藥木香巴戟﹝去心﹞甘艸﹝炙﹐各一兩﹞乳香﹝研﹞白術靑皮﹝各三錢﹞蒼術﹝三兩﹐酒浸﹐炒﹐用靑鹽炒﹐去靑鹽不用﹞上爲末﹐酒糊丸﹐梧子大。空心服四十丸﹐溫酒下﹐茴香湯亦可。

肉蓯蓉丸壯元气﹐養精神。

山茱萸﹝一兩﹞蓯蓉﹝二兩﹐酒浸﹞楮實枸杞地膚子狗脊﹝去毛﹞五味覆盆子菟山藥故紙﹝炒﹞遠志﹝去心﹞石菖蒲萆杜仲﹝去皮炒﹞熟地黃石斛﹝去根﹞白茯苓牛膝﹝酒浸﹞澤瀉柏子仁﹝各一兩﹐炒﹞上爲末﹐酒糊丸梧子大。服六七十丸﹐空心溫酒下。

益壽地仙丹補五臟﹐塡骨髓﹐續絕傷﹐黑髭發﹐淸頭目﹐聰耳聽。

甘菊﹝三兩﹞枸杞﹝二兩﹞巴戟﹝三兩﹐去心﹞肉蓯蓉﹝四兩﹐酒浸﹞上爲末﹐蜜丸梧子大。服三十丸﹐空心鹽湯下﹐溫酒亦得。

祕眞丸治腎水眞陰本虛﹐心火狂陽過甚﹐心有所欲﹐速於感動﹐應之於腎。疾於施泄。此藥祕固眞元﹐降心火﹐益腎水。

蓮蕊﹝一兩﹞白茯苓砂仁﹝半兩﹞益智﹝一兩﹞黃柏﹝二兩﹐酒炒﹞甘艸﹝炙﹐二兩﹞半夏﹝泡﹐一兩﹞豬苓﹝二錢半﹞上爲末﹐水浸蒸餅丸梧子大。服五十丸﹐空心酒下。

卷三

六郁五十二

气血沖和﹐萬病不生﹐一有怫郁﹐諸病生焉。故人身諸病﹐多生於郁。蒼術﹑撫芎﹐總解諸郁﹐隨證加入諸藥。

凡郁皆在中焦﹐以蒼術﹑撫芎開提其气以升之。假如食在气上﹐提其气則食自降矣。余戴云﹕郁者﹐結聚而不得發越也。當升者不得升﹐當降者不得降﹐當變化者不得變化也﹐傳化失常。六郁之病見矣。气郁者﹐胸脇痛﹐脈沈澀﹔濕郁者﹐周身走痛﹐或關節痛﹐遇寒則發﹐脈沈細﹔痰郁者﹐動則喘﹐寸口脈沈滑﹔熱郁者﹐瞀悶﹐小便赤﹐脈沈數﹔血郁者四肢無力﹐能食便紅﹐脈沈﹔食郁者﹐噯酸﹐腹飽不能食﹐人迎脈平和﹐气口脈繁盛者是又方气郁香附﹝童便浸﹞蒼術﹝米泔浸﹞撫芎濕郁白芷蒼術川芎茯苓痰郁海石香附南星﹝姜制﹞栝蔞﹝一本無南星﹑栝蔞﹐有蒼術﹑川芎﹑梔子﹞熱郁山梔﹝炒﹞靑黛香附蒼術撫芎血郁桃仁﹝去皮﹞紅花靑黛川芎﹝撫芎亦可﹞香附食郁蒼術香附山楂神曲﹝炒﹞鍼砂﹝醋炒七次研極細﹞春﹐加芎﹔夏﹐加苦參﹔秋冬﹐加吳茱萸。

越鞠丸解諸郁。又名芎術丸。

蒼術香附撫芎神曲梔子﹝各等分﹞上爲末﹐水丸如綠豆大。

卷三

內傷五十三

東垣《內外傷辧》甚詳﹐世之病此者爲多。但有挾痰者﹐有挾外邪者﹐有熱郁者﹐皆以補元气爲主﹐看所挾而兼用藥。如挾痰者﹐則以補中益气湯加半夏﹑竹瀝﹐仍少薑汁傳送。凡內傷發斑﹐因胃气虛甚﹐是火遊行於外﹐亦痰熱所致。火則補而降之﹐痰熱微汗以散之﹐切不可下﹐恐生危證。內傷病退後﹐燥渴不解者﹐有餘熱在肺家﹐可用參﹑苓﹑甘艸﹑少許薑汁﹐冷服﹐或茶匙挑薑汁與之。虛者可用人參。

﹝附錄﹞內傷者﹐其源皆由喜怒過度﹐飲食失節﹐寒溫不適﹐勞役所傷而然。元气者﹐乃生發諸陽上升之气。飲食入胃﹐有傷則中气不足﹐中气不足則六腑皆絕於外﹐是六腑之元病也。气傷髒乃病﹐髒病形乃應﹐是五臟六腑眞气皆不足也。惟陰火獨旺﹐上乘陽分﹐故衛失守﹐諸病生焉。始受飲食勞倦所傷之病﹐必气髙而喘﹐身熱而煩﹐及短气上逆﹐鼻息調﹐怠惰嗜臥﹐四肢困倦不收﹐無气以動﹐亦無气以言﹐皆爲熱傷元气。以甘溫之劑以補气﹐卽是瀉火之藥。凡所受病﹐捫摸之﹐肌膚間必大熱﹐必燥熱悶亂﹐心煩不安﹐或渴久病必不渴﹐或表虛惡風寒﹐愼不可以寒涼藥與之。經言勞者溫之﹐損者溫之﹐惟以補中益气湯溫藥﹐以補元气而瀉火邪。《內經》云溫能除大熱﹐正謂此也。

附方補中益气湯黃﹝勞役病甚可用一錢半﹐嗽者減去一錢﹞人參﹝一錢﹐有嗽去之﹞甘艸﹝炙﹐一錢﹞以上三味除燥熱肌熱之聖藥﹞當歸身﹝酒洗﹐焙漧﹐半錢﹐以和血脈﹞柴胡﹝半錢引淸气行少陽之气上升騰而復其本位﹞葛根﹝半錢﹐如渴用之﹐不渴不用﹐一方有白芍半錢﹐秋冬不用紅花三分少加黃柏三分﹐以救腎水﹐瀉伏火上作一服﹐水煎﹐午前稍熱服。若病日久者﹐以權立加減法。若頭痛﹐加蔓荊子三分﹔痛甚重懶倦者﹐乃太陰厥陰頭疼﹐加半夏半錢或一錢﹐生薑三片﹔若耳鳴﹑目黃﹑頰頷腫﹐頸肩肘臂外後廉痛﹑面赤﹑脈洪大者﹐加羌活一錢﹐防風七分﹐甘艸三分﹐本五分﹐通其經血﹐加黃芩﹑黃連各三分消其腫﹔嗌痛頷腫﹐脈洪大﹐面赤﹐加黃芩三分﹐桔梗七分﹐甘艸三分﹔口漧嗌漧或渴者﹐加葛根五分﹐升胃气上行以潤之﹔心下痞﹐瞀悶者﹐加芍藥﹑黃連各一錢﹔如痞腹脹﹐加枳實三分﹐濃朴七分﹐木香﹑砂仁各三分﹔如天寒﹐加漧薑﹔腹中痛﹐加白芍藥炒半錢﹐炙甘艸三分﹔如惡寒覺冷痛﹐加中桂﹝卽桂心﹞半錢﹔夏月腹中痛﹐不惡寒不惡熱者﹐加五分﹐芍藥一錢﹐甘艸五分﹐以治時熱﹔臍下痛者﹐加眞熟地黃半錢﹔如胸中滯气﹐加蓮花靑皮一分或二分﹐壅滯可用﹐气促少气者去之﹔如身體重疼﹐乃風濕相搏﹐加羌活半錢﹐風半錢﹐升麻一錢﹐柴胡半錢﹐本根半錢﹐蒼術一錢。如病去﹐勿再服。若大便祕澀﹐加當歸梢一錢﹔若久病痰嗽者﹐去人參﹐冬月加不去節麻黃﹐秋涼亦加不去根節麻黃﹐春月天溫﹐只加佛耳艸三分﹐款花一分﹐勿加麻黃。若初病之人﹐𨿽痰嗽不去人參﹐必不增添。

久病肺中伏火者﹐去人參﹐以防痰嗽增益耳。長夏濕土﹐客邪大旺﹐加蒼術﹑白術﹑澤瀉﹐上下分消其濕熱之气。濕熱大勝﹐主食不消﹐故食減不知谷味﹐則加曲以消之﹐加五味子麥門冬﹐助人參瀉火﹐益肺气﹐助秋損也﹐在三伏中爲聖藥。脇下急或痛﹐俱加柴胡﹑甘艸﹑人參﹔多唾﹐或唾白沫﹐胃口上停寒也﹐加益智仁﹔若胃脘當心痛﹐加艸豆仁三分。

疲甚之人﹐參﹑﹑術有用至一兩二兩者。

枳術丸治痞﹐消食彊胃。又云食過傷損元气﹐以此主之。

枳實﹝炒﹐一兩﹞白術﹝二兩﹞上用荷葉裹燒飯丸。白術者﹐本意不取其食速化﹐但久令人胃气彊實﹐不復傷也。

卷三

積聚痞塊五十四

痞塊在中爲痰飲﹐在右爲食﹝一云痰﹞。積在左爲血塊。气不能作塊成聚﹐塊有形之物也﹐痰與食積死血而成也。用醋煮海石﹑醋煮三稜﹑蓬術﹑桃仁﹑紅花﹑五靈脂香附之類爲丸﹐石碱白術湯吞下。瓦楞子能消血塊﹐次消痰。石碱一物﹐有痰積有塊可用洗滌垢膩﹐又能消食積。治塊﹐當降火消食積﹐食積卽痰也。行死血塊﹐塊去須大補。凡積病不可用下藥﹐徒損眞气﹐病亦不去﹐當用消積藥使之融化﹐則根除矣。凡婦人有塊﹐多是血塊。

戴云﹕積聚瘕﹐有積聚成塊﹐不能移動者是﹔或有或無﹐或上或下﹐或左或右者是瘕。

積聚瘕﹐朱先生醫臺州潭浦陳家﹐用蜀葵根煎湯﹐去渣﹐再入人參﹑白術﹑靑皮﹑陳皮﹑甘艸梢﹑牛膝煎成湯﹐入細研桃仁﹑玄明粉各少許﹐熱飲之﹐二服當見塊下。如病重者﹐須補接之﹐後加減再行。

入方消塊丸卽《千金方》硝石大黃丸﹐止可磨塊﹐不令人困﹐須量度虛實。

硝石﹝六兩﹞人參﹝三兩﹞甘艸﹝三兩﹞大黃﹝八兩﹞上爲末﹐以三年苦酒三升﹝又云三斗﹞﹐置瓷器中﹐以竹片作準﹐每入一升﹐作一刻﹐柱中﹐先納大黃﹐不住手攪﹐使微沸。盡一刻﹐乃下余藥。又盡一刻﹐微火熬﹐使可丸﹐則丸如雞子中黃大。每一丸﹐米飲下。如不能大丸﹐作小丸如桐子大。每三十丸﹐服後當下如雞肝﹐如米泔﹐赤黑等色。下後避風冷﹐啖軟粥將息之。

三聖膏未化鍛石半斤爲末﹐瓦器中炒令淡紅色﹐提出火﹐候熱稍減。次下大黃末一兩﹐就鑪外炒﹐候熱減。下桂心末半兩﹐略炒﹐入米醋熬攪成黑膏﹐濃紙攤貼患處。

痞塊在皮裏膜外﹐須用補气藥香附開之﹐兼二陳湯加補气藥﹐先須斷濃味。

又方琥珀膏大黃朴硝﹝各一兩﹞上爲末﹐大蒜搗膏和貼。

又方治茶癖。

石膏黃芩升麻上爲末。砂糖水調服。

又方一人愛喫茶。

白術軟石膏片芩白芍牛膽星薄荷﹝圓葉大者﹞上爲末﹐砂糖調作膏。食後津液化下。

又方治脇下有塊。

龍薈丸﹝二錢半﹞姜黃﹝五錢﹞桃仁﹝五錢﹞上爲末﹐蜜丸服。

又方﹕龍薈丸和鵓鴿糞﹐能大消食積。或入保和丸治塊﹐看在何部分。

治血塊丸瓦楞子能消血塊。

海粉﹝醋煮﹞三稜莪術﹝醋煮﹞紅花五靈脂香附石碱上爲丸。白術湯吞下。

又方治婦人血塊如盤﹐有孕難服峻利。

香附﹝醋煮﹐四兩﹞桃仁﹝去皮﹞白術﹝各一兩﹞海粉﹝醋煮﹐二兩﹞上爲末﹐神曲糊丸。

又方治婦人食塊﹐死血痰積成塊﹐在兩脇動作﹐腹鳴嘈雜﹐眩暈身熱﹐時作時止。男黃連﹝一兩半﹐一半用吳茱萸炒﹐去茱萸﹔一半用益智炒﹐去益智﹞山梔﹝炒﹞川芎三莪術﹝醋煮﹞神曲桃仁﹝去皮﹐各半兩﹞香附﹝童便浸﹐一兩﹞蘿卜子﹝炒﹐一兩半﹞山楂﹝一兩上爲末﹐蒸餅丸服。

又方﹕有靑皮半兩﹐白芥子一兩半炒。

保和丸治一切食積。

山楂﹝六兩﹞神曲﹝二兩﹞半夏茯苓﹝各三兩﹞陳皮連翹蘿卜子﹝各一兩﹞上爲末﹐炊餅丸如梧子大。每服七八十丸﹐食遠白湯下。

又方山楂﹝四兩﹞白術﹝四兩﹞神曲﹝二兩﹞上爲末﹐蒸餅丸如梧子大。服七十丸﹐白湯下。

又方山楂﹝三兩﹞白術﹝二兩﹞陳皮茯苓半夏﹝各一兩﹞連翹黃芩神曲蘿卜子﹝各半兩﹞上爲末﹐蒸餅丸梧子大。每服五十丸﹐食後姜湯下。

阿魏丸治肉積。諸阿魏丸﹐脾虛者﹐須以補脾藥佐之﹐切不可獨用。虛虛之禍﹐疾如連翹﹝一兩﹞山楂﹝二兩﹞黃連﹝一兩三錢﹞阿魏﹝二兩﹐醋煮作糊﹞上爲末﹐醋煮阿魏作糊丸。服三十丸﹐白湯下。

小阿魏丸山楂﹝三兩﹞石碱﹝三錢﹞半夏﹝一兩﹐皂角水浸透曬漧﹞上爲末﹐粥糊丸。每服三十丸﹐白湯下。

又方治飽食停滯﹐胃壯者宜此﹐脾虛勿服。

山楂蘿卜子神曲麥芽陳皮靑皮香附﹝各二兩﹞阿魏﹝一兩﹐醋浸軟另研﹞上爲末﹐炊餅丸。

又阿魏丸去諸積聚。

山楂南星﹝皂角水浸﹞半夏﹝皂角水浸﹞麥芽﹝炒﹞神曲﹝炒﹞黃連﹝各一兩﹞連翹阿上爲末﹐薑汁浸蒸餅丸。一方加香附﹑蛤粉﹐治嗽。

佐脾丸山楂﹝三兩﹞半夏茯苓﹝各一兩﹞連翹陳皮蘿卜子﹝各半兩﹞上爲末﹐粥丸服。

小溫中丸靑皮﹝一兩﹞香附﹝四兩﹐便浸﹞蒼術﹝二兩﹞半夏﹝二兩﹞白術﹝半兩﹞陳皮﹝一兩﹞苦參﹝半兩﹞黃連﹝一兩﹐薑汁炒﹞鍼砂﹝二兩﹐醋炒﹞上爲末﹐曲糊爲丸。

又方鍼砂﹝醋煮三次﹞香附﹝童便浸﹐四兩﹞山楂﹝二兩﹞神曲﹝炒﹐二兩﹞黃連﹝薑汁炒﹐一兩半山梔﹝炒﹞濃朴﹝薑汁炒﹞蒼術﹝一兩﹞半夏﹝一兩﹞臺芎﹝半兩﹞一方加人參﹑炒白術一兩半﹐有苦參用白術﹐用苦參不用黃連。

枳實丸白術﹝二兩﹞枳實半夏神曲麥芽﹝各一兩﹞姜黃陳皮﹝各半兩﹞木香﹝一錢半﹞山楂﹝一上爲末﹐荷葉蒸飯爲丸﹐梧子大。每服一百丸﹐食後姜湯下。

大溫中丸又名大消痞丸。

黃連﹝炒﹞黃芩﹝六錢﹞姜黃白術﹝一兩﹞人參陳皮澤瀉﹝二錢﹞炙甘艸砂仁幹生薑炒曲﹝二錢﹞枳實﹝炒﹐半兩﹞半夏﹝四錢﹞川朴﹝三錢﹞豬苓﹝一錢半﹞上爲末﹐炊餅丸。

﹝附錄﹞五臟之積曰五積﹐六腑之積曰六聚。積有定形﹐聚無定處。不問何經﹐並宜服十味大七气湯﹐吞下尊貴紅丸子。凡木香﹑檳榔﹐去气積﹔神曲﹑麥芽﹐去酒積﹔虻虫﹑水蛭去血積﹔礞石﹑巴豆﹐去食積﹔牽牛﹑甘遂﹐去水積﹔雄黃﹑膩粉﹐去涎積﹔砂﹑水銀去肉積。各從其類也。肝積曰肥气﹐肺積曰息賁﹐心積曰伏梁﹐脾積曰痞气﹐腎積曰奔豚。

其如積聚之脈﹐實彊者生﹐沈小者死。

附方烏梅丸治酒毒﹐消食化痰。

烏梅﹝一斤﹞半夏﹝八兩﹞白礬﹝八兩﹞生薑﹝一斤﹞上件石臼搗細末﹐新瓦兩片夾定﹐火上焙﹐三日三夜爲度。次入神曲﹑麥芽﹑陳皮﹑靑皮﹑莪術﹑枳殼﹑丁皮﹑大腹子各四兩﹐用酒糊爲丸。每服四五十丸﹐姜湯下。

備急丸大治心腹厥痛﹐食積胸膈﹐下咽气﹐便速行。

大黃﹝一錢﹞巴豆﹝去油膜心﹞漧薑﹝半錢﹞上用蜜丸。白湯下。

治吐虫有積。

上以黑錫灰﹑檳榔末﹐米飲調下。

大七气湯三稜莪術﹝各一兩半﹞靑皮﹝七錢半﹞陳皮﹝一兩半﹞藿香桔梗肉桂﹝各七錢半﹞益智﹝一兩半﹞香附﹝一兩半﹞甘艸﹝炙﹐七錢半﹞上銼。水煎服。

散聚湯半夏檳榔當歸﹝各七錢半﹞陳皮杏仁﹝炒﹞桂心﹝各二兩﹞茯苓甘艸﹝炙﹞附子﹝炮﹞川芎枳殼﹝炒﹞濃朴吳茱萸﹝各一兩﹞上銼。水煎﹐姜三片。大便不利﹐加大黃。

香稜丸治五積六聚气塊。

三稜﹝六兩﹐醋炒﹞靑皮陳皮莪術﹝炮或醋炒﹞枳殼﹝炒﹞枳實﹝炒﹞蘿卜子﹝炒﹞香附砂仁歸梢木香甘艸﹝炙﹐各一兩﹞檳榔﹝六兩﹞山楂﹝四兩﹞上爲末﹐醋糊丸。每服三五十丸﹐白湯下。

龍薈丸見脇痛類。

紅丸子見瘧類。

卷三

香港腳五十五

﹝附足跟痛﹞香港腳﹐須用升提之藥﹐提起其濕﹐隨气血用藥﹐有香港腳衝心者﹐宜四物湯加炒黃柏﹐再宜湧泉穴用附子末津唾調敷上﹐以艾炙﹐泄引熱下。

入方防己飲白術木通防己檳榔川芎甘艸梢犀角蒼術﹝鹽炒﹞黃柏﹝酒炒﹞生地黃﹝大便實﹐加桃仁﹔小便澀﹐加杜牛膝﹔有熱﹐加黃芩﹑黃連﹔大熱及時令熱﹐加石膏﹔有痰﹐加竹瀝﹑薑汁。如常腫者﹐專主乎濕熱﹐先生別有方。

又方治濕熱食積痰流注。

蒼術黃柏防己南星川芎白芷犀角檳榔血虛﹐加牛膝﹑龜板。

上爲末﹐酒糊丸服。肥人﹐加痰藥。

健步丸生地黃﹝半兩﹞歸尾芍藥陳皮蒼術﹝各一兩﹞吳茱萸條芩﹝各半兩﹞牛膝﹝一兩﹞桂枝﹝二錢﹞大腹子上爲末﹐蒸餅丸如梧子大。每服一百丸﹐空心﹐煎白術﹑木通湯下。

又方一婦人足脛腫。

紅花牛膝﹝俱酒洗﹞生地黃黃柏蒼術南星艸龍膽川芎有筋動於足大指上﹐至大腿近腰結了﹐乃因奉養濃﹐遇風寒﹐宜四物湯加酒芩﹑紅花﹑蒼術﹑南星﹑生薑煎服。

濕痰香港腳﹐大便滑泄。

蒼術﹝二兩﹞防風﹝一兩﹞檳榔﹝六錢﹞香附﹝八錢﹞川芎﹝六錢﹞條芩﹝四錢﹞滑石﹝一兩﹐二錢﹞甘上爲末﹐或丸或散﹐皆可服。

腳軟筋痛牛膝﹝二兩﹞白芍﹝一兩半﹞龜板﹝酒炙﹞黃柏﹝酒炒﹐一兩﹞知母﹝炒﹞甘艸﹝半兩﹞上爲末。酒糊爲丸。

應痛丸治香港腳痛不可忍﹐此藥爲劫劑。

赤芍藥﹝半兩﹐煨﹐去皮﹞艸烏﹝半兩﹐煨﹐去皮尖﹞上爲末﹐酒糊丸。空心服十丸﹐白湯下。

又方治香港腳腫痛。

芥子白芷﹝等分﹞上爲末﹐薑汁和敷貼。或用仙術﹑羌活﹑獨活﹑白芷﹑細辛爲末﹐入帛內作襪用。

又方炸洗香港腳。

威靈仙防風荊芥地骨皮當歸升麻蒴上煎湯炸洗。

﹝附錄﹞香港腳﹐有濕熱﹐有食積流注﹐有風濕﹐有寒濕。勝濕以仙術﹑白術﹑防己﹑川芎爲主﹐或六物附子湯﹐或當歸拈痛湯。香港腳气郁甚者﹐舟車丸﹑除濕丹﹔有飲者﹐東垣開結導飲丸。香港腳解表﹐用麻黃左經湯等藥﹐隨經選用。有兼痰气寒濕者﹐五積散加木瓜。若雙解﹐以大黃左經湯﹑東垣羌活導滯湯﹔若理血﹐以八味丸﹐或四物加羌活﹑天麻﹐又或四物加黃柏﹑南星﹐或健步丸﹔若疏風養血﹐用獨活寄生湯最效。

附方六物附子湯附子桂防己﹝各四錢﹞甘艸﹝炙﹐二錢﹞白術茯苓﹝各三錢﹞上咀。每服半兩﹐入姜煎。

當歸拈痛湯羌活﹝半兩﹞人參苦參﹝酒制﹞升麻葛根蒼術﹝各二錢﹞炙甘艸黃芩﹝酒制﹞茵陳﹝酒炒﹐各半兩﹞防風歸身知母﹝酒炒﹞澤瀉豬苓白術﹝一錢半﹞上咀。每服一兩﹐水煎﹐空心服﹐臨睡再服。

舟車丸見水气類。

除濕丹檳榔甘遂威靈仙赤芍澤瀉葶藶﹝各二兩﹞乳香沒藥﹝各一兩﹞牽牛﹝半兩﹞大戟﹝炒﹐三兩﹞陳皮﹝四兩﹞上爲末﹐糊丸如梧子大。每服五十丸至七十丸﹐溫水下。

東垣開結導飲丸白術陳皮澤瀉茯苓神曲﹝炒﹞麥曲半夏﹝各半兩﹞枳實﹝炒﹞巴豆霜﹝各一錢半﹞靑皮幹生薑﹝各半兩﹞上爲末﹐湯浸蒸餅丸如梧子大。每四五十丸﹐或七十丸﹐溫水下。

麻黃左經湯麻黃漧葛細辛白術茯苓防己桂羌活甘艸防風上咀。每半兩﹐入姜棗煎服。

五積散白芷﹝一兩半﹞陳皮﹝三兩﹞濃朴﹝姜制﹐二兩﹞桔梗﹝六兩﹞枳殼﹝三兩﹞川芎甘艸﹝炙﹞茯苓﹝各一兩半﹞桂芍藥半夏﹝泡﹐各兩半﹞當歸﹝一兩半﹞麻黃﹝三兩﹐去節﹞漧薑﹝三兩﹞蒼術﹝上咀。每服四錢﹐水一盞﹐姜三片﹐蔥白三莖﹐煎至七分﹐熱服。冒寒用煨姜﹐挾气加茱萸﹐婦人調經催產入艾醋。

大黃左經湯細辛茯苓羌活大黃﹝煨﹞甘艸﹝炙﹞前胡枳殼濃朴﹝制﹞黃芩杏仁﹝等分﹞上咀。每服半兩﹐入姜棗煎。

東垣羌活導滯湯羌活獨活﹝各半兩﹞防己當歸﹝各二錢﹞大黃﹝酒浸﹐煨﹐一兩﹞枳實﹝炒﹐二錢﹞上咀。每服五錢或七錢﹐水煎服。

八味丸見諸虛類。

獨活寄生湯見腰痛類。

足跟痛﹐有痰﹐有血熱。血熱﹐四物加黃柏﹑知母﹑牛膝之類。

卷四

痿五十六

痿證斷不可作風治﹐而用風藥。有濕熱﹑濕痰﹑气虛﹑血虛﹑瘀血。濕熱﹐東垣健步丸﹐加瀝﹑薑汁﹔气虛﹐四君子湯加黃芩﹑黃柏﹑蒼術之類﹔血虛﹐四物湯加黃柏﹑蒼術﹐煎送補陰丸﹔亦有食積死血妨礙不得下降者﹐大率屬熱﹐用參術四物湯﹑黃柏之類。

﹝附錄﹞謹按五痿等證﹐特立篇目﹐所論至詳。後代諸方﹐獨於此證蓋多缺略﹐考其由﹐皆因混入中風條內故也。丹溪先生痛千古之獘﹐憫世之罹此疾者﹐多誤於庸醫之手。有志之士﹐必當究其心焉。夫陳無擇謂痿因五內不足所致﹐誠得之矣。然痿之所不足﹐乃陰血也。

方悉是補陽補气之劑﹐寧免實實虛虛之患乎﹖且無擇以三因立方﹐可謂諸方之冠。其餘此證附方健步丸﹝東垣方﹞防己﹝酒洗﹐一兩﹞羌活柴胡滑石﹝炒﹞甘艸﹝炙﹞栝蔞﹝酒洗﹐以上各半兩﹞澤瀉防風﹝各三錢﹞苦參﹝酒洗﹞川烏﹝各一錢﹞肉桂﹝五分﹞上爲末﹐酒糊爲丸﹐梧桐子大。每服七十丸﹐蔥白煎愈風湯下﹝見中風類﹞。

補陰丸見諸虛類。

淸燥湯治濕熱成痿﹐以燥金受濕熱之邪﹐是絕寒水生化之源﹐源絕則腎虧﹐痿厥之病大作﹐腰以下痿軟癱瘓不能動。

黃﹝一錢五分﹞蒼術﹝一錢﹞白術橘皮澤瀉﹝各半錢﹞人參白茯苓升麻﹝各三分﹞麥門冬歸身生地黃曲末豬苓﹝各二分﹞酒柏柴胡黃連﹝各一分﹞五味子﹝九个﹞甘艸﹝炙﹐二分﹞上每服半兩﹐水煎﹐空心服。

卷四

厥五十七

﹝附手足十指麻木﹞厥﹐逆也﹐手足因气血逆而冷也。因气虛爲主﹐有因血虛。气虛脈細﹐血虛脈大﹐熱厥脈數﹐外感脈沈實﹐有痰脈弦。因痰者﹐用白術﹑竹瀝﹔气虛﹐四君子﹔血虛﹐四物﹔熱厥﹐用承气﹔外感﹐用雙解散加薑汁﹑酒。有陰厥陽厥﹐陰衰於下則熱﹐陽衰於下則寒。

手足麻者﹐屬气虛﹔手足木者﹐有濕痰死血﹔十指麻木﹐是胃中有濕痰死血。

﹝附錄﹞厥者﹐甚也﹐短也﹐逆也﹐手足逆冷也﹐其證不一﹐散之方書者甚多。今姑撮大槪﹐且如寒熱厥逆者﹐則爲陰陽二厥也。陽厥者﹐是熱深則厥﹐蓋陽極則發厥也﹐不可作陰證﹐而用熱藥治之﹐精魂絕而死矣。急宜大小承气湯﹐隨其輕重治之。所謂陰厥者﹐始得之身冷脈沈﹐四肢逆﹐足蜷臥﹐唇口靑﹐或自利不渴﹐小便色白﹐此其候也。治之以四逆﹑理中之輩﹐仍速灸關元百壯。又屍厥﹑飛屍﹑卒厥﹐此卽中惡之候﹐因冒犯不正之气﹐忽然手足﹐此是卒厥客忤﹐飛屍鬼擊﹑弔死問喪﹑入廟登冢﹐多有此病。以蘇合丸灌之。候稍蘇﹐以附湯﹐中湯加之﹖風中身溫﹐气中身冷﹐以八味順气散或調气散。如有痰﹐以四七湯﹑導痰湯服之。

附方八味順气散見中風類。

調气散白豆蔻丁香檀香木香﹝各二錢﹞藿香甘艸﹝炙﹐各八錢﹞砂仁﹝四錢﹞上爲末。每服二錢﹐入鹽少許﹐沸湯點服。

平胃散蒼術﹝泔浸﹐五斤﹞濃朴﹝姜制炒﹞陳皮﹝各三斤﹞甘艸﹝炒﹐三十兩﹞上爲末。每服五錢﹐姜三片﹐棗一个﹐煎服﹐入鹽一撚沸湯點服亦得。

四七湯濃朴﹝二兩﹞茯苓﹝四兩﹞半夏﹝五兩﹞紫蘇﹝二兩﹞上每服四錢﹐水一鐘﹐姜七片﹐棗一个﹐煎服。

承气湯見痢類。

四逆湯理中湯姜附湯並見中寒類。

烏梅丸見心痛類。

導痰湯見痰類。

卷四

五十八

﹐切不可作風治﹐兼用風藥。大率與癇病相似﹐比癇爲甚爲虛﹐宜帶補。多是气虛有火﹐兼痰﹐宜用人參﹑竹瀝之類。

﹝附錄﹞古方﹐風痙曰也。經云「諸痙項彊﹐皆屬直﹐皆屬於風」。是陽明內郁﹐而陰行於外。又曰「陽﹐故濕過極反兼風化制之。然兼化者虛像﹐實非風也。

附方葛根湯治病無汗而小便少﹐反惡寒者﹐名剛。

葛根﹝四錢﹞麻黃﹝三錢﹞桂枝﹝二錢﹞芍藥﹝二錢﹞甘艸﹝三錢炙﹞上咀。水二鐘﹐生薑三片﹐棗一枚﹐煎服﹐覆取微桂枝加葛根湯治病有汗﹐不惡寒者服之﹐此名柔葛根﹝四錢﹞生薑﹝三錢﹞桂枝芍藥甘艸﹝各二錢﹞上作一服﹐水二鐘﹐棗一个﹐煎服﹐二皆可用小續命湯加減服。若胸滿口噤﹐咬齒腳攣﹐臥不著牀者﹐以大承气湯下之﹐無疑矣。

小續命湯見中風類。

大承气湯見痢類。

卷四

癇五十九

驚與痰宜吐﹐大率行痰爲主﹐用黃連﹑南星﹑栝蔞﹑半夏﹐尋火尋痰﹐分多分少﹐治之無不愈者。分痰與熱﹐有熱者﹐以涼藥淸其心﹔有痰者﹐必用吐藥﹐吐後用東垣安神丸。大法宜吐﹐吐後用平肝劑﹐靑黛﹑柴胡﹑川芎之類﹐龍薈丸正宜服之。且如癇因驚而得﹐驚則神不守舍﹐捨空而戴云﹕癇者﹐俗曰豬癲風者是也。

﹝附錄﹞癇癥有五﹕馬﹑牛﹑雞﹑豬﹑羊。且如馬癇﹐張口搖頭﹐馬鳴﹔牛癇﹐目正直視﹐腹脹﹔雞癇﹐搖頭反折﹐喜驚﹔羊癇﹐喜揚目吐舌﹔豬癇﹐喜吐沫。以其病狀偶類之耳﹐無痰涎壅塞﹐迷悶孔竅。發則頭旋顚倒﹐手足搐搦﹐口眼相引﹐胸背彊直﹐叫吼吐沫﹐食頃乃蘇。宜星香散加全蠍三个。

附方續命湯主癇發頓悶無知﹐口吐沫出﹐四體角弓反張﹐目反上﹐口噤不得言。

竹瀝﹝一升二合﹞生地黃汁﹝一升﹞龍齒﹝末﹞生薑防風麻黃﹝去節﹐各四兩﹞防己附子﹝炮﹐各二兩﹞石膏桂﹝二兩﹞上十味﹐水一斗﹐煮取三升﹐分三服。有气﹐加紫蘇﹑陳皮各半兩。

但小兒癇﹐《千金》有風﹑食﹑驚三種﹐《本事》方又有陰陽﹑癇﹑慢脾風三證。慢脾卽食癇﹐宜醒脾丸﹑人參散。

古方三癇丸治小兒百二十種驚癇。

荊芥穗﹝二兩﹞白礬﹝一兩﹐半生半枯﹞上爲末﹐麵糊爲丸﹐黍米大﹐朱砂爲衣。姜湯下二十丸。如慢驚﹐用來復丹﹔急驚﹐三癇丸﹔食癇﹐醒脾丸可也。

《本事》人參散治慢脾風﹐神昏痰盛。

人參﹝半兩﹞圓白大南星﹝一兩﹐切片以生薑汁並漿水各半﹐蔭滿煮﹐帶性曬﹞上爲末。每服一錢﹐水一盞﹐姜三片﹐冬瓜仁擂細少許﹐同煎﹐取半盞﹐作兩三次寧神丹淸熱養气血﹐不時潮作者可服。

天麻人參陳皮白術歸身茯神荊芥僵蠶﹝炒﹞獨活遠志﹝去心﹞犀角麥門冬﹝去心﹞酸棗仁﹝炒﹞辰砂﹝各半兩﹐另研﹞半夏南星石膏﹝各一兩﹞甘艸﹝炙﹞白附子川芎郁金牛黃﹝各三錢﹞珍珠﹝三錢﹞生地黃黃連﹝各半兩﹞金箔﹝三十片﹞上爲末﹐酒糊丸。空心服五十丸﹐白湯下。

東垣安神丸黃連﹝一錢五分﹐酒洗﹞朱砂﹝一錢﹐水飛﹞酒生地黃酒歸身炙甘艸﹝各五分﹞上除朱砂水飛外﹐四味搗爲末﹐和勻﹐湯浸蒸餅﹐丸如黍米大。每服十五丸﹐食後津咽星香散見中風類。

卷四

癲狂六十

癲屬陰﹐狂屬陽﹐癲多喜而狂多怒﹐脈虛者可治﹐實則死。大率多因痰結於心間﹐治當鎭心神﹑開痰結。亦有中邪而成此疾者﹐則以治邪法治之﹐《原病式》所論尢精。

蓋爲世所謂重陰者癲﹐重陽者狂是也﹐大槪是熱。癲者﹐神不守舍﹐狂言如有所見﹐經年不愈﹐心邪所則耳鳴﹐用天門冬去心﹐日榦作末﹐酒服方寸匕。癲證﹐春治之﹐入夏自安﹐宜助心气之藥。陽虛陰實則癲﹐陰虛陽實則狂。狂病宜大吐下則除之。

入方治癲風。

麻仁﹝四升﹞上以水六升﹐猛火煮至二升﹐去滓﹐煎取七合。旦﹐空心服。或發或不發﹐或多言語﹐勿怪之﹐但人摩手足須定﹐凡進三劑﹐愈。

又方治狂邪發無時﹐披頭大叫﹐欲殺人﹐不避水火。

苦參﹝不以多少﹞上爲末﹐蜜丸如梧子大。每服十五丸﹐煎薄荷湯下。

卷四

驚悸怔忡六十一

驚悸者血虛﹐驚悸有時﹐以朱砂安神丸。痰迷心膈者﹐痰藥皆可﹐定志丸加琥﹑郁金。怔忡者血虛﹐怔忡無時﹐血少者多﹐有思慮便動﹐屬虛。時作時止者﹐痰因火動瘦人多因是血少﹐肥人屬痰﹐尋常者多是痰。眞覺心跳者是血少﹐四物﹑朱砂安神之類。假如病因驚而得﹐驚則神出其捨﹐捨空則痰生也。

戴云﹕怔忡者﹐心中不安﹐惕惕然如人將捕者是也。

﹝附錄﹞驚悸﹐人之所主者心﹐心之所養者血﹐心血一虛﹐神气不守﹐此驚悸之所肇端也曰驚﹑曰悸﹐其可無辧乎﹖驚者﹐恐怖之謂﹔悸者﹐怔忡之謂。心虛而郁痰﹐則耳聞大聲﹐目擊異物﹐遇險臨危﹐觸事喪志﹐心爲之忤﹐使人有惕惕之狀﹐是則爲驚﹔心虛而停水﹐則胸中漉﹐虛气流動﹐水旣上乘﹐心火惡之﹐心不自安﹐使人有怏怏之狀﹐是則爲悸。驚者與之豁痰定驚之劑﹐悸者與之逐水消飲之劑。所謂扶虛﹐不過調養心血﹐和平心气而已。

入方治勞役心跳大虛證。

朱砂歸身白芍側柏葉﹝炒﹐五錢﹞川芎陳皮甘艸﹝各二錢﹞黃連﹝炒﹐一錢半﹞上爲末﹐豬心血丸服。

附方養心湯治心虛血少﹐驚悸不寧。

黃﹝炙﹞白茯苓茯神半夏曲當歸川芎﹝各半兩﹞遠志﹝去心﹐薑汁炒﹞辣桂柏子仁酸棗仁﹝炒﹞五味人參﹝二錢半﹞甘艸﹝炙﹐四錢﹞上每服三錢﹐水煎姜三片﹐棗一个﹐食前服。治停水怔忡﹐加檳榔﹑赤茯苓。

寧志丸治心虛血虛﹐多驚。若有痰驚﹐宜吐之。

人參白茯苓茯神柏子仁琥珀當歸酸棗﹝溫酒浸半日﹐去殼﹐隔紙炒﹞遠志﹝各半兩﹐炒﹞乳香朱砂石菖蒲﹝二錢半﹞上爲末﹐煉蜜丸如梧子大。服三十丸﹐食後煎棗湯吞下。

朱雀丸治心病怔忡不止。

白茯神﹝二兩﹞沈香﹝五錢﹞上爲末﹐煉蜜丸小豆大。服三十丸﹐人參湯下。

加味四七湯治心气郁滯﹐豁痰散驚。

半夏﹝二兩半﹞白茯苓濃朴﹝各一兩半﹞茯神紫蘇﹝各一兩﹞遠志﹝炒﹞甘艸﹝炙﹐半兩﹞上每服四錢﹐生薑五片﹐石菖蒲一寸﹐棗一个﹐水煎服。

朱砂安神丸朱砂﹝五錢水飛過﹐另研﹞黃連﹝酒洗﹐六錢﹞甘艸﹝炙﹐二錢半﹞生地黃﹝一錢半﹞當歸﹝二上四味爲末﹐蒸餅丸如黍米大﹐朱砂爲衣。服二十丸或五十丸﹐津下。

定志丸見健忘類。

卷四

健忘六十二

健忘﹐精神短少者多﹐亦有痰者。

戴云﹕健忘者爲事有始無終﹐言談不知首尾﹐此以爲病之名﹐非比生成之愚頑不知人事﹝附錄﹞健忘者﹐此證皆由憂思過度﹐損其心胞﹐以致神捨不淸﹐遇事多忘。乃思慮過度﹐病在心脾。又云﹕思傷脾﹐亦令朝暗遺忘﹐治之以歸脾湯﹐須兼理心脾﹐神寧意定﹐其證附方歸脾湯治思慮過度﹐勞傷心脾﹐健忘怔忡。

白術茯神黃圓眼肉酸棗仁﹝炒﹐各一兩﹞人參木香﹝各半兩﹞甘艸﹝炙﹐二錢半上每服四錢﹐姜三片﹐棗一枚﹐水煎服。

定志丸治心气不定﹐恍惚多忘。

遠志﹝二兩﹞人參﹝一兩﹞菖蒲﹝一兩﹞白茯苓﹝三兩﹞上爲末﹐煉蜜丸如梧子大﹐朱砂爲衣。服二十丸﹐米湯下。

卷四

痛風六十三

﹝附肢節痛﹞四肢百節走痛是也。他方謂之白虎歷節風證。大率有痰﹑風熱﹑風濕﹑血虛。因於續命湯﹔因於濕者﹐蒼術﹑白術之類﹐佐以竹瀝﹔因於痰者﹐二陳湯加酒炒黃芩﹑羌活﹑術﹔因於血虛者﹐用芎﹑歸之類﹐佐以紅花﹑桃仁。大法之方﹐蒼術﹑川芎﹑白芷﹑南星﹑當歸﹑酒黃芩。在上者﹐加羌活﹑威靈仙﹑桂枝﹔在下者﹐加牛膝﹑防己﹑木通﹑黃柏。血虛﹐《格致餘論》詳言﹐多用川芎﹑當歸﹐佐以桃紅花﹑薄桂﹑威靈仙。治痛風﹐取薄桂味淡者﹐獨此能橫行手臂﹐領南星﹑蒼術等藥至痛又方治上中下疼痛南星﹝姜制﹞蒼術﹝泔浸﹞黃柏﹝酒炒﹐各二兩﹞川芎﹝一兩﹞白芷﹝半兩﹞神曲﹝炒﹐一兩﹞桃仁﹝半兩﹞行臂﹞紅花﹝酒洗﹐一錢半﹞艸龍膽﹝半錢﹐下行﹞上爲末﹐曲糊丸梧子大。每服一百丸﹐空心白湯下。

張子元﹐血气虛有痰﹐白濁﹐陰火痛風。

人參﹝一兩﹞白術熟地黃黃柏﹝炒黑﹐各二兩﹞山藥海石南星﹝各一兩﹞鎖陽﹝半兩﹞漧薑﹝燒灰﹐半兩﹐取其不走﹞敗龜板﹝酒炙﹐二兩﹞上爲末﹐粥丸。一云酒糊丸。

臂痛方蒼術﹝一錢半﹞半夏南星白術酒芩﹝炒﹞香附﹝各一錢﹞陳皮茯苓﹝各半錢﹞威靈仙﹝三錢﹞甘艸﹝少許﹐別本加羌活一錢﹞上咀。作一服﹐入生薑二三片。

二妙散治筋骨疼痛因濕熱者﹐有气加气藥﹐血虛者加補藥﹐痛甚者加生薑汁﹐熱辣服黃柏﹝炒﹞蒼術﹝米泔浸炒﹞上二味爲末﹐沸湯﹐入薑汁調服。二物皆有雄壯之气﹐表實气實者﹐加酒少許佐之。若痰帶熱者﹐先以舟車丸﹐或導水丸﹑神芎丸下伐﹐後以趁痛散服之。

趁痛散乳香沒藥桃仁紅花當歸地龍﹝酒炒﹞牛膝﹝酒浸﹞羌活甘艸五靈脂﹝酒淘﹞香附﹝童便浸﹞或加酒芩炒酒柏上爲末。酒調二錢服。

八珍丸治痛風走注﹐腳疾。

乳香沒藥代赭石穿山甲﹝生用﹐各三錢﹞羌活艸烏﹝生用﹐各五錢﹞全蠍﹝二十一个炒﹞川烏﹝生用﹐一兩﹐不去皮尖﹞上爲末﹐醋糊丸如梧子大。每二十一丸﹐溫酒送下。

四妙散痛風走注。

威靈仙﹝酒浸﹐五錢﹞羊角灰﹝三錢﹞白芥子﹝一錢﹞蒼耳﹝一錢半﹐一云蒼術﹞上爲末。每服一錢﹐生薑一大片﹐擂汁﹐入湯調服﹐及二妙散同調服。

又方治酒濕痰痛風。

黃柏﹝酒炒﹞威靈仙﹝酒炒﹐各五錢﹞蒼術羌活甘艸﹝三錢﹞陳皮﹝一錢﹞芍藥﹝一錢﹞上爲末。每服一錢或二錢﹐沸湯入薑汁調下。

治气實表實﹐骨節痛方。

滑石﹝六錢﹞甘艸﹝一錢﹞香附片芩﹝各三錢﹞上爲末﹐薑汁糊丸﹐如梧子大。每服五七十丸﹐白湯吞下。

又方糯米﹝一盞﹞黃躑躅根﹝一握﹞黑豆﹝半合﹞上用酒水和一碗煎﹐徐徐服之。大吐大瀉﹐一服便能行動。

治食積肩腿痛。

龜板﹝酒浸﹐一兩﹞酒柏葉香附﹝半兩﹞辣芥子淩霄花上爲末﹐酒糊丸如梧子大。煎四物湯加陳皮﹑甘艸湯下。

附方控涎丹治一身及兩脇走痛﹐痰挾死血者。

甘遂﹝面裹煨﹞大戟﹝制﹞眞白芥菜子﹝炒﹐各等分﹞上爲末﹐加桃仁泥糊丸﹐如梧子大。每服五七丸﹐漸加至十丸﹐臨臥姜湯下。

龍虎丹治走注疼痛﹐或麻木不遂﹐或半身痛。

艸烏蒼術白芷﹝各一兩﹐碾粗末拌發酵﹐過入後藥﹞乳香沒藥﹝各二錢﹐另研﹞當歸牛膝﹝各五錢﹞上爲末﹐酒糊丸如彈大。每服一丸﹐溫酒化下。

﹝附錄﹞徧身骨節疼痛﹐晝靜夜劇﹐如虎嚙之狀﹐名曰白虎歷節風﹐並宜加減地仙丹﹐或靑龍丸﹑乳香丸等服之。

又有痛風而痛有常處﹐其痛處赤腫灼熱﹐或渾身壯熱﹐此欲成風毒﹐宜敗毒散。凡治臂痛以二陳湯加酒炒黃芩﹑蒼術﹑羌活。

如肢節痛﹐須用羌活﹐去風濕亦宜用之。如肥人肢節痛﹐多是風濕與痰飲﹐流注經絡而宜南星﹑半夏﹔如瘦人肢節痛﹐是血虛﹐宜四物加防風﹑羌活﹔如瘦人性急燥而肢節痛發﹐是血熱﹐宜四物湯加黃芩﹑酒炒黃柏﹔如肢節腫痛脈滑者﹐當用燥濕﹐宜蒼術﹑南星﹐行气藥木香﹑枳殼﹑檳榔﹐在下者加漢防己﹔若肢節腫痛脈澀數者﹐此是瘀血﹐宜桃仁﹑花﹑當歸﹑川芎及大黃微利之﹔如倦怠無力而肢節痛﹐此是气虛﹐兼有痰飲流注﹐宜參﹑術﹑星﹑半。丹溪無肢節痛條﹐此文又純似丹溪語﹐姑書以俟知者。

小續命湯地仙丹並見中風類。

舟車丸見中濕類。

導水丸見痢類。

神芎丸見發熱類。

敗毒散見瘟疫類。

乳香丸白附子﹝炮﹞南星白芷沒藥赤小豆荊芥藿香﹝去土﹞骨碎補﹝去毛﹞乳香﹝﹐各一兩﹞五靈脂川烏﹝炮﹐去皮臍尖﹞糯米﹝炒﹐各二兩﹞艸烏頭﹝炮﹐去皮尖﹞京墨﹝﹐各五兩﹞松脂﹝半兩﹐研﹞上爲末﹐酒糊丸梧子大。每服十丸至十五丸﹐冷酒吞下﹐茶亦得﹐不拘時。忌熱物。

卷四

癘風六十四

﹝附身上虛癢﹞大風病﹐是受得天地間殺物之風﹐古人謂之癘風者﹐以其酷烈暴悍可畏耳。人得之在上在下。夫在上者﹐以醉仙散取臭涎惡血於齒縫中出﹔在下者﹐以通天再造散取惡物陳於穀道中出。所出𨿽有上下道路之殊﹐然皆不外乎陽明一經。治此病者﹐須知此意。看其瘩與瘡﹐若上先見者﹐上體多者﹐在上也﹔若下先見者﹐下體多者﹐在下也﹔上下同得者在上復在下也。陽明經﹐胃與大腸也﹐無物不受﹐此風之入人也。气受之則在上多﹐血受則在下多﹐气血俱受者甚重。自非醫者神手﹐病者鐵心﹐罕有免此。夫或從上或從下﹐以而來者﹐皆是可治之病。人見病勢之緩多忽之﹐𨿽按此法施治﹐病已全然脫體。若不能絕味色﹐皆不免再發﹐再發則終不救矣。某曾治五人矣﹐中間惟一婦人得免﹐以其貧甚且寡﹐無物可喫也。餘四人﹐三兩年後皆再發。孫眞人云「吾嘗治四五百人﹐終無一人免於死」。

不能治也﹐蓋無一人能守禁忌耳。此婦人﹐本病外﹐又是百餘帖加減四物湯﹐半年之上﹐方得月經行﹐十分安愈。

醉仙散胡麻仁牛蒡子蔓荊子枸杞子﹝各半兩﹐同炒黑色﹞防風栝蔞根白蒺藜苦參﹝各上爲末﹐每一兩半﹐入輕粉二錢拌勻。大人每用一錢﹐空心﹑日午臨臥各一服﹐茶湯調喫後五七日間﹐先於牙縫內出臭涎水﹐渾身覺疼﹐昏悶如醉﹐利下臭屎爲度。量大小虛實減與之。證候重而急者﹐須先以再造散下之﹐候補養得還﹐復與此藥喫。須斷鹽﹑醬﹑醋﹑諸般肉﹑魚鮏﹑椒料﹑水果﹑煨燒﹑炙爆及茄子等物﹐只宜淡粥﹐煮熟時菜﹐並烏梢菜花蛇用淡酒煮熟食之﹐以助藥力也。

再造散錦紋大黃﹐﹝一兩﹞皂角刺﹝一兩半﹐獨生經年黑大者﹞郁金﹝半兩﹐生﹞白牽牛﹝頭末六錢﹐半生半上爲細末。每服二錢﹝一云五錢﹞﹐臨臥冷酒調服﹝一云日未赤面東服﹞﹐以淨桶伺候﹐泄出虫。如虫黑色﹐乃是多年﹐赤色是爲方近。三四日又進一服﹐眞候無虫則根矣。後用通聖散調理﹐可用三稜鍼刺委中出血。終身不得食牛馬驢騾等肉﹐大忌房事﹐犯者必不救。

黃精丸蒼耳葉紫背浮萍大力子﹝各等分﹞烏蛇肉﹝中半酒浸去皮骨﹞黃精﹝倍前三味生搗汁﹐和四味研細焙漧﹞上爲末﹐神曲糊丸如梧子大。每服五七十丸﹐溫酒下。一方加炒柏﹑生地黃﹑甘艸節。

又方蒼耳葉浮萍鼠粘子烏蛇肉﹝等分﹞上用豆淋酒炒等分爲末。每服一二錢﹐豆淋酒調下。

治麻風脈大而虛者。

苦參﹝七錢半﹞蒼耳牛蒡子酒蒸柏﹝一作酒柏﹐各二兩﹞黃精浮萍﹝各一兩﹞上爲末。用烏蛇肉酒煮﹐如無蛇﹐以烏鯉魚亦可﹐糊丸服之。候脈實﹐再用通天再造散治麻風四物湯加羌活﹑防風﹑陳皮﹑甘艸。

又方大黃黃芩雄黃﹝三兩﹞上爲末。用樟樹葉濃煎湯﹐入藥蒸洗。

﹝附錄﹞此疾非止肺臟有之﹐以其病發於鼻﹐從俗呼爲肺風也。鼻準腫赤脹大而爲瘡﹐乃血隨气化也。气旣不施﹐則血爲之聚﹐血旣聚﹐則使肉爛而生虫也。生虫者﹐厥陰主之﹐以藥緩疏之﹐煎《局方》升麻湯下瀉靑丸。余病各隨經治之。

附方淩霄花散治癘風。

蟬殼地龍﹝炒﹞僵蠶﹝炒﹞全蠍﹝各七个﹞淩霄花﹝半兩﹞上爲末。每服二錢﹐酒調下。於浴室內﹐常在湯中住一時許﹐服藥效。

東坡四神丹治大風。

羌活玄參當歸熟地黃上等分﹐煉蜜丸﹐梧子大。每服七十丸。

浮萍散治癩及風癬。

浮萍﹝一兩﹞荊芥川芎甘艸麻黃﹝去根節﹐以上各半兩或加當歸﹑芍藥。

上爲末。每服一兩﹐水二盞煎。入蔥白﹑豆豉亦可。汗出則愈。

通聖散見斑疹類。

《局方》升麻湯熟半夏茯苓白芷當歸﹝各三錢﹞蒼術漧葛桔梗升麻﹝各一兩﹞熟枳殼漧薑﹝各半錢﹞大黃﹝蒸﹐半兩﹞芍藥﹝七錢半﹞陳皮甘艸﹝各一兩半﹞上咀。每服四錢﹐生薑燈心同煎﹐食前服。

瀉靑丸見中風類。

身上虛癢﹐血不榮於腠理﹐所以癢也。

上用四物湯﹐加黃芩煎﹐調浮萍末服之。

又方淩霄花末一錢酒調下。

卷四

纏喉風喉痺六十五

附咽痛咽瘡喉痺﹐大槪多是痰熱﹐重者用桐油探吐。一方﹐射幹﹐逆流水吐之。又方﹐李實噙口內﹐更用李實根研水敷項上一周遭﹝用新采園中者﹞。纏喉風﹐屬痰熱﹐戴云「謂其喉裏外皆腫者是也」﹐用桐油﹐以鵝翎探吐。又法﹐用燈油腳探吐。又用遠志去心爲末﹐水調敷項上一遭﹐立效﹐亦可吐。咽喉生瘡痛﹐是虛熱血虛﹐多屬虛火遊行無制﹐客於咽喉也人參﹑荊芥﹑蜜炙黃柏。虛火用人參﹑竹瀝﹔血虛﹐四物加竹瀝﹔實熱者﹐黃連﹑荊芥﹑薄硝﹐蜜﹑薑汁調﹐噙化。治咽喉﹐用倒滴刺根淨洗﹐入些少好酒同研﹐滴入喉中﹐痛立止痺風熱痰﹐先以千緡湯﹐後以四物加黃芩﹑知母﹐養陰則火降。又方﹐豬牙皂角爲末﹐和霜梅噙。又方﹐木鱉子用鹽水浸﹐噙一丸。又方﹐茜艸一兩﹐一服﹐降血中之火。又方﹐焰半錢﹐枯礬半錢﹐砂一錢爲末﹐杜仲﹑牛膝搗汁調。喉閉﹐或有中垂一絲﹐結成小血珠垂在咽喉中﹐用杜牛膝根﹐卽鼓槌艸直而獨條者﹐搗碎﹐用好米醋些少和研﹐取汁三五滴﹐滴在鼻中﹐卽破。喉痛﹐必用荊芥。陰虛火炎上﹐必用玄參。又喉痺﹐陳年白梅﹐入蚰蜒入方雄黃解毒丸治纏喉急喉風﹐雙蛾腫痛﹐湯藥不下。

雄黃﹝一兩﹞巴豆﹝去油﹐十四个﹞郁金﹝一錢﹞上爲末﹐醋糊丸如綠豆大。熱茶淸下七丸﹐吐出頑涎卽蘇﹐大效。如口噤﹐以物斡開灌之﹐下咽無有不活者。

潤喉散治气郁夜熱﹐咽漧硬塞。

桔梗﹝二錢半﹞粉艸﹝一錢﹞紫河車﹝四錢﹞香附﹝三錢﹞百藥煎﹝一錢半﹞上爲末﹐敷口內。

又方喉痛。

硼砂膽礬白僵蠶陳霜梅上爲末﹐和噙。

卷四

頭風六十六

屬痰者多。有熱﹐有風﹐有血虛。在左屬風﹐荊芥﹑薄荷﹔屬血虛﹐川芎﹑當歸在右屬痰﹐蒼術﹑半夏﹔屬熱﹐酒芩爲主。又屬濕痰﹐川芎﹑南星﹑蒼術。偏頭風﹐在左屬風者﹐用荊芥﹑薄荷。此二味﹐卽是治之主藥。有君臣佐使之分﹐凡主病者爲君而多﹐次之﹐佐又次之﹐須要察其兼見何癥而佐使之。如有痰﹐卽以二陳湯治痰而佐之﹐他癥皆仿此。又須察識病情﹐全在活法﹐出入加減﹐不可執方。

入方酒片芩﹝一兩﹞蒼術羌活防風﹝各五錢﹞細辛﹝二錢﹞蒼耳﹝三錢﹞上爲末。每服三錢﹐生薑一大片﹐同擂勻。茶湯蕩起服之。

又方酒片芩﹝五錢﹞蒼術﹝二錢半﹞羌活蒼耳川芎生甘艸酒黃連﹝各一錢半﹞半夏曲﹝炒三錢半﹞上爲末。服法同前。

又方酒片芩﹝一兩﹞蒼術羌活川芎﹝各五錢﹞蒼耳細辛﹝各三錢﹞上爲末。服法同前。

又方濕痰頭風。

片芩﹝酒炒﹐三錢﹞蒼術﹝酒炒﹐一兩﹞川芎細辛﹝各二錢﹞甘艸﹝一錢﹞上爲末。服法同前。

瘦人搐藥軟石膏朴硝﹝各五錢﹞腦子荊芥檀香皮薄荷﹝各一錢﹞白芷細辛﹝各二錢﹞上爲末。搐鼻內。

頭癢風屑發黃方用大黃酒浸炒爲末﹐茶調服。

一粒金搐鼻方治偏頭風。

蓽茇﹝不以多少﹐研細﹐用豬膽汁拌勻﹐再入膽內﹐懸陰漧﹞本玄胡索白芷川芎﹝各一兩﹞靑黛﹝二兩﹞上爲末﹐入制蓽茇末一兩半﹐用無根水丸。每用一粒﹐長流水化開鼻。以銅錢二三文口咬定﹐出涎。

治頭風烏頭尖﹝七个﹞荊芥防風甘艸蔓荊子臺芎桔梗麻黃上爲末。茶調。

一人頭風鼻塞。

南星蒼術酒芩辛荑川芎上爲末。茶調。

﹝附錄﹞頭風用熱藥多﹐間有挾熱而不勝熱劑者﹐宜消風散﹑茶調散服之。頭風發動﹐頂後兩項筋緊弔起痛者﹐看其人挾寒挾虛﹐宜三五七散。頭風﹐九月取菊花作枕﹐最良。《素論頭風者﹐本於風寒入於腦髓耶。《本事方》論婦人患頭風者﹐十居其半﹐或者婦人無巾以禦風寒焉耳。男子間有患者。若經年不愈者﹐宜灸囟會﹑百會﹑前頂﹑上星等穴﹐瘥。

附方消風散荊芥穗甘艸﹝炙﹞川芎羌活人參茯苓防風白僵蠶﹝炒﹞藿香蟬蛻﹝去土﹐炒﹐各二兩﹞濃朴﹝姜制﹐半兩﹞陳皮﹝去白﹐半兩﹞上爲末。每服二錢﹐荊芥湯或茶淸調下。

茶調散薄荷﹝去梗不見火﹐八兩﹞川芎﹝四兩﹞羌活甘艸白芷﹝各二兩﹞細辛﹝去葉﹐一兩﹞防風二兩半﹞荊芥﹝去梗﹐四兩﹞上爲細末。每服二錢﹐食後﹐茶淸調下。常服淸頭目。

三五七散細辛﹝一斤半﹞漧薑﹝炮﹐二斤﹞防風﹝四斤﹞山茱萸﹝去核﹞茯苓﹝各三斤﹞附子﹝三十五个炮﹐去皮臍﹞上爲細末。每服二錢﹐溫酒食前調下。

卷四

頭眩六十七

頭眩﹐痰﹐挾气虛並火。治痰爲主﹐挾補藥及降火藥。無痰則不作眩﹐痰因火動。又有濕痰者﹐有火痰者。濕痰者﹐多宜二陳湯。

火者﹐加酒芩。挾气虛者﹐相火也﹐治痰爲先﹐挾气藥降火﹐如東垣半夏白術天麻湯之類不可當者﹐以大黃酒炒爲末﹐茶湯調下﹐火動其痰﹐用二陳加黃芩﹑蒼術﹑羌活﹐散風行濕。左手脈數熱多﹐脈澀有死血﹔右手脈實有痰積﹐脈大是久病﹝久一作虛﹞。久病之人﹐气血俱虛而脈大﹐痰濁不降也。昔有一老婦﹐患赤白帶一年半﹐頭眩﹐坐立不得﹐睡之則安。專治赤白帶﹐帶愈﹐其眩亦安。

﹝附錄﹞眩者﹐言其黑暈轉旋﹐其狀目閉眼暗﹐身轉耳聾﹐如立舟船之上﹐起則欲倒。蓋虛極乘寒得之﹐亦不可一途而取軌也。又風則有汗﹐寒則掣痛﹐暑則熱悶﹐濕則重滯﹐此四乘虛而眩暈也﹐又或七情郁而生痰動火﹐隨气上厥﹐此七情致虛而眩運也。淫欲過度﹐腎不能納气歸元﹐使諸气逆奔而上﹐此气虛眩運也﹔吐衄漏崩﹐肝家不能收攝榮气﹐使諸血失道妄行﹐此血虛眩運也。要尋致病之因﹐隨機應敵。其間以升降鎭墜行汗爲最﹐不可妄施汗下。識者將有采薪之憂。有早起眩運﹐須臾自定﹐日以爲常者﹐正元飲下黑錫丹。傷濕頭運﹐腎著湯加川芎﹐名除濕湯。疏風﹐川芎茶調散﹔有痰﹐靑州白丸子。

附方頭暈方利痰﹐淸熱﹐降火﹐或滚痰丸亦可。

南星﹝五分﹐制﹞半夏﹝一錢﹞桔梗﹝七分﹞枳殼﹝一錢﹞陳皮﹝一錢﹞甘艸﹝五分﹞茯苓﹝一錢﹞黃芩﹝七分﹞上作一服﹐生薑七片﹐水煎﹐食後服。

香橘飲治气虛眩暈。

木香白術半夏曲橘皮茯苓砂仁﹝各半兩﹞丁香甘艸﹝炙﹐二錢半﹞上銼散。水二盞﹐生薑五片﹐煎服。加當歸﹑川芎﹑白附子丸治風痰上厥﹐眩暈頭疼。

全蠍﹝半兩﹐炒﹞白附子﹝炮﹞南星﹝炮﹞半夏旋復花甘菊天麻川芎橘紅僵蠶﹝炒﹞漧薑﹝生﹐各二兩﹞上爲末﹐生薑半斤取汁﹐打糊丸梧子大。煎荊芥湯下五十丸。

人參前胡湯治風痰頭暈目眩。

半夏曲木香枳殼﹝炒﹞紫蘇赤茯苓南星﹝炮﹞甘艸﹝炙﹐各五錢﹞人參﹝三錢﹞前胡﹝五錢﹞橘紅﹝五錢﹞上銼散。每服五錢﹐生薑五片﹐水煎服。

芎術除眩散治感濕感寒﹐頭重眩暈。

附子﹝生﹞白術川芎﹝各半兩﹞官桂甘艸﹝炙﹐各二錢半﹞上銼。每服三錢﹐姜七片﹐水煎服。

茯苓桂枝白術甘艸湯治气上衝胸﹐戰搖眩暈。

茯苓﹝一兩﹞桂枝﹝七錢半﹞白術甘艸﹝炙﹐各半兩﹞上銼。每服四錢﹐水煎服。風癥﹐加川芎﹑細辛﹔濕癥﹐加川芎﹑蒼術﹔寒癥﹐加漧薑﹑良姜。

半夏白術天麻湯見頭痛類。

正元散紅豆﹝炒﹐三錢﹞人參﹝二兩﹞肉桂﹝半兩﹞附子﹝炮﹐去皮尖﹞川芎山藥﹝薑汁炒﹞烏藥﹝各一兩﹞川烏﹝炮﹐去皮臍﹐半兩﹞漧薑﹝炮﹐三錢﹞白術甘艸﹝炙﹞茯苓﹝各二兩﹞陳皮﹝二錢﹞黃﹝炙﹐一兩半﹞上咀。每服三錢﹐水一盞﹐姜三片﹐棗一个﹐入鹽黑錫丹肉桂﹝半兩﹞沈香附子﹝炮﹐去皮臍﹞故紙胡蘆巴﹝酒浸炒﹞茴香﹝炒﹞肉豆蔻﹝面裹煨﹞陽起石﹝研細水飛﹞金鈴子﹝蒸去皮核﹞木香﹝各一兩﹞硫黃黑錫﹝去滓﹐各二兩﹞上用黑盞或新鐵銚內﹐如常法﹐結黑錫﹑硫黃﹑砂子﹐地上出火毒﹐研令極細﹐余藥並﹐羅爲末﹐一處和勻﹐自朝至暮﹐以研至黑光色爲度﹐酒糊丸如桐子大﹐陰漧﹐入布袋內﹐擦令光瑩。每服四十粒﹐空心鹽姜湯或棗湯下﹔女人艾棗湯下。

腎著湯見腰痛類。

川芎茶調散見頭痛類。

卷四

頭痛六十八

頭痛多主於痰﹐痛甚者火多。有可吐者﹐可下者。淸空膏治諸頭痛﹐除血虛頭痛不可治﹝出《東垣試效方》﹞。血虛頭痛﹐自魚尾上攻頭痛﹐用芎歸湯。古方有追涎藥。

﹝附錄﹞頭痛須用川芎﹐如不愈﹐各加引經藥。

太陽川芎﹐陽明白芷﹐少陽柴胡﹐太陰蒼術﹐少陰細辛﹐厥陰吳茱萸。

如肥人頭痛﹐是濕痰﹐宜半夏﹑蒼術﹔如瘦人﹐是熱﹐宜酒制黃芩﹑防風。如感冒頭痛防風﹑羌活﹑本﹑白芷﹔如气虛頭痛﹐宜黃酒洗﹑生地黃﹑南星﹑祕藏安神湯﹔如風在上頭痛﹐宜天麻﹑蔓荊子﹑臺芎﹑酒制黃芩﹔如苦頭痛﹐用細辛﹔如形瘦蒼黑之人頭痛﹐乃是血虛﹐宜當歸﹑用芎﹑酒黃芩﹔如頂顚痛﹐宜本﹑防風﹑柴胡。東垣云﹕頂顚痛須本﹐去川芎。且如太陽頭痛﹐惡風﹐脈浮緊﹐川芎﹑羌活﹑獨活﹑麻黃之類爲主﹔少陽﹐脈弦細﹐往來寒熱﹐柴胡爲主﹔陽明頭痛﹐自汗﹐發熱惡寒﹐脈浮緩長實﹐升麻﹑葛根﹑石膏﹑白芷爲主﹔太陰頭痛﹐必有痰﹐體重或腹痛﹐脈沈緩﹐以蒼術﹑半夏﹑南星爲主﹔少陰頭痛﹐足寒气逆﹐爲寒厥﹐其脈沈細﹐麻黃﹑附子﹑細辛爲主﹔厥陰頭痛﹐或吐痰沫﹐厥冷﹐其脈浮緩﹐吳茱萸湯主之﹐血虛頭痛﹐當歸﹑川芎爲主﹔气虛頭痛﹐人參﹑黃爲主﹔气血俱虛頭痛﹐調中益气湯內加川芎三分﹐蔓荊子三分﹐細辛二分﹐其效如神。又有痰厥頭痛﹐所感不一。是知方者驗也﹐法者用也﹐徒知體而不知用者獘﹐體用不失﹐可謂上工矣。

附方淸空膏治偏正頭痛﹐年深不愈者。又治風濕熱﹐頭上壅﹐及腦痛﹐除血虛頭痛不治。

川芎﹝五錢﹞柴胡﹝七錢﹞黃連﹝酒炒﹞防風羌活﹝各一兩﹞炙甘艸﹝一兩五錢﹞細挺子黃芩﹝三兩﹐去皮﹐一半酒制﹐一半炒﹞上爲末﹐每服二錢﹐熱盞內入茶少許﹐湯調如膏。抹在口內﹐臨臥少用白湯送下。如苦﹐每服加細辛二分﹔痰厥頭痛﹐脈緩﹐減羌活﹑防風﹑川芎﹑甘艸﹐加半夏一兩五錢﹔如正頭痛﹐服之不愈﹐減羌活﹑防風﹑川芎一半﹐加柴胡一倍﹔如發熱﹑惡熱而渴﹐此陽明頭痛﹐只與白虎湯﹐加好吳白芷﹐安神湯治頭痛﹐頭旋眼黑。

生甘艸炙甘艸﹝各二錢﹞防風﹝二錢五分﹞柴胡升麻酒生地黃酒知母﹝各五錢﹞酒柏羌活﹝各一兩﹞黃﹝二兩﹞上銼﹐每服五錢﹐水煎。加蔓荊子五分﹐川芎三分﹐徹淸膏蔓荊子細辛﹝各一分﹞薄荷葉川芎﹝各三分﹞生甘艸炙甘艸﹝各五分﹞本﹝一錢﹞上爲末。茶淸調下二錢。

順气和中湯治气虛頭痛﹐此藥升陽補气﹐頭痛自愈。

黃﹝一錢半﹞人參﹝一錢﹞甘艸﹝炙﹐七分﹞白術陳皮當歸芍藥﹝各五分﹞升麻柴胡﹝各三分﹞細辛蔓荊子川芎﹝各二分﹞上作一服﹐水煎。食後服。

不臥散治頭痛。

豬牙皂角﹝一錢﹞玄胡靑黛﹝些少﹞上爲末。吹鼻中取涎。

半夏白術天麻湯治脾胃證﹐已經服疏風丸﹐下二三次﹐元證不瘳﹐增以吐逆﹐痰唾稠粘﹐眼黑頭旋﹐目不敢開﹐頭苦痛如裂﹐四肢厥冷﹐不得安臥。

黃柏﹝二分﹐酒洗﹞漧薑﹝三分﹞澤瀉白茯苓天麻黃人參蒼術﹝各五分﹞炒神曲白術﹝各一錢﹞麥芽半夏﹝湯洗﹞陳皮﹝各一錢半﹞上每服五錢﹐水煎熱服。

芎歸湯見腸風類。

調中益气湯見脾胃類。

治頭痛片苓酒浸透﹐曬榦爲末﹐茶淸調。治諸般頭痛﹐亦治血虛頭痛。

治頭痛連眼痛此風痰上攻﹐須用白芷開之。

雨前茶川芎白芷防風本細辛當歸治頭痛如破酒炒大黃半兩﹐一半茶煎。

卷四

眉眶痛六十九

眉眶痛﹐屬風熱與痰。作風痰治﹐類痛風。

入方黃芩﹝酒浸炒﹞白芷﹝一本作白術﹞上爲末。茶淸調二錢。

又方川烏艸烏﹝二味爲君﹐童便浸﹐炒去毒﹞細辛羌活黃芩甘艸﹝等分﹐爲佐﹞上爲細末。茶淸調服。一本加南星。

﹝附錄﹞痛有二證﹐眼屬肝﹐有肝虛而痛。才見光明﹐則眶骨痛甚﹐宜生熟地黃丸。又有骨痛﹐眼不可開﹐晝靜夜劇﹐宜導痰湯﹐或芎辛湯入芽茶﹐或二陳湯﹐吞靑州白丸子﹐良。

附方選奇方治眉骨痛不可忍﹐大有效。

羌活防風﹝各二錢﹞甘艸﹝二錢﹐夏月生冬炒﹞酒黃芩﹝一錢﹐冬月不用有熱者用﹞上每服三錢﹐水煎﹐食後溫服。

生熟地黃丸生地黃熟地黃﹝各一兩﹞玄參金釵石斛﹝各一兩﹞上爲末﹐蜜丸。

導痰湯見痰類。

芎辛湯附子﹝生﹐去皮臍﹞烏頭﹝生﹞天南星漧薑甘艸﹝炙﹞川芎細辛﹝等分﹞上銼。每服四錢﹐姜五片﹐芽茶少許﹐煎服。

靑州白丸子見《和劑》及《瑞竹堂方》。

四神散治婦人血風﹐眩暈頭痛。

菊花當歸旋復花荊芥穗上等分﹐爲細末。每服二錢﹐蔥白三寸﹐茶末二錢﹐水一盞半﹐煎至八分﹐去滓﹐食後

卷四

心脾痛七十

心痛﹐卽胃脘痛﹐𨿽日數多﹐不喫食﹐不死。若痛方止便喫物﹐還痛。必須三服藥後﹐方喫物。痛甚者﹐脈必伏﹐用溫藥附子之類﹐不可用參術。諸痛不可補气。大凡心﹐須分新久。若明知身受寒气﹐口喫寒物而得病者﹐於初得之時﹐當與溫散或溫利之藥。

曰病得之稍久則成郁﹐久郁則蒸熱﹐熱久必生火﹐《原病式》中備言之矣。若欲行溫散溫無助火添病耶﹖古方中多以山梔子爲熱藥之向導﹐則邪易伏﹐病易退﹐正易復而病安。然病安之後﹐若縱恣口味﹐不攺前非﹐病復作時﹐反咎醫之失﹐良可嘆哉﹗一方用山梔子炒皮﹐每服十五枚﹐濃煎湯一呷﹐入生薑汁令辣﹐再煎小沸﹐又入川芎一錢﹐尢妙。山梔子大者﹐或七枚﹐或九枚﹐須炒黑。大槪胃口有熱而作痛者﹐非山梔子不可﹐須佐以薑汁﹐多用芎開之。病發者﹐或用二陳湯加川芎﹑蒼術﹐倍加炒梔子。痛甚者﹐加炒漧薑從之﹐反治之十丸﹐熱辣姜湯下。重者﹐桂枝﹑麻黃﹑石碱各等分﹐薑汁和蒸餅丸桐子大﹐服五十丸﹐熱姜湯下。一本﹕輕者散之﹐麻黃﹑桂枝之類。重者加石碱﹑川芎﹑蒼術﹑炒山梔子去皮﹐作丸服。凡治此證﹐必要先問平日起居何如。假如心痛﹐有因平日喜食熱物﹐以致死血畱於口作痛﹐用桃仁承气湯下之﹐切記。輕者用韭汁﹑桔梗﹐能開提其气﹐血藥中兼用之。以物柱按痛處則止者挾虛﹐以二陳湯加炒漧薑和之。有虫痛者﹐面上白斑﹐唇紅能食屬虫﹐治以頭向下﹐難治。先以肉汁及糖蜜食下﹐則引虫頭向上﹐然後用藥打出。楝樹根皮﹑檳榔﹑鶴﹐夏取汁飲﹐冬濃煎湯﹐下萬應丸﹐最好。脈堅實不大便者﹐下之。心痛﹐用山梔並劫藥之。若又復發﹐前藥必不效﹐可用玄明粉一服﹐立止。左手脈數熱多﹐脈澀有死血﹔右手脈緊實痰積﹐弦大必是久病。胃脘有濕而痛者﹐宜小胃丹下之。

入方黃連﹝炒﹞山梔﹝炒﹞吳茱萸﹝湯洗﹐各五錢﹞荔枝核﹝燒存性﹐三錢﹞滑石﹝五錢﹞上爲末﹐薑汁和丸服。

又方山梔子仁﹝炒黃色﹞上爲末﹐姜湯調粥丸﹐亦得。冷痛者﹐加艸豆蔻仁炒末﹐薑汁炊餅丸服。

又方白術﹝五錢﹞白芍砂仁半夏當歸﹝各三錢﹞桃仁黃連神曲﹝炒﹞陳皮﹝各二錢﹞吳茱萸﹝一錢半﹞僵蠶人參甘艸﹝各一錢﹞上爲末﹐蒸餅丸服。

又方白術﹝三錢半﹞白芍﹝炒﹞陳皮歸尾﹝各二錢半﹞人參黃連﹝炒﹐一錢半﹞吳茱萸﹝半錢﹞上爲末﹐蒸餅丸。

又方治气實心痛者。

山梔子﹝炒焦﹐六錢﹞香附﹝一錢﹞吳茱萸﹝一錢﹞上爲末﹐蒸餅丸如花椒大。以生地黃酒洗淨﹐同生薑湯煎﹐送下二十丸。

又方胡椒蓽茇﹝各半兩﹞上爲末。以醋調﹐捏作團子吞下。

又方治心痛﹐亦治哮喘。又見痰類。

半夏﹝切碎﹐香油炒﹞上爲末﹐薑汁炊餅丸。姜湯下二三十丸。

又方黃荊子炒焦爲末﹐米湯調下。亦治白帶。

一人脈澀﹐心脾常痛。

白術﹝一兩﹞半夏﹝一兩﹞蒼術枳實神曲香附茯苓臺芎﹝各半兩﹞上爲末﹐神曲糊丸。

治死血畱胃脘作痛者。

玄胡﹝一兩半﹞桂滑石紅花紅曲﹝各五錢﹞桃仁﹝三十个﹞上爲末﹐湯浸蒸餅和丸。

治痰飲積胃脘痛。

螺螄殼﹝墻上年久者燒﹞滑石﹝炒﹞蒼術山梔香附南星﹝各二兩﹞枳殼靑皮木半兩﹞上爲末﹐生薑汁浸蒸餅爲丸﹐綠豆大。每服三四十丸﹐姜湯下。春加芎﹐夏加黃連﹐冬茱萸半兩。有痰者﹐用明礬溶開﹐就丸如雞頭大﹐熱姜湯吞下一丸。靑黛亦治心痛﹐藍葉捶碎取汁﹐薑汁和服﹐亦可。如無葉處﹐用水一小瓶﹐用藍安在刀頭﹐火中燒紅﹐淬水服。

治脾痛﹐用海粉﹐佐以香附末﹐用川芎﹑山梔﹑生薑汁煎辣湯﹐調服爲佳。又方﹐治脾痛气實﹝附錄﹞夫心痛﹐其種有九﹕一曰虫痛﹐二曰疰痛﹐三曰風痛﹐四曰悸痛﹐五曰食痛﹐六曰飲痛﹐七曰寒痛﹐八曰熱痛﹐九曰來去痛。其痛甚﹐手足靑過節者﹐是名眞心痛﹐旦發夕﹐夕發旦死﹐非藥物所能療。若蛔虫攻嚙心痛﹐令人惡心而吐﹐用川椒十粒煎湯﹐下烏梅丸良。有腎气上攻以致心痛﹐用生韭研汁和五苓散爲丸﹐空心茴香湯下。時作時止﹐或飲湯水咽下而作噦者﹐是有死血在其中﹐以桃仁承气湯下之。艸豆蔻丸﹐多治气餒弱人心痛妙。

附方艸豆蔻丸治客寒犯胃痛者﹐宜此丸。熱亦可服﹐止可一二服。

艸豆蔻﹝一錢四分﹐面裹煨去皮﹞益智橘皮僵蠶人參黃﹝各八分﹞吳茱萸﹝湯洗去苦﹐八分﹞生甘艸﹝三分﹞炙甘艸﹝三分﹞歸身靑皮﹝各六分﹞神曲﹝炒﹞姜黃﹝各四分澤瀉﹝一錢﹐小便數者減半﹞桃仁﹝七个﹐去皮尖﹐另研﹞麥芽﹝炒﹐一錢五分﹞柴胡﹝四分﹐詳脇下加減用﹞半夏﹝洗﹐一錢﹞上除桃仁另研﹐余爲末﹐浸蒸餅丸如桐子大。服三十丸﹐白湯下﹐食遠﹐旋斟酌多少用丁香止痛散治心气痛不可忍。

良姜﹝五兩﹞茴香﹝炒﹞甘艸﹝各一兩半﹞丁香﹝半兩﹞上爲末。每服二錢﹐沸湯點服。

失笑散治心气痛不可忍﹐小腸气痛。

蒲黃﹝炒﹞五靈脂﹝酒研淘去砂土﹐各等分﹞上先以醋調二錢﹐煎成膏﹐入水一盞煎﹐食前熱服。

二姜丸治心脾疼﹐溫養脾胃﹐冷食所傷。

漧薑﹝炮﹞良姜扶陽助胃湯治寒气客於腸胃﹐胃脘當心而痛﹐得熱則已。

漧薑﹝炮﹐一錢半﹞揀參艸豆蔻甘艸﹝炙﹞官桂白芍﹝各一錢﹞陳皮白術吳茱萸﹝各五分﹞附子﹝炮﹐二錢﹞益智﹝五分﹞上銼作一服﹐水煎﹐生薑三片﹐棗二枚。有積聚﹐備烏梅丸治胃冷﹐蛔虫攻心痛﹐嘔吐﹐四肢冷。

烏梅﹝三百个﹞黃柏﹝炙﹞細辛肉桂附子﹝炮﹐各六兩﹞黃連﹝十六兩﹞人參﹝六兩﹞蜀椒﹝炒去閉口者及目﹞當歸﹝各四兩﹞漧薑﹝炮一兩﹞上爲末﹐取烏梅肉和蜜丸﹐桐子大。每服五十丸﹐空心鹽湯下。

桃仁承气湯見吐血類。

小胃丹見痰類。

五苓散見中暑類。

卷四

脇痛七十一

脇痛﹐肝火盛﹐木气實﹐有死血﹐有痰流注﹐肝急。木气實﹐用蒼術﹑川芎﹑皮﹑當歸之類﹔痛甚者﹐肝火盛﹐以當歸龍薈丸﹐薑汁下﹐是瀉火之要藥﹔死血﹐用桃仁紅花﹑川芎﹔痰流注﹐以二陳湯加南星﹑蒼術﹑川芎﹔肝苦急﹐急食辛以散之﹐用撫芎﹑蒼術。血病﹐入血藥中行血。治咳嗽脇痛﹐以二陳湯加南星﹑香附﹑靑皮﹑靑黛﹐入薑汁。

脇痛有瘀血﹐行气藥中加桃仁不去尖﹐並香附之類。有火盛者﹐當伐肝木。

左金丸治肝火﹐有气郁而胸脇痛者﹐看其脈沈澀﹐當作郁治。痛而不得伸舒者蜜丸﹐龍薈快。脇下有食積一條扛起﹐用吳茱萸﹑炒黃連。控涎丹﹐一身气痛﹐及脇痛﹐痰挾死血﹐桃仁泥﹐丸服。右脇痛﹐用推气散﹐出嚴氏方﹔左脇痛﹐用前藥爲君加柴胡或小柴胡﹐亦入方小龍薈丸當歸艸龍膽﹝酒洗﹞山梔﹝炒﹞黃連﹝炒﹞川芎﹝各半兩﹞大黃﹝煨﹐半兩﹞蘆薈﹝三錢﹞木香﹝一錢﹞一方有黃芩﹑柴胡各半兩﹐無大黃﹑木香。一方有甘艸﹑柴胡﹑靑皮﹐無當歸﹑梔子。

上爲末﹐入麝香少許﹐粥糊丸如綠豆大。每服五十丸﹐姜湯下。仍以琥珀膏貼痛處。龍薈丸﹐亦治有積﹐因飲食大飽﹐勞力行房脇痛。

當歸龍薈丸治內有濕熱﹐兩脇痛。先以琥珀膏貼痛處﹐卻以生薑汁吞此丸。痛甚者﹐艸龍膽當歸大梔子黃連黃芩﹝各一兩﹞大黃蘆薈﹝各半兩﹞木香﹝一錢半﹞黃柏﹝一兩﹞麝香﹝半錢﹞上十味爲末﹐麵糊丸。一方﹐加柴胡﹑川芎各半兩。又方﹐加靑黛半兩。蜜丸﹐治脇痛﹔曲丸﹐降肝火。

抑靑丸瀉肝火。

黃連﹝半斤﹞上爲末﹐蒸餅糊丸服。

﹝附錄﹞脇下痛﹐發寒熱﹐小柴胡湯。肥白人因气虛而發寒熱﹐脇下痛者﹐補虛用參﹑﹐退熱用柴胡﹑黃芩﹐調气止痛用靑木香﹑靑皮。瘦人脇下痛﹐發寒熱﹐多怒者﹐必有瘀血﹐宜桃仁﹑當歸﹑紅花﹑柴胡﹑靑皮﹑大黃﹑梔子﹑艸龍膽。

附方推气散治右脇疼痛﹐脹滿不食。

枳殼桂心片子姜黃﹝各半兩﹐一本作僵蠶﹞甘艸﹝炙﹐一錢半﹞上爲末。每服二錢﹐姜棗湯調下﹐酒亦可。

枳芎散治左脇痛刺不可忍者。

枳實﹝炒﹞川芎﹝各半兩﹞粉艸﹝炙﹐一錢半﹞上爲末。每服二錢﹐姜棗湯下﹐酒亦可。

十棗湯治脇痛﹐甚效﹐病患气實可用﹐虛人不可用。

甘遂芫花﹝慢火�紫色﹞大戟﹝各等分﹞上爲末﹐水一大盞﹐棗十枚﹐切開﹐煮取汁半盞﹐調半錢﹐人實更加一錢。量虛實加減控涎丹見痛風類。

小柴胡湯見瘧類。

琥珀湯見積聚類。

卷四

腹痛七十二

附腹中窄狹﹑絞腸痧腹痛有寒﹑積熱﹑死血﹑食積﹑濕痰。脈弦﹐食﹔脈滑﹐痰﹝一作澀﹞。淸痰多作腹痛﹐臺芎﹑蒼術﹑香附﹑白芷爲末﹐以薑汁入湯調服﹐大法之方若此。腹痛者﹐气用气藥﹐如木香﹑檳榔﹑香附﹑枳殼之類﹔血用血藥﹐如當歸﹑川芎﹑桃仁﹑紅花之類。初得元气未虛﹐必推蕩之﹐此通因通用之法。久必難。壯實與初病﹐宜下﹔虛弱衰與久病﹐宜升之消之。腹中水鳴﹐乃火擊動其水也﹐用二陳湯加黃芩﹑黃連﹑梔子。亦有髒寒而鳴者。凡心腹痛者﹐必用溫散﹐此是鬱結不行﹐阻气不運﹐故痛。在上者多屬食﹐食能作痛﹐宜溫散之﹐如漧薑﹑炒蒼術﹑川芎﹑白芷﹑香附﹑薑汁之類﹐不可用峻利藥攻下之。蓋食得寒則凝熱則化﹐更兼行气快气藥助之﹐無不可者。一老人腹痛﹐年髙不禁下者﹐用川芎﹑蒼術﹑香附﹑白芷﹑漧薑﹑茯苓﹑滑石之類。

戴云﹕寒痛者﹐綿綿痛而無增減者是﹔時痛時止者﹐是熱也﹔死血痛者﹐每痛有處﹐不行移者是也﹔食積者﹐甚欲大便﹐利後痛減者是﹔濕痰者﹐凡痛必小便不利。

入方﹕治酒積腹痛者﹐寬气緊要。

檳榔三稜莪術香附官桂蒼術濃朴陳皮甘艸茯苓木香上爲末﹐神曲糊丸。每服五十丸﹐白湯下。

﹝附錄﹞或曰﹕痰豈能痛﹖曰﹕痰因气滯而聚﹐旣聚則礙其路﹐道不得運﹐故作痛也。諸﹐不可用參﹑﹑白術﹐蓋補其气﹐气旺不通而痛愈甚。白芍藥﹐只治血虛腹痛﹐諸痛證不可用﹐以酸收斂。臍下忽大痛﹐人中黑色者﹐多死。

絞腸痧作痛﹐以樟木煎湯大吐﹐或白礬調湯吐之﹐鹽湯亦可探吐﹐宜刺委中出血。腹痛用芍藥。惡寒而痛﹐加桂﹔惡熱而腹痛者﹐亦加黃柏。凡腹痛﹐以手重按者﹐屬虛﹐宜參術﹑姜﹑桂之屬﹔凡腹痛﹐以手不可按者﹐屬實﹐宜大黃﹑芒硝下之。凡肥人腹痛者﹐屬虛兼濕痰﹐宜參﹑二術﹑半夏。如感寒而腹痛﹐宜姜﹑桂﹐嘔者﹐丁香﹔如傷暑而腹痛﹐宜玉龍丸﹔如飲食過傷而痛者﹐宜木香檳榔丸下之﹔如稟受弱﹐飲食過傷而腹痛者﹐當補脾胃而消導﹐宜參﹑術﹑山楂﹑曲﹑枳實﹑木香﹔如撲損傷而腹痛者﹐乃是瘀血﹐宜桃仁承痛附方玉龍丸又名黃龍丸﹐見中暑。

木香檳榔丸見痢類。

桃仁承气湯見吐血類。

養胃湯見瘧類。

理中湯見中寒類。

小建中湯芍藥﹝三兩﹞甘艸﹝一兩﹞生薑﹝一兩半﹞大棗﹝六个﹞桂枝﹝去皮﹐一兩半﹞膠飴﹝半斤﹐舊有微溏或嘔者去膠﹞上銼。每服五錢﹐水盞半﹐姜三片﹐大棗一个﹐煎八分﹐去滓﹐下飴膠兩匙許﹐再煎化﹐溫服。

腹中窄狹﹐須用蒼術。若肥人自覺腹中窄狹﹐乃是濕痰流灌臟腑﹐不升降。燥飲用蒼術﹐行气用香附。如瘦人自覺腹中窄狹﹐乃是熱气燻蒸臟腑﹐宜黃連﹑蒼術。

卷四

腰痛七十三

﹝附腎著﹞腰痛主濕熱﹑腎虛﹑瘀血﹑挫閃﹑有痰積。脈大者腎虛﹐杜仲﹑龜板﹑黃柏﹑知母﹑五味之類爲末﹐豬脊髓丸服﹔脈澀者瘀血﹐用補陰丸加桃仁﹑紅花﹔脈緩者濕熱﹐蒼術﹑杜仲﹑黃柏﹑川芎之類﹔痰積作痛者﹐二陳加南星﹑半夏。腰曲不能伸者﹐鍼人中。凡諸痛皆屬火﹐寒涼藥不可峻用﹐必用溫散之藥。諸痛不可用參﹐補气則疼愈甚。人有痛﹐面上忽見紅點者﹐多死。

戴云﹕濕熱腰疼者﹐遇天陰或久坐而發者是也﹔腎虛者﹐疼之不已者是也﹔瘀血者﹐日輕夜重者是也。

入方﹕治濕痰腰痛﹐大便泄。

龜板﹝一兩﹐炙﹞蒼術椿皮滑石﹝半兩﹞白芍﹝酒炒﹞香附﹝各四錢﹞上爲末﹐酒糊丸。如內傷﹐白術﹑山楂湯下。

又方治腰腿濕痛。

龜板﹝酒炙﹞黃柏﹝酒炙﹞蒼術蒼耳威靈仙﹝酒浸﹐各一兩﹞扁柏﹝半兩﹞上爲末﹐酒糊丸。每用黑豆汁煎四物湯加陳皮﹑甘艸﹐生薑煎湯下。久腰痛﹐必用官桂以開之﹐方止。腹脇痛亦可。

又方龜板﹝酒炙﹐一兩半﹞炒柏白芍﹝一兩﹞陳皮威靈仙知母蒼術蒼耳上爲末。調服。

又方龜板﹝酒炙﹐半兩﹞酒炒柏﹝四錢﹞靑皮﹝三錢﹞生甘艸﹝一錢半﹞上爲末。姜一大片﹐同前藥末一錢研勻﹐以蒼耳汁蕩起﹐煎令沸服之。

摩腰膏治老人虛人腰痛﹐並婦人白帶。

附子尖烏頭尖南星﹝各二錢半﹞雄黃﹝一錢﹞樟腦丁香漧薑吳茱萸﹝各一錢半﹞朱砂﹝一錢﹞麝香﹝五粒大者﹞上爲末﹐蜜丸如龍眼大。每用一丸﹐薑汁化開如粥濃﹐火上燉熱﹐置掌中﹐摩腰上。候藥盡粘腰上﹐烘綿衣包縛定﹐隨卽覺熱如火﹐日易一次。

﹝附錄﹞腰者﹐腎之外候﹐一身所恃以轉移闔辟者也。蓋諸經皆貫於腎而絡於腰脊﹐腎气虛﹐凡衝寒﹑受濕﹑傷冷﹑蓄熱﹑血澀气滯﹑水積墮傷﹐與失志﹑作勞﹐種種腰疼﹐疊見而層出矣。脈若弦而沈者爲虛﹐沈者爲滯﹐澀者瘀血﹐緩者爲濕﹐滑與伏者是痰。

气痛﹐一身腔子盡痛﹐皆用少許木香於藥內行气。若寒濕腰痛﹐見熱則減﹐見寒則增﹐積散加吳茱萸半錢﹐杜仲一錢。若濕腰痛﹐如坐水中﹐或爲風濕雨露所著﹐濕流入腎經﹐致腰痛﹐宜滲濕湯﹔不效﹐宜腎著湯。腎虛腰痛﹐轉側不能﹐以大建中湯加川椒十粒﹐仍以茴香鹽炒爲末﹐破開豬腰子﹐作薄片﹐勿令斷﹐層層散藥末﹐水紙裹煨﹐熟﹐細嚼﹐酒喫下。閃挫腰痛﹐宜復元通气散﹐酒調服﹐或五積散加牽牛頭末一錢﹐或桃仁七枚。

附方靑娥丸治腎虛腰痛﹐益精助陽。

破故紙﹝四兩﹐炒﹞杜仲﹝四兩﹐炒去絲﹞生薑﹝二兩半﹐炒幹﹞上爲末﹐用胡桃肉三十个研膏﹐入蜜﹐丸桐子大。每服五十丸﹐鹽酒下。

獨活寄生湯治腎气虛弱﹐爲風濕所乘﹐流注腰膝﹔或攣拳掣痛﹐不得屈伸﹔或緩弱冷獨活﹝一兩﹞桑寄生﹝如無以續斷代之﹞細辛牛膝秦艽茯苓白芍桂心川芎防風人參熟地黃當歸杜仲﹝炒﹞甘艸﹝炙﹐各二兩﹞上銼。每服三錢﹐水煎﹐空心服。下利者﹐去地黃﹔血滯於下﹐委中穴刺出血﹐妙。仍灸腎兪﹑昆侖﹐尢佳。

治腰疼黑醜﹝四兩﹐半生半炒﹞上研細﹐取頭末﹐水丸桐子大﹐硫黃爲衣。每服三十丸﹐空心鹽酒送下﹐四服卽止。

補陰丸見諸虛類。

五積散見香港腳類。

大建中湯見斑疹類。

復元通气散見气類。

腎著爲病﹐其體重﹐腰冷如冰﹐飲食如故﹐腹重如物在腰﹐治宜流濕﹐兼用溫暖之藥以腎著湯治腎虛傷濕﹐身重腰冷﹐如坐水中﹐不渴﹐小便自利。

漧薑﹝炮﹞茯苓﹝各四兩﹞甘艸﹝炙﹞白術﹝各二兩﹞上咀。每服五錢﹐水煎﹐空心服。

滲濕湯治寒濕所傷﹐身體重著﹐如坐水中。

蒼術白術甘艸﹝炙﹐各一兩﹞茯苓漧薑﹝炮﹐各一兩﹞橘紅丁香﹝各二錢半﹞上每服五錢﹐水一鐘﹐生薑三片﹐棗一枚﹐煎服。

卷四

疝痛七十四

﹝附木腎﹑腎囊濕瘡﹞疝痛﹐濕熱痰積流下作病﹐大槪因寒郁而作﹐卽是痰飲食積並死血。專主肝經﹐與相干﹐大不宜下。痛甚者不宜參﹑術。濕多。疝气宜灸大惇穴﹐在足大指爪甲後一韭葉毛間﹐是穴。食積與死血成痛者﹐梔子﹑桃仁﹑山楂﹑枳子﹝一作枳實﹞﹑吳茱萸﹐並炒生薑汁順流水煎湯調服。一方加茴香﹑附子。卻有水气而腫痛者﹐又有挾虛者﹐當用參﹑爲君﹐佐以疏導之藥﹐其脈沈緊豁大者是。按之不定者屬虛﹐必用桂枝﹑山梔炒﹑烏頭細切炒﹐上爲末﹐薑汁糊丸﹐每服三四十丸﹐姜湯下﹐大能劫痛。

戴云﹕疝﹐本屬厥陰肝之一經﹐余常見俗說小腸膀胱下部气者﹐皆妄言也。

入方治諸疝﹐定痛速效。

枳實﹝十五片﹐一作橘核﹞山梔﹝炒﹞山楂﹝炒﹞吳茱萸﹝炒﹐各等分﹞濕勝﹐荔枝核﹐﹝炮﹞上爲末﹐酒糊丸服。或爲末﹐生薑水煎服﹐或長流水調下一二錢﹐空心。

守效丸治之要藥不痛者。

蒼術南星白芷﹝散水﹞山楂﹝各一兩﹞川芎枳核﹝又云枳實﹐炒﹞半夏秋冬加吳茱萸﹐衣缽有山梔上爲末﹐神曲糊丸服。又云﹕有熱加山梔一兩﹐堅硬加朴硝半兩﹐又或加靑皮﹑荔枝核又方治諸疝﹐發時服。

海石香附上爲末。生薑汁調下。亦治心痛。

又方治陽明受濕熱﹐傳入太陽﹐惡寒發熱﹐小腹連毛際間悶痛不可忍。

山梔﹝炒﹞桃仁﹝炒﹞枳子﹝炒﹞山楂上各等分研﹐入薑汁﹐用順流水蕩起﹐同煎沸熱服。一方加茱萸。

橘核散橘核桃仁梔子川烏﹝細切﹐炒﹞吳茱萸上研﹐煎服。橘核散﹐單止痛﹐此蓋濕熱因寒郁而發﹐用梔子仁以除濕熱﹐用烏頭以散寒郁。況二藥皆下焦之藥﹐而烏頭又爲梔子所引﹐其性急速﹐不容胃中畱也。

又方治疝劫藥。

用烏頭細切炒梔子仁炒﹐等分爲末﹐或加或減﹐白湯丸。

又方治疝。

枇杷葉野紫蘇葉椒葉水晶葡萄葉上以水煎燻洗。

腎气方茴香破故紙吳茱萸﹝鹽炒﹐各五錢﹞胡蘆巴﹝七錢半﹞木香﹝二錢半﹞上爲末﹐蘿卜搗汁丸。鹽湯下。

積疝方山楂﹝炒﹐一兩﹞茴香﹝炒﹞柴胡﹝炒﹐三錢﹞牡丹皮﹝一錢﹞上爲末﹐酒糊丸如桐子大。服五六十丸﹐鹽湯下。

疝病黃病久者﹐皆好倒倉。

又方治疝痛。

山楂﹝炒﹐四兩﹞枳實﹝炒﹞茴香﹝炒﹞山梔﹝炒﹐各二兩﹞柴胡牡丹皮桃仁﹝炒﹞八角茴香﹝炒﹐一兩﹞吳茱萸﹝炒﹐半兩﹞上爲末﹐酒糊丸﹐桐子大。服五十丸﹐空心鹽湯下。

又方治疝作痛。

蒼術﹝鹽炒﹞香附﹝鹽炒﹞黃柏﹝酒炒﹐爲君﹞靑皮玄胡索益智桃仁﹝爲臣﹞茴香﹝佐﹞附子﹝鹽炒﹞甘艸﹝爲使﹞上爲末。作湯服後﹐一痛過﹐更不再作矣。

又方治疝。

南星山楂蒼術﹝二兩﹞白芷半夏枳核神曲﹝一兩﹞海藻昆布﹝半兩﹞玄明粉茱上爲末﹐酒糊丸。

一人疝痛作﹐腹內塊痛止﹔疝痛止﹐塊痛作。

三稜莪術﹝醋煮﹞炒曲姜黃南星﹝各一兩﹞山楂﹝二兩﹞木香沈香香附﹝各三錢﹞黃連﹝用茱萸炒﹐去茱萸﹐用五錢淨﹞蘿卜子桃仁山梔枳核﹝炒﹐各半兩﹞上爲末﹐薑汁浸蒸餅爲丸。

予嘗治一人﹐病後飲水﹐患左丸痛甚。灸大惇穴﹐適有摩腰膏﹐內用烏附﹑丁香﹑麝香將與摩其囊上橫骨端﹐火溫帛覆之﹐痛卽止。一宿﹐腫亦消。予舊有柑橘積﹐後因山行饑甚橘芋食之﹐橘動舊積﹐芋復滯气﹐實時右丸腫大﹐寒熱。先服調胃劑一二帖。次早注神思﹐气至下焦嘔逆﹐覺積動吐復﹐吐後和胃气﹐疏通經絡而愈。

﹝附錄﹞木腎者﹐心火下降﹐則腎水不患其不溫﹔眞陽下行﹐則腎气不患其不和溫。溫且和﹐安有所謂木彊者哉﹖夫惟嗜欲內戕﹐腎家虛憊﹐故陰陽不相交﹐水火不相濟﹐而沈寒痼凝滯其間﹐脹大作痛﹐頑痺結硬﹐勢所必至矣。不可純用燥熱﹐當溫散溫利以逐其邪。邪气內消﹐榮衛流轉﹐宛如寒谷回春﹐蓋有不疾而速﹐不行而至者矣。

入方﹕治木腎。

楮樹葉﹝又云楊樹﹞﹐雄者曬榦爲末﹐酒糊丸桐子大。空心鹽湯下五十丸。

又方治木腎不痛。

枸杞子南星半夏黃柏﹝酒炒﹞蒼術﹝鹽炒﹞山楂白芷神曲﹝炒﹞滑石﹝炒﹞上爲末﹐酒糊丸桐子大。空心鹽湯下七十丸。

治小腸气又木腎偏墜。

黑牽牛一斤﹐用豬尿胞裝滿﹐以綫縛定口子。好酒米醋各一碗﹐於砂鍋內煮幹爲度﹐取出黑牽牛﹐用靑紅娘子各十九个﹐於鐵鍋內炒燥。去靑紅子﹐將牽牛碾取頭末四兩﹐另入豬苓﹑澤瀉細末各二兩﹐醋糊丸如梧桐子大。每服三十丸﹐空心鹽酒送下。不可多服﹐多服令人頭眩。如頭眩﹐可服黑錫丹。

腎囊濕瘡密陀僧漧薑滑石上爲末。擦上。

又方先用吳茱萸煎湯洗。

吳茱萸﹝半兩﹞寒水石﹝三錢﹞黃柏﹝二錢﹞樟腦﹝半兩﹞蛇牀子﹝半兩﹞輕粉﹝十白礬﹝三錢﹞硫黃﹝二錢﹞檳榔﹝三錢﹞白芷﹝三錢﹞上爲末。麻油調搽。

又方治腎上風濕瘡及兩腿。

全蠍﹝一錢﹞檳榔﹝一錢﹞蛇牀子﹝一錢﹞硫黃﹝一錢﹞上四味﹐研如細末。用麻油調入手心搽熱﹐吸三口﹐用手抱囊一頃。次搽藥兩腿上。

卷四

耳聾七十五

耳聾皆屬於熱﹐少陽厥陰熱多﹐當用開痰散風熱﹐通聖散﹑滚痰丸之類。大病後耳聾﹐須用四物湯降火。陰虛火動耳聾者﹐亦用四物湯。

因郁而聾者﹐以通聖散納大黃酒煨﹐再用酒炒二次後﹐入諸藥﹐通用酒炒。耳鳴因酒遏大劑通聖散加枳殼﹑柴胡﹑大黃﹑甘艸﹑南星﹑桔梗﹑靑皮﹑荊芥。不愈﹐用四物湯妙。

耳鳴必用龍薈丸食後服。气實﹐入檳榔丸或神芎丸下之。聾病必用龍薈丸﹑四物湯養陰。

濕痰者﹐神芎丸﹑檳榔丸。耳濕腫痛﹐涼膈散加酒炒大黃﹑黃芩﹑酒浸防風﹑荊芥﹑羌活服﹐腦多射少。濕加枯礬吹。耳內哄哄然﹐亦是陰虛。

戴云﹕亦有气閉者﹐蓋亦是熱﹐气閉者﹐耳不鳴也。

入方蓖麻子﹝四十九粒﹞棗肉﹝十个﹞上入人乳汁﹐搗成膏﹐石上略曬漧﹐便丸如指大。綿裹﹐塞於耳中。

又方鼠膽汁滴入耳中﹐尢妙。

又方將龜放漆桌上﹐尿出用綿漬之﹐捏入靑蔥管中﹐滴入耳中。

﹝附錄﹞耳﹐屬足少陰之經﹐腎家之寄竅於耳也。腎通乎耳﹐所主者﹐精。精气調和﹐腎气充足﹐則耳聞而聰。若勞傷气血﹐風邪襲虛﹐使精脫腎憊﹐則耳轉而聾。又有气厥而聾者﹐有挾風而聾者﹐有勞損而聾者。蓋十二經脈上絡於耳﹐其陰陽諸經適有交並﹐則髒气逆而爲厥﹐厥气搏入於耳﹐是謂厥聾﹐必有眩暈之證。

耳者﹐宗脈之所附。脈虛而風邪乘之﹐風入於耳之脈﹐使經气痞而不宣﹐是謂風聾。必有頭痛之證。勞役傷於血气﹐淫欲耗其精元﹐瘦悴力疲﹐昏昏﹐是爲勞聾。有能將息得所﹐血气和平﹐則其聾暫輕。

又有耳觸風邪﹐與气相搏﹐其聲嘈嘈﹐眼見光﹐爲之虛聾。熱气乘虛隨脈入耳﹐聚熱不散濃汁出﹐爲之膿耳。人耳間有津液﹐輕則不能爲害﹐若風熱搏之﹐津液結成核塞耳﹐亦令暴聾﹐爲之耵耳。前是數者﹐腎脈可推。風則浮而盛熱則洪而實﹐虛則澀而濡。風爲之疏散﹐熱爲之淸利﹐虛爲之調養﹐邪气屏退﹐然後以通耳調气安腎之劑主之。於此得耳中三昧。

附方《和劑》流气飲治厥聾。

方見气類﹐內加菖蒲﹑生薑﹑蔥﹐同煎服。治聾皆當調气。

桂星散治風虛耳聾。

辣桂川芎當歸細辛石菖蒲木通白蒺藜﹝炒﹞木香麻黃﹝去節﹞甘艸﹝炙﹐各二錢半﹞南星﹝煨﹞白芷梢﹝各四錢﹞紫蘇﹝一錢﹞上銼。每服二錢﹐水煎﹐蔥二莖﹐食後服。

地黃丸治勞損耳聾。

熟地黃當歸川芎辣桂菟絲子川椒﹝炒﹞故紙﹝炒﹞白蒺藜﹝炒﹞胡蘆巴﹝炒﹞杜仲﹝炒﹞白芷石菖蒲﹝各一錢半﹞磁石﹝火燒醋淬七次﹐研﹐水飛﹐一錢二分半﹞上爲末﹐煉蜜丸﹐如桐子大。服五十丸﹐蔥白溫酒下。

益智散治腎虛耳聾。

磁石﹝制如前﹞巴戟﹝去心﹞川椒﹝各一兩﹐炒﹞沈香石菖蒲﹝各半兩﹞上爲末。每服二錢﹐用豬腎一枚細切﹐和以蔥白少鹽﹐並藥濕紙十重裹煨令熟。空心嚼﹐以酒送下。

芎芷散治風入耳虛鳴。

白芷石菖蒲﹝炒﹞蒼術陳皮細辛濃朴半夏桂木通紫蘇﹝莖葉﹞甘艸﹝炙﹐各二錢半﹞川芎﹝五錢﹞上銼散。每服三錢﹐姜三片﹐蔥二枝﹐水煎﹐食後臨臥服耳鳴方艸烏﹝燒﹞石菖蒲上等分爲末。用綿裹塞耳﹐一日三度。

耳鳴暴聾方川椒石菖蒲松脂﹝各二錢半﹞山豆肉﹝半錢﹞上爲末﹐溶蠟丸如棗核大。塞入耳。

蔓荊子散治內熱﹐耳出膿汁。

甘艸﹝炙﹞川升麻木通赤芍桑白皮﹝炒﹞麥門冬﹝去心﹞生地黃前胡甘菊赤茯苓蔓荊子上等分﹐每服三錢﹐姜三片﹐棗一枚煎﹐食後溫服。

又方治耳內出膿。

眞龍骨枯白礬赤小豆黃丹烏賊骨胭脂﹝一錢一分﹞上爲末摻耳。

又方治耳內膿出或黃汁。

石膏﹝新瓦上﹞明礬﹝枯﹞黃丹﹝炒﹞眞蚌粉龍骨﹝各等分﹞麝香﹝少許﹞上爲末。綿纏竹簽拭耳﹐換綿蘸藥入耳。

耵耳方治風熱搏之﹐津液結成核塞耳。

生豬脂地龍釜下墨﹝等分﹞上件細研﹐以蔥汁和捏如棗核。薄綿裹入耳﹐令潤﹐卽挑出。

耳爛貝母爲末﹐幹糝。

桃花散治耳中出膿。

枯礬幹胭脂﹝各一錢﹞麝香﹝一字﹞上爲末。綿杖子蘸藥撚之。

通聖散見斑疹類。

滚痰丸大黃﹝半斤﹞黃芩﹝半斤﹞靑礞石﹝一兩﹞沈香﹝五錢﹞上爲末﹐水丸﹐桐子大。

龍薈丸見脇痛類。

檳榔丸見痢類。

神芎丸見痛風類。

涼膈散見自汗類。

卷四

鼻病七十六

酒鼻﹐是血熱入肺。治法﹕用四物湯加陳皮﹝又云柏皮﹞﹑紅花﹑酒炒黃芩煎。

入好酒數滴﹐就調炒五靈脂末同服﹐《格致論》中﹐於上藥有茯苓﹑生薑。气弱者﹐加黃入方用桐油入黃連末﹐以天弔藤燒灰﹐熱敷之。一云用桐油入天弔藤燒﹐油熟﹐調黃連末拌又方用山梔爲末﹐蜜蠟丸彈子大。空心嚼一丸﹐白湯送下。

治鼻中肉﹐胃中有食積﹐熱痰流注﹐治本當消食積。

蝴蝶礬﹝二錢﹞細辛﹝一錢﹞白芷﹝五錢﹞上爲末。納鼻中。

治鼻淵南星半夏蒼術白芷神曲酒芩辛夷荊芥上水煎﹐食後服。

﹝附錄﹞酒者﹐此皆壅熱所致。夫肺气通於鼻﹐淸气出入之道路﹐或因飲酒﹐气血壅滯﹐上焦生熱﹐邪熱之气﹐畱伏不散﹐則爲之鼻瘡矣。又有肺風不能飲而自生者﹐非盡因酒耳﹐宜一味淅二泔﹐食後用冷凍飲料﹐外用硫黃入大菜頭內﹐煨碾塗之。若鼻尖微赤及鼻中生瘡﹐辛夷碾末﹐入腦射少許﹐綿裹納之。或以枇杷葉拭去毛銼﹐煎湯候冷﹐調消風散﹐食後服。一方﹐以白鹽常擦妙。又以牛馬耳垢敷﹐妙。

附方白龍丸末﹐逐日洗面﹐如澡豆法。更罨少時﹐方以湯洗法﹐食後常服龍虎丹一帖﹐方見和劑風門。

白龍丸川芎本細辛白芷甘艸﹝各等分﹞上爲細末﹐每四兩入石膏末一斤﹐水丸。

又方黃柏﹑苦參﹑檳榔等爲末。敷以豬脂調﹐尢妙。

又方以靑黛﹑槐花﹑杏仁研﹐敷之。

又方以杏仁研乳汁﹐敷之。

鉛紅散治風熱上攻﹐面鼻紫赤刺癮疹﹐俗呼肺風。

舶上硫黃白礬﹝枯﹐各半兩﹞上爲末。黃丹少許﹐染與病患面色同。每上半錢﹐津液塗之﹐臨臥再塗。兼服升麻湯下瀉靑丸﹐服之除其根本也。一方見風類。

輕黃散治鼻中肉。

輕粉﹝一錢﹞雌黃﹝半兩﹞杏仁﹝一錢﹐湯浸﹐去皮尖﹑雙仁﹞麝香﹝少許﹞上於乳缽內﹐先研杏仁如泥﹐余藥同研細勻﹐瓷合蓋定。每有患者﹐不問深淺﹐夜臥用箸點粳米許鼻中。隔夜一次﹐半月效。

消風散見中寒類。

卷四

眼目七十七

眼黑﹐睛有翳﹐皆用黃柏﹑知母。眼睛痛﹐知母﹑黃柏瀉腎火﹐當歸養陰水﹐眼中風淚出﹐食後吞龍薈丸數粒﹐日三次。冬月﹐眼暴發痛﹐亦當解散﹐不宜用涼藥。

入方神效七寶膏治暴發眼熱壅有翳膜者。

蕤仁﹝去油﹑心﹑膜﹞白硼砂朱砂片腦蜜調成膏。點眼。

爛眶眼。

薄荷荊芥細辛上爲粗末﹐如燒香狀燒之。以靑碗塗蜜少許於內﹐覆香煙上﹐取煙盡之。後以小靑罐收煙藏之﹐凡眼有風熱多淚者﹐皆可點。此是陽明經有風熱所致。

生熟地黃丸治血虛眼。方見眉眶痛類。

龍薈丸見脇痛類。

一人病眼﹐至春夏盒飯作郁治。

黃芩﹝酒浸﹞南星﹝姜制﹞香附﹝童便浸﹞蒼術﹝童便浸﹐各二兩﹞川芎﹝便浸﹐兩半﹞山梔﹝炒﹐一兩﹞艸龍膽﹝酒浸﹞陳皮連翹蘿卜子﹝蒸﹞靑黛﹝各半兩﹞柴胡﹝三錢﹞上爲末﹐神曲糊丸。

附方瀉熱黃連湯治眼暴發赤腫疼痛。

黃連﹝酒炒﹞黃芩﹝酒炒﹞艸龍膽生地黃﹝各一兩﹞升麻﹝半兩﹞柴胡﹝一兩﹞上咀。每服四錢﹐水煎﹐日午前飯後熱服。

上淸散治上熱鼻壅塞﹐頭目不淸利。

川芎薄荷荊芥穗﹝各半兩﹞盆硝石膏桔梗﹝各一兩﹞上爲末。每服一字﹐口噙水﹐鼻內搐之﹐神效。加龍腦三分尢妙。

東垣熟漧地黃丸人參﹝二錢﹞炙甘艸天門冬﹝去心﹞地骨皮五味子枳殼﹝炒﹞黃連﹝各三錢﹞歸身﹝酒洗﹐焙﹞黃芩﹝各半兩﹞生地黃﹝酒洗﹐七錢半﹞柴胡﹝八錢﹞熟漧地黃﹝一兩﹞上爲末﹐煉蜜丸桐子大。每服百丸﹐茶淸下﹐食後﹐日二服。

卷四

口齒七十八

口瘡﹐服涼藥不愈者﹐因中焦土虛﹐且不能食﹐相火衝上無制﹐用理中湯。人﹑白術﹑甘艸補土之虛﹐漧薑散火之標。甚則加附子﹐或噙官桂﹐亦妙。一方﹐生白礬末貼之﹐極效。或噙良久﹐以水漱之﹐再噙。一方﹐治口瘡甚者﹐用西瓜漿水﹐徐徐飲之。冬月無此﹐用西瓜皮燒灰敷之。又方﹐黃連好酒煮之﹐呷下立愈。又方﹐遠志﹐醋研﹐鵝毛掃患處﹐出涎。

入方細辛黃柏﹝炒﹐一云黃連﹐等分﹞上爲末。貼之﹐或摻舌上﹐吐涎水再敷﹐須旋合之。

治滿口白爛蓽茇﹝一兩﹐爲末﹞濃柏﹝一兩﹞上用柏﹐火炙爲末﹐米醋煎數沸﹐後調上藥。漱涎﹐再用白湯漱口卽愈。重者三次。

舌上生瘡用白荷花瓣貼之。

﹝附錄﹞口舌生瘡﹐皆上焦熱壅所致﹐宜如聖湯﹐或甘桔湯加黃芩一錢。仍用柳花散摻之附方黑參丸治口舌生瘡﹐久不愈。

黑參天門冬麥門冬﹝去心﹐各炒一兩﹞上爲末﹐煉蜜丸如彈子大。每用一丸﹐綿裹噙化﹐咽津。

柳花散治口舌生瘡。

玄胡索﹝一兩﹞黃柏黃連﹝各半兩﹞密陀僧﹝二錢﹞靑黛﹝二錢﹞上爲末。敷貼口內﹐有津卽吐。

增損如聖湯桔梗﹝二兩﹞甘艸﹝炙﹐一兩半﹞防風﹝半兩﹞枳殼﹝湯浸去穣﹐二錢半﹞上爲末。每服三錢﹐水煎﹐食後服。

甘桔湯桔梗﹝二兩﹞甘艸﹝一兩﹞上水煎﹐食後溫服。

理中湯見中寒類。

牙痛﹐梧桐淚爲末﹐少加麝香擦之。牙大痛﹐必用胡椒﹑蓽茇﹐能散其中浮熱。間以升﹑寒水石﹐佐以辛涼﹐荊芥﹑薄荷﹑細辛之類。又方﹐用淸涼藥﹐便使痛不開﹐必須從治﹐蓽茇﹑川芎﹑薄荷﹑荊芥﹑細辛﹑樟腦﹑靑鹽。

治牙痛甚者。

防風羌活靑鹽﹝入肉﹞細辛蓽茇川椒上爲末。擦噙。

又方南星爲末﹐霜梅五个﹐取其引涎。以荊芥﹑薄荷散風熱﹐靑鹽入腎入骨。擦噙。

又方蒲公英﹝燒灰﹞香附末白芷靑鹽上爲末。擦噙。

治陰虛牙出鮮血﹐气郁。

用四物湯加牛膝﹑香附﹑生甘艸﹑側柏。

蛀牙蘆薈﹑白膠香﹐寒蛀孔中。

陽明熱而牙痛。

大黃﹑香附﹐各燒灰存性爲末﹐入靑鹽少許﹐不時擦牙上。

固齒用羊脛骨燒灰存性二錢﹐當歸﹑白芷﹑豬牙皂角﹑靑鹽各一錢爲末﹐擦牙上。

刷牙藥燒白羊骨灰一兩﹐升麻一兩﹐黃連半錢﹐擦用。

卷四

破滯气七十九

附气刺痛﹐附諸气破滯气﹐須用枳殼﹐髙者用之。夫枳殼者﹐損胸中至髙之气﹐二三服而已。又云﹕滯气用靑皮﹐勿多用﹐多則瀉眞气。如實熱在內﹐相火上衝﹐有如气滯﹐宜知母﹑黃柏﹑黃連﹑黃芩。

如陰虛气滯者﹐宜四物加玄參﹑黃柏以補血。

气刺痛﹐用枳殼﹐看何部分﹐以引經藥導使之行﹐則可。若稟受素壯而气刺痛﹐宜枳殼烏藥﹔若肥白气虛之人气刺痛者﹐宜參﹑術加木香﹔若因事气郁不舒暢而气刺痛﹐當用木香。

﹝附錄﹞充按﹕丹溪無治气條﹐後人增入。姑存以便閱者。

人以气爲主﹐一息不運則機緘窮﹐一毫不續則穹壤判。陰陽之所以升降者﹐气也。血脈以流行者﹐亦气也。榮衛之所以運轉者﹐此气也。五臟六腑之所以相養相生者﹐亦此气也盛則盈﹐衰則虛﹐順則平﹐逆則病。气也者﹐獨非人身之根本乎﹖人有七情﹐病生七气﹐七气者﹐寒﹑熱﹑怒﹑恚﹑喜﹑憂﹑愁﹐或以爲喜﹑怒﹑憂﹑思﹑悲﹑驚﹑恐﹐皆通也。然則均調是主又所以溫其中也。不然﹐七情相干﹐痰涎凝結﹐如絮如膜﹐甚如梅核﹐窒礙於咽喉之間﹐咯去﹐咽不下﹐或中艱食﹐或上气喘急﹐曰气隔﹐曰气滯﹐曰气祕﹐曰气中﹐以至五積六聚瘕﹐心腹塊痛﹐發則欲絕﹐殆無往而不至矣。怒則气上﹐喜則气則气下﹐勞則气耗﹐悲則气消﹐思則气結﹐此七者皆能致疾﹐寒气郁於中作痛者﹐以七气湯﹑鹽煎散﹑東垣升陽順气湯。逆者抑之﹐以木香流气飲﹑降气湯。有熱者須加涼劑抑之﹐所謂從陰引陽也。

附方《和劑》七气湯七气所傷﹐痰涎結聚﹐心腹刺痛﹐不能飲食。

半夏﹝五兩﹞人參桂﹝各一兩﹞甘艸﹝炙﹐半兩﹞上每服三錢﹐水煎﹐姜五片﹐棗一枚。

《三因》七气湯治如前。

半夏﹝五兩﹞茯苓﹝四兩﹞濃朴﹝三兩﹞紫蘇﹝二兩﹞上銼以水煎﹐姜七片﹐棗二个。

《指迷》七气湯治七情相干﹐陰陽不得升降﹐气道壅滯﹐攻衝作疼。

靑皮陳皮桔梗莪術桂藿香益智﹝各一兩﹞香附﹝一兩半﹞甘艸﹝炙﹐七錢半﹞半夏﹝七錢半﹞上銼。每服三錢﹐水煎﹐姜三片﹐棗一个。

加減七气湯莪術﹝炮﹞三稜﹝炮﹞靑皮陳皮香附藿香益智甘艸﹝炙﹞桔梗官桂木香檳榔枳殼﹝炒﹞白果蘿卜子﹝炒﹞紫蘇上以水煎﹐姜三片。

流气飲子治男婦五臟不和﹐三焦气壅﹐心胸悶痞﹐咽塞不通﹐腹脇膨脹﹐香港腳腫痛﹐肩背走注疼痛﹐嘔吐不食﹐气喘﹐咳嗽痰盛﹐面目浮腫及四肢﹐大便祕澀﹐小便不通。

木香﹝二錢半﹞檳榔靑皮半夏茯苓枳殼桔梗當歸芍藥防風川芎紫蘇枳實黃烏藥腹皮甘艸﹝炙﹞陳皮﹝七錢半﹞上銼。每服五錢﹐水煎﹐姜三片﹐棗一枚。

《和劑》流气飲調榮衛﹐利三焦﹐行痞滯﹐消腫脹。

陳皮靑皮紫蘇濃朴﹝姜制﹞香附﹝炒﹞甘艸﹝炙﹐各四兩﹞木通﹝二兩﹞腹皮丁皮榔桂木香艸果莪術﹝炮﹞藿香﹝各一兩半﹞麥門冬﹝去心﹞人參白術木瓜赤茯苓石菖蒲白芷半夏枳殼﹝炒﹐各一兩﹞上每服三錢﹐水煎﹐姜四片﹐棗二枚。一方﹐有大黃﹐無藿香。

大七气湯治積聚﹐隨气上下﹐發作有時﹐心腹疚痛﹐大小便不利。

三稜﹝炮﹞莪術﹝炮﹞靑皮﹝炒﹞陳皮藿香桔梗肉桂益智﹝各一兩半﹞甘艸﹝炙﹐七錢半﹞香附﹝炒﹐一兩半﹞上銼。以水煎﹐姜五片。

分心气飲治男婦一切气不和﹐心胸痞悶﹐脇肋脹滿﹐噎塞不通﹐噫气吞酸﹐嘔噦惡心目昏眩﹐四肢倦怠﹐面色痿黃﹐口苦舌漧﹐飲食減少﹐日漸羸瘦﹐大腸虛祕﹐並皆服之。

紫蘇﹝莖葉俱用﹐四兩﹞羌活半夏肉桂靑皮陳皮腹皮桑白皮﹝炒﹞木通芍藥甘艸﹝炙﹞赤茯苓﹝各一兩﹞上銼。每服三錢﹐水煎﹐生薑三片﹐棗一枚﹐燈心十莖。若气祕﹐加枳殼﹑蘿卜子﹑皂角子各半錢﹔咳嗽不利﹐加人參一錢﹐五味子七粒﹐桔梗錢﹔气滯腰疼﹐加木瓜二片﹐枳殼一錢﹔水气面目浮腫﹐加車前﹑麥門冬﹑葶藶子﹑澤瀉分心气飲治一切气﹐畱滯於胸膈之間﹐不能流暢﹐以致痞悶﹐噎塞不通﹐大便虛祕。

木香丁皮﹝各二錢﹞人參麥門冬﹝去心﹞腹皮檳榔桑白皮艸果桔梗濃朴白術﹝各半兩﹞香附藿香陳皮紫蘇﹝各一兩半﹞甘艸﹝炙﹐一兩﹞上銼。每服姜三片﹐棗一枚﹐水煎服。

分心气飲眞方治憂思鬱怒諸气﹐痞滿停滯﹐通利大小便。

紫蘇﹝莖葉﹐三兩﹞半夏枳殼﹝各一兩半﹞靑皮橘紅腹皮桑白皮﹝炒﹞木通赤茯苓上銼。每服三錢﹐水煎﹐入姜三片﹐棗二枚﹐燈心十蘇子降气湯治虛陽上攻﹐气不升降﹐上盛下虛﹐痰涎壅盛﹐頭目腰痛﹐大便風祕﹐冷熱气瀉﹐肢體浮腫。

紫蘇子半夏﹝五兩﹞當歸甘艸﹝炙﹞前胡濃朴﹝各二兩﹞官桂陳皮﹝三兩﹞上銼。姜三片﹐棗一枚﹐水煎服。

三和散和暢三焦﹐治痞脹浮腫﹐腸胃澀祕。

腹皮﹝炒﹞紫蘇﹝莖葉﹞沈香木瓜羌活﹝各二兩﹞白術川芎木香甘艸﹝炒﹞陳皮檳榔﹝濕紙煨﹐各七錢半﹞上每服三錢﹐水煎服。加茯苓﹐利水。

蟠蔥散治男婦脾胃虛冷﹐气滯不行﹐攻刺心腹﹐痛連胸脇膀胱小腸腎气﹐及婦人血气玄胡索肉桂漧薑﹝炮﹐各一兩﹞蒼術甘艸﹝炙﹐各八兩﹞砂仁丁皮檳榔﹝各四兩﹞蓬術三稜茯苓靑皮﹝各六兩﹞上每服二錢﹐水煎﹐入連莖蔥白一莖﹐空心溫服。

治气六合湯當歸芍藥川芎地黃木香檳榔上以水煎服。

分气紫蘇飲治脾胃不和﹐胸膈噎塞﹐胸脇疼痛﹐气促喘急﹐心下脹悶。

枳殼茯苓腹皮陳皮甘艸蘇子艸果白術當歸紫蘇半夏桑皮五味上銼。姜三片﹐水煎。

木香化滯散木香白術陳皮桔梗腹皮茯苓人參砂仁靑皮藿香姜黃檀香白果聚香飲子治七情所傷﹐遂成七疝﹐心脇引痛﹐不可俯仰。

檀香木香丁香乳香沈香藿香﹝各一兩﹞玄胡索川烏﹝炮﹞桔梗﹝炒﹞桂心甘艸﹝炙﹞片子姜黃﹝各十兩﹞上姜三片﹐棗一枚﹐煎服。

沈香降气湯治三焦痞滿﹐滯气不宣﹐心腹痛滿﹐嘔吐痰沫﹐五噎五膈。

沈香木香丁香藿香人參甘艸白術﹝各一兩﹞肉豆蔻桂花檳榔陳皮砂仁川姜﹝炮﹞枳實﹝炒﹞白檀﹝各二兩﹞白茯苓靑皮白豆蔻上每服三錢﹐水煎﹐入鹽少許。

烏藥平气散治香港腳上攻﹐頭目昏眩﹐腳膝酸疼﹐行步艱苦﹐諸气不和﹐喘滿迫促。

人參白術茯苓甘艸天臺烏藥當歸白芷川芎麻黃木瓜五味子上姜三片﹐水煎服。

復元通气散治气不宣流﹐或成瘡癤﹐並閃挫腰痛﹐諸气滯閉﹐耳聾耳疼。止痛活血。

茴香穿山甲﹝蛤粉炒﹐各二兩﹞白牽牛﹝炒﹞玄胡索甘艸﹝炒﹞陳皮﹝各一兩﹞木香﹝一上爲末。每服一錢﹐熱酒調服。

手拈散治心脾气痛。

艸果沒藥玄胡五靈脂上爲末。酒調二錢。

枳殼煮散治悲哀傷肝气﹐痛引兩脇。

防風川芎枳殼細辛桔梗甘艸葛根上用水煎服。

鹽煎散治男子婦人﹐一切冷气攻衝﹐腹脇刺痛不已。及脾胃虛冷﹐嘔吐泄瀉﹐膀胱小腸气﹐婦人血气痛。

羌活砂仁甘艸﹝炙﹞茯苓艸果肉豆蔻﹝煨﹞川芎茴香蓽澄茄麥芽﹝炒﹞檳榔良姜﹝油炒﹞枳殼﹝炒﹞濃朴陳皮蒼術﹝等分﹞上用水煎﹐加鹽少許。

東垣升陽順气湯升麻柴胡陳皮﹝各一錢﹞半夏人參﹝各三錢﹞黃﹝四錢﹞甘艸柏皮﹝各五分﹞當歸﹝一錢﹞艸豆蔻﹝一錢﹞神曲﹝炒。一錢半﹞上咀。每半兩﹐入姜煎。

分气紫蘇飲治脾胃不和﹐气逆喘促﹐心下脹滿﹐嘔逆不食。

五味子桑白皮茯苓甘艸﹝炙﹞艸果腹皮陳皮桔梗﹝各一斤﹞紫蘇﹝十五兩﹞上銼。每服四錢﹐水煎﹐姜三片﹐入鹽少許。

雞舌香散治臟腑虛弱﹐陰陽不和﹐中脘气滯﹐停積痰飲﹐胸膈脹悶﹐心脾引痛。

臺烏香附良姜芍藥甘艸肉桂上以水煎服。

大玄胡湯莪術三稜當歸芍藥官桂檳榔濃朴木香玄胡大黃桔梗川楝子川芎甘艸﹝炙﹞黃芩上以水煎服。

化气散治諸食積﹐並宿食不消﹐此劑至爲穩當。

三稜莪術靑皮陳皮濃朴神曲麥芽甘艸臺烏香附上以水煎服。

東垣木香順气散治濁气在上﹐則生脹。

木香﹝三分﹞濃朴﹝四分﹞靑皮陳皮益智茯苓澤瀉生薑吳茱萸半夏﹝各二分﹞當歸﹝五分﹞升麻柴胡﹝一分﹞艸豆蔻﹝三分﹐煨﹞蒼術﹝三分﹞上作一服﹐水煎溫服。

勻气散治气滯不勻﹐胸膈虛痞﹐宿食不消﹐心腹刺痛﹐脹滿噎寒﹐嘔吐惡心。調脾胃生薑沈香丁香檀香木香﹝各一兩﹞藿香﹝四兩﹞甘艸﹝炙﹐四兩﹞砂仁﹝二兩﹞白果仁﹝二兩﹞上爲末。每服二錢﹐沸湯調下﹔或水煎服。

順气木香散治气不升降﹐胸膈痞悶﹐時或引痛﹐及酒食過傷﹐噫气吞酸﹐心脾刺痛﹐女人一切血气刺痛。

砂仁官桂甘艸﹝炙﹞陳皮濃朴丁皮茴香桔梗蒼術木香漧薑良姜上以水煎服。

快气散治一切气﹐心腹脹痛﹐胸膈噎塞﹐噫气吞酸﹐胃中痰逆嘔吐﹐及宿酒不解。

砂仁甘艸﹝炙﹞香附生薑上爲末。鹽湯調下。

異香散治腎气不和﹐腹脇脹滿﹐飲食難化﹐噫气吞酸﹐一切冷气﹐結聚腹中刺痛。

石蓮肉﹝一兩﹞莪術﹝炮﹞益智甘艸﹝炙﹞三稜﹝各六兩﹞靑皮陳皮﹝各三兩﹞濃朴﹝二兩上銼。每服三錢﹐水煎﹐姜三片﹐棗一枚﹐入鹽一撚﹐化气湯治一切气逆﹐胸膈噎塞﹐心脾卒痛﹐嘔吐酸水﹐丈夫小腸气﹐婦人血气。

沈香胡椒﹝各一兩﹞砂仁桂心木香﹝各二兩﹞陳皮﹝炒﹞漧薑﹝炮﹞莪術﹝炮﹞靑皮﹝去穣炒﹞茴香﹝炒﹞甘艸丁皮﹝各四兩﹞上爲末。每服二錢﹐姜蘇鹽湯調下﹔婦人淡醋湯下。

降气湯治中脘不快﹐心腹脹滿﹐气不升降﹐噎塞喘促﹐幹噦咳嗽﹐嗜臥減食﹐停積不消。專治香港腳上衝﹐肢體浮腫﹐有妨飲食。

紫蘇濃朴官桂半夏當歸前胡柴胡甘艸姜上以水煎服。

木香化滯湯治因憂气﹐食濕鹽面﹐結於中脘﹐腹皮底微痛﹐心下痞滿不食。

艸豆蔻甘艸﹝五錢﹐炙﹞半夏﹝一兩﹞當歸梢枳實﹝炒﹐各二錢﹞紅花﹝半兩﹞上每用五錢﹐水煎﹐姜三片﹐棗一个﹐熱服。

卷四

附脾胃八十

﹝附胃風﹞附方調中益气湯升麻﹝二分﹞黃﹝一錢﹞甘艸﹝五分﹞蒼術﹝五分﹞木香﹝二分﹞人參﹝五分﹞柴胡﹝五分﹞陳皮﹝二水煎服。

四君子湯治脾胃不調﹐不進飲食。

人參白術茯苓甘艸﹝炙﹞上以水煎服。

六君子湯治脾胃不和﹐不進飲食﹐上燥下寒﹐服熱藥不得者。

人參白術茯苓甘艸砂仁陳皮又方加半夏。

上以水煎﹐姜三片﹐棗一枚。

胃苓湯甘艸茯苓蒼術陳皮白術官桂澤瀉豬苓濃朴上銼。每服五錢﹐水煎﹐姜五片﹐棗二枚。

參苓白術散治脾胃虛弱﹐飲食不進﹐或致嘔吐泄瀉﹐及大病後調理脾胃。

白扁豆﹝一斤﹐炒﹞白茯苓山藥人參白術﹝各二斤﹞蓮子砂仁﹝一斤﹞甘艸﹝炙﹐二斤薏苡桔梗﹝各一斤﹐炒黃色﹞上爲末。每服二錢﹐煎棗湯調下。

治中湯治脾胃不和﹐嘔逆霍亂﹐中滿虛痞﹐或泄瀉。

人參甘艸﹝炙﹞漧薑﹝炮﹞白術靑皮陳皮﹝等分﹞上每服五錢﹐水煎。如嘔﹐加半夏等分。加丁香﹐減半夏﹐名丁香溫中湯。

丁沈透膈湯治脾胃不和﹐痰逆惡心﹐或時嘔吐﹐飲食不進﹐十膈五噎。

白術﹝二兩﹞香附﹝炒﹞砂仁人參﹝各一兩﹞丁香麥芽木香肉豆蔻白豆蔻靑皮﹝各半兩﹞沈香濃朴藿香陳皮﹝各七錢半﹞甘艸﹝炙﹐一兩﹞半夏神曲﹝炒﹞艸果﹝各二錢半﹞上銼。每服四錢﹐水煎﹐姜三片﹐棗一个﹐不拘時候溫服。忌生冷瓜果。

五膈寬中散治七情四气﹐胸膈痞滿﹐停痰气逆﹐遂成五膈。

靑皮陳皮丁皮濃朴甘艸﹝炙﹞白果香附砂仁木香上以水煎﹐生薑三片﹐入鹽少許。

枳縮二陳湯理脾胃﹐順气寬膈﹐消痰飲。

砂仁枳實茯苓半夏陳皮甘艸﹝炙﹞水煎﹐生薑五片。

八珍湯和血气﹐理脾胃。

當歸赤芍川芎熟地黃人參白茯苓甘艸砂仁﹝等分﹞上以水煎﹐姜三片﹐棗二枚。

凝神散收斂胃气﹐淸涼肌表。

人參白術茯苓山藥﹝各一兩﹞粳米扁豆﹝炒﹞知母生地黃甘艸﹝炙﹐半兩﹞淡竹葉地骨麥門冬﹝各二錢半﹞上水煎﹐姜三片﹐棗一枚。

胃風此因初飲食訖乘風涼而致。其證脹滿﹐食飲不下﹐形瘦腹大﹐惡風﹐頭多汗﹐膈寒不通﹐胃風湯正治。然此亦看挾證加減﹐脈右關弦而緩帶浮。

胃風湯見痢證類。

卷四

癭气八十一

﹝附結核﹞癭气先須斷濃味。

入方海藻﹝一兩﹞黃連﹝二兩﹐一云黃柏﹐又云黃藥﹞上爲末。以少許置掌中﹐時時舐之﹐津咽下。如消三分之二﹐止後服。

結核或在項﹑在頸﹑在臂﹑在身﹐如腫毒者﹐多是濕痰流注﹐作核不散。

入方﹕治耳後項間各一塊。

僵蠶﹝炒﹞酒大黃靑黛膽南星上爲末﹐蜜丸。噙化。

又方治項頸下生痰核。

二陳湯加大黃﹝酒炒﹞連翹桔梗柴胡上以水煎。食後服。

又方治臂核作痛。

二陳湯加連翹防風川芎皂角刺酒黃芩蒼術上以水煎服。

卷四

跌撲損傷八十二

跌撲損傷﹐須用蘇木和血﹐黃連降火﹐白術和中﹐童便煎﹐炒。在下者﹐可先須補接﹐後下瘀血﹔在上者﹐宜飲韭汁﹐或和粥喫。切不可飲冷水﹐血見寒則凝﹐但一絲血入方治撲傷損。

跌傷出血者﹐薑汁﹑香油各四兩﹐酒調服之。

治傷骨折及血出者。

用滑石﹑甘艸爲末﹐人參湯調服。次用生薑自然汁一盞﹐米醋一盞﹐獨核肥皂四个敲破於薑汁米醋中﹐紗片濾過﹐去渣﹐入牛皮膠﹐煎成膏藥貼之。徧身者皆可。

接骨散沒藥乳香﹝各半兩﹞自然銅﹝一兩﹐淬﹞滑石﹝二兩﹞龍骨﹝三錢﹞赤石脂﹝三錢﹞麝香﹝一字另研﹞上爲末。好醋浸沒﹐煮多爲上﹐幹就炒燥爲度﹐臨睡服。時入麝香﹐抄以茶匙﹐畱舌上﹐溫酒下。分上下食前後服。若骨已接尙痛﹐去龍骨﹑赤石脂而服多盡好﹐極效。

世以自然銅爲接骨藥﹐然此等方盡多﹐大抵在補气﹑補血﹑補土。俗工惟在速效以罔利﹐迎功﹐而燥散之禍﹐甚於刀劍﹐戒之﹗又方冬瓜皮阿膠﹝等分﹞上炒榦爲末。以酒調﹐飲醉爲度。

卷四

破傷風八十三

破傷風多死。防風﹑全蠍之類。非全蠍不開﹐十个爲末﹐酒調﹐日三次。

破傷風﹐血凝心﹐鴉翅燒灰存性﹐研細﹐酒調一錢。

入方﹕破傷風發熱。

栝蔞子﹝九錢﹞滑石﹝一錢半﹞南星蒼術赤芍陳皮﹝一錢﹞黃連炒柏黃芩白芷﹝五分﹞甘艸﹝些少﹞上姜一片﹐煎服。

附方天麻丸治破傷風神效。

天麻川烏﹝生去皮﹐各三錢﹞艸烏﹝生﹞雄黃﹝各一錢﹞上爲末﹐酒糊丸梧子大。每服十丸﹐溫酒下﹐無時。

《元戎》治破傷風欲死者。

川烏南星半夏﹝並生﹞天麻﹝去蘆﹐等分﹞上爲細末。每服一錢﹐豆淋酒調下﹐稍溫服﹐次以酒三盞投之。

卷四

諸瘡痛八十四

﹝附天泡瘡﹑凍瘡﹞諸瘡痛不可忍者﹐用苦寒藥加黃連﹑黃芩﹐詳上下根稍用﹐及引經藥則可。又云﹕諸瘡以當下之﹔若性急面黑瘦﹐血熱之人﹐因瘡而痛﹐宜四物加黃連﹑黃芩﹑大力子﹑甘艸。在下焦者其气能勝濕。

諸瘡藥膿窠﹐治熱燥濕爲主﹐用無名異。幹疥﹐開郁爲主﹐用茱萸。虫瘡如癬狀﹐退虫爲主﹐蕪荑﹑黑狗脊﹑白礬﹑雄黃﹑硫黃﹑水銀。殺虫﹑樟腦﹑松香。頭上多﹐加黃連﹑方解石﹐蛇牀定癢殺虫﹐松皮炭主膿。腫多者﹐加白芷開郁﹔痛多﹐加白芷﹑方解石﹔虫﹐加藜蘆﹑斑蝥﹔癢多﹐加枯礬﹔陰囊瘡﹐加茱萸﹔濕多﹐香油調﹔幹癢出血多﹐加大黃﹑黃連﹐豬脂調﹔紅色﹐加黃丹﹔靑色﹐加靑黛﹔虫多﹐加錫灰﹑蕪荑﹑檳榔。在上多服通聖散﹐在下多須用下。腳腫出血﹐分濕熱用藥。

入方﹕瘡有三種。

膿泡瘡﹐治熱爲主。

黃芩黃連大黃﹝各三錢﹞蛇牀寒水石﹝三兩﹞黃丹﹝半錢﹞白礬﹝一錢﹞輕粉白芷無名異﹝少許﹐炒﹞木香﹝少許﹐痛者用﹞上爲末。油調敷。

痧瘡蕪荑﹝二錢﹞剪艸﹝二錢﹞蛇牀﹝三錢﹞白礬﹝枯﹞吳茱萸黃柏﹝各一錢﹞蒼術濃朴雄黃﹝各五分﹞寒水石﹝二錢﹞輕粉﹝十帖﹞上爲末。油調敷。

疥瘡藥春天發瘡疥﹐開郁爲主﹐不宜抓破敷。

白礬﹝二錢﹞吳茱萸﹝二錢﹞樟腦﹝半錢﹞輕粉﹝十﹞寒水石﹝二錢半﹞蛇牀﹝三錢﹞黃柏大黃又方蕪荑白礬﹝枯﹞軟石膏大黃樟腦﹝各半兩﹐另入﹞貫眾蛇牀﹝各一兩﹞硫黃雄黃﹝各二錢半﹞上爲末。香油調。須先洗瘡去痂﹐敷之。

一上散雄黃﹝三錢半﹞寒水石﹝一兩﹞蛇牀白膠香黑狗脊﹝各一兩﹞黃連﹝五錢﹞硫黃﹝三錢半﹞吳茱萸﹝三錢﹞白礬﹝枯﹐五錢﹞斑蝥﹝十四个﹐去翅足﹞上硫黃﹑雄黃﹑寒水石﹐另研如粉﹐次入斑蝥和勻﹐蛇牀﹑狗脊等爲極細末同研勻。洗瘡﹐令湯透去痂﹐用臘豬油調﹐手心中擦熱﹐鼻中臭三二次﹐卻擦上。一上卽愈。如痛甚腫滿髙起﹐加水石一倍﹔如不苦癢﹐只加狗脊﹔如微癢﹐只加蛇牀子﹔如瘡中有虫﹐加雄黃﹔如喜火炙湯洗﹐加硫黃。口臭不止﹐亦可愈也。

附方四物湯見婦人類。

大承气湯見痢類。

郭氏升麻牛蒡子散治時毒瘡疹﹐脈浮﹐紅在表者﹐瘡發於頭面胸膈之際。

升麻牛蒡子甘艸桔梗葛根玄參麻黃﹝各一兩﹞連翹﹝一錢﹞上咀。姜三片﹐水二盞﹐作一服。

升麻和气飲治瘡腫癤疥癢痛。

甘艸陳皮﹝各一兩半﹞芍藥﹝七錢半﹞大黃﹝半兩﹐煨﹞漧葛蒼術桔梗升麻﹝各一兩﹞當歸半夏茯苓白芷﹝各二錢﹞漧薑枳殼﹝各半錢﹐﹞《三因》有濃朴半兩上咀。每服一兩﹐水煎。

當歸飲子治瘡疥﹑風癬﹑濕毒﹐燥癢瘡。

當歸白芍川芎生地黃白蒺藜防風荊芥﹝各一兩﹞何首烏黃甘艸﹝各半兩上咀。每服一兩﹐水煎﹔或爲末﹐每服一二錢﹐亦天瘡用防風通聖散末﹐及蚯蚓泥﹐略炒﹐蜜調敷﹐極妙。從肚皮上起者﹐是裏熱發於外也﹐還服通聖散。見斑疹類。

凍瘡用煎熱桐油﹐調密陀僧末敷。

腳上爛瘡久不愈﹐先以豆腐漿水﹐洗三兩次﹐懸鉤渣

卷五

癰疽八十五

癰疽只是熱勝血。六陽經﹐六陰經﹐有多气少血者﹐有少气多血者﹐有多气多血者﹐不可一槪論也。若夫要害處近虛怯薄處﹐前哲已曾論及。惟分經之言未聞﹐諸經惟少陽厥陰經生癰疽﹐理宜預防﹐以其多气少血﹐肌肉難長﹐瘡久未合﹐必成死癥。遽用驅毒利藥﹐以伐其陰分之血﹐禍不旋踵。陽滯於陰﹐脈浮洪弦數﹔陰滯於陽﹐脈沈細弱澀。陽滯以寒治之﹐陰滯以熱治之。人中年以後﹐不可生癰﹐才有痛腫﹐參之脈證﹐但見虛弱﹐便與滋補气血﹐可保終吉。若用尋常驅熱拔毒紓气之藥﹐虛虛之禍﹐如指諸掌。內托之法﹐河間治腫於外﹐根盤不深﹐形證在表﹐其脈多浮﹐病在皮肉﹐非气盛則必侵於內﹐急須內托以救其裏﹐宜復煎散﹐除溫散郁﹐使胃气和平。如或未已﹐再煎半料飲之。如大便祕及煩熱﹐少服黃連湯。如微利及煩熱已退卻﹐與復煎散半兩。如此﹐使榮衛俱行﹐邪气不能內傷也。然世俗多用排膿內補十宣散﹐若用之於此小瘡與冬月時令卽可。若潰瘍於夏月用之﹐其桂朴之溫散﹐佐以防風﹑白芷﹐吾恐𨿽有參﹑﹐難爲倚仗。一婦年七十﹐形實性急而好酒﹐腦生疽﹐才五日﹐脈緊急且澀﹐急用大黃酒煨細切﹐酒拌炒爲末。又灑拌人參炒﹐入姜煎﹐調一錢重。又兩時再與。得睡而上半身汗﹐睡覺病已失。此內托之意。又一男子﹐年五十﹐形實色黑﹐背生紅腫﹐及胛骨下痛﹐其脈浮數而洪緊﹐食亦嘔。正冬月﹐與麻黃桂枝湯加酒黃柏﹑生附﹑栝蔞子﹑甘艸節﹑羌活﹑靑皮﹑人參﹑黃芩﹑半夏﹑生薑﹐六帖而消。此正內托之法﹐非《精要》內托散﹑乳香﹑綠豆等藥。想此方專爲服丹石而發疽者設﹐不因丹石而發﹐恐非必用寬腸癰﹐大腸有痰積死血流注﹐桃仁承气湯加連翹﹑秦艽。近肛門破入風者難治﹐防風之乳癰﹐乳房陽明所經﹐乳頭厥陰所屬。乳子之母﹐不知調養﹐怒忿所逆﹐鬱悶所遏﹐濃味所釀﹐以致厥陰之气不行﹐故竅不得通而汁不得出﹔陽明之血沸騰﹐故熱甚而化膿。亦有所之子﹐膈有滯痰﹐口气熱﹐合乳而睡﹐熱气所吹﹐遂生結核。於初起時﹐便須忍痛﹐揉令稍軟﹐吮令汁透﹐自可消散。失此不治﹐必成癰癤。治法﹕疏厥陰之滯﹐以靑皮﹔淸陽明之熱﹐細研石膏﹔行污濁之血﹐以生甘艸之節﹔消腫導毒﹐以栝蔞子﹐或加沒藥﹑靑橘葉﹑皂角刺﹑金銀花﹑當歸。或湯或散﹐或加減﹐隨意消息﹐須以少酒佐之。若加以艾火兩三壯於腫處﹐其效尢捷。不可輒用鍼刀﹐必至危困。若不得於夫﹐不得於舅姑﹐憂怒鬱悶﹐昕夕累積﹐脾气消阻﹐肝气橫逆﹐遂成隱核﹐如大棋子﹐不痛不癢。數十年後﹐方爲瘡陷﹐名曰奶巖﹐以其瘡形嵌凹似巖穴也。不可治矣。若於始生之際﹐便能消釋病根﹐使心淸神安﹐然後施之治法﹐亦有可安之理。

乳癰方。

靑皮栝蔞橘葉連翹桃仁皂角刺甘艸節﹝破多加參﹑﹞上以水煎。入酒服。

乳癰奶勞腫石膏﹝﹞樺皮﹝燒﹞栝蔞子甘艸節靑皮上以水煎服。

治乳有核南星貝母甘艸節栝蔞﹝各一兩﹞連翹﹝半兩﹞上以水煎。入酒服。

又方人參黃川芎當歸靑皮連翹栝蔞白芍甘艸節乳巖小破﹐加柴胡﹑川芎。上以水煎﹐入酒服。

乳硬痛沒藥﹝一錢﹞甘艸﹝三錢﹞當歸﹝三錢﹞上作一服﹐水煎﹐入酒少許﹐熱飲。

吹奶。

金銀花大蕎麥紫葛藤﹝等分﹞上以醋煎。洗患處立消。如無下二物﹐只金銀花亦可。

乳栗破少有破﹐必大補。

人參黃白術當歸川芎連翹白芍甘艸節上以水煎服。

附骨癰熱在血分之極細﹐初覺﹐先以靑皮﹑甘艸節。後破當養血。初腿腫﹐以人參﹑黃連﹑茯苓各二錢﹐栝蔞子四十八粒﹐作二帖﹐入竹瀝﹐熱飲之。

治環跳穴痛不已﹐防生附骨疽。

以蒼術佐黃柏之辛﹐行以靑皮﹐冬月加桂枝﹐夏月加條子芩﹐體虛者加牛膝﹐以生甘艸爲使﹐大料煎。入薑汁帶辣﹐食前飲之。病深者恐術﹑柏﹑桂枝十數帖﹐發不動﹐加少麻黃﹐二三帖又不動﹐恐癰將成矣。急掘地坑﹐以火紅﹐沃以小便﹐赤體坐其上﹐以被席圍抱下截﹐使熱气重蒸﹐腠理開﹐气血暢而愈。

鐵圍散治癰疽腫毒。

乳香沒藥﹝半兩﹞大黃黃柏黃連南星半夏防風皂角刺木鱉子栝蔞甘艸節艸烏阿膠上爲末﹐醋調成膏。砂石器內火熬黑色﹐鵝翎敷之。

圍藥諸般癰疽﹐敷上消散。

乳香沒藥大黃連翹黃芩黃連黃柏南星半夏防風羌活栝蔞阿膠上研爲細末﹐好醋煎黑色成膏。寒者熱用﹐熱者寒用。

圍藥鐵井欄貝母南星﹝各七錢﹞連翹五倍子經霜芙蓉葉﹝各一兩﹞上碾爲細末。用水調敷四向腫處﹐止畱中間一竅出毒瓦斯。

隔皮取膿法驢蹄﹝細切﹐一兩﹞蕎麥麵﹝一兩﹞白鹽﹝半兩﹞艸烏﹝四錢﹐去皮﹞上爲末﹐水調作餅子﹐慢火炙微黃色﹐出火毒﹐研末﹐醋調成膏。用白紙攤貼患處﹐水自毛孔而出﹐其腫自退。

騎馬癰用大粉艸帶節四兩﹐長流水一碗﹐以甘艸淬焙水盡爲末﹐入皂角炭少許﹐作四服﹐湯調頓服效。

又方甘艸節﹑白芷﹑黃連﹐破者龍骨﹑枯礬﹑赤石脂並用。

敷疽癤方艸烏黃連紫荊皮白芷大黃芙蓉皮朴硝糯米﹝各等分﹞上爲末﹐蜜水調敷。如瘡盛﹐以蜜調雄黃末﹐圍定瘡穴﹐大小前後敷前藥末。

一人肛門生癤﹐久不收口﹐有鍼竅三孔﹐勞力則有膿。

黃條芩連翹秦艽上爲末﹐神曲糊爲丸。

取朽骨﹐久疽及痔漏者有之。

取烏骨雞脛骨﹐以上等雌黃實之﹐鹽泥固濟﹐火通紅﹐取出地上﹐出火毒﹐去泥﹐用骨研細﹐飯丸如粟大。以紙撚送入孔中竅內﹐更用膏藥貼之。

便毒山梔子大黃乳香沒藥當歸﹝五分﹞栝蔞仁﹝三錢﹞代赭石﹝一錢﹞上作一服煎。

又方木鱉子大黃栝蔞桃仁艸龍膽上咀。濃煎﹐露星月一宿﹐淸早溫服﹐立愈。

又方﹐白僵蠶﹑槐花爲末﹐酒調服﹐一方加酒大黃。

附方消毒飲治便毒初發﹐三四日可消。

皂角刺金銀花防風當歸大黃甘艸節栝蔞仁﹝等分﹞上咀。水酒各半煎﹐食前溫服。仍頻提掣頂中發《機要》內托復煎散癰疽托裏健胃。

地骨皮黃芩茯苓白芍人參黃白術桂甘艸防己當歸﹝各一兩﹞防風上咀。先以蒼術一斤﹐水五升﹐煎至三升﹐去術﹐入前十二味﹐再煎﹐至三四盞﹐取淸汁﹐分三四次﹐終日飲之。又煎蒼術渣渣﹐根據前又煎前十二味渣﹐分飲之。

內疏黃連湯治瘡皮色腫硬﹐發熱而嘔﹐大便閉﹐脈洪實者。

黃連芍藥當歸檳榔木香黃芩梔子薄荷桔梗甘艸﹝各一兩﹞連翹﹝二兩﹞大黃﹝二兩半﹞上咀。每服一兩﹐入姜煎。

卷五

疔八十六

疔﹐用鍼刀鏃破頭上﹐以蟾酥敷之。後用綠豆﹑野菊﹑莎末﹐酒調飲﹐醉睡﹐覺卽定痛熱除﹐不必去疔自愈也。

治一切疔瘡﹐用紫梗菊花根莖葉皆可﹐研碎取汁﹐滴口中飲之。瘰﹐血气痰熱﹐以牡過爲末﹐玄參搗膏爲丸﹐桑椹黑熟者搗汁熬膏﹐湯調服。紅者曬榦爲末﹐湯調服。師云﹕大田螺連肉燒灰存性爲末﹐入麝香少許﹐濕則幹敷﹐幹則油調敷。夏枯艸﹐大能散結气﹐而有入方治瘰。

海藻﹝洗去砂土曬漧﹞昆布﹝揉去土同上二味先研爲末﹞何首烏﹝木臼搗爲末﹞皂角刺﹝炒令黃色﹞公蛇蛻﹝樹上或墻上是雄﹐用一條。平地上者是雌﹞上五味爲細末﹐和勻一處。豬項下刀口肉燒熟﹐蘸前藥末喫。食後倒患處眠一伏時。每核灸七壯﹐口中覺煙起爲度﹐膿盡卽安。初生起時灸曲池﹐男左女右。

附方《寶鑑》保生挺子治疔瘡﹑背疽﹑瘰﹐一切惡瘡。

金腳信雄黃砂﹝各二錢﹞麝﹝一錢﹞輕粉﹝半大匣半大﹞巴豆﹝四十九粒﹐文武火炒研﹞上爲極細末。用黃蠟五錢溶開﹐將藥和成挺子﹐冷水浸﹐少時取出﹐旋丸捏作餅子﹐如眼大。將瘡頭撥開﹐安一餅子﹐次用神聖膏貼。後服托裏散﹐若瘡气入腹危者﹐服破棺丹。

神聖膏治一切惡瘡。

當歸本﹝各半兩﹞沒藥﹝二錢﹞黃丹黃蠟﹝各二兩﹞乳香﹝二錢﹞琥珀﹝二錢半﹞膽礬粉霜﹝各一錢﹞白膠香﹝二兩﹞淸油﹝二斤﹞木鱉子﹝五十个﹐去皮﹞巴豆﹝十五个﹐去殼﹞槐枝柳枝﹝各一百二十條﹞上作一處﹐先將槐枝﹑柳枝下油內熬焦﹐取出不用。後下余藥﹐熬至焦黑﹐亦漉出不用﹐將油澄淸﹐下黃丹再熬成膏﹐用緋帛攤之﹐立效。

《千金》托裏散治疔瘡發背﹐一切惡腫。

官桂人參甘艸川芎白芷芍藥﹝各一兩﹞木香沒藥﹝各三錢﹞乳香﹝二錢﹞當歸﹝半兩﹞連翹﹝一兩二錢﹞黃﹝一兩半﹞防風桔梗濃朴﹝各二兩﹞上十五味爲細末。每服三錢﹐酒一大盞﹐煎三二沸﹐和渣破棺丹治瘡腫﹐一切風熱。

大黃﹝二兩﹐半生半熟﹞芒硝甘艸﹝各一兩﹞上爲末﹐煉蜜丸如彈子大。每服半丸﹐食後茶淸溫酒任化下。童便半盞研化服﹐亦得。

太乙膏治子瘡神效。

腦子﹝一錢﹐研﹞輕粉乳香﹝各二錢研﹞麝香﹝三錢﹐研﹞沒藥﹝四錢﹐研﹞黃丹﹝五兩﹞上用淸油一斤﹐先下黃丹熬﹐用柳枝攪。又用憨兒蔥七枝﹐先下一枝熬焦﹐再下一枝﹐蔥盡爲度。下火不住手攪﹐覷冷熱得所﹐入腦子等藥攪勻﹐瓷器盛之﹐用時旋攤。

克效散治子瘡。

官桂砂﹝各半錢﹞赤小豆粳米﹝各四十九粒﹞斑蝥﹝四十九个﹐不去翅足﹞上五味﹐研爲末。初服一字﹐次服二字﹐次服三字﹐次服四字﹐煎商陸根湯送下﹐空心服﹐小便淋瀝爲效。如惡心嘔吐黃水﹐無妨。瘰日日自消矣。

玉燭散治瘰﹐和血通經﹐服之自消。日進一服﹐七八日取效。方見婦人類。

東垣升陽調經湯治瘰繞頸﹐或至頰車﹐此皆出足陽明胃經中來。若瘡深遠﹐隱曲肉底﹐是足少陰腎經中升麻﹝八錢﹞葛根艸龍膽﹝酒制﹞酒芩莪術﹝酒洗﹐炒﹞三稜﹝酒炒﹞甘艸﹝炙﹞黃連﹝酒洗﹞洗﹐炒﹐一兩﹞上另秤一半作末﹐煉蜜爲丸綠豆大。每服百餘丸。一半作。

咀﹐每服五錢。若能食﹐大便硬﹐可旋加至七八錢﹐水二盞﹐先浸半日﹐煎至一盞﹐去渣﹐臨臥熱服。足髙去枕仰臥﹐噙一口﹐作十次咽下﹐畱一口在後送下丸藥。服畢﹐其臥如常。

卷五

金湯疳癬諸瘡八十七

金瘡五倍子﹑紫蘇等分。

又方白膠香三錢﹐龍骨一錢。

金瘡狗咬。

五月五日午時﹐用陳鍛石一斤﹐搗爲末﹐韭一斤﹐搗汁﹐和成餅﹐陰漧爲細末。敷之。

治陽證腫毒並金瘡。

大粉艸銼細﹐用竹筒一段﹐割去靑﹐兩頭畱節﹐節上開一竅﹐入粉艸在內。滿後﹐用油灰塞孔竅﹐從立冬日放糞缸內﹐待立春先一日取起﹐豎立在有風無日陰處二十一日﹐多最好。卻破竹取艸爲細末﹐用敷金瘡。幹者水調。

火燒桐油﹝二錢﹞水﹝二錢﹞上二件﹐以桃柳枝不住手攪成膏﹐再入少水溶。外用貓兒肚底毛細剪摻上。

湯澆以淋了茅三次灰渣敷患處。

湯火瘡臘月豬膽﹐塗黃柏﹐炙榦爲末﹐傅之。

瘡乳香沒藥水銀當歸﹝各半兩﹞川芎貝母黃丹﹝二錢半﹞眞麻油﹝五兩﹞上咀。除黃丹﹑水銀外﹐先將余藥用香油熬黑色﹐去渣又方龍骨﹝生用﹞血竭赤石脂﹝共一兩﹞頭髮﹝如指大﹞黃蠟﹝一兩﹞白膠香香油﹝不拘多少上件﹐先以香油煎頭髮三五沸﹐去發﹐入黃蠟﹑白膠香﹐卻入龍骨﹑血竭﹑赤石脂攪勻安在水盤內。候冷取起﹐以瓷器盛之。每遇一瘡﹐撚作薄片﹐貼瘡口﹐以竹篛貼在外。三日後翻過再貼。仍服活血藥。

又方用砂糖水煎冬靑葉三五沸﹐撈起﹐石壓平﹐將葉貼瘡上﹐日換二次。

又方以頭垢燒灰﹐和棗肉﹐搗作膏。先以蔥椒葉煎湯洗淨﹐用輕粉摻上﹐卻以前膏﹐雨傘紙攤貼之。

又方地骨皮﹝一兩﹞白蠟﹝半兩﹞甘艸節﹝半兩﹞上以香油入地骨皮﹑甘艸節﹐文武火熬熟﹐去渣﹐入黃丹一兩半﹐緊火熬黑提起﹐白紙攤貼之﹐次用冬靑葉醋煎過﹐以藥貼之。

杖瘡疼黃柏﹑生地黃﹑紫荊皮﹐皆要藥。熱血作痛﹐涼血﹑去瘀血爲先﹐須下雞鳴散之類。生地黃﹑黃柏爲末﹐童便調敷﹐或加韭汁。不破者﹐以韭菜蔥頭舂碎炒熱貼。冷則易。膏藥﹐紫荊皮﹑乳香﹑沒藥﹑生地黃﹑黃柏﹑大黃之類。

又方用大黃﹑黃柏爲末﹐生地黃汁調敷﹐幹卽再敷。

又方野生薴麻根﹐嫩者不拘多少﹐洗淨﹐同鹽擂﹐敷瘡上﹐神效。傷重多用鹽。

癬瘡防風通聖散去硝黃﹐加浮萍﹑皂角刺。又紫蘇﹑樟樹﹑蒼耳﹑浮萍煎湯洗。

又方浮萍﹝一兩﹞蒼耳蒼術﹝二兩﹞苦參﹝一兩半﹞黃芩﹝半兩﹞香附﹝二錢半﹞上爲末﹐酒糊丸。

又方蘆薈大黃輕粉雄黃蛇牀子槿樹皮檳榔上爲末。先刮癬﹐用米醋調藥末塗之。

又方蘆薈﹝研﹐三錢﹞江子﹝去殼﹐十四粒﹞蓖麻子﹝去殼﹐十四粒﹞斑蝥﹝七个﹐去翅﹑足﹞白蠟上以香油二兩﹐熬江子﹑蓖麻﹑斑蝥三藥﹐以黑爲度。去藥﹐入蠟並蘆薈末在內﹐用瓷罐盛貯。微微刮癬令破﹐以油塗上。過夜略腫﹐卽愈。

下疳瘡蛤粉蠟茶苦參密陀僧上爲末。河水洗淨﹐臘豬油調敷。兼治瘡。

又方米泔水洗瘡淨。用頭髮﹐以鹽水洗淨﹐去油﹐再用淸湯洗﹐曬漧燒灰﹐敷瘡上﹐實時生附方冰霜散治火燒燎損傷﹐油熱澆傷﹐皮爛肉大痛。

寒水石﹝生﹞牡蠣﹝﹞明朴硝靑黛﹝各一兩﹞輕粉﹝一錢﹞上爲末。新水調或油調﹐濕則幹貼痛處﹐立止如神。

聖粉散治下注疳瘡﹐蝕臭腐爛﹐疼痛不可忍者。

黃柏﹝蜜炙﹞密陀僧黃丹髙末茶乳香﹝各三錢﹞輕粉﹝一錢半﹞麝﹝少許﹞上爲末。用蔥湯洗瘡後次貼此藥。兼治小兒疳瘡。

下疳瘡洗藥黃連黃柏當歸白芷獨活防風朴硝荊芥上等分﹐水煎﹐入錢五十文﹐烏梅五个﹐鹽一匙﹐同煎﹐溫洗﹐日五七次。用下藥敷﹕木香檳榔黃連銅靑輕粉枯礬螵蛸麝﹝各等分兩﹞上爲極細末。洗後﹐至夜敷上。

卷五

婦人八十八

婦人經水過期﹐血少也﹐四物加參﹑術﹔帶痰﹐加南星﹑半夏﹑陳皮之類。經水不及期而來者﹐血熱也﹐四物加黃連。過期﹐紫黑有塊﹐亦血熱也﹐必作痛﹐四物加香附﹑黃連﹔過期﹐淡皮﹑之玄胡物﹑玄多服之﹐肥人不及日數而多者﹐痰多血虛有熱﹐亦用前丸﹐藥中更加黃連﹑白術丸服。血枯經閉者如用﹐以薑汁炒。肥胖飲食過度之人﹐而經水不調者﹐乃是濕痰﹐宜蒼術﹑半夏﹑滑石﹑茯苓﹑白術﹑香附﹑川芎﹑當歸。臨經來時肚痛者﹐四物湯加陳皮﹑玄胡索﹑牡丹﹑甘艸。痛甚者﹐豆淋酒﹔痛緩者﹐童便煮莎﹐入炒條芩末爲丸。經水去多不能住者﹐以三補丸加莎根龜板﹑金毛狗脊。陰虛﹐經脈久不通﹐小便澀﹐身體疼痛﹐以四物加蒼術﹑牛膝﹑陳皮﹑生甘艸。又用蒼莎丸加蒼耳﹑酒芍藥爲丸﹐就煎前藥吞下。

入方治經水過多。

黃芩﹝炒﹞白芍﹝炒﹞龜板﹝炙﹐各一兩﹞黃柏﹝炒﹐三錢﹞椿樹根皮﹝七錢半﹞香附子﹝二錢上爲末﹐酒糊丸。空心溫酒或白湯下﹐五十丸。

又方治積痰傷經不行﹐夜則妄語。

栝蔞子﹝一兩﹞黃連﹝半兩﹞吳茱萸﹝十粒﹞桃仁﹝五十个﹞紅曲﹝二錢﹞砂仁﹝三兩﹞上爲末﹐生薑汁化炊餅爲丸桐子大。服百丸﹐空心。

又方治一切瘀血爲痛。

香附﹝四兩﹐醋煮﹞瓦楞子﹝﹐二兩﹐醋煮一晝夜﹞桃仁﹝二兩﹞牡丹皮大黃﹝熟蒸﹞當歸﹝各一兩﹞川芎紅花﹝各半兩﹞上爲末﹐蒸餅丸如桐子大。空心溫酒下﹐三五十丸。

附方四物湯治衝任虛損﹐月水不調﹐臍腹痛。

當歸川芎芍藥熟地黃﹝等分﹞上以水煎服。加減於後﹕若經候微少﹐漸漸不通﹐手足煩疼﹐漸瘦﹐生潮熱﹐脈微數﹐本方去地黃﹑芎﹐加澤蘭葉三倍﹐甘艸半分﹔經候過多﹐本方去熟地黃﹐加生地黃﹐或只加黃芩﹑白術﹔經行身熱﹐脈數﹐頭昏﹐本方加柴胡﹑芩﹔經行微少﹐或脹或疼﹐四肢疼痛﹐加延胡﹑沒藥﹑白芷與本方等﹐淡醋湯調下末子。經候不調﹐心腹痛﹐只用芎﹑歸二味﹐名君臣散。气沖經脈﹐故月事頻並﹐臍下多痛﹐加芍藥﹔經欲行﹐臍腹絞痛﹐加玄胡﹑檳榔﹑苦楝﹐炒木香減半﹔經水澀少﹐加葵花﹑紅花﹔經水適來適斷﹐或有往來寒熱﹐先宜服小柴胡湯﹐後以四物和之﹔經候過而作痛﹐血气俱虛也﹐宜本方對四君子湯服之。

治經事過期不行。

玄胡索﹝一錢﹞香附枳殼﹝各半錢﹞上爲末﹐杜牛膝搗汁半鐘﹐空心調服。

交加地黃丸治經水不調﹐血塊气痞﹐肚腹疼痛。

生地黃﹝一斤﹞老生薑﹝一斤﹞玄胡索當歸川芎白芍﹝二兩﹞沒藥木香﹝各一兩﹞桃仁﹝去皮尖﹞人參﹝各一兩半﹞香附子﹝半斤﹞上先將地黃﹑生薑各搗汁﹐以薑汁浸地黃渣﹐地黃汁浸渣﹐皆以汁盡爲度﹐次將余藥爲末﹐共作一處﹐日幹﹐同爲末﹐醋糊丸如桐子大。空心服五十丸﹐姜湯下。

當歸散治經脈不通。

當歸穿山甲﹝灰炒﹞蒲黃﹝各半兩﹐炒﹞辰砂﹝一錢﹞麝香﹝少許﹞上爲末。酒調服二錢。

琥珀散治月水不通﹐心膈迷悶﹐腹髒撮痛。

臺烏﹝二兩﹞當歸莪術﹝各一兩﹞上爲末。空心溫酒調二錢﹐以食壓之。產後諸疾﹐炒姜酒調下。

通經丸治婦人室女﹐經候不通﹐臍腹疼痛﹐或成血瘕。

川椒﹝炒﹞莪術漧漆﹝炒煙盡﹞當歸靑皮漧薑大黃﹝煨﹞桃仁﹝去皮尖﹐炒﹞川烏﹝炮﹞桂心﹝各等分﹞上爲末﹐將一半用米醋熬成膏子﹐和余藥成劑﹐臼中杵之﹐丸如桐子﹐陰漧。每服三五十丸﹐醋湯下。嚴氏方無川烏﹐有紅花。

紅花當歸散治婦人血髒虛竭﹐或積瘀血﹐經候不行﹐時作痛腰胯重疼﹐小腹堅硬﹐及室女經水不行。

紅花當歸尾紫葳﹝卽淩霄花﹞牛膝甘艸﹝炙﹞蘇木﹝各三兩﹞白芷桂心﹝一兩半﹞赤芍﹝九兩﹞劉寄奴﹝五兩﹞上爲末。空心熱酒調三錢服。一名淩霄花散。

導痰湯見痰類。

三補丸見諸虛類。

蒼莎丸見咳嗽類。

越鞠丸見六郁類。

卷五

崩漏八十九

血崩﹐東垣有治法﹐但不言熱﹐其主在寒。學人宜尋思之。急則治其標﹐用白湯調百艸霜末﹐甚者用棕櫚灰。後用四物湯加炒漧薑調理。因勞者﹐用參帶升補藥﹔因者﹐用漧薑﹔因熱者﹐黃芩﹔崩過多者﹐先用五靈脂末一服﹐當分寒熱。蓋五靈脂能行能止﹐紫色成塊者熱﹐以四物湯加黃連之類。婦人血崩﹐用香附白芷丸服。气虛血虛者﹐皆以四物湯加參﹑。漏下乃熱而虛﹐四物加黃連。崩中白帶﹐用椒目末﹐又用白芷﹑鍛石炒去灰末﹐茜艸少許﹐粥丸服。一方﹐用生狗頭骨燒灰存性﹐或酒調服﹐或入藥服。一方﹐五靈脂半生半炒爲末酒調服。經血逆行﹐或血腥﹐或吐血﹐或唾血﹐用韭菜汁服效。夫婦人崩中者由臟腑傷損﹐衝任二脈﹐血气俱虛故也。二脈爲經脈之海﹐血气之行﹐外循經絡﹐內榮髒。若气血調適﹐經下根據時。若勞動過極﹐臟腑俱傷﹐衝任之气虛﹐不能約制其經血﹐故忽然而下﹐謂之崩中暴下。治宜當大補气血之藥﹐舉養脾胃﹐微加鎭墜心火之藥﹐治其心﹐補陰瀉陽﹐經自止矣。

附方小薊湯治崩中不止。

小薊莖葉﹝研取汁﹐一盞﹞生地黃汁﹝一盞﹞白術﹝半兩﹞上三件﹐入水一盞煎﹐溫服。

荊芥散治婦人崩中﹐連日不止。

用荊芥穗﹐於燈盞多著燈心﹐好麻油點燈﹐就上燒荊芥焦色。

上爲末。每服三錢﹐童便調下。

又方芥葉﹝如雞子大﹞阿膠﹝半兩﹞漧薑﹝一錢﹞上爲粗末。用水五盞﹐先煮艾姜﹐後入膠烊消﹐分作二服﹐空心。

如聖散治婦人血出崩。

棕櫚灰烏梅﹝各一兩﹞漧薑﹝一兩五分﹐並燒灰存性﹞上爲末。每服二錢﹐烏梅酒調下﹐空心。

涼血地黃湯治婦人血崩﹐是腎水月虛﹐不能鎭守包絡相火﹐故血走而崩也。

黃芩荊芥蔓荊子﹝各一分﹞黃柏知母本細辛川芎﹝各二分﹞黃連羌活柴胡升麻防風﹝各三分﹞生地黃當歸﹝各五分﹞甘艸﹝一錢﹞紅花﹝炒﹐少許﹞上作一服﹐水煎﹐空心稍熱服。

卷五

帶下九十

帶下﹐赤屬血﹐白屬气。主治燥濕爲先。漏與帶﹐俱是胃中痰積流下﹐滲入膀胱﹐無人知此。只宜升提﹐甚者上必用吐以提其气﹐下用二陳湯加蒼術﹑白術﹐仍用丸子﹝一本作瓦楞子﹞。又云﹕赤白帶下皆屬血﹐出於大腸小腸之分。肥人多是濕痰﹐海石﹑半夏﹑炒黃柏﹑滑石﹑椿皮﹑川芎﹑海石如無海石﹐以蛤粉亦可。一方﹐有靑黛作丸子服。赤白帶下﹐炒黃荊子爲末﹐酒調下二錢﹐或米湯亦可﹐又治心痛。羅先生法﹐或十棗湯﹐或神佑﹐或玉燭散﹐皆可服。實者可行﹐虛者不可峻攻。血虛者﹐加減四物湯﹔气虛者﹐參﹑術陳皮間與之﹔濕勝者﹐用固腸丸﹔相火動者﹐於諸藥中少加黃柏﹔滑者﹐加龍骨﹑赤石脂﹔滯者﹐加葵花﹝葵花白者治白帶﹐赤者治赤帶﹔﹞性燥者﹐加黃連﹔痰气帶下者﹐蒼術﹑香附﹑滑石﹑蛤粉﹑半夏﹑茯苓丸服。寒月少加漧薑﹐臨機應變。必須斷濃味。

入方良姜芍藥黃柏﹝二錢﹐各炒成灰﹞椿樹根皮﹝一兩半﹞上爲末﹐粥丸。每服四五十丸﹐空心。

又方一婦人白帶兼風痛。

半夏茯苓川芎陳皮甘艸蒼術黃柏﹝酒炒﹞南星牛膝﹝酒洗﹞治婦人上有頭風鼻涕﹐下有白帶。

南星蒼術柏皮﹝炒﹞滑石半夏川芎辛夷牡蠣粉﹝炒﹞酒芩上咀。水煎﹐去渣又方治白帶。

龜板﹝炙﹞枳子﹝各二兩﹞黃柏﹝炒﹐一兩﹞白芍藥﹝七錢半﹞香附﹝半兩﹞漧薑﹝炒﹐二錢半山茱萸苦參椿根皮﹝各半兩﹞貝母上爲末﹐酒糊丸桐子大。空心米湯下﹐五十丸。

又方治赤白帶下﹐或時腹痛。

龜板﹝酒炙﹐二兩﹞黃柏﹝炒﹐一兩﹞漧薑﹝炒﹐二錢﹞枳子﹝二錢半﹞上爲末﹐酒糊丸如桐子大。每服七十丸﹐日服二次。

又方治婦人有孕﹐白帶。

蒼術﹝三錢﹞白芷﹝二錢﹞黃連﹝炒﹐二錢﹞黃芩﹝炒﹐三錢﹞黃柏﹝炒﹐一錢半﹞白芍﹝二錢半﹞椿根皮﹝炒﹐一錢半﹞山茱萸﹝二錢半﹞上爲末﹐糊丸。空心溫酒下﹐五十丸。

治結痰白帶先以小胃丹﹐半饑半飽﹐津液下數丸。候郁積開﹐卻宜服補藥。

白術﹝二兩﹞黃芩﹝半兩﹞紅白葵花﹝二錢半﹞白芍﹝七錢半﹞上爲末﹐蒸餅丸。空心煎四物湯下﹐三五十丸。

固腸丸治濕气下利﹐大便血﹐白帶﹐去脾胃陳積之疾。用此以燥其濕﹐亦不可單用﹐須看病作湯使。

椿根白皮﹝性涼而燥須炒用﹞上爲末﹐酒糊丸服。

又方椿根皮﹝四兩﹞滑石﹝二兩﹞上爲末﹐粥丸桐子大。空心白湯下﹐一百丸。

又方治白帶﹐因七情所傷而脈數者。

黃連﹝炒﹞扁柏﹝酒蒸﹞黃柏﹝炒﹐各半兩﹞香附﹝醋炒﹞白芍白術﹝各一兩﹞椿根皮﹝炒﹐三兩﹞白芷﹝燒存性﹐三錢﹞上爲末﹐粥丸桐子大。每服七十丸﹐食前米飲下。

又方治赤白帶﹐因濕勝而下者。

蒼術﹝鹽炒﹞白芍滑石﹝炒﹐各一兩﹞枳殼﹝炒﹞甘艸﹝各三錢﹞椿根皮﹝炒﹐二兩﹞漧薑﹝炮﹐二錢﹞地楡﹝半兩﹞上爲末﹐粥丸。空心米飲下一百丸。

﹝附錄﹞赤白帶者﹐皆因七情內傷﹐或下元虛憊﹐感非一端。叔和云「崩中日久爲白帶﹐漏海將枯﹐津液復亡﹐枯漧不能滋養筋骨。執劑之法﹐須以本部行經藥爲引用﹐爲使。大辛甘油膩之藥﹐潤其枯燥﹐而滋益津液﹐以大卒熱之气味藥﹐補其陽道﹐生其血脈。以寒苦之藥﹐泄其肺而救上熱傷气。以人參補之。以微苦溫之藥爲佐﹐而益元气。此治之大法也。

附方戴人玉燭散治經候不通﹐腹脹或痛。

當歸芍藥川芎熟地黃芒硝大黃甘艸上咀。生薑三片﹐煎服。

十棗湯見脇痛類。

神佑丸見中濕類。

卷五

產前九十一

產前當淸熱產血。產婦因火動胎﹐逆上作喘急者﹐急用條芩﹑香附之類爲末調下。條芩﹐水中取沈者爲佳。墮胎﹐乃气虛﹑血虛﹑血熱。黃芩﹐安胎﹐乃上中二焦藥﹐能降火下行。益母艸﹐卽茺蔚子﹐治產前產後諸病﹐能行血養血。難產可煎作膏﹐地黃膏﹑膝膏﹐皆可用。懷妊愛物﹐乃一臟之虛。假如肝臟之虛﹐肝气止能生胎﹐無餘用也。又云﹕不能榮其肝﹐肝虛故愛酸物。產前安胎﹐白術﹑黃芩爲妙藥也。條芩﹐安胎聖藥也。俗人知﹐以爲害而不敢用﹐反謂溫熱之藥可養胎。殊不知產前宜淸熱﹐令血循經而不妄行﹐故養胎。胎熱將臨月﹐以三補丸加炒香附﹑炒白芍﹐蒸餅丸服。抑熱﹐以三補丸﹐用地黃膏。有孕八九个月﹐必順气﹐須用枳殼﹑紫蘇梗。凡妊婦脈細勻﹐易產﹔大浮緩﹐火气散﹐難產。生產如抱舡過壩一般。

入方固胎。

地黃﹝半錢﹞歸身人參白芍﹝各二錢﹞白術﹝一錢半﹞川芎﹝五分﹞陳皮﹝一錢﹞黃芩﹝半錢甘艸﹝三分﹞黃連﹝少許﹞黃柏﹝少許﹞桑上羊兒藤﹝七葉圓者﹞一本無芩上咀。每二錢﹐入糯米二十四粒﹐煎服。血虛不安者﹐用阿膠﹔痛者﹐用砂仁止痛﹐安胎行气故也。

束胎丸第八个月可服。

炒黃芩﹝夏一兩﹐春秋七錢半﹐冬半兩﹞白術﹝一兩﹐不見火﹞茯苓﹝七錢半﹐不見火﹞陳皮﹝三兩﹐忌火﹞上爲末﹐粥丸服。

達生散又名束胎散。

大腹皮﹝三錢﹞人參陳皮﹝各半錢﹞白術芍藥﹝各一錢﹞紫蘇﹝莖葉﹐半錢﹞甘艸﹝炙﹐二錢歸身尾﹝一錢﹞上作一服﹐入靑蔥五葉﹐黃楊腦七个﹐此卽黃楊樹葉梢兒也。或加枳殼﹑砂仁﹐以水煎﹐食後服。於八九个月﹐服十數帖﹐甚得力。夏月加黃芩﹐冬不必加﹐春加川芎。或有別證﹐以意消息於後。

气虛﹐加參﹑術﹔气實﹐倍香附﹑陳皮﹔血虛﹐倍當歸﹐加地黃﹔形實﹐倍紫蘇﹔性急加黃連﹔有熱﹐加黃芩﹔濕痰﹐加滑石﹑半夏﹔食積﹐加山楂﹔食後易饑﹐倍黃楊腦﹔有痰﹐加半夏﹔腹痛﹐加木香﹑桂。

又方第九个月服。

黃芩﹝一兩﹐酒炒﹐不宜涼藥﹐怯弱者減半﹞白術﹝一兩﹞枳殼﹝炒﹐七錢半﹞滑石﹝七錢半﹐臨月十日前小便多者減此一昧﹞上爲末﹐粥丸桐子大。每服三十丸﹐空心熱湯下。多則恐損元气﹐气實人宜服。

又方安胎白術黃芩炒曲上爲末﹐粥丸服。一本云﹕用條芩一二兩爲末﹐每一錢或半錢﹐濃煎白術湯調下。每次用白術五七錢煎湯。

惡阻從痰治﹐多用二陳湯。

戴云﹕惡阻者﹐謂婦人有孕惡心﹐阻其飲食者是也。肥者有痰﹐瘦者有熱﹐須用二陳湯入方白術﹝不拘多少﹞上爲末﹐水丸。隨所好﹐或湯或水下。

子腫﹐濕多。

戴云﹕子腫者﹐謂婦人手足或頭面通身浮腫者是也。

入方山梔子﹝炒﹐用一合﹞上爲末。米飲吞下﹔或丸服。

《三因》鯉魚湯治妊娠腹大﹐胎間有水气。

白術﹝五兩﹞茯苓﹝四兩﹞當歸芍藥﹝各三兩﹞上細銼﹐以鯉魚一頭﹐修事如食法﹐煮取汁﹐去魚不用。每服四錢﹐入魚汁一盞半﹐姜七片﹐陳皮少許﹐煎至七分﹐去渣胎漏﹐气虛﹑血虛﹑血熱﹐可服固孕之藥。

戴云﹕胎漏者﹐謂婦人有胎而血漏下者。

參術飲治妊娠轉胞。

四物湯加人參白術半夏﹝制﹞陳皮甘艸上咀。入生薑煎﹐空心服。

附方治胎動不安﹐已有所見。

艾葉阿膠當歸川芎﹝各三兩﹞甘艸﹝一兩﹞上每服五錢﹐水煎熟﹐下膠令烊﹐溫服。

膠艾湯損動胎﹐去血腹痛。

艾葉阿膠上二味﹐水煎服。

難產﹐气血虛故也。此蓋九月十月之際﹐不謹守者有之﹐亦有气血凝滯而不能轉運者。

臨月時﹐服野天麻熬膏﹐白湯調下﹐油﹑蜜﹑小便和極勻﹐治難產。

入方砂仁香附﹝醋煮﹞枳殼甘艸上爲末。湯調﹐又以香油﹑蜜﹑小便和勻各半盞﹐調益母艸末。

催生白芷﹝灰﹞百艸霜滑石上爲末。用芎歸煎湯調下﹐或薑汁服。

天麻丸易產。

天麻﹝卽益母艸六月間連根采陰漧﹞上爲末﹐不拘多少﹐煉蜜丸如圓眼大。臨產時﹐溫酒或白湯化一丸﹐能除產後百病。

附方催生如聖散黃葵花﹝不以多少﹐焙漧﹞上爲末。熱湯調下二錢﹐神妙。或有漏血﹐胎髒漧澀﹐難產痛劇者﹐並進三服。良久﹐腹中气寬胎滑﹐實時產下。如無花﹐只以蜀葵子爛研小半合﹐以酒調﹐尢妙。亦治打撲傷損。如胎死不下﹐煎紅花﹐溫酒調下。經驗方﹕用子四十九或三十粒。歌曰﹕黃金內子三十粒﹐細研酒調能備急﹐命若懸絲在須臾﹐卽令眷屬不悲泣。

又方蛇蛻﹝一條﹐全者﹞蠶蛻紙﹝一張﹐一方無﹞上入新甕中﹐鹽泥固濟﹐燒存性爲末。煎楡白皮調下一錢﹐三服﹐覺痛便產。

又方治產難﹐兼治胞衣不下並死胎。

蓖麻子七粒去殼﹐研細成膏﹐塗腳心﹐胞衣卽下﹐速洗去。不洗腸出﹐卻用此膏塗頂上﹐腸自縮入﹐如神之妙。

又方月兔頭﹝一枚﹐燒灰﹞上爲末。蔥白湯調二錢﹐立生。

又方治難產三日不下。

伏龍肝細研。每服一錢﹐酒調服之。又或吞雞子黃三个﹐並少苦酒服之﹐立生。又或用赤小豆二升﹐水九升﹐煮取一升汁﹐入炙了明黃膠一兩﹐同煎少時﹐一服五合。又用槐子十四又方﹕當歸爲末﹐酒調方寸匕服。

胞衣不下取皂屋黑塵﹐研爲細末。酒調方寸匕。

卷五

產後九十二

產後無得令虛﹐當大補气血爲先。𨿽有雜證﹐以末治之。一切病多是血虛﹐皆不可發表。產後不可用芍藥﹐以其酸寒伐生發之气故也。產後血暈﹐因虛火載血上行﹐漸漸暈以韭葉細切﹐盛於有觜瓶中﹐以熱醋沃之﹐急封其口﹐以觜塞產婦鼻中﹐可愈眩冒。產後中風﹐切不可作風治﹐必大補气血爲主﹐然後治痰﹐當以左右手之脈﹐分其气血多少而治。產後中風﹐口眼斜﹐切不可服小續命湯。產後水腫﹐必用大補气血爲主﹐小佐蒼術﹑茯苓﹐使水自利。

產後大發熱﹐必用漧薑﹐輕者用茯苓﹐淡滲其熱﹐一應寒苦並發表之藥﹐皆不可用﹐產後發熱惡寒﹐皆屬血虛。左手脈不足﹐補血藥多於補气藥。惡寒發熱腹痛者﹐當去惡血﹐腹滿者不是。產後發熱﹐乳汁不通及膨者﹐無子當消﹐用麥二兩炒﹐研細末﹐淸湯調下﹐作四服。有子者﹐用木通﹑通艸﹑豬蹄煎服。凡產後有病﹐先固正气。前條云﹕產後大熱﹐必用漧薑。或曰﹕用姜者何也﹖曰﹕此熱非有餘之熱﹐乃陰虛生內熱耳。故以補陰藥大劑服之。且漧薑能入肺和肺气﹐入肝分引血藥生血﹐然不可獨用﹐必與補陰藥同用。此造化自然之妙﹐非天下之至神﹐孰能與於此乎﹖產後脈洪數﹐產前脈細小澀弱﹐多死。懷孕者脈主洪數﹐已產而洪數不攺者﹐多主死。

入方產後補虛。

人參白術﹝一錢﹞茯苓歸身尾陳皮川芎﹝各半錢﹞甘艸﹝炙﹐三分﹞有熱﹐加黃芩一錢﹐生薑三片。

上以水煎服。

產後消血塊方滑石﹝三錢﹞沒藥﹝二錢﹞血竭﹝二錢﹐如無以牡丹皮代之﹞上爲末﹐醋糊丸。如惡露不下﹐以五靈脂爲末﹐神曲丸﹑白術陳皮湯下。瓦楞子能消又方血竭五靈脂上爲末。消產後血塊﹐極好。

又方治產後泄瀉。

黃芩白術川芎茯苓漧薑滑石陳皮炒芍藥甘艸﹝炙﹞上咀。水煎服。

又方治產後惡露不盡﹐小腹作痛。

五靈脂香附﹝一方加蛤粉﹞上爲末﹐醋糊丸。甚者入桃仁﹐不去尖用。

獨行丸治婦人產後血衝心動﹐及治男子血气心腹痛﹐有孕者忌服。

五靈脂﹝去土﹐半炒半生﹞上爲末﹐水丸﹐彈子大。每一丸﹐或酒或姜湯化下。

參術膏治產後胞損成淋瀝證。

人參﹝二錢半﹞白術﹝二錢﹞桃仁陳皮﹝各一錢﹞黃﹝一錢半﹞茯苓﹝一錢﹞甘艸﹝炙﹐半錢上咀。水煎豬羊胞﹐後入藥﹐作一服。

﹝附錄﹞產後血暈者﹐皆由敗血流入肝經﹐眼見黑花﹐頭目旋暈﹐不能起坐﹐甚至昏悶不省人事﹐謂之血暈。用酒調黑神散最佳﹐切不可作中風治之。凡血暈皆血乘虛逆上湊心﹐故昏迷不省﹐气閉欲絕是也。古法有云﹕產婦才分娩了﹐預燒秤錘﹐或江中黃石子﹐硬炭燒令通赤﹐置器中﹐急於牀前以醋沃之﹐得醋气可除血暈。或以好醋久塗口鼻﹐乃置醋於傍﹐使聞器亦可。

附方淸魂散治血迷血暈。

澤蘭葉人參﹝各二錢半﹞荊芥﹝一兩﹞川芎﹝半兩﹞甘艸﹝二錢﹞上爲末。用溫酒熱湯各半盞﹐調一錢急灌之﹐下咽卽開眼。

黑神散黑豆﹝炒﹐半升﹞熟地黃當歸肉桂漧薑甘艸白芍蒲黃﹝各四兩﹞生地黃﹝別本上爲末。每服二錢﹐童便酒各半調服。一名烏金散。

卷五

子嗣九十三

﹝附斷子法﹞若是肥盛婦人﹐稟受甚濃﹐恣於酒食之人﹐經水不調﹐不能成胎﹐謂之軀脂滿溢﹐閉塞子宮。宜行濕燥痰﹐用星﹑夏﹑蒼術﹑臺芎﹑防風﹑羌活﹑滑石﹐或導痰湯之類。若是怯瘦性急之人﹐經水不調﹐不能成胎﹐謂之子宮漧澀無血﹐不能攝受精气。宜涼血降火﹐或四物加香附﹑黃芩﹑柴胡﹐養血養陰等藥可宜。東垣有六味地黃丸﹐以補婦人之陰血不足。無子﹐服之者能使胎孕。出《試效方》。

斷子法﹐用白面曲一升﹐無灰酒五升作糊﹐煮至二升半﹐濾去渣﹐分作三服。候經至前一日晚﹐次早五更﹐及天明﹐各喫一服﹐經卽不﹝一無不字﹞行﹐終身無子矣。

卷五

小兒九十四

乳下小兒﹐常多濕熱﹑食積﹑痰熱傷乳爲病﹐大槪肝與脾病多。小兒易怒﹐肝病最多﹐大人亦然。肝只是有餘﹐腎只是不足。

小兒初生﹐未經食乳﹐急取甘艸一寸﹐火上炙熟細切﹐置地上出火毒一時許﹐用水一小盞﹐熬至三分之一﹐去滓﹐用新綿蘸滴兒口中﹐令咽盡。須臾﹐吐痰及瘀血﹐方與乳食。年長知膚無病。

小兒急慢驚風﹐發熱口噤﹐手心伏熱﹐痰熱﹐咳嗽痰喘﹐此類證並用湧法吐之。重劑瓜蒂散﹐輕劑用苦參﹑赤小豆末﹐須蝦齏汁調服之。後用通聖散爲末﹐蜜丸服。

間以桑樹上牛兒﹐陰榦焙末調服﹐以平其气。驚有二證﹐一者熱痰﹐主急驚﹐當吐瀉之﹔一者脾虛﹐乃爲慢驚﹐所以多死﹐當養脾。急驚只用降火﹑下痰﹑養血﹔慢驚者﹐先實脾土﹐後散風邪﹐只用朱砂安神丸﹐更於血藥中求之。

小兒驀然無故大叫作發者﹐必死。是火大發則虛其气故也。

入方黑龍丸治小兒急慢驚風。

牛膽南星靑礞石﹝焰硝等分﹐各一兩﹞天竺黃靑黛﹝各半兩﹞蘆薈﹝二錢半﹞辰砂﹝三錢僵蠶﹝半錢﹞蜈蚣﹝一錢半﹐燒存性﹞上爲末﹐甘艸煎膏丸如雞頭大。每服一二丸﹐急驚煎姜蜜薄荷湯下﹐慢驚煎桔梗白術湯治驚而有熱者人參茯苓白芍﹝酒炒﹞白術上咀。姜煎。夏月﹐加黃連﹑生甘艸﹑竹葉。

附方神聖牛黃奪命散檳榔﹝半兩﹞木香﹝三錢﹞大黃﹝二兩﹐面裹煨熟﹐爲末﹞白牽牛﹝一兩﹐一半炒一半生用﹞黑牽牛﹝粗末﹐一半生用一半炒﹞上爲一處﹐研作細末﹐入輕粉少許。每服三錢﹐用蜜漿水調下﹐不拘時候﹐微利爲度。

通聖散見斑疹類。

朱砂安神丸見驚悸類。

瓜蒂散見疽類。

疳病﹐或肚大筋靑。

胡黃連丸治疳病腹大。

胡黃連﹝五分﹐去果子積﹞阿魏﹝一錢半﹐醋浸去肉積﹞曲神﹝二錢去食積﹞麝香﹝四粒﹞炒黃連﹝二錢﹐去熱積﹞上爲末﹐豬膽汁丸﹐如黍米大。每服二三十丸﹐白術湯送下。又云﹕胡黃連丸十二粒﹐五積丸治小兒諸般疳積。

醜頭末﹝一兩﹞黃連﹝半兩﹞陳皮﹝一兩﹞靑皮﹝半兩﹞山楂﹝半兩﹞上炒焦黑色爲末﹐每用巴豆霜半錢﹐前藥末半錢﹐宿蒸餅丸﹐麻子大。小兒二歲十丸﹐五更姜湯下﹐至天明大便泄爲度﹐溫粥補之。未利﹐再服三五丸。

烏犀丸醜頭末﹝三兩﹞靑皮﹝三兩﹞使君子肉﹝七錢半﹞白蕪荑﹝一錢半﹞鶴虱﹝五錢﹞蘆薈﹝一錢﹐另研燒紅醋淬﹞苦楝根皮﹝半兩﹞上炒令焦黑色爲末﹐曲丸麻子大。每三五十丸﹐米飲送下﹐食前量小兒大小加減。

黃龍丸三稜﹝三兩﹞黑角莪術﹝三兩﹞靑皮﹝一兩半﹞山楂肉﹝七錢半﹞漧薑﹝七錢半﹞上用曲丸麻子大﹐日曬漧。食後姜湯下﹐量兒大小加減。烏犀﹑黃龍間服﹐食前服烏犀﹐食後服黃龍。

肥兒丸治小兒疳積。

蘆薈﹝另研﹞胡黃連﹝三錢﹞炒曲﹝四錢﹞黃連白術山楂﹝炒﹐半兩﹞蕪荑﹝炒﹐三錢﹞上爲末﹐蘆薈末和勻﹐豬膽汁丸粟米大。每六十丸﹐食前米飲下。

疳黃食積白術黃連苦參山楂﹝等分﹞上爲末﹐曲糊丸麻子大。食後白湯下十五丸。

食傷胃熱燻蒸白術﹝一兩﹞半夏黃連﹝半兩﹞平胃散﹝二兩﹞上用粥丸。食後白湯下二十丸。

﹝附錄﹞小兒疳病者﹐小兒臟腑嬌嫩﹐飽則易傷。乳哺飲食﹐一或失常﹐不爲疳者鮮矣。

疳皆因乳食不調﹐甘肥無節而作也。或嬰幼缺乳﹐粥飯太早﹐耗傷形气﹐則疳之根生。延及歲月﹐五疳病成﹐甚者胸陷喘噦﹐乳食直瀉﹐腫滿下利﹐腹脇脹疼﹐皮發紫瘡﹐肌肉光紫﹐與夫疳勞渴瀉﹐面槁色夭﹐骨露齒張﹐肚硬不食者﹐皆危篤矣。凡此等類﹐盧扁復生﹐難施其巧。

附方集聖丸治小兒疳通用。

蘆薈五靈脂好夜明砂﹝焙﹞砂仁陳皮靑皮莪術﹝煨﹞木香使君子﹝煨﹐各二錢﹞黃連蝦蟆﹝日幹炙焦﹐各三分﹞上爲末﹐用雄豬膽二枚取汁和藥﹐入糕糊丸麻子大。每服十五丸﹐米飲送下。

大蘆薈丸治諸疳。

蘆薈蕪荑木香靑黛檳榔黃連﹝炒﹐二錢半﹞蟬殼﹝二十四枚﹞黃連﹝半兩﹞麝香﹝少上爲末﹐豬膽汁二枚取汁﹐浸糕爲丸麻子大。每服二十丸﹐米飲下。

褐丸子治疳腫脹。

蘿卜子﹝二兩﹐炒﹞陳皮靑皮檳榔黑醜﹝半熟半生﹞五靈脂赤茯苓莪術﹝煨﹐各半兩﹞木香﹝一錢半﹞上爲末﹐麵糊丸﹐綠豆大。每服十五丸﹐煎紫蘇葉皮湯下。

子熱炒芍藥香附滑石﹝一兩﹞甘艸﹝三錢﹞黃連﹝二錢﹞上作四服﹐水一盞半﹐生薑三片煎。乳母服。

風痰南星﹝一兩﹐切用白礬末半兩﹐水泡一指濃浸﹐曬漧研細入﹞白附子﹝二兩﹞上爲末﹐飛白麵糊丸﹐如芡實大。每服一二丸﹐姜蜜薄荷湯化下。

白附丸牛膽星﹝一兩﹐須用黃牯牛膽臘月粉南星﹐親手修合﹑風漧。隔一年用牛膽須入三四次者﹞大陳半夏﹝半兩﹞粉白南星﹝一兩﹐切作片﹐用臘雪水浸七日﹐去水曬漧﹞枯白礬﹝二錢半﹞上爲末﹐宿蒸餅丸﹐如梧子大。用薑汁蜜湯送下。有熱﹐加薄荷葉。

紫金泥治小兒哮喘不止﹐端午日修合。

黑椒﹝四十九粒﹐浸透去皮﹐研如泥次入﹞人言﹝一錢﹞鵝管石﹝一錢﹞上爲末﹐丸如黍米大﹐朱砂爲衣。每一丸或二丸﹐量兒大小﹐空心冷茶淸下。當日忌生冷葷腥熱物。服藥病止後﹐更服白附丸三五帖。

小兒腹痛﹐多是飲食所傷﹐宜﹕白術陳皮靑皮山楂神曲麥砂仁甘艸受寒痛者﹐加藿香﹑吳茱萸﹔有熱﹐加黃芩。

小兒腹脹蘿卜子﹝蒸﹞紫蘇梗漧葛陳皮﹝等分﹞甘艸﹝減半﹞食減者﹐加術煎服。

小兒好喫粽﹐成腹脹疼。用白酒曲末﹐同黃連末爲丸﹐服之愈。

又方茯苓皮陳皮赤小豆蘿卜子﹝炒﹞木通﹝各半錢﹞木香﹝二分﹞甘艸﹝些少﹞上咀。姜一片﹐煎服。

﹝附錄﹞小兒腹痛﹐多因邪正交爭﹐與髒气相擊而作也。挾熱作痛者﹐以面赤或壯熱﹑四肢煩﹑手足心熱見之﹔挾冷作痛者﹐以面色或白或靑見之。冷甚而證變﹐則面色黯黑﹐唇爪甲皆靑矣。熱證﹐宜四順淸涼飲加靑皮﹑枳殼﹔冷證﹐指迷七气湯﹔冷熱不調﹐以桔梗枳殼湯加靑陳皮﹑木香﹑當歸。

小兒吐瀉黃膽三稜莪術靑皮陳皮神曲﹝炒﹞茯苓麥黃連甘艸白術上爲末﹐調服。傷乳食吐瀉﹐加山楂﹔時气吐瀉﹐加滑石﹔發熱﹐加薄荷。

夏月小兒吐瀉﹐用益元散﹐錢氏五補五瀉之藥俱可用。吐瀉腹痛吐乳﹐調脾﹐以平胃散入熟蜜﹐加蘇合香丸﹐名萬安膏﹐用米湯化下。夏月熱病﹐六一散最妙。

小兒痢疾黃連黃芩陳皮甘艸上以水煎服。赤痢﹐加紅花﹑桃仁﹔白痢﹐加滑石末。

又方治小兒食積痢。

炒神曲蒼術滑石白芍黃芩白術甘艸﹝炙﹞陳皮上咀。水煎﹐下保和丸。一方加茯苓。

小兒赤痢壯熱用藍靑搗汁﹐每服半盞﹐與之妙。

﹝附錄﹞凡小兒痢疾﹐亦作食積論。初得之時﹐宜用木香檳榔丸下之﹐後用白術﹑白芍藥﹑黃芩﹑甘艸﹑滑石。如裏急後重﹐加木香﹑檳榔﹑枳殼。久不止者﹐用肉豆蔻﹑粟殼炒黃。

小兒赤斑﹑紅斑﹑瘡癢癮疹﹐並宜用防風通聖散爲末調服。

小兒口糜戴云﹕謂滿口生瘡者便是。

江茶粉艸上爲末。敷之。一方用黃丹。

又方苦參黃丹五倍子靑黛上等分爲末。敷之。

又方靑黛芒硝上爲末。敷口中。

又方黃柏細辛靑鹽上等分爲末。噙之﹐吐出涎﹐不過三日愈。亦治大人。

治毒口瘡﹐五倍子﹑黃丹﹑甘艸﹑江茶﹑芒硝等分爲末敷之。

龜胸蒼術酒柏酒芍藥陳皮防風威靈仙山楂當歸痢後加生地黃小兒夜啼﹐此是邪熱乘心。

黃連﹝薑汁炒﹐一錢半﹞甘艸﹝一錢﹞上用竹葉一十片﹐煎服。又方﹐加人參二錢半﹐作二服﹐入姜一片﹐水煎。

又法夜啼不止﹐潛取捕雞窠艸一握﹐置小兒身下。

﹝附錄﹞夜啼﹐小兒髒冷也。陰盛於夜則冷動﹐冷動則爲陰極發燥﹐寒盛作疼﹐所以夜啼而不歇。

附方鉤藤散治小兒夜啼。

鉤藤茯苓茯神川芎當歸木香﹝各一錢﹞甘艸﹝炙﹐五分﹞上爲末。每服一錢﹐姜棗略煎服。又燈艸燒灰塗敷乳上與之。

小兒脫肛戴云﹕脫肛者﹐大腸脫下之說。

脫囊卽外腎腫大戴云﹕脫囊者﹐陰囊腫大墜下不收上之說。或云潰爛﹐陰丸脫出。

入方木通甘艸黃連﹝炒﹞當歸黃芩﹝炒﹞上以水煎服。

又方治脫肛﹐用東北方陳壁土泡湯﹐先燻後洗。

又方治脫囊。

紫蘇莖葉爲末。幹敷。如爛﹐用香油調﹐鵝翎刷﹐又用靑荷葉包上。

小兒木舌戴云﹕木舌者﹐舌腫硬不和軟也。又言﹕重舌者﹐亦是此類。二者皆是熱病。

入方百艸霜芒硝滑石上爲末。酒調敷之。

重舌用好膽礬研細敷之。

咯血戴云﹕咯紅者﹐卽唾內有血﹐非吐血與咳血。

入方黑豆甘艸陳皮上煎服。

小兒尿血甘艸湯調益元散﹐加升麻煎服尢妙。

小兒喫泥﹐胃气熱故也。

入方軟石膏黃芩陳皮茯苓白術甘艸上用水煎服。

又方膩粉一錢﹐砂糖和丸﹐如麻子大。米飲下一丸﹐瀉出土﹐立瘥。

小兒解顱﹐乃是母气虛與熱多耳。

戴云﹕卽初生小兒頭上骨未合而開者。

入方四君子與四物﹐子母皆可服。有熱﹐加酒炒黃芩﹑連﹑生甘艸﹐煎服。外用帛束緊﹐用白蘞末敷之。

小兒吐蛔虫以苦楝根爲君﹐佐以二陳湯﹐煎服。

小兒冬月吐蛔﹐多是胃寒﹑胃虛所致﹐錢氏白術散加丁香二粒。

附方錢氏白術散藿香白術木香白茯苓甘艸人參﹝各一錢﹞漧葛﹝二錢﹞上爲末。每一錢至二錢﹐水煎服。

小兒口噤治法用搐鼻方郁金藜蘆瓜蒂上爲末。水調搐之。

小兒禿頭用白灰燒紅﹐淬長流水令熱洗之﹐內又服酒制通聖散﹐除大黃另用酒炒入﹐研爲末﹐再用酒拌幹。

每服一錢﹐水煎頻服。外又用胡荽子﹑伏龍尾﹝卽梁上灰塵﹞﹑黃連﹑白礬爲末﹐油調敷。

又方松樹濃皮﹝燒皮﹞黃丹﹝水飛﹐一兩﹞寒水石﹝一兩﹐細研﹞白礬﹝枯﹞黃連大黃﹝各半兩白膠香﹝熬飛傾石上﹐三兩﹞輕粉﹝四﹐或云一分﹞上爲末。熬熟油調敷瘡上﹐須先洗了瘡痂敷之﹐佳。

又方治小兒癩頭﹐並身癩等證。

松皮﹝燒灰﹞白膠香枯礬大黃黃柏上爲末。用熟油調敷。

小兒頭瘡臘豬油﹝半生半熟﹞雄黃水銀﹝等分﹞上研和勻。洗淨敷瘡上。

又方川芎酒片芩酒白芍陳皮﹝半兩﹞酒白術酒歸﹝一兩半﹞酒天麻蒼術蒼耳﹝七錢半酒柏酒粉艸﹝四錢﹞防風﹝三錢﹞上爲末。水蕩起煎服﹐日四五次﹐服後睡片時。

又方單治頭瘡。

松樹皮﹝濃者燒炭﹐二兩﹞白膠香﹝熬沸傾石上﹐二兩﹞黃丹﹝一兩﹐火飛﹞白礬﹝火飛﹐半兩黃芩黃連大黃﹝各三錢﹞蛇牀子寒水石﹝三錢﹞白芷無名異﹝炒﹐少許﹞木香﹝少許﹐痛者用﹞輕粉上爲極細末。熬熟油調敷瘡上﹐須洗淨瘡去痂﹐敷之佳。

又小兒瘡豬牙皂角﹝去皮﹞胡椒﹝些少﹞枯礬輕粉上爲末。樟腦燭油擦七日﹐如櫻桃膿窠﹐去椒。

小兒臍腫汁出用枯白礬爲末﹐敷。或黃柏爲末﹐敷之。又小兒臍不幹﹐伏龍肝塗。

小兒天火丹﹐臍腹起者﹐赤澑不妨。

蚯蚓泥炒調敷。

小兒赤澑主傷血熱。

用生地黃﹑木通﹑荊芥苦藥帶表之類﹐外以芭蕉油塗患處﹐芒硝濃煎汁洗之。又方﹐雞子淸調伏龍肝敷之。

小兒耳後月蝕瘡黃連枯白礬上爲末敷之。

小兒鼻赤雄黃黃丹上同爲末。無根水調敷之。又蒼耳葉酒蒸焙榦爲末﹐調服﹐最解食毒。又鼻下一道赤者﹐名曰﹐以黃連末敷之。

辛夷膏專治小兒鼻流淸涕不止。

辛夷葉﹝一兩﹐洗淨﹐焙漧﹞細辛木通白芷﹝各半兩﹞杏仁﹝一兩﹐去皮﹐研如泥﹞木香﹝半兩﹞上爲細末。次用杏仁泥﹑羊骨髓﹑豬脂各一兩﹐同諸藥和勻﹐於瓦石器中熬成膏﹐赤黃色爲度。於地上放冷﹐入腦麝各一錢﹐拌勻﹐塗囪門上。每用少許塗鼻中。

小兒變蒸﹐是胎毒散也。

乳兒瘧疾痞塊川芎﹝二錢﹞生地黃白芍﹝一錢半﹞陳皮半夏炒芩﹝一錢﹞甘艸﹝二分﹞上作一服﹐姜三片﹐就煎下甲末半錢。

卷五

痘瘡九十五

痘瘡﹐分气虛﹑血虛﹐用補。气虛者﹐人參﹑白術加解毒藥﹔血虛者﹐四物湯中加解毒藥。凡痘瘡初出之時﹐色白者﹐便用大補气血﹐參﹑術﹑﹑芎﹑升麻﹑漧葛﹑艸﹑木香﹑丁香﹑酒洗當歸﹑白芍。若大便瀉﹐加訶子﹑肉豆蔻﹑酒炒芩連﹐名解毒藥。但見紅點﹐便忌葛根湯﹐恐發得表虛也。吐瀉食少﹐爲裏虛﹔不吐瀉﹐能食﹐爲裏實﹔裏實而補﹐則結癰毒。陷伏倒靨爲表虛﹐灰白者亦表虛﹐或用燒人屎。紅活綻凸爲表實﹐表實而更用表藥﹐則反潰爛不結痂。吐瀉陷伏﹐二者俱見﹐爲表裏俱虛。黑陷甚者﹐亦用燒人屎﹐水調服﹐出子和方。痘瘡初出時﹐或未見時﹐人有患者﹐宜預服此藥﹐多者令少﹐重者令輕。方以絲瓜近蒂三寸﹐連皮子燒灰存性爲末﹐砂糖拌﹐幹喫。入朱砂末﹐尢妙。痘瘡分人淸濁﹐就形气上取勇怯。黑陷二種﹐因气虛而毒瓦斯不能盡出者﹐酒炒黃﹑酒紫艸﹑人參正者如上治。將欲成就﹐卻色淡者﹐宜助血藥﹐用當歸﹑川芎﹑酒洗芍藥之類﹐或加紅花。

將成就之際﹐卻紫色者﹐屬熱﹐用涼藥解其毒﹐升麻﹑葛根﹑黃連﹑黃芩﹑桂枝﹑連翹之類﹐甚者犀角﹐大解痘毒﹐鑪灰白色﹑靜者﹑怯者﹐作寒看。勇者﹑燥者﹑發者﹐作熱看痘瘡﹐鼠粘子﹑連翹﹑山楂﹑甘艸﹐此四味﹐始終必用之藥。全白色﹐將靨時如豆殼者﹐因初起時飲水多﹐其靨不齊﹐俗呼倒靨﹐不好。但服實表之劑﹐消息以大小便﹐如大便祕﹐通大便﹔小便祕﹐通小便。有初起煩躁譫語﹐狂渴引飲﹐若飲水則後來靨不齊﹐急以涼藥解其標﹐如益元散之類亦可服。癢塌者﹐於形色脈上分虛實﹐實則脈有力气壯﹐虛則脈無力气怯。輕者用淡蜜水調滑石末﹐以羽潤瘡上。虛癢者﹐以實表之劑加涼血藥。實癢如大便不通者﹐以大黃寒涼之藥少許與之﹐下其結糞。疏則無毒﹐蜜則有毒﹐宜涼藥解之﹐𨿽數十帖亦妨。無害眼之患。瘡幹者宜退火﹐濕者用瀉濕。退火止用輕劑﹐荊芥﹑升麻﹑葛根之類瀉濕乃肌表間濕﹐宜用風藥白芷﹑防風之類。如痘瘡傷眼﹐必用山梔﹑決明﹑赤芍﹑歸尾芩連﹑防風﹑連翹﹑升麻﹑桔梗﹐作小劑﹐末調服。如眼無光﹐過百日後﹐血气復自明。

痘癰多是實毒﹐血熱成癰﹐分上下用藥﹐一日不可緩。已成膿﹐必用涼藥爲主﹐赤芍﹑甘艸節﹑連翹﹑桔梗﹐上引用升麻﹑葛根﹐下引用檳榔﹑牛膝﹐助以貝母﹑忍冬艸﹑白芷﹑栝蔞之。大便燥﹐用大黃。發寒熱﹐用黃芩﹑黃柏。痘瘡﹐黑屬血熱﹐涼血爲主﹔白屬虛﹐補气爲主。中黑陷而外白起得遲者﹐則相兼而治。初起時自汗不妨﹐蓋濕熱燻蒸而然故也。痘風气血虛實﹐以日子守之﹐多帶气血不足﹐虛則黃﹐生血活血之劑助之﹐略佐以風藥﹔實則白芍爲君﹐黃芩亦爲君﹐佐以白芷﹑連翹﹑續斷之類。若屬寒﹐陳氏方可用。

入方解痘瘡毒。

絲瓜升麻酒芍藥生甘艸黑豆山楂赤小豆犀角上水煎服。

又方治痘瘡﹐已出未出皆可服。

朱砂上爲末。蜜水調服。多者可減﹐少者可無。

痘瘡敷藥貝母南星僵蠶天花粉寒水石﹝最多﹞白芷艸烏大黃豬牙皂角上爲末。醋調敷之。

﹝附錄﹞小兒瘡疹﹐大抵與傷寒相似﹐發熱煩躁﹐臉赤唇紅﹐身痛頭疼﹐乍寒乍熱﹐噴嚏呵欠﹐嗽喘痰涎﹐傷寒證候類有之。始發之時﹐有因傷風寒而得者﹐有時气傳染而得者﹐有因傷食﹐或煩躁狂悶昏睡﹐或自汗﹐或下痢﹐或發熱﹐或不發熱﹐證候多端。卒未易辧﹐亦須以耳冷冷足冷驗之。蓋謂瘡疹屬陽﹐腎臟無證﹐耳與足﹐俱屬於腎﹐故腎之所部獨冷。疑似之間﹐或中或否﹐不若視其耳後有紅脈赤縷爲眞﹐於此可以稽驗矣。調護之法﹐首尾俱不可下﹐但溫涼之劑﹐兼而濟之﹐解毒和中安表而已。如欲解肌﹐漧葛﹑紫蘇可也。其或小兒气實﹐煩躁熱熾﹐大便祕結﹐則與犀角地黃湯﹐或人參敗毒散輩。又或紫艸飲﹐多服亦能利之。故前說大便不通者﹐少與大黃﹐尢宜仔細斟酌之﹐愼之可也。若小便赤少者﹐分利小便﹐則熱气有所滲而出。凡熱不可驟遏﹐但輕解之。若無熱﹐則瘡又不能發也。凡已發未發﹐並紫蘇飲爲當﹐虛者益之﹐實者損之﹐冷者溫之﹐熱者平之﹐是爲權度。借諭而言﹐亦如庖籠蒸之法﹐但欲其松耳。如苟妄汗﹐則榮衛旣開﹐轉增瘡爛﹔妄下則正气內脫﹐變而歸腎。身體振寒﹐耳反熱﹐眼合肚脹﹐其瘡黑壞﹐十無一生。錢氏云﹕黑陷靑紫者﹐百祥丸下之﹐不黑者謹勿下。余知其所下者﹐瀉膀胱之邪也。又云﹕下後身熱气溫欲飲水者﹐可治﹐水穀不消﹐或寒戰者爲逆。余知其脾彊者﹐土可以治水也。百祥丸太峻﹐當以宣風散代之。瀉後溫脾﹐則用人參﹑茯苓﹑白術等分﹐濃朴﹑木香﹑甘艸各半爲妙。蓋瘡發肌肉﹐陽明主之﹐脾土一溫﹐胃气隨暢﹐獨不可消弭已泄之腎水乎。此錢氏不刊之祕旨也。朱氏曰﹕瘡疹已發未發﹐但不可疏轉﹐此爲大戒。又曰﹕瘡疹首尾﹐皆不可下﹐輒用利藥﹐則毒瓦斯入裏殺人。以此觀之﹐瘡疹證狀﹐𨿽與傷寒相似﹐而瘡疹治法﹐實與傷寒不同。傷寒所傳從表入裏﹐瘡疹所發從裏出表。蓋毒根於裏﹐若下之﹐則內气一虛﹐毒不能出而返入焉。由是土不勝水﹐黑陷者有之。毒發於表﹐若汗之﹐則榮衛一虛﹐重令開泄﹐轉增瘡爛﹐由是風邪乘間變證者有之。汗下二說﹐古人所深戒也。調解之法﹐活血調气﹐安表和中﹐輕淸消毒﹐溫涼之劑﹐二者得兼而已。溫如當歸﹑黃﹑木香輩﹐涼如前胡﹑漧葛﹑升麻輩﹐佐之以川芎﹑芍藥﹑枳殼﹑桔梗﹑羌活﹑木通﹑紫艸﹑甘艸之屬﹐則可以調適矣。但小兒凡覺身熱﹐證似傷寒﹐未經瘡痘﹐疑似未明﹐且先與惺惺散﹑參蘇飲﹐或人參羌活散輩﹐熱甚則與升麻葛根湯﹑人參敗毒散。瘡痘已出﹐則少與化毒湯。

出不快者﹐加味四聖散﹑紫艸飲子﹑紫艸木香湯﹑紫艸木通湯﹐或快斑散﹑絲瓜湯﹔出太甚者﹐人參敗毒散﹑犀角地黃湯。小便赤澀者﹐大連翹湯﹑甘露飲﹑麥門冬五苓散﹔大便祕結﹐內煩外熱者﹐小柴胡湯加枳殼最當﹐或少少四順淸涼飲﹔若咽喉痛者﹐大如聖湯﹑鼠粘子湯﹔喘滿气壅者﹐麻黃黃芩湯﹔胸腹脹滿者﹐枳殼桔梗湯﹑二陳加枳殼湯﹔煩渴者﹐甘艸散﹑烏梅湯﹔下利嘔逆者﹐木香理中湯﹑甘艸漧薑湯。陷入者﹐加味四聖散﹐更以胡荽酒薄敷其身﹐濃敷其足﹐噴其衣服﹐並以濃綿蓋之。若猶未也﹐獨聖散入麝香老酒調劑。或不用酒﹐則木香煎湯。若其瘡已黑﹐乃可用錢氏宣風散加靑皮主之。然而瘡疹用藥﹐固有權度﹐大小二便不可不通。其有大便自利﹐所下黃黑﹐則毒瓦斯已減﹐不必多與湯劑﹐但少用化毒湯可也﹐或不用亦可。若大小二便一或閉焉﹐則腸胃壅塞﹐脈絡凝滯﹐毒瓦斯無從而發泄﹐眼閉聲啞﹐肌肉黧黑﹐不旋踵而告變矣。其壞瘡者﹐一曰內虛泄瀉﹐一曰外傷風冷﹐三曰變黑歸腎。春夏爲順﹐秋冬爲逆。凡痘瘡初出之時﹐須看胸前﹐若稠密急宜消毒飲加山楂﹑黃芩酒洗﹑紫艸﹐減食加人參。凡痘瘡初欲出時﹐發熱鼻尖冷﹐呵欠﹐咳嗽面赤﹐方是痘出之候﹐便宜服升麻葛根湯加山楂﹑大力子﹐其瘡稀疏而易愈。凡痘瘡發熱之時﹐便宜惡實子爲末﹐蜜調﹐貼囟門上﹐免有患眼之疾。近世小兒痘瘡﹐上黨陳文中木香散﹑異攻散。殊不知彼時立方之時﹐爲運气在寒司天﹐時令又值嚴冬大寒﹐爲因寒气郁遏﹐痘瘡不紅綻﹐故用辛熱之劑發之。今人不分時令寒熱﹐一槪施治﹐誤人多矣。時值溫熱﹐山野農家貧賤之人﹐其或偶中也。

附方犀角地黃湯犀角﹝一兩﹞生地黃﹝二兩﹞赤芍﹝三分﹞牡丹皮﹝一兩﹞上咀。三歲兒三錢﹐水煎。

人參敗毒散人參茯苓甘艸﹝炙﹞前胡川芎羌活獨活桔梗柴胡﹝以上並去苗蘆﹞枳殼﹝面炒﹐去穣﹐各半兩﹞上爲粗末。每服二錢﹐水一盞﹐姜二片﹐薄荷少許煎﹐溫服。

紫艸飲子紫艸﹝一兩﹞上銼細﹐百沸湯大碗沃之﹐蓋定﹐勿令气出﹐逐旋溫服。紫艸能導大便﹐發出亦輕。

百祥丸紅牙大戟不以多少﹐陰漧﹐漿水煮極軟﹐去骨﹐日中曝漧。復納元汁中煮汁盡﹐焙爲末﹐水丸如粟米大。每服一二十丸﹐研赤脂麻湯下﹐無時。

宣風散檳榔﹝二个﹞陳皮甘艸﹝各半兩﹞黑醜﹝四兩﹐半生半熟﹞上爲末。每一錢﹐量大小與服﹐蜜湯調下。

惺惺散治小兒風熱﹐及傷寒時气瘡疹發熱。

白茯苓細辛桔梗栝蔞根人參甘艸﹝炙﹞白術川芎﹝等分﹞上爲末。每一錢水煎﹐入薄荷三葉﹐同煎服。

參蘇飲前胡人參蘇葉漧葛半夏﹝湯泡七次﹐薑汁制﹞茯苓枳殼陳皮甘艸桔梗上銼。姜棗煎﹐微熱服。

人參羌活散羌活獨活柴胡人參川芎枳殼茯苓﹝各半兩﹞前胡北梗天麻地骨皮甘艸﹝炙﹐各二錢半﹞加麻黃﹑薄荷﹑蔥白煎服。汗後尙熱﹐宜服此﹐去麻黃﹐加紫艸。如已見三五點﹐加紫艸﹑陳皮﹑赤芍﹐使熱退﹐瘡出亦輕。更調辰砂末半錢﹐以制胎毒。

升麻葛根湯漧葛升麻白芍甘艸﹝炙﹐各四兩﹞上粗末。每服四錢﹐水一盞半﹐煎一盞﹐溫服。

化毒湯瘡痘已發﹐以此消毒。

紫艸茸﹝半兩﹞升麻甘艸上銼散。每服二錢﹐糯米五十粒﹐同煎服。

加味四聖散紫艸木通黃川芎木香﹝等分﹞甘艸﹝炙﹐減半﹞上爲粗末。水煎。大便祕﹐加枳殼﹔大便如常﹐加糯米百粒。楊氏曰﹕糯米能解毒發瘡紫艸木香湯治瘡出不快﹐大便泄痢。

紫艸木香茯苓白術﹝等分﹞甘艸﹝炙﹐少許﹞入糯米煎服。楊氏云﹕紫艸能利大便﹐白術﹑木香佐之。

紫艸木通湯紫艸人參木通茯苓糯米﹝等分﹞甘艸﹝減半﹞上銼。煎二錢﹐溫服。內虛大便利者﹐可入南木香﹐快斑散紫艸蟬殼人參白芍﹝各一分﹞木通﹝一錢﹞甘艸﹝炙﹐半錢﹞上銼散。煎二錢﹐溫服。

又方紫艸茸﹝五錢﹞陳皮﹝二錢﹞黃﹝三錢﹞赤芍﹝五錢﹞甘艸﹝炙﹐三錢﹞上銼。加糯米百粒煎﹐三歲以上服三錢﹐以下一錢﹐服後瘡徧勻四肢﹐住服。

絲瓜湯絲瓜連皮燒存性爲末﹐湯調。楊氏云﹕發痘瘡最妙。或加甘艸﹑紫艸。

大連翹湯連翹瞿麥荊芥木通車前當歸防風柴胡赤芍滑石蟬蛻甘艸﹝炙﹐各一錢﹞黃芩山梔子﹝各半錢﹞上銼。每服加紫艸煎。

甘露飲子生地黃熟地黃天門冬﹝去心﹞麥門冬﹝去心﹞枇杷葉﹝去毛﹞枳殼﹝麩炒去穣﹞黃芩石斛山茵陳甘艸﹝炙﹐各等分﹞上銼。每二錢﹐水一盞﹐煎八分﹐食後服。

五苓散見中暑類小柴胡湯見瘧類。

四順淸涼飲當歸赤芍大黃﹝虛者煨﹐實者生﹞甘艸一方加陳皮糯米煎。

如聖飲子桔梗甘艸﹝生﹞鼠粘子﹝炒﹐各二錢﹞麥門冬﹝三錢﹞上末﹐竹葉煎二三錢。一方﹐加荊芥﹑防風。重者竹瀝同煎。

鼠粘子湯鼠粘子﹝炒﹐四錢﹞荊芥穗﹝二錢﹞甘艸﹝一錢﹞防風﹝半錢﹞上爲細末。沸湯點服。去防風﹐名消毒散。

麻黃黃芩湯麻黃﹝三錢﹞赤芍黃芩﹝各二錢半﹞甘艸﹝炙﹞桂枝﹝各半錢﹞上爲粗末煎。

桔梗枳殼湯枳殼桔梗﹝各二兩﹞甘艸﹝炙﹐半兩﹞上銼。姜煎。

甘艸散甘艸﹝炙﹞栝蔞根﹝等分﹞上爲末。煎服一錢。

烏梅湯小黑豆綠豆﹝各一合﹞烏梅﹝二个﹞上咀。新汲水一碗﹐煎取淸汁﹐旋服。

木香理中湯見寒類。

本方中加木香﹑甘艸﹑漧薑。

獨聖散牛蒡子﹝炒﹐五錢﹞白僵蠶﹝二錢半﹞上末﹐入紫艸三莖煎。連進三服﹐其痘便出。

又方穿山甲湯洗淨﹐炒焦黃爲末。每服半錢﹐入麝少許﹐木香煎湯調下。或紫艸煎湯﹐入紅犀角消毒飲惡實﹝四兩﹐炒﹞甘艸﹝炙﹐一兩﹞防風﹝半兩﹞荊芥穗﹝二兩﹞上爲末。煎紫艸﹑糯米﹑園荽子湯調﹐食後臨睡﹐日三。

卷五

論倒倉法九十六

倒倉法﹐治癱勞蠱癩等證﹐推陳致新﹐扶虛補損﹐可吐可下。用黃色肥牯牛腿精肉二十斤或十五斤﹐順取長流急水於大鍋內煮﹐候水耗少再添湯﹐不可用冷水﹐以肉爛渣爲度。濾去渣不通風處﹐溫服一鐘﹐伺膈間藥行﹐又續續服至七八鐘。病患不欲服﹐彊再與之。必身體皮毛皆痛﹐方見吐下。寒月則重湯溫之。病在上﹐欲吐多者須疏服﹐又不可太緊﹐恐其不納﹔極吐下﹐伺其上下積俱出盡﹐在大便中見如胡桃肉狀無臭气則止。吐利後或渴﹐不得與湯﹐其小便必長﹐取以飲病者﹐名曰輪回酒﹐與一二碗。非惟可以止渴﹐抑且可以滌濯余垢。

一二日﹐覺饑甚﹐乃與粥淡食之﹐待三日後﹐始與少菜羹自養。半月覺精神渙發﹐形體輕沈悉定矣。大槪中間飲至七八鐘時﹐藥力經涉經絡骨節﹐搜逐宿垢﹐正邪寧不悶﹐似痛非痛﹐自有惡況﹐此皆好消息。邪不勝正﹐將就擒耳﹐尢須寧耐忍受。又於欲吐未吐﹑欲泄未泄交作﹐皆有惱括意思﹐皆須歡喜樂受﹐一以靜處之﹐此等有大半日景象﹐不先說知﹐使方寸了然﹐鮮有不張皇者矣。未行此法前一月﹐不可近婦人﹔已行此法﹐半年不可婦人。五年不可喫牛肉。性急好淫不守禁忌者﹐皆不可行此法。倒倉全在初起三鐘慢飲最緊要﹐能行經隧中去。

法曰﹕腸胃爲市﹐以其無物不有﹐而谷爲最多﹐故曰倉。倉﹐積谷之室也。倒者﹐傾去而滌濯使之潔淨也。經曰﹕胃爲受盛之官。故五味入口﹐卽入於胃﹐畱毒不散﹐積聚旣久﹐致傷沖和﹐諸病生焉。今用黃牯牛肉﹐其義至矣。夫牛﹐坤土也﹐黃上之色也。以順爲﹐而效法乎健以爲功者﹐牡之用也。肉者﹐胃之藥也﹐熟而爲液﹐無形之物也。橫散入肉﹐由腸胃而滲透肌膚毛竅爪甲無不入也。積聚久則形質成﹐根據附腸胃﹐回薄曲折處﹐以爲棲泊之窠舊﹐阻礙津液血﹐燻蒸燔灼成病。自非剖腸刮骨之神妙﹐孰能去之﹖又豈合勺銖之丸散﹐所能竅犯其藩墻戶牖乎﹖夫牛肉全重濃和順之性﹐潤枯澤槁﹐豈有損也﹖其方出於西域之異人﹐人於中年後行一二次﹐亦卻疾養壽之一助也。

卷五

論吐法九十七

凡藥能升動其气者﹐皆能吐。如防風﹑山梔﹑川芎﹑桔梗﹑芽茶﹐以生薑汁少許﹐醋少許﹐入齏汁搗服﹐以鵝翎勾引之。附子尖﹑桔梗蘆﹑人參蘆﹑瓜蒂﹑藜蘆﹑砒茶﹐此皆自吐之法﹐不用手探﹐但藥但湯皆可吐。吐時先以布答膊勒腰腹﹐於不通風處行此法。一法﹐用蘿卜子五合擂﹐入漿水濾過﹐入淸油白蜜少許﹐旋半溫﹐用帛緊束肚皮然服﹐以鵝翎探吐。其鵝翎﹐平時用桐油浸﹐皂角水洗﹐曬漧待用。又法﹐用蝦帶殼半斤﹐醬蔥姜等料物煮汁﹐先喫﹐後飲汁﹐以鵝翎勾引卽吐﹐必須緊勒肚腹。又法﹐苦參末﹑赤小豆末﹐各一錢﹐齏汁調﹐重則宜用三錢。吐法取逆流水。益元散吐濕痰。白湯入鹽﹐方可吐。人參蘆煎湯﹐吐虛病。凡吐﹐先飲二碗﹐隔宿煎桔梗半兩﹐陳皮二錢﹐甘艸二錢。凡吐不止﹐麝香解藜蘆瓜蒂﹔蔥白湯亦解瓜蒂﹔甘艸總解諸藥﹔白水總解。

充按﹕三法中惟湧劑爲難用﹐有輕重捲舒之機﹔汗下﹐則一定法也。故先生特注吐爲詳者﹐恐人不深造其理﹐徒倉皇顚倒﹐反有害於病耳。今總列諸法於此﹐使臨病隨機應變﹐披捲了然﹐不必搜檢而便於施治也。

卷五

救急諸方九十八

魚骨鯁用砂糖﹑白炭皮末﹑紫蘇葉﹑滑石末和丸﹐含口中﹐津液咽下﹐骨自下蕈毒用木香﹑靑皮等分﹐作湯飲之。

眾藥毒用五倍子二兩重研細﹐用無灰酒調服。毒在上卽吐﹐在下卽瀉。

解一切毒用粉艸五兩重細切﹐微炒搗細﹐量病患喫得多少酒﹐取無灰酒一處研﹐去渣﹐溫服。須臾﹐大吐瀉﹐毒亦隨去。𨿽十分渴﹐不可飲水﹐解九里蜂用皂角鉆孔﹐貼在蜂叮處﹐就皂莢孔上﹐用艾灸三五壯﹐卽安。

天蛇頭用落蘇卽金絲艸﹑金銀花藤﹑五葉紫葛﹑天蕎麥切碎﹐用十分好醋濃煎﹐先燻後洗。

又方用人糞雜黃泥搗之﹐裹在患處﹐卽安。

又方用撲蛇燒爲炭存性﹐地上出火毒﹐研爲細末﹐用香油調敷。如洗﹐只用井花水。

天火帶用白鮮泥炒研細﹐香油敷之。

又方雉雞毛及鵝毛燒灰敷之﹐用香油調。

治蜈蚣全蠍傷方同九里蜂灸法。

治一切蛇咬用金綫重樓﹐水磨少許敷咬處。又爲細末﹐酒調飲。

又方樹葉﹑魚胎艸﹑皺面艸﹑艸決明﹐一處研細﹐敷咬處佳。

中牛馬肉毒方同解一切毒法。

狗咬以紫蘇口嚼碎塗之。

風狗咬取小兒胎發﹑炒新香附﹑野菊花﹐研細﹐酒調服﹐盡醉。

卷五

拾遺雜論九十九

小便黃﹐用黃柏﹔澀者數者﹐或加澤瀉。又云﹕小便不利﹐黃柏﹑知母爲君﹐茯苓﹑澤瀉爲使。若濕熱流注下焦﹐小便赤黃﹐兼之澀滯﹐用黃柏﹑澤瀉甚當﹔若稟受甚壯﹐酒食過度﹐寡欲無慮之人﹐小便澀滯鵝翎探而入﹐嘔吐數十聲﹐其小便自通﹔若是下焦無血﹐小便澀數而赤﹐宜四物加黃柏﹑知母﹑牛膝﹑甘艸梢。

凡用引經藥﹐正藥六兩﹐引經藥只可用半兩。白蠟屬金﹐稟收斂堅凝之气﹐外科之要藥﹐生肌止血﹐定痛接骨﹐續筋補虛﹐與合歡樹皮同入長肌肉膏藥﹐用之神效。

凡制玄明粉﹐朴硝一斤﹐蘿卜一斤﹐同煮﹐蘿卜熟爲度。取出﹐用白皮紙濾在瓷器中﹐露一宿收之﹐冬月可制。

凡治上升之气﹐大槪用香附﹑黃連﹑黃芩﹑山梔。

凡補中气藥﹐必多服而效遲﹔劫藥必速效﹐如汗下之法。

白芍藥酒浸炒﹐與白術同用則補脾﹐與川芎同用則瀉肝﹐與參術同用則補气。能治血虛腹痛﹐余腹痛皆不可用。

凡面黑人﹐不可多服黃﹐以其气實而又補之也。面白人不可多發散﹐以其气虛而又虧之也。面白人不可飲酒﹐以酒耗血故也。气實人因服黃過多喘者﹐用三拗湯以泄其气。

用椒葉升起胃气之後﹐胸中滿悶﹐舊有痰之故﹐以二陳加白術﹑香附﹑炒曲。

二陳湯治濁﹐加升提之藥﹐能使大便潤而小便長。

腰曲不能伸者﹐鍼人中妙。

惡寒久病﹐亦可解郁。

中焦有食積與痰而生病者﹐胃气不虛﹐卒不便死。

人有病﹐面皮上忽見紅點者﹐多死。

凡治病﹐必先問平日起居飲食如何。

气屬陽﹐無寒之理﹐上升之气覺惡寒者﹐亢則害﹐承乃制故也。

人臥則气浮於肺。

凡治病必先固正气。

升降浮沈卽順之﹐此必先歲气﹐毋伐天和。

寒熱溫涼則逆之﹐以寒治熱之法。

凡看脈﹐如得惡脈﹐當覆手取。如與正取同﹐乃元气絕﹐必難治矣﹔如與正取不同者﹐乃錯綜﹐未必死。弦堅之脈﹐𨿽是有積﹐亦帶陰虛﹐脈無水不軟之意。脈緊指者﹐其气大虛多死﹐峻補气﹐無水﹐參﹑術﹑歸之類﹔形脫者﹐必補气﹐參﹑術﹔面白補气﹔肥人補气鍼法渾是瀉而無補﹐妙在押死其血气則不痛﹐故下鍼隨處皆可。

灸法有補瀉火﹐若補火﹐艾至肉﹔若瀉火﹐不要至點三里穴﹐隨意根據古法點﹐但趺陽脈不應卽是穴﹐蓋三里屬陽明經也。

灸瘡不收口用黃連﹑甘艸節﹑白芷﹑黃丹﹐香油煎膏貼。

一婦人十九歲﹐气實﹐多怒事不發。一日﹐忽大叫而欲厥﹐蓋痰閉於上﹐火起於下而上衝。始用香附五錢﹐生甘艸三錢﹐川芎七錢﹐童便薑汁煎服﹔又用靑黛﹑人中白﹑香附末爲丸。稍愈﹐不除。後用大吐乃安。吐後用導痰湯加姜炒黃連﹑香附﹑生薑煎﹐下龍薈丸。

狐臭用砂﹑蜜陀僧﹑明礬﹑銅靑﹑白附子﹑辰砂爲末﹐先以皂角水洗二三次﹐後敷上﹐﹐以蒸餅蘸藥擦之。

治赤遊風用二蠶砂炒研細﹐用剪刀艸根﹑自然汁調勻﹐先塗腹了﹐卻塗患處﹐須畱一面出處。患處移動爲效。剪刀艸根卽野茨菇。

金釵石斛﹐每二錢洗淨﹐生薑一片﹐擂細﹐水蕩起﹐煎沸去渣食前飲之﹐補脾淸肺甚妙。

酒風多搐﹐用白術半兩﹐人參二錢半﹐甘艸三錢﹐陳皮﹑蒼術﹑天麻細切﹐酒浸﹑白芍一錢酒浸﹐防風﹑川芎一錢半。若小便多﹐加五味子。上爲末﹐作丸服。

卷五

祕方一百

淸六丸治三焦濕止泄瀉﹑產後腹痛並自利者﹐以補脾補血藥送之。治血六一散﹝一料﹞紅曲﹝炒﹐半兩﹞上爲末﹐陳倉米飯丸。並不單用﹐與他丸同行。又加五靈脂一兩﹐名靈脂丸﹐能行血。

參萸丸治濕而帶气者﹐濕熱甚者﹐用之爲向導﹐上可治酸﹐下可治自利。

六一散﹝一料﹞吳茱萸﹝一兩﹐制﹞上爲末﹐飲丸。若去茱萸加漧薑半兩﹐名溫淸丸﹐治痢效。

固腸丸見婦人類。

補脾丸有脾虛而惡湯藥者﹐制此丸﹐用湯吞﹐省口苦而易於從也。

白術﹝半斤﹞蒼術﹝三兩﹞茯苓陳皮﹝各三兩﹞芍藥﹝半兩﹞上爲末﹐粥糊丸。加潤下丸﹐可作催生用。上熱甚者﹐加淸金丸尢妙。與此藥必無產患白術丸白術﹝一兩﹞芍藥﹝半兩﹞冬月不用芍藥﹐加肉豆蔻﹐泄者炒丸服。上爲末﹐粥丸。一方﹐枯礬﹑半夏各一錢半。

潤腸丸能潤血燥﹑大便不通。

麻子仁當歸桃仁生地黃枳殼﹝各一兩﹞上爲末﹐蜜丸。

回令丸瀉肝火﹐行濕爲之反佐﹐開痞結﹐治肝邪﹐可助補脾藥。

黃連﹝六兩﹞茱萸﹝一兩﹞上爲末﹐粥丸。一方名左金丸﹐治肺火﹐茱萸或半兩﹐水丸﹐白湯下。

抑靑丸瀉肝火。方見脇痛類。

龍薈丸瀉肝火﹐治脇痛。方見脇痛類。

淸金丸瀉肺火﹐熱嗽。方見嗽類。

淸化丸治熱嗽。方見嗽類。

咽酸方方見吞酸類。

黃連淸化丸黃連﹝一兩﹞吳茱萸﹝浸炒﹐一錢﹞桃仁﹝二十四个﹐研﹞陳皮﹝半兩﹞半夏﹝一兩半﹞上爲末﹐神曲糊丸綠豆大。每服百丸﹐姜湯下。

加減補陰丸熟地黃﹝八兩﹞菟絲子﹝四兩﹐鹽酒浸一宿﹞當歸﹝三兩﹐酒浸﹞白芍﹝三兩﹐炒﹞鎖陽﹝三兩﹐酥炙﹞杜仲﹝二兩﹐炒﹞牛膝﹝四兩﹐酒浸﹞破故紙枸杞﹝一兩半﹞虎骨﹝二兩﹐酥炙﹞龜板﹝一兩酥炙﹞黃柏﹝二兩﹐炒﹞山藥人參黃﹝各二兩﹞冬加漧薑二兩上爲末﹐豬骨髓入蜜丸﹐桐子大。空心服一百丸﹐鹽湯下。

又方白術白芍人參蓮肉知母黃柏﹝等分﹞上爲末﹐糊丸﹐朱砂爲衣。服法如前。

淸膈丸黃芩﹝半斤﹐酒浸炒黃﹞南星﹝四兩﹐生用﹞半夏﹝湯洗七次﹞上爲末﹐姜糊丸。

寬中丸治胸膈痞悶停滯飲食。

山楂﹝不以多少﹐蒸熟曬漧﹞上爲末﹐作丸服。

溫淸丸治翻胃﹐伐肝邪。

漧薑﹝一兩﹞滑石甘艸﹝各二兩﹞上爲末﹐丸服。

大安丸脾經消導之藥。

山楂﹝二兩﹞神曲﹝炒﹞半夏茯苓﹝各一兩﹞陳皮蘿卜子連翹﹝各半兩﹞白術﹝二兩﹞上爲末﹐粥糊丸服。

上丹溪祕撰方﹐已散於各類甚多﹐如阿魏丸﹑保和丸﹑小胃丹﹑越鞠丸﹑大補丸﹑參術飲﹑束胎丸﹑血﹑痰爲主。凡病血虛﹐四物﹔气虛﹐四君子﹔有痰﹐二陳。酌量輕重﹐加入主病引經之藥﹐一循活法﹐不執專方。學人推此求之﹐則達其蹊徑矣。

附錄

故丹溪先生朱公石表辭

丹溪先生旣卒﹐宗屬失其所倚藉﹐井邑失其所根據憑﹐嗜學之士失其所承事﹐莫不彷徨遙慕﹐至於灑涕﹗濂聞之﹐中心尢摧咽不自勝。蓋自加布於首﹐輒相親於幾杖間﹐訂義故忽濂門﹐以先生從弟無忌所爲狀﹐請爲表以勒諸墓上。濂何敢辭﹗先生諱震亨﹐字彥修姓朱氏﹐其先出於漢槐裏令云之後。居平陵﹐至晉永興中﹐臨海太守泛﹐始遷今婺之義烏。

子孫蟬聯﹐多發聞於世﹐郡誌家乘載之爲詳。當宋之季﹐有東堂府君者﹐諱良﹐懿然君子人也﹐蓋以六經爲教﹐以弘其宗。府君生某﹐某生迪功郎桂﹐迪功生鄕貢進士環﹐先生之大父也。父諱元﹐母某氏。先生受資爽朗﹐讀書卽了大義﹐爲聲律之賦﹐刻燭而成﹐長老咸器之﹐已而棄去。尙俠气﹐不肯出人下﹐鄕之右族咸陵之﹐必風怒電激求直於有司﹐上下搖手相戒﹐莫或輕犯。時鄕先生文懿許公﹐講道東陽八華山中﹐公上承考亭朱子四傳之學﹐授受分明﹐契證眞切﹐擔簦而從之者亡慮數百人。先生嘆曰「丈夫所學﹐不務聞道﹐而惟俠是尙﹐不亦惑乎﹖」乃摳衣往事焉。先生之年﹐蓋已三十六矣。公爲開明天命人心之祕﹐內聖外王先生聞之﹐自悔昔之沈冥顚濟﹐汗下如雨。由是日有所悟﹐心扃融廓﹐體膚如覺增長﹐每宵挾朋坐至四鼓﹐潛驗默察﹐必欲見諸實踐﹐抑其疏豪﹐歸於粹夷。理欲之關﹐誠僞之限﹐嚴辧確守﹐不以一毫苟且自恕。如是者數年﹐而其學堅定矣。歲當賓興﹐先生應書秋闈﹐幸沾一命﹐以驗其所施。再往﹐再不利﹐復嘆曰「不仕固無義﹐然得失則有命焉。苟推一家之政﹐以達於鄕黨州閭﹐寧非仕乎﹖」先是府君置祭田三十餘畝﹐合爲一區﹐嗣人遞司穡事﹐以陳時薦﹐然有恆祭而無恆所。先生乃卽適意亭遺址﹐建祠堂若干楹﹐以奉先世神主﹐歲時行事。復考朱子家禮而損益其儀文﹐少長咸在﹐執事有恪﹐深衣大帶﹐以序就列﹐宴私洽比﹐不愆於禮。適意亭者﹐府君所造﹐以延徐文淸公之地。先生弗忍其廢﹐攺創祠堂之南﹐俾諸子姓肄其中。包銀之不下﹐州縣承之﹐急如星火﹐一里之間﹐不下數十姓﹐民莫敢與辧。先生所居裏﹐僅上富氓二人。郡守召先生﹐自臨之曰「此非常法﹐君不愛頭乎﹖」先生笑曰「守頭固當惜﹐民不愛也。此害將毒子孫﹐必欲多及﹐民願倍輸吾產當之。」守𨿽怒﹐竟不能屈。縣有暴丞﹐好諂瀆鬼神﹐欲修岱宗祠以徼福﹐懼先生莫己與﹐以言嘗之曰「人之生死實司之﹐欲治其宮﹐孰敢幹令﹖」先生曰「吾受命於天﹐何庸媚土偶爲生死計耶﹖且嶽則已﹐使其有知﹐當此儉歲﹐民食糠核不飽﹐能振吾民者﹐然後降之福耳。」卒罷其事﹐無藝。胥史髙下其手﹐以爲民姦。先生集同裏之人謂曰「有田則科徭隨之﹐君等人胥史護相傾﹐非策之上也﹐宜相率以義﹐契其力之﹐父子﹐議事必先集。若苛斂之至﹐先生卽以身前﹐辭气懇款﹐上官多聽﹐爲之損裁。縣大夫勸耕於鄕﹐將有要於民。先生其臨境﹐邪幅扉屨﹐往迎於道左。大夫驚曰「先生何事乃爾耶﹖」先生曰「民有役於官﹐禮固應爾。」大夫曰「勸耕善乎﹖」先生曰「私田不煩官勸﹐第公田生靑芻耳。」是時圭田賦重﹐種戶多逃亡﹐故先生以此爲風。大夫一笑而去。鄕有蜀墅塘﹐周遭凡三千六百步﹐漑田至六千畝而嬴﹔堤壞而水竭﹐數以旱告。先生倡民興築﹐置坊庸﹐爲三竇﹐時其深淺而舒泄之。民食其利。後十年﹐山水暴至﹐堤又壞﹐先生命再從子漳力其事﹐以嗣其成。縣令長或問決獄得失﹐先生必盡心爲之開導。東陽郭氏父子三人﹐虐毆小腹﹐逼使吞之。事移義烏鞠問﹐當其子父皆死。先生曰「原其故殺之情﹐亦一人可償爾。一子從父之令﹐宜從未減﹐若皆殺之﹐無乃已重乎﹖」事上從先生議。張甲徑中﹐適李乙荷任器來﹐幾中甲目﹐甲怒拳其耳而死。甲乙皆貧人﹐甲又有九十之親。先生甲罪則廢法﹐徇法甲必瘦死﹐親無以養亦死。乙屍暴於道﹐孰爲藏之﹖不若使竟其葬親﹐徐來歸獄﹐服中刑耳。」或曰「甲或逃柰何﹖」先生曰「若以誠待之﹐必不爾也言。後會赦免。細民有斬先生丘木者﹐先生訊之﹐民弗服。先生聞於縣﹐將逮之。人交讓曰「汝柰何犯仁人耶﹖」民曰「計將安出﹖」人曰「先生﹐長者也。急舁木還之﹐當﹐先生果眞而不問。先生客吳妙湛院﹐尼刻木作人形﹐以爲厭蠱。館客陳庚得之﹐欲發其事﹐尼懼甚。先生知之﹐以計陳出﹐碎其木刻。陳歸怒且詈。先生徐曰「君乃士人﹐獲此聲於吳楚間﹐甚非君利。倘乏金﹐吾財可通用﹐勿憂也。」尼後輦金帛爲謝﹐先生叱而去。方嶽重臣及廉訪使者﹐聞先生名﹐無不願見﹔旣見﹐無不欲交章薦之。先生皆力辭。惟瘼吏獘﹐必再三蹙額告之﹐不啻親受其病者。覃懷鄭公持節浙東﹐尢敬先生﹐以尊客禮禮之。眾或不樂﹐競短其行於公。公笑曰「朱聘君盛舉之長﹐而諸公顧反短之﹐何其量之懸隔耶﹖」皆慚不能退。初﹐先生壯齡時﹐以母夫人病脾﹐頗習醫。後益研礦之﹐且曰「吾旣窮而在下﹐澤不﹐其可遠者﹐非醫將安務乎﹖」時方盛行陳師文﹑裴宗元所定大觀一百九十七方﹐先生獨﹐曰「用藥如持衡﹐隨物重輕而爲前卻﹐古方新證﹐安能相值乎﹖」於是尋師而訂其說走吳﹐又走宛陵﹐走建業﹐皆不能得。復回武林﹐有以羅司徒知悌爲言者。知悌﹐字子敬﹐宋寶中寺人﹐精於醫﹐得金士劉元素之學﹐而旁參於李杲﹑張從正二家﹐然性倨甚。先生謁﹐君居江南而失此士﹐人將議君後矣。」羅遽修容見之﹐一見如故交。爲言學醫之要﹐必本於《素問》書詳於內傷而日﹐度刻如歲﹐而欲自逸耶。」窶人求藥﹐無不與﹐不求其償﹐其困厄無告者﹐不待其招﹐注藥往起之﹐𨿽百里之遠弗憚也。江浙省臣往討閩寇﹐深入瘴地﹐遂以病還錢塘﹐將北歸。先生脈之曰「二十日死。使道經三衢時召可使還燕﹐然亦不能生之也。」如期卒於姑蘇驛。權貴人以微疾來召﹐危坐中庭﹐列三品於左右。先生脈已﹐不言而出。或追問之﹐先生曰「三月後當爲鬼」﹐猶有驕气耶。及死﹐其家神先生之醫﹐載粟爲壽﹐先生辭之。一少年病熱﹐兩顴火赤﹐不能自禁﹐躁走於庭﹐將蹈。先生曰「此陰證也﹐制附子湯飲之」﹐眾爲之吐舌。飲已﹐其疾如失。先生治療﹐其此甚多﹐門人類證有書﹐玆不詳載。先生孤髙如鶴﹐挺然不羣﹐雙目有小大輪﹐日出明﹐毅然之色不可淩犯。而淸明坦夷﹐不事表﹐精神充滿﹐接物和粹﹐人皆樂親炙之。語言有精魄﹐金鏘鐵鏗﹐使人側耳聳聽﹐有蹶然興起之意。而於天人感應殃慶類至之說﹐尢竭力戒﹐反復不厭﹐故其教人也。人旣易知昏明彊弱﹐皆獲其心。老者則愛慈祥﹐幼者則樂恭順﹐莫不皆知忠信之爲美。固未能一變至道﹐去泰去甚﹐有足觀者。或有小過﹐深掩密覆﹐惟恐先生之知。凡先生杖屨所臨﹐人隨而化。浦陽鄭太和﹐十世同居﹐先生爲之喜動顏面﹐其家所講冠婚喪祭之禮﹐每咨於先生而後定。蓋先生之學﹐稽諸載籍﹐一以躬行爲本﹐以一心同天之大﹐以耳目爲禮樂之原﹐積養之久﹐內外一致。夜寐卽平晝之爲﹐暗室卽康衢之見﹐汲汲孜孜﹐耄而彌篤。每見誇多斗靡之士﹐輒語之曰「聖賢一言﹐終身行之弗盡矣。」以爲多。

至於拈英摘艷之辭﹐尢不樂顧﹐且以吾道蟊賊目之。及自爲文﹐率以理爲宗﹐非有關於綱常治化﹐不輕論也。居室垣墉﹐惇尙儉朴﹐服禦惟大布寬衣﹐僅取蔽體﹔藜羹糗飯﹐安之如八珍。或在豪大姓家﹐當以肆筵設席﹐水陸之羞﹐交錯於前。先生正襟默坐﹐未嘗下箸。其淸修苦節﹐能爲人之所不能爲﹐而於世上所悅者﹔澹然無所嗜﹐惟欲聞人之善﹐如恐失之﹐隨聞隨錄﹐用爲世勸。遇有不順軌則者﹐必誨其攺﹐事有難處者﹐又導之以其方。晚年識見尢卓﹐嘗自括蒼還﹐道過永康﹐謂人曰「靑田之民囂悍﹐值此法弛令乖之時﹐必根據險阻嘯聚爲罔上﹐天怒已極﹐必假手殲之﹐盍力善以延其胤乎。」時方承平﹐聞者咸笑先生之迂。言未幾﹐天下大亂﹐空村無煙火動百餘里。先生所著書﹐有《宋論》一卷﹑《格致餘論》若干捲﹑《局方發揮》若干》若干捲﹐凡七種吾可以無言矣。」故其所述﹐獨志於醫爲多。先生生於至元辛巳十一月二十八日﹐卒於至正戊戌六月享年三尙幼。

﹐故裂經﹐似若可尙﹐又膠於訓詁之間﹐異同紛拿﹐有如聚訟。其視身心﹐皆藐然若不相關﹐此其知識反出於不學庸人之下。於戲﹐秦漢以來﹐則或然矣。然而靈豸不鳴﹐孽狐之妖弗息﹔黃鐘不奏期廓其昏翳﹑挽回其精明而後已。至其相傳﹐惟考亭集厥大成﹔而考亭之傳﹐又惟金華之賢﹐續其世胤之正﹐如印印泥﹐不差毫末。此所以輝連景接而芳猷允著也。先生少負任俠之气﹐不少屈撓﹐及聞道徳性命之說﹐遽變之而爲剛毅﹐所以局量弘而載任重﹐寤寐先哲﹐惟日不足﹐民吾同胞之念﹐須臾莫忘。𨿽其力或弗支﹐苟遇惠利少足以濡物﹐必委蛇周旋﹐求盡其心。應接之際﹐又因人心感發之機﹐而施仁義之訓﹐觸類而長﹐開物成化。所謂風雨霜露無非君子之教者﹐要亦不可誣也。致思於醫﹐亦能搜隱抉祕﹐倡期南方之絕學。嬰倚以爲命。先生一布衣耳﹐其澤物有如此者﹐使其得位於朝以行其道﹐則夫明效大驗又將何如哉﹗嗚呼﹗先生已矣﹗其山峙淵澄之色﹐井潔石貞之操﹐與其不可傳者﹐弗能卽矣。徒因行而誦言之﹐見聞不博﹐惡能得十一於千百之間哉。𨿽然﹐捨是又無足以求先生者﹐敢摭濂洛有作﹐性學復明。考亭承之﹐集厥大成。化覃荊揚﹐以及閩粵。時雨方行﹐區萌畢世胤之正﹐實歸金華。綿延四葉﹐益燁其葩。辟諸上尊﹐置彼逵路。隨其有美君子﹐欲振其奇。血气方剛﹐疇能侮予。七尺之軀﹐忍令顚越。壯齡已逾﹐亟更其轍。更之伊芳何﹐我笈有書。負而東遊﹐以祛所疑。非刻非厲﹐曷圖曷究。豈止惜陰﹐夜亦爲晝。昔離有小利。孚惠家邦﹐庶享厥志。勤我祠事﹐以帥其宗。況有詩書﹐以陶以礱。以暢其施﹐期壽夫物。苛躬可捐﹐我豈遑卹。仁義之言﹐繩繩勿休。昭郎道眞﹐釋除欲仇。上帝有赫﹐日注紹絕世儒﹐出入口耳。競藻斗。以經爲戲﹐此孰甚焉。不有躬行﹐其失曷鐫。世塗方冥﹐正資揚燎。夢夢者天﹐使埋其耀

附錄

丹溪翁傳

丹溪翁者﹐婺之義烏人也﹐姓朱氏﹐諱震亨﹐字彥修﹐學人尊之曰丹溪翁。翁自幼好學﹐日記千言。稍長﹐從鄕先生治經﹐爲舉子業。後聞許文懿公得朱子四傳之學﹐講道八華山﹐復往拜焉。益聞道徳性命之說﹐宏深粹密﹐遂爲專門。一日﹐文懿謂曰「吾臥病久﹐非精於醫者不能以起之。子聰明異常人﹐其肯遊藝於醫乎﹖」翁以母病脾﹐於醫亦粗習﹐及聞文懿之言﹐卽慨然曰「士苟精一藝﹐以推及物之仁﹐𨿽不仕於時﹐猶仕也。」乃悉焚棄向所習舉子業﹐一於醫致力焉。時方盛行陳師文﹑裴宗元所定大觀二百九十七方。翁窮晝夜是習﹐旣而悟曰「摻古方以治今病﹐其勢不能以盡合。苟將起度量﹐立規矩﹐稱權衡﹐必也《素》《難》諸經乎。然吾鄕諸醫鮮克知之者。」遂治裝出遊﹐求他師而叩之。乃渡浙河﹐走吳中﹐出宛陵﹐抵南徐﹐達建業﹐皆無所遇。及還武林﹐忽有以其羣羅氏告者。羅名知悌﹐字子敬﹐世稱太無先生﹐宋理宗朝寺人﹐學精於醫﹐得金劉完素之再傳﹐而旁通張從正﹑李杲二家之說。然性褊甚﹐恃能厭事﹐難得意。翁往謁焉﹐凡數往返﹐不與接。已而求見愈篤﹐羅乃進之曰「子非朱彥修乎﹖」時翁已有醫名﹐羅故知之。翁旣得見﹐遂北面再拜以謁﹐受其所教。羅遇翁亦甚歡﹐卽授以劉﹑張﹑李諸書﹐爲之敷揚三家之旨﹐而一斷於經﹐且曰「盡去而舊學﹐非是也。」翁聞其言﹐渙焉無少疑滯於胸臆。居無何﹐盡得其學以歸。鄕之諸醫﹐泥陳裴之學人﹐聞翁言﹐卽大驚而笑且排。獨文懿喜曰「吾疾其遂瘳矣乎﹗」文懿得末疾﹐醫不能療者餘十年。翁以其法治之﹐良驗。於是諸醫之笑且排者﹐始皆心服口譽﹐數年之間﹐聲聞頓著。翁不自滿足﹐益以三家之說推展之﹐謂劉﹑張之學﹐其論臟腑气化有六﹐而於濕熱相火三气致病爲最多。遂以推陳致新﹐瀉火之法療之﹐此固髙出前代矣。然有陰虛火動﹐或陰陽兩虛﹐濕熱自盛者﹐又當消息而用之。謂李之論飲食勞倦﹐內傷脾胃﹐則胃脘之陽不能以升舉﹐並及心肺之气﹐陷入中焦﹐而用補中益气之劑治之﹐此亦前人之所無也。然天不足於西北﹐地不滿於東南。天﹐陽也﹔地﹐陰也。西北之人﹐陽气易於降﹔東南之人﹐陰火易於升。苟不知此﹐而徒守其法﹐則气之降者固可愈﹐而於其升者亦從而用之﹐吾恐反增其病矣。乃以三家之論﹐去其短而用其長﹐又復參之以太極之理﹐《易》《禮記》《通書》《正蒙》諸書之義﹐貫穿《內經》之言﹐以尋其指歸。而謂《內經》之言火﹐蓋與太極動而生陽﹐五性感動之說有合﹔其言陰道虛﹐則又與《禮記》之養陰意同。因作相火及陽有餘陰不足二論以發揮之。其論相火有曰﹕陽動而變﹐陰靜而合﹐而生水火木金土。然火有二焉﹐曰君火﹐曰相火。君火者﹐人火也﹔相火者﹐天火也。火內陰而外陽﹐主乎動者也。故凡動皆屬火。以名而言﹐形質相生﹐配於五行﹐故謂之君﹔以位而言﹐生於虛無﹐守位稟命﹐故謂之相。天生物﹐恆於動﹔人有此生﹐亦恆於動。然其所以恆於動者﹐皆相火助之也。見於天者﹐出於龍雷則木之气﹐出於海則水之气也﹔具於人者﹐寄於肝腎二部﹐肝屬木而腎屬水也。膽者肝之府﹐膀胱者腎之府﹐心胞絡者腎之配﹐三焦以焦言﹐而下焦司肝腎之分﹐皆陰而下也。天非此火不能生﹐人非此火不能以有生。天之火𨿽出於木﹐而皆本乎地﹐故雷非伏﹐龍非蟄﹐海非附於地﹐則不能鳴﹐不能飛﹐不能波也。鳴也﹐飛也﹐波也﹐動而爲相火者也﹐肝腎之陰﹐悉具相火﹐人而同乎天也。或曰﹕相火天人所同﹐東垣何以指爲元气之賊﹖又謂火與元气不兩立﹐一勝則一負﹐然則如之何而可使之無勝負乎﹖曰﹕周子曰﹕神發知矣。五性感動而萬事出﹐五者之性﹐爲物所感﹐不能不動。謂之動者﹐卽《內經》五火也。相火易動﹐五性厥陽之火﹐又從而扇之﹐則妄動矣。火旣妄動﹐則煎熬眞陰﹐陰虛則病﹐陰絕則死。君火之气﹐經以暑與熱言之﹐而相火之气﹐則以火言﹐蓋表其暴悍酷烈有甚於君火也。故曰「相火元气之賊。」周子曰﹕聖人定之以中正仁義而主靜。朱子亦曰﹕必使道心常爲之主﹐而人心每聽命焉﹐此善處乎火者也。人心聽命於道心﹐而又能主之以靜﹐彼五火將寂然不動。而相火者﹐惟有扶助造化﹐而爲生生不息之運用爾﹐夫何元气之賊哉﹗或曰﹕《內經》相火注﹐言少陰少陽矣﹐未嘗言及厥陰太陽﹐而吾子言之﹐何也﹖曰﹕足太陽少陰﹐東垣嘗言之﹐治以炒柏﹐取其味辛﹐能瀉水中之火。戴人亦言膽與三焦﹐肝與胞絡﹐皆從火治﹐此歷指龍雷之火也。余以天人之火﹐皆生於地﹐如上文所云者﹐實廣二公之意耳。或曰﹕《內經》言火者非一﹐往往於六气中見之﹐而言臟腑者未之有也﹐二公豈他有所據耶﹖曰﹕經以百病皆生於風寒暑濕燥火之動而爲變者﹐岐伯歷指病機一十九條﹐而屬火者五﹐此非相火爲病之出於臟腑者乎﹖考之《內經》﹐諸熱瞀螈﹐則屬之火﹔諸狂燥越﹐則屬之火﹔諸病附腫﹐痛酸驚駭﹐則屬之火。又《原病式》曰﹕諸風掉眩﹐屬於肝火之動也﹔諸風郁病痿﹐屬於肺火之升也﹔諸濕腫滿﹐屬於脾火之勝也﹔諸痛癢瘡瘍﹐屬於心火之用也。是皆火之爲病出於臟腑者然也。噫﹗以陳無擇之通達﹐猶以暖識論君火﹐日用之火論相火﹐是宜後人之聾瞽哉﹗其論陽有餘陰不足﹐有曰「人受天地之气以生﹐天之陽气爲气﹐地之陰气爲血」﹐然气常有餘而血常不足﹐何爲其然也﹖天﹐大也﹐爲陽而運於地之外。地居天之中﹐爲陰﹐而天之大气舉之。日﹐實也﹐屬陽而運於月之外﹔月﹐缺也﹐屬陰而稟日之光以爲明者也。則是地之陰已不勝夫天之陽﹐月之陰亦不敵於日之陽。天地日月尙然﹐而況於人乎﹗故人之生﹐男子十六歲而精通﹐女子十四歲而經行﹐是有形之後﹐猶有待於乳哺水谷之養﹐而後陰可與陽配成乎人﹐而爲人之父母。古人必近三十二十而後嫁娶者﹐可見陰气之難於成﹐而古人之善於保養也。錢仲陽於腎有補而無瀉﹐其知此意者乎。又按《禮記》注曰「人惟五十﹐然後養陰者有以加」﹐《內經》「年至四十﹐陰气自半而起居衰矣」﹐男子六十四歲而精絕﹐女子四十九歲而經斷。夫以陰气之成﹐止爲三十年之運用﹐而竟已先虧﹐可不知所保養也。經曰「陽者天也﹐主外﹔陰者地也﹐主內。故陽道實﹐陰道虛。

」斯言豈欺我哉﹖或曰﹕遠取諸天地日月﹐近取諸男子之身﹐曰有餘﹐曰不足﹐吾已知之矣。人在气交之中﹐今欲順陰陽之理而爲攝養之法﹐如之何則可﹖曰﹕主閉藏者﹐腎也﹔司疏泄者﹐肝也。二髒皆有相火﹐而其系上屬於心﹐心君火也。爲物所感則易於動﹐心動則相火翕然而隨。聖賢教人收心養心﹐其旨深矣。天地以五行更疊衰旺而成四時﹐人之五臟六腑﹐亦應之而衰旺﹐四月屬巳﹐五月屬午﹐爲火不旺。火爲肺金之夫﹐火旺則金衰。六月屬未﹐爲土大旺﹐土爲水之夫﹐土旺則水衰﹐況腎水嘗藉肺金爲母﹐以補助其不足。古人於夏月必獨宿而淡味﹐兢兢業業﹐保養金水二髒﹐正嫌火土之旺爾。《內經》又曰「冬藏精者﹐春不病濕」﹐十月屬亥﹐十一月屬子﹐正元气潛伏閉藏﹐以養其本然之眞﹐而爲來春升動發生之本。若於此時不恣欲以自戕﹐至春升之際﹐根本壯實﹐气不輕浮﹐尙何病之可言哉﹖於是翁之醫益聞﹐四方以病來迎者﹐遂輻輳於道﹐翁咸往赴之。其所治病凡幾﹐病之狀何如﹐施何良方﹐飲何藥而愈﹐自前至今驗者何人何縣裏主名﹐得諸見聞﹐班班可紀。浦江鄭義士﹐病滯下﹐一夕﹐忽昏僕﹐目上視﹐溲注而汗瀉。翁診之﹐脈大無倫﹐卽告曰「此陰虛陽暴絕也﹐蓋得之病後酒且內﹐然吾能愈之。」急命治人參膏﹐而且促灸其气海。頃之﹐手動﹐又頃而唇動。及參膏成﹐三飲之﹐蘇矣。其後服參膏盡數斤﹐病已。天臺周進士﹐病惡寒﹐𨿽暑亦必以綿蒙其首﹐服附子數百﹐增劇。翁診之﹐脈滑而數﹐卽告曰「此熱甚而反寒也」﹐乃以辛涼之劑﹐吐痰一升許﹐而蒙首之綿減半。仍用防風通聖飲之﹐愈。周固喜甚﹐翁曰「病愈後﹐須淡食以養胃﹐內觀以養神﹐則水可生﹐火可降﹐否則附毒必發﹐殆不可救。

彼不能然﹐後告疽發背死。浙省平章﹐南徵閩粵還﹐病反胃﹐醫以爲可治。翁診其脈﹐告曰「公之病不可言也」﹐卽出﹐獨告其左右曰「此病得之驚後而使內﹐火木之邪相挾﹐气傷液亡﹐腸胃枯損﹐食𨿽入而不化﹐食旣不化﹐五臟皆無所稟。去此十日﹐死。」果如言。

鄭義士家一少年﹐秋初病熱﹐口渴而妄語﹐兩顴火赤﹐醫作大熱治。翁診之﹐脈弱而遲﹐告曰「此作勞後病溫﹐惟當服補劑自已﹐今六脈皆搏手﹐必涼藥所致。」竟以附子湯啜之﹐應手而瘥。浙東憲幕傅氏子﹐病妄語﹐時若有所見﹐其家妖之。翁切其脈﹐告曰「此病痰也﹐然脈虛弦而沈數﹐蓋得之當暑飲酸又大驚。」傅曰「然﹗嘗夏因勞而甚渴﹐恣飲梅水一二升﹐又連得驚數次﹐遂病。」翁以治痰補虛之劑處之﹐旬浹愈。里人陳時叔病脹﹐腹如斗﹐醫用利藥轉加。翁診之﹐脈數而澀﹐告曰「此得之嗜酒﹐嗜酒則血傷。血傷則脾土之陰亦傷﹐胃𨿽受谷﹐不能以轉輸﹐故陽升陰降而否矣。」陳曰「某以嗜酒﹐前後溲見血者有年。」翁用補血之劑投之﹐驗。權貴人以微疾來召﹐見翁至﹐坐中堂自如。翁診其脈﹐不與言而出。使詰之﹐則曰「公病在死法中﹐不出三月﹐且入鬼錄。」顧猶有驕气耶﹐後果如期死。一老人病目無見﹐使來求治。翁診其脈﹐微甚﹐爲制人參膏飲之﹐目明如常時。後數日﹐翁復至﹐忽見一醫在庭煉礞石﹐問之﹐則已服之矣。翁愕然曰「此病得之气大虛﹐今不救其虛﹐而反用礞石﹐不出此夜必死。」至夜參半﹐气奄奄不相屬而死。一男子病小便不通﹐醫治以利藥﹐益甚。翁診之﹐右寸頗弦滑﹐曰「此積痰病也﹐積痰在肺。肺爲上焦﹐而膀胱爲下焦﹐上焦閉則下焦塞﹐譬如滴水之器﹐必上竅通﹐而後下竅之水出焉。」乃以法大吐之﹐吐已﹐病如失。一婦人病不知﹐稍蘇﹐卽號叫數四而復昏。翁診之﹐肝脈弦數而且滑﹐曰「此怒心所爲﹐蓋得之怒而彊酒也。」詰之﹐則不得於夫﹐每遇夜﹐引滿自酌解其懷。翁治以流痰降火之劑﹐而加香附以散肝分之郁﹐立愈。一女子病不食﹐面北臥者且半載﹐醫告術窮。翁診之﹐肝脈弦出左口﹐曰「此思男子不得﹐气結於脾故耳。」叩之﹐則許嫁夫入廣且五年。翁謂其父曰「是病惟怒可解﹐蓋怒之气擊而屬木﹐故能衝其土之結。

今茅觸之使怒耳。」父以爲不然。翁入而掌其面者三﹐責以不當有外思﹐女子號泣大怒﹐怒已﹐進食。翁復潛謂其父曰「思气𨿽解﹐然必得喜﹐則庶不再結。」乃詐以夫有書﹐旦夕且歸。後三月﹐夫果歸而病不作。一婦人產後﹐有物不上如衣裾﹐醫不能諭。翁曰「此子宮也﹐气血虛﹐故隨子而下。」卽與黃當歸之劑﹐而加升麻舉之﹐仍用皮工之法﹐以五倍子作湯洗濯﹐皴其皮。少選﹐子宮上。翁慰之曰「三年後可再生兒﹐無憂也。」如之。一貧婦寡居病癩﹐翁見之惻然﹐乃曰「是疾世號難治者﹐不守禁忌耳。是婦貧而無濃味﹐寡而無欲﹐庶幾可療也。」卽自具藥療之﹐病愈後復投四物湯數百﹐遂不發動。翁之爲醫﹐皆此類也。蓋其遇病施治﹐不膠於古方﹐而所療皆中。然於諸家方論﹐則靡所不通。他人靳靳守古﹐翁則操縱取捨而卒與古合。一時學人咸聲隨影附﹐翁教之忘疲。一日﹐門人趙良仁問大極之旨。翁以陰陽造化之精微與醫道相出入者論之﹐且曰「吾於諸生中﹐未嘗論至於此。今以吾子所問﹐故偶及之﹐是蓋以道相告﹐非徒以醫言也。趙出語人曰「翁之醫其始橐於此乎﹗羅成之自金陵來見﹐自以爲精仲景學﹐翁曰「仲景之書﹐收拾於殘篇斷簡之餘﹐然其間或文有不備﹐或意有未盡﹐或編次之脫落﹐或義例之乖舛﹐吾每觀之﹐不能以無疑。」因略摘疑義數條以示﹐羅尙未悟。及遇治一疾﹐翁以陰虛發熱而用益陰補血之劑療之﹐不三日而愈。羅乃嘆曰「以某之所見﹐未免作傷寒治。今翁治此﹐猶以芎歸之性辛溫﹐而非陰虛者所宜服﹐又況汗下之誤乎﹗」翁春秋旣髙﹐乃徇張翼等所請﹐而著《格致餘論》《局方發揮》《傷寒辧疑》《本艸衍義補遺》《外科精要新論》諸書﹐學人多誦習而取則焉。翁簡愨貞良﹐剛嚴介特﹐執心以正﹐立身以誠﹐而孝友之行﹐實本乎天質。奉時祀也﹐訂其禮文而敬泣之﹔事母夫人也﹐時其節宣以忠養之。寧歉於己而必致丰於兄弟﹔寧薄於己子而必施濃於兄弟之子。非其友不友﹐非其道不道。好論古今得失﹐慨然有天下之憂。世之名公卿﹐多折節下之﹐翁謂直陳治道﹐無所顧忌。然但語及榮利事﹐則拂衣而起。與人交﹐一以三綱五紀爲去就。嘗曰「天下有道﹐則行有枝葉﹔天下無道﹐則辭有枝葉。」夫行﹐本也﹔辭﹐從而生者也。苟見枝葉之辭﹐去本而末是務﹐輒怒溢顏面﹐若將浼焉。翁之卓卓如是﹐則醫又特一事而已。然翁講學行事之大方﹐已具吾友宋太史濂所爲翁墓志﹐玆故不錄。

而竊錄其醫之可傳者爲翁傳﹐庶使後之君子得以互考焉。

論曰﹕昔漢嚴君平﹐博學無不通﹐賣卜成都。人有邪惡非正之問﹐則根據箸龜爲陳其利害。與人子言﹐根據於孝﹔與人弟言﹐根據於順﹔與人臣言﹐根據於忠。史稱其風聲气節﹐足以激貪而厲俗。翁在婺得道學之源委﹐而混迹於醫。或以醫來見者﹐未嘗不以葆精毓神開其心。至於一語一默﹐一出一處﹐凡有關於倫理者﹐尢諄諄訓誨﹐使人奮迅感慨激厲之不暇。左丘明有云「仁人之言﹐其利博哉﹗」信矣。若翁者﹐殆古所謂直諒多聞之益友﹐又可以醫師少

