

傷寒九十論宋許叔微述

辯桂枝湯用芍藥證﹝一﹞

馬亨道。庚戌春病。發熱。頭疼。鼻鳴。惡心。自汗。惡風。宛然桂枝證也。時賊馬破儀眞三日矣。市無芍藥。自指圃園。采芍藥以利劑。一醫曰。此赤芍藥耳。安可用也。予曰。此正當用。再啜而微汗解。

論曰。仲景桂枝加減法。十有九證。但云芍藥。聖惠方。皆稱赤芍藥。孫尙藥方。皆曰白芍藥。聖惠方。太宗朝。翰林王懷隱編集。孫兆爲國朝醫師。不應如此背戾。然赤者利。白者補。

予嘗以此難名醫。皆愕然失措。謹案。神農本艸。稱。芍藥主邪气腹痛。利小便。通順血脈。利膀胱大小腸。時行寒熱。則全是赤芍藥也。又桂枝第九證云。微寒者去赤芍藥。蓋懼芍藥之寒也。

惟芍藥甘艸湯一證云。白芍藥。謂其兩脛拘急血寒也。故用白芍藥以補。非此時也。素問云。澀者陽气有餘也。陽气有餘。爲身熱無汗。陰气有餘。爲多汗身寒。傷寒﹑脈澀﹑身熱無汗。蓋邪中陰气。故陽有餘。非麻黃不能發散。中風﹑脈滑﹑多汗﹑身寒。蓋邪中陽。故陰有餘。非赤芍藥不能刮其陰邪。然則桂枝用芍藥赤者明矣。當參百證歌。

桂枝加附子湯證﹝二﹞

有一李姓士人。得太陽。因汗後汗不止。惡風。小便澀。足攣曲而不伸。予診其脈。浮而大。

浮爲風。大爲虛。此證。桂枝湯第七證也。仲景云。太陽病。發汗。遂漏不止。其人惡風。小便難。四肢微急。難以屈伸者。桂枝加附子。三投而汗止。再投以芍藥甘艸。而足得伸。數日愈。

論曰。仲景第十六證云。傷寒。脈浮。自汗出。小便數。心煩。微惡寒。腳攣急。反與桂枝湯以攻其表。此誤也。得之便厥。咽中幹。煩躁。吐逆者。作甘艸漧薑湯。若厥愈。足溫者。更作芍藥甘艸湯與之。其腳卽伸。若胃气不和。譫語者。少與調胃承气湯。蓋第七證。則爲發汗。

漏不止。小便難。第十六證。則爲自汗。小便數。故仲景於證候。紛紛。小變異。便變法以治之。

故於湯不可不謹。

桂枝加濃朴杏子湯證﹝三﹞

戊申正月。有一武弁在儀眞。爲張遇所虜。日夕置於舟板下。不勝伏。後數日得脫。因飽食。解衣捫虱以自快。次日遂作傷寒。醫者以因飽食傷。而下之。一醫以解衣中邪。而汗之。

雜治數日。漸覺昏困。上喘。息髙。醫者愴惶罔知所指。予診之曰。太陽病。下之。表未解。微喘者。桂枝加濃朴杏子湯。此仲景法也。醫者爭曰。某平生不曾用桂枝。況此藥熱。安可愈喘。

予曰非汝所知也。一投而喘定。再投而汗出。至晚。身涼而脈已和矣。醫者曰。予不知仲景之法。其神如此。豈誑惑後世也哉。人自寡學。無以發明耳。

麻黃湯證﹝四﹞

鄕人邱忠臣。寓毗陵薦福寺。病傷寒。予爲診視。其發熱。頭疼。煩渴。脈𨿽浮數無力。自尺以下不至。予曰𨿽麻黃證。而尺遲弱。仲景云。尺中遲者。營气不足。血气微少。未可發汗。

予於建中湯。加當歸黃。令飲之。翌日病者不耐。其家曉夜督發汗藥。其言至不遜。予以鄕人隱忍之。但以建中調理而已。及六七日。尺脈方應。遂投以麻黃湯。啜第二服。狂言煩躁且悶。須臾稍定。已中汗矣。五日愈。

論曰。仲景𨿽云不避晨夜。卽宜便治。醫者亦須顧其表裏虛實。待其時日。若不循次第。𨿽臨時得安。虧損五臟。以促壽限。何足尙哉。昔範云爲陳霸先屬。霸先有九錫之命。期在旦夕矣。

云偶感寒疾。恐不及豫盛事。請徐文伯診視之。懇曰。便可得愈乎。文伯曰。便瘥甚易。但恐二年後不復起爾。云曰。朝聞道夕死可矣。況二年乎。文伯以火燒地。布桃柏葉。設席置其臥上。

頃刻汗解。以溫粉撲之。翌日愈。甚喜。文伯曰。不足喜也。後二年果卒矣。夫取汗先期。尙促壽限。況罔顧表裏。不待時日。便欲速愈乎。每見病家不耐三四日。晝夜促汗。醫者顧利。恐別更醫。隨情順意。鮮不致斃。故書此以爲龜鑑。

大靑龍湯證﹝五﹞

何保義從王太尉軍中。得傷寒。脈浮澀而緊。予曰若頭疼。發熱。惡風。無汗。則麻黃證也。

煩躁。則靑龍湯證也。何曰。今煩躁甚。予投以大靑龍湯。三投。汗解。

論曰。桂枝。麻黃。靑龍。皆表證發汗藥。而桂枝治汗出。惡風。麻黃治無汗。惡寒。靑龍治無汗。而煩。三者皆欲微汗解。若汗多。亡陽。爲虛。則煩躁不眠也。

陽明可下證﹝六﹞

一武弁李姓。在宣化作警。傷寒五六日矣。鎭無醫。抵郡召予。予診視之曰。脈洪大而長。

大便不通。身熱無汗。此陽明證也。須下。病家曰。病者年逾七十。恐不可下。予曰。熱邪毒瓦斯並蓄於陽明。況陽明經絡多血少气。不問老壯。當下。不爾別請醫占。主病者曰。審可下。一聽所治。予以大承气湯。半日。殊未知。診其病。察其證宛然在。予曰。藥曾盡否。主者曰。恐气弱不禁。但服其半耳。予曰。再作一服。親視飲之。不半時間。索溺器。先下燥糞十數枚。次溏泄一行。穢不可近。

未離已中汗矣。然周身。一時頃。汗止身涼。諸苦遂除。次日予自鎭歸。病患索補劑。予曰。

服大承气湯得瘥。不宜服補劑。補則熱仍復。自此但食粥。旬日可也。故予治此疾。終身止大承气。一服而愈。未有若此之捷。

論曰。老壯者形气也。寒熱者病邪也。髒有熱毒。𨿽衰年亦可下。髒有寒邪。𨿽壯年亦可溫。

要之與病相當耳。失此。是致速斃也。謹之。

陽明蜜兌證﹝七﹞

庚戌仲春。艾道先染傷寒。近旬日。熱而自汗。大便不通。小便如常。神昏多睡。診其脈。

長大而虛。予曰。陽明證也。乃兄景先曰。捨弟全似李大夫證。又屬陽明。莫可行承气否。予曰。

𨿽爲陽明。此證不可下。仲景。陽明。自汗。小便利者。爲津液內竭。𨿽堅不可攻。宜蜜兌導之。

作三劑。三易之。先下燥糞。次泄溏。已而汗解。

論曰。二陽明證𨿽相似。然自汗小便利者。不可蕩滌五臟。爲無津液也。然則傷寒大證相似。

脈與證稍異。通變爲要。仔細斟酌。正如以格局看命。𨿽年月日時皆同。貴賤窮通不相侔者。於一時之頃。又有淺深也。

腎虛陽脫證﹝八﹞

朱保義撫辰。庚戌春。權監務。予一日就務謁之。見擁鑪忍痛。若不禁狀。予問所苦。小腸气痛。求予診之。予曰。六脈虛浮而緊。非但小腸气。恐別生他疾。越數日再往。臥病已五日矣。

入其室。見一市醫孫尙者供藥。予診之曰。此陰毒證。腎虛陽脫。脈無根蒂。獨見於皮膚。黃帝所謂懸絕。仲景所謂瞥如羹上肥也。早晚喘急。未幾而息已髙矣。孫生尙與術附湯。灸臍下。予曰。

𨿽盧扁之妙無及矣。是夕死。故論傷寒以眞气爲主。

論曰。傷寒不拘陰證陽證。陰毒陽毒。要之眞气彊壯者易治。眞气不守。受邪才重。便有必死之道。何也。陽證宜下。眞气弱。則下之便脫。陰證宜溫。眞陰弱。溫之則客熱便生。故醫者難於用藥。非病不可治也。主本無力也。經曰。陽勝則身熱。腠理閉。喘粗。爲之俯仰。汗不出而熱。齒幹。以煩冤腹滿死。陰勝則身寒。寒則厥。厥則腹滿死。帝曰。調此二者柰何。岐伯曰。

女子二七天癸至。七七止。男子二八精气溢。八八止。婦人月事。以時下。故七欲損也。男子精。

欲滿不欲竭。故八欲益也。如此則男婦身常無病。無病精气常固。𨿽有寒邪。易於調治。故曰二者可調。是知傷寒眞气壯者易治也。

臍中出血證﹝九﹞

一婦人得傷寒數日。咽漧。煩渴。脈弦細。醫者汗之。其始衄血。繼而臍中出血。醫者驚駭而遁。予曰少陰彊汗之所致也。蓋少陰不當發汗。仲景云少陰彊發汗。必動其血。未知從何道而出。或從口鼻。或從耳目。是爲下厥上竭。此爲難治。仲景云無治法。無藥方。予投以姜附湯。

數服。血止。後得微汗愈。

論曰。本少陰證。而誤汗之。故血妄行。自臍中出。若服以止血藥。可見其標。而不見其本。

予以治少陰之本。而用姜附湯。故血止而病除。

陰中伏陽證﹝十﹞

鄕人李信道。權獄官。得病。六脈俱沈不見。深按至骨。則弦細有力。頭疼。身溫。煩躁。

手指末皆冷。中滿。惡心。更兩醫矣。而醫者不曉。但供調藥。予往視之曰。此陰中伏陽也。仲景方無此證。而世人患者多。若用熱藥以助之。則陰邪隔絕。不能引導其陽。反生客熱。用寒藥。

則所伏眞火。愈見銷鑠。須是用破陰丹。行气導水。奪眞火之藥。使火升水降。然後得汗而解。

予令以冷鹽湯。下破陰丹三百丸。作一服。不半時煩躁狂熱。手足漸溫。譫語躁擾。其家甚驚。

予曰汗證也。須臾稍寧。略睡。然汗出。自達旦方止。身涼而病除。﹝破陰丹方。硫黃水銀各一兩。結沙子靑皮半兩。爲末。麵糊。和丸桐子大。每服三十丸。冷鹽湯送下。出中髒經方脈舉要。﹞

傷寒暴死證﹝十一﹞

己未歲。一時官病傷寒。發熱狂言煩躁。無他惡證。四日死。或者以爲兩感。然其證初無兩感證候。是歲得此疾。三日四日死者甚多。人竊怪。予嘆之。曰是運使然也。己爲土運。土運之歲。上見太陰。蓋太乙天符爲貴人。中執法者。其病速而危。中行令者。其病徐而持。中貴人者。

其病暴而死。謂之異也。又曰臣爲君則逆。逆則其病危。其害速。是年少宮土運。木气大旺。邪中貴人。故多暴死。气運當然。何足怪也。

夜間不眠證﹝十二﹞

陳姓士人。初得病。身熱。脈浮。自汗。醫者麻黃湯汗之。發熱愈甚。夜間不得眠。頭重。

煩悶。悸悸然。中風證彊責汗之過也。仲景云太陽病。發汗後。大汗出。胃中漧燥。不得眠。其人欲得飲水者。少少與之。令胃气和則愈。予先與豬苓湯。次投之以當歸。地黃。麥門冬。芍藥。烏梅之類爲湯。飲之。不汗而愈。

論曰。黃帝鍼經曰。衛气者晝行陽。夜行陰。衛气不得入於陰。常行於外。行於外則陽滿。

滿則陽蹺盛而不得入於陰。陰虛則夜不得眠也。今津液內竭。胃中漧燥。獨惡於陽。陰無所歸。

其候如此。故以當歸。地黃補血。用烏梅以收之。故不汗自愈。

大柴胡湯證﹝十三﹞

羽流蔣尊病。其初心煩喜嘔。往來寒熱。醫初以小柴胡湯與之。不除。予診之曰。脈洪大而實。熱結在裏。小柴胡安能除也。仲景云傷寒十餘日。熱結在裏。復往來寒熱者。與大柴胡。二服而病除。

論曰。大黃爲將軍。故蕩滌濕熱。在傷寒爲要藥。今大柴胡湯不用。誠誤也。王叔和曰。若不加大黃。恐不名大柴胡。須是酒洗生用。乃有力。昔後周姚僧坦名善醫。上因發熱。欲服大黃。

僧坦曰。大黃乃是快藥。至尊年髙。不宜輕用。上弗從。服之。遂不起。及至元帝有疾。諸醫者爲至尊至貴不可輕服。宜用平藥。僧坦曰。脈洪而實。必有宿食。不用大黃。病不能除。上從之。

果下宿食而愈。此明合用與不合用之異也。

陽明急下證﹝十四﹞

鄕裏豪子得傷寒。身熱。目痛。鼻幹。不眠。大便不通。尺寸俱大。已數日矣。自昨夕汗大出。予曰。速以大柴胡下之。眾醫駭然。曰。陽明自汗。津液已竭。當用蜜兌。何故用大柴胡藥。

予曰。此仲景不傳妙處。諸公安知之。予力爭。竟用大柴胡。兩服而愈。

論曰。仲景論陽明云。陽明病。多汗者。急下之。人多謂己自汗。若更下之。豈不表裏俱處也。論少陰雲。少陰病一二日。口漧燥者。急下之。人多謂病發於陰。得之日淺。但見漧燥。若更下之。豈不陰气愈盛也。世人罕讀。予以爲不然。仲景稱急下之者。亦猶急當救表。急當救裏。

凡稱急者。急下之。有三處。才覺汗出。多。未至津液漧燥。速下之。則爲徑捷。免致用蜜兌也。

蓋用蜜兌。已是失下。出於不得已耳。若胸中識得了了。何疑殆之有哉。

傷寒自解證﹝十五﹞

閩人李宗古得疾。口中气熱。唇幹。屈體臥。足冷。舌上有苔。予診之。尺寸俱緊。或者謂气熱口漧。疑其陽勝。蜷足臥。足冷。疑其陰勝。而又陰陽俱緊。是誠可疑也。若不熟讀仲景方法。何能治。予曰尺寸俱緊。是寒邪勝也。仲景云陰陽俱緊。法當淸。邪中於下焦。又云陰陽俱緊。口中气出。唇漧舌燥。蜷臥。足冷。鼻中涕出。舌上苔滑。勿妄治也。到七日以來。其人發熱。手足溫者。此爲欲解。蓋以上證候。皆是陰盛陽弱。故仲景云勿妄治者。誠恐後人之疑也。

故予以抑陰助陽溫劑與之。緊脈漸退。四體和。不汗而自解矣。

熱入血室證﹝十六﹞

辛亥二月。毗陵學官王仲景妹。始傷寒。七八日。寒。喉中涎響如鋸。目瞑不知人。病勢極矣。予診之。詢其未寒以前證。母在側曰。初病四五日。夜間譫語。如見鬼狀。予曰。得病之初。正值經候來否。答曰經水方來。因身熱病作而自止。予曰。此熱入血室也。仲景云婦人中風發熱。經水適來。晝日明了。夜則譫語。發作有時。此爲熱入血室。醫者不曉。例以熱藥補之。遂致胸膈不利。三焦不通。涎潮上脘。喘急息髙。予曰。病熱極矣。先當化其涎。後當除其熱。無汗而自解矣。予急以一呷散投之。

兩時間。涎定得睡。是日遂省人事。自次日以小柴胡湯加生地黃。三投熱除。無汗而解。

筋惕肉證﹝十七﹞

鄕裏市人姓京。鬻繩爲業。謂之京繩子。其子年近三十。初得病。身微汗。脈弱。惡風。醫者誤以麻黃湯汗之。汗遂不止。發熱。心痛。多驚悸。夜間不得眠臥。譫語。不識人。筋惕肉。

振振動搖。醫者以鎭心驚風藥治之。予視之曰。彊汗之過也。仲景云脈微弱。汗出惡風者。不可服靑龍湯。服之則筋惕肉。此爲逆也。惟眞武湯可收之。仲景云太陽病發汗。汗出不解。其人仍發熱。心下悸。身動。振振欲擗地者。眞武湯主之。予三投而大病除。次以淸心丸竹葉湯解餘毒。數日瘥。

陽明當下證﹝十八﹞

鄕人李生。病傷寒。身熱。大便不通。煩渴鬱冒。一醫以巴豆丸下之。𨿽得溏利。而病宛然如舊。予視之曰。陽明熱結在裏。非大柴胡承气不可。巴豆止去寒積。豈能蕩滌邪熱溫毒耶。亟進大柴胡。三服而溏利止。中夜汗解。

論曰。仲景一百十三方。丸者有五。理中。陷胸。抵當。麻仁。烏梅也。理中。陷胸。抵當。

皆大彈丸。煮化而服之。與湯散無異。至於麻仁治脾約。烏梅治濕。故須小丸達下部。其他皆入經絡。逐邪毒。破堅癖。導血潤燥屎之類。必憑湯劑也。未聞巴豆小丸以下邪毒。且如巴豆性熱大毒。而病熱人服之。非徒無益。而爲害不小矣。李生誤服不死。其大幸歟。

桂枝加葛根湯證﹝十九﹞

庚戌。建康徐南彊。得傷寒。背彊。汗出。惡風。予曰。桂枝加葛根湯證。病家曰。他醫用此方。盡二劑而病如舊。汗出愈加。予曰。得非仲景三方乎。曰然。予曰。誤矣。是方有麻黃。

服則愈見汗多。林億謂止於桂枝加葛根湯也。予令生而服之。微汗而解。

葛根湯證﹝二十﹞

市人楊姓者。病傷寒。無汗。惡風。項𨿽屈而彊。醫者以桂枝麻黃各半湯與之。予曰。非其治也。是謂項彊KTKT。葛根證也。三投。然微汗解。翌日項不彊。脈已和矣。

論曰。何謂KTKT。如短羽鳥之狀。𨿽屈而彊也。謝復古謂病患羸弱。須憑幾而起。非是。此與成氏解不同。

剛證﹝二十一﹞

宣和戊戌。表兄秦云老病傷寒。身熱。足寒。頸項螈。醫作中風治。見其口噤故也。予診其脈實而有力。而又腳攣。嚙齒。大便不利。身燥無汗。予曰。此剛也。先以承气湯下之。次以續命湯調之。愈矣。

論曰。五常政大論曰。赫曦之紀。上羽與正徵同。其收齊。其病。蓋戌太陽寒水羽也。戊火運。正徵也。太過之火。上見太陽。則天气且剛。故其收齊。而人病者。過气然耳。火木遇故年病。此證多剛。

厥陰證﹝二十二﹞

裏中一中表病。渴甚。飲水不止。胸中熱疼。气沖心下。八九日矣。醫者或作中。或作賁豚。予診之曰。證似厥陰。曾吐虫否。曰昨曾吐蛔。予曰。審如是。厥陰證也。可喜者脈來沈而緩遲耳。仲景云厥陰。爲病消渴。气上撞心。饑不欲食。食則吐蛔。又曰厥陰病。渴欲飲水者。

少少與之愈。今病患飲水過多。乃以茯苓甘艸白術桂枝湯治之。得止。後投以烏梅丸。數日愈。

論曰。病至厥陰。若太陽傳者。三陰三陽皆已徧。惟恐脈彊。則肝邪盛。脾土受克。故舌捲囊縮而死。今脈來遲緩而沈。則土脈得气。脾不受克。故有可喜之道。仲景云衛气和。名曰緩。

營气和。名曰遲。遲緩相搏。名曰沈。又曰寸口脈。緩而遲。緩則陽气長。其色鮮。其顏光。其聲商。遲則陰气盛。骨髓滿精血生。肌肉緊。營衛俱行。剛柔相濟。豈非安脈耶。

太陰證﹝二十三﹞

曹生初病傷寒。六七日。腹滿而吐。食不下。身溫。手足熱。自利。腹中痛。嘔。惡心。醫者謂之陽多。尙疑其手足熱。恐熱蓄於胃中而吐嘔。或見吐利而爲霍亂。請予診。其脈細而沈。

質之。曰太陰證也。太陰之爲病。腹滿而吐。食不下。自利益甚。時腹自痛。予止以理中丸。用仲景云如雞子黃大。晝夜投五六枚。繼以五積散。數日愈。

論曰。予見世醫論傷寒。但稱陰證陽證。蓋仲景有三陰三陽。就一證中又有偏勝多寡。須是分明辯質。在何經絡。方與證候相應。用藥有準。且如太陰少陰。就陰證中。自有補瀉。豈可止謂之陰證也哉。

太陽中證﹝二十四﹞

毗陵一時官得病。身疼痛。發熱。體重。其脈虛弱。人多作風濕。或作熱病。則又疑其脈虛弱不敢汗也。已數日矣。予診視之。曰中證也。仲景云太陽中者。身熱體疼。而脈微弱。此以夏月傷冷水。水行皮中所致也。予以瓜蒂散。治之。一呷而愈。

論曰。仲景論有三證。一則汗出。惡寒。身熱而渴。此太陽經中也。一則發熱惡寒。身疼痛。其脈弦細芤遲。一則夏月傷冷水。水行皮中。身熱。疼痛重而脈微弱。不可下。不可行溫鍼。上二證皆宜用白虎加人參湯。後一證宜用瓜蒂散方治。不見於本論。而見於金匱要略。其脈證云。治太陽中。身熱。疼痛。而脈微弱者。夏月傷冷水。水行皮中所致。宜瓜蒂散。蓋謂此也。

指甲黑靑證﹝二十五﹞

幹明僧人。病傷寒。目赤。頗渴。咽漧。飲水無。腰疼。身熱。脈沈而微細。此少陰證也。

恣縱不愼忌。乃飲水。遂致痞气。痞气結聚。身如被杖。數日變爲陰毒矣。脈見於皮膚上。大而且虛。鼻中如煙煤。甲靑。須臾發喘。是夕死。

論曰。扁鵲云手足爪下靑黑者死。宋迪陰證訣云。陰毒盛。則指甲黑靑。病至此則爲不治。

瞪目直視證﹝二十六﹞

田仲容得傷寒。數日。身熱。手足時厥。腹滿。瞪目直視。狂言不識人。予診之曰。不可治也。心腎俱絕矣。夜死。

論曰。仲景云直視搖頭。此爲心絕也。又曰狂言。反目直視。此爲腎絕也。目者五臟精華之所聚。今直視而不。則知五臟有死絕矣。故不治。

舌捲囊縮證﹝二十七﹞

句容縣豪子李姓。初得傷寒。手足冷。气上衝心。饑不欲食。脈緊而弦。予診曰。厥陰悉具。

脈有刑克。最忌舌捲囊縮。翌日捲舌而死。

論曰。內經云。厥陰者肝也。肝者筋合之。筋者聚於陰器。絡於舌本。厥陰之气。故舌捲而囊縮也。

循衣摸牀證﹝二十八﹞

儀眞一婦。病傷寒。八九日。發熱。昏悶不識人。手循衣縫。摸牀。譫語。不識人事。他醫不識。或汗或利。旬日增甚。予診之曰。此脈澀而小便不利。不可治也。翌日死。

論曰。華佗云。病患循衣摸牀譫語。不可治。仲景云傷寒。吐下後不解。不大便。五六日。

發潮熱不識人。循衣。撮空。微喘。直視。脈弦者生。脈澀者死。又云小便利者可治。今脈澀。

小便不利。見其兩死。不見一生。吾莫能爲也。

邪入大經證﹝二十九﹞

維揚謝康中。任儀眞酒官。咽漧。煩渴。腰疼。身熱。脈細而微急。予診視之曰。此眞少陰證也。

六經之中。少陰難治。少陰病傳之經絡。此證有補瀉法。仲景瀉者用承气。補者用四逆。誤之則相去遠矣。此證當溫。勿以水證爲疑也。予適以事出境。後七日歸。則爲他醫汗之矣。經絡旣虛。

邪毒流入大經之中。手足螈。如驚癇狀。其家野狼狽求救。予曰。不可治也。予驗此甚多。是謂邪入大經。不旋踵。其家已哭矣。

太陽桂枝證﹝三十﹞

鄕人吳徳甫得傷寒。身熱自汗。惡風。鼻出涕。關以上浮。關以下弱。予曰。此桂枝證也。

仲景法中第一方。而世人不究耳。使公服之。一啜而微汗解。翌日諸苦頓除。公曰仲景法如此徑捷。世人何以不用。予應之曰仲景論表證。一則桂枝。二則麻黃。三則靑龍。桂枝則治中風。麻黃治傷寒。靑龍治中風見寒脈。傷寒見風脈。此三者人皆能言之。而不知用藥對証之妙處。故今之醫者多不喜用。無足怪也。且脈浮而緩。中風也。故嗇嗇惡寒。淅淅惡風。翕翕發熱。仲景以桂枝對之。脈浮緊而澀。傷寒也。故頭痛發熱。身疼腰痛。骨節皆疼。惡風。無汗而喘。仲景以麻黃對之。至於中風脈緊。傷寒脈浮緩。仲景皆以靑龍對之。何也。予嘗深究三者。審於證候。

脈息。相對用之。無不應手而愈。何以言之。風傷衛。衛。气也。寒傷營。營。血也。營行脈中。

衛行脈外。風傷衛。則風邪中於陽气。陽气不固。發越而爲汗。是以汗出而表虛。故仲景用桂枝以發汗。芍藥以利其血。蓋中風病在脈之外。其病稍輕。𨿽同曰發汗。特解肌之藥耳。故桂枝證云。令徧身。微似有汗者。益佳。不可如水淋漓。病必不除。是知中風不可大發其汗。發其汗。反動營血。邪乘虛而居中。故病不除也。寒傷營。則寒邪干於陰血。而營行脈中者也。寒邪客於脈中。非特營受病也。邪自內作。則並於衛气犯之。久則浸淫及骨。是以汗不出而熱煩冤。仲景以麻黃大發其汗。又以桂枝辛甘助其發散。

欲捐其內外之邪。營衛之病耳。大抵二藥皆發汗。而桂枝則發衛之邪。麻黃並衛與營而治之。仲景桂枝第十九證云。病常自汗出者。此爲營气和。營气和者外不諧。以衛气不共營气和諧故耳。

營行脈中。衛行脈外。復發其汗。營衛和。則愈。宜桂枝湯。又第四十七證云。發熱汗出者。此謂營弱衛彊。故使汗出。欲救風邪。宜桂枝湯。是知中風汗出者。營和而衛不和也。又第一卷

云。

寸口脈浮而緊。浮則爲風。緊則爲寒。風則傷衛。寒則傷營。營衛俱病也。麻黃湯中。並桂枝而用。此仲景之意歟。至於靑龍。𨿽治傷寒見風脈。傷風見寒脈。然仲景云汗出惡風。不可服之。

服之則厥逆。筋惕肉。故靑龍一證尢難用。須是形證的當。然後可行。王大夫證治中。止用桂枝麻黃各半湯代之。蓋愼之也夫。

桂枝證﹝三十一﹞

裏間張太醫家一婦。病傷寒。發熱。惡風。自汗。脈浮而弱。予曰。當服桂枝。彼雲家有自合者。予令三啜之。而病不除。予詢其藥中用肉桂耳。予曰。肉桂與桂枝不同。予自治以桂枝湯。

一啜而解。

論曰。仲景論用桂枝者。蓋取桂枝輕薄者耳。非肉桂之肉濃也。蓋肉桂濃實。治五臟用之。

取其鎭重。桂枝淸輕。治傷寒用之。取其發散。今人一例。是以無功。

少陰證﹝三十二﹞

有人病傷寒數日。自汗。咽喉腫痛。上吐下利。醫作伏气。予診之曰。此證可疑。似是之非。乃少陰也。其脈三部俱緊。安得謂之伏气。伏气脈必浮弱。謂非時寒冷。著人肌膚。咽喉先痛。次下利者是也。近𨿽有寒冷不時。然當以脈證爲主。若誤用藥。其斃可待。予先以吳茱萸湯救之。

次調之以諸藥而愈。

論曰。仲景論伏气之病。其脈微弱。喉中痛。似傷寒非喉痺也。實咽中痛。今復下利。仲景少陰雲。病患手足俱緊。反汗出者亡陽也。此屬少陰證。法當咽痛而復吐利。此證見少陰篇。今人三部脈俱緊。而又自汗。咽痛下利。與伏气異。然毫釐之差。千里之謬。須講熟此書。精詳分別。庶免疑惑矣。

少陽證﹝三十三﹞

市人周姓者。同裏俱病頭痛發熱。耳聾目赤。胸中滿悶。醫中見外證胸滿。遂吐之。旣吐後病宛然在。又見其目赤發熱。復利之。病不除。惴惴然恂栗。予診視之。曰少陽誤吐下之過也。

仲景少陽中風。兩耳無聞。目赤。胸滿而煩者。不可吐下。吐下則驚而悸。此當用小柴胡湯。今誤吐下。遂成壞證矣。乃以牡蠣四逆湯調於前。繼之以桂枝柴胡各半湯。旬日瘥。

論曰。仲景𨿽云三陽受病。未入於髒者。可汗。然少陽脈弦細。則不可汗。將入少陰經也。

若誤吐下之。是逆之。且當以救逆。先待驚悸定。後治余證。此所謂急其所當先也。

兩感證﹝三十四﹞

族弟初得病。頭痛口漧煩渴。第三日。予往視之。則已耳聾囊縮。昏冒不知人。厥逆。水漿不下矣。予曰。速治後事。是謂兩感證。不可治矣。越三日死。

論曰。仲景論傷寒兩感云。凡傷於寒。熱𨿽甚不死。若兩感於寒而病者必死。又曰兩感病俱作。治有先後。發表攻裏。本自不同。旣云必死。又云治有先後。何也。大抵此病。表裏雙傳。臟腑俱病。患此者十無一生。故云必死。然仲景豈以己見而重誣後人哉。故有發表攻裏之說。以勉後人。恐萬世後遇大聖而得之。不欲絕望於後人。仲景之心仁矣。

三陽合病證﹝三十五﹞

有市人李九妻。患腹痛。身體重。不能轉側。小便遺失。或作中濕治。予曰。非是也。三陽合病證。仲景云。見陽明篇第十證。三陽合病。腹滿。身重難轉側。口不仁。面垢。譫語。遺尿不可汗。汗則譫語。下則額上汗出。手足逆冷。乃三投白虎湯而愈。

白虎加人參湯證﹝三十六﹞

從軍王武經病。始嘔吐。俄爲醫者下之。已八九日。而內外發熱。予診之曰。當行白虎加人參湯。或云旣吐復下。是裏虛矣。白虎可行乎。予曰。仲景云見太陽篇二十八證。若下後。七八日不解。熱結在裏。表裏俱熱者。白虎加人參湯。證相當也。蓋吐者爲其熱在胃脘。而脈致令虛大。三投而愈。

論曰。仲景稱傷寒若吐下後七八日不解。熱結在裏。表裏俱熱者。人參白虎湯主之。又云傷寒脈浮無汗。發熱不解。不可與白虎湯。又云脈滑。爲表有熱。裏有寒。白虎湯主之。國朝林億校正。謂仲景此法必表裏字差矣。是大不然。大抵白虎能除傷寒中。表裏發熱。故前後證或云表裏俱熱。或云表熱裏寒。

皆可服之。宜也。中一證。稱表不解不可服者。以其宜汗發熱。此全是傷寒麻黃與葛根湯證。安可行白虎。林但見所稱表裏不同。便謂之差。是亦不思不精之過也。

發熱惡寒證﹝三十七﹞

人患發熱惡寒自汗。脈浮而微弱。予以三服桂枝投之。遂愈。仲景云太陽中風。陽浮而陰弱者。汗自出。嗇嗇惡寒。淅淅惡風。翕翕發熱。宜桂枝湯。

論曰。仲景云假令寸口脈微。名曰陽不足。陰气上入陽中。則灑淅惡寒也。尺脈弱。名曰陰不足。陽气下陷入陰中。則發熱。此醫發其汗。使陽气微。又大下之。使陰气弱。此爲醫所病而然也。大抵陰不足陽從之。故陽內陷發熱。陽不足陰往乘之。故陰上入陽中。則惡寒。陰陽不歸其分。是以發熱惡寒也。故孫眞人云有熱。不可大攻之。熱去則寒起。

結胸可下證﹝三十八﹞

維揚李寅始病。頭疼。發熱。惡風。醫者下之。忽爾心下堅硬。項彊。短气。宛然結胸中證也。予曰幸爾脈不浮。心不煩躁。非陷胸湯不可。投之。一宿乃下。

論曰。仲景言病發於陽而反下之。熱入於胸。因作結胸者。以下之太早故也。蓋惡寒尙有表證未罷。而下之。故陽气內陷。陽內拒痛。脈浮者不可下。下之則死。結胸煩躁者必死。此是惡證。辯者仔細。

結胸可灸證﹝三十九﹞

城東李氏子。年十八。病傷寒結胸。狀如。自心至臍。手不可近。短气心煩。眞結胸也。

醫者便欲下之。予適過其門。見其愴惶面無色。予曰公有憂色何也。曰以長子病傷寒作結胸證。

醫者將下之。而猶豫。予就爲診之。自關以上浮大。表證未罷。不可下也。曰事急矣。予以黃連餅子。灸臍中數十壯。得气下。心腹軟。繼以和气解肌藥。數日瘥。當時若下。定是醫殺。

汗後喫逆證﹝四十﹞

張保義得汗後喫逆。或者以胃虛則噦。故喫逆也。投以漧薑橘皮等湯。不下。命予治之。予曰。此證不可全作胃虛治。六脈尙躁。是餘毒未解耳。投以小柴胡湯。兩啜而兪。

漏風證﹝四十一﹞

癸卯秋九月。牒試淮南僧臺。同試有建陽彭子靜。得疾。身熱頭痛。嘔逆。自汗如洗。已數日矣。召予診視。謂予曰。去試不數日。而疾勢如此。爲之柰何。予曰。誤服藥多矣。此證當先止汗。幸無憂也。予作術附湯與之。三投而汗止。次日微汗。身涼。五日而得愈。

小便出血證﹝四十二﹞

里人有病中脘吐。心下煩悶。多昏睡。倦臥。手足冷。蓋少陰證也。十餘日不瘥。忽爾通身大熱。小便出血。予曰。陰虛者陽必湊之。今脈細弱。而臍下不痛。未可下。桃仁承气。且以芍藥地黃湯。三投而愈。

妊娠傷寒腳腫證﹝四十三﹞

里巷一婦人妊娠。得傷寒。自腰以下腫滿。醫者或謂之阻。或謂之香港腳。或謂之水分。予曰。

此證受胎脈也。病名曰心實。當利小便。醫者曰利小便。是作水分治。莫用木通葶藶桑皮否。曰當刺勞宮關元穴。醫大駭曰。此出何家書。予曰。仲景玉函經曰。婦人傷寒。妊娠。及七月。腹滿。

腰以下如水溢之狀。七月太陰當養不養。此心气實。當刺勞宮及關元。以利小便。則愈。予教令刺穴遂瘥。

風溫證﹝四十四﹞

己酉虜騎破淮俱疫癘大作。時有王朝奉寓天慶。得疾。身熱自汗。體重難以轉側。多眠。鼾睡。

醫作三陽合病。或作漏風證。治之不愈。予曰。此風溫病。投以葳蕤湯。獨活湯。數日瘥。

論曰。仲景云見太陽病脈篇。太陽病。發熱而渴。不惡寒者爲溫病。若發汗已。身灼熱者。

名曰風溫。風溫爲病。脈陰陽俱浮。自汗出。身重多眠睡。鼻息必鼾。語言難出。若被下者。小便不利。直視失溲。若被火者。微發黃色。劇則如驚癇。時螈。又云陽脈浮滑。陰脈濡弱。更遇於風。變爲風溫。大抵溫气大行。更遇風邪。則有是證。令當春夏。病此者多。醫作傷寒漏風治。非也。不是火不可下。不可大發汗。而仲景無藥方。古法謂可取手少陰火。足厥陰木。隨經所在而取之。故用葳蕤湯。獨活湯輩爲宜。若發熱無下證者。當用知母石膏湯。誤汗之。則防己黃湯救之。

狐惑證﹝四十五﹞

句容縣東豪子李姓者。得傷寒數日。村落無醫。易師巫者五六日矣。或汗下。雜治百出。遂成壞病。予時自江北避寇。遁伏江左。求宿於其家。夜半聞呻吟聲。詢之。云患傷寒逾旬矣。予爲診視。其脈見於上下唇皆已蝕。聲嘶而咽漧。舌上白苔。齒無色。予曰病名狐惑。殺人甚急。

秉燭爲作雄黃丸瀉心湯。投之。數日瘥。

發黃證﹝四十六﹞

五月。避地維揚東面裏沙中。一豪子病傷寒八九日。身體洞黃。鼻目皆痛。兩膊及項頭腰皆彊急。大便澀。小便如金。予診曰。脈緊且數。其病脾先受濕。暑熱蘊蓄於足太陰之經。宿谷相搏。鬱蒸而不得泄。故使頭面有汗。項以下無之。若鼻中气冷。寸口近掌無脈。則死。今脈與證相應。以茵陳湯調五苓散與之。數日瘥。

濕家發黃證﹝四十七﹞

人病身體疼痛。面黃。喘。滿。頭痛。自能飲食。大小便如常。或者多以茵陳五苓散與之。

予診其脈曰。大而虛。鼻塞且煩。其證如前。則非濕熱與宿谷相搏。乃頭中寒濕。仲景云疼痛發熱。面黃而喘。頭痛。鼻塞而煩。其脈大。自能飲食。腹中和無病。病在頭中寒濕。故鼻塞。納藥鼻中則愈。而仲景無藥方。其方見外臺刪繁證云。治天行熱毒。通貫臟腑。沈鼓骨髓之間。或爲黃膽。須瓜蒂散。瓜蒂二七枚。赤小豆秫米各二七枚。爲末。如大豆許。內鼻中。縮鼻當出黃水。愼不可吹入鼻中深處。

黃入淸道證﹝四十八﹞

夏有髙師病黃證。鼻內疼。身與目如金色。小便赤澀。大便如常。則知病不在臟腑。今眼睛疼。鼻額痛。則知病在淸道中矣。淸道者華蓋。肺之經也。若服大黃。則必腹脹爲逆。當用瓜蒂散。先含水。次搐之。令鼻中黃水盡則愈。如其言。數日而病除。

先汗後下證﹝四十九﹞

己酉夏。一時官病傷寒。身熱頭疼無汗。大便不通。已五日矣。予適自外邑歸城。訪之。見醫者治大黃芒硝輩。將下之矣。予曰子姑少待。予適爲診視。視之脈緩而浮。臥密室中。自稱惡風。予曰。病患表證如此。𨿽大便閉。腹且不滿。別無所苦。何遽便下。於仲景法。須表證罷。

方可下。不爾。邪毒乘虛而入內。不爲結胸。必爲協熱利也。予作桂枝麻黃各半湯。繼之以小柴胡湯。然汗出。大便通。數日愈。

論曰。仲景云。傷寒病多從風寒得之。始表中風。寒入裏。則不消矣。擬欲攻之。當先解表。

方可下之。若表已解。而內不消。大滿大堅。實有燥屎。方可議下。若不宜下而遽攻之。諸變不可勝數。輕者必篤。重者必死。

太陽瘀血證﹝五十﹞

仇景莫子儀病傷寒七八日。脈微而沈。身黃髮狂。小腹脹滿。臍下如冰。小便反利。醫見發狂。以爲熱毒蓄伏心經。以鐵粉牛黃等藥。欲止其狂躁。予診之曰非其治也。此瘀血證爾。仲景云陽病身黃。脈沈結。小腹硬。小便不利。爲無血。小便自利。其人如狂者。血證也。可用抵當湯。

再投。而下血幾數升。狂止。得汗而解。經云血在下則狂。在上則忘。太陽膀胱經也。隨經而蓄於膀胱。故臍下脹。自闌門會滲入大腸。若大便黑者。此其驗也。

陰病陽脈證﹝五十一﹞

劉中道初得病。四肢逆冷。臍中築痛。身疼如被杖。蓋陰證也。急投金液來復之類。其脈得沈而滑。蓋沈者陰證也。滑者陽脈也。病𨿽陰而是陽脈。仲景所謂陰證見陽脈生也。於是再灸臍下丹田百壯。謂手足溫。陽回。體熱。而汗解。

或問滑脈之狀如何。曰仲景云翕奄沈名曰滑。古人論滑脈。𨿽云往來前卻。流利展轉。替替然與數相似。曾未若仲景三語而足也。翕合也。言張而復合也。故云翕爲正陽。沈言脈降而下也。

故曰沈爲純陰。方翕而合。俄降而下。奄謂奄忽之間復降也。仲景論滑脈。方爲諦當也。

辯少陰脈緊證﹝五十二﹞

玄華得傷寒六七日。煩。昏。睡多吐嘔。小便白色。自汗出。予診其脈。寸口尺中俱緊。謂曰寒中少陰經中。是以脈緊。當作少陰治也。仲景云病患脈緊反汗出。亡陽也。屬少陰證。當咽痛而復吐利。蓋謂此也。

有難者曰。脈訣以緊爲七表。仲景以緊爲少陰。緊脈爲陰耶。予曰寸口脈俱緊者。口中气出。

唇口漧燥。蜷臥。足冷。鼻中涕出。舌上白苔。勿妄治也。又云緊則爲寒。又云曾爲人所難。緊脈從何而來。師曰。假令亡汗若吐。以肺裏寒。故令脈緊。又曰寸口脈微。尺中緊。其人虛損多汗。由是觀之。則是寒邪入經絡所致。皆虛寒之脈也。其在陽經則浮而緊。在陰經則沈而緊。故仲景云浮緊者名爲傷寒。又云陽明脈浮而緊者。必潮濕。此在陽則脈浮而緊者。仲景又云病患脈陰陽俱緊者。屬少陰。又云寸口脈微。尺脈緊。其人虛損多汗。則陰常在絕不見陽。又云少陰。脈緊至七八日。自下利。脈暴微。手足反溫。脈緊反去者。

此欲解也。此在陰沈而緊也。仲景云浮爲在表。沈爲在裏。數爲在腑。遲爲在髒。欲知表裏臟腑。

先以浮沈遲數爲定。然後兼余脈而定陽陰也。若於脈訣而言。則疏矣。故予嘗謂傷寒脈者。當以仲景脈爲準法。

靑筋牽引證﹝五十三﹞

吳徳甫戊申春病傷寒。先寒後熱。項筋彊急。腳蜷縮不得伸。醫者欲以麻黃輩除其頸彊。又欲桂枝加附除其足縮。予曰。皆非治也。此時行疫气。病。爲靑筋牽引。投以柴胡地黃湯。三服而病已。

論曰。龐安常論四時受乖气。而成臟腑陰陽濕毒者。春名靑筋牽。夏曰赤脈攢。秋名白气貍。

冬名黑骨溫毒。四季中十八日名黃肉。隨毒瓦斯在頭項。使人靑筋牽急。故先寒後熱。腳縮不得伸。

蓋謂此。夫天行之病。大則流毒天下。小則方次一鄕。亦有徧著一家者。悉由气運鬱結。變成乖戾之气。人命遭之所成病者。能調護將理。庶可免耳。

下膿血證﹝五十四﹞

遠族人患傷寒。他醫以陰證治之。硫黃附子相繼而進。旬日大脹下膿血。或如赤豆汁。醫尙作少陰證治。復下桃花湯治之。予因診視曰所誤多矣。表裏虛。熱气乘虛入腸胃。而又投以燥藥。

是以下膿血也。遂投梅煎散。數劑愈。

刺陽明證﹝五十五﹞

庚戌五月。李氏病傷寒。身熱頭痛無汗。渾身疼痛。脈浮大而緊。予投以麻黃湯。數服。終不得汗。又多用張苗燒蒸之法。而亦不得。予教令刺陽明。少間汗出徧身。一時間。是夕身涼病退。

論曰。刺熱論云。熱病先手臂痛。刺陽明而汗出。又曰刺陽出血如大豆。病已。蓋謂刺也。

陽明穴。在手大指內側。去爪甲角。手陽明脈之所出也。刺可入同身寸之一分。畱一呼。大凡傷寒熱病。有難取汗者。莫如鍼之爲妙。仲景云凡治溫病可刺五十九穴。素問云病甚者爲五十九刺。

其詳在注中。

陰陽交證﹝五十六﹞

裏有張姓者。病傷寒。醫汗之。汗𨿽出。身熱如舊。予診之曰。得汗。宜身涼脈靜喜食。今脈躁。身熱。不食。狂言。病名陰陽交。不可治也。素問黃帝問有溫病。汗出輒復熱。而脈躁。

病不爲汗衰。狂言不能食。名何疾。岐伯曰病名陰陽交。交者死也。人所以汗出者。皆生於谷。

谷生於精。今邪气交爭於骨肉而得汗者。是邪卻而精勝也。精勝則能食而不復熱矣。汗者精气。

今汗出而復熱者。是邪勝也。不能食者精無俾也。其壽可立而傾也。果半日死。

陰陽易證﹝五十七﹞

己巳。鄰人王友生以販京爲業。蓄一婢。患傷寒。熱八九日。予爲治之。得汗而愈。未數日生自病。身熱頭重不欲舉。目中生花。召予視之。予曰。是必傷寒初愈。婦人交接得之。卽令陰頭上必腫。小腹絞痛。然是陰陽易也。生曰前患者婢子﹑意謂已安。遂與之交。翌日得此疾。良苦。予曰。失所治。必吐舌數寸而死。予作鼠糞。燒散等。以利其毒瓦斯。旬日安。

叉手冒心證﹝五十八﹞

乙巳六月。吉水譚商人寓城南。得傷寒。八九日。心下惕惕然。以兩手捫心。身體振振動搖。

他醫以心痛治之。不效。予曰。此汗過多之所致也。仲景云持脈時。病患叉手自冒心。心下悸。

所以然者以重獲汗。虛。故如此。又云發汗過多。其人叉手自冒心。心下悸。欲得按者。桂枝甘艸湯證。予投黃建中眞武。及甘艸桂枝。漸得平復。

傷寒耳聾證﹝五十九﹞

戊申年。類試山陽。一時官病傷寒八九日。耳聾而無聞。楚醫少陽治。意謂仲景稱少陽受病。

則脇痛而耳聾也。予診之曰。兩手脈弱而無力。非少陽證也。若少陽則渴飲水。心煩。但寐。咽痛。今俱無此證。但多汗驚悸。必汗過多所致也。仲景云未持脈時。令病患咳。而不咳者。兩耳聾無所聞也。所以然者。因重發汗。虛。故如此。病家曰醫者嘗大發汗矣。遂投以眞武白術附子湯輩。數日。耳有聞而愈。

揚手躑足證﹝六十﹞

己酉。王仲賢患傷寒。發熱頭痛。不惡風。身無汗。煩悶。脈浮而緊。八九日不退。予診之曰。麻黃證也。所感多熱。是以煩躁。遂投以麻黃湯三服。至暮。煩愈甚。手足躁亂。揚躑不止。

或以爲發狂。須用寒藥。予爭之曰。此汗證也。幸勿憂。切忌亂服藥。守一時。須稍定。比寐少時中。汗出矣。仲景云至六七日三部大。手足躁亂者。欲解也。蓋謂此耳。若行寒劑。定是醫殺。

遺尿證﹝六十一﹞

城南婦人。腹滿身重。遺尿。言語失常。他醫曰。不可治也。腎絕矣。其家驚憂無措。密召予至。則醫尙在座。乃診之曰。何謂腎絕。醫家曰仲景謂溲便遺失。狂言。反目直視。此謂腎絕也。予曰。今脈浮大而長。此三陽合病也。胡爲腎絕。仲景云腹滿身重。難以轉側。口不仁。譫語。遺尿。發汗則譫語。下之則額上生汗。手足厥冷。白虎證也。今病患譫語者。以不當汗而汗之。非狂言反目直視。須是腎絕脈。方可言此證。乃投以白虎加人參湯。數服而病悉除。

舌上滑苔證﹝六十二﹞

丁未五月。鄕人邢原暉病傷寒。寒熱往來。心下鬱悶。舌上白滑苔。予曰。舌上滑苔有數證。

有陰陽脈緊。鼻出涕者。有髒結而不可治者。有溫瘴。丹田有熱者。有陽明。脇下堅者。此證屬陽明。宜梔子湯吐之於前。小柴胡繼於其後。數日汗解而愈。

衄血證﹝六十三﹞

睢陽張士美病傷寒七八日。口燥飲水而不咽入。俄而衄血。脈浮緊。身熱。醫者云傷寒。脈浮緊。不發汗。因致衄血者。屬麻黃湯。予曰。不可。古人𨿽云當汗不汗。熱化爲血。此證亦有不可汗者。仲景云陽明病。口燥。但欲飲水而不咽者。必發衄。衄家不可發汗。發汗則額上陷。

不得眠。不能。此只可用犀角湯。地黃湯。若當時行麻黃。必額上陷。直視不眠也。

傷寒脇痛證﹝六十四﹞

董齊賢病傷寒數日。兩脇挾臍。痛不可忍。或作奔豚治。予視之曰非也。少陽膽經。循脇入耳。邪在此經。故病心煩。喜嘔。渴。往來寒熱。默不能食。胸脇滿悶。少陽證也。始太陽傳入此經。故有是證。仲景云太陽病不解。傳入少陽。脇下滿漧嘔者。小柴胡湯主之。三投而痛止。

續得汗解。

傷寒溫瘧證﹝六十五﹞

友人孔彥輔病傷寒。身大熱。頭痛。自汗。惡熱。陽明證也。此公不愼將理。病未除。當風取涼以自快。越半月。寒熱大交作。予再視之。則爲壞病溫瘧矣。仲景云若十三日以上。更感異气。變爲他病者。當依舊壞病證而治之。若脈陰陽俱盛。重感於寒。變成溫瘧。脈之變證。方治如法。乃小柴胡湯之類。加桂枝。治之。愈。

論曰。往來嘗見一士人施瘧方。以榜睢陽市肆。柴胡白虎之類也。俗人不問是何瘧證。例用前方。往往反變大疾。嗚呼。將欲濟人。反致損人。豈理也哉。予嘗謂瘧證最多。有暑瘧。食瘧。

脾寒瘧。手足三陰三陽皆有瘧。脾肺腎肝心胃亦有瘧。各各不同。安得一槪與柴胡白虎湯耶。誤治尙可擬議。惟脾寒中暑二證。若水火不相將。素問曰夏傷於暑。秋爲瘧。又曰夏暑汗不出者。

秋成風瘧。始因伏暑。得秋气乃發。故先熱後寒。或熱多寒少。頭目昏痛。虛則發戰。汗出一時而止。蓋心惡暑气。心爲君。心不受邪。而心包絡痰涎所聚。暑伏於涎中。豈比脾寒而濃朴艸果所能驅溫瘧。而柴胡黃芩所能止也。非砒腦麝之屬不能入。故暑瘧脾寒患者多。而醫者不識。妄投以寒藥。眞气先受病。所以連綿不已也。予嘗精究瘧證一病。須詳審諦當。然後行藥。十治十中無有失者。眾人以瘧爲難療。予獨以爲易治。要在別其證類。識其先後耳。因論溫瘧言及此。亦欲使患者知藥不可妄投也。素問瘧論甚詳。當精觀之。

發斑證﹝六十六﹞

族有乳媼。患傷寒七八日發斑。肌體如火。脈洪數而牢。心中煩滿不快。俄而變赤黑斑。其家甚驚惶。予曰。此溫毒也。溫毒爲病最重。而年齒爲邁。是誠可憂也。仲景云傷寒脈洪數。陰脈實大。更遇濕熱。變成溫毒。溫毒最重也。故斑疹生。心下不快。痞悶。遂以升麻玄參湯與之。

日夜四五服。斑退而愈。

論曰。華佗云傷寒五日在腹。六日在胃。入胃則可下也。若熱毒未入於胃。而先下之者。其熱乘虛入胃。則胃爛。然熱入胃。要須復下之。不得畱在胃中也。胃若實。

爲致此病。三死一生。其熱微者赤斑出。劇者黑斑出。赤斑出者五死一生。黑斑出者十死一生。

但看人有彊弱耳。病者至日。不以時下之。熱不得泄。亦胃爛斑出。蓋此是惡候。若下之早。則熱乘虛入胃。或下遲。則熱入不得泄。須是乘機不可失時。庶幾輕可也。

髒結證﹝六十七﹞

甲辰。鹽商艤舟江次。得傷寒。胸膈痞。連臍下旁不可忍。飲食不進。予診之曰。此非結胸。

乃髒結也。不可救矣。髒結者寸脈浮。關脈細小沈緊者。尙有白苔。痛引小腹則死。仲景云痛引小腹。入陰經者死。次日痛引小腹。午時果死。

陽結證﹝六十八﹞

豫章劉商人。傷寒。發熱。口苦咽漧。腹滿。能食。大便閉。醫作陽明治。召予視。同坐。

予問醫曰。何以見證屬陽明。醫曰。仲景云陽明中風。口苦咽漧腹滿。又云陽明病若能食名曰中風。不能食名曰傷寒。又曰少陽陽明者胃中煩。大便難。是審玆三者。全是陽明證也。予曰。陽明之脈長而實。中風者必自汗。今證𨿽陽明。然脈反見數。而身無汗。果可作陽明治否。醫無以應。予曰。以僕觀之。所謂陽結也。今計其日已十六日矣。來日當病劇。當與公治之。其家疑而不決。來日病果大作。亟召。予曰。是陽結證也。仲景云脈有陰結陽結。何以別之。答曰其脈浮而數。能食不大便。此爲實。名陽結也。其脈沈而遲。不能食。身體重。大便反。名曰陰結。

期十四日當劇。今病者十七日而劇者。是其候也。乃投以大柴胡。兩啜而病除矣。

論曰。仲景云。脈來靄靄如車蓋者。名曰陽結。脈來累累如循長竿者。名曰陰結。靄靄如車蓋。則是浮是數之狀。仲景所謂善取象矣。然則陽結何以十七日當劇。陰結何以十四日當劇。蓋十七日老陽少陽之數。十四日老陰少陰之數也。老陽之數九。少陽之數七。七九計十六。更進一數。陽之數而其道常繞。又陽數奇。故也。老陰之數六。少陰之數八。八六計十四日。不進者。

陰主靜。而其道常乏。又陰數偶也。如此盈虛消長。不能逃乎時數。

傷寒協熱利證﹝六十九﹞

庚戌四月。鄕婦吳氏病傷寒。頭疼身熱。下利不止。眾醫多以附子理中金液治之。煩躁而利愈甚。予視之曰。脈遲而沈。若臍下熱。則協熱利也。投三黃熟艾湯。三服而利止渴除。漸投以解肌汗藥。而得汗瘥。

胃熱嘔吐證﹝七十﹞

丁未歲夏。族妹因傷寒。已汗後。嘔吐不止。彊。藥不下。醫以丁香硝石硫黃藿香等藥治之。

蓋作胃冷治也。予往視之。曰。此汗後餘熱尙畱胃脘。若投以熱藥。如以火濟火。安能止也。故以香薷湯。竹茹湯。三服愈。

霍亂轉筋證﹝七十一﹞

夏。鐘離徳全一夕病。上吐下瀉。身冷。汗出如洗。心煩躁。予以香薷飲與服之。翌日遂定。

進理中等調之痊。

論曰。仲景云。病發熱。頭痛。身疼。惡寒。吐利者。此屬何病。答曰此名霍亂。自吐下又利。

止而復作。更發熱也。此病多由暑熱。陰陽不和。淸濁相干。飲食過傷。三焦混亂。腹中撮痛。

煩渴不止。兩足轉筋。殺人頗急。不可緩也。

兩脛逆冷證﹝七十二﹞

江西茶客吳某。病。頭疼如裹。兩腳自膝以下皆冷。胸間多汗。時時譫語。醫作陰證。治以附子輩。意其足冷而厥也。予診其脈關濡尺急。遂斷以濕溫脈證。其病先日受濕。而又中。濕熱相搏。故此證成。急以白虎三投而解。

汗後勞復證﹝七十三﹞

有人傷寒。得汗數日。忽身熱自汗。脈弦數。宛然復作。斷之曰。勞心所致也。神之所捨。

未復其初。而又勞傷其神。營衛失度。當補其子。益其脾。解其勞。庶幾便愈。醫者在座。難之曰。虛則補其母。今補其子。出在何經也。予曰。出千金方論。子不知虛勞之證乎。難經曰。虛則補其母。實則瀉其子。此虛則當補其母也。千金方。心勞甚者。補脾气以益其心。脾旺則感於心矣。此勞則補其子也。蓋母生我者也。子繼我助我者也。方治其虛。則補其生我者。與錦囊所謂本骸得气。遺體受蔭同義。方治其勞。則補其助我者。與荀子未有子富而父貧同義。故二者補法各自有理。醫唯唯而退。

汗後瘡瘍證﹝七十四﹞

李琛大夫病傷寒。發熱。面目俱赤。气上衝。腹滿大小便閉。無汗。脈緊而長。予令服大承气湯。他醫以小柴胡湯與之。不驗。又以大柴胡湯與之。亦不效。又增大柴胡湯大劑。大便通。

下燥屎得愈。乃誇曰果不須大承气。予笑曰。公苟圖目前。而不知貽禍於後。病𨿽瘥。必作瘡瘍之證。後半月。忽體生赤瘡。次日背發腫如盤。堅如石。痛不堪忍。渠以爲背疽憂甚。急召予。

予曰。瘡瘍之證也。若當日服承气。今無此患矣。治以數日瘥。或者問何以知其瘡瘍之證。予曰仲景云。趺陽脈滑而緊者。胃气實。脾气彊。持實擊彊。痛還自傷。以手把刃坐作瘍。蓋病勢有淺深。藥力有輕重。治者必察其病者如何耳。疾勢深則以重劑與之。疾勢輕則以輕劑與之。正如持衡。錙銖不偏也。不然。焉用七方十劑。今病患毒邪如此深。須藉大黃﹑朴硝。蕩滌臟腑經絡毒瓦斯。利三二行。則邪毒皆去。今醫小心謹愼。又不能了了見得根源。但以大柴胡得屎。因謂大便通行。便得安痊。不知遺禍於後。必瘡瘍。當時若聽予言。豈有斯患。

面垢惡寒證﹝七十五﹞

一尼病頭痛身熱。煩渴。躁。診其脈大而虛。問之曰小便赤。背惡寒。毛竦灑灑然。面垢中暑也。醫作熱病治。但未敢服藥。予投以白虎湯。數日愈。

論曰。仲景云脈虛身熱。得之傷暑。又云其脈弦細芤遲何也。素問曰寒傷形。熱傷气。蓋傷气不傷形。則气消而脈虛弱。所以弦遲芤細。皆虛脈而可知矣。

傷寒下利證﹝七十六﹞

呂商得傷寒。自利腹滿。不煩。不渴。嘔吐。頭痛。子診趺陽脈大而緊。曰太陰證也。若少陰下利必渴。今不渴。故知太陰證。仲景云自利不渴屬太陰。調治數日愈。

論曰。或問傷寒何以診趺陽。予曰仲景稱趺陽脈大而緊者。當卽下利。脈經云下利脈大爲未止。脈微細者今日愈。仲景論趺陽脈九十一處。皆因脾胃而設也。且如稱趺陽脈滑而緊。則曰滑乃胃實。緊乃脾弱。趺陽脈浮而澀。則曰浮爲吐逆。水谷不化。澀則食不得入。趺陽脈緊而浮。

浮則腹滿。緊則絞痛。趺陽脈不出。則曰脾虛。上下體冷。膚硬。則皆脾胃之設可知矣。大抵外證。腹滿自利。嘔惡吐逆之類。審是病在脾胃。而又參決以趺陽之脈。則無失矣。其脈見於足趺之陽。故曰趺陽。仲景譏世人握手而不及足。

傷寒閉目證﹝七十七﹞

李思順得傷寒。惡寒發熱。口中气熱如火。不絕七八日矣。而目閉不肯開。予診其脈。陰陽俱緊。是必汗之而復下之故也。此壞證矣。病家曰。一醫於三日前汗之不愈。一醫復下之。而目閉矣。遂投以小柴胡湯。五啜而愈。

論曰。或問何以知其汗下而目閉。予曰。仲景稱傷寒發熱。口中气勃勃然。頭痛目黃。若下之則目閉。又云傷寒脈陰陽俱緊。惡寒發熱。目赤。脈多睛不慧。醫復汗之。咽中傷。若復下。

則兩目閉。此壞證。須小柴胡湯。調之愈。

傷寒表實證﹝七十八﹞

羽流病傷寒。身熱頭痛。予診之曰。邪在表。此表實證也。當汗之。以麻黃輩。數日愈。

論曰。或問傷寒因虛。故邪得以入之。今邪在表。何以爲表實也。予曰。古人稱邪之所湊。

其气必虛。畱而不去爲病則實。蓋邪之入也。始因虛。及邪居中反爲實矣。大抵調治傷寒。先要明表裏虛實。能明此四字。則仲景三百九十七法。可坐而定也。何以明之。有表實。有表虛。有裏實。有裏虛。有表裏俱實。有表裏俱虛。予於表裏虛實百證歌中。嘗論之矣。仲景麻黃湯類。

爲表實而設也。桂枝湯類。爲表虛而設也。裏實。承气之類。裏虛。四逆理中之類。表裏俱實。

所謂陽盛陰虛。下之則愈也。表裏俱虛。所謂陰盛陽虛。汗之則愈也。

手足逆冷證﹝七十九﹞

酒家朱三者。得傷寒。六七日。自頸以下無汗。手足厥冷。心下滿。大便祕結。或者見其逆冷。

又汗出滿悶。以爲陰證。予診其脈沈而緊。曰此證誠可疑。然大便結者爲虛結也。安得爲陰。脈𨿽沈緊。爲少陰證。然少陰證多矣。是自利未有祕結。予謂此半在表。半在裏也。投以小柴胡湯。大便得通而愈。

論曰。傷寒。惡寒。手足冷。心下滿。口不欲食。大便。脈細者。此爲陽微結。必有表復有裏也。脈沈亦在裏也。汗出爲陽微。假令純陰結。不得復有外證。悉入在裏。此爲半在表半在裏也。脈𨿽沈緊。不得爲少陰病。所以然者。陰不得有汗。今頭汗出。故知非少陰也。可與小柴胡湯。設不了了者。得屎而解也。難者曰。仲景云病患脈陰陽俱緊。及汗出者。亡陽也。此屬少陰。今云陰不得有汗。何也。今頭汗出。故知非少陰也。何以頭汗出。則知非少陰。予曰。此說正是議議處。謂四肢冷。脈沈緊。腹滿。全是少陰。然大便硬。頭汗出。不得謂少陰。蓋頭者三陽所聚。三陽自胸中而還。有頭汗出。自是陰虛。故曰汗出爲陽微。是陰不得有頭汗也。若少陰有頭汗。則九死一生。故仲景平脈法云。心者火也。名火陰。其病。頭無汗者可治。有汗者死。

心爲手少陰。腎爲足少陰。然相與爲病。以意逆志。是謂得之。

寒熱類傷寒證﹝八十﹞

一尼病。惡風。體倦。乍寒乍熱。面赤心煩。時或有汗。他醫以傷寒溫瘧治之。見其寒熱往來。時方疫气大作也。大小柴胡雜進。數日愈甚。轉劇。予診之曰。兩手不受邪。厥陰。脈弦長而上魚際。此非傷寒。乃陰動不得陽也。此正與倉公治一繡女病同。投以抑陰等藥。數日愈。

論曰。昔褚澄云。治師尼寡婦。別制方。蓋有爲也。師尼寡婦。獨居怨曠。獨陰而無陽。欲心屢萌。而不適其欲。是以陰陽交爭。乍寒乍熱。虛汗倦怠。全類溫瘧。久久成癆瘵矣。嘗記史書倉公傳載。濟北王侍者繡女病。腰背寒熱。眾醫皆爲寒熱也。倉公曰病得之欲男子而不可得也。何以知之。診其脈。

肝部弦出寸口。是以知也。男子以精爲主。女子以血爲主。男子精溢則思室。女子血盛則懷胎。肝攝血者也。

今肝脈弦長上寸口及魚際。則血盛欲男子之候也。然則治師尼寡婦。尢不可與尋常婦人一槪論也。

失汗衄血證﹝八十一﹞

里人秦氏子得傷寒。發熱。身疼。骨節疼痛。惡風無汗。或者勸其不須服藥。待其自安。如是半月矣。而病不除。不得已召醫治之。醫至問日數。又不審其脈與外證。但云已過期矣。不可汗下矣。且與調气藥以正气。復延予。予診其脈。浮澀而緊大。此麻黃證無疑者。但恐當汗不汗。

化爲衄血。必有是證。言未已。衄血作。予急以麻黃湯與之。繼之以犀角地黃湯。血止汗解愈。

論曰。仲景云凡作湯藥。不可避晨夜。覺病須臾。卽宜便治。不等早晚。則易愈。或稍遲。

病卽傳變。𨿽欲除必難爲力。今醫不究根源。執以死法。必汗之於四日之前。下之於四日之後。

殊不知此惑也。又云病不服藥。猶得中醫。此爲無醫而設也。若大小便不通。必待其自瘥乎。蓋前後不得溲。必下部腹脹。數日死矣。又況結胸蓄血。發狂發斑之類。未有勿藥而愈者。知者知變。愚者執迷。以取禍也。須是隨病淺深。在表在裏。或陰或陽。早爲治療。如救火及溺然。庶易瘥。素問云邪風之至。疾如風雨。故善治者治皮毛。其次治肌膚。其次治筋脈。其次治六腑。

其次治五臟。治五臟者半死半生也。扁鵲望齊侯而逃。其斯之謂歟。

脾約證﹝八十二﹞

一豪子郭氏。得傷寒數日。身熱。頭疼。惡風。大便不通。臍腹膨脹。易數醫。一醫欲用大承气。一醫欲大柴胡。一醫欲用蜜導。病家相知凡三五人。各主其說。紛然不定。最後請予至。

問小便如何。病家云小便頻數。乃診六脈。下及趺陽脈浮且澀。予曰。脾約證也。此屬太陽陽明。

仲景云太陽陽明者脾約也。仲景又曰趺陽脈浮而澀。浮則胃气彊。澀則小便數。浮澀相搏。大便則。其脾爲約者。大承气大柴胡恐不當。仲景法中麻仁丸不可易也。主病親戚尙爾紛紛。予曰。

若不相信。恐別生他證。請辭。無庸召我。坐有一人。乃弟也。逡巡曰。諸君不須紛爭。旣有仲景證法。相當。不同。此說何據。某𨿽愚昧。請終其說。諸醫若何。各請敍述。眾醫默默。紛爭始定。予以麻仁丸百粒。分三服。食頃間盡。是夕大便通。中汗而解。

論曰。浮者風也。澀者津液少也。小便頻數。津液枯竭。又爍之以風。是以大便堅。乃以大黃朴硝湯劑蕩滌腸胃。𨿽未死。恐別生他證。嘗讀千金方論香港腳云。世間人病有親戚故舊遠近問病。其人曾不經一事。未讀一方。騁騁詐作明能。詭論。或言是虛。或言是實。或以爲風。或以爲虫。或道是水。或道是痰。紛紛謬說。種種不同。破壞病患心意。莫知孰是。遷延未定。時不待人。忽然致禍。各自走散。凡爲醫者要識病淺深。探賾方書。博覽古今。是事明辧。不爾。

大誤人事。識者宜知以爲醫戒。

格陽關陰證﹝八十三﹞

張養愚患傷寒八九日以上。吐逆。食不得入。小便疰悶不通。醫作胃熱而吐。傳入膀胱。則小便不通也。予診其脈。見寸上二溢。而尺覆關中。伏而不見。乃斷之曰。格陽關陰證也。陽溢於上。不得下行。陰覆於下。不得上達。中有關格之病。是以屢汗而不得汗也。予投以透膈散。三啜而吐止。小便利而解。

論曰。或問何謂格陽關陰。答曰難經云關以前動者。陽之動也。脈當見九分而浮。過者。法曰太過。減者。法曰不及。遂入尺爲覆。爲內關外格。此陰乘之脈也。又曰陰气太盛。陽气不得營。故曰關。陽气太盛。陰气不得營。故曰格。陰陽俱盛。不能相營也。故曰關格。關格者不得盡期而死矣。素問曰人迎。四盛以上爲格陽。寸口。四盛以上爲關陰。人迎與寸口。俱盛四倍以上爲關格。仲景云在尺爲關。在寸爲格。關則小便不利。格則吐逆。又趺陽脈浮而澀。浮則吐逆。

水谷不化。澀則食不得入。名曰關格。由是言之。關脈沈伏而澀。尺寸有覆溢者。關格病也。何以言之。天气下降。地气上升。在卦爲泰。泰者通也。天气不降。地气不升。在卦爲否。否者閉也。今陽不降。上魚際爲溢。故其病吐逆。名爲外格。陰不得上浮入尺爲覆。故其病。小便不通。

爲內關。此關格之異也。

太陽陽明合病證﹝八十四﹞

有豪子病傷寒。脈浮而長。喘而胸滿。身熱頭疼。腰脊彊。鼻幹。不得眠。予曰。太陽陽明合病證。仲景法中有三證。下利者葛根湯。不下利嘔逆者加半夏。喘而胸滿者麻黃湯也。治以麻黃湯。得汗而解。

論曰。或問傳入之次第。自太陽陽明少陽太陰少陰厥陰何哉。說者謂陽主生。故足太陽水。

傳足陽明土。土傳足少陽木。爲微邪。陰主殺。故太陰土傳少陰水。水傳足厥陰木。爲賊邪。少陰水傳厥陰木。安得爲賊也。故予以爲不然。素問陰陽離合論云。太陽根起於至陰。結於命門。

名曰陰中之陽。陽明根起於厲兌。名曰陰中之陽。少陽根起於竅陰。名曰陰中之少陽。太陰根起於隱白。名曰陰中之陰。

少陰根起於湧泉。名曰陰中之少陰。厥陰根起於大惇。名曰陰之絕陰。大抵傷寒始因中之气得之於陰。是以止傳足經者。是陰中之陽。陽中之陰。亦自然之次第也。故此篇因黃帝問三陰三陽之離合。岐伯自聖人南面而立前曰廣明而推之。且以太陽爲開。陽明爲闔。少陽爲樞。太陰爲開。厥陰爲闔。

少陰爲樞。六經不得相失。則其序有授矣。不特此也。以六气在天而考之。厥陰爲初之气。少陰爲二之气。太陰爲三之气。少陽爲四之气。陽明爲五之气。太陽爲六之气。此順也。逆而言之。

則太陽而後陽明。陽明而後少陽。少陽而後太陰。太陰而後少陰。少陰而後厥陰。傷寒爲病。在气則逆而非順。自太陽而終厥陰也。

懊怫郁證﹝八十五﹞

士人陳彥夫病傷寒八九日。身熱無汗。喜飲。時時譫語。因下利後。大便不通三日。非煩非躁。非寒非痛。終夜不得眠。但心沒曉會處。或時發一聲如嘆息之狀。醫者不曉是何證。但以寧心寬膈等藥。不效。召予診視。兩手關脈長。按之有力。乃曰懊怫郁證也。此胃中有燥屎。宜與承气湯。服之。下燥屎二十枚。次復下溏糞。得利而解。

論曰。仲景云陽明病下之。心中懊而微煩。胃中有燥屎。可攻。宜承气湯。又云病者小便不利。大便乍難乍易。時有微熱。怫郁不得眠者。有燥屎也。承气湯主之。蓋屎在胃則胃不和。

素問曰。胃不和則臥不安。此所以夜不得眠也。仲景云胃中燥。大便堅者。必譫語。此所以時時譫言也。非煩非躁。非寒非痛。所謂心中懊也。聲口嘆息。而時發一聲。所謂水气怫郁也。燥屎得除。大便通利。陰陽交和。是以其病得除。

兩手撮空證﹝八十六﹞

市人張某。年可四十。病傷寒。大便不利。日晡發熱。手循衣縫。兩手撮空。目直視急。更三醫矣。皆曰傷寒最惡證也。不可治。後召予。予不得已往診之。曰此誠惡候。染此者十中九死。

仲景𨿽有證而無治法。但云脈弦者生。澀者死。況經吐下。難於用藥。謾以藥與。若大便得通。

而脈彊者。庶可料理也。遂用小承气湯與之。一投而大便通利。諸疾漸退。脈且微弦。半月得瘥。

論曰。或問下之而脈得弦者生。何也。答曰。金匱玉函經云循衣摸牀。妄撮。怵惕不安。微喘直視。脈弦者生。澀者死。微者但發熱譫語。承气湯與之。余嘗觀錢仲陽小兒訣法。手循衣領。及亂撚物者。肝熱也。此證玉函列在陽明部。陽明胃也。肝有邪熱。淫於胃經。故以承气湯瀉肝。

而得彊脈。則平而和。胃且堅不受。此百生之理也。予嘗謂仲景論。不通諸醫書。以發明隱奧。

而專一經者。未見其能也。須以古今方書。發明仲景余意。

下利服承气湯證﹝八十七﹞

客有病傷寒。下利。身熱。神昏多困。譫語。不得眠。或者見其下利。以譫語爲鄭聲。皆陰虛證也。予診其脈曰此承气湯證也。眾皆愕然曰下利服承气。仲景法乎。答曰。仲景云下利而譫語者。有燥屎也。屬小承气湯。乃投以小承气。得利止。而下燥屎十二枚。俄得汗解。

論曰。內經云微者逆之。甚者從之。逆者正治。從者反治。從少從多。觀其事也。帝曰何謂反治。岐伯曰寒因寒用。通因通用。王冰以爲大熱內結。注瀉不止。熱宜寒療。結伏須除。以寒下之。結散利止。此寒因寒用也。小承气止利。正合此理。

濕溫證﹝八十八﹞

丙午歲。商人張皓。季夏得疾。胸項多汗。四股時冷。頭痛譫語。予診其脈。關前濡。關後數。斷曰當作濕溫治。蓋先受暑。後受濕。暑濕相搏。是謂濕溫。投以白虎加參。次以白虎蒼術。

頭痛漸退。足漸溫。汗漸止。數日愈。此病名賊邪。誤服藥則死。

論曰。或者難云。何謂賊邪。予曰。難經論五邪。有實邪。虛邪。正邪。微邪。賊邪。從後來者爲虛邪。從前來者爲實邪。從所不勝者爲賊邪。從所勝者爲微邪。自病者爲正邪。又曰假令心病中暑者爲正邪。中濕得之爲賊邪。今心先受邪。而濕勝之。水克火。從所不勝。斯爲賊邪。

五邪之最逆者也。難經有云濕溫之脈。陽濡而弱。陰小而急。濡弱見於陽部。濕气搏暑也。小急見於陰部。暑气濕蒸也。故經曰暑濕相搏。名曰濕溫。是爲賊邪也。

血結胸證﹝八十九﹞

丁未歲。一婦患傷寒。寒熱。夜則譫語。目中見鬼。狂躁不寧。其夫訪予詢其治法。予曰。

若經水適來適斷。恐是熱入血室也。越日亟告曰。已作結胸之狀矣。予爲診之曰。若相委信。急行小柴胡湯等必愈。前醫不識涵養至此。遂成結胸證。藥不可及也。無已。則有一法。刺期門穴。或庶幾愈。如教而得愈。

論曰。或問熱入血室。何爲而成結胸。予曰。邪入經絡。與正气相搏。上下流行。或遇經水適來適斷。邪气乘虛而入血室。血與邪迫。上入肝經。肝旣受邪。則譫語如見鬼。肝病則見鬼。

目昏則見鬼。復入膻中。則血結於胸也。何以言之。蓋婦人平居。經水常養於目。血常養肝也。

方未孕。則下行之以爲月水。旣妊娠。則中蓄之以養胎。及已產。則上壅。得金化之以爲乳。今邪逐之並歸肝經。聚於膻中。壅於乳下。非刺期門以瀉。不可也。期門者肝之膜原。使其未聚於乳。則小柴胡尙可行之。旣聚於乳。小柴胡不可用也。譬如凶盜行於閭裏。爲巡邏所迫。寡婦處女適啟其門。突入其室。婦女爲盜所迫。直入隱奧。以避之。盜躡其蹤。必不肯出。乃啟孔道以行誘焉。庶幾其可去也。血結於胸。而刺期門。何以異此。

六陽俱絕證﹝九十﹞

一達官乘舟悉歸。四月風雨。飲食不時。得疾如傷寒狀。頭重自汗。身體悉疼。醫作中風濕證治投以術附姜附等湯。汗不止。單服附子。及灸臍下。亦不止。予往視之。曰六陽俱絕。不可治也。﹝其汗必如珠。驗之果然。半時卒。﹞

論曰。難經云六陽气俱絕者。陰與陽相離。陰陽相離。則腠理開。絕汗乃出。汗出如珠。轉而不流。夕占旦死。旦占夕死。此之謂也。蓋病者之汗。有陽盛陰虛。陰盛陽虛。陽盛者如骨蒸熱病之汗。則流溢如潤。陽絕者如此證。則凝聚而止。假如甑之蒸物。出汗而散者。陽盛之類也。假如置冰於金銀瓦器中。汗出而凝聚不流。陽絕之證也。

