經學啟蒙﹝南宋﹞陳淳

天地性﹐人爲貴。無不善﹐萬物備。

仁義實﹐禮智端。聖與我﹐心同然。

性相近﹐道不遠。君子儒﹐必自反。

學爲己﹐明人倫。君臣義﹐父子親﹐

夫婦別﹐男女正﹐長幻序﹐朋友信。

日孜孜﹐敏以求。憤忘食﹐樂忘憂。

訥於言﹐敏於行。言忠信﹐行篤敬。

思毋邪﹐居處恭。執事敬﹐與人忠。

入則孝﹐出則悌。敬無失﹐恭有札。

足容重﹐手容恭﹐目容端﹐色容莊﹐

口容止﹐頭容直﹐气容肅﹐立容徳。

視思明﹐昕思聰﹐色思溫﹐貌思恭。

正衣冠﹐尊瞻視。坐毋箕﹐立毋跛。

惡旨酒﹐好善言。食無飽﹐居無安。

進以禮﹐退以義。不聲色﹐不貸利。

信道篤﹐執徳弘。見不善﹐如探湯。

不遷怒﹐不貳過。毋意必﹐毋固我。

道積躬﹐徳潤身。敬日躋﹐新又新。

祖堯舜﹐憲文武。如周公﹐學孔子。

禮三百﹐儀三千。溫而厲﹐恭而安。

存其心﹐養其性。終始一﹐睿作聖。

