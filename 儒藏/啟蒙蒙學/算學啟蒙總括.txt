算學啟蒙總括

﹝元﹞朱世傑撰

釋九數法

—一如一﹐一二如二﹐二二如四。一三如三﹐二三如六﹐三三如九。一四如四﹐二四如八﹐三四一十二﹐四四一十六。一五如五﹐二五一十﹐三五一十五﹐四五二十﹐五五二十五。一六如六﹐二六一十二﹐三六一十八﹐四六二十四﹐五六三十﹐六六三十六。一七如七﹐二七一十四﹐三七二十一﹐四七二十八﹐五七三十五﹐六七四十二﹐七七四十九。一八如八﹐二八一十六﹐三八二十四﹐四八三十二﹐五八四十﹐六八四十八﹐七八五十六﹐八八六十四。一九如九﹐二九一十八﹐三九二十七﹐四九三十六﹐五九四十五﹐六九五十四﹐七九六十三﹐八九七十二﹐九九八十一。

九歸除法

一歸如一進﹐見一進成十。二一添作五﹐逢二進成十。三一三十一﹐三二六十二﹐逢三進成十。四一二十二﹐四二添作五﹐四三七十二﹐逢四進成十。五歸添一倍﹐逢五進成十。六一下加四﹐六二三十二﹐六三添作五﹐六四六十四﹐六五八十二﹐逢六進成十。七一下加三﹐七二下加六﹐七三四十二﹐七四五十五﹐七五七十一﹐七六八十四﹐逢七進成十。八一下加二﹐八二下加四﹐八三下加六﹐八四添作五﹐八五六十二﹐八六七十四﹐八七八十六﹐逢八進成十。九歸隨身下﹐逢九進成十。

斤下畱法

一退六二五﹐二畱一二五﹐三畱一八七五﹐四畱二五﹐五畱三一二五﹐六畱三七五﹐七畱四三七五﹐八畱單五﹐九畱五六二五﹐十畱六二五﹐十一畱六八七五﹐十二畱七五﹐十三畱八一二五﹐十四畱八七五﹐十五畱九三七五。

明縱橫訣

一縱十橫﹐百立千僵。千十相望﹐萬百相當。滿六已上﹐五在上方。六不積聚﹐五不單張。言十自過﹐不滿自當。若明此訣﹐可習「九章」。

大數之類

一﹑十﹑百﹑千﹑萬﹑十萬﹑百萬﹑千萬﹐萬萬曰億﹐萬萬億曰兆﹐萬萬兆曰京﹐萬萬京曰陔﹐萬萬陔曰秭﹐萬萬秭曰壤﹐萬萬壤曰溝﹐萬萬溝曰澗﹐萬萬澗曰正﹐萬萬正曰載﹐萬萬載曰極﹐萬萬極曰恆河沙﹐萬萬恆河沙曰阿僧祗﹐萬萬阿僧祗曰那由他﹐萬萬那由他曰不可思議﹐萬萬不可思議曰無量數。

小數之類

一﹑分﹑釐﹑毫﹑絲﹑忽﹑微﹑纖﹑沙。萬萬塵曰沙﹐萬萬埃曰塵﹐萬萬渺曰埃﹐萬萬漠曰渺﹐萬萬模糊曰漠﹐萬萬逡巡曰模糊﹐萬萬須臾曰逡巡﹐萬萬瞬息曰須臾﹐萬萬彈指曰瞬息﹐萬萬剎那曰彈指﹐萬萬六徳曰剎那﹐萬萬虛曰六徳﹐萬萬空曰虛﹐萬萬淸曰空﹐萬萬淨曰淸。千萬淨﹐百萬淨﹐十萬淨﹐萬淨﹐千淨﹐百淨﹐十淨﹐一淨。

求諸率類

兩求銖二十四乘﹐銖求兩二十四除。斤求兩身外加六﹐兩求斤身外減六。秤求斤身外加五﹐斤求秤身外減五。據物賣錢而用乘﹐據錢買物而用除。

斛斗起率

量起於圭﹐十圭謂之一撮﹐十撮謂之一抄﹐十抄謂之一勺﹐十勺謂之一合﹐十合謂之一升﹐十升謂之一斗﹐十斗謂之一斛。

斤秤起率

衡起於黍。十黍謂之一絫﹐十絫謂之一銖﹐六銖謂之一分﹐四分謂之一兩﹐十六兩謂之一斤﹐十五斤謂之一秤﹐三十斤謂之一鈞﹐四鈞謂之一碩。

端匹起率

度起於忽。十忽謂之一絲﹐十絲謂之一毫﹐十毫謂之一釐﹐十釐謂之一分﹐十分謂之一寸﹐十寸謂之一尺﹐十尺謂之一丈。

匹率。端率。

田畝起率

田起於忽。十忽謂之一絲﹐十絲謂之一毫﹐十毫謂之一釐﹐十釐謂之一分﹐十分謂之一畝﹐百畝謂之一頃。三百步謂之一里。

古法圓率

周三尺﹐徑一尺。

劉徽新術

周一百五十七尺﹐徑五十尺。

衝之密率

周二十二尺﹐徑七尺。

明異名訣

二分之一爲中半﹐三分之一爲少半﹐三分之二爲太半﹐四分之一爲弱半﹐四分之三爲彊半。

明正負術

其同名相減﹐則異名相加﹔正無入負之﹐負無入正之。其異名相減﹐則同名相加﹔正無入正之﹐負無入負之。

明乘除段

長平相並曰和﹐長平相減曰較。長平相乘曰積﹐自相稱之曰冪。同名相乘曰正﹐異名相乘爲負。平除長爲小長﹐長除平爲小平。小長平相並曰小和﹐小長平相減余小較﹐小長平相乘得一步爲小積。

明開方法

置積爲實﹐及方廉隅﹐同加異減開之。

縱橫因法

此法從來向上因﹐但言十者過其身﹐呼如本位須當作﹐知算縱橫數目眞。

身外加法

算中加法最堪誇﹐言十之時就位加﹐但遇呼如身下列﹐君從法式定無差。

畱頭乘法

畱頭乘法別規模﹐起首先從次位呼﹐言十靠身如隔位﹐通臨頭位破身鋪。

身外減法

減法根源必要知﹐卽同求—一般推﹐呼如身下須當減﹐言十從身本位除。

九歸除法門

實少法多從法歸﹐實多滿法進前居。常存除數專心記﹐法實相停九十餘。但遇無除還頭位﹐然將釋九數呼除。流傳故泄眞消息﹐求一穿韜總不如。

