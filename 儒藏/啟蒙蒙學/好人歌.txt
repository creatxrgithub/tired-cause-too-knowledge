

天地生萬物﹐惟人最爲貴﹐

人中有好人﹐更出人中類。

好人先忠信﹐好人重孝弟﹐

好人知廉恥﹐好人守禮義。

好人不縱酒﹐好人不戀妓﹐

好人不賭錢﹐好人不尙气。

好人不仗富﹐好人不倚勢﹐

好人不欠糧﹐好人不侵地。

好人不教唆﹐好人不妒忌﹐

好人不說謊﹐好人不謔戲。

好人不聞言﹐好人不謗議﹐

好人沒歹朋﹐好人沒浪會。

好人不村野﹐好人不狂悖﹐

好人不懶惰﹐好人不妄費。

好人不輕浮﹐好人不華麗﹐

好人不邋遢﹐好人不蹺蹊。

好人不彊梁﹐好人不暗昧﹐

好人救患難﹐好人施恩惠。

好人行方便﹐好人讓便宜﹐

惡人罵好人﹐好人不答對。

惡人打好人﹐好人只躲避﹐

不論大小人﹐好人不得罪。

不論大小事﹐好人合天理﹐

富人做好人﹐陰功及後世。

貴人做好人﹐鄕黨不咒詈﹐

貧人做好人﹐說甚千頃地。

賤人做好人﹐不數王侯貴﹐

少年做好人﹐徳望等前輩。

老年做好人﹐遮盡一生罪﹐

弱漢做好人﹐彊人自羞愧。

惡人做好人﹐聲名重千倍。

好人鄕邦寶﹐好人家國瑞﹐

好人動鬼神﹐好人感天地。

不枉做場人﹐替天出口气。

吁嗟乎﹗百年一去永不還﹐

休做惡人涴世間﹗

