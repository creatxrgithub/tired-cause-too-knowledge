

家塾教學法

淸﹟唐彪輯著

父師善誘法

上卷

﹝一﹞父兄教子弟之法

唐彪曰﹕父兄教子弟﹐非僅六七歲時延塾師訓誨便於工作謂可以謝己責也﹐必多方陶淑﹝誘導之意﹞。於幼稚時﹐卽教以幼儀﹔稍長﹐擇明師與之斟酌﹐盡善課程﹐某書爲正課﹐某書爲兼課﹐某書讀畢某書繼之﹝言書文在其中﹞。通體定其正兼﹑先後﹐使確有成規可守﹐則所學自然允當矣。更擇良朋﹐切磋夾輔。必不使親近狡僕﹑損友﹐導之以色聲並誘其嬉遊博奕。如此﹐則子弟之學必有成﹐庶可謂克盡父兄之職也。

唐彪曰﹕父子之間﹐不過不責善而已﹐然致功之法與所讀之書﹐不可不自我授了。故孔子於伯魚亦有讀詩﹑讀禮之訓。今怠忽之父兄﹐不能設立善法教其子弟﹐又不購覓好書與之誦讀﹐事事皆委之於師﹐不知我旣無諄切教子弟之心﹐師窺我意淡漠﹐恐亦不盡心訓誨矣。

唐彪曰﹕父兄於子弟課程﹐必宜詳加檢點。書文﹐間時當令其面背﹔文藝﹝指寫文章的才能﹞﹐間時當面課之。如己不諳於文﹐當轉質之於人﹐始知所學之虛實也。

﹝二﹞尊師擇師之法

唐彪曰﹕富貴之家姑息子弟﹐必欲他人來家附學﹐不欲子弟外往﹔又多存爾我之見﹐與人稍不相合﹐明知其家延有明師﹐不屑令子弟從遊﹐甘心獨請先生。不思一人獨請﹐束脩﹝學生給教師的報酬﹞未必能厚﹐應請者未必名師﹐偶或名師曲意俯就﹐然終歲所入﹐不能給其一家之需﹐𨿽欲精勤嚴厲﹐盡心教迪﹐不可得矣。故誠心欲教子弟者﹐必不可姑息子弟﹐更不多存我見﹐宜與親朋聯絡﹐虛心延訪﹐同請名師。彼此互相趨就﹐𨿽所居少遠﹐往來微艱﹐不可辭也。古人千里尋師尙不憚遠﹐何況同鄕井乎﹗

唐彪曰﹕人僅知尊敬經師﹝教人經義的教師﹞﹐而不知尊敬蒙師﹝啟蒙教師﹞﹐經師束脩﹐猶有加厚者﹐蒙師則甚薄﹐更有薄之又薄者。經師猶樂供膳﹐而蒙師多令自餐﹐縱膳﹐亦褻慢而已矣。抑知蒙師教授幼學﹐其督責之勞﹐耳無停聽﹐目無停視﹐唇焦舌敝﹐其苦甚於經數倍。且人生平學問﹐得力全在十年內外﹕四書與本經﹐宜熟也﹔余經與後場﹐宜帶讀也﹔書法與執筆﹐宜講明也﹔切音與平仄﹐宜調習了﹔經書之注﹐刪讀宜有法也。工夫得失﹐全賴蒙師﹐非學優而又勤且嚴者﹐不克勝任。夫蒙師勞苦如此﹐關系又如此﹐豈可以子弟幼小﹐因而輕視先生也哉﹗

唐彪曰﹕子曰「溫故而知新﹐可以爲師矣。」是師﹐必以學問優爲勝也。今人第謂蒙師師貴勤與嚴﹐不必學優﹐皆屬偏見矣。惟於三者兼備﹐乃明師也。人無擇師之識﹐欲爲子弟擇師﹐不宜止詢一人﹐恐其人以年親所友薦﹐或過揄揚﹐未必得實﹔必再加體問﹐果學優而又嚴且勤者﹐言令子弟從遊﹐庶幾其可乎﹖又﹐毛稚黃﹝淸浙中三毛之一﹞曰﹕在抵舉之業﹐求政於先達最善。先達﹐舉烽過來人也。若爲子弟擇師﹐自己不能別其賢否﹐以其人之文﹐質諸先達﹐先達贊其文﹐則知其造詣正矣。此亦擇師一法也。

﹝三﹞學問成就全賴師傳

唐彪曰﹕師之關系至重也。有孔子﹐而後有七十二賢﹔有二程﹐而後有三十髙弟﹔有朱﹑呂講學於麗澤﹝書院名﹞﹐而後金華諸賢哲後先相繼﹐疊出而不已﹐非得師成就之驗乎﹖古人云「得決歸一好讀書」﹐人亦曾細玩引言否也。

﹝四﹞明師指點之益

唐彪曰﹕人之爲學﹐第一在得明師。明師不必責罵處一堂講解經義﹑攺閱文章者也。或經年一晤﹐片言數語指點大槪﹐謂某經講說好﹐某史評斷好﹐某古文﹝指散文﹐區別於駢文﹞﹑時文﹝八股文﹞佳選也﹐不可不讀﹐某古文﹑時文庸選也﹐不必著眼﹐則一日指點﹐受益已在終身。故明師不必責罵堂﹐猶嫌其晚。乃人或畏其名髙而不敢近﹐或以地遠而憚從遊﹐或吝小費而不欲就正﹐寧甘學術卑陋﹐老死而無成﹐嗚呼﹐此豈天之限人乎哉﹗

﹝五﹞經蒙宜分館

唐彪曰﹕予觀少年﹐未嘗無天資勝者﹐亦未嘗無勤學者﹐然皆學問荒落無所成就。因反復細思而知其獘﹐由於已冠﹑童蒙同一館﹐而先生兼攝兩項學徒也。吾婺﹝浙江金華﹞往時﹐經蒙分館﹐經師無童子分功﹐得盡心力於冠者之課程﹐故已冠者多受益﹔蒙師無冠者分功﹐得盡心力於童蒙之課程﹐故幼童亦受益。今則不然﹐經﹑蒙兼攝取﹐旣要解四書﹐解小學﹐解文章﹐選時藝﹐攺會課﹐又要替童子把筆作對﹐寫字樣﹐教讀書﹐聽背書﹐𨿽有四耳目﹑四手足者﹐亦不能矣﹗況今時有習武一途﹐館中或間一二習武者﹐開增解武經﹑選策論諸事矣。而猶未盡也﹐先生與試者﹐又要自己讀書﹐則𨿽有八耳目﹑八手足者﹐亦不能完諸課程矣。於是﹐先生盡置大小學生課程於度外﹐亦勢不得不然也。是以學生𨿽至二三十歲﹐或古文諸要書﹐學生益未經目睹可知矣。然則爲父兄者﹐欲教已冠子弟﹐必多方覓已冠之友爲一館﹔欲教幼童﹐當多方覓幼童爲一館。爲人師者﹐亦當以成就學徒爲心﹐倘得子弟課程完全﹐父兄亦必加厚束脩﹐得名得利﹐有何不美﹐而欲苟且從事﹐使名利兩失﹐且誤人子弟哉﹗

﹝六﹞師不宜輕換

毛稚黃曰﹕凡欲從師﹐始須加愼﹐如旣得其人﹐則不可輕換。數換師者﹐煩而鮮功﹐蓋彼此習業﹐章程互異﹐而後師亦多翻前師之案﹐以自見長。紛更不一﹐將使學者工夫愈紛錯也。古人每一師以終其身﹐𨿽千里負笈而不憚遠者﹐良爲此也。

﹝七﹞學生少則訓誨周詳

唐彪曰﹕塾師教授生徒﹐少則工夫有餘﹐精神足用﹐自然訓誨周詳﹐課程無缺﹐多則師之精力旣疲﹐而工夫亦有年不及﹐一切皆苟且簡率矣。故生徒以少爲貴也。𨿽然生徒旣少﹐必當厚其束脩﹐使先生有以仰事俯育﹐始能盡心教誨﹐不至他營矣。

﹝八﹞教法要務

唐彪曰﹕教法嚴厲﹐乃至煩苦之事﹐實先生所不樂爲。然先生欲求稱職﹐則必以嚴爲先務﹐不然﹐學問𨿽優﹐而教法過於寬恕﹐使弟子課程有缺﹐終非師道之至也。

唐彪曰﹕凡書隨讀隨解﹐則能明晰其理﹐久久胸中自能所開悟。若讀而不講﹐不明其理﹐𨿽所讀者盈笥﹐亦與不讀者無異矣。故先生教學工夫﹐必以勤講解爲第一義也。

唐彪曰﹕凡同館所讀之書文﹐一半相合﹐則諸葛亮人可以佩解﹑同聽﹐先生自然工夫有餘﹔若所讀之書文﹐人人各異﹐每人需一番講解﹐則不特先生工夫無暇﹐卻力量亦有所不及。然此必先生虛心細察﹐與有學識者商量﹐確知何書何文當讀﹑當解﹐宜先宜後﹐確有成見﹐然後使學生課程不其參差﹐庶幾講解簡省﹐而學多益也。

唐彪曰﹕先生教童子之法﹐其根基全在正二月間。此時宜屏絕外務﹐專心致志﹐開導督責﹐令學生讀書字句分明﹐課程悉循法度。此後悉循法度。此後訓誨工夫俱易爲力矣。又曰﹕學生前師手中所讀之經書﹐全不成誦者﹐後師多不令其溫習﹐此甚非教誨之善法﹐亦非忠厚長者之道也。必也於初入學時﹐悉令其開明前此讀過之書﹐於每冊中﹐或令學生背半﹐或令背三分之一﹐以驗其生熟﹝四書本經半日皆可背畢﹐甚不費工夫﹐不當以難視之也﹞﹐生則先宜令其溫習﹐不必授生書﹐一則能知學生之底蘊﹐則教誨易於成功﹔二則可免不肖子弟避難就易﹐只溫其熟者﹐竟置其生者﹐以致長大經書不能成誦﹔三則經書旣熟﹐可免學生終身之怨﹔四則我樂補前師之所不足﹐後日之師亦必樂補吾之所不足﹐此又感應必然之理也﹝此項系爲師者至要工夫﹐不可忽視也﹞。

唐彪曰﹕夫子云「工欲善其事﹐必先利其器。」父兄苟不購覓好書與子弟育讀﹐先生必宜再三開導鼓舞之﹐令之購覓。無刻本者﹐發宜令其借抄。不然當讀者旣無其書﹐將以何者爲資益學問之具﹖此實先生必不當漠視者也。﹝《感應篇》云「王文康之父﹐家素貧﹐教授爲業。來學者皆村童﹐公盡心訓迪﹐立法精良﹐讀過書﹐不特問字俱識﹐且能明逐字大義。中年無嗣﹐意頗窘迫﹐晚得文康公﹐登科拜相。二孫官至學士﹐曾﹑玄朱紫﹐相繼不絕。」﹞

﹝九﹞讀書分少長又當分月日多寡法

唐彪曰﹕童蒙初入學﹐先令讀《孝經》﹑小學﹐繼讀四書本經﹐如資鈍或你師教無善法﹐本經讀畢﹐年已長大﹐不得不讀時文﹐以圖進取﹐余經俟文藝明通後﹐補讀可也﹔如資穎﹐本經讀畢﹐年尙幼沖﹐則當如古人分月用工之法﹐以一月讀諸經﹐一月讀時藝﹝讀文讀經﹐每日俱當帶三進或五進﹐每進當加讀徧數﹐如幼時帶書之法始佳﹞﹐每日帶記表﹝每日功課綱要﹞﹑判﹝日常應用文體﹞﹐或記詩﹐俟時藝讀少充﹐再將紅與史分月讀之﹐古文與時藝分日讀之。所以宜如此者﹐以時藝多虛詞﹐經史乃實義﹐惟妙惟肖胸中有實義乃能發爲虛詞。又﹐古文法詳筆健﹐遠過時文。故讀經史﹑古文則學充識廣﹐文必精佳﹔不讀經史﹑古文﹐則腹內空虛﹐文必淺陋。且經史之益﹐更在身心﹐讀之其用又不止於作文已也。人之不讀經與史者﹐每汨沒於多讀時文﹐若不多讀時文﹐自有餘力及諸經史﹐其理固甚明也。

唐彪曰﹕子弟七八歲時﹐正課之餘﹐宜令讀判。其讀之法﹐一判日讀十徧﹐期以十日之後始背﹐必能成誦。數年﹐諸判可讀畢矣。繼此又當讀表﹐一表日讀三徧﹐期以一月後始背﹐必能成誦。數年﹐諸表可苟完矣。至於溫法﹐則三日一判﹐十日一表﹐循環溫習﹐示有不記者。凡事刻期求熟則難﹐紆緩漸習則易。且幼時記性優﹐能永記﹐乘時早讀﹐至爲良法。況讀此則平仄明﹐音調熟﹐詩賦之理﹐半在其中矣。策﹑論讀法﹐亦推此行之。

﹝十﹞父師當爲子弟擇友

唐彪曰﹕人知成人之士﹐咸賴朋友切磋﹐而是不知童蒙無知﹐尢須朋友訓誨。如一館之中﹐得一勤學學長﹐先生工夫精力不及之處﹐學長少佐助之﹐則諸生多受其益﹐而每日之課程皆不虛。然此學長﹐非先生與父兄有心招致之﹐恐不能得也。

﹝十一﹞損友宜遠

唐彪曰﹕一堂之中﹐偶有一極不肖弟子﹐或博奕縱飲﹐或暗壞書籍﹐或離間同堂﹐或己不肯讀書而更多方阻人致功﹐一堂之中﹐皆爲其擾亂。子曰「毋友不如己者。」不如己者﹐尙宜遠之﹐況如此之甚者乎﹖爲父兄者﹐當時加覺察﹐如有此﹐必宜求先生辭之。父兄或不不知﹐同堂之士宜會同上白父兄﹐轉求先生辭之。不然﹐寧避之而他學﹐蓋所害不只一端﹐不得不遠之矣。

﹝十二﹞勸學

《迪功靈》曰﹕凡乘少年鞭功﹐事半功倍﹐年過二十﹐功倍而效止半矣。陳白沙曰「今人姑息自恕﹐不思進學﹐乃謂過今日尙有明日﹐殊不知過一日無一日也﹐徒至老大而傷悲﹐豈不晚哉﹗

﹝十三﹞字畫毫釐之辧

字畫之辧﹐介在毫髮﹐形體𨿽同﹐音義迥別。揭其相似者並列相形﹐俾一目了然﹐庶免魯魚之謬矣。

下卷

﹝一﹞童子初入學

王虛中曰﹕六歲且勿令終日在館以苦其心志而困其精神。書易記﹑字易識者﹐乃令讀之﹔其難者﹐愼勿用也。初﹐間授書四句﹐若未能盡讀﹐且先讀前兩句﹔稍熟﹐令讀後兩句﹔稍熟﹐然後通讀四句。初時如此﹐日久則可以不以不必矣。

﹝二﹞童子最重認字並認字法

唐彪曰﹕凡教童蒙﹐淸晨不可卽上書﹐須先令認字﹔認不淸切﹐須令再認﹐不必急急上書也。何也﹖凡書必僅學生自己多讀﹐然後能背。苟字不能認﹐𨿽讀而不能﹔讀且未能﹐烏能背也﹖初入學半年﹐不令讀書﹐專令認字﹐尢爲妙法。

唐彪曰﹕先生教讀書﹐不過五六徧﹐至多不過十餘徧止矣。而童蒙心散﹐不會用心﹐先生教彼時﹐彼心已不在書﹐不過隨先生之口﹐述而念之。資性鈍者﹐旣到案頭﹐不句且不記﹐任先生催促﹐彼終不讀﹐非不欲讀也﹐不識字也。在童蒙﹐幼稚無知﹐但畏書之難讀﹐疾書如仇﹐而不知由於不識字之故﹔在先生﹐更不深思﹐但咎學謂方枘﹝榫﹞圓鑿﹝孔﹞兩不相入也。若先教令認字﹐字旣能認﹐𨿽教三徧四徧﹐彼到案頭亦能按字口誦。讀至百徧外﹐𨿽甚拙者﹐亦能記能背矣。

唐彪曰﹕餘子正心﹐自六歲入學﹐因書不能成誦﹐三歲歷三師﹐至四年無可如何﹐不復易矣。其歲﹐則甲寅﹝1674年﹞也。因兵亂﹐避居山中﹐適有朱兩生設帳其地﹐因令就學。從遊至五月﹐所讀新書﹐不減於前三載﹐且於前三載不成誦之書﹐無不極熟。彪敬問其故﹐答曰「吾無他術﹐惟令認字淸切而已。令郎非鈍資﹐止因一二句中﹐字認不淸﹐不敢放心讀去﹐則此一二句便不熟﹔因一二句不熟﹐通體皆不成誦矣。又嘗試驗之﹐童蒙苟非先生彊令之認字﹐必不肯認﹔認過而仍忘者﹐苟非彊令之來問﹐必不肯問。止皆先生所當知者也。」彪思﹕讀書在認字﹐甚爲淺近﹐何以前三師見不及此﹖乃知甚明之理﹐未經人指現﹐未易知也。

唐彪曰﹕教童蒙泛然令之認字﹐不能記也。凡相似而難辧者﹐宜拆開分別教之。凡見易混淆之字﹐卽當引其相似者証之﹐曰﹕此宜分別熟記者也。如此﹐始能記憶﹐無訛誤遺忘之患矣。此教認字之法。更有令彼覆認之法﹕將認過之字﹐難記者﹐以厚紙鉆小隙露其字﹐令認之﹔或寫於他處令認之。倘十不能認六者﹐薄懲以示儆﹐庶可令其用心記憶云。

﹝三﹞教授童子書法

唐彪曰﹕教授童子書﹐徧數𨿽少﹐無害也。但宜極緩﹐令童蒙聽得句句分明﹐看得字字周到﹐到案頭﹐未有不能讀者。若授之急疾﹐如自己讀書之狀﹐學生不但眼看未到﹐耳聽亦且未明﹐勉彊隨聲﹐旣不知字句爲何物﹐安望其到案間能自讀也﹖

唐彪曰﹕每見童蒙讀書﹐一句之中﹐或增一字﹐或減一字﹔二段書﹐或上截連下﹐或下截連上﹐此皆先生未曾與之講明句讀﹝句中的停頓﹞與界限﹝段落﹞道理﹐以致學生顚倒混亂讀之。若先生將句讀道理講明﹐則自然無增字減字之病﹔將界限處用朱筆畫斷﹐教令作一截讀住﹐則自無上截連下﹑下截連上之病。又有極長之句﹐原不可加讀點﹐但學生幼小﹐念不來﹐亦須權作讀句﹐加讀點﹐則易念也。一冊書中﹐定有數處至難念者﹐佐料能知其中有界限﹑有差別﹐則亦易讀。苟不能知﹐縱讀多徧亦不能成誦。如「子路問聞斯行諸」一章﹐每見童蒙讀此章﹐多混亂不淸﹐因不能記。爲先生者﹐遇此等書﹐教讀時﹐宜細細開示學生﹕前下夫了教由求之言﹔次是公西華問夫子之言﹔後是夫子教公西華之言。第一界限是「聞斯行之」止﹐宜畫斷作截讀住﹔第二界限是「敢問」止﹐宜畫斷作一截讀住。第三界限﹐是「故退之」止﹐宜畫斷作一截讀住。差別者﹐如兩《孟》書中﹐「五畝之宅「凡三見﹐而三處字句不同﹔「堯以天下與舜有諸一」章﹐萬章述問與孟子所說﹐字多不同﹔「人有言至於禹而徳衰」一章﹐舜薦禹之辭﹐與禹薦益之辭﹐文義大段同﹐而字多不同。此等不同處﹐有學識者方能分別﹐在童蒙則不能﹐愈讀愈亂。不開示之﹐無由明白﹔開示之﹐自然易讀易記矣。

﹝四﹞童子讀書溫書法

唐彪曰﹕古人讀書﹐必細記徧數﹔𨿽已成育﹐必須滿徧數方已。故朱子云﹕讀一百徧時﹐自然勝五十徧時﹔讀五十徧時﹐自然勝三十徧時也。

唐彪曰﹕欲學生書熟﹐必當設籌以記徧數﹐每讀十徧﹐令繳一籌。一者﹐書之徧數得實﹐不致虛冒﹔二者﹐按期令繳籌﹐遲則便可催促督責之﹔三者﹐籌不容不繳﹐由學生不得不勤讀﹐以早完課程﹐殆一舉而三善備矣。

唐彪曰﹕凡幼學﹐本日所讀書﹐但隨其資之髙下﹐令讀之若干徧﹐必滿其數﹐能背固佳﹐奶子不背亦可。次日加讀若干徧﹐均令滿數﹐然後總背。生則示儆。訛別字﹐以角圈標記之﹐然後授生書。此讀書帶理書之法也。凡書倩朋友先背﹐後送先生背﹐則純熟而無訛誤生澀矣﹝資有髙下﹐授書有多寡﹐故徧數之繁簡﹐宜因人而定﹐不能盡拘一例。斟酌變通﹐必使與資相合方善也。﹞

唐彪曰﹕學生讀過之書﹐資鈍者以三十行爲一首﹔資穎者以四十行爲一首﹐俱於其行下畫斷﹐以爲每日溫習之定額﹝三十﹑四十行之下﹐畫一小畫﹐三百四百行之下﹐畫一曲尺畫﹞。書頭之上﹐以「理」﹑「溫」﹑「習」﹑「熟」四字爲綱﹐加圈以記其溫過之次數﹐如第一次書頭上記「理」字﹐二次「理」字上加一圈﹐三次又加一圈﹐四次加尖角圈﹐第五次記「溫」遼﹐六次﹑七次﹑八次加圈如前﹐九次記「習」字﹐十次與十一﹑十二次加圈如前﹐十三次記「熟」字﹐十四﹑十五﹑十六次加圈如前﹐此溫書標記之法也﹝以上溫書﹐𨿽也三十﹑四十行爲率﹐若資性懸絕﹐猶當因資增減﹐不宜執定其數也﹞。

唐彪曰﹕凡學生背書﹐必使其聲髙而緩﹐先生用心細聽﹐則脫落論誤之處﹐了然於耳﹐然後可以記其脫誤而令其攺正。若聲輕而且速﹐則不及察矣。又有書不能背﹐倩同堂之人哄然讀書﹐以亂師之聽聞者﹔又有書不能背﹐將所讀之書﹐或書之掌中﹐或書於片紙偸視而背者。凡此諸獘﹐爲師者亦當時時覺察也。

唐彪曰﹕溫過之書﹐宜作標記。不作標記﹐或多溫﹐或少溫﹐淆亂無稽﹐書之不熟﹐皆由於此。且有不肖弟子﹐避難就易﹐反溫其熟者﹐置其生者。故標記不可少也。更宜置課程簿﹐五日一記﹐如初一至初五日﹐讀某書起﹐至某書止﹐溫某書起﹐至某書止。童蒙不能記者﹐先生代爲記之﹐庶免混亂無稽之獘。

﹝五﹞讀書訛別攺正有法

唐彪曰﹕書有不識字而讀訛別者﹐亦有識其字而讀訛別者。在讀者﹐俱不自知。先生須用心審聽﹐如有之﹐急令攺正。然一人之聽聞﹐恐有不及﹐宜徧示諸生曰﹕爾諸生誼屬朋友﹐凡讀書有訛別者﹐正當互相指點。卽令其於訛別字旁加一角圈爲之標記﹐庶幾讀到其處﹐觸目動心﹐自能攺正矣。

唐彪曰﹕童子讀《易經》﹐九三多讀六三﹐六四多讀九四﹐上九多讀上六。若先生講明陽九陰六之故由於每卦卦畫而來﹐則學生胸中了然﹐自不至於誤讀矣。

﹝六﹞童子讀注法

毛稚黃曰﹕四子書下當讀注﹐所謂聖經賢傳﹐相輔而不可闕者也。況功令以遵注爲主﹐豈可妄尋別解﹗然注苦繁多﹐不能盡讀﹐讀之以簡要爲主﹐刪繁舉要﹐取其必不可去者而後存焉。大略《學》《庸》注存十之八﹐《論語》注存十之四﹐《孟子》注存十之三。注之所重在乎義理﹑名物﹑訓詁﹐非緊要所關﹐及盤錯易誤者﹐則悉刪之無礙也。又曰﹕注有與經文背者﹐如「愼」字﹐宋儒因避教宗諱﹐作「謹」字《大學》「必愼其獨」﹐而注云「必謹其獨」之類。又如《孟子》「可以速而速」句﹐本是速久處仕﹐而注云「久速仕止」之類。有倒意者﹐如《論語》「行人子羽飾之「﹐注「增損」二字﹐「損」本訓「修」﹐「增」本訓「飾」﹐則當云「損增」之類。義𨿽無差﹐而慮讀者反因注致誤﹐故間加攺定。以經正注﹐非欲與紫陽﹝指朱熹﹞牴牾也。

唐彪曰﹕余意於經書讀畢之後﹐將注另自讀之。有一友極非餘言﹐謂本文與注發宜連讀始能貫合﹐不然﹐恐彼此不能無誤。余不能決。及觀歐陽永叔《讀經法》﹐程端禮先生《分年課程》﹐九經皆先讀正文﹐後讀傳注﹔又觀金正希本文與注分讀法﹐乃信余非偏見﹐蓋有先我行之者也。可惜者﹐淺人不知此理。於學生本文旣熟之後再讀注者﹐不將讀注別讀﹐又讀大文連注讀之﹐承接之間﹐處處皆非熟境﹐烏能使成誦也。又有弟子﹐大文與注原分讀﹐而師又令之合溫者﹐尢失計矣。

﹝七﹞覓書宜請教髙明

唐彪曰﹕天下書𨿽至多﹐而好者極少。朱子《讀書歌》云「好書最難逢﹐好書眞難置。」卽如四書講章﹐何止數百家﹐其好者能有敗耶﹗故人欲讀一書﹐宜問有學者何爲善本﹐昨其指點書名﹐方可購求。不然﹐誤覓庸陋之書﹐鹵莽誦讀﹐我之學問反爲其所卑隘矣。

﹝八﹞背書宜用心細聽

唐彪曰﹕凡學生背書﹐必使其聲髙而緩﹐先生用心細聽﹐則脫落訛誤之處﹐了然於耳﹐然後可以記其脫誤而令其攺正。若聲輕而且帶﹐則不及察矣。又有書不能背﹐倩同堂之人哄然讀書﹐以亂師之聽聞者﹔又有書不能背﹐將所讀之收﹐或書於掌中﹐或書於片紙﹐偸視而背者。凡此諸獘﹐爲師者亦當時時覺察也。

﹝九﹞童子學字法

唐彪曰﹕寫字重在執筆。執筆之法﹐全在掌虛指活。今童蒙初學書﹐勢發藉先生運筆﹐若不將物撐於童子手中﹐必將五指捏攏﹐後欲放開﹐令掌虛指活難之至矣。爲之計者﹐莫若將小輕圓木﹐或縫就小布團﹐如雞子樣者﹐令童蒙握手中﹐然後先生運筆﹐庶指與掌俱活動﹐而年長字易工矣。

唐彪曰﹕余在越中﹐見童蒙字式﹐正格中書大字﹐旁縫書小字﹐此法極佳。蓋單學大字﹐則後日能大書而不能小書﹔單學小字﹐則後日能小書而不能大書。均之有病﹐惟此法則兩得之也。又﹐年稍長者﹐其字式每行大小皆四字﹐止書一字以爲式﹐其餘三字﹐皆令自書。蓋寫一字爲式﹐則有成法可遵﹐余令自書﹐則不得不用心臨摹求肖矣。

唐彪曰﹕書法最難﹐可爲程式者能有幾人﹖若先生字不佳﹐字式何妨倩人代書。若畏人笑﹐不倩人書﹐是爲自欺。若東家因其倩人書字式而輕先生﹐則大非矣。蓋先生優劣不在乎字﹔其優劣在教法之善與不善﹐學生之受益與不受益耳。

唐彪曰﹕書字下筆有次序﹐不可紊亂﹐紊亂則字難工。然其法﹐須幼時講究﹐方能記憶。童子入學一二年之後﹐先生將此寫成字式令其取法﹐習而熟之﹐則功省而效倍矣。諸法具在﹐采列於後﹕﹝略﹞

此運筆先後法﹐字𨿽無幾﹐法可類推﹐習而熟之﹐則心有圓機﹐手無滯筆﹐舉一可槪百矣。

﹝十﹞童子宜歌詩習禮

王陽明曰﹕教童蒙﹐宜誘之歌詩以發其志意﹐導之習禮以肅其威儀。蓋童子之情﹐樂嬉遊而憚拘檢﹐如艸木之始萌芽﹐舒暢之﹐則條達﹔摧挫之﹐則衰萎。今教童子﹐必使其趨向鼓舞﹐中心喜悅﹐則其進自不能已。譬之時雨春風﹐沾被艸木﹐莫不萌動發越﹐自然日長月化﹔若冰霜剝落﹐則生意蕭索﹐日就枯槁矣。故凡誘之歌詩者﹐非但發其志意而已﹐亦所以泄其跳號呼嘯於詠歌﹐宣其幽抑結滯於音節也﹔導之習禮者﹐非但肅其威儀而已﹐亦所以周旋揖讓而動蕩其血脈﹐拜起屈伸而固束其筋骸也。今人往往以歌詩習禮爲不切於時務﹐此皆末俗庸鄙之見﹐烏足以知古人立教之意哉﹗

﹝十一﹞童子講書復書法

唐彪曰﹕童蒙七八歲時﹐父師卽當與之解釋其書中字義﹐但解釋宜有法﹐須極粗淺﹐不當文藝雅深晦。年𨿽幼稚﹐講解日久﹐胸中亦能漸漸開明矣。

唐彪曰﹕子弟年𨿽年幼﹐讀過書宜及時與之講解﹐以開其智慧﹐然專講其淺近者。若兼及深微之書﹐則茫乎不知其意旨﹐並春易者皆變爲難﹐不能解矣。更有說焉﹐書𨿽淺近﹐若徒空解﹐猶未有卽明其理。惟將所解之書義﹐盡証之以日用常行之事﹐彼庶幾能領會﹐能記憶。王虛中曰﹕宜將《孟子》書中易解者先言之。

唐彪曰﹕先生與初學講書﹐如講上論旣畢﹐且不必卽講下認論﹐宜復將上論重講。蓋年幼資鈍者﹐初講一周﹐多未領略﹔惟經再講﹐始知梗槪﹐然後可以令彼復講。不然﹐𨿽解猶不解矣。凡教初學﹐全在使之胸中開明﹐眞實有得。若泛然僅從眼角耳輪邊過﹐終屬茫然﹐甚無益也。

唐彪曰﹕先生止與學生講書﹐而不令其復書﹐最爲無益。然每日旣講書而又令復書﹐則工夫過煩﹐先生之精力亦不能副。惟將前十日所講書﹐於後五日令復完﹐復書之日﹐不必講書﹐人或嫌其工夫稀少﹐而不知其得益良多。其間錯解者﹐可以攺正﹔不解者﹐可以再解﹐不用心聽﹐全不能復者﹐可以懲儆之﹐發宜令學生復角﹐始肯用心參究。不然﹐模糊錯誤居大半矣。蓋子弟少時﹐自欺者多﹐口云能解﹐實則不能﹐不令之復﹐烏知其實哉。余嘗與十五歲童子解文數十首﹐解且再問之﹐輒應曰﹕能解。余信之﹐偶令復數篇﹐由半是半非﹐全不得文中神气﹐毋惑乎拙於作文也。因盡取解過者﹐俱令之復﹐就其誤解者攺正之。過月餘﹐更令之復﹐則領略無誤矣。自此﹐作文漸見條理。甚矣﹗復解之不可已也﹐文章尙不可不如此﹐而況經書乎﹗

﹝十二﹞童子讀古文法

唐彪曰﹕初學﹐先讀唐宋古文﹐隨讀隨解﹐則能擴充才思﹐流暢筆機。較之時藝﹐爲益更多。若讀而不解﹐不明其義﹐將焉用之﹖其周﹑秦﹑漢古文﹐神骨髙雋﹐初學未能跂及﹐宜姑後之。𨿽然﹐秦漢古文少時亦可誦讀﹐惟講解取法﹐則宜先以唐宋古文﹐爲易於領略耳。然讀不必多﹐畱其餘力﹐以讀周﹑秦﹑漢古文可以。

﹝十三﹞童子讀文課文法

唐彪曰﹕凡事試驗者方眞﹐憑臆斷者多無當也。如幼童入手莫善於成﹑弘﹑正﹑嘉四朝之文﹐人謂其與時趨太遠﹐童子不宜讀者﹐皆未試驗而臆斷者之言也。余至親二人﹐一學文五年﹐一學文六年﹐而文理皆不能明通﹐代思其故﹐何以余少時學文僅一年而卽條達﹐彼何以學五六年而不明通﹐意必其從近時之文入手也。問之果然。余以宜讀先輩之文語二人﹐並語其師﹐師與徒皆大笑﹐以余爲妄。余曰「此非餘一人之臆見也﹐前輩熊次侯﹑陸稼書﹑仇滄柱﹑陸雯若﹑何屺瞻諸先生﹐皆大贊成﹑弘﹑正﹑嘉之文﹐皆謂童子必宜讀﹐豈盡無稽之言耶﹗吾豈欲害汝輩者哉﹗何不勉彊試之﹗如果無益﹐棄去未晚也。＂又再三勸告之﹐且勸其所作之文﹐亦如先輩簡單短樣﹐乃勉彊行之。不半年而文理條暢矣。一友天資髙邁﹐其設教也﹐𨿽極幼﹐初學﹐亦以髙深之文授之﹐自以爲教法盡善﹐善良然諸弟子竟無文藝條達者。語人曰﹕＂余弟子盡不成才﹐柰若何﹖＂余聞言﹐急趨而語之曰「君以髙深之文﹐令初學讀﹐是猶責十餘歲童子而令之肩百斤之擔﹐行五十里之途﹐此豈易能之事乎＂卽君少時﹐天資𨿽敏﹐能讀此﹑解此否也﹖「於是恍然自失曰「吾誤矣﹗且忘己之本來面目矣﹗」於是急僅弟子攺讀先輩之文﹐而諸弟子之文藝頓進。他日登堂謝曰「君眞余之人大恩人也。向微君直言﹐吾幾誤殺人子弟矣﹗」

唐彪曰﹕子弟人人皆有可造之資﹐苟教得其法﹐一二年﹐文理必能條達。乃有五六年猶未條達者﹐皆其父師害之也。父師豈欲害子弟哉﹐緣其無有遠大之識﹐欲子弟速成﹐謂先輩之文﹐與進不合﹐𨿽讀之﹐終當棄去﹐又當更讀時文﹐多費工夫耳。不知此最陋之見也。蓋學問工夫﹐發非一截可到﹐若不分層次致功﹐欲其速成﹐必反至於遲成﹐資下者﹐甚且至於終不成。且先輩之文﹐气體謹嚴深厚﹐非淺近不可擴充者﹔加讀時藝以參之﹐便沛然不可遏抑﹐如酒母之串水﹐厚使之薄﹐少使之多﹐甚易易也。𨿽誦讀在幼時﹐而獲益在中晚也。此其故﹐原非無識之人所能知也。

唐彪曰﹕今人最惡者﹐成﹑弘先輩之起講﹐謂寥寥數句﹐與時式大不相符。不知𨿽也時不符﹐然簡短朴直﹐短則不須曲折﹐朴則不須詞采﹐易學也。近文講體長﹐曲折多﹐須詞采﹐難學也。幼童一者不能學其曲折﹐二者未多讀時文﹑古文﹐胸中空乏﹐無所取資﹐不能自撰詞華。此幼童所以與之不相宜也。凡童子讀文﹐但取其易學﹐易學則易條達﹐不合時式無害也。由條達而再學時式﹐豈有終不能之理﹖烏可因一起講簡短之故而棄去之﹐閉塞其直捷之門路也﹗今人又厭先輩之承題過長﹐不知先輩非不知體裁而漫爲者也。蓋題有宜承領上文者﹐大半當在承題內。先輩認得體裁而漫爲者也。蓋題有宜承領上文者﹐大半當在承題內。先輩認得體裁眞確﹐多在承題內領上文﹐所以長也﹐非無謂也。余已發明其理於《制藝體裁》卷中﹐參考而細思之﹐始知其章法之美善矣。

唐彪曰﹕先輩之起講﹑起比﹐多一气貫串﹐不可截斷。童子學文﹐貴乎二者並作﹐不宜分開﹐計其詞句之多寡﹐不過如今人一長處講也﹐易爲也。童子學破﹑承﹐必待其稍知法則﹐然後要學講﹑比﹔學講﹑比亦必待明通後﹐然後可學全篇。苟不如此﹐欲速成功﹐不循次序﹐文理必不易成就矣。

唐彪曰﹕幼童讀文﹐貴分層次﹐故必讀成﹑弘﹑正﹑嘉之文六七十篇﹐以爲入門之路。此四朝文者﹐制藝之鼻祖﹐讀此方知體格之源流也。此第一層也。過此宜讀近時平易之文百篇﹐多方選擇﹐不可謂平易中無精佳不朽之文也。此第二層也﹝上二層﹐必宜選有用之文﹐如學問﹑政事社會組倫紀﹑品行等題爲妙﹞。過此﹐須讀精細深厚之文六七十篇﹐亦須雅俗共賞者﹐髙深過於正則者不相宜也。此第三層也﹝已上三層﹐皆宜讀一二句短題﹐長題未能領略﹐驟讀無益了。或疑小題讀之太多﹐不知單句題中﹐如＂爲政以徳﹑約之以禮﹑修己以敬」之類﹐已是極大之題﹐多讀於此時﹐卽可少讀於後日也﹐可相通也﹞。過此﹐可以讀搭題矣﹐約略其數﹐還過三十餘篇﹐此第四層也。過此﹐則可以讀長題矣。童子讀文﹐必宜分其層次﹐先易後難﹐方有進益﹐混亂致功﹐不分先後﹐是深害之矣。

唐彪曰﹕小題最難得佳﹐𨿽大名公之作﹐亦不能無獘病﹐發攺去之﹐使歸盡善﹐善良讀之方益制藝。非聖經賢傳﹐攺何嫌於乎﹖

唐彪曰﹕童子開手﹐宜先讀有用之文﹐如學問﹑政事﹑倫紀﹑品行之類﹐則有文料可以取資﹐不然﹐腹空之至﹐將以可物撰成文藝﹖讀百篇之後﹐稍有文料﹐又當知作文巧妙不盡在於書理﹐每題各有作法。一類不讀數篇﹐則不能周知題竅﹐故又貴以作法分類致功﹐使諸題作法﹐盡爲我知﹐無有遺漏﹐則胸中有主。重疊無益之文﹐可以不多讀矣﹝法已詳於《讀書作文譜》第八卷

中﹞。

唐彪曰﹕童子其時讀某類文﹐卽宜以其類命題課文﹐最佳法也。

唐彪曰﹕爲人師者﹐於第子之文﹐或有未是﹐無志怠學者﹐必督責之。其勤學好勝者﹐但當指示所以不佳之故﹐不宜深咎之﹐恐反阻其進機。惟令之如法致功﹐自有日新月異之益矣。

唐彪日﹐童子學識疏庸﹐作文時﹐題中所有實義﹐先生宜與之講明﹐如＂學而時習之＂題﹐內有致知﹑力行諸義。又﹐凡題有輕重虛實﹐我𨿽明教之﹐而文終屬彼自作﹐故言之無害也。不然﹐題義不明﹐將一日工夫心力﹐俱付之無用﹐豈不甚可惜乎﹖

﹝這一單元是專講如何讀寫八股文的。但唐彪在論及讀寫結合的問題時﹐也還是有可借鑑的意見的。例如﹐他重視教學實驗﹐認爲」凡事試驗者方眞﹐憑臆斷者多無當也。「對於造就人才的觀點﹐他認爲「子弟皆有要造之資﹐苟教得其法﹐一二年﹐文理必能條達。」由此出發﹐主張「分層次致功」﹑「以作法分類致功」﹐還根據「先易後難」的原則﹐提出了讀寫結合的四个層次﹐而且主張「先讀有用之文﹐如學問﹑政事﹑倫紀﹑品行之類」﹐以充實「文料」。此外﹐他還主張對「無志怠學者」和勤學好勝者「要分別采取不同的教學方法﹐這也可資借鑑。﹞

﹝十四﹞攺文有法

唐彪曰﹕先生於弟子之文﹐攺亦不佳者﹐寧置之。如中比不可攺﹐則置中比﹐他比亦然。蓋不可攺而彊攺﹐徒費精神﹐終不能親切條暢﹐學生閱之﹐反增隔膜之見。惟可攺之處﹐宜細心筆削﹐令有點鐵成金之妙斯善矣。善學者﹐於攺就之文﹐或塗抹難閱者﹐宜將自己原本照舊謄淸﹐先生攺者﹐亦謄於側﹐細心推究我之非處何在﹐先生攺之妙處何在。逾數月﹐又玩索之﹐玩索再四﹐則通塞是非之故明而學識進矣。

唐彪曰﹕爲人師者﹐門人旣眾﹐評攺課藝甚耗精神﹐疏率則學者不受其益。今設簡捷之法﹐令弟子將文自加細點﹐提掇﹑過渡﹑出比﹑對比﹐皆自畫斷﹐則閱者可省思索之勞。推之衡文較士者﹐閱文多捲﹐神志易昏﹐遇幽深淡遠﹐或章法奇變﹐或句調錯綜之文﹐恐多誤閱。觀風季試﹐依此行之﹐可以減幕士﹐速工程﹐且無誤閱也。

﹝十五﹞童子宜學切音

唐彪曰﹕人止知四六之文重在平仄﹐不知散體古文﹑八股文制藝亦重之也。平仄微有不調﹐詞句必不須適﹐意𨿽甚佳﹐無益矣。梁素冶曰﹕初學屬對時﹐學調平仄﹐此一件工夫最重而不可忽。蓋名言也。夫欲調平仄﹐宜兼學切音。切音之理﹐苟有師傳﹐功甚簡易。童子正課之外學之月餘﹐卽能成就﹐實無妨於舉業。乃父師多不欲教之﹐致令作文音韻不調﹐語多澀拗﹐旣不利於功名﹐甚且讀書多訛字﹐而出語盡別音﹐又不免爲明人所非笑也。

唐彪曰﹕武林胡克生髙弟楊可進﹐莆十齡﹐三十六母十韻字﹐無不能背﹐隨舉二字卽能切一字﹐而絲毫無誤。彪屢贊之。克生曰「無難也。君事煩﹐無暇教幼子若孫﹐苟令來就學﹐余代教之。十日之間﹐當令如楊子。「切音之學﹐易至此也。

唐彪日﹐毛詩者﹐商周之樂章也﹐所重在音韻。習《詩》﹖者﹐惟叶韻讀之﹐始能得其神理﹐而益我之性情。孔子曰「《詩》可以興」﹐蓋謂此也。今人平日卽不習切音之學﹐於《詩》中當葉何韻之字﹐皆不能知﹐故教弟子育誦讀﹐不得不捨韻而從字。澺﹗聖人以聲音能移人之性情而有樂﹐故以《詩》之有音韻者宣節之﹐今讀《詩》不從韻而從字﹐韻且未葉﹐安能令人興起乎﹖全昧讀《詩》之理矣。然欲知韻﹐又不可不知切音。

﹝十六﹞教學雜務

唐彪曰﹕古人「學」﹑「問」並稱﹐明均重也。不能問者﹐學必不進。爲師者﹐當置冊子與子弟﹐令之日記所疑﹐以便請問。每日有二端注冊子者﹐始稱完課﹔多者﹐設賞例以旌其勤﹔一日之間﹐或全無問﹐與少一者﹐卽爲缺功。積數日﹐幼者憂楚儆之﹐長者設罰例以懲之﹐庶幾勤於問難﹐而學有進益也。

唐彪曰﹕子弟聰明有志者﹐可以責撲罵詈愧恥之﹐使之激勵精進﹔愚玩無志者﹐督責之則彼益自棄而安於下流﹐無上進之機矣。惟故加獎譽﹐並立賞格鼓舞之﹐或踴躍向往之心生﹐未可知也。觀古人爲政﹐必賞罰並行﹐乃能致治﹐則知父兄教子弟﹐神機妙用﹐亦在獎勵鼓舞與督責兼行也。

唐彪曰﹕凡幼時所讀不朽之文﹐愼勿謂巳入膠庠﹝學校﹞﹐所需皆大題﹐竟右委而去之也。佳文極難﹐當其選時﹐不知去幾許心力而後獲此﹐貽之子孫﹐得見至精之文﹐不爲無益之文所誤﹐甚有裨也。

唐彪曰﹕讀書作文﹐全藉精力。少年伉儷之後﹐父師宜多令之館宿﹐則房幃之事簡﹐精力足而神气精明﹐所學必成。不然﹐精力旣衰﹐神明先已昏暗﹐兼之讀書作文不能刻苦用工﹐烏能深造自得﹑所學有成﹗《易》云「七日來復」。古人少時以此爲限。宜仿此意行之﹐庶幾可也。

唐彪曰﹕題之大小﹐不可以字句多寡分也﹐有句多而題反小者﹐有句少而題反大者。且長題易做﹐短題難作﹐如夫子「溫良恭儉讓」一句﹐較夫子「至於是邦」一章﹐「君子無終日之間違仁」一句﹐較「富與貴」一章﹐孰難孰易﹐當必有能辯之者。惟少時未及讀長題之文﹐故長題到手﹐殊屬艱難﹐若曾誦習熟悉其體裁法度﹐𨿽初學者﹐亦能爲也。初學讀小題二百篇後﹐竟取大題讀之﹐則學充識廣﹑筆捷﹐文必愈工﹐後日工夫又可簡省無數矣。

附﹕不習舉業子弟工夫

唐彪曰﹕習舉業者甚寡﹐不習舉業者甚多﹐其多寡相去﹐不啻百倍。愚意不習舉業之人﹐必當教之讀諸古文﹑學作書﹑簡﹑論﹑記以通達其文理。乃有迂闊之人﹐以文理非習八股不能通﹐後又以八股爲難成就﹐並不以此教子弟﹐子弟亦以八股爲難﹐竟不欲學。於是不習舉業者﹐百人之中竟無一人略通文藝者。噫﹗文理欲求佳則難﹐若欲大略明通﹐熟讀簡易古文數十篇﹐皆能成就﹐何必由八股而入﹖試思﹕未有八股之前﹐漢﹑晉﹑唐﹑宋恆多名人﹐其文章之佳﹐實遠過於有明﹐又其時百家九流能通文藝者甚多﹐又何嘗皆從八股而入也﹗

附﹕村落教童蒙法

唐彪曰﹕窮鄕僻壤之人﹐能識數百字者﹐十人中無一人﹔能識而又能書者﹐數十人中無一人﹐豈果風水淺薄﹐資質魯鈍至是哉﹗祗緣蒙師在其地訓學者﹐徒懸空教之讀書﹐而不教之認字與多寫字故也。蓋窮鄕之教子弟者﹐十人之中﹐不過一人﹐此一人之教子弟﹐久不過一年二年﹐暫不過期年半載。童蒙讀過﹕「天地玄黃﹐宇宙洪荒﹐「大學之道﹐在明明徳」﹐彼焉知「宇宙」作何解說﹖「明徳」﹑「新民」何解說﹖此等書義﹐於何處用得著也﹗大書館﹐亦有背得數句者﹐廢學之後﹐「宇宙洪荒」字﹐「明徳」﹑「新民」字﹐認不得者甚多﹐亦何取乎能背書哉﹖惟教之認字與多書字﹐則實受其益。或曰「認字要矣﹐多書何謂乎﹖」余曰﹐窮鄕之人﹐亦有能識數百字者﹐若令之執筆書寫﹐則一鉤一直有所不能。蓋幼時未曾專心學字﹐手不慣熟也。爲之父兄與師者﹐每日六時﹐但令二時認字﹐二時學書﹐則𨿽在館之日無多﹐年長之後﹐亦必能識字而兼能書矣。余功令學算法﹐爲益甚多。

讀書作文譜

卷一

凡書之首卷﹐不得不將根本工夫言之。正慮初學見之﹐以爲迂闊當也﹐然不可因此將全書去之不閱﹐後盡有切近易入目者﹐請隨意從後卷起可也。

﹝一﹞學基

唐彪曰﹕涉世處事﹐「敬」字工夫居多﹔讀書窮理﹐「靜」字工夫最要。然涉世處事﹐亦不可不靜﹐讀書窮理﹐亦不可不敬。二者原未嘗可離。故周子言聖人主靜﹐程子喜人靜坐﹐已包敬字在內。朱子恐人流於禪寂﹐於是單表敬字﹐曰「動時循理則靜時始能靜」。此言最爲了徹。大抵執事有恪﹐動時敬也﹐戒謹恐懼﹐靜時敬也﹔時行而行﹐物來順應﹐動時靜也﹐時止而止﹐私意不生﹐靜時靜也﹐二者本不宜分屬。但整齊嚴肅﹐於事上見得力﹐故曰﹕涉世處事﹐敬字工夫居多也﹔澄淸靜坐﹐於道理上易融會﹐故曰﹕讀書窮理﹐靜字工夫最要也。今彪先欲人讀書窮理﹐故專闡發「靜」字﹐因多集古人之言以証之。

唐彪曰﹕心非靜不能明﹐性非靜不能養﹐靜之爲功大矣哉﹗燈動則不能照物﹐水動則不能鑑物﹐靜則萬物畢見矣。惟心亦然﹐動則萬理皆昏﹐靜則萬理皆徹。古人云﹕靜生明。《大學》曰「靜而後能安﹐安而後能慮。」顏子未三十而聞道﹐蓋靜之至也。伊川見其徒有閉戶澄心靜坐者﹐則極口稱贊。或問於朱子曰﹕程子每喜人靜坐何如﹖朱子曰﹕靜是學者總要路頭也。

唐彪曰﹕每日間取半日靜坐﹐半日讀書﹐行之數年﹐不患不長進。然世人有終日讀書不輟者﹐竟無片時靜坐者﹐是止知讀書之有益﹐而不知靜之爲功大也。何不取古之言細思之﹖《易》云﹕君子以洗心退藏於密。又曰「收斂歸藏﹐乃見性情之實。」《詩》云「夙夜基命宥密。」諸葛武侯曰「寧靜以致遠。」司馬遷日﹐內視之謂明﹐反聽之謂聰。誠以靜坐不視﹐則目光內照﹐不聽﹐則耳靈內徹﹐不言﹐則舌華蘊﹐故曰﹕三化反照於內﹐則萬化生焉﹐全才出焉。𨿽然﹐非可以徒然從事也﹐必宜覓致功之法。昔周濂溪欲人尋孔顏眞樂在休處﹐羅仲素欲人看喜怒哀樂未發時气象如何﹐柴陽皆兩贊其妙。彪亦有一訣﹐欲人尋認此身本來眞面目。三法之中﹐任用一法﹐時常尋看﹐或十年﹐或二十年﹐尋看得來﹐固屬上智﹐尋看不來﹐心亦有所專主﹐自然能靜。卽此﹐是操存實際功夫也。

唐彪曰﹕心無累能靜﹐勤省察以驅閒念能靜﹐不疾行大聲能靜﹐不見可欲能靜。

唐彪曰﹕人性多喜流動而惡寂靜﹐坐不數刻﹐心未起而足先行矣﹐此學人通病也。昔金仁山以帶系足於椅﹐足行而帶絆之﹐乃轉復坐。許白雲亦於門閾上加橫木﹐每行至門﹐爲木所格﹐復轉靜坐。昔之先哲﹐皆於禁足一事﹐極其畱意也。

唐彪曰﹕天下至精之理﹐與至佳之文﹐皆吾性中所固有。孟子曰「萬物皆備於我矣」﹐際象山曰「人苟知本﹐六經皆我注腳」﹐朱子曰「六經所以明理﹐理旣得﹐可無事於經」。六經且然﹐何況文字﹐進而上之。孔子亦曰「余非多識也﹐予一以貫之。大聖大賢﹐其言同出一轍﹐然則學者亦必從源本上尋討實功﹐以爲基地﹐反求於內﹐使心定性靈﹐慧光煥發﹝此須名師指授﹐非能自發﹐故古人云﹕無師傳授枉勞心﹞﹔外則取精微書卷﹐簡練揣摩﹐通其世務﹐精其文章﹐斯體立而用始隨之。若內無根本工夫﹐𨿽博極五車﹐恐於性命之學﹐終未能有實得也。

﹝二﹞文源

武叔卿曰﹕石韞玉而山輝﹐水懷珠而川媚。文字俗淺﹐皆因蘊藉不深﹔蘊藉不深﹐皆因涵養未到。涵養之文﹐气味自然深厚﹐丰采自然朗潤﹐理有餘趣﹐神有餘閒﹐詞盡而意不窮﹐音絕而韻未盡﹐所謂淵然之光﹑蒼然之色者是也。程明道謂子長著作微情妙旨寄之筆墨蹊徑之外。此無他﹐惟其涵養到﹐蘊藉深﹐故其情致疏遠若此。

﹝三﹞讀書總要

唐彪曰﹕有當讀之書﹐有當熟讀之書﹐有當看之書﹐有當再三細看之書﹐有必當備以資查之書。書旣有正有閒﹐而正經之中﹐有精粗髙下﹐有急需不急需之異﹐故有五等分別也。學者苟不分別當讀何書﹐當熟讀何書﹐當看者何書﹐當熟看者何書﹐則工夫緩急先後俱誤矣。至於當備考究之收﹐苟不備之﹐則無以查學﹐學問知識何從而長哉﹗

唐彪曰﹕學人博約工夫﹐有何合成一串者﹐有可分爲兩事者。《孟子》博學詳說﹐似先博而後約也。《中庸》博學審問﹐是博之事﹐愼於思明辧﹐是約之事。顏子博文約禮﹐皆似同時兼行﹐不分先後。外更有先約後博者﹐志道﹑據徳﹑依仁之後﹐又有遊藝工夫也。此三者﹐𨿽有或先或後﹐或同時之異﹐然皆可合爲一串也。惟科舉之學﹐則宜分而爲二﹐何也﹖科舉之學﹐除經書外﹐以時文爲先務﹐次則古文。竊謂所讀之時文﹐貴於極約﹐不約﹐則不能熟﹐不熟﹐則作文時神﹑气﹑機﹑調皆不爲我用也。閱者必宜博﹐經﹑史與古文﹑時文不多閱﹐則學識淺狹﹐胸中不富﹐作文無所取材﹐文必不能過人。由此推之﹐科舉之學﹐讀者當約﹐閱者宜博﹐博約又可分兩件也。

唐彪曰﹕朱子云﹕今人讀書﹐只要去看明日未讀的﹐不曾去細繹前日已讀底。又曰「今人讀書﹐未看到這里﹐心已想後面﹐未曾有所得﹐便欲捨去了。朱子爲讀經﹑史者規戒﹐非爲讀時文者而言﹐然已確中少年讀文獘病。但此獘病﹐其來有由﹐只因內無家學﹐外無師傳﹐𨿽讀過四書五經﹐尙未講解明析﹐此外所讀者﹐非腐爛不堪之時藝﹐卽怪誕之假髙文﹐其諸經﹑通鑑﹑古文﹐全未之見﹐縱讀古文化數篇﹐亦不過是坊間所刻﹐或寄於坊間所賣十數種古文而已。其中所載佳篇甚少﹐而又皆刪頭截腳者也。所讀者止於如此﹝余已指其陋處﹐於選古文條中﹐更觀後諸古文評﹐而其陋益可見矣﹞。故腹中空疏﹐全無所有﹐於是未讀了此篇﹐又想他篇。若曾讀得好書佳文﹐而又得父兄師友指點﹐則玩索有味﹐自然不肯捨置﹐又安肯孜孜鶩於未讀而反忽略夫現在當務之功哉﹗

唐彪曰﹕按程子言﹐科舉之學興﹐士人致功﹐宜取兩月讀經﹑史﹐一月讀文章。此言經﹑史﹑文章宜分月致功也。朱子又將經﹑史分功﹐謂讀經難﹐讀史易﹐宜四十日讀經﹐二十日讀史。詳觀其法﹐皆取分日致功﹐豈非以精專則易爲力歟﹗近時讀書者﹐皆以午後及夜間閱《鑑》﹐以作兼課﹐此難以責備下資也。每日有餘力兼行固善﹐苟無餘力兼治﹐則當如程﹑朱二公之法﹐分日讀之爲善。彪又謂讀古文﹑時藝﹐亦當分先後多寡﹐如童子幼時﹐急需在於時藝﹐故當先讀時藝。至時藝讀二百篇後﹐則當半月讀古文﹐半月讀時藝﹐此日期多寡又不可不分也。

唐彪曰﹕十三經﹐除《儀禮》《公羊》《谷梁》《爾雅》外﹐其餘九經﹐共四十七萬八千九百九十五字。歐陽永叔言﹐以中資計之﹐每日讀三百字﹐則四年半可以讀畢﹐卽或下資﹐加一半工﹐亦九年可以讀畢。此語誠是也。余備載其言於《善誘法》中﹐然終難槪望之於人也。故余又立刪讀諸經法於後。

唐彪曰﹕士人於本經之外﹐餘經皆畏繁﹝一本作終﹞難而竟置﹐引非也。擇取大綱與適用者﹐就簡而讀﹐綱領旣熟﹐余自易閱﹐不功省而獲益多乎﹖近見五經刪本﹐凡五六種﹐有已刻者﹐有未刻者﹐然亦各出己裁﹐不能合一。彪於此亦有陋見﹐與諸刪本不同﹐欲分當讀﹑當閱爲二項﹐爲科舉之士籌﹐爲下資設法也。《禮記》取內則《曲禮》《曾子問》﹐祭法﹑祭義﹑祭統﹝三篇﹞讀之﹐余則閱之。《易》則取乾坤兩卦﹐並系辭傳﹑說卦傳讀之﹐而大綱已舉﹐余閱之自易也。《春秋》精義﹑條例盡見於杜預《春秋左傳序》中﹐熟讀其序﹐更取《左傳》佳文多讀之﹐再閱《春秋》本文﹐証之以《左傳》﹐則經與傳皆明晰矣。至於《書》之宜讀者﹐二典二謨與稷益也﹐禹貢與促虺之誥﹐伊訓說命與洪範周官也﹐余閱之可也。《詩》之宜全讀者﹐二南也﹐十五國風與二雅﹐則擇緊要者讀之﹐方中﹑淇奧﹑雞鳴﹑昧且﹑駟驖﹑小戎﹑鳲鳩﹑七月﹐宜讀也﹔棠棣﹑伐木﹑小弁﹑蓼莪﹑北山﹑楚茨﹑莆田﹑大田﹑賓筵﹐宜讀也﹔文王在上﹑大明﹑瓜瓞﹑思齊﹑皇矣﹑有聲﹑生民﹑公劉﹑抑抑﹑奕奕﹑江漢﹑宜讀也﹔三頌可全讀﹐或刪三分之一也。蓋不讀其緊要者﹐則我與書毫不相習﹐突然閱之﹐恐捍格不能相入﹔讀而後閱﹐有鍼以引綫﹐必易解﹑易記也。已上諸經﹐除四書已讀﹐《左傳》繁多不論外﹐余《易》《書》《詩》《禮》四經﹐總計所讀之字﹐不過萬五千餘言。以下資計之﹐每日讀百五十字﹐則三百日可以讀畢﹔中資日讀二百字﹐則不必三百日矣。如此簡易也﹐人何不奮勵行之哉﹗宜將經畫七八百字﹐分作五日讀之﹐每日讀四十徧﹐五日之後﹐必能熟背。此妙法也﹐今指出與人共之。

唐彪曰﹕《孝經》系托聖之書﹐不但列於十三經之內﹐且列於九經之中﹐讀之卽可當一經之數﹐當讀一也﹔其言整齊而有序﹐由天子以至於庶人﹐以包括行孝之人﹐其義由近而遠﹐由小而大﹐且推至於精微詳悉﹐以包括行孝之事﹐後世言孝之書𨿽多﹐總不能出其範圍﹐當讀二也﹔孝爲百行之原﹐爲生人之首務﹐不讀其書﹐不知何以爲孝﹐何以爲非孝﹐𨿽欲盡孝不可得矣﹐當讀三也﹔文辭至簡﹐字止千有八百﹐不必周旬滿月﹐可以讀畢﹐當讀四也。乃竟不得並於四書以取士﹐而人亦多不讀也﹐謂之何哉﹗

唐彪曰﹕先儒有言﹐禮者﹐天理之節文﹐人事之儀則。人不知禮﹐與禽獸奚異﹗詩曰「相鼠有體﹐人而無禮﹐人而無禮﹐胡不遄死﹗」甚言禮之不可須叟離﹐則《禮記》比諸經尢當急讀也。朱子云﹕須將《禮記》選也其切於日用者﹐與人讀之。毛稚黃曰﹕《禮記》「曲禮」﹑「內則」二篇宜另簡出﹐並於《四書》命題考試苤必屬之學禮專家也。至哉言乎。

唐彪曰﹕《周禮》一書﹐相傳制自周公﹐有五人信之﹐卽有十人疑之﹐余亦疑非周公所作也。但其書傳世旣久﹐縱非周公所作﹐亦必是七國與秦時賢十之所爲耳﹐其去古未遠﹐故言有根據﹐有合於古先聖王之精意﹐美善之書也。善讀書者﹐於其言之合於四書五經才從之﹐其不合者﹐則從四書五經﹐而不必從其說。若經書所不言﹐而彼言及者﹐苟可行之今日﹐卽非周公之書﹐亦宜遵也﹔苟不可施之今日﹐卽眞周公之書﹐亦當置也。凡讀書者﹐一當論世﹐次當論地。世之純澆不同﹐地之風俗各異﹐古聖人良法美意﹐不能行於後世﹐不可行於殊方遠域者甚多﹐後之人何能拂乎時勢風俗以求合古也。得此意以讀書﹐則無書不獲益矣﹗

唐彪曰﹕凡書之托名者甚多﹐苟其書眞美善﹐不必問是其人所著否也。人之有大學識者﹐其淑世之心﹐每不能自已﹐筆之於書﹐又恐不行於世。故托前世聖賢以名之﹐無害其善也。後之人﹐辧而贊美之可也﹐專指其僞﹐不言其美﹐令無知者信吾言而鄙棄其書﹐則辧之者之過矣。惟眞庸陋之書﹐則辟之自不容已也。

唐彪曰﹕錢懋修問﹕「學者看史鑑當在何時﹖」余曰「此當因人資力。資勝力優者﹐年十三四時便可致功﹔其次則十四五﹔又其次﹐或十五六必當披閱。但其初必父師講解一周﹐然後令彼自閱﹐始能因文解義﹐識其成敗是非。或父師不能多解﹐得解一二百張﹐略知大意﹐亦庶幾焉。不然﹐史鑑文義髙﹐敍事古﹐初學何能自閱也。

唐彪曰﹕《資治通鑑》固非下資所能閱﹐然不可不備之以資考核﹐顧瑞屏《正史約》𨿽止二十餘本﹐似乎太簡﹐然條例頗整齊﹐似勝於諸刻﹐亦中下資之稻梁也。類書極多﹐不下萬本﹐非中資之家所能盡備﹐惟《文獻通考》《唐類函》《正字通》《五車韻瑞》尢系適用之書。稍有餘之家﹐必當置之以備考核也。

唐彪曰﹕諸經旣讀﹐必期於能解﹐苟不解其義﹐讀無益也。然貧者欲延師而授﹐恐力有不能﹐余再四思維﹐設爲三法﹕其一﹐隨地就師而聽講﹐先求得其綱領﹐如《易》之乾﹑坤﹐《詩》之二南﹐《記》之曲禮﹐皆綱領也。綱領旣明明﹐則研求之方﹐已得其半﹐其未聆解之書﹐可以推類自考索矣。其一﹐宜嫻古經之句調﹐蓋典﹑謨﹑盤誥﹐語皆古雋﹐次則《左傳》之辭﹐峭健而華﹐熟習二書之句調﹐則他經之文從字順者﹐皆大歡喜可思索而得其解矣。其一﹐宜聯絡鄰里之士﹐或姻族之士﹐資勝兼好學者﹐或十人﹐或八人﹐爲講經會﹐每人本經之外﹐各再究一經﹐彼此互爲講解﹐以己之長﹐易人之勝﹐人親地邇﹐諒無難於行者。是三法也﹐能行一二﹐自足明經。子弟患無志實學耳﹐苟眞有志求益﹐何患乎有不及解之經書乎﹗

唐彪曰﹕《先天圖》者﹐伏羲之所作﹐久祕於世之方士﹐康節邵子﹐得於李挺之者也。其圖圓之則如圈﹐長之則如畫﹐方之又如棋盤﹐縱橫反復﹐左旋右轉﹐無非宇宙至精至妙之理﹐無毫釐之勉彊者也﹐包羅天地﹐囊括萬有。邵子作《皇極經世》﹐發明其所以然者﹐廣博而詳盡也﹔朱子又體邵子之意﹐作《易學啟蒙》﹐取皇極之理﹐而簡要顯明言之﹐誠晚年學識已定之書也。吾於此圖﹐而知天地之所以爲始終﹐爲動靜﹐爲升降﹐爲進退﹐爲消長也﹔知日月星辰之所以爲陰陽太少﹐水土金火之所以剛柔太少也﹔知四時之所以推遷﹐識萬物之所以僞生長﹑爲化﹑爲收藏也。萬事之有生﹑有克﹐有制化也﹔更於圖見天地之心卽我之心﹐天地之性卽我之性﹐物物具有一太極也﹔知人之目能收萬物之色﹐耳能收萬物之聲﹐鼻能收萬物之气﹐口能收萬物之味也﹔知人之能以心代天意﹐口代天言﹐手代天工﹐身代天事也。能上識天時﹐下盡地理﹐中通人事﹐洞悉物情﹐故能彌綸天地﹐出入造化﹐進退今古﹐表里人物也﹐而皆可於其圖悟之也﹐是以不可不學《易》也。執中﹑一貫﹑中和﹑位育之理﹐不讀二書﹐烏知其理之所以然哉﹗

唐彪曰﹕人有言﹐讀古文則文章必過髙﹐知者稀少﹐反不利於功名。此非當論也。夫士之讀古文者﹐十人之中﹐偶有一人如其所言﹔此一人者﹐功名之不成﹐是古文害之也﹔其九人者﹐不讀古文﹐亦不獲科第者﹐豈亦古文之害之乎﹗夫功名之得失﹐命實主之﹐不系文章也。且吾未見有不讀古文而制藝佳者﹐亦未見制藝佳而反不獲第者﹐則古文不當任過也。若人之需千古文者非一事也﹐古文气骨髙﹐筆力健﹐與經典詞句相類﹐讀之則閱經史必能解﹐不然﹐不能解也。況欲立言垂後﹐欲著解前人之書﹐非讀古文不能也。居官者﹐有啟奏﹑有文移﹑有告諭﹐不讀古文﹐不能作也﹔居家者﹐有往來簡牘﹑有記事文辭﹑有壽章祭語﹐不習古文﹐不能爲也。是人之需乎古文者甚多也﹐可不讀也乎哉﹗

唐彪曰﹕三代﹑秦﹑漢之書﹐全在注解。無注解及注解不確切者﹐閱讀無益也。集成書者﹐貴乎分類得宜﹐若不分類及分類不精詳者﹐閱讀無益也。今人所著之書﹐以材不博﹐談理不精﹐文筆不佳者﹐閱讀無益也。校刻𨿽不必求精﹐然訛字落句多者﹐實能令庸人淺學彊解錯解﹐爲害滋多﹐烏可閱讀﹗凡書文之陋劣省﹐能蒙閉我之聰明﹐卑隘我之學問﹐吾願世之購書讀者﹐必請教於髙明而後覓也。

唐彪曰﹕從古未有止讀四書一經之賢士﹐亦未有止讀四書一經之名臣﹐故欲知天下之事理﹐識古今之典故﹐欲作經世名文﹐欲爲國家建大功業﹐則諸子中有不可不閱之書﹐諸語錄中﹐有不可不閱之書﹐典制﹑志記中﹐有不可不閱之書﹐九流雜技中﹐有不可不閱之書。卽如制藝﹐小技耳﹐唐荊川﹑歸震川﹑金正希輩﹐皆讀許多書﹐而後能作此可傳之制藝也。𨿽然﹐此數項中﹐書甚繁多﹐其當閱者﹐豈淺學所自知哉﹐非請教於髙明不能辧也。

卷二

﹝一﹞看書總論

唐彪曰﹕人之看書﹐先當分可已不可已。其可已之書﹐𨿽易解﹐不必披閱﹔其不可已之書﹐𨿽極難﹐必宜反復求通。如初看時﹐竟茫然一無所知﹐不可生畏難心也﹔逾時再看﹐或十中曉其一二﹐不可生怠倦心也﹔逾時再看﹐或十中解其五六﹐更不可萌可已之心也﹔逾時復看﹐工夫旣到﹐不期解而自明矣。《大學》所謂用力久而一旦豁然貫通者﹐豈虛語歟﹗人安可一閱未能領會﹐卽置之也。

﹝唐彪把看書的毅力作爲「看書總論﹐彊調心理素質的重要﹐重視非智力因素的動力系統對智能系統的推動作用。﹞

﹝二﹞能記由於能解

唐彪曰﹕讀書能記﹐不盡在記性﹐在乎能解。何以見之﹖少時記性勝於壯年﹐不必言矣。然盡有少年讀書不過十餘行﹐而壯年反能讀三四行﹔或少時讀書一二張﹐猶昏然不記﹐壯年閱書數十張﹐竟能記其大略者﹐無他﹐少時不能解﹐故不能記﹐壯年能解﹐所以能記也。凡人能透徹大原之後﹐書卽易記。此言先得我心也﹐惟經歷者始知之。

﹝三﹞講書﹑看書當求實際﹐不可徒藉講章

唐彪曰﹕古人傳﹑注﹑疏﹑解﹐竭力發揮經書實義﹐實義尙有未明徹者。不意今人講章﹐將前賢發揮實理處﹐盡皆刪削﹐僅將作文畱虛步﹐及摹擬閒字﹑虛字﹐與聯絡﹑襯貼﹐多方蔓衍。閒說旣多﹐實義安得不略﹖初學之人﹐見講章解說如此﹐竟以爲書之實理已止是也﹐而書之實理﹐何嘗止是﹖臨文舉筆時﹐但識摹擬虛字﹑閒字﹐與夫書之聯絡﹑襯貼而已﹐欲正發書中實義﹐則胸中全無主宰﹐於是滿紙虛衍﹐以應故事﹐而文章膚庸極矣﹗故近日不說實理之講章﹐害最深也。

唐彪曰﹕解書看書者﹐當細推書之實理﹐則順文襯貼﹐亦自在其中。能明乎此﹐自可減省葛藤工夫﹐而臨作文時﹐聯絡﹑襯貼﹐未嘗不到筆下也。

﹝其實質是要求看書以明道悟文爲旨要﹐不要拘守於別人的講章﹐亦要防止滯泥於文章的形式。﹞

﹝四﹞看史實際並要決

唐彪曰﹕凡觀書史﹐須虛心體認。譬如國家之事﹐單就此一件看﹐於理亦是﹐合前後利獘看﹐內中卻有不是存焉。又國家之事﹐單就此一件看﹐似乎不是﹐合前後利

獘看﹐又有大是處存焉。故凡事之是非﹐必通體觀其前後﹐得力方足據也。

﹝「虛心體認」和「通體觀其前後」的看史方法﹐要求從史事的相互聯系中去辧析是非﹐權衡利獘﹐從宏觀或整體上去把握﹐以達到「致知學問」。這不失爲精辟之論。﹞

﹝五﹞看書須熟思又須卓識

唐彪曰﹕道理難知。初看書進﹐格格不相入﹐且不認其粗淺﹐焉能得其精微﹖看至三四次﹐略有入頭﹐然人夫不心髙气揚﹐以爲實義已得﹐而不知實竟未嘗得也。惟左思右想﹐再鉆入一層﹑兩層﹐庶幾心領意會﹐知其實義耳。

唐彪曰﹕凡書有難解處﹐必是著書者持論原有錯誤﹐或下字有未妥貼﹐或承接有不貫串﹐不可謂古人之言盡無獘也。故讀書貴識。

﹝六﹞讀書﹑作文當闕所疑

唐彪曰﹕孔子云「多聞闕疑」。又曰「君子於其所不知﹐蓋闕如也。」又曰「不知爲不知﹐是知也。」然則學者必不能無疑﹐惟在於有疑而能闕。苟不闕而輕發之於言﹐或妄筆之於書﹐旣貽有學者之非笑﹐而又誤天下後世無學之人。貽有學者之非笑﹐猶可言也﹐誤天下後世無學之人﹐過何如矣﹗故孔子於闕疑殆者﹐許其寡尢悔﹐不知爲不知者﹐許其爲知﹐意甚深也。

唐彪曰﹕凡書中有不解處﹐非必盡旨意遙深﹐亦或有訛字﹑落字爲之梗塞﹐惟在讀書者會其全旨及上下文而攺正焉。至於會通其旨與文﹐而分不能得其意義﹐此必多有訛字﹑落句者﹐不當附會穿鑿﹐隨文彊解﹐惟當以闕疑之意存之﹐是之謂善讀書。否則﹐誤解之害豈淺鮮哉﹗

﹝七﹞看書進一層法

朱子曰﹕讀書有疑者﹐須看到無疑﹔無疑者﹐須看得有疑。有疑者看到無疑﹐其益猶淺﹔無疑者看有疑﹐其學方進。橫渠云「濯去舊見﹐以來新意」﹐此之謂也。

﹝八﹞書文標記﹑圈點﹑評注法

唐彪曰﹕凡書文有圈點﹐則讀者易於領會而句讀無訛﹐不然﹐遇古奧之句﹐不免上字下讀而下字上讀矣。又﹐文有奇思妙想﹐非用密圈﹐則美境不能顯﹔有界限段落﹐非畫斷﹐則章法與命意之妙﹐不易知﹔有年號﹑國號﹑地名﹑官名﹐非加標記﹐則披閱者苦於檢占﹐不能一目了然矣。

唐彪曰﹕凡書有綱領﹐有條目﹐又有根因﹐有歸重。如《春秋》爲綱﹐三傳爲目﹐《大學》聖經首節是綱﹐明明徳兩節是目。文章策對有綱領﹐有條目﹐其餘書文可分綱目者少﹐宜分根因與歸重者多。蓋根因者﹐書與文之所由作﹐歸重者﹐書與文之主意所在是也。今書文綱領條目之分﹐人皆知之﹐而根因與歸重之故﹐人多昧之。昧之﹐則不知書文之所以然矣﹗余特揭根因﹑歸重四字﹐分別其標記﹐庶幾閱書﹑閱文有定見﹐而書文易明悉矣。

﹝九﹞看書會通法

唐彪曰﹕《標幽賦》云﹕取五穴用一穴而必端﹐取三經用一經而可正。言鍼灸者合上與下之五穴而於中取一穴﹐則上下自無差﹔合左與右之三經而於中取一經﹐則左右必無失。余嘗以其理推之於看書﹐凡書中有疑義﹐能將上文理會﹐更取同類書參究﹐當無有不明者。此卽取五穴﹑取三經之理也。能推此意以看書﹐書之不可解者少矣。

﹝卽﹕一是要從語義情境中﹐從前後文的內在聯系中理解疑點﹐一是「取同類之書參究」﹐卽要善於運用參考資料。﹞

﹝十﹞看書須分界限﹑段落﹑節次

唐彪曰﹕經書將界限分淸﹐則此段某意﹐彼段某意﹐𨿽極長難解之書﹐其綱領條目﹐精微曲折﹐可以玩索而得。譬如列宿在天﹐紛紛錯錯﹐安能識其名字﹖惟將界限分淸﹐則斗極之東﹐第一層爲某幾星﹐第二層爲某幾星﹐次捨井然﹐無難辧識。南北與西﹐亦如此也。若無分界審視之法﹐彼紛紛錯錯者﹐豈易識乎﹗觀此﹐則知經書之當分界限矣。

唐彪曰﹕文章之篇幅﹐較經書倍長﹐宜將其界限段落分別淸白﹐而後文之精微變化﹐始能顯露。苟模糊混過﹐如何知其全篇大旨﹑逐段細意及結構剪裁之妙﹖余觀孫月峯批評《史》《漢》﹐毛稚黃自課古文讀本﹐毛西河所著書﹐每段之下﹐界畫分明﹐非無謂也。如其可已﹐諸公何必勞心於此哉﹗凡書中界限段落處﹐車最宜長﹐兩旁宜過於字之外。若止用小曲畫﹐畫於字下之一隅﹐初學忽而不察﹐以爲可有可無﹐則徒廢分界限﹑段落之苦心矣。制藝旣名八比﹐卽宜每比不容了界限﹐用畫分開﹐提掇﹑過渡﹐亦宜畫斷﹐庶幾童子閱之﹐易於領會。不然﹐章法錯綜之文﹐童子淺識﹐多有閱之再四而不知其結構者﹐況欲卽得其精微意義乎﹖

唐彪曰﹕文章界限與段落﹑節次﹐三者有分﹐不可混也。如意與詞皆止於此﹐下文乃另發道理﹐更生議論﹐與上無關﹐是爲界限。文章意𨿽盡於此﹐而辭與气不能遽止﹐若似過文﹐宜謂之段落﹐以其段末卽落下也。界限段落﹐或繞數節﹐不可以節次言。節次乃其中之小者耳。故曰﹕三者有分﹐不可混也。

﹝十一﹞看書分層次法

朱子曰﹕某自二十時﹐看道理﹐便要看到那裏面精微處。嘗看《上蔡語錄》﹐其初將紅筆抹出﹐後又用藍筆抹出﹐得又用黃筆抹出﹐三番之後﹐更用黑筆抹出。其精微處﹐自然瞞我不過﹐漸漸顯露出來。

﹝十二﹞看書查考審問﹐更當虛心體認﹐不可參入偏見

唐彪曰﹕或問書中眾說紛亂﹐不能歸一﹐何以處之﹖余曰﹕此當先查考諸書﹐如有未得﹐則當問習專經者﹝專經者﹐專習此經者也﹞﹐曰﹕某項事理﹐眾說紛錯﹐不能歸一﹐君專習某經﹐此一項見於經中者﹐君必深明其理﹐願詳晰示我。諒彼亦不至吝惜不言也。如少有可疑﹐仍當就最博學者問之﹐曰﹕某項事理﹐眾說紛錯﹐願先生詳細教我。彼必樂於訓悔﹐不至隱祕也。如是而有不明晰者鮮矣﹗劃歐陽永叔謂﹐讀書作文﹐最貴與有識者多商量﹐蓋虛心下問﹐卽是多商量之實際也。

唐彪曰﹕看書講書﹐須照聖賢口吻﹐虛心體認﹐攙著意見﹐便失本旨。聖人之言﹐如日月中天﹐四面八方皆能畢照﹐無所遺漏﹔非如鏡懸一壁﹐止能見一邊﹐不見三面也。後儒資髙明者﹐解聖賢之書﹐或過於深﹔資術魯者﹐解聖賢之書﹐又失之淺。𨿽由天分使然﹐其不得書之精意則一也。所以然者﹐亦緣看書不將聖賢口吻虛心體認﹐先主意見﹐故有斯病矣。學者不可不知也。

﹝十三﹞論古人讀書同異之故

唐彪曰﹕朱子云﹐讀書之法﹐要先熟讀﹔熟讀之後﹐又當正看﹑背看﹑左看﹑右看﹔看得是了﹐未可便說是﹐更須反復玩味。乃吳主教呂蒙讀書與諸葛孔明明讀書﹐皆止觀大意﹐則又何也﹖彪嘗以意推之﹐大凡書有必宜熟讀者﹐有止宜看而會其大意者﹔至於讀書之人﹐大凡書有必宜熟讀者﹐有止宜看而會其大意者﹔至於讀書之人﹐亦有不同﹐或年長而且祿仕﹐事機繁雜﹐讀書止取記其理﹐不取記其詞﹐所以有觀大意之說也﹔少壯未仕者﹐記性旣優﹐事復稀少﹐讀書旣欲精其理﹐又欲習其詞﹐所以有熟讀﹑熟看之說也。二者各有所指﹐學者旣知其異﹐又不可不求其同﹐蓋大意所在﹐卽書之綱領﹐一篇之中﹐不過數句﹐加功記之﹐乃讀書至簡捷法。吳主﹑孔明致如此﹐卽朱子於但當看之書﹐亦何嘗不如此也。故日﹐求其異﹐又不可不知其同。

﹝十四﹞成人講書之法及問難之理

唐彪曰﹕經書皆順序而埋時講﹐至於誠仁性道等難解之書﹐則宜匯集諸書﹐一齊合講﹐庶幾明晰。如欲解「仁」字之書﹐宜將諸書言仁章句﹐開集一單﹐置於講案﹐以防遺漏。蓋精微之理﹐有全體全用﹐有半體半用﹐有一節一肢立言者﹐有正指﹐有反形﹐有因病救偏﹐有尙論節取﹐有描寫髙深﹐有贊揚絕詣﹐理非一軌﹐語散各書﹐甚難融貫矣﹗卽注解諸章﹐皆屬皮毛敷衍﹐安能注此卽通彼根源﹐注彼卽兼此精妙﹖原屬零星破碎﹐若再分講﹐則講至《論》《孟》而《學》《庸》茫然﹐講至《學》《庸》而《論》《孟》又茫然矣﹗凡講書之法﹐遇難講之書﹐貴於數日暗取諸書四面合攏參詳﹐始能窺其實義﹐此妙訣也。𨿽然得訣矣﹐若講者欲速貪多﹐使聽者疲鼾睡﹐則大無益。故一書可合數日講之﹐一日當分二次講之。蓋所講簡少﹐斯聽者易記﹐易於玩索審問也。必令學生作數日體認﹐仍令其復解﹐庶幾理從心上過﹐或能會通﹐能記憶﹐未可知矣。此成人講書之法也。

唐彪曰﹕學生復講書時﹐全要先生駁回問﹐層層辯駁﹐如剝物相似﹐去盡皮﹐方見肉﹐去盡肉﹐方見骨﹐去盡骨﹐方見髓﹐書理始能透徹。不可略見大意﹐卽謂已是也。𨿽然﹐凡書不特弟子復講時﹐師宜駁難﹐卽先生講解時﹐弟子亦宜駁問。先生所講未徹處﹐弟子不妨心己見証之。或弟子所問﹐先生不能答﹐先生卽宜細思﹐思之不得﹐當取書考究﹐學問之相長﹐正在此也。切勿掩飾己短﹐支離其說﹐並惡學生辧難。蓋天下事理無窮﹐聖賢尙有不知﹐何況後學﹖不能解者﹐不妨明白語學生﹕我於此猶未曾見到。如此則見地髙曠﹐弟子必愈加敬之﹔不如此﹐反不爲弟子所重矣。

唐彪曰﹕凡讀古今人書﹐有所批評﹐必宜起艸﹐增減旣定﹐用格謄之。若隨意品騭﹐潦艸書寫﹐是謂塗朱簡編﹐非批評也。昔孫月峯讀書﹐凡有所評﹐必艸稿已定﹐而後用格端整書之﹐不肯以艸率從事。故其所評《國策》《史記》﹐頗有獨見。由此推之﹐取出品騭時藝﹐亦何可輕率也﹗

卷三

﹝一﹞讀書作文總期於熟

唐彪曰﹕凡經史之書﹐惟熟則能透徹其底蘊﹐時文﹑古文﹐熟則聽我取材﹐不熟﹐安能得力也。然熟亦難言矣﹐但能背﹐未必卽熟也。故書文於能背之後﹐量吾資加讀幾多徧﹐可以極熟不忘﹐則必如其數加之﹐而徧數尢宜記也。最忌者﹐書讀至半熟而置﹐久而始溫。旣已遺忘﹐𨿽兩倍其徧數﹐亦不熟矣﹗

唐彪曰﹕天下事﹐未經歷者﹐必不如曾經歷者之能稍知其理也﹔經歷一周者﹐必不如經歷四五周者之能詳悉其理也﹔經歷四五周者﹐又不如終身練習其事者之熟知其理而能圓通不滯也。故凡人一切所爲﹐生不如熟﹐熟不如極熟﹐極熟則能變化推廣﹐縱橫髙下﹐無乎不宜。讀書作文之理貴於熟﹐何待言哉﹗

唐彪曰﹕文入妙來無過熟。朴學士嘗問歐公爲文之法﹐公曰﹕於吾侄豈有吝惜﹐只是要熟耳。變化姿態﹐皆從熟處出也。又﹐毛稚黃曰﹕讀書作文總妙在一熟﹐熟則無不得力。或謂文亦有生而佳者﹐答曰﹕此必熟後之生也。熟後而生﹐生必佳﹐若未熟之生﹐則生疏而已矣﹗焉得佳乎﹗是「熟」一字﹐爲作文第一法也。

﹝二﹞課程量力始能永久

唐彪曰﹕學者用心太緊﹐工夫無節﹐則疾病生焉﹝惟立課程﹐則工夫有節﹞。余親見讀書過勞而矢者五六人。故父師於子弟﹐懶於讀書者﹐則督責之﹐勿令嬉遊﹔其過於讀書者﹐當阻抑之﹐勿令窮日繼夜﹐此因材立教之法也。

唐彪曰﹕有恆是學人徹始徹終工夫﹐惟有恆﹐學業始能成就。然人誰不欲有恆﹖而每不能實踐者﹐以課程不立﹐學無定規﹐初時欠缺﹐久卽廢弛。惟立簡約課程﹐易於遵守﹐不使一日有缺以致怠惰因循﹐方能有恆。大槪十五以內﹐每日間宜取四五時讀書﹐余可聽其散步﹝少年之人﹐血气流動﹐樂於嬉戲﹐亦須少適其性﹐太勞苦拘束之﹐則厭棄之心生矣﹞﹔三十以內﹐或有事﹐或無事﹐讀書之外﹐靜坐最要﹐散步次之﹔三十以外﹐事有繁簡﹐應事讀書之外﹐或靜坐﹐或散步﹐各隨其意。作文之日﹐專意爲文﹐不在斯例。此昔賢課程常式也。至於讀書一項﹐以資有敏鈍﹐不能爲一定之式﹐故又另設日記課程心爲準則。呂東萊曰﹕讀書最當準立課程﹐某時讀某書﹑溫某書﹐某時寫某字﹐如家常茶飯﹐不先不後﹐應時而供﹐自然日計不足﹐月計有餘矣。

唐彪曰﹕書分月日溫讀講解﹐則先後有定序﹐多寡有定規﹐自然精專深入﹐用力少而得效多。其法見《父師善誘法》上卷第六張﹐仿而行之﹐其有益也。

附﹕記課程式

以年爲綱領﹐另記一行。次行記某月﹐初一日至初五日﹐讀某書某章起﹐至某章止﹐溫某書某章起﹐至某章止。讀某文﹐某文已解﹐未解。已復未復。讀某判某表﹐已背未背。此五日一記法也。

此月共讀書多少章﹐溫書多少捲﹐共讀文﹑溫文多少篇。解某書某章起﹐至某章止。共讀幾表﹐共讀幾判﹐止一月總記法也﹝或脫落一旬半月胚補亦可﹐仍當斷續記去﹐不可竟置。積絲成寸﹐積寸成尺﹐自有進益﹞。

﹝三﹞爲學有優遊漸積一法

唐彪曰﹕讀書有計日程功之法﹐月優遊漸積之法。蓋計日程功之法﹐固爲學之準繩﹐若夫質弱羸病之人﹐欲計日程功﹐每日讀幾行﹐背幾行﹐此必不得之數﹐不如將全書每日讀一徧﹐或二三徧﹐優遊漸積﹐不求速背﹐反能記矣﹗彪十七歲以後﹐羸病凡十五年﹐瀕死者數回﹐不可多用心﹐然心欲讀《大宗師》《齊物》二篇﹐於是將二文分日讀之。一日讀《大宗師》﹐一日讀《齊物》﹐每日止讀一徧﹐讀至二月餘﹐二書皆探喉能背矣。於引﹐知優遊漸積之法之妙。

唐彪曰﹕一人劇病十餘年﹐不能讀書﹔病愈﹐題到竟不能成文。一名宿教之曰﹕當由漸以引之﹐三日作一篇﹐當無不成者。人如其言﹐日致功不間﹐至半月後﹐能二日成一藝﹔又逾半月﹐能一日成一藝﹔又逾半月﹐能一日成二藝﹐而文且日進。是法也﹐不特荒疏者相宜﹐卽鈍資推此致功﹐才思亦漸能開發矣。

﹝四﹞學有專功深造之法

唐彪曰﹕作文有深造之法。如文章一次做不佳﹐遲數月將此題爲之﹐必有勝境出矣﹔再作復不佳﹐遲數月又將此題爲之﹐必有勝境出矣。蓋作文如攻玉然﹐今日攻去石一層﹐而玉微見﹐明日又攻去石一層﹐而玉更見﹐更攻不已﹐石盡而玉全出矣。作文亦然﹐攺竄舊文﹐重作舊題﹐始能深造。每月六課文﹐止宜四次換題﹐其二次﹐必令其攺竄舊作之有獘者﹐重作其舊題之全未得竅者﹐文必日進也。此與淺嘗粗入之功大異也。

﹝五﹞深思

唐彪曰﹕微言精義﹐古人難以明言﹐而待人自悟者﹐要將其書熟讀成誦﹐取而思之。今日不徹﹐明日更思﹐今歲不徹﹐明歲復思﹐數年之後﹐或得於他書﹐或觸於他物﹐或通於他事﹐忽然心竅頓開﹐從前疑義﹐透底了徹﹐有不期解而自解者。故孔子曰「未之思也﹐夫何遠之有﹖」管子云「思之﹐思之﹐又重思之﹐思之不得﹐鬼神將告之。」余謂鬼神非他﹐卽吾心之靈也。

唐彪曰﹕或靜坐之時﹐或夜气淸明之際﹐偶爾思維忽然心竅開通﹐精思妙理層疊而生。過一二日﹐心竅復閉﹐前所得者﹐又不復記憶矣。故須就其心竅開時﹐卽便登記﹐不可遲也。昔橫渫張夫子亦有是言。

唐彪曰﹕凡欲了徹難解之書﹐須將其書讀之至熟﹐一舉想間﹐全書首尾歷歷如見。然後取其疑者反復研究﹐自然有得。若讀得不熟﹐記得此段﹐忘卻彼段﹐脈絡不能貫通﹐縱令彊思﹐烏通得解﹖惟讀之至熟﹐時時取來思索﹐始易得力也。

唐彪曰﹕一人學曹娥碑數年﹐而毫髮不能相肖﹐因欲學他書。余曰﹕他書亦未必易學也。凡學藝者﹐捨手用目﹐捨目用心﹐方稱善學。今子所用﹐不但非心﹐且非目也﹐徒任手耳﹐安能得字之神乎﹖子何不通體將諸字之上下左右而深思其結構之何若也﹐通體將其點﹑鉤﹑直﹑畫而深思其筆法之何若也﹖其人大悟﹐曰﹕善。吾昔未聞此言也﹐徒勞苦吾之手矣。於是反復思維﹐半月事﹐而字已肖其七八。噫﹗學藝且非深思不能得也﹐而況於讀書與處事之大焉者乎。

﹝六﹞下問

唐彪曰﹕學問原相平重﹐而問尢緊要。夫子嘗稱舜好問﹐察邇言矣。孟子稱舜「捨己從人」﹐無非取於人矣。人之善﹐捨問﹐何從而取也﹖無非取﹐則知其無所不問矣。「禹聞善言則拜。」問而得聞善言乃拜﹐非空善而拜也﹐則知禹之能下問也﹐拜則益非人所能及也。周公以聖人之才﹐又爲聖人之子﹐聖人之孫﹐聖人之弟﹐一堂聚首﹐皆系聖人﹐有何不明之理﹑不明之事﹖乃一飯三吐哺﹐一沐三握發﹐惟恐人有善言不及與聞﹐己有所疑﹐不及問人﹐其謙虛好問如此也。孔子﹐聖人之尢也﹐亦嘗問禮於老聃﹐問官於剡子矣﹔入太廟﹐每事問矣﹕是孔子亦好問也。曾子稱顏回曰﹕以能問於不能﹐以多問於寡。顏子復聖也﹐其好問又如此。余就數聖人所爲推之﹐而得其理﹐譬如燃燈於一廳之上﹐燈一二盞﹐則止能照一二席地﹐必不能照三四席地﹔若燃數十餘燈於一廳之上﹐則一廳無不照矣﹗凡一人之聰明才智﹐止如一二盞之燈﹐安能照徧天下之事理﹖好問而並十人之聰明才智於我﹐譬如燃十盞之燈﹔更好問而並數十人之聰明才智於我﹐猶如燃數十盞之燈﹐自然於天下之事理無不明矣﹗凡聖人﹐生來不過十倍人之聰明才智﹐必無百倍於人者﹐及至後而百倍於人者﹐因其好問﹐能並多人之聰明才智﹐而聰明才智始大也。此理顯然也。無如愚魯之甚者﹐腹中一無所有﹐而自謂才與學已能過人﹐詡詡然自負而不屑下問﹐噫﹗誠可嘆可惜也。

唐彪曰﹕髙賢良友之前﹐我能請問﹐彼自然將我所問之理﹐闡明開示。若非我之求教﹐彼安知我所欠缺者是何學問﹐所疑惑者是何道理﹖卽欲教我﹐將從何處指授也﹖故天下無不問而知之理﹐更無不問而人自教我之理。無如淺學之人﹐𨿽有未知未能﹐恐有學者笑已﹐甘心不知﹐不肯下問﹐不知天下事理無窮﹐舜﹑禹﹑周公﹑孔子﹑顏子尙有不知﹐尙有疑惑﹐尙且孜孜下問﹐何況於我﹖若以問爲屈己尊人﹐則禹之拜﹐何其屈辱矣﹗若謂恐人笑我所問之淺近﹐則孔子嘗問官﹑問太廟之祭器品物矣﹐非淺近者乎﹖若恐人笑我所問之人之庸俗﹐則舜嘗問陶漁耕稼之人矣﹐非庸俗者乎﹖凡一切屈己下問之事﹐皆聖人所不諱。聖人且不諱己之短﹐我何必畏人之笑而諱己短乎﹗況髙人賢士﹐必不笑人﹐其笑人者﹐必無才﹑無學﹑無識之庸人也。

唐彪曰﹕凡書中有疑﹐不當因有師可問﹐便不登記。偶遇師數日不到館中﹐欲問之事﹐多至遺忘﹐當記者一也﹔又﹐精微之理﹐我所疑者﹐或亦先生所未晰﹐苟非請教有學大儒﹐烏能得解﹖當記者二也﹔又﹐古今典故繁多﹐常駐機構人不及考究者﹐何可計數﹖若不請問博雅之人﹐必不知其根據﹐當記者三也。有此三者當記﹐苟不專置一冊子記之﹐久而遺忘﹐不及請問髙賢﹐生平學問﹐因此欠缺者不少矣﹗

唐彪曰﹕學人未必皆恥於下問﹐惟因每日有疑﹐疏忽不記。過時旣久﹐縱遇有學當明明﹐心𨿽欲問﹐而所疑者已多提記不起﹐因而不及問者多矣。

餘資鈍且多病﹐不可過用心﹐每日限三時讀書﹐諸經史疑義﹐多不能考訂明晰。於惠思一捷法﹐取平日所疑記於冊者﹐按季靈出一單﹐以郵寄於有道﹐求其指示。如毛西河﹑黃梨洲﹑毛稚黃﹑吳志伊諸先生﹐皆余所數數請問而不吝指示者也。故得稍有所知者以此。因附記之。

﹝七﹞請問大儒有法

巧板

唐彪曰﹕學人當問之事理無窮﹐獲遇有大學識者當前﹐細瑣之事不必問及也。最要之大端﹐莫如問其當讀者何書﹑何文﹐當閱者何書﹑何文﹐當置務以資考核者﹐何書﹑何文也。尢切要者﹐在問當讀﹑閱﹑備考之書﹑文﹐何刻爲善本。凡諸經﹑諸子﹑通鑑﹐每書刻本﹐不下數十種﹐而善本不得一二。若古文佳刻﹐尢未見也﹐吾所讀閱之書得善本﹐自然見識髙﹐才情長。若所閱讀之書非善本﹐自然見識卑﹐才情劣矣。璧如霜糖作餅﹐則味自佳﹐黃糖作之﹐則味自減﹐更以砂糖作之﹐則味益劣而不堪食矣。又譬之以紅花染色﹐其色必研﹐蘇木染之﹐其色必醜﹐無有異也。故請教於英賢﹐惟此數端爲最要。其次宜請問最大之經濟﹑蓋國之大事﹐不出二十餘條﹐家之大事﹐不出十條。平日將一二十條開列名目﹐堅記於心﹐相見之時﹐取數條質問之﹐彼必能訴原竟委﹐歷歷指出所以然﹐吾生平年未聞知者﹐皆聞知﹐誤解﹑誤傳授者﹐皆可攺正矣。此皆益之大者也。若僅以己所作之時﹑古文與詩詞﹐求其筆削﹐猶屬第三四事也。

﹝唐彪認爲請教「有大學識者」﹐主要應問「最大要之大端」﹐如問哪些書是最好的版本﹐請教經世濟民之大事﹐至於請求筆削文稿則是次要的。﹞

﹝八﹞良師友切磋之法

唐彪曰﹕余幼時讀制藝四百餘篇﹐所作之文﹐平庸膚淺﹐毫無過人者。應嗣寅教余閱西山《大學衍義》﹐王言遠先生教余讀《皇極經世》《易學啟蒙》﹑子靜《陽明語錄》文必佳﹐餘皆如其言。當其致功時﹐似與時藝全無與者﹐及致功未久﹐而文較前少進矣。又嘗讀永叔﹐子瞻之文﹐心甚愛之﹐乃讀至三百餘篇﹐學爲古文﹐自以爲道在是矣﹐但執筆爲文﹐艱難殊甚。後以文質之毛稚黃﹐則曰﹕秀逸淸眞﹐但少精緊老健气﹐須參讀周﹑秦﹑史漢。余乃選《左傳》《史記》《國策》《孟子》之文讀之﹐似難攀躋而無所得。旣而以所作之文﹐再質之稚黃﹐彼以爲大勝於前﹐而己亦覺出筆少易﹐不似向日艱難矣。乃知書有理淺易﹐讀之味驟﹐似有益而益少者﹐有理深難入﹐讀之味徐﹐似無益而益多者﹐此中至理﹐殊難理會﹐非明師良友指點﹐無從曉也。

唐彪曰﹕聯會背文﹐最爲佳法﹐從事於此而成名者極多。如先達淩子文聯十人會﹐而發者大半﹐張心友亦聯十人會﹐而七人中式。其法讀文篇數貴多﹐背時生澀﹑訛誤字句必標記之﹐使知攺正﹐兼以志罰。昔者江南幾社諸公﹐背時藝之外﹐更背諸經古文﹐故不惟科甲多﹐而名士亦多也﹝按﹐背書會每月一舉﹐各背書文十首﹐逐月遞加﹐一字誤﹐亦有罰﹐資貯公所﹐以行善事。遇鄕薦之年﹐背表一篇﹐策一篇﹐各出酒肴﹐背畢聚飲﹐過奢亦罰﹞。

唐彪曰﹕余聞三吳之士﹐聯會講書﹐或十人﹐或二十人﹐每月一會﹐人與書皆以簽定﹐得簽者講﹐亦有駁難﹐誠盛舉也﹔然似猶有未盡者﹐夫旣聯會講書﹐當如後講書書條內所云﹐取書中精微之理﹐匯集諸章﹐聯類而解﹝其法詳見後講書條內﹐參看始明﹞。法宜於二月之前﹐預擬其書﹐推學問優者一二人﹐以書屬之﹐俾其從容玩索﹐旁參曲證﹔二月之後﹐專講此書﹐今日不盡﹐明日繼之﹐精微難明之理﹐何患不晰﹖其平常易講之書﹐則以簽定﹐分人而講﹐庶爲良法。曾子曰「君子心文會友﹐以友輔仁。」世皆以支文卽爲會友是已﹐而輔仁安在﹖惟闡發書義﹐旣增長學問﹐而又有益身心﹐乃可云輔仁矣。故會講之法﹐必如此始稱善也。每會輪一人值會﹐治理諸務﹐正講案﹐挈講簽與記所講之書﹐斂資備供給﹐皆宜會之事。務宜崇儉﹐以圖永久。

唐彪曰﹕學者少壯之後﹐不可不與品學兼善之友講書﹑背書﹑課文﹐不然﹐則記誦不熟﹐書史不明﹐文藝不進。然而﹐止可與同志者隱隱切磋﹐必不可誇耀如何得朋﹐如何考業﹐尢忌者﹐雌黃人物﹐羣聚嬉遊﹐使酒漫罵﹐立社名﹐刻社稿。苟犯一二﹐初時啟相識者之妒忌﹐漸且來不相識者之攻擊矣。觀吳郡同聲﹑愼交二社﹐及浙之魏裏﹑海昌諸社﹐水火戰鬥﹐抵死不休﹐兄弟翁婿不同社﹐則相見不拱揖﹐同席不交言﹐其害如此。然則聯會切磋必不可已﹐而諸招尢之事﹐烏可不切戒乎。

卷四

﹝一﹞書法總論

唐彪曰﹕握筆有法﹐筆管在中指﹑無名指之間﹐則兩指在上﹐兩指在下﹐是謂雙包雙抵﹐筆始有力。若以單指包之﹐單指抵之﹐筆無力矣。又﹐執筆宜淺﹐大指宜在上節指面﹐食指宜在中節之旁﹐中指宜在指頭﹐無名指宜在首節之側﹐庶掌虛指活﹐轉動自由。盧雋云﹕執筆必使掌中空虛﹐可以握卵﹐此要法也。

唐彪曰﹕大指下節用力﹐則字分健勁﹔大指下節寬松﹐則字圓秀。食指次節但倚筆﹐不曲抱筆﹐則筆圓轉如遊龍﹔若彎曲緊抱﹐則筆不圓轉而滯硬﹐作字不速﹐亦且難佳。故五指全重大﹑食二指﹐而二指尢重在食指也。

唐彪曰﹕執筆乃書法綱領﹐在童蒙尢爲切要。故另見童蒙書法中運腕運指法。歐陽公曰「當使指運而腕不知。」

﹝二﹞運腕運指法

唐彪曰﹕小字多運指﹐大字多運腕。後人不分字之大小﹐而或單言運指﹐或專重運腕者﹐皆偏見也。然指甚難﹐必於平日提筆在手﹐時進操練﹐令手之五指柔和婉轉﹐屈伸﹑低昂﹑左右﹐無不如意﹐而字始能過人也。

﹝三﹞筆鋒

唐彪曰﹕書法偏重藏鋒亦非正法﹐必當藏而藏﹐當露而露﹐自然入妙也。董內直曰﹕側鋒取妍﹐晉人不傳之妙。

唐彪曰﹕《書法》有云﹐如印泥畫少者﹐言用筆貴乎藏鋒也。如折釵股者﹐言屈角貴圓而有力也﹔如屋漏痕者﹐言用筆欲其無起止之迹也﹔如壁折者﹐或云言用筆貴有波瀾﹐或言用筆貴無起止。此言之﹐語𨿽隱祕﹐意則平常也。

﹝四﹞方圓

唐彪曰﹕方中欲有圓﹐圓中欲有方。方而不圓﹐則乏丰神﹔圓而不方﹐則無筋骨。融而化之﹐斯稱善矣。

﹝五﹞鉤

唐彪曰﹕直鉤鋒貴短。

﹝六﹞眞﹑行﹑艸書

唐彪曰﹕學楷字成个學﹐又須拆開學。成个以學其結構﹐拆開引以學其筆法﹐庶乎能入妙也。

或曰﹕自唐以前﹐艸書不過偶爾相連﹐後世屬十數字而不斷﹐號日「遊絲」。不知故人作艸﹐如今人作眞﹐何嘗苟且﹐其相連處﹐皆是引帶其筆﹐甚輕﹐非有意也。

或曰﹕艸書之體﹐如人坐臥行立﹐揖遜忿爭﹐乘舟躍馬﹐歌舞擗切變態﹐非苟焉者。又﹐一字之體﹐率有多變﹐有起有應﹐如此起者﹐當如此應﹐各有義理。

﹝七﹞摹書臨書

唐彪曰﹕臨摹法貼相似之後﹐再加工臨摹百餘徧﹐則反不肖﹐且不能自辧其工拙﹐過時寫出﹐竟相似矣﹔若臨摹相肖之後﹐不加工多寫﹐後日再書﹐便不甚相似。

﹝八﹞名人書法不一體

唐彪曰﹕古人用筆﹐皆有意義﹐𨿽寫眞楷而常出入於篆﹑隸﹑八分﹐且時兼用飛白﹑章﹑艸﹐故其書法能變化不測也。

卷五

﹝一﹞文章宜分類讀

唐彪曰﹕余欲學者分類讀文﹐非令學者從事細瑣﹐爲所不當爲也。欲學者不多讀閒雜之文﹐則工夫簡約﹐方有餘力讀諸經史古文﹐有裨實學﹐他日居官﹐見識髙遠﹐可以建功立業。又﹐分類可將一類之文聚於一處﹐其理其法亦聚於一處﹐則易於探討﹐易於明晰﹔且分類則知每類至要緊者某題﹐至難做者是某題﹐揀擇而熟誦之﹐所讀諸題﹐便可該括他題。此皆分類之益也。若以爲無益不足爲﹐亦未嘗細思其理矣。

唐彪曰﹕士人讀文﹐宜分其義類﹐揀必需之題﹐各讀數篇。不然﹐將閒雜之題多讀﹐不能割愛﹐其必需之題﹐反多遺缺﹐此其獘最大。何也﹖譬如吳綾蜀綺﹐非不甚佳﹐然有以備服飾之需卽足矣。設愛博而多購之﹐十倍其數﹐則財力有限﹐必需之物﹐反致缺少﹐害可言乎﹗故余將題分類﹐欲學者於必需之題﹐各讀數藝﹐則學克識廣﹐有所取資﹐重疊之文﹐自可以不多讀也。

唐彪曰﹕凡人讀文﹐宜分題分部﹐聚成捲冊﹐如單題﹑單問答題﹑長問答題﹑先答後問題﹑詰問題﹍﹍此若干題者﹐各有作法﹐宜分部集心求其作法之所在也。更有當從義理分類者﹐如學問也﹐政事也﹐君道也﹐君徳也﹐倫紀也﹐言行也﹐道徳也﹐才藝也﹐徳業品詣也﹐典制也﹐物類器用也﹐歷境處事也﹐觀人也﹐教術也﹐感慨也﹐記贊孔子及孔子自敍也﹐記贊古聖道徳﹑學問﹑勛業也﹐皆宜分類者也。其有零余細散難以立名者﹐則附於其相似之類﹐一題兼數義者﹐則從其最重者分類。凡以求義理之所在﹐而與分題相爲表裏者也。或曰「依前分題﹐保以能相表裏乎﹖」曰﹕或以作法分類爲主﹐其分義理之法﹐但書其文之首﹐曰﹕此爲某義理之題也﹔或以義理分類爲主﹐其分題之法﹐但書其文之首﹐曰﹕此某作法之題也。分題不過欲知其作法﹐旣分題﹐則必知其作法之所以然﹔分類欲知其義理﹐旣分類則知其義理之所以然。其間義理廣博而題繁者﹐讀文從多﹔義理簡要而題寡者﹐讀文從少﹐此又自然之理﹐不待言者也。苟能如法分類﹐集成捲冊﹐深心推究其理與法﹐則凡題到手﹐胸中皆有把握﹐揮灑而出﹐自無不中規中矩矣。

唐彪曰﹕學者苟能分類讀文﹐不使此類重疊過多﹐以至彼類有所欠缺﹐則三百篇無乎不備矣﹗然盡美盡善之文不可多得﹐非多購傳文﹐廣親有學﹐集眾選而加采擇﹐取數百年精粹之文﹐皆入我腹﹐則約非眞約也。識旣不髙﹐法又不悉﹐吾恐視後來新文無不當讀﹐而窮年沒歲讀之﹐猶患其少矣。

﹝二﹞讀文貴極佳

唐彪曰﹕蜂以采花﹐故能釀蜜﹐蠶以食桑﹐故能成絲。倘蜂蠶之所采食者﹐非桑與花﹐則其成就必與凡物無異﹐烏得絲與蜜乎﹖乃知士人所讀之文精﹐庶幾所作之文美﹐與此固無異也。

唐彪曰﹕專讀應世之文﹐其獘也﹐恐思路流於庸淺﹐筆气流於平弱﹐操管爲文﹐必不能超越流俗﹔專讀傳世之文﹐其獘也﹐恐刻意求深而流爲暗晦﹐敷詞質朴而失於枯燥﹐又爲功名所深忌﹐故讀文之關系至重也﹐是必有法焉。於應世文中﹐選其筆秀神妍者﹐去其筆過神濁者﹔於傳世文中﹐選項其機神順利﹐辭句鮮潤者﹐棄其機神彊拗﹐辭句粗豪者﹐卽雅俗共賞之文也。𨿽然﹐如此佳文﹐𨿽名稿中不庸數篇﹐甚難得也。宜多向古今文中選擇之﹐博中取約﹐庶得乎沙中之金矣。

唐彪曰﹕就世之文與傳世之文﹐𨿽當兼讀﹐然又不可不分多寡。蓋應世之文易成﹐可以勉彊多藝﹐傳世之文難就﹐不能假借多篇也。棘闈中以多篇取士﹐而可以少應之乎﹖故惟應世之文相宜也﹐略多讀焉可也。

唐彪曰﹕凡以所作之文﹐請教於人﹐未嘗無益﹐然其爲益無多也。一則閱者未必直言﹐一則我之所學果淺﹐彼𨿽直言﹐吾亦不能因一二文之指點而卽變拙爲巧﹐故無甚益也。惟以吾已讀之文與欲讀之文請問之﹐求其去取﹐更問其當讀者何文﹐或得其指點﹐則獲益無盡。何也﹖所作之文之工拙﹐必本於所讀之文之工拙﹐用不離乎體也。譬如顏色之美惡由於靛﹐未有靛殘而色能鮮者﹐茶之髙下系乎地﹐未有地劣而茶能優者。故以所作之文請教於人﹐必不如以欲讀﹑已讀與當讀之文請教於人之爲愈也。

﹝三﹞讀文貴極熟

唐彪曰﹕或問云「先達每言讀文篇數欲少﹐而徧數欲多﹐亦有說乎﹖」余曰﹕文章讀之極熟﹐則與我爲化﹐不知是人之文﹑我之文也。作文進﹐吾意所欲言﹐無不隨吾所欲﹐應筆而也﹐如泉之湧﹐滔滔不竭。文成之後﹐自以爲辭意皆己出也﹐他人視之﹐則以爲句句皆從他脫胎也﹐非熟之至﹐能如此乎﹖是境也﹐惟親至者乃知之﹐能言之也。

唐彪曰﹕凡古文﹑時藝﹐讀之至熟﹐閱之至細﹐則彼之气機﹐皆我之气機﹐彼之句調﹐皆我之句調﹐筆一舉而皆趨赴矣。苟讀之不熟﹐閱之不細﹐气機不與我浹洽﹐句調不與我鎔化﹐臨文時﹐不來筆下爲我驅使﹐𨿽多讀何益乎﹖

﹝四﹞讀文不可有獘病

唐彪曰﹕吾師姜景白先生﹐文章超邁﹐其制藝讀本﹐卽門下亦不得見之。余再請其故。曰「吾所讀者﹐皆系名文﹐每有攺竄。汝曹年少﹐不能謹言﹐傳至於人﹐謂吾多攺名文﹐人必非笑﹐故不令汝曹見也。然吾所以此者﹐蓋亦有故﹐以學人熟讀之文﹐作文時其气機每來筆下而不自覺﹐佳處來而疵處亦至﹐如歸﹑金之文﹐其美處非人可及﹐故𨿽有疵﹐而人不以爲病。如吾之文﹐佳處旣不及彼﹐苟又多得其疵﹐而人不以爲病。如吾之文﹐佳處旣不及彼﹐苟又得其疵﹐不甚無益乎﹗故吾於其疵處﹐可攺者攺之﹐所以防其來筆下而不自覺也。

唐彪曰﹕文章不貫串之獘有二﹕如一篇之中﹐有數句先後倒置﹐或數句辭意少礙﹐理卽不貫矣﹔承接處字句﹐或虛實失宜﹐或反正不合﹐气卽不貫矣。二者之獘﹐𨿽名文亦多有之。讀文者﹐不當以名人之文﹐恕於審察﹐必細心研究﹐辯析其毫釐之差﹐可攺則攺﹐不可攺﹐寧棄去之﹐然後己之作文﹐可免於不貫之獘。

﹝五﹞讀文不可一例

唐彪曰﹕學者讀文﹐不可專趨一體﹐必淸濃虛實﹐長短奇平並取﹐則𨿽風气尙此﹐讀文有與之合者﹐風气尙彼﹐讀文亦有與之合者。取其合者﹐則揣摩之﹐其不合者﹐且姑停之。則少讀新文數篇﹐以新筆機﹐則風气已得矣﹐此至妙之法也。若專讀一家﹐焉能符合乎﹖且人亦知韓﹑柳﹑歐﹑蘇之稱古文大家者﹐何謂也﹐王﹑唐﹑歸﹑金之稱制藝名家者﹐何謂也﹐以其集中淸濃虛實﹑長短奇平﹐無所不有﹐故稱大家名家也。若止有一體﹐連閱數十篇﹐了無所異﹐則陋之至矣﹐安得稱大家名家乎﹗彼此之以文出於一律一體爲到家者﹐眞庸妄之言也。

﹝六﹞風气轉移﹐文章新舊

唐彪曰﹕文章風气﹐倏忽攺移﹐未有十年不變者﹐何必竭力趨迎﹐多讀新文也﹗或問曰「然則文章竟不必合時乎﹖」曰﹕略隨時尙則可﹐竭力趨時必不可。何也﹖凡效尢之事﹐人人相崇相尙﹐欲求勝人﹐未有不一往過甚者﹐一至過中﹐失其正的﹐此見可疵﹐不見可美。物極則反﹐未有不反而倒轉者﹐故淸空之至﹐勢必反乎厚實﹐幽刻之至﹐勢必反乎平淺﹐必然之理也。卽或不反﹐未有不另變一途者﹐文之體段多端﹐任其所趨﹐烏能禁止﹗故學人趨時﹐風气善﹐亦止趨其三分﹐風气偏﹐止當趨其分許。本色之內﹐略加時尙﹐則內體不失乎舊﹐外用不違乎新﹐文章旣佳﹐功名亦利。設必逢迎時尙﹐多讀新文﹐棄去舊文﹐倏忽之間風气又攺﹐則旣忘其得力之舊文﹐而力又不能再讀其未讀之新文﹐此兩敗之術也﹐豈勝算歟﹗

唐彪曰﹕文章尙新﹐多在小試﹐棘闈未必盡然也。何以見之﹖從來名公其文章傑邁庸眾﹐卓然可傳者﹐明則如王﹑唐﹐淸則如熊﹑韓﹐不但其窗下之文與風气異﹐卽其場中墨卷﹐亦大與風气相反﹐而其取巍乎也如拾芥﹐則棘闈不拘風气之明驗矣。且人亦知場中有主之者乎﹖非文也﹗命也﹗合當其年貴﹐則平日之際文佳而此日之文更美﹐文美𨿽不合風气﹐亦必售也。命不當其所貴﹐則平日之文𨿽美而此日之文或不佳﹐文不佳﹐𨿽合風气亦無益也。此固有造物司其權也。以造物司權﹐生來已定之事﹐而欲以趨迎風气之文勉彊得之﹐豈不謬妄之甚乎﹗

﹝七﹞讀書貴深造﹐不可貪多

唐彪曰﹕凡讀文貪多者﹐必不能深造﹐能深造者﹐必不貪多。此理當深悟也。蓋讀一篇﹐能求名人指點﹐剖悉精微﹐從而細加審玩﹐則讀十可以當百﹔若不求名人指點﹐更不精研細閱﹐𨿽平淺之文﹐尙不能窺其所以﹐何況精深者﹐𨿽讀百﹐不如十也。無如淺人不知深造之益﹐只務貪多﹐此篇尙讀未竟﹐又欲更讀他篇﹐究之讀過之文﹐竅妙精微了無所得。噫﹗吾決其所作之文之不必能勝人也。

﹝八﹞文章閱讀主流之法

唐彪曰﹕今人讀聖經賢傳有細心理會者﹐至時藝則易視之﹐止於讀時玩味而已﹐不知口旣出聲﹐气卽飛揚﹐心卽不能入細矣。文章須靜坐細審﹐豈能以一讀了其微妙﹗朱子云﹐文章要有三熟﹕讀時熟﹐看時熟﹐玩味時熟。又曰﹕大凡讀書﹐且止宜讀﹐不可只管思。口中讀取﹐心中安閒﹐則義理自出。若閱時當細玩﹐又不宜讀也。觀此﹐分明讀自讀﹐看自看﹐工夫不能一時並營矣。常人但於讀時咀嚼其粗淺﹐不能默坐沈思以求其精深﹐豈能得文中竊妙乎﹗𨿽然﹐又有專看而不讀者﹐文必不能熟﹐其獘又與讀而不看者等也。

唐彪曰﹕讀文宜屏息靜坐﹐先取題中神理詳加體認﹐體認未明﹐必當取書考究﹐然後閱文﹐方有得也。且讀文而無評注﹐卽偶能窺其微妙﹐日後終至茫然﹐故評注不可已盡職盡責。如闡發題前﹐映帶題後﹐發揮某句﹐發揮某字﹐及賓主淺深開合順逆之類﹐凡合法處皆宜注明﹐再閱時﹐可以不煩思索而得其中說悉。讀文之時﹐實有所得﹐則作文之時﹐自然有憑藉矣。

﹝九﹞文章惟多做始能精熟

唐彪曰﹕諺云﹕讀十篇﹐不如做一篇。蓋常做則機關熟﹐題𨿽甚難﹐爲之亦易。不常做﹐則理路生﹐題𨿽甚易﹐爲之則難。沈虹野雲﹕「文章硬澀﹐由於不熟﹐不熟﹐由不多做。」信哉言乎。

唐彪曰﹕學人只喜多讀文章﹐不喜多做文章﹐不知多讀乃藉人之工夫﹐多做乃切實求己工夫﹐其益相去遠也。人之不樂多做者﹐大抵因艱難費力之故﹐不知艱難費力者﹐由於手筆不熟也。若荒疏之後﹐作文艱難﹐每日卽一篇﹑半篇亦無不可﹐漸演至熟﹐自然易矣。又﹐不可因不佳而懈其心﹐懶於做也。文章不能一做便佳﹐須頻攺之方入妙耳。此意學人必不可不知也。

﹝十﹞文章全藉攺竄

唐彪曰﹕文章最難落筆便佳。如歐陽永叔爲文﹐旣成﹐書而粘之於壁﹐朝夕觀覽﹐有攺而僅存其半者﹐有攺而復攺﹐與原本無一字存者。《曲洧舊聞》云﹕讀歐陽公文﹐疑其隨意寫出﹐不假斫削工夫﹐及見其艸﹐修飾之後與始落筆有十不存五六者﹐乃知文章全藉攺竄也。歐公尙然﹐人可以悟矣。文章謄淸之後﹐或有攺竄﹐倘攺在而又攺﹐則淸本必至模糊難閱﹐當更謄過矣。惟另攺於一冊﹐或攺於舊艸之上﹐俟斟酌旣定﹐然後謄於淸本﹐由可省更錄之勞。

唐彪曰﹕歐陽永叔自言爲文﹐有攺至不存原本一字者。因思古名人未必不多如此﹐但不能如歐公之眞篤不矜﹐肯自言以教人耳。

唐彪曰﹕古人𨿽云文章多做﹐則疵病不待人指摘而自能知之﹐然當其甫做就進﹐疵病亦不能確見當攺則攺之﹐不然且置之﹐俟遲數月﹐取出一觀﹐妍醜了然於心﹐攺之自易﹐亦惟斯時攺之始確耳。

﹝十一﹞作文精研一法

唐彪曰﹕佳文最難﹐畢生豈易多得﹖卽如古稱大家名家者﹐軼羣之作﹐不過數十篇﹐至多不越百篇﹐外此則多尋常者也。彼其軼羣之作﹐或系一時而就﹐或系數日錘煉而就﹐或系他年攺竄而就﹐非拘定一日所作也。人於一日之間﹐文或不佳﹐必不可生退怠心﹐更不可將所作毀棄﹐遲數月﹐仍以其題再作﹐有一篇未是之文﹐反觸其機﹐卽有一佳文出焉。此中妙境﹐惟親閱歷者﹐乃能知也。

﹝十二﹞作文上乘工夫

唐彪曰﹕人生作文﹐須有數月發憤功夫﹐而後文章始得大進。蓋平常作文﹐非不用力﹐然未用緊迫工夫從心打透﹐故其獲效自淺。必專一致功﹐連作文一二月﹐然後心竅開通﹐靈明煥發﹐文機增長﹐自有不可以常理論者。然須倩明人詳閱﹐方知是非﹐不然又無益也。昔唐荊川﹑瞿昆湖﹑熊次候三先生致功如是﹐而袁坤儀﹑毛稚黃之屢以此法告人﹐諒非虛語。余更以釋氏結制之理思之﹐似有水乳之合。蓋宗門釋子﹐於結制之日﹐斷絕妄想﹐專提一話頭﹐不卽不離﹐日夜在心﹐一二七之後﹐多有豁然大悟﹐觸處靈通﹐一了百當者。作文連綿不斷﹐至一二月心不走漏﹐則靈明煥發﹐奇功異效﹐有必然者。然必前此有數月靜坐工夫﹐養此心虛靈湛﹐然無一毫塵俗系於其心﹐而後致功﹐方有益也。故當以前卷文源之理參之﹐始知其詳矣。或曰﹕此工夫宜擇時行之﹐秋冬爲主﹐須預養精神﹐服藥餌﹐然後得以致功﹐無間﹐不然恐又有精神疲憊致病之虞矣。體弱者幸勿輕試焉。

﹝十三﹞三先生實事

昔唐荊川於戊子年正月讀書﹐一切紛華雜事﹐總不攖淸﹐終日想題目﹐飯對﹐呼之常不應﹐閱四月而舉業大成矣。瞿昆湖坐五柳堂﹐終日作文﹐未及百日﹐風水流風動﹐艸長花開﹐恍然見文機發見。是年遂登科﹐明年及第。熊次侯在西山靜坐一年﹐後連作文百日﹐文章傑邁﹐遂在魁於天下。

﹝十四﹞補遺﹕攺竄法

唐彪曰﹕文章初脫稿時﹐獘病多不自覺﹐過數月後﹐始能攺竄。其故何也﹖凡人作文﹐心思一時多不能徧到﹐過數月後﹐遺漏之義始能見及﹐故易攺也。又﹐當其時﹐執著此意卽不能轉攺他意﹐異時心意虛平﹐無所執著﹐前日所作﹐有未是處﹐俱能辧之﹐所以易攺。故欲文之佳者﹐脫稿時固宜推敲﹐後此尢不可不修飾潤色也。

卷六

﹝一﹞臨文體認工夫

唐彪曰﹕凡一題到手﹐必不可輕易落筆﹐將通章之書﹐緩緩背過﹐細想神理﹐看其總意何在﹐分意何在﹐界限節次何在﹝大爲界限﹐小爲節次﹞﹐某節虛﹐某節實﹐某句虛﹐某句實﹐某字虛﹐某字實。虛者﹐題語𨿽多而文宜略﹔實者﹐題語𨿽少而文宜詳﹐此最要訣也。又﹐題中所有意義﹐宜詳該﹐不宜遺漏﹔正意當實闡﹐余意可帶髮﹔章旨當顧者顧之﹔下意可吸者吸之﹔可反形者﹐借以反形﹔可陪講者﹐用以陪講﹔應補缺者﹐必須補缺﹔應推廣者﹐必須推廣。思索已徧﹐然後定一穩當格局﹐將所有幾層意思宜前者布之於前﹐宜中者布之於中﹐宜後與末者﹐布之於後與末﹐然後舉疾書﹐自然有結構﹐有剪裁﹐與他人逐段逐句經營者不同矣。

唐彪曰﹕短題貴分﹐分則意思多﹐議論亦多﹐文未有不優者﹔長題貴合﹐合則頭緒不紛﹐說理減省﹐布置整齊﹐詞彩冠冕﹐文亦易於見長也。

﹝二﹞布格

唐彪曰﹕文章全在布置﹐「格」卽布置之體段也。𨿽正﹑變﹑髙﹑下不責罵﹐然作文之時必須定一格﹐以爲布置之準則﹐而文乃成片段。𨿽然﹐難言之矣。不知題理題竅﹐臨文時必無決斷﹐一心欲爲此﹐一心又欲爲彼也。不知種種運用法﹐卽爲此而機神不隨﹐爲彼而詞華不應﹐於是任筆所之﹐聽到其湊成一格﹐𨿽勉旨成篇﹐終至詳略失宜﹐虛實淺深倒置﹐題理題竅皆不合也。若能知夫題理﹑題竅與種種運用法﹐則一題𨿽有多格﹐必能辧其孰變﹑孰正﹑孰下﹑孰髙﹐意欲爲此﹐機亦來隨﹐詞亦來應也。夫題之理與竅與法﹐昔人未肯詳言﹐余今盡發於第四至七卷中﹐細心體認堅記﹐當有所得﹐不患格之不能預定矣。

唐彪曰﹕初間定格﹐至中而變﹐固亦常事。但旣變之後﹐亦須將反﹑正﹑淺﹑深﹑照應﹑關鎖再斟酌定﹐然後爲之。若不如此﹐任筆所之﹐未有佳者。

﹝三﹞時文有取用﹑自撰有端

唐彪曰﹕作文原不必剿襲﹐自己做得熟時﹐詞調自然輻輳﹐筆底滔滔不知從何處得來。是何以故﹖蓋文章者﹐性之化也。性之精華取不窮而用不竭﹐第無以引之﹐則亦無由發現。惟多做而熟者﹐能通其路而引出之。如艸木之性﹐無不含花﹐气未至則蓄而不發﹐時至气感﹐不期然而花開爛漫矣。

唐彪曰﹕人言制藝﹐宜自經營者十之門﹐言不妨用於人者﹐亦十之四。彪細思之﹐二說皆宜存而不發偏廢﹐一爲文章起見﹐一爲功名起見也。凡人應試﹐風檐﹝很短的時間內﹞寸晷﹝臨場應試﹞﹐刻期七藝﹝限定時間做好篇文章﹞﹐自做者勞苦而或有出入﹐反不如善用者暢停勻﹐無參差枯竭之病﹐足以悅主司之目而得功名也。功名旣得﹐則有功業傳於後﹐豈不更勝於文章傳後者乎﹗則能作者誠不如能用者﹐故曰﹕爲功名起見也。人生讀文﹐多者不過三百餘篇﹐少者不過二百餘篇﹐﹝疑缺一「難」字﹞保無有有或遇一二題﹐所讀之文竟無可用﹐仍須自己經營﹔更或久久倚傍他人﹐一旦無所依倚﹐𨿽竭力構思﹐終不能出人頭地﹐則能用者又不如慣作者之有把握也﹐故曰﹕爲文章起見也。如是﹐則二說皆有當﹐不可偏廢。彪有折衷之論焉﹐文章自出機杼﹐則文品髙而傳合亦久﹐旣作一題﹐必宜竭力經營﹐不當先思剿襲。以用爲輔﹐遇可用者﹐不妨借用﹐如兵家之因糧於敵﹐如此﹐則並行而不相左矣。

﹝四﹞修詞

唐彪曰﹕詞有宜﹑有忌。其宜者﹐日輕新﹐日秀逸﹐日明顯﹐日老健﹐日典雅﹐日潤澤﹐日流利﹐日長短相間﹐日奇偶停勻﹐日抑揚合節﹐日平仄各調﹔其忌者﹐日板重﹐日粗俚﹐日暗晦﹐日庸熟﹐日鑿空﹐日澀拗﹐日重疊。宜者合一地亦佳﹐忌者必宜全去。捶煉而後精﹐不捶煉﹐未必能精也。淘洗而後潔﹐不淘洗﹐未必能潔也。落筆之時﹐與脫稿之後﹐俱宜潤色之。

唐彪曰﹕文章修詞一事﹐不過以凡有文詞貴乎出之以輕松秀逸﹑古雅典確﹑奇偶相參﹑虛實長短相間。轉掉處﹐以髙老雄鍵佐之﹐段止勢盡處﹐以抑揚頓挫參之﹐使意盡而餘韻悠然﹐更得平仄諧和﹐句調協適﹐文采燦然可觀矣。古人謂不必修詞者﹐亦止欲詞如此也﹐豈尙浮靡雕繪也。古人謂必宜修詞者﹐亦止欲詞如此也﹐豈尙浮靡雕繪哉﹗言𨿽異而意未嘗不一矣。程楷曰﹕修詞無他巧﹐惟要知換字之法。瑣碎字﹐宜以冠冕字換之﹔庸俗字﹐宜以文雅字換之﹐務令自然﹐毋使杜撰﹐此卽修詞之謂也。若以浮靡之言﹐反掩文之眞意﹐則可鄙之詞也﹐何以修爲﹖知此﹐可無疑於人言之不一矣。

唐彪曰﹕文章有修詞琢句﹐反復求工而不能盡善﹐其故何也﹖以與平仄不相協也。蓋平仄乃天然之音節﹐苟一違之﹐𨿽至美之詞﹐亦不佳矣。作文者﹐苟知其理﹐凡句調有不順適者﹐將上下相連數句或顚倒其文﹐或增損其字﹐以調其平仄﹐平仄一調﹐而句調無不工矣。

﹝五﹞論文疏密﹑長短﹑奇正

唐彪曰﹕文章長短﹐不可拘一律﹐如司馬遷《項羽本紀》長八千八百一十九字﹐《趙世家》長一萬一千一百十三字﹐《顏淵列傳》僅有二百四十字﹐《仲弓列傳》止六十三字﹐此司馬遷文章長短不拘一律也。又如《左傳。韓之戰》一篇﹐長二千六百六十三字﹐《鄭人侵衛》一篇﹐僅有八十字﹐《考仲子之宮》一篇﹐僅有六十二字﹐此《左傳》之文長短不拘一律也。故知文章原有不得不長﹐不得不短之妙。如題無可闡發者﹐不可彊使之長﹐長則敷衍去蔓矣﹔題應重闡發者﹐不可疏率令短﹐短則意不周詳﹐詞不暢達矣。世人乃曰﹕文貴長短一律。嗚呼﹗二十八宿井木長三十一度﹐而觜﹝zi2十八宿之一﹞火止一度﹐非列宿乎﹖列宿﹐天之文章也。開之文章尙不拘如此﹐人之文章不可推類乎﹖

﹝六﹞作文引用經史典故

唐彪曰﹕時藝引用經史﹐宜典雅顯明者如無獘﹐若用陷僻生澀之言﹐非但不足以增華﹐反足爲吾文之玷。考試之文﹐尢當細心揀擇﹐不然語非習見﹐又不易解﹐學淺者不知爲經史﹐多致塗抹﹐安保不絀落乎﹖何可不加愼也﹗

﹝七﹞論應試文

唐彪曰﹕學人攺讀自作經文﹐最爲長策﹐蓋士人不患無七篇之才思﹐患無七篇之精力。場中席捨迫狹﹐終夕不能成寐﹐精神發疲﹐苟欲七篇盡出場內經營﹐則力量必減﹐而所作不能過人矣。故場中止宜專心書藝﹐其經文必當平日做就讀之﹐入場書寫﹐方得文章克滿整齊﹐前後如一﹐不然﹐未有不捉襟露肘者﹐欲求試官入目﹐難矣﹗時有一俗師曰「己之文焉可誦讀﹖」余曰「君之見左矣﹗窗下盡一日之長﹐但作兩藝﹐又可以今時所作﹐他時攺竄﹐尙且自謂不佳﹐不可記育﹐則風檐寸晷之下﹐一日七藝不及推敲潤色者﹐反謂足以慊於心﹐動主司目﹐吾不信矣。」其人愧而無言。

﹝八﹞臨場涵養

唐彪曰﹕余聞諸縉紳先生﹐其用工進取有二法﹕一於大比年之正月始﹐每日作文篇﹐至臨場而止﹔一於大比前一年之八月始﹐每三六九作文二藝﹐限定其時刻﹐心香盡文成爲節﹐不令少遲。二者﹐一取其純熟﹐一取其速成﹐然速而至於久﹐未有不熟者﹐熟而至於久﹐未有不速者﹐是二者用工𨿽殊﹐其致一也。如此﹐神精翕聚﹐文必精工﹐旣具過人之技﹐焉有不成名者乎﹗

卷七

﹝一﹞文章諸法

捲內所載文章諸法﹐其古文﹑時藝合者。或專就古文者﹐以該時藝﹔或專就時藝言﹐以該古文﹔至於法不相合者﹐則提出古文﹑時藝名目﹐分闡其理。閱者須知書內所以分合之故也。

１﹑總論

先輩云﹕文章大法有四﹕一日章法﹐二日股法﹐三日句法﹐四日字法。四法明﹐而文始有規矩矣。四法之中﹐章法最重﹐股法次之﹐句法﹑字法又次之。重者固宜極意經營﹐次者亦宜盡心斟酌也。

﹝股法相當於今天的段落作法。﹞

２﹑深淺虛實

唐彪曰﹕文章非實不足以闡發義理﹐非虛不足以搖曳神情﹐故虛實宜相濟也。淺以指陳其大槪﹐而深以刻劃精微﹐故深淺不可相離也。又曰﹕深淺虛實﹐𨿽古今文之大綱﹐然約略其槪﹐不出四端﹕有由虛入實﹑由淺入深﹑挨序漸進者﹔有一實一虛﹑一淺一深相間成文者。此二者人皆知之。至於變體﹐則有前幅實義已盡﹐後幅不得不駕虛行空﹐或襯貼旁意﹐或推廣餘情者﹔有前半刻意深入﹐後半無可復深﹐不得不輕描淡寫﹐或援引古昔﹐或附帶他事者。此三者﹐人少知之。然四者結構𨿽不同﹐而當理合宜則一也。能悟斯理﹐卽可以盡淺深虛實之致矣。

３﹑開闔

唐彪曰﹕人皆以開闔爲文之要法﹐而不知最難知者開闔也。諸家所言﹐多未明悉﹐今反復細思﹐乃得其理﹐蓋開闔者﹐乃勇於進取對待諸法中而兼抑揚之致﹐或兼反正之致者是也﹐如賓主擒縱﹑虛實深淺諸法﹐皆對待者也。有對待而無抑揚反正之致﹐則賓主自賓主也﹐擒縱自擒縱也﹐虛實自虛實也﹐不可雲開闔。惟對待中﹐兼有抑揚反正之致﹐譬如水之逆風﹐風之逆水﹐一往一來﹐激而成文﹐而波瀾出焉﹐乃眞開闔也。而惜乎其理之久晦也。就時藝論﹐有本股自爲開闔者﹐有二股共爲開闔者﹐有四股共爲開闔者﹐有通篇大開大闔者﹐得其法者﹐文多錯綜變化﹐有縱橫離合之致焉。故開闔爲時藝要法也。

４﹑描寫

唐彪曰﹕文之有描寫﹐猶畫者之描寫人容也。容貌毫髮不肖﹐不得謂之工﹔卽容貌肖矣﹐而神气毫髮不肖﹐亦不得謂之工。故文章最重描寫﹐而最難者亦無如描寫也﹐是以描寫宜細﹐不細卽粗陋矣﹔描寫宜詳﹐不詳卽缺略矣﹔描寫宜文﹐不文卽俚俗矣﹔描寫宜正﹐不正卽邪野矣。本位不可描寫﹐宜描定其對面﹔中間不可描寫﹐宜描定其兩旁﹐能如此﹐而文焉有不工者乎﹗

﹝描寫的要領是「肖」﹐其方法是「細」﹑「詳」﹑「文」﹑「正」﹐其形式有描定「本位」﹑「對面」﹑「兩旁」。﹞

附﹕對面描寫

唐彪曰﹕凡題有正面﹐有反面﹐有旁面﹐有對面﹐惟對面人少知之。作文取對面與本位相形﹐或專描定對面而神情愈出﹐此理人益少知之﹐如「有朋自遠方來」一節題﹐言「朋得我﹐則疑有與析﹐惑有與解﹐切磋﹐勉勵﹐徳業日進﹐朋且甚樂﹐而況於我乎﹗」此兩面相開法也。又如「諂笑」兩字題文﹐將「貴人因此愛之﹐貴人因此惡之」作二股﹐此描寫對面一邊也。而「其所薄者厚」題文﹐內有「所薄者將自慰曰﹕吾本不當望其厚也﹐彼於所厚者而且然耳﹐而又何敢妄云其薄﹗」此又用代法描寫對面也。作文能知此理﹐何患題之枯寂乎﹗

５﹑襯貼

唐彪曰﹕凡文之有襯﹐如金玉之用雕鏤﹐綾綺之裝花錦﹐𨿽無益於日用﹐而光彩陸離﹐令人貴重﹐端在於此。文章固有不必用襯者﹐若當襯者不襯﹐則匡廓狹小﹐意味單薄﹐無華贍之致矣。但襯之理不一﹐或以目之所見襯﹔或以耳之所聞襯﹐或以經史襯﹔或以古巴隊人往事襯﹔或以對面襯﹔或以旁觀襯﹔或牽引上文襯﹔或逆取下意襯﹐皆襯貼也。作文能知襯貼﹐則文章充滿光彩﹐何待言哉﹗他襯貼易知﹐惟對而襯貼﹐人知者少﹐今附見於後。

附﹕對面襯貼

汪武曹評許子遜《文王視民如傷》文云﹕有如「傷」﹐對面卽有「眞傷」一層﹔有「文王之視民」﹐對面卽有「民之自視與人視文王之民」兩層。又評李叔元《今吾子以鄰國爲壑》文云﹕有「鄰國之怨我」﹐對面卽有「吾民之徳我」一層﹐有「吾可以鄰國爲壑」﹐對面卽有「鄰國亦可以吾爲壑」一層。此二文者﹐對面襯貼之榜樣也。

﹝「襯貼」卽烘托﹑渲染﹑映襯﹑陪襯的意思。﹞

附﹕對面襯貼

汪武曹評許子遜《文王視民如傷》文云﹕有如「傷」﹐對面卽有「眞傷」一層﹔有「文王之視民」﹐對面卽有「民之自視與人視文王之民」兩層。又評李叔元《今吾子以鄰國爲壑》文云﹕有「鄰國之怨我」﹐對面卽有「吾民之徳我」一層﹐有「吾可以鄰國爲壑」﹐對面卽有「鄰國亦可以吾爲」一層。此二文者﹐對面襯貼之榜樣也。

6。跌宕

唐彪曰﹕文章旣得情理﹐必兼有跌宕﹐然後神情搖曳﹐姿態橫生﹐不期然而閱者心喜矣。如作樂然﹐樂之能動人者﹐非以聲也﹐以音也﹔又非僅以音﹐以餘韻也。樂有聲而無音﹐有音而無餘韻﹐能令人快耳爽心否乎﹖文章亦然﹐無餘情餘韻﹐使丰神搖曳﹐則一蠢然死板之文耳﹐安能令人心喜哉﹗故跌宕爲文章最佳境也。

7。詳略

毛稚黃曰﹕詳略者﹐題入手裁之以識﹐洞見巨細﹐巨詳細略﹐尢細者去之﹐無煩涉筆。又﹐或略其巨﹐詳其細﹐瑣瑣而不厭﹐恆情熟徑﹐我其捨之﹐斯神化之境矣。﹝按﹐後六句乃古文之別境﹐不可不知﹐然制藝則不常用。﹞

8。先後

唐彪曰﹕文章當先當後﹐苟得合宜﹐𨿽命意措詞不甚過人﹐而大槪已佳﹔若位置失宜﹐當先反後﹐當後反先﹐𨿽詞采絢爛﹐思路新奇﹐亦紊亂不成章矣。且位置失宜﹐則步步皆成窘境﹐欲成篇且難﹐而遑問乎美惡乎﹖故先後位置﹐臨文不可不細心斟酌也。

9。賓主

唐彪曰﹕文不以賓形主﹐多不能醒﹐且不能暢。如《孟子》「今王鼓樂於此」必借田獵相形。言放良心﹐伐夜气﹐而必以牛山之木設諭﹐非此法歟﹖以制藝言之﹐凡借一理﹑一事﹐一說﹐形出本題正意者﹐無非賓主也。然有單賓單主﹐又有主中主﹐賓中賓﹐更有賓中主﹐主中賓之分﹐其理不可不辧。所謂賓中主﹐主中賓者﹐如《百里奚章》﹐百里奚是主﹐宮之奇是賓﹔《古之君子仕乎》章﹐仕是主﹐諸侯耕助等是賓。……至於古文中之賓中賓﹐尢不可勝指﹐觀《左傳》欒盈出奔楚﹐《史記》孟嘗﹑平原諸文﹐卽知之。柰何論者之多錯誤也。

10。翻論

唐彪曰﹕文章有不假翻論者﹐有宜於翻論者﹐借淺以翻深﹐借非以翻是。不翻﹐則是者不見﹐深者不出﹐故宜於翻也。又有翻古人之成案者﹐如古人否者我賢之﹐古人是者我非之﹐當於理﹐則聖賢之功臣也﹐後學之耳目也。不然﹐以偏蔽之辭﹐佐其臆見曲說﹐則人非鬼責必不免焉。有才者﹐不可不深戒乎此也。

11。進退

唐彪曰﹕虛縮題已做到題面﹐便是進不得處﹐其用逆接﹑反接者﹐卽退法之一端也。

12。轉折

唐彪曰﹕文章說到此理已盡﹐似難再說﹐拙筆至此技窮矣。巧人一轉彎﹐便又另是一番境界﹐可以生出許多議論。理境無窮﹐若欲更進﹐未嘗不可再轉也。凡更進一層﹐另起一論者﹐皆轉之理也。至於折﹐則微不同。折﹐則有回環反復之致焉﹐從東而折西﹐或又從西折東也。其間有數十句中四五折者﹐有三四句一句一折者﹐大都四五折﹐卽不可復折。其往復合離﹐抑揚髙下之致﹐較之平敍無波者﹐自然意味不同也。此折之理也。

13。推原

唐彪曰﹕推原者﹐或從後面而推原其來歷﹐或因行事而推原其用心﹐或因疑似而推原其所以然。三者皆理有所不容已也。故文中往往用之。且有通篇用此法者﹐亦有通篇用此法全借代法以行文者﹐……人第知其代法也﹐而豈知其實推原法乎﹖

14。推廣

唐彪曰﹕文至後幅﹐正義已盡﹐難以發揮﹐可於題外推廣一層﹐苟說得有關系﹐有根據﹐則前半文情﹐得此愈振動也。

15。反正

柴虎臣曰﹕文家用意遣辭﹐必反正相因﹐無正不切實﹐無反不醒豁。其間或正在前﹑反在後﹐或正在後﹐反在前﹐則在隨題布置﹐初非可執定者也。大要反正互用﹐賓主錯綜﹐然後文機靈變出矣。

16。照應

唐彪曰﹕照應之理﹐以時藝言之﹐起講與一二股俱可用意照後﹐五六七八與繳股﹐俱可用意應前﹐卽中幅亦可應前照後﹐無定式可拘也。時藝近體﹐有一二股下﹐先立數柱﹐後乃逐段應轉者﹐此亦時藝式也。以古文言之﹐唐宋古文﹐亦多前半與後半相爲照應﹐宋策亦有前半立柱﹐而後逐段應轉者﹐然此等處學之者多﹐則不免落於谿徑。若周﹑秦﹑漢古文﹐其照應有異﹐多在閒處點染﹐不卽不離之間﹐超脫變化。𨿽然﹐若時藝﹐又不可以周﹑秦古文之法律之。

17。關鎖

柴虎臣曰﹕鎖者﹐文勢至此極流﹐須用關鎖﹐如山翔水走不得一鎖﹐使大气結聚﹐必不成州縣﹑市鎭也。文章若無關鎖﹐則隨筆所之﹐難免散漫之患。又有鎖上而復起下者﹐此又鎖而兼聯絡者也。

18。代

唐彪曰﹕如聖賢論人賢否﹐或論事之是非﹐我作其題﹐已是代聖賢口吻發論矣。然單代聖賢口气﹐猶不能描寫曲盡﹐乃更將聖賢口气代其人自說一番﹐則神气無不畢露。此代法之所由起也。古之制藝皆需之﹐如記事題﹐評論在下﹐一著議論﹐卽犯下文﹔虛縮題﹐用我意闡發﹐多至犯下﹐二者俱難措手。惟用代法﹐代其人自言﹐則俱在題前著筆﹐方無犯下之病。又﹐凡文中用推原法者﹐先輩多假代法出之﹐則事理愈加明晰﹐此皆代法之妙也。……

19。詠嘆

唐彪曰﹕文章有前半實義已盡﹐後半再不宜實發理也。然體裁神韻之間﹐猶似未可驟止﹐故用詠嘆法以盡其餘情﹐則體裁舒展而神韻悠揚﹐文之動人反不在前半實處﹐而在此虛處矣。其體裁或長或短﹐或整或散則不拘也。

20。遙接

唐彪曰﹕有遙接法。如一段文章﹐意𨿽發揮未盡﹐而有不得不暫住之勢﹐若復加闡發﹐气必懈馳﹐神必散漫矣。惟將他意插發一段﹐則神气始振動華贍也。發揮之後﹐復接前意立論﹐謂之遙接。又﹐敍事之文﹐挨年次月者﹐發揮本身之事或未竟﹐其時適又有他人相關之事﹐理宜帶敍﹐則本人未竟之事﹐不得不接敍於是後﹐此古文遙接法也。

21。帶敍﹑附敍

唐彪曰﹕附法者﹐譬有文於此﹐將可附之人﹐與可附之事﹐附敍於此文之中﹐而不更立篇章是也。如《史記﹟季布傳》附敍季心﹐《張釋之傳》﹐附敍王生﹐此附法也。帶者﹐或中間﹐或末後﹐只將數語帶及之是也﹐比附法又簡略矣。然亦必有關系﹐或他年他事張本者則帶之﹔或理與事可以相通﹐見於此則可省於彼者﹐則帶之﹐非無謂也。時藝少用﹐凡著書及作經世大文﹐用此法最多雲。

22。抑揚

唐彪曰﹕凡文欲發揚﹐先以數語束抑﹐令其气收斂﹐筆情屈曲﹐故謂之抑﹔抑後隨以數語振發﹐乃謂之揚﹐使文章有气有勢﹐光焰逼人。此法文中用之極多﹐最爲緊要。太史公諸贊﹐乃抑揚之一端﹐非全體也。世人不知﹐竟以爲其法止可用之評論人物﹐何其小視其法也。其先揚後抑﹐反此而觀。

23。頓挫

唐彪曰﹕文章無一气直行之理﹐一气直行﹐則不但無飛動之致﹐而且難生發﹐故必用一二語頓之﹐以作起勢﹝此「頓」字須作振頓之頓字看﹞﹐或用一二語挫之﹐以作止勢﹐而後可施開拓轉折之意。此文章所以貴乎頓挫也。若以「頓」作「住」字解﹐則誤矣。按﹐抑揚者﹐先抑後揚也﹔頓挫者﹐猶先揚後抑之理﹐以其不可名「揚抑」﹐而名「頓挫」﹐其實無二義也。

24。虛衍

唐彪曰﹕文章最忌敷衍﹐而文章佳處﹐又有在虛衍者﹐其理何居﹖曰﹕應實發處不能實發﹐謂之敷衍﹐地位不可實發處﹐虛虛布置﹐謂之虛衍﹐二者原不同也。所以然者﹐以當虛處不畱餘地﹐則實處不免消索與重復。又虛縮題﹐股尾實發﹐卽有犯下之病﹐故往往用虛衍法以畱余﹐文乃佳也。

25。順逆

唐彪曰﹕制藝代聖賢口吻﹐發明聖賢道理﹐宜順題生發﹐使先後次序井然﹐斯佳也。……豈知題有宜逆發者在也﹐何也﹖凡書後句﹑後段之意﹐原有藏於首句﹑首節之前者﹐題前旣有﹐則不妨逆發。逆發﹐則有振衣千仞之勢﹐……凡文之宜順﹑宜逆﹐皆因乎題﹐題當順發則順爲佳﹐題當逆發則逆爲佳﹐不可以隨吾意偏主也。

26。預伏

唐彪曰﹕有預伏法。如一篇文中所載不止一事與一意﹐或此一事一意不能於篇首卽見﹐而見於中幅﹐或見於後幅﹐作者恐後突然而出﹐嫌於無根﹐則於篇首預伏一二句以爲張本﹐則中後文章皆有脈絡。……汪武曹論時藝上下兩截題﹐作上句必須預伏下句意﹐則發下句爲力也。其他題應用伏法者﹐可以類推。

27。補法

唐彪曰﹕以時藝言之﹐有補題缺法﹐有補題前﹑題後法﹐有補文情不足法。……若夫古文之補法﹐又自有體﹐不可不知﹐如《左傳》《史記》諸傳中﹐凡敍一人﹐必詳悉備至﹐苟與其人有相關之事﹐𨿽事在國家﹐或事屬他人﹐必補出之﹐以著其是非。又﹐前數年之事﹐與後數年之事﹐苟與其事有相關﹐必補出之﹐以著其本末。又﹐凡文中有兩意兩事﹐不能於一處並寫者﹐則畱一意一事於閒處補之﹐皆補法也。

28。挨講﹑穿插

唐彪曰﹕凡作文有挨講﹐亦有穿插﹐挨講多﹐穿插少﹐自有分寸﹐總貴合宜而用也。但穿插貴於自然﹐不可勉彊。《史記﹟酷吏傳》郅都﹑寧成﹑義縱﹑趙禹﹑張湯事﹐皆穿插成文﹔《藺廉列傳》相如﹑廉頗﹑趙奢事﹐亦多插敍。因其人其事原有關涉﹐可以交互三﹐故交互成章耳。惟交互﹐故錯綜變化﹐所以其文如蛺蝶穿花﹐遊魚戲水﹐令人讀之起舞也。《水滸》《西遊》《三國》﹐皆祖其法以爲藍本。……

29。省筆

唐彪曰﹕文恐太繁﹐宜用省筆以行之﹐有省文﹑省句之不同。如「其他仿此」﹑「餘可類推」之類﹐乃省文法也。「舜亦以命禹」﹐「河東凶亦然」之類﹐省句法也。作文知省文﹑省句兩法﹐則文不至繁冗矣。

30。分總

唐彪曰﹕文章有總有分﹐則神气淸而力量勝。故前總發者﹐後必分敍﹔前分敍者﹐後必總發。又有疊總疊分﹑錯綜變化者﹐此又古文中之化境也。

31。一意推出三四層

唐彪曰﹕時藝有從一意中推出第二層﹐又從二層中推出第三層者﹐此名一層進一層。……古文中有一層推出三四層者﹐蘇子瞻之《勢論》《王者不治彜翟論》是也。此其法不在能進﹐而在能畱﹐能一層畱一層﹐斯能一層進一層也。此訣人所不易知﹐亦能文者所不肯與人言者也。

32。牽上搭下法﹑類敍法

王虎文曰﹕唐荊川立此二法者﹐所以備長題駕禦之用也。蓋長題之節次繁多﹐作文者必一段說完﹐始再說一段﹐重起鑪竈﹐气勢便緩散不收﹐不能簡勁雄峻矣。故欲文章得勢﹐自不得不用牽上搭下法﹐以我機神﹐化題阡陌﹐所以減去接落之痕﹐而使歸一片也。如《莊子﹟逍遙遊》篇﹐「蜩與鶯鳩」一段﹐與「朝菌不知」一段﹐語意不同﹐乃於上段結一句曰「之二虫其何知﹖」遂接「小知不及大知」句以牽上﹐接「小年不及大年」句以搭下﹐則上下兩節不必聯絡而文情鎔成一片矣。此牽上搭下法也。又﹐作長題﹐挨講則無勢﹐惟駕禦﹐始有起伏波瀾﹐但駕禦之文﹐體裁旣逆﹐不免遺漏題面﹐故用類敍法以佐之。將零星字眼並敍一處﹐或總敍於前﹐或連敍於中﹐或補敍於後﹐則𨿽駕禦而無掛漏矣。譬如「牽牛章」題﹐將「泰山折枝」﹑「緣木求魚」等與「百鈞一羽」﹐「秋毫輿薪」類敍一處可也。將輕煖﹑肥甘﹑采色﹑便嬖等﹐與土地秦楚﹑中國四夷類敍一處可也﹐所謂類敍也。二者皆長題祕密藏﹐非文章宗匠烏能言此與﹗

﹝二﹞文中用字法

唐彪曰﹕文章句調不佳﹐總由於平仄未協﹐與虛字用之未當也。余嘗作文極意修詞﹐而詞終不能順適﹐初時亦不知所以﹐及細推其故﹐乃知爲平仄未協﹐一轉移之﹐卽音韻鏗鏘矣。乃知古人所謂文筆佳者﹐不過平仄調與虛字用之合法也。故文章𨿽命意極工﹐談理極正﹐而於二者不求盡善﹐終不能令人擊節﹐其關系文章之重如此。

唐彪曰﹕後諸虛字用法﹐載在梁素治《學文第一傳》中者﹐或出於素治所自撰﹐或出於古人所撰﹐未及詳考。但其中解釋字義﹐不確切者十居其四﹐彪反復攺正﹐稍得無誤。甚矣﹐著書精確之難也﹗閱者愼勿將著述者苦心輕視焉。

﹝三﹞文章諸要

1。筆姿

唐彪曰﹕文章勝人﹐全藉筆姿。筆姿勝者﹐同此看書命意﹐與人無異﹐及其拉筆﹐抑揚頓挫之間﹐蹁躚飛舞﹐文雅秀逸﹐迥異於人﹐閱之者自不覺心爽神怡矣﹔筆姿鈍者﹐看書未嘗不透﹐命意未嘗不深﹐及其落筆﹐或板滯﹐或平庸﹐則理𨿽透而若不透﹐意𨿽深而若不深﹐卽不能令人擊節。胡正蒙曰﹐文章有格同﹑意同﹐而髙下得失異者﹐其辧只在毫釐之間。蓋指此也。又嘗論之﹐學人所讀之文﹐不專在於理勝﹐理𨿽至精而筆不雋異﹐必不宜讀也。學人筆鈍者﹐尢當取筆勝之文沈潛體會﹐涵濡旣久﹐或能少變化之。此則人定勝天之理矣。

2。勢

唐彪曰﹕文章得勢有二﹕有得勢在馭題者﹐如遇一題﹐他人皆闡發題位﹐我獨著意題前。又﹐題義有輕有重﹐我於其重者詳之﹐輕者略之﹐則勢得矣。有得勢在謀篇者﹐如一篇機局﹐扼要全在起比或單提﹐乃文之發源處也。此處若能得勢﹐則後諸比皆有力。至於一股之意﹐皆從起句領出﹐一綫相承﹐無容兩歧。首句睽﹐則一股皆睽﹔首句晦﹐則一股皆晦﹐故臨文時﹐𨿽一股之意﹐已定於心﹐而起句必須再三選擇也﹐所以求得勢也。又以古文言之﹐𨿽與制藝微異﹐而大槪相同﹐通篇之綱領在首一段﹐首段得勢﹐則通篇皆佳。每段之筋節﹐在首一句﹐首句得勢﹐則一段皆佳。文之重在得勢﹐而勢之理莫要於是矣。

3。气

葛屺瞻曰﹕气者﹐貫於人之一身﹐四肢百骸﹐皆藉運動。手足之處气不到﹐則其手足痿痺﹔膚肉一點气不到﹐則其膚肉潰爛﹔至於咽喉處﹐一綫不接﹐則百骸俱僵而死矣。文有一字不貫﹐則以死字﹐一句不貫﹐則爲死句﹐一段不貫﹐則爲死局﹐至於關鍵緊要處﹐有一絲不貫﹐則通篇文字皆死﹐縱使摛詞華藻﹐不過如對木偶人耳﹐豈能動人心目乎﹗然气亦非是一直徑到底﹐無有斷續﹐無有曲折者也﹐其間自有開閤。譬如人之鼻息﹐必有一呼一吸﹐疊相循環﹐若只吸而不呼﹐或止呼而不吸﹐不下半晌﹐气必悶絕矣﹗文气亦然﹐必使其一開一閤﹐呼吸常通﹐如人一身之气﹐上自泥丸﹐下至湧泉﹐周流旋轉﹐融洽於百骸四肢﹐而無有痿痺潰爛。是乃气之說也﹐能知壅與斷者﹐斯可以論文矣。

4。機

邵芝南曰﹕夫文有品有機。品譬則聖也﹐機譬則巧也。機存於手腕之中﹐行於意想之表﹐有耆宿不能得而初學得之者﹐有終日構思不成而倉卒立就者。機一得﹐則諸妙悉來於筆下﹐虛靈變化無所不備矣。昔人云﹕文入妙來無過熟﹐熟則气機自然流利﹐生則未有不澀滯者也。機字正義不過如此﹐其有以開閤﹑抑揚﹑呼吸爲機者﹐皆穿鑿無稽之論也。

卷八

諸題作法

1。口气題

何屺瞻曰﹕口气題但貴肖題神﹐不貴肖題貌﹐拘貌肖題﹐不免淺露。

2。暗比題

唐彪曰﹕凡題止就事物上講﹐而正意隱然寓於其中者﹐暗比題也。「驥不稱其力」﹑「苗而不秀者」之類是也。作此等題﹐全篇不說出正意可也﹐或開講結尾處說出正意亦可。若將正意夾雜而講﹐則失題神矣。

3。明諭題

唐彪曰﹕明諭題﹐如「不見宗廟之美」之類﹐與比題不同。比者﹐諭以他物他事﹐比此事此物也。正意竟不必說出。諭者明以此事此物諭彼事彼物也﹐原要兩者參觀﹐故暗比宜不說出正意﹐明諭要將正意夾發也。陳法子云﹕明諭題作法﹐先說正意﹐後說諭意者﹐常也﹔先提諭意﹐倒合正意者﹐變也。若能正諭夾發﹐合同而化﹐則更思深力厚矣。

4。疊句題

唐彪曰﹕疊句題﹐如「沽之哉」二句﹐有當然之意﹐又有確然不易之意。刻文將兩意闡發﹐又將題句分兩層見於一股之中﹐以還疊句神情。若「時哉」﹑「水哉」等題﹐總是贊美流連之意﹐無甚分別﹐刻文但於兩股之首﹐分呼題面﹐以見疊句神情﹐不復分淺深層次﹐亦以題情原止於此也。

5。搭題弔法

唐彪曰﹕搭題佳處﹐全在提弔﹐提弔得法﹐文自精佳﹐其法難以執一﹐貴乎圓通。不可弔其意者﹐可弔其字﹔不可弔其字者﹐可弔其意﹔意與字不可順弔者﹐可以反弔﹔不可正弔者﹐可以借弔也。王虎文曰﹕搭題有宜承領上文者﹐於領上文後﹐卽生情弔起下文﹐最爲便易﹐如「不亦樂乎」﹐搭至「不亦君子乎」﹐便從上文「朋」字帶起「君子」﹐又或以「不亦樂乎」搭至「其爲人也﹐」便從「朋」字帶起「爲人」﹐此皆從脈絡處生情也。至於𨿽有上文而必不宜承者﹐則須起一論生發﹐莫如從下句之賓位取之。賓位者﹐下句之同類﹐或反面﹑對面亦是也。

6。代語題

陳法子曰﹕代語題有二﹕一則其人有此意﹐而我代爲之語也﹔一則其人不能爲此言﹐而我代爲之語也。旣爲之代語﹐則一語中﹐有兩人口气﹐而兩人中自當以代者作主﹐若只順其人口吻做去﹐則乃是一人說話﹐不爲之代矣。

7。單問答題

唐彪曰﹕或云問答題﹐總宜以答爲主﹐舉答﹐而所問者在其中矣。故先輩謂不得順口气﹐宜以斷做施其駕禦之法﹐此大槪之理也。而有不盡然者﹐問答題﹐大槪以斷做爲體﹐中間或間用代法﹐代其問答之意﹐使文情旺相﹐不至枯寂﹐亦未嘗不妙也。至聖賢問而時人答者﹐正意在聖賢﹐則又不當拘定答意爲主﹐輕過問意。……

8。長題

唐彪曰﹕凡書必有綱領﹐綱領不必定在前﹐且不必定在中﹐更有在後者。善爲文者﹐相題綱領之所在﹐而直擊之﹐始能握全題之勝勢﹐所謂直奪險要也。譬如帝王取天下﹐必取其要會之處﹐始能握天下之大勢﹐無二理矣。然旣有綱﹐則必有目﹐又譬之聖主將興﹐必多良臣爲之輔理﹐上下相資﹐方成盛治。作文亦然﹐未有空舉一綱不安頓諸條目而可云佳文者﹐則綱目相成之法又當講也。其法維何﹖曰﹕有隨便插帶法﹐有從類並敍法﹐有剪裁翻簡法。隨帶插帶者﹐如長章書﹐起伏轉折多﹐故節次多﹐倘處處聯絡﹐不幾繁冗之甚乎﹖善爲文者﹐化其斷痕﹐視此句可以隨便插上者﹐則竟插上﹐此句可以隨便帶下者﹐則竟帶下。得此法﹐能省無窮鍼綫﹐而自然聯絡﹐文且簡捷健勁﹐無軟弱之態矣。從類並敍者﹐將題中閒細之義類集而並敍於一處﹐則體格整齊而機神震動﹐與零星分敍而散漫細瑣者異矣。剪裁繁簡者﹐或三四節而一二語駕過﹐或一二語而頻呼疊喚﹐不厭再三是也。或曰﹕直奪險要﹐不幾令題位有倒置乎﹖曰﹕善爲文者﹐必能預伏機關﹐埋藏脈絡﹐使文有髙屋建瓴之勢﹐而窮無題位倒置之嫌﹐此巧匠之所以不同於拙工也。或曰﹕題面不幾有掛漏乎﹖曰﹕旣奪險之後﹐其餘當發揮者﹐或先做後點﹐或先點後做﹐則一章書義﹐已完大半﹐至於閒散句﹐或隨文順點﹐或補點﹐或借點﹑或反點﹑或暗點﹐有此數法以控制之﹐題面安得有掛漏乎﹖或曰﹕聞此言﹐今而後﹐長題不能難我矣。

9。記事題

張申伯曰﹕記事題﹐以其事爲記者所筆﹐則謂之記事。記事題有三種。陳法子云﹕連下文論斷來者﹐記事處宜輕點過﹐於論斷處必宜詳發﹐若記事處說得詳﹐則論斷處不得不略﹐便失輕重體裁矣﹔截去下文論斷者﹐只可還他案而不斷體裁﹐若照下文意發明﹐多至侵下﹐竟於題外別立議論﹐又屬支離。先輩於有論斷在下之題﹐往往以代法代其人自言﹐與下文相照而不相侵﹐此眞得巧避法門也。

10。引證四種題

唐彪曰﹕引證題有數種﹐有單引證題﹐有連上下文引證題﹐有三四節連引證題。總之﹐引證語多斷章取義﹐其言或不爲此理﹑此事而發﹐我引之﹐則爲此理﹑此事之證佐﹐故不當以彼之原意爲主﹐當以我引之之意爲主﹐此必不可不知者也。言其作法﹐單引證小題﹐解釋論斷俱在下﹐則不容妄加議論﹐巧人每用代法﹐順口气作之﹐蓋爲避侵下文而然也。作文須前路預埋﹐至後說出﹐始不突如也。題先引語而後正說者﹐引語只宜略敍﹐以下文解釋之義爲主也。至於三四引證者﹐宜以前提後繳﹐略賓詳主﹐相勢點題諸法﹐控制於其間﹐庶幾文有波瀾而無平衍之獘矣。陳法子云﹕長題內有數引證者﹐點題最難﹐若知先點後疏﹐先疏後點﹐疏過總點之法﹐自有變化﹐不至雷同支蔓矣。

11。記言題

唐彪曰﹕此乃一句小題﹐如「顏淵喟然嘆」句﹑「周公謂魯公曰」句是也。此項題﹐宜探入下文生發﹐以見其發言之所以然﹐如嘉谷初生先結虛房﹐虛房中便包涵全體生意在內。作者須得此意﹐文情始不至枯寂。若全節之題﹐連其所言來者﹐則又不是記言題﹐當別有作法矣。

12。難結構題

凡題分類﹐必不能徧及﹐卽徧及亦嫌於瑣﹐故立難結構題三類以統之。難者旣有法﹐則易者亦可以意裁度矣。故此三式者﹐所以濟分類之或有未備也。

唐彪曰﹕書中難結構之題有三﹕如題之先後次序不甚順者﹐不易結構﹔長題眞實之理與閒散之文﹐錯雜說來﹐難以安頓者﹐不易結構﹔長章書﹐義理多﹐引證多﹐而引証之詞不一體者﹐不易結構。此數種題𨿽難結構﹐然未嘗無法以馭之也。次序不順﹐應在前而後者﹐可以伏插兩法逆之使前﹔應在後而前者﹐可以挽補兩法﹐置之於後﹔賓主錯雜閒散之文多者﹐詳以擊其主腦﹐而閒散者則以類敍法馭之﹐此題竅也﹔長題義理多端﹐而引証之詞不一體者﹐則詳主略客之法當知﹐化參差爲整齊之法可用也。大抵作文總訣﹐不外短題宜分﹐分則意多而有發揮﹔長題貴合﹐合則不爲承接斷續所若﹐而伏﹑插﹑挽﹑補﹑類敍五法﹐又爲緊要之條目。得此意以通之﹐𨿽遇難結構之題﹐自有經緯出焉﹐而分類或有缺略無礙也。

卷九

﹝一﹞制藝體裁

唐彪曰﹕凡詩文體格﹐皆隨代變易﹐況云時藝﹐安得不日新月異乎﹖苟欲其出於轍﹐豈不大誤﹗𨿽然﹐其結構之優劣亦有分也﹐惟言其體之優者﹐令後之宏才實學﹐知文有眞體﹐能力追而及之固善﹐卽不能﹐亦使衡文與選文者﹐遇體裁美善之文﹐不至反以爲未當拙置之﹐此文體之所以急宜闡明也。若夫勢之所趨﹐不能挽回者﹐亦付之無可如何已矣。

﹝二﹞制藝有六位

唐彪曰﹕前輩制藝之法﹐盡於六位。六位者﹐曰頂﹑曰面﹑曰心﹑曰背﹑曰足﹑曰影也。頂位者﹐題前也﹐題前有一層者﹐有二層者﹐有在上文者﹐有在本題者。知題有頂位﹐則文有來歷﹐前半不患無生發矣。面位者﹐題之正面也﹐知題有正面﹐故宜還其正面。心位者﹐題之所以然也﹐知題有所以然﹐則當求其所而在搜剔之﹐斯理境深入﹐不落膚浮。背位者﹐題之反面也﹐從反面挑剔﹐逆取其勢﹐則正面愈醒。足位者﹐題之後一層也﹐知題有後一層﹐必宜於後幅補之﹐以完題意。影位者﹐題之對面與旁面也﹐影在對面﹐描寫其對面﹐影在旁面﹐描寫其旁面﹐知題有影位﹐則題不患無生發﹐且有離奇境界矣。凡題不必六位皆全﹐而四五位﹐則所必有﹐能於四五位闡發盡神﹐卽有佳境足觀矣。

﹝三﹞制藝發題面與所以然之分

唐彪曰﹕論時藝﹐從無分所以然與題面者﹐分之自陸稼書先生始﹐此實作時藝之寶筏﹐初學必不可不知者也。

陸稼書云﹕成﹑弘以前之文﹐敍題面處多﹐發所以然處少﹐而題意已顯然於題面之中﹔成﹑弘以後之文﹐發所以然處多﹐敍題面處少﹐而題面亦躍然於題意之內。彪更謂長題宜多發題面﹐不多發題面﹐則眉目不淸﹔單句題﹐盡力洗髮題面﹐不過十餘句﹐其義已完﹐惟多發所以然﹐便有無窮義理﹐無窮境界也。

唐彪曰﹕有題先之所以然﹐有題中﹑題後之所以然﹐安頓通篇位置﹐則前者宜發於前﹐中者宜發於中﹐後者宜發於後﹐此先後之不可混亂者也。至於題面與所以然﹐則不必拘乎先後﹐先敍題面可也﹔先發所以然﹐亦可也﹔卽錯綜相間發揮亦可也。就一股論﹐上截髮所以然﹐下截髮題面可也。發揮所以然處﹐有從正面說入者﹐有從反面說入者﹐有從對面﹑側面說入者﹐此至妙之理﹐人所不易知﹐先輩亦不欲與人言者也。

卷十

評古文

1。左傳

唐彪曰﹕左氏文章佳處﹐一曰老健﹐筆能截鐵﹐句可擲金﹔二曰風華﹐云錦天章﹐燦然炫目﹔三曰變化﹐其敍事﹐或預點於前﹐或齊列於中﹐或懸綴於末﹐不爲一律﹐無非神妙﹔四曰波瀾﹐或引詩詞﹐或說夢兆﹐或詳卜筮﹐其最得意者﹐在追訴舊事中﹐故作奇峯插天﹐卽平敍者﹐亦必一唱三嘆﹐淋漓盡致﹔五曰接渡﹐山盡逢山﹐水窮逢水﹐但見攺觀﹐不見承接﹔六曰雙收﹐或用兩人﹐或用兩事﹐或用兩詩﹔七曰空中預埋﹐有意無意虛插在前﹐到後闡明﹐脈絡聯貫﹔八曰閒情照應﹐用閒情點染﹐回環照應﹐別有佳趣﹔九曰陡然而往﹐令人神驚﹐卻有餘音未絕﹐又令人神遠﹔十曰詳略有方﹐或於正面處﹐用略筆點過﹐而於旁見側出﹐閒情閒事﹐則盡力發揮﹐露其姿態﹔十一曰若斷若續﹐可合可分﹐或其事在數年之後﹐而端諸預見於數年之前﹐或論斷在本人傳中﹐而伏案已見他人篇內﹐綫索愼密﹐脈絡綿長。開辟以來﹐不得不推爲文章鼻祖也。

唐彪曰﹕《左傳》多用從類並敍法。從類並敍者﹐或將往日零散之事﹐或將現在零碎之事﹐或集同類之理﹐或集同類之言﹐敍於一處也。如晉殺其大夫三郤﹐楚公子比自楚歸宋﹐魏獻子爲政﹐此並敍於篇之首者也﹔吳使子札來聘﹐韓宣子如楚﹐晉楚戰於邲﹐此並敍於中幅者也﹝絕秦篇末段最詳﹐諸小古文皆刪去﹐可恨﹞﹔呂相絕秦﹐中行獻子伐齊﹐此並敍於篇之末者也。

唐彪曰﹕杜預《春秋左傳序》所以闡明春秋之義例者﹐精而能該﹔所以發明《左傳》之意旨者﹐核而能周。《春秋左傳》之理﹐無餘蘊矣。學人未能全讀二書者﹐固當讀之﹐卽全讀二書者﹐讀之尢能悉二書之微義也。

2。孟子

唐彪曰﹕古今文﹐工言權術﹐而極暢者﹐無過於《國策》﹔善言義理而極暢者﹐無過於《孟子》。彪嘗以二文兼讀﹐一則仁義之風可親﹐一則機械之行可畏。專讀《孟子》﹐猶未見孟子之賢﹐及於《國策》並讀﹐而孟子之賢益著﹔專讀《國策》﹐猶未見儀衍之惡﹐及與《孟子》並觀﹐而儀衍之惡益彰。故以人品論﹐殆有天壤之不同﹐若但以文章論﹐則有可並稱者。𨿽然﹐文者載道之器﹐孟子之文﹐克明乎道﹐則其勝於《國策》又何待言﹖但舉世之人﹐誰不讀其書者﹐誰能讀之得其神化﹐而能自成一家言者乎﹖無他﹐但求其義理﹐不於其文辭細加揣摩之功也。若將其至佳者﹐揀數十篇錄爲一冊﹐殫心揣摩﹐則必有以造其微者。昔昌黎﹑老泉專學《孟子》﹐故其文最佳。朱子謂孟子之文﹐不但非歐﹑蘇所及﹐而且非昌黎所及。人柰何棄其幼所習熟﹐而反求乎他文之生者哉﹗

3。國策

唐彪曰﹕《國策》之文﹐起不用冒﹐收不作結﹐單刀直入﹐脫盡裝點﹐且其气雄力勁﹐筆秀神淸﹐詞腴而不膚﹐色妍而骨俊﹐文章至此﹐可稱絕技。又﹐其於人情事勢﹐揣摩推測﹐透徹無餘﹐故敷陳利害以傾惑人心﹐能使勇者怯﹐智者愚﹐喜者變怒﹐優者忽樂。學者見之﹐未有不好之深﹐讀之不忍釋者。𨿽然﹐是書也﹐當師其文之佳﹐不當學其意之險﹐否則﹐因習其文而喪我天良﹐所得者小﹐而所失者大﹐則寧不讀之爲愈焉耳﹝劉更生曰﹕《戰國策》﹐或曰《國事》﹐或曰《長短》﹐或曰《事語》﹐或曰《國策》﹐或曰《長書》﹐或曰《修書》﹐乃戰國時遊士各輔所用之國爲之策謀﹐宜謂之《戰國策》。其事繼春秋以後﹐迄楚漢之初二百四十五年間之事也﹞。

4。史記

唐彪曰﹕司馬子長之文﹐爲古今第一者﹐以其天資髙邁﹐博記羣書﹐又得師傳心性之功﹐常收視反聽﹐使天君湛然﹐故光明煥發。文章佳境出自性天﹐其言曰「內視之謂明﹐反聽之謂聰。」非虛語也。又﹐徧歷宇內﹐凡天地間奇山異水﹐艸木禽獸﹐人情風俗﹐可驚﹑可怪﹑可喜﹑可思者﹐悉取以助吾之生意。又父子相繼爲史官﹐有往昔當時之祕書史冊﹐可以資探討﹐又與燕趙賢豪交遊﹐有以助耳目聞見所不及。又有藉信﹑荊﹑聶﹑平﹑嘗﹑無忌諸公﹐足以供描寫﹐有封禪﹑開河﹑徵蕃﹑黷貨﹑嚴刑諸事足以暢發揮。又﹐上古地名﹑官名﹑服飾﹑器用﹑宮殿之名多馴雅﹐點入文中多可愛。故其發爲文章﹐立例廣﹐寄情深﹐或分或合﹐或略或詳﹐隨意所發﹐無不曲當。當大篇包羅眾有﹐則如千巖競秀﹐萬壑爭流﹐其微辭旁見側出﹐寓意於敍事之外﹐則如天馬行空﹐不可蹤迹﹐可謂化工之巧﹐非人力所能仿佛矣。𨿽其紀載往事附會訛誤﹐亦時有之﹐然以文論﹐則無美不臻﹐大成之名不得不歸之也。

唐彪曰﹕史遷之文﹐如本紀﹑世家﹑八書﹑大篇列傳﹐皆累萬餘言﹐可謂極長難讀矣﹐然無一非挨年次月﹑由先而後﹐條理井然﹑有界限可尋者。惟其筆端變化﹐或起或伏﹐或卽或離﹐縱橫出沒﹐不可捉摸。故淺學者讀之﹐如數萬散錢﹐傾之於地﹐東竄西分﹐不能收拾﹔有識者讀之﹐知一索可貫千錢﹐得貫之具﹐𨿽數萬散錢﹐無難瞬息約束之矣。故讀《史記》者﹐總以「挨年次月」四字提爲綱領﹐縱令篇幅廣長﹐端諸紛錯﹐而章法脈理﹐無不顯然可見﹐又何患其難讀也。又曰﹕《史記》之文﹐皆有界限段落﹐一篇可以分爲十數篇﹐而十數篇仍渾成是一篇。故讀一篇﹐卽是讀十數篇﹐而讀他文數十篇﹐終不如讀《史記》一二篇。知此意者﹐庶幾知《史記》之佳﹐得讀文之法。或曰﹕《史記》不能全讀者﹐亦有刪讀法。但欲刪之得其當耳。

唐彪曰﹕《左傳》每用雙收法。如晉趙盾無君﹐魏獻子爲政﹐皆用雙收法。《史記》變通其理﹐移之篇首﹐如《廉頗藺相如列傳》《張耳陳余列傳》皆用雙起法。故知善作文者﹐推類變化﹐愈出愈奇﹐若人步亦步﹐人趨亦趨﹐則不免庸奴之誚矣。

5。韓文

唐彪曰﹕昌黎之文﹐篇篇一體﹐不能詳述﹐玆略舉大槪﹕有若詩之興體者﹐《送楊少尹序》《王捨秀才序》《溫處士赴河陽軍序》諸篇是也﹔有若詩之比體者﹐《雜說一》《雜說四》《應科目與人書》諸篇是也﹔有若典謨者﹐《平淮西碑》《祭鱷魚文》諸篇是也﹔有似班﹑馬者﹐《許國公神道碑》《權徳輿墓志銘》諸篇是也﹔有若詞賦者﹐《進學解》《訟風伯》諸篇是也﹔有如巨浪排空﹐怒濤捲雪者﹐《畫記》《後二十九日上宰相書》《上張僕射書》《圬者王承福傳》諸篇是也﹔有百轉百折者﹐《祭十二郎文》《諱辧》諸篇是也﹔有錯綜遙對者﹐《原毀》《與陳給事書》諸篇是也﹔有回環重復者﹐《初上宰相書》《原道》《送廖道士序》《送董邵南序》諸篇是也﹔有遊戲三昧者﹐《毛穎傳》《送窮文》諸篇是也。至於辭句之變幻﹐長至二三十字者有之。凡說理之文﹐未有不平實者﹐惟昌黎能以至平實之理髮爲至虛靈之文﹐其平實之理如布帛菽粟﹐愚智同需﹔其虛靈之文﹐如海市蜃樓﹐千形萬態﹐不可摹擬。玆約一言以贊之曰﹕百體備具而不落窠臼者﹐其昌黎之文也乎﹗

6。歐文

唐彪曰﹕自歸震川﹑錢牧齋二先生讀歐文﹐且極口稱贊﹐自此諸名公皆爭效法﹐而歐文遂爲古學津梁矣。夫歐文胚胎乎《史記》﹐而變化潤澤乎昌黎﹐議論﹑敍事參伍錯綜﹐而以紓折之筆出之﹐秀雅之度行之﹐感慨之情致之﹐備諸佳境﹐宜爲後人取法不置也。

7。大蘇

唐彪曰﹕大蘇之文﹐汪洋浩瀚﹐如長江大河﹐滔滔不竭者﹐其气也﹔開闔縱橫﹐屈伸斷續﹐無不如意者﹐其機也﹔松爽俊快如哀梨﹐文雅潤澤如蜀錦者﹐其辭也﹔至難辧之事理﹐與至難狀之情形﹐一進闡發﹐無不了然言下﹐躍躍欲出者﹐其筆也﹔倏而聖賢﹐倏而仙佛﹐倏而縱橫刑法﹐雜出無方﹐惟求其是﹐不避後人之議者﹐其心事與文情也。𨿽文多逞才﹐或篇幅過長﹐不能裁以法度﹐是則有之﹔若其種種美善﹐終非後人所能及矣。

8。總評

唐彪曰﹕古今來佳文𨿽多﹐至如《左傳》《國策》《孟子》《南華》《史記》《漢書》﹑相如﹑昌黎﹑允叔﹝疑爲永叔﹞﹑子瞻諸公之文﹐則可謂之登峯造極﹐無以復加者也。學者能熟讀精思﹐則文章已探驪得珠矣。至於永叔﹑子瞻之文﹐初學尢宜先讀﹐以爲造就之階﹐則工夫易於入手。卽或資鈍﹐不及再讀他文﹐然亦足以擴充才思﹐流暢筆機矣。

唐彪曰﹕西京之文﹐朴茂雄健﹐遠過唐宋﹐然其中則有等級﹐未可一槪視也﹐如董﹑賈之文固佳﹐然以較之班﹑馬﹐則殊不相及。欲讀西京之文者﹐不可不知所先後焉。

卷十一

﹝一﹞論讀古文

唐彪曰﹕文章大忌偏似一家。張文潛云﹕讀《左傳》不可不兼讀《莊子》﹐蓋取其一實一虛﹐一髙老﹐一疏宕。對待兼學﹐讀文執兩端之法也。兩端執﹐而我之文有眞面目出於其間﹐偏似一家之獘﹐吾知其必能免矣﹝𨿽然此第舉文之懸絕者言之耳﹐非謂文止宜學二家也﹐觀韓﹑柳﹑老蘇自言無所不讀﹐卽可知矣﹞。

唐彪曰﹕學人宗大家之文者﹐所輕視周﹑秦﹐史﹑漢﹐豈知昌黎之文﹐出於六經﹑《莊》《孟》﹔柳州之文﹐出於《左》《國》《離騷》﹔永叔出於司馬﹔昌黎﹑老泉﹑東坡﹑穎濱出於《國策》《南華》﹑晁﹑賈﹔南丰出於班固﹑劉向。大家之文﹐旣有所自出﹐而後之讀其文者﹐反輕視其所自出﹐可乎哉﹖且作文之理﹐取法乎上﹐僅得乎中﹐讀其文﹐執筆爲之﹐便去其文遠甚﹐安有讀八家而卽能爲八家之文者﹖故尊八家而忘周﹑秦﹑史﹑漢者﹐非也。然登髙者必自卑﹐苟躐等爲之﹐不讀八家而竟驟希乎周﹑秦﹑史﹑漢﹐恐不能學其髙雋﹐而且有畫虎不成之獘矣。故學古宜以漸入也。

唐彪曰﹕朱子嘗言﹕合昌黎﹑柳州﹑永叔﹑南丰﹑明允﹑東坡數家之文﹐精加選擇﹐可讀者不及二百篇﹐此外便不必讀﹐讀之能令人手筆低。此不刊之論也。今人於名人之文﹐槪視爲錦繡珠璣﹐謂可不必選擇﹐乃率意誦讀﹐豈知平常之文﹐讀之能令人手筆低乎﹖

唐彪曰﹕文章未有無瑕病者﹐𨿽以左﹑史文中之聖﹐而或詳略欠審﹐或位置失宜﹐或字句粗率﹐往往有之﹐下此者可知矣。學者讀其文﹐先存成見﹐但求其美﹐而不辧其瑕﹐非深造自得者也。惟精加玩索﹐能辧其美玉微瑕﹐然後己之所爲文﹐瑕疵亦可免矣。

唐彪曰﹕或云名文偶有微瑕﹐不宜輕攺﹔或云名文果有瑕疵﹐讀本之內﹐不妨攺竄﹐以成全璧﹕此二者﹐一存敬愼之心﹐一慊求全之志﹐均有所見也。讀《史記﹟虞卿列傳》﹐三引《國策》成文﹐其中先後倒置﹐姓氏舛訛﹐人謂不如《國策》之佳。及得宋景濂先生讀本﹐將前後攺移﹐仍從《國策》次序﹐結構更有天然之妙。又見《屈原列傳》﹐位置亦有失宜﹐景濂移其「系心懷王」一段於後﹐移其「人君無智愚賢不肖」一段於前﹐又刪其「楚人旣咎子蘭勸王入秦」三句﹐潔淨明爽﹐誠勝原本。又於《左傳﹟吳子使札來聘》篇「美哉其細已甚」去「美哉」二字﹐《晉侯秦伯戰於韓》篇﹐刪其「亂气狡憤」四句﹐《晉欒盈出奔楚》篇﹐刪其「以範氏爲死吾父而專政﹐吾父死而益富」二句。其他之攺易數句與攺易數字者甚多﹐乃知前賢於古名文﹐有微瑕者見之親切﹐攺去其疵﹐以爲讀本﹐信乎有其事﹐不避嫌也。但有景濂之學識則可﹐無則安可輕攺歟﹗此系必宜刪而後刪者﹐不可以近時選古文輕加刪削者目之。

﹝二﹞論選古文

唐彪曰﹕古人之文﹐必宜刪而後可以刪之﹐如或篇幅太長﹐意旨重疊﹐字句有疵﹐稍爲之減節﹐則美者益美矣。但今日之選古文者則不然﹐不問文之可刪不可刪﹐止取詞句可通者則存之﹐稍不可用者﹐盡刪之﹐或去其頭面﹐或去其筋節﹐或去其波瀾。不知頭面去則由來無可考矣﹐筋節去﹐則神气不相續矣﹐波瀾去﹐則情境不生動矣﹐讀之何益乎﹖其所爲可用入時文者﹐正皆糟粕﹐而無益於人之學識者也。選古文者亦曾思及此乎﹖

唐彪曰﹕大凡一人所著﹐有最上之文﹐有其次之文﹐有又次之文﹐三者相較﹐而髙下大懸殊矣。故選古文者﹐須選最上之文﹐其次與又次者卽可已也。﹝學人之資性工夫俱有限﹐最上之文﹐且不及多讀﹐焉有餘力及其次焉者﹖今所選者﹐皆其次之文﹐則上焉之文﹐反使人皆不及讀矣﹐豈不誤人之甚乎﹖﹞乃世之選古文者有異焉。《史記》一書﹐鴻裁鉅篇不可悉數﹐𨿽其極長者難以登載﹐然不甚長者﹐蓋亦有之﹐今皆不登﹐惟登諸史贊與諸敍而已﹐是何殊欲觀山者不求躋髙岱﹐欲觀水者不求沂滄溟也﹗《國策》﹑昌黎﹐大文極多﹐歐﹑柳﹑曾﹑蘇﹐佳篇孔有﹐乃所選錄者﹐類皆非其至焉者也。至於《左傳》﹐選旣不精﹐又皆截去其首尾﹐如《晉公子歷遊列國》篇﹐七百七十字﹐止摘中間一百五十字﹐《欒盈出奔楚》篇﹐七百四十一字﹐止摘中間三百十七字﹐《吳子使札來聘》篇﹐八百三十七字﹐止摘中間五百字﹐世豈有首尾盡去﹐而猶成文者乎﹖《季梁勸修攺》《夏四月取郜大鼎於宋》諸篇﹐則去其首者也﹐夫文無首﹐則由來且無可考﹐何況其他﹖《晉侯復假道於虞》《呂相絕秦》《晏子和同之對》諸篇﹐則截去其尾者也﹐夫文無尾﹐且無以見其歸結﹐何況波瀾余意也﹖噫﹗爲此者過矣。推其意﹐蓋以世之習舉業者﹐讀古文所重不過取移用於時文而已﹐佳文未必知也。不思天下豈盡庸才﹐卽中人之下﹐苟見至佳之文﹐必無不知﹐必無不讀。今也﹐乃竟以爲不能知不能讀而置之﹐祇選其短小之篇﹐又徒存其浮詞﹐而去其筋節首尾﹐豈非目天下士盡爲不能知文不能作文而僅能抄文也哉﹗

唐彪曰﹕孫無已云﹕師言近時古文諸選所載之多不佳﹐亦有據乎﹖余曰﹕有據。如《左傳》六大戰﹐文之至精者也﹝晉侯秦伯戰於韓﹐晉侯侵曹伐衛﹐晉救鄭與楚戰於邲﹐衛齊戰於新築﹐晉與三國救衛與齊戰於鞌﹐晉侯鄭伯楚子戰於鄢陵﹐吳子楚人戰於柏舉﹐此爲六大戰﹞﹐其不入選猶可解曰﹕以其過長﹐慮習舉業者不能讀故也。然微短而甚佳者﹐不可悉數﹐今略舉當選者二十餘篇﹐以見其槪﹐如《晉殺其大夫三郤》《魏絳論和戎》《已亥同盟於戲》《夏午月滅偪陽》《公孫捨之帥師侵宋》《晏嬰使晉》《諸侯會於申》《韓宣子如楚》《魏獻子爲政》《公會諸侯於召陵》《白公勝作亂》﹐皆盡美之文也﹐諸選皆不登﹐偶登一二﹐如《欒盈出奔楚》《崔杼作亂於齊》《吳子使札來聘》﹐又皆截去首尾﹐此皆令人不可解者。至於諸選所首列者﹐《周鄭交質》《石錯諫寵周吁》《公矢魚於棠》《介之推不言祿》諸篇﹐乃《左傳》之次者﹐而諸刻必不遺焉﹐此又令人不可解也。夫《左傳》爲文之鼻祖﹐又皆諸刻所首列﹐今其所選如此﹐他文可知矣﹗余豈敢無據而云然乎﹖

﹝三﹞後場體式

1。策問

唐彪曰﹕初學未知策問體式﹐入場見題長千餘字﹐俱是設疑問難﹐露一隱二﹐便茫然不知旨歸何在﹐於是略拈影響﹐勉彊成篇﹐郢書燕說﹐其能免乎﹖平日須將舊策題集數十道﹐匯爲一冊﹐詳細閱之﹐知其發問之機竅﹐後日題到手時﹐胸有成見﹐不爲題所捆縛﹐因問條對﹐自有確實議論出於其間矣。

2。經論體裁

唐彪曰﹕劉勰云「論者﹐綸也。」「彌綸羣言﹐而精研一理者也。」釋經宜與注疏合體﹐辧史宜與評贊一機﹐詮文當與敍引共軌﹐陳政應與議說同科﹐因題立義﹐而各出體裁者﹐論之用也。然論史﹑詮文﹑陳政之體﹐見於八家﹐及明之諸名家者﹐體裁咸備﹐不必詳言。今惟言其釋經之宜如注疏體裁者﹐論有冒﹐冒之體﹐或一段﹐或兩段﹐長短不拘也。然並無論破﹑論承﹐偶有似破者。至於承﹐則百無一肖。近有著論體者﹐易去論冒之名﹐以破﹑承代之﹐而論冒之舊名﹐不能沒也。後學無知識者﹐見其書﹐對之於破﹑承而不似﹐仍謂之論冒而不敢﹐疑惑滿衷﹐莫知所適﹐因疑破﹑承之外﹐尙有論冒﹐如制藝之有起講者。噫﹗明明是一个論冒﹐而故設一破﹑承之名以害人﹐何爲者乎﹖論冒宜簡短穩括﹐發題之大槪而止﹐縱筆暢言實發﹐必至與後幅雷同也。論冒之下﹐卽點題。本朝甲辰至丁未書論皆如此﹐想亦初設典制﹐士子猶未深造﹐不敢自異﹐若行之久﹐必有變化出焉。何也﹖制藝尙不點於一處﹐何況論乎﹖點題之下﹐皆有「請申論之」﹑「請申其旨」句﹐此套之最陋者﹐必宜棄去﹐以他語襯之﹐可也。若能熔化題面不直述題﹐則襯貼語竟可以不必矣。點題之下﹐乃論之前半幅也﹐以一二句短題言之﹐體裁半虛半實﹐不必過於實發﹐惟推原題之來歷﹐以闡發題前﹐順筆出之固佳﹐反筆振之尢美。若多句長題﹐或總摯題面﹐或截髮上段﹐若題中有綱領句﹐則先擊綱領﹐以控全題之勢﹐大都前半用反筆﹐則文情多振動也。近有著論體者﹐點題之下﹐忽立論項之名﹐就其比擬之意﹐宜稱論胸﹑項。何足以名之﹖且前旣無論首﹑論面﹐此處特出「項」名﹐於理終未協也﹐何若以前半幅稱之﹐或者以次段之名稱之﹐始當矣。論之中幅﹐無論長短諸題﹐皆宜實發全意﹐義一二層者﹐以一二層還之﹐義三四層者﹐以三四層還之﹐不宜遺漏也。宋儒陳止齋云﹕論之中幅﹐如四通八達之衢﹐無有繩墨﹐宜反復鋪敍﹐盡情暢發﹐無容闕略。確哉言也。論之後幅﹐不貴空言﹐或援引經書以證﹐或引史斷爲憑﹐或借鑑於古人﹐或取裁於往事。又宜推廣補厥﹕題言善以爲法者﹐此多補言不善﹐以垂戒﹔題言不善以爲戒者﹐此多補言善事﹐以爲法。罕譬不嫌於泛也﹐曲諭不厭其詳也﹐大都指陳條款﹐令人實可見之施行耳。近有人以腰名後幅者﹐此更無稽之談。蓋腰在臍與命門之兩旁﹐臍於命門者﹐乃一身之中位也﹐古人謂之「呼根吸蒂」﹐又謂之「黃庭土府」﹐無非謂其中也。今腰處地位之中﹐豈可以擬論之下截乎﹝據其比擬﹐宜稱論股﹞﹖此眞擬物不以其倫也。且據其所言﹐又平庸八股之後股耳﹗髙手且不屑爲此﹐豈可移爲論式乎﹖論之結尾﹐貴乎健也﹐欲其如神龍之掉尾﹔又貴乎有韻也﹐欲其如琴瑟之餘音﹐鏗然於弦指之外。此則論之至佳者矣。或曰﹕今經書論點題﹐皆在論冒之下﹐子獨言不必拘於一處﹐何也﹖曰﹕東坡之文﹐以論爲最﹐人稱其爲千年絕調﹐今觀東坡之文《禮以養人爲本論》﹐點題在第四段之後﹐《勢論》﹐點題在篇末之第四句﹐《物不可以苟合論》﹐則竟點於篇末﹐《大臣論》﹐則點於論冒之第二句﹐《武王論》﹐則點於論冒之第一句。觀此﹐則知點題不當坐定於一處也。又﹐時藝點題﹐不但不拘於一處﹐且有順點﹑反點﹑借點﹑補點﹑暗點諸法﹐況於論乎﹖古人云﹐論貴圓轉變化﹐忌方板雷同﹐若篇篇一律﹐則方板雷同之至矣﹐圓通變化安在乎﹖此所以謂不必點於一處也。

3。表

唐彪曰﹕余讀永叔﹑子瞻及明初之表﹐體裁簡徑﹐出入經史﹐未嘗不爲之手舞足蹈也。嘉﹑隆以後﹐以至於今﹐拘於俗體﹐務爲冗長﹐詩﹑曲﹑裨史之辭﹐姿意堆積﹐蕪穢野俗﹐體裁愈變而文愈下矣。然此體裁﹐豈功令所頒乎﹗不過士人自爲增飾耳﹗增飾而適成其陋﹐何若反其簡貴之爲善乎﹖有識之士﹐取嘉﹑隆以前之表讀之﹐奉以爲式﹐不特文佳﹐作之更易﹐何必臨場取至陋之時務而讀之哉﹗

唐彪曰﹕作表惟句法奇偶長短合宜﹐始能入妙。其最上一格﹐大抵偶聯﹑奇聯﹐錯綜間用﹐自然變化飛舞﹐悅人心目。苟或不能﹐用二偶聯以一奇聯間之﹐亦稱合法。至於句法之長短﹐不拘是偶是奇﹐但見前句長﹐則後句必宜短﹐前句短﹐則後句必宜長﹐長短相間﹐句調參差﹐方得離奇變化。近時之表﹐多爲偶聯﹐而奇聯絕少﹐又句法長短多不合宜﹐所以堆積滯﹐不堪入目也。「啟」﹑「箋」之法﹐亦當視此爲準矣。

﹝四﹞諸文體式

1。記

唐彪曰﹕或言作記一著議論﹐卽失體裁﹐此言非也。凡記名勝山水﹐點綴景物﹐便成妙觀﹐可以不著議論﹔若廳堂亭臺之記﹐不著議論﹐將以何說撰成文字﹖豈棟若干﹑梁柱若干﹑瓦磚若干便足以成文字乎﹖噫﹐不思之甚矣﹗

2。序﹑小序

唐彪曰﹕《爾雅》云﹕發其事理﹐次第有敍也。有敍事多者﹐有議論多者﹐有末後綴以詩者﹐三者皆通用也。西山眞氏﹐則分無詩者爲正體﹐也詩者爲變體。小序者﹐序其篇章之所由作﹐對大敍而名之也。古人著書﹐每自爲之敍﹐然後已意瞭然﹐無有差誤﹐此小序之所由作也。

3。碑文

唐彪曰﹕碑文事實多者﹐止須敍事﹐若故意攙入議論﹐便成贅癅﹔事實寡者﹐不說參之以議論﹐必寂寞不成文字。此前輩又謂碑文一著議論﹐便非體裁﹐此言過矣﹐今刪去之。

4。墓志銘

唐彪曰﹕志者﹐記也﹔銘者﹐名也。古之人﹐有徳善功烈可名於世﹐鑄器以銘﹐故於葬時﹐述其人世系﹑名字﹑爵裏﹑行治﹑壽言﹑卒葬日月﹐與其子孫之大略﹐勒石加蓋﹐埋於壙前三尺之地﹐以爲異時陵谷變遷之防也。迨爲末流﹐乃有假手文土﹐以謂可以信今傳後﹐而潤飾太過者﹐亦往往有之。然使正人秉筆﹐必不肯狥人以情也。其體圓﹐事實多者﹐專敍事﹐事實少者﹐可參之以議論焉。其題曰墓志銘者﹐有志有銘者也﹔並序者﹐有志有銘而又先有序者也﹔單曰墓志﹐則無銘者也﹔曰墓銘﹐則無志者也﹔亦有單云志而卻有銘﹐單云銘而卻有志者﹔有純用「也」字爲節段者﹐有虛作志文而銘內始序事者﹐亦變體也。若夫銘之爲體﹐則有三言﹑四言﹑七言﹑雜言散文之異﹐有中用「兮」字者﹐有末用「兮」字者﹐有末用「也」字者。其用韻﹐有一句用韻者﹔有兩句用韻者﹔有三句用韻者﹔有前用韻而末無韻者﹐有前無韻而末用韻者﹔有篇中旣用韻而章內又各自用韻者﹔有隔句用韻者﹔有韻在語詞上者﹔有一字隔句重用自爲韻者﹔有全不用韻者。其更韻﹐有兩句一更者﹐有四句一更者﹐有數句一更者﹐有全篇不更者﹐不一體也。此外﹐又有末葬而權厝者﹐曰「權厝志」﹔旣殯之後﹐葬而再志者﹐曰「續志」﹔又曰「後志」﹝柳河東有《故連州員外司馬陵君墓後志》是也﹞﹔歿於他所而歸葬者﹐曰「歸祔志」﹝《河東集》有《先夫人河東縣太君歸祔志》﹞葬於他所而後遷者﹐曰「遷祔志」﹐﹝《河東集》有《叔妣陸夫人遷祔志》﹞。刻於蓋者﹐曰「蓋石文」﹔刻於磚者﹐曰「墓磚記」﹐又曰「墓磚銘」﹝《河東集》有《下殤女子小侄女墓磚記》﹐墓磚銘是也﹞﹔書於木版者﹐曰「墳版文」﹝《唐文粹》也舒元輿撰《陶母墳版文並序》﹞﹐曰「墓版文」﹔又有曰「葬志」﹝《河東集》有《馬室女雷五葬志》﹞﹔曰「志文」﹝有志無銘者﹐則《江文通集》有《宋故尙書左丞孫緬等墓志文》是也﹐有志有銘者﹐《河東集》載《故尙書戶部侍郎王君先太夫人河澗劉氏志文》是也﹞﹔曰「墳記」﹝《河東集》有《韋夫人墳記》﹞﹔曰「墳志」﹔曰「壙銘」﹔曰「槨銘」﹔曰「埋銘」﹝《朱文公集》有《女埋銘》是也﹞。在釋氏﹐則有「塔銘」﹑「塔記」﹝《唐文粹》載劉禹錫撰《牛頭山第一祖融太師新塔記》﹞。凡二十題﹐今備載之。

5。祭文

唐彪曰﹕祭文之體﹐有韻語﹐有儷語﹐有散文。其用有四﹕祈禱雨晹﹐驅逐邪魅﹐干求福澤﹐此三者貴乎辭恭而意懇﹐不亢不浮爲得體﹔若祭奠之辭﹐貴乎哀切﹐寫其生平之行誼﹐而哀其死亡之過速﹐如此而已。

卷十二

﹝一﹞惜書

唐彪曰﹕昔之聖賢﹐不寶珠寶而寶好書﹐故多方積聚﹐有借抄者﹐就其家抄之﹐不令書出門也。子孫愚魯者視書如泥沙瓦礫﹐不但輕棄平常易得之書﹐卽家傳不可得之書﹐並幼時讀過好書﹐亦且輕賤狼藉﹐至於散失。此無他﹐其志气污下﹐識見卑陋﹐不知書之有益﹐所以如此。不思己𨿽不能讀書﹐他日子孫或有能讀書者﹐欲求好書不可得矣﹐非財求所能覓也﹐亦思之乎﹖

唐彪曰﹕好書極難﹐如得抄刻善本﹐當極愛惜之﹐不可卽以此書日常誦習至於毀壞﹐更恐爲人盜竊﹐旣失則不可復得﹐𨿽痛惜之﹐無益矣。故須抄副本與子弟誦習﹐其原本則深藏之﹐不當聽其可有可無也。

﹝二﹞雜論

古人云﹕貯書廚篋中﹐欲閱﹐方取出之﹐閱竟﹐始易他種。今閱一二行﹐便堆幾上﹐久之堆積如山﹐終年未竟一冊﹐此通獘可鄙也。

唐彪曰﹕一技一能﹐亦足垂名於後世﹐況士君子著書立言﹐苟能盡善﹐安有不可與金石同壽之理﹖特患貪多務博﹐而議論不精﹐欲速成功而瑕瑜相掩﹐所以不能傳也。勞曾三云﹕著述不患其不博﹐而患其難傳﹐古今有撰述等身而不足傳世者多矣﹗若精而可傳﹐豈在多乎﹖然欲精﹐在不欲速始﹐張衡十年而賦二﹐左思一紀而賦三﹐故紙貴洛陽﹐而後世不能廢也。是其不欲速之效矣。

唐彪曰﹕文思有得之至敏者﹐或片時成數藝﹐如袁宏﹑劉廠﹑柳公權之儔其人也﹝桓溫北徵﹐喚袁宏倚馬前作露布﹐不輟筆立成﹔劉廠在西掖時﹐一日追封皇子﹑宮主九人﹐廠立馬卻坐﹐一揮九制﹐昌明﹑典雅﹐各得其體﹔柳公權從文宗至未央宮﹐帝駐輦曰「朕有一喜﹐邊城賜衣久不時﹐今中秋而衣已給。」公權爲數十言稱賀。帝曰「當賀我以詩。」宮人迫之﹐公權應聲成文﹐婉切而麗。詔令再賦﹐復無停思。天子甚悅﹐曰「子建七步成一詩﹐爾乃三焉。」﹞。有得之至遲者﹐或數月成一藝﹐如桓譚﹑王充之儔其人也﹝桓譚每數日作一文﹐文成輒病﹔王充著《論衡》﹐閉戶二十年始成﹞。大抵士日應試之作﹐與詞臣承命作文﹐類皆刻期以需﹐非敏不足以應急。敏者固勝於遲者﹐然而文未必工也。其欲自爲撰述以垂永久﹐不嫌於遲﹐遲則能精﹐精則可傳﹐遲者又勝於敏也。故二者各有所長﹐取才者不當以此分軒輊焉。

唐彪曰﹕天下之理﹐不多方闡明﹐則不能透徹﹐但闡發旣多﹐又苦書卷浩繁﹐不能記憶﹐開卷則了了﹐掩卷則茫然﹐不能得其益矣。若闡發詳悉之後﹐更以詩歌約語括之﹐𨿽數千百言﹐可約之於數十字﹐何其簡易也。而著書者恐人鄙其俚俗﹐每不欲見於書冊。噫﹗一書之中﹐詩歌約言能有幾何﹖𨿽俚俗﹐無害也。若欲盡避之﹐令閱者不受其益﹐何賴有此書乎﹗人何不深思之也﹝詩歌如《周易﹟卦序歌》《歷代帝王國號歌》之類﹔約語如梁七齊﹑八老之類﹞。

家塾教學法

