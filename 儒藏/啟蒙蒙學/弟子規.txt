總敍孝

悌謹

信泛愛眾親仁學文

總敍

弟子規聖人訓首孝悌次謹信

泛愛眾而親仁有餘力則學文

孝

父母呼應勿緩父母命行勿懶

父母教須敬聽父母責須順承

冬則溫夏則淸晨則省昏則定

出必告返必面居有常業無便

事𨿽小勿擅爲苟擅爲子道虧

物𨿽小勿私藏苟私藏親心傷

親所好力爲具親所惡謹爲去

身有傷貽親優徳有傷貽親羞

親愛我孝何難親憎我孝方賢

親有過諫使更怡吾色柔吾聲

諫不入悅復諫號泣隨撻無怨

親有疾藥先嘗晝夜侍不離牀

喪三年常悲咽居處變酒肉絕

喪盡禮祭盡誠事死者如事生

悌

兄道友弟道恭兄弟睦孝在中

財物輕怨何生言語忍忿自泯

或飲食或坐走長者先幼者後

長人呼卽代叫人不在己先到

稱尊長勿呼名對尊長勿見能

路遇長疾趨揖長無言退恭立

騎下馬乘下車過猶待百步餘

長者立幼勿坐長者坐命乃坐

尊長前聲要低低不聞卻非宜

進必趨退必遲問起對視勿移

事諸父如事父事諸兄如事兄

謹

朝起早夜眠遲老易至惜此時

晨必盥兼漱口便溺回輒淨手

冠必正紐必結襪與履俱緊切

置冠服有定位勿亂頓致污穢

衣貴潔不貴華上循分下稱家

對飲食勿揀擇食適可勿過則

年方少勿飲酒飲酒醉最爲醜

步從容立端正揖深圓拜恭敬

勿踐閾勿跛倚勿箕踞勿搖髀

緩揭廉勿有聲寬轉彎勿觸稜

執虛器如執盈入虛室如有人

事勿忙忙多錯勿畏難勿輕略

鬥鬧場絕勿近邪僻事絕無問

將入門問孰存將上堂聲必揚

人問誰對以名吳與我不分明

用人物須明求倘不問卽爲偸

借人物及時還後有急借不難

信

凡出言信爲先詐與妄奚可焉

話說多不如少惟其是勿佞巧

姦巧語穢污詞市井气切戒之

見未眞勿輕言知未的勿輕傳

事非宜勿輕諾苟輕諾進退錯

凡道字重且舒勿急疾勿模糊

彼說長此說短不關己莫閒管

見人善卽思齊縱去遠以漸躋

見人惡卽內省有則攺無加警

惟徳學惟才藝不如人當自勵

若衣服若飲食不如人勿生戚

聞過怒聞譽樂損友來益友卻

聞譽恐聞過欣直諒士漸相親

無心非名爲錯有心非名爲惡

過能攺歸於無倘掩飾增一辜

泛愛眾

凡是人皆須愛天同覆地同載

行髙者名自髙人所重非貌髙

才大者望自大人所服非言大

己有能勿自私人有能勿輕訾

勿謅富勿驕貧勿厭故勿喜新

人不閒勿事攪人不安勿話擾

人有短切莫揭人有私切莫說

道人善卽是善人知之愈思勉

揚人惡卽是惡疾之甚禍且作

善相勸徳皆建過不規道兩虧

凡取與貴分曉與宜多取宜少

將加人先問己己不欲卽速已

恩欲報怨欲忘報怨短報恩長

待婢僕身貴端𨿽貴端慈而寬

勢服人心不然理服人方無言

親仁

同是人類不齊流俗眾仁者稀

果仁者人多畏言不諱色不媚

能親仁無限好徳日進過日少

不親仁無限害小人進百事壞

學文

不力行但學文長浮華成何人

但力行不學文任己見昧理眞

讀書法有三到心眼口信皆要

方讀此勿慕彼此未終彼勿起

寬爲限緊用功工夫到滯塞通

心有疑隨札記就人問求卻義

房室淸墻壁淨几案潔筆硯正

墨磨偏心不端字不敬心先病

列典籍有定處讀看畢還原處

𨿽有急捲束齊有缺壞就補之

非聖書屏勿視蔽聰明壞心志

勿自暴勿自棄聖與賢可馴致

