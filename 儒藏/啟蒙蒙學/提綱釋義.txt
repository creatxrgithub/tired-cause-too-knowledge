提綱釋義

﹝淸﹞不著撰人

●歷代國號歌

天皇地皇人皇氏﹐名曰三皇居上世。

太昊炎帝及軒轅﹐唐虞紹之爲五帝。

夏商周秦西東漢﹐後漢魏吳三國判。

漢亡於魏魏禪晉﹐晉遂平吳天下定。

擾西晉者有五姓﹐劉石慕容苻姚競。

南爲東晉居江左﹐宋齊梁陳踵其都。

北朝元魏並五姓﹐東魏西魏分爲二。

東傳北齊西禪周﹐周又滅齊禪隋帝。

隋能平陳海宇一﹐曾幾何時禪唐室。

唐祚終兮爲五季﹐梁唐晉漢周相繼。

宋代周兮天下平﹐中南渡兮迫於金。

並金滅宋是爲元﹐明祖承元十七傳。

自堯訖明幾春秋﹐歷傳四千零數周。

●歷代帝王歌

三皇五帝

鑿開混沌分天地﹐天地分從攝提歲。

是生萬物人最靈﹐斯人之初盤古氏。

天皇兄弟十三儔﹐地皇兄弟十一優。

更有人皇九兄弟﹐兄弟九人分九州。

三皇以後有巢出﹐構木爲巢食木實。

有巢氏後燧人興﹐鉆燧攺火教民食。

逮及太昊伏羲氏﹐首畫八卦造書契。

女媧共工曁無懷﹐風姓相傳十五世。

後有神農號炎帝﹐始嘗百艸教耒耜。

傳及楡罔姜姓終﹐八世五百二十歲。

公孫軒轅爲黃帝﹐衣裳而治法乾坤。

金天少昊是其子﹐髙陽顓頊是其孫。

曾孫帝嚳號髙辛﹐玄孫伊祁名放勛。

放勛是爲陶唐堯﹐禪於有虞其姓姚。

重華其名舜其謚﹐舜又禪位於夏朝。

夏

禹啟太康與仲康﹐帝相少康杼槐芒。

泄不降扃廑孔甲﹐帝臯帝發履癸亡。

商

成湯太甲並沃丁﹐太康小甲雍巳承。

太沃仲丁外壬立﹐河亶甲兮祖乙興。

祖辛沃甲祖丁繼﹐南庚陽甲與盤庚。

小辛小乙武丁續﹐祖庚祖甲兼廩辛。

庚丁武乙太丁嗣﹐辛乙至紂國祚湮。

盤庚以前爲商號﹐盤庚以後號爲殷。

周﹝附春秋戰國﹞

文武成康與昭穆﹐共懿孝夷厲宣幽。

平桓莊釐惠襄頃﹐匡定簡靈景悼侔。

敬元貞哀考威烈﹐安烈顯愼赧東周。

威烈以後爲戰國﹐平王以後爲春秋。

成王以魯封伯禽﹐齊與陳也曹燕秦。

衛宋楚晉鄭吳國﹐十二分據春秋成。

秦始嬴姓後滅周﹐韓魏趙氏分晉州。

更有楚燕與齊國﹐俱並於秦誠可羞。

秦

昭襄孝文莊襄王﹐並吞六國始皇彊。

髙弒二世子嬰立﹐項羽滅之秦乃亡。

得秦之號自非子﹐以呂易嬴自始皇。

漢﹝附三國﹞

髙惠呂后文景承﹐武昭宣元成哀平。

光明章和殤安繼﹐順衝質桓靈獻更。

西漢髙帝起丰沛﹐東漢光武起舂陵。

後漢昭烈及後主﹐魏文明齊髙貴公。

傳至陳畱王已矣﹐吳王旣逝會稽逢。

止於景帝及烏程﹐是爲三國相憑陵。

後漢討賊爲正統﹐魏吳悖漢皆篡臣。

兩晉

武惠懷湣元明成﹐康穆哀奕並簡文。

孝武安帝及恭帝﹐兩晉之時十五君。

武帝洛陽爲西晉﹐建康元帝作東京。

十六國﹝二趙﹑四燕﹑五涼﹑三秦﹑蜀﹑夏﹞

兩晉僣僞十六國﹐前趙劉淵後石勒。

前涼張軌後呂光﹐前燕慕容北馮跋。

南涼禿發是烏孤﹐西涼李暠蜀李特。

北涼沮渠名蒙遜﹐大夏赫連名勃勃。

前秦苻洪後姚萇﹐西秦乞伏國仁邦。

後燕南燕慕容氏﹐是爲五國十六方。

南朝﹝宋齊梁陳﹞北朝﹝魏齊周隋﹞

宋武少文孝武至﹐廢明蒼順傳齊氏。

髙武業文明昏和﹐梁武簡文元敬繼。

陳武文臨宣長城﹐是爲南朝都金陵。

北朝元魏始道武﹐明元太武文成數。

獻文孝文宣武承﹐孝明孝莊節閔阻。

西魏孝武文欽恭﹐東魏孝靜禪齊土。

北齊宣殷昭武緯﹐周閔明武宣靜主。

周滅魏齊隋代周﹐文煬恭帝歸唐祖。

唐

髙太髙武中睿明﹐肅代徳順憲穆承。

敬宗文武宣宗續﹐懿僖昭宗昭宣傾。

五代﹝梁唐晉漢周﹞

梁有太祖及末帝﹐唐莊明閔潞王締。

晉有髙出漢髙隱﹐周則太祖世恭繼。

五代十國

五代之間有十國﹐西蜀王建稱帝闕。

湖南馬殷號楚王﹐淮南吳國楊行密。

嶺南漢室是劉巖﹐兩浙錢鏐爲吳越。

八閩爲王王審知﹐季興髙氏據荊南。

知祥孟氏爲後蜀﹐南唐李昪續唐傳。

東漢劉崇知遠弟﹐是爲十國各紛然。

宋

太祖太宗眞仁英﹐神宗哲宗並徽欽。

髙孝光宗寧理繼﹐度恭端兮帝昺沈。

太祖太宗成帝業﹐髙宗南渡號中興。

元

元之侵宋始太祖﹐太宗定憲蠶九有。

世祖混一滅宋君﹐成宗繼以武仁英。

泰定明文寧順絕。八十九年傳十葉。

明

洪武首出大明君﹐孫蒙祖號乃建文。

永樂燕藩入正位﹐洪熙宣徳正統配。

弟襲兄統景泰移﹐天順復位千古奇。

成宏太平正徳繼﹐嘉隆萬曆稱盛治。

泰昌天啟逢否運﹐崇禎殉國社稷止。

●歷代羣英歌

虞﹝八元八愷﹞

八元才子邁時流﹐伯奮仲堪叔獻儔。

季仲居中聯伯虎﹐仲熊叔豹季裏周。

髙陽八愷首蒼舒﹐隤豈攵檮戭及大臨﹐

龍降庭堅聯叔達﹐仲容居七共森森。

周﹝孔門弟子﹞

至聖先師孔子位﹐顏曾思孟爲四配。

十哲閔子冉伯牛﹐仲弓宰我端木賜。

子路冉有及子遊﹐子夏子張皆殿內。

兩廡有若原憲思﹐陳亢樊遲及髙柴。

商霍林放南宮適﹐申棖申黨與澹臺。

公冶馬牛公西赤﹐伯寮琴張公皙哀。

冉孺梁鱣步叔乘﹐漆雕徒父漆雕開。

顏髙顏辛漆雕哆﹐顏祖顏何宓不齊。

顏噲顏僕公夏首﹐秦商秦冉巫馬施。

邽巽廉潔公肩定﹐狄黑奚蒧燕伋思。

縣成樂欬左人郢﹐鄭邦施恆榮子祺。

句井疆連罕父黑﹐孔忠冉季叔仲期。

公祖句玆石作蜀﹐公西蒧與公西輿。

後處鄡單與原亢﹐壤駟赤與秦子之。

公孫龍及公良孺﹐曹卹伯虔商子季。

任選蘧瑗左邱明﹐是爲先賢東西序。

孔子聖父叔梁紇﹐顏路曾點孔鯉繼。

孟子之父激公宜﹐啟聖祠中專奉祀。

漢﹝四皓三傑﹞

漢家四皓隱商山﹐綺裏東園與夏黃。

楚楚衣冠並甪裏﹐茹芝不辱避君王。

蕭何轉運張良籌﹐韓信將兵百萬優。

除秦逐鹿兼天下﹐三傑爭光閎散儔。

漢﹝定元功十八侯﹞

酇侯蕭何功第一﹐平陽曹參乃其次。

宣平張敖絳周勃﹐舞陽樊噲在五位。

曲周酈商魯奚涓﹐夏侯嬰封汝陰地。

第九潁陰侯灌嬰﹐傅寬應受陽陵秋。

靳歙旌封信武侯﹐安國侯兮王陵是。

棘蒲陳武列十三﹐淸陽割土侯王汲。

廣平崇秩錫薛欽﹐汾陰周昌原口喫。

陽郡丁復當十七﹐曲成侯兮蠱達畢。

漢朝髙祖定元勛﹐帶礪山河同廟食。

漢﹝麒麟閣功臣十一人﹞

博陸侯姓霍﹐圖形獨不名。

謹厚張安世﹐韓增特用兵。

靖邊趙充國﹐制治魏丙精。

杜延年以安和著﹐劉徳儒學漢宗英。

肖望之與梁邱賀﹐皆以文學顯時名。

崢嶸大節維蘇武﹐圖形何獨後丹靑。

東漢﹝雲臺二十八將﹞

鄧禹爲首次馬成﹐吳漢王梁賈復同。

陳俊耿弇及杜茂﹐寇恂傅俊與岑彭。

堅鐔馮異曁王霸﹐朱佑任光祭遵承。

李忠景丹萬修並﹐蓋延邳彤亦其羣。

銚期劉植耿純同﹐臧宮馬武並劉隆。

二十八將應列宿﹐奮其智勇建奇功。

又以王常逮李通﹐竇融卓茂附其終。

漢黨錮三十五人﹝三君﹐八俊﹑八顧﹑八及﹑八廚﹞

竇武陳蕃劉淑者﹐一世所宗爲三君。

李膺荀昱與杜密﹐王暢劉祐同名稱。

魏朗趙典及朱寓﹐謂之八俊言人英。

郭泰範滂兼尹勛﹐巴肅宗慈夏馥因。

蔡衍羊陟爲八顧﹐能以徳行引乎人。

張儉翟超岑晊同﹐範康劉表陳翔從。

孔昱檀敷爲八及﹐能道乎人追其宗。

以財救人八廚號﹐度尙張邈共王孝。

劉儒之儕胡母班﹐秦周蕃向王章老。

黨獄從玆無日虛﹐漢基都爲王曹擾。

魏晉﹝竹林七賢﹞

七士嵇康蓋有名﹐山濤向秀並劉伶。

阮家叔侄誇咸籍﹐亦有王戎得見稱。

唐﹝十八學士﹞

王府屬兮如晦堪﹐記室元齡虞世南。

文學褚亮姚思廉﹐李元道爲主簿焉。

參軍蔡允恭兼誰﹐薛元敬與顏相時。

懿議典簽蘇勗並﹐從事中郎於志寧。

軍諮祭酒蘇世長﹐記室薛收聲亦揚。

李守素自倉曹升﹐國子博士陸徳明。

同其職者孔穎達﹐蓋文達自信都拔。

宋州戶曹許敬宗﹐二十八人名望同。

並以本官兼學士﹐號登瀛洲誇勝事。

唐﹝淩煙閣功臣二十四人﹞

長孫無忌稱趙公﹐河間元王是孝恭。

杜如晦兮封萊成﹐鄭文貞公系魏徵。

梁公申公及鄂公﹐元齡士廉敬徳同。

衛公李靖宋蕭瑀﹐段志元是褒忠公。

劉宏基兮夔襄公﹐蔣忠公兮屈突通。

殷開山兮稱鄖節﹐老婿柴紹譙襄秩。

長孫順徳號邳襄﹐鄖陳張亮侯君集。

張公瑾兮郯襄公﹐程知節兮封於盧。

永興文懿虞世南﹐渝襄公兮劉政堪。

莒宣公兮唐儉得﹐爲英公者李世勣。

胡壯公兮秦叔寶﹐淩煙閣上圖諸老。

宋﹝景靈宮配享功臣二十四人﹞

趙普開國元勛﹐曹彬淸雅仁厚。

居正方重自持﹐熙載淸介自守。

潘美徵伐多績﹐李沆先見知人。

王旦裁抑奔競﹐繼隆不附權臣。

王曾立朝正色﹐夷簡忘身憂國。

曹瑋沈勇有謀﹐公亮入相稱職。

富弼西夏聞名﹐韓琦重厚如勃。

司馬力攻新法﹐忠彥敢言正直。

頤浩人倚爲重﹐世忠名將第一。

張浚經略有方﹐趙鼎力眞宰相。

康伯拯濟艱難﹐史浩備守爲尙。

葛邲薦進人才﹐趙汝愚守法度。

昭勛二十四人﹐理宗圖像可慕。

宋﹝理學六君子﹞

宋代稱六君子﹐濂溪明道伊川。

康節橫渠同是﹐溫公君實爲然。

宋﹝耆英十三人﹞

洛社耆英叟﹐優遊壽域中。

潞公文彥博﹐富弼繼其蹤。

席汝言年亞﹐方稱王尙恭。

趙公南正人﹐劉氏得幾翁。

更有馮行巳﹐還誇楚建中。

諾言王叟與﹐張問張壽同。

拱辰王老外﹐司馬氏溫公。

宋﹝四相四眞﹞

仁宗又治訖神英﹐四相勛名若盍簪。

後樂先憂範文正﹐處危排難魏公心。

歐陽學博古今重﹐富弼名髙戎夏欽。

富弼公忠眞宰相﹐包拯剛毅眞忠臣。

歐陽文章眞學士﹐胡瑗經業眞先生。

南宋﹝五相四將﹞

南宋髙宗四九齡﹐始終五相輔中興。

李綱力諫君南幸﹐頤浩驅馳將北徵。

趙鼎秉衡朝士賀﹐魏公堂軸眾心傾。

天誅秦檜生康伯﹐止幸閩都國又興。

欲定中州復舊邦﹐好憑四將助綱常。

魏公駐楚因防敵﹐光世屯廬爲守江。

世忠功績時第一﹐嶽飛神策世無雙。

元﹝四傑﹞

木華黎兮博爾術﹐赤老溫兮博爾忽。

四人忠勇事本眞﹐名號撥裏班曲律。

明﹝太祖配享功臣十二人﹞

徐達功首乎諸將﹐常遇春勇冠三軍。

李文忠戰勝攻取﹐鄧愈奉公守法循。

招降納附是沐英﹐湯和臨陣決機神。

首拔諸國趙徳勝﹐胡大海屢建奇勛。

張徳勝擒陳友諒﹐桑世傑亦立功頻。

耿再成與兪通海﹐配享髙廟之功臣。

明﹝成祖配享功臣四人﹞

智略謹厚稱張玉﹐討服南安朱能是。

張輔三平交趾地﹐姚廣孝帷幄髙僧。

四人靖難功臣偉﹐太廟配享萬年春。

明﹝理學名臣二六人﹞

陳靜誠薛瑄是首﹐吳與弼次陳獻章。

陳選元禎胡居仁﹐羅倫莊昶聲名揚。

黃仲昭以及章懋﹐守仁蔡淸亦有光。

羅近溪與鄒公智﹐洪先理學譽彰彰。

