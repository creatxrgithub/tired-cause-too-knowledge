節增三字經

弟子教終學文學文始啟見聞

一理者太極根兩儀者陰陽分

三才者天地人三正者子丑寅

日月星是三光君父夫是三綱

父母妻三族備知仁勇三徳貴

兩儀中各分兩太少挨生四象

曰士農曰工商此四民業有常

曰夷蠻曰戎狄此四夷附中國

曰麟鳳曰龜龍此四靈聖化通

曰江河曰淮濟此四瀆水之紀

曰泰華衡恆嵩此五嶽山之宗

曰水火木金土此五行本乎數

曰仁義禮智信此五常不容紊

曰貌言視聽思此五事宜敬之

曰羽毛鱗介倮此五虫族類多

曰棗栗杏桃李此五果備甘旨

曰艸木虫石谷此五藥出五毒

公侯伯子男析此五爵古分國

弓矢殳矛戈戟此五兵古禦敵

耳與目鼻與口統以心五官守

壽與富康寧並攸好徳考終命

五福全善之慶曰孝友曰睦姻

曰任卹六行分曰禮樂曰射禦

曰書數六藝著稻粱菽麥黍稷

此六谷人所食馬牛羊雞犬豕

此六畜人所飼天地對四方兼

此六合統包函曰喜怒曰哀懼

愛惡欲七情具恆星外有五星

配日月七政行乾兌離震與巽

坎良坤八卦順冬夏至春秋分

並四立八節均珠象玉石金木

兼革羽八材足髙曾祖父而身

身而子子而孫曾玄繼九族親

慈者父孝者子良者兄悌者弟

義而聽夫與父惠而順長與幼

君則仁臣則忠此十義天下通

見聞多須熟記編要略此篇起

