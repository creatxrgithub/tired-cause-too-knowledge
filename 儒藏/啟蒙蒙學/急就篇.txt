急就篇

﹝西漢﹞史遊編撰

急就奇觚與眾異﹐羅列諸物名姓字。

分別部居不雜廁﹐用日約少誠快意。

勉力務之必有喜﹐請道其章﹕

宋延年﹐鄭子方。衛益壽﹐史步昌。

周千秋﹐趙孺聊。爰展世﹐髙辟兵。

鄧萬歲﹐秦妙房。郝利親﹐馮漢彊。

戴護郡﹐景君明。董奉徳﹐桓賢良。

任逢時﹐侯仲郎。由廣國﹐榮惠常。

烏承祿﹐令狐橫。朱交便﹐孔何傷。

師猛虎﹐石敢當。所不侵﹐龍未央。

伊嬰齊﹐翟回慶。畢稚季﹐昭小兄。

柳堯舜﹐樂禹湯。淳於登﹐費通光。

柘溫舒﹐路政陽。霍聖宮﹐顏文章。

管財智﹐偏呂張。魯賀喜﹐觀宜王。

程忠信﹐吳仲皇。許終古﹐賈友倉。

陳元始﹐韓魏唐。液容調﹐柏杜陽。

曹富貴﹐君李桑。蕭彭祖﹐屈宗談。

樊愛君﹐崔孝讓。姚得賜﹐燕楚莊。

薛勝客﹐聶幹將。求男弟﹐過說長。

祝恭敬﹐審母妨。龐賞贛﹐來士梁。

成博好﹐範建羌。閻歡欣﹐寧可忘。

苟貞夫﹐苗涉臧。田細兒﹐謝內黃。

柴桂林﹐溫直衡。奚驕叔﹐邴勝箱。

雍宏敞﹐劉若芳。毛遺羽﹐馬牛羊。

尙次倩﹐丘則剛。陰賓上﹐翠鴛鴦。

庶霸遂﹐萬段卿。泠幼功﹐武初昌。

褚回池﹐蘭偉房。減罷軍﹐橋竇陽。

原輔輻﹐宣棄奴。殷滿息﹐充申屠。

夏修俠﹐公孫都。慈仁他﹐郭破胡。

虞尊偃﹐憲義渠。蔡遊威﹐左地余。

譚平定﹐孟伯徐。葛轗軻﹐惇倚蘇。

耿潘扈﹐焦滅胡。晏奇能﹐邢麗奢。

邵守實﹐宰安期。俠卻敵﹐代焉於。

司馬褎﹐尙自於。陶熊羆﹐解莫如。

樂欣諧﹐童扶疏。痛無忌﹐向夷吳。

閎並﹐竺諫朝。續增紀﹐遺失余。

姓名訖﹐請言物。

錦繡縵糸毛離云爵﹐乘風縣鐘華洞樂。

豹首落莫兔雙鶴﹐春艸雞翹鳧翁濯。

郁金半見緗白�﹝素勺﹞﹐縹綟綠紈皂紫硟。

烝栗絹紺縉紅繎﹐靑綺綾縠靡潤鮮。

綈絡縑練素帛蟬﹐絳緹絓釉絲絮綿。

�﹝巾匕﹞敝囊橐不直錢﹐服瑣緰�﹝此上巾下﹞與繒連。

貰貸賣買販肆便﹐資貨市贏匹幅全。

綌紵枲溫裹約纏﹐綸組縌綬以髙遷。

量丈尺寸斤兩銓﹐取受付予相因緣。

稻黍秫稷粟麻秔﹐餅餌麥飯甘豆羹。

葵韭蔥�蓼蘇姜﹐蕪荑鹽豉醯酢醬。

蕓蒜薺芥茱茱萸香﹐老菁蘘荷冬日藏。

梨柿柰桃待露霜﹐棗杏瓜棣饊飴餳。

園菜果蓏助米糧﹐甘麮殊美奏諸君。

袍襦表裏曲領裙﹐襜褕袷復褶袴褌。

襌衣蔽膝布母繜﹐鍼縷補縫綻紩緣。

履舄鞜裒�﹝糸戊﹞縀紃﹐靸鞮卬角褐襪巾。

裳韋不借爲牧人﹐完堅耐事逾比倫。

屐屩�﹝封上糸下﹞粗羸窶貧﹐旃裘�﹝革索﹞�﹝譯﹐革代言﹞夷民。

去俗歸義來附親﹐譯導贊拜稱妾臣。

戎伯總閱什伍鄰﹐廩食縣官帶金銀。

鐵鈇鉆錐釜鍑鍪﹐鍛鑄鉛錫鐙錠鐎。

鈐�﹝金遀﹞鉤銍斧鑿鉏﹐銅鐘鼎鋞鋗鉇銚。

釭鐧鍵鉆冶錮鐈﹐竹器簦笠簟籧篨。

�﹝屯﹞篅箯筥�﹝奧﹞箄篝﹐簁箄箕帚筐篋簍。

橢杅槃案杯閜碗﹐蠡斗參升半卮觛

槫榼椑榹七箸籫﹐甀缶盆盎甕罃壺。

甑瓽甂甌瓨罌盧﹐累繘繩索絞紡纑。

簡札檢署槧牘家﹐板柞所產谷口斜。

水虫科斗鼃蝦蟆﹐鯉鮒蟹鱓鮐鮑鰕。

妻婦聘嫁賫媵僮﹐奴婢私隸枕牀杠。

蒲蒻藺席帳帷幢﹐承塵戶�﹝巾兼﹞條繢緫。

鏡籢疏比各異工﹐芬薰脂粉膏澤筩。

沐浴揃搣寡合同﹐襐飾刻畫無等雙。

系臂瑯玕虎魄龍﹐璧碧珠璣玫瑰甕。

玉玦環佩靡從容﹐射鬾辟邪除羣凶。

竽瑟空侯琴築箏﹐鐘磬鞀簫鼙鼓鳴。

五音總會歌謳聲﹐倡優俳笑觀倚庭。

侍酒行觴宿昔醒﹐廚宰切割給使令。

薪炭萑葦炊孰生﹐膹膾炙胾各有形。

酸鹹酢淡辧濁淸﹐肌�﹝月弱﹞脯臘魚臭腥。

酤酒釀醪稽極程﹐棊局博戲相易輕。

冠幘簪簧結髮紐﹐頭頟頞�﹝出頁﹞眉目耳。

鼻口唇舌齗牙齒﹐頰頤頸項肩臂肘。

鼻口唇舌齗牙齒﹐頰頤頸項肩臂肘。

捲捥節爪拇指手﹐胂腴胸脇喉咽髃。

腸胃腹肝肺心主﹐脾腎五藏膍齊乳。

尻髖脊膂腰背呂﹐股腳膝臏脛爲柱。

�﹝專﹞踝跟踵相近聚﹐矛鋋鑲盾刃刀鉤。

鈒戟鈹鎔劍鐔鍭﹐弓弩箭矢鎧兜鉾。

鐵錘楇杖棁柲杸﹐輜軺轅軸輿輪�﹝車康﹞。

輻轂輨轄輮輮�﹝車旁﹞�﹝車桑﹞﹐軹軾軫軨轙軜衡。

蓋轑俾倪梔縛棠﹐轡勒鞅韅靽羈韁。

鞇�﹝革伏﹞靯�﹝革薄﹞鞍鑣鐊﹐靳靷�﹝革茸﹞�﹝革占﹞色焜煌。

革�﹝革嗇﹞髤漆油黑蒼﹐室宅廬舍樓殿堂。

門戶井竈廡囷京﹐榱椽欂櫨瓦屋梁。

埿塗堊塈壁垣墻﹐榦楨板栽度圓方。

墼壘廥廏庫東箱﹐屏廁淸混糞土壤。

碓磑扇隤舂簸揚﹐頃町界畝畦埒封。

疆畔畷伯耒犁鋤﹐種樹收斂賦稅租。

捃獲秉把插捌杷﹐桐梓樅松楡椿樗。

槐檀荊棘葉枝扶﹐騂騩騅駮驪驑驢。

騏駹馳驟怒步超﹐牂羖羯羠�﹝羊兆﹞羝羭。

六畜蕃息豚豕豬﹐豭豶狡犬野雞雛。

犙�﹝牜巿﹞特犗羔犢駒﹐雄雌牝牡相隨趨。

糟糠汗滓槀莝芻﹐鳳爵鴻鵠雁鶩雉。

鷹鷂鴇鴰翳雕尾。鳩鴒鶉鴳中网死。

鳶鵲鴟梟驚相視﹐豹狐距虛豺犀兕。

貍兔飛鼯狼麋麀﹐麇塵麖麀皮給履。

寒气泄注腹膚脹﹐痂疕疥癘癡聾盲。

癰疽瘲瘛痿痺痮﹐疝瘕癲疾狂失響。

瘧厥瘀痛瘼溫病﹐消渴歐逆欬懣讓。

癉熱瘻痔�﹝耳多﹞薎眼﹐篤癃�﹝疒衰﹞廢迎醫匠。

灸刺和藥逐去邪﹐黃芩伏苓礜茈胡。

牡蒙甘艸菀藜蘆﹐烏喙附子椒芫華。

半夏皂莢艾橐吾﹐芎藭厚朴桂栝樓。

款東貝母姜狼牙﹐遠志續斷參土瓜。

亭歷桔梗龜骨枯﹐雷矢雚菌藎兔盧。

卜問譴祟父母恐﹐祠祀社稷叢臘奉。

謁裼塞禱鬼神寵﹐棺槨槥櫝遣送踴。

喪弔悲哀面目腫﹐哭泣祭醊墳墓冢。

諸物盡訖五官出。

官學諷詩孝經論﹐春秋尙書律令文。

治禮掌故砥礪身﹐智能通達多見聞。

名顯絕殊異等倫﹐抽擢推舉白黑分。

迹行上究爲貴人﹐丞相禦史郎中君。

進近公卿傳僕動﹐前後常侍諸將軍。

列侯封邑有土臣﹐積學所致非鬼神。

馮翊京兆執治民﹐廉潔平端撫順親。

姦邪並塞皆理馴﹐變化迷感別故新。

更卒歸誠自詣因﹐司農少府國之淵。

遠取財物主平均﹐臯陶造獄法律存。

誅罰詐僞劾罪人﹐廷尉正監承古先。

總領煩亂決疑文﹐變鬥殺傷捕伍鄰。

亭長遊徼共雜診﹐盜賊系囚榜笞臀。

朋黨謀敗相引牽﹐期誣詰狀還反眞。

坐生患害不足憐﹐辭窮情得具獄堅。

籍受證驗記問年﹐閭裏鄕縣趣辟論。

鬼薪白粲鉗釱髡﹐不肯謹愼自令然。

輪屬詔作谿谷山﹐箛篍起居課後先。

斬伐材木斫株根﹐犯禍事危置對曹。

謾訑首匿愁勿聊﹐縛束脫漏亡命流。

攻擊劫奪檻車膠﹐嗇夫假佐扶致牢。

疻痏保辜謕呼號﹐乏興猥逮詗讂求。

輒覺沒入檄報畱﹐受賕枉法忿怒仇。

讒諛爭語相觝觸﹐憂念緩急悍勇獨。

迺肯省察諷諫讀﹐涇水注渭街術曲。

筆研籌算膏火燭﹐賴赦救解貶秩祿。

邯鄲河間沛巴蜀﹐潁川臨淮集課錄。

依混污染貪者辱。

漢地廣大﹐無不容盛。萬方來朝﹐臣妾使令。

邊境無事﹐中國安寧。百姓承徳﹐陰陽和平。

風雨時節﹐莫不滋榮。災蝗不起﹐五穀孰成。

賢聖並進﹐博士先生。

長樂無極老復丁。

○附﹝以下系後漢人附入﹞

齊國給獻素繒帛﹐飛龍鳳皇相追逐。

河南洛陽人蕃息﹐與天相保無窮極。

眞定常山至髙邑﹐乘而嘉寵升進立。

建號垂統解郁悒﹐四民康寧咸來服集。

何須念慮合爲一。

山陽過魏﹐長沙北地。

馬飲漳鄴及淸河﹐雲中定襄與朔方。

代郡上谷右北平﹐遼東濱西上平岡。

酒泉彊弩與惇煌﹐居邊守塞備胡羌。

遠近還集殺胡王﹐漢土興隆中國康。

急就篇四卷﹝通行本﹞

漢史遊撰漢書藝文志注稱遊爲元帝時黃門令蓋宦官也其始末則不可考矣是書漢志但作急就一篇而小學類末之敍錄則稱史遊作急就篇故晉夏侯湛抵疑稱鄕曲之徒一介之士曾諷急就通甲子北齊書稱李鉉九歲入學書急就篇或有篇字或無篇字初無一定隋志作急就章一卷魏書崔浩傳亦稱人多托寫急就章是攺篇爲章在魏以後然考張懷瓘書斷曰章艸者漢黃門令史遊所作也王愔云﹝案此蓋引王愔文字志之語﹞漢元帝時史遊作急就章解散隸體漢俗簡惰漸以行之是也然則所謂章艸者正因遊作是書以所變艸法書之後人以其出於急就章遂名章艸耳今本每節之首俱有章第幾字知急就章乃其本名或稱急就篇或但稱急就乃偶然異文也其書自始至終無一復字文詞雅奧亦非蒙求諸書所可及玉臺新詠載梁蕭子顯烏棲曲有帬邊雜佩琥珀龍句馮氏校本攺龍爲紅今檢此書有系臂瑯玕虎魄龍句乃知子顯實用此語馮氏不知而誤攺之則遺文瑣事亦頗賴以有徵不僅爲童蒙識字之用矣舊有曹壽崔浩劉芳顏之推注今皆不傳惟顏師古注一卷存王應麟又補注之釐爲四卷師古本比皇象碑多六十三字而少齊國山陽兩章止三十二章應麟藝文志考證標眞定常山至髙邑句以爲此二章起於東漢最爲精確其注亦考證典核足補師古之闕別有黃庭堅本李燾本朱子越中本字句小有異同應麟所注多從顏本蓋以其考證精深較他家爲可據焉﹝四庫全書總目經部小學類﹞

急就篇原序

急就篇者其源出於小學家昔任周宣粵有史籒﹝音冑﹞演暢古文初著大篆秦兼天下罷黜異書丞相李斯又撰蒼頡中車府令趙髙繼造爰歷太史令胡毋﹝音無﹞敬作博學篇皆所以啟導靑衿垂法錦帶也逮至炎漢司馬相如作凡將篇俾效書寫多所載述務適時要史遊景慕擬而廣之元成之間列於祕府𨿽復文非淸靡義闕經綸至於包括品類錯綜古今詳其意趣﹝七句反﹞實有可觀者焉然而時代遷革亟經喪亂傳寫湮訛避諱攺易漸就蕪舛莫能釐正少者闕而不備多者妄有增益人用己私流宕﹝徒浪反﹞忘返至如蓬門野賤窮鄕幼學逓相承稟猶競習之旣無良師只增僻謬若夫縉紳秀彥膏粱子弟謂之鄙俚恥於窺渉遂使博聞之說廢而弗明備物之方於玆寢滯師古家傳蒼雅廣綜流略尢精訓故待問質疑事非稽考不妄談說必則古昔信而有徵先君﹝師古父思魯﹞常欲注釋急就以貽後學雅志未申昊天不弔奉遵遺範永懷罔極舊得皇象鍾繇衛夫人王羲之等所書篇本備加詳核足以審定凡三十二章究其眞實又見崔浩及劉芳所注﹝後魏太宗元年敕崔浩解劉芳續注音義證三卷﹞人心不同未云善也遂因暇日爲之解訓皆據經籍遺文先達舊旨非率愚管斐然妄作字有難識隨而音之別理兼通亦卽並載可以祛發未寤矯正前失振幽翳之學攄制述之意庶將來君子裁其衷焉顏師古序﹝四庫全書經部小學類字書之屬急就篇原序﹞

