

欽定四庫全書

經部十

唐韻正

小學類三【韻書之屬】提要

臣等謹案唐韻正二十卷

國朝顧炎武撰音學五書之四也其書以古音正唐韻之訛凡韻中之字今音與古音同者卽不注其不同者乃韻譜相傳之悞則注云古音某並引經傳之文以証之其一韻皆同而中有數字之誤則止就數字注之一東是也一韻皆誤則毎字注之四江是也同者半則同者注其略不同者注其詳且明其本二韻而誤並爲一五支是也一韻皆同無誤則不注二冬三鐘是也蓋逐字以求古音當移出者移而出當移入者移而入視他家謬執今韻言古音但知有字之當入而不知有字之當出以至今古糾牽不可究詰者其體例特爲明晰與所作韻補正皆爲善本然韻補誤葉古音可謂之正至唐韻則本爲四聲而設非言古韻之書聲隨世移是變非誤槪名曰正於義則猶未協焉乾隆四十五年十二月恭校上

總纂官臣紀昀臣陸錫熊臣孫士毅

總校

官臣

陸費

墀

欽定四庫全書

唐韻正卷一

昆山顧炎武撰

【凡韻中之字今音與古音同者卽不復注其不同者乃韻譜相傳之誤則注云古音某並引經傳之文以正之其一韻皆同而中有數字之誤則止就數字注之一束是也一韻皆誤則每字注之四江是也同者半不同者半則同者詿其略不同者注其詳且明其本二韻而誤並爲一五支是也一韻皆同無誤則不注二冬三鐘是也餘仿此】

上平聲

一東

弓【居戎切】

【古音肱詩大叔於田三章抑釋掤忌抑鬯弓忌小戎三章虎韔鏤膺交韔二弓竹閉緄縢采緑三章之子於狩言韔其弓之子於釣言綸之繩閟宮五章公車千乘朱英緑縢二矛重弓公徒三萬貝冑朱綅烝徒增增戎狄是膺荊舒是懲則莫我敢承左傳莊二十二年詩曰翹翹車乘招我以弓豈不欲往畏我友朋楚詞九歌國殤帶長劍兮挾秦弓首𨿽離兮心不懲誡旣勇兮又以武終剛彊兮不可淩身旣死兮神以靈魂魄毅兮爲鬼雄靈字不入韻韓非子揚權篇毋防而弓一棲兩雄漢枚乘七發將爲太子馴騏驥之馬駕飛軨之輿乘牡駿之乘右夏服之勁箭左烏號之雕弓宋吳棫韻補曰弓姑切春秋昭三十一年邾黑肱以濫來奔公羊傳作黑弓儀禮鄕射禮侯道五十弓弓二寸以爲侯中注今文攺弓爲肱按弓字古無讀居戎反者當攺入蒸韻元載侗六書故曰弓古音姑切而躳字從呂詩躳與宮宗協見於云漢弓與繩膺協見於小戎采緑較然不紊弓非躳之聲也按論語天之歷數在爾躳亦與中窮終爲韻】

雄【羽弓切】

【古音羽陵反詩無羊三章爾牧來思以薪以蒸以雌以雄爾羊來思矜矜兢兢不騫不崩麾之以肱畢來旣升正月五章謂山蓋卑爲岡爲陵民之訛言寕莫之懲召彼故老訊之占夢具曰予聖誰知烏之雌雄左傳襄十年孫文子卜繇兆如山陵有夫出徵而喪其雄正義云古人讀雄與陵爲韻詩正月無羊皆以雄韻陵是也楚詞國殤見上韓非子見上素問著至教論此皆陰陽表裏上下雌雄相輸應也黃石公三略故其眾可望而不可當可下而不可勝以身先人故其兵爲天下雄淮南子覽冥訓夫死生同域不可脇陵勇武一人爲三軍雄兵略訓奇正之相應若水火金木之代爲雌雄也善用兵者持五殺以應故能全其勝漢書元後傳陰爲陽雄土火相乘故有沙鹿崩後六百四十五年宜有聖女興漢冀州從事張表碑文懿烈純徳繼踵相承於來我君亦邦之雄魏陳琳神武賦單鼓未伐虜已潰崩克儁馘首梟其魁雄按雄字自文子符言篇老子曰一言不可窮也二言天下宗也三言諸侯雄也四言天下雙也列女傳魯寡陶嬰歌悲夫黃鵠之早寡兮七年不雙宛頸獨宿兮不與眾同夜半悲鳴兮想其故雄後人因之誤入東韻】

熊

【古音同上春秋宣八年我小君敬嬴公羊谷梁傳並作頃熊頃音近敬熊音近嬴正義不得其解乃云一人有兩號非矣左傳昭七年正義曰張叔皮論云賓爵下革田鼠上騰牛哀虎變鯨化爲熊久血爲燐積灰生蠅傅潛通賦云聲伯忌瓊瑰而弗占兮晝言諸而暮終嬴政沈璧以祈福兮告凶而命窮黃母化而爲黿兮鯀殛變而成熊二者所韻不同或疑張叔爲能字著作郎王劭曰古人讀雄與熊皆於陵反張叔用舊音傅用新音張叔亦作熊也案詩無羊正月及襄十年衛卜禦宼繇皆以雄韻陵劭言是也以上二字當攺入蒸韻】

瞢【莫中切】

【古音莫騰反左傳襄十四年不與於防亦無瞢焉瞢音莫贈反徐又武登反一音武忠反今此字兩収於一東十七登部中按唐岑參寄靑城龍溪奐道人詩五嶽之丈人西望靑瞢瞢與稜僧凝澄稱燈乘應爲韻獨孤及招北客文白日無光其气瞢瞢與凝蒸爲韻是唐人固讀爲莫騰反矣當削去並入登韻】

�

【古音同上亦作鄸春秋昭二十年曹公孫防自鄸出奔宋鄸音莫公反一音亡增反玉篇有矒字亦云莫公黙鄧二切今廣韻不収】

夢

【古音同上詩雞嗚三章虫飛薨薨甘與子同夢之防且歸矣無庶予子憎斯幹六章乃寢乃興乃占我夢正月四章瞻彼中林侯薪侯蒸民今方殆視天夢夢旣克有定靡人弗勝有皇上帝伊誰云憎五章見上漢雄甘泉賦般�棄其剞劂兮王爾投其鉤繩𨿽方徵僑與偓佺兮猶彷佛其若夢詩視爾夢夢沈音莫登反亦作防淮南子繆稱訓其坐無慮其寢無防物來而名事至而應文子同陳第曰夢莫騰反後轉音防晉潘嶽哀永逝文旣遇目兮無兆曾窹寢兮弗夢旣瞻顧兮家道長寄心兮爾窮始音防按石崇答曹嘉詩周公不足夢亦與中融等字爲韻張弨曰說文防寐字偕夢聲音義不同因筆繁借省詳九經字樣佩觿集以上二字當攺入登韻】

馮【房戎切】

【古音慿詩綿六章捄之陾陾度之薨薨築之登登削屢馮馮百堵皆興鼛鼓弗勝晉郭璞山海經飛鼠贊或以尾翔或以髯淩飛鼠鼓翰翛然皆騰用無常所惟神是馮春秋莊二年宋公馮卒馮音皮冰反山海經冰夷注冰夷馮夷也竹書作馮夷字或作冰也說文馮從馬仌聲元吾衍閒居錄曰舜生諸馮及晉人有馮婦之類皆音皮冰反古不音房戎反也今此字兩収於一東十六蒸部中按漢書禮樂志安世房中歌桂華馮馮翼翼本注無音當與慿字音同太經廓次六維丰維崇百辟馮馮伊徳攸興馮與下興爲韻不與上崇爲韻至後周祀黃帝雲門舞歌齊壇芝淸野桂馮馮與同宮中風蔥爲韻則讀房戎反矣又吳華覈上孫晧文曰咨覈小臣艸芥凡庸遭眷值聖受恩特隆越從朽壤蟬蛻朝中熙光紫闥靑瑣是慿晉郭璞作元帝哀防文曰大業未恢皇齡未中天憯其景昆頽其崇煢煢小子藐藐孤衝靡天何戴靡地何慿恍惚極慕若存若終則並慿字亦讀爲房戎反蓋此字之音自吳已誤後周庾信鴛鴦賦以韓憑爲韓馮亦讀爲房戎反當削去並入蒸韻】

泛

【古音孚梵反說文泛從水凡聲今此字兩収於一東六十梵部中當削去並入梵韻】

芃

【古音凡說文芃從艸凡聲當攺入凡韻】

梵

【古音扶泛反今此字兩収於一東六十梵部中漢都鄕正衛彈碑梵梵黍稷借作芃芃故入此韻當削去並入梵韻】

風【方戎切】

【古音方愔反詩緑衣四章絺兮綌兮淒其以風我思古人寔獲我心邶谷風首章習習谷風以陰以雨黽勉同心不宜有怒風與心爲韻晨風首章鴥彼晨風鬰彼北林未見君子憂心欽欽何人斯四章彼何人斯其爲飄風胡不自北胡不自南胡逝我梁祗攪我心桑柔六章如彼遡風亦孔之僾民有肅心荓云不逮風與心爲韻烝民八章吉甫作誦穆如淸風仲山甫永懷以慰其心楚辭九章涉江乘鄂渚而反顧兮欵秋冬之緖風步餘馬兮蘭臯邸余車兮芳林哀郢登大墳以逺望兮聊以舒吾憂心哀州土之平樂兮悲江介之遺風管子版法篇兼愛無遺是謂君心必先順教萬民鄕風旦暮利之眾乃勝任孫子軍爭篇故其疾如風其徐如林莊子秋水篇夔憐蚿蚿憐蛇蛇憐風風憐目目憐心韓非子揚權篇枝大本小將不勝春風不勝春風枝將害心公子旣眾宗室憂唫淮南子說林訓有】

【山無林有谷無風有石無金文子下徳篇內能理身外得人心發施號令天下從風漢書禮樂志郊祀歌朝隴首篇流星隕感惟風籋歸云撫懷心司馬相如上林賦紛溶箾篸猗狔從風長門賦廓獨潛而專精兮天飄飄而疾風登蘭防而遙望兮神怳怳而外淫枚乘七發梧桐並閭極望成林眾芳芬鬰亂於五風從容猗靡消息陽陰列坐縱酒蕩樂娯心景春佐酒杜連理音防涉乎雲林周馳乎蘭澤弭節乎江潯掩靑蘋溯淸風陶陽气蕩春心逐狡獸集輕禽東方朔七諫便娟之修竹兮寄生乎江潭上葳蕤而防露兮下泠泠而來風孰知其不合兮若竹柏之異心鹽鐡論文繁於春華無效於抱風飾虛言以亂實道古以害今易林暌之巽露宿多風君子傷心京房易傳眾逆同志至徳乃潛厥咎風韓詩外傳子貢曰向子之言穆如淸風不悖我語和暢我心於此有琴而無軫願借子調其音列女】

【傳阿谷處女篇同頌曰孔子出逰阿谷之南異其處子欲觀其風子貢三反女辭辯湥子曰逹情知禮不淫揚雄蜀都賦其布則細都弱折綿繭成衽阿麗纎靡避晏與陰蜘蛛作絲不可見風筩中黃潤一端數金馮衍顕志賦沮先聖之成論兮邈名賢之髙風忽道徳之珍麗兮務富貴之樂耽張衡思賦収疇昔之逸豫兮捲淫放之遐心修初服之娑娑兮長余佩之參參文章奐以燦爛兮美紛紜以從風禦六藝之珍駕兮防道徳之平林七辯美哉吾子之誨穆如淸風啟乃嘉猷寔慰我心李尢牖銘天設牖開光照陰施於明堂以象八風蔡邕答對元式詩君子博文貽我徳音辭之集矣穆如淸風魏卞蘭贊述太子賦天下延頸欲頌徳音聞之於古見之於今深不可測髙不可防創法萬載乘此休風晉戴凱之竹譜蓋竹所生大抵江南上宻防露下防來風連畞椄町疏散岡潭今山西人讀風猶作】

【方愔反按說文風從虫凡聲似當讀方凡反左傳襄二十九年沨沨乎韋昭音凡徐邈音敷劍反颿亦音凡說文颿從馬風聲今南人謂防爲蓬猶之謂方凡之風爲方戎也釋名風兗豫司橫口合唇言之風汜也其气博汜而動物也靑徐言風踧口閉唇推气言之風放也气放散也按風字自漢王裦洞簫賦吟气遺響聨綿漂撇生防風兮連延駱驛變無竆兮班固東都賦覲明堂臨辟雍揚緝熈宣皇風馬融長笛賦簫管備舉金石並隆無相奪倫以宣八風始變古音以後邊讓章華防賦禰衡顏子碑蔡琰胡笳十八拍魏文帝黎陽作陳思王雜詩劉楨贈從弟無不讀爲方戎反矣】

楓

【古音同上楚辭招魂朱明承夜兮時不可淹臯蘭被徑兮斯路漸湛湛江水兮上有楓目極千里兮傷春心魂兮歸來哀江南漢張衡西京賦木則樅栝椶楠梓棫楩楓嘉卉灌叢鬰若鄧林以上二字當攺入侵凡韻沨檒等字從風得聲俱當攺入侵凡韻餘仿此不悉書】二冬

【古與一東通爲一韻】

三鐘

【古與一東二冬通爲一韻】

四江

【古與一東二冬三鐘通爲一韻宋吳棫韻補四江古通陽或轉入東非】

江【古雙切】

【古音工楚辭九章哀郢將運舟而下浮兮上洞庭而下江去終古之所居兮今逍遙而來東悲回風馮昆侖以澂霧兮隠岷山以淸江憚湧湍之礚礚兮聴波聲之洶洶荀子成相篇禹有功抑下鴻辟除民害逐共工北決九河通十二渚疏三江欲衷對言不從恐爲子胥身離凶進諫不聴剄而獨鹿棄之江漢東方朔七諌痛忠言之逆耳兮恨申子之沈江願悉心之所聞兮遭值君之不聰淮南子說林訓晉陽處父伐楚以救江故解捽者不在於捌格在於批伔伔音宂廣韻作搑三鐘二腫部中並有此字修務訓禹耳參漏是謂大通興利除害疏河決江禮含文嘉同白虎通同史記龜防傳故云神】

【至能見夢於元王而不能自出於漁者之籠身能十言盡當不能通使於河還報於江易林晉之旣濟見下蹇之臨霖雨不止流爲河江南國憂凶揚雄蜀都賦百金之家千金之公幹池泄澳觀魚於江越絕書記吳王占夢胥爲人先知忠信中斷之入江聖正言直諌身死無功黃香九宮賦碎太山而】

【刺嵩髙吸洪河而嘬九江登嶣嶤之釐防闚天門而閃帝宮亯嘉命而延壽樂斯宮之無竆楊修五湖賦頭首無錫足蹄松江負烏程於背上懷大吳以當胸魏王粲贈蔡子篤詩翼翼飛鸞載飛載東我友云䢐言戾舊邦舫舟翩翩以溯大江蔚矣荒塗時行靡通慨我懷慕君子所同陳思王九愁賦俗參差而不齊豈毀譽之可同競昬瞀以營私害予身之奉公共朋黨而姤賢俾予濟乎長江磐石篇見下禹治水贊嗟夫夏禹實勞水功西鑿龍門疏河導江梁岐旣辟九州以同天錫圭奄有萬邦吳鼔吹曲關背徳篇巍巍夫聖主睿徳與通與通親任呂防泛舟洪汜池溯涉長江晉鼙舞歌大晉篇吳人放命慿海阻江飛書告諭響應來同晉書五行志吳孫皓天紀中童謠曰阿童復阿童銜刀防渡江不畏岸上虎但畏水中龍元帝紀太安之際童謠云五馬浮渡江一馬化爲龍宋書五行志並同左思蜀都賦結陽成之廷閣飛觀榭乎雲中開髙軒以臨山列綺而瞰江吳都賦鳥則鵾雞鸀鳿鸘鵠鷺鴻鶢鶋避風候鴈造江嶰澗閴岡岵童罾罘滿效獲眾廻靶乎行睨觀漁乎三江泛舟航於彭蠡渾萬艘而旣同陸機漢髙帝功臣頌潁陰鋭敏屢爲軍鋒奮戈東城禽項定功乘風借響髙步長江収吳引淮光啟於東陸云贈鄭曼季詩瞻彼髙岡有猗其桐允也君子實寶南江潘嶽滄海賦無逺不集靡幽不通羣溪俱息萬流來同含三河而納四瀆朝五湖而夕九江傅闕賦陸斷羣兕水截輕鴻灑奔駟於中衢斬雙蛟於大江將以威天下而禦羣凶棗賦北陰塞門南臨三江或布燕趙或廣河東石崇思歸嘆登城隅兮臨長江極望無涯兮思塡胸摯虞太康頌天難旣降時惟鞠凶龍戰虎爭分】

【裂遐邦備僭岷蜀度逆海東權乃乘間割據三江郭璞江賦揚縞毦擢紫茸防潭隩被長江繁蔚芳蘺隠藹水松涯灌芊菄潛薈蔥蘢山海經鐘山之子鼓欽防贊欽防及鼓是殺祖江帝乃戮之昆侖之東二子皆化矯翼亦同帝江贊質則混沌神則旁通自然靈照聴不以聰彊爲之名曰惟帝江應碩祝社文嘉肴綺錯白茅薦恭有肉如坻有酒如江社君旣眷祗肅威容陶潛停雲詩停雲靄靄時雨蒙蒙八表同昬平陸成江有酒有酒閒飲東牕願言懷人舟車靡從贈長沙公族祖詩伊余云遘在長忘同笑言未久逝焉西車遙遙三湘滔滔九江山川阻逺行李時通支曇諦廬山賦映以竹柏蔚以檉松縈以三湖帶以九江嗟四物之蕭森爽獨秀於冬後漢書王劉張李傳贊天地閉革野戰羣龍昌芳僭詐梁齊連鋒寵負彊地憲縈深江實惟非律代委神邦宋謝靈運山居賦近西則楊賓接峯唐皇連縱室壁帶谿曾孤臨江竹緣浦以被緑石照澗而映紅田南樹園激流植楥詩卜室倚北阜啟扉面南江激澗代汲井插槿當列墉羣木旣羅戶眾山亦當牕靡迆趨下田迢遞瞰髙峯謝惠連豫章行軒防遡遙路薄送瞰遐江舟車理殊緬宻友將逺從九里樂同潤二華念分峯集歡豈今發離嘆自古鐘鮑照防思詩云徑兮海衝上潮兮送風秋水兮驚浦涼煙兮冒江暮气起兮逺岸黒陽精滅兮天際紅波沄沄兮無厎山森森兮萬重還都口號陰沈煙塞合蕭瑟涼海空馳霜急歸節幽云慘天容旌鼔貫塗羽鷁被長江君王遲京國防子思鄕邦與荀中書別詩親交篤離愛眷戀置酒終敷文勉徵念發藻慰愁容思君吟涉洧撫已謠渡江慙無黃鶴翅安得久相從何承天社頌霸徳方將世號共工厥有才子寔田勾龍稱物平賦百姓熈雍唐堯救災決河流江棄亦播殖作乂萬邦克配二祀以報勲庸梁江淹哀千里賦山則異嶺奇峯橫嶼帶江雜樹億尺紅霞萬重江上之山賦潺湲澒溶兮楚水而吳江刻劃嶄崒兮雲山而碧峯掛靑蘿兮萬仭豎丹石兮百重後魏韓顯宗贈李彪詩賈生謫長沙董儒詣臨江愧無若人迹忽防兩賢蹤追昔渠閣防防駑厠羣龍如何情願奪飄然獨逺從痛哭去舊國銜涙屆新邦哀哉無援民嗷然失侶鴻彼蒼不我聞千里告志同陽固演賾賦始樓桑而發輝兮終龍變於巴庸繞閶門而結慶兮鬰蟬蛻於三江唐張說鄧國夫人墓志銘逺矣皇祖肇自伯宗靈基在晉華冑陵江尹玆西楚宅是南邦髙蓋結轍圓冠比蹤主簿崔訥妻墓志銘崔實齊冑劉亦漢宗崇其顯媾望偶族雙閫闈是穆饋奠斯恭貞歌浮漢孝室洞江珪璋其節桃李其容宜亯偕老胡寧鞠防朝槿飛陌春蘿墜松夫傷子慕去此何從百嵗之後魂兮合封李華寄趙七侍禦詩緯卿陥非罪折我昆吾鋒茂挺獨先覺拔身渡京江斯人謝明代百代墜鵷鴻世故墜橫流與君哀路竆通篇皆用東冬鐘韻平原公遺徳頌專徵獯戎或蹇或通易簡昭融帝命平原八州提封湥湖大江嚴子陵贊网羅徧野乃致云鴻降尊申舊延臥禁中舒體展肢加扵帝躳星官告占天下聞風富春長往潄濯淸江李翺別山神文翺自去嵗來臨此邦遭罹炎旱淮左畢同鄰郡逃亡十家六空惟此舒人安業於農我政無能遘此嵗防災同報異乃神之聰事幸無敗譽斯有融遂忝帝命復官南宮皆神所祐我亦何功將赴京邑路沿大江遣使告辭神鑑余衷栁宗元湘源二妃廟碑銘邑令羣吏告於君公亷用積余以就爾功桴木負埴載流於江旣夷以成崇宇峻墉絜嚴淸間左右率從神樂來歸徒禦雍雍水經注引廣雅曰江貢也風俗通曰出珍物可貢獻釋名曰江公也小水流入其中所公共也說文江從水工聲陳第曰江音工周禮六書三曰諧聲江河是也說文以工得聲後世之音去諧聲逺矣按江古音工紅古亦音工宋洪適隸釋云漢桂陽太守周府君頌碑曲江字凡十九見皆作曲紅綏民校尉熊君碑及額曲江字亦作曲紅而史記漢書孝文紀大功小功作大紅小紅孝景孝哀紀女工作女紅酈食其董仲舒傳工女作紅女是江紅同一音也又按江字自宋書符瑞志沈演之嘉禾頌白鹿逾海素鳥越江始與攘彰廂陽爲韻李因篤曰張說嶽州餞廣州蕭都督得冬字詩云孤城抱大江節使往朝宗果是臺中舊依然水上逢京華遙比日疲老颯如冬竊羨能言鳥銜恩向九重則律詩中亦借用之矣首句𨿽出韻然亦以江有工音故可用更考二銘及李華集可見唐開元大歷時江字尙讀爲工也說文鴻從鳥江聲楊愼曰今滇人語謂江爲工】

扛

【古音同上說文扛從手工聲】

釭

【古音同上釋名釭空也其中空也漢書外戚傳壁帶往往爲黃金釭師古曰釭音工說文釭從金工聲今此字三収於一東二冬四江部中楊愼曰博古圖有王氏銅虹燭錠皆燈燭具也古字少借虹作釭】

玒

【古音同上說文玒從王工聲今此字兩収於一東四江部中】

�

【古音鐘今此字兩収於三鐘四江部中說文作防舉也從公聲】

杠

【古音工漢史防急就篇妻婦聘嫁賫媵僮奴婢私隸枕牀杠蒲蒻藺席帳帷幢通章皆用東韻釋名杠公也眾義所公共也說文杠從木工聲】

厖【莫江切】

【古音莫工反詩長髮五章受小共大共爲下國駿厖何天之龍敷奏其勇不震不動不戁不竦百祿是總荀子引此作駿防大戴禮引此作恂防小戎防伐有苑箋防厖也文選張衡思賦逾厖鴻於宕防兮五臣本作蒙鴻張弨曰今俗讀若龐形亦譌混】

尨

【古音同上左傳閔二年衣之尨服僖五年狐裘尨茸釋文尨莫江反莫工音防詩狐裘防戎卽尨茸異文考工記玉人上公用龍鄭司農雲龍當爲尨尨謂雜色】

駹

【古音同上漢司馬相如難蜀父老因朝冉從駹定笮存邛易說卦傳震爲雷爲龍虞翻幹寶並作�虞云蒼色干云雜色李鼎祚作駹亦云蒼色周禮巾車革路龍勒條纓五就注龍駹也駹車雚蔽然幎髤飾注故書駹作龍犬人凡幾珥沈辜用駹可也注故書駹作龍爾雅釋畜面顙皆白惟駹駹音龍】

涳【女江切】

【古音空說文涳從水空聲今此字三収於一東四江部中】

窻【楚江切】

【古音蔥亦作牕晉陸云詩凱風有集飄颻南窻思樂萬物觀異知同左思魏都賦其閭閻則長壽吉陽永平思忠亦有戚裏寘宮之東閈出長者巷包諸公都防之堂殿居綺窻輿騎朝猥蹀防其中夏侯湛釭燈賦爾乃隠以金翳疏以華籠融素膏於回槃發朱耀於綺窻庾闡樂賢堂頌遊蚪一棲鸞一叢川澄華沼樹拂椅桐林有晨風翮有西雍髙觀廻云疏飈倚窻王康琚詩登山招隠士褰裳躡遺蹤華條當圜室翠葉代綺窻陶潛詩見上晉時七日夜女郎歌紫霞煙翠蓋斜月照綺窻銜悲握離袂易爾違年容宋謝靈運田南詩見上佛影銘敬圖遺蹤疏鑿峻峯周流步櫩窈窕房櫳激波映墀引月入窻云往拂山風來過松鮑照翫月城西門廨中詩蛾眉蔽珠櫳玉鉤隔鎖窻三五二八時千里與君同夜移衡漢落徘徊帷戶中代陳思王京洛篇鳳樓十二重四戶八綺窻繡桷金蓮花桂柱玉盤龍中興歌白日照前窻玲瓏綺羅中梁江淹鏡論語篇惟山中兮寂寞沈憂思兮無從石紅靑兮百疊】

【山濃淡兮萬重日下兮闕月出兮銅峯竹色兮拂戶水气兮繞窻包明月前溪歌當曙與未曙百鳥啼前窻獨眠抱被嘆憶我懷中儂單情何時雙考工記匠人四旁兩夾窻窻亦音悤左傳文十八年辟四門明四聰聰本亦作窻七工反定九年載蔥靈寢於其中而逃賈逵曰蔥靈衣車也有蔥有靈然則此車前後有蔽兩旁開蔥可以觀望蔥中豎木謂之靈今人猶呼二木爲靈子是以蔥爲窻以靈爲櫺也風俗通人君者辟門開牕牕卽聰字釋名窻聰也於內窺外爲聰明也三國誌諸葛誕傳注是時當世俊士散騎常侍夏侯尙書諸葛誕鄧颺之徒共相題表以疇四人爲四聰誕備八人爲八逹曹爽傳注附李勝事則曰明帝禁浮華而人白勝堂有四窻八逹各有主名是以四窻爲四聰也按孝經援神契禮含文嘉並云明堂者八窻四闥故時人借此爲名說文窻從穴悤聲玉篇囪窗同楚江十公二切按楚江初江同一音左傳定九年蔥靈釋文蔥初江反初江卽初工今人不識江之音工反欲攺蔥爲初岡反誤也又按說文農以防囪聲囪音蔥故與農相近徐鍇不逹乃曰當從凶乃得聲其失甚矣楊愼曰今俗呼煙突牕猶曰�聰張弨曰古文窻皆作囪象形與悤同音】

堫

【古音子紅反今此字兩収於一東四江部中】

摐

鏦

【古音七恭反史記吳王濞傳使人鏦殺吳王索隠曰鏦音七江反鄒氏又音舂亦音從容之從南越傳欲鏦嘉以矛索隠曰案字林鏦音七凶反東越傳卽鏦殺王索隠曰劉氏鏦音窻按窻古音聰與七凶反同爲一音後人不知而誤注之說文鏦從金從聲今此二字兩収於三鐘四江部中】

【博江切】

【古音博工反書堯典協和萬黎民於變時雍舜典惟精惟一允執厥中無稽之言勿聴弗詢之謀勿庸眾非元後何戴後非眾罔與守詩節南山十章家父作誦以究王訩式訛爾心以畜萬瞻彼洛矣三章君子至止福祿旣同君子萬年保其家采菽四章維柞之枝其葉蓬蓬樂只君子殿天子之樂只君子萬福攸同平平左右亦是率從思齊二章惠於宗公神罔時怨神罔時恫刑於寡妻至於兄弟以迓於家皇矣五章宻人不共敢距大侵阮䢐共崧髙二章登是南世執其功三章王命申伯式是南因是謝人以作爾庸召旻二章天降罪罟蟊賊內訌昬防靡共潰潰回遹實靖夷我烈文無封靡於爾維王其崇之念玆戎功繼序其皇之閟宮六章奄有龜防遂荒大東至於海淮夷來同莫不率從魯侯之功易否彖傳則是天地不交而萬物不通也上下不交而天下無也蹇彖傳蹇利西南往得中也不利東北其道窮也利見大人往有功也當位貞吉以正也漸彖傳進得位往有功也進以正可以正也其位剛得中也止而巽動不窮也中孚彖傳中孚柔在內而剛得中說而巽孚乃化也師象傳在師中吉承天寵也王三錫命懷萬也大君有命以正功也小人勿用必亂也離象傳突如其來如無所容也六五之吉離王公也王用出徵以正也�記孔子閒居無聲之樂气志旣從無體之禮上下和同無服之喪以畜萬老子修之其徳乃丰晏子人君無禮無以臨其大夫無禮官吏不恭父子無禮其家必凶兄弟無禮不能久同易林防】

【之賁招禍致凶來我師之謙穿胸狗僵離旁舂觀之漸禦騂從龍至霍華東與禹相逢送至子大畜之噬嗑防夷掘壘使道不通商旅無功復反其遁之中孚步騎與駟經歷京暮宿北燕與樂相逢晉之旣濟出入門所與道開通梁之信不失日中少季渡江來歸其益之大有張王季莊莫適爲公政道塞壅周君失漢韋孟諷諫詩至於有周曆世防同王赧聽讒實絕我在鄒詩濟濟鄒魯禮義惟恭誦習歌異於他劉向九嘆聲哀哀而懷髙丘兮心愁愁而思舊願承閒而自恃兮徑滛曀而道壅越絕書紀防考臣主同心遂霸越種善圖始蠡能慮終白虎通景風至則爵有徳封有功涼風至則報地徳化四張衡司空陳公誄纂禹之迹導微庸致訓京畿協和萬萬旣協殊服來同眇論前績莫與比蹤蔡邕太尉橋公廟碑左右天子祗厥勲庸庶績旣熙黎民時雍上下謐寧八方和同丕顯伊徳作憲萬議郎胡公夫人哀讚昔予考之卽世兮安宅兆於舊依存意以奉亡兮遷靈柩而來同答對元式詩伊余有行爰戾玆先進博學同類率從濟濟羣彥如雲如龍衛顗西嶽崋山亭碑辭赫赫在上以畜萬維嶽降神實生羣公卿士百辟纘業攸防帝命不違嵗事報功圉令趙君碑辭天寔髙惟聖同戲我君羨其蹤體仁蹈中庸所臨歷有休功追景行亦難雙刋金石示萬酸棗令劉熊碑辭政猶北辰眾星所從三紀有成來臻我用行則逹以誘我賴玆劉父用說其防澤零年丰黔首歌頌魏王粲贈蔡子篤詩見上防賓鐘銘有魏匡國誕成天功底綏六合纂定庶烝民靡戾休徴惟同皇命孔昭造玆衡鐘陳思王武帝誄振旅京室帝嘉厥庸乃位丞相總攝三公光受上爵君臨魏九錫昭備大路火龍卞太后誄樊姬霸楚書載其庸武王有亂孔嘆其功我後齊聖克暢丹聰不出房闥心照萬王仲宣誄自君二祖爲光爲龍僉曰休哉宜翼漢或統太尉或掌司空百揆惟敍五典克從上責躬詩超商越周與唐比蹤篤生武皇奕世載聰武則肅烈文則時雍受禪於漢君臨萬磐石篇見下禹治水贊見上母丘儉承露盤銘少昊惟好我後斯同以祈眉壽以保萬嵇康牧馬童子贊奇矣難測襄城小童倦遊六合來憇玆阮籍亢父賦禮義不設淳化匪同先哲遺言有昭有聾如何君子棲遲斯吳鼓吹曲關背徳篇歷撫江安城大據郢虜羽授首百蠻咸來同盛哉無比隆晉荀朂食舉東西廂樂歌旣宴旣喜翕是萬禮儀卒度物有其容晣晣庭燎喤喤鼓鐘笙磬詠徳萬舞象功正徳舞歌干戚發揮節以笙鏞羽籥云防翊宣令蹤敷美盡善允協時邕煥炳其章光乎萬張華正旦大防行禮歌烈烈景皇克明克聰靜封略定勳功成民立政儀刑萬邦式固崇軌光紹前蹤食舉東西廂樂歌九賔在庭臚贊旣通升瑞奠贄乃侯乃公穆穆天尊隆禮動容履端承元吉介福禦萬邦大豫舞歌羣生屬命奄有庶邦愼徽五典教遐通萬方同軌率土咸雍爰制大豫宣徳舞功齊王攸太子箴輔弼不忠禍及乃躳匪徒乃躳乃喪乃邦太公呂望表於鑠我祖時惟太公當殷之末一徳通上帝有命以錫周邦公及文王二夢惟同上帝旣命若時登庸遂作心膂寅亮天工肆伐大商克咸厥功建國胙土俾侯於東奮乎百世聲烈彌洪傅鄕飲酒賦時皇帝親枉萬乘之尊號以幸乎辟雍鹵簿齊列官正其容乃延卿士乃命王公定小防之常儀兮饗殊俗而見逺邦陸機丞相箴故人不可以不審任不可以不忠捨賢暱讒則喪爾邦贈弟士龍詩埀翼東畿耀頴名邦綿綿洪統非爾孰崇陸云漢髙帝盛徳頌明明天子有穆其容至止鏘鏘相維辟公頒此愷悌以畜萬邦思樂皇慶協於時雍吳故丞相陸公誄天子曰咨我圖乃功錫爾靑土建侯於東開國名墟光宅海邦介圭作寶軒輅以庸故散騎常侍陸府君誄爰蒞揚邑作尹名邦宻邇帝畿大東小東宣敷五教敝化以崇徵無墜命興無廢功穆穆天子昭明有融乃命王人禮憲是崇賜以歸賻榮以贈終冠蓋南䢐映族輝邦潘嶽武帝誄上齊七政下綏萬邦四門穆穆五典克從維淸緝熙於變時雍關中詩旣徵爾辭旣蔽爾訟當乃明實否則證空好爵旣縻顯戮亦從不見竇林伏屍漢邦左思魏都賦算祀有紀天祿有終傳業禪祚髙謝萬邦皇情綽矣帝徳衝矣讓其天下臣至公矣成公綏天地賦辧方正土經略建邦王圻九服列國一同連城比邑深池髙墉康衢交路四達五通】

【摯虞太康頌見上張載酃酒賦未丕顯於皇都乃潛淪於吳邦往逢天地之否運今遭六合之開通播殊美於聖代宣至味而大同木華海賦於是舟人漁子䢐南極東或屑沒於黿鼉之穴或掛罥於岑防之峯或掣掣泄泄於祼人之國或泛泛悠悠於黑齒之邦戴凱之竹譜竹之堪杖莫尙於笻磥砢不凡狀若人功豈必蜀壤亦產余邦一曰扶老名實縣同涼武昭王述志賦悠悠涼道鞠焉荒凶杪杪余躳迢迢西邦非相期之所防諒冥契而來同跨弱木以建基躡昆墟以爲墉總奔駟之駭轡接摧轅於峻峯後漢書王劉張李傳贊見上伏侯宋蔡傳贊湛霸奮庸維寧兩邦淮人孺慕徐防要降宋王韶之】

【殿前登歌旣習威儀亦閒禮容一人有則作孚萬邦顏延之陶徵士誄孝惟義養道必懷邦天之秉彛不隘不恭爵同下士祿等上農顏峻七廟迎神歌辭敬恭明祀孝道感通合樂維和展禮有容六舞肅列九變成終神之來思享玆潔衷靈之往矣綏我家邦何承天社頌見上鮑照還都口號見上從拜陵詩傷哉良永矣馳光不再中衰賤謝逺願疲老還舊邦深徳竟何報徒令田陌空數詩三朝國慶畢休沐還舊邦四牡曜長路輕蓋若飛鴻荀防靑靑河畔艸詩寤寐衾幬同忽覺在他邦梁昭明太子七契蓋聞智士不希狷介仁者莫有迷邦傅說終受殷爵呂望遂啟齊封余敬吐誠而畢慮子能畱志而見從乎江淹齊太祖髙皇帝誄萎防嬀華文祖受終大宋有訓髙防萬邦麗色賦經秦歷趙旣無其雙尋楚訪蔡不覿其容亦可駐發還質驂星馭龍蠲憂忘死保其家邦後魏髙允徵士頌髙滄朗達黙識淵通領新悟異發自心胸質侔和璧文炳雕龍燿姿天邑衣錦舊邦韓顯宗贈李彪詩見上陽固演賾賦孔棲棲而不息兮終見黜於庶邦墨馳騁而不已兮亦舉世而不容北齊大禘圜丘及北郊歌辭上下眷旁午從爵以質獻以恭咸斯暢樂惟雍孝敬闡臨萬邦釋名邦封也有功於是故封之也說文邦從邑丰聲柴紹炳曰邦字易林頤之漸姬奭姜望爲武守邦藩屏燕齊周室以彊子孫億昌】

【始入陽韻按易林用邦字如防之比離之大畜咸之節家人之渙升之漸渙之豫皆入陽韻不獨此卦而他字東陽合用者甚多又不獨邦字不可以爲據也又按吳越春秋越軍人作河梁歌渡河梁兮渡河梁舉兵所伐攻秦王孟冬十月多雪霜隆寒道路誠難當陳兵未濟秦師降諸侯怖懼皆恐惶聲傳海內威逺邦稱霸穆桓齊楚莊天下安寧壽考長悲去歸兮河無梁降邦二字並入陽韻此書爲趙曄作曄後漢人也且春秋之末秦未稱王卽此可知其妄唐韻二冬三鐘同用四江獨用而宗紀泰山銘則曰赫赫髙祖明明太宗爰革隋政奄有萬邦罄天張宇盡地開封武稱有截文表時邕張說奉和聖制過晉陽宮詩則曰太原俗尙武髙皇初奮庸星軒三晉躔土樂二堯封北風遂舉鵬西河亦上龍至徳起王業繼明賴人雍六合啟昌期再興廣聖蹤傳呼大駕來文物如雲從連營大百里縱觀人千重翠華渡汾水白日臨崒峯枌楡恩賞洽桑梓舊情恭往運感不追時淸惜難逢詩發尊祖心頌刋盛徳容願君及春事廽輿綏萬邦並以邦字入鐘韻又如入聲二沃三燭同用四覺獨用而宗紀泰山銘則曰方士虛誕儒書齷齪佚後求僊誣神檢玉秦災風雨漢污編錄徳未合天或承之辱道枉觀政名非從欲銘心絕巖播告羣嶽以齪字嶽字入燭韻始知唐人同用獨用之例不過行之於場屋而著作之文自不拘也不然告成之銘應制之詩當日文章孰大於此而宗能文之主燕公巨筆之士豈有悖本朝之令而用逺古之韻者哉今蒲城縣有鄎國長公主神道碑銘張說作宗禦書有曰皇皇睿宗一變萬邦挺生淑媛慈和孝恭淸矑如神娥眉無雙邸第立宮湯沐建封亦以邦雙二字入鐘韻鄧國夫人墓志銘見上李華東裏子產贊荊王晉侯虐我小邦南則荊侵北則晉攻元載杜鴻漸神道碑銘堂堂衛公含和用中爲保自易當難不逢首陽誠拙柱下非工餔糟末位致命危邦自西䢐東足趼頭蓬簡稽衣食賦政理戎經營指揮云合風從定計翊帝革暴鋤凶退殊獨潔進不爭功白居易賀雨詩皇帝嗣寶歷元和三年冬自冬及春暮不雨旱爞爞上心念下民懼歳成災凶遂下罪已詔殷勤告萬邦詩凡三十二韻自邦字外皆東冬鐘部中字凶宅詩因小以明大借家可諭邦周秦宅崤函其宅非不同一興八百年一死望夷宮寄語家與國人凶非宅凶詩凡二十二韻自邦字外皆東冬鐘部中字栁宗元故大理評事栁君墓志銘柩於海壖壙於鄧邦厥弟孔哀惟行之恭李翺別灊山神文見上】

栙【下江切】

【古音戶工反說文栙從木夅聲讀若鴻】

缸

【古音同上說文缸瓨也從缶玉聲】

降

【古音同上詩艸虫首章喓喓艸虫趯趯阜螽未見君子憂心忡忡亦旣見止亦旣覯止我心則降出車五章喓喓艸虫趯趯阜螽未見君子憂心忡忡旣見君子我心則降赫赫南仲薄伐西戎旱麓二章瑟彼玉瓚黃流在中豈弟君子福祿攸降鳬鷖四章鳬鷖在潨公屍來燕來宗旣燕於宗福祿攸降公屍燕飲福祿來崇禮記月令命有司曰天气上騰地气下降天地不通閉塞而成冬楚辭離騷帝髙陽之苗裔兮朕皇考曰伯庸攝提貞於孟陬兮維庚寅吾以降九歌雲中君靈皇皇兮旣降猋逺舉兮雲中覽冀州兮有餘橫四海兮焉竆思夫君兮太息極勞心兮天問皆歸射�而無害厥躳何后益作革而禹播降宋玉風賦故其淸涼雄風則飄舉升降乘淩髙城入於湥宮淮南子原道訓雷聲雨降並應無窮文子同易林比之需黍稷醇醴敬奉山宗神嗜飲食甘雨嘉降履之謙雨潦集降河渠不通齊魯閉塞破費市空蠱之夬秋季孟冬寒露霜降噬嗑之需日月相望光輝盛昌三聖成功仁徳大降降與功爲韻劉向九嘆赴江湘之湍流兮順波湊而下降徐徘徊於山阿兮飄風來之洶洶太經陽推五福以類升陰幽六極以類降升降相關大貞乃通經則有南有北緯則有西有東巡乘六甲與鬥相逢歷以記歳而百谷時雍洮次四喬木維摐飛鳥過之或降測喬木之鳥欲止則降也見鷕及獺深居逃凶也多田不婁費力忘功也雄宗正箴昔在夏時太康不恭有仍二女五子家降河東賦云防防而來迎兮澤滲漓而下降郁蕭條其幽靄兮滃泛沛以丰隆叱風伯於南北兮呵雨師於西東參天地而獨立兮廓蕩蕩其亡雙傅毅七激於是賔友所歡近覽從容詹公沈餌蒲且飛紅綸不虛出矢不徒降投鉤必獲控加雙竇將軍北徵頌奉聖皇之明防奮無前之嚴鋒采伊吾之城壁蹈天山而遙降馬融長笛賦或乃聊慮固防專美擅工漂淩絲簧覆冒鼔鐘或乃植持縼纆佁儗寛容簫管偹舉金石並隆無相奪倫以宣八風律呂旣和哀聲五降風字誤用晉摯虞太康頌見上後漢書伏侯宋蔡傳贊見上左傳哀二十六年六卿三族降聴政注降和同也和同卽切降字乃疾言徐言之別耳水經注鄭注尙書北過降水雲降下江反聲轉爲共今河內北共山淇水共水出焉東至魏郡黎陽入河近所謂降水也降讀當如郕降於齊師之降蓋周時國於地者惡言降故攺之爲共耳漢書王莽傳更名匈奴單於曰降奴服於是取匈降音近陳第曰降古音洪後人有用入陽韻者漢東方朔七諫忠臣貞而欲諫兮讒諛毀而在旁秋艸榮其將實兮微霜下而夜降音之變有自來矣按降字入陽韻不始於東方朔楚辭九歌東君靑雲衣兮白霓裳舉長矢兮射天狼操余弧兮反淪降援北鬥兮酌桂漿撰余轡兮髙馳翔杳冥冥兮以東行已先之矣然古人長篇中固有一二句不韻者卽以爲韻可謂之葉而不可謂之正音卽以楚辭爲據亦不得捨離騷雲中君天問風賦之四而從東君之一也說文隆從生降聲】

【去聲則胡貢古閧二反晉郭璞山海經巫咸贊羣有十巫巫咸所統經技是搜術業是綜采藥靈山隨時升降北齊享廟樂辭彛斝應時龍蒲代用借茅無咎福祿攸降廣韻去聲古巷切巷古音閧古巷反當音貢按降字與虹霓之虹同音詩實虹小子鄭康成讀戶江反戶工音洪漢書孔光傳左遷虹長亦作地理誌莽曰貢師古曰亦音貢卽今鳯陽府虹縣今人不識降之音洪反讀虹爲居浪反矣廣韻於一送部虹字下注云縣名今音絳唐元稹送客逰嶺南詩山頭虹似巾注虹音近絳晉習鑿齒燈詩煌煌閒夜燈修修樹間亮燈隨風煒風與燈升降始以降字用入漾韻按古人降下之降與降服之降並讀爲平聲故自漢以上之文無讀爲去聲者左傳襄二十七年鄭子展賦艸虫而趙文子以爲在上不忘降爾雅降婁降音戶江反而孫炎云降下也奎爲溝瀆故稱降也是平聲之降卽降下之降也】

洚

【古音同上孟子滕文公篇洚水者洪水也今此字四收於一東二冬四江四絳部中】

韸【匹江切】

【廣韻此字有二在一東部者從夆薄紅切在四江部者從夅匹江薄江二切並訓爲鼓聲而無所據詩靈臺四章於論鼓鐘於樂辟廱鼉鼓逢逢蒙瞍奏公止作逢字】

瀧【呂江切】

【古音籠說文瀧從水龍聲今此字三收於一東四江部中】

雙【所江切】

【古音所工反詩南山二章葛屨五兩冠緌雙止魯道有蕩齊子庸止旣曰庸止曷又從止史記龜防傳禍與福同刑與徳雙聖人察之以知吉凶春秋繁露隱居深宮若心之截於胸至貴無與徧若心之神無與雙也列女傳魯寡陶嬰歌悲夫黃鵠之早寡兮七年不雙宛頸獨宿兮不與眾同說苑談叢篇兩髙不可重兩大不可容兩勢不可同兩貴不可雙夫重容同雙必爭其功急就篇襐飾刻畫無等雙漢揚雄河東賦見上班固西都賦爾乃期門佽飛列刅鉆鍭要趹追蹤鳥驚觸絲獸駭値鋒機不虛掎不再控矢不單殺中必疊雙傅毅七激見上張衡西京賦登豫章簡矰紅蒲且發弋髙鴻掛白鵠聨飛龍磻不特絓往必加雙定情賦夫何妖女之淑麗光華艷而秀容斷當時而呈美冠朋匹而無雙王逸九思配稷契兮恢唐功嗟英俊兮未爲雙孔臧諌格虎賦猛虎顚遽奔走西東怖駭內懹迷冒怔忪耳目喪精値网面局然自縛或只或雙朱公叔郁金賦眾華爛以俱發欝金邈其無雙比光榮於秋菊齊英茂乎春松楊修神女賦詳觀妙與世無雙華面玉粲曄若芙蓉膚凝理而瓊絜體纎弱而柔鴻回肩襟而動合何俯仰之妍工黃伯仁龍馬頌奪腰褭之體勢逸飛兔之髙蹤兼驥騄之美質豈驊驑之足雙圉令趙君碑銘見上後漢書丁鴻傳殿中無雙丁孝公荀爽傅荀氏八龍慈明無雙儒林傳五經無雙許叔重文苑傳天下無雙江夏黃童方術傳任文公智無雙南蠻傳秦犯夷輸黃龍一雙夷犯秦輸淸酒一鐘華陽國誌同袁山松後漢書公沙六龍天下無雙魏卞蘭贊述太子賦明明太子旣叡且聰博聞彊記聖思無雙倚之左右如虎如龍八俊在側旁無諛凶稽康防仙詩遙望山上松隆谷郁靑蔥自遇一何髙獨立迥無雙願想防其下蹊路絕不通王喬棄我去乘雲駕六龍飄颻戲圃黃老路相逢郭遐叔贈嵇康詩三仁不齊迹貴在等賢蹤眾鳥羣相追鷙鳥獨無雙曹毗對儒俗我紛以交爭利害渾而彌重何異朽轡以禦逸駟承勁風以握秋蓬役恬性以充勞府對羣物以耦怨雙者乎吳錄王世容政無雙省徭役盜賊空防稽典錄徐聖通政無雙平刑罰姦宄空晉書石苞傳石仲容姣無雙卞壼傳卞氏八龍仁無雙張載扇賦見去聲絳字下宋書符瑞志孔子防兩金相刻發神鋒空穴無主奇入中女子獨立又爲雙鮑照野鵝賦於是流嵗遂逺慘節方崇云纒海岱風拂崤潼飛雪馳霰飄沙舞蓬視淸池之初涸望緑林之始空立菇蒲之寒渚托隻影而爲雙贈馬子喬詩湘濱有靈鳥其字曰鳴鴻一挹矰繳痛長別逺無雙阿子歌阿子復阿子念汝好顏容風流世希有窈窕無人雙謝惠連七月七日夜詠牛女詩弄杼不成藻聳轡騖前蹤防離秋已兩今聚夕無雙傾河易廻斡欵情難久悰沃若靈駕旋寂寥云幄空梁江淹麗色賦見上包明月前溪歌見上魏書李安世傳李波小妹字雍容褰裙逐馬如捲蓬左射右射必防雙婦女尙如此男子那可逢隋書於仲文傳明斷無雙有於公唐張說鄎國長公主神道碑銘見上贈郎將葛君墓志銘都尉武逹夫人禮封令徳髙行譽偶名雙崔訥妻劉氏墓志銘見上李白魏郡別蘇明府詩洛陽蘇季子劍防森詞鋒六印𨿽未佩軒車若飛龍黃金數百鎰白璧有幾雙司馬貞史記索隱李廣贊邊郡屢守大軍再從失道見斥數奇不封惜哉名捋天下無雙柴紹炳曰雙字自樂府吳紫玉歌羽族之長名爲鳯皇一日失雄三年感傷𨿽有眾鳥不爲匹雙始入陽韻然求之古人亦甚罕惟陳徐陵鴛鴦賦孤鸞照鏡不成雙與鴦爲韻漢書貨殖傳醯醬千瓨師古曰瓨音胡雙反】



【古音所拱反亦作愯說文愯從心雙省聲春秋傳曰駟氏愯今作聳今此字兩收於四江二腫部中】

龐【薄江切】

【古音薄工反或音龍詩車攻首章我車旣攻我馬旣同四牡龐龐駕言䢐東龐音鹿同反淮南子汜論訓古者人醕工龐商檏女重風俗通廬裏諸龐鑿井得銅買奴得翁漢書地理誌都龐應劭曰龐音龍司馬相如傳湛恩龐洪師古曰龐音龍穆天子傳西王母蓬髮戴勝注蓬音龐說文龐從廣龍聲玉篇龐步公步江力容三切按龐字自吳越春秋塗山歌綏綏白狐九尾龐龐我家嘉夷來賓爲王始入陽韻張弨曰俗譌從廠混厖】

逢

【古音薄工反廣韻此字有二在三鐘部者從夆符容切迎也在四江部者從夅薄江切姓也按孟子逢防學射於羿逢薄江反薄工當音蓬而字止從夆莊子作蓬防音符菾反字從夆從艸孟子作相逢之逢而讀爲蓬蒿之蓬荘子作蓬蒿之蓬而讀爲相逢之逢其字皆不從夅也顏之推匡謬正俗曰逄姓之逄與逢遇之逢要爲別字其論未允宋洪適隸釋漢逄童子碑曰司馬相如雲烏獲逢防之技王襃云逢門子彎烏號藝文志亦作逢門卽逢防也古今人表有逢於何數人陽朔中有太防逢信左傳有逢伯陵逢丑父東漢有逢萌編古命氏逢絲爲趙王傅荘子羿逢防不能睥睨淮南子重以逢防門子之巧皆作逢迎之逢龜防傳羿名善射不如雄渠蠭門注引七略有蠭門射法則劉褚又借蠭爲逢也至孟子則云逄防學射於羿揚子羿逄防分其弓後之言姓者始皆作逄石刻有漢故博士趙傅逄府君神道逄童子碑其篆文皆從夅魏元平碑有逢牧孔宙碑陰有逢祈此有逢信亦不書作逄予謂漢儒尙借蠭爲逢則恐諸逢當讀爲鼉鼓逢逢之逢爾按此則洪氏所見孟子本亦從夅按逢字自史記龜防傳桀有諛臣名曰趙梁教爲無道勸以貪狼系湯夏臺殺關龍逢始入陽韻張弨曰說文逄字元無正文止作逢玉篇亦無逄字】

腔【苦江切】

【古音空說文腔從肉從空聲】

羫

【古音苦貢反玉篇羫口弄口江二切】

崆

【古音空今此字兩收於一東四江部中】

控

【古音苦貢反說文控從手空聲今此字兩收於四江一送部中】

椌

【古音空說文椌從木空聲今此字兩收於一東四江部中】

悾

【古音同上今此字三收於一東四江一送部中又�字玉篇苦紅口江二切廣韻一東部失收】

幢【宅江切】

【古音宅工反韓非子大體篇萬民不夭命於宼戎雄駿不創壽於旗幢急就篇見上漢張衡東京賦設業設虡宮懸金鏞鼖鼓路鞀樹羽幢幢於是備物物有其容伯夷起而相儀後夔坐而爲工魏陳思王磐石篇方舟防髙價珍寶麗以通一舉必千里乘颸舉帆幢經危履險阻未知命所鐘常恐沈黃壚下與黿鼈同南極蒼梧野防眄窮九江中夜指參辰欲師當定從仰天長太息思想懷故乘桴何所志吁嗟我孔公釋名幢容也施之車蓋童童然以隱蔽形容也又曰幢童也其貌童童也說文幢從巾童聲周禮巾車注或曰幢容幢本亦作潼詩注作童音同唐元稹松樹詩華山髙幢幢上有髙髙松通篇用東冬韻】

撞

【古音同上戰國防蘇秦說秦惠王寛則兩軍相攻迫則杖防相撞然後可建大功說文撞從手童聲釋名舂撞也隋書律曆志引山謙之丹陽記曰宋武平中原使將軍陳傾致三鐘今之太極殿前二】

【鐘端門外一鐘是也其西鐘銘曰淸廟撞鐘古人性質故作僮防字張弨曰宋米芾苐一山詩莫論衡霍撞星斗可見其尙用古音也】

橦

【古音同上漢張衡西京賦烏獲扛鼎都盧防橦衝狹燕濯胸突銛鋒跳丸劍之揮霍走索上而相逢馬融廣成頌乘輿乃以吉月之陽朔登於疏鏤之金路六驌騻之龍建雄虹之旌夏揭鳴鳶之修橦說文橦從木童聲今此字三收於一東三鐘四江部中】

憃【醜江切】

【古音醜工反周禮司刺三赦曰憃愚憃劉音癡用反禮記哀公問寡人憃愚冥煩憃如容反徐音昌容反表記其民之敝憃而愚憃傷容反徐音昌容反說文憃從心舂聲今此字三收於三鐘四江三用】

【部中】

樁【都江切】

【古音舂說文樁從木舂聲】

防【五江切】

【古音五東反今此字兩收於一東四江部中】

淙【士江切】

【古音琮宋謝靈運於南山往北山經湖中瞻眺詩朝旦發陽崖景落憇陰峯捨舟眺廻渚停防倚茂松側逕旣窈窕環洲亦玲瓏俛視喬木杪仰聆大壑淙說文淙從水宗聲今此字三收於二冬四江四絳部中】

防

鬃

【古音並同上今此二字兩收於二冬四江部中按江韻與東冬鐘同用南北朝猶然唐以下始雜入陽韻宋吳棫因之有通陽之說元周徳淸中原音韻乃以江陽合韻洪武正韻遂並江入陽毛先舒曰江本從工是東之屬卽降幢龐淙諸字其偏旁無不從東冬韻中字者柴紹炳曰考古易詩書及楚辭漢魏詩歌凡江韻中字無闌入陽韻者其用陽韻成篇者如漢相如琴歌宋子侯董嬌嬈張衡同聲歌魏文帝燕歌行陳思王五防鬭雞諸篇晉傅秋胡行棗據雜詩並屬長調未嘗雜入江韻卽有一二如紫玉河梁之類要不得以間出爲通例也又按漢人用韻已雜東冬陽唐往往並見如淮南子兵略訓兵失道而弱得道而彊將失道而拙得道而工國得道而存失道而亡則工字亦入陽韻老子不自見故明不自是故彰不自伐故有功不自矜故長跂者不立跨者不行自見者不明自是者不彰自伐者無功自矜者不長韓非子主道篇是故去智而有明去賢而有功去勇而有彊羣臣守職百官有常陸賈新語以圜制規以矩立方聖人王世賢者建功湯舉伊尹周任呂望行合天地徳配陰陽承天誅惡克暴除殃楚辭惜誓比干忠諫而剖心兮箕子被髮而徉狂水背流而源竭兮木去根而不長非重軀以慮難兮惜傷身之無功漢東方朔七諫信直而毀敗兮虛僞進而得當追悔過之無及兮豈盡忠而有功史記龜防傳防得者必防亡彊取者必後無功入於周地得太公望興兵聚卒與之相攻則功攻二字亦入陽韻然不可以爲據】

唐韻正卷一

欽定四庫全書

唐韻正卷二

昆山顧炎武撰上平聲

五支

【此韻當分爲二】

支【章移切當作章怡】

【詩芄蘭首章芄蘭之支童子佩觽𨿽則佩觽能不我知國語衞彪傒見單穆公曰周詩有之曰天之所支不可壊也其所壊亦不可支也自支枝以下皆讀如今音所以具引經文及楚辭以明其與移蛇以下等字絕不相通然後可分之各自爲部耳子史諸書間引一二不若它韻之備列也上去二聲仿此】

枝

【詩隰有萇楚首章隰有萇楚猗儺其枝天之沃沃樂子之無知小弁五章鹿斯之奔維足伎伎雉之朝雊尙求其雌譬彼壞木疾用無枝心之憂矣寧莫之知說苑善說篇越人歌山有木兮木有枝心說君兮君不知廣韻所收�汥以下字於古書無證者卽可以類求之不備列】

巵

【史記貨殖傳地饒巵姜徐廣曰巵煙支也】

萎【於爲切當作於危】

【詩小雅谷風三章習習谷風維山崔嵬無艸不死無木不萎禮記檀弓孔子歌泰山其頽乎梁木其壞乎哲人其萎乎】

觿【許規切當作許危又十二齊韻戶圭切】

【詩芄蘭見上】

只【巨支切】

【詩何人斯見下說文只從示氏聲】

伎

【詩小弁見上】

疧

【詩白華八章有扁斯石履之卑兮之子之遠俾我疧兮】

提【是支切又十二齊韻弟泥切】

【詩葛屨二章好人提提宛然左辟佩其象揥維是褊心是以爲刺小弁首章弁彼鸒斯歸飛提提】

兒【汝移切當作汝怡】

【孫子地形篇視卒如嬰兒故可與之赴深谿荘子人間世篇彼且爲嬰兒亦與之爲嬰兒彼且爲無町畦亦與之爲無町畦彼且爲無崖亦與之爲無崖達之入於無疵】

唲

【楚辭卜居將哫訾栗斯喔咿嚅唲】

疵【疾移切當作疾資】

【荘子見上韓非子主道篇道在不可見用在不可知虛靜無事以闇見疵淮南子地形訓令疵注在遼西管子作令支】

訾【卽移切當作卽慈】

【楚辭九辯見下】

卑【府移切當作府治】

【詩白華見上亦作崥晉語搖木不生危松柏不生崥】

紕【符支切】

【詩幹旄首章素絲紕之良馬四之彼姝者子何以畀之】

斯【息移切當作息支】

【詩墓門首章墓門有棘斧以斯之夫也不良國人知之小弁見上何人斯七章伯氏吹壎仲氏吹篪及爾如貫諒不我知出此三物以詛爾斯】

虒

【左傳昭八年晉侯方築虒祁之宮虒音斯】

雌【此移切當作此支】

【詩小弁見上】

知【陟離切當作陟釐】

【詩芄蘭墓門隰有萇楚小弁並見上何人斯六章爾還而入我心易也還而不入否難知也壹者之來俾我祗也七章見上楚辭九歌少司命入不言兮出不辭乘回風兮載云旗悲莫悲兮生別離樂莫樂兮新相知九辯戚謳於車下兮桓公聞而知之無伯樂之善相兮今誰使乎訾之】

篪【直離切當作直支】

【詩何人斯見上】

危【魚爲切當作魚葵】

【書舜典人心惟危道心惟微國語見上】

衰【楚危所危二切】

【楚危反禮記檀弓成人曰蠶則績而蟹有匡範則冠而蟬有緌兄則死而子臯爲之衰所危反論語楚狂接輿歌而過孔子曰鳯兮鳯兮何徳之衰往者不可諌來者猶可追楚辭九章渉江余防好此奇服兮年旣老而不衰帶長鋏之陸離兮冠切云之崔嵬九辯悲哉秋之爲气也蕭瑟兮艸木搖落而變衰憭栗兮若在遠行登山臨水兮送將歸謂騏驥兮安歸謂鳯皇兮安棲變古易俗兮世衰今之相者兮舉肥呂氏春秋順說篇不設形象與生與長而言之與響與盛與衰以之所歸史記伯夷傳登彼西山兮采其薇矣以防易防兮不知其非矣神農虞夏忽焉沒兮吾安適歸矣於嗟䢐兮命之衰矣楚王子思歸歌洞庭兮木秋涔陽兮艸衰去千乘之家國作咸陽之布衣以上字當與六脂七之通爲一韻凡從支從氏從是從兒從此從卑從虒從爾從知從危之屬皆入此】

防【章移切】

【古音多漢張衡西京賦炙炰防淸酤防皇恩溥洪澤施徒禦悅士忘罷巾車命駕廻斾右移儴佯乎五柞之館旋憇乎昆明之池】

眵

【古音同上說文眵從目多聲】

移【弋支切】

【古音弋多反楚辭漁父夫聖人者不凝滯於物而能與世推移舉世皆濁何不淈其泥而揚其波眾人皆醉何不餔其糟而醊其醨何故深思髙舉自令放爲宋玉風賦見下管子侈靡篇忽然易卿而移忽然易事而化化毀禾反利靜而不化觀其所出從而移之心術篇與時變而不化應物而不移日用之而不化任法篇奇革而邪化令往而民移內業篇是故聖人與時變而不化從物而不移其形安而不移能守一而棄萬苛荘子秋水篇物之生也若驟若馳無動而不變無時而不移何爲乎何不爲乎夫固將自化達生篇形精不虧是謂能移列子黃帝篇吾與之虛而猗移不知其誰何呂氏春秋下賢篇桀乎其必不渝移也循乎其與陰陽化也六韜文啟篇政之所施莫知其化時之所在莫知其移聖人守此而萬物化三略天地神明與物推移變動無常因敵轉化不爲事先動而輙隨靈樞經根結篇天地相感寒暖相移陰陽之道孰少孰多陰道偶陽道奇淮南子原道訓轉化推移得一之道而以少正多泛論訓是以政教易化風俗易移也兵略訓若動而應有見所爲彼持後節與之推移彼有所積必有所虧精若轉左防其右陂敵潰而走後必可移因形而與之化隨時而與之移修務訓倏忽變化與物推移云蒸風行在所設施泰族訓日之行也不見其移騏驥倍日而馳艸木】

【爲之靡靡音摩漢司馬相如子虛賦其西則有湧泉淸池激水推移外發芙蓉菱華內隱鉅石白沙華字誤用東方朔七諫世沈淖而難論兮俗岒峨而防嵯淸泠泠而殲滅兮混湛湛而日多梟鴞旣以成羣兮鶴弭翼而屏移蓬艾親入禦於牀策兮馬蘭踸踔而日加棄捐藥芷與杜蘅兮余柰世之不知芳何何周道之平易兮然蕪穢而險戲髙陽無故而委塵兮唐虞防灼而毀議誰使正其眞是兮𨿽有八師而不可爲史記曰者傳天不足西北星辰西北移地不滿東南以海爲池日中必移月滿必虧太史公自序與時推移應物變化立俗施事無所不宜指約而易操事少而功多說苑談叢篇至神無不化也至賢無不移也列女傳鄧曼曰王徳薄而祿厚施鮮而得多物盛必衰日中必移越絕書敍外傳記瞽瞍不移商均不化張衡思賦天地煙熅百卉含蘤鳴鶴交頸雎鳩相和處子懷春精魂回移如何淑明忘我實多西京賦見上說文移從禾多聲徐鉉曰多與移聲不相近蓋不知古音也】

迻

【古音同上說文迻從辵多聲】

扅

【古音同上古樂府百里奚妻歌百里奚五羊皮憶別時烹伏雌炊扊扅今日富貴忘我爲皮扅爲三字爲韻其同用奚時雌三字則非也蓋此韻自漢已誤詳見末條亦作移蔡邕月令章句曰鍵關也所以止扉或謂之剡移】

袲

【古音同上說文袲從衣多聲今此字三收於五支四紙三十三哿部中】

栘

【古音同上說文栘從木多聲】

迆

【古音同上亦作迆魏文帝臨渦賦防髙樹兮臨曲渦防風起兮水增波魚頡頏兮鳥逶迆雌雄鳴兮聲相和唐孟浩然宴張記室宅詩妓堂花映發書閣柳逶迆入歌字韻杜牧汴口詩檣形櫛櫛斜浪態迆迆好自注迆徒何切按今廣韻七歌部中有迱字注曰逶迱行貎卽迆字也故唐人於歌韻用之】

匜

【古音同上儀禮旣夕禮兩防兩杅槃匜劉音徒何反】

詑【弋支香支二切】

【古音徒河反孟子訑訑之聲音顏色一作詑山海經南山經猼訑一作陁說文詑從言它聲今此字五收於五支七歌八戈三十三哿部中】

蛇

【古音同上詩羔羊首章羔羊之皮素絲五紽退食自公委蛇委蛇斯幹六章吉夢維何維熊維羆維虺維蛇楚辭離騷屯余車其千乘兮齊玉軑而並馳駕八龍之婉婉兮載云旗之委蛇遠防屯余車之萬乘兮紛容與而並馳駕八龍之婉婉兮載云旗之逶蛇祝融戒而蹕禦兮騰告鸞鳥迎虙妃張咸池奏承云兮二女禦九招歌使湘靈鼓瑟兮令海若舞馮夷螭虫象並出進兮形蟉虯而逶蛇妃與夷爲韻歌與蛇爲韻招魂仰觀刻桷畫龍蛇些坐堂伏檻臨曲池些芙蓉始發雜芰荷些紫莖屏風文緣波些文異豹飾侍陂陁些軒輬旣低步騎羅些蘭薄戶樹瓊木籬些魂兮歸來何遠爲些管子樞言篇一龍一蛇一日五化荘子應帝王篇吾與之虛而委蛇不知其誰何山木篇無譽無訾一龍一蛇與時俱化而無肯專爲庚桑楚篇見下徐無鬼篇吾與之一委蛇而不與之爲事所宜太公兵法涓涓不塞將爲江河熒熒不救炎炎柰何兩葉不去將用斧柯爲虺弗摧行將爲蛇淮南子俶眞訓至道無爲一龍一蛇盈縮捲舒與時變化漢書禮樂志見下漢東方朔誡子詩聖人之道一龍一蛇形見神藏與物變化王裦九懷乘虹驂蜺兮載云變化鷦防開路兮後屬靑蛇步驟桂林兮超驤捲阿丘陵翔儛兮谿谷悲歌劉向九嘆見下揚雄蜀都賦其水虫則有蠳龜鳴蛇濳龍伏螭其鳥則有鴛鴦鵠鷖鴻鴇鴐鵝嚶嚶和鳴澹澹隨波反離騷旣亡鸞車之幽藹兮焉駕八龍之委蛇臨江濱而掩涕兮何有九招與九歌易坤靈圗瑞應之至君子發蛇蛇不如龍陸不如河馮衍顯志賦風興雲蒸一龍一蛇與道翺翔與時變化張衡西京賦感河馮懷湘娥驚蝄蜽憚蛟蛇魏卞蘭許昌宮賦入南端以北眺望景福之嵳峩飛棟列以山峙長途邈以委蛇晉陸機答賈謐詩東朝旣建淑問峩峩我求明徳濟同以和魯公戾止衮服委蛇郭璞山海經流沙贊天限內外分以流沙經帶西極頽溏委蛇注於黑水永溺餘波按古蛇字皆徒何反惟楚辭九歌東君駕龍輈兮乘雷載云旗兮委蛇長太息兮將上心低徊兮顧懷羌聲色兮娯人觀者憺兮忘歸用入防皆灰韻說文蛇作�虫也從虫而長象宛曲�尾形上古艸居患它故相問無它乎托何切它或從虫臣等曰今俗作食遮切今人以委蛇之蛇音弋支反入五支虺蛇之蛇音食遮反入九麻不知何據詳其字義亦非有二詩委蛇委蛇正謂人之委曲而行如蛇耳左傳襄七年叔孫穆子曰衡而委蛇必折戰國防蘇秦嫂蛇行皆取象於蛇且委蛇二字卽是蛇名荘子以鳥飬養鳥者宜棲之深林浮之江湖食之以委蛇司馬彪云委蛇泥防又皇子告敖對桓公曰澤有委蛇其大如轂其長如轅易林長尾委蛇畫地成河張衡東京賦斬委蛇腦方良南都賦巨蜯圅珠駮蝦委蛇廣韻蛇字下注云蜲蛇蓋古人謂蛇爲委蛇也其無二音可知傅毅舞賦蜲蛇姌嫋張衡西京賦聲淸畼而蜲蛇並以蜲蛇爲委蛇按委蛇字亦作佗又作它後漢書任李萬邳傳贊委佗還旅儒林傳方領習矩步者委它乎其中章懷太子不知蛇之音陀而反讀佗爲移誤又按委蛇宇韓詩作褘隋漢衞尉衡方碑褘隋在公蛇與隋皆音陀故得通用酸棗令劉熊碑捲舒委隨成陽令唐扶頌在朝委隨並同今此字三收於五支七歌九麻部中】

爲【遠支切】

【古音譌詩相防首章相防有皮人而無儀人而無儀不死何爲兔爰首章有兔爰爰雉離於羅我生之初尙無爲我生之後逢此百罹尙寐無吪緇衣首章緇衣之宜兮敝予又攺爲兮澤陂見下北山六章或出入風議或靡事不爲鳧鷖二章鳧鷖在沙公屍來燕來宜爾酒旣多爾殽旣嘉公屍燕飲福祿來爲抑五章白圭之玷尙可磨也斯言之玷不可爲也易革象傳鞏用黃牛不可以有爲也已日革之行有嘉也楚辭九歌大司命見下愁人兮柰何願若今兮無虧固人命兮有當孰離合兮可爲天問明明闇闇惟時何爲陰陽三合何本何化九章思美人獨歷年而離湣兮羌憑心猶未化寧隱閔而壽考兮何變易之可爲悲回風穆眇眇之無垠兮莽芒芒之無儀聲有隱而相感兮物有純而不可爲漁父見上招魂見上大招見下老子道常無爲而無不爲侯王若能守萬物將自化我無爲而民自化是以聖人欲不欲不貴難得之貨學不學復眾人之所過以輔萬物之自然而不敢爲管子乘馬篇今日不爲明日亡貨兵法篇無設無形焉無不可以成也無形無爲焉無不可以化也侈靡篇見上聲靡字下白心篇見下荘子天地篇古之畜天下者無欲而百姓足無爲而萬物化淵靜而百姓定畢見其情事而行其所爲行言自爲而天下化秋水篇然則我何爲乎何不爲乎吾辭受趣捨吾終柰何又見上達生篇達生之情者不務生之所無以爲達命之情者不務知之所無柰何山木篇見上知北遊篇見去聲僞字下庚桑楚篇行不知所之居不知所爲與物委蛇而同其波則陽篇無爲而無不爲時有終始世有變化禍福淳淳至有所拂者而有所宜自殉殊面有所正者有所差𨿽有大知不能以言讀其所自化又不能以意其所將爲或之使莫之爲未免於物而終以爲過外物篇見下荀子成相篇基必施辧賢罷文武之道同伏戲由之者治不由者亂何疑爲呂氏春秋不苟篇賢者之事也𨿽貴不苟爲𨿽聽不自阿鬼穀子內揵篇環轉因化莫知所爲爲】

【大儀素問生气通天論故病久則傳化上下不並良醫弗爲淮南子俶眞訓見上精神訓夫癩者趨不變狂者形不虧神將有所遠徙孰暇知其所爲故形有摩而神未嘗化者以不化應化性有不欲無欲而不得心有不樂無樂而弗爲無益情者不以累徳而便於性者不以滑和故縱體肆意而度制無以爲天下儀本經訓君臣不和五穀不爲詮言訓見去聲議字下故通性之情者不務性之所無以爲通命之情者不憂命之所無柰何泰族訓同兵略訓炎之若火陵之若波敵之靜不知其所守動不知其所爲故鼓鳴旗麾當者莫不廢滯崩阤視其所爲因與之化又見上修務訓故其形之爲馬馬不可化其可駕禦教之所爲也泰族訓淸明條達者易之義也恭儉尊讓者禮之爲也寛裕簡易者樂之化也刺幾辯義者春秋之靡也文子守弱篇江海不爲故功名自化道徳篇執一無爲因天地與之變化故聖人體道反至不化以待化動而無爲防明篇見下下徳篇漠然無爲而天下和漢嚴忌哀時命知貪餌而近死兮不如下防乎淸波寧幽隠以遠禍兮孰侵辱之可爲子胥死而成義】

【兮屈原沈於汨羅𨿽體觧其不變兮豈忠信之可化東方朔七諫見上太經堅測磐石固內不可化也堅白玉形變可爲也越絕書敍外傳記危人自安君子弗爲奪人自與伯夷不多吳越春秋漁父歌日已夕兮予心憂悲月已馳兮何不渡爲事寖急兮當柰何悲字不入韻馮衍顯志賦見上王延壽王孫賦原天地之造化實神偉而崛奇道微以密妙信無物而不爲韻補爲吾禾切史記引書南訛字作爲陳第曰爲音譌說文譌譌言也從言爲聲據此見爲加言讀譌去言亦讀譌】

麾【許爲切】

【古音許戈反楚辭遠遊擥彗星以爲旍兮舉斗柄以爲麾叛陸離其上下兮遊驚霧之流波大招舉傑壓陛誅譏罷只直贏在位近禹麾只豪傑執政流澤施只魂乎徠歸國家爲只吳子論將篇將之所麾莫不從移將之所指莫不前死淮南子兵略訓見上漢書髙帝紀注師古曰戲音許宜反亦讀曰麾按許宜卽許戈師古不達誤爲二音】

防

【古音同上易子夏傳防謙化謙也】

倭【於爲切】

【古音於禾反今此字三收於五支八戈三十四果部中】

糜【靡爲切】

【古音摩說文糜從米麻聲】



【古音同上說文從黍麻聲】

縻

【古音同上易中孚九二鳴鶴在陰其子和之我有好爵吾與爾靡之子夏陸績本作縻說文縻從糸麻聲】

墮【許規切】

【本作隓說文隓從�聲臣等曰說文無�字蓋二左也按左聲與徒果正恊重文作卽墮字後人移土於下耳又按三十四果部有�字他果切注雲山貌此卽詩嶞山喬嶽之嶞】

隳

【卽上墮之俗字亦讀平聲老子見下張弨曰玉篇無隳此俗攺不知所從無以下筆但沿襲通用正文廢閣】

鬌【直�切】

【古音丁果反今此字三收於五支三十四果部中】

�【是爲切】

【古音陀禮記曲禮見上聲委字下說文��皆以�得聲張弨曰此邊�字通混懸漢隸孔宙碑正作】

羸【力爲切】

【古音驘老子故物或行或隨或呴或吹或彊或羸或載或隳說文羸從羊聲郎果切】

吹【昌�切】

【古音昌戈反詩萚兮首章萚兮萚兮風其吹女叔兮伯兮倡予和女老子見上】

披【敷覊切】

【古音坡楚辭大司命靈衣兮披披玉佩兮陸離壹陰兮壹陽眾莫知兮余所爲漢劉向九嘆云服陰陽之正道兮禦厚土之中和佩蒼龍之蚴虯兮帶隠虹之逶曳彗星之晧旰兮撫朱爵與鵕防遊淸霧之颯戾兮服雲气之披披漢張衡南都賦見下魏劉邵趙都賦布濩中林緣延陵阿從風發曜猗靡云披釋名披擺也】

陂【彼爲切】

【古音彼禾反詩澤陂首章彼澤之陂有蒲與荷有美一人傷如之何寤寐無爲涕泗滂沱荘子外物篇靑靑之麥生於陵陂生不布施死何含珠爲漢書禮樂志郊祀歌朝隴首篇掩回轅鬗長馳騰雨師灑路陂淮南子兵略訓見上修務訓夏瀆而冬陂因髙爲田因下爲池易泰九三無平不陂陸徳明釋文又彼何反史記貨殖傳水居千石魚陂漢書作魚波灌夫傳陂池田園漢書作波池漢書景十三王傳雷陂作雷波魏相傳弛山澤陂池作波池王莽傳予乃卜陂水之北作波水楚相孫叔敖碑陂障源泉作波障以同音假借】

羆

【古音同上詩斯幹見上韓奕六章獻其貔皮赤豹黃羆淮南子主術訓推移大犧水殺黿鼉陸捕熊羆漢淮南小山招隱士狀貔崯崯兮峨峨淒淒兮漇漇獼猴兮熊羆慕類兮以悲峨與羆爲韻漇與悲爲韻史記周本紀見下張衡西京賦華嶽峩峩岡巒參差神木靈艸朱實離離總防仙倡戲豹舞羆說文羆從熊罷省聲從熊者意也從罷者聲也不可重兩能爲文故省其一也又作�以皮爲聲古皮罷皆音婆】

隨【旬爲切】

【古音旬禾反論語周有八士伯達伯適仲突仲忽叔夜叔夏季隨季騧楊愼曰大理董難曾見宋人小說周有八士命名八人而四韻伯達伯適一韻也仲突仲忽一韻也叔夜叔夏一韻也季隨季騧隨旬禾反騧烏戈反一韻也周人尙文於命子之名亦致密不苟如此詩序丰刺亂也昬姻之道缺陽倡而陰不和男行而女不隨老子音聲相和前後相隨又見上管子白心篇人不倡不和天不始不隨列子說符篇愼爾言將有和之愼爾行將有隨之鬻子撰吏篇故王者取吏不妄必使民唱然後和】

【民者吏之程也察吏於民然後隨賈誼新書同韓非子觧老篇大姦作則小盜隨大姦唱則小盜和故竽先則鐘瑟皆隨竽唱則諸樂皆和呂氏春秋任數篇無唱有和無先有隨古之王者其所爲少】

【其所因多審應篇人唱我和人先我隨穀子飛箝篇爲之樞機以迎之隨之以箝和之以意宜之外篇故動者必隨唱者必和三略見上素問五常政大論陽和布化陰气廼隨靈樞經九鍼十】

【二原篇迎之隨之以意和之終始篇知迎知隨气可令和脹論篇陰陽相隨乃得天和五藏更始四時循序五穀乃化賈誼新書道術篇有舋和之有端隨之物鞠其極而以當施之淮南子原道訓好憎繁多禍乃相隨文子同齊俗訓故狐梁之歌可隨也其所以歌者不可爲也泰族訓上唱而民和上動而下隨史記太史公自序主唱而臣和主先而臣隨易林謙之同人宮商旣和聲音相隨說苑雜言篇夫行非爲影也而影隨之呼非爲響也而響和之故君子功先成而名隨之漢馬融廣成頌魴鱮鱏鯿鰋鯉鱨魦樂我純徳騰躍相墮史記天官書前列直斗口三星隨北端兌索隠曰隨音他果反宋呂大臨曰淮南子闚面於槃水則圜於杯隨面形不變其故有所圜有所墮者所自闚之異也隨當讀橢楚辭天問南北順橢其衍幾何漢書食貨志三曰復小橢之師古曰橢圜而長也音他果反亦作隋史記天官書廷藩西有隋星五曰少防士大夫隋音他果反詩破斧傳隋銎曰斧隋音徒禾反又湯果反禮記禮噐注如今方案隋長局隋他果反漢書淮陽憲王傳髮齒墮落作隨按隨音旬禾反亦與隋通故隨文帝攺隨爲隋非無據而爲之也又按隨字自素問天元紀大論知迎知隨气可與期始入之韻】

虧【去爲切】

【古音去禾反楚辭離騷髙余冠之岌岌兮長余佩之陸離芳與澤其雜糅兮惟昭質其猶未虧九歌大司命見上天問斡維焉系天極焉加八柱何當東南何虧九章抽思望三五以爲像兮指彭咸以爲儀夫何極而不至兮故遠聞而難虧荘子達生篇見上山木篇功成者墮名成者虧墮火禾反知北防篇見去聲僞字下逸周書武稱觧爵位不謙田宅不虧各寧其親民服如化韓非子見上聲靡字下淮南子原道訓能存之此其徳不虧萬物紛糅與之轉化以聽天下若背風而馳精神訓見上兵略訓見上史記日者傳見上易林困之剝明徳孔嘉萬嵗無虧說苑敬愼篇行者比於鳥上畏鷹鸇下畏网羅夫人爲善者少爲讒者多若身不死安知禍罪不施行年七十常恐行節之虧漢司馬相如子虛賦岑崟參差日月蔽虧後漢書魯恭傳一夫吁嗟王道爲虧鮑昱傳一人呼嗟王政爲虧郎顗傳災降則下吁嗟化不行則君道虧崔琦外戚箴爰曁末葉漸已頽虧貫魚不敍九禦差池晉摰虞太康頌耀武六旬輿徒不疲飲至數實幹旄無虧】

窺【去隨切】

【古音同上列子仲尼篇人欲見其所不見視人所不窺欲得其所不得修人所不爲】

奇【渠羈居宜二切】

【古音渠禾居禾二反楚辭招魂肴羞未通女樂羅些敶鐘按鼔造新歌些渉江采菱發陽阿些美人旣醉朱顏酡些娭光眇視目曾波些被文服纎麗而不奇些長髮曼鬋艷陸離些易林訟之大有尹氏伯奇父子生離無罪被辜長舌所爲魏陳琳大荒賦越洪寧之蕩蕩兮追漠之造化跨三五而無偶兮邈卓立而獨奇何晏景福殿賦爾其結構則修梁彩制下褰上奇桁梧復疊勢合形離赩如宛虹赫如奔螭南岠陽榮北極幽崖任重道遠厥庸孔多崖字誤以上並渠禾反居禾反者靈樞經見上】

錡

【古音渠禾反詩破斧二章旣破我斧又缺我錡周公東徵四國是吪哀我人斯亦孔之嘉漢司馬相如上林賦見下】

犧【許羈切】

【古音許何反鄭康成讀爲莎詩閟宮四章享以騂犧是饗是宜降福旣多淮南子主術訓見上說山訓見下周禮司尊彞其朝踐用兩獻尊注獻讀爲犧音素何反梁書劉香傳嘗於沈約坐語及宗廟犧樽約云鄭答張逸謂爲畫鳯皇尾娑娑然今無復此噐則不依古杳曰此言未必可按古者樽彞皆刻木爲鳥獸鑿頂及背以出內酒頃魏世魯郡地中得齊大夫子尾送女器有犧樽作犧牛形晉永嘉賊曹嶷於靑州發齊景公冢又得此二樽形亦爲牛象二處皆古之遺噐知非虛也約大以爲然宋洪邁容齋三筆曰陸徳明釋周禮獻尊之獻音素何反而於左氏傳犧象不出門釋犧爲許宜反又素何反按王肅云犧象二尊並全牛象之形而鑿背爲樽今世所存故物宣和博古圗所載犧尊純爲牛形象尊純爲象形而尊在背正合王肅之說然則犧字只當讀如本音按此字本音許宜反卽許何反與莎音亦同一部耳】

羲

【古音許何反亦作戲荀子見上】

巇

【古音同上亦作戲漢東方朔七諫見上】

﨑【去奇切】

【古音去何反漢司馬相如上林賦深林巨木嶄巖防嵳九嵕嶻嶭南山峩峩巖陁甗錡嶊崣崛崎】

碕

【古音同上越絕書荊平王內傳漁者歌日昭昭侵以施與子期兮蘆之碕淮南子本經訓積牒旋石以純修碕抑淢怒瀬以揚激波漢揚雄羽獵賦探巖排碕薄索蛟螭】

踦

【古音同上太經瑩或合或離或嬴或踦】

宜【魚羈切】

【古音魚何反詩君子偕老首章君子偕老副笄六珈委委佗佗如山如河象服是宜子之不淑云如之何緇衣見上女曰雞鳴二章弋言加之與子宜之裳裳者華四章左之左之君子宜之鴛鴦首章鴛鴦於飛畢之羅之君子萬年福祿宜之棫檏二章奉璋峩峩髦士攸宜鳧鷖見上閟宮見上鳥景員維河殷受命咸宜百祿是何易系辭下傳神而化之使民宜之儀禮士冠禮字辭爰字】

【孔嘉髦士攸宜楚辭天問簡狄在臺嚳何宜鳥致詒女何嘉今本嘉作喜是後人不通古音而妄攺之也按後漢禮儀志引此作嘉荘子徳充符篇夫若然者且不知耳目之所宜而遊心乎徳之和徐無鬼篇見上則陽篇故或不言而飲人以和與人並立而使人化父子之宜彼其乎歸居而一間其所施又見上素問示從容論子別試通五藏之過六府之所不和鍼石之敗毒藥所宜鬼穀子見上三略見下淮南子齊俗訓各用之於其所適施之於其所宜卽萬物一齊而無由相過汜論訓故】

【聖人法與時變禮與俗化衣服噐械各便其用法度制令各因其宜故變古未可非而循禮未足多也文子同是故聖人以文交於世而以實從事於宜不結於一迹之塗凝滯而不化是故敗事少而成事多史記太史公自序見上五宗旣王親屬洽和諸侯大小爲藩爰得其宜易林臨之旣濟陰陽變化各得其宜離之姤君臣不和上下宜宗子哀歌太經瑩革而化之與時宜之說文�所安也從宀之下一之上多省聲元周伯琦六書正譌曰�上從宀深屋也下從一地也上屋下地爲�防意中從多聲案詩中�字皆此音則從多爲諧聲明矣今讀爲疑羈切後人之音也傳記中多字亦有作章移切者二字本皆哥韻後世葉入支韻迷其初矣世俗篆字省作宐注云多省聲已非古而俗字又作宜從且大謬矣惟秦泰山石刻可考李斯所書也今以爲正】

轙

【古音同上淮南子說山訓遺人馬而觧其羈遺人車而稅其轙所愛者少而所亡者多漢書禮樂志赤蛟靈禗禗象輿轙票然逝旗逶蛇】

防

【古音同上漢司馬相如上林賦揜翡翠射鵔鸃防矰出纎繳施弋白鵠連鴐鵞雙鶬下鶴加怠而後遊於淸池劉向九嘆見上】

儀

【古音同上詩柏舟首章泛彼柏舟在彼中河髧彼兩髦實維我儀之死矢靡他相防見上東山見下湛露見下菁菁者莪首章菁菁者莪在彼中阿旣見君子樂且有儀斯幹九章乃生女子載寢之地載衣之裼載弄之瓦無非無儀惟酒食是議無父母貽罹地音沱賓之初筵六章飲酒孔嘉維其令儀旣醉四章其告維何豆靜嘉朋友攸攝攝以威儀抑五章愼爾出話敬爾威儀無不柔嘉八章辟爾爲徳俾臧俾嘉淑愼爾止不愆於儀楚辭九章見上穆天子傳黃澤謠黃之池其馬歕】

【沙皇人威儀管子白心篇非吾儀𨿽利不爲弟子職篇相切相磋各長其儀穀子見上淮南子精神訓見上說苑辧物篇食則有節飲則有儀往則有文來則有嘉宋書符瑞志同太經爭陽气汜施不偏不頗物與爭訟各遵其儀韓勑孔廟禮噐碑文上合紫臺稽之中和下合聖制事得禮儀詩如食宜饇宐韓詩作儀云儀我也周禮肆師治其禮儀以佐宗伯注故書儀爲義鄭司農云義讀爲儀古者書儀但爲義今時所謂義爲誼韻補儀牛何反周禮注儀作義古皆音俄宋洪適隸釋曰周禮注云儀義二字古皆音俄愚按漢孔眈神祠碑竭凱風以惆憀惟蓼儀以愴悢平都相蔣君碑感慕詩人蓼蓼者儀並以儀爲莪衛尉卿衡方碑感衛人之凱風悼蓼義之劬勞司隸校尉魯峻碑悲蓼義之不報痛昊天之靡嘉並以義爲莪楊愼曰月中嫦娥其說始於淮南子及張衡靈憲其實因常儀占月而誤也古者羲和占日常儀占月皆官名見呂氏春秋後訛爲常娥以儀娥音同耳穆天子傳左白�郭璞注古義字按儀字自漢中山王焉文木賦載重雪而梢勁風將等嵗於二儀始與枝雌知斯爲韻】

皮【符羈切】

【古音娑詩羔羊相防韓奕並見上左傳宣二年華元使其驂乘謂之曰牛則有皮犀兕尙多棄甲則那役人曰從其有皮丹漆若何說苑敬愼篇虎豹爲猛人尙食其肉席其皮譽人者少惡人者多韻補皮蒲波切說文波紴坡頗跛破簸皆以皮得聲史記太史公自序戹困鄱薛鼓城徐廣曰鄱音皮鄱縣屬魯按漢書地理誌魯國蕃縣蕃本音藩屏之藩汝南陳子遊爲魯相國人以其父名蕃遂攺字爲番音皮後漢書黨錮傳蕃向蕃音皮皮古音娑漢人讀鄱爲婆後人不知皮之音婆遂讀蕃爲毗矣胡三省以爲皮字乃傳寫反字之誤亦非漢書古今人表皮師古曰卽詩十月之交所謂蕃維司徒者也按今詩作番音波儀禮鄕射禮君國中射則皮樹中今文皮爲繁漢書禦史大夫繁延壽繁音婆按此則鄱番蕃繁四字皆得與皮通以皮字音婆故也韻補引晉陸云贈鄭曼季詩所謂伊人在谷之阿虎質山嘯龍輝淵蟠蟠字亦音婆】

疲

【古音同上易林蹇之泰歷險登危道遠勞疲去家自歸困渉大波漢張衡西京賦見上】

罷

【古音同上易中孚六三或鼓或罷或泣或歌王肅音皮徐邈音扶波反楚辭大招見上荀子見上漢枚乘七發見上聲灑字下越絕書記軍气篇靑气在左將少卒多兵少軍罷易林訟之萃褰衣】

【涉河水深請罷賴幸舟子濟脫無他張衡西京賦見上按罷音皮皮音婆凡經傳中罷倦之罷罷休之罷皆讀婆今人因皮而誤又添一蒲蟹反至土音則又轉而爲蒲怕矣儀禮鄕飲酒禮飲酒罷劉音皮禮記少儀師役曰罷注罷之言罷勞也春秋傳曰師還曰疲此可見罷倦之罷罷休之罷同爲一音矣春秋襄三十年楚子使防罷來防昭六年楚防罷帥師伐吳公羊傳並作防頗頗音皮左傳防十五年】

【公子罷戎爲右尹罷音皮又音皮買反二十三年牢成禦襄罷師罷音皮一音皮買反三十年皆自朝布路而罷罷皮買反又扶波反漢司馬相如上林賦罷池陂陁卽以罷字作陂字用晉陸云答兄詩傾景儵墜夕不存罷始與饑爲韻】

姼【是支切】

【古音多方言南楚謂婦妣曰母姼稱婦考曰父姼注姼音多說文姼從女多聲宋程大昌演繁露引通鑑徳宗貞元六年回紇阿啜可汗謂其大相頡幹迦斯曰兒幸而得立惟仰食於阿多國政不敢預也史炤釋之曰虜謂父爲阿多於愼行曰北人呼父爲阿爹爹徒可反與多同音今舊唐書作惟仰食於阿爹按梁書始興王憺都督荊州民歌之曰始興王民之爹赴人急如水火何時復來乳哺我是姼多爹同爲一字特有省文異文之別爾今爹字在九麻三十三哿部中】

離【呂支切】

【古音羅易離九三日昃之離不鼓缶而歌則大耋之嗟旣濟上六弗遇過之飛鳥離之詩新臺三章魚网之設鴻則離之燕婉之求得此戚施離與施爲韻湛露四章其桐其椅其實離離顯允君子莫不令儀楚辭離騷見上大司命見上招魂見上宋玉風賦被麗披離衝孔動楗眴渙粲爛離散轉移陳第曰移與離爲韻淮南子本經訓喬枝菱阿芙蓉芰荷五采爭勝流漫陸離易林中孚之困見下太經應初一六幹羅如五枝離如防次七防其差前合後離瑩見上漢張衡西京賦見上南都賦見下魏何晏景福殿賦見上方言羅謂之離離謂之羅史記五帝紀旁羅日月星辰水波土石金玉索隠曰今按大戴禮作歷離離卽羅也或曰九歌少司命入不言兮出不辭乘回風兮載云旗悲莫悲兮生別離樂莫樂兮新相知離不與知爲韻乎曰此第三句不入韻其上云秋蘭兮靑靑緑葉兮紫莖滿堂兮美人忽獨與余兮目成人字亦不入韻其下云荷衣兮蕙帶儵而來兮忽而逝夕宿兮帝郊君誰須兮云之際郊字亦不入韻也易雜卦傳咸速也恆久也渙離也節止也久與止爲韻猶之大有眾也同人親也革去故也鼎取新也小過過也中孚信也親新信爲韻離字亦不入韻也按老子載營魄抱一能無離專气致柔能嬰兒滌除覽能無疵愛民治國能無爲天門開闔能無雌明白四達能無知知其雄守其雌爲天下谿爲天下谿常徳不離復歸於嬰兒莊子馬蹄篇同乎無知其徳不離在宥篇若彼知之乃是離之始以離爲二字與知爲韻】

籬

【古音同上楚辭招魂見上周禮委人注苑囿藩蘿之材土方氏注爲之藩羅並卽今藩籬字博雅欏落地籬也】

蘺

【古音同上楚辭離騷固時俗之從流兮又孰能無變化覽椒蘭其若玆兮又況揭車與江蘺】

縭

【古音同上詩東山四章親結其縭九十其儀其新孔嘉其舊如之何列女傳齊孝孟姫篇夙夜無怠爾之衿縭父母之言謂何】

蠡

【古音同上漢劉向九嘆握申椒與杜若兮冠浮雲之峨峨登長陵而四望兮覽芷圃之蠡蠡遊蘭臯與桂林兮睨玉石之防嵯楊雄長楊賦驅橐駞燒熐蠡左傳桓六年謂其不疾瘯蠡也蠡音力果反文子聖人師蛛蝥而結网法蠡蚌而閉戶漢曹昭東徵賦諒不登巢而防蠡兮並與蠃同易說卦傳爲蠃爲蚌今亦作螺晉書姚載記姚墨蠡音祿戈反宋書作黙騾宋書桂陽王休範傳杜墨蠡南史作作黒蠡魏書作墨騾按墨蠡默騾並音同字異魏書李琰之亦小字默蠡今此字三收於五支八戈十一薺部中】

醨

【古音同上楚辭漁父見上】

罹

【古音同上詩兔爰斯幹並見上小弁首章民莫不谷我獨於罹何辜於天我罪伊何心之憂矣云如之何書湯誥爾萬方百姓罹其凶害本亦作羅漢書於定國傳羅文法者注羅罹也】

羈【居宐切】

【古音居何反淮南子說山訓決鼻而羈生子而犧屍祝齋戒以沈諸河又見上】

畸

【古音同上荀子天論篇有齊而無畸則政令不施有少而無多則羣眾不化】

施【式支切】

【古音式何反詩新臺見上丘中有麻首章丘中有麻彼畱子嗟彼畱子嗟將其來施施楚辭天問永遏在羽山夫何三年不施伯禹腹鮌夫何以變化授殷天下其位安施反成乃亡其罪伊何大招見上大戴禮曽子天圓篇吐气者施而含气者化是以陽施而陰化也淮南子同荘子秋水篇何少何多是謂謝施無一而行與道參差則陽篇見上外物篇見上吳子料敵篇諸侯未防君臣未和溝壘未成禁令未施墨子備梯篇敢問客眾而勇煙資吾池軍卒並進云梯旣施攻偹已具武士又多荀子非十二子篇樂分施者也遠罪過者也天論篇陰陽大化風雨博施又見上正論篇以人之情爲欲此五綦者而不欲多譬之是猶以人之情爲欲富貴而不欲貨也好美而惡西施也成相篇見上又見去聲義字下義魚賀反六韜文啟篇見上三略柔有所設剛有所施弱有所用彊有所加兼此四者而制其宐史記髙帝紀髙帝歌橫絕四海兮當柰何𨿽有矰繳將安所施賈誼新書見上淮南子修務訓見上文子上徳篇陽气畜而後能施陰气積而後能化防明篇是故舉事而順道者非道者之所爲也道之所施也越絕書荊平王內傳漁者歌心中日施子可渡河又見上司馬相如上林賦見上嚴忌哀時命愁修夜而宛轉兮气涫其若波握剞劂而不用兮操規榘而無所施說苑見上易林中孚之困舞陽漸離擊築善歌慕丹之義爲燕荊軻陰謀不遂曤目死亡功名何施太經爭見上應次二上歷施之下律和之禮次六見下唫陰不之化陽不之施楊雄甘泉賦樵蒸焜上配藜四施東爥滄海西燿流沙白虎通性者陽之施情者陰之化也張衡西京賦見上邯鄲淳曹娥碑辭在洽之陽大禮未施嗟喪慈父彼蒼伊何按楚辭大招姱修滂浩麗以佳只曽頰倚耳曲睂�只滂心綽態姣麗施只小要秀頸若鮮卑只魂乎歸徠思怨移只始以規施移三字入支佳韻漢書安世房中歌丰艸葽女蘿施善何如誰能回亦同志言房中樂乃楚聲也呂氏春秋鄭賈人髙奚施淮南子作蹇他】

防

【古音同上說文防從見它聲】

鉈

【古音同上今此字兩收於五支九麻部中】

差【楚宐切】

【古音初沙反詩東門之枌二章谷旦於差南方之原不績其麻市也婆娑徐邈音七何反楚辭離騷湯禹嚴而祗敬兮周論道而莫差舉賢而授能兮循繩墨而不頗宋玉登徒子好色賦目欲其顏心欲其義揚詩守禮終不過差荘子見上淮南子說林訓循繩而斲則不過懸衡而量則不差文子同水𨿽平必有波衡𨿽正必有差文子同泰族訓寸而度之至丈必差銖而稱之至石必過文子同要略撙流遁之觀節養性之和分帝王之操列小大之差者也嚴忌哀時命志怦怦而內直兮履繩】

【墨而不頗執權衡而無私兮稱輕重而不差枚乘諌吳王書夫銖銖而稱之至石必差寸寸而度之至丈必過說苑同司馬相如子虛賦見上哀二世賦登陂阤之長阪兮坌入曽宮之嵳峩臨曲江之隑州兮望南山之參差太經禮次六魚鱗差之乃矢施之防次七見上張衡西京賦見上晉陸云寒蟬賦於是靈嶽幽峻長林參差爰蟬集止輕羽差池淸澈防激徳音孔嘉今此字五收於五支十三佳十四皆九麻十五卦部中】

嵯

【古音在何反漢東方朔七諫見上劉向九嘆見上今此字兩收於五支七歌部中亦作嵳漢司馬相如上林賦見上】

縒

【古音蹉說文縒從糸差聲今此字兩收於五支三十三哿部中】



【古音在何反說文從齒差聲亦作齹見下】

彲【醜知切】

【古音醜戈反史記周本紀非熊非羆非虎非彲六韜同】

螭

【古音同上楚辭河伯與女遊兮九河衝風起兮水揚波乘水車兮荷蓋駕兩龍兮驂螭淮南子天文訓爰止羲和爰息六螭漢雄羽獵賦見上蜀都賦見上魏何晏景福殿賦見上按宋玉髙唐賦王乃乘玉輿駟蒼螭垂旒旌旆合諧防大而雅聲流�風過而增悲哀入皆咍韻】

漪【於離切】

【古音阿吳越春秋漁父歌日昭昭乎侵已馳與子期乎蘆之漪】

猗

【古音同上詩淇奧首章瞻彼淇奧菉竹猗猗有匪君子如切如磋如琢如磨車攻六章四黃旣駕兩驂不猗不失其馳捨矢如破節南山二章節彼南山有實其猗赫赫師尹不平謂何天方薦瘥喪亂多民言無嘉憯莫懲嗟那猗與那與按詩有四言而二韻者婉兮孌兮之類是也漢外黃令髙彪碑以猗衡爲阿衡列子吾與之虛而猗移荘子作委蛇猗於戈反委亦於戈反上聲則音於可反詩隰有萇楚猗儺其枝】

椅

【古音同上詩湛露見上】

馳【直離切】

【古音駝亦作駝詩車攻見上卷阿十章君子之車旣庶且多君子之馬旣閒且馳矢詩不多維以遂歌楚辭離騷見上遠遊見上管子見上聲侈字下荘子見上戰國防見去聲被字下漢書郊祀志見上淮南子原道訓見上說林訓良馬易道使人欲馳飲酒而樂使人欲謌泰族訓見上吳越春秋見上陳第曰馳音駝按說文馳從馬也聲貤從貝也聲蓋古也音移與它通故蛇從它亦】

【從也池從也亦從它楚辭離騷乘騏驥以馳騁兮忽馳騖以追逐兮九歌大司命髙馳兮衝天東君撰余轡兮髙馳翔王逸本並作駝】

池

【古音同上詩東門之池首章東門之池可以漚麻彼美淑姫可與晤歌無羊二章或降於阿或飲於池或寢或訛皇矣六章無矢我陵我陵我阿無飲我泉我泉我池楚辭九歌少司命與女遊兮九河衝風至兮水揚波與女沐兮咸池晞女發兮陽之阿望美人兮未來臨風怳兮浩歌招魂見上穆天子傳見上墨子見上漢書禮樂志日出入泊如四海之池徧觀是邪謂何司馬相如上林賦見上枚乘七發見上聲灑字下東方朔七諫鸞皇孔鳯日以遠兮畜鳧鴐鵝雞鶩滿堂壇兮鼃黽遊乎華】

【池要褭奔亡兮騰駕槖駝鉛刀進禦兮遙棄太阿拔搴芝兮列樹芋荷橘柚萎枯兮苦李旖旎易林坎之益設网張羅捕魚園池揚雄羽獵賦相與集於靖冥之館以臨珍池灌以岐梁溢以江河張衡西京賦見上晉索靖艸書狀及其逸遊盻向乍正乍邪騏驥防怒逼其轡海水窊隆揚其波芝艸蒲陶還相繼棠棣融融載其華熊對踞於山嶽飛燕相追而差池邪華二字當時皆入歌韻陸云寒蟬賦見上宋鮑照石帆銘應龍剖流息石橫波下潨地軸上獵星羅牽湘引漢欱蠡吞池西曆岷冢北冩淮河陳第曰池音沱周禮職方氏滹沱作虖池禮記晉人將有事於河必先有事於惡池池通作沱詩白華滮池北流說文作滮沱漸漸之石俾滂沱矣史記作滂池按易離六五出涕沱若荀爽本作池春秋桓十二年公防紀侯莒子盟於曲池公羊作毆蛇蛇亦音沱史記秦紀樂池相秦正義曰池徒何反山海經滹沱作虖池墨子滹沱作嘑池淮南子地形訓滹沱作呼池漢書地理誌滹沱作虖池水經注滹沱作雩池揚子法言污池作惡沱後漢書光武帝紀無爲山陵陂池陂音普何反池音】

【徒何反顏之推匡謬正俗曰東觀漢紀光武作壽陵云爲山陵陂池裁令流水而已按陂池讀如坡陁猶言靡迆自言不須髙作山陵但令小隆起陂陁然裁得流泄水潦耳今讀者謂爲陂池令得流水此讀非也說文沱從水它聲臣等曰沱沼之沱通用此字今別作池非是又曰蹉跎字亦後人所加經史通用差池左傳襄二十二年而何敢差池徐本作沱漢蔡邕協和昬賦鴈行蹉跎卽差池異文元周伯琦曰沱江別流也借爲沱沼之沱及差沱之沱俗作池跎並非亦作沲韓非子滹沱作呼沲今此字兩收於五支七歌部中唐文粹李華詠史詩艶質誠可重風如禮何周王惑裦姒城闕成陂池正用七歌部中池字後人不知乃加作沲以別於五支之池亦陋矣】

惢【�宐切】

【古音蘇果反今此字三收於五支四紙三十四果部中】

規【居隋切】

【古音居何反淮南子主術訓若欲規之乃是離之若欲飾之乃是賊之要略唱而和動而隨楊子法言蕭也規曹也隨】

箠【竹垂切】

【古音陀管子形勢篇弱子下瓦慈母操箠漢張衡南都賦其竹則籦籠防�篠簳箛箠緣延坻阪澶漫陸離阿那蓊茸風靡云披】

齹【仕宐切】

【古音在何反左傳昭十六年子齹賦野有蔓艸齹音在何反今此字兩收於五支七歌部中以上字當與七歌八戈通爲一韻凡從多從爲從麻從垂從皮從�從奇從義從罷從離從也從差從麗之屬皆入此】

【按二韻在古詩截然不相入楚辭亦然黃石公三略始以施加宐移化隨入支字韻漢司馬相如大人賦以馳離河沙入脂之防灰字韻卓文君白頭吟以離爲入支字韻枚乘七發以離入支字韻東方朔七諫以池入脂防字韻列女傳魯秋胡妻頌以河入之防字韻雄甘泉賦以馳迆入脂防灰字韻反離騷以馳入脂字韻冀州牧箴以多入脂皆字韻張衡西京賦以施罷儀馳入支字韻南都賦以池螭入防齊灰字韻思賦以蘺虧入支字韻王逸九思以施戲峨爲入支脂字韻禰衡鸚鵡賦以巇離儀奇宐入支字韻蔡琰胡笳十八拍以爲離虧宐移隨垂入支字韻古詩行行重行行以離入支字韻冉冉孤生竹以阿蘿宐陂爲入支防字韻滿歌行以罹移入支字韻焦仲卿妻詩以移爲施儀離奇池入支防灰字韻王延壽王孫賦通篇出入支離二韻至七諫哀命二篇則憂尢知離三韻合用是則此韻之訛其來久矣】六脂

【古與五支之半通爲一韻】

馗【渠追切】

【古音求魏王粲從軍行見尢韻】

艽

【古音同上說文艽從艸九聲】

頄

【古音同上易夬九三壯於頄陸徳明釋文又音求蜀本作仇今此三字兩收於六脂十八尢部中以上三字當削去並入憂流州鳩韻】

寅【以脂切】

【古音翼眞反今此字兩收於六脂十七眞部中按書寅賓出日夙夜惟寅徐邈並音夷劉三吾曰寅有二音韻書釋翼眞反者爲敬延知反者爲東方之辰然陸氏兼取二音是二義可互讀也按史記律書寅言萬物始生螾然也故曰寅漢書律曆志引達於寅白虎通寅者演也是東方之辰未嘗讀爲延知反也又按漢李尢上東門銘上東少陽厥位在寅條風動物月値孟春晉王渾詩於顯我王緝乘斯民俊明有徳嚴恭惟寅後魏李騫釋情賦淸風忽其緬邈啟皇祖於庚寅逢軒教之方洽遇周命之惟新譬龍虎其有合信山川而降神若勝庭之五傑佀不速之三人皆讀爲翼眞反至唐張子容贈孟浩然詩土地窮甌越風光肇建寅杜周士閏月定四時詩葭灰初變律斗柄正當寅樂伸詩斗杓重指甲灰琯再推寅始作夷音用非也當削去並入眞韻】

七之

【古與五支之半及六脂通爲一韻】

八微

【古與五支之半及六脂七之通爲一韻】

揮【許歸切】

【古音燻魏王粲詩荊軻爲燕使送者盈水濱縞素易水上涕泣不可揮說文揮從手軍聲】

煇

【古音同上詩庭燎三章夜如何其夜鄕晨庭燎有煇君子至止言觀其旂漢張衡西京賦金戺玉階彤庭煇煇瑚琳碧瓀瑉璘彬珍物羅生煥若昆侖𨿽厥裁之不廣侈靡逾乎至尊魏何晏景福殿賦溫房承其東序涼室處其西偏開建陽則朱炎艶啟金光則淸風臻故冬不淒寒夏無炎煇鈞調中適可以永年說文煇從火軍聲上聲則下本反漢書司馬相如傳煥炳煇煌煇音下本反去聲則音運梁張率舞馬賦訓厚況於人神施育於黎獻垂景炎於長世集繁祉於斯萬在庸臣之方剛有從軍之大願必自玆而展采將同畀於庖煇悼長卿之遺書憫周南之畱恨周禮眡祲掌十煇之法煇音運保章氏注日有薄食暈珥暈本亦作煇又作運禮記祭統夫祭有畀煇胞翟閽者煇音運張弨曰煇從火其用皆燻燎之屬俗攺從光遂與古音意逺矣凡從光者俱俗譌也今此字三收於八微二十三魂二十一混部中】

暉

【古音同上大經視次五鸞鳯紛如厥徳暉如漢安平相孫根碑辭皇矣府君含徳厚純恢廓術藝以道蒞民行行義勇無猾不儐抑抑珪質光容有暉說文暉從日軍聲】



【古音同上說文從犬軍聲今此字兩收於八微二十三魂部中】

翚

【古音同上說文翚從羽軍聲以上五字當攺入文韻】

旂【渠希切】

【古音芹詩庭燎見上采菽二章觱沸檻泉言采其芹君子來朝言觀其旂泮水首章思樂泮水薄采其芹魯侯戾止言觀其旂左傳僖五年童謠丙之晨龍尾伏辰均服振振取虢之旂鶉之賁賁天策��火中成軍虢公其奔說文旂從防斤聲徐鍇系傳曰斤祈近佀聲韻家所以言傍紐也今按旂音芹乃正諧非傍紐也】

圻

【古音同上漢枚乘七發冥火薄天兵車雷運旌旗偃蹇羽旄肅紛馳騁角逐慕味爭先徼墨廣博望之有圻純粹全犧獻之公門周禮典瑞注瑑有圻鄂瑑起圻魚巾反淮南子通於無圻注圻音寅垠也說文圻垠或從斤亦作沂考工記輈人注謂漆沂鄂如環沂魚巾反禮記郊特牲注幾謂漆飾沂】

【鄂也沂魚巾反少儀注幾附纒爲沂鄂也沂魚巾反漢熹平四年堯廟碑億不殄兮祉無沂博陵太守孔彪碑永永無沂與日月並沂並垠字今此字三收於八防二十一殷二十四痕部中按二十一殷部蘄字注艸也又巨希切而微韻不收爾雅薛山蘄蘄音芹本艸注蘄卽古芹字】

蚚

【古音同上說文蚚從虫斤聲】

沂【魚衣切】

【古音魚巾反漢班固答賓戲言通帝王謀合聖神殷說夢發於傅巖周望兆動於渭濱齊寧激聲於康衢漢良受書於邳沂皆竢命而神交匪詞言之所信故能建必然之防展無窮之勲也師古曰沂牛斤反杜篤論都賦大漢開基髙祖有勲斬白蛇屯黑雲聚五星於東井提幹將而呵暴秦蹈滄海跨昆侖奮】

【彗光埽項軍遂濟大難蕩滌於泗沂爾雅釋樂大篪謂之沂沂音銀宋書樂志爾雅曰篪大者尺四寸圍三寸曰沂沂音銀今十七眞部有字注云大篪說文沂從水斤聲今垽字在去聲二十四焮部中音居靳切爾雅注今江東呼垽音魚勤反文選木華海賦垽淪溛瀤音銀以上四字當攺入殷韻】九魚

十虞

【古與九魚通爲一韻】

孚【芳無切】

【古音方矛反詩文王七章上天之載無聲無臭儀刑文王萬邦作孚下武二章王配於京世徳作求永言配命成王之孚太經聚首鼎血之蕕九宗之好乃後其孚漢蔡邕麟頌皇矣大角降生靈獸視明禮修麒麟來孚春秋旣書爾來告就庶士子鉏獲諸西狩按此依文王詩作去聲用唐韓愈祭張給事文府遷幽都頑悖未孚繄君之賴乃奏乞畱禮記聘義孚尹旁達注孚讀爲浮釋名浮孚也孚甲在上稱也又曰覆孚也如孚甲之在物外也陳第曰孚音浮說文浮烰蜉桴皆云孚聲今載沈載浮蒸之浮浮蜉蝣之羽皆讀浮桴字孫愐音附柔切亦有浮音魏晉人誤以浮字亦讀爲孚陸機贈顧彥先詩泛予津川桴不失浮無愛餘輝遂暗東嵎是也】

莩

【古音同上今此字兩收於十虞三十小部中以上二字當攺入憂韻】

罦

【古音同上詩兔爰二章有兔爰爰雉離於罦我生之初尙無造我生之後逢此百憂尙寐無覺說文引此作雉離於防今此字兩收於十虞十八尢部中當削去並入憂韻】

郛

【古音同上漢張衡西京賦於是量徑輪考廣袤經城洫營郭郛取殊裁於八都豈稽度於往舊亦作垺莊子秋水篇垺大之殷也徐音孚郭芳尢反崔音裒】

桴

【古音同上易林頣之萃水深無桴蹇難何遊商伯失利庶人愁憂魏嵇康太師箴故子州稱疚石戶乘桴許由鞠躬辭長九州宋謝靈運羅浮山賦伊離情之易結諒沈念之羅浮發潛夢於永夜若愬波而乘桴越扶嶼之細漲上增龍之合流鼓蘭枻以水宿杖桂防以山遊梁陸罩奉和簡文帝往虎窟山寺詩喬枝隱修逕曲澗聚輕流徘徊花艸合瀏亮鳥聲遒金盤響淸梵湧塔應鳴桴禮記禮運蕢桴而土鼓明堂位土鼓蕢桴並音浮明堂位注屏謂之樹今桴思也桴音浮爾雅釋宮棟謂之桴音浮逸周書王防觧康民以桴苡桴苡者其實如李食之宐子桴音浮桴苡卽芣苢也宋陸遊老學庵筆記曰浮炭者謂投之水中而浮今人謂之桴炭白樂天詩云日暮半鑪桴炭火是也今此字兩收於十虞十八尢部中皆注云屋棟又按枹鼓之枹廣韻於五肴十八尢中並收宋祁曰此字諸韻多音浮雲鼓槌也爾雅音逋茅反又音浮注檏屬叢生者爲枹引詩山有枹櫟詩棫檏傳檏枹木也玉篇亦引爾雅音無夫訓今按淮南子髙誘注亦音浮然古書中往往有作桴鼓者蓋因二字同是浮音故得借用後人旣讀桴爲夫又並枹字亦攺夫音誤之誤矣左傳成二年右援枹而鼓枹音浮本亦作桴史記司馬穰苴傳援枹鼓之急則忘其身索隠曰枹音浮唐元稹陽城驛詩況自爲刺史豈復援鼓桴入州流等韻以上二字當攺入憂韻凡從孚之字皆同】

殍

【古音平表反今此字三收於十虞五旨三十小部中宋沈括夢溪筆談謂唐白居易題座隅詩云伯夷古賢人魯山亦其徒時哉無柰何俱化爲餓殍作夫字押韻爲誤王楙野客叢書辧之以爲唐韻十虞部中元收此字白未嘗誤若以古音正之則孚字已不當入此部矣當並入小韻】

捄【舉朱切】

【古音求說文捄盛土於梩中也一曰擾也詩曰捄之陾陾從手求聲舉朱切按舉朱當爲舉求之誤趙宦光曰詩有捄棘匕有捄天畢有捄其角並是此字當削去並入憂韻】十一模

【古與九魚十虞通爲一韻】

十二齊

【古與五支之半及六脂七之八防通爲一韻】

西【先稽切】

【古音先詩小明首章明明上天照臨下土我徵䢐西至於艽野天與西爲韻漢書禮樂志郊祀歌象載瑜篇象載瑜白集西食甘露飲榮泉赤鴈集六紛員殊翕雜五采文易林屯兵徵大宛北出玉闗與胡防戰平城道西七日絕糧身幾不全泰之歸妹逐鹿山巓利去我西否之家人俱爲天民云過我西風伯疾雨與我無恩無妄之師火起上門不爲我殘跳脫東西獨得先完不利出鄰病疾憂患頣之大有轟轟驅東向西盛盈必毀髙位崩顚之井終風東西渙防四分終日至暮不見子懽離之旣濟口不從心欲東反西與意乖戾動舉失便咸之歸妹兄徵東燕弟伐遼西大克勝還封居河間家人之歸妹駕車出門順時宐西福祐我身安寧無患夬之泰淸冷如雲爲兵導先民人寛急不知】

【東西歸妹之豫逐利三年利走如神展轉東西如鳥避丸班固西都賦漢之西都在於雍州寔曰長安左據圅谷二崤之阻表以太華終南之山右界襃斜隴首之險帶以洪河涇渭之川眾流之隈汧湧其西馬融廣成頌徽婳霍奕別騖分奔騷擾聿皇往來交舛紛紛回回南北東西趙壹窮鳥賦幸賴大賢我欽我憐昔濟我南今振我西鳥也𨿽頑猶識密恩內以書心外用告天王延壽魯靈光殿賦醴騰湧於陰溝甘露被宇而下臻朱桂黝儵於南北蘭芝阿那於東西祥風翕習以防灑激芳香而常芬神靈扶其棟宇歷千載而彌堅樂府烏生篇左手持彊彈兩丸出入烏東西唶我一丸卽發中烏身烏死魂魄飛揚上天鴈門大守行臨部居職不敢行恩淸身苦體夙夜勞勤治有能名遠近所聞天年不遂早就奄昬爲君作祠安陽亭西欲令後世莫不稱傳魏文帝燕歌行別日何易防日難山川悠遠路漫漫郁陶思君未敢言寄書浮雲往不還涕零雨面毀形顏誰能懷憂獨不嘆耿耿伏枕不能眠披衣出戶步東西展詩淸歌聊自寛樂往哀來摧心肝悲風淸厲秋气寒羅帷徐動經秦軒仰戴星月觀雲間飛鳥晨鳴聲可憐畱連顧懷不自存明帝步出夏門行商風夕起悲彼秋蟬變形易色隨風東西乃眷西顧雲霧相連丹霞蔽日彩虹帶天弱水潺潺落葉翩翩孤禽失羣悲鳴其間善哉殊復善悲鳴在其間陳思王吁嗟篇吁嗟此轉蓬居世何獨然長去本根逝夙夜無休閒東西經七陌南北越九阡卒遇回風起吹我入雲間自謂終天路忽焉下沈淵驚飈接我出故歸彼中田當南而更北謂東而反西宕宕當何依忽亡而復存飄颻周八澤連翩歷五山流轉無恆處誰知吾苦艱願爲中林艸秋隨野火燔糜滅豈不痛願與根荄連左延年從軍行苦哉邊地人一嵗三從軍三子到燉煌二子詣隴西五子遠鬭去五婦皆懷身嵇康琴賦若乃靑蘭被其東沙棠植其西涓子宅其陽玉醴湧其前云防其上翔鸞集其巓淸露潤其膚惠風流其間竦肅肅以靜謐密微微其淸閒晉左思蜀都賦亞以少城接乎其西市所防萬商之淵列隧百重羅肆巨千賄貨山積纖麗星繁潘嶽西徵賦日月麗天出入乎東西旦佀暘谷夕類虞淵束晳貧家賦何長夜之難曉心咨嗟以怨天債家至而相惇乃取東而償西行乞貸而無處退顧影以自憐衒賣業而難售遂前至於饑年孫綽望海賦若乃維馨陳祈祝不愧言或適於東或歸於西商客齊畼潮流往還各資順勢雙帆同懸巴蜀語譙登治涪城文石在巴西張羅守合水巴氐那得前後漢書竇融傳贊孟孫明邊伐北開西憲實空漠遠兵金山聽笳龍庭鏤石燕然𨿽則折鼎王靈以宣宋袁淑白馬篇劍騎何翩翩長安五陵間秦地天下樞八方湊才賢荊魏多壯士宛洛富少年意气深自負肯事郡邑權籍籍關外來車徒傾國五侯競書幣羣公亟爲言義分明於霜信行直如交歡池陽下畱宴汾陰西一朝許人諾何能坐相捐彯節去圅谷投佩出甘泉嗟此務遠圖心爲四海懸但營身意遂豈校耳目前俠烈良有聞古來�知然謝靈運山居賦曲術周乎前後直陌矗其東西豈伊臨谿而傍沼廼抱阜而帶山考封域之靈異實玆境之最然葺駢梁於巖麓棲孤棟於江源梁江淹寄丘三公詩昔我學冠劍逢君在三川何意風雨激一訣異東西菊秀空應奪蘭芳幾時堅常恐握手畢黯如光絕天安得明月珠擥涕寄吳山文選陳思王美女篇美女妖且閒采桑岐路間五臣本作岐路西漢書律曆志少陰者西方西遷也陰气遷落物白虎通西方者遷方也萬物遷落也史記趙世家反巠分先兪於趙正義引郭注云西隃卽鴈門山也西先聲相近文選枚乘七發西施徴舒李善本作先施注曰先施卽西施也晉書阮種傳先零作西零宋書鮮卑吐谷渾傳先零作西零南史王儉傳先零作西零魏書薛虎子傳先零作西零水經注先零作西零說文茜從艸西聲考工記鮑人注綫讀爲絤按茜防等字並以西得聲而哂字音式忍反亦以古眞韻通先故也又按西字自漢王逸九思螻蛄兮鳴東蟊兮號西始與璣低霏淒棲徾依懷悲摧爲韻宋書樂志載明月篇陳思王詞其末曰君懷常不開賤妾當何依恩情中道絕流止任東西按此陳思王七哀詩本辭無末二句蓋後人所加當攺入先韻】

十三佳

【古與五支之半及六脂七之八微十二齊通爲一韻】十四皆

【古與五支之半及六脂七之八微十二齊十三佳通爲一韻】十五灰

【古與五支之半及六脂七之八微十二齊十三佳十四皆通爲一韻】十六咍

【古與五支之半及六脂七之八微十二齊十三佳十四皆十五灰通爲一韻按支脂之微齊佳皆灰咍同用之證如詩南山首章兼用六脂八微十四皆十五灰出車六章烝民八章兼用六脂八微十二齊十四皆其用二三韻者甚多易傳楚辭諸子先秦之書無不同者卽漢魏而下如古詩西北有髙樓上與浮雲齊交疏結綺牕阿閣三重堦上有弦歌聲音響一何悲誰能爲此曲無乃杞梁妻淸商隨風發中曲正徘徊一彈再三嘆慷慨有餘哀不惜歌者苦但傷知音稀願爲雙黃鵠奮翅起髙飛兼用六脂八微十二齊十四皆十五灰十六咍蘇武詩黃鵠一遠別千里顧徘徊胡馬失其羣思心常依依何況雙飛龍羽翼臨當乖幸有弦歌曲可以諭中懷請爲遊子吟泠泠一何悲絲竹厲淸聲慷慨有餘哀長歌正激烈中心愴以摧欲展淸啇曲念子不得歸俛仰內傷心淚下不可揮願爲雙黃鵠送子俱遠飛兼用六脂八防十四皆十五灰十六咍魏武帝苦寒行北上太行山艱哉何巍巍羊腸阪詰屈車輪爲之摧樹木何蕭瑟北風聲正悲熊羆對我蹲虎豹夾路啼谿谷少人民雪落何霏霏延頸長嘆息遠行多所懷我心何怫郁思欲一東歸水深橋梁絕中路正徘徊迷惑失故路薄暮無宿棲行行日已遠人馬同時饑擔囊行采薪斧冰持作糜悲彼東山詩悠悠使我哀兼用五支六脂八微十二齊十四皆十五灰十六咍其他出入四五韻或二三韻者不可勝述毛先舒曰唐韻之佳灰卽中原韻之皆來今曲凡唱皆來韻者其音後必收如衣衣字乃支防齊之韻古詩樂府在昔本亦歌唱以收音相類爲韻部相附故佳灰通支微齊也】

唐韻正卷二﹤經部﹐小學類﹐韻書之屬﹐唐韻正﹥

欽定四庫全書

唐韻正卷三

昆山顧炎武撰上平聲

十七眞

十八諄

【古與十七眞通爲一韻】

十九臻

【古與十七眞十八諄通爲一韻按眞諄臻不與耕淸靑相通然古人於耕淸靑韻中字往往讀入眞諄臻韻者當繇方音之不同未可以爲據也詩三百五篇並無此音孔子傳易於屯曰𨿽磐桓志行正也以貴下賤大得民也於觀曰觀國之光尙賓也觀我生觀民也觀其生志未平也是平正皆從民字讀矣於革曰天地革而四時成湯武革命順乎天而應乎人於節曰天地節而四時成節以制度不傷財不害民於系辭傳曰君不密則失臣臣不密則失身幾事不密則害成是成貞皆從人民臣字讀矣至屈宋亦多此音離騷皇覽揆余於初度兮肇錫余以嘉名名余曰正則兮字余曰靈均是名從均字讀矣卜居寜誅鋤艸茅以力耕乎將防大人以成名乎寧正言不諱以危身乎將從容富貴以媮生乎寧超然髙舉以保眞乎將哫訾栗斯喔咿嚅唲以事婦人乎寧亷潔正直以自淸乎將突梯滑稽如脂如韋以絜楹乎是耕名生淸楹皆從身字讀矣九辯泬寥兮天髙而气淸寂廖兮收潦而水淸憯淒增欷兮薄寒之中人愴怳懭悢兮去故而就新坎廩兮貧士失職而志不平廓落兮羇旅而無友生惆悵兮而私自憐燕翩翩其辭歸兮蟬寂漠而無聲鴈雝雝而南逝兮鵾雞啁哳而悲鳴獨申旦而不寐兮哀蟋蟀之宵徵時亹亹而過中兮蹇淹畱而無成是淸平生聲鳴徵成皆從人字讀矣又如天淵二字古與眞諄同韻者也而幹彖傳形成貞寧皆從天讀文言正精情平皆從天讀訟彖傳成正皆從淵讀大畜彖傳正從賢天讀今吳人讀耕淸靑皆作眞音以此知五方之音𨿽聖人有不能攺者】二十文

【古與十七眞十八諄十九臻通爲一韻】

二十一殷

【古與十七眞十八諄十九臻二十文通爲一韻】二十二元

【古與十七眞十八諄十九臻二十文二十一殷通爲一韻】二十三魂

【古與十七眞十八諄十九臻二文二十一殷二十二元通爲一韻】二十四痕

【古與十七眞十八諄十九臻二十文二十一殷二十二元二十三魂通爲一韻】二十五寒

【古與十七眞十八諄十九臻二十文二十一殷二十二元二十三魂二十四痕通爲一韻】二十六桓

【古與十七眞十八諄十九臻二十文二十一殷二十二元二十三魂二十四痕二十五寒通爲一韻】二十七刪

【古與十七眞十八諄十九臻二十文二十一殷二十二元二十三魂二十四痕二十五寒二十六桓通爲一韻】

二十八山

【古與十七眞十八諄十九臻二十文二十一殷二十二元二十三魂二十四痕二十五寒二十六桓二十七刪通爲一韻】

唐韻正卷三

欽定四庫全書

唐韻正卷四

昆山顧炎武撰下平聲

一先

【古與十七眞十八諄十九臻二十文二十一殷二十二元二十三魂二十四痕二十五寒二十六桓二十七刪二十八山通爲一韻】

蠲【古切】

【古音圭詩吉蠲爲饎韓詩作吉圭書多方不蠲烝蠲吉反一音圭周禮蠟氏大祭祀令州裏除不蠲注蠲讀如吉圭爲饎之圭儀禮士虞禮哀子某圭爲而哀薦之饗注圭潔也詩曰吉圭爲饎左傳成九年鄭人使伯蠲行成蠲古反又音圭襄十一年鄭人賂晉侯以師悝師觸師蠲蠲古反又音圭後漢書循吏傳贊推忠以及眾瘼自蠲始與鮮賢爲韻當攺入齊韻】二仙

【古與十七眞十八諄十九臻二十文二十一殷二十二元二十三魂二十四痕二十五寒二十六桓二十七刪二十八山一先通爲一韻】

鮮【相然切】

【古音犀漢書匈奴傳黃金犀毗一師古曰犀毗胡帶之鉤也亦曰鮮卑亦謂師比總一物也語有輕重耳楚辭大招小腰秀頸若鮮卑只注鮮卑衮帶頭也此卽師古所云犀毗亦曰鮮卑者也爾雅釋畜疏引魏時西卑獻千里馬西卑卽鮮卑也詩有兔斯首箋云斯白也今俗語斯白之字作鮮齊魯之間聲近斯尙書大傳西方者何鮮方也白虎通洗者鮮也西本音先今讀犀鮮本音犀今讀仙洗本音銑今讀先禮反三字互誤今�字在五支韻音斯說文從雨鮮聲上聲則先禮反詩新臺首章新臺有泚河水彌彌燕婉之求籧除不鮮當攺入齊韻按先仙部中之字其偏旁多從眞部中字古人本爲一韻不必一一而注之也如天田二字見於經者必與人爲韻顏師古注急就章云古者田陳聲相近而鄭氏箋詩東山常棣云古者聲窴塡塵同音陸徳明云依字皆是田音故陳公子完奔齊以田爲氏而說文云田陳也水經注洧水又東南逕辰亭東俗謂之田城非也蓋田辰聲相近詩信彼南山維禹甸之韓詩作敶而周禮爾雅注引詩應縣鼓今文乃作田字箋云田當作聲轉字誤變而作田又稍人注曰四丘爲甸讀與維禹敶之之敶同史記天官封禪書鎭星皆作塡星而髙帝紀鎭國家撫百姓之類亦並作塡周禮典瑞王執鎭圭小行人作瑱其它可以類推矣按詩北門首章眞殷魂山同用皇矣八章元寒山仙同用鳧鷖五章文殷魂山同用崧髙首章眞元寒仙同用其二三韻同用者不能盡載漢魏以下並然李因篤曰此韻之通用卽唐人亦然杜甫彭衙行用眞韻一字文韻二字魂韻四字寒韻四字桓韻一字刪韻二字山韻三字先韻三字仙韻一字諫韻一字而還字則刪仙二韻兼有之此猶古人之遺後人分眞先爲二部者非也】三蕭

四宵

【古與三蕭通爲一韻】

五肴

【古與三蕭四宵通爲一韻】

呶【女交切】

【古音奴詩賓之初筵四章賓旣醉止載號載呶亂我籩豆豆田故反漢王褎僮約見頭字下說文呶從口奴聲當攺入模韻】

六豪

【古與三蕭四宵五肴通爲一韻】

七歌

鼉【徒河切】

【古音徒官反漢司馬相如子虛賦其中則有神龜蛟鼉毒冒鼈黿馬融廣成頌渀薄汾橈淪滅潭淵左挈夔龍右提蛟鼉春獻王鮪夏薦鼈黿說文鼉從黽單聲禮記月令命漁師伐蛟取鼉鼉大多反又徒丹反中庸黿鼉蛟龍鼉徒河反一音直丹反按鼉字自淮南子主術訓始入歌韻見羆字下亦作鱓說文魚名皮可爲鼓從魚單聲史記晉世家曲沃桓叔子鱓索隱曰鱓音時戰反又音善又音陁呂氏春秋古樂篇帝顓頊令鱓先爲樂倡鱓乃偃浸以其尾鼔其腹其音英鱓卽鼉也按字從單者】

【往往轉爲多音史記髙祖功臣表封周緤子應爲鄲侯索隱曰鄲蘇林音多而嚲字亦音丁可反皆鼉音陀之類也當攺入桓韻】

八戈

【古與七歌通爲一韻】

蓑【蘇禾切】

【古音初危反漢張衡南都賦布緑葉之萋萋敷華蘂之蓑蓑云合而重陰谷風起而增哀郭璞山海經注蓑辟雨之衣也音催公羊傳定元年不蓑城也音素戈反一音初危反今此字兩收於十五灰八戈部中當攺入支韻】

皤【薄波博禾二切】

【古音磻易賁六四賁如皤如白馬翰如董遇云皤薄官反馬馽足橫行曰皤鄭陸績本作蹯音煩按蔡邕述行賦乘馬蹯而不進兮心郁伊而憤思卽此字當攺入桓韻又按晉陸云贈鄭曼季詩以蟠字與嘉阿和沱華何同用今蟠字在二十六桓韻】

鄱

【古音同上史記六國年表趙王遷四年秦拔我狼孟鄱吾軍鄴索隱曰鄱音盤縣名在常山亦作番史記趙世家番吾君自代來徐廣曰番音盤正義曰今作蒲吾番蒲古今音異耳按韓非子趙主父令工施鉤梯而緣潘吾字作潘當攺入桓韻】

番【博禾切】

【古音翻又音潘詩崧髙五章申伯番番旣入於謝徒禦嘽嘽周邦咸喜戎有良翰不顯申伯王之元舅文武是憲番嘽翰憲爲韻史記河渠書河東守番系索隠曰番音婆又音潘詩小雅番維司徒番氏也吳世家吳王使太子夫差伐楚取番索隱曰番音潘楚世家吳復伐楚取番正義曰片寒反又音婆】

【括地誌云今饒州鄱陽縣春秋時爲楚東境秦爲番縣屬九江郡按此則鄱陽之鄱亦音片寒反朝鮮傳嘗略屬眞番徐廣曰番音普寒反漢書百官表右內史番系師古曰番音普安反地理誌張掖郡番和如湻曰番音盤遼東郡番汗番音盤南海郡番禺如湻曰番音潘漢白石神君碑子子孫孫永永番昌借作蕃字今此字四收於二十二元二十六桓八戈部中當削去並入元桓二韻】九麻

【此韻當分爲二】

麻【莫霞切當作莫騧】

【詩丘中有麻見施字下東門之枌見差字下東門之池首章東門之池可以漚麻彼美淑姫可與晤歌昔人讀麻爲磨不知古音寛緩歌麻之合而爲一正猶支微齊佳灰之合而爲一也故但讀如今音自經文及楚辭而外亦不備列】

嗟【子邪切當作子些】

【易離九三見離字下六五出涕沱若戚嗟若詩丘中有麻見施字下節南山見猗字下楚辭天問到擊紂躬叔旦不嘉何親揆發足周之命以咨嗟】

瘥【子邪在何二切當從在何】

【詩節南山見猗字下】

騧【古華切當作古麻】

【論語見隨字下宋明帝以騧字類禍攺作不知瓜乃音孤不與此同部此漢以下相沿而訛其音】

嘉【古牙切當作居沙】

【詩東山見縭字下破斧見錡字下節南山見猗字下魚麗四章物其多矣維其嘉矣頍弁首章有頍者弁實維伊何爾酒旣旨爾殽旣嘉豈伊異人兄弟匪他賓之初筵見儀字下旣醉見儀字下鳧鷖見爲字下抑見儀字下楚辭天問見上】

加

【詩女曰雞鳴見宐字下楚辭天問見虧字下】

珈

【詩君子偕老見宐字下】

差【初牙切當作初沙】

【見支韻】

鯊【所加切】

【詩魚麗首章魚麗於�鱨鯊君子有酒旨且多】

沙

【詩鳬鷖見宐字下】

髽【莊華切當作莊麻】

【說文髽從髟坐聲以上字當與七歌八戈通爲一韻凡從麻從差從咼從加從沙從坐從過之屬皆入此】

蟆【莫霞切】

【古音謨亦作蟇史記龜防傳神龜知吉凶而骨直空枯日爲徳而君於天下辱於三足之烏月爲刑而相佐見食於蝦蟇蝟辱於鵲騰蛇之神而殆於卽且竹外有節理中直空虛松栢爲百木長而守門閭日辰不全故有孤虛黃金有疵白玉有瑕事有所疾亦有所徐物有所拘亦有所據罔有所數亦有所疏人有所貴亦有所不如易林遁之屯穴有狐烏坎生蝦蟆象云萬里不可得捕困之暌坎中蝦蟆乍盈乍虛三夕二朝形消無餘急就篇水虫科斗防蝦蟇通章皆用模韻說文蟆從虫莫聲】

車【尺遮切】

【古音居易暌上九暌孤見豕負塗載一車先張之弧後說之弧困九四來徐徐困於金車詩何彼襛矣首章何彼襛矣唐棣之華曷不肅雝王姫之車北風三章莫赤匪狐莫黑匪烏惠而好我攜手同車有女同車首章有女同車顏如舜華將翺將翔佩玉瓊琚彼美孟姜洵美且都采薇四章彼爾維何維常之華彼路斯何君子之車何人斯五章見上聲捨字下韓奕三章韓侯出祖出宿於屠顯父餞之淸酒百壺其殽維何炰鼈鮮魚其防維何維筍及蒲其贈維何乘馬路車籩豆有且侯氏燕胥江漢首章旣出我車旣設我旟匪安匪舒淮夷來鋪楚辭離騷爲余駕飛龍兮雜瑤象以爲車何離心之可同兮吾將遠逝以自疏惜誓建日月以爲蓋兮載王女於後車馳騖於杳冥之中兮休息虖昆侖之墟越語越王問範蠡吾百姓之不圖惟舟與車上天降禍於越委制於吳爾雅疏引歸藏齊母經辭君子戒車小人戒徒莊子山木篇君無形倨無畱居以爲君車戰國防齊宣王見顏斶食必太牢出必乘車妻子衣服麗都史記孟嘗君傳見下滑稽傳見篝字下漢賈誼弔屈原文騰駕罷牛驂蹇驢兮驥垂兩耳服鹽車兮司馬相如美人賦古之避色孔墨之徒聞齊饋女而遐逝望朝歌而廻車譬於防火水中避溺山隅此乃未見其可欲何以明不好色乎枚乘七發鐘岱之牡齒至之車前佀飛鳥後類駏虛鹽鐵論上無徳教下無法則任刑必誅劓鼻盈虆斷足盈車舉河以西不足以受天下之徒易林訟之坤見頭字下之離見下觀之隨躓馬破車惡婦破家靑蠅污白防子離居賁之晉徒行離車冒厭泥塗利以休居剝之訟見下復之蠱雨雪載塗東行破車旅人無家晉之節重載傷車婦女無夫三十不室獨坐空廬說苑尊賢篇蟹堁者宐禾洿邪者百車傳之後世洋洋有餘太經礥次六將其車入於丘虛眾次三見下斂次七夫牽於車妻爲剝荼利於王姑不利公家居次七老夫擐車少女提壺利考家止次五柱奠廬蓋蓋車谷均疏將次七見下揚雄酒箴鴟夷滑稽腹如大壺盡日盛酒人復借酤常爲國噐托於屬車出入兩宮經營公家繇是言之酒何過乎馬融廣成頌營傳說於胥靡求伊尹於庖廚索膠鬲於魚鹽聽戚於大車後漢書五行志桓帝時童謠小麥靑靑大麥枯丈夫何在西擊胡吏買馬君具車請爲諸君鼓嚨胡城上烏尾畢逋公爲吏子爲徒一徒死百乘車魏陳思王應詔詩肅承明詔應防皇都星陳夙駕秣馬脂車晉武元楊皇后哀防文設祖布紼告駕啟塗服翚防狄寄象容車釋名車古者曰車聲如居言行所以居人也今曰車車捨也行者所處若屋舍也王應麟曰古車本音居至說文有尺遮之音乃自漢而轉其聲陸氏釋文引韋昭云古皆尺遮反後漢始有居音非也陳第曰車之韻歌自魏程曉詩平生三伏日道路無行車閉門避暑臥出入不相過再轉而韻麻按漢張衡西京賦含利颬颬化爲仙車驪駕四鹿芝蓋九葩蟾蜍與龜水人弄蛇蔡邕協和昬賦旣臻門屏結軌下車阿傅禦豎鴈行蹉跎麗女盛餙曄如春華又後漢書循吏傳注引東觀記一馬兩車茨子河則車之韻歌不始於程曉詩也今此字兩收於九魚九麻韻中】

奢【式車切】

【古音都左傳昭二十七年去朝吳出蔡侯朱喪太子建殺連尹奢史記滑稽傳見篝字下太史公自序維建遇防爰及子奢尙旣匡父伍員奔吳漢書鼂錯傳肉刑不用辠人亡帑非謗不治鑄錢者除通關去塞不孽諸侯賓禮長老愛防少孤辠人有期後宮出嫁尊賜孝弟農民不租明詔軍師愛士大夫求進方正廢退姦邪除去陰刑害民者誅憂勞百姓列侯就都親耕節用視民不奢急就篇耿潘扈焦滅胡晏奇能邢麗奢顏師古曰奢音都荀子佹詩閭娵子奢注云奢當爲都漢鼂錯對防奢葉都楊雄少府箴嗜不可不察欲不可不圗未嘗失之於約常失於奢府臣司共敢告執觚越絕書紀防考夫差驕奢釋越之圍子胥諫而誅宰嚭防心卒以亡吳夫差窮困請爲匹夫範蠡不許滅於五湖參同契溢度過節爲女所拘魄以鈐防不得淫奢荀子閭娵子奢注卽子都也唐人有朱子奢亦當讀爲子都】

賖

【古音舒說文賖從貝餘聲】

畬

【古音余易無妄六二不菑畬詩臣工如何新畬並音余說文畬從田餘聲今此字兩收於九魚九麻部中】

邪【以遮佀嗟二切】

【韻中有二音以遮切者古音余佀嗟切者古音徐詩北風其虛其邪旣亟只且箋邪讀如徐駉四章薄言駉者有駰有騢有鱏有魚思無邪思馬斯䢐管子水地篇一則欲不污民心易則行無邪靈樞經邪客篇補其不足冩其有餘調其虛實以通其道而去其邪官能篇審於虛實無犯其邪是得天之露遇嵗之虛淮南子時則訓審用法誅必辜備盜賊禁姦邪尙書考靈曜陰气相佐徳乃弗邪子助母收母合子符易林剝之需上下惟邪寡婦無夫歡心隔塞君子離居太經法次八正彼有辜格我無邪急就篇灸刺和藥逐去邪通章皆用模韻漢書鼂錯傳見上班彪北徵賦降幾杖於藩國兮折吳濞之逆邪惟太宗之蕩蕩兮豈曩秦之所圖班固十八侯銘邑邑將軍育養烝徒建謀正直行不匿邪入軍討敵預定天都佩雀雙印百里爲家蔡邕釋誨夫華離蒂而萎條去幹而枯女冶容而淫士背道而辜人毀其滿神疾其邪利端始萌害漸亦芽參同契守禦固密閼絕姦邪曲閣相連狀佀蓬壺黃庭經隱藏羽蓋看天捨朝拜太陽樂相呼明神八威正辟邪脾神還歸是胃家耽養靈根不復枯閉塞命門保玉都萬年方昨壽有餘專守諸神轉相呼觀我諸神辟除邪其成還歸與大家至於胃管通虛無閼塞命門如玉都壽專萬嵗將有餘以上並音徐史記太史公自序爲布所襲喪其荊吳營陵激呂乃王瑯邪漢司馬相如上林賦沙棠櫟櫧華楓枰櫨畱落胥邪仁頻並閭楊雄徐州牧箴降周任姜鎭於瑯邪姜姓絕苗田氏攸都事由細微不慮不圖禍如丘山本在萌芽牧臣司徐敢告僕夫呂氏春秋舉大木者前呼輿謣髙誘注或作邪謣史記匈奴傳與彊弩都尉防涿塗山徐廣曰塗音邪水經注涿水枝分入匈奴者謂之涿邪猶言涿余也以上並音余陳第曰詩其虛其邪箋邪讀如徐爾雅作徐說文作防史記曆書歸邪於終以邪爲余及魏晉轉入歌韻陳思王大魏篇白虎戲西除含利從辟邪騏驥躡足舞鳯皇拊翼歌潘嶽河陽詩依水類浮萍寄松佀縣蘿朱博糾舒慢楚風被瑯邪是其證也又轉則入麻韻矣按古人凡不定之辭皆曰與論語求之與抑與之與孟子伯夷之所築與抑亦盜跖之所築與是也後變而曰邪易系辭傳易之興也其當殷之末世周之盛徳邪當文王與紂之事邪莊子天之蒼蒼其正色邪其遠而無所至極邪是也與邪一義亦一音也陸徳明釋文邪也嗟反此是漢魏以下之音古無之耳楊愼曰史記淳於髠言甌窶滿溝污邪滿車二句四韻荀子注引說苑蟹蜾者宐禾污臾者滿車亦二句四韻邪與臾聲蓋同】

琊

【見上】

斜

【古音余漢楊雄長楊賦先命右扶風左太華而右褒斜椓嶻嶭而爲弋紆南山以爲罝羅千乘於林莽列萬騎於山隅帥軍踤阹鍚戎獲胡搤熊羆拖豪豬木擁槍累以爲儲胥急就篇板柞所產谷口斜說文斜從斗餘聲史記匈奴傳悉遠其累重於余吾水北徐廣曰餘一作斜漢司隸校尉楊孟文石門頌斜谷作余谷】

遮【止奢切】

【古音止余反淮南子詮言訓倍道棄數以求苟遇變常易故以知要遮說文遮從辵庶聲按遮本音摭轉平聲則音諸故唐韻於遮下收入諸字易晉卦辭康侯用錫馬蕃庶鄭康成讀庶爲遮釋名庶摭也庶音摭遮亦音摭楚茨以庶韻客是也至漢車華等字並轉入歌戈而司馬相如上林賦遮字與和波歌爲韻楊雄羽獵賦遮字與羅波爲韻班固西都賦庶字與化歌爲韻𨿽與古不合然亦可以證遮庶之同音矣釋名渚遮也體髙能遮水使從旁廻也】

諸

【古音同上今此字兩收於九魚九麻部中九麻部旣雲姓也而九魚部眾義之外復云又姓集韻諸止奢切姓也風俗通漢有雒陽令諸於今此姓甚多皆作止余反不聞麻部之音惟越大夫諸稽郢史記世家作柘稽或其所本爾是知昔人作韻兼采方言本非一律而魚麻二韻一字二音者皆可以類求之矣路史密之諸城漢諸縣止奢切或如字】

袓【子邪切】

【說文袓事好也從衣且聲才與切按此字在八語部中音慈呂切與說文音正同而此音子邪切注曰縣名者漢書武帝紀西臨袓厲河而還李斐曰袓厲音嗟賴故也其字從衣與祖宗之祖不同漢書地理誌袓厲應劭曰袓音罝】

罝

【古音子余反詩兔罝首章肅肅兔罝椓之丁丁赳赳武夫公侯幹城罝與夫爲韻二章三章同漢楊雄長楊賦見上】

華【戶花呼瓜二切】

【古音敷易大過九五枯楊生華老婦得其士夫無咎無譽詩桃夭首章桃之夭夭灼灼其華之子於歸宐其室家何彼禯矣見上有女同車見上山有扶蘇首章山有扶蘇隰有荷華不見子都乃見狂且著首章俟我於著乎而充耳以素乎而尙之以瓊華乎而萇楚二章隰有萇楚猗儺其華夭之沃沃樂子之無家采薇見上出車四章昔我往矣黍稷方華今我來思雨雪載塗王事多難不遑啟居豈不懷歸畏此簡書楚辭九歌大司命折疏麻兮瑤華將以遺兮離居老冉冉兮旣極不寖近兮愈疏漢書禮樂志郊祀歌齋房篇气之精回復此都蔓蔓曰茂芝成靈華司馬相如大人賦見下易林蒙之兌冬生不華老女無家霜冷蓬室競爲枯株大有白虎張牙徵伐東華朱鳥前驅觀之恆春早榮華長女宐夫困之觀桃夭少華防悅宐家君子樂胥長利止居急就篇烏喙附子椒芫華揚雄反離騷橫江湘以南兮云乎彼蒼梧馳江潭之泛溢兮將折衷乎重華春秋佐助期不當華而華易大夫不當實而實易相室參同契見下後漢書皇后紀仕宦當作執金吾娶妻當得陰麗華黃庭經見下爾雅華荂也注今江東呼華爲荂荂音敷陸徳明曰古讀華如敷不獨江東也今十虞】

【部有荂字說文從虧聲今十虞部別出字玉篇亦以華分二部陳第曰蕐本音敷至魏晉轉爲和音稽康贈秀才入軍詩𨿽有好音誰與淸歌𨿽有姝顏誰與發華陸機吳趨行潘嶽河陽作亦以華與阿波爲韻豈敷轉爲和和轉爲今音邪毛先舒曰華之入歌不始嵇康後漢酈炎見志詩絳灌臨衡宰謂誼崇浮華賢才抑不用遠投荊南沙蔡邕祖徳頌析薪之業畏不克荷矧貪靈貺以爲已華已先之矣按華之入歌不始酈炎蔡邕漢司馬相如上林賦外發芙蓉菱華內隱鉅石白沙東方朔誡子詩是故才盡者身危好名者得華有羣者累生孤貴者失和遺餘者不匱自盡者無多班固答賓戲𨿽馳辯如濤波摛藻如春華傅毅舞賦貌嫽妙以妖蠱兮紅顏其揚華睂連娟以增繞兮目流睇而橫波張衡西京賦方今聖上同天號於帝皇掩四海而爲家富有之業莫我大也徒恨不能以靡麗爲國華獨儉嗇以齷齪忘蟋蟀之謂何又先之矣易說卦傳震爲旉王肅音孚幹寶云花之通名鋪爲花朶謂之旉然則華之與旉音同而義亦同也按花字下注曰俗今通用考花字自南北朝以上不見於書隋書禮儀志梁武帝引孔安國傳尙書山龍華虫曰華者花也今傳無此語而朱子固已疑此傳爲非漢人之作矣晉以下書中間用花字或是後人攺易惟後魏書李諧傳載其述身賦曰樹先春而動色艸迎嵗而發花又曰肆雕章之腴旨咀文藝之英華花字與華並用而五經楚辭諸子先秦兩漢之書皆古本相傳凡華字未有攺爲花者又考太武帝始光二年三月初造新字千餘頒之遠近以爲楷式如花字之比得非造於魏晉以下之新字乎玉篇花今華荂字碑表之文見於世者惟北齊武平四年靑州龍興寺碑文含靈賦命盡値優花覺花常吐湣葉恆春始以花作華字張弨曰嘗見嘉靖間先達手書其詩尙有作華艸者凡具識見之人亟當審辧未可靡然隨俗】

鋘

【古音吳今此字兩收於十一模九麻部中】

鏵

【古音同上釋名鏵刳也刳地爲坎也】

瓜【古華切】

【古音孤詩木瓜首章投我以木報之以瓊琚七月六章七月食八月斷壺九月叔苴采荼薪樗食我農夫信南山四章中田有廬疆場有瓜是剝是苴獻之皇祖曽孫壽考受天之祜左傳哀十七年登此昆吾之墟緜緜生之瓜餘爲渾良夫叫天無辜荀子匪相篇臯陶之狀色如削瓜閎夭之狀而無見膚急就篇遠志續斷參土瓜本艸栝樓李時珍注曰古者瓜姑同音故有澤姑之名齊人謂之天瓜韻補瓜攻乎切說文孤罛觚柧皆以瓜得聲陳第曰瓜本音孤後轉音歌道藏歌僊童掇朱實神女獻玉瓜浴身丹液池濯髮甘泉波按漢張衡南都賦若其園圃則有蓼蕺蘘荷藷蔗姜防菥蓂芋瓜已先之矣】

姱【苦瓜切】

【古音枯楚辭九歌縆瑟兮交鼓簫鐘兮瑤簴鳴篪兮吹竽思靈保兮賢姱翾飛兮翠曽展詩兮防舞九章抽思防吾以其美好兮覽余以其修姱與餘言而不信兮蓋爲余而造怒大招朱唇皓齒嫭以姱只比徳好閒習以都只丰肉微骨調以娛只魂乎歸徠安以舒只去聲十一暮部中嫭字卽此姱字異文齊王融淨行頌腐毒緣芳旨夭伐實修嫭用楚辭修姱語也】

誇

【古音同上老子朝甚除田甚蕪倉甚虛服文采帶利劍厭飲食財貨有餘是謂盜誇晉左思吳都賦列寺七里俠棟陽路屯營櫛比廨署棊巾橫塘查下邑屋隆誇長幹延屬飛甍舛互說文誇從大於聲又洿刳瓠絝字皆以誇得聲楊愼據韓非子攺老子盜誇爲盜竽恐非公羊昭三十一年傳有子焉謂之盱夏父者盱許於反又許孤反本或作�一音誇今�字廣韻不收】

挐【女加切】

【古音女居反漢王逸九思嗟嗟兮悲夫殽亂兮紛挐茅絲兮同防冠屨兮共絇督萬兮侍宴周召兮負芻白龍兮見射靈龜兮執拘魏應瑒慜驥賦懷殊姿而困遇兮願遠迹而自舒思奮行而驤首兮叩繮緤之紛挐牽繁轡而增制兮心慉結而槃紆涉通逵而方舉兮迫輿防之我拘後周庾信奉和永丰殿下言志詩崩堤壓故栁衰社臥寒樗野鶴能自獵江鷗解獨漁漢陰逢荷蓧緇林見杖挐阮籍長思酒稽康懶著書春秋僖元年獲莒挐挐音女居反又女加反定十五年齊侯衛侯次於渠蒢左傳作籧挐挐音女居反又女加反今此字兩收於九魚九麻部中唐張參五經文字以挐爲女居反拏爲女加反恐未然韓愈集李花詩當春天地爭奢華雒陽園苑尢紛挐或作拏方氏注董彥遠云挐從如今人從奴唐韻以拏爲或體非也考司馬相如子虛賦王逸九思皆只作挐今廣韻先列拏字亦非】

笯

【古音奴今此字兩收於十一模九麻部中】

家【古牙切】

【古音姑書洪範汝弗能使有好於而家時人斯其辜詩桃天見上萇楚見上鴟鴞三章予手拮據予所捋荼予所蓄租予口卒瘏曰予未有室家常棣八章宐爾室家樂爾妻帑是究是圖亶其然乎采薇首章靡室靡家玁狁之故不遑啟居玁狁之故家與居爲韻我行其野首章我行其野蔽芾其】

【樗昬姻之故言就爾居爾不我畜復我邦家雨無正七章謂爾遷於王都曰余未有室家緜五章乃召司空乃召司徒俾立室家左傳僖十五年歸妹暌孤防張之弧侄其從姑六年其逋逃歸其國而棄其家明年其死於髙梁之虛襄四年武不可重用不恢於夏家獸臣司原敢告防夫楚辭離騷羿淫遊以佚田兮又好射夫封狐國亂流其鮮終兮浞又貪夫厥家老子修之家其徳乃餘管子小問篇浩浩者水育育者魚未有室家而安召我居莊子秋水篇差其時逆其俗者謂之簒夫當其時順其俗者謂之義之徒默默乎河伯女惡知貴賤之門小大之家徐無鬼篇故三徙成都至鄧之虛而十有萬家讓王篇故曰道之眞以治身其緒餘以爲國家其土苴以治天下眞與身爲韻余與家爲韻苴與下爲韻呂氏春秋同墨子尙同篇治天下之國若治一家使天下之民若使一夫韓非子楊權篇有國之君不大其都有道之臣不貴其家史記孟嘗君傳馮驩歌長鋏歸來乎食無魚長鋏歸來乎出無車長鋏歸來乎無以爲家滑稽傳見篝字下龜防傳泉陽令乃使吏案籍視圖水上漁者五十五家上流之廬名爲豫且易林蒙之兌見上訟之坤見頭字下之離西徙無家破其新車王孫失利不如止車師之損解衣毛羽飛入大都晨門戒守鄭忽失家比之師千嵗之墟大兵所屠不見子都城空無家小畜之未濟三足孤烏靈明爲禦司過罰惡自殘其家履之升戰大破胡長安國家泰之剝淵涸龍憂箕子爲奴幹叔隕命殷破其家否之觀天之奧隅堯舜所居可以存身保我邦家隨之離北室出狐毀其良家觀之隨見上賁之幹八口九頭長舌破家帝辛沈湎商滅其墟剝之訟二人輦車徙去其家井沸釜鳴不可安居復之蠱見上大過之觀去室離家來奔大都遁之恆𦇤緥孩孤冠帶成家大壯之幹見下家人之頤東山辭家處婦思夫之損剛柔相呼二姓爲家損之幹見下困之觀見上井之大有皇父司徒使君失家兌之姤徙巢去家南遇白烏列女傳陶答子妻頌獨泣姑怒送厥母家答子逢禍復歸養姑急就篇簡札檢署槧牘家太經斂次七見上居次七見上楊雄酒箴見上越絕書紀防考愛君如軀憂邦如家吳越春秋越王夫人歌始事君兮去家終我命兮君都終來過兮何辜離我國兮去吳班固十八侯銘見上黃庭經見上玉篇家本音姑今音加誤後漢書虞美人傳衝帝母虞大家曹世叔妻傳帝數召入宮令皇后諸貴人師事焉號曰大家本書無音胡三省通鑑注曰曹大家今人相傳讀曰姑何孟春曰家與姑同音漢曹昭已有大家之稱蓋尊之如母姑云爾晉書列女傳孟昶妻周氏曰事之不成當於奚官中奉養大家宋書範曄傳曄妻罵曄曰君不爲百嵗阿家又謂曄母曰罪人阿家莫念孫棘傳棘妻寄語曰大家臨亡以小郎屬君北齊書南陽王綽傳綽兄弟皆呼嫡母爲家家瑯邪王儼傳和士開謀廢至尊剃家家頭使作阿尼又後主啟太后曰有緣更見家家無緣永別又儼呼曰乞見家家尊兄崔達拏傳樂安公主曰惟阿家憎兒家並音姑陳第曰家本音姑漢曹大家讀作姑後轉而音歌雉朝飛操我獨何命兮未有家時將暮兮可柰何魏程曉嘲熱客詩亦以家與過何爲韻陸機前緩聲歌以家與歌波爲韻今乃音加聲之遞變也按漢東方朔誡子詩聖人之道一龍一蛇形見神藏與物變化隨時之宜無有常家楊雄逐貧賦汝在】

【六極投棄荒遐好爲庸卒刑戮是加匪惟防稚嬉戲土砂居非近鄰接屋連家班彪北徵賦隮髙平而周覽兮望山谷之嵯峨野蕭條以莽蕩迥千里而無家漢書敍傳文陻棗野武作瓠歌成有平年後遂滂沱爰及溝渠利我國家張衡西京賦若夫翁伯濁質張裏之家擊鐘鼎食連騎相過東京公侯壯何能加已先之矣又見華家下今山東靑州以東猶存此音如張家莊李家莊之類皆呼爲姑至幽薊之間則又轉而爲各矣】

葭

【古音同上詩騶虞首章彼茁者葭壹發五豝於嗟乎騶虞漢司馬相如子虛賦其埤濕則生藏莨蒹葭東蘠雕胡蓮藕菇蘆庵防軒於眾物居之不可勝圖】

豭

【古音同上左傳定十四年野人歌之曰旣定爾婁豬盍歸我艾豭防字廣韻未收宋書樂志曰防杜摯笳賦云李伯陽入西戎所造漢舊注曰箛號曰吹鞭晉先蠶注車駕住吹小箛發吹大箛箛卽防也又有胡笳漢舊箏笛錄有其曲不記其所出本末是則箛防笳同爲一字今廣韻箛字在十一模部而九麻部止收笳字其字從加則變而與嘉珈同讀矣】

遐【胡加切】

【古音胡太經將次七趹船跋車其害不遐詩隰桑心乎愛矣遐不謂矣表記引作瑕注瑕之言胡也儀禮士冠禮永受胡福注胡猶遐遠無窮也按詩天保云降爾遐福古胡遐字同音】

霞

【古音同上楚辭遠防餐六气而飲沆瀣兮潄正陽而含朝霞保神明之淸澄兮精气入而麤穢除漢司馬相如大人賦回車朅來兮絕道不周防食幽都呼吸沆瀣兮餐朝霞咀噍芝英兮嘰瓊華黃庭經調血理命身不枯外應口舌吐五華臨絕呼之亦登蘇久久行之飛太霞羽服一整八風驅控駕三素乘晨霞金輦正立從玉輿何不登山誦我書】

瑕

【古音同上詩狼跋二章狼疐其尾載跋其胡公孫碩膚徳音不瑕左傳閔元年心苟無瑕何卹乎無家宣十五年伯宗引諺見上聲垢字下史記龜防傳見上淮南子本經訓抑微滅瑕霜文沈居若簟籧篨纒綿經冗佀數而防太經眾次三軍或累車丈人摧拏內蹈之瑕參同契上善若水淸而無瑕道之形象眞一難圖韻補瑕洪孤切禮記引詩心乎愛矣瑕不謂矣鄭注云瑕之言胡也陳第曰古瑕胡音同故記用其字後轉入歌韻程曉嘲熱客詩莫謂爲小事亦是一大瑕傳戒諸髙明熱行宜見呵陸機文賦混妍蚩而成體累良質而爲瑕象下管之偏疾故𨿽應而不和今又轉入麻韻矣按楚辭九辯彼日月之照明兮尙黯黮而有瑕何況一國之事兮亦多端而膠加已入麻韻淮南子說林訓若珠之有纇玉之有瑕置之而全去之而虧虧音科此爲後人讀胡加切之祖】

鰕

【古音同上急就篇鯉鮒蟹鱓鮐鮑鰕易林損之幹鯉鮪鮒鰕積福多魚資所有無富我窮家一作蝦吳越春秋越王夫人歌彼飛鳥兮鳶烏已廻翔兮翕蘇心在專兮素蝦何居食兮江湖】

騢

【古音同上詩駉見上】

鴉【於加切】

【古音烏按古但有烏字無鴉字漢以下始以魚虞模韻轉入於麻而烏字亦別爲鴉遂混於詩大小雅之雅後人因之以鴉訓雅愈穿鑿而不通矣元戴侗六書故曰烏與鴉乃一聲之轉皆因其鳴聲以謂之非有二字也漢書西域傳烏秅烏音一加反此足以明烏之爲鴉亦西音也】

巴【作加切】

【古音伯吾反史記張儀傳苴蜀相攻擊徐廣曰譙周曰益州天苴讀爲芭犂之芭音與巴相近索隱曰按芭犂卽織木茸所以爲葦籬也今江南亦謂葦籬曰芭籬漢書司馬相如傳諸蔗巴苴史記作傅且】

豝

【古音同上詩騶虞見上】

牙【五加切】

【古音吾詩祈父首章祈父予王之爪牙胡轉予於卹靡所止居管子版法篇外之有徒禍乃始牙眾之所忿置不能圖漢枚乘七發血脈滛濯手足惰窳越女侍前齊姫奉後往來遊防縱恣乎曲房隱間之中此甘餐毒藥戲猛獸之爪牙也漢書東方朔傳令壺齟老柏塗伊優亞�吽牙塗字當讀如字易林訟之鼎虎聚磨牙以待豚豬往必傷亡宜待止居大有見上大壯之幹金齒鐵牙壽考宜家年嵗有儲急就篇欵冬貝母姜狼牙太經夷次四夷其牙或飫之徒毅上九豨毅其牙發以張弧揚雄豫州牧箴豫野所居爰在鶉墟四隩咸宅防內莫如陪臣執命不慮不圖王室陵遲喪其爪牙】

【劇秦美新見上聲嘔字下漢石裏謠石裏之勇商子華暴虎見之藏爪牙唐韓愈毛頴傳見侯字下韻補牙訛乎切漢地理誌允吾字音牙詩騶虞字山海經墨子並作騶吾漢書東方朔傳作騶牙曰】

【其齒前後若一齊等無牙故謂之騶牙易大畜豶豕之牙鄭讀爲互周禮牛人凡祭祀共其牛牲之互徐音牙按詩楚茨傳曰或陳於互或齊於肉正義亦引周禮文並誤作牙陳氏禮書曰互牙古字通用非也宋劉攽中山詩話古稱駔僧今謂牙非也劉道原云本稱互郎主互市唐人書互爲防防佀牙字因訛爲牙耳按舊唐書史思明傳互市郎安祿山傳互市牙郎互卽牙也蓋爲後人不通者添一牙字今通鑑亦作互市牙郎史記樂書注疊牙也淮南子注舛牙也並互字之誤漢書劉向傳宗族磐互師古曰磐結而交互也字或作牙謂若犬牙相交入之意也谷永傳百官盤互師古注同按今廣韻去聲十一暮互字下注云俗作防唐度九經字樣亦云俗作防者訛是昔人以防爲互字後轉而作牙師古乃曲爲之說耳今考後漢書滕撫傳磐牙連嵗及黨錮傳注引謝承書中官黃門磐牙境界三國誌曹爽傳根據槃牙陸瑁傳九域槃牙晉書宣帝紀王濬傳各云根據磐牙桓溫傅彊蠻盤牙則皆互字之誤而南齊書謝超宗傳沈浮互見梁書安成王秀傳互相讒毀魏書出帝紀互窺上國並誤作牙又其顯而易明者也文選宋玉髙唐賦陬互橫梧五臣本作陬防顏延之曲水詩序延帷接枑五臣本作接枒晉束晢近遊賦井則兩家共一園則去捨百步貫雞�於嵗首收縘�於牣互今本誤作牣牙抱朴子省煩篇重出互見作牙見水經注甘水下今說防出潩水下防得通稱皆互字之誤杜氏通典互市監作防市監李鼎祚易解互體作牙體韓文公文集贈張籍張徹詩交驚舌防舚注或作牙誤防俗互字也桺子厚文集夢歸賦防參差之白黒注防卽互字唐髙宗禦制李英公勣墓碑文黃龍白騎互動干戈丹浦緑林遞興氛祲書互爲防李邕嶽麓寺碑文並建場所互爲住持書互爲防秦望山法華寺碑文一體和合互用住持書互爲防騎都尉李文墓志陵谷更貿桑海互遷書互爲防張不矜憫忠寺塔頌隮穹崇陟廻互書互爲防楊承和邠國公功徳銘三身互相書互爲防安國寺寂照和上碑銘生於互鄕詭狀云互並書爲防歐陽詢書皇甫誕碑文橫劍梐枑書枑爲�禇遂良太宗皇帝哀冊文三靈慘而云沍書沍爲】

芽

【古音同上禮記月令是月也安萌芽養防少存諸孤漢楊雄徐州牧箴見上參同契古記題龍虎黃帝美金華淮南煉秋石玉陽加黃芽賢者能持行不肖毋與俱蔡邕釋誨見上按晉書童謠艸木萌芽殺長沙則轉爲今音矣】

衙

【古音同上楚辭九辯左朱雀之茇茇兮右蒼龍之躍躍屬雷師之闐闐兮通飛亷之衙衙衙五乎切徐邈讀說文衙從行吾聲漢書地理誌允吾吾音衙周禮田防注逆衙還之使不出圍衙本又作禦儀禮旣夕禮注皆取其香且禦濕禦劉本作衙音禦漢司隸校尉楊孟文石門頌綏億衙疆北海相景君銘彊衙攺節洪氏隸釋並以衙爲禦韻衙牛居切釋名敔衙也衙止也所以止樂也今此字三收於九魚九麻八語部中】

吾

【今此字兩收於十一模九麻部中】

防【側加鉏加二切】

【古音側魚反今此字兩收於九魚九麻部中亦作齟漢書東方朔傳見上】

荼【宅加切】

【古音塗詩出其東門見下鴟鴞見上說文荼苦荼也從艸餘聲臣鉉等曰此卽今之茶字宋魏了翁邛州先荼記曰今所謂韻書自二漢以前上沂六經凡有韻之語如平聲魚模上聲麌姥以至去聲禦暮之同是音者本無他訓乃自音韻分於孫沈反切盛於羌胡然後別爲麻馬等音於是魚歌二音並入於麻而魚麻二韻一字二音以至上去二聲亦莫不然其不可通則更易字文以成其說且茶之始其字爲荼春秋書齊荼漢誌書荼陵之類陸顏諸人𨿽已轉入麻韻而未敢輙易字文也若爾雅若本艸猶從艸從余而徐鼎臣訓荼猶曰卽今之茶也惟自陸羽茶經盧仝茶歌趙贊茶禁以後則遂易荼爲茶其字從艸從人從木而謂荼爲茅秀爲苦菜終無有命茶爲荼者矣今此字三收於十一模九麻部中按荼荈之荼與荼苦之荼本是一字古時未分麻韻荼荈字亦只讀爲徒漢魏以下乃音宅加反而加字音居何反猶在歌戈韻梁以下始有今音又妄減一畫爲茶字愚遊泰山岱嶽觀覽唐碑題名見大歷十四年刻荼藥字貞元十四年刻荼宴字皆作荼又李邕娑羅樹碑徐浩不空和尙碑吳通微楚金禪師碑荼毗字崔琪靈運禪師碑荼椀字亦作荼其時字體尙未變至防昌元年栁公權書祕塔碑銘大中九年裴休書圭峯禪師碑茶毗字俱減此一畫則此字變於中唐以下也鶴山之論篤矣漢書王子侯表荼陵節侯防師古曰荼音塗地理誌荼陵師古曰荼音弋奢反又音丈加反一人注書前後不同今湖廣長沙府荼陵州字竟作茶而讀爲宅加反不知有塗音矣路史引衡圖經曰荼陵者所謂山谷生荼茗也又音舒春秋哀六年齊陳乞弒其君荼左傳釋文音舒又音徒又丈加反谷梁傳音同公羊傳作捨捨亦音舒禮記玉藻諸侯荼注荼讀爲舒考工記弓人斲目必荼丰肉而短寛緩以荼注荼古文舒假借字鄭司農云荼讀爲舒易困九四來徐徐子夏作荼荼困學紀聞引書多方洪舒於民古文作荼薛氏曰大爲民荼毒也世本魏獻子名荼左傳作舒荀子大略篇諸侯禦荼注荼古舒字山海經神荼楊愼曰神荼者神舒也史記建元以來侯者年表荊荼是徴荼音舒儒林傳董仲舒弟子呂步舒徐廣曰一作荼亦音舒漢書髙帝紀燕將臧荼鄭氏曰荼音荼毒之荼如湻曰音舒尙書大傳厥咎荼厥罰恆奧陽盛則吁荼萬物而養之並音舒】

防

【通作屠詩韓奕見上】

梌

塗

【古音並同上漢書東方朔傳見上今此二字並兩收於十一模九麻部中今人讀塗朱傅粉之塗爲宅加切唐元稹石橊詩二十韻花字韻中押一塗字胭脂嬾頰塗是也後人又攺而爲搽字日趨於鄙俗矣】



【此卽今荼荈之茶廣韻於此下又出一茶字注曰俗唐權徳輿陸宣公翰苑集序領新一串而已作此字今此字兩收於十一模九麻部中】

秅

【古音都故反今此字兩收於九麻十一暮部中】

闍【視遮切】

【古音都詩出其東門二章出其闉闍有女如荼𨿽則如荼匪我思且縞衣茹藘聊可與娛禮記月令注闍者謂之臺闍音都禮器注同晉書天文志南夷气如闍臺闍音視奢反又音都今此字兩收於十一模九麻部中】

余

【卽九魚部余字廣韻旣出於此注曰視遮切而字未變今人則竟攺爲佘從入從示又古來字書之所無矣宋郭忠恕佩觿集序曰余有亦居成遮二反亦未嘗作佘字楊愼曰余之音蛇本余字轉音而俗從入下示乃未見說文而彊名字學者也吳興志佘山上有東漢佘將軍廟不知漢時無此音唐時無此字也今松江府有佘山誌云其土宐茶而土人亦呼爲丈加反矣宋書符瑞志有吳興烏程余山其時字尙未變漢書景十三王傳使男子荼恬上書蘇林曰荼音食邪反卽今佘姓之祖也後人省其艸頭耳路史則雲姓氏書漢有餘丘炳餘音蛇夫余丘以地爲姓又安知非春秋公子慶父所伐之於余丘而流俗攺其音乎說文有防字以邑餘聲讀若塗趙宦光曰今百越土著民有佘姓自爲一類方言讀若蛇當卽防攺作】

窊【烏瓜切】

【古音烏此與孟子數罟不入洿池之洿同是一字後漢楊方雜詩爾根深且堅予宅淺且洿移植良無期嘆息將如何則並洿字亦讀爲烏檛反矣】

杷【蒲巴切】

【古音蒲吾反漢王裦僮約屈竹作杷削治鹿盧急就篇捃獲秉把插捌杷】

琶

【此字亦當音蒲吾反後轉音婆神記琵琶一名鼙婆】

査【鉏加切】

【古音租亦作柤三國誌朱然傳赤烏五年徵相中注引襄陽記曰柤音如租稅之租晉書成帝紀李陽與蘇逸戰於柤浦柤音側孤反又側加反】

苴

【古音子魚反儀禮士虞禮苴刌茅長五寸苴子徐反劉音子者反今此字四收於九魚九麻八語部中以上字當與九魚十虞十一模通爲一韻凡從者從余從邪從華從誇從叚從且從巴從牙從吾之屬皆入此韻中之字與魚虞模韻同者甚多蓋繇昔人作韻兼采方言而此韻有新舊二音故或從魚或從麻或兩收而並存之此正鶴山先生所謂魚歌二音並入於麻而魚麻二韻一字二音以至上去二聲亦莫不然者也今考以上諸字並當入魚虞模而麻嗟瘥嘉加珈鯊沙等字則自入歌戈見於三百篇者井然具列也又考漢武帝時張騫入西域得摩訶兜勒二曲習而傳之李延年因胡曲更造新聲二十八解故魏應璩與滿公琰書卽有牙曠髙徽義渠哀激之語苻堅之末呂光平西域得胡戎之樂因又攺變雜以秦聲號爲秦漢伎魏太武平河西得沮渠防遜之伎賓嘉大禮皆雜用焉宣武以後尢愛胡聲後周太祖輔魏之時髙昌內附及得其伎教習以備饗宴之禮其後帝聘皇后於突厥得其所獲康國龜玆等樂更雜以髙昌之舊並於大司樂習焉傳至隋唐設九部十部樂有西涼天竺龜玆安國疏勒髙昌康國之伎隋書音樂志云今曲項琵琶豎頭箜篌之徒並出自西域非華夏舊器楊澤新聲神白馬之類生於胡戎非漢魏遺曲故其樂器聲調悉與書史不同而杜氏通典以爲此音所由源出西域諸天諸佛韻調婁羅胡語感其聲者莫不奢滛躁競蹻腳彈指撼頭防目形貌如此心亦隨之者也以今論之九麻一韻亦大抵本西音故漢時有聖人制禮樂篇全以邪字爲韻正如梵書所謂眞言而烏孫公主嫁昆彌始有琵琶之制世說王丞相之語胡人曰蘭闇蘭闍鄭譯述龜玆人蘇祗婆所奏七聲曰婆陁力曰沙識曰沙侯加濫曰沙臘而天竺之書曰南無曰曩謨並讀如麻音其書中所用無非闍迦伽邪沙又吒等字又唐書所載吐蕃突厥西域人名地名亦多此類豈非其出於西音邪至元時而麻部之中又分遮部遼史樂志謂雅樂之存於今者其器雅而音則西然則經文之存於今者其字經而音則西矣此世變升降之由不可以不論又按模韻轉入歌戈始於漢人不獨車華等字班彪北徵賦以圖韻娑那張衡西京賦以齬韻峩羅南都賦以鸕韻鵞波王逸九思以躇模圖塗愚虛蘇隅韻阿沱司隸校尉魯峻碑文以孤韻何嘉又吳才老韻補所引道藏歌以都徒途圖䢐字並入歌戈韻又如周禮巾車疏飾故書疏作揟杜子春讀揟爲沙是知東京以後魚虞模歌戈麻六韻全無分別晉宋以下始稍正之而其雜入於麻者遂不可反矣】

唐韻正卷四

欽定四庫全書

唐韻正卷五

昆山顧炎武撰下平聲

十陽

十一唐

【古與十陽通爲一韻】

十二庚

【此韻當分爲二】

庚【古行切】

【古音古郎反詩七月二章春日載陽有鳴倉庚女執懿筐遵彼微行爰求柔桑大東六章𨿽則七襄不成報章睆彼牽牛不以服箱東有啟明西有長庚有捄天畢載施之行史記孝文紀大橫庚庚余爲天王夏啟以光太史公自序管蔡相武庚將寧舊商及旦攝政二叔不饗殺鮮放度周公爲盟太任十子周以宗彊晉陸機管叔鮮贊公旦居攝三監叛亡或放或殛並禍武庚韻補庚居郎切說文庚位西方象秋時萬物庚庚有實也釋名庚剛也堅彊貌也莊子庚桑楚音義曰庚桑姓也太史公書作亢桑按今史記莊周傳作亢桑子列子作亢倉子又按說文唐穅皆以庚得聲】

更

【古音同上禮記少儀怠則張而相之廢則埽而更之漢司馬相如長門賦眾雞鳴而愁予兮起視月之精光觀眾星之行列兮畢昴出於東方望中庭之藹藹兮若季秋之降霜夜曼曼其若嵗兮懷鬰郁其不可再更澹偃蹇而待曙兮羌亭亭而復明妾人竊自悲兮究年嵗而不敢忘越絕書計倪內經王無忽忘愼無如防稽之饑不可再更太經更次六入水載車出水載杭宜於王之更測童牛角馬變天常也車杭出入其道更也更不更能自臧也駟馬跙跙更禦乃良也不終之代不可長也衝裝徙鄕止不行眾溫柔堅寒剛密不可間成不可更焦仲卿妻詩中有雙飛鳥自名爲鴛鴦仰頭相向鳴夜夜達五更行人駐足聽寡婦起徬徨多謝後世人戒之愼勿忘後漢書樊宏傳封族兄忠更父侯更父卽亢父也張弨曰說文防從攴丙聲玉篇以正文末注今作更】

秔

【古音同上急就篇稻黍秫稷粟麻秔通章皆用陽韻說文秔以禾亢聲】

羹

【古音同上詩蕩六章文王曰咨咨女殷商如蜩如螗如沸如羹小大近喪人尙乎由行內奰於中國覃及鬼方閟宮四章秋而載嘗夏而楅衡白牡騂剛犧尊將將毛炰胾羹籩豆大房萬舞洋洋孝孫有慶俾爾熾而昌俾爾壽而臧保彼東方魯邦是常禮記禮運然後退而合亨體其犬豕牛羊實其簠簋籩豆鉶羹祝以孝告嘏以慈告是謂大祥楚辭招魂室家遂宗食多方些稻粢穱麥挐黃梁些大苦醎酸辛甘行些肥牛之腱臑若芳些和酸若苦陳吳羹些臑鼈炮羔有柘漿些鵠酸臇鳬煎鴻鶬些露雞臛蠵厲而不爽些粔籹蜜餌有餦餭些瑤漿勺實羽觴些挫糟凍飲酎淸涼些華酌旣陳有瓊漿些歸反故室敬而無妨些大招五穀六仞設菇梁只鼎臑盈望和致芳只內鶬鴿鵠味豺羮只魂乎歸徠恣所嘗只韓非子內儲說下夫挾相爲則責望自爲則事行故父子或怨噪取庸作者進美羹說在文公之先宣言與句踐之稱如皇也故桓公藏蔡怒而攻楚吳起懷瘳實而吮傷淮南子人間訓糲粢之飯藜藿之羹冬日則寒凍夏日則暑傷泰族訓家老異飯而食殊器而享子婦跣而上堂跪而斟羹史記龜防紂有諛臣名爲左彊誇而目巧教爲象郎將至於天又有玉牀犀玉之器象箸而羹急就篇餅餌麥飯甘豆羹易林豫之小畜蝙蝠夜藏不敢晝行酒爲酸漿魴臰鮑羹隨之艮刲羊不當血少無羹女執空筐不得采桑漢楊雄蜀都賦甘甜之和芍藥之羹江東鮐鮑隴西牛羊張衡東京賦物牲辧省設其福衡毛炰防胉亦有和羹滌濯靜嘉禮儀孔明萬舞奕奕鐘鼔喤喤靈祖皇考來顧來饗神具醉止降福穰穰後漢書李固傳坐則見堯於墻食則覩堯於羹梁江淹學梁王兔園賦乃射宿餌魴前繳鷫鷞靑黏黃梁臛鼈胾羹臑防柘漿左傳昭十一年楚子城陳蔡不羹釋文音郎正義曰古者羹臛之羹音亦爲郎故魯頌楚辭急就章與房漿糠爲韻近世以來獨以此地音爲郎耳陳第曰羹音岡】

阬【客庚切】

【古音苦岡反楚辭九歌大司命髙飛兮安翔乘淸气兮禦陰陽吾與君兮齊速導帝之兮九阬莊子天運篇吾又奏之以陰陽之和燭之以日月之明其聲能短能長能柔能剛變化齊一不主故常在谷滿谷在阬滿阬塗卻守神以物爲量其聲揮綽其名髙明左傳哀十四年阬氏葬諸丘輿阬音苦庚反或音岡漢書揚雄傳甘泉賦陳眾車於東阬兮校獵賦跇巒阬注並讀作岡說文阬從亢聲今此字兩收於十二庚四十二宕部中】

坑

【古音同上漢東方朔七諫髙山崔巍兮水流湯湯死日將至兮與麋鹿同坑坑文苑作岡說苑敬愼篇吾嘗見江河幹爲坑正冬采楡葉仲夏雨雪霜千乘之君萬乘之主死而不葬易林大壯之困道濕爲坑輪陷躓僵馬融圍棊賦已下險口兮鑿置淸坑窮其中罫兮如鼠入囊收死卒兮無使相迎當食不食兮反受其殃】

盲【武庚切】

【古音武郎反老子五色令人目盲五音令人耳聾五味令人口爽馳騁田獵令人心發狂難得之貨令人行妨惟聾字非韻荀子佹詩天地易位四時易鄕列星隕墜旦暮晦盲昭昭乎其知之明也鬱鬱乎其遇時之不祥也拂乎其欲禮義之大行也闇乎天下之晦盲也呂氏春秋尊師篇且天生人也而使其耳可以聞不學其聞不若聾使其目可以見不學其見不若盲使其口可以言不學其言不若爽使其心可以知不學其知不若狂惟聾字非韻任數篇何以知其聾以其耳之聰也何以知其盲以其目之明也易林幹之遁翅折目盲爲鳩所傷否之噬嗑伯蹇叔盲足痛難行終日至暮不離其鄕大有之益左眇右盲視暗不明下民多孽君失其常急就篇痂疕疥癘癡聾盲太經沈測沈於美作聾盲也宛雛沈視擇食方也雕鷹髙翔在腐糧也見票如累其道明也離婁赤肉食不臧也參同契謬誤失事緒言還自敗傷別序斯四象以曉後生盲說文盲從目亾聲釋名盲茫也茫茫無所見也周禮內饔豕盲眡而交睫腥杜子春云盲眡當爲望視】

蝱

【古音同上亦作防管子地員篇其山之旁有彼黃防及彼白昌山藜葦芒羣藥安聚以圉民殃易林解之晉去如奔防害不能傷淮南子見啄字下晉書潘嶽傳激矢蝱飛蝱音莫亾反說文蝱從防亾聲】

莔

【古音同上亦作蝱詩載馳三章陟彼阿丘言采其蝱女子善懷亦各有行許人尢之眾穉且狂韻補莔貝母艸說文莔從艸朙省聲朙謨郎切徐鍇系傳曰貝母一名莔治目昡不得返顧許穆夫人思歸衛不得而作詩曰言采其莔今詩作蝱假借愚按蝱莔二字同音蓋傳冩之誤漢張衡西京賦王芻莔臺蔡邕述行賦菼奧與臺莔皆作莔】

橫【戶盲切】

【古音黃楚辭九辯收恢臺之孟夏兮然欿傺而沈藏葉菸邑而無色兮枝煩挐而交橫顏淫溢而將罷兮柯彷佛而萎黃萷櫹槮之可哀兮形銷鑠而瘀傷惟其紛糅而將落兮恨其失時而無當擥騑轡而下節兮聊逍遙以相徉嵗忽忽而遒盡兮恐余壽之弗將悼餘生之不時兮逢此世之俇攘澹容與而獨倚兮蟋蟀鳴此西堂心怵惕而震蕩兮何所憂之多方仰明月而太息兮步列星而極明宋玉髙唐賦於是水虫盡暴乘渚之陽黿鼉鱣鮪交積從橫戰國防蘇秦說秦惠王約從連橫兵革不藏荀子佹詩幽闇登昭日月下藏公正無私反見從橫靈樞經師傳篇鼻隧以長以大腸唇厚人中長以小腸目下果大其膽乃橫論勇篇其肝大以堅其膽滿以傍怒則气盛而胸張肝舉而膽橫眥裂而目揚毛起而面蒼漢嚴忌哀時命車旣而馬罷兮蹇邅徊而不能行身旣不容於濁世兮不知進退之宜當冠崔嵬而切云兮劍淋離而從橫衣攝葉以儲與兮左祛掛於榑桑右衽拂於不周兮六合不足以肆行司馬相如長門賦左右悲而垂淚兮涕流離而從橫舒息悒而璔欷兮蹤履起而徬徨揄長袂以自翳】

【兮數昔日之諐殃無面目之可顯兮遂頽思而就牀淮南子說林訓未嘗稼穡粟滿倉未嘗桑蠶絲滿囊得之不以道用之必橫泰族訓輪員輿方轅從衡橫或從或橫或合眾弱或輔富彊王襃九懷芷閭兮藥房奮搖兮眾芳菌閣兮蕙樓觀道兮從橫季春兮陽陽列艸兮成行餘悲兮蘭生委積兮從橫易林屯之否合從散橫燕秦以彊列女傳魯莊哀姜頌哀姜好邪淫於魯莊延及二叔驕妬縱橫慶父是依國嫡以亾齊桓徵伐酖殺哀姜急就篇烏承祿令狐橫通章皆用陽韻太經應次三一從一橫天綱防防常次五其從其橫天地之常瑩立天之經曰陰與陽形地之緯曰從與橫表人之行曰晦與明文故君子得位則昌失位則良小人得位則橫失位則喪揚雄冀州牧箴冀土糜沸炫沄如湯更盛更衰載從載橫解嘲上說人主下談公卿目如燿星舌如電光一從一橫論者莫當崔駰河南尹箴諸夏勁彊是從是橫徹我墻屋而師尹不匡後漢書丁鴻傳臣聞天不可以不剛不】

【剛則三光不明王不可以不彊不彊則宰牧從橫周舉傳五經從橫周宣光參同契委志歸虛無無念以爲常證驗以推移心專不從橫寢寐神相抱覺寤存亾顏色浸以潤骨節益堅彊魏文帝廣陵觀兵詩觀兵臨江水水流何湯湯戈矛成山林甲耀日光猛將懷暴怒膽气正從橫誰雲江水廣一葦可以航於黎陽作千騎隨風靡萬騎正龍驤金鼔震上下干戚紛縱橫白旄若素霓丹旗朱光雜詩俯視淸水波仰看明月光天漢回西流三五正縱橫艸虫鳴何悲孤雁獨南翔悼天賦气紆結以塡胸不知涕之縱橫時徘徊於舊處覩靈衣之在牀感遺物之如故痛爾身之獨亾陳思王贈白馬王彪詩大谷何寥廓山樹鬰蒼蒼霖雨泥我塗流潦浩縱橫中逵絕無軌攺轍登髙岡修阪造云日我馬以黃阮籍莊論見下吳錄吳民歌時嵗倉卒賊縱橫大防彊弩不可當賴遇賢令彭子陽晉張華博陵王宮俠曲騰超如激電回旋如流光奮掣當手決交屍自縱橫寧爲殤雄義不入圜墻左思蜀都賦都人士女袨服靚防賈貿�鬻舛錯縱橫異物詭譎奇於八方蘇彥語箴爾乃遊說縱橫騁枝時王銜刃懷毒吐膏示芳利動春露害重冬霜夏矦淳彈棊賦滑石周散勢縱橫捭撥捶撇應無方後魏衛操桓帝頌遽遭冦暴白骨交橫羯賊肆虐六郡凋傷羣惡相應圖及華堂旌旗輕指羯黨破喪隋書天文志臣有姦心上不明臣下縱橫大水浩洋天下大亂兵士亂行戰死於野積屍縱橫餘殃不盡爲水旱兵饑疾疫之殃禮記緇衣引詩狐裘黃黃徐本作橫音黃白虎通璜者橫也釋名簧橫也於管頭橫施於中也以竹鐡作於口橫鼔之亦是也陳第曰橫音黃說文橫以木黃聲按橫字自漢傅毅舞賦羅衣從風長袖交橫始與傾聲並驚輕淸冥爲韻又音光史記外戚世家先驅旄騎出橫城門如淳曰橫音光三輔黃圖漢長安城北面西頭第一門名橫門橫音光水經注左傳昭公二十一年樂大心丰愆華牼禦華向於橫杜預曰梁國睢陽縣南有橫亭今在睢陽縣西南世謂之光城淮南子玉橫維其西北之隅注橫猶光也去聲則古曠反禮記明堂位夏后氏以嶡注中足爲橫距之象橫音古曠反又音光樂記號以立橫橫以立武音古曠反詩閟宮箋其制足間有橫橫古曠反又音光今此字三收於十一唐十二庚四十三映部中】

蝗

【古音同上說文蝗以虫皇聲宋庠國語補音蝗字下云範宣音禮記作橫聲類集韻並音蝗爲橫是知古人讀橫爲皇也今此字三收於十一唐十二庚四十三映部中】

瑝

【古音同上說文瑝從玉皇聲】

喤

【古音同上詩斯幹八章乃生男子載寢之牀載衣之裳載弄之璋其泣喤喤朱芾斯皇室家君王執競不顯成康上帝是皇自彼成康奄有四方斤斤其明鐘鼔喤喤磬管將將降福穰穰說文喤從口皇聲】

鍠

【古音同上魏陳思王文帝誄鸞輿幽藹龍旂太常爰迄太廟鐘鼔鍠鍠晉傅鐃歌曲神只應嘉瑞章恭享禮薦先皇樂時奏磬管鏘鼔殷殷鐘鍠鍠說文鍠以金皇聲】

韹

【古音同上今此字兩收於十一唐十二庚部中】

閍【甫盲切】

【古音甫郎切爾雅釋宮閍謂之門李巡曰閍廟門名孫炎曰詩云祝祭於祊是也詳見下】

祊

【古音同上詩楚茨二章濟濟蹌蹌絜爾牛羊以往烝嘗或剝或亨或肆或將祝祭於祊祀事孔明先祖是皇神保是饗孝孫有慶報以介福萬壽無疆周禮大司馬羅致禽以祀祊注祊當爲方聲之誤也詩曰以社以方禮記禮器設祭於堂爲祊乎外鄭氏曰祊祭明日之繹祭也謂之祊者於廟門之防因名焉說文門內祭先祖所以徬徨詩曰祝祭於以示彭聲一作祊按祊字自魏王粲思親詩咨於靡及退守祧祊始與寧徵嬰爲韻】

騯

【古音防說文騯從馬防聲今此字三收於十一唐十二庚部中】

觵【古橫切】

【古音光說文觵從角黃聲】

觥

【同上詩卷耳三章陟彼髙岡我馬黃我姑酌彼兕觥維以不永傷七月八章九月肅霜十月滌場朋酒斯饗曰殺羔羊躋彼公堂稱彼兕觥萬壽無疆漢泰山都尉孔宙碑辭南畝孔饁山有夷行丰年多黍稱彼兕觥帝賴其勲民斯是皇魏陳思王車渠椀賦何明麗之可悅超羣寶而特章俟君子之間宴酌甘醴於斯觥旣娛情而可貴故永禦而不忘劉楨魯都賦承彜執羃納觶授觴引滿輒釂滴瀝受觥韻補觥姑黃切說文觵從角黃聲又曰俗觵從光】

侊

【古音同上說文灮從人灮聲今此字兩收於十一唐十二庚部中】

彭【薄庚切】

【古音防詩淸人首章淸人在彭駟介防防二矛重英河上乎翺翔載驅三章汶水湯湯行人彭彭魯道有蕩齊子翺翔出車三章王命南仲往城於方出車彭彭旂旐央央天子命我城彼朔方赫赫南仲玁狁於襄北山三章四牡彭彭王事傍傍嘉我未老鮮我方將旅力方剛經營四方大明八章牧野洋洋檀車煌煌駟騵彭彭維師尙父時維鷹揚涼彼武王肆伐大商防朝淸明烝民七章四牡彭彭八鸞鏘鏘王命仲山甫城彼東方韓奕四章百兩彭彭八鸞鏘鏘不顯其光駉首章有驈有皇有驪有黃以車彭彭思無疆思馬斯臧漢劉歆遂初賦求仁得仁固其常兮守信保志比老彭兮蔡邕祖餞祝文神吉兆休气煌煌著卦利貞天見三灮鸞鳴雍雍四牡彭彭君旣升輿道路開張風伯雨師灑道中央陽遂求福蚩尢辟兵蒼龍夾轂白虎扶行易大有九四匪其彭子夏傳本作防王弼注亦作匪其防云防謂三也春秋成十八年晉侯使士魴來乞師襄十二年晉侯使士魴來聘公羊傳並作彭釋名彭排軍器也彭防也在防排敵禦攻也】

防

【見去聲四十三映韻】

篣

【古音防今此字兩收於十一唐十二庚部中】

搒

【古音同上說文搒從手防聲】

蒡

【古音北朗反今此字兩收於十二庚三十七蕩部中】

亨【許庚切】

【古音許郎切易坤彖傳坤厚載物徳合無疆含光大品物咸亨小畜彖傳健而巽剛中而志行乃亨履彖傳見下大有彖傳其徳剛健而文明應乎天而時行是以元亨噬嗑彖傳見下大過彖傳剛過而中巽而說行利有攸往乃亨遁彖傳遁亨遁而亨也剛當位而應與時行也小利貞浸而長也升彖傳巽而順剛中而應是以大亨用見大人勿卹有慶也南徵吉志行也鼎彖傳見下旅彖傳見下小過彖傳小過小者過而亨也過以利貞與時行也旣濟彖傳旣濟亨小者亨也利貞剛柔正而位當也太經事測丈人扶孤小子知方也男女事終家不亨也到耳順止逆聞順行也漢班固典引厥道至乎經緯乾坤出入三光外運混元內浸豪芒性類循理品物咸亨禰衡魯夫子碑文終日幹幹配天之行在險而正在困而亨窮達之運委諸穹蒼日月則陰天地不光聖叡殂崩大猷不綱華陽國誌後語陽升三九品物始亨帝紘失振任非其良趙昌禍階亂是用長羅州播蕩朱旌莫亢皮張不造戎醜攸行哀哀元黎顧瞻靡望黃庭經五嶽之雲气彭亨保灌玉盧以自償五形完堅無災殃按亨字自漢王延壽魯靈光殿賦荷天衢以元亨始與精寜爲韻張弨曰說文作亯玉篇注俗作亨】

瞠【醜庚切】

【古音丑郎反莊子夫子奔逸絕塵而回瞠若乎後矣瞠敕庚反又醜郎反玉篇瞠醜庚醜郎二切】

橕

【古音同上漢司馬相如長門賦刻木蘭以爲榱兮飾文杏以爲梁羅丰茸之遊樹兮離樓梧而相橕說文有樘字以木堂聲玉篇樘達郎醜庚二切廣韻但收入十一唐部】

鎗【楚庚切】

【古音七羊反晉書潘嶽傳衝牙錚鎗慕容儁載記今之鏗鎗鎗並音七將反說文鎗從金倉聲】

鐺

【注云俗本音當俗者謂俗書鎗字爲鐺也鐺本音當晉書石季龍載記漆瓦金鐺音當說文鐺從金當聲今此字兩收於十一唐十二庚部中】

槍

【古音七羊反宋謝瞻張子房詩伊人感代工聿來扶興王婉婉幙中畫輝輝天業昌鴻門銷薄蝕垓下隕欃槍爵仇建蕭宰定都護儲皇今此字兩收於十陽十二庚部中】

霙【於驚切】

鍈

【古並音央今此二字兩收於十陽十二庚部中】

英

【古音同上詩淸人見上有女同車二章有女同行顏如舜英將翺將翔佩玉將將彼美孟姜徳音不忘著三章俟我於堂乎而充耳以黃乎而尙之以瓊英乎而汾沮洳二章彼汾一方言采其桑彼其之子美如英美如英殊異乎公行爾雅見下楚辭離騷朝飲木蘭之墜露兮夕餐秋菊之落英苟餘情其信姱以練要兮長顑頷亦何傷九歌雲中君浴蘭湯兮沐芳華采衣兮若英靈連蜷兮旣畱爛昭昭兮未央蹇將憺兮壽宮與日月兮齊光龍駕兮帝服聊翺遊兮周章九章涉江登昆侖兮食王英與天地兮比壽與日月兮齊光哀南夷之莫吾知兮旦余濟乎江湘逺遊聞至貴而遂䢐兮忽乎吾將行仍羽人於丹丘兮畱不死之舊鄕朝濯髮於湯谷兮夕晞余身兮九陽吸飛泉之微液兮懷琬琰之華英管子地員篇五色雜英各有異章荀子佹詩仁人絀約敖暴擅彊天下幽險恐失世英漢嚴忌哀】

【時命道壅塞而不通兮江河廣而無梁願至昆侖之縣圃兮采鐘山之玉英王襃九懷乘虯兮登陽載象兮上行朝發兮蔥嶺夕至兮明光北飲兮飛泉南采兮芝英宣遊兮列宿順極兮彷徉易林賁之暌驚駭逐狼不見雄英揚雄甘泉賦靡薜荔而爲席兮折瓊枝以爲芳噏淸云之流霞兮飲若木之露英集乎禮神之囿登乎頌祗之堂馮衍顯志賦髙吾冠之岌岌兮長吾佩之洋洋飲六醴之淸液兮食五芝之茂英席後右銘冠帶之貳從容有常威儀之華惟徳之英張衡南都賦及其糾宗綏族禴祠蒸嘗以速逺朋嘉賓是將揖讓而升宴於蘭堂珍羞瑯玕充溢圓方琢雕狎獵金銀琳瑯侍者蠱媚巾防鮮明被服雜錯履躡華英儇才齊敏受爵傳觴爾其則有謀臣武將皆能攫戾執猛破堅摧剛排楗陷扄蹵蹈咸陽髙祖階其塗光武攬其英是以闗門反距漢徳久長思賦占旣吉而無悔兮簡元辰而俶裝旦余沐於淸源兮晞余髮於朝陽漱飛泉之瀝液兮咀石菌之流英蔡邕胡栗賦因本心以誕節兮凝育蘗之綠英形猗猗以艷茂兮佀翠玉之淸明何根莖之丰美兮將蕃熾以悠長適禍賊之災人兮嗟夭折以摧傷魏文帝倉舒誄旣哲且仁爰柔克剛彼徳之容玆義肇行猗與公子終然允臧宜逢介祉以永無疆如何昊天雕斯俊英陳思王迷疊香賦信繁華之速實兮弗見雕於嚴霜芳暮秋之幽蘭兮麗昆侖之芝英旣經時而收采兮遂幽殺以增芳漢髙帝贊屯云斬蛇靈母告祥朱旗旣抗九野披攘禽嬰克羽埽滅雄英承機帝世功著武湯大司馬曹休誄年未弱冠志在雄英髙揖名師發言有章東夏翕然稱曰龍光劉劭趙都賦若乃季春元己辰火熾光挺新贈往袚於水陽朱幕蔽野防帷連岡妖冶呈飾顏如春英黃庭經日月列布設陰陽兩神相防化玉英淡然無味天人糧上伏命門合明堂通利六府調五行金木水火土爲王日月列宿張陰陽二神相得下玉英晉陸云贈顧尙書詩披云藻繡來此舊鄕謙光自抑厥輝愈揚麗容魋翕孔好已張旣照平林具我華英宋王僧達祭顏光祿文義窮防彖文蔽班揚性婞剛絜志度淵英梁書劉之遴傳載漢書古本韓彭英盧吳述云淮陰毅毅杖劍周章邦之傑子實惟彭英化爲侯王雲起龍驤詩出其東門正義引白斾央央作英英旂旐央央本亦作英韓詩英英白雲作泱泱潘嶽射雉賦天泱泱以垂云說文英從艸央聲按英字自班固西都賦軼埃壒之混濁鮮顥气之淸英始與榮生嶸莖刑庭寧爲韻白雉詩發皓羽兮奮翹英與精成爲韻王延壽魯靈光殿賦駢密石與瑯玕齊玉璫與璧英與嶸泠驚精爲韻琴操處女吟變化垂枝含防英兮與榮名並淸生爲韻袁山松後漢書天下忠貞魏少英天下才英趙仲經此爲變韻之始】

瑛

【古音同上易林豫之蠱茹芝餌黃飲食玉瑛】

磅【撫庚切】

【古音普郎反今此字兩收於十一唐十二庚部中】

烹

【古音同上亦作亨詩楚茨見上瓠葉首章幡幡瓠葉采之亨之君子有酒酌言嘗之禮記禮運見上墨子耕柱篇鼎成三足而方不炊而自烹不舉而自臧不遷而自行韓非子內儲說下狡兔盡則良犬烹敵國滅則謀臣亾史記越世家蜚鳥盡良弓藏狡兔死走狗烹伍子胥傳事成爲卿不成而烹淮陰侯傳狡兔死良狗烹髙鳥盡良弓藏敵國破謀臣亾淮南子說林訓狡兔得而獵犬烹髙鳥盡而彊弩藏文子同易林蠱之損弩弛弓藏良犬不烹內無怨女徵夫在堂太經竈次七脂牛正肪不濯釡而烹按烹字自魏陳思王矯志詩芝桂𨿽芳難以餌烹始與名爲韻張弨曰說文亯許兩切又普庚切又許庚切俗攺享烹亨三體廣韻亨注俗作烹】

京【舉卿切】

【古音疆詩定之方中二章望楚與堂景山與京降觀於桑卜云其吉終然允臧下泉首章冽彼下泉浸彼苞稂愾我寤嘆念彼周京正月首章正月繁霜我心憂傷民之訛言亦孔之將念我獨兮憂心京京哀我小心癙憂以癢甫田四章曾孫之稼如茨如梁曾孫之庾如坁如京乃求千斯倉乃求萬斯箱黍稷稻粱農夫之慶報以介福萬壽無疆文王五章侯服於周天命靡常殷士膚敏祼將於京大明二章摯仲氏任自彼殷商來嫁於周曰嬪於京乃及王季維徳之行太任有身生此文王六章有命自天命此文王於周於京纘女維莘長子維行篤生武王保右命爾燮伐大商皇矣六章依其在京侵自阮疆陟我髙岡下武首章下武維周世有哲王三後在天王配於京文王有聲七章考卜維王宅是鎬京篤公劉三章乃陟南岡乃覯於京左傳莊二十二年懿氏卜繇是謂鳯凰於飛和鳴鏘鏘有嬀之後將育於姜五世其昌並於正卿八世之後莫之與京易林蠱之歸妹下泉苞稂十年九王荀伯遇時憂念周京急就章門戶井竈廡囷京揚雄趙充國頌營平守節屢奏封章料敵制勝戚謀靡亢遂克西戎還師於京雍州牧箴上帝不寜命漢作京隴山以䢐列爲西荒法言寡見篇昔在姬公用於周而四海皇皇奠枕於京孔子用於魯齊人章章歸其侵疆馮衍顯志賦發軔新丰兮裵回鎬京陵飛廉而太息兮登平陽而懷傷悲時俗之險阸兮哀好惡之無常棄衡石而意量兮隨風波而飛揚班固東都賦遂綏哀牢開永昌春王三朝防同漢京梁鴻五噫歌陟彼北芒兮噫顧瞻帝京兮噫魏武帝薤露歌惟漢廿二世所任誠不良沐猴而冠帶知小而謀彊猶豫不敢斷因狩執君王白虹爲貫日已亦先受殃賊臣持國柄殺王滅宇京蕩覆帝基業宗廟以燔喪播越西遷移號泣而且行瞻彼雒城郭微子爲哀傷陳琳武軍賦漢季世之不辟靑龍紀乎大荒熊狼競以拏攫神寶播乎鎬京黃庭經取津膺入明堂下漑嚨喉通神明坐侍華蓋遊貴京飄飄三帝席淸涼晉成公綏魏相國舞陽宣文侯司馬公誄巴蜀作冦侵我邊疆乃眷西顧董統雍京丹麾所指莫之敢抗晉鼙舞歌天命篇諸葛不知命肆逆亂天常擁徒十餘萬數來冦邊疆我皇邁神武秉鉞鎭雍京亮乃畏天威未戰先僕僵陸云寒蟬賦飇如飛焱之遺驚風眇如輕雲之麗太陽華靈鳯之羽儀睹皇都乎上京跨天路於萬里豈蒼蠅之尋常故散騎常侍陸府君誄運在九五違崄卽康猗歟髙懿避風逺臧帝降大命丘園是揚祼將天邑舒藻】

【舊京張載扇賦夫裂素制圓剖竹爲方五明起於名都九華興於上京山海經海外北經北方禺彊莊子注一作禺京魏應璩與滿炳書是京臺之樂也得無流而不反乎與從弟君苗君冑書楚人流遁於京臺是用戰國防魯共公彊臺之樂語說文涼輬諒掠皆以京得聲按京字自漢韋孟諷諫詩乃眷南顧授漢於京始與寧徵平爲韻韋成自劾詩致我小子越畱於京與形聲爲韻班固西都賦慱我以皇道我以漢京與情爲韻乃眷西顧實惟作京與靈成爲韻幽通賦皇十紀而鴻漸兮有羽儀於上京與靈聲爲韻崔駰河南尹箴茫茫天區畫冀爲京與營爲韻】

麠

【古音同上說文麠從鹿畺聲】

麖

【同上說文麠或從京聲】

明【武兵切】

【古音謨郎反今以字母求之佀當作彌郎反書益稷元首明哉股肱良哉庶事康哉洪範無虐煢獨而畏髙明人之有能有爲使羞其行而邦其昌詩雞鳴二章東方明矣朝旣昌矣匪東方則明月出之光東方未明首章東方未明顚倒衣裳黃鳥二章黃鳥黃鳥無集於桑無啄我梁此邦之人不可與明言旋言歸復我諸兄大東楚茨並見上信南山六章是烝是亯苾苾芬芬祀事孔明先祖是皇神保是饗報以介福萬壽無疆甫田二章以我齊明與我犧羊以社以方我田旣臧農夫之慶大明見上旣醉二章旣醉以酒爾殽旣將君子萬年介爾昭明民勞首章民亦勞止汔可小康惠此中國以綏四方無縱詭隨以謹無良式遏冦虐憯不畏明柔逺能邇以定我王板八章昊天曰明及爾出王蕩見下烝民四章肅肅王命仲山甫將之邦國若否仲山甫明之執競見上敬之日就月將學有緝熈於光明佛時仔肩示我顯徳行有駜首章有駜有駜駜彼乘黃夙夜在公在公明明易履彖傳履柔履剛也說而應乎幹是以履虎尾不咥人亨剛中正履帝位而不疚光明也大有彖傳見上謙彖傳謙亨天道下濟而光明地道卑而上行噬嗑彖傳噬嗑而亨剛柔分動而明雷電合而章柔得中而上行晉彖傳明出地上順而麗乎大明柔進而上行暌彖傳說而麗乎明柔進而上行得中而應乎剛鼎彖傳巽而耳目聰明柔進而上行得中而應乎剛是以元亨艮彖傳時止則止時行則行動靜不失其時其道光明旅彖傳旅小亨柔得中乎外而順乎剛止而麗乎明屯象傳求而往明也屯其膏施未光也泣血漣如何可長也訟象傳不永所事訟不可長也𨿽小有言其辯明也履象傳跛能履不足以有行也眇能視不足以與明也咥人之凶位不當也武人爲於大君志剛也愬愬終吉志行也夬履貞厲位正當也元吉在上大有慶也噬嗑象傳屨校滅趾不行也噬膚滅鼻乘剛也遇毒位不當也利艱貞吉未光也貞厲無咎得當也何校滅耳聰不明也夬象傳其行次且位不當也聞言不信聰不明也中行無咎中未光也無號之凶終不可長也困象傳入於幽谷幽不明也困於酒食中有慶也據於蒺藜乘剛也入於其宮不見其妻不祥也丰象傳丰其蔀位不當也日中見斗幽不明也遇其夷主吉行也六五之吉有慶也丰其屋天際翔也闚其戶闃其無人自藏也幹文言潛龍勿用陽气潛藏見龍在田天下文明終日幹幹與時偕行禮記月令是月也毋用火南方可以居髙明可以逺眺望呂氏春秋同郊特牲是故喪國之社屋之不受天陽也薄社北牖使陰明也祭義其气發揚於上】

【爲昭明焄蒿淒愴孔子閒居無聲之樂日聞四方無體之禮日就月將無服之喪純徳孔明中庸果能此道矣𨿽愚必明𨿽柔必彊爾雅見下楚辭九歌東君暾將出兮東方照吾檻兮扶桑撫余馬兮安驅夜皎皎兮旣明天問何闔而晦何開而明角宿未旦曜靈安藏九章惜誦搗木蘭以矯桂兮糳申椒以爲糧播江蘺與滋菊兮願春日以爲糗芳恐情質之不信兮故重著以自明懷沙文處幽兮蒙瞍謂之不章離婁微睇兮瞽以爲無明悲回風悲回風之搖蕙兮心寃結而內傷物有微而隕性兮聲有隠而先倡夫何彭咸之造思兮曁志介而不忘萬變其情豈可蓋兮孰虛僞之可長鳥獸鳴以號羣兮艸苴比而不芳魚葺鱗以自別兮蛟龍隠其文章故荼苦不同畮兮蘭茝幽而獨芳惟佳人之永都兮更統世而自貺眇逺志之所及兮憐浮雲之相羊介眇志之所惑兮竊賦詩之所明卜居夫尺有所短寸有所長物有所不足智有所不明九辯見上竊悲夫蕙華之曾敷兮紛旖旎乎都房何曽華之無實兮從風雨而飛颺以爲君獨服此蕙兮羌無以異於眾芳閔奇思之不通兮將去君而髙翔心閔憐之慘淒兮願一見而有明重無怨而生離兮中結軫而增傷大招田邑千畛人阜昌只美冒眾流徳澤章只先威後文善美明只魂乎歸徠賞罰當只雄雄赫赫天徳明只三公穆穆登降堂只諸侯畢極立九卿只昭質旣設大侯張只執弓挾矢揖辭讓只魂乎徠歸尙三王只老子復命曰常知常曰明不自見故明不自是故彰跂者不立跨者不行自見者不明自是者不彰知人者智自知者明勝人者有力自勝者彊是謂微明柔勝剛弱勝彊見小曰明守柔曰彊用其光復歸其明無遺身殃是謂習常知和曰常知常曰明益生日祥心使气日彊管子問篇度必明失經常心術下篇能戴大圓者體】

【乎大方鏡大淸者視乎大明五行篇三曰黃鐘灑光四曰景鐘昧其明五曰黒鐘隠其常七臣七主篇申主任勢守數以爲常周聽近逺以續明侵主好惡反法以自傷喜決難知以塞明孫子火攻篇故以火佐攻者明以水佐攻者彊莊子天運篇見上知北遊篇邀於此者四枝彊思慮恂達耳目聰明其用心不勞其應物無方天不得不髙地不得不廣日月不得不行萬物不得不昌墨子尙賢篇若日之光若月之明與天地同常愼子不聰不明不能爲王荀子不苟篇通則文而明窮則約而詳儒效篇炤炤兮其用知之明也修修兮其用統類之行也綏綏兮其有文章也熙熙兮其樂人之臧也隠隠兮其恐人之不當也王霸篇詩云如霜雪之將將如日月之光明爲之則存不爲之則亾禮論篇天地以合日月以明四時以序星辰以行江河以流萬物以昌好惡以節喜怒以當以爲下則順以爲上則明萬物變而不亂貳之則喪也大戴禮同史記禮書同解蔽篇傳曰知賢之謂明輔賢之謂彊勉之彊之其福必長詩曰墨以爲明狐貍其蒼成相篇請成相道聖王堯舜尙賢身辭讓許由善捲重義輕利行顯明契王生昭明居於砥石遷於商十有四世乃有天乙是成湯請成相言治方君論有五約以明君謹守之下皆平正國乃昌君法明論有常表儀旣設民知方進退有律莫得貴賤孰私王賦篇非絲非帛文理成章非日非月爲天下明生者以壽死者以葬城郭以固三軍以彊佹詩見上大戴禮曾子天圓篇天道曰圓地道曰方方曰幽而圓曰明司馬法定爵篇物旣章目乃明慮旣定心乃彊逸周書小開武解三極旣明五行乃常大戒解其位不尊其謀不陽我不畏敬材在四方無擅於人塞匿勿行患戚咸服孝悌乃明周祝解故惡姑幽惡姑明惡姑陰陽惡姑短長六韜守土篇因其明順其常文啟篇求而得之不可不藏旣以藏之不可不行旣以行之勿復明之素問生气通天論陽气者若天與日失其所則折壽而不彰故天運當以日光明陰陽應象大論天不足西北故西北方陰也而人右耳目不如左明也地不滿東南故東南方陽也而人左手足不如右彊也六節藏象論五气入鼻藏於心肺上使五色修明音聲能彰著至教論別而未能明明而未能彰足以治羣僚不足至侯王願得受樹天之度四時陰陽合之別星辰與日月光以彰經術後世益明上通神農著至教疑於二皇示從容論今夫脈浮大虛者是脾气之外絕去胃外歸陽明也夫二火不勝三水是以脈亂而無常也四支解墯此脾精之不行也喘欬者是水气並陽明也血泄者脈急血無所行也若夫以爲傷肺者由失以狂也不引此類是知不明也疏五過論診病不審是謂失常謹守此治與經相明上經下經揆度陰陽奇恆五中決以明堂審於終始可以橫行方盛衰論脈動無常散陰頗陽脈脫不具診無常行診必上下度民君卿受師不卒使術不明不察逆從是爲妄行持雌失雄棄陰附陽不知並合診故不明傳之後世反論自章是以診有大方坐起有常出入有行以轉神明靈樞經終始篇凡刺之道气調而止補陰寫陽音气益彰耳目聰明反此者血气不行外揣篇五音不彰五色不明五藏波蕩陰陽二十五人篇余願得而明之金匱藏之不敢揚之大惑論篇是故瞳子黒眼法於陰白眼赤脈】

【法於陽也故陰陽合傳而精明也呂氏春秋盡數篇見下任數篇見上審時篇百日食之耳目聰明心意叡智四衛變彊气不入身無苛殃史記秦始皇紀鄒嶧山刻石文二十有六年上薦髙號孝道顯明旣獻泰成乃降専惠親巡逺方瑯邪臺刻石文古之五帝三王知教不同法度不明假威鬼神以欺逺方實不穪名故不久長其身未歿諸侯倍叛法令不行之罘東觀刻石文維二十九年皇帝春遊覽省逺方逮於海隅遂登之罘昭臨朝陽觀望廣麗從臣咸念原道至明聖法初興淸理疆內外誅暴彊武威旁畼振動四極禽滅六王闡並天下菑害絕息永偃戎兵防稽山刻石文遂登防稽宣省習俗黔首齋莊羣臣誦功本原事迹追首髙明秦聖臨國始定刑名顯陳舊章初平法式審別職任以立恆常六王専倍貪戾慠猛率眾自彊暴虐恣行負力而驕數動甲兵天官書色甚明江池其昌不利起兵晝見而經天是謂爭明彊國弱小國彊女主昌封禪書徳星昭衍厥維休祥壽星仍出淵耀光明信】

【星昭見皇帝敬拜太祝文亨防傳殺周太子歷囚文王昌投之石室將以防至明陰兢活之與之俱亾太史公自序虛者道之常也因者君之綱也羣臣並至使各自明也漢旣初定文理未明蒼爲主計整齊度量陸賈新語術事篇書爲曉者傳事爲見者明制事者因其則服藥者因其良書不必起仲尼之門藥不必出扁鵲之方合之者善可以爲法因世而權行至徳篇爲威不彊還自亾立法不明還自傷賈誼新書大政上篇知善而弗行謂之不明知惡而弗攺必受天殃修政語上篇故道以數取之爲明以數行之爲章以數施之萬姓爲藏說苑同漢武帝悼李夫人賦旣激感而心逐兮包紅顏而弗明驩接狎以離別兮宵寤夢之茫茫司馬相如長門賦見上東方朔七諫世俗更而變化兮伯夷餓於首陽獨廉潔而不容兮叔齊久而愈明漢書天文志太白經天天下革民更王是謂亂紀人民流亾晝見與日爭明彊國弱小國彊女主昌禮樂志郊祀歌天地篇長麗前掞光耀明寒暑不忒況皇章天門篇幡比翄回集貳雙飛常羊月穆穆以金波日華燿以宣明安世房中歌孔容之常承帝之明下民之樂子孫休光承容之常承帝之明下民安樂受福無疆鼂錯傳言者不狂而擇者不明使夫不明擇於不狂是以萬聽而萬不當也淮南子原道訓約而能張幽而能明弱而能彊柔而能剛文子同日月以之明星歷以之行麟以之遊鳯以之翔至人之治也掩其文章滅其聰明文子】

【同筋力勁彊耳目聰明文子同俶眞訓能戴大圓者履大方鏡大淸者視大明立大平者處大堂能遊於冥冥者與日月同光文子同天文訓天道曰圓地道曰方方者主幽圓者主明登於扶桑爰始將行是謂朏明至於曲阿是謂旦明又見下時則訓與天合徳與神合明所欲則得所惡則亾自古及今不可移匡防防陽陽惟徳是行養長化育萬物蕃昌以成五穀以實封疆其政不失天地乃明覽冥訓消知能修太常隳肢體絀聰明文子同精神訓夫天地之道至紘以大尙猶節其章光愛其神明文子同本經訓焜昱錯照燿煇煌偃蹇蓼糾曲成文章雕琢之飾鍛錫文鏡乍晦乍明道應訓吾知道之可以弱可以彊可以柔可以剛可以陰可以陽可以窈可以明可以包裹天地可以】

【應待無方文子同兵略訓所謂道者體圓而法方背陰而抱陽左柔而右剛履幽而戴明變化無常得一之原以應無方是謂神明文子同彼非輕死而樂傷也爲其賞信而罰明也約束信號令明兩軍相當鼔錞相望未至兵交接刃而敵人奔亾文子同先忤而後合前冥而後明若鬼之無迹若水之無創說林訓石生而堅蘭生而芳少自其質長而愈明文子同百星之明不如一月之光十牖畢開不若一戶之明文子同修務訓見氓字下舜二瞳子是謂重明作事成法出言成章泰族訓其生物也莫見其所養而物長其殺物也莫見具所喪而物亾此之謂神明文子同文子自然篇淸虛者天之明也無爲者治之常也上執大明下用其光下徳篇日月淸淨而揚光五星不失其行此淸淨之所明也上禮篇主闇昧而不明道廢而不行徳滅而不揚鶡冠子王鈇篇墠以全犧正以齋明四時享之祀以家王泰鴻篇是故有道南面執政以衛神明左右前後靜侍中央舉載神明華天上揚春秋繁露能冥則明能昬則彰說苑建本篇少而好學如日出之陽壯而好學如日中之光老而好學如炳燭之明炳燭之明孰與昧行乎敬愼篇大功之效在於用賢積道浸章浸明衰滅之過在於得意而怠浸蹇浸亾談叢篇心如天地者明行如繩墨者章喜怒不當是謂不明辧物篇晨鳴曰發明晝鳴曰保長飛鳴曰上翔集鳴曰歸昌能爲幽能爲明能爲短能爲長列女傳湯妃有防頌湯妃有防賢行聰明媵從伊尹自夏適商勤慤治中九嬪有行化訓內外亦無愆殃魯季敬姜頌文伯之母號曰敬姜通達知禮徳行光明晉趙衰妻頌趙衰姬氏制行分明身𨿽尊貴不妬偏房齊靈仲子頌齊靈仲子仁智顯明靈公立牙廢姬子光仲子彊諫棄適不祥公旣不聽果有禍殃魏曲沃負頌見下郃陽友娣頌見下急就篇戴護郡景君明易林坤之未濟履離戴光天下昭明功業不長蝦蟆代王屯之旣濟棟隆輔彊寵貴日光福善並作樂以髙明蒙之幹海爲水王聰聖且明之暌戌亥滅明顏子隠藏比之賁見下之兌陰不奉陽上失其明小畜之復心狂精傷莫使爲明不見日光履之小過離婁之明無益爲光否之復出和入明動作有光運轉休息所爲允康大有之師三火起明雨滅其光髙位疾顚驕恣誅傷之泰稍進陽光登入溫湯功徳昭明之臨離載陽光天下昭明之遁三癡六狂欲之平卿迷惑失道不知昬明之益見上謙之屯東壁餘光數暗不明之蠱裸臥失明喪我貝囊銜卸道旁蠱之比視暗不明云蔽日光不見子都鄭人心傷之豫昧視無光夜不見明冥抵空牀季葉逃亾之震徳惠孔明主君復章保其室堂之節英俊在堂福祿光明臨之師六人俱行各遺其囊鴻鵠失珠無以爲明觀之訟目闇不明防夫在堂右臂疾痺君失其光賁之屯日出阜東山蔽其明章甫薦屨箕子佯狂剝之大有庭燎夜明追嗣日光之萃兩目失明日奪無光脛足跛曳不可以行頓於丘旁復之同人惡災殆盈日益章明禍不可救三卻夷傷無妄之蒙鬰映不明陰積無光日在北陸萬物雕藏大畜之萃雞狗相望仁道篤行不吠昬明各安其鄕之渙夜視失明不利逺鄕頤之渙火息無光千嵗不長殷湯逺明大過之臨陰制其陽唐叔失明之大畜車馬疾傷不利越鄕幽人無貪去晦就明坎之泰朝不見光夜不見明暝抵空牀季女奔亾愴然心傷離之觀陰蔽其陽目暗不明君憂其國求騂得黃駒犢從行之大壯綏徳孔明履祿久長貴且有光恆之隨昧旦不明日暗無光喪滅失常使我心傷大壯之姤防禮不明男女失常解之丰雷鼔東行稼穡雕傷大夫執政君替其明益之鼎仁徳孔明患禍不傷之節宇宙滅明不見三光夬之損見慶字下姤之恆霧露雪霜日暗不明陰孽爲疾年谷大傷萃之謙爵秩不明爲臣所傷眾陰羣聚共奪日光升之賁日鏡不明冬災大傷盜華失實十年消亾之革日居月諸遇暗不明長夜喪甲絕其紀綱困之泰陰雲四方日在中央人𨿽昬霧我獨昭明之明夷塞聰閉明殷人賈傷井之剝媒妁無明𨿽期不行齊女長子亂我紀綱小過之大過冥昧失明奪精無光棄於道旁旣濟之需乘龍光土先暗後明燎獵大得太師以昌太經童測見去聲慶字下達測中冥獨達內曉無方也迷腹達目以道不明也蒼木維流內恕以量也小達大迷獨曉隅方也更測冥化否貞少更方也時七時九不失當也化白於泥變不明也更之小得民所望也彊次四爰聰爰明左右橿橿睟陽气袀睟淸明物咸重光保厥昭陽法測見下常測見下視初一內其明不用其光沈測見上晦測防提明徳將遵行也視非夷目國以喪也晦冥之利不得獨明也止測止於止智足明也車軔馬止不可以行也闗其門戶禦不當也攡知陰知陽知止知行知晦知明者其惟乎瑩見上文昆侖旁薄資懷無方神戰於邪正兩行龍出於中法度文明庳虛之否臣道不當日正於天乘幹之剛棿攡張之瑩明之告上連下連非一方也逺近無常以類行也或多或寡事適乎明也揚子法言問神篇天神天明照知四方先知篇車服以彰之藻色以明之聲音以揚之詩書以光之揚雄元後誄見去聲慶字下越絕書徳序外傳記經百八章上下相明敍外傳記禹來東徵死葬其疆不直自斥托類自明山海經注引連山繇辭空山之蒼蒼八極之旣張乃有夫羲和是主日月職出入以爲晦明尙書考靈曜秋政不失人民昌冬政不失少疾喪五政不失百谷稚熟日月光明通天文者明審地理者昌樂稽耀和角致發明身仁徵致焦明身禮商致鷫鸘身義羽致鳯凰身智宮致幽昌身信馮衍顯志賦駟素虯而馳騁兮乘翠云而相佯就伯夷而折中兮得務光而愈明班固辟雍詩見下馬融廣成頌彼固未識夫雷霆之爲天常金革之作昬明也張衡東京賦見上南都賦見上黃】

【香九宮賦握璇璣而布政總四七而持綱和日月之光曜均節度以運行序列宿之煥爛咸垂景以煌煌歷天陰之晦暗陽玉石以炳明蔡邕胡栗賦見上鄭氏詩譜舉一綱而萬目張解一卷而眾篇明荀悅漢紀贊其在中葉實有陶唐丕顯伊則配天惟明蕩蕩厥猷有煥其章至於有周對日重光諸葛亮司馬季主墓碑辭漠太寂混合陰陽天地交泮萬品滋彰先生理著分別柔剛鬼神以觀六度顯明博雅木神謂之畢方火神謂之遊光金神謂之淸明龍能髙能下能小能巨能幽能明能短能長淵】

【深是藏敷和其光後漢書丁鴻傳見上五行志注引說文五方神鳥東方曰發明南方曰焦明西方曰鷫鸘北方曰幽昌中央曰鳳凰漢從事武梁碑辭懿徳通幽以明兮隠居靖處休曜章兮樂道忽榮垂蘭芳兮身沒名存傳無疆兮成陽令唐扶頌以仁卹弱以義抑彊恩由春夏威如秋霜賞罰分審白黒著明小黃門譙敏碑辭於穆使君盛徳炤明爰惟懿業帥由舊章漢三神鑑銘吾作明鏡幽錬三商配像禺彊競從序道敬奉賢良周刻典祀百身長樂眾事主陽福祿正明富貴安樂子孫蕃昌賢者髙顯至於公卿與師命長淸明鑑銘漢有善銅出丹陽和以銀錫淸且明左龍右虎尙三光朱雀武順陰陽三國誌管輅傳𨿽有爪牙微而不彊𨿽有文章蔚而不明魏阮籍通易論自乾元以來施平而明盛衰有時剛柔無常或得或失一陰一陽出入吉凶由闇察彰黃庭經外應尺宅气色芳光華所生以表明黃錦玉衣帶虎章注念三老子輕翔長生髙僊逺死殃又見上我神魂魄在中央隨鼻上下知肥香立於懸防通神明下於防嚨通神明過華蓋下淸且涼晉傅鼓吹曲見下吏部尙書箴處惟舌者患銓衡之無常不患於不明張華應詔祖道趙王詩崇選穆穆利建明明於顯穆親時惟我王宋鮑照學劉公幹體詩白日正中時天下共光明北園有細艸當晝正含霜隋書天文志見上白虎通四十五日淸明風至淸明者淸芒也春秋考異郵四十五日淸明風至淸明者精芒挫收也水經注洛陽淸明門亦曰芒門按明字自素問四气調神大論秋三月此謂容平天气以急地气以】

【明早臥早起與雞俱興使志安寧以緩秋刑收斂神气使秋气平無外其志使肺气淸始雜入平淸等字爲韻然古文中亦有一二不拘者此篇明興二字亦可不入韻六韜奇兵篇將不智則三軍大疑將不明則三軍大傾乃音之始變也漢世之文自王襃四子講徳論天符旣章人瑞又明與精靈爲韻班婕妤自悼賦蒙聖皇之渥惠兮當日月之盛明與靈庭成爲韻漢書敍傳龔行天罰赫赫明明與經平爲韻炫炫上天縣象著明與精成形爲韻馮公矯魏增主之明與平爲韻四國絕祀河間賢明與輕醟聲盈爲韻勒成一家大略孔明與刑精經爲韻廣漢尹京克聰克明與平刑聲爲韻班固西都賦天人合應以發皇明與靈成爲韻北徵頌資天心謨神明與冥城徑庭爲韻泗水亭碑銘炎火之徳彌光以明與榮爲韻傅毅北海王誄維王勛徳是昭是明與銘聲榮爲韻崔駰大理箴熙乂帝載防施作明與平淸聽迸爲韻崔瑗尙書箴無曰我審而怠爾明與庭成淸榮經聲爲韻張衡東京賦含徳章臺天祿宣明與寧爲韻王逸九思陽气發兮淸明與靈榮嫇爲韻王延壽魯靈光殿賦粵若稽古帝漢祖宗濬哲欽明與精寧爲韻古辭王子喬養民若子事父明與平寜爲韻蔡琰胡笳十八拍鞞鼔喧兮從夜達明與城生驚情營成平爲韻自此以後庚耕淸靑四韻中字雜然同用矣】

盟

【古音同上詩巧言三章君子屢盟亂是用長靈樞經終始篇和气之方必通陰陽五藏爲陰六府爲陽傳之後世以血爲盟敬之者昌慢之者亾無道行私必得天殃史記太史公自序不背柯盟桓公以昌九合諸侯霸功顯彰田闞爭寵姜姓解亾又見上祭仲要盟鄭久不昌易林解之益黃池要盟越國以昌列女傳楚成鄭瞀頌子瞀先識執節有常興於不顧卒配成王知商臣亂言之甚彊自嫌非子以殺身盟黃庭經十讀四拜朝太上先謁太帝後北向黃庭內經玉書畼授者曰師受者盟】

防

【古音同上漢司馬相如上林賦拂翳鳥捎鳯凰捷鵷雛掩焦防史記作明亦作明劉向九嘆駕鸞鳯以上游兮從鶴與焦明孔鳥飛而送迎兮騰羣鶴於瑤光】

棖【直更切】

【古音長詩丰俟我乎堂兮箋堂當作棖孔子弟子申棖史記作申黨說文棖從木長聲】

防

【古音同上考工記弓人弓有六材焉維幹彊之張如流水維體防之引之中參維角防之說文防從止尙聲今此字兩收於十二庚三十六養部中】

兵【甫明切】

【古音必良反詩擊鼔首章擊鼔其鏜踴躍用兵土國城漕我獨南行無衣三章豈曰無衣與子同裳王於興師修我甲兵與子偕行抑四章肆皇天弗尙如彼流泉無淪胥以亾夙興夜寐灑埽廷內維民之章修爾車馬弓矢戎兵用戒戎作用逷蠻方左傳哀九年是謂沈陽可以興兵利以伐姜不利子商禮記月令是月也不可以稱兵稱兵必天殃呂氏春秋同管子問篇備用必足人有餘兵詭陳】

【之行以愼國常吳子治兵篇投之所往天下莫當名曰父子之兵應變篇募吾材士與敵相當輕足利兵以爲前行分陣列騎隠於四旁相去數里無見其兵司馬法定爵篇凡五兵五當長以衛短短以救長疊戰則久皆戰則彊用眾篇選良次兵是謂益人之彊荀子佹詩志愛公利重樓疏堂無私罪人憼革貳兵大略篇非其人而教之賫盜糧借賊兵也戰國防蘇秦說秦惠王綴甲厲兵效勝於戰場呂氏春秋侈樂篇樂不樂者其民必怨其生必傷其王之與樂也若冰之於炎日反以自兵音律篇夷則之月修法飭刑選士厲兵詰誅不義以懷逺方史記秦始皇紀之罘東觀刻石文會稽山刻石文並見上天官書五星同色天下偃兵百姓寧昌又見上又見下防傳艸木畢分化爲甲兵戰勝攻取莫如元王枚乘七發其始起也洪淋淋焉若白鷺之下翔其少進也浩浩溰溰如素車白馬帷蓋之張其波湧而云亂擾擾焉如三軍之勝裝其防作而奔起也飄飄焉如輕車之勒兵淮南子天文訓爲疾爲喪爲饑爲兵出入無常太陰治春則欲行柔惠溫涼太陰治夏則欲布施宣明太陰治秋則欲修備繕兵太陰治冬則欲猛毅剛彊三嵗而攺節六嵗而易常故三嵗而一饑六嵗而一衰十二嵗一康時則訓動眾興兵必有天殃土潤溽暑大雨時行利以殺艸糞田疇以肥土壃說山訓得萬人之兵不如聞一言當文子同說林訓蘭芝以芳未嘗見霜鼔造辟兵壽盡五月之望文子同鼔造作蟾蜍鶡冠子王鈇篇文則寢天下之兵武則天下莫能當說苑指武篇兩壘相當旌旗相望塵埃相接接戰構兵談叢篇口者闗也舌者兵也出言不當反自傷也列女傳魏曲沃負頌魏自聰達非刺哀王王子納妃禮別不明負款王門陳列紀綱王能自修卒無敵兵急就篇爰展世髙辟兵易林訟之夬亾失刀兵身全不傷比之防盜堯衣裳桀跖荷兵靑禽照夜三日夷傷無妄之謙東行辟兵南去不祥坎從我睢陽可避刀兵與福俱行有命久長蹇之離見下之夬向日揚光火爲正王消金厭兵雷車避藏陰雨不行民定其鄕益之臨帶季兒良時利權兵將帥合戰敵不能當趙魏以彊艮之坎銷金鑄兵雷車不行民安其鄕嚴遵座右銘防佞者刎頸之兵殘酷者絕世之殃陷害者滅嗣之場揚雄甘泉賦於是乃命羣僚歷吉日恊靈辰星陳而天行詔招搖與太陰兮伏鉤陳使當兵屬堪輿以壁壘兮捎夔魖而抶獝狂並州牧箴太上曜徳其次曜兵徳兵俱顚靡不悴荒牧臣司並敢告執綱劇秦美新獨秦崛起西戎邠荒岐雍之疆因襄文宣靈之僭迹基孝公茂惠文奮昭莊至政破從擅衡並吞六國遂稱乎始皇盛從鞅儀韋斯之邪政馳騖起翦恬賁之用兵劉歆遂初賦荀寅肆而顓恣兮吉射叛而擅兵憎人臣之若玆兮責趙鞅於晉陽越絕書敍外傳記動作不當天與其殃知此上事乃可用兵漢書天文志五星同色天下匽兵百姓安寧歌舞以行不見災疾五穀蕃昌又見下春秋合誠圖大陵星主死喪東井主水衡獄漢主逐王五殘主國亾旬始主爭兵白虎通武王望羊是謂攝揚盱目陳兵天下富昌吳趙春秋望敵設陳飛矢揚兵履腹涉屍血流滂滂馬融圍棊賦略觀圍棊兮法於用兵三尺之局兮爲戰鬭場陳聚士卒兮兩敵相當拙者無功兮弱者先亾蔡邕祖餞祝文見上漢幽州刺史朱碑辭撫以仁徳渙若風翔分命部隊出竟觀兵晉書天文志天弓張天下盡兵隋書天文志星與日爭光武且弱文且彊女子爲王在邑爲喪在野爲兵宋程大昌演繁露引裴新言曰五月五日集五防繒謂之辟兵不解以問伏君伏君曰靑赤白黑爲之四面黃居中央名曰襞方綴之於復以示婦人養蠶之工也傳聲者誤以爲辟兵按兵字自魏王粲刀銘相時陰陽制玆利兵始與淸呈形靈爲韻陳思王孟冬篇武官誡田講旅統兵與淸停爲韻贈丁儀王粲詩皇佐揚天惠四海無交兵與淸城名聲營經爲韻明帝苦寒行𨿽有吳蜀冦春秋足耀兵與齡纓爲韻】

兄【許榮切】

【古音虛王反詩鶉之奔奔首章鶉之奔奔鵲之彊彊人之無良我以爲兄將仲子二章將仲子兮無逾我墻無折我樹桑豈敢愛之畏我諸兄陟岵三章陟彼岡兮瞻望兄兮黃鳥見上皇矣三章則友其兄則篤其慶載錫之光受祿無喪奄有四方七章帝謂文王詢爾仇方同爾兄弟後漢書伏湛傳引作同爾弟兄楚辭天問弟並滛危害厥兄何變化以作詐而後嗣逢長韓非子見萌字下史記晉世家恭太子更葬兮後十四年晉亦不昌昌乃在其兄韓安國傳𨿽有親父安知其不爲虎𨿽有親兄安知其不爲狼淮南子兵略訓民之爲用猶子之爲父弟之爲兄威之所加若崩山決塘敵孰敢當下事上如兄則不難爲之亾文子同說林訓損年則嫌於弟益年則疑於兄不如循其理若其當列女傳郃陽友娣頌季兒樹義夫殺其兄欲復兄讐義不可行不畱不去遂以自殃馮翊表墓嘉其義明急就篇畢稚季昭小兄易林比之賁兩火爭明𨿽鬭不傷分離且忍全我弟兄泰之姤悲鳴北行失其長兄伯仲不幸骸骨敗亾大有之小過視日再光與天相望長生懽悅與福爲兄豫之巽登階上堂見吾父兄左酒右漿與福相迎賁之咸三足俱行傾危善僵六指不便慁累弟兄樹柱閡居失其正當咸之震叔迎伯兄遇巷在陽君子季姬並坐鼔簧遁之大畜左跌右僵前躓觸桑其稽據石傷其弟兄暌之幹上堂見觴喜爲吾兄使我憂忘之革駕黃買蒼與利相迎心獲所守不累弟兄蹇之離見下之家人駕迎吾兄送我驪黃旣濟之鼎禍起子傷弟代其兄鄭文不昌班固辟雍】

【詩乃流辟雍辟雍湯湯聖皇蒞止造舟爲梁皤皤國老乃父乃兄抑抑威儀孝友光明於赫太上示我漢行焦仲卿妻詩自君別我後人事不可量果不如先願又非君所詳我有親父母逼迫兼弟兄以我應他人君還何所望魏阮籍莊論皆盛僕馬修衣裳美珠玉飾帷墻出媚君上入欺父兄矯厲才智競逐縱橫家以慧子殘國以才臣亾晉魯褒錢神論親之如兄字曰孔方失之則貧弱得之則富彊𨿽有中人而無家兄何異無足而欲行無翼而欲翔漢石經尙書無逸無皇曰作母兄曰則皇自敬徳作兄自敬徳按兄字自漢韋成自劾詩茅土之繼在我俊兄始與形聲爲韻去聲則音況詩桑柔首章不殄心憂倉兄塡兮召旻五章胡不自替職兄斯引六章溥斯害矣職兄斯管子大匡篇召忽語管仲曰𨿽得天下吾不生也兄與我齊國之政也史記呂后紀呂祿以爲酈兄不欺已徐廣曰音況字也名寄漢書辛慶忌傳通長子次兄師古曰次兄其字也兄讀如本字亦讀曰況尹翁歸傳字子兄師古曰兄讀曰況翟義傳震羌矦竇兄師古曰兄讀曰況儒林傳翟牧子兄師古曰兄讀曰況說文況貺皆以兄得聲韻補兄虛王切白虎通曰兄者況也況父法也廣雅兄況也釋名兄荒也荒大也故靑徐人謂兄爲荒也陳第曰漢樊毅華嶽廟碑云君舉必書況乃盛徳亦作兄字】

卿【去京切】

【古音羌詩蕩四章爾徳不明以無陪無卿左傳見上大招見上素問見上穆天子傳見下史記天官書火與水合爲焠與金合爲鑠爲喪皆不可舉事用兵大敗土爲憂主孽卿伍子胥傳見上漢書天文志熒惑與太白合則爲喪不可舉事用兵與塡合則爲憂主孽卿樓護傳五矦治喪樓君】

【卿陸賈新語資質篇上爲帝王之禦物下則賜公卿庶賤不得以備器械閉絕以闗梁易林臨之泰鞭平服荊除大咎殃威震敵國還受上卿蹇之離嬴氏違良使孟尋兵老師不已敗於齊卿升之坤百里南行𨿽微復明去虞適秦爲穆國卿列女傳秋胡子曰力田不如遇丰年力桑不如見國卿急就篇周千秋趙孺卿庶霸遂萭段卿揚雄解嘲見上李尢辟雍賦延忠信之純徳兮列左右之貂璫三後八蕃師尹羣卿加休慶徳稱壽上觴戴甫垂畢其儀蹌蹌漢三神鑑銘見上韻補卿虛羊切說文卿章也白虎通卿之爲言章善明理也按卿字自魏陳思王精微篇闗東有賢女自字蘇來卿始與傾生零名頸爲韻】

鯨【渠京切】

【古音其良反說文海大魚也本作防從魚畺聲引左傳取其防鯢漢書翟義傳引此亦作防鯢師古曰防古鯨字】

迎【語京切】

【古音昂莊子應帝王篇至人之用心若鏡不將不迎應而不藏故能勝物而不傷淮南子覽冥訓同知北遊篇無有所將無有所迎史記防傳雷電將之風雨迎之流水行之矦王有徳乃得當之今】

【俗本誤作送理達於理文相錯迎使工占之所言盡當淮南子詮言訓不能使禍不至信已之不迎也不能使福必來信已之不攘也來者弗迎去者弗將人𨿽東西南北獨立中央文子同說苑談叢篇時至不迎反受其殃易林泰之明夷求兔得獐過其所望歡以相迎髙位夷傷豫之巽見上蠱之乾首釋與目載受福慶我有好爵與喜相迎大畜之小畜配合相迎利之四鄕昬以爲期明星煌煌欣喜奭澤所言得償離之蒙門戶堂與福相迎祿於公室曾孫以昌暌之革見上升之蠱盲者目張跛倚起行瞻望日月與主相迎未濟之姤淵蔽牡荊生翳山防仇敵背憎孰肯相迎馬融圍棊賦駱驛自保兮先後來迎攻寛擊虛兮蹌跭內房利則爲時兮便則爲彊又見上說文迎從辵卬聲晉語若川然有原以卬浦而後大韋昭解卬迎也】

行【戶庚切】

【古音杭書泰誓謂已有天命謂敬不足行謂祭無益謂暴無傷厥鑑惟不逺在彼夏王洪範見上凡厥庶民極之敷言是訓是行以近天子之光曰天子作民父母以爲天下王易泰九二包荒用馮河不遐遺朋亾得尙於中行詩卷耳首章采采捲耳不盈頃筐嗟我懷人寘彼周行擊鼔見上雄雉四章百爾君子不知徳行不忮不求何用不臧北風首章北風其涼雨雪其雱惠而好我攜手同行載馳見上氓四章淇水湯湯漸車帷裳女也不爽士貳其行大叔於田二章叔於田乘乘黃兩服上襄兩驂鴈行叔在藪火烈具揚有女同車見上丰三章衣錦褧衣裳錦褧裳叔兮伯兮駕予與行汾沮洳見上鴇羽三章肅肅鴇行集於苞桑王事靡盬不能蓺稻粱父母何嘗悠悠蒼天曷其有常秦黃鳥二章交交黃鳥止於桑誰從穆公子車仲行維此仲行百夫之防無衣見上七月見上東山二章町疃鹿場熠燿宵行鹿鳴首章吹笙鼓簧承筐是將人之好我示我周行六月四章侵鎬及方至於涇陽織文鳥章白旆央央元戎十乘以先啟行沔水二章沔彼流水其流湯湯鴥彼飛隼載飛載揚念彼不迹載起載行心之憂矣不可弭忘十月之交二章日月告凶不用其行四國無政不用其良彼月而食則維其常此日而食於何不臧大東二章糾糾葛屨可以履霜佻佻公子行彼周行六章見上北山四章或息偃在牀或不已於行車舝四章髙山仰止景行行止何艸不黃首章何艸不黃何日不行何人不將經營四方大明二章六章並見上緜七章乃立臯門臯門有伉乃立應門應門將將乃立冢土戎醜攸行篤公劉首章篤公劉匪居匪康乃場乃疆乃積乃倉乃裹餱糧於槖於囊思戢用光弓矢斯張干戈戚揚爰方啟行蕩見上崧髙六章王命召伯徹申伯土疆以峙具粻式遄其行天作天作髙山太王荒之彼作矣文王康之彼䢐矣岐有夷之行敬之見上易坤彖傳牝馬地類行地無疆柔順利貞君子攸行先迷失道後順得常西南得朋乃與類行東北喪朋乃終有慶安貞之吉應地無疆小畜彖傳見上密雲不雨尙往也自我西郊施未行也大有彖傳見上謙彖傳見上噬嗑彖傳見上剝彖傳剝剝也柔變剛也不利有攸往小人長也順而止之觀象也君子尙消息盈虛天行也復彖傳反復其道七日來復天行也利有攸往剛長也大過彖傳見上遁彖傳見上晉彖傳見上暌彖傳見上損彖傳損損下益上其道上行益彖傳益損上益下民說無疆自上下下其道大光利有攸往中正有慶利涉大川木道乃行益動而巽日進無疆天施地生其益無方凡益之道與時偕行姤彖傳姤遇也柔遇剛也勿用取女不可與長也天地相遇品物咸章也剛遇中正天下大行也升彖傳用見大人勿卹有慶也南徵吉志行也鼎彖傳見上艮彖傳見上巽彖傳剛巽乎中正而志行柔皆順乎剛小過彖傳見上需象傳需於郊不犯難行也利用恆無咎未失常也師象傳左次無咎未失常也長子帥師以中行也弟子輿屍使不當也履象傳見上否象傳包羞位不當也有命無咎志行也大人之吉位正當也否終則傾何可長也同人像傳伏戎於莽敵剛也三嵗不興安行也豫象傳盱豫有悔位不當也由豫大有得志大行也六五貞疾乘剛也恆不死中未亾也冥豫在上何可長也噬嗑象傳見上大畜象傳六五之吉有慶也何天之衢道大行也晉象傳眾允之志上行也鼫鼠貞厲位不當也貞吉悔亾往有慶也維用伐邑道未光也睽象傳見輿曳位不當也無初有終遇剛也交孚無咎志行也厥宗噬膚往有慶也遇雨之吉羣疑亾也困象傳困於葛藟未當也動悔有悔吉行也震象傳震來厲乘剛也震蘇蘇位不當也震遂泥未光也震往來厲危行也其事在中大無喪也歸妹象傳利幽人之貞未變常也歸妹以須未當也愆期之志有待而行也帝乙歸妹不如其娣之袂良也其位在中以貴行也上六無實承虛筐也丰象傳見上未濟象傳未濟徵凶位不當也貞吉悔亾志行也幹文言見上坤文言坤至柔而動也剛至靜而徳方後得主而有常含萬物而化光坤道其順乎承天而時行系辭下傳初率其辭而揆其方旣有典常苟非其人道不虛行雜卦傳姤遇也柔遇剛也漸女歸待男行也左傳哀六年引五子之歌惟彼陶唐帥彼天常有此冀方今失其行亂其紀綱乃滅而亾禮記月令慶賜遂行無有不當乃命太史守典奉法司天日月星辰之行宿離不貸毋失經紀以初爲常土潤溽暑大雨時行燒薙行水利以殺艸如以熱湯可以糞田疇可以美土疆孟子故居者有積倉行者有裹糧也然後可以爰方啟行楚辭離騷靈氛旣告余以吉占兮歷吉日乎吾將行折瓊枝以爲羞兮精瓊爢以爲粻陟升皇之赫戲兮忽臨睨夫舊鄕僕夫悲余馬懷兮蜷局顧而不行九歌東君靑雲衣兮白霓裳舉長矢兮射天狼操余弧兮反淪降援北鬥兮酌桂漿撰余轡兮髙馳翔杳冥冥兮以東行國殤淩余陣兮躐余行左驂殪兮右刃傷天問不任汨鴻師何以尙之僉曰何憂何不課而行之爭遣伐器何以行之並驅擊翼何以將之九章涉江陰陽易位時不當兮懷信侘傺忽乎吾將行兮哀郢去故鄕而就逺兮遵江夏以流亾出國門而軫懷兮甲之鼂吾以行悲回風存髣髴而不見兮心踴躍其若湯撫佩衽以案志兮超惘惘而遂行逺遊見上騎轇轕以雜亂兮斑漫衍而方行撰余轡而正防兮吾將過乎句芒涉靑雲以泛濫遊兮忽臨睨夫舊鄕僕夫懷余心悲兮邊馬顧而不行招魂見上宋玉釣賦其意不可得退而牽行下觸湆泥上則波颺大戴禮武王踐阼篇惡有藏之約行之行萬世可以爲子孫常者乎投壺篇乃揖乃讓乃躋其堂乃節其行旣志乃張尙書大傳舜歌日月有常星辰有行周叔邦父簠銘叔邦父作簠用徵用行用從君王子子孫孫其萬年無疆老子見上上士聞道勤而行之中士聞道若存若亾故弱之勝彊柔之勝剛天下莫不知莫能行管子牧民篇四維張則君令行毋曰不同鄕逺者不行版法篇民苦殃令不行法法篇不法法則事毋常法不法則令不行白心篇非吾當𨿽利不行四時篇刑徳離鄕時乃逆行七臣七主篇愚臣深罪厚罰以爲行重賦斂多兌道以爲上使身見憎而主受其謗禁藏篇國富兵疆民材而令行度地篇令甲士作隄大水之防大其下小其上隨水而行地有不生艸者必爲之囊大者爲之隄小者爲之防夾水四道禾稼不傷弟子職篇對客無讓應且遂行晏子諫上篇且天之下殃固於富疆爲善不用出政不行賢人使逺防人反昌百姓疾怨自爲祈祥錄錄彊食進死何傷是以列捨無次變星有芒熒惑回逆孽星在防有賢不用安得不亾莊子人間世篇迷陽迷陽無傷吾行天運篇孰主張是孰維綱是孰居無事推而行是山木篇不知義之所適不知禮之所將猖狂妄行乃蹈乎大方其生可樂其死可葬吾願君去國捐俗與道相輔而行知北遊篇見上吳子應變篇車堅馬良將勇兵彊卒遇敵人亂而失行又見上穆天子傳天子作詩帝收九行嗟】

【我公侯百辟冢卿皇我萬民旦夕勿防逸周書大明武解陣若云布侵若風行輕車翼衛在戎二方小開武解明勢天道九紀咸當順徳以謀罔惟不行寶典解秋落冬殺有常政乃盛行大戒解見上時訓解風不解凍號令不行蟄虫不振陰干陽魚不上冰甲冑私藏蚯蚓不結君政不行防角不解】

【兵甲不藏水泉不動陰不承陽周祝解時之徙也勤以行不知道者以福亾威之失也陰食陽善爲國者使之有行越語範蠡對王因陰陽之行順天地之常柔而不屈彊而不剛徳虐之行因以爲常天道皇皇日月以爲常明者以爲法微者則是行陽至而陰陰至而陽日困而還月盈而匡古之善用兵者因天地之常與之俱行後則用陰先則用陽近則用柔逺則用剛司馬法定爵篇凡事善則長因古則行誓作章人乃彊滅厲祥若行不行身以將之若行而行因使勿忘三乃成章六韜上賢篇兵勢不行敵國乃彊文啟篇見上五音篇古者三皇之世虛無之情以制剛彊無有文字皆繇五行墨子見上荀子儒效篇見上君道篇故法不能獨立類不能自行得其人則存失其人則亾禮論篇見上成相篇世無王窮賢良暴人芻豢仁人糟糠禮樂滅息聖人隠伏墨術行賦篇生於山阜處於室堂無知無巧善治衣裳不盜不竊穿窬而行日夜合離以成文章已能合從又善連衡下覆百姓上飾帝王佹詩見上韓非子揚權篇四海旣藏道陰見陽左右旣立開門而當勿變勿易與二俱行八姦篇見萌字下解老篇天得之以髙地得之以藏維鬥得之以成其威日月得之以恆其光五常得之以常其位列星得之以緯其行四時得之以禦其變气軒轅得之以擅四方赤松得之與天地統聖人得之以成文章內儲說下見上外儲說左上見上外儲說右上女有知也人且臧女女無知也人且行女呂氏春秋盡數篇集於羽鳥與爲飛揚集於走獸與爲流行集於珠玉與爲精朗集於樹木與爲茂長集於聖人與爲夐明精气之來也因輕而揚之因走而行之因美而良之因長而養之因智而明之大樂篇天地車輪終則復始極則復反莫不咸當日月星辰或疾或徐日月不同以盡其行四時代興】

【或暑或寒或短或長或柔或剛序意篇三者咸當無爲而行勿躳篇昭乎若日之光變化萬物而無所不行辧土篇莖生有行故遫長弱不相害故遫大鶡冠子王鈇篇列星不亂各以序行故小大莫弗以章天用四時地用五行天子執一以居中央素問標本病傳論知標本者萬舉萬當不知標本是謂妄行疏五過論外爲柔弱亂至失常病不能移則醫事不行又見上示從容論方盛衰論並見上靈樞經九鍼十二原篇刺諸熱者如以手探湯刺寒淸者如人不欲行終始篇見上師傳篇余聞先師有所心藏弗著於方余願聞而藏之則而行之五亂篇淸气在陰濁气在陽營气順脈衛气逆行陰陽系日月篇此天地之陰陽也非四時五行之以次行也病傳篇諸方者眾人之方也非一人之所盡行也天年篇營衛之行不失其常呼吸微徐气以度行六府化谷津液布揚各如其常憂恚無言篇何道之塞何气出行使音不彰願聞其方邪客篇離而入陰別而入陽此何道而從行願盡聞其方官能篇言陰與五合於五行五藏六府亦有所藏四時八風盡有陰陽各得其位合於明堂寒入於中推而行之經陷下者火則當之各得其人方乃可行其名乃彰不得其人其功不成其師無名癰疽篇陰陽已張因息乃行陸賈新語道基篇序四時調陰陽布气治性次置五行春生夏長秋收冬藏陽生雷電陰成雪霜養育羣生一茂一亾是以君子握道而治據徳而行席仁而立杖義而彊術事篇見上辧惑篇道因權而立徳因勢而行不在其位者則無以齊其政不操其柄者則無以制】

【其剛賈誼新書大政上篇見上修政語下篇聞道志而藏之知道善而行之史記秦始皇紀瑯邪臺刻石文見上天官書斗爲帝車運於中央臨制四鄕分陰陽建四時均五行五星合是謂易行有徳受慶攺立大人奄有四方子孫蕃昌無徳受殃若亾漢書天文志同防傳云蓋其上五采靑黃雲雨並起風將而行入於端門見於東箱身如流水潤澤有光文王病死載尸以行太子發代將號爲武王戰於牧野破之華山之陽紂不勝敗而還走圍之象郎自殺宣室身死不葬頭懸車軫四馬曳行聖人伏匿百姓莫行天數枯旱國多妖祥是皆當時而行見事而彊乃能成其帝王又見上太史公自序景公謙徳熒惑退行剔成暴虐宋乃滅亾嚴忌哀時命見上枚乘七發弭節伍子之山通厲骨母之場淩赤岸篲扶桑橫奔佀雷行司馬相如大人賦廝徵伯僑而役羨門兮詔岐伯使尙方祝融警而蹕禦兮淸气氛而後行東方朔七諫世從俗而變化兮隨風靡而成行信直退而毀敗兮虛僞進而得當答客難得士者彊失士者亾故說得行焉淮南子原道訓見上其徳優天地而和陰陽節四時而調五行童子不孤婦人不孀虹蜺不出賊星不行文子同天文訓六月當心左周而行分而爲十二月與日相當天地重襲後必無殃又見上時則訓見上精神訓日月失其行薄蝕無光風雨非其時毀折生災五星失其行州國受殃文子同以死生爲一化以萬物爲一方同精於太淸之本而遊於忽區之防有精而不使有神而不行本經訓安則止激則行通體於天地同精於陰陽日月淑淸而揚光五星循軌而不失其行聖人節五行則治不荒主術訓智詐萌興盜賊滋彰上下相怨號令不行文子同繆稱訓終身爲善非天不行終身爲不善非天不亾齊俗訓武王伐紂載屍而行海內未定故不爲三年之喪始禹遭洪水之患陂塘之事故朝死而暮葬兵略訓威儀並行是謂至彊主𨿽射雲中之鳥而釣深淵之魚彈琴瑟聲鐘竽惇六博投髙壺兵猶且彊令猶且行也明於奇正賌陰陽刑徳五行望气星防禨祥說山訓申徒狄負石自沈於淵而溺者不可以爲抗髙誕而存鄭誕者不可以爲常事有一應而不可循行說林訓芻狗能立而不能行蛇牀佀麋蕪而不能芳人間訓故義者天下之所賞也百言百當不如擇趨而審行也或明禮義推道體而不行或解構妄言而反當修務訓見氓字下天地勢水東流人必事焉然後水潦得谷行禾稼春生人必加功焉故五穀得遂長泰族訓逆天暴物則日月薄蝕五星失行四時幹乖晝冥宵光山崩川涸冬雷夏霜文子同伊尹憂天下之不治調和五味負鼎俎而行五就桀五就湯要略所以和陰陽之气理日】

【月之光節開塞之時列星辰之行知逆順之變避忌諱之殃順時運之應法五神之常所以知戰陣分爭之非道不行也知攻取堅守之非徳不彊也以莙凝天地發起陰陽序四時正流方綏之斯寧推之斯行文子精誠篇政失於春嵗星盈縮不居其常政失於夏熒惑逆行政失於秋太白不當出入無常政失於冬辰星不效其鄕四時失政鎭星搖蕩自然篇道生萬物理於陰陽化爲四時分爲五行下徳篇見上地之生財大本不過五行聖人節五行卽治不荒上仁篇豫兮其若冬涉大川者不敢行也猶兮其若畏四鄰者恐自傷也上義篇威義並行是謂必彊上禮篇見上韓詩外傳幽幽冥冥徳之所藏紛紛沸沸道之所行漢書天文志三星若合是謂驚立絕行其國外內有兵與喪又見上禮樂志安世房中歌孝奏天儀若日月光乘四龍回馳北行羽旄殷盛芬哉芒芒孝道隨世我署文】

【章李尋傳日初出炎以陽君登朝佞不行王莽傳江湖有盜自稱楚王姓爲劉氏萬人成行不受赦令欲動秦雒陽十一年當相攻太白揚光嵗星入東井其號當行王褎九懷見上登華蓋兮乘陽聊逍遙兮播光抽庫婁兮酌醴援瓟瓜兮接糧畢休息兮逺逝發玉軔兮西行說苑君道篇苞苴行邪防夫昌邪必自他藏之必自他行之建本篇見上雜言篇吾聞人君不困不成王列士不困不成行列女傳魯寡陶嬰歌天命早寡兮獨宿何傷寡婦念此兮泣下數行嗚呼哀哉兮死者不可防飛鳥尙】

【然兮況於貞良𨿽有賢雄兮終不重行湯妃有防頌見上楚老萊妻頌老萊與妻逃世山陽蓬蒿爲室莞葭爲墻楚王聘之老萊將行妻曰世亂乃遂逃亾郃陽友娣頌見上劉向九嘆悲余心之悁悁兮哀故邦之逢殃辭九年而不復兮獨煢煢以南行嘆離騷以揚意兮猶未殫於九章長噓吸以於悒兮涕橫集而成行且人心之有舊兮而不可保長邅彼南道兮以徵夫宵行杖銘歷危乘險匪杖不行年耆力竭匪杖不彊家語見去聲病字下易林屯之履百足俱行相輔爲彊三聖翼事王室寵光比之大畜擁遏隄防水不得行火盛陽光陰蜺伏藏退還其鄕之艮狼虎爭彊禮義不行兼吞其國】

【齊魯無王履之臨三羊俱亾奔走南行會暮失迹不知其藏泰之姤見上否之噬嗑見上之困白日揚光雷車避藏雲雨不行各自還鄕同人之防三羖五防相隨俱行迷入空澤經涉六駮爲賊所傷之困跛踦俱行日暮車傷失旅無糧豫之小畜見上臨之師見上之比隨時轉行不失其常各樂厥類身無咎殃觀之大壯心壯無良猖獗妄行觸抵墻壁不見戶房賁之咸見上之巽懷璧越鄕不可逺行剝之萃見上復之中孚三人俱行各別采桑無妄之震千里無墻鴛鳯遊行之未濟長股逺行貍且善藏大畜之屯水暴橫行浮屋壊墻泱泱溢溢市師驚惶之萃見上之升窻牖戶房通利明光賢智輔聖仁施大行家給人足海內殷昌頤之升三鳥鴛鴦相隨俱行南到饒澤食魚與粱君子長樂見惡不傷坎見上離之觀見上之大過被繡夜行不見文章安坐於堂乃無咎殃長子帥師得其正常之明夷使伯采桑拒不肯行與叔爭訟更相毀傷恆之復阿衡服箱太乙載行延時歷捨所之吉昌之兌張狂妄行竊食盜粱遁之比方內不行輻輪摧傷之困雷車不藏隠隠西行之中孚出門東行日利辰良大壯之中孚求君衣裳情不可當觸諱西行爲伯生殃暌之漸魁剛所當初爲敗殃君子畱連困於水漿求全東山利在茂鄕賈市有息子載母行解之丰見上夬之損見慶字下之歸妹見上升之蠱見上井之剝見上之困從叔旅行食於東昌嘉伯悅喜與我芝香之中孚傾疊不行弱走善僵孟縶無良失其寵光革之萃求麞嘉鄕惡虵不行道止中返復還其牀艮之坎見上丰之需三龍北行道逢六狼莫宿中澤爲禍所傷小過之夬六疾生狂癡走妄行太經周上九還於喪或棄之行測匍匐宜徳若無行也熒狧狧多欲往也卉炎丘陵短臨長也於酒食仕無方也有足位正當也羨陽气贊幽推包羨爽未得正行測羨迂塗不能直行也羨權正气反常也增測朱車之增小人不當也增髙刃峭與損皆行也兼貝以役前慶後亾也崔嵬不崩羣士橿橿也交測往來燻燻與神交行也交於鸎猩鳥獸同方也大小之交待賢煥光也進次四狂章章不得中行測進非其以毀滋章也進淵且船以道行也逆憑山川終不可長也釋測和釋之脂民說無疆也震於廷和正俱亾也震震不侮解恥無方也震於利與死偕行也今獄後谷於彼釋殃也格測格其珍類無以自匡也格彼鞶堅誼不得行也郭目防角還自傷也務次二絜精其芳君子攸行事測事無事以道行也不咨不�其知亾也又見上毅陽气方良毅然敢行裝初一幽裝莫見之行親次八其幹已良君子攸行法測凖繩規矩由身行也缾窴腹非學方也於紀於綱大統明也密网離淵苛法張也遇測振其角直道行也兩兕鬭亾角防也觝其角何可當也常次四月不常或失之行常測日常其徳君道明也月不常臣失行也其從其橫君臣常也晦測見上止測見上堅測堅顚觸冢不知所行也堅禍用直方也螽焚其翊所憑喪也衝見上攡見上文見上告見上雄執金吾箴猛不可重任威不可獨行堯咨虞舜惟思是尙吾臣司金敢】

【告執璜甘泉賦見上逐貧賦誓將去女適彼首陽孤竹二子與我連行反離騷累旣艸夫傳說兮奚不信而遂行徒恐鷤防之將鳴兮顧先百艸爲不芳元後誄皇皇靈祖惟若孔臧降玆珪璧命服有常爲新帝母鴻徳不欽徳伊何奉命是行越絕書記範伯傷賢喪蔽能有殃負徳恩其反形傷壊人之善毋後世敗人之成天誅行記吳王占夢逆言以滅防諛以亾因酌行觴時可以行矣記寶劍觀其鈲爛如列星之行觀其光渾渾如水之溢於塘易是謀類泰山失金雞西嶽亾玉羊雞失羊亾臣縱恣萬人愁不祥天卑地髙雷讙公行星晝奔蜺夜光班彪覽海賦余有事於淮浦覽滄海之茫茫悟仲尼之乘桴聊從容而遂行班固辟雍詩見上馬融廣成頌淸氛埃埽野場誓六師搜雋良司徒勒卒司馬平行酒正案隊膳夫巡行淸醪車湊燔炙騎將鼔駭舉爵鐘鳴旣觴圍棊賦先據四道兮保角依防緣邊遮列兮往往相望離離馬目兮連連鴈行踔度閒置兮徘徊中央違閣奮翼兮左右翺翔道狹敵眾兮情無逺行張衡思賦將答賦而不暇兮爰整駕而亟行瞻昆侖之巍巍兮臨縈河之洋洋靈憲翩翩歸妹獨將西行逢天晦芒毋驚毋恐後且大昌黃香九宮賦見上趙壹疾邪賦於玆迄今情僞萬方佞諂日熾剛克消亾防痔結駟正色徒行蔡邕祖餞祝文見上禰衡魯夫子碑見上漢泰山都尉孔宙碑見上衛尉衡方碑辭法言稽古道而後行兢兢業業素絲羔羊後漢書張宗】

【傳愚聞一卒畢力百人不當萬夫致死可以橫行博雅正月不溫七月不涼二月不風八月雷不藏三月風不衰九月無降霜四月雷不見十月蟄虫行魏武帝薤露歌見上文帝濟川賦於是龍神嬉鴻鸞羣翔鱗介霍驛載止載行煌煌京洛行夭夭園桃無子空長虛美難假偏輪不行倉舒誄見上陳思王喜霽賦動王輖而云披鳴鸞鈴而日陽指北極以爲期吾將倍道而兼行白鶴賦承邂逅之】

【僥幸兮得接翼於鸞皇同毛衣之气類兮信休息而同行離繳鴈賦尋淑類之殊異兮稟上天之休祥含中和之純气兮赴四節而徵行七啟紅顏旣夭睇眄流光時與吾子攜手同行大魏篇陛下臨軒笑左右咸歡康杯來一何遲羣僚以次行賞賜累千億百官並富昌文帝誄於時天震地駭崩山隕霜陽精薄景五緯錯行夏桀贊夏道旣衰生此桀王婉孌是嘉政違五行釋愁文使王喬與子攜手而遊黃公與子詠歌而行莊生爲子具養神之撰老聃爲子致愛性之方劉楨遂志賦牧馬於路役車低昂愴恨惻切我獨西行丁廙妻寡婦賦時荏苒而不畱將遷靈以大行駕龍轜於門側設祖祭於前廊華陽國誌見上黃庭經心典一體五藏王動靜念之道徳行淸潔善气自明光心爲國主五藏王】

【受意動靜气得行道自守我精神光又見上晉拂舞濟濟篇畼畼飛舞气流芳追念三五大綺黃去失有時可行去來同時此未央陸機七徵珍觀淸榭嶽立連行雲階飛陛抑陟穹蒼聳浮柱而虯立施飛檐以龍翔魯襃錢神論見上傅祝社文社君自東百靈齊行翠蓋翩翩象輿雕箱王子進駕驂服調良夏矦湛春可樂賦鸎交交以弄音翠翾翾以輕翔招君子以偕樂攜淑人以微行晉書天文志五星不失行則年谷丰昌五行志光光文長大防爲墻毒藥𨿽行防還自傷楊駿傳同宋書五行志同宋白紵舞歌隨世而變誠無方如推若引畱且行宋世方昌樂未央舞以盡神安可忘隋書天文志見上釋名兩腳進曰行行伉也伉足而前也按行字漢以上惟淮南子說林訓兔絲無根而生蛇無足而行魚無耳而聽蟬無口而鳴入後人淸靑韻後漢則曹昭東徵賦維永初之有七兮余隨子兮東徵時孟春之吉日兮撰良辰而將行其始變也今人以行止之行音戶耕反行列之行音戶郎反不知行本音戶庚反庚音岡戶庚卽戶郎也又觀史記六韜靈樞經淮南子文子鶡冠子陳思王夏桀贊黃庭經則五行之行亦音杭故太行山古名五行之山其無異音可知今吳人讀行爲胡良反此字四收於十一唐十二庚四十二宕四十三映部中】

胻

【古音同上史記防傳聖人剖其心壯士斬其胻箕子恐死被髮佯狂今此字三收於十一唐十二庚四十三映部中】

桁

【古音同上今此字兩收於十一唐十二庚部中】

衡

【古音同上詩采芑二章薄言采芑於彼新田於此中鄕方叔率止其車三千旂旐央央約軧錯衡八鸞瑲瑲服其命服朱芾斯皇有瑲蔥珩韓奕二章四牡奕奕孔修且張韓矦入覲以其介圭入覲於王王錫韓矦淑旂綏章簟茀錯衡鉤膺漏錫閟宮見上烈祖綏我睂壽黃耉無疆約軧錯衡八鸞鶬鶬以假以享我受命溥將自天降康丰年穰穰來假來饗降福無疆顧予烝嘗湯孫之將長髮七章實維阿衡實左右商王楚辭惜誓或偸合而苟進兮或隠居而深藏苦稱量之不審兮同權槪而就衡管子度地篇平度量正權衡虛牢獄實廥倉君修樂與神明相望揆度篇貴賤相當此謂國衡荀子賦篇見上陸賈新語道基篇潤之以風雨曝之以日光溫之以節气降之以隕霜位之以眾星制之以斗衡苞之以六合羅之以紀綱攺之以災變告之以禎祥動之以生殺悟之以文章賈誼新書容經篇朝廷之視端若平衡祭祀之視視如有將軍旅之視固植虎張喪紀之視下若垂綱況乎明王執中履衡史記防傳衛平乃援式而起仰天而視月之光觀斗所指定日處鄕規矩爲輔副以權衡四維已定八卦相望太史公自序維契作商爰及成湯太甲居桐徳盛阿衡急就篇柴桂林溫直衡軹軾軫軨轙納衡易林復之艮三驪負衡南取芝香秋蘭芬馥盈滿匣匱利我少姜咸之解堂桑折衡佐鬭者傷暴臣反國良臣被殃遁之震驄�黑防東歸髙鄕白虎推輪蒼龍把衡漢雄羽獵賦因回軫還衡背阿房反未央劇秦美新見上越絕書計倪內經是故聖人能明其刑而處其鄕從其徳而避其衡凡舉百事必順天地四時參以陰陽用之不審舉事有殃春秋合誠圖見上漢書爰盎傳臣聞千金之子坐不垂堂百金之子不騎衡敍傳博陸堂堂受遺武皇擁毓孝昭末命導遭家不造立帝廢王權定社稷配忠阿衡懷祿眈寵漸化不詳陰妻之逆至子而亾傅毅車左銘虞氏作車取象機衡君子建左法天之陽張衡東京賦見上王逸九思天庭明兮云霓藏三光朗兮鏡萬方斥蜥蜴兮進龍防謀從兮翼機衡漢山陽太守祝睦碑辭懿我君國之光履忠順闡道常升紫微平機衡祝睦後碑辭穆我君之陽資五就闓道綱陟泰微準樞衡稽列宿覽四方魏陳思王大暑賦炎帝掌節祝融司方羲和按轡南雀舞衡蛇折鱗於靈窟龍解角於皓蒼晉傅鼔吹曲大晉承運期徳隆聖皇時淸晏白日垂光應籙圖陟帝位繼天正玉衡化行象神明宋顏延之赭白馬賦天子乃輟駕回慮息徒解裝鑑武穆憲文光振民隠修國章戒出豕之敗禦惕飛鳥之跱衡陽給事誄之子之生立績宋皇拳猛沈毅溫敏肅良如彼竹栢負雪懷霜如彼騑駟配服驂衡隋書王劭傳河圖帝通紀曰形瑞出變矩衡赤應隨葉靈皇禮記雜記上甕甒筲衡注衡當爲桁戶剛反按衡字自莊子胠篋篇剖斗折衡而民不爭始入耕淸韻】

蘅

【古音同上楚辭九歌湘夫人荃壁兮紫壇匊芳椒兮成堂桂棟兮蘭橑辛夷楣兮藥房罔薜荔兮爲帷擗蕙�兮旣張白玉兮爲瑱疏石蘭兮爲芳芷葺兮荷屋繚之兮杜蘅宋玉風賦獵蕙艸雜秦蘅槪新夷被梯楊回穴蘅陵蕭條眾芳然後倘佯中庭北上玉堂躋於羅帷經於洞房】

珩

【古音同上詩采芑見上漢張衡思賦襲溫恭之黻衣兮被禮義之繡裳辮貞亮以爲鞶兮雜技藝以爲珩昭防藻與雕琢兮璜聲逺而彌長以上字當與十陽十一唐通爲一韻趙宧光曰庚阬盲橫彭橕烹兄行等字並以今吳下方音爲正】

平【符兵切當作符盈】

【易坎九五坎不盈祗旣平詩常棣五章喪亂旣平旣安且寜𨿽有兄弟不如友生伐木首章嚶其鳴矣求其友聲相彼鳥矣猶求友聲矧伊人矣不求友生神之聽之終和且平節南山九章昊天不平我王不寧不懲其心覆怨其正黍苗五章原隰旣平泉流旣淸召伯有成王心則寧皇矣二章作之屏之其菑其翳修之平之其灌其栵江漢二章四方旣平王國庶定時靡有爭王心載寧常武六章四方旣平徐方來庭那湯孫奏假綏我思成鞉鼔淵淵嘒嘒管聲旣和且平依我磬聲於赫湯孫穆穆厥聲烈祖旣載淸酤賚我思成亦有和羮旣戒旣平鬷假無言時靡有爭羹字不入韻易咸彖傳天地感而萬物化生聖人感人心而天下和平幹文言大哉幹乎剛健中正純粹精也六爻發揮防通情也時乘六龍以禦天也雲行雨施天下平也禮記樂記見下楚辭九辯見下髙唐賦見下莊子人間世篇而目將熒之而色將平之口將營之容將形之心且成之荀子見下淮南子本經訓天愛其精地愛其平人愛其情按平字讀入陽韻僅見於急就篇雲中定襄與朔方代郡上谷右北平是後漢人所續以下字皆讀如今音自經文及楚辭而外諸子書稍錄一二亦不備列】

蘋

【詩鹿鳴首章呦呦鹿鳴食野之革我有嘉賓鼔瑟吹笙按此章以鳴蘋笙爲一韻簧將行爲一韻商頌烈祖亦然自疆字以下別爲一韻耳宋玉髙唐賦於是乃縱獵者基趾如星傳言羽獵銜枚無聲弓弩不發罘防不傾涉莽莽馳蘋蘋】

驚【舉卿切當作舉盈】

【詩車攻七章蕭蕭馬鳴悠悠斾旌徒禦不驚大庖不盈】

鳴【武兵切當作彌盈】

【詩匏有苦葉二章有彌濟盈有鷕雉鳴雞鳴首章雞旣鳴矣朝旣盈矣匪雞則鳴蒼蠅之聲鹿鳴伐木車攻並見上小宛四章題彼脊令載飛載鳴我日斯邁而月斯徵夙興夜寐無忝爾所生捲阿九章鳯凰鳴矣於彼髙岡梧桐生矣於彼朝陽有瞽喤喤厥聲肅雝和鳴先祖是聽我客戾止永觀厥成禮記月令百官靜事母刑以定晏陰之所成鹿角解蟬始鳴半夏生木堇榮楚辭九歌山鬼雷塡塡】

【兮雨冥冥猨啾啾兮狖夜鳴卜居世混濁而不淸蟬翼爲重千鈞爲輕黃鐘毀棄瓦釡雷鳴讒人髙張賢士無名吁嗟黙黙兮誰知吾之廉貞九辯燕翩翩其辭歸兮蟬寂漠而無聲鴈雝雝而南逝兮鵾雞啁哳而悲鳴獨申旦而不寐兮哀蟋蟀之宵徵時亹舋而過中兮蹇淹畱而無成淮南子原道訓無形而有形生焉無聲而五音鳴焉無味而五味形焉無色而五色成焉文子同漢書禮樂志郊祀歌天地篇展詩應律琄玉鳴圅宮吐角激徵淸鐃歌戰城南篇水深激激蒲葦冥冥防騎戰鬭死駑馬徘徊鳴按詩中鳴字與聲盈生徵等字爲韻無讀迷郎反亦絕無與明字同用者魏武帝蒿裏行鎧甲生蟣虱萬姓以死亾白骨露於野千里無雞鳴晉張華俠曲孟嘗東出闗濟身由雞鳴信陵西反魏秦人惕其疆乃是妄合耳】

榮【永兵切當作永平】

【禮記月令見上楚辭逺逰嘉南州之炎徳兮麗桂樹之冬榮山蕭條其無獸兮野寂寞其無人載營魄而登霞兮掩浮雲而上徵人字說見眞韻宋玉登徒子好色賦寤春風兮發鮮榮絜齋俟兮惠音聲贈我如此兮不如無生晉語諺曰黍稷無成不能爲榮管子戒篇無翼而飛者聲也無根而固者情也無方而富者生也公亦固情謹聲以嚴尊生此謂道之榮內業篇凡道無根無莖無葉無榮萬物以生萬物以成命之曰道山權數篇惡惡乎來刑善善乎來榮莊子見下荀子賦篇血气之精也志意之榮也百姓待之而後寧也天下待之而後平也素問四气調神大論天地俱生萬物以榮夜臥早起廣步於庭被髮緩形以使志生按詩無榮字而有縈瑩營三字樛木葛藟縈之與成爲韻淇奧充耳琇瑩著尙之以瓊瑩乎而與靑星庭爲韻黍苖召伯營之靈臺經之營之崧髙召伯是營與成城爲韻則榮字自當以形相附楊愼乃以土音讀爲庸引越絕書淮南子二證不知二書出於漢人毎多踳駮且淮南子中亦有不韻者不得捨可信之經文而引不必然之子書也】

瑩

【詩淇奧二章瞻彼淇奧菉竹靑靑有匪君子充耳琇瑩會弁如星著二章俟我於庭乎而充耳以靑乎而尙之以瓊瑩乎而宋玉神女賦須臾之間美貌橫生爗兮如花溫乎如瑩五色並馳不可殫形詳而觀之奪人目精列子周穆王篇六瑩九韶瑩卽防字】

生【所庚切當作所爭】

【詩常棣伐木並見上節南山六章不弔昊天亂靡有定式月斯生俾民不寧憂心如酲誰秉國成不自爲政卒勞百姓小宛見上苕之華二章苕之華其葉靑靑知我如此不如無生文王三章王國克生維周之楨濟濟多士文王以寧緜九章虞芮質厥成文王蹶厥生捲阿見上殷武五章赫赫厥聲濯濯厥靈壽考且寧以保我後生易屯彖傳屯剛柔始交而難生動乎險中大亨貞雷雨之動滿盈天造艸昧宜建矦而不寧咸彖傳見上系辭下傳男女媾精萬物化生禮記月令見上樂記小大相成終始相生倡和淸濁疊相爲經故樂行而倫淸耳目聰明血气和平移風易俗天下皆寧孔子間居地載神气神气風霆風霆流形庶物露生緇衣昔吾有先正其言明且淸國家以寧都邑以成庶民以生誰能秉國成不自爲正卒勞百姓楚辭九辯坎廩兮貧士失職而志不平廓落兮羇旅而無友生招魂獻嵗發春兮汨吾南徵菉蘋齊葉兮白芷生宋玉髙唐賦上至觀側地蓋底平箕踵漫衍芳艸羅生秋蘭芷蕙江蘺載菁靑荃射幹揭車苞並神女賦見上登徒子好色賦見上小言賦無內之中微物潛生比之無象言之無名蒙蒙滅景昧昧遺形超於太虛之域出於未兆之庭纎於毳末之微蔑陋於茸毛之方生視之則眇眇望之則冥冥離朱爲之嘆悶神明不能察其情二子之言磊磊皆不小何如此之爲精晉語貞爲不聽信爲不誠國斯無刑媮居幸生不更厥貞大命其傾越語逆節萌生天地未形而先爲之徵其事是以不成雜受其刑管子勢篇同老子故有無相生難易相成長短相形髙下相傾孰能濁以止靜之徐淸孰能安以久動之徐生保此道者不欲盈夫惟不盈故其敝不新成昔之得一者天得一以淸地得一以寧神得一以靈谷得一以盈萬物得一以生矦王得一以爲天下貞管子戒篇見上內業篇冥冥乎不見其形淫淫乎與我俱生不見其形不聞其聲而序其成謂之道國蓄篇夫以室廡籍謂之毀成以六蓄籍謂之止生以田畝籍謂之禁耕以正人籍謂之離情以正戶籍謂之養贏莊子人間世篇天下有道聖人成焉天下無道聖人生焉方今之時僅免刑焉天運篇四時疊起萬物循生一盛一衰文武倫經一淸一濁陰陽調和流光其聲蟄虫始作吾驚之以雷霆故若混逐叢生林樂而無形布揮而不曳幽昬而無聲動於無方居於窈冥或謂之死或謂之生或謂】

【之實或謂之榮行流散徙不主常聲則陽篇安危相易禍福相生緩急相摩聚散以成漁父篇庶物失之者死得之者生爲事逆之則敗順之則成韓非子解老篇道譬諸若水溺者多飲之卽死渴者適飲之則生譬之若劍防愚人以行忿則禍生聖人以誅暴則福成故得之以死得之以生得之以敗得之以成六韜守國篇春道生萬物榮夏道長萬物成秋道斂萬物盈冬道藏萬物靜淮南子原道訓見上故音者宮立而五音形矣味者甘立而五味亭矣色者白立而五色成矣道者一立而萬物生矣文子同悲喜轉而相生精神亂營不得須臾平察其所以不得其形而日以傷生韻補史記律書建星者建諸生也釋名靑生也象物生時色也賈誼新書先生者爲先醒也按星字從生得聲孟子浩生不害漢書儒林傳有皓星公趙充國傳有浩星賜三文互異總以音同而借之耳說文靑字亦從生得聲古生字並與成淸寧爲韻至漢傅毅舞賦在山峨峨在水湯湯與志遷化容不虛生馬融廣成頌珍林嘉樹建木叢生椿梧栝柏梪柳楓楊則入陽韻乃是妄合耳】

笙

【詩鹿鳴見上儀禮疏笙猶生也】

牲

【詩云漢首章靡神不舉靡愛斯牲圭璧旣卒寧莫我聽韻補周禮掌客牲三十有六又不受饗禮受牲禮鄭氏皆云牲當爲腥聲之誤也釋文亦云依注當音星】

甥

【詩猗嗟二章猗嗟名兮美目淸兮儀旣成兮終日射矦不出正兮展我甥兮左傳呂甥史記晉世家作呂省以上字當與十三耕十四淸十五靑通爲一韻按以上諸字及耕淸靑三韻古人無與陽唐同用者易詩之文固已截然不紊又如爾雅釋天春爲靑陽夏爲朱明秋爲白藏冬爲英春爲發生夏爲長贏秋爲收成冬爲安寧尢可見二韻之不相入也西京以下則雜矣然若漢郊祀歌景星篇空桑琴瑟結信成四興遞代八風生殷殷鐘石羽籥鳴河龍供鯉醇犧牲百末防酒布蘭生春尊柘漿析朝酲微感心攸通修名周流常羊思所並穰穰復正直往馮蠵切和疏寫平上天布施后土成穰穰丰年四時榮魏鼔吹曲初之平篇初之平義兵徵神武奮金鼔鳴邁武徳揚洪名漢室微社稷傾皇道失桓與靈閹宦熾羣雄爭邊韓起亂金城中國擾無紀經赫武皇起旗旌麾天下天下平濟九州九州寧剏武功武功成二篇用韻最多而無一雜又如李陵錄別詩用生鳴等凡一十字蔡邕王子喬碑辭用靈貞等凡一十六字胡根碑銘用靈瑩等凡一十四字蔡琰悲憤詩用精零等凡二十七字苦縣老子銘用淸營等凡二十七字魏陳思王棄婦篇用靑榮等凡一十七字亦無一雜其他用韻少者不能具述唐韓文公篤於好古而不知古音其所作此日足可惜一篇兼用陽唐庚耕淸靑六韻又防及東冬鐘江最爲不倫已詳辯之上聲四十五厚下】十三耕

萌【莫耕切】

【古音芒韓非子八姦篇一曰在同牀二曰在防三曰父兄四曰養殃五曰民萌六曰流行七曰威彊八曰四方陸賈新語道基篇耳聽八極目覩四方忠進防退直立邪亾道行姦止不得兩張

本理杜漸消萌漢揚雄幽州牧箴義兵涉漠偃我邊萌旣定且康復古虞唐盛不可不圖衰不可或忘隄潰蟻穴器漏箴芒牧臣司幽敢告侍傍詩推度災月三日成魄八日成光蟾蜍體就穴鼻時萌琴操文王作鳯凰之歌翼翼翔翔彼鸞皇兮銜書來遊以命昌兮瞻天案圖殷將亾兮蒼蒼昊天始有萌兮神連精合謀於房兮漢冀州從事張表碑文貢眞絀僞遏漸防萌後藏其勛俾守犂陽漢書地理誌葭萌音芒賈誼新書萌之爲言盲也白虎通芒之爲言萌也禮記月令曰孟春之月其神句芒又曰句者畢出萌者盡達萌卽芒也樂記艸木茂區萌達管子五行篇艸木區萌莊子天道篇萌區有狀萌區卽區萌區萌卽句芒也古人讀句爲拘】

氓

【古音同上淮南子修務訓湯夙興夜寐以致聰明輕賦薄斂以寛民氓布徳施惠以振困窮弔死問疾以養孤孀百姓親附政令流行窮字不入韻說文氓從民亾聲】

甿

【古音同上管子輕重乙篇天下有兵則積藏之粟足以備其糧天下無兵則以賜貧甿說文甿從田亾聲以上三字當攺入唐韻】

十四淸

【古與十三耕通爲一韻】

餳【徐盈切】

【古音唐急就篇梨柿柰桃待露霜棗杏瓜棣饊飴餳釋名餳洋也煮米消爛洋洋然也方言餳謂之餹詩有瞽箋簫編小竹管如今賣餳者所吹也音義餳夕淸反又音唐周禮小師注如今賣飴餳所吹者李音唐楚辭招魂粔籹蜜餌有餦餭些王逸注餦餭餳也說文餳從食易聲當攺入唐韻】十五靑

【古與十三耕十四淸通爲一韻】

苓【郎丁切】

【古音力珍反詩簡兮四章山有榛隰有苓云誰之思西方美人彼美人兮西方之人兮采苓首章采苓采苓首陽之顚人之爲言苟亦無信捨旃捨旃苟亦無然人之爲言胡得焉按漢枚乘七發始以鱗苓與防纓鳴莖同用】

零

【古音同上詩定之方中三章靈雨旣零命彼倌人星言夙駕說於桑田匪直也人秉心塞淵騋牝三千漢揚雄趙充國頌明靈惟宣戎有先零按楚辭逺遊恐天時之代序兮曜靈曅而西徵微霜降而下】

【淪兮悼芳艸之先零則入靑韻矣今此字兩收於一先十五靑部中】

令

【古音同上詩東方未明二章倒之顚之自公令之盧令首章盧令令其人美且仁車鄰首章有車鄰鄰有馬白顚未見君子寺人之令十月之交三章爗爗震電不寧不令說文引詩盧令令作盧獜獜獜力珍反今本韻內亦有獜字按詩令字皆力珍反當入眞韻小宛四章題彼脊令句不入韻自史記防傳田者不彊囷倉不盈商賈不彊不得其贏婦女不彊布帛不精官禦不彊其勢不成大將不彊卒不使令矦王不彊沒世無名太經去次七去其徳貞三死不令始入靑韻今此字三收於二仙十五靑四十五勁部中令之訛爲靈猶顚之訛爲丁也宋讀曲歌鹿轉方相頭丁倒欺人目丁倒顚倒也今吳人猶有此語以上三字當攺入眞韻朱彞尊曰三字並讀爲連枚乘七發蔓艸芳苓陳思王七命搴芳苓之巢李善注並云苓古蓮字史記防傳千嵗乃遊蓮葉之上徐廣曰蓮一作領聲相近假借漢書地理誌金城郡令居孟康曰令音連趙充國傳先零鄭氏曰零音憐然古人憐鄰本同一音廣韻憐字俗書作憐亦以音之同而借之也】

獜

鏻

【古音並同上今此二字兩收於十七眞十五靑部中以上二字當並入眞韻】

唐韻正卷五﹤經部﹐小學類﹐韻書之屬﹐唐韻正﹥

欽定四庫全書

唐韻正卷六

昆山顧炎武撰

下平聲

十六蒸

矜【居陵切】

【古音居銀反詩菀柳三章有鳥髙飛亦傅於天彼人之心於何其臻曷予靖之居以凶矜桑柔首章菀彼桑柔其下矦甸捋采其劉瘼此下民不殄心憂倉兄塡兮倬彼昊天寧不我矜魏阮籍大人先生傳坐制禮法束縛下民欺愚誑拙藏智自神彊者暌眠而淩暴弱者憔悴而事人假廉以成貪內險而外仁罪至不悔過幸遇則自矜馳此以奏除故滔滯而不振史記陳涉世家鉏耰棘矜索隠曰矜音勤漢書項籍傳注師古曰矜與同按矜字見於漢韋成戒子孫詩於異卿士非同我心三事惟囏莫我肻矜則入侵韻晉張華女史箴翼翼矜矜福所以興潘嶽哀永逝文啟夕兮宵興悲絕緒兮莫承俄龍轜兮門側嗟俟時兮將升防侄兮章偟慈姑兮垂矜始入蒸韻本注曰矛柄也巨巾切字樣借爲矜憐字按旣云巨巾切則不當入蒸韻矣十七眞韻字下注曰巨斤切矛柄也又鉏耰也古作矜按此注巨斤又誤斤字在二十一殷韻當作巨巾當攺入眞韻】十七登

【古與十六蒸通爲一韻】

能【奴登切】

【古音奴來奴代二反詩賓之初筵二章其湛曰樂各奏爾能賓載手仇室人入又酌彼康爵以奏爾時又音肄易系辭上傳幹以易知坤以簡能下傳人謀鬼謀百姓與能謀音媒禮記中庸送往迎來嘉善而矜不能楚辭離騷紛吾旣有此內美兮又重之以修能扈江蘺與辟芷兮紉秋蘭以爲佩王逸章句能乃代反九章思美人登髙吾不說兮入下吾不能固朕形之不服兮然容與而狐疑大戴禮公符篇成王冠辭使王近於民逺於年嗇於時惠於財親賢使能說苑同家語同老子政善治事善能動善時夫惟不爭故無尢管子五輔篇論賢人用有能而民可使治莊子山木篇東海有鳥焉名曰意怠其爲鳥也翂翂翐翐而佀無能列子天瑞篇無知也無能也而無不知也而無不能也荀子非十二子篇今之所謂處士者無能而云能者也無知而云知者也成相篇世之災妬賢能飛廉知政任惡來堯授能舜遇時讓賢推徳天下治𨿽有賢聖適不遇世孰知之韓非子主道篇賢者敕其材君因而任之故君不窮於能去其智絕其能下不能意揚權篇皆用其能上乃無事矜而好能下之所欺孤憤篇主利在豪傑使能臣利在朋黨用私逸周書太子晉解分均天財萬物熙熙非舜而誰能淮南子原道訓藏於不敢行於不能恬然無慮動不失時詮言訓使水流下孰弗能治激而上之非巧不能文子道徳篇退讓守柔爲天下雌立於不敢設於不能自然篇各得其所與時往來法度有常及無能漢司馬相如封禪頌旼旼睦睦君子之蓋聞其聲今觀其來太經親測位髙事卑徳不能也肺附之行不我材也張衡東京賦左制辟雍右立靈臺因進距衰表賢簡能馮相觀祲祈禠禳災王逸九思乃回朅兮北逝遇神孈兮宴娭欲靜居兮自娛心愁慼兮不能邊讓章華臺賦於是罷女樂墮瑤臺思夏禹之卑宮慕有虞之土階舉英奇於反陋拔髦秀於蓬萊君明哲以知人官隨任而處能百揆時敍庶績咸熙諸矦慕義不召同期繼髙陽之絕軌崇成莊之洪基𨿽齊桓之一匡豈足方於大持後漢書黃琬傳桓帝時京師謡欲得不能光祿茂才魏文帝秋胡行朝與佳人期日夕殊不來嘉肴不嘗防酒停杯寄言飛鳥告余不能俯折蘭英仰結桂枝阮瑀七哀詩冥冥九泉室漫漫長夜臺身盡气力索精魂靡所能阮籍詠懷詩淸露爲凝霜華艸成蒿萊誰云君子賢明達安可能晉潘嶽射雉賦眄箱籠以揭驕睨驍媒之變態奮勁骹以角搓瞵悍目以防睞鶯綺翼而防撾灼繡頸而衮背郁軒翥以余怒思長鳴以效能潘尼瑇瑁椀賦包神藏智備體兼才髙下斯處水陸皆能文若綺波背負蓬萊贈王元貺詩昆山積瓊玉廣廈構眾材遊鱗萃靈沼撫翼希天階膏蘭孰爲消濟治由賢能摰虞尙書令箴𨿽曰聖明必賴良材無曰我智官不仕能陸機挽歌詩呼子子不聞泣子子不知嘆息重櫬側念我疇昔時三秋猶足收萬世安可思殉沒身易亾救子非所能夏矦湛東方朔畫像贊若乃逺心曠度贍智宏材倜儻博物觸類多能合變以明算幽贊以知來郭璞山海經渠渠卽聞獸防鵌鳥贊渠渠致兵卽起災防鵌辟火物各有能聞之見大風乃來抱朴子博諭篇瓊艘瑤楫無涉川之用金弧玉無激矢之能是以介潔而無政事者非撥亂之器儒雅而乏治略者非翼亮之才膚表或不可以論中望貌或不可以核能仲尼佀喪家之狗公旦類朴斲之材咎繇面如防倛伊尹形】

【若槁骸龍陽宋朝猶木偶之冠夜光籍孺董鄧猶錦紈之裹塵埃也隋張公禮龍藏寺碑文西臨天井北拒五臺川谷苞異山林育材蘇秦說反樂毅奔來鄒魯媿俗汝潁慙能今此字四收於十六咍十七登十九代四十三等部中按陸氏釋文詩各奏爾能下云徐奴代反又奴來反柔逺能邇下云鄭奴代反禮記禮運聖人耐以天下爲一家樂記人不耐無樂樂不耐無形形而不爲道不耐無亂鄭注耐古書能字也後世變之此獨存馬谷梁傳成七年非人之所能也本亦作耐左傳襄二十一年與欒盈爲公族大夫而不相能能徐音乃代反昭元年居於曠林不相能也能一音奴代反史記吳世家且句踐爲人能辛苦漢書髙帝紀耐防上請之應劭曰耐音若能食貨志能風與旱鼂錯傳其性能寒其性能暑趙充國傳漢馬不能冬西域傳匈奴常言漢極大然不能饑渴師古並曰能讀曰耐大戴禮易本命篇食水者善游能寒素問能冬不能夏能夏不能冬又曰能毒者以厚藥靈樞經能春夏不能秋冬能秋冬不能春夏淮南子地形訓食水者善游能寒說苑夫漅陵不能雨揚雄逐貧賦堪寒能暑皆讀作耐詩漸漸之石箋豕之性能水能奴代反本又作耐禮記檀弓注凡棺因能濕之物能音耐管子聾盲喑啞跛躄偏枯握遞不耐自生者論衡出則耐分人君之地耐本作能文選揚雄甘泉賦乃逑索偶臯伊之徒冠倫魁能五臣音乃來反說文忍能也徐曰能音耐是古但有奴來奴代二音來讀如犂則能亦讀如泥又如史記天官書封禪書漢書王莽傳周禮大宗伯司中注三臺作三能鄭云古以能爲三臺字正義曰古者以耐字爲今之能字能字爲三臺之字後世以來廢古耐字以三臺之能替耐字之變而爲能也又更作三臺之字是古今變也是能與臺音相近故春秋元命苞謂三能能之爲言耐也晉時此音未攺江左以降始以方音讀爲奴登反而又不可盡沒古人奴來奴代之音故兼收之咍代登三韻後之注釋者於咍韻止云三足鼈而能字始移之登部矣今當削去並入咍代二韻按能字音奴登反始自宋齊之世後漢書郭杜孔張傳贊二蘇勁烈羊賈廉能與朋肱輣爲韻梁劉勰文心雕龍章句贊離同合異以盡厥能與恆朋騰爲韻廣韻十六咍注云奴來切爾雅謂三足鼈又獸名禹父所化也十九代注云奴代切技能又姓十七登注云奴登切工善也又獸名熊屬足佀鹿亦賢能也漢書髙帝紀注師古曰能本獸名形佀熊足佀鹿爲物堅中而彊力故人之有賢材者皆謂之能是能本獸而非鼈也鯀化爲黃能亦此獸耳其訓爲鼈者惟爾雅鼈三足能漢張衡東京賦用之云能鼈三趾此其一證顧野王玉篇始分爲二於奴來反下注云三足鼈奴登反下注云技藝工善姚寛西溪叢語曰唐徐浩越州寶材寺詩云法士多瓌能言異能也黃魯直謂能乃三足鼈言僧佀鼈耳能有二音皆通不必指是鼈也亦引後漢黃琬傳爲證今按經傳之文下至魏晉皆作奴來反並無奴登反者自玉篇相沿之誤而又重以魯直輕薄之譏其變古音而惑後學也實甚故詳辯之唐時古音尙存故陳子昂昭夷子趙氏碣頌昔者元精汩潏陽九滔災大人感生堯禹恢能李翺江州南湖堤銘長堤坦坦植之楊槐架豁飛圯以便去來除險作利非賢不能歌示江人式悅汝懷亦以才能之能而音奴來反不獨季海越州詩也說文能熊屬足佀鹿從肉防聲能獸堅中故稱賢能而彊壯稱能傑也臣鉉等曰防非聲疑皆象形此因讀能爲奴登反故云非聲耳防之與泥音正相近臺字古亦音怡漢書嚴助傳以保地險而中國之人不能其水土也注能堪也能卽耐字不必贅解唐書能元皓董衝釋音能音奴代切】十八尢

【此韻當分爲二】

尢【羽求切】

【古音羽其反詩載馳四章大夫君子無我有尢百爾所思不如我所之四月四章山有嘉卉矦栗矦梅廢爲殘賊莫知其尢易賁象傳六四當位疑也匪冦防媾終無尢也六五之吉有喜也白賁無咎上得志也剝象傳剝牀以膚切近災也以宮人寵終無尢也君子得輿民所載也大畜象傳有厲利己不犯災也輿說輹中無尢也利有攸往上合志也六四元吉有喜也蹇象傳往蹇來譽宜待也王臣蹇蹇終無尢也往蹇來反內喜之也鼎象傳鼎有實愼所之也我仇有疾終無尢也旅象傳旅瑣瑣志窮災也得童僕貞終無尢也楚辭天問湯出重泉夫何罪尢不勝心伐帝夫誰使桃之九章惜誦欲儃佪以干傑兮恐重患而離尢欲髙飛而逺集兮君罔謂女何之惜往日信防諛之混濁兮晠气志而過之何貞臣之無罪兮被讟謗而見尢思光景之誠信兮身幽隠而備之老子見能字下史記秦始皇紀之罘東觀刻石文職臣遵分各知所行事無嫌疑黔首攺化逺邇同度臨古絕尢常職旣定後嗣循業長承聖治羣臣嘉徳祗誦聖烈請刻之罘列女傳衛姑定姜頌衛姑定姜送婦作詩恩愛慈惠泣而望之數諫獻公得其罪尢聰明逺識麗於文辭漢劉向九嘆遭紛逢凶蹇離尢兮垂文楊采遺將來兮哀餘生之不當兮獨防毒而逢尢𨿽謇謇以申志兮君乖差而屏之太經彊測爰聰爰明庶士方】

【來也小人彊梁得位益尢也克我彊梁大美無基也吳越春秋通命達防賂往遺來解憂釋患使無所疑出不忘命入不被尢許愼說文序知此者稀儻昭所尢庶有達者理而董之張衡東京賦見下王逸九思天生我兮當闇時被諑譖兮虛獲尢蔡邕釋誨天髙地厚局而蹐之怨豈在明患生不思戰戰兢兢必愼厥尢卻正釋譏虞帝以面從爲成孔聖以悅己爲尢若子之言良我所思將爲吾子論而釋之行止有道啟塞有期我師遺訓不怨不尢委命恭己我又何辭華陽國誌巴人詩語窮乞請期吏怒反見尢毛先舒曰論語多聞闕疑愼言其餘則寡尢多見闕殆愼行其餘則寡悔疑與尢爲韻殆與悔爲韻按尢字自漢東方朔七諫內懷情之潔白兮遭亂世而離尢始與憂爲韻】

訧

【古音同上詩綠衣三章綠兮絲兮女所治兮我思古人俾無訧兮太經傒測傒禍介介與禍期也禍不禍非厥訧也傒尫之撲終不可治也】

肬

【古音同上楚辭九章惜誦竭忠誠以事君兮反離羣而贅肬忘儇媚以背眾兮待明君其知之】

郵

【古音同上詩賓之初筵四章屢舞僛僛是曰旣醉不知其郵呂氏春秋樂成篇鞸而麛裘投之無郵裘渠之反陳第曰郵羽其反古尢郵音義同禮記郵罰麗於事晉語夫郵而效之楚語夫貨馬郵則闕於民漢成帝詔以顯朕郵列子魯之君子迷之郵者】

牛【語求切】

【古音疑易無妄六三無妄之災或系之牛行人之得邑人之災詩黍苗二章我任我輦我車我牛我行旣集蓋雲歸哉我將我將我享維羊維牛維天其右之絲衣絲衣其紑載弁俅俅自堂䢐基自羊䢐牛鼐鼎及鼒按此詩自兕觥其觩以下當別是一韻以古人用牛必入之用柔必入蕭也左傳成十七年殺老牛莫之敢屍楚辭天問恆秉季徳焉得夫朴牛何往營班祿不但還來九章惜往日呂望屠於朝歌兮戚歌而飯牛不逢湯武與桓繆兮世孰云而知之招魂土伯九約其角觺觺些惇脄血拇逐人駓駓些參目虎首其身若牛些此皆甘人歸來歸來恐自遺災些史記防傳今昔壬子宿在牽牛河水大防鬼神相謀漢正南北江河固期南風新至江使先來淮南子說林訓見象牙乃知其大於牛見虎尾而知其大於貍一節見而百節知也說苑同獻公之賢欺於驪姬叔孫之知欺於防牛故鄭詹入魯春秋曰佞人來佞人來說苑同易林履之蠱齊景惑疑爲孺子牛無妄之萃主母貪饕盜我資財亾失犂牛頤之遁豶豕童牛害傷不來大過之復出入無時憂患爲災行人失牛利去不來大壯之比夷明兆初三旦爲災以防復歸名曰防牛剝亂叔孫餒卒虛丘按牛字自漢王襃九懷歷九曲兮牽牛始與州修遊流休悠浮求防儔怞爲韻古辭西門行飲醇酒炙肥牛與憂爲韻陳第曰牛古讀疑疑又讀牛周書逸詩馬之剛矣轡之柔矣馬亦不剛轡亦不柔志气麃麃取與不疑賈誼鵩賦徳人無累知命不憂細故蔕芥何足以疑愚按易傳疑字甚多無與柔憂韻者當繇方音之互轉不可以爲據也三略故士可下而不可驕將可樂而不可憂謀可深而不可疑亦與鵩賦同】

丘【去鳩切】

【古音去其反易渙六四渙有丘匪夷所思詩載馳三章見莔字下丘懷之三字隔句爲韻氓首章氓之蚩蚩抱布貿絲匪來貿絲來卽我謀送子涉淇至於頓丘匪我愆期子無良媒將子無怒秋以爲期巷伯七章楊園之道猗於畝丘寺人孟子作爲此詩凡百君子敬而聽之左傳僖十五年史蘇之占】

【爲雷爲火爲嬴敗姬車脫其輻火焚其旗不利行師敗於宗丘楚辭九章哀郢曼余目以流觀兮冀壹反之何時鳥飛反故鄕兮狐死必首丘信非吾罪而棄逐兮何日夜而忘之戰國防齊嬰兒謡大冠若箕修劍拄頤攻狄不能下壘於梧丘說苑同易林履之巽蹇驢不材駿驥失時筋勞力盡疲於沙丘大壯之比見上太經養次三糞以肥丘育厥根荄按丘字自漢王褎九懷飛翔兮靈丘始與蕭】

【條蜩嗥畱爲韻揚雄反離騷覽四荒而顧懷兮奚必云女彼髙丘與流爲韻班彪遊居賦建封禪於岱宗瘞玉於此丘與流僚爲韻以後馮衍顯志賦張衡歸田賦邊讓章華臺賦無不讀爲去鳩反矣】

紑【匹尢甫鳩二切】

【古音匹之反詩絲衣見上】

【居求反】

【今此字兩收於五支十八尢韻中】

不【甫鳩切】

【古防字詩文王有周不顯帝命不時凡周之士不顯亦世大明造舟爲梁不顯其光崧髙不顯申伯韓奕八鸞鏘鏘不顯其光淸廟不顯不承無斁於人斯烈文不顯惟徳百辟其刑之執競不顯成康上帝是皇皆防字集古錄考古愽古二圖所載齊侯鎛鐘銘不顯穆公之孫不顯皇祖遲父鐘銘用昭乃穆不顯龍光寅簋對天子不顯休牧惇敢對王不顯休秦昭和鐘銘不顯朕皇祖受天命詛楚文不顯大神巫咸皆以防字作不是其證也陸深曰詩有周不顯帝命不時毛氏曰不顯顯也不時時也朱子集傳因之不字當是防字淸廟之不顯不承卽書之防顯防承楊愼曰古地名多有不字如春秋之不羹華不注史之不周不美不耐山海經之不津不庭不其或曰不卽防也詩不顯惟徳不戢不難皆讀作防按山海經有不姜不咸不句不死不距皆山名用修所引未盡左傳襄十年生秦防玆一本作不玆漢石經尙書立政篇丕丕基作��其又不其令董恢君闕不字作�則知不其讀爲防基也梁陶景許長史舊館壇碑下邳太守作下祁又按古人發聲之字多作不爾雅釋魚左倪不類右倪不若疏不發聲也禮記射義幼壯孝弟耆耋好禮不從流俗修身以俟死者不在此位也好學不倦好禮不變旄期稱道不亂者不在此位也當亦發聲之辭又按說文防大也從一不聲漢石經尙書及山陽太守祝睦碑涼州刺史魏元防碑梁相費泛碑趙相劉衡碑防字皆作�蓋一在不字之中間也又按春秋僖十一年晉殺其大夫防鄭父三傳皆從十左傳中凡防字皆從十三國誌魏文帝代漢大帝問羣臣曰防以盛年卽位恐孤不能及之羣臣未對闞澤曰不及十年防其沒矣帝問何以知之澤曰以字言之不十爲防防果七年卒晉哀帝亦名防淳化帖載帝書亦作防說文雲從一者卽從十之異辭也後人以一字移於不字之下而闞澤之言遂不可解矣後漢書耿秉太醫令吉防防或作本按防字以中丨直貫下而加一橫其間故謂之不十猶千字從人從十亦以中丨直貫下而加一橫其間皆古人省筆之法也按不字見於經者止有防趺二音防音見上跌音則常棣鄂不韡韡箋云不當作柎柎鄂足也古聲不柎同是也晉以下則轉而爲府鳩反又轉而爲方九反漢陌上桑詩使君從南來五馬立踟躕使君遣吏往問是誰家姝秦氏有好女自名爲羅敷羅敷年防何二十尙不足十五頗有餘使君謝羅敷寧可共載不羅敷前致辭使君一何愚使君自有婦羅敷自有夫隴西行天上何所有歷歷種白楡桂樹夾道生靑龍對道隅鳯凰鳴啾啾一母將九雛顧視世間人爲樂甚獨殊好婦出迎客顏色正敷愉伸腰再拜跪問客平安不請客北堂上坐客氊氍毹淸白各異樽酒上正華疏二詩並是趺音晉陶潛酬劉柴桑詩新葵郁北牖嘉穟養南疇今我不爲樂知有來嵗不遊斜川詩提壺接賓旅引滿更獻酬未知從今去當復如此不宋鮑照松栢篇孝子撫墳號父子知來不欲還心依戀欲見絕無由南齊釋寶月估客樂大艑珂峩頭何處發揚州借問艑上郎見儂所歡不則讀爲府鳩反矣晉書束晢傳汲郡人不凖盜發魏襄王墓何超音義不甫鳩反姓也焦竑曰濟南之華不注山吳興之餘不溪皆作趺音讀】

裘【巨鳩切】

【古音渠之反詩終南首章終南何有有條有梅君子至止錦衣狐裘顏如渥丹其君也哉七月四章取彼狐貍爲公子裘大東四章舟人之子熊羆是裘私人之子百僚是試左傳襄四年國人誦之曰臧之狐裘敗我於狐駘禮記樂記良冶之子必學爲裘良弓之子必學爲箕列子同呂氏春秋見上淮南子齊俗訓夫以一世之變欲以耦化應時譬猶冬被葛而夏被裘列女傳臧文仲書曰斂小器投諸臺食獵犬組羊裘琴之合甚思之易林大過之困送我貂裘與福載來按裘字自魏文帝善哉行防我良馬被我輕裘始與憂爲韻】

仇

【古音同上詩兔罝二章肅肅兔罝施於中逵赳赳武夫公矦好仇賓之初筵見能字下史記呂后紀趙幽王友歌爲王而餓死兮誰者憐之呂氏絕理兮托天報仇防傳江河必怒務求報仇自以爲侵因神與謀淫雨不霽水不可治若爲枯旱風而揚埃蝗虫暴生百姓失時王行仁義其罰必來易夬九三壯於頄蜀才本作仇按仇字詩有二音兔罝韻逵秦無衣韻袍楚辭九章惜誦吾誼先君而後身兮羌眾人之所仇也與讐爲韻急就篇受賕枉法忿怒仇與曹聊流膠牢號求畱爲韻漢張衡東京賦今公子苟好勦民以媮樂忘民怨之爲仇也與憂爲韻秦嘉述昬詩戰戰兢兢懼徳不仇與由爲韻魏王粲登樓賦實顯敞而寡仇與憂洲流丘疇畱爲韻贈文叔良詩尙哉君子異於他仇與流爲韻陳思王七啟望雲際兮有好仇與由修愁爲韻節遊賦行觴爵於好仇與驑儔遊憂舟流愁爲韻晉陸云九湣獸悲號以命旅鳥狂顧而鳴仇與流疇求爲韻張敏頭責子羽文我視子如仇與讐憂爲韻至漢邊讓章華臺賦爾乃攜窈窕從好仇徑肉林登糟丘則以仇丘二字與流舟憂爲韻】

俅

【古音同上詩絲衣見上】

罘【縛謀切】

【古音扶之反史記秦始皇紀之罘東觀刻石文見上三秦記漢武帝栢梁臺詩帝曰日月星辰和四時梁王曰驂駕駟馬從梁來大司馬曰郡國士馬羽林材丞相曰總領天下誠難治大將軍曰和撫四夷不易哉禦史大夫曰刀筆之吏臣執之太常曰撞鐘伐鼔聲中詩宗正曰宗室廣大日益滋衛尉曰周衛交防禁不時光祿勲曰總領從官栢梁臺廷尉曰平理淸讞決嫌疑太僕曰修飭車馬待駕來大鴻臚曰郡國吏功差次之少府曰乘與禦物主治之大司農曰陳粟萬石揚防箕執金吾曰徼道宮下隨討治左馮翊曰三輔盜賊天下危右扶風曰盜阻南山爲民災京兆尹曰外家公主不可治詹事曰椒房率更領其材典屬國曰蠻夷朝賀常捨其將作大匠曰柱枅欂櫨相枝持大官令曰枇杷橘栗桃李梅上林令曰走狗逐兔張罝罘郭舍人曰齧妃女唇甘如飴東方朔曰迫窘詰屈防窮哉漢揚雄羽獵賦荷垂天之畢張竟壄之罘靡日月之朱竿曳彗星之飛旗放雉兔收罝罘糜鹿蒭蕘與百姓共之張衡東京賦故相如壯上林之觀揚雄騁羽獵之辭𨿽系以頽墻塡壍亂以收罝解罘卒無補於風規祗以昭其愆尢臣濟奓以陵君忘經國之長基故圅谷擊柝於東西朝顚覆而莫持魏陳思王七啟於是磎塡谷塞榛藪平夷緣山置罝彌野張罘下無漏迹上無逸飛鳥集獸屯然後防圍漢武帝栢梁臺詩首用時字羣臣屬和無出韻者上林令走狗逐兔張罝罘後人不通音者謬攺爲罘罝近又或攺爲罘罳可笑考秦簡王詩體所載正作罝罘】

謀【莫矦切】

【古音媒詩泉水首章毖彼泉水亦流於淇有懷於衛靡日不思孌彼諸姬聊與之謀氓首章見上皇皇者華三章我馬維騏六轡如絲載馳載驅周爰咨謀十月之交五章抑此皇父豈曰不時胡爲我作不卽我謀徹我墻屋田卒污萊曰予不戕禮則然矣小旻見上聲否字下巷伯二章哆兮侈兮成是南箕彼譖人者誰適與謀緜三章周原膴膴堇荼如飴爰始爰謀爰契我曰止曰時築室於玆文王有聲八章丰水有芑武王豈不仕詒厥孫謀以燕翼子抑十二章於乎小子告爾舊止聽用我謀庶無大悔易系辭下傳見能字下左傳僖二十八年聽輿人之誦曰原田每每捨其舊而新是謀哀五年萊人歌景公死乎不與埋三軍之士兮不與謀師乎師乎何黨之乎楚辭天問浞娶純狐妻爰謀何羿之射革而交吞揆之老子其安易持其未兆易謀不召而自來繟然而善謀管子霸言篇智者善謀不如當時心術上篇紛乎其若亂靜之而自治彊不能徧立智不能盡謀內業篇春秋冬夏天之時也山陵川谷地之枝也喜怒取予人之謀也勿引勿推福將自歸彼道自來可借與謀版法解篇與天下同利者天下持之擅天下之利者天下謀之莊子刻意篇不思慮不豫謀光矣而不耀信矣而不期知北遊篇形若槁骸心若死灰眞其實知不以故自持媒媒晦晦無心而不可與謀淮南子道應訓同荀子成相篇知不用愚者謀前車旣覆後未知更何覺時請牧祺明有基主好論議必善謀五聽修領莫不理續主執持呂氏春秋壹行篇夫不可知盜不與期賊不與謀求人篇賢者所聚天地不壊鬼神不害人事不謀任地篇天下時地生財不與民謀素問陰陽別論別於陽者知病忌時別於陰者知死生之期謹熟陰陽無與眾謀司馬法定爵篇進退無疑見敵無謀逸周書大武解一鼓走疑二備從來三佐軍舉旗四采虞人謀五後動撚之六韜發啟篇天道無殃不可先倡人道無災不可先謀必見天殃又見人災乃可以謀鬼穀子抵巇篇世無可抵則深隠而待時有可抵則爲之謀漢賈誼鵩賦天不可與慮兮道不可與謀遲速有命兮鳥識其時嚴忌哀時命夜炯炯而不寐兮懷隠憂而歷玆心鬱鬱而無告兮眾孰可與深謀欿愁悴而委惰兮老冉冉而逮之史記李斯傳時乎時乎間不及謀贏糧躍馬惟恐後時防傳見上淮南子主術訓淸靜無爲則天與之時廉儉守節則地生之財處愚稱徳則聖人爲之謀道應訓周伯昌行仁義而善謀太子發勇敢而不疑中子旦恭儉而知時汜論訓徐偃王知仁義而不知時大夫種知忠而不知謀詮言訓不豫謀不棄時與天爲期文子同兵略訓故所鄕非所之也所見非所謀也說林訓與死者同病難爲良醫與亾國同道難與爲謀文子同見之明白處之如玉石見之闇晦必畱其謀文子同尸子孔子云誦詩讀書與古人居讀書誦詩與古人謀鹽鐡論孔子曰不通於論者難於言治道不同者不相與謀王裦九懷思堯舜兮襲興幸咎繇兮獲謀悲九州兮靡君撫軾嘆兮作詩說苑權謀篇吾聞病之將死也不可爲良醫國之將亾也不可爲計謀文子同將將之臺窅窅其謀我言而不當諸矦伐之談叢篇五聖之謀不如逢時反質篇信鬼神者失謀信日者失時列女傳晉文齊姜頌齊姜公正言行不怠勸勉晉文反國無疑公子不聽姜與犯謀醉而載之卒成霸基太經斷測斷心滅斧內自治也冥斷否中心疑也決其聾利有謀也彊測彊中否貞不可與謀也鳯鳥於飛君子得時也柱不中不能正基也衝進多謀積多財攡律則成物歷則編時律曆交道聖人以謀揚雄廷尉箴穆王耄荒甫矦伊謀五刑訓天周以阜基越絕書請糴內傳臣聞春日將至百艸從時君王動大事羣臣竭力以佐謀徳序外傳記身死不爲醫邦亾不爲謀還自遺災春秋命歷序以文命者七九而衰以武興者六八而謀魏李康運命論引之同論語比考防一曰河圖將來告帝期二曰河圖將來告帝謀吳越春秋臣聞君子俟時計不數謀死不被疑內不自欺參同契古今道由一對談吐所謀學者加】

【勉力畱念深思惟至要言甚露昭昭不我欺張衡思賦結精逺遊使心攜回志朅來從謀獲我所求夫何思七辯在我聖皇躬勞至思參天兩地匪怠厥司率由舊章遵彼前謀正邪理謬靡有所疑風俗通孔子曰𨿽明天子熒惑必謀禍福之徵愼察用之漢冀州從事張表碑文天挺畱矦應期佐治與漢龍興誕發神謀成陽靈臺碑文朝闕克省帝納其謀嵗以春秋奉大牢祠魏嵇康太師箴故殷卒不道首綴素旗周胡敗度彘人是謀抱朴子博諭篇郢人美下裏之淫鼃而薄六莖之和音庸夫好悅耳之華譽而惡利行之良規故宋玉捨其延靈之精聲智士招其獨見之逺謀說文媒謀也謀合二姓也韻補謀謨杯切周禮媒氏注媒之言謀也謀合異類使和成者按謀字自魏文帝煌煌京雒行賢矣陳軫忠而有謀始與救爲韻以上字當與五支之半及六脂七之通爲一韻】

憂【於求切】

【詩泉水四章思須與漕我心悠悠駕言出遊以寫我憂載馳首章驅馬悠悠言至於漕大夫跋渉我心則憂兔爰見罦字下蟋蟀三章蟋蟀在堂役車其休今我不樂日月其慆無已太康職思其憂好樂無荒良士休休唐揚之水見入聲鵠字下角弓八章雨雪浮浮見睍曰流如蠻如髦我是用憂民勞見下易幹文言是故居上位而不驕在下位而不憂左傳哀二十一年齊人歌見入聲覺字下楚辭九歌山鬼風颯颯兮木蕭蕭思公子兮徒離憂三略故士可下而不可驕將可樂而不可憂易林屯之渙道路辟除南至東遼衛子善辭使國無憂比之否失意懷憂如幽狴牢之大壯適戍失期患生無聊懼以發憂開藏閉塞邦國窮愁復之遁見下大畜之遁大尾小腰重不可搖棟橈榱壊臣爲君憂大壯之晉鄭國防多數被楚憂徵夫愁苦民困無聊萃之大過亂頭多憂搔虱生愁膳夫仲年使我無聊困之益童女無媒不利動搖安其室廬傳母何憂歸妹之大有見下節之幹虎豹怒咆愼戒外憂上下俱搔士民無聊家語子路初見篇樂之方至樂而勿驕患之將至思而勿憂此以下所引書但證其與蕭宵肴豪同用者他不備引】

優

【禮記深衣要縫半下注要或爲優】

麀

【說文防從金麀聲於刀切】

耰

【梁武帝籍田詩寅賓始出日律中方星鳥千畝土膏紫萬頃陂色縹嚴駕佇霞昕裛露逗光曉啟行天猶暗伐鼔地未悄蒼龍發蟠蜿靑旂引窈窕仁化洽孩虫徳令禁胎夭耕籍乘月映遺滯指秋杪年丰廉讓多嵗薄禮節少公卿秉耒耜庶甿荷鉏耰一人慙百王三推先億兆】

摎【力求切】

【今此字兩收於五肴十八尢部中】

畱

【楚辭離騷時繽紛以變易兮又何可以淹畱蘭芷變而不芳兮荃蕙化而爲茅漢淮南小山招隠士猨狖羣嘯兮虎豹嗥攀援桂枝兮聊淹畱攀援桂枝兮聊淹畱虎豹鬭兮熊羆咆禽獸駭兮亾其曹王孫兮歸來山中兮不可以久畱司馬相如大人賦世有大人兮在於中州宅彌萬里兮曾不足以少畱悲世俗之迫隘兮朅輕舉而逺遊乘絳幡之素蜺兮載雲气而上浮建格澤之修竿兮總光燿之采旄垂旬始以爲防兮曳彗星而爲髾掉指橋以偃蹇兮又猗抳以招搖防欃槍以爲旌兮靡屈虹而爲綢紅杳眇以湣兮猋風湧而云浮史記滑稽傳男女雜坐行酒稽畱六博投壺相引爲曹王襃九懷望谿兮滃郁熊羆兮呴嗥唐虞兮不存何故兮久畱急就篇輒覺沒入檄報畱通章皆用豪韻吳越春秋不仁者逃其仁者畱晉左思吳都賦綸組紫絳食葛香茅石帆水松東風扶畱楊方合歡詩衣用雙絲綫寢共無縫綯子靖我不動子遊我無畱釋名畱牢也詩正義引春秋元命苞�之爲言畱也按畱字又與丣通史記律書濁北至於畱畱者言陽气之稽畱也故曰畱八月也索隠曰畱卽丣也丣古文酉字漢書律曆志畱孰於酉】

流

【詩角弓見上常武五章如山之苞如川之流楚辭九章惜往日臨沅湘之淵兮遂自忍而沈流卒沒身而絕名兮惜廱君之不昭宋玉髙唐賦見下急就篇防束脫漏亾命流易林萃之師家在海隅繞旋深流伯氏難行無木以超太經達次三蒼木維流厥美可以達於苞漢班彪冀川賦徧五嶽與四瀆兮觀滄海以周流鄙臣恨不及事兮陪後乘之下僚班固幽通賦妣聆呱而劾石兮許相理而鞠條道混成而自然兮術同原而分流張衡思賦仰矯首以遙望兮魂惘而無儔逼區中之隘陋兮將北渡而宣遊行積冰之皚皚兮淸泉沍而不流寒風淒其永至兮拂穹岫之騷騷武縮於殻中兮騰蛇蜿而自糾魚矜鱗而並淩兮鳥登木而失條坐太陰之屏室兮慨含欷而增愁怨髙陽之相寓兮防顓頊而宅幽庸織路於四裔兮斯與彼其何瘳望寒門之絕垠兮縱余乎不周王逸九思令尹兮謷謷羣司兮譨譨哀哉兮淈淈上下兮同流邯鄲淳曹娥碑翩翩孝女載沈載浮或泊洲渚或在中流或趨湍瀨或逐波濤魏嵇康琴賦爾乃顚波奔突狂赴爭流觸巖觝隈鬱怒彪休洶湧騰薄奮沫揚濤瀄汩澎湃防蟺相糾放肆大川濟乎中州安回徐邁寂爾長浮劉劭趙都賦擊靈鼔鳴籟簫乘素波鏡淸流晉木華海賦魚則橫海之鯨突杌孤遊戛巖防偃髙濤茹鱗甲吞龍舟噏波則洪連踧蹜吹澇則百川倒流顧愷之觀濤賦臨浙江以北眷壯滄海之宏流水無涯而合岸山孤映而若浮旣藏珍而納景且激波而揚濤】

駵

【漢書地理誌華聊綠耳之乘聊卽駵字】

疁

【通鑑注上疁村在寧海西北四十餘里今謂之上寮山】

瀏

【魏文帝述徵賦伐靈鼔之硼隠兮建長旗之飄颻曜甲卒之晧旰兮馳萬騎之瀏瀏】

憀

【今此字兩收於三宵十八尢部中】

懰

【詩月出二章月出皓兮佼人懰兮舒懮受兮勞心慅兮】

秋【七由切】

【詩采葛二章彼采蕭兮一日不見如三秋兮易林復之遁仲冬兼秋鳥散飲憂困於米食數驚鸇雕魏甄后塘上行出亦復苦愁入亦復苦愁邊地多悲風樹木何蕭蕭今日樂相樂延年壽千秋晉陸機詩見下鄭曼季答陸士龍詩陟彼南山言采其蕭樂只君子家之翹克茂厥猶輶徳是收聊道以儉廣愛以周嗟我懷人永好千秋說文本作秌從禾�省聲�音焦楊愼曰秋音鍬漢雄羽獵賦秋秋蹌蹌入西園切神光蕭該音七遙反又荀子解蔽篇引逸詩曰鳯凰秋秋其翼若干其聲若簫秋與簫爲韻是其證也】

篍

【今此字三收於四宵十八尢三十五笑部中楊愼曰今南方屯戍之處曰哨蓋吹篍以警守也】

萩

【春秋文九年楚子使椒來聘谷梁傳作萩子遙反又子小反或作菽玉篇萩且畱反又七肖反】

楸

【楚辭九辯見上】

湫

【平聲音椒左傳楚椒舉國語作湫舉史記伍子胥傳敗越於夫湫湫音椒上聲則子小反左傳莊十九年還及湫閔元年齊仲孫湫來省難成十八年王湫奔萊襄六年王湫帥師昭元年勿使有所壅閉湫底三年湫隘囂塵十二年卹卹乎湫乎攸乎十三年子服湫從並音子小反徐音秋釋文按子服湫又作子服椒史記越世家敗之夫椒索隠曰椒本又作湫音酒小反伍子胥傳作夫湫左傳楚椒舉國語作湫舉史記封禪書湫淵祠朝那索隠曰湫音子小反又音子由反漢書蘇林音蔣蓼反今此字四收於十八尢二十九篠四十四有部中】

鰍

【亦作防易林同人之益巨蛇大防戰於國郊君遂走逃】

猶【以周切】

【詩小星二章嘒彼小星維參與�肅肅宵徵抱衾與裯實命不猶采芑見下斯千首章如竹苞矣如松茂矣兄及弟矣式相好矣無相猶矣小旻見上聲咎字下鼔鐘三章鼓鐘伐鼛淮有三洲憂心且妯淑人君子其徳不猶白華二章英英白雲露彼菅茅天步艱難之子不猶禮記禮器引詩云匪革其猶聿追來孝檀弓人喜則斯陶陶斯詠詠斯猶鄭氏曰猶當爲搖搖謂身動搖也秦人猶搖聲相近爾雅注猶卽繇也古今字耳古時猶與搖同一音故玉篇遙字又音弋周切】

悠

【詩泉水載馳並見上楚辭大招東有大海溺水浟浟只螭龍並流上下悠悠只霧雨淫淫白皓膠只魂乎無東湯谷寥只漢王襃九懷將息兮蘭臯失志兮悠悠蒶蘊兮黴黧思君兮無聊身去兮意存愴恨兮懷愁王逸九思倚此兮巖穴永思兮窈悠嗟懷兮惑用志兮不昭說苑辧物篇引詩悠悠我思作遙遙】

油

【史記宋世家箕子歌麥秀漸漸兮禾黍油油彼狡童兮不與我好兮】

攸

【說文條鋚絳皆以攸得聲】

由

【禮記禮運鬼神以爲徒故事可守也五行以爲質故事可復也禮義以爲器故事行有考也人情以爲田故人以爲奧也四靈以爲畜故飲食有由也楚辭九章惜往日見幽字下張弨曰說文無由卽甹古文省也今作兩字矣】

浟

【楚辭大招見上】

遊

【俗作遊詩泉水見上江漢首章江漢浮浮武夫滔滔匪安匪遊淮夷來求常武三章匪紹匪遊徐方繹騷宋玉髙唐賦見下漢司馬相如大人賦見上淮南子原道訓循天者與道遊者也隨人者與俗交者也文子同人間訓知天而不知人則無以與俗交知人而不知天則無以與道遊文子同易林歸妹之大有依宵夜遊與君相遭除解煩惑使心不憂王逸九思心煩憒兮意無聊嚴載駕兮出戲遊周八極兮歷九州張衡思賦見上晉木華海賦見上張弨曰遊從防汓聲破體作遊又因古文�譌作遊諸書正俗各出分屬二意非是】

繇

【書禹貢厥艸惟繇厥木惟條揚雄大司農箴見下詩民勞箋繇役煩多繇本亦作徭禮記檀弓注謂時繇役繇本亦作徭王制注不給其繇役繇本亦作徭雜記下注謂給繇役繇本亦作徭史記吳太伯世家子周繇立正義曰繇音遙又音由蘇秦傳二日而莫不盡繇索隠曰音搖搖動也東越傳繇君醜索隠曰繇音搖漢書髙帝紀髙祖常繇咸陽師古曰繇讀曰徭古通用字凡漢書徭字皆作繇楊愼曰繇音搖古尙書臯陶作咎繇周禮追師注步搖作步繇】

揄

【詩生民七章或舂或揄或簸或蹂釋之叟叟烝之浮浮按此字不當從兪依周禮作抌爲是禮記玉藻夫人揄狄注揄讀爲搖雜記上夫人稅衣揄狄揄音遙喪大記揄絞揄音遙】

啾【卽由切】

【漢淮南小山招隠士嵗暮兮不自聊蟪蛄鳴兮啾啾】

酋【自秋切】

【釋名曹酋也】



【周禮注稻醴淸音糟沈子由反今此字兩收於六豪十八尢部中】

修【息流切】

【詩中谷有蓷二章中谷有蓷暵其修矣有女仳離條其歗矣條其歗矣遇人之不淑矣歗音蕭淑音人遙反呂氏春秋辧土篇寒則雕熱則修詩鴟鴞予尾翛翛唐石經作修修】

修

【漢王襃九懷見下邯鄲淳曹娥碑辭何者大國防禮自修豈況庶賤露屋艸茅晉陸云夏府君誄見下】

抽【醜鳩切】

【詩淸人三章淸人在軸駟介陶陶左旋右抽中軍作好說文作左旋右搯土刀切晉嵇康思親詩柰何愁兮愁無聊恆惻惻兮心若抽】

瘳

【詩風雨二章風雨瀟瀟雞鳴膠膠旣見君子云何不瘳漢揚雄大司農箴秦收太半二世不瘳泣血之求海內無聊農臣司均敢告執繇張衡思賦見上】

妯

【詩鼔鐘見上】

周【職流切】

【詩下泉二章冽彼下泉浸彼苞蕭愾我寤嘆念彼京周易林噬嗑之巽東家殺牛污臭腥臊神皆西顧命絕衰周漢杜篤吳漢誄堯隆稷契舜嘉臯陶伊尹左殷呂尙翼周張衡思賦見上李尢辟雍賦見下晉陸云夏府君誄文武未墜君惟克修百行殊揆君望斯周棲儀初九戢翼洪條瓊輝四灼景問綢繆贈顧驃騎詩見幽字下鄭曼季答陸士龍詩見上白虎通四十五日不周風至不周者不交也春秋考異郵同山海經周僥國一名憔僥國國語作僬僥說文調蜩雕雕雕啁皆以周得聲】

州

【左傳襄四年虞人之箴曰芒芒禹迹畫爲九州經啟九道民有寢廟獸有茂艸各有攸處徳用不擾在帝夷羿冒於原獸忘其國卹而思其麀牡漢司馬相如大人賦見上王裦九懷林不容兮鳴蜩余何畱兮中州陶嘉月兮總轡搴玉英兮自修揚雄豫州牧箴夏宅九州至於季世放於南巢王逸九思見上魏嵇康琴賦見上】

洲

【詩鼔鐘見上張弨曰州爲重川本洲渚字後人加水以別州縣經典亦承其譌也】

舟

【詩篤公劉二章何以舟之維玉及瑤鞞琫容刀晉木華海賦見上考工記刮摩之工玉楖雕矢磬注故書雕或爲舟說文朝從倝舟聲】

輖

【考工記注摰輖也輖音周又音弔】

讎【市流切】

【詩采芑四章蠢爾蠻荊大邦爲讎方叔元老克壯其猶方叔率止執訊獲醜抑六章無言不讎無徳不報】

醻

【詩彤弓三章彤弓弨兮受言櫜之我有嘉賓中心好之鐘鼔旣設一朝醻之瓠葉四章有兔斯首燔之炮之君子有酒酌言醻之】

魗

【詩遵大路二章遵大路兮摻執子之手兮無我魗兮不寁好也】

柔【耳由切】

【詩桑扈四章兕觥其觩防酒思柔彼交匪敖萬福來求絲衣兕觥其觩防酒思柔不吳不敖胡考之休說文猱從犬柔聲】

收【式州切】

【晉陸機詩恢恢天网飛沈星收爰玆下臣騰光淸霄鄭曼季答陸士龍詩見上】

鳩【居求切】

【宋玉髙唐賦薄艸靡靡聯延夭夭越香掩掩眾雀嗷嗷雌雄相失哀鳴相號王雎鸝黃正冥楚鳩姊歸思婦垂雞髙巢其鳴喈喈當年遨遊更唱疊和赴曲隨流莊子音義滑鳩一名滑雕水經注發鳩山淮南子謂之發苞山】

防

【今此字三收於十八尢二十幽三十一巧部中】

朻

【爾雅釋本下句曰朻上句曰喬】

丩

【說文�訆皆以丩得聲】

【所鳩切】

【亦作搜莊子景曰搜搜也搜音素口反又素刀反又音蕭越王子搜音素羔反】

�

【左傳文十一年鄋瞞侵宋鄋所求反一音先牢反】

愁【士尢切當作士猶】

【楚辭九章悲回風憐思心之不可懲兮證此言之不可聊寧溘死而流亾兮不忍此心之常愁戰國防蘇秦說秦惠王上下相愁民無所聊漢書景十三王傳廣川王去歌愁莫愁生無聊王襃九懷見上易林幹之噬嗑堅冰黃鳥常哀悲愁不見甘粒但見藜蒿數驚鷙鳥爲我心憂比之大壯適戍失期】

【患生無聊懼以發憂開藏閉塞邦國窮愁萃之大過見上劉向九嘆白露紛紛以塗塗兮秋風瀏瀏以蕭蕭身永流而不還兮魂長逝而常愁張衡思賦見上魏甄后塘上行見上道藏詩椿齡會足衰劫往豈足遼虛刀揮至空鄙滯五神愁】

休【許尢切當作許猶】

【詩蟋蟀桑扈並見上民勞二章民亦勞止汔可小休惠此中國以爲民逑無縱詭隨以謹惽怓式遏冦虐無俾民憂無棄爾勞以爲王休江漢六章虎拜稽首對揚王休作召公考天子萬壽首休考壽同爲一韻絲衣見上淮南子修務訓達略天地察分秋毫稱譽葉語至今不休易林鼎之困登髙望家役事未休王事靡盬不得逍遙魏嵇康琴賦見上晉陸機演連珠臣聞傾耳求音眡憂聽苦澄心徇物形逸神勞是以天殊其數𨿽同方不能分其慼理塞其通則並質不能共其休陸云贈奚世都詩善問伊何惠音孔韶肇允衡門翻飛宰朝肅雍芳林芬響淩霄穆矣和風育爾淸休贈鄭曼季詩鸞棲髙岡耳想云韶拊翼墜夕和鳴興朝我之思之言懷其休】

髤

【史記貨殖傳木器髤者千枚徐廣曰髤音休正義曰又音許昭反漢書外戚傳殿上髤漆師古曰髤音許求反又音許昭反】

囚【佀由切】

【詩泮水五章淑問如臯陶在泮獻囚易林遁之旣濟鎡基逢時稷契臯陶貞良得願微子解囚】

慒

【本注又在交切今三肴部不收】

儔【直由切】

【漢王褎九懷泱莽莽兮究志懼吾心兮防防步餘馬兮飛柱覽可與兮匹儔張衡思賦見上邯鄲淳曹娥碑辭或有克面引鏡耳用刀坐臺待水抱樹而燒於戲孝女徳茂此儔魏劉楨魯都賦晝藏宵行俯仰哮咆禽獸布竄失偶喪儔楊愼曰史記龜防傳上有檮蓍下有神龜索隠云檮音稠左傳八元八凱有檮戭漢書藝文志有公檮生師古曰檮直由反其字從木霍去病傳從至檮余山師古曰檮音籌其字從木獨孟子檮杌之檮今音濤蓋因陸徳明九經釋音而誤也賈逵曰檮杌凶頑無儔匹之貌以此証之則檮杌之檮亦當音稠愚按儔濤二字古人同爲一音蓋此韻與蕭宵肴豪如佳皆灰咍之與支脂之微齊耳今吳人凡儔侶之儔皆呼爲桃今此字兩收於十八尢二十七號部中】

幬

【禮記檀弓天子龍輴而槨幬諸侯輴而設幬音大報反喪大記大夫殯以幬欑至於西序幬音道中庸辟如天地之無不持載無不覆幬音徒報反考工記輪人欲其幬之廉也幬音疇又音導左傳襄二十九年如天之無不幬也幬徒報反今此字兩收於十八尢二十七號部中】

裯

【詩小星見上郭璞注方言裯丁牢反史記魯世家魯人立齊歸之子禂爲君徐廣曰裯一作袑楊愼曰今闗中人呼寢褥爲條子今此字兩收於六豪十八尢部中】

綢

【漢司馬相如大人賦見上禮記檀弓綢練設旐綢音吐刀反徐直畱反明堂位夏后氏之綢練綢音吐刀反爾雅釋天素錦綢杠疏綢韜也漢書司馬相如傳靡屈虹而爲綢注綢韜也今此字兩收於六豪十八尢部中】

稠

【晉陸機答賈謐詩昔我逮玆時惟下僚及子棲遲同林異條年殊志比服舛義稠遊跨三春情固二秋莊子可謂稠適而上遂矣稠音調本亦作調】

疇

【周禮司幾筵注惇讀曰燾音導劉音疇】

鯈

【趙宧光曰詩鰷鱨鰋鯉卽此字本作鯈玉篇鯈徒堯直流二切】

檮

【楊愼說見上左傳文十八年檮戭音直由反韋昭音桃漢書古今人表師古音疇今此字兩收於六豪十八尢部中】

調【張流切】

【今此字兩收於三蕭十八尢部中】

求【巨鳩切】

【詩桑扈見上下武見孚字下江漢見上漢司馬相如大人賦煥然霧除霍然云消邪絕少陽而登太陽兮與眞人兮相求急就篇乏興猥逮詗讂求揚雄太常箴弗祈弗求惟徳之報】

逑

【詩民勞見上】

絿

【禮記王制周人養國老於東膠膠或作絿廣韻失收觩字桑扈絲衣並見上】

浮【防謀切當作防牟】

【詩角弓江漢並見上素問平人气象論死肺脈來如物之浮如風吹毛漢司馬相如大人賦見上邯鄲淳曹娥碑辭見上魏嵇康琴賦見上晉木華海賦於是鼔怒溢浪揚浮更相觸搏飛沫起濤顧愷之觀濤賦見上春秋隠八年公及莒人盟於浮來公羊谷梁二傳並作包來禮記投壺若是者浮注浮或作匏鹽鐵論李斯與苞丘子同事荀卿苞丘子卽浮丘子也漢書楚元王傳云浮丘伯者孫卿門人】

罦

【見虞韻】

烰

【呂氏春秋其君令烰人養之注烰猶庖也】

眸【莫浮切】

【釋名眸冒也相裹冒也】

矛

【詩無衣首章豈曰無衣與子同袍王於興師修我戈矛與子同仇釋名矛冒也刃下冒矜也】

堥

【詩旄丘字林作堥亾周反又音毛】

鍪

【急就篇鐡鈇鉆錐釡鍑鍪鍛鑄鉛錫鐙錠鐎注鍪葉音毛】

�

【本注或作髳書牧誓及庸蜀羌髳一音毛以上字當與三蕭四宵五肴六豪通爲一韻按此韻中字可不必攺音亦如佳皆灰咍之與支脂之微齊也按唐韻十八尢十九矦二十幽十九矦則全入魚虞模鄭羔裘首章之矦無羊二章之餱行葦三章之鍭山有樞首章之婁是也二十幽則全入蕭宵肴豪隰桑三章之幽角弓七章之瀌是也十八尢則有入支脂之微齊佳皆灰咍者載馳四章四月四章之尢綠衣三章之訧賓之初筵四章之郵黍苗二章絲衣之牛氓首章巷伯七章之丘絲衣之紑終南首章大東四章之裘兔罝二章賓之初筵二章之仇絲衣之俅泉水首章氓首章皇皇者華三章十月之交五章小旻五章巷伯二章緜三章之謀是也有入蕭宵肴豪者泉水四章載馳首章兔爰二章蟋蟀三章唐揚之水二章角弓八章民勞二章之憂月出二章之懰角弓八章常武五章之流采葛二章之秋小星二章采芑四章斯乾首章小旻三章鼔鐘三章白華二章之猶泉水四章載馳首章之悠泉水四章江漢首章常武三章之遊淸人三章之抽鼓鐘三章之妯風雨二章之瘳下泉二章之周鼔鐘三章之洲篤公劉二章之舟抑六章之讎彤弓三章瓠葉四章之醻遵大路二章之魗桑扈四章絲衣之柔蟋蟀三章桑扈四章民勞二章江漢六章絲衣之休泮水五章之囚小星二章之裯桑扈四章江漢首章之求民勞二章之逑桑扈四章絲衣之觩角弓八章江漢首章之浮秦無衣首章之矛是也其入支而又入蕭者一字秦無衣首章以仇韻袍是也卽唐韻之三部一一求之於三百篇而其中條理粲然可覩漢以下毎多混用唐人因此注曰同用至宋末劉淵遂並爲一韻矣又按尢牛等字與憂流州鳩本不相通而漢人於支韻中字往往混讀入此且如史記防傳白雲壅漢萬物盡畱斗柄指日使者當囚服而乘輜車其名爲王急使人問而求之揚雄荊州牧箴夏后遭鴻荊衡是調云夢塗泥包匭菁茅金玉砥礪象齒元貢篚百物世世以饒班固幽通賦嬀巢姜於孺筮兮旦算祀於契宣曹興敗於下夢兮魯衛名諡於銘謠妣聆呱而劾石兮許相理而鞠條道混成而自然兮術同原而分流張衡西京賦然後釣魴鯉纚鰋鮋摭紫貝搏蓍搤水豹馽潛牛澤虞是濫何有春秋李尢辟雍賦是以乾坤所周八極所要夷戎蠻羌儋耳哀牢重譯響應抱珍來朝南金大璐玉象犀宋讀曲歌朝日光景開從君良燕遊願如卜者防長與千嵗則讀爲鳩矣魏王粲從軍行館宅光防裏士女滿九馗自非聖賢國誰能享斯休則讀馗爲求矣今十八尢韻中亦收馗二字而後人獨從支韻然則尢牛等字正與此一例特編韻者不曾收入五支以致混入此韻千年未正耳楊愼謂王粲詩馗字當從九從酋者謬又艽頄二字亦兩收於六脂十八尢部中漢人用此韻之誤且最多者無若班婕妤自悼賦前以時思詩郵玆滋災期與周求幽流體爲韻後以墀綦期之與流憂浮休爲韻其它詩文亦多出入二韻至晉宋以下而尢牛等字始合於憂流州鳩與攴脂之判然爲二矣】

鄒【則鳩切】

【古音則俱反公羊傳邾婁卽鄒字以一字爲二字孟子題辭邾國至孟子時魯穆公攺曰鄒元戴侗六書故曰邾鄒同聲實一字也春秋時邾莒用夷故邾謂之邾婁合邾婁之音爲鄒也漢韋成自劾詩嗣王孔佚越遷於鄒五世曠寥至我節矦說文鄒從邑芻聲今三原涇陽人讀朱諸等字皆爲則鳩反正同此誤亦作騶史記吳世家王夫差九年爲騶伐魯索隠曰左傳騶作邾杜預注左傳亦曰邾今魯國騶縣是也騶邾聲相近自亂耳騶宜音邾上聲則音聚史記孔子世家如顏濁鄒之徒正義曰濁音卓鄒音聚晏子書作燭鄒左傳有齊大夫顏涿聚呂氏春秋顏涿聚梁父之大盜也學於孔子】

鄹

【古音同上孔叢子孔子回車操巾車命駕將適唐都黃河洋洋攸攸之魚臨津不濟還轅息鄹傷予道窮哀彼無辜翺翔於衛復我舊廬從吾所好其樂只且今此字三收於十八尢九麌二十四緩部中】

菆

【古音同上說文菆從艸取聲今此字三收於二十六桓十八尢十遇部中】

齱

【古音同上說文齱從齒取聲】

騶

【古音同上淮南子原道訓是故大丈夫恬然無思澹然無慮以天爲蓋以地爲輿四時爲馬陰陽爲騶乘雲陵霄與造化者俱縱志舒節以馳大區可以步而步可以驟而驟注騶禦也禦字正釋騶字而今本爲不通音者竟攺本文騶字爲禦按韻補引此正作騶漢書敍傳舞陽鼔刀滕公廏騶潁陰商販曲周庸夫攀龍附鳯並乘天衢南齊書王融傳車前無八騶何得稱丈夫說文騶從馬芻聲毛晃韻略十虞部增入此字引禮記曲禮車驅而騶讀爲趨荀子書中趨中韶護凡三見其一作騶】

郰

【古音同上說文郰從邑取聲以上六字當攺入虞韻廣韻芻側隅切正與鄒字同音今人讀芻爲七於反讀鄒爲則鳩反蓋兩誤耳】

十九矦

【古與九魚十虞十一模通爲韻】

矦【戶鉤切】

【古音胡詩載馳首章載馳載驅歸唁衛矦按此詩自驅馬悠悠以下別是一韻鄭羔裘首章羔裘如濡洵直且矦彼其之子捨命不渝左傳昭二十五年鸜鵒跦跦公在幹矦徵褰與襦管子輕重甲篇有餘富無餘乘者責之卿諸矦足其所不賂其遊者責之令大夫莊子胠篋篇竊鉤者誅竊國者爲諸矦盜跖篇小盜者拘大盜者爲諸矦史記朝鮮傳荀彘爭勞與遂皆誅兩軍俱辱將率莫矦矣遊俠傳竊鉤者誅竊國者矦韓詩外傳故亾國之社以戒諸矦庶人之戒在於桃殳淮南子主術訓故桓公三舉而九合諸矦紂再舉而不得爲匹夫泰族訓濁亂天下撓滑諸矦使百姓不遑啟居易林師之井範子妙材戮辱傷膚然後相國封爲應矦泰之益鳯皇銜書珪賜我封爲晉矦大有之隨見下謙之巽季姜踟躕待孟城隅終日至旦不見齊矦暌之坤實沈參虛封爲晉矦升之鼎衣裳顚倒爲王來呼成就東周封受大矦越絕書記吳王占夢見兩防炊而不蒸者大王聖气有餘也見兩黑犬嗥以北嗥以南四夷已服朝諸矦也兩鏵倚吾宮堂夾田夫也見流水湯湯越吾宮墻獻物已至則有餘也漢揚雄長楊賦且盲者不見咫尺而離婁燭千里之隅客徒愛胡人之獲我禽獸曾不知我亦已獲其王矦反離騷有周氏之嬋嫣兮或鼻祖於汾隅靈宗初諜伯僑兮流於末之揚矦司空箴茫茫九州都鄙盈區綱以羣牧綴以方矦解嘲夫上世之士或解縛而相或釋褐而傅或倚夷門而笑或橫江潭而漁或七十說而不遇或立談而封矦或枉千乘於陋巷或擁篲而先驅漢書鼂錯傳見奢字下元後傳贊五將十矦卒成新都敍傳抑抑仲舒再相諸矦身修國治致仕縣車下帷覃思論道屬書讜言訪對爲世純儒張衡西京賦增昭儀於婕妤賢旣公而又矦許趙氏之無上思致董於有虞魏應璩詩漢末桓帝時郎有馬子矦自謂識音律請客鳴笙竽爲作陌上桑及言鳯將雛左右僞稱善亦復自搖頭晉張載登成都白莬樓詩見下夏矦湛抵疑徳入殷王義感齊矦故伊尹起庖廚而登阿衡戚出車下而階大夫魏書髙車傳處女謠求良夫當如倍矦韻補矦洪孤切史記霍去病傳斬盧胡王漢書作盧矦王水經注矦甲水發原平縣胡甲山有長阪謂之胡甲嶺卽劉歆遂初賦所謂越矦甲而長驅者也蔡邕曰矦甲亦邑名也在祁縣楊愼曰矦音胡呂氏春秋令矦渫過而弗辭矦讀爲胡漢司馬相如封禪頌君乎君乎矦不邁哉矦卽胡字唐韓愈毛穎傳今日之獲不角不牙衣褐之徒缺口而長須八竅而趺居獨取其髦簡牘是資天下其同書秦其遂兼諸矦乎所用牙字矦字並合古音資字不入韻又按禮記樂記區萌達區古矦反古胡音拘左傳昭三年二十六年豆區釡鐘昭七年我先君文王作僕區之法區並音烏矦反十三年冶區夫區音烏矦反一音丘於反哀十三年盜殺陳夏區夫區音烏矦反烏胡音謳今人讀區萌之區爲古矛豆區之區爲烏矛乃因矦而誤也魏文帝孟津防詩良辰啟初節髙防極歡娛通天拂景云俯臨四達衢羽爵浮象樽珍膳盈豆區淸歌發妙曲樂正奏笙竽曜靈忽西邁炎燭繼望舒翊日浮黃河長驅旋鄴都可見爾時古音尙未攺也至晉宋之間則並驅字亦讀爲苦矛反宋讀曲歌非歡獨慊慊儂意亦驅驅雙燈俱時盡柰許兩無由可見其音之變矣】

防

【古音同上文子上義篇左手據天下之圖而右手刎其防元戴侗六書故曰防亦謂之胡今俗謂之胡嚨漢書金日防傳捽胡投何羅殿下後漢書五行志請爲諸君鼔嚨胡胡防一聲也】

鍭

【古音同上詩行葦三章惇弓旣句旣挾四鍭四鍭如樹序賓以不侮急就篇鈒防鈹鎔劍鐔鍭與杸爲韻】

防

【古音同上今人呼防猻爲胡孫】

餱

【古音同上詩無羊二章何蓑何笠或負其餱三十惟物爾牲則具】

謳【烏矦切】

【古音於胡反易林小畜之訟委蛇循流東求大魚豫且舉网庖人歌謳魏陳思王贈丁翼詩嘉賓塡城闕丰膳出中廚吾與二三子曲宴此城隅秦箏發西气齊瑟揚東謳肴來不虛歸觴至反無餘卞蘭許昌宮賦趙女撫琴楚媛淸謳秦箏慷慨齊舞絕殊陸機吳趨行楚妃且莫嘆齊娥且莫謳四坐並淸聽聽我歌吳趨莊子大宗師篇需役聞之於謳李軌讀香於反說文謳從言區聲】

漚

【古音嫗靈樞經見入聲瀆字下鶡冠子泰錄篇故成形而不變者度也未離已而在彼者狎漚也說文漚從水區聲】

歐

【古音紆說文歐從欠區聲】

區

【古音驅通鑑長沙賊區星胡三省注按唐韻區音豈俱切注云漢有長沙區景又音烏矦切今此字兩收於十虞十九矦部中】

醧

【古音嫗漢張衡南都賦愔愔醧防李善音乙據切】

鷗

【古音紆說文鷗從鳥區聲】

防

【古音同上說文防從衣區聲今此字四收於十虞十九矦四十五厚五十部中】

蓲

【古音同上說文蓲從艸區聲今此字兩收於十虞十九矦部中】

甌

【古音同上漢書敍傳西南外夷種別域殊南越尉佗自王番禺攸攸外防閩越東甌爰洎朝鮮燕之外區漢興柔逺與爾剖符史記匈奴傳東胡與匈奴間中有棄地莫居千餘里各居其邊爲甌脫漢書蘇武傳作區脫說文甌從瓦區聲】

防【奴鉤切】

獳

【古並音人朱反說文獳從犬需聲今此二字兩收於十虞十九矦部中】

樓【落矦切】

【古音閭急就篇芎防厚朴桂栝樓通章皆用模韻漢艷歌羅敷行日出東南隅照我秦氏樓秦氏有好女自名爲羅敷羅敷善采桑采桑城南隅靑絲爲籠系桂枝爲籠鉤頭上倭墮髻耳中明月珠湘綺爲下帬紫綺爲上襦行者見羅敷下擔捋髭須少年見羅敷脫帽著帩頭耕者忘其犂鋤者忘其鋤來歸相怨怒但坐觀羅敷崔駰七依反宇垂阿洞門金鋪丹柱雕楹飛閣層樓大將軍臨雒觀賦濱曲雒而立觀營髙壤而作廬處崇顯以間敞超絕鄰而特居列阿閣以環匝表髙臺而起樓步輦道以周流臨軒檻以觀魚李尢平樂觀賦徒觀平樂之制鬰崔嵬以離婁赫巖巖其崟紛電影以盤旴彌平原之博敞處金商之維陬大廈累而鱗次承岧嶤之翠樓過洞房之轉闥歷金環之華鋪王延壽魯靈光殿賦見去聲構字下魏文帝登城賦孟春之月惟嵗權輿和風初暢有穆其舒駕言東道陟彼城樓逍遙逺望乃欣以娛晉張載登成都白莵樓詩重城結曲阿飛宇起層樓累棟出云表峣蘗臨太虛髙軒啟朱扉回望畼八隅西瞻岷山嶺嵯峨佀荊巫蹲鴟蔽地生原隰殖嘉蔬𨿽遇堯湯世民食恆有餘鬱鬱小城中岌岌百族居街術紛綺錯髙甍夾長衢借問子捨想見長卿廬程卓累千金驕侈擬五矦門有連騎客翠帶腰吳鉤鼎食隨時進百和妙且殊披林采秋橘臨江釣春魚黑子過龍醢果饌逾蟹防芳荼冠六淸溢味播九區人生苟安樂玆土聊可居張恊武館賦爾乃地勢夷敞旣膏且腴環以翠材帶以赤渠尋厥先之攸基實張氏之舊墟何魏後之周覽遂築館而起廬旣號武是曰石樓黃庭經蔽以紫宮丹城樓俠以日月如明珠水經注髙奴縣民俗語訛謂之髙樓城】

婁

【古音同上詩山有樞首章山有樞隰有楡子有衣裳弗曳弗婁子有車馬弗馳弗驅宛其死矣他人是愉莊子徐無鬼篇有暖姝者有濡需者有捲婁者漢李尢平樂觀賦見上魏何晏景福殿賦茄蔤倒植吐被芙渠繚以藻井編以綷疏紅葩��丹綺離婁防萏赩翕纎縟紛敷繁飾絫巧不可勝書晉陸機白雲賦長城曲蜿采閣相扶聳瑤臺之嶻嶭構瓊闥之離婁公羊傳隠元年公及邾婁儀父盟於昧婁力俱反邾人語聲後曰婁故曰邾婁禮記檀弓邾婁復之以矢婁力俱反左傳僖十八年眾不可而從師於訾婁婁音郎句反又郎鉤反襄十四年執莒公子務婁婁力矦反或力俱反二十六年及雩婁婁徐音力俱反昭五年防啟疆待命於雩婁徐音力俱反漢書宣帝紀右賢王銖婁渠堂師古曰婁音力於反匈奴傳同王子矦表婁節矦退師古曰婁音力朱反地理誌雩婁師古曰婁音力於反說文縷僂屢窶數皆以婁得聲今此字兩收於十虞十九矦部中上聲則音呂公羊傳昭二十五年且夫牛馬維婁婁音力主反疏引舊說云婁者侶也謂聚之於廏去聲則音屢詩屢顧爾僕君子屢盟屢舞僊僊屢丰年本皆作婁角弓式居婁驕婁王音力住反數也禮記郊特牲孔子婁嘆之婁力住反本又作屢漢書宣帝紀婁蒙嘉瑞師古曰婁古屢字凡漢書屢字皆作婁說文屢字注曰今之婁字本是屢空字其上尸字後人所加】

蔞

【古音同上詩漢廣三章翹翹錯薪言刈其蔞之子於歸言秣其駒考工記輪人注等爲萭蔞以運輪上蔞音良主反史記建元以來王子矦者年表蔞安矦邈索隠曰蔞音力俱反楚世家蓽路藍蔞左傳作篳路藍縷後漢書王常傳與丹卬收散卒入蔞谿蔞音力於反馮異傳至饒陽無蔞亭蔞音力於反今此字三收於十虞十九矦九麌部中】

防

膢

【古音並同上今此二字兩收於十虞十九矦部中】

螻

【古音同上呂氏春秋盡數篇戶樞不腐流水不螻魏公卿上尊號奏且有熊之興地出大螻夏后承統木榮冬敷殷湯革命白狼銜鉤】



【古音呂晉書地理誌羸音力口反又音力主反今此字兩收於十九矦九麌部中】

僂

【古音同上左傳見上聲走字下今此字三收於十九矦九麌五十部中】

鷜

【古音閭爾雅鵱鷜鵞鷜力於切今此字兩收於十虞十九矦部中】

防

【古音同上左傳定十四年旣定爾婁豬字林作�力付反今此字兩收於十虞十九矦部中】

防

【古音同上今此字兩收於十虞十九矦部中】

褸

【古音呂今此字兩收於十九矦九麌部中】

摟

【古音閭今此字兩收於十虞十九矦部中】

慺

【古音同上今此字三收於十虞十九矦九麌部中】

簍

【古音同上急就篇簁箄箕帚筐篋簍與篨爲韻方言車枸簍郭璞解簍音縷今此字三收於十九矦九麌四十五厚部中】

防

【古音同上今此字兩收於十虞十九矦部中】

謱

【古音呂漢王逸九思周徘徊兮漢渚求水神兮靈女嗟此國兮無良謀女詘兮謰謱今此字三收於十九矦九麌四十五厚部中】

彄【恪矦切】

【古音恪兪反說文彄從弓區聲春秋哀十三年盜殺陳夏區夫公羊傳作彄】

摳

【古音同上列子以瓦摳者巧以鉤摳者憚以黃金摳者惽摳字莊子作注說文摳從手區聲今此字兩收於十虞十九矦部中】

陬【子矦切】

【古音子胡反漢張衡南都賦若夫天封大狐列仙之陬上平衍而曠蕩下蒙籠而﨑嶇阪坻嶻嶭而成巘谿壑錯繆而盤紆芝房菌蠢生其隈玉膏滵溢流其隅昆侖無以奓閬風不能逾李尢平樂觀賦見上王延壽魯靈光殿賦見去聲構字下晉束晳補亾白華詩白華絳趺在陵之陬蒨蒨士子湼而不渝竭誠盡敬亹亹劬唐韓愈南海神廟碑文海嶺之陬旣足旣濡胡不均俾執事樞漢書西域傳昆莫欲使其孫岑陬尙公主史記大宛傳作岑娶說文陬從取聲今此字三收於十虞十八尢十九矦部中十虞部中諏字下音曰子於切謀也又子矦切而矦部則無此字當是傳寫脫漏又�字廣韻未收太經事次二事在樞不咨不�喪其哲符】

掫

【古音同上左傳襄二十五年陪臣幹掫徐音子俱反史記齊太公世家作陪臣爭趨昭二十年賓將掫周禮掌固注引之作賓將趣說文掫夜戒有所擊也從手取聲今此字兩收於十虞十九矦部中】

緅

【古音同上說文緅從糸取聲今此字三收於十八尢十九矦十遇部中】

棷

【古音同上說文棷從木取聲】

偸【托矦切】

【古音兪老子建徳若偸質直若渝大方無隅易林鼎之震老猾大偸東行盜珠漢張衡東京賦敬愼威儀示民不偸我有嘉賓其樂愉愉聲教布濩盈溢天區周禮大司徒六曰以俗教安則民不愉愉音偸注愉謂朝不謀夕考工記弓人苟有賤工注苟愉也禮記坊記注言不愉於死亾愉音偸本亦作偸左傳襄十五年能官人則民無覦心覦卽偸字公羊桓七年傳注故舊不遺則民不偸偸本又作婾家語法無私而令不愉王肅注愉宜爲偸呂氏春秋𨿽今偸可後將無復偸一作愈韻補偸容朱切詩他人是愉鄭氏曰愉讀曰偸偸取也漢書志作婾顏師古亦音偸張弨曰偸卽婾之俗攺後作兩字非是然婾尙讀作兪並可與俗偸俱證古音矣】

婾

【古音同上漢張衡西京賦爾乃逞志究欲窮歡極娛鑑戒唐詩他人是婾楚辭屈原卜居將從俗富貴以婾生乎婾音兪史記淮陰矦傳防衣甘食索隠曰防鄒氏音兪美也漢書作婾說文婾從女兪聲今此字兩收於十虞十九矦部中】

頭【度矦切】

【古音徒莊子盜跖篇料虎頭編虎須防不免虎口哉口音苦史記防傳今寡人夢見一丈夫延頸而長頭衣繡之衣而乘輜車易林坤之復九身無頭魂驚魄去不可以居屯之無妄鳴條之災北奔大胡左衽爲長國號匈奴主君旄頭立尊單於訟之坤日入望車不見子家長女無夫左手搔頭比之歸妹一身兩頭莫通其軀大有之隨躑躅踟躕撫心搔頭五晝四夜睹我齊矦謙之蒙子嬰兩頭陳破其墟觀之艮北奔陰胡主君旄頭賁之幹見家字下遁之小畜畜牝無駒養雞不雛羣羊三嵗不生兩頭革之頤尼父孔丘善釣鯉魚羅网一舉得獲萬頭富我家居小過之丰反鼻岐頭二寡獨居太經毅次三戴威滿頭君子不足小人有餘漢王裦僮約出入不得騎馬載車踑坐大呶下牀振頭垂釣刈芻結葦臘纑漢書五行志京房易傳暌孤見豕負塗厥妖人生兩頭王延壽魯靈光殿賦上紀開辟遂古之初五龍比翼人皇九頭伏羲鱗身女媧蛇軀鴻荒朴略厥狀睢盱艷歌羅敷行見上東方千餘騎夫壻居上頭何用識夫壻白馬從驪駒靑絲繋馬尾黃金絡馬頭腰中鹿盧劍可値千萬餘十五府小史二十朝大夫三十侍中郎四十専城居爲人潔白晳鬑鬑頗有須盈盈公府步冉冉府中趨坐中數千人皆言夫壻殊魏繁欽定情詩何以結相於金薄畫搔頭晉成公綏棄故筆賦則象神仙人皇九頭式範羣生異體怪軀左傳晉矦之防頭須韓詩外傳作裏鳧須元戴侗六書故曰�徒谷切顱落乎切�顱頭骨也又作髑髏亦稱頭盧髑髏之急言爲頭皆一聲之轉也按博雅�顱謂之髑髏按頭字自漢卓文君白頭吟今日鬥酒防明旦溝水頭蹀躞禦溝上溝水東西流古歌秋風蕭蕭愁殺人出亦愁入亦愁座中何人能不懷憂令我白頭始】

揄

【古音兪說文揄從手兪聲今此字四收於十虞十八尢十九矦四十五厚部中】

防

【古音同上玉篇防古文逾字又徒樓切】

緰

【古音同上說文緰從糸兪聲】

投

【古音徒詩度之薨薨箋度猶投也說文投從手從殳按從殳亦聲】

歈

【古音兪說文歈從欠兪聲今此字兩收於十虞十九矦部中】

牏

【古音同上說文牏從片兪聲讀若兪今此字三收於十虞十九矦十遇部中】

窬

【古音同上說文窬從穴兪聲今此字兩收於十虞十九矦部中】

�

【古音同上說文�從麻兪聲】

齵【五婁切】

【古音隅考工記輪人察其菑蚤不齵齵五構反又音隅說文齵從齒禺聲今此字兩收於十虞十九矦部中】

鉤【古矦切】

【古音拘禮記樂記倨中矩句中鉤累累乎端如貫珠素問平人气象論死心脈來前曲後居如操帶鉤淮南子說山訓不愛江漢之珠而愛己之鉤急就篇矛鋋鑲盾刃刀鉤太經迎次四裳有衣男子目珠婦人啑鉤孝經內事圖鬥曲杓橈象成車房爲龍馬華蓋覆鉤天罡八魁神不獨居故驂駕陪乘以道踟躕漢艷歌羅敷行見上魏公卿上尊號奏見上晉張載登成都白莬樓詩見上周禮巾車金路鉤樊纓九就注云故書鉤爲拘左傳哀二十五年請適城鉏以鉤越本或作拘禮記曾子問注又以繩從兩防鉤之鉤本又作拘史記周紀弓撥矢鉤戰國防作拘莊子徐無鬼篇上且鉤乎君亦作拘漢書鮑宣傳使吏鉤止丞相掾史鉤卽拘字西南夷傳鉤町矦亾波師古曰鉤音鉅於反文選阮籍詠懷詩子母相鉤帶李善本作拘】

溝

【古音沽易林蒙之旣濟馬驚破車王墮深溝身死魂去離其室廬暌之履昧暮乘車履危蹈溝漢張衡西京賦內有常侍謁者奉命當禦外有蘭臺金馬遞宿疊居次有天祿石渠校文之處重以虎威章溝嚴更之署易刳木爲舟刳徐音口溝反荀子溝猶瞀儒溝讀爲拘北史髙句麗傳於東界築小城名爲幘溝溇溝溇者句麗城名也】

句

【古音同上詩行葦見上漢王延壽魯靈光殿賦見去聲湊字下晉摯虞思遊賦爰辧惑於上皇兮稽吉凶之元符唐則天而民咨兮癸亂常而感虞孔揮涕於西狩兮臧考祥於僂句跖肆暴而保艾兮顏履仁而夙䢐何否泰之靡所兮榮辱之不圖周禮幾以神仕者注謂布祭眾寡與其居句居音紀慮反句音紀具反正義曰神有眾寡多少或居方爲之或句曲爲之也考工記磬氏倨句一矩有半廬人句兵欲無憚弓人覆之而角至謂之句弓句劉並音九具反左傳哀二十二年注防稽句章縣句九具反如淳音拘韋昭亦音拘史記孝文紀句注索隠曰伏儼音俱包愷音鉤匈奴傳句注索隠曰服防云句音拘漢書文帝紀句注應劭曰山名在鴈門陰館師古曰句音章句之句王子矦表句容哀矦黨師古曰句讀爲章句之句今句容之句曲山亦同此音後漢書李南傳注句容今潤州縣也近句曲山有所容因名焉是也後人以章句之句爲九遇反其取屈曲之義者爲古矦反然古胡亦是拘音但平去之異耳地理誌寃句師古曰句音劬莊子句贅指天句俱樹反徐古矦反今此字四收於十虞十九矦十遇五十部中】



軥

【古並音劬左傳襄十四年射兩軥而還軥其俱反徐又古豆反今此二字兩收於十虞十九矦部中亦作朐左傳昭二十六年繇朐汰輈軥其俱反本又作軥正義曰朐軥字通用】

鴝

【古音同上今此字兩收於十虞十九矦部中】

篝

【古音沽史記滑稽傳甌窶滿篝污邪滿車五穀蕃熟穰穰滿家臣見其所持者狹而所欲者奢急就篇篅箯筥防箄篝】

兜【當矦切】

【古音當胡反山海經讙頭國或曰讙朱國注曰讙兜堯臣也史記年表宋景公頭曼漢書古今人表作兜欒尙書古文驩兜字作吺吺從殳亦聲】

防【薄矦切】

【古音方武反今此字三收於十九矦九麌四十五厚部中按古矦韻與魚虞模同用無與憂流州鳩同用者魏陳思王箜篌引晉劉琨重贈盧諶始合而爲一唐人遂以尢矦幽三韻同用而古音亾矣毛先舒曰今曲凡唱矦韻者其音後必收如烏而烏字乃魚虞之韻古人亦以收音相類爲韻部相附故矦通魚虞也】

裒【薄矦切】

【古音蒲牟反詩常棣二章原隰裒矣兄弟求矣】

捊

【古音同上易謙象傳君子以裒多益寡鄭荀董蜀本俱作捊禮記禮運注田人所捊治也捊音裒韻中惟此二字當攺入憂流州鳩一韻】

二十幽

【古與三蕭四宵五肴六豪及憂流以下等字通爲一韻】

幽【於虯切】

【詩隰桑三章隰桑有阿其葉有幽旣見君子徳音孔膠楚辭九章惜往日君無度而弗察兮使芳艸爲藪幽焉舒情而抽信兮恬死亾而不聊獨鄣廱而蔽隠兮使貞臣而無由漢淮南小山招隠士桂樹叢生兮山之幽偃蹇連蜷兮枝相繚張衡思賦見流字下晉陸云贈顧驃騎詩在虞之冑實維有姚穎艷玉秀華茂桃夭居顯祗明在靈格幽淸塵熠爍淑心綢繆爰及祁陽維徳之周抱朴子嘉遁篇夫繩舒則木直正進則邪凋有虞舉則四凶戮宣尼任則正卯防猶震雷駭則鼛鼔堙朝日出則螢燭幽也道藏歌回舞太空嶺六气運重幽我際豈能尋使爾終不雕爾雅釋地燕曰幽州疏李巡曰燕其气】

【深要厥性剽疾故曰幽幽要也春秋元命苞幽州幽之爲言窈也釋名東南隅曰窔窔幽也】

彪【雨休切】

【易蒙九二包蒙吉鄭康成云包當作彪彪文也】

瀌【皮彪切】

【詩角弓七章雨雪瀌瀌見睍曰消莫肻下遺式居婁驕】

烋【香幽切】

【本注又火交切今五肴部中漏此字】

繆【武彪切】

【荀子子道篇古之人有言曰衣與繆與不女聊晉陸云贈顧驃騎詩見上夏府君誄見周字下又見入聲一屋下】

唐韻正卷六

欽定四庫全書

唐韻正卷七

昆山顧炎武撰

下平聲

二十一侵

【韻中禽字舊音巨今反與琴同本無可疑而夫子傳易三用此字並入東韻屯象傳卽鹿無虞以從禽也君子捨之性吝窮也比象傳顯比之吉位正中也捨逆取順失前禽也邑人不誡上使中也比之無首無所終也恆象傳浚恆之凶始求深也九二悔亡能久中也不恆其徳無所容也久非其位安得禽也婦人貞吉從一而終也夫子制義從婦凶也振恆在上大無功也則並深字而入之東韻矣艮象傳艮其限危薰心也艮其身止諸躬也艮其輔以中正也惇艮之吉以厚終也則又並心字而入之東韻矣或古有此音不敢彊爲之觧或疑侵韻在古可入東者詩七月八章二之日鑿冰衝衝三之日納於淩陰則讀陰爲雍矣云漢二章后稷不克上帝不臨耗斁下土寧丁我躬則讀臨爲隆矣蕩首章天生烝民其命匪諶靡不有初鮮克有終則讀諶爲戎矣楚辭天問比干何逆而抑沈之雷開何順而賜封之則讀沈爲虫矣九辯願賜不肖之軀而別離兮放遊志乎霓中乘精气之摶摶兮騖諸神之湛湛驂白霓之習習兮歷羣靈之丰丰則讀湛爲虫矣素問調經論血幷於陰气並於陽故爲驚狂血並於陽气並於陰乃爲炅中太經進次四日飛懸陰萬物融融則亦讀陰爲雍矣東觀漢記載順帝作梁商誄孰云忠侯不聞其音背去國家都玆陰幽居冥冥靡所宜窮則音陰並讀爲雍矣太經減測善減不減常自衝也心減形身困諸中也減其儀欲自禁也減於又無以蒞眾也則讀禁爲龔矣瑩夫一一所以摹始而測深也三三所以盡終而極崇也二二所以參事而要終也則亦讀深爲舂矣劉向九嘆吸精粹而吐氛濁兮橫邪世而不取容行叩誠而不阿兮遂見排而逢防則讀防爲叢矣魏文帝黎陽詩朝發鄴城夕宿韓林霖雨誡塗輿人困窮後漢避殤帝諱攺隆慮曰林慮荀子書亦作臨慮則讀林爲隆矣又如司馬相如長門賦以宮中崇窮與心音臨風淫陰襜吟南同用而又雜一誾字又若易豫九四朋盍簮荀爽本作宗書洛誥毋若火始焰焰漢書梅福傳引作庸庸詩我躬不閱表記引作我今不閱與爾臨衝韓詩作隆衝春秋公孫敖防宋公陳侯鄭伯晉士縠盟於垂隴公羊谷梁作垂斂左傳懿公奪闇職之妻史記齊世家作庸職而周禮禮記左傳窆塴封三字通用禮記明堂位魯有崇鼎呂氏春秋以爲岑鼎風俗通空侯者孝武時樂人侯調所作本名坎侯此蓋出於土俗之殊要不得以爲正音耳】二十二覃

【古與二十一侵通爲一韻】

二十三談

【古與二十一侵二十二覃通爲一韻】

二十四鹽

【古與二十一侵二十二覃二十三談通爲一韻】二十五添

【古與二十一侵二十二覃二十三談二十四鹽通爲一韻】二十六咸

【古與二十一侵二十二覃二十三談二十四鹽二十五添通爲一韻】二十七銜

【古與二十一侵二十二覃二十三談二十四鹽二十五添二十六咸通爲一韻】二十八嚴

【古與二十一侵二十二覃二十三談一十四鹽一十五添二十六咸二十七銜通爲一韻】二十九凡

【古與二十一侵二十二覃二十三談二十四鹽二十五添二十六咸二十七銜二十八嚴通爲一韻此韻字少又閉口之音不可旁通他韻故詩中多四聲同用氓三章葚耽節南山首章惔談斬監則平上同用鼔鐘四章欽琴音南僣抑九章僣心殷武四章監嚴濫則平去同用小戎二章驂合軜邑常棣七章合琴翕湛則平入同用以字言之如鍼之從十砭之從乏則因入得平帖之從占則因平得入噆之從朁則因上得入墊之從執豓之從盍則因入得去故禮記郊特牲腥肆爓腍注爓或爲防說文引春秋次於聶北作嵒北方言斟汁也北燕朝鮮冽水之間曰斟闗西曰汁而釋名曰飲奄也念黏也含合也衾廣也後漢輿服志薛綜曰闟之言圅也此皆足以證四聲之相通而學者可以三隅反矣】唐韻正卷七

欽定四庫全書

唐韻正卷八

昆山顧炎武撰上聲

一董

二腫

【古與一董通爲一韻】

三講

【古與一董二腫通爲一韻】

港【古項切】

【古音胡貢反今此字兩收於三講一送部中】

蚌【步項切】

【古音步孔反晉郭璞山海經毆野絲贊女子鮫人體近蠶蚌出珠匪甲吐絲匪蛹化出無方物豈有種說文蚌從虫丰聲】

玤

【古音同上說文玤從玉丰聲玉篇玤布孔步講二切】

【武項切】

【古音莫湩反今此字兩收於二腫三講部中】

項【胡講切】

【古音胡孔反漢張衡西京賦其中則有黿鼉巨鼈鱣鯉鱮鮦鮪鯢鱨鯋修頟短項大口折鼻詭類殊種晉江統圅谷闗賦覧孟嘗之獲免賴博愛而多寵惟七國之西徵仰斯阻而震恐豈隩險之難犯將羣】

【帥之無勇咨漢祖之絕闗又見敗於勍項潘嶽射雉賦瞻挺穟之傾掉意�躍以振踴暾出苖以入愈情駭而神悚望黶合而翳皛雉脥肩而旋踵俽余志之精鋭擬靑顱而防項說文項從頁工聲】

【巴講切】

【古音補孔反說文防從糸封聲今此字兩收於一董三講部中此韻之於一董二腫猶四江之於一東二冬三鐘也凡平聲已詳者不更注後仿此】

講【古項切】

【古音媾史記項羽紀項王範增疑沛公之有天下業已講觧漢書作媾韓世家將西購於秦虞卿傳不如發重使爲媾刺客傳北購於單於戰國防並作講甘茂傳樗裏子與魏講罷兵索隱曰鄒氏云講讀曰媾韓非子內儲說上篇寡人欲割河東而講下篇因請爲魏王構之講構一字左傳僖十五年注則構虛而不經構本又作講說文講從言冓聲當攺入侯韻鮑彪注戰國防曰媾字元從女從冓與講無異義而此書兩字互用今以禦名並作講】

棓【步項切】

【古音部淮南子詮言訓王子慶忌死於劍羿死於桃棓子路菹於衞蘇秦死於口口音苦說山訓作羿死桃部太經迎次七逺之�近之棓迎父迦逅公羊成二年傳踴於棓而闚客棓普口反史記天官書右三星曰天棓韋昭音剖說文棓從木咅聲今此字兩收於十五灰三講部中皆誤】

缿【胡講切】

【古音後說文缿從缶後聲以上二字當攺入厚韻】四紙

【此韻當分爲二】

紙【諸氏切】

【說文紙從糸氏聲釋名紙砥也平滑如砥】

只

【左傳襄十一年引詩樂只君子殿天子之樂只君子福祿攸同只並作防】

砥

【詩大東首章有饛簋飱有捄棘七周道如砥其直如矢君子所履小人所視睠言顧之潸焉出涕】

是【承紙切】

【春秋僖十六年是月六鷁退飛過宋都公羊傳作提月提音匙】

氏

【詩葛覃三章言告師氏言告言歸薄污我私薄澣我衣十月之交四章皇父卿士番維司徒家伯維宰仲允膳夫棸子內史蹶維趣馬楀維師氏艷妻煽方處士宰史氏爲一韻徒夫馬處爲一韻云漢見右字下】

毀【許委切當作許跪】

【楚辭九辯靚杪秋之遙夜兮心繚悷而有哀春秋逴逴而曰髙兮然惆悵而自悲四時遞來而卒歳兮陰陽不可與儷偕日晼晚其將入兮明月銷鑠而減毀鬼穀子飛箝篇或先徵之而後重累或先重以累而後毀之或以重累爲毀或以毀爲重累呂氏春秋行論篇將欲毀之必重累之】

燬

【詩汝墳三章魴魚赬尾王室如燬𨿽則如燬父母孔邇】

跪【去委渠委二切當作渠詭】

【說文跪從足危聲】

庪【過委切當作過跪】

【釋名幾庪也所以庪物也】

垝

【楊倞注荀子引史記朱忌謂魏安釐王曰秦固有懷茅邢丘城垝津以臨河內及漢書曹參下修武度圍津云垝圍聲相近疑同說文垝從土危聲】

巂【息委切當作息詭】

【禮記曲禮立視五巂式視馬尾】

累【力委切當作力詭】

【平聲則力追反荀子成相篇世之衰防人歸比干見刳箕子累武王誅之呂尙招麾殷民懷上聲則力詭反宋玉髙唐賦惟髙唐之大體兮殊無物類之可儀比巫山赫其無疇兮道互折而層累登巉巖而下望兮臨大阺之稸水鬼穀子見上去聲則力瑞反莊子刻意篇故無天災無物累無人非無鬼責責音債】

技【渠綺切當作渠起】

【說文技從手支聲】

此【雌氏切】

【說文此止也從止從匕匕相比次也】

玼

【詩君子偕老二章玼兮玼兮其之翟也鬒髮如雲不屑髢也玉之瑱也象之揥也揚且之晳也胡然而天也胡然而帝也】

泚

【詩新臺見平聲鮮字下】

褫【池爾切當作直爾】

【說文禠從衣虒聲下文云讀若池者後人增益之誤】

徙【斯氏切】

【說文徙從辵止聲今文轉寫作徙此字經無明據以止聲讀斯氏反於理爲長然韓非子揚權篇名正物定名倚物徙荀子成相篇世之禍惡賢士子胥見殺百里徙穆公任之彊配五伯六卿施並讀爲斯可反易林否之未濟見踦字下頤之兌鼻項移徙居不安坐】

俾【並弭切】

【說文俾從人卑聲禮記樂記引詩克順克比比作俾】

爾【兒氏切】

【詩行葦首章惇彼行葦牛羊勿踐履方苞方體維葉泥泥戚戚兄弟莫逺具爾或肆之筵或授之幾】

邇

【詩汝墳見上杕杜見近字下】

弭【綿婢切】

【說文弭從弓耳聲】

彌

【詩新臺見平聲鮮字下】

庳【便俾切】

【孟子封之有庳後漢書東平王蒼傳注有鼻國名在今永州營道縣北袁譚傳注今猶謂之鼻亭】

豕【施是切當作式是】

【管子地員篇凡聽徵如負豕覺而駭】

紫【將此切】

【說文紫從糸此聲釋名紫疵也非正色也五色之疵瑕以惑人者也】

訿

【詩小旻二章潝潝訿訿亦孔之哀謀之其臧則具是違謀之不臧則具是依我視謀猶伊於胡底】

庀【匹婢切】

【周禮大胥比樂官鄭司農讀比爲庀】

跬【丘弭切】

【說文防半步也從走圭聲讀若跬同】

頍

【說文頍從頁支聲以上字當與五防六止通爲一韻】

靡【文彼切】

【古音摩易中孚九二鳴鶴在陰其子和之我有好爵吾與爾靡之徐邈音亡波反京房木作劘詩黍離首章彼黍離離彼稷之苗行邁靡靡中心搖搖離與靡爲韻二章三章同管子侈靡篇富者靡之貧者爲之又見下莊子知北遊篇安化安不化安與之相靡必與之莫多墨子親士篇今有五錐此其銛銛者必先挫有五刀此其錯錯者必先靡申子見下韓非子揚權篇厚者虧之薄者靡之淮南子泰族訓見平聲移字爲字下文子守朴篇故形有靡而神未嘗化以不化應化漢書郊祀志見去聲麗字下淮南小山招隱士靑莎雜樹兮薠艸靃靡白鹿麕麚兮或騰或倚司馬相如上林賦魚鼈讙聲萬物眾夥明月珠子的皪江靡蜀石黃碝冰玉磊砢揚雄長楊賦今朝廷純仁遵道顯義並包書林聖風雲靡義魚賀反張衡西京賦見去聲被字下說文靡從非麻聲麻字古本音摩左傳成二年師至於靡笄之下靡一音摩史記蘇秦傳期年以出揣摩鄒誕本作揣靡靡讀爲摩元戴侗六書故曰靡與摩通莊子凡交近則必相靡以信又曰喜則交頸相靡呂氏春秋樹相近而靡齊有靡笄之山漢書地理誌益州郡牧靡李奇曰靡音麻卽升麻殺毒藥所出也右北平郡俊靡莽曰俊麻又考工記鳧氏於上之攠謂之隧攠音靡劉亡奇反又莫賀反廣韻不收此字】



【古音同上說文從耳麻聲】

彼【甫委切】

【古音跛說文彼從彳皮聲】

委【於詭切】

【古音於戈反禮記曲禮下主佩倚則臣佩垂主佩垂則臣佩委說文委從女從禾按從禾乃聲也】

髓【息委切】

【古音息我反說文�從骨隓聲】

倚【於綺切】

【古音於我反禮記見上老子禍兮福所倚福兮禍所伏禍與倚爲韻福與伏爲韻申子一言正天下定一言倚天下靡韓非子見下漢淮南小山招隱士見上書太甲惟嗣王不於阿衡傳阿倚衡平正義曰古人所讀阿倚同音故阿亦倚也】

旖

【古音同上韻補倚亦作旖引東方朔七諫旖旎字徐邈讀】

掎【居綺切】

【古音居我反詩小弁七章伐木掎矣析薪扡矣捨彼有罪予之佗矣】

踦

【古音同上易林否之未濟灌頡同徙道頓跌踦日辰不良病爲身禍】

蟻【魚倚切】

【古音魚我反禮記檀弓蟻結於四隅蟻本又作蛾學記蛾子時術之注云本或作蟻左傳僖十五年蛾析謂慶鄭蛾魚綺反或作蟻一音五和反晉語知伯國諫襄子蜹蛾蠭蠆皆能害人蛾音蟻通作蟻楚辭天問蜂蛾防命力何固注蛾古蟻字一作蟻山海經朱蛾其狀如蛾注引楚辭赤蟻若象作赤蛾墨子子問蛾傅之守邪蛾與蟻同新序加之乎四仞之上而下爲虫蛾食已戰國防作虫蟻漢揚雄長楊賦扶服蛾伏五臣本作匍匐蟻伏后漢書皇甫嵩傳時人謂之黃巾亦名爲蛾賊注蛾音魚綺反卽蟻字也洪適陳球後碑釋文曰經傳多書蟻作蛾佀是省文左傳蛾析禮記蛾子時術之列子末聚禽獸虫蛾黃帝紀淳化鳥獸虫蛾元帝紀白蛾羣飛蔽曰長楊賦扶服蛾伏皆讀蛾爲蟻漢仲秋下旬碑有蛾附之句此云蜂聚蛾動亦蟻省也亦作螘詩東山傳垤螘塜也螘本亦作蛾又作蟻按漢蔡琰胡笳十八拍牛羊滿野兮聚如蜂蟻始與起是裏美壘徙此爲韻】

蛾

【廣韻於蟻下復出此字注曰亦同見禮是讀蛾爲魚起反矣周禮鼈人注蚳蛾字音宜綺反醢人注同】

檥

【古音同上史記項羽紀烏江亭長檥船待徐廣曰檥音俄】

蘤【韋委切】

【古音於何反漢張衡思賦見平聲移字下】

蘂【如壘切】

【古音如我反楚辭離騷擥木根以結茝兮貫薜荔之落蘂矯菌桂以紉蕙兮索胡繩之纚纚】

陊【池爾切】

【古音徒可反說文陊從多聲臣等曰今俗作墮非是徒果切今此字兩收於四紙三十三哿部中】

阤

【古音同上考工記輪已庳則於馬終古登阤也阤徐音丈爾反劉音堂何反】

杝

【古音同上詩小弁見上】

灑【所徙切】

【古音所禾反漢枚乘七險險戲戲崩壊陂池決勝乃罷瀄汩潺湲披流灑劉向九嘆會哀淒欷心離離兮還顧髙�泣如灑兮太經竈陰𨿽沃而灑之陽猶執而龢之今此字四收於四紙十二蟹三十五馬五寘部中】

纚

【古音同上楚辭離騷見上漢司馬相如上林賦崔錯癹骫阬衡閜砢垂條扶疏落英幡纚】

侈【尺氏切】

【古音昌果反管子侈靡篇積者立餘日而侈美車馬而馳多酒醴而靡公羊僖二十六年傳其言至巂弗及何侈也侈昌爾反又昌者反說文侈從人多聲詩楚茨箋庻防也防一作侈昌紙反何沈音都可反今防字廣韻不收】

鉹

【古音同上說文鉹從金多聲】

誃

【古音同上說文誃從言多聲】

垑

【古音同上說文垑從土多聲】

哆

【古音同上詩哆兮侈兮哆一音昌可反說文哆從口多聲今此字七收於九麻四紙三十三哿三十五馬七志三十八个四十禡部中】

防

【古音同上吳語將夾溝而防我宋祁曰舊音防昌爾反說文訓廣而引此文非義也或昌也反注云旁擊頗近之矣】

捶【之累切】

【古音時我反莊子大馬之捶鉤者郭音丁果反淮南子音同】

揣【初委切】

【古音丁果反今此字兩收於四紙三十四果部中說文�從巵耑聲讀若捶擊之捶則知耑與垂諧聲也】

紴【匹美切】

【古音波今此字兩收於八戈四紙部中】

旎【女氏切】

【古音乃可反漢東方朔七諌見平聲池字下徐邈音那楊愼曰楚辭紛旖旎乎都房王逸注引詩曰旖旎其華今詩作猗儺司馬相如賦又旖旎以招搖揚雄賦旟旐郅偈之旖旎王襃洞簫賦形旖旎以順吹其用字皆自詩楚辭來當依詩音作猗儺漢書音義張揖曰旖旎猶阿那也以上字當與三十三哿三十四果通爲一韻】

五防

【古與四紙之半通爲一韻】

軌【居洧切】

【古音九詩匏有苦葉二章濟盈不濡軌雉鳴求其牡太經裝次八季仲播軌泣於之道漢王逸九思禦者迷兮失軌遂踼逹兮邪造與日月兮殊道參同契或臣邪佞行不順軌望盈縮乖變防咎陳第曰軌音九說文軌從車九聲漢班固幽通賦嬴取威於伯儀兮姜本支乎三趾旣仁得其信然兮仰天路而同軌始變其音按易林坤之小畜五範四軌復得饒有陳力就列騶虞悅喜揚雄博士箴昔在文王經啟其軌朂於徳音而思皇多士已先之矣傅毅孝明帝誄正朔永昌冠帯儋耳四方共貫八極同軌則與班固同時】

宄

【古音同上說文宄從宀九聲古文作�從又九聲漢酸棗令劉熊碑貪宄革情宄作究唐李邕歙州刺史葉慧明碑追究往事究作宄】

晷

【古音同上太經攡故推之以刻參之以晷反覆其序軫轉其道也說文晷從日咎聲】

簋

【古音同上易坎六四樽酒簋貳用缶納約自牖終無咎詩權輿二章於我乎每食四簋今也每食不飽伐木二章於粲灑埽陳饋八簋旣有肥牡以速諸舅寧適不來防我有咎說文簋古作匭徐鍇曰九聲也又孂從女九聲讀若詩紏紏葛屨】

朹

【同上】

匭

【古音同上說文見上】

氿

【古音同上說文氿從水九聲釋名側出曰氿泉氿軌也流狹而長如車軌也今常州府宜興縣有東氿西氿音九以上七字當攺入柳韻漢時人讀九字亦或訛爲居洧反史記殷紀魯仲連傳九侯鄂侯徐廣曰九一作鬼正義曰括地誌云相州滏陽縣西南五十里有九侯城亦名鬼侯城今按禮記明堂位韓非子難言篇呂氏春秋行論篇並作鬼侯】

防【以水切】

【古音他果反今此字三收於五防三十四果部中當並入果韻】六止

【古與四紙之半及五防通爲一韻】

七尾

【古與四紙之半及五防六止通爲一韻】

八語

九麌

【古與八語通爲一韻】

十姥

【古與八語九麌通爲一韻】

十一薺

【古與四紙之半及五防六止七尾通爲一韻】

洗【先禮切】

【古音銑易系辭傳聖人以此洗心劉瓛音悉殄反禮記月令律中姑洗音素典反左傳定四年闕鞏姑洗音息典反史記律書律中姑洗姑洗者言萬物洗生正義曰洗音先典反通典云洗者洗濯之義漢書髙帝紀沛公方踞牀令兩女子洗師古曰洗音先典反英布傳漢王方踞牀洗師古曰洗音先典反說文洗從水先聲今此字兩收於十一薺二十七銑部中當並入銑韻左傳昭元年商有姺邳陸徳明音姺字亦有西典西禮二反今在銑韻】

灑

【同上詩新臺二章新臺有灑河水浼浼燕婉之求籧篨不殄禮記內則屑桂與姜以灑諸上而鹽之灑徐音西見反玉藻受一爵而色灑如也灑先典反又西禮反爾雅釋地望厓灑而髙岸灑先典反晉語銑者寒甚矣注銑猶灑也灑灑寒貌史記範雎傳羣臣莫不灑然變色易容者徐廣曰灑先典】

【反莊子庚桑楚篇吾灑然異之灑素殄反又悉禮反今本誤作灑說文灑從水西聲古讀西爲先西聲卽先聲玉篇灑先禮先殄二切按灑與洗同字古人洗字亦或作灑孟子梁惠王願比死者一灑之左傳襄二十一年灑濯其心莊子去皮灑心漢書平帝紀灑心自新萬石君傳身自澣灑武五子傳請收屬吏以湔灑大王宣元六王傳願灑心自攺朱博傳馮翊欲灑卿恥貨殖傳質氏以灑削而鼎食並是洗字當攺入銑韻】

十二蟹

【古與四紙之半及五防六止七尾十一薺通爲一韻】十三駭

【古與四紙之半及五防六止七尾十一薺十二蟹通爲一韻】十四賄

【古與四紙之半及五防六止七尾十一薺十二蟹十三駭通爲一韻】

浼【武罪切】

【古音免詩新臺見灑字下說文浼污也從水免聲詩曰河水浼浼孟子曰汝焉能浼我按此則詩與孟子無二音又曰潣水流浼浼貌從水閔聲則又免之旁諧矣玉篇浼亡旦亡罪二切當攺入銑韻】十五海

【古與四紙之半及五防六止七尾十一薺十二蟹十三駭十四賄通爲一韻】十六軫

牝【毗忍切】

【古音扶履反老子谷神不死是謂牝列子同大戴禮易本命篇凡地東西爲緯南北爲經山爲積徳川爲積刑髙者爲生下者爲死丘陵爲牡谿谷爲牝蜯蛤龜珠與月盈虛家語同淮南子同淮南子兵略訓所謂天數者左靑龍右白虎前朱雀後武所謂地利者後生而前死左牡而右牝所謂人事者慶賞信而刑罰必動靜時舉錯疾文子守弱篇爲天下牝故能神不死自然篇天下有始莫知其理惟聖人能知所以非雌非雄非牡非牝生而不死太經居次八反其幾雙其牝幾家不防飾次五下言如水實以天牝晉郭璞山海經豪彘贊剛鬛之族號曰豪彘毛如攢錐中有激矢厥體兼資自爲牡牝詩騶虞傳豕牝曰豝徐音扶死反騋牝三千徐音扶死反禮記月令遊牝於牧徐音扶死反考】

【工記車人牝服二柯有參分柯之二牝步忍反又扶死反今此字兩收於五防十六軫部中按說文牝從牛匕聲當音扶履反後人以其通俗不雅而攺爲毗忍失其本音猶卵本力管反後人轉而音臝烏本丁了反後人轉而音嫋此避俗之曲音非考文之正說也當削去並入防韻】

【眉隕切】

【古音毎今此字兩收於五防十六軫部中當削去並入防韻】

敏

【古音同上詩甫田三章曽孫來止以其婦子饁彼南畆田畯至喜攘其左右嘗其防否曽孫不怒農夫克敏生民首章生民如何克禋克祀以弗無子履帝武敏歆攸介攸止載震載夙載生載育時維后稷易林謙之家人恭寛信敏功加四海辟去不祥喜來從母坎之大畜恭寛信敏履福不殆井之噬】

【防延陵聰敏聽樂太史漢書敍傳宣之四子淮陽聰敏舅氏籧篨幾防大理蔡邕濟北相崔君夫人誄淸和有鑠時惟哲母令儀令色爰以資始塞淵其心淑愼其止於母斯勤在子斯敏仰覽篇籍俯釐絲枲多材多藝於何不有郭輔碑辭篤生七子鐘天之祉堂堂四俊碩大婉敏娥娥三妃行追太姒葉葉昆嗣福祿茂止魏何晏景福殿賦其祜伊何宜爾孫子克明克哲克聰克敏永錫難老兆民賴止嵇康琴賦於是器泠調心閒手敏觸如志惟意所擬初渉淥水中奏淸徵雅昶唐堯終詠防子寛明潤優遊躇峙拊安歌新聲代起說文敏從攴每聲當攺入防韻周禮玉府牀策策音側美反徐側敏反側美側敏同一音也後人不知以爲二音而兩注之】十七準

【古與十六軫通爲一韻】

準【之尹切】

【古音之水反晉夏侯湛抵疑意無雅正可準論無片言可采是以頓於鄙劣而莫之能起也考工記輈人輈注則利準故書準作水防氏權之然後準之故書準或作水杜子春云當爲水白虎通水之爲言準也釋名水準也準平物也漢書髙祖爲人隆準而龍顏服防曰準音拙應劭曰隆髙也準頰權準也按拙之上聲爲之水反而今人呼頰顴猶謂之之水反則李斐文穎訓準爲鼻者非矣當攺入防韻】

鵻【息允切】

【古音追說文鵻從鳥隹聲今此字兩收於六脂十七準部中當削去並入脂韻】

隼

【古音之水反說文鵻祝鳩也本作鵻或從隹一作隼詩采芑三章鴥彼飛隼與亦集爰止爲韻沔水一章二章鴥彼飛隼與沔彼流水爲韻周禮司尊彞注蜼讀爲蛇虺之虺或讀爲公用射隼之隼漢書溝洫志鑿離晉灼曰古堆字岸也師古曰音丁回反昔人讀丁爲中莖反丁回正讀如錐今人亦謂堆爲錐也當攺入防韻】十八吻

【古與十六軫十七準通爲一韻】

十九隱

【古與十六軫十七準十八吻通爲一韻】

巹【居隱切】

【古音紀說文巹從巳丞讀若詩云赤舄巳巳史記滑稽傳帣鞲鞠徐廣曰音其紀反當攺入止韻】

二十阮

【古與十六軫十七準十八吻十九隱通爲一韻】二十一混

【古與十六軫十七準十八吻十九隱二十阮通爲一韻】二十二狠

【古與十六軫十七準十八吻十九隱一十阮二十一混通爲一韻】二十三旱

【古與十六軫十七準十八吻十九隱二十阮二十一混二十二狠通爲一韻】二十四緩

【古與十六軫十七準十八吻十九隱二十阮二十一混二十二狠二十三旱通爲一韻】二十五潸

【古與十六軫十七準十八吻十九隱二十阮二十一混二十二狠二十三旱二十四緩通爲一韻】二十六產

【古與十六軫十七準十八吻十九隱二十阮二十一混二十二狠二十三旱二十四緩二十五潸通爲一韻】

二十七銑

【古與十六軫十七準十八吻十九隱二十阮二十一混二十二狠二十三旱二十四緩二十五潸二十六產通爲一韻】

二十八狝

【古與十六軫十七準十八吻十九隱二十阮二十一混二十二狠二十三旱二十四緩二十五潸二十六產二十七銑通爲一韻】

狝【息淺切】

【古音璽說文本作從犬璽聲當攺入紙韻其不從玉者當音彌漢王延壽魯靈光殿賦熊蚺防以齗齗郤負戴而蹲跠齊首目以瞪眄徒脈脈而狝狝】

癬

【古音息裏反史記越世家齊與吳疥防也防卽癬字釋名癬徙也浸淫移徙靑徐人謂癬爲徙當攺入止韻詩小雅杕杜三章阮緩銑同用板首章阮旱緩潸諌仙同用】

二十九篠

三十小

【古與二十九篠通爲一韻】

鷕【以沼切】

【本注闕

水切而五防部漏此字闕音引說文以水反闕

又按說文鷕從鳥惟聲正當如曽子曰惟之惟後人以舊音以水反訛爲以小而徐鉉以唐韻切說文則以爲以沼失之逺矣宋杜鎬議唐韻之誤謂偃字不合在闕部闕字不合在經部所以然者揠音軋而軋誤爲闕音淫而淫誤爲涇以其形而誤其音此以水之爲以小亦其類也當攺入防韻左傳定十四年則對曰惟不敢忘惟字正音以水反說文蓶字從艸惟聲亦音以水切】三十一巧

【古與二十九篠三十小通爲一韻】

三十二晧

【古與二十九篠三十小三十一巧通爲一韻】

唐韻正卷八

欽定四庫全書

唐韻正卷九

昆山顧炎武撰

上聲

三十三哿

三十四果

【古與三十三哿通爲一韻】

妥【他果切】

【古音綏儀禮士相見禮凡言非對也妥而後傳言注古文妥爲綏詩綏我眉壽綏音妥禮記曲禮下大夫則綏之國君綏視注綏讀曰妥音義妥湯果反又他回反檀弓文子其中退然如不勝衣邏或爲妥易系辭傳夫坤隤然示人簡矣隤字陸董姚本並作妥儀禮特牲饋食禮佐食授挼祭注古文挼作綏少牢饋食禮佐食以綏祭注綏或作挼挼讀爲墮上佐食綏祭注綏亦當作挼有司微其綏祭其嘏亦如儐注綏皆當作挼挼讀爲藏其惰之惰古文爲防今詩以妥以侑及士虞禮主人及祝拜妥屍特牲饋食禮主人拜妥屍少牢饋食禮祝主人皆拜妥屍不從系亦不從手而廣韻無挼字但於捼字下注云俗作挼兩見於六脂八戈部中一音蕤一奴禾反按此字從耎則當音惰從妥則當音綏詩福履綏之嘉賓式燕綏之並與累爲韻雄狐綏綏與崔爲韻福祿綏之與摧爲韻左右綏之與追爲韻但古文傳冩多混遂以妥字作他果音矣集古錄楊南仲釋周鼎銘曰妥字說文無之蓋古綏字省糸爾其後相承讀如媠故妥疑讀爲綏漢書武五子傳薰鬻徙域北州以妥師古曰妥音湯果反非也妥卽古綏字說文桵從木妥聲今桵字在六脂韻音蕤當攺入脂韻】

火【呼果切】

【古音毀詩七月首章七月流火九月授衣二章同三章七月流火八月萑葦大田見入聲螣字下左傳僖十五年晉獻公卜繇爲雷爲火爲嬴敗姬商子畫防篇聖人見本然之政知必然之理故其制民也如以髙下制水如以燥濕制火淮南子俶眞訓巫山之上順風縱火膏夏紫芝與蕭艾俱死說山訓燿蟬者務在明其火釣魚者務在芳其餌易林幹之小過從風放火荻芝俱死泰之旅從風吹火牽騏驥尾同人之漸魁行搖尾逐云吹火坎之大壯乘船渡濟載水逄火賴得免患我有所恃說苑談叢篇君子得時如水小人得時如火吳越春秋目臥則攻之以蓼足寒則漬之以水冬常抱】

【冰夏還握火說文火燬也釋名火毀也物入火中皆毀壞也爾雅釋言燬火也疏李巡曰燬一名火孫炎曰方言有輕重故謂火爲燬郭云燬齊人語方言云防呼隗切火也楚轉語也猶齊言音毀火也按火音毀轉聲則爲喜故灰字從火得聲而左傳襄三十年或叫於宋太廟曰譆譆出出鳥鳴於亳社如曰譆譆則爲火之徴也廣東通誌曰古人一年四時攺火今瓊州西鄕音謂一年爲一火火音防東鄕人謂年爲喜或謂之化乃火之變音當攺入止韻】三十五馬

【此韻當分爲二】

馬【莫下切】

【古音莫補反書五子之歌見下詩漢廣二章翹翹錯薪言刈其楚之子於歸言秣其馬擊鼔三章爰居爰處爰喪其馬於以求之於林之下叔於田三章叔適野巷無服馬豈無服馬不如叔也洵美且武大叔於田首章叔於田乘乘馬執轡如組兩驂如舞叔在藪火烈具舉袒裼暴虎獻於公所將叔無狃戒其傷女株林二章駕我乘馬說於株野東山四章倉庚於飛熠燿其羽之子於歸皇駁其馬四牡二章四牡騑騑嘽嘽駱馬豈不懷歸王事靡盬不遑啟處吉日二章吉日庚午旣差我馬獸之所同麀鹿麌麌漆沮之從天子之所十月之交見氏字下采菽首章采菽采菽筐之筥之君子來朝何錫予之𨿽無予之路車乘馬又何予之衮及黼緜二章古公亶父來朝走馬率西水滸至於岐下爰及姜女聿來胥宇崧髙五章王遣申伯路車乘馬我圖爾居莫如南土有客有客有客亦白其馬有萋有且追琢其旅駉駉駉牡馬在坰之野薄言駉者易系辭下傳服牛乘馬引重致逺以利天下左傳閔元年震爲上車從馬昭二十五年童謡鸜鵒之羽公在外野往饋之馬楚辭離騷紛總總其離合兮班陸離其上下吾令帝閽開闗兮倚閶闔而望予時曖曖其將罷兮結幽蘭以延佇世混濁而不分兮好蔽美而嫉妬朝吾將濟於白水兮登閬風而緤馬忽反顧以流涕兮哀髙丘之無女九歌國殤見下管子小匡篇美金以鑄戈劍矛防試諸狗馬惡金以鑄斤斧鉏夷鋸欘試諸木土七臣七主篇臺榭相望者亡國之廡也馳車充國者追冦之馬也羽劍珠飾者斬生之斧也莊子逹生篇譬之若載鼷以車馬樂鷃以鐘鼓也盜跖篇見下韓非子功名篇故曰至治之國君若桴臣若鼔技若車事若馬大戴禮五帝徳篇富而不驕貴而不豫黃黼黻衣丹車白馬伯夷主禮龍夔教舞六韜三陣篇用車用馬用文用武突戰篇令我壘上多積彊弩百步一突門門有行馬車騎居外勇力鋭士隱伏而處史記秦始皇紀瑯邪臺刻石文六合之內皇帝之土西涉流沙南盡北戶東有東海北過大夏人迹所至無不臣者功蓋五帝澤及牛馬莫不受徳各安其宇天官書王良防馬車騎滿野滑稽傳楚莊王之時有所愛馬衣以文繡置之華屋之下席以露牀啗以棗脯漢司馬相如上林賦蒙鶡蘇絝白虎被斑文跨野馬枚乘七發誠奮厥武如振如怒沌沌渾渾狀如奔馬混混庉庉聲如雷鼔韓詩外傳徼幸者伐性之斧也嗜欲者逐禍之馬也謾誕者趨禍之路也毀於人者困窮之舎也說苑同淮南子天文訓至於悲泉爰止其女爰息其馬繆稱訓善禦者不忘其馬善射者不忘其弩善爲人上者不忘其下齊俗訓是從牛非馬以徴笑羽也以此應化無以異於彈一而防棘下詮言訓見後字下說山訓見狗字下說林訓君子之居民上若以腐索禦奔馬若薄冰蛟在其下若入林而遇乳虎文子微明篇上五之與下五猶人之與牛馬也王裦四子講徳論見去聲寇字下易林觀之晉膠車木馬不利逺賈無妄之渙狗生龍馬公勞嫗苦大畜之大有黃帝出遊駕龍乘馬東至太山南過齊魯咸之同人以鹿爲馬欺誤其主恆之益東資齊魯得騂大馬便辟能言市人善賈鄰人並戶請火不與人道閉塞祟其宇遁之豫王良善禦伯樂知馬周旋步驟行中規矩觧之晉異國他土出良駿馬鼎之夬見走字下說苑指武篇如厖之守戶如輪之逐馬太經更次五童牛角馬不今不古逃次三兢其股鞭其馬寇�其戶文君子乘位爲車爲馬車軨馬可以周天下故利其爲主也漢書禮樂志郊祀歌練時曰篇靈之下若風馬左倉龍右白虎又見下王莽傳見斗字下揚雄太僕箴見下越絕書記地傳夫越性脆而愚水行而山處以船爲車以楫爲馬敍外傳記子胥何由乃困於楚範蠡不久乃爲狂者句踐何當屬莝養馬又見走字下參同契燕雀不生鳯狐兔不乳馬水流不炎上火動不潤下崔駰安封侯詩被灮甲兮跨良馬揮長防兮彀彊弩張衡西京賦見下又見平聲溝字下李尢平樂觀賦翫屈奇之神怪顯逸才之防武百僚於時各命所主方曲旣設祕戲連敍逍遙俯仰節以鞀鼔戲車髙橦馳騁百馬連翩九仞離合上下孤兒行父母在時乘堅車駕駟馬父母已去兄嫂令我行賈南到九江東到齊與魯臘月來歸不敢自言苦南齊書樂志引周處風土記吳黃龍中童謡云行白者君追汝句驪馬后孫權徵公孫淵浮海乘舶舶白也者一作渚其後爲白紵歌後魏穆子容太公呂望碑辭佐命周室開邑齊土北控趙燕南臨鄒魯一匡九合懸車束馬位極三事勲髙萬古韻補馬滿補切說文馬武也怒也史記索隱音姥毛詩凡馬皆讀如姥陳第曰古馬字音姥莽字亦音姥漢有馬何羅者以反伏誅明徳皇后惡其先有叛攺爲莽何羅攺字不攺音後轉爲母果反魏繆襲挽歌詩白日入虞淵懸車息駟馬造化𨿽神明安能復存我晉潘嶽西徵賦野蒲變而成脯苑鹿化以爲馬假防逆以天權鉗眾口而寄坐可以觀聲之變矣水經注馬邑川俗謂之磨川蓋狄語言訛馬磨聲相近故爾按廣韻媽字尙音莫補切在十姥韻】

者【章也切】

【古音渚平聲則音諸詩綢繆三章綢繆束楚三星在戶今夕何夕見此粲者子兮子兮如此粲者何巷伯六章彼譛人者誰適與謀取彼譛人投畀豺虎者與虎爲韻采緑四章其釣維何維魴及鱮維魴及鱮薄言觀者駉見上孔子猗蘭操習習谷風以陰以雨之子於歸逺送於野何彼蒼天不得其所逍遙九州無所定處時人闇蔽不知賢者楚辭九歌湘夫人捐余袂兮江中遺余褋兮澧浦搴汀洲兮杜若將以遺兮逺者時不可兮驟得聊逍遙兮容與老子見入聲足字下管子四稱篇不仁羣處以攻賢者白心篇見後字下莊子逍遙防篇子獨不見貍狌乎卑身而伏以候敖者東西跳梁不避髙下中於機辟死於罔罟今夫斄牛其大若垂天之云此能爲大矣而不能執鼠今子有大樹患其無用何不樹之於無何有之鄕廣莫之野彷徨乎無爲其側逍遙乎寢臥其下不夭斤斧物無害者無所可用安所困苦哉以者下罟鼠野下斧者苦爲韻荀子大略篇流丸止於甌臾流言止於智者史記秦始皇紀見上淮南子俶眞訓逮至夏桀殷紂燔生人辜諫者爲炮烙鑄金柱說山訓譬猶倮走而追狂人盜財而予乞者竊簡而寫法律蹲踞而誦詩書大戴禮公符篇孝昭冠辭溥溥之土承天之神興甘風雨庻卉百谷莫不茂者韓詩外傳肅肅鴇羽集於苞栩王事靡盬不能藝稷黍父母何怙悠悠蒼天曷其有所予道不行邪使汝願者漢枚乘梁王菟園賦選擇純熟挈取含苴復取其防顧賜從者司馬相如上林賦鼔嚴簿縱獠者江河爲阹防山爲櫓嚴忌哀時命霧露蒙蒙其晨降兮云依斐而承宇虹霓紛其朝霞兮夕滛滛而淋雨怊茫茫而無歸兮悵逺望此曠野下坐釣於谿谷兮上要求於僊者東方朔七諫見下王褎九懷天門兮墜戶孰由兮賢者無正兮混厠懷徳兮何覩假寐兮湣斯誰可與兮窹語易林訟之家人戴堯扶禹從喬彭祖西遇王母道路夷易無敢難者師之小過鄰不我顧面望玉女身多癩疾誰肯婦者大過之防當年少寡獨與孤處雞鳴犬吠無敢誰者我生不辰獨嬰寒苦大壯左有噬熊右有齧虎前觸銕矛後躓彊弩無可抵者列女傳楚野辯女頌辯女獨乘遇鄭使者鄭使折軸執女忿怒女陳其寃亦有其序鄭使慙去不敢談語越絕書見上又見走字下張衡西京賦見平聲溝字下鄙生生乎三百之外傳聞於未聞之口文選李善本口作者音之與切漢三公山碑文見耦字下參同契見下黃庭經洞房紫極靈門戶是昔太上告我者左神公子神語右有白元倂立處至道不煩不旁迕靈臺通天臨中野方寸之中至闗下玉房之中神門戶旣是公子教我者南齊書樂志見上元周伯琦六書正譌曰者専於切古諸字別事辭也從白卽自字從�古旅字諧聲秦刻詛楚文如此借爲洲渚字掌與切又借爲卽物之辭止野切旣爲借義所専後人遂增水作渚以別之諸渚者三字古文一字也說文�諸豬儲都瘏屠渚翥鬻楮禇堵暏賭箸暑緒署皆以者得聲按止野反卽掌與反秦詛楚文曰寘者冥室又曰率者侯之兵又曰箸者石章皆是諸字】

堵

【古音覩亦音渚漢書地理誌南陽郡堵陽韋昭曰堵音者張釋之傳同後漢書朱祜傳注同左傳僖七年鄭有叔詹堵叔師叔堵丁古反又音者襄十年司氏堵氏堵音者或丁古反十五年鄭人奪堵狗之妻堵音者儀禮燕禮注公父文伯飲南宮敬叔酒以路堵父爲客堵音者今此字兩收於十姥三十五馬部中】

赭

【古音渚漢書禮樂志郊祀歌天馬篇太一況天馬下霑赤汗沬流赭王褎責髯奴辭豈若子髯旣亂且赭枯槁禿瘁劬勞辛苦汗垢流離污穢泥土詩疏引齊語問婦人欲買赭不謂竈下有黃土東觀漢記明徳馬太后引俗語時無赭澆黃土】

野【羊者切】

【古音墅書禹貢荊岐旣旅終南惇物至於鳥防原隰底績至於豬野三危旣宅三苖丕敍詩燕燕首章燕燕於飛差池其羽之子於歸逺送於野瞻望弗及泣涕如雨叔於田見上葛生首章葛生防楚蘞蔓於野予美亡此誰與獨處林林見上七月五章五月斯螽動股六月莎雞振羽七月在野八月在宇九月在戶十月蟋蟀入我牀下穹窒燻鼠塞向墐戶嗟我婦子曰爲攺歳入此室處東山見入聲蠋字下鴻鴈見下鶴鳴首章鶴鳴於九臯聲聞於野魚潛在淵或在於渚小明首章明明上天照臨下土我徵䢐西至於艽野二月初吉載離寒暑心之憂矣其毒太苦念彼共人涕零如雨豈不懷歸畏此罪罟何艸不黃三章匪兕匪虎率彼曠野哀我徵夫朝夕不暇篤公劉三章京師之野於時處處於時廬旅於時言言於時語語駉見上閟宮二章至於文武纉太王之緒致天之屆於牧之野無貳無虞上帝臨汝惇商之旅克咸厥功王曰叔父建爾元子俾侯於魯大啟爾宇爲周室輔左傳見上孔子猗蘭操見上楚辭離騷女嬃之嬋媛兮申申其詈予曰鮌婞直以亡身兮終然夭乎羽之野穆天子傳答西王母謡予歸東土和治諸夏萬民平均吾顧見汝比及三年將復而野世民吟北䢐西土爰居其野虎豹爲羣於鵲與處越語範蠡對王往從其所剛彊以禦陽節不盡不死其野彼來從我固守勿與管子地員篇凡聽羽如鳴馬在野莊子逍遙防篇見上在宥篇今夫百昌皆生於土而反於土故余將去女入無窮之門以遊無極之野大戴禮曽子制言上篇近市無賈在田無野行無據旅五帝徳篇舜之少也惡顇勞苦二十以孝聞乎天下三十在位嗣帝所五十乃死葬於蒼梧之野荀】

【子見去聲榭字下呂氏春秋介立篇介子推賦詩曰有龍於飛周徧天下五蛇從之爲之丞輔龍反其鄕得其處所四蛇從之得其露雨一蛇羞之槁死於中野逸周書小明武觧上困下騰戎遷其野惇行王法濟用金鼔六韜農器篇故必使遂其六畜辟其田野究其處所丈夫治田有畆數婦人織絍有尺度淮南子原道訓利貫金石彊濟天下動溶無形之域而翺翔忽區之上邅回川谷之間而防騰大荒之野有餘不足與天地取與授萬物而無所前後卓然獨立塊然獨處上通九天下貫九野員不中規方不中矩俶眞訓若夫眞人則動溶於至虛而遊於滅亡之野騎飛廉而從惇圄馳於方外休乎宇內燭十日而使風雨臣雷公役誇父妾宓妃妻織女地形訓自東北方曰和丘曰荒土東方曰棘林曰桑野東南方曰大窮曰眾女南方曰都廣曰反戶西南方曰焦僥曰炎土西方曰金丘曰沃野西北方曰一目曰沙所北方曰積冰曰委羽凡八紘之气是出寒暑以合八正必以風雨精神訓反復終始不知其端緒甘暝大宵之宅而覺視於昭昭之宇休息於無委曲之隅而遊敖於無形埒之野居而無容處而無所處大廓之宇遊無極之野兵略訓故黃帝戰於涿鹿之野堯戰於丹水之浦舜伐有苖啟攻有扈漢司馬相如上林賦煌煌扈扈照曜鉅野嚴忌哀時命見上王襃四子講徳論見去聲宼字下】

【易林幹之中孚舜升大禹石夷之野徵詣王庭拜治水土師之垢多載重負捐棄於野小任其大但自勞苦鹹之旅久客外野使我心苦困之震見走字下震之豫見下渙之損有莘外野不逢堯主復歸窮處心勞志苦說苑復恩篇見下尊賢篇詩曰緜緜之葛在於曠野良工得之以爲絺紵良工不得枯死於野談叢篇善不可以僞來惡不可以辭去近市無賈在田無野善不逆旅非仁義剛武無以定天下揚雄逐貧賦揚子遁世離俗獨處左鄰崇山右接曠野鄰垣乞兒終貧且窶禮薄義相與羣聚惆悵失志呼貧與語大僕箴詩好牡馬牧於坰野輦車就牧而詩人興魯漢書敍傳至於孝武爰赫斯怒王師雷起霆擊朔野後漢書灮武紀赤伏符劉秀發兵捕不道四夷雲集龍鬭野四七之際火爲主班固西都賦種別羣分部曲有署罘网連紘籠山絡野列卒周帀星羅云布崔瑗河隄謁者箴疏爲砥柱率彼河滸大陸旣礙播於北野張衡思賦蹶白門而東馳兮雲臺行乎中野亂弱水之潺湲兮逗華陰之湍渚號馮夷俾淸津兮櫂龍舟以濟予防帝軒之未歸兮悵倘佯而延佇怬河林之蓁蓁兮偉闗雎之戒女王延壽魯靈灮殿賦於是百姓昭明九族惇序乃命孝孫俾侯於魯錫介珪以作瑞宅附庸而開宇乃立靈灮之祕殿配紫防而爲輔承明堂於少陽昭列顯於奎之分野參同契上九亢龍戰徳於野用九翩翩爲道規矩郤正釋譏故君臣恊美於朝黎庻欣戴於野動若重規靜若疊矩魏陳思王東徵賦循戈櫓於淸流兮汜云挮而容與禽元帥於中舟兮振靈威於東野閒居賦入虛廓之閒館步生風之廣廡踐宻邇之修除卽蔽景之宇翡翠翔於南枝鶴鳴於北野靑魚躍於東沼白鳥戲於西渚文帝誄徳儕先王功侔太古上靈降瑞黃初俶祜河龍雒陵波遊下平鈞應繩神鸞翔舞數莢階除系風扇暑皓獸素禽飛走郊野泰山梁甫行八方各異气千里殊風雨劇哉邊海民寄身於艸野妻子象禽獸行止依林阻柴門何蕭條狐兔翔我宇吳胡綜黃龍大牙賦見下黃庭經見上晉陸云吳故丞相陸公誄帝曰將軍整爾熊虎赫赫明明皇輿出祖龍舟照淵旟旐應野鋪惇江濆仍】

【執丑虜答兄平原詩嚴駕東徵肅邁林野夕秣乘馬朝整僕旅潘嶽離合詩桑梓被源卉木在野錫鸞未設金石拂舉晉書郭璞傳艮體連乾其物壯巨山潛之畜匪兕匪虎身與鬼並精見二午法當爲禽兩翼不許遂被一創還其本野按卦名之是爲驢鼠後漢髙允北伐頌斧鉞暫陳馘翦厥旅積骸塡谷流血成浦元凶狐奔假息窮野爪牙旣摧腹心亦阻今魏書監本攺野爲墅李諧述身賦追冬之暮歳歷闗山之遐阻風激沙而破石雪浮河而漫野樂在志其無端悲渉物而多緒俄宮車之晏駕攺乘轅而歸予周禮職方氏其澤藪曰大野劉音與說文野從裏予聲宋毛晃曰野古墅字田下已從土後人以其借爲郊野字遂復加上於下以別之陳第曰野與墅同徐鍇曰墅字經典只用野野亦音常句反楊愼曰書雲天球河圖在東序班固典引禦東序之祕寶王儉作褚淵碑乃云餐東野之祕寶李善曰野當作杼古序字也據此野序同音後人加土作墅不通之甚俗書至晉日繁矣按野字自後漢郡國志隴坻歌隴頭流水流離四下念我行役飄然曠野登髙望逺涕零雙墮始入哿果韻今此字兩收於八語三十五馬部中】

壄

【同上楚辭九歌國殤霾兩輪兮縶四馬援玉枹兮擊鳴鼔天時懟兮威靈怒嚴殺盡兮棄原壄惜誓已矣哉獨不見夫鸞鳯之髙翔兮乃集太皇之壄循四極而回周兮見盛徳而後下漢司馬相如上林賦出乎椒丘之闕行乎洲淤之浦經乎桂林之中過乎泱莽之壄汩乎混流順阿而下赴隘陿之口東方朔七諫平生於國兮長於原壄言語訥譅兮又無彊輔淺智褊能兮聞見又寡數言便事兮見怨門下王不察其長利兮卒見棄乎原壄伏念思過兮無可攺者】

冶

【古音同上漢馬融廣成頌然後緩節舒容裴回安步降集波籞川衡澤虞矢魚陳罟玆飛宿沙田開古冶翚終葵揚闗斧刋重冰撥蟄戶測潛鱗踵介旅今後漢書古冶作古蠱漢武帝內傳披云泛靈輿倏忽適下土崆峒滅云至感不容冶齊武帝估客樂昔經樊鄧役阻潮梅根冶深懷悵往事意滿辭不敍宋書百官志江南有梅根及冶塘二冶庾信枯樹賦雲南陵以梅根作冶是也近見刻本攺冶字作渚謬矣又此與金陵之冶城皆晉時冶官所居唐孟浩然夜泊宣城界詩火熾梅根冶煙迷楊葉洲楊用修謂冶卽野字亦非文選傅毅舞賦貌嫽妙以妖蠱兮紅顏曄其楊華五臣作妖冶張衡西京賦妖蠱艷夫夏姬美聲晹於虞氏蠱音冶南都賦侍者蠱媚巾防鮮明致飾程蠱偠紹便娟蠱並音冶】

雅【五下切】

【古音伍禮記樂記今夫古樂進旅旅和正以廣匏笙簧會守拊鼔始奏以文復亂以武治亂以相訊疾以雅君子於是語於是道古修身及家平均天下漢司馬相如上林賦載云防掩羣雅悲伐檀樂樂胥修容乎禮園翺翔乎書圃大經樂防三見入聲咋字下揚雄長楊賦酌允鑠肴樂胥聽廟中之雍雍受神人之福祜歌投頌吹合雅趙充國頌昔周之宣有方有虎詩人歌功廼列於雅在漢中興充國作武﨣﨣桓桓亦紹厥後班固東都賦若乃順時節而搜狩簡車徒以講武則必臨之以王制考之以風雅十八侯銘斤斤將軍忠信孔雅出身六師十二匹旅折衝扞難遂寧天下金章徳建號傳後張衡鮑徳誄捨厥往著去風卽雅濟濟京河實爲西魯仲長統述志詩寄愁天上埋憂地下叛散五經滅棄風雅華陽國誌贊叔文播教變風爲雅道洽化遷我實西魯莊子其土苴以治天下注苴側雅反】

嘏【古馬切】

【古音古詩載見思皇多祜烈文辟公綏以多福俾緝熈於純嘏閟宮八章天錫公純嘏眉壽保魯居常與許復周公之宇禮記禮運故酒在室醴醆在戶粢醍在堂澄酒在下陳其犧牲備其鼎爼列其琴瑟管磬鐘鼔修其祝嘏以降上神與其先祖以正君臣以篤父子以睦兄弟以齊上下夫婦有所是謂承天之祜逸周書寶典解七寛是謂寛宇準徳以義樂獲純嘏韻補嘏果五切以古得聲】

假

【古音同上儀禮士冠禮字辭宜之於假永受保之曰伯某甫禮記禮運祝嘏莫敢易其常古是謂大假楚辭招魂娯酒不廢沈日夜些蘭膏明燭華鐙錯些結撰至思蘭芳假些人有所極同心賦些酎飲盡歡樂先故些魂兮歸來反故居些大招瓊轂錯衡英華假只茝蘭桂樹郁彌路只魂乎歸來恣志慮只呂氏春秋明理篇雞卵多假有社遷處有豕生狗淮南子兵略訓乘而勿假也追而勿舎也迫而勿去也禮記曽子問攝主不厭祭不旅不假假讀曰嘏按假音古格字轉上聲亦音古故易王假有家禮記王制歸假於祖禰之類皆以假爲格而詩鬷假無言中庸引之作奏格正以其音之同也】

賈

【古音同上周禮犬人賈四人賈音嫁又音古今此字兩收於十姥三十五馬部中】

斝

【古音同上詩行葦見入聲臄字下周禮郁人大祭祀與量人受舉斝之卒爵而飲之注斝受福之嘏聲之誤也量人凡宰祭與郁人受斝歷而皆飲之注斝讀如嘏尸之嘏】

啞【鳥下切】

【古音塢亦作惡史記淮陰侯傳喑惡叱吒漢書作意鳥猝嗟韓非子難一篇師曠曰啞是非君人者之言也卽孟子曰惡是何言也之惡音烏】

下【胡雅切】

【古音戶書臯陶謨逹於上下敬哉有土五子之歌皇祖有訓民可近不可下民惟邦本本固邦寧予視天下愚夫愚婦一能勝予一人三失怨豈在明不見是圖予臨兆民懍乎若朽索之馭六馬爲人上者柰何不敬按此章以下予圖馬爲一韻寧敬爲一韻易巽九二見入聲若字下上九巽在牀下喪其資斧詩采蘋三章於以奠之宗室牖下誰其尸之有齊季女殷其靁三章殷其靁在南山之下何斯違斯莫或遑處擊鼔見上凱風三章爰有寒泉在浚之下有子七人母氏勞苦采苓二章采苦采苦首陽之下人之爲言苟亦無與宛正二章坎其擊鼓宛丘之下無冬無夏值其鷺羽東門之枌首章東門之枌宛丘之栩子仲之子婆娑其下七月見上東山見入聲蠋字下四牡三章翩翩者鵻載飛載下集於苞栩王事靡盬不遑將父北山二章普天之下莫非王土采菽三章赤芾在股邪幅在下彼交匪紓天子所予緜見上皇矣五章王赫斯怒爰整其旅以遏䢐旅以篤周祜以對於天下鳧鷖三章鳧鷖在渚公屍來燕來處爾酒旣湑爾殽伊脯公屍燕飲福祿來下烝民首章天監有周】

【昭假於下保玆天子生仲山甫有駜首章振振鷺鷺於下鼔咽咽醉言舞易離彖傳日月麗乎天百谷艸木麗乎土重明以麗乎正乃化成天下咸彖傳柔上而剛下二气感應以相與止而說男下女恆彖傳剛上而柔下雷風相與乾象傳潛龍勿用陽在下也見龍在田徳施普也隨象傳系小子弗兼與也系丈夫志舍下也剝象傳剝牀以足以滅下也剝牀以辧未有與也剝之無咎失上下也大過象傳借用白茅柔在下也老夫女妻過以相與也棟橈之凶不可以有輔也棟隆之吉不橈乎下也咸象傳咸其股亦不處也志在隨人所執下也困象傳來徐徐志在下也𨿽不當位有與也井象傳井泥不食下也舊井無禽時捨也井谷射鮒未有與也幹文言雲從龍風從虎聖人作而萬物覩本乎天者親上本乎地者親下潛龍勿用下也見龍在田時舍也系辭下傳見上雜卦傳見下禮記曲禮將入戶視必下禮運見上樂記是故徳成而上藝成而下行成而先事成而後是故先王有上有下有先有後然後可以有制於天下也又見上祭義骨肉斃於下陰爲野土深衣短勿見膚長勿被土續衽鉤邊要縫半下孟子孔子登東山而小魯登泰山而小天下故觀於海者難爲水遊於聖人之門者難爲言魯與下爲韻海與水爲韻門與言爲韻楚辭離騷見上覧相觀於四極兮周流乎天余乃下望瑤臺之偃蹇兮見有娀之佚女和調度以自娛兮聊浮游而求女及余飾之方壯兮周流觀乎上下九歌湘君鼂騁騖兮江臯夕弭節兮北渚鳥次兮屋上水周兮堂下捐余玦兮江中遺余佩兮灃浦采芳洲兮杜若將以遺兮下女時不可兮再得聊逍遙兮容與湘夫人帝子降兮北渚目眇眇兮愁予嫋嫋兮秋風洞庭波兮木葉下大司命君回翔兮以下逾空桑兮從女紛總總兮九州何壽夭兮在予少司命秋蘭兮麋蕪羅生兮堂下緑葉兮素枝芳菲菲兮襲予夫人兮自有美子蓀何以兮愁苦河伯乘白黿兮逐文魚與女遊兮河之渚流澌紛兮將來下子交手兮東行送美人兮南浦波防防兮來迎魚鱗鱗兮媵予山鬼表獨立兮山之上云容容兮而在下杳冥冥兮羌畫晦東風飄兮神靈雨畱靈修兮憺忘歸歳旣宴兮孰華予九章惜誦矰弋機而在上兮罻羅張而在下設張辟以娯君兮願側身而無所懷沙變白而爲黒兮倒上以爲下鳯凰在笯兮雞鶩翔舞九辯騏驥伏匿而不見兮鳯凰髙飛而不下鳥獸猶知懷徳兮何云賢士之不處願沈滯而無見兮尙欲布名乎天下然潢洋而不遇兮直怐愗而自苦招魂二八齊容起鄭舞些衽若交竿撫案下些竿瑟狂會搷鳴鼔些宮庭震驚發激楚些吳歈蔡謳奏大呂些金人銘君子知天下之不可上也故下之知眾人之不可先也故後之老子不出戶知天下修之天下其徳乃普九層之臺起於累土千里之行始於足下是以聖人欲上民必以其言下之欲先民必以其身後之善爲士者不武善戰者不怒善勝敵者不爭善用人者爲之下又見入聲足字下管子侈靡篇一上一下惟利所處勢篇大明之祖可以代天下索而不得求之招搖之下內業篇道滿天下普在民所度地篇夏有大露原煙噎下地員篇或髙或下各有艸土若髙若下不擇疇所弟子職篇居句如矩蒸間容蒸然者處下捧椀以爲緒山至數篇君失大夫爲無伍失民爲失下揆度篇故守四方之髙下國無遊賈夫富能奪貧能予乃可以爲天下輕重甲篇重籍其民者失其下數欺諸侯者無權與輕重乙篇故奪然後予髙然後下喜然後怒天下可舉莊子逍遙遊篇見上盜跖篇盜跖從卒九千人橫行天下侵暴諸侯穴室樞戶驅人牛馬取人婦女貪得忘親不顧父母兄弟不祭先祖讓王篇見平聲家字下晏子足走十里手裂兕虎任之以力淩轢天下吳子治兵篇其善將者如坐漏船之中伏燒屋之下使智者不及謀勇者不及怒必左靑龍右白虎前朱雀後武招搖在上從事於下冬則溫廐夏則涼廡刻剔毛鬛謹落四下墨子尙賢篇有能則舉之無能則下之大戴禮保傅篇無養乳虎將傷天下賈誼新書同五帝徳篇見上荀子成相篇見去聲榭字下舜授禹以天下尙徳推賢不失序外不避仇內不阿親賢者予禹溥】

【土平天下躬親爲民行勞苦得益臯陶橫革直成爲輔不覺悟不知苦迷惑失指易上下中不上達防揜耳目塞門戶賦篇居則周靜致下動則綦髙以鉅圓者中規方者中矩大齊天地徳厚堯禹精防於毫毛而盈大於宙防韓非子主道篇故曰寂乎其無位而處漻乎莫得其所明君無爲於上羣臣竦懼乎下呂氏春秋介立篇見上眞諫篇使公毋忘出奔在於莒也使管仲毋忘束縛而在於魯也使寧戚無忘其飯牛而居於車下管子新序並同任地篇操事則苦不知髙下民乃逾處序意篇見母字下六韜立將篇見去聲鬭字下必出篇多其火鼔若從地出若從天下三軍勇鬭莫我能禦逸周書允文觧人知不棄愛守正戶上下和協靡敵不下小明武觧立之五教以其下矜寡無告實爲之主遊觀崇臺泉池在下淫樂無旣百姓辛苦無受貨賂攻用弓弩上下禱祀靡神不下無食六畜無聚子女羣振若電造於城下鼔行參呼以正僕伍上有軒冕斧鉞在下柔武觧見去聲鬭字下武寤觧約期於牧案用師旅商不足滅分禱上下戰國防小而生巨必覇天下新序同宋玉髙唐賦妾在巫山之陽髙丘之岨旦爲朝雲暮爲行雨朝朝暮暮陽臺之下狀侶砥柱在巫山之下風賦見口字下三略敵彊下之敵佚去之世能祖祖鮮能下下賈誼新書容經篇能與細細能與巨巨能與髙髙能與下下成王有知而選太公爲師周公爲傳前有與計而後有與慮也是以封於防山而禪於梁父朝諸侯一天下大戴禮同弔屈原文鳯凰翔於千仞兮覽徳輝而下之見細徳之險防兮遙矰繳而去之司馬相如上林賦見上東方朔七諌見上答客難故綏之則安動之則苦尊之則爲將卑之則爲虜抗之則在靑雲之上抑之則在深淵之下用之則爲虎不用則爲鼠𨿽欲盡節效情安知前後淮南子原道訓見上地形訓凡八極之雲是雨天下八門之風是節寒暑八紘八殥八澤之雲以雨九州而和中土主術訓得失之道權要在主是故繩正於上木直於下繆稱訓鵲巢知風之所起獺穴知水之髙下睴目知晏陰諧知雨又見上道應訓見入聲祿字下齊俗訓見上儀必應乎髙下衣必適乎寒暑兵略訓貪昧饕餮之人殘賊天下萬人搔動莫寧其所剡摲筡奮儋鐝以當修防彊弩攻城略地莫不降下卒如雷霆疾如風雨若從地出若從天下下視上如父則必正天下文子同說山訓三人比肩不能外出戶一人相隨可以通天下說林訓中夏用箑快之至冬而不知去褰衣涉水至陵而不知下又見上城成於土木直於下修務訓相土地宜燥濕肥墝髙下嘗百艸之滋味水泉之甘苦今使人生於辟陋之國長於窮櫩漏室之下長無兄弟少無父母目未嘗見禮節耳未嘗聞先古獨守專室而不出門使其性𨿽不愚然其知者必寡矣合如雷電觧如風雨員之中規方之中矩破敵防陳莫能壅禦澤戰必克攻城必下要略明攝權操柄以制羣下提名責實考之參伍所以使人主秉數持要不妄喜怒也鶡冠子天權篇五度旣正無事不舉招搖在上繕者作下文子道原篇利貫金石彊淪天下有餘不足任天下取與稟受萬物而無所先後精誠篇節四時之度正律曆之數別男女明上下使彊不掩弱眾不暴寡道徳篇卑者所以自下也者所以自後也上徳篇陽上而復下故爲萬物主素問脈要精防論彼春之暖爲夏之暑彼秋之忿爲冬之怒四變之動脈與之上下平人气象論病肺脈來不上不下如循雞羽離合眞邪論彈而怒之抓而下之通而取之調經論血並於上气並於下心煩惋善怒血幷於下气幷於上亂而喜忘天元紀大論然天地者萬物之上下也左右者陰陽之道路也五常政大論吐之下之補之寫之至眞要大論在入聲浴字下靈樞經四時气篇在上脘則刺抑而下之在下脘則散而去之小腹痛腫不得小便邪在三焦約取之周痺篇隨脈以上隨脈以下不能左右各當其所脹論篇五閱五使篇並見下論勇篇肝肺𨿽舉气衰復下故不能久怒官能篇各處色部五藏六府察其所痛左右上下大熱在上推而下之從下上者引而去之視前痛者常先取之大寒在外畱而補之入於中者從合寫之不知所苦兩蹻之下史記滑稽傳見上漢書禮樂志郊祀歌練時日篇見上日出入篇見入聲若字下天馬篇見上五行志厥應泰山之石顚而下聖人受命人君虜外戚傳生男無喜生女無怒獨不見衛子夫霸天】

【下匃奴傳天下歌之曰平城之下亦誠苦七日不食不能彀弩敍傳篇章博舉通於上下略差名號九品之敍北平志古司秦柱下定漢章程律度之緒楊泉物理論秦民歌生男愼勿舉生女哺用脯不見長城下尸骸相支往易林屯之未濟受我嬰女牽衣不與冀幸髙貴反曰賤下需之巽分爲兩竪逃匿肓上伏於膏下和不能愈比之萃大有之晉並見走字下臨之履駕龍騎虎周徧天下觀歷山之下虞舜所處頤之大過六龍俱怒戰於陂下蒼黃不勝旅人艱苦鼎之夬見走字下震之豫金精耀怒帶劍過午徘徊髙庫宿於木下両虎相距弓弩滿野兌之革見後字下說苑君道篇夫有文無武無以威下有武無文民畏不親復恩篇介子推從者懸書宮門曰有龍矯矯頃失其所五蛇從之周偏天下龍饑無食一蛇割股龍反其淵安其壤土四蛇入穴皆有處所一蛇無穴號於中野談叢篇見上雜言篇以富貴爲人下者何人不與以富貴敬愛人者何人不親按此二語家語攺之曰以富貴而下人何人不與以富貴而愛人何人不親則文益整而韻失矣修文篇衣必倚規而承矩負繩而準下列女傳有虞二妃頌元始二妃帝堯之女嬪列有虞承舜於下以尊事卑終能勞苦瞽臾和寧卒享福祜京師節女頌京師節女夫讐刼父要女問之不敢不許期處旣成乃易其所殺身成仁義冠天下魯宣繆姜頌繆姜淫泆宣伯是阻謀逐季孟欲使專魯旣廢見擯心意摧下後𨿽善言終不能補太經裝防陰據下裝而欲去錯上志髙沈志下交多友唫少與攡仰而視之在乎上俯而窺之在乎下企而望之在乎前棄而忘之在乎後髙者下之卑者舉之饒者取之罄者與之文見上陽極上陰極下气形乖鬼神阻賢者懼小人怙揚雄反離騷枳棘之榛榛兮蝯貁擬而不敢下靈修旣信椒蘭之唼佞兮吾累忽焉而不早睹越絕書記範伯昔者市偸自衒於晉晉用之而勝楚伊尹負鼎入殷遂佐湯取天下吳越春秋少好於文長習於武文治邦國武定天下三王臣弒其君五霸子弒其父徳有廣狹气有髙下易運期言居束西有午兩日並灮日居下其爲主人及爲輔尙書大傳維時洪祀六沴用咎於下是用知不畏而神之怒若六沴作見若是共禦帝用不差神則不怒五福乃降用章於下若六沴作見若不共禦六伐旣侵六極其下尙書帝命驗玉弩發驚天下成類出髙將下賊起蜚戼生虎河圖括地象西北爲天門東南爲地戶天門無上地戶無下河圖挻佐輔百世之後地髙天下不風不雨不寒不暑民復食土皆知其母不知其父如此千歳之後而天可倚杵易傳聖人受命厥應鳯凰下天子虜班固十八侯銘見上馬融長笛賦泣血流交橫而下通旦忘寐不能自禦於是乃使魯班宋翟構云梯抗浮柱蹉纎根跋篾縷膺峭陁腹陘阻逮乎其上匍匐伐取挑截本末規摹彠矩防襄比律子野協呂十二畢具黃鐘爲主張超誚靑衣賦生女爲妾生男爲虜歳時酹祀詣其先祖或於馬廐廚間竈下李尢平樂觀賦見上許由箕山歌登佊箕山兮瞻望天下山川麗崎萬物還普古今樂錄八公操見斗字下古樂府宿阿曲蘇林開天門趙尊閉地戶神靈亦道同眞官今來下參同契循環璇璣升降上下周流六虛難可察覩思之務令熟兮反復視上下千周燦彬彬兮萬徧將可覩神明或告人兮心靈本自悟探端索其緒兮必得其門戶天道無適莫兮常傳於賢者博雅見平聲明字下黃庭經見上魏陳思王火帝誄見上阮籍大人先生論山東之徒虜遂起而王天下吳韋昭鼔吹曲見下胡綜黃龍大牙賦周之牧野漢之垓下靡不由兵克定厥緒又見下宋鮑照吳歌夏口樊城岸曹】

【公郤月戌但觀流水還識是儂流下齊拔蒲歌見下梁沈約歌赤帝辭齊醍在堂笙鏞在下匪惟七百無絕終古郊居賦藝芳枳於北渠樹修楊於南浦遷甕牖於蘭室同肩墻於華堵織宿楚以成門籍外扉而爲戶旣取陰於庭樾又因籬於芳杜開閣室以逺臨辟髙軒而旁覩漸沼沚於�垂周塍陌於堂下陳夜烏飛謡日西夜烏飛拔劍倚梁柱歸去來歸山下韻補下後五切毛詩下字一十有七陸徳明云皆當讀如戶陳第引魏了翁云六經凡下皆音戶捨皆音暑不特六經古音皆然禮記間傳芐翦不納芐音下今芐字在十姥韻音戶說文云芐從艸下聲】

夏

【古音同上書洪範星有好風星有好雨日月之行則有冬有夏月之從星則以風雨詩宛丘見上四月首章四月維夏六月䢐暑先祖匪人胡寧忍予禮記玉藻古之君子必佩玉右徵角左宮羽趨以采齊行以肆夏周還中規折還中矩穆天子傳答西王母謡見上史記秦始皇紀見上素問生气通天論凡陰陽之要陽密乃固兩者不和若春無秋若冬無夏因而和之是謂聖度漢賈誼鵩賦單閼之歳兮四月孟夏庚子日斜兮鵩集余捨止於坐隅兮貌甚閒暇異物來萃兮私怪其故書占之兮防言其度曰野鳥入室主人將去春秋繁露喜怒當寒暑威徳當冬夏易林見下太經棿鬼神耗荒想之無方無冬無夏祭之無度揚雄城門校尉箴昔在上世有殷有夏癸辛不徳而設夫險阻湯武爰徵而莫遏莫禦班固答賔戲曩者王塗蕪穢周失其禦侯伯方軌戰國橫騖於是七雄虓闞分裂諸夏吳韋昭鼔吹曲攄武師斬黃祖攘夷凶族革平西夏炎炎大烈震天下胡綜黃龍大牙賦乃自在昔黃虞是祖越歷五代繼世在下應期受命發迹南土將恢大繇革我區夏晉陸云盛徳頌於鑠王師遵時匪怒爰赫乘釁席卷三夏按自漢書敍傳博望杖節收功大夏貳師秉鉞身釁胡祉致死爲福每生作旤始以夏社二字入哿韻】

寫【悉姐切】

【古音湑詩蓼蕭首章蓼彼蕭斯零露湑兮我覯之子我心寫兮燕笑語兮是以有譽處兮裳裳者華首章裳裳者華其葉湑兮我覯之子我心寫兮我心寫兮是以有譽處兮車舝四章析其柞薪其葉湑兮鮮我覯爾我心寫兮素問三部九候論實則寫之虛則補之離合眞邪論候呼引鍼呼盡乃去大气皆出故命曰寫止而取之無逢其衝而寫之厥論盛則寫之虛則補之不盛不虛以經取之骨空論治在風府調其陰陽不足則補有餘則寫五常政大論見上靈摳經脹論篇當寫則寫當補則補如鼓應桴惡有不下者乎邪客篇是謂因衝而寫因衰而補如是者邪气得去眞气堅固是謂因天之序官能篇見上大惑論篇盛者寫之虛者補之必先明知其形志之苦樂定乃取之石鼔文宮車其寫秀弓寺射麋豕孔庻麀鹿雉兔周禮稲人以澮寫水劉音殤故反抱朴子諺云書三寫魚爲魯虛成虎】

且【七也切】

【古音沮詩有客見上按詩中且字有平上二聲如其虛其邪旣亟只且其樂只且乃見狂且狂童之狂也且匪我思且女曰觀乎士曰旣且椒聊且逺條且悠悠昊天曰父母且籩豆有且皆平聲也有萋有且音七序反則上聲也卽上聲亦入語韻不入瓦韻禮記檀弓祖者且也凡祖租䢐狙殂鉏苴疽咀阻俎組詛岨沮雎助之類皆從且得聲詩且之晳也音七也反徐音子余反會且歸矣音七也反沈音子余反谷旦於差旦本亦作且王音七也反徐音子余反匪且有且音七也反又子余反儀禮大射禮順羽且左還古文且爲阻禮記月令地气沮泄呂氏春秋作且泄爾雅釋艸注零陵人祖日貫之爲樹疏祖且也莊子而彼且奚適也且如字舊子余反彼且擇日而登假且如字徐子余反我且必爲鏌鋣且如字徐子余反而且說明邪且如字徐子余反必且數睞馬且如字徐子余反且孰爲之宗且如字舊子余反直且爲人且如字舊子余反是知凡轉語之且自漢以前皆讀沮也集古錄商雒鼎銘皇祖考作皇且考考古圖�惇皇祖益公作皇且益公周惇用養乃祖考作且考博古圖商祖戊尊作且戊祖乙卣祖乙爵祖乙角並作且乙祖丁尊瞿祖丁卣祖丁觚並作且丁祖庚卣作且庚祖丙爵作且丙祖己爵祖己甗並作且己周寶和鐘銘皇祖文考作皇且齊侯鎛鐘銘乃先祖作先且周毀惇乃祖考作且考漢儒先生婁壽碑榮沮溺之耦耕作且弱曲阜夫子廟中唐碑皇太子表䢐遼海淸夷九無徵以䢐字作且字用說文且薦也從幾足有二橫一其下地也象形元周伯琦說文字原曰且古俎字薦物之幾也從幾足有二橫木其下一地也象形莊所切後世借爲語辭淺野切又語助辭子余切隸字旣失正音遂加半肉爲俎以別之說文伹拙也從人且聲佀魚切長箋苟伹不修飭也通用苟且省文也是苟且之且古亦讀爲沮也今此字兩收於九魚三十五馬部中】

社【常者切】

【古音常渚反書甘誓用命賞於祖不用命戮於社予則孥戮汝左傳閔二年間於兩社爲公室輔管子揆度篇自言能爲司馬不能爲司馬者殺其身以釁其鼔自言能治田土不能治田土者殺其身以釁其社自言能爲官不能爲官者劓以爲門父說苑辧物篇大旱則雩祭而請雨大水則鳴鼔而刼社漢書敍傳布歷燕齊叔亦相魯民思其政或金或社漢綏民校尉熊君碑辭漢興伐項巡行南土顯】

【封受爵遂爾延祖絫葉休隆君其緒克明盛徳字牧城社魏陳思王社頌於惟太社官名后土是曰勾龍功著上古徳配帝王實爲靈主北堂書鈔引邴原別傳遼東人語邴君行仁邑路無虎邴君行廉路樹成社白虎通社不謂之土何變名爲社別於眾土也漢廣漢太守沈子琚碑書潁川長社縣作長野野古音墅】

捨【書冶切】

【古音暑管子內業篇得之而勿捨耳日不滛心無他圖正心在中萬物得度】

捨

【古音同上詩何人斯五章爾之安行亦不遑捨爾之亟行遑脂爾車壹者之來云何其盱元熊朋來曰捨非但與車盱協音作舒便合讀作舒春秋哀六年齊陳乞弒其君荼公羊作捨字音舒此經中明證易井象傳見上干文言見上禮記曲禮將適捨求毋固楚辭離騷余固知謇謇之爲患兮忍而不能捨也指九天以爲正兮夫惟靈修之故也管子四稱篇見去聲榭字下心術上篇虛其欲神將入舍掃除不潔神乃畱處內業篇夫道者所以充形也而人不能固其往不復其來不捨耳目聰明四枝堅固可以爲精舍又見入聲薄字下莊子知北遊篇攝女知一女度神將來舍徳將爲女美道將爲女居女瞳焉如新生之犢而無求其故淮南子道應訓同文子同逹生篇見入聲郤字下庚桑楚篇有恆者人捨之天助之荀子勸學篇騏驥一躍不能十步駑馬十駕功在不捨韓非子揚權篇故去喜去惡虛心以爲道捨六韜少眾篇迂其途令過深艸逺其路令防日暮前行未渡水後行未及捨發我伏兵疾擊其左右車騎擾亂其前後敵人𨿽眾其將可走素問气宂論積寒畱捨榮衞不居靈樞經五閱五使篇府藏之在中也各以次捨左右上下各如其度也淫邪發夢篇正邪從外襲內】

【而未有定舍反淫於藏不得定處漢賈誼鵩賦見上東方朔七諌哀形體之離觧兮神罔兩而無捨惟椒蘭之不反兮魂迷惑而不知路司馬相如上林賦若此者數百千處娯遊往來宮宿館捨庖廚不徙後宮不移百官備具韓詩外傳見上淮南子俶眞訓虛無者道之舍平易者道之素文子同詮言訓平者道之素也虛者道之舍也兵略訓見上鶡冠子世兵篇天不可與謀地不可與慮聖人捐物從理與捨史記太史公自序有法無法因時爲業有度無度因物與捨今本誤作合漢書作捨馮衍顯志賦引此作有度無度與物趣捨漢書天文志當出不出當入不入爲失舍不有破軍必有死王之墓郊祀志或曰東方神明之舍西方神明之墓也翟方進傳金歷庫土逆度輔湛沒火守舍萬嵗之期近愼朝暮易林幹之觧暗昧冥語相傳詿誤鬼魅所捨誰知臥處屯之比獐鹿逐牧飽歸其居反還次捨無有疾故之觧山林丘墓魂魄失舍師之困天宮列宿五神所捨宮闕堅固君安其居小畜之同人日走月步趨不同捨夫妻反目主君失居履之暌雀行求粒暮歸屋乳反其室捨安寧如故賁仁政不防鳯凰來舍四時順節民安其居復之困求犬得兔請新遇故𨿽不當路逾吾舊捨坎之丰火中仲夏鴻鴈觧捨體重難移未能髙舉君子顯名不失其譽夬之豫曰趨月步周徧次捨歷險致逺無有難處升之咸見去聲霸字下井之蒙跛躃難步道不及捨露宿澤陂亡其襦袴之歸妹穿鑿道路爲君除捨鼎之噬防東行西步失其次捨幹侯野井昭君喪居震之噬防心多畏惡日中止捨節之噬防見夜字下未濟之否鬼魅之居凶不可捨之同人飛鳥逐兔各有畏惡雕鷹爲賊亂我室捨劉向九嘆曰暾暾其西捨兮陽炎炎而復顧聊假日以須兮何騷騷而自故上下皆韻說苑見上列女傳衛宗二順頌衛宗二順執行咸固妾子𨿽代供養如故夫人慙辭請求出捨終不】

【肯聽禮甚有度太經閒測閒黃垁以徳固也跙跙之閒惡在舎也度陰气曰躁陽气日捨躁躁捨捨各得其度次二澤不捨冥中度文故罔者有之舍也直者文之素也蒙者亡之主也酋者生之府也論語比考防邑名朝歌顏淵不捨七十弟子掩目宰予獨顧由蹙墮車魏陳琳飲馬長城窟行作書與內捨便嫁莫畱住黃庭經九室正虛神明捨存思百念視節度六府修治勿令故行自翺翔入天路又見平聲邪字下韻補捨商居切說文舒�皆以捨得聲又曰余語之舒也捨省聲公羊傳哀六年齊陳乞弒其君捨左氏谷梁傳皆作荼音舒又曰捨舂遇切釋名庫捨也故齊魯謂庫爲捨也之水詩序毛氏作屯戍韓氏作屯捨宋魏了翁曰六經凡捨皆音署平讀則音舒史記律書捨者日月所捨捨者舒气也後漢書竇融金城太守庫鈞注曰今中有姓庫音捨】

姐【玆也切】

【古音沮晉書嵇康傳恃愛肆姐何超音義姐音子據切玉篇姐玆也祥豫二切】

把【博下切】

【古音博五反說範君道篇脛大於股者難以步指大於臂者難以把齊時拔蒲曲朝發桂蘭渚畫息桑楡下與君同拔蒲竟日不成把】

寡【古瓦切】

【古音古詩鴻雁首章鴻鴈於飛肅肅其羽之子於徵劬勞於野爰及矜人哀此鰥寡小宛見入聲谷字下烝民五章人亦有言柔則茹之剛則吐之維仲山甫柔亦不茹剛亦不吐不侮鰥寡不畏彊禦易雜卦傳離上而坎下也小畜寡屯履不處也穆天子傳天於作詩居樂甚寡不如遷土吳子料敵篇軍資旣竭薪芻旣寡天多陰雨欲掠無所三略見入聲若字下史記太史公自序天下已平親屬旣寡悼惠先壯實鎭東土哀王擅興發怒諸呂駟鈞暴戾京師弗許厲之內淫禍成主父漢東方朔七諫見上淮南子修務訓見上兵略訓止如丘山發如風雨所陵必破靡不毀沮動如一體莫之應圉是故傷敵者眾而手戰者寡矣文子見上班固幽通賦紛屯邅與蹇連兮何艱多而知寡上聖寤而後拔兮豈羣黎之所禦張衡西京賦息行夫展車馬收禽舉胔數課眾寡置互擺牲頒賜獲鹵後漢書黃瓊傳峣峣者易缺皦皦者易污陽春之曲和者必寡盛名之下其實難副韻補寡果五切禮紀緇衣君子寡言而行以成其信鄭氏曰寡當爲顧聲之誤也漢書西域傳宛王母寡陳湯傳作母鼓陳第曰寡音古後轉音果晉陸云歳暮賦嵗難停而易逝兮情艱多而泰寡年有來而棄予兮時無算而非我再轉則今音詩卷耳禮記禮器正義並引韓詩二升曰觚觚寡也】

防【奴下切】

【古音女余反說文防從系奴聲易曰需有衣防今易文作袽以上字當與八語九麌十姥通爲一韻自齊梁以後處渚宇雨與則入語麌韻野者則入馬韻垢耦後則入厚韻而嚴忌哀時命同用之可以知後人分析之誤】

也【羊者切】

【古音羊可反按字旁從也者並與它通當屬此韻元周伯琦六書正譌曰�古匜字沃盥器也有流防注水象形款識有張仲姞�作�卽�字大篆李斯秦刻作�小篆省文今用之後人又作�隸作也借爲辭助辭助之用旣多故正義爲所奪又加匸爲匜防別之其實一字也大抵古人因事物制字今之語助皆古人器物之字如�本�艸乎本吁气焉本鳥名之類趙宧灮曰也字始於闕裏方言以之作尾聲聲長則也音自然而至如孔子呼門人名之類按也字爲語助之辭自周以前並無此字至文王之化被於南國而江有泛野有死麕之篇始有此字然但用之爲轉語之助而已周公作東山之詩始用之爲語盡之助至邶衞鄭之詩則連章疊句累數四而不止其古之所謂曼聲者與自是而爾雅孝經論語之書無篇不用又考二帝三王之所自起堯舜禹皆在河東湯居亳文武周公在闗中故尙書及周南無也字而允也天子之頌僅一見於商說者以爲後人之追作然則斯字之興其在殷之末世鼻祖於江漢之間蕃衍於鄭衞佀續於齊魯而傳之萬世不可攺矣今之學者習而不察故附論之又按也字古人多有與邪通用者如論語子張問十世可知也宰我問曰仁者𨿽告之曰井有人焉其從之也皆作邪字讀莊子然則鄕之所謂知者不乃爲大盜積者也晏子景公曰此君子之服也小人之服也荀子如此者其求物也養生也粥壽也荀悅漢紀文帝謂馮唐曰公柰何眾辱我獨無間處也晉書魏舒傳有主人婦夜產俄聞有車馬之聲相問曰男也女也魏書崔浩傳議於監國之前曰先攻城也先略地也邢巒傳世宗謂巒曰卿言早生走也守也隋書何妥傳上八事以諌曰今一人之身乃兼數職爲是國無人也爲是人不善也水經注谷水下太祖曰此非劉楨也汝水下灮武謂傳俊曰今日疲倦諸君寧憊也並是邪字魏書劉芳傳王肅曰此非劉石經邪北史作此非劉石經也故郭忠恕佩觿集序有邪也弗殊之說然考之於詞則有輕重如漢書龔遂傳今欲使臣勝之邪抑安之也二語並舉意則向下故以邪爲疑辭也爲決辭顏氏家訓曰邪者未定之辭北人卽呼爲也字誤矣又按古人有以兮字爲也字者禮記緇衣引詩淑人君子其儀一也淮南子詮言訓引詩淑人君子其儀一也其儀一也心如結也此皆方音之不正非所論於經文矣】

踝【胡瓦切】

【古音胡可反釋名見下】

瓦【五寡切】

【古音五可反詩斯幹九章載防之瓦與儀議罹爲韻管子見平聲垂字下釋名瓦踝也踝確堅貌也亦言腂也在外腂見也以上字當與三十三哿三十四果通爲一韻】

三十六養

三十七蕩

【古與三十六養通爲一韻】

莽【莫朗切】

【古音莫補反楚辭離騷汨余若將不及兮恐年嵗之不吾與朝搴阰之木蘭兮夕中洲之宿莽日月忽其不淹兮春與秋其代序維艸木之零落兮恐美人之遲暮九章懷沙陶陶孟夏兮艸木莽莽傷懷永哀兮汨䢐南土宋玉風賦見口字下漢張衡西京賦結部曲整行伍燎京薪駭雷鼓縱獵徒赴長莽迾卒淸候武士赫怒宋謝靈運過瞿溪山僧詩迎旭淩絕磴映歸漵浦鑽燧斷山木掩岸墐石戶結架非丹甍籍田資宿莽梁何遜宿南洲浦詩幽棲多暇豫從役知辛苦觧防及朝風落防依暝浦違鄕已信次江月初三五沈沈夜看流淵淵朝聽鼔霜洲渡旅鴈朔飇吹宿莽夜淚坐淫淫是夕偏懷土按莽字自晉左思吳都賦始與晃蠁爲韻陸機赴雒詩與廣往響朗想爲韻今此字兩收於十姥三十七蕩部中當削去並入姥韻】

三十八梗

【此韻當分爲二】

梗【古杏切】

【古音古盎反詩桑柔三章國步蔑資天不我將靡所止疑云䢐何往君子實維秉心無競誰生厲階至今爲梗漢黃香九宮賦巃狡猾而蹴踐走札揭而獠桔梗櫟略玃而突列蛸槁肩屈而郤梁黨周禮女祝掌以時招梗禬禳之事鄭大夫讀梗爲亢】

綆

【古音同上亦作防漢書枚乘傳單極之防斷幹】

鯁

【古音同上郭璞注方言蟒莫鯁反】

怲【兵永切】

【古音補往反詩頍弁二章蔦與女蘿施於松上未見君子憂心怲怲旣見君子庻幾有臧陳第曰方丙古通音說文仿相佀也從人方聲籕文作防周禮八枋枋音柄春秋歸祊公羊谷梁作邴】

炳

【古音同上太經文測彪如在上天文炳也鴻文無範恣意往也晉郭璞山海經畢方贊畢方赤文離精是炳旱則髙翔鼔翼陽景集乃流災火不炎上】

邴

【古音同上春秋隱八年鄭伯使宛來歸祊祊字公羊谷梁傳並作邴九年公防齊侯於防公羊傳作邴急就篇邴勝箱注邴一作祊音柄又音丙按古字以丙從方多通用晉陸云贈鄭曼季詩發憤潛惟防佛有思卽彷佛字玉篇仿方往切一作防籕文】

秉

【古音同上淮南子原道訓物穆無窮變無形像優遊委縱如響之與景登髙臨下無失所秉履危行險無忘仗】

景【居影切】

【古音於兩反卽影字晉葛洪始加彡詩二子乘舟首章二子乘舟泛泛其景願言思子中心養養山海經大荒西經正立無景疾呼無向爰有大暑不可以往墨子魯問篇令之俯則俯令之仰則仰是佀景也處則靜呼則應是佀響也賈誼新書大政上篇故爲人君者其出令也其如聲士民學之其如響曲折而從君其如景矣淮南子原道訓歷逺彌髙以極往經霜雪而無迹照日灮而無景扶搖抮抱羊角而上又見上揚雄劇秦美新震聲日景炎防飛響白虎通舜重瞳子是謂景上應攝提以象三灮晉夏侯湛抵疑九夷之從王化猶洪聲之收淸響黎苗之樂圅夏若遊形之招惠景陸機贈弟士龍詩存不阜物沒不增壤生若朝風死猶絕景郭璞遊仙詩翹首望太淸朝云無增景𨿽欲思陵化龍津未易上山海經贊見上春秋考異郵四十五日景風至景者彊也彊以成之史記髙祖功臣侯年表杜衍彊侯郢人徐廣曰彊一作景按此字古亦當有兩音其大也明也之訓當音居兩反形景之景則音於兩反】

境

【古音居兩反賈誼新書守衞捍敵之臣誠死城郭封境漢書作疆】

影【於丙切】

【古音於兩反莊子在宥篇大人之教若形之於影聲之於響列子天瑞篇形動不生形而生影聲動不生聲而生響說符篇名也者響也身也者影也荀子臣道篇政令教化形下如影應卒遇變齊給如響推類接譽以待無方曲成制象呂氏春秋功名篇猶表之與影若呼之與響先已篇故善響者不於響於聲善影者不於影於形有始篇日中無影呼而無響淮南子地形訓同素問寶命全形論和之者若響隨之者若影道無鬼神獨來獨往春秋繁露聲之不聞故莫得其響不見其形故莫得其影吳越春秋追形逐影灮若佛彷道藏歌觧散七根更法無中影七化反自然帝乙同響漢史晨祠孔廟奏銘黃玉應洪適隸釋古響字今廣韻不收此字】

永【於憬切】

【古音於兩反詩漢廣漢之廣矣不可泳思江之永矣不可方思廣泳永方同爲一韻說文引此作江之羕矣楊愼曰古字羕與永同韓詩江之永矣作江之羕矣博古圖永寶用亯作羕寶用亯按永景二字自晉潘嶽秋興賦始與冷屏省領騁炯靜爲韻】

皿【武永切】

【古音武養反說文孟從子皿聲】

憬【其永切】

【古音其兩反詩憬彼淮夷韓詩作獷說文作懬】

�

【古音同上今此字兩收於三十六養三十八梗部中】

猛【莫杏切】

【古音莫兩反太經彊測金剛肉柔法太傷也彊其衰勉自彊也山拔梁折終以猛也養次七小子牽象婦人徽猛君子養病】

礦【古猛切】

【古音居往反說文銅鐡檏石也本作磺以石黃聲今作礦亦作卝周禮卝人注卝之言礦也疏雲從石邊廣以其金玊出於石左形右聲】

穬

【古音同上說文穬從禾廣聲】

獷

【古音同上說文獷從犬廣聲今此字兩收於三十六養三十八梗部中】

瑒【徒杏切】

【古音陽說文瑒從玊昜聲今此字兩收於十陽三十八梗部中以上字當與三十六養三十七蕩通爲一韻】

眚【所景切】

【古音所領反說文眚從目生聲】

打【徳冷都挺二切】

【古音都挺反谷梁傳宣十八年注捝謂捶打也陸徳明音頂說文打從手丁聲李膺益州記曰鼎鼻山周徳旣衰九鼎淪散一沒於此或見其鼻故名一名打鼻山山上有城亦名鼎鼻打鼎音近也今按舊唐書宗紀開元二十二年四月丁未眉州鼎鼻山下江水中得寶鼎正作鼎字趙宧灮曰打字胡音丁瓦切而世通習之反以正音爲誤朱彛尊曰古書自六朝以前無用打字者始自莫愁樂云艇子打兩槳催送莫愁來按晉書鄧攸爲吳郡太守吳人歌曰紞如打五鼔雞鳴天欲曙鄧侯挽不畱謝令推不去南史孫挹爲延陵縣令國子助教髙爽詣之取筆書鼔靣曰徙有此大腹了自無肝腸面皮如許厚被打未渠央則不始於莫愁曲也後漢王延壽夢賦捎魍魎拂諸渠撞縱目打三顱則又不始於晉人也若史書之文則見於宋書後廢帝紀手加擈打梁書侯景傳我在北打賀拔勝打邵陵王於北山後周書宇文防傳被定州官軍打敗自此相沿以爲戰鬭之稱矣李因篤曰打者擊物之名若乃官府之鞭笞師儒之楚撲皆撻字也轉上聲又減筆作打是借字今此字兩收於三十八梗四十一迥部中以上字當與三十九耿四十靜四十一迥通爲一韻】三十九耿

四十靜

【古與三十九耿通爲一韻】

四十一迥

【古與三十九耿四十靜通爲一韻】

四十二拯

四十三等

【古與四十二拯通爲一韻】

等【多肻切】

【古音多攺反管子侈靡篇視其不可使因以爲民等擇其好名因使長民好而不已是以爲國紀韓非子愛臣篇愛臣太親必危其身人臣太貴必易主位主妾無等必危嫡子兄弟不服必危社稷賈誼新書胎教篇兩者不等各由其母漢張衡東京賦次席紛純左右玉几穆穆而南面以聽矣然後百辟乃入司儀辧等魏何晏景福殿賦落帶金釭此焉二等明珠翠羽往往而在晉左思吳都賦其四野則畛畷無數膏腴兼倍原隰殊品窊隆異等象耕鳥耘此之自與穱秀菇穗於是乎在梁王僧孺從子永寧令謙誄悠悠越障泱泱閩海薄言銅墨蒲宻斯在孰云識吏政均舊宰循猛是兼韋無怠補袍方服治情莫攺增貲匪課歸民自倍十郡爲則百城斯采化日未逢政稱異等今此字兩收於十五海四十三等部中按此字在韓非子二句一韻必不可易而孟子之愛無差等施由親始亦佀有韻之文其字以竹寺聲從竹者古人等威之辧書之於防也許愼不得其觧而曰寺者官曹之等謬矣春秋以前未有名官府爲寺者其言寺皆閽寺也以此見說文亦有不可盡信者也廣韻收此字於十五海而音多攺切唐時此音未泯故韓愈許國公神道碑銘有曰上之宅憂公讓太宰養安蒲阪萬邦絕等李庾西都賦乃防漢酺發周賚謐萬類渟四海遂開國以報功差子男之五等此正唐韻十五海之音當時功令許人兼用者也而後人不知以爲叶韻尢爲不學之甚或疑寺聲與多攺稍逺不知待字亦寺聲也古人讀宰爲滓攺爲已等亦當如底耳玉篇等都肻都怠二切顏之推匡謬正俗曰俗以等物爲底物等字夲音都在反轉音丁兒反當削去並入海韻】

唐韻正卷九﹤經部﹐小學類﹐韻書之屬﹐唐韻正﹥

欽定四庫全書

唐韻正卷十

昆山顧炎武撰

上聲

四十四有

【此韻當分爲二】

有【云九切】

【古音以書五子之歌闗石和釣王府則有荒墜厥緒覆宗絕祀詩芣苢首章采采芣苢薄言采之采采芣苢薄言有之葛藟二章緜緜葛藟在河之涘終逺兄弟謂他人母謂他人母亦莫我有魚麗三章魚麗於罶鰋鯉君子有酒防且有六章物其有矣維其時矣吉日三章瞻彼中原其祁孔有儦儦俟俟或羣或友悉率左右以燕天子四月六章滔滔江漢南國之紀盡瘁以仕寧莫我有甫田見敏字下棠棠者華四章右之右之君子有之惟其有之是以佀之篤公劉六章止基廼理爰眾爰有有駜三章自今以始嵗具有君子有谷詒孫子閟宮八章魯侯燕喜令妻壽母宜大夫庻士邦國是有旣多受祉黃髮兒齒烏方命厥後奄有九有商之先後受命不殆在武丁孫子楚辭九章懷沙文質疏內兮眾不知余之異采材檏委積兮莫知余之所有老子生而不有爲而不恃長而不宰執古之道以禦今之有能知古始是謂道紀名亦旣有夫亦將知止知止所以不殆譬道之在天下猶川谷之於江海絕巧棄利盜賊無有人多伎巧奇物滋起法令滋彰盜賊多有管子水地篇人皆有之而管子以之莊子應帝王篇明王之治功蓋天下而佀不自已化貸萬物而民弗恃有莫舉名使物自喜立乎不測而遊於無有者也在宥篇見下則陽篇欲惡去就於是橋起雌雄片合於是庸有隨序之相理橋運之相使窮則反終則始此物之所有漁父篇吾請釋吾之所有而經子之所以吳子料敵篇師旣淹久糧食無有百姓怨怒妖祥數起上不能止呂氏春秋貴公篇生而弗子成而弗有萬物皆被其澤得其利而莫知其所由始圜道篇有之而不使不若無有下賢篇根乎其誠自有也覺乎其不疑有以也審分篇察乘物之理則四極可有韓非子見母字下六韜文啟篇何窮之有終而復始宋玊釣賦投之於瀆視之於海漫漫羣生孰非吾有漢賈誼旱云賦運淸濁之澒洞兮正重沓而並起嵬隆崇以崔巍兮時彷佛而有佀屈捲輪而中天兮象虎驚與龍駭相搏據而俱興兮妄倚儷而時有賈誼新書君道篇書曰大道亶亶其去身不逺人皆有之舜獨以之大政上篇夫民者惟君者有之爲人臣者共君理之修政語下篇天下壙壙一人有之萬民藂藂一人理之枚乘七發旣登景夷之臺南望荊山北望汝海左江右湖其樂無有司馬相如封禪頌濯濯之麟遊彼靈畤孟冬十月君䢐郊祀馳我君輿帝用享祉三代之前蓋未嘗有淮南子原道訓生萬物而不有成化象而弗宰俶眞訓禮樂爲鉤仁義爲餌投之於江浮之於海萬物紛紛孰非其有精神訓聖人以無應有必究其理以虛受實必窮其節文子同主術訓是故任一人之力者則烏獲不足恃乘眾人之制者則天下不足有也泰族訓輕者欲發重者欲止貪者欲取廉者不利非其有文子道原篇天常之道生物而不有成化而不宰守弱篇而勿有法於江海上徳篇不長有故能終而復始故能長久能長久故爲天下母自然篇反本無爲虛靜無有忽怳無際逺無所止史記策傳故云彊者事之始也分之理也物之紀也所求於彊無不有也易林屯之震鼈列市河海饒有長財善賈商李悅喜防之大過宜利居止長安富有訟之比水流趨下欲至東海求我所有買魴與鯉師之復淵泉隄防水道通利順注湖海邦國富有比之觀鱣鮪鰋鯉眾多饒有一舉獲兩利得過倍履之艮五軛四國優得饒有陳力就列騶虞悅喜謙之小畜江河淮海天之都市商人受福國家富有賁之升隨和重寶眾所貪有相如睨柱趙王危殆復之無妄見畆字下大畜之萃見去聲祐字下坎之無妄獐鹿羣走自然燕喜公子好遊他人多有大壯之益太姬之孫周文九子咸遂受成寵貴富有明夷之萃觧之訟並見母字下歸妹之復室當原口漂溺爲海財產殫盡衣食無有丰之賁日中爲市各持所有交易資賄圅珠懷寶心悅歡喜巽之暌春陽生艸夏長條肄萬物蕃滋充實益有說苑談叢篇饑渴得食誰能不喜賑窮救急何患無有視其所以觀其所使斯可知已政有招宼行有招恥弗爲而自至天下未有家語見下太經盛次二作不恃克大有守測閉朋牖善持有也迷自守中無所以也瑩一辟三公九卿二十七大夫八十一元士少則制眾無則治有圖六甲內馴九九實有律呂孔幽歷數匿紀揚雄反離騷夫聖哲之不遭兮固時命之所有𨿽增欷以於邑兮吾恐靈修之不累攺漢書敍傳文艷用寡子虛烏有寓言淫麗托諷終始馮衍顯志賦行勁直以離尢兮羌前人之所有內自省而不慙兮遂定志而弗攺班固西都賦封畿之內厥上千里逴犖諸夏兼其所有傅毅明帝誄璇璣所建靡不奄有貢篚納賦如歸父母正朔永昌冠帶儋耳張衡西京賦繚垣緜聮四百餘里植物斯生動物斯止眾鳥翩翩羣獸騃散佀驚波聚佀京峙伯益不能名隸首不能紀林麓之饒於何不有蔡邕太傅胡公碑銘用能七登九命篤受介祉亮皇聖於六世嘉庻績於九有窮生民之灮寵享黃耇之遐紀蹈明哲以保身與福祿於終始濟北相崔君夫人誄見敏字下後漢書西南夷傳逺夷慕徳歌寒溫時適部人多有渉危歷險不逺萬里去俗歸徳心歸慈母東觀漢紀河內謡王稚子代未有平徭役百姓喜漢故民吳仲山碑文惟公徳美布惠州裏逺近假求不言無有春秋舉貸給與無已不逆人意率導化理文心雕龍舜祠田辭荷此長耜耕彼南畆四海俱有宋徐蕆曰有羽軌切賄痏洧鮪皆以有得聲今按軌字古音九當作羽鬼爲是陳第曰囿以有得聲故封禪頌以韻喜賄以有得聲故褰裳以韻士】

右

【古音同上詩竹竿二章泉源在左淇水在右女子有行逺父母兄弟蒹葭二章蒹葭采采白露未已所謂伊人在水之涘遡洄從之道阻且右遡遊從之宛在水中沚形弓二章彤弓弨兮受言載之我有嘉賔中心喜之鐘鼓旣設一朝右之吉日見上甫田見敏字下裳裳者華見上文王首章有周不顯帝命不時文王陟降在帝左右緜四章廼慰廼止廼左廼右廼疆廼理廼宣廼畆自西䢐東周爰執事云漢七章旱旣太甚散無友紀鞠哉庻正疚哉冡宰趣馬師氏膳夫左右靡人不周無不能止瞻卬昊天云如何裏我將見平聲牛字下禮記郊特牲左之右之坐之起之楚辭九章悲回風紛容容之無經兮罔芒芒之無紀軋洋洋之無從兮馳委移之馬止漂翻翻其上下兮翼遙遙其左右汜潏潏其前後兮伴張弛之信期管子四稱篇昔者有道之臣委質爲臣不賔事左右君知則仕不知則已昔者無道之臣委質爲臣賔事左右執說以進不蘄亡已版法觧篇天地之位有前有後有左有右聖人法之以建經紀是故文事在左武事在右聖人法之以行法令以治事理司馬法天子之義篇故禮與法表裏也文與武左右也吳子應變篇麾左而左麾右而右鼓之則進金之則止荀子見下六韜敵武篇伏我材士彊弩武車驍騎爲之左右當去前後三里敵人逐我發我車騎衝其左右如此則敵人擾亂吾走者自止素問陰陽應象大論以右治左以左治右以我知彼以表知裏以觀過與不及之理見防則過用之不殆刺禁論肝生於左肺藏於右心部於表腎治於裏脾爲之使胃爲之市鬲胸之上中有父母靈樞經九鍼十二原篇今左屬右其气故止周痺篇更發更止更居更起以右應左以左應右宋玉笛賦隆崛萬丈盤石雙起丹水湧其左醴泉流其右淮南子原道訓無所左而無所右蟠委錯紾與萬物終始今本爲不通音者攺作始終天文訓不可迎也而可背也不可左也而可右也要略下無方伯上無天子力徵爭權勝者爲右易林大畜之未濟符左契右相與合齒乾以坤利季生六子長大成就夙言如母說苑談叢篇盛於彼者必衰於此長於左者必短於右喜夜臥者不能早起也吳越春秋衛爲副使正道裏也又爲受教知可否也縹爲都尉執左右也敵爲百死不得駭也張衡西京賦牽牛立其左織女處其右日月於是乎出入象扶桑與蒙汜蔡邕陳畱太守胡公碑文】

【乃位常伯恪處左右兼掌虎賁禁戎允理遘玆虐屙帝用悼止俾守陳畱庻篤其祉王人旣詔景命不俟】

友

【古音同上詩闗雎三章參差荇菜左右采之窈窕淑女琴瑟友之匏有苦葉四章招招舟子人渉卬否人渉卬否卬須我友六月六章吉甫燕喜旣多受祉來歸自鎬我行永久飲禦諸友炰鼈膾鯉侯誰在矣張仲孝友吉日見上沔水首章沔彼流水朝宗於海鴥彼飛隼載飛載止嗟我兄弟邦人諸友莫肯念亂誰無父母雨無正六章維曰於仕孔棘且殆云不可使得罪於天子亦云可使怨及朋友車舝首章𨿽無好友式燕且喜皇矣見入聲拔字下假樂四章之綱之紀燕及朋友百辟卿士媚於天子抑六章惠於朋友庻民小子楚辭九章橘頌願歳並謝與長友兮淑離不淫梗其有理兮管子弟子職篇先生將息弟子皆起敬奉枕席問所何趾俶衽則請有常則否先生旣息各就其友莊子在宥篇大同而無已無已惡乎得有有覩有者昔之君子覩無者天地之友天下篇彼其充實不可以已上與造物者遊而下與外死生無終始者爲友讓王篇夫希世而行比周而友學以爲人教以爲己荀子非相篇然而中君羞以爲臣中父羞以爲子中兄羞以爲弟中人羞以爲友俄則束手有司而戮】

【乎大市莫不呼天啼哭苦傷其今而後悔其始性惡篇不知其子視其友不知其君視其左右石鼔文其徒旴來或羣或友悉率左右燕樂天子來嗣王始振振復古來我攸止宋玉笛賦嘉樂悠長俟賢士兮鹿鳴萋萋思我友兮安心隱志可長久兮史記田叔傳不知其君視其所使不知其子視其所友說苑同防傳故云取之以暴彊而治以文理無逆四時必親賢士與陰陽化鬼神爲使通於天地】

【與之爲友諸侯賔服民眾殷喜邦家安寧與世更始湯武行之乃取天子春秋著之以爲經紀漢書禮樂志郊祀歌天馬篇體容與迣萬里今安匹龍爲友東方朔七諫同音者相和兮同類者相佀飛鳥號其羣兮鹿鳴求其友易林坤之小過初憂後喜與福爲市八佾列陳飲禦諸友需之損曳綸汀洲釣掛魴鯉公孫得利以享仲友賁之節君明聖哲嗚呼其友顯徳之徒可以禮仕無妄之噬防戴喜抱子與利爲友天之所命不憂危殆荀伯勞苦西來王母坎之乾太王爲父季歷孝友文武聖明仁徳興起說苑談叢篇子不孝非吾子也交不信非吾友也家語六本篇君無爭臣父無爭子兄無爭弟士無爭友無其過者未之有也吳越春秋愛民養士視如赤子與智者謀與仁者友崔駰逹防遊不倫黨苟以狥已汗血競時利合而友子笑我之沈滯吾亦病子屑屑而不已也馬融長笛賦於是放臣逐子棄妻離友彭胥伯奇哀姜孝己攢乎下風收精注耳袁山松後漢書海內通士檀文友羣輔錄同友作有防稽童謡見母字下魏阮籍大人先生傳今吾乃飄颻於天地之外與造化爲友朝餐暘谷夕飲西海將變化遷易與道周始晉文明王皇后哀防文見母字下】

久【舉有切】

【古音幾詩旄丘二章何其久也必有以也六月見上蓼莪三章餅之罄矣維罍之恥鮮民之生不如死之久矣易旣濟象傳三年克之憊也終日戒有所疑也東鄰殺牛不如西鄰之時也實受其福吉大來也濡其首厲何可久也雜卦傳咸速也恆久也渙離也節止也久與止爲韻考工記輈人軸有三理一者以爲媺也二者以爲久也三者以爲利也左傳昭三年讒鼎之銘曰昧旦丕顯後世猶怠況日不悛其能久乎怠與久爲韻孟子可以速而速可以久而久可以處而處可可仕而仕楚辭招魂魂兮歸來北方不可以止些層冰峨峨飛雪千里些歸來歸來不可以久些老子天乃道道乃久沒身不殆知足不辱知止不殆可以長久又見母字下管子九守篇因之修理故能長久度地篇其積薪也以事之已其作土也以事未起天地和調日有長久孫子火攻篇晝風久夜風止吳子見上莊子人問世篇美成在久惡成不及攺列子天瑞篇道終乎本無始進乎本不久荀子儒效篇井井兮其有條理也嚴嚴兮其能敬巳也分分兮其有終始也猒猒兮其能長久也樂樂兮其執道不殆也王制篇見下六韜兵徵篇城之气出髙而無所止用兵長久素問通評虛實論夫虛實者皆從其物類始故五藏骨肉滑利可以長久也气交變大論夫道者上知天文下知地理中知人事可以長久方盛衰論道甚明察故能長久不知此道失經絕理靈樞經壽天剛柔篇此謂不表不裏其形不久宋玊笛賦見上秦始皇鄒嶧山刻石文乃今皇帝一家天下兵不復起災害滅除黔首康定利澤長久史記李斯傳上下合同可以長久中外若一事無表裏賈誼新書修政語下篇故夫天下者惟有道者理之惟有道者紀之惟有道者使之惟有道者宜而久之文子上徳篇天行不已終而復始故能長久又見上易林師之旣濟徳教尙中彌世長久三聖與爲多受福祉坎之萃履福綏厚載受福祉衰防復起繼世長久說苑敬愼篇愼終如始乃能長久談叢篇惡語不出口苟言不畱耳務僞不長喜虛不久列女傳阿谷處女曰行客之人嗟然永久分其資財棄於野鄙妾年甚少何敢受子越絕書記防考王食禽肉坐而待死佞謟之臣將至不久安危之兆各自明紀魏阮籍大人先生傳蓋無君而庻物定無臣而萬事理保身修性不違其紀惟玆若然故能長久楊愼曰孔子以前久皆音幾至孔子傳易方有韭音臨彖傳大亨以正天之道也至於八月有凶消不久也乾象傳亢龍有悔盈不可久也用九天徳不可爲首也大過象傳枯楊生華何可久也老婦士夫亦可醜也離象傳履錯之敬以辟咎也黃離元吉得中道也日昃之離何可久也然旣濟象傳以韻憊疑時來雜卦傳以韻止則幾韭二音兩存之易傳矣老子不失其所者久死而不亡者壽按老子與夫子同時老子書中久字三見一韻殆一韻母一韻壽漢人之文則賈誼弔屈原賦章甫薦屨漸不可久兮嗟苦先生獨離此咎兮劉向九嘆悲故鄕而發忿兮去余邦之彌久背龍門而入河兮登大墳而望夏首張衡西京賦巖險周固襟帶易守得之者彊據之者久並作韭音】

玖

【古音同上詩木瓜三章投我以木李報之以瓊玖丘中有麻三章丘中有李彼畱之子彼畱之子貽我佩玖說文玖從玊久聲讀若芑唐人凡數目之字皆以同音而多晝者代之惟九字當借用韭而用玖字蓋不知玖之音幾也】

婦【房九切】

【古音房以反詩思齊首章思齊太任文王之母思媚周姜京室之婦載芟侯彊侯以有嗿其饁思媚其婦有依其士有略其耜俶載南畆又氓五章三嵗爲婦與寐遂知之韻上下隔句易家人彖傳父父子子兄兄弟弟夫夫婦婦而家道正正家而天下定矣禮記禮運各親其親各子其子貨力爲己大人世及以爲禮城郭溝池以爲固禮義以爲紀以正君臣以篤父子以睦兄弟以和夫婦以設制度以立田裏以賢勇知以功爲己故謀用是作而兵由此起楚辭天問水濵之木得彼小子夫何惡之媵有莘之婦荀子王制篇君臣父子兄弟夫婦始則終終則始與天地同理與萬世同久易林屯之蹇爲季求婦家在東海否之渙娶於姜呂駕迎新婦少齊在門夫子悅喜隨之暌東鄰少女爲王長婦柔順利貞宜夫壽子噬防之家人析薪熾酒使媒求婦和合齊宋姜子悅喜列女傳陳寡孝婦頌孝婦處陳夫死無子母將嫁之終不聽母惠心飬姑一醮不攺聖王嘉之號曰孝婦太經廓次三廓無子室石婦漢班固東都賦四海之內更造夫婦肇有父子君臣初建人倫實始張衡西京賦商賈百族裨販夫婦鬻良雜苦蚩邊鄙張超誚靑衣賦書戒牝雞詩載哲婦三代之季皆由斯起晉獲驪戎斃懷恭子有夏取仍覆宗絕祀叔肸納申聽聲狼佀穆子私庚竪牛餒已黃歇之敗從李園始魯受齊樂仲尼逝矣文公懷安姜笑其鄙周漸將衰康王晏起蔡邕協初昬賦惟性情之至好歡莫偉乎夫婦受精靈之造化固神明之所使事深防以妙實人倫之端始濟北相崔君夫人誄昔在共姜陪臣之母勞謙紡績仲尼是紀矧玆夫人帝室命婦猶日孜孜復禮克己漢故民吳仲山碑文收贍遺孤皆置門裏先亡爲葬防弱娶婦陳琳飲馬長城窟行長城何連連連連三千里邊城多健少內捨多寡婦參同契三五旣和諧八石正綱紀呼吸相含育佇息爲夫婦按婦字自古詩昔爲倡家女今爲蕩子婦始音房九反與艸桺牖手守爲韻】

負

【古音同上詩小宛三章中原有菽庻民采之螟蛉有子果嬴負之教誨爾子式谷佀之生民六章誕降嘉種維秬維秠維糜維芑恆之秬秠是獲是畆恆之糜芑是任是負以歸肇祀大戴禮曽子制言上篇君子之爲弟也行則爲人負無席則寢其趾使之爲夫人則否孫子謀攻篇知彼知己百戰不殆不知彼而知己一勝一負不知彼不知己毎戰必殆吳越春秋弓爲將軍主重負也爲軍師禦戰士也矢爲飛客主教使也釋名負背也置項背也書金縢若爾三王是有丕子之責於天史記以丕爲負索隱曰鄭云丕讀曰負按負字自漢王延壽魯靈光殿賦傍夭矯以橫出互黝糾而摶負下岪蔚以璀錯上﨑嶬而重注始讀爲房遇反】

否【方九切】

【古音方彼反易否上九傾否先否後喜鼎初六鼎顚趾利出否得妾以其子詩葛覃見母字下匏有苦葉見上小旻五章國𨿽靡止或聖或否民𨿽靡膴或哲或謀或肅或艾如彼泉流無淪胥以敗甫田見敏字下賔之初筵五章凡此飲酒或醉或否旣立之監或佐之史彼醉不臧不醉反恥式勿】

【從謂無俾大怠抑十章於乎小子未知臧否匪手擕之言示之事匪而命之言提其耳借曰未知亦旣抱子易遁象傳遁尾之厲不往何災也執用黃牛固志也系遁之厲有疾憊也畜臣妾吉不可大事也君子好遁小人否也嘉遁貞吉以正志也肥遁旡不利無所疑也楚辭九章惜往日君含怒以待臣兮不淸澂其然否蔽悔君之聰明兮虛惑誤又以欺弗參驗以考實兮逺遷臣而弗思大戴禮見上管子弟子職篇受業之紀必繇長始一周則然其餘則否始誦必作其次則已又見上史記秦始皇紀瑯邪臺刻石文古之帝者地不過千里諸侯各守其封域或朝或否相侵暴亂殘伐不止猶刻金石以自爲紀陸賈新語愼防篇在心爲志出口爲辭矯以雅僻砥礪鈍才雕琢文彩抑定狐疑通塞理順分別然否而情得以利而性得以治漢司馬遷悲士不遇賦沒世無聞古人惟恥朝聞夕死孰云其否逆順還周乍沒乍起無造福先無觸禍始班固奕防成敗臧否爲仁由已張衡西京賦若其五縣遊麗辯論之士街談巷議彈射臧否剖析毫釐擘肌分理所好生毛羽所惡成瘡痏吳越春秋見上郤正釋譏然吾不才在朝累紀托身所天心焉是恃樂滄海之廣深嘆嵩嶽之髙峙聞仲尼之贊商感鄕校之益己彼平仲之和羮亦進可而替否魏嵇康幽憤詩大人含藏垢懷恥人之多僻政不由己惟此褊心顯明臧否感悟思愆怛若創痏晉張華遊獵篇日冥徒禦勞賞勤課能否野饗防眾賔酒甘且防燔炙播遺芳金觴浮素蟻珍羞墜歸云纎肴出淥水釋名否鄙也鄙劣不能有所堪成也易師出以律否臧凶左傳師岀否臧亦如之陸徳明並音鄙】

不

【古音同上荀子賦篇此夫文而不采者與簡然易知而致有理者與君子所敬而小人所不者與性不得則若禽獸性得之則甚雅佀者與匹夫隆之則爲聖人諸侯隆之則一四海者與按不字古音防從一爲防從口爲否然古字多通用如詩中不顯亦世不顯不承之類皆是防字其未然之詞皆曰不轉而上聲則曰否易師初六否臧凶晁氏曰先儒多作不楊愼曰書否徳忝帝位注否不通言否之音義與不相通古二字多通用】

臼【其九切】

【古音其以反易系辭下傳斷木爲杵掘地爲臼臼杵之利萬民以濟淮南子說林訓觧門以爲薪塞井以爲臼人之從事或時相佀】

秠【方婦切】

【古音方以反詩生民見上今此字三收於六脂五防四十四有部中以上字當與四紙之半及五防六止通爲一韻】

桺【力久切當作力九】

【三國誌虞翻傳注古大篆戼字讀當爲桺古桺戼同字臣松之謂劉畱聊桺同用此字以從聲故也】

罶

【詩苕之華三章牂羊墳首三星在罶人可以食鮮可以飽】

茆

【詩泮水三章思樂泮水薄采其魯侯戾止在泮飲酒旣飲防酒永錫難老順彼長道屈此羣醜音丣徐音桺陸璣疏雲杜子春讀爲丣周禮醢人葅釋文云北人音桺今此字兩收於三十一巧四十四有部中並注曰鳧葵也巧部又注說文作音桺是明爲一字毛晃乃以音戼者從寅戼之戼爲鳬葵音桺者從申丣之丣義與桺同分爲二字不知古人桺戼共爲一韻彊生穿鑿謬矣】



【唐常衮劍南節度判官崔汪墓志銘哀哀孝婦上訴蒼昊全柩巴江歸魂蜀道田橫舊曲季布余一閉泉扄千秋蔓艸】

狃【女久切當作女九】

【左傳公山不狃論語作公山弗擾說文峱從山狃聲】

杻

【詩山有樞二章山有栲隰有杻子有廷內弗灑弗埽子有鐘鼔弗鼔弗考宛其死矣他人是保南山有臺四章南山有栲北山有杻樂只君子遐不眉壽樂只君子徳音是茂】

猱

【漢書司馬相如傳蛭蜩玃猱師古曰猱音乃髙反又音柔今此字三收於六豪四十四有四十九宥部中】

醜【敕久切當作敕九】

【說文好作從女醜聲】

肘【陟桺切】

【漢邊譲章華臺賦於是眾變已盡羣樂旣考歸乎生風之廣夏兮修黃軒之要道攜西子之弱腕兮援毛嬙之素肘形便娟以嬋媛兮若流風之靡艸美儀操之姣麗兮忽遺生而忘老】

朽【許久切當作許九】

【詩載芟見紏字下陸賈新語徳配天地光被四表功垂於無窮名傳於不朽說文考巧二字並從丂得聲釋名老朽也】

九【舉有切當作舉酉】

【太經更次二時七時九軫轉其道黃庭經經歷六合隱戼酉両腎之神主延壽轉降適升藏初九知雄念雌可無老知白見黑急坐守出月入日是吾道天七地三回相守升降五行一合九玊石落落是吾寶子自有之何不守晝日照照夜自守渴自得飲饑自飽經歷六府藏戼酉轉陽之陰藏於九常能行之不知老】

韭

【詩七月八章四之日其蚤獻羔祭韭】

首【書久切當作書九】

【詩大叔於田三章叔於田乘乘鴇兩服齊首兩驂如手叔在藪火烈具阜小弁二章踧踧周道鞠爲茂艸我心憂傷惄焉如搗假寐永嘆維憂用老心之憂矣疢如疾首楚茨六章旣醉旣飽小大稽首神嗜飲食使君壽考魚藻首章魚在在藻有頒其首王在在鎬豈樂飲酒苕之華見上江漢見平聲休字下易乾象傳終日幹幹反復道也或躍在淵進無咎也飛龍在天大人造也亢龍有悔盈不可久也用九天徳不可爲首也久字說已見上楚辭天問惟澆在戶何求於防何少康逐犬而顚隕厥首管子侈靡篇百姓無寶以利爲首荀子見牡字下韓非子權篇用一之道以名爲首淮南子兵略訓夫飛鳥之摯也俛其首猛獸之攫也匿其爪易林幹之漸陽低頭陰仰首水爲防傷我寶太經戾防六夫妻反道各有守也東南射兕不得其首也準繩規矩乖其道也女不女大可醜也漢書敍傳橫𨿽雄材伏於海隝沐浴屍鄕北面奉首旅人慕殉義過黃鳥張超誚靑衣賦畢公喟然深思古道感彼闗雎性不防侶願得周公妃以窈窕防防消漸諷諭君父孔氏大之列冠篇首晏嬰潔志不顧景女乃雋不疑奉霍不受見尊不迷沈此麗豎此用古人隔句體道窕首受爲一韻侶父女豎爲一韻石�作費鳯詩靜而爲治匪煩匪擾幹幹日昃矜此黔首說文道從辵從首按從首乃聲也】

手

【詩擊鼔四章執子之手與子偕老大叔於田見上遵大路見平聲魗字下淮南子繆稱訓故行險者不得履繩出林者不得直道夜行瞑目而前其手】

守

【禮記禮運天子以徳爲車以樂爲禦諸侯以禮相與大夫以法相序士以信相考百姓以睦相守老子揣而鋭之不可長保金玊滿堂莫之能守富貴而驕自遺其咎功成名遂身天之道管子白心篇和以反中形性相葆一以無貳是謂知道將欲服之必一其端而固其所守越語範蠡對王上帝不考時反是守列子黃帝篇欲剛必以柔守之欲彊必以弱保之文子淮南子同淮南子主術訓是故君人者無爲而有守也有爲而無好也史記太史公自序聖人不巧時變是守易林屯之同人城弱不守郭君受討恆之大有篤心自守與喜相抱太經戾次六見上唐測唐於內無執守也唐冥之利利明道也圖四與九同道五與五相守參同契見下黃庭經見上防於老門侯天道近在於身還自守】

醜【昌九切】

【易離上九見上詩墻有茨首章墻有茨不可埽也中冓之言不可道也所可道也言之醜也采芑見平聲讎字下日見去聲戊字下十月之交首章十月之交朔日辛卯日有食之亦孔之醜泮水三章見上易觀象傳初六童觀小人道也闚觀女貞亦可醜也觀我生進未失道也觧象傳剛柔之際義無咎也九二貞吉得中道也負且乘亦可醜也自我致戎又誰咎也漸象傳小子之厲義無咎也飲食衎衎不素飽也夫徵不復離羣醜也婦孕不育失其道也利用禦寇順相保也楚辭九章橘頌精色內白類任道兮紛縕宜修姱而不丑兮荀子不苟篇君子能亦好不能亦好小人能亦醜不能亦丑淮南子詮言訓故不爲善不避醜遵天之道文子同說山訓桀有得事堯有遺道嫫母有所美西施有所醜說林訓�防在頰則好在顙則丑王襃四子講徳論故毛嬙西施善毀者不能蔽其好嫫姆倭傀善】

【譽者不能掩其醜苟有至道何必介紹太經戾防六見上攡晝以好之夜以醜之棿無或攺造遵天之醜雄太防箴廐焚問人仲尼深丑孟子蓋惡夫廐多肥馬而野有餓殕防臣司駕敢告執皁】

愀【在九切】

【後漢馬融廣成頌山谷蕭條原野嵺愀上無飛鳥下無走獸禮記哀公問孔子愀然作色而對曰愀七小反舊音慈紏反又在由反又音秋又子了反史記蘇秦傳齊王愀然變色曰索隱曰愀音自酋反又子小反莊子孔子愀然變容曰音七小反徐在九反孔子愀然而嘆愀在九反又七小反按此字古與愁字通用易晉六二晉如愁如鄭康成音子小反云變色貌今此字兩收於三十小四十四有部中】

糗【去九切】

【陸璣詩艸木疏云許愼讀栲爲糗今人言考失其聲也書費誓峙乃糗糧糗去九反一音昌紹反周禮漿人注糗飯音丘酉反又昌紹反禮記內則糗餌粉酏糗起九反又昌紹反左傳哀十一年其族轅咺進稻醴梁糗腵脯焉糗起九反一音昌紹反公羊昭二十五年傳敢致糗於從者糗丘九反又昌紹反漢書王襃傳羮藜唅糗音丘九反又昌少反】

阜【房九切】

【詩大叔於田見上車攻二章田車旣好四牡孔阜東有甫艸駕言行狩吉日見去聲戊字下易林泰之漸倬然逺咎辟害髙阜田獲三狐巨貝爲寶漢桓驎七說超絕壑逾懸阜馳猛禽射勁鳥魏王粲瑪瑙勒賦遊大國以廣觀覧希世之偉寶總眾材而課美信莫臧於瑪瑙被文采之華飾雜朱緑於蒼阜晉左思魏都賦矞云翔龍澤馬於阜山圖其石川形其寶】

缶【方久切當作方九】

【詩宛三章坎其擊缶宛之道無冬無夏值其鷺�說文寶從宀從王從貝缶聲】

輮【人九切】

【易說卦傳爲矯輮荀爽本作撓】

舅【其九切】

【詩伐木二章見簋字下崧髙五章錫爾介圭以作爾寶往近王舅南土是保漢石�作費鳯詩中表之恩情兄弟與甥舅防與女蘿性樂松之茂好儀禮士昬禮注古文舅皆作咎穆天子傳咎氏郭璞注咎猶舅也荀子呂氏春秋淮南予說苑舅犯並作咎犯按臼舊二字並音其以及而舅獨音咎然亦有讀其以反者易林渙之隨潔身白齒衰老復起多孫眾子宜利姑舅】

咎

【書大禹謨民棄不保天降之咎易小畜初九復自道何其咎詩伐木見上小旻三章我旣厭不我告猶謀夫孔多是用不集發言盈庭誰敢執其咎如匪行邁謀是用不得於道北山見下易乾象傳見上同人像傳出門同人又誰咎也同人於宗吝道也蠱象傳乾父之蠱意承考也幹母之蠱得中道也乾父之蠱義無咎也復象傳頻復之厲義無咎也中行獨復以從道也惇復無悔中以自考也迷復之防反君道也離象傳履錯之敬以辟咎也黃離元吉得中道也日昃之離何可久也暌象傳見惡人以辟咎也過主於巷未失道也觧象傳見上夬象傳不勝而往咎也有戎勿卹得中道也君子夬夬終無咎也漸象傳見上節象傳不節之嗟又誰咎也安節之亨承上道也旣濟象傳曳其輪義無咎也婦喪其茀得中道也大戴禮勸學篇神莫大於化道福莫長於無咎老子見上莊子漁父篇可與往者與之至於妙道不可與往者不知其道愼勿與之身乃無咎韓非子主道篇人主之道靜退以爲寶不自操事而知拙與巧不自計慮而知福與咎呂氏春秋侈樂篇知其所以知之謂知道不知其所以知之謂棄寶棄寶者必離其咎素問徵四失論謬言爲道更名自巧妄用砭石後遺身咎史記防傳今我聽子是無仁義之名而有暴彊之道江河爲湯武我爲桀紂未見其利恐離其咎寡人狐疑安事此寶又見下越絕書內經九術胥聞賢士邦之寶也美女邦之咎也吳越春秋同易林泰之漸見上否之比官爵相保居之無咎咸之防狗吠非主狼虎夜擾驚我東西不爲家咎旣濟之明夷魚鼈貪餌死於网釣受危囚寵爲身殃咎太經永次三永其道未得無咎視測視】

【其瑕能自矯也翡翠狐鼦好作咎也】

紂【除桺切】

【史記防傳見上越絕書敍外傳記防子去者痛殷道也比干死者忠於紂也】

酉【與久切當作與九】

【參同契陰陽得其配兮淡泊自相守靑龍處房六兮春華震東戼白虎在昴七兮秋芒兌西酉黃庭經見上史記律書酉者萬物之老也淮南子天文訓酉者飽也】

槱

【詩棫檏首章芃芃棫檏薪之槱之濟濟辟王左右趣之】

誘

【詩野有死麕首章野有死麕白茅包之有女懷春吉士誘之】

牖

【易坎六四見簋字下老子不窺牖見天道】

莠

【詩大田二章旣方旣皁旣堅旣好不稂不莠】

受【殖酉切】

【詩月出見平聲懰字下巷伯六章有北不受投畀有昊酌我龍受之蹻蹻王之造宋玊笛賦芳林皓幹有奇寶兮博人通明樂斯道兮般衍瀾漫終不老兮雙枝閒麗貌甚好兮八音和調成稟受兮善善不衰爲世保兮史記防傳天與不受天奪之寶今王有徳而當此寶恐不敢受王若遣之宋必有咎太經中測龍出於中見其造也庳虛無因不能大受也漢李尢平樂觀賦飛丸跳劍沸渭回擾巴渝隈一逾肩相受張超誚靑衣賦見上】

壽

【詩七月見入聲菽字下南山有臺見上江漢見平聲休字下雝綏我眉壽介以繁祉旣右烈考亦右文母壽與考爲韻荀子見牡字下漢書禮樂志安世房中歌加被寵咸相保徳施大世曼壽韓詩外傳勞心苦思從欲極好靡財傷情毀名損壽漢韓勑孔廟禮器碑文神靈祐誠竭敬之報天與厥福永享年壽黃庭經見上晉魯褒錢神論難朽象壽不匱象道故能長久爲世神寶說文濤檮幬燾皆以壽得聲顏師古匡繆正俗或問曰年壽之字北人讀作受音南人則作授音何者爲是曰兩音皆通詩雲南山有栲北山有杻樂只君子遐不眉壽此卽音受嵇康詩云頤神養壽防髮巖岫此則音授今或皆讀如授則失之矣陳第曰按嵇康詩亦有讀受者其贈秀才入軍云人生壽促天長地久百年之期孰云其壽是也】

糔【息有切當作息酉】

【禮記內則糔防之以爲酏注糔讀與滫瀡之滫同音息酒反又相流反又息了反玊篇有溞字亦先勞思酒二切】

帚【之九切】

【說文埽從土帚徐鍇系傳曰帚聲也】

酒【子酉切】

【詩叔於田二章叔於狩巷無飲酒豈無飲酒不如叔也洵美且好女曰雞鳴二章宜言飲酒與子偕老琴瑟在禦莫不靜好七月見上正月十二章彼有防酒又有嘉殽北山六章或湛樂飲酒或慘慘畏咎信南山見牡字下魚藻見上抑三章顚覆厥徳荒耽於酒女𨿽湛樂從弗念厥紹有駜見牡字下灃水見上淮南子說林訓愛熊而食之鹽愛獺而飲之酒𨿽欲養之非其道易林臨之蒙白茅醴酒靈巫拜禱神嗜飲食使君壽考離之坎六月采芑徵伐無道張仲方叔克勝飲酒困之巽鼔翼大喜行嫁飲酒嘉彼諸姜樂我皇考參同契皮革煮成膠兮麯糵化爲酒同類易施工兮非種難爲巧以上字當與二十九篠三十小三十一巧三十二晧通爲一韻】

四十五厚

【古與八語九麌十姥通爲一韻】

厚【胡口切】

【古音戶詩天保首章天保定爾亦孔之固俾爾單厚何福不除俾爾多益以莫不庻巧言五章荏苒柔木君子樹之往來行言心焉數之蛇蛇碩言出自口矣巧言如簧顏之厚矣捲阿三章爾土宇昄章亦孔之厚矣豈弟君子俾爾彌爾性百神爾主矣楚辭天問湯謀易旅何以厚之覆舟斟尋何道取之鬼穀子權篇見入聲螫字下文子上徳篇地定寧萬物形地廣厚萬物聚地勢深厚水泉入聚】

【漢枚乘七發今夫貴人之子必宮居而閨處內有保母外有傅父欲交無所飲食則溫淳甘膬腥醲肥厚衣裳則雜遝曼暖燂爍熱暑淮南子見鬭字下易林訟之幹文王四乳仁愛篤厚太經親次五厚不厚比人將走走音祖吳越春秋天有歷數徳有薄厚後漢書西南夷傳見下繁欽徵天山賦淸我東南渾齊邊防力淺效深費薄功厚華陽國誌贊子淵豓麗蔚若華圃子山翰藻遺篇有厚】

後

【古音同上詩邶谷風見下南山有臺五章南山有枸北山有楰樂只君子遐不黃耇樂只君子保艾爾後正月二章父母生我胡俾我瘉不自我先不自我後好言自口莠言自口憂心愈愈是以有侮小弁見下角弓五章老馬反爲駒不顧其後如食宜饇如酌孔取緜九章予曰有疏附予曰有先後予曰有奔奏予曰有禦侮瞻卬七章不自我先不自我後藐藐昊天無不克鞏無沗皇祖式救爾後雝宣哲維人文武維後燕及皇天克昌厥後禮記樂記見下字下哀公問妻也者親之主也敢不敬與子也者親之後也敢不敬與公羊傳文十三年周公拜乎前魯公拜乎後曰生以養周公死以爲周公主金人銘見下字下老子見下字下管子七法篇動之如雷電發之如風雨莫當其前莫害其後獨出獨入莫敢禁圉白心篇左右前後周而復所執儀服象敬迎來者莊子山木篇進不敢爲前退不敢爲後食不敢先嘗必取其緒列子仲尼篇瞻之在前忽焉在後用之彌滿六虛廢之莫知其所吳子應變篇見去聲鬭字下尉繚子經卒令鼔之前如雷霆動如風雨莫敢當其前莫敢躡其後】

【六韜立將篇見去聲鬭字下必出篇弱卒車騎以屬其後材士彊弩隠伏而處動靜篇車騎百里而越其前後多其旌旗益其金鼔林戰篇林多險阻必置衝陣以備前後三軍疾戰敵人𨿽眾其將可走更戰更息各按其部少眾篇見捨字下戰步篇見下戰國防韓子盧逐東郭逡環山者三騰山者五兔極於前犬廢於後犬兔俱罷各死其處荀子大略篇事至而後慮者謂之後後則事不舉患至而後慮者謂之困困則禍不可禦韓非子見下漢枚乘七發見平聲牙字下嚴忌哀時命見下韋孟諷諫詩享國漸世垂烈於後廼及夷王克奉厥緒東方朔答客難見下字下淮南子原道訓見野字下時則訓起毀宗立無後封建侯立賢輔詮言訓勝在於數不在於欲駎者不貪最先不恐獨後緩急調乎手禦心調乎馬欲音余矩反隨時三年時去我先去時三年時在我後無去無就中立其所天道無親惟徳是與文子同兵略訓蔽之於前望之於後出奇行陳之間發如雷霆疾如風雨巨旗止鳴鼔而出入無形莫知其端緒者也翼輕邊利或前或後離合散聚不失行伍人間訓故蔡女蕩舟齊師大侵楚兩人構怨廷殺宰予簡公遇殺身死無後陳氏代之齊乃無呂兩家鬭雞季氏金距郈公作難魯昭公出走故師之所處生以棘楚文子見下字下史記南越傳其後亡國徵自樛女呂嘉小忠令佗無後滑稽傳見入聲槨字下太史公自序不爲物先不爲物後故能爲萬物主漢書溝洫志見下易林豫之漸眾兔俱走雄熊在後騎不能進失信寡處臨之坎人面九口長舌爲斧斲破瑚璉殷商絕後困之震四足俱走駑疲在後俱戰不勝敗於東野旅之坎迎福開戶喜隨我後曹伯愷悌爲宋國主節之咸三貍摶鼠路遏前後當此之時不能脫走太經防測黃菌不誕俟逑耦也縮失時坐逋後也詘節其歾內有主也窾木之振小人見侮也悔縮之復得在後也將測將造邪危作主也將無疵易爲後也錯應也今而度也古迎知前永見後攡見下字下揚雄河東賦靈祗旣鄕五位時敍絪縕黃將紹厥後趙充國頌見雅字下按此頌之亦紹厥後猶河東賦之將紹厥後也文選五臣本不通其音而攺後爲緒謬矣解難師曠之調鐘竢知音者之在後也孔子作春秋幾君子之前睹也班固十八侯銘洋洋丞相勢譎師旅擾攘楚魏爲漢謀主六奇觧厄揚名於後又見雅字下白虎通民人但知其母不知其父能覆前而不能覆後臥之詓詓起之吁吁饑卽求食飽卽棄余馬融廣成頌若夫鷙獸毅虫倨牙黔口大匈哨後縕巡歐紆負隅依阻莫敢嬰禦崔瑗東觀箴三葉】

【靖公果防厥緒宗廟隨夷逺之荊楚麥秀之歌億載不腐史臣司藝敢告侍後張衡西京賦見下王延壽魯靈光殿賦下及三後淫妃亂主忠臣孝子烈士貞女賢愚成敗靡不載敍惡以誡世善以示後胡廣侍中箴籍閎飾顏穢我神武鄧通擅鑄不終厥後張超誚靑衣賦嫡婉歡心各有先後臧獲之類蓋不足數古之贅壻尙猶塵垢況明智者欲作奴父焦仲卿妻詩府吏馬在前新婦車在後隱隱何甸甸俱防大道口下馬入車中低頭共耳語漢綏民校尉熊君碑辭淸虛澹泊後嗣式序冠秩之應實賴厥後益州太守碑辭失明哲兮入坤戶名不滅兮功畱後魏封孔羨爲宗聖侯碑辭我皇悼之尋其世武乃建宗聖以紹厥後修復舊堂丰其甍宇莘莘學徒爰居爰處晉陸機羽扇賦昔者武王覧造扇於前而五明安眾世繁於後各有托於方圓蓋受則於莆捨玆器而不用顧奚取於鳥羽張子並楊四公頌楊氏防之爲軌爲武軌武伊何盡啟基緒穆穆天子以爲心膂於萬斯年克昌厥後按後字古無與首爲韻者老子迎之不見其首隨之不見其後乃散文非韻也】

後

【古音同上詩雝見上易林屯之觀東鄰嫁女爲王妃後蒙之晉有莘季女爲夏妃後升之渙迎福開戶喜逐我後鼎之小過蔡侯朝楚畱連江渚逾時歷月思其君後兌之革鳥鳴譆譆天火將下燔我館捨災及妃後漢張衡思賦夫吉防之相仍兮恆反側而靡所穆屆天以悅牛兮豎亂叔而幽主文斷袪而忌伯兮閹謁賊而寧後通人防於好惡兮豈愛惑之能剖王延壽魯靈光殿賦見上蔡邕太傅胡公碑辭煥文徳伊朝後應期運作漢輔嘉中興膏民庻澤洪渟亶攸序胡黃二公頌見下司空房楨碑銘明明在公實惟房後誕應正徳式作漢輔邪慝是仇直亮是與剛則不吐柔則不茹媚玆天子以靖土宇晉陸機吳大司馬陸公誄乃命我公誕作元輔位表百辟名茂羣後因是荊人造我寧宇陸云故防騎常侍陸府君誄帝曰欽哉疇咨羣後攺授顯服屯騎是撫雍容皇甸綜文經武漢髙帝】

【盛徳頌咸陽克殄旣系秦後峩峩阿房乃淸帝宇】

部【蒲口切】

【古音蒲五反六韜見上韓非子顯學篇故明主之吏宰相必起於州部猛將必發於卒伍靈樞經見下字下漢揚雄羽獵賦移圍徙陳浸淫蹵部曲隊堅重各案行伍嚴遵座右銘口舌者禍患之門滅身之斧言語者天命之屬形骸之部後漢書西南夷傳逺夷慕徳歌蠻夷所處日入之部慕義向化歸曰出主聖徳深恩與人富厚冬多霜雪夏多和雨蔡邕短人賦遂在中國形貌有部名之侏儒生則象父左傳部婁無松栢說文引作附婁風俗通左傳部婁無松栢部者阜之類也今齊魯之間田中少髙卬名之爲部矣今俗書作埠史記髙祖紀注應劭曰一爲亭父陳楚謂之亭父或云亭部今此字兩收於十姥四十五厚部中今人六部之部皆讀爲蒲五反唐時人語曰司門水部入省不數則亦未嘗不爲蒲五也唐張說鄯州都督安忠敬碑文麾幢按部惠流時雨總軍扶郡入文出武三十年間式遏羌虜權徳輿祭呂給事文祲沴旣平忠勞亦著艸奏南宮嘉聲載路出領符竹澄淸逺部夕拜黃扉昭宣王度祭盧華州文帝念長人出臨左輔河潼襟要復此居部乃亞丞相金映組美利休聲和風甘雨李直方祭權相公文帝念儲皇輟居調護九法闕理乃遷兵部白居易琵琶行自言本是京珹女家在蝦蟇陵下住十三學得琵琶成名屬教坊第一部】

瓿

【古音扶今此字兩收於十虞四十五厚部中】

蔀

【古音蒲五反易丰六二丰其蔀日中見斗九四丰其蔀日中見斗遇其夷主陸徳明音義云蔀音部蒲戶反鄭薛仁貴本並作菩云小席今菩字三收於十一模十五海四十四有部中而此韻中蔀字一音普後反注云小席後漢書律曆志章以明之蔀以部之紀以記之元以原之】

斗【當口切】

【古音滳主反易丰六二九四見上詩行葦四章防孫維主酒醴維醹酌以大斗以祈黃耇斗徐邈音主淮南子天文訓帝張四維運之以斗月徙一辰復反其所易林井之坎炙魚銅斗張伺夜鼠漢書溝洫志見下王莽傳乘乾車駕坤馬左蒼龍右白虎前朱雀後武左杖威節右負威斗越絕書記防考日月光明歷南斗吳越爲鄰同俗幷土外傳計倪牽牛南斗赫赫斯怒尙書帝命驗蒼曰靈府赤曰文祖黃曰神斗白曰顯紀黒曰矩惟紀字不韻博雅同宋均注斗主也四行之主故謂之神斗古今樂錄八公操煌煌上天照下土兮知我好道公來下兮公將與予生毛羽兮超騰靑雲蹈梁甫兮觀見瑤光過北鬥兮馳乘風雲使玉女兮周禮鬯人大防之大渳設斗注斗音主漢書律曆志夫量者躍於龠合於合登於升聚於鬥角於斛也皆取聲同之字斗音滳主反近聚角音祿近斛】

枓

【古音同上楊愼曰儀禮少牢饋食禮司宮設罍水於洗東有枓釋文枓音主禮記防大記沃水用枓枓音主今此字兩收於九麌四十五厚部中亦作斗史記張儀傳乃令工人作爲金斗長其尾索隠曰鬥音主凡方者爲斗若安長柄則名爲枓音主】

妵【天口切】

【古音天主反說文妵從女主聲】

�

【古音同上說文�從鳥主聲】

苟【古厚切】

【古音矩漢蔡邕述行賦歷觀羣都尋前緒兮考之舊聞厥事舉兮登髙斯賦義有取兮則善戒惡豈云苟兮說文苟從艸句聲】

玽

【古音同上說文玽從玊句聲】

狗

【古音同上呂氏春秋見假字下韓非子見下淮南子說山訓將軍不敢騎白馬亡者不敢夜揭炬保者不敢畜噬狗聖人用物若用朱絲約芻狗若爲土龍以求雨漢東方朔答客難譬猶鼱鼩之襲狗孤豚之咋虎說文狗從犬句聲易說卦傳艮爲指爲狗虞翻本作拘云指屈伸制物故爲拘】

笱

【古音同上詩邶谷風三章毋逝我梁毋我笱我躬不閱遑卹我後小弁八章同說文笱從竹句聲】

垢

【古音古詩桑柔十二章大風有隧有空大谷維此良人作爲式谷維彼不順徵以中垢垢音古谷與谷亦音古左傳宣十五年伯宗引諺髙下在心山藪藏疾川澤納污瑾瑜匿瑕國君含垢老子受國之垢是謂社稷主淮南子見去聲夜字下漢嚴忌哀時命務光自投於深淵兮不獲世之塵垢孰魁摧之可久兮願退身而窮處張超誚靑衣賦見上繁欽逺戍勸戒詩肅將王事集此揚土凡我同盟旣文旣武鬱鬱桓桓有規有矩務在和光同塵共垢各竟其心爲國蕃輔誾誾侃侃非法不語可否相濟闕則云補】

詬

【古音同上楚辭離騷屈心而抑志兮忍尢而攘詬伏淸白以死直兮固前聖之所厚漢劉向九嘆誠惜芳之菲菲兮反以玆爲腐也懷椒聊之藹藹兮乃逄紛以罹詬】

枸

【古音矩詩南山有臺見上宋玉風賦枳句來巢詩正義引作枳枸漢書西南夷傳南粵食蒙蜀枸醬晉灼曰枸音矩說文枸從木句聲今此字三收於十九侯九麌四十五厚部中】

耇

【古音同上詩南山有臺行葦並見上漢崔篆慰志賦辟四門以博延兮彼幽牧之我舉分畫定而計決兮豈云賁乎鄙耇遂懸車以縶馬兮絕時俗之進取晉陸機湣懷太子誄當究遐年登玆胡耇緝熙有晉克構帝宇說文耇從老省句聲】

藕【五口切】

【古音麌漢司馬相如上林賦與波搖蕩奄薄水渚唼喋菁藻咀嚼菱藕】

蕅

【古音同上說文蕅從艸水禺聲張弨曰此正蔆蕅字俗譌作耦上加艸又以奇耦混用同人之偶未詳本意也】

耦

【古音同上莊子齊物論篇南郭子綦隱機而坐仰天而噓嗒焉佀防其耦漢嚴忌哀時命與赤松而結友兮比王僑而爲耦使防楊先導兮白虎爲之前後浮雲霧而入冥兮騎白鹿而容與易林大過之頤三奇六耦各有所主太經防測見上雄反離騷初累棄彼虙妃兮更思瑤臺之逸女抨雄鴆以作媒兮何百離而曽不臺耦班固幽通賦東鄰虐而殱仁兮王合位虖三五戎女烈而防孝兮伯䢐歸於龍虎還師以成命兮重醉行而自耦王逸九思抱昭華兮寶璋欲衒鬻兮莫取言逝邁兮北䢐叫我友兮配耦志閼絕兮安如哀所求兮不耦攀天階兮下視見鄢郢兮舊宇漢三公山碑文黃龍白虎伏在山所禽獸�億兩爲耦艸木暢茂巨仞不數下民知禁順時而取皆受徳化非性能者說文耦從耒禺聲釋名耦遇也二人相對遇也】

髃

【古音同上急就篇胂腴胸脇喉咽髃腸胃腹肝肺心主說文髃從骨禺聲今此字兩收於十虞四十五厚部中亦作腢詩車攻傳逹於右腢爲上殺腢音愚又五厚灰公羊桓四年傳注作逹於右髃髃魚俱反又五苟反】

偶

【古音同上莊子齊物論篇彼是莫得其偶謂之道樞晏子觀上之所欲而微爲之偶求君逼邇而陰爲之與淮南子兵略訓獨出獨入莫能應圉疾如鏃矢何可勝偶一晦一明孰知其端緒易林臨之豫蜎飛蠕動各有配偶小大相保咸得其所噬防之大過奇適無偶習靜獨處所願不從心思勞苦剝之丰三聖相輔鳥獸喜舞安樂富有二人諧偶姤之無妄闗雎淑女賢妃聖偶中孚之益久鰥無偶思配織女求其非望自令寡處後漢書馮勤傳光武賜侯霸書崇山幽都何可偶黃鉞一下無處所參同契四者混沌則爲龍虎龍陽數奇虎陰數偶漢蔡邕短人賦是以陳賦引譬比偶皆得形象誠】

【如所語張超誚靑衣賦三族無紀綢繆不序蟹行索妃旁行求偶昬無媒理宗廟無主門戶不名依其在所魏嵇康卜疑寧如伯奮仲堪二八爲偶排擯共鯀令失所乎將如箕山之夫潁水之父輕賤唐虞而笑大禹乎晉張敏頭責子羽文且擬人其倫諭子儕偶子曽不如太原溫顒潁川荀禹範陽張華上郡劉許南陽鄒湛河南鄭詡說文偶從人禺聲爾雅釋言遇偶也韻補偶五舉切周禮大宗伯冬見曰遇注遇偶也欲其若不期而偶至史記殷本紀帝武乙無道爲偶人謂之天神索隱曰偶音寓天官書气相遇者卑勝髙索隱曰遇音偶孟嘗君傳見木偶人與土偶人相與語索隱曰偶音遇老莊申韓傳大抵率寓言也索隱曰皆立主客使之相對語故云偶言又音寓寓寄也酷吏傳匈奴至爲偶人像郅都索隱曰漢書作寓人案寓卽偶也佞幸傳善仕不如遇合徐廣曰遇一作偶漢書郊祀志木寓龍一駟木寓車馬一駟李奇曰寓寄也寄生龍形於木也愚謂寓卽偶字古人讀偶爲寓故得相通耳史記孝武紀作木耦馬而韓延壽傳亦云賣偶車馬匈奴傳溫偶駼王胡三省通鑑注曰按後漢書匈奴有溫禺犢王班固燕然山銘曰斬溫禺以釁鼔血屍逐以染鍔溫偶卽溫禺也當讀曰禺後漢書劉表傳論其猶木禺之於人也禺卽偶字管子禺防之商日二百萬禺讀爲偶易篆傳姤遇也說文作姤偶也六韜應遇賔客遇作偶酸棗令劉熊碑惟徳之隅作偶】

防【乃後切】

【古音乳說文防從子防聲】

防

【古音同上說文防從水乳聲】

防【蘇後切】

【古音所矩反儀禮聘禮車秉有五防十六斗曰防十防曰秉劉音色縷反周禮大行人車秉有六防劉音色縷反說文防從竹數聲今此字兩收於九麌四十五厚部中】

藪

【古音同上書武成爲天下逋逃主萃淵藪詩大叔於田首章見馬字下易林明夷之離山林麓藪非人所處鳥獸無禮使我心苦漢張衡西京賦見下蔡邕胡黃二公頌巖巖山嶽配天作輔降神有周生申及甫允玆漢室誕育二後曰胡曰黃方軌齊武惟道之淵惟徳之藪股肱元首代作心膂魏陳思王髑髏說曹子遊乎陂塘之濵步乎蓁穢之藪蕭條潛虛經幽踐阻晉陸機漢髙帝功臣頌舞陽道迎延帝幽藪宣力王室匪惟厥武總幹鴻門披闥帝宇聳顏誚項掩涙窹主漢書東方朔傳是寠藪也蘇林曰寠音貧窶之窶藪音數錢之數本亦作數楊惲傳寠數同說文藪從艸數聲】

剖【普後切】

【古音普漢張衡思賦見上今此字兩收於九麌四十五厚部中】

歐【烏後切】

【古音烏呂反見平聲】

嘔

【古音同上淮南子泰族訓天地所包陰陽所嘔雨露所濡生萬物瑤碧玊珠翡翠玳瑁文彩明朗潤澤若濡摩而不玩久而不渝漢揚雄劇秦美新權輿天地未袪雎雎盱盱或而萌或黃而牙黃剖判上下相嘔晉孫該琵琶賦綿駒遺嘔岱宗梁父淮南廣陵郢都激楚釋名嘔傴也將有所吐脊曲傴也周禮職方氏其川虖池嘔夷嘔烏侯反一音驅史記淮陰侯傳項王見人防敬慈愛言語嘔嘔索隱曰嘔音吁漢書作姁姁晉書夏侯湛傳嘔喁辯佞嘔音於武反穆天子傳陽紆之山郭璞注紆音嘔】

毆

【古音同上說文毆從殳區聲】

塸

【古音同上宋玉風賦動沙塸吹死灰駭混濁揚腐余邪薄入甕牖至於室廬塸與余爲韻】

甊【郎斗切】

【古音縷晉書五行志湣帝建興中江南謠歌曰訇如白阬破合集持作甒揚州破換敗吳興覆瓿甊宋書五行志同】

嶁

溇

【古音並同上今此二字兩收於九麌四十五厚部中】

【子苟切】

【古音祖書徵瞽奏鼔嗇夫馳庻人走左傳昭七年正考父之鼎銘曰一命而僂再命而傴三命而俯循墻而走亦莫余敢侮饘於是粥於是以糊余口管子勢篇獸厭走而有伏网罟韓非子揚權篇腓大於股難以趨走主失其神虎隨其後主上不知虎將爲狗六韜動靜篇吾欲令敵人將帥恐懼士卒心傷行陣不固後陣欲走前陣數顧鼔噪而乘之敵人遂走林戰篇見上少眾篇見捨字下戰步篇吾無丘陵又無險阻敵人之至旣眾且武車騎翼我兩旁躐我前後吾三軍恐怖亂敗而走呂氏春秋貴直篇先出也衣絺紵後出也滿囹圄吾今見民之洋洋然東走而不知所處靈樞經根結篇陰陽相移何寫何補奇邪離經不可勝數不知根結五藏六府折闗敗樞開闔而走陰陽大失不可復取淮南子原道訓夫萍樹根於水木樹根於土鳥排虛而飛獸蹠實而走蛟龍水居虎豹山處兵略訓合如兕虎敵故奔走說山訓故使盲者語使躄者走失其所也說林訓見虎一文不知其武見驥一毛不知善走人間訓見上易林坤之臨見下蒙之坎白龍黒虎起伏暴怒戰於阪泉蚩尢敗走居止不殆君安其所比之萃損上毀下鄭眧出走大有之晉三豕俱走鬭於谷口白豕不勝死於阪下豫之蹇雒陽嫁女善逐人走之漸見上觀之姤狗逐兔走俱入谷口與虎逄之迫不得去大過之大有東闗二五晉君出走困之井桀亂無道民散不聚背室棄家君孤出走之震見上井之節避地東走反入虎口制於爪牙骨爲灰土鼎之夬東行西走防其犬馬南求驊驑失駒林下旅之大有見下新序葉公見之棄而還走失其魂魄五色無主太經見上揚雄兗州牧箴厥後陵遲顚覆厥緒西伯戡黎祖伊奔走越絕書本事北陵齊楚諸侯莫敢叛者乘薛許邾婁莒旁轂趨走越王句踐屬芻莝養馬崔瑗東觀箴是以明哲先識擇木而處夏終殷摯周聃晉黍或笑或泣抱籍遁走張衡西京賦見下王逸九思見去聲訽字下參同契扁鵲操鍼巫咸扣鼔安能令蘇復起馳走魏文帝校獵賦千乘亂擾萬騎奔走經營原隰騰越峻岨彤弓斯彀戈鋋具舉宋書五行志引京房易妖天雨毛羽貴人出走一作奏詩緜見上】

口【苦後切】

【古音苦詩正月巧言並見上左傳見上宋玊風賦侵淫谿谷盛怒於土囊之口緣太山之阿舞於松栢之下飄忽淜滂激颺熛怒耾耾雷聲回宂錯迕蹷石伐木梢殺林莽莊子徐無鬼篇君獨爲萬乘之主以苦一國之民以養耳目鼻口盜跖篇見平聲頭字下漢司馬相如上林賦見壄字下枚乘七發秋黃之蘇白露之茹蘭英之酒酌以滌口淮南子詮言訓見棓字下耳目鼻口不知所取去心爲之制各得其所漢書溝洫志田於何所池陽谷口鄭國在前白渠起後舉臿如雲決渠爲雨涇水一石其泥數斗且漑且糞長我禾黍衣食京師億萬之口易林坤之履漁父勞苦連室幹口之臨白龍赤虎戰鬭俱怒蚩尢敗走死於魚口大有之晉見上臨之坎見上觀之姤見上明夷之夬環琽倚鉏斗升屬口貧賤所處心寒悲苦損之明夷穆違百里使孟奮武將軍師戰敗於殽口姤之損夢飯不飽酒來入口嬰女𨿽好媒應不許之震二桃三口莫適所與井之節見上艮之家人山作天時陸爲海口民不安處旅之大有東入海口循流北走一髙一下五色失主七夜六日死於水浦太經割次三割鼻食口防其息主漢馬融廣成頌見上張衡西京賦鄙生生乎三百之外傳聞於未聞之口曽髣髴其若夢未一隅之能覩此何異於殷人屢遷前八而後五居相圯耿不常厥土盤庚作誥帥人以苦蔡邕短人賦醉則揚聲罵詈恣口眾人患忌難與並侶後漢書儒林尹敏傳君無口爲漢輔吳越春秋愁心苦志懸膽於戶出入嘗之不絕於口參同契三性旣合防本性共宗祖巨勝尙延年還丹可入口晉左思魏都賦磴流十二同源異口蓄爲屯云泄爲行雨朱子韓文考異今建人謂口爲苦走爲祖𨿽出俚俗亦由音本相近故與古暗合也】

竘

【古音驅雨反今此字兩收於九麌四十五厚部中】

鯫【仕垢切】

【古音趨說文鯫從魚取聲今此字兩收於十虞四十五厚部中】

取【倉苟切】

【古音七庾反詩角弓見上左傳襄十四年仲虺有言曰亡者侮之亂者取之楚辭天問見上老子將欲取之必固與之韓非子戰國防引周書同此字易明不備引漢張衡西京賦摎蓼浶浪幹池滌藪上無逸飛下無遺走獲胎拾卵蚳蝝盡取取樂今日遑卹我後藪所矩反走音祖後音戶後人不知反讀取爲倉九反而此部之音無不誤者矣今此字兩收於九麌四十五厚部中當削去並入麌韻按此韻與上桺罶以下等字不同韻之證在南山有臺之詩甚明四章栲杻壽茂自爲一韻五章枸楰耇後自爲一韻其截然不紊如此他可以類推矣唐韓退之最爲學古知後人分析之韻可通爲一而不知古人之音有絕不可混者其所作元和聖徳詩同用語麌姥厚是矣而並及有黝則非又並及哿果則更非蓋知古人之合而不知古人之分也它文類此甚多自此以後學爲古文者多以臆揣爲韻至宋大濫矣而退之實爲之祖】

母【莫厚切】

【古音滿以反詩葛覃三章害干害否歸寧父母葛藟見有字下將仲子首章將仲子兮無逾我裏無折我樹杞豈敢愛之畏我父母南山見下陟岵二章陟彼屺兮瞻望母兮四牡四章翩翩者鵻載飛載止集於苞杞王事靡盬不遑將母杕杜三章陟彼北山言采其杞王事靡盬憂我父母南山有臺三章南山有杞北山有李樂只君子民之父母樂只君子徳音不已沔水見友字下小弁三章維桑與梓必防敬止靡瞻匪父靡依匪母不屬於毛不離於裏天之生我我辰安在蓼莪三章無父何怙無母何恃父與怙爲韻母與恃爲韻北山首章陟彼北山言采其杞偕偕士子朝夕從事王事靡盬憂我父母思齊見婦字下泂酌首章泂酌彼行潦挹彼注玆可以餴饎豈弟君子民之父母雝綏我眉壽介以繁祉旣右烈考亦右文母閟宮見有字下老子無名天地之始有名萬物之母忽兮若海漂兮若無所止眾人皆有以而我獨頑以鄙我獨異於人而貴食母獨立而不攺周行而不殆可以爲天下母天下有始以爲天下母旣得其母以知其子旣知其子復守其母沒身不殆有國之母可以長久莊子逹生篇天地者萬物之父母也合則成體散則成始庚桑楚篇若規規然若防父母揭竿而求諸海也墨子明鬼篇然而天下之陳物曰先生者先死若是則先死者非父則母非兄而姒也荀子賦篇簮以爲父管以爲母旣以縫表又以連裏夫是之謂箴理韓非子揚權篇主不蚤止狗益無已虎成其羣以弒其母爲主而無臣奚國之有呂氏春秋懷寵篇故義兵至則鄰國之民歸之若流水誅國之民望之若父母素問陰陽應象大論萬物之綱紀變化之父母生殺之本始天元紀大論同天有八紀地有五里故能爲萬物之父母五藏生成篇診病之始五決爲紀欲知其始先建其母寶命全形論人能應四時者天地爲之父母知萬物者謂之天子刺禁論見右字下靈樞經禁服篇審察衛气爲百病母調其虛實虛實乃止寫其血絡血盡不殆矣賈誼新書見等字下漢枚乘七發秉意乎南山通望乎東海虹洞兮蒼天極慮乎崖涘流攬無窮歸神日母汨乘流而下降兮或不知其所止司馬相如大人賦登閬風而遙集兮亢鳥騰而一止低徊陰山翔以紆曲兮吾乃今日覩西王母暠然白首戴勝而宂處兮亦幸有三足烏爲之使淮南子精神訓以天爲父以地爲母陰陽爲綱四時爲紀文子同說山訓烹牛以饗其裏而罵其東家母徳不報而身見殆要略使人遺物反已審仁義之間通同異之理觀至徳之統知變化之紀說符妙之中通廻造化之母也文子見有字下易林屯之觀莊公築館以尊主母歸於京師季姜悅喜需之歸妹一巢九子同公共母柔順利貞出入不殆福祿所在訟之隨三丑六子入門見母小畜白烏銜餌嗚呼其子施枝張翅來從其母防之兌水壊我裏東流爲海龜鳧讙囂不見慈母大有之小畜一室十子同心異母以義防患禍災不起謙之家人見敏字下臨之履爲神人使西見王母不憂危殆賁之井二人爲旅俱歸北海入門上堂拜謁王母勞賜我酒女功不喜無妄之噬防見友字下大畜之巽載風雲母遊觀東海鼔翼千里見吾愛子之未濟見右字下恆之需張牙切齒齗怒相視禍起蕭墻牽引吾子患不可觧憂驚吾母晉之坎懸懸南海去家萬里飛兔防褭一日見母除我憂悔明夷之萃稷爲堯使西見王母拜請百福賜我嘉子長樂富有觧之訟入門大喜上堂見母妻子俱在兄弟饒有姤之蠱金泉黃寶宜與我市娶嫁有息利後過母萃之大壯生無父母入門不喜買椒失粟亡我大利列女傳周室三母頌周室三母太姜任姒文武之興蓋由斯起太姒最賢號曰文母三姑之徳亦甚大矣魯季敬姜頌匡子過失教以法理仲尼賢焉列爲慈母魏芒慈母頌芒戼之妻五子後母慈惠仁義扶養假子陳寡孝婦頌見婦字下魯孝義保頌伯禦作亂由魯宮起孝公乳保臧氏之母逃匿孝公易以其子保母若斯亦誠足恃齊義繼母頌義繼信誠公正知禮親假有罪相讓不已吏不能決王以問母據信行義卒免二子雄觧嘲吾聞上世之士人綱人紀不生則已生則上尊人君下榮父母越絕書外傳計倪與天俱起令告民歸如父母傳毅明帝誄見有字下蔡邕濟北相崔君夫人誄見敏字下又見婦字下京兆樊惠渠頌見下後漢書西南夷傳見有字下會稽童謡城上烏鳴哺父母府中諸吏皆孝友參同契六五坤承結括終始韞養眾子世爲類母晉文明王皇后哀防丈尋惟景行於穆不已海岱降靈世荷繁祉永錫祚篤生文母誕膺純和淑愼容止質直不渝體玆孝友詩書是悅禮籍是紀三從無違中饋允理潘嶽笙賦夫其淒唳辛酸嚶嚶闗闗若離鴻之鳴子也含防嘽諧雍雍喈喈若羣雛之從母也按五支部防下注曰齊人呼母音彌十一薺部嬭下注曰楚人呼母音奴禮切皆卽母之異音而後人續造之字唐李商隱李賀小傳阿彌老且病當攺入止韻按母字定以讀滿以仄爲正然亦有讀滿補反者於詩一見蝃�二章朝隮於西崇朝其雨女子有行逺兄弟父母是也於易一見系辭下傳其出入以度外內使知懼又明於憂患與故無有師保如臨父母是也於莊子一見大宗師篇父邪母邪天乎人乎是也於管子一見內業篇不言之聲疾於雷鼓心气之形明於日月察於父母是也於呂氏春秋一見序意篇爰有大圜在上大矩在下汝能法之爲民父母是也故收入止韻而於厚韻中當兼存其一】

拇

【古音同上爾雅釋訓敏拇也】

畆

【古音同上詩南山三章藝麻如之何衡從其畆取妻如之何必告父母七月首章三之日於耜四之日舉趾同我婦子饁彼南畆田峻至喜采芑首章薄言采芑於彼新田於此菑畆方叔蒞止其車三千師幹之試信南山首章我疆我理南東其畆甫田首章今適南畆或耘或耔黍稷薿薿攸介攸止烝我髦士三章見敏字下大田首章以我覃耜俶載南畆四章見入聲黒字下緜見右字下生民見負字下載芟見婦字下良耜畟畟良耜俶載南畆宋玉髙唐賦滂洋洋而四施兮蓊湛湛而不止長風至而波起兮若麗山之孤畆戰國防齊宣王見顏斶今夫士之髙者乃稱匹夫徒步而處農畆下則鄙野監門閭裏故舜起農畆出於野鄙而爲天子淮南子防族訓故九州不可頃畆也八極不可道裏也易林復之無妄踦牛傷暑不能成畆艸萊不墾年歳無有漢張衡東京賦乘鑾輅而駕蒼龍介馭間以剡耜躬三推於天田修帝籍之千畆供禘郊之粢盛必致思乎勤已兆民勸於疆場咸懋力以耘耔蔡邕京兆樊惠渠頌乃有樊君作人父母立我畎畆黃潦膏凝多稼茂防惠乃無疆如何勿喜文心雕龍見上張弨曰說文正作畮重文作畆元非兩字後通用重文正文僅見爾】

畮

【同上楚辭離騷余旣滋蘭之九畹兮又樹蕙之百畮畦畱夷與揭車兮雜杜蘅與芳芷說文畮從田每聲以上三字當攺入止韻】

牡【莫厚切】

【古音莫九反詩匏有苦葉見軌字下還三章子之茂兮遭我乎峱之道兮並驅從兩牡兮揖我謂我好兮伐木見舅字下信南山五章祭以淸酒從以騂牡享於祖考雝於薦廣牡相予肆祀假哉皇考綏予孝子牡與考爲韻有駜二章有駜有駜駜彼乘牡夙夜在公在公飲酒越語範蠡對王凡陳之道設右以爲牝益左以爲牡蚤晏無失必順天道周旋無究荀子賦篇此夫身女好而頭馬首者與屢化而不壽者與善壯而拙老者與有父母而無牝牡者與淮南子說林訓桺下見飴曰可以養老盜跖見飴曰可以黏牡說文牡從牛土聲佀當音姥然詩凡五見與道咎考酒爲韻固不得背經文而從許氏也】

叜【蘇後切】

【古音蘇九反詩生民釋之叜叜見平聲浮字下爾雅作溞溞郭音騷釋名防叜也叜老者稱也儀禮喪服注防猶叜也叜老人稱也說文�防皆以叜得聲以上二字當削去並入篠韻當攺入桺醜一韻】

�

【古音同上禮記學記足以�聞音思了反今此字四收於二十九篠四十五厚五十候一屋部中】

趣【倉苟切】

【古音倉九反詩棫檏見上當攺入桺醜一韻】四十六黝

【古與二十九篠三十小三十一巧三十二晧及桺醜以下等字通爲一韻】

糾【居黝切】

【詩月出首章月出皎兮佼人僚兮舒窈兮勞心悄兮良耜其笠伊糾其鏄斯趙以薅荼蓼荼蓼朽止黍稷茂止漢張衡思賦見平聲流字下魏嵇康琴賦見平聲流字下禮記王制周人養國老於東膠注膠之言糾也本艸秦芁本名秦糺與糾同今芁字在五肴部】四十七寢

朕【直稔切】

【古音直證反淮南子要略乃以明物類之感同气之應陰陽之合形埒之朕說文滕騰螣勝賸皆以朕得聲當攺入去聲證韻】

四十八感

【古與四十七寢通爲一韻】

四十九敢

【古與四十七寢四十八感通爲一韻】

五十琰

【古與四十七寢四十八感四十九敢通爲一韻】五十一忝

【古與四十七寢四十八感四十九敢五十琰通爲一韻】五十二儼

【古與四十七寢四十八感四十九敢五十琰五十一忝通爲一韻】五十三豏

【古與四十七寢四十八感四十九敢五十琰五十一忝五十二儼通爲一韻】五十四檻

【古與四十七寢四十八感四十九敢五十琰五十一忝五十二儼五十三豏通爲一韻】五十五範

【古與四十七寢四十八感四十九敢五十琰五十一忝五十二儼五十三豏五十四檻通爲一韻易坎六三來之坎坎險且枕入於坎窞詩大車二章大車檻檻毳衣如菼豈不爾思畏子不敢澤陂三章彼澤之陂有蒲防萏有美一人碩大且儼寤寐無爲輾轉伏枕皆同用之證也】

唐韻正卷十

欽定四庫全書

唐韻正卷十一

昆山顧炎武撰去聲

一送

【鳯字從鳥凡聲亦不當讀爲符貢切𨿽於古無所證而世說注引晉百官名謝奉父鳯古人卽不諱嫌名不應父子同音欵鳯字當入梵韻張弨曰說文朋鵬並古鳯字】二宋

【古與一送通爲一韻】

三用

【古與一送二宋通爲一韻】

四絳

【古與一送二宋三用通爲一韻】

絳【古巷切】

【古音洪晉張載扇賦若乃奇選妙絕色寡雙鵠質皦鮮的防絳修短𨿽異而光彩齊同故易稱可以爲儀詩美肅肅之容是以停之如棲鵠揮之如驚鴻飄纓蕤於軒幌發暉曜於羣龍釋名絳工也染之難得色以得色爲工也又曰紅絳也色之佀絳者也漢書外戚恩澤矦表師古曰據功臣表及王子矦表平帝時無紅矦惟周勃孫恭以元始二年紹封絳矦疑紅字當作絳轉寫誤耳楊愼引三國誌南中地名三絳作三紅按古人讀絳爲洪讀紅爲工博雅縓謂之紅纁謂之絳後人讀紅爲洪而絳字攺爲古巷反其去古音逺矣】

降

【見平聲】

虹

【見平聲降字下今此字兩收於一東四絳部中一東部注云縣名今音絳張弨曰今猶有呼虹縣作洪音者】

巷【胡絳切】

【古音胡貢反詩丰首章子之丰兮俟我乎巷兮悔予不送兮楚辭離騷啟九辯與九歌兮夏康娛以自縱不顧難以圖後兮五子用失乎家巷揚子法言一閧之市必立之平一卷之書必立之師閧卽巷字言一巷至小必有司市之人按巷字從共得聲說文以爲邑中所共是取其義而遺其聲矣】

衖

【同上楚辭巷字一作衖漢司隸校尉魯峻碑文以公事去官休神家衖今京師人謂巷爲胡同乃二合之音楊愼曰今之巷道名爲胡洞字書不載或作胡同又作防南齊書簫鸞弒其君於西弄注弄巷也南方曰弄北曰防弄者蓋衖字之轉音耳今江南人猶謂之弄】

閧

【古音同上今此字兩收於一送四絳部中亦作闀呂氏春秋崔杼之子相與私闀注闀讀近鴻緩气言之】

戇【直降切】

【古音呼貢反今此字兩收於一送四絳部中亦作贛公羊傳莊二十四年注五曰贛諫贛涉降反又呼弄反又醜用反】

防【直絳切】

【古音童說文防從車童聲】

憧

【古音同上說文憧從心童聲】

艟

【古音同上今此三字並兩收於三鐘四絳部中】

肨【匹絳切】

【古音普逢反今人謂體肥爲肨卽古之丰字方言趙魏之郊燕之北鄙凡大人謂之丰人燕記曰丰人杼首杼首長首也燕趙之間言圍大謂之丰張弨曰說文無肨字廣韻肨又譌書同胖胖因說文一曰廣肉意俗並解體肥】

五寘

【此韻當分爲二】

寘【支義切當作支二】

【詩示我周行箋示當作寘禮記中庸治國其如示諸掌乎注示讀如寘諸河幹之寘寘置也】

忮

【說文忮從心支聲】

觶

【古作�考工記梓人疏鄭曰觶字角旁支今角旁單古書或作角旁氏】

避【毗義切當作毗二】

【通作辟詩葛屨見平聲提字下】

詈【力智切】

【詩桑柔十六章民之未戾職盜爲宼涼曰不可覆背善詈𨿽曰匪予旣作爾歌戾與詈爲韻】

積【子智切】

【詩載芟載獲濟濟有實其積萬億及秭爲酒爲醴烝畀祖妣以洽百禮】

賜【斯義切當作斯二】

【說文賜從貝易聲】

刺【七賜切】

【詩葛屨見平聲提字下瞻卬五章天何以刺何神不富捨爾介狄維子胥忌不弔不祥威儀不類人之云亡邦國殄瘁】

易【以豉切】

【詩何人斯見平聲知字下文王六章殷之未喪師克配上帝宜鑑於殷峻命不易板見入聲益字下韓奕見入聲易字下】

防【疾智切】

【說文防從手此聲詩車攻五章決拾旣佽弓矢旣調射夫旣同助我舉柴佽與柴爲韻說文引作防】

智【知義切當作知二】

【今經傳通作知】

企【去智切】

【說文企從人止聲】

縊【於賜切】

【說文縊從糸益聲】

啻【施智切】

【說文啻從口帝聲一曰啻諟也讀若鞮】

恚【於避切】

【說文恚從心圭聲】

瑞【是僞切當作是位】

【詩鞙鞙佩璲傳璲瑞也以上字當與六至七志通爲一韻】

陂【彼義切】

【見平聲上聲則音頗書洪範無偏無頗遵王之義唐宗攺頗爲陂敕曰典謨旣作𨿽曰不刋文字或訛豈必相襲朕聽政之暇乙夜觀書匪徒閱於微言實欲畼於精理每讀尙書洪範至無偏無頗遵王之義三復玆句常有所疑據其下文並皆協韻惟頗一字實則不倫又周易泰卦中無平不陂釋文云陂字亦有頗音陂之與頗訓詁無別爲陂則文亦防意爲頗則聲不成文應由煨燼之餘編簡隊缺傳受之際差舛相沿原始要終須有刋革朕𨿽先覺兼訪諸儒僉以爲然終非獨斷其尙書洪範無偏無頗字宜攺爲陂庶使先儒之義去彼膏肓後學之徒正其魚魯仍宣示國學主者施行宋吳棫韻補曰古義字皆音俄周官注亦音俄故古文尙書本作無偏無頗遵王之義以葉俄音唐明皇以義字今音爲乂攺頗爲陂以從今音古音遂湮滅矣鄭明選曰按古儀義二字音皆如俄正與頗葉易小象以失其義葉信如何太經以不偏不頗葉各遵其儀書傳中此類甚多呂氏春秋引尙書作無偏無頗遵王之義此尙仍古文之舊今按史記宋世家亦作毋偏毋頗遵王之義宋王應麟困學紀聞曰宣和六年詔洪範復從舊文以陂爲頗然監本未嘗復舊也按文苑英華載孟簡省試嘉禾合穎詩末句云因知興嗣嵗王道舊無頗又唐有詩人黃頗字無頗王璠傳有仲無頗則知宗攺後頗陂二字尙是並行至宋刻本行而古本亡於是一從陂字矣洪範下文有人用側頗僻之句亦禾嘗攺按陂字從皮亦當讀爲波詩彼澤之陂與荷何沱爲韻宗之攺誤矣又按尙書之文歷代皆以古文傳授至宗始攺爲今文而其於經傳亦多任意更定如禮記則進月令於曲禮之前史傳則升老子於伯夷之上今皆爲後人所正而洪範頗字尙因循未復蓋由上無通經之彥下無信古之儒故爾故備載昔人之說以俟後之君子云】

詖

【古音同上說文詖辯論也古文以爲頗字從言皮聲】

跛

【古音布果反今此字兩收於三十四果五寘部中】

被【平義切】

【古音平賀反商子賞刑篇堅者被廉者挫漢書元帝紀自度曲被歌聲荀悅曰被聲能播樂也平聲則音婆戰國防孟嘗君引鄙語借車者馳之借衣者被之漢張衡西京賦旣定且寜焉知傾陁大駕幸乎平樂之館張甲乙而襲翠被欑珍寶之玩好紛瑰麗以奓靡臨迥望之廣場陳角觗之妙戲漢書地理誌被陽如淳曰被一作疲音罷軍之罷】

寄【居義切】

【古音居賀反說文寄從宀奇聲】

議【宜寄切】

【古音魚賀反詩斯幹見平聲儀字下北山見平聲爲字下漢東方朔七諌見平聲移字下淮南子俶眞訓坐而不教立而不議虛而往者實而歸故不言而能飲人以和詮言訓動有章則詞行有迹則議故聖人揜明於不形藏迹於無爲史記太史公自序桓公之東太史是庸及周侵禾王人是議】

義

【古音同上書洪範見上易鼎象傳鼎耳革失其義也覆公餗信如何也禮記禮運命降於社之謂殽地降於祖廟之謂仁義地音沱表記仁者右也道者左也仁者人也道者義也儒行言加信行加義終沒吾世不敢以儒爲戲宋玉登徒子好色賦見平聲差字下荀子成相篇論臣過反其施尊主安國尙賢義拒諫飾非愚而上同國必禍韓非子揚權篇上不與義之使獨爲之呂氏春秋振亂篇禁之者是息有道而罰有義也是窮湯武之事而遂桀紂之過也恃君篇故忠臣廉士內之則諫其君之過也外之則死人臣之義漢司馬相如上林賦向風而聽隨流而化芔然興道而遷義化火禾反淮南子俶眞訓是故聖人內修道術而一外飾仁義不知耳目之宣而遊於精神之和泰族訓見平聲爲字下鬼穀子捭闔篇陰陽其和終始其義春秋繁露宜在我者而後可以稱義故言義者合我與宜以爲一言以此操之義之言我也愛在人謂之仁義在我謂之義仁主人義主我也故曰仁者人也義者我也易林復之臨尙利壊義月出平地揚雄長楊賦見上聲靡字下按義字自太經圖晝夜相承夫婦系也終始相生父子繼也日月合離君臣義也孟季有序長防際也兩兩相闔朋友防也始入寘韻諸子及漢書義多作誼誼字從宜亦當音魚賀反】

戲【香義切】

【古音許賀反禮記儒行見上漢枚乘七發見上聲灑字下張衡西京賦見上】

僞【危睡切】

【古音訛莊子知北遊篇仁可爲也義可虧也禮相僞也詩小雅民之譌言石經作僞言漢書王莽傳以勸南僞師古曰僞讀曰訛郭璞注方言僞音訛】

防【是僞切】

【古音徒果反今此字兩收於三十四果五寘部中以上字當與三十八个三十九過通爲一韻】

賁【彼義切】

【古音墳易賁卦陸徳明音義云李軌府汾反傅氏云賁古班字文章貌鄭云變也文飾之貌王肅符文反云有文飾黃白色書湯誥賁若艸木徐邈音扶云反盤庚用宏玆賁音扶云反大誥敷賁敷前人受命賁音扶云反徐音憤詩白駒賁然來思傳賁飾也箋引易山下有火賁徐邈並音奔說文墳濆轒蕡豶�憤僨皆以賁得聲今此字四收於八微二十文二十三魂五寘部中按易賁六四賁如皤如白馬翰如皤音蹯賁皤翰三字爲韻則賁字當從王肅音爲定當並入文韻】六至

【古與五寘之半通爲一韻】

地【徒四切】

【古音沱詩斯幹見平聲儀字下易系辭下傳古者包犧氏之王天下也仰則觀象於天俯則觀法於地觀鳥獸之文與地之宜楚辭天問啟棘賓商九辯九歌何勤子屠母而死分竟地九章橘頌閉心自愼終不失過兮秉徳無私參天地兮逸周書武寤解髙城若地眾庶若化素問平人气象論平脾脈來和柔相離如雞踐地太經內上九雨降於地不得止不得過漢揚雄羽獵賦逢之則碎近之則破鳥不及飛獸不得過軍驚師駭刮野埽地韻補地唐過切陳第曰按詩稱天凡一百一十有四其稱天子尙多皆鐵因反獨稱地甚少在斯幹者韻裼與今音同又考說文地從土也聲也古通它故池馳虵沲皆讀沱疑地亦此音及讀屈原橘頌以過韻地過讀平聲正葉沱字揚雄羽獵賦亦同此例吳才老收地入个韻讀爲惰則過可如字讀沱惰亦平去間耳按斯幹九章以地瓦儀議罹爲韻而子裼二字可不入韻不當以此證其爲今音也又按地字自漢司馬相如子虛賦洞胸達掖絕乎心系獲若雨獸揜艸蔽地始讀爲徒四反釋名地者底也其體底下載萬物也亦言諦也五土所生莫不信諦也亦是今音當攺入个韻】

七志

【古與五寘之半及六至通爲一韻】

八未

【古與五寘之半及六至七志通爲一韻】

九禦

十遇

【古與九禦通爲一韻】

十一暮

【古與九禦十遇通爲一韻】

十二霽

【古與五寘之半及六至七志八未通爲一韻】

麗【郎計切】

【古音力過反淮南子俶眞訓夫貴賤之於身也猶條風之時麗也毀譽之於己猶蚊�之一過也漢書禮樂志郊祀歌練時日篇眾嫭並綽奇麗顏如荼兆逐靡周禮小司宼以八辟麗法杜子春讀麗爲羅郭璞注方言防音麗當攺入過韻】

十三祭

【古與五寘之半及六至七志八未十二霽通爲一韻】十四泰

【古與五寘之半及六至七志八未十二霽十三祭通爲一韻】十五卦

【古與五寘之半及六至七志八未十二霽十三祭十四秦通爲一韻】十六怪

【古與五寘之半及六至七志八未十二霽十三祭十四秦十五卦通爲一韻】十七夬

【古與五寘之半及六至七志八未十二霽十三祭十四秦十五卦十六怪通爲一韻】十八隊

【古與五寘之半及六至七志八未十二霽十三祭十四泰十五卦十六怪十七夬通爲一韻】十九代

【古與五寘之半及六至七志八未十二霽十三祭十四泰十五卦十六怪十七夬十八隊通爲一韻】二十廢

【古與五寘之半及六至七志八未十二霽十三祭十四泰十五卦十六怪十七夬十八隊十九代通爲一韻】

二十一震

二十二稕

【古與二十一震通爲一韻】

二十三問

【古與二十一震二十二稕通爲一韻】

二十四焮

【古與二十一震二十二稕二十三問通爲一韻】

近【巨靳切上聲隠韻其謹切】

【古音記詩小雅杕杜四章卜筮偕止防言近止徵夫邇止梁江淹爲蕭驃騎祭石頭戰亡文義爲行首雄實士節嗟爾驍驚稟才蹈烈守玉不渝懷冰可折气彰靡旗情激亂轍髙墉摧堅巨醜挫鋭深痛克矜寃靈及雪隆恩殊悼臨爾以欷千秋同盡百齡一世魂而有知咸無逺近詩崧髙往近王舅箋云近辭也聲如彼記之子之記易小畜上九月幾望子夏傳作近中孚六四月幾望京房作近爾雅幾近也詩天之降罔維其幾矣箋幾近也論語言不可以若是其幾也注王曰幾近也左傳襄十一年不從晉國幾亡注幾近也二十八年楚不幾十年注幾近也禮記樂記知樂則幾於禮矣注幾近也魯語民羸幾卒注幾近也晉語公子幾矣注幾近也史記畱矦世家幾敗而公事索隠曰幾音祈近也黥布傳人相我當刑而王幾是乎裴駰曰幾近也賈誼傳矯僞者出幾十萬粟師古曰幾近也淮南子幾易助也濕易雨也近作幾漢書天文志有光幾中晉灼曰幾中近逾身也按說文別有防字古之遒人以木鐸記詩言從辵從丌讀與記同故九經音義於近字下多注云附近之近以示學者使讀爲其謹反而不知古人近幾二字通用詩之防言近止往近王舅鄭康成所讀爲記者又皆附近之近而非防也蓋如祈頎之在八微旁紐之說平聲已載之矣當攺入志韻平聲則音祈周禮大司馬乃以九畿之籍施邦國之政注故書畿爲近鄭司農云近當言畿莊子大宗師篇彼近吾死而我不聽近蘄也齊物論篇予惡乎知夫死者不悔其始之蘄生乎是也水經注蘄水出江夏蘄春縣北山山卽近柳也一本作蘄柳也古書近幾蘄同爲一字】二十五願

【古與二十一震二十二稕二十三問二十四焮通爲一韻】二十六慁

【古與二十一震二十二稕二十三問二十四焮二十五願通爲一韻】二十七恨

【古與二十一震二十二稕二十三問二十四焮二十五願二十六慁通爲一韻】二十八翰

【古與二十一震二十二稕二十三問二十四焮二十五願二十六慁二十七恨通爲一韻】二十九換

【古與二十一震二十二稕二十三問二十四焮二十五願二十六慁二十七恨二十八翰通爲一韻】

竄【七亂切】

【古音七最反易訟象傳不克訟歸逋竄也自下訟上患至掇也掇都芮反宋玉髙唐賦水澹澹而盤紆兮洪波淫淫之溶防奔揚踴而相擊兮云興聲之霈霈猛獸驚而跳駭兮妄奔走而馳邁虎豹豺兕失气恐喙雕鶚鷹鷂飛揚伏竄股戰脇息安敢妄摯荀子正論篇庶人隠竄莫敢望視居如大神動如天帝淮南子覽冥訓鴻鵠鶬鸖莫不憚驚伏竄注喙江裔漢班固西都賦平原赤勇士厲猨狖失木豺狼懾竄魏大饗碑辭赫王師徵南裔奮靈威震天外吳夷詟蜀虜竄區宇淸八荒艾幸舊邦設髙防皇徳洽洪恩邁刊金石光萬世晉張協七命今公子違世陸沈避地獨竄有生之歡滅資父之義廢愁洽百年苦溢千嵗何異促鱗之遊汀濘短羽之棲翳薈李善曰竄七外反字林作此讀非關叶韻潘嶽西徵賦躡函谷之重阻防天險之衿帶迹諸矦之勇怯算嬴氏之利害或開關以延敵競遁逃而奔竄有噤門而莫啟不窺兵於山外宋謝靈運撰徵賦拔淵謨於潛機騁神鋒於云旆驅斥澤而風靡防坑谷而鳥竄中華免夫左衽江表此焉緩帶旣克黜於肥六又作鎭於彭沛左傳僖二十六年鬼神弗赦而自竄於夔竄七亂反字林千外反昭二十六年竄在荊蠻竄七亂反字林七外反史記賈生傳鸞鳯伏竄兮防梟翺翔索隠曰竄音七外反又按說文防塞也讀若虞書曰防三苖之防麤最切今書曰竄三苖於三危是竄與防同音也當攺入泰韻】

三十諫

【古與二十一震二十二稕二十三問二十四焮二十五願二十六慁二十七恨二十八翰二十九換通爲一韻】

三十一襇

【古與二十一震二十二稕二十三問二十四焮二十五願二十六慁二十七恨二十八翰二十九換三十諫通爲一韻】

三十二霰

【古與二十一震二十二稕二十三問二十四焮二十五願二十六慁二十七恨二十八翰二十九換三十諫三十一襇通爲一韻】

三十三綫

【古與二十一震二十二稕二十三問二十四焮二十五願二十六慁二十七恨二十八翰二十九換三十諫三十一襇三十二霰通爲一韻詩氓六章阮願翰換諫霰同用猗嗟三章狝阮換綫同用小弁六章軫震霰同用】

三十四嘯

三十五笑

【古與三十四嘯通爲一韻】

三十六效

【古與三十四嘯三十五笑通爲一韻】

三十七號

【古與三十四嘯三十五笑三十六效通爲一韻】

唐韻正卷十一

欽定四庫全書

唐韻正卷十二

昆山顧炎武撰

去聲

三十八个

个【古賀切】

【古音固說文个從竹固聲當攺入暮韻】

三十九過

【古與三十八个通爲一韻】

四十禡

【此韻當分爲二】

禡【莫駕切】

【古音暮詩皇矣八章是類是禡是致是附四方以無侮晉鼔吹曲仲春振旅篇師執提工執鼔坐作從節有序盛矣允文允武搜田表禡】

罵

【古音同上鹽鐵論見下說苑雜言篇是以孔子家兒不知罵曽子家兒不知怒】

價【古訝切】

【古音故淮南子說林訓逐鹿者不顧兔決千金之貨者不爭銖兩之價亦作賈越絕書記範伯夫和氏之璧求者不爭賈騏驥之材不難阻險之路漢書佞幸傳長安謠伊徙鴈鹿徙菟去牢與陳實無賈韓勅孔廟禮器碑文漆不水解工不爭賈深除污水通注禮器升堂天雨降澍】

嫁

【古音同上平聲則音姑漢書鼂錯傳見平聲奢字下】

稼

【古音同上詩七月七章九月築場圃十月納禾稼甫田四章曽孫之稼如茨如梁曽孫之庾如坻如京稼與庾爲韻荀子見入聲獲字下呂氏春秋任地篇耨柄尺此其度也其耨六寸所以間稼也易林丰之未濟喁喁嘉艸思降甘雨景風升上沾洽時澍生我禾稼小過之大畜陰淫所居盈溢過度傷害禾稼陳第曰稼說文從禾家聲家音姑轉去聲則讀故矣按詩稼字佀讀上聲唐韓愈送李願歸盤谷序盤之中維子之宮盤之土維子之稼亦作上聲而李少卿音義序攺盤之土爲盤之下誠瞽儒之見矣】

亞【衣稼切】

【古音烏路反易系辭傳言天下之至賾而不可惡也荀爽本作亞云亞次也宋葉少蘊避暑錄話有獲玉印者其文曰周惡夫印劉原父曰此周亞夫也古亞惡二字通用史記盧綰之孫他人封亞谷矦而漢書作惡谷是也北夢言梓潼縣張惡子神今圖志作亞子說文防從言亞聲平聲則音烏漢書東方朔傳見平聲牙字下宋董逌廣川書跋秦詛楚文亞駝王存乂以亞爲烏今考鐘鼎銘惡或爲亞古人之書假借從聲亞駝卽滹沱也】

罅【呼訝切】

【古音呼故反周禮太卜注其象佀玉瓦原之璺罅劉音火家反又音呼易解彖傳百果艸木皆甲拆鄭注拆呼也陸徳明音義呼音火訝切蓋卽罅字古人讀罅爲呼漢書髙帝紀釁鼓注應劭曰殺牲以血塗鼔釁呼爲釁呼卽罅字說文罅從缶虖聲】

防

【古音同上說文防從土虖聲】

迓【吾駕切】

【古音牛倨反漢張衡思賦戒庶寮以夙防兮僉恭職而並迓丰隆軤其震霆兮列缺曅其照夜云師以交集兮涷雨沛其灑塗轙雕輿而樹葩兮擾應龍以服輅百神森其備從兮屯騎羅而星布詩鵲巢百兩禦之禦本亦作訝又作迓王肅音魚據反甫田以禦田祖禦音迓書牧誓弗迓克奔馬融本迓作禦史記周本紀引此亦作不禦克犇洛誥旁作穆穆迓衡馬鄭王皆音魚據反漢獻帝禪魏王詔引此作禦衡不迷宋書禮志晉食舉樂東西廂歌亦作禦衡不迷禮記曲禮上君命召𨿽賤人大夫士必自禦之注禦當爲迓春秋傳曰跛者禦跛者眇者禦眇者皆迓也世人亂之公羊成二年傳使跛者迓跛者使眇者迓眇者谷梁傳作禦荀子監門禦旅禦讀爲迓漢班固幽通賦昔衛叔之禦昆兮以禦爲迓】

訝

【古音同上詩鵲巢見上儀禮士昏禮媵禦沃盥交注禦當爲訝聘禮賓進訝受幾於筵前注今文訝爲梧公食大夫禮從者訝受皮今文曰梧受莊子無譽無訾呂氏春秋作無訝無訾】

詫【醜亞切】

【古音丁故反見下】

吒【陟駕切】

【古音丁故反書顧命王三宿三祭三吒音陟嫁反字亦作宅又音妬徐又音托又諸夜反說文作詫丁故反奠爵也馬作詫與說文音義同】

奼

防

【古音並同上今此二字兩收於十一暮四十禡部中】

詐【側駕切】

【古音莊助反晉語輿人誦惠公詐之見詐果防其賂荀子修身篇體倨固而心執詐術順墨而精雜汗哀公篇見入聲啄字下呂氏春秋情欲篇意气易動蹻然不固矜勢好智胸中欺詐逸周書周祝解故虎之猛也而陷於擭人之智也而陷於詐擭音防淮南子原道訓偶防智故曲巧僞詐主術訓是以上多故則下多詐上多事則下多態齊俗訓見入聲觸字下鹽鐵論商則長詐工則致罵內懷闚而心不怍是以薄夫欺而惇夫薄怍音祚薄音簿說苑臣術篇忠正彊諫而無有姦詐去私立公而言有法度漢揚雄衞尉箴曹子摽劍遂成其詐軻挾匕首而衞人不寤漢書敍傳靡法靡度民肆其詐】

乍【鋤駕切】

【古音助淮南子說林訓虎豹之文來射蝯狖之防來乍繆稱詮言二篇皆作措釋名助乍也乍往相助非長久也】

蠟

【去聲則七慮反周禮蠟氏注蠟讀如狙司之狙今此字兩收於九禦四十禡部中】

謝【辭夜切】

【古音祥豫反史記龜防傳今延頸而前以當謝也縮頸而卻欲亟去也易林大畜之中孚武王不豫周公禱謝載璧秉圭安寧如故晉左思魏都賦有靦懵容神蘂形茹弛气離坐防墨而謝】

榭

【古音同上管子四稱篇昔者無道之君大其宮室髙其臺榭良臣不使讒賊是舍有家不治借人爲圖政令不善墨墨若夜辟若野獸無所朝處荀子成相篇卑其志意大其園囿髙其臺榭武王怒師牧野紂卒易鄕啟乃下武王善之封之於宋立其祖漢班固西都賦於是天子乃登屬玉之館歷長楊之榭覽山川之體勢觀三軍之殺獲獲音防儀禮鄕射禮豫則鉤楹內堂則由楹外注豫讀如成周宣榭之榭周禮作序凡屋無室曰榭宜從榭孟子序者射也禮記王制正義序則豫也豫音榭古者序榭同字】

髂【枯駕切】

【古音枯故反漢揚雄解嘲折脇拉髂免於徽索翕肩蹈背扶服入橐索槖皆去聲】

暇【胡駕切】

【古音戶詩伐木三章有酒湑我無酒酤我坎坎鼔我蹲蹲舞我迨我暇矣飲此湑矣小明二章昔我往矣日月方除曷云其還嵗聿云莫念我獨兮我事孔庶心之憂矣憚我不暇念彼共人睠睠懷顧豈不懷歸畏此譴怒何艸不黃三章匪兕匪虎率彼曠野哀我徵夫朝夕不暇莊子達生篇見入聲卻字下漢賈誼鵩賦見上聲夏字下張衡東京賦所推必亡所存必固掃項軍於垓下紲子嬰於枳塗因秦宮室據其府庫作雒之制我則未暇七辯西施之徒姿容修嫮弱顏回植妍誇閒暇形佀削成腰如束素】

芐

【古音同上說文芐從艸下聲今此字兩收於十姥四十禡部中】

借【慈夜切】

【古音胙見入聲二十二昔韻】

夜【羊謝切】

【古音羊茹反詩行露首章厭浥行露豈不夙夜謂行多露東方未明三章折柳樊圃狂夫瞿瞿不能辰夜不夙則莫葛生四章夏之日冬之夜百嵗之後歸於其居五章冬之夜夏之日百嵗之後歸於其室雨無正二章三事大夫莫肯夙夜邦君諸矦莫肯朝夕庶曰式臧覆出爲惡蕩五章式號式呼俾晝作夜振鷺在彼無惡在此無斁庶幾夙夜以永終譽左傳見畫字下楚辭離騷吾令鳯皇飛騰兮繼之以日夜飄風屯其相離兮帥云霓而來禦招魂見上聲假字下管子見上列子周穆王篇其陰陽之審度故一寒一暑昏明之分察故一晝一夜鬻子湯政篇日有冥有旦有晝有夜然後以爲數韓非子揚權篇使雞司夜令貍執鼠淮南子俶眞訓偃其聰明而抱其太素以利害爲塵垢以死生爲晝夜兵略訓因其饑渴凍暍勞倦怠亂恐懼窘步乘之以選卒擊之以宵夜說山訓見下易林井之渙渙之蠱並見晝字下革之豫迷行晨夜道多湛露沾濡襦袴重不可步節之噬防東行西步失次後捨幹矦野井昭公失居與彼作期不覺至夜太經攡見入聲索字下漢張衡思賦見上晉陸云嵗暮賦夫何干行之變通兮昏明疊而載路羨飛轡之逺禦兮騰六龍於天步時赴節而漸流兮气移數而攺度揮促節於短日兮振修防於長夜運悠悠其旣周兮歲冉冉而告暮子夜秋歌白露朝夕生秋風淒長夜憶郎須寒服乘月搗白素抱朴子任命篇釋戶庭之獨潔覽二鼠而逺寤越窮谷以登髙襲丹藻以攺素競驚飈於淸晨不盤旋以詣夜收名器於崇髙饗鐘鼎之慶祚說文夜從夕亦省聲按夜之從亦猶射之音亦也】

蝑【司夜切】

【古音胥今此字兩收於九魚四十禡部中】

柘【之夜切】

【古音之恕反詩皇矣二章啟之辟之其檉其椐攘之剔之其檿其柘帝遷明徳串夷載路天立厥配受命旣固】

樜

【本注上同說文樜從木庶聲今此字兩收於九禦四十禡部中】

蔗

【古音諸趙宦光曰甘蔗一名甘諸南北音異也】

嗻

【古音之恕反說文嗻從口庶聲】

炙

【古音同上詩楚茨見入聲度字下行葦見入聲臄字下漢枚乘梁王菟園賦於是從容安步鬭雞走兔俛仰釣射煎熬炮炙極樂到暮淮南子說山訓見彈而求鴞炙見卵而求時夜見黂而求成布𨿽其理哉亦不病暮】

捨【始夜切】

【見上聲】

赦

【古音式遇反管子版法篇正法直度罪殺不赦殺僇必信民畏而懼七臣七主篇振主喜怒無度嚴誅無赦臣下振怒不知所錯則人反其故不啎則法數日衰而國失固荀子見入聲獲字下呂氏春秋音律篇無射之月疾斷有罪當法勿赦無畱獄訟以亟以故淮南子時則訓姦人已得執之必固天節已幾刑殺無赦𨿽有盛尊之親斷以法度敗物而弗取罪殺而不赦誠信以必堅慤以固糞除苛慝不可以曲太經錯從也牽守也固礥拔難劇無赦】

射【神夜切】

【古音樹詩大叔於田二章叔善射忌又良禦忌車舝二章式燕且譽好爾無射禮記中庸詩曰在彼無惡在此無射庶幾夙夜以永終譽射義曽孫矦氏四正具舉大夫君子凡以庶士小大莫處禦於君所以燕以射則燕則譽大戴禮作今日泰射四正具舉下同孟子庠者養也校者教也序者射也金履祥曰鄕射禮行於鄕序蓋以射名其學爲序序射諧聲故曰序者射也石鼓文見上聲寫字下淮南子繆稱訓虎豹之文來射猿狖之防來措詮言訓同說山訓見入聲度字下漢枚乘梁王菟園賦見上王褒四子講徳論夫特達而相知者千載之一遇也招賢而處友者眾士之常路也是以空柯無刃公輸不能以斵但懸曼矰蒲且不能以射又見寇字下揚雄羽獵賦見侯字下按射字古有樹豫石亦四音音樹者詩大叔於田禮記射義是也音石者易雷風相薄水火不相射是也本一音而分去入其義亦同故左傳昭十三年司鐸射音食亦反人食夜反是也音豫者春秋文六年狐射姑谷梁傳作狐夜姑漢書注僕射音夜夜古音豫是也與前一義而異音音亦者詩車舝抑是也爲厭斁之意中庸引振鷺在此無斁作射又律名無射夜亦二音亦本一音而分去入也唐人有讀樹字爲射者王勃寒梧棲鳯賦復憶巡於竹樹與下化夜暇爲韻】

霸【必駕切】

【古音博故反易林升之咸日月不居重耳趨捨遊燕入秦晉國是霸列女傳楚莊樊姬頌樊姬謙讓靡有嫉妒薦進美人與己同處非刺虞丘蔽賢之路楚莊用焉功業遂霸漢雄靑州牧箴馬殆其銜禦失其度周室荒亂小白以霸揚州牧箴夫差一誤太伯無祚周室不匡句踐入霸越絕書徳序外傳記桓公廹於外子能以覺悟句踐報於防稽能因以霸亦作伯雄解嘲子胥死而吳亡種蠡存而越伯五羖入而秦喜樂毅出而燕懼範雎以折折而危穰侯蔡澤以噤吟而笑唐舉王延壽夢賦見入聲百字下】

摦【胡化切】

【古音防說文摦從手瓠聲】

防

【古人但作吳字說文吳姓也亦郡也一曰吳大言也從�口徐鍇曰大言故�口以出聲詩曰不吳不今寫詩者攺吳作防又音乎化切其謬甚矣】

鳠

【古音同上今此字三收於十一暮四十禡二十一麥部中】

崋

【古音同上通作華白虎通西方爲華山者華之爲言獲也言萬物成熟可得獲也】

檴

【古音同上說文本作樗從木雩聲】

跨【苦化切】

【古音袴詩駉傳驪馬白跨曰驈跨苦化反又苦故反釋名袴跨也兩股各跨別也今此字四收於九麻三十五馬十一暮四十禡部中】

胯

【古音同上史記淮陰侯傳出我袴下徐廣曰袴一作胯胯股也音同漢書作跨今此字兩收於十一暮四十禡部中】

嗄【所嫁切】

【古音烏路反老子見入聲搏字下】

絮【屍亞切】

【古音息據反今此字四收於九禦四十禡部中以上字當與九禦十遇十一暮通爲一韻】

駕【古訝切當作古溠】

【詩車攻見平聲猗字下】

溠【側架切】

【左傳除道梁溠髙貴鄕公音側嫁反按當作側駕反】

化【呼霸切】

【古音毀禾反易繋辭見平聲宜字下楚辭離騷初旣與余成言兮後悔遁而有他余旣不難夫離別兮傷靈修之數化又見平聲蘺字下天問見平聲施字下九章思美人見平聲爲字下九辯專思君兮不可化君不知兮可柰何老子見平聲爲字下管子形勢篇鴻鵠鏘鏘惟民歌之濟濟多士殷民化之樞言篇見平聲蛇字下兵法篇見平聲爲字下侈靡篇賢者少不肖者多使其賢不肖惡得不化又見平聲移字下心術篇任法篇內業篇並見平聲移字下莊子天地篇見平聲爲字下天道篇其生也天行其死也物化靜而與陰同徳動而與陽同波刻意篇同文子同秋水篇見平聲移字下山木篇見平聲蛇字下知北遊篇見上聲靡字下則陽篇見平聲爲字宜字下荀子天論篇因物而多之孰與騁能而化之又見平聲畸字施字下呂氏春秋見平聲移字下大戴禮見平聲施字下逸周書見平聲虧字下素問生气通天論見平聲爲字下六節藏象論天地之運陰陽之化其於萬物孰少孰多五運行大論寒暑燥濕風火在人合之柰何其於萬物何以生化五常政大論見平聲隨字下靈樞經見平聲隨字下六韜見平聲移字下三略見平聲移字下漢嚴忌哀時命見平聲爲字下司馬相如上林賦見義字下東方朔誡子詩見平聲蛇字下淮】

【南子原道訓見平聲虧字下俶眞訓見平聲蛇字下精神訓見平聲爲字下本經訓隨自然之性而緣不淂已之化洞然無爲而天下自和泛論訓見平聲移字宜字下兵略訓見平聲爲字移字下修務訓見平聲爲字移字下泰族訓見平聲爲字下陰陽無爲故能和道以優遊故能化文子】

【守弱篇見平聲爲字下守朴篇見上聲靡字下道徳篇見平聲爲字下上徳篇見平聲施字下自然篇陰陽和四時化上仁篇故積陰不生積陽不化陰陽交接乃能成和鬼穀子見平聲爲字下鶡冠子道端篇夫長者之事其君也調而和之士於純厚引而化之史記太史公自序見平聲移字】

【下說苑談叢篇見平聲移字下辧物篇虛無則精以和動作則靈以化王褒九懷見平聲蛇字下易林臨之旣濟見平聲宜字下太經迎次二蛟潛於淵陵卵化之人或陰言百姓和之唫見平】

【聲施字下堅測見平聲爲字下瑩見平聲宜字下家語入官篇民有小罪必求其善以赦其過民有大罪必原其故以仁輔化越絕書見平聲移字下馮衍顯志賦見平聲蛇字下白虎通見平聲施字下班固西都賦見入聲螫字下邊讓章華臺賦爾廼妍媚遞進巧弄相加俯仰異容怱兮神化陳琳大荒賦見平聲奇字下三國誌管輅傳家室倒懸門戶眾多藏精育毒得秋乃化魏嵇康思親詩愁柰何兮悲思多情鬱結兮不可化阮籍亢父賦方池邊屬兮容水滂沱穢菜惟產兮不食實多地下沈陰兮受气匪和太陽不周兮殖物靡嘉故其人民頑嚚檮杌下愚難化晉傅四廂樂歌教以化之樂以和之抱朴子博諭篇卑髙不可以一槪齊餐廩不可以勸沮化是以惠施患從車之苦少莊周憂得魚之方多釋名臥化也精神變化不與覺時同也路史貨字古皆作化故蔡氏化淸經曰貨者化也變化交易之物也按書懋遷有無化居化亦謂貨按說文化字從言從口則爲訛吪從囗則爲囮從貝則爲貨古讀多從平聲史記天官書其人逢俉化言誠然索隠曰化當爲訛仲尼弟子傳與時轉貨貲索隠曰家語貨作化梁沈約冠子祝文蠲玆令日元服肇加成徳旣舉童心自化行之則至無謂道賒惇以秋實食以春華無恥下問乃致髙車子孫千億廣樹厥家𨿽混入華車二字而未嘗不讀化爲平聲也以上字當與三十八个三十九過通爲一韻內化字入平聲歌韻】

四十一漾

四十二宕

【古與四十一漾通爲一韻】

四十三映

【此韻當分爲二】

映【於敬切】

【古音於漾反晉郭璞江賦雹布餘糧星離沙鏡靑綸競糾縟組爭映紫菜熒曄以叢被緣苔鬖髿乎研上石帆防籠以蓋嶼萍實時出而漂泳宋鮑照園葵賦通畔修直膏畞夷敞白莖紫蔕豚耳鴨掌溝東陌西行三畦兩旣區旣鉏乃露乃映勾萌欲伸藂芽將放說文映從日央聲今此字兩收於三十七蕩四十三映部中】

詇

【古音同上說文詇從言央聲今此字兩收於四十一漾四十三映部中】

鏡【居慶切】

【古音居漾反莊子應帝王篇見平聲迎字下天下篇其靜若鏡其應若響列子同晉郭璞江賦見上道藏歌風雲隠宛微講論五嶽匠硨磲精琉璃琥珀金剛鏡】

竟

【古音同上漢北海相景君銘璽追嘉錫據北海相部城十九鄰邦歸向分明好惡先以敬讓殘僞易心輕黠逾竟鴞梟不鳴分子還養黃庭經精神還歸老復壯俠以幽闕流下竟春秋谷梁傳昭元年疆之爲言猶竟也詩七月萬壽無疆傳疆竟也儀禮士冠禮黃耉無疆注疆竟也左傳成二年今吾子求合諸侯以逞無疆之欲注疆竟也說文滰從水竟聲其兩切今在三十六養韻荀子可炊而傹也注傹當爲僵】

競【渠敬切】

【古音其亮反詩桑柔見上聲梗字下漢王延壽夢賦晉文盬腦國以競兮老子役鬼爲神將兮轉禍爲福永無恙兮黃庭經三神還精朽方壯魂魄內守不爭競神生腹中銜玉璫靈注幽闕那得防抱朴子仁明篇曩六國相吞豺虎力競髙權詐而下道徳尙殺伐而廢退讓韻補競其亮切開元五經文字讀僵去聲詩秉心無倞無倞維人今作競】

倞

【古音同上玉篇倞渠向渠命二切】

慶【丘敬切】

【古音羌書伊訓聖謨洋洋嘉言孔彰維上帝不常作善降之百祥作不善降之百殃爾維徳罔小萬邦惟慶詩楚茨二章見平聲祊字下六章爾殽旣將莫怨具慶甫田見平聲明字京字下裳裳者華二章裳裳者華蕓其黃矣我覯之子維其有章矣維其有章矣是以有慶矣皇矣見平聲兄字下閟宮見平聲衡字下易坤彖傳益彖傳升彖傳並見平聲行字下履象傳見平聲明字下大畜象傳見平聲行字下頥象傳顚頥之吉上施光也居貞之吉順以從上也元吉在上大有慶也晉象傳暌象傳並見平聲行字下困象傳丰象傳並見平聲明字下兌象傳來兌之凶位不當也九四之喜有慶也孚於剝位正當也上六引兌未光也坤文言積善之家必有餘慶積不善之家必有餘殃儀禮士冠禮三加祝辭黃耇無疆受天之慶三醮辭承天之慶受福無疆禮記射義數與於祭而君有慶數不與於祭而君有讓荀子正論篇故作者不祥學者受其殃非者有慶漢書天文志見平聲行字下易林否之豫保佑歆亯身受大慶蠱之幹見迎字下之否老復賴慶五羖爲相大畜之大過三羊上山東至平康黃龍服箱南至魯陽完其佩囊執綏車中行人有慶頤之咸喜笑不常失其福慶夬之損畏昏不行候旦待明燎獵受福老賴其慶巽之夬初𨿽驚惶後乃無傷受其福慶相孝爲王急就篇所不侵龍未央尹嬰齊翟回慶太經上次六升於堂顚衣到裳廷人不慶童測防柴求兕得不慶也大開帷幕覽眾明也增次六君子慶小人傷盛次六天錫之光大開之疆於謙有慶居測見豕在堂其體不慶也舳艫安和順其疆也外其井竈三嵗不亨也老父擐車其體乃莊也反幾】

【雙牝家用不臧也株生蘗其類乃長也漢揚雄元後誄興滅繼絕博立侯王親睦庶族昭穆序明帝致友屬靡有遺荒咸被祚慶魏陳思王大魏篇積善有餘慶寵祿固天常眾喜塡門至臣子防福祥黃庭經呼噏廬間以自償保守皃堅身受慶韻補慶墟羊切蕭該漢書音義曰慶音羌今漢書亦有作羌者詩與易凡慶皆當讀如羌古慶亦與卿同故卿亦音羌禮記祭統作率慶士以慶爲卿此古慶與卿同之證也顏師古曰揚雄反離騷慶夭顇而防榮讀與羌同班固幽通賦慶未得其云已文選作羌揚雄甘泉賦厥髙慶而不可虖疆度慶讀曰羌文選班固西都賦度宏規而大起李善注度或爲慶慶與羌古字通按慶字自漢韋成戒子孫詩羣公百僚我嘉我慶始與盛爲韻班固白雉詩永延長兮膺天慶與精成爲韻漢書敍傳景十三王承文之慶與輕醟聲盈爲韻宋黃震日抄曰韓退之銘劉昌裔之墓云維徳不爽後人之慶爽音霜慶音羌今江西人呼慶字作羌音禮部韻平聲十陽中有慶爽二字】

病【皮命切】

【古音平漾反禮記檀弓子貢聞之曰泰山其頽則吾將安仰梁木其壊哲人其萎則吾將安放夫子殆將病也儒行今眾人之命儒也妄常以儒相詬病老子知不知上不知知病夫惟病病是以不病聖人不病以其病病是以不病莊子達生篇下而不上則使人善忘不上不下中身當心則爲病呂氏春秋用眾篇醜不能惡不知病矣不醜不能不惡不知尙矣素問生气通天論冬傷於寒春必溫病四時之气更傷五藏刺要論淺深不得反爲大賊內動五藏後生大病至眞要大論病反其本得標之病治反其本得標之方六韜兵徵篇城之气出而覆我軍之上軍必病淮南子繆稱訓大防去水亭歷愈張用之不節乃反爲病張音脹人間訓此眾人之所以爲養也而良醫之所以爲病也文子同文子符言篇眾人皆知利利而不知病病惟聖人知病之爲利利之爲病故再實之木其根必傷多藏】

【之家其後必殃史記畱侯世家且忠言逆耳利於行毒藥苦口利於病淮南王傳毒藥苦於口利於病忠言逆於耳利於行家語六本篇良藥苦於口而利於病忠言逆於耳而利於行湯武以諤諤而昌桀紂以唯唯而亡說苑同易林坤之無妄延頸逺望昧爲目病升之否時雕嵗寂君子疾病宋女無辜鄭受其殃太經更次七更不更以作病成測或躍以縮成徳壯也將成之矜成道病也養次七見上聲猛字下急就篇瘧瘚瘀痛瘼溫病通章皆用漾韻】

孟【莫更切】

【古音莫浪反莊子齊物論孟浪之言徐讀武黨反或武葬反史記秦紀擊芒戼華陽索隠引譙周云孟戼也淮南子孟戼注引戰國防曰芒戼也韓非子說林上顯學二篇作孟戼難三作芒戼戰國策魏致溫囿於周章作孟戼中期對秦昭王章秦約趙而伐魏章芒戼謂秦王章秦敗魏於華章並作芒戼書禹貢被孟豬正義曰此作孟豬左傳爾雅作孟諸周禮作望諸聲轉字異正是一地也按周禮靑州】

【其澤藪曰望諸注望諸明都也明彌郎反諸都古字通用史記被明都索隠曰明都音孟諸史記司馬相如傳遊孟諸正義曰周禮職方氏靑州藪曰望諸鄭云望諸孟瀦也】

柄【陂病切】

【古音必漾反周禮內史掌王之八枋之法枋本又作柄太宰以八柄詔王馭羣臣儀禮士昏禮主人受醴靣枋筵前西北靣綌冪加勺皆南枋注今文枋作柄聘禮加柶於觶靣枋同少牢饋食禮加二勺於二尊覆之南柄注今文柄爲方旣夕禮柶覆加之靣枋音彼向反禮記禮運以四時爲柄柄本又作枋戰國防公仲柄得秦師史記甘茂傳作方】

怲

【見上聲】

詠【爲命切】

【古音羊向反說文詠從言永聲】

泳

【古音同上詩漢廣見上聲永字下晉郭璞江賦見上】

行【胡孟切】

【見平聲】

倀【諸孟切】

【古音醜良反說文倀從人長聲今此字兩收於十陽四十三映部中】

榜【北孟切】

【古音彼朗反說文榜從木旁聲今此字三收於十二庚三十七蕩四十三映部中玉篇有搒字博忙切略也又北孟切掩也今十二庚部中有此字注曰笞打說文又北孟切掩也而四十三映部中無此字以上字當與四十一漾四十二宕通爲一韻內慶字入平聲陽韻】

敬【居慶切當作居磬】

【詩閔予小子念玆皇祖陟降庭止維予小子夙夜敬止易訟象傳訟元吉以中正也以訟受服亦不足敬也大戴禮武王踐阼篇凡事不彊則枉弗敬則不正彊與枉爲韻敬與正爲韻】

檠【渠敬切】

【家語子路初見篇夫人君而無諫臣則失正士而無教友則失聽禦狂馬不釋策操弓不反檠木受防則直人受諫則聖】

禜【爲命切當作爲敬】

【說文禜從示營省聲】

偵【豬孟切】

【說文偵從人貞聲以上字當與四十四諍四十五勁四十六徑通爲一韻】

命【睂病切】

【古音彌吝反詩蝃蝀三章乃如之人也懷昏姻也大無信也不知命也唐揚之水三章揚之水白石粼粼我聞有命不敢以告人采菽三章樂只君子天子命之樂只君子福祿申之假樂首章宜民宜人受祿於天保佑命之自天申之捲阿八章鳯皇於飛翽翽其羽亦傅於天藹藹王多吉人維君子命媚於庶人韓奕首章奕奕梁山維禹甸之有倬其道韓侯受命王親命之江漢五章告於文人錫山土田於周受命自召祖命虎拜稽首天子萬年荀子臣道篇國有大命不可以告人妨其躳身漢北海相景君銘流徳元城興利惠民彊禦攺節微弱防恩威立澤宣化行如神帝嘉厥功授以符命守郡益州路遐戀親崔駰安封侯詩戎馬鳴兮金鼔震壯士激兮忘身命魏武帝善哉行晏子平仲積徳兼仁與世沈徳未必思命按詩命字凡九見皆與人申爲韻是古無眉病反音或曰命與正協始自孔子系易萃之彖傳臨晉姤之象傳臨萃傳止一命字一正字晉傳止一命字二正字姤傳系於金柅柔道牽也包有魚義不及賓也其行次且行未牽也無魚之凶逺民也九五含章中正也有隕自天志不捨命也姤其角上窮吝也牽讀去因反而賔民吝與命同爲一韻是夫子讀正爲震非以命葉正也及楚辭大招曼澤怡面血气盛只永宜厥身保壽命只室家盈廷爵祿盛只魂乎歸徠居室定只莊子天運篇吾又奏之以無怠之聲調之以自然之命故若混逐叢生林樂而無形布揮而不曳幽昏而無聲動於無方居於窈冥或謂之死或謂之生或謂之實或謂之榮行流散徙不主常聲荀子非十二子篇古之所謂處士者徳盛者也能靜者也修正者也知命者也呂氏春秋圜道篇故令者人主之所以爲命也賢不肖安危之所定也文子守虛篇恬愉虛靜以終其命素問離合眞邪論因加相勝釋邪攻正絕人長命漢書禮樂志郊祀歌靑陽篇霆聲發榮壧處頃聽枯稾復產廼成厥命東方朔傳令者命也壺者所以盛也齟者齒不正也老者人所敬也柏者鬼之庭也塗者漸洳徑也伊優亞者辭未定也狋吽牙者兩犬爭也自此始與正盛定徑爲韻而傳之至今反以詩之彌吝反者爲叶韻矣當攺入震韻】四十四諍

四十五勁

【古與四十四諍通爲一韻】

四十六徑

【古與四十四諍四十五勁通爲一韻】

四十七證

【韻中應字於證反平聲十六蒸韻則於陵反本無可疑而夫子傳易三用入後人東韻防彖傳防亨以亨行時中也匪我求童防童防求我志應也初筮吉以剛中也再三瀆瀆則不告瀆防也防以養正聖功也比彖傳比輔也下順從也原筮元永貞無咎以剛中也不寧方來上下應也後夫凶其道窮也未濟彖傳小狐汔濟未出中也濡其尾無攸利不續終也𨿽不當位剛柔應也或古有此音不敢彊爲之解或曰書益稷敷納以言明庶以功車服以庸誰敢不讓敢不敬應帝不時敷同日奏罔功則佀已入後人東韻矣】

四十八嶝

【古與四十七證通爲一韻按唐韻證與嶝通不得與徑通也自古已然平水劉氏於平聲蒸上聲拯俱別爲一韻至去聲則以證嶝字少並入徑韻最爲舛戾而後人因之夫音各有部部各有本豈可以字多而分字少而並者哉】

唐韻正卷十二﹤經部﹐小學類﹐韻書之屬﹐唐韻正﹥

欽定四庫全書

唐韻正卷十三

昆山顧炎武撰去聲

四十九宥

【此韻當分爲二】

宥【於救切】

【古音肄說文宥從宀有聲】

祐

【古音同上易大有象傳大有初九無交害也大車以載積中不敗也公用亨於天子小人害也匪其彭無咎明辧晳也厥孚交如信以發志也威如之吉易而無備也大有上吉自天祐也損象傳已事遄往上合志也九二利貞中以爲志也一人行三則疑也損其疾亦可喜也六五元吉自上祐也弗損益之大得志也左傳昭元年非鬼非食惑以防志良臣將死天命不祐食音嗣易林復之姤行如桀紂𨿽禱不祐命衰絕周文君乏祀大畜之萃周鼎和餌國富民有八極蒙祐】

又

【古音同上詩南有嘉魚四章翩翩者鵻烝然來思君子有酒嘉賓式燕又思小宛見下賓之初筵二章見平聲能字下五章三爵不識矧敢多又】

佑

【古音同上楚辭天問驚女采薇鹿何佑北至回水萃何喜又見入聲殺字下】

囿

【古音同上荀子成相篇卑其志意大其園囿漢司馬相如封禪頌般般之獸樂我君囿白質黒章其儀可喜易林遁之渙云夢苑囿萬物蕃熾犀象玳瑁荊人以富揚雄羽獵賦帝將惟田於靈之囿開北垠受不周之制班固西都賦爾乃盛娛遊之壯觀奮大武乎上囿因玆以驚逺懼邇耀威靈而講武事太液昆明鳥獸之囿曷若辟雍海流道徳之富張衡東京賦虞人掌焉先期戒事悉率百禽鳩諸靈囿獸之所同是謂告備吳韋昭鼓吹曲從歷數篇三光顯精耀陰陽稱至治肉角步郊畛鳯皇棲靈囿神龜遊沼池圖讖摹文字按囿字古與郁同音郁古音域故詩靈臺二章王在靈囿麀鹿攸伏而傳云囿所以域養禽獸也自楚辭大招騰駕步遊獵春囿只與秀霤爲韻而後人遂讀爲於救反與郁域二字判而爲三音矣】

侑

【古音同上上聲則音以詩楚茨見入聲億字下】

疚【古右切】

【古音幾詩采薇三章憂心孔疚我行不來杕杜四章匪載匪來憂心孔疚大東二章旣往旣來使我心疚召旻見下按詩此字四與來爲韻當音幾與久玖同音或疑閔子小子遭家不造嬛嬛在疚於乎皇考永世克孝佀有救音愚謂此以造考孝爲一韻子疚爲一韻仍當音幾爲是平聲則音基漢書敍傳安昌貨殖朱云作娸博山惇愼受莽之疚】

廏

【古音旣說文廏從廣聲】

舊【巨救切】

【古音忌詩蕩七章匪上帝不時殷不用舊召旻七章昔先王受命有如召公日辟國百里今也日蹙國百里於乎哀哉維今之人不尙有舊管子牧民篇不恭祖舊則孝悌不備荀子見入聲絕字下漢韋成戒子孫詩天子我鑑登我三事顧我傷隊爵復我舊】

副【敷救切】

【見入聲二十四職韻】

富

【古音同上詩我行其野三章見葍字下小宛二章人之齊聖飲酒溫克彼昏不知壹醉日富各敬爾儀天命不又克轉去聲音器瞻卬見刺字下召旻五章維昔之富不如時維今之疚不如玆富與疚爲韻閟宮五章俾爾昌而熾俾爾壽而富黃髮臺背壽胥與試易小畜象傳有孚惕出上合志也有孚攣如不獨富也旣雨旣處徳積載也君子徵凶有所疑也無妄象傳無妄之往得志也不耕獲未富也行人得牛邑人災也可貞無咎固有之也無妄之藥不可試也無妄之行窮之災也升象傳允升大吉上合志也九二之孚有喜也升虛邑無所疑也王用享於岐山順事也貞吉升階大得志也冥升在上消不富也老子知足者富彊行者有志我無事而民自富管子見入聲克字伏字下荀子非十二子篇務事理者也羞獨富者也成相篇治之志後勢富君子誠之好以待處之惇固有深藏之能逺思韓非子愛臣篇是故諸侯之博大天子之害也羣臣之太富君主之敗也昔者紂之亡周之卑皆從諸侯之博大也晉之分也齊之奪也皆以羣臣之太富也揚權篇貴之富之備將代之大體篇故大人寄形於天地而萬物備歷心於山海而國家富穆天子傳百姓珤富官人執事六韜文啟篇是以天無爲而成事民無與而自富三略犯上者尊貪鄙者富𨿽有聖主不能致其治史記秦始皇紀瑯邪山刻石文皇帝之功勤勞本事上農除末黔首是富普天之下摶心揖志器械一量同書文字漢司馬相如封禪文總公卿之議詢封禪之事詩大澤之博廣符瑞之富淮南子詮言訓自樂於內無急於外𨿽天下之大不足以易其一槪日月防而無漑於志故𨿽賤如貴𨿽貧如富說林訓龜紐之璽賢者以爲佩土壤布在田能者以爲富文子同易林同人之明夷大王執政嵗熟民富國家丰有王者有喜頥之恆見入聲徳字下咸之需八年多悔耕石不富衡門屢空使士失意遁之渙見上暌之同人下流難居任失多態貞良溫柔年嵗不富升之大壯開市作喜建造利事平準貨寶海內殷富中孚之蹇觀欣九子俱見大喜攜提福至王孫是富太經圖類聚故能富神明故至貴史記】

【汲黯鄭當時傳一貧一富乃知交態說苑同後漢書樊曄傳涼州歌遊子常苦貧力子天所富寧見乳虎穴不入冀府寺大笑期必死忿怒或見置嗟我樊府君安可再遭值班固西都賦見上馬融長笛賦詳觀夫曲之繁防叢雜何其當也紛葩爛漫誠可喜也波散廣衍實可異也牚距劫遻又足怪也崔駰司徒箴敬敷五教九徳咸事嗇人用章黔氓是富吳韋昭博奕論假令世士移博奕之力用之】

【於詩書是有顏閔之志也用之於智計是有良平之思也用之於資貨是有猗頓之富也用之於射禦是有將帥之備也論語周有大賚善人是富賚與富爲韻下文𨿽有周親不如仁人百姓有過在予一人亦韻語也按富字自三國誌鄧颺傳以官易富鄧茂潘嶽馬汧督誄彼邊奚危城小粟富子以眇身而裁其守始讀爲方究反以上字當與五寘之半及六至七志通爲一韻】

救【古右切當作古柚】

【楚辭天問受賜玆醢西伯上告何親就上帝罰殷之命以不救九章抽思道思作頌聊自救兮憂心不遂斯言誰告兮】

究

【詩唐羔裘二章羔裘豹褒自我人究究豈無他人維子之好】

宙【直祐切當作直柚】

【漢司馬相如上林賦軼赤電遺光耀追怪物出宇宙】

疛

【詩小弁惄焉如搗本或作防韓詩作疛】

防

【見上】

狩【舒救切】

【詩叔於田見上聲酒字下車攻見上聲阜字下采綠三章之子於狩言韔其弓之子於釣言綸之防狩與釣爲韻漢班固答賓戲顏淵樂於簟瓢孔終篇於西狩聲盈塞於天淵眞吾徒之師表】

獸

【左傳見平聲州字下漢司馬相如上林賦述易道放怪獸登明堂坐淸廟封禪頌導一莖六穗於庖犧雙觡共抵之獸獲周餘放龜於岐招翠黃乘龍於沼班固東都賦外則因原野以作苑順流泉而爲沼發蘋藻以潛魚丰圃艸以毓獸】

臭【尺救切】

【晉語國人誦之曰貞之無報也孰是人斯而有斯臭也】

岫【佀祐切當作佀柚】

【魏徐幹七諭耦耕乎巖石之下棲遲乎穹谷之岫萬物不幹其志王公不易其好】

袖

【亦作褒詩唐羔裘見上】

縐【側救切】

【今此字兩收於三十六效三十九宥部中】

簉【初救切】

【左傳昭十一年僖子使助防氏之簉簉本又作造說文作防從艸造聲】

畜【醜救切】

【古音許救反楚辭大招夏屋廣大沙堂秀只南房小壇觀絕霤只曲屋步壛宜擾畜只呂氏春秋適威篇周書曰民善之則畜也不善則讐也淮南子道應訓同文子上仁篇天地之間善卽吾畜也不善卽吾讐也說苑政理篇以道導之則吾畜也不以道導之則吾讐也家語同禮記禮運四靈以爲畜畜許又反祭統孝者畜也順於道不逆於倫是之謂畜魯詩先君之思以畜寡人畜孝也左傳僖十九年古者六畜不相爲用畜許又反史記匈奴傳其奇畜正義曰畜許又反釋名孝畜也畜養也】

廖【力救切】

【左傳襄三十年括瑕廖奔晉廖力雕反又勑畱反後漢書方術傳廖扶廖音力弔反又音力救反今此字兩收於三蕭四十九宥部中】

霤

【楚辭大招見上淮南子本經訓牢籠天地彈壓山川注牢讀屋霤之霤楚人謂牢爲霤】

翏

【今此字兩收於三蕭四十九宥部中】

窌

【左傳成二年於之石窌窌力救反一音力到反管子囷窌之數窌力救反今此字兩收於三十六效四十九宥部中黃公紹以囷窌從寅戼之戼左傳石窌從申丣之丣亦是以一字分爲二字古無此說已於上聲茆字下辧之】

秀【息救切】

【詩生民見茂字下楚辭大招見上】

繡

【詩唐揚之水二章揚之水白石皓皓素衣朱繡從子於鵠旣見君子云何其憂箋云繡當爲綃魯詩作朱綃抱朴子安貧篇今先生入無儋石之儲出無束脩之調徒含章如龍鳯被文如虎豹吐之如波濤陳之如錦繡而凍餓於環堵何計疏之可弔韻補繡先弔切儀禮士昏禮姆纚笄宵衣在其右注宵讀如詩素衣朱綃之綃特牲饋食禮主婦纚笄宵衣注詩有素衣朱宵記有宵衣禮記郊特牲繡黼丹朱中衣注云繡讀爲綃綃繒名也詩云素衣朱綃繡綃宵三字皆當讀如肖】

就【疾僦切】

【楚辭九章惜誦晉申生之孝子兮父信讒而不好行婞直而不豫兮鮌功用而不就文子上仁篇人君之道無爲而有就也有立而無好也易林姤之幹防被恩澤長大成就柔順利貞君臣合好】

糅【女救切】

【儀禮鄕射禮白羽與朱羽糅注今文糅爲縚】

復【扶富切當作扶柚】

【見入聲一屋韻】

褎【余救切】

【詩生民見茂字下】

售【承咒切】

【詩邶谷風見入聲鞠字下以上字當與三十四嘯三十五笑三十六效三十七號通爲一韻】

晝【陟救切】

【古音注易雜卦傳晉晝也明夷誅也左傳莊二十二年臣卜其晝未卜其夜易林井之復明月作畫大人失居眾星宵亂不知所據之渙明月照夜使暗爲晝國有仁賢君尊於故渙之蠱獨宿憎夜嫫母畏晝平王逐建荊子憂懼漢張衡西京賦徼道外周千廬內附衞尉八屯警夜巡晝當攺入遇韻】

咮

【古音同上詩侯人三章維鵜在梁不濡其咮彼其之子不遂其媾媾音故咮亦音注晉郭璞山海經蓇容艸邊谿獸櫟鳥贊有華無實蓇容之樹邊谿類狗皮厭妖蠱鳥愈隠疾黒文朱咮說文咮從口朱聲唐張參五經文字咮之句反又陟句反按字從朱得聲故音晝晝本音注也今反讀咮爲咒矣楊愼曰周禮以注鳴者注注咮也鳥喙也南方朱鳥七宿桺爲鳥之咮也史記天官書桺爲鳥注律書西至於注考工記輈注則利準注謂輈之揉者形如注星則利咮之音注審矣今此字三收於十八尢十遇四十九宥部中當並入遇韻】

噣

【同上詩小星傳三心五噣四時更見噣音張救反又都豆反史記楚世家射噣鳥於東海索隠曰噣音晝此字從蜀得聲轉音爲注說文噣從口蜀聲】

縐【側救切】

【古音側具反說文縐從糸芻聲】

驟【鉏祐切】

【古音鉏遇反淮南子原道訓見平聲騶字下孝經鉤命決三皇步五帝驟三王馳五霸騖論語譔考堯步舜驟禹馳湯騖漢桓驎七說輪不暇轉足不及驟騰虛逾浮瞥若飇霧周禮獸醫注趨聚之節聚本亦作驟說文驟從馬聚聲以上三字當攺入遇韻】五十

【古與九禦十遇十一暮通爲一韻】

【胡遘切】

【古音胡故反素問離合眞邪論在陰與陽不可爲度從而察之三部九卒然逢之早遏其路吸則內鍼無令气忤靜以久畱無令邪布吸則轉鍼以得气爲故淮南子詮言訓過則自非中則以爲闇行繆攺終身不寤太經瑩泠竹爲管室灰爲以揆百度百度旣設濟民不誤漢揚雄羽獵賦欃槍爲闉明月爲候熒惑司命天弧發射鮮扁陸離駢衍佖路釋名防也司防諸事也通鑑漢桓帝紀延熹二年詔尙書都防劍防送黃門北寺獄胡三省注或曰都防當作都平聲則音胡易林困之蠱升髙登虛欲有望駕之北邑與喜相扶漢揚雄解嘲前番禺後陶塗東南一尉西北一徽以糾墨制以鑕鈇散以禮樂風以詩書曠以嵗月結以倚廬是以天下之士雷動云合魚鱗雜襲咸營於八區上聲則胡古反晉楊泉蠶賦是以仲春之月吉日庚午旣差我馬惟蠶之祖編使童男作以童女溫室旣調蠶母入處陳布說種柔和得所晞用淸明浴用谷雨爰求柔桑切若細縷起止得時燥濕是】

逅

【古音同上詩綢繆二章綢繆束芻三星在隅今夕何夕見此邂逅子兮子兮如此邂逅何】

宼【苦切】

【古音苦故反呂氏春秋見入聲斲字下漢王褒四子講徳論業在攻伐事在獵射兒能騎羊走箭飛鏃逐水隨畜都無常處鳥集獸散往來馳騖周流曠野以濟嗜欲其耒耜則弓矢鞍馬播種則扞掌拊收秋則奔狐馳兔獲刈則顚倒殪僕追之則奔遁釋之則爲宼射音樹鏃音娶欲音裕晉江統徙戎論使疲悴之眾徙自猜之宼以無谷之人遷乏食之伍】

�

【古音顧淮南子汜論訓見入聲角字下易林噬嗑之明夷鳥鳴哺長欲飛去循枝上下適與風遇漢書東方朔傳見入聲啄字下雄蜀都賦鴝防風胎雨眾物駭目單不知所禦郭璞解】

【方言音顧】

僕【匹切】

【古音赴漢王褒四子講徳論見上易林觀之需洪魚逆流至人潛去蒿蓬代柱大屋顚僕噬嗑之否朽根枯樹華葉落去卒逢火焱相隨偃僕】

豆【田切】

【古音田故反詩常棣六章儐爾籩豆飲酒之飫兄弟旣具和樂且孺賓之初筵見呶字下呂氏春秋見入聲斵字下漢班固北徵頌援謀夫於末言察武毅於爼豆取可杖於品象拔所用於仄陋料資器使采用先務民儀響慕羣英景附羌戎相率東胡爭騖不召而集未令而諭後漢郡國志唐縣有都山一名豆山今關中人讀豆爲渡說文豎侸梪皆以豆得聲樹字從壴亦以豆得聲】

竇

【古音同上左傳哀十七年衞侯卜繇闔門塞竇乃自後逾淮南子時則訓飾羣牧謹著聚修城郭補決竇漢書東方朔傳見入聲啄字下禮記儒行篳門圭窬窬徐音豆左傳篳門圭竇說文篳字下引左傳又作篳門圭窬是古竇窬二字通用禮記注門旁穿墻爲之如圭後人以兪音窬以豆音竇而漢蔡邕京兆樊惠渠頌疏水門通窬瀆則兼二字用之矣】

脰

【古音同上漢揚雄羽獵賦徒角槍題注防竦詟怖魂亡魄失觸輻關脰妄發期中進退履獲創淫輪夷丘累陵聚】

逗

【古音同上漢書韓安國傳廷尉當恢逗橈當斬師古曰逗又音住南史王懿傳欲行而暴雨莫知津逗逗卽渡字今此字兩收於十遇五十部中】

窬

【古音兪說文窬穿木戶也從穴兪聲一曰空中也今此字兩收於十虞五十部中】

鬭【都豆切】

【古音都故反左傳昭二十五年哀有哭泣樂有歌舞喜有施捨怒有戰鬭喜生於好怒生於惡孫子九地篇兵士甚陷則不懼無所往則固入深則拘不得已則鬭吳子應變篇如是佯北安行疾鬭一結其前一絕其後兩軍銜枚或左或右而襲其處尉繚子兵教上篇令守者必固戰者必鬭姦謀不作姦民不語作則故反呂氏春秋見入聲斵字哭字下六韜立將篇若此則無天於上無地於下無敵於前無君於後是故智者爲之謀勇者爲之鬭气厲靑雲疾若馳騖必出篇見上聲下字下逸周書柔武解善戰不鬭故曰柔武四方無拂奄有天下淮南子繆稱訓俱之叫呼也其在家老則爲恩厚其在債人則生爭鬭兵略訓是故善守者無與禦而善戰者無與鬭文子同如此則智者爲之慮勇者爲之鬭气厲靑雲疾如馳騖是故兵未交接而敵人恐懼說林訓見入聲斲字下修務訓蚑行蟯動之虫喜而合怒而鬭見利而就避害而去易林幹之遁眄雞無距與鵲爭鬭比之鼎飲酒醉酗距跳爭鬭復之豫卵與石鬭縻碎無處挈瓶之使不爲憂懼大畜之損兩虎相鬭股創無處不成仇讐行解卻去晉郭璞流寓賦陟函谷之髙關壯斯勢之險固過王城之丘墉想谷洛之合鬭惡王靈之壅流奇子喬之輕舉說文鬭從斗斲聲斲轉去聲音注】

耨【奴豆切】

【古音奴故反淮南子繆稱訓福生於無爲患生於多欲害生於弗備穢生於弗耨欲音裕今萊州府昌邑縣有王耨店土人呼爲王路店】

漱【蘇奏切】

【古音蘇故反說文漱從水欶聲】

奏【則切】

【古音則故反詩楚茨見入聲祿字下賓之初筵二章籥舞笙歌樂旣和奏烝衎烈祖有瞽設業設虡崇牙樹羽應田縣鼔鞉磬柷圉旣備乃奏簫管備舉漢張衡東京賦禮事展樂物具大夏闋騶虞奏決拾旣次雕弓斯彀達余萌於暮春昭誠心以逺諭進明徳而崇業滌饕餮之貪欲仁風衍而外流誼方激而遐騖】

構【古切】

【古音故荀子勸學篇肉腐出虫魚枯生蠧怠慢忘身禍災乃作彊自取柱柔自取束邪穢在身怨之所構作則故反束音絮大戴禮同韓詩外傳同漢枚乘七發見入聲綠字下淮南子見入聲哭字下王延壽魯靈光殿賦於是詳察其棟宇觀其結構規矩應天上憲觜陬倔佹雲起嵚崟離樓三間四表八維九隅萬楹叢倚磊砢相扶魏夏矦惠景福殿賦曽櫨外關榱桷內附或因勢以連接或邪詭以盤構晉陸云答兄平原詩巍巍先基重規累構赫赫重光遐風激騖】

姤

【古音同上易姤彖傳雜卦傳並云姤遇也】

雊

【古音句說文雊雄雉鳴也雷始動雉鳴而句其頸從佳從句句亦聲】

彀

【古音故漢張衡東京賦見上說文彀從弓聲轉去聲音庫張弨曰廣韻元本作�後人習用破體通文】

媾

【古音同上易屯六二匪宼婚媾賁六四暌上九同詩人見咮字下】

覯

【古音同上詩抑七章相在爾室尙不愧於屋漏無曰不顯莫予云覯按此章通下文格度射爲韻說見入聲度字下】

腠

【古音倉故反素問生气通天論乃生大僂陷脈爲瘻畱連肉腠亦作揍淮南子兵略訓發必中詮言必合數動必順時解必中揍】

湊

【古音同上史記滑稽見入聲槨字下漢班固東都賦且夫僻界西戎險阻四塞修其防禦孰與處乎土中平夷洞達萬方輻湊王延壽魯靈光殿賦浮柱岹嵽以星懸漂峣而枝柱飛梁偃蹇以虹指揭蘧蘧而騰湊層櫨佹以岌峩曲枅要紹而環句芝栭欑羅以戢孴枝牚扠防而斜據傍夭蟜以橫出互黝糾而負搏下岪蔚以璀錯山﨑嶬而重注防獵鱗集支離分赴縱橫駱驛各有所趣淮南子衰世湊學注湊趨也】

陋【慮切】

【古音魯故反漢班固北徵頌見上張衡東京賦奢未及侈儉而不陋規遵王度動中得趣於是觀禮禮舉義具】

漏

【古音同上易井九二井谷射鮒甕敝漏詩抑見上】

鏤

【古音廬漢王延壽魯靈光殿賦爾乃懸棟結阿天窻綺疏圓淵方井反植荷渠發秀吐榮菡萏披敷綠房紫菂窋防垂珠云楶藻棁龍桷雕鏤晉左思吳都賦趫材悍壯此焉比廬防若慶忌勇若專諸危冠而出竦劍而趨扈帶鮫函扶揄屬鏤史記吳太伯世家賜子胥屬鏤之劍正義曰鏤音力於反伍子胥傳音錄於反今此字兩收於十虞五十部中上聲則音縷淮南子鏤金石注云鏤讀如窶藪之窶】

瘻

【古音縷素問生气通天論見上淮南子說山訓貍頭愈防雞頭已瘻防散積血斲木愈齲】

訽【胡遘呼漏二切】

【古音句太經釋次七震震不侮濯漱其訽漢王逸九思起奮迅兮奔走違羣小兮謑訽載靑雲兮上升適昭明兮所處五遘切下當有齵字考工記輪人察其菑蚤不齵音五構反又音隅今齵字在十虞部而此韻失收以上入禦遇暮者止此】

茂【莫切】

【古音耄詩還見上聲牡字下天保六章如南山之壽不騫不崩如松柏之茂無不爾或承壽與茂爲韻南山有臺見上聲杻字下斯幹見平聲猶字下生民五章誕后稷之穡有相之道茀厥丰艸種之黃茂實方實苞實種實茂實發實秀實堅實好良耜見上聲糾字下爾雅釋木如木楸曰喬如竹箭曰苞如松柏曰茂如槐曰茂韓非子揚權篇止之之道數披其木毋使枝茂淮南子俶眞訓夫大寒至霜雪降然後知松柏之茂也據難履危利害陳於前然後知聖人之不失道也易林履之歸妹黍稷盛茂多獲藳稻漢班固幽通賦固行行其必凶兮免盜亂爲賴道形气發於根柢兮柯葉彚而靈茂按古茂戼音同故史記律書戼之爲言茂也淮南子天文訓斗指戼戼則茂茂然白虎通戼者茂也】

貿

【古音同上春秋成元年王師敗績於茅戎公羊谷梁傳漢書劉向傳並作貿張弨曰本從丣聲省作卯亦諧】

戊

【古音同上詩吉日首章吉日維戊旣伯旣禱田車旣好四牡孔阜升彼大阜從其羣丑禮記月令注戊之言茂也漢書律曆志丰楙於戊釋名戊茂也物皆茂盛也趙宦光曰戊字本象形作弔籒文加戈轉注作�小篆又轉省戈作矛或省矛作戊矛存形去意戊存義省形分爲二字於是形聲義訓略無同者】

楙

【古音同上漢司馬相如上林賦長千仞大連抱誇條直畼實葉葰楙以上四字當攺入號韻又鱟透二字亦當入號韻鱟字見入聲二沃部透字見一屋部】五十一幼

【古與三十四嘯三十五笑三十六效三十七號通爲一韻】

幼【伊謬切】

【古音一笑反逸周書寶典解三慈惠玆知長防知長防樂養老漢書元帝紀窮極幼師古曰幼讀曰要景十三王傳每聞防之聲師古曰防音一笑反李夫人傳惟幼之相羊師古曰幼音一小反文選司馬相如長門賦聲幼而復揚揚雄長楊賦憎聞鄭衞防之聲李善並音一笑切詩斯幹傳冥幼也或作窈崔音杳莊子齊物論篇叫字注郭古防反釋名幼小也小少也言生日少也史記周紀後宮童妾所棄妖子徐廣曰妖一作夭夭幼少也按說文拗窈柪皆以幼得聲】

謬【靡幼切】

【古音彌笑反晉陸機演連珠臣聞動循定檢天有可察應無常節身或難照是以望景揆日盈數可期撫臆論心有時而謬】

五十二沁

五十三勘

【古與五十二沁通爲一韻】

五十四闞

【古與五十二沁五十三勘通爲一韻】

五十五豓

【古與五十二沁五十三勘五十四闞通爲一韻】五十六防

【古與五十二沁五十三勘五十四闞五十五豓通爲一韻】五十七釅

【古與五十二沁五十三勘五十四闞五十五豓五十六防通爲一韻】五十八陷

【古與五十二沁五十三勘五十四闞五十五豓五十六防五十七釅通爲一韻】五十九鑑

【古與五十二沁五十三勘五十四闞五十五豓五十六防五十七釅五十八陷通爲一韻】六十梵

【古與五十二沁五十三勘五十四闞五十五豓五十六防五十七釅五十八陷五十九鑑通爲一韻宋南平王鑠過湛長史艸堂詩以贍浸禁防淡枕同用】

唐韻正卷十三

欽定四庫全書

唐韻正卷十四

昆山顧炎武撰

入聲

【凡入聲之字並可轉爲去聲亦可轉爲平聲上聲今詳載之】一屋

【此韻當分爲二】

屋【烏谷切】

【平聲則音烏詩小戎首章遊環脇驅陰靷鋈續文茵畼轂駕我騏馵言念君子溫其如玉在其板屋亂我心曲此章通驅馵爲韻上聲則音塢漢書五行志丰其屋下獨苦長狄生世主虜淮南子齊俗訓柱不可以樀齒筐不可以持屋馬不可以服重牛不可以追速鉛不可以爲刀銅不可以爲弩鐵不可以爲舟木不可以爲釡易林屯之晉燔我室屋災及妃後】

獨【徒谷切】

【平聲則音徒釋名頭獨也於體髙而獨也頭古音徒】

讀

【去聲則音渡周禮宮正注鄭司農讀火絕之徐邈音豆豆古音渡漢馬融長笛賦察度於句投投卽讀字古時投亦音徒也唐人多作句度晉書樂志巴渝舞曲其辭旣古莫能曉其句度元稹樂府古題序句度短長之數皇甫湜答李生書讀書未知句度】

犢

【上聲則音杜淮南子天文訓蟁蝱不食駒犢鷙鳥不搏黃口漢書劉輔傳見澤字下去聲則音渡淮南子汜論訓見角字下】

瀆

【去聲則音渡靈樞經營衞生防篇余聞上焦如霧中焦如漚下焦如瀆漚音嫗左傳桓十二年公及宋公盟於句瀆之丘瀆音豆襄二十八年賈在句瀆之丘瀆音豆哀六年囚王豹於句竇之丘卽此句瀆字也襄十九年執公子牙於句瀆之丘瀆音竇史記齊世家作句竇襄三十年伯有晨自墓門之瀆入瀆音竇莊九年遂殺子糾於生竇史記齊世家作笙瀆周禮大宗伯小宗伯大司樂注四瀆並作四竇古豆竇並音渡】

谷【古祿切】

【上聲則音古詩小宛五章交交桑扈率場啄粟哀我塡寡宜岸宜獄握粟出卜自何能谷此章通扈寡爲韻桑柔見上聲垢字下水經注土鼔城亦作土谷去聲則音故論語三年學不至於谷陸音公豆反】

轂

【平聲則音姑詩小戎見上】

谷

【見三燭韻】

斛【胡谷切】

【去聲則音瓠淮南子泰族訓見尺字下】

哭【空谷切】

【去聲則音庫呂氏春秋具備篇聽言哀者不若見其哭也聽言怒者不若見其鬭也鬭都故反淮南子說林訓紂醢梅伯文王與諸矦構之桀辜諌者湯使人哭之構音故】

�

【同上說文�從麥聲讀若庫】

禿【他谷切】

【上聲則音土舊唐書吐蕃傳禿發氏之後語訛曰吐蕃】

啄【丁木切】

【上聲則音主淮南子人間訓故蠧啄剖梁柱蟁蝱走牛羊按此以啄與柱蝱與羊爲韻說苑談叢篇乃云蠧啄僕柱梁蚊蟁走牛羊則以梁與羊爲韻矣去聲則音注荀子哀公篇鳥窮則啄獸窮則攫人窮則詐攫音遽詐莊助反漢書東方朔傳夫口無毛者狗竇也聲謷謷者烏哺也尻益髙者鶴俯啄也竇田故反音顧禮記曲禮注爲其啄害人也啄音陟遘反又竹角反一作噣淮南子見觸字下易說卦傳爲黔喙之屬喙亦作啄音晝】

速【桑谷切】

【去聲則音數淮南子見上考工記不微至無以爲戚速也速書或作數弓人其人安其弓安其矢安則莫能以速中故書速或爲數禮記曽子問日有食之不知其己之遲數數讀爲速樂記衞音趨數煩志注趨數讀爲促速聲之誤也祭義其行也趨趨以數注數之言速也漢書賈誼傳淹速之度語余其期史記作淹數徐廣曰數速也】

嗽

【同上今此字三收於五十一屋四覺部中】

涑

【同上周禮掌捨注櫃受居澑水涑槖者也涑徐劉音色遘反遘音故】

祿【盧谷切】

【上聲則盧五反淮南子道應訓將衰楚國之爵而平其制祿損其有餘而繼其不足砥礪甲兵時爭利於天下說苑同去聲則音慮詩楚茨六章樂具入奏以綏後祿奏則故反禮記中庸尊其位重其祿同其好惡】

鹿

【平聲則音盧荀子成相篇剄而獨鹿棄之江獨鹿卽屬鏤也去聲則音露唐段成式酉陽雜爼續集引江徳藻聘北道記云自邵伯埭三十六里至鹿筋梁今人謂之露筋驛也】

族【昨木切】

【上聲則音祖淮南子兵略訓下至介鱗上及毛羽條修葉貫萬物百族由本至末莫不有序去聲則則故反漢書嚴安傳調五聲使有節族蘇林音奏白虎通族者湊也謂恩愛相流湊也湊倉故反荀子文久而滅節族久而絕亦是奏字】

蔟【千木切】

【去聲則倉故反亦作族漢書律曆志太族族奏也言陽气大奏地而達物也今此字兩收於五十一屋部中】

鏃【作木切】

【去聲則作故反漢王褒四子講徳論見去聲宼字下】

防【蒲木切】

【去聲則蒲故反】

撲【普木切】

【上聲則音拊史記秦紀執箠拊以鞭笞天下徐廣曰拊一作撲漢太尉劉寬碑鞭撲字作鞭拊】

卜【博木切】

【上聲則音補詩小宛見上唐韓愈送石洪處士序若河決下流而東注若駟馬駕輕車就熟路而王良造父爲之先後也若燭照數計而龜卜也後音戶白虎通卜赴也】

木【莫卜切】

【上聲則音姥易林艮之升臏詐龎子夷竈書木伏兵卒發矢至如雨魏師驚亂將獲爲虜去聲則音暮詩角弓六章無教猱升木如塗塗附君子有徽猷小人有屬屬音樹尉繚子見角字下淮南子泰族訓天之所爲禽獸艸木人之所爲禮節制度】

鶩

【去聲則音務今此字兩收於十遇一屋部中】

臼【居六切當作居祿】

【注曰兩手捧物詩終朝采緑不盈一匊本此字後人以其形近井臼之臼攺而爲匊今按此字與緑局沐爲韻當入此去聲則音句】

【以上字轉去聲則當入禦遇暮韻】

熇【呼木】

【去聲則呼告反詩板見藥字下說文熇從火髙聲】

觻【盧谷切】

【去聲則盧到反說文觻從角樂聲】

防【蒲木切】

【去聲則蒲報反考工記旊人髻墾薜防不入市防讀爲剝又蒲到反金履祥曰古字四聲隨方言而讀或去或入今以去聲者爲防烈入聲者爲防晞義亦相通】

�

【同上說文�從水防聲今此二字兩收於三十七號一屋部中】

骲【普木切】

【上聲則薄巧反去聲則普教反今此字四收於三十一巧三十六效一屋四覺部中】

�

【去聲則音防今此字四收於三十七號一屋二沃四覺部中】

復【方六切】

【去聲則方究反】

鍑

【同上今此二字兩收於四十九宥一屋部中】

復【房六切】

【平聲則扶鳩反禮記見平聲由字下晉夏矦湛昆弟誥明徳復哉家道休哉世祚悠哉百祿周哉去聲則扶究反詩桑柔見廸字下後魏宗欽贈髙允詩於穆吾子含貞籍茂如彼松竹陵霜擢秀味老思衝玩易體復戢翼九臯聲溢宇宙今此字兩收於四十九宥一屋部中】

�

【同上今此字三收於四十九宥一屋部中】

縮【所六切】

【平聲則音羞太經防陽气能剛能柔能作能休見難而縮釋名修縮也漧燥而縮也上聲則息酒反釋名叜縮也人及物老皆縮小於舊也】

�

【平聲則音蕭今此字三收於三蕭一屋部中】

�

【見上聲四十五厚韻】

莤

【平聲則音蕭周禮甸師祭祀共蕭茅鄭司農曰蕭字或爲莤音所六反】

防

【去聲則音嘯今此字四收於三蕭三十四嘯一屋部中蕭部屋部並注曰擊也嘯部則注曰切肉合糅按南史恩幸傳齊東昏矦時左右刀敕之徒悉號爲鬼宮中謠曰趙鬼食鴨防諸鬼盡箸調至梁武平建業悉誅之俗間以細剉肉糅以姜桂曰防意者以凶黨皆當細剉而烹之也今廣韻作防字而防字不收】

六【力竹切】

【去聲則音澑今北人讀六爲澑】

陸

【同上陰符經天發殺機移星易宿地發殺機龍蛇起陸人發殺機天地反覆】

戮

【平聲則音畱漢揚雄將作大匠箴毋云我富淫作極遊在彼墻屋而忘其國戮作臣司匠敢告執猷書湯誥聿求元聖與之戮力戮舊音六又力雕反說文力周反史記音力消反左傳成十三年戮力同心戮相承音六嵇康力幽反呂靜字韻與飂同字林音遼昭二十五年戮力壹心戮音六又力雕反公羊傳桓十年注當戮力拒之僖五年戮力一心共死之辭也並音六又力雕反漢書髙帝紀臣與將軍戮力攻秦師古曰戮音力竹反又音力雕反文選陳思王與楊徳祖書庶幾戮力上國戮音力雕反說文戮從戈翏聲李因篤曰書盤庚重我民無盡劉劉卽戮字】

蓼

【上聲則音了詩小毖肇允彼桃虫拚飛維鳥未堪家多難予又集於蓼春秋宣八年楚人滅舒蓼陸徳明音了說文蓼從艸翏聲今此字兩收於二十九篠一屋部中按翏字本有入音莊子齊物論翏翏李軌音六收反又力竹反】

僇

【去聲則音澑後漢書段熲傳羌封僇良多滇那等僇音良逐反又力救反說文僇從人翏聲今此字兩收於四十九宥一屋部中】

勠

【平聲則音畱晉陸機文賦是故或竭情而多悔或率意而寡尢𨿽玆物之在我非餘力之所勠故時撫空懷而自惋吾未識夫開塞之所由也說文勠從力翏聲今此字三收於十八尢四十九宥一屋部中詩斯幹箋椓謂防土也防呂忱文牛反沈呂菊反說文勑周反今防字在平聲十八尢部】

逐【直六切】

【去聲則直救反易大畜九三良馬逐陸徳明音義一音冑】

軸

【平聲則音稠詩淸人見平聲抽字下說文軸從車由聲釋名軸抽也入轂中可抽出也】

妯

【同上詩鼓鐘憂心且妯音勑畱反徐音直畱反說文妯從女由聲】

舳

【同上說文舳從舟由聲】

柚

【去聲則余救反說文柚從木由聲今此字兩收於四十九宥一屋部中】

蓫

【去聲則直救反詩我行其野二章我行其野言采其蓫昏姻之故言就爾宿爾不我畜言歸思復】

鞠【居六切】

【平聲則音鳩詩邶谷風五章不我能慉反以我爲讐旣阻我徳賈用不售昔育恐育鞠及爾顚覆旣生旣育比余於毒此章通讐售爲韻張弨曰按說文鞠蹋鞠也自石經玉篇廣韻將諸解混歸於一通行借用音亦隨轉】

匊

【去聲則音究詩椒聊見篤字下張弨曰說文在手曰匊俗作掬非其正從匊者並俗增字形聲交混別悉詳之】

麯【驅匊切】

【上聲則區九反釋名麯朽也鬱鬱使衣生朽敗故也】

熟【殊六切】

【去聲則殊澑反老子故道生之畜之長之育之成之熟之養之覆之】

孰

【同上莊子列禦宼篇與汝遊者又莫汝告也彼所小言盡人毒也莫覺莫悟何相孰也列子同史記吳世家王壽夢世本作孰姑宋衷曰壽孰音相近張弨曰說文孰食飪也後借作誰何也俗別加火作熟廣韻亦分爲二】

淑

【平聲則殊畱反詩中谷有蓷二章中谷有蓷暵其修矣有女仳離條其歗矣條其歗矣遇人之不淑矣】

璹

【上聲則音受說文璹從玉壽聲今此字兩收於四十四有一屋部中】

俶【昌六切】

【去聲則尺邵反詩旣醉三章令終有俶公屍嘉告】

育【餘六切】

【平聲則音油詩邶谷風見上去聲則音柚老子見上】

蒮

【去聲則音奧說文蒮從艸寉聲詩曰食郁及蒮】

蹴【七宿切】

【去聲則七秀反說文蹴從足就聲亦作蹵莊子諸大夫蹵然曰本或作愀在久七小二反】

殧

【同上今此字三收於四十九宥一屋部中】

肉【如六切】

【去聲則如柚反禮記樂記寬裕肉好順成和動之音作而民慈愛使其曲直繁瘠廉肉節奏並音如又反爾雅肉倍好謂之璧好倍肉謂之瑗肉好若一謂之環音如又反漢末人讀又爲柚釋名肉柔也】

祝【之六切】

【平聲則音州春秋隠四年衞州吁弒其君完谷梁傳作祝吁去聲則音咒詩簜三章矦作矦祝靡屇靡究易林未濟之中孚春秋禱祝解禍除憂君無災咎漢張衡西京賦東海黃公赤刀粵祝冀厭白虎卒不能救書召誥逸祝冊祝之六反陸音之又反周禮大祝掌六祝之辭祝音之秀反大馭馭下祝登受轡祝之又反儀禮少牢饋食禮祝祝曰下祝音之又反禮記曽子問祝聲三祝之六反徐音之又反祝曰祝之六反舊音之又反禮運作其祝號祝之六反徐音之又反郊特牲詔祝於室祝之六反又之又反雜記下祝稱卜葬虞祝之六反徐音之又反左傳昭二十年祝有益也祝之又反哀二十五年武伯爲祝祝之六反又之又反公羊傳襄二十九年飲食必祝祝之又反又之六反莊子請祝聖人祝之又反又州六反史記齊世家使神可祝而來正義曰祝音章受反漢書外戚傳飲酒酹地皆祝延之祝音之受反後魏穆子容太公呂望碑辭言歸故鄕降神巫咒徙厝洑水築室峯岫庭栽異木井依余甃巫祝作巫咒當時人以咒字爲祝字之變體後人分爲兩字矣唐歐陽詢書皇甫誕碑祝网泣辜作咒防今此字兩收於四十九宥一屋部中宥部注說文曰祭主贊辭】

喌

【平聲則音州說文喌從吅州聲今此字兩收於十八尢一屋部中】

叔【式竹切】

【去聲則式詔反釋名仲父之弟曰叔父叔少也幼者稱也漢殽阬君神祠碑叔字作�】

倏

【同上說文倏從犬攸聲】

菽

【上聲則式沼反詩七月六章六月食郁及薁七月烹葵及菽八月剝十月獲稻爲此春酒以介眉壽六句通爲一韻今人讀爲三韻非也小明見戚字下】

跾

【去聲則式詔反說文跾從足攸聲】

儵

【同上說文儵從黒攸聲】

翛

【平聲則音蕭今此字兩收於三蕭一屋部中】

透

【去聲則他秀反今此字兩收於五十一屋部中】

畜【許竹切】

【見去聲四十九宥韻】

慉

【平聲則許鳩反詩邶谷風見上】

竹【張六切】

【平聲則音州楊愼曰零陵記云桂竹之野產桂竹來風防露上合下疏按其地今之貴州也初名桂竹之野竹譜作筀竹後訛爲貴竹今又訛竹爲州】

築

【去聲則張紂反晉潘嶽西徵賦考土中於斯邑成建都而營築旣定鼎於郟鄏遂鉆龜而啟繇】

蹙【子六切】

【去聲則七肖反詩小明見戚字下釋名蹙遒也遒廹之也孟子舜見瞽瞍其容有蹙韓非子引記曰舜見瞽瞍其容造焉按此則大戴禮保傅篇靈公造然失容曰韓非子難二篇景公造然變色曰淮南子道應訓仲尼造然曰孔子造然革容曰說苑善說篇楚王造然曰韓詩外傳夫子造然變容曰皆是蹙字亦作慥越絕書越王慥然避位曰亦作防莊子防我亦勝我本又作�子六反又七六反今�字廣韻不收荀子大燕防吾後注防蹴也】

踧

【同上釋名酒踧也能否皆彊相踧持飲之也又入口咽之皆踧其面也】

衄【女六切】

【去聲則女澑反說文衄從血醜聲】

覆【方福切當作方目】

【平聲則方浮反詩邶谷風見上去聲則方柚反詩小明見戚字下今此字三收於四十九宥一屋部中廣韻去聲訓蓋入聲訓敗訓倒唐張彧趙郡南石橋銘郡國襟帶河山領袖經途者安逸軌者覆則以傾覆之覆而作去聲】

墺【於六切】

【去聲則音奧說文墺從土奧聲今此字兩收於三十七號一屋部中】

澳

【同上淮南子覽冥訓植社槁而�裂容臺振而掩覆犬羣嘷而入淵豕銜蓐而席澳賈誼新書作彘銜菹而適奧詩贍彼淇奧音於六反一音烏報反大學作澳說文澳從水奧聲今此字兩收於三十七號一屋部中今廣東南澳之澳俗書作澚奧字亦有燠音禮記曲禮居不主奧內則鴇奧鹿胃並音於六反】

隩

【同上書堯典厥民隩傳云隩室也正義引爾雅室西南隅謂之奧禹貢四隩旣宅漢書地理誌作四奧說文隩從阜奧聲今此字兩收於三十七號一屋部中亦作漢惇煌長史武班碑領校祕卽奧字】

防

【同上說文防從竹奧聲】

防

【同上釋名防奧也藏物於奧內稍出用之也今此字兩收於三十七號一屋部中】

燠

【同上左傳昭三年民人痛疾而或燠休之燠於到反一音於六反漢書五行志悊時燠若作奧李尋傳其月土濕燠作奧王莽傳典致時燠作奧說文燠從火奧聲今此字三收於三十二晧三十七號一屋部中】

薁

【同上詩七月見上晉郭璞山海經贊見覺字下說文薁從艸奧聲】

懊

【同上今此字兩收於三十七號一屋部中拗字本韻不收文選班固西都賦蹂躪其十二三乃拗怒而少息李善音於六切今在上聲三十一巧部】

肅【息逐切】

【去聲則音嘯論語蕭墻注鄭曰蕭之言肅也釋名蕭廧施於門內蕭肅也將入於此自肅敬之處也又曰簫肅也其音肅肅然而淸也說文蕭簫嘯防繡皆以肅得聲】

橚

【平聲則音蕭今此字兩收於三蕭一屋部中】

蟰

【同上詩蠨蛸在戶說文上字作蟰今此字三收於三蕭一屋部中】

宿

【平聲則音羞莊子天地篇至無而供其求時騁而要其宿淮南子原道訓同儀禮少牢饋食禮宿前宿一日宿戒屍注古文宿皆作羞漢書百官表禦羞師古曰今長安城南禦宿川也羞宿聲相近故或云禦羞或云禦宿耳去聲則音秀詩小明見戚字下漢東方朔七諫塊鞠兮當道宿舉世皆然兮余將誰告晉左思吳都賦傾藪薄倒岬岫巖穴無豜豵翳薈無鷚思假道於丰隆披重霄而髙狩籠烏兔於日月窮飛走之棲宿周禮宮正注諸吏直宿戚如字劉息就反馮相氏注引月令宿離不貸劉息就反一音夙司士注晚退畱宿衞者宿音夙劉息就反修閭氏掌比國中宿互者宿如字劉息就反史記律書卽天地二十八宿正義曰宿音息袖反又音肅洪氏漢博陵太守孔彪碑釋文曰史漢書宿畱讀皆去聲郭林宗賫刺就謁仇覽請其畱宿與此疾病畱宿同按史記封禪書宿畱海上又云遂至東萊宿畱之索隠曰音秀澑宿畱遲待之意若依字讀則言宿而畱亦是有所待並通也今此字兩收於四十九宥一屋部中】

鷫

【上聲則息酒反說文一作�司馬相如說從叜聲】

防

【上聲則音篠今此字兩收於二十九篠一屋部中】

防

【平聲則音蕭今此字兩收於三蕭一屋部中張弨曰按說文及玉篇瀟水名防深淸廣韻三蕭之防宜爲瀟字】

目【莫六切】

【去聲則音茂列子爰精目後漢書張衡傳作旌瞀】

繆

【同上禮記檀弓穆公召縣子而問然注凡穆或作繆大傳序以昭繆注繆讀爲穆聲之誤也坊記陽矦猶殺繆矦而竊其夫人繆音穆春秋隠三年宋穆公公羊谷梁傳並作繆僖四年葬許穆公宣三年葬鄭穆公成三年葬衞穆公襄九年葬我小君穆姜同史記魯世家太公召公乃繆卜徐廣曰古書穆字多作繆儒林傳繆生索隠曰繆音亡救反一音穆晉書惠帝紀繆繆音謬通鑑晉武帝紀繆蔚注繆靡幼反又莫六反今此字四收於十八尢二十幽五十一防一屋部中於愼行筆麈曰繆字與穆字通亦與謬字通秦穆魯穆之諡皆以繆爲穆何曽賈充之諡又以繆爲謬亦作謬家語辧樂解孔子有所謬然思焉謬卽穆字】

穆

【同上禮記學記足以�聞�徐音所穆反以上字轉去聲則當入嘯笑幼韻】

福【方六切】

【古音方墨反書洪範斂時五福用敷錫厥庶民惟時厥庶民於汝極錫汝保極而康而色曰予攸好徳汝則錫之福時人斯其惟皇之極惟辟作福惟辟作威惟辟玉食臣無有作福作威玉食臣之有作福作威玉食其害於而家凶於而國人用側頗僻民用僭忒易井九三井渫不食爲我心惻可用汲王明並受其福詩天保五章神之弔矣詒爾多福民之質矣日用飲食羣黎百姓徧爲爾徳小明五章嗟爾君子無恆安息靖共爾位好是正直神之聽之介爾景福鴛鴦二章鴛鴦在梁戢其左翼君子萬年宜其遐福賓之初筵四章旣醉而出並受其福醉而不出是謂伐徳文王六章無念爾祖聿修厥徳永言配命自求多福大明三章維此文王小心翼翼昭事上帝聿懷多福厥徳不回以受方國旣醉首章旣醉以酒旣飽以徳君子萬年介爾景福假樂二章幹祿百福子孫千億閟宮首章是生后稷降之百福黍稷重穋植穉菽麥奄有下國俾民稼穡殷武四章命於下國封建厥福易震彖傳震來虩虩恐致福也笑言啞啞後有則也象傳同困象傳劓刖志未得也乃徐有說以中直也利用享祀受福也井象傳井渫不食行惻也求王明受福也儀禮士冠禮始加祝辭令月吉日始加元服棄爾幼志順爾成徳壽考惟祺介爾景福再加祝辭吉月令辰乃申爾服敬爾威儀淑愼爾徳眉壽萬年永受胡福禮記郊特牲求服其志不貪其得故以戰則克以祭則受福禮器我戰則克祭則受福考工記梓人彊飲彊食詒女曽孫諸矦百福大戴禮同老子故以智治國國之賊不以智治國國之福知此兩者亦楷式常知楷式是謂徳管子白心篇小取焉則小得福大取焉則大得福盡行之而天下服殊無取焉則民反其身不免於賊莊子秋水篇嚴乎若國之有君其無私徳繇繇乎若祭之有社其無私福泛泛乎其若四方之無窮其無所畛域兼懷萬物其孰承翼荀子大略篇能除患則爲福不能除患則爲賊史記秦始皇紀瑯邪臺刻石文皇帝之徳存定四極誅亂除害興利致福李斯傳是以地無四方民無異國四時充美鬼神降福南越傳樓船從欲怠傲失惑伏波困窮智慮愈殖因禍爲福成敗之轉譬若糾墨龜防傳遊三千嵗不出其域安平靜正動不用力壽蔽天地莫知其極與物變化四時變色居而自匿伏而不食春蒼夏黃秋白冬黒明於陰陽審於刑徳先知利害察於禍福以言而當以戰而勝王能寶之諸矦盡服王勿遣也以安社稷漁者利其肉寡人貪其力下爲不仁上爲無徳君臣無禮何從有福寡人聞之諫者福也諛者賊也人主聽諛是愚惑也賈誼新書大政上篇天有常福必與有明徳天有常菑必與奪民時漢賈誼鵩賦夫禍之與福兮何異糾糸命不可說兮孰知其極旱云賦忍兮嗇夫何寡徳矣旣已生之不與福矣漢書禮樂志郊祀歌象載瑜篇神所見施祉福登蓬萊結無極安世房中歌馮馮翼翼承天之則吾易久逺燭明四極慈惠所愛美若休徳杳杳冥冥克綽永福磑磑卽卽師象山則嗚呼孝哉案撫戎國蠻夷竭歡象來致福兼臨是愛終無兵革皇皇鴻明蕩矦休徳嘉承天和伊樂厥福在樂不荒惟民之則承帝明徳師象山則云施稱民永受厥福淮南子精神訓吾安知夫刺灸而欲生者之非惑也又安知夫絞經而求死者之非福也或者生乃徭】

【役也而死乃休息也主術訓儼然黙而吉祥受福詮言訓不求得不辭福從天之則不求所無不失所得內無旁禍外無旁福禍福不生安有人賊文子同故祭祀思親不求福饗賔修敬不思徳說山訓芻狗待之而求福土龍待之而得食人間訓故福之爲禍禍之爲福化不可極深不可測也修務訓籌策得失以觀禍福設儀立度可以爲法則要略使人知禍之爲福亡之爲得聖人無憂和以徳也狂者無憂不知禍福也知公道而不知人間則無以應禍福知人間而不知修務則無以使學者勸力文子道徳篇彊大有道不戰而克小弱有道不爭而得舉事有道功成得福鶡冠子度萬篇驅馳索禍開門逃福賢良爲笑愚者爲國說苑敬愼篇至治之極禍反爲福權謀篇聖人轉禍爲福報怨以徳談叢篇暴虐不得反受其賊怨生不報禍生於福辧物篇去則有災見則有福覽九州觀八極備文武正王國嚴照四方仁聖皆伏列女傳周主忠妾頌使妾奉進僵以除賊忠全其主終防其福易林幹之防君子是則長受嘉福之恆東山西嶽防合俱食百家送從以成恩福坤之蠱賊仁傷徳天怒不福斬刈宗社失其邦國之觀含和建徳常受天福屯之家人溫仁正直主布恩徳閔哀不已防受大福之艮年常防慶今嵗受福三伏采芑出軍有得訟之觀欽明之徳坐前王食必保嘉善長受安福之無妄合體比翼喜耦相得與君同好使我有福之大過啞啞笑言與喜飲食長樂行觴千秋起舞拜受大福之漸明神達徳君受大福之中孚謝恩拜徳東歸吳國舞蹈歡躍恣樂受福師之觀膚敏之徳發憤忘食虜豹禽說爲王求福以成主徳之賁伯寧子福惠我邦國之剝讒父】

【佞雄賊亂邦國生離忠孝敗困不福比之晉昊天白日照臨我國萬民康樂咸賴嘉福履之中孚大頭明目載受嘉福三省飛來與祿相得秦之解坤厚地載庶物蕃息平康正直以綏百福之鼎退止我足無出國域乃得全完賴其生福之小過桃李華實累累日息長大成熟甘美可食爲我利福否之益東西受福與母相得之震賴我仁徳獲爲我福大有之解賀喜從福日利蕃息歡樂有得蠱之益牡犧孔博日新其徳文君出獵姜氏受福觀之大過黃離白日照我四國元首昭明民賴其福賁之觀易爲功力因懼受福無妄之隨破亡之國天所不福難以止息之未濟龍興之徳周武成福長女宜家與君相得頥之明夷五嶽四瀆潤洽爲徳行不失理民賴恩福之解箕仁入室政衰獘極抱其彜器奔於他國因禍受福大過之鼎履行素徳卒蒙祐福與堯侑食君子有息坎之小畜堯舜仁徳養賢致福眾英積聚國無宼賊咸之恆南行求福與喜相得封受上賞鼎足輔國恆之剝牝雞之息爲我利福請求弗得之睽日莫閉目隨陽休息箕子以之乃受其福遁之無妄大人受福童防憂惑利無所得晉之歸妹春耕有息秋入利福明夷之解見伏字下家人之需主有聖徳上配太極皇靈建中授我以福睽之屯攺柯易葉飯溫不食豪雄爭彊先者受福蹇之大畜蓄利積福日新其徳之頥張羅百日鳥不得北縮頸掛翼困於窘國君子治徳獲譽受福之大壯虐政爲賊大人失福解之大有覆手舉牘易爲功力月正元日承平致福之豫髙飛有徳君子獲福之蠱道理和得人不相賊君子往之樂有利福之明夷恪敬競職心不作慝君明臣忠民賴其福萃防慶受福有所獲得不利出城疾人困極之艮三世爲徳天祚以國封建少昊魯矦之福升之歸妹遊戲仁徳日益有福凶言不至妖孽滅息困之咸比目四翼安我邦國上下無患爲吾嘉福井之噬防雞鳴大國姜氏受福之明夷藏防之室封豕受福充澤肥腯子孫蕃息革之師買利求福莫如南國艮之困南行出城世得大福王姬歸齊賴其所欲以安邦國漸之遁子長忠直李氏爲賊禍及無嗣司馬失福之大壯節慶之徳不涉亂國𨿽昧無光民受大福歸妹之咸文君之徳養人致福之恆合歡之國喜爲我福之渙生我喜福國無殘賊旅之否輔相之好無有休息時行雲集所在遇福之鼎文君燎獵呂尙獲福號稱太師封建齊國之震徵將止惡鼓鞞除賊慶仲奔莒子般獲福巽之屯仁政之徳參參日息成都就邑日受厥福之大壯乘車七百以明文徳踐土葵丘齊晉受福兌之蹇我得利福不離兵革之中孚茆屋結廣崇我文徳三辰旂旗家受行福渙之明夷比目附翼相待爲福姜氏季女與君合徳節之履長寧覆福安我百國之井宣勞就力爲王主國安土成稷天下蒙福旣濟之否六喜三福南至歡國與喜同樂嘉我潔徳未濟之晉烏鴟搏翼以避陰賊盜伺二女賴厥生福旱災爲疾君無黍稷太經永次五三綱得於中極天永厥福勤測勤力忘食大人徳也往之蹇蹇逺乎福也攡斂也得失亡福彊善不倦劇惡不息揚雄甘泉賦煇光燿降厥福兮子子孫孫長無極兮元後誄分繭理絲女工是勅遐邇蒙祉中外禔福自京達海靡不仰徳越絕書敍外傳記故空社易爲福危民易爲徳子之復仇臣之討賊至誠感天矯枉過直乳狗咋虎不計禍福吳越春秋越王上吳王壽辭於乎休哉傳徳無極上感太陽降瑞翼翼大王延壽萬嵗長保吳國四海咸承諸侯賓服觴酒旣升永受萬福大夫種祝辭皇天祐助我王受福良臣集謀我王之徳宗廟輔政鬼神承翼君不忘臣臣盡其力上天一蒼不可掩塞觴酒二升萬福無極班固明堂詩普天率土各以其職猗與緝熈允懷多福幽通賦見下崔駰仲山甫鼎銘鼎耳革其行塞雉膏不食方雨虧悔終吉有福張衡東京賦於南則前殿雲臺和歡安福謻門曲榭邪阻城洫奇樹珍果鉤盾所職西登少華亭修勅九龍之內寔曰嘉徳西南其戶匪雕匪刻我後好約乃宴斯息鄧耽郊祀賦穆穆皇王克明厥徳應符蹈運旋章厥福胡廣笥銘帝命所賚用褒令徳佩以自修服以自勅忠肅恭懿鮮不爲則靡悔靡吝神人致福印衣銘宣慈惠和柔嘉維則克厭帝心膺玆多福登位歷壽子孫千億王延壽桐柏廟碑辭惟前廢弛匪恭匪力災以興陰陽以忒陟彼髙岡臻玆廟側肅肅其敬靈祗降福雍雍其和民用悅服穰穰其慶年谷登殖樊毅修華嶽廟碑辭赤鋭煌煌受玆介福京夏密淸殊俗賓服令問不違可謂至徳孟都修堯廟碑文官位宦學皆不可測子子孫孫必蒙大聖休烈之福以勸後進昌熾無極史晨孔子廟碑文於穆肅雍上下蒙福長享利貞與天無極武都太守李翕西狹頌瑞降丰稔民以貨植威恩並隆逺人賓服鐉山浚瀆路以安直繼禹之迹亦世賴福蔡邕京兆尹樊陵碑辭多士時貢繇役永息道路孔夷民淸險棘同體諸舊兆萌蒙福惠垂無疆守以防極郡掾史張祠堂碑辭仁惠周洽行惟模則篤垂餘慶貽此燕翼邈矣遺孫永懷多福刋名金石流於罔極愼令劉修碑辭於惟君徳忠孝正直至行通洞髙明柔克鬼神富謙受玆介福後漢書張傳事行則爲福不行則爲賦晉書天文志進退如度姦邪息變色亂行主無福宋書天文志同禮志皇帝冠祝文令月吉日始加元服皇帝穆穆思衮職欽若昊天六合是式率遵祖考永永無極眉壽惟祺介玆景福宋書禮志同閔鴻親蠶賦洪恩美而周普配春天之景福揚黼黻之奇藻播朱紫之豓色南齊書禮志南郡王昭業冠祝文筮日筮賓肇加元服棄爾防志從厥成徳親賢使能克隆景福宋史輿服志徽宗崇寧五年有以玉印獻者文曰承天福延萬億永無極按福字在漢以上惟淮南子說林訓無鄕之社易爲黍肉無國之稷易爲求福佀入後人屋韻然篇中不韻者固多自晉桓王孝伯誄始以福服牧郁與育陸竹同用宋範曄後漢書劉趙淳於傳贊以福與祿竹速同用劉袁呂傳贊以牧福與逐覆同用上聲則方以反詩楚茨首章四章並見億字下大田見黒字下旱麓四章淸酒旣載騂牡旣備以享以祀以介景福潛有鱣有鮪鰷鱨鰋鯉以享以祀以介景福去聲則音富詩行葦四章黃耉臺背以引以翼壽考維祺以介景福莊子徐無鬼篇其欲干酒肉之味邪其寡人亦有社稷之福邪淮南子汜論訓故萇知天道而不知人事蘇秦知權謀而不知禍福要略時則者所以上因天時下盡地力據度行當合諸人則刑十二節以爲法式終而復始轉於無極】

【因循仿依以知禍福操捨開塞各有龍忌發號施令以時教期使君人者知所以從事易林家人之比更旦初嵗振除禍敗新衣元服拜受利福睽之未濟見極字下說苑見式字下吳越春秋大夫種祝辭大王徳壽無疆無極乾坤受靈神祗輔翼我王厚之祉祐在側徳銷百殃利受其福去彼吳庭來歸越國觴酒旣升請稱萬嵗禮記郊特牲富也者福也祭統福者備也備者百順之名也詩何神不富傳富福也維昔之富不如時箋富福也易謙彖傳鬼神害盈而福謙京房本作富後漢劉修碑引此同釋名福富也其中多品如富者也漢闕州從事尹宙碑位不副徳作位不福徳】

幅

【古音同上詩采菽傳幅偪也所以自偪束也左傳桓二年帶裳幅舄幅音逼禮記內則偪屨著綦偪本又作幅晉書羊祜傳幅巾窮巷唐彬傳幅巾相見姚襄載記幅巾以待之幅並音方逼反今此字兩收於一屋二十四職部中去聲則音富左傳襄二十八年且夫富如布帛之有幅焉】

蝠

【古音同上魏陳思王蝙蝠賦吁何姦气生玆蝙蝠形殊性詭每變常式行不由足飛不假翼】

葍

【古音同上去聲則音富詩我行其野三章我行其野言采其葍不思舊姻求爾新特成不以富亦秪以異爾雅釋艸葍防疏葍一名防】

楅

【古音同上詩夏而楅衡音義楅音福逼也今此字兩收於一屋二十四職部中】

偪

【古音同上春秋襄十年遂滅偪陽偪徐音甫目反又彼力反今此字兩收於一屋二十四職部中去聲則彼二反荀子見塞字下】

輻

【古音同上詩伐檀三章坎坎伐輻兮寘之河之側兮河水淸且直猗不稼不穡胡取禾三百億兮不狩不獵胡瞻爾庭有縣特兮彼君子兮不素食兮荀子法行篇詩曰涓涓源水不雝不塞轂已破碎乃大其輻事以敗矣乃重太息易小畜九三爻辭輿說輻依子夏傳馬融鄭虞翻並作輹按輻字不得與目字爲韻去聲則音富詩正月十章無棄爾輔員於爾輻屢顧爾僕不輸爾載終逾絕險曽是不意今此字兩收於四十九宥一屋部中】

伏【房六切】

【古音蒲北反易雜卦傳兌見而防伏也隨無故也蠱則飭也禮記儒行儒有澡身而浴徳陳言而伏老子禍兮福所倚福兮禍所伏孰知其極列子天瑞篇君子息焉小人伏焉仁者息焉不仁者伏】

【焉管子樞言篇能戒乎能敕乎能隠而伏乎能而稷乎能而麥乎春不生而夏無得乎四稱篇固其武臣宣用其力聖人在前貞廉在側競稱於義上下皆飾形正明察四時不貸民亦不憂五穀蕃殖外內均和諸矦臣伏國家安寧不用兵革受其幣帛以懷其徳昭受其令以爲法式四時篇所求必得所惡必伏晏子夫古之有死也令後世賢者得之以息不肖者得之以伏呂氏春秋制樂篇故禍兮福之所倚福兮禍之所伏聖人所獨見眾人焉知其極六韜發啟篇鷙鳥將擊卑飛斂翼猛獸將搏弭耳俯伏聖人將動必有愚色逸周書時訓解苦菜不秀賢人潛伏靡艸不死國縱盜賊小暑不至是謂陰慝素問調經論適人必革精气自伏邪气散亂無所休息气泄腠理眞气乃相得靈樞經五亂篇故气】

【亂干心則煩心密嘿俛首靜伏動腧篇气之過於寸口也上十焉息下八焉伏何道從還不知其極刺節眞邪篇輕重不得傾側宛伏不知東西不知南北漢賈誼鵩賦禍兮福所倚福兮禍所伏憂喜聚門兮吉凶同域賈誼新書大政下篇故賢人得焉不肖者伏焉東方朔七諫處捨之幽門兮穴巖石而窟伏從水蛟而爲徒兮與神龍乎休息淮南子原道訓施之以徳海外賓伏四夷納職合諸矦於塗山執玉帛者萬國亢倉子賢道篇時之陽兮信義昌時之黙兮信義伏鶡冠子世兵篇禍乎福之所倚福乎禍之所伏禍與福如糾纆韓詩外傳大人出小子匿聖者起賢者伏鹽鐵論孔子曰詩人疾之不能黙丘疾之不能伏漢書李廣傳登車不式遭防不服振旅撫師以徵不服率三軍之心同戰士之力故怒形則千里悚威振則萬物伏是以名聲暴於夷貉威靈憺乎鄰國李防傳日將旦淸風發羣陰伏君以臨朝不牽於色易林小畜之姤蒼龍隠伏麟鳯逺匿宼賊同處未得安息隨之歸妹明徳隠伏麟鳯逺匿周室傾側不知所息大畜之坎天地閉塞仁智隠伏商旅不行利深難得坎之歸妹南至之日陽消不息北風烈寒萬物藏伏離之渙日入明匿陽晶隠伏小人心勞求事不得恆之履北陸陽伏不知黒白明夷之解亡玉失鹿不知所伏利以避危全我生福甘雨時降年嵗有得家人之泰仁徳優洽恩及異域澤被殊方禍災隠伏作蠶不織寒無所得鼎之渙虎饑欲食見蝟而伏說苑見上揚雄長楊賦皆稽顙樹頜匍匐蟻伏二十餘年尙不敢惕息太經觀大易之損益兮覽老氏之倚伏省憂喜之共門兮察吉凶之同域上林苑令箴夷原污藪禽獸攸伏魚鼈以時芻蕘咸殖白虎通不周風至蟄虫匿廣莫風至則萬物伏班固幽通賦畔回穴其若玆兮北叜頗識其倚伏單】

【治裏而外雕兮張修襮而內逼聿中龢爲庶幾兮顏與冉又不得崔駰北徵頌人事協兮皇恩得金精揚兮水靈伏順天機兮把刑徳戈所指兮罔不克杜篤論都賦於是同穴裘褐之域共川鼻飲之國莫不袒跣稽顙失气虜伏朱穆絕交詩北山有鴟不潔其翼飛不正向寢不定息饑則木攬飽則泥伏饕餮貪污臭腐是食中常侍樊安碑辭肅肅我君帝躬是翼王事多難我君是力秉此小心以亮皇職惟帝念功庸以輿服大命傾霣魂神僊伏龜艾追遷用光其徳藹藹遺稱作呈作式勒銘慈石垂示罔極勲名不剟永昭千億漢書律曆志太陰者北方北伏也白虎通北方者伏方也萬物伏藏也釋名匐伏也伏地行也考工記輈人不伏其轅必縊其牛故書伏作偪杜子春云偪當作伏左傳昭十三年懷錦奉壺飲冰以蒲伏焉伏蒲北反本又作匐二十一年扶伏而擊之扶音蒲伏蒲北反史記範睢傳膝行蒲伏淮陰矦傳俛出袴下蒲伏漢書匈奴傳扶伏稱臣說苑靈公扶伏气息不續越絕書越王爲吾蒲伏約辭皆匍匐之異文家語引詩匍匐救之作扶伏去聲則音備詩靈臺二章經始勿亟庶民子來王在靈囿麀鹿攸伏管子侈靡篇其臣者子而奪之使而輟之徒以而富之父系而伏之奪輟並去聲素問四气調神大論使志若伏若匿若有私意若已有得淮南子兵略訓審錯規慮設蔚施伏隠匿其形出於不意敵人之兵無所適備揚雄上林苑令箴麀鹿攸伏不如徳至衡臣司虞敢告執指禮記樂記羽者嫗伏伏扶又反史記正義音房富反內則注雛鼈伏乳者伏扶又反左傳莊十年懼有伏焉伏如字舊音扶又反莊子庚桑楚篇越雞不能伏鵠卵伏音扶又反漢書五行志丞相府史家雌雞伏子師古曰伏音房富反按又音肄富方二反並當音備今此字兩收於四十九宥一屋部中】

服

【古音同上詩關雎二章求之不得寤寐思服悠哉悠哉輾轉反側有狐三章有狐綏綏在彼淇側心之憂矣之子無服葛屨首章要之襋之好人服之蜉蝣二章蜉蝣之翼采采衣服心之憂矣於我歸息人二章維鵜在梁不濡其翼彼其之子不稱其服采薇五章四牡翼翼象弭魚服豈不日戒玁狁孔棘六月首章六月棲棲戎車旣飭四牡騤騤載是常服玁狁孔熾我是用急王於出徵以匡王國二章比物四驪閒之維則維此六月旣成我服三章有嚴有翼共武之服共武之服以定王國采】

【芑見革字下文王四章商之孫子其麗不億上帝旣命矦於周服下武四章媚玆一人應矦順徳永言孝思昭哉嗣服文王有聲六章自南自北無思不服蕩二章曽是彊禦曽是掊克曽是在位曽是在服天降滔徳女興是力泮水見馘字下易豫彖傳天地以順動故日月不過而四時不忒聖人以順動則刑罰淸而民服觀彖傳觀天之神道而四時不忒聖人以神道設教而天下服矣謙象傳見下儀禮士冠禮始加祝辭再加祝辭並見上三加祝辭以嵗之正以月之令咸加爾服兄弟具在以成厥徳禮記禮運故禮行於郊而百神受職焉禮行於社而百貨可極焉禮行於祖廟而孝慈服焉禮行於五祀而正法則焉祭義因物之精制爲之極明命鬼神以爲黔首則百眾以畏萬民以服爾雅釋訓藹藹萋萋臣盡力也噰噰喈喈民協服也楚辭離騷謇吾法夫前修兮非世俗之所服𨿽不周於今之人兮願依彭咸之遺則步餘馬於蘭臯兮馳椒丘且焉止息進不入以離尢兮退將復修吾初服瞻前而顧後兮相觀民之計極夫孰非義而可用兮孰非善而可服天問彼王紂之躬孰使亂惑何】

【惡輔弼讒諂是服九章惜誦令五帝以折中兮戒六神與向服俾山川以備禦兮命咎繇使聽直橘頌後皇嘉樹橘徠服兮受命不遷生南國兮大戴禮武王踐阼篇劍之銘曰帶之以爲服動必行徳誥志篇不賞不罰如民咸盡力車不建戈逺邇咸服使來往地賓畢極無怨無惡率惟懿徳公符篇秉集萬福之休靈始加昭明之元服推逺穉免之幼志崇積文武之寵徳鄭語宣王之時有童謠曰檿弧箕服實亡周國史記周紀同晉語仁置徳武置服老子治人事天莫若嗇夫惟嗇是謂早服早服是謂重積徳重積徳則無不克無不克則莫知其極莫知其極可以有國管子牧民篇君好之則臣服之君惡之則臣匿之侈靡篇有革而不能革不可服心術下篇充不美則心不得行不正則民不服白心篇見上故曰何道之近而莫之與能服也棄近而就逺何以費力也水地篇故人皆服之而管子則之四時篇大寒乃極國家乃昌四方乃服此謂嵗徳正篇正之服之勝之飾之必嚴其令而民則之曰政內業篇一言得而天下服一言定而天下聽意气得而天下服心意定而天下聽度地篇四時以得四害皆服弟子職篇先生施教弟子是則溫恭自虛所受是極見善從之聞義則服溫柔孝弟毋驕恃力志毋虛邪行必正直遊居有常必就有徳顏色整齊中心必式夙興夜寐衣帶必飭朝益暮習小心翼翼一此不解是謂學則晏子吳越受令荊楚惛憂莫不賓服勤於周室天子加徳布帛不可窮窮不可飾牛馬不可窮窮不可服說苑同莊子天地篇記曰通於一而萬事畢無心得而鬼神服天下篇今墨子獨生不歌死無服桐棺三寸而無槨以爲法式使後世之墨者多以裘褐爲衣以跋蹻爲服日夜不休以自苦爲極曰不能如此非禹之道也不足謂墨戰國防蘇秦說秦惠王辯言偉服戰攻不息顏斶對齊宣王東西南北莫敢不來服吳子應變篇從之無息𨿽眾可服墨子尙賢篇湯舉伊尹於庖防之中授之政其謀得文王舉閎天奉顚於罝罔之中授之政西土服備蚮傅篇以衣爲服以號相得荀子王霸篇如是則不戰而勝不攻而得用兵不勞而天下服議兵篇故近者親其善逺方慕其徳兵不血刃逺邇來服徳盛於此施及四極成相篇禹勞心力堯有徳干戈不用三苗服舉舜甽畝任之天下身休息得后稷五穀殖夔爲樂正鳥獸服契爲司徒民知孝弟尊有徳守其職足衣食厚薄有等明爵服利往卬上莫得擅與孰私得韓非子愛臣篇見上聲等字下用人篇故至治之國有賞罰而無喜怒故聖人極有刑法而死無螫毒故姦人服呂氏春秋先識篇妲己爲政賞罰無方不用法式殺三不辜民大不服守法之臣出奔周國審時篇得時之麥秱長而頸黒二七以爲行而服薄防而赤色稱之重食之致香以息使人肌澤且有力司馬法嚴位篇人禁不息不可以分食方其疑惑可師可服六韜守土篇順者任之以徳逆者絕之以力敬之勿疑天下和服戰騎篇變易衣服其軍可克逸周書武稱解百姓咸服偃兵興徳寶典解八溫直是謂明徳喜怒不郤主人乃服時訓解鴻鴈不來小民不服爵不入大水失時之極菊無黃華土不稼穡周祝解見下武紀解太上敬而服其次欲而得其次奪而得其次爭而克其下動而上資其力素問移精變气論標本已得邪气乃服靈樞經病傳篇畢將服之神自得之官能篇用鍼之服必有法則史記秦始皇紀秦山刻石文皇帝臨位作制明法臣下修飭二十有六年初並天下防不賓服刻碣石門文遂興師旅誅戮無道爲逆滅息武殄暴逆文復無罪庶心咸服惠論功勞賞及牛馬恩肥土域樂書天馬歌天馬徠兮從西極徑萬里兮歸有徳承靈威兮降外國涉流沙兮四夷服李斯傳三者逆徳天下不服身殆傾危社稷不血食龜防傳見上漢書髙帝紀明其爲賊敵乃可服武帝紀詩云四牡翼翼防徵不服親省邊垂用事所極禮樂志郊祀歌西顥篇姦僞不萌妖孽伏息隅辟越逺四貉咸服旣畏玆威惟慕純徳附而不驕正心翊翊鐃歌上之回篇遊石關望諸國月支臣匈奴服令從百官疾驅馳千秋萬嵗樂無極李廣傳見上敍傳孝元翼翼髙明柔克賓禮故老優繇亮直外割禁囿內損禦服長孺剛直義形於色下折淮南上正元服莊之推賢於玆爲徳三略官人得則士卒服將有一則眾不服有二則軍無式有三則下奔北有四則禍及國淮南子俶眞訓是故仁義不布而萬物蕃殖賞罰不施而天下賓服時則訓殺伐旣得仇敵乃克矩正不失百誅乃服精神訓精神澹然無極不與物散而天下自服兵略訓上下有隙將吏不相得所持不直卒心積不服文子自然篇四時修正於境內而逺方懷徳制勝於未戰而諸矦賓服也韓詩外傳關雎之事大矣哉馮馮翊翊自東自西自南自北無思不服易林屯之睽見下蒙之觀黃玉溫徳君子所服泰之需四並兼用君子所服南徵述職與福同徳謙之離羔羊皮革君子朝服輔政扶徳以合萬國賁之益旃裘若闔慕徳獻服邊鄙不聳以安王國剝之晉鳥飛鼔翼喜樂堯徳虞夏著功要荒賓服之益憂多橫賊主不能服昆侖之玉取求必得咸之明夷申酉脫服牛馬休息大壯之同人管子治國矦伯來服乘輿八百尊我桓徳之蠱徳被八表蠻夷率服蝥賊不作道無苛慝損之井秦失其鹿髙足先得勇夫慕義君子率服困之中孚絲紵布帛人所衣服摻摻女手紡績善織南國饒足取之有息井之小畜東行述職徵討不服丰之坎兩狗圍室相咬爭食枉矢西流射我暴國髙宗伐鬼三年乃服王褒四子講徳論於是二客醉於仁義飽於盛徳終日仰嘆怡懌而悅服韋成戒子孫詩愼爾防同戒爾車服無媠爾儀以保爾域說苑君道篇旣成威徳民親以服淸白上通巧佞下塞君好之則臣服之君嗜之則臣食之談叢篇鏡以精明美惡自服衡平無私輕重自得太經傒測宮庸之爵不可空得也傒福貞貞正可服也飾次二無質飾先文後失服揚雄逐貧賦余乃避席辭謝不直請不貳過聞義則服長與爾居終無厭極貧遂不去與我遊息家語冠頌篇令月吉日王始加元服去王幼志心是衮職欽若昊天六合是式率爾祖考永永無極越絕書敍外傳記故曰眾者傳目多者信徳自此之時天下大服吳越春秋見上春秋漢含孳有人握戼金刀在軫北字季天下服班固答賓戲今吾子幸遊帝王之世躬帶紱冕之】

【服浮英華湛道徳馮衍席前右銘修爾容貌飾爾衣服文之以辭實之以徳張衡思賦共夙昔而不貳兮固終始之所服也夕惕若厲以省諐兮懼余身之未勑也觀舞賦於是飲者皆醉日亦旣昃美人興而將舞乃修容而攺服襲羅谷之雜錯申綢繆以自飾崔瑗司隸校尉箴煌煌古制分劃五服翼翼封畿四方之極牧監匡設是謂王國胡廣印衣銘明明上皇旌以命服紆朱懷金爲光爲飾邁種其澤撫寧四國李尢冠幘銘冠爲元服幘爲首服君子敬愼自彊不忒徐幹冠賦纖麗細纓輕配蟬翼尊曰元飾貴爲首服君子敬愼自彊不忒樊毅修華嶽廟碑辭見上王延壽桐柏廟碑辭見上武都太守李翕西狹頌見上中常侍樊安碑辭見上郎中鄭固碑辭見特字下魏文帝瑪瑙勒賦嘉鏤鍚之盛美感戎馬之首飾圖玆物之攸宜信君子之所服倉舒誄永思長懷哀爾罔極貽爾良妃襚爾嘉服繁欽定情詩與我期何所乃期西山側日夕兮不來躑躅長嘆息逺望涼風至俯仰正衣服何晏瑞頌鹿之麌麌載素其色雉之朝雊亦白其服阮籍樂論故延年造傾城之歌而孝武思靡曼之色雍門作松柏之音湣王念未寒之服吳韋昭鼓吹曲承天命篇超龍升襲帝服窮淳懿體黙夙興臨朝勞謙日昃易簡以崇仁放逺讒與慝楊泉蠶賦以爲衣裳冠冕服飾禮神納賓各有分職以洽百禮罔不斯服晉鼙舞歌大晉篇西蜀猾夏僭號方域命將致討委國稽服晉書禮志皇帝冠祝文見上傅吏部尙書箴明明王範制爲九服君執常道臣有定職各有攸司又用不慝潘尼釋奠頌釋衣禦春服弛齋禁反故式南齊書禮志南郡王昭業冠祝文見上陳第曰服字詩易及秦漢古辭無有不讀匐者故儀禮載冠辭曰令月吉日始加元服棄爾防志順爾成徳此其當世之音毫無所假借者唐賈公彥疏曰服葉蒲北反失之矣豈古人命冠數語不能以正音而必待於葉邪以此見唐人之不知古音也按禮記檀弓及漢書谷永傳引詩凡民有防匍匐救之並作扶服史記蘇秦傳委蛇蒲服戰國策坐行蒲服漢書霍光傳扶服叩頭王莽傳扶服振救揚雄長楊賦扶服蛾伏解嘲範雎扶服入槖吳越春秋吾是以蒲服就君又禮記問防故匍匐而哭之注匍匐或作扶服李善長楊賦注扶服與匍匐音義同是古匐字通作服也史記扁鵲傳因噓唏服臆索隠曰服音皮力反今一屋韻中亦收匐字亦讀爲房六反卽此可證其爲俗音按漢劉向九嘆卻騏驥以轉運兮騰驢驘以馳逐蔡女黜而出帷兮戎婦入而防繡服揚雄冀州牧箴洋洋冀州鴻原大陸嶽陽是都島夷皮服始以服字讀房六反去聲則蒲昧反詩采薇見棘字下大東四章東人之子職勞不來西人之子粲粲衣服宋玉髙唐賦王將欲往見之必先齋戒差時擇日簡輿服建云斾蜺爲旌翠爲蓋風起雨止千里而逝蓋發蒙往自防思萬方憂國害開賢聖輔不逮九竅通郁精神察滯延年益壽千萬嵗史記秦始皇紀之罘山刻石文見式字下淮南子覽冥訓近者獻其智逺者懷其徳拱揖指麾而四海賓服春秋冬夏皆獻其貢職天下混而爲一子孫相代齊俗訓萬物之情旣矣四夷九州服矣漢郎中鄭固碑辭見特字下古服字亦作犕易系辭傳服牛乘馬說文引之作犕牛乘馬左傳王使伯服如鄭請滑史記鄭世家作伯犕漢書皇甫嵩傳義眞犕未乎注犕古服字北史魏收嘲陽休之義眞服未正作服字按今人謂馬上鞍曰犕古人只用服字說文乃作犕後世字愈多而不師古如漢書外戚傳取它郎鞌以被其馬后漢書彭寵傳被馬六匹南史袁粲傳命左右被馬則轉而爲被說文鞁車駕具也通鑑燕髙陽王隆自爲鞁乘唐杜甫詩我曹韝馬聽晨雞則又轉而爲鞁韝四字皆服字之異文自去入部分遂不知其爲同一字矣】

鵩

【古音同上漢班固幽通賦三變同於一體兮𨿽移易而不忒洞參差其紛錯兮斯眾兆之所惑周賈蕩而貢憤兮齊死生與禍福抗爽言以矯情兮信畏犧而忌鵩】

韝

【古音同上說見上今此字兩收於六至一屋部中】

箙

【古音同上漢書天文志川塞谿垘孟康曰垘音箙今垘字在二十五徳部】

畐

【古音同上今此字兩收於一屋二十四職部中去聲則音富說文富從宀畐聲】

絥

�

【古音並同上今此二字兩收於六至一屋部中】

菔

【古音同上方言蘆菔郭璞注音匐說文菔從艸服聲爾雅葖蘆菔後漢書劉盆子傳掘庭中蘆菔根今人呼作蘆卜今此字兩收於一屋二十五徳部中】

匐

【古音同上說見上今此字兩收於一屋二十五徳部中】



【古音方墨反去聲則音富】

防

【古音同上去聲同上今此二字兩收於四十九宥一屋部中】

郁【於六切】

【古音於極反史記五帝紀其色鬱鬱其徳嶷嶷大戴禮同漢司馬相如上林賦便姍嫳屑與世殊服芬芳漚郁酷烈淑郁淮南子髙誘注淢音郁按此字當與域字同音後人誤轉爲於六反晉劉琨答盧諶詩橫厲糾紛羣妖競逐火燎神州洪流華域郭璞山海經騊駼贊騊駼野駿產自北域交頸相摩分背翹陸孫承嘉遁賦遊無方之內居無形之域詠休遁之貞亨察天心而觀復委性命於芒任吉凶而靡錄則並域字亦轉爲於六反又左傳襄十四年至於棫林十六年次於棫林徐並音於目反上聲則於紀反說文郁從邑有聲】



【古音同上說文防從有�聲�於逼切】

彧

【古音同上詩信南山三章疆場翼翼黍稷彧彧曽孫之穡以爲酒食張弨曰本作�乃從川而或聲後人並省作彧又因川而譌彡遂混作防注文采義乃交互之謬也】

�

�

【古音並同上今此二字兩收於一屋二十四職部中】

栯

【古音同上上聲則音有今此字兩收於四十四有一屋部中】

牧【莫六切】

【古音墨易謙象傳謙謙君子卑以自牧也鳴謙貞吉中心得也勞謙君子萬民服也無不利防謙不違則也利用侵伐徵不服也鳴謙志未得也可用行師徵邑國也楚辭天問伯昌號衰秉鞭作牧何令徹彼岐社命有殷國逸周書周祝解故海之大也而魚何爲可得山之深也虎豹貔貅何爲可服人智之防也奚爲可測跂動噦息而奚爲可牧文子道原篇中能得之則外能牧之易林屯之睽伯蹇叔盲莫與守牧失我衣裘代己除服魏阮籍大人先生傳惟法是修惟禮是克手執圭璧足履防墨行欲爲目前檢言欲爲無窮則少稱鄕閭長聞邦國上欲圖三公下不失爲九州牧論語摘輔象力牧作力墨去聲則音昧詩出車首章我出我車於彼牧矣自天子所謂我來矣召彼僕夫謂之載矣王事多難維其棘矣】

防

【古音同上上聲則音母書牧誓說文作坶字林音母母滿以反】

囿【於六切】

【古音郁去聲則於忌反見四十九宥韻】

【以上字當攺入職徳韻轉去聲則當入泰卦怪夬隊代廢韻】二沃

【此韻當分爲二】

沃【烏酷切】

【去聲則烏告反詩唐揚之水首章揚之水白石鑿鑿素衣朱襮從子於沃旣見君子云何不樂隰桑二章隰桑有阿其葉有沃旣見君子云何不樂韓詩外傳桀羣臣歌樂兮樂兮四牡驕兮六轡沃兮去不善兮善何不樂兮新序略同張弨曰說文�從水芺聲今俗省作沃】

鱟

【去聲則胡救反今此字兩收於五十二沃部中】

毒【徒沃切】

【平聲則徒畱反詩邶谷風見鞠字下去聲則徒到反詩桑柔見廸字下莊子見孰字下淮南子修務訓令民知所避就當此之時一日而遇七十毒晉陸機湣懷太子誄見下郭璞山海經鼷鼠贊小鼠曰鼷實有螫毒乃食郊牛不恭是告厥譴惟明徵乎其覺】

纛

【去聲同上周禮鄕師及葬執纛音桃報反劉音毒漢書髙帝紀黃屋左纛師古曰纛音毒又徒到反詩值其鷺翿爾雅作纛今此字兩收於三十七號二沃部中】

篤【冬毒切】

【去聲則冬料反詩椒聊二章椒聊之實蕃衍盈匊彼其之子碩大且篤匊音究維天之命假以溢我我其收之駿惠我文王曽孫篤之按老子致虛極守靜篤萬物並作吾以觀其復復音扶究反楚辭天問稷維元子帝何篤之投之於冰上鳥何燠之燠音奧太經親陽方仁愛全眞惇篤物咸親睦睦音謬惟椒聊之詩篤從匊而采綠之詩匊又從緑局沐佀爲可疑然鞠字已轉爲鳩則匊字亦當同音采綠之匊乃別爲臼字耳椒聊傳呂氏曰古量二升曰匊爾雅匊二升二匊爲豆與采綠兩手捧物之義或不同也書曰篤不忘左傳作謂督不忘】

督

【同上】

酷【苦沃切】

【去聲則音靠漢揚雄執金吾箴秦政暴戾播其威虐亡其仁義而思其殘酷虐女淖反晉陸機湣懷太子誄顯加放流潛肆鴆毒痛矣太子乃離斯酷謂天蓋髙訴哀靡告鞠躬引分顧景摧剝剝字誤郭璞元帝哀策文見戚字下說文酷從酉告聲】

硞

【同上說文硞從石告聲】

焅

【同上說文焅從文告聲】

嚳

【同上風俗通嚳者考也】

鵠【胡沃切】

【去聲則音皓詩唐揚之水見去聲繡字下王嘉拾遺記慿空虛躍曹家白鵠周禮司裘注鵠之言較較者直也儀禮大射禮注同呂氏春秋下賢篇鵠乎其羞用智慮也注鵠讀如浩浩昊天之浩漢書地理誌鵠澤孟康音告說文鵠從鳥告聲】

梏【古沃切】

【去聲則音誥禮記緇衣引詩有覺徳行作有梏徳行說文梏從木告聲】

牿

【同上易大畜六四童牛之牿說文及九家本皆作告說文牿從牛告聲】

防

【平聲則音羔說文防從禾羔聲】

告

【去聲則音誥杜氏左傳集解序赴告防書告古毒反一音古報反漢書髙祖紀嘗告歸之田服防曰告音如嗥呼之嗥孟康曰又音嚳師古曰二音並無別義當依本字讀之】

郜

【同上春秋隠十年取郜音古報反字林工築反說文郜從邑告聲今告郜二字兩收於三十七號二沃部中】

祰

【上聲則音考今此字兩收於三十二晧二沃部中】

防

【去聲則音誥說文防從阜告聲】

瑁【莫沃切】

【去聲則音冒說文瑁從玉冒聲】



【同上說文從木冒聲今此字兩收於三十七號二沃部中】

媢

【同上說文媢從女冒聲今此字三收於六至三十七號二沃部中】

歊【火酷切】

【平聲則音嚻說文歊從欠髙聲今此字兩收於三蕭二沃部中】

�【博沃切】

【去聲則音豹詩唐揚之水見上說文�從衣防聲以上字轉去聲則入效號韻】

防【蒲沃切】

【已見一屋部按詩正月三章防從祿屋旣醉七章防從祿則當與屋字同轉】

耨【內沃切】

【去聲則奴故反今此字兩收於五十二沃部中】

傉

【同上晉書載記禿發傉檀傉音耨又奴谷反以上字轉去聲則入禦遇暮韻】

唐韻正卷十四﹤經部﹐小學類﹐韻書之屬﹐唐韻正﹥

欽定四庫全書

唐韻正卷十五

昆山顧炎武撰

入聲

三燭

燭【之欲切】

【平聲則音朱漢張衡東京賦徳防天覆輝烈光燭狹三王之趢趗軼五帝之長驅踵二皇之遐武誰謂駕遲而不能屬五臣本作爥音同後魏渴燭渾氏亦作可足渾氏又作可朱渾氏去聲則音注漢書武帝紀地祗見光集於靈壇一夜三燭服防曰燭音炷】

噣

【去聲同上今此字四收於四十九宥五十三燭四覺部中詳見宥韻】

蠋

【上聲則音主詩東山首章蜎蜎者蠋烝在桑野惇彼獨宿亦在車下韓奕傳厄烏蠋也沈音晝晝古音注】

玉【魚欲切】

【上聲則魚語反禮記玉藻見上聲夏字下去聲則音禦詩小戎見屋字下文子上徳篇故與弱者金玉不如與之尺素易林訟之蠱見絡字下太經見谷字下】

獄

【上聲同上詩小宛見谷字下漢書蓋寛饒傳以刑余爲周召荀悅漢紀作刑獄獄字轉爲余】

頊【許玉切】

【平聲則音吁五經通義顓頊者頊猶愉也史記匈奴傳有義渠大荔烏氏朐衍之戎徐廣曰胊音頊鄭氏音吁】

防【居玉切】

【去聲則音倨說文防從木具聲】

防

【同上說文防從糸具聲】

防

【同上說文防從車具聲】

局【渠玉切】

【去聲則音具禮記曲禮行前朱鳥而後武左靑龍而右白虎招搖在上急繕其怒進退有度左右有局各司其局管子白心篇知時以爲度大者寛小者局物有所餘有所不足詩正義句者局也釋名寠數猶局促也按局字當從句說文以爲從尺在口下姑從之】

襡【市玉切】

【去聲則音樹今此字四收於四十五厚五十一屋三燭部中】

屬【之欲市玉二切】

【之欲切去聲則音注儀禮士昬禮酌酒三屬於尊注屬注也考工記圅人爲甲犀甲七屬兕甲六屬合甲五屬注屬讀如灌注之注匠人水屬不理孫注屬讀爲注左傳定十四年屬劍於頸師屬之目屬之欲反又之住反市玉切平聲則音儒漢張衡東京賦見上】

【去聲則音樹詩角弓見木字下楚辭離騷前望舒使先驅兮後飛廉使奔屬鸞皇爲余前戒兮雷師告余以未具天問九天之際安放安屬隅隈多有誰知其數靈樞經衛气失常篇夫百病變化不可勝數然皮有部肉有柱血气有輸骨有屬爾雅釋言孺屬也詩常棣和樂且孺孺屬也蔡邕獨斷大夫曰孺人孺之言屬也】

觸【尺玉切】

【去聲則尺禦反淮南子齊俗訓故諺曰鳥窮則噣獸窮則人窮則詐詐則故反古觸字新序作觸兵略訓故良將之卒若虎之牙若兕之角若鳥之羽若蚈之足可以行可以舉可以噬可以觸說山】

【訓介虫之動以固貞虫之動以毒螫熊羆之動以攫搏兕牛之動以觝觸搏音布漢揚雄羽獵賦亶觀夫票禽之紲逾犀兕之抵觸熊羆之挐攫虎豹之淩遽張衡西京賦百禽防遽騤瞿奔觸喪精亾魂失歸亾趨投輪關輜不邀自遇】

辱【而蜀切】

【去聲則而注反禮記儒行可殺而不可辱也其居處不淫其飲食不溽其過失可防辧而不可靣數也荀子正論篇明見侮之不辱使人不鬭然則鬭與不鬭邪亾於辱之與不辱也乃在於惡之與不惡】

【也】

溽

【同上禮記儒行見上歸藏易需作溽蓋平聲則轉爲儒與需音相近】

束【書玉切】

【去聲則音恕荀子見去聲構字下淮南子兵略訓極其變而束之盡其節而僕之鶡冠子近疊篇主道所髙莫貴約束得地失信聖王弗據倍言負約各將有故太經周測出我入我不可不懼也帶其鉤鞶自約束也漢蔡邕筆賦惟其翰之所生於季冬之狡兔性精亟以慓悍體遄迅以騁步削文竹以爲管加漆絲之纒束公羊隱元年傳詛命相誓以盟約束也束一音戍周禮司約注約言語之約束束劉音詩樹反】

欲【余讀切】

【上聲則余矩反素問血气形志篇凡治病必先去其血乃去其所苦伺之所欲然後寫有餘補不足淮南子詮言訓見後字下去聲則音裕書大禹謨防違道以干百姓之譽防咈百姓以從己之欲呂氏春秋論人篇適耳目節嗜欲釋智謀去巧故淮南子原道訓去其誘慕除其嗜欲損其思慮文子同主術訓必先計嵗而收量民積聚知饑饉有餘不足之數然後取車輿衣食供飬其欲繆稱訓欲知天道察其數欲知地理物其樹欲知人道從其欲說林訓見鐸字下鶡冠子世兵篇眾人域域迫於嗜欲小知立趨好惡自懼漢王褎四子講徳論見去聲宼字下雄羽獵賦若夫壯士忼慨殊鄕別趣東西南北騁嗜奔欲張衝東京賦見去聲奏字下晉潘嶽西徵賦紅鮮紛其初載賔旅竦而遲禦旣餐服而屬厭泊恬靜以無欲廻小人之腹爲君子之慮支遁詠禪思道人詩中有衝希子端坐摹太素自彊敏天行弱志無欲】

鵒

【平聲則音臾說文鵒或作�從佳從臾】

谷

【平聲同土楊愼曰漢書藝文志鬼谷區三篇師古曰卽鬼臾區也今本誤作鬼容區上聲則音與詩桑柔見上聲垢字下去聲則音裕詩葛覃見絡字下漢馬融廣成頌見廓字下說文裕從衣谷聲按山谷之谷廣韻𨿽有餘蜀古祿三切其實欲乃正音易井九二井谷射鮒陸徳明音義一音浴書堯典宅嵎夷曰暘谷一音欲左傳僖三十二年注此道在二殽之間南合中一音欲史記樊噲傳破豨胡騎橫谷正義曰谷音欲貨殖傳畜至用谷量馬牛索隠曰谷音欲漢苦縣老子銘書谷神不死作浴神是也轉去聲則音裕今人讀谷爲谷而加山作峪乃音裕非矣楊愼曰順天府有平谷縣今或添山作峪非也宋蘇軾詩入谷驚密蒙自注谷音浴】

欲

【去聲同上呂氏春秋大樂篇成樂有具必節嗜欲嗜欲不辟樂乃可務淮南子精神訓使耳目精明達而無誘慕气志虛靜恬愉而省嗜欲繆稱訓見去聲耨字下漢張衡東京賦達余萌於暮春昭誠心以逺諭進明徳而崇業滌饕餮之貪欲仁風衍而外流誼聲激而遐騖詩螽斯箋凡物有陰陽情欲者褚詮之音諭】

鋊

【同上漢書食貨志姦或盜摩錢質而取鋊師古曰鋊音浴】

浴

【上聲則音與素問至眞要大論上之下之摩之浴之康海武功志曰關西人讀浴若於】

躅【直錄切】

【去聲則直慮反史記淮陰矦傳騏驥之局躅不如駑馬之安步】

蠋

【上聲則音汝詩東山首章蜎蜎者蠋烝在桑野惇彼獨宿亦在車下】

錄【力玉切】

【去聲則音慮漢書雋不疑傳錄囚徒師古曰省錄之知其情狀有寃滯與不也今云慮囚本錄聲之去者耳音力具反而近俗不曉其意訛其文遂爲思慮之慮何武傳行部錄囚徒宋黃朝英緗素雜記曰太經蹛於狴獄三歳見錄集韻錄音良倨反寛省也唐時循襲舊史以錄爲慮故劉餗嘉話稱髙祖平京師李靖見收太宗慮囚見靖引與語奇之又王涯說通作慮】

緑

【上聲則力主反禮記喪大記君大夫鬊爪實於緑中注緑或爲簍去聲則音慮漢枚乘七發連廊四注臺城層構紛紛緑輦道邪交隍池紆曲】

曲【丘玉切】

【平聲則音區詩小戎見屋字下春秋桓十二年公防紀矦莒子盟於曲池公羊傳作敺蛇汲冢書作區蛇上聲則丘羽反漢書髙帝紀又戰曲遇東蘇林曰曲音齲師古曰齲音丘羽反曹參周勃樊噲傳注並同去聲則丘具反漢枚乘七發見上淮南子時則訓見去聲赦字下晉左思魏都賦雜糅紛錯兼該泛博鞮鞻所掌之音韎昧任禁之曲以娛四夷之君以睦八荒之俗錯音措博音布漢書陳平傳曲逆無音五臣注文選陸機漢髙祖功臣頌云曲音區句反】

斸【陟玉切】

【平聲則音朱釋名钃誅也主以誅除物根株也钃卽斸字】

足【卽玉切】

【平聲則卽余反老子天之道損有餘而補不足人之道則不然損不足以奉有餘孰能有餘以奉天下惟有道者是以聖人爲而不恃功成而不處上聲則卽汝反莊子達生篇夫忿滀之气散而不反則爲不足上而不下則使人善怒素問見上淮南子見祿字下易林恆之兌狗吠非主齧傷我足去聲則卽樹反管子見上淮南子兵略訓見上論語足恭足音子樹反左傳襄十一年注分以足成三軍足將住反又如字二十五年言以足志】

【文以足言足將住反如字二十六年釁於勇嗇於禍以足其性足子住反又如字周禮大司徒注禮物不備相給足也足劉音子諭反漢書五行志不待臣音復讇而足師古曰足音子諭反後漢書馮魴傳特詔以它縣租稅足石令如舊限足音卽諭反今此字兩收於十遇三燭部中十遇部注云本音入聲】

贖【神蜀切】

【去聲則音樹晉潘嶽西徵賦感市閭之菆井嘆屍韓之舊處丞屬號而守闕人百身以納贖豈生命之易投誠惠愛之洽著訐望之以求直亦余心之所惡書舜典金作贖刑徐邈音常句反詩黃鳥如可贖兮人百其身贖食燭反又音樹書傳防選贖神蜀反陸云徐仙民音樹沈存中云經典釋文如熊安生軰多用北音陸徳明多從吳音鄭康成齊人多從東音如贖音樹此北音也至今河朔人謂贖爲樹】

防【房玉切】

【去聲則普故反說文防帊也】

促【七玉切】

【去聲則音趣周禮縣正趨其稼事而賞罰之趨本又作趣音促酇長裏宰趨其耕耨並同朝士帥其屬而以鞭呼趨且辟趨本又作趣七須反劉音淸欲反考工記矢人注令趣鏃也趣七諭反一音促禮記月令乃命有司趣民收斂趣本又作趨七住反又七緑反乃趣獄刑趣音促又七住反樂記】

【衛音趨數煩志趨讀爲促祭義其行也趨趨以數趨音促管子彊本趨耕趨讀爲促莊子王命相者趨射之趨音促修上而趨下趨音促史記項羽紀數使使趣齊兵欲與俱西正義曰趣音促漢書髙帝紀令趨銷印師古曰趨讀曰促凡史記漢書促字皆作趣亦作趨春秋說題辭促織言趨織也織興事遽故趨織鳴女作兼廣韻七遇部趣下注云又親足切今三燭部中漏此字】

趗

【平聲則音趨漢張衡東京賦見上】

續【佀足切】

【平聲則佀俱反詩小戎見屋字下去聲則佀句反詩小戎陰靷鋈續徐邈音辭屢反禮記深衣續衽鉤邊注續或爲裕玉篇續佀錄佀屢二切】

粟【相玉切】

【去聲則音絮詩小宛見谷字下】

亍【醜玉切】

【去聲則音住今此字兩收於十遇三燭部中此韻轉去聲則入禦遇暮韻】

旭【許玉切】

【上聲則許九反詩旭日始旦林音呼老反韻補引說文旭從日九聲太經從次二方出旭旭朋從爾醜】

勗

【同上說文勗從力冒聲禮記坊記引詩先君之思以勗寡人作以畜寡人張弨曰俗勗破體又譌從助非以上二字當攺入沃韻轉去聲則入救幼韻】四覺

【此韻當分爲二】

覺【古嶽切當作古樂】

【平聲則古爻反詩兔爰見平聲罦字下左傳哀二十一年齊人歌魯人之臯數年不覺使我髙蹈惟其儒書以爲二國憂去聲則古效反漢司馬遷悲士不遇賦好生惡死才之鄙也好貴夷賤哲之亂也炤炤洞達胸中割也昬昬防覺內生毒也覺與毒爲韻蔡邕太傅胡公碑文靜而不滯動而不躁總天地之中和覽生民之上操聰明膚敏兼資先覺渉觀憲法契闊文學睹臯陶之闈閫探孔子之房奧晉左思吳都賦曁其幽遐獨防寥廓閒奧耳目之所不該足趾之所不蹈倜儻之極異崫詭之殊事藏理於終古而未寤於前覺也若吾子之所傳孟浪之遺言略舉其梗槪而未得其要妙也魏都賦金石絲竹之恆韻匏土革木之常調干戚羽旄之飾好淸謳防吟之要妙世業之所日用耳目之所聞覺成公綏嘯賦於是延友生集同好精性命之至機研道徳之奧湣流俗之未悟獨超然而先覺峽世路之阨僻仰天衢而髙蹈邈跨俗而遺身乃慷慨而長嘯郭璞山海經菵艸贊菵艸赤莖實如蘡薁食之益智忽不自覺殆齊生知功奇於學鼷鼠贊見毒字下抱朴子仁明篇故其恩愛於長育哀傷著於啁噍然赴阬穽而無猜入罻羅而不覺魏書張實傳涼州謠蛇利炮蛇利炮公頭墜地而不覺釋名覺告也又曰自上勑下曰告告覺也史記髙祖紀髙祖覺索隱曰包愷劉伯莊皆音古孝反今此字兩收於三十六效四覺部中】

較

【去聲同上詩淇奧三章寛兮綽兮倚重較兮善戲謔兮不爲虐兮今此字兩收於三十六效四覺部中說文作防從車爻聲】



【同上漢書武帝紀注如淳曰榷音較】

樂【五角切當作五覺】

【去聲則音效詩關雎三章參差荇菜左右芼之窈窕淑女鐘鼓樂之唐揚之水見沃字下晨風見下南有嘉魚首章南有嘉魚烝然罩罩君子有酒嘉賓式燕以樂正月抑並見虐字下九辯見鑿字下新序見沃字下太經樂陽始出奧舒防得以和淖物咸喜樂漢馮衍顯志賦遊精神於大宅兮坑妙之常操處淸靜以飬志兮實吾心之所樂晉潘嶽西徵賦凡厥寮司旣富而教咸帥貧惰司整楫棹收罟課獲引繳舉效鰥夫有室愁民以樂陸機遂志賦見下陶潛祭程氏妹文咨爾令妹有徳有操靖恭鮮言聞善則樂能正能和惟友惟孝行止中閨可象可效梁昭明太子七契奇舞遞作名謳斯召綽約妍姿嬋嫣宜笑綺縠風吹珠璣星耀齊竽颺參差之響趙瑟奏鏗鏘之妙玆亦遊防之至娛子能偕此而爲樂乎今此字兩收於三十六效四覺部中】

灂【士角切當作士覺】

【去聲則子肖反考工記輈人良輈環灂注鄭司農云灂讀爲灂酒之灂音子肖反弓人冰析灂灂子召反】

【側角反當作側覺】

【平聲則音焦說文從米焦聲】

箾【所角切當作所覺】

【平聲則音簫左傳昭二十九年見舞韶箾者箾音蕭史記吳世家見舞象箾南籥者索隠曰箾音朔又蘓雕反見舞招箾索隠曰韶簫二字體變耳今此字兩收於三蕭四覺部中】

揱

【同上考工記輪人欲其揱爾而纖也揱音蕭又色交反又音朔今此字兩收於四宵四覺部中】

倬【竹角切當作竹覺】

【去聲則竹到反爾雅釋詁箌大也音罩疏引韓詩云箌彼圃田】

菿

【同上說文菿從艸到聲今此字兩於三十七號四覺部中按此字說文廣韻皆從艸爾雅以竹但訓云艸大也則當以從艸者爲是】

卓

【同上魏李興表諸葛忠武矦閭文遐哉邈矣厥規卓矣凡若吾子難可究已說文�引詩烝然��從魚卓聲今詩作罩罩釋名超卓也舉腳有所卓越也呂氏春秋齊淖齒作卓齒又按說文悼淖掉踔皆以卓得聲】

駁【北角切當作北覺】

【去聲則北教反淮南子修務訓若魚之躍若鵲之駁晉郭璞江賦若乃巴東之峽夏后疏鑿絕岸萬狀壁立赮駁按躍鑿皆可讀去聲】

趵

【同上今濟南趵突泉讀爲豹】

爆

【同上說文爆從火防聲今此字三於三十六效四覺十九鐸部中】

嚗

【同上莊子嚗然投杖而笑嚗音剝又孚邈反又孚貌反】

駮

【同上詩晨風二章山有苞櫟隰有六駮未見君子憂心靡樂說文駮獸如馬倨牙食虎豹從馬交聲駁馬色不純從馬爻聲二字轉去聲則補敎反與交爻協徐鉉乃曰爻非聲誤趙宧光曰此字石經注疏並從交用駮今公車內本從爻用駁傳家解梓楡皮佀之故名詳駮駁二字形聲義訓並無兩說合之可也】

邈【莫角切當作莫覺】

【去聲則音貌魏李興表諸葛忠武矦閭文見上晉陸云祖王羊二公詩見廸字下說文邈從辵貎聲】

防

【同上說文防從心貌聲】

藐

【上聲則音杪左傳定五年殺公何藐藐亾角反一音彌小反去聲同上詩抑見虐字下崧髙四章旣成藐藐王錫申伯四牡蹻蹻鉤膺濯濯莊子藐姑射之山藐音邈又妙紹反說文藐從艸貌聲今此字兩收於三十小四覺部中】

眊

【同上說文眊從目毛聲今此字兩收於三十七號四覺部中】

皃

【同上今此字兩收於三十六效四覺部中】

雹【蒲角切當作蒲覺】

【去聲則蒲報反說文雹從雨包聲釋名雹炮也其所中物皆摧折如人所盛炮也】

跑

【平聲則音庖】

瓟

【同上今此二字兩收於五肴四覺部中】

防

【同上說文防從瓜交聲】

謈

【去聲則音防說文謈從言防省聲】

鞄【匹角切當作匹覺】

【去聲則防敎反考工記攻皮之工圅鮑韗韋裘鮑故書或作鞄說文鞄從革包聲今此字三收於三十一巧三十六效四覺部中】

颮

【平聲則音庖說文卽飆字飆或從包文選班固西都賦颮颮紛紛李善音俾姚切今此字兩收於五肴四覺部中】

敲【克角切當作克覺】

【平聲則口交反說文敲從殳髙聲亦作敲左傳定二年奪之杖以敲之敲苦孝反又苦學反今五肴部中有敲字玉篇敲口交口卓二切】

塙

【去聲則苦教反說文作墧從土喬聲玉篇塙口交口角二切】

嬥【直角切當作直覺】

【平聲則徒雕反詩佻佻公子韓詩作嬥嬥今此字兩收於三蕭四覺部中】

濯

【上聲則直佼反詩靈臺三章麀鹿濯濯白鳥翯翯王在靈沼於牣魚躍去聲則直敎反詩桑柔見削字下崧髙見上素問靈蘭袐典論肖者濯濯孰知其要閔閔之當孰者爲良晉陸機遂志賦蕭綢繆於丰沛故攀龍而先躍陳頓委於楚魏亦淩霄以自濯伍被刑而伏劍魏和戎而擁樂彼殊塗而並致此同川而偏溺禍無景而易逢福有時而難學唐張說和麗妃神道碑銘帝妃佐後實掌陰教八月選才千金聘貌禮獻絲繭詩修澣濯婦政可尊嬪風胥效周禮守祧注故書祧作濯鄭司農濯讀爲祧禮記喪大記濡濯棄於坎濯直孝反漢書百官表輯濯師古曰濯音直孝反司馬相如傳濯鷁牛首師古曰濯者所以刺船也音直孝反劉屈犛傳發輯濯士師古曰濯本亦作櫂音直孝反鄧通傳以濯船爲黃頭郎師古曰濯讀曰櫂音直孝反元後傳輯濯越歌師古曰濯與櫂同釋名櫂濯也濯於水中也且言使舟櫂進也今此字兩於三十六效四覺部中】

箹【於角切當作於覺】

【去聲則音要說文箹從竹約聲玉篇箹於卓一孝二切廣韻三十六效部�下注云又於角切今覺部漏此字】

掉【女角切】

【去聲則徒弔反今此字三於二十九篠三十四嘯四覺部中】

逴【敕角切當作敕覺】

【去聲則敕詔反說文逴以辵卓聲讀若掉苕之掉亦作趠玉篇趠醜孝醜角二切今趠字在三十六效部】

踔

【同上史記司馬相如傳踔稀問郭璞曰踔音托釣反貨殖傳上谷至遼東地踔逺索隱曰劉氏踔音卓一音勑教反今此字兩於三十六效四覺部中】

犖【呂角切當作呂覺】

【去聲則音澇左傳莊三十二年圉人犖公羊作鄧扈樂說文犖從牛勞省聲】

學【胡覺切】

【去聲則音效禮記禮運故宗祝在廟三公在朝三老在學漢書敍傳樂安褏褏古之文學漢傳毅迪志詩先人有訓我訊我誥訓我嘉務誨我博學蔡邕太傅胡公碑文見上晉陸機遂志賦見上郭璞山海經贊見上說文卽斆省書說命惟斆學半或作學禮記學記作學學半檀弓叔仲皮學子桺文王世子凡學世子及學士必時春夏學干戈秋冬學羽籥小樂正學幹籥師學戈並音效張弨曰斆學卽一字二音因分讀交錯又與孝混】

澩

【上聲則下巧反今此字兩收於三十一巧四覺部中】

翯【許角切當作許覺】

【去聲則音號詩靈臺見上賈誼新書引此作白鳥皜皜說文翯從羽髙聲】

滈

【上聲則音晧史記秦始皇本紀爲吾遺滈池君正義曰滈胡老反今此字兩收於三十二晧四覺部中以上字轉去聲則當入嘯笑效號韻】

【考工記輪人則轂𨿽敝不藃藃戚音好角反今藃字在平聲四宵五肴去聲三十七號部】

瑴【古嶽切】

【古音谷今此字兩收於一屋四覺部中】

角

【古音祿詩麟之趾三章麟之角振振公族行露二章誰謂雀無角何以穿我屋誰謂女無家何以速我獄𨿽速我獄室家不足良耜殺時犉牡有捄其角以似以續呂氏春秋明理篇馬有生角雄鷄五足史記刺客傳其稱太子丹之命天雨粟馬生角也漢書五行志雞生角時主獨董仲舒傳予之齒者去其角傅其翼者兩其足東方朔傳臣以爲龍又無角謂之爲蛇又有足枚乘七發逐馬鳴鑣魚跨麋角履遊麕兔蹈踐麖鹿董仲舒士不遇賦心之憂歟不期祿矣皇皇匪寧秪增辱矣弩力觸藩徒摧角矣淮南子覽防訓晚世之時七國異族諸侯制法各殊習俗從橫間之舉兵而相角兵略訓擊之如雷霆斬之若艸木燿之若火電欲疾以遫人不及步鋗車不及轉轂兵如植木弩如羊角人𨿽眾多勢莫敢格說山訓故梧桐防角馬犛截玉易林坤之屯蒼龍單獨與石相觸摧折兩角室家不足屯之損踦牛失角下山傷軸失其利祿過在誰孰家人之震黃牛騂犢東行折角艮之屯蹇牛折】

【角不能載粟災害不避年歲無谷節之明夷羽動角甘雨續艸木茂年嵗熟太經徯次四詘其角直其足維以徯谷格上九郭其目防其角不庳其體遇次七振其角君父遇辱上九觝其角遇下毀足翕上九防其角維用抵族難次八觸石決木維折角棿嘖以牙者童其角防以翼者兩其足京房易傳臣易上政不順厥妖馬角玆謂賢士不足崔駰杖頌用以爲杖飾以犀角王母扶持永保百祿風俗通燕太子丹天爲雨粟烏白頭馬生角廚人生害足井上株木跳度瀆傅毅舞賦嘉關雎之不滛兮哀蟋蟀之局促啟防眞之否隔兮超遺物而度俗揚激徴騁淸角贊舞操奏均曲張衡南都賦緑碧紫英靑雘丹粟太一餘糧中黃瑴玉松子神陂赤靈解角耕父揚光於淸泠之淵遊女弄珠於漢臯之曲仲長統述志詩飛鳥遺迹蟬蛻亾殼螣蛇棄鱗神龍喪角至人能變達士防俗乘雲無轡騁風無足垂露成幃張霄成幄沆瀣當餐九陽代燭恆星艶珠朝霞潤玉六合之內恣心所欲人事可遺何爲局促李尢彈銘昔之造彈起意木以丸爲矢合竹爲檏漆飾以霑不用筋角丸彈之利以弋鳧鶩漢蘇伯玉妻盤中詩家居長安身在蜀何惜馬蹄歸不數羊肉千斤酒百斛令君馬肥麥與粟今時人知四足與其書不能讀當從中央周四角魏嵇康琴賦爾乃理正聲奏妙曲揚白雪發淸角紛淋浪以流離渙滛衍而優渥粲奕奕而髙逝馳岌岌以相屬吳薛綜麒麟頌政平覿景否則戢足徳以衛身不布牙角屛營唐日帝堯保祿萬震犀贊獸曰犀處自林麓食惟棘刺體兼五肉或有神異表露以角含精吐烈望如華燭置之荒野禽獸莫觸晉左思蜀都賦拔象齒戾犀角鳥鍛翮獸廢足陸機七徴激長歌於丹唇發鏗鏘乎柔木合淸商以絕節揮流徴而赴曲奏南荊之髙嘆詠易水之淸角郭璞山海經共工贊共工赫怒不周是觸地虧防維天缺幹角拗閭馬獨贊有獸如豹厥文惟縟閭善躍崄馬一角虎狀馬尾號曰獨海錄白蓮水邊有車覆粟車腳淪泥犢牛折角收之不盡相呼共啄後魏張淵觀象賦左則天紀槍棓攝提大角二咸防奢七公理獄庫樓炯炯以灼明騎官騰驤而奮足天市建肆於房心帝座磥落而電燭隴西謠安陽大角十牛九犢北齊書楊愔傳童謠白羊頭尾禿羖防頭生角禮記喪大記君大夫鬊爪實於緑中注錄當爲角聲之誤也左傳桓二年正義引韓詩說四升曰角角觸也漢書律曆志角觸也物觸地而出戴芒角也風俗通同又見上聲斗字下鶡冠子泰鴻篇北方者萬物錄臧焉故調以角史記李斯傳方作觳扺優俳之觀應劭曰戰國時稍】

【增講武之禮以爲戲樂秦更名曰角抵唐李濟翁資暇錄曰漢四皓其一號角裏先生角音祿今多以覺音呼誤也是以魏子及孔氏袐記荀氏漢紀慮將來之誤直書祿裏可得而明也按玉篇等字書皆云東方爲角音祿或作龣字亦音祿魏子袐記漢紀不書龣而作祿者以其字僻又慮誤音故也今人讀角爲覺而角裏先生之音祿者輙攺作角益爲可嗤矣李因篤曰杜甫赤霄行孔雀未知牛有角渴飲寒泉逢觝觸唐人亦作祿音用說文斛從鬥角聲今此字兩收於一屋四覺部中去聲則音慮尉繚子兵談篇兵如總木弩如羊角人人無不騰陵張膽絕乎疑慮堂堂決而去淮南子汜論訓夫雌雄相接陰陽相薄羽者爲雛毛者爲駒犢柔者爲皮肉堅者爲齒角兵略訓見觸字下】

桷

【古音同上易漸六四鴻漸於木或得其桷晉夏矦湛鳥賦爾乃銜泥構巢營居傅桷積一喙而不已終累泥而成屋拾柔艸以自借采懦毛以爲蓐吐淸惠之泠音永吟鳴而自足抱朴子嘉遁篇茅茨艶於丹楹采椽珍於刻桷登嵩峯爲臺榭庇巖霤爲華屋積篇章爲敖庾寶談爲金玉棄細人之近戀捐庸之所欲遊九臯以含歡遣智惠以絕俗同屈尺蠖藏光守朴表拙示訥知止常足】

龣

【同上魏書江式傳宮商龣徴羽龣卽角字從錄得聲今此字兩收於一屋四覺部中】

嶽【五角切】

【古音獄漢書禮樂志郊祀歌冥篇易亂除邪革正異俗兆民反本抱素懷朴條理信義望禮五嶽籍斂之時掩收嘉谷朱云傳五鹿嶽嶽朱云折其角太經從陽躍於淵於澤於田於嶽物企其足法言川有瀆山有嶽揚雄太賦豈若師由聃兮執靜於中谷納傿祿於江淮兮揖松喬於華嶽升昆侖以散發兮踞弱水以濯足馬融廣成頌於是周阹環瀆右矕三塗左槪嵩嶽面據衡陰箕背王屋王逸九思川谷兮淵淵山峊兮硌硌叢林兮崯崯林榛兮嶽嶽酈炎見志詩大道夷且長窘路狹且】

【促修翼無卑棲遠趾不步局舒吾陵霄羽奮此千里足超邁絕塵驅倏忽誰能逐賢愚豈常類稟性在淸濁富貴有人籍貧賤無天錄通塞苟由己志士不相卜陳平敖里社韓信釣河曲終居天下宰食此萬鐘祿徳音流千載功名重山嶽蔡邕太尉李咸碑銘天垂三臺地建五嶽降生我公應鼎之足奕世載徳名昭圖錄古今樂錄怨詩行天道悠且長人命一何促百年未防時奄若風吹燭嘉賓難再遇人命不可續齊度遊四方各系太山錄人間樂未央忽然歸東嶽當須蕩中情遊心恣所欲魏文帝校獵賦列卒星陳戎車方轂風廽云轉埃連飇屬雷響震天地噪聲蕩山嶽陳思王上責躬詩願防矢石建旗東嶽庶立毫釐防功自贖平陽懿公主誄配爾君子華宗貴族爵以列侯銀艾優渥成禮於宮靈輀交轂生𨿽異室歿同山嶽魏公卿上尊號奏上公防祝燔燎棫朴告類上帝望秩五嶽嵇康散騎常侍阮籍碑辭峩峩先生天挺無欲虛恬淡混齊榮辱蕩滌穢累婆娑山足胎胞造化韜蘊光燭鼓棹滄浪彈冠嶠嶽頤神太素簡邁世局澄之不淸混之不濁翺翔區外遺物庶俗隱處巨室反眞歸漠汪汪淵源邁迹圖錄晉司馬彪贈山濤詩苕苕椅桐樹寄生於南嶽上陵靑雲霓下臨千仭谷處身孤且危於何托余足陸機漢髙帝功臣頌芒芒宇宙上墋下黷波振四海塵飛五嶽九服徘徊三靈攺卜赫矣髙祖肇載天祿贈弟士龍詩行矣怨路長惄焉傷別促指途悲有餘臨觴歡不足我若西流水子爲東峙嶽陸云吳丞相陸公誄厥初藏器棲蟠海嶽披藻昆侖濯秀暘谷贈奚世都詩入贊崇華遂登帷幄時文聖宰天祚方谷朔風徽止鴻漸於嶽傅咸詩零露濬江海飛塵崇山嶽過謬佐臺輔安能任鼎餗夏侯湛抵疑噏風飲露不食五穀登太淸遊山嶽靡芝艸弄白玉不因而獨備無假而自足傅永寧太僕龎侯誄天假其年主優其祿等勲伊呂比壽東嶽靈蛇銘嘉玆靈蛇防而能續飛不須翼行不假足上騰雲霄下游山嶽進此明珠預身龍族郭璞鹽池賦若乃煎海鑠泉或凍或漉所贍不過一鄕所營不過鐘斛飴戎見珍於西鄰火井擅奇乎巴濮豈若玆池之所產帶神邑之名嶽吸靈潤於河汾總膏液乎澮涑湛方生防園詠乘初霽之新景登北館以悠曯對荊門之孤阜傍魚陽之秀嶽庾闡閒居賦若夫左瞻天宮右眄西嶽甍飛彤素嶺敷翠緑朝霞時淸滄浪靡濁黃綺絜其雲棲漁父欣其濯足桓鶴賦練妙气以遒化孰百年之易促稅云駕於三山升鸞皇於昆嶽虞播阮籍銘鼔棹滄浪彈冠嶠嶽頤神太素閒曠世局澄之不淸混之不濁翺翔區外遺物度俗隱處巨室反眞歸朴汪汪川源邁迹圖籙孫綽太宰郗鑑碑文摛藻風雲策名帝錄肇階方尺遂隆臺嶽蔡洪圍棊賦命班倕之妙手制朝陽】

【之柔木取坤象於四方位將軍乎五嶽王贊三月三日應詔詩家賓伊何且惟姻族如彼葛藟衍於樛木鬱鬱近侍巖巖臺嶽庶寮鱗次以崇天祿鈕滔母孫氏箜篌賦思超梁甫願登華嶽路崄悲秦道難怨蜀遺逸悼行邁之離秋風哀年時之速陵危柱以頡頏憑哀弦以躑躅宋顏延之赭白馬賦將使紫鷰駢衡緑虵衛轂纖驪接趾秀騏齊亍覲王母於昆墟要帝臺於宣嶽跨中州之轍迹窮神行之軌躅齊王巾頭陀寺碑文質判黃气分淸濁渉器千名含靈萬族淳源上派澆風下黷愛流成海情塵爲嶽周王褒上庸公陸騰勒功碑辭遐觀命氏眇求世祿龍圖紀河鴻漸於陸霸楚傳姓命吳啟族君子篤】

【生降靈惟嶽朝陽擢彩荊山曜璞唐宗紀防山銘見平聲邦字下李白送魯郡劉長史詩魯縞如白煙五縑不成束臨別贈貧交一尺重山嶽諸書有作嶽者音義並同總載於此說文嶽從山獄聲】

嶽

【見上】

鸑

【古音同上說文鸑從鳥獄聲】

浞【士角切】

【古音士祿反說文浞從水足聲】

鷟

【古音同上說文鷟從鳥族聲】

捉【側角切】

【古音側祿反釋名捉促也使相促及也說文捉從手足聲】

朔【所角切】

【古音所雒反禮記禮運以炮以燔以亨以炙以爲醴酪治其麻絲以爲布帛以飬生送死以事鬼神上帝皆從其朔晉成公綏嘯賦逸气奮湧繽紛交錯列列飇揚啾啾響作奏胡馬之長嘶廻寒風乎北朔又佀鴻鴈之將雛羣鳴號乎沙漠平聲則音蘇白虎通朔之爲言蘇也明消更生故言朔也釋名朔蘇也月死復蘇生也去聲則音素漢張衡西京賦南朔衡陽北棲雁門朔卽遡字按愬遡皆從朔得聲】

欶

【古音同上說文欶從欠束聲】

嗽

【見一屋韻】

數

【古音所祿反管子侈靡篇猶疎則數之毋使人曲之素問平人气象論病脾脈來實而盈數如雞舉足太經昆次五穀不谷失疏數眾犛毀玉崔駰達防譬猶衡陽之林岱陰之麓伐尋抱不爲之稀萟拱把不爲之數秦嘉贈婦詩浮雲起髙山悲風激深谷良馬不廻鞍輕車不轉轂鍼藥可屢進愁思難爲數貞士篤終始恩義不可促蘇伯玉妻詩見上考工記梓人數目顅脰數劉音促孟子數罟不入洿池數音促上聲則色主反】

【去聲則色句反考工記輪人施筋必數數音色角反李色住反禮記王制注六者各以其服數來朝數色角反又所具反莊子彼其於世未數數然也數音朔徐所祿反一音桑縷反簡文音所諭反田子方侍坐於魏文侯數稱谿工數雙角反又所主反又見一屋部速字下今此字三收於九麌十遇四覺部中】

斲【竹角切】

【古音啄漢淮南王安屛風賦天啟我心遭遇徵祿中郎繕理收拾捐朴大匠攻之刻雕削斲表𨿽剝裂心實貞慤等化器類庇防尊屋列在左右近君頭足賴防成濟其恩篤何恩施遇分好沾渥不逢仁人永爲枯木上聲則竹古反漢揚雄解難是故鐘期死伯牙絕弦破琴而不肻與眾鼔獲人亾則匠石輟斤而不敢妄斲去聲則竹故反呂氏春秋貴公篇大匠不斲大庖不豆大勇不鬭大兵不防淮南子主術訓夫螣蛇遊霧而動應龍乘雲而舉猨得木而捷魚得水而騖故古之爲車也漆者不畫鑿者不斲說林訓大匠不斲大豆不具大勇不鬭王褒四子講徳論見去聲射字下魏何晏景福殿賦離背別趣駢田胥附縱橫逾延各有攸注公輸荒其規矩匠石不知其所斲按鬭字從斲得聲故呂氏春秋淮南子並以韻斲】

椓

【古音同上詩正月十三章佌佌彼有屋蔌蔌方有谷民今之無祿天夭是椓哿矣富人哀此煢獨】

琢

【古音同上韓非子主道篇故曰君無見其所欲君見其所欲臣將自雕琢魏陳琳神武賦爾乃總輯環珍茵氈幕幄瓖瓔帶佩不餙雕琢華璫玉瑤金麟牙琢文貝紫瑛縹碧緑】

孎

【古音同上今此字兩收於三燭四覺部中】

斀

【古音同上說文斀從攴蜀聲】

剝【北角切】

【古音卜魏劉楨魯都賦毛羣隕殪羽族殲剝塡﨑塞畎不可勝錄晉潘嶽馬汧督誄剔子雙貫以三木功存汧城身死汧獄凡爾同圍心焉摧剝扶老攜幼巷號街哭說文剝從刀錄聲】

【蒲角切】

【古音僕注云亦作撲說文撲從手業聲今撲字在一屋部】

璞【匹角切】

【古音普木反魏嵇康卜疑若先生者文明在中見素表璞內不愧心外不負俗交不爲利仕不謀祿鑑乎古今滌情蕩欲晉司馬彪贈山濤詩感彼孔聖嘆哀此年命促卞和潛幽冥誰能證奇璞冀願神龍來揚光以見燭陸云吳丞相陸公誄叡鑑擢防輝鏡璞戒危膏粱收俊白屋盧諶贈劉琨詩妙哉蔓葛得托樛木葉不云布華不星燭承侔卞和質非荊璞眷同尢良用乏驥騄張協把刀銘奕奕名金昆吾遺璞裁爲把刀利亞切玉時文斯偃含精內燭威助𨿽化武不可黷北齊魏收枕中篇逮於厥徳不常喪其金璞馳騖人世鼔動流俗挾湯日而謂寒包溪壑而未足源不淸而流濁表不端而影曲周王褒上庸公陸騰碑見上亦作朴史記範睢傳臣聞周有砥砨宋有結緑梁有縣藜楚有和朴】

墣

【古音同上說文墣從土業聲今此字兩收於一屋四覺部中】

檏

【古音同上老子惇兮其若檏曠兮其若谷渾兮其若濁此三者以爲文不足故令有所屬見素抱朴少私寡欲知其榮守其辱爲天下谷爲天下谷常徳乃足復歸於朴化而欲作吾將鎭之以無名之朴無名之朴亦將不欲我無欲而民自朴莊子馬蹄篇同乎無欲是謂素朴呂氏春秋士容篇故君子之容純乎其若鐘山之玉桔乎其若陵上之木淳淳乎愼謹畏化而不肻自足幹幹乎取舎不侻而心甚素朴戰國防君子曰斶知足矣歸眞反朴則終身不辱文子下徳篇淡然無欲而民自朴鶡冠子防鴻篇幼少隨足以從師俗毋易天生毋散天朴自若則淸動之則濁說苑談叢篇上淸而無欲則下正而民朴漢書禮樂志見上張衡東京賦見下馬融長笛賦運裛浫洝岡連嶺屬林蕭蔓荊森槮柞檏李尢彈銘見上魏陳思王武帝誄惇儉尙古不玩珠玉以身先下民以純朴王粲七釋濳虛丈人違世遁俗恬淡淸渾沌淳朴薄禮愚學無爲無欲均同死生混齊榮辱晉左思吳都賦赬丹明璣金華銀朴紫貝流黃縹碧素玉虞播阮籍銘見上抱朴子見上梁江淹鐙賦非銀非珠無藻無縟心不貴麗器窮於撲通作朴老子見下漢淮南王安屏風賦見上張衡髑髏賦與陰陽同其流與元气合其朴以造化爲父母以天地爲牀蓐以雷電爲鼔扇以日月爲鐙燭以云漢爲川池以星宿爲珠玉合體自然無情無欲澄之不淸混之不濁不行而至不疾而速魏陳琳馬腦勒賦太上去華尙素朴兮所貴在人匪金玉兮卞蘭許昌宮賦樂戲闋遊觀足登承光坐華幄論稽古反流俗退虛僞進惇朴寶賢良賤珠玉豈必世而後仁在時主之所欲後魏李騫釋情賦承周任之有言攬老子之知足奉炯誡以周旋抱徽猷而與屬毎有偃於惟塵恆興言於寵辱思散發以抽簪願全眞而守朴說文檏從木業聲去聲則普故反淮南子精神訓明白太素無爲復檏今此字三收於一屋四覺部中】

朴

【古音同上說文朴從木卜聲去聲則普故反漢司馬相如上林賦於是乎盧橘夏熟黃甘橙楱枇杷橪柿楟柰厚朴】

防【苦角切】

【古音苦谷反漢仲長統述志詩見上魏陳思王神賦天道昧而未分神明幽而難燭黃氏沒於空澤松喬化於株木蛇折鱗於平臯龍蛻骨於深谷亮物類之遷化疑斯靈之解防去聲則音庫晉張協七命商山之果漢臯之揍析龍眼之房剖防子之防芳防萬選承意代奏說文彀鷇防皆以防得聲防下云讀若構】

觳

【古音斛管子地員篇淖而不肕剛而不觳不濘車輪不污手足今此字兩收於一屋四覺部中】

愨

【古音同上荀子修身篇饒樂之事則佞兌而不曲辟違而不愨程役而不錄非十二子篇利心無足而佯無欲者也行僞險穢而彊髙言謹愨者也漢淮南王安屛風賦見上列女傳趙悼倡後頌趙悼倡後貪叨無足隳廢後適執詐不愨淫亂春平窮意所欲張衡東京賦遵節儉尙素朴思仲尼之克己履老氏之常足將使心不亂其所在目不見其可欲賤犀象簡珠玉藏金於山抵璧於谷翡翠不裂瑇瑁不蔟所貴惟賢所寶惟谷民去末而反本咸懷忠而抱愨風俗通頊者愨也】

埆

【古音同上後漢書西南夷傳逺夷懷徳歌荒服之外土地墝埆食肉衣皮不見鹽谷抱朴子守塉篇余今讓天下之丰沃處玆邦之褊埆捨安昌之膏腴取北郭之無欲誠萬物之可細亦何往而不足哉釋名轂埆也體堅埆也】

濁【直角切】

【古音直谷反詩四月五章相彼泉水載淸載濁我日構禍曷云能谷孟子孺子歌滄浪之水濁兮可以濯我足楚辭漁父同老子見上戰國防蘇秦說秦惠王書策稠濁百姓不足漢枚乘七發揄棄恬怠輸寫淟濁分決狐疑發皇耳目史記魏其武安矦傳潁水淸灌氏寧潁水濁灌氏族春秋繁露其官人上士髙淸明而下重濁若身之貴目而賤足也淮南子說山訓以淸入濁必困辱以濁入淸必覆傾文子同說林訓使景曲者形也使響濁者聲也鶡冠子見上劉向九嘆撥諂諛而匡邪兮切淟涊之流俗蕩渨涹之姦咎兮夷蠢蠢之混濁揚雄蜀都賦襲明衣表縠儷吉日異淸濁酈炎見志詩見上張衡髑髏賦見上獨鹿舞歌獨鹿獨鹿水深泥濁魏陳思王巢父贊池主是讓以水爲濁嗟此三士淸足厲俗嵇康散騎常侍阮籍碑文見上晉鼙舞歌明君篇邪臣多端變用心何委曲便辟從情指動隨君所欲偸安樂目前不問淸與濁積僞防時主飬交以持祿言行恆相違難饜甚谿谷昧死射幹沒覺露則滅族張協雜詩秋夜涼風起淸气蕩暄濁蜻蛚吟階下飛蛾拂明燭陸云九湣將矯翼而塗險思振淸而世濁羌釋防而評子諒不疑其何卜裴頠女史箴爾形信直影亦不曲爾聲信淸響亦不濁庾闡閒居賦見上潘尼璢璃椀賦剛堅金石勁厲瓊玉磨之不燐湼之不濁虞播阮籍銘見上楊泉太元經內淸外濁敝衣褁玉晉書載記秦趙整琴歌昔聞盟津河千里作一曲此水本自淸是誰攪令濁宋謝靈運山居賦山川澗石洲岸艸木旣標異於前經亦列同於後牘山匪砠而是岵川有淸而無濁石傍林而插巖泉協澗而下谷何尙之華林淸暑殿賦郤倚危石前臨濬谷終始蕭森激淸引濁湧泉灌於階戺逺風生於楹曲齊王巾頭陀寺碑文見上王融和南海王詠秋胡妻詩披帷惕有防出門遲所欲彼美後來儀慙顏變欣矚蘭艾隔芳臭涇渭分淸濁去去夫人子請殉川之曲陳張君祖詠懷詩運形不標異澄懷恬無欲座可棲王矦門可廻金轂風來詠愈淸鱗萃淵不濁斯乃中子所以矯逸足史記律書濁者觸也言萬物皆觸死也白虎通瀆者濁也釋名濁瀆也汁滓演瀆也說文濁從水蜀聲】

鐲

【古音蜀說文鐲從金蜀聲今此字三收於三燭四覺部中】

渥【於角切】

【古音屋易鼎九四鼎折足覆公餗其形渥詩信南山二章益之以霢霂旣優旣渥旣霑旣足生我百糓漢淮南王安屛風賦見上易林臨之明夷春多膏澤夏潤優渥稼穡成熟畆獲百斛蔡邕濟北相崔君夫人誄於赫崔君膺玆祉祿夫人有翼此淸淑仁風溫潤義恵優渥推恩中外施浹疎族後漢郃陽令曹全碑辭鄕明治惠沾渥吏樂政民給足君髙升極鼎足魏陳思王魏徳論於穆聖王仁暢惠渥辭獻減膳以服鰥獨和气致祥時雨滲漉野艸萌變化成嘉谷平陽懿公主誄見上嵇康琴賦見上晉傅宴防詩日之旣逝情亦旣渥賓委餘歡主容不足樂飲今夕溫其如玉陸機漢髙帝功臣頌龍興泗濵虎嘯丰谷彤雲晝聚素靈夜哭金精仍頽朱光以渥萬邦宅心駿民效足左思吳都賦剖判庶士商榷萬俗國有郁鞅而顯敞邦有湫阨而踡局伊玆都之圅傾神州而韞櫝仰南斗以斟酌兼二儀之優渥潘嶽寡婦賦伊女子之有行兮爰奉嬪於髙族承慶雲之光覆兮荷君子之惠渥顧葛藟之蔓延兮托防莖於樛木懼身輕而施重兮若履冰而臨谷鈕滔母孫氏悼艱賦伊三從而有歸爰奉嬪於他族仰慈姑之惠和荷仁澤之陶渥宋鮑照芙蓉賦若乃當融風之暄蕩承暑雨之平渥被瑤塘之周流繞金渠之屈曲排積霧而揚芳鏡洞泉而含緑謝惠連祭古冢文射聲垂仁廣漢流渥祠骸府阿掩骼城曲仰羨古風爲君攺卜輪移北隍穸窆東麓說文渥從水屋聲】

握

【古音同上晉陸云逸民賦彼貪夫之死權兮固遺生而要祿竦戰兢而履冰兮祗肅懷以臨谷亮據鼎之無栗兮在顚沛之必握梁任昉答陸倕賦時坐睡而梁懸裁枝梧而錐握旣文過而意深又理勝而辭縟易萃初六一握爲笑鄭傳握當讀爲夫三爲屋之屋周禮巾車翟車貝面組總有握劉音屋說文握從手屋聲去聲則烏路反儀禮士喪禮握手用纁裹劉音】

【烏豆反旣夕禮設握裹親膚劉音烏豆反】

楃

【古音同上說文楃從木屋聲】

幄

【古音同上漢仲長統述志詩見上王逸九思見下魏陳琳神武賦見上卞蘭許昌宮賦見上晉陸機招隱詩朝采南澗藻夕息西山足輕條象云構密葉承翠幄結風佇蘭林回芳薄秀木陸云贈汲郡太守詩見上張載七命若乃目厭常玩體倦帷幄攜公子而雙遊時娛觀於林麓登翠阜臨丹谷華艸錦繁飛采星燭陽葉春靑陰條秋緑宋謝惠連雪賦攜佳人兮披重幄援綺衾兮坐芳褥燎薰鑪兮炳明燭酌桂酒兮揚淸曲梁任昉答陸倕賦折髙戴於後臺異鄒顏乎董幄采三詩於河間訪九師於淮曲沈約桐賦合影陽崖標峯東陸俯結陰仰承翠幄乍髣髴於行雨時徘徊於丹轂繞齊防於碧林豈慙光於若木釋名幄屋也以帛衣版施之形如屋也】

偓

【古音同上說文偓從人屋聲】

喔

【古音同上漢王逸九思哀世兮睩睩諓諓兮嗌喔眾多阿骩靡兮成俗貪枉黨比貞良兮焭獨鵠竄兮枳棘鵜集兮帷幄說文喔從口屋聲】

�

【古音同上今此字兩於一屋四覺部中】

確【胡覺切】

【古音胡谷反晉左思吳都賦由此而揆之西蜀之與東吳小大之相絕也亦猶棘林螢燿而與夫尋木龍燭也否泰之相背也亦猶帝之懸解而與夫桎梏疏屬也庸可共世而論巨細同年而議丰確乎詩毛氏傳獄確也釋名獄確也言實確人情僞也】

【側角切】

【古音側祿反今此字兩於一屋四覺部中按此卽下文齪字】

娕

【古音同上說文娕從女束聲】

齪

【古音同上唐宗紀泰山銘見平聲邦字下亦作齱史記酈生傳酈生問其將皆握齱好苛禮索隠曰應劭云齱音若促以上字轉去聲則當入禦遇暮韻】

唐韻正卷十五﹤經部﹐小學類﹐韻書之屬﹐唐韻正﹥

欽定四庫全書

唐韻正卷十六

昆山顧炎武撰

入聲

五質

質【之日切】

【平聲則音支太經大測大不大以小作基也大其門郊實去名來也包荒以中督九夷也大失小禍由防也奢迃自削能自非也丰墻之峭崩不遲也大終以蔑小爲大質也去聲則音致魏陳思王魏徳論斑斑者鳩爰素其質昔翔殷邦今爲魏出朱目丹趾靈姿詭類載飛載鳴彰我皇懿漢郤正釋譏吾子以髙朗之才珪璋之質兼覽博闚畱心道術無逺不致無幽不悉挺身取命幹玆奧祕躊躇紫闥防舌是職九考不移有入無出究古今之眞僞計時務之得失宋謝莊舞馬賦月晷呈祥幹維效气賦景河房承靈天駟陵原郊而漸影躍采淵而泳質辭水穴而南傃去輪臺而東洎乘玉塞而歸寶奄芝庭而獻祕梁江淹擬潘黃門述哀詩靑春速天機素秋馳白日美人歸重泉淒愴無終畢殯宮已肅淸松栢轉蕭瑟俯仰未能弭尋念非但一撫衿悼寂寞怳然若有失明月入綺窻髣髴想蕙質銷憂非萱艸永懷寄夢寐擬盧郎中感交詩大廈須異材廊廟非庸器英俊著世功多士濟斯位眷顧成綢繆乃與時髦匹姻媾久不虧契闊豈但一逢厄旣已同處危非所卹常慕先達槪觀古論得失馬服爲趙將疆場得淸謐信陵佩魏印秦兵不敢出慨無幄中策徒慙素絲質羇旅去舊鄕感遇逾琴瑟自顧非杞梓勉力在無逸更以畏友朋濫吹乖名實徐勉萱艸花賦其葉四垂其跗六出亦曰宜男加名斯吉華而不艷雅而不質隨晦明而舒捲與風霜而榮悴笑杜蘅與揭車何眾彚之能匹唐太宗頌先天不違靈物效質丹羽儀韶翠黃承轡甘露零艸祥風應律嘉禾醴泉比焉自出左傳襄三十年用兩珪質於河質如字又音致昭三年將奉質幣以無失時質徐音之二反又如字七年寡君將承質幣而見於蜀質徐音之二反又如字十六年與蠻子之無質也質之實反或音致傅遜左傳注解辯誤曰僖公二十三年傳策名委質注以爲形質之質拜而屈膝委之於地非也質卽贄字管子令諸矦之子將委質者皆以雙虎之皮晉語臣委質於翟之鼔韋昭注質贄也士贄曰雉是凡言委質皆委贄也愚按孟子出疆必載質庶人不傳質爲臣皆是贄字張弨曰按六書正譌質至也執禮物相見之意通用摯別作贄非尢爲明證今此字兩收於六至五質部中】

郅

【同上說文郅從邑至聲】

晊

【同上爾雅注郭氏讀晊爲至】

銍

【同上說文銍從金至聲】

桎

【同上晉束晳居釋且歲不我與時若奔駟有來無反難得易失先生不知盱豫之誡悔遲而忘夫朋盍之義務疾亦豈登海湄而抑東流之水臨虞淵而招西歸之日徒以曲畏爲梏儒學自桎囚大道於環堵苦形骸於蓬室說文桎從木至聲】

礩

【同上今此字兩收於六至五質部中】

懫

【同上易損象傳君子以懲忿窒欲劉歆鄭本俱作懫云止也孟喜本作恎今此字兩收於六至五質部中】

蛭

【同上說文蛭從虫至聲】

【日人質切】

【去聲則人至反易林夬之無妄戴笠獨宿晝不見日勤勞無妄長勞悲思魏陳思王七啟麗艸交植殊品詭類緑葉朱榮熙天曜日晉左思吳都賦於是樂只衎而歡飫無匱都輦殷而四奧來曁水浮陸行方舟結駟唱棹轉轂昧旦永日開市朝而普納橫闤闠而流溢混品物而同廛並都鄙而爲一士女佇眙工商駢坒紵衣絺服雜沓漎萃輕輿按轡以經隧樓船舉颿而過肆果布輻湊而常然致逺流離與珂珬魏都賦見術字下旼旼率土遷善罔匱沐浴福應宅心醰粹餘糧棲畞而弗收頌聲載路而洋溢河雒開奧符命用出翩翩黃鳥銜書來訊人謀所尊鬼謀所秩劉宗委馭巽其神器窺玉防於金縢案圖籙於石室考歷數之所在察五徳之所蒞量寸旬涓吉日陟中壇卽帝位束晳居釋見上且世以太虛爲輿鑪爲肆神遊莫競之林心存無營之室榮利不擾其覺殷憂不幹其寐捐誇者之所貪收躁者之所棄薙聖籍之荒蕪總羣言之至一企素履於丘園背纓緌以長逸請子課吾業於千載無聽吾言於今日也皇甫謐釋勸論見結字下左貴嬪武元楊皇后誄乃議景行景行已溢乃考筮筮襲吉爰定宅兆克成室魂之往矣於以令日仲秋之晨啟明始出星陳夙駕靈輿結駟涼武昭王述志賦見下宋謝莊孝武帝哀策文龍旌郁而靑槐逺驚防亂而白楊翳觀初霜之變條聽秋風之下蔕橋山絙云蔽林虧日輦道結寒松林晝密芝蓋迫軨上驤眷轡齊王融皇太子哀防文韋弁告期麻衣請日辧域展圖揚獻吉文物充階具僚在位總防挽之哀淒視風煙之騷瑟和何徵君點詩疎酌候冬序閒琴攺秋律如何將暮天復值西歸日搖落迎軒牖飛鳴亂繩蓽煙灌共深陰風篁兩蕭瑟虛堂無笑語懷君首如疾早輕北山賦晚愛東臯逸上徳可潤身下澤有徐轡梁江淹齊太祖髙皇帝誄見下擬潘黃門詩見上後魏陽固疾嬖幸詩嗟爾中下其親其暱不謂其非不覺其失好之有年寵之有日我思古人心焉若疾趙古則六書本義是從正日聲】

實【神質切】

【去聲則神至反易林謙之小過梅李冬實國多盜賊擾亂並作王不得制漢杜篤論都賦濱據南山帶以涇渭號曰陸海蠢生萬類楩柟檀柘蔬果成實畎瀆潤淤水泉灌漑漸澤成川粳稻陶遂魏陳思王大司馬曹休誄於穆公矦魏之宗室明徳繼踵奕世純粹闡泛愛仁以接物藝以爲華體玆亮實晉皇甫謐釋勸論見結字下梁江淹詩見上禮記雜記上吾子之外私寡大夫某不祿使某實注實當爲至此讀周秦之人聲之誤也】

秩【直一切】

【去聲則直至反漢張衡東京賦見結字下魏陳思王禹贊見下何晏景福殿賦見術字下晉左思魏都賦見上後魏張淵觀象賦右則少防軒轅皇后之位嬪禦相次尊卑有秩禦宮典儀女史執筆內平秉禮以伺邪天牢禁愆而察失按詩賓之初筵首章賔之初筵左右秩秩隔二句與下旨偕設逸爲韻】

悉【息七切】

【去聲則息二反漢郤正釋譏見上】

膝

【同上魏潘勗冊魏公九錫文王師首路威風先逝百城八郡交臂屈膝梁江淹齊太祖髙皇帝誄北楚倔彊曾未屈膝云屯被野魚麗亙日廟勇旣消國圖方匱神冊天開雄略世出凶劍鱗沈醜戈羽逸只騎不還踦輪無匹】

一【於悉切】

【去聲則於二反魏陳思王黃帝三鼎贊鼎質文精古之神器黃帝是鑄以象太一何晏景福殿賦見述字下黃庭經五行相推反歸一三五合气九九節可用隱地廻八術伏牛幽闕羅品列三明出於生死際洞房靈象斗日月父曰泥丸母雌一三光煥照入子室能存眞萬事畢一身精神不可失晉左思吳都賦艸則藿蒳荳防姜彚非一江蘺之屬海苔之類又見上束晢居釋見上梁江淹詩並見上】

壹

【同上魏應瑒馳射賦爾乃結翻侔齊倫匹良樂授馬孫臏調駟籌算克明班次均壹左攬繁弱右接湛衛控滿流睇應飛碎旝動鼔震噪聲雷潰禮記中庸壹戎衣而有天下鄭注壹當作殪說文曀撎殪防饐鷧皆以壹得聲玉篇有亄字倚秩於旣二切今廣韻但收於六至部】

七【親吉切】

【去聲則親髻反晉董京詩周道斁兮頌聲沒夏政衰兮五常汨便便君子顧望而逝洋洋乎滿目而作者七】

漆

【同上書顧命紛純漆仍幾漆音七徐邈音七利反後漢郡國志蘭陵有次室亭地道記曰故魯次室邑列女傳有漆室之女或作次室】

匹【譬吉切】

【去聲則音譬楚辭九章懷沙世旣莫吾知兮人心不可謂兮懷情抱質獨無匹兮魏應瑒馳射賦見上梁江淹齊太祖髙皇帝誄見上擬盧郎中詩見上徐勉萱艸花賦見上】

鵯

【平聲則音卑周禮羅氏注烏謂卑居鵲之屬卑音匹又如字今此字兩收於五支五質部中】

吉【居質切】

【去聲則音髻易小畜象傳復自道其義吉也牽復在中亦不自失也夫妻反目不能正室也有孚惕出上合志也有孚攣如不獨富也旣雨旣處徳積載也君子徵凶有所疑也魏陳思王黃帝三鼎贊見下晉左貴嬪武元楊皇后誄見上齊王融皇太子哀策文見上梁徐勉萱艸花賦見上】

暱【尼質切】

【上聲則尼禮反書髙宗肜日典祀無丰於暱音女乙反又乃禮反】

逸【夷質切】

【平聲則音夷詩賓之初筵見設字下去聲則夷二反漢韋孟諷諫詩我邦旣絕厥政斯逸賞罰之行非由王室庶尹羣後靡扶靡衛五服崩離宗周以墜晉束晢居釋見上潘尼火賦衝風激揚炎光奔逸煙四合雲蒸霧萃山陵爲之崩阤川澤爲之湧沸去若風驅疾如電逝齊王融詩見上梁江淹齊太祖髙皇帝誄見上擬盧郎中詩見上】

溢

【去聲則夷二反素問气穴論孫絡三百六十五穴防亦以應一歲以溢奇邪以通榮衛榮衛稽畱衛散榮溢易林臨之咸泱泱沸溢水泉爲害使我無賴晉左思吳都賦魏都賦並見上左貴嬪武元楊皇后誄見上梁王筠昭明太子哀防文軒緯掩精陰羲弛位纒哀在疚殷憂銜卹孺泣無時蔬饘不溢禫遵逾月哀號未畢詩維天之命假以溢我徐邈讀神至反】

軼

【同上漢揚雄長楊賦乃命驃衛紛紜沸渭云合電發猋騰波流機駭螽軼齊王儉詩見潔字下】

跮【醜栗切】

【去聲則醜利反今此字兩收於六至五質部中】

栗【力質切】

【平聲則力題反莊子犂然有當於人之心司馬彪云犂然猶栗然】

栗

【去聲則力至反宋玉風賦故其風中人狀直憯淒惏栗淸涼增欷說苑談叢篇戰戰栗栗日愼其事】

防

【同上說文防從風利聲讀若栗今此字兩收於六至五質部中漢司馬相如上林賦瀏蒞芔吸徐廣曰蒞音栗今廣韻不收此字】

溧

【同上亦音賴金陵志古賴國城在今溧水州界案實錄吳廢帝亮崩於官道上晉太康中故少府鄕戴顯上表迎屍歸葬賴鄕春秋傳昭公四年楚伐吳遂以諸矦滅賴楚子欲遷許於賴使鬭韋與公子棄疾城之而還東國水不可以城彭生罷賴之師豈非卽晉之賴鄕今之溧水乎故勝公廟記謂楚靈王與吳戰吳軍不利遂陷瀨渚伍子胥投金處正名瀨水戰國防範環對楚懷王亦言楚乘越亂南察瀨湖而野江東合前後觀之賴之爲溧水甚明吳音訛瀨爲溧自漢以來遂名溧水按古賴厲同音春秋昭四年遂滅賴公羊谷梁二傳並作厲】

鷅

【平聲則音棃爾雅釋鳥鳥少美長醜爲鶹鷅詩流離之子傳曰流離鳥也少好長醜是毛公已讀離爲棃也】

窒【陟栗切】

【去聲則音至詩東山三章鸛鳴於垤婦嘆於室灑埽穹窒我徵聿至呂氏春秋九月紀季秋行夏令則其國大水冬臧殃敗民多鼽窒今禮記月令作嚔易訟彖辭有孚窒馬融本作咥云讀爲躓猶止也鄭云咥覺悔貌說文窒從穴至聲按東山詩垤室窒至在古通爲一音自韻書興而垤入十六屑室窒入五質至入六至去入之判遂迥乎不相渉矣】

庢

【同上說文庢從廣至聲今關中人讀盩庢爲周至】

挃

【同上淮南子兵略訓夫五指之更彈不若捲手之一挃萬人之更進不如百人之俱至也說文挃從手至聲】

�

【同上說文�從齒至聲】

疾【秦悉切】

【平聲則音齊春秋哀十一年衛世叔齊出奔宋左傳作大叔疾去聲則秦二反詩抑首章庶人之愚亦職維疾哲人之愚亦維斯戾漢司馬相如上林賦見下易林無之小畜防鰕去海遊於枯裏街巷廹狹不得自在南北四極渴餒成疾睽之中孚王母盲痺偏枯心疾亂我家次太經減次七減其疾損其防厲不至漢仲長統詩春云爲馬秋風爲駟按之不遲勞之不疾魏陳思王卞太后誄詳惟聖善岐嶷秀出徳配姜嫄不忝先哲覽萬機兼材僃藝泛納容眾含垢藏疾仰奉諸姑降接儔列陰處陽潛外眀內察晉束晢居釋見上孫楚茱萸賦鶉火西䢐白藏授節零露旣凝鷹隼飄厲攀紫房於纖柯綴朱實之酷烈應神農之本艸療生民之疹疾齊王融詩見上後魏陽固詩見上】

嫉

【去聲同上晉郭璞山海經類贊類之爲獸體一兼二近取諸身用不假器窈窕是佩不知妬嫉】

失【式質切】

【平聲則音屍白虎通尸之爲言失也去聲則音試易小畜象傳見上漢王襃洞簫賦故貪饕者聽之而廉隅兮狠戾者聞之而不懟剛毅彊虣反仁恩兮嘽唌逸豫戒其失鐘期牙曠悵然而愕立兮杞梁之妻不能爲其气師襄嚴春不敢竄其巧兮浸滛叔子遠其類說苑談叢篇有鄙心者不可授便勢有愚質者不可授利器多易多敗多言多失太經防測防其厀體不可肆也防哇不噣時數失也夷測載幽執夷易其內也陰夷冒防疏不失也防測圜方杌棿內相失也無間之防一其二也郤正釋譏見上狹屈氏之常醒濁漁父之必醉混柳季之卑辱褊夷叔之髙懟合不以得違不以失得不充詘失不慘悸不樂前以顧軒不就後以慮輊不粥譽以干澤不辭愆以忌絀何責之釋何飱之防魏阮籍通易論聚以處身異以成類乖離旣解緩以爲失黃庭經見上晉束晳居釋見上應貞從武帝華林園宴詩文武之道厥猷未墜在昔先王射禦玆器示武懼荒過亦爲失凡厥羣後無懈於位杜恕體論引諺使口如鼻至老不失梁江淹詩並見上後魏張淵觀象賦見上陽固詩見上張弨曰說文失從手乙聲自變楷隸形聲杳然今北方讀乙作平去故失音亦隨之轉也】

室

【去聲同上詩東山見上易小畜象傳見上靈樞經見極字下漢韋孟諷諫詩見上易林大壯之丰遭離滿沸河川決潰幸得無恙復生歸室詩泛歷樞昌受符厲倡嬖期之十世權在室王逸琴思楚歌歲月已盡去奄忽亾官失祿去家室思想君命幸復位久處無成卒放棄中常侍樊君碑文世政促峻邑宰寡識慢賢役徳被以勞事然後慷慨官於王室魏陳思王大司馬曹休誄見上黃庭經見上晉左思蜀都賦外則軌躅八達裏閈對出比屋連甍千廡萬室亦有甲第當衢向術壇宇顯敞髙門納駟庭扣鐘磬堂撫琴瑟匪葛匪姜疇能是卹魏都賦見術字下又見上其軍容弗犯信其果毅糾華綏戎以戴公室元勳配管敬之績歌鐘析邦君之肆束晢居釋見上左貴嬪武元楊皇后誄見上說文室從宀至聲】

堲【資悉切】

【平聲則音資說文堲古文垐從土卽聲按卽字本當在此部中易鼎九二與實疾韻詩東門之墠與栗室韻東方之日與日室韻篤公劉與密韻今廣韻入二十四職部稍遠】

謐【彌畢切】

【去聲則彌祕反梁江淹齊太祖髙皇帝誄復林油云重山減日禦房淸淒神路冥謐昭徒肅纛幽祗竦蹕攀光灑慟臨泉澍泗璪座長嚴雕宮永閟寂帳寂兮寂已逺夜釭夜兮夜何邃擬盧郎中詩見上釋名寐謐也靜謐無聲也】

必【卑吉切】

【去聲則音閉元周伯琦曰�弓檠也象形弓弛則檠而正之詩竹閉緄縢注云閉弓檠也儀禮作防緄繩也蓋以竹爲閉而以繩約之於弛弓之裏檠弓體使正也考工記曰天子圭中必注謂組約其中也爲執之以僃失墜猶弓之有必也可證詩注後人旣借爲固必之必又加韋以別之非古義矣大抵古人制字多自事物始後之修辭者每借實字爲虛字用以達其意此其一也莊子人籟則比竹是已李軌讀比爲扶必反說文閟祕毖柲皆以必得聲】

畢

【同上漢班固東都賦登降飫宴之禮旣畢因相與嗟嘆徳讜言說咸含和而吐气頌曰盛哉乎斯世魏陳思王禹贊舜將崩殂告天禪位虞氏旣沒三年禮畢避隱商山示不敢蒞諸侯向已乃奉天秩黃庭經見上梁王筠昭眀太子哀策文見上江淹詩見上】

蓽

【同上齊王融詩見上】

韠

【同上呂氏春秋樂成篇麛裘而韠投之無戾釋名韠蔽也所以蔽膝前也】

蹕

【同上晉左思吳都賦於是弭節頓轡齊鑣駐蹕徘徊倘佯寓目幽蔚潘嶽籍田賦於是前驅魚麗屬車鱗萃閶闔洞啟參塗方駟常伯障乘太防執轡后妃獻穜稑之種司農撰播殖之器挈壺掌升降之節宮正設門閭之蹕梁江淹齊太祖髙皇帝誄見上周禮宮正凡之事蹕徐邈讀毗至反亦作防周禮大司宼凡之大事使其屬防注云故書防作避杜子春云避當爲辟謂辟除姦人也謂蹕止行也】

�

【去聲則音背說文�從聲�古文誖字亦作篳杜氏通典篳栗本名悲栗張弨曰俗省譌作觱從咸非】

邲【毗必切】

【上聲則毗鄙反韓詩有斐君子作有邲今此字兩於六至五質部中】

比

【平聲則音毗上聲則音妣】

【去聲則音鼻禮記投壺比投不釋比毗志反徐音扶質反史記田敬仲完世家田乞及常所以比犯二君索隱曰比如字又頻律反按詩良耜其崇如墉其比如櫛崇與墉爲韻比與櫛爲韻後人用比作入聲祖此今此字四於六脂五旨六至五質部中】

柲

【去聲則音袐考工記戈柲六尺有六寸柲音祕左傳昭十二年君王命剝圭以爲鏚柲柲音祕今此字二於六至五質部中】

坒

【去聲則毗二反晉左思吳都賦見上今此字兩於六至五質部中】

泌

【去聲則音祕今此字三於六至五質部中玉篇有防字引釋名曰推手前曰防引手卻曰把卽琵琶字今廣韻未收】

汨【於筆切】

【去聲則於至反漢司馬相如上林賦沸乎防怒洶湧滂湃滭沸滵汨偪側泌瀄橫流逆折轉騰潎洌滂濞沆漑穹隆云橈宛潬膠盭逾波趨浥涖涖下瀨批巖衝擁奔楊滯沛臨坻注壑瀺灂霣墜沈沈隱隱砰磅訇礚潏潏淈淈湁潗鼎沸馳波跳沫汨濦漂疾】

率【所律切】

【去聲則所類反漢崔駰太尉箴天官冢宰庶寮之率師錫有帝命虞作尉左傳文十五年注蕐孫能率其屬率所類反又音律昭十年使王黑以靈姑銔率率所律反徐音所類反詩賓之初筵箋所以敗亂天下率如此也率音類又所律反召旻箋米之率糲十粺九鑿八侍禦七率音類又音律又所律反周禮太宰注口率出泉徐劉音類戚音律一音所律反大司徒注其率之也載師注以十八分之十三率之遂人注以下劑爲率大宗伯注率五年而再殷祭巾車注率以功徳出封職方氏注以此率徧知四海九州邦國多少之數考工記輈人注輪軹與軫轐大小之減率寸半也梓人注是取象率焉匠人注徹者通其率以什一爲正並音律又音類禮記王制注通三十年之率率音律又音類以一大國爲率率音律又音類月令注夏小正曰農率均田率音所類反喪大記注以差率而上之率音律又音類祭義古之獻繭者其率用此與率音類又音律又所律反易略例率相比而無應率音類荘子治亂之率也率音色類反又色律反史記封禪書後率二十歲復朔旦冬至正義曰率音律又音類又所律反三音並通後皆仿此漢書申屠嘉傳遷爲隊率師古曰率所類反今此字兩收於六至五質部中】

帥

【同上今此字兩收於六至五質部中】

密【美畢切】

【去聲則美祕反呂氏春秋君守篇旣扃而又閉天之用宻有準不以平有繩不以正天之大靜宋謝莊孝武帝哀防文見上梁江淹齊太祖髙皇帝誄宋主淩遐紫殿遏密話言之詔貽在英粹寅亮大寶敷綸妙祕世識機鑑物宗淵懿無夐匪鏈靡奧不洎三階旣馴五精惟至彭蠡九江地盡襟制亦有劉範衣纓是絕躍馬山岫泛舟河澨縞鏑星流紅旗電結鴆翼競扇豺牙爭礪禍纏紫禁兵交丹衛瑤祀若旍金扆如綴】

弻【房密切】

【去聲則房媚反易林防之坤左輔右弻金玉滿匱涼武昭王述志賦赳赳幹城翼翼上弻志馘奔鯨截彼醜類且灑遊塵於當陽拯涼徳於已墜閒昌防之驂乘曁襄城而按轡知去害之在玆體牧童之所述審幾動之至防思遺飱而防寐表略韻於紈素托精誠於白日書弻成五服說文引作成五服從卩比聲】

乙【於筆切】

【去聲則於二反魏陳思王黃帝三鼎贊鼎質之精古之神器黃帝是鑄以像太乙能輕能重知凶識吉世衰則隠世和則出晉左思魏都賦見術字下】

聉【魚乙切】

【上聲則吐猥反今此字四收於十四賄五質十四黠部中】

筆【鄙宻切】

【去聲則鄙二反後魏張淵觀象賦見上】

曁【居乙切】

【去聲則音旣周禮閭胥旣比故書旣作曁音其器反又斤乙反說文曁從旦旣聲今此字四收於六至八未五質九迄部中此韻轉去聲則入寘至志韻】

六術

術【食聿切】

【去聲則音遂禮記月令審端徑術注術周禮作遂夫間有遂遂上有徑徑小溝也學記術有序注術當爲遂聲之誤也水經注引學記術有序作遂有序春秋文十二年秦伯使術來聘公羊傳漢書五行志並作遂管子度地篇故百家爲裏裏十爲術術十爲州術音遂韓非子愛臣篇夫燕宋之所以弒其君者皆以類也故上比之殷周中比之燕宋莫不従此術也素問疏五過論見式字下公羊成八年傳注孔子曰皇象元逍遙術無文字徳明諡漢馮衍顯志賦見髴字下郤正釋譏見質字下魏何晏景福殿賦屯方列署三十有二星居宿陳綺錯鱗比辛壬癸甲爲之名秩房室齊均堂庭如一出此入彼欲反忘術李善注廣雅曰術道也黃庭經見一字下晉左思蜀都賦見室字下胡三省注通鑑袁術據術字公路當讀如月令審端徑術之術然古人術遂二音通用後漢馮衍顯志賦楗六枳而爲籬兮築蕙若而爲室播蘭芷於中庭兮列杜蘅於外術晉左思魏都賦於後則椒鶴文石永巷閫術楸梓木蘭次捨甲乙西南其戶成之匪日丹靑炳煥特有溫室呂延濟注閫術謂宮門道也】

述

【同上魏陳思王酒賦安沈湎而爲娛非往聖之所述辟酒誥之明戒同無凶於三季涼武昭王述志賦見弼字下史記魯世家東門遂索隠曰世本作述詩定之方中音義引鄭志問曰山川能說何謂也答曰兩讀或言說說者說其形勢也或曰述述者述其故事也述讀如遂事不諫之遂】

誶【慈防切】

【去聲則音粹今此字三收於六至十八隊六術部中】

潏【余律切】

【去聲則音曳晉木華海賦昔在帝嬀巨唐之世天綱浡潏爲凋爲瘵洪濤瀾汗萬里無際長波涾迆延八裔】

卒【子律切】

【去聲則音倅漢枚乘七發見硉字下魏文帝倉舒誄矧爾夙夭十三而卒何辜於天景命不遂兼悲增傷侘傺失气晉左思吳都賦雕題之士鏤身之卒比飾虯龍蛟螭與對簡其蕐質則亄費錦繢料其虓勇則雕悍狼戾陳第曰周禮諸子掌國子之倅注故書倅爲卒鄭司農云卒讀如物有副倅之倅音七內反禮記燕義庶子官職諸矦卿大夫士之庶子之卒國子存遊卒並音倅七對反又倉忽反說文醉卒也各卒其度量不至於亂也又萃粹悴碎淬焠並以卒得聲】

啐

【同上今此字三收於十八隊六術部中】

防【辛聿切】

【去聲則辛二反太經減次七見疾字下漢郤正釋譏見失字下】

卹

【平聲則息玆反詩小雅枤杜四章期逝不至而多爲卹按此章來疚至卹偕近邇同爲一韻釋名私卹也有所卹念也去聲同上太經密次六大惡之比或益之卹晉左思蜀都賦見室字下梁王筠昭明太子哀防文見溢字下江淹詩見質字下】

珬

【去聲同上晉左思吳都賦見日字下】

防

【同上說文防從鳥祟聲】

律【呂防切】

【上聲則音壘淮南子說林訓異音者不可聽以一律異形者不可合於一體釋名律累也累人心使不得放肆也路史山海經云神荼郁壘二神人主執惡鬼風俗通作郁律故集韻中壘音爲律去聲則音類易林益之丰好戰亾國師不以律稱上隕墜齊矦狼戾被其災祟漢雄解嘲呂刑靡敝秦法酷烈聖漢權制而蕭何造律張衡七辯鼙鼓協吹竽籟應律金石合奏妖冶邀會觀者交目衣解帶晉成公綏天地賦三才殊性五行異位千變萬化繁育庶類授之以形稟之以气色表文采聲有音律覆載無方流形品物齊王融詩見日字下唐太宗頌見質字下本艸胡桐淚亦名胡桐律漢書西域傳注師古曰胡桐佀桐虫食其樹而沫出下流者俗名爲胡桐淚言佀眼淚也可以汗金銀今工匠皆用之流俗語訛呼淚爲律】

膟

【同上注云又作�今�字兩收於六至六術部中】

黜【醜律切】

【去聲則醜吏反抱朴子博諭篇啇風宵肅則絺扇廢登危陟峻則輕舟棄干戈云擾則文儒�亂旣平則武夫黜亦作絀漢郤正釋譏見失字下】

怵

【同上史記漢興以來諸矦年表怵邪臣計謀索隱曰怵音誓】

出【赤律切】

【平聲則赤知反穆天子傳西王母謠白雲在天丘陵自出道裏悠遠山川間之將子無死尙能復來去聲則赤至反詩雨無正五章哀哉不能言匪舌是出維躳是瘁楚辭九章思美人解萹薄與雜菜兮備以爲交佩佩繽紛以繚轉兮遂萎絕而離異吾且儃佪以娯憂兮觀南人之變態竊快在其中心兮揚厥憑而不竢芳與澤其雜糅兮羌芳華自中出素問气穴論然余願聞夫子溢志盡言其處令解其意請藏之金匱不敢復出靈樞經終始篇男內女外堅拒勿出謹守勿內是謂得气易林訟之大畜見脫字下夬之中孚淵泉溢出爲邑之祟漸之旅見節字下漢王逸荔支賦仰嘆麗表俯嘗嘉味口含甘液心受芳气兼五滋而無常王不知百和之所出卓絕類而無儔超眾果而獨貴郤正釋譏見質字下魏陳思王魏徳論見質字下黃帝三鼎贊見乙字下卞太后誄見疾字下晉左思蜀都賦見室字下魏都賦見日字下左貴嬪武元楊皇后誄見日字下梁江淹齊太祖髙皇帝誄見膝字下擬盧郎中詩見質字下徐勉萱艸花賦見質字下唐太宗頌見質字下易離六五出涕沱若徐邈音尺遂反王嗣宗音勑類反鼎初六利出否徐音尺遂反系辭傳河出圖洛出書陸徳明音義如字又尺遂反書堯典寅賓出日出音尺遂反又如字益稷在治忽以出納五言出如字又尺遂反微子我其發出狂出音尺遂反顧命出綴衣於庭出如字徐音尺遂反詩我出我車出如字沈音尺遂反潸焉出涕出如字徐音尺遂反俾出童羖出如字徐音尺遂反出話不然出如字徐音尺遂反禮記檀弓遇於一哀而出涕出如字徐音尺遂反杜氏春秋左傳集解序河不出圖出如字又尺遂反襄九年使皇鄖命校正出馬工正出車出如字徐音尺遂反或食於心或食於咮以出內火出如字徐音尺遂反十年郰人紇抉之以出門者出如字一音尺遂反論語出納之吝出音尺遂反今此字兩収於六至六術部中此韻轉去聲則入寘至志韻】

七櫛

櫛【阻瑟切】

【去聲則阻四反】

瀄

【同上漢司馬相如上林賦見汨字下】

瑟【所櫛切】

【去聲則所志反易林小畜之旅陽火不憂二耕喜至慶來降福爲我鼓瑟漢禰衡鸚鵡賦若乃少昊司辰蓐收整轡嚴霜初降涼風蕭瑟長吟遠慕哀鳴感類音聲淒以激揚容貌慘以顦顇聞之者悲傷見之者隕淚放臣爲之屢嘆棄妻爲之歔欷晉左思蜀都賦見室字下齊王融皇太子哀防文及詩見日字下梁江淹詩並見質字下此韻轉去聲則入寘至志韻】

【按此三韻自古迄齊梁皆與去聲通用自四聲之譜作而此三韻遂與去聲相隔然質率術出等字猶兩見於去入二聲可以知其通矣又按魏文帝善哉行朝日樂相樂酣飲不知醉悲激新聲長笛吐淸气歌感人腸四坐皆懽悅寥寥髙堂上涼風入我室持滿如不盈有徳者能卒君子多苦心所愁不但一慊慊下白屋吐握不可失眾賓飽滿歸主人苦不悉比翼翔云漢羅者安所羈衝靜得自然榮華何足爲此詩分爲五解每解四句然寔是一篇其音有平去入實一韻也此亦古人四聲同用一貫之證但羈爲二字與古音不合】

八物

物【文弗切】

【去聲則符沸反易說卦傳故水火相逮雷風不相悖山澤通气然後能變化旣成萬物也淮南子齊俗訓故聖人財制物也猶工匠之斲削鑿枘也宰庖之切割分別也太經棿人人物物各由厥彚漢馬融長笛賦是故可以通靈感物冩神諭意致誠效志率作興事漑盥污穢澡雪垢滓矣魏陳思王大司馬曹休誄見實字下阮籍東平賦及至分之國邑樹之表物四時儀其象陰陽暢其气晉成公綏天地賦見律字下嘯賦是故聲不假器用不借物近取諸身役心禦气華陽國誌見傑字下抱朴子博諭篇甽澮之流不能運大白之防升合之器不能容千鐘之物熠燿不能並表微之景常才】

【不能別逸倫之器梁江淹悼室人詩適見葉蕭條已復花庵郁帳裏春風蕩檐前還燕拂垂涕視去景摧心向䢐物今悲輒流涕昔歡常飄忽幽情一不弭守嘆誰能慰又費字禮記中庸君子之道費而隱一音扶弗反失收】

弗【分勿切】

【去聲則音沸史記十二諸矦年表晉穆矦弗生世家作費生索隱曰或作防生鄭世家悼公防鄒本一作弗一作沸左傳作費說文沸費皆以弗得聲】

紱

【同上漢張衡西京賦陰戒期門微行要屈降尊就卑懷璽藏紱便旋閭閻周觀郊遂若神龍之變化彰後皇之爲貴蔡邕胡黃二公頌天生蒸人有則有類我胡我黃鐘厥純懿巍巍特進仍踐其位赫赫三事七佩其紱奕奕四牡沃若六轡衮職龍章其文有蔚魏邯鄲湻受命述天子旣踐帝位納璽要紱太常司燎升炮告類珪璋峩峩髦士棣棣蹌蹌聖躳禦防以蒞梁武帝淸暑殿效柏梁體聮句帝云居中負扆寄纓紱而司徒左西屬江�和云鼎味參和臣多匱是讀紱字爲去聲禮記注紱之言蔽也】

紼

【同上白虎通紼者蔽也行以蔽背】

黻

【同上晉陸云漢髙帝盛徳頌區夏旣混宇宙蒙乂肅肅帝居巍巍神器有皇於登是臨天位繡文於裳組華於黻禮記玉藻注黻之言亦蔽也張弨曰黻與市皆正文各義韍爲市之重文紱則韍之俗攺芾又市之誤加艸也】

芾

【同上詩人首章彼人兮何戈與祋彼其之子三百赤芾孔叢子魯人誦麛裘而芾投之無戾易丰九二丰其沛鄭康成作芾漢蕩陰令張遷碑文蔽芾棠樹作蔽沛今此字三収於八未十四泰八物部中】

甶

【同上說文�從丌甶聲又沸字詩�沸檻泉沸音弗今此字在去聲八未部音方味切而此韻不收】

郁【紆物切】

【去聲則紆吠反漢枚乘七發見硉字下劉向九嘆覧屈氏之離騷兮心哀哀而怫郁聲嗷嗷以寂寥兮顧防夫之憔悴梁江淹詩見上】

尉

【同上說文�從上案下也從又又手也持火以尉申繒也臣等曰今俗別作熨非是楊愼曰秦置郡設守尉後世軍官曰校尉刑官曰廷尉皆取從上案下使平之義尉斗申繒亦使之平加火作熨贅矣王莽傳有威斗卽尉斗也威與尉音相近隋書李穆傳奉熨鬥於髙祖曰願公執威柄以尉安天下今此字兩收於八未八物部中】

熨

【見上今此字兩收於八未八物部中】

蔚

【同上詩蓼莪二章蓼蓼者莪匪莪伊蔚哀哀父母生我勞瘁漢蔡邕胡黃二公頌見上晉夏矦湛扺疑進不能拔羣出萃卻不能抗排當世志則乍顯乍昧文則乍幽乍蔚知之者則謂之欲逍遙以養生不知之者則謂之欲遑遑以求達此皆未是防之所匱也陸機鼓吹賦宮備眾聲體僚君器飾聲成文雕音作蔚響以形分曲以和綴放嘉樂於會通宣萬變於觸類陸云登遐頌生在淸純放情昧在物淵沈沂虛攸遂淸酒一壺百朋具醉有命集止乘龍來萃載見君子言觀其蔚宋謝靈運山居賦其竹則二箭殊葉四苦齊味水石別谷巨細各彚旣修竦而便娟亦蕭森而蓊蔚露夕沾而淒陰風朝振而淸气後漢書文苑傳贊情志旣動篇辭爲貴抽心呈貌非雕非蔚殊狀共體同聲異气言觀麗澤永監滛費易革上六傳其文蔚也陸徳明音尉又紆弗反說文引作其文斐也今此字兩收於八未八物部中又禮記王制然後設罻羅罻音尉一音郁今去聲八未部有罻字而此部不收】

屈【區勿九勿二切】

【去聲則區未反易林漸之旅見節字下漢張衡西京賦見上魏陳思王土陵贊從漢有功少文任气髙後封呂直而不屈】

詘

【同上漢司馬相如子虛賦徼受詘殫覩眾物之變態】

掘【具勿切】

【去聲則具未反淮南子說林訓以瓦鉒者全以金鉒者跋以玉鉒者發是故所重者在外則內爲之掘】

怫【符弗切】

【去聲則符沸反史記太史公自序五家之文怫異索隱曰怫音悖又音扶物反今此字兩收於八未八物部中】

咈

【同上釋名轡咈也牽引咈戾以制馬也上聲七尾韻蜚字注曰又扶拂切今八物部漏此字】

防【王勿切】

【去聲則音胃說文防從風胃聲今此字兩收於八未八物部中】

拂【敷勿切】

【去聲則音沸詩皇矣八章臨衝茀茀崇墉仡仡是伐是肆是絕是忽四方以無拂漢劉向九嘆飄風蓬龍埃拂拂兮艸木搖落時槁悴兮道藏馮夫人詩挺穎徳音子神映乃髙拂天嶽臨空構洞臺深幽邃梁江淹詩見上禮記中庸君子之道費而隱費本又作拂】

祓

【同上詩生民傳弗之言祓也祓音弗又音廢左傳僖六年受其璧而祓之祓音方弗反又音廢襄二十五年祝祓社祓方弗反徐音廢二十九年祓殯而禭則布幣也祓音弗徐音廢昭十八年祓禳於四方祓方佛反又音廢定四年祓社釁鼔祓音弗徐音廢史記周紀周公乃祓齋呂后紀呂后祓還外戚世家武帝祓霸上策傳常以日旦祓索隱並曰祓音廢又音拂漢書五行志髙後八年三月祓霸上師古曰祓音廢地理誌瑯邪郡祓師古曰音廢郭璞解方言祓音廢今此字兩於二十廢八物部中】

嶏

【同上說文嶏從屵配聲讀若費】

茀

【同上詩皇矣見上詩簟茀魚服箋茀之言蔽也茀祿爾康矣徐云鄭音廢周禮巾車注引詩翟茀以朝作翟蔽史記齊世家反而鞭主屨者茀左傳作徒人費漢書律曆志魯微公茀一作防亦與孛通史記天官書星茀於河戒齊世家茀星將出正義並音佩今此字兩收於八未八物部中】

髴

【同上素問八正神明論視之無形嘗之無味故謂冥冥若神髣髴靈樞經官能篇麤之所不見良工之所貴莫知其形若神髣髴宋玉神女賦目色髣髴乍若有記漢班固幽通賦見察字下馮衍顯志賦夫莊周之釣魚兮辭卿相之顯位於陵子之灌園兮佀至人之髣髴蓋隱約而得道兮羌竆悟而入術離塵垢之窈冥兮配喬松之妙節王延壽魯靈光殿賦胡人遙集於上楹儼雅跽而相對仡欺以雕�防顤顟而睽睢狀若悲愁於危處憯嚬蹙而含悴神仙嶽嶽於棟間玉女闚牕而下視忽瞟眇以響像若鬼神之髣髴吳薛瑩獻詩幹徳博好文雅是貴追悼亾臣冀存遺類如何愚曾無髣髴晉皇甫謐釋勸論若賓可謂習外觀之暉暉未覩幽人之髣髴也見俗人之不容未諭聖皇之兼愛也循方圓於規矩未知大形之無外也潘嶽哀永逝文淒切兮增欷俯仰兮揮淚想孤魂兮眷舊宇視倐忽兮若髣髴郭璞山海經視肉贊聚肉有眼而無腸胃與彼馬勃頗相髣髴奇在不盡食人薄味梁江淹傷愛子賦憶朱明之在節顧岐嶷之可貴睨鑪帳而多怊瞻戶牖而有慰奚在今之寂寞失音容之髣髴今此字兩收於八未八物部中亦作佛晉潘嶽景獻皇后哀防文襲筮之良辰啟幽房之潛隧整武駕之隆牡結龍輈之縞駟望旂常而崩摧披輼輬以增欷口嗚咽以失聲目橫迸以灑淚邈雨絕於宮闈長無覿於彷佛又作佛漢書敍傳學微術昧或見仿佛疑殆匪闕違眾迕世淺爲尢悔深作防害此韻轉去聲則入未韻按物乃微之入聲舊以爲文之入聲誤】九迄

迄【許訖切】

【去聲則許气反禮記哀公問君行此三者則愾乎天下矣愾音迄】

仡

【同上詩皇矣見拂字下】

汔

【同上詩汔可小康鄭讀許气反爾雅釋詁汔也正義引孫炎云汔近也大雅汔可小康鄭箋云汔防也昭二十年左傳亦引此詩杜預云汔期也史記稱漢髙祖欲廢太子周昌曰臣口不能言然臣期知其不可陛下𨿽欲廢太子臣期不奉詔言期者意亦與此同也周禮士師凡刏珥則奉大牲羊人作祈衈犬人作防珥】

喫【居乞切】

【去聲則居气反管子樞言篇故有事事也毋事亦事也吾畏事不欲爲事吾畏言不欲爲言故行年六十而老喫也】

乞【去訖切】

【去聲則音气說文本作气音气禮記少儀凡乞假於人乞如字又音气漢書朱買臣傳上計吏卒更乞匈之師古曰乞音气田延年傳今縣官出三千萬自乞之師古曰乞音气今此字兩收於八未九迄部中此韻轉去聲則入未韻】

十月

月【魚厥切】

【去聲則魚外反詩生民見達字下漢揚雄羽獵賦於是冬季月天地隆烈萬物權輿於內䢐落於外張超尼父頌巖巖孔聖異世穪傑量合乾坤明參日月徳被八荒名充遐外終於獲麟遺歌魯衞魏陳思王七啟時有聖宰翼帝霸世同量乾坤等曜日月化參神與靈合契越隆平於殷周踵羲農而齊泰魏徳論於時上富於春秋聖徳汪濊奇志妙思神鑑靈察方將審禦陰陽增耀日月極禎祥於遐奧飛仁風以樹惠帝嚳贊祖自軒轅嚻之裔生言其名木徳帝世撫寜天地神聖靈察教彌四海明並日月黃庭經見一字下晉左思蜀都賦見節字下魏都賦見列字下左貴嬪武元楊皇后誄見節字下張載扇賦有翔云之素鳥體自然之至潔飄縞羽於淸霄擬妙姿於白雪俯濯素於河漢仰晞光於日月防趾蹶而勝虛六翮揮而風厲孫楚尼父頌皇矣尼父聖哲之傑徳比天地明齊日月周室陵遲大道蕪穢禮樂崩阻姦雄罔世乃餋門徒廣延俊乂垂訓列國頌聲魯衞王廙婦徳箴圑圑明月魄滿則缺亭亭陽暉曜過則逝天地猶有盈虧況蕐豓之浮孽劉柔妻王氏春花賦或異色同形或齊芳殊制自然神香不可勝計爛若羅宿之垂光灼若隋珠之宵列爽若翡翠之羣翔練若珊瑚之映月齊謝朓冬緒羈懷詩去國懷丘園入遠滯城闕寒鐙炚宵夢淸鏡悲曉髮風艸不畱霜冰池共如月寂】

【寞此閒帷琴尊任所對客念坐嬋媛年華稍庵薆夙慕云澤遊共奉荊臺繢一聽春鶯喧再視秋虹沒疲驂良易返恩波不可越誰慕臨淄鼎常希茂陵渴依隱幸自從求心果蕪昧方軫歸與願故山芝未歇梁江淹齊太祖髙皇帝誄見下】

伐【房越切】

【去聲則房廢反詩長髮六章武王載旆有防秉鉞如火烈烈則莫我敢曷苞有三蘗莫遂莫達九有有截韋顧旣伐昆吾夏桀此章通旆字爲韻六韜見割字下列女傳桺下惠誄夫子之不伐兮夫子之不竭兮夫子之誠信而與人無害兮屈柔從俗不彊察兮蒙恥救民徳彌大兮𨿽遇三黜終不蔽兮豈弟君子永能厲兮嗟乎惜哉乃不世兮庶防遐年今遂逝兮嗚呼哀哉魂神泄兮夫子之諡宜爲惠兮魏徐幹西徵賦奉明辟之渥徳與遊軫而西伐過京邑以釋駕觀帝居之舊制晉左思魏都賦見列字下陸雲南徵賦於時冬首時陰風戒殺山澤含哀天地肅乂間夜冽以澄淸中原曠而曖昧戎士肅而咸戒三軍紛而雜遝長角哀叫以命旅金鼔隱訇而啟伐景淩冥而四播音乘雲而上逝內遝字誤傳咸喜雨賦防洪水滔天於唐堯之朝亢旱爲災於殷湯之世下民其咨莫能俾乂歷稔九七僅免斯害猶疇咨爲美談躳禱爲勲伐曹攄圍棊賦見列字下周禮大司馬九伐之法劉音扶廢反考工記熊旗六斿以象伐也劉音扶廢反】

罰

【同上楚辭天問見悅字下素問見殺字下漢司馬相如上林賦出徳號省刑罰攺制度易服色色所界反易林見折字下晉左思蜀都賦見節字下梁江淹齊髙帝誄矜卑廣慈合賤兼愛綴機剟賊輕章削罰】

茷

【去聲則扶廢反詩泮水首章其旂茷茷鸞聲噦噦無小無大從公於邁左傳僖二十八年使茅茷代之茷扶廢反文九年獲公子茷茷扶廢反成二年宛茷爲右茷扶廢反十年晉矦使糴茷如楚茷扶廢反一音蒲發反又蒲艾反十六年囚楚公子茷茷扶廢反襄十五年與師茷師慧茷扶廢反徐音伐定四年綪茷旃旌茷步貝反又音吠哀二十六年宋樂茷音扶廢反詩白旆央央旆本又作茷音義曰繼旐曰茷左傳云蒨茷是也一曰旆與茷古今字殊今此字三収於十四泰二十廢十月部中】

防

【去聲則音肺今此字兩收於二十廢十月部中】

越【於伐切】

【去聲則於茷反呂氏春秋見朅字下漢司馬相如上林賦徒事爭遊戲之樂苑囿之大欲以奢侈相勝荒淫相越魏陳思王上責躳詩危軀授命知足免戾甘赴江湘奮戈吳越王仲宣誄感防宴會志各髙厲予戲夫子金石難敝人命靡常吉凶異制此驩之人孰先隕越何寤夫子果乃先逝邯鄲湻魏受命述肅淸宇內萬邦有截帥義翼漢奉禮不越旅力戮心茂亮洪烈樹深根以厚基播醕澤以釀味含光而弗輝戢翼而弗發郭遐叔贈嵇康詩思與君子竆年卒歲優哉逍遙幸無隕越如何君子超將遠邁我情願關我言願結心之憂矣良以忉怛齊謝朓詩見上釋名歲越也越故限也】

鉞

【同上詩長髮見上漢張衡東京賦見鶡字下梁江淹齊太祖髙皇帝誄袁劉二戾猋馳煒發聮謀制外儲兵襲內釁激瓊殿勢崩金闕志乘璽圖矯祕鉞鴻妖逝星髙祲薄月說文引詩鸞聲噦噦作鉞鉞臣鉉等曰今俗作鐬以鉞作斧戉之戉非是】

璏

【去聲則徒例反說文璏從玉彘聲今此字兩收於十三祭十月部中】

熭

【去聲則音彗漢書賈誼傳引黃帝曰日中必熭操刀必割說文熭從火彗聲亦作彗六韜守土篇日中必彗操刀必割執斧必伐今此字兩收於十三祭十月部中】

蹶【居月切】

【去聲則居衞反詩蟋蟀二章蟋蟀在堂歲聿其逝今我不樂日月其邁無已太康職思其外好樂無荒良士蹶蹶板見泄字下太經防大也外而翕也內也進防也樂佚逷勤蹶蹶魏陳思王寶刀銘造玆寶刀旣礱旣礪匪以尙武予身是衞麟角匪觸鸞距匪蹶晉左思魏都賦劍閣𨿽嶛憑之者蹶非所以深根固蔕也洞庭𨿽濬負之者北非所以愛人治國也蹶與蔕爲韻北與國爲韻禮記曲禮足毋蹶注蹶本又作蹷居衞反又求月反孔子閒居子夏蹶然而起蹶居衞反徐音厥史記滕公傳常蹶兩兒欲棄之索隱曰蹶音厥又音巨月反一音居衞反亦作蹷淮南子說林訓遊者以足蹷以手防不得其數愈蹷愈敗班固西都賦見折字下宋顏延之陶徴士誄念防宴私舉觴相誨獨正者危至方則閡哲人捲舒布在前載取鑑不遠吾規子佩爾實愀然中言而發違眾速尢迕風先蹷身才非實榮聲有歇叡音往矣誰箴余闕左傳襄十九年是謂蹷其本蹷求月反一音居月反又居衞反昭二十三年乃推而蹷之蹷其月反又音厥又居衞反禮記緇衣注越之言蹷也蹷其月反又居衞反今此字三收於十三祭十月十七薛部中】

劂

【同上漢傅毅琴賦命離婁使布繩施公輸之剞劂遂雕琢而成器揆神農之初制盡聲變之奧妙抒心志之郁滯今此字兩收於十三祭十月部中】

撅

【同上禮記內則不涉不撅音居衞反逸周書周祝解故狐有牙而不敢以噬獂有蚤而不敢以撅】

鱖

【同上今此字兩收於十三祭十月部中】

噦【於月切】

【去聲則於會反素問見泄字下詩鸞聲噦噦噦噦其冥並音呼會反禮記內則不敢噦噫嚔咳音於月反說文噦從口歲聲今此字三收於十四泰十月十七薛部中】

橛【其月切】

【去聲則其衞反今此字兩收於十三祭十月部中亦作嶡禮記明堂位俎用梡嶡注嶡之言蹷也音居衞反】

闕【去月切】

【去聲則去衞反呂氏春秋孝行篇見殺字下君守篇故博聞之人彊識之士闕矣事耳目防思慮之務敗矣堅白之察無厚之辯外矣漢書敍傳見髴字下魏程曉贈傅休奕詩三光飛景玉衡代邁龍集甲子四時成歲權輿授代徐陳蕩穢元服初嘉萬福咸會赫赫應門嚴嚴朱闕羣後楊揚庭燎晢晢黃庭經肺部之宮佀華蓋下有童子坐玉闕七元之子主調气外應中嶽鼻齊位晉左思魏都賦見傑字下張協七命旣乃流綺星連浮采豓發光如防電質如耀雪霜鍔水凝冰刃露潔形冠豪曹名珍巨闕指鄭則三軍白首摩晉則千里流血豈徒水截蛟鴻陸灑奔駟斷浮翮以爲工絕重甲而稱利云爾而已哉宋顏延之陶徴士誄見上齊謝朓詩見上梁江淹齊太祖髙皇帝誄見上】

發【方伐切】

【去聲則方沛反晉左思魏都賦見傑字穴字下潘嶽籍田賦於斯時也居靡都鄙人無蕐裔長幼雜遝以交集士女頒斌而咸戾被褐振裾垂髫總發躡踵側肩掎裳連襼黃塵爲之四合兮陽光爲之潛翳衞恆隸勢見列字下齊謝朓詩見上】

發

【同上詩七月見烈字下蓼莪五章南山烈烈飄風發發民莫不谷我獨何害四月三章冬日烈烈飄風發發民莫不谷我獨何害易坤象傳含章可貞以時發也或從王事知光大也括囊無咎愼不害也素問見泄字下淮南子齊俗訓夫一儀不可以百發一衣不可以出歲說林訓見掘字下太經應測龍翰之栗極懼墜也承天萌地陽始也日彊其衰惡敗類也極陽徴陰應其發也元離之極不可遏止也漢揚雄長楊賦見軼字下張衡東京賦見鶡字下桓驎七說騁不失蹤滿不虛發彈輕翼於髙冥竆疾足於方外楊戲關張二將軍贊關張赳赳出身匡世扶翼攜上雄壯虎烈藩屏左右翻飛電發魏陳思王潛志賦潛大道以遊志希往防之遐烈矯貞亮以作矢當苑囿乎呈藝驅仁義以爲禽必信忠而後發邯鄲湻受命述見上晉皇甫謐釋勸論見結字下左思蜀都賦見結節二字下張協七命見上夏矦湛獵兔賦端眺蒿萊摘盱榛穢落日攢慨傍窺蓊薈視毚兔之所隱乃精望而審發絕箭激驚伏並斃涼武昭王述志賦見列字下宋顏延之陶徴士誄見上梁江淹齊太祖髙皇帝誄見上詩壹發五豝獻爾發功徐邈皆讀如廢左傳成十六年再發盡殪發如字徐音廢哀十六年射三發發如字一音廢史記貨殖傳子贛廢著鬻財漢書作發貯說文廢從廣發聲】

【荀子引詩武王載旆作載發張弨曰發從弓癹聲因破體藏弓形聲遂晦惟先明析其體則可知音之所由轉矣】

謁【於歇切】

【去聲則於介反孔子去魯歌彼婦之謁可以死敗漢揚雄廷尉箴無雲何謂是刖是劓無雲何害是剝是割惟虐惟殺人莫子柰殷以刑顚秦以酷敗獄臣司理敢告執謁黃庭經常念三房相通達洞得視見無內外存漱五身不饑渴神蕐執巾六丁謁急守精室勿妄泄閉而保之可長活起自形中初不闊王宮近在易隱括晉夏矦湛抵疑外無微介內無請謁矯身擢手徑躡名位吾子亦何不慕賢以自厲希古以慷慨乎梁武帝朝云曲張樂陽臺歌上謁如寢如興芳晻曖容光旣豓復還沒說文靄從雨謁聲】

歇【許竭切】

【去聲則許例反晉嵇康寒食散賦當吐利之困患兮守危殆而假气喜乳哺之遂安兮信眾疾之日歇宋顏延之陶徴士誄見上齊謝朓詩見上】

羯【居竭切】

【去聲則居例反梁王筠詩非惟滅皇祠將欲湮天祭誰止戮氐羌於玆埽羣羯】

揭

【去聲則去例反詩匏有苦葉首章防則厲淺則揭蕩八章人亦有言顚沛之揭枝葉未有害本實先撥殷鑑不遠在夏后之世爾雅釋水防則厲淺則揭揭者揭衣也注上二字音憩下丘竭切史記匈奴傳定樓蘭烏孫呼揭揭音桀索隱音丘例反正義音其例反南越傳揭陽令定韋昭曰揭音其逝反索隱曰揭音桀劉氏音求例反漢書地理誌揭陽注同今此字四收於十三祭十月十七薛部中】

竭【其謁切】

【去聲則其例反詩召旻六章池之竭矣不云自頻泉之竭矣不云自中溥斯害矣職兄斯不烖我躳二竭字與害爲韻禮記月令仲冬行春令則蝗虫爲敗水泉咸竭民多疥癘管子內業篇飽不疾動气不通於四末饑不廣思飽而不廢老不長慮困乃遬竭莊子刻意篇故曰形勞而不休則精用而不已則勞勞則竭天下篇其理不竭其來不蛻素問生气通天論四維相代陽气乃竭列女傳桺下惠誄見上晉殷臣奇布賦惟造化之所陶理萬端而難察燎無爍而不焦在玆林而獨暱火焚木而弗枯木吐火而無竭齊王儉褚淵碑文見缺字下】

碣

【同上書禹貢夾石碣石入於河韋昭讀漢梁竦悼騷賦歷蒼梧之崇丘兮宗虞氏之俊乂臨眾瀆之神林兮東勑職於蓬碣漢三老袁良碑辭酌不揮凱以邁民被澤邦防乂才本徳曜其碣齊王融遊仙詩見節字下梁任昉述異記引伏滔銘堯碑禹碣歷古不昧奉和登景陽山詩見哲字下】

防【拂伐切】

【去聲則音霈詩白蕐念子懆懆韓詩及說文並作防防孚吠反又孚葛反又匹伐反今此字四收於十四泰二十廢十月十三末部中此韻轉去聲則入祭泰廢韻】

十一沒

沒【莫勃切】

【去聲則音昧漢賈誼旱云賦懷怨心而不能已兮竊托咎於在位獨不聞唐虞之積烈兮與三代之風气時俗殊而不還兮恐功久而壞敗何操行之不得兮政治失中而違節陰气辟而畱滯兮厭防戾而沈沒魏陳思王七啟翻爾鴻翥濈然鳬沒縱輕體以迅赴景追形而不逮甄后塘上行倍恩者苦枯蹶船常苦沒教君安息定愼莫致倉卒與君一別離何時復相對晉董京詩見七字下齊謝朓詩見月字下梁武帝朝云曲見謁字下左傳襄二十四年何沒沒也沒一音妹史記趙世家昧死以聞戰國防作沒死後漢書皇甫規傳臣不勝至誠沒死自陳】

汨【古忽切】

【去聲則古對反晉董京詩見七字下】

勃【蒲沒切】

【去聲則音佩鶡冠子王鈇篇事從一二終古不勃論語色勃如也說文引作孛蒲妹切莊子庚桑楚篇六者勃志也荀子修身篇不由禮則勃亂提慢淮南子汜論訓豈不勃哉說山訓病而不就藥則勃矣人間訓其自養不勃史記天官書熒惑爲勃亂殘賊疾�饑兵後漢書吳漢傳比勑公千條萬端何意臨事勃亂史弼傳二弟階寵終用勃慢文苑傳禰衡勃虐無禮三國誌注孫皓遺羣臣書政教凶勃晉書劉元海載記董卓因之肆其猖勃石季龍載記韜凶豎勃逆慕容暐載記公醉乎何言之勃也皇甫眞傳揆其姦心凶勃未己苻生載記此兒狂勃慕容垂載記因王師小失敢肆凶勃馮跋載記將勃亂失眾以至敗亾梁書袁昂傳獨夫狂勃陳書矦安都傳勃戾不悛魏書任城王澄傳防勃忽起羊防傳聞弟猖勃北史魏扶風王孚傳脫出狂勃翻歸舊巢隋書宇文智及傳抗表言其凶勃並是悖字左傳莊十一年禹湯罪已其興也悖焉戰國策秦王悖然而怒韓詩外傳景公悖然作色曰淮南子道應訓桓公悖然作色而怒曰盧敖乃止駕止柸治悖若有喪也三國誌邴原傳注太子諮之於原原悖然對曰父也宋書前廢帝記初踐阼受璽紱悖然無哀容並是勃字宋庠國語補音曰梁武以佛有悖音乃攺悖音爲背今按經典及諸儒悖字多音步內反防從步沒者諸傳記亦未見梁武攺悖爲背之說將作音者別有所防邪愚考左氏莊子荀子戰國防韓詩外傳淮南子鶡冠子史記諸史並以悖勃通用則知悖字本音從入亦可轉爲去聲今此韻中元有悖字宋氏之論未然文選曹冏六代論豈不悖哉五臣本作勃陸機五等諸矦論百度自悖五臣本作勃舊唐書杜審權制詞淮夷猖狂干戈悖起是勃字韓愈論淮西事宜狀狂勃侵掠是悖字元稹行楊元卿制忠不見賞則勃者何誅杜牧原十六衞防勃消削彊傑愎勃並是悖字於愼行筆塵曰萬曆丁丑愼行在講筵一日講官進講論語至色勃如也讀作入聲上讀作悖字江陵輔臣從防厲聲曰當作浡字讀上爲之悚然而驚同列相顧失色及考注釋讀作去聲者是也蓋宮中內侍伴讀俱依注釋不敢更易而儒臣取平日順口字靣以爲無疑不及詳考反差耳釋名肺勃也言其气勃郁也】

悖

【見上書畢命實悖天道音蒲昧蒲沒二反禮記學記其施之也悖其求之也佛漢書五行志京房易傳君臣故弻玆謂悖並讀作入聲唐元稹縛戎人樂府老者儻盡少者壯生長蕃中佀蕃悖不知祖父皆漢民便恐爲蕃心矻矻宋石介慶曆聖徳詩契丹防義檮杌饕餮敢侮大國其辭慢悖並作入聲用今此字兩收於十八隊十一沒部中】

浡

【同上晉左思吳都賦歊霧漨浡云蒸昬昧】

誖

【同上今此字三收於十八隊十一沒部中】

孛

【同上春秋文十四年有星孛入於北斗孛音佩嵇康音渤漢書髙帝紀有星孛於大角師古曰孛音步內反今此字兩收於十八隊十一沒部中玉篇有防字防晦蒲沒二切晉左思吳都賦宵露霮防旭日晻防今廣韻十八隊十一沒部皆失收】

防【他骨切】

【去聲則他外反說文防從心隸聲今此字兩收於十八隊十一沒部中】

突【陀骨切】

【去聲則陀對反漢枚乘七發見下馬融長笛賦見穴字下魏應瑒弈勢挑誘旣戰見欺敵對紛挐相救不量進羣聚俱隕力行唐突瞠目恚憤覆局崩潰項將之咎楚懷之悖也十四泰部兌字注云突也】

忽【呼骨切】

【去聲則呼內反詩皇矣見拂字下宋玉神女賦精神怳忽若有所喜漢王逸琴思楚歌見室字下梁江淹悼室人詩見物字下】

兀【五忽切】

【去聲則五內反說文虺從虫兀聲】

哱【普沒切】

【去聲則布內反禮記緇衣口費而煩注費或爲哱哱本亦爲悖並布內反】

昢

【玉篇滂佩切向晴也而月部又有朏字注云方尾普乃普骨三切今廣韻此部中不收朏字】

硉【勒沒切】

【去聲則勒對反漢枚乘七發觀其兩傍則滂渤怫郁闇漠感突上擊下硉有佀壯勇之卒突怒而無畏】

窟【苦骨切】

【平聲則苦雷反杜氏通典窟磥子亦曰魁子樂書曰窟子本喪家樂蓋出於偃師獻穆王之伎髙麗亦有之漢末用之嘉會今通作傀儡去聲則苦對反宋謝靈運辭祿賦𨿽鑣羈之有名恆遊奬而匪滯解紐於城邑反褐衣於丘窟判人事於一朝與世物乎長絕】

顝

【平聲則苦雷反說文顝從頁骨聲讀若魁】

聖

【去聲則苦對反說文怪從心聖聲】

卒【倉沒臧沒二切】

【去聲則音淬魏甄后塘上行見上】

捽【昨沒切】

【去聲則子晦反莊子齊人之井飲者相捽也捽一音子晦反】

崪

【去聲則音萃漢司馬相如子虛賦俶儻瑰瑋異方殊類珍怪鳥獸萬端鱗崪】

滑【戶骨切】

【去聲則戶對反釋名全羽爲��猶滑也順滑之貌也】

倅【臧沒切】

【去聲則音淬周禮射人令有爵者乘王之倅車倅音七內反劉倉愛反戎防掌王倅車之政倅音七內反劉倉愛反諸子見六術部卒字下今此字兩收於十八隊十一沒部中此韻轉去聲則入隊韻按沒乃霾之入聲舊以爲門之入聲誤】十二曷

曷【胡葛切】

【去聲則音害詩長髮見伐字下書大誥王害不違卜害讀爲曷詩葛覃害澣害否害讀爲曷泉水二子乘舟不瑕有害蓼莪四月我獨何害鄭箋並讀爲曷孟子引書時日曷喪作害喪漢書翟義傳莽依周書作大誥凡曷字皆作害說文曷從曰匈聲】

褐

【同上詩七月見烈字下】

鶡

【同上漢張衡東京賦奉引旣畢先輅乃發鸞旗皮軒通帛綪旆云防九斿闟防轇轕髶髦被繡虎夫戴鶡駙承蕐之蒲梢飛流蘇之騷殺總輕武於後陳奏嚴鼔之嘈囐戎士介而揮載金鉦而建黃鉞魏陳思王孟冬篇見軋字下】

餲

【去聲則於介反今此字三收於十三祭十七夬十二曷部中】

喝【許葛切】

【去聲則於戒反漢司馬相如子虛賦浮文鷁揚旌抴張翠帷建羽蓋防毒冒釣紫貝摐金鼔吹鳴籟防人歌聲流喝水虫駭波鴻沸湧泉起奔揚會礧石相擊瑯瑯礚礚若雷霆之聲聞乎數百里之外魏陳思王孟冬篇見軋字下晉書五行志王恭鎭京口舉兵百姓謡云防嚨喝復喝京口敗復敗後漢書竇憲傳陰喝不得對喝音一介反張酺傳音聲流喝喝音一介反今此字兩收於十七夬十二曷部中】

怛【當割切】

【去聲則當害反魏郭遐叔贈嵇康詩見越字下晉左思魏都賦見穴字下字本作漢書王吉傳引詩中心兮師古曰古怛字】

闥【他達切】

【去聲則音太魏陳思王王仲宣誄我王建國百司俊乂君以顯舉秉機省闥戴蟬珥貂朱衣皓帶入侍帷幄出擁蕐蓋榮耀當世芳風晻靄晉阮籍通易論車騎中門劍防在闥𨿽寘叢棘凶已三歲漢書地理誌太末孟康曰太音如闥宋歐陽修集古錄北齊石浮圖記題名有馮黒太者予謂太亦音撻隋末有劉黒闥吳黒闥皆以此爲名太闥轉寫不同爾】

獺

【同上魏書宇文黒獺後周書北史並同梁書蘭欽王僧辯矦景傳並作黒泰說文獺從犬賴聲】

防

【去聲則音賴今此字兩收於十四泰十二曷部中】

汏

【去聲則音太今此字兩收於十四泰十二曷部中左傳宣四年伯棼射王汏輈昭二十六年繇朐汏輈汏並音他達反唐白居易詩汏風吹不動汏音闥說文泰從廾從水大聲他蓋切臣鉉等曰本音他達切今左氏傳作汏輈非是】

噧

【去聲則許介反今此字兩收於十六怪十二曷部中】

遏【烏葛切】

【去聲則烏蓋反漢桂陽太守周憬碑書壅遏作壅藹】

靄

【同上今此字兩收於十四泰十二曷部中】

堨

【同上文選班固西都賦軼埃壒之混濁李善作堨引許愼淮南子注云堨埃也與壒同】

剌【盧達切】

【去聲則音賴宋王楙野客叢書曰勢有不順謂之乖剌乖剌者乖戾也如東方朔謂吾彊乖剌而無當杜欽謂陛下無乖剌之心是也今人言作事不順猶有此語剌呼爲賴聲之轉也】

癩

【同上今此字兩收於十四泰十二曷部中】

糲

【同上今此字三收於十三祭十四泰十二曷部中舊唐書歸融傳文宗問融蔬糲字有賴音何也融以義類對之玉篇有曞字亦力制力達二切廣韻不收】

渴【苦曷切】

【去聲則苦靄反詩車舝見舝字下黃庭經見謁字下晉時七日夜女郎歌春離隔寒暑明秋暫一會兩嘆別日長雙情若饑渴齊謝朓詩見月字下說文防從艸渴聲詩云漢箋時旱渴雨故宣王夜仰視天河望其焉渴一作愒音苦蓋反】

嵑

【同上漢班固封燕然山銘鑠王師兮徵荒裔勦凶虐兮截海外夐其邈兮亙地界封神丘兮建隆嵑熙帝載兮振萬世張衡南都賦見上】

防

【同上今此字兩收於十四泰十二曷部中】

磕

【同上易林賁之損泱泱霈霈淡淡磕磕使我無賴文選成公綏嘯賦訇磕�嘈磕音苦代反今此字兩收於十四泰十二曷部中亦作宋玉髙唐賦礫碨磥而相摩兮�震天之巨石溺溺之瀺灂兮沬潼潼而髙厲漢司馬相如子虛賦見上雄甘泉賦登長平兮雷鼔磕天聲起兮勇士厲雲飛兮雨霈於胥徳兮麗萬世羽獵賦見下晉潘嶽籍田賦五輅鳴鑾九旗揚旆瓊鈒入蘂云防晻藹簫管嘲以啾嘈兮鼓鞞硡隱以砰筍虛嶷以軒翥兮洪鐘越乎區外又作濭漢枚乘七發訇隱匈濭軋盤涵裔文選李善本作魏阮籍大人先生傳建長星以爲旗兮擊雷霆之開不周而出車兮步九野之夷泰坐中州而一顧兮望崇山而廻邁】

達【他達唐割二切】

【他達切去聲則吐外反詩生民二章誕彌厥月先生如達不坼不副無災無害說文達小羊也從羊大聲唐割切去聲則徒對反詩長髮見伐字下易林小畜之睽芽蘗生達陽昌於外漢崔瑗張平子碑文盈科而逝成章乃達黃庭經見謁字下晉左思蜀都賦見室字下魏都賦廓三市而開塵籍平逵之九達班列肆以兼羅設闤闠以襟帶濟有無之常偏距日中而畢會抗旗亭之峣嶭侈所眺之博大夏矦湛抵疑見蔚字下潘尼益州刺史楊恭矦碑文夫其器膺宏濟知能周達窮不怨否顯不矜泰履行則爲模楷吐言則成隱括徳實充於內而光蕐發乎外也南齊張融海賦不動動是使山嶽相崩不聲聲故能天地交泰行藏虛於用捨應感亮於圓會仁者見之謂之仁達者見之謂之達咶者防於上善吾信哉其爲大矣說文達或從大作達】

囐【才割切】

【去聲則才外反漢張衡東京賦見上】

蘗【五割切】

【見十七嶭韻】

葛【古達切】

【去聲則音匃莊子葛天氏羅泌音蓋說文藹從言葛聲】

割

【同上老子是以聖人方而不割廉而不劌六韜漢書並見熭字下太經達次七達於砭割前亾後賴揚雄廷尉箴見謁字下禮記緇衣注割中勸寧王之徳割之言蓋也說文割從刀害聲釋名害割也如割削物也】

輵

【同上漢揚雄羽獵賦舉防烈火轡者施技方馳千駟狡騎萬帥虓虎之陳從橫膠輵猋拉雷厲驞駍駖礚於是天淸日晏逢蒙列眥羿氏控皇車幽輵光純天地望舒彌轡蜀都賦方轅齊轂隱軫幽輵埃防塵拂萬端異類亦作轕漢張衡東京賦見上】

�

【同上說文�從馬匃聲】

匃

【同上左傳昭十六年毋或匃奪匃古害反又姑末反今此字兩收於十四泰十二曷部中】

【桑割切】

【去聲則所介反注引若蔡叔是也左傳昭元年周公殺管叔而蔡蔡叔定四年王於是乎殺管叔而蔡蔡叔釋文上蔡字素葛反說文作下蔡字如字】

防【七葛切】

【去聲則音蔡今此字兩收於十四泰十二曷部中此韻轉去聲則入泰怪夬韻按曷乃孩之入聲舊以爲寒之入聲誤】

唐韻正卷十六﹤經部﹐小學類﹐韻書之屬﹐唐韻正﹥

欽定四庫全書

唐韻正卷十七

昆山顧炎武撰

入聲

十三末

末【莫撥切】

【去聲則莫佩反易咸象傳貞吉悔亾未感害也憧憧往來未灮大也咸其脢志末也咸其輔頰舌滕口說也說音始銳反楚辭九歌湘君桂櫂兮蘭枻斲水兮精雪采薜荔兮水中搴芙蓉兮木末心不同兮媒勞恩不甚兮輕絕管子見竭字下晉夏矦湛抵疑令吾子攀其飛騰之勢掛其羽翼之末猶奮迅於雲霄之際驣驤於四極之外傳選槐賦蕐葉扶疎參林蕭蔱松蘿寄生棉連標末延袤千畞蓊郁晻藹宋謝莊月賦若夫气霽地表云斂天末洞庭始波木葉微脫菊散芳於山椒鴈流哀於江瀨升淸質之悠悠降澄暉之藹藹春秋昭十五年吳子夷末卒公羊傳作夷昩史記吳世家作余昧刺客傳作夷昩】

昩

【同上本注引易丰九三日中見沫陸徳明音義字林作昩云斗杓後星王肅音妺鄭作昩服防云日中而昬也子夏傳云昩星之小者馬同薛云輔星也漢書王商王莽傳引亦並作昩公羊傳襄二十七年昩雉彼視昩音末又音蔑史記天官書楚唐昩正義曰昩莫葛反楚世家韓公子昩爲齊相正義曰昩莫葛反樂毅傳南敗楚相唐昩於重丘索隱曰昩莫葛反大宛傳宛貴人昩蔡索隱曰昩音末戰國策秦爲發使公孫昩入韓昩音莫葛反漢書髙帝紀漢軍方圍鐘離昩於滎陽東師古曰昩莫葛反其字從本末之末李廣利傳立昩蔡爲宛王師古曰昩音本末之末今考古書昩字有讀去聲者有讀入聲者具列於左老子明道若昩夷道若類進道若淮南子見泄字下漢書敍傳見髴字下漢傅毅迪志詩懼我世烈自玆以墜誰能革濁淸我濯漑誰能昭闇啟我童昩馬融廣成頌日月爲之籠灮列防爲之翳昩僄狡課才勁勇程气狗馬角逐鷹鸇競鷙驍騎防佐輕車橫厲晉左思吳都賦見浡字下陸雲南徵賦見伐字下晉故散騎常侍陸府君誄天降純嘏誕育俊乂才雄九奧徳鐘王懿應運繼期顯微闡昩特恢大猷雍化熙世昊天不弔奄忽零墜登遐頌見蔚字下夏侯湛抵疑見蔚字下摯虞湣騷蓋明哲之處身固度時以進泰則攄志於宇宙否則澄神於幽昩摛之莫究其外圅之防識其內順陰陽以潛躍豈凝滯於一槪宋謝靈運武帝誄危濟險弭難釋殆虎騎鶩隰舟師漲海傾穴尋巢竆幽測昩慧遠法師誄乃修什公宗望交泰乃延禪眾親承三昩眾美合流可上可大穆穆道徳超於利害齊謝朓七夕賦斯乃向像恍惚彷佛幽曖耳之無聞目之無繢故鐘鼔聞而延予隱白日沈而季後對豈形气之所求亦理將其如昩冬緒羈懷詩見月字下以上並讀去聲老子其上不皦其下不昩繩繩不可名復歸於無物宋鮑照君子有所思行西上登雀臺東下望云闕層閣肅天居馳道直如髮繡甍結飛霞璇題納行月】

【築山擬篷壺穿池類溟渤選色徧齊代徴聲匝卭越陳鐘陪夕防笙歌待明發年貌不可還身意防盈歇蟻壤漏山阿絲淚毀金骨器惡含滿欹物忌厚生沒智哉眾多士服理辧昭昩唐梁肅祭孟尙書文某自宦學則趨明哲邦憲府庭再參下列周旋惠好以日繼月不慮不圖有存有歿皇恩軫悼寵灮昭晰邦人怨思祖奠淒噎談笑如昨音徽永昩臨岐一觴以抒慘怛以上並讀入聲今此字兩收於十八隊十三末部中亦作昒楊愼曰昒卽昩字史記昩爽作昒爽莊子云冉求問於仲尼曰防吾昭然而今昒然何也曰防之昭然神耆先受之今之昒然且爲不神者求也是昒卽昩之證也今昒字在八物十一沒部注並云尙冥也】

防

【去聲則莫拜反今此字兩收於十六怪十三末部中】

秣

【去聲則莫佩反詩鴛鴦三章乘馬在廐摧之秣之君子萬年福祿艾之】

韎

【同上左傳成十六年有韎韋之跗注韎莫拜反又音妺徐莫蓋反周禮韎師戚音莫拜反劉李音妺儀禮聘禮注韎韋之弁韎音昩又亾拜反】

眜

【同上說文昩從目末聲今此字三收於十四泰十八隊十三末部中玉篇眛昩二字各出並云目不明】

�

【同上漢司馬相如哀二世賦夐邈絕而不齊兮彌久遠而愈�精防閬而飛揚兮拾九天而永逝班固東都賦僸�兜離李善音莫芥切】

妺

【同上白虎通妺者末也莊子鼠壤有餘蔬而棄妺不仁也音義云妺謂末學不誘納而棄之是不仁也今此字兩收於十八隊十三末部中】

沫

【平聲則莫杯反楚辭離騷惟玆佩之可貴兮委厥美而歷玆芳菲菲而難虧兮芬至今猶未沫去聲同上楚辭招魂朕幼淸以廉潔兮身服義而未沫主此盛徳兮牽於俗而蕪穢漢司馬相如上林賦見汨字下封禪文見晢字下魏陳思王應詔詩駟藹藹楊鑣漂沫流風翼衡輕雲承蓋七啟於是駴鐘鳴鼓收旌弛旆頓网縱綱罷獠回邁駿騄齊驤揚鑾飛沫俯倚金較仰撫翠蓋雍容暇豫娛志方外梁陶景水仙賦崩沙轉石驚湍沫絕壁飛流萬丈懸瀨奔激碭之閒馳鶩壺口之外江淹爲蕭太傅東耕祝文見下文選左思蜀都賦演以潛沫李善音武蓋切今此字兩收於十四泰十三末部中按昩眜妺沫四字相傳上畫有長短之分從午未之未則音痗從本末之末則音秣今以易傳春秋楚辭考之則本末之末已轉爲痗音竊疑凡昩妺等字並從本末之末而其音可去可入無有從午未之未者獨味字乃從午未之未故自入八未而下列沬字乃短畫注曰水名此另是一字非詩沫鄕沫北沫東之沫也又按說文有沬沫二字沬灑面也從水未聲荒內切沫水出蜀西徼外東南入江從水末聲莫割切其見於史者史記河渠書鑿離碓辟沫水之害索隱曰沫音末引說文沫水雲云司馬相如傳西至沫若水此從本末之末者也漢書律曆志引書王乃洮颒水作洮沬水淮南厲王傳蒙霜露沬風雨師古曰沬亦颒字也音胡內反字從午未之未司馬遷傳沬血飲泣孟康曰沬音颒李夫人傳弟子增欷洿沬悵兮孟康曰洿沬涕洟也晉灼曰音水沬面之沬揚雄傳涕涶流沬李善文選注音呼憒切此從午未之未者也禮樂志郊祀歌霑赤汗沬流赭應劭曰大宛馬汗血霑濡流沬如赭李奇曰沬音靧面之靧晉灼曰沬古靧字師古曰沬沫兩通沬者言被面如靧也字從水防午未之未音呼內反沫者言汗流沫出也字從水防本末之末音亦如之今廣韻十八隊部中有靧颒二字無沬字而玉篇則曰沫亾活莫蓋二切水名又水流沫也又曰沬同颒又莫貝切水名則此二字之音前人已不能辧矣又按史記曹沬字當音靧面之靧索隱曰左氏谷粱並作曹劌沬劌聲相近而字異耳又按檀弓瓦不成味注味當作沬沬靧也】

撥【北末切】

【去聲則北佩反詩蕩見揭字下考工記梓人則於眡必撥爾而怒故書撥作廢】

括【古活切】

【去聲則古話反詩車舝見舝字下太經馴次六囊失括泄珍器黃庭經見謁字下古今樂錄隔谷歌兄在城中弟在外弓無箭無括食糧乏盡若爲活晉潘尼益州刺史楊恭矦碑文見達字下釋名矢末曰括括會也與會也】

檜

【同土詩檜楫松舟檜音古活反又古會反正義曰爾雅釋木云檜柏葉松身書作栝禹貢杶榦栝柏注云柏葉松身曰栝與此一也今此字兩收於十四泰十三末部中】

劊

【同上說文劊從刀會聲今此字兩收於十四泰十三末部中左傳桓五年�動而鼓�古外反又古活反今字在去聲十四泰部而此韻不收莊子顏色腫噲噲古外反徐古活反今噲字在去聲十四泰部而此韻不收】

闊【苦括切】

【去聲則苦外反漢班固答賓戲是以仲尼抗浮雲之志孟軻養浩然之气彼豈樂爲迂闊哉道不可以貳也黃庭經見謁字下晉成公綏天地賦何陰陽之難測偉二儀之奓闊坤厚徳以載物幹資始而至大俯盡鑑於有仰蔽視於所蓋遊萬物而極思故一言於天外】

活【戶括切】

【去聲則音話黃庭經見謁字下古辭隔谷歌見上莊子會撮指天防古外反徐古活反向音活】

鬠

【去聲則古外反儀禮旣夕禮其母之喪則內禦者浴鬠無筓鬠音古外反今北字兩收於十四泰卜三末部中】

奪【徒活切】

【去聲則音兌管子見伏字下六韜國務篇利而勿害成而勿敗生而勿殺予而勿奪說苑同吳越春秋同三略見結字下禮記檀弓齊莊公襲莒於奪注隧奪聲相近或爲兌音徒外反左傳作夜入且子之隧】

敓

【同上說文敓從攴兌聲】

捝

【同上說文捝從手兌聲儀禮鄕飲酒禮興加於俎坐捝手捝音始兌切】

痥

【同上說文痥從疒兌聲】

豁【呼括切】

【去聲則呼害反晉夏矦湛東方朔畫贊夫其明濟開豁包含大陵轢卿相嘲哂豪傑籠罩靡前跆借貴勢出不休顯賤不憂慼戲萬乘若竂友視儔列如艸芥雄節邁倫髙气蓋世可謂拔乎其萃遊方之外者也內慼字出韻亦作說文從谷害聲】

濊

【去聲則呼會反淮南子齊俗訓故日月欲明浮雲蓋之河水欲淸沙石濊之人性欲平嗜欲害之泰族訓樹一物而生萬葉所樹不足以爲利而所生足以爲濊說文作�從水薉聲詩曰施罟��漢書禮樂志澤汪濊師古曰濊音於廢反又音烏外反地理誌皆朝鮮濊貉句驪蠻夷師古曰濊音穢司馬相如傳湛恩汪濊師古曰濊音於廢反李尋傳防絕萌牙以蕩滌濁濊蕭望之傳以行汗濊不進師古曰濊與檅同今此字三收於十四泰十三末部中亦作穢晉書東夷傳印文稱穢王之印國中有古穢城本穢貊之城也穢音於肺乙劣二反】

奯

【同上說文奯從大歲聲】

嬒【烏括切】

【去聲則烏外反今此字兩收於十四泰十三末部中】

防【普活切】

【去聲則普外反淮南子說林訓見蹷字下】

侻【他括切】

【去聲則吐外反文選宋玉神女賦嫷被服侻薄裝侻音他外反】

脫

【同上詩野有麕三章舒而脫脫兮無感我帨兮無使厖也吠易林訟之大畜憒憒不脫憂從中出喪我寶貝亾妾失位宋謝莊月賦見上齊孔稚珪北山移文若其亭亭物表皎皎霞外芥千金而不盼屣萬乘其如脫聞鳳吹於洛浦値薪歌於延瀨左傳襄十八年乃脫歸脫他括反一音他外反史記酈商傳以將軍從擊荼戰龍脫趙世家作龍兌文選陸機漢髙帝功臣頌振威龍脫李善本作龍蛻說文脫從肉兌聲亦作說禮記檀弓蟜固不說齊衰而入見說他活反徐音申銳反喪大記主人袒】

【說髦說本又作稅他活反徐他外反亦作稅左傳莊九年及堂阜而稅之稅本又作說土活反一音失銳反襄二十八年稅服而如內宮稅吐活反又如字十三祭部裞字注又他活切今十三末部漏此字】

捋【郎括切】

【去聲則音酹魏嵇康琴賦見洌字下】

掇【丁括切】

【去聲則都芮反易訟象傳見去聲竄字下】

祋

【同上詩人見芾字下祋音都外反又都律反鄭注樂記引此作荷戈與綴史記孝景紀置南陵及內史祋祤爲縣索隱曰鄒誕生祋音都會反又音丁活反今此字兩收於十四泰十三末部中】

撮【倉括切】

【去聲則音最說文撮從手最聲】

跋【蒲撥切】

【去聲則蒲內反淮南子說林訓見掘字下】

軷

【同上詩生民見烈字下梁江淹爲蕭太傅東耕祝文神之行兮气爲軷神之坐兮煙爲蓋使嘉谷與鬯永爭灮而無沫沈約三日曲水宴應制詩宴鎬鏘玉鑾遊汾舉仙軷榮灮泛彩旄修風動芝蓋淑气婉登晨天行聳云旆韻補軷蒲昩切周禮受祭犯軷杜子春讀爲別異之別別亦蒲昩切今此字兩收於十四泰十三末部中】

防

【去聲則音廢今此字兩收於二十廢十三末部中】

坺

【去聲則音旆說文引詩武王載旆作載坺】

茇

【同上詩甘棠召伯所茇徐音扶蓋反周禮大司馬仲夏敎茇舎注茇讀如萊沛之沛爾雅釋艸白蕐茇茇音沛史記河渠書瓠子歌搴長茭兮沈美玉索隱曰茭一作茇音廢鄒氏又音紼】

胈

【同上莊子股無胈脛無毛李軌音扶蓋反此韻轉去聲則入泰廢韻按末乃枚之入聲舊以爲墁之入聲誤】

十四黠

黠【胡八切】

【去聲則胡介反晉仲長敖覈性賦天地之間兆族羅列同稟气質無有區別裸虫三百人最爲劣爪牙皮毛不足自衞惟賴詐僞疊相嚼齧總而言之少堯多桀但見商鞅不聞稷契父子兄弟殊情異計君臣朋友志乖怨結鄰國鄕黨務相吞噬臺隸僮豎惟盜惟竊面從背違意與口戾言如飴蜜心如蠻厲未知勝負便相陵蔑正路莫踐竟赴邪轍利害交爭豈顧憲制懷仁抱義祗受其斃周孔徒勞名敎虛設蠢爾一槪智不相絕推此而談孰癡孰黠法術之士能不噤齘仰則扼腕俯則攘裌】

拔【蒲八切】

【去聲則蒲內反詩緜八章柞棫拔矣行道兌矣昆夷駾矣惟其喙矣皇矣三章帝省其山柞棫斯拔松柏斯兌帝作邦作對自太伯王季維此王季因心則友靈樞經九鍼十二原篇刺𨿽久猶可拔也污𨿽久猶可雪也結𨿽久猶可解也閇𨿽久猶可決也三略見北字下晉張蕐鮑文泰誄抱道沖虛執義貞厲棲遲無悶不營不拔】

菝

【同上本艸菝葜禮記月令注作萆挈】

八【博拔切】

【去聲則補內反趙古則六書本義曰八音背分異也象分開相八形轉爲布拔切少陰數也】

扒

【同上今此字兩收於十六怪十四黠部中】

防【女滑切】

【去聲則女介反說文裔從衣防聲】

察【初八切】

【去聲則初例反易系辭下傳上古結繩而治後世聖人易之以書契百官以治萬民以察禮記喪服四制仁者可以觀其愛焉知者可以觀其理焉彊者可以觀其志焉禮以治之義以正之孝子弟弟貞婦皆可得而察焉越語範蠡對王后無陰蔽先無陽察用人無蓺列女傳柳下惠誄見伐字下淮南子泰族訓石秤丈量徑而寡失簡絲數米煩而不察故大較易爲智曲辯難爲慧漢班固幽通賦防防防與神交兮精誠發於宵寐夢登山而迥眺兮覿幽人之髣髴攬葛藟而授余兮眷峻谷曰勿墜昒昕寤而仰思兮心蒙蒙猶未察黃神邈而靡質兮儀遺讖以臆對馬融長笛賦激朗淸厲隨灮之介也牢剌拂戾諸賁之气也節解句斷管商之制也條決繽粉申韓之察也繁縟絡繹範蔡之說也剺櫟銚防晳龍之惠也魏陳思王卞太后誄見疾字下魏徳論見月字下帝嚳贊見月字下晉潘嶽西徵賦見竊字下殷臣奇布賦見竭字下後魏張淵觀象賦見哲字下尙書大傳祭之爲言察也察者至也人事至然後祭又按漢書張騫傳宛貴人昩蔡師古曰昩音本末之末蔡千曷反是蔡可讀察也荀悅漢紀作妺察】



【同上今此字三收於十二霽十三祭十四黠部中】

扴【古黠切】

【去聲則音介見下說文扴從手介聲】

忦

【同上說文忦從心介聲今十六怪部中作引孟子孝子之心爲不若是】

稭

【平聲則音皆說文稭從禾皆聲今此字兩收於十四皆十四黠部中】

砎

【同上易豫六二介於石古文作砎音古八反鄭云謂磨砎也馬融本作扴云觸小石聲晉書桓溫傳砎如石焉伏滔傳夫王淩面縛得之於砎石音義並音介宋書謝晦傳非砎石之圜照今此字三收於十六怪十四黠十五鎋部中介字莊子介而離山介音戒又古黠反廣韻不收】

軋【於黠切】

【去聲則於介反莊子人間世篇徳蕩乎名知出乎爭名也者相軋也知也者爭之器也魏陳思王孟冬篇乘輿啟行鸞鳴幽軋虎賁采騎飛象珥鶡鐘鼓鏗鏘簫管嘈喝萬騎齊鑣千乘等蓋】

�

【去聲則音介說文�從防夬聲】

猰

【同上說文猰從犬契聲】

殺【所八切】

【去聲則所介反楚辭天問天命反側何罰何佑齊桓九合卒然身殺佑古音肄管子版法篇喜無以賞怒無以殺喜以賞怒以殺怨乃起今乃廢驟令不行民心乃外晏子風雨之弗殺也太上之靡也莊子大宗師篇以刑爲體者綽乎其殺也以禮爲翼者所以行於世也以知爲時者不得已於事也】

【在宥篇見決字下則陽篇陰陽相照相蓋相治四時相代相生相殺呂氏春秋孝行篇曾子曰父母生之子弗敢殺父母置之子弗敢廢父母全之子弗敢闕素問五常政大論故生而勿殺長而勿罰化而勿制收而勿害藏而勿抑是謂平气六韜見奪字下揚雄廷尉箴見謁字下漢書禮樂志郊祀歌西顥篇西顥沆碭秋气肅殺含秀垂穎續舊不廢敍傳開國承家有法有制家不臧甲國不專殺矧乃齊民作威作惠如臺不匡禮法是謂班固西都賦見折字下崔駰太尉箴無曰我大輕戰好殺紂師百萬卒以不艾宰臣司馬敢告在際張衡西京賦見烈字下東京賦見鶡字下宗均禮含文嘉注抗威武志在防衛賜以鈇鉞使得專殺晉陸雲南徵賦見伐字下唐符載畋獲虎頌陰凝兮殺气厲三軍兮順時殺鋋防羅兮山谷隘飛殫兮林莽壞有虎勃起兮萬夫駭闞呀夭矯兮雷霆喝紆沈慮兮振明戒幹一奮兮傾五害旋勝軍兮翻天斾空藪兮樂幼艾勇毅之師無與對可誅不王截海外易系辭傳古之聰明睿知神武而不殺者夫王弼鄭王肅於寶俱音所戒反徐邈音所例反禮記樂記其聲噍以殺殺色界反徐音所例反考工記矢人茀矢參分注茀當爲殺音色黠反劉音色例反左傳昭四年風不越而殺殺如字又色界反徐音色例反莊子齊物論篇其殺如秋冬注色界反徐色例反史記倉公傳望之殺然黃徐廣曰殺音蘇葛反正義曰殺蘇亥反今此字兩收於十六怪十四黠部中】

鎩

【同上漢張衡東京賦見霓字下今此字三收於十三祭十六怪十四黠部中】

蔱

【同上晉傅選槐賦見末字下今此字兩收於十三祭十四黠部中】

防【莫八切】

【去聲則音祕今此字兩收於六至十四黠部中】

齂

【去聲則許介反說文齂從鼻隸聲今此字兩收於十六怪十四黠部中此韻轉去聲則入怪夬隊韻】

十五鎋

鎋【胡瞎切】

【去聲則胡蓋反】

舝

【同上詩泉水三章載脂載舝還車言邁遄臻於衞不瑕有害車舝首章間關車之舝兮思孌季女逝兮匪饑匪渴徳音來括】

轄

【同上釋名轄害也車之禁害也說文轄從車害聲今此字兩收於十四泰十五鎋部中】

�

【同上說文�從土防聲】

刮【古防切】

【去聲則音檜周禮女祝掌以時招梗禬禳之事注除災害曰禬禬猶刮去也】

咶【下刮切】

【去聲則火夬反今此字兩收於十七夬十五鎋部中】

錣【丁刮切】

【去聲則音綴今此字兩收於十三祭十五鎋部中】

哳【陟鎋切】

【去聲則音制亦作晉潘嶽笙賦見折字下此韻轉去聲則入泰怪韻按黠鎋乃懷回之入聲舊以爲還之入聲誤】

十六屑

屑【先結切】

【去聲則音細梁何遜日夕望江山贈魚司馬詩湓城帶湓水湓水縈如帶日夕望髙城耿耿靑雲外城中多宴賞絲竹常繁防管聲已流悅聲復淒切歌黛慘如愁舞腰疑欲絕仲秋黃葉下長風正騷屑早鴈出雲歸故燕辭檐別晝悲在異縣夜夢還洛汭】

楔

【同上說文楔從木契聲】

偰

【同上說文偰從人契聲】

切【千結切】

【去聲則音砌漢馬融長笛賦啾咋嘈啐佀蕐羽兮絞灼激以轉切震郁怫以憑怒兮耾碭駭以奮肆气噴勃以布覆兮乍跱蹠以狼戾靁叩鍛之岌峇兮正瀏漂以風冽薄湊防而淩節兮馳趣期而赴躓晉潘嶽笙賦見折字下宋謝惠連夜集嘆乖詩詩人詠踟躕搔首歌離別誠哉曩日歡展矣今夕切吾生赴遙令質明卽行轍在貧故宐言贈子保溫惠曷用書諸紳久要亮有誓梁荀濟贈陰梁州詩已作金蘭契何言雲雨別咄嗟攺容鬢俄頃彌年歲海曲竆地表江源表天際云泥已殊路暄涼詎同節桺絮亟如絲梅花屢成雪月落桂陰遠風起萱條結鶴舞想低昂鵾弦夢淸切何遜詩見上韻補砌或作切張衡西京賦設切厓隒李善曰古字通今此字兩收於十二霽十六屑部中】

竊

【同上晉潘嶽西徵賦人之升降隨政隆替仗信則莫不用情無欲則賞之不竊𨿽智不能理明不能察信此心也庶免夫戾如其禮樂以俟來哲仲長敖覈性賦見黠字下梁王筠詩寶地恣憑陵神樂怱侵竊猛將竆舂擊勇夫貪搏噬】

結【古屑切】

【去聲則音髻詩正月八章心之憂矣如或結之今玆之正胡然厲矣燎之方揚寧或滅之赫赫宗周褒姒烕之三略將謀密則姦心閉士眾一則軍心結攻敵疾則僃不及設軍有此三者則計不奪易林姤之小畜言無約結不成券契太經格測畢格禽正法位也膠漆釋信不結也漢張衡東京賦洪恩素蓄民心固結執義顧主夫懷貞節忿姦慝之干命怨皇綂之見替謀設而陰行合二九而成譎登聖皇於天階章漢祚之有秩魏應瑒文質論今子棄五典之文闇禮智之大信管望之小尋老氏之蔽所謂循軌常趨未能釋連環之結也郭遐叔贈嵇康詩見越字下晉皇甫謐釋勸論是以春蕐發蕚夏繁其實秋風逐暑冬冰乃結人道以之應機乃發三才連利明若符契潘嶽西徵賦升曲沃而惆悵惜兆亂而兄替枝末大而本披都耦國而禍結臧札飄其髙厲委曹吳而成節何莊武之無恥徒利開而義閉左思蜀都賦若乃大火流涼風厲白露凝防霜結紫棃津潤樼栗罅發蒲桃亂潰石橊競裂甘至自零芬芳酷烈曹嘉贈石崇詩文武應時用兼才在明哲嗟嗟我石生爲國之俊傑入侍於皇闥出則登九列威檢肅靑徐風發宣吳裔疇防謬同位情至過魯衞分離逾十載思遠心增結願子鑑斯誠寒暑不逾契仲長敖覈性賦見黠字下左貴嬪萬年公主誄日月載馳白露凝結自主薨䢐奄離時節吉凶乖邈存亾異制將遷幽都潛神永翳宋孝武建平王宏墓志含榮幼耀膺和早慧徘徊天人優遊經藝鴻沴才流皇根中絕體孝盡性懷追孝烈反我宸居毀网更結管機凝務端朝贊契召輝才融士穎風折祕路長陰照塗永滅齊謝朓芳樹篇早翫蕐池陰復影滄洲枻椅柅芳若斯葳蕤紛可結霜下桂枝鋪怨與飛蓬折不厠玉盤滋誰憐終委絕王融法樂辭亭亭宵月流朏朏晨霜結川上不徘徊條閒亟淪滅靈知湛常然符應有盈缺感運復來儀且厭人間世梁邵陵王綸贈言賦伊薄軀之固陋謬攝官於夏汭知美錦之難裁處棼絲而易結江淹齊太祖髙皇帝誄見密字撤字下孫緬墓銘見喆字下傷友人賦魂綿昩其若絕泣縈盈其若結嗟妙賞之不畱悼知音之已逝金𨿽重而見鑄桂徒芳而被】

【折百年一盡兮貴揚蕤於後烈丘遲思賢賦夫子長之托意甘執鞭於異世在慈明之慕義聊暫馭而追悅況至徳之可師無兼裘以共有樂安之任子偉羣才而稱傑僃百行之髙致該九流之洪藝諒可雜而非染迹每同而常別墻易入而難窺關無鍵而有閉思若神而泉湧翰如雲而積袂沈濳於懷抱之間蕭散於天人之際日下愧其未雙關西慙於上哲紛吾旣有此固陋荷君子之渥惠塵非附而分防葉未移而好結荀濟詩見上陳徐陵長相思篇長相思好春節夢裏恆啼悲不泄帳中起牕前髻桺絮飛還聚遊絲斷復結欲見洛陽花如君隴頭雪後魏李諧述身賦防漢室之中微皇綂於是三絕曁孝昌之陵陂亦繼世而禍結將小雅之詩廢復三綱之道滅思局蹐於時昏獨沈吟於運閉遂處於竆裏不外交於人世及數反於中興驅時雄而電逝旣借取亂之權方乘轉圓之勢俄隙開而守廢遂冠冕之毀裂彼膏原而塗野嗟衛肝與嵇血史記張釋之傳顧謂張廷尉爲我結襪索隱曰結音如字又音計漢書陸賈傳尉佗魋結箕踞師古曰結讀曰髻李陵傳兩人皆胡服椎結貨殖傳賈魋結民西南夷傳】

【此皆推結注同楚辭招魂激楚之結獨秀先些注結頭髻也亦作紒儀禮士冠禮將冠者采衣紒注紒結髮古文紒爲結紒音界詩采薇傳所以解紒也紒音計又音結周禮追師注若今假紒矣紒音計弁師注沛國人謂反紒爲防紒音計左傳襄四年注麻發合結也結音計本義作髻又作紒音同晉書東夷傳其男子科頭露紒音計】

潔

【同上魏陳思王蟬賦詩嘆鳴蜩聲嘒嘒兮盛陽則來太陰逝兮皎皎貞素佀夷節兮帝臣是戴尙其潔兮晉張載扇賦見月字下張協七命見闕字下王彪之井賦於是杳黃壚之邃鮮潤下之潔澄瀾恬以淸渟泠朗以寥戾協太陰以化液體上善以流惠齊王儉侍太子九日宴圃詩本茂條榮源澄流潔漢稱間平周云魯衞咨我藩蕐方軌前軼梁周興白鶴羽扇賦駢瑤翦雪盈蕐寫潔通脊佀介點首如翳後魏孝文帝弔比干文翥衡嶽而顧步兮濯沅湘以自潔嚼炎洲之八桂兮踐九疑而遙裔卽蒼梧而宗舜兮拂埃霧以就列采輕越而肅帶兮切寶犀以貫介訴湻風之淪覆兮話簫韶之湮滅召熊貍而敍釋兮問重蕐之風桀】

鍥

【去聲則音契說文鍥從金契聲】



【同上說文從鳥契聲】

節【子結切】

【去聲則子髻反漢賈誼旱云賦見沒字下淮南子天文訓故祭祀三飯以爲禮喪紀三踴以爲節兵重三防以爲制主術訓中扃外閉何事之不節外閉中扃何事之不成易林漸之旅不失常節萌芽律屈咸逹生出各順其類太經內測見下漢馮衍顯志賦見髴字下張衡東京賦見上郤正釋譏辭竆路單將反初節綜墳典之流芳尋孔氏之遺藝綴微辭以存道憲先軌而投制韙叔肸之優遊美疏氏之遐逝收止足以言歸泛浩然以容裔黃庭經見一字下魏陳思王蟬賦見上五霸贊壯气

挺身奮節所徵必拔謀顯垂惠晉左思蜀都賦羽爵執競絲竹乃發巴姬彈漢女擊節起西音於促柱歌江上之厲紆長袖而屢舞翩躚躚以裔裔合尊促席引滿相罰樂飲今夕一醉累月潘嶽西徵賦見上成公綏隸書體若乃八分璽法殊好異制分白賦黑棊布星列翹首舉尾直刺邪繾綣結體剩彩奮節孫楚茱萸賦見疾字下木蕐海賦若乃云錦散文於沙汭之際綾羅被灮於螺蚌之節左貴嬪武元楊皇后誄追惟我後寔聰寔哲通於性命違於儉節送終之禮比素上世禭無珍寶唅無明月潛輝梓宮永背昭晰臣妾哀號同此斷絕萬年公主誄見上齊王融遊仙詩桃李不奢年桑楡多暮節常恐秋蓬根連翩因風雪習道徧槐岻追仙度瑤碣緑帙啟眞詞丹經流妙說長河且已縈曾山方可礪劉祥連珠蓋聞興教之道無尙必同拯俗之方理貴祛故揖讓之禮行乎堯舜之朝干戈之功盛於殷周之世淸風以長物成春素霜以凋嚴戒節梁祀黑帝歌辭徳盛乎水冥紀節陰降陽騰气凝象閉江淹孫緬墓銘見喆字下祭戰亾文見去聲近字下王筠昭明太子哀策文首夏司開麥秋紀節容衞徒警菁蕐萎絕書幌空張談筵罷設虛饋饛饛孤鐙翳翳又詩峣山多詭怪蒼嶺復迢�神芝曜七明山蒲含九節荀濟詩見上陳徐陵詩見上】

楶

【平聲則音咨說文楶從木咨聲】

防

【去聲則子髻反今此字三收於十二霽十三祭十六屑部中】

血【呼決切】

【平聲則呼筓反太經防親附疏割犯血遇逢難裝時事自竭養自玆去聲則呼計反漢劉向九嘆晉申生之離殃兮荊和氏之泣血吳子胥之抉眼兮王子比干之橫廢晉簡文帝哀策文同軌畢至內外成列素旗防縣轀輬首轍執祖行於前殿奉靈輿而遷逝悲神宇之長違痛聖儀之幽翳攀龍輴以號慕撫素膺以泣血張協七命見闕字下宋讀曲歌歡相憐題心共飲血流頭入黃泉分作兩計後魏李諧述身賦見上】

泬

【去聲同上梁江淹擬謝靈運遊山詩江海經邅回山嶠僃盈缺靈境信淹畱賞心非徒設平明登雲峯杳與廬霍絕碧嶂長周流金潭恆澄澈桐林帶晨霞石壁映初晣乳竇旣滴瀝丹井復寥泬嵓防轉奇秀岑崟還相蔽赤玉隱瑤溪云錦被沙汭夜聞猩猩啼朝見鼯鼠逝南中气暖朱蕐淩白雪幸遊建徳鄕觀奇經禹穴身名竟誰辧圖史終磨滅且泛桂水潮映月遊海澨攝生貴處順將爲智者說】

闋【苦穴切】

【去聲則苦惠反詩節南山五章昊天不惠降此大戾君子如屇俾民心闋君子如夷惡怒是違魏陳思王酒賦敍嘉賓之歡會惟耽樂之旣闋日晻暗於桑楡兮命防夫而皆逝說文闋從門癸聲】

湀

【上聲則音癸今此字四收於十二齊五旨十六屑部中】

缺

【上聲則音頍儀禮士冠禮緇布冠缺項注缺讀如有頍者弁之頍去聲則苦惠反易林大壯之萃空穿漏敝破桴殘缺後漢書靈帝紀贊靈帝負乘委體宦孼防亾僃兆小雅盡缺麋鹿霜露遂棲宮衛張曹鄭傳贊富平之緒承家載世伯仁先歸釐我國祭定義乖褒修禮缺孔書遂明漢章中輟晉王廙婦徳箴見月字下齊竟陵王子良經劉瓛墓下詩漢陵淹館蕪晉殄洙風缺五都聲論空三河文義絕興禮邁前英談逾往哲明情日夜防徽音嵗時滅垣井忽已平煙雲從容裔爾嘆牛山悲我悼驚川逝王儉褚淵碑文嵩構云頽梁陰載缺徳猷靡嗣儀形長遞怊悵余徽鏘洋遺烈久而彌新用而不竭王巾頭陀寺碑文法本不然今則無滅象正𨿽闌希夷未缺於昭有齊式揚洪烈釋网更維津重枻王融法樂辭見上梁張纘丁貴嬪哀策文紞莫修禕章早缺成物誰能芳猷有烈素魄貞明紫宮昭晣逮下靡傷思賢防蔽後魏髙閭至徳頌夏殷世傳周漢纂烈道風𨿽邈仍誕明哲爰曁三季下陵上替九服三分禮樂四缺淨行頌紫實昧朱狂斯濫哲舛逕揚鑣分源競枻麗景或幽澄舒每缺水激波生煙防火滅情端徒總理向空徹不有明心誰驅聖轍梁江淹孫緬墓銘見喆字下擬謝靈運詩見上任昉王貴嬪哀策文見哲字下亦作老子大成若其用不大盈若沖其用不竆】

玦【古穴切】

【去聲則古惠反說文玦從玉夬聲】

駃

【去聲則音快唐顏眞卿右武衞將軍臧懷恪碑銘鶚視騰彩龍騰作气鋒淬霜稜妙竆金匱謀猷泉寫翰墨風駃儒勇是兼勲庸以位說文駃從馬夬聲臣鉉等曰今俗與快同用今此字兩收於十七夬十六屑部中】

決

【去聲則古惠反莊子在宥篇於是乎釿鋸制焉繩墨殺焉椎鑿決焉靈樞經見拔字下太經斷陽气彊內而剛外動而能有斷決漢班固奕旨或虛設豫置以自護衞蓋象庖犧防罟之制隄防周起障塞漏決有佀夏后治水之勢易夬彖傳夬決也序卦傳夬者決也莊子齊物論篇麋鹿見之決驟徐邈讀古惠反釋名夬決也有所破壞決裂之也詩決拾旣佽古作夬說文決從水夬聲】

趹

【同上淮南子兵略訓有角者觸有齒者噬有毒者螫有蹏者趹喜而相戲怒而相害】

蚗

【同上說文蚗從虫夬聲】

鴂

【同上說文鴂從鳥夬聲元戴侗六書故曰離騷恐鵜鴂之先鳴兮使夫百艸爲之不芳揚雄反離騷徒恐鷤防之將鳴兮顧先百艸爲不芳鷤防卽鵜鴂也後人名之爲秭歸亦作子規皆鴂聲之轉今防字收入十二霽部中】

騤

【平聲則音逵今此字兩收於六脂十六屑部中】

譎

【去聲則古惠反漢張衡東京賦見上】

訣

【同上易林坎之隨天地際會不見內外祖辭遣送與世長訣晉陸機湣思賦望崇丘以髙訴背門而長訣物無往而不返哀矧來其焉綴亦作決吳越春秋與父俱誅何名於世寃讐不除恥辱日大尙從是往我從是決】

鈌

【同上說文鈌從金夬聲】

�

【同上說文�從防夬聲】

觖

【去聲則羌瑞反史記荊燕世家獨此尙觖望索隱曰觖音決又音窺睡反盧綰傳爲羣臣觖望索隱曰觖音企韋昭音冀後漢書李通傳論污滅親宗以觖一切之功注觖望也音丘瑞反陰興傳令天下觖望觖音羌恚反臧洪傳觖望非冀觖音羌恚反今此字兩收於五寘十六屑部中】

抉

【去聲則古惠反說文抉從手夬聲】

穴【胡決切】

【去聲則胡桂反漢馬融長笛賦於是山水猥至渟涔漳潰�淡流碓投瀺穴爭湍蘋縈汨活澎濞波瀾鱗淪窊隆詭戾瀑噴沫犇遁碭突魏陳思王文帝誄悲夫大行忽焉灮滅永棄萬國雲往雨絕承問荒怱惽懵哽咽袖鋒抽刃欲自僵斃追慕三良甘心同穴感彼南風惟以郁滯終於偕沒指景自誓七啟然主上猶以沈恩之未廣懼聲教之未厲采英奇於側陋宣皇明於巖穴此寧子商歌之秋而呂望所以投綸而逝也吾子爲太和之民不欲仕陶唐之世乎晉左思魏都賦槯惟庸蜀與鴝鵲同窠句吳與鼃黽同穴一自以爲禽鳥一自以爲魚鼈山阜猥積而崎嶇泉流迸集而咉咽隰壤瀸漏而沮洳林藪石澑而蕪穢竆岫泄云日月恆翳宅土熇暑封疆障厲蔡莽螫刺昆虫毒噬漢罪流禦秦餘徙防宵貌蕞陋稟質脆巷無杼首裏防耆耋或魋結而左言或鏤膚而鉆發或明發而嬥歌或浮泳而卒歲風俗以韰惈爲婳人物以戕害爲藝威儀所不攝憲章所不綴由重山之束阨因長川之裾勢距遠關以闚時髙樔而陛制薄戌緜羃無異蛛蝥之网弱卒瑣甲無異螳蜋之衛與先代而常然𨿽信險而勦絕揆旣往之前迹卽將來之後轍成都迄已傾覆建業則亦顚沛顧非累卵於疉棊焉至觀形而懷怛權假日以余榮比朝蕐而庵藹覽麥秀與黍離可作謡於吳會潘尼西道賦狗肘還勾羊角互戾葂窟連投十數億計石子之澗坎埳之穴支體爲之危竦形骸爲之疲曳此亦行者之艱難羇旅之困敝梁江淹詩見上】

侄【徒結切】

【去聲則徒至反說文侄從女至聲】

疊

【同上梁王筠詩緣巖蔓芳杜回崖掩綠蕙嘉禾挺臯蘇奇香發迷疊左傳昭十七年三呼皆疊對疊待結反又音弟禮記禮運五行之動疊相竭也疊大計反又田結反樂記倡和淸濁疊相爲經史記樂書作代】

垤

【同上詩東山見窒字下說文垤從土至聲】

耊

【同上晉左思魏都賦見上說文耊從老省至聲亦作臷儀禮少牢饋食禮勿替引之注古文替爲袂袂或爲臷臷替聲相近】

咥

【本注又火至醜栗二切今六至韻失收此字詩邶谷風咥其笑矣音許意反又大結反說文咥從口至聲】

絰

【去聲則徒至反說文絰從糸至聲】

荎

【本注又音治今七志韻失收此字詩山有樞傳樞荎也荎音田節反沈音直黎反爾雅釋艸菋荎藸音直其切】

蛈【他結切】

【去聲則音替玉篇蛈他結他計二切】

頡【胡結切】

【去聲則胡計反晉衛恆字勢黃帝之史沮誦倉頡眺彼鳥迹始作書契紀綱萬事垂法立制帝典用宣質文著世爰曁防秦滔天作戾大道旣泯古文亦滅】

防

【同上今此字兩收於十二霽十六屑部中】

涅【奴結切】

【去聲則奴髻反梁簡文帝八關齋夜更賦四城門詩俗幻生影空憂繞心塵曀於玆排四纏去矣求三涅】

截【昨結切】

【去聲則昨髻反詩長髮見伐字下魏邯鄲湻受命述見越字下晉成公綏正旦大會行禮歌灮灮景皇無競維烈匡時拯俗休功蓋世宇宙旣康九域有截天命降監啟祚明哲】

齧【五結切】

【去聲則五髻反晉仲長敖覈性賦見黠字下釋名防棿猶祕齧也在車軸上正輪之祕齒前卻也】

霓

【平聲則五兮反今此字三收於十二齊十二霽十六屑部中梁書王筠傳沈約制郊居賦構思積年猶未都畢乃要筠示其艸筠讀至雌霓連蜷約撫掌欣忭曰防嘗恐人呼爲霓蓋謂字讀入聲恐人呼爲平聲也按約賦云駕雌霓之連蜷泛天江之悠永讀平讀入皆通約特以前切後浮爲諧合耳禮部韻略載範忠文公鎭試學士院詩用彩霓字學士以沈約郊居賦雌霓連蜷讀霓爲入聲謂鎭爲失韻司馬文正公防曰約賦但取聲律便美非霓不可讀爲平聲也當時學者皆爲之憤郁考之釋名曰霓齧也其體斷絕見於非時此災气也傷害於物如有所食齧也亦作蜺漢書天文志抱珥蜺注如湻曰蜺讀曰齧說文隉讀若虹蜺之蜺班固車騎將軍竇憲北徵頌於是雷震九原電曜髙闕金防鏡野武旗捎蜺張衡東京賦爾乃九賓重臚入列崇牙張鏞鼓設郎將司階虎防交鎩龍輅充庭云旗拂霓夏正三朝庭燎晢晢南都賦其山則崆防嶱嵑嵣防嶚刺岝防防嵬屹幽谷嶜岑夏含霜雪或防嶙而纚聯或豁爾而中絕鞠巍巍其隱天俯而觀乎云霓傅毅舞賦體如遊龍袖如素蜺瞰而拜曲度究畢遷延微笑邏復次列觀者稱麗莫不怡悅晉鼓吹曲順天道篇冬大閱鳴鐲振鼓鐸旌旗象虹霓則霓之讀爲入聲休文固有所本矣又考魏陳思王孔子廟頌於鑠尼父生民之傑性與天成該聖僃藝徳倫三五配皇作烈鏡獨鑑神明昭晣仁塞宇宙志陵云霓學者三千莫不俊乂七啟皆飛仁揚義騰躍道藝遊心無方抗志雲際淩轢諸矦馳驅當世揮袂則九野生風慷慨則气成虹蜺何晏景福殿賦若乃髙甍崔嵬飛宇承霓緜蠻黮防隨云融泄鳥企山峙若翔若滯峨峨嶫嶫罔識所屆𨿽離朱之至精猶矅而不能昭晣也並讀去聲而莊子齊物論和之以天倪崔云或作霓音同則霓字未甞不讀爲平聲此唐韻之所以兩收而不容執一也與陳張正見神仙篇閬苑隔虹蜺與谿迷泥雞爲韻後周庾信至老子廟詩寥廓本乘蜺與谿圭泥低啼迷西爲韻王褒山家詩太乙尋虹霓與攜埤迷啼棲蹊齊爲韻隋盧思道神仙篇懸旌耀彩霓與攜梯雞蹊泥西迷爲韻唐李白明堂賦天窻赩翼而銜霓與梯低題躋迷爲韻李庾西都賦杳天外而舒蜺與題爲韻平聲注曰又五結五擊二切而二十三錫韻不收此字防人惟晉張協登北邙賦以霓字與翮軛同用宋謝靈運山居賦以霓字與適隔石斁同用與漢魏諸書不合宐刪五擊一切去聲則五計反魏陳思王孔子廟頌見上何晏景福殿賦見上】

蜺

【同上漢班固北徵頌傅毅舞賦作入聲魏陳思王七啟作去聲並見上今此字兩收於十二齊十六屑部中】

臬

【去聲則五計反漢張衡東京賦爾乃卒歳大儺敺除羣癘方相秉鉞巫覡操茢侲子萬童丹首制桃弧棘矢所發無臬飛礫雨散剛癉必斃煌火馳而星流逐赤疫於四裔魏王粲遊海賦吐星出日天與水際其防不測其廣無臬尋之冥地不見涯泄章亥所不極盧敖所不屇何晏景福殿賦讎天地以開基並列宿而作制制無細而不協於規景作無徹而或違於水臬漢書司馬相如傳蓺殪僕蓺讀與藝同字亦作臬音魚列反詩車攻傳裘纏質以爲槸槸魚列反又魚季反正義作闑今廣韻槸字在去聲十三祭部中其解不同說文甈寱皆以臬得聲】

防

【平聲則五兮反今此字三收於十二齊十一薺十六屑部中】

臲

【去聲則五計反易困上六困於臲卼古文作倪防睽六三其人天且劓王肅本作臲】

蔑【莫結切】

【去聲則莫計反太經大上九大終以蔑否出天外晉仲長敖覈性賦見黠字下春秋隱元年公及邾儀父盟於蔑公羊谷梁傳並作昩文七年晉先蔑奔秦公羊傳作昩荀子楚人兵殆於垂沙唐蔑注史記楚懷王二十八年秦與齊韓魏共攻楚殺楚將唐昩取我重丘而去昩與蔑同今按商子呂氏春秋並作唐蔑賈誼新書宋鄭無道欺昩諸矦昩卽蔑字宋書武帝紀臨胊有巨蔑水水經注云巨洋水袁宏謂之巨昩王韶之以爲巨蔑亦或曰朐彌皆一水也後漢書耿弇傳追至鉅昩水上今此水在靑州府東土人呼昩字正作莫計反】

�

【平聲則音彌今此字兩收於五支十六屑部中】

防【方結切】

【去聲則卑計反玉篇防卑結卑計二切】

閉

【同上今此字兩收於十二霽十六屑部中考工記弓人注引詩竹閉緄縢閉作防音祕又補結反今防字在六至部中】

噎【烏結切】

【去聲則烏計反晉左思吳都賦其居則有髙門鼎貴魁岸豪傑虞魏之昆顧陸之裔岐嶷繼體老成奕世躍馬疉迹朱輪累轍陳兵而歸蘭錡內設冠蓋云蔭閭閻闐噎】

防

【同上今此字兩收於十二霽十六屑部中】

咽

【同上呂氏春秋盡數篇飲必小咽端直無戾魏陳思王文帝誄見上晉左思魏都賦見上陳沈炯歸魂賦彼孟冬之云季總官司而就紲托馬首之西暮隨檻車而廻轍履峩峩之層冰而飅飅之巖雪去莫敖之所縊過臨江之軌折矧今古之悲涼並攢心而霑袂渡狹嶺之欹危跨淸津之幽咽鳥虛弓而自隕猿號子而腹裂】

栔【苦結切】

【去聲則苦計反今此字兩收於十二霽十六屑部中】

挈

【同上莊子庚桑楚篇其妾之挈然仁者遠之一本作契同苦計反漢書溝洫志今內史稻田租挈重師古曰挈音苦計反漢書敍傳旦算祀於挈師古曰挈音口計反詩大雅緜之篇曰爰挈我按今詩作漢魯相史晨碑孝經援神契契作挈魏受禪表書契所錄契作挈文選梁任昉到大司馬記室牋提挈之旨五臣本作契儀禮士喪禮注引周禮菙氏掌共燋契以待卜事作挈荀子掎契司詐注契讀爲挈】

防

【同上今此字兩收於十二霽十六屑部中】

契

【同上詩契契寤嘆契音苦計反徐音苦結反爰契我龜契音苦計反劉音苦潔反今此字三收於十二霽九迄十六屑部中恝字廣韻失收今孟子有此字音苦八反而山海經大荒南經恝恝之山注音如券契之契大荒西經名曰靈恝注同易睽六三其牛掣說文作觢之世反云角一俯一仰子夏作契傳云一角仰也鄭作防云牛角皆踴曰防徐邈音市制反按爾雅釋畜皆踴觢觢防二字廣韻亦失收】

撆【普蔑切】

【去聲則普計反說文撆從手敝聲亦作蔽史記刺客傳跪而蔽席索隱曰蔽音匹結反】

瞥

【同上漢馬融廣成頌然後飛鋋電擊流矢雨墜各指所質不期俱殪竄伏�輪發作梧轊祋殳狂擊頭陷顱碎獸不得猭禽不得瞥說文瞥從目敝聲】

鐅

【同上說文鐅從金敝聲】

嫳

【同上說文嫳從女敝聲】

蹩【蒲結切】

【去聲則音敝說文蹩從足敝聲莊子敝跬譽無用之言敝本又作蹩徐音婢郭父結反李步計反】



【平聲則篇迷反說文從手�聲亦作批左傳莊十二年遇仇牧於門批而殺之批普迷反又蒲穴反莊子批大卻導大窽批僃結反一音鋪迷反史記孫臏傳批亢搗虛索隱音白結反蔡澤傳批患折難索隱曰批音白結反又丰雞反刺客傳柰何以見陵之怨欲批其逆鱗哉正義音白結反司馬相如傳批巖衝壅正義音白結反漢書王莽傳圅谷批難師古曰批音步結反後漢書寇榮傳爲專權之臣所見批抵音片支反以上諸書或讀平聲或讀入聲總是一義今批字在平聲十二齊部】

綟【練結切】

【去聲則力計反晉書衛瓘傳加緑綟綬賈充傳加衮冕之服緑綟綬綟並音戾今此字兩收於十二霽十六屑部中】

戾

【同上晉仲長敖覈性賦見黠字下詩鳶飛戾天音力計呂結二反今此字兩收於十二霽十六屑部中】

捩

【同上今此字兩收於十二霽十六屑部中亦作欐莊子攦工倕之指郭呂系反又力結反】

盭

【同上晉書職官志其相國丞相皆衮冕綠盭綬盭音麗又盧結反今此字兩收於十二霽十六屑部中】

唳

【同上說文唳從口戾聲今此字兩收於十二霽十六屑部中此韻轉去聲則入霽韻】

十七薛

薛【私列切】

【去聲則所例反】

防

【去聲則音贄說文防從金埶聲今此字三收於六至十七薛二十六緝部中】

紲

【去聲則所例反陳沈炯歸魂賦見咽字下釋名紲制也牽制之也說文紲從糸世聲】

防

【同上今此字三收於十三祭十七薛部中】

褻

【同上說文褻從衣埶聲】

泄

【去聲則以制私制二反詩十畞之間二章十畞之外兮桑者泄泄兮行與子逝兮板二章天之方蹶無然泄泄管子侈靡篇輕國位者國必敗疎貴戚者謀將泄成而無害疎戚而好外企以仁而謀泄賤寡而好大內業篇得道之人理丞而屯泄匈中無敗節欲之道萬物不害素問三部九論余願聞要道以屬子孫傳之後世著之骨髓傳之肝肺歃血而受不敢妄泄寶命全形論夫鹽之味鹹者其气令器津泄弦絕者其音嘶敗木敷者其葉發病深者其聲噦靈樞經九鍼十二原篇害中而不去則精泄害中而去則致气外揣篇見極字下淮南子原道訓故夫形者非其所安也而處之則廢气不當其所充而用之則泄神非其所宐而行之則昩時則訓流而不滯易而不穢發通而有紀周密而不泄說苑敬愼篇一曰政外二曰女厲三曰謀泄四曰不敬鄕士而國家敗五曰不能治內而務外列女傳桺下惠誄見伐字下黃庭經見謁字下魏何晏景福殿賦見霓字下晉成公綏正旦大會行禮歌化蕩蕩淸風泄總英雄禦俊傑開宇宙埽四裔防緝熙美聖哲超百代揚休烈流景祚顯萬世釋名枻泄也禮記雜記下泄桺之母死唐石經作世桺金履祥曰世泄古語四聲之轉也公羊文六年傳注自上言泄下曰漏泄息列反又以制反定十年宋樂世心出奔曹世字亦作泄莊子尾閭泄之泄息列反又以世反運物之泄也泄息列反徐以世反發泄乎大淸泄息列反徐以世反韓非子內儲說上衛嗣君愛世姬一作泄姬文選王褒四子講徳論句踐有種蠡泄庸五臣本作世庸漢書嚴助傳歐泄霍亂之病師古曰泄音弋制反亦作泄魏王粲賦見臬字下陳徐陵詩見結字下左傳隱元年姜出而賦大隧之外其樂也泄泄襄十四年言語漏泄泄息列反徐音以世反二十二年泄命重刑泄息列反又以制反昭二十五年言若泄臣不獲死泄息列反又以制反哀十六年不泄人言以求媚者泄息列反又以制反】

渫

【同上晉木蕐海賦羣山旣略百川潛渫泱漭澹濘騰波赴勢禮記曲禮蔥渫處末渫音裔石經避唐諱作防】

禼

【同上亦作契晉仲長敖覈性賦見黠字下】

齛

【同上說文齛從齒世聲】

列【良薛切】

【上聲則良底反漢蔡邕湻於長夏承碑辭明明君徳令問不已髙山景行慕前賢列庶同如蘭意願未止中遭寃夭不終其紀去聲則音例禮記禮運以日星爲紀故事可列也月以爲量故功有藝也易林遁之大肚陳力就列官職無廢太經棿音律差列奇耦異气魏陳思王黃帝贊少典之孫神明聖哲土徳承火赤帝是滅服牛乘馬衣裳是制氏云名官功冠五列卞太后誄見疾字下應瑒弈勢或飾遁僞旋卓轢軿列羸師延敵一乘虛絕歸不得合兩見擒滅淮陰之謨拔旗之勢也黃庭經見一字下晉左思魏都賦均田畫疇蕃廬防列姜芋充茂桃李防翳家安其所而服美自悅邑屋相望而隔逾奕世齊被練而銛戈襲偏裻以繢列畢出徵而中律執奇正以四伐碩畫精通目無匪制推鋒積紀鋩气彌銳三接三捷旣晝亦月衞恆隸勢其大徑尋細不容發隨事從宐靡有常制或穹隆恢廓或櫛比鍼列或砥平繩直或蜿蜒繆戾或長邪角趣或規旋矩折修短相副異體同勢奮筆輕舉離而不絕曹嘉詩見結字下成公綏隸書體見結字下仲長敖覈性賦見黠字下曹攄圍棊賦犀角象牙是防是礪內含灮潤形亦應制於是二敵交行星羅防列云防中區网布四裔合圍促陣更相侵伐夏湻彈棊賦爾乃延良人洽坐際隆局施輕棊列劉柔妻王氏春花賦見月字下晉簡文帝哀策文見血字下涼武昭王述志賦休矣時英茂哉儁哲庶罩网以遠籠豈徒射鉤與斬袂或脫梏而纓蕤或後至而先列采殊才於巖陸拔翹彥於無際思畱矦之神遇振髙浪以蕩穢想孔明於艸廬運籌之罔滯洪操槃而慷慨起三軍以激銳詠羣豪之髙軌嘉關張之剽傑誓報曹而歸劉何義勇之超世據斷橋而橫矛亦雄姿之壯發後魏衛操桓帝頌惟公經濟存亾繼絕荒服是賴祚存不輟金龜簫鼓軺蓋殊制反及二代莫與同列孝文帝弔比干文見潔字下北齊顏之推觀我生賦見上周禮稻人以列捨水列祿計反司隸守王宮與野捨之厲禁注厲遮例也例本又作列同禮記服問上附下附列也列徐音例本亦作例書立政以列用中罰蘇氏傳猶今之言例也莊子】

【非知巧果敢之列列音例說文例從人列聲】

迾

鮤

【並同上今此二字並兩收於十三祭十七薛部中】

冽

【同上漢王褎聖主得賢臣頌虎嘯而谷風冽龍興而致雲气馬融長笛賦見切字下易井九五井冽寒泉食王肅音例張弨曰說文仌部無冽字卽洌之俗攺石經正作井洌寒泉與詩洌彼下泉同當合於洌下注作俗字】

烈

【同上詩七月首章一之日觱發二之日栗烈無衣無褐何以卒歲蓼莪四月並見發字下生民七章載謀載惟取蕭祭脂取羝以軷載燔載烈以興嗣歲長髮見伐字下漢揚雄羽獵賦見月字下解嘲見律字下張衡西京賦於是孟冬作陰寒風肅殺雨雪飄飄冰霜慘烈百卉具零剛虫搏鷙楊戲關張二將軍贊見發字下魏陳思王潛志賦見發字下孔子廟頌見霓字下應瑒文質論至乎應天順民撥亂夷世摛藻奮權赫奕丕烈紀禪協律禮儀煥別覽墳丘於皇代建不刋之洪制顯宣尼之典教探防言之所邯鄲湻受命述見越字下晉成公綏正旦大防行禮歌見上又見截字下左思蜀都賦見結字下魏都賦土壤不足以攝生山川不足以周衞公孫國之而破諸葛家之而滅玆乃喪亂之丘墟顚覆之軌轍安可以儷王公而著風烈也孫楚茱萸賦見疾字下宋孝武建平王宏墓志見結字下齊王儉褚淵碑文見缺字下王屮頭陀寺碑文見缺字下梁江淹孫緬墓銘見下傷友人賦見結字下祭戰亾文見去聲近字下張纘丁貴嬪哀策文見缺字下後魏髙閭至徳】

【頌見缺字下詩烈假不瑕鄭作厲力世反禮記祭法是故厲山氏之有天下也注厲山氏炎帝也起於厲山或曰烈山氏國語作列山左傳作烈山帝王世紀神農氏起列山謂之列山氏今隨厲鄕是也水經注賜水西逕厲鄕南水南有重山卽烈山也山下有一穴父老相傳云是神農所生處也故禮謂之烈山氏周禮山虞物爲之厲而爲之守禁鄭司農云厲遮列守之莊子厲風濟則眾竅爲虛厲卽烈字】

洌

【同上漢司馬相如上林賦見汨字下魏嵇康琴賦或樓櫟捋縹繚潎洌輕行浮彈明婳暩惠疾而不速畱而不滯翩緜飄邈微音迅逝今此字兩收於十三祭十七薛部中】

裂

【上聲則音履春秋隱二年紀裂繻來逆女公羊谷梁傳並作履緰去聲則音例淮南子原道訓故兵彊則滅木彊則折革固則裂齒堅於舌而先之敝文子同晉左思蜀都賦見結字下南齊張融海賦摐撞則八紘摧隤鼓怒則九紐折裂長風以舉波漷天地而爲勢後魏李諧述身賦見結字下陳沈炯歸魂賦見咽字下詩垂帶而厲箋云厲當作裂春秋隠二年紀裂繻釋文裂音列或音厲禮記內則注鞶小囊盛帨巾者男用韋女用繒有飾緣之則是鞶裂與詩云垂帶而厲春秋紀子帛名裂繻字𨿽今異意實同也正義曰古時厲裂通爲一字按左傳桓二年鞶厲遊纓字作厲亦作裂國語舊音戎車待遊車之�音例】

茢

【去聲同上漢張衡東京賦見臬字下周禮槀人贊牛耳桃茢沈音例掌染艸注紫茢劉音閭計反喪祝注鄭司農云以桃厲執戈在王前茢字作厲禮記檀弓以巫祝桃茢執戈徐音例玉藻膳於】

【君有葷桃茢茢音列又音例左傳襄二十九年乃使巫以桃茢先祓殯茢音列徐音例】

栵

【同上詩皇矣二章作之屛之其菑其翳修之平之其灌其栵今此字兩收於十三祭十七薛部中】

防

【同此今此字兩收於十三祭十七薛部中】

哲【陟列切】

【去聲則音制魏陳思王黃帝贊見上卞太后誄見疾字下晉傅祀景皇帝登歌執競景皇克明克哲防作穆穆惟只惟畏成公綏正旦大防行禮歌見上又見截字下張蕐列文先生鮑泰誄允矣文明聰昭秀哲啟防演幽守文命世抱道沖虛執義貞厲棲遲無悶不營不忮潘嶽西徵賦見竊字下曹嘉詩見結字下左貴嬪武元楊皇后誄見節字下涼武昭王述志賦見上齊竟陵王子良詩見缺字下王融淨行頌見缺字下梁任昉王貴嬪哀策文母以子貴義前哲申齊削以從疑革麻縓之輕殺達副君之天至賦白蕐之無缺庶淸廟之微微悲壽原之永翳奉和登景陽山詩物色感神遊升髙悵有閱南望銅駞街北長楸埒別苑間滄溟疏山駕瀛碣奔鯨吐蕐浪司南動輕枻日下重門照雲開九蕐徹觀閤隆舊恩奉圖愧前哲丘遲思賢賦見結字下後魏張淵觀象賦桀斬諫以星孛紂耽荒而致彗恆星不見而周衰枉矢蛇行而秦滅諒人事之有由豈妖災之虛設誠庸主之難悟故明君之所察克無爲而觀象況徳非乎明哲初學記作宋張鏡髙閭至徳頌見缺字下】

喆

【同上梁江淹尙書左承孫緬墓銘灮靈維周肇祀伊衞炤分上代鏡蕐中世睿誕降明秀芳嗣烈學惟物範行實士節容與書林優遊史藝素巾俄冠朱紱累轍來訪詩逸入詢禮缺麗名文質齊影儒喆慶履匪舒沴气遽結殯帷兮旣晦泉火兮已閉曖遺波於遙緒颯流馨於遠歲】

傑【渠列切】

【去聲則其例反漢張超尼父頌見月字下魏陳思王孔子廟頌見霓字下晉成公綏正旦大防行禮歌見上蕐陽國志後語政去王室權流二傑瓜分天壤宰割民物舎彼信順任此智計大道旣隠詭詐競設並以豪特力爭當世居正慮明名號絕替左思吳都賦見噎字下魏都賦髽首之豪鐻耳之儏服其荒服斂袵魏闕置酒文昌髙張防設其夜未遽庭燎晣晣有客祁祁載蕐載裔岌岌冠縰累累辮髮夏矦湛東方朔畫贊見豁字下孫楚尼父頌見月字下曹嘉詩見結字下戴逵閒遊贊故𨿽援世之彥翼敎之傑放舞雩以發詠聞乘桴而澟厲袁宏三國名臣序贊夫未遇伯樂則千載無一驥時値龍顏則當年控三傑漢之得材於斯爲貴涼武昭王述志賦見上梁丘遲思賢賦見結字下亦作桀後魏孝文帝弔比干文見潔字下】

桀

【同上詩長髮見代字下晉仲長敖覈性賦見黠字下】

偈

【同上史記蔡澤傳曷鼻巨肩徐廣曰曷一作偈音其例反漢書陳湯傳郅支由是遂西破呼偈堅昆丁令師古曰偈音起厲反今此字兩收於十三祭十七薛部中】

熱【如列切】

【去聲則如例反晉束晢近遊賦其男女服飾衣裳之制名號詭異隨時疊設系復襦以禦冬脇汗衫以當熱帽引四角之縫裙爲數條之殺餠賦若夫三春之初陰陽交際寒气旣除溫不至熱於時髙宴則曼頭宜設說文熱從火埶聲】

晢【旨熱切】

【去聲則音制易大有象傳大有初九無交害也大車以載積中不敗也公用享於天子小人害也匪其彭無咎明辧晢也余見去聲祐字下詩東門之楊二章東門之楊其葉肺肺昬以爲期明星晢晢漢司馬相如封禪文協气橫流武節猋逝邇陋遊原遐闊泳沫首惡郁沒晻昧昭晢昆虫闓澤回首面內魏程曉詩見闕字下晉東晢弔衞巨山文見下易傳明辧晢也王廙本作晣徐邈李軌音之世反鄭本作遰云讀如明星晣晣之晣陸績本作逝虞翻本作折書洪範明作晢音之舌反徐音之列反又之世反】

晣

【同上詩庭燎二章夜如何其夜未艾庭燎晣晣君子至止鸞聲噦噦漢班婕妤搗素賦若乃盼睞生姿動容多制弱態含羞妖風靡麗皎若明魄之升崖煥若荷花之昭晣麗字誤此賦六朝人作張衡思賦牛哀病而成虎兮𨿽逢昆其必噬鼈令殪而屍亾兮取蜀禪而引世死生防而不齊兮𨿽司命其不晣魏陳思王孔子廟頌見霓字下平原公主誄城闕之詩以日諭歲況我愛子神灮長滅扃關一闔曷其復晣何晏景福殿賦見霓字下晉左思魏都賦見上左貴嬪武元楊皇后誄見節字下後漢書張衡傳贊三才理通人靈多蔽近推形算遠抽防滯不有慮熟能昭晣宋顏延之元皇后哀策文謂道輔仁司化莫晣象物方臻眂祲告沴太和旣融收蕐委世蘭殿長陰椒塗弛衞謝莊詠雪雜言始葐蒀以蕤轉終徘徊而煙曳狀素鏡之晨灮寫金波之夜晣梁江淹詩見泬字下張纘丁貴嬪哀策文見缺字下後魏李騫釋情賦故抱玉而懷珠且滋蘭而樹蕙或舟楫以匡時或棲遲以卒歲尙無忝於先人諒貽厥於來裔書金冊以葳蕤布銀繩而昭晣唐太宗禦制頌厭宸居葉冥契龍駕升兮邈遐逝垂範兮灮來裔與象兮長昭晣史記趙世家吾有所見子晣也言吾嘗見汝昭然甚明索隱乃曰其名子晣是誤以爲鄭子晳之晳文與義胥失之矣今此二字兩收於十三祭十七薛部中】

折【旨熱常列二切】

【旨熱反去聲則音制漢司馬相如上林賦見汨字下晉潘嶽笙賦郁捋刼悟宏融裔哇咬嘲壹何察惠訣厲悄切又何磬折防恆隸勢見上左傳襄二十七年司馬置折俎折之設反徐音制常列反平聲則音匙禮記檀弓吉事欲其拆折爾注引詩好人提提去聲則食例反楚辭離騷何瓊佩之偃蹇兮眾薆然而蔽之惟此黨人之不諒兮恐嫉妬而折之呂氏春秋見下淮南子原道訓見上說林訓蠧眾則木折隙大則墻壞商子同文子下徳篇柔而不脆剛而不折寬而不肆肅而不悖優遊委順以養羣類鹽鐵論利則虎曳病則鳥折易林幹之大壯郤大墻壞蠧眾木折狼虎爲政天降罪罰髙弒望夷胡亥以斃大肚之漸陽氏狂惑季孫亂潰陪臣執政平子俱折季心不快漢劉向九嘆懷蘭茝之芬芳兮妒被離而折之張絳帷以襜襜兮風邑邑而蔽之班固西都賦爾乃移師趨險並蹈潛穢竆虎奔突狂兕觸蹷許少施巧秦成力折掎傈狡防猛噬脫角挫脰徒搏獨殺宋孝武建平王宏墓志見結字下齊謝朓詩見結字下梁江淹傷友人賦見結字下祭戰亾文見去聲近字下陳沈炯歸魂賦見咽字下禮記曲禮下立則磬折垂佩折徐音時列反又之列反沈重云舊音逝祭法瘞埋於泰折折之設反舊音逝又音制說文逝誓狾皆以折得聲】

浙

【去聲則音制亦作制莊子外物篇自制河以東音義當作浙史記項羽記浙江索隱曰韋昭云浙音折晉灼音逝非也蓋其流曲折莊子所謂制河卽其水也制折聲相近十三祭部淛字下注曰水名今之浙江】

防

【博雅防之舌之逝二反博雅有防字之舌之世二反今廣韻不收】

舌【食列切】

【去聲則食例反詩抑六章莫捫朕舌言不可逝矣淮南子原道訓見上漢郤正釋譏衝質不永桓靈墜敗英雄云布豪傑蓋世家挾殊議人懷異計故縱橫者歘披其胸狙詐者暫吐其舌也又忕字詩四月傳廢忕也蕩箋時人忕於惡忕市制反又時設反禮記表記注忕於無敬心也又以木忕於鬼神虛無之事忕時世反又時設反左傳桓十三年莫敖狃於蒲騷之役注狃忕也僖十五年一夫不可狃注狃忕也忕時世反又時設反今去聲十三祭部有此字而此韻不收】

孼【魚列切】

【去聲則魚例反易林家人之鹹心狂志悖視聽不類政令無常下民多孼太經內測枯垣生莠勿慶類也內不克媂國之孼也雨降於地澤節也後漢書靈帝紀贊見缺字下晉王廙婦徳箴見月字下】

蘗

【同上詩長髮見伐字下】

滅【亾列切】

【去聲則亾例反詩正月八章見結字下雨無正二章周宗旣滅靡所止戾正大夫離居莫知我勩淮南子原道訓見上漢崔駰達旨古者陰陽始分天地初制皇綱云緖帝紀乃設傳序歷數三代興滅漢孝廉桺敏碑辭建豎斯碑傳於萬世子孫繁昌永不漫滅魏陳思王黃帝贊見上夏啟贊大戰】

【於甘有扈以滅威振諸矦元功克乂文帝誄見穴字下平原公主誄見上應瑒弈勢見上晉衞恆字勢見頡字下左思吳都賦見上束晢弔衞巨山文同志舊友陽平束晢頃聞飛虎肆防竊矯皇制禍集於子宗祊幾滅宋孝武建平王宏墓志見結字下齊竟陵王子良詩見缺字下王巾頭陀寺碑文見缺字下王融法樂辭見結字下淨行頌見缺字下梁江淹詩見泬字下後魏孝文帝弔比干文見潔字下張淵觀象賦見上李諧述身賦見結字下詩敝笱敝徐邈音符滅反】

朅【丘揭切】

【去聲則丘例反呂氏春秋士容篇狼執固橫敢而不可辱害臨患涉難而處義不越南面稱寡而不以侈大今日君民而欲服海外節物甚髙而細利弗賴耳目遺俗而可與定世富貴弗就而貧賤弗朅徳行尊理而羞用巧衞寬裕不訾而中心甚厲難動以物而必不妄折漢書司馬相如傳朅輕舉而遠遊朅音丘例反】

愒

【同上詩民勞四章民亦勞止汔可小愒惠此中國俾民憂泄無縱詭隨以謹醜厲式遏寇虐無俾正敗戎𨿽小子而式大史記蘇秦傳夫衡人日夜務以秦權恐愒諸矦鄒氏愒音憩以本字爲音矣張弨曰說文愒息也從心曷聲別作憇非今甘棠作憇菀桺民勞作愒一經之內二正一俗今此字三收於十三祭十四泰十七薛部中】

鷩【幷列切】

【去聲則音蔽周禮司服享先公饗射則鷩冕鷩音必列反徐劉音府反說文鷩從鳥敝聲今此字兩收於十三祭十七薛部中】

鼈

【同上晉左思蜀都賦其深則有白黿命鼈獺上祭魏都賦見穴字下說文鼈從黽敝聲】

憋

【同上後漢書董卓傳羌酋敝腸狗態注續漢書敝作憋】

鄨

【同上漢書地理誌鄨師古曰鄨音蔽又音鼈

說文鄨從邑敝聲今此字兩收於十三祭十七薛部中】

絕【情雪切】

【去聲則疾例反楚辭九歌湘君見末字下荀子大略篇民語曰欲富乎忍恥矣傾絕矣絕故舊矣與義分背矣舊其以反漢司馬相如哀二世賦東馳土山兮北揭石瀨弭節容與兮歷弔二世持身不謹兮亾國失勢信讒不寤兮宗廟滅絕太經聚測竦萃丘冢禮不廢也鴟鳩在林眾所防也垂涕累鼻時命絕也魏陳思王文帝誄見穴字下應瑒弈勢見上晉左思魏都賦見穴字下衞恆隸勢見上左貴嬪武元楊皇后誄見節字下仲長敖覈性賦見黠字下宋孝武建平王宏墓志見結字下謝靈運辭祿賦見窟字下齊竟陵王子良詩見缺字下謝朓詩見結字下梁王筠昭明太子哀】

【策文見節字下江淹齊太祖髙皇帝誄見密字撤字下傷友人賦見結字下擬謝靈運詩見泬字下何遜詩見屑字下後魏衞操桓帝頌見上李諧述身賦見結字下唐司馬貞史記索隱南越傳贊中原鹿羣防莫制漢事西驅越推南裔陸賈聘說尉佗去帝樛後內朝呂嘉狼戾君臣不協卒從勦絕】

蕝【子悅切】

【去聲則子芮反今此字兩收於十三祭十七薛部中史記夏本紀泥行乘橇徐廣曰他書或作蕝河渠書泥行蹈毳索隱曰毳字亦作橇音昌芮反今十三祭部中有防字注又引尸子行險以樶索隱曰樶子芮反又子絕反與蕝音同廣韻失收】

雪【相絕切】

【去聲則相例反詩蜉蝣三章蜉蝣掘閱麻衣如雪心之憂矣於我歸說楚辭九歌湘君見末字下靈樞經見拔字下宋玉登徒子好色賦睂如翠羽肌如白雪腰如束素齒如含貝嫣然一笑惑陽城迷下蔡晉張載扇賦見月字下張協七命見闕字下宋王微四時詩蘅若首春蕐梧楸當夏翳鳴笙起秋風置酒飛冬雪齊王融詩見節字下梁元帝鐘山飛流寺碑銘云聚峯髙風淸鐘徹月如秋扇花疑春雪極目千里平原迢遞陶景云上之仙風賦亙碧海而颺朝霞堎靑煙而薄天際出龍門而激水度蔥關以飛雪江淹詩見泬字下擬謝惠連贈別詩昨發赤亭渚今防浦陽汭方作雲峯異豈伊千里別芳塵未歇席零淚猶在袂停艫望極浦弭棹阻風雪祭戰亾文見去聲近字下周興白鶴羽扇賦見潔字下荀濟詩見切字下陳徐陵詩見結字下沈炯歸魂賦見咽字下北齊顏之推觀我生賦及荊王之定霸始讎恥而圖雪舟師次乎武昌撫軍鎭於夏汭濫充選於多士在參戎之盛列慙四白之調護厠六友之談說𨿽形就而心和匪餘懷之所說說文防從雨彗聲釋名雪綏也水下遇寒气而凝綏綏然也】

悅【弋雪切】

【去聲則弋制反易林家人之防孩子貪餌爲利所悅探釡把甑爛其手臂中孚之大過嘆息不悅憂逆中出喪我金罌無妄失位太經上測上其純心和以悅也上無根不能自治也晉左思魏都賦見上梁

遲思賢賦見結字下何遜詩見屑字下亦作說楚辭天問帝乃降觀下逢伊摯何條放致罰而黎服大說淮南子說林訓心所說毀舟爲杕北齊顏之推觀我生賦見上易兌彖傳說卦傳並云兌說也序卦傳兌者說也禮記引書說命皆作兌說文說從言兌聲釋名兌悅也物得僃足皆喜悅也】

蛻

【去聲則他外反說文蛻從虫稅省聲莊子是天地之委蛻也蛻吐臥反又音悅又敕外反又始銳反又始劣反今此字四收於十三祭十四泰三十九過十七薛部中】

閱

【去聲則弋制反詩蜉蝣見上易林咸之蠱販鹽不利市賈折閱晉樂志順天道篇順天道握神契三時講武仲冬大閱梁任昉詩見上】

娧

【同上今此字兩收於十四泰十七薛部中】

爇【如劣切】

【去聲則如銳反說文爇從火蓺聲臣鉉等按說文無蓺字張弨曰正書卽埶字俗加作蓺藝藝並非】

防

【同上亦作擩周禮太祝六曰擩祭注擩讀如虞芮之芮】

蜹

【同上說文蜹從虫芮聲今此字兩收於十三祭十七薛部中】

說【弋雪失爇二切】

【弋雪反見上失爇反去聲則音稅漢班彪王命論當食吐哺納子房之策拔足揮洗揖酈生之說悟戍卒之言斷懷土之情髙四皓之名割肌膚之愛漢書敍傳子絲慷慨激辭納說防轡正席顯陳成敗防之瑣材智小謀大旤如發機先寇受害班固東都賦故婁敬度勢而獻其說蕭公權宐而拓其制又見畢字下馬融長笛賦見察字下晉潘嶽西徵賦望圉北之兩門感虢鄭之納惠討子頺之樂禍尢闕西之效戾重戮帶以定襄大順以霸世靈壅川以止鬭晉演義以獻說齊王融皇太子哀防文楚藥毀方秦醫反轍髙議虛演奇文徙說遠賓上靈長違昭世痛結宸慈哀震蕐棣遊仙詩見節字下梁任昉桂陽王墓志銘世載臺鼎地居魯衞沛易且傳楚詩將說桐圭誰戲甘棠何憇江淹詩見泬字下北齊顏之推觀我生賦見上禮記文王世子大樂正學舞干戚語說命乞言說如字徐始銳反今此字三收於十三祭十七薛部中又詩無感我帨兮沈音始悅反今帨字在去聲十三祭部而十七薛部中不收】

拙【職悅切】

【去聲則職芮反淮南子人間訓事有所至而巧不若拙故聖人量鑿而正枘史記髙祖紀髙祖爲人隆準而龍顏服防曰準音拙古讀準爲之水反】

蝃

【去聲則音帝今此字兩收於十二霽十七薛部中】

棁

【去聲則職芮反說文棁從木兌聲】

啜【昌悅切】

【去聲則嘗芮反今此字兩收於十三祭十七薛部中】

輟【陟劣切】

【去聲則陟衞反管子見伏字下後漢書張曹鄭傳贊見缺字下後魏衞操桓帝頌見上文選班固西都賦李善注輟張衞切今此字兩收於十三祭十七薛部中】

畷

【同上禮記郊特牲饗農及郵表畷畷陟劣反又陟衞反今此字兩收於十三祭十七薛部中】

餟

醊

【並同上史記封禪書其下四方地爲醊食索隱曰醊音竹芮反今此二字並兩收於十三祭十七薛部中】

綴

【同上書立政綴衣虎賁綴徐音之衞反又之劣反詩閟宮傳以朱綅綴之綴沈音知稅反又張劣反禮記檀弓毀竈以綴足綴丁劣反又丁衞反復楔齒綴足飯設飾帷堂並作綴丁劣反又丁衞反】

【殷主綴重焉綴丁劣反又丁衞反內則紉箴請補綴綴丁劣反又丁衞反樂記綴兆舒疾綴丁劣反徐丁衞反六成復綴以崇綴竹劣反又竹衞反喪大記綴足用燕幾綴竹劣反又竹衞反今此字兩收於十三祭十七薛部中按此字𨿽有去入二聲並注爲連綴之義而今之讀者獨以綴兆之綴爲入聲然唐太宗遼城望月詩映云灮暫隱隔樹花如綴作入聲用則連綴之綴未嘗不可爲入聲也亦作贅公羊襄十六年傳君若贅旒然贅本又作綴丁衞反又丁劣反】

劣【力輟切】

【去聲則音酹魏文帝煌煌京洛行禍夫吳起智小謀大西河何健伏屍何劣晉仲長敖覈性賦見黠字下】

埒

【同上梁任昉詩見上】

防

【同上今此字兩收於十四泰十七薛部中】

耒

【同上今此字三收於五旨十八隊十七薛部中】

潎【芳滅切】

【去聲則匹裔反晉潘嶽秋興賦耕東臯之沃壤兮輸黍稷之餘稅泉湧湍於石間兮菊揚芳乎崖澨澡秋水之涓涓兮玩遊儵之潎潎逍遙乎山川之阿放曠乎人間之世今此字兩收於十三祭十七薛部中】

別【皮列彼列二切】

【皮列反去聲則皮例反宋謝惠連詩見切字下梁江淹詩見上荀濟詩見切字下何遜詩見屑字下彼列反去聲則彼例反淮南子齊俗訓見物字下魏應瑒文質論見上晉仲長敖覈性賦見黠字下梁丘遲思賦見結字下張率舞馬賦爾其】

【挾尺縣鑿之辧附蟬伏兔之別十形五觀之姿三毛八肉之勢臣何得而稱焉固已詳於前制】

轍【直列切】

【去聲則直例反老子有徳司契無徳司轍一本作徹晉左思吳都賦見穴字下魏都賦見上仲長敖覈性賦見黠字下簡文帝哀策文見血字下宋謝惠連詩見切字下齊王融皇太子哀策文見上淨行頌見缺字下梁江淹孫緬墓銘見上祭戰亾文見去聲近字下陳沈炯歸魂賦見咽字下】

撤

【同上梁江淹齊太祖髙皇帝誄欑靈旣儼遠日以筮郁鬯旣奠龍轜將撤素月夜橫翠煙曉結摐虛金而下欷吟空簫而增絕任昉王貴嬪哀策文殯宮旣毀祖饋斯撤爰命史臣宣美來裔】

澈

【同上梁江淹詩見泬字下】

�【所劣切】

【去聲則山芮反今此字兩收於十三祭十七薛部中】

訐【居列切】

【去聲則居例反公羊莊十二年傳注故訐閔公以此言訐九列反又九刈反今此字兩收於十三祭十七薛部中】

設【識列切】

【去聲則識例反詩賓之初筵首章鐘鼓旣設舉醻逸逸逸夷二反三略見上漢崔駰達旨見上張衡東京賦見霓字下晉張蕐宴防歌歌者流聲舞者投袂動容有節絲竹並設宣揚四體繁手趣摯武帝哀防文感大饗之無虧哀罇俎之虛設叩龍輴以長叫痛靈暉之潛逝左思吳都賦見噎字下魏都賦見上仲長敖覈性賦見黠字下束晢近遊賦見上餅賦見上蕐陽國志見上王贊】

【荀夫人誄喪庭靡托幾筵虛設躳當昬迷事無荒滯梁王筠昭明太子哀策文見節字下江淹詩見泬字下後魏張淵觀象賦見上】

烕【許劣切】

【去聲則許例反詩正月見結字下】

膬【七絕切】

【去聲則昌銳反周禮小宗伯卜兆甫竁亦如之注杜子春讀竁爲毳聲如腐脆之脆劉音淸劣反注本或有作膬字者則與劉音爲協說文膬從肉毳聲今此字兩收於十三祭十七薛部中】

徹【醜列切】

【平聲則醜知反禮記檀弓主人旣祖塡池注塡池當爲奠徹去聲則醜例反齊王融淨行頌見缺字下梁元帝鐘山飛流寺碑銘見上任昉詩見上】

防

【去聲同上今此字兩收於十三祭十七薛部中】

掣【昌列切】

【去聲則昌制反易暌六三見輿曳其牛掣其人天且劓太經務次三不拘不掣其心腐且敗晉木蕐海賦望濤遠決冏然鳥逝鷸如驚鳧之失侶倏如六龍之所掣一越三十不終朝而濟所屇釋名掣制也制頓之使順己也今此字兩收於十三祭十七薛部中一作魏劉劭飛白書勢若乃敷析毫纖手和防素漧冰解蘭墨電直準箭馳屈擬蠖勢晉成公綏隸書體見節字下亦作詩小毖傳引爾雅甹夆掣曳也作曳音尺制反】

瘛

【同上注云又昌制切漢書藝文志金創瘲瘛方三十卷師古曰瘛音充制反元戴侗六書故曰說文引縱曰瘛省聲瘛小兒瘛瘲病也按掣縱本謂小兒風驚乍掣乍縱也掣搐也縱則掣而乍舒也瘛瘲本因掣縱而立文今乃作更從瘛失之甚矣今此字十二霽十三祭部中並作瘈史記髙祖功臣表宋子矦許瘈瘈音充志反】

抴【羊列切】

【去聲則音拽說文抴從手世聲荀子接人則用抴注或曰抴當爲拽今此字兩收於十三祭十七薛部中此韻轉去聲則入祭韻按屑薛乃西犀之入聲舊以爲先仙之入聲誤按滯字澨字廣韻俱作去聲無入聲者而唐張說作識闍黎廬墓碑辭甘井旣渫利物無竭不增不減不流不滯仁靜而鑑智動而悅張蒙作李元諒懋功昭徳碑辭洸洸武康兮有虔秉鉞卽戎臨敵兮原火烈烈隊如星兮陣如雪進如流兮止如截轉麾激兮衝波發壞苑垣兮復宮闕旣東徵兮又西伐鼙鼓雄兮才气傑滌昬霾兮掃故孼河瀆淸兮渭源澈功旣戒兮思亦結倚鐵防兮賚金穴蕐山麓兮敷水澨徳汪濊兮威凜冽庶甿安兮羣盜絕舞闕兮歌大耊城窣云兮營偃月望麾闕兮想旌節樹丰碑兮頌英悊詞不媿兮勲不滅李適答宋十一崖口五渡見贈詩聞君訪遠山躋險造幽絕眇然靑雲境觀奇彌年月登嶺亦溯谿孤舟事沿越防嶂傳彩翠崖磴互欹缺石林上攢叢金澗下明滅捫壁窺丹井梯苔瞰乳穴忽枉巖中贈對翫未嘗輟殷勤獨往事委曲鏈藥說邀余名山期從爾泛海澨歲晏秉防心斯言非徒說則皆依古以去入同用者也唐去六朝未遠故其體例猶存後人不復知矣又敝字亦有入音考工記輪人輪敝三材不失職弓人筋欲敝之敝徐劉皆音扶滅反左傳襄二十五年將具敝車而行徐音扷滅反汭字亦有入音左傳宣八年及滑汭汭如銳反一音如悅反】

唐韻正卷十七﹤經部﹐小學類﹐韻書之屬﹐唐韻正﹥

欽定四庫全書

唐韻正卷十八

昆山顧炎武撰

入聲

十八藥

【此韻當分爲二】

藥【以灼切】

【去聲則音效詩板三章天之方虐無然謔謔老夫灌灌小子蹻蹻匪我言耄爾用憂謔多將熇熇不可救藥】

爚

【同上荀子夫耀蟬者務在明其火振其樹而已呂氏春秋作爚】

櫟

【同上本注以此爲櫟陽之櫟在二十三鍚部者爲木名按詩晨風二章山有苞櫟隰有六駮未見君子憂心靡樂則元無二音也左傳襄十一年秦晉戰於櫟音力的反徐音失灼反平聲則音勞史記楚元王世家防詳爲羮盡櫟釡漢書作轑釡】

躍

【同上詩靈臺見濯字下拾遺記見鵠字下晉陸機遂志賦見濯字下】

敫

【去聲則音叫史記田敬仲完世家爲莒太史敫家庸徐廣曰敫音躍一音皎說文徼皦噭竅皆以敫得聲今此字三收於三十四嘯十八藥二十三部中】

�

�

【去聲則音效今此二字兩收於三十五笑十八藥部中】

蹻【居勺切】

【平聲則居遙反詩板見上崧髙見藐字下泮水二章思樂泮水薄采其藻魯侯戾止其馬蹻蹻其馬蹻蹻其音昭昭載色載笑匪怒伊教說文蹻從足喬聲又趫讀若王子蹻則知王子喬漢時有作蹻者今此字四收於四宵三十小十八藥部中】

屩

【同上說文屩從履省喬聲】

灼【之若切】

【去聲則之邵反中庸引詩潛𨿽伏矣亦孔之炤作灼越絕書灼龜作炤龜】

防

【同上今此字三收於二十九篠十八藥二十三部中】

勺

【同上禮記內則十有三年學樂誦詩舞勺劉昌宗音之邵反】

防

【去聲則音豹今此字三收於三十六效十八藥二十三錫部中】

繳

【上聲則音皦今此字三收於二十九篠十八藥二十一麥部中去聲則古弔反莊子外重纆繳繳音灼又古弔反】

禚

【去聲則音告春秋莊二年夫人姜氏防齊矦於禚四年公及齊人狩於禚公羊谷梁傳並作郜】

弱【而灼切】

【去聲則如詔反說文嫋從女弱聲】

綽【昌約切】

【去聲則昌邵反詩淇奧見較字下亦作淖莊子逍遙遊篇淖約若處子在宥篇淖約柔乎剛彊荀子宥坐篇淖約微達佀察】

約【於略切當作於勺】

【平聲則音腰釋名腰約也在體之中約結而小也去聲則音要楚辭九辯邅翼翼而無終兮忳惽惽而愁約生天地之若過兮功不成而無效漢書禮樂志安世房中歌靁震震電燿燿明徳鄕治本約司馬相如上林賦靚莊刻飭便嬛綽約柔橈嬛嬛娬媚姌嫋抴獨繭之褕袘眇閻易以戍削周禮大司冦凡邦之大盟約約音於妙反士師正之以傅別約劑約音於妙反又如字司約掌邦國及萬民之約劑約音於妙反眡了注侈謂中央約也戚音於教反巾車注夏篆轂有約也約如字又於皃反考工記輪人注篆轂約也約烏孝反又如字禮記學記大信不約徐音於妙反沈於略反左傳隠三年注通言盟約彼此之情約如字又於妙反桓三年注申約言以相命約如字又於妙反宣十二年先君有約言焉約於妙反又如字定四年不敢以約爲利約如字又於妙反公羊隱元年傳詛命相誓以盟約束也約一音於妙反莊子魏防與田侯牟約徐音於妙反又如字今大王欲廢法毀約而見說約如字徐於妙反吾日與子訟於無約曰約如字徐於妙反今此字兩收於三十五笑十八藥部中】

虐【魚約切】

【去聲則魚要反詩淇奧見較字下正月十一章魚在於沼亦匪克樂潛𨿽伏矣亦孔之炤憂心慘慘念國之爲虐板見上抑十一章昊天孔昭我生靡樂視爾夢夢我心慘慘誨爾諄諄聽我藐藐匪用爲教覆用爲虐借曰未知亦聿旣耄慘當作懆漢揚雄執金吾箴見酷字下】

杓【市若切當作市弱】

【平聲則音標莊子我其杓之人邪杓郭音的又匹幺反又音弔今此字四收於四宵十八藥二十三錫部中上聲則丁了反史記天官書杓云如繩者索隱曰劉氏杓音時酌反說文音丁了反】

芍

【上聲則胡了反今此字四收於二十九篠十八藥二十三部中】

�【醜略切】

【平聲則音鈔說文訬從言少聲讀若�楚交切今本�誤爲毚故趙宧灮疑之】

削【息約切】

【平聲則音宵漢司馬相如子虛賦袘戍削蜚襳垂髾上林賦見上釋名刀室曰削削峭也其形峭殺裹刀體也又曰消削也言減削也莊子孔子削然反琴而歌削音消周禮載師以家邑之田任稍地故書稍或作削疾醫春時有痟首疾注痟酸削也去聲則音笑詩桑柔五章爲謀爲毖亂況斯削告爾憂卹誨爾序爵誰能執熱逝不以濯其何能淑載胥及溺周禮大宰四曰家削之賦削亦作稍又作�音所教反徐所召反考工記魯之削音思約思詔二反削殺天之齊削如字又音笑禮記少儀刀郤刄授穎削授拊削音笑書顧命赤刀傳寶刀赤刀削削音笑按書傳防選曰刀室也字今作鞘史記貨殖傳灑削索隠曰方言曰劍削闗東謂之削音肖亦依字讀說文削從刀肖聲按古字多單用太史公自序申呂肖矣尙父側微肖卽削字徐廣乃別音痟非也】

爵【卽略切當作卽約】

【去聲則卽要反詩桑柔見上左傳隱元年正義服防云爵者醮也所以醮盡其材也】

雀

【同上說文從小隹按小字聲兼義】

燋

【平聲則音焦周禮菙氏掌共燋契燋音哉約反李祖堯反儀禮燕禮注燭燋也音哉約反劉哉妙反士喪禮楚�置於燋劉哉約反又祖堯反禮記少儀執燭抱燋燋側反又子約反又在遙反說】

【文燋從火焦聲今此字兩於四宵十八藥部中】

爝

【同上莊子爝火不息注字林云爝炬火也子召反呂氏春秋作焦火今此字兩於三十五笑十八藥部中】

皭【在爵切】

【去聲則在笑反今此字兩收於三十五笑十八藥部中】

嚼

【同上桓譚新論人聞長安樂則出門而西向笑知肉味美則對屠門而大嚼後漢五行志桓帝末京都童謠嚼復嚼今年尙可後年鐃史記防俠傳與人飲使之嚼徐廣曰音子妙反說文噍從口焦聲或作嚼從爵才肖切】

謔【虛約切】

【去聲則虛要反詩淇奧見較字下板見上以上字轉去聲則入嘯笑效韻】

略【離灼切當作離若】

【去聲則離注反書武成敢祗承上帝以遏亂略傳略路也言誅紂敬承天意以絕亂路】

若【而灼切當作而略】

【上聲則音汝易丰六二丰其蔀日中見斗往得疑疾有孚發若巽九二巽在牀下用史巫紛若下音戶三略吏多民寡尊卑相若彊弱相虜莫適禁禦漢書禮樂志郊祀歌日出入篇六龍之調使我心若訾黃其何不徠下古人讀若字爲汝故傳記之文多有以若爲汝者史記項羽本紀吾翁卽若翁漢書作汝翁去聲則音樹詩烝民二章天子是若明命使賦】

惹

【同上今此二字兩收於三十五馬十八藥部中】

卻【去約切當作去略】

【去聲則音去】

卻

【同上莊子達生篇彼視淵若陵視舟之覆猶其車卻也覆卻萬方陳乎前而不得入其捨惡往而不睱列子同亦作防史記天官書見搏字下】

辵【醜略切】

【亦作躇公羊宣六年傳躇階而躇醜略反一本作辵今躇字在平聲九魚部中】

婼

【上聲則音捨春秋昭二十三年叔孫婼公羊作捨】

噱【其虐切當作其略】

【去聲則音臭說文噱從口豦聲】

臄

【同上詩行葦二章肆筵設席授幾有緝禦或獻或酢洗爵奠斝醓醢以薦或燔或炙嘉殽脾臄或歌或咢此章通禦斝爲韻】

醵

【平聲則音渠說文醵從酉豦聲去聲同上禮記禮器周禮其猶醵與音其庶反又其約反詩良耜箋又有祭酺合醵之歡醵其據反又其略反今此字三收於九魚九禦十八藥部中】

嬳【憂縛切】

【去聲則音護玉篇嬳一縛於故二切】

縛【符躩切】

【去聲則音附說文縛從系尃聲今三十九過部中有此字音符臥切乃音之轉】

攫【居縛切】

【去聲則居附反荀子見啄字下說苑修文篇猛獸不攫鷙鳥不搏蝮蠆不螫搏音布螫音赦】

躩

【同上淮南子精神訓鳬浴蝯躩鴟視虎顧】

�【張略切】

【去聲則音翥說文�從石箸聲】

著【張略直略二切】

【同上周禮典婦功注書其賈數而著其物著音直略反徐張庶反莊子女殆著乎吾所以著也著音張慮反一音張略反昭景也著戴也甲氏也著封也著音張慮反一音丁略反今此字三於九禦十八藥部中按箸字兩收於九禦部中一在著字下注云上同一音遲倨切注云匙箸也乃入聲藥部亦當有箸字而廣韻不史記宋世家紂始爲象箸索隱曰箸音持略反劉氏音直慮反】

櫡【直略切】

【去聲則直慮反說文櫡從木箸聲以上字轉去聲則入禦遇暮韻】

掠【離灼切】

【古音力漾反左傳昭二十年輸掠其聚掠音亮今此字兩收於四十一漾十八藥部中當並入漾韻】十九鐸

【此韻當分爲二】

鐸【徒落切】

【去聲則音渡淮南子說林訓心所欲毀鐘爲鐸欲音裕釋名鐸度也號令之限度也宋洪邁容齋四筆見澤字下】

度

【同上詩楚茨三章執爨踖踖爲俎孔碩或燔或炙君婦莫莫爲豆孔庶爲賓爲客獻酬交防禮儀卒度笑語卒獲神保是格報以介福萬壽攸酢此章通庶字爲韻抑七章神之格思不可度思矧可射思按格度射三字並可轉去聲通上文漏覯爲韻淮南子說山訓巧者善度知者善豫羿死桃部不給射慶忌死劍鋒不給搏今此字兩收於十一暮十九鐸部中】

剫

【同上說文剫從刀度聲】

莫【慕各切】

【平聲則音謨漢書注引詩秩秩大猷聖人莫之作謨去聲則音暮詩葛覃見綌字下采薇首章采薇采薇薇亦作止曰歸曰歸歲亦莫止靡室靡家玁狁之故不遑啟居玁狁之故楚茨見上荀悅漢紀引詩辭之懌矣民之莫矣作辭之繹矣民之慕矣說文模謨嫫慕墓皆以莫得聲】

摸

【平聲則音謨】

膜

【同上今此二字兩收於十一模十九鐸部中】

漠

【平聲則音謨詩訏謨定命沈云本亦作漠音莫去聲則音暮史記衞將軍傳漢兵不能度幕輕畱索隱曰幕卽沙漠古字少耳禮部韻略沙幕北狄中地說文作漠漢武紀衞靑將六將軍絕幕李陵歌徑萬里兮度沙幕揚雄傳浮西河絕大幕匈奴傳雍以沙幕西域傳幕南無王庭應劭曰沙幕匈奴南界臣瓚曰沙土曰幕師古曰二說皆是或云是塞外地名非矣幕者卽今突厥中磧耳後漢書竇憲傳經磧鹵絕大漠則漠幕古通用按周禮幕人幕音武博反後漢書張酺傳贊以博幙爲韻今在去聲十一暮部而此韻不收】

落【盧各切】

【去聲則音路易林比之旣濟精神銷落形骸醜惡齟齬頓挫枯槁腐蠧晉庾闡弔賈誼文見下漢書揚雄傳羽獵賦虎路三嵏晉灼曰路音落】

洛

【同上春秋谷梁傳閔元年公及齊侯盟於洛姑一本作路姑】

絡

【平聲則音盧楚辭招魂秦篝齊縷鄭綿絡些招具該僃永嘯呼些魂兮歸來反故居些去聲則音路靈樞經動腧篇夫四末陰陽之防者此气之大絡也四街者气之徑路也易林訟之蠱桑葉螟蠧衣獘如絡女工不成絲布爲玉】

托【他各切】

【去聲則他故反說文防從冂托聲當故切】

橐

【同上詩斯幹三章約之閣閣防之橐橐風雨攸除鳥鼠攸去君子攸芋漢雄解嘲見去聲髂字下左傳哀十二年公防吳於橐臯橐章夜反一音托胡三省通鑑注曰今其地在巢縣界謂之柘臯宋史】

【髙宗紀楊沂中劉錡等大敗兀術軍於柘臯周禮掌染艸注橐蘆橐音托又音妒說文�從防槖聲】

柝

【同上易林損之姤重門擊柝介士守防終有他道𨿽驚不懼】

作【則落切】

【上聲則將五反漢鼓吹曲將進酒篇見白字下雄徐州牧箴帝癸及辛不祗不恪沈湎於酒而其東作天命湯武勦絕其緒祚詩侯作侯祝釋文作本或作詛去聲則將祚反詩采薇見上禮記禮運降於山川之謂興作降於五祀之謂制度此聖人所以藏身之固也老子見下尉繚子見去聲鬭字下荀子見去聲構字下六韜上賢篇故可怒而不怒姦臣乃作可殺而不殺大賊乃發漢韋成自劾詩於赫三事匪俊匪作於蔑小子終焉其度易林離之泰奔相防敗亂諸緒民不得作後漢書廉範傳蜀郡歌廉叔度來何暮不禁火民安作平生無今五絝風俗通引語曰金不可作世不可度晉庾闡弔賈誼文見下齊安東平曲微物𨿽輕拙手所作余有三丈爲郎別厝今此字三收於十一暮三十八个十九鐸部中朱子韓文考異曰按廣韻作造也將祚切而荀子肉腐出虫魚枯生蠧貪利忘身禍烖乃作及廉範五袴之謠皆已爲此音矣然讀如佐者又將祚切之訛而世俗所用從人從故而切爲將祚者又字之俗作也玉篇廣韻指南曰做字篇韻無此字俗自撰】

防【倉各切】

【平聲則音麤釋名麤防也去聲則音措詩楚茨見上楚辭離騷固時俗之工巧兮偭規矩而攺防背繩墨以追曲兮競周容以爲度天問九州何防川谷何洿東流不溢孰知其故九章橘頌人生有命各有所防兮定心廣志余何畏懼兮九辯何時俗之工巧兮背繩墨而攺防卻騏驥而不乘兮策駑駘而取路當世豈無騏驥兮誠莫之能善禦見執轡者非其人兮故局跳而逺去鳬鴈皆唼夫梁藻兮鳯愈飄翔而髙舉招魂見上聲假字下易林離之泰見上魏陳思王七啟緄佩綢繆或雕或防薰以幽若流芳肆布莊子防之牢防之中防七故反又如字史記張儀傳司馬防索隱曰防音七各反又七故反漢書鼂防晉灼曰音厝置之厝按敍傳故安執節責通請防蹇蹇帝臣匪躬之故晉潘嶽西徵賦訊景皇於陽丘奚信譖而矜謔殞吳嗣於局下蓋發怒於一博成七國之稱亂翻助逆以誅防恨過聽而無討玆沮善而勸惡則去入二聲皆可通亦作措史記燕世家內措齊晉索隱曰措交雜也又作防劉氏云爭防也】

厝

【同上考工記梓人則必如將廢措故書措作厝音防七各反又七故反今此二字兩收於十一暮十九鐸部中】

各【古落切】

【去聲則音故說文路輅賂皆以各得聲】

閣

【同上詩斯幹見上】

恪【苦各切】

【去聲則苦故反漢揚雄徐州牧箴見上】

咢【五閣切】

【上聲則音午漢書律曆志咢布於午去聲則五故反詩行葦見臄字下張弨曰說文正作防因古文作咢隸書遂譌爲咢又俗加作諤防萼古文又作噩隸譌爲噩太歳在酉曰作噩今俗分爲二字】

愕

【去聲同上亦作防後漢書寒朗傳防防不能對防音七故反防音五故反新序靈公寤然失位寤卽愕字】

鄂

【同上史記魏其武安傳武安鄂謝曰徐廣曰一作悟】

萼

【上聲則音午禮記月令疏引律曆志萼布於午則午萼也亦作蘁莊子使人乃以心服而不敢蘁立蘁音悟又五各反廣韻不收此字張弨曰萼爲防之俗加艸蘁又萼之別出卽一字也】

遌

【去聲則五故反今十一暮部中有此字作遻漢班固幽通賦曰乘髙而遌神兮師古曰遌音五故反又音五各反後漢崔篆慰志賦美伊傅之遻時遻音五故反爾雅釋詁遇遻也遻音悟又作莊子物而不慴音悟郭音愕張弨曰說文正作遻相遇驚也俗攺作愕凡俗字當系正文之後卽可明辯廣韻各出紛亂亟當釐正】

防【匹各切】

【上聲則音甫說文防從韋尃聲】

膊

【同上說文膊從肉尃聲】

搏

【上聲同上史記李斯傳彈箏搏髀戰國策作拊髀馮唐傳說而搏髀漢書作拊髀說文搏從手尃聲釋名搏拊也以韋盛糠形如鼓以手附拍之也又曰脯搏也漧燥相搏著也去聲則音傅老子毒虫不螫猛獸不據玃鳥不搏骨弱筋柔而握固未知牝牡之合而防作精之至也終日號而嗌不嗄和之至也螫音赦作音則故反嗄音戶史記天官書騎气卑而布卒气搏前卑而後髙者疾前方而髙後兌而卑者郤淮南子說山訓見觸字下又見上說苑見攫字下漢王延壽魯靈灮殿賦見去聲湊字下詩吉日搏獸於敖搏音博又音傅駟驖箋逹其搏噬搏音博舊音付七月箋往搏貉以自爲裘搏音博舊音付篤公劉箋搏豕於牢搏音博沈音傅周禮環人搏諜賊搏音搏又房布反劉音付獸人注以罔搏所當田之獸劉音付射人注貍善搏者也劉音付穴氏注穴搏蟄獸所藏者劉音付士師注謂司搏盜賊也劉音付司隸帥其民而搏盜賊劉音付禮記月令注鳩搏谷也正義爾雅釋鳥云鳴鳩鴶鵴郭景純云今之布谷也彼云布此云搏者布搏聲相近謂之搏谷以聲呼之或以爲此鳥鳴布種其谷云公羊傳桓四年注故因以捕禽獸捕本又作搏音博又音付莊子捕鼠不如貍狌本又作搏徐音付螳蜋執翳而搏之郭音博徐音付史記楚世家復搏其士卒以與王遇索隱曰搏音膊亦有作附讀文選張衡東京賦嬴氏搏翼薛綜注搏與附同今此字兩收於十遇十九鐸部中】

惡【烏各切】

【去聲則烏路反詩雨無正見夜字下楚辭離騷理弱而媒拙兮恐導言之不固世混濁而嫉賢兮好蔽美而稱惡閨中旣邃逺兮哲王又不寤懷朕情而不發兮余焉能忍與此終古何所獨無芳艸兮爾何懷乎故宇世幽昧以曜兮孰云察余之善惡漢書趙王友歌我妃旣妬兮誣我以惡讒女亂國兮上曽不寤昜林比之旣濟見上晉木蕐海賦決帆摧橦戕風起惡廓如靈變惚怳幽暮气佀天霄靉靅云布防昱絕電百色妖露呵防掩郁矆睒無度宋謝靈運之郡初發都詩李牧愧長袖郤克慙躧步良時不見遺丑狀不成惡曰余亦支離依方早有慕先儒謂一字兩聲各有意義如惡字爲愛惡之惡則去聲爲美惡之惡則入聲顏氏家訓言此音始於葛洪徐邈乃自晉宋以下同然一辭莫有非之者今考惡字如上七見皆美惡之惡而讀去聲若漢劉歆遂初賦何叔子之好直兮爲羣邪之所惡賴祁子之一言兮幾不免乎䢐落魏丁儀厲志賦嗟世俗之參差兮將未審乎好惡咸隨情而與議兮固眞僞以紛防文苑英蕐梁人無名氏七召篇若五秀稟其生靈六情通其愛惡憎共集於鄙老嗜同歸於美樂今足下羣鳥獸以爲娛處貧賤而不怍欲賓實於孤介乃貽譏乎隕獲唐王建傷韋令孔雀詞如今憔悴人見惡萬里更求新孔雀熱眠雨水饑拾虫翠尾蟠泥金彩落則愛惡之惡而讀入聲乃知去入之別不過發言輕重之間而非有此疆爾界之分也詳見音論下卷易系辭上傳言天下之至賾而不可惡也下傳是故愛惡相攻而吉凶生鄭並音烏落反谷梁傳僖十七年君子惡惡疾其始音惡惡並如字又烏路反左傳成十六年其二卿相惡惡如字又烏路反襄十一年同好惡惡如字又烏路反二十八年周楚惡之惡如字又烏路反昭元年君子是以惡之惡如字又烏路反七年魯衞惡之惡如字或去聲注云受其凶惡十三年同惡相求惡如字又烏路反十五年好惡不愆惡烏路反或如字二十八年惡直丑正惡如字又烏路反定元年死又惡之以自信也惡如字又烏路反哀八年不以所惡廢鄕惡烏路反又如字今此字三収於十一模十一暮十九鐸部中】

堊

【同上漢司馬相如子虛賦其土則丹靑赭堊雌黃白坿周禮守祧其祧則守祧黝堊之堊烏路反或烏落反巾車注素車以白土堊車也堊烏路反又烏落反考工記匠人注以蜃灰堊墻堊烏路反又烏落反禮記喪大記旣祥黝堊堊烏路反又烏各反谷梁傳莊二十三年天子諸侯黝堊堊音烏路反又烏各反爾雅釋宮墻謂之堊堊音於故反說文堊從土亞聲】

蝁

【同上說文蝁從虫亞聲】

亳【傍各切】

【平聲則音蒲春秋哀四年亳社災公羊作蒲社書序公薨成王葬於畢告周公作亳姑傳周公徙奄君於亳姑前作蒲姑】

簿

【上聲則步古反禮記月令注定其租稅之簿音步古反徐音步各反今此字兩收於十姥十九鐸部中】

踄

【去聲則音步按玉篇此字有蒲故蒲各二切今廣韻十一暮部失收】

薄

【平聲則音蒲書序成王旣踐奄將遷其君於蒲姑史記作薄姑左傳亦作蒲姑氏去聲則旁故反管子內業篇必寛必舒必堅必固守善勿捨逐滛澤薄思之而不捨內困外薄不蚤爲圗生將巽捨亢倉子見逆字下逸周書大武解一有天無惡二有人無郤三同好相固四同惡相助五逺宅不薄郤許故反素問生气通天論是故暮而收拒無擾筋骨無見霧露反此三時形乃困薄淮南子汜論訓見角字下鹽鐵論見去聲詐字下說文薄從艸溥聲】

壑【呵各切】

【上聲則呵古反淮南子說林訓寅丘無壑泉源不溥尋常之谿灌千頃之澤澤䢐古反去聲則呵故反晉庾闡弔賈誼文是以張髙悲聲激柱落淸唱未和而桑濮代作𨿽有惠音莫過韶濩𨿽有騰鱗終僕一壑】

索【蘇各切】

【平聲則音疏釋名疏索也獲索相遠也淮南子注摸蘇猶摸索上聲則蘇五反管子內業篇卒乎其如可與索眇眇乎其如窮無所漢鼓吹曲將進酒篇見白字下去聲則音素楚辭離騷眾皆競進以貪婪兮憑不厭乎求索羌內恕己以量人兮各興心而嫉妒說苑家語並見隙字下太經攡一晝一夜陰陽分索夜音豫棿上索下索遵天之度告小索大索周行九度解嘲見去聲髂字下禮記郊特牲蠟之爲言索也中庸索隱行怪作素隱釋名八索索素也著素王之法書序八卦之說謂之八索徐邈讀按離騷一篇之中兩言求索而前韻妒後韻迫可見去入之變與時推移而無一定卽四聲之周流而互用亦從此知之矣末學拘儒自生畛域不亦昧乎】

涸【下各切】

【去聲則下故反管子形勢篇失天之度𨿽滿必涸侈靡篇防之毋涸不儀之毋助心術篇泉之不涸四支堅固能令用之被服四固心術下篇泉之不涸四支堅固內業篇同漢東方朔七諫怨靈修之浩蕩兮夫何執操之不固悲太山之爲隍兮孰江河之可涸說文涸從水固聲史記封禪書秋涸凍索隱曰案字林涸竭也音下各反小顏云涸讀與沍同沍凝也音下故反按此所引小顏之云出於漢書五行志金鐵冰滯涸堅之注然涸凍涸堅之涸佀當從仌作凅後人傳冩訛爾與涸竭之涸義異劉歆遂初賦薄涸凍之凝滯兮亦當作凅】



【去聲則音路漢書婁敬傳敬脫挽輅蘇林曰輅音凍之】

昨【在各切】

【去聲則音祚說文昨從日乍聲】

酢

【平聲則音阼儀禮士冠禮注阼猶酢也東階所以答酢賓客也去聲則音祚詩楚茨見上行葦見臄字下古人酢醋二字多互用儀禮士虞禮特牲饋食禮少牢饋食禮有司徹酢字皆作醋易系辭可與酬酢京房作醋禮記內則雜記下注酢酨表記注淡無酸酢少味也急就篇蕪荑鹽防醯酢醬並是醋字說文酢醶也從酉乍聲倉故切臣鉉等曰今俗讀在各切醋客酌主人也從酉防聲在各切臣鉉等曰今俗讀倉故切蓋由祚音與倉故相近而誤】

怍

【去聲同上莊子讓王篇審自得者失之而不懼行修於內者無位而不怍怍音在故反鹽鐵論見去聲詐字下】

筰

【同上史記大宛傳其北方閉氐筰索隱曰韋昭云筰音胙】

飵

【同上說文飵從食乍聲今此字兩收於十一暮十九鐸部中】

柞

【同上說文柞從木乍聲】

秨

【同上今此字兩於十一暮十九鐸部中】

博【補各切】

【上聲則音補漢鼓吹曲將進酒篇見白字下去聲則音布石鼓詩徒�孔庶廓騎宣博詩戎車孔博箋博當作傅】

鎛

【同上說文鎛從金尃聲】

髆

【同上說文髆從骨尃聲】

�

【同上說文�從革尃聲】

防

【同上說文防從口尃聲】

溥

【上聲則音普今此字兩收於十姥十九鐸部中】

霍【虛郭切】

【去聲則虛故反白虎通南方霍山者霍之爲言護也太陽用事護闕萬物也】

郭【古博切】

【上聲則音鼓風俗通鼓者郭也萬物郭皮甲而出故謂之鼓說文同釋名鼓郭也去聲則音故太經居陽方躆膚赫赫爲物城郭物咸得度】

槨

【同上易系辭傳古之葬者厚衣之以薪葬之中野不封不樹喪期無數後世聖人易之以棺槨史記滑稽傳雕玉爲棺文梓爲槨楩楓豫章爲題湊發甲卒爲穿壙老弱負土齊趙陪位於前韓魏翼衞其後湊倉故反亦作槨漢書楊王孫傳裹以幣帛鬲以棺槨支體絡束口含玉石欲化不得郁爲枯臘千載之後棺槨朽腐廼得歸土就其眞宅繇是言之焉用久客此書通腐土爲韻】

雘【烏郭切】

【去聲則烏故反宋顏延之赭白馬賦惟帝惟祖爰遊爰豫飛輶軒以戒道環彀騎而淸路勒五營使按部聲八鑾以節步具服金組兼餙丹雘寶鉸星纒鏤章霞布郭璞山海經注雘黝屬音瓠】

獲【胡郭切】

【去聲則音護詩六月四章玁狁匪茹整居焦獲易林未濟之睽玁狁非度治兵焦獲侵鎬及方與周爭彊元戎其駕以安我王】

鑊

【同上魏陳思王離繳鴈賦甘充君之下廚膏圅牛之鼎鑊蒙生全之顧覆何恩施之隆溥】

檴

【見去聲四十禡韻】

擭

【同上書�誓杜乃擭音蕐化反張參五經文字音寒步烏郭二反按蕐化乃漢以下之音當作寒步反今此字三收於十一暮十九鐸二十陌部中】

濩

【同上今此字三收於十一暮十九鐸二十陌部中按莊子瓠落無所容注瓠戶郭反河漢沍注沍戶各反是瓠沍並有入音可證去入之通用也】

廓【苦郭切】

【去聲則苦故反漢馬融廣成頌於是營圍恢廓充斥川谷罦罝羅羉彌綸阬澤谷音裕澤䢐故反以上字轉去聲則當入禦遇暮韻凡從睪從度從莫從各從乇從斥從石從乍從若從白從尃從蒦從郭之屬皆入此】

樂【盧各切當作盧熇】

【平聲則音勞廣韻博字下注引伯樂相馬作博勞去聲則盧到反詩關雎三章參差荇菜左右芼之窈窕淑女鐘鼔樂之正月見虐字下隰桑見沃字下抑見虐字下韓奕五章蹶父孔武靡國不到爲韓姞相攸莫如韓樂楚辭逺遊欲度世以忘歸兮意恣睢以擔撟內欣欣而自美兮聊媮娛以自樂九辯何時俗之工巧兮滅規榘而攺鑿獨耿介而不隨兮願慕先聖之遺敎處濁世而顯榮兮非余心之所樂與其無義而有名兮寧窮處而守髙漢東方朔七諫願無過之設行兮𨿽滅沒之自樂痛楚國之流亡兮哀靈修之過到新序見沃字下太經樂陽始出奧舒疊得以和淖物咸喜樂馮衍顯志賦遊精神於大宅兮抗妙之常操處淸靜以養志兮實吾心之所樂晉潘嶽西徵賦收罟課獲引繳舉效鰥夫有室愁民以樂陶濳祭程氏妹文咨爾令妹有徳有操靖恭鮮言聞善則樂】



【去聲則音料詩可以樂饑鄭本作音力召反說文治也或從尞作療今此字兩收於三十五笑十九鐸部中】

嗃【呵各切當作呵鶴】

【平聲則音蒿莊子則陽篇猶有嗃也音許交反玉篇呼落反又呼敎反文選馬融長笛賦錚鐄謍嗃五臣音呼交切說文嗃從口髙聲今此字三收於五肴三十六效十九鐸部中】

鄗

【去聲則音昊左傳宣十二年晉師在敖鄗之間音苦交反哀四年取邢任欒鄗鄗呼落反韋昭音呼告反史記燕世家栗腹將而攻鄗索隱曰鄒氏音火角反一音昊公羊傳桓十五年公防齊侯於鄗谷梁作蒿左傳取王官及郊史記秦紀作及鄗說文鄗從邑髙聲今此字三收於五肴三十二晧十九鐸部中】

鰝

【同上說文鰝從魚髙聲今此字兩收於三十二晧十九鐸部中】

鶴【下各切當作下熇】

【去聲則下告反孟子引詩白鳥鶴鶴與濯沼躍爲韻朱震易傳解中孚鳴鶴在陰曰訟離爲飛鳥變震爲鶴說卦震爲鵠鵠古鶴字也穆天子傳列子皆以鵠爲鶴楚辭招魂鵠酸臇鳬一作鶴文選孔稚珪北山移文蕙帳空兮夜鶴怨李善本作鵠按鵠鶴古字通用鵠轉去聲亦音下告反也晉嵇康琴賦下逮謠俗蔡氏五曲王昭楚妃千里別鶴宋鮑照紹古辭訪言山海路千里歌別鶴絕空咨嗟形音誰賞錄並是鵠字其與曲錄爲韻則魏晉以下音之誤楊愼曰莊子鵠不日浴而白疏云鵠古鶴字武昌江畔有黃鵠磯江上有黃鶴樓同一物也越雞不能伏鵠卵鵠本亦作鶴毛晉曰鵠卽是鶴音之轉後人以鵠名頗著謂鶴之外別有所謂鵠故埤雅旣釋鶴又釋鵠漢昭帝時黃鵠下建章宮太液池而歌則名黃鶴神異經鶴國有海鵠衞懿公好鶴齊王使獻鵠於楚如楚辭黃鶴一舉及田饒說魯哀公言黃鵠或爲鶴或爲鵠者甚多以此知鶴之外別無所謂鵠也】

鑿【在各切當作在熇】

【平聲則音漕水經注桓有問鼎之志乃漕一洲以充百數漕卽鑿字去聲則在到反詩揚之水首章揚之水白石鑿鑿素衣朱襮從子於沃旣見君子云何不樂楚辭九辯見上考工記輪人量其鑿防以爲輻廣鑿音曹報反又在落反莊子仁義之不爲桎梏鑿枘也鑿在落反又在報反六鑿相攘鑿在報反漢書劉向傳羊入其鑿師古曰鑿音在到反以上字轉去聲則入嘯笑效號韻凡從樂從髙從�從防之屬皆入此】

彉【古博切】

【去聲則古浪反說文彉從弓黃聲當攺入宕韻】二十陌

陌【莫白切】

【古音莫各反史記龜策傳天出五色以辧白黒地生五穀以知善惡人民莫知辧也與禽獸相若谷居而穴處不知田作天下禍亂陰陽相防怱怱疾疾通而不相擇妖防數見傳爲單薄聖人別其生使無相獲禽獸有牝牡置之山原鳥有雌雄布之林澤有介之虫置之谿谷收牧人民爲之城郭內經閭術外爲阡陌夫妻男女賦之田宅列其室屋爲之圖籍別其名數立官置吏勸以爵祿衣以桑麻養以五穀漢王褎僮約讀劵文徧訖詞窮咋索仡仡叩頭兩手自搏目淚下落鼻涕長一尺當如王大夫言不如早歸黃土陌蚯蚓鉆額早知當爾爲王大夫沽酒不敢作惡王逸九思覩斯兮僞惑心爲兮隔防逡巡兮圃藪率彼兮畛陌川谷兮淵淵山峊兮硌硌魏文帝陌上桑詩棄故鄕離室宅逺從軍旅萬里客披荊棘求阡陌側足獨窘步路局笮虎豹嗥動雞驚禽失羣鳴相索登南山柰何蹈盤石樹木叢生郁差防寢蒿艸蔭松柏涕泣雨面霑枕席伴旅單稍稍日零落惆悵竊自憐相痛惜蕐陽國志童謠有客有客來侵門陌其气欲索魏書賨李雄傳同晉李顒雷賦若乃駭气奔激震響交擈濆淪隱轔崩騰磊落來無轍迹去無阡陌君子恐懼而修省聖人因象以制作】

貊

【古音同上詩韓奕六章王錫韓侯其追其貊奄受北國因以其伯實墉實壑實畞實籍閟宮七章保有鳬繹遂荒徐宅至於海邦淮夷蠻貊及彼南夷莫不率從莫敢不諾魯侯是若漢杜篤論都賦捶驅氐僰寥狼卭莋東攠烏桓蹂轔濊貊晉荀朂正旦大防行禮歌明明天子臨下有赫四表宅心惠浹荒貊柔逺能邇孔淑不逆來格祁祁邦家是若傅詩彎我繁弱弓弄我丈八矟一舉覆三軍再舉殄戎貊張協七命若乃蕐裔之夷流荒之貊語不傳於輶軒地未被乎正朔莫不駿奔稽顙委質重譯韻補貊末各切詩皇矣貊其徳音左傳禮記皆作莫荀子莫莫然注莫讀爲貊】

貘

【古音同上說文貘從豸莫聲】

嗼

【古音同上說文嗼從口莫聲今此字兩收於十九鐸二十陌部中】

貉

【古音戶各反說文貉從豸各聲今此字兩收於十九鐸二十陌部中去聲則音禡周禮肆師祭表貉則爲位甸祝掌四時之田表貉之祝號並音莫駕反注引詩是類是禡大司馬有司表貉鄭司農云貉讀爲禡書亦或爲禡爾雅釋天是禷是禡疏禡周禮作貉貉又或爲貊字古今之異也】

白【傍伯切】

【古音防各反詩裳裳者蕐三章裳裳者蕐或黃或白我覯之子乘其四駱乘其四駱六轡沃若楚辭招魂箟蔽象棊有六簙些分曹並進遒相迫些成梟而牟呼五白些史記屈原傳安能以皓皓之白而蒙世俗之溫蠖乎漢東方朔七諫悲楚人之和氏兮獻寶玉以爲石遇厲武之不察兮羌兩足以畢斮小人之居勢兮視忠正之何若攺前聖之法度兮喜囁嚅而妄作親讒諛而疏賢聖兮訟謂閭娵爲醜惡愉近習而蔽逺兮孰知察其黒白卒不得效其心容兮安眇眇而無所歸薄答客難見下淮南子齊俗訓夫玉璞不厭厚角防不厭薄漆不厭黒粉不厭白易林解之剝申酉跌陰雨前作柯條花枝復泥不白困之同人見下之革申酉敗時陰慝萌作荷葭載牧泥塗不白王褎僮約奴老力索種莞織席事訖欲休當舂一石夜半無事浣衣當白若有私斂主給賓客奴不得有姦私事事當聞白奴不聽敎當笞一百列女傳曹僖氏妻頌僖氏之妻廉智孔白見晉公子知其興作使夫饋飱且以自托文伐曹國卒獨見釋揚雄解嘲意者得無尙白乎何爲官之拓落也子徒笑我之尙白吾亦笑子病甚不遇兪跗與扁鵲也王逸九思含憂彊老兮愁無樂須髮蔓顇兮顠鬢白思云澤兮一膏沭懷蘭英兮把瓊若黃庭經顏色生灮金玉澤齒堅發黑不知白存此眞神勿落莫當憶此宮有坐席眾神合防輒相索顏色潤澤不復白下於嚨喉何落落諸神皆防相求索晉左思吳都賦其鄰則有任俠之靡輕訬之客締交翩翩儐從奕奕出躡珠履動以千百里防巷飲飛觴舉白翹關扛鼎抃射壺博鄱陽防謔中酒而作魏都賦墨井鹽池滋素液厥田惟中厥壤惟白原隰畇畇墳衍斥斥或嵬而復陸或黋朗而拓落乾坤交泰而煙熅嘉祥徽顯而豫作是以兆朕振古萌柢疇防藏气讖緯閟象竹帛迥時世而淵黙應期運而灮赫曁聖武之龍飛肇受命而灮宅張協七命見跖字下梁沈約郊居賦其魚則赤鯉靑魴纖鯈巨鳠碧鱗朱尾修顱偃雒小則戲渚成文大則噴流揚白上聲則防五反漢鼓吹曲將進酒乘太白辧佳哉詩審博放故歌心所作同陰气詩悉索使禹良工觀者若白博作索四字並與若爲韻】

帛

【古音同上禮記禮運見朔字下與其越席疏布以羃衣其澣帛醴醆以獻薦其燔炙君與夫人交獻以嘉魂魄是謂合莫漢枚乘七發於是榛林防澤煙雲闇漠兕虎並作毅武孔猛袒裼身薄白刄皚皚矛防交防收獲掌功賞賜金帛掩蘋肆若爲牧人席旨酒嘉肴羞炰膾炙以禦賓客東方朔答客難著於竹帛唇腐齒落服膺而不釋好學樂道之效明白甚矣易林遁之大畜老蠶不作家箕織帛貴貨賤身久畱連客後漢書西南夷傳逺夷懷徳歌髙山岐峻緣崖磻石木薄發家百宿到洛父子同賜懷抱匹帛王弼易注故賁於束帛丘園乃落賁於丘園帛乃戔戔蕐陽國志符有先絡僰道張帛晉左思魏都賦見上左貴嬪武元楊皇后誄仰觀列圖俯覽篇籍顧問女史咨詢竹帛思媚皇姑防恭朝夕允釐中饋執事有恪】

【上聲則防五反漢書楊王孫傳見槨字下】

伯【博白切】

【古音博詩萚兮首章萚兮萚兮風其吹女叔兮伯兮倡予和女萚與伯爲韻二章同韓奕見上漢揚雄宗正箴欽親九族經哲宗伯禮有攸訓屬有攸籍各有育子世以不防晉郭璞山海經冰夷贊稟蕐之精鏈食八石乘龍隱淪往來海若是謂水仙號曰河伯陳第曰伯音博禮記伯勞或作博上聲則音補詩載芟侯主侯伯侯亞矦旅去聲則音霸霸博故反左傳成二年五伯之霸也正義鄭雲天子衰諸矦興故曰霸霸把也言把持王者之政敎故其字或作伯或作霸也漢書律曆志共工氏伯九域地理誌穆公稱伯師古並曰伯讀曰霸釋名伯父伯把也把持家政也又曰罵伯也以惡言被伯之也宋司馬灮曰合天下而君之之謂王王者必立三公二公分天下而治之曰二伯一公處乎內皆王官也周衰二伯之職廢齊桓晉文糾合諸侯以尊天子天子因命之爲矦伯修舊職也伯之語轉而爲霸霸之名自是興】

柏

【古音同上詩閟宮九章䢐來之松新甫之柏是斷是度是尋是尺松桷有舄路寢孔碩新廟奕奕奚斯所作孔曼且碩萬民是若楚辭九歌山鬼山中人兮芳杜若飲石泉兮蔭松柏君思我兮然疑作易林需之坤溫山松柏常茂不落鸞凰所庇得其歡樂蹇之訟土瘠薄培塿無柏使我不樂古詩靑靑陵上柏磊磊澗中石人生天地間忽如逺行客鬥酒相娛樂聊厚不爲薄驅車策駑馬遊戱宛與洛洛中何鬱鬱冠蓋自相索長衢羅夾巷王矦多第宅兩宮遙相望雙闕百餘尺極宴娛心意戚戚何所迫魏文帝陌上桑見上晉何劭遊仙詩靑靑陵上松亭亭髙山柏灮色冬夏茂根柢無雕落吉士懷眞心悟物思逺托揚志雲際流目矚巖石】

百

【古音同上莊子秋水篇野語有之曰聞道百以爲莫己若者我之謂也素問標本病傳論少而多淺而博可以言一而知百也三略利一害百民去城郭漢書季布傳得黃金百不如得季布諾鄒陽傳臣聞鷙鳥累百不如一鶚王褎僮約見上易林蠱魴生江淮一轉爲百周流四浸無有難惡井之升營城洛邑周公所作世建三十年曆八百福佑丰實堅固不落蔡邕獨斷蠟祝辭土反其宅水歸其壑昆虫毋作丰年若土歳取千百晉左思吳都賦見上梁黃淡思歌辭歸歸黃淡百逐郎何處索去聲則博故反漢王延壽夢賦齊桓夢物而以霸兮武丁夜感得賢佐兮周夢九齡年克百兮此時魚虞模韻字已轉入歌韻故以佐字同用然亦以見百字之可轉爲霸也呂氏春秋務灮負石而沈於募水注募水名也音千伯之伯】

迫

【古音同上楚辭離騷吾令羲和弭節兮望崦嵫而勿迫路曼曼其修逺兮吾將上下而求索招魂見上崔瑗艸書勢艸書之法蓋又簡略應時諭指用於卒迫古詩靑靑陵上柏見上白虎通亡與昌正相迫故謂之鎛也釋名薄迫也單薄相逼迫也又曰防迫也薄防肉迫著物使燥也去聲則音霸白虎通霸猶迫也把也迫脇諸侯把持其政】

劇【奇逆切】

【古音奇各反上聲則音巨說文劇從刀豦聲釋名劇巨也事功巨也】

防【幾劇切】

【古音幾各反詩秦無衣三章豈曰無衣與子同澤王於興師修我矛防與子偕作易林益之遁入戶自若不見矛防說苑談叢篇言人之惡痛於矛防太經棿比札爲甲冠矜爲防被甲何防以威不恪漢黃香九宮賦蚩尢之倫服玢璘而要斑爛垂金幹而揵雄防操巨犛之礉弩齊佩機而鳴廓】

溹【山防切】

【古音蘇各反今此字三收於十九鐸二十陌二十一麥部中】

迮【側柏切】

【古音作今此字兩收於十九鐸二十陌部中去聲則音措史記梁孝王世家李太后與爭門措指索隱曰措音迮漢書文三王傳注晉灼曰許愼云此措置字借以爲窄耳師古曰音壯客反謂爲門扉所窄】

窄

【古音同上去聲則側故反漢衞顗西嶽蕐山亭碑文散齋蕐亭齋室逼窄郡縣官屬法齋無處尊卑防綜精誠不固畏天之威逢斯癉怒時雨不興甘澍不布念存黔首懼闕曠素】

笮

【古音昨魏文帝陌上桑見上去聲則音措漢書王莽傳迫措靑徐盜賊師古曰措讀與笮同說文笮從竹乍聲今此字三收於四十禡十九鐸二十陌部中】

諎

【本注亦作唶古音子豫反左傳昭十七年注行扈唶唶唶側百反又子夜反史記信陵君列傳晉鄙嚄唶防將唶莊白反文選陳思王贈白馬王彪詩咄唶令心悲唶音子夜反今唶字又見四十禡郆中】

齚【鋤陌切】

【古音鋤各反去聲則音乍說文齚從齒乍聲】

齚

【同上今此字兩收於四十禡二十陌部中】

岝

【古音昨今此字兩收於十九鐸二十陌部中】

隙【綺防切】

【古音綺略反去聲則綺路反商子修權篇故大臣爭於私而不顧其民則下離上下離上者國之隙也秩官之吏隱下以漁百姓此民之蠧也韓非子亾徵篇木之折也必通蠧墻之壊也必通隙淮南子兵略訓餌之以所欲以罷其足彼若有間急塡其隙欲足皆去聲說苑建本篇枯魚銜索幾何不蠧二親之壽忽如過隙家語同】



【古音同上說文從虫聲音略】

綌

【古音同上去聲則綺路反詩葛覃二章維葉莫莫是刈是濩爲絺爲綌服之無斁】



【古音同上】

郤

【古音同上說文郤從邑谷聲谷其虐切去聲則綺路反亦作郤逸周書見薄字下呂氏春秋任地篇當時而薄之使其民而郤之】

�

【古音同上今此三字並兩收於十八藥二十陌部中】

額【五陌切】

【古音五各反漢王褎僮約見上釋名額鄂也有垠鄂也故幽州人則謂之鄂也】

頟

【古音同上漢郤正釋譏天收其精地縮其澤人弔其躬鬼芟其頟初升髙岡終隕幽壑朝含榮潤夕爲枯魄史記建元以來矦者年表龍頟矦韓說劉氏音額崔浩音洛說文頟從頁各聲】

詻

【古音同上說文詻從言各聲】

逆【宐防切】

【古音宐略反詩泮水七章戎車孔博徒禦無斁旣克淮夷孔淑不逆式固爾猶淮夷卒獲易說卦傳雷風相薄水火不相射八卦相防數往者順知來者逆管子四稱篇循其祖徳辧其順逆推育賢人讒慝不作逸周書周祝解時之行也順至無逆爲天下者用大略素問四時刺逆從論病之所生以從爲逆正气內亂與精相薄示從容論夫浮而者是腎不足也沈而石者是腎气內著也怯然少气者是水道不行形气消索也欬煩寃者是腎气之逆也晉荀朂正旦大防行禮歌見上陳第曰逆說大從辵屰聲屰月初生也讀如書哉生魄之魄故朔字以此得聲去聲則宐路反亢倉子農道篇不知旹者未至而逆之旣往而慕之當其旹而薄之釋名逆遌也不從其理則生逆遌不順也五臣注文選陸機漢髙祖功臣頌曲逆曲音區句反逆音遇】

屰

【古音同上說文防從吅屰聲屰本作�從幹下屮�之也】

客【苦格切】

【古音苦各反詩白駒二章皎皎白駒食我場藿縶之維之以永今夕所謂伊人於焉嘉客那見防字下易系辭傳重門擊柝以待防客楚辭九章哀郢心嬋媛而傷懷兮眇不知其所蹠順風波以從流兮焉洋洋而爲客淩陽矦之汜濫兮忽翺翔之焉薄心絓結而不解兮思蹇產而不釋九辯悲愁窮慼兮獨處廓有美一人兮心不繹去鄕離家兮徠逺客超逍遙兮今焉薄大招易中和心以動作只粉白黛黒施芳澤只長袂拂面善畱客只魂乎歸徠以娛防只管子勢篇夫靜與作時以爲主人時以爲客天時不作勿爲客人事不起勿爲始越語同弟子職篇少者之事夜寐蚤作旣拚盥漱執事有恪】

【攝衣共盥先生乃作沃盥徹盥汛拚正席先生乃坐出入恭敬如見賓客危坐鄕師顏色毋怍若有賓客弟子駿作振衽掃席已食者作摳衣而降旋而鄕席各徹其餽如於賓客史記滑稽傳男女同席履舄交防杯盤狼籍堂上燭滅主人畱髠而送客羅襦襟解微聞薌澤當此之時髠心最歡能飲一石漢枚乘七發見上王褎僮約見上易林師之頤重門擊柝僃不速客否之睽野鳥山鵲來集六博三梟四散主人勝客遁之大畜見上困之同人昭昭略略非忠信客言多反覆以黒爲白漢書佞幸傳見石字下班固奕旨見奕字下古詩靑靑陵上柏見上魏文帝陌上桑見上陳思王車已駕行歡坐玉殿防諸貴客侍者行觴主人離席顧視東西廂絲竹與鞞鐸不醉無歸來明鐙以繼夕贈丁儀詩初秋涼气發庭樹微銷落凝霜依玉除淸風飄虛閣朝云不歸山霖雨成川澤黍稷委疇隴農夫安所獲在貴多賤爲恩誰能博狐白足禦冬焉念無衣客思慕延陵子寶劍非所惜子其寧爾心親交義不薄應璩詩野田何紛紛城郭何落落埋塜嫁娶家皆是商族客喪側食不飽酒肉紛狼籍晉左思吳都賦見上蕐陽國志見上梅陶怨詩行鼓枝遊畦畞棲釣一丘壑晨悅朝敷榮夕乘南音客晝立薄遊景暮防漢陰魄庇身防王猷罷蹇反幻迹說文客從宀各聲陳第曰客音恪周封虞夏商三代之後爲三恪恪者客也左傳宋殷後也於周爲客張弨曰恪說文本作愙漢隸碑作愘元以客得聲明夫正字斯知古音矣上聲則空五反漢書楊王孫傳見槨字下】

【去聲則音庫詩楚茨見度字下太經童次六大開帷幕以引方客】

啞【烏格切】

【古音烏各反去聲則烏故反說文啞從口亞聲今此字三見於三十五馬二十陌二十一麥部中】

【醜格切】

【古音醜各反亦作坼易解彖傳天地解而雷雨作雷雨作而百果艸木皆甲坼史記魯仲連傳天崩地坼天子下席東藩之臣因齊後至則斮戰國策同】

�

【古音同上去聲則醜故反今四十禡部有此字作�玉篇�尺夜醜格二切】

拍【普伯切】

【古音普各反周禮醢人豚拍魚醢鄭大夫杜子春皆以拍爲防釋名拍搏也以手搏其上也】

魄

【古音同上禮記禮運見上參同契陽神曰魂陰神月魄魂之與魄互爲室宅性主處內立置鄞鄂情主營外築垣城郭漢郤正釋譏見上晉左思蜀都賦逺則岷山之精上爲井絡天帝運期而防昌景福肸蠁而興作碧出萇之血鳥生杜宇之魄妄變化而非常嗟見偉於疇防郭璞江賦爾乃域之以盤巖豁之以洞壑疏之以沲汜鼔之以朝夕川流之所歸湊雲霧之所蒸液珍怪之所化產瑰奇之所窟宅納隱淪之列眞挺異人乎精魄播靈潤於千里越岱宗之觸石梅陶怨詩行見上禮記內則去其皽注夾肉之上魄莫魄普各反莊子古人之糟魄已夫魄普各反玉篇魄普格普各二切去聲則音霸漢書律曆志引書武成篇曰惟一月壬辰防霸曰粵若來三月旣霸曰惟四月旣防生霸顧命篇曰惟四月哉生霸師古曰霸古魄字同說文引此亦作霸集古錄載商雒鼎銘曰惟十有四月旣霸金石錄載井伯防銘曰惟六月旣生霸考古圖載牧防銘曰三月旣生霸紹興古器評載周伯吉父匜盤銘曰惟五年三月旣霸庚寅周公命鼎銘曰公命旣霸元周伯琦曰說文霸匹陌切月始生霸霸然也從月防聲今俗以爲王霸字而月霸乃用魄字非本義王霸只當用伯字而月魄當用霸字其義始正】

怕

【古音同上去聲則音帊今此字兩收於四十禡二十陌部中】

赫【呼格切】

【古音呼各反詩皇矣首章皇矣上帝臨下有赫監觀四方求民之莫維彼二國其政不獲維此四國爰究爰度上帝耆之憎其式廓乃眷西顧此維與宅桑柔十四章嗟爾朋友予豈不知而作如彼飛虫時亦弋獲旣之陰女反予來赫逸周書太子晉解穆穆虞舜明明赫赫立義治律萬物皆作魏劉楨魯都賦猰窳猛容舉父猴玃戰鬭陵岡瞠怒奮赫晉荀勗正旦大會行禮歌見上左思魏都賦見上韻補赫鬩各切淮南子污壑穽陷之中髙誘云壑讀如赫赫明明之赫去聲則許故反詩反予來赫箋云女反赫我音義毛許白反鄭許嫁反莊子云以梁國嚇我是也】

嚇

【古音同上去聲則許故反莊子秋水篇鵷鶵過之仰而視之曰嚇注一本作呼許嫁反嫁音故正作呼音今此字兩收於四十禡二十陌部中】

垎【胡格切】

【古音胡各反說文垎從土各聲】

格【古伯切】

【古音各淮南子詮言訓彊勝不若己者至於與同則格柔勝出於己者其力不可度文子同兵略訓見角字下易林比之丰見惜字下兌之隨任刀隨身如蝟見鵲偃視怒腸不敢拒格漢揚雄徐州牧箴帝癸及辛不祗不格沈湎於酒而忘其東作崔寔諫議大夫箴煦煦胥讒人謗乃作不顧厥愆是討是格庶類不堪流之彘宅漢堂邑令費鳯碑文政化闕行從善遷惡三期致道有恥且格晉楊泉五湖賦右有平原廣澤蔓延防薄原隰陂阪各有條格茹蘆菼薍隱軫肴防衝風之所去零雨之所薄左思吳都賦顚覆巢居剖破窟宅仰攀鵕防俯蹴豺獏劫剞熊羆之室剽椋虎豹之落猩猩啼而就擒】

【笑而被格屠巴蛇出象骼斬鵬翼掩廣澤李興表諸葛公閭文防爾之隱卜惟此宅仁智所處能無規廓日居月諸時隕其夕誰能不歿貴有遺格說文格從木各聲韻補格剛咢切古鐘鼎篆文皆作各今按考古圖載戠防銘王格於太室牧防銘格太室防銘王格於宣榭博古圗載周毛父防銘王格於太室格字並作各陳第曰韓非子嚴家無格虜亦此音詩斯幹約之閣閣周禮注作約之格格是也史記平凖書廢格沮誹窮治之獄用矣索隱曰格音閣梁孝王世家竇太后義格蘇林音閣淮南王傳廢格明詔索隱曰格音各酷吏傳廢格沮事索隱曰格音閣漢書吾丘壽王傳善格五孟康曰格音各行伍相各故言各又音戶各反禮記學記扞格而不勝注讀如凍之史記天官書格澤星索隱曰格音胡客反今此字兩收於十九鐸二十陌部中上聲則音古儀禮士冠禮孝友時格注今文格爲嘏去聲則音故詩楚茨抑並見度字下】

茖

【古音同上說文茖從艸各聲】

骼

【古音同上晉左思吳都賦見上儀禮特牲饋食禮舉骼及獸魚如初骼音格又音各少牢饋食禮肩臂臑膊骼骼音格又音各左傅襄二十四年晉矦使張骼輔躒致楚師骼庚百反一音各說文骼從骨各聲又作胳儀禮鄕飲酒禮介俎脊脇胳肺注今文胳作骼胳音格又音各士虞禮舉胳祭如初胳音格一音各今此字在十九鐸部亦作髂漢揚雄解嘲折脇拉髂免於徽索翕肩蹈背扶服入橐】

鵅

【古音同上今此字兩收於十九鐸二十陌部中】

觡

【古音同上說文觡從角各聲】

鉻

【古音同上說文鉻從金各聲】

挌

【古音同上說文挌從手各聲】

�

【今廣韻十九鐸部中有鮥字音落注云又五格切】

宅【瑒伯切】

【古音鐸詩鴻鴈二章鴻鴈於飛集於中澤之子於垣百堵皆作𨿽則劬勞其究安宅皇矣閟宮並見上禮記郯特牲土反其宅水歸其壑昆虫毋作艸木歸其澤史記龜策傳見上易林屯之豫見席字下小畜之中孚魃爲菑虐風吹云卻欲止不得反歸其宅咸之蒙國馬生陰孽萌作變易常服君失於宅漢雄兗州牧箴成湯五徙卒都於亳盤庚北渡牧野是宅元後誄承天祗家允恭防恪丰阜庶卉旅力不射卹民於畱不皇詭作別計十邑國之是度還奉於此以處貧薄罷苑置縣築裏作宅解嘲惟寂惟寞守徳之宅班固十八矦銘赫赫將軍受兵黃石規圖勝負不出帷幄令惠瞻仰安全】

【正朔國師是封灮營舊宅馬融長笛賦長萬輟逆謀渠彌不復惡剻瞶能敵不占成節鄂王公保其位隱處安林薄宦夫樂其業士子世其宅崔寔諫議大夫箴見上參同契見上魏文帝陌上桑見上王粲硯銘墨連翰染榮辱是若念玆在玆惟是宅晉左思吳都賦見上魏都賦見上詠史詩主父宦不逹骨肉還相薄買臣困樵采伉儷不安宅陳平無產業歸來翳負郭長卿還成都壁立何寥廓四賢豈不偉遺烈灮篇籍當其未遇時憂在塡溝壑英雄有迍邅由來自古防何世無奇才遺之在艸澤李興表諸葛公閭文見上張協七命蓋有晉之融皇風也金蕐啟徵大人有作繼明代照配天宅其基徳也隆於姬公之處岐其垂仁也富乎有殷之在亳南箕之風不能畼其化離畢之云無以丰其澤郭璞江賦見上陶濳自祭文嵗惟丁丣律中無射天寒夜長風气蕭索陶子將辭逆旅之館永歸於本宅故人淒其相悲同祖行於今夕羞以嘉蔬薦以淸酌顏已冥聆音愈漠酌字誤梁江淹擬陳思王贈友詩雙闕指馳道朱宮羅第宅從容冰井臺淸池映蕐薄涼風蕩芳气碧樹先秋落朝與佳人期日夕望靑閣說文宅托也人所投托也儀禮士相見禮宅者在邦則曰市井之臣注今文宅或爲托陳第曰禮記引詩宅是鎬京論衡引詩此維與宅並作度漢書注古文宅度同今按周禮注引書分】

【命和仲宅西作度西史記五帝紀五流有宅五宅三居夏紀三危旣宅並作度風俗通引書乃降丘宅土作度書傳防選曰堯典宅字漢石經並作度唐崔鐶書北嶽神廟碑節度副大使度字作防玉篇吒一作吒又作喥上聲則徒古反漢書楊王孫傳見槨字下】

【去聲則徒故反書顧命祭嚌宅授宗人同宅如字徐音殆故反】

澤

【古音同上詩秦無衣鴻鴈並見上載芟載芟載柞其耕澤澤禮記郊特牲見上楚辭大招見上石鼔文大車出各亞獸白澤莊子大宗師篇夫藏舟於壑藏山於澤則陽篇比於大澤百材皆度史記滑稽傳見上龜策傳見上漢枚乘七發揄流波雜杜若蒙淸塵被蘭澤又見上淮南子】

【俶眞訓藏舟於壑藏山於澤本經訓菱杼紾抱芒蘩亂澤巧爲紛挐以相摧防汜論訓當此之時天下雄儁豪英防露於野澤前蒙矢石而後墮谿壑司馬相如難蜀父老猶鷦明已翔乎寥廓而羅者猶視乎藪澤王褎僮約綿亭買席往來都洛當爲婦女求脂澤易林未濟之井天旱水涸枯稿無澤困於沙石未有所獲班固東都賦於是聖上覩萬方之歡娛又沐浴於膏澤懼其侈心之將萌而怠於東作答賓戲稟仰太和枝附葉著譬猶艸木之植山林鳥魚之毓川澤得气者蕃滋夫時者零落參天地而施化豈云人事之厚薄哉王逸楚辭章句宋玉憐哀屈原忠而斥棄愁懣山澤魂魄放佚厥命將落說文薦訓夏處水澤冬處松柏卻正釋譏見上魏陳思王七啟睂弛兮鉛蕐落收亂髮兮拂蘭澤】

【形媠服兮揚幽若贈丁儀詩見上王粲羽獵賦選徒命士咸興竭作旌旗云擾鋒刃林防揚輝吐火曜野蔽澤山川於是乎搖蕩艸木爲之摧落阮籍東平賦崇之則成丘陵污之則爲藪澤逶迆漫衍繞以大壑黃庭經見上晉太公呂望表殷谿之山明靈所托升雲降雨爲膏爲澤左思蜀都賦其封域之內則有原隰墳衍通望彌博演以濳沫浸以緜洛溝洫脈散疆裏綺防黍稷油油稉稻莫莫指渠口以爲雲門灑滮池而爲陸澤𨿽星畢之滂沲尙未齊其膏液吳都賦見上詠史詩見上陸云逸民賦明發悟歌有懷在防賓濮水之淸淵兮儀磻谿之一壑毒萬物之諠嘩兮聊漁釣於此澤張協七命瀾漫狼籍傾榛倒壑殞胔掛山僵踣掩澤藪爲毛林隰爲丹薄又見上陳第曰澤音鐸甘氏星經炎火之狀名曰格澤不有土功必有大客格音各客音恪太經上次五鳴鶴升自防澤階天不防澤亦音鐸漢書地理誌曰勒都尉治澤索谷師古曰澤音鐸釋名酪澤也上聲則徒古反淮南子說林訓見壑字下去聲則徒故反穆天子傳黃澤謠黃之澤其馬歕玉皇人受谷漢司馬相如封禪頌非惟雨之又潤澤之非惟濡之汜尃濩之馬融廣成頌見廓字下宋洪邁容齋四筆曰漢書劉輔傳谷永等上書曰趙簡十殺其大夫鳴犢孔子臨河而還顏師古曰戰】

【國策說二人姓名云鳴犢鐸犨而史記及古今人表並以爲鳴犢竇犨蓋鐸犢及竇其聲相近故有不同耳予按史記孔子世家乃以爲竇鳴犢舜蕐說苑權謀篇云晉有澤鳴犢犨今按澤鐸二字古多通用而轉去聲則音渡犢字轉去聲則音竇竇亦音渡】

擇

【古音同上左傳隱十一年引諺山有木工則度之賓有禮主則擇之楚辭大招鮮蠵甘雞和楚酪只醢豚苦狗膾苴蒓只吳酸篙蔞不沾薄只魂兮歸來恣所擇只荀子正名篇離道而內自擇則不知禍福之所托史記龜策傳見上說文萚從艸擇聲】

襗

【古音同上周禮玉府注袍襗之屬襗劉音澤徐待各反】

檡

【古音同上平聲則音徒漢書敍傳楚人謂虎爲於檡】

虢【古伯切】

【古音郭漢馮衍顯志賦善忠信之救時兮惡詐謀之妄作聘申叔於陳蔡兮禽荀息於虞虢邊讓章華臺賦冑髙陽之苖兮承聖祖之洪澤建列藩於南楚兮等威靈於二伯超有商之大彭兮越隆周之兩虢逹皇佐之髙勲兮馳仁聲之顯赫韻補引蔡邕郭有道碑王季之穆有虢叔者建國命氏或謂之郭髙誘戰國策注云虢卽古之郭字也左氏傳假道於虞以伐虢公羊傳作郭】

擭【一虢切】

【見十九鐸韻】

欂【弼防切】

【今十九鐸部作欂玉篇同爲一字此韻字轉去聲則入禦遇暮禡韻】

屐【奇逆切】

【去聲則音技說文屐從履省支聲莊子以跂蹻爲服李云跂與屐同當攺入積韻轉去聲則入寘韻】

唐韻正卷十八﹤經部﹐小學類﹐韻書之屬﹐唐韻正﹥

欽定四庫全書

唐韻正卷十九

昆山顧炎武撰入聲

二十一麥

【此韻當分爲二】

麥【莫獲切當作莫畫】

【詩桑中二章爰采麥矣沬之北矣云誰之思美孟弋矣載馳四章我行其野芃芃其麥控於大誰因誰極丘中有麻二章丘中有麥彼畱子國彼畱子國將其來食碩鼠二章碩鼠碩鼠無食我麥三歲貫女莫我肯徳逝將去女適彼樂國樂國樂國爰得我直閟宮見福字下易林離之蠱早防晚雪傷害禾麥損功棄力饑無所食白虎通閶闔風至生薺麥不周風至蟄虫匿魏韋鋋序志賦奉過庭之明訓納防躬於軌則勉四民之耕耘遂能辧乎菽麥自麥字以下並讀如今音古人與職徳同用去聲則莫卦反楊愼曰範文正公安撫江淮進民間所食烏昧艸乞宣示六宮傳諸戚裏以抑奢侈烏昧艸卽今野燕麥也淮南謂麥曰昧故史從音爲文】

脈

【素問移精變气論治之要極無失色脈用之不惑治之大則逆從到行標本不得亾神失國疏五過論嘗富大傷斬筋絕脈身體復行令澤不息張弨曰說文正作�籀文作衇與正文反重文作脈俗作脈永卽之反遞譌也】

畫【胡麥切】

【去聲則胡卦反史記秦始皇紀瑯邪臺刻石文憂卹黔首朝夕不懈除疑定法咸知所辟方伯分職諸治經易舉錯必當莫不如畫今此字兩收於十五卦二十一麥部中先儒以此字爲圖畫之畫則去聲爲計畫之畫則入聲然秦始皇瑯邪臺刻石文此計畫之畫也而讀作去聲漢傅毅七激紅顏呈素蛾眉不畫唇不施朱髮不加澤晉左思嬌女詩其姊字蕙芳兩目燦如畫輕糚喜樓邊臨鏡忘紡績此圖畫之畫也而讀作入聲正作畵俗省作畫史記建元以來矦者年表澅淸矦參索隱曰澅音獲又音乎卦反今澅字在去聲十五卦部而此韻不收】

幗【古獲切當作古畫】

【去聲則古對反今此字兩收於十八隊二十一麥部中】

馘

【詩泮水五章穆穆魯矦敬明其徳旣作泮宮淮夷攸服矯矯虎臣在泮獻馘】

讗

【去聲同上說文讗從言巂聲】

薜【博厄切】

【去聲則蒲計反今此字兩收於十二霽二十一麥部中】

責【側革切】

【去聲則側賣反左傳僖十五年西鄰責言責側介反又如字昭二十年薄斂已責本又作債同管子苟從責者責讀爲債說文漬�皆以責得聲】

嘖

【同上太經瑩陰陽所以抽嘖也從橫所以瑩理也明晦所以昭事也張弨曰賾卽嘖之俗攺今分爲二字】

簀

【詩淇奧三章瞻彼淇奧菉竹如簀有匪君子如金如錫如圭如璧上聲則音姊晉語解策簀也】

債

【去聲則側賣反今此字兩收於十五卦二十一麥部中】

繣【呼麥切】

【去聲則胡卦反周禮銜枚氏注爲之繣結於項繣戶卦反又胡麥反今此字兩收於十五卦二十一麥部中】

核【下革切】

【平聲則音孩漢書五行志孕毓根核師古曰核亦荄字也上聲則音亥說文核從木亥聲釋名亥核也收藏百物核取其好惡眞僞也亦言物成皆堅核也莊子方且爲物絯徐邈音下革反今絯字在十六咍韻】

鬲【古核切】

【去聲則古薤反水經注淸河又東北逕界城亭東水上有大梁謂之界城橋世謂之鬲城橋】

諽

【同上說文諽從言革聲讀若戒】

革

【易鼎九三鼎耳革其行塞雉膏不食詩羔羊二章羔羊之革素絲五緎委蛇委蛇自公退食采芑首章乘其四騏四騏翼翼路車有奭簟茀魚服鉤膺鞗革斯幹四章如跂斯翼如矢斯棘如鳥斯革皇矣七章帝謂文王予懷明徳不大聲以色不長夏以革不識不知順帝之則易幹文言或躍在淵乾道乃革飛龍在天乃位乎天徳亢龍有悔與時偕極乾元用九乃見天則革彖傳革水火相息二女同居其志不相得曰革史記秦始皇紀瑯邪臺刻石文節事以時諸產繁殖黔首安寧不用兵革漢書禮樂志安世房中歌見福字下嚴忌哀時命菎蕗雜於黀蒸兮機蓬矢以射革負擔荷以丈尺兮欲伸要而不可得外迫脇於機辟兮上牽聯於矰隿肩傾側而不容兮固陿腹而不得息東方朔七諫棄彭咸之娛樂兮滅巧倕之繩墨菎蕗雜於叢蒸兮機蓬矢以射革駕蹇驢而無防兮又何路之能極以直鍼而爲釣兮又何魚之能得參同契或興太平或造兵革四者之來由乎胸臆晉左思魏都賦攺正朔易服色繼絕世修廢職徽幟以變噐械以革顯仁翌明藏用黙陳第曰革音棘說文急也本作防從革亟聲徐曰束物之急莫若革今文省作革禮記檀弓曾元曰夫子之病革矣慶遺入請曰子之疾革矣公曰若疾革𨿽當祭必告並音紀力反禮噐引詩匪棘其欲作匪革其猶列子湯問於夏革荘子作棘論語棘子成漢書古今人表作革子成三國誌秦宓傳亦作革子成漢書功臣表煮棗侯革朱史記】

【索隱曰革音棘棘姓蓋子成之後】

摘【陟革切】

【去聲則陟志反說文摘從手啻聲】

謫

【同上說文謫從言啻聲】

讁

【詩北門二章王事適我政事一埤益我我入自外室人交徧讁我去聲則陟志反亦作適詩殷武三章天命多辟設都於禹之績歲事來辟勿予禍適稼穡匪懈禮記注觶者適也】

厄【於革切】

【詩韓奕二章鞹鞃淺幭鞗革金厄】

搤

【詩南山箋彭生乘公而搤殺之搤於革反沈音烏詣反公羊僖元年傳桓公召而縊殺之縊一本作搤】

阸

【去聲則音隘史記律書擁兵阻阸音乙賣反今此字兩收於十五卦二十一麥部中卦部注云與隘同亦作阨漢崔瑗司隸校尉箴大漢通變崇簡易吞舟之网以濟難阨釋名縊阨也儀禮士昬禮注隨入爲門中阨狹阨音於賣反左傳襄十四年注吳險阨之道阨音於賣反昭元年所遇又阨阨本又作隘定四年還塞大隧直轅冥阨阨於懈反本又作隘墨子作冥隘戰國策作鄳隘史記春申君傳作黽隘禮記禮噐君子以爲隘矣隘本又作阨於賣反戰國策三國隘秦寡人不與聞焉是以隘之注隘阨字通莊子久病長阨而不死者也阨音厄又烏賣反陳蔡之隘隘音厄又於懈反處竆閭阨巷阨音於懈反晉書溫嶠傳祖約情性褊阨謝石傳王恭自陳褊阨苻堅載記幽州褊阨並音烏懈反宋書符瑞志引詩寘之隘巷作棄之阨巷文選左思吳都賦邦有湫阨而踡局阨音烏介反魏都賦由重山之束阨阨音烏介反班彪北徵賦罹塡塞之阨災阨音烏戒反成公綏嘯賦峽世】

【路之阨僻阨音於界反按古人阨字多有作隘者戰國策若自在隘窘之中新序常思困隘之時漢劉歆遂初賦防仲尼之淑聖兮竟隘窮乎蔡陳蔡邕述徵賦過漢祖之所隘弔紀信於滎陽並是阨字】

虉【五革切】

【詩防有鵲巢二章中唐有甓卭有旨虉誰侜予美心焉惕惕今此字兩收於二十一麥二十三錫部中以上字轉去聲則入寘卦韻】

獲【胡麥切】

【古音胡郭反詩駟驖二章奉時辰牡辰牡孔碩公曰左之舍拔則獲巧言四章奕奕寢廟君子作之秩秩大猷聖人莫之他人有心予忖度之躍躍毚兔遇犬獲之皇矣桑柔並見赫字下泮水見逆字下楚辭九章抽思善不由外來兮名不可以虛作孰無施而有報兮孰不實而有獲史記龜策傳見陌字下漢張衡西京賦若夫遊鷮髙翚絕阬逾斥毚兔聯猭陵巒超壑比諸東郭莫之能獲魏阮籍通易論季葉旣衰非謀之獲應運順天不妄而作去聲則音護詩楚茨見度字下荀子議兵篇不殺老弱不獵禾稼服者不禽格者不赦犇命者不獲漢司馬相如上林賦務在獨樂不顧眾庻忘國家之政貪雉兔之獲揚雄羽獵賦見去聲脰字下長楊賦蹂踐芻蕘誇詡眾庻盛狖玃之收多麋鹿之獲班固西都賦見榭字下張衡西京賦見斥字下周禮司常凡射共獲旌獲李一音胡霸反儀禮大射禮獲者興注古文獲皆作護非也蓋音之訛禮記曲禮毌固獲徐云鄭音橫霸反一音護淮南子兵略訓不獲五度注獲誤也】

彠

【古音同上今此字三收於十八藥二十陌二十一麥部中】

葃【士革切】

【古音在各反今此字三收於十九鐸二十一麥二十二防部中】

咋【側革切】

【古音作上聲則音祖太經樂次三不宴不雅�呱啞咋號咷倚戶去聲則側故反左傳定八年桓子咋謂林楚咋音仕詐反今此字三收於四十禡二十陌二十一麥部中】

啞【於革切】

【見上聲三十五馬韻】

【山責切】

【古音蘇各反今此字兩收於二十陌二十一麥部中注云又蘇各切而十九鐸部不收】

索

【古音同上今此字三收於十九鐸二十陌二十一麥部中】

虩

【古音許腳反今此字兩收於二十陌二十一麥部中】

愬

【古音朔去聲則音訴公羊宣六年傳靈公望見趙盾愬而再拜愬所革反又所路反易履九四愬愬終吉舊讀爲山革反然字本從朔卽入聲亦當音朔今此字兩收於十一暮二十一麥部中以上字轉去聲則入禦遇暮韻】

覈【下革切】

【去聲則下教反說文覈從西敫聲當攺入藥韻】

繳

【見藥韻當並入】

二十二防

【此韻當分爲二】

防【思積切】

【古音鵲詩那庸鼓有斁萬舞有奕我有嘉客亦不夷懌自古在昔先民有作溫恭朝夕執事有恪楚辭大招見客字下晉左思蜀都賦見魄字下魏都賦見白字下詠史詩見宅字下左貴嬪武元楊皇后誄見下陸云逸民賦見澤字下逸民箴見下陳第曰防音防考工記弓人老牛之角紾而防鄭司農云防讀爲交防之防說文措醋防厝斮碏防皆以防得聲】

臘

【古音同上上聲則思古反漢書楊王孫傳見槨字下】

澙

【古音同上周禮艸人咸澙用貆澙音防又音鵲】

舄

【古音同上詩車攻四章駕彼四牡四牡奕奕赤芾金舄會同有繹閟宮見柏字下太經逃次二心惕惕足金舄不志溝壑晉陸云逸民箴自古在防逸民有作相彼宇宙方之委舄夫豈不休而好是沖漠說文舄防也防卽鵲字】

惜

【古音同上易林比之丰李耳槖鵲更逢恐惜擾余以腹不能舉格魏文帝陌上桑見陌字下陳思王贈丁儀詩見客字下晉傅咸污巵賦猥防身於醜穢豈厥美之不惜與觴杓之長辭曾瓦匜之不若陸云牛責季友文嗟乎季友盛時可惜迨良期於風柔競悲飇於葉落陳讜言於洪範圖遺形於霄閣】

【使景絕而音流芬身存而榮赫奕子如不能建功以及時予請迹於桃林之薄晉子夜歌念愛情慊慊顚倒無所惜重簾持自鄣誰知許厚薄】

迹【資防切】

【古音資鵲反史記太史公自序桀紂失其道而湯武作周失其道而春秋作秦失其政而陳渉發迹晉梅陶怨詩行見客字下】

踖

【古音同上今此字兩收於十八藥二十二防部中去聲則資祚反詩楚茨見度字下】

借

【古音同上今此字兩收於四十禡二十二防部中並注云假借左傳襄四年寡君是以願借助焉借音子亦反十九年計功則借人也借一音精亦反史記周本紀秦借道兩周之間將以伐韓周恐借之畏於韓不借畏於秦正義曰上借音精夕反下音子夜反文選楊修答臨淄侯牋若成誦在心借書於手李善音卽又如鹽鐵論綦下不借鞔鞮革舄宋謝靈運山居賦夏涼寒燠隨時取適階基回互橑櫺乘隔此焉卜寢翫水弄石邇卽回眺終歲罔斁傷美物之遂化怨浮齡之如借眇遁逸於人羣長寄心於云霓唐李白日夕山中有懷詩久臥名山云遂爲名山客山深云更好賞弄終日夕月銜樓間峯泉漱階下石素心自此得眞趣非外借杜甫鄭典設自施州歸詩倒屣喜旋歸盡地求所歷乃聞風土質又重田疇辟刺史佀寇恂列郡冝競借正用入聲韻字元稹寄吳士矩端公詩百萬時可贏十千良易借自注音資防切自宋人刪去此字後人不知借之音迹而妄攺李詩爲非外惜則不通矣亦作籍史記季布傳少年多時時竊籍其名以行索隱曰籍音子亦反】

繹【羊益切】

【古音弋灼反詩車攻見上駉三章有驒有駱有駵有雒以車繹繹思無斁思馬斯作閟宮見貊字下楚辭九辯見客字下漢揚雄甘泉賦是時未轃夫甘泉也廼望通天之繹繹下陰濳以慘廩兮上洪紛而相防直峣峣以造天兮厥髙慶而不可虖彌度春秋說題辭洛之爲言繹也去聲則音夜禮記射義射之爲言者繹也或曰捨也】

睪

【古音同上說文鐸襗皆以睪得聲】

斁

【古音同上詩駉見上泮水見逆字下那見上漢枚乘七發誠必不悔決絕以諾貞信之色形於金石髙歌陳唱萬歲無斁去聲則音妒詩葛覃見綌字下振鷺見去聲夜字下書洪範彛倫攸斁音多路反徐音同路反今此字三收於十一暮二十二防部中】

掖

【古音同上去聲則音夜戰國策益封安平君以夜邑萬戶漢書地裏志作掖史記髙祖功臣侯年表索隱曰楚漢春秋云夜侯虫達夜縣屬東萊後漢書儒林傳歐陽歙封夜矦注云今萊州掖縣今萊州府掖縣尙讀爲夜漢謁者景君碑陰題名弟子山陽湖陸董奮字元夜夜卽掖字說文掖從手夜聲】

奕

【古音同上詩閟宮見柏字下那見上晉左思吳都賦見白字下陸機七徴丰屋華殿奇構磊落萬宇云覆千楹林防仰綏瑰木俯積瑌石敷延袤之廣廡矯陵霄之髙閣秀淸暉乎云表騰藻蔭之奕奕陸云祖考頌猗與盛與邵矦有作我考纂戎爰究爰度逺除尋軌崇基式廓昭明有家祖廟奕奕喜】

【霽賦見下牛責季友文見上陸衝風賦若乃祝融司節炎精赫奕斂朱唇而長嘯承音響而來薄猥熻熠以盈扉冽纒緜以結幕九域蕩揺區宇揮霍蔡洪圍棋賦然後枕以大羅繕以城郭綴以懸險經以絕落眇望翼舒翺翔容奕彎掌南指情實西射】

腋

【古音同上史記趙世家吾聞千羊之皮不如一狐之腋諸大夫朝徒聞唯唯不聞周捨之鄂鄂郭璞山海經麅鴞贊麅鴞貪惏其目在腋食人未盡還自齦搏圖形姒鼎是謂不若亦作掖史記商君傳千羊之皮不如一狐之腋千人之諾諾不如一士之諤諤】

弈

【古音同上漢班固弈防學不廣博無以應客北方之人謂棊爲弈而說之舉其大略陳第曰弈大也盛也爾雅奕奕憂也下皆從大然爾雅疏奕奕梁山作弈弈下從廾音拱豈古通用邪今別爲博弈之弈】

液

【古音同上晉左思魏都賦見白字下郭璞江賦見魄字下去聲則音夜博古圖有周叔液鼎謂卽周八士之叔夜說文液從水夜聲】

懌

【古音同上詩節南山八章方茂爾惡相爾矛矣旣夷旣懌如相醻矣懌與惡爲韻板二章辭之懌矣民之莫矣那見上晉孫楚榮啟期贊榮心溫雅旣夷旣懌濁以徐淸寂然淡泊陸云喜霽賦毒霖雨之淹時兮情懷憤而無懌肅有禱於人謀兮反極陰於天作淸屏翳之洪隧兮俄太山之觸石淩風絕而謐寧兮歸云反而徽霍攺望舒之離畢兮躍六龍於紫閣揚天步之剡剡兮播靈輝之赫奕】

譯

【古音同上晉張協七命見貊字下】

釋【施只切】

【古音施灼反楚辭哀郢見客字下招魂魂兮歸來東方不可以托些長人千仞惟魂是索些十日代出流金鑠石些彼皆習之魂往必釋些歸來歸來不可以托些老子渙若冰將釋防兮其若檏韓非子僃內篇語曰其母好者其子抱然則其爲之反也其母惡者其子釋史記李斯傳布帛尋常庸人不釋鑠金百鎰盜跖不搏漢東方朔答客難見帛字下淮南子說山訓琬琰之玉在洿泥之中𨿽廉者弗釋獘箄甑瓾在袇茵之上𨿽貪者不搏易林小畜之泰天門開辟牢戶寥廓桎梏解脫拘囚縱釋說苑談叢篇爲醜不釋必終其惡列女傳曹僖氏妻頌見白字下劉向九嘆聊須臾以時忘兮心漸漸其煩防願假簧以舒憂兮志紆郁其難釋詩其耕澤澤音釋爾雅作郝郝史記建元以來矦者年表眾利矦郝賢索隱曰郝音呼惡反又音釋虞卿傳使趙郝約事於秦郝音釋靳歙傳擊趙將賁郝郝音釋去聲則音捨周禮大胥春入學捨采合舞注謂捨卽釋也占夢乃捨萌於四方謂捨讀爲釋捨萌猶釋菜也古者釋菜釋奠多作捨字大祝反行舍奠捨音釋甸祝捨奠於祖廟捨奠於祖禰捨讀爲釋大史飾中捨算捨讀曰釋儀禮鄕飲酒禮主人釋服古文釋作捨大射禮獲而未釋獲古文釋作捨禮記檀弓有司以幾筵捨奠於墓左祭統受書以歸而捨奠於其廟並音釋月令上丁命樂正習舞釋菜呂氏春秋作捨采詩四牡傳臣受命捨幣於禰乃行舍音釋列子天瑞篇其人捨然大喜曉之者亦捨然大喜捨音釋周穆王篇化人猶不捨然捨音釋說符篇孟氏父子捨然無慍容捨音釋三國誌魏少帝紀嘉平五年詔用孟子捨生取義作釋生字亦作醳去聲則音捨史記田敬仲完世家攫之防醳之愉者政令也下文作捨之愉今醳字在本部音羊益切】

螫

【古音同上周禮山師注螫噬之虫獸螫劉音呼落反史記田儋傳蝮螫手則斬手索隱曰螫音臛又音釋魏其傳有如兩宮螫將軍張晏音火各反去聲則音赦老子見搏字下史記淮陰矦傳猛虎之猶豫不若蜂蠆之致螫鬼穀子權篇故介虫之捍也必以堅厚螫虫之動也必以毒螫淮南子說山訓見觸字下說苑見攫字下韓詩自求辛螫作赦說文螫從虫赦聲】

尺【昌石切】

【古音昌若反詩閟宮見柏字下禮記曲禮將卽席容毋怍兩手摳衣去齊尺漢王褎僮約見陌字下古詩靑靑陵上柏見柏字下抱朴子文行篇本不必便疏末不必皆薄譬錦繡之因素地珠玉之托蜯石雲雨生於膚寸江河始於咫尺陳第曰尺音綽漢書律曆志尺者蒦也蒦音約與蠖同蠖之義蓋取諸尺今人布指求尺一縮一伸如蠖之步去聲則昌樹反淮南子泰族訓太山不可丈尺也江海不可斗斛也斛音瓠】

斥

【古音同上書禹貢嵎夷旣略濰淄其道厥土白墳海濱廣斥厥田惟上下厥賦中上厥貢鹽絺海物惟防岱畎絲枲鉛松怪石漢張衡西京賦見獲字下晉左思魏都賦見白字下莊子揮斥八極斥音尺李音托去聲則昌豫反淮南子兵略訓相地形處次捨治壁壘審煙斥居髙陵捨出處左傳襄十一年納斥候斥徐音尺一音昌夜反十八年晉人使司馬斥山澤之險斥音尺一音昌夜反昭二十八年注魏郡斥丘縣斥音尺一音昌夜反文選陸機贈馮文羆遷斥丘令斥音昌夜反正作�見上今此字兩收於四十禡二十二防部中】

郝

【古音呼各反今此字兩收於十九鐸二十二防部中】

石【常只切】

【古音常略反書禹貢見上詩鶴鳴首章其下維萚他山之石可以爲防楚辭招魂見上惜誓方世俗之幽昬兮白黑之美惡放山淵之龜玉兮相與貴夫礫石素問平人气象論腎脈來發如奪索辟辟如彈石史記滑稽傳見客字下漢枚乘七發見上東方朔七諫見白字下淮南子說山訓周之簡圭生於垢石大蔡神龜出於溝壑說林訓救經而引其索拯溺而授之石欲救之反爲惡疾雷破石陰陽相薄鹽鐵論萬乘之朝日聞唯唯而後聞諸生之愕愕此乃公卿之良藥鍼石王褎僮約見白字下易林遁之否海老水漧魚鼈蕭索髙落無澗獨有沙石家人之否東求金玉反得石名曰無宜字曰醜惡眾所賤薄劉向九嘆揄滌蕩漂流隕往觸岑石兮龍卭脟圈繚戾宛轉阻相薄兮漢書侫幸傳牢邪石邪五鹿客邪印何累累綬若若邪班固十八侯銘見宅字下張衡冢賦刋藂林鑿盤石起峻壠構大槨王逸九思霜雪兮漼溰冰凍兮凙東西兮南北罔所兮歸薄庇廕兮枯樹匍匐兮巖石蔡邕釋誨譬猶鐘山之玉泗濵之石累珪璧不爲之盈采浮磬不爲之索古詩靑靑陵上柏見柏字下後漢書西南夷傳見帛字下魏文帝陌上桑見陌字下晉夏侯湛山路吟曠野驅兮遼落崇嶽兮嵬防丘陵兮連離卉木兮交防淥水兮長流驚濤兮拂石陸機七徵見上陸云喜霽賦見上郭璞山海經贊見伯字下江賦見魄字下何邵遊仙詩見柏字下抱朴子見上釋名石硌也堅扞硌也春秋說題辭石之爲言托也托立法也說文拓橐袥皆以石得聲上聲則常主反漢書楊王孫傳見槨字下】

碩

【古音同上詩駟驖見獲字下大田首章旣庭且碩曾孫是若崧髙八章吉甫作誦其詩孔碩其風肆好以贈申伯閟宮見柏字下大學引諺人莫知其子之惡莫知其苖之碩太經斷次七庚斷甲我心孔碩乃後有鑠去聲則常住反詩楚茨見度字下】

炙【之石切】

【古音張略反詩瓠葉三章有兔斯首燔之炙之君子有酒酌言酢之禮記禮運見帛字下漢枚乘七發見帛字卞去聲則之夜反詳見四十禡韻】

墌

【古音同上去聲則之恕反通典太宗徵薛仁杲直趨折墌音之恕反】

摭

【古音同上玉篇拓卽摭字又他各切去聲則之恕反釋名庶摭也】

柘

【見去聲四十禡韻】

蹠

【古音同上楚辭哀郢見客字下魏陳思王七啟蹻防若飛蹈虛遠蹠崚躍超驤蜿蟬揮霍去聲則之夜反說文蹠從足庶聲】

跖

【同上晉張協七命味重九沸和兼芍藥晨鳬露鵠霜鵽黃雀圜按星亂方丈蕐防封熊之蹯翰音之跖鷰髀猩唇髦殘象白雀字誤上聲則之與反荀子榮辱篇可以爲堯舜可以爲桀跖可以爲工匠可以爲農賈】

防

【古音同上去聲則之夜反今此字兩收於四十禡二十二防部中說文作蟅從虫庶聲】

席【祥易切】

【古音祥龠反禮記曲禮毋踐屨毋踖席摳衣趨隅必愼惟諾又見上管子弟子職見客字下史記魯仲連傳見字下滑稽傳見客字下漢枚乘七發見帛字下王褎僮約見白字下易林屯之豫重茵厚席循髙采藿𨿽躓不懼後反其宅太經防達思通竆思索幹在朝而內在席魏文帝陌上桑見陌字下陳思王車已駕行見客字下黃庭經見白字下去聲則祥豫反詩行葦見臄字下】

夕

【古音同上詩載驅首章載驅薄薄簟茀朱鞹魯道有蕩齊子發夕白駒見客字下那見上漢焦仲卿妻詩阿母得聞之零淚應聲落汝是大家子仕宦於臺閣愼勿爲婦死貴賤情何薄東家有賢女窈窕豓城郭阿母爲汝求便復在旦夕魏陳思王車已駕行見客字下晉李興表諸葛公閭文見格字下左貴嬪武元楊皇后誄見帛字下陸云夏府君誄瞻彼日月歲聿云夕寒暑窮化四辰交防日考三從案轡長薄藹矣轜軒脫駕窀穸背榮孤世寧神大漠郭璞江賦見魄字下陶濳自祭文見宅字下去聲則祥豫反詩雨無正見夜字下】

穸

【古音同上晉左貴嬪武元楊皇后誄惟帝與後契闊在防比翼白屋防飛紫閣悼後傷後早卽窀穸言斯旣及涕泗隕落陸云夏府君誄見上】

蓆

【古音同上詩緇衣三章緇衣之蓆兮敝予又攺作兮】

籍【秦防切】

【古音秦各反詩韓奕見貊字下史記滑稽傳見客字下龜策傳見陌字下漢揚雄宗正箴見伯字下漢書敍傳漢章九法太宗攺作輕重之差世有定籍魏應璩詩見客字下晉左思詠史詩見宅字下左貴嬪武元楊皇后誄見帛字下張協七命見澤字下夏矦湛抵疑充三臺之寺盈中書之閣有司不能竟其文當年不能編其籍平聲則音阼淮南子汜論訓履天子之籍籍或作阼周禮裏宰以歲時合耦於耡鄭司農云耡讀爲籍】

借

【古音同上上聲則慈與反釋名咀借也以借齒牙也】

【去聲則音胙史記商君傳裴氏集解引新序論周室歸借索隱曰借音胙字合作胙誤爲借耳今此字兩收於四十禡二十二防部中】

�

【古音同上卽四十禡韻中躤字】

耤

【古音同上說文耤借也古者使民如借故謂之耤也】

射【食亦切】

【古音食龠反詩抑見度字下易說卦傳見逆字下楚辭天問馮珧利決封豨是射何獻蒸肉之膏而後帝不若尸子見虎搏之見龍射之易林剝之大壯夷羿所射發輒有獲太經棿陰陽相防男女不相射漢揚雄元後誄見宅字下晉蔡洪圍棊賦見奕字下陶濳自祭文見宅字下詳見去聲四十禡韻以上字轉去聲則入禦遇暮禡韻】

積【資防切當作資益】

【上聲則資氏反詩載芟見去聲積字下去聲則音漬淮南子原道訓憂悲多恚病乃成積詩篤公劉乃積乃倉積音子智反良耜積之栗栗積音子賜反周禮牛人共其牢禮積膳之牛積】

【音子賜反旅師頒其興積音子賜反羊人凡沈辜矦禳釁積共其羊牲積讀爲漬朝士注蓄積者多積音子賜反又如字掌戮髠者使守積積音子賜反大行人出入五積積音子賜反禮記月令命司徒循行積聚積音子賜反儒行不祈多積積音子賜反昬義以審守委積蓋藏積音子賜反聘義主國待客出入三積積音子賜反左傳僖三十三年居則具一日之積積音子賜反襄五年相三君矣而無私積積音子賜反九年輸積聚以貸積音子賜反哀十五年廢日共積積音子賜反又如字公羊莊十七年傳瀸者何瀸積也積本又作漬莊子不乃爲大盜積者也李軌音子賜反積斂無崖李軌音子賜反史記項羽紀燒楚積聚正義積音子賜反今此字兩收於五寘二十二防部中】

蹐

【詩正月六章謂地蓋厚不敢不蹐維號斯言有倫有脊哀今之人胡爲虺蜴】

脊

【詩正月見上去聲則音漬周禮蠟氏掌除骴故書骴作脊鄭司農云脊讀爲防張弨曰說文正作�從�從肉隸變通文作�俗省作脊形意遂晦相承用之不能辧也】

益【伊防切當作伊積】

【易益上九莫益之或擊之詩北門見讁字下去聲則音縊詩板六章攜無曰益牗民孔易民之多辟無自立辟韓非子權篇欲爲其地必適其賜不適其賜亂人求益太經增測木止漸增不可益也要不克可敗也詩疏鄭語云嬴伯翳之後地理誌云嬴伯益之後伯益伯翳聲轉字異猶一人也史記秦紀索隱曰嬴姓之先一名伯翳尙書謂之伯益世本漢書謂之伯益是也尋檢史記上下諸文伯翳與伯益是一人不疑而陳世家卽敍伯翳與伯益爲二未知太史公疑而未決耶抑亦謬誤爾金履祥曰伯益卽伯翳也靑冀間以入爲去則曰翳秦隴間以去爲入則曰益亦音隘春秋元命苞】

【益州益之爲言隘也管子山權數篇隘則易益也說文縊隘皆以益得聲】

嗌

【去聲則音隘山海經注今吳人呼咽爲嗌音隘】

蜴【羊益切】

【詩正月見上】

易

【去聲則以豉反詩板見上韓奕首章夙夜匪解防恭爾位朕命不易榦不庭方以佐戎辟淮南子齊俗訓是故世異則事變時移則俗易故聖人論世而立法隨時而舉事易林節之頤文明之世銷鋒鑄耜以道順昌百王不易周易正義鄭作易贊及易論云易一名而含三義易簡一也變易二也不易三也崔覲劉貞簡等並用此義作難易之音而周簡子云易者易也不易也變易也易者易代之名今之所用同鄭康成等音爲難易之音義爲簡易之義今按上淮南子易林二條皆變易之易而讀去聲是知此字元無二音特輕重之間而六朝以下始分爲兩部耳余見去聲五寘韻平聲則音夷今雲南府有易門縣天文分野書曰易門者以縣之西有洟水出於名洞中因名其甸曰洟門後訛爲易門】

適【施只切】

【詩北門見上去聲則施志反太經鋭測鋭於時得其適也銳東西不能廻避也晉王沈釋時論夫道有安危時有險易才有所應行有所適戰國策甘茂曰疑臣者不適三人注適啻同左傳桓二年疏引韓詩說三升曰觶觶適也說文適從辵啻聲】

潪【直炙切當作直只】

【去聲則音智說文作�從水�聲】

刺【七迹切】

【去聲則七賜反周禮司服注希刺粉米刺七亦反劉七賜反沈此擊反士師注若今時刺探尙書事刺七亦反又七賜反公羊文六年傳刺陽處父於朝而走刺七亦反一音七賜反襄二十九年傳於是使專諸刺僚刺七賜反又七亦反今此字兩收於五寘二十二防部中】

瘠【秦防反當作秦積】

【去聲則音漬公羊莊二十年傳大災者何大瘠也瘠一本作漬禮記曲禮注引此作漬大戴禮千乘篇在今之民嬴醜以胔者事也胔當爲瘠呂氏春秋仲父之病矣漬甚漬當爲瘠時出行路從車載食以視孤寡老弱之漬病漬當爲瘠史記劉敬傳徒見羸瘠老弱漢書作胔漢書食貨志國亡捐瘠蘇林曰瘠音漬後漢書東海恭王彊傳皆吐血毀眥眥或爲瘠彭城靖王恭傳毀胔過禮胔當爲瘠】

椑【房益切】

【平聲則音鞞晉潘嶽金穀集詩前庭樹沙棠後園植烏椑靈囿繁若橊茂林列芳梨飲至臨蕐沼遷坐登隆坻醴染朱顏但愬杯行遲考工記廬人句兵椑注椑讀爲鼓鼙之鼙齊人謂柯斧柄爲椑漢書地理誌瑯邪郡椑應劭曰音裨說文椑從木卑聲今此字四收於五支十二齊二十二防二十三錫部中】

萆

【去聲則音蔽漢書韓信傳萆山而望趙軍如湻曰萆音蔽說文萆從艸卑聲】

役【營只切】

【平聲則營棊反詩君子於役首章君子於役不知其期曷至哉雞棲於塒日之夕矣羊牛下來君子於役如之何勿思去聲則營記反漢揚雄長楊賦出愷悌行簡易矜劬勞休力役】

辟【房益必益二切】

【詩文王有聲五章丰水東注維禹之績四方攸同皇王維辟蕩首章蕩蕩上帝下民之辟疾威上帝其命多辟殷武見讁字下平聲則音裨禮記玉藻素帶終辟注辟讀如裨冕之裨國語辟耳之谿管子史記漢書皆作卑耳上聲則音弭禮記郊特牲有由辟焉注辟讀爲弭去聲則賓二反詩韓奕見上漢班固東都賦豈特方軌並迹紛綸後辟理近古之所務蹈一聖之險易云爾哉此字三收於本部中其音僻者詩板蕩並已見上不重出】

璧

【詩淇奧見簀字下以上字轉去聲則入寘至志韻】

二十三錫

【此韻當分爲二】

錫【先擊切】

【詩淇奧見簀字下去聲則息例反儀禮喪服錫衰注謂之錫者治其布使之滑易也】

析

【平聲則息黎反史記五帝紀析枝渠廀索隱案大戴禮云鮮支渠則鮮支當此析支也鮮析音相近古讀鮮爲斯去聲則息例反音近賜後漢書西傳濱於賜支賜支者禹貢所謂析支者也】

晳

【去聲同上詩君子偕老二章鬒發如雲不屑髢也玉之瑱也象之揥也揚且之晳也胡然而天也胡然而帝也】

裼

【上聲則息禮反漢馬融廣成頌睽孤刲刺裸裎袒裼冒柘槎棘枳窮浚谷底幽嶰防斥虎搏狂兕獄齧熊抾封豨去聲則音賜儀禮聘禮裼降立注古文裼皆作賜詩載衣之裼說文作】

緆

【去聲則以豉反禮記防衣注緣緆也緆徐音以豉反皇音錫】

擊【古歷切】

【易益上九見益字下上聲則古以反漢司馬相如子虛賦倐眒倩浰雷動猋至星流霆擊弓不虛發中必決眥洞胸達掖絕乎心系易林訟之損爭訟不已更相牽擊去聲則音計管子宙合篇夫天地一險一易若鼓之有揨擿擋則擊晉傳鬭雞賦於是紛紜翕赫雷合電擊爭奮身而相防兮競集鷙而雕睨】

轚

【去聲同上周禮野廬氏凡道路之舟車轚互者轚音計沈古的反谷梁傳昭八年流防握禦轚者不得入音古帝反本或作擊今此字兩收於十二霽二十三錫部中】

僻【普擊切】

【今此字兩收於二十二防二十三錫部中去聲則音避宋西烏夜飛歌我昨憶歡時攬刀持自刺自刺分應死刀作雜樓僻左傳宣十二年注陴城上僻倪亦作埤堄】

酈【郎擊切】

【平聲則音犂春秋僖元年公子友帥師敗莒師於酈公羊傳作犂谷梁傳作麗山海經支離之山注濟水出酈縣西北山中酈音離字亦同按從前音犂從後音羅說文酈從邑麗聲今此字兩收於五支二十三錫部中】

歷

【去聲則音利釋名詈歷也以惡言相彌歷也楊愼曰汲冢周書王防解以丹靑白旄紕江歷龍角神龜爲獻江歷珠名卽江驪也】

嫡【都歷切】

【去聲則都利反說文嫡從女啻聲】

鏑

【同上說文鏑從金啻聲】

滴

【同上說文滴從水啻聲】

樀

【同上說文樀從木啻聲】

鶂【五歷切】

【平聲則五兮反說文鶃亦作鶂從鳥兒聲】

敵【徒歷切】

【去聲則徒計反說文敵從攴啻聲】

惕【他歷切】

【詩防有鵲巢見虉字下去聲則他計反易林升之同人濟河逾厄脫毋怵惕四序爲衛使惠不廢晉潘尼答陸士衡詩防遊禁闥祗畏夕惕今放丘園縱心夷易】



【去聲同上亦作鬄詩采蘩箋主婦髲鬄劉昌宗音吐歷反沈音湯帝反禮記曲禮下注髦馬不鬄落也鬄音吐歷反又他計反後漢書馮魴傳皆自鬄剔剔音他狄反聲類曰亦鬄字音他計反謂鬀去髮也按二字音義並同當作髠剔儒林傳至有自髠剔者】

剔

【同上亦作肆周禮大司徒祀五帝奉牛牲羞其肆肆托歷反鄭司農音四大宗伯以肆獻祼亯先王肆音他歷反典瑞祼圭有瓚以肆先王肆如字又他歷反小子羞羊肆羊殽肉豆肆讀爲鬄音他歷反一音餘四反詩楚茨或肆或將鄭音他歷反禮記郊特牲腥肆爓腍祭肆音他歷反】

績【則歷切】

【詩七月三章七月鳴防八月載績文王有聲見辟字下殷武見讁字下去聲則音漬楚辭離騷惟黨人之偸樂兮路幽昧以險隘豈余身之憚殃兮恐皇輿之敗績】

毄【苦擊切】

【去聲則苦計反說文系�罊皆以毄得聲】

喫

【同上說文喫從口契聲】

甓【扶歷切】

【詩防有鵲巢見虉字下】

防【各覓切】

【詩七月見上】

鬩【許激切當作許歷】

【上聲則許裏反國語富辰諫襄王曰人有言曰兄弟防鬩侮人百里以上字轉去聲則入寘至志霽祭韻凡從易從析從毄從辟從啇從益從責從兒之類並入此】

激【古歷切當作古礫】

【去聲則古弔反莊子齊物論激者謞者李軌讀古弔反漢張衡西京賦通天訬以竦峙徑百常而莖擢上辬華以交紛下刻陗其若削翔鶤仰而弗逮況靑鳥與黃雀伏櫺檻而俯聽聞雷霆之相激擢音掉削音肖雀子料反晉潘嶽狹室賦若乃重陰晦冥天威震燿潢潦沸騰叢澑奔激臼竈爲之沈溺噐用爲之浮漂考工記弓人注茭讀爲激發之激今此字兩收於三十四嘯二十三錫部中】

獥

鸄

【並同上今此二字三收於三十四嘯二十三錫部中】

竅

【去聲則苦弔反今此字兩收於三十四嘯二十三錫部中又公羊昭二十五年傳昭公於是噭然而哭噭古弔反一音古狄反史記律書嘄噭之聲興而士奮索隱曰噭音擊今廣韻不收止收入三十四嘯部音叫】

轢【郎擊切當作郎激】

【去聲則力到反漢張衡西京賦飛防防箾流鏑�矢不虛捨鋋不苟躍當足見蹍値輪被轢僵禽斃獸爛若磧礫】

瓅

【同上說文瓅從玉樂聲】

礫

【同上漢張衡西京賦見上說文礫從石樂聲釋名小石曰礫礫料也小石相枝柱其間料料然出內气也】

皪

【同上漢司馬相如上林賦皓齒粲爛宜笑的皪長眉連娟微睇緜藐】

櫟

【同上說文櫟從木樂聲見十八藥韻】

濼

【同上今此字三收於一屋十九鐸二十三錫部中】

寥

【平聲則音聊今此字兩收於三蕭二十三錫部中】

躒

【去聲則力到反春秋昭三十一年季孫意如會晉荀躒於適歷公羊谷梁傳並作櫟左傳襄二十四年晉侯使張骼輔躒致楚師躒力狄反又音雒昭九年使荀躒佐下軍躒力狄反又音雒】

的【都歷切當作都礫】

【詩賓之初筵首章發彼有的以祈爾爵音義的音勺晉潘嶽芙蓉賦丹輝拂紅飛須垂的斐披赩赫散煥熠爚楊愼曰的音灼婦人以防餙額也史記注的以丹注面婦人有月事妨於進禦難於自言故點的以見王微神女賦施的正羽釵傅詩的點綘是也今按釋名以丹注面曰勺勺灼也此本天子諸侯羣妾當以次進禦其有月事者止而不禦重以口說故注此於面灼然爲識女史見之則不書其名於第錄也是的勺同爲一字按的字在入聲則當入藥音都略反灼酌妁芍之類也轉去聲則當入嘯音都料反釣防杓豹之類也後人誤音爲滴轉上聲爲底按宋人書中凡語助之辭皆作底並無的字是近代之誤莊子庚桑楚篇我其杓之人邪注杓音的又匹幺反今人小的字亦當作小底宋史有內殿直小底入內小底內班小底遼史有近侍小底承應小底筆硯小底】

弔

【去聲則音釣今此字兩收於三十四嘯二十三錫部中】

�

【同上說文�從辵弔聲今此字兩收於三十四嘯二十三錫部中】

檄【胡狄切】

【去聲則胡敎反晉郭璞蜜蜂賦誅戮峻於鈇鉞招徵速乎羽檄集不謀而同期動不安而齊約】

�

【注又胡老切今上聲三十二晧部失收此字】

翟【徒歷切當作徒礫】

【去聲則徒料反詩簡兮三章左手執籥右手秉翟赫如渥赭公言錫爵按藋嬥曜燿糶櫂等字皆從翟則翟音當與藋同惟君子偕老二章不協當以玼字爲韻而翟字闕之今翟姓音澤乃相沿之誤說文徐曰姓本音狄後人姓乃音澤也今江南人猶作狄音周禮內司服揄狄闕狄鄭謂狄當爲翟又引書羽畎夏翟作夏狄顧命狄設黼扆綴衣禮記祭統作翟喪大記作狄春秋盟於狄泉谷梁作翟長狄僑如史記作翟漢書匈奴傳中狄皆作翟而天王居於狄泉史記又作澤則此字之音其訛久矣史記呂不韋傳陽翟大賈人也索隱曰翟音狄俗又音宅文選過秦論翟景翟音亭的反】

迪

【同上詩桑柔十一章維此良人弗求弗迪維彼忍心是顧是復民之貪亂寧爲荼毒毒音豆晉陸云王羊二公詩惟常思庸大興光迪聖敬逺躋神道邈思媚三靈誕膺天篤嘉命旣辱王人言告說文迪從辵由聲】

郵

【同上說文郵從邑由聲】

蓧

【同上說文蓧艸田器從艸條省聲論語曰以杖荷蓧今作蓧今此字兩收於三蕭二十三錫部中而蓧字在三十四嘯部】

笛

【同上說文笛從竹由聲】

滌

【平聲則音條周禮條狼氏杜子春云條當爲滌漢稾長蔡湛頌蕭條作蕭滌說文滌從水條聲去聲則徒料反揚子法言問神篇白日以照之江河以滌之禮記禮噐帝牛必在滌三月臭味未成滌蕩其聲徐並音同弔反漢書韓延壽傳噭咷楚歌服虔曰咷音滌濯之滌】

防

【去聲則音宙說文防從彳由聲玉篇防除又徒歷二切今廣韻四十九宥部失收】

糴

【去聲則徒料反左傳成十年晉侯使糴茷如楚糴調去聲一音杜敖反】

苖

【同上說文苖從艸由聲】

蓨【他歷切】

【平聲則他雕反說文蓨從艸修聲】

�

【同上說文�從目修聲今此字兩收於十八尢二十三錫部中十八尢部作�】

【苦擊切當作苦激】

【去聲則苦弔反公羊宣六年傳注摮猶也口弔反亦作撽莊子撽以馬捶音苦弔反又古的反今此字兩收於三十四嘯二十三錫部中】

惄【奴歷切當作奴礫】

【去聲則奴弔反說文惄從心叔聲叔音少】

溺

【同上詩桑柔見削字下晉陸機遂志賦見濯字下莊子齊物論其溺之所爲之注奴狄反郭奴徼反說文溺水自張掖刪丹西至酒泉合黎餘波入於流沙從水弱聲而灼切趙宧光曰卽禹貢之弱水不勝鴻毛故曰弱加水作溺王褎九懷浮溺水兮舒光是也借防也亦取易沈義俗遂讀作防非也春秋陳侯溺魯大夫溺論語桀溺並古人名書生亦讀成防苟他字以溺爲防義猶可通至於命名何苦而必加之惡號哉按說文以防爲沒水之溺則經典溺字俱從借用字矣又史記範睢酈食其韓安國傳並用爲溺之溺索隱曰溺音年弔反正義曰溺古尿字亦借用也張弨曰溺有本聲本訓自借防尿二用聲亦隨轉而防尿之聲意反晦尿正作俗譌讀水平聲防謬】

戚【倉歷切當作倉礫】

【去聲則七肖反詩小明三章防我往矣日月方奧曷云其還政事愈蹙歳聿雲暮采蕭獲菽心之憂矣自貽伊戚念彼共人興言出宿豈不懷歸畏此反覆此章當從奧字爲韻太經親次二孚其肉其志資戚漢張衡東京賦若乃流遁反放心不覺樂而無節後離其戚一言幾於喪國我未之學也覺學俱去聲魏嵇康太師箴悠悠庶類我控我告惟賢是授何必親戚順乃造好民實胥效治亂之原豈無昌敎思親詩中夜悲兮當誰告獨抆涙兮抱哀戚晉郭璞元帝哀策文窮號曷防叩心誰告何悲之哀何痛之酷嗚呼我皇逢天之戚按戚慼蹙三字同音故考工記不微至無以爲戚速也徐劉皆音將六反史記髙祖紀泗川守壯敗於薛至戚如湻曰戚音將毒反而釋名戚慼也斧以斬斷見者皆慼懼也可見三字之同音矣楚辭九辯悲憂窮戚兮獨處廓戚一作慼文選作蹙】

鼜

【上聲則側九反周禮鎛師凡軍之夜三鼜皆鼓之注春秋傳所謂賔將趨者音聲相佀今左傳作賔將掫莊九反去聲則七料反周禮掌固夜三鼜以號戒杜子春讀爲造次之造宋書樂志鼜周禮音戚今世音切豉反誤說文本作�從壴蚤聲以上字轉去聲則入嘯笑韻凡從敫從樂從勺從狄從條從叔從周從翟從戚之類並入此】

覿【徒歷切】

【古音瀆易困初六臀困於株木入於幽谷三歲不覿晉陸機七徵是以靈感而表應嘉神繁而畢覿舞唐庭之來儀鳴岐陽之鸑鷟當攺入屋韻周禮司市以量度成賈而徵儥聶氏音笛今儥字在一屋部則知覿之音笛亦同此誤也】

二十四職

職【之翼切】

【去聲則音志淮南子覽冥訓見服字下易林萃之坤新受大喜福優重職樂且日富唐李華含元殿賦猶慮憲章或遺國容未僃乃立掌匭之司館通事之司職在達下情於上天儆王言於有位史記屈原傳章畫職墨兮前度未攺楚辭作志墨叔孫通傳百官執職傳警索隱曰職音幟集古錄載漢樊毅華嶽碑以周禮職方氏爲識方氏云識志其義通也金石錄載漢袁逢華嶽碑亦以職方氏爲識方氏】

織

【上聲則音止易林頤之夬嘉聞福喜繒帛盛織日就爲得去聲則音志詩瞻卬四章鞠人忮忒譖始竟背豈曰不極伊胡爲慝如賈三倍君子是識婦無公事休其蠶織梁沈約髙士贊亦有哲人獨執髙志避世避言不友不事恥從污祿靡惑芳餌心安藜藿口絕炮胾取足落毛寧懷組織詩織文鳥章織古幟字漢書食貨志旗織加其上甚壯師古曰織讀曰幟陳湯傳望見單於城上立五采幡織師古曰織讀曰幟公羊莊三十一年傳注旗軍幟名幟本又作】

【織今此字兩收於七志二十四職部中】

防

【去聲同上亦作膱儀禮鄕射禮薦脯用籩五膱注古文膱爲胾今文或作植】

直【除力切】

【去聲則音値詩緜五章其繩則直縮版以載作廟翼翼孟子放勳曰勞之來之匡之直之輔之翼之使自得之又從而振徳之文子上徳篇舌之與齒孰先獘焉繩之與矢孰先直焉淮南子說林訓同周禮馬質注月直大火直音値考工記輪人縣之以眡其輻之直也直音値儀禮士昬禮婦洗在】

【北堂直室東隅直音値士防禮主人堂下直東序西面注直音値禮記月令注於藏直脾直音文吏反正月宿直尾箕直音文吏反喪大記注祝負墉南面直君直如字又音値投壺馬各直其算直如字又音値史記天官書前列直斗口三星索隱曰直如字又音値吳王濞傳越直長沙者直音値匈奴傳諸左方王將居東方直上谷索隱曰案姚氏云古字例以直爲値漢書霍去病傳適直靑軍】

【出塞千餘里師古曰直讀曰値朱買臣傳直上計時師古曰直讀曰値張敞傳直守逺郡直讀曰値酷吏傳無直寧戚之怒師古曰直讀曰値後漢張平子碑書直作値】

【林直切力】

【平聲則林之反易林無妄之解鶴鳴九臯處子失時載土販鹽難爲功力晉書音義驪靬今其土俗人呼驪靬疾言曰力虔去聲則林志反詩桑柔十五章民之罔極職涼善背爲民不利如雲不克民之回遹職競用力淮南子泰族訓分財而衣食之立大學而敎誨之夙興夜寐而勞力之要略見福字下】

敕【恥力切】

【上聲則稱止反詩楚茨見下去聲則稱致反注云今相承用勑太經文罔防相極直酋相勑出冥入冥新故更代陰陽疊循淸濁相廢將來者進成功者退已用則賤當時則貴天文地質不易厥位張弨曰敕從攴束聲初譌作勅再譌作勑則爲洛代切之別一字矣試觀從來�命篆文皆作�可知當從也】

�

【去聲同上說文�從異聲】

恜

【同上顏氏家訓守道信謀欲行一事卜得惡卦反令恜恜】

食【乘力切】

【上聲則音祀詩楚茨見下去聲則音嗣易明夷象傳君子於行義不食也六二之吉順以則也南狩之志乃大得也入於左腹獲心意也箕子之貞明不可息也初登於天照四國也後入於地失則也左傳見去聲祐字下管子四稱篇貪於貨賄競於酒食不與善人惟其所事倨敖不恭不友善士莊子山木篇吾無糧我無食安得而至焉墨子七患篇故民無仰則君無養民無食則不可事淮南子泰族訓見上易林萃之小畜筐傾筥覆畏我公置簡伯無禮太師正食漢王褎洞簫賦見下說苑談叢篇默無過言慤無過事木馬不能行亦不費食騏驥日馳千里鞭箠不去其背太經事次五事其事王假之食後漢書西南夷傳遠夷樂徳歌聞風向化所見奇異多賜繒布甘】

【美酒食今此字兩收於七志二十四職部中】

息【相卽切】

【平聲則相夷反漢書地理誌司吾莽曰息吾水經注楚執鐘吾子以爲司吾縣王莽更之息吾也上聲則相裏反釋名始息也言滋息也去聲則相二反詩大東三章薪是獲薪尙可載也哀哉憚人亦可息也易明夷象傳見上荀子天論篇所志於天者已其見象之可以期者矣所志於地者已其見宜之可以息者矣所志於四時者已其見數之可以事者矣所志於陰陽者已其見知之可以治者矣呂氏春秋審分篇凡人主必審分然後治可以至姦僞邪僻之塗可以息惡气苛疾無自至漢書賈誼傳服乃太息舉首奮翼口不能言請對以意萬物變化兮固無休息眾人或或兮好惡積】

【意眞人淡漠兮獨與道息王褎洞簫賦是以蟋蟀蚸蠖跂行喘息螻蟻蝘蜓蠅蠅翊翊遷延徙迆魚瞰雞睨垂喙防轉瞪瞢忘食易林觀之歸妹銅人鐵距雨露勞苦終日卒歲無有休息方言呬息也】

寔【常職切】

【去聲則音是書秦誓是能容之大學引作寔能容之是不能容作寔不能容爾雅釋詁寔是也春秋桓六年寔來公羊傳寔來者何猶曰是人來也谷梁傳寔來者是來也說文寔從宀是聲】

植

【去聲則直吏反管子版法篇凡將立事正彼天植漢賈誼弔屈原文闒茸尊顯兮防諛得志賢聖逆曳兮方正倒植淮南子俶眞訓夫天不定日月無所載地不定艸木無所植晉潘嶽懷縣詩小國寡人民終日寂無事白水過庭激緑槐夾門植信美非吾土祗攪懷歸志懷舊賦望彼楸矣感於予思旣興慕於戴侯亦悼元而哀嗣墳累累以接隴柏森森以欑植何逝沒之相尋曽舊艸之未異馬汧督誄鞏更恣睢濳跱官寺齊萬虓闞震驚臺司聲勢沸騰種落煽熾旌旗電舒戈矛林植梁何遜西州寓直懷郡中遊聚詩寓直慚虎賁沈迷豈職事祈祈寒枝動蒙蒙秋雨駛不見眼中人空想山南寺防桐傍櫩上長楊夾門植書金縢植璧秉珪植時織反又音置詩有瞽傳植者爲虡植時力反又直吏反那箋植鞉鼓者植時職反又音値周禮大司馬大役與慮事屬其植植音直吏反山虞植虞旗於中植時力反又音値田防令獲者植旌植直吏反又時力反考工記輿人注軹輢之植者植直吏反梓人注植曰虡植直吏反又時力反禮記檀弓注同又繩所以系矦於植者也植直吏反禮記檀弓行並植於晉國植直吏反又時力反月令具曲植籧筐植直吏反左傳宣二年華元爲植植直吏反襄三十年其君弱植植徐音直吏反一音時力反定十年步左右皆至而立如植植市力反一音値今此字兩收於七志二十四職部中】

埴

【去聲則昌志反釋名埴膩也黏胒如脂之職也書禹貢厥土赤埴墳音市力反鄭作戠徐鄭王皆讀曰熾韋昭音試今此字兩收於七志二十四職部中】

湜

【去聲則音是易坎上六寘於叢棘子夏傳作湜說文湜從水是聲】

殖

【去聲則直吏反左傳襄三十年輿人誦之曰我有子弟子產誨之我有田疇子產殖之子產而死誰其嗣之】

識【賞職切】

【平聲則音之莊子山木篇侗乎其無識儻乎其怠疑萃乎芒乎其送往而迎來去聲則音志詩賓之初筵五章三爵不識矧敢多又瞻卬見上楚辭天問師望在肆昌何識鼓刀揚聲後何喜九章惜往日𨿽有西施之美容兮防妒入以自代願陳情以白行兮得罪過之不意情寃見之日明兮如列宿之防置乘騏驥而馳騁兮無轡銜而自載乘汜泭以下流兮無舟檝而自僃背法度而心治兮辟與此其無異寧溘死而流亾兮恐禍殃之有再不畢辭而赴淵兮惜癰君之不識宋玉神女賦晡夕之後精神怳忽若有所喜紛紛擾擾未知何意目色髣髴乍若有記見一婦人狀甚奇異寐而夢之寤不自識罔兮不樂悵爾失志管子樞言篇戒之戒之微而異之動作必思之無令人識之卒來者必僃之荀子成相篇觀往事以自戒治亂是非亦可識托於成相以諭意哀公篇若天之嗣其事不可識呂氏春秋君守篇故善爲君者無識其次無事六韜見默字下漢枚乘七發見下東方朔七諫處湣湣之濁世兮今安所達乎吾志意有所載而遠逝兮固非眾人之所識易林巽之節嬰兒孩子未有知識彼童而角亂我政事劉向九嘆路曼曼其無端兮周容容而無識引日月以指極兮少須臾而釋思列女傳齊太倉女頌緹縈訟父亦孔有識推誠上書文雅甚僃小女之言乃感聖意終除肉刑以免父事馮衍顯志賦韓盧抑而不縱兮騏驥絆而不試獨慷慨而遠覽兮非庸庸之所識後漢中常侍樊君碑文見室字下江表傳得黃金一笥不如爲桺伯騫所識晉東晢居釋今先生耽道修藝嶷然山峙濳朗通微洽覽防識夜兼忘寐之勤晝騁鉆之思曠年累稔不墮其志鱗翼成而愈伏術業優而不試盧諶贈劉琨詩纖質寔微衝飇斯値誰謂言精致在賞意不見得魚亦忘厥餌遺其形骸寄之防識後漢書杜欒劉李傳贊黃冦方熾子奇有識武謀允臧瑜亦協志弼忤宦情云犯時忌成仁防已同方殊事宋謝靈運撰徵賦世闕才而貽亂時得賢而興治救祖考之邦壤在幽人而枉志體飛書之遠情悟犒師之通識迨明達之髙覽契古今而同事釋名識幟也有章幟可按視也易大畜象傳君子以多識前言往行劉瓛本作志左傳昭二十一年注徽識也本又作幟漢書髙帝紀旗幟皆赤師古曰幟音式志反史家字或作識或作志皆同今此字兩收於七志二十四職部中】

飾

【去聲則音試韓非子外儲說右上申子曰上明見人僃之其不明見人惑之其知見人飾之不知見人匿之其無欲見人伺之其有欲見人餌之】

軾

【同上禮記緇衣苟有車必見其軾苟有衣必見其敝】

式

【上聲則商止反詩楚茨見下蕩五章天不湎爾以酒不義從式旣愆爾止靡明靡晦去聲則音試詩崧髙二章亹亹申伯王纘之事於邑於謝南國是式史記秦始皇紀之罘山刻石文皇帝哀眾遂發討師奮揚武徳義誅信行威燀防達莫不賔服烹滅彊防振救黔首周定四極普施明法經緯天下永爲儀則大矣哉宇縣之中承順聖意羣臣誦功請刻於石表垂於常式素問疏五過論視防淵尙可測迎浮雲莫知其際聖人之術爲萬民式論裁志意必有法則循經守數按循醫事爲萬民副故事有五過四徳淮南子要略見福字下說苑建本篇疏達世事分明利害籌策得失以觀禍福設義立度以爲法式漢邊韶塞賦施之於人仁義載焉考之古今王霸僃焉覽其成敗爲法式焉】

極【渠力切】

【上聲則渠綺反詩楚茨見上淮南子精神訓賤之而弗憎貴之而弗喜隨其天資而安之不極去聲則渠記反詩桑柔瞻卬並見上楚辭天問厥萌在初何所意焉璜臺十成何所極焉荘子則陽篇道物之極言默不足以載非言非默議有所極荀子賦篇一往一來結尾以爲事無羽無翼反覆甚極尾生而事起尾邅而事已史記秦始皇紀見上靈樞經外揣篇是謂陰陽之極天地之蓋請藏之靈蘭之室弗敢使泄也漢枚乘七發橫防之極魚鼈失勢顚倒偃側司馬相如上林賦見北字下淮南子要略見福字下易林暌之未濟生冝地乳上皇大喜隆我祉福貴壽無極太經文見】

【上吳越春秋見福字下左傳費無極史記楚世家作費無忌索隱曰極忌聲相近淮南子亦作無忌】

匿【女力切】

【去聲則女計反荀子成相篇人之態不如僃爭寵嫉賢利惡忌妒功毀賢下斂黨與上蔽匿韓非子外儲說右上見上而有知見也人且匿女而無知見也人且意女素問見伏字下淮南子主術訓故人主誠正則直士任事而姦人伏匿矣人主不正則邪人得志忠者隱蔽矣兵略訓兵貴謀之不測也形之隱匿也出於不意不可以設僃也漢王褒四子講徳論閔耋老之逢辜憐縗絰之服事惻隱身死之腐人淒愴子弟之縲匿】

測【初力切】

【去聲則初志反素問見上淮南子兵略訓見上】

憶【於力切】

【去聲則音意釋名憶意也恆在意中也張弨曰六書正譌意又思也別作憶非趙宧光說同亦作憶爲臆俗攺】

薏

【同上張弨曰說文�苢黍屬從艸啻聲俗譌從意元並列正文於下玉篇正�在前俗薏次之】

億

【平聲則於其反易震六二億喪貝陸徳明音義云本又作噫於其反辭也六五同禮記文王世子注億可以爲之也億本又作噫易系辭傳噫亦要存亾吉凶則居可知矣此從口之噫而王肅音於力反書金縢噫公命我勿敢言噫音於其反馬本作懿猶億也】

【上聲則於紀反詩楚茨首章楚楚者茨言抽其棘自防何爲我藝黍稷我黍與與我稷翼翼我倉旣盈我庾維億以爲酒食以享以祀以妥以侑以介景福四章苾芬孝祀神嗜飲食卜爾百福如幾如式旣齊旣稷旣匡旣敕永錫爾極時萬時億去聲則音意楚辭天問厥萌在初何所億焉一作意漢書貨殖傳引論語億則屢中作意則屢中禮記少儀注測意度也意本又作億史記吳王濞傳億亦可乎卽意字按洪適漢隸所載泰山都尉孔宙碑樊毅修華嶽碑司隸校尉魯峻碑並書億作啻巴郡太守張納碑書億作意小黃門譙敏碑書意作�而元吳澂解易億喪貝謂是意錢之戲以古意億通用也張弨曰說文十萬曰�顯足證據張納碑正是石經混用億安也俗通譌攺作億】

臆

【去聲同上史記賈生傳鵩賦請對以臆漢書作意晉書卞壼傳裁出否於意斷意音於力反臆卽下肊重文】

�

【同上今作檍考工記弓人檍次之檍於力反又音意張弨曰說文�梓屬可爲棺槨弓材檍杶也廣韻不混】

醷

【同上周禮酒正注醫與臆相佀臆本又作醷於紀反徐於力反禮記內則醷於紀反又於力反今醷字兩收於六止二十四職部中】

抑

【平聲則音噫詩抑此皇父箋云抑之言噫噫是皇父疾而呼之去聲則音懿楚辭九章懷沙撫情效志兮俛詘以自抑刓方以爲圓兮常度未替素問見殺字下楚語衛武公作懿戒以自儆韋昭云懿讀曰抑大雅抑之篇也元戴侗六書故曰論語抑與之與漢石經作意與之與大戴禮武王問師尙父曰黃帝顓頊之道存乎意亦忽不可得見與後漢書隗嚻問班彪曰抑者從橫之事復起於今乎蓋抑有意音二字古通用也陳第曰抑音懿詩抑抑威儀抑讀如易懿文徳之懿國語引詩抑戒作懿戒按抑字詩賓之初筵三章與怭秩爲韻假樂三章與秩匹爲韻後人乃分入職韻】

�

【見上張弨曰說文啻快也從言從中����從之俗書廢閣正文俱攺從意遂譌混互防幸載此本文可攷也】

色【所力切】

【去聲則所類反漢司馬相如上林賦見罸字下東方朔七諫服淸白以逍遙兮偏與乎英異色西施媞媞而不得見兮母勃屑而日侍】

棘【紀力切】

【上聲則音紀詩楚茨見上去聲則音記詩采薇五章四牡翼翼象弭魚服豈不日戒玁狁孔棘出車見牧字下】

亟

【去聲則去吏反詩靈臺二章見伏字下今此字兩收於七志二十四職部中】

悈

【去聲則音戒說文悈從心戒聲今此字兩收於十六怪二十四職部中】

弋【與職切】

【上聲則音以春秋襄四年秋七月戊子夫人姒氏薨公羊傳作弋氏八月辛亥葬我小君定姒公羊傳作定弋定十五年秋七月壬申姒氏卒谷梁傳作弋氏辛巳葬定姒谷梁傳作定弋禮記月令田獵罝罘羅网畢翳餧獸之藥母出九門注今月令翳爲弋趙宧光曰弋本作�余制切抴也加體作弋說文代從人弋聲】

廙

【去聲則音異說文廙從廣異聲今此字兩收於七志二十四職部中】

翼

【上聲則音以詩楚茨見上去聲則音異詩采薇緜並見上生民三章誕寘之隘巷牛羊腓字之誕寘之平林會伐平林誕寘之寒冰鳥覆翼之行葦見福字下孟子見上荀子見上呂氏春秋重言篇有鳥止於南方之阜其三年不動將以定志意也其不飛將以長羽翼也其不鳴將以覽民則也漢書賈誼傳見上枚乘七發見下吳越春秋見福字下說文本作�從飛異聲】

潩

【去聲同上說文潩從水異聲今此字兩收於七志二十四職部中】

翊

【同上漢王褒洞簫賦見上】

防

【同上說文防從匚異聲】

�

【同上玉篇�音異又音弋】

卽【子力反】

【按卽字易鼎九二爻辭與實疾爲韻詩東門之墠二章與栗室爲韻東方之日首章與日室爲韻篤公劉六章與宻爲韻後人乃分入職韻但職與質術櫛轉去聲則並是一韻故今仍之】

稷

【平聲則音粢爾雅粢稷也上聲則子禮反詩楚茨見上大田見黒字下生民見敏字下易林防之蹇磝磽白石不生黍稷無以供祭祗靈乏祀去聲則音祭詩閟宮見忒字下漢冀州從事張表碑文系帝髙辛爰曁后稷張仲孝友雅藝攸載宋沈括夢溪筆談稷乃今之穄也齊晉之人讀卽積皆曰祭乃其土音揚愼引羅端良說曰稷又名齊或爲粢故祭祀之號稷曰明粢而言粢盛者本之禮運粢醍在堂是也稷又名穄呂氏春秋飯之美者有陽山之穄然則稷也粢也穄也字有古今異文語有輕重殊音爾】

皕【彼側切】

【去聲則音祕說文從二百讀若祕】

侐【況逼切】

【去聲則火季反詩閟宮有侐音況域反一音火季反今此字兩收於六至二十四職部中】

副【芒逼切】

【去聲則方二反詩生民見達字下素問見上禮記曲禮上爲天子削者副之副讀曰劈呂氏春秋副之以吳刀亦劈字今此字兩收於四十九宥二十四職部中】

側【阻力切】

【平聲則音菑公羊昭二十五年傳以人爲菑何休注菑周埒垣也今太學辟雍作側字去聲則阻二反楚辭天問見殺字下漢枚乘七發今如太子之病者獨宜世之君子博見彊識承閒語事變度易意常無離側以爲羽翼淹沈之樂浩蕩之心遁佚之志其奚由至哉又見上劉向九嘆播規榘以背度兮防權衡而任意操繩墨而放棄兮傾容幸而侍側吳越春秋見福字下史記張釋之傳居北臨厠包愷音側】

嶷【魚力切】

【平聲則音疑說文嶷從山疑聲今此字兩收於七之二十四職部中】

薿

【上聲則音擬詩黍稷薿薿音魚起反徐音魚力反說文薿從艸疑聲今此字兩收於六止二十四職部中】

防

【去聲則魚忌反張弨曰說文引詩克岐克防今作嶷後人因岐所攺也今此字兩收於七志二十四職部中】

觺

【平聲則音疑楚辭招魂見平聲牛字下今此字兩收於七之二十四職部中詩靡所止疑疑音魚陟反今廣韻不收】

懝

【去聲則五漑反今此字兩收於十九代二十四職部中】

垐【秦力切】

【平聲則音茨說文垐從土次聲今此字兩收於六脂二十四職部中此韻轉去聲則入寘至志韻】

二十五徳

徳【多則切】

【去聲則多隊反孟子見直字下史記秦始皇紀見式字下素問見式字下淮南子覽冥訓見服字下易林大畜之豫道理和徳仁不相賊君子往之樂有其利頤之恆毛生毫背國樂民富矦王有徳漢書敍傳薄姬防魏宗文產徳竇后違意孝盤於代王氏仄微世武作嗣洛書甄曜度讖赤三徳昌九世會僃合帝際魏武帝短歌行周西伯昌懷此聖徳三分天下而有其二修奉貢獻臣節不墜崇矦讒之是以拘系徳�二字廣韻注混】

得

【平聲則多雷反太經遇次三不往來不求得去聲同上易震象傳震索索中未得也𨿽凶旡咎畏鄰戒也孟子見直字下楚辭九章惜往日何芳艸之早夭兮微霜降而下戒諒不聰明而蔽壅兮使讒諛而日得自前世之嫉賢兮謂蕙若其不可佩孫子九地篇是故其兵不修而戒不求而得素問見伏字下文子自然篇天地之道無爲而僃無求而得易林比之臨鼎之坤並見下頤之夬見織字下夬之鼎心無可據射鹿不得多言少實語無成事漢郎中鄭固碑辭見下張弨曰說文得行有所得也與防失字不同廣韻不混】

則【子徳切】

【去聲則子隊反呂氏春秋見翼字下史記秦始皇紀見式字下素問見式字下淮南子要略見福字下說文廁從廣則聲】

忒【他徳切】

【去聲則他代反詩瞻卬見織字下閟宮三章春秋匪懈享祀不忒皇皇后帝皇祖后稷說文忒從心弋聲又作�從心代聲亦作貸禮記月令宿離不貸無或差貸毋有差貸皆忒字易四時不忒京氏作貸管子四稱篇四時不貸弟子職篇其儀不貸皆忒字】

慝

【同上詩瞻卬見織字下釋名慝態也有姦態也慝卽�俗攺字】

貸

【同上按周禮泉府凡民之貸者貸音特注貸民之物貸音吐代反史記貨殖傳賫貸子錢索隱曰貸音吐得反惟無鹽氏出捐千金貸索隱曰貸音吐代反晉書王長文傳蜀土荒饉開倉振貸長文居貧貸多音義云上貸他代反下貸徒得反是以乞貸之貸爲入聲出貸與人之貸爲去聲猶乞字之分去入二聲也然左傳文十四年盡其家貸於公有司以繼之貸音待又音忒莊子將貸子三百金貸音特韓非子權篇故曰毋富人而貸焉毋貴人而逼焉毋專信一人而失其都國焉作入聲易林比之臨府藏之富王以賑貸捕魚河海笱网多得作入聲鼎之坤郤叔賈貸行祿多悔利無所得作去聲則亦不可以一槪論矣今此字兩收於十九代二十五徳部中去聲注借也施也假也入聲注從人求物也唐李商隱太倉箴借借貸貸此門先塞須防蒼蠅變白作黒此用入聲字】

刻【苦得切】

【平聲則苦陔反論衡引書我舊云刻子作孩子上聲則音欬釋名欬刻也气奔至出入不平調若刻物也去聲則苦代反太經瑩植表施景楡漏率刻昬明考中作者以戒說文刻從刀亥聲或音契爾雅注今江東呼刻斷物爲契斷左傳定九年盡借邑人之車契其軸注契刻也後漢書張衡傳斯契船而求劍注契猶刻也呂氏春秋曰楚人有渉江者其劍自舟中墜於水遽契其舟釋名契刻也刻識其數也】

克

【平聲則音悝史記平準書魏用李克盡地力貨殖傳李克務盡地力索隱曰案漢書食貨志及劉向別錄皆作李悝孟子列傳魏有李悝盡地力之敎是史記一書而或作克或作悝以音之轉而異也去聲同上詩小宛見去聲富字下桑柔見力字下管子四稱篇動作則事居國則富處軍則克臨難據事𨿽死不悔六韜見下】

特【徒得切】

【去聲則音代詩我行其野見葍字下漢郎中鄭固碑辭貢計王庭蕐夏歸服帝用嘉之顯拜殊特將從雅意色斯自得乃遭氛災隕命顚沛說文特從牛寺聲】

螣

【上聲則音待詩大田二章去其螟螣及其蟊賊無害我田穉田祖有神秉畀炎火】

黑【呼北切】

【上聲則呼每反詩大田四章曾孫來止以其婦子饁彼南畞田畯至喜來方禋祀以其騂黒與其黍稷以享以祀以介景福釋名黒晦也如晦冥時色也張弨曰說文火所燻色從炎上出�俗譌作黑本形遂晦矣】

墨【莫北切】

【平聲則音梅列子墨防音迷今山東萊州人呼卽墨爲濟迷本艸李時珍曰石炭上古以書字謂之石墨今俗呼爲煤炭煤墨音相近也說文本作�從從土上聲則音每釋名墨痗也佀物痗墨也】

默

【去聲則音昧莊子見極字下六韜軍勢篇事莫大於必克用莫大於默動莫大於不意謀莫大於不識】

賊【昨則切】

【上聲則昨耒反詩大田見上去聲則昨類反素問寶命全形論余念其痛心爲之亂惑反甚其病不可更代百姓聞之以爲殘賊易林同人之損梅李冬實國多冦賊亂擾並作王不能制】

塞【蘇則切】

【去聲則蘇代反詩常武六章王猶允塞徐方旣來荀子賦篇此夫大而不塞者與克盈太宇而不窕入郤穴而不偪者與行遠疾速而不可托訊者與往來惽憊而不可爲固塞者與防至殺傷而不憶忌者與功被天下而不私置者與訊與誶同太經盛陽气隆盛充塞物窴然盡滿厥意難測難無閒中密塞也大車川川上下輆也漢蘇順孝和皇帝誄自防何爲欽明允塞恭惟大行天覆地載無爲而治冠斯往代今此字兩收於十九代二十五徳部中此韻轉去聲則入隊代廢韻】

防【蒲北切】

【去聲則蒲故反今此字兩收於五二十五徳部中】

踣

【同上管子七臣七主篇故設用無度國家踣呂氏春秋行論篇將欲踣之必髙舉之漢蔡邕釋誨闇謙盈之效迷損益之數騁駑駘於修路慕騏驥而增驅卑俯乎外戚之門乞助乎近貴之譽榮顯未副從而顚踣左傳襄十一年踣其國家踣蒲北反徐音敷豆反十四年與晉踣之踣蒲北反又蒲豆反漢書刑法志凡殺人者踣諸市師古曰踣音防付反莊子赴水則接掖持頤司馬本作踣申徒狄】

【囙以踣河徐音方附反今此字兩收於五十二十五徳部中】

僕

【去聲則音赴漢陸賈新語輔政篇夫居髙者自處不可以不安履危者任杖不可以不固自處不安則墜任杖不固則僕司馬相如上林賦彎蕃弱滿白羽射遊梟轢蜚遽擇肉而後發先中而命處矢分蓺殪僕書盤庚傳如顚僕之木僕音赴又步北反詩賓之初筵箋無使顚僕僕音赴一音蒲北反蕩傳顚僕僕蒲北反又音赴周禮司常注民至僕之僕薄北反又音赴禮記檀弓注斃僕也僕蒲北反又音赴表記注同左傳成二年注右被射僕車中僕音赴又蒲北反昭十三年注僨僕也僕音赴又蒲北反定八年注斃僕也僕音赴又蒲北反史記倉公傳卽僕於厠索隱曰僕音赴又音步北反宋庠國語補音古踣僕二字互爲讀踣或音防付反僕或音蒲北反今此字三收於十遇五十二十五徳部中以上三字當攺入陌韻轉去聲則入禦遇暮韻】

唐韻正卷十九

欽定四庫全書

唐韻正卷二十

昆山顧炎武撰

入聲

二十六緝

十【是執切】

【此字在古𨿽無轉聲者然宋陸遊老學庵筆記謂轉平聲可讀爲諶引白樂天詩緑浪東西南北路紅欄三百九十橋宋文安公宮詞三十六所春宮館一一香風送管弦鼂以道詩煩君一日殷勤意示我十年感遇詩則知轉音之法唐人固有用之者矣又按白居易新昌新居書事詩梵部經十二書字五千到郡齋筆詩版圖十萬戶兵籍五千人務觀未引平聲音如林反】

什

【同上史記張儀博塞什谷之口徐廣云什一作尋成臯鞏縣有尋口尋什聲近故其名異】

汁【之入切】

【平聲則音斟方言斟協汁也北燕朝鮮洌水之間曰斟自關而東曰協關西曰汁】

湆【去急切】

【平聲則去今反說文湆從水音聲】

翕【許及切】

【平聲則許含反詩常棣七章妻子好合如鼓瑟琴兄弟旣翕和樂且湛】

闟

【同上後漢輿服志鳯皇闟防薛綜曰闟之言圅也】

邑【於汲切】

【平聲則於含反詩小戎二章騏駵是中騧驪是驂龍盾之合鋈以觼軜言念君子溫其在邑方何爲期胡然我念之】

斟【昌汁切】

【平聲則職防反今此字兩收於二十一侵二十六緝部中此韻轉去聲則入沁韻】

二十七合

合【矦閤切】

【平聲則音含詩小戎見邑字下常棣見翕字下釋名含合也合口停之也說文龕從龍合聲】

頜【古沓切】

【上聲則音頷今此字兩收於四十八感二十七合部中】

防【徒合切】

【上聲則徒感反玉篇防徒答徒感二切】

�【䢐合切】

【平聲則䢐含反】

防

【同上今此二字並兩收於二十二覃二十七合部中】

�【子答切】

【上聲則七感反說文�從口防聲今此字兩收於四十八感二十七合部中】

防

【平聲則作含反今此字兩收於二十二覃二十七合部中】

妠【奴答切】

【去聲則奴紺反今此字三收於五十三勘十五鎋二十七合部中】

軜

【平聲則奴含反詩小戎見邑字下】

罯【烏合切】

【上聲則烏感反說文罯從网音聲今此字兩收於四十八感二十七合部中】

罨

【上聲則音掩說文罨從网奄聲今此字三收於五十琰二十七合三十三業部中】

�

【同上說文�從革奄聲】

媕

【平聲則烏含反說文媕從女弇聲今此字兩收於二十二覃二十七合部中】

庵

【同上今此字兩收於二十二覃二十七合部中】

防【七合切】

【平聲則音參】

防

【同上說文防從女參聲今此二字並兩收於二十二覃二十七合部中】二十八盍

盍【胡臘切】

【去聲則胡紺反說文豓從丰盍聲】

傝【吐盍切】

【去聲則他紺反今此字兩收於五十三勘二十八盍部中】

儑【五盍切】

【去聲則五紺反今此字三收於五十三勘二十七合二十八盍部中】

盦【安盍切】

【平聲則烏含反今此字兩收於二十二覃二十八盍部中此二韻轉去聲則入勘闞韻】

二十九葉

寁【疾葉切】

【上聲則子感反今此字兩收於四十八感二十九葉部中又按易豫九四朋盍陸希聲本作捷】

詀【叱渉切】

【平聲則丁兼反去聲則佇陷反今此字四收於二十五添二十六咸五十八陷二十九葉部中】

防

【平聲則音占說文防從女占聲或讀若占今此字兩收於二十四鹽二十九葉部中】

魘【於葉切】

【上聲則於琰反今此字兩收於五十琰二十九葉部中】

嬮

【平聲則一鹽反去聲則於豓反今此字三收於二十四鹽五十五豓二十九葉部中】

擪

【上聲則於琰反莊子壓其顪本亦作擪乃協反郭於琰反今此字兩收於五十琰二十九葉部中】

厭

【平聲則一鹽反上聲則於琰反】

【去聲則於豓反按四聲轉用無若此字之最明者如詩湛露厭厭夜飲之厭則平聲也禮記大學見君子而後厭然之厭則上聲也論語學而不厭之厭則去聲也詩厭浥行露儀禮鄕飲酒禮賓厭介入門左禮記曲禮厭冠不入公門檀弓死而不弔者三畏厭溺之厭則入聲也今此字四收於二十四鹽五十琰五十五豓二十九葉部中周禮大司徒注不厭服於十二敎厭音於渉反或於驗反左傳僖十五年注踐厭也厭於冉反一音於甲反昭二十六年將以厭眾厭於冉反又於葉反莊子其厭也如緘厭於葉反徐於冉反不厭其天李於豓反徐於瞻反好之不厭厭於鹽反又於豓反上下見厭而彊見也厭於豓反徐於瞻反史記髙祖紀於是因東遊以厭之索隱曰厭音一渉反又一冉反漢繁陽令楊君碑克厭帝心作克壓張弨曰按說文猒飽也爲猒足意廣韻收豓部加廠作厭笮也卽厓隤厭服意加土作壓壞也塞補也俗書將猒廢閣以厭通借四聲又以壓混爲隤厭矣又按禮記郊特牲血腥爓祭腥肆爓腍祭注並云爓或爲防防直輒反今廣韻防字不收】三十怗

怗【他協切】

【上聲則丁簟反公羊僖四年傳卒怗荊怗他恊反玉篇又丁簟反】

帖

【平聲則音添說文帖從巾占聲】

防

【同上說文防從革占聲】

貼

【同上說文貼從貝占聲】

防【苦協切】

【上聲則苦簟反漢書孝文紀天下人民未有防志史記作嗛】

�【徒協切】

【平聲則處占反今此字兩收於二十四鹽三十怗部中】

墊

【去聲則都念反書益稷下民昏墊左傳成六年民愁則墊隘襄二十五年久將墊隘孟子王子墊問曰莊子厠足而墊之致黃泉漢書段防宗傳卽畱所兵墊婁地王莽傳武功中水鄕民三捨墊爲池墊並音丁念反惟地理誌墊江孟康曰音重疉之疉今此字兩收於五十六防三十怗部中】

墊【奴協切】

【去聲則都念反今此字兩收於五十六防三十怗部中】

敜

【同上說文�從攴念聲】

【丁愜切】

【平聲則丁兼反今此字兩收於二十五添三十怗部中亦作�見二十五添部注云又丁頰切今此韻不收】

防【呼牒切】

【上聲則音險今此字兩收於五十琰三十怗部中按史記魏其武安傳沾沾自喜耳徐廣曰沾音昌兼反又當牒反今沾字在平聲二十四鹽二十五添去聲五十六防部而此韻不收此二韻轉去聲則入豓防釅韻】

三十一洽

防【苦洽切】

【平聲則苦鹹反說文防從齒咸聲】

防

【同上說文防從目咸聲】

三十二狎

鴨【烏甲切】

【平聲則烏兼反玉篇鴨古文作鵪】

譀【呼甲切】

【去聲則下闞反說文譀從言敢聲今此字兩收於五十四闞三十二狎部中】三十三業

脇【虛業切】

【上聲則音險呂氏春秋門中有斂陷注斂讀曰脇】

腌【於業切】

【平聲則於嚴反說文腌從肉奄聲今此字三收於二十八嚴二十九業三十三葉部中亦作淹禮記少儀注以醯與葷菜淹之淹音於廉反又於劫反又按慊字有二音禮記坊記貴不慊於上音口簟反莊子天運篇彼必齕齧挽裂盡去而後慊音苦牒反今廣韻但收於五十一忝部中大學此之謂自謙謙讀爲慊慊之言厭也除苦簟反】

三十四乏

泛【房法切】

【去聲則孚梵反今此字兩收於六十梵三十四乏部中此四韻轉去聲則入陷鑑梵韻】

唐韻正卷二十

