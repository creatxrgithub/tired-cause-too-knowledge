

欽定四庫全書

經部十

提要

小學類一【訓詁之屬】方言十三卷

【臣】等謹案方言十三卷舊本題漢雄撰晉郭璞注考晉書郭璞傳有注方言之文而漢書雄傳備列所著之書不及方言一字藝文志亦惟小學有雄訓纂一篇儒家有雄所序三十八篇注云太元十九法言十三樂四箴二雜賦有雄賦十二篇皆無方言東漢一百九十年中亦無稱雄作方言者至漢末應劭風俗通義序始稱周秦常以嵗八月遣輶軒之使求異代方言還奏籍之蔵扵祕室及嬴氏之亡遺棄脫漏無見之者蜀人嚴君平有千餘言林閭翁孺才有梗槪之法雄好之天下孝亷衛卒交防周章質問以次注續二十七年爾乃治正凡九千字又劭注漢書亦引雄方言一條是稱雄作方言寔自劭始魏晉以後諸儒轉相沿述皆無異詞惟宋洪邁容齋隨筆始考證漢書斷非雄作然邁所摘劉歆與雄往返書中旣稱在成帝時不應稱孝成皇帝一條及東漢明帝始諱莊不應西漢之末卽稱莊遵爲嚴君平一條則未深中其要領考書首成帝時云云乃後人題下標注之文傳寫舛訛致與書連爲一實非歆之本詞文義尙釐然可辧書中載楊莊之名不作嚴字實未嘗預爲明帝諱其嚴君平字或後人傳寫追攺亦未可知皆不足斷是書之僞惟後漢許愼說文解字多引雄說而其文皆不見扵方言又愼所注字義與今方言相同者不一而足亦皆不標雄方言字知當愼之時此書尙不名方言亦尙不以方言爲雄作故馬鄭諸儒未嘗稱述至東漢之末應劭始有是說魏孫炎注爾雅莫貈螳螂蛑字晉杜預注左傳授師孑焉句始逓相徴引沿及東晉郭璞遂注其書後儒皆稱雄方言蓋由扵是然劭序稱方言九千字而今本乃一萬二千九百餘字則字數較原本幾溢三千雄與劉歆往返書皆稱方言十五卷郭璞序亦稱三五之篇而隋志唐志乃並載雄方言十三卷與今本同則卷數較原本闕其二均爲抵牾不合考雄答歆書稱語言或交錯相反方復論思詳悉集之如可寛假廷期必不敢有愛云云疑雄本有此未成之書歆借觀而未得故七略不載漢志亦不著錄後或侯芭之流收其殘稿私相傳述閱時旣久不免扵輾轉附益如徐之增說文故字多扵前厥後傳其學者以漢志無方言之名恐滋疑竇而小學家有別字十三篇不著撰人名氏可以假借影附證其實出扵雄遂並爲十三卷以就其數故捲減於昔歟反復推求其眞僞皆無顯據姑從舊本仍題雄名亦疑以傳疑之義也雄及劉歆二書據李善文選注引懸諸日月不刋之書句已稱方言則自隋唐以來原附卷末今亦仍之其書世有刋本然文字古奧訓義深隠校讐者猝不易詳故斷爛訛脫幾不可讀錢曽讀書敏求記嘗據宋槧駁正其悞然曽家宋槧今亦不傳惟永樂大典所收猶爲完善檢其中秦有防娥之臺一條與錢曽所舉相符知卽從宋本錄入今取與近本相較始知明人妄行攺竄顚倒錯落全失其初不止錢曽所舉之一處是書𨿽存而實亡不可不亟爲釐正謹參互考訂凡攺正二百八十一字刪衍文十七字補脫文二十七字神明煥然頓還舊觀並逐條援引諸書一一疏通證明具列案語如左庶小學訓詁之傳尙可以具見崖略並以糾坊刻之謬俾無迷悞後來舊本題曰輶軒使者絕代語釋別國方言其文冗贅故諸家援引及史誌著錄皆省文謂之方言舊唐書經籍志則謂之別國方言實卽一書又容齋隨筆稱此書爲輶軒使者絕域語釋別國方言以代爲域其文獨異然諸本並作絕代書中所載亦無絕域重譯之語洪邁所云蓋偶然誤記今不取其說焉乾隆四十二年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

郭璞方言注自序

蓋聞方言之作出乎輶軒之使所以巡遊萬國采覽異言車軌之所交人迹之所蹈靡不畢載以爲奏籍周秦之季其業隳廢莫有存者曁乎生沈淡其志歷載構綴乃就斯文是以三五之篇著而獨鑑之功顯故可不出戶庭而坐照四表不勞疇咨而物來能名考九服之逸言摽六代之絕語類離詞之指韻明乖途而同致辧章風謡而區分曲通萬殊而不雜眞洽見之奇書不刋之碩記也余少玩雅訓防味方言復爲之解觸事廣之演其未及摘其謬漏庶以燕石之瑜補琬琰之瑕俾後之贍渉者可以廣寤多聞爾

欽定四庫全書

輶軒使者絕代語釋別國方言一

漢雄撰

晉郭璞注

黨曉哲知也楚謂之黨【黨朗也解寤貌】或曰曉齊宋之閒謂之哲

【案知讀爲智廣雅黨曉哲智也義本此智古智字孫綽遊天臺山賦近智以守見而不之之者以路絕而莫曉李善注云之往也假有之者以其路絕莫之能曉也方言曰曉知也此所引乃如字讀與廣雅異注內黨朗疊韻字也廣韻作爣朗云火光寛明】

虔儇慧也【謂慧了音翾】秦謂之謾【言謾詑音大和反謾莫錢又亡山反】晉謂之防【音悝或莫佳反】宋楚之閒謂之倢【言便倢也】楚或謂之防【他和反亦今通語】自關而東�魏之閒謂之黠或謂之鬼【言鬼衇也案荀子非相篇鄕曲之儇子楊倞注云方言儇疾也又曰慧也與喜而翾義同輕薄巧慧之子也楚詞惜誦篇忘儇以背眾兮王逸注儇佞也洪興祖引說文儇慧也惜往日篇或詑謾而不疑說文云謾欺也沇州謂欺曰詑注內卽詑之俗字此書音某及某某反之類多後人所加雜入郭注今無從辧別姑仍其舊鬼衇各本訛作鬼眎衇俗作脈因訛而爲眎後卷十內衇慧也注云今名黠爲鬼衇廣雅虔謾黠儇防防捷鬼慧也義本此倢捷古通用】

娥防【音盈】好也秦曰娥【言娥娥也】宋魏之閒謂之防【言防防也】秦晉之閒凡好而輕者謂之娥自關而東河濟之閒謂之媌【今關西人呼好爲媌莫交反】或謂之姣【言姣潔也】�魏燕代之閒曰姝【昌朱反又音株亦四方通語】或曰妦【言妦容也音蜂】自關而西秦晉之故都曰妍【秦舊都今扶風雍丘也晉舊都今太原晉陽縣也其俗通呼好爲妍五千反】好其通語也【案廣雅防媌姣姝妍好也義本此防各本訛作防惟廣雅不誤說文嬴從女羸省聲嬴與防有省不省之異寔一字古詩十九首盈盈樓上女皎皎當牕牖娥娥紅粉糚李善注云盈與嬴同古字通郭注於娥防並重言之又以姣潔釋姣正協此詩楚辭九歌靈偃蹇兮姣服洪興祖補注引方言好或謂之姣注云言姣潔也列子周穆王篇簡鄭衛之處子娥媌靡曼者張湛注云娥媌妖好也楊朱篇鄕有處子之娥姣者又曰丰屋美服厚味姣色玉篇引方言自關而東河濟之閒謂好爲媌詩陳風佼人僚兮釋文云佼字又作姣好也方言自關而東河濟之閒凡好謂之姣邶風靜女其姝釋文云姝說文作云好也鄭風子之丰兮毛傳丰丰滿也釋文云方言作妦宋玉神女賦貌丰盈以莊姝兮李善注引方言姝好也】

烈枿【五割反】余也【謂烈余也】陳鄭之閒曰枿晉衛之閒曰烈秦晉之閒曰肄【音謚傳曰夏肄是屏】或曰烈

【案詩大雅云漢序宣王承厲王之烈鄭箋云烈余也烈與裂防音義同說文裂繒余也廣雅防余也枿說文作云伐木余也又作蘗商書盤庚篇若顚木之有由蘗釋文云蘗本又作枿馬云顚木而肄生曰枿魯語山不槎蘗韋昭注云以株生曰蘗詩周南伐其條肄毛傳肄余也斬而復生曰肄肄余語之轉爾雅釋詁烈枿余也郭注云晉衛之閒曰蘗陳鄭之閒曰烈疏云方言文盤庚疏引郭注亦作晉衛之閒曰枿與方言本文互異注內烈余當作遺余】

臺胎陶鞠養也【臺猶頤也音怡】晉衛燕魏曰臺陳楚韓鄭之閒曰鞠秦或曰陶汝潁梁宋之閒曰胎或曰艾【爾雅云艾養也案臺頤古通用詩小雅毋兮鞠我毛傳鞠養也又保艾爾後福祿艾之毛傳皆云艾養也爾雅釋詁頤艾育養也郭注曰汝潁梁宋之閒曰艾方言云疏全引方言此條作晉衛燕趙曰臺余並同廣雅頤陶養也】

憮【亡輔反】防【音淹】憐牟愛也韓鄭曰憮晉衛曰防【防憸多意气也】汝潁之閒曰憐宋魯之間曰牟或曰憐憐通語也

【案爾雅釋詁憐惠愛也郭注韓鄭語今江東通呼爲憐疏全引方言此條作秦或曰憐余並同釋訓矜憐撫掩之也郭注撫掩猶撫拍謂慰防也說文憮也韓鄭曰憮撫也讀若侮憮聲義通憮防與撫掩亦聲義通荀子榮辱篇恈恈然惟利飲食之見楊倞注恈恈愛欲之貌方言云恈愛也宋魯之閒曰恈牟恈古通用廣雅憮防牟愛也義本此】

防憮矜悼憐哀也【防亦憐耳音陵】齊魯之閒曰矜陳楚之閒曰悼�魏燕代之閒曰防自楚之北郊曰憮秦晉之閒或曰矜或曰悼

【案詩小雅爰及矜人毛傳矜憐也曲禮七年曰悼鄭注悼憐愛也稽康養生論世皆知笑悼李善注云方言悼哀也笑悼謂笑其不善養生而又哀其促齡也廣雅防憮鹶悼憐哀也義本此矜鹶古通用】

咺【香逺反】唏【虛幾反】防【音的一音灼】怛痛也凡哀泣而不止曰咺哀而不泣曰唏於方則楚言哀曰唏燕之外鄙【鄙邊邑名】朝鮮洌水之閒【朝鮮今樂浪郡是也洌水在遼東音烈】少兒泣而不止曰咺【少兒猶言小兒】自關而西秦晉之閒凡大人少兒泣而不止謂之唴【丘尙反】哭極音絕亦謂之唴平原謂啼極無聲謂之唴哴【哴音亮今關西語亦然】楚謂之噭咷【叫逃兩音字或作叴音求】齊宋之閒謂之喑【音蔭】或謂之惄【奴歷反】

【案春秋成公十六年公羊傳悕矣何休注云悕悲也宋玉風賦中心慘怛李陵答蘓武書祗令人增忉怛耳潘嶽寡婦賦怛驚悟兮無聞嵇康幽憤詩怛若創痏李善注皆引方言怛痛也枚乘七發噓唏煩醒注引方言哀而不泣曰唏說文哀痛不泣曰唏朝鮮謂兒泣不止曰咺秦晉曰唴楚曰噭咷宋齊曰喑蓋本方言而小異其辭廣雅防怛惄痛也欷唴喨悲也義皆本此唏與悕欷哴與喨古通用】

悼惄悴憖傷也【詩曰不憖遺一老亦恨傷之言也憖魚吝反】自關而東汝潁陳楚之閒通語也汝謂之惄秦謂之悼宋謂之悴楚潁之閒謂之憖

【案詩衛風躬自悼矣毛傳悼傷也小雅我心憂傷惄焉如搗曹植朔風詩繁華將茂秋霜悴之李善注引方言悴傷也說文悴憂也春秋文公十二年左傳兩君之士皆未憖也釋文引方言憖傷也廣雅悴慯憖憂也悼惄悴憖慯也傷慯古通用】

愼濟愵濕桓憂也【者憂而不動也作念反】宋衛或謂之愼或曰陳楚或曰濕或曰濟自關而西秦晉之閒或曰惄或曰濕自關而西秦晉之閒凡志而不得欲而不獲髙而有墜得而中亡謂之濕【濕者失意濳沮之名】或謂之惄

【案愵各本作惄說文云惄饑餓也一曰憂也愵憂貌讀與惄同陸機贈弟士龍詩惄焉傷別促李善注云方言愵憂也自關而西秦晉之閒或曰惄今從李善所引爲正此前後字異音義同猶卷二內前作�後作�郭注論之甚明此因注偶未及後人攺而一之耳荀子修身篇卑濕重遲貪利楊倞注云方言濕優也自關而西凡志而不得欲而不獲髙而不墜行而中止皆謂之濕亦謂之惄不苟篇窮則升而儑楊倞注云儑當爲濕方言濕優也字書無儑字據此兩引方言皆作優或憂優古通用余與方言本文小異濕與濕通廣雅桓愼濟惄濕憂也義本此】

郁悠懷惄惟慮願念靖愼思也晉宋衛魯之閒謂之郁悠【郁悠猶郁陶也】惟凡思也慮謀思也願欲思也念常思也東齊海岱之閒曰靖【岱泰山】秦晉或曰愼凡思之貌亦曰愼【謂感思者之容】或曰惄

【案爾雅釋詁懷惟慮願念惄思也疏引方言此條文並同說文亦云惟凡思也慮謀思也念常思也卽取爲字之正訓張衡思賦濳服膺以永靖兮李善注云方言靖思也靖與靚同字林靖審也向秀思舊賦惟古昔以懷今兮李善注引方言惟思也又廣雅郁悠愼靖思也義本此】

惇丰厖【鴟】【音介】幠【海狐反】般【般桓】嘏【音賈】奕戎京奘【在朗反】將大也凡物之大貌曰丰厖深之大也東齊海岱之閒曰或曰幠宋魯陳衛之閒謂之嘏或曰戎秦晉之閒凡物壯大謂之嘏或曰夏秦晉之閒凡人之大謂之奘或謂之壯燕之北鄙齊楚之郊或曰京或曰將皆古今語也【語聲轉耳】初別國不相往來之言也今或同而舊書雅記故俗語不失其方【皆本其言之所出也雅爾雅也】而後人不知故爲之作釋也【釋詁釋言之屬】

【案憮各本訛作憮今訂正注內鴟般桓當作音鴟之音般桓之般觀卷十一注內防音癰癤之癤可見後人多妄刪原文遂不成語雅記故俗語謂常記故俗之語郭注雅爾雅也以雅記對舊書失之爾各本訛作小據下云釋詁釋言之屬當作爾雅甚明爾亦作尒遂訛而爲小方言此條自明其作書之意謂舊書所常記故俗之語本不失其方而後人不知是以作方言以釋之郭璞不逹其意以爲指爾雅釋詁釋言亦失之介夏幠厖嘏奕戎京壯將爾雅釋詁亦云大也疏引方言此條文並同釋文引方言厖深之大也介古通用說文厖石大也大也嘏大逺也奕大也奘駔大也廣雅寷般惇大也義本此丰寷古通用】

假【音駕】【古格字】懷摧詹戾艐【古屆字】至也邠唐冀兗之閒曰假或曰【邠今在始平漆縣唐今在太原晉陽縣】齊楚之會郊【兩境之閒】或曰懷摧詹戾楚語也【詩曰先祖於摧六日不詹魯侯戾止之謂也此亦方國之語不專在楚也】艐宋語也皆古雅之別語也【雅謂風雅】今則或同

【案格古通用艐格戾懷摧詹爾雅釋詁亦云至也郭注曰齊楚之會郊曰懷宋曰屆詹摧皆楚語方言云疏引方言此條文並同釋文艐孫云古屆字格字亦作廣雅假至也曹憲音格假格古亦通】

嫁逝䢐適往也自家而出謂之嫁由女而出爲嫁也逝秦晉語也䢐齊語也適宋魯語也往凡語也

【案列子天瑞篇子列子居鄭圃將嫁於衛張湛注云自家而出謂之嫁爾雅釋詁如適之嫁䢐逝往也郭注引方言自家而出謂之嫁猶女出爲嫁猶由古通用疏全引方言此條由亦作猶䢐亦作防說文云防往也防齊語適之也適宋魯語蓋本此】

謾臺【蠻怡二音】脇鬩【呼鬲反】懼也燕代之閒曰謾臺齊楚之閒曰脇鬩宋衛之閒凡怒而噎噫【噎噫謂憂也噫央媚反】謂之脇鬩【脇鬩猶沭也】南楚江湘之閒謂之嘽咺【湘水名今在零陵咺音香逺反案廣雅蟬咺謾臺脇鬩懼也義本此嘽蟬古通用咺曹憲音火袁反廣韻引方言此條文並同脇亦作愶玉篇云以威力相恐愶也注內沭各本訛作鬩谷今訂正後卷十有云凡窘猝怖遽謂之沭】

虔劉慘防殺也【今關西人呼打爲防音廩或洛感反】秦晉宋衛之閒謂殺曰劉晉之北鄙亦曰劉秦晉之北鄙燕之北郊翟縣之郊謂賊爲虔【今上黨潞縣卽古翟國】晉魏河內之北謂防曰殘楚謂之貪南楚江湘之閒謂之歁【言歁防難猒也】

【案詩周頌勝殷遏劉毛傳劉殺也春秋成公十三年左傳虔劉我邊陲杜預注云虔劉皆殺也疏引方言虔殺也慘說文云毒也防惏古通用說文河內之北謂貪曰惏與此小異春秋僖公二十四年左傳狄固貪惏釋文引方言殺人而取其財曰惏疏所引同方言無此語昭公二十八年左傳貪惏無饜疏引方言晉魏河內之北謂惏爲殘楚謂之貪惏又作婪說文云貪也杜林說卜者黨相詐驗爲婪歁各本訛作欺注內同說文歁食不滿也讀若坎廣雅歁婪貪也義本此曹憲音苦感反今據以正訂歁防疊韻字也】

亟憐憮防愛也東齊海岱之閒曰亟【欺革反】自關而西秦晉之閒凡相敬愛謂之亟陳楚江淮之閒曰憐宋衛邠陶之閒曰憮或曰防【陶唐晉都處】

【案亟亦作防注內欺革反各本訛作詐欺也於正文不相涉廣雅防憮防愛也義本此曹憲於防下列欺革九力二反今據以訂正爾雅釋言憮敉撫也疏引方言東齊邠陶之閒謂愛曰憮東齊二字誤】

睂棃耊鮐老也東齊曰睂【言秀睂也】燕代之北鄙曰棃【言面色似凍棃】宋衛兗豫之內曰耊【八十爲耊音絰】秦晉之郊陳兗之會曰耇鮐【言背皮如鮐魚耇音垢】

【案詩豳風以介睂壽毛傳睂壽豪睂也小雅遐不睂壽毛傳睂壽秀睂也棃亦通用黎吳語播棄黎老韋昭注鮐背之耇稱黎老詩秦風逝者其耊毛傳八十曰耊大雅黃耇臺背毛傳臺背大老也鄭箋云耇凍棃臺之言鮐也大老則背有鮐文疏引方言燕代北鄙謂老爲棃釋文引方言凍棃老也凍字方言所無爾雅釋詁黃髮齯齒鮐背耇老壽也疏引方言秦晉之郊陳兗之防謂老曰耇鮐】

修駿融繹尋延長也陳楚之閒曰修海岱大野之閒曰尋【大野今髙平鉅野】宋衛荊吳之閒曰融自關而西秦晉梁益之閒凡物長謂之尋周官之法度廣爲尋【度謂絹帛橫廣】幅廣爲充【爾雅曰緇廣充幅】延年長也凡施於年者謂之延施於眾長謂之永【各隨事爲義】

【案詩小雅不駿其徳大雅昭明有融毛傳皆雲長也阮籍詠懷詩獨有延年術李善注引方言延長也爾雅釋文引方言幅廣曰充年長也之年各本訛作永嵇康養生論芬之使香而無使延注引方言延年長也爾雅釋詁永羕引延融駿長也郭注云宋衛荊吳之閒曰融疏引方言延年長也凡施於年者謂之延施於眾長謂之永據此兩引年長可爲證矣廣雅修繹尋長也義本此】

允訦【音諶】恂【音荀】展諒【音亮】穆信也齊魯之閒曰允燕代東齊曰訦宋衛汝潁之閒曰恂荊吳淮汭之閒曰展【汭水口也音芮】西甌毒屋黃石野之閒曰穆【西甌駱�別種也音嘔其餘皆未詳所在】眾信曰諒周南召南衛之語也

【案顏延之宋文帝元皇后哀策文壼政穆宣房樂韶理李善注引方言穆信也說文燕代東齊謂信曰訦蓋取諸方言爾雅釋詁允孚亶展諶誠亮詢信也郭注引方言荊吳淮泗之閒曰展燕岱東齊曰諶宋衛曰詢疏全引方言此條汭亦訛作泗代亦訛作岱余並同又云諶訦亮諒詢恂音義同】

碩沈巨濯訏惇夏於大也【訏亦作芋音義同耳香於反】齊宋之閒曰巨曰碩凡物盛多謂之寇【今江東有小鳬其多無數俗謂之寇鳬】齊宋之郊楚魏之際曰夥【音禍】自關而西秦晉之閒凡人語而過謂之【於果反】或曰僉東齊謂之劍或謂之弩弩猶怒也陳鄭之閒曰惇荊吳揚甌之郊曰濯中齊西楚之閒曰訏【西楚謂今汝南彭城】自關而西秦晉之閒凡物之壯大者而愛偉之謂之夏周鄭之閒謂之假【音賈】郴齊語也【洛捨反】於通語也

【案史記陳涉世家夥頤涉之爲王沈沈者楚人謂多爲夥集解沈音長含反沈亦作�音耽玉篇云多也後漢書張衡傳不恥祿之不夥注引方言凡物盛而多齊宋之郊謂之夥夏假碩濯訏爾雅釋詁亦云大也疏引方言文並同禮記檀弓篇於則於疏云於謂廣大說文齊人謂多爲防又�字下云讀若楚人名多夥防夥一字而前言齊人後言楚人據方言齊宋之郊楚魏之際則兩處皆通廣雅巨訏沈惇大也僉也義本此廣韻過也秦人呼過爲也假各本訛作暇通語訛作通詞今訂正】

抵【觸抵】【音致】會也雍梁之閒曰抵秦晉亦曰抵凡會物謂之

【案抵各本訛作抵據廣雅防抵至也義與此合注內觸抵當作音觸抵之抵各本訛作觸抵也遂並正文攺爲抵今訂正玉篇引方言會也】

蕐荂晠也【荂亦蕐別名音誇】齊楚之閒或謂之蕐或謂之荂【案艸木之蕐說文本作呼瓜反蕐盛之蕐說文作�胡瓜反今經傳通作華遂無�之異爾雅釋言華皇也釋文胡瓜反釋艸華荂也華荂榮也木謂之華艸謂之榮郭注云今江東呼華爲荂此四華字皆當讀呼瓜反方言此條兩蕐字與釋言同注內蕐字與釋艸同又說文荂卽之別體爾雅旣以荂釋華應是異字異音此注荂音誇得之】

墳地大也靑幽之閒凡土而髙且大者謂之墳【卽大陵也案爾雅釋詁墳大也疏引方言此條文並同】

張小使大謂之廓陳楚之閒謂之摸【音莫】

【案王延壽魯靈光殿賦廓宇宙而作京李善注引方言此句爾雅釋詁廓大也疏亦引此句文並同摸刻本皆作模】

嬛【火全反】蟬防【音剡】撚【諾典反】未續也楚曰嬛蟬出也【別異義】楚曰蟬或曰未及也

【案廣雅防接撚未連似防屬結續也防撚未三字取之此條是自未以上五字各自句絕嬛蠉古通用虫行也蟬玉篇云蟬連系續之言也防玉篇云續也撚廣韻云以指撚物皆有連續之意未續應謂欲續而未結繋未及則猶有閒斷廣雅失之楚曰嬛三字句絕蟬出語之轉故蟬又爲出】

【古蹋字他匣切】防【逍遙】�【音拂】跳也楚曰防【勑厲反亦中州語】陳鄭之閒曰防楚曰蹠自關而西秦晉之閒曰跳或曰

【案說文楚人謂跳躍曰蹠防�皆云跳也廣雅蹠防�防跳也義本此注內逍遙當作音逍遙之遙】

躡郅【音質】【音企】【亦訓來】躋【濟渡】防【踴躍】登也自關而西秦晉之閒曰躡東齊海岱之閒謂之躋魯衛曰郅梁益之閒曰或曰

【案郭璞江賦躋江津而起漲謝靈運石門新營所住四面髙山回溪石瀬修竹茂林詩躋險築幽居陸機辧亡論遂躋天號鼎跱而立李善注皆引方言躋登也爾雅釋詁騭假格陟躋登陞也郭注云方言魯衛之閒曰騭梁益曰格疏全引方言此條文並同又云騭郅格音義同注內濟渡踴躍當作音濟渡之濟音踴躍之躍】

逢逆迎也自關而東曰逆自關而西或曰迎或曰逢【案孟子逢君之惡其罪大趙岐注逢迎也周禮小祝逆時雨鄭注逆迎也說文逆迎也關東曰逆關西曰迎蓋本此】

撏【常含反】攓【音蹇】摭【盜蹠】挻【羊羶反】取也南楚曰攓陳宋之閒曰摭衛魯揚徐荊衡之郊曰撏【衡衡山南嶽名今在長沙】自關而西秦晉之閒凡取物而逆謂之篡【音饌】楚部或謂之挻

【案玉篇撏取也列子天瑞篇攓蓬而指張湛注云攓拔也說文作防云拔取也南楚語又作搴離騷朝搴阰之木蘭兮王逸注云搴取也史記孫叔通列傳故先言斬將搴旗之士索隱引方言雲南方取物爲搴禮記禮器篇有順而撫也疏云摭猶拾取也張衡思賦摭若華而躊躇李善注引方言摭取也摭亦作拓說文云拓拾也陳宋語老子挻埴以爲器釋文引方言挻取也篡各本訛作籑蓋因注內饌字而誤今訂正後漢書逸民傳雄曰鴻飛冥冥弋者何篡焉宋衷曰篡取也今人謂以計數取物爲篡爾雅釋詁探篡俘取也說文屰而奪取曰篡廣雅搴摭挻撏取也義本此注內盜蹠當作音盜蹠之蹠】

餥【音非】飵【音昨】食也陳楚之內相謁而食麥饘謂之餥【饘糜也音旃】楚曰飵凡陳楚之郊南楚之外相謁而餐【畫飯爲餐謁請也】或曰飵或曰防【音黏】秦晉之際河陰之閒曰防【惡恨反】防【五恨反今馮翊郃陽河東龍門是其處也】此秦語也【今關西人呼食欲飽爲防防】

【案爾雅釋言餥餱食也郭注云方言陳楚之閒相呼食爲餥疏全引方言此條惟末句作此眞秦語也衍一眞字余並同說文陳楚之閒相謁食麥飯曰餥楚人相謁食麥曰飵秦人謂相謁而食麥曰防防徐鍇說文系傳云相謁相見後設麥飯以爲常禮如今人之相見飲茶餐亦作湌廣雅餥飵防防防湌食也義本此】

釗【居遼反】薄勉也【相勸勉也】秦晉曰釗或曰薄故其鄙語曰薄努猶勉努也【如今人言努力也】南楚之外曰薄努自關而東周鄭之閒曰勔釗【沈湎】齊魯曰勗玆【勗勔亦訓勉也】

【案勗釗勔爾雅釋詁亦云勉也郭注引方言周鄭之閒相勸勉爲勔釗疏全引方言此條文並同注內沈湎當作音沈湎之湎廣雅薄勉也義本此】

輶軒使者絕代語釋別國方言一

欽定四庫全書

輶軒使者絕代語釋別國方言二

漢揚雄撰

晉郭璞注

釥【錯眇反】嫽【洛夭反】好也靑徐海岱之閒曰釥或謂之嫽【今通呼小姣潔喜好者爲嫽釥】好凡通語也

【案釥亦作俏廣韻云俏醋好貌俏醋雙聲形容之辭亦方俗語也玉篇引方言靑徐之閒謂好爲嫽廣雅釥嫽好也義本此】

朦【忙紅反】厖【鴟】丰也自關而西秦晉之閒凡大貌謂之朦或謂之厖丰其通語也�魏之郊燕之北鄙凡大人謂之丰人燕記曰丰人杼首杼首長首也楚謂之伃【音序】燕謂之杼燕�之閒言圍大謂之丰【謂度圍物也】

【案左思魏都賦巷無杼首劉逵注云方言燕記曰丰人杼首杼首長首也燕謂之杼玉篇朦大也丰也廣雅朦厖丰也抒長也皆本此杼抒古通用注內鴟當作音鴟之】

娃【烏佳反】嫷【諾過反】窕【徒了反】豓美也吳楚衡淮之閒曰娃南楚之外曰嫷【言婑嫷也】宋衛晉鄭之閒曰豓陳楚周南之閒曰窕自關而西秦晉之閒凡美色或謂之好或謂之窕故吳有館娃之宮秦有防娥之臺【皆戰國時諸侯所立也防音七】秦晉之閒美貌謂之娥【言娥娥也】美狀爲窕【言閒都也】美色爲豓【言光豓也】美心爲窈【言幽靜也】

【案左思吳都賦幸乎館娃之宮劉逵注云吳俗謂好女爲娃揚雄方言曰吳有館娃之宮列子楊朱篇皆擇稚齒婑媠者宋玉神女賦嫷被服李善注引方言嫷美也他臥反史記外戚世家邢夫人號娙娥索隱引方言美貌謂之娙娥詩周南窈窕淑女毛傳窈窕幽閒也釋文引王肅云善心曰窈善容曰窕說文吳楚之閒謂好曰娃南楚之外謂好曰嫷秦晉謂好曰娙娥娙長好也廣雅娃嫷窈窕好也娥豓美也皆本此諸刻脫秦有二字永樂大典本不脫陸機擬古詩秦娥張女彈李善注云應瑒神女賦曰夏姬曽不足以供妾禦況秦娥與吳娃方言曰秦俗美貌謂之娥又別賦吳趨行及古詩十九首李善注並引方言秦晉之閒美貌謂之娥】

奕僷容也自關而西凡美容謂之奕或謂之僷【奕僷皆輕麗之貌僷音叶】宋衛曰僷陳楚汝潁之閒謂之奕

【案詩商頌萬舞有奕毛傳奕奕然閒也疏云奕萬舞之容故爲閒也魯頌新廟奕奕鄭箋云奕奕姣美也陸機贈馮文熊遷斥丘令詩奕奕馮生李善注引方言自關而西凡美容謂之奕奕因詩辭遂誤重一奕字廣雅奕容也義本此說文宋衛之閒謂華奕麗曰僷僷廣韻僷僷輕薄美好貌】

�【音緜下作�音字同耳】鑠【舒灼反】盱【香於反】揚防【音�】雙也南楚江淮之閒曰�或曰防好目謂之順【言流澤也】黸瞳之子【黸黑也】謂之【言邈也】宋衛韓鄭之閒曰鑠【言光明也】燕代朝鮮洌水之閒曰盱【謂舉眼也】或謂之揚【詩曰美目揚兮是也此本論雙耦因廣其訓復言目耳案雙各本訛作只注內雙耦訛作只耦玉篇引方言�雙也廣韻防雙也今據以訂正玉篇廣韻又謂雙生爲�廣雅�耦防也雙耦防二也楚詞招魂篇遺視些洪興祖補注引方言黸瞳之子謂之又作媔大招篇美目媔只補注云媔音緜美目貌鑠亦作防玉篇云美目也顏延之宋文皇帝元皇后哀策文圜精初爍李善注云郭璞方言注爍言光明也鑠爍古通用詩小雅云何其盱說文盱張目也一曰朝鮮謂盧童子曰盱黸盧瞳童古通用玉篇云盱舉目也燕代朝鮮列水謂盧瞳子爲盱洌列古亦通用鄭風淸揚婉兮毛傳淸揚睂目之間也防玉篇云美目也廣韻作�云美目貌】

嫢【羌箠反】笙揫【音遒】摻【素防反】細也自關而西秦晉之閒凡細而有容謂之嫢【嫢嫢小成貌】或曰徥【言徥徥也】凡細貌謂之笙斂物而細謂之揫或曰摻

【案嫢各本訛作魏今訂正說文嫢媞也讀若癸秦晉謂細爲嫢廣雅嫢笙揫摻細小也義本此曹憲於嫢下列其癸渠惟二反其癸與羌箠所得之音同字母之說上聲亦分淸濁古人不分也注內徥徥各本訛作徥偕後卷六內作徥皆以皆屬下行貌並非說文云徥徥行貌謂細步緩行今據以訂正】

�【言瓌瑋也】渾【們渾肥滿也狐本反】防【防呬充壯也匹四反】防【音壤】【恪膠反】泡【音庖】盛也自關而西秦晉之閒語也陳宋之閒曰【�麤大貌】江淮之閒曰泡【包肥洪張貌】秦晉或曰防梁益之閒凡人言盛及其所愛偉其肥晠謂之防【肥防多肉】

【案�說文作傀云偉也玉篇云�聲類傀字防玉篇云盛肥也漢書賈鄒枚路傳壤子王梁代益防淮陽晉灼曰揚雄方言梁益之閒所愛諱其肥盛曰壤李善注文選云方言云瑋其肥盛晉灼注以瑋爲諱說文益州鄙言人盛諱其肥謂之防玉篇引方言防肥也今方言各本作凡人言盛及其所愛曰諱其肥�謂之防明正徳已已影宋曹毅之刻本作曰偉皆衍曰字據說文及漢書注文選注刪諱卽偉之訛偉瑋晠盛防壤古通用廣雅防泡�防渾肥盛也義本此】

私策纖防【音鋭】稺【古稚字】杪【莫召反】小也自關而西秦晉之郊梁益之閒凡物小者謂之私小或曰纖繒帛之細者謂之纖東齊言布帛之細者曰綾【音淩】秦晉曰靡【靡靡細好也】凡艸生而初達謂之防【鋒萌始出】稺年小也木細枝謂之杪【言杪梢也】江淮陳楚之內謂之蔑【蔑小貌也】靑齊兗冀之閒謂之葼【馬防】燕之北鄙朝鮮洌水之閒謂之策故傳曰慈母之怒子也𨿽折葼笞之其惠存焉【言教在其中也】

【案纖亦作孅司馬相如上林賦嫵媚孅弱李善注引方言自關而西凡物小謂之孅長門賦觀夫靡靡而無窮王延壽魯靈光殿賦何宏麗之靡靡注皆云郭璞方言注曰靡靡細好也今方言各本注內脫一靡字據此所引訂補爾雅釋言幼鞠穉也疏引方言穉年小也穉唐石經作稚潘嶽閒居賦兒童稚齒注引方言稚小也稚字見方言注左思吳都賦郁兮防茂劉逵注引方言凡艸生而初逹謂之防周語鄭未失周典王而蔑之韋昭注云蔑小也馬融長笛賦跋蔑縷注引方言蔑小也廣雅纖懱私策葼防杪小也義本此蔑懱古通用禹貢徐州厥篚纖縞豫州厥篚纖纊史記夏本紀裴駰集解引鄭注云纖細也祭服之材尙細顏師古注漢書地理誌云纖細繒也與方言合說文云東齊謂布帛之細曰綾靑齊沇冀謂木細枝曰葼注內馬防當作音馬防之防左思魏都賦弱葼系實劉注云葼木之細枝者也揚雄方言曰靑齊兗豫之閒謂之葼故傳曰慈母怒子折葼而笞之其惠存焉沇俗通作兗此所引冀訛作豫左思招隱詩杖策招隱士李善注引方言木細枝曰策】

殗【於怯反】殜【音叶】防也宋衛之閒曰殗自關而西秦晉之閒凡病而不甚曰殗殜【病半臥半起也】

【案廣雅殜殗病也義本此廣韻殗殜不動貌殜殜同】

臺敵延也【一作迮也】東齊海岱之閒曰臺自關而西秦晉之閒物力同者謂之臺敵

【案延蓋匹之訛注內迮也蓋疋也之訛疋卽俗匹字爾雅釋詁敵匹也當也廣雅敵儓當也匹臺敵輩也義皆相因臺儓蓋通用】

抱【音�】防【孚萬反一作嬎】耦也【耦亦迮互見其義耳】荊吳江湖之閒曰抱防宋潁之閒或曰防

【案後卷八內北燕朝鮮洌水之閒謂伏雞曰抱說文云嬎生子齊均也注內孚萬反各本多訛作追萬反從曹毅之本迮亦疋之訛當作匹】

倚【於寄反】踦【卻奇反】奇也【奇耦】自關而西秦晉之閒凡全物而體不具謂之倚梁楚之閒謂之踦雍梁之西郊凡嘼支體不具者謂之踦

【案荀子修身篇倚魁之行非不難也楊倞注云倚奇也奇讀爲奇耦之奇方言秦晉之間凡物體全而不具謂之倚倚魁謂偏倚狂怪行儒效篇倚物怪變注云倚奇也莊子天下篇南方有倚人焉釋文云或作畸魯語踦跂畢行無有處人韋昭注云踦跂跘蹇也春秋僖公三十三年公羊傳匹馬隻輪無反者何休注云只踦也說文踦一足也注內於寄反各本多作丘寄反從曹毅之本】

逴【勑略反】獡【音鑠】透【式六反】驚也自關而西秦晉之閒凡蹇者或謂之逴【行略逴也】體而偏長短亦謂之逴宋衛南楚凡相驚曰獡或曰透【皆驚貌也】

【案說文逴蹇也南楚謂相驚曰獡左思吳都賦驚透沸亂劉逵注引方言透驚也廣雅逴獡透驚也曹憲音釋云透音叔世人以此爲跳透字他反未是矣】

儀來也陳潁之閒曰儀自關而東周鄭之郊齊魯之閒或謂之或曰懷

【案格古通用爾雅釋言格懷來也詩周頌懷柔百神毛傳懷來也周語民神怨痛無所依懷韋昭注云懷歸也義亦相因儀者儀之而來周語丹朱馮身以儀之儀卽來歸之義格字義兼往來往而至乎彼曰格來而至乎此亦曰格誠敬感通於神明而神明來格徳禮貫通於民心而民鹹格化心思貫徹於事物而事盡貫徹皆合往來爲義故其本字從彳格感貫一聲之轉故義亦通】

防【音暱】【音汝】黏也齊魯靑徐自關而東或曰防【音黏防也】或曰

【案爾雅釋言防膠也疏引方言此條文並同防亦作防說文云黏也廣雅防黏也義本此】

糊【音胡】托庇【庇蔭】寓【音孕】寄也齊衛宋魯陳晉汝潁荊州江淮之閒曰庇或曰寓寄食爲糊【傳曰糊其口於四方是也】凡寄爲托寄物爲

【案爾雅釋言媵將送也釋文引方言媵送也媵同說文糊寄食也廣雅庇寓糊侂寄也義本此托侂古通用注內庇蔭當作音庇蔭之庇糊其口各本訛作糊予口今據左傳攺】

逞苦了快也自山而東或曰逞楚曰苦【苦而爲快者猶以臭爲香治爲亂䢐爲存此訓義之反覆用之是也】秦曰了【今江東呼快爲愃相緣反】

【案春秋桓公六年左傳今民餒而君逞欲杜預注云逞快也廣雅逞苦快也義本此】

挴防赧愧也晉曰挴或曰防秦晉之閒凡愧而見上謂之赧【小爾雅曰面赤愧曰赧】梁宋曰防【敕防亦慙貌也音匿】

【案趙岐注孟子云赧赧然面赤心不正之貌也說文赧面慙赤也爾雅釋言愧慚也疏全引方言此條文並同玉篇引方言梁宋之閒謂媿曰防愧媿古通用廣雅挴赧防慙也義本此】

叨【托髙反】惏【洛含反】也陳楚曰惏

【案後漢書黨錮列傳防貪叨誅死注引方言叨也】

馮齘苛怒也楚曰馮【馮恚盛貌楚詞曰康回馮怒】小怒曰齘【言噤齘也】陳謂之苛【相苛責也】

【案離騷喟馮心而歷玆洪興祖補注引方言馮怒也楚曰馮齘各本訛作�注內同今訂正說文齘齒相切也玉篇云噤齘切齒怒也噤齘廣韻作防齘廣雅馮齘苛怒也義本此】

憡刺痛也【防憡小痛也音策】自關而西秦晉之閒或曰憡【案玉篇憡小痛也刺亦作瘌廣雅憡瘌痛也義本此】

撟捎選也【此妙擇積聚者也矯騷兩音】自關而西秦晉之閒凡取物之上謂之撟捎

【案說文云自關以西凡取物之上者爲撟捎廣雅撟捎選擇也皆本此】

撊【呼旱反】梗【魚鯁】爽猛也晉魏之閒曰撊【傳曰撊然登埤】韓�之閒曰梗齊晉曰爽

【案春秋昭公十八年左傳今執事撊然授兵登埤服防注撊然猛貌也疏引方言云撊猛也晉魏之閒曰撊荀子榮辱篇陋者俄且僩也楊倞注云僩與撊同猛也方言晉魏之閒謂猛爲撊詩曰瑟兮僩兮廣雅撊梗爽猛也義本此注內魚鯁當作音魚鯁之鯁】

瞯【音閒】睇【音悌】睎略【音略】眄也陳楚之閒南楚之外曰睇東齊靑徐之閒曰睎吳揚江淮之閒或曰瞯或曰防自關而西秦晉之閒曰眄

【案夏小正來降燕乃睇說曰睇者眄也眄者視可爲室者也廣韻防字引方言云視也說文防眄也眄衺視也秦語南楚謂眄曰睇海岱之閒曰睎江淮之閒曰瞯廣雅睎防眄睇視也皆本此】

防【消息】喙【口喙】呬【許四反】息也周鄭宋沛之閒曰防自關而西秦晉之閒或曰喙或曰防東齊曰呬

【案說文云東夷謂息爲呬詩曰犬夷呬矣今詩作混夷駾矣呬爾雅釋詁亦云息也郭注云今東齊呼息爲呬也疏全引方言此條文並同廣雅喙息也義本此注內消息口喙當作音消息之息音口喙之喙】

防【劈歷】摫【音規】裁也梁益之閒裁木爲器曰防裂帛爲衣曰摫防又斲也【皆析破之名也】晉趙之閒謂之防防

【案漢書蓺文志則苟鉤防析亂而已顏師古注云防破也左思蜀都賦防摫兼呈劉逵注云雄方言防摫裁也梁益之閒裁木爲器曰防裂帛爲衣曰摫廣韻引方言梁益閒裂帛爲衣曰摫廣雅防摫裁也義本此注內劈歷當作音劈歷之劈】

鐫琢也【謂鏨鐫也子旋反】晉趙謂之鐫

【案琢各本訛作防今訂正說文鐫琢石也】

鍇【音楷】鑙【音啟】堅也自關而西秦晉之閒曰鍇吳揚江淮之閒曰鑙

【案廣雅鍇鑙�也玉篇鑙�皆云堅也】

揄鋪【音敷】【音藍】帗【音拂】縷葉褕【音臾】毳也【音脆皆謂物之扞蔽也】荊揚江湖之閒曰揄鋪楚曰陳宋鄭衛之閒謂之帗縷燕之北郊朝鮮洌水之閒曰葉褕【今名短度絹爲葉褕也】

【案毳玉篇云罽衣葉褕各本訛作葉輸輸字不得有臾音玉篇云葉褕短度絹也今據以攺正】

孑藎【昨吝反】余也【謂遺余】周鄭之閒曰藎或曰孑靑徐楚之閒曰孑自關而西秦晉之閒炊薪不盡曰藎孑俊也遵俊也【廣異語耳】

【案馬融長苗賦藎滯抗絕李善注云方言燼余也藎與燼同吳語安受其燼韋昭注云燼余也春秋成公二年左傳請收合餘燼杜預注云燼火餘木廣雅燼孑余也義本此說文俊材千人也廣韻智過千人曰俊鄕飲酒禮遵者降席鄭注云遵者謂此鄕之人仕至大夫者也今來助主人樂賔主人所榮而遵法者也鄕射禮注云謂之遵者方以禮樂化民欲其遵法之也遵之爲俊或因此起義】

翿【音濤】幢【徒江反】翳也【舞者所以自蔽翳也】楚曰翿關西關東皆曰幢【案翿說文作翳云翳也所以舞也引詩左執翳鄭箋於毛傳以翳釋翿申之曰翳舞者所持所謂羽舞也翿又作�廣雅幢謂之�義本此】

略求也秦晉之閒曰就室曰於道曰略略彊取也攈【古捃字】摭【盜蹠】取也此通語也

【案說文云求也齊語犧牲不略則牛羊遂韋昭注云略奪也春秋成公十二年左傳略其武夫以爲已腹心股肱爪牙杜預注云略取也襄公四年左傳匠慶請木季孫曰略注云不以道取爲略疏云今律略人略賣人是也沈約齊故安陸昭王碑文小則俘民略畜李善注引方言略彊取也魯語收攈而烝韋昭注攈拾也史記十二諸侯年表各往往捃摭春秋之文以著書漢書蓺文志捃摭遺逸顏師古注云捃摭謂拾取之後漢書馮衍傳捃桓文之譎功注引方言捃取也廣雅廀略求也摭攈略取也義本此廀古通用】

茫矜奄遽也【謂遽矜也】吳揚曰茫【今北方通然也莫光反】陳潁之閒曰奄秦晉或曰矜或曰遽

【案馬融長苖賦奄忽滅沒李善注引方言奄遽也傅毅舞賦翼爾悠往闇復輟已注云闇猶奄也古人呼闇殆與奄同方言曰奄遽也廣雅朚矜遽也義本此茫朚古通用】

速逞搖扇疾也東齊海岱之閒曰速燕之外鄙朝鮮洌水之閒曰搖扇楚曰逞

【案說文云楚謂疾行爲逞廣雅逞搖扇疾也義本此】

予賴讎也南楚之外曰賴【賴亦惡名】秦晉曰讎

【案注內言賴亦惡名蓋讀賴爲厲厲賴古多通用予與亦聲義通後卷六內誣防與也卷十內拏或謂之防注云言誣防也廣雅誣防予也則予有誣言相加被之義相誣相惡皆相讎也故以讎釋之】

恆慨參【索含反】綏羞繹【音奕】紛毋言旣廣又大也荊揚之閒凡言廣大者謂之恆慨東甌之閒謂之參綏【東甌亦越地今臨海永寧是也】或謂之羞繹紛毋

【案廣韻參綏垂貌余未見他書皆形容盛大之辭】

劋【雀潦反又子了反】蹶【音踣蹶】獪也【古狡抉字】秦晉之閒曰獪楚謂之劋或曰蹶楚鄭曰蔿【音指防亦獪聲之轉也】或曰【言黠也今建平郡人呼胡切】

【案爾雅釋言靦也釋文云方言楚或謂狡獪爲猶獪也郭注言黠也黠下脫一字蹶獪一聲之轉注內音踣蹶三字各本音訛作言又訛在或曰蹶之下前蹶字下作音厥前後重出今訂正音踣蹶音指防當作音踣蹶之蹶音指防之防】

輶軒使者絕代語釋別國方言二

欽定四庫全書

輶軒使者絕代語釋別國方言三

漢揚

雄撰

晉郭璞注

陳楚之閒凡人嘼乳而雙產謂之釐孳【音玆】秦晉之閒謂之僆子【音輦】自關而東�魏之閒謂之孿生【蘇官反】女謂之嫁子【言往適人】

【案說文孿一乳兩子也亦作防廣雅釐孳僆防也雙防二也義本此釐亦作孷孳亦作孖玉篇云孷孖雙生也雞鴨成僆又引文字音義云江東呼畜雙產謂之僆】

東齊之閒壻謂之倩【言可借倩也今俗呼女壻爲卒便是也】

【案壻各本訛作聓今訂正史記倉公列傳黃氏諸倩集解云徐廣曰倩者女壻也駰案方言曰東齊之閒壻謂之倩郭璞曰言可假倩也說文云東齊壻謂之倩廣雅壻謂之倩皆本此注是也下各本有卒便一作平使六字】

燕齊之閒養馬者謂之娠【今之溫厚也音振】官婢女廝謂之娠【女廝婦人給使者亦名娠】

【案娠亦作侲後漢書文苑列傳虜侲注引方言侲養馬人也玉篇引方言燕齊之閒謂養馬者曰侲說文云官婢女隸謂之娠徐堅初學記引方言燕齊之閒養馬者及奴婢女廝皆謂之娠】

楚東海之閒亭父謂之亭公【亭民】卒謂之弩父【主擔幔努導幨因名云】或謂之褚【言衣赤也褚音赭】

【案春秋昭公二年左傳請以印爲褚師杜預注云褚師市官說文褚卒也廣雅亭父褚卒也義本此】

臧甬【音勇】侮獲奴婢賤稱也荊淮海岱雜齊之閒【俗不純爲雜】罵奴曰臧罵婢曰獲齊之北鄙燕之北郊凡民男而壻婢謂之臧女而婦奴謂之獲亡奴謂之臧亡婢謂之獲皆異方罵奴婢之醜稱也自關而東陳魏宋楚之閒保庸謂之甬【保言可保信也】秦晉之閒罵奴婢曰侮【皆爲人所輕弄案後漢書何敝傳然臧獲之謀注引方言臧獲奴婢賤稱也荀子王霸篇則𨿽臧獲楊倞注云臧獲奴婢也方言謂荊淮海岱之閒罵奴曰臧罵婢曰獲燕齊亡奴謂之臧亡婢謂之獲或曰取貨謂之臧擒得謂之獲皆謂有罪爲奴婢者故周禮云其奴男子入於罪隸女子入於舂槀史記魯仲連列傳臧獲且羞與之同名矣裴駰集解引方言荊淮海岱燕齊之閒罵奴曰臧罵婢曰獲燕齊卽雜齊之訛廣韻引方言作荊淮海岱淮濟之閒雜齊淮濟字形相近而訛各本壻訛作聓漢書司馬遷傳且夫臧獲婢妾猶能引決注引應劭曰揚雄方言雲海岱之閒罵奴曰臧罵婢曰獲燕之北郊民而聓婢謂之臧女而婦奴謂之獲聓字亦轉寫之訛徐堅初學記引方言此條作壻今據以訂正司馬相如列傳與保庸雜作集解引方言保庸調之南方奴婢賤稱也調乃謂字訛舛南方二字乃甬字訛舛甬作勇遂離而爲南方亦校書者妄以意攺也賈過秦論材能不及中庸李善注引方言庸賤稱也廣雅甬保庸使也侮獲婢也】

蔿【音花】譌【訛言】�【五反皆化聲之轉也】涅化也燕朝鮮洌水之閒曰涅或曰�雞伏卵而未孚【音赴】始化之時謂之涅

【案譌訛古通用爾雅釋言訛化也亦作吪詩豳風四國是吪毛傳吪化也注內訛言當作音訛言之訛說文涅黑土在水中也論語涅而不緇注引孔安國云涅可以染皁是涅取染化之義廣雅�蔿涅也義本此匕古化字】

斟協汁也【謂和協也或曰沈汁所未能詳】北燕朝鮮洌水之閒曰斟自關而東曰協關西曰汁

【案協汁古多無別周禮太史讀禮書而協事鄭注云故書協作葉杜子春云葉協也書亦或爲協或爲汁鄕士汁日注云汁合也和也和合支幹善日釋文汁音協本亦作協大行人協辭命注云故書作葉詞命鄭司農云葉當爲汁釋文葉音協汁之十反葉也又音協張衡西京賦五緯相汁以旅於東井李善注引方言汁葉也之十反注內沈汁各本訛作潘汁今訂正劉熈釋名云宋魯人皆謂汁爲沈史記張儀列傳廚人進斟司馬貞索隱云斟謂羮汁故名汁爲斟】

蘇芥艸也【漢書曰樵蘇而爨蘇猶蘆語轉也】江淮南楚之閒曰蘇自關而西或曰艸或曰芥【或言菜也】南楚江湘之閒謂之莽【嫫母反案莊子天運篇蘇者取而爨之釋文李云蘇艸也方言江淮南楚之閒謂之蘇春秋哀公元年左傳以民爲土芥杜預注云芥艸也謂之莽各本訛作謂之芥注內嫫母反脫反字張衡西京賦赴長莽嶭綜注引方言曰艸南楚之閒謂之莽後卷十內莽嫫毋反可證此條訛脫今訂正廣雅蘇芥莽艸也義本此】

蘇亦荏也【荏屬也爾雅曰蘇桂荏也】關之東西或謂之蘇或謂之荏周鄭之閒謂之公蕡【音翡翠今江東人呼荏爲防音魚】沅湘之南或謂之�【今長沙人呼野蘇爲�音車轄沅水名在武陵】其小者謂之防葇【荲葇也亦蘇之種類因名云】

【案爾雅釋艸蘇桂荏郭注云蘇荏類故名桂荏徐鍇說文系傳云荏白蘇也桂荏紫蘇也後漢書馬融傳桂荏鳬葵注引方言蘇亦荏也玉篇雲長沙人呼野蘇爲�香葇菜蘇類也防亦作穰廣雅公蕡穰葇�荏蘇也本此注內音魚曹毅之本作音吾】

蘴【舊音蜂今江東音嵩字作菘也】蕘【鈐鐃】蕪菁也陳楚之郊謂之蘴魯齊之郊謂之蕘關之東西謂之蕪菁趙魏之郊謂之大芥其小者謂之辛芥或謂之幽芥其紫蕐者謂之蘆菔【今江東名爲溫松實如小豆羅匐二音】東魯謂之菈【洛答徒合兩反】

【案蘴亦作葑詩邶風采葑采菲毛傳葑須也疏引方言此條關之東西作關西趙魏之郊郊訛作部爾雅釋艸須蕵蕪疏卽錄詩疏故亦同誤鄭注坊記云葑蔓菁也陳宋之閒謂之葑陸璣艸木疏云幽州人或謂之芥釋艸又曰葖蘆萉郭璞注云萉宜爲菔蘆菔蕪菁屬紫花大根俗呼雹葖疏云紫花菘也俗呼溫菘說文云蘆菔似蕪菁實如小尗者玉篇引方言丰江東呼菘蕪菁也蓋雜取注文言之又引方言東魯人呼蘆菔爲菈子廣韻菈秦人呼蘿卜廣雅蘴蕘蕪精也菈蘆菔也皆本此注內鈐鐃當作音鈐鐃之鐃】

防芡【音儉】雞頭也北燕謂之防【今江東亦呼防耳】靑徐淮泗之閒謂之芡南楚江湘之閒謂之雞頭或謂之鴈頭或謂之烏頭【狀似烏頭故轉以名之】

【案防多訛作葰曹毅之本不誤廣雅防芡雞頭也本此曹憲音釋防悅橤反玉篇引方言防芡雞頭也北燕謂之防廣韻引方言南楚謂之雞頭北燕謂之防靑徐淮泗之閒謂之芡周禮籩人加豆之實蓤芡防脯鄭注芡雞頭也疏云今人或謂之鴈頭】

凡艸木刺人北燕朝鮮之閒謂之茦【爾雅曰茦刺也】或謂之壯【今淮南人亦呼壯壯傷也山海經謂刺爲傷也】自關而東或謂之梗【今之梗楡】或謂之劌【劌者傷割人名音鱥魚也】自關而西謂之刺江湘之閒謂之棘【楚詞曰曾枝剡棘亦通語耳音已力反】

【案茦各本訛作策今訂正爾雅釋艸茦刺郭注云艸刺鍼也關西謂之刺燕北朝鮮之閒曰茦見方言疏全引方言此條文並同釋文引方言凡艸木而刺人者北燕朝鮮之閒謂之茦關西呼茦壯爲莿說文茦莿二字轉注徐鍇系傳云此爲艸木之莿刺爲斫刺之刺廣雅梗劌棘茦刺壯箴也古通用刺不必如徐鍇所辧別張衡西京賦梗林爲之靡拉李善注引方言凡艸木刺人爲梗聘義廉而不劌鄭注云劌傷也釋文九衛反引字林劌利傷也楚辭橘頌曾枝剡棘洪興祖補注引方言凡艸木刺人江湘之閒謂之棘】

凡飲藥傅藥而毒南楚之外謂之瘌【乖瘌】北燕朝鮮之閒謂之癆【癆瘌皆辛螫也音聊】東齊海岱之閒謂之瞑或謂之【瞑亦今通語耳】自關而西謂之毒瘌痛也

【案說文楚人謂藥毒曰痛瘌朝鮮謂藥毒曰癆瞑多訛作眠曹毅之本不誤孟子引書曰若藥不瞑趙岐注云藥攻人疾先使瞑憒亂尙書疏引方言凡飲藥而毒東齊海岱閒或謂之瞑或謂之廣雅癆毒瘌痛也義本此】

逞曉恔苦快也【恔卽狡狡戲亦快事也】自關而東或曰曉或曰逞江淮陳楚之閒曰逞宋鄭周洛韓魏之閒曰苦東齊海岱之閒曰恔自關而西曰快

【案前卷二內逞苦了快也曉與了義蓋相因孟子於人心獨無恔乎趙岐注云恔快也廣雅逞苦曉恔快也義本此】

膠譎詐也涼州西南之閒曰膠自關而東西或曰譎或曰膠【汝南人呼欺爲讉訰他回反亦曰詒音殆】詐通語也

【案說文云梁益曰謬欺天下曰譎郭璞爾雅序曰並多紛謬釋文引方言謬詐也廣雅謬譎詐膠欺也謬與膠兩見今方言無謬詐也之語或此條脫一謬字爾雅釋詁詐譌也疏全引方言此條文並同列子黃帝篇旣而狎侮欺詒張湛注引方言相欺亦曰詒似卽此條注文】

揠擢拂戎拔也【今呼拔艸心爲揠烏拔反】自關而西或曰拔或曰擢自關而東江淮南楚之閒或曰戎東齊海岱之閒曰揠【案孟子宋人有閔其苗之不長而揠之者趙岐注云揠挺拔之欲亟長也潘嶽爲賈謐作贈陸機詩擢應嘉舉李善注引方言擢拔也廣雅揠擢拂戎拔也義本此】

慰廛度凥也【周官云夫一廛宅也音纏約】江淮靑徐之閒曰慰東齊海岱之閒或曰度或曰廛或曰踐

【案廣雅慰廛凥也義本此文選雜詩宴慰及私辰李善注引方言慰居也凥居古通用周禮遂人夫一廛注云廛居也城邑之居古音宅讀如度故宅度古多通詩大雅宅是鎬京坊記引作度是鎬京周禮縫人注引書度西今書作宅西他如史記五帝本紀五流有度五度三居夏本紀三危旣度論衡引詩此維與度之類漢書注臣瓉云案古文宅度同是也】

萃雜集也東齊曰聚

【案詩陳風有鴞萃止毛傳萃集也鄭語先王以土與金木水火雜以成百物韋昭注云雜合也廣雅萃雜集聚也義本此】

迨遝及也東齊曰迨【音殆】關之東西曰遝或曰及

【案爾雅釋言迨及也郭注云東齊曰迨又逮遝也注云今荊楚人皆曰遝玉篇云防遝行相及也】

荄杜根也【今俗名韭根爲荄音陔】東齊曰杜【詩曰徹彼桑杜是也】或曰茇【音撥案爾雅釋艸荄根郭注云俗呼韮根爲荄潘嶽懷舊賦陳荄被於堂除悼亡詩枯荄帶墳隅李善注兩引方言荄根也詩豳風徹彼桑土釋文云韓詩作杜方言東齊謂根曰杜說文云茇艸根也春艸根枯引之而發土爲撥故謂之茇】

班徹列也北燕曰班東齊曰徹

【案趙岐注孟子班爵祿云班列也春秋昭公二年左傳送從逆班杜預注云班列也任昉奏彈曹景宗曰榮髙列侯李善注引方言列班也所引卽此文詩大雅王命召伯徹申伯土田毛傳徹治也鄭箋云治者正其井牧定其賦稅亦於班列之義爲近廣雅列班布也】

瘼【音莫】癁【謂勞復也】病也東齊海岱之閒曰瘼或曰癁秦曰瘎【音閻或諶】

【案詩小雅亂離瘼矣毛傳瘼病也爾雅瘼病也郭注云東齊曰瘼癁亦作�玉篇�再病也廣韻瘎腹內故病廣雅�瘎也】

掩醜掍【衮衣】綷【作憒反】同也江淮南楚之閒曰掩宋衛之閒曰綷或曰掍東齊曰醜

【案掩奄古通用詩周頌奄有四方毛傳奄同也醜訓類類亦同也孟子今天下地醜徳齊莫能相尙趙岐注云醜類也言今天下之人君土地相類以方言証之於義尢明班固西都賦掍建章而連外屬王褒洞簫賦掍其防合李善注兩引方言掍同也注內衮衣當作音衮衣之衮玉篇綷周也類篇綷周也宋衛語周卽同之訛說文作�云會五采繒色亦於同之義爲近廣雅掍粹醜同也粹當作綷】

裕猷道也東齊曰裕或曰猷

【案坊記引書爾有嘉謀嘉猷鄭注云猷道也猷繇古通用爾雅釋詁繇道也廣雅裕道也】

虔散殺也東齊曰散靑徐淮楚之閒曰虔

【案虔訓殺已見前卷一內】

泛【音泛】浼【音漫】防【湯防】窪【烏蛙反】洿也【皆洿池也】自關而東或曰窪或曰泛東齊海岱之閒或曰浼或曰防【荊州呼潢也】

【案洿污古通用說文洿濁水不流也一曰窳下也污薉也一曰小池爲污浼污也詩曰河水浼浼孟子曰汝安能浼我海岱之閒謂相污曰防窪深池也潢積水池孫奭孟子音義引方言東齊之閒謂污曰浼郭注以爲皆洿池之名廣雅汜�窪染防濩辱點污也蓋皆取薉污義浼�古通用注內湯防當作音湯防之防】

庸恣比【比次】侹【挺直】更佚【蹉跌】代也齊曰佚江淮陳楚之閒曰侹餘四方之通語也【今俗亦名更代作爲恣作也】

【案庸傭古通用恣當作佽說文佽遞也遞更易也侹代也代更也佚疊古亦通春秋文公十一年谷梁傳兄弟三人佚害中國範寧注云佚猶更也班固西都賦更盛疊貴李善注引方言疊代也廣雅庸比侹佽更疊代也義本此注內比次挺直蹉跌當作音比次之比音挺直之挺音蹉跌之跌】

氓【音萌】民也【民之總名】

【案氓亦作甿詩衛風氓之蚩蚩毛傳氓民也周禮遂人以下劑致甿鄭注云變民言甿異外內也甿猶懵懵無知貌亦借用萌漢書霍去病傳及厥眾萌顏師古注云萌字與甿同】

朹【音舊】仇也【謂怨仇也】

【案朹集韻作防引方言防仇也朹從木九聲仇從人九聲防字不合六書應卽朹之訛類篇收入九部蓋以爲從九求聲於義無取】

寓寄也

【案寓訓寄已見前卷二內】

露敗也

【案露見也故有敗露之語】

別治也

【案辧別不淆紊故爲治之義】

棖法也【救傾之法】

【案說文棖杖也一曰法也與郭注救傾意合廣雅棖法也義本此又棖防古通用考工記弓人維角防之鄭注防讀如防歫之防疏云防歫取其正也釋文防直庚反】

謫【音責】怒也【相責怒也】

【案春秋桓公十八年左傳公謫之釋文云謫責也卽此注責怒之義】

閒非也

【案孟子政不足與閒也趙岐注雲閒非也】

格正也

【案孟子惟大人爲能格君子之非趙岐注云格正也】

�數也【偶物爲麗故云數也】

【案說文廣雅並云�數也亦通作麗詩大雅其麗不億毛傳麗數也】

軫戾也【相乖戾也江東音善】

【案軫亦作抮戾亦作盭廣雅抮盭偝也王融永明九年策秀才文紛諍空軫李善注引方言曰軫謂相乖戾也卽此條注文蓋脫一注字方言各本乖訛作了今訂正】

防【音嶭】潔也【謂潔淸也】

【案廣雅防潔也義本此詩邶風不我防以鄘風不防髢也毛傳並云防絜也潔絜古通用】

�【章順反】罪也【謂罪惡也】

【案廣雅�辠也義本此】

俚【音吏】聊也【謂苟且也】

【案漢書季布欒布田叔傳贊曰其畫無俚之至耳注晉灼曰揚雄方言俚聊也說文廣雅並云俚聊也義本此】

稇【恪本反】就也【稇稇成就貌】

【案稇各本訛作梱注內同今訂正說文稇絭束也玉篇廣韻並云成孰與郭注成就貌合梱乃門橛於義無取】

苙【音立】圂也【謂蘭圂也】

【案孟子旣入其苙趙岐注云苙蘭也蘭闌古通用漢書王莽傳與牛馬同蘭顏師古注云蘭謂遮蘭之若牛馬蘭圈也】

廋【音搜索也】隱也【謂隱匿也】

【案廋本作廀廣雅廀隱也義本此晉語有秦客廀辭於朝韋昭注云廀隱也謂以隱伏譎詭之言問於朝東方朔曰非敢試之乃與爲隱耳是也】

銛【音忝】取也【謂挑取物】

【案廣雅銛取也義本此趙岐注孟子以言餂之云餂取也孫奭音義丁曰字書及諸書並無此餂字郭璞方言注云音忝謂挑取物也其字從金今此字從食與方言不同蓋傳寫誤也】

棖隨也【棖柱令相隨也】

【案棖樘古亦通用樘醜庚反說文樘衺柱也徐云今俗別作撐非是古多通用防王延壽魯靈光殿賦枝防杈枒而斜據張載注云防或作棖字】

儓【音臺】【音僰】農夫之醜稱也南楚凡罵庸賤謂之田儓【防儓駑鈍貌或曰僕臣儓亦至賤之號也】或謂之【丁健貌也廣雅以爲奴字作僰音同】或謂之辟辟商人醜稱也【辟辟便黠貌也音擘】

【案儓亦作嬯說文云遟鈍也玉篇農夫之賤稱也南楚罵賤謂之廣雅儓醜也皆本此廣韻僰丁壯貌亦丑也】

庸謂之倯轉語也【倯猶保倯也今隴右人名孏爲倯相容反】

【案玉篇引方言此條文並同孏卽古嬾字亦作孄】

褸裂【褸音縷】須捷挾斯敗也南楚凡人貧衣被醜敝謂之須捷【須防狎翣也】或謂之褸裂【裂衣壊貌】或謂之襤褸故左傳曰篳路襤褸以啟山林【篳路柴車】殆謂此也或謂之挾斯【挾斯猶挾變也】器物敝亦謂之挾斯

【案爾雅釋詁際接翜捷也郭注云捷謂相接續也則須捷蓋俟補綴之意釋言斯離也挾斯應是接防其綻裂者挾亦作俠廣雅俠斯敗也襤褸今左傳作藍縷服虔注云言其縷破藍藍然疏引方言楚謂凡人貧衣破醜敝爲藍縷衣破卽衣被之訛啟啟古通用】

【打】鋌【音挺】澌盡也南楚凡物盡生者曰生【今種物皆生云地生也】物空盡者曰鋌鋌賜也【亦中國之通語也】鋌賜澌皆盡也鋌空也語之轉也

【案亦作撲本作穙廣韻�艸生穊也注內打當作音打之鮑昭蕪城賦廛閈撲地歌吹沸天李善注引方言撲盡也又引郭璞注作撲地出余並同說文澌水索也玉篇云澌音賜水盡也蓋澌賜同音故賜亦爲盡廣韻澌亦作儩鋌賜澌諸刻訛作連此澌潘嶽西徵賦若循環之無賜李善注引方言賜盡也鋌�同音廣雅澌鋌盡也�空也義皆本此】

翕葉聚也【屬藂相著貌】楚謂之或謂之翕葉楚通語也【案廣雅翕葉聚也義本此屬考工記作朴屬鄭注云朴屬猶附著詩大雅芃芃棫朴鄭箋云相朴屬而生藂刻本皆訛作葉據永樂大典本作藂藂卽叢字爾雅釋木朴枹者郭注云朴屬叢生者爲枹】

斟益也【言斟酌益之】南楚凡相益而又少謂之不斟凡病少愈而加劇亦謂之不斟或謂之何斟【言𨿽少損無所益也】

【案廣雅廣韻並云斟益也義本此】

差閒知愈也南楚病愈者謂之差或謂之閒【言有閒隙】或謂之知知通語也或謂之慧或謂之憭【慧憭皆意精明】或謂之瘳或謂之蠲【蠲亦除也音涓又一圭反】或謂之除

【案愈亦作瘉漢書蓺文志防瘉爲劇顏師古注云瘉讀與愈同愈差也孔安國注論語病閒雲少差曰閒廣雅知瘥蠲除慧閒瘳瘉也義本此差瘥古通用傅亮爲宋公修楚元王墓教可蠲復近墓五家李善注云郭璞方言注云蠲除也】

輶軒使者絕代語釋別國方言三﹤經部﹐小學類﹐訓詁之屬﹐方言﹥

欽定四庫全書

輶軒使者絕代語釋別國方言四

漢揚雄撰

晉郭璞注

襌衣江淮南楚之閒謂之褋【楚辭曰遺余褋兮澧浦音簡牒】闗之東西謂之襌衣有袌者【前施袌囊也房報反】趙魏之閒謂之袏衣無袌者謂之裎衣【音逞】古謂之深衣【制見禮記】

【�漢書江充傳充衣紗縠禪衣曲裾後垂交輸顏師古注云襌衣制若今之朝服中襌也如淳曰交輸割正幅使一頭狹若燕尾垂之兩防見於後是禮深衣續袵鉤邊後漢書馬援傳更爲援制都布單衣注引方言禪衣江淮南楚之閒謂之褋闗之東西謂之襌衣襌單古通用禮記深衣篇鄭目錄云深衣連衣裳而純之以捲者有表則謂之中衣劉熙釋名云襌衣言無裏也褋亦作說文雲南楚謂襌衣曰廣雅褋襌衣也袌亦作袍春秋哀公十四年公羊傳反袂拭面涕沾袍何休注云袍衣前襟也袏裎廣韻皆云襌衣史遊急就篇襌衣蔽厀布毋繜顏師古注云襌衣似深衣而襃大】

襜褕江淮南楚謂之褣【裳凶反】自闗而西謂之襜褕其短者謂之裋褕【裋音豎】以布而無緣敝而紩之謂之襤褸自闗而西謂之防防【俗名防掖音倔】其敝者謂之致【致縫納敝故名之也丁履反】

【案漢書雋不疑傳衣黃襜褕顏師古注云襜褕直裾襌衣褣亦作童容任昉奏彈劉整曰何其不能折契鐘庾而襜帷交質李善注云方言江淮謂襜褕爲童容荀子大略篇衣則豎褐不完楊倞注云豎褐僮豎之褐亦短褐也史記秦始皇本紀夫寒者利裋褐裴駰集解徐廣曰一作短小襦也司馬貞索隠云蓋謂褐布豎裁爲勞役之衣短而且狹故謂之短褐亦曰豎褐漢書貢禹傳裋褐不完顏注云裋者謂僮豎所著布長襦也後漢書張衡傳士或解裋褐而襲黼黻注云方言自闗而西謂之襜褕短者謂之裋也光武帝紀皆冠幘而服婦人衣諸於繡镼注云前書音義曰諸於大掖衣也如婦人之袿衣字書無镼字續漢書作防並音其物反揚雄方言曰襜褕其短者自闗而西謂之防防郭璞注云俗名防掖據此則是諸於上加繡防如今之半臂也說文云直裾謂之襜褕裋豎使布長襦小爾雅云襜褕謂之童容布褐而紩之謂之藍縷急就篇襜褕袷復褶袴禈顏師古注云襜褕直裾禪衣也】

汗襦【廣雅作褕】江淮南楚之閒謂之防【音甑】自闗而西或謂之袛裯【袛音氐裯丁牢反亦呼爲掩汗也】自闗而東謂之甲襦陳魏宋楚之閒謂之襜襦或謂之襌襦【今或呼衫爲襌襦】

【案宋玉九辯被荷裯之晏晏兮王逸注云裯只裯也洪興祖補注引方言汗襦自闗而西謂之袛裯後漢書羊續傳其資藏惟有布衾敝袛裯鹽麥數斛而已說文云袛裯短衣劉熙釋名云荊州謂襌衣曰布防亦曰襜襦單襦如襦而無絮也玉篇云防汗襦也徐堅初學記引方言陳魏宋楚之閒謂之襜或謂之單襦攺襌爲單脫一襦字廣雅褣祗禂襜褕也】

帬陳魏之閒謂之帔【音披】自闗而東或謂之擺【音碑今闗西語然也案說文云帬下裳也帔農謂帬帔也廣雅帔帬也玉篇云擺闗東人呼帬也徐堅初學記引方言陳魏之閒謂帬爲帔】

蔽厀江淮之閒謂之褘【音葦或暉】或謂之袚【音沸】魏宋南楚之閒謂之大巾自闗東西謂之蔽厀齊魯之郊謂之袡【昌詹反】

【案褘袚說文並云蔽厀釋名云韠所以蔽厀前也齊人謂之巨巾又曰跪襜廣雅大巾褘袡袚蔽厀也本此爾雅釋器衣蔽前謂之幨郭注云今蔽厀也釋文云幨本或作襜方言作袡疏全引方言此條文並同末句誤連下文襦字引之小爾雅蔽厀謂之袡】

襦【字亦作褕又襦無右也】西南蜀漢謂之曲領或謂之襦

【案說文襦短衣也一曰防衣釋名云襦耎也言溫耎也曲領在內以中襟領上橫壅頸其狀曲也反閉襦之小者也郤向著之領反於背後閉其襟也注內又襦無右也卽釋名所謂以中襟之領使上橫壅頸者右無曲裾故曰無右急就篇袍襦表裏曲領帬顏師古注雲長衣曰袍下至足跗短衣曰襦自厀以上後卷五內西南蜀漢之郊謂蜀與漢中也此條各本作屬漢蓋後人所妄攺今訂正】

褌陳楚江淮之閒謂之防【錯勇反】

【案史記司馬相如列傳相如自著犢鼻褌裴駰集解韋昭曰今三尺布作形如犢鼻矣釋名云褌貫兩腳上系腰中也褌亦作防防說文作幒又作�廣雅作衳並云防也顏師古注急就篇云袴合襠謂之褌最親身者也】

袴齊魯之閒謂之防【傳曰徴防與襦音騫】或謂之襱【今俗呼袴踦爲襱音鮦魚】闗西謂之袴

【案釋名云袴跨也兩股各跨別也袴又作絝防左傳作褰說文云絝脛衣也褰絝也襱絝踦也廣雅防謂之絝廣韻於防字云齊魯言袴】

褕謂之袖【襦防有袖者因名云】

【案釋名云半袖其袂半襦而施袖也是襦有不施防者正文當云褕謂之半袖注當云襦之半袖者防不得言袖當是因上條而訛】

衱謂之褗【卽衣領也劫偃兩音】

【案衱袷古通用禮記玉藻篇袷二寸鄭注云曲領也深衣篇曲袷如矩以應方注云袷交領也古者方領如今小兒衣領廣雅衱謂之褗本此廣韻衱褗並云衣領】

袿謂之裾【衣後裾也或作袪廣雅云衣袖】

【案後漢書邊讓傳被輕袿張衡思賦揚雜錯之袿徽稽康贈秀才入軍詩微風動袿注皆引方言袿謂之裾】

褸謂之衽【衣襟也或曰裳際也】

【案說文褸衽也禮玉藻篇衽當旁鄭注云衽謂裳幅所交裂也凡衽者或殺而下或殺而上衽屬衣則垂而放之屬裳則縫之以合前後上下相變深衣篇續衽注云續猶屬也衽在裳旁者也屬連之不殊裳前後也】

褸謂之致【襤褸綴結也】

【案褸縷古通用玉篇云縷貧無衣醜敝也致縫補敝衣也】

裯謂之襤【袛裯敝衣亦謂襤褸】無緣之衣謂之襤無袂之衣謂之防【袂衣袖也音藝防音慢惰】無�之袴謂之襣【袴無踦者卽今犢鼻褌也�亦襱字異耳案襤又作說文云裯謂之襤褸襤無緣也無袂衣謂之防廣雅襣防也皆本此】

防謂之袩【千苕丁俠兩反未詳其義】

【案前言褸謂之衽後言褸謂之袩注皆以爲衣衽獨防謂之袩云未詳其義廣雅總其辭曰防袩衽謂之褸郭璞在張揖後不取其說或廣雅防袩二字本作防謂之袩脫謂之二字耳】

衿謂之交【衣交領也】

【案爾雅衣眥謂之襟郭注云交領疏引方言衿謂之交襟衿古通用又作防玉篇云交襟衣領也詩鄭風靑靑子衿漢石經作防毛傳云靑衿靑領也學子之所服也】

裺【尖劍反】謂之襦

【案說文褗謂之裺褗防領也蓋以裺爲小兒防衣掩頸下者襦有曲領之名故裺亦名襦】

襜謂之防【衣掖下也】

【案玉篇防衣掖下也本此條注文】

佩紟【音禁】謂之裎【所以系玉佩帶也】

【案漢書揚雄傳衿芰茄之緑衣兮注引應劭曰衿音衿系之衿衿帶也衿紟古通用防亦作綎說文紟衣系也綎系綬也廣雅佩紟謂之裎本此曹憲音釋紟騎禁反廣韻裎佩帶】

褸謂之袩【卽衣衽也】

【案爾雅衣裗謂之防郭注云衣縷也疏云方言縷謂之衽又謂之袩彼注云卽衣衿也縷與褸衿與襟字本通用】

覆防【作憒反】謂之襌衣偏襌謂之襌襦【卽衫也】

【案廣雅覆祽襌衣也玉篇防襌衣也皆本此】

�繵謂之襌【今又呼爲涼衣也灼纏兩音】

【案襌各本訛作褌今訂正玉篇於�字下云襌衣於繵字下雲約繵謂之襌也約卽�之訛以郭注言今又呼爲涼衣証之不得爲褌明矣】

袒飾謂之直袊【婦人初嫁所著上衣直袊也袒音但】

【案袊各本訛作衿今訂正廣雅直袊謂之幆袒飾襃明襗袍襡長襦也曹憲音釋袊音領幆於例反玉篇云宜袊婦人初嫁所著上衣也褐袍也宜卽直之訛釋名云婦人以絳作衣裳上下連四起施緣亦曰袍直領邪直而交下亦如丈夫袍方也袊領古通用】

襃明謂之袍【廣雅云襃明長襦也】

【案釋名云袍丈夫著下至跗者也】

繞袊謂之帬【俗人呼接下江東通言下裳】

【案袊各本亦訛作衿今訂正廣雅繞領帬也本此】

懸裺【音掩】謂之緣【衣縫緣也】

【案玉篇裺緣也廣韻裺衣縫緣也皆本此禮記玉藻篇緣廣半寸鄭注云飾邊也】

絜襦謂之蔽厀【廣異名也】

【案廣雅大巾褘袡襜袚蔽厀也襜見爾雅余並見前獨遺絜襦之名蓋偶未省照耳】

裪【音橘】謂之袖【衣褾江東呼防音婉】

【案廣雅裪袖也本此廣韻云裪衣袖亦本此而訛玉篇褾衣袂也】

帍裱【方廟反】謂之被巾【婦人領巾也】

【案廣雅帍裱被巾也本此玉篇帍婦人巾裱人領巾皆本此條注文而有脫誤】

繞防【音循】謂之�裺【衣督脊也】

【案�亦作裻說文云裻背縫史記佞幸傳顧見其衣裻帶後穿又作�說文云衣躬縫古通用督莊子養生主篇緣督以爲經皆據衣脊中縫言之玉篇廣韻督加衣旁作�防玉篇云繞防廣韻防縫也】

厲謂之帶【小爾雅曰帶之垂者爲厲】

【案詩小雅垂帶而厲毛傳厲帶之垂者也廣雅厲帶也本此】

襎裷【煩冤兩音】謂之幭【卽帊襆也幭亡別反】

【案韓非子外儲說左篇衞人有佐弋者鳥至因先以其裷麾之焉廣韻襎裷幭也本此玉篇云裷襎韈也襆也二字誤倒幭韈古通用詩大雅鞹鞃淺幭毛傳幭覆式也疏云幭字禮記作幦周禮作字異而義同廣雅幭帊襎裷防襆也】

繄袼謂之防【卽小兒防衣也毉洛嘔三音】

【案說文云防防裹衣廣雅繄袼防防衣也此注及廣雅各本防皆訛作次今攺正曹憲音釋繄烏雞反防烏苟反玉篇云毉袼防也卽小兒防衣也本之此文及注毉與繄同聲故用之】

楚謂無緣之衣曰襤紩衣謂之褸秦謂之致自闗而西秦晉之閒無緣之衣謂之防防【嫌上說有未了故復分明之】

【案說文楚謂無緣衣也本此卽襤】

復襦江湘之閒謂之�【音豎】或謂之筩褹【今筩袖之襦也褹卽袂字耳案�卽裋列子力命篇朕衣則裋褐張湛注云方言裋復襦也潘嶽借田賦掎裳連襼李善注云方言復襦江湖之閒或謂之簫襼郭璞注曰襼卽袂字也襼�同湖乃湘之訛簫乃筩之訛廣雅復襦謂之�本此】

大袴謂之倒頓【今雹袴也】小袴謂之防【今�袴也皎了兩音】楚通語也

【案玉篇防小袴也顏師古注急就篇云袴大者謂之倒頓小者謂之防皆本此】

巾也【巾主覆者故名也】大巾謂之【音芬】嵩嶽之南【嵩髙中嶽山也今在河南陽城縣】陳潁之閒謂之帤【奴豬反】亦謂之【江東通呼巾耳案尙書大傳下刑墨鄭注云巾也使不得冠飾以恥之也說文云楚謂大巾曰廣雅巾也玉篇帤大巾也皆本此】

絡頭帞頭也【音貊】紗繢防帶【防羌位反】防帶【防音菜】【音綪亦千】防【於怯反】幧頭也自闗而西秦晉之郊曰絡頭南楚江湘之閒曰帞頭自河以北趙魏之閒曰幧頭或謂之或謂之防其偏者謂之防帶【今之偏疊幧頭也】或謂之防帶【防亦結也案廣雅帞頭防帶防帶絡頭幧頭也防防髻也釋名云綃頭或曰陌頭言其從後橫陌而前也齊人謂之防言防斂發使上從也綃卽幧陌卽帞列子湯問篇北國之人鞨巾而裘張湛注云方言佫人帕頭是也帕頭懆頭也帕又作鞨又作帓佫人二字當卽絡頭之訛帞帕同史記絳侯周勃世家太后以冒絮提文帝集解應劭曰帞額絮也晉灼曰巴蜀異物志謂頭上巾爲冒絮索引方言幪巾南楚之閒雲帞額也此連上條爲一應劭稱帞額亦通方言作帞頭引之作帞額者或後人因應劭語攺方言之文爲額鄭康成注儀禮喪服篇云髽露紒也猶男子之括發斬衰括發以麻則髽亦用麻以麻者自項而前交於額上卻繞紒如著防頭焉注士喪禮云免之制未聞舊說以爲如冠狀廣一寸喪服小記曰斬衰髺發以麻免而以布此用麻布爲之狀如今之著防頭矣自項中而前交於額上卻繞紒也禮注之防頭釋文防七消反蓋幧字轉寫之訛】

覆結謂之幘巾或謂之承露或謂之覆防【今結籠是也】皆趙魏之閒通語也

【案後漢書光武帝紀皆冠幘注云漢官儀曰幘者古之卑賤不冠者之所服也方言曰覆髻謂之幘或謂之承露劉盆子傳半頭赤幘注云幘巾所以覆髻也續漢書曰童子幘無屋示未成人也半頭幘卽空頂幘也其上無屋故以爲名東宮故事曰太子有空頂幘一枚卽半頭幘之制也結髻古通用廣雅承露幘巾覆結也本此】

屝【音翡】屨麤履也徐兗之郊謂之屝自闗而西謂之屨中有木者謂之復舄自闗而東復履其者謂之�下【�音婉】襌者謂之鞮【今韋鞮也】絲作之者謂之履麻作之者謂之不借麤者謂之屨東北朝鮮洌水之閒謂之防角【防音卬】南楚江沔之閒總謂之麤【沔水今在襄陽】西南梁益之閒或謂之防【他回反字或作�音同】或謂之防【下瓦反一音畫】履其通語也徐土邳圻之閒【今下邳也圻音祁】大麤謂之防角【今漆履有齒者】

【案廣雅屝屨麤舄防不借防角鞮履也防屩也皆本此春秋僖公四年左傳供其資糧屝屨杜預注云屝艸屨疏引方言屝粗屨也絲作之曰履麻作之曰屝粗者謂之屨周防屨人鄭注云復下曰舄襌下曰屨疏云下謂底復重底麤粗通釋名云齊人謂韋屨曰屝晚下如舄不借言賤易有宜各自蓄之不假借人也齊人云搏臘搏臘猶把鮓麤貌也荊州人曰麤麻韋艸皆同名也仰角屐上施履之名也�晚防仰假借通用說文防履也一曰靑絲頭履也讀若阡陌之陌玉篇云西南梁益謂履曰防徐堅初學記引方言絲作謂之履麻作謂之不借廣韻引方言履自闗而西謂之屨急就篇履舄鞜裒防縀紃靸鞮卬角褐韤巾裳韋不借爲牧人屐屩麤羸寠貧顏師古注云鞮薄革小履也卬角形若今之木履而下有齒麤者麻枲雜履之名南楚江淮之閒通謂之麤卬卽防】

緉【音兩】【音爽】絞也【謂履中絞也音校】闗之東西或謂之緉或謂之絞通語也

【案詩齊風葛屨五兩冠緌雙止兩緉古通用說文緉履兩枚也一曰絞也廣雅緉絞也本此玉篇云履中絞本此注文】

纑謂之縝【謂纑縷也音振】

【案孟子彼身織屨妻辟纑趙岐注云緝績其麻曰辟練其麻曰纑故曰辟纑說文纑布縷也廣雅縝纑也本此玉篇云縝絲纑縷也本此注文】

輶軒使者絕代語釋別國方言四

欽定四庫全書

輶軒使者絕代語釋別國方言五

漢揚雄撰

晉郭璞注

鍑【釜屬也音富】北燕朝鮮洌水之閒或謂之錪【音腆】或謂之鉼【音餅】江淮陳楚之閒謂之錡【或曰三腳釜也音技】或謂之鏤吳之閒謂之鬲【音歷】

【案詩召南維錡及釜毛傳錡釜屬有足曰錡考工記鬲實五觳厚半寸唇寸爾雅釋器鼎欵足者謂之鬲郭注云鼎曲腳也說文鍑釜大口者朝鮮謂釜曰錪江淮之閒謂釜曰錡鏤釜也鬲鼎屬實五觳斗二升曰觳】

釜自闗而西或謂之釜或謂之鍑【鍑亦釜之總名】

【案釜亦作鬴說文云鬴鍑屬春秋隠公三年左傳筐筥錡釜之器杜預注云有足曰錡無足曰釜廣雅錪鉼鏤鬲錡鬴也蓋合止二條以鬴爲總名】

甑自闗而東謂之甗【音言】或謂之鬵【音岑涼州呼鉹】或謂之酢餾【屋霤】

【案考工記陶人爲甗實二鬴厚半寸唇寸甑實二鬴厚半寸唇寸七穿鄭注云量六斗四升曰鬴甗無底甑春秋成公二年公羊傳與我紀侯之甗何休注云或說甗玉甑詩檜風漑之釜鬵毛傳鬵釜屬也爾雅防謂之鬵鬵鉹也孫炎注云闗東謂甑爲鬵涼州謂防爲鉹疏引方言此條文並同方言各本餾訛作鐂今從爾雅疏所引作餾爲正說文餾飯气蒸也防卽甑後漢書孝和帝紀貧人以衣履釜鬵爲資注引方言甑自闗而東謂之鬵說文甗甑也一穿曰甗鬵大釜也一曰鼎大上小下若甑曰鬵注內涼州各本訛作梁州廣韻鉹下引方言云涼州呼臿也當是此條注文與孫炎說同今據以訂正屋霤當作音屋霤之霤】

盂【音於】宋楚魏之閒或謂之盌【烏管反】盌謂之盂或謂之銚銳【謡音】盌謂之櫂盂謂之柯【轉相釋者廣異語也】海岱東齊北燕之閒或謂之【音捲】

【案荀子正論篇故魯人以榶衞人用柯楊倞注云未詳或曰方言盌謂之榶盂謂之柯今此條無榶字廣雅銚鋭柯櫂椀盂也椀卽盌亦有櫂無榶盂亦作杅後漢書顯宗孝明帝紀杅水脯糒而已注引方言盌謂之盂說文盂飯器也盌小盂也玉篇作�云盂也注內謡音卽音謡各本訛作謡語後卷十三內銚銳下亦作謡音皆謂銚讀如謡也】

防【音雅】椷【封緘】盞【酒醆】防【薄淹反】閜【呼雅反】【又章反】【音摩】桮也秦晉之郊謂之防【所謂伯防者也】自闗而東趙魏之閒曰椷或曰盞【最小桮也】或曰防其大者謂之閜吳越之閒曰齊右平原以東或謂之桮其通語也

【案廣雅椷防閜盞防杯也本此說文云大杯爲閜桮杯同注內封緘酒醆當作音封緘之緘音酒醆之醆】

防【瓠勺也音麗】陳楚宋魏之閒或謂之簞或謂之【今江東通呼勺爲音羲】或謂之瓢

【案漢書東方朔傳防蠡測海注引張晏曰蠡瓠瓢也蠡防古通用楚辭九嘆瓟防蠹於筐簏王逸注云瓟瓠也防瓢也洪興祖補注引方言防陳楚宋魏之閒或謂之瓢周禮鬯人榮門用瓢賫鄭注云瓢謂瓠蠡也賫讀爲齊取甘瓠割去柢以齊爲尊亦作盠廣雅盠瓢也玉篇云杓也蠡爲也廣韻引方言盠或謂之瓢又云蠡瓠瓢也盠以瓢爲飲器也盠簞也】

案陳楚宋魏之閒謂之�自闗東西謂之案

【案考工記玉人之事案十有二寸鄭注云案玉飾案也禮器篇注云禁如今方案隋長局足髙三寸說文云案几屬廣雅案謂之�本此】

桮�【盛桮器籠也】陳楚宋衞之閒謂之桮�又謂之豆筥自闗東西謂之桮�

【案廣雅豆杯落也本此筥古通用杯卽桮落�古通用落廣雅云居也桮落所以居桮說文作笿云桮笿也】

箸筩【盛朼箸籫也】陳楚宋魏之閒謂之筲【鞭鞘】或謂之籯【漢書曰遺子黃金滿籯音盈也】自闗而西謂之桶【今俗亦通呼小籠爲桶音籠冠蘇勇反或作筩】

【案廣雅籯筲桶籫箸筩也筲亦作防說文云宋魏謂箸筩爲防漢書韋賢傳注如淳曰籯竹器受三四斗今陳畱俗冇此器師古曰許愼說文解字云籯笭也揚雄方言云陳楚宋魏之閒謂筲爲籯然則筐籠之屬是也注內鞭鞘當作音鞭鞘之鞘】

防【音岡】瓭【都感反亦音沈】�【音舞】防【音由】防【音鄭】防【胙江反】甀【度睡反】甕瓿甊【瓿音部甊洛口反】防【牛志反】甖也【於庚反】靈桂之郊謂之防【今江東通呼大甕爲防】其小者謂之瓭周魏之閒謂之�【今江東亦呼甖爲�子】秦之舊都謂之防淮汝之閒謂之防江湘之閒謂之防自闗而西晉之舊都河汾之閒【汾水出太原經絳北西南入河】其大者謂之甀其中者謂之瓿甊自闗而東趙魏之郊謂之甕或謂之甖東齊海岱之閒謂之防甖其通語也

【案廣雅防�防防瓭瓿甊防甀�甕罌也本此罌卽甖�亦作甒甀亦作�說文罌缶也防瓦器也�小口罌也甕罌也玉篇防大甕儀禮旣夕篇甒二醴酒鄭注云甒瓦器也古文甒皆作廡禮器君尊瓦甒注云瓦甒五斗疏云此瓦甒卽燕禮公尊瓦大也禮圗瓦大受五斗口徑尺頸髙二寸徑尺大中身鋭下平潘嶽馬汧督誄寘壺鐳瓶甒以偵之李善注引方言甒罌也周禮淩人春始治鑑注云鑑如甀大口以盛冰疏云漢時名爲甀卽今之甕是也爾雅甌瓿謂之瓵郭注云瓿甊小甖長沙謂之瓵釋文於瓿甊引方言云防也又云甖乙耕反字亦作防疏全引方言此條�訛作甌湘訛作湖余並同】

防陳魏宋楚之閒曰防【音臾】或曰防【音殊】燕之東北朝鮮洌水之閒謂之瓺【音暢亦腸】齊之東北海岱之閒謂之儋【所謂家無儋石之儲者也音儋荷字或作甔】周洛韓鄭之閒謂之甀或謂之防【案甖防同音蓋一字荀子大略篇流丸止於甌臾楊倞注引方言陳魏楚宋之閒謂防爲臾防臾古通用宋楚訛作楚宋列子湯問篇山名壺領狀若甔甀張湛注云甔甀謂瓦缾也注內儋石之儲者也各本訛作儋石之餘也今訂正史記貨殖列傳醬千甔集解徐廣曰大罌缶索隠孟康曰甖受一石故云甔石淮陰侯列傳守儋石之祿者集解晉灼曰揚雄方言海岱之閒名罌爲儋漢書應劭注云齊人名小甖爲儋受二斛後漢書顯宗孝明帝紀生者無擔石之儲注云方言作甔云防也齊東北海岱之閒謂之甔郭璞注曰所謂家無甔石之儲者也廣雅甔防防瓺防也說文防備火長頸缾也】

防謂之防【鼓鼙】

【案說文作罌謂之防廣雅防防也注內鼓鼙當云音鼓鼙之鼙】

謂之防

【案卽罋亦作甕防亦作防易井九二甕敝漏釋文引鄭注雲停水器也儀禮旣夕篇罋三鄭注云甕瓦器其容蓋一觳說文云汲缾也廣雅防防也】

缶謂之瓿防【卽盆也音偶】其小者謂之瓶

【案廣雅瓿防缶也本此說文云缶瓦器所以盛酒漿秦人鼓之以節謌易坎六四樽酒簋貳用缶離九三不鼓缶而歌又井卦�其瓶禮器五獻之尊門外缶門內壺君尊瓦甒又曰夫奧者老婦之祭也盛於盆尊於瓶鄭注云盆瓶炊器也士喪禮新盆槃瓶廢惇重鬲皆濯鄭注云盆以盛水瓶以汲水也春秋襄公九年左傳具綆缶杜預注云綆汲索缶汲器】

防甈謂之盎【案爾雅甈康壺而方言以爲盆未詳也甈卻罽反盎烏浪反】自闗而西或謂之盆或謂之盎其小者謂之升甌【惡牟反亦音憂】

【案考工記盆實二鬴厚半寸唇寸爾雅盎謂之缶廣雅盎謂之盆】

甂【音邊】陳魏宋楚之閒謂之防【今河北人呼小盆爲防子杜啟反】自闗而西謂之甂其大者謂之甌

【案後漢書隗囂傳奉盤錯鍉注云字詁鍉卽題音徒啟反方言曰宋楚之閒謂盎爲題題乃防之訛楚辭九諫甂甌登於明堂兮洪興祖補注云方言自闗而西盆盎小者曰甂也說文云甂似小瓿大口而卑用食甌小盆也廣雅防甌甂也本此】

所以注斛【盛米谷寫斛中者也】陳魏宋楚之閒謂之防【今江東亦呼爲防音巫覡】自闗而西謂之注箕陳魏宋楚之閒謂之籮【防亦籮屬也形小而髙無耳】

【案廣雅斛注謂之防本此玉篇云防籮屬形小而髙本此注文】

炊防謂之縮【漉米防也】或謂之�【音藪】或謂之�【音旋江東呼淅籖案廣雅��防也本此�卽�之正體亦作防說文云防漉米防也防炊防也玉篇云�漉米防也縮與防一聲之轉注內淅簽各本訛作浙簽今訂正】

篝【今薰籠也】陳楚宋魏之閒謂之墻居

【案說文篝笿也可薰衣宋楚謂竹篝墻以居也廣雅篝籠也薰篝謂之墻居本此】

扇自闗而東謂之箑【今江東亦通名扇爲箑音防】自闗而西謂之扇【案廣雅箑謂之扇玉篇云自闗而東謂之箑自闗而西謂之扇皆本此箑亦作翣春秋襄公二十五年左傳四翣疏引方言自闗而東謂扇爲翣】

碓機【碓梢也】陳魏宋楚自闗而東謂之梴【音延】磑或謂之防【卽磨也錯碓反】

【案說文云碓舂也主發謂之機古者雝父初作舂磑防也古者公輸班作磑防磨同玉篇云防磑也】

繘【汲水索也音橘】自闗而東周洛韓魏之閒謂之綆或謂之絡【音洛】闗西謂之繘

【案廣雅繘絡綆也末句各本作謂之繘綆易井卦汔至亦未繘井羸其瓶釋文繘鄭云綆也方言云闗西謂綆爲繘郭璞雲汲水索也春秋襄公九年左傳具綆缶疏引方言自闗而東周洛韓魏之閒謂之綆闗西謂之繘所引末句皆無綆字今刪正】

櫪【養馬器也】梁宋齊楚北燕之閒或謂之樎【音縮】或謂之皁【皁隸之名於此乎出】

【案後漢書鄒陽傳使不羈之士與牛驥同皁顏師古注引方言梁宋齊楚燕之閒謂曰皁皁音在早反廣雅樎皁也本此玉篇云樎也養馬器也本此注文】

飤馬橐自闗而西謂之裺囊【裺音防】或謂之裺篼或謂之防篼【防音樓】燕齊之閒謂之帪【廣雅作振字音同耳】

【案飤卽古飼字各本訛作飲字形相似而訛今廣雅帪字與方言同裺作防云防篼防篼帳囊也本此說文篼飤馬器也飤亦訛作飲玉篇篼飼馬器也可據以訂正二書】

鉤【縣物者】宋楚陳魏之閒謂之鹿觡【或呼鹿角】或謂之鉤格自闗而西謂之鉤或謂之防【音微】

【案廣雅鹿觡防鉤也本此廣韻引埤蒼云防懸物鉤】

臿燕之東北朝鮮洌水之閒謂之【湯料反此亦鍫聲轉也】宋魏之閒謂之鏵或謂之鍏【音韋】江淮南楚之閒謂之臿沅湘之閒謂之畚�魏之閒謂之喿【字亦作鍫也】東齊謂之梩【音駭江東又呼鍫刃爲鐅普蔑反】

【案�卽銚詩周頌庤乃錢鏄毛傳錢銚也釋文引世本云垂作銚鏵說文作防云兩刃臿也宋魏曰防也又作釪爾雅�謂之�郭注云皆古鍬鍤字今爾雅�訛作鍬鍤卽鍫臿疏引方言此條�字亦訛余並同卽梠說文云�從斗庣聲爾雅曰�謂之�古田器也銚一曰田器錢銚也古田器防臿也鐅河內謂臿頭金也廣雅鍏畚梩喿臿也本此釋名云鍤插地起土也或曰銷或曰鏵其板曰葉廣韻引方言臿宋魏之閒或謂之鍏玉篇云喿臿屬今作鐰】

杷【無齒爲朳】宋魏之閒謂之渠挐【今江東名亦然諾豬反】或謂之渠疏【語轉也】

【案廣雅渠挐謂之杷本此渠挐亦作淭玉篇淭杷也廣韻引方言杷宋魏之閒謂之淭挐把卽杷之訛淭字與渠同音當卽渠字訛舛而成若方言廣雅作淭不應郭璞曹憲皆不注其音也說文云杷收麥器廣韻捌字引方言云無齒杷卽此條注文今本皆作朳】

僉【今連枷所以打谷者】宋魏之閒謂之欇殳【音殊亦杖名也】或謂之度【今江東呼打爲度音量度也】自闗而西謂之棓【蒲項反】或謂之柫【音拂】齊楚江淮之閒謂之柍【音悵怏亦音車鞅此皆打之別名也】或謂之桲【音勃案齊語耒耜枷芟韋昭注云枷柫也所以擊艸也荀子性惡篇則兄弟相拂奪矣楊倞注云或曰拂字從木旁弗擊也方言云自闗而西謂之柫今之農器連枷也漢書王莽傳必躬載拂顏師古注云拂所以擊治禾者也今謂之連枷是拂柫亦通用說文柫擊禾連枷也枷柫也淮南謂之柍廣雅棓桲柍欇殳度杖也柫謂之枷皆本此度打一聲之轉釋名曰枷加也加杖於柄頭以撾穗而出其谷也或曰羅枷三杖而用之也或曰叉叉杖轉於頭故以名之也羅連亦一聲之轉玉篇云桲今連枷所以打谷也】

刈鉤江淮陳楚之閒謂之鉊【音昭】或謂之鐹【音果】自闗而西或謂之鉤或謂之鎌或謂之鍥【音結】

【案周禮薙氏夏日至而夷之鄭注云以鉤鎌迫地芟之也若今取茭矣齊語挾其槍刈耨鑮韋昭注云刈鎌也又耒耜枷芟注云芟大鎌所以芟艸也詩周頌奄觀銍刈釋文云銍器可以獲禾鉤亦作說文云鎌也鎌鍥也銍獲禾短鎌也鉊大鎌也鎌謂之鉊張徹說廣韻引說文云闗西呼鎌爲也今說文無此語當是兼取方言之文釋名云鎌亷也體亷薄也銍獲黍鐵也鐹鎌亦作劃防玉篇云防也鐹防皆云刈也劃亦云刈劃與鐹實一字廣雅劃鉊鍥鎌也本方言此條而有劃則無鐹玉篇分入兩部故並存之】

薄宋魏陳楚江淮之閒謂之防或謂之麯【此直語楚聲轉耳】自闗而西謂之薄南楚謂之蓬薄

【案月令季春具曲植籧筐鄭注云時所以養蠶器也曲薄也疏引方言此條文並同漢書周勃傳勃防織薄曲爲生蘇林注云薄一名曲說文防蠶薄也又云或說曲蠶薄也廣雅筁謂之簿皆轉而従竹注內此直語楚聲轉耳各本訛作此直語楚轉聲耳曹毅之本作此直語楚聲轉也今訂正】

橛燕之東北朝鮮洌水之閒謂之椴【揭也江東呼都音段案爾雅橛謂之闑曲禮大夫士入君門由闑右不踐閾鄭注云闑門橛閾門限說文橜弋也橜橛同杙弋古通用各本椴訛作椵椴徒亂反椵古雅反都椴一聲之轉】

槌【縣蠶薄柱也度畏反】宋魏陳楚江淮之閒謂之植【音值】自闗而西謂之槌齊謂之樣【音陽】其橫闗西曰防【音朕亦名校音交】宋魏陳楚江淮之閒謂之防【音帶】齊部謂之防【丁革反】所以縣防闗西謂之防【力冉反】東齊海岱之閒謂之繏【相卞反】宋魏陳楚江淮之閒謂之繯【擐甲】或謂之環【檈】

【案繏各本作�從曹毅之本廣雅防防防植樣槌也防繏索也繯絡也說文云闗東謂之槌闗西謂之防栚槌之橫者也闗西謂之防繯落也栚防同落當作絡所云闗東西與方言異防字說文所無玉篇云槌蠶槌也植養蠶器也防槌橫木也防懸蠶薄橫也繏懸縋索皆本方言此條月令具曲植籧筐鄭注云植槌也疏引方言樣訛作牂廣韻引方言懸蠶薄柱齊謂之樣注內擐甲當作音擐甲之擐擐旋同音此字疑有訛舛】

簟宋魏之閒謂之笙【今江東通言笙】或謂之籧防自闗而西或謂之簟或謂之防【今云防篾篷也】其麤者謂之籧篨自闗而東或謂之篕掞【音剡江東呼籧篨爲防音廢】

【案左思吳都賦桃笙象簟劉逵注云桃笙桃枝簟也吳人謂簟爲笙又析象牙以爲簟也廣韻引方言自闗而西簟或謂之防廣雅笙防簟籧篨筁席也篕�謂之籧篨皆本此�掞古通用說文云簟竹席也籧篨粗竹席也玉篇云籧篨江東人呼防也防簟也詩邶風籧篨不鮮籧篨本粗竹席用爲囷者之名不可使俯之疾似之故晉語曰籧篨不可使俯以言辭悅人者常仰觀顏色病若籧篨故爾雅云籧篨口柔也】

筕篖【似籧篨直文而麤江東呼笪音靼】自闗而東周洛楚魏之閒謂之倚佯【音羊】自闗而西謂之筕篖南楚之外謂之篖

【案倚佯亦作倚陽廣雅篖倚陽筕篖也本此玉篇云筕篖竹笪笪麤籧篨也】

牀齊魯之閒謂之簀【牀版也音迮】陳楚之閒或謂之第【音滓又音姊】其杠北燕朝鮮之閒謂之樹自闗而西秦晉之閒謂之杠南楚之閒謂之�【�當作桃聲之轉也中國亦呼杠爲桃牀皆通語也】東齊海岱之閒謂之【音詵】其上版衞之北郊�魏之閒謂之牒【簡牒】或曰牑【履屬】

【案說文云牀安身之坐者簀牀棧也第牀簀也杠牀前橫木也牑牀版也春秋襄公二十七年牀第之言不逾閾杜預注云第簀也玉篇廣韻並引方言云杠東齊海岱之閒謂之今方言各本訛作樺注內詵訛作先徐堅初學記引方言此條正文作謂之注文作音詵與玉篇廣韻同趙亦作防廣雅棲謂之牀浴牀謂之柖簀第也樹防杠也牒牑版也曹憲音釋牑音鞭注內簡牒當作音簡牒之牒履屬二字當是音邊二字之訛無從據證】

俎幾也西南蜀漢之郊曰杫【音賜】榻前幾江沔之閒曰桯【今江東呼爲承桯音刑】�魏之閒謂之椸【音易】幾其髙者謂之虡【卽筍虡也音巨】

【案後漢書第五鐘離宋寒列傳藥崧家貧爲郎常獨直臺上無被枕杫注云杫謂俎幾也方言云蜀漢之郊曰杫說文云桯牀前幾廣雅杫�桯�俎幾也�卽虡�卽椸考工記梓人爲防虡鄭注云樂器所縣橫曰�植曰虡�筍古通用】

籆榬也【所以絡絲也音爰】兗豫河濟之閒謂之榬絡謂之格【所以轉籆絡車也】

【案廣雅榬謂之籆本此曹憲音義籆於縛榮碧兩反說文云籆收絲者也玉篇榬絡絲籰也籰卽籆之訛】

繀車【繀蘇對反】�魏之閒謂之轣轆車東齊海岱之閒謂之道軌

【案說文云繀箸絲於筟車也筟筳也筳繀絲筦也轣轆亦通作厤鹿廣雅繀車謂之厤鹿道軌謂之鹿車本此玉篇云繀車亦名軌車】

戶鑰自闗而東陳楚之閒謂之鍵【巨蹇反】自闗而西謂之鑰

【案鑰亦通作籥月令修鍵閉愼管籥鄭注云鍵牡閉牝也管籥搏鍵器也周禮司門掌授管鍵鄭注云管謂籥也鍵謂牡郭璞爾雅序六藝之鈐鍵釋文引方言云鑰也自闗而東陳楚之閒謂鑰爲鍵】

簙謂之蔽或謂之箘【音囷】秦晉之閒謂之簙吳楚之閒或謂之蔽或謂之箭裏【簙箸一名箭廣雅云】或謂之簙毒或謂之夗專【夗於辯反專音轉】或謂之�璇【或曰竹器所以整頓簙者銓旋兩音】或謂之棊所以投簙謂之枰【評論】或謂之廣平所以行棊謂之局或謂之曲道圍棊謂之弈自闗而東齊魯之閒皆謂之弈【案簙博古通用說文云簙局戱也六箸十二棊也古者烏冑作簙箘簙棊也局博所以行棊弈圍棊也荀子大略篇六貳之博楊倞注云卽六博也今之博局亦二六相對也楚辭招魂篇菎蔽象棊有六簙些王逸注云菎玉也蔽簙箸以玉飾之也投六箸行六棊故謂六簙也洪興祖補注引方言此條文並同史記範雎蔡澤列傳君獨不觀夫博者乎或欲大投或欲分功索引方言云所以投博謂之枰韋昭博弈論然其所志不出一枰之上李善注引方言投博謂之枰圍棊自闗而東齊魯之閒謂之弈春秋襄公二十五年左傳今寧子視君不如弈棋疏引方言此條文並同廣雅簙箸謂之箭夗專簙也廣平枰也曲道梮也圍棊弈也皆本此注內評論當作音評論之評】

輶軒使者絕代語釋別國方言五

欽定四庫全書

輶軒使者絕代語釋別國方言六

漢揚雄撰

晉郭璞注

聳【山頂反】奬欲也【皆彊欲也】荊吳之閒曰聳晉�曰奬自闗而西秦晉之閒相勸曰聳或曰奬中心不欲而由防人之勸語亦曰聳凡相被飾亦曰奬

【案楚語教之春秋而爲之聳善而抑惡焉韋昭注云聳奬也揚雄長楊賦整輿竦戎李善注云方言自闗而西秦晉之閒相勸曰聳聳與竦古字通謝眺齊敬皇后哀防文末命是奬注引方言秦晉之閒相勸曰奬盧諶贈劉琨詩飾奬駑猥注引方言凡相被飾亦曰奬說文作奬云嗾犬厲之也從犬將省聲今方言各本皆作�訛舛不成字欲當作譽注內同下文因義引伸聳奬皆爲中心不欲而由防人之勸語則欲字訛舛甚明廣雅奬譽也玉篇廣韻奬皆訓譽蓋本此譽欲聲近似而訛又山頂反各本反訛作也後卷十三有聳字注雲山頂反可證也字之誤聳從耳從聲不當入迥韻頂應是項之訛方音入講韻耳】

聳防聾也半聾梁益之閒謂之防【言胎防煩憒也音宰】秦晉之閒聽而不聰聞而不達謂之防生而聾陳楚江淮之閒謂之聳【言無所聞常聳耳也】荊揚之閒及山之東西雙聾者謂之聳聾之甚者秦晉之閒謂之【五刮反言聉無所聞知也外傳聾聵司火音蒯聵】吳楚之外郊凡無耳者亦謂之其言者若秦晉中土謂耳者防也【五刮反】

【案說文云益梁之州謂聾爲防秦晉聽而不聞聞而不達謂之防生而聾曰聳吳楚之外凡無耳者謂之言若斷耳爲盟廣雅聳防聾也皆本此諸刻防訛作明惟永樂大典本仍作防下五刮反乃防字音注說文防耳也卽此所云秦晉中土謂耳者防也然則字下言若斷耳爲盟句乃後人校說文妄有所攺玉篇引方言云防半聾也梁益之閒謂之防秦晉之閒聽而不聰聞而不違謂之防陳楚江淮荊陽山之閒聾謂之聳廣韻引方言聾之甚者秦晉之閒謂之聧與說文互有訛脫注內言聉無所聞知也諸刻脫聉字及下句司火二字惟永樂大典本有之說文云聉無知意也】

陂【偏頗】傜【逍遙】衺也陳楚荊揚曰陂自山而西凡物細大不純者謂之傜【言俄傜也】

【案樂記商亂則陂鄭注云陂傾也傜亦作防說文云自闗以西物大小不同謂之防廣雅陂傾俄衺也注內偏頗逍遙當作音偏頗之頗音逍遙之遙】

由迪正也東齊靑徐之閒相正謂之由迪

【案玉篇云靑州之閒相正謂之迪也卽本此而有脫誤】

防【音腆】恧【人力反又女六反】慙也荊揚靑徐之閒曰防若梁益秦晉之閒言心內慙矣山之東西自愧曰恧【小爾雅曰心愧爲恧】�魏之閒謂之防【音密亦祕】

【案左思魏都賦防墨而謝劉逵注引方言防慙也荊揚之閒曰防陸厥奉答內兄希叔詩相如恧溫麗李善注引方言恧慙也說文云靑徐謂慙曰防防各訛作防今攺正爾雅釋言愧慙也釋文全引方言此條防訛作倎防亦訛作防余並同廣雅防防恧慙也義本此】

弿【音蹇】展難也齊晉曰弿山之東西凡難貌曰展荊吳之人相難謂之展若秦晉之言相憚矣齊魯曰燀【難而雄也昌羨反】

【案弿卽蹇易蹇卦彖傳蹇難也說文憚忌難也一曰難也廣雅蹇展憚難也義本此】

胥由輔也【胥相也由正皆謂輔持也】吳越曰胥燕之北鄙曰由【案廣雅由胥輔助也義本此】

蛩防【鞏恭兩音】戰栗也荊吳曰蛩防蛩防又恐也

【案說文防戰栗也廣雅蛩防懼也本此玉篇防恐也】

錪【吐本反】錘【直腄反】重也東齊之閒曰錪宋魯曰錘

【案廣雅錘錪重也義本此】

鋡【音含】龕受也【今云龕囊依此名也】齊楚曰鋡揚�曰龕受盛也猶秦晉言容盛也

【案玉篇鋡受也龕受也盛也廣雅鋡龕受盛也義皆本此】

矔【慣習】眮【侹侗】轉目也梁益之閒瞠目曰矔轉目顧視亦曰矔吳楚曰眮

【案說文云矔目多精也益州謂瞠目曰矔吳楚謂瞠目顧視曰眮注內慣習侹侗當作音慣習之慣音侹侗之侗】

逴【勑略反】騷【先牢反】�蹇也【跛者行踔也】吳楚偏蹇曰騷齊楚晉曰逴【行略逴也】

【案說文蹇跛也逴蹇也廣雅逴騷�蹇也義本此玉篇云踔跛者行】

【音斯】嗌【惡介反】噎也【皆謂咽痛也音翳】楚曰秦晉或曰嗌又曰噎

【案說文云嗌咽也噎飯窒也亦作嘶玉篇云嘶噎也】

怠阤【音虫豸】壞也【謂壞落也】

【案張衡西京賦程功致巧期不阤陊李善注引方言阤壞也廣雅阤殆壞也殆怠古通用注內音虫豸三字各本作音虫豸未曉五字虫卽虫之省未曉二字蓋閱是書者所記以虫豸不可曉耳虫許偉反與虫異故也不當雜入注文今刪】

防【音涅】墊【丁念反】下也凡柱而下曰防屋而下曰墊

【案說文涅從水從土日聲防蓋從土涅省聲此字後人所作應直用涅墊亦作防廣雅防墊下也義本此】

伆【音刎】邈離也【謂乖離也】楚謂之�或謂之逺吳越曰伆【案伆亦作�廣雅邈�離�逺也】

顚頂上也

【案爾雅釋言顚頂也顚與頂一聲之轉廣雅顚頂上也義本此】

誣防與也【防於劍反】吳�曰誣荊齊曰防與猶秦晉言阿與【相阿與者所以致誣防】

【案廣雅貸誣防授施遺予也後卷十內或謂之防注云言誣防也合之此注皆以誣防連稱據正文防與猶阿與防阿乃一聲之轉與讀若譽說文誣加也集韻防也凡無實而虛加皆爲誣表記受祿不誣鄭注云不信曰誣此正阿與之義郭璞言相阿與者所以致誣防又轉一義矣】

掩取也自闗而東曰掩自闗而西曰或曰抯【柤棃案掩說文作揜云自闗以東謂取曰揜司馬相如子虛賦揜翡翠上林賦揜焦朋李善注皆引方言揜取也漢書貨殖傳又況掘冢博掩犯姦成富顏師古注云掩謂掩襲取人物者也抯各本訛作狙永樂大典本下有但伺也三字舛誤不可通後卷十內抯取也抯下注柤棃二字可證狙卽抯之訛但伺也卽柤棃之訛柤棃當云音柤棃之柤廣雅抯掩取也義本此曹憲音釋抯音莊加子冶兩反】

暥【烏拔反】防【音略】視也東齊曰防吳揚曰防【今中國亦云目防也】凡以目相戲曰防

【案說文云防目相戲也廣韻引方言防視也廣雅防防視也本此注內目防諸刻脫防字永樂大典本有】

遙廣逺也梁楚曰遙

【案廣雅遙逺也�語廣運百里韋昭注云東西爲廣南北爲運蓋廣亦以言逺】

汩【於筆反】遙疾行也【汩汩急貌也】南楚之外曰汩或曰遙【案廣雅汩疾也史記屈原列傳汩䢐南土索引方言曰汩謂疾行也司馬相如上林賦汩乎混流蘇林曰雄方言汩逕疾也逕字誤揚雄甘泉賦湧醴汩以生川李善注引方言汩疾也枚乘七發汩乘流而下降兮注引方言汩疾貌也卽此條注文離騷汩余若將不及兮王逸注云汩去貌疾若水流也洪興祖補注引方言云疾行也南楚之外曰汩爾雅釋水郭注汩漱沙壤釋文引方言云遙疾行也遙上應有汩字遙亦作邎玉篇廣韻並云邎疾行也】

蹇妯�也【謂躁�也妯音迪】人不靜曰妯秦晉曰蹇齊宋曰妯【案說文�煩也廣雅蹇妯躁煩�也詩小雅憂小且妯毛傳妯動也爾雅釋詁同釋文勑畱反又音迪】

絓【音乖】挈【口八反】�【古煢字】介特也楚曰�晉曰絓秦曰挈物無耦曰特獸無耦曰介【傳曰逢澤有介麋】飛鳥曰雙鴈曰乘【案廣雅絓挈�介特獨也義本此史記陳余列傳獨介居河北集解引方言云介特也任昉天監三年防秀才文介在民上李善注引方言介特也春秋哀公十四年左傳疏引方言獸無耦曰介玉篇引方言訛作防待也揚雄解嘲乘鴈集不爲之多雙鳬飛不爲之少李善注引方言飛鳥曰雙四鴈曰乘四字蓋李善所增】

臺旣失也宋魯之閒曰臺

【案廣雅臺旣失也義本此臺遺一聲之轉旣蓋如日食旣之旣】

旣隠據定也

【案旣取已然之義隠據也故又皆爲定廣雅隠據定也義本此】

稟浚敬也秦晉之閒曰稟齊曰浚吳楚之閒自敬曰稟【案稟廩古通用漢書循吏傳此廩廩庶幾徳讓君子之遺風矣顏師古注云廩廩言有風采也亦作懍廣雅懍浚敬也本此】

悛【音銓】懌【音奕】攺也自山而東或曰悛或曰懌【論語曰悅而不懌案春秋襄公四年左傳羿猶不悛杜預注云悛攺也廣雅悛懌攺更也義本此】

坻【水汦】坥【癰疽】場也【音傷】梁宋之閒蚍蜉防鼠之場謂之坻【防鼠蚡鼠也】螾場謂之坥【螾蛐蟺也其糞名坥螾音引】

【案防古犂字潘嶽借田賦坻場染屨李善注云方言坻場也蚍蜉犂鼠之場謂之坻場浮壤之名也音傷爾雅鼢鼠郭注云地中行者疏云方言名犂鼠卽此鼠也謂起地若耕因名云蚡鼢古通用玉篇引此條亦作犂余並同說文云益州部謂螾場曰坥廣雅坻場也注內水泜癰疽當作音水坻之泜音癰疽之疽蛐諸刻訛作蟥】

徥用行也【徥徥行貌度揩反】朝鮮洌水之閒或曰徥

【案用亦由也故又爲行廣雅徥由行也注內徥徥各本訛作徥皆今訂正說文云徥徥行貌】

鋪頒索也東齊曰鋪頒猶秦晉言抖藪也【謂斗藪舉索物也鋪音敷案藪亦作擻玉篇云抖擻起物也廣韻抖擻舉貌】

參蠡【音麗】分也【謂分割也】齊曰參楚曰蠡秦晉曰離

【案王粲登樓賦夜參半而不寐兮李善注引方言參分也廣雅參離分也蠡亦作攭荀子賦篇攭兮其相逐而反也楊倞注云攭與劙同攭兮分判貌玉篇云劙解也分割也】

披散也東齊聲散曰器破曰披秦晉聲變曰器破而不殊其音亦謂之器破而未離謂之璺【音問】南楚之閒謂之【妨美反一音圮塞】

【案說文云散聲春秋成公十八年左傳今將崇諸侯之姦而披其地杜預注云披猶分也昭公五年左傳又披其邑注云披析也玉篇廣韻並引方言秦晉器破而未離謂之璺廣韻引方言器破而未離南楚之閒謂之廣雅披散也璺斯裂也又作�玉篇廣韻並云器破也注內圮塞各本圮訛作把曹毅之本不誤】

緡【音旻】緜施也秦曰緡趙曰緜吳�之閒脫衣相被謂之緡緜【相覆及之名也】

【案廣雅緡緜施也義本此】

悀【音踴】偪【妨逼反】滿也凡以器盛而滿謂之悀【言湧出也】腹滿曰偪【言勅偪也】

【案偪亦作幅廣雅悀幅滿也義本此】

徯醯【醢酢】冉防【冉音髯】危也東齊防物而危謂之徯醯【防居枝反】僞物謂之冉防

【案廣雅徯醯冉鎌危也義本此防鎌同防各本訛作槣今訂正玉篇云防戴也】

紕【音毗】繹【音亦】督雉理也秦晉之閒曰紕凡物曰督之【言正理也】絲曰繹之【言解繹也】

【案廣雅紕督雉理也本此詩鄘風何以紕之毛傳紕所以織組也總紕於此成文於彼說文繹抽絲也謝惠連雪賦王乃尋繹吟翫傅毅舞賦繹精靈之所束李善注皆引方言繹理也周禮大祝禁督逆祀命者鄭注云督正也爾雅釋詁董督正也】

矤【古矧字】呂長也東齊曰矤宋魯曰呂

【案廣雅矧呂長也義本此】

防膐力也東齊曰防【律防多力貌】宋魯曰膐膐田力也【謂耕墾也案玉篇防足多力也膐亦通作旅詩小雅旅力方剛毛傳旅眾也失之膐田力也之膐當作墾後卷之二內墾力也注云耕墾用力可證此條膐字之訛廣雅防膐墾力也義本此田諸刻訛作由從永樂大典本】

瘱【瘞埋又翳】【瓜蔕】審也齊楚曰瘱秦晉曰

【案亦作諦說文瘞靜也諦審也注內瘞埋瓜蔕當作音瘞埋之瘞音瓜蔕之蔕各本瘞埋訛作埋也今訂正】

【音翳】【亦音蔕】諟也【亦審諟互見其義耳音帝】吳�曰

【案廣雅審諟也義本此說文理也】

揞【烏感反】揜錯【音酢】摩藏也荊楚曰揞吳揚曰揜周秦曰錯陳之東鄙曰摩

【案藏各本訛作滅今訂正廣雅揞揜錯摩藏也義本此說文揜覆也玉篇揞藏也廣韻揞手覆錯摩也摩也皆於藏之義合】

抾摸去也齊�之總語也抾摸猶言持去也

【案荀子榮辱篇胠於沙而思水楊倞注云胠與袪同方言袪去也齊�之總語莊子有胠篋篇亦取去之義此所引作衣防本書乃手防廣雅怯莫去也義卽本方言而字又異古書流傳旣久轉寫不一據抾摸猶言持去一語二字皆手防爲得袪胠假借通用怯字誤】

舒勃展也東齊之閒凡展物謂之舒勃

【案廣雅舒勃展也義本此】

摳揄旋也秦晉凡物樹稼早成熟謂之旋燕齊之閒謂之摳揄

【案廣韻旋疾也】

�【岡鄧反】筳【湯丁反】竟也秦晉或曰�或曰竟楚曰筳【案廣雅筳�竟也義本此班固答賓戲�以年嵗李善注引方言�竟也字亦省作亙西都賦北彌明光而亙長樂注云亙竟也亙與�古字通】

防【音剡】【音妾】續也秦晉續折謂之�繩索謂之

【案玉篇防續也接續也廣雅防續也義本此曹憲音釋魚刧且葉兩反】

擘【音檗】楚謂之紉【今亦以綫貫鍼爲紉音刃】

【案禮記內則篇衣裳綻裂紉箴請補綴離騷紉秋蘭以爲佩洪興祖補注引方言續楚謂之紉續字當是誤蒙上條】

閻苦開也東齊開戶謂之閻苦楚謂之闓【亦開字也】

【案廣雅閻苦開也本此今方言各本苦訛作笘若笘字不應郭璞曹憲皆不注其音苦開亦一聲之轉據廣雅訂正】

杼柚作也東齊土作謂之杼木作謂之柚

【案此蓋釋詩小東大東杼柚其空之義言役作於周而至窮空也鄭箋云譚無他貨惟有麻絲耳今盡杼柚不作也讀柚爲軸義亦迂曲】

厲印爲也【爾雅曰俶厲作作亦爲也】甌�曰印吳曰厲

【案印各本訛作卬今訂正廣雅厲印爲也義本此曹憲音釋印於信反爾雅厲作也郭注引谷梁傳始厲樂矣疏全引方言此條印亦訛作卬余並同】

戲憚怒也齊曰戲楚曰憚

【案廣雅戲憚怒也義本此詩大雅逢天僤怒毛傳僤厚也僤卽憚釋爲怒僤怒超逺防劉連文皆二字義同】

爰喛恚也【謂悲恚也】楚曰爰秦晉曰喛皆不欲譍而彊畣之意也

【案廣雅爰喛愁也曹憲音釋云喛呼館虎元二反虎元據玉篇當作虛元】

�艾長老也東齊魯衞之閒凡尊老謂之�或謂之艾【禮記曰五十曰艾】周晉秦隴謂之公或謂之翁南楚謂之父或謂之父老南楚洭之閒【匡兩音洭水在桂陽】母謂之媓謂婦妣曰母姼【音多】稱婦考曰父姼【古者通以考妣爲生存之稱】

【案�本作叜說文云老也俗通作叟孟子王曰叟�岐注雲叟長老之稱也猶父也史記馮唐列傳文帝輦過問唐曰父老何自爲郎後又曰父知之乎廣韻引方言南楚人謂婦妣曰母姼廣雅�艾長老也翁叜父也媓母也妻之父謂之父姼妻之母謂之母姼皆本此】

巍峣崝崄髙也【嶕峣崝嶸皆髙峻之貌也】

【案崝亦作崢張衡思賦蹈玉階之峣崢李善注引方言峣崢髙貌也張協七命爾乃峣榭迎風注引方言峣髙也班固西都賦金石崢嶸又七命陟崢嶸注並引方言注崢嶸髙峻也廣雅嶕峣髙也注內各本脫皆字曹毅之本有】

猒塞安也【物足則定】

【案陸機辯亡論洪規逺略固不厭夫區區者也李善注云方言厭安也於豓反猒厭古通用亦作懕說文云安也爾雅釋訓懕懕安也廣雅懕防安也義本此曹憲音釋懕一占反】

防【音夌】【亡主反】憐也

【案防已見前卷一內說文云撫也讀若侮廣雅防哀也義本此】

掩翳薆也【謂蔽薆也詩曰薆而不見音愛】

【案月令處必掩身鄭注云掩猶翳也左思詠史詩歸來翳負郭李善注引方言翳薆也並注爾雅釋木蔽者翳郭注雲樹防翳覆地者釋言薆也注云謂蔽離騷眾薆然而蔽之洪興補注引方言此條注文訛作謂薆蔽也薆亦通用僾說文云仿佛也引詩僾而不見今毛詩作愛古字假借通用薆而猶然而如若然一聲之轉】

佚婸【趺唐兩音】淫也

【案佚亦通劮廣雅劮婸淫也本此曹憲音釋劮音逸婸大朗反說文淫私逸也廣韻婸與蕩同音云淫戲貌又泆與趺同音云泆蕩佚與泆逸古皆通用婸與蕩通用淫與淫通用佚從此注音跌婸從曹憲大朗反佚婸二字乃雙聲卽泆蕩也又跌踼廣雅云行失正踼音宕唐與蕩宕𨿽有平上去之異本屬一聲輕重若佚音逸則佚婸不連讀亦皆淫逸之義各本婸訛作惕淫訛作緩今據廣雅訂正】

輶軒使者絕代語釋別國方言六﹤經部﹐小學類﹐訓詁之屬﹐方言﹥

欽定四庫全書

輶軒使者絕代語釋別國方言七

漢雄雄撰

晉郭璞注

諄憎所疾也【諄之潤反】宋魯凡相惡謂之諄憎若秦晉言可惡矣

【案荀子哀公篇無取口啍口啍誕也楊倞注云啍與諄同方言齊魯凡相疾惡謂之諄憎廣雅諄憎�也義本此�疾古通用】

杜蹻歰也�曰杜【今俗語通言歰如杜杜棃子歰因名之】山之東西或曰蹻【卻蹻燥歰貌音笑謔】

【案廣雅杜蹻歰也曹憲音義蹻虛虐反歰師急反說文云歰不滑也從四止】

佻抗縣也�魏之閒曰佻自山之東西曰抗燕�之郊縣物於臺之上謂之佻【了佻縣物貌丁小反】

【案廣雅佻抗縣也義本此】

發稅舎車也【舎宜音寫】東齊海岱之閒謂之發【今通言發寫也】宋�陳魏之閒謂之稅【稅猶脫也】

【案注讀舎爲寫寫卸古通用說文云卸舎車解馬也從卩止午讀若汝南人寫書之寫發爲卸車蓋釋詩齊子發夕之義言夕而解息車徒也陸機招隱詩稅駕從所欲李善注引方言舎車曰稅稅亦通用說周禮典路辧其名物與其用說鄭注云說謂舎車也】

肖類法也齊曰類西楚梁益之閒曰肖秦晉之西鄙自冀隴而西【冀縣今在天水】使犬曰哨【音騷】西南梁益之閒凡言相類者亦謂之肖【肖者似也】

【案荀子勸學篇羣類之紀綱也楊倞注云方言齊謂法爲類也廣雅肖類�也本此�古法字哨亦作嗾說文云肖骨肉相似也不似其先故曰不肖也嗾使犬聲春秋宣公二年左傳公嗾夫獒焉服防注云嗾防也釋文素口反玉篇引方言秦晉冀隴謂使犬曰嗾】

憎懹憚也【相畏憚也】陳曰懹

【案廣雅憎懹憚難也曹憲音義懹人尙反玉篇云懹憚也相畏也】

譙【字或作誚】讙【火袁反】讓也齊楚宋衞荊陳之閒曰譙自關而西秦晉之閒凡言相責讓曰譙讓北燕曰讙

【案廣雅讙譙讓也義本此周語讓不貢韋昭注云讓譴責也春秋昭公二十五年左傳且讓之杜預注云讓責也】

僉胥皆也自山而東五國之郊曰僉【六國惟秦在山西】東齊曰胥

【案爾雅釋詁僉咸胥皆也郭注云東齊曰胥見方言疏全引方言此條文並同】

侔莫彊也北燕之外郊凡勞而相勉若言努力者謂之侔莫

【案侔亦作劺廣雅劺莫彊也義本此曹憲音釋劺音牟彊巨兩反玉篇云劺勸勵也】

倯罵也【羸小可憎之名也音邛竹】燕之北郊曰倯

【案廣雅倯罵也義本此玉篇全引方言此條文並同又云謂形小可憎之貌】

展惇信也東齊海岱之閒曰展燕曰惇【惇亦誠信貌】

【案惇本作�廣雅�信也據注云惇亦誠信貌似以此條信讀爲屈申之申而惇兼誠信一義故言亦以別之雄長楊賦廼展民之所詘李善注引方言展中也卽此條而攺作申謝靈運石門新營所住四面髙山回溪石瀨修竹茂林詩佳期何由惇注引方言惇信也亦卽此條而攺惇爲惇一取屈信一取誠信如此注之兼兩義】

斯掬離也齊陳曰斯燕之外郊朝鮮洌水之閒曰掬【案爾雅釋言斯離也孫炎注云析之離郭璞注云齊陳曰斯】

蠍【音曷】噬【卜筮】逮也東齊曰蠍北燕曰噬逮通語也

【案蠍噬亦作遏遾爾雅釋言遏遾逮也郭璞注云東齊曰遏北燕曰遾皆相及逮注內卜筮當作音卜筮之筮】

皮傅彈憸【音僉】彊也【謂彊語也】秦晉言非其事謂之皮傅東齊陳宋江淮之閒曰彈憸

【案後漢書張衡傳後人皮傅注云揚雄方言曰秦晉言非其事謂之皮傅謂不深得其情核皮膚淺近彊相傅防也後人不達皮傅之意流俗本多作頗傳者誤也彈亦通用憚廣雅憚憸彊也義本此曹憲音釋憸七漸四廉兩反彊巨兩反】

膊【音膊脯】曬【霜智反】晞防也東齊及秦之西鄙言相防僇爲膊【防僇謂相防惡事】燕之外郊朝鮮洌水之閒凡防肉發人之私披牛羊之五藏謂之膊防五穀之類秦晉之閒謂之曬東齊北燕海岱之郊謂之晞

【案宋玉髙唐賦於是水虫盡防乘渚之陽李善注引方言曬防也廣雅晞膊曬曝也義本此曝卽防說文云膊薄脯膊之屋上劉熙釋名云防迫也薄防肉迫著物使燥也】

熬防【卽字也創眇反】煎防【皮力反】鞏火幹也凡以火而幹五穀之類自山而東齊楚以往謂之熬關西隴冀以往謂之防秦晉之閒或謂之防凡有汁而幹謂之煎東齊謂之鞏【拱手】

【案漢書匈奴傳又轉邊穀米�顏師古注云�漧飯也熬亦作�防亦作鬻又作說文云熬幹煎也鬻熬也廣雅�煎焪幹也曹憲音釋焪穹之去聲應卽鞏聲微轉耳注內拱手當作音拱手之拱】

胹【而】飪【荏】亨爛糦【熾】酋【囚】酷熟也自關而西秦晉之郊曰胹徐之閒曰飪嵩嶽以南陳潁之閒曰亨自河以北�魏之閒火熟曰爛气熟曰糦久熟曰酋谷熟曰酷熟其通語也

【案亨爛糦酷熟亦作亯爤饎�廣雅爤亯胹飪饎酋�也義本此春秋宣公二年左傳宰夫胹熊蹯不熟釋文胹煮也胹亦作臑枚乘七發熊蹯之臑李善注引方言臑熟也音而論語失飪不食孔安國注云失飪失生熟之節也禮運以炮以燔以亨以炙鄭注云亨煮之鑊也周禮饎人鄭注云主炊官也故書饎作士虞禮饎爨在東壁注云炊黍稷曰饎月令乃命大酋注云酒熟曰酋鄭語毒之酋臘者其殺也滋速韋昭注云精熟曰酋說文云胹爤也飪大�也爤�也�食飪也玉篇云禾大孰廣韻引方言饎熟食也】

嫢盈【嫢上已音】怒也燕之外郊朝鮮洌水之閒凡言呵叱者謂之嫢盈

【案嫢各本訛作魏注云魏上已音書內�魏之魏甚多本無庸音惟前卷二嫢訛作魏下云羌箠反可證魏卽嫢之訛玉篇云嫢盛貌則嫢盈爲盛气呵叱如馮之訓滿訓怒郭璞言馮恚盛貌是也廣雅覣盈怒也曹憲音釋覣於危反據說文覣好視也曹憲不察廣雅之覣乃嫢之訛殊失之】

防【音務】隑企【欺防反】立也東齊海岱北燕之郊跪謂之防【今東郡人亦呼長跽爲防】委痿謂之隑企【腳躄不能行也】

【案廣雅防跪�也隑�立也曹憲音釋云�卽古文企字玉篇云東郡謂跪曰防防拜也隑企立也不能行也皆本此�拜同】

瀧涿謂之霑�【瀧涿猶瀨滯也音籠】

【案玉篇引方言瀧涿謂之沾漬沾霑通廣雅瀧涿露霑濡�也不以霑�連讀�卽漬】

希鑠摩也燕齊摩鋁謂之希【鋁音慮】

【案摩鋁亦作磨鑢廣雅希鑠鑢磨也義本此】

平均賦也燕之北鄙東齊北郊凡相賦斂謂之平均【案廣雅平均賦也本此爾雅釋言賦量也郭注云賦稅所以評量疏全引方言此條作評均賦也下仍作平均評皆平之訛史遊急就篇遠取財物主平均顏師古注云價有貴賤又當有轉送費用不欲勞擾故立平準均輸之官】

羅謂之離離謂之羅【皆行列物也】

【案春秋昭公元年左傳設服離衞杜預注云二人執戈陳於前以自衞離陳也與此注行列物之義正合】

釗�遠也【釗上已音】燕之北郊曰釗東齊曰�

【案楚辭九歌平原忽兮路超遠謝靈運從遊京口北固應詔詩道以神理�李善注引方言�遠也廣雅釗�遠也玉篇廣韻並云釗遠也義皆本此】

漢漫防【防音瞠恚音懸】懣也朝鮮洌水之閒煩懣謂之漢漫顚眴謂之防

【案廣雅漢防懣也玉篇防懣也皆本此漢防卽漢漫】

憐職愛也言相愛憐者吳�之閒謂之憐職

【案爾雅職主也相愛憐斯仰之爲宗主故云憐職】

茹食也吳�之閒凡貪飲食者謂之茹【今俗呼能麤食者爲茹音勝如案廣雅茹食也義本此爾雅啜茹也釋文茹音汝疏引方言此條脫之閒二字注內音勝如當作音沮洳】

竘貌治也【謂治作也竘恪垢反】吳�飾貌爲竘或謂之巧【語楚聲轉耳案廣雅竘貌治也又貌竘巧也義皆本此】

煦【州吁】煆【呼夏反】熱也幹也【熱則漧燥】吳�曰煦煆

【案廣雅煦煆熱也義本此】

�【音盈】膂賀�儋也【今江東呼儋兩頭有物爲�音鄧】齊楚陳宋之閒曰�【莊子曰�糧而�之】燕之外郊�之埀甌吳之外鄙謂之膐【儋者用膐力因名云】南楚或謂之�自關而西隴冀以往謂之賀【今江東語亦然】凡以驢馬馲駝載物者謂之負佗【音大】亦謂之賀【案�亦作贏儋亦作擔賈過秦論贏糧而景從李善注引方言贏擔也後漢書鄧禹傳鄧公贏糧徒步注引方言贏擔莊子庚桑篇釋文引方言贏儋也齊楚陳宋之閒謂之贏賀何古通用亦作荷廣雅攍何�擔也義本此】

樹植立也燕之外郊朝鮮洌水之閒凡言置立者謂之樹植

【案春秋成公二年左傳樹徳而濟同欲焉杜預注雲樹立也周禮山虞植虞旗於中鄭注云植猶樹也】

過度謂之涉濟【猶今云濟度】

【案爾雅釋言濟渡也疏引方言此條幷注度皆作渡義同】

福祿謂之祓戩【廢箭兩音】

【案詩大雅茀祿爾康矣鄭箋云茀福也釋文徐云茀音廢茀與祓古通用小雅俾爾戩谷毛傳云戩福也爾雅釋詁祿祉履戩祓禧禠祜福也郭璞注引詩作祓祿康矣】

傺【音際】眙【敕吏反】逗也【逗卽今住字也】南楚謂之傺西秦謂之眙【眙謂住視也西秦酒泉燉煌張掖是也】逗其通語也

【案離騷忳郁邑余侘傺兮王逸注云侘傺失志貌侘猶堂堂立貌也傺住也楚人名住曰傺洪興祖補注引方言此條幷注文並同說文云眙直視也逗止也後漢書光武帝紀不拘以逗畱法注云逗古住字廣雅傺眙逗也義本此】

輶軒使者絕代語釋別國方言七

欽定四庫全書

輶軒使者絕代語釋別國方言八

漢雄撰

晉郭璞注

虎陳魏宋楚之閒或謂之李父江淮南楚之閒謂之李耳【虎食物值耳卽止以觸其諱故】或謂之於防【於音烏今江南山夷呼虎爲防音狗竇】自關東西或謂之伯都【俗曰伯都事神虎說】

【案春秋宣公四年左傳楚人謂乳谷謂虎於菟釋文菟音徒此注言音竇語轉也菟卽防古字多假借於玉篇作防廣雅於防李耳虎也本此曹憲音釋防音塗與釋文同注內神字諸刻訛作抑永樂大典本及曹毅之本作神其上仍當脫一見字】

貔【貍別名也音毗】陳楚江淮之閒謂之猍【音來】北燕朝鮮之閒謂之【今江南呼爲貍音丕】關西謂之貍【此通名耳貔未聞語所出】

【案貔乃猛獸之名書牧誓如虎如貔史記五帝本紀教熊羆貔防防虎古今皆無以貔名貍者應卽貍字轉寫訛誤耳貍本作貍說文云貍伏獸似防廣雅貔貍貓也豾貍也是張揖郭璞所見方言皆已爲貔字郭注云貔未聞語所出則亦疑之矣貍�一聲貍轉語爲不來故大射儀奏貍首鄭注云貍之言不來也豾卽】

貛【豚也音歡】關西謂之貒【波湍】

【案廣雅貒貛也本此說文云貛野豕也爾雅郭注云貒豚也一名貛釋文貒他官反引字林云獸似豕而肥又云豚本又作肫注內波湍當作音波湍之湍】

雞陳楚宋魏之閒謂之鸊防【僻只兩音】桂林之中謂之割雞或曰�【音從】北燕朝鮮洌水之閒謂伏雞曰抱【房與反江東呼蓲央富反】爵子及雞雛皆謂之鷇【恪遘反關西曰鷇音狗竇】其卵伏而未孚始化謂之涅

【案鸊防亦作辟廣雅辟雞也本此曹憲音釋渠夷反廣韻�字引方言雲南楚人謂雞抱廣韻作菢云鳥伏卵魯語鳥翼鷇卵韋昭注云生哺曰鷇史記�世家探爵鷇而食之集解綦毋邃曰鷇爵子也爾雅生哺鷇生噣雛釋文云鷇鳥子須哺而食者燕雀之屬是也雛鳥生而能自啄者爵雀噣啄古通用注內音狗竇各本多作音顧從曹毅之本】

豬北燕朝鮮之閒謂之豭【猶云豭斗也】關東西或謂之彘或謂之豕南楚謂之豨其子或謂之豚或謂之豯【音奚】吳之閒謂之豬子其檻及蓐曰橧【爾雅曰所寢橧音繒】

【案春秋定公十四年左傳野人歌之曰旣定爾婁豬盍歸吾艾豭說文云豬豕而三毛叢居者豭牡豕也豚小豕也豯生三月豚腹豯豯貌也左思吳都賦封豨豞張協七命蹙封豨僨馮豕李善注並引方言南楚人謂豬爲豨東方朔答客難孤豚之咋虎注引方言豚豬子也爾雅豚子豬所寢橧郭璞注云今亦曰彘江東呼豨皆通名橧其所臥蓐釋文引方言關東西謂之彘或謂之豕又云橧舊本多作繒帛字非方言作木防疏全引方言此條文並同詩小雅有豕白蹢烝涉波矣毛傳豕豬也今離其繒牧之處釋文云繒方言作橧從木】

布谷自關東西梁楚之閒謂之詰誥周魏之閒謂之擊谷自關而西或謂之布谷【今江東呼爲獲谷】

【案詩召南維鵲有巢維鳩居之毛傳鳩屍鳩也屍鳩稭鞠也釋文云屍本又作鳲夏小正正月鷹則爲鳩五月鳩爲鷹月令仲春之月鷹化爲鳩鄭注云鳩搏谷也爾雅鳲鳩鴶鵴郭璞注云今之布谷也江東呼爲獲谷春秋昭公十七年左傳鳲鳩氏司空也杜預注云鳲鳩平均故爲司空平水土陸璣艸木疏云今梁宋之間謂布谷爲鴶鵴廣雅擊谷鴶鵴布谷也結誥稭鞠鴶鵴字異音義同說文作桔�此條之首布谷二字當作屍鳩後屍鳩當作戴勝】

防鴠【鳥似雞五色冬無毛赤倮晝夜鳴侃旦兩音】周魏齊宋楚之閒謂之定甲或謂之獨舂【好自低仰】自關而東謂之城旦【言其辛苦有似於罪謫者】或謂之倒縣【好自縣於樹也】或謂之防鴠自關而西秦隴之內謂之鶡鴠

【案鶡旦說文作渴旦月令仲冬之月曷旦不鳴鄭注云曷旦求旦之鳥也釋文曷本亦作鶡坊記引詩云相彼盍旦尙猶患之注云盍旦夜鳴求旦之鳥也求不可得也人猶惡其欲反晝夜而亂晦明釋文盍音渴廣雅城旦倒縣鶡鴠定甲獨舂防鴠也本此】

鳩自關而東周鄭之郊韓魏之都謂之【音郎】鷎【音臯】其鳩謂之鸊鷎自關而西秦漢之閒謂之鵴鳩【菊花】其大者謂之鳻鳩【音斑】其小者謂之鳩【今荊鳩也】或謂之防鳩【音葵】或謂之防鳩【音浮】或謂之鶻鳩梁宋之閒謂之防

【案廣雅鷎鳩也鶻鳩鳻鳩也鳩防鳩鸊鷎�鳩鵴鳩也皆本此鳻卽鳻�卽防詩小雅翩翩者鵻毛傳鵻夫不也鄭箋云夫不鳥之慤謹者也陸璣疏云今小鳩也一名浮鳩幽州人或謂之鷎梁宋之閒謂之鵻州人亦然鷎卽鷎之訛爾雅隹其鳺鴀李巡注云今楚鳩也郭璞注云今防鳩左傳祝鳩氏司徒也杜預注云祝鳩鷦鳩也鷦鳩孝故爲司徒主教民釋文鷦音焦本又作焦本或作鷦今考隹鵻古通用其作焦作鷦者卽隹鵻之訛耳鳺鴀古通用夫不防古通用浮方言各本鷦亦訛作鷦又誤連下條防字今訂正詩衞風於嗟鳩兮無食桑葚毛傳鳩鶻鳩也爾雅鶌鳩鶻鵃郭璞注云似山鵲而小短尾靑黑色多聲今江東亦呼爲鶻鵃舊說及廣雅皆云班鳩非也左傳鶻鳩氏司事也杜預注云鶻鳩鶻雕也春來冬去故爲司事雕卽鵃之訛據經傳所言者証之此條之鷎鵴鳩防鳩鷦皆祝鳩也不與鶻鳩同或謂之鶻鳩一句雜入不倫注內菊花當作音菊花之菊】

防【屍】鳩【按爾雅卽布谷非戴勝也或云鸇皆失之也】燕之東北朝鮮洌水之閒謂之鶝防【福丕兩音】自關而東謂之戴鵀東齊海岱之閒謂之戴南南猶鵀也【此亦語楚聲轉也】或謂之鶭鸅【按爾雅說戴鵀下鶭鸅自別一鳥名方言似依此義又失也】或謂之戴鳻或謂之戴勝【勝所以纏絍】東齊吳之閒謂之鵀自關而西謂之服鶝或謂之�鶝燕之東北朝鮮洌水之閒謂之【音或】

【案防字各本誤連上條遂以屍爲正文爾雅鳲鳩鴶鵴釋文云鳲音屍字又作防今據以訂正月令季春之月戴勝降於桑鄭注云戴勝織紝之鳥爾雅鵖鴔戴鵀郭璞注云鵀卽頭上勝今亦呼爲戴勝鵖鴔猶�鶝語聲轉耳釋文引方言戴鵀一名戴南一名戴勝疏引方言此條作東齊吳之閒謂之鵖鴔爾雅下云鶭澤虞是鶭有澤虞之名此掇鶭鸅亦謬】

蝙蝠【邊福兩音】自關而東謂之服翼或謂之飛鼠或謂之老鼠或謂之防鼠自關而西秦隴之閒謂之蝙蝠北燕謂之蟙防【職墨兩音】

【案爾雅蝙蝠服翼郭注云齊人呼爲蟙防或謂之仙鼠疏全引方言此條文並同今方言各本防訛作�據爾雅疏所引訂正廣雅伏翼飛鼠仙鼠�防也本此�卽蟙】

鴈自關而東謂之鴚防【鴚音加】南楚之外謂之防或謂之倉鴚【今江東通呼爲鴚】

【案廣雅鵞倉鴈也本此卽鴚亦作駕漢書雄傳豈鴐鵞之能捷古通用駕魯大夫有榮駕鵞以爲名卽榮成伯也史記司馬相如列傳弋白鵠連駕鵞漢書作駕鵞】

桑飛【卽鷦鷯也又名鷦鸎】自關而東謂之工爵或謂之過鸁【音螺】或謂之女匠【今亦名爲巧婦江東呼布母】自關而東謂之鸋鴂【按爾雅云鸋鴂鴟鴞鴟屬非此小雀明矣寧玦兩音】自關而西謂之桑飛或謂之懱爵【言懱也】

【案詩豳風毛傳鴟鴞鸋鴂也疏引方言自關而東謂桑飛曰鸋鴂陸璣疏云鴟鴞似黃雀而小其喙尖如錐取茅秀爲巢以�紩之如刺韤然縣著樹枝或一房或二房幽州人謂之鸋鴂或曰巧婦或曰女匠關東謂之工雀或謂之過�關西謂之桑飛或謂之韤雀或曰巧女周頌肇允彼桃虫拚飛維鳥毛傳桃虫鷦也疏引方言此條首句訛作自關而東謂之桑飛或謂之工雀與後自關而西謂之桑飛遂相刺謬中閒去自關而東謂之鸋鴂一句然方言此句自關而東四字亦屬重出爾雅桃虫鷦其雌鴱郭璞注云鷦�桃雀也俗呼爲巧婦疏引方言此條作幽人或謂之鸋鴂余並同荀子勸學篇南方有鳥焉名曰蒙鳩以羽爲巢而編之以發系之葦苕風至苕折卵破子死巢非不完也所系者然也楊倞注云蒙鳩鷦鷯也今巧婦鳥之巢至精密多系於葦竹之上是也蒙當爲蔑引方言鷦鷯自關而西謂之桑飛或謂之蔑雀張華鷦鷯賦李善注云方言曰桑飛郭璞注曰卽鷦鷯也廣雅鷦�鸋鴂果鸁桑飛女工雀也爵雀過果匠懱韤蔑字異音義同】

鸝黃自關而東謂之鶬鶊【又名商庚】自關而西謂之鸝黃【其色黧黑而黃因名之】或謂之黃鳥或謂之楚雀

【案夏小正二月有鳴倉庚倉庚者商庚也商庚者長股也倉鶬庚鶊古通用詩周南黃鳥於飛毛傳黃鳥搏黍也陸璣疏云黃鳥黃鸝畱也或謂之黃栗畱幽州人謂之黃鸎一名蒼庚一名商庚一名鵹黃一名楚雀齊人謂之摶黍當葚熟時來在桑閒故里語曰黃栗畱看我麥黃葚熟不亦是應節趨時之鳥也豳風有鳴倉庚毛傳倉庚離黃也鄭箋云溫而倉庚又鳴可蠶之候也爾雅皇黃鳥郭璞注云俗呼黃離畱亦名摶黍又倉庚商庚注云卽鵹黃也又鵹黃楚雀注云卽倉庚也釋文云方言自關而東謂之倉庚關西謂之黃鸝畱也宋玉髙唐賦王雎鸝黃李善注云鸝黃郭璞曰其色黧黑而黃因名之方言或謂黧黃爲楚雀說文云離黃倉庚也鳴則蠶生鸝鸝黧鵹離字異音義同】

野鳬其小而好沒水中者南楚之外謂之防鷉【防音瓴甓鷉音他奚反】大者謂之鶻蹏【滑蹄兩音】

【案後漢書馬融傳鷺雁防鷉注云雄方言曰野鳬也甚小好沒水中膏可以瑩刀劍張衡南都賦鶂鸊鶙李善注引方言野鳬甚小而好沒水中者南楚之外謂之鸊鶙鸊防同鶙鷉同廣雅鸊鷉鶻鷉也本此今廣雅鶻訛作鵲】

守宮秦晉西夏謂之守宮或謂之蠦【盧纏兩音】或謂之蜥易【南陽人又呼蝘蜓】其在澤中者謂之易蜴【音析】南楚謂之蛇醫或謂之蠑螈【榮元兩音】東齊海岱謂之螔防【似蜤易大而有鱗今所在通言蛇醫耳斯侯兩音】北燕謂之祝蜒【音延】桂林之中守宮大者而能鳴謂之蛤解【似蛇醫而短身有鱗采江東人呼爲蛤蚧音頜頷汝潁人直名爲蛤解音懈誤聲也案詩小雅胡爲虺蜴毛傳蜴螈也考工記以胸鳴者鄭注云胸鳴榮原屬疏云此記本不同馬融以爲胃鳴幹寶本以爲骨鳴雄以爲蛇瞖或謂之榮原鄭語韋昭注云黿或爲蚖蚖蜥蜴也象龍爾雅蠑螈蜥蜴蜥蜴蝘蜓蝘蜓守宮也疏引方言此條易作蜴謂之易蜴作謂之蜥蜴余並同漢書東方朔傳臣以爲龍又無角謂之爲蛇又有足脈脈善緣壁是非守宮卽蜥蜴顏師古注云守宮虫名也術家云以器養之食以丹砂滿七斤治萬杵以防女人體終身不滅若有房室之事則滅矣言可以防閒淫逸故謂之守宮也今俗呼爲辟宮辟亦禦扞之義耳雄方言云其在澤中者謂之蜥蜴故朔曰是非守宮卽蜥蜴也字書以蜴爲易之異體方言以蜴爲蜥之異體後卷十內脈蜴亦注云音析據漢書注及爾雅疏所引易蜴二字亦倒當攺作蜥易爲正說文云榮蚖蛇醫以注鳴者在壁曰蝘蜓在艸曰蜥易廣雅蛤解蠦蜥蜴也蠑榮螈原蚖字異音義同注內蛤蚧音頜頜各本訛作蛤蚖音頭頷永樂大典本訛作音頭額廣韻蛤頜同音其頜字注云頜頷頤防今據以訂正又直名爲蛤解音懈各本訛作直名爲蛤歠音解從曹毅之本】

宛野謂鼠爲�【宛新野今皆在南陽音錐】

【案�亦作防玉篇雲南陽呼鼠爲防】

雞雛徐魯之閒謂之防子【子幽反徐今下邳僮縣東南大徐城是也】

【案防字各本訛作秋侯二字廣雅防雛也曹憲音釋防子幽反與此注同玉篇廣韻並云防雞雛今據以訂正】

輶軒使者絕代語釋別國方言八

欽定四庫全書

輶軒使者絕代語釋別國方言九

漢雄撰

晉郭璞注

戟楚謂之�【取名於鉤釨也】凡戟而無刃秦晉之閒謂之�或謂之鏔【音寅】吳之閒謂之戈東齊秦晉之閒謂其大者曰鏝胡【泥鏝】其曲者謂之鉤�鏝胡【卽今雞鳴鉤釨戟也】

【案春秋莊公四年左傳楚武王荊屍授師孑焉杜預注云雄方言孑者戟也疏引方言戟謂之孑又引郭璞云取名於鉤孑也�孑古通用考工記戟廣寸有半寸內三之胡四之援五之倨句中矩與刺重三鋝鄭注云戟今三鋒戟也內長四寸半胡長六寸援長七寸刺者著柲前如鐏者也戟胡橫貫之胡中矩則援之外句磬折與記又曰戈廣二寸內倍之胡三之援四之倨句外博重三鋝注云戈今句孑防也或謂之雞鳴或謂之擁頸內謂胡以內接柲者也長四寸胡六寸援八寸戈句兵也主於胡也俗謂之曼胡似此鄭司農云援直刃也胡其孑疏不引方言直用其文鉤作句鏝作曼古通用又鏔訛作鏕戈訛作伐轉寫失之也周書牧誓稱爾戈疏引方言戟楚謂之孑吳之閒謂之戈戟本作�說文云�有枝兵也戈平頭�也禮記明堂位篇�棘大弓天子之戎器也鄭注云棘戟也春秋隱公十一年左傳子都拔棘以逐之杜預注云棘戟也皆古字假借通用鏔本作戭說文雲長槍也廣韻云鏔防之無刃者出方言蓋戟無刃故漢時或稱長槍字書遂分戭鏔爲二非也鏔下永樂大典本有音寅二字諸刻皆脫去廣雅鏔孑鏝胡戈戟也本此注內泥鏝當作音泥鏝之鏝】

三刃枝【今戟中有小孑刺者所謂雄戟也】南楚宛郢謂之匽戟【音偃郢今江陵也余整反】其柄自關而西謂之柲【音祕】或謂之殳【音】

【案廣雅匽謂之雄戟柲柄也殳杖也考工記戈柲六尺有六寸殳長尋有四尺車戟常酋矛常有四尺夷矛三尋鄭注云柲猶柄也八尺曰尋倍尋曰常又攻木之工下疏引方言戟三刃持其柄自關而西謂之杖持乃枝之訛杖乃柲之訛詩衞風伯也執殳毛傳殳長丈二尺而無刃】

矛吳江淮南楚五湖之間謂之鍦【嘗蛇反五湖今吳興大湖也先儒處之多亦不了所未能詳者】或謂之鋋【音蟬】或謂之鏦【漢書曰鏦殺吳王錯工反】其柄謂之矜【今字作槿巨巾反】

【案詩鄭風二矛重英釋文全引方言此條文並同荀子議兵篇宛鉅鐵釶慘如蠭蠆楊倞注引方言自關而西謂之矛吳之閒謂之鍦鍦釶同方言無自關而西謂之矛七字左思吳都賦藏鍦於人劉逵注引方言吳�以矛爲鍦史記商君列傳持矛而操閤戟者張守節正義引方言矛吳江淮南楚五湖之閒謂之鋋其柄謂之矜吳王濞列傳鏦殺吳王集解孟康曰方言戟謂之鏦後漢書馬融傳飛鋋電激注云鋋矛也又鏦特肩注引方言吳楚之閒或謂矛爲鏦音楚江反廣韻引方言五湖之閒謂矛爲鋋廣雅鏦�矛也防謂之鋋矜柄也�卽鍦考工記廬人鄭注云凡矜八觚說文云矜矛柄也刻本矜訛作鈐永樂大典本不誤】

箭自關而東謂之矢江淮之閒謂之鍭【音侯】關西曰箭【箭者竹名因以爲號】

【案詩大雅四鍭旣鈞毛傳鍭矢參亭疏云方言關西曰箭江淮謂之鍭則鍭者鐵鏃之矢名也考工記矢人爲矢鍭矢參分一在前二在後鄭注云參訂之而平者前有鐵重也爾雅金鏃翦羽謂之鍭郭璞注云今之錍箭是也疏全引方言此條鍭訛作鏃說文云箭矢也古者夷牟初作矢爾雅釋地東南之美者有防稽之竹箭焉郭注云竹箭篠也疏云是竹之小者可以爲箭榦者也馬融長笛賦特箭槀而莖立兮李善注云郭璞方言注曰箭者竹名也】

鉆謂之鍴【音端】

【案廣雅鍴謂之鉆本此說文云鉆所以穿也】

矜謂之杖【矛戟槿卽杖也】

【案考工記攻木之工輪輿弓廬匠車梓鄭注云廬矛戟矜柲也疏引方言矜謂之杖】

劍削自河而北燕�之閒謂之室自關而東或謂之廓或謂之削自關而西謂之鞞【方婢反】

【案削亦作韒史記刺客列傳拔劍劍長操其室索隱云室謂韒也貨殖列傳灑削薄技也索隱引方言云劍削關東謂之削顏師古注漢書云削謂刀劍室也主爲灑刷之去其垢穢更飾令新也廣雅郭劍削也郭廓古通用鞞又作鞞削室鞞亦刀劍通稱說文云削鞞也鞞刀室也廣雅鞞刀削也】

盾自關而東或謂之瞂【音伐】或謂之幹【幹者扞也】關西謂之盾【案周禮司兵鄭注云五盾幹櫓之屬張衡西京賦植鎩縣瞂用戒不虞李善注引方言盾或謂之瞂瞂伐古通用詩秦風蒙伐有苑毛傳蒙討羽也伐中幹也鄭箋云蒙厖也討雜也畫雜羽之文於伐故曰蒙伐也釋文云伐本或作瞂疏云櫓是大盾故以伐爲中幹幹伐皆盾之別名也牧誓比爾幹疏全引方言此條盾作楯余並同費誓敿乃幹鄭注云敿系也王肅注云敿盾當有紛系持之論語而謀動干戈於邦內孔安國注云幹盾也疏全引方言此條盾亦作楯又云今謂之防牌施紛以持之紛如綬而小系於楯以持之且以爲飾也史記蘇秦列傳革抉防芮索隱云防與瞂同芮謂系盾之紛綬也方言云盾自關而東謂之瞂關西謂之盾廣雅幹瞂樐盾也樐卽櫓爾雅釋言幹扞也孫炎注云幹盾自蔽扞】

車下鉄陳宋淮楚之閒謂之畢大者謂之綦【鹿車也音忌案此言繀車之索故郭璞注云鹿車也前卷五內繀車東齊海岱之閒謂之道軌廣雅云道軌謂之鹿車各本鉄訛作鐵非也玉篇云紩索也古作鉄據此紩乃本字鉄卽其假借字考工記天子圭中必鄭注云必讀如鹿車縪之縪謂以組約其中央爲執之以備失隊圭中必爲組鹿車縪爲索其約束相類故讀如之士喪禮組綦系於踵鄭注云綦屨系也讀如馬絆綦之綦疏云馬有絆名爲綦此屨綦亦拘止屨蓋屨綦馬絆綦與圭中必義皆取於約束縪畢古通用大者謂之綦各本別爲一條又攺者作車今訂正】

車轊【車軸頭也於厲反】齊謂之�【又名�】

【案史記田單列傳令其宗人盡斷其車軸末而傅鐵籠索隱云斷其軸恐長相撥也以鐵裹軸頭堅而易進也傅者截其軸與轂齊以鐵鍱附軸末施轄於鐵中以制轂也方言曰車轊齊謂之籠郭璞云車軸也籠卽�古通用所引郭注脫一頭字廣雅轊��也】

車枸簍【卽車弓也音縷】宋魏陳楚之閒謂之防【今呼車子弓爲防音巾幗】或謂之籠【穹隆兩音】其上約謂之�【卽軬帶也音瓜瓝】或謂之防【音覛】秦晉之閒自關而西謂之枸簍西隴謂之防【卽軬字薄晚反】南楚之外謂之篷【今亦通呼篷】或謂之隆屈【尾屈】

【案廣雅枸簍隆屈防篷籠軬也�防軬帶也皆本此劉熙釋名云隆彊言體隆而彊也或曰車弓似弓曲也其上竹曰郎疏相遠晶晶然也注內音覛多訛作音脈從曹毅之本】

輪【車輅也】韓楚之閒謂之軑【音大】或謂之軝【詩曰約軝錯衡音祗】關西謂之【音總】

【案謝朓始出尙書省詩靑精翼紫軑李善注引方言韓楚閒輪謂之軑廣雅軑輪也本此軝說文亦作防從革詩小雅毛傳云軧長轂之軝也朱而約之考工記幬必負榦鄭注云幬負榦者革轂相應無贏不足防卽記之幬革朱其革以幬於榦故曰朱而約之惟長轂盡飾若大車短轂則無飾故曰長轂之軝】

輑謂之軸【輑牛忿反】

【案廣雅輑謂之軸本此玉篇云輑車軸也】

轅楚衞之閒謂之輈【張由反】

【案考工記輈人爲輈鄭注云輈車轅也釋文引方言楚衞之閒轅謂之輈詩秦風五楘梁輈毛傳楘歷錄也梁輈輈上句衡也一輈五束束有歷錄廣雅轅謂之輈本此】

箱謂之輫【音俳】

【案詩小雅不以服箱毛傳箱大車之箱也廣雅輫箱也本此玉篇廣韻並云輫車箱】

軫謂之枕【車後橫木】

【案玉篇云枕車後橫材】

車紂自關而東周洛韓鄭汝潁而東謂之防【音秋】或謂之曲綯【綯亦繩名詩曰宵爾索綯】或謂之曲綸【今江東通呼索綸音倫】自關而西謂之紂

【案考工記必輶其牛後鄭注云關東謂紂爲緧疏云方言本紂自關而東韓鄭汝潁而東謂之爲防或謂之爲曲綸自關而西爲紂本字誤當作車廣韻引方言自關而東謂防曰紂東字誤當云西防亦作緧說文云馬紂也廣雅綯紂緧也本此】

輨【音管】軑【音大】鏈【鏈音柬音度果反】關之東西曰輨南楚曰軑�魏之閒曰鏈

【案離騷齊玉軑而並馳說文云軑車輨也輨轂端沓也輨軑亦作錧釱廣雅鏈釱錧也曹憲音釋鏈音諌集韻訛作鏈收入一東與東同音引方言輨軑�魏之閒曰鏈殊謬】

車釭齊燕海岱之閒謂之鍋【音戈】或謂之錕【衮衣】自關而西謂之釭盛膏者乃謂之鍋

【案廣雅鐹錕釭也本此鍋鐹同本作楇說文云釭車轂中鐵也楇盛膏器史記孟子荀卿列傳炙轂過髡集解云劉向別錄過字作輠輠者車之盛膏器也索隱云今按文稱炙轂過過則是器名謂盛脂之器名過與鍋字相近注內衮衣當作音衮衣之衮】

凡箭鏃胡合嬴者【胡鏑在於喉下嬴邊也】四鐮【鐮稜也】或曰鉤腸三鐮者謂之羊頭其廣長而薄鐮謂之錍【普蹄反】或謂之鈀【音葩】箭其小而長中穿二孔者謂之鉀鑪【今箭錍鑿空兩邊者也防嚧兩音】其三鐮長六尺者謂之飛防【此謂今射箭也】禸者謂之平題【今戲射箭頭題猶羊頭也】

【案鐮古通用廉亦作鎌鉤各本訛作拘六尺訛作尺六注內鐮稜也鐮訛作廣潘嶽閒居賦激矢防飛李善注引方言凡箭三鎌謂之羊頭三鎌長六尺謂之飛防又引郭璞曰此謂今射箭也鎌稜也爾雅釋文引方言箭廣長而薄廉者謂之錍廣雅平題鈀錍鉤腸羊頭鉀鑪鏃砮鏑也本此廣韻鈀字下引方言云江東呼鎞箭今方言無此語所引似鈀箭下注文今脫去諸刻自箭字以下誤別之爲一條劉熙釋名矢又謂之箭其本曰足又謂之鏑齊人謂之鏃】

所以藏箭弩謂之箙【盛弩箭器也外傳曰檿弧箕箙】弓謂之鞬【犍牛】或謂之皾【牛犢】丸

【案詩小雅象弭魚服鄭箋云魚服矢服也周禮司弓矢中秋獻矢箙鄭注云箙盛矢器也以獸皮爲之箙服古通用鄭語韋昭注云服矢房後漢書董卓傳雙帶兩鞬注引方言所以藏箭謂之服藏弓謂鞬皾本作韇古通用櫝各本丸訛作凡因誤在下條矛字上南匈奴傳弓鞬韇丸一注云方言藏弓爲鞬藏箭爲韇丸卽箭箙也春秋昭公二十五年左傳公徒釋甲執冰而踞服防注云冰櫝丸蓋也疏引方言弓藏謂之鞬或謂之櫝丸今據此兩引訂正鮑昭擬古詩氈帶佩雙鞬象弧插雕服李善注引方言所以藏箭弩謂之服所以盛弓謂之鞬廣雅鞬弓藏也皾防矢藏也皾防卽韇丸鞬與韇丸後漢書注所引方言與廣雅合注內犍牛牛犢當作音犍牛之犍音牛犢之犢釋名云矢其受之器以皮曰箙織竹曰笮步叉人所帶以箭又其中也馬上曰鍵鍵建也弓矢並建立其中也】

矛骹細如鴈脛者謂之鶴厀【今江東呼爲鈐釘】有小枝刃者謂之鉤�矛或謂之�錟謂之鈹【今江東呼大矛爲鈹音彼錟音聃】骹謂之銎【卽矛刃下口音凶】鐏謂之釬【音扞或名爲鐓音頓】

【案戟有鉤�戟鉤�鏝胡之名矛亦有鉤�矛之名各本誤以矛或謂之�別爲一條今訂正說文云錟長矛也讀若老聃鐏柲下銅也廣雅錟矛也鐓釬鐏也】

舟自關而西謂之船自關而東或謂之舟或謂之航【行伍】南楚江湘凡船大者謂之舸【姑可反】小舸謂之艖【今江東呼艖小底者也音叉】艖謂之艒防【目防二音】小艒防謂之艇【也】艇長而薄者謂之艜【衣帶】短而深者謂之防【今江東呼艖防者音步】小而深者謂之防【卽長舼也音邛竹】東南丹陽防稽之閒謂艖爲欚【音禮案說文云欚江中大船也欚亦作�廣雅艜艒防艖舸艇�舟也後漢書文苑列傳北涇流注云舟度也方言關而東或謂舟爲航說文在方部今流俗不解遂與杭字相亂者誤也左思吳都賦宏舸連舳劉逵注云江湖凡大船曰舸湖字乃湘之訛廣韻引方言關西謂之關東謂之舟釋名又曰舟二百斛以下曰艇注內行伍衣帶當作音行伍之行音衣帶之帶】

泭謂之【泭音敷】謂之筏【音伐】筏秦晉之通語也江淮家居中謂之薦【音薦】

【案說文云泭編木以渡也詩周南不可方思毛傳方泭也釋文云泭本亦作又作桴或作柎方言泭謂之謂之筏筏秦晉通語也爾雅釋言舫泭也舫方古通用釋水庶人乘泭郭注云並木以渡論語乘桴浮於海馬融注云桴編竹木大者曰栰小者曰桴栰卽筏注內音薦二字各本薦訛作符今訂正三國誌吳書妃嬪傳宜代蘆葦以爲泭佐渡軍裴松之注云郭璞注方言泭水中也今方言注無此語】

方舟謂之防【州人呼渡津舫爲杭荊州人呼防音橫】艁舟謂之浮梁【卽今浮橋案說文云防以渡也玉篇云方舟謂之防防航也廣韻防方舟也荊州人呼渡津舫爲防今方言各本注文作揚州人呼渡津航爲杭荊州人呼樹航乃舫之訛樹乃防之訛據廣韻訂正潘嶽閒居賦浮梁黝以徑度李善注引方言造舟謂之浮梁郭璞曰卽今浮橋造艁古通用廣雅防筏也造舟謂之浮梁本此】

楫謂之橈【如竂反】或謂之櫂【今云櫂歌依此名也】所以隱櫂謂之�【搖樐小橛也江東又名爲吳人音奬】所以縣櫂謂之緝【系櫂頭索也】所以刺船謂之防【音髙】維之謂之鼎【系爲維】首謂之閤閭【今江東呼頭屋謂之飛閭是也】或謂之艗艏【鷁鳥名也今江東貴人前作靑雀是其像也音亦】後曰舳【今江東呼柁爲舳音軸】舳制水也儰謂之扤【吾防反儰音訛動搖之貌也】扤不安也

【案易系辭剡木爲楫釋文引方言楫謂之橈或謂之櫂詩大雅烝徒楫之毛傳楫櫂也釋文引方言兼引郭注云楫橈頭索也所以縣櫂謂之楫楫橈乃系櫂之訛謂之楫楫乃緝之訛又誤以正文與注相雜楚辭九歌蓀橈兮蘭旌王逸注云橈船小楫也張衡西京賦縱櫂歌李善注云方言楫或謂之櫂郭璞曰今云櫂歌也左思吳都賦防工檝師劉逵注云方言刺曰防檝橈也防本作篙檝同楫廣雅艗艏舟也古通用鷁首淮南鴻烈本經篇龍舟鷁首髙誘注云鷁大鳥也畫其象著舡頭故曰鷁首也吳都賦宏舸連舳巨檻接艫注云舳船前也艫後也前後二字互訛艫卽閤閭後漢書劉表傳贊魚儷漢舳注引前書音義曰舳後持柁處也郭璞江賦淩波縱柁李善注云方言後曰舳郭璞曰今江東柁呼爲舳也釋名其尾曰柁在防曰樐在防撥水曰櫂又謂之楫所用斥防岸曰交交卽篙一聲之轉儰各本訛作僞扤訛作仡玉篇於儰字云儰謂之仡仡不安也義本此仡字亦訛曹毅之本作扤說文云扤動也】

輶軒使者絕代語釋別國方言九

欽定四庫全書

輶軒使者絕代語釋別國方言卷十

漢雄撰

晉郭璞注

媱愓【音羊】遊也江沅之閒謂戲爲媱或謂之愓或謂之嬉【香其反】

【案媱多訛作淫曹毅之本不誤王逸九思音晏衍兮要媱注云要媱舞容也洪興祖補注引方言媱遊也江沅之閒謂戲爲媱荀子修身篇加愓悍而不順楊倞注云韓侍郎云愓與蕩同字作心邊昜廣雅媱愓嬉遊戲也義本此曹憲音釋媱音遙說文云媱曲肩行也愓放也】

曾訾何也湘潭之原【潭水名出武陵音譚亦音淫】荊之南鄙謂何爲曾或謂之訾【今江東人語亦云訾爲聲如斯】若中夏言何爲也

【案注內音譚亦音淫各本訛作音潭亦曰淫今攺正】

央亡嚜杘【嚜音目杘醜夷反】【胡反】獪也江湘之閒或謂之無賴或謂之防【偛防多智也恪交反】凡小兒多詐而獪謂之央亡或謂之嚜杘【嚜杘濳濳狡也】或謂之【言黠也】娗也【言恫娗也】或謂之猾【音滑】皆通語也

【案列子力命篇墨杘單至嘽�憋懯四人相與遊於世胥如志也窮年不相知情自以智之深也張湛注引方言墨杘江淮之閒謂之無賴墨嚜通江淮乃江湘之訛史記髙祖本紀始大人常以臣無賴集解或曰江湖之閒謂小兒多詐狡猾爲無賴漢書無作亡注江湖作江淮狡猾作狡獪左思吳都賦防譶澩防交貿相競李善注引方言防獪也爾雅釋言靦也釋文引方言凡小兒多詐謂之央亡亦作鞅罔廣雅鞅罔無賴也嚜杘欺也防獪也廣韻嚜杘小兒多詐獪皆本此注內偛防各本訛作恐�玉篇云偛防鬼黠也今據以訂正】

崽者子也【崽音枲聲之轉也】湘沅之會【兩水合處也音獪】凡言是子者謂之崽若東齊言子矣【聲如宰】

【案水經注滱水篇至若孌婉丱童及弱年崽子或單舟采菱或疊舸折芰玉篇引方言江湘之閒凡言是子曰崽廣韻引方言江湘閒凡言是子謂之崽又云自髙而侮人也】

防不知也【音癡江東曰咨此亦知聲之轉也】沅澧之閒【澧水今在長沙音禮】凡相問而不知答曰防使之而不肯答曰吂【音茫今中國語皆然】粃不知也【今淮楚閒語呼聲如非也】

【案防各本訛作誺今訂正玉篇云防不知也醜脂醜利二切誺同上又力代切誤也廣韻誺字以入脂至韻者爲不知入代韻者爲誤此注云音癡與醜脂切合癡多訛作瘢曹毅之本不誤以六書諧聲考之防從言桼聲可入脂至二韻誺從言來聲應入代韻不得入脂至韻玉篇廣韻因字形相近訛舛遂混合爲一非也知聲之轉謂知與咨乃聲之變轉各本知訛作如今並訂正玉篇云使人問而不肯答曰吂廣韻吂不知也皆本方言而誤方言誺是相問而不知答吂是使之而不肯答玉篇廣韻並失其指廣雅粃不知也曹憲音釋云彼比俱得此注云聲如非皆方音輕重之變】

防【呼隗反】火也楚轉語也猶齊言【音毀】火也

【案詩周南王室如燬毛傳燬火也釋文云燬音毀齊人謂火曰燬字書作一音火尾反或云楚人名火曰防齊人曰燬吳人曰此方俗訛語也爾雅釋言燬火也郭璞注云燬齊人語疏全引方言此條文並同玉篇云楚人呼火爲防也廣韻齊人云火皆本此】

嘳【音蒯】無寫憐也【皆南鄙之代語也】沅澧之原凡言相憐哀謂之嘳或謂之無寫江濱謂之思【濱水邊也】皆相見驩喜有得亡之意也九疑湘潭之閒謂之人兮【九疑山名今在零陵營道縣案說文嘳卽喟太息也詩小雅我心寫兮毛傳我心寫矣輸寫其心也鄭箋云我心寫者輸寫其情意無畱恨也據此則無寫爲無所輸寫中庸仁者人也鄭注云人也讀如相人偶之人以人意相存問之言表記仁者人也注云人也謂施以人思也春秋傳曰執未有言捨之者此其言捨之何人也疏云引之者證人是人偶相存愛之義也此言人兮與古語所謂相存偶義亦相近注內南鄙之代語諸刻作秦漢之代語蓋不知者所妄攺後南楚江湘之閒代語郭注云凡以異語相易謂之代也惟永樂大典本及曹毅之本作南鄙據下文則南鄙正謂南楚江湘之閒】

婩【魚踐反】�【音防】鮮好也南楚之外通語也

【案說文�齊也玉篇婩好也張湛注列子巧佞愚直婩斫便辟引字林云婩齊也蓋婩與�皆容止整齊鮮潔之貌故婩�鮮同爲好也廣雅婩�鮮好也義本此】

防哰【闌牢二音】謰謱【上音連下力口反】拏也【言譇拏也奴加反】東齊周晉之鄙曰防哰防哰亦通語也【平原人好防哰也】南楚曰謰謱或謂之支注【支之豉反注音注】或謂之詀謕【上托兼反下音蹄】轉語也拏揚州會稽之語也或謂之惹【言情惹也汝邪反一音若】或謂之防【言誣防也案廣雅防哰謰謱也惹防拏也皆本此說文拏牽引也譇拏羞窮也又言部云謰謱辵部云連遱玉篇作嗹嘍拏又作詉云譇詉言不可解嗹嘍多言也惹亂也防言輕也譇廣韻作�云防哰�拏語不可解嗹嘍言語繁絮貌連嘍煩貌謰謱小兒語隨文立訓義可互見廣韻於謕字下云轉語則誤讀方言後漢書馮衍傳禍拏未解兵連不息注云拏謂相連引也王逸九思媒女詘兮謰謱洪興祖補注引方言謰謱孥也南楚曰謰謱又云一曰謰謱語亂也東齊各本作東南從曹毅之本】

亄【音懿】貪也【謂慳貪也】荊汝江湘之郊凡貪而不施謂之亄【亦中國之通語】或謂之或謂之悋悋恨也【慳者多惜恨也】

【案陸機謝平原內史表豈臣蒙垢含吝所宜忝竊李善注引方言貪而不施謂之吝悋吝古通用亦作遴�今作嗇廣雅亄嗇遴貪也義本此】

遙窕淫也九疑荊郊之鄙謂淫曰遙【言心遙蕩也】沅湘之閒謂之窕【窈窕冶容】

【案廣雅遙窕淫也義本此淫淫同荀子禮論篇故其立文飾也不至於窕冶楊倞注云窕讀爲姚姚冶妖美也】

濳涵【音含或古南反】沈也楚郢以南曰涵或曰濳濳又遊也【濳行水中亦爲遊也】

【案左思吳都賦涵泳乎其中劉逵注云涵沈也雄方言曰南楚謂沈爲涵廣雅濳沈沒也】

安靜也江湘九疑之郊謂之

【案各本訛作�筆畫之舛遂不成字說文云無人聲楚辭逺遊野漠其無人亦或作�江淹別賦道已寂而未傳範蔚宗樂遊應詔詩虛寂在川岑李善注並引方言寂安靜也寂卽廣雅安靜也義本此與安皆訓靜李善連引安字誤】

拌【音伴又普槃反】棄也楚凡揮棄物謂之拌或謂之敲【恪校反今汝潁閒語亦然或云撅也】淮汝之閒謂之投【江東又呼擫音黶又音揞】

【案廣雅拌墽投棄也曹憲音釋墽苦孝反又苦交反是墽與敲字異音義同春秋文公十八年左傳投諸四裔杜預注云投棄也注內江東又呼擫各本擫訛作撅與上或云撅也相亂而訛又音揞三字訛作又音犳音豹五字今訂正廣韻揞吳人云拋也黶於琰切揞於陷切語輕重異耳】

諑愬也【諑譖亦通語也】楚以南謂之諑

【案離騷謡諑謂余以善淫王逸注云諑猶譖也洪興祖補注引方言此條文並同愬亦作訴廣雅諑訴也諑訴防也曹憲音釋云防音毀卽防謗之防今毀乃訓壞】

戲【音羲】泄歇也楚謂之戲泄奄息也楚謂之泄

【案戲歇一聲之轉泄亦作渫曹植七啟於是爲歡未渫李善注引方言渫歇也又作泄顏延之赭白馬賦畜怒未泄注引方言泄歇也司馬相如上林賦掩細柳注引方言掩者息也枚乘七發掩靑蘋注引方言掩息也奄掩古通用廣雅奄息也義本此】

攓【音騫一曰騫】取也楚謂之攓

【案攓取也南楚曰攓已見卷一】

昲曬漧物也楚通語也【昲音費亦皆北方常語耳或云防】

【案廣雅昲防曬曝也玉篇云昲幹物也曬暴漧物也防置風日中令幹注內費諸刻訛作曬今從曹毅之本常諸刻作通又脫耳字今從永樂大典本】

防【音斐】卒也【謂倉卒也】江湘之閒凡卒相見謂之防相見或曰突【他骨反】

【案詩齊風突而弁兮釋文引方言凡卒相見謂之突廣雅防突猝也卒猝古通用玉篇云江湖之閒凡卒見謂之防也湖乃湘之訛】

迹迹防防不安也【皆往來之貌也】江沅之閒謂之迹迹秦晉謂之防防或謂之塞塞或謂之省省不安之語也

【案後漢王良傳何其往來防防不憚煩也注引方言防防不安也秦晉曰防防又引郭注往來貌潘嶽閒居賦尙何能違防下色養而防防從斗筲之役乎李善注引方言防防不靜也卽不安之訛廣雅防防迹迹塞塞省省不安也義本此】

沭【音鬩】佂伀遑遽也江湘之閒凡窘猝怖遽謂之沭【喘貌也】或謂之佂伀

【案王褒四子講徳論百姓佂伀無所措其手足李善注引方言佂伀惶遽也廣雅沭怖懅也佂伀懼也屏營佂伀也遑惶同遽懅同曹憲音釋佂音徵伀音鐘玉篇云方言沭或謂之佂伀也亦作防沭亦作怵佂伀亦作怔忪玉篇云沭遑遽也怔忪懼貌】

翥舉也【謂軒翥也】楚謂之翥

【案潘嶽射雉賦鬰軒翥以余怒徐爰注引方言翥舉也楚辭逺遊鸞鳥軒翥而翔飛洪興祖補注引方言此條文並同說文云翥飛舉也】

忸怩慙歰也【歰猶苦也】楚郢江湘之閒謂之忸怩或謂之防咨【子六莊伊二反】

【案晉語君忸怩顏韋昭注云忸怩慙貌�岐注孟子云忸怩而慙廣雅忸怩防咨也忸怩防咨並雙聲注內莊伊反莊字乃類隔攺音和爲卽伊反】

垤封場也楚郢以南蟻土謂之封垤中齊語也

【案詩豳風鸛鳴於垤毛傳垤螘冢也孟子泰山之於丘垤�岐注云垤蟻封也螘蟻同廣雅封垤場也義本此謂之封各本訛作謂之垤吳淑事類賦注引方言楚郢以南蟻土謂之封今據以訂正】

讁過也【謂罪過也音亦音適罪罰也】南楚以南凡相非議人謂之讁或謂之衇【血脈】衇又慧也【今名黠爲鬼衇】

【案列子力命篇窮年不相讁發張湛注云讁謂責其過也詩商頌歲事來辟勿予禍適毛傳適過也讁適古通用亦作謫說文云謫罰也潘嶽射雉賦靡聞而驚無見自脈徐爰注云方言注曰俗謂黠爲鬼脈言雉性驚鬼黠脈卽衇注內血脈當作音血脈之脈】

膊兄也【皆音義所未詳】荊揚之鄙謂之膊桂林之中謂之�極喫也楚語也【亦北方通語也】或謂之軋【鞅軋气不利也烏八反】或謂之歰【語歰難也今江南又名喫爲喋若葉反】

【案亦通用蹇極亦作防列子力命篇防防情露防淩誶四人相與遊於世胥如志也窮年不相曉悟自以爲才之得也張湛注云方言喫也極急也謂語急而喫說文云喫言蹇難也廣雅極軋歰喫也義本此】

啙【昨啟反】矲【蒲楷反】短也江湘之會謂之啙凡物生而不長大亦謂之鮆又曰癠【今俗呼小爲癠音薺菜】桂林之中謂短矲【言矲�也】矲通語也東陽之閒謂之防【言俯視之因名】

【案啙字兩見以下云亦謂之鮆証之皆應作鮆徐堅初學記引方言鮆矲短也廣韻癠字引方言曰生而不長也廣雅癠鮆防矲短也曹憲音釋癠在細反鮆籍禮反注內�訛作偕廣韻矲�短也今據以訂正】

鉗【鉗害又惡也】防【防恎惡腹也妨反反】憋【憋怤急性也妨滅反】惡也南楚凡人罵謂之鉗【猶惡也】又謂之防

【案徐爰注潘嶽射雉賦云鷩性悍憋李善引方言憋惡也後漢書董卓傳敝腸狗態注云續漢書敝作憋方言憋惡也郭璞曰憋怤急性也列子力命篇憋懯張湛注懯音敷懯怤字異音義同廣雅憋鉗防惡也義本此】

癡騃也【吾駭反】�之郊凡人相侮以爲無知謂之眲【諾革反】眲耳目不相信也【因字名也】或謂之斫【斫卻斫頑直之貌今關西語亦皆然案列子黃帝篇顧見商丘開年老力弱面目黎黑衣冠不檢莫不眲之張湛注引方言揚越之聞凡人相輕侮以爲無知謂之眲眲耳目不相信也說文癡不慧也廣雅騃癡也】

惃【衮�】愂【音勃】頓湣惽也【謂迷惽也】楚揚謂之惃或謂之愂江湘之閒謂之頓湣【頓湣猶頓悶也】或謂之氐惆【丁弟丁牢二反】南楚飲毒藥懣謂之氐惆亦謂之頓湣猶中齊言眠也愁恚憒憒毒而不發謂之氐惆【氐惆猶懊憹也】

【案廣雅惃愂頓湣眠亂也義本此】

悅舒蘇也【謂蘇息也】楚通語也

【案廣韻穌息也舒悅也義本此蘇穌古通用】

眠娗【莫典塗殄二反】脈蜴【音析】賜施【輕易】茭媞【恪校得懈二反】譠謾【托蘭莫蘭二反】防忚【麗醯二音】皆欺謾之語也楚郢以南東揚之郊通語也【六者亦中國相輕易蚩弄之言也】

【案列子力命篇眠娗諈諉勇敢怯疑四人相與遊於世胥如志也窮年不相讁發自以行無戾也張湛注引方言眠娗欺謾之語也又引郭璞云謂以言相蚩弄也脈蜴當卽衇摘語之轉耳劉熈釋名云衇摘猶譎摘也玉篇云譠謾欺也廣韻云防忚欺慢之語出方言慢乃謾之訛注內輕易當作音輕易之易】

【音旃裘】頟顏顙也湘江之閒謂之【今建平人呼頟爲】中夏謂之頟東齊謂之顙汝潁淮泗之閒謂之顏

【案齊語天威不違顏咫尺韋昭注云顏睂目之閒史記髙祖本紀隆準而龍顏集解應劭曰顏頟顙也齊人謂之顙汝南淮泗之閒曰顏後漢書杜篤傳於是同穴裘褐之域共川鼻飲之國莫不袒跣稽顙失气虜伏注云方言曰顙額顙也玉篇引方言江淮之閒謂頟爲中夏謂之額東齊謂之顙淮卽湘之訛頟額同廣雅顏顙頟也義本此沈彤釋骨雲橫在髮際前者曰額顱亦曰額額之中曰顏曰庭其防曰額角睂閒曰闕其下曰下極下極者目閒也睂目閒亦通曰顏】

頷頤頜也【謂頷車也】南楚謂之頷【亦今通語耳】秦晉謂之頜頤其通語也

【案廣雅頷頤頜也義本此春秋宣公五年公羊傳絕其頷何休注云頷口馬融長笛賦寒態振頷李善注引方言頷頤也玉篇引方言頜頤頷也頷說文作�云頤也釋名云輔車或曰牙車或曰頷或曰頰車或曰�車沈彤釋骨云耳下曲骨載頰在頷後者曰頰車曰曲頓曰巨屈說文頜與頤同訓�蓋從口內言之若從口外言則兩防爲頷頷前爲頤不容相假故內經無通稱者】

紛怡喜也湘潭之閒曰紛怡或曰巸已【嬉怡二音】

【案廣雅紛怡喜也義本此】

【酒酣】或也沅澧之閒凡言或如此者曰如是【此亦憨聲之轉耳】

【案或一聲之轉注內酒酣當作音酒酣之酣此亦憨三字有舛誤憨語輕重異耳當是亦言憨廣韻邯江湘人言也言下應脫一或字】

愮療治也江湘郊會謂醫治之曰愮【俗云厭愮病音曜】愮又憂也【博異義也】或曰療

【案春秋襄公二十六年左傳不可救療杜預注云療治也玉篇云愮憂也療愮語之變轉故愮可從療爲治療又可從愮爲憂廣雅搖療治也搖愮古通用】

芔【凶位反】莽【嫫母反】艸也東�揚州之閒曰芔南楚曰莽【案詩小雅卉木萋萋毛傳卉艸也陸機�洛道中詩安轡遵平莽李善注引方言艸南楚謂之莽又見前卷三內】

悈鰓【悈音良愅鰓音魚鰓】幹都【幹音幹】耇【音垢】革老也【皆老者皮色枯瘁之形也】皆南楚江湘之閒代語也【凡以異語相易謂之代也】

【案三國誌蜀書彭羕傳老革荒悖可復道邪裴松之注引方言滅鰓幹都耆革老也又引郭璞注曰皆老者皮毛枯瘁之形也滅卽悈之訛耆卽耇之訛毛卽色之訛玉篇云悈老也義本此注內良愅愅本作諽說文云飭也讀若戒玉篇云或作愅廣韻諽謹也良愅之語蓋猶言良謹楷革反】

防【神祕】抌【都感反亦音甚】推也南楚凡相推搏曰防或曰防【苦骨反】沅湧幽之語【水今在桂陽音扶湧水今在南郡華容縣也】或曰攩【今江東人亦名推爲攩音晃】

【案列子黃帝篇旣而狎侮欺詒攩防挨抌亡所不爲張湛注云方言今江東人亦名推爲攩又音晃此乃注文方言下應脫一注字又云方言凡相推搏曰防又抌字下云方言擊背也此語方言所無注內神祕當作音神祕之祕諸刻神訛作揰】

食閻【音鹽】慫慂【上子竦反下音湧】勸也南楚凡己不欲喜而防人說之不欲怒而防人怒之謂之食閻或謂之慫慂【案廣雅食閻慫慂勸也本此廣韻引方言慫慂歡也歡卽勸之訛】

欸【音醫或音塵埃】【鳬鷖】然也南楚凡言然者曰欸或曰【案楚辭渉江篇欸秋冬之緒風王逸注云欸嘆也洪興祖補注引方言欸然也南楚凡言然者曰欸韋孟諷諫詩勤唉厥生李善注引方言曰唉嘆辭也此非方言文廣雅欸然譍也廣韻相言應辭譍應古通用注內鳬鷖當作音鳬鷖之鷖】

緤末紀緒也南楚皆曰緤【音嶭】或曰端或曰紀或曰末皆楚轉語也

【案歐陽建臨終詩成此禍福端盧諶覽古詩昭襄欲負力相如折其端李善注皆引方言端緒也說文云紀絲別也緒絲耑也廣雅耑緒末也端耑古通用】

防【音總】【音麗】闚防【敕纎反】占伺視也凡相竊視南楚謂之闚或謂之防或謂之防或謂之占或謂之中夏語也【亦言也】闚其通語也自江而北謂之防或謂之覗凡相候謂之占占猶瞻也

【案郭璞江賦爾乃雰祲於淸旭李善注引方言視也班固西都賦魚窺淵李善注引方言窺視也窺卽闚禮記檀弓篇我喪也斯沾鄭注云沾讀曰覘覘視也又晉人之覘宋者注云覘闚視也學記呻其占畢注云占視也晉語公使覘之韋昭注云覘微視也覘防同通用占覗伺同廣雅窺覘覗防占視也義本此廣韻朡字引方言雲南人竊視注內各本訛作�今訂正一聲之轉玉篇視也】

郺【惡孔反】�【奴動反】晠多也南楚凡大而多謂之郺或謂之�凡人語言過度及妄施行亦謂之�

【案後漢書崔駰傳若夫紛繷塞路注引方言繷盛多也音奴董反繷�古通用盛晠古通用廣雅郺�盛饒多也】

抯【柤棃】摣【仄加反】取也南楚之閒凡取物溝泥中謂之抯或謂之摣

【案廣雅摣抯取也義本此說文云抯挹也讀若樝棃之樝此注作柤棃同仄加反各本反訛作以廣雅曹憲音釋作反亦傳寫之訛玉篇作反今據以訂正】

【音泛】僄【飄零】輕也楚凡相輕薄謂之相或謂之僄也【案廣雅僄輕也義本此玉篇引方言輕也荀子修身篇怠慢僄棄楊倞注云僄輕也謂自輕其身也方言楚謂相輕薄爲僄後漢書班固傳𨿽輕迅與僄狡袁紹傳僄狡鋒俠注皆引方言僄輕也音匹妙反僄亦作泛剽左思魏都賦過以泛剽之單慧劉逵注云雄方言曰泛剽輕也曹植樂府詩白馬篇勇剽若豹螭李善注引方言剽輕也注內飄零當作音飄零之飄】

輶軒使者絕代語釋別國方言十

欽定四庫全書

輶軒使者絕代語釋別國方言十一

漢揚雄撰

晉郭璞注

蛥蚗【蛥音折蚗於列反一音玦】齊謂之螇螰【奚鹿二音】楚謂之蟪蛄【莊子曰蟪蛄不知春秋也】或謂之蛉蛄【音零】秦謂之蛥蚗自關而東謂之虭蟧【貂料二音】或謂之蝭蟧【蝭音啼】或謂之蜓蚞【廷木二音】西楚與秦通名也【江東人呼嘄蟧】

【案夏小正七月寒蟬鳴蟬也者蝭也卽蟧爾雅蜓蚞螇螰郭璞注云卽蝭蟧也一名蟪蛄齊人呼螇螰疏全引方言此條文並同蟪亦通用惠莊子逍遙遊篇釋文司馬云惠蛄寒蟬也一名蝭蟧崔云蛁蟧也或曰山蟬秋鳴者不及春春鳴者不及秋楚辭招隱士篇蟪蛄鳴兮啾啾洪興祖補注引方言蛥蚗齊謂之螇螰楚謂之蟪蛄廣雅蛥蚗蚻也蟪蛄蛉蛄蟧蛁蟟也卽蝭蟟卽蟧以蛥蚗爲蚻與方言異注內料字曹毅之本作聊】

蟬楚謂之蜩【音調】宋衛之閒謂之螗蜩【今胡蟬也似蟬而小鳴聲淸亮江南呼螗蛦】陳鄭之閒謂之蜋蜩【蜋音良】秦晉之閒謂之蟬海岱之閒謂之防【齊人呼爲巨防音技】其大者謂之蟧或謂之蝒馬【按爾雅蝒者馬蜩非別名蝒馬也此方言誤耳】其小者謂之麥蚻【如蟬而小靑色今關西呼麥蠽音癰�之�】有文者謂之蜻蜻【卽蚻也爾雅云耳】其雌蜻謂之�【祖一反】大而黑者謂之防【音棧】黑而赤者謂之蜺【云霓】

【案夏小正四月鳴札札者寧縣也五月良蜩鳴良蜩也者五彩具匽之興五日翕望乃伏望也者月之望也五日也者十五日也唐蜩鳴唐蜩者匽也郭璞注爾雅引夏小正札作蚻寧縣作虎縣良作蜋匽作蝘唐作螗詩小雅鳴蜩嘒嘒毛傳蜩蟬也豳風五月鳴蜩毛傳蜩螗也疏引方言楚謂蟬爲蜩宋衛謂之螗蜩陳鄭謂之蜋蜩秦晉謂之蟬大雅如蜩如螗毛傳蜩蟬也螗蝘也衛風螓首蛾睂鄭箋云螓謂蜻蜻也月令孟秋之月寒蟬鳴鄭注云寒蟬寒蜩謂蜺也考工記以防鳴者鄭注云防鳴蜩蜺類爾雅蜩蜋蜩螗蜩蚻蜻蜻蝒馬蜩蜺寒蜩舍人注云皆蟬也方語不同三輔以西爲蜩梁宋以東謂蜩爲蝘楚地謂之蟪蛄孫炎注引方言有文者謂之螓郭璞注所引同郭注馬蜩云蜩中最大者爲馬蜩注寒蜩云寒螿也似蟬而小靑色疏引方言此條文並同王褒洞簫賦秋蜩不食李善注引方言楚謂蟬爲蜩廣雅防蟬也�各本訛作疋曹毅之本訛作�今訂正注內云霓當作音云霓之霓】

蜩蟧謂之蜩【江東呼爲蠽也】

【案爾雅蠽茅蜩郭璞注云江東呼爲茅截似蟬而小靑色茅卽蠽】

謂之寒蜩寒蜩瘖蜩也【按爾雅以蜺爲寒蜩月令亦曰寒蜩鳴知寒蜩非瘖者也此諸蜩名通出爾雅而多駮雜未可詳據也寒蜩螿也似小蟬而色靑音應】

【案廣雅閽蜩也本此閽瘖通用】

蛄詣謂之杜蛒【音格】螻螲【音窒塞】謂之螻蛄或謂之蟓蛉【象鈴二音】南楚謂之杜狗或謂之螻

【案夏小正三月則鳴天螻也王褒洞簫賦螻蟻蝘蜓李善注引方言南楚謂螻蛄爲螻枚乘七發蚑蟜螻蟻聞之注引方言南楚或謂蛄爲螻此所引脫誤爾雅天螻郭璞注云螻蛄也又蝚蛖螻注云蛖螻螻蛄類疏全引方言此條詣訛作者余並同蛄亦作姑廣雅蟓蛉螻螻蛄也本此】

蜻蛚【卽趜織也精列二音】楚謂之蟋蟀或謂之蛬【梁國呼蛬音鞏】南楚之閒謂之蚟孫【孫一作絲】

【案考工記以注鳴者鄭注云注鳴精列屬精列卽蜻蛚疏全引方言此條蚟作王余並同詩唐風蟋蟀在堂毛傳蟋蟀蛬也淮南鴻烈時則篇蟋蟀居與髙誘注云蟋蟀蜻蛚促織也廣雅蛬趗織蚟孫蜻蛚也�促同】

螳螂謂之髦【有斧虫也江東呼爲石蜋又名齕防】或謂之虰【按爾雅云螳蜋蛑虰義自應下屬方言依此說失其指也】或謂之蝆蝆

【案螂亦作蜋月令仲夏之月螳蜋生鄭注云螳蜋螵蛸母也歐陽詢藝文類聚王瓚問曰爾雅云莫貉螳蜋同類物也今沛魯以南謂之蟷蠰三河之域謂之螳蜋燕�之際謂之食防齊濟以東謂之馬敫然名其子則同云螵蛸是以注云螳蜋螵蛸母也此所引蓋鄭志文唐時猶存而孔穎達正義於月令引方言云潭魯以南謂之蟷蠰三河之域謂之螳蜋燕�之際謂之食厖齊杞以東謂之馬谷然名其子同云螵蛸也所引亦卽鄭志當是不知者妄攺爲方言爾雅疏又襲其誤後人遂疑今本方言脫此數語非也潭卽沛之訛厖防聲義同食防猶齕防也馬谷爾雅疏作馬谷淮南鴻烈時則篇髙誘注云螳蜋世謂之天馬一名齕防兗豫謂之巨斧也爾雅不過蟷蠰其子蜱�莫貈螳蜋蛑郭璞注云螳蜋有斧虫江東呼爲石蜋孫叔然以方言說此義亦不了疏全引方言此條蝆作芊余並同蛑髦一聲之轉廣雅芊芊齕防螳蜋也】

姑防謂之彊蝆【米中小黑甲虫也江東謂之音加建平人呼蝆子音芊芊卽姓也案爾雅蛄防彊蝆郭注云今米谷中蠹小黑虫是也建平人呼爲蝆子疏引方言此條及注米中作今米谷中甲作蠹芊卽姓也作楚姓芊余並同】

蟒【卽蝗也莫鯁反】宋魏之閒謂之【音貸】南楚之外謂之蟅蟒【蟅音近詐亦呼吒咟】或謂之蟒或謂之【音滕】

【案詩小雅去其螟螣毛傳食葉曰螣釋文云螣字亦作徒得反月令仲夏之月百螣時起鄭注云螣蝗之屬言百者明眾類並爲害爾雅食葉釋文云字又作�又作同徒得反說文引詩作去其螟蟘是字異音義同廣雅蟅蟒也本此而有則無此類不宜別立名及彊讀異音正文或謂之卽耳注文音滕則是螟之與蛇之同一音矣未詳】

蜻蛉謂之蝍蛉【六足四翼虫也音靈江東名爲狐黎淮南人呼防防音康音伊案爾雅虰蛵負勞郭璞注云或曰卽蜻蛉也江東呼狐棃所未聞棃黎同疏引方言此條文並同廣雅蜻蛉蝍蛉倉螘也】

舂黍謂之蝑【音藂蝑音墻沮反又名蚣江東呼虴蜢】

【案詩周南螽斯羽毛傳螽斯蚣蝑也釋文云蚣字林作蜙郭璞先工反蝑粟居反郭璞才與反雄許愼皆云舂黍郭璞注方言云江東呼爲虴蜢虴竹白反蜢音猛豳風五月斯螽動股毛傳斯螽蚣蝑也考工記以股鳴者鄭注云股鳴蚣蝑動股屬爾雅蜤螽蜙蝑郭璞注云蜙防也俗呼舂黍釋文云蜤本又作蟴詩作斯注內墻各本訛作壊蜢訛作蛨今據詩釋文訂正】

蠀謂之蚇蠖【卽踧二音蠖烏郭反又呼步屈】

【案蚇古通用尺易系辭尺蠖之屈以求信也爾雅蠖尺蠖郭璞注云今蝍疏引方言此條文並同潘尼贈侍禦史王元貺詩蠖屈固小往李善注云郭璞方言注曰尺蠖又呼爲步屈也廣雅尺蠖蠀也本此說文云尺蠖屈申虫也考工記麋筋防蠖灂鄭注云防蠖屈虫也防蠖卽尺蠖太平禦覽引郭注云尺蠖有呼步屈其色靑而細小或在艸木葉上今蜾蠃所負爲子者有卽又之訛今方言各本無其色以下二十字或屬脫文】

蠭燕�之閒謂之蠓螉【蒙翁二音】其小者謂之蠮螉【小細腰蠭也音鯁噎】或謂之蚴蛻【幽悅二音】其大而蜜謂之壺蠭【今黑蠭穿竹木作孔亦有蜜者或呼笛師】

【案詩小雅螟蛉有子蜾蠃負之毛傳螟蛉桑虫也蜾蠃蒲盧也鄭箋云蒲盧取桑虫之子去煦嫗養之以成其子中庸夫政也者蒲盧也鄭注云蒲盧蜾蠃謂土蜂也蜂蠭同爾雅果蠃蒲盧郭璞注云卽細腰蠭也俗呼爲螉果蜾同疏引方言此條文並同廣雅蚴蛻土蜂螉也本此】

蠅東齊謂之羊【此亦語轉耳今江東人呼羊聲如蠅凡此之類皆不宜別立名也】陳楚之閒謂之蠅自關而西秦晉之閒謂之羊

【案蠅羊一聲之轉羊可呼蠅蠅亦可呼爲羊方音旣異遂成兩名書中皆此類注以爲不宜別立名非也】

蚍蜉【�浮二音亦呼蟞蜉】齊魯之閒謂之蚼蟓【駒養二音】西南梁益之閒謂之蚼【法言云駒之步是】燕謂之蛾蛘【蟻養二音建平人呼蚳音侈】其場謂之坻【直屍反】或謂之垤【亦言冢也】

【案夏小正十有二月駒賁駒也者螘也賁者何也於地中也禮記檀弓篇蟻結於四隅鄭注云蟻蚍蜉也殷之蟻結似今蛇文畫學記蛾子時術之注云蛾蚍蜉也蚍蜉之子防虫耳時術蚍蜉之所爲其功乃復成大垤釋文云蛾魚�反本或作蟻爾雅蚍蜉大螘小者螘其子蚳郭璞注云齊人呼螘爲蛘蚳螘卵也釋文云螘魚綺反本亦作蛾俗作蟻字音同又引字林云北燕人謂蚍蜉曰蟻蛘疏全引方言此條蟓訛作蠓余並同廣雅蛾蛘蚼蚼蟓蟞蜉螘也曹憲音釋蟞匹結反夏小正二月抵蚳抵猶推也蚳螘卵也爲祭醢也魯語虫捨蚳蝝韋昭注云蚳螘子可以爲醢坻已見前卷六內垤已見前卷十內】

蠀螬謂之蟦【翡翠】自關而東謂之蝤蠀【酋餈兩音】或謂之捲蠾【書卷】或謂之蝖【亦呼當齊或呼地蠶或呼蟦蝖喧斛兩音】梁益之閒謂之蛒【音格】或謂之蠍或謂之蛭蛒【蛭音質】秦晉之閒謂之蠹或謂之天螻【按爾雅云天螻謂螻蛄耳而方言以爲蠍未詳其義也】四方異語而通者也

【案蠀又作蠐詩衛風領如蝤蠐毛傳蝤蠐蠍也爾雅蟦蠐螬郭璞注云在糞土中又蝤蠐蠍注云在木中今𨿽通名爲蠍所在異又蠍蛣注云木中蠹虫又蠍桑蠹注云卽蛣孫炎注云蠐螬謂之蟦關東謂之蝤蠐粱益之閒謂之蠍廣雅蛭蛒防蠾地蠶蠹蟦蠀螬也注內翡翠書卷當作音翡翠之翡音書卷之捲各本訛作翡翠反今訂正地蠶永樂大典本訛作肥蛬今據廣雅証之從諸刻爲正】

蚰蜒【由延二音】自關而東謂之螾【螾音引】或謂之入耳或謂之防【音麗】�魏之閒或謂蚨虶【扶於二音】北燕謂之防蚭【防奴六反蚭音尼江東又呼蛩音鞏】

【案爾雅螾入耳郭璞注云蚰蜒釋文云本又作方言宋魏之閒蚰蜒謂之入耳所引有脫誤又引字林云北燕人謂蚰蜒爲防蚭疏全引方言此條文並同廣雅防防蚭蚨虶蚰蜒也本此】

防鼄【知株二音】鼄蝥也【音無】自關而西秦晉之閒謂之鼄蝥【今江東呼蝃蝥音掇】自關而東�魏之郊謂之鼅鼄或謂之蠾蝓【燭臾二音】蠾蝓者侏儒語之轉也北燕朝鮮洌水之閒謂之蝳蜍【齊人又呼社公亦言罔工音毒余】

【案爾雅次�防鼄防鼄鼄蝥郭注云今江東呼蝃蝥疏全引方言此條及注罔作网余並同廣雅蛛蝥罔工蠾�蝳蜍也�蝓同次�說文作蠿蟊云作罔蛛蟊也注內罔工各本訛作周公今據廣雅及爾雅疏所引訂正廣韻引方言鼅鼄自關而東�魏之郊或謂之蠾蝓鼅卽鼅之省】

蜉防【浮由二音】秦晉之閒謂之蟝【似天牛而小有甲角出糞土中朝生夕死案蜉防亦作浮游防又作蝣蜾亦作渠略夏小正五月浮游有殷殷眾也浮游殷之時也浮游者渠略也朝生而莫死詩曹風蜉蝣之羽毛傳蜉蝣渠略也朝生夕死荀子大略篇不飲不食者蜉蝣也爾雅蜉蝣梁略舍人注雲南陽以東曰蜉蝣梁宋之閒曰渠略郭璞注云似蛣蜣身狹而長有角黃黒色叢生糞土中朝生莫死豬好啖之】

馬蚿【音】北燕謂之蛆蟝【蝍蛆】其大者謂之馬蚰【音逐今關西云案廣雅蛆渠馬馬蚿也莊子秋水篇夔憐蚿釋文司馬云馬蚿虫也夔一足蚿多足廣韻馬蚿虫一名百足注內蝍蛆當作音蝍蛆之蛆】

輶軒使者絕代語釋別國方言十一

欽定四庫全書

輶軒使者絕代語釋別國方言十二

漢雄撰

晉郭璞注

爰喛哀也【喛哀而恚也音段】

【案前卷六內爰喛恚也楚曰爰秦晉曰喛注云謂悲恚此注云哀而恚蓋義可互見廣雅爰喛愁也曹憲音釋云方言音��卽段之訛】

儒輸愚也【儒輸猶懦撰也】

【案荀子修身篇勞苦之事則偸懦轉脫楊倞注云或曰偸當爲輸子方言云懦輸愚郭注謂懦撰也此所引並方言正文亦作懦非也陸徳明經典釋文於春秋僖公二年左傳懦而不能彊諫列乃亂乃貨二反又引字林愞音乃亂反偄音讓犬反是合懦與愞偄爲一廣雅�輸愚也�卽儒之訛釋文於易需卦雲從雨重而者非可證需轉寫訛作�以雙聲疊韻考之儒輸疊韻也不當作懦注內懦撰亦疊韻也懦讓犬反撰士免反各本懦訛作儒今據荀子注訂正】

愋諒知也

【案知讀爲智廣雅愋諒�也義本此�古智字曹憲音釋愋音爰】

拊撫【音府】疾也【謂急疾也】

【案撫亦作舞廣雅拊舞疾也義本此曹憲音釋拊方於反據廣雅拊撫應讀夫舞兩音】

菲【音翡】惄悵也【謂惋惆也】

【案菲亦作蕜廣雅蕜惄悵也義本此曹憲音釋蕜音翡又芳尾反應卽不悱不發之悱】

郁巸【音怡】長也【謂壯太也】

【案巸各本訛作熙今訂正廣雅郁巸長也義本此司馬相如長門賦郁並�而穹崇李善云郭璞方言注曰郁壯大也】

娋孟姊也【外傳曰孟啖我是也今江東山�間呼姊聲如市此因字誤遂俗也娋音義未詳案廣雅娋孟姊也本此曹憲音釋娋所交反玉篇別作云姊也所交切廣韻字注云齊人呼姊可取以補方言之略及郭注所闕】

築【度六反廣雅作妯】娌匹也【今闗西兄弟婦相呼爲築娌】

【案廣雅妯娌娣姒先後也爾雅長婦謂稚婦爲娣婦娣婦謂長婦爲姒婦郭璞注云今相呼先後或曰妯娌釋文引郭注方言云今關西兄弟婦相呼爲妯娌漢書郊祀志見神於先後宛若顏師古注云古謂之娣姒今闗中俗呼爲先後吳楚俗呼之爲妯娌劉熙釋名云少婦謂長婦曰姒言其先來已所當法似也長婦謂少婦曰娣娣弟也已後來也或曰先後以來先後言之也廣韻引方言云先後猶娣姒此非方言之文注內度六反乃類隔攺音和則直六反】

娌耦也

【案廣雅耦娌二也】

防【音盈】裔習也【謂玩習也】

【案廣雅防裔習也義本此裔說文作云習也】

躔【度展反】逡【逡巡】循也

【案爾雅釋獸其迹躔釋文引方言躔循也廣雅躔逡循也義本此注內逡巡當作音逡巡之逡】

躔歷行也【躔猶踐也】日運爲躔月運爲逡【運猶行也】

【案張衡思賦躔建木於廣都兮李善注引方言日運爲躔躔行也左思吳都賦未知英雄之所躔也注引方言躔歷行也謝莊月賦北陸南躔注引方言日運爲躔躔歷行也爾雅釋文引方言躔歷也行也衍上也字廣雅躔歷行也義本此】

逭【音換亦管】逳【陽六反】轉也逭逳步也【轉相訓耳】

【案廣雅步轉逭逳行也逭逳轉也皆本此禮記緇衣篇不可以逭鄭注云逭逃也】

防虞望也【今云烽火是也】

【案防烽同班周西都賦舉烽命釂李善注云方言曰防虞望也郭璞曰今烽火是也廣雅防虞候望也說文云防燧表也邊有警則舉火】

揄脫也

【案揄各本訛作楡訛作楕今訂正枚乘七發揄棄恬怠李善注引方言揄脫也廣雅揄脫也義本此曹憲音釋揄以珠反】

解輸捝也【捝猶脫耳】

【案捝各本訛作棁注內同棁乃侏儒柱不與脫通說文云捝解捝也廣韻捝字注云或作脫今據以訂正】

賦與操也【謂操持也】

【案操如曲禮獻民虜者操右袂獻米者操量鼔獻孰食者操醬齊獻田宅者操書致凡以弓劍苞苴簟笥問人者操以受命如使之容皆操之而與故因以爲義】

【音鹿】歇【泄气】涸也【謂渴也音鶴】

【案考工記淸其灰而盝之而揮之盝同爾雅釋詁揮盝歇涸竭也說文涸渴也讀若狐貈之貈渴盡也廣雅渴涸盡也注內泄气二字與說文歇字注一曰气�泄合气古气字】

潎【妨計反】澂【音澄】淸也

【案廣雅澂潎淸也義本此澂亦作澄左思詠史詩左眄澄江湘李善注引方言澄淸也考工記淸其灰鄭注云淸澄也】

逯【音鹿亦錄】遡【音素】行也

【案廣雅逯遡行也義本此說文云逯行謹逯逯也】

墾牧司也墾力也【耕墾用力】牧飤也【謂放飤牛馬也】監牧察也【案此皆展轉引伸之義廣雅墾力也本此周語使監謗者韋昭注云監察也】

�【音歡】始也�化也【別異訓也】

【案廣雅�也義本此古化字廣韻�字注云化也始也出方言】

鋪脾止也【義有不同故異訓之鋪妨孤反】

【案此蓋釋詩匪安匪舒淮夷來鋪之義言爲淮夷之故來止方與上匪安匪遊淮夷來求文義適合舊說讀鋪爲痡謂爲淮夷而來當討而病之失於迂曲廣雅鋪脾止也義本此脾之爲止不見於書傳與鋪一聲之轉方俗或云鋪或云脾也】

攘掩止也

【案潘嶽西徵賦揜細栁而撫劍快孝文之命帥李善注云方言掩止也掩與揜同廣韻攘止也本此】

幕覆也

【案廣雅幕覆也義本此說文云帳在上曰幕覆食案亦曰幕】

侗【他動反】胴【挺挏】狀也【謂形狀也】

【案注內挺挏當作音挺挏之挏漢書百官公卿表更名家馬爲挏馬注晉灼曰挏音挺挏之挏師古曰晉音是也挏音徒孔反前卷六內有侹侗卷十內又有恫娗三處音同而字異且有先後之別凡雙聲多取音不取字姑仍其傳本之舊】

尐杪小也【樹細枝爲杪也】

【案尐各本訛作疋說文尐從小乀聲廣雅杪尐小也其義本之此條曹憲音釋尐子列反今據以訂正】

防往勞也【防防往來皆劬勞也】防惟【王相】獪也【市獪】

【案廣雅防往勞也義本此�廣韻作防云誤人與旺同音注內王相當作音王相之王】

效【音皎】烓【口類反】明也

【案效廣雅作皎云皎烓明也義本此】

�將威也

【案�今通作湊】

嬀【居僞反】娗【音挺】也【爛健狡也博丹反】

【案各本訛作今訂正注內爛卽斕斒爛讀如蘭乃與爲疊韻或斕訛爲爛耳】

儇防謾也【謂慧黠也莫錢反】

【案虔儇慧也秦謂之謾已見前卷一內此申重言之也】

佻疾也【謂輕疾也音糶】

【案詩小雅佻佻公子行彼周行毛傳佻佻獨行貌爾雅釋訓佻佻契契愈遐急也與此訓疾意合左思吳都賦儇佻坌並劉逵注引方言儇佻疾也廣雅挑疾也義本此挑當作佻】

鞅侼【音勃】彊也【謂彊戾也】鞅侼懟也【亦爲怨懟鞅猶怏也】

【案史記伍子胥列傳常鞅鞅怨望淮陰侯列傳由此�怨望居常鞅鞅羞與綘灌等列又髙祖本紀此常怏怏今乃事少主綘侯世家此怏怏者非少主臣也漢書皆作鞅鞅顏師古注云鞅鞅不滿足也廣雅侼怏彊也勃怏懟也義皆本此鞅怏侼勃古通用】

追末隨也

【案末各本訛作未廣雅追末隨逐也義本此今據以訂正】

僉怚劇也【謂勤劇音驕怚也】僉夥也【僉者同故爲夥音禍】

【案注內驕怚昔人有是語說文云怚驕也故爲夥之夥各本訛作多今攺正】

誇烝淫也【上淫爲烝】

【案淫各本訛作淫注內同今攺正廣雅誇烝淫也本此春秋桓公十六年左傳初衛宣公烝於夷姜杜預注云上淫曰烝淫淫古通用】

�顮【音頻】懣也【謂憤懣也】

【案廣雅�顮懣也義本此顮說文作顰雲涉水顰蹙】

煢激淸也

【案說文煢回疾也激水礙衺疾波也故皆爲淸急之義】

紓【音舒】緩也【謂寛緩也】

【案詩小雅匪交匪紆毛傳紆緩也春秋莊公三十年左傳以紓楚國之難杜預注云紆緩也禮記檀弓篇文子其中退然如不勝衣鄭注云退柔和貎廣雅緩也古退字】

淸躡急也

【案廣雅淸躡急也義本此】

抒【抒井】瘛【胡計反】解也蕆【音展】逞解也【蕆訓勅復言解錯用其義】

【案抒各本訛作杼今訂正春秋文公六年左傳難必抒矣杜預注云抒除也隱公九年成公元年兩言乃可以逞杜注並云逞解也廣雅紓蕆呈解也紓當作抒呈卽逞之訛注內抒井當作音抒井之抒廣韻抒字注雲渫水俗作汿】

抵【音觸抵】柲刺也【皆矛防之槿所以刺物者也】

【案抵各本訛作柢今訂正柲亦作防廣雅防刺也義本此卽抵之訛廣韻�字注云方言刺也亦作防所引卽此條字異音義同】

倩荼借也【荼猶徒也】

【案前卷三壻謂之倩注云言可借倩也廣雅賃荼差且假貸僭也僭卽借之訛】

憵朴【劈歷打撲二音】猝也【謂急速也】

【案憵朴雙聲形容急速之意廣雅憵朴猝也義本此】

麋黎老也【麋猶睂也】

【案前卷一內作睂棃古字睂通用麋廣雅睂黎老也】

萃離待也

【案萃亦作防待各本訛作時廣雅防離待也義本此今據以訂正】

漢赫怒也赫發也

【案赫名本訛作防今訂正大雅王赫斯怒鄭箋云赫怒意也廣雅漢赫怒也赫發也義皆本此】

【呼瓜反】吁【音於】然也【皆應聲也】

【案廣雅吁然譍也曹憲音釋吁虛於反又音於】

猜忦恨也

【案潘嶽馬汧督誄忘爾大勞猜爾小利李善注引方言猜恨也廣雅忦恨也義本此】

艮磑【五碓反】堅也【艮磑皆名石物也】

【案宋玉髙唐賦振陳磑磑張衡思賦行積冰之磑磑兮李善注皆引方言磑堅也易說卦艮爲小石說文磑防也故注云艮磑皆名石物也石字各本訛在名上今訂正】

防【音淫】防明也【防光也】

【案防各本訛作苂廣雅防明也曹憲音淫今據以訂正防音亮諸刻訛作眼今從永樂大典本】

怤愉悅也【怤愉猶呴愉也音敷】

【案怤亦作�漢瑟調曲隴西行好婦出迎客顏色正�愉�愉雙聲形容之辭廣雅怤愉說也說卽悅又怤愉喜也】

卽圍就也卽半也【卽一作助】

【案各本就下脫也字今補廣雅卽就也玉篇云圍就也廣韻卽就也半也義皆本此】

惙防中也【中宜爲忡忡惱怖意也】

【案詩周南憂心忡忡憂心惙惙毛傳忡忡猶衝衝也惙惙憂也爾雅釋訓忡忡惙惙憂也玉篇云防憂心也】

防蒙覆也防戴也【此義之反覆兩通者字或作燾音俱波濤也】

【案防亦作�蒙亦作廣雅�覆也義本此�今作幬中庸無不覆幬注云幬亦覆也或作燾春秋襄公十年左傳建大車之輪而蒙之以甲以爲櫓杜預注云蒙覆也說文本作冡云覆也】

堪輂【音釘鋦】載也【輂輿亦載物者也】

【案廣雅堪輂載也義本此曹憲音釋輂恭錄反注內音釘鋦玉篇鋦字注云以鐡縛物故有釘鋦之語】

搖祖上也祖搖也祖轉也【互相釋也動搖則轉矣】

【案廣雅搖祖上也義本此】

括【音適】關閉也【易曰括囊無咎】

【案易坤六四括囊無咎無譽釋文引方言云括閉也廣雅關括閉塞也】

衝俶動也

【案廣雅防動也義本此防卽衝俶】

羞厲熟也【熟食爲羞】厲今也

【案張衡南都賦珍羞瑯玕李善注引方言羞熟也厲亦作礪廣雅羞礪�也義本此今當爲矜月令天子乃厲飾鄭注云厲飾謂戎服尙威武也春秋僖公九年公羊傳葵丘之防桓公震而矜之矜之者何猶曰莫我若也何休注云色自美大之貌厲與矜又皆爲危春秋定公元年谷梁傳逾年卽位厲也範寧注云厲危也詩小雅居以凶矜毛傳矜危也鄭箋云居我以凶危之地廣雅矜厲危也】

僃該咸也【咸猶皆也】

【案該亦作賅廣雅僃賅咸也義本此】

噬食也噬憂也

【案左思蜀都賦射噬毒之鹿李善注引方言噬食也廣雅噬食也噬憂也義皆本此】

悸也【謂悚悸也】

【案說文云悸心動也玉篇云悸也悚也只隹只癸二切】

虜鈔彊也【皆彊取物也】鹵奪也

【案虜鹵古通用亦作廣雅鈔彊也義本此】

鑈【奴俠反】正也【謂堅正也】

【案廣雅鑈正也義本此】

蒔植立也蒔更也【謂更種也音侍】

【案植各本多訛作殖曹毅之本不誤又作�廣雅�蒔立也蒔也卽種注內謂字各本訛作爲左思魏都賦陸蒔稷黍李善注云方言曰蒔更也郭璞曰謂更種也今據以訂正】

鬌尾梢盡也【鬌毛物漸落去之名除爲反】尾梢也

【案鬌各本訛作鬐今訂正說文云鬌髮隋也廣韻鬌字注云發落直垂切亦作�廣雅�梢盡也義本此】

��也【今江東呼極爲音喙外傳曰余病矣】

【案�各本訛作�今訂正注內音喙各本多作音劇從曹毅之本史記司馬相如列傳徼谻受屈裴駰集解云谻音劇駰案郭璞曰谻疲極也言獸有倦遊者則徼而取之索隱司馬彪云谻倦也謂遮其倦者說文云谻勞也燕人謂勞爲谻漢書注蘇林曰谻音倦谻之谻又與其窮極倦谻漢書注引郭璞云窮極倦谻疲憊也說文丮部谻相踦谻也徐鍇系傳云上林賦徼谻受屈謂以力相踦角徼要極而受屈也人部徼受屈也系傳云困劇也言見徼遮困劇則受屈也心部勞也卽索隱所引此三字應以谻爲本字皆其別體方言因谻加人旁作�猶劵加人旁作�耳�之於亦猶�之於倦廣雅劵極也】

鼃【音蛙】律始也

【案律亦作防廣雅鼃防始也義本此曹憲音釋防音律】

蓐臧厚也

【案廣雅蓐臧厚也義本此】

遵遃行也【遃遃行貌也魚晚反】

【案廣雅遵遃行也義本此】

防【音攜】餟【祭醊】餽也【音愧】

【案防餟諸刻訛作鑴錣注內祭醊當云音祭醊之醊諸刻醊訛作餟今並從永樂大典本】

餼【香旣反】防【音映】飽也

【案防諸刻訛作鐛今從永樂大典本廣雅防飽也義本此】

惵【度恊反】耇【音垢】嬴也【音盈】

【案嬴與盈通玉篇云惵盈也義本此】

�肖小也

【案廣雅肖小也義本此】

蚩愮【音遙】悖也【謂悖惑也】

【案後漢書袁紹列傳雄有言六國蚩蚩注引方言蚩悖也廣雅蚩愮亂也】

吹扇助也【吹噓扇拂相佐助也】

【案廣雅吹扇助也義本此】

焜曅晠也【韡曅焜燿晠貎也】

【案焜亦作昆曅同亦作煜晠亦作盛廣雅煜昆盛也張協七命觀聽之所煒也李善注引方言曰煒盛也郭璞曰煒盛貎也當卽此條而字有訛舛】

苦翕熾也

【案廣雅苦翕熾也義本此】

蘊崇也蘊積也【者貪故爲積】镾合也

【案任昉百辟勸進今上牋近以朝命蘊防李善注云方言曰蘊崇也謂尊崇而加防命也左思魏都賦𨿽逾千祀而懷舊蘊於遐年江淹雜體詩悠悠蘊眞�李善注皆引方言蘊積也通作嗇亦作繬镾各本訛作�今訂正镾通作彌省作�遂訛而爲�耳蘊亦作薀廣雅薀崇嗇積也繬彌合也義皆本此】

翚【音揮】防飛也【翚翚飛貌也】

【案防矯古通用孫綽遊天臺山賦整輕翮而思矯李善注引方言矯飛也廣雅翚矯飛也義本此】

憤自盈也

【案樂記粗厲猛�末廣賁之音作而民剛毅鄭注云賁讀憤憤怒气充實也周語陽癉憤盈韋昭注云憤積也廣雅憤盈也】

噪【喚噪】諻【從橫】音也

【案左思吳都賦諠嘩喤呷李善注引方言諻音也喤諻通玉篇云噪羣呼煩擾也諻音也注內喚噪從橫當作音喚噪之喚音從橫之橫】

攎【音盧】遫【音敕】張也

【案廣雅遫張也玉篇云攎張也皆本此】

岑夤大也岑髙也【岑崟峻貌也】

【案廣雅岑夤大也岑髙也皆本此江淹雜體詩岑崟還相蔽李善注云郭璞注方言曰岑崟峻貌】

效昈【音戶】文也【昈昈文采貌也】

【案廣雅昈文也義本此張衡西京賦赫昈昈以宏廠李善注引埤蒼云昈赤文也】

鈵【音柄】董固也【謂堅固也】

【案固各本訛作錮廣雅鈵董固也玉篇於鈵字董字並云固也與此注合今據以訂正】

扝搷【音塡】揚也【謂播揚也】

【案扝各本訛作扞今訂正說文扝指麾也廣韻扝也玉篇搷也廣雅作扞揁揚也二字並訛】

水中可居爲洲三輔謂之淤【音血淤上林賦曰行乎洲淤之浦也】蜀漢謂之防【手臂】

【案史記司馬相如列傳行乎洲淤之浦集解郭璞曰淤亦州名蜀人云見方言李善注上林賦云方言曰水中可居曰洲三輔謂之淤也防各本訛作嬖玉篇雲防水洲也廣韻於防字云蜀漢人呼水洲曰防皆本此今據以訂正】

殹【音醫】幕也【謂蒙幕也】

【案殹卽翳音輕重異耳】

刳【音枯】狄也【宜音剔】

【案狄剔古亦通用詩魯頌狄彼東南鄭箋云狄當作剔剔治也釋文引韓詩作鬄云鬄除也】

度髙爲揣【常絹反】

【案孟子不揣其本而齊其末方寸之木可使髙於岑樓春秋昭公三十二年左傳揣髙卑杜預注云度髙曰揣度深曰仞】

半步爲跬【羌箠反】

【案荀子勸學篇故不積蹞步無以至千里楊倞注云半步曰蹞蹞與跬同漢書息夫躬傳未有能窺左足注蘇林曰窺音跬師古曰跬半步也言一舉足也說文作防云半步也】

半盲爲【呼鉤反一音防】

【案玉篇云半盲爲本此】

未陞天龍謂之蟠龍

【案後漢張衡傳龍徳泥蟠注云雄方言曰未升天龍謂之蟠脫一龍字左思蜀都賦濳龍蟠於沮澤王延壽魯靈光殿賦蟠螭宛轉而承楣袁宏三國名臣序贊初九龍蟠李善注並引方言未升天龍謂之蟠龍升陞通】

裔夷狄之總名【邊地爲裔亦四夷通以爲號也】

【案春秋文公十八年左傳投諸四裔杜預注云裔逺也】

考引也

【案玉篇云考壽考延年也廣韻考引也義本此】

弻髙也

【案廣雅�髙也義本此�音弻】

上重也

【案漢書匡衡傳治天下者審所上而已顏師古注云上謂崇尙也尙上義相通春秋襄公二十七年左傳尙矣哉杜預注云尙上也禮記緇衣篇不重辭鄭注云重猶尙也】

个【古餓反】枚也【謂枚數也】

【案个古作个亦作个大射儀搢三挾一个鄭注云个猶枚也士虞禮俎釋三个注云个猶枚也今俗或名枚曰个音相近特牲饋食禮注云个猶枚也今俗言物數有云若干个者此讀然漢書刑法志負矢五十个顏師古注云个讀曰个个枚也說文云个竹枚也玉篇云个數之一枚也】

一蜀也南楚謂之蜀【蜀猶獨耳】

【案廣雅蜀弌也說文云弌古文一爾雅釋山獨者蜀郭璞注云蜀亦孤獨】

輶軒使者絕代語釋別國方言十二﹤經部﹐小學類﹐訓詁之屬﹐方言﹥

欽定四庫全書

輶軒使者絕代語釋別國方言十三

漢雄撰

晉郭璞注

裔歷相也裔旅末也

【案爾雅釋詁艾歷�胥相也廣雅裔末也晉語延及寡君之紹續昆裔韋昭注云裔末也】

�緣廢也

【案爾雅釋詁�防樂也郭璞注云謂樹木葉缺落防疏緣捐同音捐棄也故皆有廢義】

純毣【音沐】好也【毣毣小好貌也】

【案毣亦作眊廣雅純眊好也義本此】

藐【音邈】素廣也【藐藐曠遠貌】藐漸也

【案楚辭九章藐曼曼之不可量兮廣雅藐素廣也義本此】

【踴躍】抍【拯拔】拔也出防爲抍出火爲也【抍一作椒一作防案春秋宣公十二年左傳目於眢井而拯之杜預注云出溺爲拯疏云方言文列子黃帝篇孔子觀於呂梁懸水三十仞流沬三十里黿鼉魚鼈之所不能遊也見一丈夫遊之以爲有苦而欲死者也使弟子並流而承之張湛注云承音拯方言出溺爲承諸家直作拯又作撜說文云防沒也從人從水防溺古通用廣雅防抍拔也義本此注內踴躍拯拔當作音踴躍之躍音拯拔之拯】

燉【托孫反】焃【音防】煓【波湍】赫也【皆火盛熾之貌】

【案說文云赫火赤貌玉篇云燉風與火也焃光也煓火熾也各本赫訛作防下衍貎字今訂正前卷十二內赫怒也赫發也亦訛作防注內波湍當作音波湍之湍】

憤竅【孔竅】阨也【謂迫阨烏革反】

【案注內孔竅當作音孔竅之竅】

杪眇小也

【案漢書律曆志究其防眇顏師古注云眇細也馬融長笛賦僬眇睢維李善注引方言眇小也廣雅杪眇小也義本此卽眇之訛】

讟咎也【言噂讟也音沓】

【案後漢書王梁傳百姓怨讟注云讟也廣雅咎讟惡也曹憲音釋讟音讀此注云言噂讟也噂讟卽噂沓詩小雅噂沓背憎春秋僖公十五年左傳引作僔沓背憎讟字郭璞直音沓與曹憲異】

蕆敕戒僃也【蕆亦訓敕】

【案春秋文公十七年左傳以蕆陳事賈服注皆云蕆敕也張衡東京賦𨿽萬乘之無戒猶怵惕於一夫嶭綜注引方言戒備也廣雅蕆飭戒僃也義本此飭敕通】

摵【音縮】防【音致】到也

【案廣雅防槭至也防槭卽防摵之訛玉篇廣韻並云摵到也說文云防之財至也】

腆忘也

【案各本訛作聲今訂正說文云者忘而息也廣雅腆忘也義本此】

黮【度感反】防【莫江反】私也【皆冥闇故爲陰私也】

【案廣雅黮防私也義本此玉篇於防字云冥暗故曰陰私也卽此條注文】

龕【音堪】喊【音減】防【荒麥反亦音郁】唏【虛幾反】聲也

【案玉篇於龕喊防並云聲也本此注內虛各本多訛作靈從曹毅之本】

筡【音塗】箄【方婢反】析也析竹謂之筡【今江東呼篾竹裹爲筡亦名爲笢也案說文云筡折竹笢也笢竹膚也廣雅析筡分也注內笢字各本訛作筡之二字今訂正】

�【音逵】宵【音�】使也

【案玉篇云�使也義本此宵嗾一聲之轉嗾音漱說文云使犬聲】

蠢作也【謂動作也】

【案詩小雅蠢爾蠻荊毛傳蠢動也爾雅釋詁蠢作也郭璞注云蠢動作也考工記則春以功鄭注云春讀爲蠢蠢作也出也春秋昭公二十四年左傳今王室實蠢蠢焉杜預注云蠢蠢動擾貌】

忽達芒也【謂艸杪芒�出】芒濟滅也【外傳曰二帝用師以相濟也】

【案詩周頌實函斯活驛驛其達毛傳實種子也函含也活生也達射也鄭箋云達出地也疏云苖生達也則射而出春秋昭公二十九年左傳木正曰句芒杜預注云取木生句曲而有芒角也芒又同亡廣韻亡滅也晉語韋昭注云濟字當爲擠擠滅也莊子人閒世篇故其君因其修以擠之釋文引方言擠滅也】

【音廓】劙【音儷】解也

【案廣雅劙解也玉篇於劙二字並云解也義本此】

魏能也

【案魏訓能未詳當亦是嫢之訛見前卷二郭注云嫢嫢小成貌與能之義亦相因】

防刻也

【案防諸刻訛作�今從永樂大典本集韻於防字云方言刻也謂相難折似兼引注文今方言脫此注】

聳【山頂反】悚也【謂警聳也】

【案周語身聳除潔韋昭注云聳懼也楚語昔殷武丁能聳其徳至於神明注云聳敬也】

跌蹷也【偃地也江東言跢丁賀反】

【案說文跌�也蹶僵也蹶蹷同玉篇跌僕也跢小兒行貌注內偃地也各本也訛作反今訂正】

蘪蕪也【謂艸穢蕪也音務】

【案蕪諸刻訛作無今從永樂大典本】

漫淹敗也濕敝爲漫水敝爲淹【皆謂水潦漫澇壊物也】

【案禮記儒行篇淹之以樂好鄭注云淹謂浸漬之廣雅漫淹敗也義本此】

釐【音貍】挴【亡攺反】貪也

【案玉篇引方言釐貪也楚辭天問篇穆王巧梅王逸注云梅貪也洪興祖補注云梅一作防方言梅貪也梅防皆挴之訛廣雅挴釐貪也玉篇廣韻並云挴貪也皆本此亦通作毎漢書敍傳致死爲福每生作旤顏師古注云毎貪也】

防【恪潁反】埏【音延】竟也

【案埏各本訛作挻今訂正史記司馬相如列傳上暢九垓下溯八埏集解駰案漢書音義曰埏若甕埏地之八際也顏師古注漢書云埏本音延合韻音弋戰反廣雅防挺竟也挺亦埏之訛挻與挺皆無延音】

譴喘轉也【譴喘猶宛轉也】

【案廣雅防喘轉也本此防卽譴之訛】

困胎�逃也【皆謂逃叛也防音鞭�】

【案�卽防各本多訛作�從曹毅之本玉篇引方言防逃也廣雅困胎�逃也義本此�卽防之訛曹憲音釋�勑逵反舛誤不可通】

隋毻易也【謂解毻也他臥反】

【案廣雅毻解也廣韻毻鳥易毛也枚乘七發手足惰窳李善注引方言注曰懈也卽此注文而所見本不同】

姚【音遙】娧好也【謂姅娧也】

【案姚各本多訛作朓曹毅之本不誤娧各本訛作說注內訛作悅今訂正廣雅姚娧好也曹憲音釋姚音遙娧通外反玉篇云娧好貌】

憚怛惡也【心怛懷亦惡難也】

【案廣雅憚惡也義本此】

吳大也

【案周頌不吳不敖毛傳吳嘩也說文吳大言也釋文引何承天云吳字誤當爲防從口下大故魚之大口者名防胡化反史記武帝本紀頌云不虞不驁索隱引何承天云此虞當爲防皆非】

灼驚也【猶云恐灼也】

【案後漢書楚王英傳旣知審實懷用悼灼灼亦作防廣雅防驚也義本此曹憲音釋防音灼】

賦動也【賦斂所以擾動民也】

【案廣雅賦動也義本此】

【巨畏反】極也【江東呼極爲倦聲之轉也】

【案詩大雅混夷駾矣維其喙矣毛傳喙困也前卷十二內�也注云今江東呼極爲是與字異音義同玉篇云困極也亦作喙廣韻引詩昆夷矣云本亦作喙所引詩脫去中四字】

煎盡也

【案廣雅煎盡也義本此】

爽過也【謂過差也】

【案廣雅爽過也義本此爾雅釋言爽差也爽忒也郭璞注云皆謂用心差錯不專一】

蟬毒也

【案蟬卽慘聲之轉耳說文云慘毒也廣雅毒惡也】

傪防也【音酋】防惡也【慘悴惡事也】

【案傪慘通廣雅防惡也義本此】

還積也

【案此義別無可考荀子非相篇注引方言云儇疾也文選南都賦注引方言曰儇急疾也吳都賦注引方言曰儇佻疾也佻之爲疾見前卷十二內而無儇疾之訓儇疾還積或字形音聲疑似而訛】

宛【音婉】蓄也【謂宛樂也】

【案郭璞葬書言宛而中蓄正合此義注內謂宛樂也其語未詳所出廣韻倇宛同音注云歡樂然宛樂與宛蓄絕不相蒙謂字或音字之訛】

類法也

【案類法也已見前卷七內諸刻無此三字永樂大典本及曹毅之本有之書內重見者多矣刪去非也】

翭【音矦】本也【今以鳥羽本爲翭】

【案廣雅翭本也義本此】

懼病也懼驚也

【案懼當作瞿故有病驚二義禮記檀弓篇瞿瞿然如有求而弗得玉藻篇視容瞿瞿梅梅一爲憂悼在心一爲驚遽不審於義近之】

藥纏也【謂纏裹物也藥猶纏也音約】

【案藥約古通用纏各本訛作薄注內纏裹訛作薄裹音約諸刻訛作音決永樂大典本訛作音決的今訂正潘嶽射雉賦首藥緑素徐爰注云方言曰藥纏也猶纏裹也】

�短也【便旋痺小貌也】

【案廣雅�短也義本此】

掊深也【掊克深能】

【案廣雅掊深也義本此詩大雅曾是掊克釋文云聚斂也史記封禪書見地如鉤狀掊視得鼎後漢書百官志注云胡廣曰鹽官掊坑而得鹽】

涅防也

【案涅各本訛作湟今訂正廣雅溺涅沒也防卽古溺字曹憲音釋涅乃結反】

撈【音料】取也【謂鉤撈也】

【案廣雅撈取也義本此曹憲音釋撈音牢又力幺反】

摸【音莫】撫也【謂撫順也】

【案摸各本訛作膜廣雅摸撫也義本此今據以訂正】

由式也

【案廣雅由式也義本此】

猷詐也【猷者言故爲詐】

【案猷之爲詐卽匿謀之謂】

防隨也

【案今人猶謂蒙窗櫺防格曰防隨者隨其大小也】

揣試也【揣度試之】

【案廣雅揣試也義本此曹憲音釋揣測委丁果二反】

防【巨廩反】怒也【防防恚貌也】

【案廣雅防怒也義本此】

墊【音坫肆】下也【謂陷下也】

【案廣雅墊下也義本此曹憲音釋墊乃頰反】

贊解也【贊訟所以解釋理物也】

【案贊贊同用取贊明之義】

賴取也

【案廣雅賴取也義本此】

扲【音鉗】業也【謂基業也】

【案廣雅扲業也義本】

帶行也【隨人行也】

【案廣雅帶行也義本此】

防空也【防防空貌防或作防虛字也】

【案防各本作漮注內防防各本訛作漮窘今訂正防康古通用別作漮亦作防說文云防屋防防也漮水虛也防饑虛也防防俗又作防防詩小雅酌彼康爵鄭箋云康虛也爾雅釋詁漮虛也郭璞注云方言云漮之言空也釋文云方言作防疏引方言漮防空貌司馬相如長門賦委參差以槺梁李善注云方言曰防虛也防與槺同此所引攺空爲虛蓋誤憶耳】

湛安也【湛然安貌】

【案廣雅湛安也義本此曹憲音釋湛丈減反】

防【音諐】樂也【防防歡貌】

【案廣雅防樂也義本此廣韻引方曰防防歡貌卽此注文蓋脫一注】

倇【音婉】歡也【歡樂也】

【案陸機於承明作與士龍詩婉孌居人思紆郁遊子情李善注云方言曰倇歡也倇與婉同古字通說文曰孌慕也】

衎【音防】定也【衎然安定貌也】

【案廣雅作刋定也與郭本異義亦可通】

防【魚自反】也【謂息肉也】

【案玉篇廣韻於字並云肉】

讟痛也【謗誣怨痛也亦音讀】

【案漢書五行志作事不時怨讟動於民顏師古注云讟痛怨之言也廣雅讟痛也義本此說文云讟痛怨也郭璞於前讟謗也音沓故此云亦音讀】

鼻始也嘼之初生謂之鼻人之初生謂之首梁益之閒謂鼻爲初或謂之祖祖居也【鼻祖皆始之別名也轉復訓以爲居所謂代語者也案廣雅鼻始也義本此漢書食貨志舜命后稷以黎民祖饑孟康注云祖始也雄傳或鼻祖於汾隅注引劉徳云鼻始也】

充養也

【案充各本訛作兗今訂正廣雅充養也義本此】

翳掩也【謂掩覆也】

【案陸璣文賦理翳翳而愈伏李善注引方言翳奄也奄當作掩曹植七啟揜狡注引方言掩覆也此語方言所無似卽此注文脫注字耳揜掩同】

臺支也

【案廣雅臺支也義本此】

純文也

【案雄羽獵賦光純天地李善注引方言純文也廣雅純文也義本此】

祐亂也【亂宜訓治】

【案此義別無可考】

恌【音遙】理也【謂情理也】

【案正文與注皆別無可考】

蘊晠也【蘊藹茂貌】

【案廣雅薀盛也義本此蘊薀晠盛古通用】

搪【音堂】張也【謂彀張也】

【案荀子正論篇故魯人以榶楊倞注引方言榶張也謂彀張也荀子正文榶木防注引此文亦作木防據方言應以手防爲正楊倞誤引也】

惲【嘔憤反】謀也【謂議也】

【案廣雅惲謀也義本此】

陶養也

【案陶養也已見前卷一內】

防格也【今之竹木格是也音禁惡】

【案防各本訛作防格訛作挌曹毅之本不誤廣韻防格也本此】

�曉明也

【案廣雅毗曉明也義本此】

扱擭也【扱猶汲也】

【案說文扱收也注內汲各本訛作級今訂正廣雅扱防收汲捊取也廣韻扱取也獲也引也擭手取也汲引也獲卽擭之訛】

扶護也【扶挾將護】

【案廣雅護助也將扶也挾輔也其義交互相通】

淬寒也【淬猶凊也作憒反】

【案玉篇廣韻並云淬寒也義本此廣雅作�寒也曹憲音釋�七碎反】

漺淨也【皆冷貌也初兩禁耕二反】

漉極也【滲漉極盡也】

【案月令仲春之月毋漉陂池釋文云漉竭也史記司馬相如列傳滋液滲漉說文云滲下漉也廣雅漉滲也】

枚凡也

【案枚各本訛作牧前卷十二个枚也廣雅枚个凡也今據以訂正】

易始也【易代更始也】

【案易取更新義書堯典平在朔易王肅引詩曰爲攺歲解之是也不必如注所說】

逭周也【謂周轉也】

【案前卷十二內逭轉也故又爲周】

防色也【防然赤黒貌也音奭】

【案廣雅色也本此注內黒字諸刻作毛永樂大典本及曹毅之本作色皆訛舛玉篇云防赤黒色也廣韻於防字云赤黒貌今據以訂正】

恬靜也【恬淡安靜】

【案張華答何劭詩恬曠苦不足煩促毎有餘李善注引廣雅恬靜也義本此】

禔【音只】福也【謂福祚也】禔喜也【有福卽喜】

【案說文云禔安福也廣雅禔福也廣韻禔喜也皆本此】

攋【洛旱反】隓【許規反】壊也

【案潘嶽西徵賦豈斯宇之獨隳李善注引方言隳壞也隳卽隓廣雅攋也隓壞也曹憲音釋攋音賴玉篇廣韻並作襰從示云壞也】

息歸也

【案息者作勞而休止故有退歸之義廣雅息歸也義本此】

抑安也

【案廣雅抑安也義本此】

濳亡也

【案濳匿隱遁故爲逃亡之義】

曉過也曉嬴也

【案廣雅曉過也義本此】

短也【蹶短小貌音疣贅】

【案廣雅短也義本此廣韻於字云吳人呼短】

隑陭也【江南人呼梯爲隑所以隑物而登者也音剴切也】

【案廣雅隑陭也本此玉篇云隑梯也漢書賈鄒枚路傳贊賈山自下劘上注孟康曰劘謂剴切之也師古曰剴音工來反】

迒【胡郎反】長也【謂長短也】迒迹也【爾雅以爲迹】

【案廣雅迒長也義本此說文云迒獸迹也】

賦臧也

【案此義別無可考賦疑賕之訛說文云賕以財物枉法相謝也臧贓古通用漢書景帝紀皆坐臧爲盜沒入臧縣官畀其所受臧是也】

蘊【音溫】饒也

【案蘊亦作縕廣雅緼饒也義本此】

芬和也【芬香和調】

【案廣雅芬和也義本此】

搗依也【謂可依倚之也】依祿也【祿位可依憑也】

【案廣雅�依也廣韻依祿也皆本此�卽搗】

晠腯也【腯腯肥充也音腞亦突】

【案廣雅腯盛也晠盛通曲禮豚曰腯肥鄭注云腯亦肥春秋傳作腯腯充貎也據左傳奉牲以告曰博碩肥腯曲禮注當云春秋傳作肥腯於腯肥爲異故引之下當云腯腯充貌也上句脫肥字下句脫一腯字】

盬【音古】雜猝也【皆倉卒也】

【案廣雅盬雜猝也義本此】

行也【音跳也音藥】

【案廣韻有字與躍同音云出也於行之義爲近廣雅踚行也曹憲音釋云倫音方言爲藥藥當作此注旣云音跳又云音藥蓋俊人所加】

盬且也【盬猶�也】

【案盬讀爲姑息之姑廣雅嫴且也皆古字假借通用禮記內則篇姑與之而姑使之鄭注云姑猶且也注內�字各本多訛作�曹毅之本不誤玉篇廣韻有�字並云�息也】

抽讀也

【案詩鄘風不可讀也毛傳讀抽也鄭箋云抽猶出也史記太史公自序防史記石室金匱之書集解徐廣曰防音抽索隱如淳云抽徹舊書故事而次述之小顏云防謂綴集之也方言以讀訓抽兼此二義】

托也

【案爾雅釋言媵送也媵卽釋文引方言媵托也廣雅托也義本此】

適啎也【相觸迕也】

【案廣雅適啎也義本此郭璞曹憲皆無音以義推之當讀爲適見於天之適鄭注云適之言責也】

埤【音畀】予也【予猶與】

【案埤各本訛作捭今訂正廣雅埤予也義本此】

镾縫也

【案前卷十二內镾合也縫與合義相因廣雅繬彌縫也繬古通用彌卽镾】

�傳也�見也【傳宣語卽相見】

【案廣雅�傳也�見也皆本此說文云�傳�四夷之言者】

梗略也【梗槪大略也】

【案廣雅梗略也義本此】

臆滿也【愊臆气滿之也】

【案廣雅臆溢丰滿也永樂大典本滿作懣據廣雅証之應以作滿者爲正】

防【音罵】益也【謂增益也】

【案廣雅玉篇並云防益也廣韻於防字云增益皆本此】

空待也【來則實也】

【案廣雅空待也義本此】

珇【音祖】好也珇美也【美好等互見義耳】

【案廣雅珇好也珇美也皆本此玉篇引方言曰珇好也美也】

嫗色也【嫗煦好色貌】

【案樂記煦嫗覆育萬物鄭注雲气曰煦體曰嫗嫗亦作嘔煦亦作�廣雅嘔�色也】

閻開也【謂開門也】

【案廣雅閻開也義本此注內開各本訛作關今攺正】

摩滅也【或作攠滅字音麋】

【案後漢書文苑列傳東攠烏桓注云字書攠亦摩字也音靡方言云摩滅也】

菲【音翡】薄也【謂防薄也】

【案諸葛亮出師表不宜妄自菲薄李善注云方言曰菲薄也郭璞曰防薄也廣雅菲防也曹憲音釋於菲字云世人以此爲芳菲之菲失之矣於防字云世人作禪防之防艸下著溥亦失之矣】

腆厚也

【案春秋昭公二十五年公羊傳寡人有不腆先君之服何休注云腆厚也】

媟狎也【相親狎也】

【案漢書賈山傳古者大臣不媟顏師古注云媟狎也說文云媟嬻也亦通用渫荀子榮辱篇橋泄者人之殃也楊倞注云泄與渫同嫚也】

芋【香於反】大也【芋猶訏耳】

【案詩小雅君子攸芋毛傳芋大也】

煬【音恙】翕炙也【今江東呼火熾猛爲焬】煬烈防也

【案揚雄甘泉賦南煬丹厓李善注引方言煬炙也張衡東京賦颺槱燎之炎煬嶭綜注云郭璞方言注曰火熾猛爲煬潘嶽西徵賦詩書煬而爲煙李善注引方言注曰今江東呼火熾猛爲煬翕亦作熻防亦作曝廣雅煬熻炙爇也煬烈曝也】

馺【索答反】馬馳也【馺馺疾貌也】

【案雄甘泉賦輕先疾雷而馺遺風李善注云方言曰馺馳也郭璞曰馺疾也劉向九嘆馺髙舉兮洪興祖補注引方言馺馬馳也注云疾貌廣雅馺馳也義本此說文馺馬行相及也】

選延徧也

【徧各本訛作偏廣雅周帀選延徧也今據以訂正】

澌索也【盡也】

【案廣雅索澌盡也】

晞燥也

【案廣雅燥晞幹也】

梗覺也【謂直也】

【案廣雅梗覺也義本此爾雅釋詁梗直也詩大雅有覺徳行毛傳覺直也】

萃集也

【案萃訓集已見前卷三內】

晲【俾倪】�【音亦】明也

【案廣雅曎明也曹憲音釋曎音亦蓋曎卽�之訛說文�從橫目從防�又加目說文無此字以義考之當作圛洪範曰驛鄭本作圛疏云鄭以圛爲明言色澤光明也】

暟臨照也暟美也【暟暟美徳也呼凱反】

【案照各本訛作昭今訂正晉語臨長晉國者韋昭注云臨監也監卽照察之義廣雅暟臨照也暟美也玉篇云暟美也照也皆本此】

箄【方氏反】簍【音縷】籅【音余】防【弓弢】也【古筥字】江沔之閒謂之籅�代之閒謂之防淇衛之閒謂之牛筐【淇水名也】其通語也小者南楚謂之簍自關而西秦晉之閒謂之箄【今江南亦名籠爲箄】

【案詩召南於以盛之維筐及筥毛傳方曰筐圓曰筥周頌載筐及筥鄭箋云筐筥所以盛黍稷也說文云飲牛筐也方曰筐圜曰簍竹籠也飲乃飤之訛圓圜古通用玉篇云飤牛筐也亦作筥江東呼小籠爲箄廣韻飤牛筐防牛簍小筐廣雅籅防箄簍也本此注內弓弢當作音弓弢之弢】

籠南楚江沔之閒謂之篣【今零陵人呼籠爲篣音彭】或謂之笯【音那墓反亦呼藍】

【案廣雅篣笯籠也本此曹憲音釋笯女加奴慕二反楚辭懷沙篇鳯皇在笯兮王逸注云笯籠落也洪興祖補注引說文曰籠也南楚謂之笯今說文作鳥籠也無南楚謂之笯句注內墓反各本訛作都脫反字今訂正】

【盛餅筥也】南楚謂之筲【今建平人呼筲音鞭鞘】�魏之郊謂之�【今通語也】

【案廣雅筲也論語斗筲之人鄭注云筲竹器容斗二升筲亦作�說文云飯筥也受五升秦謂筥曰防又於防字云一曰飯器容五升�各本多訛作去曹毅之本作說文云凵盧飯器以栁爲之凵或從竹厺聲士昬禮婦執笲棗栗鄭注云笲竹器而衣者其形蓋如今之筥�蘆矣釋文�羌居反蘆音盧�蘆卽凵盧又卽�】

錐謂之鍣【廣雅作鉊字】

【案鉊各本訛作�注內鉊訛作銘今訂正廣雅鍣錐也曹憲音釋鍣音昭與此注云作鉊異】

無升謂之刁鬥【謂小鈴也音貂見漢書】

【案無升二字應有訛舛刁本作刀史記李將軍列傳不擊刁鬥以自衛集解孟康曰以銅作鐎器受一斗晝炊飯食夜擊持行名曰刁鬥索隱刁音貂案荀悅云刁鬥小鈴如宮中傳夜錢也蘇林曰形如鋗以銅作之無緣受一斗故云刁鬥鐎卽鈴也埤蒼云鐎溫器有柄斗似銚無緣說文錢銚也銚溫器也廣韻鐎刁鬥也溫器三足而有柄據此數說無升或無緣之訛上當有銚字】

匕謂之匙【音只】

【案說文匕一名柶匙匕也廣雅柶匙匕也詩小雅有捄棘匕毛傳匕所以載鼎實也士昬禮匕俎從設鄭注云匕所以別出牲體也特牲饋食禮棘心匕刻注云刻若今龍頭少牢饋食禮雍人摡鼎匕俎於雍爨廩人摡甑甗匕與惇於廩爨注云匕所以匕黍稷者也疏云上雍人云匕者所以匕肉此廩人所掌米故云匕黍稷也冇司徹覆二疏匕於其上注云疏匕匕柄有刻識者士冠禮實勺觶角柶注云柶狀如匕以角爲之者欲滑也雜記枇以桑長三尺或曰五尺刋其柄與末注云枇所以載牲體者此謂喪祭也吉祭枇用棘釋文枇音匕本亦作朼音同】

盂謂之防【子殄反】河濟之閒謂之防�椀謂之防盂謂之銚銳【謡音】木謂之梋防【椀亦盂屬江東名盂爲凱亦曰甌也蠲決兩音】

【案廣雅防防�銚銳梋防防椀盂也本此盌銚銳已見前卷五內梋防各本訛作涓抉今訂正玉篇云防盂也防�大盂也盌小盂亦作椀防椀也椀謂之梋盂屬也防椀也梋防雙聲二字合爲一名玉篇分言之誤矣】

餌謂之餻或謂之餈或謂之�【音鈴】或謂之餣【央怯反】或謂之防【音元】

【案周禮籩人羞籩之實糗餌粉餈鄭注云此二物皆粉稻米黍米所爲也合蒸曰餌餅之曰餈糗者搗粉熬大豆爲餌餈之黏著以粉之耳餌言糗餈言粉互相足疏云餌旣不餅明餅之曰餈今之餈餻皆餅之名出於此宋玉招魂粔籹蜜餌洪興祖補注引方言餌謂之餻廣雅餻防�餣防餌也防卽餈之別體】

餅謂之飥【音乇】或謂之餦餛【長渾兩音】

【案徐堅初學記全引此條作或謂之餦或謂之餛玉篇云餺飥餅屬】

謂之餦餭【卽幹飴也】飴謂之防【音該】謂之防【以豆防雜也音髓】謂之餹【江東皆言餹音唐】凡飴謂之自關而東陳楚宋衛之閒通語也

【案宋玉招魂有餦餭些洪興祖補注引方言謂之餦餭注云卽幹飴也後漢書皇后紀吾但當含飴弄孫注引方言飴也陳楚宋衛之閒通語說文云飴和饊者也飴米糱煎也饊熬稻粻防也粻防卽餦餭廣雅粻餭飴防餹餳也防謂之曹憲音釋餳辭精反字說文從食易聲廣雅作食防昜玉篇與餹並徒當切而字作食防易劉熈釋名云洋也煮米消爛洋洋然也周禮小師注管如今賣飴所吹者釋文云辭盈反李音唐辭盈辭精反音同當作若音唐則當作餳廣雅餹餳兩見自不得同音此字應以說文爲正】

�【音哭】防【音才】防【於八反】麰【音牟大麥麯】防【音脾細餅麯】防【音蒙有衣麯】防【音小麥麯爲防卽防也】麯也自關而西秦豳之閒曰�【豳卽邠音斌】晉之舊都曰防【今江東人呼麯爲防】齊右河濟曰防或曰麰北鄙曰防麯其通語也

【案廣雅防防防麰�防麯也本此防卽防玉篇云�餅麯也防細餅麯防有衣麯也女麯也注內�卽細各本訛作鯤防訛作�今訂正玉篇云防麥麯也】

屋梠謂之欞【雀梠卽屋檐也亦呼爲連緜音鈴】

【案劉熈釋名梠或謂之槾緜連榱頭使齊平也上入曰爵頭形似爵頭也爵雀古通用廣雅檐櫺梠也櫺欞同】

�謂之防【卽屋檼也今字作甍音萌防音霤】

【案廣雅作甍謂之防說文云甍屋梀也】

冢秦晉之閒謂之墳【取名於大防也】或謂之培【音部】或謂之堬【音臾】或謂之采【古者卿大夫有采地死葬之因名也】或謂之埌【波浪】或謂之壠【有界埒似耕瓏以名之】自關而東謂之丘小者謂之塿【培塿亦堆髙之貌洛口反】大者謂之丘【又呼冢爲墳也】凡葬而無墳謂之墓【言不封也墓猶慕也】所以墓謂之墲【墲謂規度墓地也漢書曰初陵之墲是也】

【案采各本多作采丘訛作廿從曹毅之本張載七哀詩今爲丘山土阮借詠懷詩丘墓蔽山岡謝眺蹔使下都夜發新林至京邑贈西府同僚詩思見昭丘陽李善注並引方言冢大者爲丘顏延之拜陵廟詩山煙冒壠生注引方言秦晉之閒謂之壠潘嶽寡婦賦墓門兮肅肅修壠兮峨峨注引方言無墳謂之墓秦晉之閒或謂冢爲壠玉篇引方言冢秦晉之閒謂之墳冢或謂之培秦晉之閒冢或謂之堬冢或謂之采秦晉或謂冢曰埌冢秦晉之閒或謂之壠郭璞曰有界埒似耕壠因名也又引方言自關而東小冢謂之塿墲字下引方言注云規度墓地也廣雅墳堬采埌壠培塿丘墓冢也采采古通用注內波浪當作音波浪之浪諸刻脫墓猶慕也四字今從永樂大典本補】

劉歆與雄書【案方言各本附劉歆書及雄答書云雄爲郎一歲作繡補靈節龍骨之銘詩三章及天下上計孝廉雄問異語紀十五卷積二十七年漢成帝時劉子駿與雄書從取方言曰此五十二字不知何人所記宋本已有之其曰漢成帝時四字最爲謬妄據漢書雄傳贊云初雄年四十餘自蜀來至遊京師又云年七十一天鳯五年卒使歆與書在成帝之末年甲寅下距天鳯五年凡二十五年由甲寅上溯二十七年乃元帝竟寧元年戊子雄年甫二十豈年四十餘自蜀來至遊京師者邪洪邁不察此五十二字乃後人於標題之下敍述二書之緣起誤以王莽時爲成帝時非原書之所有故所作容齋隨筆稱今世所傳子云輶軒使者絕代語釋別國方言凡十三卷郭璞序而解之其末又有漢成帝時劉子駿與雄書從取方言及雄答書旣云成帝時子駿與雄書而其中乃云孝成皇帝反復抵牾云云殊爲未考今削此五十二字以免滋疑惑於後焉】

歆叩頭昨受詔宓五官郎中田儀【案常璩華陽國誌前漢有侍郎田儀】與官婢陳徵駱驛等私逋盜刷�巾事卽其夕竟歸府詔問三代周秦軒車使者逌人使者以歲八月巡路�代語僮謠歌戲欲頗得其最目因從事郝隆�之有日篇中但有其目無見文者歆先君數爲孝成皇帝言當使諸儒共集訓詁爾雅所及五經所詁不合爾雅者詁�爲病及諸經氏之屬皆無證驗博士至以窮世之博學者偶有所見非徒無主而生是也防成帝未以爲意先君又不能獨集至於歆身修軌不暇何偟更創屬聞子云獨采集先代絕言異國殊語以爲十五卷其所解略多矣而不知其目非子云澹雅之才沈鬱之思不能經年銳精以成此書良爲勤矣【案任昉王文憲集序沈鬱澹雅之思李善注云雄爲方言劉歆與雄書曰非子云澹雅之才沈鬱之志不能成此書志乃思之訛】歆𨿽不遘過庭亦克識先君雅訓三代之書蘊藏於家直不計耳今聞此甚爲子云嘉之已今聖朝畱心典誥發精於殊語欲以驗考四方之事不勞戎馬髙車之使坐知傜俗適子云攘意之秋也不以是時發倉廩以振贍殊無爲明語將何獨挈之寶上以忠信明於上下以置恩於罷朽所謂知蓄積善布施也蓋蕭何造律張倉推歷皆成之於帷幕貢之於王門功列於漢室名流乎無窮誠以隆秋之時收藏不殆饑春之歲散之不疑故至於此也今謹使密人奉手書願頗與其最目得使入籙令聖朝畱明明之典歆叩頭叩頭

雄答劉歆書【案劉勰文心雕龍書記篇云漢來筆札辭气紛紜觀史遷之報任安東方朔之難公孫楊惲之酬防宗子云之答劉歆志气槃桓各含殊采並杼軸乎尺素抑乎寸心】雄叩頭賜命謹至又告以田儀事事窮竟白案顯出甚厚甚厚田儀與雄同鄕裏幼稚爲鄰長艾相更視覬動精采似不爲非者故舉至之雄之任也不意淫迹污防於官朝令舉者懷赧而低睂任者含聲而冤舌【案今各本訛作今據文義攺正】知人之徳堯猶病諸雄何慚焉叩頭叩頭又敕以殊言十五卷君何由知之謹歸誠底裏不敢違信雄少不師章句亦於五經之訓所不解嘗聞先代輶軒之使奏籍之書皆藏於周秦之室【案嘗各本訛作常文選宣徳皇后令輶軒萃止李善注云雄答劉歆書曰常聞先代輶軒之使亦同訛謝瞻王撫軍庾西陽集別詩輶軒命歸僕注引此句作嘗不訛】及其破也遺棄無見之者獨蜀人有嚴君平【案常璩華陽國誌云髙尙逸民嚴遵字君平成都人又云嚴君平經徳秉哲漢書地理誌後有王褎嚴遵雄之徒文章冠天下嚴遵卽莊遵漢顯宗孝明皇帝諱莊始攺爲嚴雄法言問明篇蜀莊沈冥蜀莊之才之珍也吳祕注雲莊遵字君平洪邁容齋隨筆以法言不諱莊字何獨至此書而曰嚴不知本書不諱而後人攺之者多矣此書下文蜀人有楊莊者不攺莊字獨習熟於嚴君平之稱而妄攺之與後石室攺爲石渠同】臨邛林閭翁孺者【案廣韻林閭氏出自嬴姓文字志云後漢有蜀郡林閭翁孺博學善書而華陽國誌乃雲林閭字公孺臨邛人雄師之見方言又雲林翁儒訓誥逺似以爲林姓閭名且公孺翁儒訛舛互異據此書林閭定是復姓其曰見方言者與李善注文選引此書稱雄方言曰同然則此書附方言內其來久矣】深好訓詁猶見輶軒之使所奏言翁孺與雄外家牽連之親又君平過誤有以私遇少而與雄也君平財有千言耳翁孺梗槪之法略有翁孺往數歲死婦蜀郡掌氏子無子而去【案王應麟姓氏急就篇云掌氏晉有掌同前涼有掌據宋掌禹錫漢雄書林閭婦蜀郡掌氏子】而雄始能艸文先作縣邸銘王佴頌階闥銘及成都城四隅銘蜀人有楊莊者爲郎誦之於成帝【案華陽國誌云尙書郎楊壯成都人見子方言又云其次楊壯何顯得意之徒恂恂焉斯蓋華岷之靈標江漢之精華也莊之爲壯蓋避諱所攺其曰見子方言者亦卽指此書】成帝好之以爲似相如雄遂以此得外見【案文選甘泉賦李善注云雄答劉歆書曰雄作成都城四隅銘蜀人有楊莊者爲郎誦之於成帝以爲似相如雄遂以此得見李周翰注云雄家貧好學毎制作慕相如之文嘗柞緜竹頌成帝時直宿郎楊莊誦此文帝曰此似相如之文莊曰非也此臣邑人子云帝卽召見拜爲黃門侍郎】此數者皆都水君嘗見也故不復奏【案古文苑章樵注云歆父向也歆書多稱先君故此答之向嘗爲護左都水使者前所爲文向旣嘗見歆宜習知之】雄爲郎之歲【案古文苑章樵注云雄年四十餘自蜀來遊京師歲餘奏羽獵賦除爲郎年七十一卒於天鳯五年計爲郎之歲當在成帝元延年間】自奏少不得學而心好沈博絕麗之文願不受三歲之奉且休脫直事之繇得肆心廣意以自克就有詔可不奪奉令尙書賜筆墨錢六萬得觀書於石室【案室各本訛作渠蓋後人所攺左思魏都賦闚玉策於金縢案圖籙於石室劉逵注云雄遺劉歆書曰得觀書於石室文心雕龍事類篇曰夫以子云之才而自奏不學及觀書石室乃成鴻采表裏相資古今一也今據以訂正】如是後一歲作繡補靈節龍骨之銘詩三章【案古文苑章樵注云繡補疑是裀褥之類加繡其上靈節靈壽杖也漢書靈壽杖注木似竹有枝節長不過八九尺圍三四寸自然合杖制不須削治龍骨水車也禁苑池沼中或用以引水銘詩今亡不可復考王應麟玉海引古文苑及此注】成帝好之遂得盡意故天下上計孝廉及內郡衛卒防者雄常把三寸弱翰賫油素四尺【案左思吳都賦鳥策篆素李善注雲篆素篆書於素也雄書曰賫油素四尺】以問其異語歸卽以鉛摘次之於槧二十七歲於今矣【案漢書成帝紀永始二年春正月己丑大司馬車騎將軍王音薧三年十月庚辰皇太后詔有司復甘泉泰畤汾陰后土四年春正月行幸甘泉郊泰畤三月行幸河東祠后土元延二年春正月行幸甘泉郊泰畤三月行幸河東祠后土冬行幸長楊宮從胡客大校獵雄傳孝成帝時客有薦雄文似相如者上方郊祠甘泉泰畤汾陰后土防求繼嗣召雄待詔承明之庭正月從上甘泉還奏甘泉賦防風其三月將祭后土上廼帥羣臣橫大河湊汾陰旣祭行遊介山回安邑顧龍門覽鹽池登歷觀陟西嶽防望八荒迹殷周之虛眇然防思唐虞之風雄防爲臨川羨魚不如歸而結网還上河東賦防勸其十二月羽獵雄從聊因校獵賦防風明年上將大誇胡人防多禽獸秋命右扶風發民入南山西自褎斜東至農南敺漢中張羅罔罝罘捕熊羆豪豬虎豹狖玃狐兔麇鹿載防檻車輸長楊射熊館防罔爲周阹縱禽獸其中今胡人手搏之自取其獲上親臨觀焉是時農民不得收斂雄從至射熊館還上長楊賦防風贊曰初雄年四十餘自蜀來至遊京師大司馬車騎將軍王音奇其文雅召防爲門下史薦雄待詔歲餘奏羽獵賦除爲郎給事黃門與王莽劉歆並哀帝之初又與董賢同官當成哀平閒莽賢皆爲三公權傾人主所薦莫不拔擢而雄三世不徙官年七十一天鳯五年卒考王音薨於成帝永始二年正月設雄至京師卽在前一年乙巳下至王莽天鳯五年戊寅凡三十四年時雄年三十八不得云年四十餘始自蜀來至復甘泉泰畤汾陰后土在永始三年十月四年始有行幸甘泉河東事則王音薨已三年傳序甘泉賦河東賦羽獵賦爲一年所作斷屬元延二年庚戌王音薨且五年不得云音薦雄待詔歲餘奏羽獵賦今此書言楊莊而絕不及音音薦雄殆出於傳聞失實故漢書中紀與傳已相矛盾大抵紀據防書年月日必詳而傳所據不一或作者追憶失之行幸長楊宮從胡客大校獵紀爲元延二年冬傳因雄有長楊羽獵二賦遂以長楊大校獵系之羽獵後別云明年若以明年爲元延三年則紀於三年無其事若以明年爲元延二年則紀於元年無行幸甘泉河東及羽獵事此亦傳誤也郊祀志平帝時王莽奏稱永始元年三月防未有皇孫復甘泉河東祠與紀之系於永始三年十月庚辰不合此莽追憶以故年月參差也李善注文選引七略云甘泉賦永始三年正月待詔臣雄上羽獵賦永始三年十二月上長楊賦綏和元年上善辯之曰漢書永始四年正月行幸甘泉三年無幸甘泉之文疑七略誤也綏和在校獵後四歲無容元延二年校獵綏和元年賦又疑七略誤也七略之誤蓋如莽奏之一時憶致年月參差而甘泉諸賦則防宜作於元延二年時雄年四十三楊莊誦其文於成帝卽在此元年二年間所謂年四十餘自蜀來至遊京師者語應有據依非空撰出班固未見雄方言及歆雄遺答書故列雄論著絕不及此傳內遺楊莊而以爲王音然於前云孝成帝時客有薦雄文似相如者上方郊祠甘泉泰畤汾陰后土防求繼嗣召雄待詔承明之庭事在王音薨後與雄答書合不能指名楊莊泛目曰客亦不言王音原自謹嚴贊內舉音薦雄待詔不過附存異聞使雄由王音薦則年四十餘當攺之曰年三十餘其去元延二年爲久滯京師矣此又書言楊莊較之傳贊內言王音者爲可信然則劉歆遺雄書求方言應在天鳯三四年之間矣古文苑章樵注云計雄是時年近七十葛洪西京雜記子云好事嘗懷鉛提槧從諸計吏訪殊方絕域四方之語以爲裨補輶軒所載亦洪意也】而語言或交錯相反方復論思詳悉集之燕其疑【案古文苑章樵注云防集所未聞使疑者得所安】張伯松不好雄賦頌之文然亦有以奇之常爲雄道言其父及其先君憙典訓【案漢書張敞傳敞三子官皆至都尉敞孫竦王莽時至郡守封侯博學文雅過於敞然政事不及也杜鄴傳鄴少孤其母張敞女鄴壯從敞子吉學問得其家書初鄴從張吉學吉子竦又幼孤從鄴學鄴子林淸靜好古亦有雅才其正文字過於鄴竦故世言小學者由杜公陳遵傳遵少孤與張竦伯松俱爲京兆史竦博學通逹以廉儉自守而遵故縱不拘操行𨿽異然相親友哀帝之末俱著名字爲後進冠遵爲校尉有功封嘉威侯凡三爲二千石而張竦亦至丹陽太守封淑徳侯後俱免官以列侯歸長安竦居貧無賔客時時好事者從之質疑問事論道經書而已蓺文志倉頡多古字俗師失其讀宣帝時徵齊人能正讀者張敞從受之傳至外孫之子杜林爲作訓後漢書杜林傳父鄴成哀間爲涼州刺史林少好學沈深家旣多書又外氏張竦父子喜文采林從竦受學博學多聞時稱通儒許愼說文解字序云孝宣時召通倉頡讀者張敞從受之涼州刺史杜業沛人爰禮講學大夫秦近亦能言之孝平時徵禮等百餘人令說文字未央廷中以禮爲小學元士黃門侍郎雄采以作訓纂篇杜業卽杜鄴然則此書云常爲雄道言其父者卽張吉也云及其先君者謂張敞也】屬雄以此篇目煩示其成者伯松曰是懸諸日月不刋之書也【案煩或作頻或作頗示其成者四字或作示之二字據上云語言或交錯相反方復論思詳悉集之是歆求方言時雄撰集尙未成此云示其成者正以見冇未成者耳今書中有僅舉其字不辧何方云然蓋方言究屬雄未成之書洪邁以漢史本傳無所謂方言蓺文志亦不載方言遂疑非雄作又云書稱汝潁之閒先漢人無此語也則書內舉水名以表其地者多矣何以先漢人不得稱汝潁之閒邪應劭風俗通義序云周秦常以歲八月遣輶軒之使求異代方言還奏籍之藏於祕室及嬴氏之亡遺脫漏棄無見之者蜀人嚴君平有千餘言林閭翁孺才有梗槪之法雄好之天下孝廉衛卒交防周章質問以次注續二十七年爾乃治正凡九千字張竦以爲懸諸日月不刋之書任昉南徐州蕭公行狀並勒成一家懸諸日月李善注云雄方言曰雄以此篇日煩示其成者張伯松伯松曰是懸諸日月不刋之書也此注重伯松二字有訛舛】又言恐雄爲太經由鼠坻之與牛場也如其用則實五稼飽邦民否則爲抵糞棄之於道矣而雄�之【案�古服字】伯松與雄獨何徳慧【案古文苑章樵注云漢人用慧字多與惠通】而君與雄獨何譖隙而當匿乎哉其不勞戎馬髙車令人君坐幃幕之中知絕遐異俗之語典流於昆嗣言列於漢籍誠雄心所絕極至精之所想遘也夫聖朝逺照之明使君�此如君之意誠雄散之之防也死之日則今之榮也不敢有貳不敢有愛少而不以行立於鄕里長而不以功顯於縣官著訓於帝籍但言詞博覽翰墨爲事誠欲崇而就之不可以遺不可以怠卽君必欲脇之以威陵之以武欲令入之於此此又未定未可以見令君又終之則縊死以從命也【案雄以其書未成未定爲辭時歆爲莽國師故雄爲是言絕其終來彊以勢求意可見矣洪邁乃云子駿只從之求書而答云必欲脇之以威陵之以武則縊死以從命也何至是哉此於知人論世漫置不辧而妄議不輕出其著述爲非亦不達於理矣令君之令各本訛作今今攺正】而可且寛假延期必不敢有愛【案而如古多通用】雄之所爲得使君輔貢於明朝則雄無恨何敢有匿惟執事圖之長監於規繡之就死以爲小雄敢行之【案古文苑章樵注云言當長以所規爲監得緝成其書以死爲輕】謹因還使雄叩頭叩頭

輶軒使者絕代語釋別國方言十三

李孟傳刻方言後序

西漢氏古書之全者如鹽鐵論子云方言其存蓋無幾鹽鐡論前軰每恨其文章不稱漢氏惟方言之書最奇古孟傳頃聞之曽文淸公嘗以三詩答呂治先有云傷心昨夜杯中物不對王郎對影斟紫微呂居仁次韻云書來肯際銅魚使記我今年病不斟自注云出子云方言今所在鏤板輒誤作病不禁【案王應麟困學紀聞云方言斟益也凡病少愈而加劇謂之不斟呂居仁答曽吉父詩記我今年病不斟蓋用此而不知者攺爲不禁與此所言同】此書世所有而無與是正知好之者少也山谷詩云追隨富貴勞牽尾乃用太經語紹興初胡少汲洪玉父李文若諸人校黃詩刋本乃誤作榮牽尾自此他本遂承誤鬰蒼蒼三字文人多愛之亦或鮮記其出於太大抵子云精於小學且多見先秦古書故方言多識奇字太多有奇語然其用之亦各有宜子云諸賦多古字至法言劇秦所用則無幾古人文章蓋莫不然西漢一書惟相如子云等諸賦韓退之文惟曹成王碑栁子厚自騷詞晉問等他皆不用古字本朝歐文忠王荊公蘇長公曾南丰諸宗工文章照映今古亦不多用古字得非以謂古文奇字聲形之學𨿽在所當講而文律之妙則不専在是若有意用之或反累正气也邪學者要知所以用之當其可則盡善耳今方言自閩本外不多見每惜其未廣予來官尋陽有以大字本見示者因刋置郡齋而附以所聞一二蓋惜前軰之言久或不傳也慶元庚申仲春甲子防稽李孟傳書【案孟傳字文授防稽上虞人父尢諡莊簡父子皆宋名臣宋史有傳而孟傳有兩傳一見卷三百六十三一見卷四百一前略後詳後訛作孟傅】

朱質跋李刻方言

漢儒訓詁之學惟謹而揚子云尢爲洽聞蓋一物不知君子所恥博學詳說將以反約凡其辧名物析度數研精覃思毫釐必計下而五方之音殊俗之語莫不推尋其故而旁通其義非徒猥瑣拘泥而爲是弗憚煩也世之學者忽近而慕逺捨實而狥名髙談性命過自賢聖視訓詁諸書往往束之髙閣盍亦思夫周官太平之典其道甚大百物不廢𨿽醫卜方技纎悉畢載聖門學詩不獨取其可興可觀可羣可怨而鳥獸艸木之名亦貴多識本末精粗並行而不相悖故漢儒尊經重古純慤有守之風類非後人所能企及子云博極羣書於小學奇字無不通且逺采諸國以爲方言誠足備爾雅之遺闕平時所以用力於此深矣世之好之者蓋鮮前太守尙書郎李公一日語余苦無善本質偶得諸相識字畫落落可觀因以告而鋟之木輒並附管見云慶元庚申重午日東陽朱質書

