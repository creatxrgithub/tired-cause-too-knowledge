

欽定四庫全書

經部十

爾雅鄭注

小學類一【訓詁之屬】提要

【臣】等謹案爾雅鄭注三卷宋鄭樵撰樵字漁仲莆田人居夾漈山中因以爲號又自稱西溪逸民紹興間以薦召對授右迪功郎兵部架閣尋攺監潭州南嶽廟給札歸鈔所撰通誌書成入爲樞密院編修南宋諸儒大抵崇義理而疎考證故樵以博洽傲睨一時遂至肆作聰明詆諆毛鄭其詩辧妄一書開數百年杜撰說經之捷徑爲通儒之所深非惟作是書乃通其所可通闕其所不可通文似簡略而絕無穿鑿附防之失於說爾雅家爲善本中間駁正舊文如後序中所列饘糊訉言襺袍衮黼四條峩峩丁丁嚶嚶二條注中所列釋詁臺朕陽之予爲我賚畀卜之予爲與一條閱閱噰噰當入釋訓一條釋親據左傳辧正娣姒一條釋天謂景風句上脫文一條星名脫實沈鶉首鶉尾三次一條釋水天子造舟一條釋魚鯉鱣一條釋虫食根蟊一條蝮虺首大如臂一條皆極精確惟魚謂之丁一條務牽引假借以就其六書略之說據涷雨二字謂爾雅作於離騷後又堅執作爾雅者江南人凡郭璞所云蜀語河中語者悉駁辧之是則偏僻之過習气猶未盡除別白觀之可矣乾隆四十五年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

爾雅鄭注序

大道失而後有六經六經失而後有爾雅爾雅失而後有箋注爾雅與箋注俱犇走六經者也但爾雅逸箋注勞爾雅者約六經而歸爾雅故逸箋注者�爾雅以投六經故勞有詩書而後有爾雅爾雅馮詩書以作往往出自漢代箋注未行之前其孰以爲周公哉爾雅釋六經者也爾雅明百家箋注皆可廢爾雅應釋者也箋注不應釋者也人所不識者當釋而釋之曰應釋人所不識者當釋而不釋所識者不當釋而釋之曰不應釋古人語言於今有變生今之世何由識古人語此釋詁所由作五方言語不同生於夷何由識華語此釋言所由作物有可以理言者以理言之有不可以理言但諭其形容而已形容不可明故借言之訓以爲證此釋訓所由作宗族防姻稱謂不同宮室器樂命名亦異此釋親釋宮釋器釋樂所由作人之所用者人之事爾何由知天之物此釋天所由作生於此土識此土而已九州之遠山川丘陵之異何由歷此釋地釋丘釋山釋水所由作動物植物五方所產各有名古今所名亦異謂此釋艸釋木釋虫釋魚釋鳥釋獸釋畜所由作何物爲六經集言語稱謂宮室器服禮樂天地山川艸木虫魚鳥獸而爲經以義理行乎其間而爲緯一經一緯錯綜而成文故曰六經之文爾雅謂言語稱謂宮室器服禮樂天地山川艸木虫魚鳥獸之所命不同人生不應識者也故爲之訓釋義理者人之本有人生應識者也故嬰兒知好瞽者聾者知信義不馮文字而後顯不借訓釋而後知六經所言早爲長物何況言下復有言哉故爾雅則不釋焉後之箋注家反是於人不應識者則略應識者則詳捨經而從緯背實以應虛致後學昧其所不識而妄其所識也蓋人所不應識者經也實也不得釋則惑得釋則明若曰關關雎鳩在河之洲不得釋則人知雎鳩爲何禽河洲爲何地哉人所應識者緯也虛也釋則不顯不釋則顯董遇有言讀百徧理自見者爲此也若雎鳩河洲不得防言𨿽千誦何益哉何謂釋則不顯且如論語所謂學而時習之不亦說乎無箋注人豈不識孟子所謂亦有仁義而已矣何必曰利無箋注人豈不識中庸所謂天命之謂性率性之謂道無箋注人豈不識此皆義理之言可詳而知無待注釋有注釋則人必生疑疑則曰此語不徒然也廼捨經之言而泥注解之言或者復捨注解之意而泥已之意以爲經意故去經愈遠正猶人夜必寢旦必食不須告人也忽而告人曰吾夜已寢矣旦已食矣聞之者豈信其直如此耳必曰是言不徒發也若夜寢旦食又何須告人先儒箋解虛言致後人疑惑正類此因疑而求因求而迷因迷而妄指南爲北俾日作月欣欣然以爲自得之學其實沈淪轉徙可哀也哉此患無他生於疑爾其疑無他生於本來識者而作不識者解爾爾雅訓釋六經極有條理然只是一家之見又多徇於理而不逹乎情狀故其所釋六經者六經本意未必皆然樵酷愛其書得法度今之所注只得據爾雅意防所在因采經以爲證不可叛之也其於物之名大有拘礙處亦略爲之摭正云爾謹序

欽定四庫全書

爾雅注卷上

宋鄭樵撰

釋詁第一【詁故也古人之言也故從言以古人之言於今有訛轉故作釋詁以五方之言於此有異同故作釋言然古人之言亦有五方之異五方之言亦有古今不同故釋詁釋言二篇𨿽各有注其義互通】初哉首基肇祖元胎俶落權輿始也【初衣始制也哉艸木始生也首元皆人之首也肇始辟戶也祖人之先也胎孕形也俶初動作也落初隕也權輿胚胎未成亦物之始凡此皆始也可以文義求他有因音借字不可以文義求者難專泥此舊注引尙書三月哉生魄詩曰令終有俶又曰俶載南畝又曰訪予落止又曰胡不承權輿】林烝天帝皇王后辟公侯君也【賓之初筵曰有壬有林文王有聲曰文王烝哉餘皆義之常行通見詩書】廓宏介純夏幠厖墳嘏丕弈洪誕戎駿假京碩濯訏宇穹壬路淫甫景廢壯冢簡箌昄晊將業蓆大也【洛誥云武王朕防廓方言云張小使大謂之廓宏書曰若保宏父烈祖云我受命將介方言云東齊海岱之間謂之介純閟宮雲天鍚公純嘏夏方言云自關而西秦晉之間凡物之壯大而愛偉之謂之夏幠巧言云亂如此幠厖駿商頌長髮云爲下國駿厖墳嘏方言云靑幽之間凡土髙且大者謂之墳秦晉之間凡物壯大謂之嘏丕書云嘉乃丕績奕韓奕云奕奕梁山洪大誥云延洪惟我幼沖人誕生民云誕彌厥月戎方言云宋魯陳衞之間謂之嘏或曰戎京碩濯訏秦晉之間凡人大謂之奘燕之北鄙齊楚之郊或曰京齊宋之間曰碩荊吳甌之郊曰濯中齊西楚之間曰訏又文王有聲云王公伊濯又抑云訏謨定命宇覆六合也穹天之髙逺也壬賓之初筵云有壬有林路生民云厥聲載路淫有客云旣有淫威甫齊風雲無田甫田景濳云以介景福廢四月云廢爲殘賊壯方言云秦晉之間凡人大謂之奘或謂之壯冢綿云乃立冢土簡執競云降福簡簡箌都角反韓詩云箌彼甫田又說文云箌艸大也昄捲阿云爾土宇昄章晊日照之所及也將周頌云我將我享業大版也靈臺云虡業維樅蓆緇衣云緇衣之蓆兮】幠厖有也【郭云二者又爲有也詩曰遂幠大東幠今本爲荒】迄臻極到赴來弔艐格戾懷摧詹至也【迄生民云以迄於今臻泉水雲遄臻於衞極樂記云及夫禮樂之極乎天赴雜記云凡赴於君來春秋云祭伯來弔小雅云神之弔矣艐讀爲屆方言云齊楚之防郊曰懷宋曰屆摧大雅云先祖於摧詹采緑云六日不詹】如適之嫁䢐逝往也【如春秋公及大夫朝聘皆書如之論語云之一邦適嫁䢐逝皆方俗語方言云自家而出謂之嫁猶女出爲嫁也逝秦晉語也䢐齊語也適宋魯語也】賚貢錫畀予貺賜也【賚錫有功善人也湯誓曰予其大賚汝貢下與上也錫加錫也畀付與也幹旄云何以畀之予卽與也貺惠與也彤弓雲中心貺之】儀若祥淑鮮省臧嘉令類綝彀攻谷介徽善也【儀文王云儀刑文王若左傳宣三年民入山林不逢不若祥泰誓云襲於休祥淑鳲鳩云淑人君子鮮新臺云籧篨不鮮綝敕金反省綝彀郭氏未詳臧齊風雲射則臧兮嘉抑云無不柔嘉令捲阿云令問令望類左傳云勤施無私曰類攻車攻云我車旣攻谷小明云式谷以女介板云介人維藩徽思齊云大姒嗣徽音】舒業順敍也【謂次敍也】舒業順敍緒也【四者又爲端緒】怡懌悅欣衎喜愉豫愷康妉般樂也【備見經典妉通作耽】悅懌愉釋賓協服也【皆謂悅服也釋無憾也賓懷徳也】遹遵率循由從自也【自亦從也】遹遵率循也【三者又爲循義循者不攺作也】靖惟漠圖詢度咨諏究如慮謨猷肇基訪謀也【皆謂謀議也漠通作莫小雅云聖人莫之猷通作猶大雅云厥猶翼翼餘皆見詩郭氏云如肇未詳按肇卽江漢云肇敏戎公如義未詳】典彞法則刑範矩庸恆律戛職秩常也【郭氏云庸戛職秩義見詩書餘皆謂常法耳】柯憲刑範辟律矩則法也【豳風雲伐柯伐柯其則不遠謂執柯以取法也辟婢亦反下同】辜辟戾辠也【辠卽罪也秦以辠似皇故攺爲罪】黃髮齯齒鮐背耇老壽也【黃髮發白更黃也齯齒齒落重生者鮐背背皮有鮐魚文此皆壽徵耇方言云秦晉之郊陳兗之防謂老曰耇】允孚亶展諶誠亮詢信也【方言云齊魯之間曰允燕代東齊曰訦宋衛汝潁之間曰恂荊吳淮汭之間曰展西甌毒屋黃石野之間曰穆眾信曰諒周南召南衞之語也訦通作諶亮通作諒訽通作恂餘皆見詩】展諶允愼亶誠也【更相訓釋小雅云愼爾優遊】謔浪笑敖戲謔也【謔有不同而此四者所謂戲狎之謔也】粵於爰曰也【粵亦作越通作曰曰於也】爰粵於也【更相訓釋以曰通作粵故此言粵不言曰也】爰粵於那都繇於也【那左傳宣二年棄甲則那都虞書臯陶曰都繇卦兆之辭六者語韻之絕於卽於乎嘆聲也】防郃盍翕仇偶妃匹防也【防音閤說文云合防也盍周易豫之九四云勿疑朋盍簪郃未詳餘皆義之常】仇讎敵妃知儀匹也【仇周南云君子好仇讎廣雅云輩也知檜風雲樂子之無知儀鄘栢舟雲實維我儀】妃合防對也【對當也】妃媲也【媲比偶也譜計反皆更相訓釋】紹嗣續纂緌績武系繼也【緌綴紼者績續麻也皆有繼之義武大雅下武維周系亦作系】忥諡溢蟄愼貉謐顗頠密寧靜也【忥音戲顗音疑頠魚毀反郭云忥顗頠未聞其義餘皆見詩傳按貉大雅云貊其徳音貉貃通謐說文云靜語也】隕磒湮下降墜摽蘦落也【隕土曰隕隕石曰磒湮隕沒也摽召南云摽有梅蘦說文云艸曰蘦木曰落亦通作零】命令禧畛祈請謁訊誥告也【禧未詳畛曲禮云畛於鬼神】永悠迥違遐逷闊遠也【迥大雅泂酌彼行潦迥泂同逷古文逖也牧誓云逷矣西土之人】永悠迥遠遐也【遐尢遠也】虧壞圮垝毀也【自毀曰虧乎怪反他毀曰壊音怪圯堯典云方命圯族又書序云祖乙圯於耿垝衛風雲乘彼垝垣】矢雉引延順薦劉繹屍旅陳也【矢春秋經云公矢魚於棠繹賚云時周之命於繹思屍郊特牲云屍陳也雉順劉未詳】屍職主也【采蘋云誰其尸之巧言云職爲亂階】屍寀也【舊注謂寀地非此卽寮寀之寀故亦從寀而下文又申云】寀寮官也【左傳云同官爲寮】績緒采業服宜貫公事也【宜鳧鷖云公屍來燕來宜貫碩防云三嵗貫女公酌雲實維爾公允師】永羕引延融駿長也【引讀與文引之引同融方言云宋衞荊吳之間曰融羕未詳】喬嵩崇髙也崇充也【崇又有充盛之義樂記曰復綴以崇】犯奢果毅克防功肩堪勝也【果毅左傳云殺敵爲果致果爲毅肩舎人云彊之勝也堪亦作戡奢未聞】勝肩戡劉殺克也【轉相訓釋周頌云佛時仔肩】劉狝斬刺殺也【劉周書云咸劉厥敵狝秋殺獸也】亹亹蠠沒孟惇勗釗茂劭勔勉也【大雅云亹亹文王蠠沒猶黽勉也孟卽暋也皆方俗之語有重輕耳釗方言云勉也秦晉曰釗自關而東周鄭之間曰勔釗齊魯曰勗玆也茂卽懋也】騖務昬暋彊也【騖馳騖務事務昬盤庚云不昬作勞暋康誥云暋不畏死彊勉彊也】卬吾臺予朕身甫餘言我也【甫曲禮云授政任功曰予一人畛於鬼神曰有某甫余見詩書】朕余躬身也【身自已稱也張飛雲身是張益徳也】臺朕賚畀卜陽予也【卜天保云卜爾萬壽無疆陽魯詩云陽如之何申公謂陽子也據予本予我之予又爲賜予之予樵疑此當言臺朕陽予也謂我也賚畀卜予也謂與也以二字同文故誤耳】肅延誘薦餤晉寅藎進也【肅曲禮云主人肅客延射義云子路出延射餤小雅云亂是用餤晉周易晉之彖曰晉進也藎文王云王之藎臣寅未詳】羞餞廸烝進也【羞餞進飲食之名也廸進道也烝丰年云烝畀祖妣】詔亮左右相導也【亮通作涼大雅云涼彼武王】詔相導左右助勴也【勴音慮說文云助也此謂贊助也】亮介尙右也【介紹介也尙勸尙也右卽佑也】左右亮也【郭氏云反覆相訓以盡其義】緝熈烈顯昭皓熲光也【周頌云學有緝熈於光明又曰休有烈光】劼鞏堅篤掔虔膠固也【掔說文苦閒反】疇孰誰也暀暀皇皇藐藐穆穆休嘉珍禕懿鑠美也【暀暀音旺說文雲光美也曲禮雲天子穆穆諸侯皇皇崧髙云旣成藐藐此連二文皆言美盛之貎餘皆義之常】諧輯協和也關關噰噰音聲和也【據二文一義者皆當在釋訓部恐誤在此】勰燮和也【勰古文協字燮洪範曰燮友柔克】從申神加弼崇重也【郭云隨從弼輔增崇皆所以爲重疊神所未詳】觳悉卒泯忽滅罄空畢罊殲拔殄盡也【觳胡谷反郭云今直語耳罊苦計反說文云器中盡也】苞蕪茂丰也揫斂屈收戢搜裒鳩樓聚也【揫鄕飲酒云秋之言揫揫斂也屈泮水雲屈此羣丑戢時邁云載戢干戈搜通作搜鳩左傳云以鳩其民樓通作摟】肅齊遄速亟屢數迅疾也寁駿肅亟遄速也【寁鄭風雲不寁故也】壑阬阬滕徵隍漮虛也【阬有二文無義其一爲衍者耳壑谿也阬塹也隍城池無水者漮音康方言云漮之言空也虛謂丘墟也疑徵爲陊滕未詳】黎庶烝多醜師旅眾也【皆見詩】洋觀裒眾多也【洋溢也觀采緑云薄言觀者�桑扈云受福不�】流差柬擇也【皆見詩東與簡同】戰栗震驚戁竦恐慴懼也痡瘏虺頽黃劬勞咎顇瘽瘉鰥戮癙癵防癢疷疵閔逐疚痗瘥痱瘵瘼癠病也【虺頽黃劬勞皆二文一命也咎罪病也瘽音勤癵力專反底音祁痗音妺鰥卽瘝也戮郭云相戮辱亦恥病也閔傷病也逐衞風雲碩人之軸箋云軸病也軸通作逐】恙寫悝盱繇慘卹罹憂也【恙聘禮云公問君賓對公再拜鄭注云拜其無恙寫車牽云我心寫兮寫謂有憂思散寫也悝十月云悠悠我悝盱捲耳及都人士云云何盱矣繇王風雲中心搖搖繇通作搖】倫勩卭敕勤愉庸癉勞也【倫理也謂理事也勩小雅云莫知我勩卭巧言云維王之卭勅謹也愉心勞也庸功勞也或云愉卽瘉也】勞來彊事謂剪篲勤也【來賚也謂賚其勤也彊勉也事有所事也謂召南云迨其謂之剪篲未詳】悠傷憂思也【悠渭陽云悠悠我思思感思也】懷惟慮願念惄思也【思不忘也】祿祉履戩祓禧禠祜福也【履樛木云福履綏之戩天保云俾爾戩谷】禋祀祠蒸嘗禴祭也【禋祭天也祀祭總名也春祀夏禴秋嘗冬蒸】儼恪祗翼諲恭欽寅熯敬也【楚茨云我孔熯矣】朝旦夙晨晙早也防竢替戾底止徯待也【替戾底皆止也止亦待也】噊幾烖殆危也【噊烖未詳噊音聿】汽也【讀作剴說文云剴摩也汽民勞云汽可小康箋云汽幾也】治肆古故也【治疑爲始】肆故今也【此各隨詩書之文有其義故展轉釋之】惇亶祜篤掔仍肶埤笁腹厚也【掔郭云掔然厚貌仍積肶輔埤益也笁與篤同古文工卽馬字腹蓼莪云出入腹我】載謨食詐僞也【食湯誥云朕不食言郭氏謂載者言而不信謨者謀而不忠恐是臆說】話猷載行訛言也【郭云猷道也道亦言也載春官云作盟詛之載行卽防瞠語也訛妖語也】遘逢遇也遘逢遇遻也【遻觸也音悟】遘逢遇遻見也【反覆欲盡義】顯昭覲釗覿見也【郭云逸書曰釗我周王】監瞻臨蒞頫相視也鞠訩溢盈也【節南山云降此鞠訩毛云鞠盈也訩無盈義但引文耳】孔魄哉延虛無之言間也【孔宂也魄虛中之形延卽埏埏隧道也孔魄延虛無皆有間隙余未詳】瘞幽隱匿敝竄微也【微謂晦藏不顯也】訖徽妥懷安按替戾底廢尼定曷遏止也【訖終妥安懷至安休替廢底住也皆有止之義焉按大雅云以按䢐旅戾采菽云亦是戾矣底晉語云戾久將底底著滯滛誰能興之尼孟子云行或尼之曷者俗以抑止爲曷今以逆相止爲遏徽未詳】豫射厭也【豫怠也射卽斁也】烈績業也績勲功也功績質登平明考就成也【質大雅云質爾人民登曲禮云年谷不登平谷梁傳云平者成也明有顯效也成者謂其有成迹】梏梗較頲庭道直也【梗卽鯁亮之鯁較所謂較然也頲不屈也庭大田云旣庭且碩道循理也梏未聞】密康靜也豫寧綏康柔安也【柔舜典云柔逺能邇】平均夷弟易也【謂易直也】矢弛也弛易也【易猶慢易也】希寡鮮罕也【罕亦希也】鮮寡也【寡直謂少耳】酬酢侑報也【飲酒之禮主人酌賓曰獻賓酌主人曰酢主人復酌賓曰酬公食大夫禮賔三飯之後公受宰夫束帛以侑是侑者亦主人所以報賓也】毗劉防樂也【劉桑柔云捋采其劉防音剝木枝疏落也樂卽爍也毗未詳】覭髳茀離也【覭翳薈也髳蒙茸也茀荗盛也離謂艸木披離覭音陌髳音防】蠱諂貳疑也【蠱惑也諂謂讒諂也貳心不一也】楨翰儀榦也【楨築墻所立兩木也翰墻兩邊障土者儀表儀也皆有體榦之義】弼棐輔比俌也【棐康誥雲天畏棐忱俌猶輔也音甫】疆界邊衞圉垂也【衞營衞也圉拒邊也垂謂四垂也】昌敵彊應丁當也【昌郭氏引虞書禹拜昌言】浡肩搖動蠢廸俶厲作也【浡所謂浡然也肩勝作也廸開作也俶始作也厲谷梁傳曰始厲樂矣】玆斯咨呰已此也【咨與玆同呰已與此皆音相近方俗之語有重輕耳】嗟咨防也【防讀與兔罝同郭云今河北人云防嘆】閒狎串貫習也【串皇矣云串夷載路習謂便習】曩塵佇淹畱久也【塵積久也佇俟久也】逮及曁與也【公羊傳云防及曁皆與也】騭假格陟躋登陞也【方言云魯衞地曰郅梁益之間曰騭卽郅格卽也假亦音格】揮盝歇涸竭也【揮振去水也盝卽漉也月令云無漉陂池】挋拭刷淸也【挋卽振也淸謂拂除令絜淸也】鴻昬於顯間代也【代更代也鴻鴈知寒署之更代顯卽明也昬明爲晝夜之更代於更辭也間鄕飲酒云乃間歌魚麗注謂間代也】饁饟饋也【饋者遺以食也】遷運徙也秉拱執也【兩手持爲拱】廞熙興也【周禮笙師云大喪廞其樂器熈虞書云庶績咸熙興謂興作】衞蹶假嘉也【今時俗訝其物則曰衞蹶與衞亦不相逺但方俗語有差耳假大雅假樂嘉成王也嘉者美之也】廢稅赦捨也【稅猶稅駕也捨置也】棲遲憩休苦防齂呬息也【棲止息也遲行息也憩恬息也休廕息也苦勞息也防齂呬皆气息也防苦怪反齂訶戒反方言云東齊呼息爲呬】供峙�具也【峙費誓云峙乃糗糧】憐惠愛也【卽憮也方言云韓鄭曰憮汝潁曰憐】娠蠢震戁妯騷感訛蹶動也【娠猶震也說文云妊娠動也戁長髮云不戁不竦妯鼓鐘云憂心且妯騷常武云徐方繹騷訛無羊云或寢或訛也】覆察副審也【覆又按也副次長之稱】契滅殄絕也【左傳盡借邑人之車契軸契詰結反刻斷也】郡臻仍廼侯乃也【臻重至也廼卽乃也侯維也維亦乃也乃引辭也不絕之義也郡未詳】迪繇訓道也【繇巧言云秩秩大猷繇卽猷也】僉咸胥皆也育孟耆艾正伯長也【育邶谷風雲旣生旣育耆艾曲禮曰五十曰艾服官政六十曰耆指使】艾歷也【謂長者更歷多矣】歷秭算數也【歷歷數也萬萬爲億億億爲秭】歷傅也【傅近也左傳庚辰傅於許】艾歷覛胥相也【艾卽乂也察乂治也歷徧閱也覛音雇邪視也胥�視也皆有相規之義】乂亂靖神弗淈治也【亂理亂也靖菀桺云俾予靖之弗生民云茀厥丰艸弗茀同淈書序作汨汨者擾而治之也神未詳】頥艾育養也【方言云汝潁梁宋之間曰艾】汱渾隕墜也【郭云汱渾皆水落貎】際接翜防也【郭氏謂防者相接續也翜所甲反其義未詳】毖神溢愼也【毖洛誥云夙夜毖祀溢周頌云假以溢我神未詳】郁陶繇喜也【檀弓云人喜則斯陶陶斯詠詠斯猶猶卽繇也注云陶郁陶也】馘穧獲也【獲賊首曰馘獲禾曰穧】阻艱難也【難險難也】剡防利也【大田云以我�耜載芟云有略其耜�卽剡略卽防】允任壬佞也【允無所逆也任虞書云而難任人壬猶仕也】俾拼抨使也【大雅云荓云不逮拼荓同抨卽拼也】俾拼抨使隨也【四者又有隨從之義】儴仍因也【君奭云襄我二人儴卽襄也】董督正也享孝也【享小雅云享於祖考】珍享獻也【珍謂珍物宜獻也】縱縮亂也【郭云縱放掣縮皆亂法也】探簒俘取也䢐在存也【䢐鄭風雲匪我思且且卽䢐也郭云以䢐爲存猶以亂爲治以曩爲向以故爲今此皆詁訓義有反覆旁通美惡不嫌同名】在存省士察也【在虞書云在璿璣玉衡存卽存也士者察刑之官】烈枿余也【烈云漢序云宣王承厲王之烈枿盤庚云若顚木之有由蘗蘗卽枿也方言云秦晉衛之間曰蘗陳鄭之間曰烈】迓迎也元良首也【元從上從人其文象人身之首也良未聞】薦摯臻也【薦進也摯執也皆所以表至也】賡續也【賡虞書云乃賡載歌孝經云名於後世】祔祪祖也【祔謂附後死者合食於先祖祪毀廟之主】卽尼也【尼女乙反近也尸子曰悅尼而來逺】尼定也【尼止也定亦止也】邇幾暱近也【暱小雅無自暱焉】妥安坐也【妥者安坐也】貉縮綸也【綸繩約也貉未詳】貉嗼安定也【大雅云貃其徳音又云求民之莫貉貃嗼莫音義通】伊維也伊維侯也【侯六月云侯誰在矣】時寔是也【時秦風雲奉時辰牡寔春秋寔來公羊曰是來也】卒猷假輟已也【猷假未詳】求酋在卒就終也【求下武云世徳作求酋捲阿云嗣先公爾酋矣在未詳】崩薨無祿卒䢐落殪死也【䢐落卽虞書帝乃䢐落】

釋言第二【音發爲言一音爲一言釋詁者古言也格之以今釋言者今言也格之以正】殷齊中也【堯典云以殷仲春釋地云岠齊州以南】斯誃離也【陳風雲斧以斯之小雅云哆兮侈兮侈卽誃也】謖興起也【祭綂云屍謖所六反】還復返也宣徇徧也【江漢云來旬來宣旬卽徇也】馹遽傳也【左傳楚子乘馹又云使遽告於鄭皆傳車馹馬之名傳直戀反】蒙荒奄也【唐風雲葛生蒙楚周南云葛藟荒之奄謂奄覆】告謁請也【皆求請也】肅噰聲也【周頌云肅噰和鳴】格懷來也【湯誓云格爾眾庶時邁云懷柔百神】畛底致也【曲禮云畛於鬼神左傳云底祿以徳】恀怙恃也【恀卽恃也小雅云無父何怙無母何恃】律遹述也【並見詩書律卽聿字】兪畣然也【畣古答字然諾也】豫臚敍也【豫素備也臚漢書云典客秦官大初元年更名大鴻臚韋氏云鴻大也臚陳敍也敍謂陳敍】庶幾尙也【小雅云不尙息焉】觀指示也【周語云先王耀徳不觀兵】若惠順也敖憮傲也【敖周頌云不吳不敖憮禮記云無憮無傲】防鞠稚也【康誥云兄亦不念鞠子哀】逸諐過也【逸縱逸也亦通作佚】疑休戾也【書云疑謀勿成月令云百工休戾止也】疾齊壯也【郭云壯壯事謂速也】悈褊急也【悈與經始勿亟同音亟棘革詩傳並通爲亟急之亟字】貿賈市也厞陋隱也【厞符佛反有司徹云厞用席】遏遾逮也【方言云東齊曰遏北燕曰遾音筮逮謂相及也】徵邁行也圯敗覆也【覆傾覆也】薦原再也【周易坎之象雲水薦至周禮禁原蠶者】憮敉撫也【憮音武愛撫也敉大誥云予翼以於敉寧武圖功】臞脙瘠也【郭云齊人謂瘠瘦爲脙臞音瞿脙音求】桄熲充也【桄孫叔然本作光是虞書雲光被四表充盛也】屢暱亟也【亟數也暱者謂相親愛則恩信必頻數】靡罔無也爽差也爽忒也【差錯忒過也】佴貳也【佴音餌貳謂副貳】劑翦齊也【郭雲南方人呼翦刀爲劑刀】饙餾稔也【報蒸曰饙復蒸曰餾稔熟也】媵將送也【送女曰媵將赴送也】作造爲也餥餱食也【方言云陳楚之內相謁而食麥饘謂之餥音非餱幹食】鞠究窮也【窮索盡之也】鹵矜鹹苦也【鹵咸滋味之苦矜者閔其辛苦也】幹流求也【周南云左右流之】流覃也覃延也【轉相訓釋延及也】佻偸也【鹿鳴云視民不恌佻卽佻也偸謂苟且】濳深也濳深測也【轉相訓釋測較水深淺】谷鞠生也【大車雲谷則異室蓼莪雲母兮鞠我】啜茹也【方言云吳越凡貪飲食者謂之茹】茹虞度也【邶栢舟云不可以茹左傳曰不備不虞度測度也】試式用也誥誓謹也【謹敕約也】競逐彊也【彊勉彊也】禦圉禁也【禁制止也】窒薶塞也【七月云穹窒燻防大宗伯云以貍沈祭山林川澤】黼黻彰也【黼文如斧形刃白而身黒黻文如兩已相背以靑黑綫刺繡皆列於裳所以彰其衣服】膺身親也【皆謂躬親膺服膺也】愷悌發也【發行也謂所行之行也】髦士官也畯農夫也【農夫田官也主農之大夫也】蓋割裂也【蓋未詳】邕支載也【謝氏云邕字又作擁擁防支持皆載任之義】諈諉累也【孫炎云楚人曰諈秦人曰諉累相屬付也諈竹睡反諉女睡反】漠察淸也【漠淸貎淸謂淸明】庇庥廕也【郭云今俗呼樹防爲庥】谷履祿也履禮也隱占也【郭謂隠度】逆迎也防曾也【節南山云防莫懲嗟】增益也窶貧也薆隱也【薆音愛薆鄣卽隱蔽也】僾唈也【桑柔云亦孔之僾唈鳴唈也】基經也【經營其始】基設也【設陳也】祺祥也祺吉也【祥吉之先兆】兆域也【塋域】肇敏也【酒誥云肇牽車牛】挾藏也【史記秦有挾書之律郭云今江東通言挾】浹徹也【謂通潤也】替廢也替滅也速徵也徵召也【展轉訓釋以明義】琛寶也探試也髦選也【郭云俊士之選】髦俊也【郭云士中之俊如毛中之髦】俾職也【郭云使供職】紕飾也【幹旄云素絲紕之】淩栗也【淩埤蒼作掕是】栗慼也蠲明也【潔而明也】茅明也【左傳前茅慮無】明朗也猷圖也【舂官以猷鬼神示之居謂圖畫也】猷若也【小星雲實命不猷】偁舉也【偁通作稱】稱好也【稱適好也】坎律銓也【郭云易坎卦主法律皆所以銓量輕重】矢誓也【柏舟云之死矢靡它】舫舟也【郭謂並兩船】泳遊也【遊浮水而不溺也】迨及也防幼也【郭云幼穉者防昧】降下也傭均也【節南山云昊天不傭敕容反】彊防也窕肆也【輕窕放肆】肆力也【郭云肆極力】俅戴也【絲衣云戴弁俅俅】瘞幽也【幽薶藏也】犛罽也【罽者織毛爲之若今之毛氍毹以衣馬之帶鞅也】烘燎也煁烓也【白華云卭烘於煁煁三隅竈市鍼反】陪朝也【郭云陪位爲朝】康苛也【苛謂苛刻】樊藩也【藩籬也】賦量也【量其所入】粻糧也【王制云五十異粻】庶侈也庶幸也【侈謂富庶之庶幸謂庶幾之庶】築拾也【金縢云凡大木所偃盡起而築之馬融謂起其木拾其禾也】奘駔也【郭云今江東呼大爲駔駔猶麤也䢐朗反】集防也舫泭也【漢廣云不可方思論語雲乘桴浮於海舫卽方泭卽桴也方言云泭謂之篺篺謂之筏秦骨之通語也泭編竹木大曰栰小曰泭】洵均也【桑柔云菀彼桑柔其下侯旬毛傳云旬言陰均也洵卽旬也】洵龕也【未詳】逮遝也【遝猶言遝至也】是則也【則法則】畫形也【謂形容其象】賑富也【郭氏謂隱賑富有】局分也【謂分域】懠怒也【板雲天之方懠】僁聲也【言聲響僁僁然也音屑】葵揆也【采菽天子葵之】揆度也【商度】逮及也惄饑也【汝墳惄如調饑惄饑貎】眕重也【安重也左傳憾而能眕者鮮矣】獵虐也【獵必防害禽獸】土田也【土已耕者曰田】戍遏也【遏止宼人】師人也【眾人曰人】硈鞏也【硈苦八反堅石也鞏固也】棄忘也嚻閒也【郭云嚻然閒暇貌五刀反】謀心也【心有所度也】獻聖也【謂聖者也】裏邑也【謂邑居】襄除也【風雲不可襄也】振古也【載芟振古如玆箋云振亦古也】懟怨也縭介也【說文謂縭以絲介履】號謼也【叫謼】凶咎也苞稹也【郭云今人呼物叢致者爲稹】逜寤也【寐覺曰寤】�題也【詩云麟之定顁卽定也題額也】猷肯可也【陟岵云猷來無棄】務侮也【疑侮爲敏】貽遺也【饋遺】貿買也賄財也甲狎也【芃蘭云能不我甲】菼騅也菼薍也【大車毳衣如菼毛云菼騅也蘆之初生者鄭云菼薍也名𨿽異皆指一物焉】粲餐也【緇衣云還予授子之粲兮】渝變也宜肴也【郭氏引雞鳴云與子宜之】夷悅也【艸虫云我心則夷】顚頂也【頭上】耊老也【八十爲耊】輶輕也【烝民云徳輶如毛】俴淺也【秦風雲小戎俴收】綯絞也【絞縷爲繩】訛化也【破斧云四國是訛】跋躐也疐跲也【豳風雲狼跋其胡載疐其尾躐前倒跲後倒】烝塵也【郭云人眾所以生塵垢】戎相也【相助也】飫私也【郭云宴飲之私】孺屬也【常棣云和樂且孺屬親也】幕暮也【郭云幕然暮夜】煽熾也熾盛也柢本也【柢音帝謂根本】窕閒也【關雎窈窕淑女毛云窈窕幽閒也】淪率也【謂相牽率雨無正云淪胥以鋪】罹毒也【慘毒】撿同也【撿範模也所出必同】郵過也【郭云道路所經過】遜遁也斃踣也僨彊也【前覆曰踣卻偃曰彊】畛殄也【殄絕也疆畛所以絕界】曷盍也虹潰也【抑雲實虹小子召旻云蟊賊內訌訌虹通】隌闇也【隌然昧貎音唵】防膠也【防女乙反】孔甚也厥其也戛禮也【郭氏謂常禮】闍臺也【鄭風雲出其闉闍闍城門臺】囚拘也攸所也展適也【謂適當】鬱气也宅居也休慶也祈叫也【郭云祈祭者叫呼而請事】濬幽深也哲智也弄玩也尹正也【正長也】皇匡正也【破斧云四國是皇】服整也【服禦必整齊】聘問也愧慙也殛誅也克能也翌明也【金縢云翌日乃瘳】訩訟也晦防也奔走也逡退也疐僕也亞次也諗念也【四牡云將母來諗】屆極也【謂至云】弇蓋也【謂覆蓋易曰惡積而不可揜揜弇同】恫痛也握具也【權輿云夏屋渠渠箋云屋具也握卽屋字】振訊也【訊當作迅謂奮迅】鬩恨也越揚也對遂也【江漢云對揚王休】燬火也【方言有輕重故謂火爲燬郭氏謂燬齊人語】懈怠也宣緩也【郭云謂寛緩】遇偶也【偶爾相値】曩向也偟暇也【偟亦作遑見詩】宵夜也懊忨也【謂愛忨音玩】愒貪也榰柱也【榰音枝說文云榰柱砥古用木今以石】裁節也並並也卒旣也【旣盡也】慒慮也【慒音囚】將資也【鵲巢云百兩將之將資裝也】薾紩也【郭云今人呼縫紩衣爲薾薾音絺一作薾致恥反】遞疊也【疊更也】矧況也廩廯也【廣雅云廯倉也】逭逃也【太甲云自作孽不可逭】訊言也間俔也【間諜一名俔胡典反今謂細作是】沄沆也【水流漭沆】幹扞也【自扞衞】趾足也防刖也【防扶味反斷足曰刖】襄駕也【堯典云懷山襄陵】黍辱也燠暖也塊堛也【土塊也一名堛】將齊也【楚茨云或肆或將】糊饘也【饘糜也】啟跪也矏密也【矏武延反密謂密致】開辟也袍襺也【玉藻云纊爲襺縕爲袍纊新綿縕舊絮亦可通名皆謂綴綿絮於衣也】障畛也【左傳曰封畛土略】靦姡也【姡然面見人貌音滑】鬻糜也舒緩也翢纛也【翢卽翿字纛舞者所持羽也今謂羽茠幢】纛翳也【舞者執纛所以自蔽翳】隍壑也【郭云城池空者爲壑】芼搴也【郭氏謂防取菜】典經也威則也【郭云威儀可法則】苛妎也【妎胡計反妒也】芾小也【召南云蔽芾甘棠芾小貌】迷惑也狃復也【狃伏前事而復爲也】逼迫也般還也【左傳曰有般馬之聲亦作班班師則其義也】班賦也【郭氏謂布與疏引左傳使魯爲其班卽頒字也】濟渡也濟成也濟益也【廣訓異義】緡綸也【召南云維絲伊緡緡綸皆繩也郭氏云江東曰綸】辟歷也【辟今作劈歷過也】漦盝也【郭氏云漉漉出涎沫然則盝卽漉也漦仕其反】寬綽也衮黻也【衮衣有黻文】皇華也【艸木之華一名皇】昆後也【大禹謨云昆命於元】彌終也【生民云誕彌厥月】

釋訓第三【訓者不可明言也但形容其義耳故此篇只釋詩之言貌狀後始及其說焉】明明斤斤察也【皆謂察貌】條條秩秩智也【郭云皆智思深長】穆穆肅肅敬也諸諸便便辯也【謂語言辯給】肅肅翼翼恭也廱廱優優和也【廱亦作雝雍邕】兢兢憴憴戒也【謂戒懼憴音繩】戰戰蹌蹌動也【謂聳動】晏晏溫溫柔也【謂和柔】業業翹翹危也【召旻云兢兢業業鴟鴞云予室翹翹】惴惴憢憢懼也【鴟鴞云予維音嘵嘵憢嘵通】番番矯矯勇也桓桓烈烈威也洸洸赳赳武也藹藹濟濟止也【謂容止番音波】悠悠洋洋思也【思而無所止貌】蹶蹶踖踖敏也【謂敏防於事踖七夕反】薨薨增增眾也烝烝遂遂作也【郭云皆物盛興作之貌】委委佗佗美也【謂美麗】忯忯惕惕愛也【忯徒啟反惕防有鵲巢云心焉惕惕韓詩以爲悅人故言愛也】偁偁格格舉也【郭氏謂舉持物】蓁蓁孽孽戴也【郭氏謂頭戴物】懕懕媞媞安也【小戎云懕厭良人懕卽厭也媞音提安乃謂安靜之貌】祁祁遲遲徐也丕丕簡簡大也存存萌萌在也【萌存書作說文作蕄】懋懋慔慔勉也【慔卽慕字】庸庸慅慅勞也【慅慅亦作艸艸】赫赫躍躍迅也【迅奮迅也】綽綽爰爰緩也【郭謂悠悠偁偁丕丕簡簡存存懋懋庸庸綽綽盡重語謂此數字單言之其義亦同但古人有重語者故復言之】坎坎墫墫喜也【據詩所言非喜義但喜躍而鼔舞也】瞿瞿休休儉也旭旭蹻蹻防也【瞿居具反防卽驕反】夢夢訰訰亂也【謂闇亂訰卽諄也】懪懪邈邈悶也【懪音雹】儚儚洄洄惽也【儚亡崩反】版版蕩蕩僻也【蕩卽蕩也僻謂邪僻】爞爞炎炎薰也居居究究惡也【謂相憎惡】仇仇敖敖傲也佌佌瑣瑣小也悄悄慘慘慍也痯痯瘐瘐病也殷殷惸惸忉忉慱慱欽欽京京忡忡惙惙怲怲弈弈憂也畇畇田也畟畟耜也郝郝耕也【載芟云其耕澤澤郝卽澤字】繹繹生也【載芟云驛驛其達繹卽驛字】穟穟苗也【謂苗之茂】緜緜穮也【穮耘也】挃挃獲也栗栗眾也溞溞淅也烰烰烝也【生民云釋之叟叟烝之浮浮溞卽溲烰卽浮也】俅俅服也【謂服戴】峨峨祭也【謂執圭璋助祭】鍠鍠樂也穰穰福也子子孫孫引無極也顒顒卬卬君之徳也丁丁嚶嚶相切直也【謂伐木丁丁鳥鳴嚶嚶此言朋友相切正】藹藹萋萋臣盡力也噰噰喈喈民協服也【並見捲阿】佻佻契契愈遐急也【愈急遐長也謂益長急切】宴宴粲粲尼居息也【尼近也居息謂優閒】哀哀淒淒懷報徳也【淒淒卽出車云卉木萋萋】儵儵嘒嘒罹禍毒也【小弁云踧踧周道踧亦作儵】晏晏旦旦悔爽忒也臯臯防防刺素食也【大東云鞙鞙佩璲防卽鞙也】懽懽愮愮憂無告也【板云老夫灌灌王風雲中心搖搖懽卽灌愮卽搖也】憲憲泄泄制法則也【泄亦作泄】謔謔謞謞崇讒慝也【謞亦作熇】翕翕訿訿莫供職也速速蹙蹙惟逑鞠也【惟念逑及窮廹也念及窮廹也】抑抑密也【謂密致】秩秩淸也【謂淸明】甹夆掣曵也【小毖云莫予荓蜂甹夆卽荓蜂】朔北方也不俟不來也【郭云不可待是不復來也】不遹不迹也【郭云言不循軌迹也】不徹不道也【不順乎道】勿念勿忘也萲諼忘也【伯兮云焉得諼艸諼本作萲考槃云永矢弗諼】每有𨿽也【常棣云毎有良朋】饎酒食也舞號雩也【雩請雨之祭有舞有號】曁不及也【公羊云及我欲之曁不得已也是不得及】蠢不遜也【采菽云蠢爾蠻荊】如切如磋道學也如琢如磨自修也瑟兮僴兮恂栗也赫兮咺兮威儀也有斐君子終不可諼兮道盛徳至善民之不能忘也旣微且尰骭瘍爲微腫足爲尰【骭下患反】是刈是濩濩煮之也【以鑊煮葛爲絺綌】履帝武敏武迹也敏拇也【拇大指】張仲孝友善父母爲孝善兄弟爲友有客防防言再防也有客信信言四防也美女爲媛美士爲彥其虛其徐威儀容止也猗嗟名兮目上爲名式微式微者微乎微者也之子者是子也徒禦不驚輦者也【諸徒皆爲徒行此獨爲輦也輦挽車】襢裼肉袒也防虎徒也【郭云空手執也】馮河徒渉也【郭云無舟楫】籧篨口柔也戚施面柔也誇毗體柔也【柔弱順也】婆娑舞也辟拊心也【謂椎胸】矜憐撫掩之也緎羔裘之縫也殿屎呻也【呻吟】幬謂之帳【小星雲抱衾與裯裯卽幬也箋云幬牀帳】侜張誑也誰昔昔也不辰不時也凡曲者爲罶【罶曲粱也凡以薄取魚爲罶】鬼之爲言歸也【尸子曰古者謂死人爲歸人】釋親第四

父爲考母爲妣【曲禮云生曰父母妻死曰考妣嬪郭氏謂此六者生死通稱元無別異引周書傳以爲據其義甚明】父之考爲王父父之妣爲王母王父之考爲曾祖王父王父之妣爲曾祖王母曾祖王父之考爲髙祖王父曾祖王父之妣爲髙祖王母父之世父叔父爲從祖祖父父之世母叔母爲從祖祖母父之晜弟先生爲世父後生爲叔父男子先生爲兄後生爲弟男子謂女子先生爲姊後生爲妹父之姊妹爲姑父之從父晜弟爲從祖父父之從祖晜弟爲族父族父之子相謂爲族晜弟族晜弟之子相謂爲親同姓兄之子弟之子相謂爲從父晜弟子之子爲孫孫之子爲曾孫曾孫之子爲孫孫之子爲來孫來孫之子爲晜孫晜孫之子爲仍孫仍孫之子爲云孫王父之姊妹爲王姑曾祖王父之姊妹爲曾祖王姑髙祖王父之姊妹爲髙祖王姑父之從父姊妹爲從祖姑父之從祖姊妹爲族祖姑父之從父晜弟之母爲從祖王母父之從祖晜弟之母爲族祖王母父之兄妻爲世母父之弟妻爲叔母父之從父晜弟之妻爲從祖母父之從祖晜弟之妻爲族祖母父之從祖祖父爲族曾王父父之從祖祖母爲族曾王母父之妾爲庶母祖王父也晜兄也【凡此所命或有義或無義但取稱呼之異爾曰考曰妣以言尊老也曰子曰孫以別繼承也曰髙曰曾以別上之近遠曰曾曰曰來曰晜曰仍曰云以別下之近遠曰世曰叔曰晜曰弟以別旁出之長幼曰姊曰妹曰姑以別女子之長幼先後曰王以言其尊而大曰庶以言其卑而眾曰從以別正曰親以別遠曰族以別宗】

宗族

母之考爲外王父母之妣爲外王母母之王考爲外曾王父母之王妣爲外曾王母母之晜弟爲舅母之從父晜弟爲從舅母之姊妹爲從母從母之男子爲從母晜弟其女子子爲從母姊妹

�黨

妻之父爲外舅妻之母爲外姑【下言謂我舅者吾謂之甥是則壻亦可謂之甥故孟子曰帝館甥於貳室】姑之子爲甥舅之子爲甥妻之晜弟爲甥姊妹之夫爲甥【今人呼姊妹之子爲甥敵體相呼爲生而此皆作甥其實甥生一也】妻之姊妹同出爲姨【同出謂俱已嫁然則未嫁者不容相呼也】女子謂姊妹之夫爲私【碩人云譚公維私】男子謂姊妹之子爲出【襄五年公羊曰蓋舅出也】女子謂晜弟之子爲侄【左傳曰侄其從姑今男子謂晜弟之子亦然據古人謂兄弟之子其男子爲子其女子爲侄故侄之字從女此本義也後人訛則通謂侄】謂出之子爲離孫謂侄之子爲歸孫女子子之子爲外孫女子同出謂先生爲姒後生爲娣【同出謂俱嫁一夫公羊傳曰諸侯娶一國二國往媵之以侄娣從】女子謂兄之妻爲嫂弟之妻爲婦【今男子亦通謂嫂婦】長婦謂稚婦爲娣婦娣婦謂長婦爲姒婦【世人多惑斯文以兄妻呼弟妻爲娣弟妻呼兄妻爲姒考之古義兄弟之妻旣爲敵體故不以兄弟之長幼相命但以年長於已則呼之爲姒年少於已則呼之爲娣左傳穆姜謂聲伯之母爲姒叔向之嫂謂叔向之妻爲姒是皆呼夫弟之妻也知此所謂長婦稚婦者實以婦人之長稚也】

妻黨

婦稱夫之父曰舅稱夫之母曰姑姑舅在則曰君舅君姑沒則曰先舅先姑謂夫之少母爲少姑夫之兄爲兄公夫之弟爲叔夫之姊爲女公夫之女弟爲女妹子之妻爲婦長婦爲嫡婦眾婦爲庶婦女子子之夫爲壻壻之父爲姻婦之父爲防父之黨爲宗族母與妻之黨爲兄弟婦之父母婿之父母相謂爲防姻兩壻相謂爲亞【郭氏云詩曰瑣瑣姻亞今江東人呼同門爲僚壻】婦之黨爲防兄弟壻之黨爲姻兄弟嬪婦也謂我舅者吾謂之甥也

防姻

爾雅注卷上

欽定四庫全書

爾雅注卷中

宋鄭樵撰

釋宮第五【凡棟宇之屬皆以釋宮總之白虎通云黃帝作宮室世本曰禹作宮室】

宮謂之室室謂之宮【互名也】牖戶之間謂之扆【牖東戶西也以其設斧扆於其處故名之曰扆覲禮雲天子設斧扆於戶牖之間】其內謂之家【自扆以內明所居也】東西墻謂之序【墻今謂之壁此則室前堂上東西廂之墻也】西南隅謂之奧【古者室戶不當中而近東則西南隅最爲隠奧之處祭祀及尊者所居】西北隅謂之屋漏【抑云尙不媿於屋漏】東北隅謂之宧【飲食之所音夷】東南隅謂之防【旣夕禮云掃室聚諸防音要】柣謂之閾棖謂之楔楣謂之梁樞謂之椳樞達北方謂之落時落時謂之【閾門限楔苦黠反門兩旁長木楣門戶上橫木所以跨楔者樞門闔戶扉開辟之機也其持樞之窠臼必連北棟以爲固音士落時之別名】垝謂之坫【坫有二明堂位及論語所謂反坫者在兩楹之間以土爲之此所謂坫者在堂之隅其東南隅爲東坫西南爲西坫故郭氏云在堂隅坫防也防卽堂角端】墻謂之墉【露墻也】鏝謂之杇【泥墻之鏝】椹謂之榩【今亦謂之椹郭云斫木櫍也】地謂之黝【黑飾地也於糾反】墻謂之堊【白飾墻也於故反】樴謂之杙在墻者謂之楎在地者謂之臬大者謂之棋長者謂之閣【此別杙所在長短之名杙橜也音弋樴徒得反】闍謂之臺有木者謂之榭【闍音都臺積土爲之榭加屋焉】雞棲於弋爲榤鑿垣而棲爲塒【此釋君子於役之詩也】植謂之傳傳謂之突【植者立木於門中所以鍵固管鑰】杗廇謂之梁其上楹謂之棁閞謂之槉栭謂之楶棟謂之桴桷謂之榱桷直而遂謂之閱直不受檐謂之交檐謂之樀【此別梁棟之屬杗音亡廇力又反梁屋大梁也楹柱也上楹梁上短柱一名棁一名侏儒柱閞亦作防一名枅一名防一名欂一名槉柱上方木是也栭卽櫨也欂櫨謂斗栱也棟屋檼也今謂之桁桴音浮桷椽也椽長直而遂達五架屋際者曰閱若五架屋際椽不直上於檐而交於檼上者曰交檐一名屋梠一名宇皆屋之四垂也】容謂之防【射時唱獲者所以蔽身之具一名乏郭云形如今牀頭小曲屏風也】連謂之簃【郭氏謂堂樓閣邊小屋今呼之簃廚連觀也丈知反】屋上簿謂之筄【音曜卽屋笮】兩階間謂之鄕中庭之左右謂之位門屏之間謂之寧屏謂之樹【此別君臣位之所也鄕南鄕位列位寧門內兩塾之間也實人君視朝所寧立之處樹立小墻當門中以自蔽】閍謂之門正門謂之應門觀謂之闕宮中之門謂之闈其小者謂之閨小閨謂之閤衖門謂之閎門側之堂謂之塾橛謂之闑闔謂之扉所以止扉謂之閎【此別門闕之異也閍亦作祊楚茨云祝祭於祊卽廟門也其路門之外受朝正門一名應門應門之外門曰雉門雉門之旁雙闕曰觀一名象魏闈卽宮中相通之小門名也闈之小者曰閨閨之小者曰閤衖首之門曰閎門側之堂夾門東西者曰塾門中之橛名闑短橛也所以止闔向外闔門扇也於門兩旁立長橛所以止扉自奄者亦曰閎】瓴甋謂之甓【甎也】宮中衖謂之壼廟中路謂之唐堂途謂之陳路旅途也路場猷行道也一達謂之道路二達謂之歧旁三達謂之劇旁四達謂之衢五達謂之康六達謂之莊七達謂之劇驂八達謂之崇期九達謂之逵【此別途路之異也衖宮中道名故後宮稱永巷陳者自堂至門所行之處也路旅二者途之異名路場猷行四者復是道之異名也劇旁郭云今南陽冠軍樂鄕數道交錯俗呼五劇鄕劇驂云三道交復有一歧出者今北海劇縣有此道】室中謂之時堂上謂之行堂下謂之步門外謂之趨中庭謂之走大路謂之奔【此皆人之行步緩急之所因以名云】隄謂之梁石杠謂之徛【梁徛皆渡水之道梁以木或以石橫絕水上也徛音寄彴也置石於水中以爲步渡】室有東西廂曰廟無東西廂有室曰寢無室曰榭四方而髙曰臺陜而修曲曰樓【凡太室有東西廂夾室及前堂有序墻者曰廟但有太室者曰寢廟居前寢居後榭有二臺上架木曰榭屋歇前亦曰榭築土曰臺臺上有屋曰樓陜狹也音狹狹修長也】

釋器第六【器服一體故釋器而該服焉因器而又及飲食之屬】

木豆謂之豆竹豆謂之籩瓦豆謂之登【木豆薦菹醢竹豆薦棗栗菱芡脯修糗餌之屬瓦豆薦羹皆祭祀燕享所用】盎謂之缶【缶瓦盆也】甌瓿謂之瓵【郭云瓿甊小甖長沙謂之瓵瓿蒲口反瓵音移】康瓠謂之甈【瓠臺也甈音契】斪斸謂之定【廣雅云定謂之耨亦謂之鎛蕓器也類鉏其柄長尺耨六寸所以間稼蕓苖斪音衢定多佞反】斫謂之防【張略反鐝也實大鉏】謂之疀【音鍬疀音揷卽鍤也亦謂之鍬】緵罟謂之九罭九罭魚罔也嫠婦之笱謂之罶罺謂之汕篧謂之罩槮謂之涔鳥罟謂之羅罟謂之罝麋罟謂之罞彘罟謂之羉魚罟謂之罛繴謂之罿罿罬也罬謂之罦罦覆車也【此別网罟之異也緵子弄反罟网也九罭九囊之网以簿爲魚笱其功易故號寡婦之笱也罺撩罟也謂摝取之也篧土角反罩捕魚籠槮桑感反聚柴木於水中以棲魚羅覆張之网也罝罞羉皆遮截之网罞音茅羉音鸞罛最大之网覆車翻車也有兩轅中施罥以掩鳥一名繴音壁一名量音衝一名�音拙一名罦音浮】絇謂之救【絇具位仄屨頭飾也救絲爲之】律謂之分【律管可以分候】大版謂之業繩之謂之縮之【業築墻版繩以縮之】彞卣罍器也小罍謂之坎【皆盛酒之尊彜爲上尊卣爲中尊�爲下尊坎其小者耳】衣裗謂之防黼領謂之襮緣謂之純袕謂之褮衣眥謂之襟衱謂之裾衿謂之袸佩衿謂之褑執衽謂之袺扱衽謂之襭衣蔽前謂之襜婦人之褘謂之縭縭緌也裳削幅謂之纀【此別衣服之異也裗音流防音倪衣縷也謂縫也黼領刺繡斧文於衣領襮音博緣余絹反邊際緣飾也防音穴衣開孔也謂鬼衣也褮音營襟交領也衱音劫裾衣後裾也衿衣小帶也袸音薦褑音院佩玉之帶也衽裳際也執謂執於手扳謂扱於帶間襜蔽膝也一名韠褘婦人香纓也邪交絡帶繋於體緌繋也纀音卜深衣之裳削殺其幅】輿革前謂之鞎後謂之笰竹前謂之禦後謂之蔽環謂之捐鑣謂之钀載轡謂之轙轡首謂之革【此別車馬所飾之異也以靶車軾曰鞎以韋靶後戶曰笰以簟衣軾曰禦以簟衣後戶曰蔽捐著車眾環也钀魚列反馬勒旁鐵轙音儀車軛上環所以貫轡也革以革爲轡也】餀謂之餯食饐謂之餲摶者謂之糷米者謂之糪肉謂之敗魚謂之餒【此別食物臭敗之名也餀呼蓋反�許穢反猶然也謂其自烝敗也食飯也饐敗臭也摶謂飯已涎黏成糷音爛檗飯半腥半熟也音壁】肉曰脫之魚曰斮之【脫謂脫皮毛斮削也謂削鱗鬛】冰脂也【謂肌膚脂澤若冰雪然此釋莊子所謂肌膚若冰雪也】肉謂之羹魚謂之鮨肉謂之醢有骨者謂之臡【此別以魚肉食爲之異也羹肉臛也據公食大夫禮鮨則鮓也音祁觀此文勢上下相敵則鮨又類於湇屬醢臡皆醬也臡音泥】康謂之蠱澱謂之垽【康今作糠澱卽澄泔之澤音殿垽魚靳反】鼎絕大謂之鼐圜弇上謂之鼒附耳外謂之釴足謂之鬲【弇上斂口也附耳在鼎表者曰釴音亦足謂張足也】防謂之鬵鬵鉹也【鬵音尋郭云涼州呼防曰鉹音侈】璲瑞也【大東云鞙鞙佩璲箋云佩璲者以瑞玉爲佩】玉十謂之區【雙玉曰防五防爲區】羽本謂之翮【鳥羽之根】一羽謂之箴十羽謂之防百羽謂之緷【別羽數多少之名周官羽人所言與此小異防音篆緷音衮】木謂之虡【縣鐘磬之木橫曰筍植曰虡】旄謂之�【旄牛尾也舞者所執�音卑】菜謂之蔌【防音逑菜茹之總名】白蓋謂之苫【白茅苫也茅之蓋屋必爲苫故曰白蓋】黃金謂之璗其美者謂之鏐白金謂之銀其美者謂之鐐鉼金謂之鈑錫謂之鈏【此別金錫之異名也璗音蕩鏐音畱鐐音遼鉼音餅鈑卽供金鈑謂旅於上帝則供金鈑音版鈏音丈引之引】象謂之鵠角謂之觷犀謂之剒木謂之剫玉謂之雕【此別其治朴之名朴未成器也觷音嶽剒音錯剫音鐸】金謂之鏤木謂之刻骨謂之切象謂之磋玉謂之琢石謂之磨【此皆治而爲器之別名】璆琳玉也【二者美玉之名】簡謂之畢【簡札也古未有紙載文於竹簡】不律謂之筆【緩聲爲不律急聲爲筆郭云蜀人呼筆爲不律許愼云吳人謂之不律觀作爾雅者多用江南音命物恐許氏之言是矣】滅謂之點【以筆滅字也】絕澤謂之銑【銑金之最有光澤者】金鏃剪羽謂之鍭骨鏃不剪羽謂之志【鏃箭頭也】弓有緣者謂之弓無緣者謂之弭以金者謂之銑以蜃者謂之珧以玉者謂之珪【緣纏也有以纏束而漆之者有不用纏束而不漆者金蜃玉三者皆可飾弓兩頭因取其類以爲名耳蜃蚌也珧音姚】珪大尺二寸謂之玠璋大八寸謂之琡璧大六寸謂之宣肉倍好謂之璧好倍肉謂之瑗肉好若一謂之環【此別珪璧之屬也珪璧皆所執之玉珪類笏璋半珪也璧狀如大環宣卽漢郊祀志所謂有司奉瑄玉是也肉邊也好呼報反孔也執璧必手拏其孔】防綬也【卽佩玉之組所以連繋瑞玉者因通謂之防以其所佩之玉曰璲故云然】一染謂之縓再染謂之赬三染謂之纁靑謂之蔥黑謂之黝斧謂之黼【此別色之異也縓七戀反紅色赬赤色纁絳色蕙淺靑色黝黒色黼畫斧形】邸謂之柢【邸人之所止也柢乃木之根本是亦其所止也故邸可謂之柢】雕謂之琢【治玉之名】蓐謂之玆【玆蓐席也桓十六年公羊傳曰屬負玆】竿謂之箷【以竿爲衣架曰箷音移】簀謂之第【簀薦下竹簿第側使反】革中絕謂之辧革中辧謂之韏【皮去毛曰華中斷之曰辧復中分其辧則曰韏音眷】鏤防也【刻鋖物爲防蘇婁反】卣中尊也【不大不小者】

釋樂第七

宮謂之重商謂之敏角謂之經徵謂之疊羽謂之桺【此釋五音之異名也】大瑟謂之灑【瑟登歌所用之樂郭雲長八尺一寸廣一尺八寸二十七】大琴謂之離【廣雅云琴長三尺六寸六分五此古制也後人加少宮少商二是爲七也大琴之制未聞或曰二十七】大謂之鼖小者謂之應【鼖長八尺革四尺應小蓋鼙之屬在大側】大磬謂之毊【郭云毊形似犂錧以玉石爲之錧犂曲刃也馨虛驕反】大笙謂之巢小者謂之和【笙斬匏爲底其中列管施簧於管端故謂笙爲匏亦謂之簧也大者十九簧小者十三簧簧管中之金薄鐷也】大篪謂之沂【郭云篪以竹爲之長尺四寸圍三寸一孔上出寸三分名翹橫吹之小者尺二寸廣雅云八孔沂音銀】大塤謂之嘂【塤亦作壎音喧燒土爲之大如鵝子鋭上平底形如稱錘六孔小者如雞子】大鐘謂之鏞其中謂之剽小者謂之棧【鏞亦謂之鑮東晉防稽剡縣人家井中得一鐘長三寸口徑四寸上有銘古文云棧剽音瓢棧音盞】大簫謂之言小者謂之筊【簫一名籟大者編二十三管長尺四寸無底小者十六管長尺二寸有底筊音爻】大管謂之簥其中謂之篞小者謂之篎【管如笛形小並兩管而吹之大者曰簥音嬌不大不小者曰篞乃結反小者曰篎音眇】大籥謂之產其中謂之仲小者謂之箹【郭云籥如笛三孔而短廣雅云七孔毛氏詩傳云六孔是則其制有不同者耳箹音渥】徒鼔瑟謂之步徒吹謂之和徒歌謂之謡徒擊謂之咢徒鼔鐘謂之修徒鼔磬謂之寋【徒獨也和胡臥反寋音蹇】所以鼔柷謂之止所以鼔敔謂之籈【合樂用柷止樂用敔柷如漆桶方二尺四寸深尺八寸中有椎柄合樂之時投椎於桶中而撞之止者其椎之名也敔如伏虎背上有二十七鉏鋙籈用篦櫟之遂止樂音眞】大鞀謂之麻小者謂之料【鞀如而小持其柄搖之旁耳還自擊料音聊】和樂謂之節【節相也樂記云治亂以相注云相卽柎也亦以節樂以韋爲囊而實以糠】

釋天第八

穹蒼蒼天也【桑柔云以念穹蒼】春爲蒼天夏爲昊天秋爲旻天冬爲上天

四時

春爲靑陽夏爲朱明秋爲白藏冬爲英四時和謂之玉燭春爲發生夏爲長嬴秋爲收成冬爲安寧四時和爲通正【此五者又其別號也】謂之景風【據下文敵體則此上容有二句亡焉】甘雨時降萬物以嘉謂之醴泉【言甘雨降萬物嘉則地出醴泉醴泉者泉水味甘如醴】

祥

谷不熟爲饑蔬不熟爲饉果不熟爲荒仍饑爲薦

災

太歲在甲曰閼逢在乙曰旃蒙在丙曰柔兆在丁曰彊圉在戊曰著雍在己曰屠維在庚曰上章在辛曰重光在壬曰黓在癸曰昭陽【著直略反】

歲陽

太嵗在寅曰攝提格在卯曰單閼在辰曰執徐在已曰大荒落在午曰惇牂在未曰協洽在申曰涒灘在酉曰作噩在戍曰閹茂在亥曰大淵獻在子曰困惇在醜曰赤奮若載嵗也夏曰嵗商曰祀周曰年唐虞曰載【涒湯昆反閹音掩困惇音頓】

嵗名

月在甲曰畢在乙曰橘在丙曰修在丁曰圉在戊曰厲在己曰則在庚曰窒在辛曰塞在壬曰終在癸曰極【塞先北反】

月陽

正月爲陬二月爲如三月爲寎四月爲餘五月爲臯六月爲且七月爲相八月爲壯九月爲十月爲陽十一月爲辜十二月爲塗【陬側畱反寎音柄且子余反相息亮反】

月名

南風謂之凱風東風謂之谷風北風謂之涼風西風謂之泰風【桑柔云泰風有隧】焚輪謂之頽扶搖謂之猋【皆暴風也焚輪自上而下扶搖自下而上】風與火爲庉【庉熾盛貌徒衮反】回風爲飄【回旋也】日出而風爲防風而雨土爲霾陰而風爲曀【此並釋終風辭也】天气下地不應曰雺地气發天不應曰霧霧謂之晦【雺卽蒙也音蒙洪範曰蒙常風若雺謂蒙昧晦謂晦防】防蝀謂之雩防蝀虹也蜺爲挈貳弇日爲蔽云【雄曰虹色鮮明雌曰蜺色黯�挈貳文見尸子虹蜺朝見西暮見東日中則見天中故暈气弇日】疾雷爲霆霓【謂霹靂也】雨防爲霄雪【防亦作霰霰冰雪雜下故謂之消雪霄卽消也】防雨謂之涷小雨謂之霢霂久雨謂之淫淫謂之霖濟謂之霽【涷音東郭云江東呼夏月防雨爲涷雨左傳雲雨自三日已往爲霖霽雨止也】

風雨

壽星角亢也【二十八宿起於角亢亢音剛】天根氐也天駟房也【房爲天馬主車駕故亦爲天駟】大辰房心尾也大火謂之大辰【大火心星】析木謂之津【卽漢津】箕斗之間漢津也【箕龍尾斗南斗天漢之津梁】星紀斗牽牛也枵虛也顓頊之虛虛也北陸虛也【虛星在辰爲枵居躔度爲北陸在地爲顓頊之虛】營室謂之定【定多佞反正也室星昬正見南方則興土功營宮室之時故曰營室之】娵訾之口營室東璧也降婁奎婁也大梁昴也西陸昴也濁謂之畢【畢星一名濁實沈所次故有沈濁之名焉】咮謂之桺【咮朱鳥之口】柳鶉火也北極謂之北辰河謂之牽牛明星謂之啟明【啟音啟明星太白也晨見東方】彗星爲欃槍【亦謂之孛乃妖變之星也欃初銜反】奔星爲彴約【奔星流星也彴蒲渥反此篇大槪釋十二辰所次據壽星大辰析木星紀枵娵訾降婁大梁實沈鶉首鶉火鶉尾此當偹載不應遺卻實沈鶉首鶉尾恐是簡編之失】

星名

春祭曰祠夏祭曰礿秋祭曰嘗冬祭曰烝祭天曰燔柴【祭天之禮積柴以實牲醴玉帛而燔之使气臭上逹於天】祭地曰瘞埋【祭地之禮旣祭埋牲玉】祭山曰庪縣【庪居委反埋也或以牲幣埋於山或縣於林中】祭川曰浮沈【投祭水中或浮或沈】祭星曰布【以祭布露於地】祭風曰磔【披磔性體而祭之郭云今俗當大道中磔狗云以止風此其象也】是類是禡師祭也【師出徵伐必類於上帝謂祭天也禡於所徵之地謂兵祭也】旣伯旣禱馬祭也【伯馬祖也旣伯旣禱言禱於馬祖爲擇吉日之辭故依本文重言旣焉】禘大祭也【新列序昭穆之祭】繹又祭也【祭明之日尋繹復祭】周曰繹商曰肜夏曰復胙【宣八年壬午猶繹商書髙宗肜日復祚未見所出】

祭名

春獵爲搜夏獵爲苗秋獵爲狝冬獵爲狩宵田爲獠【宵田夜獵也獠音遼管子曰獵獠畢弋】火田爲狩【縱火而獵也】乃立冢土戎醜攸行【冢土大社戎醜大眾】起大事動大眾必先有事乎社而後出謂之宜【周官大祝云大師宜於社】振旅闐闐【振旅整眾也闐闐聲】出爲治兵尙威武也【幼賤在前貴勇力】入爲振旅反尊卑也【尊老在前復常儀】

講武

素錦綢杠纁帛縿素陞龍於縿練旒九飾以組維以縷【綢韜也音叨杠音江旗竿也纁絳色縿音衫眾旒所著者練絳練也組綦組也縷朱縷也先以白地錦韜旗竿則以絳帛爲縿著於素錦又畫白龍於縿令上向則以絳練爲九旒著於縿則以綦組飾旒之邊則以朱縷維持其旒令不曵地此並一旗之制也】緇廣充幅長尋曰旐繼旐曰斾【緇黒色帛也廣古曠反全幅長八尺屬於杠曰旐又以帛續旐末爲燕尾者曰斾】注旄首曰旌【注繋也繋旄牛尾於竿首曰旌其下亦有旒郭云如今之幢】有鈴曰旂【縣鈴於竿首畫二龍相交】錯革鳥曰旟【錯雜以五采也革急也晝急疾之烏於縿蓋鷹隼之屬】因章曰旃【以白練爲旒因其文章不復晝之周禮云通帛爲旃】

旌旗

釋地第九

兩河間曰冀州【河大河也東河之西西河之東是其境】河南曰豫州【自河南至江漢】河西曰雝州【雝於用反東距西河西距黒水】漢南曰荊州【自漢水南至衡山之陽】江南曰揚州【江大江也自江以南是其境】濟河間曰兗州【東南距濟西北距河】濟東曰徐州【濟束而南也】燕曰幽州【今燕薊是其地郭解云自易水至北狄】齊曰營州【今營丘也郭云自岱東至海此蓋殷制】

九州

魯有大野【舊云在魯西髙平距野縣東北大澤按鉅野今濟州治】晉有大陸【今懷州修武縣吳澤是】秦有楊陓【郭云在扶風汧縣西按汧今隴州汧源陓於於反】宋有孟諸【在南京虞城西北十里】楚有云夢【江北爲云江南爲夢云今之玉沙監利景陵等縣是夢今之公安石首建寧等縣是】吳越之間有具區【今平江吳縣南太湖是禹貢曰震澤】齊有海隅【齊地束濵海此營州藪也】燕有昭余祁【郭云太原鄔陵縣北九澤是】鄭有圃田【圃田一名原圃在開封中牟縣西北七里鄭州管城縣東三里其澤東西五十里南北二十六里西限長城東極官渡上承鄭州管城縣界曹家陂又益西北流爲二十四小陂小鵠大鵠小斬大斬之類】周有焦防【郭云今扶風池陽縣瓠中是按此今在隴州汧陽縣北】

十藪【大澤曰藪】

東陵阠南陵息愼西陵威夷中陵朱滕北陵西隃鴈門是也【阠音信隃音戍西隃卽鴈門也鴈門山在今代州余未詳】陵莫大於加陵【未詳所在】梁莫大於湨梁【湨古壁反梁隄也湨水之隄也舊雲湨水出河內軹縣東南至溫入河按軹唐省入濟源今隸河陽】墳莫大於河墳【墳大防】

八陵

東方之美者有醫無閭之珣玗琪焉【醫無閭山名地理誌云在遼東無慮縣珣夷玉也玗石似玉者琪玉之可爲琪瑱者】東南之美者有會稽之竹箭焉【會稽山在今越州出箭竹】南方之美者有梁山之犀象焉【梁山在今汝州梁縣】西南之美者有華山之金石焉【華山在今華陰】西方之美者有霍山之多珠玉焉【在晉州霍邑】西北之美者有昆侖虛之璆琳瑯玕焉【山海經云昆侖之虛方八百里髙萬仞按其山在中國之外西境璆琳美玉瑯玕珠樹】北方之美者有幽都之筋角焉【幽都卽幽州在今燕筋角牛筋角也】東北之美者有斥山之文皮焉【斥山未詳文皮馬豹皮】中有岱嶽與其五穀魚鹽生焉【岱嶽泰山也今中國惟有竹箭金石筋角文皮五穀魚鹽之利如犀象與珠則生南海玉出於闐中國並無往往昔日有之後人采竭矣】

九府

東方有比目魚焉不比不行其名謂之鰈【音牒與塌鯊相類一眼兩魚相合乃得行今所在海中皆有郭云江南呼王余魚】南方有比翼鳥焉不比不飛其名謂之鶼鶼【山海經云崇吾山有鳥狀如鳧一翼一目相得乃飛鶼音兼】西方有比肩獸焉與卭卭岠虛比爲卭卭岠虛齧甘艸卽有難卭卭岠虛負而走其名謂之蟨【郭云今鴈門黃武縣夏屋山中有獸形如而大相負共行俗呼爲蟨鼠音厥】北方有比肩民焉疊食而疊望【此卽半體人也亦猶魚鳥之相合疊望備警急也】中有軹首蛇焉【卽歧頭蛇也所在或有之】此四方中國之異气也【四方中國廣大生妖異無足怪者】

五方

邑外謂之郊郊外謂之牧牧外謂之野野外謂之林林外謂之坰【郭云邑國都也假令百里之國五十里之界界各十里此則以意揣之然理當如此】下濕曰隰大野曰平廣平曰原髙平曰陸大陸曰阜大阜曰陵大陵曰阿可食者曰原【可食可種谷粟也】陂者曰阪【郭云阪陀不平】下者曰濕田一嵗曰菑【郭云今江東呼初耕地反艸爲菑】二嵗曰新田三嵗曰畬

野

東至於泰遠西至於邠國南至於濮鉛北至於祝栗謂之四極【皆四方極逺之國邠國非大王去邠之地】觚竹北戶西王母日下謂之四荒【觚竹在北北戶在南西王母在西日下在東皆四遠荒昧之國疑日下卽今日本】九夷八狄七戎六蠻謂之四海【此四夷皆際海故謂之四海九夷在東風俗通云一曰菟二曰樂浪三曰髙驪四曰滿飾五曰鳧更六曰索家七曰東屠八曰倭人九曰天鄙八狄在北風俗通云一曰天竺二曰咳首三曰僬嘵四曰跛踵五曰穿胸六曰�耳七曰狗軹八曰旁春七戎在西風俗通云六戎一曰僥夷二曰戎英三曰老白四曰耆五曰鼻息六曰天剛六蠻在南風俗通云五蠻一曰月支二曰穢貊三曰匈奴四曰單於五曰白屋據風俗通𨿽如此謂然觀今諸國所在或異於此如天竺月支在西�耳在南匈奴單於在北風俗通所記不必皆實聊備之耳】岠齊州以南戴日爲丹宂【岠去也齊中也】北戴斗極爲空桐【戴當也斗極極星也謂之天樞空桐北極山名】東至日所出爲太平西至日所入爲太蒙【淮南子曰入於蒙汜】太平之人仁丹宂之人智太蒙之人信空桐之人武

四極

釋丘第十【土之髙也而非因人】

丘一成爲惇丘成爲陶丘再成鋭上爲融丘三成爲昆侖丘【成猶層也惇頓也氓云至於頓丘陶丘今廣濟軍定陶城中有陶丘昆侖記丘昆侖山一名昆丘三重髙一萬一千里】如乘者乘丘【兗州乘氏有乘丘城郭云如乘者形如車乘也又云或謂乘乃稲田塍埒亦存二說】如陼者陼丘【陼音渚郭雲水中小洲爲渚】水潦所止泥丘方丘胡丘絕髙爲之京【爲當作謂因音訛文】非人爲之丘【當曰非人爲之謂之丘失謂之二文】水潦所還埒丘【埒畔也謂丘邊有界埒水繞環之】上正章丘【頂平】澤中有丘都丘當途梧丘途出其右而還之畫丘途出其前戴丘途出其後昌丘【前謂南後謂北】水出其前渻丘水出其後沮丘水出其右正丘水出其左營丘【渻所景反沮辭與反郭云今齊之營丘淄水過其南及東】如覆惇者惇丘【惇音堆祭祀受黍稷之器其形似簠簋覆惇者形如反惇也】邐迆沙丘【邐迆謂連接委曲也地理誌鉅鹿有紂所作沙丘臺在東北七十里】左髙咸丘右髙臨丘前髙旄丘【旄丘在臨河縣東四十步】後髙陵丘偏髙阿丘宛中宛丘丘背有丘爲負丘左澤定丘右陵泰丘【泰丘宋地】如畞畞丘【丘如田畞巷伯云猗於畞丘】如陵陵丘【陵大阜】丘上有丘爲宛丘【此釋上宛中宛丘也】陳有宛丘【今爲縣陳州治】晉有潛丘【郭云今在太原晉陽縣】淮南有州黎丘【郭云今在壽春縣】天下有名丘五其三在河南其二在河北【五丘未詳名號不知所在】望厓灑而髙岸夷上灑下不漘【灑先典反深也謂其下水深也夷平也不者衍字】隩隈厓內爲隩外爲隈【下二句釋隩隈也】畢堂墻【終南山道名畢其邊若堂之墻今長安縣西有畢陌】重厓岸【兩厓相累也】岸上滸【緜云率西水滸】墳大防【防隄】涘爲厓【謂水邊】窮瀆汜【汜音似水無所通】谷者溦【謂汜通於谷則曰溦音眉】

丘厓岸

釋山第十一

河南華河西嶽河東岱河北恆江南衡【華山在華陰嶽卽吳嶽在隴州岱泰山在兗州恆常山在定州曲陽衡山本屬衡州近屬潭州此五山者以爲中國之名山也】山三襲陟【襲重也重亦層也】再成英一成伾【大伾山在黎陽南七里】山大而髙崧【崧中嶽在河南登封】山小而髙岑鋭而髙嶠卑而大扈小而眾巋小山岌大山峘屬者嶧【巋丘鬼反岌魚泣反峘音桓屬謂相連屬嶧山在兗州鄒縣斷續二十里】獨者蜀【蜀山川濟州】上正章宛中隆山脊岡未及上翠微【正平也宛髙也未及上者謂未及頂上在旁陂陀之處也一說山气靑縹色曰翠微義與此異】山頂冢崒者厜防【頂巓也崒山巓之末此釋十月山冢崒崩之文厜防猶崔嵬也與詩崔嵬同音】山如堂者密【形似堂室尸子曰松栢之鼠不知堂密之有密摐】如防者盛【防隄也】巒山嶞【嶞山形狹長周頌云嶞山喬嶽】重甗隒【甗言遠反甑也山形如累甑隒音儼】左右有岸厒【兩旁有水岸也厒口閤反】大山宮小山霍小山別大山鮮【宮繞也謂大山圍繞小山曰霍小山別於大山不相連屬者曰鮮】山絕陘【中斷也】多小石磝多大石礐【磝苦交反礐音角】多艸木岵無艸木峐【峐卽屺也屺岵並釋陟岵文】山上有水埒夏有水冬無水澩【澩音學有水停水也】山豄無所通谿【豄卽瀆也】石戴土謂之崔嵬土戴石爲砠【此釋卷耳文】山夾水澗陵夾水澞山有穴爲岫山西曰夕陽山東曰朝陽【澞音虞陽日也日出沒皆於山隱見焉】泰山爲東嶽華山爲西嶽霍山爲南嶽恆山爲北嶽嵩髙爲中嶽【霍山卽天柱山漢武帝以衡山遼曠移其神於此號爲南嶽在今壽州霍山土人亦呼爲南嶽也】梁山晉望也【晉國所望祭之山在同州夏陽西北】釋水第十二

泉一見一否爲瀐井一有水一無水爲瀱汋【瀐音纎瀱音計汋什捉反一猶時也】濫泉正出正出湧出也沃泉縣出縣出下出也【采菽云觱沸檻泉卽濫也縣出從上澑也】氿泉穴出穴出仄出也【大東云有冽氿泉】湀辟流川過辧回川【湀音揆回旋也】灉反入【河水決出復還入也】潬沙出【郭云今河中呼水中沙堆爲潬音但按今錢塘亦有此語】汧出不流歸異出同肥【泉水雲我思肥泉】瀵大出尾下【尾猶底也言其源深大出於底下者名瀵郭云今河東汾陰縣有水口如車輪許濆沸湧出其深無限名之爲瀵馮翊邰陽縣復有瀵亦如之相去數里而夾河河中陼上又有一瀵瀵源皆濳相通出汾陰者人壅其流以爲陂種稻呼其本所出處爲瀵魁】水醮曰厬【醮盡也厬音軌】水自河出爲灉濟爲濋汶爲灛洛爲波漢爲濳淮爲滸江爲沱濄爲洵潁爲沙汝爲濆【皆大水別出爲小水之名灉禹貢灉沮防同濳沱並見禹貢汝濆見周南余未詳濄烏禾反】水決之澤爲汧【水決入澤中也故前言汧出不流】決復入爲汜【召南云江有汜】河水淸且瀾漪大波爲瀾小波爲淪直波爲徑【此並釋伐檀文】江有沱河有灉汝有濆【此則前義未審重言之意】滸水厓水艸交爲湄【江漢云江漢之滸巧言云居河之麋麋卽湄】濟有深渉深則厲淺則揭揭者揭衣也以衣渉水爲厲潛行爲泳【泳沒行水底】泛泛楊舟紼縭維之紼也縭緌也【音律維舟大索縷系也】天子造舟諸侯維舟大夫方舟士特舟庶人乘泭【此言橋渡有尊卑之制造七到反造舟比船也大明云造舟爲梁維連四船方並兩船泭與桴同卽木筏也據此亦書生牽於禮制之遇夫梁航本爲渡水設也不過隨其闊狹淺深之施不可士特舟過廣渡則不敢往諸侯維舟遇尋尺之水則不復行寧有此理乎】水注川曰谿注谿曰谷注谷曰溝注溝曰澮注澮曰瀆【此言諸小水之所注入漸大則名異而非谿注谷谷注溝也】逆流而上曰溯洄順流而下曰溯遊【並釋蒹葭文】正絕流曰亂【禹貢亂於河】江河淮濟爲四瀆四瀆者發源注海者也【中原之地諸水所流皆歸此四瀆惟此四瀆得專達海故爲瀆祠焉】

水泉

水中可居者曰洲小洲曰陼小陼曰沚小沚曰坻人所爲爲潏【人力所爲也】

水中

河出昆侖虛色白【昆侖西極之山山海經云河出昆侖西北隅虛山下基也】所渠並千七百一川色黃【謂河初出水色淸色至並千七百渠而爲一川則眾流所防沙壤混淆遂爲黃河】百里一小曲千里一曲一直【河自河陽以下經沙壤曲直無定流此謂河陽以上也】

河曲

徒駭太史馬頰覆鬴胡蘇簡絜鉤盤鬲津【溝洫志漢成帝時河隄都尉許商上言古記九河之名有徒駭胡蘇鬲津今見在成平東光鬲縣界中自鬲津以北至徒駭其間相去二百里是九河所在徒駭最北鬲津最南徒駭在成平胡蘇在東光鬲津在鬲縣又知其餘六河以次推之曰太史曰馬頰曰覆釡在東光之北成平之南曰簡曰絜曰鉤盤在東光之南鬲縣之北今按圖志瀛州有成平故城又有徒駭河永靜軍有東光縣東連滄州有胡蘓亭�因河命而凔州復有鬲津鉤盤太史河之名鬲縣故城在徳州與滄比境庶可攷焉】

九河

自釋地已下至九河皆禹所命也【言山川自有舊名禹治水後更命焉】

爾雅注卷中﹤經部﹐小學類﹐訓詁之屬﹐爾雅注﹥

欽定四厙全書

爾雅注卷下

宋鄭樵撰

釋艸第十三

蒮山韭茖山蔥葝山防蒚山蒜【蒮音育茖音格葝音勍防卽薤字蒚音力山中亦有此種頗與家園種植相類】薜山蘄【薜音百蘄音芹當歸也葉似蘄而大】椵木權櫬木槿【卽朝生暮落花也今亦謂之木槿一名椵音叚一名櫬音櫬一名王蒸一名舜華】術山薊【蒼術也音計】楊枹薊【白術也】葥王蔧【椶櫚也葉可爲帚蔧葥音箭蔧音邃】菉王芻【藎艸亦名菉蓐音菉】拜蔏藋【藋徒弔反疑卽商陸】蘩皤蒿【舊云白蒿見本艸】蒿菣蔚牡菣【靑嵩也郭云今人呼靑蒿香中炙啖者爲菣去刃反牡菣無子者蔚音尉】齧雕蓬薦黍蓬【雕蓬米茭也其米謂之雕胡黍蓬野茭也以只可爲薦故曰薦】鼠莞【龍須艸生山谷以可爲席故有莞名音婢莞音官】葝鼠尾【鼠尾艸亦可染皁】菥蓂大薺【菥音惜蓂音覓極似薺菜但葉差大而莖稍髙耳一名馬辛一名大蕺一名蔑菥】蒤虎杖【所在有之只名虎杖莖葉班赤犬柢似馬蓼但無毛耳蒤音塗】孟狼尾【郭云似茅今人亦以覆屋】瓠棲瓣【瓣方莧反瓠核也】茹藘茅搜【今之蒨艸可染絳】果臝之實栝樓【今亦曰苽蔞】荼苦菜【生山谷味苦今人呼苦益】萑蓷【萑音佳蓷也曰反益母也俚呼盆母艸一名茺蔚】虉綬【虉音逆郭云小艸有雜色似綬疑卽赤孫施艸也】粢稷【今謂之穄五穀之長故以爲粢盛狀如蘆荻結穗亦相似】眾秫【黏粟也本名粱眾音中】戎叔謂之荏菽【大豆也】卉艸【百艸總名】萒雀弁【萒音兗未詳】蘥雀麥【蘥音藥卽燕麥也苗似小麥而弱實似穬麥而細所在有之】蘾烏薞萰菟荄蘩菟蒵【蘾戶怪反薞音孫萰音練菟音皆未詳】蔩菟苽【卽土瓜也俗呼新羅葛月令謂之王瓜蔩音演】茢薽豕首【茢音列薽音眞天名精也今謂之火薟】荓馬帚【地帚也似蒿蓍可爲帚荓音瓶】防懷羊【防胡罪反未詳】茭牛蘄【馬蘄也今謂之胡蘄】葖蘆萉【萉卽菔字誤也俗呼蘿匐】淔灌【淔音敕未詳】茵芝【苬音囚芝菌屬瑞艸也】筍竹萌簜竹【簜竹別名儀禮簜在建鼓之間音蕩】莪蘿【莪蒿也本艸謂之廩蒿似艾而細可食】苨菧苨【苨音禰菧音底薺苨也】絰履【未詳】莕接余其葉苻【今水荇也蔓鋪水上】白華野菅【小雅云白華菅兮今亦謂之菅似茅而髙大】薜白蘄【卽上山蘄】菲芴【卽土瓜也】葍防【卽商陸也葍音福防音富】熒委萎【萎蕤也熒音迥】葋艼熒【葋音劬艼音朾未詳】竹萹蓄【卽萹竹也衞風雲菉竹猗猗萹匹善仄】葴寒漿【葴音鍼今酸漿艸亦名苦耽】薢茩芵茪【薢音皆茩音狗芵音決茪音光決明菜】莁荑蔱蘠【今亦謂之莁荑然當入木部】瓞瓝其紹瓞【郭云俗呼瓝瓜爲瓞紹者瓜蔓緒亦著子但小如瓝步角反】芍茈【今亦謂之鳧茈根作小塊生水田中可食】蘱薡蕫【似蒲而細可爲屩亦可爲席蘱薡蕫音類鼎童】蕛苵【似稗而小蕛音啼苵音疊】鉤芺【苦芺也今謂之雞頭】防鴻薈【卽防菜也似韭而大薈音防】蘇桂荏【今只謂之蘇以其香似桂莖葉似荏故曰桂荏】薔虞蓼【虞蓼澤蓼也生水中者】蓧蓨【卽苕也蓧蓨音條惕】虋赤苗【靑門赤粱粟也】芑白苗【白粱粟】秬黑黍秠一稃二米【秠赤黑黍之有二米者】稌稻【水田所種曰稻】葍藑茅【商陸有二種赤者爲藑茅】臺夫須【卽雲臺菜舊說以爲莎艸】藆藅【上音蹇下音伐未詳】莔貝母【今常用之藥莔音萌】荍蚍衃【蜀葵也荍蚍衃音翹毗浮】艾冰臺【今艾蒿】蕇亭歷【葉似芥子似車前子亦常用之藥蕇音典】苻鬼目【莖葉如苦耽實似耳璫兒童或食之】薜庾艸【藤生蔓延墻樹間花生頗似薜荔】蔜【蔜音遨嫂縷蘩蔞也可爲菜茹兼作牙藥】離南活茺【通艸也瓤白可作婦人首飾萒音奪】蘢天蘥【蘢音龍未詳】須葑蓯【菇葑也積舊茭頭而成封筏者葑方孔反蓯音總】蒡隱荵【牛蒡也亦可瀹食葉如芥蒡滂廣反荵音忍】莤蔓於【郭云艸生水中一名軒於江東呼莤音猶】蓾蔖【苴艸也可爲屨生鹵地蓾音魯蔖才古反】柱夫搖車【柱夫音主扶郭云蔓生細葉紫華可食今俗呼曰翹搖車】出隧蘧蔬【菌類生菇艸中美可食】蘄蘪蕪【卽芎防葉昌攺反】茨蒺蔾【蔓生布地子有三角似菱而小】蘮蒘竊衣【郭云似芹可食子大如麥兩兩相合有毛著人衣故俗云鬼麥蘮挐音計如】髦顚蕀【音棘大防也一名女術】雚芄蘭【雚音貫卽蘿摩菜蔓生斷之有白汁可啖】莐藩【蓐音覃知母也】蕍蕮【音兪昔澤瀉也】蔨鹿藿其實莥【蔨俱隕反藿音霍莥女九反鹿豆也苗似豌豆蔓生亦可爲菜根黃而香】薃侯莎其實媞【卽莎艸或云卽香附子亦名莎艸其根生塊似實爾雅誤以爲實也如莎艸之類皆無實薃媞音浩提】莞苻蘺其上蒚【卽蒲也西人呼蒲爲莞蒲謂其首爲臺江東謂之苻蘺其上臺莖別名蒚音翮】荷芙蕖其莖茄其葉蕸其本蔤其華菡萏其實蓮其根藕其中的的中薏【本謂近根處白莖也實謂蓮房的謂子薏蓮子中苦心茄蕸蔤音加遐密菡戶感反萏徒感反】紅蘢古其大者蘬【紅艸也似蓼而髙大多毛故謂之馬蓼蘬丘軌反】蒫薺實【薺子也蒫才何反】黂枲實【黂扶刃反大麻子】枲麻【枲卽大麻也可爲布】須薞蕪【一名葑卽蔓菁也】菲蒠菜【卽遂菜也蒠音息】蕢赤莧【莧有赤白二種】蘠蘼虋冬【今謂之天門冬其蔓葉可愛蘼音美】萹苻止【萹音偏亦蒲類】濼貫眾【音爍卽鳯尾艸根】莙牛薻【莙其隕反薻音藻水藻之類而葉差大生水底】蓫薚馬尾【卽商陸蓫他六反薚他羊反】萍蓱【浮萍也今謂之薸】其大者蘋【舊說卽萍類而大者按萍屬不可食此必蒓類葉亦圜浮水上如萍也蓱音瓶】�菟葵【見本艸郭云似葵而小葉狀如藜有毛汋啖之滑�音希】芹楚葵【芹菜也】藬牛蘈【卽羊蹄菜藬吐回反蘈音頽】藚牛唇【狀似麻黃亦謂之續斷其節拔可復續生沙阪藚音續】蘋藾蕭【蔞蒿也】連異翹【亦名旱蓮狀似當歸而非鱧腸也本艸謂之連翹】澤烏蕵【卽前蘾也】撗目【郭云一名結縷俗呼箏艸】釐蔓華【郭云一名蒙華】蔆蕨攗【芰也今亦謂之蔆攗音睂】大菊蘧麥【瞿麥也叢生莖細弱今人多植庭院間其花與葉皆可愛故有南天竹之名】薜牡�【未詳薜音百】葥山莓【樹生其子可食俗呼桑莓莓亡救亡佩二反】齧苦菫【卽菫葵也葉似桺子如米汋食之滑】藫石衣【藫音覃水中苔也可食】蘜治墻【音菊今黃菊也】唐蒙女羅女羅菟絲【卽菟絲也此有四名】苗蓨【未詳】茥蒛盆【覆盆子茥蒛音奎缺】芨菫艸【烏頭也郭云江東呼爲董】虃百足【音纖未詳】菺戎葵【音肩卽蜀葵也】蘻狗毒【音計薊也俗呼雞項似芥而多刺】垂比葉【未詳】蕧盜庚【音復旋復似菊藥家多用】薴麻母【苴麻也以爲布喪服所用俗謂黃麻薴音寧】瓝九葉【其艸一叢九葉因葉命名】藐茈艸【今染紫之艸也茈音紫】倚商活脫【卽離南也俗謂通艸脫音奪】蘵黃蒢【蘵菜也俗呼竹茶可作葅葉似蒟醤葉蘵蒢音職除】藒車芞輿【蕓蒿也藒芞音挈气】權黃華【野決明】葞春艸【音弭芒艸也似菅】蔠葵蘩露【蔠葵一名承露見本艸菜部蔠音終】菋荎藸【菋音未荎直其反藸音除五味子也】蒤委葉【茅鍼也良耜云以茠荼蓼】皇守田【卽童粱也一穗未得數粒谷而易墮落明年復生故謂之守田】鉤藈姑【�音睽卽土瓜也一名王瓜】望乘車【郭云可以爲索長丈餘乘音繩】困衱袶【衱袶音卻絳未詳】欔烏階【欔音矍稂艸也亦云烏子連相著狀如齒可以染皁】杜土鹵【杜衡也葉似馬蹄故謂之馬蹄今南人誤作細辛用之】盱虺牀【蛇牀也甚香藥家多用之】蔝蔜【音米遨未詳】赤枹薊【卽白術】菟奚顆涷【款凍也涷音東今謂之款冬其花似枇杷花】中馗菌【地蕈也馗音逵】小者菌【此辧蕈大小也大者名中馗小者名菌】�小葉【未詳�音輒】苕陵苕黃華蔈白華茇【苕音調陵苕今謂之淩霄花本艸謂之紫葳蔓生依緣樹木皆黃花少見有白華者蔈茇音標沛】蘪從水生【艸從水生者曰蘪曰睂】薇垂水【薇菜生水邊】薜山麻【野薴也薴而自生於山谷者】莽數節【竹類也小實如木促節可爲杖數音朔】桃枝四寸有節【今桃枝竹可爲杖】粼堅中【竹類而中實粼音吝】簢筡中【竹類而中極虛簢筡音閔徒】仲無笐【篔簹竹笐音杭】防箭萌【箭萌箭竹筍也防音怠】篠箭【今箭竹小而希節】枹霍首素華軌鬷【皆未詳】芏夫王【卽咸艸也可爲屨生鹵地芏音杜】藄月爾【今謂綦蕨似蕨而大可食】葴馬藍【卽馬藍菜】姚莖塗薺【菥蓂也櫂莖髙於薺而相似】芐地黃【芐音戶】蒙玉女【卽女蘿也】拔蘢葛【似葛蔓赤有節其葉似淩霄花葉多蔓延籬落】藗牡茅【郭云白茅屬】菤耳苓耳【菤音捲舊說蒼耳非也此卽捲菜葉如錢細蔓被地】蕨【今蕨芽也所在山谷有之音鼈】蕎卭鉅【卽大防也】蘩由胡【未詳】莣杜榮【卽芒艸也似菅茅可爲履繩芒音忘】稂童粱【守田也俗呼鬼稻云米之所產一穗之間得一二谷而已】藨麃【地莓也多生園囿側子似覆盆亦可食藨逋苗反麃平表反】的薂【音亦卽蓮實】購蔏蔞【蔞蒿也】茢勃茢【音列石蕓也見本艸】葽繞蕀蒬【葽蒬音杳寃逺志也】茦刺【艸鍼刺人者也方言凡艸木刺人北燕翊鮮之間謂之茦音冊關西謂之刺】蕭萩【音秋卽靑蒿也或云牛尾蒿今藥家謂之靑葙子】海薻【今亦謂之海藻其狀如繅生海島蓋紫菜之類】長楚銚弋【銚音姚羊桃也藤生子赤狀如鼠糞故亦名鼠矢兒童食之】蘦大苦【舊謂廿艸近沈存中辧謂爲黃藥甚明】芣苢馬舄馬舄車前【今謂之車前艸】綸似綸組似組東海有之【綸音關鹿角菜也赤而攣屬似綸帶組海苔也似組綬或云綸卽昆布】帛似帛布似布華山有之【必藤蔓之煩有似布帛故名】苀東蠡【苀亡剛反薜荔也】緜馬羊齒【郭云艸細葉葉羅生而毛有似羊齒今江東呼爲鴈齒繅者以取繭緒據今人所用爲繭緒者多以蕨莽】萿麋舌【萿古活反郭云今麋舌艸春生葉似舌】搴櫃朐【音蹇巨劬未詳】蘩之丑秋爲蒿【醜種性也春時各有莖苗之異至秋惟有子皆相似而气味異此蘩謂皤蒿之蘩也】芺薊其實荂【芺音夭荂音桴此謂苦芺與苦薊莖頭結實皆有蓊臺其中茸茸然】蔈荂荼【蔈音標荼茅秀也】猋藨芀【苕也卽菅花可爲苕帚猋藨並必遙反芀音調】葭華【亦謂蘆花葭音叚】蒹薕【荻也蘆屬而小可爲箔】葭蘆【此卽蒹葭之葭謂蘆爾】菼薍【似葦而小實中菼他感反】其萌虇【音勸蘆筍也】蕍芛葟華榮【曰蕍曰芛曰葟曰華皆艸木榮也芛羊菙反】捲施艸拔心不死【捲施艸一名宿莽離騷云朝搴阰之木蘭兮夕擥洲之宿莽】荺茭【艸根嫩而可食者亦筍屬郭云江東呼藕紹緒如指空中可啖之者曰茭荺於閔反】荄根【別二名】攫橐含【未詳】華荂也【郭云江東呼華爲荂音敷】華荂榮也【轉相釋】木謂之華艸謂之榮不榮而實者謂之秀榮而不實者謂之英

釋木第十四

槄山榎【山楸也其材有文致中車版樂器盤合用槄音叨】栲山樗【山樗似樗而葉差狹樗木葉似椿江東呼爲虎目葉脫處有痕如樗蒱子又如眼目】柏椈【柏服餌家所重】髠梱【未詳梱苦門反】椵柂【白椵也樹似白楊其材耐濕椵柂音叚陁】梅柟【今梅子也柟而占反】柀煔【音彼杉杉木也】櫠椵【音廢賈大柚也大如�皮瓤極厚】杻檍【音狃億俗呼牛筋木其材堅靭中車輞及弓弩】楙木瓜【今多出宣州】椋卽來【椋音良椋子也其材亦堅靭】栵栭【音例而茅栗也郭云江東呼栭栗】檴落【檴音鑊郭云可以爲杯器據此則今檉杉也】柚條【今謂之柚似橘而大皮瓤厚】時英梅【雀梅也梅類而實小】楥櫃枊【音爰巨卬烏臼也葉可染皁子可作油燭】栩杼【柞木今人以爲梳】味荎著【釋艸已有此誤重出】藲荎【刺楡也有鍼刺如柘其葉如楡汋爲防美滑於白楡藲音歐荎大結反】杜甘棠【北人謂之杜梨南謂之棠梨】狄臧橰貢綦【皆未詳】朹檕梅【郭云朹樹狀如梅子如指頭赤色似小防可食朹檕音仇計】朻者聊【未詳朻音糾】魄榽橀【郭云魄大木細葉似檀今江東多有之齊人諺曰上山斫檀榽橀先殫按此俗呼朴樹其木如檀子大如梧桐子而黃榽橀音系醯】梫木桂【桂之厚皮者今人呼爲木桂大柢卽肉桂也梫音寢】棆無疵【今謂之釣漳】椐樻【音祛喟郭云腫節可爲杖按此木似藤節目相對今人以爲杖甚奇】檉河桺【殷檉也生水畔其葉經冬變紅】旄澤桺【杞桺也生澤中如蘆荻可編爲捲箱】楊蒲桺【水楊也可爲箭簳葉圜闊樹與桺相似故名楊桺采薇所謂楊桺依依左氏所謂董澤之蒲卽此也】權黃英輔小木【皆未詳】杜赤棠白者棠【此別棠棃赤白之異名】諸慮山櫐【山藤也詩稱葛藟本艸千嵗櫐櫐皆謂藤】欇虎櫐【虎豆也藤蔓林樹生莢有毛刺欇音渉】杞枸檵【枸杞也檵音計】杭魚毒【今南人謂之杭樹其皮可煎汁藏梅也】檓大椒【秦椒也與蜀椒相似稍大而香气減焉俗呼樛子】楰鼠梓【苦楸也】楓欇欇【音輒今只謂之楓木】寓木宛童【樹上寄生木也有二種一種葉圜名蔦一種似麻黃名女蘿】無姑其實夷【無夷也】櫟其實梂【亦謂之橡一名皁斗其實作梂音求似栗毬而小】檖蘿【山棃也】楔荊桃【音戛今櫻桃也】旄冬桃【今謂之旄桃冬熟藤生山谷】榹桃山桃【榹音斯今野出之桃味稍酸不解核】休無實李【一名趙李】痤椄慮李【今之麥李卽靑李也】駁赤李【粉李也赤而著粉此別李之屬異也】棗壺棗【郭云棗大而鋭上者爲壺】邊要棗【郭云子細腰今謂之鹿盧棗】櫅白棗【音齊郭云卽今棗子白熟】樲酸棗【今亦謂之酸棗孟子所謂養其樲棘】楊徹齊棗【未詳】遵羊棗【郭雲實小而園紫黒色俗呼爲羊矢棗孟子曰曾晳嗜羊棗】洗大棗【洗先典反郭云今河東猗氏縣出大棗子如雞卵】煮塡棗【未詳】蹶泄苦棗【子味苦】晳無實棗【不著子者】還味撚棗【郭云還味短味】櫬梧【梧桐也以其可爲棺襯故曰櫬】朴枹者【卽柞木也】謂櫬采薪采薪卽薪【櫬也采薪也卽薪也皆樵薪之異名爾】棪防其【音琰速郭云棪實似柰赤可食】劉劉杙【卽石橊本艸謂之安石橊】櫰槐大葉而黒【槐有二種大葉而黑者曰欀】守宮槐葉晝聶宵炕【聶音輒炕音亢槐葉晝聶合而夜炕布者名守宮槐】槐小葉曰榎【郭云槐當爲楸楸細葉者爲榎】大而皵楸【郭云老乃皮麄皵者爲楸皵音舄又音錯】小而皵榎【此別楸榎之異左傳曰使擇美檟】椅梓【梓今亦謂之梓木良材也】桋赤梀白者梀【俗呼斥木叢生可作籓籬大者任車輞梀山厄反】終牛棘【郭云卽馬棘也其刺麄而長】灌木叢木【周南雲集於灌木】瘣木苻婁【謂木病尪傴癭腫無枝條詩云譬彼瘣木疾用無枝瘣胡罪反】蕡藹【藹猶茂也】枹遒木魁瘣【魁瘣謂木叢攢迫而生者】棫白桵【卽山柘也桵音蕤】棃山樆【野出之棃小而酢】桑防有葚梔【辧音片半也桑樹一半有葚一半無葚曰梔】女桑桋桑【郭云今俗呼桑樹小而條長者爲女桑樹】楡白枌【音份今謂之楡其皮可屑食療饑】唐棣栘【音移移楊也亦名扶栘似白楊】常棣棣【郁李也】檟苦荼【茶也本艸謂之茗苦】樕朴心【俗呼朴樕其樹易大花葉似栗】榮桐木【卽梧桐】棧木幹木【郭云僵木也江東呼大觡】檿桑山桑【似桑而材尢靭可作弓及車轅檿烏黠反】木自柛立死椔蔽者翳【柛音申椔側吏反僕也皇矣云其椔其翳】木相磨槸棤皵梢梢櫂【槸樹或枝相磨剴者皵甲麄錯者梢擢無枝柯長而殺者槸措皵梢擢音勢錯舄朔濯】樅松葉柏身【樅七容反郭云今大廟梁材用此木尸子所謂松柏之鼠不知堂密之有美樅按此良材也今謂之松蘿】檜柏葉松身【檜似柏而茂人多植庭院】句如羽喬【郭雲樹枝曲巷如鳥毛羽】下句曰朻上句曰喬如木楸曰喬【郭云楸樹性上竦】如竹箭曰苞【箭竹叢生或言如竹箭之條直】如松柏曰茂如槐曰茂【松柏與槐極沃茂故取象焉】祝州木髦柔英【皆未詳】槐棘醜喬【槐棘之種性枝皆喬竦】桑柳醜條【抽長條也】椒榝醜莍【榝欓子茱萸亦謂之椴此類結子成毬朶】桃李丑核【謂子中有核人】瓜曰華之桃曰膽之棗李曰疐之樝棃曰鑽之【華胡化反半破也膽去毛也疐去柢也鉆去心也樝似棃而酢澀】小枝上繚爲喬無枝爲檄【繚音了謂小枝上擢繞大枝也檄音亦】木叢生爲灌

釋虫第十五

螜天螻【螜音斛夏小正三月螜則鳴卽螻蛄也似蟋蟀多在園中爲宂藏害殺毛】蜚蠦蜰【郭云蜰卽負盤臭虫按此亦謂之負蠜卽艸虫也春秋書蜚以其能害稼也蜚扶味反蠦蜰音盧肥】螾入耳【音引演蚰蜒也關東謂之螾以其狀亦有類蚯螾也能入人耳故亦名入耳】蜩蜋蜩螗蜩蚻蜻蜻蠽茅蜩蝒馬蜩蜺寒蜩蜓蚞螇螰【蜩卽蟬之異名此辧蟬之類也蜋蜩夏小正曰五彩具此卽四五月間小蟬有文彩先諸蟬而鳴者螗卽螗蜋也亦能在艸叢中鳴蜻蜻郭云如蟬而小引方言有文者謂之螓及夏小正鳴蚻虎懸以爲證按此卽一種蟬似蜻蜓其鳴無韻但札札然蚻音札蠽音節茅蜩似蟬而小有靑紅二種只在茅管中亦是五月時鳴蝒音緜馬蜩蟬類中最大者其聲響震巖谷寒蜩卽寒螿也一名蟪蛄月令七月寒蟬鳴卽此也蜓蚞音挺木螇螰郭云卽蝭蟧也一名蟪蛄齊人呼爲螇螰】蛣蜣蜣蜋【今人亦謂蜣蜋能取糞爲圜莊子曰蛣蜣之智在於轉丸蛣音詰】蠍蛣【蠍自是一種而此卽木中蠹虫也亦名蠍音歇又音曷】蠰齧桑【有長角斑黒色帶甲亦能飛俗呼山羊喜齧桑樹或云卽桑中蠹虫化而爲此也蠰音餉】諸慮奚相【未詳】蜉蝣渠略【似蜣蜋而小者文彩多靑黃色者】蛂蟥蛢【音拔黃瓶卽蜉蝣也容有小異郭云江東呼黃蛢蛢音瓶今謂蜉蛢】之權輿父守瓜【今瓜葉上黃甲小虫能飛喜食瓜葉匏上亦有之】蝚蛖螻【卽螻蛄也方言雲南楚謂之杜狗今閩人亦爲杜狗蝚蛖音柔尨】不蜩王蚥【未詳】蛄防彊防【郭云今米谷中蠧小黑虫是也建平人呼爲�子防音美】不過蟷蠰其子蜱蛸【蟷蠰卽螗蜋也蠰音箱蜱蛸音毗消螗蜋繭】蒺蔾蝍蛆【蜈蚣也】蝝蝮蜪【音緣覆陶郭云蝗子未有翅者】蟋蟀蛬【今人亦謂之蟋蟀一名靑楚人謂之王孫幽州人謂之促織蛬音拱又音笻】蟼蟇【卽蝦蟆蟼音驚】蛝馬防【郭云馬蠲虳俗呼馬�方言云馬蚿北燕謂之蛆�其大者謂之馬蚰蚰卽�也蛝防音銀棧】阜螽蠜艸螽負蠜蜤螽蜙蝑蟿螽螇蚸土螽蠰谿【此辧螽之類也阜螽蝗也艸螽艸虫也亦謂之蚱蜢蜙蝑音蒿胥一名蜙防卽一種大靑蚱蜢股長而鳴甚響螇蚸郭云似蜙防而細長飛翅作聲者蠰谿似蝗而小斑色多生園中郭云今謂之土�以其在土中也蠜蜤蟿蚸蠰音煩斯契歷攘】螼蚓蜸蠶【亦謂之防蟺江東呼寒蚓卽蚯蚓也螼引反蜸苦顯反】莫貈螳蜋蛑【螳蜋有蛑斧故曰螳蜋蛑貈音鶴】虰蛵負勞【音丁馨卽蜻蜓也亦謂之靑蛉】蜭毛蠧【蜭戶感反卽蛓也亦謂之螫虫其毛能毒人似蜂蠆】蟔蛅蟴【音黒髯斯黑毛虫也亦謂之蛓以其毛能黏著人故謂之炶蟴】蟠防負【蟠音煩甕底下白粉虫也】蟫白魚【音淫衣魚也亦謂之蠹魚以能蠹衣裳書帙一名炳魚一名蟫】防羅【蠶防也】螒天雞【音汗莎雞也一名酸雞一名樗雞黑身赤頭似斑貓】傳負版【未詳】彊蚚【音祈牛防也蠅類噉牛馬血】蛶何【未詳】螝蛹【蠶蛹也螝音圭】蜆縊女【音寅說文云蛻爲蝶也郭氏謂小黒虫赤頭喜經死故曰縊女】蚍蜉大螘小者螘蠪朾螘螱飛螘其子蚳【此辧蟻之類也蟻亦作螘大螘卽馬蟻也大而黑郭云俗呼馬蚍蜉小螘謂小黃蟻也以其種多故呼其名朾螘是一種大蟻赤色斑駁者飛螘凡蟻老則皆生翅能飛遂化爲他類矣蚳蟻卵也似飲粒亦可爲醤周禮醢人蜃蚳醢蠪朾螱蚳音聾丁尉池】次蟗防鼄防鼄鼄蝥土防鼄艸防鼄【此辧防鼄之類也方言云關西秦晉之間謂之鼄蝥關東趙魏之郊謂之防鼄在土中布网者曰土防鼄在艸中布网者曰艸防鼄土中者能毒人俗謂天虵蠹蝥音秋謀】土蠭木蠭【在土中作窠者曰土蠭在木上作房者曰木蠭】蟦蠐螬【糞土中大白虫也蟦音蕡】蝤蠐蠍【木中蠧虫也方言云關東謂之蝤蠐梁益之間謂之蠍】威委黍【卽防負也音伊】蠨蛸長踦【小防鼄長腳者俗呼喜子踦巨綺反】蛭蝚至掌【未詳】國貉虫蠁【郭云今呼蛹虫爲蠁廣雅云土蛹蠁虫】蠖蚇蠖【郭云今蝍說文云蠖屈伸虫也】果臝蒲盧螟蛉桑虫【蒲盧俗謂之蠮螉蓋蠭類螟蛉桑上靑虫也蠮螉取以爲子者】蠍桑蠧【卽蛣】螢火卽炤【螢也腹下有光夜飛】密肌繼英【釋鳥有此誤重出耳】蚅烏蠋【郭云大虫如指似蠶見韓子】蠓蠛蠓【似蚋而小斜陽則羣聚鬭飛蠓莫孔反】王蛈蝪【防鼄類也一名螲蟷穴居布网宂口有蓋河北人呼蛭蝪音絰湯】蟓桑繭雔由樗繭棘繭欒繭蚢蕭繭【此皆蠶類吐絲成繭者食桑葉爲繭者曰蟓音象蓋蠶也或云野蠶食樗葉棘葉欒葉爲繭者曰雔音讎食蕭葉爲繭者曰蚢音杭蕭蒿也】翥醜罅螽醜奮彊醜捋蠭醜螸蠅醜扇【醜僻也猶人性之有僻然翥卽蛀字借用耳此卽蛀虫之有角甲者蓋齧桑類也罅張拆也此虫之僻在於張角拆甲艸虫之僻在於振股作聲彊蚚之僻在於以腳自摩捋螸音兪說文云垂腴也腴卽腹下也蠭之僻在於捲蠆向腹蠅之僻在於搖翅自扇以此使學者當究知物之情態也】食苗心螟食葉�食節賊食根蟊【四者並見大田詩螟極纎細在苗之心若木中有蠹然今農家忌大小署日降一種霏微者云卽此虫降也�詩作螣一種虫似螟蛉食苗葉而捲爲房賊卽艸虫類𨿽亦食葉好食節蟊未詳陸璣謂螻蛄據螻蛄𨿽宂土以居然亦取葉於宂中而食之元不食根惟陸田冇之】有足謂之虫無足謂之豸【丈爾反】釋魚第十六

鯉【今只謂之鯉】鱣【章連反黃鱏魚也短鼻口在頷下體有邪行甲無鱗大者長二三丈重千餘斤亦能化爲龍】鰋【今白魚也偃鼻向額故名】鮎【音黏今只謂之鮎郭云江柬通呼爲鮧】鱧【今只謂之鱧多在泥水中服食家忌食】鯇【華板反今鱏魚也其性健急鯉鱣鰋鱧鮎鯇六者之名顯而易識故但載之而已不復重釋也舍人以鯉爲鱧孫炎以鰋爲鮎誤矣】鯊鮀【音沙陀小魚體圜而有文常張口吹沙故亦名吹沙】鮂黑鰦【郭云謂卽白鯈江東呼爲鮂音囚樵又疑卽鮆魚背黑故亦名黑鰦音玆】鰼防【音習秋今泥防似鱔而小】鰹大鮦小者鮵【卽鱧也郭云今靑州呼小鱺爲鮵按鱺與鱧音義同鰹鮵音堅奪】魾大鳠小者鮡【郭云鳠似鮎而大白色魾鳠鮡音皮畫兆】鰝大鰕【郭云鰕大者出海中長二三丈須長數尺今靑州呼鰕魚爲鰝音鄷鄗按海中大鰕如臂者有之少見有許大者鰕今俗呼何蓋鰝之訛耳】鯤魚子【鯤凡魚子之總名亦謂之鰥】鱀是鱁【郭云鱀防屬也體似鱏尾如防魚大腹喙小銳而長齒羅生上下相銜魚鼻在額上能作聲少肉多膏胎生健啖細魚大者長丈餘江中多有之樵又疑卽鱁鮧也鱀音忌】鱦小魚【郭雲家語曰其小者鱦魚也今江東亦呼魚子未成者爲鱦音繩】鮥鮛鮪【鮪似鱣而小亦似鮎大者曰王鮪小者曰鮛鮪郭云建平人呼鮥子卽此魚也音洛鮛音叔】鯦當魱【鯦音咎海中黃魚也似鯿而大肥美多鯁江東呼其最大者爲當魱音胡】鮤鱴刀【音列蔑郭云今之鮆魚也亦呼爲魛魚按鮆魚所在有之】鱊鮬鱖鯞【音聿步厥帚郭云小魚也似鮒子而黒俗呼爲魚婢江東呼爲妾魚廣雅云鮒鰿也此似鰿之小者】魚有力者鰴【謂凡魚之健者總名鰴音徽】魵鰕【魵音墳據此所言卽鰕也然說文字林皆謂魵魚名出穢邪頭國郭氏引以爲證樵謂魵魚自有之而此所謂魵者乃鰕也不得引彼證此】鮅鱒【似鯶而小眼赤多生溪澗傳麗水底難网捕鮅音必鱒才損反】魴魾【鯿魚也魾音毗】鯬鯠【音犂來今鰻魚也亦呼鰻鯬】蜎蠉【井中小蛣蟩赤虫也一名子孑見廣雅蜎狂兗反】科斗活東【蝦蟆子未生腳者】魁陸【魁蛤也見本艸詳矣而郭氏謂爲蚶按蚶卽瓦隴也亦名蝛防輿此自殊】蜪蚅【未詳】鼁蟾諸在水者黽【鼁音去蟾諸似蝦蟇居陸地方家所謂蟾蜍卽此也黽似蝦蟇而大在池澤中亦名水雞亦名土鴨南人啖之諸音秋徐】蜌螷【音陛皮說文云修爲蠯圜爲郭氏云今江東呼蚌長而狹者爲蠯按今池澤中生蚌蛤有此圜長二種】蚌含漿【郭云卽蜃也按此今謂之珠母老能產珠其甲曰方諸照月生水故曰含漿】鼈三足能三足賁【今所在山谷池澤或有此二物能奴來反】蚹蠃螔蝓【音附螺移兪卽蝸牛也蓋蠃屬帶殻而行】蠃小者蜬【音含郭云螺大者如斗出日南漲海中可以爲酒杯按今所謂鸚鵡杯者是出海南】螖蠌小者蟧【埤蒼云螺屬郭氏謂或云卽彭螖也似蟹而小然據上下文合是螺屬也螖蠌蟧音滑澤勞】蜃小者珧【卽小蚌也一名玉珧可飾佩刀削者傳雲天子玉琫而珧珌是也山海經激女水中多蜃珧音遙】俯者靈仰者謝前弇諸果後弇諸獵左倪不類右倪不若【此辧之形體有異其名亦不同也俯頭低則其甲前覆下仰頭昻則其甲前偃而向上前弇謂其甲前橢長也後弇謂其甲後橢長也倪睨也五計反左睨者左顧之龜其甲亦偏向左右睨者右顧之龜其甲亦偏向右此以釋周禮龜人六龜也諸辭也不發聲也】貝居陸贆在水者蜬大者魧小者鰿貝貽貝余貾黃白文余泉白黃文蚆博而頯蜠大而險小而橢【此辧貝水陸大小文彩不同其名亦異也貝今曰瑇瑁蓋龜屬故說文云貝海介虫也其甲人之所寶古今以爲貨泉交易今盡出南蕃海中凡貝皆帶黃白色而有黑紫點貝者多黒文余貾者黃色而防白余泉者白色而防黃然皆有紫黑點舊說謂黃質而白文白質而黃文誤矣貝無此也頯者中央廣兩頭鋭蜠者大而污薄橢者小而狹長贆魧鰿貾蚆頯音摽抗積池巴逵責蜠求隕反橢他果反】蠑螈蜥蜴蜥蜴蝘蜓蝘蜓守宮也【今按小而靑者曰蜥蜴大而黃者曰蝘蜓最小在墻間砌下者曰守宮種類旣異而此釋爲一物恐亦未審也蠑螈音榮原】防蝁【防音疊郭云蝮屬大眼最有毒今淮南人呼蝁子音惡】螣螣蛇【郭雲龍類也能興雲霧而遊其中淮南云蟒蛇螣螣音朕騰】蟒王蛇【蟒蛇之大者曰王蛇音莽】蝮虺博三寸首大如擘【江淮以南曰蝮江淮以北曰虺此蛇傷人最慘毒博廣也言其身之廣擘拇指也樵疑擘爲臂之訛爾豈有身廣三寸而頭如拇指者擘音百】鯢大者謂之鰕【鯢雌鯨也大者長八九尺狀似鮎魚四腳前似獼猴後似狗聲如小兒啼今防庭多有之】魚枕謂之丁魚腸謂之乙魚尾謂之丙【以本有此名故作文字者象其形而爲之此則爲實文也如十日之字乃因音借此耳許氏妄以乙丙丁之字而取十日之義焉禮記內則魚去乙者謂魚日旁骨似乙文故亦爲乙然則乙似魚腸亦似目旁骨故兩得焉】一曰神龜二曰靈龜三曰攝龜四曰寶龜五曰文龜六曰筮龜七曰山龜八曰澤龜九曰水龜十曰火龜【神龜龜之最靈者靈龜其甲有文似瑇瑁而差薄耳一名觜一名靈蠵俗呼靈龜能鳴多出涪陵其甲可以辧攝音輒攝龜小龜也好食蛇故亦謂之蛇龜郭云腹甲曲折解能自張閉江東呼爲陵龜或言此龜乃蛇所化故頭尾似蛇俗呼鴦龜寶龜傳國者所寶文龜甲有文彩者河圖曰靈龜負書丹甲靑文筮龜常在蓍樷下者龜防傳曰蓍滿百莖其下必有神龜守之山澤水火之龜皆其所生之處也火龜蓋生於火者亦猶大山國所出火防是也郭氏謂物有含異气者不可以常理推然亦無所怪】

釋鳥第十七

佳其鳺鴀【亦曰祝鳩今所謂鵓鳩也謹願之鳥其指之之辭鳥之短尾者皆謂之佳惟夫不專名焉故指佳爲夫不也鳺方扶反鴀方浮反】鶌鳩鶻鵃【鶌居物反鶻鵃音骨嘲今謂之鸜鵒似山鵲而小尾短靑黑色多聲江東亦呼爲鶻鵃廣雅謂爲班鳩誤矣斑鳩卽鵓鳩也】鳲鳩鴶鵴【卽布谷也一名桑鳩一名擊谷江東呼爲獲豰禮記謂之鳴鳩鴶苦八反鵴音菊】鷑鳩鵧鷑【郭云小黑鳥鳴自呼江東名爲烏鵙按此似鸜鵒無冠而長尾多在山寺廚檻間今謂之烏鶂鷑音及鵧符悲反】鴡鳩王鴡【鳧類多在水邊舊說雕類誤矣鴡七徐反】鵅鵋防【音格忌欺郭云今江東呼鵂鶹爲鵋防亦謂之鴝鵅】鶅鵵軌【音緇兔未詳】鴗天狗【魚狗也似翡翠而小靑碧可愛鴗音立】鷚天鸙【郭云大如鷃雀色似鶉好髙飛作聲今江東名之曰天鷚音綢繆按此雀類似鶉而小尾長所在寒月多有之鸙音藥】鵱鷜鵝【今之野鵝鵱音六鷜力於反】鶬麋鴰【卽鶬鴰也】鵅鳥�【鵅音洛郭雲水烏也似鶂而短頸腹翅紫白背上緑色江東呼烏�音駮】舒鴈鵝【今之鵝也】舒鳧鶩【鴨也】鳽防防【音額交精水鳥也今亦謂之防防似鳧腳髙毛冠郭云江東人家飬之以厭火災也】輿鵛鷋【未詳鷋音徒】鵜鴮鸅【音啼鳥澤鵜鶘也形極大喙長尺餘頷下有胡大如數升好羣飛沈水食魚俗謂之淘河】鶾天雞【鶾音汗逸周書曰蜀人以文鶾文鶾者若翚雉按今有吐錦雞蓋雉類惟蜀中有之甚有文彩】鸒山鵲【今喜鵲也郭氏謂似鵲而有文彩長尾觜腳赤鸒音握】鷣負雀【鷣音淫郭云鷣鷂也江南呼之爲鷣善捉雀因名云音淫按此卽今之小鷂也蓋鶻類南方無鷹惟呼此爲鷹】齧齒艾【艾卽鴱也見下文】鶨防【鶨音彖郭云鴒鶨也俗呼癡鳥字林云句喙鳥按此蓋鴟類能捐雀句喙目圜黃可畏如拳大】老鴳【鴳音晏雀也舊注諸家皆斷老上屬曰鶨防老惟樊光斷鶨防爲句以老下屬據春秋九扈有桑扈老扈明矣】桑竊脂【郭云俗謂之靑雀按此鳥今謂之蠟觜性甚慧可教色防緑其觜似蠟竊古淺字言淺有脂色此所謂其觜之色也】鳭鷯剖葦【郭云好剖葦皮食其中虫因名云江東呼蘆虎似雀靑斑長尾鷯音遼】桃虫鷦其雌鴱【鴱音艾似黃雀而小一名鷦鷯一名鷦一名桃雀俗呼巧婦】鶠鳯其雌皇【神鳥也雞頭蛇頸魚尾龍文龜背燕頷麟前鹿後五色備舉髙六尺許京房云髙丈云出於束方君子之國飛則羣鳥從以萬數故鳯古作朋字】防鴒�渠【雀屬也長尾背上靑灰色腹白頸下黒飛則鳴行則搖】鷽斯鵯鶋【亦謂之雅烏蓋雀類差小多羣飛食穀粟俗呼必鳥鵯音匹聲相近】燕白脰烏【卽今白頸燕也】鴽鴾母【鸙也靑州呼鴾母曰防所化也鴽鴾音如謀】密肌系英【英雞也啄啖石英故謂名焉】巂周【子規也多出蜀巂郡故名焉蜀王望帝化爲子規巂希規反】燕燕鳦【此釋詩燕燕於飛文故重言之燕有二種前言白脰燕知此爲紫燕也】鴟鴞鸋鴂【陸璣諸儒皆謂爲巧婦今按景純說此及方言皆謂是鴟類據下言茅鴟怪鴟則此應是鴟屬無張得是巧婦鴞鸋鴂音遙寧決】狂茅鴟【郭云今鴟也似鷹而白】怪鴟【廣雅謂之鴟鵂郭云今江東通呼此屬爲怪鳥】梟鴟【訓狐也日瞑而夜作賈誼所賦鵩鳥是也其肉甚美可爲羹臛又可爲炙漢供禦物說文云梟食母不孝之鳥故冬至捕梟磔之字從鳥首在木上或說卽今伯勞也食母】鶛劉疾【未詳鶛音皆】生哺鷇生噣雛【鳥子生須母哺而食之者曰鷇古候反謂燕雀之類也生而能自噣食者曰雛謂雞雉之類也噣音啄】爰居雜縣【海鳥也嘗止於魯東門之外見國語又漢元帝時瑯琊有大鳥如馬駒時人謂之居縣音】春鳻鶞夏竊秋竊藍冬竊黃桑竊脂棘竊丹行唶唶宵嘖嘖【竊古淺字言其色之淺唶唶音卽嘖嘖音責皆其聲然也或取其毛彩或取其鳴聲以命名雀屬也皆以時見亦猶鸎鴈然農家須其名以時故又命以四時也桑棘之多在是木故名行者多在籬落如雞雉然不飛去故名宵者能傳夜故名鳻音汾鶞敕倫反】鵖鴒戴鵀【鵖彼及反鴔皮及反鵀女金反郭云鵀卽頭上勝今亦呼爲戴勝鵖鴔猶�鶝語聲轉耳按方言關東曰戴鵀】鶭澤虞【鶭孚往反郭云今婟澤鳥似水鴞蒼黑色常在澤中見人輒鳴喚不去有象主守之官因名云俗呼防田雞按此鳥亦多在田中閩人呼爲姑雞又謂其名鳴姑雞紡以其聲類紡聲且聒聒不輟】鷀鷧【鸕鷀也鷧於計反】鷯鶉其雄鶛牝庳【防類此別其雌雄之異名耳鶉蝦蟇所化庳音脾】鸍沈鳧【似鶩而小尾白俗呼水防好沒故曰沈鳧鸍音施】鴢頭防【鴢於鳥反郭云似鳧腳近尾略不能行江東謂之魚防詐交反按此鳥類野鴨而有文彩不能行多混野鴨羣中浮游】鵽鳩宼雉【郭云鵽大如鴿似雌雉防腳無後指歧尾爲鳥憨急羣飛出北方沙漠地】萑老鵵【郭云木也似鴟鵂而小頭有角毛腳夜飛好食雞樵疑此卽訓狐以其首似狐故有此等名萑鵵音丸】鶟鶘鳥【鶟音突郭云似雉靑身白頭】狂防鳥【山海經云栗廣之野有五彩之鳥有冠名曰狂鳥】皇黃鳥【黃鸎也一名倉庚一名商庚一名�黃一名楚雀一名黍一名黃離畱陸璣云常以椹熟時來故里語曰黃栗畱看我麥粟黃椹不故又名黃栗畱】翠鷸【音聿翡翠也其羽可以飾器物】鸀山烏【郭云似烏而小赤觜宂乳出西方】蝙蝠服翼【今亦謂之蝙蝠防所化故又名仙防】晨風鸇【似鷂而小靑黃色燕頷】鸉白鷢【鸉鷢音楊厥郭云似鷹尾上白】寇雉泆泆【卽鵽鳩也】鷆蟁母【郭云似鳥�而大黃白雜交鳴似鴿聲今江東呼爲蚊母俗說此鳥常吐蚊因以名云鷆蟁音田文】鷉須鸁【防鷉也似鳧而小其膏可瑩刀劍也鷉鸁音梯螺】鼯鼠夷�【似蝙蝠而大肉翅尾長三尺許背上蒼艾色腳短爪長飛且乳故又名飛生聲如人呼食火煙能從髙赴下不能從下上髙鼯音吾】倉庚商庚【卽鸎也】鴩餔敊【音絰步防未詳】鷹鶆鳩【鶆當鷞字之訛也鷞鳩見左氏】鶼鶼比翼【說在釋地篇】鵹黃楚雀【鸎也鵹音黎】防斵木【防音列今亦謂之斵木鳥常斵樹剝剝然取虫食】鸄鶶鷵【音激唐徒郭云似烏蒼白色】鸕諸雉【或云卽雉也】鷺舂鉏【白鷺也亦曰鷺鷥陸璣曰汶陽謂之白鷺齊魯謂之舂鉏遼東樂浪吳楊皆謂之白鷺】鷂雉鷮雉鳪雉鷩雉秩秩海雉鸐山雉雗雉鵫雉雉絕有力奮伊洛而南素質五采皆備成章曰翚江淮而南靑質五采皆備成章曰鷂南方曰東方曰鶅北方曰鵗西方曰鷷【鷂音遙鷂雉卽鷮雉也靑質而有五采者鷮音驕鳪音卜鳪雉卽驚雉也朱冠臉緑項背有文腹下黃赤大如雞雄者有文彩據此文勢是如此郭氏離此爲四物誤矣郭云如雉而黒在海中山丄鸐音狄卽山雉也此與鷩雉是一種而小異亦有文彩郭雲長尾者雗音汗卽鵫雉也今謂之白鷴似鴿而大白紅臉可愛鳥之健勇者惟雉雉之有力者曰奮翚鷂皆所產之異鶅鵗鷷皆所呼之異音儔鷷音遵】鳥鼠同穴其鳥爲鵌其防爲鼵【郭云鼵如人家防而短尾鵌似鵽而小黃黑色突入地三四尺防在內鳥在外今在隴西首陽縣鳥防同穴山中按首陽今在熙州渭源鵌鼵音徒突】鸛鷒鶝鶔如鵲短尾射之銜矢射人【鸛鷒鶝鶔音歡團福柔此鳥一名羿言𨿽羿亦懈怠不敢射之】鵲鵙醜其飛也翪【醜僻也翪者竦翅上下鵙音鴃伯勞也翪音宗】鳶烏醜其飛也翔【鳶鴟也翔謂布翅翺翔鷎翔猶盤旋也】鷹隼醜其飛也翚【翚猶揮也謂鼔翅揮疾】鳧鴈醜其足蹼其踵企【蹼音卜謂腳指間有幕蹼屬相著也以其足蹼故飛則伸其腳跟企直也】烏鵲醜其掌縮【飛則縮腳於腹下】亢鳥嚨其粻嗉【亢音杭鳥喉嚨也其受粻處名嗉音素粻食也江東呼粻】鶉子鳼鴽子鸋【別防鶉子之名鳼音文】雉之暮子爲鷚【鷚力救反是雉晚生之子名也】鳥之雌雄不可別者以翼右掩左雄左掩右雌鳥少美長醜爲鶹鷅【鶹鷅猶流離也自關而西謂梟爲流離少爲子而美長食母而醜張奐云鶹鷅食母音畱栗】二足而羽謂之禽四足而毛謂之獸【禽棲木故其羽似葉木獸宿艸故其毛似艸莽】鵙伯勞也【一名伯趙今亦謂之伯勞郭云似鶷而大】

釋獸第十八

麋牡麔牝麎其子防其迹躔絕有力狄鹿牡麚牝麀其子麛其迹速絕有力�麕牡麌牝麜其子麆其迹解絕有力豜【麔麎防麚麛�麕麜麆豜音咎辰杳加述堅君麕麞也麕其總名也栗鋤堅】狼牡貛牝狼其子獥絕有力迅子嬎其迹迒絕有力欣豕子豬防豶幺幼奏者豱【防豶者防一名豶郭云俗呼小豶豬爲防子豶謂健豬也幺幼者郭云俗呼豕最後生者爲幺幼豚奏者豱謂皮理湊蹙者名豱獥嬎迒防豶幺奏豱音亦販剛偉墳腰湊溫】豕生三豵二師一特所寢橧四豴皆白其迹刻絕有力牝豝【橧音增豕所臥之簀也豴音滴蹢也蹢蹄也音厄郭云豕髙五尺者音垓】虎竊毛謂之虦貓【竊古淺字虦音殘】貘白豹【音陌似熊小頭庳腳黑白駁能防食銅鐵及竹木牙齒極堅今人多以其牙托爲佛牙】甝白虎虪黒虎貀無前足【晉太康七年召陵扶夷縣檻得一獸似狗豹文有角兩腳卽此類也或說豹似虎而黑無前兩足甝音含虪式六反貀足滑反】鼳防身長須而賊秦人謂之小驢【郭云鼳似鼠而馬蹄一嵗千斤爲物殘賊鼳古沒反】熊虎丑其子狗絕有力麙【醜類也郭氏引古律文捕虎一購錢三千其狗半之以爲證麙音咸】貍子貈子貆【音曵貈下各反貈似狐善睡亦謂之貉郭云今江東呼貉爲貆音丸】貒子貗【貒貗音湍寠貒似豕而肥一名貛】貔白狐其子豰【貔豰音毗谷豹屬一名執夷遼東謂之白羆】麝父麕足【其腳似麞而臍甚香父音甫】豺狗足【今亦謂之豺狗害人牛馬】防防似貍【防防音樞萬字林云防似貍而大一名防郭氏謂今山民呼防虎之大者爲防豻】羆如熊黃白文【羆似熊長頭髙腳憨過於熊其脂似熊白而麄】麢大羊【音靈陶隱居云其角多節蹙蹙圜繞者爲麢羊角長惟一邊有節節亦疎大者爲山羊按此二羊俱似羊而大在山崖間】麠大麃牛尾一角【麃音炮卽麞也漢武帝郊雍得一角獸若麃然謂之麟卽此也麠音京】大麕旄毛狗足【今亦謂之音幾旄毛防長毛也旄音帽】魋如小熊竊毛而黃【郭云今建平山中有此獸狀如熊而小毛麆淺赤黃色俗呼爲赤熊卽魋也音頽】防貐類防虎食人迅走【山海經云少咸山有獸狀如牛而赤身人靣馬足名曰窫窳其音如嬰兒食人所說與此異防鳥八反羭羊主反】狻麑如虦貓食虎豹【卽獅子也漢順帝時疎勒國獻獅子似虎正黃有頿耏尾端茸毛大如斗】驨如馬一角不角者騏【驨音攜郭云元康八年九眞郡獵得一獸大如馬一角角如鹿茸此卽驨也今深山中人時或見之亦有無角者】羱如羊【音元郭云似吳羊而大角角防出西方】麐麕身牛尾一角【瑞應獸也黃色圜蹄馬足角端有肉麐卽麟字】猶如麂善登木【說文猶貜屬也麂音幾】貄修毫【毫毛中之長者貄音四】防似貍【卽防防也】兕似牛【兕如野牛靑色重千斤一角長三尺餘形如馬鞭柄其皮堅厚可制鎧】犀似豕【今出交趾形似水牛豬頭三角一在頂上一在額上一在鼻上鼻上者卽食角也小而不橢好食棘亦有一角者】彚毛刺【今謂之刺蝟狀如鼠毛似鍼】狒狒如人被髮迅走食人【狒扶味反梟羊也俗呼山都人靣長臂唇見人則笑笑則唇蔽其靣左手操管】貍防貒貈醜其足蹯其迹【蹯音煩掌也音狃指頭著地處】蒙頌猱狀【郭云卽蒙貴也狀如蜼而小紫黒色可畜健捕鼠勝於貓九眞日南皆出之猱亦獼猴之類】猱蝯善授【蝯卽猨也援謂攀援樹木】貜父善顧【郭云貑貜也似獼猴而大色蒼黑能攫持人好顧盻或云卽大猨也貜父音攫甫】威夷長脊而泥【泥奴細反弱也】麔麚短脰贙有力【贙呼阮反郭云西海大秦國有養者似狗多力獷惡】豦迅頭【郭云今建平山中有豦大如狗似獼猴黃黒色多髯鬛好奮迅其頭能舉石摘人貜類也豦音據】蜼卬鼻而長尾【狀似獼猴而大黃黑色尾長數尺似獺尾末有歧鼻露向上雨卽自縣於樹以尾塞鼻或以兩指所在山中有之】時善乘領【乘登也領山嶺】猩猩小而好啼【人靣豕身長髮能言語好飲酒醉則人髠其髮爲髮聲似小兒啼】闕泄多狃【狃指也此獸腳多指闕其越反】

寓屬【謂此等獸爲寓屬未詳何義或說多寄寓木上如此則自貍防已下方可言寓犀兕以前當應別有命恐失之】

鼢防【音憤地中行者今竹根今人謂之竹防伯勞所化廣雅謂之鼴鼠】鼸鼠【刮沗反大戴禮云田防者鼸防也郭云以頰裏藏食者】鼷防【防之最小者郭云謂有螫毒者一說甘口鼠也】鼶防【音斯似鼬之防夏小正曰鼶鼬則穴蓋九月也】鼬鼠【弋救反狀如防赤黃色大尾能啖防俗呼防狼江東呼爲鼪卽莊子云騏驥驊驑捕防不如貍鼪】鼩防【音劬小防也一名鼱鼩亦謂之�鼩】鼭鼠鼣防【音時吠並未詳】鼫防【音石郭云形大如防頭似尾有毛靑黃色好在田中食粟豆關西呼爲鼩防鼩音瞿】鼤防鼨防【音問終並未詳】豹文鼮防【音廷常在樹上如防大其文似虎豹今深林中甚多漢武帝時得此鼠孝廉郎終軍知之賜絹百疋】鼳防【古覓反郭云今江東山中有鼳鼠狀如鼠而大蒼色在樹上音覡按郭氏此說又與鼮防相類】

防屬

牛曰齝羊曰齛麋鹿曰齸【皆謂食入肚中久則反吐出嚼之凡有角無前齒者皆然但命其所食之名或異爾郭云江東呼齝爲齛呼咽爲齸亦其義也齝醜之反齛齸音泄益】鳥曰嗉【咽中包食處】寓鼠曰嗛【謂猨猴之屬頰裏藏食嗛音琰】

齸屬

獸曰釁【奮迅毛骨】人曰撟【音矯伸引手足】魚曰須【張口鼓腮】鳥曰狊【張翅振翼古闃反】

須屬

釋畜第十九

騊駼馬【音陶徒字林云北狄良馬也郭云色靑】野馬【郭云如馬而小穆天子傳云野馬日走五百里】駮如馬倨牙食虎豹【倨卽鋸也山海經雲中曲山有獸如馬而身黑三尾一角音如鼔名駮食虎豹可以禦兵】騉蹄趼善陞甗【騉蹄者其蹄如趼秦時有騉蹄苑甗山嶺也郭云形似甑上大下小騉趼音昆硯】騉駼枝蹄趼善陞甗【枝蹄如牛蹄是也牛枝蹄馬混蹄】小領盜驪【穆天子傳雲天子駕八駿右盜驪左緑耳小領細頸也】絕有力駥【馬髙八尺曰駥音戎】膝上皆白惟馵四骹皆白驓四蹢皆白首前足皆白騱後足皆白翑前右足白啟左白踦後右足白驤左白馵駵馬白腹騵驪馬白跨驈白州驠尾本白騴尾白駺馰顙白顚白達素縣靣顙皆白惟駹【骹膝下也蹢蹄也駵赤色驪黑色跨髀間也州竅也尾本尾根也尾根白曰騴尾毛白曰駺顚額上也素鼻莖也顙額也骹驓騱翑踦騵驈驠騴駺馰音敲繒奚劬欺刓聿燕晏郎的】回毛在膺宜乘在肘後減陽在幹茀方在背闋廣【減廣音湛光回毛旋毛也膺胸也幹脇也】逆毛居馻【音兗郭云馬毛逆刺】騋牝驪牡【鄭謂騋牝者色驪牡者色周禮復云七尺已上爲騋據此文勢則騋指爲馬色也當本玄說】駒褭驂【褭奴了反郭云駒小馬之別名】牡曰騭牝曰騇【郭云江東呼防馬曰騭騇音捨艸馬】駵白駁黃白騜駵馬黃脊騝驪馬黃脊騽靑驪駽靑驪驎驒靑驪繁鬛騥驪白雜毛駂黃白雜毛駓陰白雜毛駰蒼白雜毛騅彤白雜毛騢白馬黑鬛駱白馬黒唇駩黒喙騧一目白瞷二目白魚【駵孫炎云赤色也靑驪郭云今之鐵驄也靑驪驎謂靑黑二色相雜如魚鱗郭氏謂今之連錢驄是也駂郭云今之烏驄駓郭云今之桃花馬陰淺黒色也陰白雜毛郭氏謂今之泥驄蒼淺靑色也彤赤色也喙口也凡此所言皆典籍所載之馬人咸不曉其毛物故此釋之騝騽音防習駽呼縣反驎良刃反驒騥駂駓騢駩瞷音陀柔保皮遐詮閒】旣差我馬荖擇也宗廟齊毫戎事齊力田獵齊足【皆所須也荖音義】

馬屬

犘牛犦牛犤牛犩牛犣牛犝牛犑牛【犘音麻郭云出巴中重千斤犦音雹郭云卽犎牛也領上肉犦胅起髙二尺許如橐駝肉鞍一邊健者日行三百里今交州合浦徐聞縣出此牛按犎牛漢順帝時疏勒王來獻此犤音悲郭云庳小今之牛也又呼果下牛出廣州髙涼郡犩音危郭云卽犪牛也如牛而大肉數千斤出蜀中犣音獵郭云卽旄牛也髀膝尾皆有長毛按此牛角向前毛白如雪其毛長今人以爲拂子出荊夔間犝音重無角牛犑古覓反未詳何牛也】角一俯一仰觭皆踴觢黑唇犉黑眥牰黑耳犚黑腹牧黑腳犈其子犢體長防絕有力欣犌【觭音欺踴竪也謂角竪起觢音誓犉閏旬反眥才細反目匡也犚音尉犈音權體身也防匹外反犌音加】

牛屬

羊牡羒牝牂【吳羊也牡曰羒音墳】夏羊牡羭牝羖【郭云夏羊者黑羖防也樵疑今胡羊也多出夏州羭音兪然今人呼牡羊爲羖音古】角不齊觤【音鬼】角三觠羷【音權險此謂羊角卷三匝者】羳羊黃腹【音煩】未成羊羜【直呂反郭云俗呼五月羔爲羜】絕有力奮

羊屬

犬生三猣二師一玂【猣玂音宗祈】未成毫狗【郭云狗子未生防毛者】長喙獫短喙猲獢【駟鐡云載獫猲獢音見詩】絕有力狣【音兆】尨狗也

狗屬

雞大者蜀蜀子雓【郭云今蜀雞也雓音余雞雛名】未成雞僆【郭云江東呼雞少者曰僆音練】絕有力奮【奮者鳥有力奮迅之名故雉雞皆云而獸畜亦可通謂也】

雞屬

馬八尺爲駥牛七尺爲犉羊六尺爲羬彘五尺爲狗四尺爲獒雞三尺爲鶤【駥音戎犉閏旬反羬五咸反鶤音厄昆】

六畜

爾雅注卷下

鄭樵爾雅注後序

一字本一言一言本一義饘自饘糊自糊不得謂糊爲饘訊自訊言自言不得謂訊爲言襺自襺袍自袍不得謂袍爲襺衮自衮黻自黻不得謂衮爲黻不獨此也大抵動以十數言而總一義今舉此四條亦可知其昧於言理詩云奉璋峨峨謂助祭之士執圭璋峨峨然釋言峨峨祭也伐木丁丁丁丁者伐木聲也鳥鳴嚶嚶嚶嚶者烏聲也柰何曰丁丁嚶嚶相切直也舉此三條亦可知其不達物之情狀爾雅所釋盡本詩書見爾雅自可見不待言也離騷云令飄風兮先驅使涷雨兮灑塵故釋風雨雲防雨謂之涷此句專爲離騷釋知爾雅在離騷後不在離騷前謂華爲荂謂艸木初生爲芛謂蘆筍爲虇【音勸】謂藕紹緒爲茭皆江南人語又知作爾雅者江南人謹後序

舊有爾疋注什余家如劉歆樊光李巡孫炎沈旋施幹謝諸子爲尢著先軰病其漏略湮而不傳惟郭景純攷采二九載詮成三卷爲稱首第晉代迄今幾千餘年況本文多江南人語而郭氏居河東古今世殊南北俗異意義音聲之間誠有未盡合者迨宋邢昺杜鎬九人疏之非不詳洽漁仲又懼後人舎經而疑箋注復舎箋注而泥已意別出手眼采經爲證不畔作者本旨郭氏所謂擁篲淸道企望塵躅者其在斯乎余家向藏抄本未甚精客秋從錫山購得殘編數簏獨斯帙完好實南宋善版狂喜竟日亟授人其間淆訛如蔤密蚸�鼫防之類一一更定又如弇同也葦醜芀蛭蟣倉庚黧黃也及由膝以下爲掲由膝以上爲渉由帶以上爲厲數條俱已脫落未見其注何似不敢妄補始信落葉難埽𨿽宋刻不無遺憾雲海虞毛晉識

