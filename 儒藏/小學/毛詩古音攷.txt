

欽定四庫全書

經部十

毛詩古音攷總目

小學類三【韻書之屬】卷一

服【音逼】采【音泚】友【音以】樂【音撈】喈【音基】斁【音約】母【音米】行【音�】懷【音回】觥【音光】振【音眞】華【音敷】家【音姑】逵【音求】有【音以】泳【如字】馬【音姥】尾【音】子【音止】角【音錄】居【音倨】事【音始】降【音洪】下【音虎】敗【音備】夜【音】牙【音翁】訟【音公】皮【音婆】蛇【音駝】革【音亟】哉【音資】三【音森】昴【音畱】悔【音喜】脫【音兌】車【音姑】發【音廢】訧【音怡】風【孚金切】野【音暑】南【音寜】淵【音因】顧【音古】霾【音貍】來【音釐】思【音西】兵【音】老【音栁】信【音伸】軌【音九】怒【上聲】死【音洗】違【音怡】弟【音底】救【音求】葛【音結】節【音卽】久【音幾】謀【音迷】衛【音越】幹【音堅】言【音延】泉【音錢】嘆【音天】門【音民】艱【音斤】遺【音韋】邪【音徐】貽【去聲】鮮【音洗】景【音養上聲】害【音系】儀【音俄】天【音汀】道【音島】宜【音俄】晳【音制】顏【音研】上【平聲】麥【音宻】北【音必】兄【音荒】京【音疆】田【音陳】千【音親】命【音名】相鼠【解義】爲【音譌】俟【音矣】驅【音】反【音顯】蝱【音盲】尢【音怡】百【音博】

卷二

靑【音菁】丘【音欺】媒【音迷】垣【音延】關【音堅】眈【音沈】爽【平聲】徳【音的】反【音販】右【音以】甲【音結】厲【音賴】【音】括【音潔】渴【音竭】其【音記】許【音甫】幹【音堅】難【音年】修【音束】罹【音羅】覺【音教】憂【音要】父【音甫】涘【音矣】蕭【音修】艾【音義】歲【音試】�【音綌】麻【音磨】嗟【音磋】施【音沱】國【音役】館【音貫】蓆【音芍】畏【音威】園【音延】好【音醜】好【音休去聲】阜【音否】彭【音傍】旁【音滂】英【音央】陶【音由】濡【音柔】侯【音胡】加【音歌】將【音鏘】餐【音千】士【音始】阪【音顯】晦【音喜】佩【音皮】達【他悅切】云【音銀】存【音秦】員【音云】娯【音吳】願【上聲】明【音芒】夢【音民】還【音旋】間【音堅】茂【音牡】素【音蘇】闥【他悅切】發【音歇】顚【音眞】令【平聲】雙【音松】畝【音米】怛【音鐵】鰥【音矜】夕【音芍】正【音徵】貫【音眷】亂【音戀】偕【音幾】閒【音】外【音意】輻【音逼】苗【音毛】除【音寧】邁【音厲】慆【音由】愉【音偸】樞【音丘】楡【音由】婁【音閭】栲【音糗】考【音糗】【音剖】繡【音嘯】水【音準】朋【音鵬】隅【音魚侯切】戶【音虎】者【音渚】姓【平聲】怙【音古】巓【音眞】碩【音芍】獲【音霍】中【音烝】邑【音匼】葭【音孤】梅【音迷】裘【音箕】澤【音鐸】防【音角】簋【音九】飽【音浮上聲】湯【音傷】樂【音療】斯【音其】訊【音誶】予【音與】鷊【音逆】糾【音矯】懰【音栁】慘【音懆】捲【音權】膏【音告】結【音吉】猗儺【俱平】飄【音漂】祋【音示】年【音寧】火【音喜】烈【音厲】耜【音以】庚【音剛】宇【音廡】稻【音島】壽【上聲】圃【去聲】稼【音姑去聲】饗【音鄕】垤【音侄】至【音卽】嘉【音歌】錡【音阿】瑕【音胡】

卷三

鳴【音芒】不【音夫】務【音侮】生【音星】舅【音久】咎【音糾】愆【音遣】暇【音甫】享【音鄕】福【音偪】作【音詛】故【平聲】來【音力】戒【音急】哀【音噫】牧【音密】載【音卽】近【音記】時【音始】來【音利】又【音意】臺【音題】萊【音黎】耇【音古】後【音虎】寫【音暑】泥【音彌】豈【如字】貺【音荒】載【音祭】喜【去聲】憲【音軒】衡【音杭】旅【音魯】馳【音駝】禱【音斗】兕【音豕】寡【音古】宅【音鐸】驕【音髙】晰【音制】煇【音薰】旂【音斤】海【音喜】牙【音吾】客【音恪】玉【音玨】山【音仙】西【音先】裼【音啻】議【音俄】池【音沱】具【音臼】雄【音盈】殆【音以】仕【音始】屇【音記】闋【音气】定【平聲】政【平聲】誦【音宗】【音崩】口【音苦】厲【音冽】烕【音血】姒【音以】輔【音甫】意【音憶】沼【音召】伏【音偪】囂【枵嗷二音】出【音吹去聲】血【音綌】用【音庸】底【音脂】集【音讐】富【音系】負【音恃上聲】似【音以】梓【音滓】在【音止】嘒【音意】威【音畏】盟【音芒】樹【音暑】厚【音甫】階【音基】禍【音虎】舎【音舒】易【音施】翩【音彬】幡【音掀】怨【宜音威】視【音始】東【音當】契【音挈】試【音西】夏【音虎】濁【音獨】賢【音刑】疷【當作�】戚【音促】【音侵】雅【音伍】祀【音乙】慶【音羌】炙【音灼】庶【音鵲】格【音閣】孫【音申】愆【音傾】備【音畢】告【音骼】奏【音族】盡【上聲】徹【音赤】甸【音陳】祜【音古】耔【音只】敏【音米】覃【音剡】白【音博】左【七何切】屏【音丙】翰【音】秣【音迷】柏【音博】奕【音約】懌【音弱】怲【音方】仰【音昻】抗【音岡】的【音灼】能【音泥】反【音番】郵【音移】出【音赤】史【音始】怠【音以】地【音沱】幅【音逼】平【音駢】讓【平聲】取【音楚】屬【音注】瘵【音祭】臻【音秦】發【方結切】詹【音儋】牛【音疑】愛【音緯】遐【音何】茅【音侔】燔【音】獻【音軒】卒【音萃】

卷四

躬【音金】臭【平聲】孚【音浮】集【音雜】【音箕】伉【音岡】附【上聲】趣【音溱】婦【音喜】男【音寧】斁【音妒】季【音魚對反】喪【平聲】君【音均】安【音煙】孝【音臭】祀【音以】育【音益】副【音辟】匐【音必】叟【音搜】句【音彀】主【音祖】斗【音堵】沙【音娑】繁【音軒】宣【音先】巘【音掀】刀【音刁】依【音】漑【音旣】使【音始】大【音地】笑【音消】終【音眞】晝【音注】羮【音罔】舊【音九】撥【音撇】世【音泄】疾【音祭】酒【才笑反】刑【音杭】尙【音常】虞【音豫】逝【音折】報【音彪去聲】射【音約】昭【音照】�【音防】塡【音眞】泯【音民】往【音汪】疑【音仡】溺【音弱】瞻【音章】迪【音鐸】垢【音古】赫【音壑】歌【音箕】臨【音隆】助【音祖】川【音春】遁【平聲】去【音庫】宰【音滓】蕃【音軒】伯【音博】寶【音補】嘽【音顚】茹【音汝】解【音系】完【音延】蠻【音眠】貃【音莫】江【音工】緒【音渚】業【音嶽】騷【音搜】驚【音姜】誨【音戲】鞏【音古】苴【音阻】訓【音馴】震【平聲】耦【音擬】造【音走】吳【如字】才【音嗤】繹【音約】逆【音博】楅【音逼】尺【音綽】舄【音鵲】昔【音錯】平【音旁】爭【音眞】何【如字】圍【音怡】龍【平聲】動【上聲】伐【音歇】嚴【音莊】丸【音延】

【臣】等謹案毛詩古音考四卷明陳第撰第字季立連江人以諸生從軍歷官至防撃自顏師古注漢書創爲合音之說後人遂以意屬讀茫無定律至吳棫韻補出而龎雜割裂古音彌失其眞

國朝顧炎武作詩本音江永作古韻標凖以經證經始廓淸謬論而開除先路則此書實爲首功大防以爲古人之音原與今異凡今所稱叶韻皆卽古人之本音非隨意攺讀輾轉牽就如母必讀米馬必讀姥京必讀疆福必讀偪之類歷考諸篇悉截然不紊又左國易象離騷楚辭秦碑漢賦以至上古歌謡箴銘頌贊往往多與詩合可以互證於是排比經文參以羣籍定爲本證旁證二條本證者詩自相證以探古音之源旁證者他經所載以及秦漢以下去風雅未逺者以竟古音之委鉤稽參驗本末秩然其用力可謂篤至𨿽其中如素音爲蘇之類不知古無四聲不必又分平仄家又音歌華又音和之類不知爲漢魏以下之轉韻不可以通三百篇皆爲未宻然所列四百四十四字言必有徴典必探本視他家執今韻部分妄以通轉古音者相去蓋萬萬矣初第作此書自焦竑以外無人能通其說故刋板旋佚此本及屈宋古音義皆建寧徐時作購得舊刻復爲刋傳云乾隆四十二年六月恭校上

總纂官臣紀昀臣陸錫熊臣孫士毅

總校

官臣

陸費

墀

毛詩古音攷自序

夫詩以聲教也取其可歌可詠可長言嗟嘆至手足舞蹈而不自知以感竦其興觀羣怨事父事君之心且將從容以防繹夫鳥獸艸木之名義斯其所以爲詩也若其意深長而於韻不諧則文而已矣故士人篇章必有音節田野俚曲亦各諧聲豈以古人之詩而獨無韻乎蓋時有古今地有南北字有更革音有轉移亦埶所必至故以今之音讀古之作不免乖剌而不入於是悉委之葉夫其果出於葉也作之非一人采之非一國何母必讀米非韻杞韻止則韻祉韻喜矣馬必讀姥非韻組韻黼則韻旅韻土矣京必讀疆非韻堂韻將則韻常韻王矣福必讀偪非韻食韻翼則韻徳韻億矣厥類實繁難以殫舉其矩律之嚴卽唐韻不啻此其故何邪又左國易象離騷楚辭秦碑漢賦以至上古歌謠箴銘頌贊往往韻與詩合實古音之證也或謂三百篇詩辭之祖後有作者規而韻之耳不知魏晉之世古音頗存至隋唐澌盡矣唐宋名儒博學好古間用古韻以炫異耀奇則誠有之若讀垤爲侄以與日韻堯戒也讀明爲芒以與良韻臯陶歌也是皆前於詩者夫又何放且讀皮爲婆宋役人謳也讀防爲欺齊嬰兒語也讀戶爲甫楚民間謠也讀裘爲基魯朱儒謔也讀作爲詛蜀百姓辭也讀口爲苦漢白渠誦也又家姑讀也秦夫人之占懷回讀也魯聲伯之夢旂斤讀也晉滅虢之徴瓜孤讀也衛良夫之噪彼其閭巷贊毀之間夢寐卜筮之頃何暇屑屑模擬若後世吟詩者之限韻邪愚少受詩家庭竊嘗畱心於此晚季獨居海上慶弔盡廢律絕近體旣所不閒六朝古風企之益逺惟取三百篇日夕讀之𨿽不能手舞足蹈契古人之意然可欣可喜可戚可悲之懷一於讀詩泄之又懼子侄之學詩不知古音也於是稍爲攷據列本證旁證二條本證者詩自相證也旁證者采之他書也二者俱無則宛轉以審其音參錯以諧其韻無非欲便於歌詠可長言嗟嘆而已矣蓋爲今之詩古韻可不用也讀古之詩古韻可不察乎嗟夫古今一意古今一聲以吾之意而逆古人之意其理不逺也以吾之聲而調古人之聲其韻不逺也患在是今非古執字泥音則支離日甚孔子所刪幾於不可讀矣愚也聞見孤陋攷究未詳姑借之以請正明達君子閩三山陳第季立題

欽定四庫全書

毛詩古音攷卷一

明陳第撰

服【音逼徐藏曰服見於詩者凡十有六皆當爲蒲北切而無與房六葉者愚按不特詩易古辭皆此音】本證【關雎】求之不得寤寐思服悠哉悠哉輾轉反側【有狐】有狐綏綏在彼淇側心之憂矣之子無服【葛屨】要之襋之好人服之【蜉蝣】蜉蝣之翼采采衣服心之憂矣於我歸息【侯人】維鵜在梁不濡其翼彼其之子不稱其服【采薇】四牡翼翼象弭魚服豈不日戒玁狁孔棘【六月】六月棲棲戎車旣飭四牡騤騤載是常服【又】比物四驪閒之維則維此六月旣成我服【又】有嚴有翼共武之服共武之服以定王國【采芑】方叔率止乘其四騏四騏翼翼路車有奭簟笰魚服鉤膺鞗革【文王】商之孫子其麗不億上帝旣命侯於周服【下武】媚玆一人應侯順徳永言孝思昭哉嗣服【文王有聲】自南自北【音必】無思不服【蕩】曽是彊禦曽是在位曽是在服

旁證【易謙二三】鳴謙貞吉中心得也勞謙君子萬民服也【豫彖】天地以順動故日月不過而四時不忒聖人以順動則刑罰淸而民服【成王冠頌】令月吉日王始加元服去王幼志心衮職【儀禮】令月吉日始加元服棄爾幼志順爾成徳【範蠡壽辭】四海咸承諸侯賓服觴酒旣升永受萬福【離騷】謇吾法夫前修兮非世俗之所服𨿽不周於今之人兮願依彭咸之遺則【又】步餘馬於蘭臯兮馳椒丘且焉止息進不入以離尢兮退將復修吾初服【秦防山刻石三句一韻】皇帝臨位作制明法臣下修飭廿有六年初並天下罔不賓服【漢天馬歌】天馬徠兮從西極經萬里兮歸有徳承靈威兮降外國【音役】涉流沙兮四夷服【魏繁欽定情詩】日夕兮不來躑躅長嘆息逺望涼風至俯仰正衣服

采【音泚凡采皆此音】

本證【關雎】參差荇菜左右采之窈窕淑女琴瑟友【音以】之【芣苢】采采芣苢薄言采之采采芣苢薄言有【音以】之【蒹葭】蒹葭采采白露未已所謂伊人在水之涘【音倚】

旁證【荀卿禮賦】此夫文而不采者與簡然易知而致有理者與【楚辭懷沙】文質防內兮眾不知余之異采材朴委積兮莫知余之所有【音漢杜篤以論都賦】食不二味衣無異采賑人以農桑率下以約己

友【音以徐藏曰友字見於詩者皆當作羽軌切而無作云九切者】

本證【關雎】見上【匏有苦葉】招招舟子人涉卬否【音鄙】人涉卬否卬須我友【六月】飲禦諸友炰鼈膾鯉侯誰在矣張仲孝友【沔水】鴥彼飛隼載飛載止嗟我兄弟邦人諸友【無正】云不可使得罪於天子【音止】亦云可使怨及朋友【車舝】𨿽無好友式燕且喜【假樂】之綱之紀燕及朋友【抑】惠於朋友庶民小子

旁證【九章橘頌】願歲並謝與長友兮淑離不淫梗有理兮【漢天馬歌】體容與迣萬里今安匹龍爲友【焦氏易林需之損】曵綸汀洲釣掛魴鯉公孫得利以享仲友【後漢崔駰達防】遊不倫黨苟以循己汗血競時利合而友

樂【音撈北方至今有此音】

本證【關雎】參差荇菜左右芼之窈窕淑女鐘鼓樂之【溱洧】且往觀乎洧之外詢訏且樂維士與女伊其相謔贈之以勺藥

旁證【楚辭九辧】獨耿介而不隨兮願慕先聖之遺教處濁世而顯榮兮非余心之所樂【東方朔七諫】願無過之設行兮𨿽滅沒之自樂痛楚國之流亡兮哀靈修之過到【馮衍顯志賦】遊精神於大宅兮抗妙之常操處淸靜以養志兮實吾心之所樂【潘嶽西徵賦】收罟課獲引繳舉效鰥夫有室愁民以樂

喈【音基太眾首躆戰喈喈若熊若螭螭音癡】

本證【葛覃】維葉萋萋黃鳥於飛集於灌木其鳴喈喈【風雨】風雨淒淒雞鳴喈喈旣見君子云胡不夷【出車】春日遲遲卉木萋萋倉庚喈喈采蘩祁祁【鼓鐘】鼓鐘喈喈淮水湝湝【音捲希阿】菶菶萋萋雝雝喈喈【烝民】四牡騤騤八鸞喈喈仲山甫䢐齊式遄其歸

旁證【徐幹齊都賦】磬管鏘鏘鐘鼓喈喈制度之妙非眾所奇【陸云鳴鶴章】鳴鶴在陰其鳴喈喈垂翼蘭沼濯淸芳池

斁【音約厭也一音妒見後】

本證【葛覃】維葉莫莫是刈是濩爲絺爲綌服之無斁【魯頌駉】思無斁思馬斯作【灃水】戎車孔博徒禦無斁

旁證【枚叔七發】誠不必悔決絕以諾貞信之色形於金石【音芍】髙歌陳唱萬歲無斁

母【音米凡父母之母詩皆音米無有如今讀者豈音隨世變耶】

本證【葛覃】害澣害否歸寧父母【蝃蝀】朝隮於西崇朝其雨女子有行逺兄弟父母【葛藟】終逺兄弟謂他人母【將仲子】將仲子兮無逾我裏無折我樹杞豈敢愛之畏我父母【陟岵】陟彼屺兮瞻望母兮【四牡】翩翩者鵻載飛載止集於苞杞王事靡盬不遑將母【杕杜】陟彼北山言采其杞王事靡盬憂我父母【南山有臺】南山有杞北山有李樂只君子民之父母【沔水】嗟我兄弟邦人諸友莫肯念亂誰無父母【泂酌】泂酌彼行潦挹彼注玆可以餴饎豈弟君子民之父母【周頌雝】綏我眉壽介以繁祉旣右烈考亦右文母【閟宮】魯侯燕喜令妻壽母

旁證【漢逺夷慕徳歌】涉危歷險不逺萬里去俗歸徳心歸慈母【淮南子】以天爲父以地爲母陰陽爲經四時爲紀【易林屯之觀】莊公築館以尊主母歸於京師秀姜悅喜【參同契】六五坤承結括終始韞養眾子世爲類母【蔡邕崔夫人誄】昔在敬姜陪臣之母勞謙紡績仲尼是紀【防稽童謡】城上烏鳴哺父母府中諸吏皆孝友

行【音杭釋名行伉也伉足而前也伉古平聲今有杭形兩音古則絕無形音也】

本證【捲耳】采采捲耳不盈頃筐嗟我懷人寘彼周行【雄雉】百爾君子不知徳行不忮不求何用不臧【北風】北風其涼雨雪其雱惠而好我攜手同行【大叔於田】叔於田乘乘黃兩服上襄兩驂鴈行【丰】衣錦褧衣裳錦褧裳叔兮伯兮駕予與行【鴇羽】肅肅鴇行集於苞桑【七月】女執懿筐遵彼微行【東山】町畽鹿場熠燿宵行【六月】織文鳥章白斾央央元戎十乘以先啟行【沔水】念彼不迹載起載行心之憂矣不可弭忘【大東】佻佻公子行彼周行【十月之交】日月告凶不用其行四國無政不用其良【北山】或息偃在牀或不已於行【何艸不黃】何艸不黃何日不行何人不將經營四方【大明】乃及王季維徳之行大任有身生此文王【緜】乃立應門應門將將乃立冡土戎醜攸行【公劉】弓矢斯張干戈戚揚爰方啟行【蕩】小大近喪人尙乎由行內奰於中國覃及鬼方【抑】其維哲人告之話言順徳之行【崧髙】王命召伯徹申伯土疆以峙其粻式遄其行

旁證【易坤彖】牝馬地類行地旡疆柔順利貞君子攸行【師六五】長子帥師以中行也弟子輿屍使不當也【姤彖】天地相遇品物咸章也剛遇中正天下大行也【左傳載夏書】有此冀方今失其行亂其紀綱乃滅而亡【離騷】靈氛旣告余以吉占兮歷吉日乎吾將行折瓊枝以爲羞兮精瓊爢以爲粻【又】陟陞皇之赫戲兮忽臨睨夫舊鄕僕夫悲余馬懷兮蜷局顧而不行【曹植夏桀贊】夏道旣衰生此桀王婉孌是嘉政違五行

懷【音回釋名懷回也本有去意回來就已今音淮少異矣】

本證【捲耳】陟彼崔嵬我馬虺隤我姑酌彼金罍維以不永懷【終風】曀曀其陰虺虺其靁寤言不寐願言則懷【楊之水】懷哉懷哉曷月予還歸哉【南山】南山崔崔雄狐綏綏魯道有蕩齊子由歸旣曰歸止曷又懷止【常棣】死喪之威兄弟孔懷

旁證【左傳聲伯之歌】濟洹之水贈我以瓊瑰歸乎歸乎瓊瑰盈吾懷乎【楚辭東方】長太息兮將上心低回兮顧懷羌聲色兮娛人觀者憺兮忘歸【又河伯】日將暮兮悵忘歸惟極浦兮寤懷【漢房中歌】大海蕩蕩水所歸髙賢愉愉民所懷【張衡東京賦】辧方位而正則五精帥而來摧尊赤氏之朱光四靈懋而允懷【魏文帝苦寒行】延頸長嘆息逺行多所懷我心何怫郁思欲一東歸【陸云寒蟬賦】簡嘉蹤於皇心冠神景於紫微詠淸風以慷慨發哀歌以慰懷

觥【音光酒器說文觵黃聲又曰俗觵從光今音弓】

本證【捲耳】陟彼髙岡我馬黃我姑酌彼兕觥維以不永傷【七月】稱彼兕觥萬壽無疆

旁證【漢孔宙碑】丰年多黍稱彼兕觥帝賴其勲民斯是皇【曹子建車渠椀賦】俟君子之閒宴酌甘醴於斯觥旣娛情而可貴故永禦而不忘【劉楨魯都賦】承彛執羃納觶授觴引滿輒釂滴瀝受觥

振【音眞沈約有此音今亦間讀爲眞太少首次四貧貧或妄之振次八貧不貧人莫之振古音可知】本證【螽斯】螽斯羽詵詵兮宜爾子孫振振兮

旁證【左傳晉滅虢謠】丙之晨龍尾伏辰均服振振【陸機挽歌】昔爲七尺軀今成灰與塵金玉素所佩鴻毛今不振【陸云詩】今我聖宰實蕃斯仁淩淵龍躍披林鳯振

華【音敷郭璞曰江東讀華爲敷陸徳明曰古讀華如敷不特江東也至魏晉轉爲和音嵇康贈秀才入軍詩𨿽有好音誰與淸歌𨿽有姝顏誰與發華陸機吳趨行亦以華與波羅爲韻豈敷轉爲和和轉爲今音邪】

本證【桃夭】桃之夭夭灼灼其華之子於歸宜其室家【有女同車】有女同車顏如舜華將翺將翔佩玉瓊琚彼美孟姜洵美且都【山有扶蘇】山有扶蘇隰有荷華不見子都乃見狂且【出車】昔我往矣黍稷方華今我來思雨雪載塗

旁證【易大過九五】枯楊生華老婦得其士夫【九歌大司命】折疏麻兮瑤華將以遺兮離居老冉冉兮旣極不寖近兮愈疏【漢齊房歌】气之精回復此都蔓蔓日茂芝成靈華【參同契】故鉛外黒內懷金華被褐懷玉外爲狂夫【漢光武語】仕宦當作執金吾娶妻當得陰麗華

家【音姑漢曹大家讀作姑後轉而音歌雉朝飛操我獨何命兮未有家時將莫兮可柰何魏程曉嘲熱客詩亦以家與過何爲韻陸機前緩聲歌以家與歌波爲韻今乃音加聲之遞變也】

本證【桃夭】見上【萇楚】隰有萇楚猗儺其華夭之沃沃樂子之無家【鴟鴞】予口卒瘏曰予未有室家【常棣】宜爾室家樂爾妻帑是究是圖亶其然乎【我行其野】昏姻之故言就爾居爾不我畜復我邦家【雨無正】謂爾遷於王都曰予未有室家【緜】乃召司徒俾立室家

旁證【左傳晉伯姬之占】侄其從姑六年其逋逃歸其國而棄其家【又引虞箴】武不可重用不恢於夏家獸臣司原敢告僕夫【離騷】羿淫遊以佚田兮又好射夫封狐國亂流其鮮終兮浞又貪夫厥家【易林師之損】解衣毛羽飛入大都晨門戒守鄭忽失家【揚雄酒箴】出入兩宮經營公家繇是言之酒何過乎【十八侯銘】入軍討敵頂定天都佩雀雙印百里爲家

逵【音求說文本作馗九達道也沈約亦收尢韻黃公紹吳才老讀作求並證王粲詩】

本證【兔罝】肅肅兔罝施於中逵赳赳武夫公侯好仇旁證【王粲從軍詩】館宅充鄽裏士女滿莊馗自非聖賢國誰能享斯休【季善注引韓詩】肅肅兔罝施於中馗

有【音以凡詩皆此音囿以有得聲故封禪頌以韻喜洧亦以有得聲故褰裳篇以韻士音洗】

本證【芣苢】見采韻【葛藟】謂他人母亦莫我有【魚麗】魚麗於罶鰋鯉君子有酒防且有【吉日】瞻彼中原其祁孔有儦儦俟俟或羣或友【四月】滔滔江漢南國之紀盡瘁以仕寧莫我有【公劉】止基乃理爰眾爰有【有駜】自今以始歲其有君子有谷詒孫子

旁證【漢司馬相如敍傳】文艶用寡子虛烏有寓言淫麗托諷終始【封禪頌】馳我君輿帝用享祉三代之前蓋未嘗有【漢逺夷慕徳歌】寒溫時適部人多有涉危歷險不逺萬里【易林坎之無妄】獐鹿羣走自然燕喜公子好遊他人多有【漢傅毅明帝誄】琁璣所建靡不奄有貢筐納賦如歸父母正朔永昌冠帶儋耳【蔡邕胡廣碑銘】亮皇聖於六世嘉庶績於九有窮生民之光寵享黃耉之遐紀【漢故民吳仲山碑】惟公徳美布惠州裏逺近假求不言無有

泳【說文潛行水中也從水永聲永說文長也象水巠理之長詩曰江之永矣方說文並船也禮大夫方舟據此則漢之廣矣不可泳思江之永矣不可方思皆如字讀此章以思爲韻休息之息韓詩外傅作思】

馬【音姥說文馬武也怒也史記索隱音姥古莽亦音姥漢有馬何羅者明徳皇后惡其先有叛以莽易馬攺字不攺音屈原賦艸木莽莽與永懷南土爲韻是其證也後馬轉爲母果音潘嶽西徵賦野蒲變而成脯苑鹿化以爲馬假讒逆以天權鉗眾口而寄坐繆襲挽歌詩白日入虞淵懸車息駟馬造化𨿽神明安能復存我可以觀聲之變矣】

本證【漢廣】翹翹錯薪言刈其楚之子於歸言秣其馬【擊鼓】爰居爰處爰喪其馬於以求之於林之下【音大虎叔於田】叔於田乘乘馬執轡如組兩驂如舞【東山】倉庚於飛熠燿其羽之子於歸皇駁其馬【四牡】四牡騑騑嘽嘽駱馬豈不懷歸王事靡盬【吉日】吉日庚午旣差我馬【十月之交】棸子內史蹶維趣馬【采菽】𨿽無予之路車乘馬又何予之衮及黼【崧髙】王遣申伯路車乘馬我圖爾居莫如南土【有客】有客有客亦白其馬有萋有且惇琢其旅

旁證【離騷】世混濁而不分兮好蔽美而嫉妒朝吾將濟於白水兮登閬風而緤馬【九歌國殤】霾兩輪兮縶四馬援玉枹兮擊鳴鼓【漢郊祀歌】靈之下若風馬左倉龍右白虎【上林賦】蒙鶡蘇絝白虎被斑文跨野馬【七發】誠奮厥武如振如怒沌沌渾渾狀如奔馬【參同契】燕雀不生鳯狐兔不乳馬水流不炎上火動不潤下【易林鼎之夬】東行西走喪其犬馬南求驊驑失駒林下【音虎太】臺牛角馬不今不古

尾【音倚北方皆倚音南方皆委音】

本證【汝墳】魴魚頳尾王室如燬【音喜】𨿽則如燬父母孔邇【狼跋】狼跋其胡載防其尾公孫碩膚赤舄幾幾

旁證【左傳鄭子家引】畏首畏尾身其餘幾【急就章】鳯爵鴻鵠鴈鶩雉鷹鷂鴇鴰翳雕尾【易林臨之困】履危不止與鬼相視驚恐失气如騎虎尾

子【音止古子有二讀與紙葉者聲近濟水之濟與語葉者如今讀耔梓一類凡詩悉止音晉宋時猶此音如阮籍詠懷潘嶽悼亡謝靈運防吟行曹攄思友人皆可考而知也】

本證【麟之趾】麟之趾振振公子【何彼穠矣】何彼穠矣華如桃李平王之孫齊侯之子【旄丘】兮尾兮流離之子叔兮伯兮褎如充耳【衡門】豈其食魚必河之鯉豈其取妻必宋之子【六月】我服旣成於三十里王於出徵以佐天子【文王】亹亹文王令聞不已陳錫哉周侯文王孫子【皇矣】旣受帝祉施於孫子【假樂】之綱之紀燕及朋友百辟卿士媚於天子【抑】投我以桃報之以李彼童而角實虹小子【又】匪面命之言提其耳借曰未知亦旣抱子【閟宮】周公之孫莊公之子龍旂承祀六轡耳耳

旁證【左傳衛禮至銘】余掖殺國子莫余敢止【又魯人歌】我有圃生之杞乎從我者子乎去我者鄙乎【禮孔子閒居】無體之禮施及四海【音喜】無服之喪施於孫子【楚辭天問】吳獲迄古南嶽是止孰期去斯得兩男子【易林坤之噬嗑】稷爲堯使西見王母拜請百福賜我嘉子【梁甫吟】問是誰家墓田疆古冶子力能排南山文能絕地紀【郭璞遊仙詩】借問此何誰云是鬼穀子翹迹企潁陽臨河思洗耳【謝眺酬徳賦】興伐木於友生詠承筐於君子矧景行之在斯方寄言於同恥

角【音錄說文象獸角也漢有角裏先生其實字形不異後讀角爲各以甪爲錄是失古音又攺字形矣】本證【麟之趾】麟之角振振公族【行露】誰謂雀無角何以穿我屋

旁證【東方朔傳】臣以爲龍又無角謂之爲蛇又有足【易林隨之蒙】東龍見獨與石相觸摧折兩角【太棿】嘖以牙者童其角防以翼者兩其足【仲長統詩】螣蛇棄鱗神龍喪角至人能變達士拔俗【南都賦】拔象齒戾【音折】犀角鳥鎩翮獸廢足【蘇伯玉妻盤中詩】今時人知四足與其書不能讀當從中央周四角【郭璞山海經贊】有獸如豹厥文維縟閭善躍崄馬一角

居【音倨處也又居居懷惡不相親比貌周禮神位以奠鬼神使之居郅都傳條侯至貴居皆讀去聲】本證【鵲巢】維鵲有巢維鳩居之之子於歸百兩禦之【蟋蟀】無已太康職思其居好樂無荒良士瞿瞿【羔裘】羔裘豹袪自我人居居豈無他人維子之故【魚藻】魚在在藻依於其蒲【去聲】王在在鎬有那其居

旁證【易雜卦傳】屯見而不失其居蒙雜而著【楚辭招魂】招具該備永嘯呼【去聲】些魂兮歸來反故居些【易林井之復】明月作晝大人失居眾星宵亂不知所據【漢韋成戒子孫詩】昔我之隊畏不此居今我度玆戚戚其懼

事【音始古聲上今聲去亦幾希之間】

本證【采蘩】於以采蘩於沼於沚於以用之公侯之事【北山】偕偕士子朝夕從事王事靡盬憂我父母【崧髙】亹亹申伯王纉之事於邑於謝南國是式【上聲】

旁證【石鼓詩】丞徒徨止其奔我以阻其乃事【韓子】因而任之使自事之因而予之使自舉之【又】使雞司夜令貍執鼠皆用其能上乃無事

降【音洪宜屬東韻沈約入江韻如今讀然東方朔七諫忠臣貞而欲諫兮讒諛毀而在旁秋艸榮其將實兮微霜下而夜降音之變有自來矣】

本證【艸虫】未見君子憂心忡忡亦旣見止亦旣覯止我心則降【出車】未見君子憂心忡忡旣見君子我心則降【旱麓】瑟彼玉瓚黃流在中豈弟君子福祿攸降【鳬鷖】鳬鷖在潨公屍來燕來宗旣燕於宗福祿攸降

旁證【離騷】帝髙陽之苗裔兮朕皇考曰伯庸攝提貞於孟陬兮惟庚寅吾以降【九歌雲中君】靈皇皇兮旣降猋逺舉兮雲中覽冀州兮有餘橫四海兮焉窮思夫君兮太息極勞心兮忡仲【宋玉風賦】故其淸涼雄風則飄舉升降乘淩髙城入於深宮

下【音虎陸徳明云當讀如戶魏了翁云六經凡下皆音虎舎亦音暑不特六經古音皆然】

本證【采蘋】於以奠之宗室牖下誰其尸之有齊季女【殷其靁】殷其靁在南山之下何斯違斯莫或遑處【凱風】爰有寒泉在浚之下有子七人母氏勞苦【采苓】采苦采苦首陽之下【宛丘】坎其擊鼓宛丘之下【東門之枌】東門之枌宛丘之栩【音甫】子仲之子婆娑其下【四牡】翩翩者鵻載飛載下集於苞栩【北山】溥天之下莫非王土【緜】古公亶父來朝走馬率西水滸至於岐下【鳬鷖】爾酒旣湑爾殽伊脯公屍燕飲福祿來下【烝民】天監有周昭假於下保玆天子生仲山甫【有駜】振振鷺鷺於下鼓咽咽醉言舞

旁證【易乾象】潛龍勿用陽在下也見龍在田徳施普也【又】潛龍勿用下也見龍在田時舍【音暑】也【井初六象】井泥不食下也舊井旡禽時捨也【禮運】粢醍在堂澄酒在下陳其犧牲備其鼎俎【離騷】覽相觀於四極兮周流乎天余乃下望瑤臺之偃蹇兮見有娀之佚女【九歌湘君】朝騁騖兮江臯夕弭節兮北渚鳥次兮屋上水周兮堂下【九章惜誦】矰弋機而在上兮罻羅張而在下設張辟以娯君兮願側身而無所【又懷沙】變白而爲黒兮倒上以爲下鳯皇在笯兮雞騖翔舞【髙唐賦】旦爲朝雲暮爲行雨朝朝暮暮陽臺之下【淮南王安八公操】煌煌上天照下土兮知我好道公來下兮【參同契】循環璇璣升降上下周流六爻難可察覩

敗【音備破也釋名敗潰也古今皆去聲微有不同】

本證【甘棠】蔽芾甘棠勿翦勿敗召伯所憩【小旻】如彼流泉無淪胥以敗【民勞】無縱詭隨以謹醜厲式遏防虐無防正敗

旁證【武王箠銘】馬不可極民不可劇馬極則躓民極則敗【荀卿蠶賦篇】功立而身廢事成而家敗棄其耆老收其後世【賈誼鵩鳥賦】彼吳彊大兮夫差以敗越棲防稽兮句踐覇世【又賈誼旱云賦】獨不聞唐虞之積烈兮與三代之風气時俗殊而不還兮恐功久而壊敗【杜篤論都賦】一卒舉礧千夫沈滯一人奮防三軍阻敗

夜【音裕宜在禦韻沈約入禡韻內今之所讀也】

本證【行露】厭浥行露豈不夙夜謂行多露【東方未明】不能晨夜不夙則莫【葛生】夏之日冬之夜百歲之後歸於其居【無正】正大夫離居莫知我勩三事大夫莫肯夙夜【蕩】式號式呼俾晝作夜【振鷺】庶幾夙夜以永終譽

旁證【離騷】吾令鳯皇飛騰兮繼之以日夜飄風屯其相離兮率云霓而來禦【易林節之噬嗑】幹侯野井昭公失居與彼作期不覺至夜【陸云歲暮賦】揮促節於短日兮振修防於長夜運悠悠其旣周兮歲冉冉而告暮

牙【音翁牙見於詩者二在祁父者音吾有可引證此以角屋韻例之𨿽無證也當讀爲翁音韻和諧亦其證也若以墉訟相韻此不必拘則當讀爲吾矣吾證見後】

訟【音公漢髙後紀未敢訟言誅之訟讀作公說文爭也從言公聲一曰謌訟】

本證【行露】誰謂鼠無牙何以穿我墉誰謂女無家何以速我訟𨿽速我訟亦不女從

旁證【三略】佞臣在上一軍皆訟無進無退苟然取容【易林大畜之無妄】不宜杜公與我爭訟媒伯無禮自令塞壅【平太聲從首】從不淑禍不可訟也從徽徽後得功也【潘嶽關中詩】旣徴爾辭旣蔽爾訟當乃明實否則證空

皮【音婆說文波坡頗跛皆以皮得聲徐藏曰當爲蒲禾切不當爲蒲麋音此古今之別也】

本證【羔羊】羔羊之皮素絲五紽【相鼠】相鼠有皮

旁證【左傳華元答役者歌】牛則有皮犀兕尙多棄甲則那【役者又歌】從其有皮丹漆若何

蛇【音駝委蛇行貌沈約入歌韻又入支韻今亦兩讀之】

本證【羔羊】退食自公委蛇委蛇

旁證【王褒九懷】鷦防開路兮後屬靑蛇步驟桂林兮超驤捲阿【揚雄反騷】旣亡鸞車之幽靄兮駕八龍之委蛇臨江濱而掩泣兮何有九招與九歌【劉向九嘆】云服陰陽之正道兮禦后土之中和佩蒼龍之蚴虯兮帶隱虹之逶虵【張衡西京賦】感河馮懷湘娥驚蝄蜽憚蛟蛇【郭璞流沙贊】經帶西極頺塘委蛇注於黒水永溺餘波【陸機答賈謐】我求明徳濟同以和魯公戾止衮服委蛇

革【音亟說文急也本作防從革亟聲徐曰束物之急莫若革今文省作革禮記夫子之病革矣又兵也】本證【羔羊】羔羊之革素絲五緎委蛇委蛇自公退食【采芑】簟笰魚服鉤膺鞗革【斯幹】如矢斯棘如鳥斯革

旁證【易幹文言】或躍在淵乾道乃革飛龍在天乃位乎天徳【秦瑯邪刻石】節事以時諸產繁殖黔首安寧不用兵革【安世房中歌】蠻夷竭歡象來致福兼臨是愛終無兵革【易林需之蒙】三塗五嶽陽城大室神明之保獨無兵革【參同契】或興太平或造兵革四者之來由乎胸臆

哉【音資史記引詩鼐鼎及哉正義云哉音資沈約入咍韻】

本證【殷其靁】振振君子歸哉歸哉【北門】亦已焉哉天實爲之謂之何哉【氓】反是不思亦已焉哉【黍離】悠悠蒼天此何人哉【君子於役】君子於役不知其期曷至哉雞棲於塒

旁證【曲禮】儼若思安定辭安民哉【楚辭惜誓】黃鵠後時而寄處兮鴟梟羣而制之神龍失水而陸居兮爲螻蟻之所裁【音擠】夫黃鵠神龍猶如此兮況賢者之逢亂世哉【漢武柏梁詩】和撫四夷不易哉刀筆之吏臣執之

三【音森摽有梅其實三兮求我庶士迨其今兮吳棫讀】

昴【音畱西方之宿漢志作畱言陽气之稽畱也嘒彼小星維參與昴肅肅宵徵抱衾與禂寔命不猶音義皆順楊用修依徐邈昴讀旄禂讀條猶讀謠引檀弓陶斯詠詠斯猶爲證又是一說】

悔【音喜吳才老云今聲濁葉隊古聲淸葉志卽晦明之晦亦此音】

本證【江有汜】江有汜之子歸不我以不我以其後也悔【皇矣】比於文王其徳靡悔旣受帝祉施於孫子【抑】於乎小子告爾舊止聽用我謀庶無大悔

旁證【離騷】旣替余以蕙纕兮又申之以攬茝【音止】亦余心之所善兮𨿽九死其猶未悔【又】阽余身而危死節兮覽余初其猶未悔不量鑿而正枘兮固前修以葅醢【音修成起歌】日崔隤時不再願棄軀死無悔【嵇康贈秀才入軍】身貴名賤榮辱何在【音止】貴徳肆志縱心無悔

脫【音兌說文從肉兌聲】

本證【野有死麕】舒而脫脫兮無感我帨兮無使尨也吠旁證【北山移文】亭亭物表皎皎霞外芥千金而不盼屣萬乘其如脫

車【音姑後轉韻歌程曉詩平生三伏日道路無行車閉門避暑臥出入不相過再轉而韻麻韻魚後世音也】本證【何彼穠矣】何彼穠矣唐棣之華曷不肅雝王姬之車【北風】莫赤匪狐莫黒匪烏惠而好我攜手同車【采薇】彼爾維何維常之華彼路斯何君子之車

旁證【易睽上九】睽孤見豕負塗載鬼一車先張之弧後說之弧【漢小麥謠】丈夫何在西擊胡吏買馬君具車請爲諸君鼓嚨胡【楊雄酒箴】盡日盛酒人復借酤常爲國器托於屬車【曹植應詔詩】肅承明詔應防皇都星陳夙駕秣馬脂車

發【音廢又鱣鮪發發音潑馬融曰魚尾著网潑潑然又發言盈庭焦弱侯曰發讀防愚按發可音廢廢亦可音發漢郊祀歌含秀垂頴續舊不廢顏師古曰廢音發蓋發廢古通音也一音歇見後】

本證【騶虞】彼茁者葭壹發五豝【七月】一之日觱發【吉日】發彼小豝殪此大兕【賓之初筵】射夫旣同獻爾發功

旁證【易坤六三象】含章可貞以時發也或從王事知光大【音地】也【桓麟七說】騁不失蹤滿不虛發彈輕翼於髙冥窮疾足於方外

訧【音怡說文從言尢聲尢古音怡見後】

本證【緑衣】緑兮絲兮女所治兮【治音持凡未治而理之皆平聲已理而有效則去聲大學先治其國治平聲家齊而後國治治去聲孟子治人不治上平下去經史皆然】我思古人防無訧兮

旁證【太傒首】傒禍介介與禍期也禍不禍非厥訧也

風【孚金切古與心林音淫爲韻似在今之侵部今則寘東部莊子蚿憐蛇蛇憐風風憐目目憐心亦此音楚辭涉月水而馳騁兮右大夏之遺風鴻鵠之一舉兮知山川之紆曲再舉兮睹天地之圜方又似陽韻矣】本證【緑衣】絺兮綌兮淒其以風我思古人實獲我心【晨風】鴥彼晨風郁彼北林未見君子憂心欽欽【何人斯】彼何人斯其爲飄風胡不自北胡不自南【烝民】吉甫作誦穆如淸風仲山甫永懷以慰其心

旁證【屈原哀郢】登大墳以逺望兮聊以舒吾憂心哀州上之平樂兮悲江介之遺風【又涉江】乘鄂渚而反顧兮欵秋冬之緒風步餘馬兮山臯邸余車兮方林【長門賦】廓獨潛而專精兮天飄飄而疾風登蘭臺而遙望兮神怳怳而外淫【枚乘七發】梧桐並閭極望成林眾芳芬郁亂於五風【蔡邕答對元式詩】君子博文貽我徳音辭之集矣穆如淸風【馮衍顯志賦】摛道徳之光耀兮匡衰世之風褒宋襄於谷兮表季札於延陵【杜篤論都賦】卽詔京兆乃命扶風齊肅致敬告覲園陵【王粲詩】烈烈寒日肅肅淒風潛鱗在淵歸鴈載軒

野【音暑與墅同徐鍇曰墅經典只用野】

本證【燕燕】燕燕於飛差池其羽之子於歸逺送於野【叔於田】叔適野巷無服馬【葛生】葛生蒙楚蘝蔓於野【株林】駕我乘馬說於株野【七月】六月莎雞振羽七月在野【東山】蜎蜎者蠋烝在桑野【鶴鳴】鶴鳴於九臯聲聞於野魚潛在淵或在於渚【小明】明明上天照臨下土我徵䢐西至於艽野【何艸不黃】匪兕匪虎率彼曠野【公劉】京師之野於時處處

旁證【穆天子傳答謠】萬民平均吾顧見女比及三年將復而野【說苑載逸詩】緜緜之葛在於曠野良工得之以爲絺紵【龍蛇歌】龍返其淵安其壤土四蛇入穴皆有處所一蛇無穴號於中野【左傳鸜鵒謠】鸜鵒之羽公在外野往饋之馬【離騷】女嬃之嬋媛兮申申其詈余【上聲】曰鮌婞直以亡身兮終然殀乎羽之野【司馬相如賦】出乎椒丘之闕行乎洲淤之浦經乎桂林之中過乎漭泱之野【參同契】上九亢龍戰徳於野用九翩翩爲道規矩【揚雄逐貧賦】揚子遁世離俗獨處左鄰崇山右接曠野

南【音寧古與音心爲韻沈約屬之覃矣】

本證【燕燕】燕燕於飛下上其音之子於歸逺送於南【凱風】凱風自南吹彼棘心【株林】胡爲乎株林從夏南匪適株林從夏南【何人斯】胡不自北胡不自南胡逝我梁只攪我心【鼓鐘】笙磬同音以雅以南【捲阿】有捲者阿飄風自南豈弟君子來遊來歌以矢其音【泮水】桓桓於徵狄彼東南

旁證【楚辭招魂】目極千里兮傷春心魂兮歸來哀江南【司馬相如長門賦】孔雀集而相存兮猿嘯而長吟翡翠脋翼而來萃兮鸞鳯飛而北南【易林姤之小畜】公孫爭之彊入委禽不悅於心乃適子南【晉陸機贈馮文羆】有命集止翻飛自南出自幽谷及爾同林【陸云喜霽賦】朱明啟候凱風自南復火正之舊司黜后土於重陰【韋蘇州詩】月滿秋夜長驚烏號北林天河橫未落斗柄當西南

淵【音因】

本證【燕燕】仲氏任只其心塞淵終溫且惠淑愼其身【定之方中】匪直也人秉心塞淵【鶴鳴】鶴鳴於九臯聲聞於天魚在於渚或潛在淵【小旻】戰戰兢兢如臨深淵【四月】匪鶉匪鳶翰飛戾天匪鱣匪鮪潛逃於淵【旱麓】鳶飛戾天魚躍於淵【商頌那】鞉鼓淵淵嘒嘒管聲

旁證【楚辭招魂】豺狼從目往來侁侁些懸人以娭投之深淵些【七諫】甂甌登於明堂兮周鼎潛乎深淵自古而固然兮吾又何怨乎今之人【班固東都賦】恥纎靡而不服賤奇麗而不珍捐金於山沈珠於淵【漢蕩陰令張君碑】利器不覿魚不出淵國之良幹垂愛在民【陸云贈顧尙書】積簣爲山納流成淵扶翹布華養物作春

顧【音古徐邈讀】

本證【日月】乃如之人兮逝不古處胡能有定寧不我顧【碩防】碩鼠碩鼠無食我黍三歲貫女莫我肯顧【云漢】赫赫炎炎云我無所大命近止靡瞻靡顧

旁證【曹植文帝誄】如何奄忽摧身後土俾我煢煢靡瞻靡顧【漢韋孟諷諫詩】穆穆天子照臨下土明明羣司執憲靡顧【潘嶽西徵賦】探隱伏於難明委讒賊之趙虜加顯戮於儲貳絕肌膚而不顧

霾【音貍雨土也說文貍聲釋名風而雨土曰霾霾晦也言如物塵晦之色也】

本證【終風】終風且霾惠然肯來

旁證【顏延年和謝靈運】𨿽慚丹雘施未謂素暌徒遭良時詖王道奄昏霾

來【音釐儀禮來女孝孫注云來讀爲釐釋名往歸於彼也故其言之昂頭以指逺也來使之入也故其言之低頭以招之也劉向傳貽我來牟作飴我釐麰又有力利二音見後】

本證【終風】莫往莫來悠悠我思【雄雉】瞻彼日月悠悠我思道之云逺曷云能來【君子於役】日之夕矣牛羊下來君子於役如之何勿思【子衿】靑靑子佩悠悠我思縱我不往子寧不來【頍弁】爾酒旣防爾肴旣時豈伊異人兄弟具來

旁證【易益上九】莫益之偏辭也或擊之自外來也【又旣濟九五】東鄰殺牛不如西鄰之時也實受其福吉大來也【黃庭經】萬歲照照非有期外本三陽物自來【楚辭九歌】望夫君兮未來吹參差兮誰思【漢武栢梁詩】日月星辰和四時驂駕駟馬從梁來【參同契】知白守黒神明自來白者金精黒者水基【易林睽之艮】思願所之今乃逄時洗我故憂拜我歡來【匡衡歌】無說詩匡鼎來匡說詩解人頤【陸機挽歌】周親咸奔湊友朋自逺來翼翼飛輕軒駸駸防素騏

思【音西凡詩之思皆讀西】

本證【終風】詩見上【雄雉】詩見上【君子於役】詩見上【子衿】詩見上【園有桃】心之憂矣其誰知之其誰知之蓋亦勿思

旁證【易咸九四】憧憧往來朋從爾思【屈原九歌】乘赤豹兮從文貍辛夷車兮結桂旗被石蘭兮帶杜蘅折芳馨兮遺所思【又屈原九章惜往日云】蔽晦君之聰明兮虛惑誤又以欺弗參驗以考實兮逺遷臣而弗思【古詩】攀條折其榮將以遺所思馨香盈懷袖路逺莫致之【易林剝之謙】三婦同夫忽不相思志恆不愁顏色不怡【鮑照尺蠖賦】動靜必觀於物消息各隨乎時從方而應何慮何思

兵【音邦凡詩之兵皆讀邦】

本證【擊鼓】擊鼓其鏜踴躍用兵土國城漕我獨南行【無衣】修我甲兵與子偕行【抑】灑埽廷內維民之章修爾車馬弓矢戎兵

旁證【左傳晉趙鞅占】是謂沈陽可以興兵利以伐姜不利於商【荀卿佹詩】志愛公利重樓疏堂無私罪人憼革二兵【枚乘七發】其波湧而云亂擾擾焉如三軍之騰裝其旁作而奔起也飄飄焉如輕車之勒兵【揚雄並州箴】太上曜徳其次曜兵徳兵俱顚靡不悴荒

老【音栁釋名老者朽也史記酉者萬物之老也】

本證【擊鼓】執子之手與子偕老【女曰雞鳴】宜言飲酒與子偕老【小弁】假寐永嘆維憂用老心之憂矣疢如疾首【洋水】旣飲防酒永錫難老

旁證【黃庭經】經歷六府藏夘酉轉陽之陰藏於九常能行之不知老【荀卿蠶賦】此夫身美好而頭馬首者與屢化而不壽者與善壯而拙老者與

信【音伸白虎通髙辛者道徳大信也韓信信亦音伸今有平去二聲】

本證【擊鼓】於嗟洵兮不我信兮【蝃蝀】人無信也不知命【平聲】也【楊之水】終鮮兄弟維予二人無信人之言人實不信【節南山】弗躬弗親庶民弗信【雨無正】如何昊天辟言不信如彼行邁則靡所臻【巷伯】緝緝翩翩謀欲譖人愼爾言也謂爾不信

旁證【易系辭】尺蠖之屈以求信也龍蛇之蟄以存身也【曲禮】執友稱其仁也交遊稱其信也【表記】自獻其身以成其信【漢武悼李夫人賦】仁者不誓豈約親兮旣往不來申以信兮【馮衍顯志賦】昔伊尹之幹湯兮七十說而乃信臯陶釣於漁澤兮賴虞舜而後親【張衡綬笥銘】懿矣玆笥爰藏寶珍金纓組履文章日信【又思賦】彼無合其何傷兮患眾僞之冒眞旦獲讟於羣弟兮啟金縢而後信【漢書序傳】猗與元勳包漢舉信鎭守關中足食成軍

軌【音九說文從車九聲後轉而爲幾班固幽通賦嬴取威於伯儀兮姜本支乎三趾旣仁得其信然兮仰天路而同軌嵇康酒防詩坐中發美讚異气同音軌臨川獻淸酤微歌發皓齒張華遊獵篇以軌與履美爲韻又轉則今之音矣】

本證【匏有苦葉】濟盈不濡軌雉鳴求其牡

旁證【參同契】或臣邪佞行不順軌望盈縮乖變凶咎【上大聲永首】永不軌凶亡流於後【潘朂冊魏公九錫文】袁譚髙幹咸梟其首海道奔迸黒山順軌

怒【上聲顏師古糾繆正俗曰怒古讀有二音但知有去聲者失其眞也今除逄彼之怒將子無怒畏此譴怒宜無悔怒皆去聲不錄錄其上聲愚謂顏氏之言固善然四聲之說起於後世古人之詩取其可歌可詠豈屑屑毫釐若經生爲耶且上去二音亦輕重之間耳】

本證【谷風】習習谷風以陰以雨黽勉同心不宜有怒【巧言】君子如怒亂庶遄沮【皇矣】王赫斯怒爰整其旅【桑柔】憂心慇慇念我土宇我生不辰逄天僤怒【常武】王奮厥武如震如怒

旁證【龍蛇歌】有龍矯矯遭天譴怒三蛇從之一蛇割股二蛇入國厚蒙爵土余有一蛇棄於艸莽【離騷】忽奔走以先後兮及前王之踵武荃不揆余之中情兮反信讒而齊怒【漢衛皇后歌】生男無喜生女無怒獨不見衛子夫覇天下【賈偉節諺】賈氏三虎偉節最怒

死【音洗說文死澌也人所離也集韻澌音西】

本證【谷風】采葑采菲無以下體徳音莫違及爾同死【相防】人而無禮胡不遄死

旁證【屈原天問】天式從橫陽離爰死大鳥何鳴夫焉喪厥體【成帝時燕燕童謠】皇孫死燕啄矢【張華遊獵篇】人生忽如寄居世遽能幾至人同禍福逹士等生死【淵明讀山海經】窫窳彊能變祖江遂獨死明明上天鑑爲惡不可履

違【音怡違古音怡今音韋遺古音韋今音怡世有古今聲有交錯亦時勢之必然也】

本證【谷風】行道遲遲中心有違不逺伊邇薄送我畿【節南山】君子如夷惡怒是違【長髮】帝命不違至於湯齊

旁證【禮記孔子閒居】無聲之樂气志不違無體之禮威儀遲遲【揚雄長楊賦】使農不輟耰工不下機婚姻以時男女莫違【又靑州箴】貢篚以時莫怠莫違昔在文武封呂於齊【漢崔琦外戚箴】無曰我能天人爾違患生不徳福有愼機【蔡邕述行賦】觀風化之得失兮猶紛挐其多違無亮采以匡世兮亦何爲乎此畿【王粲贈士孫文始】宗守蕩夫越用遁違遷於荊楚在漳之湄【潘嶽金穀詩】王生和鼎實石子鎭海沂親友各言邁中心悵有違【顏延之秋胡詩】燕居未及歡良人顧有違脫巾千里外結綬登王畿

弟【音底凡兄弟之弟上聲孝弟豈弟之弟去聲此經史通例詩則並音底】

本證【谷風】誰謂荼苦其甘如薺【上聲】宴爾新昏如兄如弟【泉水】出宿於泲飲餞於禰女子有行逺父母兄弟【載驅】四驪濟濟垂轡濔濔魯道有蕩齊子豈弟【常棣】凡今之人莫如兄弟【旱麓】瞻彼旱麓榛楛濟濟豈弟君子幹祿豈弟

旁證【吳薛瑩獻詩】嗟臣蔑賤惟昆及弟幸生幸育托綜遺禮【潘嶽晉武帝誄】莫孝匪子莫悌匪弟化自外明訓法以禮【謝朓始出尙書省】衰栁尙沈沈凝露方泥泥零落悲朋友歡虞防兄弟

救【音求漢書救之作俅之周禮正日景以求地中鄭云故書求爲救杜子春讀求古音可見】本證【谷風】何有何無黽勉求之凡民有喪匍匐救之旁證【武王盤銘】與其溺於人也寧溺於淵溺於淵猶可遊也溺於人不可救也【三略】使仇治仇其禍不救【左傳】如川之滿不可遊也鄭方有罪不可救也【魏文京洛行】賢矣陳軫忠而有謀楚懷不從禍卒不救

葛【音結】

本證【旄丘】旄丘之葛兮何誕之節兮叔兮伯兮何多日也【采葛】彼采葛兮一日不見如三月兮

旁證【馬融圍棊賦】乍急乍緩兮上且未別白黒未分兮於約如葛

節【音卽說文從竹卽聲】

本證【旄丘】詩見上

旁證【易家人九三】家人嗃嗃未失也婦子嘻嘻失家節也【又蹇四五】往蹇來連當位實也大蹇朋來以中節也【又未濟五象】君子之光其暉吉也飲酒濡首亦不知節也【參同契】發號施令順陰陽節藏器俟時勿違卦日【易林臨之損】秋蛇向穴不失其節夫人姜氏自齊復入【太耎首】耎其防守其節【後漢李尢七款】副以芋柘丰誕節纖液玉津防於飲蜜【季布序傳】季氏之詘辱身毀節信於上將議臣震栗

久【音幾或曰孔子傳易方有糾音不可從也葉天徳不可爲首也並謂雜卦是孔子以前書愚疑久有二音不然何楚辭秦刻皆讀幾耶又按說文玖石之次玉黒色者從玉久聲讀若芑貽我佩玖報之以瓊玖皆此音也莊子引古語美成在久惡成不及攺攺音已】

本證【旄丘】何其處也必有與也何其久也必有以也【六月】吉甫燕喜旣多受祉來歸自鎬我行永久【蓼莪】缾之罄矣維罍之恥鮮民之生不如死之久矣

旁證【易雜卦傳】咸速也恆久也渙離也節止也【楚辭招魂】層冰峨峨飛雪千里些歸來歸來不可以久些【秦嶧山刻石三句一韻】乃今皇帝一家天下兵不復起災害滅除黔首康定利澤長久【易林師之旣濟】徳教尙中彌世長久三聖與爲多受福祉

謀【音迷凡詩之謀皆讀迷無有與尢韻者】

本證【泉水】有懷於衛靡日不思孌彼諸姬聊與之謀【氓】匪來貿絲來卽我謀【皇皇者華】我馬維騏六轡如絲載馳載驅周爰咨謀【十月之交】抑此皇父豈曰不時胡爲我作不卽我謀【巷伯】哆兮侈兮成是南箕彼譖人者誰適與謀

旁證【左傳萊人歌】景公死乎不與埋【音貍】三軍之士乎不與謀師乎師乎何黨之乎【莊子披衣】眞其實知不以故自持媒媒晦晦無心而不可與謀【荀卿成相篇】聖知不用愚者謀前車已覆後未知【賈誼鵩賦】天不可與慮道不可與謀遲速有命烏識其時【易林】古今道由一談對吐所謀學者加勉力畱念深思惟【揚雄廷尉箴】穆王耄荒甫侯伊謀五刑訓天周以阜基【漢冀州從事張表碑】天挺畱侯應期左治【平聲】與漢龍興誕發神謀

衛【音越有懷於衛宜此讀𨿽非韻腳可備古音】

旁證【屈原逺遊】路曼曼其悠逺兮徐弭節而髙厲【音冽】左雨師使徑侍兮右雷公以爲衛【範曄靈帝贊】微亡備兆小雅盡缺麋鹿霜露遂棲宮衛【曹嘉贈石崇詩】入仕於皇閣出則登九列疇昔謬同位情至過魯衛

幹【音堅】

本證【泉水】出宿於幹飲餞於言【伐檀】坎坎伐檀【音田】兮寘之河之幹兮

旁證【參同契】陽終於巳中而相干姤始紀緒履霜最先【又】解化爲水馬齒闌干陽乃往和情性自然【王逸九思】俛念兮子胥仰憐兮比干投劍兮脫冕龍屈兮蜿蟤【音崔瑗東延觀箴】何以季世咆哮不虔在彊奮矯而戮彼逄幹【曹植善哉行】慙無靈輒以救趙宣月沒參橫北斗闌干

言【音延魏晉之時皆與先韻似甚順也沈約寘之元部】

本證【泉水】詩見上【氓】爾卜爾筮體無咎言以爾車來以我賄遷【皇矣】臨衝閒閒崇墉言言

旁證【九章】吾聞作忠以造怨兮忽謂之過言九折臂而成醫兮吾今而知其信然【張衡東京賦】招有道於側陋開敢諫之直言聘丘園之耿潔旅束帛之戔戔【漢童子逄盛碑】胎懷正气生克自然捬育孩嚶弱而能言【曹植怨歌行】推心輔王室二叔反流言待罪居東國泣涕常流連【袁宏三國名臣贊】仁者必勇徳亦有言𨿽遇履虎神气恬然【謝靈運酬從弟惠連】傾想遲嘉音果枉濟江篇辛勤風波事款曲洲渚言【顏延之北使洛】陰風振涼野飛雲瞀窮天臨塗未及引置酒慘無言

泉【音錢周官泉府鄭司農云故書泉或作錢】

本證【泉水】我思肥泉玆之永嘆【小弁】莫髙匪山【音先】莫浚匪泉君子無易由言耳屬於垣【音延】

旁證【漢樂章】象載瑜白集西【音先】食甘露歕榮泉【易林幹之訟】龍馬上山絕無水泉喉焦唇幹舌不能言

嘆【音天今音灘𨿽俱平聲微有不同】

本證【泉水】詩見上

旁證【大家東徵賦】涉封丘而踐路兮慕京師而竊嘆小人性之懷土兮自書傳而有焉【王逸九思】便旋兮中原仰天兮增嘆菅蒯兮壄莽雚葦兮千眠【又】日瞥【音撇】瞥兮西沒道遐回兮阻嘆志稸積兮未通悵敞罔兮自憐

門【音民太盛首小盛臣臣大人之門聚首宗其髙年羣鬼之門年古音寧一韻臣一韻年古音可知】本證【北門】出自北門憂心殷殷

旁證【荀卿云賦】往來惽憊通於大神出入甚亟莫知其門【九章惜誦】思君其莫我忠兮忽忘身之賤貧事君而不貳兮迷不知寵之門【參同契】形體爲灰土狀若明囪塵搗治升合之持入赤色門【易林蒙之明夷】不虞之患禍至無門奄忽防卒痛傷我心【揚雄誄】大射饗飲飛羽之門綏宥耆幼不拘婦人

艱【音斤】

本證【北門】終窶且貧莫知我艱【何人斯】彼何人斯其心孔艱胡逝我梁不入我門【鳬鷖】公屍燕飲無有後艱

旁證【離騷】長太息以掩涕兮哀民生之多艱余𨿽好修姱以鞿羈兮謇朝誶而夕替【音崔駰大親理箴】昔在仲尼哀矜罪人子防禮刑衛人釋艱【曹植王粲誄】宰臣專制帝用西遷君乃羈旅離此阻艱【陸機弔魏武】當建安之三八實大命之所艱𨿽光昭於曩載將稅駕於此年【音寜】

遺【音韋鄭康成讀荀子引詩莫肯下遺注楊倞曰遺讀曰隨】

本證【北門】王事惇我政事一埤遺我【谷風】將恐將懼寘予於懷將安將樂棄予如遺【角弓】雨雪瀌瀌見睍曰消莫肯下遺式居屢驕【云漢】周餘黎民靡有孑遺昊天上帝則不我遺

旁證【三略】使民如四肢則防無遺所適如肢體相隨【曹植靈芝篇】董永遭家貧父老財無遺舉假以供養傭作致甘肥責家塡門至不知何用歸【吳薛瑩獻詩】適玆樂土無存孑遺天啟其心東南是歸【陸機弔魏武】摧羣雄而電擊舉勍敵其如遺指八極以逺略必剪焉而後綏【陸云歲莫賦】結隆思於朝日兮綴永念於紀暉表寸陰而貞吝兮盼盈尺其若遺

邪【音徐爾雅作徐說文引詩作其虛其斜史記曆書歸邪於終以邪爲余及魏晉轉而爲梭曹植大魏篇白虎戲西除含利從辟邪騏驥躡足舞鳯凰拊翼歌潘嶽河陽詩依水類浮萍寄松似縣蘿朱博糾舒慢楚風被瑯邪是其證又轉則斜矣】

本證【北風】其虛其邪旣亟只且【魯頌駉】思無邪思馬斯䢐旁證【尙書考靈曜】陰气相佐徳乃不邪子助母收母合子符【參同契】守禦固密閼絕姦邪曲閣相連狀似蓬壺【揚雄徐州箴】降周任姜鎭於瑯邪姜氏絕苗田氏攸都【太法首】正彼有辜格我無邪【班彪北徵賦】降幾杖於藩國折吳濞之逆邪惟太宗之蕩蕩豈曩秦之所圖【班固王吸銘】邑邑將軍育養烝徒建謀正直行不匿邪

貽【去聲黃公紹韻防云詒與貽通可平可仄今考楚辭以詒爲去聲貽亦有此音也】

本證【靜女】自牧歸荑洵美且異匪女之爲美美人之貽旁證【九章思美人】髙辛之靈盛兮遭鳥而致詒欲變節以從俗兮媿易初而屈志

鮮【音洗潔也新臺有泚河水彌彌燕婉之求籧篨不鮮吳才老讀𨿽無可證音韻良是】

景【音養上聲讀】

本證【二子乘舟】二子乘舟泛泛其景願言思子中心養養旁證【夏侯湛抵疑】九疑之從王化猶洪聲之收淸響黎苗之樂函夏若遊形之招惠景【郭璞遊仙詩】翹首望太淸朝云無增景𨿽欲思隨化龍津未易上【陸機贈弟】存不阜物沒不增壤生若朝風死猶絕景

害【音系三略傷賢者殃及三世蔽賢者自受其害淮南子以神爲主者形從而利以形爲主者神從而害皆此音】

本證【二子乘舟】二子乘舟泛泛其逝願言思子不瑕有害【閟宮】俾爾耆而艾萬有千歲眉壽無有害

旁證【賈誼旱云賦】畎畝枯稿而失澤兮壤石相聚而爲害農夫垂拱而無聊兮釋其鉏耨而下涕【蔡邕述行賦】濟西溪而容與兮息鞏都而後逝湣簡公之失師兮疾子朝之爲害【漢夏侯序傳】疑殆匪闕違眾忤世淺爲尢悔深作憝害

儀【音俄洪適釋云周官注儀義二字古皆音俄愚按漢孔耽神祠碑竭凱風以惆憀惟蓼儀以愴恨又平都相蔣君碑感慕詩人蓼蓼者儀又衛尉衡方碑感衛人之凱風悼蓼義之劬勞是漢凡蓼莪莪皆作儀義古音可考矣】

本證【栢舟】泛彼栢舟在彼中河髧彼兩髦實維我儀【菁菁者莪】菁菁者莪在彼中阿旣見君子樂且有儀【旣醉】其告維何籩豆靜嘉【音歌】朋友攸攝攝以威儀【抑】愼爾出話敬爾威儀無不柔嘉

旁證【穆天子傳黃澤謠】黃之陀其馬歕沙【音莎】皇人威儀【九章】穆眇眇之無垠兮莽芒芒之無儀聲有隱而相感兮物有純而不可爲【音太譌爭首】陽气汜施不偏不頗物與爭訟各遵其儀【劉向九嘆】舉霓旌之墆翳兮建黃昏之總旄躬純粹而罔愆兮承皇考之妙儀

天【音汀釋名曰豫冀以舌腹言之天顯也在上髙顯也靑徐以舌頭言之天坦也坦然而髙逺也蓋靑徐猶有古音豫冀則今之音古音天與人韻今則判之逺矣】

本證【栢舟】母也天只不諒人只【黍離】悠悠蒼天此何人哉【綢繆】綢繆束薪三星在天今夕何夕見此良人【黃鳥】彼蒼者天殱我良人【雨無正】凡百君子各敬爾身胡不相畏不畏於天【小宛】宛彼鳴鳩翰飛戾天我心憂傷念昔先人【何人斯】不媿於人不畏於天【巷伯】蒼天蒼天視彼驕人【菀栁】有鳥髙飛亦傅於天彼人之心於何其臻【文王】文王在上於昭於天周𨿽舊邦其命維新【棫朴】倬彼云漢爲章於天周王壽考遐不作人【旱麓】鳶飛戾天魚躍於淵【假樂】宜民宜人受祿於天【捲阿】亦傅於天藹藹王多吉人【崧髙】崧髙維嶽峻極於天維嶽降神生甫及申【瞻仰】亂匪降自天生自婦人

旁證【易幹九五】飛龍在天利見大人【又幹文言】時乘六龍以禦天也雲行雨施天下平也【尙書大傳八伯歌】明明上天爛然星陳日月光華宏予一人【九歌大司命】乘龍兮轔轔髙駝兮衝天結桂枝兮延竚羌愈思兮愁人【九章哀郢】堯舜之抗行兮了杳杳而薄天眾讒人之嫉妬兮被以不慈之僞名【史記】三年不飛一飛衝天三年不鳴一鳴驚人【參同契】熒惑守西太白經天殺炁所臨何有不傾【漢婁壽碑】窮下不苟知我者天身歿聲鬯千載作珍【漢博陵太守孔彪碑】伊尹之休格於皇天惟我君績表於丹靑【陸機答賈長淵】乃眷三哲俾乂斯民啟土綏難攺物承天

道【音島道徳道路之道上聲教道引道之道去聲此經史通例凡道見於詩者皆上聲】

本證【墻有茨】墻有茨不可埽也中冓之言不可道也【宛丘】坎其擊缶宛丘之道【何艸不黃】有芃者狐率彼幽艸有棧之車行彼周道【生民】誕后稷之穡有相之道【泮水】順彼長道屈此羣醜

旁證【易復五上】惇復無悔中以自考也迷復之凶反君道也【又漸九三】夫徵不復離羣醜也婦孕不育失其道也【九章惜誦】壹心而不豫兮羌不可保疾親君而無他兮有招禍之道【漢書文帝述】我教如風民應如艸國富刑淸登我漢道【範曄光武贊】神旌乃顧遞行天討金湯失險車書共道【孫楚別官屬詩】晨風飄岐路零雨被秋艸傾城逺追送餞我千里道

宜【音俄易傳宜與化葉化古音訛離騷初旣與余成言兮後悔遁而有他余旣不難夫離別兮傷靈修之數化九辯專思君兮不可化君不知兮可柰何哀時命子胥死而感義兮屈原沈於汨羅𨿽體解其不變兮豈忠信之可化知化之讀訛證宜之讀俄也化後轉而爲嘻再轉而平聲三轉而去聲宜則一轉而疑矣】本證【君子偕老】如山如河象服是宜【緇衣】緇衣之宜兮敝予又攺爲兮【音裳裳譌者華】左之左【平聲】之君子宜之【鴛鴦】鴛鴦於飛畢之羅之君子萬年福祿宜之【棫朴】奉璋峩峩髦士攸宜【閟官】是饗是宜降福旣多

旁證【易系】神而化之使民宜之【儀禮字辭】爾字孔嘉【音歌】髦士攸宜【後漢太常箴】匪愆匪忒公屍攸宜弗忮弗求惟徳之報【平聲】

晳【音制】

本證【君子偕老】象之揥也揚且之晳也胡然而天也胡然而帝也

旁證【易大有四五】匪其彭旡咎明辯晳也厥孚交如信以發志也

顏【音研說文以彥得聲彥古音平陸云陸公誄和音嗣世不替碩彥明監在下降命上今讀彥爲去聲與古稍異矣】

本證【君子偕老】蒙彼縐絺是紲袢【音吳棫讀】也子之淸揚揚且之顏也【抑】視爾友君子輯柔爾顏不遐有愆

旁證【陸機嘆逝賦】啟四體而深悼懼玆形之將然毒悞情之寡方怨感目之多顏

上【平聲】

本證【桑中】期我乎桑中要我乎上宮送我乎淇之上矣【大明】明明在下赫赫在上天難忱斯不易維王

旁證【易頤五上】居貞之吉順以從上也由頤厲吉大有慶【音羌】也【王褒九懷】臨淵兮汪洋顧林兮思荒修余兮袿衣騎霓兮南上

麥【音密】

本證【桑中】爰采麥矣沬之北矣云誰之思美孟弋矣【載馳】我行其野芃芃其麥控於大邦誰因誰極【閟宮】黍稷重穋稙穉菽麥奄有下國俾民稼穡

旁證【易林離之蠱】早霜晚云傷害禾麥損功棄力饑無所食【韋鋋序志賦】奉過庭之明訓納微躬於軌則勉四民之耕耘遂能辧乎菽麥

北【音必背亦以此得聲行葦黃耈臺背桑柔職涼善背皆此讀】

本證【桑中】詩見上【巷伯】豺虎不食投畀有北

旁證【三略】將有一則眾不服有二則軍無式有三則下奔北【安世房中歌】海內有姦紛亂東北詔撫成師武侯承徳【音上林的賦】左蒼梧右西極丹水更其南紫淵徑其北【更始時南陽童謠】諧不諧【音奚周澤傳生世不諧作大常妻】在赤眉得不得【音的與徳同】在河北

兄【音荒通論曰口兒爲兄兒者人也人在口下以口教其下也下者弟也釋名兄荒也荒大也白虎通曰兄況也況父法也故兄有況音倉兄塡兮職兄斯引職兄斯皆音況注謂與怳同悲閔之意是字同而義異也愚按漢樊毅華嶽廟碑云君舉必書兄乃盛徳亦以兄爲況】

本證【鶉之奔奔】鶉之奔奔鵲之疆疆人之無良我以爲兄【將仲子】無逾我墻無折我樹桑豈敢愛之畏我諸兄【陟岵】陟彼岡兮瞻望兄兮【皇矣】因心則友則友其兄則篤其慶【音羌】

旁證【晉惠公童謠】恭太子更葬【平聲】兮後十四年晉亦不昌昌乃在其兄【易林比之賁】兩火爭明𨿽鬭不傷分離且忍全我弟兄【班固辟雍詩】聖皇蒞止造舟爲梁皤皤國老乃父乃兄【韋安國傳】𨿽有親父安知不爲虎𨿽有親兄安知不爲狼【韓愈詩】行行二月莫乃及徐南疆下馬步堤岸上船拜吾兄

京【音疆古皆此讀亦音原晉獻文子曰是全要領以從先大夫於九京讀原】

本證【定之方中】望楚與堂景山與京【下泉】冽彼下泉浸彼苞稂愾我寤嘆念彼周京【正月】民之訛言亦孔之將念我獨兮憂心京京【甫田】曽孫之稼如茨如梁曽孫之庾如坻如京【文王】侯服於周天命靡常殷士膚敏祼將於京【大明】摯仲氏任自彼殷商來嫁於周曰嬪於京【皇矣】依其在京侵自阮疆【下武】下武維周世有哲王三後在天王配於京【文王】考卜維王宅是鎬京【公劉】乃陟南岡乃覯於京

旁證【左傳懿氏繇】五世其昌並於正卿【音羌】八世之後莫之與京【梁鴻五噫歌】陟彼北芒兮噫顧瞻帝京兮噫【易林蠱之歸妹】下泉苞稂十年九王荀伯遇時憂念周京【揚雄雍州箴】上帝不寧命漢作京隴山䢐以列爲西羌【班固東都賦】遂綏哀牢開永昌春王三朝防同漢京【魏武薤露】白虹爲貫日已亦先受殃賊臣執國柄殺王滅宇京【陸云寒蟬賦】華靈鳯之羽儀睹皇都乎上京跨天路於萬里豈蒼蠅之尋常

田【音陳說文田陳也古田陳通音故陳敬仲奔齊後攺爲田宋玉招魂鄭衛妖玩來雜陳些激楚之結獨秀先些是又以陳音田益以見其相通也】

本證【定之方中】靈雨旣零命彼倌人星言夙駕說於桑田【叔於田】叔於田巷無居人【白華】滮池北流浸彼稻田嘯歌傷懷念彼碩人【崧髙】王命召伯徹申伯土田王命傅禦遷其私人【江漢】告於文人錫山土田

旁證【易幹九二】見龍在田利見大人【國語】佞之見佞果喪其田【佞平聲夏侯湛扺疑徛靡容悅易林噬嗑出入﨑傾逐巧防研嘔喁辯佞之未濟】邪徑賊田惡政傷民夫婦咒咀太山覆顚【音張衡珍南都賦】開竇灑流浸彼稻田溝澮脈連堤堘相輑

千【音親】

本證【定之方中】秉心塞淵騋牝三千【甫田】倬彼甫田歲取十千

旁證【宋玉招魂】虎豹九關啄害下人些一夫九首拔木九千些【易林恆之鼎】騋牝龍身日取三千南上蒼梧與福爲婚【漢靈帝時孔廟碑】周流應聘嘆鳯不臻自衛返魯養徒三千【劉劭趙都賦】宮妾盈兮數百食客過兮三千越信孟之卑體慕姬旦之懿仁

命【音名左傳異哉君之名子又曰今名之大以從盈數史記皆作命孟子命世之才謂名世也亡命匿名也】本證【蝃蝀】大無信也不知命也【揚之水】我聞有命不敢以告人【采菽】樂只君子天子命之樂只君子福祿申之【假樂】保右命之自天申之【捲阿】維君子命媚於庶人【江漢】於周受命自召祖命

旁證【易姤五五】九五含章中正【平聲】也有隕自天志不舎命也【太勤首】勞有恩勤有諸情也羈角之吾不得命也【漢北海相景君銘】帝嘉厥功授以符命守郡益州路遐戀親【魏武善哉行】晏子平仲積徳兼仁與世沈徳未必思命

相鼠【似防頗大能人立見人則立舉其前兩足若拱揖然愚於蘇門山寺見之僧曰此相鼠也及檢埤雅已有載矣蓋見人若拱似有禮儀詩之所以起興也今注曰相視也防蠱之可賤惡者意義索然按說文引此詩亦以相爲視誤也久矣】

爲【音譌史記引書南譌字作爲又考說文譌譌言也從言爲聲據此見爲加言讀譌去言亦讀譌古之音也後轉音怡王延壽王孫賦原天地之造化實神偉而崛奇道微以密妙信無物而不爲再轉則今音】本證【相鼠】人而無儀不死何爲【兔爰】有兔爰爰雉離於羅我生之初尙無爲【緇衣】緇衣之宜兮敝予又攺爲兮【抑】白圭之玷尙可磨也斯言之玷不可爲也

旁證【九章思美人】獨歷年而離湣兮羌慿心猶未化【音訛】寧隱閔而壽考兮何變易之可爲【漁父歌】日已夕兮予心憂悲月已馳兮何不渡爲事寖急兮將柰何【楚辭哀時命】知貪餌而近死兮不如下游乎淸波寧幽隱以逺禍兮孰侵辱之可爲

俟【音矣說文矣聲或聲近始史記其徳嶷嶷大戴禮作俟以聲近而譌開元五經文字儦儦俟俟音矣】本證【相鼠】人而無止不死何俟【吉日】儦儦俟俟或羣或友旁證【邯鄲淳答贈詩】旣庇西伯永誓沒齒今也被命義在不俟【阮籍詠懷】誰言焱炎久遊沒可行俟逝者豈長生亦去荊與杞

驅【音丘說文從馬區聲區古讀丘曲禮禮不諱嫌名注謂若禹與宇丘與區禹宇今音叶丘區則古音叶也】本證【載馳】載馳載驅歸唁衛侯驅馬悠悠言至於漕【音鄒】旁證【陸云賦】昶愁心以自邁肅榜人以曽驅詔河馮以淸川命湘娥而安流

反【音顯逺音演詩皆此讀又有去平二聲見後】

本證【載馳】旣不我嘉不能旋反視爾不臧我思不逺旁證【荀卿云賦】忽兮其極之逺也攭【音倮】兮其相逐而反也卭卭兮天下之咸蹇也【離騷】悔相道之不察兮延佇乎吾將反回朕車以復路兮及行迷之未逺【九章哀郢】羌靈魂之欲歸兮何須臾而忘反背夏浦而西思兮哀故都之日逺【楚辭惜誓】惜餘年老而日衰兮歲忽忽而不反登蒼天而髙舉兮歷眾山而日逺【太疑首】疑自反孚不逺【潘嶽哀永逝文】彼遙思兮離居嘆河廣兮宋逺今柰何兮一舉邈終天兮不反

蝱【音盲本作莔說文貝母艸也徐鍇系傳曰貝母一名莔治目不得返顧許夫人所以寄其思也今文作蝱楊用修曰蝱齧人虫也豈可采邪】

本證【載馳】陟彼阿丘言采其蝱女子善懷亦各有行

尢【音怡】

本證【載馳】大夫君子無我有尢百爾所思不如我所之旁證【易鼎九三】鼎有實愼所之也我仇有疾終旡尢也【九章惜往日】信讒諛之混濁兮盛气志而過之何貞臣之無罪兮被離謗而見尢【大從首】小人彊梁得位益尢也克我彊梁大美無基也【劉向九嘆】遭紛逢凶蹇離尢兮垂文揚采遺將來兮【韋成自劾詩】誰謂徳難厲其庶而嗟我小子於貳其尢

百【音博𨿽非韻腳可備古音亦音陌左傳距躍三百其義勵也】

本證【載馳】百爾所思【黃鳥】人百其身【思齊】則百斯男

旁證【蠟祝】土反其宅水歸其壑昆虫母作丰年若土歲取千百【此與禮楚人記少異諺】得黃金百不如得季布諾【易林兌之震】營城洛邑周公所作世建三十歷年八百福祐盤結堅固不落

毛詩古音攷卷一﹤經部﹐小學類﹐韻書之屬﹐毛詩古音攷﹥

欽定四庫全書

毛詩古音攷卷二

明陳第撰

靑【音菁菁菁茂盛也鶴山云緑竹靑靑鄭注訓菁今作丹靑之靑非不應緑又靑也】

丘【音欺】

本證【氓】送子涉淇至於頓丘【巷伯】楊園之道猗於畝丘寺人孟子作爲此詩

旁證【左傳史蘇之古】爲雷爲火爲嬴敗姬不利行師敗於宗丘【九章哀郢】曼余目以流觀兮冀一反之何時鳥飛反故鄕兮狐死必首丘【田單攻狄嬰兒謠】大冠若箕修劍拄頤攻狄不能下壘枯丘【易林履之巽】蹇驢不材駿驥失時筋勞力盡疲於沙丘

媒【音迷說文注媒謀也謀合二姓凡詩謀皆讀迷媒亦因之得聲周官媒氏鄭氏云媒之言謀也】本證【氓】匪我愆期子無良媒

旁證【離騷】苟中情其好修兮又何必用夫行媒說操築於傅巖兮武丁用而不疑【九章抽思】愁嘆苦神靈遙思兮路逺處幽又無行媒兮【參同契】蘇秦通言張儀結媒發辯利舌奮舒美辭

垣【音延】

本證【氓】乘彼垝垣以望復關不見復關泣涕漣漣【文王有聲】王公伊濯維丰之垣四方攸同王后維翰【板】價人維藩大師維垣大邦維屏大宗維翰

旁證【易林幹之困】噂噂所言莫如我垣歡喜堅固可以長安【音又訟之煙歸妹】體重飛難不得逾關行坐憂愁不離室垣【揚雄甘泉賦】崇崇圜丘隆隱天兮登降峛崺單埢垣兮【魏明帝種瓜篇】種瓜東井上冉冉自逾垣與君新爲婚瓜葛相結連【劉楨贈徐幹】誰謂相去逺隔此西掖垣拘限淸切禁中情無由宣【音先】

關【音堅】

本證【氓】詩見上

旁證【樂府艷歌行】妾當守空房閉門下重關若生當相見亡者防黃泉今日樂相樂萬歲期延年【劉歆遂初賦】馳太行之嚴防入天井之喬關望庭燧之皦皦飛旌旐之翩翩【晉盧諶覽古詩】藺生在下位繆子稱其賢奉辭馳出境伏軾徑入關

耽【音沈爾雅妉樂也疏云毛詩鹿鳴和樂且湛氓無與士耽詩之作非一人故有音義同而字形踳駮者詩作湛耽而此妉音義皆同】

本證【氓】於嗟鳩兮無食桑葚【平聲】於嗟女兮無與士耽【鹿鳴】鼓瑟鼓琴和樂且湛【常棣】妻子好合如鼓瑟琴兄弟旣翕和樂且湛【賓之初筵】百禮旣至有壬有林錫爾純嘏子孫其湛

旁證【楚辭九辯】願賜不肖之軀而別離兮放遊志乎霓中【音烝】乘精气之摶摶兮騖諸神之湛湛【晉鄭曼季南山詩】錦衣尙防至樂是耽興言永思系懷所欽【張翰雜詩】靑條若總翠黃華如散金嘉卉亮有觀顧此難久耽

爽【平聲差也老子五味令人口爽肅爽馬名左傳唐公有兩肅爽楚辭注羮敗曰爽】

本證【氓】女也不爽士貳其行【蓼蕭】其徳不爽壽考不忘旁證【宋玉招魂】鵠酸臇鳬煎鴻鶬些露雞臛蠵【音攜】厲而不爽些【太法首】準繩不甫其用爽也準繩規矩由身行【平聲】也【又太永首】不替不爽長子之常

徳【音的凡詩之徳皆此音得亦此音】

本證【氓】士也罔極二三其徳【碩鼠】碩鼠碩鼠無食我麥三歲貫女莫我肯徳【天保】民之質矣日用飲食羣黎百姓徧爲爾徳【湛露】湛湛露斯在彼杞棘顯允君子莫不令徳【蓼莪】欲報之徳昊天罔極【泮水】明明魯侯克明其徳旣作泮宮淮夷攸服

旁證【易幹文言】飛龍在天乃位乎天徳亢龍有悔與時偕極【儀禮士冠禮】吉月令辰乃申爾服敬爾威儀淑愼爾徳【安世房中歌】淸明鬯矣皇帝孝徳竟全大功撫安四極【越大夫種酒祝】皇天祐助我王受福良臣集謀我王之徳【樂錄引聲歌】天地之道近在胸臆呼噏精神以養九徳【易林剝之晉】鳬舞鼓翼嘉樂堯徳虞夏美功要荒賓服【參同契】立義設刑當仁施徳逆之者凶順之者吉

反【音販荀子積反貨而爲啇賈亦此音】

本證【氓】信誓旦旦不思其反【民勞】式遏冦虐無防正反王欲玉女是用大諫

旁證【大公車銘】自致者急載人者緩取欲無度自致而反【易雜卦傳】剝爛也復反也【楊修節遊賦】回旋詳觀目周意倦極歡遊以從容乃棄車而來反

右【音以亦音意有上去二聲祐從右得聲亦讀以天問驚女采薇鹿何祐北至回水萃何喜】

本證【竹竿】泉源在左淇水在右女子有行逺父母兄弟【蒹葭】遡洄從之道阻且右遡洄從之宛在水中沚【吉日】悉率左右以燕天子【甫田】攘其左右嘗其防否【緜】乃慰乃止乃左乃右【云漢】趣馬師氏膳夫左右

旁證【九章悲回風】軋洋洋之無從兮馳委移之焉止漂翻翻其上下兮翼遙遙其左右【宋玉笛賦】隆崛萬丈盤石雙起丹水湧其左醴泉流其右【張衡西京賦】豫章珍館揭焉中峙牽牛立其左織女處其右

甲【音結】

本證【芃蘭】芃蘭之葉童子佩韘𨿽則佩韘能不我甲旁證【九歌國殤】操吳戈兮被犀甲車錯轂兮短兵接

厲【音賴說文從蠆省又蠣從虫厲聲讀若賴莊子厲之人夜半生子亦此讀】

本證【有狐】有狐綏綏在彼淇厲心之憂矣之子無帶【都人士】彼都人士垂帶而厲彼君子女卷髮如蠆

旁證【後漢崔駰達防】力牧之略尙父之厲伊臯不論奚事範蔡【蔡琰悲憤詩】爲復彊視息𨿽生何聊賴托命於新人竭心自朂厲【蜚銘】蜚之爲名體似無害所經枯竭甚於鴆厲

瓜【音孤說文孤罛觚柧皆以瓜得聲古音可見後轉音歌道藏謌僊童掇朱實神女獻玉瓜浴身丹浥池濯髮甘泉波】

本證【木瓜】投我以木瓜報之以瓊琚【七月】七月食瓜八月斷壺【信南山】中田有廬疆埸有瓜

旁證【左傳渾良夫噪】登此昆吾之虛緜緜生之瓜餘爲渾良夫叫天無辜【急就章】逺志續斷參土瓜亭歷桔梗骨枯

括【音潔】

本證【君子於役】君子於役不日不月曷其有佸【音厥】雞棲於桀日之夕矣牛羊下括

旁證【太羨首】四馬就括髙人吐血【劉劭七葉】後不可及前不可越尋聲赴響追晷逐括

渴【音竭國語天根見而水渴周禮渴澤用鹿皆此音】

本證【君子於役】君子於役苟無饑渴【采薇】憂心烈烈載饑載渴

旁證【黃庭經】時念太倉不饑渴役使六丁神女謁【易林豫之賁】泉閉澤竭主母饑渴君子困窮乃徐有說

其【音記彼其之子或作忌叔善射忌又良禦忌通作記表記引作彼記之子注疏云語辭也左傳襄二十七年引彼己之子邦之司直注己音記曹植求自試表無益國朝將掛風人彼己之譏己亦音記楊之水羔裘汾沮洳椒聊皆同音】

許【音甫與蒲爲韻蒲說文從艸浦聲】

本證【揚之水】揚之水不流束蒲彼其之子不與我戍許旁證【魏明帝善哉行】行行日逺西背京許遊弗淹旬遂屇揚土

幹【音堅燥也集韻與漧音義同又非干坤之防今讀作幹】

本證【中谷有蓷】中谷有蓷暵其幹矣有女仳離嘅其嘆【音天】矣嘅其嘆矣遇人之艱難矣

旁證【楚辭九辯】皇天淫溢而秋霖兮后土何時而得漧塊獨守此無澤兮仰浮雲而永嘆【韓愈晚春詩】斖斖新葉大瓏瓏晚花幹靑天何寥寥雨蝶飛翩翩

難【音年禍也古聲平與天葉今聲去與翰葉】

本證【中谷有蓷】詩見上【常棣】脊令在原兄弟急難每有良朋況也永嘆

旁證【易林大過之家人】推輦上山髙仰重難終日至莫不見阜巓【王褒九懷】顧念兮舊都懷恨兮艱難竊哀兮浮萍泛淫兮無根【音古堅詩】嫂叔不親授長幼不比肩勞謙得其柄和光甚獨難

修【音束毛注云修日幹也釋名臘脯又曰修修縮也漧燥而縮也歗音肅說文以肅得聲】

本證【中谷有蓷】中谷有蓷暵其修矣有女仳離條其歗矣

罹【音羅揚雄方言罹謂之羅羅謂之罹】

本證【兔爰】我生之後逄此百罹尙寐無吪

旁證【盧諶詩】五臣奚與契闊百罹身經儉阻足蹈幽遐

覺【音教北有此音】

本證【兔爰】有兔爰爰雉離於罦【音保見說文】我生之初尙無造我生之後逢此百憂尙寐無覺

旁證【左思魏都賦】干戚羽旄之飾好淸謳微吟之要妙世業之所日用耳目之所聞覺

憂【音要又商鼎銘嗛嗛之徳不足就也不可以矜而只取憂也憂亦去聲讀】

本證【兔爰】詩見上【揚之水】素衣朱繡【音嘯】從子於鵠【音告漢地裏志鵠澤孟康音告澤】旣見君子云何其憂

旁證【左傳齊人歌】魯人之臯【音教】數年不覺使我髙蹈惟其儒書以爲二國憂

父【音甫今漁父農父亦讀甫至父母之父讀戶古皆上聲】

本證【葛藟】終逺兄弟謂他人父謂他人父亦莫我顧【陟岵】陟彼岵【音古】兮瞻望父兮【四牡】王事靡盬不遑將父【伐木】旣有肥羜以速諸父寧適不來微我弗顧

旁證【後漢蘇順和帝誄】防欷成云泣涕成雨昊天不弔喪我慈父【曹植文帝誄】稼惟歲丰登我稷黍家佩惠尹戶蒙慈父

涘【音矣說文從水矣聲矣語已辭】

本證【葛藟】緜緜葛藟在河之涘【蒹葭】蒹葭采采白露未已所謂伊人在水之涘【大明】在洽之陽在渭之涘文王嘉止大邦有子

旁證【易林大過之漸】臺駘昧子明知地理障澤宣徳封居河涘【束晳補亡詩】有獺有獺在河之涘淩波赴汩噬魴捕鯉【陸機南徵賦】桓桓先徵在河之涘順彼長道縣旌千里【鄭曼季答陸士龍】鴛鴦於飛在江之涘和音反暢拊翼雙起

蕭【音修簫亦此音荀子引逸詩曰鳯皇秋秋其翼若干其聲若簫】

本證【采葛】彼采蕭兮一日不見如三秋兮【下泉】冽彼下泉浸彼苞蕭愾我寤嘆念彼京周

旁證【九歌山鬼】雷塡塡兮雨防防猨啾啾兮狖夜鳴風颯颯兮木蕭蕭思公子兮徒離憂【劉向九嘆】白露紛紛以塗塗兮秋風瀏瀏以蕭蕭身永流而不還兮魂長逝而常愁

艾【音義書自怨自艾禮記艸艾則墨】

本證【采葛】彼采艾兮一日不見如三歲兮【鴛鴦】乘馬在廏摧之秣【音昧】之君子萬年福祿艾之

旁證【崔駟太尉箴】紂師百萬卒以不艾宰臣司馬敢告在際【張衡東京賦】建辰旒之大常紛焱悠以容裔六虯之奕奕齊騰驤而沛艾

歲【音試後轉音泄曹植平原公主誄城闕之詩以日諭歲況我愛子神光長滅】

本證【采葛】詩見上

旁證【易習坎五上】坎不盈中未大【音地】也上六失道凶三歲也【孔子去魯歌】彼婦之謁【音意】可以死敗【音備】蓋優哉遊哉聊以卒歲【屈原九章】望孟夏之短夜兮何晦明之若歲惟郢路之遼逺兮魂一夕而九逝【嵇康酒防詩】微嘯淸風鼓檝容裔放櫂投竿優遊卒歲【陶潛感士不遇賦】湣馮叟於郎署賴魏守以納計𨿽僅然於必知亦苦心而曠歲

穴【音綌說文土室也從宀入聲太龍襲非其穴光亡於室亦此音】

本證【大車】谷則異室死則同穴【黃鳥】臨其穴惴惴其栗【緜】陶復陶穴未有家室

旁證【孔融臨終詩】言多令事敗器漏苦不密河潰蟻孔端山壊由猿穴【魏應璩雜詩】細微可不愼隄潰自蟻穴腠理蚤從事安復勞鍼石

麻【音磨】

本證【丘中有麻】丘中有麻彼畱子嗟【東門之枌】不績其麻市也婆娑

旁證【潘嶽河陽詩】曲蓬何以直托身依叢麻黔黎竟何常政成在民和

嗟【音磋徐鉉曰經史通用差池後人加作蹉跎是差有蹉音也】

本證【丘巾有麻】詩見上

旁證【帝舜南風操】有黃龍兮出自於河案圖覩防兮閔天嗟嗟【易離九三】不鼓缶而歌則大耋之嗟【王褒九懷】悲哉於嗟兮心內切嗟款冬而生兮凋彼葉柯【魏程曉嘲熱客】主人聞客來顰蹙柰此何謂當起行去安坐正咨嗟【阮籍詠懷詩】李公悲東門蘇子狹三河求仁自得仁豈復嘆咨嗟

施【音沱莊子何少何多是謂謝施亦此音】

本證【丘中有麻】彼畱子嗟將其來施施

旁證【屈原天問】授殷天下其位安施反成乃亡其罪伊何【漢髙祖楚歌】橫絕四海當可柰何𨿽有矰繳將安所施【嚴忌哀時命】愁修夜而宛轉兮气涫其若波握剞劂而不用兮操規榘而無所施

國【音域釋名國域也博古圖周南宮鼎光相南國周穆公鼎南國東國皆作或周官蟈氏鄭司農亦云蟈讀如域至晉宋時猶此音故範曄光武贊以國韻塞袁宏三國名臣贊以韻徳謝靈運鄴中詩以韻賊顏延之皇后防亦韻塞皆可據而證也】

本證【丘中有麻】丘中有麥彼畱子國彼畱子國將其來食【園有桃】園有棘其實之食心之憂矣聊以行國【碩鼠】逝將去女適彼樂國樂國樂國爰得我直【鳲鳩】其儀不忒正是四國【六月】玁狁孔熾我是用急王於出徵以匡王國【雨無正】浩浩昊天不駿其徳降喪饑饉斬伐四國【北山】或燕燕居息或盡瘁事國【靑蠅】讒人罔極交亂四國【文王】世之不顯厥猶翼翼思皇多士生此王國【大明】厥徳不回以受方國【民勞】民亦勞止汔可小息惠此京師以綏四國【蕩】女炰烋於中國斂怨以爲徳【抑】天方艱難曰喪厥國取譬不逺昊天不忒【崧髙】申伯之徳柔惠且直揉此萬邦聞於四國【江漢】矢其文徳洽此四國【常武】不測不克濯徵徐國【閟宮】稙穉菽麥奄有下國

旁證【易謙上六】鳴謙志未得也可用行師徵邑國也【又明夷上六】初登於天照四國也後入於地失則也【禮記孔子閒居】無體之禮威儀翼翼無服之喪施及四國【周嘉量銘】嘉量旣成以觀四國永啟厥後玆器維則【九章橘頌】後皇嘉樹橘徠服兮受命不遷生南國兮【李延年歌】北方有佳人絕世而獨立一顧傾人城再顧傾人國【易林乾之坤】招殃來螫害我邦國病傷手足不得安息【陳思王責躬詩】萬邦旣化率由舊則廣命懿親以藩王國

館【音貫】

本證【緇衣】適子之館兮還予授子之粲兮【公劉】篤公劉於豳斯館涉渭爲亂取厲取鍜

旁證【韋成自劾詩】旣耉致位惟懿惟奐厥賜祁祁百金泊館【郭遐叔贈嵇康】交重情親欲面無算如何忽爾時適他館【陸士龍誄】軒車微動執紼同贊永棄髙廈黃廬是館

蓆【音芍說文廣多也從艸席聲愚按薦席之席亦作蓆席古皆音芍聊借以證】

本證【緇衣】緇衣之蓆兮敝予又攺作兮

旁證【管仲弟子職】攝衣共盥先生乃作沃盥徹盥泛拚正席【又】振袵掃席已食者作摳衣而降旋而鄕席【易林】重茵厚席循臯采藿【太錯】達思通窮思索【音朔】幹在朝而內在席

畏【音威古畏威通用書曰天明畏自我民明威禮記引書徳威惟威考工記當弓之畏畏讀威】本證【將仲子】仲可懷【音回】也父母之言亦可畏也【東山】亦可畏也伊可懷也

旁證【枚乘七發】有似勇壯之卒突怒而無畏蹈壁衝津窮曲隨隈

園【音延】

本證【將仲子】無逾我園無折我樹檀【音鶴田鳴】樂彼之園爰有樹檀

旁證【張協雜詩】借問此何時胡蝶飛南園流波戀舊浦行雲思故山【音先】

好【音醜有上去二聲此亦因詩上下文而分之要之古人之作不屑屑於是也說文作醜聲書無有作】本證【叔於田】豈無飲酒不如叔也洵美且好【淸人】左旋右抽【上聲】中軍作好【遵大路】無我魗兮不寁好也【女曰雞鳴】宜言飲酒與子偕老【音栁】琴瑟在禦莫不靜好【還】並驅從兩牡兮揖我謂我好兮

旁證【箕子麥秀歌】麥秀漸漸兮禾黍油【上聲】油彼狡童兮不與我好兮【離騷】吾令鴆爲媒兮鴆告余以不好雄鳩之鳴逝兮余猶惡其佻巧【王褒四子講徳論】毛嬙西施善毀者不能蔽其好嫫姆倭傀善譽者不能掩其醜

好【音休去聲】

本證【羔裘】羔裘豹褎自我人究究豈無他人維子之好【斯幹】兄及弟矣式相好矣無相猶矣【猶音宥匪棘其欲禮記引作匪革其猶是猶有去聲也沈約亦讀宥】

旁證【九章惜誦】晉申生之孝子兮父信讒而不好行婞直而不豫兮鮌功用而不就

阜【音否楊用修曰音覆舊音與否同沈約謬音也漢梁鴻詩惟季春兮華阜麥含英兮方秀哀茂時兮逾邁湣芳香兮日臭可證古韻宜置之宥韻愚謂阜字可上可去論韻必祖之詩詩悉音否矣況漢人之音具在似未可執鴻詩而遽病沈也】

本證【大叔於田】叔在藪火烈具阜【駟鐵】駟驖孔阜六轡在手公之媚子從公於狩【上聲左傳天王狩車於河陽谷梁作守攻】田車旣好四牡孔阜東有甫艸駕言行狩【頍弁】有頍者弁實維在首爾酒旣防爾殽旣阜

旁證【易林泰之漸】倬然逺咎辟害早阜田獲三狐巨貝爲寶【音班固西剖都賦】睎秦嶺睋北阜挾灃防據龍首【張衡西京賦】上林禁苑跨谷彌阜東至鼎湖斜界細栁【李尢平樂觀賦】魚龍蔓延防�山阜�蟾蜍挈琹鼓缶

彭【音傍易匪其彭釋名軍器曰彭排以禦攻也說文祝祭於祊一作從示彭聲門內祭先祖所以徬徨】本證【淸人】淸人在彭駟介旁旁【出車】出車彭彭旂旐央央【大明】檀車煌煌駟騵彭彭【烝民】四牡彭彭八鸞鏘鏘【韓奕】百兩彭彭八鸞鏘鏘【駉】以車彭彭思無疆思馬斯臧

旁證【劉歆遂初賦】求仁得仁固其常兮守信保己比老彭兮

旁【音滂說文滂從水旁聲徐曰今俗別作霶霈之霶非是此古音之證傍亦此讀】

本證【淸人】詩見上【北山】四牡彭彭王事傍傍

旁證【王褒九懷】騰蛇兮後從飛駏兮步旁防觀兮圃覽察兮瑤光

英【音央韓詩英英白雲作泱泱】

本證【淸人】二矛重英河上乎翺翔【有女同車】有女同行顏如舜【當作蕣木槿也】英將翺將翔佩玉將將【著】俟我於堂乎而充耳以黃乎而尙之以瓊英乎而【汾沮洳】美如英殊異乎公行

旁證【荀卿佹詩】仁人絀約敖防擅彊天下幽險恐失世英【離騷】朝飲木蘭之墜露兮夕餐秋菊之落英苟餘情其信姱以練要兮長顑頷亦何傷【九歌雲中君】浴蘭湯兮沐芳華采衣兮若英靈連蜷兮旣畱爛昭昭兮未央【哀時命】道壅塞而不通兮江河廣而無梁願至昆侖之縣圃兮采鐘山之玉英【張衡思賦】旦余沐於淸源兮晞餘發於朝陽漱飛泉之瀝液兮咀石菌之流英【王褒九懷】朝發兮蔥嶺夕至兮明光北飲兮飛泉南采兮芝英

陶【音由與軸爲韻軸說文持輪也從車田聲臯陶亦作咎繇繇有遙音遙遙不至之戲是也陶有由音泮水之臯陶是也】

本證【淸人】淸人在軸【平聲】駟介陶陶【泮水】淑問如臯陶在泮獻囚

旁證【易林需之革】昧旦乘車履危蹈溝亡失裙襦摧折兩軸【此證易林遁軸

之旣濟】鎡基逄時稷契臯陶貞良得願微子解囚【後漢杜篤吳漢誄】堯隆稷契舜嘉臯陶伊尹左【去聲】殷呂尙翼周

濡【音柔愚按周禮注有此音又文從水從需需與耎音同考工記厚其帤則木堅薄其帤則需莊子需弱謙下爲表皆讀耎今濡讀柔其義耎也所謂因義得聲乎】

本證【羔裘】羔裘如濡洵直且侯彼其之子舎命不渝【韓詩作偸晉灼漢書音曰古繇或作渝左傳專之渝讀繇偸繇聲俱葉】

旁證【陰長生平都觀詩】靑腰垂翼與我爲仇入火不灼入水不濡

侯【一音胡史記斬盧胡王漢書作侯莊子竊鉤者誅竊國者爲諸侯亦此音故俗呼喉嚨爲胡嚨此詩侯讀胡則濡渝皆可如今音張衡賦增昭儀於婕妤賢旣公而又侯許趙氏之無上思致董於有虞亦一證】旁證【易林師之井】範子妙材戮辱傷膚然後相國封爲應侯

加【音歌說文妿女師也從女加聲杜林說加教於女也讀若阿古音可見】

本證【女曰雞鳴】弋言加之與子宜之【說文宜以宀之下一之上多省聲古文�】旁證【子虛賦】弋白鵠連駕鵝雙鶬下鶴加【東方朔七諫】蓬艾親入禦於牀笫兮馬蘭踸踔而日加棄捐藥芷與杜衡兮余柰世之不知芳何【班彪北徵賦】從聖文之克讓兮不勞師而幣加惠父兄於南越兮黜帝號於尉佗【王褒九懷】余私娛玆兮孰哉復加還顧世俗兮壊敗罔羅【阮籍元父賦】地下沈陰兮受气匪和大陽不周兮殖物靡加【盧諶贈劉琨】義由恩深分隨暱加綢繆委心自同匪他

來【音釐已見上舊以此音力乃以贈音則古無可考愚疑贈是貽字之誤貽我彤管貽亦贈也贈之以芍藥贈亦貽也然讀贈則義順而音終乖讀貽則音諧而義不悖惟達者詳之】

本證【女曰雞鳴】知子之來之雜佩以贈之

將【音鏘有女同車佩玉將將庭燎鸞聲將將執競磬筦將將采芑八鸞瑲瑲烝民韓奕皆八鸞鏘鏘烈祖八鸞鶬鶬音義皆同而字形有異】

餐【音千】

本證【狡童】彼狡童兮不與我言兮維子之故使我不能餐兮【伐檀】不狩不獵胡瞻爾庭有縣貆【音暄】兮彼君子兮不素餐兮

旁證【古君子行】周公下白屋吐哺不及餐一沐三握發後世稱聖賢【易林大過之旣濟】載餽茹田破鉏失餐苗稼不辟獨饑於年【陸機日出東南隅行】鮮膚一何潤秀色若可餐窈窕多容儀婉媚巧笑言

士【音始古士有二讀一與語韻相葉者如今讀一與紙韻相葉者聲當如始仕史使皆仿此】

本證【褰裳】子惠思我褰裳涉洧【音以】子不我思豈無他士【祈父】祈父予王之爪士胡轉予於卹靡所底止【甫田】攸介攸止烝我髦士【旣醉】其僕維何釐爾女士釐爾女士從以孫子【捲阿】藹藹王多吉士維君子使媚於天子【常武】赫赫明明王命卿士南仲太祖大師皇父【長髮】允也天子降於卿士

旁證【左傳南蒯歌】去我者鄙乎倍其鄰者恥乎已乎已乎非吾黨之士乎【宋玉笛賦】纎悲微痛毒離腠理激叫入靑雲忼慨切窮士【秦瑯邪刻石】聖智仁義顯白道理東撫東土以省卒士【王褒洞簫賦】澎濞慷慨一何壯士優柔溫潤又似君子【傅毅迪志詩】武丁興商伊宗皇士爰作股肱萬邦是紀【崔駰太理箴】邈矣臯陶翊唐作士設爲犴狴九刑允理【孔明梁甫吟】一朝被讒言二桃殺三士誰能爲此謀國相齊晏子【潘嶽關中詩】誰其繼之夏侯卿士惟系惟處別營棊跱【謝靈運詩】慶雲惠優渥微薄攀多士念昔渤海時南皮戲淸沚

阪【音顯從反得聲反古音顯】

本證【東門之墠】東門之墠茹藘在阪其室則邇其人甚逺旁證【孔子邱陵歌】登彼邱陵峛崺其阪仁道在邇求之若逺【音易林賁演之鼎】東門之墠茹藘在阪禮義不行與我心反

晦【音喜風雨如晦雞鳴不已易林商風數起天下昏晦是其證也】

佩【音皮釋名陪也言有陪貳也】

本證【子衿】靑靑子佩悠悠我思【渭陽】我送舅氏悠悠我思何以贈之瓊瑰玉佩

旁證【離騷】紛吾旣有此內美兮又重之以修能【音尼】扈江離與薜芷兮紉秋蘭以爲佩

達【他悅切】

本證【子衿】挑兮達兮在城闕兮一日不見如三月兮【長髮】受大國是達率履不越【又】苞有三蘗莫遂莫達

旁證【屈原九章】蹇蹇之煩寃兮滔滯而不發申旦以舒中情兮志沈菀而莫達【楚辭九辯】何泛濫之浮雲兮焱壅蔽此明月思昭昭而願見兮蔽氛曀而莫達【邯鄲淳魏受命述】含光而弗輝戢翼而弗發【音歇】將俟聖嗣是遂是達

云【音銀】

本證【出其東門】出其東門【音民】有女如雲𨿽則如雲匪我思存縞衣綦巾聊樂我員【韓奕】諸娣從之祁祁如雲韓侯顧之爛其盈門

旁證【九歌湘夫人】合百艸兮實庭建芳馨兮廡門九疑繽兮並迎靈之來兮如雲【大司命】廣開兮天門紛吾乘兮云令飄風兮先馳使凍雨兮灑塵【班固東都賦】赫然發憤應者興雲霆擊昆陽慿怒雷震【漢繁陽令楊君碑】功顯弗有復入於林處靖衡門童冠如雲

存【音秦後轉而爲前音魏文帝短歌行仰瞻帷幕俯察凡筵其物如故其人不存曹植文帝誄朝聞夕逝孔志所存皇惟一歿天祿永延聲之變也漸矣】

本證【出其東門】詩見上

旁證【荀卿云賦】失之則滅得之則存弟子不敏此之願陳【戰國防引語】削株掘根無與禍鄰禍乃不存【揚雄解嘲】得士者富失士者貧矯翼厲翮恣意所存【驪駒歌】驪駒在門【音民】僕夫具存驪駒在路僕夫整駕【音曹昭東顧徵賦】蘧氏在城之東南兮民亦尙其丘墳【眞韻古詩去者日以疎來者日以親出郭門直視但見丘與墳】惟令徳而不朽兮身旣歿而名存【漢儒先生婁壽碑】身歿聲鬯千載作珍緜之日月與金石存

員【音云左傳行人子員注員音云說文注曰云籀書作員韓詩聊樂我魂白虎通魂者云也猶沄沄行不休也員於爾輻景員維何皆讀云亦音運伍員員半千皆讀運蓋平去二聲耳】

娯【音吳說文從女吳聲國語暇豫歌借爲吾劉芳詩義疏曰騶虞或作騶吾是虞娯吳吾古皆同音】本證【出其東門】𨿽則如荼匪我思且縞衣茹藘聊可與娯旁證【優施歌】暇豫之吾吾不如鳥烏人皆集於苑己獨集於枯

願【上聲與婉漙葉漙音團上聲說文從水專聲顏師古糾繆正俗曰鄭詩零露�兮古本有水旁作漙亦有單字者皆當讀上兗切愚按專古讀上聲今讀平聲又說文�亦雲從巵專聲蓋漙垂露也�小巵也並以專得聲則古音可識矣】

本證【野有蔓艸】野有蔓艸零露漙兮有美一人淸揚婉兮邂逅相遇適我願兮

旁證【易漸五上】終莫之勝吉得所願也其羽可用爲儀吉不可亂【音戀】也【易林鼎之節】安民呼池玉杯大按泉如白一挹獲願【劉向九嘆】河水淫淫淸所願兮顧瞻郢路終不返兮

明【音芒白虎通淸明風者淸芒也古皆此音】

本證【雞鳴】東方明矣朝旣昌矣匪東方則明月出之光【東方未明】東方未明顚倒衣裳【黃鳥】此之人不可與明言旋言歸復我諸兄【信南山】祀事孔明先祖是皇【大明】肆伐大商防朝淸明【旣醉】旣醉以酒爾殽旣將君子萬年介爾昭明【民勞】式遏冦虐憯不畏明柔逺能邇以定我王【板】昊天曰明及爾出王【蒸民】肅肅王命仲山甫將之邦國若否仲山甫明之【有駜】有駜有駜駜彼乘黃夙夜在公在公明明

旁證【書賡歌】元首明哉股肱良哉庶事康哉【易幹文言】潛龍勿用陽气潛藏見龍在田天下文明【禮記孔子閒居】無體之禮日就月將無服之喪純徳孔明【九章懷沙】文處幽兮蒙瞍謂之不章離婁微睇兮瞽以爲無明【安世房中歌】孔容之常承帝之明下民之樂子孫休光【長門賦】澹偃蹇而待曙兮羌亭亭而復明妾人竊自悲兮究年歲而不敢忘【董仲舒救日食祝】炤炤大明瀐滅無光柰何以陰侵陽以卑侵尊【易林屯之旣濟】棟隆輔彊寵貴日光福善並作樂以髙明【班固辟雍詩】抑抑威儀孝友光明於赫太上示我漢行

夢【音民後轉音蒙潘嶽哀永逝文旣遇目兮無兆曾寤寐兮弗夢旣顧瞻兮家道長寄心兮爾躬】本證【雞鳴】虫飛薨薨甘與子同夢防且歸矣無庶予子憎【斯幹】下莞上簟乃安斯寢【平聲】乃寢乃興乃占我夢【正月】瞻彼中林侯薪侯蒸民今方殆視天夢夢【又】民之譌言寧莫之懲召彼故老訊之占夢

旁證【揚雄甘泉賦】般倕棄其剞劂兮王爾投其鉤繩𨿽方徵僑與偓佺兮猶彷佛其若夢

還【音周旋之旋沈約寘之先韻又寘之刪韻今則悉從刪韻而先韻廢矣】

本證【還】子之還兮遭我乎峱之間兮

旁證【招魂】抑騖若通兮引車右還與王趨夢兮課後先【鵩鳥賦】斡流而遷兮或推而還形气轉續兮變化而嬗【長楊賦】車不安軔日未靡防從者彷佛骩屬而還

間【音堅漢黃間弩間一作肩】

本證【還】詩見上

旁證【黃庭經】琴心三疊舞胎仙九气映明出霄間【參同契】化爲白液凝而至堅金華先唱有頃之間【易林恆之歸妹】兄徵東燕弟伐遼西【音先】大克勝還封居河間【曹昭東徵賦】旣免脫於峻崄兮歷榮陽而過武捲【音拳】食原武以息足宿陽武之桑間【曹植豫章行】不見魯孔防窮困陳蔡間周公下白屋天下稱其賢【陸機長歌行】玆物苟難停吾壽安得延俛仰逝將過儵忽幾何間【顏延之陽給事誄】處父勤君怨在登賢苫夷致果題子行間

茂【音牡後轉爲美音魏武步出東門行樹木藂生百艸丰茂秋風蕭索洪波湧起魏文釣竿行楩枅千餘尺眾艸芝盛茂華葉耀人目五色難可紀蓋由牡而美由美而懋矣】

本證【還】子之茂兮遭我乎峱之道兮【南山有臺】樂只君子遐不眉壽樂只君子徳音是茂【斯幹】如竹苞【上聲】矣如松茂矣【生民】茀厥丰艸種之黃茂

旁證【馮衍顯志賦】山峩峩而造天兮林冥冥而暢茂鸞回翔索其羣兮鹿哀鳴而求其友【張衡西京賦】流長則難竭柢深則難朽故奢泰肆情而馨烈彌茂

素【音蘇】

本證【著】俟我於著【平聲】乎而充耳以素乎而尙之以瓊華乎而

旁證【古詩上山采蘼蕪】新人工織縑故人工織素織縑日一匹織素五丈餘

闥【他說切說文以達得聲達音見前】

本證【東方之日】東方之月兮彼姝者子在我闥兮在我闥兮履我發兮

旁證【崔駰達防】攀臺階闚紫闥據髙軒望朱闕

發【音歇古通屑韻今葉轄韻】

本證【東方之日】詩見上【烝民】出納王命王之喉古賦政於外四方爰發【長髮】率履不越遂視旣發

旁證【農書】土長冒橛陳根可拔耕者急發【班婕妤怨歌行】裁成合歡扇團團似明月出入君懷防動搖微風發【張衡西京賦】鳥不暇舉獸不得發靑骹摯於韝下韓盧噬於末【音潘嶽晉滅世祖誄】邪界蠻流傍納百越表閭旌善徳音爰發【顏延之祭屈原】聲溢金石志華日月如彼樹芳實穎實發【謝靈運遊赤石詩】川後時安流天吳靜不發揚帆采石華掛席拾海月【張孟陽酃酒賦】中山冬啟醇酎秋發長安春禦樂浪夏設【劉鑠擬明月何皎皎】結思想伊人沈憂懷明發誰爲客行久屢見流芳歇【鮑昭代君子有所思】陳鐘陪夕防笙歌待明發年防不可還身意防盈歇

顚【音眞說文從頁眞聲頁胡結切頭也】

本證【東方未明】倒之顚之自公令之【車鄰】有車鄰鄰有馬白顚未見君子寺人之令

旁證【易雜卦傳】訟不親也大過顚也【上林賦】長嘯哀鳴翩幡互經夭蟜枝格偃蹇杪顚【漢成帝時謠】邪徑敗良田讒口亂善人桂樹華不實黃爵巢其顚【易林】采薪得麟大命隕顚【揚雄將作大匠箴】或作長府而閔子不仁秦築驪阿嬴姓以顚【陳琳栁賦】救斯民之絕命擠山嶽之隕顚匪神武之勤恪幾踣斃之不振

令【平聲今多讀去間亦有讀平者】

本證【東方未明】詩見上【盧令】盧令令其人美且仁【車鄰】詩見上【十月之交】爗爗震電不寧不令百川沸騰山冡崒崩

旁證【黃庭經】九源之山何亭亭中有眞人可使令【太去首】去其徳貞三死不令【蔡邕陳太丘碑文】含光醇徳爲士作程資始旣正守終有令

雙【音菘古與東韻今與江韻】

本證【南山】葛屨五兩冠緌雙止魯道有蕩齊子庸止旁證【列女傳黃鵠歌】悲夫黃鵠之早寡兮七年不雙宛頸獨宿兮不與眾同【漢諺】天下無雙江夏黃童【又諺】荀氏八龍慈明無雙【王逸九思】配稷契兮恢唐功嗟英俊兮未爲雙【孔臧諫格虎賦】耳目喪精值网而衝局然自防或只或雙【謝惠連七月七日詩】弄杼不成藻聳轡騖前蹤昔離秋已兩今聚夕無雙

畞【音米畞亦作畮漢書饁彼南畮】

本證【南山】藝麻如之何衡從其畞取妻如之何必告父母【七月】饁彼南畞田畯至喜【采芑】薄言采芑於彼新田於此菑畞【信南山】我疆我理南東其畞【緜】乃疆乃理乃宣乃畞自西䢐東周爰執事【生民】恆之秬秠是獲是畞

旁證【離騷】余旣滋蘭之九畹兮又樹蕙之百畮畦畱夷與揭車兮雜杜蘅與芳芷【宋玉髙唐賦】滂洋洋而四施兮蓊湛湛而不止長風至而波起兮若麗山之孤畞【張衡東京賦】躬三推於天田修帝籍之千畞供神郊之粢盛必致思乎勤已

怛【音鐵】

本證【甫田】無田甫田維莠桀桀無思逺人勞心怛怛【匪風】匪風發兮匪車偈兮顧瞻周道中心怛兮

旁證【左思魏都賦】成都迄已傾覆建業則亦顚沛【音撇】顧非累卵於疊棊焉至觀形而懷怛【郭遐叔贈嵇康】我情願關我言願結心之憂矣良以忉怛

鰥【音矜鰥矜古通用烝民不侮矜寡禮記矜寡孤獨廢疾者皆有所養論衡引何人不矜作何人不鰥周書哀矜折獄於定國傳作哀鰥折獄故魴鰥魚也亦有矜音】

本證【敝笱】敝笱在梁其魚魴鰥齊子歸止其從如雲旁證【天問】舜閔在家父何以鰥堯不姚告二女何親

夕【音芍古詩朝與烏鵲朝夕與牛羊夕上朝音招下朝音潮上夕音錫下夕音芍】

本證【載驅】載驅薄薄簟弗朱鞹魯道有蕩齊子發夕【白駒】皎皎白駒食我場藿縶之維之以永今夕【雨無正】邦君諸侯莫肯朝夕庶曰式臧覆出爲惡

旁證【孔明表閭文】仁智所處能無規廓日居月諸時隕其夕【曹子建當車以駕行】顧視東西廂絲竹與鞞鐸不醉無歸來明燈以繼夕

正【音徵周禮注大國貢重正之也今讀正鵠正月亦作徵然古悉此音無有去聲者毛晃謂正月讀徵因秦政而攺殆未考古音邪】

本證【猗嗟】美目淸兮儀旣成兮終日射侯不出正兮【斯幹】噲噲其正噦噦其冥【節南山】不懲其心覆怨其正【云漢】何求爲我以戾庶正瞻卬昊天曷惠其寧

旁證【易屯初九】𨿽磐桓志行正也以貴下賤大得民也【離騷】跪敷衽以陳辭兮耿吾旣得此中正駟玉虯以乘鷖兮溘埃風余上徵【哀時命】懷瑤象而佩瓊兮願陳列而無正生天地之若遇兮忽爛漫而無成【劉向九嘆】情慨慨而長懷兮信上皇而質正合五嶽與八靈兮訊九魁與六神【漢老子銘】守一不失爲天下正處厚不薄居實捨榮【棗道彥船賦】丰儉隨乎質量所勝本乎任形𨿽不乘而長浮𨿽渉險而必正

貫【音眷】

本證【猗嗟】舞則選【旋去聲環舞也】兮射則貫兮四矢反【去聲】兮以禦亂兮

旁證【逸詩】九變復貫知言之選【荀卿成相篇】臣謹修君制變公察善思論不亂以治天下後世法之成律貫

亂【音戀】

本證【猗嗟】詩見上

旁證【易履初二】素履之往獨行願也幽人貞吉中不自亂也【揚雄交州箴】周公攝祚白雉是獻昭王陵遲周室是亂【陸機漢髙功臣頌】附防平勃夷凶剪亂所謂伊人邦家之彥

偕【音幾說文從人皆聲皆古讀幾故頌降福孔皆荀勗東西廂歌作降福孔偕以音之同也】

本證【陟岵】嗟予弟行役夙夜必偕上愼旃哉猶來無死【魚麗】物其防矣維其偕矣【賓之初筵】酒旣和防飲酒孔偕【丰年】烝畀祖防以洽百禮降福孔皆

旁證【楚辭九辯】四時遞來而卒歲兮陰陽不可與儷偕白日晼晚其將入兮明月銷鑠而減毀【音太喜親首】螟蛉不屬失其體也賓親於禮賓主偕也

閒【音】

本證【十畞之間】十畞之間兮桑者閒閒兮行與子還兮【六月】戎車旣安如輊如軒四牡旣佶旣佶且閒

旁證【易林益之幹】下堂出門東西九山【音仙】逢福值喜得其安閒【楊雄太僕箴】我輿云安我馬惟閒惟馳惟驅匪逸匪愆【曹植吁嗟篇】吁嗟此轉蓬居世何獨然長去本根逝夙夜無休閒【又王粲誄】發言可詠下筆成篇何道不治何藝不閒【潘嶽閒居賦】明堂辟雍淸穆敞閒環林縈映圓海回淵

外【音意吳才老云古聲淸葉志今聲濁葉泰古音內爲餌讀內外爲餌意上林賦以內韻態態古音普】本證【十畞之間】十畞之外兮桑者泄泄兮行與子逝兮【蟋蟀】無已太康職思其外好樂無荒良士蹶蹶【音躓沈約讀見祭韻】

旁證【揚雄交州箴】交州荒裔水與天際越裳是南荒國之外【班固燕然山名】鑠王師兮徵荒裔勦凶虐兮截海外【蔡琰悲憤詩】旣至家人盡又復無中外城郭爲山林庭宇生荊艾【魏大饗碑】赫王師徵南裔奮靈威震天外【晉樂章】上參天與地至化無內外無內外六合並康乂【陸云答兄】天子命我鎭弼於外在作扞城以表南裔

輻【音逼說文從車畐聲】

本證【伐檀】坎坎伐輻兮寘之河之側兮【正月】無棄爾輔員於爾輻屢顧爾僕不輸爾載【音卽】

旁證【逸詩】轂旣破碎乃大其輻事以敗矣乃重太息

苗【音毛】

本證【碩鼠】碩鼠碩鼠無食我苗三歲貫女莫我肯勞【車攻】之子於苗選徒囂囂

旁證【韓愈楚國夫人銘】髙陵相漢義以家酬遷於南陽始自郎苗

除【音寧楊用修云除去也詩日月其除風雨攸除日月方除又開出也詩何福不除按沈約原有此音】邁【音厲說文以蠆得聲蠆讀如厲】

本證【蟋蟀】蟋蟀在堂歲聿其逝今我不樂日月其邁【東門之枌】谷旦於逝越以鬷邁【菀栁】俾予靖之後予邁焉

旁證【孔臧諫格虎賦】都邑百姓莫不於邁陳列路隅咸稱萬歲【音陸機贈試顧交趾】顧侯體明徳淸風肅已邁發迹翼藩後攺授撫南裔

慆【音由愚按說文舀抒臼也從從臼詩曰或或舀今毛詩作蹂音同也搯從手舀聲周書曰師乃搯搯者拔兵刅以相擊刺詩曰左旋右搯今毛詩作抽文似也慆從心舀聲愚據之以讀蟋蟀滔從水舀聲愚據之以讀江漢節奏暢矣舊注詩者皆以爲葉偸也夫舎正文不讀而葉之可乎吳才老援慆滔於尢部以二詩證也而不及說文也孰能信之才老讀說文故精者偶遺之耳或問如無旁引何曰無可引亦無俟引也說文至明其可廢乎是廢古之音也如二詩何將又矢口以從葉之云矣嗟嗟】

本證【蟋蟀】蟋蟀在堂役車其休今我不樂日月其慆【江漢】江漢浮浮武夫滔滔匪安匪遊淮夷來求

愉【音偸取也鄭康成讀漢書志作媮周禮注亦音偸讀偸於婁順讀余以婁爲閭然皆有古音也並存其證惟人所讀】

本證【山有樞】山有樞隰有楡子有衣裳弗曵弗婁子有車馬弗馳弗驅宛其死矣他人是愉【春秋伐邾取訾婁音樓】

旁證【韋孟諷諫詩】務此鳥獸忽此稼苗蒸民以匱我王以媮【漢賈山傳媮合張衡西苟容此偸音

京賦】鑑戒唐詩佗人是媮自君作故何禮之拘【又東京賦】敬愼威儀示民不偸我有嘉賓其樂愉愉【媮偸愉俱音余此餘音】

樞【音丘說文從木區聲說已見驅韻王逸九思將喪兮玉斗遺失兮鈕樞我心兮煎熬惟是兮用憂】楡【音由說文從木兪聲揄亦雲從手兪聲愚按生民或舂或揄或或蹂周禮注引作或舂或抌音由李白詩謔浪掉海客喧呼敖陽侯半道逄吳姬捲簾出捓揄是其證也揄可讀由何疑於楡乎】

婁【音閭離婁刻鏤貌蕭該漢書讀何晏景福殿賦繚以藻井編以綷疏紅葩鞢丹綺離婁讀閭則樞楡可如今音】

栲【音糗糗讀丘上聲陸璣艸木疏云許愼讀栲爲糗故與杻葉南山有臺亦栲與杻葉】

考【音糗說文以丂得聲又曰丂音糗】

本證【山有樞】山有栲隰有杻子有廷內弗灑弗埽【音叟】子有鐘鼓弗鼓弗考【楚茨】旣醉旣飽小大稽首神嗜飲食使君壽考【信南山】祭以淸酒從以騂牡享於祖考

旁證【易蠱初二】乾父之蠱意承考也幹母之蠱得中道也【又復四五】中行獨復以從道也惇復無悔中以自考也【邊讓章華賦】眾變已盡羣樂旣考攜西子之弱腕兮援毛嬙之素肘

保【音剖老子揣而鋭之不可長保金玉滿堂莫之能守亦此音】

本證【山有樞】宛其死矣他人是保

旁證【易漸三象】夫徵不復離羣醜也婦孕不育失其道也利用禦冦順相保也【漢房中歌】加被寵咸相保施徳大世曼壽【上韓愈聲志銘】凡代大家維難其保旣顯旣願戒於終咎

繡【音嘯吳才老曰繡五色備也魯詩作朱綃儀禮纚笄霄衣注云詩有素衣朱霄禮記繡黼丹中朱衣注云繡讀爲綃繒名也繡綃霄三字皆讀如肖鵠說文以告得聲故鵠有谷誥二音讀谷其聲今也讀誥其聲古也】

本證【揚之水】揚之水白石皓皓素衣朱繡從子於鵠

水【音準白虎通水之爲言準也釋名水準也準準乎物也考工記輈注則利準利準則久鄭司農讀準爲水謂利水也敝笱其從如水與其魚唯唯爲韻與今讀不殊玆因揚之水而附之所以備古音也】

朋【音鵬如今讀楊用修曰音與蓬同沈約韻朋在蒸韻疑編次之誤考之約以前韻語無有以朋葉蒸韻者毛詩毎有良朋蒸也無戎左傳引逸詩翹翹車乘招我以弓豈不欲往畏我友朋則古韻朋與戎弓相葉無疑且毛詩爲詩詞之祖其韻亦韻之祖也捨聖經不宗而泥守沈約偏方之音其固甚矣此所當首辧也云云愚按朋有兩音與東韻者以逸詩爲據與蒸韻者以椒聊菁莪閟宮爲據安得謂沈前獨一音邪】本證【椒聊】椒聊之實蕃衍盈升彼其之子碩大無朋【菁菁者莪】菁菁者莪在彼中陵旣見君子錫我百朋【閟宮】三壽作朋如岡如陵

隅【舊音偶芻亦上聲與邂逅爲韻聲音殊葉然無所據愚按芻音鄒韓愈駑驥詩力小若易制價微良易酬渴飲一斗水饑食一束芻隅音魚侯切揚雄梁鴻詩賦可證也或問二平而接以去聲可乎中原音韻聲多此類其音節未嘗不和暢也】

本證【綢繆】綢繆束芻三星在隅今夕何夕見此邂逅旁證【揚雄反騷賦】有周氏之嬋嫣兮或鼻祖於汾隅靈宗初諜伯僑兮流於末之揚侯【梁鴻適吳詩】過季札兮延陵求魯連兮海隅𨿽不察兮光防幸神靈兮與休

戶【音虎太廓首恢其門戶以禦冦虜又止首關其門戶用止狂蠱】

本證【綢繆】綢繆束楚三星在戶今夕何夕見此粲者【七月】九月在戶十月蟋蟀入我牀下【斯幹】似續妣祖築室百堵西南其戶

旁證【禮運】酒在室醴醆在戶粢醍在堂澄酒在下【黃庭經】方寸之中至關下玉房之中神門戶【秦瑯邪刻石】六合之內皇帝之土西涉流沙南盡北戶【楚人謡】楚𨿽三戶亡秦必楚【易林比之節】牙蘗生齒室堂啟戶幽人利貞鼔翼起舞【魏武善哉行】齊桓之霸賴得仲父後任豎刁虫流出戶【張載七哀詩】毀壤過一杯便房啟幽戶珠椑離玉體珍寶見剽虜

者【音渚古文者字故從旅聲後人加水作渚別此爲者也之者然古音則仍舊也】

本證【綢繆】詩見上【采緑】其釣維何維魴及鱮【上聲】維魴及鱮薄言觀者【駉】駉駉牡馬在坰之野薄言駉者

旁證【九歌湘夫人】搴汀洲兮杜若將以遺兮逺者時不可兮驟得聊逍遙兮容與【瑯邪刻石】東有東海北過大夏【音虎】人迹所至無不臣者【易林師之小過】鄰不我顧面望玉女身多癩疾誰肯媍者【又大過之防】當年少寡獨與孤處雞鳴犬吠無敢誰者

姓【平聲說文古之神聖母感天生子故稱天子從女從生生亦聲左傳昭四年間其姓曰餘子長矣姓卽生也生古讀星詳見生韻】

本證【杕杜】有杕之杜其葉菁菁獨行睘睘豈無他人不如我同姓

旁證【禮記引逸詩】都邑以成庶民以生誰能秉國成不自爲政卒勞百姓【褚先生引】蛇變爲龍不攺其文家變爲國不攺其姓【文音因崔駰達防摛以皇質雕太以唐文六合怡怡比屋爲仁

窮首】山無角困百姓也正其足險得平也【漢童謠】遊平賣印自有平不辟豪賢及大姓

怙【音古說文恃也從心古聲】

本證【鴇羽】父母何怙悠悠蒼天曷其有所

旁證【易林咸之家人】凱風無母何恃何怙防孤弱子爲人所苦【後漢蘇順和帝誄】洪澤滂流茂化沾溥不憖少畱民斯何怙

巓【音眞以顚得聲顚說文從頁眞聲已見上】

本證【采苓】采苓采苓首陽之巓人之爲言苟亦無信旁證【王褒洞簫賦】朝露淸泠而隕其側兮玉液浸淫而承其根【音斤】孤雌寡鵠娯優乎其下兮春禽翺翔乎其巓

碩【音芍說文從頁石聲石古讀芍楚辭惜誓方世俗之幽昏兮白黒之美惡放山淵之玉兮相與貴夫礫石易林東求金玉反得獘石名曰無宜字曰醜惡眾所賤薄】

本證【駟驖】奉時辰牡辰牡孔碩公曰左之舍拔則獲【楚茨】執爨踖踖爲俎孔碩【大田】旣庭且碩曽孫是若【崧髙】吉甫作誦其詩孔碩【閟宮】孔曼且碩萬民是若

旁證【大學諺】人莫知其子之惡莫知其苗之碩【太斷首】我心孔碩乃後有鑠

獲【音霍】

本證【駟驖】詩見上

旁證【屈原九章】善不由外來兮名不可以虛作孰無施而有報兮孰不實而有獲【張衡西京】毚聨猭陵巒超壑比諸東郭莫之能獲【曹植贈丁儀】黍稷委疇隴農夫安所獲在貴多忘賤爲恩誰能博

中【音烝劉貢父詩話云關中以中爲烝】

本證【小戎】騏駵是中騧驪是驂【音召森旻】池之竭矣不云自頻泉之竭矣不云自中

旁證【易訟彖】訟有孚窒惕中吉剛來而得中也終凶訟不可成也【上林賦】孫叔奉轡衛公參乘扈從橫行出乎四校之中【參同契】八卦布列曜運移不失中元精渺難覩推度效符徴【班固髙祖泗水亭碑】天期乘祚受爵漢中勒兵陳東剟禽三秦

邑【音匼張湯傳以知阿邑人主與俱上下楊用修云詩龍盾之合鋈以觼軜言念君子溫其在邑邑於合切是古有此音也】

葭【音孤後音簔子虛賦藏莨蒹葭東蘠雕胡蓮藕觚盧奄閭軒於眾物居之不可勝圖西京賦齊栧女縱櫂歌發引和校鳴葭奏淮南度陽阿聲之漸變也】

梅【音迷楚中至今有此音】

本證【終南】終南何有有條有梅君子至止錦衣狐裘【鳲鳩】鳲鳩在桑其子在梅淑人君子其帶伊絲【四月】山有嘉卉侯栗侯梅廢爲殘賊莫知其尢【音怡】

旁證【漢武柏梁詩】桂枅欂櫨相枝持枇杷橘栗桃李梅【後漢桓麟七說】河黿之美齊以蘭梅芳芬甘防未咽先滋

裘【音箕】

本證【終南】詩見上【七月】取彼狐貍爲公子裘【大東】舟人之子熊羆是裘

旁證【左傳朱儒歌】臧之狐裘敗我於狐駘【音列子而逸詩】良弓之子必先爲箕良冶之子必先爲裘

澤【音鐸甘氏星經炎火之狀名曰格澤不有土功必有大客格音各客音恪太鳴鶴升自深澤階天不防古擇亦音鐸楚辭天招吳酸蒿蔞不沾薄只魂兮歸徠恣所擇只】

本證【無衣】豈曰無衣與子同澤王於興師修我矛防與子偕作【鴻鴈】鴻鴈於飛集於中澤之子於垣百堵皆作

旁證【禮記蠟辭】土反其宅水歸其壑昆虫毋作艸木歸其澤【班固東都賦】於是聖上覩萬方之歡娯又沐浴於膏澤懼其侈心之將萌而怠於東作【又賓戲】譬猶艸木之植山林鳥魚之毓川澤得气者蕃滋失時者零落【王逸九思】叢林兮吟吟林榛兮嶽嶽霜雪兮漼溰冰凍兮洛澤【曹植贈丁儀】凝霜依玉除淸風飄飛閣朝云不歸山霖雨成川澤【陸云逸民賦】賓濮水之淸淵兮儀磻溪之一壑毒萬物之諠嘩兮聊漁釣於此澤【晉張協七命】殞胔掛山僵踣掩澤藪爲毛林隰爲丹薄

防【音角釋名曰防觡也旁有枝觡也觡音各】

本證【無衣】詩見上

旁證【太棿】比札爲甲冠矜爲防被甲荷防以威不恪【黃文疆九宮賦】尢之倫服玢璘而要斑斕垂金幹而捷雄防操巨�之礉弩齊佩機而鳴廓

簋【音九黍稷方器也說文簋古作匭又云作孂讀若糾糾葛屨孫愐音幾古音變矣】

本證【權輿】於我乎毎食四簋今也毎食不飽【伐木】於粲灑掃陳饋八簋

飽【音浮上聲】

本證【權輿】詩見上【楚茨】旣醉旣飽小大稽首【苕之華】牂羊墳首三星在罶人可以食鮮可以飽

旁證【易漸二三】飲食衎衎不素飽也夫徵不復離羣醜也【黃庭經】晝日照照夜自守渴自得飲饑自飽經歷六府藏夘酉

湯【音傷書湯湯洪水方割亦此音上平聲已見上望今亦有平音】

本證【宛丘】子之湯兮宛丘之上兮洵有情兮而無望兮

樂【音療可以樂饑鄭康成讀樂古讀撈聲近尞韓詩外傳作療饑療說文同王逸九思吮玉液兮止渴齧芝華兮療饑古音可證也】

斯【音其說文析也從斤其聲詩曰斧以斯之徐鍇說文系傳曰凡斯皆當讀如西今惟馬嘶方讀如西愚按其西皆可讀】

本證【墓門】墓門有棘斧以斯之夫也不良國人知之旁證【中山王文木賦】巧匠不識王子見知乃命班爾載斧伐斯【曹攄感舊詩】對賓頌有客舉觴詠露斯臨樂何所嘆素絲與路岐

訊【音誶釋文諫也王逸離騷章句引詩作誶予不顧誶張湛音碎愚按訊萃爲韻甚順無正亦以韻瘁今讀爲信去古稍逺又唐本訊之作訊止其辭亦順】

本證【墓門】墓門有梅有鴞萃止夫也不良歌以訊之【雨無正】曽我暬禦憯憯日瘁凡百君子莫肯用訊聽言則答譖言則退【答新序漢書皆作對與退爲韻】

旁證【魏都賦】河洛開奧符命用出【音翠】翩翩黃鳥銜書來訊

予【音與顏師古糾謬正俗曰予當讀如與不當讀如餘詩予悉音與讀之若舞於古辭盡葉】

本證【墓門】訊予不顧顚倒思予【鴟鴞】徹彼桑土綢繆牖戶今女下民或敢侮予【正月】載輸爾載將伯助予【谷風】將恐將懼惟予與女將安將樂女轉棄予【四月】先祖匪人胡寧忍予【云漢】父母先祖胡寧忍予

旁證【離騷】紛總總其離合兮班陸離其上下吾令帝閽開關兮倚閶闔而望予【九歌少司命】秋蘭兮麋蕪羅生兮堂下緑葉兮素枝芳菲菲兮襲予【大司命】君回翔兮以下逾空桑兮從女紛總總兮九州何壽夭兮在予【陸機與弟士龍】永安有昨軌承明子棄予俯仰悲林薄慷慨含辛楚【陸云詩】亹亹嘉時飄忽棄予有瞻逝深有嘆潛滸

鷊【音逆本作�說文綬也從艸鵙聲詩曰卭有防鵙今文作鷊字之誤也綬艸名】

糾【音矯說文解赳雲從走斗聲讀若鐈是斗有矯音也其笠伊糾亦此讀】

本證【月出】月出皎兮佼人僚兮【佼音姣義同戰國防長佼美人僚音了亦作嫽漢西域傳楚王侍者馮嫽】舒窈糾兮勞心悄兮

懰【音桞埤蒼引作嬼注妖也】

本證【月出】月出皓兮【皓上聲江淹雜詩領略歸一致南山有綺皓交臂久變化傳火乃薪艸】佼人懰兮舒懮受兮【懮受音擾紹憂思也如俗音仄作潦倒平作勞忉之意】勞心慅兮【慅音艸】

慘【音懆開元五經文字作懆愚按說文懆愁不安也從心喿聲孫愐以七早音之又慘毒也從心參聲孫愐以七感音之此其文形旣異音義不同宜易辧也迨後俗書旣勝音釋亦淆懆之與慘彼此互錯𨿽通人不能釐正矣故北山之慘慘畏咎宜讀慘白華之念子懆懆宜讀懆月出之勞心慘兮抑之我心慘慘皆宜攺而從懆因文求義以義酌文庶得之矣】

本證【月出】月出照兮佼人燎兮舒夭紹兮勞心慘兮

捲【音權雅有捲者阿周禮大司樂注捲者捲聚之義張衡南都賦致飾程蠱偠紹便娟微眺流睇蛾眉連捲】本證【澤陂】有美一人碩大且捲寤寤無爲中心悁悁

膏【音告經史動靜字音云脂凝曰膏平聲用以潤物曰膏去聲】

本證【羔裘】羔裘如膏日出有曜豈不爾思中心是悼【下泉】芃芃黍苗陰膏之四國有王郇伯勞之

結【音吉說文從糸吉聲】

本證【素冠】庶見素韠兮我心蘊結兮聊與子如一兮【鳲鳩】其儀一兮心如結兮

旁證【荀卿成相篇】治復一修之吉君子執之心如結【蘇秦上秦惠王詩】言語相結天下爲一【古詩】靑靑陵中艸傾葉晞朝日陽春被惠澤枝葉可攬結【易林震之旣濟】齧齧貧鬼相責無有懽怡一日九結

猗儺【音阿那隰有萇楚猗儺其枝楚辭九辧紛旖旎乎都房相如賦又旖旎以招搖王褒賦形旖旎以順吹髙唐賦猗�丰沛南都賦阿那蓊葺洛神賦華容婀娜音義皆同特字形有異耳聲韻家謂猗在淇奧節南山者讀阿在伐檀者讀衣在巷伯者讀倚在車攻者去聲愚謂詩只讀阿伐檀助語辭巷伯非韻腳車攻讀阿與破韻破說文以皮得聲皮古讀婆儺詩亦平聲詳見後左韻迨後猗儺始有上去二聲古今之遞變也】

飄【音漂去聲】

本證【匪風】匪風飄兮匪車嘌兮顧瞻周道中心弔兮旁證【曹植感節賦】折若華之翳日庶朱光之長炤願軀於飛蓬乘陽風而逺飄

祋【音示韻防曰宜從木從殳兵器今從示誤云云愚按設文有杸字注軍中士所持也又有祋字注殳也從殳示聲或說城郭市裏髙縣羊皮有不當入而欲入者暫下以驚牛馬曰祋故從示詩曰何戈與祋此其說至明似未可遽以爲誤且舊作都律都外二音而以芾音弗今直音示而以芾讀費則音諧矣洪武正韻芾有二音一在質部一在寘部音費者寘部也】

本證【人】彼人兮何戈與祋彼其之子三百赤芾

年【音寜古入眞韻今入天韻莊子可以保身可以全生可以養親可以盡年亦此音說文�年聲讀若寜】本證【鳲鳩】正是國人胡不萬年【東山】有惇瓜苦烝在栗薪自我不見於今三年【無羊】眾維魚矣實維丰年旐維旟矣室家溱溱【信南山】我屍賓壽考萬年【江漢】虎拜稽首天子萬年

旁證【儀禮嘏辭】來女孝孫使女受祿於天宜稼於田【音陳】眉壽萬年【班固武王述】封禪郊祀登秩百神協律攺正饗玆永年【邯鄲淳陳紀碑】爰登卿士媚玆一人如何穹蒼不授遐年【漢繁陽令楊君碑】續畱守闕上書歷年運谷萬斛助官振貧【崔駰韤銘】長履景福至於億年皇靈旣祐祉祿來臻【陸機挽歌】人往有反歲我行無歸年昔居四民宅今托萬鬼鄰【陸云答兄】旣至旣覲滯思曠年曠年殊域覲未浹辰

火【音喜愚按說文火燬也燬從火毀聲今汝墳王室如燬與父母孔邇爲韻火音可知】

本證【七月】七月流火九月授衣【上大聲田】去其螟螣及其蟊賊無害我田穉【上聲】田祖有神秉畀炎火

旁證【易林】魁行搖尾逐云吹火【又】從風吹火牽騏驥尾【音又倚】從風縱火荻芝俱死

烈【音厲集韻引烈假不瑕作厲假不瑕古音可證】

本證【七月】一之日觱發【去聲】二之日栗烈無衣無褐何以卒歲【音生試民】載燔載烈以興嗣歲

旁證【張衡西京賦】雨雪飄飄冰霜慘烈百卉具零剛虫搏鷙【曹植潛志賦】潛大道以遊志希往昔之遐烈矯貞亮以作矢當苑囿乎呈藝

耜【音以說文作防從木以聲徐鉉等曰今俗作耜】

本證【七月】三之日於耜四之日舉趾【大田】以我覃耜俶載南畞【音載米芟】有略其耜俶載南畞【良耜】畟畟良耜俶載南畞

旁證【舜祠田辭】荷此長耜耕彼南畞四海俱有【音張衡以東京賦】農祥晨正土膏脈起乘鑾輅而駕蒼龍介馭間以剡耜【潘嶽籍田賦】防犗服於縹軛兮紺轅綴於黛耜儼儲駕於防左兮俟萬乘之躬履

庚【音剛說文庚位西方象秋時萬物庚庚有實也釋名庚剛也堅彊貌也】

本證【七月】春日載陽有鳴倉庚女執懿筐遵彼微行【大東】東有啟明西有長庚

旁證【漢文帝之占】大橫庚庚余爲天王夏啟以光【陸機管叔鮮贊】公旦居攝三監叛亡或放或殛並禍武庚

宇【音廡說文從宀於聲於古讀無子虛賦與胡圖韻轉上則音廡】

本證【七月】八月在宇九月在戶十月蟋蟀入我牀下【東山】果臝之實亦施於宇伊威在室蠨蛸在戶【綿】率西水滸至於岐下爰及姜女聿來胥宇【閟宮】天錫公純嘏眉壽保魯居常與許復周公之宇

旁證【漢樊毅華嶽廟碑】穡民用章康乂室宇刋銘紀誦克配梁甫【劉向九嘆】惡虞氏之簫韶兮好遺風之激楚潛周鼎於江淮兮爨土鬵於中宇【韓愈孔廟碑】惟此廟學鄴侯所作【音祖】厥初庳下神不以宇

子【音止已見前愚按舊以此子音祖以葉戶不知嗟我以下三句爲韻子自音止以處與戶葉】本證【七月】穹窒燻鼠塞向墐戶【音甫】嗟我婦子曰爲攺歲入此室處

稻【音島古今之辧微在上去間耳】

本證【七月】八月剝棗十月獲稻

旁證【左太衝魏都賦】淇洹之筍信都之棗雍防之梁淸流之稻

壽【上聲顏師古糾繆正俗或問曰年壽之字北人讀作受音南人則作授音何者爲是曰兩音皆通詩云遐不眉壽此卽音受嵇康詩云頤神養壽散發巖岫此則音授今皆讀如授則失之矣愚按嵇康詩亦有以壽爲受者錄之】

本證【七月】爲此春酒以介眉壽【南山有臺】南山有栲北山有杻樂只君子遐不眉壽

旁證【應璩三叟詩】年各百餘歲相與鋤禾莠住車問三叟何以得此壽上叟前致辭內中嫗防醜【嵇康贈秀才入軍】人生壽促天長地久百年之期孰云其壽

圃【去聲說文從口甫聲口音圍周禮圃音補又音布】

本證【七月】九月築場圃十月納禾稼

旁證【離騷】朝發軔於蒼梧兮夕余至乎縣圃欲少畱此靈瑣兮日忽忽其將莫

稼【音姑去聲說文從禾家聲家古讀姑轉去聲則得嫁音矣周禮注種谷曰稼如嫁女以有所生也】本證【七月】詩見上

旁證【韓愈送李願序】盤之中維子之宮盤之土維子之稼

饗【音鄕說文從食從鄕鄕聲今讀上聲古讀平聲大都北人之音平多於仄古今皆然】

本證【七月】九月肅霜十月滌場朋酒斯饗曰殺羔羊【彤弓】鐘鼓旣設一朝饗之【楚茨】先祖是皇神保是饗【烈祖】來假來饗降福無疆

旁證【屈原天問】緣鵠飾玉後帝是饗何承謀夏桀終以滅喪【平安世房聲中歌】嘉薦芳矣告靈饗矣告靈旣饗徳音孔臧【漢郊祀歌】辟流離抑不祥賓百僚山河饗【張衡西京賦】靈祖皇考來顧來饗神具醉止降福穰穰

垤【音侄愚按耋絰皆從至逝者其耋與並坐鼓瑟爲韻釋名絰實也傷摧之實也古音可推矣】本證【東山】鸛鳴於垤婦嘆於室灑掃穹窒我徵聿至旁證【淮南子堯戒】戰戰栗栗日謹一日人莫躓於山而躓於垤

至【音卽說文室實也窒塞也並以至得聲】

本證【東山】詩見上

旁證【歸藏繇辭】有人將來遺我貨貝以至則徹【古讀斥】以求則得【音的】有喜將至【子虛賦】雷動猋至星流霆擊

嘉【音歌說文以加得聲副笄六珈與如山如河爲韻】

本證【東山】其新孔嘉其舊如之何【破斧】周公東徵四國是吪【音俄】哀我人斯亦孔之嘉【魚麗】物其多矣維其嘉矣【節南山】民言無嘉憯莫懲嗟【頍弁】有頍者弁實維伊何爾酒旣防爾肴旣嘉【賓之初筵】飲酒孔嘉維其令儀【旣醉】其告維何籩豆靜嘉【鳬翳】爾酒旣多爾肴旣嘉公屍燕飲福祿來爲

旁證【漢酈炎見志詩】哀哉二芳艸不植泰山阿文質道所貴遭時用有嘉【張衡怨篇】𨿽曰幽深厥美彌嘉之子之逺我勞如何【嵇康答二郭】朔戒貴尙容漁父好揚波𨿽逸亦已難非余心所嘉【陸機櫂歌行】遲遲莫春日天气柔且嘉元吉隆初已濯穢遊黃河【張景陽洛褉賦】布椒醑薦柔嘉祈休吉蠲百屙

錡【音阿愚按說文鉏�也從金奇聲江淮之間謂釜曰錡又猗旖並以奇得聲故奇有阿聲緑竹猗猗猗儺其枝是也東方朔七諫拔搴芝兮列樹芋荷橘柚蔞枯兮苦李旖旎又說文掎偏引也亦以奇得聲則讀與錡同小弁有據矣因並附之】

本證【破斧】旣破我斧又缺我錡周公東徵四國是吪【小弁】代木掎矣析薪杝矣【說文杝落也讀若他】舎彼有罪予之佗矣

瑕【音胡禮記引詩心乎愛矣瑕不謂矣注瑕之言胡也瑕胡音同故記用其字後轉爲簑音程曉嘲熱客詩莫謂爲小事亦是一大瑕傳戒諸髙明熱行直見阿陸機文賦混妍蚩而成體累良質而爲瑕象下管之偏疾故𨿽應而不和】

本證【狼跋】狼防其尾載跋其胡公孫碩膚徳音不瑕【思齊】肆戎疾不殄烈假不瑕

旁證【左傳引諺】心苟無瑕何卹乎無家【音又左姑傳諺】髙下在心川澤納污山藪藏疾瑾瑜匿瑕【防傳】日辰不全故有孤虛黃金有疵白玉有瑕【參同契】上善若水淸而無瑕道之形象眞一難圖【太眾首】軍或累車又人摧挐內蹈之瑕

毛詩古音攷卷二﹤經部﹐小學類﹐韻書之屬﹐毛詩古音攷﹥

欽定四庫全書

毛詩古音攷卷三

明陳第撰

鳴【音芒】

本證【鹿鳴】呦呦鹿鳴食野之蘋【音旁】

旁證【魏武蒿裏行】鎧甲生蟣虱萬姓以死亡白骨露於野千里無雞鳴【張華俠曲】孟嘗東出關濟身由雞鳴信陵西反魏秦人惕其疆【一作不窺兵】

不【音義與夫同艸本下房曰不棠棣之華萼不韡韡萼蘂也不蔕也萼不茂盛所以興兄弟此鄭康成舊音古樂府陌上桑使君謝羅敷寧可共載不羅敷前寘辭使君一何愚使君自有婦羅敷自有夫亦其一證今讀爲卜意義似淺矣焦弱侯曰山東之華不注山浙之餘不溪皆依此讀】

務【音侮以左傳引詩作侮也與戎不葉吳棫讀務爲蒙以葉戎亦無可據愚疑或武字之誤蓋戊字古武字也戊戎相近安保無譌讀武於常棣常武音義俱順姑存之以俟達者】

本證【常棣】兄弟防於墻外禦其務毎有良朋烝也無戎【常武】南仲大祖大師皇父整我六師以修我戎

生【音星與今音稍不同史記建星者所建生也賈誼新書先生者猶先醒也說文醒從酉星聲】本證【常棣】喪亂旣平旣安且寧𨿽有兄弟不如友生【伐木】相彼鳥矣猶求友聲矧伊人矣不求友生【小宛】我日斯邁而月斯徵夙興夜寐無忝爾所生【苕之華】苕之華其葉靑靑知我如此不如無生

旁證【宋玉髙唐賦】箕踵漫衍芳艸羅生秋蘭芷蕙江蘺載菁【東方朔七諫】觀天火之炎煬兮聽大壑之波聲引八維以自道兮含沆瀣以長生【易林遁之晉】積雪大寒萬物不生陰制庶士時本寒貧【王褒九懷】馳六蛟兮上徵竦余駕兮入防歷九州兮索合誰可與兮終生

舅【音久一音己易林潔身白齒衰老復起多孫眾子宜利姑舅】

本證【伐木】旣有肥牡以速諸舅寧適不來微我有咎【頍弁】有頍者弁實維在首爾酒旣防爾肴旣阜豈伊異人兄弟甥舅

旁證【潘嶽別詩】峨峨王侯中外之首子親伊姑我父惟舅【又潘嶽楊仲武詠】哀哀慈母痛心疾首噭噭同生淒淒諸舅

咎【音糾】

本證【代木】詩見上【小旻】發言盈庭誰敢執其咎如匪行邁謀是用不得於道【北山】或湛樂飲酒或慘慘畏咎

旁證【國語啇銘】嗛嗛之食不足狃也不能爲膏而只離咎也【晉輿人誦】得國而狃終逢其咎【武王冠銘】寵以著首將身不正遺爲徳咎【易解六三】負且乘亦可醜也自我致戎又誰咎也【賈誼弔屈原】章甫薦屨漸不可久兮嗟苦先生獨離此咎兮【易林萃之旅】三日不飲逺水無酒晝夜焦喉使我爲咎

愆【音遣一音傾見後】

本證【代木】籩豆有踐兄弟無逺民之失徳幹餱以愆旁證【太法首】井無干水直衍匪谿匪谷終幹愆

暇【音甫】

本證【伐木】迨我暇矣飲此湑矣【小明】心之憂矣憚【音造】我不暇念彼共人睠睠懷顧【何艸不黃】匪兕匪虎率彼曠野哀我徵夫朝夕不暇

旁證【賈誼鵩鳥賦】止於坐隅兮貎甚閒暇異物來萃兮私怪其故【張衡東京賦】因秦宮室據其府庫作洛之制我則未暇【又張衡七辯】弱顏回植妍誇閒暇形似削成腰如束素

享【音鄕今讀上聲古讀平聲與饗一例】

本證【天保】吉蠲爲饎是用孝享禴祀烝嘗於公先王【信南山】是烝是享苾苾芬芬【烈祖】以假以享我受命溥將【殷武】莫敢不來享莫敢不來王

旁證【漢郊祀歌】嘉籩別陳庶幾宴享滅除凶菑烈騰八荒【又】聲气逺條鳯鳥鴹神夕奄虞蓋孔享【揚雄並州箴】莫敢不來貢莫敢不來王周穆遐徵犬戎不享【漢樊毅修華嶽廟碑】祭則獲福亦世克昌亡新滔逆鬼神不享

福【音偪賈誼傳疏者或制大權以福天子顏師古注福古逼字說文從示畐聲】

本證【天保】神之弔矣詒爾多福民之質矣日用飲食【小明】靖共爾位好是正直神之聽之介爾景福【楚茨】以妥以侑以介景福【鴛鴦】鴛鴦在梁戢其左翼君子萬年宜其遐福【賓之初筵】旣醉而出並受其福醉而不出是謂伐徳【文王】無念爾祖聿修厥徳永言配命自求多福【大明】維此文王小心翼翼昭事上帝聿懷多福【行葦】黃耉臺背【音必】以引以翼壽考維祺以介景福【旣醉】旣醉以酒旣飽以徳君子萬年介爾景福【假樂】幹祿百福子孫千億【閟宮】是生后稷降之百福【殷武】命於下國封建厥福

旁證【易困五象】劓刖志未得也乃徐有說以中直也利用祭祀受福也【易井三象】井渫不食行惻也求王明受福也【儀禮士冠禮】棄爾防志順爾成徳壽考維祺介爾景福【大夫種祖道祝】徳銷百殃利受其福去彼吳庭來歸越國【瑯琊刻石】皇帝之徳存定四極誅亂除害興利致福【安世房中歌】嗚呼孝哉案撫戎國蠻夷竭歡象來致福【又】皇皇鴻明蕩侯休徳嘉承天和伊樂厥福【易林幹之恆】東山西嶽防合俱食百家送從以成恩福【班固明堂詩】普天率土各以其職猗歟緝熈允懷多福

作【音詛凡作見於詩者除如字外餘皆讀詛音義俱順楊用修云侯作侯祝之作音做俾晝作夜之作讀如足恭之足謂晝不足以夜補之也詳哉其言之矣】

本證【采薇】采薇采薇薇亦作止曰歸曰歸歲亦莫止旁證【廉範歌】廉叔度來何暮不禁火民安作昔無襦今五袴【韋成自劾詩】於赫三事匪俊匪作於蔑小子終焉其度

故【平聲古有平去二音然平聲多今則純讀去矣賈誼賦亦夫子之故也故史記作辜】

本證【采薇】靡室靡家玁狁之故不遑啟居玁狁之故旁證【賈誼弔屈原賦】於嗟黙黙生之亡故兮幹棄周鼎寶康瓠兮【又】般紛紛其離此郵兮亦夫子之故也歷九州而相其君兮何必懷此都也

來【音力】

本證【采薇】憂心孔疚【音棘】我行不來【杕杜】匪載匪來憂心孔疚【大東】旣往旣來使我心疚【又】東人之子職勞不來西人之子粲粲衣服【靈臺】經始勿亟庶民子來【常武】王猶允塞徐方旣來

旁證【易困九二】困於酒食朱紱方來【楚辭逺遊】形穆穆以浸逺兮離人羣而遁逸因气變而遂曾舉兮忽神奔而鬼怪【音棘】時髣髴以遙見兮精皎皎以往來【太遇首】不往來不求得

戒【音急鹽鐵論引詩我是用戒今作急以音之同也】

本證【采薇】豈不日戒玁狁孔棘【常武】旣敬旣戒惠此南國旁證【易震上九】震索索中未得也𨿽凶無咎畏鄰戒也【九章惜往日】何芳艸之早夭兮微霜降而下戒諒不聰明而蔽壅兮使讒諛而日得

哀【音噫說文衣聲爾雅哀哀懷報徳也裴瑜讀】

本證【采薇】行道遲遲載渴載饑我心傷悲莫知我哀【十月之交】彼月而微此日而微今此下民亦孔之哀【小旻】潝潝訿訿亦孔之哀謀之其臧則具是違【四月】山有蕨薇隰有杞桋君子作歌維以告哀

旁證【楚辭九辯】靚杪秋之遙夜兮心繚悷而有哀春秋逴逴而日髙兮然惆悵而自悲【蘇武詩】請爲遊子吟泠泠一何悲絲竹厲淸聲慷慨有餘哀【劉向九嘆】欲遷志而攺操兮心紛結而未離外彷徨而遊覽兮內惻隱而含哀【魏文帝苦寒行】擔囊行取薪斧冰持作糜悲彼東山詩悠悠使我哀

牧【音宻】

本證【出車】我出我車於彼牧矣自天子所謂我來【音力】矣旁證【易謙初二】謙謙君子卑以自牧也鳴謙貞吉中心得也【屈原天問】伯昌號衰秉鞭作牧何令徹彼岐社命有殷之國【易林屯之暌】伯蹇叔育莫與守牧失我衣裘代己除服【阮籍大人先生傳】行欲爲目前檢言欲爲無窮則少稱鄕黨長聞鄰國上欲圖三公下不失爲九州牧

載【音卽一音祭見後】

本證【出車】召彼僕夫謂之載矣王事多難維其棘矣【大東】薪是獲薪尙可載也哀我憚人亦可息也【緜】縮版以載作廟翼翼

旁證【易小畜上九】旣雨旣處徳積載也君子徵凶有所疑【音仡】也【瑯琊刻石】日月所照舟輿所載皆終其命莫不得意

近【音記住近王舅鄭康成音記】

本證【杕杜】防言近止徵夫邇止

旁證【潘嶽射雉賦】算分銖商逺近揆縣刀騁絕伎【江淹祭戰士文】千秋同盡百齡一世魂而有知咸無逺近

時【音始書播時百谷王肅作是斂時五福馬融作是時日曷喪時是也蓋時是古通用聲亦近始】本證【魚麗】物其有矣維其時矣【文王】有周不顯帝命不時文王陟降在帝左右【旣醉】威儀孔時君子有孝子

旁證【王粲七釋】不以志易道不以身後時進徳修業與世同理

來【音利今讀來有萊賴二音古有三音其釐力者已見上此則去聲也】

本證【南有嘉魚】翩翩者鵻烝然來思君子有酒嘉賓式燕又思

旁證【上林賦】蕩蕩乎八川兮流相背而異態【音防】東西南北馳騖往來【又】於是乎乘輿弭節裵回翺翔往來睨部曲之進退覽將帥之變態

又【音意此字詩凡四見舊音不一在嘉魚小宛者音亦賓筵者一音由又音怡一音亦又音異俱無的據愚按說文又卽右也右手也詩右有上去二音曰以曰意說已見上玆又宜音意如彤弓之例與也加也於三詩音韻似葉惟達者正之】

本證【南有嘉魚】翩翩者鵻烝然來【音利】思君子有酒嘉賓式燕又思【小宛】彼昏不知壹醉日富【音系】各敬爾儀天命不又【賓之初筵】賓載手仇【音居】室人入又酌彼康爵以奏爾時【音又是】三爵不識【音志】矧敢多又

臺【音題釋名臺持也築土堅髙能自勝持也】

本證【南山有臺】南山有臺北山有萊樂只君子邦家之基旁證【武帝栢梁詩】周衛交防禁不時總領從官栢梁臺【參同契】皓若褰帷帳瞑目登髙臺火記六百篇所趣等不迷【漢成陽靈臺碑】慶都僊歿蓋葬於玆欲人莫知名曰靈臺【慶都堯陸機母名

挽歌】按轡遵長薄送子長夜臺呼子子不聞泣子子不知

萊【音黎陸璣艸木疏萊黎也說文萊蔓華爾雅作釐】

本證【南山有臺】詩見上【十月之交】胡爲我作不卽我謀徹我墻屋田卒污萊

旁證【郭璞遊仙詩】朱門何足榮未若托蓬萊臨源挹淸波淩岡掇丹荑

耉【音古說文從老省句聲】

本證【南山有臺】樂只君子遐不黃耉樂只君子保艾爾後【行葦】酌以大斗以祈黃耉

旁證【崔駰慰志賦】辟四門以博延兮彼幽牧之我舉畫定而計決兮豈云賁乎鄙耉【韓愈元和聖徳詩】續功臣嗣拔賢任耉孩養無告仁滂施厚【音甫】

後【音虎】

本證【南山有臺】詩見上【正月】不自我先不自我後好言自口【音苦】莠言自口

旁證【白渠之歌】鄭國在前白渠起後舉�爲云決渠爲【易林艮之頤】人面九口長舌爲斧斷破瑚璉殷商絕後【揚雄趙充國頌】在漢中興充國作武赳赳桓桓亦紹厥後【班固靳歙銘】折衝扞難遂寧天下金章徳建號傳後【後漢張超誚靑衣賦】嫡婉歡心各有先後臧獲之類蓋不足數【魏修孔子廟碑】我皇悼之尋其世武乃建宗聖以紹厥後

寫【音暑】

本證【蓼蕭】蓼彼蕭斯零露湑兮旣見君子我心寫兮【裳華】我覯之子我心寫兮我心寫兮是以有譽處兮【車牽】析其柞薪其葉湑兮鮮我覯爾我心寫兮

旁證【素問】呼引鍼呼盡乃去【上聲】大气皆出故命曰寫【諺云】書三寫魚成魯帝成虎

泥【音彌泥泥露貌】

本證【蓼蕭】蓼彼蕭斯零露泥泥旣見君子孔燕豈弟宜兄宜弟令徳壽豈【行葦】方苞方體維葉泥泥戚戚兄弟莫逺具爾【文選注作維葉柅柅】

旁證【謝朓始出尙書省詩】邑裏向疏蕪寒流自淸泚衰栁尙沈沈凝露方泥泥【杜子美詩】況乃山髙水有波秋風蕭蕭露泥泥虎之饑下巉巖蛟之橫出淸泚

豈【愚按凡詩豈弟之豈舊皆音愷以禮運引詩云凱弟君子民之父母凱以彊教之弟以說安之爲據也今令徳壽豈飲酒樂豈皆讀如字說文豈還師振旅樂也又愷康也從心豈亦豈聲則古音可識矣且安知凱不音豈乎】

本證【蓼蕭】詩見上【魚藻】魚在在藻有莘其尾王在在鎬飲酒樂豈

貺【音荒說文從貝兄聲古讀荒詳見兄韻】

本證【彤弓】彤弓弨兮受言藏之我有嘉賓中心貺之旁證【左傳伯姬之繇】女承筐亦無貺也西鄰責言不可償也【九章悲回風】荼薺不同畝兮蘭芷幽而獨芳惟佳人之永都兮更絕世以自貺

載【音祭莊子福輕乎羽莫之知載禍重乎地莫之知避亦此音】

本證【彤弓】彤弓弨兮受言載之我有嘉賓中心喜【去聲】之鐘鼓旣設一朝右【音意】之

旁證【九章惜往日】情寃見之日明兮如列宿之錯置乘騏驥而馳騁兮無轡銜而自載【韓勑造廟器碑】乾元以來三九之載八皇三代至孔乃備

喜【去聲毛晃曰喜怒之喜上聲悅好之喜去聲】

本證【彤弓】詩見上

旁證【易大畜三四】利有攸往上合志也初四元吉有喜也【又升初二】允升大吉上合志也九二之孚有喜也【九章橘頌】深固難徙更一志兮緑葉素榮紛其可喜兮【急就章】用日約少誠快意勉力務之必有喜【易林】伯制於吏憂人有喜【太】往其志或承之喜【馬融長笛賦】紛葩爛漫誠可喜也波散廣衍實可異也

憲【音軒禮記武坐致右憲左鄭氏曰憲讀如軒聲之誤也】

本證【六月】薄伐玁狁至於大原【音延】文武吉甫萬邦爲憲【版】天之方難【音年】無然憲憲【崧髙】王之元舅文武是憲

旁證【揚雄交州箴】泉竭中虛池竭瀕幹【音堅】牧臣司交敢告執憲

衡【音杭玉衡正天之器阿衡湯相】

本證【采芑】約軝錯衡八鸞瑲瑲【韓奕】淑旂綏章簟茀錯衡【閟宮】秋而載嘗夏而楅衡【烈祖】約軝錯衡八鸞鶬鶬【長髮】實維阿衡實左右商王

旁證【荀卿賦篇】以能合從又善連衡下覆百姓上飭帝王【楚辭惜誓】或偸合而苟進兮或隱居而深藏苦稱量之不審兮同權防而就衡【史記序傳】維契作商爰及成湯太甲居桐徳盛阿衡【傅毅車左銘】虞氏作車取象璣衡君子建左法天之陽【顏延之陽給事誄】如彼竹栢負雪懷霜如彼騑駟配服驂衡

旅【音魯詩旅如字讀者多亦有魯音者錄之以存古音】

本證【采芑】方叔率止鉦人伐鼓陳師鞠旅【賓之初筵】籩豆有楚殽核維旅【常武】王謂尹氏命程伯休父左右陳行戒我師旅【有客】有客有客亦白其馬有萋有苴惇琢其旅

旁證【魏明帝善哉行】我䢐我徵伐彼蠻虜練師簡卒爰正其旅

馳【音駝愚按說文馳從馬也聲貤從貝也聲蓋古也音移與它通故蛇從它亦從也池從也亦從它】本證【車攻】四黃旣駕兩驂不猗【平聲】不失其馳捨矢如破【捲阿】君子之車旣庶且多君子之馬旣閒且馳

旁證【離騷】屯余車其千乘兮齊玉軑而並馳駕八龍之婉婉兮載云旗之委蛇

禱【音斗說文告禍福也】

本證【吉日】吉日維戊【音牡】旣伯旣禱田車旣好四牡孔阜【上聲】

旁證【易林】白茅醴酒靈巫拜禱【又】爲說歡酒寃尢誰禱

兕【音豕一角獸也說文下從豕古文從幾徐鍇亦讀上聲】

本證【吉日】發彼小豝殪此大兕以禦賓客且以酌醴旁證【太戾首】東南射兕西北其矢【後漢李尢鎧銘】甲鎧之施扞禦鋒矢尙其堅剛或用犀兕

寡【音古禮記君子寡言而行以成其信鄭氏曰寡當爲顧聲之誤也顧音古漢書斬宛王毋寡之首或作鼓後轉音可陸云歲莫賦歲難停而易逝兮情艱多而泰寡年有來而棄予兮時無算而非我再轉則今音】本證【鴻鴈】之子於徵劬勞於野爰及矜人哀此鰥寡旁證【易雜卦傳】離上而坎下【音虎】也小畜寡也履不處也【東方朔七諫】淺智褊能兮聞見又寡數言便事兮見怨門下【史記序傳】天下已平親屬旣寡悼惠先壯實鎭東土【張衡西京賦】收禽舉胔數課眾寡置互擺牲頒賜獲鹵【李固引語】峣峣者易缺皦皦者易污陽春之曲和者必寡盛名之下其實難副

宅【音鐸居也說文托也人所假托也漢書注古文宅度同禮記引詩度是鎬京論衡引詩此惟予度古音可見】

本證【鴻鴈】之子於垣百堵皆作𨿽則劬勞其究安宅【皇矣】上帝耆之憎其式廓乃眷西顧此維與宅【崧髙】王命召伯【音博】定申伯之宅

旁證【易林咸之蒙】國馬生角陰孽萌作變易常服君失於宅【參同契】魂之與魄互爲室宅性主處內立置鄞鄂【揚雄解嘲】爰淸爰靜遊神之廷【音定】惟寂惟寞守徳之宅【又兗州牧箴】成湯五徙卒都於亳盤庚北渡牧野是宅【班固畱侯銘】令惠瞻仰安全正朔國師是封光榮舊宅【左思詩】買臣困樵采伉儷不安宅陳平無產業歸來翳負郭【晉張協七命】金華啟徴大人有作繼明代照配天光宅【江淹雜體詩】雙闕指馳道朱宮羅第宅從容冰井臺淸池映華薄

驕【音髙】

本證【鴻鴈】維此哲人謂我劬勞維彼愚人謂我宣驕旁證【左傳鸜鵒謠】鸜鵒之巢逺哉遙遙裯父喪勞宋父以驕【揚雄逐貧賦】鄙我先人乃傲乃驕瑤臺瓊室華屋崇髙

晰【音制】

本證【庭燎】夜如何其夜未艾庭燎晰晰君子至止鸞聲噦噦【音系吳才老讀】

旁證【班婕妤搗素賦】弱態含羞妖風靡麗皎若明魄之升崖煥若荷花之昭晰【張衡思賦】鼈令殪而屍亡兮取蜀禪而引世死生錯而不齊兮𨿽司命其不晰【何晏景福殿賦】峨峨嶫嶫罔識所屇【音記】𨿽離朱之至精猶曜而不能昭晰

煇【音薰】

本證【庭燎】夜鄕晨庭燎有煇君子至止言觀其旂旁證【張衡西都賦】金戺玉階彤庭煇煇珊瑚琳碧瓀瑉璘彬

旂【音斤說文斤聲徐鍇系傳曰斤祈近似聲韻家所以言傍紐也】

本證【庭燎】詩見上【采菽】觱沸檻泉言采其芹君子來朝言觀其旂【泮水】思樂泮水薄采其芹魯侯戾止言觀其旂

旁證【左傳滅虢謠】丙之晨龍尾伏辰袀服振振取虢之旂

海【音喜釋名海晦也言承穢濁其水黒如晦也】

本證【沔水】沔彼流水朝宗於海鴥彼飛隼載飛載止【江漢】於疆於理至於南海【鳥】邦畿千里維民所止肇域彼四海

旁證【禮記孔子閒居】無聲之樂气志旣起無體之禮施及四海【宋玉大言賦】並吞四夷飲枯四海跋越九州無所容止【瑯琊刻石】事已大畢乃臨於海皇帝之功勤勞本事【音漢髙鴻始鵠歌】鴻鵠髙飛一舉千里羽翼已就橫絕四海【枚乘七發】髙望荊山北望汝海左江右湖其樂無有【音易林訟以之比】水流趨下欲至東海求我所有買魴與鯉【魏武步出東門行】東臨碣石以觀滄海河水澹澹山島竦峙

牙【音吾漢地理誌凡吾字作牙太毅首毅其牙發以張弧又夷首夷其牙或飫之徒六朝轉音俄】本證【祈父】祈父予王之爪牙胡轉予於卹靡所止居旁證【揚雄徐州箴】事猶細微不慮不圖禍如丘山本在萌牙【又豫州箴】陪臣執命不慮不圖王室陵遲喪其爪牙【漢石裏謠】石裏之勇商子華【音夫】暴虎見之藏爪牙

客【音恪周封虞夏商三代之後爲三恪恪者客也左傳宋殷後也於周爲客太大開帷幕以引方客】本證【白駒】縶之維之以永今夕【音芍】所謂伊人於焉嘉客【楚茨】爲賓爲客獻酬交錯

旁證【弟子職】出入恭敬如見賓客危坐鄕師顏色毋怍【易系辭傳】重門擊柝以待防客【九章哀郢】順風波以從流兮焉洋洋而爲客淩陽侯之泛濫兮忽翺翔之焉薄【古詩】人生天地間忽如逺行客鬥酒相娯樂聊厚不爲薄【易林否之暌】野鳥山鵲來集六博三梟四散主人勝客【曹植贈丁儀】在貴多忘賤爲恩誰能博狐白足禦冬焉念無衣客

玉【音玨有女如玉彼其之子美如玉溫其如玉皆如今讀卽鶴鳴白駒讀之已順但玉有玨音存以備古】本證【鶴鳴】其下維谷他山之石可以攻玉【白駒】皎皎白駒在彼空谷生芻一束其人如玉【按谷一音裕北京有平谷縣北人讀玉亦同裕】

旁證【穆天子傳黃澤謠】黃之澤【音鐸】其馬歕玉皇人壽谷【音谷易林和气相薄與生易我嘉谷爲韻

林】桑葉腐蠧衣獘如絡女功不成絲帛爲玉

山【音仙六朝時猶此音張協七命顏延之應詔謝靈運反舊園江淹雜詩或韻連韻防韻年韻縣皆可考也】本證【斯幹】秩秩斯幹幽幽南山

旁證【孔子丘陵歌】喟然回慮題彼泰山郁確其髙梁甫回連【楚辭招魂】層臺累榭臨髙山些网戶朱綴刻方連些【古詩】槁砧今何在山上復有山何當大刀頭破鏡飛上天【易林履之節】安上宜官一日九遷升擢超等牧養常山【馮衍顯志賦】躍靑龍於滄海兮豢白虎於金山鑿巖石而爲室兮托髙陽以養仙【魏明帝種篇】與君爲新婚葛相結連寄托不肖軀有如倚太山【曹植名都篇】攬弓捷鳴鏑長驅上南山左挽因右發一縱兩禽連【陸云歲莫賦】彼鑑寐之有時兮亦始卒之固然舒逺懷於千載兮悵同盛乎中山

西【音先白虎通西者遷方也萬物遷落也文選注西施作先施史記先兪巠山正義先兪山名卽西隃也存此以備古音】

本證【斯幹】西南其戶

旁證【趙壹窮鳥賦】幸賴大賢我欽我憐昔濟我南今振我西【魏明帝詩】涼風夕起悲彼秋蟬變形易色隨風東西【曹子建飛蓬篇】驚飊接我出故歸彼中田當南而更北謂東而反西【嵇康琴賦】春蘭被其東沙棠植其西涓子宅其陽玉醴湧其前

裼【音啻愚按說文緥也從衣啻聲詩曰載衣之此其說甚明許氏去古未逺當有眞見又裼說文袒也從衣易聲是與鄭詩防裼暴虎之裼音義實同斯幹似宜以說文爲據寢地衣爲韻下又轉韻不嫌與上章異也】

本證【斯幹】乃生女子載寢之地載衣之裼

議【音俄儀罹古有俄音已見上矣舊讀議如字乃以儀音義罹音麗以葉之似泥之過也】

本證【斯幹】載弄之瓦無非無儀惟酒食是議無父母詒罹【北山】或出入風議或靡事不爲【音譌】

旁證【史記敍傳】桓公之東太史是庸及周侵禾王人是議【劉向七諫】髙陽無故而委塵兮唐虞防灼而毀議誰使正其眞是兮𨿽有八師而不可爲【音譌】

池【音沱周禮職方氏虖池禮記有事於惡池池通作沱山海經大戲之山滹沱之水出焉曰華滮池北流說文作滮沱漸漸俾滂沱矣史記作傍池惟其音也說文系傳今之蹉沱古作差池】

本證【無羊】或降於阿或飲於池【皇矣】無矢我陵我陵我阿無飲我泉我泉我池

旁證【九歌少司命】與女沐兮咸池晞女發兮陽之阿望美人兮未來臨風怳兮浩歌【東方朔七諫】鸞皇孔鳯日以逺兮畜鳬駕鵝雞鶩滿堂壇兮鼃黽遊乎華池【揚雄羽獵賦】相與集於靖冥之館以臨珍池灌以岐梁隘以江河

具【音臼臼讀以具與物葉故音物以微律切音具以居律切竟與上三句不諧愚讀爾牧來思至或負其餱爲一韻以具與餱葉似乎聲之暢也餱去聲】

本證【無羊】爾牧來思何蓑何笠或負其餱三十維物爾牲則具

旁證【馬融廣成頌】上無飛鳥下無走獸虞人植旍獵者效具車獘田罷從入禁囿【張衡西京賦】規遵王度動中得趣【音湊】於是觀禮禮舉義具

雄【音盈左傳正義云古人讀雄與陵爲韻易林翺翔桂林爲眾鳥雄】

本證【無羊】爾牧來思以薪以蒸以雌以雄【正月】召彼故老訊之占夢具曰予聖誰知烏之雌雄【聖亦有平聲晉常璩華陽國誌贊仲元抑抑邦家儀形子云達煥乎聖】

旁證【孫文子卜繇】兆如山陵有夫出徵而喪其雄【九歌國殤】誠旣勇兮又以武終剛彊兮不可淩身旣死兮神以靈魂魄毅兮爲鬼雄【漢冀州從事張表碑】懿烈純徳繼踵相承於來我君亦邦之雄

殆【音以說文以聲荀子宥坐篇引孔子曰防不能彊學老無以教吾恥之去其故鄕事君而達卒遇故人曽無舊言吾鄙之與小人處者吾殆之恥鄙殆三字皆韻太成首成微攺攺未成而殆攺古音幾】本證【節南山】弗問弗仕忽罔君子式夷式已無小人殆【雨無正】維曰於仕孔棘且殆【鳥】商之先後受命不殆在武丁孫子

旁證【屈原天問】女岐縫裳而館同爰止何顚易厥首而親以逢殆【四子講徳】夫世衰道微僞臣虛稱者殆也世平道明臣子不宣者鄙也【易林姤之歸妹】將戌系亥陽藏不起君子散亂太上危殆【崔瑗河堤謁者箴】澹菑濺濺東歸於海【音喜】九野孔安四隩不殆

仕【音始說見士韻】

本證【節南山】詩見上【文王有聲】丰水有芑武王豈不仕詒厥孫謀以燕翼子

旁證【易林賁之節】君明聖哲嗚呼其友【音以】顯徳之徒可以禮仕【魏文帝令詩】喪亂悠悠過紀白骨從橫萬里哀哀下民靡恃吾將以時整理復子明辟致仕【六言爲句陶淵明飲酒】疇昔苦長饑投耒去學仕將養不得節凍餒固纒己

屇【音記至也古作曁】

本證【節南山】君子如屇俾民心闋【小弁】譬彼舟流不知所屇心之憂矣不遑假寐【采菽】載驂載駟君子所屇

旁證【王粲遊海賦】其深不測其廣無臬【音乂】章亥所不極盧敖所不屇【何晏景福殿賦】鳥企山峙若翔若滯峨峨嶫嶫罔識所屇【木華海賦】鷸如驚鳬之失侶儵如六龍之所制一越三千不終朝而濟所屇

闋【音气止也】

本證【節南山】詩見上

旁證【曹植酒賦】敍嘉賓之歡防帷耽樂之旣闋日晻暗於桑楡兮命僕夫而皆逝

定【平聲】

本證【節南山】不弔昊天亂靡有定式月斯生俾民不寧【江漢】四方旣平王國庶定

旁證【左傳逸詩】周道挺挺我心扃扃講事不令集人來定

政【平聲周官掌均地政以土均平政鄭氏皆讀爲徵】

本證【節南山】不自爲政卒勞百姓【抑】其在於今興迷亂於政

旁證【潘嶽許由頌】虛薄忝任來宰斯城媿無惠化豹產之政

誦【音宗徐邈讀】

本證【節南山】家父作誦以究王訩式訛爾心以畜萬邦【崧髙】吉甫作誦【烝民同】

旁證【尙書大傳辟雝辭】率爾眾工奏爾悲誦肅肅雝雝無怠無凶【楚辭九辯】欲循道而平驅兮又未知其所從然中路而迷惑兮自壓按而學誦【漢石門頌】春秋紀異今而紀功垂流億載世世嘆誦

邦【音崩釋名邦封也有功於是故封之也古屬東韻考之王粲贈蔡子篤阮籍元父賦顏延之靖節誄鮑昭數詩或韻東韻聾韻恭韻鴻則六朝猶此音也】

本證【節南山】詩見上【瞻彼洛矣】君子至止福祿旣同君子萬年保其家邦【采菽】維柞之枝其葉蓬蓬樂只君子殿天子之邦【思齊】神罔時怨神罔時恫刑於寡妻至於兄弟以禦於家邦【皇矣】密人不恭敢距大邦【崧髙】登是南邦世執其功【召旻】蟊賊內訌昏防靡共潰潰回遹實靖夷我邦【閟宮】奄有蒙遂荒大東至於海邦

旁證【易師上九】大君有命以正功也小人勿用必亂邦也【又否彖】天地不交而萬物不通也上下不交而天下無邦也【禮記孔子閒居】無體之禮上下和同無服之喪以畜萬邦【易林益之大有】張王季莊莫適爲公政道塞壅周君失邦【韋孟諷諫】至於有周曆世防同王赧聽譖實絕我邦【漢圉令趙君碑】追景行亦難雙刻金石示萬邦【漢西嶽華山亭碑】赫赫在上以畜萬邦惟嶽降神實生羣公【曹植盤石篇】仰天長太息思想懷故邦乘桴何所志吁嗟我孔公【潘嶽關中詩】好爵旣縻顯戮亦從不見竇林伏屍漢邦

口【音苦】

本證【正月】好言自口莠言自口憂心愈愈是以有侮旁證【正考父鼎銘】亦莫余敢侮饘於是粥於是以糊余口【宋玉風賦】侵淫谿谷盛怒於土囊之口緣太山之阿舞於松栢之下【漢白渠歌】且漑且糞長我禾黍衣食京師億萬之口【參同契】三性旣合防本性共宗祖巨勝尙延年還丹可入口【易林坤之臨】白龍赤虎戰鬭俱怒蚩尢敗走死於魚口

厲【音冽古厲山氏或作烈山氏】

本證【正月】心之憂矣如或結之今玆之正胡爲厲矣旁證【曹植七啟】然主上猶以沈恩之未廣懼聲教之未厲采英奇於仄陋宣皇明於巖穴【左思蜀都賦】大火流涼風厲白露凝微霜結【又】巴姬彈漢女擊節起西音於促柱歌江上之厲

烕【音血赫赫宗周褒姒烕之注烕滅也烕字從戌從火解曰火墓於戌至戌而滅然與滅字義同而字異音亦異今同音讀之誤】

姒【音以褒姒大姒皆此音春秋書葬我小君定姒公羊作弋聲之譌也張衡東京賦宓妃攸館神用挺紀龍圖授羲書畀姒】

輔【音甫說文從車甫聲】

本證【正月】終其永懷又窘陰雨其車旣載乃棄爾輔【閟宮】大啟爾宇爲周室輔

旁證【易大過三四】棟橈之凶不可以有輔也棟隆之吉不橈乎下也【離騷】皇天無私阿兮覽民徳焉錯輔夫維聖哲以茂行兮苟得用此下土【易林明夷之坤】太公避紂七十隱處卒逢聖文爲王室輔【王粲贈士孫文始】在漳之湄亦克晏處和通箎塤比徳車輔【阮籍詠懷】於赫帝朝伊衡作輔才非允文器非經武

意【音憶賈誼鵩賦請對以臆或作意】

本證【正月】屢顧爾僕不輸爾載【音卽】終逾絕險曽是不意旁證【易明夷四五】入於左腹獲心意也箕子之貞明不可息也【屈原天問】厥萌在初何所意焉璜臺十成誰所極焉【秦之罘刻石三句一韻】大矣哉宇縣之中承順聖意羣臣誦功請刻於石表垂於常式

沼【說文池也從水召聲樂讀撈炤讀照虐讀研耀切則此章自葉舊以沼音灼以樂音洛似不知北音也】本證【正月】魚在於沼亦匪克樂潛𨿽伏矣亦孔之炤憂心慘慘念國之爲虐

伏【音偪藏匿也白虎通北方者伏方也萬物伏藏也考工記不伏其轅鄭注云故書伏作偪】

本證【正月】詩見上

旁證【易雜卦傳】兌見而巽伏也隨無故也蠱則飭也【賈誼鵩賦】禍兮福所倚福兮禍所伏憂喜聚門兮吉凶同域【東方朔七諫】處捨之幽門兮穴巖石而窟伏從水蛟而爲徒兮與神龍乎休息【易林坎之歸妹】南至之日陽消不息北風烈寒萬物藏伏【揚雄上林苑箴】夷原污藪禽獸攸伏魚鼈以時芻蕘咸殖【朱穆絕交詩】飛不正向寢不定息饑則木攬飽則泥伏

囂【音嗷囂有枵嗷二音此則讀嗷韓詩作讒口謷謷劉向傳作嗸嗸又漢五行志莫敖作莫囂在版則讀枵要承上文爲韻耳】

本證【十月之交】黽勉從事不敢告勞無罪無辜讒口囂囂【版】我𨿽異事及爾同僚我卽爾謀聽我囂囂

夜【音裕已見前愚按此夜舊葉約與夕惡爲韻無所考據不知夜與戾勩葉下四句又轉韻也亦已見前】本證【雨無正】周宗旣滅靡所止戾正大夫離居莫知我勩三事大夫莫肯夙夜

出【讀如鼓吹之吹增韻自內而外曰出凡物自出則入聲使之出則去聲書寅賓出日出納五言我其發出狂易出涕沱若利出否皆此音一音赤見後】

本證【雨無正】哀哉不能言匪舌是出維躬是瘁【漸漸之石】武人東徵不遑出矣

旁證【魏都賦】河洛開奧符命用出翩翩黃鳥銜書來訊

血【音綌】

本證【雨無正】鼠思泣血無言不疾昔爾出居誰從作爾室

旁證【易需六四】需於血出自穴【又歸妹上六】女承筐無實士刲羊無血【宋玉髙唐賦】何節奄忽蹄足灑血舉功先得獲車已實

用【音庸】

本證【小旻】謀臧不從不臧覆用我視謀猶亦孔之卭旁證【淮南子】有精而不使有神而不用契大渾之朴而立至淸之中【太法首】造法不法不足用也摹法以中眾之所共【平聲】也【班固西都賦】行止朝夕儲不攺供禮上下而接山川究休佑之所用

底【音脂細礪爲底致至爲底蕭望之傳底厲鋒鍔枚乘傳磨礱底厲鄒陽傳底節修徳梅福傳爵祿天下之底石師古曰音紙又音脂】

本證【小旻】謀之不臧則具是依我視謀猶伊於胡底

集【音讐愚按韓詩集作就因以猶爲去聲今以河上歌証之猶自如字發言盈庭下又轉韻集一音雜見後】本證【小旻】我旣厭不我告猶謀夫孔多是用不集旁證【吳越春秋河上歌】同病相憐同憂相捄【平聲】驚翔之鳥相隨而集瀨下之水因復俱流

謀【音迷已見前舊以此謀音謨以葉膴愚按上否旣葉止民𨿽靡膴三句一韻下二句一韻艾與敗葉順之至也若音謨气脈似斷矣】

本證【小旻】國𨿽靡止或聖或否【音鄙】民𨿽靡膴或哲或謀或肅或艾【音義】如彼流泉無淪胥以敗【音備】

富【音系合瞻卬閟宮讀之似順舊音逼翟公署門一貧一富乃知交態態音防】

本證【小宛】人之齊聖飲酒溫【去聲讀如蘊借之蘊】克【音器】彼昏不知壹醉日富【瞻卬】天何以刺何神不富捨爾介狄維予胥忌【閟宮】俾爾昌而熾俾爾壽而富黃髮臺背壽胥與試

旁證【易小畜四五】有孚惕出上合志也有孚攣如不獨富也【又無妄初四】無妄之往得志也不耕獲未富也【成相篇】治之志後勢富君子誠之好以待【音瑯琊地刻石】上農除末黔首是富普天之下摶心揖志【馬融笛賦】繁防叢雜何其富也紛葩爛漫誠可喜也【易林遁之渙】云夢苑囿萬物蕃熾屖象玳瑁荊人以富【漢涼州歌】遊子常苦貧力子天所富寧見乳虎穴不入冀府寺

負【說文恃也從人守貝有所恃也或者恃亦音乎恃古多讀上聲曹植雜詩時俗薄朱顏誰爲發皓齒俛仰歲將莫榮耀難久恃今讀負爲恃以與小宛生民韻似妥古人所謂因義得聲也然無可引證】本證【小宛】中原有菽庶民采之螟蛉有子蜾蠃負之教誨爾子式谷似之【生民】恆之穈芑是任是負以歸肇祀【音以】

似【音以說文從人以聲易箕子以之鄭氏荀氏皆作似於穆不已正義譜作不似】

本證【小宛】詩見上【裳裳者華】右之右之君子有之維其有之是以似之【江漢】無曰予小子召公是似肇敏戎公用錫爾祉

旁證【賈誼旱云賦】運淸濁之澒洞兮正重沓而並起嵬隆崇以崔巍兮時彷佛而有似【東方朔七諫】同音者相和兮同類者相似飛鳥號其羣兮鹿鳴求其友【孔明梁甫吟】步出齊城門遙望蕩陰裏裏中有三墳累累正相似【束晳補亡詩】養隆敬薄惟禽之似朂增爾防以介丕祉【謝靈運防吟行】滮池漑粳稻輕雲曖松杞兩京愧佳麗三都豈能似

梓【音滓說文梓從宰省聲宰音滓見後】

本證【小弁】惟桑與梓必恭敬止靡瞻匪父靡依匪母旁證【張衡南都賦】永世克孝懷桑梓焉眞人南巡覩舊裏焉【潘嶽贈陸機】祁祁大邦惟桑惟梓穆穆伊人南國之紀【又贈吳子仲】吳侯降髙質剖符授千里垂覆豈他鄕回光臨桑梓【謝靈運防吟行】東方就旅逸梁鴻去桑梓牽綴書土風辭殫意未已

在【音止】

本證【小弁】不屬於毛不離於裏天之生我我辰安在旁證【離騷】吾令丰隆乘雲兮求宓妃之所在解佩纕以結言兮吾令蹇修以爲理【東方朔七諫】聞南藩樂而欲往兮至防稽而且止見韓眾而宿之兮問天道之所在【易林幹之剝】周市萬里不危不殆見其所使無所不在【魏郭輔碑】葉葉昆嗣福祿茂止克昌厥後身去烈在【陸機贈弟詩】自往迄玆曠年八祀【音以】悠悠我思非爾焉在

嘒【音意舊音防則韻不諧】

本證【小弁】菀彼栁斯鳴蜩嘒嘒有漼者淵萑葦淠【音譬】淠【采菽】其旂淠淠鸞聲嘒嘒

旁證【曹植蟬賦】詩嘆鳴蜩聲嘒嘒兮盛陽則生太陰逝兮

威【音畏康誥天畏棐忱古文尙書畏作威蓋威畏通音將仲子以畏讀威巧言以威讀畏曰昊天已威予愼無罪】

盟【音芒從明得聲明古悉讀芒】

本證【巧言】君子屢盟亂是用長

旁證【史記序傳】殺鮮放度周公爲盟太任十子周以宗彊

樹【音暑凡韻書皆有此音】

本證【巧言】荏染柔木君子樹之往來行言心焉數之【行葦】四鍭如樹序賓以不侮

旁證【郭璞山海經贊】有華無實蓇【音蒙】容之樹邊谿類狗皮厭妖蠱

厚【音甫太親首厚不厚比人將走走古音祖故與厚韻】

本證【巧言】蛇蛇碩言出自口矣巧言如簧顏之厚矣【巧去聲舊說善功曰巧上聲禮記辭欲巧是也僞功曰巧去聲論語巧言令色是也愚按左思魏都賦遐邇說豫而子來工徒擬議而騁巧闡鉤繩捲之筌緒承二分之正要則善功亦去聲也阿】爾土宇昄章亦孔之厚矣

旁證【漢逺夷慕徳歌】聖徳深恩與人富厚冬多霜雪夏多和雨【枚乘七發】飲食則溫淳甘膬腥醲肥厚衣裳則雜遝曼暖燂爍熱暑【繁欽徵天山賦】淸我東南渾齊邊防力淺效湥費薄功厚【華陽國誌贊】子淵艷麗蔚若華圃子山翰藻遺篇有厚

階【音基釋名階梯也如梯有等級也】

本證【巧言】彼何人斯居河之麋無拳無勇職爲亂階【瞻卬】懿厥哲婦爲梟爲鴟婦有長舌維厲之階

旁證【古詩】西北有髙樓上與浮雲齊交疏結綺牕阿閣三重階【班固西都賦】𨿽輕迅與僄狡猶愕眙而不能階攀井幹而未半目眴轉而意迷【蔡邕靑衣賦】河上逍遙徙倚庭階南瞻井栁仰察斗機【陸云答兄】矯矯乘馬載驅載馳漫漫長路或降或階【應瑒詩】良遇不可值伸眉路何階公子敬愛客樂飲不知疲

禍【音虎】

本證【何人斯】二人從行誰爲此禍胡逝我梁不入唁我旁證【班固幽通賦】安慆慆而不萉兮卒隕身乎世禍遊聖門而靡救兮𨿽覆醢其何補【馮衍顯志賦】昔三後之純粹兮毎季世而窮禍弔夏桀於南巢兮哭殷紂於牧野【胡廣侍中賦】籍閎飾顏穢我神武鄧通擅鑄不終厥後中書竊命石作禍【陸機漢髙功臣頌】保大全祚非徳孰可謀之不臧捨福收禍

捨【音舒說文舒捨聲又曰余語之舒也捨省聲公羊傳書君捨左氏谷梁傳皆作荼音舒魏了翁曰六經凡捨皆音暑平讀則音舒耳】

本證【何人斯】爾之安行亦不遑捨爾之亟行遑脂爾車旁證【易林比之同人】日走月步趨不同捨夫妻反目主君失居

易【舊音怡焦弱侯曰韓詩作我心施也與知祗更葉韓又注云施善也】

翩【音彬】

本證【巷伯】緝緝翩翩謀欲譖人

旁證【陸機大暮賦】庭樹兮華落墓艸兮根陳松栢兮鬱鬱飛鳥兮翩翩

幡【音掀】

本證【巷伯】捷捷幡幡謀欲譖言【音延】豈不爾受旣其女遷旁證【孫綽天臺賦】泯色空以合迹忽卽有而得釋二名之同出消一無於三幡

怨【似宜音威與嵬萎爲韻然考獻玉歌以怨與汶分葉蔡邕逐貧賦引忘我大徳思我小怨以怨與焉仙葉陳琳悼賦以怨與云葉皆平聲也諸如此類尙多讀者或宜以韻爲主乎】

本證【谷風】習習谷風維山崔嵬無艸不死無木不萎【平聲】忘我大徳思我小怨

視【音始】

本證【大東】周道如砥其直如矢君子所履小人所視旁證【易林臨之困】履危不止與鬼相視驚恐失气如騎虎尾【東京賦】度堂以筵度室以幾京邑翼翼四方所視【吳都賦】擁之者龍騰據之者虎視麾城若振槁搴旗若顧指

東【音當丁東佩聲亦作丁當詩如三五在東匪車不東沬之東矣皆如今讀東與空韻固葉然當古音也存之】

本證【大東】大東小東杼軸其空【音匡】糾糾葛屨可以履霜旁證【司馬相如大人賦】互折窈窕以右轉兮橫厲飛泉以正東悉徴靈圉而選之兮部署眾神於搖光【揚泉蠶賦】粵召僕夫築室於旁於旁伊何在庭之東【此當徐音

幹室思詩】衣食無有期中心摧且傷不聊憂餐食嗛嗛常饑空【此匡音】

契【音挈大東契契寤嘆與風死生契濶皆此讀老子有徳司契無徳司轍易系辭上古結繩而治後世聖人易之以書契百官以治萬民以察音切衛恆字勢黃帝之史沮誦蒼頡眺彼鳥迹始作書契漢書爰契我作爰挈】

試【音西】

本證【大東】舟人之子熊羆是裘【音箕】私人之子百僚是試旁證【易無妄四五】可貞無咎固有之也無妄之藥不可試也

夏【音虎史記索隱音戶】

本證【四月】四月維夏六月䢐暑

旁證【穆天子傳】予還東土和理諸夏萬民均平吾顧見女【揚雄城門校尉箴】昔在上世有殷有夏癸辛不徳而設夫險阻【吳鼓吹曲】攄武師斬黃祖攘夷凶族革平西夏炎炎火烈震天下【陸云盛徳頌】於鑠王師遵時匪怒爰赫乘釁席卷三夏【韓愈元和聖徳詩】維是元年有盜在夏欲覆其州以踵近武

濁【音獨白虎通瀆者濁也孺子歌滄浪之水濁兮可以濯我足】

本證【四月】相彼泉水載淸載濁我日搆禍曷云能谷旁證【古樂府】獨漉獨漉水深泥濁【潁川歌】潁水淸灌氏寧潁水濁灌氏族【酈炎見志詩】賢愚豈常類稟性在淸濁富貴有人籍貧賤無天錄【劉向九嘆】撥諂諛而匡邪兮切淟涊之流俗蕩渨涹之姦咎兮夷蠢蠢之混濁【張協雜詩】秋夜涼風起淸气蕩暄濁蜻蛚吟階下飛蛾拂明燭【陳張君祖詠懷】風來詠愈淸鱗萃淵不濁斯乃中子所以矯逸足

賢【音形劉向校列子錄云字多錯誤以賢爲形蓋音同故錯太懷利滿匈營私門也小盛臣臣事仁賢也】本證【北山】率土之濱莫非王臣大夫不均我從事獨賢【行葦】捨矢旣均序賓以賢

旁證【三略】羣吏朋黨各進所親招舉姦枉抑挫仁賢【荀卿成相篇】曷謂賢明君臣上能尊主愛下民【又】堯讓賢以爲民泛利兼愛徳施均【班固幽通賦】天造艸昧立性命【平聲】兮復心道惟聖賢兮【漢書敍傳】平津斤斤晚躋金門旣登爵位祿賜頤賢【曹大家東徵賦】惟經典之所美兮貴道徳與仁賢吳札稱多君子兮其言信而有徴

疷【當作�音民】

本證【無將大車】無將大車祗自塵兮無思百憂只自疷兮

戚【音促釋名戚蹙也考工記不微至無以爲戚速也戚音促左氏傳作慼戚蹙古通用太孚其肉其志資戚亦此音】

本證【小明】歲聿云莫采蕭獲菽心之憂矣自詒伊戚旁證【班固幽通賦】雍造怨而先賞兮丁繇惠而被戮栗取弔於逌吉兮王膺慶於所慼

【音侵愚按說文從人防聲防從曰兟聲兟銳意也從二兟首笄也象簮形此其互相解義似讀平聲於離騷可證也防亦從心防聲後世則讀僭爲薦讀防爲慘矣又說文普從並白聲亦作防後世讀剃又作替讀鐵此古今之殊也】

本證【鼔鐘】鼓瑟鼓琴笙磬同音以雅以南以籥不僭【抑】覆謂我僭民各有心

旁證【離騷】長太息以掩涕兮哀民生之多艱余𨿽好修姱以鞿羈兮蹇朝誶而夕防

雅【音伍樂記始奏以文復亂以武治亂以相訊疾以雅皆此音】

旁證【仲長統述志詩】寄愁天上埋憂地下叛散五經滅棄風雅【張衡撰鮑徳誄】捨厥往著去風卽雅濟濟京河實爲西魯【華陽國誌贊】叔文播教變風爲雅道洽化遷我實西魯

祀【音乙亦音以見後】

本證【楚茨】我倉旣盈我庾維億以爲酒食以饗以祀【又】苾芬孝祀神嗜飲食【大田】以享以祀以介景福

旁證【易困九二】困於酒食朱紱方來【音力】利用享祀【易林巽之蹇】磝磽白石不生黍稷無以供祭鬼神乏祀

慶【音羌蕭該漢書音義曰慶音羌今漢書亦有作羌者詩與易凡慶皆當讀如羌古亦音卿故慶雲讀卿云班固白雉詩彰皇徳兮侔周成永延長兮膺天慶卿亦可讀羌故楚辭大招諸侯畢極立九卿只昭質旣設大侯張只】

本證【楚茨】神保是饗孝孫有慶報以介福萬壽無疆【甫田】我田旣臧農夫之慶【裳裳者華】維其有章矣是以有慶矣【閟宮】萬舞洋洋孝孫有慶

旁證【易坤彖】西南得朋乃與類行東北喪朋乃終有慶【又文言】積善之家必有餘慶積不善之家必有餘殃【士冠禮辭】黃耉無疆受天之慶【急就章】所不侵龍未央尹嬰齊翟回慶【易林未濟之大有】初𨿽驚惶後乃無傷受其福慶【太盛首】天錫之光大開之疆於謙有慶

炙【音灼】

本證【楚茨】執爨踖踖【音鵲】爲俎孔碩【音芍】或燔或炙君婦莫莫【瓠葉】有兔斯首燔之炙之君子有酒酌言酢之【行葦】醓醢以薦或燔或炙

旁證【禮運】以亨以炙以爲醴酪治其絲麻以爲布帛【音薄又】醴醆以獻薦其燔炙君與夫人交獻以嘉魂

魄【音薄】是謂合莫

庶【音鵲】

本證【楚茨】爲豆孔庶爲賓爲客

旁證【石鼔詩】黃白其鯿有鮒有白【音薄】其�【音豆】孔庶【又】四馬其寫六轡沃若徒駢孔庶廓宣博

格【音閣說文從木各聲古鐘鼎篆字皆作各漢義縱傳廢格沮事吾丘壽王善格五韓非子嚴家無格虜皆此音斯幹約之閣閣周禮注作約之格格是其證也】

本證【楚茨】獻酬交錯禮義卒度笑語卒獲神保是格【抑】神之格思不可度思

旁證【易林兌之隨】任刀隨身如蝟見鵲偃視怒腸不敢拒格【漢崔實諫議箴】煦煦胥讒人謗乃作不顧厥愆是討是格【左思吳都賦】劫剞熊羆之室剽掠虎豹之落猩猩啼而就擒�【音費】笑而被格

孫【音申荀卿書注云漢宣帝名詢劉向編錄故以荀爲孫】

本證【楚茨】我孔熯矣式禮莫愆工祝致告䢐賚孝孫旁證【趙壹窮鳥賦】天乎祚賢歸賢永年【音寧】且公且侯子子孫孫【易林幹之旅】繭栗犧牲敬亨鬼神神嗜飲食受福多孫【漢書敍傳】姼姼公主乃女烏孫使命乃通條支之瀕

愆【音傾】

本證【楚茨】詩見上

旁證【韓愈祭兄文】趨奔束制生死虧恩【說文從心因聲】歸女教男反骨本原【音營】其不有年以補我愆

備【音畢周禮凡樂成則告備成謂所奏一竟也燕禮大師告於樂正曰正樂備是備有畢音也】本證【楚茨】禮儀旣備鐘鼓旣戒【音急】孝孫䢐位工祝致告【旱麓】淸酒旣載騂牡旣備以享以祀以介景福

旁證【士冠禮字辭】禮儀旣備令月吉日【太攡】一判一合天地備矣天日回行剛柔接矣

告【音骼】

本證【楚茨】詩見上【抑】訏謨定命逺猶辰告敬愼威儀維民之則

旁證【易林萃之噬嗑】六爻旣立神明所告文定吉祥康叔受福【史記敍傳】收殷餘民敍封始邑申以商亂酒材是告【漢郎中鄭固碑】帝用嘉之顯拜殊特俯哭誰訴仰號天告

奏【音族古奏族通音漢書云太簇族奏也言陽气大奏地而達物也白虎通族者湊也恩愛相流湊也又漢嚴安傳調五聲使有節族】

本證【楚茨】樂具入奏以綏後祿

旁證【西晉張協七命】析龍眼之房剖椰子之殻芳防萬選承意代奏

盡【上聲曲禮虛坐盡後食坐盡前劉靜字音云極謂之盡去聲旣極曰盡上聲左傳周禮盡在魯晉獻公曰必盡敵皆此音俗作盡】

本證【楚茨】孔惠孔時惟其盡之子子孫孫勿防引之旁證【潘嶽寡婦賦】气憤薄而乘胸兮涕交橫而流枕亡魂逝而永逺兮時歲忽其遒盡【又悼亡詩】爾祭詎幾時朔望忽復盡衾裳一毀撤千載不復引【殷仲文九井詩】獨有淸秋日能使髙興盡景气多明逺風物自淒

徹【音赤】

本證【十月之交】天命不徹我不敢效我友自逸

旁證【陸云九湣】君在初之嘉惠毎成言而永日怨谷風之攸嘆彌九齡而未徹

甸【音陳周官掌令丘乘田之政令注云四丘爲甸讀與維禹敶之敶同韓詩維禹敶之】

本證【信南山】信彼南山維禹甸之畇畇原隰曽孫田之旁證【劉邵瑞龍賦】有蜿之龍來遊郊甸應節合義象徳效仁

祜【音古徐鉉曰此漢安帝名也福也當從示古聲】

本證【信南山】是剝是菹獻之皇祖曽孫壽考受天之祜【桑扈】交交桑扈有鶯其羽君子樂胥受天之祜【皇矣】以篤周祜以對於天下【下武】昭玆來許繩其祖武於萬斯年受天之祜【泮水】允文允武昭假烈祖靡有不孝自求伊祜【烈祖】嗟嗟烈祖有秩斯祜

旁證【周祭天辭】各得其所靡今靡古維予一人敬拜皇天之祜【士冠辭】乃申爾服禮儀有序【上聲】祭此嘉爵承天之祜【王粲太廟頌】昭大孝衎妣祖念武功收純祜【陸機答賈謐】赫矣隆晉奄宅率土對揚天人有秩斯祜

耔【音只轉音平聲陶潛歸去來詞懷良辰以孤往或植杖而耘耔登東臯以舒嘯臨淸流而賦詩再轉則音子】

本證【甫田】今適南畝或耘或耔黍稷薿薿攸介攸止旁證【張衡東京賦】供神郊之粢盛必致思乎勤已兆民勸於疆埸咸懋力以耘耔

敏【音米】

本證【甫田】禾易長畝終善且有【音以】曽孫不怒農夫克敏旁證【漢書敍傳】宣之四子淮陽聰敏舅氏籧篨幾陷大理【魏郭輔碑】篤生七子鐘天之祉堂堂四俊碩大婉敏【何晏景福殿賦】克明克哲克聰克敏永錫難老兆民賴止【嵇康琴賦】於是器泠調心閒手敏觸�【音撇】如志惟意所擬

覃【爾雅注引大田以我覃耜作剡耜覃剡音義同】

白【音博】

本證【裳裳者華】裳裳者華或黃或白我覯之子乘其四駱乘其四駱六轡沃若

旁證【東方朔七諫】愉近習而蔽逺兮孰知察其黒白卒不得效其心容兮安眇眇而無所歸薄【王褒僮約】夜半無事浣衣當白若有私斂主給賓客【易林解之剝】申酉退跌陰慝前作柯條花枝復泥不白【王逸九思】含憂彊老兮愁無樂防發蔓顇兮飄鬢白思云澤兮一膏沐懷蘭英兮把瓊若【郭璞遊仙詩】晦朔如循環月盈已見魄蓐收淸西陸朱羲將由白

左【七何反按左古讀佐書左右厥辟宅師易以左右民是也徐曰今俗別作佐佐又有�音如大晬惡無善終不可佐也晬終之貞誠可嘉也嘉讀歌今左與宜韻平聲無疑或謂竹竿泉源在左與佩玉之儺爲韻舊葉儺爲上何也曰此其解在說文說文引佩玉之儺謂從人難聲故不戢不難受福不那與猗儺其枝古聲皆平非關葉也】

本證【裳裳者華】左之左之君子宜之【宜音俄】

屏【音丙】

本證【桑扈】交交桑扈有鶯其領君子樂胥萬之屏旁證【潘尼答傅咸】忽荷略紐握綱提領矯矯貞臣惟國之屏

翰【音與韓異陸機弔魏武迨營魂之未離假餘息乎音翰執姬女以嚬瘁指季豹而漼焉是晉猶此音也】本證【桑扈】之屏之翰百辟爲憲【音軒】

旁證【張衡四愁詩】我所思兮在太山【音先】欲往從之梁父艱側身東望涕霑翰

秣【音迷去聲吳才老云今聲濁葉隊古聲淸葉志鴛鴦詩乘馬在廏�之秣之君子萬年福祿艾之艾音乂】柏【音博後轉爲必音潘嶽悼亡詩山气冒岡嶺長風鼓松柏堂虛聞鳥聲室暗如日夕再轉則今音矣】本證【頍弁】蔦與女蘿施於松柏未見君子憂心奕奕旣見君子庶幾說懌【閟宮】䢐來之松新甫之柏

旁證【九歌山鬼】山中人兮芳杜若飲石泉兮防松柏君思我兮然疑作【易林蹇之訟】土瘠瘦薄培塿無柏使我不樂【何劭遊仙詩】靑靑陵上松亭亭髙山柏光色冬夏茂根柢無雕落【郭璞遊仙詩】寒露拂陵苕女蘿辭松柏蕣榮不終朝蜉蝣豈見夕

奕【音約大也盛也爾雅奕奕憂也下皆從大然爾雅疏奕奕梁山作弈弈下從廾音拱豈古通用邪今別爲博弈之弈】

本證【頍弁】詩見上【閟宮】新廟奕奕奚斯所作

旁證【陸機七徵】敷延袤之廣廡矯陵霄之髙閣秀淸輝兮云表騰藻防之奕奕【班固弈防】北方之人謂棊爲弈而說之舉其大略

懌【音弱懌繹同音說苑辭之懌矣懌作斁】

本證【頍弁】詩見上【版】辭之懌矣民之莫矣【那】庸鼓有斁萬舞有奕我有嘉客亦不夷懌

旁證【孫楚榮啟期贊】榮心溫雅旣夷旣懌濁以徐淸寂然淡泊

怲【音方愚按說方仿相似也從人方聲又作防云籀文方從丙是方丙古通音也周禮枋亦音柄非其證乎今讀方與松上有臧正葉上平聲已見上矣舊以上爲如字以怲音棒以臧音髒似未考之說文也】本證【頍弁】蔦與女蘿施於松上【平聲】未見君子憂心怲怲旣見君子庶幾有臧

仰【音昻古卬仰通音故卬須我友顒顒卬卬讀昻瞻卬昊天讀魚兩反車牽仰讀昂在按上下文爲音耳說文作髙山卬止音亦同】

本證【車牽】髙山仰止景行行止

旁證【鄭司農周禮注】祭祀之容穆穆皇皇賓客之容嚴恪矜莊朝廷之容濟濟蹌蹌喪紀之容涕涕翔翔軍旅之容闞闞仰仰車馬之容顚顚堂堂

抗【音岡抗伉古皆亢聲周禮凡賓客之事則抗皮鄭司農讀亢論語有陳亢揚雄趙充國頌營平守節屢奏封章料敵制勝威謀靡亢】

本證【賓之初筵】大侯旣抗弓矢斯張

旁證【蔡邕釋誨】九河盈溢非一閈所防帶甲百萬非一勇所抗【李尢屏風銘】雍閼風邪霧露是抗奉上蔽下不失其常

的【音灼史記注的以丹注面婦人有月事妨於進禦難於自言故防的以見讀作灼是的有灼音王微神女賦施的正羽釵】

本證【賓之初筵】發彼有的以祈爾爵

旁證【潘嶽芙蓉賦】丹耀拂紅飛須垂的斐披赩赫散煥熠爚

能【音泥後轉爲耐平聲潘尼贈王元貺遊鱗萃靈沼撫翼希天階膏蘭孰爲消濟治由賢能】

本證【賓之初筵】其湛曰樂各奏爾能

旁證【九章思美人】登髙吾不說兮入下吾不能固朕形之不服兮然容與而狐疑【淮南子】藏於不敢行於不能恬然無慮動不失時【陸機挽歌】殉沒身易亡救子非所能含言言哽咽揮涕涕流離

反【音番禮記禮有報而樂有反漢雋不疑傳平反所活幾何韓詩作威儀昄昄音板釋文善貎】本證【賓之初筵】其未醉止威儀反反曰旣醉止威儀幡幡旁證【摯仲洽觀魚賦】魚未驚而失行忽浪達於急湍諒形勝之得勢實有往而無反

郵【音移過也古尢郵音義同禮記郵罰麗於事漢成帝詔以顯朕郵列子魯之君子迷之郵者】本證【賓之初筵】亂我籩豆屢舞僛僛是曰旣醉不知其郵旁證【孔子誦】鞸之麛裘【音其】投之無郵

出【音赤左傳秦康公我之自出讀此音】

本證【賓之初筵】旣醉而出並受其福醉而不出是謂伐徳旁證【宋玉髙唐賦】久而不去足盡汗出悠悠忽忽怊悵自失【易林坤之否】六龍爭極服在不飾謹愼管鑰結禁無出【馬融圍碁賦】營惑窘乏兮無令詐出深念逺慮兮勝乃可必【班固東都賦】嘉車攻采吉日禮官整儀乘輿乃出【江淹雜詩】信陵佩魏印秦兵不敢出慨無幄中防徒慙素絲質

史【音始古似與紙韻】

本證【賓之初筵】凡此飲酒或醉或否旣立之監或佐之史旁證【漢謠】行行且止避驄馬禦史【潘嶽西徵賦】長卿淵云之文子長政駿之史趙張三王之尹京定國釋之之聽理【王康琚反招隱】小隱隱陵藪大隱隱朝市【上聲】伯夷竄首陽老聃伏柱史

怠【音以愚按說文從心臺聲臺從口以聲古音所以易簡也臺亦讀怡書非臺小子敢行稱亂故怠亦有怡音雜卦傳萃聚而升不來也謙輕而豫怠也來讀釐範蠡曰得時無怠時不再來莊子東海有鳥焉其名曰意怠皆此讀蓋上則音以平則音怡去今音稍逺矣】

本證【賓之初筵】彼醉不臧不醉反恥式勿從謂無俾大怠旁證【左傳讒鼎銘】昧旦丕顯後世猶怠況日不悛其能久【音幾】乎

地【音沱愚按詩稱天凡一百一十有四其稱天子尙多皆音汀矣獨鮮稱地在斯幹者韻裼與今音同再考說文地萬物所陳列也從土也聲也古通沱故池馳虵沲皆讀沱疑地亦此音及讀屈原橘頌閉心自愼終不失過兮秉徳無私參天地兮過讀平聲與沱正葉又揚雄羽獵賦鳥不及飛獸不得過軍驚師駭刮野掃地與橘頌一例吳才老收地入个韻讀爲墮則過可如字讀也沱墮亦平去間耳因並存之以備考】本證【正月】謂地蓋厚不敢不蹐

幅【音逼行縢也左傳帶裳幅舄內則偪屨著綦鄭注偪束其脛自足至膝蓋以幅帛邪纒於足所以自偪束也】

本證【采菽】赤芾在股邪幅在下【音虎】

平【音駢韓詩作便便尙書平章百姓平秩東作平在朔易史記皆作便蓋以音取之又無黨無偏王道平平皆此讀左傳作便蕃左右亦是帥從】

本證【采菽】平平左右亦是率從

讓【平聲禮記左右攘避注云攘古讓字】

本證【角弓】受爵不讓至於已斯亡

旁證【弟子職】對客無讓應旦遂行【大戴禮投壺篇】弓旣平張四侯且良決拾有常旣順乃讓【大招】執弓挾矢揖辭讓只魂乎徠歸尙三王只【漢小黃門譙敏碑】屈道從政令名顯揚臣多醜直是用遜讓【華陽國誌贊】司徒繼踵僶俛權橫【音黃】猶操道柄董李是讓

取【音楚舊音娶故以後爲去聲然後詩悉讀虎此音楚爲順若讀取爲此苟反則讀後厚爲很口反可也】本證【角弓】老馬反爲駒不顧其後如食宜饇如酌孔取旁證【天問】湯謀易眾何以厚【音虎】之覆舟斟尋何道取之

屬【音注考工記函人爲甲屖甲七屬鄭云屬讀如灌注之注】

本證【角弓】毋教猱升木如塗塗附君子有徽猷小人與屬

旁證【離騷】前望舒使先驅兮後飛廉使奔屬鸞凰爲余先戒兮雷師告余以未具

瘵【音祭說文從疒祭聲疒女戹切上帝甚蹈戰國防作甚神】

本證【菀栁】有菀者栁不尙愒焉上帝甚蹈無自瘵焉【瞻卬】邦靡有定士民其瘵蟊賊蟊疾靡有夷屇【音記】

旁證【木華海賦】天綱浡潏爲凋爲瘵洪濤瀾汗萬里無際

臻【音秦說文以秦得聲】

本證【菀栁】有鳥髙飛亦傅於天彼人之心於何其臻旁證【陸云防防詩】陵風協紀絕輝照淵【音因】肅雍往播福祿來臻

髮【音方結反今葉轄韻古通屑韻】

本證【都人士】彼都人士臺笠緇撮【音絕】彼君子女綢直如發

旁證【古兩頭纎纎詩】兩頭纎纎靑玉玦半白半黒頭上發腷腷膊膊春冰裂磊磊落落桃初結【韋孟諷諫詩】睮睮諂夫諤諤黃髮如何我王曽不是察【音切古詩寘書懷袖中三年字不滅一心抱區陸機區懼君不識察贈弟】義存並濟胡樂之說願爾偕老攜手黃髮【晉傅怨歌行】昭昭朝時日皎皎晨明月十五入君門一別終華發【張協雜詩】昔我資章甫聊以適諸越行行入幽荒甌駱從祝發【謝靈運遊赤石詩】周覽倦瀛壖況乃淩窮髮川後時安流天吳靜不發【鮑昭詩】西出登雀臺東下望云闕層閣肅天居馳道直如發

詹【音儋愚按說文儋何之儋瞻耳之瞻皆云詹聲是詹有儋音也今擔簦甔甖猶有此讀舊以爲葉過矣】本證【采緑】終朝采藍不盈一防五日爲期六日不詹

牛【音疑左傳韓厥引人言曰殺老牛莫之敢屍牛屍爲韻莊子泰氏其臥徐徐其覺於於一以己爲馬一以己爲牛亦此音易林盜我資財亡失犂牛相韻財古音齊南風之歌所以葉時也又按牛古讀疑疑又讀牛周書逸詩馬之剛矣轡之柔矣馬亦不剛轡亦不柔志气麃麃取與不疑鵩鳥賦徳人無累知命不憂細故蔕芥何足以疑】

本證【黍苗】我任我輦我車我牛我行旣集蓋雲歸哉【音躋】旁證【九章惜往日】呂望屠於朝歌兮寧戚歌而飯牛不逢湯武與桓繆兮世孰云而知之【天問】恆秉季徳焉得夫朴牛何往營班祿不但還來【音釐】

愛【音緯與謂韻易與離騷音正同】

本證【隰桑】心乎愛矣遐不謂矣中心藏之何日忘之旁證【易家人五上】王假有家交相愛也威如之吉反身之謂也【九章懷沙】世混不吾知心不可謂兮知死不可讓兮願勿愛兮明以告君子兮吾將以爲類兮【袁宏名臣贊】滄海橫流玉石同碎達人兼善廢己存愛【謝瞻答靈運】尋塗塗旣暌卽理理已對絲路有恆悲矧乃在吾愛

遐【表記引作瑕注瑕之言胡也古音胡太缺船拔車其害不遐後轉爲何音兩讀皆通姑引魏晉之音以證】

本證【隰桑】詩見上

旁證【嵇康贈秀才入軍】怨彼幽縶邈爾路遐𨿽有好音誰與淸歌【陸機從軍行】苦哉逺徵人飄飄窮四遐南陟五嶺巓北戍長城阿

茅【音侔】

本證【白華】英英白雲露彼菅茅天步艱難之子不猶旁證【離騷】時繽紛以變易兮又何可以淹畱蘭芷變而不芳兮荃蕙化而爲茅【邯鄲淳曹娥碑】何者大國防禮自修豈況庶賤露屋艸茅【左思吳都賦】綸組紫絳食葛香茅石帆水松東風扶畱

燔【音】

本證【瓠葉】有兔斯首炮之燔之君子有酒酌言獻之旁證【左思魏都賦】琴髙沈水而不濡時乘赤鯉而周旋師門使火以驗術故將去而林燔

獻【音軒進也】

本證【瓠葉】詩見上

旁證【班固酈商銘】橫恥愧影刎頸自獻金紫褒表萬世不刋【音劉歆烈牽女頌】驪姬繼母惑亂晉獻謀譖太子毒酒爲權

卒【音萃說文解悴雲從心卒聲讀若易萃卦之萃周禮諸子掌國子之倅注故書倅爲卒鄭司農云卒讀如物有副倅之倅此其說至明且今淬焠啐崪皆讀萃又何疑古音也】

本證【漸漸之石】漸漸之石維其卒矣【漸漸山石髙峻貌亦作嶃讀若巉】山川悠逺曷其沒矣【沒音昧左傳何沒沒也將焉用賄注讀昧】

旁證【魏文帝曹蒼舒誄】矧爾夙夭十三而卒何辜於天景命不遂【左思吳都賦】雕題之士鏤身之卒比飭虯龍蛟螭與對

毛詩古音攷卷三﹤經部﹐小學類﹐韻書之屬﹐毛詩古音攷﹥

欽定四庫全書

毛詩古音攷卷四

明陳第撰

躬【音金愚按表記引國風我今不閱以躬爲今音之同也】

本證【文王】命之不易無遏爾躬宣昭義問有虞殷自天旁證【易震上九】震不於其躬於其鄰【又艮三四】艮其限危薰心也艮其身止諸躬也【漢崔瑗和帝誄】馮相考妖遂當帝躬三載四海遏密八音

臭【平聲】

本證【文王】上天之載無聲無臭儀刑文王萬邦作孚旁證【左傳卜繇】專之渝攘公之羭【音由】一薰一蕕十年尙猶有臭

孚【音浮愚按說文浮烰蜉桴皆云孚聲今載沈載浮蒸之烰烰蜉蝣之羽皆讀浮桴孫愐音附柔切亦有浮音禮記孚尹旁達從此讀】

本證【文王】詩見上【下武】永言配命成王之孚

集【音雜愚按說文雜作雥謂三佳也集作雧又省爲集故集有雜音古皆通用楚辭九辯眾鳥皆有所登棲兮鳯獨惶惶而無所集願銜枚而無言兮嘗被君之渥洽】

本證【大明】天監在下有命旣集文王初載天作之合旁證【李尢辟雝賦】王公羣後卿士具集攢羅鱗次參差雜遝

【音箕】

本證【緜】爰始爰謀爰契我曰止曰時築室於玆旁證【防傳】此無他故其祟在後𨿽悔之豈有及哉【音郭璞躋贊】天生神物十朋之或遊於水或遊於蓍

伉【音岡說文從人亢聲漢西嶽華山廟碑玉帛之贄禮與岱亢六樂之變舞以致康】

本證【緜】乃立臯門臯門有伉乃立應門應門將將【音槍】旁證【張衡思賦】冀一年之三秀兮遒白露之爲霜時亹亹而代序兮疇可與乎比伉【又西京賦】猛毅髬髵【音而】隅目髙眶威懾兕虎莫之敢伉

附【上聲】

本證【緜】予曰有疏附予曰有先後【皇矣】是致是附四方以無侮

旁證【揚雄宗正箴】宗廟荒虛魂靈靡附伯臣司宗敢告執主【景福殿賦】離背別趣駢塡胥附縱橫逾延各有攸注

趣【音湊上聲】

本證【棫朴】芃芃棫朴薪之槱之濟濟辟王左右趣之旁證【張衡東京賦】奢不及侈儉而不陋規遵王度動中得趣

婦【音喜舊以此音缶乃以母音牡愚按母見於詩悉爲米音何獨於此異邪且婦古音喜後轉爲缶故古詩云昔爲倡家女今爲蕩子婦蕩子行不歸空牀難獨守亦古音之變也再變則音負矣】

本證【思齊】思齊大任文王之母思婦周姜京室之婦【戴芟】思媚其婦有依其士【音始】

旁證【屈原天問】水濱之木得彼小子【音止】夫何惡之媵有莘之婦【參同契】三五旣和諧八石正綱紀呼吸相含育佇息爲夫婦【易林賁之遁】析新熾酒使媒求婦和合齊宋姜子悅喜【張衡西京賦】商賈百族禆販夫婦鬻良雜苦蚩邊鄙【蔡邕協初昏賦】惟性情之至好歡莫偉乎夫婦受精靈之造化固神明之所使【音始】

男【音寜釋名男任也典任事也白虎通男者任也任功業】

本證【思齊】大姒嗣徽音則百斯男

旁證【易林丰之節】陰變爲陽女化爲男治道大通君臣相承

斁【音妒古與射通並音妒小雅式燕且譽好爾無射尙書彛倫攸斁】

本證【思齊】古之人無斁譽髦斯士【振鷺】在彼無惡在此無斁庶幾夙夜以永終譽

季【音魚對反】

本證【皇矣】帝作邦作對自大伯王季

旁證【潘嶽西徵賦】咨景悼以迄丐政淩遲而彌季俾庶朝之搆逆歷兩王而乾位

喪【平聲今亦有平去二聲】

本證【皇矣】載錫之光受祿無喪【蕩】小大近喪人尙乎由行【召昊】昊天疾威天篤降喪

旁證【易旅九三】旅焚其次亦以傷矣以旅與下其義喪也【鵩鳥賦】釋智遺形兮超然自喪寥廓忽荒兮與道翺翔【易林坎之垢】逐走追亡相及扶桑復見其鄕使我侮喪【陸機門有車馬客行】借問邦族間惻愴論存亡親友多零落舊齒皆雕喪

君【音均與音協三句一韻】

本證【皇矣】維此王季帝度其心貊其徳音其徳克明克明克類克長克君

旁證【書五子之歌】明明我祖萬邦之君有典有則以貽子孫【音參同申契】禦白鶴駕龍麟遊太虛謁仙君錄天圖號眞人【漢劉君歌】悒然不樂思我劉君何時復來安此下民【王粲從軍詩】籌防運帷幄一由我聖君恨我無時謀譬諸具官臣【華陽國誌贊】伯春孟元匡正時君楊羅爲令遺愛在民

安【音煙史記伐魯安陵李奇曰六國時鄢陵也釋名偃安也】

本證【皇矣】執訊連連攸馘安安【殷武】松桷有梴旅楹有閒寢成孔安

旁證【離騷】鷙鳥之不羣兮自前世而固然何方圜之能周兮夫孰異道而相安【楚辭大招】逞志究欲心意安只窮身安樂年壽延只【易林觀之履】逐福除患道徳神仙避惡萬里常歡以安【班固西都賦】在於雍州實曰長安左據函谷二崤之阻表以太華終南之山【崔瑗東觀箴】倚相見寶荊國以安何以季世咆哮不防

孝【音臭禮祀孝者畜也順於道不逆於倫是之謂畜畜讀臭又四靈以爲畜左傳六畜不相爲用皆此音欲今讀育古讀宥禮記引作匪革其猶猶讀去聲其音正同此以孝韻欲其淢匹自爲韻如下章鎬京辟廱自西自東一韻自南自北無思不服又一韻是詩凡八章四句合韻者五四句分韻者三皆自然之音也按欲古亦讀諭從宥少轉孝亦讀煦從臭少轉此可讀詩且有引證】

本證【文王有聲】築城伊淢【音洫】作丰伊匹匪棘其欲遹追來孝【按欲沈約在遇部揚雄羽獵賦壯士慷慨殊鄕異趣東西南北騁嗜奔欲潘嶽西徵賦旣餐服以屬厭泊恬靜以無欲回小人之腹爲君子之慮】

旁證【班固西都賦】周以鉤陳之位衛以嚴更之署總禮官之甲科羣百郡之廉孝

祀【音以說文祭無已也從示已聲】

本證【生民】克禋克祀以弗無子【又】不康禋祀居然生子【雝】於薦廣牡相予肆祀假哉皇考綏予孝子【閟宮】龍旂承祀六轡耳耳

旁證【五子歌】關石和鈞王府則有【音以】荒墜厥緒覆宗絕祀【相如封禪頌】孟冬十月君䢐郊祀馳我君輿帝用享祉【揚雄豫州箴】王爲極實絕周祀牧臣司豫敢告柱史【邯鄲淳答贈詩】見養賢侯於今四祀旣庇西伯永誓沒齒【魏郭輔碑】克昌厥後身去烈在鐫石作歌昭示萬祀【潘嶽爲賈謐作贈陸機】夏殷旣襲宗周繼祀綿綿瓞六國互峙【顏延之皇后哀防】孝達寧親敬行宗祀進思才淑傍綜圖史

育【音益】

本證【生民】載震載夙載生載育時維后稷

旁證【黃伯仁龍馬頌】稟神祗之靈化乃大宛而再育資元螭之表儀似靈虯之注則【陸機贈弟】慷慨逝言感裵回居情育安得攜手俱契濶成騑服

副【音辟禮爲天子削者副之副析也】

本證【生民】誕彌厥月先生如達不坼不副無菑無害【音曷】

匐【音必匍匐救之禮祀作扶服救之揚雄解嘲範睢扶服入槖服古音必匍古音扶是字異而音同也畐古讀必故福楅幅輻偪卜之類悉從此音】

本證【生民】誕實匍匐克岐克嶷【音仡】以就口食

旁證【太首】自我匍匐好是宜徳

叟【音搜釋文云字又作溲古讀平今讀上束晳傳東野遺白顚之叟亦平聲】

本證【生民】釋之叟叟烝之浮浮【說文作烰】

旁證【劉琨贈盧諶詩】怪彼太公望昔在渭濱叟鄧生何感激千里來相求

句【音彀廣韻句當華陽國誌王平句扶皆此音】

本證【行葦】惇弓旣句旣挾四鍭

旁證【王延壽靈光賦】飛梁偃蹇以虹指揭蘧蘧而騰湊層櫨磥垝以岌峩曲枅要紹以環句

主【音祖太防首詘節共歾內有主也窾木之振小人見侮也晉宋之時猶有此音】

本證【行葦】曽孫維主酒醴維醹【音所】酌以大斗以祈黃耈【音捲古阿】豈弟君子俾爾彌爾性百神爾主矣

旁證【漢逺夷慕徳歌】蠻夷所處日入之部慕義向化歸日出主【易林無妄之家人】南國虐亂百姓愁苦興師徵討更立賢主【張衡思賦】夫吉凶之相仍兮恆反側而靡所穆屇天以悅牛兮豎亂叔而幽主【王粲贈文叔良】君子敬始愼爾所主謀言必賢錯說申輔【上張載七聲哀詩】北邙何壘壘髙陵有四五借問誰家墳皆云漢世主【顏延之郊祀歌】亙地稱皇罄天作主月竁來賓日際奉土

斗【音堵】

本證【行葦】詩見上

旁證【白渠歌】田於何所池陽谷口【音苦】鄭國在前白渠起後【音虎】舉揷如雲決渠爲雨【讀若舞】涇水一石其泥數斗

沙【音娑】

本證【鳬鷖】鳬鷖在沙公屍來燕來宜【音俄】

旁證【春秋緯引古語】月麗於畢雨滂沱月麗於箕風揚沙【賈誼弔屈原賦】恭承嘉惠兮竢罪長沙仄聞屈原兮自湛汨羅【杜篤論都賦】東綜滄海西网流沙朔南曁聲諸夏是和【曹植逺遊篇】將歸謁東父一舉超流沙鼓翼舞時風長嘯激淸歌【陸機從軍行】深谷邈無底崇山郁嵯峨奮臂攀喬木振迹渉流沙【王僧逹祭顏光祿】才通漢魏譽浹沙服爵帝典棲志云阿【韓愈詩】不知萬萬人生身埋泥沙簸頓五山踣流漂八維蹉

繁【音軒】

本證【公劉】篤公劉於胥斯原【音延】旣庶旣繁旣順乃宣而無永嘆

旁證【魏文丹霞蔽日行】月盈則衝花不再繁古來有之嗟我何言【嵇康酒防詩】緑葉幽茂麗蕋穠繁馥馥蕙芳順風而宣【西晉張協七命】肴駟連鑣酒駕方軒千鐘電釂萬燧星繁【左貴嬪楊后誄】天祚貞吉克昌克繁則百斯慶育聖育賢

宣【音先】

本證【公劉】詩見上【江漢】王命召虎來旬來宣文武受命召公維翰

旁證【參同契】恆順地理承天布宣幽逺眇隔閡相連【漢李翊夫人碑】自彼適斯蹈禮伉言恭順承舅孝行布宣【崔瑗東觀箴】左書君行右記其言辛君顧訪文武明宣【曹植文帝誄】明明赫赫授命自天風偃物化徳以禮宣【陸機長歌行】慷慨亦焉訴天道良自然但恨功名薄竹帛無所宣【江淹雜體詩】幸得觀洛後豈慕巡河前服義方無沫展歌殊未宣

巘【音掀】

本證【公劉】陟則在巘復降在原

旁證【謝靈運山居賦】九泉別澗五穀異巘抗北嶺以葺館瞰南峯以啟軒

刀【音刁漢李廣傳不擊刀斗刀音刁字本刀作刁誤公劉詩維玉及瑤鞸琫容刀】

依【音倚古斧扆亦作依曲禮天子當依而立學記不學博依皆此音】

本證【公劉】篤公劉於京斯依蹌蹌濟濟俾筵俾幾旁證【劉向七諫】皇天旣不純命兮餘生終無所依願自沈於江流兮絕橫流而徑逝

漑【音旣說文從旣得聲史記漑執中而徧天下徐廣劉伯莊皆云漑古旣字】

本證【泂酌】泂酌彼行潦挹彼注玆可以濯漑豈弟君子民之攸塈

旁證【杜篤論都賦】畎瀆潤淤水泉灌漑漸澤成川稉稻陶遂

使【音始說文使從吏得聲吏從史得聲史音見前詳在士韻】

本證【捲阿】藹藹王多吉士維君子使媚於天子

旁證【郭璞遊仙詩】靈妃顧我笑粲然啟玉齒蹇修時不存要之將誰使【成公綏引諺】錢無耳鬼可使

大【音地焦弱侯曰大音墮今音地與前地音墮亦互音也】

本證【民勞】式遏寇虐無俾正敗【音備】戎𨿽小子而式大旁證【栁下惠誄】蒙恥救民徳彌大兮𨿽遇三黜終不獘兮【易坤六三】含章可貞以時發【音廢】也或從王事知光大也【四皓紫芝歌】駟馬髙蓋其憂甚大富貴之畏人不如貧賤之肆志【太】獨【音疎】逝逝不可大也白日臨辰老得勢也【漢書序傳】博陽不伐含光大天誘其衷慶流苗裔【馮衍顯志賦】誚始皇之跋扈兮投李斯於四裔滅先王之法則兮禍寖淫而大【王粲詩】仁恩廣覆猛節橫逝自古立功莫我大【陸機贈顧交阯】伐鼓五嶺表揚旌萬里外【音異】逺績不辭小立徳不在大

笑【音消從夭爲聲】

本證【板】我言維服勿以爲笑先民有言詢於芻蕘旁證【史記趙童謠】趙爲號秦爲笑以爲不信視地之生毛【揚雄兗州牧箴】牧野之禽豈復能耽【音沈】甲子之朝豈復能笑

終【音眞】

本證【蕩】天生烝民其命匪諶靡不有初鮮克有終旁證【易坤文言】以從王事弗敢成也地道也妻道也臣道也地道無成而代有終也【參同契】壬癸配甲乙乾坤括始終七八數十五九六亦相應【蔡邕九疑山碑】泰階以平人以有終遂葬九疑解體而升

晝【音注古晝讀注夜讀裕夕讀芍皆去今音稍逺也】

本證【蕩】式號式呼【去聲】俾晝作夜【按作沈約在遇部與足恭之足同音周禮注足其不足曰足楊用修曰沖虛經以晝足夜謂夜不足以晝補之也】

旁證【張衡西京賦】衛尉入屯警夜巡晝植鎩縣【音伐】用戒不虞【音豫】

羮【音岡左傳陳蔡不羮與古者羮臛之羮皆此音正義音郎】

本證【蕩】如蜩如螗如沸如羮【閟宮】毛炰胾羮籩豆大房旁證【禮運】體其犬豕牛羊實其簠簋籩豆鉶羮【楚辭大招】鼎臑盈望和致芳只內鶬鴿鵠味豺羮只【招魂】和酸若苦陳吳羮些臑鼈炮羔有柘漿些【急就章】餅餌麥飯甘豆羮葵韭防蓼韰蘇姜【易林豫之小畜】蝙蝠夜藏不敢晝行酒爲酸漿魴臰鮑羮【揚雄蜀都賦】甘甜之和芍藥之羮江東鮐鮑隴西牛羊【張衡東京賦】物牲辯省設其楅衡毛炰豚胉亦有和羮

舊【音幾】

本證【蕩】匪上帝不時【上聲】殷不用舊【召旻】今也日蹙國百里於乎哀哉維今之人不尙有舊

旁證【韋成戒子孫】天子我監登我三事【上聲】顧我傷隊爵復我舊

撥【音撇】

本證【蕩】枝葉未有害本實先撥殷鑑不逺在夏后之世

旁證【曲禮】衣毋撥足毋蹶先生書防琴瑟在前坐而遷之戒勿越【宋七廟享神歌】惟天有命眷求上哲赫矣聖武撫運桓撥

世【音泄禮記世栁之母死注世古與泄通】

太證【蕩】詩見上

旁證【晉樂志】匡時拯俗休功蓋世宇宙旣康九域有截【華陽國誌贊】大道旣隱詭詐競設並以豪特力爭當世【顏延之皇后哀防】太和旣融收華委世蘭殿長陰椒途弛衛【音齊王元長越雙樹歌】亭亭宵月流朏朏晨霜結感運復來儀且厭人間世

疾【音祭】

本證【抑】庶人之愚亦職維疾哲人之愚亦維斯戾旁證【上林賦】潏潏【音決】淈淈湁潗鼎沸馳波跳沬汨防漂疾

酒【才笑反讀若噍詩酒如今音多獨此少異】

本證【抑】顚覆厥徳荒湛於酒女𨿽湛樂從弗念厥紹旁證【參同契】皮革煮成膠兮面糜化爲酒同類易施工兮非種難爲巧

刑【音杭李善讀蕩尙有典刑如今音獨此稍異】

本證【抑】罔敷求先王克共明刑

旁證【何晏景徳殿賦】二六對陳殿翼相當僻脫乘便蓋象戎兵察解言歸譬諸政刑

尙【音常漢官儀尙書尙方尙食皆平聲】

本證【抑】肆皇天弗尙如彼流泉無淪胥以亡

旁證【齊士卒倡】無可往矣宗廟亡矣今日尙矣歸何黨矣【注往尙黨天皆平聲

問】不任泊鴻師何以尙之僉答何憂何不課而行【音杭】之【揚雄執金吾箴】堯咨虞舜惟思是尙吾臣司金敢告執璜

虞【音豫太樂首嘻嘻自懼亡彼愆虞以虞與懼韻又考雄之賦箴古音可見】

本證【抑】質爾人民謹爾侯度用戒不虞【云漢】祈年孔夙方社不莫昊天上帝則不我虞

旁證【揚雄長楊賦】奉太宗之烈遵文武之度復三王之田反五帝之虞【又城門校尉箴】國有城溝家有析櫃【音巨】各有攸塈民以不虞【馮敬通刀陽銘】修爾甲兵用戒不虞見危致命臨事而懼

逝【音折說文從辵折聲讀若誓誓又雲從言折聲此古音也何待葉乎辵醜略切】

本證【抑】莫捫朕舌言不可逝矣

旁證【潘朂冊魏公九錫文】王師首路威風先逝百城八郡交臂屈膝【江淹傷友人賦】魂綿昧其若絕泣營盈其如潔嗟妙賞之不畱悼知音之已逝【又江淹雜詩】夜聞猩猩啼朝見鼯鼠逝南中气侯暖朱華淩白雪

報【音彪去聲讎音售髙紀酒讎數倍揚子欲讎僞者必假眞易林良房美謀無言不讎克厭帝心君子獲祐】本證【抑】無言不讎無徳不報

旁證【國語晉人誦其世子】貞之無報也孰是人斯而有是臭也

射【音約古斁射音義同愚按禮記引葛覃曰服之無射】

本證【抑】神之格思不可度思矧可射思

旁證【師春銘】炎炎者滅隆隆者絕的的者獲提提者射【揚雄元後誄】承天祗家允恭虔恪丰阜庶卉旅力不射【又太僕箴】昔在上帝巡狩四宅【音鐸】王用三驅前禽是射

昭【音照說文從日召聲中庸引詩潛𨿽伏矣亦孔之昭蓋昭照古通音】

本證【抑】昊天孔昭我心靡樂【音泮澇水】其馬蹻蹻其音昭昭【蹻音矯漢紀可蹻足待也】

旁證【晉降神歌】神之來光景昭聼無聞視無兆

藐【音防輕視也說文從艸防聲與邈音義同孟子說大人則藐之又微也逺也左傳以是藐諸孤注言奚齊防賤與諸孤縣藐也】

本證【抑】誨爾諄諄聽我藐藐匪用爲教覆用爲虐【去聲】旁證【離騷】抑志而弭節兮神髙馳之邈邈奏九歌而舞韶兮聊暇日以媮樂【音何劭遊澇仙詩】抗迹遺萬里豈戀生民樂長懷慕仙類眇然心綿邈

塡【音眞說文從眞得聲後則音田說文多諧聲𨿽若近易而與詩葉後𨿽巧變而去詩逺說文所以不可闕也】

本證【桑柔】倉兄【音愴怳】塡兮倬彼昊天寜不我矜

泯【音民說文從水民聲】

本證【桑柔】亂生不夷靡國不泯民靡有黎具禍以燼【平聲說文作防徐鉉曰疑從津得聲】

旁證【宋玉小言賦】經由鍼孔出入羅巾飄妙翩綿乍見乍泯【漢尹宙碑銘】景命不永早卽幽昏名光來世萬祀不泯【昏音興曹大家東徵賦悵容與而久駐兮忘日夕而將昏到長垣之境界察農野之居民陸機答賈謐】王室之亂靡邦不泯如彼墜景曽不可振

往【音汪齊士卒倡以往韻亡已見尙韻】

本證【桑柔】國步蔑資天不我將靡所止疑云䢐何往旁證【易小畜彖】密雲不雨尙往也自我西郊施未行【音抗】也【太首】熒【音疎】狧狧【音介】多欲往也卉炎丘陵短臨長也【左貴嬪楊后頌】邈邈徳柔越天之剛神以知來智以藏往

疑【音仡儀禮婦疑立於席西注謂立不動也故曰靡所止疑】

溺【音弱說文從弱得聲釋名死於水曰溺溺弱也不能自勝之言也禹貢弱水廣韻作溺】

本證【桑柔】誰能執熱逝不以濯其何能淑載胥及溺旁證【劉楨贈從弟】蘋藻生其涯華葉紛擾溺采之薦宗廟可以羞嘉客【音陸機遂恪志賦】伍被刑而伏劍魏和夷而雍樂彼殊塗而並致此同川而偏溺

瞻【音章漢校官碑以瞻爲彰】

本證【桑柔】維此惠君民人所瞻秉心宣猶考愼其相旁證【漢溧陽長潘幹校官碑】永世支百民人所彰子子孫孫俾爾熾昌

迪【音鐸】

本證【桑柔】維此良人弗求弗迪維彼忍心是顧是復旁證【陸機贈馮文羆】奕奕馮生哲問允迪天保定子靡徳不鑠

垢【音古】

本證【桑柔】維此良人作爲式谷維彼不順徵以中垢旁證【莊忌哀時命】務光自投於深淵兮不獲世之塵垢孰魁摧之可久兮願退身而窮處【後漢張超誚靑衣賦】古之贅壻尙猶塵垢況明智者欲作奴父【繁欽逺戍勸戒詩】務在和光同塵共垢各竟其心爲國藩輔

赫【音壑淮南子汗壑穽防之中髙誘云壑讀如赫赫明明之赫】

本證【桑柔】如彼飛虫時亦弋獲【音霍】旣之陰女反予來赫【陰音防義同禮記陰爲野土謝朓詩桑楡陰道周】

旁證【荀朂大防行禮歌】明明天子臨下有赫來格祈祈邦家是若【劉楨魯都賦】猰窳猛容舉父猴玃戰鬭陵岡瞠怒奮赫

歌【音箕】

本證【桑柔】𨿽曰匪予旣作爾歌

旁證【九章逺遊】祝融戒而蹕禦兮騰告鸞鳥迎宓妃張樂咸池奏乘雲兮二女禦九韶歌

臨【音隆皇矣與爾臨衝韓詩以臨作隆】

本證【云漢】后稷不克上帝不臨耗斁下土寧丁我躬旁證【祠洛水歌】洛陽之水其色蒼蒼祠祭大澤儵忽南臨洛濱醊禱色連三光【相如長門賦】奉虛言而望誠兮期城南之離宮修薄具而自設兮君曽不肯兮幸臨

助【音祖說文從且得聲且古讀䢐轉上則祖音】

本證【云漢】大命近止靡瞻靡顧羣公先正則不我助【烝民】我儀圖之維仲山甫舉之愛莫助之【圖亦上聲易林爲隸所圖與眾庶伍】

旁證【太翕首】翕食嘬嘬利如舞也翕其羽朋友助也

川【音春】

本證【云漢】旱旣大甚滌滌山川旱魃爲虐如惔如焚旁證【漢書序傳】昔在上聖昭事百神類帝禋宗望秩山川【漢樊毅西嶽碑】兩儀剖判淸濁始分陽凝成山陰積爲川【陸云贈鄭曼季詩】駕言遊之聊樂我云思與佳人齊歡順川【江淹擬古】契濶承華內綢繆逾歲年【音寧】日莫聊總駕逍遙觀洛川

遁【平聲說文以豚得聲】

本證【云漢】羣公先正則不我聞昊天上帝寧俾我遁旁證【徐幹齊都賦】砏殷奰戾壯气無倫淩髙越險追逺逐遁

去【音庫】

本證【云漢】旱旣大甚黽勉畏去胡寧瘨我以旱憯不知其故

旁證【宋玉神女賦】顧女師命太傅歡情未接將辭而去【賈誼鵩鳥賦】發書占之防言其度曰野鳥入室主人將去【東方朔七諫】固時俗之混濁兮志瞀迷而不知路念私門之正匠兮遙渉江而逺去【古詩】步出城東門遙望江南路前日風雪中故人從此去【盧諶贈崔溫詩】何武不赫赫遺愛常在去古人非所希短弱自有素

宰【音滓桑梓之梓古作榟說文以宰得聲宰之音滓其來久矣】

本證【云漢】旱旣大甚散無友紀鞫哉庶正疚哉冡宰旁證【漢書序傳】遭成之逸政自諸舅【音已】陽平作威誅加卿宰【平帝述】孝平不造新都在宰不伊不周喪我四海【陸云誄】繡裳縟藻衮帶重紫遂虛上司命公登宰

蕃【音軒古與藩通漢書保塞稱蕃】

本證【崧髙】四國於蕃四方於宣

旁證【張衡南都賦】固靈根於夏葉終三代而始蕃非純徳之宏圖孰能揆而處旃【左思魏都賦】親禦監門嗛嗛同軒搦秦起越威振八蕃

伯【音博禮記伯勞或作博】

本證【崧髙】旣成藐藐王錫申伯四牡蹻蹻鉤膺濯濯【又】其風肆好以贈申伯

旁證【史記序傳】襄子困辱乃禽智伯主父生防饑死探爵【揚雄太常箴】翼翼太常實爲宗伯穆穆神祗寢廟奕奕

寶【音補保亦音補寶保相韻以今音讀之亦葉然補古音也存之】

本證【崧髙】我圖爾居莫如南土錫爾介圭以作爾寶往近王舅南土是保

旁證【易林家人之蠱】東市齊魯南賈荊楚羽毛齒革爲吾利寶【陳琳馬腦勒賦】帝道匪康皇鑑元輔顧以多福康以碩寶【左思賦】矞云翔龍澤馬於阜【上聲】山圖其石川形其寶【以上冠禮寶證字辭】宜之於假【音古】永受保之【易林鼎之豫】銷鋒鑄耜縱牛放馬甲兵解散夫婦相保【以上保證】

嘽【音顚說文單聲單古讀顚魏文帝寡婦賦北風厲兮赴門食常苦兮衣單傷薄命兮寡獨內惆悵兮自憐】本證【崧髙】申伯番番【音軒吳棫讀】旣入於謝徒禦嘽嘽旁證【栁宗元劍門銘】內獲固圉外臨平原【音延】天兵徐驅卒乘嘽嘽

茹【音汝】

本證【烝民】人亦有言柔則茹之剛則吐【上聲】之維仲山甫柔亦不茹剛亦不吐

旁證【左思賦】然相顧焉失所有靦瞢容神蘂形茹

解【音系】

本證【韓奕】無廢朕命夙夜匪解防共爾位朕命不易旁證【九章悲回風】愁鬱鬱之無快兮居戚戚而不解心鞿羈而不開兮气繚轉而自締

譽【讀如字舊音餘者以與居葉也愚按說文居從屍從古又倨不遜也從人居聲是居古音倨說見居韻譽𨿽有平聲讀此則不必然矣】

本證【韓奕】慶旣令居韓姞燕譽

完【音延】

本證【韓奕】溥彼韓城燕師所完以先祖受命因時百蠻旁證【王粲七哀詩】未知身死所何能兩相完驅馬棄之去不忍聽此言

蠻【音眠書三百里蠻顏師古曰謂以徳蠻幕而覆之也】

本證【韓奕】詩見上

旁證【許由箕山歌】河水流兮緣髙山甘施兮葉綿蠻髙林肅兮相錯連【揚雄揚州牧箴】獷矣淮夷蠢爾荊蠻翩彼昭王南徵不旋【社篤論都賦】席捲漠北叩勒祈連橫分單於屠裂百蠻【漢靈帝時帝堯碑】民不作忒化洽百蠻歷運遭七乃禪舜焉功綿日月名勒管【曹植王粲誄】翕然鳯舉逺竄荊蠻身窮志達居鄙行鮮

貊【音莫皇矣貊其徳音左傳禮記皆作莫以其音之同也】

本證【韓奕】王錫韓侯其追其貊奄受北國因以其伯【閟宮】遂荒徐宅至於海邦淮夷蠻貊

旁證【杜篤論】箠驅氐僰寥狼卭筰東攠烏桓蹂轔濊貊【張載七命】華裔之夷流荒之貊語不傳於輶軒地不被乎正朔

江【音工周禮六書三曰諧聲江河是也釋名江公也小水流入其中公共也風俗通江者貢也出珍物可貢獻也說文以工得聲後世之音去諧聲逮矣今集古音是固不可廢也因附於江漢之末】

旁證【九章哀郢】將運舟而下浮兮上洞庭而下江去終古之所居兮今逍遙而來東【左思蜀都賦】結陽成之延閣飛觀榭乎雲中開髙軒以臨山列綺牕而瞰江【王粲贈蔡子篤】舫舟翩翩以沂大江蔚矣荒塗時行靡通【晉童謠】五馬浮渡江一馬化爲龍【又晉諺】阿童復阿童銜刀浮渡江【謝靈運田南詩】中園屏氛雜淸曠招逺風卜室倚北阜啟扉向南江

緒【音渚說文以者得聲者古讀渚詳見者韻】

本證【常武】率彼淮浦省此徐土不畱不處三事就緒【閟宮】有稷有黍有稻有秬奄有下土纘禹之緒【又】至於文武纘大王之緒致天之屇於牧之野【殷武】有截其所湯孫之緒

旁證【參同契】如審遭逢覩其端緒以類相況揆物終始【班固髙祖紀述】皇矣漢祖纂堯之緒實天生徳聰明文武【王粲贈士孫文始】旣度禮義卒獲笑語庶玆永日無諐厥緒【張華勵志詩】大猷漠將抽厥緒先民有作貽我髙矩【陸機與弟士龍】懷往歡絕端悼來憂成緒感別慘舒翮思歸樂遵渚【王贊皇太子誄】於明聖晉仰統天緒易以明險簡以識阻

業【音嶽】

本證【常武】赫赫業業有嚴天子王舒保作

旁證【易林革之賁】亥午相錯敗亂緒業民不得作【班固藝文志述】伏羲畫卦書契後作虞夏商周孔纂其業【又班固武帝述】世宗曄曄思祖業疇咨熈載髦俊並作【漢梁相費泥碑】穆穆顯祖厥徳懿鑠播勛於前丕碩基業

騷【音搜】

本證【常武】匪紹匪遊徐方繹騷

旁證【張衡思賦】行積冰之皚皚兮淸泉沍而不流寒風淒其永至兮拂穹岫之騷騷

驚【音姜】

本證【常武】震驚徐方如雷如霆徐方震驚

旁證【張籍祭韓愈詩】月中登髙灘星漢交垂芒釣車擲長綫有獲齊驩驚

誨【音戲輿人之誦曰我有子弟子產誨之我有田疇子產殖之子產而死誰其嗣之殖音侍皆古音】本證【瞻卬】匪教匪誨時維婦寺【與侍義同】

旁證【泰山刻石三句一韻】夙興夜寐建設長利專隆教誨訓經宣達逺近畢理咸承聖志【漢爰珍歌】我有田疇爰父殖置我有子弟爰父教誨

鞏【音古鞏之義固也瞻卬卒章藐藐昊天無不克鞏無忝皇祖式谷爾後後音虎鞏宜音古豈以義得聲乎】苴【按洪武正韻音阻與下止正葉舊注平聲亦以止爲平何耶】

本證【召旻】艸不潰茂如彼棲苴我相此邦無不潰止

訓【音馴周禮土訓中二人鄭司農云訓讀爲馴】

本證【烈文】無競維人四方其訓之不顯維徳百辟其刑之於乎前王不忘

旁證【韋成自劾詩】維我節侯顯徳遐聞左右昭宣五品以訓【漢成陽靈臺碑】復帥羣宗貧富相均共慕市碑著立功訓【靈臺堯班固幽母冢

通賦】要沒世而不朽兮乃先民之所程觀天网之紘覆兮實棐忱而相訓【衛瓘字勢】大晉開元道敷訓天垂其象地耀其文【華陽國誌贊】穆姜溫仁化繼爲親泰瑛嚴明世範厥訓

震【平聲說文劈歷振物者從辰聲春秋傳震夷伯之廟】

本證【時邁】實右序有周薄言震之莫不震疊懷柔百神旁證【揚雄趙充國頌】漢命虎臣惟後將軍【音均】整我六師是討是震【崔瑗北軍中侯箴】赫赫將帥典總虎臣鷹揚旅武闞然奮震【曹植文帝誄】朱旗所勦九壤披震疇克不若孰敢不臣【左思詠史詩】荊軻飲燕市酒酣气益震哀歌和漸離謂若傍無人【潘嶽思遊賦】揖太昊以假憩兮聽戎政於三春洪範翕而後張兮百卉隕而更震

耦【音擬】

本證【噫嘻】駿發爾私終三十里亦服爾耕十千維耦旁證【易林井之訟】少孤無父長失慈母悖悖防防莫與爲耦

造【音走】

本證【閔予小子】閔予小子遭家不造嬛嬛在疚於乎皇考【酌】我龍受之蹻蹻王之造

旁證【易幹五上】飛龍在天大人造也亢龍有悔盈不可久也【太】端往述來遵天之造無或攺作遵天之醜

吳【如字說文姓也亦郡也一曰吳大言也從矢口矢傾頭也與仄同徐鍇曰大言故矢口以出聲詩曰不吳不揚今寫詩者攺吳作防又音乎化切其謬甚矣舊說吳嘩也何承天云吳字誤當爲防防從口下大魚之大口者曰防音樺楊用修曰吳防本字相似而誤古今相承不敢攺不知吳本無樺音亦無嘩義也音義兩乖而執泥一槪豈所謂因誤成固因因成妒邪云云愚按說文娛虞皆以吳得聲史記作不虞不驁夫詩吳也史增其上以虍詩敖也史增其下以馬要以音取之不論其文之繁簡也且虞有懈弛意驁有侮慢意諠嘩之義亦在其中矣優施之歌以吾爲娛而取義於暇豫也此獨不可以吳爲虞而取義於懈弛乎況徐鍇之說有據似不必以防易吳也然必拘拘於矢口出聲以解諠嘩之義無亦固哉爲詩乎】本證【絲衣】不吳不敖胡考之休【泮水】不吳不揚不告於訩

才【音嗤】

本證【駉】以車伾伾思無期思馬斯才

旁證【陸云答兄】咨予頑蒙蕞爾弱才沈耀渚挹庇云淇【華陽國誌贊】劉后初載實多良才季休忠亮經事能治【平聲】徳山耽學道以光時

繹【音約博雅絡繹也】

本證【駉】有驒有駱有駵有雒以車繹繹【閟宮】保有鳬繹遂荒徐宅

旁證【楚辭九辯】悲愁窮戚兮獨處廓有美人兮心不繹去鄕離家兮來逺客超逍遙兮今焉薄【揚雄甘泉賦】是時未輳夫甘泉也乃望通天之繹繹下陰潛以慘廩兮上洪紛而相錯

逆【音博說文從辵屰聲屰月初生也讀如書哉生魄之魄故朔字以此得聲魄古音同博禮運君與夫人交獻以嘉魂魄是謂合莫】

本證【泮水】旣克淮夷孔淑不逆式固爾猶淮夷卒獲【音霍】旁證【揚雄揚州箴】當周之隆越裳重譯春秋之末侯甸叛逆【魏應璩雜詩】曲突不見賓燋爛爲上客思願獻良規江海儻不逆【荀朂正旦行禮歌】柔逺能邇孔淑不逆來格祁祁邦家是若

楅【音逼說文以木有所楅束以木畐聲故曰夏而楅衡】

尺【音綽漢律曆志尺者蒦也蒦音約與蠖同蠖之義蓋取諸尺今人布武求尺一縮一伸如蠖之步】本證【閟宮】是斷是度是尋是尺松桷有舄路寢孔碩旁證【曲禮】將卽席容毋怍兩手摳衣去齊尺【古詩】兩宮遙相望雙闕百餘尺極宴娯心意戚戚何所迫【音博白虎通亡與昌正相迫故謂之鏄也崔瑗艸書勢王艸書之法蓋又簡略應時諭指用於卒迫

褒僮約】仡仡叩頭兩手自搏目淚下落鼻涕長一尺【漢長安語】城中好髙髻四方髙一尺城中好廣眉四方且半額【音嶽吳才老曰幽州人謂之鄂】城中好大袖四方全匹帛【音薄禮運疏布以冪衣其澣帛醴醆以獻薦其燔炙】

舄【音鵲說文與鵲同】

本證【閟宮】詩見上

旁證【太逃首】心惕惕【汀藥切】足金舄不志溝壑【陸云逸民賦】相彼宇宙方之委舄夫豈不休而好是沖漠

昔【音錯考工記老牛之角紾而昔鄭司農云昔讀爲交錯之錯】

本證【那】自古在昔先民有作溫恭朝夕執事有恪旁證【楚辭大招】長袂拂面善畱客只魂乎歸來以娯昔只【左思詠史詩】當其未遇時憂在塡溝壑英雄有迍邅由來自古昔【又蜀都賦】碧出萇之血鳥生杜宇之魄【音薄】妄變化而非常嗟見偉於疇昔

平【音旁上羮音岡下爭音側羊切】

本證【烈祖】亦有和羮旣戒旣平鬷假無言時靡有爭旁證【急就篇】代郡上谷右北平遼東濱西上平岡【張籍祭韓愈詩】北臺臨稻疇茂栁多陰涼板亭坐垂釣煩苦稍已平

爭【音眞若平如字讀則以眞讀爭亦可】

本證【烈祖】詩見上

旁證【漢儒先生婁壽碑】優於春秋嘿有成知賤爲貴與世無爭【顏延年陽瓉誄】憬彼危臺在滑之坰周衛是交鄭翟是爭昔惟華國今實邊亭

何【讀如字說文儋也徐鉉曰儋何卽負何也借爲誰何之何今俗別作擔荷非是凡詩之荷悉作何易何校滅耳春秋傳弗克負何東漢班超傳勇乃負何字音皆同至魏晉時字通爲荷而音猶不變姑錄之以證】本證【鳥】殷受命咸宜百祿是何

旁證【嵇康答二郭】昔蒙父兄祚少得離負荷因疏遂成嬾寢迹北山阿【潘嶽河陽縣詩】位同單父邑媿無子賤歌豈敢陋微官但恐忝所荷

圍【音怡】

本證【長髮】聖敬日躋昭假遲遲上帝是祗帝命式於九圍

旁證【古艶歌】南山石嵬嵬松栢何離離上枝拂靑雲中心十數圍【傅毅北徵頌】曜神武於幽冀遇白登之重圍何獯鬻之桀虐自弛放而不羈【陸機大帝誄】將熈景命經營九圍登迹岱宗班瑞舊圻

龍【古寵字省義同古平聲今去聲】

本證【長髮】受小共大共爲下國駿龎【音蒙荀卿讀】何天之龍旁證【易師九二】在師中吉承天寵也王三錫命懷萬邦也

動【上聲】

本證【長髮】敷奏其勇不震不動不戁【音赧】不竦百祿是總旁證【七諫】故叩宮而宮應兮彈角而角動虎嘯而谷風至兮龍舉而景云往【木華海賦】霾曀潛消莫振莫竦輕塵不飛纎蘿不動【孔稚珪北山移文】及其鳴騶入谷鶴書赴隴形馳魄散志變神動【鮑昭園葵賦】風暖淩開土冒泉動遊塵暴日鳴雉依隴

伐【音歇亦音廢周禮大司馬以九伐之法正邦國考工記熊旗六斿以象伐也劉昌宗皆讀廢鄭注如樹之有根本是以言伐】

本證【長髮】九有有截韋顧旣伐昆吾夏桀

旁證【漢富春丞張君碑】峨峨富春膺姿淸烈孝擬參騫人無間伐【晉孫綽樽銘】與之無苦施而有節應忘知功存不伐王公擬之徳齊上哲【謝靈運遊赤石詩】矜名道不足適已物可忽請附任公言終然謝天伐

嚴【音莊漢明帝諱莊攺莊助爲嚴助以其音之同也古人攺易名姓如陳田馬莽之類皆字異音同】本證【殷武】天命降監下民有嚴不僣不濫不敢怠遑旁證【天問】勲闔夢生少離散亡何壯武厲能流厥嚴

丸【音延】

本證【殷武】陟彼景山松栢丸丸是斷是遷方斵是虔旁證【易林歸妹之豫】逐利三年利走如神展轉東西如鳥避丸【曹植善哉行】徑歷名山芝艸翩翩僊人王喬奉藥一丸

愚編毛詩古音攷自周頌外皆頗可讀尙有數章從古以爲不葉者則不得不闕之矣夫闕疑古道也何敢彊爲之解然反覆詠之只在句讀上下之間於義不悖於音實葉謹條於左蓋求其韻而不得不容不借讀以諧其聲也

【東門之枌】谷旦於差【音磋】南方之原不績其麻市也婆娑【借讀】南方之原谷旦於差不績其麻市也婆娑

【車攻】決拾旣佽弓矢旣調射夫旣同助我舉柴【音恣借讀】弓矢旣調決拾旣佽射夫旣同助我舉柴

【桑柔】民之未戾職盜爲寇涼曰不可覆背善詈

【借讀】職盜爲寇民之未戾涼曰不可覆背善詈

【烝民】古訓是式威儀是力天子是若明命使賦

【借讀】古訓是式威儀是力明命使賦天子是若

【召旻】維昔之富不如時維今之疚不如玆彼疏斯粺胡不自朁職兄斯引

【借讀】維昔之富不如時維今之疚不如玆彼疏斯粺職兄斯引胡不自朁

【閟宮】致天之屇於牧之野【音暑】無貳無虞上帝臨女惇商之旅克咸厥功王曰叔父建爾元子俾侯於魯大啟爾宇爲周室輔舊以功字不葉乃音古然義無所據故亦借讀之

【借讀】致天之屇於牧之野無貳無虞上帝臨女克咸厥功惇商之旅

周頌三十一篇半不可葉朱子曰淸廟之瑟朱而疏越一唱而三嘆嘆卽和也謂一人倡而三人和也此言似是乃其半又可葉何也恐或失於爛脫之餘或雜以笙鏞之間或重以三嘆之音皆不可知然不得不闕之以俟博雅君子矣語曰待其人而後行其有待也夫

毛詩古音攷卷四

