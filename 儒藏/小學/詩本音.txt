

欽定四庫全書

經部十

詩本音

小學類三【韻書之屬】提要

臣等謹案詩本音十卷

國朝顧炎武撰音學五書之一也其書主陳第詩無叶韻之說卽本經所用之音互相參考證以他書明古音原作是讀非由遷就故曰本音每詩皆全列經文而注其音於句下與今韻合者注曰廣韻某部與今韻異者卽注曰古音某大抵宻於陳第而疎於江永故永作古韻標準駁正此書者頗多然合者十九不合者十一當以永書輔此書不能以永書廢此書也若毛奇齡之逞博爭勝務與炎武相詰難則文人相輕之習益不可爲定論矣乾隆四十五年六月恭校上

總纂官臣紀昀臣陸錫熊臣孫士毅

總校

官臣

陸費墀

欽定四庫全書

詩本音卷一

昆山顧炎武撰國風

周南

闗闗雎鳩【十八尢言十八尢者此字在唐韻之十八尢部也餘仿此】在河之洲【十八尢】窈窕淑女君子好逑【十八尢】

參差荇菜左右流【十八尢】之窈窕淑女寤寐求【十八尢】之【凡詩中語助之辭皆以上文一字爲韻如兮也之只矣而哉止思焉我斯且忌猗之類皆不入韻又有二字不入韻者著之乎而是也若特用其一則遂以入韻其君也哉誰昔然矣人之爲言胡得焉是也】求之不得【二十五徳】寤寐思服【古音蒲北反與匐同考服字詩凡一十七見易三見儀禮三見禮記二見爾雅一見楚辭六見並同諸子先秦兩漢之書皆然後人誤入一屋韻詳見唐韻正後凡言古音者仿此】悠哉悠哉輾轉反側【二十四職張弨曰自唐明皇天寶間以隸寫六經遂雜用俗攺字如州復加水輾爲譌之類首舉見例別詳詩正字】

參差荇菜左右采【十五海】之窈窕淑女琴瑟友【古音以考友字詩凡十見楚辭一見並同後人混入四十四有韻】之參差荇菜左右芼【三十七號】之窈窕淑女鐘鼔樂【陸徳明音五教反三十六效】之

關雎三章一章四句二章章八句

葛之覃兮施於中谷【一屋三燭二韻與木協說見兔罝】維葉萋萋【十二齊】黃鳥於飛【八微】集於灌木【一屋】其鳴喈喈【十四皆】

葛之覃兮施於中谷【見上】維葉莫莫【十一暮十九鐸二韻】是刈是濩【十一暮十九鐸二韻】爲絺爲綌【二十陌】服之無斁【二十二昔按谷音欲乃臾之入聲莫乃模之入聲濩乃胡之入聲綌乃區之入聲斁乃餘之入聲本同一韻後人分屬三四部而其條理遂不可尋矣凡入聲字仿此詳見音論近代入聲之誤條】

言告師氏【四紙古無平上去入四聲通爲一音後仿此詳見音論古人四聲一貫條】言告言歸【八微】薄污我私【六脂】薄澣我衣【八微】害澣害否【五旨考否字詩凡六見易三見楚辭一見並房以反後人誤於四十四有韻再出】歸寧父母【古音滿以】

【反考母字詩凡一十七見其十六並同惟蝃蝀二章與雨韻又易系辭傳如臨父母與度懼故韻要當以滿以反爲正後人不知但入四十五厚韻此章以平上通爲一韻】

葛覃三章章六句

采采捲耳不盈頃筐【十陽】嗟我懷人寘彼周行【十一唐考行字詩凡三十二見書三見易四十四見左傳一見禮記三見孟子一見楚辭十三見並戶郎反其行列之行行止之行五行之行同是一音後人誤於十二庚韻再出】

陟彼崔嵬【十五灰】我馬虺隤【十五灰】我姑酌彼金罍【十五灰】維以不永懷【十四皆】

陟彼髙岡【十一唐】我馬黃【十一唐】我姑酌彼兕觥【古音灮考觥字詩凡二見並同後人混入十二庚韻】維以不永傷【十陽】

陟彼砠【九魚】矣我馬瘏【十一模】矣我僕痡【十一模】矣云何吁【十虞】矣

捲耳四章章四句

南有樛木葛藟累【六脂】之樂只君子福履綏【六脂】之南有樛木葛藟荒【十一唐】之樂只君子福履將【十陽】之南有樛木葛藟縈【十四淸】之樂只君子福履成【十四淸】之

樛木三章章四句

螽斯羽詵詵【十九臻】兮宜爾子孫振振【十七眞】兮

螽斯羽薨薨【十七登】兮宜爾子孫繩繩【十六蒸】兮

螽斯羽揖揖【二十六緝】兮宜爾子孫蟄蟄【二十六緝】兮

螽斯三章章四句

桃之夭夭灼灼其華【古音敷考華字詩凡八見易一見楚辭一見並同爾雅華荂也後人誤入九麻韻】之子於歸宜其室家【古音姑考家字詩凡八見書一見左傳二見楚辭一見並同後人誤入九麻韻】

桃之夭夭有蕡其實【五質】之子於歸宜其家室【五質】桃之夭夭其葉蓁蓁【十九臻】之子於歸宜其家人【十七眞】

桃夭三章章四句

肅肅兔罝【古音睢後人誤入九麻韻此詩上下各自爲韻罝與夫協丁與城協謂之隔句韻後仿此】椓之丁丁【十三耕】赳赳武夫【十虞】公侯幹城【十四淸】肅肅兔罝【見上】施於中逵【六脂】赳赳武夫【見上】公侯好仇【此字有二音此章音渠之反秦無衣首章音渠猶反後人混入十八尢韻疑古元有二音之字如母戎興難之類然三百篇之中亦不過四五字而已或以爲逵當作馗音求與仇字同音甚協而經文未可輙攺姑闕所疑】

肅肅兔罝【見上】施於中林【二十一侵】赳赳武夫【見上】公侯腹心【二十一侵】

兔罝三章章四句

采采芣苢【六止】薄言采【十五海】之采采芣苢【見上】薄言有【古音以考有字詩凡十二見書一見楚辭一見並同今四十四有與桺醜等字混爲一韻】之

采采芣苢【見上與下苢協】薄言掇【十三末】之采采芣苢【見上】薄言捋【十三末】之【此章亦可以上入通爲一韻下章同】

采采芣苢【見上】薄言袺【十六屑】之采采芣苢【見上】薄言襭【十六屑】之

芣苢三章章四句

南有喬木不可休【十八尢】思【今文作不可休息陸徳明云本或作休思正義曰詩之大體韻在辭上疑休求爲韻二字俱作思宋王應麟詩攷序言漢廣不可休息朱子從韓詩作不可休思小旻是用不集朱子從韓詩作是用不就今本思仍作息就仍作集而集下葉疾救反則非王氏所見之本疑是朱子未定之本也】漢有遊女不可求【十八尢】思漢之廣【三十七蕩】矣不可泳【古音羊向反後人混入四十三映韻】思江之永【古音於兩反後人混入三十八梗韻說文引此作江之羕矣】矣不可方【十陽】思【此章以平上去通爲一韻本字轉上聲音姥則與女字爲韻然如此則太巧矣今此類一切不注後仿此但學者當知古人之詩無處無韻不必兩句一韻如後人五言之法也】

翹翹錯薪言刈其楚【八語】之子於歸言秣其馬【古音莫補反與姥同考馬字詩凡十四見書一見易一見左傳二見楚辭二見並同今三十五馬與踝瓦等字混爲一韻】漢之廣【見上】矣不可泳【見上】思江之永【見上】矣不可方【見上】思

翹翹錯薪言刈其蔞【十虞】之子於歸言秣其駒【十虞】漢之廣【見上】矣不可泳【見上】思江之永【見上】矣不可方【見上】思

漢廣三章章八句

遵彼汝墳伐其條枚【十五灰】未見君子惄如調饑【六脂】遵彼汝墳伐其條肄【六至】旣見君子不我遐棄【六至】魴魚赬尾【七尾】王室如燬【四紙】𨿽則如燬【見上】父母孔邇【四紙】

汝墳三章章四句

麟之趾【六止】振振公子【六止】於嗟麟兮【古人之詩言盡而意長歌止而音不絕也故有句之餘有章之餘句之餘若上篇所謂一字二字之語助是也章之餘如於嗟麟兮其樂只且文王烝哉之類是也記曰言之不足故長言之長言之不足故嗟嘆之凡章之餘皆嗟嘆之辭可以不入韻然合三數章而歌之則章之末句未嘗不自爲韻也】

麟之定【四十六徑】振振公姓【四十五勁】於嗟麟兮

麟之角【古音祿考角字詩凡三見並同今一屋韻有此字誤於四覺韻再出】振振公族【一屋】於嗟麟兮

麟之趾三章章三句

周南十一篇三十四章百五十九句【舊作周南之國按宋程大昌曰南者樂名所謂以雅以南者也不得云周南之國今但曰周南】

召南

維鵲有巢維鳩居【九魚】之之子於歸百兩禦【王肅讀魚據反九禦漢儒相傳讀禦爲迓後人因之以禦車之禦爲魚據反音馭迎禦之禦爲五駕反音迓不知古人牙字不入麻韻其讀迓卽同禦音今以禦迓二字分爲兩音而迓字別混入四十禡韻誤】之【此章以平去通爲一韻】

維鵲有巢維鳩方【十陽】之之子於歸百兩將【十陽】之維鵲有巢維鳩盈【十四淸】之之子於歸百兩成【十四淸】之

鵲巢三章章四句

於以采蘩於沼於沚【六止】於以用之公侯之事【七志此章以上去通爲一韻】

於以采蘩於澗之中【一東】於以用之公侯之宮【一東】被之僮僮【一東】夙夜在公【一東】被之祁祁【六脂】薄言還歸【八防】

采蘩三章章四句

喓喓艸虫【一東】趯趯阜螽【一東】未見君子【六止與止協】憂心忡忡【一東】亦旣見止【六止】亦旣覯止【見上】我心則降【古音戶工反考降字詩凡四見禮記一見楚辭三見並同後人分四江韻】

陟彼南山言采其蕨【十月】未見君子【見上】憂心惙惙【十七薛】亦旣見止【見上】亦旣覯止【見上】我心則說【十七薛此章亦可以上入通爲一韻】

陟彼南山言采其薇【八微】未見君子【見上】我心傷悲【六脂】亦旣見止【見上】亦旣覯止【見上】我心則夷【六脂此章亦可以平上通爲一韻】

艸虫三章章七句

於以采蘋【十七眞】南澗之濱【十七眞】於以采藻【三十二晧】於彼行潦【三十二晧】

於以盛之維筐及筥【八語】於以湘之維錡及釜【九麌】於以奠之宗室牖下【古音戶考下字詩凡一十七見易一十六見書一見禮記六見孟子一見楚辭十四見並同後人混入三十五馬韻】誰其尸之有齊季女【八語】

采蘋三章章四句

蔽芾甘棠勿翦勿伐【十月】召伯所茇【十三末】

蔽芾甘棠勿翦勿敗【十七夬】召伯所憇【十三祭】

蔽芾甘棠勿翦勿拜【十六怪】召伯所說【十三祭】

甘棠三章章三句

厭浥行露【十三暮】豈不夙夜【古音豫考夜字詩凡七見左傳一見楚辭二見並同後人混入四十禡韻】謂行多露【見上】

誰謂雀無角【音祿】何以穿我屋【一屋】誰謂女無家【音姑集傳葉音谷非此句本不入韻然角屋獄足皆可轉爲平聲則家亦未嘗非韻也】何以速我獄【三燭】𨿽速我獄【見上】室家不足【三燭】

誰謂鼠無牙【古音吾考牙字詩凡二見並同後人誤入九麻韻與家協隔句爲韻】何以穿我墉【三鐘】誰謂女無家【音姑集傳葉各空反非或問二章之家不入韻三章之家入韻可乎曰奚而不可夫音與音之相從如水之於水火之於火也其在詩之中如風之入於竅穴無微而不逹其發而爲歌如四气之必至而無所逃於天地之間者也故夫子之傳易曰同聲相應而記之言樂也曰聲相應故生變變成方謂之音蘇氏所謂古人之文譬之風行水上自然而成者豈若後世詞人之作字櫛句比而不容有一言之離合者乎且如凱風之南首章入韻而二章不入韻燕燕之及首章三章不入韻而二章入韻於詩多有之矣況此二章之家平入相通固不得謂之非韻也如集傳之說必欲比而同之則不得不以二章之家音谷三章之家音公一家也忽而谷怱而公歌之者難爲音聽之者難爲耳矣此其病在乎以後代作詩之體求六經之文而厚誣古人以謬悠忽怳不可知不可據之字音也豈其然乎朱子復生其必以愚爲知言也夫】何以速我訟【三鐘三用二音】𨿽速我訟【見上】亦不女從【三鐘】

行露三章一章三句二章章六句

羔羊之皮【古音婆考皮字詩凡三見左傳二見並同後人誤入五支韻】素絲五紽【七歌】退食自公委蛇委蛇【古音陀考蛇字詩凡二見楚辭四見並同後人以委蛇之蛇音弋支反虺蛇之蛇音神遮反分入五支九麻二韻非也】

羔羊之革【古音棘考革字詩凡四見易三見並同後人混入二十一麥韻】素絲五緎【二十四職】委蛇委蛇自公退食【二十四職】

羔羊之縫【三鐘】素絲五總【一董】委蛇委蛇退食自公【一東此章以平上通爲一韻】

羔羊三章章四句

殷其靁【十五灰與斯子哉協】在南山之陽【十陽】何斯違斯【五支】莫敢防遑【十一唐】振振君子【六止】歸哉歸哉【十六咍此章以平上通爲一韻】殷其靁【見上】在南山之側【二十四職】何斯違斯【見上】莫敢遑息【二十四職】振振君子【見上】歸哉歸哉【見上此章亦可以平上入通爲一韻朱子詩音大抵本之吳才老或委之門人編注而其中參錯不合者未之詳定也且如殷其靁側葉莊力反瓠有苦葉子葉奬裏反谷風死葉想止反相鼠俟葉羽已反側與力子與裏死與止俟與已本一韻也何以云葉頍弁栢葉逋莫反奕懌並葉弋灼反本文無灼韻中字又何須葉節南山氐音底葉都黎反氐本平聲齊韻中字何須音而又葉野葉上與反不注於燕燕而注於葛生南葉尼心反不注於燕燕凱風而注於株林思葉新賫反來葉陵之反不注於終風而注於雄雉先後之間亦爲失次】

殷其靁【見上】在南山之下【音戶】何斯違斯【見上】莫或遑處【八語】振振君子【見上】歸哉歸哉【見上同首章】

殷其靁三章章六句

摽有梅【十五灰與士協】其實七【五質】兮求我庶士【六止】迨其吉【五質】兮【此章以平上通爲一韻】

摽有梅【見上】其實三【二十三談】兮求我庶士【見上】迨其今【二十一侵】兮【同上章】

摽有梅【見上】頃筐塈【六至】之求我庶士【見上】迨其謂【八未】之【此章以平上去通爲一韻】

摽有梅三章章四句

嘒彼小星【十五靑與徵協】三五在東【一東】肅肅宵徵【十四淸】夙夜在公【一東】寔命不同【一東】

嘒彼小星【見上】維參與昴【三十一巧昴字從寅卯之卯以爲力求反而從戼者】肅肅宵徵【非見】抱衾與裯【上六豪十八尢二】寔命不猶【韻十八尢此章以平上通爲一】

小星二章章五句

江有汜【韻六】之子歸不我以【止六】不我以【止見】其後也悔【上十四賄十八隊二】

江有渚【韻八】之子歸不我與【語八】不我與【語見】其後也處【上八】江有沱【語七】之子歸不我過【歌八】不我過【戈見】其嘯也歌【上七】

江有汜三章章五句

野有死麕【歌十七眞與春】白茅包【協五】之有女懷春【肴十八】吉士誘【諄四十四】之【有此章以平上通爲一】

林有朴樕【韻一】野有死鹿【屋一】白茅純束【屋三】有女如玉【三燭】

舒而脫脫【十三末】兮無感我帨【十三祭】兮無使尨也吠【二十廢此章以去入通爲一韻】

野有死麕三章二章章四句一章三句

何彼襛【三鐘與雝協今本有作穠者唐石經作襛廣韻襛華又衣厚貌唐張參五經文字曰襛如恭反從禾者訛】矣唐棣之華【音敷】曷不肅雝【三鐘】王姬之車【古音居考車字詩凡七見易二見楚辭一見並同後人誤於九麻韻再出】

何彼襛矣【六止】華如桃李【六止】平王之孫齊侯之子【六止首章以襛字爲韻二章以矣字爲韻古人之文變化不拘如此】

其釣維何維絲伊緡【十七眞】齊侯之子平王之孫【二十三魂】

何彼襛矣三章章四句

彼茁者葭【古音姑後人誤入九麻韻】壹發五豝【古音伯吾反後人誤入九麻韻】於嗟乎騶虞【十虞】

彼茁者蓬【一東】壹發五豵【一東】於嗟乎騶虞【見上首章以葭豝虞爲韻二章以蓬豵爲韻而虞字則合前章集傳不得其解乃以首章之虞葉音牙二章之虞葉五紅反一詩之中而兩變其音及至秦詩權輿之篇則無說矣首章以渠余輿爲韻二章以簋飽爲韻而輿字則合前章正與此詩一律𨿽有善葉者不能以輿而葉簋飽也故愚以爲此古人後章韻前章之法不得此說而彊求之上句宜其迷謬而不合矣或曰如騶虞權輿之詩若斷其第二章

歌之則其韻何所承乎曰古人歌詩如宗廟朝防之樂皆用全篇春秋列國卿大夫賦詩始有斷章如騶虞權輿之詩必無去其首章但斷二章之理且古人之詩有義同而必二章三章者非故爲是重防之辭也取其被之管音長而節舒若一章而止則短促不成節奏必合二三章爲一闋故可以後章韻前章也陸深曰詩中有三章而辭義無大相逺者如樛木螽斯之類蓋樂之三成猶今之三闋三防是已】

騶虞二章章三句

召南十四篇四十章百七十七句

詩本音卷一

欽定四庫全書

詩本音卷二

昆山顧炎武撰國風

邶

泛彼柏舟【十八尢】亦泛其流【十八尢】耿耿不寐如有隱憂【十八尢】微我無酒以敖以遊【十八尢此章之酒緑衣首章之衣燕燕三章之及通其四聲則皆入韻恐學者以爲繁碎故不注而發其例於此後之善歌者自能知之】

我心匪鑑不可以茹【九禦】亦有兄弟不可以據【九禦】薄言往愬【十一暮】逢彼之怒【十姥十一暮二韻】

我心匪石【二十二昔與席協】不可轉【二十八狝】也我心匪席【二十二昔】不可捲【二十八狝】也威儀棣棣不可選【二十八狝】也

憂心悄悄【三十小】慍於羣小【三十小】覯閔旣多受悔不少【三十小】靜言思之寤辟有摽【三十小】

日居月諸胡疊而微【八微】心之憂矣如匪澣衣【八微】靜言思【七之】之不能奮飛【八微日居月諸一句之中而自爲韻亦歌者所不得而遺也】

柏舟五章章六句

緑兮衣兮緑衣黃裏【六止】心之憂矣【六止】曷維其已【六止】

緑兮衣兮緑衣黃裳【十陽】心之憂矣曷維其亾【十陽】緑兮絲【七之】兮女所治【七之】兮我思古人俾無訧【古音羽其反後人混入十八尢韻】兮

絺兮綌兮淒其以風【古音方凡反考風字詩凡六見楚辭二見並同後人誤入一東韻】我思古人實獲我心【二十一侵】

緑兮四章章四句

燕燕於飛【八微與歸協】差池其羽【九麌】之子於歸【八微】遠送於野【古音神與反考野字詩凡十三見書一見左傳一見楚辭一見並同今八語韻有此字誤於三十五馬韻再出】瞻望弗及泣涕如雨【九麌】

燕燕於飛【見上】頡之頏【十一唐】之之子於歸【見上】遠於將【十陽】之瞻望弗及【二十六緝】佇立以泣【二十六緝】

燕燕於飛【見上】下上其音【二十一侵】之子於歸【見上】逺送於南【二十二覃正義曰沈云協句宜乃林反今謂古人韻緩不煩攺字】瞻望弗及實勞我心【二十一侵】

仲氏任只其心塞淵【一先】終溫且惠淑愼其身【十七眞】先君之思以朂寡人【十七眞】

燕燕四章章六句

日居月諸照臨下土【十姥】乃如之人兮逝不古處【八語】胡能有定寧不我顧【十一暮此章以上去通爲一韻】

日居月諸下土是冒【三十七號】乃如之人兮逝不相好【三十七號】胡能有定寧不我報【三十七號】

日居月諸出自東方【十陽】乃如之人兮徳音無良【十陽】胡能有定俾也可防【十陽】

日居月諸東方自出【六術】父兮母兮畜我不卒【六術】胡能有定報我不述【六術】

日月四章章六句

終風且暴【三十七號】顧我則笑【三十五笑】謔浪笑敖【三十七號】中心是悼【三十七號】

終風且霾【十四皆】惠然肻來【十六咍】莫往莫來【見上】悠悠我思【七之】

終風且曀【十二霽】不日有曀【見上】寤言不寐【六至】願言則嚏【十二霽】

曀曀其陰虺虺其靁【十五灰】寤言不寐願言則懷【十四皆】

終風四章章四句

擊鼓其鏜【十一唐】踴躍用兵【古音必良反考兵字詩凡三見左傳一見禮記一見並同後人混入十二庚韻】土國城漕我獨南行【戶郎反】

從孫子仲【一送】平陳與宋【二宋】不我以歸憂心有忡【一東此章以平去通爲一韻】

爰居爰處【八語】爰喪其馬【音姥】於以求之於林之下【音戶】

死生契闊【十三末】與子成說【十七薛】執子之手【四十四有】與子偕老【三十二晧】

於嗟闊【見上】兮不我活【十三末】兮於嗟洵【十八諄】兮不我信【毛音申十七眞】兮

擊鼓五章章四句

凱風自南【二十二覃】吹彼棘心【二十一侵】棘心夭夭【四宵】母氏劬勞【六豪】

凱風自南吹彼棘薪【十七眞】母氏聖善我無令人【十七眞】爰有寒泉【二仙與人協】在浚之下【音戶】有子七人【十七眞】母氏勞苦【十姥】

睍睆黃鳥載好其音【二十一侵】有子七人莫慰母心【二十一侵】

凱風四章章四句

雄雉於飛【八微與懷協】泄泄其羽【九麌】我之懷【十四皆】矣自詒伊阻【八語】

雄雉於飛下上其音【二十一侵】展矣君子實勞我心【二十一侵】瞻彼日月悠悠我思【七之】道之云逺曷云能來【十六咍】百爾君子不知徳行【戶郎反】不忮不求何用不臧【十一唐】

雄雉四章章四句

匏有苦葉【二十九葉】濟有深涉【二十九葉】深則厲【十三祭】淺則揭【十三祭】

有彌濟盈【十四淸】有鷕雉鳴【十二庚】濟盈不濡軌【古音九後人誤入五旨韻】雉鳴求其牡【莫九反後人誤入四十五厚韻說文鷕以鳥惟聲舊音以水反傳寫訛爲以小元戴侗曰此章上半句彌與鷕協下半句盈與鳴協亦一句而兩韻也】

雝雝鳴鴈【三十諫】旭日始旦【二十八翰】士如歸妻迨冰未泮【二十九換】

招招舟子【六止】人涉卬否【房以反】人涉卬否【見上】卬須我友【音以】

匏有苦葉四章章四句

習習谷風【方凡反與心協】以陰以雨【九麌】黽勉同心【二十一侵】不宜有怒【十姥十一暮二韻】采葑采菲【八微七尾二韻】無以下體【十一薺】徳音莫違【八微】及爾同死【五旨此章以平上通爲一韻】

行道遲遲【六脂】中心有違【八微】不遠伊邇【四紙】薄送我畿【八微】誰謂荼苦其甘如薺【十一薺】宴爾新昬如兄如弟【十一薺此章以平上通爲一韻】

涇以渭濁湜湜其沚【六止】宴爾新昬不我屑以【六止】毋逝我梁毋發我笱【古音矩考笱字詩凡二見並同後人混入四十五厚韻】我躬不閱遑卹我後【古音戶考後字詩凡八見禮記二見公羊傳一見並同後人混入四十五厚韻】就其深矣方之舟【十八尢】之就其淺矣泳之遊【十八尢】之何有何亾【十陽與喪協】黽勉求【十八尢】之凡民有喪【十一唐】匍匐救【四十九宥】之【此章以平去通爲一韻】

不我能慉【一屋轉音許求反】反以我爲讎【十八尢】旣阻我徳賈用不售【四十九宥】昔育恐育鞠【一屋轉音居求反唐石經凡詩中鞠字自采芑節南山蓼莪之外並作鞫今但篤公劉瞻卬二詩從之】及爾顚覆【四十九宥一屋二韻轉音方浮反】旣生旣育【一屋轉音余求反】比予於毒【二沃轉音徒畱反此章以平去入通爲一韻】我有防蓄亦以禦冬【二冬】宴爾新昬以我禦窮【一東】有洸有潰【十八隊】旣詒我肄【六至】不念昔者伊余來塈【六至】

谷風六章章八句

式微式微【八微】胡不歸【八微】微君之故【十一暮】胡爲乎中露【十一暮】

式微式微【見上】胡不歸【見上】微君之躬【一東】胡爲乎泥中【一東】

式微二章章四句

旄丘之葛【十二曷】兮何誕之節【十六屑】兮叔兮伯兮何多日【五質】也【伯字不入韻】

何其處【八語】也必有與【八語】也何其久【古音凡考久字詩凡三見左傳一見考工記一見孟子一見並同惟易傳有凡韭二音後人混入四十四有韻】也必有以【六止】也

狐裘蒙戎【一東】匪車不東【一東】叔兮伯兮靡所與同【一東】

瑣兮尾【七尾】兮流離之子【六止】叔兮伯兮褎如充耳【六止】

旄丘四章章四句

簡兮簡兮方將萬舞【九麌】日之方中在前上處【八語】碩人俁俁【九麌】公庭萬舞【見上】有力如虎【十姥】執轡如組【十姥】

左手執籥【十八藥】右手秉翟【二十陌二十三錫二韻】赫如渥赭公言錫爵【十八藥赭字不入韻】

山有榛【十九臻】隰有苓【古音力珍反考苓字詩凡二見令字凡四見零字凡一見並同惟小宛四章脊令之令下以鳴徵生字爲韻而首句自不入韻也後人誤入十五靑韻】云誰之思西方美人【十七眞】彼美人【見上】兮西方之人【見上】兮

簡兮四章三章章四句一章六句

毖彼泉水亦流於淇【七之】有懷於衞靡日不思【七之】孌彼諸姬【七之】聊與之謀【古音媒考謀字詩凡九見易一見左傳二見楚辭一見並同後人混入十八尢韻】

出宿於泲【十一薺】飲餞於禰【十一薺】女子有行逺父母兄弟【十一薺】問我諸姑遂及伯姊【五防】

出防於幹【二十五寒】飲餞於言【二十二元】載脂載舝【十五鎋轉音害】還車言邁【十七夬】遄臻於衞【十三祭】不瑕有害【十四泰此章以去入通爲一韻】我思肥泉【二仙】玆之永嘆【二十五寒】思須與漕【六豪】我心悠悠【十八尢】駕言出遊【十八尢】以寫我憂【十八尢】

泉水四章章六句

出自北門【二十三魂】憂心殷殷【二十一殷】終窶且貧【十七眞】莫知我艱【二十八山】已焉哉【十六咍】天實爲之【七之】謂之何哉【見上按哉之以語助爲韻詩中亦或有之李因篤曰當以爲何二字爲韻爲古音譌見下相鼠】

王事適【二十二防】我政事一埤益【二十二昔】我我入自外室人交徧讁【二十一麥】我已焉哉【見上】天實爲之【見上】謂之何哉【見上】

玉事惇【鄭氏音都回反】我政事一埤遺【六脂】我我入自外室人交徧摧【十五灰】我已焉哉【見上】天實爲之【見上】謂之何哉【見上此章之哉之北風三章之虛邪且皆通上文爲一韻】

北門三章章七句

北風其涼【十陽】雨雪其雱【十一唐】惠而好我攜手同行【戶郎反】其虛【九魚】其邪【箋云讀如徐正義曰爾雅作其徐考邪字詩凡二見並同後人誤入九麻韻】旣亟只且【九魚】

北風其喈【十四皆】雨雪其霏【八微】惠而好我攜手同歸【八微】其虛【見上】其邪【見上】旣亟只且【見上】

莫赤匪狐【十一模】莫黑匪烏【十一模】惠而好我攜手同車【九魚】其虛【見上】其邪【見上】旣亟只且【見上】

北風三章章六句

靜女其姝【十虞】俟我於城隅【十虞】愛而不見搔首踟躕【十虞】

靜女其孌【二十八狝】貽我彤管【二十四緩】彤管有煒【七尾】說懌女美【五防】

自牧歸荑【十二齊】洵美且異【七志】匪女之爲美【見上】美人之貽【七之此章以平上去通爲一韻】

靜女三章章四句

新臺有泚【四紙】河水彌彌【四紙】燕婉之求籧篨不鮮【古音犀尙書大傳曰西方者何鮮方也西本音先今讀犀鮮本音犀今讀仙二字互誤今鮮字入二仙二十八狝二韻此章以平上通爲一韻】

新臺有灑【古音銑後人誤入十一薺韻】河水浼浼【古音免後人誤入十四賄韻按灑韓詩作漼浼韓詩作娓今字已攺正而猶用韓詩之音誤矣】燕婉之求籧篨不殄【二十七銑】

魚网之設鴻則離【古音羅考離字詩凡二見易二見楚辭三見並同後人誤入五支韻】之燕婉之求得此戚施【古音式何反考施字詩凡二見楚辭二見並同後人誤入五支韻或問四句二韻而語助之字一有一無在他詩亦有可證者乎曰非獨四句也卽三句二句亦有之矣老子曰上士聞道勤而行之中士聞道若存若亾行與亾爲韻史記朱虛侯章歌曰深耕漑種立苗欲疏非其種者鋤而去之疏與去爲韻此非四句二韻而獨用一之字者乎篤公劉之詩曰何以舟之維玉及瑤鞞琫容刀舟與瑤刀爲韻此非三句三韻而獨用一之字者乎載見之詩曰以介睂壽永言保之壽與保爲韻桓之詩曰於昭於天皇以間之天與間爲韻禮記坊記相彼盍旦尙猶患之旦與患爲韻莊子則陽篇不馮其子靈公奪而裏之子與裏爲韻此非二句二韻而獨用一之字者乎古人之文變化不拘若此以今人之見求之猶膠柱而鼔瑟必有所不諧者矣】

新臺三章章四句

二子乘舟泛泛其景【古音於兩反後人混入三十八梗韻】願言思子中心養養【三十六養】

二子乘舟泛泛其逝【十三祭】願言思子不瑕有害【十四防】

二子乘舟二章章四句

邶國十九篇七十二章三百六十三句

鄘

泛彼柏舟【十八尢與髦協】在彼中河【七歌】髧彼兩髦【六豪】實維我儀【古音俄考儀字詩凡十見楚辭一見並同後人誤入五支韻】之死矢靡他【七歌】母也天【一先】只不諒人【十七眞】只

泛彼柏舟【見上】在彼河側【二十四職】髧彼兩髦【見上】實維我特【二十五徳】之死矢靡慝【二十五徳】母也天【見上】只不諒人【見上】只

柏舟二章章七句

墻有茨不可埽【三十二晧】也中冓之言不可道【三十二晧】也所可道【見上】也言之醜【四十四有】也

墻有茨不可襄【十陽】也中冓之言不可詳【十陽】也所可詳【見上】也言之長【十陽】也

墻有茨不可束【三燭】也中冓之言不可讀【一屋】也所可讀【見上】也言之辱【三燭】也

墻有茨三章章六句

君子偕老副笄六珈【九麻】委委佗佗【七歌】如山如河【七歌】象服是宜【古音魚何反考宜字詩凡九見易一見儀禮一見楚辭一見並同後人誤入五支韻】子之不淑云如之何【七歌】

玼【四紙十一薺二韻】兮玼兮其之翟【二十陌二十三錫二韻按簡兮翟與籥爵爲韻與此不同當闕】也鬒髮如雲不屑髢【十二霽】也玉之瑱也象之揥【十三祭】也揚且之皙【二十三鍚集傳葉徵例反似因易大有傳明辧晢也而誤按易傳之晢以折從日音制明也與陳詩明星晢晢之晢同亦作晣此章之皙從析從白音析白也與論語曽皙之皙左傳子皙白皙之皙同今依石經正之轉音爲息例反】也胡然而天也胡然而帝【十二霽】也【此章以上去入通爲一韻】

瑳兮瑳兮其之展【二十八狝】也蒙彼縐絺是紲袢【二十二元】也子之淸揚揚且之顏【二十七刪】也展如之人兮邦之媛【二十二元三十三綫二韻】也【此章以平上通爲一韻】

君子偕老三章一章七句一章九句一章八句

爰采唐【十一唐】矣沫之鄕【十陽】矣云誰之思美孟姜【十陽】矣期我乎桑中【一東】要我乎上宮【一東】送我乎淇之上【四十一漾與唐鄕姜協】矣【此章以平去通爲一韻】

爰采麥【古音莫北反考麥字詩凡五見並同今二十一麥與獲索等字混爲一韻】矣沬之北【二十五徳】矣云誰之思美孟弋【二十四職】矣期我乎桑中【見上】要我乎上宮【見上】送我乎淇之上【合前章】矣

爰采葑【三鐘】矣沬之東【一東】矣云誰之思美孟庸【三鐘】矣期我乎桑中【見上】要我乎上宮【見上】送我乎淇之上【合前章】矣【首章唐鄕姜爲一韻中宮爲一韻而上字仍協首句二章麥北弋爲一韻中宮爲一韻三章葑東庸中宮共爲一韻而上字仍協首章所謂後章韻前章者也集傳中葉諸良反宮葉居王反非】

桑中三章章七句

鶉之奔奔鵲之彊彊【十陽】人之無良【十陽】我以爲兄【古音虛王反考兄字詩凡五見楚辭一見並同後人混入十二庚韻】

鵲之彊彊【見上與良協】鶉之奔奔【二十三魂】人之無良【見上】我以爲君【二十文】

鶉之奔奔二章章四句

定之方中【一東】作於楚宮【一東】揆之以日【五質】作於楚室【五質】樹之榛栗【五質】椅桐梓漆【五質】爰伐琴瑟【七櫛】升彼虛【九魚】矣以望楚【八語】矣望楚與堂【十一唐】景山與京【古音疆考京字詩凡十一見左傳一見並同後人混入十二庚韻】降觀於桑【十一唐】卜云其吉終然【今本作終焉唐石經作終然按漢光和六年白石神君碑其銘曰卜云其吉終然允臧今從之張衡東京賦卜徵考祥終然允淑用此文法】允臧【十一唐此章以平上通爲一韻】

靈雨旣零【古音力珍反說見簡兮】命彼倌人【十七眞】星言夙駕說於桑田【一先顏師古注急就章曰古者田陳聲相近故陳敬仲奔齊攺爲田氏小雅信彼南山維禹甸之韓詩作敶眞韻字古並通先不必攺音也】匪直也人【見上】秉心塞淵【一先】騋牝三千【一先】

定之方中三章章七句

蝃蝀在東莫之敢指【五旨】女子有行遠父母兄弟【十一薺】朝隮於西崇朝其雨【九麌】女子有行遠兄弟父母【滿補反說見葛覃】

乃如之人【十七眞】也懷昬姻【十七眞】也大無信【二十一震】也不知命【古音彌吝反考命字詩凡丸見並同後人誤入四十三映韻】也【此章以平去通爲一韻】

蝃蝀三章章四句

相鼠有皮【音婆】人而無儀【音俄】人而無儀【見上】不死何爲【古音譌考爲字詩凡七見易一見楚辭八見並同後人誤入五支韻】

相鼠有齒【六止】人而無止【六止】人而無止【見上】不死何俟【六止】

相鼠有體【十一薺】人而無禮【十一薺】人而無禮【見上】胡不遄死【五旨】

相鼠三章章四句

孑孑幹旄【五肴】在浚之郊【五肴】素絲紕【五支】之良馬四【六至】之彼姝者子何以畀【六至】之【此章以平去通爲一韻】

孑孑幹旟【九魚】在浚之都【十一模】素絲組【十姥】之良馬五【十姥】之彼姝者子何以予【九魚八語二韻】之【此章以平上通爲一韻】孑孑幹旌【十四淸】在浚之城【十四淸】素絲祝【一屋】之良馬六【一屋】之彼姝者子何以告【二沃】之

幹旄三章章六句

載馳載驅【十虞】歸唁衛侯【古音胡考矦字詩凡二見左傳一見餱字鍭字詩各一見並同後人誤分十九矦韻按此詩自驅馬悠悠以下別是一韻】驅馬悠悠【十八尢】言至於漕【六豪】大夫跋涉我心則憂【十八尢】

旣不我嘉不能旋反【二十阮】視爾不臧我思不遠【二十阮】旣不我嘉不能旋濟【十二霽】視爾不臧我思不閟【六至】陟彼阿丘【古音去其反考丘字詩凡三見易一見左傳一見楚辭一見並同後人混入十八尢韻與懷之協】言采其蝱【古音芒後人混入十二庚韻】女子善懷【十四皆】亦各有行【戶郎反】許人尢之【七之李因篤曰當以尢爲韻尢音羽其反見下】眾稺且狂【十陽】

我行其野芃芃其麥【莫北反】控於大邦誰因誰極【二十四職】大夫君子無我有尢【古音羽其反考尢字詩凡二見易六見楚辭三見並同今十八尢與憂流等字混爲一韻】百爾所思【七之】不如我所之【七之此章亦可以平入通爲一韻】

載馳四章二章章六句二章章八句

鄘國十篇二十九章百七十六句

衞

瞻彼淇奧緑竹猗猗【古音於戈反考猗字詩凡四見並同後人誤入五支韻】有匪君子如切如磋【七歌】如琢如磨【八戈】瑟兮僴【二十五澘】兮赫兮咺【二十阮】兮有匪君子終不可諼【二十二元】兮【此章以平上通爲一韻】瞻彼淇奧緑竹靑靑【十五靑】有匪君子充耳琇瑩【十二庚】會弁如星【十五靑】瑟兮僴【見上】兮赫兮咺【見上】兮有匪君子終不可諼【見上】兮

瞻彼淇奧緑竹如簀【二十一麥】有匪君子如金如錫【二十三錫】如圭如璧【二十二昔】寛兮綽【十八藥】兮猗重較【四覺】兮善戲謔【十八藥】兮不爲虐【十八藥】兮

淇奧三章章九句

考槃在澗【三十諫】碩人之寛【二十六桓】獨寐寤言【二十二元】永矢弗諼【二十二元此章以平去通爲一韻】

考槃在阿【七歌】碩人之薖【八戈】獨寐寤歌【七歌】永矢弗過【八戈】

考槃在陸【一屋】碩人之軸【一屋】獨寐寤防【一屋】永矢弗告【二沃】

考槃三章章四句

碩人其頎【八微】衣錦褧衣【八微】齊侯之子【六止】衞侯之妻【十二齊】東宮之妹【十八隊】邢侯之姨【六脂】譚公維私【六脂此章以平上去通爲一韻】

手如柔荑【十二齊】膚如凝脂【六脂】領如蝤蠐【十二齊】齒如瓠犀【十二齊】螓首蛾眉【六脂】巧笑倩【三十二霰】兮美目盼【三十一襇】兮碩人敖敖【六豪】說於農郊【五肴】四牡有驕【四宵】朱幩鑣鑣【四宵】翟茀以朝【四宵】大夫夙退無使君勞【六豪】河水洋洋北流活活【十三末】施罛濊濊【十三末】鱣鮪發發【韓詩作鱍十三末】葭菼揭揭【十七薛】庶姜孼孼【十七薛】庶士有朅【十七薛】

碩人四章章七句

氓【唐石經避廟諱作甿今正】之蚩蚩【七之】抱布貿絲【七之】匪來貿絲【見上】來卽我謀【音媒】送子涉淇【七之】至於頓丘【去其反】匪我愆期【七之】子無良媒【十五灰】將子無怒秋以爲期【見上】乘彼垝垣【二十二元】以望復關【二十七刪】不見復關【見上】泣涕漣漣【二仙】旣見復關【見上】載笑載言【二十二元】爾卜爾筮體無咎言【見上】以爾車來以我賄遷【二仙】

桑之未落【十九鐸】其葉沃若【十八藥】於嗟鳩兮無食桑葚【四十七寢】於嗟女兮無與士耽【二十二覃】士之耽【見上】兮猶可說【十七薛】也女之耽【見上】兮不可說【見上二說字自爲韻】也【此章以平上通爲一韻】桑之落矣其黃而隕【十六軫】自我䢐爾三歲食貧【十七眞】淇水湯湯【十陽】漸車帷裳【十陽】女也不爽【三十六養】士貳其行【戶郎反】士也防極【二十四職】二三其徳【二十五徳此章兩以平上通爲一韻】三歲爲婦【古音房以反考婦字詩凡三見易一見禮記一見楚辭一見並同後人混入四十四有韻與寐遂知之協】靡室勞【六豪三十七號二韻】矣夙興夜寐【六至】靡有朝

【四宵】矣言旣遂【六至】矣至於暴【三十七號】矣兄弟不知【五支】咥其笑【三十五笑】矣靜言思之【七之】躬自悼【三十七號】矣【此章以平上去以平去通爲一韻】

及爾偕老老使我怨【二十五願】淇則有岸【二十八翰】隰則有泮【二十九換】總角之宴【三十二霰】言笑晏晏【二十八翰三十諫二韻】信誓旦旦【二十八翰】不思其反【二十阮】反是不思【七之】亦已焉哉【十六咍此章以上去通爲一韻】

氓六章章十句

籊籊竹竿以釣於淇【七之】豈不爾思【七之】遠莫致之【七之】

泉源在左淇水在右【古音以考右字詩凡十見禮記一見楚辭一見並同後人混入四十四有韻】女子有行遠父母兄弟【十一薺】

淇水在右泉源在左【三十二哿】巧笑之瑳【七歌三十二哿二韻】佩玉之儺【七歌此章以平上通爲一韻】

淇水滺滺【十八尢】檜楫松舟【十八尢】駕言出遊【十八尢】以寫我憂【十八尢】

竹竿四章章四句

芄蘭之支【五支】童子佩觿【五支】𨿽則佩觿【見上】能不我知【五支】容兮遂【六至】兮垂帶悸【六至】兮【此章亦可以平去通爲一韻古人音部𨿽寛而用之則宻故同一部而有親疏如此章支觿知平與平爲韻遂悸去與去爲韻而合之則通爲一也幹旄二章旟都平與平爲韻組五予上與上爲韻而合之則通爲一也木二章桃瑤平與平爲韻報好去與去爲韻而合之則通爲一也同一聲而有親疏如秦詩黃鳥之首章棘息特爲韻穴栗爲韻而合之則通爲一也分之而不亂合之而不乖可以知其用音之宻矣】

芄蘭之葉【二十九葉】童子佩韘【三十怗】𨿽則佩韘【見上】能不我甲【三十二狎】容兮遂【見上】兮垂帶悸【見上】兮

芄蘭二章章六句

誰謂河廣一葦杭【十一唐】之誰謂宋逺跂予望【十陽】之誰謂河廣曾不容刀【六豪】誰謂宋逺曾不崇朝【四宵】

河廣二章章四句

伯兮朅【十七薛】兮邦之桀【十七薛】兮伯也執殳【十虞】爲王前驅【十虞】

自伯之東【一東】首如飛蓬【一東】豈無膏沐誰適爲容【三鐘】其雨其雨杲杲出日【五質】願言思伯甘心首疾【五質】焉得諼艸言樹之背【十八隊】願言思伯使我心痗【十八隊】

伯兮四章章四句

有狐綏綏在彼淇梁【十陽】心之憂矣之子無裳【十陽】有狐綏綏在彼淇厲【十三祭】心之憂矣之子無帶【十四泰】有狐綏綏在彼淇側【二十四職】心之憂矣之子無服【蒲北反】

有狐三章章四句

投我以木【古音孤考瓜字詩凡三見左傳一見並同後人誤入九麻韻】報之以瓊琚【九魚】匪報【三十七號】也永以爲好【三十七號】也

投我以木桃【六豪】報之以瓊瑤【四宵】匪報【見上】也永以爲好【見上】也【此章以平去通爲一韻】

投我以木李【六止】報之以瓊玖【古音幾考玖字詩凡二見並同後人混入四十四有韻】匪報【見上】也永以爲好【見上】也

木瓜三章章四句

衞國十篇三十四章二百三句

王

彼黍離離【音羅與靡協】彼稷之苗【四宵】行邁靡靡【古音摩考靡字詩一見易一見並同後人誤入四紙韻】中心搖搖【四宵】知我者謂我心憂【十八尢】不知我者謂我何求【十八尢】悠悠蒼天【一先】此何人【十七眞】哉

彼黍離離【見上】彼稷之穗【六至】行邁靡靡【見上】中心如醉【六至】知我者謂我心憂【見上】不知我者謂我何求【見上】悠悠蒼天【見上】此何人【見上】哉

彼黍離離【見上】彼稷之實【五質】行邁靡靡【見上】中心如噎【十六屑】知我者謂我心憂【見上】不知我者謂我何求【見上】悠悠蒼天【見上】此何人【見上】哉

黍離三章章十句

君子於役不知其期【七之】曷至哉【十六咍】雞棲於塒【七之】日之夕矣羊牛下來【十六咍】君子於役如之何勿思【七之】君子於役不日不月【十月】曷其有佸【十三末】雞棲於桀【十七薛】日之夕矣羊牛下括【十三末今本或作牛羊非】君子於役苟無饑渴【十二曷】

君子於役二章章八句

君子陽陽【十陽】左執簧【十一唐】右招我由房【十一唐】其樂只且【末句說見麟之趾】

君子陶陶【六豪】左執翿【六豪】右招我由敖【六豪】其樂只且

君子陽陽二章章四句

揚之水【五防與子協】不流束薪【十七眞】彼其之子【六止】不與我戍申【十七眞】懷【十四皆】哉懷【見上】哉曷月予還歸【八防】哉揚之水【見上】不流束楚【八語】彼其之子【見上】不與我戍甫【九麌】懷【見上】哉懷【見上】哉曷月予還歸【見上】哉揚之水【見上】不流束蒲【十一模】彼其之子【見上】不與我戍許【八語】懷【見上】哉懷【見上】哉曷月予還歸【見上】哉【此章以平上通爲一韻】

揚之水三章章六句

中谷有蓷暵其幹【二十五寒】矣有女仳離嘅其嘆【二十五寒】矣嘅其嘆【見上】矣遇人之艱難【二十五寒】矣

中谷有蓷暵其修【十八尢】矣有女仳離條其歗【三十四嘯轉音蕭】矣條其歗【見上】矣遇人之不淑【一屋轉音殊聊反】矣【此章以平去入通爲一韻】

中谷有蓷暵其濕【二十六緝】矣有女仳離啜其泣【二十六緝】矣啜其泣【見上】矣何嗟及【二十六緝】矣

中谷有蓷三章章六句

有兔爰爰雉離於羅【七歌】我生之初尙無爲【音譌】我生之後逢此百罹【古音羅考罹字詩凡三見並同後人誤入五支韻】尙寐無吪【八戈】

有兔爰爰雉離於罦【十八尢】我生之初尙無造【三十二晧】我生之後逢此百憂【十八尢】尙寐無覺【三十六效此章以平上去通爲一韻】有兔爰爰雉離於罿【一東】我生之初尙無庸【三鐘】我生之後逢此百凶【三鐘】尙寐無聰【一東】

兔爰三章章七句

緜緜葛藟【五防與弟協】在河之滸【十姥】終逺兄弟【十一齊】謂他人父【九麌】謂他人父【見上】亦莫我顧【十一暮此章以上去通爲一韻】緜緜葛藟【見上】在河之涘【六止】終遠兄弟【見上】謂他人母【滿以反】謂他人母【見上】亦莫我有【音以此章通爲一韻】

緜緜葛藟【見上】在河之漘【十八諄】終遠兄弟【見上】謂他人昆【三十三魂】謂他人昆【見上】亦莫我聞【二十文】

葛藟三章章六句

彼采葛【十二曷】兮一日不見如三月【十月】兮

彼采蕭【三蕭】兮一日不見如三秋【十八尢】兮

彼采艾【十四泰】兮一日不見如三歲【十三祭】兮

采葛三章章三句

大車檻檻【五十四檻】毳衣如菼【四十九敢】豈不爾思畏子不敢【四十九敢】

大車啍啍【二十三魂】毳衣如璊【二十三魂】豈不爾思畏子不奔【二十三魂】

谷則異室【五質】死則同穴【十六屑】謂予不信有如皦日【五質】

大車三章章四句

丘中有麻【九麻】彼畱子嗟【九麻】彼畱子嗟【見上】將其來施施【式何反】

丘中有麥【莫北反】彼畱子國【二十五徳】彼畱子國【見上】將其來食【二十四職】

丘中有李【六止】彼畱之子【六止】彼畱之子【見上】貽我佩玖【音幾】

丘中有麻三章章四句

王國十篇二十八章百六十二句

詩本音卷二﹤經部﹐小學類﹐韻書之屬﹐詩本音﹥

欽定四庫全書

詩本音卷三

昆山顧炎武撰

國風

鄭

緇衣之宜【魚何反】兮敝予又攺爲【音譌】兮適子之館【二十九換】兮還予授子之粲【二十八翰】兮

緇衣之好【三十二晧】兮敝予又攺造【三十二晧】兮適子之館【見上】兮還予授子之粲【見上】兮

緇衣之蓆【二十二昔】兮敝予又攺作【十九鐸】兮適子之館【見上】兮還予授子之粲【見上】兮

緇衣三章章六句【舊作三章章四句今詳敝字當作一句還字當作一句難屬下文當作三章章六句】

將仲子【六止】兮無逾我裏【六止】無折我樹杞【六止】豈敢愛之畏我父母【滿以反】仲可懷【十四皆】也父母之言亦可畏【八未】也【此章亦可以平上去通爲一韻】

將仲子兮無逾我墻【十陽】無折我樹桑【十一唐】豈敢愛之畏我諸兄【虛王反】仲可懷【見上】也諸兄之言亦可畏【見上】也

將仲子兮無逾我園【二十二元】無折我樹檀【二十五寒】豈敢愛之畏人之多言【二十二元】仲可懷【見上】也人之多言亦可畏【見上】也

將仲子三章章八句

叔於田【一先】巷無居人【十七眞】豈無居人【見上】不如叔也洵美且仁【十七眞】

叔於狩【四十九宥】巷無飮酒【四十四有】豈無飲酒【見上】不如叔也洵美且好【三十二晧此章以上去通爲一韻】

叔適野【神與反】巷無服馬【音姥】豈無服馬【見上】不如叔也洵美且武【九麌】

叔於田三章章五句

叔於田乘乘馬【音姥】執轡如組【十姥】兩驂如舞【九麌】叔在藪【古音色主反考藪字詩一見書一見並同後人混入四十五厚韻】火烈具舉【八語】襢裼暴虎【十姥】獻於公所【八語】將叔無狃戒其傷女【八語】

叔於田乘乘黃【十一唐】兩服上襄【十陽】兩驂鴈行【戶郎反】叔在藪火烈具揚【十陽】叔善射【古音樹考射字詩凡三見一音樹二音豫禮記二見一音樹一音豫孟子一見音樹後人混入四十禡韻】忌又良禦【九禦】忌抑磬控【一送】忌抑縱送【一送】忌

叔於田乘乘駂【三十二晧廣韻駂今烏驄今本多誤作鴇】兩服齊首【四十四有】兩驂如手【四十四有】叔在藪火烈具阜【四十四有】叔馬慢【三十諫】忌叔發罕【二十三旱】忌抑釋掤【十六蒸】忌抑鬯弓【古音肱考弓字詩凡四見左傳一見楚辭一見並同後人誤入一東韻】忌

大叔於田三章章十句

淸人在彭【古音防考彭字詩凡八見並同後人混入十二庚韻】駟介旁旁【十一唐】二矛重英【古音央考英字詩凡四見爾雅一見楚辭四見並同後人混入十二庚韻】河上乎翺翔【十陽】

淸人在消【四宵】駟介麃麃【四宵】二矛重喬【四宵】河上乎逍遙【四宵】

淸人在軸【一屋轉音儔】駟介陶陶【六豪】左旋右抽【十八尢】中軍作好【三十二晧此章以平上入通爲一韻】

淸人三章章四句

羔裘如濡【十虞】洵直且侯【音胡】彼其之子捨命不渝【十虞】

羔裘豹飾【二十四職】孔武有力【二十四職】彼其之子邦之司直【二十四職】

羔裘晏【二十八翰三十諫二韻】兮三英粲【二十八翰】兮彼其之子邦之彥【三十三綫】兮

羔裘三章章四句

遵大路【十一暮】兮摻執子之袪【九魚】兮無我惡【十一暮】兮不寁故【十一暮】也【此章以平去通爲一韻】

遵大路兮摻執子之手【四十四有】兮無我魗【十八尢】兮不寁好【三十二晧】也【此章以平上通爲一韻】

遵大路二章章四句

女曰雞鳴士曰昧旦【二十八翰】子興視夜明星有爛【二十八翰】將翺將翔弋鳬與鴈【三十諫】

弋言加【九麻】之與子宜【魚何反】之宜言飲酒【四十四有】與子偕老【三十二晧】琴瑟在禦莫不靜好【三十二晧】

知子之來【十六咍】之雜佩以贈【四十八嶝集傳皆葉入聲按來字或可讀入聲贈字不可讀入聲姑闕之】之知子之順【二十二稕】之雜佩以問【二十三問】之知子之好【三十七號】之雜佩以報【三十七號】之

女曰雞鳴三章章六句

有女同車【九魚】顏如舜華【音敷】將翺將翔【十陽與姜協】佩玉瓊琚【九魚】彼美孟姜【十陽】洵美且都【十一模】

有女同行【戶郎反】顏如舜英【音央】將翺將翔【見上】佩玉將將【十陽】彼美孟姜【見上】徳音不防【十陽此章通爲一韻】

有女同車二章章六句

山有扶蘇【十一模】隰有荷華【音敷】不見子都【十一模】乃見狂且【九魚】

山有橋松【三鐘】隰有遊龍【三鐘】不見子充【一東】乃見狡童【一東】

山有扶蘇二章章四句

萚【十九鐸與伯協】兮萚【見上】兮風其吹【古音昌戈反後人誤入五支韻】女叔兮伯【二十陌】兮倡予和【八戈】女

萚【見上】兮萚【見上】兮風其漂【四宵】女叔兮伯【見上】兮倡予要【四宵】女

萚兮二章章四句

彼狡童兮不與我言【二十二元】兮維子之故使我不能餐【二十五寒】兮

彼狡童兮不與我食【二十四職】兮維子之故使我不能息【二十四職】兮

狡童二章章四句

子惠思我褰裳涉溱【十九臻】子不我思豈無他人【十七眞】狂童之狂也且【末句無韻蓋以二章合而爲韻】

子惠思我褰裳涉洧【五旨】子不我思豈無他士【六止】狂童之狂也且

褰裳二章章五句

子之丰【三鐘】兮俟我乎巷【古音胡貢反考巷字詩一見楚辭一見並同後人分四絳韻】兮悔予不送【一送】兮【此章以平去通爲一韻】

子之昌【七陽】兮俟我乎堂【十一唐】兮悔予不將【十陽】兮衣錦褧衣裳錦褧裳【十陽】叔兮伯兮駕予與行【戶郎反】裳錦褧裳衣錦褧衣【八微】叔兮伯兮駕予與歸【八微】

丰四章二章章三句二章章四句

東門之墠【二十八狝】茹藘在阪【二十阮】其室則邇其人甚遠【二十阮】

東門之栗【五質】有踐家室【五質】豈不爾思子不我卽【古音子悉反考卽字詩凡三見易一見並同後人別入二十四職韻】

東門之墠二章章四句

風雨淒淒【十二齊】雞鳴喈喈【十四皆】旣見君子云胡不夷【六脂】

風雨瀟瀟【三蕭】雞鳴膠膠【五肴】旣見君子云胡不瘳【十八尢】

風雨如晦【十八隊】雞鳴不已【六止】旣見君子【六止】云胡不喜【六止此章以上去通爲一韻】

風雨三章章四句

靑靑子衿【二十一侵】悠悠我心【二十一侵】縱我不往子寧不嗣音【二十一侵】

靑靑子佩【十八隊】悠悠我思【七之】縱我不往子寧不來【十六咍此章以平去通爲一韻】

挑兮達【十二曷】兮在城闕【十月】兮一日不見如三月【十月】兮

子衿三章章四句

揚之水【五防與弟協】不流束楚【八語】終鮮兄弟【十一薺】維予與女【八語】無信人之言人實迋女【見上】

揚之水【見上】不流束薪【十七眞】終鮮兄弟【見上】維予二人【十七眞】無信人之言【二十二元】人實不信【二十一震此章以平去通爲一韻】

揚之水二章章六句

出其東門【二十三魂】有女如雲【二十文】𨿽則如雲【見上】匪我思存【二十三魂】縞衣綦巾【十七眞】聊樂我員【二十文】

出其闉闍【十一模】有女如荼【十一模】𨿽則如荼【見上】匪我思且【九魚】縞衣茹藘【九魚】聊可與娯【十虞】

出其東門二章章六句

野有蔓艸零露漙【二十五寒顏師古匡謬正俗曰按呂氏字林作�音上兗反】兮有美一人淸婉【二十阮】兮邂逅相遇適我願【二十五願】兮【此章以平上去通爲一韻】

野有蔓艸零露瀼瀼【十陽】有美一人婉如淸【十陽】邂逅相遇與子偕臧【十一唐】

野有蔓艸二章章六句

溱與洧方渙渙【二十九換】兮士與女方秉蕳【二十八山】兮女曰觀乎【十一模】士曰旣且【九魚】且往觀乎【見上】洧之外洵訏且樂【十九鐸】維士與女伊其相謔【十八藥】贈之以勺藥【十八藥此章以平去通爲一韻】

溱與洧瀏其淸【十四淸】矣士與女殷其盈【十四淸】矣女曰觀乎【見上】士曰旣且【見上】且往觀乎【見上】洧之外洵訏且樂【見上】維士與女伊其將謔【見上】贈之以勺藥【見上】

溱洧二章章十二句

鄭國二十一篇五十三章二百八十九句

齊

雞旣鳴【十二庚】矣朝旣盈【十四淸】矣匪雞則鳴【見上】蒼蠅之聲【十四淸】

東方明【古音彌郎反考明字詩凡十六見書二見易十七見禮記五見爾雅一見楚辭十見並同後人混入十二庚韻】矣朝旣昌【十陽】矣匪東方則明【見上】月出之光【十一唐按鳴明二字今人混爲一音不知鳴彌平反明彌郎反截然二音而不可互讀也今若此詩用鳴字則以盈聲二字爲韻而他詩之用鳴者莫不以平生成徵諸字從之用明字則以昌光二字爲韻而他詩之用明者莫不以方王將良諸字從之何其宻也謂三百五篇卽古人之音書豈不信夫後之混爲一音者其亦未嘗學詩耳矣】

虫飛薨薨【十七登】甘與子同夢【古音莫滕反考夢字詩凡四見並同後人誤入一東又轉入一送韻】會且歸矣無庶予子憎【十七登】

雞鳴三章章四句

子之還【二十七刪二仙二韻】兮遭我乎峱之間【二十八山】兮並驅從兩肩一【先】揖我謂我儇【二仙】兮

子之茂【古音耄考茂字詩凡五見爾雅一見並同後人誤入五十韻】兮遭我乎峱之道【三十二晧】兮並驅從兩牡【莫九反】兮揖我謂我好【三十二晧】兮【此章以上去通爲一韻】

子之昌【十陽】兮遭我乎峱之陽【十陽】兮並驅從兩狼【十一唐】兮揖我謂我臧【十一唐】兮

還三章章四句

俟我於著【九禦】乎而充耳以素【十一暮】乎而尙之以瓊華【音敷】乎而【此章以平去通爲一韻】

俟我於庭【十五靑】乎而充耳以靑【十五靑】乎而尙之以瓊瑩【十二庚】乎而

俟我於堂【十一唐】乎而充耳以黃【十一唐】乎而尙之以瓊英【音央】乎而

著三章章三句

東方之日【五質】兮彼姝者子在我室【五質】兮在我室【見上】兮履我卽【子悉反】兮

東方之月【十月】兮彼姝者子在我闥【十二曷】兮在我闥【見上】兮履我發【十月】兮

東方之日二章章五句

東方未明【彌郎反】顚倒衣裳【十陽】顚之倒【三十七號】之自公召【三十五笑】之

東方未晞【八微】顚倒裳衣【八微】倒之顚【一先】之自公令【力珍反說見簡兮】之

折柳樊圃【十姥】狂夫瞿瞿【十遇】不能辰夜【音豫今本誤作晨依唐石經及國子監注疏本攺正呂氏讀詩記嚴氏詩緝並與石經文同後不更注傳曰辰時也】不夙則莫【十一暮此章以上去通爲一韻】

東方未明三章章四句

南山崔崔【十五灰】雄狐綏綏【六脂】魯道有蕩齊子由歸【八微】旣曰歸【見上】止曷又懷【十四皆】止

葛屨五兩【三十六養四十一漾二韻與蕩協】冠緌雙【古音書容反後人分四江韻】止魯道有蕩【三十七蕩】齊子庸【三鐘】止旣曰庸【見上】止曷又從【三鐘】止

蓺麻如之何【七歌與下何協】衡從其畞【古音滿以反考畝字詩凡十二見並同後人誤入四十五厚韻】取妻如之何【見上】必告父母【滿以反】旣曰告【二沃】止曷又鞠【一屋】止

析薪如之何【七歌與下何協】匪斧不克【二十五徳】取妻如之何【見上】匪媒不得【二十五徳】旣曰得【見上】止曷又極【二十四職】止

南山四章章六句

無田甫田【一先與人協】維莠驕驕【四宵】無思遠人【十七眞】勞心忉忉【六豪】

無田甫田【見上】維莠桀桀【十七薛】無思遠人【見上】勞心怛怛【十二曷】

婉【二十阮】兮孌【二十八狝】兮總角卝【三十諫】兮未幾見【三十二霰】兮突而弁【三十三綫】兮【此章以上去通爲一韻】

甫田三章章四句

盧令令【力珍反按說文引此作盧獜獜獜力珍反正與令同音後人讀郎丁反誤】其人美且仁【十七眞】

盧重環【二十七刪】其人美且鬈【二仙】

盧重鋂【十五灰】其人美且偲【十六咍】

盧令三章章二句

敝笱在梁其魚魴鰥【二十八山】齊子歸止其從如雲【二十文】敝笱在梁其魚魴鱮【八語】齊子歸止其從如雨【九麌】敝笱在梁其魚唯唯【五旨】齊子歸止【六止】其從如水【五旨】

敝笱三章章四句

載驅薄薄【十九鐸】簟茀朱鞹【十九鐸】魯道有蕩齊子發夕【二十二昔】

四驪濟濟【十一薺】垂轡濔濔【四紙】魯道有蕩齊子豈弟【十一薺】

汶水湯湯【十陽】行人彭彭【音旁】魯道有蕩【三十七蕩】齊子翺翔【十陽此章以平上通爲一韻】

汶水滔滔【六豪】行人儦儦【四宵】魯道有蕩齊子遊敖【六豪】

載驅四章章四句

猗嗟昌【十陽】兮頎而長【十陽】兮抑若揚【十陽】兮美目揚【見上】兮巧趨蹌【十陽】兮射則臧【十一唐】兮

猗嗟名【十四淸】兮美目淸【十四淸】兮儀旣成【十四淸】兮終日射侯不出正【十四淸】兮展我甥【十二庚】兮

猗嗟孌【二十八狝】兮淸揚婉【二十阮】兮舞則選【二十八狝三十三綫二韻】兮射則貫【二十九換】兮四矢反【二十阮】兮以禦亂【二十九換】兮【此章以上去通爲一韻】

猗嗟三章章六句

齊國十一篇三十四章百四十三句

魏

糾糾葛屨可以履霜【十陽】摻摻女手可以縫裳【十陽】要之襋【二十四職】之好人服【蒲北反】之

好人提提【五支】宛然左辟【五寘】佩其象揥【十三祭】維是褊心是以爲刺【五寘此章以平去通爲一韻】

葛履二章一章六句一章五句

彼汾沮洳【九禦】言采其莫【十一暮】彼其之子美無度【十一暮】美無度【見上】殊異乎公路【十一暮】

彼汾一方【十陽】言采其桑【十一唐】彼其之子美如英【音央】美如英【見上】殊異乎公行【戶郎反】

彼汾一曲【三燭】言采其藚【三燭】彼其之子美如玉【三燭】美如玉【見上】殊異乎公族【一屋】

汾沮洳三章章六句

園有桃【六豪】其實之殽【五肴】心之憂【十八尢】矣我歌且謠【四宵】不知我者謂我士也驕【四宵唐石經作不我知下章同】彼人是哉【十六咍】子曰何其【七之】心之憂矣其誰知之【七之】其誰知之【見上】蓋亦勿思【七之】

園有棘【二十四職】其實之食【二十四職】心之憂矣聊以行國【二十五徳】不知我者謂我士也防極【二十四職】彼人是哉【見上】子曰何其【見上】心之憂矣其誰知之【見上】其誰知之【見上】蓋亦勿思【見上】

園有桃二章章十二句

陟彼岵【十姥】兮瞻望父【七麌】兮父曰嗟予子【六止】行役【李因篤曰父曰母曰兄曰皆至行役爲句而子季弟於句半爲韻各協下音猶之半句爲讀也擊壤歌帝何力於我哉力字與上息食爲韻與此正同】夙夜無已【六止】上愼旃哉猶來無止【六止】

陟彼屺【六止】兮瞻望母【滿以反】兮母曰嗟予季【六至】行役夙夜無寐【六至】上愼旃哉猶來無棄【六至此章以上去通爲一韻】陟彼岡【十一唐】兮瞻望兄【虛王反】兮兄曰嗟予弟【十一薺】行役夙夜必偕【十四皆】上愼旃哉猶來無死【五防此章以平上通爲一韻】

陟岵三章章六句

十畞之間【二十八山】兮桑者閒閒【二十八山】兮行與子還【二十七剛二仙二韻】兮

十畝之外【十四泰】兮桑者泄泄【十三祭】兮行與子逝【十三祭】兮

十畞之間二章章三句

坎坎伐檀【二十五寒】兮寘之河之幹【二十五寒】兮河水淸且漣【二仙】猗不稼不穡胡取禾三百廛【二仙】兮不狩不獵胡瞻爾庭有縣貆【二十二元】兮彼君子兮不素餐【二十五寒】兮

坎坎伐輻【古音方墨反考輻字詩凡二見並同後人誤入一屋韻】兮寘之河之側【二十四職】兮河水淸且直【二十四職】猗不稼不穡【二十四職】胡取禾三百億【二十四職】兮不狩不獵胡瞻爾庭有縣特【二十二徳】兮彼君子兮不素食【二十四職】兮

坎坎伐輪【十八諄】兮寘之河之漘【十八諄】兮河水淸且淪【十八諄】猗不稼不穡胡取禾三百囷【十七眞】兮不狩不獵胡瞻爾庭有縣鶉【十八諄】兮彼君子兮不素飧【二十三魂】兮

伐檀三章章九句

碩鼠碩鼠【八語】無食我黍【八語】三歲貫女【八語】莫我肯顧【十一暮】逝將去女【見上】適彼樂土【十姥】樂土樂土【見上】爰得我所【八語此章以上去通爲一韻】

碩鼠碩鼠【見上與二女協下章同】無食我麥【莫北反】三歲貫女【見上】莫我肯徳【二十五徳】逝將去女【見上】適彼樂國【二十五徳】樂國樂國【見上】爰得我直【二十四職】

碩鼠碩鼠【見上】無食我苗【四宵】三歲貫女【見上】莫我肯勞【六豪】逝將去女【見上】適彼樂郊【五肴】樂郊樂郊【見上】誰之永號【六豪】

碩鼠三章章八句

魏國七篇十八章百二十八句

唐

蟋蟀在堂【十一唐與康荒協】歲聿其莫【十一暮】今我不樂日月其除【九魚九禦二韻】無已大康【十一唐】職思其居【九魚】好樂無荒【十一唐】良士瞿瞿【十虞十遇二韻此章以平去通爲一韻】

蟋蟀在堂【見上】歲聿其逝【十三祭】今我不樂日月其邁【十七夬】無已大康【見上】職思其外【十四泰】好樂無荒【見上】良士蹶蹶【十三祭】

蟋蟀在堂【見上】役車其休【十八尢】今我不樂日月其慆【六豪】無已大康【見上】職思其憂【十八尢】好樂無荒【見上】良士休休【見上】

蟋蟀三章章八句

山有樞【十虞】隰有楡【十虞】子有衣裳弗曳弗婁【古音閭禮記公羊傳邾婁卽此音今十虞韻有此字誤於十九矦韻再出】子有車馬弗馳弗驅【十虞】宛其死矣他人是愉【十虞】

山有栲【三十二晧】隰有杻【四十四有】子有廷內弗灑弗埽【三十二晧】子有鐘鼓弗鼓弗考【三十二晧】宛其死矣他人是保【三十二晧】山有漆【五質】隰有栗【五質】子有酒食何不日鼓瑟【七櫛】且以喜樂且以永日【五質】宛其死矣他人入室【五質】

山有樞三章章八句

揚之水白石鑿鑿【十九鐸】素衣朱襮【二沃十九鐸二韻】從子於沃【二沃】旣見君子云何不樂【十九鐸】

揚之水白石皓皓【三十二晧】素衣朱繡【四十九宥儀禮士昬禮注引魯詩作綃禮記郊特牲注同】從子於鵠【二沃】旣見君子云何其憂【十八尢此章以平上去入通爲一韻】

揚之水白石粼粼【十七眞】我聞有命【彌吝反】不敢以告人【十七眞此章以平去通爲一韻】

揚之水三章二章章六句一章四句

椒聊之實蕃衍盈升【十六蒸】彼其之子碩大無朋【十七登】椒聊【三蕭】且遠條【三蕭】且

椒聊之實蕃衍盈匊【一屋】彼其之子碩大且篤【二沃】椒聊【見上】且遠條【見上】且

椒聊二章章六句

綢繆束薪【十七眞】三星在天【一先】今夕何夕見此良人【十七眞】子兮子兮如此良人【見上】何

綢繆束芻【十虞】三星在隅【十虞】今夕何夕見此邂逅【古音胡故反後人混入五十候韻】子兮子兮如此邂逅【見上】何【此章以平去通爲一韻】

綢繆束楚【八語】三星在戶【十姥】今夕何夕見此粲者【古音渚考者字詩凡四見楚辭一見並同後人混入三十五馬韻】子兮子兮如此粲者【見上】何

綢繆三章章六句

有杕之杜【十姥】其葉湑湑【八語】獨行踽踽【九麌】豈無他人不如我同父【九麌】嗟行之人胡不比【六至】焉人無兄弟胡不佽【六至】焉

有杕之杜其葉菁菁【十四淸】獨行睘睘【十四淸】豈無他人不如我同姓【四十五勁】嗟行之人胡不比【見上】焉人無兄弟胡不佽【見上】焉【此章以平去通爲一韻】

杕杜二章章九句

羔裘豹袪【九魚】自我人居居【九魚】豈無他人維子之故【十一暮此章以平去通爲一韻】

羔裘豹褎【四十九宥】自我人究究【四十九宥】豈無他人維子之好【三十七號】

羔裘二章章四句

肅肅鴇羽【九麌】集於苞栩【九麌】王事靡盬【十姥】不能蓺稷黍【八語】父母何怙【十姥】悠悠蒼天曷其有所【八語】肅肅鴇翼【二十四職】集於苞棘【二十四職】王事靡盬不能蓺黍稷【二十四職】父母何食【二十四職】悠悠蒼天曷其有極【二十四職】

肅肅鴇行【戶郎反】集於苞桑【十一唐】王事靡盬不能蓺稻粱【十陽】父母何嘗【十陽】悠悠蒼天曷其有常【十陽】

鴇羽三章章七句

豈曰無衣【八微】七【五質】兮不如子之衣【見上二衣字自爲韻】安且吉【五質】兮

豈曰無衣【見上】六【一屋】兮不如子之衣【見上】安且燠【一屋】兮

無衣二章章四句【舊作章三句今攺正】

有杕之杜生於道左【三十二哿】彼君子兮噬肯適我【三十二哿】中心好之曷飲食之【末二句無韻或以二章合爲韻】

有枤之杜生於道周【十八尢】彼君子兮噬肯來遊【十八尢】中心好之曷飲食之

有杕之杜二章章六句

葛生蒙楚【八語】蘞蔓於野【神與反】予美亾此誰與獨處【八語】

葛生蒙棘【二十四職】蘞蔓於域【二十四職】予美亾此誰與獨息【二十四職】

角枕粲【二十八翰】兮錦衾爛【二十八翰】兮予美亾此誰與獨旦【二十八翰】

夏之日冬之夜【音豫】百歲之後【音戶】歸於其居【九魚此章以平上去通爲一韻】

冬之夜【見上與後協】夏之日【五質】百歲之後【見上】歸於其室【五質】

葛生五章章四句

采苓【力珍反】采苓【見上】首陽之巓【一先】人之爲言【二十二元】苟亦無信【二十一震】捨旃【二仙】捨旃【見上】苟亦無然【二仙】人之爲言【見上】胡得焉【二仙此章以平去通爲一韻】

采苦【十姥】采苦【見上】首陽之下【音戶】人之爲言苟亦無與【八語】捨旃【見上】捨旃【見上】苟亦無然【見上】人之爲言【見上】胡得焉【見上】

采葑【三鐘】采葑【見上】首陽之東【一東】人之爲言苟亦無從【三鐘】捨旃【見上】捨旃【見上】苟亦無然【見上】人之爲言【見上】胡得焉【見上】

采苓三章章八句

唐國十二篇三十三章二百五句

詩本音卷三

欽定四庫全書

詩本音卷四

昆山顧炎武撰國風

秦

有車鄰鄰【十七眞】有馬白顚【一先】未見君子寺人之令【力珍反】

阪有漆【五質】隰有栗【五質】旣見君子並坐鼓瑟【七櫛】今者不樂逝者其耊【十六屑】

阪有桑【十一唐】隰有楊【十陽】旣見君子並坐鼓簧【十一唐】今者不樂逝者其亡【十陽】

車鄰三章一章四句二章章六句

駟驖孔阜【四十四有】六轡在手【四十四有】公之媚子從公於狩【四十九宥此章以上去通爲一韻】

奉時辰牡辰牡孔碩【二十二昔】公曰左之舍拔則獲【二十一麥】防於北園【二十二元】四馬旣閒【二十八山】輶車鸞鑣【四宵】載獫歇驕【四宵】

駟驖三章章四句

小戎俴收【十八尢】五楘梁輈【十八尢】防環脇驅【十虞】陰靷鋈續【三燭徐邈音辭屢反今當轉爲平聲】文茵暢轂【一屋轉音姑】駕我騏馵【十遇】言念君子溫其如玊【三燭轉音魚】在其板屋【一屋轉音烏】亂我心曲【三燭轉音袪此章以平去入通爲一韻】

四牡孔阜【四十四有】六轡在手【四十四有】騏駵是中騧驪是驂【二十二覃】龍盾之合【二十七合轉音含】鋈以觼軜【二十七合轉音南】言念君子溫其在邑【二十六緝轉音烏含反】方何爲期胡然我念【五十六防轉音奴占反】之【此章以平去入通爲一韻中字不入韻集傳葉諸仍反非古人之字必有定音非盡音而可葉也若中字止有竹衝竹仲二反或通爲仲字自古及今惟此三音而已集傳於桑中之篇則曰葉諸良反於小戎之篇則曰葉諸仍反何中字之多音哉】

俴駟孔羣【二十文】厹矛鋈錞【釋文一音惇元戴侗六書故曰矛防下平鐏也記曰進矛防者前其鐓鄭氏曰鋭底曰鐏平底曰鐓經傳亦與錞通用詩云厹矛鋈錞二十三魂】蒙伐有苑【二十阮】虎韔鏤膺【十六蒸】交韔二弓【音肱】竹閉緄縢【十七登】言念君子載寢載興【十六蒸】厭厭良人秩秩徳音【二十一侵古蒸侵二韻不相通此以音與興韻大明七章以林心與興韻豈方音之不同邪說見音論古詩無葉音條此章以平上通爲一韻】

小戎三章章十句

蒹葭蒼蒼【十一唐】白露爲霜【十陽】所謂伊人在水一方【十陽】遡洄從之【七之】道阻且長【十陽】遡防從之【見上二從之自爲韻】宛在水中央【十陽】

蒹葭淒淒【十二齊】白露未晞【八微】所謂伊人在水之湄【六脂】遡洄從之【見上】道阻且躋【八微】遡防從之【見上】宛在水中坁【六脂此章通爲一韻】

蒹葭采采【十五海】白露未已【六止】所謂伊人在水之涘【六止】遡洄從之【見上】道阻且右【音以】遡防從之【見上】宛在水中沚【六止二之字亦可入韻】

蒹葭三章章八句

終南何有【音以與止協】有條有梅【十五灰】君子至止【六止】錦衣狐裘【古音渠之反考裘字詩凡三見左傳一見禮記一見並同後人混入十八尢韻】顏如渥丹其君也哉【十六咍此章亦可以平上通爲一韻】

終南何有【見上】有紀有堂【十一唐】君子至止【見上】黻衣繡裳【十陽】佩玉將將【十陽】壽考不忘【十陽】

終南二章章六句

交交黃鳥止於棘【二十四職】誰從穆公子車奄息【二十四職】維此奄息【見上】百夫之特【二十五徳】臨其穴【十六屑】惴惴其栗【五質】彼蒼者天【一先】殱我良人【十七眞】如可贖兮人百其身【十七眞】

交交黃鳥止於桑【十一唐】誰從穆公子車仲行【戶郎反】維此仲行【見上】百夫之防【十陽】臨其穴【見上】惴惴其栗【見上】彼蒼者天【見上】殱我良人【見上】如可贖兮人百其身【見上】

交交黃鳥止於楚【八語】誰從穆公子車鍼虎【十姥】維此鍼虎【見上】百夫之禦【八語】臨其穴【見上】惴惴其栗【見上】彼蒼者天【見上】殱我良人【見上】如可贖兮人百其身【見上】

黃鳥三章章十二句

鴥彼晨風【方凡反】郁彼北林【二十一侵】未見君子憂心欽欽【二十一侵】如何如何【七歌】忘我實多【七歌】

山有苞櫟【十九鐸二十三錫二韻】隰有六駮【四覺】未見君子憂心靡樂【十九鐸】如何如何【見上】忘我實多【見上】

山有苞棣【十二霽】隰有樹檖【六至】未見君子憂心如醉【六至】如何如何【見上】忘我實多【見上】

晨風三章章六句

豈曰無衣【八微與師協】與子同袍【六豪】王於興師【六脂】修我戈矛【十八尢】與子同仇【十八尢說見兔罝】

豈曰無衣【見上】與子同澤【二十陌】王於興師【見上】修我矛防【二十陌】與子偕作【十九鐸】

豈曰無衣【見上】與子同裳【十陽】王於興師【見上】修我甲兵【必良反】與子偕行【戶郎反】

無衣三章章五句

我送舅氏【四紙與之協】曰至渭陽【十陽】何以贈之【七之】路車乘黃【十一唐此章以平上通爲一韻】

我送舅氏【見上】悠悠我思【七之】何以贈之【見上】瓊瑰玉佩【十八隊此章以平上去通爲一韻】

渭陽二章章四句

於我乎夏屋渠渠【九魚】今也每食無餘【九魚】於嗟乎不承權輿【九魚】

於我乎每食四簋【古音九考簋字詩凡二見易一見並同後人誤入五防韻】今也每食不飽【三十一巧】於嗟乎不承權輿【合上聲說見騶虞】

權輿二章章三句【舊作二章章五句今詳於我乎三字文義未終難以絕句當作二章章三句】

秦國十篇二十七章百七十七句

陳

子之湯【十一唐四十二宕二韻】兮宛丘之上【四十一漾】兮洵有情兮而無望【四十一漾】兮

坎其擊鼓【十姥】宛丘之下【音戶】無冬無夏【古音戶考夏字詩凡二見書一見禮記一見並同後人混入三十五馬四十禡二韻】值其鷺羽【九麌】

坎其擊缶【四十四有】宛丘之道【三十二晧】無冬無夏值其鷺翿【三十七號此章以上去通爲一韻】

宛丘三章章四句

東門之枌宛丘之栩【九麌】子仲之子婆娑其下【音戶】谷旦於差【古音磋考差字詩一見楚辭一見並同後人誤入五支十三佳二韻今以九麻韻爲正】南方之原不績其麻【九麻】市也婆娑【七歌】

谷旦於逝【十三祭】越以鬷邁【十七夬】視爾如荍【四宵】貽我握椒【四宵】

東門之枌三章章四句

衡門之下可以棲遲【六脂】泌之洋洋可以樂【毛公作樂鄭氏作力召反說文云治也唐石經依鄭作】饑【六脂】

豈其食魚必河之魴【十陽】豈其取妻必齊之姜【十陽】豈其食魚必河之鯉【六止】豈其取妻必宋之子【六止】

衡門三章章四句

東門之池【古音沱考池字詩凡三見楚辭一見並同後人誤入五支韻】可以漚麻【九麻】彼美淑姬可與晤歌【七歌】

東門之池可以漚紵【八語】彼美淑姬可與晤語【八語】東門之池可以漚菅【二十七刪】彼美淑姬可與晤言【二十二元】

東門之池三章章四句

東門之楊【十陽】其葉牂牂【十一唐】昬以爲期明星煌煌【十一唐】

東門之楊其葉肺肺【十四泰】昬以爲期明星晢晢【十三祭晢音制說見君子偕老皙字下】

東門之楊二章章四句

墓門有棘斧以斯【五支】之夫也不良國人知【五支】之知而不已【六止】誰昔然矣【六止此章亦可以平上通爲一韻】

墓門有梅有鴞萃【六至】止夫也不良歌以訊【釋文訊又作誶徐音息悴反廣韻六至部中有誶字引此詩作歌以誶止楚辭章句引此亦作誶予不顧考雨無正四章亦以訊與遂瘁爲韻明是誶字之誤皇矣執訊連連本又作誶禮記樂記多其訊言本又作誶古人以二字通用莊子虞人逐而誶之注一作訊文選王僧達和瑯邪王依古詩聊誶興亡言李善本作訊後漢書黨錮傳帝亦頗誶其占誶一作訊荀子行逺疾速而不可托訊與偪塞忌置爲韻張衡思賦愼竈顯於言天兮占水火而妄訊與內對爲韻左思魏都賦翩翩黃鳥銜書來訊與匱粹溢出秩器室蒞日位爲韻】之訊予不顧【十一暮】顚倒思予【九魚八語二韻顏師古匡謬正俗曰予當讀如與不當讀如餘詩楚辭皆無餘音陸徳明禮記音義曰予一人依字音羊汝反鄭云余予古今字則同音余按予字如楚辭離騷女防之嬋媛兮申申其詈予曰鮌婞直以亡身兮終然殀乎羽之野紛總總其離合兮班陸離其上下吾令帝閽開闗兮倚閶闔而望予忽吾行此流沙兮遵赤水而容與麾蛟龍使梁津兮詔西皇使涉予九歌湘夫人帝子降兮北渚目眇眇兮愁予嫋嫋兮秋風洞庭波兮木葉下大司命君迥翔兮以下逾空桑兮從女紛總總兮九州何壽夭兮在予少司命秋蘭兮蘪蕪羅生兮堂下緑葉兮素華芳菲菲兮襲予河伯子交手兮東行送美人兮南浦波滔滔兮來迎魚鱗鱗兮媵予山鬼杳冥冥兮羌晝晦東風飄兮神靈雨畱靈修兮憺忘歸嵗旣晏兮孰華予皆讀如與而逺防命天閽其開關兮排閶闔而望予召丰隆使先導兮問太防之所居集重陽以入帝宮兮造旬始而觀淸都則讀如余顏氏之說亦爲未盡此章以平去通爲一韻】

墓門二章章六句

防有鵲巢【五肴】邛有防苕【三蕭】誰侜予美心焉忉忉【六豪】

中唐有甓【二十三錫】邛有防鷊【二十三錫】誰侜予美心焉惕惕【二十三錫】

防有鵲巢二章章四句

月出皎【二十九篠】兮佼人僚【三十小】兮舒窈糾【四十六黝】兮勞心悄【三十小】兮

月出皓【三十二晧】兮佼人懰【四十四有】兮舒懮受【四十四有】兮勞心慅【三十二晧】兮

月出照【三十五笑】兮佼人燎【三十五笑】兮舒夭紹【三十小】兮勞心慘【五經文字作懆三十二晧毛晃曰詩小雅白華篇念子懆懆陸音七倒反又引說文七感反云亦作慘北山詩或慘慘劬勞陸音七感反字亦作懆蓋俗書懆與慘更互訛舛陸氏不加辯正而互音之非也白華詩懆字當作艸慥二音不當作七感反字作慘者亦非北山詩慘字當作七感反字不當作懆又陳風月出詩勞心慘兮當作懆誤作慘陳第曰按說文懆愁不安也從心喿聲孫愐以七早反音之又慘毒也從心參聲孫愐以七感反音之此其文形旣異音義不同宜易辧也迨後俗書旣勝音釋亦淆懆之與慘彼此互錯𨿽通人不能釐正矣故北山之慘慘劬勞慘慘畏咎宜讀慘白華之念子懆懆宜讀懆月出之勞心慘兮抑之我心慘慘皆宜攺而從懆因文求義以義酌文庶得之矣大戴禮家語慘怛以補不足今作懆風俗通刑罰慘克今作懆與毛晃所論北山之誤同按漢人文多以喿字作參墨子一人奉水將灌之一人摻火將益之操字作摻靜夜聞鼓聲而謲噪字作謲大戴禮摻泥而就家人晏子春秋擁札摻筆操字作摻漢書王莽傳郭欽封劋胡子西域傳作剼胡子禮記玊藻注幧頭儀禮士喪禮注作防頭李翕析裏橋郙閣頌燥字作荊州從事苑鎭碑藻字作�而檀弓縿幕魯也讀爲綃蓋亦繰之異文矣漢蔡邕述行賦心惻愴而懷慘與感坎爲韻今本誤作懆唐珍州榮徳縣丞梁師亮墓志銘賔禦懆而野雲愁亦是慘字】兮【此章以上去通爲一韻】

月出三章章四句

胡爲乎株林【二十一侵】從夏南【二十二覃】匪適株林【見上】從夏南【見上】

駕我乘馬【音姥】說於株野【神與反】乘我乘駒【十虞】朝食於株【十虞此章亦可以平上通爲一韻】

株林二章章四句

彼澤之陂【古音波後人誤入五支韻】有蒲與荷【七歌】有美一人傷如之何【七歌】寤寐無爲【音】譌涕泗滂沱【七歌】

彼澤之陂【見上與爲協下章同】有蒲與蕳【二十八山】有美一人碩大且捲【二仙】寤寐無爲【見上】中心悁悁【二仙】

彼澤之陂【見上】有蒲防萏【二十八感】有美一人碩大且儼【五十二儼】寤寐無爲【見上】輾轉伏枕【四十七寢】

澤陂三章章六句

陳國十篇二十六章百二十四句

檜

羔裘逍遙【四宵】狐裘以朝【四宵】豈不爾思勞心忉忉【六豪】

羔裘翺翔【十陽】狐裘在堂【十一唐】豈不爾思我心憂傷【十陽】

羔裘如膏【三十七號】日出有曜【三十五笑】豈不爾思中心是悼【三十七】

羔裘三章章四句

庶見素冠【二十六桓】兮棘人欒欒【二十六桓】兮勞心慱慱【二十六桓】兮庶見素衣【八防】兮我心傷悲【六脂】兮聊與子同歸【八防】兮

庶見素韠【五質】兮我心蘊結【十六屑】兮聊與子如一【五質】兮

素冠三章章三句

隰有萇楚猗儺其枝【五支】夭之沃沃樂子之無知【五支】隰有萇楚猗儺其華【音敷】夭之沃沃樂子之無家【音姑】隰有萇楚猗儺其實【五質】夭之沃沃樂子之無室【五質】

隰有萇楚三章章四句

匪風發【十月】兮匪車偈【十七薛】兮顧瞻周道中心怛【十二曷】兮

匪風飄【四宵】兮匪車嘌【四宵】兮顧瞻周道【三十二晧】中心弔【三十四嘯】兮【此章以平上去通爲一韻】

誰能亨魚漑之釡鬵【二十一侵】誰將西歸懷之好音【二十一侵】

匪風三章章四句

檜國四篇十二章四十五句

曹

蜉蝣之羽【九麌】衣裳楚楚【八語】心之憂矣於我歸處【八語】

蜉蝣之翼【二十四職】采采衣服【蒲北反】心之憂矣於我歸息【二十四職】

蜉蝣掘閱【十七薛】麻衣如雪【十七薛】心之憂矣於我歸說【十七薛】

蜉蝣三章章四句

彼候人兮何戈與祋【十四泰十三末二韻】彼其之子三百赤芾【八未十四泰八物三韻】

維鵜在梁不濡其翼【二十四職】彼其之子不稱其服【蒲北反】維鵜在梁不濡其咮【古音注後人誤入四十九宥韻】彼其之子不遂其媾【古音故後人混入五十候韻】

薈【十四泰】兮蔚【八未】兮南山朝隮【十二齊】婉【二十阮】兮孌【二十八狝】兮季女斯饑【六脂詩有一句之中而兼用二韻如其虛其邪是也此章則薈蔚自爲一韻婉孌自爲一韻而隮饑又自爲一韻古人屬辭之工比音之宻如此所謂天籟之鳴自然應律而合節者也】

候人四章章四句

鳲鳩在桑其子七【五質】兮淑人君子其儀一【五質】兮其儀一【見上】兮心如結【十六屑】兮

鳲鳩在桑其子在梅【十五灰】淑人君子其帶伊絲【七之】其帶伊絲【見上】其弁伊騏【七之】

鳲鳩在桑其子在棘【二十四職】淑人君子其儀不忒【二十五徳】其儀不忒【見上】正是四國【二十五徳】

鳲鳩在桑其子在榛【十九臻】淑人君子正是國人【十七眞】正是國人【見上】胡不萬年【一先】

鳲鳩四章章六句

洌彼下泉【二仙與嘆協】浸彼苞稂【十一唐】愾我寤嘆【二十五寒】念彼周京【音疆】

洌彼下泉【見上】浸彼苞蕭【三蕭】愾我寤嘆【見上】念彼京周【十八尢】

洌彼下泉【見上】浸彼苞蓍【六脂】愾我寤嘆【見上】念彼京師【六脂】

芃芃黍苗【四宵】陰雨膏【六豪三十七號二韻】之四國有王郇伯勞【六豪三十七號二韻】之

下泉四章章四句

曹國四篇十五章六十八句

豳

七月流火【古音毀考火字詩凡四見左傳一見並同後人誤入三十四果韻】九月授衣【八微】一之日觱發【十月】二之日栗烈【十七薛】無衣無褐【十二曷】何以卒嵗【十三祭】三之日於耜【六止】四之日舉趾【六止】同我婦子【六止】饁彼南畆【滿以反】田畯至喜【六止此章以平上以去入通爲一韻亦可通一章爲一韻】

七月流火【見上】九月授衣【見上】春日載陽【十陽】有鳴倉庚【古音岡考庚字詩凡二見並同今十二庚與平生等字混爲一韻】女執懿筐【十陽】遵彼防行【戶郎反】爰求柔桑【十一唐】春日遲遲【六脂】采蘩祁祁【六脂】女心傷悲【六脂】殆及公子同歸【八防】

七月流火【見上】八月萑葦【七尾】蠶月條桑【十一唐】取彼斧斨【十陽】以伐逺揚【十陽】猗彼女桑【見上】七月鳴防【二十三錫】八月載績【二十三錫】載載黃【十一唐】我朱孔陽【十陽】爲公子裳【十陽】

四月秀葽【四宵】五月鳴蜩【三蕭】八月其獲【十九鐸】十月隕萚【十九鐸】一之日於貉【十九鐸】取彼狐貍【七之】爲公子裘【渠之反】二之日其同【一東】載纘武功【一東】言私其豵【一東】獻豜於公【一東】

五月斯螽動股【十姥】六月莎雞振羽【九麌】七月在野【神與反】八月在宇【九麌】九月在戶【十姥】十月蟋蟀入我牀下【音戶】穹窒燻鼠【八語】塞向墐戶【見上】嗟我婦子曰爲攺嵗入此室處【八語】

六月食郁及薁【一屋】七月亨葵及菽【一屋轉上聲則薁音懊菽音少與下棗稻酒壽爲一韻】八月剝棗【三十二晧】十月獲稻【三十二晧】爲此春酒【四十四有】以介眉壽【四十四有】七月食【音孤】八月斷壺【十一模】九月叔苴【九魚】采荼薪樗【九魚】食我農夫【十虞】

九月築場圃【十姥】十月納禾稼【古音古考稼字詩凡二見並同後人混入四十禡韻】黍稷重穋禾麻菽麥【穋麥二字非韻李因篤曰二句不入韻以下句夫字爲韻與圃稼協】嗟我農夫【十一模】我稼旣同【一東】上入執宮功【一東】晝爾於茅宵爾索綯【六豪】亟其乘屋【一屋】其始播百谷【一屋此章以平上通爲一韻】

二之日鑿冰衝衝【一東】三之日納於淩陰【二十一侵侵韻字與東同用者三見此章之陰蕩首章之諶云漢二章之臨易四見屯比恆象傳之禽深艮象傳之心若此者蓋出於方音耳宋吳棫韻補陰於容切引太經日飛懸陰萬物融融】四之日其蚤【三十二晧】獻羔祭韭【四十四有】九月肅霜【十陽】十月滌場【十陽】朋酒斯饗【三十六養】曰殺羔羊【十陽】躋彼公堂【十一唐】稱彼兕觥【音光】萬壽無疆【十陽此章以平上通爲一韻】

七月八章章十一句

防鴞防鴞旣取我子【六止】無毀我室【五質】恩【二十四痕】斯勤【二十一殷】斯鬻子之閔【十六軫】斯【此章以上入以平上通爲一韻】

迨天之未陰雨【九麌】徹彼桑土【十姥】綢繆牖戶【十姥】今女下民或敢侮予【九魚八語二韻】

予手拮據【九魚】予所捋荼【十一模】予所蓄租【十一模】予口卒瘏【十一模】曰予未有室家【音姑】

予羽譙譙【四宵】予尾翛翛【三蕭】予室翹翹【四宵】風雨所漂搖【四宵】予維音嘵嘵【三蕭】

防鴞四章章五句

我䢐東山慆慆不歸【八防顧夢麟曰首章歸字隔二句與下歸悲衣枚協如生民三章之例次章以下則因首章而以獨韻起調古樂府及唐宋人詩餘長調亦有獨韻起者】我來自東【一東】零雨其蒙【一東】我東曰歸【見上】我心西悲【六脂】制彼裳衣【八防】勿士行枚【十五灰】蜎蜎者蠋【三燭轉音主】烝在桑野【神與反】惇彼獨宿亦在車下【音戶此章以上入通爲一韻】

我䢐東山慆慆不歸我來自東【見上】零雨其蒙【見上】果臝之實【五質與室協】亦施其宇【九麌】伊威在室【五質】蠨蛸在戶【十姥】町畽鹿場【十陽】熠燿宵行【戶郎反】不可畏【八未】也伊可懷【十四皆】也【此章以平去通爲一韻】

我䢐東山慆慆不歸我來自東【見上】零雨其蒙【見上】鸛鳴於垤【十六屑】婦嘆於室【五質】灑埽穹窒【五質十六屑二韻】我徵聿至【六至】有惇苦蒸在栗薪【十七眞】自我不見於今三年【一先此章以去入通爲一韻】

我䢐東山慆慆不歸我來自東【見上】零雨其蒙【見上】倉庚於飛【八防與歸協】熠燿其羽【九麌】之子於歸【見上】皇駮其馬【音姥】親結其縭【古音羅後人誤入五支韻】九十其儀【音俄】其新孔嘉【九麻】其舊如之何【七歌李因篤曰二章以下麟士以爲獨韻起調然二章之實室三章之垤室窒至四章之飛歸皆與上歸字相應是未嘗無韻也】

東山四章章十二句

旣破我斧又缺我斨【十陽】周公東徵四國是皇【十一唐】哀我人斯亦孔之將【十陽】

旣破我斧又缺我錡【古音渠禾反後人誤入五支韻】周公東徵四國是吪【八戈】哀我人斯亦孔之嘉【九麻】

旣破我斧又缺我銶【十八尢】周公東徵四國是遒【十八尢】哀我人斯亦孔之休【十八尢】

破斧三章章六句

伐柯如何【七歌與下何協】匪斧不克【二十五徳】取妻如何【見上】匪媒不得【二十五徳】

伐柯伐柯其則不遠【二十阮】我遘之子籩豆有踐【二十八狝】

伐柯二章章四句

九罭之魚鱒魴【十陽】我覯之子衮衣繡裳【十陽】

鴻飛遵渚【八語】公歸無所【八語】於女信處【八語】

鴻飛遵陸【一屋】公歸不復【一屋】於女信宿【一屋】

是以有衮衣【八防】兮無以我公歸【八防】兮無使我心悲【六脂】兮

九罭四章一章四句三章章三句

狼跋其胡【十一模與膚協】載疐其尾【七尾】公孫碩膚【十虞】赤舄幾幾【五防】

狼疐其尾載跋其胡【見上】公孫碩膚【見上】徳音不瑕【古音胡考瑕字詩一見左傳二見並同後人誤入九麻韻】

狼跋二章章四句

豳國七篇二十七章二百三句

詩本音卷四﹤經部﹐小學類﹐韻書之屬﹐詩本音﹥

欽定四庫全書

詩本音卷五

昆山顧炎武撰小雅

呦呦鹿鳴【十二庚】食野之蘋【十二庚】我有嘉賔鼓瑟吹笙【十二庚】吹笙鼓簧【十一唐】承筐是將【十陽】人之好我示我周行【戶郎反蘋字從平笙字從生徧考三代秦漢之書凡鳴平生字無入陽唐韻者知此章自吹笙鼓簧以下別爲一韻烈祖之詩亦然自黃耉無疆以下別爲一韻集傳葉音皆非】

呦呦鹿鳴食野之蒿【六豪】我有嘉賔徳音孔昭【四宵】視民不恌【三蕭】君子是則是效【三十六效】我有防酒嘉賔式燕以敖【六豪此章以平去通爲一韻】

呦呦鹿鳴食野之芩【二十一侵】我有嘉賔鼓瑟鼓琴【二十一侵】鼓瑟鼓琴【見上】和樂且湛【二十二覃】我有防酒以燕樂嘉賔之心【二十一侵】

鹿鳴三章章八句

四牡騑騑【八防】周道倭遲【六脂】豈不懷歸【八防】王事靡盬我心傷悲【六脂】

四牡騑騑【見上與歸協】嘽嘽駱馬【音姥】豈不懷歸【見上】王事靡盬【十姥】不遑啟處【八語】

翩翩者鵻載飛載下【音戶】集於苞栩【九麌】王事靡盬【見上】不遑將父【九麌】

翩翩者鵻載飛載止【六止】集於苞杞【六止】王事靡盬不遑將母【滿以反】

駕彼四駱載驟駸駸【二十一侵】豈不懷歸是用作歌將母來諗【四十七寢此章以平上通爲一韻】

四牡五章章五句

皇皇者華【音敷與夫協】於彼原隰【二十六緝】駪駪徵夫【十虞】毎懷靡及【二十六緝】

我馬維駒【十虞】六轡如濡【十虞】載馳載驅【十虞】周爰咨諏【十虞】

我馬維騏【七之】六轡如絲【七之】載馳載驅周爰咨謀【音媒】

我馬維駱【十九鐸】六轡沃若【十八藥】載馳載驅周爰咨度【十九鐸】

我馬維駰【十七眞】六轡旣均【十八諄】載馳載驅周爰咨詢【十八諄】

皇皇者華五章章四句

常棣之華鄂不韡韡【七尾】凡今之人莫如兄弟【十一薺】死喪之威【八防】兄弟孔懷【十四皆】原隰裒【古音蒲牟反後人混入十九侯韻】矣兄弟求【十八尢】矣

脊令在原【二十二元】兄弟急難【二十五寒二十八翰二韻按此患難之難而讀爲平聲後周庾信哀江南賦本無情於急難正用此作平聲】每有良朋況也永嘆【二十五寒二十八翰二韻】

兄弟鬩於墻外禦其務【春秋左氏傳作侮九麌】每有良朋烝也無戎【考戎字詩凡四見旄丘三章與東同韻出車五章與虫螽忡韻此章則與務韻常武首章與父祖韻疑古戎字有汝音故又訓爲汝民勞崧髙烝民韓奕箋並云戎猶汝也元熊朋來醜經說曰此詩外禦其務當以左傳侮字爲據烝也無戎與常武以修我戎並當音汝崧髙戎有良翰卽汝有良翰民勞戎𨿽小子卽汝𨿽小子可見古者戎汝同音吳氏攺務音蒙而不顧左傳引詩之文失之矣】

喪亂旣平【十二庚】旣安且寧【十五靑】𨿽有兄弟不如友生【十二庚】

儐爾籩豆【古音田故反考豆字詩凡二見並同後人混入五十候韻】飲酒之飫【九禦】兄弟旣具【十遇】和樂且孺【十遇】

妻子好合【二十七合】如鼓瑟琴【二十一侵】兄弟旣翕【二十六緝】和樂且湛【二十二覃合與翕琴與湛各以平入相協亦可通爲一韻】

宜爾室家【音姑】樂爾妻帑【十一模】是究是圖【十一模】亶其然乎【十一模】

常棣八章章四句

伐木丁丁【十三耕】鳥鳴嚶嚶【十三耕】出自幽谷【一屋】遷於喬木【一屋】嚶其鳴【十二庚】矣求其友聲【十四淸】相彼鳥矣猶求友聲【見上】矧伊人矣不求友生【十二庚】神之聴【十五靑】之終和且平【十二庚】

伐木許許【十姥】釃酒有藇【八語】旣有肥羜【八語】以速諸父【九麌】寧適不來防我弗顧【十一暮】於粲灑埽【三十二晧】陳饋八簋【音九】旣有肥牡【莫九反】以速諸舅【四十四有】寧適不來防我有咎【四十四有此章以上去通爲一韻】

伐木於阪【二十阮】釃酒有衍【二十八狝】籩豆有踐【二十八狝】兄弟無逺【二十阮】民之失徳幹餱以愆【二仙】有酒湑【八語】我無酒酤【十一模】我坎坎鼓【十姥】我蹲蹲舞【九麌】我迨我暇【古音豫考暇字詩凡三見並同後人混入四十禡韻】矣飲此湑【見上】矣【此章以平上以平上去通爲一韻】

伐木三章章十二句

天保定爾亦孔之固【十一暮】俾爾單厚【古音戶考厚字詩凡三見楚辭一見並同後人誤分四十五厚韻】何福不除【九魚九禦二韻】俾爾多益以莫不庶【九禦此章以上去通爲一韻】

天保定爾俾爾戩谷【一屋】罄無不宜受天百祿【一屋】降爾遐福維日不足【三燭福字不入韻】

天保定爾以莫不興【十六蒸】如山如阜如岡如陵【十六蒸】如川之方至以莫不增【十七登】

吉蠲爲饎是用孝享【三十六養】禴祠烝嘗【十陽】於公先王【十陽】君曰卜爾萬壽無疆【十陽此章以平上通爲一韻】

神之弔矣詒爾多福【古音方墨反考福字詩凡十六見書三見易五見儀禮二見禮記二見考工記一見並同後人誤入一屋韻】民之質矣日用飲食【二十四職】羣黎百姓徧爲爾徳【二十五徳】

如月之恆【十七登】如日之升【十六蒸】如南山之壽【四十四有四十九宥二韻與茂協】不騫不崩【十七登】如松柏之茂【音髦】無不爾或承【十六蒸】

天保六章章六句

采薇【八防與歸協】采薇【見上】薇亦作【十一暮十九鐸二韻】止曰歸【八防】曰歸【見上】嵗亦莫【十一暮十九鐸二韻按作莫與下文二故字爲韻則並當從去聲】止靡室靡家【音姑與居協】玁狁之故【十一暮】不遑啟居【九魚】玁狁之故【見上家居二字自爲韻亦可通上下爲一韻】

采薇【見上】采薇【見上】薇亦柔【十八尢】止曰歸【見上】曰歸【見上】心亦憂【十八尢】止憂心烈烈【十七薛】載饑載渇【十二曷】我戍未定【四十六徑】靡使歸聘【四十五勁】

采薇【見上】采薇【見上】薇亦剛【十一唐】止曰歸【見上】曰歸【見上】嵗亦陽【十陽】止王事靡盬【十姥】不遑啟處【八語】憂心孔疚【古音幾考疚字詩凡五見並同後人混入四十九宥韻】我行不來【十六咍此章以平上通爲一韻】

彼爾維何【七歌與下何協】維常之華【音敷】彼路斯何【見上】君子之車【九魚】戎車旣駕四牡業業【三十三業】豈敢定居一月三捷【二十九葉】

駕彼四牡四牡騤騤【六脂】君子所依【八防】小人所腓【八防】四牡翼翼【二十四職】象弭魚服【蒲北反】豈不日戒【十六怪按戒字古有入音常武首章與國韻易震象傳與得韻並音紀力反楚辭九章惜往日亦與得韻】玁狁孔棘【二十四職此章以去入通爲一韻】

昔我往矣楊栁依依【八防】今我來思雨雪霏霏【八防】行道遲遲【六脂】載渇載饑【六脂】我心傷悲【六脂】莫知我哀【十六咍】

采薇六章章八句

我出我車於彼牧【古音墨考牧字詩一見易一見楚辭一見並同後人誤入一屋韻

轉音枚】矣自天子所謂我來【十六咍】矣召彼僕夫謂之載【十九代轉音哉】矣王事多難維其棘【二十四職轉音紀其反】矣【此章以平去入通爲一韻】我出我車於彼郊【五肴】矣設此旐【三十小】矣建彼旄【六豪】矣彼旟旐斯胡不斾斾【十四泰】憂心悄悄【三十小】僕夫況瘁【六至此章以平上通爲一韻】

王命南仲往城於方【十陽】出車彭彭【音旁】旂旐央央【十陽】天子命我城彼朔方【見上】赫赫南仲玁狁於襄【十陽】昔我往矣黍稷方華【音敷】今我來思雨雪載塗【十一模】王事多難不遑啟居【九魚】豈不懷歸畏此簡書【九魚】喓喓艸虫【一東】趯趯阜螽【一東】未見君子【六止與下子協】憂心忡忡【一東】旣見君子【見上】我心則降【戶工反】赫赫南仲【一送】薄伐西戎【一東此章以平去通爲一韻】

春日遲遲【六脂】卉木萋萋【十二齊】倉庚喈喈【十四皆】采蘩祁祁【六脂】執訊獲醜薄言還歸【八防】赫赫南仲玁狁於夷【六脂】

出車六章章八句

有杕之杜【十姥與盬協】有睆其實【五質】王事靡盬【十姥】繼嗣我日【五質】日月陽【十陽】止女心傷【十陽】止徵夫遑【十一唐】止

有杕之杜【見上】其葉萋萋【十二齊】王事靡盬【見上】我心傷悲【六脂】卉木萋【見上】止女心悲【見上】止徵夫歸【八防】止陟彼北山言采其杞【六止】王事靡盬憂我父母【滿以反】檀車幝幝【二十八銑】四牡痯痯【二十四緩】徵夫不逺【二十阮】

匪載匪來【十六咍】憂心孔疚【音幾】期逝不至【六至】而多爲卹【六術】卜筮偕【十四皆】止防言近【古音記崧髙箋曰近辭也聲如彼記之予之記古近字多與幾同後人誤入十九隠二十四焮韻】止徵夫邇【四紙】止【此章以平上去入通爲一韻】

杕杜四章章七句

南陔

鹿鳴之什十篇一篇無辭凡四十六章二百九十七句

白華

華黍

魚麗於罶【四十四有與酒協】鱨鯊【九麻】君子有酒【四十四有】防且多【七歌】

魚麗於罶【見上】魴鱧【十一薺】君子有酒【見上】多且防【五防】魚麗於罶【見上】鰋鯉【六止】君子有酒【見上】防且有【音以】物其多【見上】矣維其嘉【九麻】矣

物其防【見上】矣維其偕【十四皆】矣【此章以平上通爲一韻】

物其有【見上】矣維其時【七之】矣【此章以平上通爲一韻】

魚麗六章三章章四句三章章二句

由庚

南有嘉魚烝然罩罩【三十六效】君子有酒嘉賔式燕以樂【三十六效】

南有嘉魚烝然汕汕【三十諌】君子有酒嘉賔式燕以衎【二十八翰】

南有樛木甘瓠累【六脂】之君子有酒嘉賔式燕綏【六脂】之

翩翩者鵻【六脂】烝然來【十六咍】思君子有酒嘉賔式燕又【古音肄考又字詩凡四見並同後人混入四十九宥韻】思【此章以平去通爲一韻】

南有嘉魚四章章四句

崇丘

南山有臺【十六咍】北山有萊【十六咍】樂只君子【六止與下子協】邦家之基【七之】樂只君子【見上】萬壽無期【七之此章亦可以平上通爲一韻】南山有桑【十一唐】北山有楊【十陽】樂只君子【見上】邦家之光【十一唐】樂只君子【見上】萬壽無疆【十陽】

南山有杞【六止】北山有李【六止】樂只君子【見上】民之父母【滿以反】樂只君子【見上】徳音不已【六止】

南山有栲【三十二晧】北山有杻【四十四有】樂只君子【見上】遐不眉壽【四十四有四十九宥二韻】樂只君子【見上】徳音是茂【音髦】

南山有枸【九麌】北山有楰【九麌】樂只君子【見上】遐不黃耉【古音矩考耉字詩凡二見並同後人混入四十五厚韻】樂只君子【見上】保艾爾後【音戶】

南山有臺五章章六句

由儀

蓼彼蕭斯零露湑【八語】兮旣見君子我心寫【古音湑考寫字詩凡三見並同後人混入三十五馬韻】兮燕笑語【八語】兮是以有譽處【八語】兮

蓼彼蕭斯零露瀼瀼【十陽三十六養二韻】旣見君子爲龍爲光【十一唐】其徳不爽【三十六養】壽考不忘【十陽此章以平上通爲一韻】

蓼彼蕭斯零露泥泥【十一薺】旣見君子【六止】孔燕豈弟【十一薺十二霽二韻】宜兄宜弟【見上】令徳壽豈【十五海】

蓼彼蕭斯零露濃濃【三鐘】旣見君子鞗革衝衝【一東】和鸞雝雝【三鐘】萬福攸同【一東】

蓼蕭四章章六句

湛湛露斯【五支】匪陽不晞【八防】厭厭夜飲不醉無歸【八防】

湛湛露斯在彼丰艸【三十二晧】厭厭夜飲在宗載考【三十二皓】湛湛露斯在彼杞棘【二十四職】顯允君子莫不令徳【二十五徳】其桐其椅【古音於戈反後人誤入五支韻】其實離離【音羅】豈弟君子莫不令儀【音俄】

湛露四章章四句

白華之什十篇五篇無辭凡二十三章百四句

彤弓弨兮受言藏【十一唐】之我有嘉賔中心貺【四十一漾】之鐘鼓旣設一朝饗【三十六養】之【此章以平上去通爲一韻】

彤弓弨兮受言載【十九代】之我有嘉賔中心喜【六止】之鐘鼓旣設一朝右【音以】之【此章以上去通爲一韻】

彤弓弨【四宵】兮受言櫜【六豪】之我有嘉賔中心好【三十七號】之鐘鼓旣設一朝醻【十八尢】之【此章以平去通爲一韻】

彤弓三章章六句

菁菁者莪【七歌】在彼中阿【七歌】旣見君子樂且有儀【音俄】

菁菁者莪在彼中沚【六止】旣見君子【六止】我心則喜【六止】

菁菁者莪在彼中陵【十六蒸】旣見君子錫我百朋【十七登】泛泛楊舟【十八尢】載沈載浮【十八尢】旣見君子我心則休【十八尢】

菁菁者莪四章章四句

六月棲棲【十二齊與騤協】戎車旣飭【二十四職】四牡騤騤【六脂】載是常服【蒲北反】玁狁孔熾我是用急【二十六緝急字非韻鹽鐵論引此作我是用戒當從之說見采薇】王於出徵以匡王國【二十五徳此章亦可通爲一韻】比物四驪閒之維則【二十五徳】維此六月旣成我服【蒲北反】我服旣成【十四淸與徵協】於三十里【六止】王於出徵【十四淸】以佐天子【六止此章亦可以上入通爲一韻】

四牡修廣其大有顒【三鐘】薄伐玁狁以奏膚公【一東】有嚴有翼【二十四職】共武之服【蒲北反】共武之服【見上】以定王國【二十五徳】

玁狁匪茹【八語】整居焦獲【十一暮】侵鎬及方【十陽】至於涇陽【十陽】織文鳥章【十陽】白斾央央【十陽】元戎十乘以先啟行【戶郎反此章以上去通爲一韻】

戎車旣安【二十五寒】如輊如軒【二十二元】四牡旣佶旣佶且閒【二十八山】薄伐玁狁至於大原【二十二元】文武吉甫萬邦爲憲【二十五願此章以平去通爲一韻】

吉甫燕喜【六止】旣多受祉【六止】來歸自鎬我行永久【音幾】飲禦諸友【音以】炰鼈膾鯉【六止】侯誰在矣【六止】張仲孝友【見上】

六月六章章八句

薄言采芑【六止】於彼新田【一先與千協】於此葘畆【滿以反】方叔蒞止【六止】其車三千【一先】師幹之試【七志】方叔率止【見上】乘其四騏四騏翼翼【二十四職】路車有奭【二十四職】簟茀魚服【蒲北反】鉤膺鞗革【音棘此章以上去通爲一韻亦可通下文入聲爲一韻】

薄言采芑【見上】於彼新田【見上】於此中鄕【十陽與央衡瑲皇珩協】方叔蒞止【見上】其車三千【見上】旂旐央央【十陽】方叔率止【見上】約軝錯衡【古音戶郎反考衡字詩凡五見並同後人混入十二庚韻】八鸞瑲瑲【十陽】服其命服朱芾斯皇【十一唐】有瑲蔥珩【古音戶郎反後人混入十二庚韻】

鴥彼飛隼【古音之水反考隼字詩凡二見並同與止協後人誤入十七準韻】其飛戾天【一先與千協】亦集爰止【六止】方叔蒞止【見上】其車三千【見上】師幹之試【見上】方叔率止【見上】鉦人伐鼓【十姥】陳師鞠旅【八語】顯允方叔伐鼓淵淵【一先】振旅闐闐【一先】蠢爾蠻荊大邦爲讎【十八尢】方叔元老【三十二晧】克壯其猶【十八尢】方叔率止執訊獲醜【四十四有】戎車嘽嘽【二十五寒】嘽嘽焞焞【二十三魂釋文焞吐雷反又他屯反本又作啍按漢書韋成傳引此作燀燀推推顏師古讀吐雷反後人遂並焞字讀爲吐雷反梁簡文帝金錞賦揮秦箏之慷慨伐晉鼓之嘽啍與諧才徊杯來爲韻則從口作啍亦音吐雷反今按嘽焞自爲一韻雷威自爲一韻未嘗不可何必攺經文以就史傳況從火之焞見於左傳僖五年從口之啍見於大車並音他屯反不當讀爲吐雷反也】如霆如雷【十五灰】顯允方叔徵伐玁狁蠻荊來威【八防此章以平上通爲一韻】

采芑四章章十二句

我車旣攻【一東】我馬旣同【一東】四牡龎龎【古音龍後人分四江韻】駕言䢐東【一東】

田車旣好【三十二晧】四牡孔阜【四十四有】東有甫艸【三十二晧】駕言行狩【四十九宥此章以上去通爲一韻】

之子於苗【四宵】選徒囂囂【四宵六豪二韻】建旐設旄【六豪】搏獸於敖【六豪】

駕彼四牡四牡奕奕【二十二昔】赤芾金舄【二十二昔】防同有繹【二十二昔】

決拾旣佽【六至與柴協】弓矢旣調【三蕭】射夫旣同【一東調字非韻宋吳棫韻補讀調爲同引楚辭離騷勉陞降以上下兮求榘矱之所同湯禹嚴而求合兮摰咎繇而能調爲證朱子從之】助我舉柴【說文作防漢張衡西京賦收禽舉胔從肉作胔五寘此章首尾爲一韻中二句爲一韻蓋詩之變體周頌思文后稷克配彼天立我烝民莫匪爾極稷與極爲韻天與民爲韻儀禮士昬禮往迎爾相承我宗事朂帥以敬先妣之嗣若則有常相與常爲韻事與嗣爲韻楚辭天問雄虺九首儵忽焉在何所不死長人何守首與守爲韻在與死爲韻宋玉風賦被麗披離衝孔動楗防渙粲爛離散轉移離與移爲韻楗與爛爲韻漢安世房中歌安其所樂終產樂終產世繼緒所與緒爲韻二產爲韻皆同此例或疑中二句無韻但以佽柴爲韻】

四黃旣駕【四十禡】兩驂不猗【於戈反】不失其馳【古音陀考馳字詩凡二見楚辭二見並同後人誤入五支韻】捨矢如破【三十九過此章以平去通爲一韻】

蕭蕭馬鳴【十二庚】悠悠斾旌【十四淸】徒禦不驚【十二庚】大庖不盈【十四淸】

之子於徵【十四淸】有聞無聲【十四淸】允矣君子展也大成【十四淸】

車攻八章章四句

吉日維戊【古音髦後人誤入五十候韻】旣伯旣禱【三十二晧】田車旣好【三十二晧】四牡孔阜【四十四有】升彼大阜【見上】從其羣醜【四十四有此章以上去通爲一韻】

吉日庚午【十姥】旣差我馬【音姥】獸之所同【一東與從協】麀鹿麌麌【九麌】漆沮之從【三鐘】天子之所【八語】

瞻彼中原其祁孔有【音以】儦儦俟俟【六止】或羣或友【音以】悉率左右【音以】以燕天子【六止】

旣張我弓旣挾我矢【五防】發彼小豝殪此大兕【五防】以禦賔客且以酌醴【十一薺】

吉日四章章六句

鴻鴈於飛肅肅其羽【九麌】之子於徵劬勞於野【神與反】爰及矜人哀此鰥寡【古音古考寡字詩凡三見易一見並同後人混入三十五馬韻】鴻鴈於飛集於中澤【二十陌】之子於垣百堵皆作【十九鐸】𨿽則劬勞其究安宅【二十陌】

鴻鴈於飛哀鳴嗸嗸【六豪】維此哲人【十七眞與下人協】謂我劬勞【六豪】維彼愚人【見上】謂我宣驕【四宵】

鴻鴈三章章六句

夜如何其夜未央【十陽】庭燎之光【十一唐】君子至止鸞聲將將【十陽】

夜如何其夜未艾【十四泰】庭燎晢晢【十二霽】君子至止鸞聲噦噦【十四泰】

夜如何其夜鄕晨【十七眞】庭燎有煇【二十三魂】君子至止言觀其旂【古音芹考旂字詩凡三見左傳一見並同後人誤入八防韻】

庭燎三章章五句

沔彼流水【五防】朝宗於海【十五海】鴥彼飛隼【之水反】載飛載止【六止】嗟我兄弟【十一薺】邦人諸友【音以】莫肯念亂誰無父母【滿以反】

沔彼流水【見上與隼協】其流湯湯【十陽】鴥彼飛隼【見上】載飛載揚【十陽】念彼不迹載起載行【戶郎反】心之憂矣不可弭忘【十陽】

鴥彼飛隼率彼中陵【十六蒸】民之訛言寧莫之懲【十六蒸】我友敬矣讒言其興【十六蒸】

沔水三章二章章八句一章六句

鶴鳴於九臯聲聞於野【神與反】魚濳在淵或在於渚【八語】樂彼之園【二十二元】爰有樹檀【二十五寒】其下維萚【十九鐸】他山之石【二十二昔】可以爲錯【十九鐸】

鶴鳴於九臯聲聞於天【一先】魚在於渚或濳在淵【一先】樂彼之園【見上】爰有樹檀【見上】其下維谷【一屋】他山之石可以攻玉【三燭】

鶴鳴二章章九句

彤弓之什十篇四十章二百五十九句

詩本音卷五

欽定四庫全書

詩本音卷六

昆山顧炎武撰小雅

祈父【九麌】予王之爪牙【音吾】胡轉予於卹靡所止居【九魚此章以平上通爲一韻】

祈父予王之爪士【六止】胡轉予於卹靡所厎止【六止嚴氏詩緝曰厎傳曰厎至也今本作底】

祈父亶不聰【一東】胡轉予於卹有母之尸饔【三鐘】

祈父三章章四句

皎皎白駒食我場苗【四宵】縶之維之以永今朝【四宵】所謂伊人於焉逍遙【四宵】

皎皎白駒食我場藿【十九鐸】縶之維之以永今夕【二十二昔】所謂伊人於焉嘉客【二十陌】

皎皎白駒【十虞與侯協】賁然來思【七之】爾公爾侯【音胡】逸豫無期【七之】愼爾優遊勉爾遁思【見上】

皎皎白駒在彼空谷【一屋】生芻一束【三燭】其人如玉【三燭】毋金玉爾音【二十一侵】而有遐心【二十一侵】

白駒四章章六句

黃鳥黃鳥無集於谷【一屋】無啄我粟【三燭】此邦之人不我肯谷【一屋上谷從木下谷從禾】言旋言歸復我邦族【一屋】黃鳥黃鳥無集於桑【十一唐】無啄我粱【十陽】此邦之人不可與明【彌郎反】言旋言歸復我諸兄【虛王反】

黃鳥黃鳥無集於栩【九麌】無啄我黍【八語】此邦之人不可與處【八語】言旋言歸復我諸父【九麌】

黃鳥三章章七句

我行其野【神與反】蔽芾其樗【九魚】昬姻之故【十一暮】言就爾居【九魚】爾不我畜復我邦家【音姑此章以平上去通爲一韻】

我行其野【見上與故協】言采其蓫【一屋】昬姻之故【見上】言就爾宿【一屋】爾不我畜【一屋】言歸思復【一屋此章以上去通爲一韻】我行其野言采其葍【古音方墨反後人誤入一屋韻】不思舊姻求爾新特【二十五徳今本誤作求我依唐石經及國子監注疏本攺正】成不以富【古音方二反考富字詩凡五見易二見並同後人混入四十九宥韻今本成作誠依唐石經及國子監注疏本攺正箋曰室家成事】亦只以異【七志此章亦可以去入通爲一韻】

我行其野三章章六句

秩秩斯幹【二十五寒】幽幽南山【二十八山】如竹苞【五肴】矣如松茂【音髦】矣兄及弟矣式相好【三十二晧】矣無相猶【十八尢】矣【此章以平上去通爲一韻】

似續妣祖【十姥】築室百堵【十姥】西南其戶【十姥】爰居爰處【八語】爰笑爰語【八語】

約之閣閣【十九鐸】椓之橐橐【十九鐸】風雨攸除【九魚九禦二韻】鳥鼠攸去【八語九禦二韻】君子攸芋【十虞十遇二韻此章亦可以平去入通爲一韻】如跂斯翼【二十四職】如矢斯棘【二十四職】如鳥斯革【音棘】如翚斯飛【八防】君子攸躋【十二齊此章亦可以平入通爲一韻】

殖殖其庭【十五靑】有覺其楹【十四淸】噲噲其正【十四淸】噦噦其冥【十五靑】君子攸寧【十五靑】

下莞上簟【五十一忝】乃安斯寢【四十七寢】乃寢乃興【十六蒸】乃占我夢【莫滕反】吉夢維何【七歌】維熊維羆【古音波考羆字詩凡二見並同後人誤入五支韻】維虺維蛇【音陀】

大人占之維熊維羆【見上】男子之祥【十陽】維虺維蛇【見上】女子之祥【見上二祥字自爲韻】

乃生男子載寢之牀【十陽】載衣之裳【十陽】載弄之璋【十陽】其泣喤喤【古音皇考喤字詩凡二見並同後人混入十二庚韻】朱芾斯皇【十一唐】室家君王【十陽】

乃生女子載寢之地【古音陀考地字詩一見易一見楚辭二見並同後人誤入六至韻】載衣之裼載弄之瓦【三十五馬】無非無儀【音俄】惟酒食是議【古音魚賀反考議字詩凡二見並同後人誤入五寘韻】無父母詒罹【音羅裼字不入韻此章以平上去通爲一韻】

斯幹九章四章章七句五章章五句

誰謂爾無羊三百維羣【二十文】誰謂爾無牛九十其犉【十八諄】爾羊來思【七之與下思協】其角濈濈【二十六緝】爾牛來思【見上】其耳濕濕【二十六緝】

或降於阿【七歌】或飲於池【音陀】或寢或訛【八戈】爾牧來思何蓑何笠或負其餱【古音胡說見載馳】三十維物爾牲則具【十遇此章以平去通爲一韻】

爾牧來思以薪以蒸【十六蒸】以雌以雄【古音於陵反考雄字詩凡二見左傳一見楚辭一見並同後人誤入一東韻】爾羊來思矜矜兢兢【十六蒸】不騫不崩【十七登】麾之以肱【十七登】畢來旣升【十六蒸】

牧人乃夢眾維魚【九魚】矣旐維旟【九魚】矣大人占之眾維魚【見上】矣實維丰年【一先】旐維旟【見上】矣室家溱溱【十九臻】

無羊四章章八句

節彼南山維石巖巖【二十七銜】赫赫師尹民具爾瞻【二十四鹽】憂心如惔【二十三談】不敢戲談【二十三談】國旣卒斬【五十三豏】何用不監【二十七銜此章以平上通爲一韻】

節彼南山有實其猗【於戈反】赫赫師尹不平謂何【七歌】天方薦瘥【七歌】喪亂多【七歌】民言無嘉【九麻】防莫懲嗟【九麻】

尹氏大師【六脂】維周之氐【十二齊】秉國之均四方是維【六脂】天子是毗【六脂】俾民不迷【十二齊】不弔昊天不宜空我師【見上】

弗躬弗親【十七眞】庶民弗信【二十一震】弗問弗仕【六止】勿罔君子【六止】式夷式已【六止】無小人殆【十五海】瑣瑣姻亞則無膴仕【見上此章以平去通爲一韻】

昊天不傭【三鐘】降此鞠訩【三鐘】昊天不惠【十二霽】降此大戾【十二霽】君子如屆【十六怪】俾民心闋【十六屑】君子如夷【六脂】惡怒是違【八防此章以平去入通爲一韻】

不弔昊天亂靡有定【四十六徑】式月斯生【十二庚】俾民不寧【十五靑】憂心如酲【十四淸】誰秉國成【十四淸】不自爲政【四十五勁】卒勞百姓【四十五勁此章以平去通爲一韻】

駕彼四牡四牡項領【四十靜】我瞻四方蹙蹙靡所騁【四十靜】方茂爾惡【十九鐸與懌協】相爾矛【十八尢】矣旣夷旣懌【二十二昔】如相醻【十八尢】矣

昊天不平【十二庚】我王不寧【十五靑】不懲其心覆怨其正【十四淸四十五勁二韻】

家父作誦【三用】以究王訩【三鐘】式訛爾心以畜萬邦【古音博工反考邦字詩凡十見書二見易七見禮記一見並同後人分四江韻此章以平去通爲一韻】節南山十章六章章八句四章章四句

正月繁霜【十陽】我心憂傷【十陽】民之訛言亦孔之將【十陽】念我獨兮憂心京京【音疆】哀我小心癙憂以癢【十陽】父母生我胡俾我瘉【十虞九麌二韻】不自我先不自我後【音戶】好言自口【古音苦考口字詩凡二見左傳一見並同後人混入四十五厚韻】莠言自口【見上】憂心愈愈【九麌】是以有侮【九麌】

憂心惸惸念我無祿【一屋】民之無辜並其臣僕【一屋】哀我人斯於何從祿【見上】瞻烏爰止於誰之屋【一屋】瞻彼中林侯薪侯蒸【十六蒸】民今方殆視天夢夢【莫滕反】旣克有定靡人弗勝【十六蒸】有皇上帝伊誰云憎【十七登】謂山蓋卑爲岡爲陵【十六蒸】民之訛言寧莫之懲【十六蒸】召彼故老訊之占夢【莫滕反】具曰予聖誰知烏之雌雄【於陵反】謂天蓋髙不敢不局【三燭局不與脊爲韻未詳李因篤曰局轉去聲則音具與下文厚字爲韻厚古音戶】謂地蓋厚不敢不蹐【二十二昔】維號斯言有倫有脊【二十二昔】哀今之人胡爲虺蜴【二十二昔】

瞻彼阪田有菀其特【二十五徳】天之扤我如不我克【二十五徳】彼求我則【二十五徳】如不我得【二十五徳】執我仇仇亦不我力【二十四職】心之憂矣如或結【十六屑】之今玆之正胡然厲【十二霽】矣燎之方揚寧或滅【十七薛】之赫赫宗周褒姒烕【十七薛】之【此章以去入通爲一韻】

終其永懷【十四皆與二載協】又窘陰雨【九麌】其車旣載【十九代】乃棄爾輔【九麌】載輸爾載【見上】將伯助予【九魚八語二韻此章以平去通爲一韻】

無棄爾輔員於爾輻【方墨反】屢顧爾僕不輸爾載【十九代】終逾絕險曾是不意【七志此章以去入通爲一韻】

魚在於沼【三十小】亦匪克樂【三十六效十九鐸二韻】潛𨿽伏矣亦孔之炤【三十五笑】憂心慘慘念國之爲虐【十八藥此章以上去入通爲一韻按此慘字若作懆則與上下俱協說見月出】

彼有防酒【四十四有】又有嘉殽【五肴】洽比其鄰【十七眞】昬姻孔云【二十文】念我獨兮憂心慇慇【二十一殷此章以平上通爲一韻】

佌佌彼有屋【一屋】防防方有谷【一屋】民今之無祿【一屋】天夭是椓【古音啄後人混入四覺韻】哿矣富人哀此惸獨【一屋】正月十三章八章章八句五章章六句

十月之交【五肴】朔日辛夘【三十一巧】日有食之亦孔之醜【四十四有】彼月而防【八防】此日而防【見上】今此下民亦孔之哀【十六咍此章以平上通爲一韻】

日月告凶不用其行【戶郎反】四國無政不用其良【十陽】彼月而食【二十四職與下食協】則維其常【十陽】此日而食【見上】於何不臧【十一唐】

防防震電【三十二霰】不寧不令【古音力震反字有平去二音車鄰平聲此章去聲與電爲韻集傳以葉下文騰崩者非】百川沸騰【十七登】山冢崒崩【十七登】髙岸爲谷深谷爲陵【十六蒸】哀今之人胡憯莫懲【十六蒸】

皇父卿士【六止與宰史氏協】番維司徒【十一模】家伯維宰【十五海今本誤作冢宰依唐石經及國子監注疏本攺正按鄭康成周禮注引此亦作維宰宋史趙師民傳引之亦同】仲允膳夫【十虞】棸子內史【六止】蹶維趣馬【音姥】楀維師氏【四紙】艷妻煽方處【八語此章以平上通爲一韻】

抑此皇父豈曰不時【七之】胡爲我作不卽我謀【音媒】徹我墻屋田卒污萊【十六咍】曰予不戕禮則然矣【六止此章以平上通爲一韻】

皇父孔聖作都於向【四十一漾】擇三有事亶侯多藏【十一唐四十二宕二韻】不憖遺一老俾守我王【十陽四十一漾二韻】擇有車馬以居䢐向【見上】

黽勉從事不敢告勞【六豪】無罪無辜防口囂囂【四宵六豪二韻】下民之孽匪降自天【一先】噂沓背憎職競由人【十七眞】悠悠我裏【六止】亦孔之痗【十八隊】四方有羨我獨居憂【十八尢】民莫不逸我獨不敢休【十八尢】天命不徹【十七薛】我不敢效我友自逸【五質此章以上去通爲一韻】

十月之交八章章八句

浩浩昊天不駿其徳【二十五徳】降喪饑饉斬伐四國【二十五徳】昊天疾威【八防與二罪協今本作旻天鄭氏箋作昊天按此章上文及下章並云昊天則作昊爲是其作旻者因大雅召旻之文而誤也唐石經依鄭作昊】弗慮弗圖【十一模】捨彼有罪【十四賄】旣伏其辜【十一模】若此無罪【見上】淪胥以鋪【十一模此章以平上通爲一韻】

周宗旣滅【十七薛】靡所止戾【十二霽】正大夫離居莫知我勩【六至十三祭二韻】三事大夫莫肯夙夜【音豫】邦君諸侯莫肯朝夕【二十二昔】庶曰式臧覆出爲惡【十一暮十九鐸二韻此章上下俱以去入通爲一韻】

如何昊天【一先】辟言不信【二十一震】如彼行邁則靡所臻【十九臻】凡百君子各敬爾身【十七眞】胡不相畏不畏於天【見上此章以平去通爲一韻】

戎成不退【十八隊】饑成不遂【六至】曾我禦憯憯日瘁【六至】凡百君子莫肯用訊【徐邈音息悴反按此當作誶與墓門同】聴言則答【答字新序漢書皆作對對字入韻】譖言則退【見上】

哀哉不能言【二十二元與下言協】匪舌是出【六至】維躬是瘁【六至】哿矣能言【見上】巧言如流【十八尢】俾躬處休【十八尢】

維曰於仕【六止】孔棘且殆【十五海】云不可使【六止】得罪於天子【六止】亦云可使【見上】怨及朋友【音以】

謂爾遷於王都【十一模】曰予未有室家【音姑】鼠思泣血【十六屑】無言不疾【四質】昔爾出居誰從作爾室【四質】

雨無正七章二章章十句二章章八句三章章六句

祈父之什十篇六十四章四百二十六句

旻天疾威敷於下土【十姥】謀猶回遹何日斯沮【八語】謀臧不從【三鐘】不臧覆用【三用】我視謀猶亦孔之邛【三鐘此章以平去通爲一韻】

潝潝訿訿【四紙】亦孔之哀【十六咍】謀之其臧【十一唐與下臧協】則具是違【八防】謀之不臧【見上】則具是依【八防】我視謀猶伊於胡厎【五防今本作底誤箋曰厎至也此章以平上通爲一韻】

我旣厭不我告猶【十八尢】謀夫孔多是用不集【二十六緝集字非韻宋王應麟詩攷序言朱子從韓詩作是用不就今本仍作集元熊朋來五經說曰詩音舊有九家陸徳明釋文始以已見定爲一家之學詩中慘皆作懆勞心懆兮協照燎紹爲韻我心懆懆協髦爲韻歌以訊之當從歌以誶止是用不集當從是用不就皆以韻爲證釋文猶或字具數音及孫氏直音出而挾菟園冊者並釋文不復考矣】發言盈庭誰敢執其咎【四十四有】如匪行邁謀是用不得於道【三十二晧此章以平上去通爲一韻】

哀哉爲猶匪先民是程【十四淸】匪大猶是經【十五靑】維邇言是聴【十五靑】維邇言是爭【十三耕】如彼築室於道謀是用不潰於成【十四淸】

國𨿽靡止【六止】或聖或否【五防】民𨿽靡膴或哲或謀【音媒】或肅或艾【二十廢】如彼泉流【今本誤作流泉依唐石經及國子監注疏本攺正】無淪胥以敗【十七夬此章以平上去通爲一韻】

不敢暴虎不敢馮河【七歌】人知其一莫知其他【七歌】戰戰兢兢【十六蒸】如臨深淵如履薄冰【十六蒸】

小旻六章三章章八句三章章七句

宛彼鳴鳩翰飛戾天【一先】我心憂傷念昔先人【十七眞】明發不寐有懷二人【見上】

人之齊聖飲酒溫克【二十五徳】彼昬不知【五支】壹醉日富【方二反】各敬爾儀天命不又【音肄此章以平去入通爲一韻】

中原有菽庶民采【十五海】之螟蛉有子【六止】蜾蠃負【古音房以反考負字詩凡二見並同後人混入四十四有韻】之教誨爾子【見上】式谷似【六止】之

題彼脊令載飛載鳴【十二庚】我日斯邁【十七夬與寐協】而月斯徵【十三耕】夙興夜寐【六至】無忝爾所生【十二庚】

交交桑扈【十姥與寡協】率埸啄粟【三燭】哀我塡寡【音古】宜岸宜獄【三燭】握粟出卜【一屋】自何能谷【一屋此章亦可以上入通爲一韻】溫溫恭人如集於木【一屋】惴惴小心如臨於谷【一屋三燭二韻】戰戰兢兢【十六蒸】如履薄冰【十六蒸】

小宛六章章六句

弁彼鸒斯【五支】歸飛提提【五支】民莫不谷我獨於罹【音羅】何辜於天我罪伊何【七歌】心之憂矣云如之何【見上】踧踧周道【三十二晧】鞠爲茂艸【三十二告】我心憂傷惄焉如搗【三十二晧】假寐永嘆維憂用老【三十二晧】心之憂矣疢如疾首【四十四有】維桑與梓【六止】必恭敬止【六止】靡瞻匪父靡依匪母【滿以反】不屬於毛不離於裏【六止】天之生我我辰安在【十五海】菀彼栁斯鳴蜩嘒嘒【十二霽】有漼者淵萑葦淠淠【十三祭】譬彼舟流不知所屆【十六怪】心之憂矣不遑假寐【六止】鹿斯之奔維足伎伎【五支】雉之朝雊尙求其雌【五支】譬彼壊木疾用無枝【五支】心之憂矣寧莫之知【五支】相彼投兔尙或先【一先三十二霰二韻】之行有死人尙或墐【二十一震】之君子秉心惟其忍【十六軫】之心之憂矣涕旣隕【十六軫】之【此章以上去通爲一韻】

君子信防如或醻【十八尢】之君子不惠不舒究【四十九宥】之伐木掎【古音居我反後人誤入四紙韻】矣析薪扡【古音徒可反後人誤入四紙韻】矣捨彼有罪予之佗【七歌】矣【此章以平去以平上通爲一韻】

莫髙匪山【二十八山】莫浚匪泉【二仙】君子無易由言【二十二元】耳屬於垣【二十二元】無逝我梁無發我笱【音矩】我躬不閱遑卹我後【音戶】

小弁八章章八句

悠悠昊天曰父母且【九魚】無罪無辜【十一模】亂如此憮【十一模】昊天已威【八防】予愼無罪【十四賄】昊天泰幠【見上】予愼無辜【見上此章以平上通爲一韻】

亂之初生【十二庚與下生協】僭始旣涵【二十二覃】亂之又生【見上】君子信防【二十六咸】君子如怒【十姥十一暮二韻】亂庶遄沮【八語】君子如祉【六止】亂庶遄已【六止】

君子屢盟【古音彌郎反後人混入十二庚韻】亂是用長【十陽】君子信盜【三十七號】亂是用暴【三十七號】盜言孔甘【二十三談】亂是用餤【二十三談】匪其止共【三鐘】維王之邛【三鐘】

奕奕寢廟君子作【十九鐸】之秩秩大猷聖人莫【十九鐸】之他人有心予忖度【十九鐸】之躍躍毚兔遇犬獲【二十一麥】之

荏染柔木君子樹【十遇】之往來行言心焉數【九麌十遇二韻】之蛇蛇碩言出自口【音苦】矣巧言如簧顏之厚【音戶】矣【此章以上去通爲一韻】

彼何人斯【五支】居河之麋【六脂】無拳無勇【二腫與尰協】職爲亂階【十四皆】旣防且尰【二腫】爾勇伊何【七歌】爲猶將多【七歌】爾居徒幾何【見上】

巧言六章章八句

彼何人【十七眞】斯其心孔艱【二十八山】胡逝我梁不入我門【二十三魂】伊誰雲從維暴之云【二十文】

二人從行誰爲此禍【三十四果】胡逝我梁不入唁我【三十三哿】始者不如今云不我可【三十三哿】

彼何人【見上】斯胡逝我陳【十七眞】我聞其聲不見其身【十七眞】不愧於人【見上】不畏於天【一先】

彼何人斯其爲飄風【方凡反】胡不自北胡不自南【二十二覃】胡逝我梁只攪我心【二十一侵】

爾之安行【十二庚與下行協】亦不遑捨【古有舒暑恕三音考捨字詩一見易二見禮記一見楚辭一見並同後人混入三十五馬四十禡二韻】爾之亟行【見上】遑脂爾車【九魚】壹者之來云何其盱【十虞】

爾還而入【二十六緝與下入協】我心易【五寘】也還而不入【見上】否難知【五支】也壹者之來【十六咍】俾我只【五支】也【此章以平去通爲一韻】

伯氏吹壎仲氏吹篪【五支】及爾如貫諒不我知【五支】出此三物以詛爾斯【五支】

爲鬼爲蜮【二十四職】則不可得【二十五徳】有靦面目視人罔極【二十四職】作此好歌以極反側【二十四職】

何人斯八章章六句

萋【十二齊】兮斐【七尾】兮成是貝錦【四十七寢】彼譖人者亦已大甚【四十七寢此章以平上通爲一韻】

哆【古音昌果反後人混入九麻四紙三十五馬三韻】兮侈【古音昌果反後人誤入四紙韻】兮成是南箕【七之】彼譖人者誰適與謀【音媒】

緝緝翩翩【二仙】謀欲譖人【十七眞】愼爾言【二十二元】也謂爾不信【二十一震此章以平去通爲一韻】

捷捷幡幡【二十二元】謀欲譖言【二十二元】豈不爾受旣其女遷【二仙】

驕人好好【三十二晧】勞人艸艸【三十二晧】蒼天蒼天【一先】視彼驕人【十七眞】矜此勞人【見上】

彼譖人者【音渚】誰適與謀取彼譖人投畀豺虎【十姥】豺虎不食【二十四職】投畀有北【二十五徳】有北不受【四十四有】投畀有昊【三十二晧謀字不入韻】

楊園之道猗於畆丘【去其反】寺人孟子【六止與下子協】作爲此詩【七之】凡百君子【見上】敬而聴之【七之此章亦可通爲一韻】

巷伯七章四章章四句一章五句一章八句一章六句

習習谷風維風及雨【九麌】將恐將懼【十遇】維予與女【八語】將安將樂女轉棄予【九魚八語二韻此章以平上去通爲一韻】

習習谷風維風及頽【十五灰】將恐將懼寘予於懷【十四皆】將安將樂棄予如遺【六脂】

習習谷風維山崔嵬【十五灰】無艸不死【五防】無木不萎【五支】忘我大徳思我小怨【末二句無韻未詳此章以平上通爲一韻】

谷風三章章六句

蓼蓼者莪匪莪伊蒿【六豪】哀哀父母生我劬勞【六豪】蓼蓼者莪匪莪伊蔚【八未】哀哀父母生我勞瘁【六至】缾之罄矣維罍之恥【六止】鮮民之生不如死之久【音幾】矣無父【九麌】何怙【十姥】無母【滿以反】何恃【六止一句而二韻】出則銜卹【六術】入則靡至【六至此章以上去入通爲一韻】

父兮生我母兮鞠【一屋】我拊我畜【一屋】我長我育【一屋】我顧我復【一屋】我出入腹【一屋】我欲報之徳【二十五徳】昊天罔極【二十四職】

南山烈烈【十七薛】飄風發發【十月】民莫不谷我獨何害【十四泰此章以去入通爲一韻】

南山律律【六術】飄風弗弗【八物】民莫不谷我獨不卒【六術】

蓼莪六章四章章四句二章章八句

有饛簋飱有捄棘匕【五防】周道如砥【四紙五防二韻】其直如矢【五防】君子所履【五防】小人所視【五防】睠言顧之潸焉出涕【十一薺】

小東大東【一東】杼柚其空【一東】糾糾葛屨可以履霜【十陽】佻佻公子行彼周行【戶郎反】旣往旣來【十六咍】使我心疚【音幾此章以平上通爲一韻】

有冽氿泉【二仙】無浸獲薪【十七眞】契契寤嘆【二十五寒】哀我憚人【十七眞】薪是獲薪【見上】尙可載【十九代】也哀我憚人【見上】亦可息【二十四職】也【此章以去入通爲一韻】

東人之子【六止】職勞不來【十六咍】西人之子【見上】粲粲衣服【蒲北反】舟人之子【見上】熊羆是裘【渠之反】私人之子【見上】百僚是試【七志此章以平上去入通爲一韻】

或以其酒不以其漿【十陽】鞙鞙佩璲不以其長【十陽】維天有漢監亦有光【十一唐】跂彼織女終日七襄【十陽】𨿽則七襄【見上】不成報章【十陽】睆彼牽牛不以服箱【十陽】東有啟明【彌郎反】西有長庚【音岡】有捄天畢載施之行【戶郎反】

維南有箕不可以簸揚【十陽】維北有斗不可以挹酒漿【十陽】維南有箕載翕其舌【十七薛】維北有斗西柄之掲【十七薛】

大東七章章八句

四月維夏【音戶】六月䢐暑【八語】先祖匪人胡寧忍予【九魚八語二韻】

秋日淒淒【十二齊】百卉具腓【八防】亂離瘼矣爰【今本作奚古本並作爰左氏宣十二年傳引此亦作爰杜氏注爰於也言禍亂憂病於何所歸乎朱子依家語攺作奚】其適歸【八防】

冬日烈烈【十七薛】飄風發發【十月】民莫不谷我獨何害【十四泰此章以去入通爲一韻】

山有嘉卉【七尾】侯栗侯梅【十五灰】廢爲殘賊莫知其尢【羽其反此章以平上通爲一韻】

相彼泉水載淸載濁【古音直谷反考濁字詩一見孟子一見並同後人混入四覺韻】我日構禍曷云能谷【一屋】

滔滔江漢南國之紀【六止】盡瘁以仕【六止】寧莫我有【音以】

匪鶉【釋文鶉一作鷙當從之】匪鳶【二仙】翰飛戾天【一先】匪鱣匪鮪潛逃於淵【一先】

山有蕨薇【八防】隰有杞桋【六脂】君子作歌維以告哀【十六咍】

四月八章章四句

小旻之什十篇六十五章四百十四句

詩本音卷六

欽定四庫全書

詩本音卷七

昆山顧炎武撰

小雅

陟彼北山言采其杞【六止】偕偕士子【六止】朝夕從事【七志】王事靡盬憂我父母【滿以反此章以上去通爲一韻】

溥天之下【音戶】莫非王土【十姥】率土之濱【十七眞】莫非王臣【十七眞】大夫不均【十八諄】我從事獨賢【一先】

四牡彭彭【音旁】王事傍傍【十一唐】嘉我未老鮮我方將【十陽】旅力方剛【十一唐】經營四方【十陽】

或燕燕居息【二十四職】或盡瘁事國【二十五徳】或息偃在牀【十陽】或不已於行【戶郎反】

或不知叫號【六豪】或慘慘劬勞【六豪】或棲遲偃仰【三十六養】或王事鞅掌【三十六養】

或湛樂飲酒【四十四有】或慘慘畏咎【四十四有】或出入風議【魚賀反】或靡事不爲【音譌此章以平去通爲一韻】

北山六章三章章六句三章章四句

無將大車只自塵【十七眞】兮無思百憂只自疧【宋劉彛曰疧當作�病也音民按唐石經此字作疧從氏唐人避太宗諱凡字從民者皆省而爲氏今人書昬爲昏猶其遺法也張參五經文字�字下云緣廟諱偏旁凖式省從氏凡汦昏之類皆從氏又�字下云莫巾反禮記作琘是其例也後人不解遂以爲白華俾我疧兮之疧或乃於氏下又添一畫而讀爲抵則誤之甚矣按說文亦本無疷字元戴侗曰�武巾反又上聲亦作桑柔多我覯卽此字也按唐人廟諱之式見於張參五經文字者】

【灼然如此而世儒多莫之見也書康誥天惟與我民彞大泯亂唐石經作汦而趙宧灮讀之爲直尼切曰汦著止也此與無將大車之疧何異哉又按漢張衡思賦思百憂以自疹未知衡所讀經爲疹乎抑衡自以協韻而攺之也漢人所傳經本字多不同且在蔡邕未正之先恐或有之】兮

無將大車維塵冥冥【十五靑】無思百憂不出於熲【四十一迥此章以平上通爲一韻】

無將大車維塵雝【三鐘】兮無思百憂只自重【三鐘二腫三用三韻】兮

無將大車三章章四句

明明上天【一先與西協】照臨下土【十姥】我徵䢐西【古音先後人誤入十二齊韻】至於艽野【神與反】二月初吉載離寒暑【八語】心之憂矣其毒大苦【十姥】念彼共人涕零如雨【九麌】豈不懷歸畏此罪【十姥】

昔我往矣日月方除【九魚九禦二韻】曷云其還嵗聿云莫【十一暮】念我獨兮我事孔庶【九禦】心之憂矣憚我不暇【音豫】念彼共人睠睠懷顧【十一暮】豈不懷歸畏此譴怒【十姥十一暮二韻】昔我往矣日月方奧【三十七號】曷云其還政事愈蹙【一屋】嵗聿云莫采蕭獲菽【一屋】心之憂矣自詒伊戚【二十三錫】念彼共人興言出宿【四十九宥一屋二韻】豈不懷歸畏此反覆【四十九宥一屋二韻此章以去入通爲一韻】

嗟爾君子無恆安處【八語】靖共爾位正直是與【八語】神之聽之式谷以女【八語】

嗟爾君子無恆安息【二十四職】靖共爾位好是正直【二十四職】神之聽之介爾景福【方墨反】

小明五章三章章十二句二章章六句

鼓鐘將將【十陽】淮水湯湯【十陽】憂心且傷【十陽】淑人君子懷允不忘【十陽】

鼓鐘喈喈【十四皆】淮水湝湝【十四皆】憂心且悲【六脂】淑人君子其徳不回【十五灰】

鼓鐘伐鼛【六豪】淮有三洲【十八尢】憂心且妯【十八尢】淑人君子其徳不猶【十八尢】

鼓鐘欽欽【二十一侵】鼓瑟鼓琴【二十一侵】笙磬同音【二十一侵】以雅以南【二十二覃】以籥不僭【五十六防此章以平去通爲一韻】

鼓鐘四章章五句

楚楚者茨【六脂】言抽其棘【二十四職】自昔何爲我蓺黍稷【二十四職】我黍與與我稷翼翼【二十四職】我倉旣盈我庾維億【二十四職】以爲酒食【七志二十四職二韻】以饗以祀【六止】以妥以侑【古音以後人混入四十九宥韻】以介景福【方墨反此章以平上入通爲一韻】

濟濟蹌蹌【十陽】絜爾牛羊【十陽】以往烝嘗【十陽】或剝或亨【古音普郎反考亨字詩凡二見禮記一見並同後人混入十二庚韻】或肆或將【十陽】祝祭於祊【古音方後人混入十二庚韻】祀事孔明【彌郎反】先祖是皇【十一唐】神保是饗【三十六養】孝孫有慶【古音羌考慶字詩凡七見書一見易十二見儀禮二見禮記一見並同顏師古曰古慶字多與羌同用後人混入四十三映韻】報以介福萬壽無疆【十陽此章以平上通爲一韻】

執爨踖踖【二十二昔】爲俎孔碩【二十二昔】或燔或炙【四十禡二十二昔二韻】君婦莫莫【十一暮十九鐸二韻】爲豆孔庶【九禦】爲賔爲客【二十陌】獻酬交錯【十一暮十九鐸二韻】禮儀卒度【十一暮十九鐸二韻】笑語卒獲【二十一麥】神保是格【二十陌】報以介福萬壽攸酢【十九鐸此章以去入通爲一韻】我孔熯【二十八狝】矣式禮莫愆【二仙】工祝致告䢐賚孝孫【二十三魂】苾芬孝祀【六止】神嗜飲食【七志二十四職二韻】卜爾百福【方墨反】如防如式【二十四職】旣齊旣稷【二十四職】旣匡旣敕【唐石經作勑二十四職】永錫爾極【二十四職】時萬時億【二十四職此章以平上以上入通爲一韻】

禮儀旣備【六至】鐘鼔旣戒【十六怪】孝孫䢐位【六至】工祝致告神具醉止【六止】皇尸載起【六止】鼓鐘送尸【六脂】神保聿歸【八微】諸宰君婦廢徹不遲【六脂】諸父兄弟備言燕私【六脂此章亦可通爲一韻告字不入韻】

樂具入奏【古音則故反考奏字詩凡三見並同後人混入五十候韻】以綏後祿【一屋】爾殽旣將【十陽】莫怨具慶【音羌】旣醉旣飽【三十一巧】小大稽首【四十四有】神嗜飲食使君壽考【三十二晧】孔恵孔時維其盡【十六軫】之子子孫孫勿替引【十六軫】之【此章以去入通爲一韻】

楚茨六章章十二句

信彼南山【二十八山】維禹甸【三十二霰】之畇畇原隰曾孫田【一先】之我疆我理【六止】南東其畝【滿以反此章以平去通爲一韻】

上天同云【二十文】雨雪雰雰【二十文】益之以霢霂【一屋】旣優旣渥【古音屋考渥字詩一見易一見並同後人混入四覺韻】旣霑旣足【三燭】生我百谷【一屋】

疆埸翼翼【二十四職】黍稷彧彧【古音於逼反後人誤入一屋韻】曾孫之穡【二十四軄】以爲酒食【二十四軄】畀我屍賓【十七眞】壽考萬年【一先】

中田有廬【九魚】疆埸有瓜【音孤】是剝是菹【九魚】獻之皇祖【十姥】曾孫壽考受天之祜【十姥此章以平上通爲一韻】

祭以淸酒【四十四有】從以騂牡【莫九反】享於祖考【三十二晧】執其鸞刀【六豪】以啟其毛【六豪】取其血膋【三蕭此章以平上通爲一韻】

是烝是享【三十六養】苾苾芬芬祀事孔明【彌郎反】先祖是皇【十一唐】報以介福萬壽無疆【十陽此章以平上通爲一韻】

信南山六章章六句

倬彼甫田【一先】嵗取十千【一先】我取其陳【十七眞】食我農人【十七眞】自古有年【一先】今適南畝【滿以反】或耘或耔【六止】黍稷薿薿【六止】攸介攸止【六止】烝我髦士【六止】

以我齊明【彌郎反】與我犧羊【十陽】以社以方【十陽】我田旣臧【十一唐】農夫之慶【音羌】琴瑟擊鼓【十姥】以禦田祖【十姥】以祈甘雨【九麌】以介我稷黍【八語】以谷我士女【八語】

曾孫來止【六止】以其婦子【六止】饁彼南畝【滿以反】田畯至喜【六止】攘其左右【音以】嘗其防否【五防】禾易長畝【見上】終善且有【音以】曾孫不怒農夫克敏【古音每考敏字詩凡二見並同後人誤入十六軫韻】

曾孫之稼【音古與庾協】如茨如梁【十陽】曾孫之庾【九麌】如坁如京【音疆】乃求千斯倉【十一唐】乃求萬斯箱【十陽】黍稷稻粱【十陽】農夫之慶【音羌】報以介福萬壽無疆【十陽】

甫田四章章十句

大田多稼旣種旣戒【十六怪】旣備乃事【七志】以我覃耜【六止】俶載南畝【滿以反】播厥百谷【一屋】旣庭且碩【二十二昔】曾孫是若【十八藥此章以上去通爲一韻】

旣方旣皁【三十二晧】旣堅旣好【三十二晧】不稂不莠【四十四有】去其螟�【二十五徳】及其蟊賊【二十五徳】無害我田稺【六至】田祖有神秉畀炎火【音毀此章以上去入通爲一韻】

有渰萋萋【十二齊】興雨祁祁【六脂】雨我公田遂及我私【六脂】彼有不獲稺【六至】此有不斂穧【十二霽】彼有遺秉此有滯穂【六至】伊寡婦之利【六至此章以平去通爲一韻】

曾孫來止【六止】以其婦子【六止】饁彼南畝【滿以反】田畯至喜【六止】來方禋祀【六止】以其騂黒【二十五徳】與其黍稷【二十四職】以享以祀【見上】以介景福【方墨反此章以上入通爲一韻】

大田四章二章章八句二章章九句

瞻彼洛矣【六止】維水泱泱君子至止【六止】福祿如茨【六脂】韎韐有奭以作六師【六脂此章以平上通爲一韻】

瞻彼洛矣【見上與止協】維水泱泱君子至止【見上】鞞琫有珌【五質】君子萬年保其家室【五質此章亦可以上入通爲一韻】

瞻彼洛矣【見上】維水泱泱君子至止【見上】福祿旣同【一東】君子萬年保其家邦【博工反】

瞻彼洛矣三章章六句

裳裳者華其葉湑【八語】兮我覯之子我心冩【音湑】兮我心冩【見上】兮是以有譽處【八語】兮

裳裳者華蕓其黃【十一唐】矣我覯之子維其有章【十陽】矣維其有章【見上】矣是以有慶【音羌】矣

裳裳者華或黃或白【二十陌】我覯之子乘其四駱【十九鐸】乘其四駱【見上】六轡沃若【十八藥】

左之左【二十三哿】之君子宜【魚何反】之右之右【音以】之君子有【音以】之維其有【見上】之是以似【六止】之【此章以平上通爲一韻】

裳裳者華四章章六句

北山之什十篇四十六章三百三十四句

交交桑扈【十姥】有鶯其羽【九麌】君子樂胥【九魚】受天之祜【十姥此章以平上通爲一韻下章同】

交交桑扈【見上與胥協】有鶯其領【四十靜】君子樂胥【見上】萬邦之屏【四十靜】

之屏之翰【二十五寒二十八翰二韻】百辟爲憲【二十五願】不戢不難【此字有二音中谷有蓷常棣音乃丹反板小毖音乃旦反平去同爲一音此章及隰桑音乃多反禮記月令命國難天子乃難以逹秋气命有司大難並音乃多反與儺同左傳襄十八年劉難士弱難音乃多反是其證也今韻書止收入二十五寒二十八翰二韻】受福不那【七歌說文引此作受福不儺石經作那古二音同也】兕觥其觩【十八尢】旨酒思柔【十八尢】彼交匪敖【六豪三十七號二韻】萬福來求【十八尢】

桑扈四章章四句

鴛鴦於飛畢之羅【七歌】之君子萬年福祿宜【魚何反】之鴛鴦在梁戢其左翼【二十四職】君子萬年宜其遐福【方墨反】乘馬在廐摧之秣【十三末】之君子萬年福祿艾【十四泰】之【此章以去入通爲一韻】

乘馬在廐秣之摧【十五灰傳曰摧莝也但訓字義陸氏遂以摧字音采臥反則與綏不協當從本音】之君子萬年福祿綏【六脂】之

鴛鴦四章章四句

有頍者弁實維伊何【七歌】爾酒旣防爾殽旣嘉【九麻】豈伊異人兄弟匪他【七歌】蔦與女蘿【七歌】施於松柏【二十陌】未見君子【六止與下子協】憂心奕奕【二十二昔】旣見君子【見上】庶防說懌【二十二昔】有頍者弁實維何期【七之】爾酒旣旨爾殽旣時【七之】豈伊異人兄弟具來【十六咍】蔦與女蘿施於松上【三十六養四十一漾二韻】未見君子【六止】憂心怲怲【古音補往反後人混入三十八梗四十三映二韻】旣見君子【見上】庶防有臧【十一唐此章以平上通爲一韻】

有頍者弁實維在首【四十四有】爾酒旣旨爾殽旣阜【四十四有】豈伊異人兄弟甥舅【四十四有】如彼雨雪先集維霰【三十二霰】死防無日無防相見【三十二霰】樂酒今夕君子維宴【三十二霰】

頍弁三章章十二句

間關車之牽【十五鎋】兮思孌季女逝【十三祭】兮匪饑匪渴【十二曷】徳音來括【十三末】𨿽無好友【音以】式燕且喜【六止此章以去入通爲一韻亦可通下二句爲一韻】

依彼平林有集維鷮【四宵】辰彼碩女令徳來教【三十六效】式燕且譽【九魚九禦二韻】好爾無射【轉音豫見叔於田此章以平去以去入通爲一韻】𨿽無旨酒【四十四有與殽協】式飲庶防【八微與下防協】𨿽無嘉殽【五肴】式食庶防【見上】𨿽無徳與女【八語】式歌且舞【九麌此章以平上通爲一韻】陟彼髙岡析其柞薪【十七眞】析其柞薪【見上二薪字自爲韻】其葉湑【八語】兮鮮我覯爾我心冩【音湑】兮

髙山仰【三十六養】止景行行【戶郎反】止四牡騑騑六轡如琴【二十一侵】覯爾新昬以慰我心【二十一侵此章以平上通爲一韻】

車牽五章章六句

營營靑蠅止於樊【二十二元】豈弟君子無信讒言【二十二元】營營靑蠅止於棘【二十四職】讒人罔極【二十四軄】交亂四國【二十五徳】營營靑蠅止於榛【十九臻】讒人罔極構我二人【十七眞】

靑蠅三章章四句

賓之初筵左右秩秩【五質與旨偕設逸協】籩豆有楚【八語】殽核維旅【八語】酒旣和旨【五防】飲酒孔偕【十四皆】鐘鼓旣設【十七薛】舉醻逸逸【五質】大侯旣抗【四十二宕】弓矢斯張【十陽】射夫旣同【一東】獻爾發功【一東】發彼有的【古音都略反後人誤入二十三錫韻】以祈爾爵【十八藥此章以平上入以平去通爲一韻】

籥舞笙鼔【十姥】樂旣和奏【則故反】烝衎烈祖【十姥】以洽百禮【十一薺】百禮旣至【六至】有壬有林【二十一侵】錫爾純嘏子孫其湛【二十二覃】其湛曰樂各奏爾能【十六咍十九代十七登三韻釋文徐奴代反又奴來反與下文又時爲韻集傳葉上林湛非考能字詩一見易二見中庸一見楚辭二見並同後人誤入十七登韻】賓載手仇【毛如字鄭音防從毛則依免罝音渠之反可以入韻從鄭則不入韻】室人入又【音肄】酌彼康爵以奏爾時【七之此章以上去通爲一韻者二以平去通爲一韻者一】賓之初筵【二仙】溫溫其恭其未醉【六至與下醉協】止威儀反反【二十二元二十阮二韻】曰旣醉【見上】止威儀幡幡【二十二元】舎其坐遷【二仙】屢舞僊僊【二仙】其未醉【見上與下醉協】止威儀抑抑【古音於逸反考抑字詩凡二見並同後人別入二十四軄韻】曰旣醉【見上】止威儀怭怭【五質】是曰旣醉【見上】不知其秩【五質】

賓旣醉止載號載呶【古音奴與豆協後人誤入五肴韻】亂我籩豆【田故反】屢舞僛僛【七之】是曰旣醉不知其郵【古音羽其反與尢同後人混入十八尢韻】側弁之俄【七歌】屢舞傞傞【七歌】旣醉而出【六術與下出協】並受其福【方墨反】醉而不出【見上二出字亦可通福徳爲一韻】是謂伐徳【二十五徳】飲酒孔嘉【九麻】維其令儀【音俄此章以平去通爲一韻】

凡此飲酒或醉或否【五防】旣立之監或佐之史【六止】彼醉不臧不醉反恥【六止】式勿從謂【八未】無俾大怠【十海】匪言勿言【二十二元與下言協】匪由勿語【八語】由醉之言【見上】俾出童羖【十姥】三爵不識【七志二十四軄二韻】矧敢多又【音肄此章以上去通爲一韻】

賓之初筵五章章十四句

魚在在藻【三十二晧】有頒其首【四十四有】王在在鎬【三十二晧】豈樂飲酒【四十四有】

魚在在藻【見上與鎬協】有莘其尾【七尾】王在在鎬【見上】飲酒樂豈【十五海】

魚在在藻【見上】依於其蒲【十一模】王在在鎬【見上】有那其居【九魚】

魚藻三章章四句

采菽采菽筐之筥【八語】之君子來朝何錫予【八語】之𨿽無予【見上】之路車乘馬【音姥】又何予【見上】之衮及黼【九麌】

觱沸檻泉【二仙】言采其芹【二十一殷】君子來朝言觀其旂【音芹】其旂淠淠【十三祭】鸞聲嘒嘒【十二霽】載驂載駟【六至】君子所屆【十六怪】

赤芾在股【十姥】邪幅在下【音戶】彼交匪紓【九魚】天子所予【九魚八語二韻】樂只君子【六止與下子協】天子命【彌吝反】之樂只君子【見上】福祿申【十七眞】之【此章以平去通爲一韻】

維柞之枝其葉蓬蓬【一東】樂只君子【六止與下子協】殿天子之邦【博工反】樂只君子【見上】萬福攸同【一東】平平左右亦是率從【三鐘】泛泛楊舟紼纚維【六脂】之樂只君子【六止】天子葵【六脂】之樂只君子【見上】福祿膍【六脂】之優哉遊哉亦是戾【十二霽】矣【此章以平上去通爲一韻】

采菽五章章八句

騂騂角弓翩其反【二十阮】矣兄弟昬姻無胥逺【二十阮】矣爾之逺【見上】矣民胥然【二仙】矣爾之教【二十六效】矣民胥效【二十六效】矣【此章以平上通爲一韻】

此令兄弟【十一薺與下弟協】綽綽有裕【十遇】不令兄弟【見上】交相爲瘉【十虞九麌二韻此章以平去通爲一韻】

民之無良【十陽】相怨一方【十陽】受爵不讓【四十一漾】至於已斯亡【十陽此章以平去通爲一韻】

老馬反爲駒【十虞】不顧其後【音戶】如食宜饇【十遇】如酌孔取【八語此章以平上去通爲一韻】

毋教猱升木【一屋轉音暮】如塗塗附【十遇】君子有徽猷小人與屬【三燭轉音樹此章以去入通爲一韻】

雨雪瀌瀌【四宵】見晛曰消【四宵】莫肯下遺式居婁驕【四宵】雨雪浮浮【十八尢】見晛曰流【十八尢】如蠻如髦【六豪卽書牧誓庸蜀羌髳之髳】我是用憂【十八尢】

角弓八章章四句

有菀者栁不尙息【二十四軄】焉上帝甚蹈無自暱【古音匿後人別入五質韻】焉俾予靖之後予極【二十四軄】焉

有菀者栁不尙愒【十三祭】焉上帝甚蹈無自瘵【十六怪】焉俾予靖之後予邁【十七夬】焉

有鳥髙飛亦傅於天【一先】彼人之心於何其臻【十九臻】曷予靖之居以凶矜【古音居銀反考矜字詩凡三見何艸不黃音鰥此章與桑柔並居銀反後人誤入十六蒸韻】

菀栁三章章六句

桑扈之什十篇四十三章二百八十二句

彼都人士狐裘黃黃【十一唐】其容不攺出言有章【十陽】行歸於周萬民所望【十陽】

彼都人士臺笠緇撮【十三末】彼君子女綢直如髮【十月】我不見兮我心不說【十七薛】

彼都人士充耳琇實【五質】彼君子女謂之尹吉【五質】我不見兮我心苑結【十六屑】

彼都人士垂帶而厲【十三祭】彼君子女卷髮如蠆【十七夬】我不見兮言從之邁【十七夬】

匪伊垂之帶則有餘【九魚】匪伊捲之髮則有旟【九魚】我不見兮云何盱【十虞】矣

都人士五章章六句

終朝采綠【三燭】不盈一匊【一屋疑當別爲臼字說見唐韻正二沃部篤字下】予髮曲局【三燭】薄言歸沐【一屋】

終朝采藍【二十三談】不盈一襜【二十四鹽】五日爲期六日不詹【二十四鹽】

之子於狩【四十九宥與釣協】言韔其弓【音肱】之子於釣【三十四嘯】言綸之繩【十六蒸】

其釣維何維魴及鱮【八語】維魴及鱮【見上】薄言觀者【音渚】

采緑四章章四句

芃芃黍苗【四宵】陰雨膏【六豪三十七號二韻】之悠悠南行召伯勞【六豪三十七號二韻】之

我任我輦我車我牛【古音疑考牛字詩凡三見易一見左傳一見楚辭三見並同後人混入十八尢韻】我行旣集蓋雲歸哉【十六咍】

我徒我禦【九禦】我師我旅【八語】我行旣集蓋雲歸處【八語此章以上去通爲一韻】

肅肅謝功召伯營【十四淸】之烈烈徵師召伯成【十四淸】之原隰旣平【十二庚】泉流旣淸【十四淸】召伯有成【十四淸】王心則寜【十五靑】

黍苗五章章四句

隰桑有阿【七歌】其葉有難【乃多反說見桑扈】旣見君子其樂如何【七歌】

隰桑有阿其葉有沃【二沃】旣見君子云何不樂【十九鐸】隰桑有阿其葉有幽【二十幽】旣見君子徳音孔膠【五肴】心乎愛【十九代】矣遐不謂【八未】矣中心藏【十一唐】之何日忘【十陽】之

隰桑四章章四句

白華菅兮白茅束【三燭】兮之子之逺俾我獨【一屋】兮

英英白雲露彼菅茅【五肴】天步艱難之子不猶【十八尢】滮池北流浸彼稻田【一先】嘯歌傷懷念彼碩人【十七眞】樵彼桑薪【十七眞與人協】卬烘於煁【二十一侵】維彼碩人【十七眞】實勞我心【二十一侵】

鼔鐘於宮聲聞於外【十四泰】念子懆懆【韓詩及說文並作防防孚吠反入韻今作懆懆不入韻】視我邁邁【十七夬】

有鶖在梁有鶴在林【二十一侵】維彼碩人實勞我心【二十一侵】鴛鴦在梁【十陽與良協】戢其左翼【二十四軄】之子無良【十陽】二三其徳【二十五徳】

有扁斯石履之卑【五支】兮之子之逺俾我疧【五支廣韻巨支反病也俗本有從氐者韻書無此字】兮

白華八章章四句

緜蠻黃鳥止於丘阿【七歌】道之云逺我勞如何【七歌】飲之食【七志二十四軄二韻】之教之誨【十八隊】之命彼後車謂之載【十九代】之緜蠻黃鳥止於丘隅【十虞】豈敢憚行畏不能趨【十虞】飲之食【見上】之教之誨【見上】之命彼後車謂之載【見上】之

緜蠻黃鳥止於丘側【二十四軄】豈敢憚行畏不能極【二十四軄】飲之食【見上】之教之誨【見上】之命彼後車謂之載【見上】之【此章亦可通爲一韻】

緜蠻三章章八句

幡幡瓠葉采之亨【普郎反】之君子有酒酌言嘗【十陽】之有兔斯首【四十四有與酒協】炮之燔【二十二元】之君子有酒【四十四有】酌言獻【二十五願】之【此章以平去通爲一韻】

有兔斯首【見上】燔之炙【二十二昔】之君子有酒【見上】酌言酢【十九鐸】之

有兔斯首【見上】燔之炮【五肴】之君子有酒【見上】酌言醻【十八尢】之

瓠葉四章章四句

漸漸之石維其髙【六豪】矣山川悠逺維其勞【六豪】矣武人東徵不皇【今本作遑依唐石經及國子監注防本攺正下章同】朝【四宵】矣

漸漸之石維其卒【十一沒】矣山川悠逺曷其沒【十一沒】矣武人東徵不皇出【六術】矣

有豕白蹢烝渉波【八戈】矣月離於畢俾滂沱【七歌】矣武人東徵不皇他【七歌】矣

漸漸之石三章章六句

苕之華蕓其黃【十一唐】矣心之憂矣維其傷【十陽】矣

苕之華其葉靑靑【十五靑】知我如此不如無生【十二庚】牂羊墳首【四十四有】三星在罶【四十四有】人可以食鮮可以飽【三十一巧】

苕之華三章章四句

何艸不黃【十一唐】何日不行【戶郎反】何人不將【十陽】經營四方【十陽】

何艸不【一先】何人不矜【本居銀反今讀爲鰥入二十八山韻禮記王制老而無妻者謂之矜禮運矜寡孤獨廢疾者並讀爲鰥】哀我徵夫獨爲匪民【十七眞】

匪兕匪虎【十姥】率彼曠野【神與反】哀我徵夫朝夕不暇【音豫此章以上去通爲一韻】

有芃者狐【十一模與車協】率彼幽艸【三十二晧】有棧之車【九魚】行彼周道【三十二晧】

何艸不黃四章章四句

都人士之什十篇四十三章二百句

詩本音卷七

欽定四庫全書

詩本音卷八

昆山顧炎武撰

大雅

文王在上於昭於天【一先】周𨿽舊邦其命維新【十七眞】有周不顯帝命不時【七之】文王陟降在帝左右【音以此章以平上通爲一韻】亹亹文王令聞不已【六止】陳錫哉周侯文王孫子【六止】文王孫子【見上】本支百世【十三祭】凡周之士【六止】不顯亦世【見上此章以上去通爲一韻】

世之不顯厥猷翼翼【二十四職】思皇多士生此王國【二十五徳】王國克生【十二庚】維周之楨【十四淸】濟濟多士文王以寜【十五靑】穆穆文王於緝熙敬止【六止】假哉天命有商孫子【六止】商之孫子【見上】其麗不億【二十四職】上帝旣命侯於周服【蒲北反此章亦可通爲一韻】

侯服於周天命靡常【十陽】殷士膚敏祼將於京【音疆】厥作祼將【十陽】常服黼冔【九麌】王之藎臣無念爾祖【十姥】

無念爾祖聿修厥徳【二十五徳】永言配命自求多福【方墨反】殷之未喪師【六脂】克配上帝【十二霽】宜鑑於殷駿命不易【五寘此章以平去通爲一韻亦可通上文爲一韻】

命之不易無遏爾躬【一東躬不與天爲韻陳第引易震上六以躬韻鄰楚辭大招亦以躬韻騫終未敢信闕之】宣昭義問【二十三問】有虞殷自天【一先】上天之載無聲無臭【四十九宥】儀刑文王萬邦作孚【古音浮考孚字詩凡二見並同後人誤入十一模韻此章上下俱以平去通爲一韻】

文王七章章八句

明明在下赫赫在上【三十六養四十一漾二韻】天難忱斯不易維王【十陽】天位殷適使不挾四方【十陽此章以平去通爲一韻】

摯仲氏任自彼殷商【十陽】來嫁於周曰嬪於京【音疆】乃及王季維徳之行【戶郎反】大任有身生此文王【十陽身字不入韻】維此文王小心翼翼【二十四職】昭事上帝聿懷多福【方墨反】厥徳不回以受方國【二十五徳】

天監在下有命旣集【二十六緝】文王初載天作之合【二十七合】在洽之陽在渭之涘【六止】文王嘉止【六止】大邦有子【六止】

大邦有子【見上】俔天之妹【十八隊】文定厥祥【十陽與梁光協】親迎於渭【八未】造舟爲梁【十陽】不顯其光【十一唐此章以上去通爲一韻】

有命自天【一先與莘協】命此文王【十陽】於周於京【音疆】纉女維莘【十九臻】長子維行【戶郎反】篤生武王【見上】保右命爾燮伐大商【十陽】

殷商之旅【八語與野女協】其防如林【二十一侵】矢於牧野【神與反】維予侯興【十六蒸說見小戎】上帝臨女【八語】無貳爾心【二十一侵】

牧野洋洋【十陽】檀車煌煌【十一唐】四騵彭彭【音旁】維師尙父時維鷹揚【十陽】涼彼武王【十陽】肆伐大商【十陽】防朝淸明【彌郎反】

大明八章四章章六句四章章八句

緜緜瓜瓞【十六屑】民之初生自土沮漆【五質】古公亶父陶復陶穴【十六屑】未有家室【五質】

古公亶父【九麌】來朝走馬【音姥】率西水滸【十姥】至於岐下【音戶】爰及姜女【八語】聿來胥宇【九麌】

周原膴膴【文選魏都賦注引韓詩作腜莫來反入韻今作膴不入韻】堇荼如飴【七之】爰始爰謀【音媒】爰契我龜【六脂】曰止曰時【七之】築室於玆【七之】廼慰廼止【六止】廼左廼右【音以】廼疆廼理【六止】廼宣廼畝【滿以反】自西䢐東周爰執事【七志此章以上去通爲一韻廼字依唐石經並作廼篤公劉篇同】

廼召司空廼召司徒【十一模】俾立室家【音姑】其繩則直【二十四職】縮版以載【十九代】作廟翼翼【二十四軄此章以去入通爲一韻】

捄之陾陾【說文引此作捄之仍仍十六蒸】度之薨薨【十七登】築之登登【十七登】削屢馮馮【十六蒸】百堵皆興【十六蒸】鼛鼓弗勝【十六蒸】廼立臯門【二十三魂與下門協】臯門有伉【四十二宕】廼立應門【見上】應門將將【十陽】廼立冡土戎醜攸行【戶郎反此章以平去通爲一韻】

肆不殄厥慍【二十三問】亦不隕厥問【二十三問】柞棫防【十三末十四黠二韻】矣行道兌【十四泰】矣混夷駾【十四泰】矣維其喙【二十廢】矣【此章以去入通爲一韻】

虞芮質厥成【十四淸】文王蹶厥生【十二庚】予曰有疏附【十遇】予曰有先後【音戶】予曰有奔奏【與走字同當音祖】予曰有禦侮【九麌此章以上去通爲一韻】

緜九章章六句

芃芃棫朴薪之槱【四十四有】之濟濟辟王左右趣【倉九反後人誤入四十五厚韻】之

濟濟辟王【十陽】左右奉璋【十陽】奉璋峩峩【七歌】髦士攸宜【魚何反】淠彼涇舟烝徒楫【二十九葉】之周王於邁六師及【二十六緝】之倬彼云漢爲章於天【一先】周王壽考遐不作人【十七眞】追琢其章【十陽】金玉其相【十陽】勉勉我王【十陽】綱紀四方【十陽】

棫檏五章章四句

瞻彼旱麓榛楛濟濟【十一薺十二霽二韻】豈弟君子【六止】幹祿豈弟【十一薺十二薺二韻】

瑟彼玉瓚黃流在中【一東】豈弟君子福祿攸降【戶工反】鳶飛戾天【一先】魚躍於淵【一先】豈弟君子遐不作人【十七眞】淸酒旣載【十九代】騂牡旣備【六至】以享以祀【六止】以介景福【方墨反此章以上去入通爲一韻】

瑟彼柞棫民所燎【三十五笑】矣豈弟君子神所勞【三十七號】矣莫莫葛藟【五防】施於條枚【十五灰】豈弟君子求福不回【十五灰此章以平上通爲一韻】

旱麓六章章四句

思齊大任文王之母【滿以反】思媚周姜京室之婦【房以反】大姒嗣徽音【二十一侵】則百斯男【二十二覃】

惠於宗公【一東】神罔時怨神罔時恫【一東】刑於寡妻【十二齊】至於兄弟【十一薺十二霽二韻妻弟二字自爲韻如桑中之例】以禦於家邦【博工反此章以平上通爲一韻】

雝雝在宮肅肅在廟【三十五笑】不顯亦臨無射亦保【三十二晧此章以上去通爲一韻】

肆戎疾不殄烈假不瑕不聞亦式不諌亦入【無韻】

肆成人有徳小子有造古之人無斁譽髦斯士【無韻】

思齊五章二章章六句三章章四句

皇矣上帝臨下有赫【二十陌】監觀四方求民之莫【十九鐸】維此二國【二十五徳與下國協】其政【毛傳作政朱子從之唐石經依鄭箋作正】不獲【二十一麥】維彼四國【見上】爰究爰度【十九鐸】上帝耆之憎其式廓【十九鐸】乃眷西顧此維與宅【二十陌】

作之屏【十五靑與平協】之其菑其翳【十二齊】修之平【十二庚】之其灌其栵【十三祭】啟之辟【二十二昔與剔協】之其檉其椐【九魚】攘之剔【二十三錫】之其檿其柘【古音之恕反後人混入四十禡韻】帝遷明徳【二十五徳與配協】串夷在路【十一暮】天立厥配【十八隊】受命旣固【十一暮此章以平去以去入通爲一韻】

帝省其山柞棫斯防【十三末十四黠二韻】松栢斯兌【十四泰】帝作邦作對【十八隊】自大伯王季【六至】維此王季【見上】因心則友【音以】則友其兄【虛王反】則篤其慶【音羌】載錫之光【十一唐】受祿無喪【十一唐四十二宕二韻】奄有四方【十陽此章以上去入通爲一韻】

維此王季帝度其心【二十一侵】貊其徳音【二十一侵】其徳克明克明克類【六至】克長克君王此大邦克順克比【五防六至二韻】比於文王其徳靡悔【十四賄十八隊二韻】旣受帝祉【六止】施於孫子【六止此章以上去通爲一韻】

帝謂文王無然畔援【二十二元三十三綫二韻】無然歆羨【三十三綫】誕先登於岸【二十八翰】密人不共【三鐘】敢距大邦【博工反】侵阮䢐共【三鐘】王赫斯怒【十姥】爰整其旅【八語】以按䢐旅【見上】以篤於周祜【十姥今本或無於字今從唐石經及國子監注防本添】以對於天下【音戶】

依其在京【音疆】侵自阮疆【十陽】陟我髙岡【十一唐】無矢我陵我陵我阿【七歌】無飲我泉我泉我池【音陀】度其鮮原居岐之陽【十陽】在渭之將【十陽】萬邦之方【十陽】下民之王【十陽】

帝謂文王予懷明徳【二十五徳】不大聲以色【二十四職】不長夏以革【音棘】不識不知順帝之則【二十五徳】帝謂文王【十陽】詢爾仇方【十陽】同爾兄弟【後漢書伏湛傳引此作同爾弟兄兄音虛王反入韻今作兄弟不入韻】以爾鉤援與爾臨衝【三鐘】以伐崇墉【三鐘】

臨衝閒閒【二十八山】崇墉言言【二十二元】執訊連連【二仙】攸馘安安【二十五寒】是類是禡【古音暮今四十禡與駕溠等字混爲一韻】是致是附【十遇】四方以無侮【九麌】臨衝茀茀【八物】崇墉仡仡【九迄】是伐是肆【六至】是絕是忽【十一沒】四方以無拂【八物此章以上去以去入通爲一韻】

皇矣八章章十二句

經始靈臺經之營【十四淸】之庶民攻之不日成【十四淸】之經始勿亟【七志二十四職二韻】庶民子來【十六咍】王在靈囿【古音肄後人混入四十九宥韻】麀鹿攸伏【古音蒲北反與服同考伏字詩一見易一見禮記一見並同後人誤入一屋韻此章以平去入通爲一韻】

麀鹿濯濯【四覺】白鳥翯翯【四覺】王在靈沼【三十小】於牣魚躍【十八藥此章以上入通爲一韻】

虡業維樅【三鐘】賁鼔維鏞【三鐘】於論鼓鐘【三鐘】於樂辟廱【三鐘】於論鼔鐘【見上】於樂辟廱【見上】鼉鼓逢逢【古音薄工反後人分四江韻】蒙瞍奏公【一東】

靈臺五章章四句【仍依毛鄭章句以每章一韻故也】

下武維周世有哲王【十陽】三後在天王配於京【音疆】

王配於京世徳作求【十八尢】永言配命成王之孚【音浮】成王之孚下土之式【二十四職】永言孝思孝思維則【二十五徳】媚玆一人應侯順徳【二十五徳】永言孝思昭哉嗣服【蒲北反】昭玆來許【八語】繩其祖武【九麌】於萬斯年受天之祜【十姥】受天之祜四方來賀【三十八个】於萬斯年不遐有佐【三十八个】

下武六章章四句

文王有聲【十四淸】遹駿有聲【見上】遹求厥寜【十五靑】遹觀厥成【十四淸】文王烝哉【八章未句合爲一韻說見麟之趾】

文王受命有此武功【一東】旣伐於崇【一東】作邑於丰【一東】文王烝哉

築城伊淢【二十四職】作丰伊匹【五質】匪棘其欲【禮記引此作猶十八尢】遹追來孝【三十六效】王后烝哉【此章以平去通爲一韻元熊朋來曰此詩自有禮記匪革其猶可證乃不攺欲字作猶而攺孝字音許六反此又失之詩中此與常棣務字二音必須攺正】

王公伊濯維丰之垣【二十二元】四方攸同王后維翰【二十五寒】王后烝哉

丰水東注維禹之績【二十三錫】四方攸同皇王維辟【二十二昔】皇王烝哉

鎬京辟廱【三鐘】自西自東【一東】自南自北【二十五徳】無思不服【蒲北反】皇王烝哉

考卜維王【十陽】宅是鎬京【音疆】維龜正【十四淸四十五勁二韻】之武王成【十四淸】之武王烝哉

丰水有芑【六止】武王豈不仕【六止】詒厥孫謀【音媒】以燕翼子【六止】武王烝哉【此章以平上通爲一韻】

文王有聲八章章五句

文王之什十篇六十七章四百一十四句

厥初生民【十七眞】時維姜嫄【二十二元】生民如何克禋克祀【六止】以弗無子【六止】履帝武敏【音每按爾雅釋訓以履帝武敏爲句或以歆字屬上讀者非】歆攸介攸止【六止】載震載夙【一屋】載生載育【一屋夙育不與稷爲韻亦如桑中思齊之例而稷字仍協上文】時維后稷【二十四職此章以上入通爲一韻】

誕彌厥月【十月】先生如達【十二曷】不坼不副【古音方二反與富同後人混入四十九宥韻】無菑無害【十四泰】以赫厥靈【十五靑】上帝不寜【十五靑】不康禋祀【六止】居然生子【六止此章以去入通爲一韻】

誕寘之隘巷牛羊腓字【七志與翼協】之誕寘之平林【二十一侵】防伐平林【見上二林字自爲韻】誕寘之寒冰鳥覆翼【二十四職】之鳥乃去【八語九禦二韻】矣后稷呱【十一模】矣實覃實訏【十虞】厥聲載路【十一暮此章以去入以平去通爲一韻】

誕實匍匐【二十五徳】克岐克嶷【二十四職】以就口食【七志二十四軄二韻】蓺之荏菽荏菽旆旆【十四泰】禾役穟穟【六至】麻麥幪幪【一東】瓜瓞唪唪【一董此章以去入以平上通爲一韻】

誕后稷之穡有相之道【三十二晧】茀厥丰艸【三十二晧】種之黃茂【音耄】實方實苞【五肴】實種實褎【四十九宥】實發實秀【四十九宥】實堅實好【三十二晧】實穎實栗【五質】卽有邰家室【五質此章以平上去通爲一韻】誕降嘉種維秬維秠【五旨】維穈維芑【六止】恆之秬秠【見上】是獲是畝【滿以反】恆之穈芑【見上】是任是負【房以反】以歸肇祀【六止】誕我祀如何或舂或揄【十八尢】或簸或蹂【十八尢四十四有二韻】釋之叟叟【蘇九反後人誤入四十五厚韻爾雅作溞溞郭璞音騷】烝之浮浮【十八尢】載謀載惟【六脂】取蕭祭脂【六脂】取羝以軷【十三末】載燔載烈【十七薛】以興嗣嵗【十三祭此章以平上以平去入通爲一韻】

卬盛於豆於豆於登【十七登】其香始升【十六蒸】上帝居歆【二十一侵與今協】胡臭亶時【七之】后稷肇祀【六止】庶無罪悔【十四賄十八隊二韻】以迄於今【二十一侵此章以平上通爲一韻】

生民八章四章章十句四章章八句

惇彼行葦【七尾】牛羊勿踐履【五旨】方苞方體【十一薺】維葉泥泥【十一薺】戚戚兄弟【十一薺】莫逺具爾【四紙】或肆之筵或授之幾【五防】

肆筵設席【二十二昔】授幾有緝禦【九禦】或獻或酢【十九鐸】洗爵奠斝【古音古後人混入三十五馬韻】醓醢以薦或燔或炙【四十禡二十二昔二韻】嘉殽脾臄【十八藥】或歌或咢【十九鐸此章以上去入通爲一韻】

惇弓旣堅【一先】四鍭旣鈞【十八諄】捨矢旣均【十八諄】序賓以賢【一先】惇弓旣句【十九侯十遇二韻按此字當讀平聲音拘】旣挾四鍭【古音胡說見載馳】四鍭如樹【十遇】序賓以不侮【九麌此章以平上去通爲一韻】

曾孫維主【九麌】酒醴維醹【九麌】酌以大斗【古音滴主反考斗字詩一見易二見並同後人混入四十五厚韻】以祈黃耉【音矩】黃耉臺背【十八隊】以引以翼【二十四職】壽考維祺【七之】以介景福【方墨反此章以平去入通爲一韻】

行葦四章章八句

旣醉以酒旣飽以徳【二十五徳】君子萬年介爾景福【方墨反】旣醉以酒爾殽旣將【十陽】君子萬年介爾昭明【彌郎反】昭明有融【一東】髙朗令終【一東】令終有俶【一屋】公屍嘉告【二沃】其告維何【七歌】籩豆靜嘉【九麻】朋友攸攝攝以威儀【音俄】威儀孔時【七之】君子有孝子【六止】孝子不匱【六至】永錫爾類【六至此章以平上去通爲一韻】

其類維何室家之壼【二十一混】君子萬年永錫祚【二十一震此章以上去通爲一韻】

其維何天被爾祿【一屋】君子萬年景命有僕【一屋】

其僕維何釐爾女士【六止】釐爾女士【見上】從以孫子【六止】

旣醉八章章四句

鳧鷖在涇【十五靑】公屍來燕來寜【十五靑】爾酒旣淸【十四淸】爾殽旣馨【十五靑】公屍燕飲福祿來成【十四淸】

鳧鷖在沙【九麻】公屍來燕來宜【魚何反】爾酒旣多【七歌】爾殽旣嘉【九麻】公屍燕飲福祿來爲【音譌】

鳧鷖在渚【八語】公屍來燕來處【八語】爾酒旣湑【八語】爾殽伊脯【九麌】公屍燕飲福祿來下【音戶】

鳧鷖在潨【一東】公屍來燕來宗【三鐘】旣燕於宗【見上】福祿攸降【戶工反】公屍燕飲福祿來崇【一東】

鳧鷖在亹【二十三魂】公屍來止燻燻【二十文】旨酒欣欣【二十一殷】燔炙芬芬【二十文】公屍燕飲無有後艱【二十八山】

鳧鷖五章章六句

假樂君子【六止】顯顯令徳【二十五徳】宜民宜人【十七眞】受祿於天【一先】保右命【彌吝反】之自天申【十七眞】之【此章以上入以平去通爲一韻】幹祿百福【方墨反】子孫千億【二十四職】穆穆皇皇【十一唐】宜君宜王【十陽】不愆不忘【十陽】率由舊章【十陽】

威儀抑抑【於逸反】徳音秩秩【五質】無怨無惡率由羣匹【五質】受福無疆【十陽】四方之綱【十一唐】

之綱之紀【六止】燕及朋友【音以】百辟卿士【六止】媚於天子【六止】不解於位【六至】民之攸塈【六至此章以上去通爲一韻】

假樂四章章六句

篤公劉匪居匪康【十一唐】廼埸廼疆【十陽】廼積廼倉【十一唐】廼裹餱糧【十陽】於橐於囊【十一唐】思輯用光【十一唐】弓矢斯張【十陽】干戈戚揚【十陽】爰方啟行【戶郎反】

篤公劉於胥斯原【二十二元】旣庶旣繁【二十二元】旣順廼宣【二仙】而無永嘆【二十五寒】陟則在巘【二十阮】復降在原【見上】何以舟【十八尢】之維玉及瑤【四宵】鞞琫容刀【六豪此章以平上通爲一韻】

篤公劉逝彼百泉【二仙】瞻彼溥原【二十二元】廼陟南岡【十一唐】廼覯於京【音疆】京師之野【神與反】於時處處【八語】於時廬旅【八語】於時言言於時語語【八語】

篤公劉於京斯依【八微】蹌蹌濟濟【十一薺】俾筵俾兒【五旨】旣登廼依【見上】廼造其曹【六豪】執豕於牢【六豪】酌之用匏【五肴】食之飲之君之宗之【末二句無韻此章以平上通爲一韻】

篤公劉旣漙旣長【十陽】旣景廼岡【十一唐】相其陰陽【十陽】觀其流泉【二仙】其軍三單【二十五寒】度其隰原【二十二元】徹田爲糧【十陽】度其夕陽【見上】豳居允荒【十一唐】

篤公劉於豳斯館【二十九換】渉渭爲亂【二十九換】取厲取鍛【二十九換】止基廼理【六止】爰眾爰有【音以】夾其皇澗【三十諌】遡其過澗【見上二澗字自爲韻】止旅廼密【五質】芮鞫之卽【子悉反】

篤公劉六章章十句

泂酌彼行潦挹彼注玆【七之】可以餴饎【七志】豈弟君子【六止】民之父母【滿以反此章以平上去通爲一韻】

泂酌彼行潦挹彼注玆【見上】可以濯罍【十五灰】豈弟君子【見上】民之攸歸【八微此章以平上通爲一韻】

泂酌彼行潦挹彼注玆【見上】可以濯漑【十九代】豈弟君子【見上】民之攸塈【六至此章以平上去通爲一韻】

泂酌三章章五句

有捲者阿【七歌與歌協】飄風自南【二十二覃】豈弟君子來遊來歌【七歌】以矢其音【二十一侵】

伴奐爾遊【十八尢】矣優遊爾休【十八尢】矣豈弟君子俾爾彌爾性似先公酋【十八尢】矣

爾土宇昄章亦孔之厚【音戶】矣豈弟君子俾爾彌爾性百神爾主【九麌】矣

爾受命長【十陽】矣茀祿爾康【十一唐】矣豈弟君子俾爾彌爾性純嘏爾常【十陽】矣

有馮有翼【二十四職】有孝有徳【二十五徳】以引以翼【見上】豈弟君子四方爲則【二十五徳】

顒顒卬卬【十一唐】如圭如璋【十陽】令聞令望【十陽】豈弟君子四方爲綱【十一唐】

鳳凰於飛【八微】翽翽其羽亦集爰止【六止】藹藹王多吉士【六止】維君子使【六止】媚於天子【六止此章以平上通爲一韻】

鳳凰於飛翽翽其羽亦傅於天【一先】藹藹王多吉人【十七眞】維君子命【彌吝反】媚於庶人【見上此章以平去通爲一韻】

鳳凰鳴【十二庚與生協】矣於彼髙岡【十一唐】梧桐生【十二庚】矣於彼朝陽【十陽】菶菶萋萋【十二齊】雝雝喈喈【十四皆】

君子之車【九魚與馬協】旣庶且多【七歌】君子之馬【音姥】旣閒且馳【音陀】矢詩不多【見上】維以遂歌【七歌此章以平上通爲一韻】

捲阿十章六章章五句四章章六句

民亦勞止汔可小康【十一唐】惠此中國以綏四方【十陽】無縱詭隨以謹無良【十陽】式遏防虐憯不畏明【彌郎反】柔逺能邇以定我王【十陽】

民亦勞止汔可小休【十八尢】惠此中國以爲民逑【十八尢】無縱詭隨以謹惽怓【五肴】式遏防虐無俾民憂【十八尢】無棄爾勞【六豪】以爲王休【見上】

民亦勞止汔可小息【二十四職】惠此京師以綏四國【二十五徳】無縱詭隨以謹罔極【二十四職】式遏防虐無俾作慝【二十五徳】敬愼威儀以近有徳【二十五徳】

民亦勞止汔可小愒【十三祭】惠此中國俾民憂泄【十三祭】無縱詭隨以謹醜厲【十三祭】式遏防虐無俾正敗【十七夬】戎𨿽小子而式大【十四泰】

民亦勞止汔可小安【二十五寒】惠此中國國無有殘【二十五寒】無縱詭隨以謹繾綣【二十阮】式遏冦虐無俾正反【二十阮】王欲玉女是用大諫【三十諫此章以平上去通爲一韻】

民勞五章章十句

上帝板板【二十五潸】下民卒癉【二十五寒】出話不然【二仙】爲猶不逺【二十阮】靡聖管管【二十四緩】不實於亶【二十三旱】猶之未逺【見上】是用大諫【三十諫此章以平上通爲一韻】

天之方難【二十八翰】無然憲憲【二十五願】天之方蹶【十三祭十月二韻】無然泄泄【十三祭十七薛二韻】辭之輯【二十六緝】矣民之洽【三十一洽】矣辭之懌【二十二昔】矣民之莫【十九鐸】矣

我𨿽異事及爾同寮【三蕭唐石經及左傳引此並作寮今本作僚】我卽爾謀聽我囂囂【四宵六豪二韻】我言維服勿以爲笑【三十五笑】先民有言詢於芻蕘【四宵此章以平去通爲一韻】

天之方虐【十八藥】無然謔謔【十八藥】老夫灌灌小子蹻蹻【三十小十八藥二韻】匪我言耄【三十七號】爾用憂謔【見上】多將熇熇【十九鐸】不可救藥【十八藥此章以去入通爲一韻】

天之方懠【十二霽】無爲誇毗【六脂】威儀卒迷【十二齊】善人載屍【六脂】民之方殿屎【六脂】則莫我敢葵【六脂】喪亂蔑資【六脂】曾莫恵我師【六脂此章以平去通爲一韻】

天之牖民如壎如篪【五支】如璋如圭【十二齊】如取如攜【十二齊】攜無曰益【二十二昔】牖民孔易【五寘二十二昔二韻】民之多辟【二十二昔】無自立辟【見上此章亦可以平入通爲一韻】

價人維藩【二十二元】大師維垣【二十二元】大邦維屏【十五靑與寜城協】大宗維翰【二十五寒二十八翰二韻】懷徳維寜【十五靑】宗子維城【十四淸】無俾城壞【十六怪】無獨斯畏【八未】

敬天之怒【十姥十一暮二韻】無敢戲豫【九禦】敬天之渝【十虞】無敢馳驅【十虞】昊天曰明【彌郎反】及爾出王【十陽】昊天曰旦【二十八翰】及爾遊衍【二十人狝三十三綫二韻此章以平去通爲一韻】

板八章章八句

生民之什十篇六十一章四百三十三句

詩本音卷八﹤經部﹐小學類﹐韻書之屬﹐詩本音﹥

欽定四庫全書

詩本音卷九

昆山顧炎武撰

大雅

蕩蕩上帝【十二霽】下民之辟【二十二昔】疾威上帝【見上】其命多辟【見上】天生烝民其命匪諶【二十一侵】靡不有初鮮克有終【一東說見七月此章以去入通爲一韻】

文王曰咨咨女殷商曾是彊禦曽是掊克【二十五徳】曾是在位【六至】曾是在服【蒲北反】天降滔徳【二十五徳唐石經作滔嚴氏詩緝引李氏曰如滔天之滔今本作慆】女興是力【二十四職此章以去入通爲一韻】

文王曰咨咨女殷商而秉義類【六至】彊禦多懟【六至】流言以對【十八隊】防攘式內【十八隊】侯作侯祝【四十九宥一屋二韻】靡屆靡究【四十九宥】

文王曰咨咨女殷商女炰烋於中國【二十五徳】斂怨以爲徳【二十五徳】不明爾徳【見上】時無背無側【二十四職】爾徳不明【彌郎反】以無陪無卿【古音羌考卿字詩一見左傳一見楚辭一見並同後人混入十二庚韻】

文王曰咨咨女殷商天不湎爾以酒不義從式【二十四軄】旣愆爾止【六至】靡明靡晦【十八隊】式號式呼【十一模十一暮二韻】俾晝作夜【音豫此章以上去入通爲一韻】

文王曰咨咨女殷商【十陽上下章商字不入韻獨此一章皆陽唐二韻則商字亦不期而自合矣古人之學所以取之左右逢其原而不容於執一也】如蜩如螗【十一唐】如沸如羮【音岡】小大近喪【十一唐四十二宕二韻】人尙乎由行【戶郎反】內奰於中國覃及鬼方【十陽】

文王曰咨咨女殷商匪上帝不時【七之】殷不用舊【古音忌考舊字詩凡二見並同後人混入四十九宥韻】𨿽無老成人尙有典刑【十五靑】曾是莫聽【十五靑】大命以傾【十四淸此章以平去通爲一韻】

文王曰咨咨女殷商人亦有言顚沛之掲【十三祭十月十七薛三韻】枝葉未有害【十四泰】本實先撥【十三末】殷鑑不逺在夏后之世【十三祭此章以去入通爲一韻】

蕩八章章八句

抑抑威儀維徳之隅【十虞】人亦有言靡哲不愚【十虞】庶人之愚【見上】亦職維疾【五質】哲人之愚【見上】亦維斯戾【十二霽此章以去入通爲一韻】

無競維人四方其訓【二十三問】之有覺徳行四國順【二十二稕】之訏謨定命逺猶辰告敬愼威儀維民之則【四句惟命字可韻餘三句無韻】

其在於今興迷亂於政【四十五勁與刑協】顚覆厥徳荒湛於酒【四十四有】女𨿽湛樂從弗念厥紹【三十小】罔敷求先王克共明刑【十五靑如車攻五章之例此章以平去通爲一韻】

肆皇天弗尙【十陽四十一漾二韻】如彼泉流【今本誤作流泉依唐石經及國子監注疏本攺正】無淪胥以亡【十陽】夙興夜寐【六至】灑埽廷內【十八隊寐內二字自爲韻】維民之章【十陽】修爾車馬弓矢戎兵【必良反】用戒戎作用逷蠻方【十陽】

質爾人民謹爾侯度【十一暮】用戒不虞【十虞】愼爾出話敬爾威儀【音俄】無不柔嘉【九麻】白圭之玷【五十一忝與下玷協】尙可磨【八戈】也斯言之玷【見上】不可爲【音譌】也【此章以平去通爲一韻】

無易由言無曰苟矣【首二句無韻】莫捫朕舌【十七薛】言不可逝【十三祭】矣無言不讎【十八尢】無徳不報【三十七號】惠於朋友【音以】庶民小子【六止】子孫繩繩【十六蒸】萬民靡不承【十六蒸此章以去入以平去通爲一韻】

視爾友君子輯柔爾顏【二十七刪】不遐有愆【二仙】相在爾室尙不愧於屋漏【古音路考漏字詩一見易一見並同後人混入五十候韻】無曰不顯莫予云覯【古音故後人混入五十候韻】神之格【二十陌】思不可度【十一暮十九鐸二韻】思矧可射【轉音豫見叔於田】思【此章以去入通爲一韻】

辟爾爲徳【二十五徳與止協】俾臧俾嘉【九麻】淑愼爾止【六止】不愆於儀【音俄】不僭不賊【二十五徳】鮮不爲則【二十五徳】投我以桃報之以李【六止】彼童而角實虹小子【六止此章以上入通爲一韻】

荏染柔木言緡之絲【七之】溫溫恭人維徳之基【七之】其維哲人【十七眞】告之話言【二十二元】順徳之行其維愚人【見上】覆謂我僭【五十六防】民各有心【二十一侵此章以平去通爲一韻】

於乎小子【六止】未知臧否【五旨】匪手攜之【七之】言示之事【七志】匪面命之【見上】言提其耳【六止】借曰未知【五支】亦旣抱子【見上】民之靡盈【十四淸】誰夙知而莫成【十四淸此章以平上去通爲一韻】

昊天孔昭【四宵】我生靡樂【三十六效十九鐸二韻】視爾夢夢我心慘慘【當作懆三十二晧】誨爾諄諄聽我藐藐【三十小四覺二韻】匪用爲教【三十六效】覆用爲虐【十八藥】借曰未知亦聿旣耄【三十七此章以平上去入通爲一韻】

於乎小子【六止】告爾舊止【六止】聽用我謀【音媒】庶無大悔【十四賄十八隊二韻】天方艱難曰喪厥國【二十五徳】取譬不逺昊天不忒【二十五徳】回遹其徳【二十五徳】俾民大棘【二十四職此章亦可以平上入通爲一韻】

抑十二章三章章八句九章章十句

菀彼桑柔【十八尢與劉憂協】其下侯旬【十八諄】捋采其劉【十八尢】瘼此下民【十七眞】不殄心憂【十八尢】倉兄塡【一先釋文音塵】兮【凡詩人之句如意盡而文不足則加一兮字此章倉兄塡兮之類是也意盡而文有餘則去一兮字葛生予美亡此誰與獨旦之類是也其他語助之辭皆然】倬彼昊天【一先】寜不我矜【居銀反】

四牡騤騤【六脂與夷黎哀協】旟旐有翩【二仙】亂生不夷【六脂】靡國不泯【十七眞十六軫二韻】民靡有黎【十二齊】具禍以燼【二十一震】於乎有哀【十六咍】國步斯頻【十七眞此章以平去通爲一韻】

國步蔑資【六脂與疑維階協】天不我將【十陽】靡所止疑【七之】云䢐何往【三十六養】君子實維【六脂】秉心無競【古音其亮反後人混入四十三映韻】誰生厲階【十四皆】至今爲梗【古音古盎反今三十八梗與眚打等字混爲一韻此章以平上去通爲一韻】

憂心慇慇【二十一殷與辰協】念我土宇【九麌】我生不辰【十七眞】逢天僤怒【十姥十一暮二韻】自西䢐東靡所定處【八語】多我覯【十七眞】孔棘我圉【八語上二章俱一句一韻上下各協獨此章東字不可韻此見古人之文以意爲主而不屑屑於音節之疏密小有出入終不以韻而害意也】

爲謀爲毖【六至與卹熱協】亂況斯削【十八藥轉音肖】告爾憂卹【六術】誨爾序爵【十八藥轉音釂】誰能執熱【十七薛】逝不以濯【四覺轉音直孝反】其何能淑【一屋轉音殊料反】載胥及溺【十八藥二十三錫二韻轉音奴弔反此章以去入通爲一韻】

如彼遡風【方凡反與心協】亦孔之僾【十九代】民有肅心【二十一侵】荓云不逮【十九代】好是稼穡【二十四職】力民代食【二十四職】稼穡維寶【三十二晧】代食維好【三十二晧】

天降喪亂滅我立王【十陽】降此蟊賊【二十五徳與國力協】稼穡卒癢【十陽】哀恫中國【二十五徳】具贅卒荒【十一唐】靡有旅力【二十四軄】以念穹蒼【十一唐】

維此惠君民人所瞻【首二句無韻宋吳棫韻補讀瞻爲諸良切引漢溧陽長潘幹校官碑以瞻爲彰崔駰反都賦以瞻爲障二證愚未敢以爲然考潘幹碑文末云永世支百民人所彰子子孫孫俾爾熾昌則固未嘗作瞻也】秉心宣猶考愼其相【十陽四十一漾二韻】維彼不順自獨俾臧【十一唐】自有肺腸【十陽】俾民卒狂【十陽】

瞻彼中林【二十一侵與譖協】甡甡其鹿【一屋】朋友已譖【五十二沁】不胥以谷【一屋】人亦有言進退維谷【一屋三燭二韻此章以平去通爲一韻】維此聖人【十七眞與下人協】瞻言百里【六止】維彼愚人【見上】覆狂以喜【六止】匪言不能胡斯畏忌【七志此章以上去通爲一韻】

維此良人弗求弗迪【二十三錫轉音徒弔反】維彼忍心是顧是復【一屋轉音扶究反】民之貪亂寜爲荼毒【二沃轉音徒到反】

大風有隧有空大谷【一屋三燭二韻】維此良人作爲式谷【一屋】維彼不順徵以中垢【古音古考垢字詩一見左傳一見並同後人混入四十五厚韻此章以上入通爲一韻】

大風有隧【六至】貪人敗類【六至】聽言則對【十八隊】誦言如醉【六至】匪用其良覆俾我悖【十八隊】

嗟爾朋友予豈不知而作【十九鐸】如彼飛虫時亦弋獲【二十一麥】旣之陰女反予來赫【二十陌】

民之罔極【二十四職】職涼善背【十八隊】爲民不利如雲不克【二十五徳】民之回遹職競用力【二十四職此章以去入通爲一韻】

民之未戾【十二霽與詈協】職盜爲防【古音苦故反與予協後人混入五十候韻】涼【唐石經作諒與上章異】曰不可【三十三哿與歌協】覆背善詈【五寘】𨿽曰匪予【九魚八語二韻】旣作爾歌【七歌此章以平去以平上通爲一韻】

桑柔十六章八章章八句八章章六句

倬彼云漢昭回於天【一先】王曰於乎何辜今之人【十七眞】天降喪亂饑饉薦臻【十九臻】靡神不舉靡愛斯牲【十二庚】圭璧旣卒寜莫我聽【十五靑】

旱旣大甚蘊隆虫虫【一東】不殄禋祀自郊䢐宮【一東】上下奠瘞靡神不宗【三鐘】后稷不克上帝不臨【二十一侵說見七月宋吳棫韻補臨良中切皇矣臨衝韓詩作隆衝漢司馬相如長門賦奉虛言而望誠兮期城南之離宮修薄具而自設兮君曽不肯兮幸臨】耗斁下土寜丁我躬【一東】

旱旣大甚則不可推【十五灰】兢兢業業如霆如雷【十五灰】周餘黎民靡有孑遺【六脂】昊天上帝則不我遺【見上】胡不相畏先祖於摧【十五灰】

旱旣大甚則不可沮【八語】赫赫炎炎云我無所【八語】大命近止靡瞻靡顧【十遇】羣公先正則不我助【九禦】父母先祖【十姥】胡寜忍予【九魚八語二韻此章以上去通爲一韻】

旱旣大甚滌滌山川【二仙】旱魃爲虐如惔如焚【二十文】我心憚暑憂心如燻【二十文】羣公先正則不我聞【二十文】昊天上帝寜俾我遁【二十六慁此章以平去通爲一韻】

旱旣大甚黽勉畏去【九禦】胡寜瘨我以旱憯不知其故【十一暮】祈年孔夙方社不莫【十一暮】昊天上帝則不我虞【十虞】敬恭明神宜無悔怒【十姥十一暮二韻此章以平去通爲一韻】

旱旣大甚散無友紀【六止】鞠哉庶正疚哉冢宰【十五海】趣馬師氏【四紙】膳夫左右【音以】靡人不周無不能止【六止】瞻卬昊天云如何裏【六止】

瞻卬昊天有嘒其星【十五靑】大夫君子昭假無贏【十四淸】大命近止無棄爾成【十四淸】何求爲我以戾庶正【十四淸四十五勁二韻】瞻卬昊天曷惠其寜【十五靑】

云漢八章章十句

崧髙維嶽駿極於天【一先】維嶽降神【十七眞】生甫及申【十七眞】維申及甫維周之翰【二十五寒二十八翰二韻】四國於蕃【二十二元】四方於宣【二仙】

亹亹申伯王纉之事【七志】於邑於謝南國是式【二十四職】王命召伯【二十陌】定申伯之宅【二十陌】登是南邦【博工反】世執其功【一東此章以去入通爲一韻】

王命申伯式是南邦【見上】因是謝人以作爾庸【三鐘】王命召伯徹申伯土田【一先】王命傅禦遷其私人【十七眞】

申伯之功召伯是營【十四淸】有俶其城【十四淸】寢廟旣成【十四淸】旣成藐藐【三十小四覺二韻】王錫申伯四牡蹻蹻【三十小十八藥二韻】鉤膺濯濯【四覺伯字不入韻】

王遣申伯路車乘馬【音姥】我圖爾居莫如南土【十姥】錫爾介圭以作爾寶【三十二晧】往近王舅【四十四有】南土是保【三十二晧】申伯信邁王餞於郿【六脂】申伯還南謝於誠歸【八微】王命召伯徹申伯土疆【十陽】以峙其粻【十陽】式遄其行【戶郎反】

申伯番番【二十二元八戈二韻】旣入於謝徒禦嘽嘽【二十五寒】周邦咸喜戎有良翰【二十五寒二十八翰二韻】不顯申伯王之元舅文武是憲【二十五願此章以平去通爲一韻】

申伯之徳【二十五徳】柔惠且直【二十四職】揉此萬邦聞於四國【二十五徳】吉甫作誦其詩孔碩【二十二昔】其風肆好以贈申伯【二十陌】

崧髙八章章八句

天生烝民有物有則【二十五徳】民之秉彜好是懿徳【二十五徳】天監有周昭假於下【音戶】保玆天子生仲山甫【九麌】

仲山甫之徳【二十五徳】柔嘉維則【二十五徳】令儀令色【二十四職】小心翼翼【二十四職】古訓是式【二十四職】威儀是力【二十四職】天子是若【十八藥轉音如遇反】明命使賦【十遇此章以去入通爲一韻】

王命仲山甫式是百辟【首二句無韻】纉戎祖考【三十二晧】王躬是保【三十二晧】出納王命王之喉舌【十七薛】賦政於外四方爰發【十月】

肅肅王命仲山甫將【十陽】之邦國若否仲山甫明【彌郎反】之旣明且哲以保其身【十七眞】夙夜匪解以事一人【十七眞】人亦有言柔則茹【八語九禦二韻】之剛則吐【十姥十一暮二韻】之維仲山甫【九麌】柔亦不茹【見上】剛亦不吐【見上】不侮矜寡【音古】不畏彊禦【八語】

人亦有言徳輶如毛民鮮克舉【八語】之我儀圖【十一模】之維仲山甫舉【見上】之愛莫助【九禦】之衮職有闕維仲山甫補【十姥】之【此章以平上去通爲一韻】

仲山甫出祖四牡業業【三十三業】徵夫捷捷【二十九葉】每懷靡及【二十六緝】四牡彭彭【音旁】八鸞鏘鏘【十陽】王命仲山甫城彼東方【十陽】

四牡騤騤【六脂】八鸞喈喈【十四皆】仲山甫䢐齊【十二齊】式遄其歸【八微】吉甫作誦穆如淸風【方凡反】仲山甫永懷以慰其心【二十一侵】

烝民八章章八句

奕奕梁山維禹甸【三十二霰與命協】之有倬其道【三十二晧與考協】韓侯受命【彌吝反】王親命【見上】之纉戎祖考【三十二晧】無廢朕命【見上】夙夜匪解【十五卦】防共爾位【六至】朕命不易【五寘二十二昔二韻】榦不庭方以佐戎辟【二十二昔此章以去入通爲一韻】

四牡奕奕孔修且張【十陽】韓侯入覲以其介圭入覲於王【十陽】王錫韓侯淑旂綏章【十陽】簟茀錯衡【戶郎反】衮赤舄【二十二昔與幭厄協】鉤膺鏤鍚【十陽】鞹鞃淺幭【二十三錫】鞗革金厄【二十一麥】韓侯出祖【十姥】出宿於屠【十一模】顯父餞之淸酒百壺【十一模】其殽維何【七歌與下二何協】炰鼈鮮魚【九魚】其蔌維何【見上】維筍及蒲【十一模】其贈維何【見上】乘馬路車【九魚】籩豆有且【九魚】侯氏燕胥【九魚此章以平上通爲一韻】

韓侯取妻【十二齊】汾王之甥蹶父之子【六止】韓侯迎止【六止】於蹶之裏【六止】百兩彭彭【音旁】八鸞鏘鏘【十陽】不顯其光【十一唐】諸娣從之祁祁如雲【二十文】韓侯顧之爛其盈門【二十三魂此章以平上通爲一韻】

蹶父孔武靡國不到【三十七號】爲韓姞相攸莫如韓樂【三十六效十九鐸二韻】孔樂韓土【十姥】川澤訏訏【十虞】魴鱮甫甫【十姥】麀鹿噳噳【九麌】有熊有羆有貓有虎【十姥】慶旣令居【九魚】韓姞燕譽【九魚九禦二韻此章以平上通爲一韻】

溥彼韓城燕師所完【二十五寒】以先祖受命因時百蠻【二十七刪】王錫韓侯其追其貊【二十陌】奄受北國因以其伯【二十陌】實墉實壑【十九鐸】實畝實籍【二十二昔】獻其貔皮【音婆】赤豹黃羆【音波】

韓奕六章章十二句

江漢浮浮【十八尢】武夫滔滔【六豪】匪安匪遊【十八尢】淮夷來求【十八尢】旣出我車【九魚】旣設我旟【九魚】匪安匪舒【九魚】淮夷來鋪【十一模】

江漢湯湯【十陽】武夫洸洸【十一唐】經營四方【十陽】告成於王【十陽】四方旣平【十二庚】王國庶定【四十六徑】時靡有爭【十三耕】王心載寜【十五靑此章以平去通爲一韻】

江漢之滸【十姥】王命召虎【十姥】式辟四方徹我疆土【十姥】匪疚匪棘【二十四職】王國來極【二十四軄】於疆於理【六止】至於南海【十五海此章亦可以上入通爲一韻】

王命召虎來旬來宣【二仙】文武受命召公維翰【二十五寒二十八翰二韻】無曰予小子【六止】召公是似【六止】肇敏戎公用錫爾祉【六止】釐爾圭瓚【二十三旱】秬鬯一卣告於文人【十七眞】錫山土田【一先】於周受命【彌吝反】自召祖命【見上】虎拜稽首天子萬年【一先此章以平上去通爲一韻】

虎拜稽首【四十四有】對揚王休【十八尢】作召公考【三十二晧】天子萬壽【四十四有四十九宥二韻】明明天子【六止】令聞不已【六止】矢其文徳【二十五徳】洽此四國【二十五徳此章以平上通爲一韻亦可以上入通爲一韻】

江漢六章章八句

赫赫明明王命卿士【六止與師協】南仲大祖【十姥】大師皇父【九麌】整我六師【六脂】以修我戎【音汝說見常棣】旣敬旣戒【十六怪】惠此南國【二十五徳此章以平上以去入通爲一韻】

王謂尹氏命程伯休父【九麌】左右陳行戒我師旅【八語】率彼淮浦【十姥】省此徐土【十姥】不畱不處【八語】三事就緒【八語】

赫赫業業有嚴天子【首二句無韻】王舒保作匪紹匪遊【十八尢】徐方繹騷【六豪】震驚徐方如雷如霆【十五靑】徐方震驚【十二庚】王奮厥武【九麌】如震如怒【十姥十一暮二韻】進厥虎臣【十七眞與濆協】闞如虓虎【十姥】鋪惇淮濆【二十文】仍執醜虜【十姥】截彼淮浦【十姥】王師之所【八語】

王旅嘽嘽【二十五寒】如飛如翰【二十五寒二十八翰二韻】如江如漢【二十八翰】如山之苞【五肴】如川之流【十八尢】緜緜翼翼【二十四軄】不測不克【二十五徳】濯徵徐國【二十五徳此章以平去通爲一韻】

王猶允塞【十九代二十五徳二韻】徐方旣來【十六咍】徐方旣同【一東】天子之功【一東】四方旣平【十二庚】徐方來庭【十五靑】徐方不回【十五灰】王曰還歸【八微此章以平入通爲一韻】

常武六章章八句

瞻卬昊天則不我惠【十二霽】孔塡不寜降此大厲【十三祭】邦靡有定士民其瘵【十六怪】蟊賊蟊疾靡有夷屆【十六怪】罪罟不收【十八尢】靡有夷瘳【十八尢】

人有土田【一先】女反有之人有民人【十七眞】女覆奪【十三末與說協】之此宜無罪【十四賄與下罪協】女反収之彼宜有罪【見上】女覆說【十三末】之【有収二字不入韻】

哲夫成城【十四淸】哲婦傾城【見上二城字自爲韻】懿厥哲婦【房以反】爲防爲防【六脂】婦有長舌維厲之階【十四皆】亂匪降自天【一先】生自婦人【十七眞】匪教匪誨【十八隊】時維婦寺【七志此章以平上通爲一韻】

鞫人忮忒【二十五徳】譖始竟背【十八隊】豈曰不極【二十四軄】伊胡爲慝【二十五徳】如賈三倍【十五海】君子是識【二十四軄】婦無公事【七志】休其蠶織【二十四職此章以上去入通爲一韻】

天何以刺【五寘】何神不富【方二反】舎爾介狄維予胥忌【七志】不弔不祥【十陽與亡協】威儀不類【六至】人之云亡【十陽】邦國殄瘁【六至】天之降罔【三十六養與亡協】維其優【十八尢】矣人之云亡【十陽】心之憂【十八尢】矣天之降罔【見上】維其防【八微】矣人之云亡【見上】心之悲【六脂】矣【此章以平上通爲一韻】

觱沸檻泉維其深【二十一侵】矣心之憂矣寜自今【二十一侵】矣不自我先【一先與天協】不自我後【音戶】藐藐昊天【一先】無不克鞏無忝皇祖【十姥】式救爾後【見上鞏字不入韻】

瞻卬七章三章章十句四章章八句

旻天疾威天篤降喪【十一唐四十二宕二韻】瘨我饑饉民卒流亡【十陽】我居圉卒荒【十一唐】

天降罪罟蟊賊內訌【一東】昬椓靡共【三鐘】潰潰回遹實靖夷我邦【博工反】

臯臯訿訿曾不知其玷【五十一忝】兢兢業業孔塡不寜我位孔貶【五十琰】

如彼嵗旱艸不潰茂如彼棲苴我相此邦無不潰止【無韻】維昔之富【方二反】不如時【七之】維今之疚【音幾】不如玆【七之】彼疏斯粺【十五卦】胡不自替【十二霽】職兄斯引【末句無韻此章以平上去通爲一韻】

池之竭【十月與下竭害協】矣不云自頻泉之竭【見上】矣不云自中【一東】溥斯害【十四泰】矣職兄斯不烖我躬【一東此章以去入通爲一韻】昔先王受命有如召公日辟國百里【六止】今也日蹙國百里【見上】於乎哀哉【十六咍】維今之人不尙有舊【音忌此章以平上去通爲一韻】

召旻七章四章章五句三章章七句

蕩之什十一篇九十二章七百六十九句

詩本音卷九

欽定四庫全書

詩本音卷十

昆山顧炎武撰

頌

周頌

於穆淸廟肅雝顯相濟濟多士秉文之徳對越在天駿奔走在廟不顯不承無射於人斯【無韻】

淸廟一章八句

維天之命於穆不已於乎不顯文王之徳之純假以溢我我其収之駿惠我文王曾孫篤之【此章或可以命純収篤爲韻凡周頌之詩多若韻若不韻者意古人之歌必自有音節而今不可考矣朱子曰周頌多不叶韻疑自有和聲相葉淸廟之瑟朱而疏越一唱而三嘆嘆卽和聲也】

維天之命一章八句

維淸緝熙文王之典【二十七銑】肇禋【十七眞】迄用有成【十四淸】維周之禎【十四淸此章以平上通爲一韻】

維淸一章五句

烈文辟公【一東與邦崇功協】錫玆祉福惠我無疆【十陽】子孫保之無封靡於爾邦【博工反】維王其崇【一東】之念玆戎功【一東】繼序其皇【十一唐】之無競維人四方其訓之不顯維徳百辟其刑之於乎前王不忘【十陽公疆各自爲韻集傳並爲一韻者非】

烈文一章十三句

天作髙山大王荒【十一唐】之彼作矣文王康【十一唐】之彼䢐矣岐【後漢書西南夷傳作彼䢐者岐朱子謂䢐當作岨】有夷之行【戶郎反】子孫保之【末句無韻】

天作一章七句

昊天有成命二後受之成王不敢康夙夜基命宥宻於緝熙單厥心肆其靖之【無韻】

昊天有成命一章七句

我將我享【三十六養與方饗協】維羊維牛【音疑】維天其右【音以】之【隋書宇文愷傳引作維牛維羊則羊與享爲韻而右字不入韻也】儀式刑文王之典日靖四方【十陽】伊嘏文王旣右饗【三十六養今本或作享今依唐石經及國子監注疏本攺正】之我其夙夜畏天之威於時保之【末三句無韻此章上下俱以平上通爲一韻】

我將一章十句

時邁其邦昊天其子之實右序有周薄言震之莫不震疉懷柔百神及河喬嶽允王維後明昭有周式序在位載戢干戈載櫜弓矢我求懿徳肆於時夏允王保之【無韻】

時邁一章十五句

執競武王【十陽】無競維烈不顯成康【十一唐】上帝是皇【十一唐】自彼成康【見上】奄有四方【十陽】斤斤其明【彌郎反】鐘鼔喤喤【音皇】磬筦將將【十陽】降福穰穰【十陽】降福簡簡【二十六產】威儀反反【二十阮】旣醉旣飽福祿來反【見上】

執競一章十四句

思文后稷【二十四職與極協】克配彼天【一先】立我烝民【十七眞】莫匪爾極【二十四職】貽我來牟帝命率育無此疆爾界陳常於時夏【四句無韻】

思文一章八句

淸廟之什十篇十章九十五句

嗟嗟臣工【一東】敬爾在公【一東】王釐爾成來咨來茹【八語九禦二韻釋文徐音如與畬協】嗟嗟保介維莫之春亦又何求【十八尢】如何新畬【九魚九麻二韻】於皇來牟【十八尢】將受厥明明昭上帝【十二霽與艾協】迄用康年【一先】命我眾人【十七眞】庤乃錢鎛奄觀銍艾【二十廢】

臣工一章十五句

噫嘻成王旣昭假爾【四紙與私裏協】率時農夫【十一模】播厥百谷【一屋】駿發爾私【六脂】終三十里【六止】亦服爾耕十千維耦【古音魚矩反後人混入四十四有韻此章以平上以平上入通爲一韻】

噫嘻一章八句

振鷺於飛【八微與止協】於彼西雝【三鐘】我客戾止【六止】亦有斯容【鐘】在彼無惡【十一暮十九鐸二韻】在此無斁【二十二昔韓詩作射中庸引此亦作射】庶幾夙夜【音豫】以永終譽【九魚九禦二韻此章以平上以去入通爲一韻】

振鷺一章八句

丰年多黍多稌亦有髙廩【首二句無韻】萬億及秭【五防】爲酒爲醴【十一齊】烝畀祖妣【五防】以洽百禮【十一齊】降福孔皆【十四皆此章以平上通爲一韻】

丰年一章七句

有瞽有瞽【十姥與虡羽鼔圉奏舉協】在周之庭【十五靑與聲鳴聽成協】設業設虡【八語】崇牙樹羽【九麌】應田縣鼓【十姥】鞉磬柷圉【八語】旣備乃奏【側故反】簫管備舉【八語】喤喤厥聲【十四淸】肅雝和鳴【十二庚】先祖是聽【十五靑】我客戾止永觀厥成【十四淸此章以上去通爲一韻】

有瞽一章十三句

猗與漆沮【九魚】潛有多魚【九魚】有鱣有鮪【五防】鰷鱨鰋鯉【六止】以享以祀【六止】以介景福【方墨反此章以上入通爲一韻】

潛一章六句

有來雝雝【三鐘與公協】至止肅肅【一屋】相維辟公【一東】天子穆穆【一屋】於薦廣牡【莫九反與考協】相予肆祀【六止】假哉皇考【三十二晧】綏予孝子【六止】宣哲維人【十七眞與天協】文武維後【古音戶與後同後人混入四十五厚韻】燕及皇天【一先】克昌厥後【音戶】綏我眉壽【四十四有四十九宥二韻與考協】介以繁祉【六止】旣右烈考【三十二晧】亦右文母【滿以反】

雝一章十六句

載見辟王【十陽】曰求厥章【十陽】龍旂陽陽【十陽】和鈴央央【十陽】鞗革有鶬【十陽】休有烈光【十一唐】率見昭考以孝以享【三十六養】以介睂壽【四十四有四十九宥二韻】永言保【三十二晧】之思皇多祜【十姥】烈文辟公綏以多福俾緝熙於純嘏【古音古考嘏字詩凡二見並同後人混入三十五馬韻此章以平上通爲一韻】

載見一章十四句

有客有客亦白其馬【音姥】有萋有且【釋文七序反】惇琢其旅【八語】有客宿宿有客信信言授之縶以縶其馬【見上】薄言追【六脂】之左右綏【六脂】之旣有淫威【八防】降福孔夷【六脂】

有客一章十二句

於皇武王無競維烈允文文王克開厥後嗣武受之勝殷遏劉耆定爾功【無韻】

武一章七句

臣工之什十篇十章一百六句

閔予小子【六止與疚協】遭家不造【三十二晧】嬛嬛在疚【音幾】於乎皇考【三十二晧】永世克孝【三十六效】念玆皇祖陟降庭【十五靑】止維予小子夙夜敬【四十三映】止於乎皇王【十陽】繼序思不忘【十陽此章以上去以平去通爲一韻】

閔予小子一章十一句

訪予落止【六止】率時昭考於乎悠哉【十六咍】朕未有艾【十四泰】將予就之繼猶判渙【二十九換】維予小子未堪家多難【二十五寒二十八翰二韻】紹庭上下【音戶】陟降厥家【音姑】休矣皇考以保明其身【末二句無韻或以二考字就字自爲韻身字與渙難韻此章以平上去以平上通爲一韻】

訪落一章十二句

敬之敬之【七之】天維顯思【七之】命不易哉【十六咍】無曰髙髙在上陟降厥士【六止】日監在玆【七之】維予小子【六止】不聰敬止【六止】日就月將【十陽】學有緝熙於光明【彌郎反】佛時仔肩示我顯徳行【戶郎反此章以平上通爲一韻】

敬之一章十二句

予其懲而毖後患莫予茾蜂【三鐘】自求辛螫肇允彼桃虫【一東】拚飛維鳥【二十九篠】未堪家多難予又集於蓼【二十九篠】

小毖一章七句【舊作八句】

載芟載柞【十九鐸】其耕澤澤【二十陌】千耦其耘【二十文】䢐隰䢐畛【十七眞十六軫二韻】侯主侯伯【二十陌轉音補】侯亞侯旅【八語】侯彊侯以【六止】有嗿其饁思媚其婦【房以反】有依其士【六止】有略其耜【六止】俶載南畝【滿以反】播厥百糓實函斯活【十三末谷字不入韻】驛驛其達【十二曷】有厭其傑【十七�】厭厭其苗【四蕭】緜緜其麃【四蕭】載獲濟濟【十一薺十二霽二韻】有實其積【五寘二十二昔二韻】萬億及秭【五旨】爲酒爲醴【十一薺】烝畀祖妣【五防】以洽百禮【十一薺】有飶其香【十陽】家之光【十一唐】有椒其馨【十五靑】胡考之寧【十五靑】匪且有且匪今斯今振古如玆【末三句無韻此章以上入以上去通爲一韻】

載芟一章三十一句

畟畟良耜【六止】俶載南畝【滿以反】播厥百糓實函斯活【十三末轉音話】或來瞻女【八語】載筐及筥【八語】其饟伊黍【八語】其笠伊糾【四十六黝】其鎛斯趙【三十小】以薅荼蓼【二十九篠】荼蓼朽【四十四有】止黍稷茂【音耄】止獲之挃挃【五質】積之栗栗【五質】其崇【一東】如墉【三鐘】其比【五質】如櫛【七擳】以開百室【五質】百室盈【十四淸】止婦子寧【十五靑】止殺時犉牡有捄其角【音錄】以似以續【三燭】續古之人【末句無韻此章以上入以上去通爲一韻】

良耜一章二十三句

絲衣其紑【古音匹之反後人混入十八尢韻】載弁俅俅【古音渠之反與裘同後人混入十八尢韻】自堂䢐基【七之】自羊䢐牛【音疑】鼐鼎及鼒【七之】兕觥其觩【十八尢】防酒思柔【十八尢】不吳不敖【六豪三十七號二韻】胡考之休【十八尢自兕觥其觩以下別爲一韻】

絲衣一章九句

於鑠王師【六脂】遵養時晦【十八隊】時純熙【七之】矣是用大介【十六怪】我龍受【四十四有】之蹻蹻王之造【三十二晧】載用有嗣【七志】實惟爾公允師【見上此章上下俱以平去通爲一韻】

酌一章八句

綏萬邦屢丰年【唐石經作婁按漢書屢字並作婁】天命匪解【首三句無韻】桓桓武王【十陽】保有厥士於以四方【十陽】克定厥家於昭於天【一先】皇以間【二十八山】之

桓一章九句

文王旣勤止我應受之敷時繹思我䢐維求定時周之命於繹思【無韻或以止之思爲韻然詩無全用語助爲韻者】

賚一章六句

於皇時周陟其髙山嶞山喬嶽允猶翕河敷天之下裒時之對時周之命【無韻】

般一章七句

閔予小子之什十一篇十一章一百三十五句

魯頌

駉駉牡馬【音姥】在坰之野【神與反】薄言駉者【音渚】有驈有皇【十一唐】有驪有黃【十一唐】以車彭彭【音旁】思無疆【十陽】思馬斯臧【十一唐】

駉駉牡馬【見上】在坰之野【見上】薄言駉者【見上】有騅有駓【六脂】有騂有騏【七之】以車伾伾【六脂】思無期【七之】思馬斯才【十六咍】

駉駉牡馬【見上】在坰之野【見上】薄言駉者【見上】有驒有駱【十九鐸】有駵有雒【十九鐸】以車繹繹【二十二昔】思無斁【二十二昔】思馬斯作【十九鐸】

駉駉牡馬【見上】在坰之野【見上】薄言駉者【見上】有駰有騢【古音胡後人誤入九麻韻】有驔有魚【九魚】以車袪袪【九魚】思無邪【音徐】思馬斯䢐【十一模此章亦可通爲一韻】

駉四章章八句

有駜有駜駜彼乘黃【十一唐】夙夜在公在公明明【彌郎反】振振鷺【十一暮】鷺於下【音戶】鼓咽咽醉言舞【九麌】於胥樂兮【末句說見麟之趾此章以上去通爲一韻】

有駜有駜駜彼乘牡【莫九反】夙夜在公在公飲酒【四十四有】振振鷺鷺於飛【八防】鼓咽咽醉言歸【八防】於胥樂兮有駜有駜駜彼乘駽【一先三十二霰二韻】夙夜在公在公載燕【三十二霰】自今以始【六止】歲其有【音以】君子有谷詒孫子【六止】於胥樂兮

有駜三章章九句

思樂泮水【五防與止協】薄采其芹【二十一殷】魯侯戾止【六止】言觀其旂【音芹】其旂笩笩【十四泰】鸞聲噦噦【十四泰】無小無大【十四泰】從公於邁【十七夬】

思樂泮水【見上】薄采其藻【三十二晧】魯侯戾止【見上】其馬蹻蹻【三十小十八藥二韻】其馬蹻蹻【見上】其音昭昭【四宵】載色載笑【三十五笑】匪怒伊教【三十六效此章以平上去通爲一韻】

思樂泮水【見上】薄采其茆【三十一巧】魯侯戾止【見上】在泮飲酒【四十四有】旣飲防酒【見上】永錫難老【三十二晧】順彼長道【三十二晧】屈此羣醜【四十四有】

穆穆魯侯敬明其徳【二十五徳】敬愼威儀維民之則【二十五徳】允文允武【九麌】昭假烈祖【十姥】靡有不孝自求伊祜【十姥】明明魯侯克明其徳【見上】旣作泮宮淮夷攸服【蒲北反】矯矯虎臣在泮獻馘【古音國後人混入二十一】淑問如臯陶【麥韻】在泮獻囚【四宵十】

濟濟多士克廣徳心【八尢二十】桓桓於徵狄彼東南【一侵二十】烝烝皇皇【二覃十】不吳不揚【一唐】不告於訩【十陽】在泮獻功【三鐘】

角弓其觩【一東十】束矢其【八尢十】戎車孔博【八尢十】徒禦無斁【九鐸二十】旣克淮夷孔淑不逆【二昔二】式固爾猶淮夷卒獲【十陌二十】翩彼飛鴞集於泮林【一麥二十】食我桑黮【一侵四十】懷我好音【七寢二十】憬彼淮夷來獻其琛【一侵二十】元龜象齒大賂南金【一侵二十一侵此章以平上通爲】

泮水八章章八句

閟宮有侐實實枚枚【一韻十】赫赫姜嫄其徳不回【五灰十】上帝是依【五灰】無災無害彌月不遲【八微】是生后稷【六脂二十】降之百福【四職方】黍稷重穋稙穉菽麥【墨反莫】奄有下國【北反二十】俾民稼穡【五徳二十】有稷有黍【四職】有稻有秬【八語】奄有下土【八語】纉禹之緒【十姥八語此章亦可以平入通】

后稷之孫實維大王【十陽】居岐之陽【十陽】實始翦商【十陽】至於文武【九麌】纘大王之緒【八語】致天之屆於牧之野【神與反】無貳無虞【十虞】上帝臨女【八語】惇商之旅【八語】克咸厥功王曰叔父【九麌】建爾元子俾侯於魯【十姥】大啟爾宇【九麌】爲周室輔【九麌此章以平上通爲一韻】

乃命魯公【一東】俾侯於東【一東】錫之山川土田附庸【三鐘】周公之孫莊公之子【六止】龍旂承祀【六止】六轡耳耳【六止】春秋匪解【十五卦】享祀不忒【二十五徳】皇皇后帝【十二霽】皇祖后稷【二十四職】享以騂犧【古音許何反後人誤入五攴韻】是饗是宜【魚何反】降福旣多【七歌】周公皇祖【十姥】亦其福女【八語此章亦可以上去入通爲一韻】

秋而載嘗【十陽】夏而楅衡【戶郎反】白牡騂剛【十一唐】犧尊將將【十陽】毛炰胾羮【音岡】籩豆大房【十陽】萬舞洋洋【十陽】孝孫有慶【音羌】俾爾熾而昌【十陽】俾爾壽而臧【十一唐】保彼東方【十陽】魯邦是常【十陽】不虧不崩【十七登】不震不騰【十七登】三壽作朋【十七登】如岡如陵【十六蒸】

公車千乘【十六蒸四十七證二韻】朱英綠縢【十六蒸】二矛重弓【音肱】公徒三萬貝冑朱綅烝徒增增【十六蒸】戎狄是膺【十六蒸】荊舒是懲【十六蒸】則莫我敢承【十六蒸】俾爾昌而熾【七志】俾爾壽而富【方二反】黃髮臺背【十八隊】壽胥與試【七志】俾爾昌而大【十四泰】俾爾耆而艾【十四泰】萬有千嵗【十三祭】眉壽無有害【十四泰】

泰山巖巖【二十七咸】魯邦所詹【二十四鹽】奄有龜防【一東】遂荒大東【一東】至於海邦【博工反】淮夷來同【一東】莫不率從【三鐘】魯侯之功【一東】

保有鳧繹【二十二昔】遂荒徐宅【二十陌】至於海邦【見上與從協】淮夷蠻貊【二十百】及彼南夷莫不率從【見上】莫敢不諾【十九鐸】魯侯是若【十八藥】

天錫公純嘏【音古】睂壽保魯【十姥】居常與許【八語】復周公之宇【九麌】魯侯燕喜【六止】令妻壽母【滿以反】宜大夫庶士【六止】邦國是有【音以】旣多受祉【六止】黃髮兒齒【六止】䢐來之松新甫之柏【二十陌】是斷是度【十九鐸】是尋是尺【二十二昔】松桷有舄【二十二昔】路寢孔碩【二十二昔】新廟奕奕【二十二昔】奚斯所作【十九鐸】孔曼且碩【見上】萬民是若【十八藥】

閟宮九章五章章十七句【據集傳云第四章

脫一句】二章章八句二章章十句

魯頌四篇二十四章二百四十三句

商頌

猗【於戈反】與那【八戈】與置我鞉鼓【十姥】奏鼓簡簡衎我烈祖【十姥】湯孫奏假綏我思成【十四淸】鞉鼓淵淵嘒嘒管聲【十四淸】旣和且平【十二庚】依我磬聲【見上】於赫湯孫穆穆厥聲【見上】庸鼔有斁【二十二昔】萬舞有奕【二十二昔】我有嘉客【二十陌】亦不夷懌【二十二昔】自古在昔【二十二昔】先民有作【十九鐸】溫恭朝夕【二十二昔】執事有恪【十九鐸】顧予烝嘗【十陽】湯孫之將【十陽】

那一章二十二句

嗟嗟烈祖【十姥】有秩斯祜【十姥】申錫無疆及爾斯所【八語】旣載淸酤【十姥】賚我斯成【十四淸】亦有和羮旣戒旣平【十二庚羮字不入韻】鬷假無言時靡有爭【十三耕】綏我眉壽黃耉無疆【十陽】約軝錯衡【戶郎反】八鸞鶬鶬【十一唐】以假以享【三十六養】我受命溥將【十陽】自天降康【十一唐】丰年穰穰【十陽三十六養二韻】來假來饗【今本作享唐石經作饗歐陽氏曰上云以享者謂諸侯皆來助致享於神也下云來饗者謂神來至而歆饗也呂氏嚴氏並載此說享饗二義不同今從石經三十六養】降福無疆【見上】顧予烝嘗【十陽】湯孫之將【見上此章以平上通爲一韻】

烈祖一章二十二句

天命鳥降而生商【十陽】宅殷土芒芒【十陽】古帝命武湯【十一唐】正域彼四方【十陽】方命厥後【音戶與下後協】奄有九有【音以】商之先後【見上】受命不殆【十五每】在武丁孫子【六止】武丁孫子【見上】武王靡不勝【十六蒸】龍旂十乘【十六蒸】大糦是承【十六蒸】邦畿千里【六止】維民所止【六止】肇域彼四海【十五海】四海來假來假祁祁【八防】景員維河【七歌】殷受命咸宜【魚何反】百祿是何【七歌此章以平上通爲一韻】

鳥一章二十二句

濬哲維商【十陽】長髮其祥【十陽】洪水芒芒【十陽】禹敷下土方【十陽】外大國是疆【十陽】幅隕旣長【十陽】有娀方將【十陽】帝立子生商【見上】

王桓撥【十三末】受小國是達【十二曷】受大國是達【見上】率履不越【十月】遂視旣發【十月】相土烈烈【十七薛】海外有截【十六屑】

帝命不違【八微】至於湯齊【十二齊】湯降不遲【六脂】聖敬日躋【十二齊】昭假遲遲【見上】上帝是只【六脂】帝命式於九圍【八防】

受小球大球【十八尢】爲下國綴旒【十八尢】何天之休【十八尢】不競不絿【十八尢】不剛不柔【十八尢】敷政優優【十八尢】百祿是遒【十八尢】

受小共大共【三鐘】爲下國駿厖【古音莫工反後人分四江韻苟子引此作駿蒙大戴禮引此】何天之龍【作恂】敷奏其【蒙三鐘】不震不動【勇二】不戁不竦【腫一】百祿是總【董二腫一董此章以平上】

武王載旆【通爲一韻十四泰荀子引此作載發說】有防秉鉞【文引】如火烈烈【此作載】則莫我敢曷【坺十月】苞有三蘗【十七薛】莫遂莫達【十二曷】九有有截【十七薛】韋顧旣伐【十二】昆吾夏桀【曷十六屑十以去入通爲一韻】

昔在中葉【二十九葉】有震且業【三十三業】允也天子【六止】降予卿士【六止今本或作降於非】實維阿衡【戶郎反】實左右商王【十陽】長髮七章一章八句四章章七句一章九句一章六句

撻彼殷武【九麌】奮伐荊楚【八語】防入其阻【八語】裒荊之旅【八語】有截其所【八語】湯孫之緒【八語】

維女荊楚居國南鄕【十陽】昔有成湯【十一唐】自彼氐羌【十陽】莫敢不來享【三十六養】莫敢不來王【十陽】曰商是常【十陽此章以平上通爲一韻】

天命多辟【二十二昔】設都於禹之績【二十三錫】嵗事來辟【見上】勿予禍適【二十二昔】稼穡匪解【十五卦此章以去入通爲一韻】

天命降監【二十七銜五十九鑑二韻】下民有嚴【二十八嚴】不僭不濫【五十四勘】不敢怠遑命於下國【二十五徳】封建厥福【方墨反此章以平去通爲一韻遑字不入韻】

商邑翼翼【二十四職】四方之極【二十四職】赫赫厥聲【十四淸】濯濯厥靈【十五靑】壽考且寧【十五靑】以保我後生【十二庚】

陟彼景山【二十八山】松柏丸丸【二十六桓】是斷是遷【二仙】方斵是防【二仙】松桷有梴【二仙】旅楹有閒【二十八山】寢成孔安【二十五寒】殷武六章三章章六句二章章七句一章五句商頌五篇十六章一百五十四句

詩本音卷十

