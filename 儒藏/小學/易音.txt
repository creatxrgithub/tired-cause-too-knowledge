

欽定四庫全書

經部十

易音

小學類三【韻書之屬】提要

臣等謹案易音三卷

國朝顧炎武撰音學五書之三也其書卽周易以求古音上卷爲彖辭爻辭中卷爲彖傳象傳下卷爲系辭文言說卦雜卦其音往往與詩不同又或往往不韻故炎武所注凡與詩音不同者皆以爲偶用方音而不韻者則闕焉考春秋傳所載繇辭無不有韻說者以爲連山歸蔵之文然漢儒所傳不過周易而史記載大橫之兆其繇亦然意卜筮家別有其書如焦贛易林之類非易之本書而易之本書則如周秦諸子之書或韻或不韻本無定體其韻或雜方音亦不能盡求其讀故彖辭爻辭不韻者多韻者亦間有十翼則韻者固多而不韻者亦錯出其間非如詩三百篇協詠歌被管弦非韻不可以成章也炎武於不可韻者如幹之九二九四中隔一爻謂義相承則韻相承之類未免穿鑿又如六十四卦彖辭惟四卦有韻殆出偶合標以爲例亦未免附會然其考核精確者則於古音亦多有裨固可存爲旁證焉乾隆四十六年四月恭校上

總纂官臣紀昀臣陸錫熊臣孫士毅

總校

官臣

陸費

墀

欽定四庫全書

易音卷一

昆山顧炎武撰

彖辭

防初筮告【二沃】再三瀆【一屋】瀆則不告【見上】

解無所往其來復【一屋】吉有攸往夙【一屋】吉

震震來【二十陌】笑言啞啞【三十五馬二十陌二韻】

艮艮其背不獲其身【十七眞】行其庭不見其人【十七頁古者卜筮之辭多用音和以便人之玩誦𨿽夏商之易不傳於世然意其不始於文王也易彖文王所作其用音止此所以然者易之體不同於詩必欲連比象占牽合上下以就其音則聖人之意荒矣故但取其屬辭之切者】

爻辭

幹九二見龍在田【一先】利見大人【十七眞】

九四或躍在淵【一先或問此隔三爻而與二五爲音可乎曰初二言龍三言人事至四而言或躍在淵不言龍而其義則龍也其不言龍者何承初二也承其義則亦承其音也】

九五飛龍在天【一先】利見大人【十七眞】

屯六二屯【十八諄】如邅【二仙】如乘馬班【二十七山】如匪冦【古音苦故反見詩桑柔】婚媾【古音故見詩侯人】

上六乘馬班【二十七山】如泣血漣【二仙】如

需六四需於血【十六屑】出自穴【卜六屑】

師六五長子帥師【六脂】弟子輿屍【六脂】

小畜初九復自道【三十二晧】何其咎【四十四有】

九三輿說輻【一屋】夫妻反目【一屋子夏傳馬融鄭虞翻並作輿說輹今從之按輻字詩伐檀與側直億特食韻正月與載意韻荀子引逸詩與塞息韻目字左傳宣二年與腹復韻成十六年與防韻老子與腹韻不可以彊合也作輹爲是說文輹軸縛也左傳僖十五年車脫其輹注輹車下縛也正義曰子夏易傳云輹車下伏兔也今人謂之車屐形如伏兔以防防於軸因名縛也熊朋來五經說曰輹謂輈上伏兔考工記輈人爲輈自伏兔至軌七寸卽此輹也故大畜九二亦云輿說輹而大壯九四云壯於大輿之輹】

上九旣雨【九麌】旣處【八語】

泰九二包荒【十一唐】用馮河不遐遺朋亡【十陽】得尙於中行【古音戶郎反見詩卷耳】

否九五其亡【十陽】其亡【見上】繋於苞桑【十一唐】

上九傾否【五旨】先否後喜【六止】

同人九三升其髙陵【十六蒸】三嵗不興【十六蒸】

九四乘其墉【三鐘】弗克攻【一東】

隨上六拘系【十二霽】之乃從維【六脂】之【此爻以平去通爲一韻】觀六四觀國之光【十一唐】利用賔於王【十陽】

噬嗑六三噬臘肉【一屋】遇毒【二沃】

九四噬幹胏【六止】得金矢【五防】

賁六四賁【八防二十文二十三魂五寘四韻陸徳明釋文云李軌府汾反傅氏云賁古班字文章貌鄭云變也文飾之貌王肅符文反云有文飾黃白色今按六四賁皤翰三字佀同爲一韻猶屯六二之屯邅班三字亦同爲一韻也當從王肅音爲定】如皤【陸徳明釋文董遇音槃云馬作足橫行曰皤鄭陸績本作蹯音煩今按此句與下翰如爲韻當從鄭陸爲是今皤字入八戈韻漢蔡邕述行賦乘馬蹯而不進兮心鬰悒而憤思卽此字】如白馬翰【二十五寒二十八翰二韻】如匪冦【苦故反】婚媾【音故】

六五賁於丘園【二十二元】束帛戔戔【二十五寒】

剝上九君子得輿【九魚】小人剝廬【九魚】

無妄六三無妄之災【十六咍】或繋之牛【古音疑見詩黍苗】行人之得邑人之災【見上】

頤初九捨爾靈龜【六脂】觀我朶頤【七之】

大過九二枯楊生稊【十二齊】老夫得其女妻【十二齊】九五枯楊生華【古音敷見詩桃夭】老婦得其士夫【十虞】無咎無譽【九魚九禦二韻】

坎初六習坎【四十八感】入於坎窞【四十八感】

六三來之坎坎【四十八感】險且枕【四十七寢】入於坎窞【四十八感】六四樽酒簋【古音九見詩權輿】貳用缶【四十四有】納約自牖【四十四有】九五坎不盈【十四淸】只旣平【十二庚】

上六系用徽纆【二十五徳】寘於叢棘【二十四職】三嵗不得【二十五徳】離九三日昃之離【古音羅見詩新臺】不鼔缶而歌【七歌】則大耊之嗟【九麻】

六五出涕沱【七歌】若戚嗟【九麻】若

上九有嘉折首【四十四有】獲匪其醜【四十四有】

咸九四憧憧往來【十六咍】朋從爾思【七之】

大壯九三小人用壯【四十一漾】君子用罔【三十六養此爻以上去通爲一韻】

上六不能退【十八隊】不能遂【六至】

明夷初九明夷於飛垂其翼【二十四職】君子於行三日不食【二十四職】

九三明夷於南狩【四十九宥】得其大首【四十四有此爻以上去通爲一韻】家人六二無攸遂【六至】在中饋【六至】

睽初九喪馬勿逐【一屋】自復【一屋】

六三見輿曳【十三祭】其牛掣【十三祭】其人天且劓【十三祭】上九睽孤【十一模】見豕負塗【十一模】載鬼一車【九魚九麻二韻古音居見詩何佊穠矣】先張之弧【十一模】後說之弧【見上】匪寇【苦故反】婚媾【音故】

損六五或益之十朋之龜【六脂】弗克違【八防】

益六二或益之十朋之龜【六脂】弗克違【八防】

上九莫益【二十二昔】之或撃【二十三錫】之

夬九四臀無膚【十虞】其行次且【九魚】

姤九三臀無膚【十虞】其行次且【九魚】

萃初六若號【六豪三十七號二韻】一握爲笑【三十五笑】

困初六臀困於株木【一屋】入於幽谷【一屋三燭二韻】三歲不覿【古音瀆後人誤入二十三錫韻】

九二困於酒食【七志二十四職二韻】朱紱方來【十六咍】利用享祀【六止此爻以平上入通爲一韻詩中食來祀多同用者故不得而闕之】

六三困於石據於蒺藜【十二齊】入於其宮不見其妻【十二齊】

九四來徐徐【九魚】困於金車【九魚】

九五劓刖【十月】困於赤紱【八物】乃徐有說【十七薛】井九二井谷射鮒【十遇】甕敝漏【古音魯故反見詩抑】

九三井渫不食【二十四職】爲我心惻【二十四職】王明並受其福【古音方墨反見詩天保】

革上六君子豹變【三十三綫】小人革面【三十三綫】

鼎初六鼎顚趾【六止】利出否【五防】得妾以其子【六止】九二鼎有實【五質】我仇有疾【五質】不我能卽【二十四職見詩東門之墠】

九三鼎耳革【古音棘見詩羔羊】其行塞【二十五徳】雉膏不食【二十四職】九四鼎折足【三燭】覆公餗【一屋】其形渥【四覺】

震初九震來【二十陌】後笑言啞啞【三十五馬二十陌二韻】六二震來厲【十三祭】億喪貝【十四泰】

上六震索索【十九鐸二十陌二韻】視矍矍【十八藥】

艮六五艮其輔【九麌】言有序【八語】

漸初六鴻漸於幹【二十五寒】小子厲有言【二十二元】

六二鴻漸於磐【二十六桓】飲食衎衎【二十八翰此爻以平去通爲一韻】九三鴻漸於陸【一屋】夫徵不復【一屋】婦孕不育【一屋】六四鴻漸於木【一屋】或得其桷【古音祿後人混入四覺韻】

九五鴻漸於陵【十六蒸】婦三嵗不孕【四十七證】終莫之勝【十六蒸四十七證二韻此爻以平去通爲一韻上九爻辭鴻漸於陸先儒並讀如字範諤昌攺爲逵朱子本義從之謂合韻非也古人讀儀爲俄不與逵爲韻虞翻以九三爲陸朱震曰上所往進也所反亦進也漸至九五極矣是以上反而之三當以陸爲正隋盧思道孤鴻賦序云大易稱鴻漸於陸羽儀盛也宋文彥博集有鴻漸於陸賦云陸者地鎭之峻極鴻者羽族之珍奇】

歸妹初九歸妹以娣【十一薺】跛能履【五防】

九四歸妹愆期【七之】遲歸有時【七之】

六五其君之袂不如其娣之袂良【十陽】月幾望【十陽四十一漾二韻】

上六女承筐無實【五質】士刲羊無血【十六屑】

丰六二丰其蔀【古音蒲五反如今人言六部之部猶承古音未變而唐人皆混入四十五厚韻】日中見斗【古音滴主反見詩行葦】往得疑疾有孚發若

九三丰其沛【十四泰】日中見沬【十四泰】

九四丰其蔀【蒲五反】日中見斗【滴主反】遇其夷主【九麌】旅九四旅於處【八語】得其資斧【九麌】

上九鳥焚其巢【五肴】旅人先笑後號咷【六豪】

巽九二巽在牀下【古音戶見詩采蘋】用史巫紛若

上九巽在牀下【音戶】喪其資斧【九麌】

渙六四渙有丘【古音去其反見詩載馳】匪夷所思【七之】

中孚九二鳴鶴在陰其子和【八戈三十九過二韻】之我有好爵吾與爾靡【古音摩見詩黍離】之

六三或鼓或罷【王肅音皮徐邈音扶波反並音婆今人讀皮爲蒲麋反而罷倦之字因之至罷休之字則又別爲蒲蟹反此字遂誤入五支十二蟹二韻】或泣或歌【七歌】

六四月幾望【十陽四十一漾二韻】馬匹亡【十陽】

小過六二不及其君【二十文】遇其臣【十七眞】

九三弗過防【十陽】之從或戕【十陽】之

上九弗遇過【八戈三十九過二韻】之飛鳥離【音羅】之【本義或說當作過遇者非】

未濟上九有孚於飲酒【四十四有】無咎濡其首【四十四有】

易音卷一

欽定四庫全書

易音卷二

昆山顧炎武撰

彖傳

乾大哉乾元【二十二元】萬物資始乃統天【一先】雲行雨施品物流形【十五靑】大明終始六位時成【十四淸】時乘六龍以禦天【見上】乾道變化各正性命【古音彌吝反見詩蝃蝀】保合太和乃利貞【十四淸】首出庶物萬國咸寕【十五靑按眞諄臻不與耕淸靑相通然古人於耕淸靑韻中字往往讀入眞諄臻韻者當繇方音之不同未可以爲據也詩三百五篇並無此音孔子傳易於屯曰𨿽磐桓志行正也以貴下賤大得民也於觀曰觀國之光尙賔也觀我生觀民也觀其生志未平也是平正皆從民字讀矣於革曰天地革而四時成湯武革命順乎天而應乎人於兌曰說以利貞是以順乎天而應乎人於節曰天地節而四時成節以制度不傷財不害民於繋辭傳曰若不宻則失臣臣不宻則失身幾事不宻則害成是成貞皆從人民臣字讀矣至屈宋亦多此音離騒以名從均讀卜居以耕名生淸楹從身讀九辯以淸平生聲鳴徵成從人讀而秦漢之書亦時有之又如天淵二字古與眞諄同韻者也而幹彖傳形成貞寧皆從天讀文言正精情平皆從天讀訟彖傳成正皆從淵讀大畜彖傳正從賢天讀又萃彖傳臨晉姤三象傳正從命讀今吳人讀耕淸靑皆作眞音以此知五方之音𨿽聖人有不能攺者此傳以平去通爲一韻】

坤至哉坤元【二十二元】萬物資生乃順承天【一先】坤厚載物徳合無疆【十陽】含光大品物咸亨【古音許郎反考亨字易凡十二見並同後人混入十二庚韻】牝馬地類行地無疆【見上】柔順利貞君子攸行【戶郎反】先迷失道後順得常【十陽】西南得朋乃與類行【見上】東北防朋乃終有慶【古音羌見詩楚茨】安貞之吉應地無疆【見上】

屯屯剛柔始交而難生【十二庚】動乎險中大亨貞【十四淸】雷雨之動滿盈【十四淸】天造艸昧宜建侯而不寧【十五靑】防防亨以亨行時中【一東】也匪我求童防童防求我志應【十六蒸四十七證二韻廣韻於陵於證二反本無可疑老子上禮爲之而莫之應則攘臂而仍之與仍韻天之道不爭而善勝不言而善應與勝韻而夫子傳易於蒙於比於未濟三用此字皆從中字爲韻或亦出於方音不敢彊爲之解】也初筮告以剛中【見上】也再三瀆瀆則不告瀆防【一東】也防以養正聖功【一東】也

需剛健而不陷其義不困窮【一東】矣需有孚光亨貞吉位乎天位以正中【一東】也利涉大川往有功【一東】也訟終凶訟不可成【十四淸說見乾卦】也利見大人尙中正【十四淸四十五勁二韻】也不利涉大川入於淵【一先】也【上文剛來而得中句不入韻吳棫韻補引劉攽云闗中以中爲烝非】

比比輔也下順從【三鐘】也原筮元永貞無咎以剛中【一東】也不寧方來上下應【十六蒸四十七證二韻說見防卦】也後夫凶其道窮【一東】也

小畜健而巽剛中而志行【戶郎反】乃亨【許郎反】宻雲不雨尙往【三十六養】也自我西郊施未行【見上】也【此傳以平上通爲一韻】履履柔履剛【十一唐】也說而應乎幹是以履虎尾不咥人亨【許郎反】剛中正履帝位而不疚光明【古音彌郎反見詩雞嗚】也泰泰小往大來吉亨則是天地交而萬物通【一東】也上下交而其志同【一東】也

否否之匪人不利君子貞大往小來則是天地不交而萬物不通【一東】也上下不交而天下無邦【博工反】也大有其徳剛健而文明【彌郎反】應乎天而時行【戶郎反】是以元亨【許郎反】

謙謙亨【許郎反】天道下濟而光明【彌郎反】地道卑而上行【戶郎反】

豫天地以順動故日月不過而四時不忒【二十五徳】聖人以順動則刑罰淸而民服【古音蒲北反見詩關雎】

蠱蠱元亨而天下治【七之七志二韻】也利涉大川往有事【七志】也

臨大亨以正天之道【三十二晧】也至於八月有凶消不久【古音幾考久字易傳凡六見二音幾四音韭當以音幾爲正說見詩旄丘】也

觀觀天之神道而四時不忒【二十五徳】聖人以神道設教而天下服【蒲北反】矣

噬嗑噬嗑而亨【許郎反】剛柔分動而明【彌郎反】雷電合而章【十陽】柔得中而上行【戶郎反】

剝剝剝也柔變剛【十一唐】也不利有攸往小人長【十陽三十六養二韻】也順而止之觀象【三十六養】也君子尙消息盈虛天行【戶郎反】也【此傳以平上通爲一韻】

復反復其道七日來復天行【戶郎反】也利有攸往剛長【十陽三十六養二韻】也

大畜剛上而尙賢能止健大正【十四淸四十五勁二韻說見乾卦】也不家食吉養賢【一先】也利涉大川應乎天【一先】也頤觀頤觀其所養【三十六養】也自求口實觀其自養【見上】也

大過剛過而中巽而說行【戶郎反】利有攸往【三十六養】乃亨【許郎反此傳以平上通爲一韻】

坎維心亨乃以剛中【一東】也行有尙往有功【一東】也天險不可升【十六蒸】也地險山川丘陵【十六蒸】也

離日月麗乎天百谷艸木麗乎土【十姥】重明以麗乎正乃化成天下【音戶】

咸柔上而剛下【音戶】二气感應以相與【八語】止而說男下女【八語】天地感而萬物化生【十二庚】聖人感人心而天下和平【十二庚】

恆剛上而柔下【音戶】雷風相與【八語】天地之道恆久而不已【六止】也利有攸往終則有始【六止】也四時變化而能久成【十四淸】聖人久於其道而天下化成【見上】遁遁亨遁而亨【許郎反】也剛當位而應與時行【戶郎反】也小利貞浸而長【十陽三十六養二韻】也

晉明出地上【三十六養四十一漾二韻】順而麗乎大明【彌郎反】柔進而上行【戶郎反此傳以平去通爲一韻】

家人女正位乎內【十八隊】男正位乎外【十四泰】父父子子【六止】兄兄弟弟【十一薺】夫夫婦婦【古音房以反見詩氓】而家道正【四十五勁】正家而天下定【四十六徑】矣

睽二女同居其志不同行【戶郎反】說而麗乎明【彌郎反】柔進而上行【見上】得中而應乎剛【十一唐】天地睽而其事同【一東】也男女睽而其志通【一東】也

蹇蹇利西南往得中【一東】也不利東北其道窮【一東】也利見大人往有功【一東】也當位貞吉以正邦【博工反】也解解利西南往得眾【一東一送二韻】也其來復吉乃得中【一東】也有攸往夙吉往有功【一東】也天地解而雷雨作【十九鐸】雷雨作而百果艸木皆甲坼【二十陌】

損損損下益上【三十六養四十一漾二韻】其道上行【戶郎反此傳以平去通爲一韻】

益益損上益下民說無疆【十陽】自上下下其道大光【十一唐】利有攸往中正有慶【音羌】利涉大川木道乃行【戶郎反】益動而巽日進無疆【見上】天施地生其益無方【十陽】凡益之道與時偕行【見上】

夬揚於王庭柔乘五剛【十一唐】也孚號有厲其危乃光【十一唐】也告自邑不利卽戎所尙乃窮【一東】也利有攸往剛長乃終【一東】也

姤姤遇也柔遇剛【十一唐】也勿用取女不可與長【十陽三十六養二韻】也天地相遇品物咸章【十陽】也剛遇中正天下大行【戶郎反】也

萃利見大人亨聚以正【四十五勁說見乾卦】也用大牲吉利有攸往順天命【彌吝反】也

升巽而順剛中而應是以大亨【許郎反】用見大人勿卹有慶【音羌】也南徵吉志行【戶郎反】也

困貞大人吉以剛中【一東】也有言不信尙口乃窮【一東】也

井井養而不窮【一東】也攺邑不攺井乃以剛中【一東】也汔至亦未繘井未有功【一東】也羸其瓶是以凶【三鐘】也

革革【音棘】水火相息【二十四職】二女同居其志不相得【二十五徳】曰革【見上】革而當【十一唐四十二宕二韻】其悔乃亡【十陽】天地革而四時成【十四淸說見乾卦】湯武革命【彌吝反】順乎天而應乎人【十七眞此傳以平去通爲一韻】

鼎巽而耳目聰明【彌郎反】柔進而上行【戶郎反】得中而應乎剛【十一唐】是以元亨【許郎反】

震震來虩虩恐致福【方墨反】也笑言啞啞後有則【二十五徳】也

艮時止則止時行則行【戶郎反】動靜不失其時其道光明【彌郎反】艮其止止其所【八語】也上下敵應不相與【八語】也

漸進得位往有功【一東】也進以正可以正邦【博工反】也其位剛得中【一東】也止而巽動不窮【一東】也

歸妹徵凶位不當【十一唐四十二宕二韻】也無攸利柔乘剛【十一唐】也

丰日中則昃【二十四職】月盈則食【二十四職】天地盈虛與時消息【二十四職】而況於人【十七眞】乎況於鬼神【十七眞】乎

旅旅小亨【許郎反】柔得中乎外而順乎剛【十一唐】止而麗乎明【彌郎反】

巽剛巽乎中正而志行【戶郎反】柔皆順乎剛【十一唐】兌說以利貞【十四淸說見乾卦】是以順乎天而應乎人【十七眞】渙剛來而不窮【一東】柔得位乎外而上同【一東】王假有廟王乃在中【一東】也利涉大川乘木有功【一東】也節節亨剛柔分而剛得中【一東】苦節不可貞其道窮【一東】也說以行險當位以節中正以通【一東】天地節而四時成【十四淸說見乾卦】節以制度不傷財不害民【十七眞】中孚中孚柔在內而剛得中【一東】說而巽孚乃化邦【博工反】也豚魚吉信及豚魚【九魚】也利涉大川乘木舟虛【九魚】也

小過小過小者過而亨【許郎反】也過以利貞與時行【戶郎反】也

旣濟旣濟亨小者亨【許郎反】也利貞剛柔正而位當【十一唐四十二宕二韻】也初吉柔得中【一東】也終止則亂其道窮【一東】也

未濟未濟亨柔得中【一東】也小狐汔濟未出中【見上】也濡其尾無攸利不續終【一東】也𨿽不當位剛柔應【十六蒸四十七證二韻說見防卦】也

象傳

幹潛龍勿用陽在下【音戶】也見龍在田徳施普【十姥】也終日幹幹反復道【三十二晧】也或躍在淵進無咎【四十四有】也飛龍在天大人造【三十二皓三十七號二韻】也亢龍有悔盈不可久【音韭說見臨彖傳】也用九天徳不可爲首【四十四有】也

坤履霜堅冰陰始凝【十六蒸】也馴致其道至堅冰【十六蒸】也六二之動直以方【十陽】也不習無不利地道光【十一唐】也含章可貞以時發【十月】也或從王事知光大【十四泰】也括囊無咎愼不害【十四泰】也黃裳元吉文在中【一東】也龍戰於野其道窮【一東】也用六永貞以大終【一東】也【此傳以去入通爲一韻】

屯𨿽磐桓志行正【十四淸四十五勁二韻說見幹彖傳】也以貴下賤大得民【十七眞】也六二之難乘剛【十一唐】也十年乃字反常【十陽】也卽鹿無虞以從禽【二十一侵廣韻巨今反亦無可疑而夫子傳易於屯於比於恆三用此字皆從窮中爲韻恆之深艮之心亦同說見詩七月宋吳棫韻補禽渠容切引焦氏易林履之夬吉日車攻田弋獲禽宣王飲酒以告嘉功】也君子捨之往吝窮【一東】也求而往明【彌郎反】也屯其膏施未光【十一唐】也泣血漣如何可長【十陽三十六養二韻】也

防利用刑人以正法【三十四乏】也子克家剛柔接【二十九葉】也勿用取女行不順【二十二稕】也困防之吝獨遠實【五質夫子傳易四用此字於蹇於鼎皆合防與順巽泰與願亂爲韻蓋不可曉或古又有此音】也童防之吉順以巽【二十六慁】也利用禦冦上下順【見上】也【此傳以去入通爲一韻】需需於郊不犯難行【戶郎反】也利用恆無咎未失常【十陽】也需於沙衍在中【一東】也𨿽小有言以吉終【一東】也需於泥災在外【十四泰】也自我致冦敬愼不敗【十七夬】也需於血順以聽【四十六徑】也酒食貞吉以中正【四十五勁】也

訟不永所事訟不可長【十陽三十六養二韻】也𨿽小有言其辯明【彌郎反】也不克訟歸逋竄【釋文徐音七外反後人誤入二十九換韻】也自下訟上患至掇【十三末轉音都芮反】也食舊徳從上吉【五質】也復卽命渝安貞不失【五質】也訟元吉以中正【四十五勁】也以訟受服亦不足敬【四十三映】也【此傳以去入通爲一韻】

師師出以律失律凶【三鐘】也在師中吉承天寵【二腫】也王三錫命懷萬邦【博工反】也師或輿屍大無功【一東】也左次無咎未失常【十陽】也長子帥師以中行【戶郎反】也弟子輿屍使不當【十一唐四十二宕二韻】也大君有命以正功【一東】也小人勿用必亂邦【博工反】也【此傳以平上通爲一韻】

比比之初六有他吉【五質】也比之自內不自失【五質】也比之匪人不亦傷【十陽】乎外比於賢以從上【三十六養四十一漾二韻】也顯比之吉位正中【一東】也捨逆取順失前禽【二十一侵說見屯卦】也一人不誡上使中【見上】也比之無首無所終【一東】也【此傳以平去通爲一韻】

小畜復自道其義吉【五質】也牽復在中亦不自失【五質】也夫妻反目不能正室【五質】也有孚惕出上合志【七志】也有孚攣如不獨富【古音方二反見詩我行其野】也旣雨旣處徳積載【十九代】也君子徵凶有所疑【七之】也【此傳以平去入通爲一韻】履素履之往獨行願【二十五願】也幽人貞吉中不自亂【二十九換】也眇能視不足以有明【彌郎反】也跛能履不足以與行【戶郎反】也咥人之凶位不當【十一唐四十二宕二韻】也武人爲於大君志剛【十一唐】也愬愬終吉志行【見上】也夬履貞厲位正當【見上】也元吉在上大有慶【音羌】也

泰拔茅徵吉志在外【十四泰】也包荒得尙於中行以光大【十四泰】也無往不復天地際【十三祭】也翩翩不富皆失實【五質說見蒙卦】也不戒以孚中心願【二十五願】也以祉元吉中以行願【見上】也城復於隍其命亂【二十九換】也【此傳以去入通爲一韻】否拔茅貞吉志在君【二十文】也大人否亨不亂羣【二十文】也包羞位不當【十一唐四十二宕二韻】也有命無咎志行【戶郎反】也大人之吉位正當【見上】也否終則傾何可長【十陽三十六養二韻】也

同人出門同人又誰咎【四十四有】也同人於宗吝道【三十二晧】也伏戎於莽敵剛【十一唐】也三嵗不興安行【戶郎反】也乘其墉義弗克【二十五徳】也其吉則困而反則【二十五徳】也同人之先以中直【二十四職】也大師相遇言相克【二十五徳】也同人於郊志未得【二十五徳】也

大有大有初九無交害【十四泰】也大車以載積中不敗【十七夬】也公用亨於天子小人害【見上】也匪其彭無咎明辧晢【十七薛轉音制字從折從日陸徳明釋文章舌反王廙作晣同音徐李之世反鄚本作遰云讀如明星哲晢之晢陸本作逝虞作折】也厥孚交如信以發志【七志】也威如之吉易而無僃【六至】也大有上吉自天祐【古音以考易祐字凡二見楚辭一見並同後人混入四十九宥韻】也【此傳以上去入通爲一韻】

謙謙謙君子卑以自牧【古音墨見詩出車】也鳴謙貞吉中心得【二十五徳】也勞謙君子萬民服【蒲北反】也無不利防謙不違則【二十五徳】也利用侵伐徵不服【見上】也鳴謙志未得【見上】也可用行師徵邑國【二十五徳】也

豫盱豫有悔位不當【十一唐四十二宕二韻】也由豫大有得志大行【戶郎反】也六五貞疾乘剛【十一唐】也恆不死中未亡【十陽】也防豫在上何可長【十陽三十六養二韻】也

隨官有渝從正吉【五質】也出門交有功不失【五質】也系小子弗兼與【八語】也系丈夫志舍下【音戶】也隨有獲其義凶【三鐘】也有孚在道明功【一東】也孚於嘉吉位正中【一東】也拘系之上窮【一東】也

蠱乾父之蠱意承考【三十二晧】也幹母之蠱得中道【三十二皓】也乾父之蠱終無咎【四十四有】也裕父之蠱往未得【二十五徳】也乾父用譽承以徳【二十五徳】也不事王侯志可則【二十五徳】也臨咸臨貞吉志行正【四十五勁說見幹彖傳】也咸臨吉無不利未順命【彌反】也甘臨位不當【十一唐四十二宕二韻】也旣憂之咎不長【十陽三十六養二韻】也至臨無咎位不當【見上】也大君之宜行中之謂【八未】也惇臨之吉志在內【十八隊】也

觀初六童觀小人道【三十二晧】也闚觀女貞亦可醜【四十四有】也觀我生進退未失道【見上】也觀國之光尙賔【十七眞】也觀我生觀民【十七眞】也觀其生志未平【十二庚說見幹彖傳】也噬嗑屨校滅趾不行【戶郎反】也噬膚滅鼻乘剛【十一唐】也遇毒位不當【十一唐四十二宕二韻】也利艱貞吉未光【十一唐】也貞厲無咎得當【見上】也何校滅耳聰不明【彌郎反】也

賁捨車而徒義弗乘【十六蒸】也賁其須與上興【十六蒸】也永貞之吉終莫之陵【十六蒸】也六四當位疑【七之】也匪寇婚媾終無尢【古音羽其反見詩載馳】也六五之吉有喜【六止】也白賁無咎上得志【七志】也【此傳以平上去通爲一韻】

剝剝牀以足以滅下【音戶】也剝牀以辧未有與【八語】也剝之無咎失上下【見上】也剝牀以膚切近災【十六咍】也以宮人寵終無尢【羽其反】也君子得輿民所載【十九代】也小人剝廬終不可用【三用廣韻余頌反說文庸用也左傳襄二十五年正義曰庸聲近用故爲用也詩小旻以用韻卭老子以用韻動則此音古今無異而夫子傳易兩用此字剝與載韻丰與事韻蓋不可曉】也【此傳以平去通爲一韻】

復不遠之復以修身【十七眞】也休復之吉以下仁【十七眞】也頻復之厲義無咎【四十四有】也中行獨復以從道【三十二皓】也惇復無悔中以自考【三十二晧】也迷復之凶反君道【見上】也無妄無妄之往得志【七志】也不耕獲未富【方二反】也行人得牛邑人災【十六咍】也可貞無咎固有之【七之】也無妄之藥不可試【七志】也無妄之行窮之災【見上】也【此傳以平去通爲一韻】

大畜有厲利己不犯災【十六咍】也輿說輹中無尢【羽其反】也利有攸往上合志【七志】也六四元吉有喜【六止】也六五之吉有慶【音羌】也何天之衢道大行【戶郎反】也【此傳以平上去通爲一韻】

頤觀我朶頤亦不足貴【八未】也六二徵凶行失類【六至】也十年勿用道大悖【十八隊】也顚頤之吉上施光【十一唐】也居貞之吉順以從上【三十六養四十一漾二韻】也由頤厲吉大有慶【音羌】也【此傳以平去通爲一韻】

大過借用白茅柔在下【音戶】也老夫女妻過以相與【八語】也棟橈之凶不可以有輔【九麌】也棟隆之吉不橈乎下【見上】也枯楊生華何可久【音韭說見臨彖傳】也老婦士夫亦可醜【四十四有】也過涉之凶不可咎【四十四有】也

坎習坎入坎失道凶【三鐘】也求小得未出中【一東】也來之坎坎終無功【一東】也樽酒簋貳剛柔際【十三祭】也坎不盈中未大【十四泰】也上六失道凶三嵗【十三祭】也

離履錯之敬以辟咎【四十四有】也黃離元吉得中道【三十二晧】也日昃之離何可久【音韭說見臨彖傳】也突如其來如無所容【三鐘】也六五之吉離王公【一東】也王用出徵以正邦【博工反】也

咸咸其拇志在外【十四泰】也𨿽凶居吉順不害【十四泰】也咸其股亦不處【八語】也志在隨人所執下【音戶】也貞吉悔亡未感害【見上】也憧憧往來未光大【十四泰】也咸其脢志末【十三末】也咸其輔頰舌滕口說【十三祭十七薛二韻】也【此傳以去入通爲一韻】

恆浚恆之凶始求深【二十一侵說見屯卦唐韓愈送李願歸盤谷序以深葉容本此不知深字自有正音詩瞻卬與今爲韻是也】也九二悔亡能久中【一東】也不恆其徳無所容【三鐘】也久非其位安得禽【二十一侵說見屯卦】也婦人貞吉從一而終【一東】也夫子制義從婦凶【三鐘】也振恆在上大無功【一東】也

遁遁尾之厲不往何災【十六咍】也執用黃牛固志【七志】也系遁之厲有疾憊【十六怪】也畜臣妾吉不可大事【七志】也君子好遁小人否【五防】也嘉遁貞吉以正志【七志】也肥遁無不利無所疑【七之】也【此傳以平上去通爲一韻】

大壯壯於趾其孚窮【一東】也九二貞吉以中【一東】也小人用壯君子罔【三十六養】也藩決不羸尙往【三十六養】也喪羊於易位不當【十一唐四十二宕二韻】也不能退不能遂不詳【十陽】也艱則吉咎不長【十陽三十六養二韻】也【此傳以平上通爲一韻】

晉晉如摧如獨行正【四十五勁說見幹彖傳】也裕無咎未受命【彌吝反】也受玆介福以中正【見上】也眾允之志上行【戶郎反】也鼫鼠貞厲位不當【十一唐四十二宕二韻】也失得勿卹往有慶【音羌】也維用伐邑道未光【十一唐】也

明夷君子於行義不食【二十四職】也六二之吉順以則【二十五徳】也南狩之志乃大得【二十五徳】也入於左腹獲心意【七志】也箕子之貞明不可息【二十四職】也初登於天照四國【二十五徳】也後入於地失則【見上】也【此傳以去入通爲一韻】

家人閒有家志未變【三十三綫】也六二之吉順以巽【二十六慁】也家人嗃嗃未失【五質】也婦子嘻嘻失家節【十六屑】也富家大吉順在位【六至】也王假有家交相愛【十九代】也威如之吉反身之謂【五未】也

睽見惡人以辟咎【四十四有】也遇主於巷未失道【三十二晧】也見輿曳位不當【十一唐四十二宕二韻】也無初有終遇剛【十一唐】也交孚無咎志行【戶郎反】也厥宗噬膚往有慶【音羌】也遇雨之吉羣疑亡【十陽】也

蹇往蹇來譽宜待【十五海鄭本作宜待時也於韻更切】也王臣蹇蹇終無尢【羽其反】也往蹇來反內喜之【七之】也往蹇來連當位實【五質】也大蹇朋來以中節【十六屑】也往蹇來碩志在內【十八隊】也利見大人以從貴【八未】也【此傳以平上通爲一韻】解剛柔之際義無咎【四十四有】也九二貞吉得中道【三十二晧】也負且乘亦可醜【四十四有】也自我致戎又誰咎【見上】也解而拇未當位【六至】也君子有解小人退【十隊】也公用射隼以解悖【十八隊】也

損已事遄往尙合志【七志】也九二利貞中以爲志【見上】也一人行三則疑【七之】也損其疾亦可喜【六止】也六五元吉自上祐【音以】也弗損益之大得志【見上】也【此傳以平上去通爲一韻】

益元吉無咎下不厚事【七志】也或益之自外來【十六咍】也益用凶事固有之【七之】也告公從以益志【七志】也有孚恵心勿問之【見上】矣惠我徳大得志【見上】也莫益之偏辭【七之】也或撃之自外來【見上】也【此傳以平去通爲一韻】夬不勝而往咎【四十四有】也有戎勿卹得中道【三十二皓】也君子夬夬終無咎【見上】也其行次且位不當【十一唐四十二宕二韻】也聞言不信聰不明【彌郎反】也中行無咎中未光【十一唐】也無號之凶終不可長【十陽三十六養二韻】也

姤繋於金柅柔道牽【一先】也包有魚義不及賔【十七眞】也其行次且行未牽【見上】也無魚之凶遠民【十七眞】也九五含章中正【十四淸四十五勁二韻說見幹彖傳】也有隕自天志不捨命【彌吝反】也姤其角上窮吝【二十一震】也【此傳以平去通爲一韻】

萃乃亂乃萃其志亂【二十九換】也引吉無咎中未變【三十三綫】也往無咎上巽【二十六慁】也大吉無咎位不當【十一唐四十二宕二韻】也萃有位志未光【十一唐】也賫咨涕洟未安上【三十六養四十一漾二韻】也【此傳以平去通爲一韻】

升允升大吉上合志【七志】也九二之孚有喜【六止】也升虛邑無所疑【七之】也王用亨於岐山順事【七志】也貞吉升階大得志【見上】也防升在上消不富【方二反】也【此傳以平上去通爲一韻】

困入於幽谷幽不明【彌郎反】也困於酒食中有慶【音羌】也據於蒺藜乘剛【十一唐】也入於其宮不見其妻不祥【十】也來徐徐志在下【音戶】也𨿽不當位有與【八語】也劓刖志未得【二十五徳】也乃徐有說以中直【二十四職】也利用祭祀受福【方墨反】也困於葛藟未當【十一唐四十二宕二韻】也動悔有悔吉行【戶郎反】也

井井泥不食下【音戶】也舊井無禽時捨【古音暑見詩何人斯】也井谷射鮒無與【八語】也井渫不食行惻【二十四職】也求王明受福【方墨反】也井甃無咎修井【四十靜】也寒泉之食中正【十四淸四十五勁二韻】也元吉在上大成【十四淸】也【此傳以平上通爲一韻】革鞏用黃牛不可以有爲【古音譌見詩相鼠】也已日革之行有嘉【九麻】也革言三就又何之【七之】矣攺命之吉信志【七志】也【此傳以平去通爲一韻】

鼎鼎顚趾未悖【十八隊】也利出否以從貴【八未】也鼎有實愼所之【七之】也我仇有疾終無尢【羽其反】也鼎耳革失其義【古音魚賀反書洪範無偏無頗遵王之義後人誤入五寘韻】也覆公餗信如何【七歌】也鼎黃耳中以爲實【五質】也玉鉉在上剛柔節【十六屑】也【此傳以平去通爲一韻】

震震來虩虩恐致福【方墨反】也笑言啞啞後有則【二十五徳】也震來厲乘剛【十一唐】也震蘇蘇位不當【十一唐四十二宕二韻】也震遂泥未光【十一唐】也震往來厲危行【戶郎也】也其事在中大無喪【十一唐四十二宕二韻】也震索索中未得【二十五徳】也𨿽凶無咎畏鄰戒【十六怪說見詩采薇】也【此傳以去入通爲一韻】

艮艮其趾未失正【四十五勁】也不拯其隨未退聽【四十六徑】也艮其限危薰心【二十一侵說見屯卦吳棫韻補心思容切引漢東方朔七諫賢士窮而隱處兮廉方正而不容子胥諫而靡軀兮比干忠而剖心】也艮其身止諸躬【一東】也艮其輔以中【一東】正【本義羨文】也惇艮之吉以厚終【一東】也漸小子之厲義無咎【四十四有】也飲食衎衎不素飽【三十一巧】也夫徵不復離羣醜【四十四有】也婦孕不育失其道【三十二晧】也利用禦冦順相保【三十二晧】也或得其桷順以巽【二十六慁】也終莫之勝吉得所願【二十五願】也其羽可用爲儀吉不可亂【二十九換】也

歸妹歸妹以娣以恆【十七登】也跛能履吉相承【十六蒸】也利幽人之貞未變常【十陽】也歸妹以須未當【十一唐四十二宕二韻】也愆期之志有待而行【戶郎反】也帝乙歸妹不如其娣之袂良【十陽】也其位在中以貴行【見上】也上六無實承虛筐【十陽】也

丰𨿽旬無咎過旬災【十六咍】也有孚發若信以發志【七志】也丰其沛不可大事【七志】也折其右肱終不可用【三用說見剝卦】也丰其蔀位不當【十一唐四十二宕二韻】也日中見斗幽不明【彌郎反】也遇其夷主吉行【戶郎反】也六五之吉有慶【音羌】也丰其屋天際翔【十陽】也闚其戶闃其無人自藏【十一唐】也【此傳以平去通爲一韻】

旅旅瑣瑣志窮災【十六咍】也得童僕貞終無尢【羽其反】也旅焚其次亦以傷【十陽】矣以旅與下其義喪【十一唐四十二宕二韻】也旅於處未得位【六至】也得其資斧心未快【十七夬】也終以譽命上逮【十九代】也其旅在上其義焚【二十文】也喪牛於易終莫之聞【二十文】也

巽進退志疑【七之】也利武人之貞志治【七之七志二韻】也紛若之吉得中【一東】也頻巽之吝志窮【一東】也田獲三品有功【一東】也九五之吉位正中【一東】也巽在牀下上窮【見上】也喪其資斧正乎凶【三鐘】也

兌和兌之吉行未疑【七之】也孚兌之吉信志【七志】也來兌之凶位不當【十一唐四十二宕二韻】也九四之喜有慶【音羌】也孚於剝位正當【見上】也上六引兌未光【十一唐】也【此傳以平去通爲一韻】

渙初六之吉順【二十二稕】也渙奔其機得願【二十五願】也渙其躬志在外【十四泰】也渙其羣元吉光大【十四泰】也王居無咎正位【六至】也渙其血遠害【十四泰】也

節不出戶庭知通塞【二十五徳】也不出門庭凶失時極【二十四職】也不節之嗟又誰咎【四十四有】也安節之亨承上道【三十二晧】也甘節之吉居位中【一東】也苦節貞凶其道窮【一東】也中孚初九虞吉志未變【三十三綫】也其子和之中心願【二十五願】也或鼔或罷位不當【十一唐四十二宕二韻】也馬匹亡絕類上【三十六養四十一漾二韻】也有孚攣如位正當【見上】也翰音登於天何可長【十陽三十六養二韻】也【此傳以平上通爲一韻】

小過飛鳥以凶不可如何【七歌】也不及其君臣不可過【八戈】也從或戕之凶如何【見上】也弗過遇之位不當【十一唐四十二宕二韻】也往厲必戒終不可長【十陽三十六養二韻】也宻雲不雨已上【三十六養四十一漾二韻】也弗遇過之已亢【四十二宕】也【此傳以平去通爲一韻】

旣濟曳其輪義無咎【四十四有】也七日得以中道【三十二晧】也三年克之憊【十六怪】也終日戒有所疑【七之】也東鄰殺牛不如西鄰之時【七之】也實受其福吉大來【十六咍】也濡其首厲何可久【音幾】也【此傳以平上去通爲一韻】

未濟未濟徵凶位不當【十一唐四十二宕二韻】也貞吉悔亡志行【戶郎反】也君子之光其暉吉【五質】也飲酒濡首亦不知節【十六屑】也

易音卷二

欽定四庫全書

易音卷三

昆山顧炎武撰

系辭上傳

一章鼔之以雷霆潤之以風雨【九麌】日月運行一寒一暑【八語】乾道成男坤道成女【八語】幹以易知【五支】坤以簡能【古音奴來反見詩賓之初筵】易則易知簡則易從【三鐘】易知則有親易從則有功【一東】

三章是故列貴賤者存乎位【六至】齊小大者存乎卦【十五卦】辧吉凶者存乎辭【七之】憂悔吝者存乎介【十六怪】震無咎者存乎悔【十八隊】是故卦有小大【十四泰】辭有險易【五寘】辭也者各指其所之【七之此章以平去通爲一韻】

七章成性存存【二十三魂】道義之門【二十三魂】

八章君子之道或出或處【八語】或黙或語【八語】二人同心【二十一侵】其利斷金【二十一侵】同心之言【二十二元】其臭如蘭【二十五寒】君不宻則失臣【十七眞】臣不宻則失身【十七眞】幾事不宻則害成【十四淸說見幹彖傳】負也者小人之事【七志】也乘也者君子之器【六至】也小人而乘君子之器盜思奪【十三末】之矣上慢下暴盜思伐【十月】之矣

十二章天之所助者順【二十二稕】也人之所助者信【二十一震】也履信思乎順【見上】又以尙賢【一先】也【此章以平去通爲一韻】

系辭下傳

一章爻【五肴】也者效【三十六效】此者也象【三十六養】也者像【三十六養】此者也【此章以平去通爲一韻】

二章仰則觀象於天俯則觀法於地【古音陀見詩斯幹】觀鳥獸之文與地之宜【古音魚何反見詩君子偕老】作結繩而爲罔罟【十姥】以佃以漁【九魚以平上通爲一韻】斲木爲耜【六止】揉木爲耒【十八隊以上去通爲一韻】通其變【三十三綫】使民不倦【三十三綫】神而化【古音毀禾反考化字易一見楚詞五見並同後人誤入四十禡韻】之使民宜【見上】之【以平去通爲一韻】服牛乘馬【古音姥見詩漢廣】引重致逺以利天下【音戶】重門擊柝【十九鐸】以待暴客【二十陌】斷木爲杵掘地爲臼【古音其以反淮南子以臼韻佀後人誤入四十四有韻】臼杵之利【六至】萬民以濟【十二霽以上去通爲一韻】上古穴居而野處【八語】後世聖人易之以宮室上棟下字【九麌】以待風雨【九麌】古之者厚衣之以薪之中野【古音神與反見詩燕燕】不封不樹【十遇】喪期無數【十遇】後世聖人易之以棺槨【十九鐸轉音故史記滑稽傳漢書楊王孫傳並同以上去入通爲一韻】上古結繩而治【七志】後世聖人易之以書契【十二霽】百官以治【見上】萬民以察【十四黠以去入通爲一韻】

三章是故易者象【三十六養】也象也者像【三十六養】也

五章天下何思何慮【九禦】天下同歸而殊塗【十一模】一致而百慮【見上】天下何思何慮【見上】日往則月來月往則日來日月相推而明生【十二庚】焉寒往則暑來暑往則寒來寒暑相推而嵗成【十四淸】焉往者屈也來者信也屈信相感而利生【見上】焉尺蠖之屈以求信【音申今廣韻十七眞部但有伸字】也龍蛇之蟄以存身【十七眞】也君子知微知彰【十陽】知柔知剛【十一唐】萬夫之望【十陽】天地絪縕【廣韻作熅二十文晉潘嶽贈陸機詩肇自初創二儀煙熅音於云切】萬物化醇【十八諄】男女搆精【十四淸】萬物化生【十二庚】

八章易之爲書也不可逺【二十阮二十五顯二韻】爲道也屢遷【二仙以平上通爲一韻】變動不居【九魚】周流六虛【九魚】上下無常剛柔相易【二十二替】不可爲典要惟變所適【二十二防】其出入以度【十一暮】外內使知懼【十遇】又明於憂患與故【十一暮】無有師保如臨父母【滿補反說見詩蝃蝀以上去通爲一韻】初率其辭而揆其方【十陽】旣有典常【十陽】苟非其人道不虛行【戶郎反】九章易之爲書也原始要終以爲質【五質】也六爻相雜惟其時物【八物】也其初難知其上易知本末【十三末】也二多譽【九魚九禦二韻】四多懼【十遇】三多凶【三鐘】五多

功【一東】

十一章危者使平【十二庚】易者使傾【十四淸】其道甚大【十四泰】百物不廢【二十廢】

十二章天地設位聖人成能【奴來反】人謀鬼謀【古音媒見詩泉水】百姓與能【見上】變動以利言【二十二元】吉凶以情遷【二仙】

文言傳

幹庸言之信【二十一震】庸行之謹【十九隠以上去通爲一韻】是故居上位而不驕【四宵】在下位而不憂【十八尢】同聲相應同气相求【十八尢】水流濕火就燥【三十二晧以平上通爲一韻】雲從龍風從虎【十姥】聖人作而萬物覩【十姥】本乎天者親上本乎地者親下【音戶】潛龍勿用下【音戶】也見龍在田時舍【音暑】也終日幹干行事【七志】也或躍在淵自試【七志】也飛龍在天上治【七之七志二韻】也亢龍有悔窮之災【十六咍】也乾元用九天下治【見上】也【以平上通爲一韻】潛龍勿用陽气潛藏【十一唐】見龍在田天下文明【彌郎反】終日幹幹與時偕行【戶郎反】或躍在淵乾道乃革【音棘】飛龍在天乃位乎天徳【二十五徳】亢龍有悔與時偕極【二十四職】乾元用九乃見天則【二十五徳】大哉幹乎剛健中正【十四淸四十五勁二韻說見幹彖傳】純粹精【十四淸】也六爻發揮旁通情【十四淸】也時乘六龍以禦天【一先】也雲行雨施天下平【十二庚】也上不在天【一先】下不在田【一先】上不在天【見上】下不在田【見上】中不在人【十七眞】先天而天弗違【八防】後天而奉天時【七之】天且弗違而況於人【十七眞】乎況於鬼神【十七眞】乎知存而不知亡【十陽】知得而不知喪【十一唐四十二宕二韻】

坤坤至柔而動也剛【十一唐】至靜而徳方【十陽】後得主而有常【十陽】含萬物而化光【十一唐】坤道其順乎承天而時行【戶郎反】積善之家必有餘慶【音羌】積不善之家必有餘殃【十陽】君子敬以直內【十八隊】義以方外【十四泰】君子黃中通理【六止】正位居體【十一薺】

說卦傳

二章分陰分陽【十陽】疊用柔剛【十一唐】故易六位而成章【十陽】

三章天地定位【六至】山澤通气【八未】雷風相薄【十九鐸】水火不相射【音石說見唐韻正】八卦相錯【十九鐸】數往者順知來者逆【二十陌】

六章故水火相逮【十九代】雷風不相悖【十八隊】山澤通气【八未】然後能變化旣成萬物【八物】也【此章以去入通爲一韻】

雜卦傳

乾剛坤柔【十八尢】比樂師憂【十八尢】臨觀之義或與或求【十八尢】屯見而不失其居【九魚】防雜而著【九禦以平去通爲一韻】震起【六止】也艮止【六止】也損益盛衰之始【六止】也大畜時【七之】也無妄災【十六咍】也萃聚而升不來【十六咍】也謙輕而豫怠【十五海】也【以平上通爲一韻】噬嗑食【二十四職】也賁無色【二十四職】也兌見而巽伏【古音蒲北反見詩靈臺】也隨無故也蠱則飭【二十四職】也剝爛【二十八翰】也復反【二十阮】也【以上去通爲一韻】晉晝【古音注考晝字易一見左傳一見並同後人誤入四十九宥韻】也明夷誅【十虞】也井通而困相遇【十遇】也【以平去通爲一韻】咸速也恆久【音幾】也渙離也節止【六止】也解緩【二十四緩】也蹇難【二十五寒二十八翰二韻】也【以上去通爲一韻】睽外【十四泰】也家人內【十八隊】也否泰反其類【六至】也大壯則止遁則退【十八隊】也大有眾也同人親【十七眞】也革去故也鼎取新【十七眞】也小過過也中孚信【二十一震】也【以平去通爲一韻】丰多故【十一暮】親寡旅【八語】也離上而坎下【音戶】也小畜寡【古音古見詩鴻鴈】也履不處【八語】也【以上去通爲一韻】需不進【二十一震】也訟不親【十七眞】也大過顚【一先】也【以平去通爲一韻】姤遇也柔遇剛【十一唐】也漸女歸待男行【戶郎反】也頤養正【四十五勁】也旣濟定【四十六徑】也歸妹女之終【一東】也未濟男之窮【一東】也夬決也剛決柔【十八尢】也君子道長小人道憂【十八尢】也

易音卷三

