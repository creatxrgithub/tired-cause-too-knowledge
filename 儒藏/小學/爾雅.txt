爾雅

釋詁第一

釋言第二

釋訓第三

釋親第四

釋宮第五

釋器第六

釋樂第七

釋天第八

釋地第九

釋丘第十

釋山第十一

釋水第十二

釋艸第十三

釋木第十四

釋虫第十五

釋魚第十六

釋鳥第十七

釋獸第十八

釋畜第十九

釋詁第一

初﹑哉﹑首﹑基﹑肇﹑祖﹑元﹑胎﹑俶﹑落﹑權輿﹐始也。

林﹑烝﹑天﹑帝﹑皇﹑王﹑後﹑辟﹑公﹑侯﹐君也。

弘﹑廓﹑宏﹑溥﹑介﹑純﹑夏﹑幠﹑厖﹑墳﹑嘏﹑丕﹑奕﹑洪﹑誕﹑戎﹑

駿﹑假﹑京﹑碩﹑濯﹑訏﹑宇﹑穹﹑壬﹑路﹑淫﹑甫﹑景﹑廢﹑壯﹑冢﹑簡﹑

﹑昄﹑晊﹑將﹑業﹑席﹐大也。

幠﹑厖﹐有也。

迄﹑臻﹑極﹑到﹑赴﹑來﹑弔﹑艐﹑格﹑戾﹑懷﹑摧﹑詹﹐至也。

如﹑適﹑之﹑嫁﹑䢐﹑逝﹐往也。

賚﹑貢﹑錫﹑畀﹑予﹑貺﹐賜也。

儀﹑若﹑祥﹑淑﹑鮮﹑省﹑臧﹑嘉﹑令﹑類﹑糸林﹑彀﹑攻﹑穀﹑介﹑徽﹐

善也。

舒﹑業﹑順﹐敍也。

舒﹑業﹑順﹑敍﹐緒也。

怡﹑懌﹑悅﹑欣﹑衎﹑喜﹑愉﹑豫﹑愷﹑康﹑妉﹑般﹐樂也。

悅﹑懌﹑愉﹑釋﹑賓﹑協﹐服也。

遹﹑遵﹑率﹑循﹑由﹑從﹐自也。

遹﹑遵﹑率﹐循也。

靖﹑惟﹑漠﹑圖﹑詢﹑度﹑咨﹑諏﹑究﹑如﹑慮﹑謨﹑猷﹑肇﹑基﹑訪﹐謀

也。

典﹑彜﹑法﹑則﹑刑﹑範﹑矩﹑庸﹑恆﹑律﹑戛﹑職﹑秩﹐常也。

柯﹑憲﹑刑﹑範﹑辟﹑律﹑矩﹑則﹐法也。

辜﹑辟﹑戾﹐辠也。

黃髮﹑齯齒﹑鮐背﹑耇﹑老﹐壽也。

允﹑孚﹑亶﹑展﹑諶﹑誠﹑亮﹑詢﹐信也。

展﹑諶﹑允﹑愼﹑亶﹐誠也。

謔浪笑敖﹐戲謔也。

粵﹑於﹑爰﹐曰也。

爰﹑粵﹐於也。

爰﹑粵﹑於﹑那﹑都﹑繇﹐於也。

合攵﹑郃﹑盍﹑翕﹑仇﹑偶﹑妃﹑匹﹑會﹐合也。

仇﹑讎﹑敵﹑妃﹑知﹑儀﹐匹也。

妃﹑合﹑會﹐對也。

妃﹐媲也。

紹﹑胤﹑嗣﹑續﹑纂﹑緌﹑績﹑武﹑系﹐繼也。

﹑謚﹑溢﹑蟄﹑愼﹑貉﹑謐﹑顗﹑頠﹑密﹑寧﹐靜也。

隕﹑磒﹑湮﹑下﹑降﹑墜﹑摽﹑蘦﹐落也。

命﹑令﹑禧﹑畛﹑祈﹑請﹑謁﹑訊﹑誥﹐告也。

永﹑悠﹑迥﹑違﹑遐﹑逷﹑闊﹐遠也。

永﹑悠﹑迥﹑遠﹐遐也。

虧﹑壞﹑圮﹑垝﹐毀也。

矢﹑雉﹑引﹑延﹑順﹑薦﹑劉﹑繹﹑屍﹑旅﹐陳也。

屍﹑職﹐主也。

屍﹐寀也。

寀﹑寮﹐官也。

績﹑緒﹑采﹑業﹑服﹑宜﹑貫﹑公﹐事也。

永﹑羕﹑引﹑延﹑融﹑駿﹐長也。

喬﹑嵩﹑崇﹐髙也。

崇﹐充也。

犯﹑奢﹑果﹑毅﹑剋﹑捷﹑功﹑肩﹑戡﹐勝也。

勝﹑肩﹑戡﹑劉﹑殺﹐克也。

劉﹑狝﹑斬﹑刺﹐殺也。

亹亹﹐蠠沒﹑孟﹑惇﹑勗﹑釗﹑茂﹑劭﹑勔﹐勉也。

騖﹑務﹑昏﹑﹤昬攵﹥﹐彊也。

卬﹑吾﹑臺﹑予﹑朕﹑身﹑甫﹑余﹑言﹐我也。

朕﹑余﹑躬﹐身也。

臺﹑朕﹑賚﹑畀﹑卜﹑陽﹐予也。

肅﹑延﹑誘﹑薦﹑餤﹑晉﹑寅﹑藎﹐進也。

羞﹑餞﹑迪﹑烝﹐進也。

詔﹑亮﹑左﹑右﹑相﹐導也。

詔﹑相﹑導﹑左﹑右﹑助﹐勴也。

亮﹑介﹑尙﹐右也。

左﹑右﹐亮也。

緝﹑熙﹑烈﹑顯﹑昭﹑皓﹑熲﹐光也。

劼﹑鞏﹑堅﹑篤﹑掔﹑虔﹑膠﹐固也。

疇﹑孰﹐誰也。

暀々﹑皇皇﹑藐藐﹑穆穆﹑休﹑嘉﹑珍﹑褘﹑懿﹑鑠﹐美也。

諧﹑輯﹑協﹐和也。

關關﹑噰々﹐音聲和也。

勰﹑燮﹐和也。

從﹑申﹑神﹑加﹑弼﹑崇﹐重也。

觳﹑悉﹑卒﹑泯﹑忽﹑滅﹑罄﹑空﹑畢﹑罊﹑殲﹑拔﹑殄﹐盡也。

苞﹑蕪﹑茂﹐丰也。

揫﹑斂﹑屈﹑收﹑戢﹑蒐﹑裒﹑鳩﹑樓﹐聚也。

肅﹑齊﹑遄﹑速﹑亟﹑屢﹑數﹑迅﹐疾也。

寁﹑駿﹑肅﹑亟﹑遄﹐速也。

壑﹑阬々﹑滕﹑徵﹑隍﹑漮﹐虛也。

黎﹑庶﹑烝﹑多﹑醜﹑師﹑旅﹐眾也。

洋﹑觀﹑裒﹑眾﹑那﹐多也。

流﹑差﹑柬﹐擇也。

戰﹑慄﹑震﹑驚﹑戁﹑竦﹑恐﹑慴﹐懼也。

痡﹑瘏﹑虺頹﹑玄黃﹑劬勞﹑咎﹑顇﹑瘽﹑瘉﹑鰥﹑戮﹑癙﹑

癵﹑﹤疒裏﹥﹑癢﹑疷﹑疵﹑閔﹑逐﹑疚﹑痗﹑瘥﹑痱﹑﹤疒亶﹥﹑瘵﹑

瘼﹑癠﹐病也。

恙﹑寫﹑悝﹑盱﹑繇﹑慘﹑卹﹑罹﹐憂也。

倫﹑勩﹑邛﹑敕﹑勤﹑愉﹑庸﹑癉﹐勞也。

勞﹑來﹑彊﹑事﹑謂﹑翦﹑篲﹐勤也。

悠﹑傷﹑憂﹐思也。

懷﹑惟﹑慮﹑願﹑念﹑惄﹐思也。

祿﹑祉﹑履﹑戩﹑祓﹑禧﹑禠﹑祜﹐福也。

禋﹑祀﹑祠﹑蒸﹑嘗﹑禴﹐祭也。

儼﹑恪﹑祗﹑翼﹑諲﹑恭﹑欽﹑寅﹑﹐敬也。

朝﹑旦﹑夙﹑晨﹑晙﹐早也。

﹑俟﹑替﹑戾﹑厎﹑止﹑徯﹐待也。

噊﹑幾﹑烖﹑殆﹐危也。

凱﹐汽也。

治﹑肆﹑古﹐故也。

肆﹑故﹐今也。

惇﹑亶﹑祜﹑篤﹑掔﹑仍﹑﹤月此﹥﹑埤﹑竺﹑腹﹐厚也。

載﹑謨﹑食﹑詐﹐僞也。

話﹑猷﹑載﹑行﹑訛﹐言也。

遘﹑逢﹐遇也。

遘﹑逢﹑遇﹐遻也。

遘﹑逢﹑遇﹑遻﹐見也。

顯﹑昭﹑覲﹑釗﹑覿﹐見也。

監﹑瞻﹑臨﹑涖﹑頫﹑相﹐視也。

鞠﹑訁凶﹑溢﹐盈也。

孔﹑魄﹑哉﹑延﹑虛﹑無﹑之﹑言﹐間也。

瘞﹑幽﹑隱﹑匿﹑蔽﹑竄﹐微也。

訖﹑徽﹑妥﹑懷﹑安﹑按﹑替﹑戾﹑底﹑廢﹑尼﹑定﹑曷﹑遏﹐止也。

豫﹑射﹐厭也。

烈﹑績﹐業也。

績﹑勛﹐功也。

功﹑績﹑質﹑登﹑平﹑明﹑考﹑就﹐成也。

梏﹑梗﹑較﹑頲﹑庭﹑道﹐直也。

密﹑康﹐靜也。

豫﹑寧﹑綏﹑康﹑柔﹐安也。

平﹑均﹑夷﹑弟﹐易也。

矢﹐弛也。

弛﹐易也。

希﹑寡﹑鮮﹐罕也。

鮮﹐寡也。

酬﹑酢﹑侑﹐報也。

毗劉﹐樂也。

覭髳﹐茀離也。

蠱﹑謟﹑貳﹐疑也。

楨﹑翰﹑儀﹐幹也。

弼﹑棐﹑輔﹑比﹐俌也。

疆﹑界﹑邊﹑衛﹑圉﹐垂也。

昌﹑敵﹑彊﹑應﹑丁﹐當也。

浡﹑肩﹑搖﹑動﹑蠢﹑迪﹑俶﹑厲﹐作也。

玆﹑斯﹑咨﹑呰﹑已﹐此也。

嗟﹑咨﹐镸差也。

閒﹑狎﹑串﹑貫﹐習也。

曩﹑塵﹑佇﹑淹﹑畱﹐久也。

逮﹑及﹑曁﹐與也。

騭﹑假﹑格﹑陟﹑躋﹑登﹐升也。

揮﹑盝﹑歇﹑涸﹐竭也。

挋﹑拭﹑刷﹐淸也。

鴻﹑昬﹑於﹑顯﹑間﹐代也。

饁﹑饟﹐饋也。

遷﹑運﹐徙也。

秉﹑拱﹐執也。

廞﹑熙﹐興也。

衛﹑蹶﹑假﹐嘉也。

廢﹑稅﹑赦﹐捨也。

棲遲﹑憩﹑休﹑苦﹑﹑齂﹑呬﹐息也。

供﹑峙﹑共﹐具也。

忄某﹑憐﹑惠﹐愛也。

娠﹑蠢﹑震﹑戁﹑妯﹑騷﹑感﹑訛﹑蹶﹐動也。

覆﹑察﹑副﹐審也。

契﹑滅﹑殄﹐絕也。

郡﹑臻﹑仍﹑乃﹑侯﹐乃也。

迪﹑繇﹑訓﹐道也。

僉﹑咸﹑胥﹐皆也。

育﹑孟﹑耆﹑艾﹑正﹑伯﹐長也。

艾﹐歷也。

歷﹑秭﹑算﹐數也。

歷﹐傅也。

艾﹑歷﹑覛﹑胥﹐相也。

乂﹑亂﹑靖﹑神﹑弗﹑淈﹐治也。

頤﹑艾﹑育﹐養也。

汱﹑渾﹑隕﹐墜也。

際﹑接﹑翜﹐捷也。

毖﹑神﹑溢﹐愼也。

郁陶﹑繇﹐喜也。

馘﹑穧﹐獲也。

阻﹑艱﹐難也。

剡﹑﹐利也。

允﹑任﹑壬﹐佞也。

俾﹑拼﹑抨﹐使也。

俾﹑拼﹑抨﹑使﹐從也。

儴﹑仍﹐因也。

董﹑督﹐正也。

享﹐孝也。

珍﹑享﹐獻也。

縱﹑縮﹐亂也。

探﹑篡﹑俘﹐取也。

䢐﹑在﹐存也。

在﹑存﹑省﹑士﹐察也。

烈﹑枿﹐余也。

迓﹐迎也。

元﹑良﹐首也。

薦﹑摯﹐臻也。

賡﹑揚﹐續也。

祔﹑祪﹐祖也。

卽﹐尼也。

尼﹐定也。

邇﹑幾﹑暱﹐近也。

妥﹐安坐也。

貉﹑綰﹐綸也。

貉﹑嗼﹑安﹐定也。

伊﹐維也。

伊﹑維﹐侯也。

時﹑寔﹐是也。

卒﹑猷﹑假﹑輟﹐已也。

求﹑酋﹑在﹑卒﹑就﹐終也。

崩﹑薨﹑無祿﹑卒﹑䢐落﹑殪﹐死也。

釋言第二

殷﹑齊﹐中也。

斯﹑誃﹐離也。

謖﹑興﹐起也。

還﹑復﹐返也。

宣﹑徇﹐徧也。

馹﹑遽﹐傳也。

蒙﹑荒﹐奄也。

告﹑謁﹐請也。

肅﹑噰﹐聲也。

格﹑懷﹐來也。

畛﹑厎﹐致也。

恀﹑怙﹐恃也。

律﹑遹﹐述也。

兪﹑畣﹐然也。

豫﹑臚﹐敍也。

庶幾﹐尙也。

觀﹑指﹐示也。

若﹑惠﹐順也。

敖﹑幠﹐傲也。

幼﹑鞠﹐稚也。

逸﹑愆﹐過也。

疑﹑休﹐戾也。

疾﹑齊﹐壯也。

悈﹑褊﹐急也。

貿﹑賈﹐市也。

厞﹑陋﹐隱也。

遏﹑遾﹐逮也。

徵﹑邁﹐行也。

圮﹑敗﹐覆也。

薦﹑原﹐再也。

撫﹑敉﹐撫也。

臞﹑脙﹐瘠也。

桄﹑熲﹐充也。

屢﹑暱﹐亟也。

靡﹑罔﹐無也。

爽﹐差也。

爽﹐忒也。

佴﹐貳也。

劑﹑翦﹐齊也。

饙﹑餾﹐稔也。

媵﹑將﹐送也。

作﹑造﹐爲也。

餥﹑餱﹐食也。

鞫﹑究﹐窮也。

滷﹑矜﹑咸﹐苦也。

幹﹑流﹐求也。

流﹐覃也。

覃﹐延也。

佻﹐偸也。

潛﹐深也。

潛﹑深﹐測也。

穀﹑鞠﹐生也。

啜﹐茹也。

茹﹑虞﹐度也。

試﹑式﹐用也。

誥﹑誓﹐謹也。

競﹑逐﹐彊也。

禦﹑圉﹐禁也。

窒﹑薶﹐塞也。

黼﹑黻﹐彰也。

膺﹑身﹐親也。

愷悌﹐發也。

髦士﹐官也。

畯﹐農夫也。

蓋﹑割﹐裂也。

邕﹑支﹐載也。

諈﹑諉﹐累也。

漠﹑察﹐淸也。

庇﹑庥﹐蔭也。

穀﹑履﹐祿也。

履﹐禮也。

隱﹐占也。

逆﹐迎也。

憯﹐曾也。

增﹐益也。

窶﹐貧也。

薆﹐隱也。

僾﹐唈也。

基﹐經也。

基﹐設也。

祺﹐祥也。

祺﹐吉也。

兆﹐域也。

肇﹐敏也。

挾﹐藏也。

浹﹐徹也。

替﹐廢也。

替﹐滅也。

速﹐徵也。

徵﹐召也。

琛﹐寶也。

探﹐試也。

髦﹐選也。

髦﹐俊也。

俾﹐職也。

紕﹐飾也。

淩﹐慄也。

慄﹐慼也。

蠲﹐明也。

茅﹐明也。

明﹐朗也。

猷﹐圖也。

猷﹐若也。

偁﹐舉也。

稱﹐好也。

坎﹑律﹐銓也。

矢﹐誓也。

舫﹐舟也。

泳﹐遊也。

迨﹐及也。

冥﹐幼也。

降﹐下也。

傭﹐均也。

彊﹐暴也。

宨﹐肆也。

肆﹐力也。

俅﹐戴也。

瘞﹐幽也。

氂﹐罽也。

烘﹐燎也。

煁﹐烓也。

陪﹐朝也。

康﹐苛也。

樊﹐藩也。

賦﹐量也。

粻﹐糧也。

庶﹐侈也。

庶﹐幸也。

築﹐拾也。

奘﹐駔也。

集﹐會也。

舫﹐泭也。

洵﹐均也。

洵﹐龕也。

逮﹐遝也。

是﹐則也。

畫﹐形也。

賑﹐富也。

局﹐分也。

懠﹐怒也。

僁﹐聲也。

葵﹐揆也。

揆﹐度也。

逮﹐及也。

惄﹐饑也。

眕﹐重也。

獵﹐虐也。

土﹐田也。

戍﹐遏也。

師﹐人也。

硈﹐鞏也。

棄﹐忘也。

囂﹐閒也。

謀﹐心也。

獻﹐聖也。

裏﹐邑也。

襄﹐除也。

振﹐古也。

懟﹐怨也。

縭﹐介也。

號﹐謼也。

凶﹐咎也。

苞﹐稹也。

逜﹐寤也。

顁﹐題也。

猷﹑肯﹐可也。

務﹐侮也。

貽﹐遺也。

貿﹐買也。

賄﹐財也。

甲﹐狎也。

菼﹐騅也。

菼﹐薍也。

粲﹐餐也。

渝﹐變也。

宜﹐肴也。

夷﹐悅也。

顚﹐頂也。

耋﹐老也。

輶﹐輕也。

俴﹐淺也。

綯﹐絞也。

訛﹐化也。

跋﹐躐也。

疐﹐跲也。

烝﹐塵也。

戎﹐相也。

飫﹐私也。

孺﹐屬也。

幕﹐暮也。

煽﹐熾也。

熾﹐盛也。

柢﹐本也。

窕﹐閒也。

淪﹐率也。

罹﹐毒也。

檢﹐同也。

郵﹐過也。

遜﹐遁也。

斃﹐踣也。

僨﹐僵也。

畛﹐殄也。

曷﹐盍也。

虹﹐潰也。

隌﹐闇也。

﹤黍刃﹥﹐膠也。

孔﹐甚也。

厥﹐其也。

戛﹐禮也。

闍﹐臺也。

囚﹐拘也。

攸﹐所也。

展﹐適也。

郁﹐气也。

宅﹐居也。

休﹐慶也。

祈﹐叫也。

濬﹑幽﹐深也。

哲﹐智也。

弄﹐玩也。

尹﹐正也。

皇﹑匡﹐正也。

服﹐整也。

聘﹐問也。

愧﹐慚也。

殛﹐誅也。

克﹐能也。

翌﹐明也。

訁凶﹐訟也。

晦﹐冥也。

奔﹐走也。

逡﹐退也。

疐﹐僕也。

亞﹐次也。

諗﹐念也。

屆﹐極也。

弇﹐同也。

弇﹐蓋也。

恫﹐痛也。

握﹐具也。

振﹐訊也。

鬩﹐恨也。

越﹐揚也。

對﹐遂也。

燬﹐火也。

懈﹐怠也。

宣﹐緩也。

遇﹐偶也。

曩﹐向也。

偟﹐暇也。

宵﹐夜也。

懊﹐忨也。

愒﹐貪也。

榰﹐柱也。

裁﹐節也。

並﹐並也。

卒﹐旣也。

慒﹐慮也。

將﹐資也。

黹﹐紩也。

遞﹐疊也。

矧﹐況也。

廩﹐廯也。

逭﹐逃也。

訊﹐言也。

間﹐俔也。

沄﹐沆也。

幹﹐扞也。

趾﹐足也。

非﹐刖也。

襄﹐駕也。

忝﹐辱也。

燠﹐暖也。

塊﹐堛也。

將﹐齊也。

糊﹐饘也。

啟﹐跪也。

矏﹐密也。

開﹐辟也。

袍﹐襺也。

障﹐畛也。

靦﹐姡也。

鬻﹐糜也。

舒﹐緩也。

翢﹐纛也。

纛﹐翳也。

隍﹐壑也。

芼﹐搴也。

典﹐經也。

威﹐則也。

苛﹐妎也。

芾﹐小也。

迷﹐惑也。

狃﹐復也。

逼﹐迫也。

般﹐還也。

班﹐賦也。

濟﹐渡也。

濟﹐成也。

濟﹐益也。

緡﹐綸也。

辟﹐歷也。

漦﹐盝也。

寬﹐綽也。

衮﹐黻也。

華﹐皇也。

昆﹐後也。

彌﹐終也。

釋訓第三

明明﹑斤斤﹐察也。

條條﹑秩秩﹐智也。

穆穆﹑肅肅﹐敬也。

諸諸﹑便便﹐辯也。

肅肅﹑翼翼﹐恭也。

廱廱﹑優優﹐和也。

兢兢﹑憴々﹐戒也。

戰戰﹑蹌蹌﹐動也。

晏晏﹑溫溫﹐柔也。

業業﹑翹翹﹐危也。

惴惴﹑憢々﹐懼也。

番番﹑矯矯﹐勇也。

桓桓﹑烈烈﹐威也。

洸洸﹑赳赳﹐武也。

藹藹﹑濟濟﹐止也。

悠悠﹑洋洋﹐思也。

蹶蹶﹑﹐敏也。

薨薨﹑增增﹐眾也。

烝烝﹑遂遂﹐作也。

委委﹑佗佗﹐美也。

忯々﹑惕惕﹐愛也。

偁偁﹑格格﹐舉也。

蓁蓁﹑孽孽﹐戴也。

懕々﹑媞々﹐安也。

祁祁﹑遲遲﹐徐也。

丕丕﹑簡簡﹐大也。

存存﹑萌萌﹐在也。

懋懋﹑慔々﹐勉也。

庸庸﹑慅々﹐勞也。

赫赫﹑躍躍﹐迅也。

綽綽﹑爰爰﹐緩也。

坎坎﹑墫々﹐喜也。

瞿瞿﹑休休﹐儉也。

旭旭﹑蹻々﹐憍也。

夢夢﹑訰々﹐亂也。

懪々﹑邈邈﹐悶也。

儚々﹑洄洄﹐惛也。

版版﹑蕩蕩﹐僻也。

爞々﹑炎炎﹐薰也。

居居﹑究究﹐惡也。

仇仇﹑敖敖﹐傲也。

佌々﹑瑣瑣﹐小也。

悄悄﹑慘慘﹐慍也。

痯々﹑瘐瘐﹐病也。

殷殷﹑惸惸﹑忉忉﹑慱々﹑欽欽﹑京京﹑忡忡﹑惙々﹑怲々﹑弈弈﹐

憂也。

畇々﹐田也。

畟畟﹐耜也。

郝郝﹐耕也。

繹繹﹐生也。

穟穟﹐苗也。

綿綿﹐穮也。

挃々﹐獲也。

栗栗﹐眾也。

溞々﹐淅也。

烰々﹐烝也。

俅俅﹐服也。

峨峨﹐祭也。

鍠鍠﹐樂也。

穰穰﹐福也。

子子﹑孫孫﹐引無極也。

顒顒﹑卬卬﹐君之徳也。

丁丁﹑嚶嚶﹐相切直也。

藹藹﹑萋萋﹐臣盡力也。

噰々﹑喈喈﹐民協服也。

佻佻﹑契契﹐愈遐急也。

宴宴﹑粲粲﹐尼居息也。

哀哀﹑恓恓﹐懷報徳也。

儵儵﹑嘒嘒﹐罹禍毒也。

晏晏﹑旦旦﹐悔爽忒也。

臯臯﹑琄々﹐刺素食也。

懽々﹑愮々﹐憂無告也。

憲憲﹑泄泄﹐制法則也。

謔謔﹑謞々﹐崇讒慝也。

翕翕﹑訿々﹐莫供職也。

速速﹑蹙蹙﹐惟逑鞫也。

抑抑﹐密也。

秩秩﹐淸也。

甹夆﹐掣曳也。

朔﹐北方也。

不俟﹐不來也。

不遹﹐不迹也。

不徹﹐不道也。

勿念﹐勿忘也。

萲﹑諼﹐忘也。

每有﹐𨿽也。

饎﹐酒食也。

舞號﹐雩也。

曁﹐不及也。

蠢﹐不遜也。

如切如磋﹐道學也。

如琢如磨﹐自修也。

瑟兮僴兮﹐恂栗也。

赫兮烜兮﹐威儀也。

有斐君子﹐終不可諼兮﹐道盛徳至善﹐民之不能忘也。

旣微且尰﹐骭瘍爲微﹐腫足爲尰。

是刈是濩﹐濩﹐煮之也。

履帝武敏﹐武﹐迹也﹔敏﹐拇也。

張仲孝友﹐善父母爲孝﹐善兄弟爲友。

有客宿宿﹐言再宿也。

有客信信﹐言四宿也。

美女爲媛﹐美士爲彥。

其虛其徐﹐威儀容止也。

猗嗟名兮﹐目上爲名。

式微式微者﹐微乎微者也。

之子者﹐是子也。

徒禦不驚﹐輦者也。

襢裼﹐肉袒也。

暴虎﹐徒搏也。

馮河﹐徒涉也。

籧篨﹐口柔也。

戚施﹐面柔也。

誇毗﹐體柔也。

婆娑﹐舞也。

擗﹐拊心也。

矜憐﹐撫掩之也。

緎﹐羔裘之縫也。

殿屎﹐呻也。

幬謂之帳。

侜張﹐誑也。

誰昔﹐昔也。

不辰﹐不時也。

凡曲者爲罶。

鬼之爲言歸也。

釋親第四

父爲考﹐母爲妣。

父之考爲王父﹐父之妣爲王母。

王父之考爲曾祖王父﹐王父之妣爲曾祖王母。

曾祖王父之考爲髙祖王父﹐曾祖王父之妣爲髙祖王母。

父之世父﹑叔父爲從祖祖父﹐父之世母﹑叔母爲從祖祖母。

父之晜弟﹐先生爲世父﹐後生爲叔父。

男子先生爲兄﹐後生爲弟。

謂女子﹐先生爲姊﹐後生爲妹。

父之姊妹爲姑。

父之從父晜弟爲從祖父﹐父之從祖晜弟爲族父。

族父之子相謂爲族晜弟。

族晜弟之子相謂爲親同姓。

兄之子﹑弟之子﹐相謂爲從父晜弟。

子之子爲孫﹐孫之子爲曾孫﹐曾孫之子爲玄孫﹐玄孫之子爲來孫﹐來孫之子

爲晜孫﹐晜孫之子爲仍孫﹐仍孫之子爲云孫。

王父之姊妹﹐爲王姑。

曾祖王父之姊妹﹐爲曾祖王姑。

髙祖王父之姊妹﹐爲髙祖王姑。

父之從父姊妹﹐爲從祖姑。

父之從祖姊妹﹐爲族祖姑。

父之從父晜弟之母﹐爲從祖王母。

父之從祖晜弟之母﹐爲族祖王母。

父之兄妻﹐爲世母﹔父之弟妻﹐爲叔母。

父之從父晜弟之妻﹐爲從祖母﹔父之從祖晜弟之妻﹐爲族祖母。

父之從祖祖父﹐爲族曾王父﹔父之從祖祖母﹐爲族曾王母。

父之妾﹐爲庶母。

祖﹐王父也。

晜﹐兄也。──宗族。

母之考﹐爲外王父﹔母之妣﹐爲外王母。

母之王考﹐爲外曾王父﹔母之王妣﹐爲外曾王母。

母之晜弟﹐爲舅﹔母之從父晜弟﹐爲從舅。

母之姊妹﹐爲從母。

從母之男子﹐爲從母晜弟﹔其女子子﹐爲從母姊妹。──母黨。

妻之父﹐爲外舅﹔妻之母﹐爲外姑。

姑之子爲甥﹐舅之子爲甥﹐妻之晜弟爲甥﹐姊妹之夫爲甥。

妻之姊妹同出爲姨。

女子謂姊妹之夫爲私。

男子謂姊妹之子爲出。

女子謂晜弟之子爲侄﹐謂出之子爲離孫﹐謂侄之子爲歸孫。

女子子之子爲外孫。

女子同出﹐謂先生爲姒﹐後生爲娣。

女子謂兄之妻爲嫂﹐弟之妻爲婦。

長婦謂稚婦爲娣婦﹐娣婦謂長婦爲姒婦。──妻黨。

婦稱夫之父曰舅﹐稱夫之母曰姑。

姑舅在﹐則曰君舅﹑君姑﹔沒﹐則曰先舅﹑先姑。

謂夫之庶母爲少姑﹐夫之兄爲兄公﹐夫之弟爲叔﹐夫之姊爲女公﹐夫之女弟爲女妹。

子之妻爲婦﹐長婦爲嫡婦﹐眾婦爲庶婦。

女子子之夫爲婿﹐婿之父爲姻﹐婦之父爲婚。

父之黨爲宗族﹐母與妻之黨爲兄弟。

婦之父母﹑婿之父母﹐相謂爲婚姻。

兩婿相謂爲亞。

婦之黨爲婚兄弟﹐婿之黨爲姻兄弟。

嬪﹐婦也。

謂我舅者﹐吾謂之甥也。──婚姻。

釋宮第五

宮謂之室﹐室謂之宮。

牖戶之間謂之扆﹐其內謂之家。

東西墻謂之序。

西南隅謂之奧﹐西北隅謂之屋漏﹐東北隅謂之宧﹐東南隅謂之﹛宀交﹜。

柣謂之閾﹐棖謂之楔﹐楣謂之梁。

樞謂之椳。

樞達北方﹐謂之落時﹐落時謂之戺。

垝謂之坫﹐墻謂之墉。

鏝謂之杇﹐椹謂之。

地謂之黝﹐墻謂之堊。

枳謂之杙﹐在墻者謂之楎﹐在地者謂之臬﹐大者謂之栱﹐長者謂之閣。

闍謂之臺﹐有木者謂之榭。

雞棲於弋爲榤﹐鑿垣而棲爲塒。

植謂之傳﹐傳謂之突。

杗廇謂之梁﹐其上楹謂之棁。

閞謂之槉。

栭謂之楶。

棟謂之桴﹐桷謂之榱。

桷直而遂﹐謂之閱﹔直不受檐﹐謂之交﹔檐謂之樀。

容謂之防﹐連謂之簃。

屋上薄謂之筄。

兩階間謂之鄕﹐中庭之左右謂之位﹐門屏之間謂之寧﹐屏謂之樹﹐閍謂之

門﹐正門謂之應門﹐觀謂之闕﹐宮中之門謂之闈﹐其小者謂之閨﹐小閨謂之閤。

門謂之閎﹐門側之堂謂之塾。

橛謂之闑。

闔謂之扉﹐所以止扉謂之閎。

瓴甋謂之甓。

宮中﹐謂之壺﹔廟中路﹐謂之唐。

堂途謂之陳。

路﹑旅﹐途也。

路﹑場﹑猷﹑行﹐道也。

一達謂之道路﹐二達謂之歧旁﹐三達謂之劇旁﹐四達謂之衢﹐五達謂之康﹐

六達謂之莊﹐七達謂之劇驂﹐八達謂之崇期﹐九達謂之逵。

室中謂之時﹐堂上謂之行﹐堂下謂之步﹐門外謂之趨﹐中庭謂之走﹐大路謂

之奔。

隄謂之梁﹐石杠謂之徛。

室有東西廂曰廟﹐無東西廂有室曰寢﹐無室曰榭。四方而髙曰臺﹐陜而修曲

曰樓。

釋器第六

木豆謂之豆﹐竹豆謂之籩﹐瓦豆謂之登。

盎謂之缶﹐甌瓿謂之瓵﹐康瓠謂之甈。

斪劚謂之定﹐斫謂之﹐﹤庣斗﹥謂之疀。

緵罟謂之九罭﹐九罭﹐魚网也。

嫠婦之笱謂之罶。

罺謂之汕。

篧謂之罩﹐椮謂之涔。

鳥罟謂之羅﹐兔罟謂之罝﹐麋罟謂之罞﹐彘罟謂之羉﹐魚罟謂之罛。

繴謂之罿。罿﹐罬也。

罬謂之罦。罦﹐覆車也。

絇謂之救。

律謂之分。

大版謂之業。

繩之﹐謂之縮之。

彜﹑卣﹑罍﹐器也。

小罍謂之坎。

衣裗謂之衤皃﹐黼領謂之襮﹐緣謂之純﹐袕謂之。

衣﹛此目﹜謂之襟﹐衱謂之裾﹐衿謂之袸。

佩衿謂之褑。

執衽謂之袺﹐扱衽謂之襭﹐衣蔽前謂之襜。

婦人之褘謂之縭。縭﹐緌也。

裳削幅謂之。

輿革﹐前謂之鞎﹐後謂之笰﹔竹﹐前謂之禦﹐後謂之蔽。

環謂之捐﹐鑣謂之钀﹐載轡謂之轙﹐轡首謂之革。

餀謂之餯﹐食饐謂之餲。

摶者謂之﹤米蘭﹥﹐米者謂之糪﹐肉謂之敗﹐魚謂之餒。

肉﹐曰脫之﹔魚﹐曰斮之。

冰﹐脂也。

肉謂之羹﹐魚謂之鮨﹐肉謂之醢﹐有骨者謂之臡。

康謂之蠱﹐澱謂之垽。

鼎絕大﹐謂之鼐﹔圜弇上﹐謂之鼒﹔附耳外﹐謂之釴﹔款足者﹐謂之鬲﹔

﹤鬲曾﹥謂之鬵。鬵﹐鉹也。

璲﹐瑞也。

玉十﹐謂之區。

羽本﹐謂之翮。一羽謂之箴﹐十羽謂之縳﹐百羽謂之緷。

木謂之虡。

旄謂之﹛艸罷﹜。

菜謂之簌。

白蓋謂之苫。

黃金謂之璗﹐其美者謂之鏐。

白金謂之銀﹐其美者謂之鐐。

鉼金謂之鈑﹐錫謂之鈏。

象謂之鵠﹐角謂之觷﹐犀謂之剒﹐木謂之剫﹐玉謂之雕﹐金謂之鏤﹐

木謂之刻﹐骨謂之切﹐象謂之磋﹐玉謂之琢﹐石謂之磨。

璆琳﹐玉也。

簡﹐謂之畢﹔不律﹐謂之筆﹔滅﹐謂之點。

絕澤謂之銑。

金鏃翦羽﹐謂之鍭﹔骨鏃不翦羽﹐謂之志。

弓有緣者謂之弓﹐無緣者謂之弭。

以金者謂之銑﹐以蜃者謂之珧﹐以玉者謂之珪。

珪大尺二寸﹐謂之玠﹔璋大八寸﹐謂之琡﹔璧大六寸﹐謂之宣。

肉倍好﹐謂之璧﹔好倍肉﹐謂之瑗﹔肉好若一﹐謂之環。

繸﹐綬也。

一染謂之縓﹐再染謂之赬﹐三染謂之纁。

靑謂之蔥﹐黑謂之黝。

斧謂之黼﹐邸謂之柢﹐雕謂之琢﹐蓐謂之玆﹐竿謂之箷。

簀謂之笫。

革中絕﹐謂之辧﹔革中辧﹐謂之韏。

鏤﹐鎪也。

卣﹐中尊也。

釋樂第七

宮謂之重﹐商謂之敏﹐角謂之經﹐徵謂之疊﹐羽謂之柳。

大瑟謂之灑﹐大琴謂之離。

大鼓謂之鼖﹐小者謂之應。

大磬謂之毊。

大笙謂之巢﹐小者謂之和。

大篪謂之沂﹐大塤謂之嘂。

大鐘謂之鏞﹐其中謂之剽﹐小者謂之棧。

大簫謂之言﹐小者謂之筊。

大管謂之簥﹐其中謂之篞﹐小者謂之篎。

大籥謂之產﹐其中謂之仲﹐小者謂之箹。

徒鼓瑟謂之步﹐徒吹謂之和﹐徒歌謂之謠﹐徒擊鼓謂之咢﹐徒鼓鐘謂之修﹐

徒鼓磬謂之寋。

所以鼓柷謂之止﹐所以鼓敔謂之籈。

大鞀謂之麻﹐小者謂之料。

和樂謂之節。

釋天第八

穹﹑蒼蒼﹐天也。

春爲蒼天﹐夏爲昊天﹐秋爲旻天﹐冬爲上天。──四時。

春爲靑陽﹐夏爲朱明﹐秋爲白藏﹐冬爲玄英。

四气和﹐謂之玉燭。

春爲發生﹐夏爲長嬴﹐秋爲收成﹐冬爲安寧。

四時和爲通正﹐謂之景風。

甘雨時降﹐萬物以嘉﹐謂之醴泉。──祥。

谷不熟爲饑﹐蔬不熟爲饉﹐果不熟爲荒﹐仍饑爲薦。──災。

大歲在甲曰閼逢﹐在乙曰旃蒙﹐在丙曰柔兆﹐在丁曰彊圉﹐在戊曰著雍﹐在

己曰屠維﹐在庚曰上章﹐在辛曰重光﹐在壬曰玄黓﹐在癸曰昭陽。──歲陽。

大歲在寅曰攝提格﹐在卯曰單閼﹐在辰曰執徐﹐在巳曰大荒落﹐在午曰惇牂﹐

在未曰協洽﹐在申曰涒灘﹐在酉曰作噩﹐在戌曰閹茂﹐在亥曰大淵獻﹐在子曰困

惇﹐在醜曰赤奮若。

載﹐歲也。夏曰歲﹐商曰祀﹐周曰年﹐唐虞曰載。──歲名。

月在甲曰畢﹐在乙曰橘﹐在丙曰修﹐在丁曰圉﹐在戊曰厲﹐在己曰則﹐在庚

曰窒﹐在辛曰塞﹐在壬曰終﹐在癸曰極。──月陽。

正月爲陬﹐二月爲如﹐三月爲﹐四月爲余﹐五月爲臯﹐六月爲且﹐七

月爲相﹐八月爲壯﹐九月爲玄﹐十月爲陽﹐十一月爲辜﹐十二月爲塗。──月名。

南風謂之凱風﹐東風謂之谷風﹐北風謂之涼風﹐西風謂之泰風。

焚輪謂之穨﹐扶搖謂之猋﹐風與火爲庉﹐回風爲飄﹐日出而風爲暴﹐風

而雨土爲霾﹐陰而風爲曀。

天气下地不應曰﹛雨矛﹜﹐地气發天不應曰霧。霧謂之晦。

螮蝀謂之雩﹐螮蝀﹐虹也。蜺爲挈貳。

弇日爲蔽云。疾雷爲霆霓。雨﹛雨見﹜爲霄雪。

暴雨謂之涷﹐小雨謂之霢霂﹐久雨謂之淫﹐淫謂之霖﹐濟謂之霽。

──風雨。

壽星﹐角亢也。

天根﹐氐也。

天駟﹐房也。

大辰﹐房心尾也。

大火謂之大辰。析木謂之津﹐箕斗之間﹐漢津也。

星紀﹐斗牽牛也。

玄枵﹐虛也。顓頊之虛﹐虛也。

北陸﹐虛也。營室謂之定。

娵觜之口﹐營室東壁也。

降婁﹐奎婁也。

大梁﹐昴也。

西陸﹐昴也。

濁謂之畢。

咮謂之柳。柳﹐鶉火也。

北極謂之北辰﹐何鼓謂之牽牛﹐明星謂之啟明﹐彗星爲欃槍﹐奔星爲彴約。

──星名。

春祭曰祠﹐夏祭曰礿﹐秋祭曰嘗﹐冬祭曰蒸。

祭天曰燔柴﹐祭地曰瘞薶。

祭山曰庪縣﹐祭川曰浮沈﹐祭星曰布﹐祭風曰磔。

是禷是礻馬﹐師祭也。旣伯旣禱﹐馬祭也。禘﹐大祭也。繹﹐又祭也。

周曰繹﹐商曰肜﹐夏曰復胙。──祭名。

春獵爲蒐﹐夏獵爲苗﹐秋獵爲狝﹐冬獵爲狩。

宵田爲獠﹐火田爲狩。

乃立冢土﹐戎醜攸行。起大事﹐動大眾﹐必先有事乎社而後出﹐謂之宜。

振旅闐闐﹐出爲治兵﹐尙威武也。入爲振旅﹐反尊卑也。──講武。

素錦綢杠﹐纁帛縿﹐素升龍於縿﹐練旒九﹐飾以組﹐維以縷。

緇廣充幅﹐長尋曰旐﹐繼旐曰旆﹐注旄首曰旌﹐有鈴曰旂﹐錯革鳥曰旟﹐因

章曰旃。──旌旂。

釋地第九

兩河間曰冀州﹐河南曰豫州﹐河西曰雝州﹐漢南曰荊州﹐江南曰楊州﹐濟河

間曰兗州﹐濟東曰徐州﹐燕曰幽州﹐齊曰營州。──九州。

魯有大野。晉有大陸。秦有楊陓。宋有孟諸。楚有云夢。吳越之間有具

區。齊有海隅。燕有昭余祁。鄭有圃田。周有焦護。──十藪。

東陵阠﹐南陵息愼﹐西陵威夷﹐中陵朱滕﹐北陵西隃雁門是也。陵莫

大於加陵﹐梁莫大於湨梁﹐墳莫大於河墳。──八陵。

東方之美者﹐有醫無閭之珣玗琪焉﹔東南之美者﹐有會稽之竹箭焉﹔南方

之美者﹐有梁山之犀象焉﹔西南之美者﹐有華山之金石焉﹔西方之美者﹐有霍山

之多珠玉焉﹔西北之美者﹐有昆侖虛之璆琳瑯玕焉﹔北方之美者﹐有幽都之筋角

焉﹔東北之美者﹐有斥山之文皮焉﹔中有岱嶽﹐與其五穀魚鹽生焉。──九府。

東方有比目魚焉﹐不比不行﹐其名謂之鰈﹔南方有比翼鳥焉﹐不比不飛﹐其

名謂之鶼鶼﹔西方有比肩獸焉﹐與邛邛岠虛比﹐爲邛邛岠虛﹐嚙甘艸﹐卽有

難﹐邛邛岠虛負而走﹐其名謂之蹷﹔北方有比肩民焉﹐疊食而疊望﹔中有

枳首蛇焉。此四方中國之異气也。──五方。

邑外謂之郊﹐郊外謂之牧﹐牧外謂之野﹐野外謂之林﹐林外謂之坰。

下濕曰隰﹐大野曰平﹐廣平曰原﹐髙平曰陸﹐大陸曰阜﹐大阜曰陵﹐大陵曰

阿。可食者曰原﹐陂者曰阪﹐下者曰隰。田一歲曰菑﹐二歲曰新田﹐三歲曰畬。

──野。

東至於泰遠﹐西至於邠國﹐南至於濮鉛﹐北至於祝栗﹐謂之四極。

觚竹﹑北戶﹑西王母﹑日下﹐謂之四荒。

九夷﹑八狄﹑七戎﹑六蠻﹐謂之四海。

岠齊州以南﹐戴日爲丹穴﹐北戴斗極爲空桐﹐東至日所出爲大平﹐西至日

所入爲大蒙。太平之人仁﹐丹穴之人智﹐大蒙之人信﹐空桐之人武。──四極。

釋丘第十

丘﹐一成爲惇丘﹐再成爲陶丘﹐再成銳上爲融丘﹐三成爲昆侖丘。

如乘者乘丘﹐如陼者陼丘。

水潦所止泥丘。方丘胡丘。

絕髙爲之京﹐非人爲之丘。

水潦所還埒丘。上正章丘。

澤中有丘﹐都丘。當途梧丘。

途出其右而還之畫丘。

途出其前戴丘﹐途出其後昌丘。

水出其前渻丘﹐水出其後沮丘。

水出其右正丘﹐水出其左營丘。

如覆惇者惇丘﹐邐迆沙丘。

左髙咸丘﹐右髙臨丘﹐前髙旄丘﹐後髙陵丘﹐偏髙阿丘。

宛中宛丘﹐丘背有丘爲負丘﹐左澤定丘﹐右陵泰丘。

如畝畝丘﹐如陵陵丘。丘上有丘﹐爲宛丘。

陳有宛丘﹐晉有潛丘﹐淮南有州黎丘。

天下有名丘五﹐三在河南﹐其二在河北。──丘。

望厓灑而髙岸。夷上灑下不漘。

隩隈﹐厓內爲隩﹐外爲隈。

畢﹐堂墻。重厓﹐岸。岸上﹐滸。墳﹐大防。

涘爲厓。窮瀆﹐汜。谷者﹐溦。──厓岸。

釋山第十一

河南﹐華。河西﹐嶽。河東﹐岱。河北﹐恆。江南﹐衡。

山三襲﹐陟。再成﹐英。一成﹐坯。

山大而髙﹐崧。山小而髙﹐岑。銳而髙﹐嶠。卑而大﹐扈。小而眾﹐巋。

小山﹐岌。大山﹐峘。

屬者嶧。獨者蜀。上正﹐章。宛中﹐隆。山脊﹐岡。未及上﹐翠微。山頂﹐

冢。

崒者﹐厜﹤廠義﹥。

山如堂者﹐密。如防者﹐盛。

巒山﹐墮。重甗﹐隒。

左右有岸﹐厒。

大山﹐宮。小山﹐霍。小山別﹐大山鮮。山絕﹐陘。

多小石﹐磝。多大石﹐礐。多艸木﹐岵。無艸木﹐峐。

山上有水﹐埒。夏有水﹐冬無水﹐澩。

山豄無所通﹐谿。

石戴土謂之崔嵬﹐土戴石爲砠。

山夾水﹐澗。陵夾水﹐澞。山有穴爲岫。

山西曰夕陽﹐山東曰朝陽。

泰山爲東嶽﹐華山爲西嶽﹐霍山爲南嶽﹐恆山爲北嶽﹐嵩髙爲中嶽。

梁山﹐晉望也。

釋水第十二

泉一見一否﹐爲瀸。

井一有水﹐一無水﹐爲瀱汋。

濫泉正出。正出﹐湧出也。

沃泉縣出。縣出﹐下出也。

氿泉穴出﹐穴出﹐仄出也。

湀闢流川﹐過辧回川。

灉﹐反入。潬﹐沙出。

汧﹐出不流。歸異﹐出同流﹐肥。

瀵﹐大出尾下。水醮曰厬。水自河出爲灉。

濟爲濋﹐汶爲灛﹐洛爲波﹐漢爲潛﹐淮爲滸﹐江爲沱﹐濄爲洵﹐潁爲

沙﹐汝爲濆。

水決之澤爲汧﹐決復入爲汜。

「河水淸且瀾漪」﹐大波爲瀾﹐小波爲淪﹐直波爲徑。

江有沱﹐河有灉﹐汝有濆。

滸﹐水厓。水艸交爲湄。

「濟有深涉﹐深則厲﹐淺則揭」。揭者﹐揭衣也﹔以衣涉水爲厲﹐繇膝以下

爲揭﹐繇膝以上爲涉﹐繇帶以上爲厲﹐潛行爲泳。

「汎汎楊舟﹐紼縭維之」。紼﹐﹤索率﹥也。縭﹐緌也。

天子造舟﹐諸侯維舟﹐大夫方舟﹐士特舟﹐庶人乘泭。

水注川曰谿﹐注谿曰谷﹐注谷曰溝﹐注溝曰澮﹐注澮曰瀆。

逆流而上曰溯洄﹐順流而下曰溯遊。正絕流曰亂。

江河淮濟爲四瀆。

四瀆者﹐發源注海者也。──水泉。

水中可居者曰洲﹐小洲曰陼﹐小陼曰沚﹐小沚曰坻。人所爲爲潏。

──水中。

河出昆侖虛﹐色白。

所渠並千七百一川﹐色黃。百里一小曲﹐千里一曲一直。──河曲。

徒駭﹑太史﹑馬頰﹑覆鬴﹑胡蘇﹑簡﹑絜﹑鉤盤﹑鬲津。──九河。

釋艸第十三

蒮﹐山韭。

茖﹐山蔥。

葝﹐山。

蒚﹐山蒜。

薜﹐山蘄。

椴﹐木槿。

櫬﹐木槿。

朮﹐山薊。

楊﹐枹薊。

葥﹐王蔧。

菉﹐王芻。

拜﹐蔏藋。

蘩﹐皤蒿。

蒿﹐菣。

蔚﹐牡菣。

齧﹐彫蓬﹔薦﹐黍蓬。

﹛艸庳﹜﹐鼠莞。

葝﹐鼠尾。

菥蓂﹐大薺。

蒤﹐虎杖。

孟﹐狼尾。

瓠﹐棲瓣。

茹藘﹐茅蒐。

果臝之實﹐栝樓。

荼﹐苦菜。

萑﹐蓷。

虉﹐綬。

粢﹐稷。

眾﹐秫。

戎叔謂之荏菽。

卉﹐艸。

萒﹐雀弁。

﹛艸龠﹜﹐雀麥。

蘾﹐烏蕵。

萰﹐菟荄。

蘩﹐菟蒵。

蔩﹐菟瓜。

茢薽﹐豕首。

荓﹐馬帚。

﹐懷羊。

茭﹐牛蘄。

﹛艸突﹜﹐蘆萉。

淔﹐灌。苬﹐芝。

筍﹐竹萌﹐﹛湯﹜﹐竹。

莪﹐蘿。

苨﹐菧苨。

絰﹐履。

莕﹐接。余其葉﹐苻。

白華﹐野菅。

薜﹐白蘄。

菲﹐芴。

葍﹐﹛艸富﹜。

熒﹐委萎。

葋﹐艼熒。竹萹蓄。

葴﹐寒漿。

薢茩﹐芵茪。

莁荑﹐﹛艸殺﹜蘠。

瓞瓝。其紹﹐瓞。

芍﹐鳧茈。

蘱﹐薡蕫。

﹛艸秭﹜﹐苵。

鉤﹐芺。

﹐鴻薈。

蘇﹐桂荏。

薔﹐虞蓼。

﹐蓚。

虋﹐赤苗。

芑﹐白苗。

秬﹐黑黍。

秠﹐一稃二米。

稌﹐稻。

葍﹐藑茅。

臺﹐夫須。

藆﹐藅。

莔﹐貝母。

荍﹐蚍衃。

艾﹐冰臺。

蕇﹐亭歷。

苻﹐鬼目。

薜﹐庾艸。

蔜﹐﹛艸縷﹜。

離南﹐活。

﹛艸龍﹜﹐天﹛艸龠﹜。

須﹐葑蓯。

蒡﹐隱荵。

莤﹐蔓於。

蓾﹐蔖。

柱夫﹐搖車。

出隧﹐蘧蔬。

蘄茝﹐蘪蕪。

茨﹐蒺藜。

蘮蒘﹐竊衣。

髦﹐顚蕀。

雚芄﹐蘭。

蕁﹐莐藩。

蕍﹐蕮。

蔨﹐鹿﹛艸靃﹜﹐其實莥。

﹐侯莎﹐其實媞。

莞﹐苻蘺。其上蒚。

荷﹐芙渠。其莖茄﹐其葉蕸﹐其本蔤﹐其華菡萏﹐其實蓮﹐其根藕﹐

其中的﹐的中薏。

紅﹐蘢古。其大者蘬。

蒫﹐薺實。

黂﹐枲實。枲﹐麻。

須﹐蕵蕪。

菲﹐蒠菜。

蕢﹐赤莧。

蘠蘼﹐虋冬。

萹﹐苻止。

濼﹐貫眾。

莙﹐牛藻。

蓫﹑﹛艸殤﹜﹐馬尾。

萍﹐蓱。

其大者蘋。

莃﹐菟葵。

芹﹐楚葵。

藬﹐牛蘈。

藚﹐牛唇。

蘋﹐藾蕭。

連﹐異翹。

澤﹐烏蕵。

傅﹐橫目。

釐﹐蔓華。

蓤﹐蕨攗。

大菊﹐蘧麥。

薜﹐牡﹛艸贊﹜。

葥﹐山莓。

齧﹐苦堇。

藫﹐石衣。

蘜﹐治蘠。

唐蒙﹐女蘿。女蘿﹐菟絲。

苗﹐蓚。

茥﹐蒛葐。

芨﹐堇艸。

虃﹐百足。

菺﹐戎葵。

蘻﹐狗毒。

垂﹐比葉。

蕧﹐盜庚。

茡﹐麻母。

瓝﹐九葉。

藐﹐茈艸。

倚商﹐活脫。

蘵﹐黃蒢。

藒車﹐﹛艸乞﹜輿。

權﹐黃華。

葞﹐春艸。

蔠葵﹐蘩露。

菋﹐荎蕏。

蒤﹐委葉。

皇﹐守田。

鉤﹐﹛艸暌﹜姑。

望﹐乘車。

困﹐衱袶。

攫﹐烏階。

杜﹐土鹵。

盱﹐虺牀。

蔜﹔赤﹐枹薊。

菟奚﹐顆涷。

中馗﹐菌﹐小者菌。

菆﹐小葉。

召﹐陵苕。黃華蔈﹐白華茇。

蘪從水生。

薇垂水。

薜﹐山麻。

莽﹐數節。

桃枝﹐四寸有節。

粼﹐堅中。

簢﹐筡中。

仲﹐無笐。

﹛笞心﹜﹐箭萌。

篠﹐箭。

枹﹐霍首素華。軌鬷。

芏﹐夫王。

藄﹐月爾。

葴﹐馬藍。

姚莖﹐塗薺。

芐﹐地黃。

蒙﹐王女。

拔﹐蘢葛。

﹛艸遬﹜﹐牡茅。

菤耳﹐苓耳。

蕨﹐﹛艸鱉﹜。

蕎﹐邛鉅。

繁﹐由胡。

莣﹐杜榮。

稂﹐童粱。

藨﹐麃。

的﹐薂。

購﹐蔏蔞。

茢﹐勃茢。

葽繞﹐蕀﹛艸冤﹜。

茦﹐刺。

蕭﹐萩。

蕁﹐海藻。

長楚﹐銚芅。

蘦﹐大苦。

芣苡﹐馬舄。馬舄﹐車前。

綸似綸﹐組似組﹐東海有之。

帛似帛﹐布似布﹐華山有之。

苀﹐東蠡。

綿馬﹐羊齒。

萿﹐麋舌。

搴﹐櫃朐。

蘩之醜﹐秋爲蒿。

芺薊﹐其實荂。

蔈﹑荂﹐荼。

猋﹑藨﹑芀。

葦醜﹐芀。葭﹐華。

蒹﹑薕﹔葭﹐蘆﹔菼﹐薍﹐其萌虇。

萮﹑芛﹑葟﹐華榮。

捲施艸﹐拔心不死。

荺﹐茭。

荄﹐根。

攫﹐橐含。

華﹐荂也。華荂﹐榮也。

木謂之華﹐艸謂之榮。

不榮而實者謂之秀﹐榮而不實者謂之英。

釋木第十四

槄﹐山榎。

栲﹐山樗。

柏﹐椈。

髡﹐梱。

椵﹐柂。

梅﹐柟。

柀﹐煔。

櫠﹐椵。

杻檍。

楙﹐木瓜。

椋﹐卽來。

栵﹐栭。

檴﹐落。

柚﹐條。

時﹐英梅。

楥﹐櫃枊。

栩﹐杼。

味﹐荎著。

藲荎。

杜﹐甘棠。

狄﹐臧橰。

貢﹐綦。

朹﹐檕梅。

朻者聊。

魄﹐榽。

梫﹐木桂。

棆﹐無疵。

椐﹐樻。

檉﹐河柳。

旄﹐澤柳。

楊﹐蒲柳。

權﹐黃英。

輔﹐小木。

杜﹐赤棠﹐白者棠。

諸慮﹐山櫐。

欇﹐虎櫐。

杞﹐枸檵。

杬﹐魚毒。

檓﹐大椒。

楰﹐鼠梓。

楓﹐欇々。

寓木﹐宛童。

無姑﹐其實夷。

櫟﹐其實梂。

檖﹐蘿。

楔﹐荊桃。

旄﹐冬桃。

榹桃﹐山桃。

休﹐無實李。

痤﹐椄慮李。

駁﹐赤李。

棗﹐壺棗﹑邊要棗。

櫅﹐白棗。

樲﹐酸棗。

楊徹﹐齊棗。

遵﹐羊棗。

洗﹐大棗。

煮﹐塡棗。

蹶泄﹐苦棗。

皙﹐無實棗。

還味﹐棯棗。

櫬﹐梧。

朴﹐枹者。謂櫬﹐采薪﹐采薪卽薪。

棪﹐﹤木速﹥其。

劉﹐劉杙。

櫰﹐槐大葉而黑。

守宮槐﹐葉晝聶宵炕。

槐小葉曰榎。

大而皵﹐楸﹔小而皵﹐榎。

椅﹐梓。

桋﹐赤栜﹐白者栜。

終﹐牛棘。

灌木﹐叢木。

瘣木﹐苻婁。

蕡﹐藹。

枹遒木﹐魁瘣。

棫﹐白桵。

梨﹐山樆。

桑辧有葚﹐梔。

女桑﹐桋桑。

楡﹐白枌。

唐棣﹐栘。

常棣﹐棣。

檟﹐苦荼。

樕朴﹐心。

榮﹐桐木。

棧木﹐幹木。

檿桑﹐山桑。

木自獘﹐柛。立死﹐椔。獘者﹐翳。

木相磨﹐﹤木埶﹥。

棤﹐皵。

梢﹐梢棹。

樅﹐松葉柏身。

檜﹐柏葉松身。

句如羽﹐喬﹐下句曰朻﹐上句曰喬。如木楸曰喬﹐如竹箭曰苞﹐如松柏

曰茂﹐如槐曰茂。

祝州木。

髦柔英。

槐﹑棘﹐醜喬﹔桑﹑柳﹐醜條﹔椒﹑榝﹐醜莍﹔桃﹑李﹐醜

核。

瓜曰華之﹐桃曰膽之﹐棗李曰疐之﹐樝梨曰鉆之。

小枝上繚爲喬。無枝爲檄。

木族生爲灌。

釋虫第十五

螜﹐天螻。

蜚﹐蠦蜰。

螾﹐入耳。

蜩﹐螂蜩﹐螗蜩。

蚻﹐蜻蜻。

﹐茅蜩。

蝒﹐馬蜩。

蜺﹐寒蜩。

蜓蚞﹐螇螰。

蛣蜣﹐蜣螂。

蠍﹐蛣﹤虫屈﹥。

蠰﹐齧桑。

諸慮﹐奚相。

蜉蝣﹐渠略。

蛂﹐蟥蛢。

蠸輿父﹐守瓜。

蝚﹐蛖螻。

不蜩﹐王蚥。

蛄﹛施虫﹜﹐彊﹤虫芊﹥。

不過﹐蟷蠰﹐其子蜱蛸。

蒺藜﹐蝍蛆。

蝝﹐蝮蜪。

蟋蟀﹐蛩。

蟼﹐蟆。

螁﹐馬﹤虫戔﹥。

蛗螽﹐蠜。

艸螽﹐負蠜。

蜤螽﹐蜙蝑。

蟿螽﹐螇蚸。

土螽﹐蠰谿。

螼蚓﹐蜸蠶。

莫貈﹐螳螂﹐蛑。

虰蛵﹐負勞。

蜭﹐毛蠹。

蟔﹐蛅蟴。

蟠﹐鼠負。

蟫﹐白魚。

蛾﹐羅。

螒﹐天雞。

傅﹐負版。

彊﹐蚚。

﹐螪何。

螝﹐蛹。

蜆﹐縊女。

蚍蜉﹐大蟻﹐小者蟻。

蠪﹐朾蟻。

﹐飛蟻﹐其子蚳。

次﹐蜘蛛。

蜘蛛﹐蛛蝥。

土蜘蛛﹐艸蜘蛛。

土蜂﹐木蜂。

蟦蠐﹐螬。

蝤蠐﹐蠍。

蛜威﹐委黍。

蟰蛸﹐長踦。

蛭蝚﹐至掌。

國貉﹐虫蚃。

蠖﹐蚇蠖。

果臝﹐蒲盧。

螟蛉﹐桑虫。

蠍﹐桑蠹。

熒火﹐卽炤。

密肌﹐繼英。

蚅﹐烏蠋。

蠓﹐蠛蠓。

王﹐蛈﹤虫易﹥。

蟓﹐桑繭。

雔由﹐樗繭﹑棘繭﹑欒繭。

蚢﹐蕭繭。

翥﹐醜鏬。

螽﹐醜奮。彊﹐醜捋。蜂﹐醜螸。蠅﹐醜扇。

食苗心﹐螟。

食葉﹐蟘。

食節﹐賊。

食根﹐蟊。

有足謂之虫﹐無足謂之豸。

釋魚第十六

鯉。

鱣。鰋。鯷。

鱧。

鯇。

鯊﹐鮀。

鮂﹐黑鰦。

鰼﹐鰍。

鰹﹐大鮦﹐小者鮵。

魾﹐大鳠﹔小者鮡。

鰝﹐大蝦。

鯤﹐魚子。

鱀﹐是鱁。

鱦﹐小魚。

鮥﹐鮛鮪。

鯦﹐當魱。

﹛列魚﹜﹐鱴刀。

鱊鮬﹐鱖鯞。

魚有力者。

魵﹐蝦。

鮅﹐鱒。

魴﹐魾。

﹐鯠。

蜎﹐蠉。

蛭﹐蟣。

科斗﹐活東。

魁陸。

蜪蚅。

鼁﹤酋黽﹥﹐蟾諸﹐在水者黽。

蜌﹐螷。

蚌﹐含漿。

鼈三足能。

龜三足賁。

蚹蠃﹐螔蝓。

蠃﹐小者蜬。

螖蠌﹐小者蟧。

蜃﹐小者珧。

龜﹐俯者靈﹐仰者謝﹐前弇諸﹐果﹐後弇諸﹐獵﹐左倪不類﹐右倪不若。

貝﹐居陸﹤貝猋﹥﹐在水者蜬。

大者魧﹐小者鰿。

玄貝﹐貽貝。

余貾﹐黃白文。

余泉﹐白黃文。

蚆﹐博而頯。

﹤虫困﹥﹐大而險。

﹤虫責﹥﹐小而橢。

蠑螈﹐蜥蜴。

蜥蜴﹐蝘蜓。

蝘蜓﹐守宮也。

镻﹐蝁。

螣﹐螣蛇。

蟒﹐王蛇。

蝮虺﹐博三寸﹐首大如擘。

鯢﹐大者謂之鰕。

魚枕謂之丁﹐魚腸謂之乙﹐魚尾謂之丙。

一曰神龜﹐二曰靈龜﹐三曰攝龜﹐四曰寶龜﹐五曰文龜﹐六曰筮龜﹐七曰山

龜﹐八曰澤龜﹐九曰水龜﹐十曰火龜。

釋鳥第十七

隹其﹐鳺鴀。

鶌鳩﹐鶻鵃。

鳲鳩﹐鴶鵴。

鷑鳩﹐鵧鷑。

鴡鳩﹐王鴡。

鵅﹐鵋﹤其鳥﹥。

鶅﹐鵵軌。

鴗﹐天狗。

鷚﹐天鸙。

鵱﹐鷜鵝。

鶬﹐麋鴰。

鵅﹐烏﹤暴鳥﹥。

舒雁﹐鵝。

舒鳧﹐鶩。

鳽﹐。

輿鵛﹐鷋。

鵜﹐鴮鸅。

鶾﹐天雞。

鷽﹐山鵲。

鷣﹐負雀。

齧﹐齒艾。

鶨﹐﹤其鳥﹥老。

鳸﹐鴳。

桑鳸﹐竊脂。

鳭鷯﹐剖葦。

桃虫﹐鷦。其雌鴱。

鶠﹐鳳。其雌皇。

﹤卽鳥﹥鴒﹐雝渠。

斯﹐鵯鶋。

燕﹐白脰烏。

鴽﹐鴾母。

密肌﹐系英。

巂﹐周。

燕燕﹐鳦。

鴟鴞﹐鸋鴂。

狂﹐茅鴟﹐怪鴟﹐梟鴟。

鶛﹐劉疾。

生哺﹐鷇。

生噣﹐雛。

爰居雜縣。

春鳸﹐鳻鶞。

夏鳸﹐竊玄。

秋鳸﹐竊藍。

冬鳸﹐竊黃。

桑鳸﹐竊脂。

棘鳸﹐竊丹。

行鳸﹐唶唶。

宵鳸﹐嘖嘖。

鴔﹐戴鵀。

鶭﹐澤虞。

鶿﹐鷧。

鷯﹐鶉﹐其雄鶛﹐牝庳。

鸍﹐沈鳧。

鴢﹐頭。

鵽鳩﹐寇雉。

萑﹐老鵵。

鶟﹐﹛胡鳥﹜鳥。

狂﹐鳥。

皇﹐黃鳥。

翠﹐鷸。

鸀﹐山烏。

蝙蝠﹐服翼。

晨風﹐鸇。

鸉﹐白鷢。

寇雉﹐泆泆。

鷆﹐蟁母。

鷉﹐須鸁。

鼯鼠﹐夷由。

倉庚﹐商庚。

鴩﹐餔。

鷹﹐鶆鳩。

鶼鶼﹐比翼。

鵹黃﹐楚雀。

﹐斫木。

﹛敫鳥﹜﹐鶶鷵。

鸕﹐諸雉。

鷺﹐春鉏。

鷂雉。

鷮雉。

鳪雉。

鷩雉。

秩秩﹐海雉。

鸐﹐山雉。

雗雉﹐﹤卓鳥﹥雉。

雉絕有力﹐奮。

伊洛而南素質﹐五采皆備成章曰翚﹔江淮而南靑質﹐五采皆備成章曰鷂。

南方曰﹐東方曰鶅﹐北方曰鵗﹐西方曰鷷。

鳥鼠同穴﹐其鳥爲鵌﹐其鼠爲鼵。

鸛鷒﹐鶝鶔﹐如鵲短尾﹐射之銜矢射人。

鵲醜﹐其飛也翪。

鳶烏醜﹐其飛也翔。

鷹隼醜﹐其飛也翚。

鳧雁醜﹐其足蹼﹐其踵企。

烏鵲醜﹐其掌縮。

亢﹐鳥嚨。其粻﹐嗉。

鶉子鳼。

鴽子鸋。

雉之暮子爲鷚。

鳥之雌雄不可別者﹐以翼右掩左雄﹐左掩右雌。

鳥少美長醜爲鶹鷅。

二足而羽謂之禽﹐四足而毛謂之獸。

鵙﹐伯勞也。

倉庚﹐黧黃也。

釋獸第十八

麋﹐牡麔﹐牝麎﹐其子﹛鹿夭﹜﹐其迹躔﹐絕有力狄。

鹿﹐牡麚﹐牝麀﹐其子麛﹐其迹速﹐絕有力﹛鹿幵﹜。

麕﹐牡麌﹐牝麜﹐其子﹛鹿旦﹜﹐其迹解﹐絕有力﹤豸幵﹥。

狼﹐牡貛﹐牝狼﹐其子﹐獥﹐絕有力﹐迅。

兔子﹐嬎﹐其迹迒﹐絕有力﹐欣。

豕子﹐豬。﹤豸隋﹥﹐﹤豸賁﹥。幺﹐幼。奏者﹤豸昷﹥。豕生三豵﹐二師﹐

一特。所寢﹐橧。四豴皆白﹐豥。其迹刻﹐絕有力﹤豕厄﹥。牝豝。

虎竊毛謂之虦貓。

貘﹐白豹。

甝﹐白虎。﹤虎儵﹥﹐黑虎。

﹤豕出﹥﹐無前足。

鼳﹐鼠身長須而賊﹐秦人謂之小驢。

熊﹐虎丑﹐其子狗﹐絕有力麙。

貍子﹐﹤豸隸﹥。

貈子﹐貆。

貒子﹐貗。

貔﹐白狐。其子豰。

麝父﹐麕足。

豺﹐狗足。

貙﹤豸曼﹥﹐似貍。

羆﹐如熊﹐黃白文。

麢﹐大羊。

麠﹐大麃﹐牛尾一角。

﹛鹿旨﹜﹐大麕﹐旄毛狗足。

魋﹐如小熊﹐竊毛而黃。

猰貐﹐類貙﹐虎爪﹐食人﹐迅走。

狻麑﹐如虦貓﹐食虎豹。

驨﹐如馬﹐一角﹐不角者騏。

羱﹐如羊。

麐﹐麕身牛尾一角。

猶﹐如麂﹐善登木。

貄﹐修毫。

貙﹐似貍。

兕﹐似牛。

犀﹐似豕。

匯﹐毛刺。

狒狒﹐如人﹐被髮﹐迅走﹐食人。

貍﹑狐﹑貒﹐貈醜。其足蹯﹐其迹。

蒙頌﹐猱狀。

猱蝯﹐善援。

貜父﹐善顧。

威夷﹐長脊而泥。

麔麚﹐短脰。

贙﹐有力。

豦﹐迅頭。

蜼﹐卬鼻而長尾。

時﹐善乘領。

猩猩﹐小而好啼。

闕洩﹐多狃。──寓屬。

鼢鼠。鼸鼠。鼷鼠。鼶鼠。鼬鼠。鼩鼠。鼭鼠。鼣鼠。

鼫鼠。鼤鼠。鼨鼠。豹文鼮鼠。鼰鼠。──鼠屬。

牛曰齝﹐羊曰齥﹐麋鹿曰齸﹐鳥曰嗉﹐寓鼠曰嗛。

──齸屬。

獸曰釁﹐人曰撟﹐魚曰須﹐鳥曰狊。──須屬。

釋畜第十九

騊駼﹐馬。

野馬。

駮﹐如馬。倨牙﹐食虎豹。

騉蹄趼﹐善升甗。

騉駼﹐枝蹄趼﹐善升甗。

小領﹐盜驪。絕有力﹐駥。

膝上皆白﹐惟馵。

四骹皆白﹐驓。

四蹢皆白﹐首。前足皆白﹐騱。後足皆白﹐翑。前右足白﹐啟。左

白﹐踦。後右足白﹐驤。左白﹐馵。

驑馬白腹﹐騵。驪馬白跨﹐驈。

白州﹐驠。

尾本白﹐騴。尾白﹐駺。

馰顙﹐白顚。

白達素﹐縣。

面顙皆白﹐惟駹。

回毛在膺﹐宜乘。在肘後﹐減陽。在幹﹐茀方。在背﹐闋廣。逆毛﹐居馻。

騋牝﹐驪牡。玄駒﹐褭驂。

牡曰騭﹐牝曰騇。

驑白﹐駁。黃白﹐騜。

驑馬黃脊﹐騝。驪馬黃脊﹐騽。

靑驪﹐駽。靑驪驎﹐驒。

靑驪繁鬛﹐騥。

驪白雜毛﹐駂。

黃白雜毛﹐駓﹐陰白雜毛﹐駰。

蒼白雜毛﹐騅。彤白雜毛﹐騢。白馬黃鬛﹐駱。白馬黑唇﹐駩。

黑喙﹐騧。

一目白瞯﹐二目白魚。

「旣差我馬」﹐差﹐擇也。

宗廟齊毫﹐戎事齊力﹐田獵齊足。──馬屬。

犘牛。

牛。

犤牛。

犩牛。

犣牛。

犝牛。

犑牛。

角一俯一仰﹐觭﹔皆踴﹐觢。

黑唇﹐犉。黑眥﹐牰。黑耳﹐犚。黑腹﹐牧。黑腳﹐犈﹐其子犢。

體長﹐牬。絕有力﹐欣犌。──牛屬。

羊﹐牡羒﹐牝牂。

夏羊﹐牡羭﹐牝羖。

角不齊﹐觤。角三觠﹐羷。

羳羊﹐黃腹。未成羊﹐羜。絕有力﹐奮。──羊屬。

犬生三猣﹐二師﹐一犭蘄。

未成毫﹐狗。長喙﹐獫。短喙﹐猲獢。絕有力﹐狣。

尨﹐狗也。──狗屬。

雞﹐大者蜀﹐蜀子雓。

未成雞僆。絕有力﹐奮。──雞屬。

馬八尺爲駥。

牛七尺爲犉。

羊六尺爲羬。

彘五尺爲﹤豕厄﹥。

狗四尺爲獒。

雞三尺爲鶤。──六畜。

