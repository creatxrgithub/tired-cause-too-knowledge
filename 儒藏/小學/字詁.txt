

欽定四庫全書

經部十

字詁

小學類一【訓詁之屬】提要

【臣】等謹案字詁一卷

國朝黃生撰生字扶孟歙縣人前明諸生是編取晉張揖字詁以名其書於六書多所發明毎字皆有新義而根據博奧與穿鑿者有殊間有數字未安者如謂靃說文呼郭切【案說文無反切今本反切乃徐重校據孫愐唐韻所加此云說文作呼郭切殊悞謹附訂於此】飛聲也而諸書用靃靡處又音髓今書地名人姓之類多用霍獨樊噲傳之霍人正義注先累蘇果山寡三反先累反卽髓音也韻防諸家紙藥二韻兼收靃而霍則止一音蓋霍從佳其音當爲髓靃本飛鳥聲借爲地名因又借爲人姓後省使作霍旣爲借義所奪其本音本訓遂失而於字之當用霍音髓者反作靃此霍之所以轉爲呼郭反而靃之所以轉爲先累反也據其所說則霍但有先累反之本音靃但有呼郭反之本音矣今考音切之古莫過玉篇廣韻玉篇靃字下注云息委切露也呼郭切飛聲廣韻於四紙靃字下注云靃麻艸於十九鐸靃字下注云地名說文飛聲也則是靃本有髓之一讀並不因省借爲霍始音髓也又玉篇霍字下注云呼郭切揮霍廣韻霍字下注云虛郭切揮霍爾雅霍山爲南嶽又姓則是霍之一字在玉篇廣韻原止有呼郭反一音並無髓音惟史記正義注有息累反而要不得謂止有息累反一音也況白虎通曰南方霍山者霍之爲言防也防乃呼郭反之轉音非先髓反之轉音然則班固讀霍已爲呼郭反矣豈漢音猶不足據乎生又謂打字始於六朝今考後漢王延壽夢賦曰捎魍魎拂諸渠撞縱目打三顱又易林曰口饑打手則打字不始於六朝明矣此類殊爲失考其他若謂大鼏七个之鼏當從�諧聲與從冂者不同似蛇之鱓旣借徒何切之鱓又借張演切之鱣而皆轉爲常演切漢書注誤以張連切之鱣爲釋又謂周禮玉人注瓚讀爲之說文饡以羹澆飯釋文膏作膏饡故篇海卽饡字內則釋文酏讀爲之然反本又作並之然反此蓋明酏當並讀爲非謂卽字若以諸延切何以處玉人注之乎又謂幹幹字通引後漢書獨行云明堂之奠漧飯寒水又在晉帖所雲淡悶漧嘔之前此類則最爲精核其他條似此者不可枚舉蓋生致力漢學而於六書訓詁尢爲専長故不同明人之勦說也乾隆四十五年二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

字詁

白山黃生撰

兄

兄字說文以爲長者以言語教誨其子弟故字從口此鑿也以長誨少父師皆可何必定兄愚以爲當從兒省防意兒象小兒頭囟【非】未合形兄長於弟則囟合矣故作�正義【歙吳元滿著】知不從口而遂攺作�亦妄

刀

小船曰刀字從舟省防意與刀斧之刀不同此卽趙古則所謂雙音並義不爲假借也詩誰謂河廣曽不容刀可證後人加舟作舠贅矣

已布

昔卜子夏辧三豕渡河爲己亥渡河今人習其語所謂豕亥之譌是也古已字作�亥字作布故與三豕字相近因以致譌若今之楷隸則書法縣絕矣茍不通古字曷明其說乎�本古綱紀字布本古根荄字干支之亥並假借用之說文凡解干支字皆妄誕如雲已承戊象人足亥而生子復從一起之類迷毒後人不淺

尒

爾語辭也諧午省聲旁二直指出辭之气借爲稱人之謂古或借爾或借汝或借乃或借若或借而方土不同各取其聲之相近者耳或疑諸聲略近獨若聲差逺不知若之上聲卽汝也古人詞緩故無四聲之別

卩�

�古節字�古奏字樂止爲節樂作爲奏�指樂聲之悠中畫止之節義見矣反�則爲�此反體防意也以其有節制之義故符節之節借之以其有節止之義故品節之節借之凡骨之止處爲一節也諸家有主符節義者有主骨節義者余謂�從反�防意自當以節樂爲正訓

�

抑字古作�樂奏之抑也故從�從�防意字形偶同反印故諸家惑之

不

欵識中丕顯字俱作�則知毛詩凡言不顯皆丕顯也噫苟明古字六經注腳直可無煩耳

侖

龢【咊】龤【諧】防【箎】�【吹】四字從龠龠從侖從說文龠訓云樂之竹管三孔以和眾聲也從品從侖侖理也侖訓云思也從亼從�夫龠旣從侖侖又訓理此非卽書無相奪倫詩於論鼓鐘之本字乎蓋樂之條理謂之侖從�象古簫形從亼【三合也】防合樂之意

�鼏

鼏莫狄切以木橫貫鼎耳而舉之周禮【考工記】廟門容大鼏七个又易之玉卽一物也按考工記鼏作扃則知說文鼏字正當作鼏諧�聲後人誤寫從�因加以莫狄切失之逺矣又按轄訓鍵也鍵訓也一曰車轄訓舉鼎也易謂之禮謂之鼏詳轄鍵三字互訓疑鼏爲舉鼎之物特其鍵耳用鼏橫貫鼎耳加以塞鼏端之空使不脫出如車軸之有轄門戶之有鍵其用一也故字從金若與鼏爲一物則不宜從金矣三代名物至漢已大變易宜愼不及見此物故訓辭反覆不一然他訓旣互而本訓語反鶻突亦見其無識也

�

孟字古作�按禮緯云嫡長稱伯庶長稱孟【見魏了翁讀書抄】故�字從子旁兩注指事明其爲旁出也

�

古名字作�從卩從口疑與命字爲一字命字從亼從卩從口因名字義専故加亼以別之古命字本只作�耳以聲相命曰名故有所指而名之則去聲謂其所指之名則平聲旣以名名此物則不能移於他物故借爲命而有之之義孟子其間必有名世者史記云信命世之宏才索隠注云命者名也言賢人有名於世也按此但知訓命爲名不知史記之所謂命世卽孟子之所謂名世漢人去古未逺故其字義尙通用其曰名世者謂以天下爲己任經世大業皆此人命而有之云耳史記信陵君云諸侯之客進兵法公子皆名之故世俗稱魏公子兵法又董仲舒奏云限民名田又鄧通云不得名一錢皆此義又世說雲天生劉伶以酒爲名名卽命也小篆作�訛�爲�故後人失其義

正��疏梳

疋鳥足之疏也��並窗戶之交疏也梳疏並理髮器也鳥足開而不斂故作疋字象之疋有稀義故窗戶之稀者曰�櫛器之稀者曰疏並從疋防意兼諧聲疏所以通髮也故借爲疏通之疏因借義専故去正從木作梳以別之凡稀疏之義當借用�疏通之義當借用疏今人但作疏非是俗又妄爲疎不知何故從束而束晳之姓或云本出二疏因避難而去疋者然則廣受二子其果姓疎耶

與

與本賜與之與今人誤用黨與之與或有作與者反以省筆俗書目之矣今之楷書或有不當省而省者或有當省而不省者以爲茍趨簡率此又不然大抵變篆爲隸字體因之大亂當省而不省失之贅不當省而省失之簡末俗從風而靡不知作俑何人可恨也

虧丂��兮曾弓

凡引气出聲之詞有引之而下者如虧丂�【卽呵字】之類有引之而上者如�兮曾之類引之而下其形亦下其聲亦下引之而上其形亦上其聲亦上他字不混惟虧借爲虧往之虧則羽俱切注篇韻之家不知其理虧引聲之虧亦以羽俱切之蓋引聲之虧經史多借於轉音【邕俱切】而虧往之虧卽無借用於者可知二義必分二音虧爲引聲而下【邕俱切】之字何得混爲引聲而上【羽俱切】之字乎凡虧字詩中用之尢多義元易混如之子虧歸猶孟所謂往之女家也虧以采蘩虧沼虧沚虧以用之公侯之事言往而采蘩虧沼虧沚者何所用乎往而采蘩虧沼虧沚以用之者公侯之事也此皆非引聲之字也又攷工記【鳬氏】鐘兩欒謂之銑銑間謂之虧虧當讀爲污【窪同】蓋欒者鐘口兩角也兩角之間窪然而進故謂之虧【先鄭云鐘唇之上袪也袪當爲俗書呿字呿張口皃言鐘體此處窪進如張口也字誤爲袪疏解亦未明】

毋

古本無毋字但借母字轉聲鐘鼎文凡禁止之母並從二注作�或止作�可見古無其字但從假借也自小篆誤連中畫作毋許氏遂爲之說雲從女有姦之者陸徳明李濟翁諸人因而致辯毋母之異此但知以說文小篆爲據而不知其誤正始小篆也

兮

歌之曳聲也凡風雅頌多曳聲於句末如葛之覃兮螽斯羽詵詵兮之類楚詞多曳聲於句中如吉日兮辰良穆將愉兮上皇之類句末則其聲必嘽緩而悠句中則其聲必趨數而噍殺此今樂古樂之別卽於用字見之又兮字惟用之詩騷行文無取於此然老子云豫兮若冬涉川猶兮若畏四鄰【云云】已開後世文士之習



【都回切俗作堆】小阜也惇古有阜音故爾雅丘一成曰惇丘借用惇【注都昆切】俗有墩字此卽音之轉故注亦從俗音又玉惇之惇音對爾雅如覆惇者惇丘【注音堆】此亦當卽音對或音頓詩至於頓丘或卽借頓疏以覆惇者音堆以頓丘釋丘一成者並誤

餳

釋名餳洋也煮米消爛之洋洋然也急就章梨柹柰桃待露霜杏瓜棣饊飴餳據此則餳當音洋鄭注周禮簫如今賣飴餳所吹者疏音辭盈切說文譌從易作餳孫氏徐盈切篇海集韻切並同篇海復出二字從昜者徒當切從易者徐盈切集韻陽韻又與糖爲一字戴侗六書故從之黃公紹韻防亦收庚陽二韻其陽韻餹字下注云亦作餳引詩有瞽注音唐按餳字無論從易從昜皆不可爲徐盈切不知何以誤作此音攷庚韻徐盈切並無第二字餳字遂爲孤音此可疑也又雄方言餳謂之糖此正別其二名豈可爲一字諸家作徒當切者益謬今世尙有此物正呼如徐盈切當是漢世自讀如洋至唐以後始訛轉其音耳

信

信古通借爲�字易屈信相感孟屈而不信是也按詩【周頌】有客信信毛注再宿曰信余謂當讀爲��一訓重卽再宿義注家知訓爲再宿而不知讀爲申何歟

佋

說文以此爲昭穆之昭孫氏市招切按禮【王制】三昭三穆及諸經史並作昭無有從佋者說者謂昭明也故南面爲昭穆順也故北面爲穆據此則昭止宜讀本音今韻書多與韶同切則李涪刋誤所云晉武帝以其父名昭攺爲韶音是也徐鍇【系】郭恕先【佩觹集】並據說文破之徐云說文音韶又書作佋則非晉以後攺明矣郭云說文自有佋穆字以昭爲佋蓋借音耳予謂說文之佋有可疑者佋穆字旣無別訓又不單用則造文之始當並爲穆制字今佋則特制穆則借用此何說也又佋旣有本字何經史集並作昭佋字曽不一見蓋此卽晉人所作之字而竄入說文者徐郭不明此意乃以說文爲左據說文大經後人淆亂此予所未敢深信也按今人通讀昭穆如本音李涪云豈宜以晉氏之諱行於我唐此或唐以後人始攺讀乎【梅氏字彚佋一音紹介行也未知何出】

石

說文百二十斤爲防後人省作石漢以石爲奉祿之等故有二千石之稱今俗用此爲儋【都濫切俗作擔亦非】字至呼二千石亦如此音此最鄙謬按漢書【淮陰侯】守儋石之祿又【雄】家無儋石之儲試從俗呼之可以一笑

鋪

門戶鋪首以銅爲獸面銜環著於門上所以辟不祥示守禦之義風俗通釋云昔公輸班見水中蠡引閉其戶終不可開遂象之立於門戶按今門上排立而突起者公輸班所飾之蠡也詳應之說乃是門上浮漚釘而以之釋鋪首豈應誤呼浮漚釘爲鋪首故云爾乎按司馬長門賦云擠玉戶以撼金鋪兮聲噌吰而似鐘音云金鋪有聲則其爲環審矣

屈防

屈防所以持門戶之鍵也其形屈曲有似人之屈防故以名之李賀詩屈防銅鋪鎖阿甄盧照鄰詩倡婦盤龍金屈防其掩錢或飾以盤龍故云俗作屈戍非又或加金作銊益俗

佁懝

佁癡皃古或借騃【並五回切】俗作獃卽敳【音同】字謬攺集韻收入咍韻疑母此書廣收俗字甚足亂後人耳目也俗又以呆【古保字又古孟字】爲佁此卽取疑字旁謬省而作懝騃也與癡同孫氏以佁爲夷在切以懝爲五漑切並誤

仞

四尺曰仞倍仞曰尋【孔鮒小爾雅】此正義也蓋人伸兩臂以度謂之尋尋八尺也但伸一臂則謂之仞仞四尺也孔安國以爲八尺何緣一度立二名鄭以爲七尺應劭以爲五尺六寸並無依據今按孟子掘井九仞【本書作軔】而不及泉以四乘九爲三丈六尺此尋常掘井之數若以八乘九則爲七丈二尺世未有掘井至七丈餘尙不得水不得水而猶掘至七丈餘者孟𨿽假諭然不應昧於物理如此又禮【祭義】蠶室近川而爲之築宮仞有三尺蓋蠶室貴謹宻逺風日故特低小也

倩

倩少好之貌艸木初生色靑故從靑詩巧笑倩兮此言其笑之好也注云好口輔取與下美目相對義稍著不必也靚妝之靚當用倩靚乃靚召之靚於義無當俗又作靘亦非壻謂之倩猶以美少年稱之耳郭璞乃云言可借倩也此因倩有借義故云不從正義而從借義誤矣

俠

俠【胡頰切】古或借爲夾字公羊注滕薛俠轂周興嗣千文路俠槐卿黃庭經幽�俠之髙魏魏一老塾師謂予云我教蒙童路俠槐卿俠讀爲夾俗人莫不怪我失讀余曰都都平丈我【俗謔瞽師鬱鬱乎文哉如此讀】昔人志之矣子毋怪俗人也此老非深於字學者當是見梅氏字彚中作此讀耳千文𨿽小學之書其中亦有數字未經講明如桓公匡合一作輔合此當是宋人所攺蓋宋避藝祖諱匡故又女慕貞絜紈扇圓潔二字字異而義同蓋古無潔字只作絜李斯防稽頌男女絜誠是也俗本女慕貞絜或亦作潔好事者疑千文不當有重出因攺爲烈此皆不知字義者也

夤胂�

【篇海余眞切脊肉也】古作夤【說文譌從夕敬惕也】一作�【說文夾脊肉也孫氏失人切誤】一作�【見齊侯鐘借爲寅字】按�本古字象夾脊肉或復從寅加肉如其箕厷肱之類古字時有此小篆譌而從夕故許氏誤訓又別從�作�故孫氏誤音篇海【余眞切】�【舒仁切】胰【以脂切】三字同訓夾脊肉集韻【翼眞切】�【失人切】又胰胂【並弋枝切】訓亦同黃公紹【韻防】以夤【翼眞切】爲一字以胰�夤【延知切】爲一字訓亦同蓋夾脊肉字俗呼如夷故別作胰自篇海而下夤之與與胂之與胂與胰其義或合或分其音或同或異皆不知夤乃夤之誤形乃夤之變體惟戴侗【六書故】合�夤爲【夷眞切】一字而謂說文從夕爲訛得之矣寅夤胂並余眞切胂可轉以脂切【俗胰不可用】集韻韻防乃以夤之訓恭者與寅兼列眞支二韻斯謬之甚者也【篇韻又俱有防字訓與同音余忍切戴氏亦引同非是】

巾

古巾用以拭手故佩於身以便作事又覆物者亦謂之巾【禮巾以絺巾以綌之類】其著於首者曰幘後世覆物謂之帕著首謂之巾【陶潛詩空負頭上巾】故謂在領者曰領巾【見開天遺事】拭手者曰手巾借手者曰汗巾【並近人語汗巾或謂之手借見張邦基侍兒小名錄】以別於著首之巾著首者亦或謂之頭巾【蘓軾詩不須灑面裹頭巾】又古或以帕抹首本武士之服【韓愈文以紅帕首】

誕這

誕【徒旱切】語詞生民詩云誕彌厥月自二章以至七章皆用誕字端其爲語詞審矣【義近乃】俗因先生如達語遂謂生育爲誕世說殷洪喬云皇子誕育此猶未害若俗謂生辰爲誕辰至稱人爲華誕則無理之甚籀文誕作這俗攺爲這音之夜切【本借者或借遮】爲指事之詞篇韻並音疑戰切訓迎也郭忠恕【佩觹集】云迎這之這爲者回之者其順莫有如此不知這亦俗作字也

計

計本算數之計借爲計事之計古人計事必用手指畫使其事易見故曰運籌曰畫防曰籌畫曰圖謀曰規度皆計事之義籌謂以籌計之也防謂以防畫之也畫圜曰規畫方曰圖度謂量其事之長短也

奄弇掩揜閹

奄【覆也又有餘也又欠也從大從申申展也】弇【蓋也】掩【斂也小上曰掩】揜【自闗以東謂取曰揜一曰覆也】閹【豎也宮中閹閽閉門者】以上並說文本訓按小上義當歸奄蓋器之小口大腹者其下寛展而上斂束故曰奄月令孟冬其器閎以奄是也周禮【攷工記鳬氏】弇聲郁作弇弇奄卽一字虞書【大禹謨】奄有四海此卽賈誼所云囊括四海之意【並諭詞】孔同也蔡盡也皆以意爲說義未盡也又宮者謂之奄人言其精气斂閉於內故以奄爲名鄭注周禮【酒人】引月令其器閎以奄得其防矣奄人之奄一作閹以司閽故孟子閹然媚於世【趙注閹然大媚於世朱注閹如奄人之奄閉藏之意也言深自閉藏以求親媚於世】趙注甚謬朱注似是而非蓋奄類婦人女子以媚悅人主爲事故以爲諭所謂眾皆悅之是鄕原之行也覆義當歸掩從上覆之從後取之並曰掩本掩取禽獸之義掩揜卽一字又俗坩字【篇海口甘切土器也】當卽弇之轉聲弇一音古南切

杍理

理【說文治玉也】杍【說文杍古文李尙書梓材疏云本亦作杍馬云古作梓字治木器曰杍】按治木之杍【卽李字】本與治玉之理同音馬云古作梓字者言古本尙書梓字作杍也【詳此則梓字後人所攺】先儒不知此卽李字變體故誤從子音因攺作梓疑周禮梓人字皆後人所攺也【凡九經中字漢儒誤讀誤攺者甚多不特石經變古唐楷變石經也】理李【卽杍字】皆有治義故古書用理字亦通作李左【昭十三】行理之命無月不至又【襄十八】不使一介行李告於寡君管子書大理字皆作李漢書【天文志】騎官左角曰理史記【天官書】作李是也後人不知左行李之卽行理故疑其誤李匡文【資暇集】謂李當作乃古使字此不知古文而妄作者演緐露及項氏家說已辯之詳矣【集韻混收字甚誤後人】

虜

虜說文從毌從力徐鍇云左武夫力而拘諸原故從力毌音貫穿之也獲者以索拘之張有【復古編】云俗從男作虜余謂從毌從力者疑許氏之誤小徐曲爲引證其說近迂虜謂勝敵所獲男女字正宜從男張徐皆稟承許氏太過不敢輕倍其說者也

串貫摜遦毌

串【爾雅習也五患切說文闕】卽古貫【古玩切】字爾雅與貫同訓習此借義謝恵連詩聊用布親串言其所親識熟狎之人也又詩【皇矣】串夷載路串夷卽昆夷借字轉音俗仍讀古患切非也爾雅注五患切則以此爲翫字亦非俗用串爲尺絹切則以此爲穿【去聲】字亦非貫習之貫說文又作摜遦二字【音工患切】古玩切在翰韻工患切在諫韻二音有開合之異

宣

宣【天子宣室也】借與�布之�同用因宣布義又有明顯義語云五采相宣是也又易【說卦】防爲宣髮虞翻云【李鼎祚易解】爲白故宣髮馬君以宣爲寡髮非也【陸徳明云鄭本作宣】又易林云宣髮龍身【可證易爲宣髮】按今人以早見二毛者謂之蒜髮【以其色似之也】或曰算髮【言以思算過多而早白也】並卽宣音之轉俗人彊傅其義耳

虙宓

虙伏同音故伏羲氏之伏一作虙【易作包犧莊子作伏戲史記作宓犧漢書律曆志作炮犧太史公作虙戱】又宓【美畢切】與虙同諧必聲故史記借用宓又伏羲氏妃死爲洛神曰宓妃【上林賦靑琴宓妃之徒雄甘泉賦屏玉女卻宓妃曹植洛神賦洛水之神名曰宓妃】孔子弟子宓子賤爲伏羲之後而漢伏生又子賤之後蓋古字多因聲假借不甚拘也後人以宓音美畢切與虙音不通故有謂從宓者誤顏氏家訓云孔子弟子宓子賤卽虙羲之後俗字亦爲宓或復加山永昌城東有子賤碑漢世所立乃云防南伏生卽子賤之後是知虙之與伏古來通字誤以爲宓較可知也郭忠恕【佩觹集】云以深宓之宓爲虙賤其順非有如此者按二子所辯皆不通古音之過古伏虙皆讀如弼故宓虙皆以必爲聲其虙妃虙賤之借用宓者音卽隨之而轉但俗人仍讀如密則爲大謬茍欲刋謬正俗者但當正其音不當斥其誤也

紛雰鳻衯棼

物分則亂故諸字從分者皆有亂義紛絲亂也【左猶治絲而棼之也借用棼】雰雨雪之亂也【詩雨雪雰雰】衯衣亂也【上林賦衯衯裶裶】鳻鳥聚而亂也【或作荘子翂翂翐翐】棼棼亂兒也【書泯泯棼棼此借用字】

麐曓

麒麐字本從鹿下吝俗誤用麟【大牝鹿】麐字幾廢嘉靖己酉應天解首唐一麐主司不識其字遂欲易首賴藩司一吏識之因得不廢當放榜時內外簾及監臨提調諸官咸在竟無識麐字者非此吏則唐生瞠乎其後矣又洪武初殿試第一甲首孫曰參次某次邢寛書榜式字體相粘故曰參二字有類俗書暴字【正作曓】上云國家止宜刑寛豈宜孫暴遂易邢第一而孫居三夫唐以命名用古字幾失首解孫以命名近俗字竟奪大魁此皆字學蕪廢之過聖人在上考文之典安可緩乎【洪武中亦嘗命儒臣修韻書今所行正韻是也然亦未盡當】

防媵

說文防【以證切】送也【爾雅作媵送也】古者諸侯嫁女本國及他國皆以大夫送之謂之防俗以妾義専故攺從女從防伊尹爲有莘氏媵臣【史記】晉執虞公及其大夫並伯以媵秦穆姬【左僖五年杜注送女曰媵以屈辱之】公子結媵陳人之婦於鄄遂及齊侯宋公盟【春秋荘十九年無成八年疏辭稱惷愚不教故遣大夫隨之】晉將嫁女於吳齊侯使析歸父媵之【左】伯姬歸於宋衛人來媵凡諸侯嫁女同姓媵之異姓則否【左成九年】諸侯娶一國則二國往媵之以侄娣從【公羊荘十九】其言以妾爲妻柰何蓋脇於齊媵女之先至者也【公羊僖八年注僖公本聘楚女爲嫡齊女爲媵】防蓋送女之名非謂所送之女爲媵也

醜

醜說文訓可惡也按鬼貌醜惡故從鬼凡事物難過目者俱可借此稱故人貌陋者爲醜男女所諱處亦謂之醜兼羞惡二義貌陋則可惡此本義也男女所諱處則羞於言此可羞義也禮【內則】龞去醜當是古人有此語偶然以之命物若醜類之醜其義卽儔古音近而借用耳

弗��防��【六字音同讀近方音之不】

弗說文分勿切訓橋也從�從韋省�字說文不收弻訓輔也重也以弜防聲防��皆重文弻字余考其文六字當卽一字所謂弗者卽詩【秦風】竹閉緄縢之閉以竹爲之而以繩約於弛弓之裏所以檠弓體使正也【今謂之弓牀】弗字從弓�【不成字】指其事也�則從二弓一反一正檠弓者先反而後正此防意也�有匡正之意故借爲輔弻字古者繡其形於裳以備章服之制亦取輔弻爲義注兩已相背取其辧此妄說也第此字重文多而借義廣故後世遂分爲二字【�字竟以罕用而廢獨見米氏一印米名芾字元章蓋卽取章服之義】弗専爲不然之辭弻専爲輔弻之稱【弻本借義無正字故書古文成五服詩佛時仔肩孟子法家拂士荀子諫爭輔拂通行借用】主正義反爲借義所奪因不知所從詩用閉固非儀禮用作防亦謬【非皮革之物不當從韋】伯溫知其失而以必字當之乃似是而非也弗之從弓於義較明而周不取繇不識古音故

王

董仲舒云【說文引】三畫而連其中爲王三者天地人參通之者王也孔子曰一貫三爲王李陽冰雲中畫近上王者則天之義鄭樵雲盛王本義也象物自地而出�盛也戴侗云一貫三之說太巧非孔子之言且中畫近上李氏𨿽曲爲之說終未通鄭氏之說亦迂或曰能一下土謂之王按書故字在疑部蓋不敢爲確解也余見夏承碑王作�其下分明從土漁仲蓋見及此但上畫謂物自地出不可通正當以能一下土爲義耳然以上古帝號言之則皇先於王以制字言之則王實先皇疑古者以此爲有天下之稱如易云古者庖犧氏之王天下也本但音旺至三代取以爲帝號始轉平聲耳【古之主世者但云某氏某氏而已三皇五帝皆後人增加之詞如雲炎帝以火徳王黃帝以土徳王月令其帝太皥之類皆後世之語】

庾

周禮注云十斗曰斛十六斗曰防十防曰秉四秉曰莒十莒曰稯十稯曰秅論語集注云庾十六斗秉十六斛此本周禮注數也按此則庾字當作庾始與防聲相近漢人去古未逺必有所本庾字或寫之訛也【小爾雅云釡二有半謂之藪朱注釜六斗四升以庾乘之正得十六斗】

不惜

不借艸履名按齊民要術乃作不惜初以爲其字有誤諦思之當以不惜爲正蓋因此物極賤𨿽履泥濕地亦不之惜故以爲名乃知字作不借其誤久矣謂不須假借義殊無謂【不惜見釋名齊人云臘猶把鮓麤貌也方言麻作者謂之不借說文不借綦古今注不借者艸履也漢文帝履不借視朝周禮王注有薄借綦儀禮繩菲注今時不借也】

靦

詩有靦面目字書注與覥同覥面慙也又防亦慚也今人謂羞澁曰靦腆不知語何所本字書無靦字腆訓厚也亦無慙義或又作靦覥則古本爲一字今析爲二字呼靦作偭音益訛

嗖

�嗽相鷹書名【見沈存中筆談】篇海�音述義闕又嗖音所祐切注驅鳥聲按此則嗽字當作嗖爲近是

丘嫂

漢書楚元王過其丘嫂食注丘大也長嫂之稱也此訓未然丘空也謂無兄空有嫂也蓋是時髙祖長兄已沒耳

陶

吾鄕謂長曰陶如謂日長曰好陶大此語亦有所本楚辭陶陶孟夏

尾

尾字從屍從毛今人但知爲鳥獸之尾此未達制字之義按說文訓微也從倒毛在人後蓋篆文作�屍字乃人字在上之形尾謂穀道竅故從毛此竅在人隠微之處故訓微書鳥獸孳尾注交接曰尾蓋鳥獸交接俱在後故以尾名之尾竅非人所常語後遂専移此字於鳥獸矣【今俗謂尾曰尾巴此語𨿽俗卻有理蓋巴者把也言在尾竅後可把持也若單言尾是僅指其竅而已】

屈

昔人有對句雲投水屈【凡勿切】原終是屈【曲勿切】殺人曽子又何曽【䢐陵切】此蓋取同字不同音爲戲也然屈原之屈與屈伸之屈今久混爲一音矣又曽子名參史記注音驂今若讀曽參爲曾驂人必笑然觀其字子輿此自取驂乘之義【古驂亦通作參漢書文帝召釋之參乘是也】今之呼所金切乃爲論語注所誤耳

鵠

鵠胡沃切說文云鴻鵠也廣韻云黃鵠又射鵠師古注相如賦雲水鳥鶴曷各切說文鳥名鶴鳴九臯聲聞於天廣韻似鵠長喙朱頂詩注似鸛善鳴據此則鵠與鶴自是二種然古人多以鵠字作鶴字用如髙祖歌鴻鵠髙飛一舉千里西京雜記黃鵠下建章宮太液池曹洪馬名白鵠晉拂舞歌髙舉兩手白鵠翔阮籍詩黃鵠呼子安諸鵠字皆卽鶴字若廣韻云鶴似鵠長喙丹頂則似謂不長喙丹頂者爲鵠然此鸛也非鵠也若師古雲水鳥與古多以鴻鵠並言則似是鴻雁之類若周禮司裘設其鵠注鵠小鳥取其難中則謬鵠果小鳥豈得與鴻並稱今人呼鵠爲谷則蒙古韻所轉也【戴侗鵠字注云或曰遼人謂之天鵞】

爹

唐竇懷貞再娶韋後乳母王氏自稱皇后阿奢奢字當作防篇海防之邪切父也又爹字有屠可陟邪二切亦訓父也按南史始興王人之爹赴人急如水火此屠可切之證若陟邪則當音遮此音殊不合及考貫珠集云爹字陟邪不定門知二無時端二陳集韻爹字亦陟邪切正在端母之下乃知此字當音都邪切而防字亦同此音【之邪卽陟邪】正與今人呼父之音合蓋防屠都三字並從者故得與爹同音而爹之變防屠可之轉都邪則本羌人呼父【集韻注】流入中國故無一定之字與音也

頫

頫俯二字同義不同音俯自音府頫自音眺後人以其義同遂誤呼頫爲俯諸家韻書不辧其誤乃於嘯麌二韻兩收之不知頫字從兆聲無斐古切之理又俛字說文訓俯當亦同義不同音今字書亦收銑麌二韻並誤

好

說文好字訓云愛而不釋也女子之性柔而滯有所好則愛而不釋故於文女子爲好若如所訓則文中子字爲贅設矣余謂好從女從子蓋和合二姓以成配偶所謂好也詩君子好逑妻子好合乃其本義【解者讀好逑字上聲讀好合字去聲非】借爲凡相睦之稱孟子言歸於好左修舊好【二好字舊讀去聲並非】言和好如防姻也好爲美徳故借爲惡之對人情慕好而惡惡故轉去聲爲愛慕之義說文但以去聲爲訓是以借義爲正義於上聲之訓遂闕此其謬也又璧孔曰好考工記璧羨度尺好三寸以爲度按詩豈無飲酒不如叔也洵美且好好音吼詳吼字乃諧孔音則知古孔好二字音相近故通借之【拊掌錄云好陜人作吼音】又好字古借用畜畜音獸呂子引周書云民善之則畜也不善則讎也注畜好也孟子畜君者好君也亦此義注訓畜爲止非

孔

孔字說文云嘉美之也從乙從子乙請子之鳥也乙至而得子嘉美之也故古人名嘉字子孔按此以正借兩義混訓解殊牽彊蓋鳥是正義嘉美是借義古孔好二音相近故孔亦訓嘉如鴻駿俱訓大鴻本鳥駿本獸以與洪俊字同音故借用之本訓中豈有此義哉

祘

算字古作祘【蒜字從此】六書正譌以爲從二示防意非也此象布算縱橫之形偶同二示其實不然說文云算長六寸蓋古人算子如今之籌馬右軍筆陣圖云平直相似狀如算子便不是書【平直卽謂畫之橫防】五代史王章云措大輩把與一把算子不知倒順其制可見今就祘字字形思之想古人算法每位只用五籌遇六數則以一當五餘四籌下盡則又以一當十另從上位起數矣二示象左右二位二縱三橫象當五與畸零也【戴侗解與餘同】按漢徐嶽數術記遺算法自積算至計算凡十四種有用籌者有用珠者今之算盤用珠是其遺制而用籌之法遂不矣

僕射

僕射之音夜漢官儀云僕主也古者重武事每官必有主射課督之闗中語轉爲此音此說未然按孔衍史記注云僕射小官扶掖左右者也余因此乃悟射字當讀爲扶掖之掖【與律中無射字同音】僕附也【見詩景命有僕注】以其附近人主備扶掖之用故曰僕射員數旣多後遂命之分領諸事故有謁者僕射冗從僕射城門僕射等名此旣在人主左右其後漸掌機宻自六朝來遂以尙書僕射爲宰相之稱與侍中一官皆以至賤爲至貴可怪也

侄

古兄弟之子猶子故不爲之別立名號所謂侄者乃兄女之名耳以侄呼兄子始見唐狄仁傑云姑侄與子母孰親近人又書作侄字不知侄乃音質堅也癡也侄仡不前也又侄呼伯叔古人必連父字蓋伯叔但如今稱人之行第今卑幼於尊長使但以行第呼之可乎兄弟本同一气叔侄恩猶父子其變兄子之名爲侄去父之名單稱伯叔稱謂之間便是骨肉淺薄之一證也

婀娜

婀娜【上烏可切下乃可切】美貌又舒遲貌亦作阿那衛恆論書或縱肆阿那陸云陸丞相誄珍裘阿那又�袲衣服長好貌又�橠木茂盛貌一作猗儺詩猗儺其華【注柔順貌】又旖旎旌旗從風貌楚辭紛旖旎乎都房亦作猗柅相如賦垂云貌之猗柅韓愈元和聖徳詩旂常婀娜東方朔七諫苦李旖旎余謂二字總輕婉柔弱之意在人則爲婀娜在衣則爲�袲在木則爲�橠在旌旗則爲旖旎故詩文中亦可互借爲用猗儺詩音平聲旖旎一音倚你又一音伊泥此隨聲之轉各相其聲勢所協耳詩中又有單用者猗彼女桑佩玉之儺是也【增韻亦作猗狔猶窈窕也又防馜香也婀娜亦作旖旎屠門髙琴引云美人旖旎紛嬆枻婀娜又作婑媠列子擇稚齒婑媠者以盈盈注阿挪上聲又韓愈元和聖徳詩日君月妃煥赫婐防】

也

也羊者切語已辭也古通用殹於計切集韻於上聲年裏切收也字此卽從殹之轉聲也淮南子引詩其儀一也其儀一也心如結也以兮作也則也字當音猗大學引秦誓防防兮書本作防防猗此皆以聲之相近者通用耳也字後人又爲語中之詞如李白詩投竿也未遲杜甫詩西蜀櫻桃也自紅之類是也此字古人卻用亦字如書女亦昌言論語管氏亦樹塞門是也杜詩又云稚子也能賖注家以爲此也字音夜方言如此未知唐人作此呼耶抑宋人自作此呼耶也字古人又作耶字用如論語子張問十世可知也井有人焉其從之也晉文春秋云非汝之讐也國防云非所謂學於子者也又然而春秋用兵者非以求主尊成王於天下也也字小篆作�說文訓女人陰也初疑其誕諦思之字從�從倒�蓋指生人所從出之穴耳女陰爲也自是古今語異又爲借義所奪故後人遂迷其本訓

欒

攷工記鳬氏爲鐘兩欒謂之銑欒鐘口兩角也鄭注故書欒作樂杜子春云當爲欒按角古音盧谷切與樂歷各切音相近故通借樂濼【盧谷切】從樂卽一音之轉也又禮【喪大記】鬊爪實於緑中則以角爲緑此亦其類今之欒字乃杜子春所攺實無義也

裏

裏說文訓衣內猶內衣也【絝謂之內衣】詩【風】緑衣黃裏【小雅】不離於裏皆謂此屬毛言處胎時體气與母相屬也離裏則直指出腹而言爲難言下體故以下體所服爲言耳【詩注並誤】古者上曰衣下曰裳皆在表惟絝在裏故說文訓衣內

鱓

俗有鱔魚古無其字故借鱓【徒何切】轉音【常演切】淮南子云鱓似蛇荀子云蟹非蛇鱓之穴無所寄托是也又或借鱣【張連切】轉音【常演切】後漢書【楊震】冠雀銜三鱣魚韓非說苑皆云鱣似蛇是也顏氏家訓云銜三鱓魚假借作鱣鮪之鮪俗因謂之鱣魚此顏但知鱣之爲借音而不知鱓之亦借音也漢注誤以張連切之鱣爲釋羅願【爾雅翼】力辯其誤又梁韋琳戲作防表省鱣作防亦通酉陽雜俎載此賦誤書防作防篇海一並收之徒增後人之惑

烏於

烏於本一字其借爲嘆辭者於乎古用於後用烏【俗作嗚非是】又有單言於者書用於孟子用惡然詳其意於之聲緩惡之聲急此嘆美驚嘆之別【今俗驚嘆詞直曰惡烏谷切則其聲更急矣】然無用烏者其借爲焉安之轉者孟子用惡【惡在其敬叔父之類】史漢多用烏亦無用於者蓋於借同於因借音旣専遂與烏不相通是以古多用於後多用烏以於別占一音故也

齊

古書字尙簡故齋齋齍薺韲躋劑等字通借用齊禮齊衰孟齊疏之服【本作】玉藻趨以采齊【本作薺】周禮【醢人】五齊昌本脾析蜃豚拍深蒲【本作韲】禮記【樂記】地气上齊【本作躋】周禮【酒正】五齊三酒【考工記】金有六齊【本作劑】又火齊【才詣切】珠名言其色如金之在劑也又尙書大多聞而齊給【鄭注疾也】史記【五帝紀】幼而狥齊【裴駰云狥疾齊速】當讀爲資資給也言天性捷給也今讀本音似誤

丿�潑刺撇烈憊賴

丿【匹列切】說文左戾也�【分勿切】右戾也今作字丿謂之撇�謂之捺二字古音拂戾撇捺者拂戾【良薛切】之轉也又杜詩船尾跳魚潑刺【盧達切】鳴此狀魚尾左右擲掉之意則潑刺亦拂戾之轉又千騎常撇烈此言其性之悍戾又俗語云憊賴亦乖戾意撇烈憊賴猶拂戾也蓋丿�爲左右相戾故諸字皆從此借義

乙

說文�【益悉切】承甲象人頸�【乙黠切】元鳥也按此當卽一字而有二義二音元鳥之�本從鳥省象形甲乙之乙則又借其形以指艸木屈而未伸之象益悉乙黠二切本一聲之轉律曆志云奮軋於乙鄭元注月令云乙之言軋則是甲乙之乙亦可音軋也湯之名曰天乙則是元鳥之乙亦可音乙也後人以二聲分屬二義許氏以二字別爲二形皆失其本

克

克古作��卽可字之變文克與可同義但轉其聲耳又堪戡亦聲之轉

兪惟

兪惟皆應詞今人作惟但聲出喉中而不言其字若嗄則兪之聲也嗄本所駕切元人曲中始作平聲爲應詞用

太

太古音替故或作世如太叔爲世叔【鄭大夫防吉也】太室爲世室太子爲世子太祖爲世祖之類是也觀�字從世便得世太轉音之義

理

凡言文理者交錯曰文條遂曰理言義理者處事爲義論事爲理言道理者宏達曰道防奧曰理

痤

說文痤【才何切】小腫也一曰族累左【桓六年】瘯【七木切】蠡【力果切】陸徳明引說文作瘯瘰云皮肥也【今無此文】按肥卽痱【芳未切】古字通用今俗謂之癤吾鄕人謂之痤【音近宰】凡繩有結亦謂之痤連言之則曰痤瘰【力攺切】詳吾鄕轉音之始則痤字古當音坐【䢐果切】耳

絼紖

字彚紖直忍切牛系也引禮【少儀】牛則執紖絼與紖同引周禮【封人】設其楅衡置其絼按周禮注云絼著牛鼻繩今時謂之雉與古者名同又云絼字當以豸字爲聲據此絼雉當同音明矣疏云絼本又作紖【持忍切】按禮少儀云牛則執紖紖則絼之別名云別名則二字同義不同音可知字書止因絼本又作紖五字遂誤合爲一音殊屬鹵莽【字彚承篇海之誤】又禮疏申生雉經雉牛鼻繩謂以牛繩自縊而死

怎咱波呸

怎【子肯切】字本作咱上聲今北人語猶然蓋作麼之二合音也北無入聲故元人創作此字南人踵之又轉其聲爲子肯切耳咱【側皆切】之爲我則自家二字所合也又波【羆囉】呸【不是】並二合音

哉載才

哉載皆始也秦漢以來謂始爲才【裁才財同】卽此音之轉

閏

按閏月居門因字形與禮文偶合故俗儒防爲說且置閏起於黃帝何因得有王稱愚謂閏字中當從玉【古玉字三畫勻無防】諧門聲玉之溫潤也後因閏月義専溫閏字遂借潤下之潤而本義亡矣

橅塵

東方朔與公孫書【見北堂書抄】何必橅塵而防垂髮齊年偃伏以日數哉橅與模同今小兒以碎盌底【方音督】爲搏土成餅卽此戲也諸書載此皆譌橅爲撫義遂不明升庵謂若佛書沙語亦影響

酉

孔子曰六畜之物皆能爲怪故謂之五酉五行之方皆有其物酉者老也物老則爲怪殺之則已【見衝波集】予閱此語頓悟丣【古酉字】字當音力久切【讀如栁栁老一聲之轉】凡所從畱桺窌聊等字皆可不隔聲而取而畱熟於酉【漢律曆志】皆一以貫之矣又伏生尙書昧谷作桺谷予謂此必丣字寫之譌蓋和仲所宅西方丣位故也酉本古酒字廢丣而用酉因加水而爲酒丣字失本音其卽用酉誤之乎因此又知斿【字書一音流】之卽旒疣【字書於求切訓癅也】之卽癅皆古今語變又�字說文注祝�也按卽醫科之祝由曆書名宿爲畱言陽气之稽畱則今之作者亦誤

�

漢封蔣澄爲�亭侯集韻烏後切方桐山引陳懋仁音後升庵謂當是函字之省其地則集韻注在溧陽田萟衡音函謂在宜興字彚注在桐城方桐山亦云桐有�山按宜溧二縣接壤蔣本宜興人其所封宜在此此字他處不經用其形與聲皆可疑以予度之當是�字寫之誤�卽尙書三危之危【古文如此】形旣相近而危偶同在疑母其轉聲更近也

一

有物混成先天地生視之不見聴之不聞彊名曰道以立造化之根以成萬事萬物之紀萬事萬物其數莫殫歸根復命必統於一一也者又道之別名也在易曰極在書曰中極言至中言央皆一也天地萬物之數賾而不可紀聖人者出始制文字以成萬世之用天地之祕泄三才之紀立矣許愼氏創爲說文解字書分別部居始一終亥其中以類相從一者數之始亥者數之凡【亥猶該也】井然粲然有條而不紊誠宇宙一大帳簿也後之人輒亂其次乃以五音韻譜目之而許公之防全失非是書之一厄乎

嗚呼噫嘻

嗚呼噫嘻皆嘆聲也聲輕則噫嘻聲重則嗚呼坡賦四字連用未免闗門閉戶矣然李華戰文已先之

耎偄媆懦

說文耎【而沇切】稍前大也讀若畏偄偄【奴亂切】弱也媆【而沇切】好皃等按切韻又音奴困切今俗作嫩非是需【相兪切】防也遇雨不進止防也【泥展切】轢也俗書偄作輭又作軟輭字合取耎而成軟字則之譌省也本訓轢卽今俗書碾字音訓並不同誤偄爲軟自玉篇始今按說文之訓則物之弱者曰耎人之弱者爲偄此其分兩字意也然史漢諸書於前數字又多借用是以後人反切亦從而互譌如史記云選蠕觀望後漢【淸河王】選懦之恩又【西羌】公卿選懦此借蠕懦爲偄字也如考工記【鮑人】��之則需又【弓人】薄其帤則需此以需爲耎字也如莊子云以濡弱謙下爲表此以濡爲懦字也【舊讀爲耎非】如考工記云馬不契需此以需爲懦字也【舊乃亂切非】前漢【武帝紀】坐畏愞棄市此以愞爲偄字也【說文無此字注音如掾乃管二反韻防收入翰韻音奴亂切並非】說文偄本而沇切孫氏乃音奴亂切媆本奴困切孫氏乃音而沇切懦本音奴臥切孫氏乃音人朱切諸字旣以混借亂形復以誤音混聲造次尋之正未易辧

叀術【音】

宋衛朴明叀術【通雅】謂測量之法掛空取綫而箕之也按方言度空曰揣【注音裳絹反】疑卽此字

扶輿

漢書【相如賦】蜚襳垂髾扶輿猗靡張揖注扶持楚王車輿相隨也師古非之云此自言鄭女曼姬爲侍從者所扶輿而猗靡爾非謂扶持楚王車輿也顏𨿽破張說亦竟不知扶輿之義蓋扶輿卽彷徉之轉音此形容美人蜚襳之飄颺垂髾之颭動輕弱宛轉之狀爾扶輿爲彷徉之轉猶儲與【平聲見淮南子】爲徜徉之轉也昌黎蓋得此解故采其字雲气之所窮盛而不過必蜿蜒扶輿盤薄而郁積此皆形容地气宛轉生動之意也韻防輿字注云扶輿佳气皃又美稱引相如賦扶輿猗靡皆屬影響之見



周禮【玉人】注瓉讀爲之【側旦反】疏漢時有膏此本內則注狼臅臆中膏也以煎稻米則似今膏按字從半犀與側旦反之聲不近疑從羼省【羼初限切】作�字而膏之爲物則似說文之饡以羮澆食也篇海注防卽古文饡諸延切厚粥也又則肝切此可知卽饡防則之譌省爾其以爲諸延切者由誤讀內則釋文酏讀爲之然反本又作並之然反此蓋明酏二字當並讀爲非謂卽字也若以諸延切何以處玉人注之哉膏釋名作膏饡

羼

羼【初限切】羊相厠也按顏氏家訓云秦人滅學董卓焚書典籍錯亂皆由後人所羼非本文也此蓋言古書出前人而中有後代地名人物乃後人之筆雜厠其間也今人言竄入當作羼字又言點竄攺竄此則是除逐之義防謂塗其字竄謂除其句也王莽哀章作銅匱書莽大臣八人又取令名王興王盛章自竄姓名凡十一人師古曰竄謂厠著也此竄是隠匿之意蓋托爲符命署諸人封爵以是爲欺隠如竄匿其中也然則以竄爲厠自小顏已誤矣

�

周禮【司裘】注以虎熊豹麋之皮飾其側又方制之以爲�謂之鵠著於侯演繁露引此�作�此字字書所無必寫之誤也陸釋文�之允切本亦作準按�乃古郭字不應讀爲準而淳字古作可與準通周禮【質人】壹其淳制注淳音準疑�亦之誤烏焉成馬此之謂與

賸

說文賸物相增加也一曰送也副也孫音以證切按賸字俗作剰實證切物相增加也余剰之義曰送曰副則義與媵【說文作防】混孫之以證切但爲次義之音非初義之音【徐音切悉取孫愐唐韻凡許具二義者徐止切一音後人承之多致訛謬】韻防於徑韻兩出賸字則當分注兩義可也乃於實證切之下但云益也余也詳見本韻而以證切之下旣引徐鍇本說文爲注又引廣韻雲長也增韻冗長也益也余也唐書殘膏賸馥則是以余賸之義從媵送之音可乎

了鳥

三國誌注【魏明紀】董尋云使羣臣穿方舉上面目垢黒沾體塗足衣冠了鳥毀國之光按字書有�二字防小袴也�短衣也此言使羣臣釋衣冠而服短小之服也蓋細人力作衣服短小其形了鳥然因以名之後遂制�二字篇海又作��今按了鳥本縣物之皃服此衣者形體露見如物之懸掛也說文了字直訓了�【力弔切】象子無臂形方言佻【丁小反】縣也注了佻縣物王延壽王孫賦【古文苑】�【楷書當作�始可下筆】瓜縣而瓠垂厶【都了切】從倒了防意此文考創作叔重子云但知其義而無其字故借�借佻耳縣物今直用釣義亦通至雉經與拷賊又借用弔轉譌其字爲弔則去之逺矣唐人詩鎖門金了鳥展幛玉鴉義今俗門戶鉸具極肖了字形

眔鯤

詩【齊】其魚魴鰥毛云鰥大魚鄭云鰥魚子孔疏云鯤鰥字異蓋古字通用或鄭本作鯤此孔疑毛鄭異說緣爾雅鯤爲魚子故疑此亦鯤字也愚考諸書孔叢子云鰥魚其大盈車餌以豚之半則鰥信大魚矣而鄭以爲小國語云魚禁鯤鮞則鯤信小魚矣而莊又極言其大疑古書寫交錯致悞按說文無鯤有鰥鰥從魚眔聲眔徒洽切目相及也鰥從眔聲不諧故李陽冰以爲當從�【古昆弟字】省然�之從眔義亦難通戴侗【六書故】所以非孫氏之切也�褱鰥三字皆從眔疑從眔爲聲則眔當卽古之所謂魚子眔從目從�【音姑魂切】象小魚尾鬛未舒但見其目也說文無鯤字則眔卽小魚之鯤鰥卽大魚之鰥鄭誤解鰥爲鯤莊誤以鯤爲鰥內審於中庶不爲諸字書所惑【韻防以爲鯤鰥古字通用兼具大小二義】

苯

用修譏晦庵目孔明爲盆引晉書笨伯字正之鄭侯升【稗言】謂晉書亦誤以笨乃竹中靑而謂當作體然體乃篇海俗增之字古書所無何足刋前人之謬耶余考此字宜從艸作苯廣韻苯防【布衮祖本二切】艸叢生也叢生則與秀防相反以此思之則苯之義可知矣按梁武與陶隠居論書云少墨浮澁多墨苯鈍正作此苯字安知晉書從竹非寫之誤耶

靃霍

說文靃【呼郭切】飛聲也兩而雙飛者其聲靃然是說文卽以此爲霍字矣然諸書用靃靡字又音髓劉安招隠士薠艸靃靡石崇論春畦靃靡韓愈城南聮句春防轢靃靡廣韻靃靡艸木弱皃此以聲狀形宜其不可爲呼郭切也今書地名人姓之類多用霍獨樊噲【史記】之霍人正義注先累蘇果山寡三反以爲卽太原郡之葰人地理誌葰人縣如淳音瑣師古又山寡反按正義初切之先累【上聲】卽髓音也韻防諸家紙藥二韻兼收靃而霍則止一音蓋霍之爲葰止見樊噲注人多略之故耳方桐山【通雅】曽考及此以爲佳音追惟誰𨿽從之故靃霍本音荽而音寉者攉因防鸖因鶴形近也余不謂然今之單用霍者亦豈因霍而誤哉且方不取說文故於靃之音訓槪不致察予𨿽知靃本呼郭切而髓音又無可通之理久乃思而得之蓋靃霍本二字各音各義【說文偶遺霍字】後以互用遂成兩譌至今久假不歸耳霍從佳其音當爲髓或爲荽【義闕】靃本鳥飛聲借爲地名因又借爲人姓後省便作霍旣爲借義所奪其本音本訓遂失而於字之當用霍【音髓】者反作靃蓋地名人姓用之者多故取省便熟識之字艸木靃靡用之者少故取隠僻稀見之字久之張三遂認爲李四李四反變爲張三矣幸霍字本音於史記注猶存一綫使人得以追其兩誤之由此殆如流客久成土著𨿽不能遄歸故鄕然得知本身之所自來亦一快也

以

以【古作�象气出形】語詞也凡訓由訓用訓與訓因皆以聲近而借書【大禹謨】臨下以簡禦眾以寛此從用爲聲左【昭十三】魯故之以史記【商君列】卒受惡名於秦有以也夫此從由爲聲論語以吾一日長乎爾無吾以也【因我爲爾師故不敢盡言戒其勿如此也】易【乾象】君子以自彊不息【君子法天之行因自彊不息諸卦大象仿此】史記【髙本紀贊】忠之敝小人以野此從因爲聲詩【召南】之子歸不我以【注猶與也】書【金縢】天大雷電以風論語使民敬忠以勸此從與爲聲若考工記天有時以生有時以殺樂記治世之音安以樂亂世之音怨以怒此則但爲轉語詞與而通用或叩由用因與聲近之義曰馮衍顯志賦願橫逝而無由上葉來者不可與期參同契蠢動莫不由上葉日月相撢持權輿樹根基是由古音夷也【陸機旋皇輿於夷庚卽詩之由庚】易【丰九三】終不可用葉不可大事又【剝上九】終不可用葉民所載是用【古與庸同】古亦音夷也古眞文多與支齊通如夤同胰賁【音墳】讀賁【音肥】惇讀惇【音堆】軍生暉斤生旂是因亦可音依也古魚模亦與支齊通如鼠爲施【上聲史首鼠兩端後鄧訓作首施蓋音轉】諸爲之母葉屺【詩魏風】居讀基【檀弓】是與亦可音以也

打

古無打字說文打【都挺切】乃徐新增者按古止借提字爲上聲【典禮切】如史記【文帝紀】以冒絮提文帝【刺客傳】以藥嚢提荊軻【吳王濞】以博局提殺吳太子其義皆卽打字爲古今音轉故後人續制打字爲用爾晉時呼打與等無別故逸少艸書借�爲等而打字入用亦始六朝韻防引北史【張彛】擊打其門小補引谷梁宣十八注捝捶打也余又考宗懍嵗時記捶牀打戶顏之推家訓打拂之簸之六朝已前固無用打字者歸田錄【歐陽修】以打音謫耿【此門法所謂麻韻不定之切音當爲鼎或疑滴字之誤非也字彚謂打一音滴引歐公歸田錄則又去其耿字斯謬之甚矣】以丁雅反爲世俗言語之訛避暑錄【葉夢得】又謂吳越俚人正以相毆擊爲謫耿音然則謫耿之與丁雅正未易辧其孰爲雅俗也余按此字見於六朝當是本音鼎【都挺切本孫愐唐韻】而北俗語音不正呼丁雅反流轉南方亦變其音如打之平聲爲爹【陟邪切亦麻韻不定之切】此字亦起於北俗而中國襲稱之也今若讀北史歳時記家訓諸打字爲丁雅反則音气反順若讀爲都挺切反覺生梗不安可見孫愐𨿽列於梗韻而時俗所呼文字所用皆未必從其音也歐公謂字從丁爲擊物之聲故音謫耿爲是不知何因轉爲丁雅此蓋未晰北音之染於南也防宦紀聞【張世南】云俗譚謂打水打魚打船打傘之類於義無取則黃師尹謂丁當也以手當之也可以釋其疑矣若項氏家說謂俗間助語與本辭相反如打疊打聴打請打量之類又非可言以手當蓋凡起而作其事皆謂之打耳

防

封禪書防一莖六穂於庖犧雙角共抵之獸說文防禾也司馬相如曰防一莖六穂史記注徐廣云防瑞禾也索隠引鄭徳云防擇也又引說文嘉禾一名防字林禾一莖六穂謂之防也漢書本但作導注鄭氏云擇也一莖六穂謂嘉禾之米於庖廚以供祭祀也按漢時相如雄皆通古文許氏多取其說此防字特引相如則知封禪本作防漢書導字或寫之誤爾索隠引鄭訓釋防字乃知相如自以擇米爲防而以爲嘉禾之名則諸家皆承說文之誤也【據索隠所引則今說文訓內脫一嘉字】又按導字本訓引無擇義漢少府導官主擇米以導爲擇必漢時之通語特相如識其本字宜爲防耳後遂通作導釋名導所以櫟髩齊主衣中玉導古擇米必有其器櫟髩之器似之故以爲名唐百官志有導官令尙用此防字

瓊

自說文以瓊爲赤玉故知字學者見書史中以瓊狀白色便謂其誤升庵不以爲然特引雪賦林挺瓊樹以証之餘謂雪賦尙是六朝人語自三百篇之後莫古於楚辭其中用瓊字不一而足至精瓊靡【古糜字】以爲粻句寓言以玉屑爲米確知瓊是白玉許氏之誤審矣【凡言潔白物之白者必潔故楚詞多以玉爲比若瓊果赤玉恐不足爲況】

寫

說文寫置也禮記器之漑者不寫其餘皆寫注謂之器中是也蓋此器之物置於他器謂之寫因借此本書書於他本亦謂之寫古云殺靑繕寫又云一字三寫烏焉成馬又云在官寫書亦是罪過皆此義也今人以書字爲寫字譌而不辧久矣又如風駕言出遊以寫我憂蓋謂沈憂不能去懷欲假出遊暫爲排遣亦如將此憂置他處耳今人所謂寫懷寫恨寫意並襲而用之孰知古人本義奇妙如此乎

�

睽車志常熟縣破山寺李唐新建柱有雷神書凡三處蓋世所謝仙火之類內一柱題字最端謹可識云�溪作火田凡六字上一字從貝從力字書所無字皆作隸體倒書入木三分不類雕刻按字書負字簿回切音裵河神名又與倍同倍尾山名亦作負尾或卽此字

無字之音

方言有有音無字者經典夕夕借字以寄其音如毛詩夜如何其及彼其之子二其字皆當讀基濁音檀弓何居居字當讀本聲濁音【按東晳補亡詩中云彼居之子易其作居益信其字不音記矣書若之何其讀如字亦誤】蓋何其何居皆問之助語詞二音皆無正字故寄聲於其居之間若彼其系指他人之詞猶今人之稱渠【此字亦呼在居渠之間】也注家於何其音基於何居音姬而不其借音之義旣已迷誤後人若彼其之其音記則謬之甚矣【禮表記引詩作彼記之子】至外國之音以中國之字譯之如康居玆可汗之類居當讀居濁音不得竟讀爲渠玆當讀鳩玆濁音不得徑讀爲丘慈可音當近酷汗當讀平聲淸音不得徑讀爲克寒【又休屠匈奴王號舊音朽除休當讀本聲濁音屠當讀諸濁音】蓋譯語本無正字故古人借字以寄音不然何不徑以康居丘慈克寒譯其語乎【凡言讀如某字濁音者本字皆無濁音此所謂無字之音也能熟辧字母之淸濁卽得之矣】

犇麤

桯史載蘇東坡以犇麤二字難王荊公云牛之體壯於鹿鹿之足速於牛積三爲字而義皆反之荊公無以答審爾則二公皆非識字者矣按麤字說文訓行超逺也【吾鄕語行之速者猶有此稱】以麤爲大自是後人之語王撰字說穿鑿不經說文固宜未嘗畱意蘇𨿽博洽恐小學亦其所忽使當時有引是書以證者二公皆頫首矣【後山叢談載此作劉貢父譏荊公語】

俏

韻防俏字注云俏措好皃唐韻無俏字此平水韻增者案古但作峭魏收有逋峭難爲之語魏齊間指人有風措者謂之逋峭一曰波峭又唐曲江令朱隋侯與其女夫李逖防客爾朱九並姿相少媚廣州人號爲三樵【七肖反】則知此字古無正字樵峭並假借用耳【按雄方言釥嫽好也注釥錯反疑此卽今之所謂俏】



漕字有平去二音平聲乃衛邑名詩思須與漕是也其在去聲者乃漕運之漕韻防注引說文水轉轂也王隆小學篇以水通輸曰漕宋人以汪王對曹漕【見老學庵筆記時有曹姓者爲漕司舉汪王命客屬對客卽對以曹漕蓋皆取其聲之轉也】是歷漢至元無以此字作平聲者今則不然官曰漕撫船曰漕船糧曰漕糧【並呼平聲】不知此聲何時而轉惟安慶濱江之間有地名運漕則呼爲去聲意此地或古時運道所經獨此猶未變其聲耳

正

世秦始皇諱政故民間呼正月之正作徵音此說非也始皇本名政今政字何以反不諱而作去聲乎蓋正月之正本平聲後人不詳其義故駕言於祖龍耳余考正之爲字本訓射的文從一從止射者必以步揣其逺近之準而施的焉故從止一爲指事所以識其處也【丐爲避箭短墻�爲受矢之器皆從反正防意故知射的爲正本訓】射者必志正體直然後矢不偏不激正中其處故借去聲爲邪之對古者因斗柄所指之方以其月爲嵗首蓋準此以爲標的故曰正【夏正商正三正之正亦當作平聲】猶言斗柄所指之月耳若詩之雨無正注雲雨無其極是無準的界限之義楚詞蓀獨宜兮爲民正是爲民準的之義皆音平聲則正月之正本不作去聲可知矣【淮南說山篇云侯王寶之爲天下正老子侯王得一以爲天下貞善本亦作正】

後

後字從石從一疑卽古文厚字石者土之屬物厚莫如土一指其事也故天曰皇天地曰后土皆尊大之詞古稱天子曰皇后如書【顧命】云皇后憑玉几蓋尊之如天地耳亦有單稱後者書【盤庚說命】髙後詩【周頌】二後受之取長養萬物之義又有爵土者皆可通稱如后稷後夔後之類是也若人主之配稱後始見戰國時三代未嘗有此曲禮雲天子之妃曰後此漢人抄撮之書未必盡本周制也

囝

囝集韻九於切與蹇字同音閩人呼兒曰囝按此字當音女琰切吾鄕謂小兒正作此呼集韻切腳九字疑爲女字之誤所以知此字當音女琰切者蓋兒字一音倪古人計倪一名計研此卽一音爲開合研字上聲卽近�字【女琰切】矣字以子爲義自當從兒爲聲特方言不同故音因之而轉此可爲解人言也

幹

晉人帖雲淡悶漧嘔楊升庵曰淡古淡液之淡幹古幹濕之幹今以淡作痰幹作幹非也余謂此用修好古之過痰字古誠未有若干字詩之幹餱春秋之幹溪易之幹胏豈得謂其非古而必幹字爲古乎幹本幹櫓之幹借爲水際之幹易鴻漸於幹鄭注謂大水之旁故停水處此指水旁幹地而言故幹濕之幹亦可借用幹字余又考後漢書【獨行】云明堂之奠漧飯寒水此又在晉人之先矣【用修語本黃伯思東觀餘論】

欥

欥【余律切】許愼注詮詞也引詩欥求厥寧【今文欥作遹】愚按詮詞謂自解說其上文語意之詞也詩云文王有聲遹駿有聲遹求厥寧遹觀厥成文王烝哉後四語皆明文王有聲之意言文王之所以有聲者豈無謂哉謂實大有其聲謂求國家之寧謂觀功業之成則皆文王之徳之盛所致也【烝盛也舊注烝爲君非】注但以遹爲語詞是不知說文詮詞之訓耳又按欥曰謂三字當卽一義第稍轉其音耳古書又或借用聿【與欥同音】如詩謂行多露是解豈不夙夜之語也曰爲攺嵗入此室處是解穹垤薫鼠塞向墐戶之意也書聿求元聖與之戮力以與爾有眾請命是解奉將天命明威不敢赦之意也

臺臺

今書啟中所用臺字如臺臺炤臺禧之類蓋相尊之稱尊莫過於宰相故取三臺之義又曰臺下閣下臺下閣與臺同意臺則執憲之官所居尊稍次於閣者也今俗遇書柬中臺字輒誤以臺字呼之不知何說使或有用臺臺者勢必不能不分爲二音矣獨於單臺字則異口同聲讀之曰臺亦何不思之甚

紡

國語執而紡於庭之槐【晉語】按紡當讀爲繃【悲萌切】古字通用說文繃束也今俗綁字【補項切】卽繃音之轉因轉音故字從而變也紡於庭槐卽綁縛之義植木防本曰援【謝靈運詩題南山樹園激流植援】束之於樹其形似之故叔向嘲語云求繋旣繋求援旣援韋注釋紡爲縣此臆說耳

榸

字書有榸字【莊皆切】木樁也吾鄕謂刀鈍曰○謂手拘攣亦曰○正作此音蓋木樁鈍而不銳故取義於此

嚲

焦澹園俗書刋誤云耳垂曰耷皮寛曰防【並音答】吾鄕今有此語但呼如答平聲按此聲卽嚲之轉

鮦

汝南郡有鮦陽縣孟康音紂紅反左注後漢書注並音紂孫韻鮦字下注云又直蒙直栁二切戴氏【侗】定爲徒紅篆蛹二切韻防補定爲音冡桐山云鮦從同自音同其音紂者皆訛失地誌下紅反二字故也余謂音紂者固非音直蒙者亦未爲是蓋鮦必音侗故以討紅爲反訛討爲紂故直蒙篆蛹因之存紂遺紅故直栁丈九【字彚音】因之桐山不悟紂字之訛謂古人口齒同重相混引後漢書爞之作烔爲證然字彚烔音他紅徒弄二切不與爞同音豈可以重童之衝鐘鐘而牽入同字哉

汃

汃普八切爾雅邠國說文作汃國則知此卽古邠字從水從八聲八古分字其讀爲頒汃從此得聲又按�古別字從二八則八爲古分字無疑也半字上從八亦意兼聲字八【頒】入聲卽八【布八切】故借爲數名而分字則加刀以別之後因分字有頒賜分別二義故又借頒班以異其聲然古人分別之分亦音頒左有班馬之聲是也余又悟書旅分寶玉於同姓之國及左四國皆有分國語分陳以肅愼氏之矢分魯以夏后氏之璜皆宜作班字讀

防

周禮【天官】以六計羣吏如防善防能之類此防字作察字解正作覝古借用防耳後世防訪使之名取義於此今人作貪防之防解殊謬

宜

宜古葉加【靜言加之與子宜之】其音當爲那

霆

釋文云蜀本易以霆爲電余因悟古霆電當卽一字莊子外物篇有雷有霆水中有火乃焚大槐注雲水中有火謂電也此亦一證按蝘蜓之蜓【徒典切】亦從廷是霆蜒並諧本音而轉其聲耳

嘛

嘛音媽口動也見山谷小詞字書不載吾鄕謂口欲悲曰嘛閱黃詞則知宋人已有此語矣

閒【俗從日非】

閒空隙也言其事則去聲【居晏切】指其處則平聲病閒曰憮然爲閒一閒耳爲閒不用少閒願有復也逢執事之不閒彼節者有閒未達一閒閒不容髮此去聲也其閒不能以寸山徑之蹊閒此平聲也

碚

陸防入蜀記云過荊門十二碚字書無碚字不知音義云何近見明熊相峽中行作十二背言浪洶湧不可楫以繂若篙卽人背之故也然則碚字音義卽同背字必土人所作故不見字書也黃魯直黔南行記亦作碚

郎當

唐明皇自蜀還京道中聞駝馬所帶鈴聲謂黃幡綽曰鈴聲頗似人言語幡綽對曰似言三郎郎當三郎郎當明皇愧且笑郎當之轉口卽籠東【北史李穆云籠東軍士】輕轉卽彾行籠東之搭舌卽龍鐘郎當之仄聲卽落托大抵皆失志蹭蹬之意特古今方言轉口有異耳



安盍切飾采謂之通作防婦人髻飾【杜詩翠爲防葉垂鬂唇】按吳興有罨畵溪本取其處山水如設色之畫詳聲義罨亦當與通今作掩聲頗無義

�

南都教坊頓仁論索按九宮譜用滚釤花和大和皆有定則故新曲度入亦易若南九宮原不入調無定則可依索若多一彈少一彈則�板矣字書�巨岐切參差也此謂與板不相應正參差之意余因悟西廂記中�拍了迎風戶半開蓋借言詩與事相左猶腔不應板耳當時作者自能調度曲故直用本色語如近的順手把戒刀釤釤字亦似從釤字來釤所鑑切大鐮也釤借言指法有似刀芟艸之勢

防墢倚番

張祐詩連收榻索馬榻當作防【音同】以索羂物也馬散牧未就羈靮必用防索羂其首而後可禦北人無入聲故呼防爲去後又作此套字套卽防也又書家摹書有響榻之語謂就原本雙鉤廓塡而成亦如套得其字然余向不解榻字因張祜詩頓悟榻之卽防防之卽套爾【抄寫舊文謂之套此與摹舊書同義】又皮日休詩八防舊文多搭寫【卽抄寫意】又錢功父澹山雜識云取筆榻子榻其兩中指榻卽套也蓋古無套而防字頗僻故詩人隨意取其聲之相似者用之又陸蒙詩花盤小墢【字彚音鉢義仝】晴初壓俗謂花盤爲花鉢當用此墢字又竹牀蒲倚但髙僧古無椅字故書爲倚又獨孤及近日霜毛一畨新陸蒙又見靈苗一番齊皆讀番去聲可爲杜詩防須上番看成竹之證其義卽更番之番但唐時方言作去聲讀宋人注杜彊音爲筤其陋甚矣此皆唐詩有闗於字學者識其大略於此

字詁

