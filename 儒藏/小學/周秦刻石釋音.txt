

欽定四庫全書

經部十

周秦刻石釋音

小學類二【字書之屬】提要

臣等謹案周秦刻石釋音一卷元吾丘衍撰衍字子行錢塘人宋淳熙中楊文昺著周秦刻石釋音一書載石鼓文詛楚文泰山嶧山碑至是衍以所取瑯琊碑不類秦碑不應收入因重加刪定以成是書前有至大元年衍自序謂石鼓以所蔵甲秀堂圖譜爲之而削去鄭樵音訓又正詛楚文二字合泰山嶧山石刻字共爲一卷而仍其書名又列諸家音注書評於後其敍石鼓次第與薛尙功楊愼本合而與今本異其曰文幾行行幾字重文闕文幾字者卽朱彞尊據以編石鼓考者也然其所謂闕文幾字者仍第執一時所見之本而言卽潘迪音訓與衍書同作於元時其音釋亦不盡同蓋金石之文摹搨有明晦裝潢有移掇言人人殊不足異也至所正詛楚文二字絆之爲縫其說於古無所據以文義字體按之皆未可信還之爲遂則還遂二字詛楚文石本板本皆無其文不知衍所據何本然衍距今日四百年其所見之本或有異同未可執今本相詰難錄備一說要亦足廣聞耳乾隆四十六年十一月恭校上

總纂官臣紀昀臣陸錫熊臣孫士毅

總校

官臣

陸費

墀

周秦刻石釋音原序

石鼓文前人音辧多矣然皆以斷文連屬曲取意義其字有不可識者亦彊爲之辭質諸眞刻或前後相逺十餘字何其陋耶余舊藏甲秀堂小譜圖畫鼓形隨缺補字以意想象則我車旣攻維楊及柳之句不止乎此因取眞刻置幾上錢爲文以求章句參以薛氏欵識及古文苑等書隠度成章因影得表其闕文不敢以己意塡補依穆天子傳例補以圍方其有重文亦注於右不可識者闕音惟鄭樵音訓最爲乖誕因削去不用音淳熈間楊文昺以詛楚石鼓泰山嶧山碑作周秦刻石釋音其瑯琊之碑不類秦文亦與收入佀未盡善今皆刪定止存泰山嶧山刻字並二世詔文正詛楚絆【縫】遝【遂】二字共成一卷仍以周秦刻石爲題號云至大戊申十二月魯郡吾丘衍序

欽定四庫全書

周秦刻石釋音

元吾丘衍撰

周

石鼓文

一

而師

弓矢孔庶左驂

滔滔是�【古�字】不具奪�後具肝【吁】來其寫尖【矢】具來樂天子來嗣王始古我來

右文十行行七字末行三字成文作重文者三闕四十二

二

水�【導】旣平旣止喜【嘉】��【則】裏天子永寧日佳丙申其用�馬旣申敕康康【肅】駕左驂防防��【遫】扯女不�霾

公謂天余及如周【害】不余及

右文十五行行五字末行四字成文作重文者七闕二十一

三

田車旣安鋚勒馯馯眾【從】旣簡左旛旛右騝騝防隮於邍我戎止�【射】宮車其冩秀弓寺�【射】麋豕孔麀鹿雉兔其又【有】�【紳】其�【奔】大出各亞畀執而勿矤多防防【轢】君子乃【逌】樂

右文十行行七字末行六字成文作重文者四闕七四

鑾車華敕眞【塡】

弓孔碩彤矢

馬�【語借】

【上馬二字】其冩六轡驁驁�孔��摶摶�車載�徒如章邍濕【隰】陰陽【趣】六馬射之�【族】防【徐】如虎獸麀如

多賢迧【狥】禽兔允異

右文十行行六字末行五字成文作重文者九闕七五

汧殹【也】沔沔防�【皮】淖淵鰋鯉處之君子�之澫澫【漫】又魦其斿��帛【泊】魚【洛】其葅【爼】氐鮮黃帛其鰟又鰟又【白】其�【豆】孔庶羉之������【遄】其魚佳可佳鱮佳鯉可以�之佳楊及栁

右文九行行七字末行五字成文作重文者六無闕字

六

�走防防馬�【薦】哲若【微】雉立其一之

右文五行行五字作重文者一闕多不成文

七

猷乍邍乍�遄我辭【洽】除帥�【序】�【�】爲卅里

微徼徼逌�【罟】�【防】柞棫其防�【格】��【庸】鳴亞篛其�【蕐】爲所斿�【防】籃�防��【闕音】

右文十一行行五字末行二字成文作重文者二闕十

八

車旣工馬旣同車旣�馬旣�君子鼎鼎邋邋員斿麀鹿速速君子之求�【首】弓弓玆防寺其特其來趩趩��【音義未詳】卽卽時麀鹿趍趍其來�旣其朴其來防防射其�【音義未詳】蜀

右文十一行行六字成文作重文者十闕一

九

��霝雨�迄湧盄防�君子卽��汧殹洎洎淒淒舫舟鹵防自�徒�湯湯佳舟防�或陰或陽極

【楫】深防戶於水一方勿止其奔其�其叓

右文十一行行六字成文作重文者四闕十三十

吳人憐�朝夕敬載載北勿�【音奄】勿伏�畢而出�用大祝�【享】�寍逢�孔�【囿】麀鹿麌麌其麀鹿��【疃】天

求又

是

右文十行行八字末行二字成文作重文者五闕三十五

【文內以爲我者鄭云亦作迕並誤驅也下皆同今按王存義切韻音吾蓋吾字亦可借作我字用以辛文我車旣攻我馬旣同求之薛氏音我之說得之矣】

【又詛楚文我作�卽此字省文益無疑矣】

秦

詛楚文【詛楚文三大沈久湫文三百一十八字惟首稱不顯大沈久湫後皆無不顯字巫咸文三百二十六字亞駝文三百二十五字楚師下無且字亞音烏殹作也內熊相疑卽懷王葉少蘊云】

久湫

又【通作有】秦嗣王敢用吉玉�璧使其宗祝邵鼛布湣告於不顯大沈久湫防底楚王熊相之多辠【罪】防我先君�公及楚成王實戮力同心兩邦若一絆防�【防】�【姻】袗以齊盟曰�【葉】萬子孫毋相爲不利�【親】卬【仰】大沈久湫而質焉今楚王熊相康回無道滛佚甚【湛】亂宣奓【侈】�【競】從【縱】變輸【渝】盟刺內之虣虐不姑【巫咸亞駝作辜】刑戮孕婦幽刺��拘圉其叔父防者【諸後同】冥室櫝棺之中外之則冒攺久心不畏皇天上帝及大沈久湫之光威神而兼倍十八世之詛盟率者侯之兵官防臨加我欲剗伐我社稷伐烕【防】我百姓求蔑法皇天上帝及大沈久湫之防祠圭玉羲【犠】牲逮取【我】邊城新【音皇】及�【音於】長�不敢曰可今又悉興其眾張矜懷【於力】怒�甲底兵奮士盛師防偪�競【境】將欲復其�【凶】迹惟是秦之羸眾敝賦�【鞹】防【音兪】棧輿禮使介老將之防救殹【也】亦應�【受】皇天上帝及大沈久湫之威靈徳賜克劑楚師且復略我邊城�數【上聲】楚王熊相之倍盟犯詛箸【著】者【諸】石章防盟大之威神

【詛楚文一�先得告巫咸文鳳翔東坡嘗賦詩舊在府辭�皇時歸禦府次得告久湫文於渭時蔡挺帥平涼擕之以歸在南京蔡氏�於浩得告亞馳文在洛陽劉駝家其詞則一惟神異號施宿】巫咸【文與久湫同惟易神名曰巫咸】

亞駝【文與巫咸同惟易馬神名曰亞駝】

始皇封山刻石【十七一字後同】

皇帝臨立【位】作制明法臣下修飾廿【音入】有六年初並天下內不賔服親【巡】逺黎登玆泰山周覽東極巡【從】臣思�【迹】本原事業柢誦功徳治道運行者【諸】產得宜皆有法式大義著明陲【垂】於後嗣順成勿革皇帝躬聽旣平天下不懈於治夙興夜寐逮設長利專隆教誨訓經宣達逺近畢理咸承聖志貴賤分明男女體順愼遵職事昭隔內外靡不淸淨施於後嗣化及無窮遵奉遺詔永承重戒

二世【七十九字】

皇帝曰金石刻盡始皇帝所爲也今襲號而金石刻辭不稱始皇帝其於久逺也如後嗣爲之者不稱成功盛徳丞相臣斯臣去疾禦史大夫臣徳昧死言臣請具刻詔書金石刻因明白矣臣昧死請制曰可

繹山

皇帝立國維初在昔嗣世稱王討伐亂逆威勭【動】四極武義直方戎臣奉詔經時不久防六暴彊二十有六年上薦髙號孝道顯明旣獻泰成乃降專恵寴【親】逺方登於繹山羣臣巡者咸思攸長追亂念世分土建邦以開爭理功戰日作流血於野自大古始世無萬數阤及五帝莫能禁止今皇帝一家天下兵不復起澑害防除黔首康定利澤長久羣臣頌略�此樂石以著經紀

二世詔同前

音注書評

石鼓音

首卷石鼓音大略氏本同次第用薛本次王厚之序末云自蘇朂以下爲之說者略書於後蘇朂【周度支尙書邳公綽曾孫貞觀中位吏部侍郎駙馬都尉】

世咸言筆迹存者李斯防古不知史籀之迹近在闗中又云虞禇歐陽共稱妙墨

李嗣眞書後品【髙宗武后世】

蒼頡造書鬼哭廩廩史籀堙防陳倉借甚秦相�銘爛若野錦鐘張羲獻超世品

張懷瓘書斷【唐處士張懷素作書斷捲開元中勅攺命懷瓘】

按籀文者周太史史籀之所作也與古文小異後人以名稱書謂之籀文七略曰史籀者周時史官教學童書也與孔子璧中古文體異甄丰定六書二曰奇字是也其迹有石鼓文存焉蓋敍宣王畋獵之所作今在陳倉縣李斯小篆兼采其意

又讚曰倉頡之嗣小篆之祖以名稱書遺迹石鼓又云史籀又作籀文其狀惟正體則石鼓存焉乃開闔古文愓其蹙銳但折直勁迅有如鏤防而端姿旁逸又婉潤焉若取於詩人則小雅之頌也亦謂楷曾髙字書淵藪故使小學者漁獵其中

竇臮述書賦【至徳中】

篆則周史籀秦李斯漢則蔡邕當代稱之俱遺芳刻石永播淸規籀之狀也若生動而神慿通自然而無涯逺則虹紳結絡邇則瓊樹離披又云周秦漢之三賢今日驗之所先石𨿽貞而云亡紙可寄而保傳

竇防注云【大歷十年注】史籀周宣王時史官著大篆教學童岐州雍城南有周宣王獵碣十枚並作鼔形上有篆文今見打本吏部侍郎蘇朂敍記卷首云世咸言筆迹存者李斯最古不知史籀之迹近在闗中卽其文也石尋毀失時見此本傳諸好事

徐浩古迹記

自伏羲畫八卦史籀造文李斯作篆書程邈起法王次仲爲八分體漢章帝始爲章艸名厥後流傳工能間出史籀石鼓文崔子玉篆呂望張衡碑李斯嶧山防稽山碑蔡邕鴻都三體石經八分西嶽光和殷華馮惇等數碑並蔡中郎章艸並爲曠絕

杜甫贈李潮八分小篆歌

倉頡鳥迹旣茫昧字體變化如浮雲陳倉石鼓又已訛大小二篆生八分秦有李斯漢蔡邕中間作者寂不聞嶧山之碑野火焚棗木傳刻肥失眞苦縣光和尙骨立書貴瘦硬方通神惜哉李蔡不復得吾甥李潮下筆親尙書韓擇木騎曹蔡有鄰開元已來數八分潮也奄有二子成三人況潮小篆逼秦相快劍長防森相向八分一字直百金蛟龍盤拏肉屈彊吳郡張顚誇艸書艸書非古空雄壯豈如吾甥不流宕丞相中郎丈人行巴東逢李潮逾月求我歌我今衰老才力薄潮乎潮乎柰爾何

韋應物石鼓歌

周宣大獵兮岐之陽刻石表功兮煒煌煌石如鼓形數止十風雨缺訛苔蘚澁今人濡紙脫其文旣擊旣埽白黒分忽開滿捲不可識驚潛動蟄走云雲飛喘逶迆相糺錯乃是宣王之臣史籀作一書遺此天地間精意長存世冥漠秦家祖龍還刻石碣石之罘李斯迹世人好古猶法傳持來比此殊懸隔

韓文公石鼓歌

張生手持石鼓文勸我試作石鼓歌少陵無人謫仙死才薄將柰石鼔何周綱淩遲四海沸宣王憤起揮天戈大開明堂受朝賀諸侯劍佩鳴相磨搜於岐陽騁雄俊萬里禽獸皆遮羅鐫功勒成告萬世鑿石作鼔隳嵯峨從臣才藝咸第一簡選譔刻畱山阿雨淋日炙野火燒鬼物守防煩防訶公從何處得紙本毫髮盡偹無差訛辭嚴義宻讀難曉字體不類與蝌年深豈免有缺畫快劍砍斷生蛟鼉鸞翔鳳翥眾仙下珊瑚碧樹交枝柯金繩鐵索鏁紐壯古鼎躍水龍騰梭陋儒編詩不收入二雅褊迫無委蛇孔子西行不到秦掎摭星宿遺羲娥嗟予好古生苦晚對此涕淚雙滂沱憶昔初防博士徴其年始攺稱元和故人從軍在右輔爲我量度掘臼科濯冠沐浴告祭酒如此至寶存豈多氊包席裹可立致十鼓只載數駱駝薦諸太廟比郜鼎光價豈止百倍過聖恩若許畱太學諸生講解得切瑳觀經洪都尙塡咽坐見舉國來奔波剜苔剔蘚露節角安置妥貼平不頗大廈深檐與蓋覆經歷久逺期無他中朝大官老於事詎肯感激徒媕娿牧童敲火牛礪角誰敢著手爲摩挲日銷月鑠就埋沒六年西頋空吟哦羲之俗書趂姿媚數紙尙可博白鵝繼周八代爭戰罷無人收拾理則那方今太平幸無事柄用儒術崇丘軻安能以此上論列願借辯口如懸河石鼓之歌止於此嗚呼吾意其蹉跎

周越法書苑

石鼓文謂之周宣王獵碣共有十鼓其文則史籀大篆也年代斯逺字多訛缺舊存岐山石鼓村今移置鳳翔府夫子廟

樂史太平寰宇記

鳳翔天興縣南二十餘里石鼓文其形如鼓其數有十蓋紀周宣王獵之事其文卽史籀之迹唐貞觀中吏部侍郎蘇朂記其事云虞禇歐陽共稱妙墨𨿽嵗久訛缺然遺迹尙存可觀

歐陽修集古錄防尾【闕】

趙明誠金石錄防尾

右石鼓文世傳周宣王刻石史籀書歐陽文忠公以謂今世所有漢桓靈時往往而在距今未及千載大書深刻而磨滅者十猶八九自宣王至今實千有九百餘年鼓文細而刻淺理豈得存以爲可疑餘觀秦以前碑刻如此鼔及詛楚文泰山秦篆皆麤石如金世以爲碓臼者石性旣堅頑難壞又不堪他用故能存至今漢唐後碑碣石𨿽精好然亦易剝缺又往往爲人取作石礎之類蓋古人用意深逺事事有理類如此況文辭字畫奇古決非周以後所能到文忠公亦以謂非史籀不能作此論是也

蘇東坡後石鼔歌

冬十二月歲辛丑我初從政見魯叟舊聞石鼓今見之文字郁律蛟蛇走細觀初以指畫肚欲讀嗟如鉗在口韓公好古生已遲我今況又百年後彊尋偏旁推防畫時得一二遺八九我車旣攻馬亦同其魚維鱮貫之柳古器縱橫猶識鼎眾星錯落僅名斗糢糊半已似瘢胝詰屈猶能辧跟肘姢姢缺月隠雲霧濯濯嘉禾秀稂莠漂流百戰偶然存獨立千載誰與友上追軒頡相惟諾下揖冰斯同鷇防憶昔周宣歌鴻雁當時籀史變蝌蚪厭亂人方思聖賢中興天爲生耆耉東徵徐方闞虓虎北伐山戎隨指嗾象胥雜沓貢狼鹿方召聫翩賜圭卣遂因鼓鼙思將帥豈爲考擊煩蒙瞍何人作頌比崧髙萬古斯文齊岣嶁勲勞至大不矜伐文武未逺猶忠厚欲尋年歲無甲乙豈有名字記誰某自從周衰更七國竟使秦人有九有掃除詩書誦法律投棄爼豆陳鞭杻當年誰人佐祖龍上蔡公子牽黃狗登山刻石紀功烈後者無繼前無偶皆云皇帝巡四國烹滅彊暴救黔首六經旣已委灰塵此鼓亦當遭擊掊傳聞九鼎淪泗上欲使萬夫沈水取暴君縱欲窮人力神物義不污秦垢是時石鼓何處避無乃天公令鬼守興亡百變物自閒富貴一朝名不朽細思物理坐嘆息人生安得如汝壽

張師正倦遊錄

古之石刻存於今者惟石鼓本露處於野司馬池待制知鳳翔府日輦置於府學之門廡下外以木櫺防之其石質堅頑類今人爲碓磑者古篆刻缺可辧者幾希

姚氏殘語

溫彥威使三京得僞劉詞臣馬定國文云石鼓非周宣王時事乃後周文帝獵於岐陽所作也史大統十一年獵於白水遂西狩岐陽

鄭樵石鼓音序

石鼓十篇大抵爲漁狩而作甲言漁乙丙丁戊己庚辛壬癸言狩乙癸言除道皆言爲田狩而除道戊言策命諸臣己言享社而皆有事丁言田狩也辛言漁狩而歸也十篇而次以十日後人之次也石鼓不見稱於前代至唐始出於岐陽先時散棄於野鄭餘慶取置於鳳翔之夫子廟而亡其一皇祐四年向傳師求於民間而得之十鼓於是乎足信知神異之物終自合耳大觀中置之辟雍後復取入保和殿經靖康之變未知其遷徙否世言石鼓者周宣王之所作蓋本韓退之之歌也韋應物又謂文王之鼓於宣王而刻詩不知二公之言何所據見然前代皆患其文難讀樵今所得除漫滅之外字字可曉但其文不偹故有得而成辭者有不得而成辭者焉然篆書之始大槪有三皇頡之後始用古文史籀之後始用大篆秦人之後始用小篆樵自續汗簡攻古尙書纂分音之韻作象類之書其於古今文字粗識變更觀此十篇皆是秦篆者小篆也簡近而易曉其間有可疑者若以也爲殹以承爲防之類是也及攷之銘器殹見於秦斤防見於秦權正如作越語者豈不知其人生於越作秦篆者豈不知其人生於秦乎秦篆本於籀籀本於古文石鼓之書間用古文者以篆書之所本也秦人𨿽創小篆實因古文籀書加減之取成類耳其不得而加減者則舊文也或曰石鼓固秦文也知爲何代之文乎曰秦自恵文稱王始皇稱帝今其文有曰嗣王有曰天子天子可謂帝亦可謂王故知此則恵文之後始皇之前所作也或曰文則爾也石鼓何義乎曰古人制器猶作字也必有所取象若尊若彛若爵之類是也皆是作鳥獸形而自其口注其受大者則取諸畜獸其受小者則取諸禽鳥先儒不達理於尊彛則妄造不適用之器而畫以鳥獸形爵𨿽象爵而又不適用宣和間所得地中之器爲多故於古而鑄祭器因以賜大臣其制作不類於常祀之器應知先儒之說多虛文也近陸氏所作禮象庶幾於古乎其於禮圖固有間矣款識之用則亦如是而取諸器物商人之識多以盤周人之識多以鼎盤鼎𨿽適用之器然爲銘識之盤鼎不必適於用也但象其器之形耳石鼓之作殆此類也嗚呼鼎鬲逺矣世變風移石鼓者其立碑之漸與然觀今中原人所得於地中之物多是銅鼓其間有有文字有無文字者然皆作鼓形此又由其風俗之所用也南粵多銅錫故其鼓以銅岐周多美石故其鼓以石此又由其土地之所出也或言楚蜀中之地其間亦有得銅鼓者南粵與楚蜀北連岐雍豈其所習尙者多同歟

胡世將資古紹志錄

右周宣王石鼓文歐陽公集古所錄其文可見者四百六十有三磨滅不可識者過半今資古所錄其文可見者四百七十有四磨滅不可識者十二三蓋余先世所藏本猶在集古之前也歐陽公嘗疑此文初不見稱於前世至唐人始盛稱之而以韋韓二君爲首又謂隋氏藏書最多其志所錄秦始皇刻石婆羅門外國書皆有而獨無石鼓遺近錄逺不宜如此余按唐章懷太子賢注漢書鄧隲傳遭元元之災引岐陽石鼓文凡重言者皆爲二字然則唐人稱石鼓文蓋有在韋韓二君之前者又賢生去隋才五六十年之間不應是時有此文而隋獨無有特藏書志偶不及耳國朝崇寧中蔡京作辟雍取十鼓置講堂後余嘗見之辟雍廢徙置禁中而岐下有摹本殊失古意並錄之以見三代書蹤非世摹寫所能及也

石鼓音

石鼓詛楚音皆直寶文閣臨川王公順伯所爲書也公稽古成癖至防渴饑石鼓攷辧尢爲精詣蓋自南渡以還故家之藏絕不多見況摹有精粗故亦艱得佳本參校同異宿乘傳海濵賔朋罕至時尋翰墨拂洗吏塵以先後得於北方及石林葉氏本訂其筆意粗得一二乃略仿古人入行足成是書如詛楚文山谷先生浮林張公皆甞有釋王氏尋訪未獲比歲裏居得石林三文音釋頗備又頃從互市得朝那碑陰有畢造記徙置宋城縣治是歲蓋紹興八年也先一歲爲丁巳金人旣廢劉豫至己未正月甞歸我河南陜西地碑云嵗在惇牂則戊午嵗也其意蓋不肯用彼年號故爲此間歲月皆並錄之異時中原掃淸猶可按圖問此石之在否也嗚呼自周至戰國遺文見於金石者不過三數祐陵悉萃之保和寶防甚至至用金塡鼓文以絕摹拓一旦烽煙擾攘四海橫流泯焉無復遺蹤良可哀嘆此書之刻使好古者相與讀之猶足想絕學於千載穆王吉日癸巳諸家所記皆言在趙州州廨石林跋乃以政和五年歸內府矣其說爲信因附卷末庶廣異聞第石林諸跋其間亦有譌舛而無別本可證者不容臆決姑俟知者正之嘉定六年重五日吳興施宿書

吉日癸巳刻防語

贊皇縣檀山上有穆王石刻四字吉日癸巳筆力遒勁有劍防弩張之勢地荒且僻歷數千年鮮有知其奇古而往寓目者雨激風射日銷月鑠幾何其不遂湮滅廣平宋公嘉祐四年秋九月自亳社之鎭鎭陽趙其屬郡也過趙日尋訪此字於士大夫間爾後郡守王君使縣人尋訪得之巖石之上令劉莊者因督工鑿取輦置歸我時人始驚偉觀者日盈集又従而摹寫者亦何可支哉噫在寒山絕壁昧昧然人不知識埋沒數千年因宋公一言今遂出幽晦取愛重於時石𨿽不能言其亦感公之知荷公之徳矣中祐昔聞其妙近幸權守於此而覩其眞且懼經歷久逺一旦圯剝幾墜於地失前古妙絕之迹乃俾鬭石糊灰括以堅木鑱防事石而防置之覆蓋固防庶永存而無弛時五年孟夏廿一日權郡事李中祐記並題額

劉仁本石鼓論

石鼓文始不見稱於前代自唐韋應物韓昌黎以爲周宣王時史籀作後人因之遂紛然附防以資博古殊無證據余謂宣王中興田狩選徒備見於車攻吉日之詩當時刻石宜不捨此而他取也昌黎云孔子西行不到秦掎摭星宿遺羲娥豈吉日車攻乃星宿而石鼓文反比羲娥乎況書取秦誓詩錄駟鐵車粼等篇使秦地有石鼔文孔子何乃刪去而遺之乎設若誠爲宣王故物距今二千餘年秦漢碑碣往往磨滅殆盡豈石鼓露立野處膚剝細文而獨不盡泯乎歐陽文忠公固疑其非宣王時事而鄭夾漈博考字學以爲先秦之書溫彥威使三京又知其爲西魏文帝大統十一年西狩岐陽所作則非史籀書文明矣不然乃好事者蹈襲雅詩模仿籀文以欺後世如張霸僞古文書張天覺作三墳皆此類也天臺熊仁本識

邵庵虞先生石鼓序略

大都國子監文廟石鼓十枚其一已無字其一但存數字今漸澷滅其一不知何代人鑿爲臼而字卻稍完此鼓據傳聞徽宗時自京兆移置汴梁貴重之以黃金實其字金人得汴梁奇玩悉輦至燕京移者初不知此鼓爲何物但見其以金塗字必貴物也亦在北徙之列置之王宣撫家王宣撫宅後爲大興府學大徳之末集爲大都教授得此鼓於泥土艸萊之中洗刷扶植足十枚之數後助教成均言於時宰得兵部差大車十乘載之於今國子學大成門內左右壁下各五枚爲磚壇以承之又爲疎櫺而扃鐍之使可觀而不可近然三十年來摹搨者多字畫比當時已多漫滅者然移來時已不能如薛尙功鐘鼎欵文所載爲多矣大抵石方刓而髙略似鼔耳不盡如鼓也至正攺元十一年虞集偶與表弟楊懷及此遂書之

好古齋銘

今人以古人爲古古人自以爲今也今人以今爲今後人則謂之古矣今之謂古自人而論之無定名也天地日月之運同也人物生生之理同也何必以古爲好哉古有聖神睿智之人出焉開物成務以前民用而今則無也不知好之則無以盡吾心之妙以究其知能之至者也是故知而好之者在乎其人焉嗚呼人之當知當好者亦大矣抑書之爲藝古者小學之時已學焉後世腐儒鯫生皓首而不知講予友生曹南吳志淳主一獨好之自大小篆至於書精好古人之制作朝夕不倦今天下一家逺邇無間其遊京師從容四方凡得秦漢以來石刻墨本累百數十不厭合故學之保藏民間之遺逸幾至滿家至其所自爲書深恥俗謬必以髙古爲則藝成一家當爲盛世之所不可缺者故以好古題其齋而爲之銘曰

於皇神羲肇畫奇耦文字乃生鳥迹科斗取象祭器金石斯興形埶神气隨時降升先秦先漢制作猶在東都及魏璀璨後代陽冰鉉鍇神逸情超張有晚出篆法寥寥李唐書華美精贍𨿽欲從之質朴徙念惟主一氏惟古爲師執法不回莫患不知爲員以規畫方以矩防直準平勿怪勿怒山川風雲艸木走飛各適性情沛然發揮惟此文字道之攸寄因流遡原知希益貴【雍虞集】

掲曼碩贈吳主一書行

曹南吳君主一妙年力學能文章尢工書近自豫章以職事至京師遇余劇談竟日忘去忽以別告令人惘然詩以奉送

國朝分誰最長趙虞姚蕭範與楊趙公溫溫紹中郎虞公格格追鐘梁姚蕭二公撼中邦豈以筆法窺漢唐蕭守髙尙姚文章範公淸遒不可當縱橫石經兀老蒼楊侯起家自洛陽華山之碑早擅塲旁出防入無畱藏曹南吳氏俊且良古意颯颯浮筐箱商盤周鼎儼作行刓圭削角伏景光宜伸而縮圓使方外若椎魯中抑揚趨新騖巧紛披倡欲辧輒止心孔傷

周秦刻石釋音

跋

夫周秦刻石者宋淳熙間楊文昺氏蓋嘗釋音云後刪定於吾氏子行遂統於學古編耳鯤恐其世代綿逺文昺之善湮沒焉乃別刻嘉靖十年重光單閼辜月望日崧少山人鯤申志

周秦刻石釋音

