

欽定四庫全書

經部十

歷代鐘鼎彞器款識法帖小學類二【字書之屬】提要

【臣】等謹案歷代鐘鼎彞器款識法帖二十卷宋薛尙功撰尙功字用敏錢塘人紹興中以通直郎僉定江軍節度判官防事是書見於晁公武讀書志者二十卷宋史藝文志亦同均與今本相合惟陳振孫書錄解題作歷代鐘鼎彞器款識法帖十卷卷數互異似傳寫誤脫二字然吾衍學古編亦作十卷所云刻於江州與振孫之說亦符蓋當時原有二本也所錄篆文𨿽大抵以考古博古二圖爲本而搜輯較廣實多出於兩書之外其中如十六卷中載比干銅槃銘之類未免眞僞雜糅然大致可稱博洽卽以卷首商鼎一類考之若箕鼎及維揚石刻之出於古器物銘濟南鼎之出於向刻本皆非舊圖之所有至其箋釋名義考據尢精如考古圖釋蠆鼎雲周景王十三年鄭獻公蠆立此書獨從博古圖以爲商鼎防鼎銘五字博古圖云上一字未詳此書以上一字爲防字父乙鼎銘亦五字博古圖云末一字未詳此書以末一字爲彞字又如博古圖召夫鼎銘詞有午刋二字此書作家刋博古圖釋文甲鼎作立戈父甲此書作子父甲又凡博古圖所云立戈橫戈形者此多釋爲子字其立說並有依據蓋尙功嗜古好奇又深通篆籀之學能集諸家所長而比其同異頗有訂訛刋誤之功非鈔撮蹈襲者比也尙功所著別有鐘鼎篆韻七卷蓋卽本此書而部分之今其本不傳然梗槪已具於此矣舊刻久佚此本爲明崇禎中朱謀垔所刋自序稱購得尙功手書本𨿽果否眞迹無可證明然鉤勒特爲精審較世傳寫本爲善云乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

歷代鐘鼎彞器款識法帖原序

南宋薛尙功集鐘鼎彞器款識二十卷鐘鼎韻七卷韻有刻本傳世款識則尙功手書爲山陰錢徳年祕藏神物流傳不專一氏庚午夏月客有持以視余余喜出殊異不惜重貲購之而不欲私爲己寶也爰授梓人公諸同好而敍之曰或謂世數綿邈字體代變古人遺迹止見岣嶁之碑岐陽之鼓及李斯碑璽而已詎知古人紀功錄徳廼有鐘鼎廟堂重器必屬國能則佚籀二史遺迹在焉秦權量識者以爲程邈書若在兩漢又必蕭相國李書師之徒凡此數人皆能上沿頡誦自成變化其體曰古文曰大篆曰小篆曰秦隸曰徒隸其法曰鶴頭曰蚊腳曰倒薤曰芝英曰栁葉曰玉箸上下千載變態各出一披覽間了無遁情信書家之原系考古之徵鑑矣其鐘鼎韻亦析此帖而成以考單字可耳若夫信體結搆自成篇章小大欹正不律而合或函三而爲一或附體於字趺不覩全文曷窺精意且其注釋詳覈愽物之能茂先所遜蓋聞天地萬物之理具在六書六書之迹又在此帖有識者當六經奉之不徒曰臨池之鼻祖而已篆文一卷至八卷臨川帥志摹九卷至二十卷則族侄統鉫繼之小楷家侄統�書書成搜其亥豕之譌則有族侄寶符統鉆至於命意運指不失古人遺法自柔翰以至銕史皆不佞垔一一指授願爲薛氏忠臣者崇禎癸酉孟夏南州朱謀垔隱之甫書

欽定四庫全書

歷代鐘鼎彞器款識法帖卷一

宋薛尙功撰

夏器款識

雕戈鉤帶

夏雕戈

主

作雕戈

右雕戈銘六字舊藏龍眠李伯時家鈿紫金爲文不可盡議江西漕使蔣宣卿云後三字乃作雕戈王仲庚以雕爲用誤矣然第一字主字無疑下二宇未詳昔夏禹以九牧之金鑄鼎垂運巧思以鐫鏤之書以象形庾肩吾書品論曰蚊腳旁舒鵠首仰立正此書也

夏鉤帶

尾四字

鉤腹二

十八字

察

冊命

敏往

利產

左右不

祭

則賓相

右鉤帶銘三十五字鈿紫金爲文不可盡識龍虎虫鳥書也庾肩吾書品論曰魚猶捨鳯鳥已分虫仁義起於麒麟威刑發於龍虎蓋此類也肩吾𨿽稽古而爲此說乃未之見也鈿金爲篆實出邃古張懷瓘書錄云往在翰林見古銅鐘二枚髙二尺許有古文三百餘字紀夏禹功績字皆紫金鈿似大篆神采驚人蓋虞夏之時乃有此字也

商器款識

商鐘一【出維揚石本】

亥旣望

分召純﹤經部﹐小學類﹐字書之屬﹐歷代鐘鼎彜器款識法帖﹐卷一﹥﹤經部﹐小學類﹐字書之屬﹐歷代鐘鼎彜器款識法帖﹐卷一﹥

不必讀作仲

商鐘四

惟王夾鐘春吉月子

昭鈴鼓之敷受繼命

九州喜悅隆擇吉金

用召和欣怡樂賓客

於�純魯侯望能全

之格韻孔協萬年之

後世【闕】自安烏餘同

汝之利元孫以介眉壽

右銘藏董武子家一字未詳

商鼎

庚鼎

庚

右按李氏古器錄云說文庚位西方象秋時萬物庚庚有實此庚乃有垂實之象許愼記古語𨿽著其義今商器多象其形信漢儒著書自有原本由科鬥法行意漸與古書相失況隸詁至今但防畫而已無復本初之意也

辛鼎

辛

右辛鼎銘亦止一字按陶隱居刀劍錄云夏孔甲在位四十年以八年九月歲次甲辰采牛首山鐵鑄劍一銘曰甲銘止一字器銘一字者多夏商之器也

癸鼎

癸

右按說文癸之字具四屮而此鼎之癸�則一屮三包蓋癸與丑相次物至是有紐結而未引達之象萬物之出也艸昧而已艸者至巽而齊昧者至離而明癸正北方而冬也故一屮河圖洛書三代傳寶而夏商爲近故書畫之法未分至篆法旣立乃本其意而具四屮焉自漢揚雄許愼博羣書窮訓詁而智不及知防此鼎則造書之精義奧旨孰得而窺之哉

子鼎一

子

子鼎二

子【作立戈形】

右二銘同而後一鼎作立戈形蓋子爲父作鼎以銘其有武功耳

公非鼎

非

按史記有公劉五世孫公非者考其時正與祖甲相近則作此鼎者當爲公非矣

蠆鼎

蠆

按此鼎銘蠆象形篆也博古錄云蠆𨿽防物而善毒人亦君子所以思患而預防之故其銘之於鼎也宜焉又石公弼云按春秋左氏傳曰公孫蠆鄭子蟜名也或者遂言子蟜所作詎知非古人欲爲厚味之戒猶饕餮之象歟

饕餮鼎

饕餮形

按博古錄云此鼎款識純古髣髴饕餮之形後人觀象立名故取以爲號至周監二代文物大備凡爲鼎者悉

以此爲飾遂使呂氏春秋獨謂周鼎著饕餮而不知其原實啟於古也春秋左氏傳曰縉雲氏有不才子貪於飲食冒於貨賄天下之人謂之饕餮古者鑄鼎象物以知神姦鼎有此象蓋示飲食之戒云

象形鼎

鼎

按鼎之字上從二一而口之下從析木一陰一陽之謂道鼎者器也而道寓焉一則成像一則效法故從二一以木巽火烹餁也故從析木此鼎其文𨿽異而不皆左右戾有析木之意深得古書之體蓋此銘者古人所以正名也以易考之革去故鼎取新又見其新新不窮之義

濟南鼎一古器物銘

濟南鼎二向傳本

右二銘字畫奇怪未容訓釋以鼎出濟南姑以名之本以一器緣傳寫不同未詳孰是聊並存之

箕鼎

箕

右鼎銘古器物並維揚石刻並考作萁字箕疑人名瞿父鼎

瞿父

商器以父名者多矣瞿則未詳其爲誰然瞿作兩目與商瞿祖丁卣兩目相似固未易以名氏考也

父子鼎

【父子】

右鼎銘曰父子蓋子爲父作此鼎而言父子者亦子子孫孫相承之意

乙毛鼎

乙毛

右鼎銘曰乙毛博古云是鼎蓋芼羮之用於是乙毛目之然以愚考之毛言其姓乙乃其號耳

乙鼎

乙作

右鼎銘曰乙作蓋作器者乙也商之名乙者甚多惟太丁之子獨曰乙今銘止曰乙得非太丁之子乎

寶鼎

作寶

右鼎銘曰作寶班固詩云洛修貢兮川效珍吐金景兮浮雲寶鼎見兮色紛紜煥其炳兮被龍文又鑄鼎象物以知神姦使民入山林川澤不逢魑魅魍魎是古人之所寶也

父甲鼎

子【父甲】

銘曰子父甲蓋子爲父甲作此鼎以追享其父也故加父於上以顯尊神之意子字或作立戈或作橫戈皆所以銘武功耳

綦父乙鼎

綦父乙

銘曰綦父乙蓋綦國名也歷考商書𨿽不聞有國之名綦者然歸亳之際諸侯所防者至於三千安知其無綦耶大抵爲史者非因事以見之則亦不能具載矣子父丁鼎

子父丁

銘曰子父丁蓋子爲父丁作此鼎耳

子父己鼎

子父已

按三代之間惟商爲尊神凡於祭祀必致其盡故其鼎間作子象以持刀非持鼎也尊之與卣悉著此焉蓋供子職者不如是不足以見其竭力從事之意是以先王之事親於羞躋則執鸞刀入舞則執干戚至於借田則秉耒焉必躬必親毎毎如此又況尊神之世乎近其商之世曰父己者雍己也鼎彞用享其父則必識以其子繼雍己者乃其弟太戊則所謂子果誰耶豈非繼其後者乃爲之子耶

禾父己鼎

禾父己

銘曰禾父己禾則象禾之形後世傳習之謬而以斚彞

畫禾稼其上𨿽一時俗學之陋蓋亦有自來矣

子父癸鼎

立戈形

父癸

銘曰子父癸蓋子爲父癸作此鼎以享其父也而子作立戈之狀凡祭享之器著弓刀戈防者皆銘其有武功也月魚基鼎

月魚基

按重修博古圖錄云古者祭祀之名不一祭天於圜丘祭地於方澤祭日於王宮祭月於夜明祭星於幽禜各以其類求之旣求其類於地又求其類於物耳如詩所謂季冬薦魚春獻鮪者以其時爲之薦獻也基者無所經見惟說文以爲薦物之兀蓋象形也

虎父丁鼎

亞形中虎

父丁

右鼎銘亞形內著虎象凡如此者皆爲亞室而亞室者廟室也廟之有室如左氏所謂宗祏而杜預以爲宗廟中藏主石室者是也父丁者商君之號也

子孫父丁鼎一

子孫父丁鼎二

右二銘前一器上一字作持刀之狀者孫也蓋子與孫同爲父丁作此祭享之器耳後一器上一字曰析有貽厥子孫之意

兕父癸鼎

銘作子執弓者謂其有武功也旁作象形兕者昔人嘗取兕角以爲觥郭璞山海圖贊曰皮充武備角助文徳古人取於兕者如此

子孫父癸鼎

子孫父癸

右銘子之作橫戈亦與立戈之義同蓋子孫爲父癸作此祭享之器明其有武功耳

申鼎

申作

寶鼎

右銘曰申作寶鼎申乃作鼎者之名氏耳

秉仲鼎

秉仲

秉仲者索諸書傳訖無所考然字畫奇古兩旁二字亦左右相戾有析木之意蓋鼎之爲字下從析木耳足迹父子鼎

足迹【子父】作

禾

鼎

右銘上作足迹之狀又言父子作禾鼎蓋父子同作此鼎足迹者言能繼迹於父祖也

伯申鼎

伯申作

寶彞

伯申經傳無所見不可得而考矣

防鼎

防作尊

寶彞

防乃作鼎者之名耳此鼎也而謂之彞蓋彞者法度之

器非六彞之彞也

�父辛鼎

�

子孫父辛

�與率同蓋作器者之名也率與子孫同作父辛祭享之器耳

父丁鼎

丁寶鼎

作父

右銘一字未詳乃作器者之名也

召夫鼎

亞形中召夫【子辛】月廼

召夫者於經傳無所考商冊命鼎亦著此名殆一時所作然校其款識無室字而作亞內著召夫亦是廟器也

冊命鼎

亞形中召夫室【父癸】家刋冊命

昔周穆王命畢公而作冊畢則冊命者爲冊書以命之也亞形中作召夫而繼以室家則爲廟器也抑又明矣

若癸鼎

亞形中若【癸防】乙父【丁丁】甲

右鼎銘於亞形中上作一若字銘其作器之人也旁作旗斾之勢於左旌其位也又作兩手互執物狀於右以著薦獻之象而且昭其獲助也四隅作癸丁甲乙雜然陳布者紀其日也

父乙鼎

庚午王命寢廟辰

見北田四品十二月作

冊友史錫賴貝

用作父乙尊彞【冊冊】

按博古錄云友史者太史也曰友者知成王稱太史友之類所以尊之也古者太史順時覛土蓋農官耳說文房星爲辰田也今曰辰見則農當舉趾故命以北田四品所以授民時也昔者貨貝而寶龜而曰錫賴貝者說文以賴爲贏言錫貝之多也此商人作之以享父乙於寢廟而言乃及此蓋寢廟宗廟也書曰用命賞於祖在宗廟之間作冊以錫有功是亦賞於祖之意乙之號在商也有天乙有祖乙有小乙有武乙而惟太丁之子止曰乙蓋不知其爲何乙也

歷代鐘鼎彞器款識法帖卷一

欽定四庫全書

歷代鐘鼎彞器款識法帖卷二

宋薛尙功撰

商器款識

尊彞

象尊

象

右尊銘全作象形頭目尾足皆具象形篆也周官司尊彞春祠夏禴其再獻用兩象尊尊以象銘蓋其宜矣

父丁尊

父丁

右尊銘父丁蓋子爲父丁作此尊耳父丁者商君之號也

鬲父己尊

鬲父已

右銘作鬲象形篆也疑作器者之名耳

亞人辛尊

亞人辛

右銘曰亞人辛亞者次也亦宗廟之器也商之君以辛名者多矣曰祖辛曰小辛曰廩辛而此言人辛者乃商君之號辛者耳且此君也而謂之人蓋二帝而上體天以治人故謂之帝三代而下修人以奉天故謂之王王者人道也故紀禮者稱商則曰商人稱周則曰周人焉

父癸尊

父癸

右銘上一字未詳必作器者之名也

執刀父癸尊

子執刀父癸

右銘上一字乃子執二刀蓋子爲父作此廟器耳執刀者如羞嚌則執鸞刀以見其竭力從事於祭祀之間也下文言父則知其執刀者爲子焉

從單尊

作從單

右銘曰作從者謂從器也猶品之有從單姓也至周最爲大族知其原有出於此

兄丁尊

蓋

兄丁大雞

同前

右銘曰兄丁大下一字作雞形當是其弟爲兄丁作此尊也按商有沃丁仲丁武丁庚丁太丁之別然則兄弟傳國者獨有太庚外壬而太庚之兄曰沃下外壬之兄曰仲丁蓋不知其太庚與外壬所作也銘雞者周官司

尊彞六彞有雞六尊無雞此尊也而以雞銘之恐商之世其制未分耳周之禮樂庶事備則於是尊彞析而爲二焉

人癸尊

立戈人

口

癸

右銘上一字作立戈形字書云戈從一不得已而用欲一而止今尊乃酒器而作立戈之狀不特如鼎之節飲食又欲一而止之不至於流湎也故凡酒器制字之義必示其戒曰人癸則謂商之主癸也主癸子天乙是爲成湯乃知是尊爲湯宗廟孝享之器明矣於癸曰人癸猶辛尊曰人辛同意

寶尊

作寶尊彞

右銘云作寶尊彞與商寶卣相似而字畫不同形制未

傳但得其款識於古器物銘耳

子冊父乙尊

子【冊冊】父乙

凡人君錫有功必爲冊書以命之此子爲父作而亦曰冊者蓋爲其有勤王之功然後得作彞器而銘之此所以言冊命也

文戊祖丁尊

【文戊】作祖丁

右銘乃孫之號文戊者爲祖丁作此尊耳

祖戊尊

作祖戊

尊彞

此尊爲太戊作不書名尊其祖也太戊之廟在商稱中宗蓋九世君也是器字畫不拘於偏旁位置或左而右

或右而左防畫繁簡亦不較耳蓋純質未鑿於世俗之習渾厚端雅若有道之士焉

子父己尊

子【執刀】作父已

寶尊

彞

子執刀者以其有定武功而後世享於宗廟者必銘諸器如樂之武舞也父己者雍己也雍己之子是爲太戊也蜼尊

五

周作父乙

尊彞蜼

按博古錄云周官謂四時之間祀追享朝享祼用虎蜼彞皆有舟其朝踐用兩大尊今尊也而以蜼豈非商之蜼彞所祀之尊耶今考禮圖蜼彞之制蜼尾長數尺似獺尾末有岐是器款識旁刻獸形其尾長而末有岐正蜼也蓋銘曰五紀其器之數曰周作父乙者蓋商有太史周任乙則商之君名乙者也豈非作之者周任耶

諫尊

亞諌作

父己尊彞

右銘亞下一字未詳言諌則作器者之名爲父己作尊彞以薦於考廟也

辛未父癸尊

【辛未】作父癸

寶尊彞

右銘亦子爲父癸作寶尊彞後一字未詳必作器者之名耳

甚父戊尊

甚戊

丙子

甚作父戊

寶尊丙子

右一銘同一器甚則其名耳後一字似雨而非未詳丁亥父乙尊

丁亥壽子虎

小

用作

父乙尊彞亞

右銘字畫奇古不容盡識乃丁亥壽子爲父乙作此尊耳

商彞

已舉彞

已舉

己者在商八世君有雍已疑謂是也昔李公麟得古爵於壽陽紫金山腹有二字曰已舉王玠獲古爵於洛亦有二字曰丁舉字體正與此同

主孫彞

主孫

右銘曰主孫明其主祭者爲孫也

虎方彞

虎方

右銘上一字象虎皮之形乃虎字也銘曰虎方博古云虎方猶鬼方也周南宮中鼎兩器皆云伐及虎方之年豈謂是歟

父乙彞

父乙

按乙之號在商也有天乙有祖乙有小乙有武乙而惟太丁之子止曰乙且此言父乙者蓋不知其爲何乙也

父甲彞

子父甲

商之君十有七世以甲稱者五若沃丁祖乙南康之類皆甲之子也言父甲則子爲父設之矣但不知爲何甲而設也子字正作立戈之形亦所以銘武功耳

父乙彞

父乙

父丁彞

父丁

右二銘皆上一字未詳必作器者之名氏也

子孫彞

【子孫】

右銘前二字曰子孫後一字未詳

鷹父癸彞

鷹

父癸

右銘前一字正作鷹之狀象形篆也乃作器者之名氏耳

虎首彞

作寶彞

是器不書名而曰作寶彞然耳作虎首得非所謂虎彞者耶

子孫拱日彞

子孫

是器銘曰子孫而孫作兩手拱戴日之狀蓋取日以象君道也尊君道則知盡臣子之禮銘辭甚簡商人尙質於此可見

孟祖辛彞

孟祖辛

孟言名或氏也乃孫爲祖辛作此器耳

彞

作寶

尊彞

銘曰者莫知其名與氏也

單父丁彞

子單【孫孫】父丁

單其姓也上作立戈之狀者子也挾腹兩旁者孫也單氏子孫爲父丁作此器耳

孟孫父丁彞

邢【丁父】

孟

孫

孟孫爲父丁作此彞又言�者未詳其義

主父己足迹彞

蓋

亞形中【足】父已器

同前上

考古云若足迹者如左右手之形此右足也李伯時又有一罍爲左足疑古之左右字如此

子孫父己彞

父己

蓋

析孫子

同上

按呂氏考古云銘文純作畫像蓋造書之始其象形如此後世彌文漸更筆畫以便於書其文有若大小人形者蓋謂孫與子也小者孫大者子�博古錄云是析字言析子孫乃貽厥子孫之意

言父癸彞

作父癸

言尊葬

右銘按考古雲藏京兆呂氏上一字曰言者名氏也爲父癸作此尊彞然彞字極古王防云彞以虎蜼爲文�象虎首此彞�如此正虎首耳

子孫父辛彞

作父辛彞

析孫子

博古錄云幾商器以此銘者多以言父辛則若祖辛之類是也

父乙彞

諸

作父乙彞

右銘二字未詳父乙者商君之號也

古父丁彞

古作父

丁寶尊

彞

古者銘或氏也商以丁爲號者六此曰父丁未知其爲誰也

伊彞

六月初吉癸夘

伊

徙於辛事

伊賡辛事承禾

金用作父尊彞山

右銘文二字未辧後云用作父尊彞山山作三峯象形篆也又一字三禾恐是象形禾字與禾父己鼎作二禾同意

乙酉父丁彛

乙酉商貝帀錫

工母不戒遘旅武

乙四日惟王六祀四日

崔內

賡丰

用作父一尊彞帀子

右銘文甚古曰惟王六祀四日又曰作父丁尊彞爲商器無疑也

己酉戍命彞

己酉戍命尊宜於

招黻賡

九律

商貝朋方夜用室

圍宗彞十九月惟王

主祀世昌五惟禾束

右銘三十有七字博古苐爲用器然銘文全類商兄癸卣殆一時器也姑列於商彞之末曰己酉者紀其歲也曰戍者守也以地而有所守如春秋齊侯使連稱管至父戍葵邱之謂宜於昭黻黻者以言其別故旌以別之如衮衣取藻米黼黻之類商貝朋方者五貝爲朋如詩錫我百朋言其祿之多用室圍宗彞者彞宗廟之常器如周官所載六彞之類也

歷代鐘鼎彞器款識法帖卷二﹤經部﹐小學類﹐字書之屬﹐歷代鐘鼎彜器款識法帖﹥

欽定四庫全書

歷代鐘鼎彞器款識法帖卷三

宋薛尙功撰

商器款識

卣

兕卣

蓋

兕器

兕

蓋器皆有銘作兕形語曰虎兕出於柙則兕非馴獸有害於人者故昔人用以爲罰爵曰稱彼兕觥是也則宜卣亦有兕焉

冊卣

蓋

冊

器

冊

蓋器皆有銘曰冊者所以承君之錫然後享於祖廟之器故必言冊以紀君之命商人辭略故一言而意足田卣

蓋

田

器

田

按博古錄云田者粢盛之所自出而卣之爲器中尊也詩所謂秬鬯者正一稃二米之謂焉銘田者豈非追本而爲言耶

立戈卣

立戈

右銘一字作立戈博古錄云書稱四人綦弁執戈又曰兌之戈在東房則戈於五兵爲利器字書云戈從一不得己而用欲一而止以此銘器蓋亦示戒之義

史卣

史

曰史者史言其官有以史爲氏族者因官而受

氏焉

卦象卣

蓋

器

按重修博古圖錄云蓋器二銘皆作卦象觀古人畫卦奇以象乎陽偶以象乎陰一奇一偶而陰陽之道全一虛一實而消息之理備然易始八卦而文王重之爲六十四卦夏曰連山商曰歸藏周曰易是卦也上下爻皆陽有幹之象中二爻皆陰有坤之象虛其中亦取象於器所謂黃流在中者義或在焉𨿽不見於書而漢揚雄作太八十一首擬易曰方州部家今爭首一方三州一家與此卣卦象正同雄於漢最號博聞殆亦有自而作耶

執匕父丁卣

蓋

器

手執匕父丁

按重修博古圖錄云銘曰父丁又作手執匕形於其上祭祀之義以養爲主而所以示其養也於禮可見之夫饔人掌割烹之事也而曰穊鼎䢐於饔爨則所以載鼎實耳又廩人掌米入之藏也而曰槪與惇於廩爨則亦以匕黍稷焉詩曰有饛簋飱有捄棘則惇與簋皆盛黍稷器其爲用於食也明矣然則於飲食無所不用宜其以養爲主也卣之爲器豈非以養爲先乎

執爵父丁卣

手執爵父丁

右銘三字上一字如手執爵形博古考�之狀口引如流下列三足有爵之狀旁畫以�說文謂右手也按禮記孝子如執玉如捧盈洞洞屬屬然如將失之則以手附爵益見於如將失之意非盡其欽而欽者孰能臻此商之君以丁爲號者六曰父丁則未詳其爲何丁也

執乾父癸卣

子【執幹】父癸

愽古錄云上爲人形兩手各持幹按周官司幹掌舞器祭祀舞者旣陣則授武器旣舞則受之賓饗亦如之然則祭於廟用於賓設於饗禮莫不皆有幹舞焉有是功斯有是舞以稱之銘曰父癸則明爲子以奉其父者商之時號報癸者成湯之父也湯以武得天下其所舞朱幹玉戚也亦取夫幹以自衛不事乎兵之道歟

世母辛卣

蓋

母辛

器

世母辛

博古錄云蓋器皆有銘共五字上一字作三防按說文世字從三十故以此爲世字以世爲銘者蓋欲世世傳

之子孫不絕而已且三防又意其爲五字從二一而交之象陰陽交午之義天數窮於九地數終於六九六之數爲十五而天地之數備三防者十五也古之聖人極其數遂定天下之象故以之制器而天地之數寓焉是則制字之妙未易以一理推也且辛爲商號而曰母辛則商史所謂辛母者是也蓋古人命辭或上或下其變易類多如此

祖庚史卣

祖庚【史】

銘曰祖庚史則祖庚時史之卣也人臣之享宗廟非君錫彞器則不可得而專有故以祖庚史銘之

辛父舉卣

辛父舉

博古錄云銘三字曰辛父舉按周有天下立二王后乃

封紂子武庚於宋以續商祀武庚被誅又命防子啟代商後俾得用天子禮樂故凡器用服飾一遵商制詩所謂亦白其馬以商尙白而不從周之尙赤也然則宗廟祭祀其亦遵商明矣自防子至於僖公舉實爲八世則其得用商禮可知是卣商卣也而曰父舉則是僖公舉也

立戈父己卣

子【立弋】父己

子之字正作立戈形前篇已屢釋之矣所以銘武功也按商之十世君曰雍己此曰父己則是其子銘其父之祀器也故雍己之子是爲小甲是器當小甲之世爲之耳

內言卣

蓋

內言器

同上

蓋器各有銘三字𨿽大小之不同其字畫不少異惟中一字未詳

子父癸卣

【子執戈】父癸

按考古云此器藏廬江李氏子執戈者子爲父癸作此器以銘其有武功耳

木父己卣

蓋

木父己器

同上

考古云木者恐其氏族耳蓋子爲父已作此卣耳亞父乙卣

蓋

亞形中【父乙】器

同上

此銘亞形中作父乙蓋子爲父乙作廟器也言亞者廟室也

子孫父癸卣

蓋

【孫立戈子】父癸

器同上

按王防集韻以立戈橫戈並釋爲子孫字呂氏考古又云大者爲子小者爲孫欲其承之非一世也父癸者商君之號也

右二器皆卣後一器蓋器皆有銘不書作者之名耳

按博古錄云蓋器皆有銘銘皆四字上一字象三矢之形而以一格立之曰貝父辛者按書文侯之命以言平王錫晉文侯也曰用賚爾秬鬯一卣繼之以彤弓一彤矢百盧弓一盧矢百則卣之銘三矢者得不紀君之惠耶一生二二生三三生萬物則三者總數耳又詩言菁菁者莪此育材之詩也而曰旣見君子錫我百朋而釋者謂古者貨貝五貝爲朋則人君之錫臣下亦有文於貝者也

足迹父己卣

足迹父己

右銘藏廬江李氏上爲足迹中一字未詳

舉冊父癸卣

舉冊父癸

前所載冊卣蓋器皆有一冊字言承君之錫然後享於祖廟以紀君之命也此卣作冊而圍束之又作兩人四

手共舉之狀尢見其致欽之義焉

母乙卣

作母乙

子【立戈】

子爲母乙作卣而子亦作立戈之形耳

子孫父己卣

析孫子父乙

李伯時所藏子孫父乙卣作�而此作�皆析字也博古云析子孫有貽厥子孫之意

父丙卣

蓋

器

手執

手執父丙

朱

二矢

父丙

二矢朱

子

弓

弓

子

銘爲弓形並手執二矢飾以弓矢者意其平日所嗜好而子孫之所以享祖考當以是求之也

祖乙卣

蓋

孫【執刀】作祖乙

寶尊

彞

器

同前

祖乙者河亶甲之子也孫象形而手執刀於祭饗未嘗不竭力從事以職其勞耳禮記云祖而割烹義取諸此

瞿祖丁酉

蓋

器

冊

瞿犧牛祖丁

同上

冊

按博古錄云瞿者質諸經傳無所見而商有瞿父鼎亦作兩目相並正與此卣同實一時之制曰祖丁者商十四世君祖辛之子也中爲犧形下爲兩冊皆取象於物而書畫未分至周官司尊彞有曰犧尊者飾以犧牛蓋所因者商之遺意耳畫以兩冊所以爲冊命也亦猶康王命畢公而曰冊畢制器尙象其義如此

祖辛卣

孫【左執防右執木】祖辛

作彞

【尊寶】

博古錄云銘七字曰祖辛作寶尊彞又象人形右執木左執防者孫也按商十四代君曰祖辛蓋祖乙之子沃甲之兄祖丁之父也孫執木執防者殆是其武舞也木當是朱幹防當是兵舞昔舜之時舞干羽於

兩階以格有苗則五帝之前其武舞亦所不廢武王之樂曰大武而舞如之則三王之後其用以濟時者又所不敢忘武也豈商之時獨不然耶考商有天下至祖乙而政復興祖辛繼之而善述其事則幹以自衞防以攘敵者於祖辛有之也宜銘是器以旌之又嘗求其用武之由固有文舞有武舞凡山川之祀社稷之祀四方之祀與其持盈守文之君皆以羽髦之舞而文舞是也若以武得天下故於是有幹舞焉武舞是也祖辛之迹不見於書傳而特有此武舞固可以類求矣

子父己卣

銘言父己者商君也子象形而右手持刀按商祖乙卣銘文皆類此蓋欲示孝子親職其勞以明割牲之義也詩云執其鸞刀以啟其毛取其血膋凡以是也

冀父辛卣

蓋

器

冀作父辛

同上

旅彞亞

冀者國名也音人受封於此則後世食采於所封之地復以爲氏焉父辛商號也曰旅彞者昔人嘗謂有田一成有眾一旅則旅舉其眾也考諸銘識甗曰旅甗惇曰旅惇匜曰旅匜簋曰旅簋義率如此其後作亞形者又以象其甗主石室之制蓋宗廟之器也

丙寅卣一名母乙卣

丙寅王錫賓

朋用作母乙彞

器

音釋

同前

博古錄云丙寅王錫者以甲子推商建國始於庚戌歷十七年而有丙寅正在仲壬卽位之二年也其曰王錫則王之錫賚功臣之器如周公文侯之卣亦王之所錫也故記禮者以謂錫圭瓚然後爲鬯則知此器非臣下之所專又有曰作母乙彞者與詩言文母同意考商周之時立子生商者有娀也故長髮之禘及之厥初生民者姜嫄也故雝之禘及之是皆率親之義耳蓋知是卣乃王錫臣工以追享其母氏歟以是知宗廟未嘗無合食者也

婦庚卣

束子

孫

婦

【甲】庚丁

銘七字其一字泯滅不可考余曰子孫婦甲庚丁其

泯滅者髣髴一束字未詳其義按博古錄云夫彞器以子孫銘之以其承祖宗之祀者有在於是若乃中饋之職從其夫以相祀事此又婦之於姑舅禮所不廢蓋以人道而事神則宗廟致欽之義婦宜預焉詩言君婦莫莫爲豆孔庶是也闗雎之美后妃采繁之詠夫人采蘋之語大夫妻莫不皆以供祭祀爲先耳然古者婦之預祭惟宗廟則從至於外祀則莫從也故必言子孫婦以則其宗廟之祀歟曰甲庚丁者祭之日也夫外事用剛日內事用柔日宗廟之祀當用柔日而此兼甲庚何哉蓋春秋言辛巳有事於太廟壬午繹則宗廟正祭必用柔日而至於繹祭則無害其用剛日也天有十日地有十二辰日辰未嘗不相配而言如辛巳壬午之類是辰且此獨言日而不言辰者以言日則辰從之昔人言簡而意足故其銘如此

兄癸卣

器

銘曰丁子疑陰陽剛柔不相配或云商人尙質如言甲子丁丑也又下文云丙申未詳其義博古云兄癸者則兄弟相承之辭故祀其先王或稱祖若祖丁卣之類或稱父若招父丁爵之類或稱兄若此卣之類又王九祀爾雅云唐虞曰載夏曰歳商曰祀周曰年言其祀則知此卣之出於商也其末曰世昌者蘄世世昌盛有如此銘也如他器有曰子子孫孫萬年無疆之辭也

歷代鐘鼎彞器款識法帖卷三

欽定四庫全書

歷代鐘鼎彞器款識法帖卷四

宋薛尙功撰

商器款識

壺罍

爵

弓壺

弓

此器以弓銘之壺酒之下尊也商之酒器間有以弓銘者蓋射者未嘗不繼之以飲其禮難以彊世者也故必寓於人情之所易此記禮者之於鄕飲以謂吾觀於鄕而知王道之易易者其在是歟

蚊篆壺

月

右壺銘一宇鵠首蚊足全類夏雕戈銘中藏一宇髣髴如月

防姬壺

防姬作

寶彞

防姬者蓋其氏族也古之氏族或以王父字或以世系所封之地於是後世子孫以之女子皆得以稱之君曰有娀氏之君蓋以娀國爲言也若曰孟姜者蓋以姜姓爲言也若曰防女者蓋以防公之諡爲言也此曰防姬凡此類耳是器則壺也制樣典古略不加雕鏤之飾而作寶彞眞所謂法度之器也

足迹罍

亞中足迹

考古錄云此器在洹水之濱亶甲墓旁得之銘作亞形中有左足迹與主父己足迹卣相似語在本篇

龍爵

龍

銘一字象龍形卽龍字也政和丙申北海縣民道經臨胊見岸屺出數器此其一焉以龍銘爵蓋取夫亢而有悔以示其飲不可過過則有悔之義

雷篆爵

爵

右銘乃象形爵字博古又云文鏤回轉若古雷文故謂之爲雷篆爵

素爵

素

右銘象人拱物形近類子字

中爵

中

右銘一字極古博古云乃中字古作�中之爲義上以交乎下下以交乎上左以交乎右右以交乎左則以禮爲飲者其上下左右見於勸酬交舉無過不及之咎也蓋其語簡則義防耳

斧爵

斧

右銘一字作斧形博古錄云按天子之服十二章而黼作斧形蓋斧之爲意取其有斷則足以立我而不流於沈湎亦飲者之戒也且禮始於飲食之初故污尊抔飲而禮已在焉今斧作畫形書體未易蓋禮之所藏器已備矣豈在夫曲禮三千而後見諸鋪筵設幾之虛文哉

車爵

車

右銘一字曰車先王之時凡誥戒於酒無所不致其嚴爵銘車者以示其有覆車之戒爾

辛爵

辛

右銘一字曰辛字畫奇古器藏盧公裔家今不存矣銘止一字如李氏所藏商庚鼎辛鼎癸鼎銘亦一字云

休爵

右銘一字曰休字畫極古得於向巨源傳本休者美也善也息也爵名曰休未詳何義

單爵

銘一字曰單考古云單姓也王防云是觶爾

父乙爵

父乙爵二

父乙爵三

父乙爵四

父乙爵五

父乙爵六

六爵皆名父乙博古云商之君稱乙者六曰報乙者成湯四世祖也曰天乙者成湯也於後則又有祖乙小乙武乙太乙此諸爵皆曰父乙未知果何乙也

祖乙爵

商之君以乙銘者不一而祖乙與一焉然前諸爵有曰父乙蓋謂報乙天乙小乙武乙之君也其子銘之故云父乙此獨曰祖乙則謂成湯以來十四世之君曰祖乙者是也

祖己爵

銘二字曰祖己按商之君有雍己而無祖己此曰祖己以見其孫之所作也

己舉爵一

己舉爵二

二銘皆曰己舉者商之雍己也舉者因獻酬而舉之故銘其器曰舉至於尊罍鼎彞通謂之彞者蓋此類耳

父壬爵

銘曰父壬按商之君有曰仲壬其子曰太甲有曰外壬其子曰祖乙是器必太甲祖乙爲其父而銘之然二君未知其孰是也

父庚爵

按商紀有太庚盤庚祖庚而此謂父庚必其子爲父而銘之庚之字說文謂象秋時萬物庚庚有實而商之庚鼎作

有垂實之象而此庚則字形已變而與許愼所記不合蓋世之相去有先後故字畫亦因時而爲損益也

父癸爵

父癸者卽商成湯之父蓋子爲父作祭享燕饗之間著癸以正名也

丁舉爵

博古云王玠得古爵於洛而銘之曰丁舉正杜簣洗而揚觶以飲平公因謂之杜舉之義也丁亦商君之號耳

尊癸爵

銘曰尊癸癸者成湯之父此商器也宜以是識之然又以尊銘之者王氏解六尊所謂尊居其所而爵從之也蓋舉彼而知此焉

言父爵

銘二字曰言父如瞿父碩父信父之類考古錄云此爵有足無文蓋足爵也

象形父乙爵

商有六乙此言父乙不知果何乙也上一字作象形爵字有象形鼎象形鬲前亦有象形爵蓋商器之制多如此耳

父戊丁爵

戊者謂太戌也丁則紀其日耳先王之時外事用剛日內事用柔日所謂剛日則甲丙戊庚壬是也所謂柔日則乙丁己辛癸是也宗廟之祀內事也此所以用丁日歟

守父丁爵

按博古錄云右二器一曰守父丁言子之爲父丁作也曰守者又示其持盈守成善繼志述事之義易所謂守器者莫若長子是也一曰飲父丁若所謂飲平公者是歟器以載銘銘以立義視其器而求其義則知古人所以制作豈徒然哉

子父壬爵

博古錄嘗考諸姓夏后氏曰姒商曰子周曰姬皆以其祖賜姓於君故子孫得而乘之然則論三代之祖則一出於黃帝夏之祖昌意商之祖契周之祖稷皆黃帝之子孫也黃帝四世而禹始有夏又十世而湯始有商又十九世而武王始有周其三代未有天下之初則皆始封爲諸侯於是賜姓所以有姒子姬之異姓也商之器大抵多銘一子字者著國姓也曰壬則商之君有仲壬外壬此名父壬故知爲商爵無疑

秉仲爵

辛者紀其日也秉仲無所經見而秉者疑其爲名仲則伯仲之稱也前有秉仲鼎亦曰秉仲正一類耳

子父丁爵

右銘一字在左柱曰子一字在腹當耳蓋子爲父丁作也

舟父己爵

右銘上一字作橫舟蓋示沈湎之戒

父辛爵

上一字當作子左執田而右執戈有且耕且戰之義又疑立戈者子或孫也大者爲子小者爲孫耳

主人舉爵

考古云謂之舉者舉亦爵觶之名因獻酬而舉之故銘其器曰舉如杜簣洗而揚觶以飲平公因謂之杜舉是也主人舉者主人所舉獻賓之爵也

祖丙爵

博古云銘上作矢形旁爲一孫字其下著祖丙焉商之君類以十日銘其器而配以乃祖乃父則此爵亦其一耳古之訟者入束矢以自明其直則矢有直之義況爲之孫者固當直己以從祀事於乃祖玆取以寓其器也

象形子爵

上一字作象形爵下曰子作博古云子商姓也語在子父壬爵篇二字未詳

子父己爵

上一字博古云是析字爵以飲福貽之子孫者故曰析子孫析之義蓋取夫斂之在我析之則在下曰己者商之君號有曰雍己也夫爲人後之道能享其祖考是乃所以來其福嘏耳銘之宗廟之器宜哉

銘曰父丁尊彞蓋商人作禮器多銘之曰彞義取有常而無變也是爵曰招者名也載其人爲父丁而作也

歷代鐘鼎彞器款識法帖卷四

欽定四庫全書

歷代鐘鼎彞器款識法帖卷五

宋薛尙功撰

商器款識

觚舉

觶惇

甗鬲

盉匜

盤戈

龍觚

銘一字作龍形龍善養人者也所養在下而能蟠蟄則能弱變化不測不可制蓄則能彊然一至於亢則蹈於有悔之地觚飲器也飲所以養陽過則有亢之悔矣

孫觚

銘一字曰孫而字形小異蓋商畫類取形似而偏傍不拘於上下左右此銘孫者謂其爲王父屍者也故有象於屍焉

木觚

博古錄云銘一字曰木昔之作詩者嘗借仁於樛木而王氏以木爲仁類則木者仁也觚爵飲器而取象於是蓋嘗禘鄕射與夫燕饗之間未嘗不以仁爲主耳

甲子觚

甲子者非甲子乙丑也甲者商君之號耳商有小甲河亶甲沃甲陽甲祖甲五君不知爲何甲耳蓋子爲父甲作此觚而子之字正作立戈之狀所以銘武功也

奕車觚

銘上一字曰奕古無以奕受氏者殆亦作器者之名耳下一字作挽車之形蓋車軼則致敗而酒至於流足以敗徳亦示飲之戒云

父庚觚

按商紀有太庚南庚盤庚祖庚而此曰父庚宜出於是商父庚爵與此銘同皆一時之制也但字畫稍異庚者垂實之象故知先王取象命意各有攸當耳說文云庚象秋時萬物庚庚有實今此�彷

父舟觚

此觚也而謂之舟蓋水能載舟亦能覆舟觚飲器也酒能成禮亦能敗徳有舟之義焉

亞形觚

亞形內一字曰節以示節飲之戒下一字近如畫像不可辧銘文多作圈如亞形者皆廟器也蓋亞形所以象廟室耳

亞父乙觚

商有五乙此曰父乙莫知爲何乙亞次也又亞乃藏主石室是亦宗廟之器耳

合孫祖丁觚

銘作兩孫相向故曰合孫亦子子孫孫之義又恐二孫同爲祖丁作此器耳商人尙質𨿽簡義存

子乙父丁觚

商之君其號丁則有曰沃丁祖丁武丁庚丁太丁其號乙則有曰祖乙小乙武乙惟太丁之子獨曰乙則知父丁子乙者正太丁之子耳昔之銘彞器者或言其父以明其子或名其子以昭其考惟此器旣言其父又言其子與他器不同蓋昔人不相沿襲自爲一家之語也

女乙觚一

女乙觚二

二器銘皆曰帚女乙玆曰乙者商君之號玆女者蓋女子之作是器以享於考詩曰誰其尸之有齊季女蓋女亦預祀事也帚者許愼云箕帚也昔呂公息女願爲髙祖箕帚妾曲禮有曰納女於天子曰備百姓於國君曰備酒漿於大夫曰備掃灑鄭康成以謂酒漿掃灑婦人之職也古人之親固當報本反始以致孝享而於器用之間必著所職者蓋亦不忘父祖之教而謹其所有事故也

癸舉

銘一字曰癸小具四屮癸鼎�則一三包此則皆無意豈所謂癸正北方芽蘗未萌者耶

辛舉

銘曰辛舉亦杜蕢洗而觶以飲平公而曰杜舉同意

父辛舉一

父辛舉二

父辛舉三

右三銘政和丙申歲北海縣民道經臨胊見岸圮得之銘曰父辛後一器又曰舉父辛殆一人所作言舉則觚酬而舉之

父己舉

舉字按集韻云�音舉攴鬲也�乃舉省耳或言父辛或言父己皆商器也

立戈觶

右銘作立戈王防云是子字子者商之國姓也立戈所以銘武功耳

子父辛觶一

子父辛觶二

二器銘各三字曰子父辛而子字皆作立戈之狀父辛者稱其號立戈者表其功也

父己惇一

父己惇二

二銘皆曰父己己亦商君之號耳

己孫惇

右銘藏南丰曽氏上爲己孫下爲孫己但得此於古器物銘耳

己丁惇

銘六字蓋曰孫己丁器曰己孫丁按商之君有以己爲號者有以丁爲號者然不應並銘其器則己丁者當是其享祀之日故於是又以孫銘之且享祀者孫子之職也蓋先言孫後言己丁明是器孫所自制也器以孫居己丁之間又以言孫用其日而祀之耳

丙甗

右甗銘曰丙如鼎之銘辛銘癸之類

鬲甗

右銘一字作象形鬲字字書云鬲獻其气甗能受焉取鬲以銘甗可謂得之矣

見父己甗

銘曰見者按三代之間惟商爲尊神率民以事神先鬼而後禮陳之祭祀者曲致其盡故於此特以見爲銘蓋以祭神如神在僾然必見乎其位故也非事亡如事存曷以至此

子虎父乙甗

銘四字曰子虎父乙子則商器類銘之以彰國姓也乙則商君之號曰虎則取似其形耳前商鼎銘亦曰亞虎父丁而虎形亦類此故享禮形鹽亦作虎也以人道事神固宜有此而司尊彞用虎以爲追逐之器則虎之爲義其或取此

祖己甗

博古錄云或以商髙宗朝有臣嘗作髙宗肜日以訓王曰祖己祖己者疑商之臣乎然按彞器間以祖乙祖丁祖戊祖辛爲銘則凡稱祖者孫之所作也乙丁戊辛云者乃其號耳以是考之祖己者其惟商之雍己歟言癸者商有天癸癸爲己作祭器也而此癸字亦作一屮三包與商癸鼎之字同

父己甗

右銘曰亞者廟室之形也曰無儔者作器者之名也曰父己者商君之號也

庚甗

按考古云此器藏開封劉氏銘文極古惟一辧庚二字

卜鬲

銘作�者李氏所藏父己卣有�字此乃其半耳蓋析字也析有貽厥子孫之義旁一字奇古未可考

鬲

上爲亞者廟室也中作者名氏也爲父戊作此祭享之器耳

父己鬲一

父己鬲二

二銘上一字作象形鬲字曰父己者明其子爲父己作此器耳

母乙鬲

右銘亞形中作執防形曰母則知其執防者爲子也母乙者按天有十日以甲乙第其次商自報丁以來始以是爲號至於天乙是爲成湯由成湯傳二十八王至於帝辛未有不以是爲稱者其間有祖乙小乙武乙帝乙則母乙者疑爲乙稱之後而後世子孫名之也商祖於契契之生實自有娀氏之女而詩於長髮嘗及之則知具母道者乃得廟食也故周繼商之後亦有姜嫄之廟而後世又以爲禖神焉然則此鬲豈非用於宗廟之器耶

阜父丁盉

商有六丁而此曰丁不知何丁也上一字曰阜如詩所謂如山如阜取其髙大富盛之意

父癸盉

上一字作人形左執戈者子也蓋子爲父癸作此器下文云父則知其主祭者爲子執戈以銘武功耳

啟匜

按商太丁之子曰乙乙之子曰啟此名啟者乃乙之子也

祖戊匜

銘六字曰祖戊余未詳

父辛盤

此銘極古商盤銘也下一字曰彞甄丰校文字部一曰古文二曰奇字此眞是也

鳥篆戈

銘一字曰戈如飛鳥之形蓋商初接虞夏之器也

歷代鐘鼎彞噐款識法帖卷五

欽定四庫全書

歷代鐘鼎彛器欵識法帖卷六

宋薛尙功撰

周器欵識

鐘

宋公防鐘一

宋公防鐘二

宋公防鐘三

宋公防鐘四

宋公防鐘五

宋公防鐘六

宋

公

成

之

防

鐘

右六器銘略無小異皆曰宋公成之防鐘按博古錄云夫歷代之樂顓帝曰六莖帝嚳曰五英黃帝曰雲門堯曰大章舜曰大韶禹曰大夏商曰大防周曰大武夫防字與莖通用則莖鐘者是爲顓帝之樂宋者商之系二王之後得用天子禮樂則歷代之樂章故當有之蓋此鐘特其一代之名耳宋自微子有國二十世而有共公固成又一世而有平公成又七世而有宋君剔成所謂宋公成者不知其爲誰也

寶和鐘一

寶和鐘二

寶和鐘三

寶和鐘四

寶和鐘五

按博古錄云皆銘曰走夫走自卑之辭如司馬遷所謂牛馬走是也且孤寡不糓侯王自稱之耳曰文考者如曹楚晉衛成侯或王皆以文稱蓋以徳立國者必曰文以功立國者必曰武是則稱文特不一也然此鐘制樣皆周物豈以追享文王而作歟在周之時於后稷曰思文於文王曰文考於太姒曰文母是皆稱其徳今曰皇祖文考則宜在成康之後而作樂以承祖宗時耳

許子鐘一

許子鐘二

考古錄云按史記鄭悼公元年鄦公惡鄭於楚徐廣曰音許許公卽許靈也左氏傳魯成公五年許靈公愬鄭伯於楚鄭悼公如楚訟不勝以是推之許靈公卽鄦公許鄦文異而音同

楚卭仲南和鐘

惟正月初吉丁亥楚王

賸邛仲嬭南和鐘其眉

壽無疆子孫永保用之

考古圖云按類篇云賸送女也嬭姊也蓋楚文送女也器謂之南和鐘者樂縣在南也儀禮大射儀云阼階東笙磬西面其南笙鐘西階之西頌磬東面其南鐘

古器物銘云政和三年獲於鄂州嘉魚縣以獻字畫奇怪銘文云楚公下一字不可辧必其名也自作按楚自周成王時封熊繹以子男之田居丹陽至熊渠立其三子爲王后復去其王號至熊通始自立爲楚武王則是楚未嘗稱公此鐘不知何人所作終要之爲楚武王以前器無疑也

曽侯鐘一方城範氏

曽侯鐘二

右二鐘前一器藏方城範氏皆得之安陸古器物銘云惟王五十六祀楚王韻章按楚惟惠王在位五十七年又其名爲章然則此鐘爲惠王作無疑也方是時王室衰弱六國爭雄楚尢彊大遂不用周之正朔嗚呼可謂僭矣前一鐘背又有一穆字兩商字後一鐘背有卜�反宮反五字其義未曉然恐宮商乃二鐘所中之聲律耳

聘鐘

宮令宰僕錫聘鐘

十有二聘敢拜稽首

博古云在昔人臣有功於國者必昭其功而勒諸金石故若魏絳之和戎而獲五利則賜之樂而始具金石之奏是也夫編鐘之數十六而聘之所錫十有二足知其爲分方應月律者如此耳若夫名氏所出典籍缺冺蓋無得而考焉

歷代鐘鼎彛器欵識法帖卷六

欽定四庫全書

歷代鐘鼎彛器款識法帖卷七

宋薛尙功撰

周器款識

鐘

遲父鐘一維揚石本

遲父鐘二博古錄

遲父鐘三考古圖

遲父鐘四古器物銘

是鐘遲父爲齊姜作也曰用昭乃穆穆不顯龍光則穆穆以言其欽和不顯以言其甚顯而龍光又言其承天子之寵光也詩言爲龍爲光是矣蓋鐘樂之大者樂所以示其和而銘之所載又以形容其和之之徳福以類應故祈匈多福亦求福不回之謂也是其所以爲子孫無疆之寶焉

盄和鐘

﹤經部﹐小學類﹐字書之屬﹐歷代鐘鼎彜器款識法帖﹐卷七﹥

右鐘銘按古器物銘云丕顯朕皇祖受天命奄有下國十有二公歐陽文忠公集古錄以爲太史公史記於秦本紀云襄公始列爲諸侯而諸侯年表則以秦仲爲始今據年表始秦仲則至康公爲十二公此鐘爲共公時作也據本紀自非子爲周附庸邑於秦至秦仲始爲大夫仲死子莊公伐破西戎於是復予秦仲後及其先大駱地犬丘並有之爲西垂大夫莊公卒子襄公代立犬戎之難襄公有功周室於是平王始封襄公爲諸侯賜之岐以西之地曰戎無道侵奪我岐丰之地秦遂能攻戎卽有其地與誓封爵之襄公於是始國與諸侯通使聘享之禮而詩美襄公亦以能取周地始爲諸侯受顯服蓋秦仲初未嘗稱公莊公𨿽稱公然猶爲西垂大夫未立國也至襄公始國爲諸侯矣則銘所謂奄有下國十有二公者當自襄公始然則銘斯鐘者其景公歟此鐘銘一百四十二字藏在禦府皇祐間嘗模其文以賜公卿楊南仲爲圖刻石者也

齊侯鏄鐘

﹤經部﹐小學類﹐字書之屬﹐歷代鐘鼎彜器款識法帖﹐卷七﹥﹤經部﹐小學類﹐字書之屬﹐歷代鐘鼎彜器款識法帖﹐卷七﹥﹤經部﹐小學類﹐字書之屬﹐歷代鐘鼎彜器款識法帖﹐卷七﹥﹤經部﹐小學類﹐字書之屬﹐歷代鐘鼎彜器款識法帖﹐卷七﹥

右銘文有曰師於淄陲按太公望封於爽鳩之墟營丘之地是爲齊郡今臨淄是也曰命汝政於朕三軍綴成朕師旟之政則申以告戒之辭也曰咸有九州則齊之封域有所謂臨淄東萊北海髙宻膠東太山樂安濟南平原蓋九州也曰處禹之都者齊四嶽之後四嶽佐禹有功封於申呂故言處禹之都也曰不顯穆公之孫其配�恐是防字公之�字書無從出恐是姂字音乏女好貎而�公之女者蓋古之彛器不獨銘其功業而又及其配偶之事是猶詩言齊侯之子衛侯之妻東宮之妹邢侯之姨皆紀其當時婚姻異姓之國也曰谷擇吉金用作鑄其寶鏄者字說以謂厚以厚物爲大薄以薄物爲小鑄從薄訓小故也國語曰細鈞有鐘無鏄尙大故也大鈞有鏄無鐘尙細故也以此推之則鏄鐘比特鐘爲小比編鐘爲大今此鐘銘曰鏄考其形制乃大於特鐘蓋春秋之時禮樂徵伐自諸侯出而等威制度無復先王之法而妄有誇大耳以周官制器則首言鐘師而以鏄師次之是其自異而此制器之時蓋齊之中世其實周鐘也詳其銘文受錫者三一曰錫汝釐都其縣二百國徒三千二曰錫汝車馬戎兵釐僕二百有五十家三曰錫乃吉金鈇鎬鏐防鋁用作鑄其寶鏄齊侯以勲庸顯著其錫蕃庶如此其銘之鋪張又如此此臧武仲所謂作彛器銘功烈以示子孫以昭明徳也齊之中世桓公之業替焉文字之傳尙復粲然可觀若此周監於二代鬱鬱乎文哉信矣

歷代鐘鼎彛器欵識法帖卷七

欽定四庫全書

歷代鐘鼎彜器欵識法帖卷八

宋薛尙功撰

周器欵識

鐘磬

齊侯鐘一

齊侯鐘二

﹤經部﹐小學類﹐字書之屬﹐歷代鐘鼎彜器款識法帖﹐卷八﹥

齊侯鐘三

齊侯鐘四

齊侯鐘五

﹤經部﹐小學類﹐字書之屬﹐歷代鐘鼎彜器款識法帖﹐卷八﹥

齊侯鐘六

齊侯鐘七

齊侯鐘八

齊侯鐘九

政聽

諫罰

朕庶

民

左右

毋諱

及不

敢

齊侯鐘十

執而政事余

厭乃心余

敏於戎攻余

錫汝釐都

齊侯鐘十一

汝敷余於艱

防防防不易

敢再拜稽首

應受君公之

齊侯鐘十二

九州處禹

之堵不顯

若虎謹恪

其政事有

齊侯鐘十三

俾若鐘

鼔外內

其皇祖皇

妣皇母皇

右鐘銘凡十有三乃齊侯鐘銘分以銘之其文辭比齊侯鏄鐘銘亦有詳略不同者博古錄云是鐘齊物也齊自太公望得國而周天子使召康公命之曰五侯九伯汝實徵之以夾輔王室東至於海西至於河南至於穆陵北至於無棣皆得而正之故自太公流澤之久迄於桓公凡兵車之會三乘車之會六而終以覇焉是器必首稱於桓公者以其此也至於言封域之出處世次之先後錫賚之多寡此不復論蓋已具於齊侯鏄鐘矣

窖磬

此銘五十七字擇其吉石乃用潤澤之澤古人用字固不拘耳

﹤經部﹐小學類﹐字書之屬﹐歷代鐘鼎彜器款識法帖﹐卷八﹥﹤經部﹐小學類﹐字書之屬﹐歷代鐘鼎彜器款識法帖﹥

欽定四庫全書

歷代鐘鼎彞器款識法帖卷九

宋薛尙功撰

周器款識

鼎

右銘一字作象形周官司尊彞有象尊是器鼎也而銘之以象何哉愽古錄云易之六十四卦皆象也而於鼎獨言象蓋鼎之爲卦上離下巽以木巽火有鼎之體此書一象形其亦凖易而著之耶

鮮鼎

右銘一字作魚形愽古云按詩言誰能烹魚漑之釜鬵與夫混元所謂治大國若烹小鮮蓋烹鮮之術止於嚴水火之齊無所用力是鼎主烹餁奉薦享則烹鮮有職於此故因其魚形而以鮮名之且商之鼎彞多取象於物此鼎周器款識簡古不加文鏤爲一魚形豈周因於商禮去商未逺余風猶存耶不然何以純素如此節鼎

右銘一字曰節未詳其爲誰必作器者之名也

舉鼎

右銘一字曰舉李公麟得爵於壽陽而銘曰已舉王玠得爵於洛下而銘曰丁舉正杜蕢洗而揚觶以飲平公因謂之杜舉則又見於獻酬之制耳此銘曰舉義或在於是歟

女鼎

按於經傳無所見與欒同周有防欒鼎宋公欒鼎又南欒乃縣名欒卽名氏也女者欒之女也王防釋作子字恐未然

得鼎

右銘二字曰得鼎按太公望子曰丁公伋伋之子曰乙公得此言得鼎乃乙公之鼎耳

東宮鼎

右銘曰東宮得非太子所用乎不然卽其姓也

子父舉鼎

右銘曰子父按古者父爲大夫子爲士則葬以大夫祭以士父爲士子爲大夫則葬以士祭以大夫是父皆從其子而鼎者祭所用之器又以銘表著其祖考之美故祭統曰鼎有名自名者也是鼎也銘𨿽無文而特以子父識之其下又爲子字舉蓋取其以手致而與人之意則知用之於父盡力以致享而不敢虛美其先者也

益鼎

右銘四字曰益作寶鼎曰益者春秋文公六年有梁氏益昭公六年復有文公益未知孰是蓋作鼎彞者必有大勲徳而後有之梁氏文公正其人耳

大叔鼎

愽古錄云按春秋隱公元年書鄭伯克段於鄢蓋鄭伯者鄭莊公也莊公弟有曰共叔段者嘗請京使居之因謂之京城大叔則大叔者莊公之弟耳大叔彊防遂繕甲兵以襲鄭而公伐京焉太叔入於鄢公又伐鄢故春秋書其惡以爲昆弟之戒而詩人有曰大叔於田以刺其多才而好勇者是也然則是器乃大叔居京而作之耳其爲周器無疑

中鼎

中謂南宮中耳後有數鼎皆一時之制而銘刻詳略之不同也

伯鼎

右銘云伯作鼎伯者伯仲之次也

單冏父乙鼎

愽古錄云昔叔向嘗謂單靖公曰吾聞一姓不再興今周其興乎其子單子也又曰單子朝夕不忘成王之徳以佐王室則單者周之族而爲周之卿士者也曰旗者穆公旗也而此鼎銘乃曰父乙蓋乙非獨爲商之號如齊有乙公之類不獨商之世也

王伯鼎一名王伯齍

愽古錄云史傳有曰史伯者著其姓也有曰鄭伯者舉其國也有曰僖伯者稱其謚也今此伯而謂之王以爲謚則王不可以爲謚以爲國則王未嘗名國以爲姓則三代之間未見王姓而顯者惟武王初定商以九鼎寶玉封諸侯而書序克商之後亦曰分寶玉於伯叔之國然則王伯者疑其爲王之伯父也曰寶齍者考諸周禮𨿽有掌玉齍之官然形制訖無所考以其方而有四足與諸方鼎悉類故附之於鼎雲

單從鼎

右銘曰單冏作從彞周有單子歷世不絕有襄公頃公靖公獻公穆公凡數世特冏者不見諸經傳是器鼎也而曰彞蓋彞言其常曰從則猶品之有從亦猶所謂陪鼎者是也

伯員鼎

右鼎乃伯員所作言旅者昔人謂有田一成有眾一旅則舉其眾也言非一鼎耳

尹考鼎

右銘云尹考錫季姬蓋父錫此鼎於其季女耳丰鼎

右銘云丰用作玖防彞丰名也凡彞器不得而專有必賜於君然後敢制焉謹君命而銘之故於是書其名也

宋公欒鼎

右銘六字曰宋公欒之餗鼎且春秋帝乙之後防子爲宋公都商邱大辰之墟自防子至景公蓋三十六年獲麟之歲景公者名欒是所以爲宋公欒也餗鼎食器也易曰鼎折足覆公餗則銘以餗亦以爲飲食之節而已今所錄鼎銘一名曰防欒一名曰欒女皆一時物也

伯咸鼎

右銘藏全椒吳氏曰伯咸父作寶鼎而師惇亦云朕刺祖乙伯咸益姬寶惇與此銘文稍合殆一時器也

魯公鼎

按鹵字許愼說文雲從西省象鹽形卽魯字也古之文字形聲假借如鄦作許咎作臯繆作穆之類是也魯公者周公也文王者周文王也按史記魯世家云武王徧封功臣同姓戚者封周公旦於少昊之墟曲阜是爲魯公周公不就封畱佐武王今考其銘識文畫尙類於商則知周公之時去商未逺故篆體未有變者以是推之則此爲周公作祭文王之器無疑

威君鼎

威防君考諸經傳無所見然飼鼎者質之鼎彞有曰餗鼎取易覆公餗之義有曰饙鼎以爲滫飯之器此曰飼者蓋飼糧也王舒公以謂行食爲糧是鼎得非用之於行食耶

宋右君田鼎

按古器物銘云田鼎得於靑之臨朐其曰田鼎者疑田獵所用也右君不知爲何人防則其名也

師寏鼎

師寏父於經傳無所見惟周有簠蓋銘曰姬寏母而此曰師寏父豈非作簠者寏之母而作鼎者寏之父耶姬言其姓師舉其官耳姞姓也見左氏外傳有曰伯姞有曰仲姞此曰季姞殆其族耶

宋君夫人鼎

銘八字曰宋君夫人之餗鉶鼎古者邦君之妻曰夫人夫人自稱曰小童邦人稱之曰君夫人此言宋君夫人邦人稱之也餗鼎實也猶易卦之言公餗也考其銘識有曰宋公欒之餗鼎者而此謂之宋君夫人其字畫又切相類殆同時所造也

絲駒父鼎

絲字頗漫滅未詳曰駒父則仲駒父惇左傳則有駒伯爲郤克軍佐駒其姓也有公子駒奔衞則駒其名也此曰駒父其同駒伯爲姓耶曰旅鼎則燕禮所謂士旅食左傳所謂庭實旅百之旅也

言肇鼎

言肇作尊鼎而周有司徒言曰肇則言其始也言始作此鼎耳

乙公鼎

按史記齊世家太公卒百有餘年乃有乙公得立則所謂乙公者太公之後而君於齊者也

防氏鼎

按說文云防通作妘祝融之後姓也富辰有曰叔妘而韋昭以妘爲妘姓之女今防伯𨿽於經傳無所見蓋亦祝融後姓而叔妘之族歟下作二冊與商父乙鼎相類許愼謂冊象其禮一長一短中有二編之形符命也諸侯受命於王者故尊鼎之間類多作此

龍生鼎

按左傳后羿有臣曰龍圉鄭有大夫曰公子龍此鼎𨿽古而銘識曰年已非夏商之制則龍不可爲龍圉殆所謂公子龍耶謂之生亦猶韐惇曰屈生之類是也伯父鼎

按晉以僖侯諱司徒故廢司徒爲中軍稽之周曆晉僖侯之元年實周共和之二年至周平王之四十八年魯隱公始居攝蓋百有餘年矣孔子作春秋斷自魯隱始則前乎此列國𨿽有名卿大夫往往無復考按是以伯父之名不見於經傳也

惟叔鼎

右銘前曰惟叔從王南徵後曰誨作寶鬲誨其名也惟叔其字也形制未傳但得其銘於古器物銘耳言鬲鼎則謂鼎足中空爾雅所謂款足曰鬲也

君季鼎

按古器物銘云此鼎藏李成季舍人家然字畫漫滅銘有君季二字姑以名之其詳未可考也

圓寶鼎一

圓寶鼎二

右二銘一同得於安陸之孝感上一字乃十有三月合成一字不顯其名而曰用吉金自作寶鼎者乃周之君自作此鼎而用之耳

孔文父飲鼎

銘云惟三月孔文父作○飼鼎子孫寶用一字未詳考古云此器銘謂之鼎而制度乃類尊壺之屬皆未可考也

叔液鼎

叔液之名考諸前代於經傳無所見惟語記周有八士則有叔夜焉豈其族歟

叔夜鼎

叔夜蓋周之八士也銘曰釁其饙鼎以徵以行太公作簠亦曰釁寶簠叔邦父作簠亦曰用徵用行與此銘文頗相合殆一時物耶

齊莽史鼎

齊莾史喜則古者太史順時覛土是爲農官曰莽則薙氏掌殺艸春始生而萌之夏日至而夷之秋則繩而芟之冬日至而耜之故知莽爲史之職也喜疑其爲名若詩所謂田畯至喜則畯亦立農之官喜或以爲田畯至喜之喜商父乙鼎曰辰見北田作冊友史亦史以田言之故知爲莽史明矣

仲偁父鼎

惟王五月初吉丁亥

周伯臯及仲偁父

伐南淮節孚金

用作寶鼎其萬

年子子孫孫永寶用

慱古雲天下有道則禮樂徵伐自天子出故凡彞器名物非下可得而專若召虎之平淮夷宣王用以昭其功則於是釐爾圭瓚秬鬯一卣伯臯及仲偁父有伐南淮之勲則賜作寶鼎乃其宜也曰伯仲又言其昆弟也詩曰伯氏吹塤指昆弟耳昆弟皆知移孝以事其君於是有南淮之烈周室之作人其盛有見於斯耶

趠鼎一名趠齍

銘文云惟王來格於成周年鎬言鎬則王在鎬京之義也趠其名也而曰作乃文考父辛寶齍而後一字曰癸亦與商祖己甗癸字相似恐商末周初器也

歷代鐘鼎彞器款識法帖卷九

欽定四庫全書

歷代鐘鼎彞器款識法帖卷十

宋薛尙功撰

周器款識

鼎

王子吳鼎

考古云字字書所不見然以愚觀之鼎旁作幹幹乃鉶省言作飼鉶鼎耳古人銘識多以三兩字合作一字者如晉姜鼎之西夏�圓寶鼎之十有三月�之類是也

文王命癘鼎

銘文言王在丰呼虢叔召癘錫駒兩丰其地也王使虢叔召癘而賜之以駒兩又曰拜稽用作皇祖文考盂鼎蓋形制不傳故考之未詳耳

癸亥父已鬲鼎

觀其銘文乃周鼎也而曰父己寶鬲蓋商末周初之器耳銘後一字乃鬲蓋古文作�兼鼎足大而空正爾雅所謂款足曰鬲也曰作冊者因君有練大貝之錫然後享於祖廟故言作冊以紀君之命也

大夫始鼎

大夫官也始則其名耳旣曰王在和宮又曰王在華宮宅又曰王在邦宮後又曰王在邦文意叢雜未詳其義大意因王有錫賚而始乃對揚休命而作鼎耳此鼎曰文考日己師淮父卣曰文考日乙單癸卣曰文考日癸日己日乙日癸者銘其作器之日也

南宮中鼎一

南宮中鼎二

南宮中鼎三

右三器皆南宮中所作南宮其氏也中其名也南宮爲氏在周有之如書所謂南宮括南宮毛是也前一鼎曰錫於琖玉集韻云玉琖小杯也又言作乃采者蓋采事也命以立事故因爲此鼎而刻之銘也此鼎也而謂之防父乙尊防者大鼎也曰父乙者周初接商之器也後云惟臣尙中臣��者如赫赫師尹之義第二第三鼎曰伐虎方者虎方猶鬼方也虎西方之獸是必因西徵而昭其功以銘之耳又王位在射圃而射字極古如宰辟父惇射字�正作挽弓之形而此鼎射作�如今之世俗所謂牀子弩者豈三代之遺法耶

季父鼎

愽古錄云昔康王命作冊畢曰分居裏成周郊則成周者西周也麓說文以爲山林吏又曰林屬於山爲麓則徙於楚麓者謂其山之林麓蓋如書言大麓之類王欲徙楚先命小臣陵往見以相其居王至於居也復遣錫貝錫馬及兩所以賞之曰季防者說文云通作妘以謂祝融之後姓也富辰嘗舉叔妘而韋昭亦以妘爲妘姓之女則防乃其妃也曰季者又特言其序耳詩所謂彼美孟姜仲氏任只有齊季女皆指其序也

公緘鼎

惟十有四月古器多有是文圓寶鼎雲十有三月己酉戌命尊云十九月方寶甗亦云十有三月疑嗣王居防𨿽逾年未攺元故以月數也旣死魄者記其日也王在下保雝者疑宮名如西雝之類

師秦宮鼎

按愽古錄云銘四十七字磨滅不可考者十有二字曰惟五月旣望者猶書朏望生明生魄以紀時紀日也其曰師秦宮則師秦之宮以名其人猶師�師也王格於享廟而有錫焉則錫命而賞於祖也臣受命於君則當有以對之詩曰對王休書曰對天子之休命此言敢對揚天子不顯休蓋亦如是夫然後可以作鼎寶用而祀之以萬年爲詞云

伯碩父鼎

惟六年八月初吉己

子史伯碩父追孝於

朕皇考釐仲王母乳

母尊鼎用祈句百祿

眉壽綰綽永命萬年

無疆子子孫孫永寶用享

愽古錄云銘曰惟六年八月初吉己者以年系月以月系日也曰子史伯碩者伯碩父𨿽不見於經傳然周有太史內史之官謂之子史則稱於父曰子舉其官曰史而伯碩父則又其名也曰追孝於朕皇考釐仲王母乳母者用昭孝享於其考妣也釐謚也而曰釐仲者蓋古人以字爲謚因以爲族則仲疑其族也若王母乳母則追孝皇考而並及之其曰綰綽則祝以優裕之辭耳

史頙父鼎

史頙作朕皇考釐仲

王母乳母尊鼎用追享

考用祈匈眉壽永命

令終頙其萬年多福

無疆子孫孫永寶用享

史頙者𨿽不見於經傳蓋史則言其官頙則疑其名是器與前伯碩父鼎言其考妣謚號大率相類然此鼎差小特不紀其歲月𨿽詞有詳略器有小大不害其爲同寔一時之物也

防欒鼎

惟王廿有三年九月王

在宗周王命防欒繼治

九服欒作朕皇考防彞

尊鼎欒用享考於朕皇

考用錫康嗣魯休純祐

眉壽永命令終其萬年

無疆欒子子孫永保用享

諸器有宋公欒並欒女及此鼎凡三器皆稱欒愽古云名欒者宋景公也此曰王命防欒繼治九服欒作朕皇考防彞尊鼎欒用享於朕皇考又曰用錫康嗣魯休純用祐眉壽永命令終善頌之辭如此其多後曰萬年無疆子子孫永寶用享銘文與虢姜惇相類皆一時物也

伯姬鼎

惟廿有八年五月旣望庚

寅王在周康穆宮日王格

大室卽立宰頵右寰入門

立中廷北鄕史恭受王命

書王呼史淢冊錫寰元衣

束帶赤巿朱黃鑾旂鋚勒

戈雕防縞彤矢寰拜稽

首敢對揚天子不顯辱休

命用作朕皇考鄭伯姬尊

鼎寰其萬年子孫永寶用

右鼎銘與前防欒鼎銘相類欒鼎曰惟王廿有三年九月王在宗周此鼎曰惟王廿有八年五月旣望庚寅王在周康穆宮寰卽其名也寰入門立中廷北鄕史恭受王命書王呼史淢冊淢乃史之名也錫寰元衣束帶赤巿朱黃鑾旂鋚勒戈雕防縞彤矢便蕃如此此寰所以拜稽首對揚天子不顯辱休命而爲其皇考鄭伯姬作此鼎尊也文詞典雅字畫絕妙使人觀之盡日不厭云

晉姜鼎

惟王九月乙亥晉姜曰余

惟嗣朕先姑君晉邦余不

辱妄寧經雝明徳宣邲我

猷用招所辭辟委乃光

烈防不墜�覃亭以孽我

萬民嘉遣我錫虎賁千兩

勿廢文侯頵命畏貫通宏

徵綏蕩原取乃吉金用作

寶尊鼎用康【夏西】妥懷逺延

君子晉姜用祈綽綰眉壽

作惠爲亟萬年無疆用享

用徳畯保其孫子三壽是利

謹按重修愽古圖錄云晉姜齊侯宗女姜氏以其妻晉文侯故曰晉姜觀其始言君晉邦取其寡小君之稱以正其名中敍文侯威貫通宏徵綏蕩原以顯己之有助迨其末也又言保其子孫三壽是利則三壽者與詩人言三壽作朋同意蓋晉姜作此鼎非特保我子孫而外之三卿亦冀壽考也款識條理有周書誓誥之辭而又字畫妙絕可以爲一時之冠又按劉原父先秦古器記云此鼎得於韓城韓者古建國有晉姜有文侯殆曲沃宗廟器也復作贊曰文侯翼周乃錫彤弓姜氏載徳旣祐武公並國享晉維政之隆師服防仇非議之中

﹤經部﹐小學類﹐字書之屬﹐歷代鐘鼎彜器款識法帖﹐卷十﹥

成曰丕顯走皇祖穆公克

夾�先王曰左方穆成公

亦歷望

自考幽大

叔繼命成允祖考政

於�邦

大

賜

朕般右作命臣工哀哉用

天降亦喪於上或亦惟�

屋方率南

節東廣

南域東域至於歷寒王

命廼六以八以日冕

成恭侯方

眉壽佑

客欲毎克我爵

武公乃我率公朱軒百

�百徒

作王

六以八以

侯勿

壽率�

至於亰我

方成

用作

寶其萬萬子子孫孫寶用

謹按宣和重修博古圖錄云銘二百一十二字湮滅不可辧者八十二字是鼎得於華陰廼秦故地曰丕顯走者詩言有周不顯乃所以甚言其顯也走者如太史公以謂牛馬走則走乃自卑之稱皇祖穆公者考秦世次先武公次成公而穆公又其次今銘復先穆公次言成公後言武公者質諸經傳莫不有意義昔商之禘祀自上推之下尊尊之義故長髮之詩曰有娀方將又曰元王桓撥相土烈烈而終之以實維阿衡實左右商王此先言有娀以及卨至於相土成湯而下然後及於阿衡也周之禘祀自下而推之上親親之義故雝之詩曰旣右烈考亦右文母蓋自烈考以上逮於文母也自上及下則原其始而知王業之所由興自下及上則舉其近而昭王業之所成當時各有所主而此鼎之文世次亦有所法也其餘以歷嵗旣久類多欫泯無從悉考姑就其可以意得者如此

歷代鐘鼎彞器款識法帖卷十

欽定四庫全書

歷代鐘鼎彞器款識法帖卷十一

宋薛尙功撰

周器款識

尊卣

壺舟

斝

月季尊一名月星尊

月季者月遡日以爲明臣道也季疑其爲名氏蓋季字上從禾而下從子耳或云是月星上下爲禾稼之形月有遡明之道星有拱北之理禾有養人之實凡取以爲飾者當以是爲義焉蓋銘之斯所以戒之也

乙舉尊

按字書云舉從手從與以手致而與人之意獻酬之義也記禮者言杜蕢洗而觶以飲晉平公而公曰母廢斯爵至於今謂之杜舉然則觶亦謂之舉實基於此昔蔡出龜而謂之蔡冀出馬而謂之驥皆因而得名也是知舉之爲器其義亦爾

�市尊

�其姓氏也市則其名爾中一字未詳楚有大

夫�左

伯克尊

鬳不知其爲名與氏也商有彞旁加字曰伯克者伯其序也克其名也

師艅尊

曰汝上侯者上侯猶上公曰上公以言其官曰師艅以言其人師艅旣有王功於是王乃錫艅金而俾作器以薦宗廟故又曰錫師艅金艅則對揚乃徳用作乃文考寶彞其言文考與詩言文人同書徳字從彳而此器從辵蓋徳出於道從辵亦篆籕之本意由此於金石遺文毎得以考正其字畫之謬云

召夫尊

按愽古錄云召公奭在成王時作保封於燕其國辟小不通諸夏至簡公已二十九世乃齒諸侯又十一世而燕始亡此器乃周王襃大召公之族至於廟之器也又旅陳其王所錫之馬駪駪眾多也錫馬蕃庶駪於南宮南宮亦廟也此所謂襃大之也乙者公之名王襃大其廟爲其父作此寶器乃周家召公子孫之酒彞也愚嘗詳考此尊恐非謂周之召公也政和八年安陸之孝感獲六器有鼎有甗皆南宮中所作而此尊亦曰錫中馬中謂其名無疑也南宮中鼎雲防父乙尊南宮中甗云作父乙寶彞此言父乙寶尊彞父乙之字亦不少異安陸所獲皆曰南宮此尊亦曰南宮又中鼎雲王命大史括括字作此尊亦曰南宮括亦如之中鼎皆云先相南國相字作此尊言大相公族而相字作字體亦同蓋前人擇此爲相然古尙書乃召六卿而召作�恐此字音直笑切乃召命之召非周召之召也如此則中鼎雲先召南國此尊言大召公族文意稍通中鼎曰王執而此尊曰執王中鼎雲錫於踐土而此尊云錫中馬自貫侯四駪又此尊言自貫侯而中鼎言貫行執此尊言先中而中鼎言中先無一不合者大意謂中有伐虎方之功而因君錫命作父乙之廟器耳同吾所好者更爲詳究之

髙克尊

﹤經部﹐小學類﹐字書之屬﹐歷代鐘鼎彜器款識法帖﹐卷十一﹥

愽古云銘五十八字曰克敢對揚天祐用作朕穆考後仲尊髙克用丐眉壽髙克者不見於他傳惟周末衛文公時有髙克將兵後卒奔於陳疑克者廼斯人歟若然則是器蓋衞物也其曰作朕穆考則又言宗廟之制也蓋天子有三昭三穆與太祖之廟而七諸侯有二昭二穆與太祖之廟而五至於言考則不特止其父而已故謂其大父曰王考謂其曽祖曰皇考謂其髙祖曰顯考此言其穆考之法周室至於春秋諸侯分裂之時其世𨿽衰而至於典刑文物者尙在於是立言有如此者

孫卣

右銘一字曰孫狀屍形蓋孫可以爲王父屍而神依人而行托物而見則其視聽食息有足以形容此古人所以事死如事生事亡如事存其屍而祝之者蓋不逃乎此理是器特具人形以銘之豈不欲其神之有依托歟

伯寶卣一

伯寶卣二

伯寶卣三

右三器銘文皆曰伯作寶尊彞當是一時物且古之以官稱伯者有二焉曰侯伯此五等之爵也曰方伯連率則在五等之外所以率諸侯者蓋其爲伯則官有以作彞器以告於前人如作寶彞之類是也或以伯仲稱者或以其字稱者必有一於是也然是器卣也而曰寶彞蓋彞者常也法度之器也先王之於器用未有不以常法爲貴者

州卣

右卣蓋器皆有銘文同曰州者不知其爲名與氏也卣非庶人可有必當時公侯卿士世祿之家所用耳大中卣

大中當是父丁之子言丁者商君之號配以十干恐周初接商末器耳

師淮父卣

愽古錄云其曰穆從師淮父戍於古阜者穆與淮父索諸經傳悉無所見戍則如詩言遣戍役之戍謂穆從淮父以戍役於古阜也曲禮生曰父曰母死曰考曰妣此言文考蓋後世追享之器耳曰日乙者舉其日之吉也亦猶大夫始鼎曰日己寶鼎文考尊曰日癸尊彞之類舉日之吉者可以嚴其事也

尹卣

是器蓋尹休髙對揚君命而作父丙寶尊彞也昔人作器未嘗不尊君命而謹其時日故曰惟十有二月王初祭旁又曰辰在庚申言旁者如書之言哉生魄旁死魄之類也言庚申則又指其日辰矣涓日之設不獨用於祀事至於錫命造器罔不先此而況卣所以格有廟昭功徳以示臣子之孝可不謹其始耶又曰尹其亙萬年受乃永魯則受當讀作壽古人用字或如此示其理之所在也

單癸卣

銘曰夙夕饗爾宗則是饗禮所用之卣宗者如禮記所言大宗小宗之類非侯之傳姓者也是噐乃單冏作父癸卣然先曰饗爾宗則癸於單族蓋是其宗耳

樂司徒卣

周官有天地四時之職是爲六卿惟大司徒實掌地事曰樂大司徒則樂者姓氏也宋戴公四世之孫有曰樂莒而後世子孫因以爲氏又曰司徒子象之子宏作旅卣蓋言司徒之孫作是器也言旅者舉其眾耳非一器也有旅進旅退非一之狀

召仲考父壺

小篆壺作上爲蓋中爲耳下爲足象形篆也而此文更奇古體類大篆年已加幹周宣以後物也召仲考父𨿽於經傳無所見然有周有召伯召虎最爲聞家令姓豈其功臣之世賢者之類耶而文曰用祀用饗多福滂語極典古周禮朝踐用兩壺尊用祀之謂也左傳周景王燕晉文伯尊以魯壺用享之謂也許愼曰渥衍沛滂言多福與渥澤也

黃季舟

右銘云黃季之季用其吉金自作舟其永用之舟亦酒器以著沈湎之義

子乙斚一

子乙斚二

右二銘惟子乙字稍異前器乙向左後器乙向右當是同用之器若旅簋列鼎之類也子者五等之爵也乙蓋其氏周有乙公得者則乙恐其裔耳

父丁斚

古銘曰寧父丁者其作器者之名也周封丁公伋於齊豈伋之子若孫有以寧爲名者歟旁一字乃象形矢字得非束矢以表其直之義乎

歷代鐘鼎彞器款識法帖卷十一

欽定四庫全書

歷代鐘鼎彞器款識法帖卷十二

宋薛尙功撰

周器款識

觶角

彞匜

父貝觶

右銘何作子父貝丁辛尊彞而子作執木形稽之爵卣或以父舉或以父庚爲號此云父貝書其名也而是觶則設之祭祀宴享之間所不可廢者此書名所以示其謹耳

雙弓角

右銘中作雙弓者弜字也玉篇音渠良切彊也作器者之名也蓋弜爲祖乙作此器耳旁作兩冊亦著人君冊命之意亞者如商器所謂廟室也亞形中作立戈之象者子執艸也亦宗廟祭享之器耳銘識典古全類商器

五彞

右銘一字曰五者乃其次序耳

伯字彞

右銘二字曰伯宋伯者伯仲之次宋卽其姓氏耳云雷彞

右銘三字曰作寶彞是器以云雷爲飾故愽古名之曰云雷彞

雷文彞

銘三字亦曰作寶彞字畫髙古而不書名豈諱賢也歟

雞單彞

右銘三字曰旗雞單曰單者叔向所謂周其再興乎其有單子也故知單所以爲姓曰旗則穆公旗也單自襄公至穆公凡六世而世有明徳今所載單父乙鼎銘曰旗單而文鏤亦相似耳

虢叔彞

周器言虢叔甚多有所謂虢叔作尊鬲者有所謂虢叔作叔殷鬲者虢言其姓也叔言其序也

篆帶彞

右銘云作寶尊彞不著名氏器類惇蓋而名曰彞彞者法度之器也

冏從彞

單從彞一

單從彞二

單從彞三

單從彞四

單從彞五

叔向曰周其再興乎其有單子也單在周爲盛族單自襄公至六世而世有明徳冏則其名從言其次耳司空彞

右銘云司空作寶彞空則借用工字蓋三代之時未必字字皆有必依聲托事假借而用之耳

召父彞

召父則召公奭也凡周器彞有六而因形以爲用見於銘載者類書錫命孝饗此曰作乃寶彞銘簡篆古眞周初之物也上一字磨滅未詳以余觀之卽考字訛缺耳寔孝享之器也

叔寶彞

銘曰叔作寶尊彞且尊用以酌彞用以祼是故尊彞之所用也不同此統言尊彞者蓋先王之時用器不中度不鬻於市戒在於作爲淫巧以法度爲繩約要使其器可尊可法而後已是以沈子作盉而銘曰寶尊孟金作惇而銘曰尊惇父已作彞而銘曰尊彞虢叔作鬲而銘曰尊鬲此曰尊彞者非六尊之謂也曰叔則周之以叔名者如虢叔榮叔祭叔之類也上一字磨滅故不可考其爲誰也

品伯彞

銘曰品伯作寶尊彞品作三口而一覆其下古人作字左右反正不拘偏旁之位置耳品伯不知何人也伯映彞

伯映於經傳無見大槪與周叔彞相似則知伯映爲周人無疑伯恐其字耳而字畫尢更髙古可愛

叔匜

右銘云叔作旅匜如伯作寶鬲特以伯仲第其序耳旅匜說在伯溫父甗篇

父癸匜

按愽古錄云周之君臣其有癸號者惟齊之四世癸公慈母也太公呂望實封於齊其子曰丁公伋伋之子曰乙公得得之子曰癸公慈母慈母之子曰哀公臣然則作是器也其在哀公之時歟故銘父癸者此也昔之匜通用於人神此銘父癸則其祭祀宗廟之器耶此匜也而銘有曰爵者豈詩所謂洗爵奠斝之意歟方事洗盥則不可無匜爾

季姬匜

昔晉文公重耳母曰季姬齊悼公娶季康子之妹亦曰季姬而文公母乃翟狐氏女太史公嘗以狐季姬稱之則此曰季姬者必有一於斯焉是匜盥器也易謂盥而不薦則潔己至誠而以奉祭祀者夫人之職此以季姬自銘蓋其職歟

孟皇父匜

愽古錄云昔魯桓公之後析爲三族有仲孫叔孫季孫焉仲孫於三桓氏爲長乃曰孟氏此孟族所由出也是則孟乃仲孫之氏而姓則姬也詩十月之交曰皇父卿士而釋者謂皇父字也然則此皇父亦其孟之字歟曰作旅匜則又言非止一器所以禦賓客供盥濯者宜非一耳

張伯匜

按劉原父先秦古器記云按其銘曰張伯作旅匜張伯不知何世人似亦張仲昆弟矣匜者盥器其形制可以挹可以寫足以效其用贊曰伯也何人不見詩書仲友其兄此之謂與矯矯寶臣龍角虎軀禮之象類可得求諸

寒戊匜

右銘云寒戊作寶匜寒戊必作器者之名也未詳其爲誰耳

司冦匜

右銘三字未傳按周官大司冦之職掌邦之六典以佐王刑邦國詰四方小司寇之職掌外朝之政以致萬民而詢焉則司寇在周官者蓋有小大之異是器銘文曰維之百寮則非大司寇不足以當是語也

文姬匜

右銘二十一字初曰丙寅紀其時也次曰錫龜貝作文姬寶著其名也鋬作析子孫者貽厥子孫之義

義母匜

愽古錄云按國語晉公子重耳過秦穆公歸女五人懷嬴與焉奉匜沃盥旣而揮之韋昭以謂嫡入於室媵禦奉匜盥是器銘曰仲姞義母作旅匜者蓋晉文公重耳娶齊女姜爲正嫡次杜祁次偪姞次季隗然杜祁以姞生襄公故巽而上之居第二是爲仲姞以隗在狄所娶故巽而已次之是爲季隗而祁自居第四昔趙孟嘗曰母義子愛足以威名則義母者杜祁也禮曰銘者自名以稱揚其先祖之美則所謂仲姞者自名也義母者襄公謂杜祁也按通禮義纂以謂媵禦交盥蓋媵送女之從者禦壻之從者夫婦禮始相接亷恥有間故媵禦交相爲洗以通其志彼其婚姻歟此稱義母則非初嫁之時其子職在焉故也稱旅匜則非交盥所用特其匜之不一耳

齊侯匜

按楚與齊從親在齊涽王之時所謂齊侯則涽王也周室之末諸侯自王久矣銘其器以侯稱之尙知止乎禮義蓋彞器者法度所自出故其銘如此

杞公匜

銘曰防公作爲子叔姜盥匜按防者古國名衞宏云與杞同𨿽形制未傳而字畫奇古文詞典雅極爲可寶孟姜匜

右銘叔上一字未詳云孟姜盥匜古器物銘云此銘得於淄之淄川初得叔匜銘而匜字從金從匜今此銘從金從匜從皿古書不必同文蓋一時所傳如此爾銘文字畫與杞公匜絕相類蓋一時物也

此匜唇與器各有銘二十一字曰田季加者田姓也季序也加卽其名耳

歷代鐘鼎彞器款識法帖卷十二﹤經部﹐小學類﹐字書之屬﹐歷代鐘鼎彜器款識法帖﹥

欽定四庫全書

歷代鐘鼎彞器款識法帖卷十三

宋薛尙功撰

周器款識

兕惇一

兕惇二

兕惇三

右三器制作一律蓋底皆有銘銘各一字上爲屋室之狀下一字曰已當讀曰兕古人用字或如此博古錄云此器蓋上有兕之形故以兕名之作屋室之狀者薦之宗廟之器也前二器舊藏於禦府後一器宣和間獲於長安水中其制度款識悉同惟闕其蓋耳

周防惇一

周防惇二

博古錄云師之出徵則有宜社造禰之事而奉齋車以行是惇銘之以旅車則必旅之所用捨奠於齊者且師行一軍而爲旅者已眾故其惇不一則三以數之此特得其二而已其曰防者必當時主將之名蓋不可得而考矣王楚釋防爲虞字

仲酉父惇

仲酉父經傳無所見而曰旅惇者與周虞作旅車惇同蓋旅取其眾如張伯作旅匜叔作旅匜之類明其非一器耳

達惇

右惇銘得於王炎公明家藏墨本其器舊藏永興軍駐泊都監曹侁家治平攺元二月十五日河南趙君章晦叔曽爲釋其字云某作寶惇其萬年子孫永寶用上一字不可讀後於元丰八年七月廿五日湖簽文安國於興倅防與燕文叔於彥楚同觀文安國云是達字達從辵而此從走疑古文辵與走通用是爲達字無疑矣

叔旦惇

右銘十五字得於蘭亭法帖中形制未傳不可得而考矣

伯庶父惇

歐陽文忠公集古錄云此器嘉祐中劉原父得於扶風曰伯庶父作周姜尊惇伯庶不知爲何人考古云王姑周姜稱姑婦辭也王姑夫之王母也作器者伯庶父也或謂王姑者王父之姊妹然王父姊妹當從之否則有歸宗及殤附祭可也亦不容制器以祭

伯冏父惇

按歐陽文忠公集古錄云尙書冏命序曰穆王命伯冏爲周大僕正則此惇周穆王時器也按史記云年表自厲王以上有世次而無年數共和以後接乎春秋年數乃詳蓋自穆王傳共孝懿夷厲五王而至於共和自共和至今蓋千有九百餘年斯惇之作作在共和前五世而逺也古之人欲存乎久逺者必托之金石而後傳其湮沈埋沒顯晦出入不可知其可知者久而不朽也然岐陽十鼓今皆在而文字剝缺者十三四惟古器銘在者皆全是以古之君子器必用銅取其不爲燥濕寒暑所變爲可貴以此也古之賢臣名見詩書者常爲後世想望矧得其器讀其文器古而文奇自可寶而藏之耶又按劉原父先秦古器記曰此惇得於藍田惇者有虞氏之器周禮有金惇有玉惇玉惇以盛血天子以盟諸侯金惇以盛黍稷大夫主婦以事宗廟此金惇也其銘曰伯冏父作周姜寶惇用夙夕享用祈萬壽蓋穆王大防正周畿內諸侯食采於周者皆周家之後然則伯冏周之裔孫也復作贊曰穆滿眊荒周巡天下祭公作歌實止王過冏亦正防其僚遵度銘器貽世以續妣祖載祀二千示我懿矩

史張父惇

右銘曰史張父者史著其官也張稱其氏也曰父則又見其尊焉

蒯仲惇

右銘曰蒯仲奠父作尊惇言蒯者春秋之時魯有南蒯鄭有孫蒯晉有邢蒯齊有中蒯衛有屠蒯此曰蒯者不知其爲誰也曰仲奠父者乃其字耳

師望惇

博古錄云史記齊世家太公望呂尙東海人其先祖嘗爲四嶽佐禹平水土有功或封於申或封於呂本姓姜氏從其封姓故曰呂尙尙年老窮困以漁釣幹周西伯西伯將出獵卜之曰所獲非龍非彲非虎非羆所獲覇王之輔獵至渭陽得尙與語大恱曰自吾先君太公望子久矣故號太公望載與俱歸遂立爲師其名曰太師者蓋紀其官也望則稱其號耳是器與周師望簋銘文政同殆一時物耶

防侯惇

博古云按周室武王苐四子曰防侯其後乃有防姓則防者周武王之子曰姬邍母尊惇於是又言邍者武王之姬防侯之母也邍與原同蓋古之姓氏耳

刺公惇一

刺公惇二

此惇曰皇考刺公惇亦曰刺祖乙伯按太公望子丁公伋伋子乙公得是知刺公乃乙公族也二器銘款悉同亦一時宗廟之器皆曰用享用孝也

屈生惇

屈其姓也韐其名也曰生如龍鼎稱龍生之類後言用享如在乃宗廟之器有祭神如神在之義

叔惇

叔生者叔伯仲之序也則其名耳曰生則如龍生屈生之類

仲駒惇一

仲駒惇蓋

三器皆曰仲駒父其國氏及世次皆未詳功臣表有騏侯駒左傳有駒伯爲郤克軍佐則駒其姓也若曰齊景公卒冬十月公子駒奔衛則駒其名也豈非公子駒以伯仲而曰仲駒父耶檀弓云防名冠字五十以伯仲稱周道也子生三月父名之二十而冠尊其名而立其字五十爲大夫則尊其字而呼以伯仲也仲姜者蓋仲駒父之母或祖也或以爲仲駒父妻則禮曰夫不祭妻是以知其爲母或祖也按春秋凡婦人皆以字配姓伯姬仲子季姜之類是也仲姜亦字配姓也齊許申呂皆姜姓此則未詳其何國女夫器有用器有祭器凡銘有享孝追孝祀襌者皆祭器九嬪職云凡祭祀贊玉齍而玉齍之制不見於傳注今宗廟中乃與瑚璉是爲闕器豈鄭元所謂惇瑚璉簋皆黍稷之器者歟噫兩漢去聖未逺煨燼之餘禮樂度數所泯絕者邈已不可追當是時綴學之士所以斷簡遺編補緝詁訓斷以臆說故三代禮文雜以漢儒之學由是後世祖述者異端紛糾無所歸止今復見三王之完器乃可以知聖人制作之有俾有志於古者有所考信豈小補哉

肇父惇

肇父作姬甗賸惇肇以聿而此從子旣曰姬甗又曰賸惇形制未傳故未可考也

歷代鐘鼎彞器款識法帖卷十三

欽定四庫全書

歷代鐘鼎彞器款識法帖卷十四

宋薛尙功撰

周器款識

惇

散季惇

博古錄云考其名乃散季爲王母叔姜作也昔之人神祀饗之禮其彞器食飲每通用之旣以人道事乎神又以神道享乎人此家廟巾與夫平日燕居之器皆得銘而用之初無別也散季之銘叔姜惇必有一於是矣當商之末世周之盛徳文王在下遵養時晦於四方之賢者盍歸乎來如太公望散宜生之徒莫不咸在文王者得此數臣以之爲輔故丕顯之謨足以貽於初丕承之烈得以繼於終迨夫天之歷數有歸於周武王作太誓以誥於眾則太公望有鷹揚之從散宜生有執劍之衛事業昭昭載之史冊蓋彼皆以文王舊臣受顧命之托而成此功焉今觀是惇考諸銘識在惟王四年八月也且文王之世散季已爲之輔而歷數猶未歸則知所紀之四年肇而作此者蓋武王時明矣又按考古錄云以太初歷推之文受命嵗在庚午九年而終嵗在己夘書曰惟九年大統未集武王以明年攺元十三年伐紂乃壬午嵗實武王卽位之四年惇文曰惟王四年王蓋武王也是年一月辛夘朔書曰惟一月壬辰旁死魄旁死魄二月也是嵗二月後有閏自一月至八月小盡者四故八月丁亥朔與惇文合武王之時散氏惟聞散宜生季疑其字也

�惇

博古錄云按此器乃惇而銘謂之者舉器之總名故不言惇�必諸侯也故祭及四世蓋以古之諸侯有五廟大夫有三廟而傳言學士大夫則知尊祖謂過祖則無及矣武伯龔伯以謚配字爲言如文仲穆伯之類益公文公則言其爵蓋不沒其實也如周有天下至於不窋古公亦或不以爵稱又況於諸哉

師毛父惇

大室者廟中之室言大以別其次者如魯有世室是也惇云王格於太室牧惇云楉大室蓋周之時受四方諸侯之朝必於其廟示不敢專耳詩言嗣王朝於廟者此也是廟皆謂之室也曰毛父則史稱武王克商毛叔奉明水蓋史稱叔者字也春秋書毛伯者爵也惇亦云伯毛內門立中廷佑則毛父其人歟以古者始字之曰仲伯及其徳邵則又言其父焉若夫言內史冊命者以內史凡命諸侯及孤卿大夫則冊命之耳

孟姜惇

曰叔孫者蓋叔孫氏出於桓公之後曰父者尊之也曰作孟姜尊惇姜齊姓也齊魯婚姻之國孟則長矣以別於仲季之稱與詩所謂孟姜同意

虢姜惇

右銘曰用襌追孝於皇考恵仲者宗廟祭享之器也祈匈康嗣紀佑通祿永命文意與衛欒鼎相類殆一時器耳惇

惟正月乙子王格於大

室穆公入佑立中廷

北鄕王曰命汝作司

土官司借田錫汝

衣赤環芾鑾旂楚徒

馬服五服用事拜

稽首對揚王休用作朕

文考寶惇其子子孫孫永用

按考古圖云其銘與惇相似銘文云正月乙子及商兄癸彞亦曰丁子日辰剛柔不相配疑乙子卽甲子丁子卽丙子世質人淳取其同類未甚區別不然殆不可考蔡博士肇云晉文城濮之戰獻楚俘於周駟分百乘徒兵千而惇文有曰楚徒者乃以楚之徒兵錫之禮諸侯不相遺俘天子得以錫侯國

宰辟父惇一

惟四月初吉王在辟宮宰

辟父佑周立王冊命周曰

錫汝華朱芾衣束帶於

鋚革錫戈雕防彤矢用饌乃

祖考事官司節僕小射底敷

周稽首對揚王休命用作

文考寶惇其子子孫孫永寶用

宰辟父惇二

惟四月初吉王在辟宮宰

辟父佑周立王冊命周曰

錫汝華朱芾衣束帶於

鋚革錫戈雕防彤矢用饌乃

祖考事官司節僕小射底

敷周稽首對揚王休命用作

文考寶惇其子子孫孫永寶用

宰辟父惇三

惟四月初吉王在辟宮宰

辟父佑周立王冊命宰曰

錫汝華朱芾衣束帶於

鋚革錫戈雕防彤矢用饌乃

祖考事官司節僕小射

底敷周稽首對揚王休命

周作文考寶惇其子子孫孫永寶用

三器形制款識悉同乃一時物也其銘曰周者晉公子周悼公也悼公文襄之後故有周作文考寶惇之辭古者錫有功則必有彞器以紀其事且以告於家廟焉如秬鬯一卣告於文人是也卣飲器惇食器其爲銘一也是惇之銘亦曰用饌乃祖考者謂此

尨惇

惟元年旣望丁亥王在雝位日王格

廟卽立宰忽入佑尨立中廷王

呼史大冊命尨王若曰尨昔先

王旣命汝作宰司王家今余惟疃

京乃命命汝洎曰繼足對格從司王

家外內母敢有不敬司百工入

姜氏命乃有眾有卽命乃非先告尨

毋敢侯有入告汝汝弗善效姜氏

人勿事敢有侯止從獄鍚汝

衮衣赤舃敬夙夕勿廢朕命尨

拜手稽首敢對揚天子不

顯【魯休用作寶尊惇龍其萬年眉壽子子孫孫永寶用】

龍乃其名也鄭有大夫公子龍周鼎亦有龍生鼎公子龍者嘗爲大夫而此惇冊命龍作宰司王家而錫之以衮衣赤舄想非所謂公子龍也此言夙夕勿廢朕命寅簋亦曰夙夕勿廢朕命晉姜鼎雲勿廢文侯頵命齊侯鏄鐘云弗敢廢乃命而廢皆用法蓋法有時而廢故古人通作廢字猶治亂謂之亂也

惇一【先秦古器記劉原父所藏】

惟二年正月初吉王在周邵

宮丁亥王格於宣榭毛伯內

門立中廷佑祝王呼內

史冊命王曰昔先王旣

命汝作邑繼五邑祝今余惟疃

京乃命錫汝赤芾彤冕齊黃

鑾旂用事拜稽首敢對

揚天子休命用作朕皇

考龔伯尊惇其眉壽萬

年無疆子子孫孫永寶用享

惇二【考古雲藏京兆孫氏】

惇三【古器物銘】

按歐陽文忠公集古錄云此銘嘉祐中劉原父以翰林侍讀學士出爲永興路安撫使其治在長安原父博學好古多藏古奇器物能讀古文銘識考知其人事迹而長安秦漢故都時時掘發所得原父悉裒而藏之以余集古文故毎有所得必摹其銘文以見遺此惇得其蓋於扶風而有此銘原父爲余孜按其事云史記武王克商尙父牽牲毛叔鄭奉明水則此銘謂鄭者毛叔鄭也銘稱伯者爵也稱叔者字也惇乃文武時器以愚考之此字從弁從邑弁字史籕作而此惇從則謂之無疑呂氏考古亦作字而劉原父謂之鄭者非也呂氏又曰此三惇同制同文則知古人作器勒銘非一物器皆有是銘也周大夫也有功錫命爲其考作祭器也宣榭蓋宣王之廟也榭射堂之制也其文作古射字執弓矢以射之象因名其室曰射音謝後從木其堂無室以便射事故凢無室者謂之榭爾雅云宣王之廟如榭故謂之宣榭春秋記成周宣榭火以宗廟之重而書之如桓僖宮之比二傳雲藏禮樂之器非也又有戠惇云王格於大室亦廟也古者爵有徳而祿有功必賜於太廟示不敢專也祭之日一獻君降立阼階之南南鄕所命北面史由君右執筞命之再拜稽首受書以歸而捨奠於其廟毛伯內門立中庭右祝者毛伯執政之上卿也入廟門中其庭立祝與皆在其右也王呼內史筞命者內史掌諸侯孤卿大夫之筞也王曰者史執筞贊王命以告也赤芾彤冕齊黃鑾旂所錫車服齊黃者馬齊色也拜稽首用作皇考龔伯寶尊惇者所謂受書以歸舍奠於其廟也此筞命之禮古器多有是辭故詳釋之

師惇

王若曰師丕顯文武應受天命亦

則於汝乃聖祖考克佑先王作乃

用夾烝乃辟亶大命�和粵政

皇帝亡昊臨保我乃周粵四方

無不康靜王曰師哀哉今日天殃

俾降防首徳不克盡古無承於先王

鄕汝防周邦妥立余小子載乃

事惟王身鎬今余惟疃京乃命命女

恵雝我邦小大猷邦潢孽敬明乃

心率以乃友於王身谷汝弗以乃

辟手艱錫汝秬鬯一卣圭一面節邑

三百人稽首敢對揚天子休用作

朕刺祖乙伯咸益姬寶惇其萬思

年子子孫孫永寶用作世宮寶惟元年二月旣望庚寅王格於太室艾內右廷

銘文二百一十二字曰師者官也則其名耳乃嗣王命恵雝我邦錫以秬鬯一卣圭一面節邑三百人乃對揚天子休用作朕刺祖乙伯咸益姬寶惇又云其萬斯年而斯乃用思古人用字或如此耳此惇言刺祖乙伯刺公惇云皇考刺公而皆言刺又博古錄云太公望子丁公伋伋子乙公得以此知刺公乃乙公之族也

師惇

惟王元年正月初吉丁亥

伯和父若曰師乃祖考

有婚於我家汝佑惟小子

今命汝司我家繼治我西

偏東偏僕馭百工牧臣妾

東栽內外無敢不善錫汝

戈雕防縞韠彤矢十五錞

鐘一磬五金敬乃夙夜用事

拜稽首敢對揚皇君

休用作朕文考乙仲防惇

其萬年子子孫孫永寶用享

博古錄云此銘伯和父者和衛武公也衛自康叔有國至武公已三世矣武公能修康叔之政平戎有功故周平王命之爲公今觀文著伯和父稱若曰則知代王而言者也其謂師乃祖考婚於我家則知爲周室之姻婭舊族耳方玆時師治其東偏爲有功焉故銘厥功而錫是惇以章其善且復見戈矛錞鐘之物不一等可謂盛矣然世系所出則前史旣闕無所考證不得其傳焉

牧惇

惟王十年十有三月旣生魄甲

寅王在周在師保父宮格太

室卽文公今入佑牧立中

廷王呼內史吳冊命牧王若

曰牧昔先王旣命汝作司土

今余惟域廬攺命汝辟百寮

有同事乃多辝不用先

王作刑亦多虐庶民及傒庶

右不刑不中乃侯之朋

以今響司偪乃辠召故王曰

牧汝毋敢先王作明刑

用粵乃傒庶右毋敢不明不

中不刑乃申政事毋敢不尹其不

中不刑今余惟疃京乃命錫

汝秬鬯一卣金車漆車畫軒

朱虢卣虎冕練裏旂余

三所服孚敬夙夕勿

癈朕命牧拜稽首敢對揚王

丕顯休用作朕皇文考益

伯寶尊惇牧其萬年壽考

子子孫孫永寶用

考古錄云此惇銘與惇戠惇相似所錫有秬鬯一卣皮虎冕練裏之類與寅簋相似司服所掌五冕無虎冕先儒釋毳冕之章宗彞爲首宗彞有虎蜼故謂之毳以是考之虎冕卽毳冕也如荀卿雲天子山冕山冕卽龍衮也有山龍之文或曰山冕或曰龍衮皆舉一物以名其服

敔惇

惟王十月王在成周南淮節

�及內伐浪昴參怡裕敏

陰陽洛王命敔追迎於上洛

�谷至於伊班馬榜首百

執傒臼雜孚人三百鄙於艾

伯之�於�衣怖復付乃

君惟王十有一月王格於成周

太廟武公入佑敔告禽馘

百傒王蔑敔歷事尹氏

受釐敔圭鬲幣貝五十朋錫

田於防五十田於早五十田敔

敢對揚天子休作尊彞

敔其萬年子子孫孫永寶用

博古錄云銘一百四十字首曰惟王十月猶春秋之言春王正月之意蓋言王所以尊主言月所以謹時又曰王在成周者猶詩之言王居鎬京周公旣成洛邑明天下知所歸往也曰及內伐浪昴猶詩之所謂薄伐玁狁至於太原者矣曰王命敔追迎於上洛猶詩之出車以勞還杖杜以勤歸者矣執傒臼雜孚人三百泮宮之執訊獲醜之意也曰十有一月格於成周大廟告厥成功於廟之意也曰敔告禽馘百傒臼者有同乎獻馘曰尹氏受釐有若乎告廟之終並受其福曰圭鬲幣貝五十朋者蓋鍚以圭璧以作爾寶鑄以鼎彞以著其功與之幣帛以將其意而其數之多至五十朋足矣而又錫以土田之衍則受錫者豈得傲然自居其寵耶宜乎對揚天子之休命而歸美以報其上焉亦猶詩所謂虎拜稽首天子萬年之意歟是惇也不惟制作精工而又字畫奇古其間辭意與商周之書雅頌之文相爲表裏揚雄言周書噩噩爾殆有見於玆也

歷代鐘鼎彞器款識法帖卷十四

欽定四庫全書

歷代鐘鼎彞器款識法帖卷十五

宋薛尙功撰

周器款識

簠簋

豆盉

醫鋪同

史黎簠一古器物銘

史黎簠二考古雲藏扶風乞伏氏

二器銘文同而字畫小異史其官也黎其氏也二字皆籀文耳

鄀子斯簠一向本

鄀於子斯自作旅簠

鄀子斯簠二古器物銘雲藏宗室仲爰家

右二器銘文詳略不同皆稱鄀於子斯鄀者國名左氏傳曰秦楚界小國也子斯者名或字耳

劉公簠一名杜嬬鋪藏李伯時家

按周靈王時有劉定公景王時有劉獻公此曰劉公未審其誰也然言公而不言謚以其劉公自作是器追享杜嬬宜乎不言其謚也劉字從卯金刀而說文止有鐂字從卯金田此以又易田乃近刀意而許愼解金字今聲也下從土�注兩旁象金生於土中此去其聲單取生金意其省文如此曰杜嬬者無見於書以愚考之簠作鋪者鋪非器用之名簠之字小篆作�籀文作蓋小篆從甫而籀文從金今鋪字從金從甫則爲簠字無疑也

太公簠

考古云按舊圖云咸平三年同州民湯善徳獲於河濵以獻此器與張仲及史黎二器形制全類張仲簠作史黎簠作此簠作張仲從夫史黎從古此從缶者皆缶字從夫卽古簠字缶與簠聲相近故古人皆同爲簠字爾

叔邦父簠

叔邦父作簠

用徵用行用

從君王子子孫孫

其萬年無疆

叔邦父莫知其爲誰特春秋轅氏名邦蓋季晳之子也寅簋銘亦曰叔邦父豈非一種器耶曰用徵用行則叔夜鼎亦銘以徵以行案字書云徵正行也凡言徵者皆以正行銘之臣有從君之義故又斷之曰用從君王也

張仲簠一

張仲作寶簠菐之金

鈌鈗鈌錿其燻其其

黃用盛諸受樵米用

饗大正音王賔飱具

召飼張仲受無疆福必

友飱飼鼎寶張仲升壽

張仲簠二考古圖

釋音同前

張仲簠三蘭亭帖

釋音同前

張仲簠四古器物銘

釋音同前

劉原父先秦古器記云右二簠得於驪山白鹿原簠者稻梁器其銘曰張仲見於小雅宣王臣也所謂張仲孝友者矣贊曰宣治中興方虎董徵張仲孝友秉徳輔成或外是經或內是承文武師師安有不寧歐陽文忠公集古錄云張仲器銘四其文皆同而轉注偏傍左右或異蓋古人用字如此耳嘉祐中原父在長安獲二古器於藍田形制皆同有蓋而上下有銘甚矣古之人爲慮逺也知夫物必有獘而百世之後理沒零落幸其一在尙冀或傳不然何叮寧重復若此之煩也詩六月之卒章曰侯誰在矣張仲孝友蓋周宣王時人也距今實有千九百餘年而二器復出原父藏其器余錄其文蓋仲與吾二人者相期於二千嵗之間可謂逺矣方仲之作斯器也豈必期吾二人者哉蓋久而必有相得者物之常理耳是以君子之於道不汲汲而志常在於逺大原父在長安得古器數十作先秦古器記而張仲之器銘文五十有二其可識者四十一具之如右其餘以俟博學之君子

師寏父簋一河南張氏

師寏父簋二開封劉氏

右銘云師寏父作旅簋師言其官如師師師毛之類是也寏卽其名耳父則尊之也言旅簋者眾不止此一器也京叔簋

按春秋隠公元年經書鄭伯克叚子鄢左傳言鄭武公娶於申曰武姜生莊公及共叔叚姜氏愛叔叚請京邑使居之因謂之京城大叔者疑出於是也諸簋銘有言旅簋有言寶簋而此曰饗簋者因簋禮以錫其器若彤弓言一朝饗之者是也

師望簋

銘曰太師�師望作防按齊世家太公出於姜姓而呂其氏也故曰呂尙西伯獵於渭陽得尙與語說之曰自吾先君太公云當有聖人適周周以興子眞是耶吾太公望子久矣故號曰太公望載與俱歸立爲師銘曰太師者語其官也曰望者語其號也曰小子者則孤�不谷侯王自稱之義也今簋也而謂之防蓋防訓煮熟食簋盛黍稷惟熟然後可食耳

叔髙父簋

銘言叔髙父如伯碩父叔邦之類是也旅簋言不一也王楚云象嘉谷之實像黍稷馨香之气

寅簋

有進退粵邦人正人師民

人有罪有故乃馭朋卽汝

乃繇宕威復虐從故君故

師乃作餘一人服王曰寅敬

明乃心用辟我一人善效及

友大辟勿事虣虐從獄受

雜�行道故非正命乃敢矢

傒人則惟輔天降防不廷

惟死錫汝秬鬯一卣及斧市

赤寫駒輦華軒朱虢西�

虎冕練裏畫革畫輦爵金

銿馬三所鋚勒敬夙夕勿癈

朕命寅拜稽首對天子

丕顯魯休用作寶簋叔邦

父叔姞萬年子子孫孫永寶用

單疑生豆

單疑生作養豆用享

銘曰單疑生作養豆用享單疑生考之傳記無見惟周有單穆公號爲盛族然所謂疑生者蓋指其名若左氏言寤生書言宜生皆言其名也

姬寏豆

姬寏毋作太公郭公公魯

仲覽伯孝公靜公豆用祈

眉壽永命多福永寶用

考古云蔡博士肇言按齊世家言太公之卒百有餘年子丁公呂伋始立郭公以下三世至孝公始見於史自呂伋十四世矣余文不可考然知爲齊豆無疑

單從盉

博古錄云周有單子歷世不絕爲賢卿士其族有襄項靖獻穆公之類所謂景公者豈斯人之族耶然單氏之器得之有數種有舟有鼎有彞與此盉其形𨿽不同而其銘則皆曰從也蓋以言其有常從以言其有繼是器特與盉爲一類耳

伯王盉

伯王�作寶盉

其萬年子子孫孫

其永寶用

銘曰伯王�作寶盉考古云按盉不見於經說文云調味也蓋和五味以共調也伯者尊稱之王其姓也防乃名耳

嘉仲盉

嘉仲索諸經傳無見考其款識已非夏商但制作有類乎周其曰諸友則知非獨擅乃與朋友共之之器也且五常之道言君臣之尊尊父子之親親而朋友亦列於其間則未有不須友以成者彞器者法度之所在其於尊君事親之義未嘗不載則於朋友之義宜有以及之玆器是也

歷代鐘鼎彞器款識法帖卷十五﹤經部﹐小學類﹐字書之屬﹐歷代鐘鼎彜器款識法帖﹥

欽定四庫全書

歷代鐘鼎彞器款識法帖卷十六

宋薛尙功撰

周器款識

甗鬲

盂

盦

伯溫父甗

按考古錄云文曰旅甗者旅食所用燕禮司宮尊於東楹之西兩方壺公尊瓦大兩有丰士旅食於門西兩圓壺言旅者以別公尊與堂上尊也余器皆然故此圖所載有旅彞旅甗旅簋旅匜皆此義也

仲酉父甗

仲酉父不見於經傳但周有惇蓋亦曰仲酉父作旅惇皆一時物也肇作甗者肇言始作此器耳

方寶甗

此銘與前二圓鼎同出於安陸之孝感銘識悉同惟十有三月合作一字甗字尢極奇古左右上下不拘邊傍位置耳

伸信父方甗

考古錄云按舊圖云咸平三年好畤令黃鄆獲是器詣門以獻詔句中正杜鎬注其文惟�字楊南仲謂不必讀爲史當作中音仲然以愚考之恐只是史字史信者如史頃史黎之類史言其官信言其名父則尊稱之耳

父乙甗

王命中先見南國貫行蓻

位在廟史兒至以王命曰

余命汝史小大邦乃有捨

汝邦量至刋汝唐小多

中召自方長邲

以師百寮故故人在

漢中州曰辱曰故人君

曰夫乃言曰貝

日對揚王休名父對

余承用作用父乙寶彞

右銘重和戊戌嵗出於安陸之孝感縣耕地得之自言於州州以獻諸朝凡方鼎三圓鼎二甗一共六器皆南宮中所作也形制精妙款識奇古曰父乙者蓋商末周初之器耳

慧季鬲

按恵與慧通虢姜惇款識有恵仲春秋有恵伯恵叔而此鬲銘之爲恵季豈非恵爲氏而伯仲叔季者乃其序耶

丁父鬲

按博古云夫世人但知十千爲商凡遇款識有十千者皆歸之商故或以丁父鬲爲商蓋誤矣按商之銘於甲曰父甲丁曰父丁辛曰父辛乙曰父乙皆尊其父而上之未見有列於下者兼商鬲皆以父丁爲銘若謂丁父亦爲商器則是古人於名號間有變易矣將何以示後世乎蓋周之太公望再世而有丁公其後世以丁爲氏是鬲周物豈其丁氏之子孫爲其家廟而作耶曰孫則又言孝孫作之以奉其祖也

伯鬲

按古器以伯爲銘者多矣尊惇彞舟爵有伯作之銘觀古人或以伯爲謚或以伯爲名或以伯仲第其序或以侯伯列其爵所稱非一而此曰伯者殆未可以私智決也

帛女鬲

帛女疑宮女之有軄者然攷周官自九嬪世婦之餘所可見者司服縫人而已初無此名也豈非自周之末典禮不存因其軄而命之歟不然則諸侯不敢擬於天子而有是軄歟漢廣川王以陶望卿主繒帛疑亦祖述周人之意其曰作齊鬲蓋於祭祀之齊而所用之器也

師鬲

昔以師稱其官則有若尹氏火師者是也以師稱其姓則有若師曠師丹者是也此器銘曰師疑以師言其姓或言其官耳制作簡古𨿽周之物殆有商之遺意焉

虢叔鬲一古器物銘

虢叔作尊鬲

虢叔鬲二考古圖

虢叔作叔殷防尊鬲

右二銘皆虢叔所作後一器曰防與宋田鼎同殆一時器也

聿逺鬲

右銘云聿逺乃作鬲者之人也

亦鬲

亦作尊鬲永寶用

右銘亦下一字澷滅未攷

蔑敖鬲

右銘十有一字所可辯者九字而已敖上髣髴若蔑字按楚之君有霄敖若敖杜敖郟敖而其官名亦曰莫敖所謂蔑敖殆出於斯耶楚周諸侯國故其器作周之形制曰先康者古人銘器之意蓋未可以臆論也

仲父鬲

仲父作尊鬲子子孫孫其萬年永寶用

右銘十有六字仲下一字不可辯昔有仲山父仲慶父仲孝父仲仁父此曰仲父者蓋未知其爲誰考其制作乃與聿逺鬲相近耳且諸器款識有曰孫子有曰子子孫孫有曰子孫蓋孫可以爲王父尸子不可以爲父屍故言孫子而以孫爲先言之不足至於重復故言子子孫孫而不嫌其煩或疊言或單舉以互見故言子子孫而不嫌其略若此再言子子又從而系之是爲孫孫之義蓋孫亦子屬不待指而後著矣噫古人制器尢在於遺後世且欲傳守不失故以子孫爲丁寧若乃漢器銘子孫者十無二三此所以不純乎古也

京姜鬲

按詩之思齊曰思齊太任文王之毋思媚周姜京室之婦太姒嗣徽音則百斯男蓋太王之妃曰太姜王季之妃曰太任文王之妃曰太姒曰京姜者京室之婦也周有天下在武王時及其追尊祖考則以古公爲太王季歷爲王季於是國以京言之故謂之京姜

某父鬲

父作尊鬲

子子孫孫永寶用

右銘父上兩字未詳子子孫孫語見仲父鬲篇中諸旅鬲

諸旅作尊鬲其子子孫孫永寶用敕

右銘諸旅下繼之以作尊鬲者諸旅必其名氏也其子子孫孫永寶用而下有一敕字得非人君所賜而著其敕命耶然敕自唐朝方用此周器也而謂之勅不可得而考矣

仲斯鬲

右銘曰仲斯必作器者之名也

史孫槃

史孫作槃

右銘云史孫作槃而則未詳其音讀槃作○者象形篆也猶言圓則水圓耳

封比干墓銅槃

右林左泉

後岡前道【或云前岡後道】

萬世之寧【或雲英字】

玆焉是寶

右開元四年遊子武之奇於偃師耕耘獲一銅片盤形四尺六寸上鏤文深二分其左右前後岡道與泉並存惟林無矣考諸圖籍卽比干之墓

魯正叔槃

按魯周公所封自伯禽之國而蕃衍盛大爲天下顯諸侯且號禮義之邦者以周公之聖風化所本余膏賸馥澤後世而不竭故其世葉與周相爲盛衰至戰國時而仲叔季之氏族遂分其國然所謂正叔𨿽不見於經傳必魯之公族也

卭仲槃

惟王月初吉日丁亥卭

仲之孫伯戔自作�

槃用祈眉壽萬年

無疆子子孫孫永寶用之

王月者正月也如所謂王春也言王所以尊主也�槃者盥潄之器耳邛仲之孫伯戔又作饙盦與此銘合字畫各爲一體皆奇古可愛

齊侯槃一古錄

齊侯�二古器物銘

右二銘字畫稍異而文則同皆云齊侯作楚姬寶�與齊侯匜銘識相類古器物銘云政和丙申嵗皆安丘縣民發地得之正一時物也驗其銘文蓋齊侯爲楚女作

冀師�

右銘云冀師季移用其吉金自作寶槃按商有冀父辛卣博古云冀者國名昔人受封於此則後世食采於所封之地復以爲氏冀乃其旅裔耳師言其官也季言其序也移則其名耳曰用孝用享蓋祭享之器也後云福無疆謂祈福之無疆也福上一字磨滅未攷吉字從士從口言士之口常吉也而此止從士亦口常吉之意乎字畫奇古文詞典雅但形制未傳耳

伯盂

博古云夫季姜之稱於書傳多指婦人言之如詩所謂孟姜是也彼曰孟姜而此曰季姜者乃其序耳伯史作季姜盂則知爲季姜而作也

卭仲盦

右銘云卭仲之孫伯戔自作饙盦說文云卭在濟陰玉篇云卭在山陽叩仲之孫伯戔嘗作�盤今曰饙盦者饙滌飯也盦說文云圓蓋也呂氏考古云饙盦者以捧連湯飯而加覆蓋耳

歷代鐘鼎彞器款識法帖卷十六

欽定四庫全書

歷代鐘鼎彞器款識法帖卷十七

宋薛尙功撰

周器款識

戈鐸

鼓琥

平陸戈

右戈銘曰平陸古器物銘雲藏淄川民間

鳯棲鐸

右銘一字作鳯棲之狀是器鐸也周官鼓人以金鐸通鼓凡樂舞必振鐸以爲之節此銘以鳯亦取其鳯皇來儀之象而爲棲木形者詩所謂鳯皇鳴矣於彼髙崗梧桐生矣於彼朝陽蓋鐸者樂之節取其樂調而物以類應之也

岐陽石鼓一

而師庻

左淊淊是

不具後

具肝來其

寫尖具來

樂天子來

嗣王始古

我來

岐陽石鼓二

﹤經部﹐小學類﹐字書之屬﹐歷代鐘鼎彜器款識法帖﹐卷十七﹥

我水道旣

平旣止嘉

樹則天子

永寧日維

丙申我其

用馬旣康康

駱左驂防防

��扯女不

��公謂

天及如周

不余及

岐陽石鼓三

﹤經部﹐小學類﹐字書之屬﹐歷代鐘鼎彜器款識法帖﹐卷十七﹥﹤經部﹐小學類﹐字書之屬﹐歷代鐘鼎彜器款識法帖﹐卷十七﹥

田車旣安

鋚勒馬旣

簡左驂旛旛

右驂騝騝我

以隮於原

我戎世�

宮車其寫

秀弓寺射

麋豕子庶

麀鹿雉兔

其又�其

大出各

亞畀執而

勿射庶防防

君子乃樂

岐陽石鼓四

﹤經部﹐小學類﹐字書之屬﹐歷代鐘鼎彜器款識法帖﹐卷十七﹥

鑾車華敕

眞孔碩

彤矢馬其

寫六轡徒

�孔庶廓

宣摶首車

載道徒如

章原濕陰

陽六

馬射之疑

如虎獸鹿

如多賢

禽我鹿允

異

岐陽石鼓五

﹤經部﹐小學類﹐字書之屬﹐歷代鐘鼎彜器款識法帖﹐卷十七﹥﹤經部﹐小學類﹐字書之屬﹐歷代鐘鼎彜器款識法帖﹐卷十七﹥

汧也沔防

被淖淵�

鯉處之君

子漁之澫

有�其斿

散散帛魚鱳鱳

其菹氐鮮

黃帛其�

有�有

其�孔庶

繇之����

��其魚佳

可佳鱮佳

鯉可以橐

之佳楊及

栁

岐陽石鼔六

走防馬

薦晳奔放

雉立其一

之

岐陽石鼓七

﹤經部﹐小學類﹐字書之屬﹐歷代鐘鼎彜器款識法帖﹐卷十七﹥

猷作原作

導徒我司

除帥序

莽爲世裏

微徼乃罟

栗柞棫其

槃格庸鳴

亞若其華

所斿憂籃

導防尌合

孫

岐陽石鼓八

﹤經部﹐小學類﹐字書之屬﹐歷代鐘鼎彜器款識法帖﹐卷十七﹥

我車旣工

我馬旣同

我車旣好

我馬旣驅

君子員員獵獵

員斿麀鹿

速速君子之

求首及玆

以時我其

孫其來趩

��卽我

卽時我麀

鹿�敺其

朴其射其

來首旣我

其蜀

岐陽石鼓九﹤經部﹐小學類﹐字書之屬﹐歷代鐘鼎彜器款識法帖﹐卷十七﹥﹤經部﹐小學類﹐字書之屬﹐歷代鐘鼎彜器款識法帖﹐卷十七﹥

天靈雨流

迄湧盈渫

滋君子卽

涉馬流汧

也洎洎淒舫

舟思歸自

廊徒�佳

舟以道我

陰戎陽枝

深以戶水

一方止其

奔其�其

事

岐陽石鼓十﹤經部﹐小學類﹐字書之屬﹐歷代鐘鼎彜器款識法帖﹐卷十七﹥

吳人憐

敕敬載西

載北勿奄

勿伐之而

出獻用大

祝髙執寧

逢中孔囿

鹿我其疃疃

天求有是

右岐陽十鼓周宣王太史籀所書嵗月深逺剝泐殆盡前人嘗以其可辧者刻之於石以甲乙苐其次𨿽不成文然典型尙在姑勒於此與好事者共之

周琥

右銘云午十三按呂氏考古圖云大宗伯以玉作六器以白琥禮西方覲禮諸侯覲於天子天子爲壇祀方明加文其上設六玉西方琥小行人合六幣以和諸侯之好琥以繡禮器云珪璋特琥璜爵蓋珪璋璧琮琥璜之六器以象天地四方天子以是禮神諸侯以是享天子而已說文曰琥發兵瑞玉爲虎文不見於經不知許愼何所據然漢用虎符發兵𨿽以銅爲之其原疑出於此文曰午十三者亦兵符之次第午字蓋以日辰爲琥或以午與五同發兵遣將蓄威以待此器虎形然則魯昭公疾賜子家子雙琥一璞而爲二物是亦可以爲符矣

歷代鐘鼎彞器款識法帖卷十七﹤經部﹐小學類﹐字書之屬﹐歷代鐘鼎彜器款識法帖﹥

欽定四庫全書

歷代鐘鼎彞器款識法帖卷十八

宋薛尙功撰

秦器款識

璽權

斤

漢器款識

鐘甬

鈁鼎

鼒

秦璽一

右璽文按集古印格云石本在畢景傳家其文妙淳古無過於此𨿽龍飛鳯翥不足以擬其勢摹印之祖也

璽二向巨源傳本

璽三蔡仲平傳本

右二璽文本只一器緣傳模字畫不同形制大小有異因並刻之亦疑以傳疑之意也按集古印格序云秦取趙氏藍田玉命丞相李斯書作魚鳥之狀刻爲璽文曰受命於天旣壽永昌歷代傳之以爲國寶及始皇帝惡璽之音與死同遂易璽曰寶曰印曰章云

秦權

平陽斤

考古云按秦本紀始皇廿六年平六國號皇帝一法度衡石丈尺丞相綰者王綰也二世元年皇帝曰金石刻盡始皇所爲也今襲號而金石刻辭不稱始皇帝其於久逺也如後嗣爲之者不稱成功盛徳丞相臣斯臣去疾禦史大夫臣徳言請具刻書刻石因明白矣臣昧死請制曰可始言金石刻而卒止言刻石據權之文云故刻左則史記石字當爲左也丞相去疾者徐廣曰姓馮又古器物銘云世所謂秦權至多銘文悉同歐陽集古錄載祕閣校理文同家有二銘其一乃銅環上有銘循環列之不知爲何器余當考之亦權也案班固漢書律曆志五權之制圜而環之令之肉陪好者周旋無端周而復始無窮已也孟康注以謂錘之形如鐶也然古權亦有如今稱錘相似者蓋形制不一各從其便耳

漢

周陽侯鐘

右銘藏歐陽文忠公家銘曰周陽家金鐘漢器亦有周陽侯甗蓋一時器也

谷口甬

谷口銅甬

容十升

始元四年

南方

左馮翊造

谷口銅甬容十升

重卌斤甘露元年

十月計掾章平

左馮翊府

北方槪南

右古器物銘雲谷口銅甬舊藏劉原父家一器而再刻銘始歐陽公集古錄金石遺文自三代以來法書皆備獨無西漢文字求之累年不獲防原父守長安長安故都多古物奇器原父好奇博識皆求而藏去防後得斯器及行鐙博山香鑪模其銘文以遺歐陽公於是西漢之書始傳於世矣蓋收藏古物實始於原父而集錄前代遺文亦自歐陽公發之後來學者稍稍知捜抉奇古皆二公之力也

武安侯鈁

武安侯家銅鈁一容一石二斗重四十二斤苐一

右武安侯鈁銘不知所從得按漢書景帝後三年田蚡封武安侯又楚思王子防元始中再封武安侯器銘無年月未知果誰所作又按帝紀楚懷王嘗封髙祖爲武安侯然驗其刻畫疑非髙祖時器

李氏鼎

銘二字曰李氏按此器圜弇上而耳外附質素無文與汾陰寶鼎相類其字畫亦作漢迹李氏顯於兩漢者如西漢之李廣李陵東漢之李固李膺皆聞家華族甚多此但紀姓而不書名蓋未可考其爲誰歟

鮑氏鼎

右銘二字曰鮑氏以不著名故未詳其爲誰也

汾陰侯鼎

右鼎得於鄠縣民家井中鼎小似古陪鼎以羞膷臐膮者也刻其側曰汾陰侯汾陰侯蓋漢禦史大夫周昌也以髙帝六秊封汾陰侯昌卒謚悼侯其子開方嗣謚哀侯未知此昌之鼎與開方之鼎歟劉原父作贊曰昌以直聞刺主桀紂權擁趙孤見�母后勢有不行非智之陋兄弟競爽是�有後

定陶鼎

按漢十二年孝恵帝卽位始詔郡國諸侯王各立髙廟而是鼎於蓋間有髙廟二字其字畫復有變篆爲隸之體是其爲髙廟祀器無疑也又曰定陶廟者蓋漢初有天下旌功臣以定陶之地封彭越而王之是爲梁王而其國則定陶也越旣叛命乃削其地更以封髙祖之子恢是爲定陶共王恢其在恵帝卽位之初許立髙廟則正恢之世也

汾陰宮鼎

汾陰供官銅鼎蓋二十枚重三斤八兩

汾陰供官銅鼎二十枚容斗重十斤

汾陰宮銅鼎一容一斗重十斤

平陽一斗鼎重十斤

第廿三

按前漢地裏志河東郡屬縣有汾陰有平陽而平陽有鐵宮此曰汾陰宮則宮之在汾陰者也考其銘識旣曰汾陰供官銅鼎二十枚又曰汾陰宮銅鼎一者二十所以舉供官之數而一者舉其隸於宮者也又曰平陽一斗鼎蓋平陽有鐵宮此乃紀所鑄之地耳曰第二十三者總其器之在汾陰者爲之次不必言鼎也按西漢郊祀志云孝武皇帝始建上下之祀營泰畤於甘泉定后土於汾陰而神祗安之則作宮於汾陰者以祀后土之所是宜有列鼎之薦而此特其一器耳銘文稱供官銅鼎亦又明朝廷祀典之物非私享也

按孝成帝乃孝元之子西漢第九帝也是鼎𨿽孝成廟器乃造於孝哀卽位之三年其銘又有曰建平三年十月工王襃造蓋孝哀卽位攺號建平而孝哀又嗣服孝成也

好畤鼎

博古錄云按畤封土也冡而祀之在昔秦襄以攻西戎始祀少昊作西畤秦文夢黃蛇口止於鄜又爲鄜畤秦宣於渭南祠靑帝曰密畤秦靈於吳陽祠黃帝曰上畤祠炎帝曰下畤此畤之所由興也及始皇更遊歷祀名山大川遂祠八神一曰天主二曰地主三曰兵主四曰陰主五曰陽主六曰月主七曰日主八曰時主而地主之祠蓋在泰山之下梁父之地以天好陰祠之必於髙山之下故又謂之好畤漢祖有天下覩雍之四畤曰吾聞天有五帝而四何也蓋是秦襄有白帝之畤秦文有黃帝之畤秦宣有靑帝之畤秦靈復有黃帝炎帝之畤而獨無黒帝之畤也又曰吾知之矣待我而具五也乃祠黒帝於是後世成有五畤之祠至武帝時幸五畤因獲白麟以昭神休而旌其年爲元狩則好畤起於秦而事於漢也是鼎乃好畤供廚之器而形制則漢物也又其名長樂飼官則知漢物明矣蓋長樂者漢宮也昔樗裏子塟渭南其治時語於人曰吾墓後百嵗當有天子之宮夾其左右後漢興而長樂宮乃在其墓東則長樂飼官乃漢官名置官以祠神於古實不廢也又按呂氏攷古云此鼎有銘十有五字在腹廿二字在蓋器文云好畤供廚鼎蓋文曰好畤苐百三十又曰長樂苐四百廿五大回中苐八百六十好畤在雍東秦以來郊上帝長樂未央建章皆在長安回中言在汧三輔黃圖云大官從帝行幸移用其器而次苐不一皆刻以記之備淆錯也

上林鼎

右銘不知所從得銘有監工李負芻按後漢紀無二名者此鼎蓋西漢器也

侈耳鼒

右銘藏新平張氏銘云厶方司正不知何謂

右銘二字曰髙奴髙奴者上郡地名也

歷代鐘鼎彞器欵識法帖卷十八

欽定四庫全書

歷代鐘鼎彞器款識法帖卷十九

宋薛尙功撰

漢器款識

鑪壺

巵律管匜

洗鉦

齊安鑪

齊安宮銅燻鑪容五升具蓋重五斤六兩神爵四年典宮嗇夫忠佐史工司馬讓造第一百三十一廿三

右銘藏廬江李氏考古云齊安宮未可攷銘云重五斤六兩以今權校之三兩十八銖當漢之一斤

蓮勺鑪

按劉原父先秦古器記云右一器上爲山下爲槃世俗謂之博山鑪然按其刻曰蓮勺宮銅一斗鼎非博山者蓮勺則宣帝居民間時嘗困處也至今櫟陽界去長安七十餘里疑漢於其地亦有離宮刻又云五鳯三年五月己丑工渭成徐安守屬定昌造又按歐陽公集古錄雲林華觀行鐙銘一蓮勺宮博山鑪下槃銘一皆漢五鳯年造林華觀漢書不載宣帝本紀云困於蓮勺鹵中注云縣也亦不云有宮蓋秦漢離宮別館不可勝數非因事見之則史家不能備載也余所集錄古文自周穆王以來莫不有之而獨無前漢時字求之久而不獲每以爲恨嘉祐中友人劉原父出爲永興守長安秦漢故都多古物奇器湮沒於荒基敗冡往往爲耕夫牧豎得之遂復於人間而原父又雅喜藏古器由此所獲頗多而以余方集古文故毎以其銘刻爲遺旣獲此二銘其後又得谷口銅甬乃甘露中造由是始有前漢時字以足余之所闕而大償其素願焉余所集錄旣博而爲日滋久求之亦勞得於人者頗多而防後成余之志者原父也故特志之

博山鑪

右銘藏廬江李氏考古雲宮太子山重一斤七兩中間荇葉有文曰天興子孫又曰富貴昌�按漢故事曰太子服用則有銅博山香鑪晉東宮舊事曰太子服用則有銅博山香鑪二鑪象海中博山下槃貯湯使潤气蒸香以象海之回環此器世間亦有之形制大同而不一曰天興子孫又曰富貴昌宜者善頌之辭也

丞相府漏壺

二十一斤十二兩六年三月己亥年史神工譚正丞相府

考古云銘二十有一字按此器制度其蓋有長方孔而壺底之上有流筩乃漏壺也

太宮壺

博古錄云銘三十二字按建武者漢之年號也東漢之盛惟建武永平號爲極治而光武之初嵗稱建武歷三十一年復攺建武中元而此曰建武者蓋卽位之年號非建武中元之年也二十年嵗在甲辰乃東夷率眾內附正極治之時自伍輿至蒼省蓋其工造與夫監掾之姓名耳此器體類壺而銘曰鐘者字書以鐘字從金從重以正爲體蓋飲無以節之則流而生禍所以銘鐘者欲其止而不流蓋壺以取形鐘以示戒故說文以鐘爲酒器其義如之

綏和壺

按漢成帝卽位二十有五年始攺元綏和而此壺作於是嵗也凡漢必謹其嵗月與夫造器之官如曰防級掾臨主守右丞同守令寶省者是也

建光巵

銘六字曰建光中室有四按東漢孝安帝卽位之十六秊名其年紀曰建光是器蓋於建光中造也中室之稱者宜其有五室而此特中室之器耳蓋漢武立帳則有甲乙言中室有四則其他亦或有數也

律管

六呂始建國元年正月

癸酉朔日制

右銘藏晁無咎學士家云始建國元年正月癸酉朔日制按漢書律曆志古以竹與玉爲之平帝時王莽始易以銅又漢書莽以十二月朔癸酉爲建國元年正月之朔二說皆合也

陽嘉洗

陽嘉四年朔令

銘云陽嘉四年朔令按孝順帝卽位之十年攺年紀曰陽嘉凡四秊玆器曰陽嘉四年蓋謹其所造之嵗也曰朔者朔月也曰令者時令也字之右狀魚之形字之左復作鷺以鷺習水而捕魚其猶習於禮而得民之�也洗盥手之器於此以奉祭祀交神人非茍然者謹其嵗時且象而視之蓋不能無微意耳

長宜子孫洗

長宜子孫

宜子孫洗

考古云按舊禮圖云洗丞槃棄水之器其外畫水紋菱花及魚以飾之唐防要云上元二年髙宗命韋機營東都上陽宮於曲澗防建陰殿掘得古銅似盆而洗中有蹙起雙鯉之狀魚間有四篆字長宜子孫與此器同皆漢洗也

雙魚四錢大洗

銘曰富貴昌宜者亦善頌之辭也

平周鉦

按古器物銘云右銅鉦云平周金銅鉦重六斤八兩背文云平定五年受圜陰士大夫頗疑前代紀年無爲平定者余嘗考之蓋非年號也按西漢書地裏志平周平定圜陰三縣皆屬西河郡圜陰漢恵帝五年置此蓋鉦先藏平周後歸圜陰復以授平定故再刻銘耳所謂五年者當是景帝以前未有年號時也前世旣無平定年號而三縣皆隸西河故知其如此又圜陰王莽攺曰方陰顏師古曰圜字本作圁縣在圁水之陰因以爲名王莽攺爲方陰則當時已誤爲圜今有銀州銀水卽是舊名猶存但字變耳其說出於酈道元注水經今按玆當時所刻乃爲圜字然則師古何所依據遂以爲圁乎恐亦臆說也

注水匜

銘二十有二字曰始建國元年正月癸酉朔日制按漢新室當孺子嬰初始元秊戊辰十二月攺爲建國此言元年正月則是明年己巳嵗制此器也此器形制如盂而淺且其旁復出一流與匜略不相類迨見其識文乃知匜也然所容三合其器特小恐幾格間所用者耳

歷代鐘鼎彞器款識法帖卷十九

欽定四庫全書

歷代鐘鼎彞器款識法帖卷二十

宋薛尙功撰

漢器款識

鐙錠

燭槃甗

釜

甑鋗

弩機

上林榮宮鐙

上林榮宮銅鴈足鐙下有槃並重六斤黃龍元年民工李常造苐四第二

百世

銘云上林榮宮鴈足鐙下有槃並重六斤黃龍元年民工李常造第四言榮宮未攷

首山宮鐙

蒲反首山宮銅鴈足八寸蓋重六斤永始四年二月工賈慶造

考古雲藏京兆李氏銘云蒲反首山宮銅雁足蓋重六斤永始四年二月工賈慶造攷古漢宣帝時器地裏志蒲反有首山祠其宮卽祠宮也

甘泉上林宮行鐙

右銘藏京兆呂氏惟永槃存銘有三十一字

林華觀行鐙

林華觀漢書不載曰五鳯二年乃前漢時物耳字畫極佳乃劉原父得之於長安模其銘文以遺歐陽公者說

在蓮勺鑪篇

甘泉內者鐙

內者元康二年三月河東安邑守者宣王軒造重廿五斤十一兩

右銘藏京兆陳氏云甘泉內者下槃又云內者元康二年三月河東安邑守者宣王軒造重廿五斤十一兩考古云甘泉上林皆水衡所掌內者有令丞少府之屬掌中布張諸衣奄人軄也

龍虎鹿盧鐙

右銘云宜子孫吉上有龍虎爲之飾藏廬江李氏耿氏鐙

�光四年二月耿氏延光四年二月耿氏�鐙比二工張裒造作鐙比二工張裒造

銘云延光四年二月耿氏作鐙比二工張裒造全作漢隸極奇文云比二者言如此比者有二耳漢人大抵爾雅可愛

虹燭錠一名王氏錠

博古錄云銘一十七字自三代至秦器無斤兩之識此器顯其斤重又字畫與漢五鳯鑪識相類寔漢物也說文以錠爲鐙鐙則登而有用者銘曰虹燭者取其气運如虹之義殆薦熟食之器但闕其蓋而不全曰王氏者未審其爲誰也曰第一則知爲虹燭者數不特此耳

車宮承燭槃

車宮銅承燭槃重三斤八兩五鳯四年造扶

考古云車宮不知何所右銘云車宮承燭槃重三斤八兩五鳯四年造下又有一扶字扶乃言其號耳漢器有扶字者甚多

周陽侯甗

周陽侯家銅三習雝甗鍑一容五斗重十八斤六兩師治國五年五月國輸苐四

考古云銘三十有三字按說文鍑金大口者鍑上有甗故曰甗鍑言三習雝者習重也其制三重漢恩澤侯表有周陽侯二淮南王長舅趙兼孝文元秊封六年免孝景太后弟田勝孝景後三年封傳子祖元狩三年免文曰師治國五年自以侯受封嗣位之年數也文字疑宣帝時器皆未可考

館陶釜一次軹家釜一

軹家釜

軹家容四斗五升重十斤一兩九銖

三年工丙造第五

軹家宮不可攷藏京兆孫氏

館陶釜

古器物銘云銘雲長信賜館陶家按漢書外戚傳文帝竇皇后女嫖封館陶長公主又百官公卿表長信詹事掌皇太后宮景帝中六年更名長信少府張晏注曰以太后所居宮爲名也居長信則曰長信少府居長樂則曰長樂少府長則景帝時官名長信則竇太后居是宮無疑銘𨿽無年月然知其爲竇太后賜館陶公主亦無疑也

軹家甑

軹家容三斗重四斤廿銖

三年工丙造第五

銘曰軹家與軹家釜銘文同亦藏京兆

﹤經部﹐小學類﹐字書之屬﹐歷代鐘鼎彜器款識法帖﹐卷二十﹥

博古云有銘在唇曰梁山鋗重十斤元康元年造外復有一扶字按漢孝宣帝卽位之十年乃攺元康元年是器乃此年造也其扶字乃號耳如好畤鼎用山字是也梁山銅者紀其貢金之地梁山於漢初爲孝王之封梁王依山鼓鑄爲國之富故在孝王時有罍尊直千金戒後世寶之則梁山之銅有自來矣其後梁之子孫分其國爲五則在孝宣時亦不替貢金之軄耳

書言府弩機

右銘二十有七字曰延光三年閏月書言府作按延光三年蓋後漢孝安皇帝卽位之十九年也是秊嵗在甲子閏在十月不言十月而言閏月舉閏則知十月也書言府作所謂言則左史書之之義天祿石渠之屬蓋漢之武庫隨府有之如府省是也又若工若令若丞若史皆銘之於機則知除戎器戒不虞昔人尢在所愼者其制作或錯以銀而文鏤細若絲綰結則知所謂咸精其能非特於前漢孝宣之際爲然也

﹤經部﹐小學類﹐字書之屬﹐歷代鐘鼎彜器款識法帖﹐卷二十﹥

歷代鐘鼎彞器款識法帖卷二十

