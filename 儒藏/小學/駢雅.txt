

欽定四庫全書

經部十

駢雅

小學類一【訓詁之屬】提要

臣等謹案駢雅七卷明朱謀防撰謀防有周易象通已著錄此書皆刺取古書文句典奧者依爾雅體例分章訓釋自釋詁釋訓以至虫魚鳥獸凡二十篇其說以爲聨二爲一駢異爲同故名曰駢雅謀防淹通典籍其一齋書目所載往往爲諸家所未窺故徴引詳博頗具條理非鄕塾陋儒捃拾殘剰者可比中間如藻井乃屋上方井刻爲藻文西京賦注引風俗通訓義甚明而謀防以爲刻扉之屬攺易舊文殊爲未確又謂都禦史爲大司憲詹事爲端尹乃流俗之稱亦乏典據至如釋天內之嵗陽月名釋地內之五邱四荒太平太防丹穴空桐之類皆爾雅所已具乃重復徴引尢病冗蕪然奇文僻字搜輯良多擷其膏腴於詞章要不爲無補也乾隆四十六年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

駢雅卷一

明朱謀防撰釋詁

參綏恆慨羞繹漭沆紛母洸潒厖鴻恢臺莽防聊浪昧莫瀾汗盤礡敞�沆瀁防防酆瑯扈扈實實廣大也巍峣陮隗崝嶸業峨贅顤崝崄魁堆防嶉陗�峣崢巑岏埽霓屹崪崴嵬茗邈岝峉髙也郁熙融裔淋離镽�餑防姌嫋倰儯防隑僥僺镺�悠悠長也

黋朗儵爚效烓汨越煜霅焯爍裳裳光明也

郁毓殷轔殷賑縝紛沸渭丰沛璀錯盛多也

昳麗邠盼彪炳光艷也

菳糝爽丰彤虺�對蔚蓲蘛敷蕍丰芙忿葦熒郁蔓茗蠄爥馮戎郁鞅櫢檽茂盛也

繽駢夥夠磊珂驞駍沸卉眾多也

徯醯冉鎌竨�覱防嶤刖搖刖碪�屹業業翹翹危險也

宏防落谽呀卻脟�魁滔蕩谽閕大也

邅回連嶁涴演連犿委曲也

柴虒偨池茈虒獵攦防庌陸離岒峨崰嶷崼儳互攜互回沈參差差池不齊也

鼃律權輿始也

瑟縮郁伊防�攝葉儲與傗防臠捲不伸紓也

超揺震蕩反側埫塎儰防�侼僁佛郁塞塞迹迹防防省省不安也

鍡鑸崴魁輆軩繒綾碌防崴防溛瀤不平也

舒勃攎�宛潬旉與舒展也

輪菌離奇骫骳紆軫蜿蟺茷骩盤屈蹇產蟉蚪屈曲也崱屴嵫釐崰嶷碪隗巀嶭峌嶊崣霄雿巊溟郁崔岒嶙髙峻也

曶霍踕汨活憿糴搖扇激嚁宓汨儵怳靸霅馺娑怵防防昱侚儳趨�儵��晀疾速也

踔絕蕭曼登閎參寥髙逺也

嶺巆嶙峋輵解嵃嵑防兀嶁岪蔚嶋防��崟聳峭也

駢衍鴻防濔迆鮮扁蟬嫣舄奕繟聯駱驛轠轤淋灑虹洞連屬也

旖旎紛緼葳防翕赫滭弗咇茀瀖濩砰隠盛也

鍖銋佚蕩佚提僈愉綎欵段逫律嘽�腲腇佁儗殟歿翕習由衍優受伎伎扏扏繟繟爰爰舒緩也奇衺譎觚奇侅俶儻非常也

窅窊寢防窵窅懿濞防窔庨窌窊�巧老嶒屹窐寥幽邃也

崛崎斗辟崥崹婩斫峭巘險絕也

緊絭樛流黝糾運裛鄰菌繚繞也

緯繣�防軫戾乖刺解垢勃豀擊戾違忤也

萑蔰爛汗斐尾璀璨瞵防華采也

翁薆墆翳蘱�黝防芘菞晻靄隠蔽也

偃衍撇曳絺索羅畏彌澥�颯膠葛防窣紛泊霍繹卉歙瀏蒞龢囉雜遝紛沓也

愴囊逢俉蠭午渾殽駮樂頡滑駁犖錯雜也

仿佛放亄費僾俙髣髴依俙疑似也

靃靡荏弱猗狔阿柔弱也

綝纚轔囷簏簌騷殺森��哆垂覆也

覭髳髴離羃歷蒙蘢帡幪芘覆也

蓶扈蘣熒阡眠芊萰蓊茸菲薇蔥芊茂美也

毗劉防爍�萚歷牢落雕疎也

�辛防委輪豳防夡陾陾甡甡薨薨增增眾多也蹀防蘊嗇磊防繁慣臨柴摧嗺戢孴復陸匒匌涾厭躡疊積也

惃愂澩防薴顇蓼擾緸摋龍茸糾亂也

廱廱優優逢逢騂騂和適也

帽憑邯淡丰寧馮馮盛滿也

巍砐硪險戲林岑嶵嶃巖嵒齬巉嵒各落嶚刺危峻也

紛溶箾參橚爽橚矗橚槮孑蜺侖菌竦特也

閻易防僓魁岸扈冶魁梧襃大也

嵺廓�寥廓落豁閕瓠落廓�空虛也

解果阸薛狹小也���防短小也傖囁穰檽猥瑣也幺防區區微末也佌佌瑣瑣米鹽叢脞細碎也�屈�防�矲短促也防防僕遫短陋也邊橑裔旅末也燾奡桔桀睽罛庨豁歇欻髙廣也

潰虹泮汗滇防冥漭渺沔顥溔潢漾渺漫也

漰湱澩灂�潰濩防防滎瀯防郭漩澴紛�湢防濆灅激湧也

洞澋涒鄰峾淪防潾槃辟蘋縈回旋也

潏湟淴泱漻戾防防淢汨防瀹漂疾也

須�挾斯敝裂也怗懘敝敗也髺墾跀傷也薜暴墳裂也菸邑傷壊也譙譙翛翛敝殺也

搫擭檹匜不正也隅差隅眥削殺也罷池旁穨也藞防偏仄也膠盭邪屈也宛廷陁靡邪長也迆颺邪起也陂阤貏豸邪平也

溭淢吸哦潭瀹�濯顄淡溶防動蕩也

瀏濫湫漻焭激澹濘泚�淸靜也

囦奫潫皛溔深廣也嶰壑防深平也窈藹深逺也�嶆深空也沕穆深微也窅眇深極也紆郁曲深也峭蒨防深也

襹防密也軋芴致密也緁擸鱗淪棽儷駢次也欐佹駢累也

肸蠁頒斌扶疏鋪於分布也弸彋張設也

緜攣防防耣纒絯綢繆系者也

黮闇防�不明也殄沌旁魄混同也瞿瞿梅梅不審也穆忞隠閔無形兆也

溫汾菌蠢結聚也踧沑蜿蟤蹙聚也

壙埌儻莽壇曼寛廣也鱗眴無涯也廖�梟窂泬寥空虛也坱圠莽沕也

伴仠鉏鋙詭戾乖迕也憤竅庘�阸隘也

剽姚勁疾也輕訬捷也聿皇輕疾也

扶輿猗委也配藜披離也方攘泮散也�狎獵也颯沓屈折也摳揄�輅旋轉也蹇產盤屈也�猭連延也鞈匝圍繞也盤盓旋繞也

懕懕媞媞安也祁祁遲遲徐也

艮磑鍇鑙礣砎堅也繞霤險固也鈵董錮也

歇涸也�緣廢也杼�蕆逞解也

攈摭捗攎收斂也拘錄檢押櫽括也摸蘇廋疏搜索也牢籠落也甹夆掣曵也踦區藏匿也覼縷次第也欐佹支柱也

斯誃離也閻笘開也離灑鏤鎪也贏鏤雕巧也銳銀鉆研也離婁疏朗也刼悟分明也

岒營嵢岈幽深也睄窕幽闇也閫奧也悠闇微眇也��寂靜也岑寂髙靜也

爽塏髙明也爣閬寛明也耿介光大也赫戲炎盛也燐亂韡韡光耀也

龍邛脟圈繚戾薄擊也防濘湁湒沸溢也辟易歷僻開斥也�唐逮相及也

黈益增衍也汪濊饒多也瀿瀷防溢也镺蔓盛長也奇羨曼羨余贏也蠆芥�葪介蔕也

踦嶇傾倒也夷靡穨弛也偃卻偃蹇也穨唐隤墜也楡楕脫也陵夷微替也荏苒漸盡也

幡纚紛猋飛颺也攪搜防捎振動也�躍竦也涫動湧也駚跳撲也�防掣縮也訬儈擾也拂汨鼓動也硉矹轉動也扞搷也防�揺也偁偁格格舉也案衍窏洝窊下也窳圔抑下也泱瀼渟淤也畛挈澤濁也磽陿瘠隘也淟涊渨涹薉濁也

玢豳效昈文理也頵砡齊也拒折方也拘罷圜也防賢�也疏糲麤也趙肖小也匾防薄也言言防防髙大也毣毣微薄也啿啿丰厚也

褏褏軫軫盛也馺遝壯也沛艾駊騀魁偉也跌宕放逸也郅偈髙植也

彌縫補綴也嬛蟬防撚未續也

顗頠靜也穵豂深也夷易平也岧嵽超忽逺也威夷阻也禕�逶蛇�迆也搫防撓挑婉轉也旁唐盤礡也周章徧涉也

沇溶鬻繁郁也參譚翋羣隨也磑磑崇積也枚枚礱密也笢笏繁密也漨浡煩郁也籍籍紛聒也魻�眾飭也賱�富有也

�歁不滿也�防不密也碨柍不散也��不淨也弔儅不常也癡防不達也

揺祖上也築裏匹也諈諉累也緍緜施也僉怚劇也萃離時也殄合也裔歷相也摵防到也忽達芒也防挻竟也婐防委也

盧牟規模也坻鄂畔際也憣校變易也翔實詳覈也尉借安置也鍛鏈成熟也

泛瀲浮游也炊累動升也滯沛奔也卓犖超絕也防削戌削也腘朏曲卻也泌瀄相楔也

麗爾華縟也涎涎光澤也班駮雜色也防防無色也種襜詳贍也��菫菫少也爛漫消散也欿傺陷止也繾綣纒結也頎典堅也

淸躡急也憵朴猝也羞厲熟也倐忽疾也趨趙惂惂久也存存萌萌在也蓁蓁孽孽戴也穠穁芳也安難溫也淒凔寒也煦煆熱也苦翕熾也燉混郁熱也烴燍焦灼也

澹澉灑滌也瀧霑漬也沕潏流溢也

崔隤蹉跎也間關偪硋也捲婁拘攣也

潎洌迅疾也呹肸疾散也委郁垂披也滑稽轉利也汍瀾闌干下垂也

晻防靉靅昏蒙也埵堁塵翳也防竉闇也熢防怫郁也

駢雅卷一

欽定四庫全書

駢雅卷二

明朱謀防撰釋訓

紛怡�已怤愉闓懌�梁憐職欨防防憹嘔諭忥忥欯欯嘕嘕悅樂也

薄努勔釗閔免侔莫文莫食閻密勿蠠沒懋懋慔慔縱慫慂勸勉也

忸怩衂怩防咨卑陬防墨儗防防�防防主臣屏營正營懡防慙悚也

沐佂伀挐玃俇攘騤瞿遑遽也

脇鬩謾臺防遽螴蜳恎防鰓鰓虩虩畏怖也

懰栗湣師慛噬防悴慁憗防濟惄濕殷殷惸惸欽欽博博京京忡忡惙惙怲怲憂也

戲欷唴喨惻愴噢咿惻惐靖領憻悷悲也

覣盈魏盈菲惄漢赫輵磍惇圉彪休譀�睚眥戲憚防悸娺防訮訶防��防防�怒也

防養�悰醋比憲憲愾欯喜也

�顮漢漫於邑郁悒瞠菌伊郁怫郁慍惀悁邑愊抑唈僾鞅侼憤懣也

盱防瑣防顰蹙也墊隘委頓罷潞獘攰羸困也殢疲薾劵��快��殙憊極也

選耎遲頓防縻嗆哼偃佒�防闒茸駑劣也

坎防倥傯鞅掌魁壘隕獲偪側頓萃秏悴困迫也排迮踾踧恐猲窘蹙也

��聉顡僋俕怐愗僋傪防顩倜�歁歞儒輸俺��戇�防倱伅不慧也

啙窳濡需萎腇萎腝惐防嫴媮諣�蓄縮恇恗儱防防防怯劣也

貸騃褦襶搆擩防漫區霿不解事也

央亡嚜杘詆防防�無賴偛防狡獪也

防騭濂竦估侸�防脆防�沾沾輕薄也

�鹵�欲憛悇釐防��欴防貪婪也

暖姝嫥梡委隨便辟哫訾栗斯伊優儒兒��睮睮誇�柔媚也

防忚譠謾儇防眠娗茭媞�防滿讕侜張侏張譸張�膠詑調突虞��欺謾也

逗𨖻首施首鼠夷猶冘豫猶豫虛徐莎隨依違罔養瀢斟椹踔遲疑也

孟浪荒唐謬悠於於誇誕也炰烋彭亨橋泄誇�自矜也仇仇敖敖傲慢也

畔換恣雎畔援伴奐跋扈揮斥縱恣也

謰謱防哰詁謕譇挐羞窮也

喔齪趢趗握齱鮮規欵啟蕞芮窶數局趣也

鹵莽倀�疏率也僣傔抵贛抗竦也勜劜屈彊也佛愾勇壯也倜儻不羈也

卑疵閃楡阿匼傾佞也喔咿彊顏也

馶剄耆�鬒�憚憸鈔倞悖彊勉也皮�彈憸彊聒也

戲泄屖歇息也躊躇蹢防跢跦猶豫也鋪脾�駤止也防�趁�不進也防隑企立也宿畱稽固須待也眷奊顧也儃佪低徊也

逳防趬趞逯遡裔裔眐眐冉冉夏夏行也趑趄難行也��行遽也踾跊行迫也�防直行也�防徐行也��緩行也徍徥邪行也

相羊儴佯常羊仿佯容與儲與消揺遊適也

勃防徶�便姍嫳防盤姍勃窣婆娑也

婩�要眇汋約�姍慍惀防奵健防淖約防娞姁媮孚瑜純毣娃隨鮮頔釥嫽防瞴嫢魏姽婳妍婽防祖姼姼美好也

仳倠娸婄防防防頦顝顲防�屯欺魄領�籧篨戚施醜惡也

窈窕妖蠱姚冶訬婧偠紹豸娥媌便娟冶夷嫺雅防察眳邈姿媚也

嗢噱軒渠��捓揄防防盧胡笑也

謡諑騫污詆娸毀醜也汜�防濩點污也懀孱甜憚毒貉防傸疾惡也儓倯鄙賤也嬀娗憎防怠僈也媥�懱輕忽也

諔詭瓌瑰逴躒卓詭奇異也矞宇嵬瑣怪僻也華離謑髁訛倪欹邪也

謧詍囁嚅讘吺��呢喃詟咮防防謺讘吺喋喋多言也諸諸便便辯給也

防乹歰口喫也防�語難也�譳不能言也詀誽防�謵詟防�言不正也

謅防呫囁私語也�防哃唐言也嘩扣防啨讙呼也啨呤小語也喝喇言急也譗�言無次也防詜言語不節也諀訾好爲毀譽也諵諛私詈也陶誕頑嚻也防�覬覦�睗���虞靗覹企望也晼防偵伺賴覻闚瞰也物色訪覓也辟倪睥睨瞗矕防防防防防睨側目也

愋諒智也惺�防防了慧也椎儲拙也抗髒木彊脛脛婞直也傋�頝薄頝防不媚也

謑詬恥也懊憦悔也觖望怨懟也咄欪無慙也防防齮齕瞠憤也忊��疵怊悵恨也

防�悆忽防腆詄防怽聲晪忘也

悃愊質實也屬謹也齊栗蛩防謹�兢兢憴憴粥粥敬懼也聊慮精心也廩廩持整也蕆敕戒備也邊幅矜持也

懻忮堅彊也防輕狡也慃�佷戾也嬥嬈不仁也頨�狡也畔喭剛猛也�惈隘悍也旭旭蹻蹻防蹇也檮杌憨�凶頑也愮悖也

喫詬勜�彊圉多力也防傄矍鑠防犺趻踔健也豉惈勇也僄狡輕迅也

惰窳不力也踧�乖劣也佯防防劣懦恁防防耎弱也伶俜零丁單孑也落魄懭悢侘傺落度失志也顚冥迷惑也

不斟何斟痄疨殗殜大漸病甚也嫶冥�臒惵耉防脙瘠也防顚眴也戚醮顦顇也腫噲剝錯也跰�嬴竛竮躄也

�顐��禿也蹣跚��跛也防偏盲也疻痏痕瘢也��癢也漻浗龜瘃皴凍也防防喉阻也蝸睆目疾也胮肛瘇也防�大瘇也瘁�寒病也�眵目汁疑也欵防气逆也憑噫气塞也防防色惡也

悈鰓耉鮐幹都麋棃耉革鮐背胡耉老也

卽世物故登假不諱不祿死也

防無寫翳防歀牟憮防低怟惕惕憐愛也

嬈脆栠愞欿羨偄防斂欦將闓欲也

防挴忨懆饕飻亄嗇歁欿利防貪也

防防籑茹食也防餟餽也餼防飽也防�彊食也防糊寄食也酕醄醉極也啖欨欲食也

訋訍惹防詯挐也攍防何�擔也

調詅防賺賣也倩荼借也於諸寘也謏訹誘也撟捎選取也抾摸持去也侵牟魚酌掠取也讎柞交授也龕岑資敓芼集撟穌賴摣取也

拫攎引也捶擿擿也煩撋挼也摻搓捫也搵抐擩也防勿搔摩也鋪頒抖藪也防揳拭滅也雍樹抱持也拮據防挶也唐突抵觸也

�防扶服匍匐伏也防防顚沛僕也�跜婉僤衝俶擡摠動也迎�走也趌趠防怒走也

踢防頓伏也脇息縮气也痀慺闉跂嫗偃僂背曲也跭竦立也�降不伏也倛儗不行也聴防欲臥也咍臺鼾睡也啽囈寤語也

廞熙興也苦防棲遲息也豫射厭也

倫勩邛敕勤愉庸癉勞也艾歷覛胥相也賡續也貉嗼安定也審諟也閥閱自序也旭卉難知也喋深算也覆逆科量也故敠稱量也防消克當也逕庭激過也滑涽未定也

梗槪商榷大較無慮榷大要也

錄錄鹿鹿娽娽陸陸碌碌隨從也

嬋媛牽引也徼受屈也題帖標牓也斧藻修飾也愅詭變易也精揺精進也嫇奵自持也依韋順從也互沮格也掉磬相絞計也

儻肫防不檢也魭斷無圭角也防�不方正也骨鯁持正也魁岸倨偉也

郁悠思念也惆悵悲哀也憭栗淒愴也

抷治恨不得也慏悜意不盡也喬詰意不平也昆千於不可知也奊詬無志分也幹沒射成敗也拘覰未致密也歍有所惡也�防陽不知也儢拒陰卻也登來求得也

苛縟煩數也誒詒懈倦也錯�倉卒也懛獃怳也謥詷遽也牚距��抵梧也

欻吸須揺少選倐敻揮霍咄嗟窋吒斯須咋唶奄忽俄頃也

綽惹陜輸不定也勿罔不審也方皇徘徊也

倚魁偏妄也狙詐權變也紛繷不善也怑愌不順也愝�狹急也

燠咻痛念聲也輿謣勸力聲也��語笑聲也欵乃靄乃�靄囉唻旁諭歌聲也防咬嗌喔嘈囋淫艷聲也念防殿屎通喚呻恫呻吟也

感槪徇私恩也悇覃懷憂也繜絀貶損也弚靡遜伏也憑陵依據也彈壓摧迮也

忸防裔習也�宵��使也抱防耦也掊扟減也頡�逆也介倪那倪也朴屬附著也流宂散亡也�漠寞也踔無常也

�櫟銚防釽摫裁制也

駢雅卷二

欽定四庫全書

駢雅卷三

明朱謀防撰釋名稱

王父王母祖父母也嚴君父母也嬭毑母也世父伯父也鼻祖始祖也太髙祖先也

夫之父曰君舅母曰君姑曰尊章曰威姑夫之庶母曰少姑夫之兄曰兄公姊曰女公

妻之父母曰外舅外姑

孫之子一世爲曾孫二世爲孫三世爲來孫一曰耳孫四世爲晜孫五世爲仍孫六世爲云孫侄之子爲歸孫女子之孫爲外孫姊妹之孫爲離孫於父之舅氏自稱曰彌甥

長子謂之家督主婦謂之君婦夫婦相稱爲伉儷兩壻相稱爲友壻諸婦相稱爲妯娌

嫛婗嫛彌嬰兒也釐孳防生也苗裔逺冑也

右親屬

元首至尊君也黎苗黔首元元黎蒸民也

百揆宰天官吏部也司徒地官度支戶部也宗伯秩宗春官禮部也司馬兵部也司冦刑部也司空工部也大司憲都禦史也奉常太常也司宰司膳光祿也司僕司馭太僕也廷尉祥刑大理也司賔鴻臚也司成祭酒也端尹詹事也蘭臺祕書翰林也內史中書也

三公太師太傅太保也三孤少師少傅少保也

中宮皇后也漢制帝祖母稱長信宮帝母稱長樂宮婕妤容華娙娥充衣昭儀順常無涓共和娛靈寶林良使夜者兩漢時女官也貴嬪淑媛修容順成良人昭華修儀淑儀充華魏晉時女官也承徽列榮梁時女官也良娣孺子保林才人皆太子嬪妾也

右君臣

望獲天皇也嶽鏗地皇也愷胡洮人皇也侯岡頡史皇氏倉頡也柏芝柏皇氏也釐連釐蓄昆連氏也赫蘇赫胥氏也權天葛天氏也祝誦祝龢祝融氏也古皇有巢氏也方牙蒼牙包羲太昊也女希女媧氏也石年神農也律黃帝也紀質少昊也

明由必育成博隕邱燧人氏四佐也金提鳥明視黙紀通仲起陽矦伏羲氏六佐也風後天老五聖知命窺紀地典力墨黃帝七輔也雄陶方回續牙伯陽東不訾秦不虛靈甫舜之七友也陶化益眞窺橫革之交禹之五佐也陶臣繇余烏陀治洚水之三佐也

離朱之明防兪之聰狄牙之味甘蠅飛衛之射鉗旦大丙之禦僦貸李兪跗之醫孟賁成荊烏獲荊慶之勇白臺閭須南威先施毛嬙閭娵陽文【闕】傅予孟陬之美皆古之殊絕者

嫫母隴防倭傀仳倠鬷蔑哀駘佗惇洽古之醜人也竫人巨靈周饒僬僥短小人也

蒲衣項橐任賢張堪古之聖童也

東南有人長七丈名曰尺郭一名黃父西北有人長二千里名曰無路西南荒有人長丈名曰先通東南荒有人長千里名曰朴父天竺車鄰之國男女皆長丈八尺大秦國人皆丈五尺

親籧篨侏儒焦僥瘂瘖僮昬聾瞶蒙謂之八疾頰車鼸車頰輔也承漿口下也立人鼻下也軍營華池口也府腠理也隠器廷孔前陰也魄門穀道也天癸月容姅變月事也

嚨防咽語也防鼻息也肬贅結肉也

釋宮

長樂未央長門鼔篁宜春承光池陽黃平黃山望僊長楊集賢延壽祈年通天馺娑林光甘泉交門明光五柞萬嵗太乙建章夜光棠棃扶荔鼎湖西漢宮名也徽行顯陽暉章含章仁壽百福淸暑章華嘉福宣光明修嘉樂蔬圃九華章陽芳徳景福延休百子虞淸淵冥安昌式幹林光漢晉殿名也

蘭池平樂象章鳷鵲華光流渠相思長平華池迎風露寒鼎效漢觀名也

宣平萬秋靑綺壽成漢長安城門也大夏閶闔萬春長秋金牙鴻都章臺濯龍洛陽城門也

金華淸陽承休朱明白藏顯仁飛雲晉閣名也

象魏闕也堂堭合殿也辟廱頖宮瞽宗東�成均國學也天子墻曰賁庸諸侯曰疏杼旅樹門屏也梐枑行馬也埤堄女墻也

杗廇梁也落時樞達也掇儒短柱也聯櫋屋梠也壁帶欂也罦罳屏也扊扅笠防戶牡也鋪首鏂銗門鐶也承塵仰塵也辟席壁也綺疏白間文牕也石材石承礎碏也藻井刻扉也

廜蘇平屋也柍桭屋耑也閨竇小戶也蘧廬捨也防巷也易瘌庵也欏落防栫地籬也華表柱識也柤防隁也匽豬霤下也岐旁劇旁劇驂崇期岐路也

瓴甋令辟防瓳甓防甎也防�小瓦也防防井甃也鴟尾瓦獸也

夏臺羑里念室動止稽畱狴牢圜土因諸若盧居室囹圄獄也楲竇混軒行淸糞厠也

闉闍城門曲也

釋服食

天子祀天以蒼冕祀地以黃冕朝日以靑冕夕月以素冕社稷以冕享先帝食三老耕籍以衮冕視朔大射以山冕視朝適宴以鷩冕皆十二旒諸公以下有方冕火冕毳冕藻冕絺冕爵弁韋弁皮弁冠祀弁

毋追章甫委貌三代禮冠也進賢恵文側注柱後法冠也通天逺遊髙山建華方山巧士卻非卻敵翼善漢以來禮冠也

禕衣揄翟闕翟鞠衣展衣禒衣素沙王后以下六服也小祀則服鷩衣采桑則�衣聴女教則鵫衣歸寧則翐衣

褣防防襜褕屈掖直裾衣也短者謂之裋褕襜裿襌襦也筩褹復襦也反閉小襦也甲襜秪裯汗襦也鄙袒羞袒汗衣也諸於逢掖大袂衣也裲襠袹腹胸背衣也畱幕大褶衣也

襃明袍也復陶羽衣也褚衣緜衣也襌衣也帹防�防羃防帹帞面衣也襏襫農服也跗注戎服也�防喪服也繦緥兒襆也繞衿帬也褘袡蔽防也倒頓防毋繜袴也窮絝�襢犢襣褌也裷襎韈也鞾也�防鞨革履也�下不借薄借防角艸履也防屧也鮮支繁繐防葉褕絹縠也方空吹綸輕容細紗也服瑣緰防黃潤升越花練細布也

靑頓毞毲帛疊綩黎單夷布也防防細褐也��毼毭搪防氀毼�眊罽也氍毹毾防�防毛席也�毛褥也防氀毳布也

承露覆防睫防幘巾也襎裷帊襆也陌頭鈔發綃頭也�繒頭也裱領巾也

裪防�防�褏也偏諸衣緣也襞積衣褶也刺�鍼縫也絽防�防紩衣也襤褸��褸裂裉褬衣敝壊也�裺繞防衣督脊也

覆祽防褋單衣也防帉幘也

春艸雞翹蒸栗郁金愧幃麯塵緑綟紫綟無�綦綺畱黃防色也

紷綼絮也縴惡絮也牽籬蠒幕也

步揺珠松也跳脫臂釧也花鈿面飾也射月粉靨也額黃眉邊飾也衵服寶襪腰防也

黍酏粰防毇糮飦�粥也粟粥也��糗也防麥�也��麥皮也防�損米也

牢九面起水引薄夜起溲糾耳狗後劍帶案成髓爥餦餛鬭飣餅屬也餹防溏浹餹餔粉餅也鑪胡餅也��煮餅也餛飩畢羅餺飥餈食也防麧餅也粔籹安幹膏環也角黍筒糉也粰饊也臉防羮也防糊醍醐美酥也蠡幹酪也防�乳腐也

酒淸滌水也防美漿也女防甜醹丸投澄淸�蒙�醥瓊蘇琬液泛齊醴齊盎齊緹齊沈齊酒也梅麯酒母也

防餦餭餳也防防防防醤也臡醢肉醤也防�防�咸鹺鹽也防防防麰�防麯也

豚拍彘肩也脾析牛百葉也膍胵鳥胃也刑膴夾脊肉也胓�牛羊脂也膟防腸間脂也宮脂鹿脂也圂腴豬犬腸也脪牛馬子腸也肯綮筋骨結也��臎也散臑前肩也

句藥調和也腤腩調飪也��味苦也�防味醨也澉防無味也醭防醤酢白也

蘫葅也昌歜昌蒲葅也幹防烏梅也大苦豉也

駢雅卷三

欽定四庫全書

駢雅卷四

明朱謀防撰釋器

鈷防鵭錥鈳防銼釜也酢鐂甑也炊防漉米者量鼓授米者篅盛米者畱犂飯匕也安哉食器也蘇鉝胡食器也防�大盂也瓿防缶也銚鋭盌也康瓠甈也防防防防耳瓶也甔甀小缾也瓿甊服匿小甖也

鴟夷丰侯酒器也犧象黃目尊也棜禁承尊者�觛經程鑿落飲器也防防酒篘也雕篹鏤柄籩也桶箸筩也梡嶡俎也夏屋大俎也

鎡基鐲�鉏也鹵斫大鉏也柌橿鉏柄也渠挐欋疏渠疏杷朳也磟碡平田器也�榛杷齒也鈐防大犂也鋁鈶鑖防鏃也欇殳擊谷杖也桔橰轤龍骨汲具也�畚也簦防笠也�防磑也防防磥�磨也

指南記裏鼓白鷺鸞旗辟惡皮軒耕根四望畫輪黃鉞豹尾建華皆大駕之副車也金根大輅也武剛防戰車也渠衝攻車也闒豬獵車也蠃蘭喪服車也道軌鹿車也蔥靈輜車也蟬匷雕車也俾倪車杠也靯車薦也隠囊車中絥也曲綯車紂也籠車枸簍也箳篂車檔也鍋錕轂釭也�頭軒薄轆轊栁車也

余皇須慮艒宿帛蘭防防艃靑翰五會晨鳬舽舡浩漂�艎舟也舴艋防舸小舟也艡蒙艟冒突露橈戰船也艆防海船也�斗挹水者牂牁也五兩風扇也

箰律�角黐擌捕鳥者籠瀀涔典梁取魚者防�兔也罜防魚网也防籛笱也�箷竹网也簽籝籠也笭箵小籠也

編輿食輿竹箯也纆牽馬轡也防鞢�茸鞍具也羈�馬勒也扇汗排沫勒旁鐵也

龍玆龍疏蒲蓋席也笭防竹席也桃笙細簟也籧曲籧篨篕掞筕唐倚佯麤簟也�褡小被也

防襆帳也防�防也伏虎楲窬溺器也

糾纆索也師比犀�帶鉤也蒙須蒯緱也條達雜組也流蘇纂防也鉜鏂籢飾也銀鐺鎖也鋂�環也銶防鍼也撲滿蓄錢具也

�専�璇簙毒也瓊畟骰也樗蒲六博格五蹴鞠藏鉤擊壤彈棋四維夾食悁悶詭億戲具也握槊博簺雙陸也窟魁礧木偶也

殺靑炙簡也笘�防防觚也陟釐赫蹏防紙也不律筆也隃穈墨也簧牌簡防籍也傅別劵也過所符也零丁事狀也

防卯簨牡枘鑿也銚鋧小鑿也剞劂曲刀也

梓宮天子棺也黃腸柏槨也蔞翣聚僂棺飾也楄柎苓牀也咸繩棺束也堲周土棺也罨盂東夷棺也芻靈殉偶人也丰碑桓楹下棺具也

墻居薰籠也方麯便面也靈節楖杖也�盨負戴器也�防軬帶也裺囊防兜防篼飲馬橐也防極驢負板也防�遏水版也露卯屐齒也桁楊長械也椄槢桎梏梁也

蕃弱繁弱大屈烏睪烏號白鷴良弓也谿子巨黍距來少府時力大黃參連黃間弩也懸刀弩牙也�防弩楔也鉀鑪飛防忘歸申孫金僕姑夏服鶉尾防防簫衛飛鳬電景三鐮平題防防矢也胡�靫�櫝丸步又矢臧也

含光承影霄練辟閭獨鹿屬鏤步光鍛成磐郢輕呂莫門燕支古劍也龍淵太阿工市楚劍也幹將鏌邪吳劍也純鉤湛盧豪曹魚腸巨闕越劍也棠谿墨陽合伯合鄧師宛馮韓劍也斷蛇駭犀蔡倫葵偸漢劍也飛景流彩華魏劍也白虹紫電辟邪流星靑冥百里吳劍也匕首短劍也防襓劍衣也

孟勞百鏈靑犢漏影靈寶含章素質露陌龍鱗善勝成勝白陽徑路寶刀也鞞�刀也防刀柄韋也鈭錍斧也大曰關斧小曰蕭斧椹質斫具也

雍狐防也鹿觡鉤也糟柔木矛也防槊瓝槊也箛搶�也終葵椎也吳魁露見犀渠果科自障盾也彭排捍敵者鶴防屈盧勃盧宛景錟鏦矛也棨防前驅者渠答鐵蒺藜也藺石雷礮也虎落竹遮也蘭錡兵架也刁鬥警器也

兜鍪鞮鍪首鎧也錏鍛鏂銗頸鎧也闕鞏夷鮫�甲也

大白大赤蝥弧靈姑銔洪頤徽章旗也星施旄珥也肥胡祀姑幡也

赤仄楡莢白撰鮫文鵝眼綎環錢也

雷鼓以祀路鼓以享靈鼔以社鼖鼓以軍鼛鼓以役晉鼓以金奏小曰朔鼔馬上曰提鼓於朝曰登聞鼓於府寺曰朝晡鼔在村墅曰枹鼓在邊徼曰警鼔石鼓曰神證鼓曰守鼜都曇毛員答臘雞婁夷鼓也

天球玉磬也樂石浮磬也丁寧鉦也瑯璫鐸也錞於金錞也將於似缶方響似磬埒竽似小鐘箜侯似瑟盧沙似簫

淸角鳴防修況籃脇號鐘自鳴空中繞梁緑綺淸英焦尾怡神靈開靈和古名琴也云和小箏也蕃羸四瑟也奚琴匏琴胡琴也中鳴胡角也觱篥悲篥笳也柷敔謂之椌楬舂杵謂之頓相鐘虡謂之乘風鐘懸謂之旋虫

�鐘林鐘也小呂仲呂也圜鐘夾鐘也

扶來立本駕辯伏羲樂也扶持下謀神農樂也咸池雲門大捲黃帝樂也大淵少昊樂也六莖顓頊樂也六英帝嚳樂也大章堯樂也大韶舜樂也大夏禹樂也大濩湯樂也大武周武樂也五行壽人秦樂也文始武徳昭容禮容安世嘉至四時昭徳盛徳云翹育命巴渝大予漢樂也武頌正世迎靈鳳翔靈應昭武昭業魏樂也秦漢有百戲雜樂曰魚龍蔓延假獸也髙絙鳳凰假禽也安息五案騰臥盤防也都盧尋橦緣竿也跟掛腹旋舞絙也江左又有紫鹿跂行齊王捲衣笇鼠扛鼎等伎五射一白矢二參連三剡注四襄尺五井儀

五禦一鳴和鸞二逐水曲三過君表四舞交衢五逐禽左

九數一方田二粟米三差分四少廣五商功六均輸七方程八贏不足九旁要又有重差夕桀勾股之數

駢雅卷四

欽定四庫全書

駢雅卷五

明朱謀防撰釋天

上太虛圓靈洪覆泰淸靈曜泰元圓精天也朱明曜靈東君朱光陽烏大明日也夜光月也防蝀挈貳虹霓也列缺防磹電也霆霓疾雷也天酒甘露也

扶揺獨鹿旋風也石尢逆風也防防風也�防熱風也舶趠海風也防�緒風也�霎防瀐霢霂溟涬小雨也雴霫�蒦大雨也涔澬�久雨也防暴雨也郁華日精也結鄰月精也日禦羲和月禦望舒一曰纎阿折丹飛防風師也荓翳號�雨師也丰隆云師也光道日道也逡巡月運也

日將出曰朏明將午曰禺中晡後曰髙舂將昏曰懸車日落曰桑楡

側匿仄慝縮肭月朔見也埃日無光也昧爽昒昕曙也防防曛黃日暮也曣防日溫也

昌光歸邪握譽可錯持勝履予慶雲也天衡云旍滑馬妖云也朝霞正陽淪陰沆�並天地黃爲六气闇虛蝕月气也

重華攝提嵗星也執�營惑也地侯鎭星也召明長庚太囂天相人正太白也安調伺晨鉤星熊星辰星也分野齊爲枵天黿吳越爲星紀燕爲析木宋爲大火鄭爲壽星楚爲鶉尾周爲鶉火秦爲鶉首魏爲實沈趙爲大梁魯爲降婁衛爲娵訾

天闕角也疏廟亢也氐亢之間爲天根房爲明堂爲天駟心爲大火尾爲九子箕爲天口爲天雞斗爲天機牽牛爲河鼔爲黃姑室爲淸廟爲結蝓奎爲天豕爲天耳爲旄頭星爲天都鬼爲天廟北辰爲天闕北斗爲帝車

周伯含譽景星赤矛格澤天醒瑞星也

天棓天槍天猾天衝國皇及登天荊眞若蒼彗也昭旦尢旗昭明司危天欃天陰晉若官張天崔赤若赤彗也五殘獄漢大賁昭星絀流旬始擊咎天翟天沸黃彗也天杵天柎伏靈大敗司姦天狗天錢卒起竹彗白彗也枉矢被女拂防滅寶繞綎驚恐天蒿端下天林黑彗也

地雁大雁頓頑解銜大滑彴約流星也

太嵗所在甲曰閼逢乙曰防蒙丙曰柔兆丁曰彊圄戊曰著雍己曰屠維庚曰上章辛曰重光壬曰黓癸曰昭陽子曰困惇丑曰赤奮若寅曰攝提格卯曰單閼辰曰執徐已曰大荒落午曰惇牂未曰協洽申曰涒灘酉曰作噩戌曰閹茂亥曰大淵獻

焉逢甲也端蒙乙也遊兆丙也彊梧丁也祝犂已也啇橫庚也橫艾壬也

靑陽生春也朱明長嬴夏也白藏收成秋也英安寧冬也正月爲端月四月爲乏月十月爲暢月臘之明日爲小嵗朔日爲月額朔之次日爲旁死魄三日爲哉生明旣望爲哉生魄旣望之明日爲旣生魄月晦日爲提月

正月一日爲天臘五月五日爲地臘正月十六日爲枆磨冬至爲長至至後百五日爲寒食

淸祀嘉平大蠟臘日也

右天時

上帝耀魄寶其佐五帝曰靈威仰赤熛怒含樞紐白招拒葉光紀造化之神曰黔嬴

八風所生之神條風曰諸稽攝提明庶風曰通視淸明風曰赤奮若景風曰共工涼風曰諸比閶闔風曰稽不周風曰隅彊廣莫風曰窮奇

雷電之神曰�缺一曰勃決

人之先曰若菌禽之先曰羽嘉獸之先曰毛犢魚之先曰介鱗甲虫之先曰介潭眾艸之先曰程若眾木之先曰日馮萍藻之先曰海閭

五嶽之神泰山圓常龍衡山丹靈峙華山浩郁狩恆山登僧嵩山軍壽逸羣

四海之神東曰馮修靑南曰視赤西曰勾大邱百北曰禹帳裏江神曰奇相河伯曰冰夷一曰無夷馮遲馮夷淮神曰巫支祁波神曰陽侯

遊光回祿畢方火神也淸明金神也沭腫罔象水神也彭侯云陽木精也羵羊賈詘土精也

超空【如�獨足】金累【如人九尺】揮乂【如鼓一足】山之精也

天吳馬銜海中神也陪阿鮭蠪泆陽彷徨四野之神也藻兼【八九十如老翁】水木精也

故室之精曰傒龍【冠幘如小兒】曰兩貴【如赤狗】曰揮文故市之精曰毛門【如囷無手足】故道之精曰作器【如丈夫】故池牧之精曰髠頓【如牛頭】故厠之精曰依倚美玉之精曰委然【如美女】三軍之精曰賔滿陰陽變化之精曰岱委

發神壽長耳神嬌女目神珠暎鼻神勇盧齒神丹朱粟之神曰許給豆之神曰靈殖黍之神曰侜佞曲張弓神也推亡逺望弩神也續長箭神也脫光刀神也飛劍神也狂章斧神也馮耳孟公船神也甲作胇胃雄伯騰簡攬諸伯奇彊梁祖明寄生委隨錯斷窮奇騰根赤郭黃父漸耳食鬼之神也

狡猾踐札揭結梗略玃列蛸肩屈梁黨巷溏螟蜓猛諸�毅魅虛魍兩方良諸渠苕蕘夔夔魖列蹷羯孽獝狂委虵耕父野仲語忘敬遺皆鬼名也鬼火爲轉燐祭天曰燔柴地曰瘞霾山曰縣川曰浮沈

祭祀之壇天曰泰壇一曰圓丘地曰泰折一曰方澤四時曰泰昭日曰王宮月曰夜明星曰幽宗寒暑曰坎壇

釋地

大九州東南神州曰農土正南次州曰沃土西南戎州曰滔土正西弇州曰並土正中冀州曰中土西北臺州曰肥土正北濟州曰成土東北薄州曰隠土正東陽州曰申土

九山會稽泰山王屋首山太華岐山太行羊腸孟門也九澤具區云夢圃田望諸大野蒲豯養楊防昭余祁也九塞太汾澠阸荊阮方城殽阪井陘令疵句注居庸也九河徒駭太史馬頰覆釜胡蘇鉤盤鬲津簡河潔河也

八殥東北大澤無通正東大渚少海東南吳區元澤南方大夢浩澤西南渚資丹澤正西九區泉澤西北大夏海澤正北大冥寒澤

八紘東北和邱荒土正東棘林桑野東南大窮眾安正南都廣反戶西南焦僥炎土正西金邱沃野西北一目少廣北方積冰委羽

八極東曰泰逺曰開梧西曰邠國曰壽靡南曰濮鉛曰多北曰祝栗曰儋耳東南曰波母西南曰編駒東北曰方土西北曰不周

四荒東日下西西王母南北戶北觚竹

日所出曰太平所入曰太蒙南戴日曰丹穴北戴斗曰空桐

羣土之長爲五粟其次五沃次五位次五隠次五壤次五浮種植無不宜也中土曰五怸其次五壚次五�次五剽次五沙次五塥下土曰五猶其次五次五殖次五觳次五鳬次五桀

騂剛赤緹彊�堅土也墳壤勃壤埴壚輕爂脆土也甌防窳下也淳鹵舄鹵石畱磽薄地也

五陵東阠陵南息愼西威夷北雁門中朱膝

加陵陵之大者溴梁梁之大者

山之東曰朝陽西曰夕陽近上旁陂曰翠微崒者曰�防石山戴土曰崔嵬

附婁培塿堥惇魁父小土山也�商小塊也

岱宗泰山也天柱霍山也大崒華山也常山恆山也微閭醫無閭也昆陵昆侖也平圃圃也逴龍爥龍也咸唐咸池也

渤澥天池南冥海也蒲昌蒲類鹿渾潭彌陽池西海也渤鞮伊連私渠北海也渠弭禆海也歸塘尾閭惡焦沃焦海水之所銷也

泉湧出曰濫泉澑下曰沃泉仄出曰汍泉一盈一涸曰瀱汋流川曰湀辟回川曰過辧小波曰泊栢濁泥曰澱滓

瓊支瑾瑜昭華白珩璇璜弁和璵璠垂棘碧瓐琜瓄琬琰縣黎璐瑭結緑鼂采砥阸瑻璷枝斯�采璿瑰瑤玪�長�玗琪�尾天智龍輔璆琳赤瑕璑防嬰垣防琈瑬黃瑭璑美玉也

碔夫琨珸瑊玏玪�唐碧琇防美石也

厲黑石也須丸赭石也礙瞿靑石也

硨磲碼碯靺鞨水晶瑯玕火齊玫瑰雲母流離鎕銻異石也

夜光隨侯江歷莫難木難瑟瑟寶珠也頓牟琥珀也駭雞犀角也銅勒石膽也僂句昭兆寶龜也�銀晶鐐也羽�羽澤�也推靑膚靑也

厱諸礛諸磫礪也

駢雅卷五

欽定四庫全書

駢雅卷六

明朱謀防撰釋艸

榜防穄黍也薌合黍也薌萁梁也明粢稷米也嘉蔬稻也丰本韭也雕胡安胡苽米也防防胡豆也巨勝鴻藏胡麻也卑畱豆也蹲鴟芋也落蘇茄也象穀米囊甖粟也幽芥菈�蕪菁也須從葑也冥菁芴菁蔓靑也蘆萉雹葖蘆菔也鴻薈防也菥蓂馬辛薺也遊冬苦菜也宜男療愁萱艸也將離芍藥也日精女節周盈朱嬴更生陰成女華菭墻蘜也

畱夷胡繩薰陸都梁嘉夜迷疊蘼蕪上鹵杜衡揭車防輿槀茇香艸也

龍仙蕪胎麻母紫珠白符龍銜五徳三秀芝艸也威喜飛節樊桃木渠參成木芝也

馗防防防中也蕈也雞菌雞堫也萮茈木耳也月爾紫藄也�蔞也遊胡庵閭旁勃彭防蒿也扈魯觚盧也菲芴土也興渠胡葷也諸柘都蔗也蕨�水栗蔆也澤芝芙蕖也拘羅過羅蘆苦茗也

女靑拔龍葛也扶畱諸慮山櫐藤也鳥蓲菼也龍修龍須也唐蒙赤綱菟累女蘿也鳥韭垣嬴昔邪垣衣也淩霄紫葳陵苕也

堯韭昌羊菖蒲也棘菀葽繞逺志也玉精人參也鹿竹雞格黃精也地輔卻暑托盧枸也女萎馬薰地節靑防黃芝也兼杜地管茅根也

銅蕓百蜚防風也地新槁本也卑鹽麻黃也苻離澤芬蒚麻白芷也

玉延薯蕷也林蘭禁生石蓫石斛也解蟸屋菼起實薏苡也戴糝蜀脂百本黃耆也連母蝭母水浚女雷鹿列韭逢沈防東根知母也

地文半夏也絺體顚勒顚棘也

禹葭忍陵僕壘隨脂羊耆馬韭�冬也橐吾菟奚顆凍鉆凍欵冬也附支丁翁燕覆離南活脫木通也白幕天雄也果負烏頭也澤姑王善果臝括樓也利如房圖薺苨桔梗也

臺正馬鹿腸參也牡蒙眾戎紫參也菟槐陵郎岑莖苦參也空腸黃芩也

勝舄陵舄芣苢車前也陵澤王田甘遂也卭鉅大防也黃良大黃也

南爥靑籸男縷烏艸也射幹烏蓮也借姑烏芋也女靑烏葛也藑茅烏麩也

貞蔚茺蔚益母也地葵常思枲耳也方賔懸莞石龍芻也虎蒲龍棗澤蘭也屈據離婁防茹也戴椹盜庚旋覆也王芻鹿蓐藎艸也乃東夕句燕面夏枯艸也豺羽升推蒺藜也茢薽彘顱天名精也行唐莨菪也接余鳬葵也解離防已也爵犀鬼白也挋冬續隨也

棃蓋房慈爵離農果利茹防葵也及會及荎藸五味也余容犂食解倉芍藥也摩羅彊瞿重邁連珠百合也暌菇鉤菇�挈王也蔥再丰盧蕙蔡藜蘆也白昌夜呼章栁商陸也虎捲伯萍扁苻貫渠貫眾也萇楚銚弋葎艸也異翹折根三防連翹也三堅馬藺蠡實也黃斤葛谷也承膏薇銜也文無當歸也茈蔞瞿麥也赤節萆薢也玉支羊躑躅也玉豉地楡也漆金鹽五加皮也夜合何首烏也淩泉黃環也篷累覆盆也

冰臺艾也女菀也鬼目蓄也軒於蕕也夫須薹也鎬侯莎也缺盆茥也寒漿葴也

祝余療饑艸也黃雚已疥艸也蓇蓉使人無子植楮可以已癙葶防可以毒魚苦辛可以已瘧焉酸可以療毒嘉榮令人不霆

宿莽捲施也牡老雀麥也龍古遊龍馬蓼也

釋木

麥英含桃櫻桃也仁頻防榔也離支荔枝也般開含消美棃也溝道黃建經孝黃扁名李也駢白崎防鹿盧名棗也蹙咨大棗也巴旦北杏也冬熟侯闥土翁枸槽猴樬多南王壇三防文莖答遝桴苡皆小果也

鹿棃赤羅檖也枍詣榏也道梓松也思仙杜仲也秦皮石檀白桪也兩師檴落檉也

烏文黑水也多邦蘇枋絳木也男靑朱木也

靑田酒木也咸平酢木也白防睪蘇飴木也都勾桄榔麪木也枸榔綿木也系彌粟木也

新雉侯枕辛矧木筆也朝生合昏王蒸洽容愛老日及槿也夫栘棠棣也爵李常棣郁李也越桃木舟鮮支梔子也銚芅五梭羊桃也栟閭比閭蒲葵椶也浮畱蒟醤也痤椄麥李也蹶泄苦棗也守宮槐也無姑姑楡也靑堂合歡也

蜜香珍木也其節爲沈水浮者爲雞骨榦爲甲棧枝爲靑桂實爲雞舌根爲黃熟根節爲馬一物而七名也旃檀香木也

賔連平露平慮平兩瑞木也姑繇冥靈膏夏大木也�木扶桑也

沙棠不沈思儡不腐女貞不凋葪柏耐寒

迷谷四照楊榣七脊天楄方莖六駁多癬鬭鏤纎條黃棘貟葉播栘虛中

交讓楠也無患拾櫨也胥邪椶屬也雞棲皁莢也甘棠杜棃也榠樝酢棃也

木威苦果也宜母棃朦酢果也枳椇餳果也枸椽香果也倒撚念都甘果也平仲銀實帝屋赤實君遷瓠實毗野楮實羅望刀實古度不華而實子從皮出如何之實隨刀易味

餘甘之子如彈丸其核五稜東枝爲木威南枝爲橄欖羅晃之子如橄欖其皮七出

娑羅之子若椒都諦之子若橊石南之子如燕卵庵羅之子如李蘿蒙之子若橙

雒常之皮可衣吉貝之花可績帝休蠲忿文莖已聾稃苡宜子

木麥桑耳也梟景桃鳬也宛童寄屏寄生也

齊防齊�也子似楊桃可以壓油產拂林國阿縒沒樹也槐葉而橘花產波斯國柤榢髙千丈其葉七尺其實九尺產東荒綺縞之樹髙三千丈實如寒食之冥醉產東南荒底穪阿驛也無花而實產拂林國

玉樹似槐而細葉榽橀似檀而細葉

駢雅卷六

欽定四庫全書

駢雅卷七

明朱謀防撰釋虫魚

螗蜩螗蛦巨踦蜋蜩防蛣蟬也麥蚻麥截蛪蚼小蟬也蟧�馬蜩大蟬也闇蜩瘖蟬也龎降靑蟬也腹育蟬蛻也

蛥蚗螇鹿蛉蛄虭蟟蝭蟧蜒蛷蟂勞蟪蛄也

蒲錯蚟�悉螄犨雞蜻趣織也

寒螿防母蛩也蟅蟒蝗也蠰谿土螽也�蝑舂黍虴蛨蚣蚱蜢也螇蚸�螽也

負勞白宿桑根胡黎赤卒絳騶�蛜江雞莣蝍伶靑蛉盯蛵蜻蜓也

莫貈蟷蠰不過巨斧齕肬研父馬敷螗蜋也蟭蜱蛸螵消鳥洟冒焦螗蜋卵也

蛣蜋天柱弄丸蜣蜋黑甲虫也蜉蝣渠略天牛長角甲虫也齧桑齧發蠰也

蟥蛢緑甲虫也輿父守黃甲小虫也蛄防彊防米蠧也飛防委黍常羊負盤伊蝛鼈兒也

秦渠暉夜丹良丹鳥景天宵蠾熠燿螢也

天螻杜狗蛞螻炙鼠螻�津姑蟓蛉螻姑也

樗鳩樗雞莎雞也

果蠃蚴蛻蒲盧蠮螉土蜂也蜚零木蜂也畱師竹蜂也螽藪蜂房也壺螽蜜蜂也

魚伯蟱禺�蠋靑蚨也

蟙防服翼�鼠蝙蝠也胡螓大蠅也魂常木防也白鳥蚊也鳳車大蜨蝶也檀末小蝶也

蠀螬防蠾蝤蠀當齊蝖�蟦蝖蛭蛒資尺蠖�齊蛣防蠐地蠶也步屈螟蛉桑虫也蛅蟖�瘌也附引�防巨白蚯蚓也

蝍蛆吳公也蚨虶蚰螾衍防防蚭蛉窮入耳也商距馬蠲蛆渠截蛆馬踐百足蚿也大者謂之馬蚰一曰馬陸蠷螋長足吳公也

蠦蜤蜴祝蜒蚵蠪蠑螈號蜼守宮螔防易蜴蝘蜓蛇醫也大而能鳴者曰蛤解江東謂之蛤蚖汝潁謂之蛤�

防鼃鼓造鼁瞻諸螻�去甫苦蠪詹蠩蝦蟇也��耿黽�鼃也活東活師懸鉤魚科斗鼃黽子也

陵蠡蛞蝓僕累蝸牛螔蝓牛也蜁蝸小蠃也縊女蜆也蝜布毒蜆也蛤棃含漿蚌也

復累魁蛤也蘇岸馬刀馬蛤也瓦瓏海蛤也魁陸蚶也余貾余泉文貝也車螯大蛤也

蠾蝓蝳蜍网上蛛蝥社公蝃蝥鼅鼄也防蟱艸木間小鼅鼄也螲蟷顚當蛟煬土鼅蚌也壁錢壁繭也蠅豹壁虎也蠨蛸喜母也

晏靑螌蛩班蝥也地膽虵要靑蠵芫菁也蚼蟓蛾防蚍蜉也蓬活地脾沙虱也厥昭虷蟹孑孑蜎蠉蛣蟩井中赤虫也至掌水蛭也

杜伯蠏�蠍也商何蛶也蛄詣杜蛒也焦冥蠛也復陶蝝也國貉土蛹也烏蠋橘蠶也

防防鮪也仲明鱨也胡鱅鱮也當互鯦也左介比日也河伯烏賊也鯤鮑印魚也

鱄防江豚也鯸鮐河豚也忽雷鱷也神守鼈也石鏡海靼水母蛇也蛺燮三�也

冉遺鮯鮯【皆六足】建同【四足】浮胡章舉【皆八足】鰼鰼【十翼】何羅【一首十身】魮【如銚鳥首】修辟【如黽】鱕防【鼻有橫斤】鱬鰗【如鳶】橫公【夜能化人】王余【半身】皆異魚也

石斑黃靈槌頭伏念婢屣奴屩織杼戴星銅哾蕃逾鱖帚防鯺防防饋尾土拌皆海魚也

蜋螘轉帶擁劍移角姑勞石蜠撥棹望潮竭朴蟹也防蝥蘆防巨蟹也彭螖長卿招潮倚望蚽江小蟹也璅蛣之腹有小蟹

衣白若玉靈緒佇滋夷觜蠵龜也

珠鼈【如肺】石【如龜腳】石�【如鋸錯】【如防】海術【口在背上】鼊【如笠】土肉【如臂】海鏡【合生】海月【如鏡】石矩【長足】白特【如蛟】旋龜【鳥首】龜【鵝首齧犬】蝦姑【如蜈公】蘆雉【似蛤蜊】方諸【大蛤】文鰩【長尺許有翼】海鷂【有肉翅】皆水族也

龍之屬有鱗曰蛟龍有翼曰應龍有角曰�龍無角曰�龍龍生三子一爲吉弔

龜之屬一神龜二靈龜三攝龜四寶龜五文龜六筮龜七山龜八澤龜九水龜十火龜

肥遺【如蛇六足】肥【如蛇兩身】蜛蝫【一首數尾】防防【蛇身魚翼】防聴齧人【如蜥易】璧鏡【五足】皆毒虫也

陵舄之艸爲郁棲幹余骨之沫爲斯彌【疑卽鳥洟】食醯爲頤輅【疑卽醯雞】久猷爲黃軦久竹爲靑寧【疑卽靑蛉】腐蠸爲瞥芮【疑卽蚊蚋】

過街防也慕光飛蛾也以防爲雌

釋鳥

長離瑞鶠鸑鷟鳳也鷫鷞鴰筩鵕防廣昌鷦明徳牧鳳屬也鳳晨鳴曰明晝鳴曰保長舉鳴曰上翔集鳴曰歸昌昏鳴曰固常雄鳴曰卽卽雌鳴曰足足論緯云鳳行鳴曰歸嬉止鳴曰提扶夜鳴曰善哉晨鳴曰賀世飛鳴曰郎都

雞趣鸞也首翼赤曰丹鳳靑曰羽翔白曰化翼曰陰翥黃曰土符

撥谷擊谷結誥鴶鵴縷郭公布谷也

戴任戴南鵖鴔鶝澤虞戴鳻鶝鴀屍鳩也

鳺鴀鷱鵈嗶啁楚鳩防鳩佳也

鶌鳩鶻鵃斑鳩也冦雉泆泆鵽鳩也

獨春定甲城旦倒懸防鴠盍旦求晨鳥也

倉庚鵹黃楚雀商庚黍黃栗畱也

譽居鵯鶋鸒斯反哺鳥也鶷白頭烏也

伯勞鵙也鷑鳩鵧鷑烏鵙也

鷦鸋鴂果驘桑飛女巧婦桃雀過羸工爵韈雀桃虫也盧虎剖葦鳭鷯也

鷾鴯鳥燕也嘉賔雀也牟母防也鳱鵠神女鵲也反舌百舌也寒鴝鵒也鷤防鷶�子鳺鶗鴂杜鵑謝豹杜宇也懷南逐隠�鴣也蛦山雞也斲水防也歸飛比翼也秩秩海雉也避株吐綬鳥也桑扈竊脂也棘雇竊丹也

晨風鸇也靑骹鷹也防鷲雕也題肩鶙肩擊徵負雀籠脫鷂也王雎鶚也楊鳥白鷢也

扶老禿鶖也負釜鸛也絲鷯慈老也洿澤鵜鴣淘河也防防鳽也鸕鶿鷧也獨豹鴇也倉雁也鵱鷜野鵝也鶻石檄開零野鳬也雝渠錢母連錢防鴒也水鴞鷗也煩鶩�鴨也須鸁防鷉也魚防鴢也鴛鴦鸂鶒匹鳥也鴰鹿鴰捋麋鴣錯落鶬也箴疵水札屬玉皆水鳥也

雜縣乘風爰居海鳥也

鵂鶹鵋防鴝鵅舊畱鴟久鴟舊雞鵂角防也鷼盧休老鵵茅防萑也流離梟也鶈瞿怪鳥也鉤星隠飛姑獲也蒼鶊鬼車九頭鳥也�離延居鸇雀皆怪鳥也�魂鵩鳥也

運日陰諧鴆也欽原蠚鳥也

畢方兆火鳥也【如鶴一足】蠻蠻【如鳬一翼】勝遇【如翟而赤】兆水鳥也商羊【一足】��【長喙】兆雨鳥也絜鉤【如鳬而鼠尾】跂踵【如鴞一足】兆疫鳥也鬿雀【如雞虎爪】食人鳥也

橐【一足】瞿如【三足】鵑【如烏】鳬徯【如雞】人面鳥也

靑耕肥遺禦癘鳥也防余禦火鳥也

竦斯當扈白鵺象蛇皆雉屬也鵸防鶌鶋鴣精衛皆鳥屬也防渠鴒防山雞屬也除谿賔師鴝鵒屬也灌灌鳩屬也昆雞鶴屬也獨�隼屬也嬰勺鵲屬也螢鼠雞屬也

六足鵸防三首酸與三足周周大首鵹鶘數斯皆人足

庸渠帝渠也澤特雞也端琦諫珂也鶝鶔�羿鸛鷒也吉了鸚防也防�長喙也

重精世樂皆靈鳥也善芳奇幹鳥也希有大鳥也�焳苦姑意怠皆海鳥也靈雀蜜母也蟁母吐蚊烏也夷由飛生鼯鼠也澤虞婟澤也文鶾天雞也蜜肌英雞也防竈皂帔雚雀也

�飛鸓也車搹鷦杔也防老癡鳥也餔敊鴩也早秋白唐鶉也斥鷃鷃蟬也

瞿�鶻嘲也黃褐侯緑鳩也秋侯子雞雛也爥夜翰音雞也山菌子田雞也

鷂宇顧影鳥也海鷂蛟鳥也魚狗鷸也

石肝鼠法蝙蝠矢也蜀水花鸕鷀矢也

大鵹少鵹靑鳥西王母之三鳥也於闐謂金翅鳥爲鱗

釋獸

麟牡鳴曰遊聖牝鳴曰歸和夏鳴曰扶幼秋鳴曰養綏一角爲天鹿兩角爲辟邪無角爲符拔亦謂之挑拔閭麋大鹿也四角爲如四角而白爲夫諸兩頭謂之荼首鹿頭龍身謂之飛遽麋而魚目爲妴胡麋角前出爲麡狼豕頭而牙爲無損

於�於檡伯都李父山君虎也毛淺者謂之虦貓有角者謂之委虒大而長尾曰酋耳長尾而五采曰騶吾九尾而人形曰開明虎而翼曰窮奇虎而人面曰馬復靑虎謂之羅羅

郭椒丁櫟駛牛也州宿周畱水牛也日及月氏牛也紈牛每牛小牛也郭犂無角牛也似牛而白尾曰父赤尾曰領胡馬尾曰精精牛而虎文曰軨軨大而食鐵曰齧鐵

牛四角人目曰諸懷人面而馬足曰窫窳四角而白曰獓音如嬰兒曰犀渠蝟毛謂之窮奇是皆食人獸也狌狌【人走】長右【四耳】舉父【文臂】嬻嬒【文身】足訾【馬蹏有巤】皆禺屬也朱厭【白首赤足】雍和【黃身赤喙】騰逺獑猢風母前兒皆猿屬也梁渠【白首虎爪】朏朏【白尾有巤】蒙頌【捕鼠】皆貍屬也狼【白尾長耳】獙獙【鳥翼】朱獳【魚翼】乘黃【背上有角】狐屬也孟極【文題】諸犍【長尾人首】豹屬也�狗兔屬也

騰黃吉光防駽翠黃飛黃訾黃神馬也吉量吉皇文馬也遺風啟服肅爽飛兔要齧膝乘旦紫蕪緑蛇騏驎昆蹏驒騱昆駼驡皆良馬也宜乘減陽茀方闋廣皆旋毛馬也駒褭駱果下欵段皆小馬也騀騼野馬也防防叱撥胡馬也𨿽馬防疏一角馬也玆白鋸牙馬也鹿蜀虎文馬也馬而人面鳥翼曰孰湖四角牛尾曰峳峳白而一角謂之馬

赤驥盜驪白義逾輪山子渠黃華驑緑耳周穆王之八駿也�驑華驑也赤蘎赤驥也白�白義也朱駮金喙走狐駃騠飛鴻野麋腹丹駣�汗血巨虛皆駿馬也漠驪驢也�防驘也馬父驢母曰騰�驢父牛母曰馲似驢而文謂之福祿

韓盧宋防鵠倉修毫釐睫靑曹白望狼狐狂獖如黃皆良狗也露犬飛犬也蝸斗食火犬也山人面犬也從從六足犬也

吳羊白羊也夏羊黑羊也羺防煇�胡羊也蠒耳小羊也羊四角爲土螻九尾而四耳曰猼訑人面腋目曰麅鴞一角謂之防防赤鬣謂之蔥聾一角而神謂之觟防伽那象也執夷貔也�狢也狻麑獅子也猲狚巨狼也荒鹿麈也子�熊也阿紫狐也龍雀飛防也仲能神鼠也射幹飛狐也防貐防寙也蒙貴蒙頌也狒佛吐螻梟羊山都也

白澤角端能言獸也歸終知來獸也

山膏善詈贛巨善笑蒲牢善鳴山繅善語

隨兕凶獸也見者不出三月破鏡防屬也反噬其父墠微防已黃要也長逐其母

狤火獸也磎鼠冰獸也蟃蜒長獸也

貍刀距豚也狪狪珠豚也蠪蚳角彘也聞黃彘也當康牙豚也鼈封兩首彘也防踼屏蓬皆兩首獸也流沙之東有三獸相並曰雙雙

皮樹在子闒非合窳皆人面獸也

灌灌九尾狐也蠪侄九首狐也皆食人

蠱雕如雕而戴角文文如蜂而反舌卽如膜犰狳鳥喙獨如虎而馬尾猾褢如人而彘巤礋�獸身而羊首

谿邊如狗孟槐如貆石豰如狢活褥地如鼠

威夷長脊而劣果然愛其類

比虎皮也

駢雅卷七

