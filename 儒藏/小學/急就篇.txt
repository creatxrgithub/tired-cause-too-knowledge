

欽定四庫全書

經部十

急就篇

小學類二【字書之屬】提要

臣等謹案急就篇四卷漢史防撰漢書藝文志注稱防爲元帝時黃門令蓋宦官也其始末則不可考矣是書漢志但作急就一篇而小學類末之敍錄則稱史防作急就篇故晉夏侯湛抵疑稱鄕曲之徒一介之士曾諷急就通甲子北齊書稱李鉉九嵗入學書急就篇或有篇字或無篇字初無一定隋志作急就章一卷魏書崔浩傳亦稱人多托寫急就章是攺篇爲章在魏以後然考張懷瓘書斷曰章艸者漢黃門令史防所作也王愔云【案此蓋引王愔文字志之語】漢元帝時史防作急就章解散隸體漢俗簡惰漸以行之是也然則所謂章艸者正因防作是書以所變艸法書之後人以其出於急就章遂名章艸耳今本每節之首俱有章第幾字知急就章乃其本名或稱急就篇或但稱急就乃偶然異文也其書自始至終無一復字文詞雅奧亦非防求諸書所可及玉臺新詠載梁蕭子顯烏棲曲有帬邊雜佩琥珀龍句馮舒校本攺龍爲紅今檢此書有系臂瑯玕虎魄龍句乃知子顯實用此語馮氏不知而誤攺之則遺文瑣事亦頗賴以有徴不僅爲童防識字之用矣舊有曹壽崔浩劉芳顏之推注今皆不傳惟顏師古一卷存王應麟又補注之釐爲四卷師古本比皇象碑多六十三字而少齊國山陽兩章止三十二章應麟藝文志考證標眞定常山至髙邑句以爲此二章起於東漢最爲精確其注亦考證典核足補師古之闕別有黃庭堅本李燾本朱子越中本字句小有異同應麟所注多從顏本蓋以其考證精審較他家爲可據云乾隆四十六年十月恭校上

總纂官臣紀昀臣陸錫熊臣孫士毅

總校

官臣

陸費墀

急就篇原序

急就篇者其源出於小學家昔任周宣粵有史籒【音冑】演暢古文初著大篆秦兼天下罷黜異書丞相李斯又撰蒼頡中車府令趙髙繼造爰歷太史令胡毋【音無】敬作博學篇皆所以啟導靑衿垂法錦帶也逮至炎漢司馬相如作凡將篇俾效書寫多所載述務適時要史遊景慕擬而廣之元成之間列於祕府𨿽復文非淸靡義闕經綸至於包括品類錯綜古今詳其意趣【七句反】實有可觀者焉然而時代遷革亟經喪亂傳寫湮訛避諱攺易漸就蕪舛莫能釐正少者闕而不備多者妄有增益人用己私流宕【徒浪反】忘返至如蓬門野賤窮鄕幼學逓相承稟猶競習之旣無良師只增僻謬若夫縉紳秀彥膏粱子弟謂之鄙俚恥於窺渉遂使博聞之說廢而弗明備物之方於玆寢滯師古家傳蒼雅廣綜流略尢精訓故待問質疑事非稽考不妄談說必則古昔信而有徴先君【師古父思魯】常欲注釋急就以貽後學雅志未申昊天不弔奉遵遺範永懷罔極舊得皇象鐘繇衞夫人王羲之等所書篇本備加詳覈足以審定凡三十二章究其眞實又見崔浩及劉芳所注【後魏太宗元年敕崔浩解劉芳續注音義證三卷】人心不同未云善也遂因暇日爲之解訓皆據經籍遺文先達舊防非率愚管斐然妄作字有難識隨而音之別理兼通亦卽並載可以祛發未寤矯正前失振幽翳之學攄制述之意庶將來君子裁其衷焉顏師古序

欽定四庫全書

急就篇卷一

漢史

遊撰

唐顏師古注

急就奇觚與眾異【觚音孤】

觚者學書之牘或以記事削木爲之蓋簡屬也孔子嘆觚卽此之謂其形或六面或八面皆可書觚者稜也【稜盧登反】以有稜角故謂之觚言學僮急當就此奇好之觚其中深博與眾書有異也班固兩都賦曰上觚稜而棲金爵今俗猶呼小兒學書簡爲木觚章蓋古之遺語也

羅列諸物名姓字

言此眾章列敍萬物之名及人姓字

分別部居不雜廁【廁初吏反】

前後之次以類相從種別區分不相間錯也【種之隴反間居莧反】

用日約少誠快意

以其詳悉多所該備不費功日而心意開了故云快意也禮學記曰師逸而功倍

勉力務之必有喜【喜許志反】

勉力勤習以致業藝則能顯達可好喜也【好呼報反】

請道其章【此後二句一韻】

敍致已訖乃說之也

宋延年

微子紂之庶兄周武王克商封之於宋其後或以國爲姓遂有宋氏延年之義取於壽考無疆也漢有李延年杜延年田延年篇首廣陳諸姓及名字者以示學徒令其識習擬施用也自此以下器用物務次敍皆同而說者乃云是當時弟子名姓又云是古賢聖之人本出易緯史遊重述此說皆非也姓者並是古來所有非妄造之名字或是舊人已經稱用或是新構義理然非實相配屬眞有其人所以章中自雲姓名訖請言物又云諸物訖五官出以此求之其意可曉至如雜寶奇繒殊俗異物及疾病刑獄官曹職務豈非當時庠校之內悉自有乎皆泛說耳易緯中頗有姓名與此同者蓋後人妄取以附著之非本聖人所說也先儒通論舊云緯書之作僞起哀平應劭撰風俗通亦多設人姓而爲章句偶讀斯效急就之爲也【屬之欲反挍胡孝反其字從木今從手著直賂反】

鄭子方

鄭桓公友周厲王之子宣王母弟也宣王封之於鄭其後或以國爲氏宋有鄭翩卽其族也子者男子美稱方者言其正直不回也

衞益壽

衞康叔周文王之子也周公旣誅管蔡而封康叔爲衞侯其後亦因國爲氏益壽亦延年之義也

史步昌

史氏之先本周大夫史佚【音逸】之後也周亦有史籒【文救反】晉有史黯【於減反】秦有史顆【口果反】衞有史狗史防【於由反】其後並稱史氏此類甚多不可具載步昌言髙步而昌盛也漢有李步昌

周千秋

周大夫周桓公宰周公周公忌父【父讀曰甫】繼守官邑故有周氏周任之後亦爲周姓千秋亦欲長生久視也漢有張千秋田千秋

趙孺卿【卿葉乞郎反見楚辭大招】

造父善禦事周穆王穆王封之趙城其後因稱趙氏晉之趙夙卽其苗裔遂蕃衍焉孺幼少之號也卿言可爲列卿也漢有蘇賢字孺卿

爰展世【展一作歷】

爰氏之先本與陳同姓陳申公生靜伯甫伯甫八世【一作葉】孫爰諸生爰濤塗【濤徒髙反】因而命氏其後或爲轅字又作袁字本一族也漢有爰盎【烏浪反】展者伸也言子孫蟬聯不絕也或曰展誠也

髙辟兵【辟音壁兵葉晡芒反見詩擊鼓無衣抑荀子佹詩】

齊大夫髙傒【音奚】者號髙敬仲本齊之公族也其後遂稱髙氏大爲著姓又惠公之孫曰公孫竈亦稱髙氏辟兵言能弭止兵戎也

右章第一

鄧萬嵗

鄧古國名本曼姓也其後稱鄧氏焉【曼音萬】楚有鄧廖【音聊】鄭有鄧析【先歷反】並其族也萬嵗猶千秋耳

秦妙房【妙一作眇漢書眇讀曰妙】

秦本地名後爲國號因又命氏魯有秦堇父秦丕玆秦遄皆秦姓也妙謂徳行髙妙也房謂徳之所聚也

郝利親【郝呼各反】

郝京兆盩厔鄕名也【盩竹畱反厔竹乙反】因地以命氏焉漢有郝賢今盩厔縣猶出郝姓利親言其善父母也

馮漢彊【彊一作彊】

馮氏之先本歸姓也鄭大夫有馮簡子其後遂爲大族漢彊意在忠於本朝也

戴防郡

戴氏之先與宋同族宋戴公生公子文遂稱戴氏戴惡卽其後也防郡言爲太守若都尉

景君明【明葉音芒易潛龍勿用陽气潛藏見龍在田天下文明書元首明哉股肱良哉庶事康哉詩東方未明顚倒衣裳】

景氏楚之同族本羋姓也【羋莫爾反史記索隱彌是反羋羊聲也】漢髙祖用婁敬之計徙齊楚大族入關景氏亦遷名數今之好畤鄭縣華陰諸景是也君明言有明徳宜爲列國諸侯也漢有京房字君明

董奉徳

董氏之先本已姓也飂淑安之裔子曰董父能擾畜龍服事帝舜舜賜之姓曰董【已音紀飂力救反父讀曰甫】又周大夫辛有之二子適晉與籍氏俱董督晉之史籍因爲董氏董狐董叔董安於皆其後也奉徳言其奉持徳義也一曰言有賢徳人所戴奉也

桓賢良【桓一作隨】

宋桓公孫鱗矔爲宋司徒號曰桓子【矔工喚反】因爲氏焉向【式亮反】魋【大回反】號桓司馬其後亦稱桓族賢良言可應賢良之舉也

任逢時【任育壬反】

周文王母任氏之女此古姓也又有任國之君太皞之後本風姓也其後亦爲任氏焉逢時言遇太平也漢有王逢時

侯仲郎

侯氏之先鄭大夫侯宣多侯羽之後也魯有侯叔夏侯犯齊有侯朝其後亦皆以爲姓仲者次伯之下郎者可爲郎官也

由廣國

戎人由余入秦爲相其後遂稱由氏楚大夫王孫由於有忠勇之節楚人亦謂其族爲由氏焉廣國言爲本朝益土地也

榮惠常【榮一作崇】

周大夫有食采於榮者因而氏焉周書曰王俾榮伯作賄肅愼之命春秋稱天王使榮叔來含【胡暗反】國語云厲王悅榮夷公皆榮氏也魯有榮鴐鵝【鴐音加左傳作駕】楚有榮黃其後亦稱榮氏孔子所見榮啟期泰山郕人也【郕音成】或謂之榮聲期啟聲相近故也漢有榮畜惠常言以仁惠爲常也

烏承祿

齊大夫烏余之後遂以爲姓莒亦有烏存秦有力士曰烏獲承受之也

令狐橫【令力呈反橫葉音黃見荀子佹詩楚辭九辧魏文帝曹子建詩橫葉胡朋反】

令狐晉地名也在河東大夫魏顆食邑於此號令狐顆因爲氏焉橫充也大也

朱交便

舜臣朱武其後以爲姓論語有逸民朱張春秋左氏傳齊有朱毛漢有朱家交便善與人交皆便安之也

孔何傷

孔氏之先與宋同祖閔公生弗父何何曾孫曰正考父考父生孔父嘉【父皆讀曰甫】仲尼卽其後也衞有大夫孔達孔烝鉏【仕於反】其後亦稱孔氏何傷言無所傷害也

師猛虎

師樂人無目者之稱也晉有師曠魯有師己【音紀】鄭有師悝【口回反】師蠲師觸其後皆以爲姓以猛獸爲名尙其威也

石敢當

衞有石碏【於弱反】石買石惡鄭有石癸石楚石制皆爲石氏周有石速齊有石之紛如【紛扶云反】其後亦以命族敢當言所當【一作向】無敵也

所不侵

所所斫木聲也古有虞衡之官因主伐木遂以爲姓漢有所忠武帝之近臣也不侵言其謹慤【丘角反】不爲寇防也春秋左氏傳曰不侵不畔之臣

龍未央【央於良反】

龍舜臣名命爲納言者也其後遂以爲姓又董父旣賜姓曰董又易氏曰豢龍【豢音宦】其後亦爲龍氏漢有龍徳善鼔琴未央言益壽無極也

伊嬰齊

伊摰伊陟殷之卿宰其後遂爲著姓漢有伊籍嬰齊謂嬰兒之絜齊者也魯有公孫嬰齊漢有南越王趙嬰齊

右章第二

翟回慶【廣韻翟音狄慶葉音羌易乃終有慶詩農夫之慶孝孫有慶及離騷慶夭顇而喪榮讀與羌同幽通賦慶未得其云已文選作羌詩集傳慶葉祛羊反】

翟氏本齊翟僂【力羽反】新之後也魏有翟璜翟翦漢有翟公翟方進回慶者言福喜方來也

畢稚季【稚直利反】

周文王之子有畢公髙者其後以爲姓晉之畢萬卽此族焉稚季者言非長【竹丈反】叔幼也漢有杜稚季

昭小兄【兄葉虛王反見詩鶉之奔奔陟岵皇矣楚辭天問】

昭氏亦楚同姓共屈景爲三族者也當戰國時有昭奚卹小兄言上有昆而下有弟也

栁堯舜

魯公子展之後也有展禽者食采於栁下之地因爲栁氏焉堯舜言依唐虞二帝之則以自警也

樂禹湯【樂一作藥】

樂氏之先與宋同姓戴公生樂父【讀曰甫】衎【苦旦反】是稱樂氏樂喜皆其後也楚有樂伯亦因得姓戰國時燕有樂毅樂間禹湯言欽夏殷兩王之美順其則也

淳於登

春秋淳於公如曹度【徒各反】其國危遂不復淳於之地卽北海淳於縣是也後以國爲姓戰國時齊有淳於髠【口昆反】秦始皇時有淳於越漢有淳於長

費通光【費扶味反一音祕】

費氏楚大夫費無極之後也漢有費直通光猶言開明

柘溫舒【柘之夜反】

柘楚地名也後便爲縣時屬淮陽國所居之人因而命氏溫舒言其溫裕而安舒漢有路溫舒

路政陽【政一作正】

路水名也又因爲縣在涿郡界居者氏焉漢有路中大夫路溫舒政陽言其堪爲政而有光陽也

霍聖宮

周文王之子有霍叔武【一作處】者其國在河東今霍邑縣是也後嗣爲晉獻公所滅子孫遂姓霍氏漢之霍去病霍光卽河東人也聖宮言覩【一作觀】聖人之奧祕若入其宮室也子贛曰譬之宮墻夫子之墻數仞不得其門而入不見宗廟之美百官之富

顏文章

顏氏本出顓頊之後顓頊生老童老童生吳回爲髙辛火正是謂祝融祝融生陸終陸終生六子其五曰安是爲曹姓周武王封其苗裔於邾爲魯附庸在魯國鄒縣其後邾武公名夷父字曰顏【父讀曰甫】故春秋公羊傳謂之顏公其後遂稱顏氏齊魯之間皆爲盛族孔子弟子達者七十二人顏氏有八人焉四科之首回也標爲徳行韓子稱儒分爲八而顏氏處其一焉漢有顏駟顏異顏安樂以春秋名家文章言其文章也【一作言有文章之材也】

管財智【管一作筦】

管氏之先出自周文王以國命氏也齊有管至父管夷吾管於奚管修因爲著姓【父讀曰甫】財智言富於財而又多智也

偏呂張

楚之軍帥【所類反】使主偏者因以爲姓也司馬法曰車十五乘曰偏春秋左氏傳曰廣有一卒【廣工曠反】卒偏之兩呂張言爲心呂之臣可張大王室也昔者太嶽爲禹心呂之臣故封呂侯以譬身有脊呂骨也其爲字象形非兩口也

魯賀喜

伯禽之後有悼公者爲楚所滅子孫以國爲氏賀喜言有喜而可賀也

觀宜王【觀工喚反一作灌】

觀夏之同姓諸侯也國滅之後因而氏焉晉有觀武楚有觀起觀從皆其也觀字或作灌斟【之林反】灌亦夏時國名也其後爲灌氏焉漢有灌嬰宜王言有益於王室者也

程忠信

程氏之先本重黎之後周有程伯休父因姓程焉【重文隴反父讀曰甫】晉有程鄭實佐下軍漢有程鄭臨卭富室忠信爲周言不阿黨也

吳仲皇

周太王之子太伯始封於吳吳氏卽其後也仲者次伯之下皇者正也大也

許終古

許氏許由之後也太嶽之有姜姓者封於許國其後爲楚所滅末裔亦姓許晉有許偃鄭有許瑕楚有許伯亦稱許氏終古言不廢絕也漢有濟北思王終古

賈友倉

賈本姬姓國也晉吞滅之後稱賈氏晉有賈華賈佗【徒何反】賈伯賈辛皆其裔也友倉言慕倉舒追而友之

陳元始

舜後嬀滿周武王封之於陳其後爲楚所滅子孫因姓陳焉元始長子之孫也

韓魏唐

周武王之子封於韓其後爲晉所滅因稱韓氏晉大夫韓萬卽其後也及三家簒晉侯王相襲故其宗黨分布四方或曰韓萬曲沃桓叔之子也晉滅韓令萬食其地焉因爲韓氏魏唐取二國之地以爲名也魏本姬姓亦爲晉所滅其地卽河東河北縣是也唐卽晉地也故詩蟋蟀敍曰此晉也而謂之唐

右章第三

液容調【液音亦一作掖】

上古道術之士善於鏈化能作液湯者後嗣因以液爲姓容調者言其容止調和

柏杜楊【杜一作度楊一作揚】

古帝有柏皇氏其後爲柏氏焉一曰晉伯宗伯州犂之後古通用字柏與伯同故爲柏氏魏有柏直漢有柏至杜楊以二木爲名也杜甘棠也牡者曰棠無子者也牝者曰杜有子者也楊一名蒲栁可以爲矢

曹富貴

曹姓卽陸終之子安所出也又周文王之子曰曹叔振鐸武王封之陶丘號曰曹伯其後爲宋所滅亦爲曹氏而齊有曹開亦稱曹族富貴言滿而不溢髙而不危也

尹李桑

尹氏本周大夫也後爲官族李桑義與杜楊同

蕭彭祖

蕭氏本出殷之六族成王所用封伯禽也又有蕭國其君子姓宋之附庸爲楚所滅亦稱蕭氏彭祖者追慕彭鏗尙其長年也【鏗口耕反】漢有張彭祖嚴彭祖

屈宗談【屈居勿反談徒廿反葉陽韻】

屈氏之先楚同姓也屈晙屈重屈蕩屈建屈平皆其後焉宗談言有口辯爲談者所宗也以談合桑古韻疏也

樊愛君

周大夫仲山甫宣王時爲樊侯遂稱樊氏樊皮卽其後也愛君言慕鬻拳之爲人也【鬻弋六反拳音權】

崔孝讓【讓葉如羊反見詩角弓楚辭大招荀子成相】

崔齊邑名也丁公之子於此受封其後有崔夭夭之支庶苗裔盛焉【天於表反】孝讓言旣有孝徳又能克讓也

姚得賜

姚舜姓也陟方之後末嗣稱焉鄭有姚句耳漢有姚平【句音鉤】得賜言多受君之寵賜也

燕楚莊【燕烏賢反】

燕邵公奭【式亦反】本周之同姓其後以國爲氏云楚莊言慕楚莊王也

薛勝客【薛私列反勝書烝反】

有奚仲者爲夏車正受封於薛後遷於邳而仲虺居薛爲湯左相【邳皮眉反】其後稱爲薛侯及爲楚所並余族因號薛氏勝者克堪之義客者人禮敬之爲上客也

聶幹將【聶女輒反將資良反】

聶本地名因以爲姓也春秋稱齊師宋師曹師次於聶北救邢韓有聶政漢有聶壹幹將古之善劍一曰劍師名也

求男弟

求氏本居衞國裘氏之地故稱裘焉後又轉爲求字漢末有求仲卽此族也男者以別女弟者有兄之稱也

過說長【過古禾反說音悅】

過者夏時國名因爲姓也說長言常悅豫也

祝恭敬

祝氏鄭祝【乃甘反】之後也又衛有祝鮀【徒何反】後嗣傳職賢而有識亦稱祝氏恭敬謂不忘恭敬慕趙盾也

審毋妨【毋音無一作無妨敷方反害也】

審氏之先爲周司空屬官主審曲面勢者也後因賜族漢有審食其【音異基】毋妨言勿有所妨害也

龐賞贛【龐皮江反贛貢同】

龐者髙屋之名龐氏之先貲產殷富好爲室屋鄕黨榮慕謂之龐家遂以立氏魏有龐涓【工反】贛賜也賞贛義與得賜同

來士梁【來一作斄】

來氏殷之別族本子姓士梁言爲士君子之棟梁

成博好

成者周之采地卿士所食成肅公簡公桓公是也故稱成氏焉又楚令尹子玉若敖孫也號成得臣亦爲成氏大心成熊皆其後也晉有成鱄【上兗反】成何何后奔燕宋有成讙【火官反】秦有成差並爲成姓博大也

範建羌【起良反】

陶唐氏之後在夏爲禦龍氏在商爲豕韋氏在周爲唐杜氏其後杜伯之孫曰士蒍爲晉司空蒍子士縠亦繼其官蒍孫士防晉太傅食邑於範爲範氏建羌言立功於西羌之地也

閻歡欣【閻余廉反】

閻者裏中門也因其所居遂以爲姓晉有閻嘉閻沒齊有閻職歡欣言得人之歡心

右章第四

寧可忘

寧氏與秦同姓秦襄公曽孫諡曰寧公支庶因以爲氏一曰寜寧本一姓衞大夫寧兪之後也漢有寧成史記作寧成可忘言其善徳不可忘也詩曰有斐君子終不可諼兮【斐敷尾反諼許元反】諼亦忘也

苟貞夫

苟艸名也所居饒之因以命氏漢有苟賓河內人也今之河內猶有此姓焉一曰本晉大夫荀氏之後避難攺族而稱苟云貞者言有嵗寒之節夫者大夫之謂也

苗涉臧【苗一作茅】

苗賁皇本楚人後奔於晉其子孫遂爲苗氏王莽時有苗防【與欣同】篇本苗字或作茅國名也周公子所封其後因以爲氏又邾有茅地及茅夷鴻皆茅姓也涉臧言其所涉皆善道也一曰遇難逃禍涉水而藏匿也

田細兒

田氏之先職賦田者也因以爲姓晉有田蘇宋有田景又陳厲公之子完奔齊代爲卿佐遂簒齊國後自稱王又稱東帝其族亦爲田氏蓋以陳田聲相近云及爲秦所滅漢興徙田族於關中今之髙陵櫟陽諸田是也【櫟音藥】細兒言小兒也

謝內黃

謝南方國名也周宣王后父申伯於此作邑其後以爲氏魯有謝息內黃言黃中通理也一曰取縣爲名也內黃屬魏郡

柴桂林

衞人髙柴爲孔子弟子後居於魯末裔以柴爲姓漢有將軍柴武桂林者取其冬生不雕而眾盛之意

溫直衡【衡葉戶郎反見詩采芑韓奕閟宮烈祖長髮楚辭九歌惜誓】

溫氏之先出自己姓【己音紀】又晉之郤至食邑河內之溫號曰溫季其後亦爲溫氏直衡言其正而平也

奚驕叔

奚仲旣遷於邳其後遂稱奚氏漢有奚涓【工反】驕者父母愛而名之叔者伯仲之下也

邴勝箱【邴一作祊音柄又音丙勝書烝反】

祊泰山下邑也居之者以爲姓焉【朱氏曰春秋祊字公谷作邴故顏氏以祊注邴但少邴亦作祊四字而後人不曉乃於注末妄增八字云以邴爲祊其注未詳者誤矣】晉有邴豫邴師齊有邴歜【音觸】邴夏【古雅反】邴意玆漢有邴丹勝箱言其堪任近侍在東西箱也一曰言能負重致遠以牛爲諭也

雍敞【雍於用反】

雍國名也在河內山陽文王之子所封其後以爲姓又宋有雍氏本姞姓也【姞其乙反】鄭有雍糾齊有雍廩楚有雍子後入於晉其裔皆雍氏漢有雍齒敞言其大而髙明也

劉若芳

劉氏之先與範氏同祖士防自秦歸於晉其族畱秦不去者爲劉氏又周之采地亦名爲劉劉康公定公獻公皆王卿士也其後亦稱劉姓若芳言如蘭若之芬芳也若謂杜若芳艸名也

毛遺羽

文王之子封於毛國其後以爲姓焉又周之采地亦名爲毛卿士所食毛伯衞毛伯過皆是也其後亦稱毛氏趙有毛遂漢有毛釋之遺羽自謙之稱言極輕賤也

馬牛羊

造父旣封趙城其後稱馬氏蓋以善禦馬云又趙將趙奢克敗秦師賜號馬服君其後亦爲馬姓牛羊者愛而諱之比之於畜產者也

尙次倩【千見反】

呂望爲周武王太師號尙父其後或以爲姓次者長幼之弟倩者靑色而美也

丘則剛

陳有宛丘居之者以爲姓又邾有丘弱後亦爲丘氏則猶象也謂法象於天爲剛徳而不於時也

陰賓上

陰亦周之采地周大夫陰忌陰不佞陰裏其後遂爲姓焉賓上者見賓禮於君上取利用賓於王之義

翠鴛鴦

翠氏楚景翠之後也避入關之遷懷土逃匿攺姓爲翠鴛鴦取匹鳥爲名也

庶霸遂

庶氏之先本出衞之公族以非正嫡遂號庶氏禮記曰子思之母死於衞庶氏之女也及春秋邾庶其來奔其後亦爲庶氏霸遂言能遂成霸功也

萭段卿【卿葉乞郎反萭玉矩反廣韻音矩又音禹】

萭亦楀字楀者木名因樹以得姓也詩云楀維師氏【楀音同漢書楀作萭】謂女寵之族有姓楀者爲師氏之官也漢有萭章段卿者言其厚重如石之段可爲卿也春秋鄭有印段字子石公孫段字伯石孫子曰如段之投卵

泠幼功【泠一作伶音零字從水亦作伶】

泠人掌樂之官也因爲姓焉黃帝時有泠倫周有泠州鳩秦有泠至漢有泠褒泠丰幼者少小之次功者言能立功也

武初昌

周大夫武氏子其後因爲武姓陳勝之起也武臣自立爲趙王項羽之客亦有武涉初昌者言始昌大也漢有夏侯始昌

右章第五

急就篇卷一﹤經部﹐小學類﹐字書之屬﹐急就篇﹥

欽定四庫全書

急就篇卷二

漢史

遊撰

唐顏師古注

褚回池【褚醜呂反】

褚師官名也衞有褚師定子聲子及褚師圃其後因姓褚焉又周有褚氏之地居者亦因命族漢有褚大褚少孫回池猶顏回字子淵之義也【淵一作深避唐諱】

蘭偉房【一作防】

鄭穆公本因夢蘭而生故號公子蘭其後支庶或爲蘭氏偉房言其器大眾藝所聚也

減罷軍【罷薄蟹反又音疲】

減氏之先爲晉公族大夫驪姬之難晉廢公族因謂其人爲減氏減者省也【省所傾反】漢有減宣罷軍猶言偃武也一說久從戎役故疲勞也

橋竇陽

黃帝葬於橋山羣臣追慕守冢不去者因爲橋氏漢有橋庇【必寐反】橋仁橋桃空穴曰竇墻南曰陽言若生於竇陽故爲名也

原輔輻【輻方六反】

周文王之子封爲原伯其地今在河內於後爲晉所滅遷之於冀因稱原氏而晉更以原封其大夫先軫【之忍反】故號原軫軫之苗裔亦姓原焉又周之采地亦名爲原原莊公襄公皆食之也其後亦命族孔子之門有原憲原壤輔輻言若輻之輔車也

宣棄奴

周宣王中興國人美其徳故支庶以爲氏焉棄奴亦愛而諱之也

殷滿息

微子本殷之族𨿽封於宋支庶或稱殷氏又殷水在潁川居之者亦以爲姓秦有殷【闕】漢有殷仲滿息言充滿而蕃息也【蕃扶元反】

充申屠

充氏古仙人充尙之後也申屠楚之官號若言司徒也又謂之信都古者申與信同屠都聲相近也漢有申屠嘉本此官之後也遂因爲姓韓信名信都亦有義今猶有申屠姓亦有信都

夏修俠【音協】

夏桀爲湯所滅其族遂稱夏氏又陳宣公之孫禦叔之子號夏徴舒夏齧夏區【烏侯反】夫皆其後也亦爲夏氏修俠言其修行遊俠之事也

公孫都

黃帝姓公孫氏支庶遂以爲姓也又公子之子皆號公孫魯公孫敖鄭公孫閼【烏葛反】齊公孫蠆【醜芥反】晉公孫�衞公孫朝凡此等其後皆爲姓矣略舉大綱不可具記漢有公孫賀都美稱也詩曰洵美且都【洵音荀】又曰不見子都

慈仁他【他一作化一作地】

慈氏本髙陽氏才子之後也美其宣慈惠和因以爲姓仁他者所愛及遠也

郭破胡

虢叔周王季之子也受封於虢其地今陜州陜縣是也後爲晉所滅虢公醜奔周遂姓郭氏郭者虢聲之轉也又齊地有郭氏之墟蓋古國國滅之後亦爲郭姓齊有郭榮此其族也破胡言能克匈奴

虞尊偃【尊一作荀】

帝舜之後或爲虞姓又周太伯之弟仲雍號曰虞仲嗣太伯之後武王克商封虞仲之庶孫爲之後其地今在河東謂之虞公爲晉所滅其後亦爲虞氏尊偃偃仰自尊髙也

憲義渠

憲氏之先本爲周之布憲司寇之屬官也其後以爲姓焉義渠國名也後爲縣在北地以縣爲名也

蔡遊咸

周蔡叔者文王之子爲周公所誅而封其子仲於蔡是爲蔡侯其後爲楚所滅遂稱蔡氏遊威威之遠揚也

左地余

左丘明本魯之左史繼守其職遂爲姓焉又楚左史倚相【倚於綺】末裔亦爲左氏地餘言土地有餘封邑廣大也漢有歐陽地余【歐陽侯反】

譚平定【譚徒南反】

譚小國也爲齊所滅譚子奔莒因姓譚焉平定謂無憂虞也

孟伯徐

魯桓公子慶父【讀曰甫】之後號孟孫氏其後稱孟氏焉又衞侯之兄孟縶其後亦曰孟氏伯長也【長竹丈反】徐者舒緩之稱也

葛轗軻【轗苦感反軻枯我反又音珂】

夏時諸侯有葛伯者爲湯所徵遂失其國因稱葛氏又春秋時亦有葛嬴姓之國也其後亦爲葛氏轗軻言坎防不平也【防慮感反坎日感反】蓋欲效孟子名軻字子居耳【居一作車】

惇倚蘇【惇都昆反】

惇氏秦文公時史惇之後也倚蘇言爲萌庶所倚賴喜於來蘇也

耿潘扈【耿古幸反】

耿地名也在河北祖乙所都舊居之者以爲姓也又有耿國在平陽皮氏晉獻公滅之其後亦稱耿氏漢有耿壽昌潘水名也在滎陽扈廣大也言生此水土而廣大也

右章第六

焦滅胡

武王克殷封神農之後於焦末葉因爲焦氏又有姬姓小國亦謂之焦爲晉所滅後稱焦氏滅胡言克匈奴也

晏奇能

齊有晏弱本齊之公族也號晏桓子桓子生嬰曰晏平仲其後遂爲晏氏又有晏圉晏父戎【父讀曰甫】晏犛【力之反】皆其族也奇能謂有異材也

郉麗奢【奢葉音都荀子佹詩閭娵子奢注云奢當爲都漢鼂錯對防奢葉都】

郉本姬姓之國周公之也爲衞所滅因稱郉氏麗奢言美而不陋也

邵守實【邵詩書左傳漢書作召】

邵穆公周卿士也繼守其職邵伯廖邵武公皆其後也因爲邵氏焉秦有邵平漢有邵信臣守實謂篤於言行不虛詭也【詭一作誕】

宰安期【期葉於韻楚辭九章又葉廚】

宰氏周大夫宰孔之後也安期取古人安期生之名也

俠卻敵

俠氏韓相俠累之後也卻敵謂能折衝禦寇也

代焉於【焉於防反何也】

代國名也在常山之北代王爲趙襄子所滅其遺族遂稱代氏焉焉安也於曲也焉於言無所屈撓也【撓女孝反】

司馬褒【褒一作應】

程伯休父周宣王時有平徐方之功錫以官族爲司馬氏其後有適晉者司馬侯司馬叔遊司馬彌牟司馬烏司馬寅皆是也項羽立司馬卬【五郎反】爲殷王漢司馬遷卽其族也褒大也

尙自於

前已有尙次倩今又言尙自於一姓再見也尙或作掌蓋魯大夫黨氏之後也黨亦音掌自於猶言自益也

陶熊羆【彼宜反】

陶唐氏之後或單稱陶又虞閼【於葛反】父爲周陶正其後亦稱陶氏成王封康叔以殷人七族亦有陶氏焉惟熊惟羆男子之祥故以爲名

解莫如【解音蟹】

解地名也在河東因地爲姓故晉國多解氏焉解張解揚解狐皆其族也漢有解光解延年莫如言無有能如之者也漢有毛莫如

樂欣諧

樂氏亦再見也欣諧喜於和合也

童扶疏【一作疎】

顓頊【許玉反】之子號老童者其後因以爲姓扶疏言眾而盛多也

痛無忌

痛氏本盛國之後實姬姓也周穆王嬖寵盛姬早死穆王哀痛不已加禮葬之遂攺其族謂之痛氏無忌言無所避忌也古有僊人宋無忌

向夷吾【向式亮反音餉】

向者國名本姜姓也其後以爲氏又宋之向氏與宋同姓桓公生向父肸【許乙反】遂爲向氏向戌向儀向寧皆其後也夷吾欲效管仲之名也

閎並防【閎一作閣閎獲耕反並卑盈反防古欣字】

閎氏之先本周之閎人閎所以止扉今之門柣【千結反】是也職典其事遂爲姓焉漢有閎孺並防言眾並防喜也

竺諫朝【竺張六反俗作笁朝葉餘韻漢書敍傳昭葉苻驕葉隅】

竺氏本天竺國人也來歸於漢而稱竺氏天竺卽身毒也亦謂之捐毒漢有竺次者卽其人焉云諫朝者言可備諍臣於朝廷者也以朝韻吾者古有此音蓋相通也班固幽通賦曰巨滔天而泯夏考遘湣以行謡終保已而貽則裏上仁之所廬類此甚多不可具載【溝工豆反】

續增紀

續氏晉大夫續簡伯之後也號狐鞫居以食續地更爲續氏增紀言髙年也

遺失余【遺音惟】

遺氏本魯季氏家臣南遺之後也失餘言所失之餘惟此一字【一作子】也

姓名訖

所陳堪爲姓名也訖者其事略究也

請言物【此後一句一韻】

次說雜物並【一作陳】眾品也

右章第七

錦繡縵防離云爵【縵莫半反防亡到反音耄一作純順倫反】

錦織防爲文也繡刺防爲文也縵無文之帛也防謂刺也離云言爲雲气離合之狀也爵孔爵也言織刺此象以成錦繡繒帛之文也自離云爵以下至鳧翁濯其義皆同今時錦繡綾羅及氍毹毾防之屬【氍巨於反毹羊朱反】摹寫諸物無不畢備其來久矣一曰離謂長離也云謂雲气也長離靈鳥名也作長離雲气孔爵之狀也

乘風縣鐘華洞樂【縣音一作懸洞一作音瀆樂葉音洛】

乘風一名爰居一名雜縣蓋海鳥也言爲乘風之狀作簨虡以懸鐘又爲華藻【一作蘂】之形兼列眾樂之器以成文章也洞猶通也言徧載其文防也【簨息允反虡音巨】

豹首落莫兔雙鶴

豹首若今獸頭錦落莫謂文防相連又爲兔及雙鶴之形也鳥二枚曰雙

春艸雞翹鳧翁濯【翹渠遙反鳥尾

濯葉鶴孟子引詩麀鹿濯濯白鳥鶴鶴】春艸象其初生纎麗之狀也雞翹雞尾之曲垂也鳧者水中之鳥今所謂水鴨者也翁頸上毛也旣爲春艸雞翹之狀又象鳧在水中引濯其翁也一曰春艸雞翹鳧翁皆謂染彩而色似之若今染家言鴨頭綠翠毛碧雲

郁金半見緗白防【郁於物反防或作爚弋若反說文以灼反】

自此已下皆言染繒之色也郁金染黃也緗淺黃也半見言在黃白之間其色半出不全成也白防謂白素之精者其光防防然也【黃氏曰防音龠白縞也】

縹綟綠紈皁紫硟【縹敷沼反綟音戾紈音丸硟音鮮】

縹靑白色也綟蒼艾色也東海有艸其名曰防以染此色因名綟云綠靑黃色也紈【卽素之輕細者】皁黑色紫靑赤也硟以石輾繒色尢光澤也【輾女展反黃氏曰扞繒石也】

烝栗絹紺縉紅繎【絹吉掾反紺古暗反縉子燼反繎而延反音然】

烝栗黃色若烝熟之栗也絹生白繒似縑而疏者也一名鮮支紺靑而赤色也縉淺赤色也紅色赤而白也繎者紅色之尢深言若火之然也【黃氏曰絲勞貌】

靑綺綾縠靡潤鮮【綾一作羅綺去倚反綾音淩縠胡谷反】

靑靑色也綺卽今之繒綾今之雜小綾也縠今梁州白縠靡潤輕渜也【渜人兗反】鮮發明也言此繒旣有文防而又鮮潤也

綈絡縑練素帛蟬【綈音啼徒奚反】

綈厚繒之滑澤者也重三斤五兩今謂之平防絡卽今之生防【始移反又式支反音施】也一曰今之綿防是也縑之言兼也並絲而織甚致密也【致馳二反又文致反】練者煮縑而熟之也素謂絹之精白者卽所用寫書之素也帛總言諸繒也蟬謂繒之輕薄者若蟬翼也一曰縑已練者呼爲素帛若今言白練者也

右章第八

綘緹絓防絲絮綿【緹音題又音躰絓胡卦反防音儔】

綘赤色也古謂之纁【音燻許云反】緹黃赤色也【黃氏曰緹纁也古兵服之遺色】抽引麤繭緒紡而織之曰防防之尢麤者曰絓繭滓所抽也【滓則仕反黃氏曰絓音畫絲結也】抽引精繭出緒者曰絲漬繭擘之精者爲綿麤者爲絮今則謂新者爲綿故者爲絮古亦謂綿爲纊纊字或作絖【並音曠漬材賜反擘布麥反】

防敝囊槖不直錢【防皮鄙反又並止反音圯敝一作獘槖他洛反】

防者防殘之帛也【防音雪黃氏曰防防裂也】敝敗衣也有底曰囊無底曰槖言防帛及敝敗囊槖無所堪任賣之不售也【售上救反】

服瑣緰防與繒連【緰大侯反防子移反繒疾陵反】

服瑣細布織爲連瑣之文也緰防緆布之尢精者也【緆先狄反黃氏曰緰音投布名防音貲布名】言此二種𨿽曰布類其質精好與繒相連次也繒者帛之總名謂以絲織者也

貰貸賣買販肆便【貰音世式制反又傷夜反貸他代反販方萬反便平聲房連反】貰賒也【賒音奢】貸假與也出曰賣入曰買【一云出去曰賣取入曰買】賤買而貴賣之曰販肆謂坐市行列也【行戶郎反】言販賣及買皆因市肆以獲便宜也

資貨市贏匹幅全【幅方六反】

市亦買也言以資財賄貨市取贏餘之物多積布帛匹幅皆全無虧損也四丈曰匹兩邊具曰幅

綌紵枲緼裹約纏【綌去逆反一作絺敕之反紵音佇枲絲裏反緼紆粉反裹音果纏呈延反】綌謂葛之麤者紵織紵爲布及疏之屬也【疏亦作疎】枲麤麻也緼約猶束縛也言貧乏之人無好綿帛但以此物自苞裹纏束爲衣被也

綸組縌綬以髙遷【綸古頑反又音倫組音祖縌音逆宜防反綬音受】

綸糾【一無糾字】靑絲綬也組亦綬類也其小者以爲冠【說文作冕】纓縌者受之系也言其迎逆綬也【黃氏曰縌古佩璲也】綬者受也所以承受環印也亦謂之璲秩命不同則防質各異故云以髙遷

量丈尺寸斤兩銓

銓稱也言量布帛者則計其丈尺及寸稱絲綿者則數其斤兩

取受付予相因緣【予音與取一作所】

言以相付及受取領納皆緣丈尺斤兩以定其數故得分明無虧失也予相授予也

右章第九

稻黍秫稷粟麻秔【秫音述秔一作稉秔古行反葉古郎反詩大東庚葉箱】

稻者有芒之谷總名也亦呼爲稌【庚杜他戶二反】黍似穄而黏可以爲酒者也【穄音祭】秫似粟而黏亦可爲酒稷粟一種但二名耳亦謂之粢【音咨】麻謂大麻及胡麻也秔謂稻之不黏者以別於稬也【稬乃貨反】秔字或作稉

餅餌麥飯甘豆羮【羮葉音郎盧當反一云力當反見魯頌楚辭葉房漿】

溲麫而蒸熟之則爲餅餅之言並也相合並也溲米而蒸之則爲餌餌之言而也相黏而也麥飯磨麥合皮而炊之也甘豆羮以洮米泔和小豆而煮之也一曰以小豆爲羮不以醯酢其味純甘故云甘豆羮也【洮音桃泔音甘】麥飯豆羮皆野人農夫之食耳

葵韭蔥防蓼蘇姜【防戶界反一作薤】

葵衞足之菜傾葉而蔽日者也韭之言久也一種久生蔥靑白雜色之名也防一名鴻薈【音防】蓼有數種葉長銳而薄生於水中者曰水蓼葉圓而厚生於澤中者曰澤蓼一名虞蓼亦謂之薔而許叔重云蓼一名薔虞非也【薔音嗇】蘇一名桂荏姜禦濕菜也辛而不葷故齊者不撤焉【說文作防葷虎渾反一云許云反】

蕪荑鹽豉醯酢醬【醬葉音漿酢七故反一作醯醬漿】

蕪荑無姑之實也無姑一名橭楡生於山中其莢圓厚剝取樹皮合漬而幹之成其辛味也爾雅曰無姑其實夷故謂之蕪荑也【橭音姑山楡也】鹽生於咸水者也古者夙沙氏初煮海爲鹽其後又出河東大鹵臨卭火井焉今則處處有之矣豉者幽豆而爲之也醯酢亦一物二名也醬以豆合麫而爲之也以肉曰醢以骨曰臡【醢音海臡音泥又若犂反】醬之爲言將也食之有醬如軍之須將取其率領進導之也一作漿

蕓蒜薺芥茱萸香【蒜蘇判反薺齊禮反】

蕓卽今蕓蒿也生熟皆可啗蒜大小蒜也皆辛而葷薺甘菜也其實名蒫【才何反又音嗟】芥亦有大小二種茱萸似榝而大食者貴其馨烈故云茱萸香也【榝音殺】

老菁蘘荷冬日藏【菁音精蘘音穰】

菁蔓菁也一曰冥菁亦曰蕪菁又曰芴菁【蔓音萬又莫於反蕪音無芴音勿】蘘荷一名蒓苴【蒓普名反苴子閭反】莖葉似姜其根香而肥可以爲菹又辟蠱毒言秋種蔓菁至冬則老而成就又收蘘荷並蓄藏之以禦冬也

棃柿柰桃待露霜【柿音俟柰奴帶反】

言此四果皆得霜露之气乃能成熟夏則待露秋則待霜故總云待霜露也棃一名山樆【音離秋一作秋冬】

棗杏瓜棣饊飴餳【餳葉音唐饊思但反飴以之反餳辭盈反又音唐】

因說眾果遂及口實也棣常棣也其子熟時正赤色可啗俗呼爲山櫻桃隴西人謂之棣子【棣音吐計反】饊之言散也熬稻米飯使散也古謂之張皇亦目其開張而大也以糵消米取汁而煎之渜弱者爲飴言其形怡怡然也厚彊者爲餳餳之爲言洋也取其洋洋然也【彊其兩反洋音祥】

園菜果蓏助米糧【蓏郎果反】

木實曰果艸實曰蓏言園圃種菜及殖果蓏貧者食之以免饑饉故云助米糧也

右章第十

甘麮美奏諸君【麮丘舉反又丘據反甘一作白】

甘麮者煮麥爲甘粥也麮之言齲也謂齲爛也一曰麮者糗也【音丘栁反】麮糗聲相近實一物也今人通以熬米麥謂之麨【音昌繞反又尺沼反一作�】甘麮者以密和糗故其味甘也【齲丘羽反黃氏曰麮麥粥汁】奏進也言此殊絕甘美之食宜進之於君上

袍襦表裏曲領帬【襦音孺帬音羣】

長衣曰袍下至足跗【方夫反】短衣曰襦自膝以上一曰短而施要【一遙反】者襦衣外曰表內曰裏著曲領者所以禁中衣之領恐其上擁頸也其狀闊大而曲因以名云【黃氏曰曲領卽襜褕】帬卽裳也一名帔一曰擺【帔音披擺音碑】

襜褕袷復褶袴褌【襜昌瞻反一尺占反褕音逾一弋朱反袷古洽反復方復反褶徒頰反音牒又音習一作襲襌古渾反】

襜褕直裾襌衣也【襌多安反】謂之襜褕者取其襜襜而寛裕也衣裳施裏曰袷【黃氏曰袷音夾衣無絮也】褚之以綿曰復【褚丁呂反裝衣】褶謂重【丈龍反】衣之最在上者也其形若袍短身而廣袖一曰左衽【人禁反】之袍也【黃氏曰褶音習袴也】袴謂脛【胡定反】衣也大者謂之倒頓小者謂之防【防古鳥反又功巧反音了力鳥反】袴之兩股曰襱【徐龍反又丈勇反】合襠謂之褌最親身者也

襌衣蔽膝布母繜【襌音單繜或作尊祖昆反】

襌衣似深衣而褒大亦以其無裏故呼爲襌衣蔽膝者於衣裳上著之以蔽前也一名韍又曰韠亦謂之幨【著竹略反韍音弗韠音畢幨昌占反】布母繜者薉貉女子以布爲脛空用絮補核狀如襜褕薉貉者東北之夷也說者或雲母繜布名非也【薉音穢貉音陌黃氏曰江東謂鷦鷯爲布母布母繜小衣也猶犢鼻耳】

鍼縷補縫綻紩緣【鍼一作箴之林反縫符容反紩持栗反音秩綻文莧反一作袒緣悅絹反葉音循鮑明遠東武吟怨字葉軒一作循】

鍼所以縫衣也縷綫也修破謂之補縫解謂之綻納【一作細】刺謂之紩【綻一作袒】純邊謂之緣【純之允反】

履舄鞜裒防縀紃【鞜音踏他匝反裒一作襞音壁防於月反音越縀乎加反音遐紃音巡】單底謂之履或以絲爲之復底而有木者謂之舄鞜生革之履也【黃氏曰鞜革履也】裒謂鞜之深大者也【黃氏本作襞注曰韏衣也革中辧謂之韏爾雅】防織防爲之一名車馬飾卽今之織成也【黃氏曰防紵布】縀履跟【音根】之帖也防縀以防爲縀也【黃氏曰當書防】紃緣履之圓絳也賈諫曰今人賣僮僕者爲之繡衣絲履徧諸緣又曰美者黼繡庶人之妾以緣其履是則古之履飾通用紃之屬也一曰紃者屬五防而爲之若今之刺繡韡矣【黃氏曰紃環防縧也】

靸鞮卬角褐韤巾【靸速沓反鞮的齊反卬顏當反韤勿反從韋俗作韈非是】靸【一作�】謂韋履頭深而兌平底者也今俗呼謂之跣子鞮薄革小履也【黃氏曰靸鞮革履雄方言履襌者謂之鞮粗者謂之屨他回反】卬角屐上施也形若今之木履而下有齒焉欲其下不蹶【音厥】當卬其角舉足乃行因爲名也【黃氏曰方言東北謂之卬角卬履頭也下邳謂履有齒者曰靳角】褐織毛爲衣也或曰麤衣也韤足衣也一曰褐謂編枲爲韤也巾者一幅之巾所以裹頭也一曰裹足之巾若今人褒足布也

裳韋不借爲牧人【韋一作幃】

韋柔皮也裳韋以韋爲裳也不借者小屨也以麻爲之其賤易得人各自有不須假借因爲名也言著韋裳及不借者卑賤之服便易於事宜以牧羊也【易並弋豉反著竹略反便頻綿反黃氏曰方言絲作者謂之履麻作者謂之不借】

完堅耐事逾比倫【耐乃代反】

耐堪任也比例也倫也言著此衣履屨者必須完全堅韌堪任事務經歷長久乃得逾於等類不破壞也【韌音刄】

右章第十一

屐屩麤羸窶貧【屩居勺反方孔反一作索一作素麤一作藨平表反窶其羽反】屐者以木爲之而施兩齒所以踐泥屩卽今之鞋也圓頭掩上之履也麤者麻枲雜履之名也南楚江淮之間通謂之麤【黃本作藨】羸困弱也窶無禮者【一作之名】也貧無財者也言羸窶貧人無有華飾也

旃裘蠻夷民【旃一作氈先各反大合反】

胡履之缺前雍者也【昔氏曰音索鐸胡履也】言蠻夷之人惟以氊爲裘而足著也今西羌其服尙然

去俗歸義來附親

去其本俗歸義徳義附化而親近也

譯導贊拜稱妾臣

譯傳言也導引也贊見也始來歸義言語未通故須傳譯導引進見而拜依臣妾之禮也一曰贊助也謂譯導者佐助之也

戎伯總閱什伍鄰【總一作揔伯一作貊莫白反鄰一作陳】

戎謂編士卒之列也百人爲伯則置長【竹丈反】以總綂閱視之也五人爲伍二伍爲什五家爲鄰又依此法各有部署安居服役皆遵制令無乖刺【來葛反】也篇本伯字或作貉貉卽上薉貉之類者也言戎貉者廣說四夷也

稟食縣官帶金銀【稟筆錦反讀曰廩一作廩食音飼】

稟食縣官官給其食也帶金銀者或得封侯或受職任皆佩印也

鐵鈇鑽錐釡鍑鍪【鈇音膚方符反鑽借官反錐職追反一作鋞鍑音富分副反一音腹鍪音牟莫浮反鍪葉音毛楚辭大招悠葉寥九章流葉昭】

因說金銀遂陳用器也鐵鈇以鐵爲莖刄也一曰以鐵爲椹也【椹竹林反】錐所以刺入也鑽所以穿通也釡所以炊煮也大者曰釡小者曰鍑北燕朝鮮洌水之間謂之錪【洌音列錪他典反方言音腆黃氏曰鍑釡而大口者】鍪似釡而反唇一曰鍪者小釡類卽今所謂鍋【工禾反】也亦曰鏃【音族】【耒戈反黃氏曰鍪釡屬】

鍜鑄鉛錫鐙錠鐎【鐙丹增反音登錠徒經反鐎了消反音譙廣韻音焦】

凡金鐵之屬椎【直追反】打而成器者謂之鍜銷冶而成者謂之鑄鉛靑金也錫一名鈏【音引】在銀鉛之間卽今白鑞也【鑞音臘】鐙所以盛【音成】膏夜然燎者也【燎力召反】其形若杅【音於】而中施釭【音工】有柎【方於反】者曰鐙無柎者曰錠柎謂下施足也【黃氏曰豆有足曰錠無足曰鐙】鐎謂鐎斗溫器也似銚而無緣【弋絹反黃氏曰鐎刁鬥也溫器三足而有柄】

鈐防鉤銍斧鑿鉏【銍知栗反一作鉒鈐巨廉反防特妥反音墮又徒猥反鉏葉音銚吐雕反見前竺諫朝注一作鋤】

鈐防大犂之鐵【黃氏曰鈐防大犂也音墮】鉤卽鎌【刀詹反】也形曲如鉤因以名云亦謂之鍥【苦節反說文苦結反鍥也】銍刈黍短鎌也【黃氏曰獲禾短鎌一作鉒音注】斧所以伐木也鑿所以穿木也鉏去艸之具也一名玆基【去丘呂反】

右章第十二

急就篇卷二﹤經部﹐小學類﹐字書之屬﹐急就篇﹥

欽定四庫全書

急就篇卷三

漢史

遊撰

唐顏師古注

銅鐘鼎鋞鋗鉇銚【鋞胡經反一作鈃又作鉶鋗火反鉇一作匜羊支反銚音遙】銅鐘以銅爲鐘鐘酒器也鼎三足兩耳爨器也鋞溫器圓而直上也鋞字或作銒銒似鐘而長頸也【鈃胡經反說文賢星反】鋗亦溫器也【黃氏曰鋗銅銚也】鉇系而提之【黃氏曰鉇有柄可以注水】銚【黃氏曰銚燒器】

釭鐧鍵鉆冶錮鐈【釭古紅反音工古雙反又音江鐧音諫古鴈反鍵渠偃反鉆其沾敕淹二反一作鎋音轄鐈音喬渠驕反】

釭車轂中【說文一作口】鐵也鐧軸上鐵也施釭鐧者所以防軸使不相摩墾也【墾口狠反黃氏曰鐧車間鐵】鍵以鐵有所竪關若門牡之屬也鉆以鐵有所鑷取也【鑷女輒反】冶銷金鐵之鑪也錮者鑄而補塞之令其堅固也鐈者以鐵有所輔助若橋梁之形也【黃氏曰鐈似鼎長足】

竹器簦笠簟籧篨【簦音登籧巨於反篨直於反音渠儲篨葉篝韻詩羔裘濡葉侯漢敍傳車葉侯】

竹器總言織竹爲器也簦笠皆所以禦雨也大而有把【音覇】手執以行謂之簦小而無把首戴以行謂之笠虞卿躡屩擔【丁甘反】簦卽謂此也【黃氏曰簦長柄笠也】織竹爲席謂之簟織葦而麤文者籧篨也【黃氏曰籧篨蘆防】

篅箯筥防箄篝【徒本反篅市緣反又市專反箯音編婢連反筥居呂反防於六反箄必至反又博計反篝古侯反】

篅皆所以盛米谷也以竹木簟席若泥塗之則爲之言屯也物所屯聚也織艸而爲之則曰篅取其圓團團然也【黃氏曰音鈍篅音遄】竹器之盛飯者大曰箯小曰筥筥一名防受五升一曰箯者織竹之輿也【防一作筲山交反輿弋庶反黃氏曰箯音鞭竹輿】防炊之漉米箕也或謂之縮或謂之�或謂之�【音還方言音旋漉音鹿�音叟黃氏曰防可以漉米】箄蔽甑底者也其字從畀【畀音必寐反黃氏曰箄音卑取魚又音閉甑箄】篝一名笿盛杯器也亦以爲薰籠楚人謂之居【笿音落薰許云反黃氏曰篝燻籠也】

簁箄箕帚筐篋簍【簁山奇所綺二反箄並弭反音俾筐音匡簍洛侯反音婁】

簁所以籮去麤細者也今謂之篩大者曰簁小者曰箄其字從卑【卑下之卑必彌反黃氏曰簁竹籮】箕可以簸揚及去糞帚所以埽刷古者杜康作箕帚【簸波我反又甫佐反去並丘呂反】筐亦筥屬也筥圓而筐方篋長笥也言其狹長篋篋然也【笥先寺反】簍者疏目之籠亦言其孔樓樓然也【黃氏曰簍竹籠】

橢杅槃案桮閜盌【橢禿頗反一作楕杅一作盂槃一作盤桮一作杯閜呼雅反盌烏管反一作椀】

橢小桶也所以盛鹽豉【盛音成桶徒孔反黃氏曰橢器之狹長者】杅盛飯之器也一曰齊人謂盤爲杅無足曰盤有足曰案所以陳舉食也杯飲器也一名防【音感又音貢】閜大杯也【黃氏曰閜大桮也則方言】盌似盂而深長盌字或作椀其音則同

蠡升參升半巵觛【蠡方言音麗升一作斗一作計參俗作叄巵音支觛音但徒旦反】蠡升瓢蠡之受一升者因以爲名猶今人言勺升耳【黃氏曰蠡方言瓠勺也】參升亦以其受多少爲名也半者受五升之半謂二升五合【工杳反】也此二者皆防壺之類也巵飲酒圓器也觛謂觶之小者行禮飲酒角也【觶之豉反黃氏曰觛小觶】

槫榼椑榹匕箸籫【槫音鄟市兗反一作椯榼丘答反椑音鼙頻奚反榹息移反箸陟慮反籫音纂】

椯小巵也上有蓋【黃氏曰椯音遄木名恐非此�小巵也音剸思是反】榼盛酒之器其形榼榼然也椑圓榼也一曰厚榼也【黃氏曰椑圓榼漢書美酒一椑也】榹匕匙也【上支反】亦謂之柶【音四】箸一名梜【工篋反字從木】所以梜食也【黃氏曰箸卽筯字】籫盛匕箸之籠也

甀缶盆盎甕防壺【甀直睡反盎烏浪反防烏莖反盆盎一作瓫防】

甀小口罌也【黃氏曰甀罌也】缶盆盎一耳缶卽盎也大腹而斂口盆則斂底而寛上缶字或作瓿瓿甊小罌也【瓿音剖甊洛口反】甕謂盛酒漿米粟之甕也防長頸缾也【缾步丁反黃氏曰防備火長頸缾也】壺圓器也腹大而有頸

右章第十三

甑瓽甂甌瓨甖盧【盧一作瓽丁浪反甂音邊瓨胡雙反又侯降反】

甑一名甗亦謂之鬵又呼爲鉹【甗魚偃反又音言鬵村林反又音潛鉹音侈】瓽大盆【一作甕】也【黃氏曰瓽大甕又井甃】甂甌瓦杅也其形大口而庳一曰甌小盆也【庳音婢黃氏曰甂小盆】瓨短頭長身之防也【黃氏曰瓨長頸甖】甖甀之大腹者也盧小甕今之作盧酒者取名於此【黃氏曰音盧酒器】

累繘繩索絞紡纑【累力追反一作絫繘音橘一作縃纑音盧】

累大索也【黃氏曰索也】繘汲索也一名綆【汲音急綆音梗繘黃氏本作縃注曰音梢帆維也又音宵廣韻作綃】繩謂紨兩股以上總而合之者也索總謂切撚【乃典反】之令緊【工忍反】者也一曰麻絲曰繩艸謂之索絞卽糾也紡謂紡切麻絲之屬爲纑縷也已紡而成謂之紗【篇本紗字或作纑黃氏曰纑布縷也】

簡札檢署槧牘家【札側滑反檢其閃反槧自琰反又七豓反】

竹簡以爲書牒也札者木牒亦所以書之也檢之言禁也削木施於物上所以禁閉之使不得輒開露也署謂題書其檢上也槧版之長三尺者也亦可以書謂之槧者言其修長漸漸然也牘木簡也旣可以書又執之以進見於尊者形若今之木笏但不挫【子臥反】其角耳家伏几也今謂之夾膝

板柞所產谷口斜【柞一作笮在各反斜戈奢反】

板謂木瓦也柞屋棧也亦謂之簀谷口在北卽今之云陽治谷是也斜口在南山今斜谷是也言二處皆足林木板柞從之而出生也一曰谷口不出板笮而言谷口斜者止謂斜谷之口也陽陵朱安世曰斜谷之木不足爲我械

水虫科斗防蝦蟇【防烏瓜反蝦音遐蟇音麻】

水虫總言在水之虫也科斗一名活【胡濶反】東亦曰活師卽蝦蟇所生子也未成蝦蟇之時身及頭並圓而尾長漸乃變耳防一名螻蟈【俱獲反】色靑小形而長股蝦蟇一名蟼【音警又音荊】大腹而短腳【黃氏曰防卽蛙字】

鯉鮒蟹鱓鮐鮑鰕【鮒音附鱓音善一作鱣鮐音臺又音箈鮑一作防於業反鰕音遐一作蝦】鯉卽今之鯉魚也鮒今之鰿魚也亦呼爲鯽【鰿音積鯽音卽】蟹八足二螯旁行【螯音敖】鱓似蛇鮐海魚也鮑亦海魚加之以鹽而不幹者也鰕謂今之海蝦堪爲酢脯及所呼鰕米者又所在水中小鰕可生防若煼而食之皆是也鰕之大者爲鰝【煼初狡反鰝音鎬】

妻婦聘嫁賫媵僮【聘一作娉媵以證反一作賸】

妻者齊夫之名婦者服事舅姑之稱聘謂因媒而問也嫁謂自家而往適人也賫者將持而遣之也媵送女也僮謂僕使之未冠笄者也言婦人初嫁其父母以僕妾財物將送之也【篇本媵字或作賸音義並同】

奴婢私隸枕牀杠【杠音江葉音工隸卽計反枕章衽反】

奴婢男女賤者之稱也隸附著之義也私隸者言屬著私家非給公役者枕所以支頭也牀所以坐臥也杠者牀之橫木也亦謂之兆

蒲蒻藺席帳帷幢【幢葉音童東京賦樹羽幢幢音童蒻如約反藺裏刄反】

蒻謂蒲之柔弱者也藺艸名也亦莞【音完又音官】之類也蒲蒻可以爲薦藺艸可以爲席自上而下覆謂之帳帳者張也在旁蔽繞謂之帷帷者圍也形如車蓋者謂之幢言其童童然也

右章第十四

承塵戶防絳繢總【防音廉一作簾繢戶對反總作孔反葉予公反詩素絲五總一作縱說文作縱足容反】

承塵施於牀上以承塵土因爲名也戶防戶上之幔也【幔莫半反】字或作簾【黃氏曰防防帷】絳一名偏諸織絲縷爲之所以懸系承塵戶防因爲飾也繢亦絳組之屬也似纂而色赤總以絲縷爲之所以束髮也一曰絨屬也所以緣飾衣裳也字或作縱音義皆同

鏡籢疏比各異工【籢音廉疏所葅反比頻寐反】

鏡籢盛鏡之器若今鏡匣也【黃氏曰籢卽奩也】櫛之大而麤所以理鬢者謂之疏言其齒稀疎也小而細所以去蟣虱者謂之比言其齒密比也皆因其體而立名也【櫛側乙反蟣居豈反虱音瑟黃氏曰比音婢今作枇細櫛也】各異工者言施用不同廢一不可也

芬薰脂粉膏澤筩【筩大東反】

芬者薀糅其質以爲香也薰者燒取其煙以爲香也一曰芬薰總舉香艸之大稱也脂謂面脂及唇脂皆以柔滑膩理也粉謂鉛粉及米粉皆以傅面取光潔也粉之言分也研使分散也膏澤者雜聚取眾芳以膏煎之乃用塗發使潤澤也筩者本用竹筩其後轉用金玉雜物寫竹狀而爲之皆所以盛膏澤者也

沐浴揃搣寡合同【揃音翦搣音烕】

濯髮曰沐澡身曰浴【濯直角反澡子老反】揃搣謂鬄拔眉髮也蓋去其不齊整者【揃卽淺反搣亡反鬄吐計反去丘呂反黃氏曰揃搣洎須髮也】寡少也寡合同者言其妍瀞【才性反】少對偶也

襐飾刻畫無等雙【襐音象畫胡卦反雙葉所終反詩南山雙葉庸從】

襐飾盛服飾也【黃氏曰襐未笄冠之首飾】刻畫裁制奇巧也無等雙亦名殊絕異於眾也【裁在代反】

系臂瑯玕虎魄龍

瑯玕火齊珠也一曰石之似珠者也【齊材詣反】言以虎魄爲龍並取瑯玕系著臂肘取其媚好且珍貴也篇本龍字或作�字蓋謂以玉爲龍者也

璧碧珠璣玫瑰罋【玫音枚瑰音回罋廣韻於容反音容一作甕】

璧玉璧也肉倍好謂之璧肉謂外邊之質好謂孔子言質大而孔小居一倍也【好音耗】碧縹玉也圓者曰珠不圓者曰璣皆蚌【平項反】之陰精也玫瑰美玉名也以美玉爲罋罋汲缾也言旣帶珠璧又服玫瑰之罋備眾寶也今俗人以雜寶爲�之屬帶於嬰兒頸下此古之舊事歟春秋左氏傳所云鞶鑑及瑤罋皆其類也【鞶音盤瑤音遙】或曰珠之尢精者曰玫瑰

玉玦環佩靡從容【玦古宂反一作瑉或巾反從七容反】

肉好若一謂之環言孔及質廣狹丰殺【所例反】正【闕】齊也半環謂之玦衡璜【音黃】琚【音居】瑀【音禹】畢【闕】之佩靡者順美之稱也從容言行止有節度者也

射鬾辟邪除羣凶【射食亦反鬾音奇巨宜反辟音壁】

射鬾辟邪皆神獸名也鬾小兒鬼也射鬾言能射去鬾鬼辟邪言能辟禦妖邪也謂以寶玉之類【闕】二獸之狀以佩帶之用除去凶災而保衞其身也一曰射鬾謂天剛卯也以金玉及桃木刻而爲之一名防攺其上有銘而旁穿孔系以防絲用系臂焉亦所以逐精魅也【防音該攺弋亥反此攺字從巳巳戈止反攺更之攺字從己己居擬反魅音媚】右章第十五

竽瑟空侯琴築箏【竽音於築音竹箏一作錚】

竽笙類也列管瓠中施簧管端宮管在中央三十六簧瑟庖犧氏所作也長七尺二寸二十七今則二十四大瑟謂之灑【山爾反】長八尺一寸廣尺八寸者也空侯馬上所彈也一名坎侯琴神農所作也長三尺六寸六分五曰宮商角徴羽周文王增二曰少【式邵反】宮少商大琴謂之離二十七者也築形如小瑟而細頸以竹擊之箏亦瑟類也本十二今則十三

鐘磬鞀簫鼙鳴【鞀徒刀反鼙一作鞞部迷反佩觿云從從支從皮皆非】鐘則以金磬則以石皆所用合樂也古者倕作鐘母句作磬大鐘謂之庸中者謂之剽小者謂之棧大磬謂之毊鞀貫把鼓也搖而鳴之大者謂之麻小者謂之料【把音霸料洛堯反】簫一名籟編管而列之參差象鳯翼也大者二十四管長一尺四寸謂之言【廣韻作防】小者十六管長尺二寸謂之筊【胡交反】鼙騎鼓也其形似鞀而庳薄【騎其寄反庳音婢黃氏曰鞞卽鼙字騎上鼓】鼓之言郭也張郭皮革而爲之也大者謂之鼖【扶云反】小者謂之應

五音總防歌謳聲【總一作集謳烏侯反一作徳】

五音宮商角徵羽也聲成文謂之音防謂金石絲竹匏土革木總合之也長言謂之歌齊歌謂之謳

倡優俳咲觀倚庭【倚一作伎咲一作笑俳音排】

倡樂人也優戲人也俳謂優之褻狎者也咲謂動作云爲皆可咲也倚立也觀倚庭者言人來觀倡優皆倚立於庭中也倚字或作伎謂觀俳倡之伎於庭中也【褻先列反伎渠綺反】

侍酒行觴宿昔酲

侍酒謂侍坐【才臥反】而飲酒也行觴傳觴也一曰侍酒佐酒也行觴使佐酒者行觴也昔夜也病酒曰酲【直貞反】謂經宿飲酒故致酲也

廚宰切割給使令【力呈反】

廚庖屋也宰主烹飪者臠防曰切胖解曰割給供也主供此使役也【臠力轉反防直輒反說文薄切肉也胖普半反】

薪炭萑葦炊孰生【萑戶官反一作雚孰一作熟】

取木而然之曰薪木之已燒者曰炭薍爲萑謂荻也【薍五患反荻音敵】其新生者曰菼【他覽反】葭爲葦謂蘆也【葭音加蘆音盧】二者亦薪之類可然燎也炊孰生者謂烝煮生物使之爛孰也

膹膾炙胾各有形【膹房吻反膾古外反炙之夜反胾俱吏反】

膹麤切生肉也膾細切生肉也亦或以魚【黃氏曰膹音憤切孰肉也】炙謂炙之於火上也【炙音之弋反其字從夕火炙胾之炙之夜反其字從肉】胾大臠也各有形言別異不同也

酸醎酢淡辧濁淸【酢音醋黃本倉故反】

言飲食眾品滋味各別淸濁異宜也大酸謂之酢平【一作味】薄謂之淡

右章第十六

肌防脯臘魚臭腥【防音弱】

肌肉也肉表皮裏曰防【而灼反說文云肉表革裏黃氏曰防脃腝也】膊而幹者謂之脯合骨全幹【一作節】謂之臘【防普各反】腥者魚之臭

酤酒釀醪稽極程【酤音沽醪音勞極一作檠今按稽極當作防榘音止矩】

買酒曰酤醖之曰釀汁滓酒曰醪【醖於問反】稽分也極盡也言所飲之酒或酤或釀皆欲作經分然後成熟極盡功程乃爲善也古者儀狄作酒醪禹嘗而美遂疏儀狄杜康又作秫酒

棊局博戲相易輕【易以豉反】

棊局謂彈棊圍棊之局也博亦局戲也十二棊六箸【丈慮反】古者烏曹作博凡人相與爲棊博之戲者因有爭心則言辭輕侮失於敬讓故云相易輕也

冠幘簪簧結髮紐【幘音責簧一作

闕】

冠者冕之總名備首飾也幘者韜發之巾所以整嫧發也常在冠下或但單著之冠幘非一稱也【韜士髙反嫧初責反】簪一名笄簧卽步搖也【笄工奚反搖式招反】結髮謂作結也紐謂結之防也凡結之可解者曰紐【防丘位反】

頭頟頞防眉目耳【頞音遏防之劣反一作準眉一作麋耳齒葉紐韻詩旄丘以葉久伐木簋葉舅甫田耔葉畝有駜子葉有離騷芷葉畮古韻通漢敍傳始葉有】

頭者首之總名也頟顙也頞鼻莖也防兩頰之權也眉在目上之毛也目眼也耳主聽者也

鼻口唇舌齗牙齒【齗魚斤反音垠齒葉音口】

鼻所以引气也口所以言食也唇口端也舌主知味又所以言也齗齒根肉也牡齒曰牙齒者總謂口中之骨主齰齧者也【齰仕客反齧五結反】

頰頤頸項肩臂肘【頸居郢反肘知有反】

面兩旁曰頰下頷曰頤頸頭莖也項謂頸後頭下也肩髆【音博】也臂手上也肘臂曲節也

捲捥節爪拇指手【卷一作拳巨員反捥一作腕烏貫反爪一作搔拇我後反】

捲謂掌握也腕手臂之節也節眾指之節也爪指甲也拇大指也一名將指指總謂眾指也【將子亮反又讀如本字】及掌謂之手

胂腴胸脇喉咽髃【胂音身以人反胸一作匈脇一作腕音宛咽音煙髃音偶】

胂夾脊肉也腴腹下肥也胸膺上也脇肋【音勒】旁也喉卽喉嚨咽所以吞咽【一見反】物也髃肩前也

腸胃腹肝肺心主

腸大小腸也胃谷府也腹者肚【音杜】之總名謂之腹者取厚爲義也肝木藏也肺金藏也心火藏也主者言心最在中央爲諸藏之所主【藏䢐浪反】

脾腎五藏膍齊乳【膍音鼙又音毗一作肥腎時忍反齊一作臍】

脾土藏也腎水藏也五藏總謂肝肺心脾腎也膍齊卽毗齊也【毗步迷反】乳【闕】

尻髖脊膂背呂【尻苦髙反髖音寛呂一作�】

尻脽也【脽音誰】髖髀上也【髀音陛又必爾反黃氏曰髖兩股間】膂夾脊內肉也呂脊骨也

股腳膝臏脛爲柱【臏音牝一作髕脛戶定反腳一作腳】

股髀肉也腳足也膝脛頭節也髕膝蓋也脛胻骨也【胻音衡下更反黃氏曰臏膝蓋骨膝一作防】爲柱者言在髖髀之下總載眾支屋之有柱也

轉踝跟踵相近聚【�一作踹並時兗反踝戶把反跟音根近其靳反】

�腓【音肥】膓【音萇】也字或作腨其音亦同踝足之內外踝也足後曰跟亦謂之踵跟猶根也下著於地如木根也踵者鐘也上體任之力所鐘聚也相近聚者�踝及根踵不離逖也

矛鋋鑲盾刃刀鉤【鋋時連反鑲音襄又音攘盾豎尹反一作楀音矩】

矛酋【在由反】矛也長二丈鋋鐵把小矛也江淮吳越或謂之鍦【把音霸鍦式支反音施】鑲者亦刀劍之類其刃卻而外利所以推攘【人羊反】而害人也盾一名瞂亦謂之幹卽今旁排也【瞂音伐黃氏曰盾作楀】刃總言諸兵刃也刀大小眾刀也鉤亦鑲屬也形曲如鉤而內利所以拘牽而害人也【黃氏曰鉤兵】

鈒防鈹鎔劍鐔鍭【鈒色入反防一作鎩鈹音披鐔一音滛又音尋又徒南反鍭音侯】鈒短矛也防枝刃之矛也楚謂之孑【古薛反黃氏曰鈒音澀防】鈹大刀也刃端可以披決因取名云【黃氏曰鈹劍如刀裝者】鎔謂刀之鎪【所畱反】刃爲道者也亦取其創含容之義【創初良反】鐔劍刃之本入把【音霸】者也鍭劍口也

弓弩箭矢鎧兜鉾【弩奴古反鎧苦代反兜了侯反鉾一作鍪音矛】

以角曰弓以木曰弧一曰有緣謂之弓無緣謂之弭古者揮作弓【弭莫亦反緣弋絹反揮許韋反】弓之施臂而機發者曰弩以竹曰箭以木曰矢古者夷牟作矢鎧甲也亦謂之介兜鉾首甲也古謂之冑【箭直又反】

鐵錘檛杖棁柲杸【鐵一作鉄錘音椎一作箠檛陟瓜反棁他活反音脫柲音必杸一作殳市朱反杸葉音投詩下武孚葉求陸士衡詩趨葉謳古韻通】

鐵錘以鐵爲錘若今之稱【尺證反】錘亦可以擊人故從兵器之例張良所用擊秦副車卽此物也麤者曰檛細者曰杖棁小棓也【步項反】今俗呼爲袖棁言可藏於懷袖之中也【黃氏曰棁大棒】柲櫕也【櫕在官反】謂積竹之杖也一曰柲者總言矛防之把也【音霸黃氏曰柲音筆矛柄】杸亦杖名也古者以積竹八觚爲殳長一丈二尺建於兵車旅賁【音奔】以先驅而軍士所執殳者名之杸司馬法曰執羽從杸是也杸與殳音同一曰杸殳古今字也【黃氏曰杸卽殳也】

右章第十八

輜軺轅軸輿輪【輜音支一作闕軺音遙音康一作輬音涼】

輜衣車四面皆蔽也軺輕車也轅輈也【輈張畱反】軸所以穿轂而轉也著輪曰車無輪曰輿輪總謂輻轂夷輞也謂輿中空處所用載物也之言空也爾雅曰漮空也【漮苦岡反】

輻轂輨轄輮防防【輻音福轂音谷輨音管轄音牽一作錧鎋輮音蹂如紂反又音柔一作�防莫賓反防音桑防一作軝祈支反】

輻者輪之轑也轂謂輻所輳也【轑音潦輳千豆反】輨轂端之鐵也轄竪貫軸頭制轂之鐵也【黃氏曰輨車轂端鐵轄車軸頭鐵】輮車輞也關西謂之輮言其柔曲也或謂之防言其緜連也防字或作防其音同【黃氏本作軧】防者轂中之空受軸處也

軹軾軫軨轙軜衡【軹音只軫之忍反軨音零轙音儀又音蟻軜音納衡葉戶郎反見詩采芑閟宮楚辭】

軹軸兩頭也一曰輪之小穿也軾車前橫木也軫車後橫木也軨兩轄之系也故路車之轄施小旛【孚袁反】者謂之飛軨【一曰軨】車轂間橫竹也轙車衡上貫轡環也【黃氏曰車衡載轡者】軜驂馬內轡系軾前者也衡者橫也橫木在馬頸上者

蓋轑俾倪枙縛棠【轑音老俾匹詣反倪音詣枙音厄一作扼縛如字】

蓋車上蓋也轑蓋弓之施者也謂之轑者言若屋之椽轑也俾倪持蓋之杠在軾中央環爲之所以止蓋弓之前卻也【杠音江】扼在衡上所以扼持牛馬之頸也縛在車下主縛軸令與相連卽今所謂鉤心也棠�也在車兩旁以蹂距幰使不得以﨑也【�丈庚反又醜庚反幰丘反﨑丘宜反】

轡勒鞅韅靽羈韁【韅許見反靽音半韁音姜一作繮】

在首曰轡亦謂之勒在頸曰鞅在腋曰韅在足曰靽【腋音弋】羈絡頭也謂勒之無銜者也韁馬紖也凡此皆所以制禦馬者也

鞇�靯鞍鑣鐊【鞇音因一作茵�音伏靯音杜音薄鑣彼驕反鐊一作音羊】鞇車中所坐蓐也【黃氏曰鞇車席】�韋囊在車中人所憑伏也今謂之隱囊【隱於靳反黃氏曰�車貝】靯車中重薦也【重丈龍反黃氏曰韝�也】鞍所以被馬取其安也鑣卽馬轡之銜也亦謂之钀鑣之言苞也所以包斂馬口者也或曰鑣者銜兩傍之鐵今之排沫【音末】是也【钀魚列反】鐊馬面上飾也以金銅爲之俗謂之當顱【黃氏曰馬額】

靳靷防防色焜煌【靳居釁反靷余忍反又居覲反防音茸又而用反一作茸防也協反焜胡本反】

靳驂馬之帶也靷謂當胸者也【黃氏本靷作�】防防以毛毳飾鞌也【黃氏曰茸鞍飾紫茸題頭】色焜煌者言其光采盛也

革�髤漆油黑蒼【�音色髤音休】

革�車借之交革也一曰重革之幭所以覆車笭也笭車前曲欄也【借材夜反重丈龍反幭莫歷反笭音零黃氏曰�車馬絡帶】髤漆者以漆漆之油者以油油之皆所以爲光色而禦塵泥其色或黑或蒼故云黑蒼也【黃氏曰髤漆赤多黑少】

室宅廬舍樓殿堂

室止謂一室耳宅總言院宇之中也【院於眷反】廬別室也一曰田野之室也捨謂人於其中捨息也樓謂重屋離樓然也殿謂室之崇麗有殿鄂者也【鄂五各反】凡正室之有基者則謂之堂

右章第十九

門戶井竈廡囷京【廡音舞囷丘倫反京葉居良反見詩定之方中下泉正月甫田大明公劉】大曰門小曰戶井所以汲也竈所以炊也廡周屋也廡謂幠覆之也【幠音舞字從巾】囷圜倉也京方倉也一曰京之言矜也寶貴之物可矜惜者藏於其中也

榱椽欂櫨瓦屋梁【榱音衰楚危反椽音傳一作櫋音綿欂音博櫨音盧】

榱卽椽也亦名爲桷【音角】欂櫨柱上之枅也自陜以西呼之爲防【枅工奚反防音防】瓦屋以瓦覆屋也梁屋上梁也一名杗廇【杗音亡又音盲廇力又反】

泥塗堊塈壁垣墻【堊音惡塈許旣反壁必亦反垣音元】

泥塗作泥以塗飾之及塞隟穴也堊白土也塈仰塗也壁辟也辟禦風雨也垣援也人所依阻以爲援衞也墻鄣也所以自障蔽也【援於萬反又於倦反鄣音章】

榦楨板栽度圜方【楨音貞栽才代反又音再度待洛反】

榦楨築墻之植木謂竪立者也【植直吏反】板墻板也栽築墻也度圜方者量計所宜先立基址然後築也詩曰縮版以載

墼壘廥廏庫東箱【墼音激壘力軌反一作絫廥音膾古外反廏音救】

墼者抑泥土爲之令其堅激也墼壘累墼而爲障蔽也【障之亮反】一曰壘軍壁也廥芻槀所居也廏生馬所聚也庫兵車所藏也東箱東序之屋也

屏廁淸混糞土壤【屏必郡反廁初吏反淸一作圊混胡困反壤葉音攘】

屏僻宴之名也【僻匹亦反】廁之言側也亦謂僻側也淸言其處特異余所常當加潔淸也混者目其穢濁也屏廁淸混其實一耳柔土曰壤言屏廁之地以糞穢則其土爲壤也

碓磑扇隤舂簸【碓音對得悔反磑五對反隤音頽一作匱舂傷容反簸波我反一作颺】碓所以舂也磑所以防【莫賀反又音摩】也亦謂之防【千對反見方言】古者雍【說文作雝】父作舂魯班作磑扇扇車也隤扇車之道也隤字或作��之言墜也言旣扇之且令墜下也舂則簸之之所以除穅秕也字或作颺音義同【秕音比】

頃町界畝畦埓封【町徒頃反埓音劣封葉鋤韻古韻通一作窳音庾葉音臾】

田百畝爲頃平地爲町一曰町治田處也周制百步爲畝自漢以來二百四十步爲畝田邊謂之界田區謂之畦今之種稻及菜爲畦者取名於此一說五十畝曰畦埓者田間堳道也一說謂庳垣也今之圃或爲短蓋埓之謂也封謂聚土以爲田之分界也【堳音眉庳音婢】

疆畔畷伯耒犂鋤【畔薄半反畷丁劣反又丁衞反伯一作佰一作陌耒力對反犂力兮反鋤一作鉏】

疆比田之界也【比頻寐反】畔分半田之際也畷兩伯間竪道也【黃氏曰畷井田間道】耒手耕曲木也古者倕作耒今之曲把防鍬其遺象也【把音霸防下反鍬千消反】犂亦耕具也犂之言利則發土而絕艸根也鋤之言助也助苗去穢也右章第二十

種樹收斂賦稅租【斂良冉反】

種藝也樹植也春夏種植秋冬收斂農之常業也斂財曰賦斂谷曰稅田稅曰租皆所以供公家之用也

捃獲秉把挿捌杷【捃居運反一作攈獲胡郭反把博下反挿楚洽反一作臿捌博拔反一作防杷蒲巴反葉音懼詩瑕葉胡牙葉居楚辭遠遊霞葉除離騷家葉狐史記防傳瑕葉徐張儀傳苴音巴古韻通】

拾遺曰捃刈取曰獲捃字或作攟音義皆同一束曰秉一把曰把挿者擔也兩頭鑯銳所以挿刺禾束而擔之也無齒爲捌有齒爲杷皆所以推引聚禾谷也或曰挿者鑿也此說失之鍫自有臿名今此方說收斂之具無涉金鐵非鍫臿之臿也【挿者擔也之擔丁濫反鑯子廉反擔丁甘反黃氏曰臿舂去皮也】

桐梓樅防楡椿樗【樅音蹤又七恭反防一作松椿醜倫反一作櫄樗一作防音攄】桐卽今之白桐木也一名榮梓楸類也一名椅【於奇反】樅葉似柏者也松有黃赤白三種楡白枌也【枌扶云反】椿字或作櫄其音同樗似椿而木虛惡惟堪薪燎

槐檀荊棘葉枝扶【葉一作桑槐音回】

槐似櫰而葉小又黃色【櫰音懷】檀堅韌木也荊一名楚棘酸棗之樹也一名樲【音二】葉枝扶者言比眾樹枝葉扶疎分布茂盛也

騂騩騅駮驪駵驢【騂思營反騩音又音愧京媚反騅之誰反駮邦角反驪力知郎兮二反駵音畱一作驑驢力居反】

騂馬黃赤色也【黃氏曰騂馬赤色】騩淺黑色也【黃氏曰淺黑】蒼白雜色曰騅【黃氏曰蒼白雜毛】色不純曰駮深黑色曰驪赤馬黑髦曰駵駵字或作驑音義同【黃氏曰黑髦尾】

騏駹馳驟怒步超【騏音其駹莫江反驟一作騶仕救反超葉音趨】

騏者靑驪之馬文如綦也駹驄馬雜色也一曰面顙皆白謂之駹【黃氏曰面顙皆白】疾步曰驟怒步者言其气盛而行步動作也超逾越也謂馬之駿者逾越於駑也【駑音奴】以超韻驢者音如此已解在竺諫朝章中

牂羖羯羠防羝羭【牂子桑反羖音古羯音訐羠音兕防音兆羝音低又都禮反羭音兪】牂吳羊之牝也羖夏羊之牡也羖之犗者爲羯謂防之也羠亦騬羊也又西方有野羊大角牡者曰羱牝者曰羠並以時墮角其羱角尢大今人以爲鞌橋羠角差小可以爲刀子把爾雅曰羱如羊卽謂此也【防居言反犗加敗反騬音繩羱音原把音霸】防羊未卒歲也【卒子律反又子內反】一曰羠羊重百斤者爲防羝牂羊之牡也羭夏羊之牡也【黃氏曰羭黑羝】

六畜蕃息豚豕豬【畜許六反蕃音煩豕一作彘】

六畜牛馬羊豕雞犬人所畜【許六反】養者也蕃滋也息生也豚謂豕之始生者也豕者彘之總名也豕之三毛聚者曰豬而春秋左氏傳曰旣定爾婁豬爾雅曰豕子豬然則亦其通稱也豕之絕有力者曰其牝曰豝【婁洛侯反音厄豝音巴】

豭豶狡犬野雞雛【豭古暇反豶扶云反狡古卯反犬一作狗】

豭牡豕也豶犗豕亦謂之防【弋箠反又徒果反黃氏曰豶豕去勢】狡犬匈奴中大犬也鉅口赤身一曰狡少犬也【式邵反】謂狗之有懸蹄者也野雞生在山野鷮雞鶡雞天雞山雞之類皆是也【鷮音驕鶡音曷一本鶡作鵾】凡鳥子生而啄食者皆曰雛【啄竹角反】

右章第二十一

急就篇卷三﹤經部﹐小學類﹐字書之屬﹐急就篇﹥

欽定四庫全書

急就篇卷四

漢史

遊撰

唐顏師古注

犙防特犗羔犢駒【犙蘇含反防音具普外反犗音界】

犙三歲牛也防二歲牛也一曰長脊之牛也犗防牛也特羊子曰羔牛子曰犢馬子曰駒

雄雌牝牡相隨趨【牝頻引反】

飛曰雄雌走曰牝牡詩云雄狐綏綏書稱牝雞無晨亦互言之無所滯也

糟糠汁滓槀莝蒭【糠本作穅俗從米汁音執滓音第槀古老反莝采臥反蒭初俱反一作芻】糟酒粕也【粕普各反】糠米皮也亦謂之蠱汁沈也【沈尺審反】滓澱也【澱音殿一作澼】槀禾稈也【稈工旱反】莝細斫槀也蒭刈生艸也字本作芻音義同言此皆所以飼牛馬羊豕也

鳯爵鴻鵠鴈鶩雉【鵠胡篤反鶩音木】

鳯神鳥也其狀麟前而鹿後虵頸魚尾龍文背燕頷雞喙鶴立鴛思五采備舉一名鶠【音偃】其雌曰皇【頷下感反喙許穢反思息寺反說文鴻前麐後背作虎背鶴立作鸛顙】爵謂神爵以下眾雜爵也神爵之形或大如鷃黃喉白頸黑背而腹斑文或大如鳩而背五色鴻水鳥也其色正白鵠黃鵠也一舉千里其鳴聲鵠鵠云鴈亦鴻類也其色蒼黑鶩一名舒鳧卽今之鴨也雉有十四種其文采皆異焉

鷹鷂鴇鴰翳雕尾【鷂音燿一作鵒鴇音保鴰音括翳一作鷖一作鷩雕與雕同一作雕】鷹一名來鳩亦曰爽鳩鷂一名題肩亦曰擊徵又名負爵色類甚多皆鷙鳥也鄭康成以擊徵爲鷹失之矣鴇大鳥其肉出尺胾今俗呼爲獨豹豹者鴇聲之訛耳鴇字或作音讀亦同鴰者鶬也關西謂之鴰鹿山東謂之鴰將【來奪反】皆象其鳴聲也又呼爲錯落亦鶬聲之轉也【鶬音倉黃氏曰鴰鶻也】翳謂凡鳥羽之可隱翳者也舞者所持羽翿以自隱翳因名爲翳云今雅樂文康部所持者卽此物也一曰翳者謂華蓋也今之雉尾扇是其遺象【翿徒到反又徒刀反】雕亦大鷙【音摯】鳥也一名鷻【徒端反】其尾尢盛故特稱之耳

鳩鴿鶉鴳中网死【鴳音晏於諫反中陟仲反】

鳩有雜種其名非一鳩鶌鳩防鳩鷑鳩防鳩鳲鳩之類是也【鶌居物反防音葵鷑音及鉅立反防音浮】鴿似防鳩而色靑白其鳴聲鴿鴿因以名云鶉防屬也一名鷯其雄曰鶛雌曰庳其子曰鳼【防烏含反鷯音遼又力召反鶛音皆庳音婢鳼音文】鴳謂鴳雀也一名雇今俗呼爲鴳爛堆【雇音扈堆丁回反】言此眾鳥皆爲人所捕觸於羅网而致死也

鳶鵲鴟梟驚相視【鳶一作防音緣】

鳶卽今俗所呼老鴟者也鵲者亦因鳴聲以爲名也其爲鳥也知來作巢則避太歲上已言鳶下又言鴟者謂【莫項反】鴟茅鴟怪鴟之屬非止一也梟土梟也驚相視者敍其眾多雜居處也

豹狐距虛豺犀兕【距虛一作駏驉】

豹似烏塗而圜文狐妖獸也鬼所乘距虛卽蛩蛩【音卭】也似馬而有靑色一曰距虛似驘【音羅】而小豺深毛而狗足犀黑色似水牛而豬頭大鼻庳【音婢】腳腳有三蹄其頂頟及鼻凡有三角亦有一角者善食棘防兕似野牛而色靑重千斤一角角甚大

貍兔飛鼯狼麋【鼯音吾音幾】

貍一名豾亦謂之貔江淮陳楚謂之爲猍其子【豾音邳猍音來貔音毗音四】免其子曰嬎絕有力者欣【嬎敷萬反】飛鼯一名飛蠝【音壘】又曰鼯鼠亦曰夷由卽今俗呼飛生者也狼似靑狗走則健顧其牡者曰防牝者曰狼其子曰獥絕有力者曰迅【防音懽獥工弔反迅息刃反】麋似鹿而大冬至則解角目上有眉因以爲名也其牡者曰麔【其久反音咎】牝者曰麎【音辰】其子曰防【音襖】絕有力者曰狄【黃氏曰卽麂也】

右章第二十二

麇麈麖麀皮給履【麇俱倫反麈音主麖音京一作麠麀音優一作鹿】

麇卽今之麞也【音章】牡者曰麌【牛羽反】牝者曰麜【音栗】其子曰麆【音助】絕有力者曰豣【音牽黃氏曰防卽麏也】麈似鹿尾大而一角談說者飾其尾而執之以爲儀麖似大鹿一角而牛尾鹿牡者曰麚【音加】牝者曰麀其子麛【音迷】絕有力者曰�【音堅】皮可以給履舄之用也

寒气泄注腹臚脹【脹音帳一作張臚音閭】

寒气中寒冷之气也泄利也言水谷漏泄也注者注易之病一人死一人復得气相灌注也腹前曰臚脹謂腹鼓脹也一曰臚皮也

痂疕疥癘癡聾盲【痂古牙反疕匹婢反盲葉亡亮反周禮盲眡音望一作忘】

痂創上甲也疕謂薄者也【黃氏曰疕頭又瘡上甲】疥小虫攻齧皮膚漼【千賄反】錯如麟介也癘惡疾也癡不慧也耳不聞聲曰聾目不見色爲盲也

癰疽瘛瘲痿痺痮【瘛音掣又充制反瘲音縱又子容反痿音萎痺音庇痮音帳一作疢】癰之言壅也气壅否【皮鄙反】結裏腫而潰也癰之久者曰疽瘛瘲小兒之疾卽今癇病也【黃氏曰小兒驚】痿不能行也痺風濕不仁也一曰痿偏枯也【黃氏曰痿濕病兩足不能相及痺腳冷病】痮四體彊急難用屈申也字或作疢音義並同【黃氏曰痮卽脹字】

疝瘕顚疾狂失響【疝音訕又音刪瘕加雅反又音遐顚一作癲響葉音向】

疝腹中气疾上下引也瘕癥也顚疾性理顚倒失常亦謂之狂獝【葵橘反】妄動作也失響者失音不能言也

瘧瘚瘀痛瘼溫病【瘧音虐瘚音厥一作癩瘀了遽反瘼一作痳病葉音恙】

瘧寒熱休作之病言其酷虐也瘚者气從下起上行義心脇也瘀積血之病也痛總謂諸痛也瘼者無名之病常漠漠然也一曰齊人謂瘵病曰瘼【瘵側介反】溫病病於溫气者也

消渴歐逆欬懣讓【歐一作嘔欬苦代反懣與悶同】

消渴者引飲不止也嘔逆吐【他故反】而不下食也欬【一作瘷先豆反】也懣煩悶也讓大便節薀積而利也【薀於粉反】

癉熱瘻痔眵�防【癉音亶瘻音漏痔音歭眵充支反�音蔑一作防防音諒】

癉熱黃病也【黃氏曰癉字應作疸黃病說文怛漢反】瘻久創也【創初羊反】痔虫食後之病也眵謂眇�目之蔽垢也【�音兜黃氏曰眵目汁凝也】�目眥傷赤也【眥音漬黃氏曰目眵也】防目視不正也

篤癃瘽癈迎醫匠【癃音隆亦作癃�癈一作衰廢】

篤重病也癃疲病也�損耗也癈四支不收【一作疲癈】醫匠療病之工也古者巫彭初作醫【療力召反】

右章第二十三

灸刺和藥逐去邪【灸音究刺七賜反又七亦反去起呂反邪葉祥余反詩思無邪思馬斯䢐苴徐】

灸以火艾灼病也刺以箴刺之也【箴之林反】和藥合和眾藥也艸木金石鳥獸虫魚之類堪愈疾者總名爲藥凡人正气不足則邪气入體而病生焉故敍攻病云逐去邪也

黃芩伏苓礜茈胡【芩音琴其今反礜音豫弋庶反茈古柴字】

黃芩一名空腸一名腐腸【腐扶羽反】一名內虛一名妒婦伏苓一名茯菟生大松樹下蓋松脂所化作也礜礜石也一名靑分一名制石又名澤乳亦曰食鹽茈胡一名地薰【許云反】一名山菜

牡甘艸菀藜蘆【菀於阮反】

牡防一名黃�甘艸一名蜜艸一名蕗【音路】一名蘦【音靈】一名大苦菀謂紫菀女菀之屬也藜蘆一名蔥菼【他敢反】一名山蔥

烏喙附子椒芫華【喙許穢反一作�芫音元華葉芳無反古讀爲敷詩唐棣之華舜華荷華黍稷方華葉車琚且塗韻說文艸木華也音敷又音吁】

烏喙形似烏之觜也【觜子蘂反】附子附大根而旁出也此與烏頭側子天雄本同一種但以年嵗遠近爲殊采之有異功用亦別說者云一嵗爲側【廣雅作萴】子二嵗爲烏喙三嵗爲附子四嵗爲烏頭五嵗爲天雄椒謂秦椒及蜀椒也椒之大實者名檓【音毀】芫華一名魚毒漁者煮之以投水中魚則死而浮出故以爲名其根曰蜀桑其華可以爲藥芫字或作杬爾雅曰杬魚毒郭景純解云大木生南方皮厚汁赤堪藏卵果此說誤耳其生南方用藏卵果者自別一杬木乃左思吳都賦所云緜杬杶櫖者耳非毒魚之杬也【杶卽椿字】

半夏皁莢艾橐吾【莢音頰】

半夏五月苗始生居夏之半故爲名也一名地文一名守田皁莢樹一名雞棲艾一名冰臺一名醫艸橐吾似款冬而腹中有絲生陸地華黃色一名獸須

芎防厚朴桂栝樓【芎去弓反防渠弓反栝古活反樓葉力俱反】

芎防一名胡防一名香果其葉名蘪蕪厚朴一名厚皮一名赤朴凡木皮皆謂之朴此樹皮厚故以厚朴爲名其樹亦名榛其子名遂析桂謂菌【渠隕反】桂牡桂之屬百藥之長也栝樓一名果臝一名王瓜亦曰天瓜禮月令孟夏之月王瓜生鄭康成以爲萆挈非也【臝郎果反萆步八反本艸菝葜挈口黠反】

款東貝母姜狼牙【東一作冬牙葉音虞詩騶虞葉音牙析父予王之瓜牙五胡反】款東卽款冬也亦曰款涷【音東】以其淩寒叩冰而生故爲此名也生水中華紫赤色一名兔奚亦曰顆東貝母一名蝱一名藥實一名苕【本艸作若】華一名勒母其根正白形頗似貝故呼貝母姜謂生薑漧薑也狼牙一名牙子一名狼齒又名犬牙

遠志續斷參土瓜【參山林反瓜葉音狐又攻乎反見詩木瓜七月信南山】

逺志主益智惠而彊志故以爲名一名葽繞一名棘蒬其葉名小艸亦目其細小也【葽烏了反音杳蒬於元反】續斷一名接骨卽今所呼續骨木也又有艸續斷其華細而紫色根亦入藥用參謂人參丹參紫參參沙參苦參也土瓜一名菲【芳尾反】一名芴【音勿】

亭歷桔梗骨枯【桔音結梗古杏反】

亭歷一名丁一名蕇一名狗薺【蕇音典】桔梗一名利如一名梗艸骨謂甲也枯者言其已死骨榦枯也

右章第二十四

雷矢雚菌藎兔盧【雚胡官反菌渠隕反藎徐刃反】

雷矢卽雷丸也又名雷實雚菌一名雚蘆生東海池澤及渤海章武此雚蘆之地所生菌也舊云是鸛矢所化故其爲藥毒烈而去腹中痼病焉藎艸治久欬殺皮膚小虫又可以染黃而作金色兔盧卽兔絲也色黃而細者爲兔絲一名兔縷一名唐一名防一名女蘿一名玉女一名赤网麤而色淺者爲兔盧盧亦縷也一名兔累累者繩索之意也

卜問譴祟父母恐【讉去戰反祟息遂反問一作夢】

言家有不安所以卜問及云鬼神譴責用致禍祟故家長恐懼也以曰卜

祠祀社稷叢臘奉【叢一作菆音同】

祠者伺而祭之祀者祭無已也社地主也稷先農也故求福焉叢謂艸木岑蔚之所因立神祠也戰國防曰【應侯謂秦昭王】恆思有神叢恆思之悍少年與叢博史記曰吳廣之次所旁叢祠中夜構火皆謂此叢也一曰叢者合聚諸神而祭之也臘接也廣祭百神也奉謂供其粢盛牲特幣帛以事神也【盛音成】

謁禓塞禱鬼神寵【禓音陽移章反塞先代反一作賽】

謁告請也禓道上之祭也塞報福也禱求助也言旣請禱又報賽之故爲鬼神所寵祐也

棺槨槥櫝遣送踴【槥音衞遣音譴踴音勇】

言死亡者則爲棺槨槥櫝以遣送之隱痛之極故擗踴也棺所以斂身槨所以斂棺也擗拊心也踴跳躍也孝經云擗踴哭泣哀以送之【拊芳羽反跳大堯反擗頻亦反黃氏曰槥小棺櫝卽槥】

喪弔悲哀面目腫

喪謂遭喪持喪也於字哭亡爲喪弔謂問終者也於字人持弓爲弔上古葬者衣【於旣反】之以薪無有棺槨常苦禽鳥爲害故弔問者持弓防之以助彈射【食亦反】也

哭泣祭醊墳墓冢【醊音綴】

醊謂連續之祭也墳封土而髙之也大防曰墳故取以爲名也墓廣穴也謂之墓者言其幽暗常昬暮也墳之髙者爲冢言其象山頂也爾雅曰山頂冢

諸物盡訖五官出

言已說諸物次至五官也古言五官者總舉眾職以配五行無所不苞事起五鳩五雉若今言百官也禮記曰天子之五官曰司徒司馬司空司士司寇典司五眾也

宦學諷詩孝經論【盧昆反】

宦仕也言欲仕學者必當先諷讀詩及孝經論語也詩孔子所刪爲三百篇者也孝經孔子爲弟子曽參所說也論語孔子與弟子言及應對時人之語也詩字或作誦

右章第二十五

春秋尙書律令文

春秋孔子約史記而修之也天有四時春爲陽中【竹仲反】萬物以生秋爲陰中萬物以成故錯牙舉之包十二月而爲名也尙書孔子所修帝王之書也謂之尙書者言自上古以來其事久遠也律之言率也制法以率下也一曰律述也具述刑名也令命爲政也言宦學之人又當皆習讀此等也

治禮掌故砥厲身【砥音脂又音防一作底厲力世反】

治禮贊禮儀者也掌故主故事者也皆屬太常言始爲此職尙未髙顯宜謹飭【醜力反】其身惇修學行也云砥厲者蓋譬諸金鐵磨利之也細石曰砥黑石曰厲【或爲礪】

智能通達多見聞【聞葉徴勻反見詩葛藟】

名顯絕殊異等倫

以自砥厲故得然也

抽擢推舉白黑分【抽一作超分葉孚巾反見荀子成相】

賢者升擢不肖黜退是爲白黑有分別也

迹行上究爲貴人【迹一作積行下孟反】

迹行行之迹也上究聞於天子也究竟也言終始昭著曾無玷缺則簡在帝心爲貴臣矣

丞相禦史郎中君

此卽貴人之位也丞承也相助也言上承天子而佐助之也禦史大史大夫也職副丞相郎中郎中令也掌宮殿門戶及從官並秦所置而漢因之君褒尊大官之名也【從才用反】

進近公卿傅僕勳【近其靳反】

公卿之被引進而親近天子者有此傅僕勳傳太傅也傅天子以徳義僕太僕也主爲天子禦車馬勳光祿勳也漢武帝攺郎中令爲光祿勳

前後常侍諸將軍

在天子之前後卽導從者則有常侍之官及諸將軍也

右章第二十六

列侯封邑有土臣

列侯第二十爵也邑所食之邑言封爲列侯者旣獲邑之土地又得因有家臣也

積學所致非鬼神

言饗此爵祿皆由勤學卽可致之非別有鬼神之力此所以深勸學僮也

馮翊京兆執治民

自此以下泛論職務也漢武帝始分京師爲三輔京都爲京兆左則爲馮翊右則爲扶風京兆言髙而有眾也絕髙曰京十億曰兆一曰京大也馮翊言輔贊政教也馮輔也翊贊也扶風者言扶助風化也

廉潔平端撫順親

姦邪並塞皆理馴【一作階理巡馴音巡】

變化迷惑別故新【別彼列反】

下有愚迷之人則能化諭使其變攺去故之非行今之是也

更卒歸誠自詣因【更工衡反】

卒給使役者也更言其去來更代也詣至也因就也謂更卒之徒厭苦疲倦常多逃匿苟求脫免若逢善政則懷徳感恩來陳誠款自詣官寺就作役也

司農少府國之淵【少失照反淵葉一均反詩其心塞淵淑愼其身魚躍於淵遐不作人楚辭淵葉侁】

司農領天下錢谷以供國之常用少府管池澤之稅及關市之資以供天子少者小也府者聚也財物所聚也非郊廟兵戎大用故謂之少府司此二者百物在焉故以深泉爲諭也

遠取財物主平均【遠取財物一作援眾錢谷平一作辧】

言遠方之輸賦稅者或以雜物充之價有貴賤儻與京師不等又當有轉送費用不欲勞擾故立平準均輸之官各就所在受納不損於私而官有利也右章第二十七

臯陶造獄法律存【陶余招反存葉䢐陳反見楚辭大招】

臯陶舜臣名亦號庭堅命爲士官始制囹圄法律備焉欲言刑罰之事故先陳之也獄之言埆也取其堅牢也字從二犬所以守備也【埆音角囹圄音苓禦】

誅罰詐僞劾罪人【劾胡得反又胡槪反】

誅責也罰治也劾舉案之也詐僞則責治有罪則舉案

廷尉正監承古先【先葉音詢見楚辭九歌】

廷尉掌刑獄之官秦所置也漢亦因之廷者平也朝之處也尉者武官之號也兵獄同制故曰廷尉廷尉屬官有正有監言因承上古先代而置之

總領煩亂決疑文【文葉防勻反】

煩亂則領理疑議則詳決此獄官之職也

變鬭殺傷捕伍鄰

變鬭者爲變難【乃旦反】而相鬭也殺傷相傷及相殺也捕收掩也有犯變鬭傷殺者則同伍及鄰居之人皆被收掩也鄰伍解已在前

亭長遊徼共雜診【徼工釣反一作遊徼亭長診音軫葉音眞】

亭長一亭之長主逐捕盜賊遊徼鄕之遊行徼循皆督察姦非者也雜猶參也診驗視也有被殺傷者則令亭長與遊徼相參而診驗之知其輕重曲直也秦漢之制十里一亭亭有髙樓所以候望鄕嗇夫治之遊徼卽嗇夫之所綂也

盜賊系囚榜笞臋【徒渾反防音彭】

系囚拘縶之也榜笞捶擊之也臋脽也獲盜賊者則拘縶而捶擊其脽考問其狀也【縶竹立反捶之蘂反】

朋黨謀敗相引牽【牽葉起巾反詩楚茨愆葉孫荀子成相賢葉民】

同謀之中一人事敗則牽引朋黨皆發露也

欺誣詰狀還反眞

囚系之徒或欺詐閉匿或誣寃良善旣被考詰窮治由狀乃歸實也

右章第二十八

坐生患害不足憐

干紀速辜人所同嫉者也

辭窮情得具獄堅

旣窮其辭又得其情則鞠訊之吏具成其獄鍜鏈周密文致堅牢不可反【音翻】動也【訊音信鞠居六反】

籍受證驗記問年

簿籍所受計其價值並顯證以定罪也記問年者具爲書記抵其本屬問年齒也幼少老耄科罪不同故問年也【抵丁禮反】

閭裏鄕縣趣辟論【趣音促一作趨辟扶亦反論盧昆反】

裏門曰閭裏者本其所居之裏也裏屬於鄕鄕綂於縣趣謂催速之也辟法也裏鄕及縣逓相催速使早報問則依憲法而論決也

鬼薪白粲鉗釱髠【鉗巨淹反釱音第徒計反又音太髠若門反】

此謂輕罰非重罪者也鬼薪主取薪柴以供祭祀鬼神也白粲主擇米取精白粲粲然者也以鐵錔頭曰鉗錔足曰釱【錔也合反黃氏曰釱音太卽鉗】發曰髠【他計反】

不肯謹愼自令然【然葉音言詩無羊年葉溱漢敍傳賢葉門論】

已則招之又誰咎也

輸屬詔作谿谷山【詔一作治山葉所旃反詩小弁山葉泉殷武山葉丸】

輸屬言配入其處也詔敕別有所輸作也一曰詔書處【昌汝反】罰令其輸作也山瀆無所通曰谿泉出通川曰谷一曰水注川曰谿注谿曰谷配於谿谷及山徒役之也

箛篍起居課後先【箛音孤篍音秋又此遙反又七召反】

箛吹鞭也【黃氏曰竹簫也洛陽亭長所吹】篍吹筩也【黃氏曰吹筩以勸工者】起居謂晨起夜臥及休食時也言督作之司吹鞭及竹筩爲起居之節度又挍其程課先者免罰後者懲責也今之伎倡欲相號令者則吹指爲節蓋吹鞭之遺事

斬伐材木斫株根【斫音勺】

斬截也伐攻取也材謂木梃也【梃大鼎反】枿栽曰株【枿五葛反栽音哉】樹本曰根言徒役之人給此事也

右章第二十九

犯禍事危置對曹【曹葉䢐侯反見詩載馳泉水楚辭招隱士】

犯禍犯法而致禍也事危其事傾危也旣被驗問則置立對辭於曹府也

謾訑首匿愁勿聊【謾謨官反又音慢訑音移聊葉音畱見楚辭九章招隱士】

謾訑巧黠不實也首匿爲頭首而藏匿罪人也勿聊無聊賴也

縛束脫漏亡命流【束一作購一反】

命者名也旣被縛束忽脫漏則亡其名籍而流迸也【迸布諍反】

攻擊劫奪檻車膠【膠葉音豪見楚辭大招】

言彊盜羣盜相與攻擊劫奪人者吏捕得之載以檻車又加膠漆取周密也檻者車如檻形義在幽閒防泄露也一曰膠者謂膠罪人之目使不得開絕變難也擊字或作剽剽亦劫也【剽頻妙反】

嗇夫假佐扶致牢

嗇夫鄕之有秩者也假佐縣之假吏也扶致牢者扶持罪人而致之於牢獄也一曰假佐者嗇夫之權佐也謂之牢者言若豢豕之牢亦取其堅牢也【豢音患】

疻痏保辜謕呼號【疻音紙又音支痏音洧謕古啼字一作啼號一作嗥獆並音豪】歐人皮膚腫起曰疻歐傷曰痏保辜者各隨其狀輕重令歐者以日數保之限內致死則坐重辜也謕呼號者被歐之人稱痛酷也【歐於口反坐才臥反黃氏曰疻歐傷也痏瘡痏也】號或作獆音義同

乏興猥逮詗讂求【猥烏賄反詗休正反讂音睊古縣反】

律有乏興之法謂官有所興發而輒稽畱闕乏其事也猥盛多也逮傳捕也猥逮者矯爲官府多有逮捕也詗謂知處密告之也【黃氏曰詗自言長也】讂隱語也謂偵伺官府利害隱密其事有所追求也【黃氏曰讂流言有所求也】一曰乏興之人棄家逃匿故官司逮捕詗讂而求也

輒覺沒入檄報畱【檄刑狄反】

檄者以木爲書長二尺報者處當罪人也言有乏興猥逮及詗讂者其事發覺身則沒入爲奴婢或沒其家財則爲檄書處當其罪而畱之也【處昌汝反當丁浪反】

受賕枉法忿怒仇【賕巨牛反】

以財求事曰賕言受人財者枉曲正法忿怒良直反爲仇讎也

右章第三十

防諛爭語相觝觸【觝一作抵】

防相譖也諛諂言也爭語謂各持辯說也有爭語者常相觝距而擊觸也一曰爭語謂交相譖毀也

憂念緩急悍勇獨【憂一作更悍侯幹反一作捍】

言無賴之人不自修整以陷罪惡臨機迫猝【千忽反】更生邪計妄爲凶悍當窘厄也【窘求閔反】

乃肯省察諷諫讀【省息井反】

乃肯猶言寧肯謂不肯也平居之時旣無立操之方又違從善之義有諷諫者不肯省察而習讀之所以遂成過惡以至喪敗也一曰危急之後方自省躬而讀諷諫思攺過也

涇水注渭街術曲【街古諧反術常出反】

此說京畿之內也涇水出安定汧頭山【汧口堅反】至陽陵而入渭【汧頭山地理誌作幵苦見反又音牽括地誌作筓顏氏曰山在今靈州東南土俗語訛謂之汧屯山】四達之道曰街邑中之道曰術裏中之道曰曲

筆硏籌算膏火燭【硏倪甸反籌一作投】

此記官府之中給長史以下之具也【長竹丈反】筆所以書也一名不律亦謂之聿硏所以硏【五賢反】墨也籌所以付與算所以計度【大各反】皆以竹爲之膏火爲燈炬【音巨】蜜燭

賴赦救解貶秩祿【貶悲撿反】

此說在官有罪幸逢赦令及人救解得免重罰降其秩次而損其祿也

邯鄲河間沛巴蜀【邯音寒沛音貝】

此略說諸郡名也邯鄲趙國所都也河間言在兩河之間也沛者本秦泗水郡屬縣也漢興更爲沛郡巴巴郡也蜀蜀郡也

潁川臨淮集課錄

潁川因潁水爲名也臨淮居淮水之旁也集課錄者諸郡各上其計總防京師次其名錄

依混污染貪者辱【混胡困反】

此戒守宰以下也依近也混廁也言近混廁者則被污染貪賄賂者必致戮辱以財物比於糞穢爲害染人也

右章第三十一

漢地廣大無不容盛【盛音成】

此爲終篇述帝徳也容盛猶言覆載也

萬方來朝臣妾使令【令力呈反朝直遙反】

威靈所被無思不服

邊境無事中國安寧【境音景】

遐邇謐淸兵革靡用也境字或作竟古文通也

百姓承徳陰陽和平

至諴【音咸】感神上降祉也

風雨時節莫不滋榮【滋一作玆】

仁及艸木皆茂暢也

災蝗不起五穀孰成

毎獲丰年倉廩實也天反時爲災虫食苗曰蝗五穀者黍稷麻菽麥也

賢聖並進博士先生

野無隱逸皆升朝也博士者多聞之士先生謂老成之人也

長樂無極老復丁【樂音洛復注復除之復音福今攺扶又反】

擊壤行歌喜寛政也老復丁者家有髙年則蠲其子孫免賦役也

右章第三十二畢

急就篇

齊國給獻素繒帛

【齊師尙父所封秦置郡漢爲國封諸王都臨菑今靑州素白致繒也建初二年詔齊相省冰紈方空縠吹綸絮注紈素也冰言色鮮絜如冰縠紗也方空紗薄如空也吹者言吹噓可成亦紗也齊有三服官李斯云阿縞之衣注齊東阿縣繒帛所出今鄲州地理誌齊地織作冰紈綺繡純麗之物號爲冠帶衣履天下班倢伃怨歌新裂齊紈素貢禹言故時齊三服官輸物不過十笥】

飛龍鳯皇相追逐【逐葉帛息韻詩采薇服葉棘小明福葉直文王服葉億楚辭九章鞠葉抑織帛爲飛龍鳯皇之象飛翔追逐以成文章若前章離云爵之類說文通釋遁者走也逐者追也豚走而豕追之此防意也】

河南洛陽人蕃息【蕃音煩】

【河南成周之王城也洛陽成周之下都也秦三川郡漢髙帝更名河南郡建武元年入洛陽定都攺河南尹郡國志洛陽周時號成周河南周公所城洛邑春秋時謂之王城天子之都其民蕃阜滋息】

與天相保無窮極

【國祚之永與天同也】

眞定常山至髙邑

【眞定國武帝置唐鎭州今眞定府常山郡髙帝置本恆山避文帝諱攺今郉趙州後漢並眞定入常山國髙邑本常山之鄗縣光武卽位於鄗南千秋亭五成陌因攺髙邑今趙州髙邑縣鄗音壑】

乘而嘉寵升進立

【多士乘時膺天寵也階升類進立於朝也】

建號垂綂解郁悒【悒音邑】

【中興建號垂綂始於洛陽髙邑萬方和樂昔之鬱結憂悒者今皆紓解也】

四民康寧咸來服集【民一作人】

【士農工啇咸安其業徳澤所被悅服和集】

何須念慮合爲一【念慮一作命徧】

【天下一家民無二志可以寛宵旰之憂】

右章第三十三

山陽過魏【過古禾反】

【山陽郡景帝爲國武帝爲郡治昌邑今濟州魏郡髙帝置今大名府相州磁過經也】

長沙北地

【長沙郡秦置今潭衡等州北地郡秦置今寧慶靈鹽宥州】

馬飲漳鄴及淸河【河葉方古韻通飲於鴆反】

【左傳楚子將飲馬於河漳水一出上黨沽縣今平定軍名淸漳一出上黨長子縣今潞州名濁漳鄴縣漢魏郡治今相州淸河郡髙帝置後漢爲國今貝州攺爲恩州】

雲中定襄與朔方

【雲中郡秦置唐爲勝州單於府定襄郡髙帝置唐爲朔州朔方郡武帝開唐爲夏州】

代郡上谷右北平【平葉音旁見詩烈祖】

【代郡秦置唐爲蔚州上谷郡秦置唐爲嬀州右北平郡秦置唐爲薊州】

遼東濱西上平岡【上是掌反濱音賓】

【遼東郡秦置唐安東都防府之東境濱水際濱西者濱遼水之西也遼水出塞外遼西郡秦置唐爲平營州爾雅山脊曰岡上登也或云右北平郡平剛縣也田疇曰舊北平郡治在平岡水經注平岡在盧龍東北】

酒泉彊弩與惇煌【惇音屯一作燉】

【酒泉郡武帝開其水若酒唐爲肅州俗尙武力彊弩出焉惇煌郡武帝分酒泉置唐爲瓜沙二州惇大煌盛也】

居邊守塞備胡羌【塞先代反羌起良反】

【邊垂障塞嚴其守禦以防匈奴西羌之患說文羌西戎牧羊人也】

遠近還集殺戎王

【遠近一心以殄滅戎虜爲期】

漢土興隆中國康

【威武遠暢邊鄙不聳世道日進於昌盛而諸夏安】

右章第三十四

【齊國山陽二章後漢人所續禦書有顏注無今釋其義附篇末】

急就篇卷四

