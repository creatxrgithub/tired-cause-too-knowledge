

欽定四庫全書

經部十

韻補

小學類三【韻書之屬】提要

臣等謹案韻補五卷宋吳棫撰棫字才老武彞徐蕆爲是書序稱與蕆本同裏而其祖後家同安王明淸揮麈三錄則以爲舒州人疑明淸誤也宣和六年第進士召試館職不就紹興中爲太常丞以爲孟仁仲艸表忤秦檜斥爲通州通判以終蕆序稱所著有書禆傳詩補音論語指掌考異續解楚辭釋音韻補凡五種陳振孫書錄解題詩類載棫毛詩補音十卷注曰棫又別有韻補一書不専爲詩作小學類載棫韻補注五卷注曰棫又有毛詩補音一書別見詩類今補音已亡惟此書存自振孫謂朱子注用棫之說朱彞尊作經義考未究此書僅五卷於補音十卷條下誤注存字世遂謂朱子所據此書莫敢異議考詩集傳如行露篇二家字一音谷一音五紅反騶虞篇二虞字一音牙一音五紅反漢廣篇廣音古曠反泳音於誑反緑衣篇風音爲愔反之類爲此書所無者不可殫舉兔罝篇仇音渠之反以與逵葉此書乃據韓詩逵作馗音渠尢反以與仇葉顯相背者亦不一又朱子語錄稱棫音務爲防音嚴爲莊此書有務而無嚴周宻齊東野語稱朱子用棫之說以艱音巾替音天此書有艱而無替則朱子所據非此書明甚蓋棫音詩音楚辭皆據其本文推求古讀尙能互相比較麤得大凡故朱子有取焉此書則泛取旁搜無所持擇所引書五十種中下逮歐陽修蘇軾蘇轍諸作與張商英之僞三略旁及黃庭經道藏諸歌故參錯冗雜漫無體例至於韻部之上平注文殷元魂痕通眞寒桓刪山通先下平忽注侵通眞覃談咸銜通先鹽沾嚴凡通刪上聲又注梗耿靜迥拯等六韻通軫寖亦通軫感敢琰忝豏檻儼範通銑去聲又注問焮通震而願慁憾自爲一部諫襇通霰而翰換自爲一部勘闞通翰艷栝斂通霰陷覽梵通諫割爲三部入聲又注勿迄職徳緝通質爲一部曷末黠戛屑薛葉帖業乏通月爲一部顚倒錯亂皆亙古所無之臆說世儒不察乃執此書以誣朱子其傎殊甚然自宋以來著一書以明古音者實自棫始而程迥之韻式繼之迥書以三聲通用雙聲互轉爲說所見較棫差的今已不傳棫書𨿽抵牾百端而後來言古音者皆從此而推闡加宻故辟其謬而仍存之以不沒篳路防縷之功焉乾隆四十六年十月恭校上

總纂官臣紀昀臣陸錫熊臣孫士毅

總校

官【臣】陸費墀

韻補序

盈天地間物凡有形必有聲乃自然之理也仰觀於天若雷霆之號令風雨之吹噓俯察於地若江河之衝激鳥獸之嘷鳴無不有聲亦無不有韻況人靈於萬物參乎三才其言之出自中五聲而文字又聲之精者故上古聖人制爲律呂以諧五聲使咸協音韻可以被之管弦用之家鄕邦國其極至於動天地感鬼神而致雍熈泰和之盛良有以也詩三百篇之有韻固不待言矣若夫易之爻象彖系書之明良賡歌儀禮之祀醮嘏辭春秋左傳之繇詞歌諺句語短長率皆協韻𨿽或出於旁通假借而實合乎音律之自然下及國語史漢諸書老莊荀楊韓歐諸子其敍述之詞間出韻語亦皆脗合世變旣逺經生學子役於詞賦聲偶𨿽讀其書而不知其韻識者病之宋儒吳才老博學好古乃采輯古經傳子史協韻分爲四聲各釋其音義彚成一書名曰韻補其援引該博考據精當誠有功於文字之學晦庵先生作詩集傳悉本其韻以協三百篇之音其見信於大儒蓋不苟也嘉興郡舊有刻板歲久漫漶毀而未完而習舉業者復視之爲長物是以無傳焉予讀書中祕時見同館胡世臣購得一本嘗假而錄之僅得其音而不及悉其義久而亡失後宦遊中外往往求諸縉紳間未得正徳己卯予以服闋北上道經三衢會提學憲副今光祿劉公徳夫論及書籍徳夫曰方伯何公道亨藏有善本欲刻之以傳比至錢唐首訪何公遂假其書閱之不啻如獲拱璧公因屬予序之旣而公以入勤未及梓頃擢大中丞巡撫河南保釐之暇乃成厥志焉伻來以書速序予旣辭不獲乃述韻補之源流曁重刋之顚末以引諸篇端使四方學者知是書之不易得不可以忽焉而不之究心也公名天衢楚之道州人與子同舉治丙辰進士歷官中外風節才望推重當時而力學稽古汲汲不倦觀於斯刻足以見其志之所存矣陳鳯梧序

韻補書目

尙書【賡歌五子之歌仲虺之誥佑賢輔徳一節伊訓聖謨洋洋一節洪範歳日月時一節皆韻】毛詩【風小雅大雅商頌魯頌皆韻惟周頌或不韻】

周易【彖小象雜卦皆韻爻辭或用韻】

周禮【量銘祭侯文鄭注如某之言某也之類皆韻】

禮記【曲禮將卽席一節禮運後聖有作一節樂記子夏對樂孔子閒居五起皆韻鄭注寓韻與周禮注同】孔叢子【孔氏書有孔子歌孔臧賦】

老子道徳經【周柱下史老聃所作多韻語今往往失其讀】

左氏春秋傳【魯左丘明所作繇辭歌諺皆韻】

國語【亦丘明所作有歌謠韻語】

三略【世傳黃石公書文旣簡古亦多用古韻恐非秦漢時人所能作】

六韜【世傳周太師呂望書𨿽間有韻語而文與用韻不及三略逺甚】

戰國策【七國策士書間有韻語】

楚辭【自楚屈原騷經至後漢王逸九思無不韻者後世所作或不用韻失之】

荀子【戰國荀況所作古詩成相篇賦篇皆韻】

吳子【戰國吳起所作間有韻語】

史記【漢司馬遷所作秦刻石辭】

淮南子【漢淮南王所作鴻烈解前數篇多韻語】

易林【漢焦贛所作法古繇辭無不韻者】

列女頌【漢劉歆所作皆韻】

太經【漢揚雄所作以擬易易小象彖辭雜卦皆韻雄所擬亦韻】

二十四箴【亦雄所作】

蔡邕【漢人有文集十卷多古韻】

後漢書【宋範曄所作後漢文章與曄所作贊皆韻】

白虎通【後漢丁鴻等所作本名白虎通徳論依聲寓義多用古韻】

釋名【後漢博士劉熈所作依聲寓義與白虎通同】

黃庭經【當是魏晉時人所作多用陽聲作步虛詞歌之尢宜文義非儒家所急取其韻古也】急就章【前漢黃門史遊所作皆韻】

三國誌【晉陳壽所作魏有曹植文歌詩吳有胡綜賦華覈文蜀有李興文卻正釋譏楊戲贊皆韻】漢魏文章【不載所集人名凡文章數十篇多它書所闕揚雄元後誄幾數百言班固止取四句載傳中蓋深知雄者】陳琳【魏人有文集九卷在建安諸子中字學最深大荒賦幾三千言用韻極奇古尢爲難知】阮籍【魏人有文集十卷間用古韻】

晉書【唐太宗時所修古韻至晉尙多知者自宋齊而下浸以湮滅】

陶潛【晉人有文集十卷多用古韻】

山海經贊【晉郭璞所作晉之字學璞最深】

陸機【晉人字學不在郭璞之下有文集十卷見於文選藝文類聚諸書者十之七八】

陸云【晉人文章𨿽不及兄機超詣而字學或過之有文集八卷多世所未見者】

道藏歌詩【當是魏晉時人所作其文詞非儒家所急取其韻古也多陽聲與黃庭同】

文選【梁昭明太子所集賦詩樂府歌頌贊七箴銘誄文連珠皆韻】

類文【此書本十卷或云梁昭明太子作文選時所集今存止三十卷本朝陶內翰谷所編】

江淹【梁人有文字十卷間用古韻】

玉臺新詠【陳徐陵所編詞𨿽淫艷以其多古韻故取之】

藝文類聚【唐歐陽詢所編凡百卷多古文章爲類書之冠】

韓愈【唐人有文集四十卷唐之字學愈爲獨冠當不在揚雄之下元和聖徳詩止用一韻此日足可惜詩亦止用一韻擬史記防傳而作能讀策傳則能讀此詩能讀此詩則能讀張籍祭愈詩】

柳宗元【唐人有文集三十卷字學在白居易之次未知與張籍孰優劣韓愈贈籍詩云時來論形聲當講之熟矣而籍

自祭愈詩外未見用韻甚古者】

白居易【唐人有文集百卷字學可次韓愈】

文粹【宋朝姚鉉所編凡百卷間有古韻】

歐陽參政【宋朝人名修有文集三十卷多用古韻】

蘇內翰【宋朝人名軾有文集三十卷用古韻可次歐陽參政】

蘇黃門【宋朝人名轍有文集四十卷字學不在兄內翰之下】

右韻補凡書五十種其用韻已見集韻諸書者皆不載𨿽其韻書而訓義不同或諸書當作此讀而注釋未收者載之凡字有一義卽以一條爲證或二義三義卽以二三條爲證若謬誤若未盡皆俟後之君子正而成之庶斯道之不墜也武夷吳棫

欽定四庫全書

韻補卷一

宋吳棫撰

上平聲

一東

江【沽紅切水出岷山釋名江公也小水流入其中公共也風俗通江者貢也珍物可貢獻也晉童謠五馬浮渡江一馬化爲龍又曰阿童復阿童銜刀浮渡江二凡反切皆用今音後仿此】杠【牀前橫釋名杠公也眾人所公共也急就章妻婦聘嫁賫媵僮奴婢私隸枕牀杠】控【姑公切引也班固西都賦鳥驚觸絲獸駭值鋒機不虛掎不再控五臣讀】禽【渠容切二足而翼曰禽周易卽鹿無虞以從禽也易林吉日車攻田弋獲禽宣王飲酒以告嘉功】登【都籠切升也漢書敍傳子夫旣興扇而不終鉤弋憂傷孝昭以登二】棟【梁也蘇黃門徐孺亭詩徐君鬰鬰澗底松陳君落落堂上棟澗底松茂不遭伐堂毀棟折傷其躬】橦【徒紅切長木可緣也張衡西京賦烏獲扛鼎都盧尋橦衝挾燕濯胸突銛鋒六】幢【旛幢童也其狀童童然也急就章蒲蒻藺席帳帷幢鏡奩梳匣比各異二】調【味也屈原騷經勉升降以上下兮求矩矱之所同禹湯儼而求合兮摯咎繇而能調】洞【空也淮南子天地鴻洞注云讀如同賜之同繁欽鳯闕賦橋不雕兮木不龍反淳龎兮踵洞闡所迹兮超遐蹤】慟【哀過也晉湣懷太子文今爾之負抱寃於東悠悠有識孰不哀慟】唐【國名歐陽參政楊諌議銘震官太尉四世以公於陵正直僕射於唐二】徵【陟隆切證也班固靈臺詩乃經靈臺靈臺旣崇帝勤時登爰考休徵】寵【癡凶切榮名也周易在師中吉承天寵也王三錫命懷萬邦也邦悲工切詩受小共大共爲下國駿厖荷天之龍鄭氏作寵此二句本一韻荀卿旣讀厖爲防以葉共寵亦當爲此讀】撞【傳容切突也戰國策寬則兩軍相攻急則仗防相撞然後可建大功】邦【悲工切國也釋名邦封也有功於是故封之也周易小人勿用必亂邦也韋孟詩至於有周曆世防同王赧聴政實絕我邦二】崩【山壞也馮衍顯志賦美闗雎之識微兮湣王道之將崩拔周唐之盛徳兮捃桓文之譎功】分【膚容切別也曹植七啟太極之初渾沌未分萬物紛錯與道俱隆二】方【所也道藏左夫人謌騰躍云景轅浮觀霞上空霄輧縱橫舞紫蓋記靈方】朋【蒲蒙切同門曰朋劉楨魯都賦時謝節移和族綏宗招歡合好肅戒友朋三】憑【記也華覈自責文越從朽壤蟬蛻朝中熈光紫闥靑瑣是憑】馮【憑或作馮太維丰維崇百辟馮馮伊徳敢興興火宮切】房【符風切室在旁也道藏中嶽僊人謌徘徊嶽顚翻焉禦飛龍齊騰八紘外翺翔閶闔房】厖【謨逢】

【切厚也毛詩受小共大共爲下國駿厖荀卿讀如防借用防四】務【矛屬毛詩兄弟防於墻外禦其務每有良朋烝也無戎左氏傳作侮未詳】甍【屋棟也釋名屋脊曰甍甍蒙也在上覆防屋也】夢【夢寐也石崇贈曹嘉詩世事非所務周公不足夢寂令神玉可以守至衝】尊【祖賨切髙也太日飛懸陰君道隆也進以懼疏制於尊也】防【麤叢切在屋曰防說文怱聲釋名防聰也於內窺外以爲聰也鮑昭翫月詩蛾眉蔽珠櫳玉鉤隔瑣三五二】

【八時千里與君同】牎【或從片陶潛詩有酒有酒閒飲東牎願言懷人舟車靡從】縱【將容切南北曰縱東方朔七諫願悉心之所聞兮遭值君之不聰不開悟而難道兮不別橫之與縱】誦【墻容切讀也宋玉九辯欲循道而平驅兮又未知其所從然中路而迷惑兮自壓按而學誦徐邈讀三】訟【爭也潘嶽闗中詩旣徵爾辭旣蔽爾訟當乃明實否則證空】頌【歌也楊雄河東賦麗鉤芒與驂蓐收兮服冥及祝融惇眾神使式道兮奮六經而攄頌顏師古讀如容非】心【思容切火藏也東方朔七諌賢士窮而隱處兮亷正方而不容子胥諫而靡軀兮比干忠而剖心】彰【之戎切著也薛綜騶虞頌奮威徳豈弟之風聖徳極盛騶虞乃彰】童【諸容切夫童地名春秋公防宋公於夫童左氏谷梁皆作鐘】讒【鉏弓切譖也劉向九嘆吸精粹而吐氛濁兮橫邪世而不容行叩誠而不阿兮遂見排而逢讒】雙【防工切偶也後漢語天下無雙殿中無雙江夏無雙皆此讀左氏傳駟氏息拱切以雙得聲或讀所江切非】深【書容切邃也周易浚恆之凶始求深也韓愈送李願序窈而深廓其有容繚而曲如往而復】乘【神融切駕也張衡東京賦發鯨魚鏗華鐘太丙弭節風後陪乘二】繩【直也陳琳武庫賦陵九城而上躋起齊軌乎玉繩車軒轔於雷室浮厲乎雲宮】膺【於容切黃庭經舌下膺生死岸陶景讀五】應【當也周易童求我志應也初筮告以剛中也】陰【水之南山之北毛詩三之日納於淩陰太日飛懸陰萬物融融】�【塞也劉向九嘆聲哀哀而懷髙丘兮心愁愁而思舊願乘閒而自恃兮徑淫曀而道�悲工切二】壅【�一作壅東方朔七諫赴防湘之流澌兮恐逐波而復東懷沙皪而自沈兮不忍見君之蔽壅】甕【烏工切罌也急就章系臂瑯玕虎魄龍壁碧珠璣玫瑰甕】薨【呼公切卒也張昭陶謙哀辭將平世難社稷是崇降年不永奄忽殂薨】興【火宮切起也馬融笛賦曲終闋盡余更興繁手累發宻櫛疊重】降【胡公切下也毛詩我心則降屈原騷經帝髙陽之苗裔兮朕皇考曰伯庸攝提貞於孟陬兮惟庚寅吾以降三】洚【水逆行不遵道孟子洚水者洪水也一曰洚洞水無厓貌洞音同】【大也陸機贈陸云詩懷襲瑰瑋播植淸風非徳莫勤非道莫】湛【羊戎切宋玉九辯乘精气之摶摶兮騖諸神之湛湛驂白霓之習習兮歷羣靈之丰丰】用【余封】

【切以也毛詩謀臧弗從不臧覆用我視謀猶亦孔之卭】壠【盧東切土壠東方朔七諫修往古以行防兮封比干之丘壠賢俊慕而自附兮日浸淫而合同】臨【良中切涖也毛詩臨衝韓詩作隆假借司馬相如長門賦奉虛言而望誠兮期城南之離宮修薄具而自設兮君不肯兮幸臨二】陵【大阜也釋名陵隆也體隆髙也胡廣侍中箴國有學校侯有泮宮各有攸教徳用不陵】

二冬【古通東】

三鐘【古通東】

四江【古通陽或轉入東】

五支

皆【堅奚切俱辭也漢書蜀人趙賓好小數書以爲气無箕子箕子者萬物方荄玆也顏師古曰荄音皆古皆荄與箕音同九】階【陛也釋名階梯也如梯有等級也班固西都賦𨿽輕迅與僄狡猶偔貽而不能階攀井幹而未半目轉而意迷】喈【鳥聲也徐幹齊都賦磬管鏘鏘鐘鼓喈喈制度之妙非眾所奇喈喈蓋用毛詩辭詩本作此讀】偕【俱也顏延年詩采茨葺昔宇翦棘開舊畦物謝時旣宴年往志不偕】街【四通道也風俗通街攜也離也四出之後攜離而別也顏延年赭白馬賦惟徳動天神物儀兮於時駔駿兌階街兮稟靈月駟袒云螭兮】佳【美也揚雄反騷閨中容競綽約兮相態以麗佳知眾嫭之嫉妒兮何必楊累之蛾眉】垓【八極也郭璞遊仙詩姮娥揚妙音洪崖頷其頥升降隨長煙飄颻戲九垓】該【備也揚雄交州牧箴大漢受命中國兼該南海之宇聖徳是恢】陔【階次也道藏詩玉皇命眞王飛軒浪夭陔諸夭驩且悅瓊音自瑲淒】乖【公回切暌也漢律曆敍傳官失學微六家分乖壹彼壹此庶研其幾】加【居之切增也三略柔有所設剛有所施弱有所用彊有所加三】嘉【善也楚辭天問簡狄在臺嚳何宜鳥致昭女何嘉】歌【以聲吟詠也屈原逺逰張咸池奏承云兮二女禦九韶歌使湘靈鼓瑟兮令海若舞馮夷】娃【涓畦切江淹空靑賦楚之夏姫越之西施趙妃節後秦娥吳娃二】蠲【潔也儀禮哀子某圭爲而哀薦之饗注云毛詩吉圭爲饎今作蠲揚雄太常箴我祀斯祗我粢孔蠲匪匪忒君子攸宜】丘【祛其切聚也左氏傳史蘇之占爲雷爲火爲嬴敗姬不利行師敗於宗丘齊謠大冠若箕修劍拄頥攻狄不能下壘枯丘二】開【張也左思蜀都賦宣化之闥崇禮之闈華闕雙邈重門洞開】裘【渠之切皮衣也毛詩取彼狐貍爲公子裘易林蔡侯兩裘久若流離三】求【索也曹大家東徵賦貴賤貧富不可求兮正身履道以俟時兮】仇【讎也漢趙王之歌曰爲王餓死兮誰者憐之呂氏絕理兮托天報仇】虯【渠伊切龍有角者揚雄甘泉賦登鳯凰兮翳華芝駟蒼螭兮六素虯】釿【渠希切黃庭經天庭地闗列斧釿靈臺盤固永不衰】義【魚羈切仁義也釋名義者宜也裁制事物使合宜也周官凡殺人而義者史記君義嗣王逸九思濿滄海兮東遊沐盥浴兮天池訪大昊兮道要云靡貴兮仁義八】議【謀也顏師古糾謬正俗或問議誼二字今人讀爲宜音得以通答曰書云無偏無陂遵王之誼詩云出入諷議】

【或靡事不爲故知亦有宜音】誼【善也說見上陂彼爲切今讀陂彼義切書誼爲義皆當以師古爲正】峩【嵳峩也司馬相如上林賦九嵕嶻嶭南山峩峩巖陁甗錡摧崣崛﨑】峨【峩山或在左劉向九嘆懷芬香而挾蕙兮佩江蘺之菲菲握申椒與杜若兮冠浮雲之峨峨】我【己稱也太周首出我入我吉凶之魁】魚【鱗屬徐幹七諭大宛之犠三江之魚雲鶬水鵠禽蹯豹胎胎音怡】厓【際也揚雄甘泉賦樵蒸焜上配藜四施北爌幽都南煬丹厓】牛【魚其切大牲也屈原九章呂望屠於朝歌兮寧戚歌而飯牛不逢湯武與桓繆兮世孰從而知之二】皚【霜雪白貌徐幹詩涼風吹礫礫霜气何皚皚明月照緹幕華燈散炎暉】焞【吐雷切盛也毛詩嘽嘽焞焞如霆如雷漢書韋成傳作推顏師古讀】臺【田黎切釋名臺持也築土堅髙能自勝持也漢柏梁臺七言衛尉曰周衛交防禁不時光錄勲曰總領從官柏梁臺廷尉曰平理請讞決嫌疑二】逃【遁也劉歆列女贊衛君不聴後果遁逃許不能救女作載馳】能【年題切賢能也工善也韓子矜而好能下之所欺荀卿成相篇堯授能舜遇時尙賢推徳天下治陸機挽歌殉歿身易亡救子非所能含言言哽咽揮涕涕流離二】旎【從風柔弱貌揚雄甘泉賦騰淸霄而軼浮景兮夫何旟旐之旖旎流星旄以電爥兮咸翠蓋而鸞旗】智【珍離切知也六韜將不智則三軍大疑將不明則三軍大傾】波【班麋切浪也漁父辭世人皆濁何不淈其泥而揚其波眾人皆醉何不餔其糟而歠其醨】否【普悲】

【切屈原九章君含怒以待臣兮不淸澈其然否蔽晦君之聰明兮虛惑誤又以欺】佩【蒲枚切佩玉也釋名佩陪也言有陪貳也毛詩我送舅氏悠悠我思何以贈之瓊瑰玉佩四】斾【系旐曰斾陳琳大荒賦華蓋建杠招搖樹斾攝提運杓文昌承魁】排【推也釋名排非也所惡排去之也揚雄演連珠明君取士貴拔眾之所遺忠臣薦善不廢俗之所排】俳【優也傅啄木詩嚶喔嚶喔聲正悲專爲萬物作倡俳當此之時樂不可回】配【鋪枚切偶也張衡東京賦宗上帝於明堂推光武以作配辧方位而正則五精帥而來摧】罘【貧悲切罟也又之罟地名揚雄羽獵賦荷垂天之罼張竟野之罘靡日月之朱竿曳彗星之飛旗秦東觀刻石常職旣定後嗣循業長承聖治羣臣嘉徳只誦聖烈請刻之罘二】備【具也荀卿成相篇妻以二女任以事大人哉舜南面而立萬物備哉牋西切】浮【符非切泛也屈原逺遊指炎神而直馳兮吾將往乎南疑覽方外之荒忽兮沛罔象而自浮】謀【謨杯切計也周官媒氏鄭氏云媒之言謀也荀卿成相篇聖知不用愚者謀前車已覆後不知又曰主好論議必善謀莫不理續主執持二】沬【昧也屈原騷經惟玆佩之可貴兮委厥美而歷玆芳菲菲而難虧兮芬至今猶未沬】災【牋西切天火也易林三徳五材和合四時陰陽順序國無咎災五】災【災籕文作災防傳十有二月日至爲期聖人徹焉身乃無災】哉【語助也策傳此無他故其崇在後𨿽悔之豈有及哉】嚌【眾聲也班彪北徵賦鴈雝雝以羣翔鵾雞鳴以嚌嚌遊子悲其故鄕心愴悢以傷懷撫長劍而慨息泣漣落而霑衣懷音而】濟【渡也班固幽通賦懿前烈之純淑兮窮與達其必濟咨孤蒙之眇眇兮將圮絕而罔階顏師古讀階堅奚切】雌【千西切雌雄莊子猨猵狙以爲雌毛詩尙求其雌老子知其雄守其雌爲天下谿爲天下谿常徳不離二】猜【疑也鮑昭擬古詩日中安能止鐘鳴猶未歸夷世不可逢賢君信愛才明慮自天斷不受外嫌猜才前西切】才【前西切能也毛詩思無期思馬斯才陸云詩咨予頑蒙蕞爾弱才沈曜渚挹庇云淇四】財【貨也舜南風之歌南風之時兮可以阜吾民之財兮】材【木梃也劉歆列女傳妻往說公陳其幹材列言勞苦公遂釋之】裁【裁衣也楚詞惜誓黃鵠後時而寄處兮防梟羣而制之神龍失水而陸居兮爲蟻螻之所裁】莎【蘇回切馬融廣成頌鎭以瑤臺純以金堤樹以蒲栁被以綠莎】多【章移切廣雅只也周易無只悔九家本作多論語多見其不知量本或作只二】防【多也張衡西京賦炙炰夥淸酤防皇恩溥洪徳施】志【眞而切意慕也屈原九章忠何辜以遇罰兮亦非余心之所志行不羣以顚越兮又眾兆之所咍徐邈讀二】齋【禮記齋者齊也齊不齊以致齋者也後漢語曰一年三百六十日三百五十九日齋一日不齋醉如泥】釵【稱脂切婦女岐防也繁欽定情何以慰別離耳後玳瑁釵】春【川佳切首時也尙書大傳物之動何以謂之春春者出也出也者物之出也出吹去聲左貴嬪楊后文懸名日月垂萬春焉嗚呼庶妾感四時焉】儕【仕之切類也韓愈猛虎行猛虎𨿽云惡亦各有匹儕羣行深谷門百獸望風低】沙【山宜切水散石也流沙地名司馬相如子虛賦湧泉淸池激水推移外發夫容防華內隱巨石白沙揚雄甘泉賦樵蒸昆上配黎四施東爥滄海西燿流沙五】鯊【魚類今吹沙小魚也徐幹齊都賦罛鱣鮷网鯉鯊拾蠙珠籍蛟蠵】魦【鯊或作魦馬融廣成頌魴鱮鱏鯿鰋鯉鱨魦樂我純徳騰躍相隨】疏【稀也劉章言田深耕槪種立苗欲疏非其種者鉏而去之】灑【揚水劉向九嘆曽哀淒欷心離離兮還顧髙丘泣如灑兮】試【申之切用也周易可貞旡咎固有之也旡妄之藥不可試也】是【市之切直也蔡邕釋誨予惟悼哉害其若是天髙地厚局而蹐之】哀【於希切悲也說文衣聲爾】

【雅哀哀懷報徳也裴瑜讀宋玉九辯靚杪秋之遙夜兮心繚防而有哀春秋連逴而日髙兮然惆悵而自悲三】埃【塵也說文矣聲防傳若爲枯旱風而揚埃蝗虫暴生百姓失時】憂【愁也易林不見叔姬使伯心憂又曰寒燠失時𨿽耗無憂】畏【於非切懼也古文尙書天威匪忱禮記引書徳威惟威今皆作畏毛詩亦可畏也伊可懷也懷胡隈切】柯【於離切枝也黃庭經丹靑紫條翠靈柯七蕤玉籥閉兩扉】毀【翾規切壞也太減首減其疾不至】

【危也瀏漣之減生根毀也】諱【呼韋切忌也東方朔七諫願承間而效志兮恐犯忌而幹諱卒撫情以寂漠兮然怊悵而自悲二】緯【張劉向九嘆慶忌囚於阱室兮陳不占戰而赴圍破伯牙之號鐘兮挾人箏而彈緯徐邈讀】淮【胡隈切水出桐柏釋名淮圍也圍繞揚州北界東至海也左氏傳有酒如淮有肉如坻寡君中此爲諸侯師七】禍【害也荀子成相篇論臣過反其施尊主安國尙賢義距諫飾非愚而上同國必禍義音宜】化【變也三略變動無常因敵變化不爲事先動而輙隨陳琳大荒賦越洪寜之蕩蕩兮追漠之造化跨五三其無偶兮邈卓立而獨奇】防【堅峻貌司馬相如大人賦鉆羅列聚叢以蘢茸兮衍曼流爛壇以陸離徑入雷室之砰燐郁律兮洞出鬼谷之崫礨嵬防】懷【回也安也思也抱也釋名懷回也本有去意回來就已也張衡東京賦辧方位而正則五精帥而來摧尊赤氏之朱光四靈懋而允懷漢房中歌大海蕩蕩水所歸髙賢愉愉民所懷左氏傳聲伯之歌曰濟洹之水贈我以瓊瑰歸乎歸乎瓊瑰盈吾懷乎】壞【自破也國語云周詩有之天之所支不可壞也其壞亦不可以支也又孔子之歌泰山其頽乎兮梁木其壞乎哲人其萎乎】和【順也諧也史記敍傳依之違之周公綏之憤發文徳天下和之老子聲音之相和前後之相隨】諧【雞切和也後漢語諧不諧在赤眉周澤傳時人爲之語曰生世不諧作太常妻三】湝【湝湝猶湯湯也毛詩淮水湝湝憂心且悲淑人君子其徳不回】孩【嬰孩也郭璞遊僊詩奇齡邁五龍千歲方嬰孩姮娥揚妙音洪崖含其頥】尢【盈之切過也異也韋成自劾詩誰謂徳難厲其庶而嗟我小子於貳其尢屈原九章信讒諛之混濁兮盛气】

【志而過之何貞臣之無辜兮被離謗而見尢五】訧【過也毛詩俾無訧兮太傒首次七與禍期也次八非厥訧也】肬【結病也屈原九章竭忠誠而事君兮反離羣而贅肬忘儇媚以背眾兮待明君其知之】怠【懈也範蠡曰得時無怠時不再來來讀如釐周易謙輕而豫怠虞氏作怡劉歆列女贊齊姜公正言行不怠勸勉晉文反國無疑】胎【孕也漢樂章眾庶熈熈施及夭胎羣生啿啿受春之祺】易【余支切說也毛詩爾還而入我心易也還而不入否難知也二】蛇【虺也毛詩男子之祥維熊維羆女子之祥維虺維蛇古龍蛇之蛇皆此讀】猷【延知切圖也魏卞蘭太子賦超古人之遐蹤崇先聖之宏基耽八素之祕奧遵二儀之大猷五】悠【悠逺也梁竦賦彼皇麟之髙舉兮熈太淸之悠悠臨岷川以懷恨兮指丹海以爲期】由【從也馮衍顯志賦往者不可攀援兮來者不可與期病沒世之不稱兮願橫逝而無由】遊【放也班彪閒居賦望常山之峩峩登北嶽以髙遊嘉孝武之幹干親釋躬於伯姬】遊【遊或作遊司馬相如上林賦拖蜺旌靡云旗前皮軒後道遊】運【於非切淮南子晝隋灰而月運闕注云運讀如連闈之闈】來【陵之切儀禮來女孝孫注云來讀爲釐釋名往歸於彼也故其言之卬頭以指逺也來使之入也故其言之低頭以招之也漢書無說詩匡鼎來五】萊【夫蕦也陸機艸木防萊藜也說文萊蔓華爾雅作釐郭璞遊僊詩朱門何足榮未若托蓬萊臨泉揖淸波陵岡掇丹荑】霾【雨土也說文貍聲釋名風而雨土曰霾霾晦也言如物塵晦之色也顏延年詩𨿽慚丹雘施未謂素暌徒遭良時詖王道奄昏霾】埋【藏也釋名葬不如禮曰埋埋痗也趨使也腐而已也萊人之歌曰景公死乎不與埋三軍之事乎不與謀師乎師乎何黨之乎謀音媒】羅【遭也揚雄方言羅謂之罹罹謂之羅周官樹王捨注云爲之藩羅太防首木衝振其枝三郤鉤羅】人【如之切天地人爲三才荀卿成相篇請布基愼聖人愚而自專事不治】資【津私切聲如賫貨也周官共財用之賫一作資眡祲九曰隮故作資今讀訛咨虀類同】薺【才資切蒺藜也資聲如賫薺亦當如齊趨以采薺或讀平聲陳琳大荒賦鐘鼓恊於肆夏兮步驟應乎采薺聲啾鎗以儵忽兮入南端之紫闈今讀訛茨餈類同二】次【捨也劉向九嘆念余邦之橫陷兮宗鬼神之無次閔先祀之中絕兮心惶惑而自悲】斯【相支切聲當如西毛詩斧以斯之徐鍇說文系傳曰凡斯皆當讀如西今惟馬嘶方讀如西蓋失之疵疾移切貲卽移切聲皆放此】私【息夷切不公也聲當近綏釋名私卹也有所卹念也必讀近綏方與卹聲相近亦與支韻相葉今讀訛】玆【子之切此也子聲本如濟水之濟以濟翻玆方得本音思息玆切詞似玆切皆當用此音以翻今讀訛又菑本側持切聲當近之慈本疾之切聲當近齊今俗讀此二音幾與魚虞等韻相葉其失之甚矣】

六脂【古通支】

七之【古通支】

八微【古通支】

九魚

家【攻乎切居也又室家左氏傳伯姬之占曰侄其從姑六年其逋逃歸其國而棄其家馮驩歌曰長鋏歸來乎食無魚又曰長鋏歸來乎無以爲家四】瓜【防也說文孤罛觚皆以瓜得聲毛詩投我以木瓜左氏傳登有莘之墟綿綿生之瓜餘爲渾良夫叫天無辜】葭【蒹葭司馬相如子虛賦藏茛蒹葭東蘠雕胡蓮藕觚盧奄閭軒於】故【辜也賈誼弔屈原文般紛紛其離此尢兮亦夫子之故也歷九州而相其君兮何必懷此都也史記作辜】據【斤於切依也防傳事有所疾亦有所徐物有所拘亦有所據八】鉤【曲也周官鉤樊纓注云故書鉤爲拘古日出東南隅詩羅敷善蠶桑采桑城南隅靑絲爲籠繩桂枝爲籠鉤】溝【瀆也易林馬驚破車王孫墜溝身死魂去離其室廬】歌【吟也栁宗元饒娥碑辭鄱民哀號或以頌歌齊女色憂傷槐罷誅】鳩【鳥名道藏歌重萌鬰以赫朱風引鳲鳩旣忘榮曜契何不寶仙居】獢【偈獢短喙犬張衡西京賦千乘雷動萬騎龍趨屬車之簉載獫猲獢】【水虫也王褒僮約結网捕魚繳鴈彈鳬登山射鹿入水捕】驕【六尺馬也漢書敍傳漢興柔逺與爾剖符皆恃其岨乍臣作驕】去【丘於切離也左氏傳秦伯伐晉卜之曰千乘三去三去之餘獲其雄狐二】丘【丘陵也陳琳大荒賦過不死之靈域兮仍羽人之丹丘惟民生之每每兮佇盤桓以躊躇】恢【空胡切大也道藏歌五老監魂戒心端情自恢身度水火官名入九龍廬】求【疆於切索也陳琳大荒賦𨿽遊目於西極兮大道捲而未舒仍皇靈之攸舒兮爰稽余之所求二】仇【讎也陸機感丘賦抨神爽以嬰物兮濟性命而爲仇忘大暮於千祀兮爭朝榮於須臾】衙【牛居切釋名敔衙也衙止也所以止樂也宋玉九辯左朱雀之茇茇兮右蒼龍之躣躣屬雷師之闐闐兮通飛亷之衙衙又五乎切徐邈讀二】吾【吾者我自親之貌國語優施歌曰暇豫之吾吾不如烏烏人皆集於苑己獨集於枯】頭【同都切首也釋名頭獨也於體髙而獨也靈光殿賦上紀開辟逐古之初五龍比翼人皇九頭三】逃【亡也易林國破爲墟君子犇逃或曰國破空虛君奔走逃】臺【土髙四方也易林典策法書藏在蘭臺】疇【陳如切田疇也等也韓愈王中銘方平所部禁絕浮屠風雨順易秔稻盈疇陸機感丘賦翳形骸以下淪兮漂營魄而且浮隨陰陽以融冶兮托山原而爲疇八】幬【帳也丁廙寡婦賦靜閉門以卻掃魂孤防以窮居刷朱扉以白堊易帳以素幬】籌【畫也蔡洪圍棋賦攄妙思奮籌飾服色玩騂駒】儔【侶也韓愈盧夫人墓銘伊昔淑哲或圖或書嗟咨夫人孰與爲儔】濤【波也栁宗元饒娥詩蒸蒸在家其父世漁飲酒不節死於風濤】懲【戒也柳宗元佩韋賦陽宅身以執剛兮卒易帥而防辜羽愎心以盭志兮首身離而不懲】朝【朝廷也急就章向夷吾竺諫朝易林赤帝懸車廢職不朝叔帶之災居於汜廬】持【執也古隴西行淸白各異尊酒上玉華疏酌酒持與客客言主人持】能【女居切善也栁宗元佩韋賦歷九折而直犇兮固摧轅而失途遵大路而曲轍兮又求達而不能二】挐【紛挐亂也王逸九思嗟嗟兮悲夫散亂兮紛挐茅絲兮同防冠履兮共絇】杯【犇謨切酒器也古隴西行郤略再拜跪然後持一杯談笑未及竟左顧勑中廚二】兵【械也道藏歌解帶天皇寑停駕髙上兵玉眞啟角節翊衛自相扶】溥【滂模切大也陳琳大荒賦懿淳燿之明徳兮願請間於一隅溫風翕以陽烈兮赤水汩以湧溥】華【芳無切榮也郭璞曰江東謂華爲敷陸徳明曰古讀華如敷不獨江東也漢光武曰仕宦當作執金吾娶妻必得陰麗華二】傅【相也揚雄解嘲或解縛而相或釋褐而傅或倚夷門而笑或橫江潭而漁】不【馮無切否也日出東南隅行使君謝羅敷還可共載不羅敷前致辭使君一何愚】謀【防晡切計也易林懿公淺愚不受深謀又曰張陳嘉謀贊成漢都十一】蟇【水虫也防傳日爲徳而】

【君於天下辱於三足之烏月爲刑而相佐見食於蝦蟇】旄【注於乾首者傅毅洛都賦昆山美玉濤海明珠金銀璆琳翠鷩貂旄】髳【羌類栁宗元劍門銘界山爲門環於蜀都叢險積貨混並羌髳】毛【無也後漢馮衍傳饑者毛食太子賢曰案衍集作無今俗語猶然者或古語亦通乎當讀如模】媒【妁也易林塗行破車醜女無媒莫適爲偶困獨居】鍪【兜鍪冑也急就章弓弩箭矢鎧兜鍪鐵箠檛杖棁柲殳】墓【墳也漢書敍傳農不出貢罪不收孥宮不新館陵不崇墓顏師古讀】侔【等也權徳輿幾銘衝用爲工方寸爲鑪周行不殆造物可侔】幕【帷也李陵歌徑萬里兮度沙幕爲君將兮奮匈奴】髦【長毛也韓愈毛穎傳筮辭缺口而長須八竅而趺居獨取其髦】廡【防夫切堂下也昭明太子殿賦建廂廊於左右造金墀於前廡捲髙帷於玉楹且散志於琴書】鄹【遵須切邑孔子自趙反衛息鄹遂爲操曰黃河河洋洋攸攸之魚臨津不濟還轅自鄹四】郰【鄹一作郰說文魯下邑孔子之鄕從邑取聲】陬【隅也張衡南都賦天封大列僊之陬上平衍而曠蕩下籠而﨑嶇】�【諏也太事首事在樞不咨不�喪其晳符】驟【逡須切走也淮南子縱志舒節以馳大區可以步而步可以驟而驟】素【孫租切帛也古上山采蘪蕪詩新人工織縑故人工織素織縑日一匹織素五丈餘】消【詢趨切息也崔駰反都賦榦弱枝彊末大本消禍起蕭墻不在須臾四】修【飾也陸機感丘賦妍蚩混而爲一兮孰云識其所修必眇世以逺覽兮夫何殉以區區】邪【詳余切不正也詩其虛其邪爾雅作徐又曰思無邪思馬斯䢐班彪北徵賦降幾杖於藩國兮折吳濞之逆邪惟太宗之蕩蕩豈曩秦之所圖四】琊【瑯琊地名揚雄徐州牧箴降周任姜鎭於瑯琊姜氏絕苗田氏攸都】囚【拘也王九思白龍兮見射靈兮執拘仲尼兮困厄鄒衍兮幽囚】遒【迫也道藏歌不見九靈母北眞道相遒九龍運東井天馬西隅】周【專於切姬姓國李興諸葛亮表閭之文漢髙歸魂於丰沛太公五世而反周想防象以髣髴冀影響之有餘六】州【五黨爲州釋名州注也郡國所注仰也春秋說題辭曰州之言殊也合同其界也易林鸇鳩徙巢西至平州遭逢雷電霹我葺廬】洲【渚也釋名洲聚也鳥物所聚息之處也劉楨魯都賦素秋二七天漢指隅緹帷彌津丹帳覆洲】舟【行水曰舟道藏謌玉七寶林唱贊願同舟丹景曜目精令我心踟躕】昭【明也漢書敍傳受命之初贊功剖符奕世宏業爵土乃昭】朝【朝夕王九思望舊兮路逶隨憂心悄兮心勤劬魂防防兮不遑寐目眇眇兮寤終朝】騶【窻兪切廐禦也淮南子四時爲馬陰陽爲騶乘雲陵霄與造化者俱】巢【牀魚切鳥在木上曰巢崔駰反都賦大漢之初雍土是居哀平之世鴝鵒來巢】捨【商居切息也說文�捨聲又曰余語之舒也捨省聲公羊傳書君捨左氏谷梁傳皆作荼音舒毛詩爾之安行亦不遑捨爾之亟行遑脂爾車二】奢【張也急就章耿潘扈焦滅胡晏奇能邢麗奢】酬【常如切報也栁宗元饒娥碑辭懿玆徳女家世不儒奇行特出神道莫酬】謳【衣虛切齊謌也郭迻讀曹植詩吾與二三子曲晏此城隅秦箏發西音齊瑟揚東謳三】憂【愁也易林出入休居安止無憂黃庭經三神之樂由隱居倐歘遊遨無遺憂】妖【異也孔臧鴞賦觀之歡然覽考經書在徳爲祥棄常爲妖】煦【匈於切日出溫也李嵩述志賦稟元而陶衍承景靈之冥符防朝云之罨藹仰朗日之照煦六】嘔【猶煦也揚雄美新權輿天地睢睢盱盱或而萌或黃而牙黃剖判上下相嘔牙音吾】休【美也胡綜大牙賦含契河洛動與道俱天贊人和僉曰惟休】庥【廕也韓愈溪堂詩公在中流右詩左書無我斁遺此是庥】嬉【戲也劉楨魯都賦素秋二七天漢指隅民胥祓禊國子水嬉】姱【美也楚辭大招朱唇皓齒嫭以姱比徳好閒習以都】【荒胡切火余也陳琳栁賦有子之細栁獨麼枰而剽殊隨枯木於防側將並寘於土】侯【洪切公侯也史記斬盧胡王漢書作侯張衡西京賦自君作故何禮之拘增昭儀於婕妤賢旣公而又侯十】騢【馬也毛詩有駰有騢有驔有魚以車袪袪】瑕【疵也禮記引詩瑕不謂矣鄭注云瑕之言胡也防傳日辰不全故有虛黃金有疵白玉有瑕事有所疾亦有所徐】豭【豖也左氏傳野人之歌曰旣定爾婁豬盍歸我艾豭】霞【赤云也屈原逺遊篇飡六气而飲沆瀣兮潄正陽而含朝霞保神明之淸澄兮精气入而麤穢除】鰕【水虫易林鯉鮒鮪鰕積福多魚資所有無富我窮家家攻胡切】鏵【鍫也釋名鏵刳也刳地爲坎也】候【伺也易林升髙登虛欲有望候駕之北邑與喜相扶】遐【逺也太缺舩跋車其害不遐】孩【嬰孩也道藏謌仰翕長庚井練胎反嬰孩太一保命籍南陵拔夜居】牙【訛乎切齒也漢地裏志允吾字作牙揚雄豫州牧箴不慮不圖喪其爪牙二】芽【初生艸也揚雄徐州箴禍如丘山本在萌芽牧臣司徐敢告僕夫】偸【容朱切薄也張衡東京賦敬愼威儀示民不偸我有嘉賓其樂愉愉三】媮【樂也張衡西京賦鑑戒唐詩佗人是媮自君作故何禮之拘】諭【譬也道藏歌同歡舞雲華眾眞欣誰諭丹景曜目精令我心踟躕】遊【羊諸切放也黃庭經五靈夜燭煥八區子存內皇與我遊身披鳯衣禦虎符二】由【用也焦仲卿詩阿母謂府吏何乃太區區此婦無禮法舉動自專由】尢【云俱切異也道藏歌日月粲華暉回光照眞符億兆不同刼千載莫之尢】樓【淩如切重屋也古日出東南隅行日出東南隅照我秦氏樓秦氏有好女自名爲羅敷八】婁【離婁刻鏤貌蕭該漢書讀何晏景福殿賦繚以藻井編以綷疏紅葩��丹綺離婁】鏤【雕刻也王延壽靈光殿賦綠房紫菂窋防垂珠云楶藻棁龍桷雕鏤】慮【思也林慮縣或作隆廬淮南子恬然無思澹然無慮以天爲蓋以地爲輿】陵【侮也栁宗元佩韋賦云嶽嶽而專彊兮果黜志而乖圖咸觸屏以拒訓兮肆殞越而就陵】流【水流也陸云贈顧尙書樂奏聲哀言發涕流惟願吾子徳與福俱】畱【住也陸云賦遊士非乎故宇步彷徨以踟躕佇盤桓而不能聊相佯以淹畱】僚【官僚也傅毅洛都賦革服朔正官僚辧方位摹八區】仍【人余切重也栁宗元佩韋賦冶訐諫於昏朝兮名崩陁而陷誅苟縱直而不羇兮乃變罹而禍仍】資【如今讀葉魚韻貨也韓愈毛穎傳筮曰八竅而趺居獨取其髦簡牘是資天下其同書髦音模古資雌疵思詞】

【一類多與今魚虞等韻葉用下同二】訾【思也郭璞山海經足訾贊見人則呼其名足訾】斯【如今讀葉魚韻此也蔡邕短人賦熱地蝗兮蘆卽且子如切繭中蛹兮蠶蠕音而須視短人兮形如斯二】思【念也徐幹詩妾身𨿽在逺豈違君須臾旣厚不中薄想君時見思】詞【如今讀葉魚韻言也劉楨魯都賦素秋二七天漢指隅工祝掩渚揚茢陳詞】鷺【音盧毛詩振鷺音義云一音盧】

十虞【古通魚】

十一模【古通魚】

十二齊【古通支】

十三佳【古轉聲通支】

十四皆【古轉聲通支】

十五灰【古通支】

十六咍【古轉聲通支】

十七眞

昆【俱倫切兄也昆明也禮記昆虫未蟄鄭注亦曰昆明也度尙曹娥碑辭若堯二女爲湘夫人時效髣髴以詔後昆八】鵾【鵾雞也傅毅洛都賦屬蒲且以矰紅命詹何使沈綸維髙冥之獨鵠連軒翥之雙鵾】琨【石之美者蘇內翰李氏潛珍閣銘古潭之百尺涵萬象於瑤琨耿月魄以終夜湛天容之方春】鰥【大魚也老而無妻曰鰥鰥鵾也愁悒不寐目恆鰥鰥然也屈原天問舜閔在家又何以鰥堯不姚告二女何親昆音同】宮【葛盈切栁宗元孝門銘惟昔魯侯見命夷宮亦有考叔寤莊稱純】觀【視也髙彪詩枉道依合復無所觀先公髙節越可永遵】悁【憂貌徐幹詩安得鴻鸞羽見此心中人誠心亮不遂搔首立悁悁】弓【姑切弧也公羊傳書黑弓左氏谷梁傳作黑肱儀禮侯道五十弓注云今文攺弓爲肱屈原九歌帶長劍兮挾秦弓首𨿽離兮心不懲二】躬【身也周易震不於其躬於其鄰又曰艮其限危薫心也艮其身止諸躬也班固東都賦登靈臺考休徵俯仰乎乾坤參象乎聖躬】堅【古因切固也白虎通臣者堅也屬志自堅固也雷義傳鄕裏語曰膠漆自謂堅不如雷與陳二】間【中間也髙彪詩人有計策六奇五間緫玆三事謀則諮詢】徑【堅靈切小路也孫楚韓王防賦卉木郁以成行兮屯羽嘈以成羣翦榛楛以投迹兮披籠叢以爲徑】頸【拘盈切項也曹植魏文帝誄咨逺臣之眇眇兮感凶諱以怛驚心孤絕而靡告兮紛流涕而交頸】敬【居卿切肅也曹植車渠椀賦何神怪之巨偉信一覽而尢敬𨿽離朱之聰明猶炫燿而失精】功

【居銀切伐也司馬相如子虛賦騖於鹽浦割鮮染輪射中獲多矜而自功】坤【區倫切乾坤釋名坤順也上順幹也陸機吳大帝誄厥靈伊何克聖克仁茂對四象克配乾坤二】髠【人名春秋楚世子商臣弒其君髠左氏傳作頵音同】磬【苦丁切樂器也董京詩鸚鵡能言泗濱浮磬眾人所翫豈合物情】慶【丘京切福也班固白雉詩】

【容潔朗兮於純精彰皇徳兮侔周成永延長兮膺天慶】肯【苦恩切可也太應首上施下和匪其肯也一縱一橫經緯陳也】愆【乞鄰切過也韓愈祭兄文生不偕居疾藥不親斂不摩棺瘞不繞墳趨奔朿制生死虧恩歸女教男反骨本原其不有年以補我愆古墳原恩皆恊眞韻各見本字】牽【輕因切挽也周易系於金柅柔道牽也包有魚義不及賓也二】謙【遜也太少首冥自少不見謙也自少不至謙不誠也】艱【渠巾切險也釋名艱根也如物根也周官以卹民之艱阨鄭注云故書艱爲防崔駰大理箴昔在仲尼哀務辜人子罕禮刑衛人釋艱一讀居銀切五】覲【見也蔡邕筆賦紀三皇之功伐兮表八百之肆覲傳六經而綴百代兮建皇極而敍彛倫】幹【幹幹不息也釋名干進也行不息也魏邯鄲淳受命述治詠儒墨納策公卿昧旦孜孜夕惕幹幹務在諧萬國敍彛倫而折不若懷逺人】防【恭也髙彪詩文武將墜乃俾俊臣整我皇綱董此不虔】旂【交龍爲旂說文斤聲徐鍇系傳曰斤初近似聲韻家所以言傍紐也爾雅焉芹字亦云以詩與左氏傳驗之合音芹】原【虞云切廣平曰原史記敍傳懷王客死子蘭咎屈原好諛信讒楚並於秦六】源【水原也韓愈王中墓銘有事其末而忘其源切近昧陋道由是堙】嫄【帝嚳妃也毛詩厥初生民時惟姜嫄】元【始也華元春秋大夫桓君山僊賦呼則出故翕則納新夭矯經引積气關元史記敍傳莊王之賢乃復國陳旣赦鄭伯班師華元】黿【大鼈也蘇內翰李氏潛珍閣銘因石阜以庭字跨飲江之鼇黿岌飛檐與鐵柱揷淸江之奫淪】頑【防頭也蘇內翰祭韓忠獻文援手拯溺期我於仁豈知無用旣老益頑】研【魚巾切磨也陸云贈顧尙書詩厥伊何靡曠不遵厥明伊何靡妙不研二】顏【眉目之間也蘇內翰祭韓忠獻文勿以大匠笑彼汗顏援手拯溺期我於仁】嵓【魚金切山巖也稽康琴賦盤紆隱深磪嵬岑嵓嶺巉巖岞崿嶇崯】言【魚斤切語也韓愈孔戣墓銘白而長身寡笑與言其尙類也莫與之倫二】沂【水名杜篤論都賦奮彗光】

【埽項軍遂濟人難蕩滌於泗沂】顚【典因切頂也說文以貞得聲司馬相如上林賦長嘯哀鳴翩幡互經夭蟜枝格偃蹇杪顚二】巓【山頂王褎洞簫賦朝露淸泠而隕其側兮玉液浸淫而承其根孤雌寡鵠娯優乎其下兮春禽翺翔乎其巓】惇【都鈞切厚也崔瑗南陽文學頌我國旣淳我俗旣惇】天【鐵因切至髙無上也白虎通天者身也天之爲言鎭也禮統天之爲言神也陳也珍也毛詩與周易凡天皆當爲此讀屈原九歌乘龍兮轔轔髙駝兮衝天結桂枝兮延竚羌愈思兮愁人】焞【他鈞切火色也左氏傳上陽之占袀服振振取號之旂鶉之賁賁天策焞焞振音眞旂音芹賁逋鈞切二】暾【日初出貌蘇內翰眾妙堂詩湛然無觀古眞人跌坐一醉扶桑暾】田【地因切樹谷曰田顏師古急就章注云古者田陳聲相近太失首滿其倉蕪其田張衡南都賦開竇灑流浸彼稻田溝澮脈運堤�相輑輑丘均切二】佃【佃狩也馬融廣成頌忽搜狩之禮闕槃虞之佃闇昧不覩日月之光聾昏不聞雷霆之震音眞】遁【徒鈞切退也徐幹齊都賦砏殷奰戾壯气無倫淩髙越險追逺逐遁六】豚【豕也說文遁以豚得聲禮】

【記圈豚行不舉足鄭注云豚之言若有所循李尢席銘施席接賓士無過賢直時所有何必羊豚賢下珍切】遁【遷也蘇內翰李仲哀詞久而不堪厭則遁兮渾朴簡易棄弗申兮】混【濁也劉楨魯都賦旁厲四邑延於休混冠蓋交錯隱隱轔轔】臀【脽也急就章鬭變殺傷捕伍鄰盜賊系囚榜笞臀】屯【聚也傳毅洛都賦嶽凟爲之防蕩穹蒼爲之動運武臣將校按部勒屯運音云】定【唐丁切止也毛詩不弔昊天亂靡有定式月斯生俾民不寧】南【尼心切火方也白虎通曰夷狄來朝中國於是作樂樂之南之爲言任也又曰八月之律謂之南律何南者任也言陽气尙有任生薺麥也毛詩逺送於南沈重讀陸云喜霽賦朱明啟候凱風自南復火正之舊司黜后土於重陰二】男【男子釋名男任也典任事也白虎通男者任也任功業也易林陰化爲陽女化爲男治道得通君臣相承】難【奴鈞切艱難也王褎九懷河伯兮開門迎余兮歡欣顧念兮舊都懷恨兮艱難】年【禰因切谷一熟也釋名年進也進而前也漢書武帝敍傳封禪郊祀登秋百神恊律攺正饗玆永年四】�【邑也說文�年聲許愼讀若寧】佞【口才夏侯湛抵疑靡容悅出入﨑傾逐巧防妍嘔喁辯佞】寧【顧也漢樂章周流常羊思所並穰穰復正直往寧顏師古】葚【知林切開封五經文字椹音碪又桑葚也或從艸或從木皆音碪毛詩於嗟鳩兮無食桑葚於嗟女兮無與士耽耽持林切】逞【癡眞切盡也張衡思賦遇九臯之介鳥兮怨素意之不逞遊塵外而瞥天兮據冥翳而哀鳴太子賢讀】闐【池鄰切盛貌說文以眞得聲毛詩振旅闐闐三】塡【塞也鄭氏詩注云古者寘塡塵同陸徳明云依字皆是田字亦音陳故陳公子奔齊以田爲氏也】甸【丘甸也周官掌令丘乘田之政令注云四丘爲甸讀與維禹敶之之敶同又劉劭瑞龍賦有蜿之龍來遊郊甸應節合義象徳效仁】奔【逋鈞切走也崔駰七依乃命長狄使驅獸夷羿作虞人騰句喙以追飛騁韓盧以逐奔三】賁【虎賁崔實諫議大夫箴處有誦訓出有旅賁木鐸之求爰納道人】崩【殂也揚雄元後誄享國六十殂落而崩四海傷懷擗踴拊心】風【方愔切气也毛詩穆如淸風屈原九章乘鄂渚而反顧兮款秋冬之緒風步餘馬兮山臯低余車兮方林五】楓【楓香木也張衡西京賦木則樅枯椶柟梓棫楩楓嘉卉灌叢蔚若鄧林】分【散也曹植文帝誄皓皓太素兩儀始分中和產物肇有人倫】藩【屏也韓愈苗夫人墓銘或毗於王或式於藩是生夫人戴穆公聞爰初在家孝友惠淳聞微勻切】蕃【盛也栁宗元祭從兄文我姓嬋嫣由古而蕃聯事尙書十有八人】翩【紕芩切飛貌陸機大暮賦庭樹兮華落暮艸兮根陳松柏兮鬱鬱飛鳥兮翩翩三】偏【不正也何晏景福殿賦溫房承其東序涼室處其西偏開建陽則朱炎�啟金光則淸風臻】篇【籍也道藏謌白帝行炁道當新名書紫府得其篇西定錄位眞人】雰【孚愔切雰雰雪落貌毛詩雨雪雰雰白居易雪詩窮陰蒼蒼云雰雰雪深歿脛泥歿輪正用此讀六】紛【亂也班固西都賦紅羅颯纚綺組績紛精曜華燭俯仰如神】芬【芬芳又芬芬香貌亦盛貌王裦九懷乘龍兮偃蹇髙回翔兮上臻襲英衣兮緹防披華裳兮芳芬何晏景福殿賦結實商秋敷華靑春藹藹萋萋馥馥芬芬揚雄甘泉賦盻蠁丰融懿懿芬芬炎感黃龍熛訛碩麟】氛【祲也謝靈運祖徳詩兼抱濟物性而不纓垢氛段生蕃魏國展季救魯人】翻【飛也鄭曼季贈陸云鴛鴦於飛徘徊翩翻載頡載頏命侶鳴羣】璠【璵璠陸云贈顧秀才藻不雕朴華不變淳有匪君子如珪如璠】便【毗並切安也陳琳車渠椀賦王爵不揮欲厥珍兮豈若陶梓爲用便兮指今棄寶與齊民兮三】盆【盎也蘇內翰東樓詩白髮蒼顏自照盆董生端合是前身】盤【器名崔瑗大將軍鼎銘禹鏤其鼎湯刻其盤紀功申戒貽則後人】焚【符筠切燎也曹植文帝誄季嗣不維綱漏於秦崩樂滅學儒坑禮焚九】濆【水際陸云詩於時翻飛虎嘯江濆式遏不虞俾也無塵】憤【懣也蘇黃門祭範蜀公文力言不從遂致爲臣開門接士不怨不憤】墳【墳衍也劉楨魯都賦舉成均之舊志建學校乎泗濱表泮宮之憲肆有唐虞之三墳】繁【多也陸云夏府君誄祐秀朗輝景絪緼誔載丰美俊穎夙繁】煩【勞也陳琳大暑賦料救藥之千百兮祗累熱而增煩燿靈管之匪念兮將損性而傷神】樊【丘樊也揚雄元後誄夏撫鄠杜冬防涇樊緩宥耆幼不拘婦人】凡【常也崔駰達防髙樹靡陰獨木不材隨時之宜道貴從凡】燔【爇也歐陽參政菱溪石詩乃知異物世所少萬金爭買傳幾人或疑右者燧人氏鉆以出火爲炮燔】門【眉貧切戶也荀卿賦往來惽憊通於大神出入甚亟莫知其門四】捫【摸也歐陽參政菱溪石詩嗟予有口莫能辯嘆息但以兩手捫皆云女媧初鍜鏈融結一气凝精純】悶【懣也老子其政悶悶其民淳淳】閔【傷也左氏傳書圍緡谷梁作閔毛詩恩斯勤斯育子之閔斯】綿【彌鄰切纒綿固也魏文帝閔思賦神爽紛其曖昧憂慮結而纒綿迥夜曠其旣祛明星爛而曜晨四】緜【綿或作緜長久貌魏文帝思親賦痛弱條之眇昧兮悲瓜瓞之緜緜蒙屯險而自育兮常含瘁而履辛】泯【滅也詩靡國不泯陸機答賈謐詩王室之亂靡邦不泯如彼墜景防不可振乃眷三後俾乂斯民振之人切】蠻【夷也班固東都賦受四海之圖蠻應萬國之貢珍內撫諸夏外綏百籍】命【彌並切使也左氏傳異哉君之名子又曰今名之大以從盈數史記皆作命太勤首勞有思勤有諸情也羈角之吾不得命也】夢【莫滕切毛詩視天夢夢沈重讀揚雄甘泉賦般倕棄其剞劂兮王良投其鉤繩𨿽方徵僑與偓佺兮猶髣髴其若夢】萌【眉兵切芽也楊雄幽州牧箴元戎屢徵如風之騰義兵渉漢偃我邊萌】聞【微勻切聴也曹植文帝誄弗求古訓嬴政是遵王綱帝典閴爾無聞一音閺閺鄕建安中攺爲聞三】文【文章也田文齊相崔駰達防摛以皇質雕以唐文六合怡怡比屋爲仁張衡西京賦都邑遊俠張趙之倫齊志無忌擬迹曰文一音瑉禮記大夫以魚須文竹】紋【織紋也歐陽參政蘄簟詩端谿琢出鐵月樣蘄竹織成雙水紋黃琉璃光緣玉潤瑩淨冷滑無埃塵】燼【詞辛切火余也毛詩民靡有黎具禍以燼於乎有哀國步斯頻】進【資辛切前也周易雜卦需不進也訟不親也太陽引而進物出溱溱】尊【蹤倫切尊卑也漢書敍傳太祖元勲啟立輔臣支庶藩屏侯王並尊四】樽【尊俗作樽馬融東巡頌圭璋峩峩犠牲潔純郁鬯宗彛明水樽】罇【樽又作罇白居易北村詩村老見予喜爲予開一罇紫文挾刀斧艸艸十餘人】宗【尊也易林嵩嶽岱宗峻直且神觸石膚寸千里蒙防】千【雌人切十百也劉邵趙都賦宮妾盈兮數百食客過兮三千越信孟之卑體慕姬旦之懿仁二】遷【徙也陳琳大暑賦樂以忘憂气變志遷爰速嘉賓式燕且殷】村【士倫切墅也白居易北村詩晨遊紫峯閣暮宿山下村主人退後立斂手反如賓】存【從倫切存也荀卿賦篇長幼待之爲而後存名號不美與暴爲鄰四】嶟【山貌揚雄甘泉賦配帝居之懸圃兮象泰壹之威神洪臺崛其獨出兮防北極之嶟嶟】蹲【踞也蘇黃門三遊洞詩夜深明月出山頂下照洞口才及唇深山大澤亦有是野鳥鳴噪孤熊蹲】泉【泉源李尢東觀銘房闥內布防綺外陳是謂東觀書籍林泉】寢【千尋切臥也毛詩乃安斯寢乃寢乃興】潛【才淫切藏也陸士衡赴洛詩無迹有所匿寂寞聲必沈肆目眇不及緬然若雙潛四】替【廢也屈原騷經長太息以掩涕兮哀人生之多艱余𨿽好修姱以鞿羈兮謇朝誶而夕替艱音勤】潭【深水貌鄭虔季贈陸云瞻彼江漢言泳其潭所謂伊人在水之陰】蕈【桑防也陸云詩思樂葛藟薄采其蕈疾彼攸遂乃孚惠心】前【慈鄰切先也劉向九嘆陸魁堆以蔽視兮云防防而闇前山峻髙以無垠兮遂曽閎而迫身】靜【千廷切動靜六韜春道生萬物榮夏道長萬物成秋道斂萬物盈冬道藏萬物靜】孫【蘇昆切子之子也博雅孫順也荀卿書注云漢宣帝名詢劉向編錄故以荀爲孫漢書敍傳姼姼公主乃女烏孫使命乃通條支之顏三】宣【布也徐幹齊都賦日不遷晷澤普宣鶉火南飛我後來巡】飱【夕食也宋玉九辯竊慕詩人之遺風兮願托志乎素飱蹇充倔而無端兮汩莽莽而無垠】信【斯人切忠信也韓信漢將白虎通髙辛者道徳太信也張衡思賦彼無合其何傷兮患眾僞之冒眞旦獲讒於羣弟兮啟金縢而乃信漢書敍傳猗與元勲包漢舉信鎭守闗中足食成軍顏師古讀五】西【金方也尙書大傳西方者何鮮方也或曰鮮方訊訊之方也訊者訊人之貌王延壽靈光殿賦醴騰湧於陰溝甘露被宇而下臻朱桂黝儵於南北蘭芝阿那於東西】先【先後也急就章菇荻起居課後先斬伐林木斫株根】僊【神僊也班固東都賦建章甘泉館禦列僊孰與靈臺明堂統和天人】鮮【潔也老子治大國若烹小鮮】生【桑經切史記建星者所建生也釋名靑生也象物之生時色也賈誼新書先生者猶先醒也後生者後醒也後漢童謠千里艸何靑靑十日卜不得生三】姓【姓氏也白虎通姓生也人所稟以生者也漢童謠遊平賣印自有平不避髙賢及大姓】牲【犠牲也周官牲三十有六又不受饗禮受牲禮鄭氏皆云牲當作腥聲之誤也釋文亦云依注當音星班固東都賦薦三犠效五牲禮神只懷百靈】旋【松倫切還也李尢陽徳殿賦上防蟠其無際兮狀紆回以周旋開三堦而參防兮錯金銀於兩楹二】還【復返也蘇內翰祭張龍公文惟師道迨復餞公還咨爾庶邦益敬事神】爭【甾陘切競也顏延年陽瓚誄憬彼危防在滑之坰周衛是交鄭翟是爭昔惟華國今實邊亭】中【諸仍切半也劉貢父詩話云闗中以中爲烝周易有孚窒惕中吉剛來而得中也終凶訟不可成也三】終【極也周易坤文言以終葉成蔡邕九疑山碑詞泰階以平人以有終遂葬九疑解體而升】眾【多也太減首減其儀欲自禁也減於艾無以涖眾也減黃貞臣道丁也】旃【之人切通帛爲旃陸云夏府君誄廣命俊乂惟弓與旃震我聲教遇響惟殷四】鸇【晨風鳥也髙彪詩呂尙七十气冠三軍詩人作歌如鷹如鸇】章【文章黃庭經可以充饑使薦神上蓋畜下虎章】震【起也班固東都賦赫然發憤應者興雲霆擊昆陽慿怒雷震】診【知鄰切驗也急就章鬭變殺傷捕伍鄰遊徼亭長共雜診】政【儲盈切政化也周官掌均地政以土均平政鄭氏皆讀如徵潘嶽許由頌虛薄忝任來宰斯城愧無惠化豹產之政】川【樞倫切通流水漢書敍傳昔在上聖昭事百神帝禋宗望秩山川】闡【稱人切開也陳琳悼龜賦探賾索無幽不闡下方大只上配靑純二】襜【襜襜搖搖貌司馬相如長門賦飄風廻而赴闈兮舉帷幄之襜襜桂樹交而相紛兮芳酷烈之誾誾】傳【重倫切轉也漢書敍傳帝庸親親厥國五分徳不堪寵四支不傳分葉眞韻】耽【持林切爾雅妉樂也疏云毛詩鹿鳴和樂且湛氓蚩無與士耽時作者非一人故有音義同而字形異者詩作湛耽而此妉音義皆同】

笙【疏臻切樂器史記笙瀆索隱云鄒誔生本作莘又云笙聲近莘毛詩呦呦鹿鳴食野之蘋我有嘉賓鼓瑟吹笙必讀如莘方恊二】山【山嶽也班固東都賦吐焰生風飲野�山日月爲之奪明丘陵爲之搖震震音眞】爽【疏簪切摻爽茂盛貌馬融廣成頌丰彤對蔚崟頟摻爽翕習春風含津吐榮太子賢讀如生當讀如森二】三【數也參音三又音森毛詩標有梅其實三兮求我庶士殆其今兮】船【殊倫切舟也釋名船循也循水而行也】淵【一均切深也班固東都賦恥纎靡而不服賤奇麗而不珍捐金於山沈珠於淵二】鼘【鼓聲也毛詩伐鼓淵淵開元五經文字作鼘】怨【紆云切恨也陳琳悼賦參千鎰而不賈兮豈十朋之所云通生死以爲量兮夫何人之足怨七】宛【大宛西域國漢書敍傳漢武勞神圖逺甚勤王師驒驒致誅大宛】慍【怒也舜南風歌南風之薫兮可以解吾民之慍兮】韞【藏也陳琳悼賦山節藻棁旣櫝且韞參千鎰而弗賈兮豈十朋之所云】寃【屈也卞和怨歌去封立信守信蕓兮斷者不續豈不寃兮】溫【和也白居易苦寒詩褐裘覆絁被坐臥有餘溫念彼深可愧自問是何人】剜【刻也歐陽參政菱谿石詩皆云女媧初鍜鏈融結一气凝精純苟非神聖親手迹不然孔竅誰雕剜】焉【於堇切助語劉歆列女贊齊女徐吾防繢獨貧夜托燭明李吾絕焉】厭【紆勤切足也易林羊舌叔虎野心善怒瀆貨無厭以滅其身】燕【伊眞切國名易林涉伯徇名棄禮誅身成子奔燕五】煙【火气也劉楨魯都賦曳髮編芒蔚若霧煙九采灼爍菁藻紛繽】咽【咽咽鼓聲也開元五經文字云鼘音因毛詩伐鼓淵淵又鼓咽咽音義皆同】煙【火气也周官以煙祀祀昊天上帝鄭氏曰禋之言禋也柳宗元祭從兄文畱連遊歡涉月彌旬夜爇膏炬晝淩風煙】安【靜也蘇內翰李仲蒙哀詞矯矯犖犖自貴珍兮欺世幻俗內弗安兮】衣【於斤切衣裳亦國名禮記壹戎衣而有天下鄭注衣讀如殷聲之誤也齊人言衣聲如殷今姓有衣者殷之謂與白虎通衣者隱也所以隱形也】嚶【伊盈切鳥聲也王逸九思鶴兮髙飛曽逝兮靑冥鶬鶊兮喈喈山鵲兮嚶嚶二】譻【小聲也張衡思賦屬箕伯以函風兮懲淟涊而爲淸曳云旗之離離兮鳴玉鸞之譻譻太子賢讀】昏【許云切日冥也三略軍防曰竊公爲恩令上下昏曹大家東徵賦悵容與而久駐兮忘日夕而將昏到長坦之】

【境界察農野之居民八】婚【嫁也易林牝馬龍身日取三千上蒼梧與福爲婚婚千雌人切】揮【振也王粲詩荊軻爲燕使送者盈水濱縞素易水上涕泣不可揮】煇【赤色貌毛詩庭燎有煇張衡西都賦金戺玉階彤庭煇煇瑚琳碧瓀瑉璘彬】壎【壎篪白虎通壎之爲言勲也陽气於黃泉之下勲蒸而萌】塤【壎一作塤風俗通引毛詩天之牖民如塤如篪塤壎古今字也】閽【守門吏也揚雄甘泉賦選巫咸兮叫帝閽開天庭兮延羣神】訓【誡也衛瓘字勢大晉開元道敷訓天垂其象地燿其文文微勻切】軒【許巾切車也陸云夏府君誄丘園靡滯鸞驥慿軒豈方伊類捉髮躬勤】賢【下珍切多才也劉向校列子錄云字多錯誤以賢爲形荀卿成相篇曷謂賢明君臣又曰堯讓賢以爲民三】寒【凜也歐陽參政答韓子華詩俊乂沈下位惡去善乃伸家至與戶到飽饑而衣寒】【弓也崔駰七依弓彈交錯把弧控彎繁弱鼓千鈞】【胡勻切赤黒色也班固東都賦女修織絍男務耕耘器用陶匏服尙素五】渾【濁也蘇黃門寄範景仁詩畱連四月聴鶗鴂扁舟一去浮奔渾人生聚散未可料世路險惡終勞神】桓【桓武也髙彪詩古之君子卽戎忘身明其果毅尙其桓桓】鉉【鼎錧也周易鼎金鉉徐邈古切又古熒切蔡邕楊司空碑詞包羅五典本根道眞頻歷卿校五登宰鉉】魂【魂魄白虎通魂者云也猶沄沄行不休也曹大家東徵賦乃遂往而䢐逝兮聊遊日而遨魂歷七邑而觀覽兮遭鞏縣之多艱艱音勤】咸【胡倫切平也張衡舞賦歌以詠志舞以旌心細則聲窕大則不咸】莖【乎經切枝也釋名脛莖也直而長似物莖也屈原九歌秋蘭兮靑靑綠葉兮紫莖滿堂兮美人忽獨與余兮目成】雄【於陵切雌雄也左氏正義云兆如丘陵有夫出徵而喪其雄皆是繇辭繇辭法當韻又云古人讀雄與陵爲韻毛詩正月無羊詩皆以雄韻陵是也二】熊【敬熊人名春秋葬我小君敬熊左氏傳作嬴】蜒【夷眞切蜿蜒動貌李尢陽徳殿賦連壁組之爛漫兮雜虯文之蜿蜒動坎擊而成響兮似金石之音聲二】延【宛延盤旋也揚雄甘泉賦乘雲閣而上下兮紛蒙籠以掍成曳紅采之流離兮颺翠气之宛延宛音縈】楊【以徵切赤莖柳馬融廣成頌珍林嘉樹建木叢生椿梧栝柏櫃栁楓楊太子賢讀】醟【於平切酗酒也漢書敍傳魯恭館室江都訬輕趙敬險詖中山淫醟顏師古讀】捐【余倫切棄也陸云贈奚世都靑雲方乘芳餌可捐達觀在我萬物自賓三】緣【緣由釋名唇緣也口之緣也陸機思歸賦練王率以奔命兮靡旌斾其如雲苟殊時而弗弭兮𨿽懷歸其何緣】運【轉也蔡邕述行賦彌信宿而後闋兮絲威儀以東運陽光見之顥顥兮懷少弭之有欣】圓【余倫切天體蔡洪圍棊賦曲直有正方而不圓算塗授卒三百惟羣】園【於羣切所以樹果也蘇內翰祭韓忠獻文意廣才疏將歸丘園公治此邦沒食其民】憐【離珍切愛也宋玉九辯廓落兮而無友生惆悵兮而私自憐燕翩翩其辭歸兮蟬寂寞而無聲二】連【合也續也淮南子形子連謱注主連讀如陵陸云夏府君誄祈祈搢紳泣涕畱連故作斯誄著之不泯泯平聲】嶺【離珍切山阪也王褎九懷駕螭兮北徵向吾路兮蔥嶺連五宿兮建旄揚氛气兮爲旌二】領【項也韓愈田氏廟碑銘嶪嶪魏土嬰兒弄兵吏戎愁毒莫保首領】隆【閭承切髙也陸云贈孫世顯制動以靜祕景在隆云根可棲樂此隈岑】侖【龍春切昆侖山名揚雄雍州牧箴黑水西河橫截昆侖邪指閶闔盡爲雍恨】然【而鄰切是也劉歆列女贊齊女傳母防女未然莊姜亦材卒能修身】燃【俗作燃馬融東巡頌散齊旣畢越翼良辰棫槱增積烈火燔燃】刃【刀刃也太旌旗絓羅大恨民也兵衰衰不血刃也】軔【礙車輪之木也太守首車案軔圭璧塵】

十八諄【古通眞】

十九臻【古通眞】

二十文【古轉聲通眞】

二十一殷【古通眞】

二十二元【古轉聲通眞】

二十三魂【古轉聲通眞】

二十四痕【古通眞】

二十五寒【古轉聲通先】

二十六桓【古轉聲通先】

二十七刪【古轉聲通先】

二十八山【古轉聲通先】

韻補卷一

欽定四庫全書

韻補卷二

宋吳棫撰

下平聲

一先

間【經天切中也漢黃間弩一作肩班固西都賦云裛以藻繡絡以編連隋珠明月錯落其間十七】蕳【蘭也毛詩彼澤之陂有蒲與蕳有美一人碩大且捲捲其員切】澗【山夾水曰澗詩考槃在澗碩人之寛獨寐寤言永矢弗諼寛驅員切】姦【詐僞也張衡西京賦禁禦不若以知神姦魑魅魍魎莫能逢旃】姧【姦一作姧曹植禹贊舜居隴畝明徳上宣孝乎頑瞽乂不格姧】艱【難也班彪北徵賦嗟西伯於羑里兮傷明夷之逢艱演九六之變化兮永幽隘以歷年】巾【庶人巾韓愈孟東野失子詩東野夜得夢有夫衣巾闖然入其戶三申天之言】斤【斧屬蘇黃門龍川道士詩刺口問生事蹇裳觀運斤我老益不堪惟有二頃田】漧【燥也韓愈晚春詩斖斖新葉大瓏瓏晚花幹靑天何寥寥兩蝶飛翩翩】幹【涯也犯也比干商賢臣曹植善哉行慙無靈輙以救趙宣月歿參橫北斗闌漧黃庭經回紫抱黃入丹田潄咽靈液災不幹王逸九思俛念兮子胥仰憐兮比干投劍兮脫冕龍屈兮蜿蟤蟤壯員切】犴【獸也孔臧諫格虎賦手格猛虎生縛犴昧爽而出見星而旋】豻【犴一作豻司馬相如子虛賦白虎豹蟃蜒防豻兕象野犀窮奇獌狿】玕【瑯玕曹植美女篇攘袖見素手皓腕約金環頭上金爵釵腰佩翠瑯玕環胡涓切】肝【木藏蔡邕趙夫人哀贊悼孤子之不遂兮思悄憭以傷肝幽情淪於後神兮精哀達於旻幹】姦【犯也史記策傳寒暑不和賊气相姦同歳異節其時使然】忓【犯也白居易傷宅詩一堂費百萬鬱鬱起靑煙洞房溫且淸寒暑不能忓】竿【竹也白居易悟眞寺詩或旹泄光彩夜與星鬥連中頂最髙峯柱天靑玉竿】監【古嫌切臨也韓愈子產頌在周之興養老乞言及其已衰謗者使監】官【居員切吏事君也崔駰大理箴嗟玆大理愼於爾官賞不可思斷不可防九】觀【視也傅毅七激推深窮靡不博觀光潤嘉美世宗其言】貫【穿也蔡洪圍棊賦勢貌多矣孰能究傳自逺來近予一以貫】冠【冕總名白虎通冠者�也所以�持其髮也劉歆孟母贊子學不進斷機示焉子遂成徳爲當世冠】棺【棺槨陸機弔魏武文執姬女以嚬瘁指季豹而漼焉气沖襟以嗚咽涕垂睫而氿瀾違率土以靖寐戢彌天乎一棺瀾陵延切】均【平也韓愈東野失子詩問天主下人薄厚胡不均天曰天地人由來不相闗闗圭切】宮【宮室黃庭經自髙自下皆眞人玉堂綘宇盡宮人音然】躬【身也楚詞大招山林險隘虎豹蜿鰅鱅短狐上虺騫魂兮無南蜮傷躬】昆【後也韓愈胡評事墓銘宜玆人肖後昆五十七不足年】闗【圭切橫木持門也劉歆遂初賦馳太行之嚴防入天井之喬闗望庭燧之皦皦飛旌旐之翩翩三】莞【席艸韓愈剝啄行欲不出納以堙其源空堂幽幽有稭有莞】菅【艸名也毛詩東門之池可以漚菅彼美淑姬可以晤言】鰥【姑元切老而無妻也蘇內翰月華寺詩天公胡爲不自憐爛漫黍麥蘇惸鰥二】君【長也列女頌引過推讓宣王悟焉夙夜崇道爲中興君】寬【驅圓切裕也韓愈閔己賦昔顏氏之庶幾在隱約而平寬固哲人之細事兮夫子乃嗟嘆其賢二】坤【乾坤桓君山僊賦泛泛濫濫隨天轉旋容容無爲壽極乾坤】刋【丘防切削也曹植怨歌行周旦佐文武金縢功不刋推心輔王室二叔反流言三】防【視也吳邁逺長相見詩經春不舉袖秋落寧復防一見願道意君門已九闗闗圭切】嵚【嵚崟也釋名嵚欠也開張其口嵚嵚然也】羣【逵員切輩也楊方合歡說不覩佳人來但見飛鳥還飛鳥亦何樂夕宿自作羣還音旋四】帬【下裳也黃庭經腦髮相扶亦俱鮮九色錦衣綠華帬】瓊【玉也宋玉招魂經堂入奧朱塵筵砥室翠翹掛曲瓊】睠【不忘也劉向九嘆思念郢路兮還顧睠睠流涕交集兮泣下漣漣】勤【渠焉切勞也鄭曼季贈陸云詩垂龔之防匪言不宣嗟我懷人斯恩斯勤二】懃【慇懃蘇內翰祭栁仲逺文久而不試理豈其然𨿽不負米實勞且懃】顏【倪堅切容也說文以彥得聲陸機嘆逝賦啟四體而深悼懼玆形之將然毒娯情之寡方怨感日之多顏二】彥【美也陸云陸公誄和音嗣世不替碩彥明鑑在下降命上】狺【魚軒切犬爭也趙壹刺世疾邪賦欲竭誠而盡忠路絕險而靡緣九重旣不可啟又羣犬之狺狺四】銀【白金也楊方合歡詩修塗曲且險秋艸生兩邊黃華如沓金白華如散銀】垠【岸也屈原逺遊道可受兮不可傳其小無內兮其大無垠無淈滑而魂兮彼將自然】巘【山峯謝靈運山居賦九泉別澗五穀異巘抗北嶺以葺館瞰南峯以啟軒】頑【虞袁切愚也春秋鄭伯髠頑如防公羊谷梁皆作元白居易悟眞寺詩及爲山水遊彌得縱疎頑野糜斷羈絆行走無拘攣】刓【削也白居易悟眞寺詩危石礨四五嵬欹且刓造物者何意惟在嵓東偏二】【亭年切以玉充耳也陳琳神女賦糽靈之鬢髢兮珥明月之雙結金鑠之婀娜兮飛羽袿之翩翩】單【都切獨也魏文帝寡婦賦北風厲兮赴門食常苦兮衣單傷薄命兮寡獨內惆悵兮自憐六】殫【盡也張衡東京賦祈福乎上思所以爲防肅肅之儀盡穆穆之禮殫】丹【赤也陸機羅敷歌南崖充羅幕北渚盈軿軒淸川含藻景髙崖被華丹】鄲【邯鄲地名吳邁逺樂府人馬風塵色知從河塞還時我有同棲結宦遊邯鄲還音旋】惇【勉也蘇內翰祭同安郡夫人嗣爲兄弟莫如君賢婦職旣修母道克惇】端【緖也陸機文賦整澄心以凝思眇眾慮而爲言籠天地於形內挫萬物於筆端】嘽【它涓切嘽嘽閒暇也栁宗元劍門銘內獲固圉外臨平原天兵徐驅卒乘嘽嘽五】嘆【太息也曹大家東徵賦涉封丘而踐路兮慕京師而竊嘆小人性之懷土兮自書傳而有焉】暾【日出貌蘇黃門吳山人詩一去吳興十五年一寸閒田曉日暾】湍【急瀨也劉孝綽詩行衣侵曉露徵舠犯夜湍無因停合浦見此去珠還還音旋】灘【水灘白居易悟眞寺詩手拄靑竹枝足蹋白石灘漸怪耳目曠不聞人世喧】吞【他穿切咽也王筠詩桓桓信無敵堂堂寧有前九鼎良易舉八荒安足吞】彈【徒防切丸射也陸機文賦抱景者咸叩懷響者必彈或因枝以振葉或防波以討源九】檀【木也張衡南都賦楈枒栟櫚柍柘檍檀結根聳本垂條嬋娟】壇【憚也柏君山仙賦周覽八極還崦華壇泛泛濫濫隨天轉旋】屯【聚也馬融廣成頌按隊案部前後有屯甲乙相伍戊己爲堅】鼉【水虫馬融廣成頌左挈夔龍右提蛟鼉春獻鱣鮪夏薦鼈黿】摶【玩也賈誼賦忽然爲人何足控摶化爲異物又何足患患胡涓切】團【圓也白居易悟眞寺詩往往白雲過決開露靑天西北日落時夕暉紅團團】豚【小豕也歐陽參政送吳生詩今來決疑惑幸冀蒙洗湔子路初來時雞冠佩豭豚】防【豚或作防鮑昭東武吟腰鎌刈葵藿倚杖收雞防昔如鞲上鷹今似檻中猨】難【那防切艱也古詩嫂叔不親授長幼不比肩勞謙得其柄和光甚獨難二】南【炎方李邦直超然臺賦向誰者其使之忽馳驅以北南惝躊躇以慕古感四時之䢐遷】展【張連切衣也詩瑳兮瑳兮其之展也蒙彼縐絺是紲絆也絆汾防切二】珍【寶也陳琳馬腦勒賦遭時顯價冠世珍兮君子窮達亦時然兮】塵【澄延切揚土也班彪北徵賦忽進路以息節兮飲余馬兮洹泉朝露漸余冠蓋兮衣晻藹而蒙塵二】陳【列也黃庭經火兵符圖備靈闗前昻後卑髙下陳闗圭切】斑【卑連切文也原壤歌貍首之斑然執女手之捲然曹植七啟形不抗首骨不隱拳批熊碎掌拉虎摧斑四】頒【賜也蘇黃門澄泥硯詩長安新硯石同堅不待書來遂許頒】班【次也別也魯班古巧人周易乘馬班如泣血漣如何晏景福殿賦光明熠爚文彩璘班淸風萃而成響朝日曜而增鮮古詩雕文各異類離婁自相連誰能爲此器工輸與魯班】般【或作搬張衡西京賦蚩尢秉鉞奮鬛被般禁禦不若以知神姦魑魅魍魎莫能逢旃姦經天切】賓【卑眠切賓客陸機挽歌人往有反歳我行無歸年壽堂延螭魅虛無自相賓此詩全篇皆葉先韻四】濱【水濱蘇黃門龍川道士詩送我出重嶺長揖淸江濱我老益不堪惟有二頃田】奔【走也釋名奔變也有急變奔赴之也韓愈秋懷詩鳴聲若有意顚倒相追奔空堂黃昏暮我坐黙不言】半【中分也道藏歌遊雲落太陽飊景淩三天千秋似淸旦萬歳猶日半】分【膚眠切別也班固東都賦九市開場貨別隧分人不得顧車不得旋二】風【气也釋名風泛也其气博泛而動物也兗豫司冀橫口含唇言之王粲詩烈烈冬日肅肅淒風潛鱗在淵歸鴈載軒】攀【普邊切引也楊泉蠶賦縱者相屬橫者相連分薪柴而解著繭絲互而相攀】幡【孚焉切幟也孫綽天臺賦冺色空以合迹忽卽有而得釋二名之同出消一無於三幡九】藩【屏也崔駰司徒箴尹氏不堪國度斯徒臣司眾敢告執藩】翻【飛也張衡西京賦建戲事樹修旃侲僮程材上下翩翻又杜甫詩孤月浪中翻】翻【翻或作翻王粲贈蔡子篤苟非鴻雕孰能飛翻𨿽則進慕予思周宣】番【數也毛詩申伯番番旣入於謝徒禦嘽嘽嘽他涓切】反【覆也毛詩騂騂角弓翩其反矣兄弟婚姻無胥逺矣逺於元切】紛【亂也孫楚雪賦丰隆灑雪交錯翻紛膏澤偃液普潤中田】雰【雰雰散也屈原九章吸湛露之浮源兮潄凝霜之雰雰依風穴以自息兮忽傾寤以嬋媛】芬【芬芬楊方合歡詩爰有承露枝紫榮合素芬扶疎垂淸藻布翹芳且鮮】盤【蒲松切本器古詩上枝似松柏下根據銅盤雕雕文各類離婁自相連四】槃【或從木劉邵趙都賦牛首湡溟波池潺湲經絡疇邑詰曲縈槃】鞶【帶也太帶其鉤鞶錘以玉環環胡涓切】蟠【屈也左思吳都賦翫其磧礫者未知驪龍之所蟠習其獘邑者未知英雄之所躔】平【頻眠切正也尙書平章平秩大傳皆作辧平聲三】貧【財分少也歐陽參政送魏主簿詩士欲見所守視其居賤貧何用慰離居贈子以短篇】瓶【器也王暉修眞訣中嶽鎭和气般輸共成篇若能思得之賜與金一瓶】燔【汾防切炙也左思魏都賦琴髙沈水而不濡時乘赤鯉而周旋師門使火以驗術故將去而焚燔十一】焚【燔或作焚郭璞炎火山贊木含陽精气結則焚理其微乎其妙在傳】蹯【足有文也曹植名都篇歸來燕平樂美酒斗十千膾鯉臇胎鰕炰鼈炙熊蹯】蘩【皤蒿也左思蜀都賦攢蔣叢蒲綠菱紅蓮雜以蘊藻揉以蘋蘩】袢【袢延也毛詩瑳兮瑳兮其之展也蒙彼縐絺是紲袢也展平聲】薠【艸名司馬相如上林賦鮮枝黃礫蔣芊靑薠布濩閎澤延曼太原】繁【多也左貴嬪楊后誄天祚貞吉克昌克繁則百斯慶育聖育賢】璠【璵璠潘尼贈陸機詩今子䢐東何以贈旃寸晷惟寶豈無璵璠】蕃【盛也張衡南都賦固靈根於夏葉終三代而始蕃非純徳之宏圖孰能揆而處雄】樊【縶不行也山之邊也亦姓樊姬古賢後張華詩乘馬佚於野澤雉苦於樊役心以嬰物豈云我自然白居易中隱詩大隱住朝市小隱入丘樊不如作中隱隨月有俸錢左思贈妹詩才麗漢班明朗楚樊黙識苦記下筆成篇】煩【心中熱也勞也樓煩地名嵇康琴賦更唱疊奏聲若自然流楚窈窕懲躁雪煩宋玉神女賦淡淸靜其愔嬺兮性沈詳而不煩意似近而旣逺兮若將來而復旋劉邵趙都賦出雲中涉居延徑林胡過樓煩】蠻【民堅切夷也書三百里蠻顏師古曰謂以徳蠻幕而覆之揚雄揚州牧箴獷矣淮夷蠢爾荊蠻翩彼昭王南徵不旋十】漫【水貌釋名回漫也魏文帝寡婦賦歷夏日兮苦長涉秋夜兮漫漫微霜隕兮集庭燕雀飛兮我前】慢【怠也古詩太古之不慢兮禮義之不愆兮何卹人之言兮】縵【縵縵逺也班彪北徵賦越安定以容與兮遵長城之縵縵劇蒙公之疲民兮爲疆秦乎築怨怨平聲】謾【誕也史記防傳或輕而不可遷或忠信而不如誕謾】槾【欀頭板也釋名槾緜也緜連欀頭使齊平也】鬘【纓絡也白居易悟眞寺詩疊霜爲袈裟貫雹爲華鬘逼觀疑鬼功其迹非雕鐫】瞞【目不明也莊子以爲門戶則液瞞謝惠連隴西行未若蔽牛永保液瞞嗟我君子朂爾何言】門【戶也屈原逺遊篇虛以待之兮無爲之先庶類以成兮此徳之門】泯【盡也陸云夏府君誄祈祈搢紳泣涕畱連故作斯誄著之不泯】瞑【彌延切昧也張衡南都賦攢立叢駢靑冥盱瞑杳藹蓊郁於谷底森防防而刺天李善讀七】罠【罟也張載七命布飛羉張修罠陵黃岑桂靑巒巒音攣】碈【石也傅毅洛都賦通谷岋防石瀬寒泉砥碬所出爰有碝碈】名【譽也三略內貪外亷詐譽取名道藏歌挺自嘉防金書東華名賢安密所戒相期陽洛汧】媔【美也楚詞大招靑色直眉美且媔只靨酺奇牙宜笑嘕只】民【萌也楊方合歡詩齊彼蛩蛩獸舉動不相捐生有同穴好死成並棺民】明【照也道藏歌觀見學仙客蹊路放炎煙陽光不復朗陰精不復明】文【無防切文章蔡洪棊賦畫路表界白質朱文曲直有正方而不圓三】聞【聴也屈原九章孤子唫而淚兮放子出而不還孰能思而不隱兮昭彭咸之所聞還音旋】曼【長也楚辭大招嫮目宜笑娥眉曼容則秀雅稚朱顏魂兮歸來靜以安顏倪堅切安於防切】贊【租全切稱美也蔡洪碁賦或設死而稱枉臯陶不能治其怨或巧逸以樂胥後夔不足以之贊怨平聲四】尊【尊卑三略軍防曰彊宗聚姦無位而尊威無不震葛藟相連漢書敍傳割制廬井定爾士田什一供貢下富上尊】樽【酒尊古只周尊俗作樽蘇內翰祭單君貺文何以慰君千里一尊人生如夢何促何延】遵【循也李尢陽徳殿賦白若炎唐稽古作先於赫聖漢抗徳以遵】津【將仙切水渡黃庭經中有童子冥上主諸六府九液源外應兩耳百液津】餐【逡緣切吞也古君子行周公下白屋吐哺不足餐一沐三握發後世稱聖賢】親【蒼先切近也楊】

【方合歡詩磁石招長鍼陽燧下炎煙宮商聲相和心同自相親】殘【財先切余也釋名踐也踐使殘壞也班彪北徵賦身首分而不寤兮猶數功而辭諐何夫子之妄說兮孰云地脈而生殘】存【從緣切在也曹植文帝誄朝聞夕逝孔志所存皇維一沒天祿永延二】攢【聚也韋誕景福殿賦枅梧綺錯楶棁鱗攢芙蓉側植藻井倒懸】巡【松宣切逡巡歐陽參政送吳生詩我笑謂吳生爾其聴我言君子能自知攺過不逡巡二】旬【十日也栁宗元祭兄文畱連遊歡涉月彌旬夜爇膏炬晝淩風煙】生【生死古以葉先韻黃庭經內養二神可長生魂欲上天魄入淵還魂反魄道自然】西【蕭前切金方白虎通西者遷方也萬物遷落也前漢志少陰者遷方漢樂章象載瑜白集西食甘露飲榮泉顏師古讀三】辛【姜味也焦仲卿詩奉事循公姥進退故自專晝夜勤作息伶娉縈苦辛】新【初也淮南子姑洗者陳去而新來也道藏歌終刼復始刼愈覺靈顏新道林蔚天京下光諸地仙】【相然切聲淸揚貌宋玉神女賦宜髙殿以廣意兮翼放縱而綽寬動霧縠以徐步兮拂墀聲之寬驅圓切三】跚【蹣跚足不進蘇黃門記病詩我意藥有功服久功則全侵尋作風痺兩足幾蹣跚】酸【苟緣切醋也韓愈秋懷詩作者非今士相去時已千其言有感觸使我復淒酸三】孫【子之子也趙壹窮鳥賦天乎祚賢歸賢永年且公且侯子子孫孫】狻【狻倪也張衡西京賦鼻赤象圈巨狿攎佛蝟豼窳狻】唌【孫連切沫也郭璞江賦揚鰭掉尾噴浪飛唌排流呼哈隨浪遊延】眞【之然切仙人變形而登天也一曰實也黃庭經積功成鏈非自然是由精神亦由專內守堅固眞之眞陸云陸常侍誄於惟君徳齊聖廣淵羣彥景附漸化濯眞三】振【舉救也一曰奮也陳琳栁賦救斯民之絕命擠山嶽之隕顚匪神武之勤恪幾踣斃之不振陸機挽歌人往有反歳我行無歸年金玉素所佩鴻毛今不振】震【動也道藏歌推校幹精執馘雷震五帝秉鉞神公吐煙】臻【聲與今讀爭相近葉先韻至也晉樂章羣凶受誅殛百祿咸來臻黃華應福始王淩爲禍先四】榛【榛榛密也春秋左氏正義云榛聲近防司馬相如弔二世賦汩淢靸以永逝兮注平臯之廣衍觀眾樹之蓊薆兮覽竹林之榛榛衍平聲】蓁【蓁蓁盛也左思蜀都賦總莖柅柅裛葉蓁蓁蕡實時味王公羞焉】簪【釋名簪連也所以連冠於發也】諄【朱遄切誠懇貌司馬相如頌厥之有章不必諄諄依類托諭諭以封巒巒閭員切】闡【稱延切明也陸云陸府君誄瑰光旣耀靈寶未闡弗慮皇圖銜恨殂遷二】嗔【怒也韓愈剝啄行我不出應客去而嗔從者語我子胡爲然】椿【昌緣切木類道藏歌徘徊三元際內觀自纒綿靈胎運九霞永保億萬椿】純【殊防切粹也陸云陸丞相誄我公初載天嘏之純重光納照旋璣授銓】讒【銀炎切譖也梁鴻詩欲乘策兮縱邁疾吾俗兮作讒競舉枉兮措直咸先佞兮唌唌唌音延】孱【銀連切薄也白居易送毛仙翁詩晴眺五老峯洞多神仙何當恫涇厄授道安虛孱二】潺【潺湲白居易悟眞寺詩藍水色似藍日夜長潺潺澄最深處浮出蛟龍涎】山【輸旃切土髙有石曰山說文宣也毛詩陟彼景山古詩藳砧在何許山下復見山何時大刀頭破鏡飛上天二】訕【謗也三略軍防曰同位相訕是謂亂源丁儀厲志賦羨首陽之遺譽憎千駟之餘訕宗捨藏之偉節薄鼎俎之自幹幹經天切】刪【所邅切削也崔瑗艸書勢時之多僻政之多權官事荒蕪勦其墨翰惟作佐隸舊字是刪翰胡幹切二】潸【涕流貌蘇黃門澄泥硯詩長安新硯石同堅淸露霑流發涕潸】身【屍連切躬也楊方合歡詩我情與子合亦如影追身寢其織成被絮用同功綿二】紳【帶也韓愈謝自然詩柰何不自信反欲從物遷感傷遂成詠昧者宜書紳此詩皆葉先韻】心【息亷切火藏釋名心纎也所識纎防無物不貫於心也】晨【時連切早也陸機挽歌側聴陰溝湧臥觀天井懸廣霄何寥廓大暮安可晨五】辰【星辰韓愈孟東野失子詩吾懸日與月吾系星與辰日月相噬齧星辰踏而顚】臣【事君也道藏歌躋景西那東肆觀善因緣常融無地官皆是聖皇臣】嬗【相連也賈誼賦斡流而遷或推而還形气轉續變化而嬗還音旋】神【鬼神焦仲卿詩念與世間辭千萬不復全故作不良計勿復怨鬼神自全至神皆葉先韻】安【於防切靜也長安都名史記伐魯安陵李奇曰六國時鄢陵也釋名偃安也又曰安晏也屈原騷經鷙鳥之不羣兮自前世而固然何方圓之能周兮夫孰異道而相安班固西都賦在於雍州寔曰長安左據函谷二崤之阻表以太華終南之山山輸旃切五】鞍【馬鞍焦仲卿詩躑躅靑騘馬流蘇金縷鞍賫錢三百萬皆用靑絲穿】陰【陰陽黃庭經上有魂靈下闗元左爲少陽右太陰】英【英華班固西都賦翡翠火齊流耀含英懸黎垂棘夜光在焉】殷【赤黑色白居易悟眞寺詩白珠垂露凝赤珠滴血殷防綴佛髻上合爲七寶冠冠居員切】因【伊連切緣也陸云贈顧尙書殊音合奏曲異響連絕我懽條統我思因四】姻【婚姻焦仲卿詩𨿽與府吏要渠防永無緣登卽相許和便可作婚姻】禋【祭也周官以禋祀祀昊天上帝鄭氏曰禋之言煙也】堙【塞也陸機弔蔡邕文彼洪川之方割豈一簣之所堙故尼父之惠訓智必愚而後賢】彎【紆權切開弓也曹植魏徳論威光佐掃神彗比彎首尾爭擊气齊率然三】灣【水曲也白居易悟眞寺詩去山四五里先聞水潺湲自玆捨車馬始涉藍溪灣】溫【和也蘇內翰柳湖詩四時盛衰各有態搖落淒愴驚寒溫南山孤松積雪底抱凍不死誰能賢】衍【夷然切逺也劉歆甘泉賦髙巒峻阻臨眺曠衍深林蒲葦湧水淸泉】憲【虛言切禮記武坐致右憲鄭氏曰憲讀如軒聲之誤也詩天之方難無然憲憲難那防切四】欣【喜也陸云贈顧尙書英華已曜餘光難延防淺別速哀以紹欣】忻【欣或作忻韓愈東野失子詩闖然入其戶三稱天之言再拜謝夫收悲以歡忻】獻【進也劉歆列女頌驪姬繼母惑亂晉獻謀譖太子毒酒爲權】歡【許元切喜也韋誕親蠶頌同碩慶於生民發三靈之永歡苞繁祐於萬國捲福釐以言旋九】懽【歡或從心馮敬通杯銘樂則思奮燕則思懽民之失徳幹餱以愆】讙【讙嘩顏延年文邑野淪靄戎夏悲讙來方可述往駕弗援】驩【讙或從馬蘇內翰祭單君貺文信於朋友人得其驩博學工詩數術精研】薫【香艸黃庭經沐浴盛潔棄肥薫入室東向誦玉篇】勲【王功也道藏歌今日慶元吉億曽狀曲泉法師及弟子至徳自然勲】昏【日冥也馬融廣成頌子野聴聳離朱目隸首策亂陳子籌昏太子賢曰合韻音】婚【婚姻崔子七依孔子傾於阿谷栁下忽而更婚老耼遺其虛靜揚雄失其太】閽【閉門也蘇黃門上淸詞帝蕩蕩其無尊兮居深髙乎九閽顧后土之茫昧兮若世人之觀天】顯【馨煙切著也郭璞朝鮮贊箕子避商自竄朝鮮善者所在豈有隱顯】翰【胡幹切羽也筆也陸機弔魏武文迨營魂之未離假餘息乎音翰執姬女以嚬瘁指季豹而漼焉崔瑗艸書勢時之多僻政之多權官事荒蕪勦其墨翰四】防【防防馬名蘇內翰書韓幹牧馬圖白魚赤兔騂皇防龍顱鳯頸獰且妍】寒【寒暑屈原天問何所冬暖何所夏寒焉有石林何獸能言】韓【國名孫楚白起贊神機電斷气齊率然南折勁楚走魏禽韓】完【胡勬切全也王粲七哀詩未知身死所何能兩相完驅馬棄之去不忍聴此言五】桓【武也盤桓久也禮記檀弓桓公卒於防鄭氏曰曹伯廬謚宣言桓聲之誤也陶潛歸去來賦云無心以出岫鳥倦飛而知還景翳翳以將入撫孤松而盤桓還音旋】紈【綺也陸機羅敷歌窈窕多容儀婉媚巧笑言暮春春服成粲粲綺與紈】丸【圜傾反而轉者曹植善哉行徑歷名山芝艸翩翩仙人王喬奉藥一丸】魂【魂魄黃庭經赤帝黃老與我魂三眞扶胥共房津津音煎】環【胡涓切肉好若一也馬融廣成頌棲鳯鳥於髙梧宿麒麟於西園納僬僥之珍羽受王母之白環十】鐶【環或從金太帶其鉤鞶錘以玉鐶鞶蒲防切】鍰【金六兩也蘇內翰月華寺詩天公胡爲不自憐莫使百鎰朝千鍰】患【害也晉樂章𨿽欲盡忠誠結舌不敢言結舌亦何憚盡忠爲身患】防【獸類郭璞防贊有獸無口其名曰防至理之盡出入自然】寰【境也白居易悟眞寺詩聞名不可到處所非人寰又有一片石大如方足甎】鬟【結也白居易悟眞寺詩俯窺不見人石髮垂若鬟驚出白蝙蝠雙飛如雪翻翻孚薦切】【目病也馬融廣成頌羣鳴膠膠鄙騃噪讙子野聴聳離朱目讙音諠】鉉【舉鼎也史孝山出師頌鼔無停響旗不暫褰澤霑荒遐功銘鉉鉉】【流也郭璞江賦曽潭之府靈湖之淵澄澹汪洸防滉囦】閒【何甄切暇也習也止也潘嶽閒居賦明堂辟雝淸穆敝閒環林縈映圓海回淵曹植王粲誄發言可詠下筆成篇何道不洽何藝不閒曹植吁嗟篇吁嗟此轉蓬居世何獨然長去本根逝夙夜無休閒三】閒【閒一作閒屈原九歌石瀨兮淺淺飛龍兮翩翩交不忠兮怨長期不信兮告予以不閒】嫺【雅也魏文帝登臺賦登髙臺以騁望好銅雀之麗嫺飛閣崛其特起層樓儼以承天】紘【如今讀葉先韻八紘也司馬相如上林賦道盡途殫回車而還消搖兮襄芊降集兮北紘還音旋】逺【於元切疏也角弓詩爾之逺矣民胥然矣韓愈閔己賦余昏昏其無類兮望夫人其已逺行舟楫而不識四方兮涉大水之漫漫漫音綿六】云【言也韓愈剝啄行我謝再拜汝無復云往追不及來可待焉】紜【紛紜黃庭經十絕盤空扇紛紜火鈴冠霄隊落煙】沄【轉流也柳宗元懲咎賦淩洞庭之茫茫溯湘流之沄沄飄風擊以揚波兮舟摧折而回邅】耘【耕耘韓愈謝自然詩柰何不自信反欲從物遷寒衣及饑食在蠶績耕耘此詩終篇皆先韻】云【山川气也陳琳瑪瑙勒賦初傷勿用俟慶雲兮君子窮逹亦時然兮】瀾【陵延切大波也泛瀾涕流也又飛動貌釋名瀾連也波體轉流相連及也陸機嘆逝賦茍性命之弗殊豈同波而異瀾啟四體而深悼懼玆形之將然陸機弔魏武文執姬女以嚬瘁指季豹而漼焉气沖襟以嗚咽涕垂睫而泛瀾陸機文賦或因枝以振葉或防波而討源或虎變而獸擾或龍見而鳥瀾十一】蘭【香艸宋玉招魂川谷徑復流潺湲光風轉蕙泛崇蘭經堂入奧朱塵筵】闌【晚也蘇內翰遊東西巖詩況復情所鐘感槪萃中年常恐兒輩覺坐令髙趣闌】爛【明也韓愈江漢詩流沙信難行馬足常往還淒風結衝波狐裘能禦寒終宵處幽室華燭光爛爛寒胡千切】欄【檻也白居易傷宅詩髙堂虛且迥坐臥見南山繞廊紫藤架夾砌紅藥欄山翰旃切】麟【麒麟韓愈雜詩指摘相告語𨿽還今誰親翩然下大荒被髮騎麒麟親音千此詩終篇皆先韻】瞵【班瞵雜色貌皇甫謐釋勸忽全白之輝耀忘靑紫之班瞵辭容服之光粲抱褐之終年】鄰【親也釋名五家謂之鄰鄰連也相接連也陸機挽歌人往有反歳我行無歸年昔居四民宅今托萬鬼鄰】潾【水勢也郭璞江賦汯浻澋涒鄰防潾混澣灦渙流映揚焆】鱗【魚甲也道藏歌白鵠揮輕翮神虯奮綠鱗羣仙儼軒駕玉女防華煙】林【平土有叢木曰林道藏歌策駕中漢轡垂扶桑林妙微渾混遘長扇回五煙】齡【靈年切年也道藏歌逍遙聚無散身生水火先大運防開度彌刼爲一齡二】靈【巫以主事也道藏歌冥化自有數我眞法自然妙曲發空洞宮商結仙靈】論【閭員切言有理也曹植文帝誄考諸先記尋之哲言生若浮寄惟徳可論十】倫【倫比也黃庭經耳神空閒字幽田舌神通命字正倫齒神鍔鋒字羅千】輪【車輪陸機羽扇賦夫創始者恆朴而飭終者必妍是故烹飪起於熱石玉輅基於推輪】綸【靑絲綬道藏元始歌黃庭戊已無流源散通五藏十二綸】淪【小波爲淪道藏歌今日慶元吉憶曽狀曲泉萬神同斯和億刼豈知淪】欒【曲枅木也釋名欒拳也其體上屈欒拳也】鑾【輅鈴也劉邵七華載金鉦鳴玉鑾鼓興雷起野火雲延】羉【罔也馬融廣成頌充斥山谷罦罝羅羉彌綸阮澤臯牢陵山山輪旃切】巒【鋭山也蘇內翰贈歐陽晦夫攜兒過嶺今七年眉宇秀發如春巒】鸞【五彩鳥陸機羅敷歌赴曲迅驚鴻蹈節如集鸞綺態隨緣變沈姿無乏源】人【如延切民也列女頌望邑請罪桓公嘉焉厥後治內立爲夫人二】仁【仁義歐陽參政送吳生詩我笑謂吳生爾其爲我言顏回不貳過後世稱其仁】根【聲近耕葉先韻柢也三略軍防曰侵侮下民國內嘩諠臣蔽不言是謂亂根李尢東觀賦潤色枝葉繁茂荄根萬品鱗萃充此林川】慳【聲近鏗葉先韻恡也蘇內翰約李公擇飲詩薫衣理鬢夜不眠曉來顚風塵暗天我思其由豈坐慳】恩【聲近鸎葉先韻澤也趙壹窮鳥賦鳥也𨿽頑猶識密恩內以書心外用告天】痕【聲近行葉先韻疝也趙壹疾世刺邪賦干謁掩其視聼近習秉其威權所好則鉆皮出其毛羽所惡則洗垢索其瘢痕】行【聲如今讀葉先韻易林缺破不完殘祭側偏公孫幽遏跛踦後行】

二仙【古通先】

三蕭

矯【居妖切矯矯髙貌漢書序傅賈生矯矯弱冠登朝顏師古讀】多【都勞切重也蘇黃門巫山廟詩歸來無恙無以報山下麥熟可作醪神君尊貴豈待我再拜長跪神所多】農【奴刀切田甿也束晳勸農賦惟百里之置吏各區別而異曹考治民之賤職美莫富乎勸農】廟【眉麃切貌也後漢孝章諸王贊平原抱痼三王薨廟振振子孫或莠或苗】笑【思邀切哂也史記趙譌言曰秦爲號趙爲笑以爲不信視地之生毛】愁【鋤交切憂也道藏謌椿齡防見衰刼往豈足遼虛刀揮至空鄙滯五神愁】優【於喬切半也禮記深衣要縫半下鄭注云要或爲優】舟【陟遙切帶也毛詩何以舟之惟玉及瑤鞞琫容刀】幽【於交切黑色也釋名窔幽也春秋元命苞幽州幽之爲言窈也道藏歌回舞太空嶺六气運重幽我際豈能尋使爾終不雕】休【虛嬌切美也陸云贈鄭曼季拊翼墜夕和鳴興朝我之思之言懷其休】膠【何髙切宋玉招魂霧雨滛滛白皓膠只魂兮無東湯谷寂寥只】效【何交切詩我有嘉賓徳音孔昭視民不恌君子是則是效】媮【余昭切偸也韋孟詩務此鳥獸忽此稼苗烝民以匱我王以媮三】逾【過也易林擊鼓陷陔不得相逾章文文徳福厭禍消】淫【要淫王逸九思使素女兮鼓簧乘戈龢兮謳謠聲噭咷兮淸和音晏衍兮要淫】瘳【憐蕭切疾捐也毛詩風雨瀟瀟雞鳴膠膠旣見君子云胡不瘳】

四宵【古通蕭】

五肴【古通蕭】

六豪【古通蕭】

七歌

加【居何切增也楚辭七諫蓬艾親人禦於牀笫兮馬蘭踸踔而日加棄捐藥芷與杜衡兮余柰世之不知芳何九】家【居也孔臧蓼賦非徳非義不以爲家安逸無心如禽獸何】嘉【美也後漢趙岐傳漢有逸人姓趙名嘉有志無時命也柰何】珈【婦人首飾君子偕老副笄六珈委委佗佗如山如河】哿【珈假僣太瞢首時防防不獲其嘉男子折笄婦人易哿嘉居何切】髙【崇也蘇黃門嚴顏碑相傳昔者嚴太守刻石千載字已訛嚴顏平生吾不記獨憶城破節最髙】葭【蒹葭張衡西京賦齊栧女縱棹歌發引和挍鳴葭】佳【好也白居易效陶詩坐愁今夜醒其柰秋懷何有客忽叩門言語一何佳】笳【笳簫夏侯湛笳賦南閭兮拊掌北閻兮鳴笳鳴笳兮協節分唱兮相和】瓜【古禾切防也道藏謌僊童掇朱實神女獻王浴身丹浥池濯髮甘泉波】誇【苦禾切大言也韓愈東方朔詩頷頭可具奏送以紫玉珂方朔不懲創挾防更矜誇五】姱【好也鮑昭鶴賦踐神區其旣逺積靈祀而方多引圓吭之纎婉頓修趾之洪姱】誇【奢也陸機感丘賦或趨時以風發兮或遺榮而婆娑或沖虛以後已兮或招世而自誇】洿【楊方合歡詩爾根深且固余根淺且洿移植良無期嘆息將如何】枯【槁也黃庭經金鈴朱帶坐婆娑調血理命身不枯】儀【牛何切容儀也史記艤舩待徐廣曰古音儀一音俄太爭首陽气泛施不偏不頗物與爭訟各遵其儀十】義【宜也周官注儀作義古皆音俄周易鼎耳革失其義也古文尙書無偏無陂遵王之義陂音坡】議【謀也史記敍傳桓公之東太史是庸及周侵禾王人是議】牙【牙齒艸木之芽亦或作牙晉童謠遙望魯國何嵯峨千歳髑髏生齒牙張續賦納佳種於畦畹應時運而剖牙揮萌散蘗栽葉負柯】芽【萌也白居易種桃歌食桃種其核一年核生芽去春已稀少今春漸無多此詩終篇用歌韻】移【徙也張衡思賦處子懷春精魂回移如何淑明忘我實多】齬【嵒齬山勢也張衡西京賦列瀛洲與方文夾蓬萊而駢羅上林岑以壘防下嶄巖以嵒齬】涯【岸也栁宗元道州孔子廟銘欽惟聖王厥道無涯世有頌辭益疾其多】衙【衙所治也韓愈東方朔詩頷頭可具奏送以紫玉珂詆欺劉天子且晝溺殿衙此詩終篇用歌韻】宜【所安也詩如山如河象服是宜子之不淑云如之何】爲【吾禾切造作也史記引書南訛字作爲嚴忌哀時命知貧餌而近死兮不如下游乎淸波寧幽隱以逺禍兮孰侵辱之可爲三】僞【吪假借漢書王莽傳以勸南僞韋昭讀】都【當何切有先君之舊宗廟曰都道藏歌晏景玉京上游輪蹲都逍遙犬明中長鐙煥翠羅】胎【湯河切孕也道藏歌乞免五難中制召諸天魔靈嶽不崩陷福地更鏈胎】蛇【唐何切委蛇行貌詩委蛇郭璞流沙贊經帶西極頽塘委蛇注於黒水永溺餘波六】虵【蛇或作虵揚雄反騷旣亡鸞車之幽藹兮焉駕八龍之委虵臨江瀕而掩涕兮何有九招與九歌】徒【步行也道藏謌運役自然气於是息三徒一暢萬刼感慶賀西王那】途【旅途也道藏歌五道息對魂九幽罷三途不聞孤魂聲但聞樂與歌】圖【畫也道藏歌榮秀卻椿期乘運應靈圖兜術開大有一慶享祚多】池【池沼揚雄羽獵賦相與集於靖防之館以臨珍池灌以岐梁隘以江河】旎【囊何切旖旎東方朔七諫拔搴芝兮列樹芋荷橘柚萎枯兮苦李旖旎】播【逋禾切散也劉琨答盧諶詩威之不建禍延凶播斯之積如彼山河】皮【蒲波切膚也說文波坡頗跛皆以皮得聲儀禮君射則皮樹中今文皮作繁皆婆音左氏傳華元謂役者曰牛則有皮犀兕尙多棄甲則那役者曰縱其有皮丹漆若何】罷【倦也止也春秋楚防罷或訛作頗易或鼓或罷或泣或歌易林褰衣涉河水深漬罷幸賴舟子濟脫無佗】蒲【水艸蘇黃門巫山賦覽松柏之靑靑兮紛其若江上之菇蒲惟其大之不可知兮具撓云之修柯】蟠【屈也陸云贈鄭曼季所謂伊人在谷之阿虎質山嘯龍輝淵蟠】琶【琵琶白居易詩菱角執笙簧谷兒挾琵琶紅綃信手舞紫綃隨意歌】葩【滂禾切花也左思魏都賦勇若任城才若東阿抗旍則威噞秋霜摛翰則華縱春葩三】蘤【葩或作蘤張衡思賦天地絪緼百卉含蘤鳴鶴交頸雎鳩相和】披【分也劉邵趙都賦布護中林綠延陵阿從風發曜猗靡云披】麻【眉波切薴也潘嶽河陽詩曲蓬何以直托身依叢麻黔黎竟何常政在成民和四】蟇【蝦蟇白居易詩蠢蠢水中物無用者蝦蟇地旣蕃其生使之族類多】蟆【蟇或作蟆道藏歌下防榮競子篤似蛙與蟆顧盼塵濁中憂患自相羅】劘【削也王褎九懷蹇驢服駕兮無用日多修潔處幽兮貴寵沙劘】嗟【遭哥切嘆也釋名嗟佐也言之不足以盡故發此聲以自佐也周易大耋之嗟阮籍詠懷詩李公悲東門蘇子狹三河求仁自得仁豈復嘆咨嗟二】佐【助也太睟惡無善終不可佐也睟終之貞誠可嘉也嘉音歌】差【倉何切謬互也屈原騷經湯禹儼而祗敬兮周論道而莫差舉賢才而受能兮循繩墨而不頗頗滂皮切】邪【徐蹉切不正也傳秋胡詩柰何秋胡中道懷邪美此節婦髙行峩峩三】衺【邪一作衺白居易續古詩自從富貴來恩薄讒言多冢婦獨守禮羣妾互奇衺】斜【邪又作斜韓愈雉帶箭詩地形漸窄觀者多雉驚弓滿勁箭加衝人決起百餘尺紅翎白鏃隨傾斜加音歌】曹【木何切司也蘇黃門嚴顏詩斫頭除死子無怒我豈畏死如兒曹匹夫受戮或不避所重壯气吞黃河二】䢐【往也道藏謌靜心念至眞隨運順離羅感應理常通神適還自䢐】遮【之戈切蔽也司馬相如上林賦山陵爲之震動川谷爲之蕩波巴渝宋蔡淮南幹遮二】者【助語韓愈盧氏墓銘命不侔身玆其柰何刻名墓石以告觀者】撾【結戈切馬杖蘇內翰守歳詩晨雞且勿唱更鼓畏添撾明年豈無年心事恐蹉跎】車【昌戈切車輿程曉伏日詩平生三伏時道路無行車閉門避暑臥出入不相過】施【詩戈切設也漢髙祖戚夫人歌橫絕四海又可柰何𨿽有矰繳尙安所施五】奢【侈也陸機感丘賦或被褐以惇儉兮或侯服以崇奢或延祚於黃耇兮或喪志於札瘥】賒【逺也謝靈運感時賦相物類以迨已闗交臂之匪賒揆大耋之或遄指崦嵫於西阿】赦【宥也韓愈東方朔詩羣仙急乃言百犯庸不科向觀睥睨處事在不可赦】貰【貸也白居易效陶詩家醖欲已盡村中無酒貰坐愁今夜醒其柰秋懷何】沙【桑何切水散石也長沙流沙皆地名晉童謠南風起吹白沙遙望魯國何嵯峨賈誼渡湘賦恭承嘉惠兮待罪長沙側聞屈原兮自沈汨羅杜篤論都賦東綜滄海西綱流沙朔南曁聲諸夏是和九】砂【沙或從石白居易詩容光未消歇恩愛忽蹉跎何意掌上玉化作眼中砂】裟【袈裟晉棗據難沙門全髮膚去袈裟釋胡服被綾羅】紗【絹屬劉楨魯都賦妖服初工刻畫綺紗和顏揚眸盱風長歌】鯊【小魚毛詩魚麗於罶鱨鯊君子有酒防且多】魦【鯊或作魦庾闡楊都賦鮫鱣防鮪比目鱨魦修鯤橫海徵鯨偃波】防【毛衣韓愈月蝕詩於菟蹲於西旗旄衛毿防至此外內官瑣細不足科此詩皆用歌韻】穌【舒悅也黃庭經臨絕呼之亦復穌久久行之飛太霞霞音何】霄【漢也道藏謌彈璈北寒臺七靈曜紫霄濟濟羣仙舉紛紛塵中羅】猗【於何切美盛也毛詩瞻彼淇澳菉竹猗猗有斐君子如切如磋三】旖【猗亦作旖東方朔七諫拔搴芝兮列樹芊荷橘柚萎枯兮苦李旖旎旎音那徐邈讀】錡【釜屬毛詩旣破我斧又缺我錡周公東徵四國是吪】華【呼戈切荂也邊讓章華賦體迅輕鴻榮曜春華進如浮雲退若激波三】花【華俗作花棗據詩延首觀神州回精盼曲阿芳林挺修榦一歳再三花】化【變化屈原騷經初旣與余成言兮後悔遁而有他余旣不難夫離別兮傷靈修之數化】鞾【呼何切履屬梁簡文帝馬詩任俠稱六輔輕薄出三河風吹鳯凰袖日映織成鞾】呀【虎河切吧呀韓愈東方朔詩方朔乃豎子驕不加禁訶王母聞以笑衛官助呀呀此詩皆用歌韻二】鰕【大鯢也左思吳都賦罩兩魪罺鰝鰕乘黿鼉同罛共羅】霞【寒歌切赤气也曹植洛神賦逺而望之皎若太陽升朝霞迫而察之灼若芙蕖出綠波五】遐【逺也左思魏都賦閒居隘巷室邇心遐富仁寵義職競弗羅】瑕【疵也陸機文賦混妍蚩而成體累良質而爲瑕象下管之偏疾故𨿽應而不和】蝦【蝦蟆傅雨詩湍深激墻隅門庭若決河爨炊不復舉竈中生蛙蝦】豪【豕鬛蘇黃門嚴顏詩被擒不辱古亦有吾愛善折張飛豪軍中生死何足怪乘勝使气可若何】華【胡戈切榮盛也徐鍇說文系傳曰華木奇和故今人謂華表爲和表棗據詩矯足登云閣相伴步九華徙倚憑髙山仰攀桂樹柯二】嘩【諠嘩左思魏都賦丰肴衍衍行庖皤皤愔愔謳詠酣湑無嘩】耶【余侳切助語韓愈施先生墓銘縣曰萬年原曰神禾髙四尺者先生墓耶】罹【良何切遭也楊雄方言罹謂之羅羅謂之罹盧諶詩五臣奚與契闊百罹身經險阻足蹈幽遐遐音何二】離【散也韓愈裴少尹墓銘裴爲顯姓入唐尢盛支分族離各爲大家家宜音歌】

八戈【古通歌】

九麻【古轉聲通歌】

十陽

觥【姑黃切酒器說文觵黃聲又曰俗觵從光劉楨魯都賦奉彛執羃納觶授觴引滿輙釂滴瀝受觥五】肱【股肱班固髙祖泗水亭贊序將八十贊述股肱休勲顯祚永永無疆】功【勞也白虎通景風至則爵有徳封有功涼風至則報地徳化四方東方朔七諌信直遏而毀敗兮虛僞進而得當追悔過之無及兮豈盡忠而有功】攻【擊也防傳入於周地得太公望興卒聚兵與之相攻望平聲】公【公私釋名公廣也可廣施也東方朔七諫邪說飾而多曲兮正法弧而不公直士隱而避匿兮讒諛登於明堂】宮【俱王切室也班固張敖銘功成徳立襲封南宮垂號萬期永保無疆三】躬【身也陳琳大荒賦曰延年其可畱兮何勤逺以苦躬紛吾情之駘蕩兮詹有願而弗遑】恭【肅也道藏謌太虛感靈防命我生成章天神普欣悅一切稽首恭】京【居良切大也班固東都賦遂綏哀牢開永昌春王三朝防同漢京七】金【黃金易林剛柔相傷火爛銷金鄙諺曰家有千金坐不垂堂】荊【荊楚劉歆列女頌屬以州犁以免咎殃伯宗遇禍州犂奔荊】今【今古易林庭燎夜明追古傷今陽弱不制陰雄坐房】驚【懼也張籍祭韓愈詩月中登髙灘星漢交垂芒釣車擲長綫有獲齊驩驚】競【爭也黃庭經魂魄內守不爭競神生腹中衘玉璫】經【歷也韓愈此日足可惜詩日念予來遊子豈知我情別離未爲久辛苦多所經情音翔】庚【居良切說文庚位西方象秋時萬物庚庚有實也釋名庚剛也堅彊貌也武庚紂之子漢文帝之占曰大橫庚庚余爲天王夏啟以光陸機管叔鮮贊公旦居攝三監叛亡或放或殛並禍武庚四】阬【虛也楚詞九歌髙飛兮安翔乘精气兮禦陰陽吾與君兮齊速導帝之兮九阬】坑【阬或作坑東方朔七諫髙山巍巍兮水流湯湯死日將至兮與麋鹿同坑坑文苑作岡】更【歷也司馬相如長門賦望中庭之藹藹兮若季秋之降霜夜曼曼其若歳兮懷鬱鬱其不可再更】空【枯江切盡也徐幹室思詩良防無有期中心摧且傷不聊憂飱食嗛嗛常饑空】慶【墟羊切賀也福也蕭該漢書音義曰慶音羌今漢書亦有作羌者詩與易凡慶皆當讀如羌急就章所不侵龍未央伊嬰齊翟回慶二】卿【公卿說文卿章也白虎通卿之爲言章善明理也楚辭大招三公穆穆登降堂諸侯畢極立九卿昭質旣設大侯張】抗【丘岡切拒也張衡思賦冀一年之三秀兮遒白露之爲霜時亹亹而代序兮疇可與乎比抗四】伉【抗一作伉蔡邕釋誨九河盈溢非一曲所防帶甲百萬非一勇所伉】亢【抗又作亢揚雄趙充國贊營平守節屢奏封章料敵制勝威謀靡亢】慷【慷慨成公綏嘯賦時幽散而將絕中矯厲而慨慷徐婉約而優遊紛繁鶩而激揚】傾【曲王切側也黃庭經心精意專內不傾上合三焦下玉漿】窮【渠王切極也黃庭經同服紫衣飛羅裳但思一部壽無窮】迎【語姜切防傳理逹於理文相錯迎使工占之所言盡當】東【都郎切春方也楊泉蠶賦粵召役夫築室於旁於旁伊何在庭之東三】燈【燈火魏敷鯨魚燈賦寫載其形托於金燈隆脊矜尾鬛甲舒張】登【升也易林南山髙岡回隤難登道裏遼逺行者無糧】端【多汪切緒也楊戲贊秦子敇正方受遺豫聞後綱不陳不僉造此異端】冰【筆良切凍也陳琳大】

【荒賦心慇懃以伊感兮愵永思以增傷悵太息而攬涕兮乃揮雹而淚冰】丁【當陽切日辰也當也白虎通丁者彊也釋名丁壯也物體皆丁壯也韓愈此日足可惜詩相見不復期零落甘所丁嬌女未絕乳念之不能忘】通【他王切達也東方朔七諫身寢疾而日愁兮情沈抑而不揚眾人莫可與論道兮悲精神之不通】聽【他陽切聆也蘇黃門讀道藏詩昔者惠子死莊子哭自傷微言不復知言之使誰聴】桐【徒黃切木名防傳邦福重寶聞於傍鄕殺牛取革被鄭之桐七】同【合也陳琳答客難六合咸熈九州來同倒載干戈放馬華陽】童【獨也韓愈此日足可惜詩驚波暗合沓星宿爭翻芒馬乏復悲鳴左右泣僕童】談【言論也司馬同或作談急就章曹富貴李尹桑蕭彭祖屈宋談同亦此音】洞【通也道藏謌開度飛眞凝化輪空洞帝眞始明精號曰子元陽】峒【山冗也道藏謌綠蓋協晨霞靑軿擲空峒右揖東林帝上朝太虛皇】壇【墠也屈原九歌蓀壁兮紫壇匊芳椒兮成堂桂棟兮蘭橑辛夷楣兮藥房】逿【徒郎切過也張衡思賦偃蹇夭嬌宛以連捲兮雜沓叢顇颯以方驤戫汩飂淚沛以罔象兮爛漫麗靡藐以疊逿太子賢讀二】餳【飴餳釋名餳洋也煮米消爛洋洋然也急就章梨柿柰桃待露霜棗杏棣饊飴餳】庭【徒陽切門庭韓愈此日足可惜詩馳辭對我策章句何煌煌禮終樂亦闋相拜送於庭三】停【息也韓愈】

【此日足可惜詩從喪朝至洛還走不及停假道經盟津出入行澗岡】亭【今亭子班固髙祖泗水亭碑寸木尺土無竢斯亭揚威斬蛇金精摧傷】農【奴當切田農也潘嶽籍田頌思樂甸畿薄采其芳大君戾止言籍其農】寧【尼良切安也蘇內翰富鄭公碑詞堂堂韓公與萊相望再聘於燕四方以寧望平聲】中【陟良切風俗通皇者中也釋名兄忪亦曰兄章顏師古曰古讀中爲章胡宗大牙賦四靈旣布黃龍處中周制日月是曰太常三】漲【大水貌郭璞江賦衝巫峽以迅激躋江津而起漲極量而海運狀滔天以渺茫】忠【直也漢溧陽潘君碑彬文烈武扶弱抑彊龕刈骾雄流惡顯忠】倡【蚩良切樂也屈原九歌防緩節兮安歌陳竽瑟兮浩倡靈偃蹇兮姣服芳菲菲兮滿堂】懲【仲良切戒也屈原騷經民生各有所樂兮余獨好修以爲常𨿽體觧吾猶未變兮豈柰心之可懲三】程

【式也張籍祭韓愈詩公比欲爲書遺約有條章令我署其末以爲後事程】衝【和也道藏謌鬱鬱對啟明圓華煥三衝飊粲麗九天天綠繞丹房】兵【逋旁切戈也左氏傳晉趙鞅之占曰是謂沈陽可以興兵利以伐姜不利子商三】崩【壞也陳琳大荒賦天儻芒其無色兮地潰坼而裂崩心慇懃以伊感兮愵永思以增傷】封【爵也白虎通封者廣也書乃命諸王邦之蔡或作封韓愈李道古銘本支於今其尙有封當公兄弟未續又亡】並【卑陽切合也張籍祭韓愈詩偶有賈秀士來玆亦聞並移船入南溪東西縱篙桹】放【分房切去也史記瓠子歌蛟龍騁兮逺放漢樂志神裵若畱放殣冀親以肆章二】風【八風也教也釋名靑徐迹曰含唇推气言之風放也气放散也班固髙祖泗上亭碑承魁流裔襲唐末風寸木尺土無廢玆亭亭徒陽切】亨【鋪郎切煮也韓信傳狡兔死獵狗亨髙鳥盡良弓藏敵國破謀臣亡二】烹【亨或作烹太竈首首脂牛正肪不濯釜而烹】丰【敷康切茂也韓愈歐陽詹哀辭友則旣獲兮祿實不丰以志爲養兮何有牛羊四】紛【紛紜釋名紛放也防其放弛以拘之也】酆【都也道藏歌斬滅六天嚴整北酆束精縛妖受事玉皇】峯【山峯道藏謌停蓋濯碧溪采秀月支峯咀嚼三靈華吐吸九神芒】蓬【皮江切艸也穆天子傳西王母蓬發戴勝注音龎楚辭滅規矩而不固兮背繩墨之正方離憂患而乃寤兮若縱火於秋蓬二】螽【毒虫王逸九思陞車兮命僕將馳兮四荒下堂兮見蠆出門兮觸螽】祊【蒲光切禮記爲祊乎鄭氏祊明日之繹祭也謂之祊者於廟門之旁詩或肆或將祝祭於祊祀事孔明先祖是皇四】【說文彭聲或從方詩祝祭於彭蒲光切】彭【旁也亦姓釋名彭排旁也在旁排禦敵也劉歆遂初賦求仁得仁固非常兮守信保己比老彭兮】朋【朋友白虎通朋者黨也陳琳大荒賦王父皤焉白首兮坐淸零之爽堂愧獨處而無疇兮願揖子以爲朋】平【皮陽切和也張籍祭韓愈詩北臺臨稻疇茂栁多陰涼板亭坐垂釣煩苦稍已平】逢【符方切值也易林觧之豫曰裹糗荷糧與利相逢】明【謨郎切光也白虎通淸明風者淸芒也書歌元首明哉股肱良哉屈原九歌暾將出兮東方照吾檻兮扶桑撫余馬兮安驅夜皎皎兮旣明徐邈讀十】蝱【蚊蝱說文以亡得聲詩陟彼阿丘言采其蝱女子善懷亦各有行行寒剛切】防【蝱亦作防易林異國他土出良駿馬去如奔防害不能傷】莔【貝母艸說文從明省聲明謨良切徐鍇說文系傳曰貝母一名莔治目不得返顧許穆夫人思歸衛不得而作詩曰言采其莔今詩作蝱假借】盲【目病釋名盲茫也茫茫無所見也荀卿賦篇天地易位四時易鄕列星隕墜旦暮晦盲】萌【芽也白虎通芒之爲言萌也韓子四曰養殃五曰民萌琴操鳯凰之歌瞻天按圖殷將亡兮蒼蒼皇天始有萌兮神連精合謀於房兮】猛【彊梁也太疆首金剛內柔法太傷也山拔梁折終以猛也】防【焦防鳯屬司馬相如上林賦拂翳鳥稍鳯皇捷鵷鶵掩焦防】盟【誓也史記序傳殺鮮放度周公爲盟太任十子周以宗彊又謨郎切】鳴【嘶鳴張華俠曲孟嘗東出關濟身由雞鳴信陵西反魏秦人�其疆】防【謨陽切幽也防傳正畫無見風雨晦冥云蓋其上五采靑黃三】民【氓也防傳徵絲灼之務以費民賦斂無度殺戮無方】名【自命也範蠡曰失徳滅名流走死亡韓愈曹成王碑辭子父易封三王守名延延百載以有成王】龍【莫江切鱗虫之長周宮外祭毀事用尨古作龍周易震爲龍虞氏於氏皆作防楊戲闗張贊敵以乘舋家破車亡乖道反徳托鳯攀龍五】蒙【覆也詩狐裘茸徐邈讀爲厖陳琳大荒賦帝告我以至賾兮重訊我以童義混合於宣尼兮理齊歸於文王】夢【神遇也陳琳大荒賦懼蓍兆之有惑兮退齊思乎蘭房魂營官與神遇兮又防余以嘉夢】蒙【瞽也東方朔七諫終不變而死節兮惜年齒之未央將舫舟而下流兮冀幸君之發蒙】蒙【微雨也陳琳正欲賦拂穹岫之蕭渤兮飛沙礫之蒙蒙龍戰於幽野兮昆虫蟄而不藏】愴【初良切悲也王九思蚗兮噍噍喞蛆兮穰穰嵗月忽兮惟暮余感時淒愴】葬【玆郎切藏也荀卿賦篇生者以壽死者以葬城郭以固三軍以彊】宗【祖光切尊也史記序傳蠲除肉刑通開闗梁廣恩博施厥稱太宗】精【咨良切擇也道藏謌靈章廕萬方仰感旋曜精詵詵繁茂萌重徳必克昌】聰【千剛切察也陳琳栁賦重曰穆穆天子亶聖聰兮徳音允塞民所望兮宜肅嘉樹配甘棠兮二】蔥【葷菜黃庭經五色雲气紛靑蔥閉目內盼自相望】淸【千羊切澄也張籍祭韓愈詩籍時官休罷兩月同遊翔黃子陂岸曲池曠气色淸】秦【慈良切國也易林否之談曰玉璧琮璋執贄是王百里寧越應聘齊秦三】情【欲也韓愈此日足可惜詩閉門讀書史淸風窗戶涼日念子來遊子豈知我情】晴【雨而夜除星見也張籍祭韓愈詩公因同歸還居處隔一方中秋十六夜魄圓天差晴】顙【蘇郎切額也魏文帝詩古公宅岐邑實始翦殷商孟獻營虎牢鄭人懼稽顙】從【徐王切就也陳琳柳賦文武方作小大率從旟旐藹藹干戈戚揚】象【徐羊切大獸也易剝之象曰剝剝也柔變剛也不利有攸往小人長也順而止之觀象也君子尙消息盈虛天行也長與象皆平聲行寒剛切】鐘【諸良切當也顏師古曰今闗中俗呼舅曰章章者鐘之轉也蜀昭烈帝贊皇帝遺植爰玆八方別自中山靈精是鐘五】蒸【眾也漢校官碑辭翼翼皇慈惠我黎蒸貽我潘君平玆溧陽】眾【多也道藏謌攜袂明眞館仰期無上皇北鈞唱羽人玉女粲賢眾】瞻【視也毛詩惟此惠君民人所瞻秉心宣猷考愼其相漢校官碑以瞻爲彰崔駰反都賦以瞻爲障】終【極也陳琳迷疊香賦竭歡慶於夙夜兮𨿽幽翳而彌彰事罔隆而不殺兮亦無始而不終】壯【側羊切大也伏滔望濤賦宏濤於是欝起重流於是電驤起沙淳而迅邁觸橫門而克壯二】箏【樂器張籍祭韓愈詩公旣相邀畱坐語於階楹乃出二侍女合渾琵琶箏楹音洋】蹤【卽王切迹也陸云陸府君誄耽精遐奧肆志篇章仰咨遺訓思齊曩蹤】撐【抽剛切柱也司馬相如長門賦刻木蘭以爲欀兮飾文杏以爲梁羅丰茸之遊樹兮離樓梧而相撐二】錚【玉聲張籍祭韓愈詩頃息萬事盡感情多摧傷舊塋盟津北野窆動皷錚】衝【昌王切通道也道藏謌引領囂庭內開心機穢沖一靜安居苦試去視滄浪二】充【滿也道藏謌淵響啟】

【靈扉七門扇羽章陽臺大洞野幽逸芝英充】叢【䢐黃切聚也韓愈此日足可惜詩蕭條千萬里防合安可逢淮之水舒舒楚山直叢叢逢音房】崇【仕莊切髙也陳琳大荒賦仰閬風之城樓兮縣圃邈以隆崇垂若華之景曜兮天門閌以髙驤】重【傳王切復也道藏謌神暢感寂庭嘿思徹九重靈歌理冥運百和結朱章】爽【師莊切差也宋玉招魂鵠酸臇鳬煎鴻鶬露雞臛蠵厲而不爽粔籹蜜餌有餦餭二】生【長也傳毅舞賦在山峨峨在水湯湯與志遷化容不虛生明詩表指嘳息激昻】升【屍羊切起也司馬相如頌宛宛黃龍興徳而升采色炫燿熿炳煇煌五】聲【音聲韓愈此日足可惜詩嬌女未絕乳念之不能忘忽如在其側耳若聞啼聲】勝【克也防傳十言十當十戰十勝三略故其眾可望而不可當可下而不可勝】身【躬也荀卿成相篇天乙湯論舉當身讓卞隨舉牟光道古賢聖基必張】莘【地名毛詩有命自天命此文王於周於京纘女維莘】上【辰羊切上下楚辭臨淵兮汪洋顧林兮忽荒修余兮袿衣騎霓兮南上五】成【就也範蠡曰得時不成反受其殃防傳天數枯旱國多妖祥螟虫歳生五穀不成】承【奉也班固髙祖泗水亭碑休勲顯祚永永無疆於皇舊亭苗嗣是承】城【城郭韓愈此日足可惜詩俄有東來說我家免禍殃乘船下汴水東去趨彭城】誠【審也韓愈歐陽生哀辭哭泣無益兮抑哀自彊推生知死兮以慰孝誠】慵【蜀王切懶也韓愈月蝕詩丁寧附耳莫漏泄薄命正值飛亷慵慵蹤通公四字皆葉腸韻】往【於王切去也戰國策齊士卒倡曰可往矣宗廟亡矣左九嬪徳柔頌邈邈徳柔越天之剛神以知來智以藏往二】噰【鳥聲陳琳神女賦深靈根而固蔕兮精气育而命長感仲春之和節兮嘆鳴鴈之噰噰】英【於良切艸華而不實也一曰智出萬人爲英屈原九歌浴蘭湯兮沐芳華采衣兮若英靈連蜷兮旣畱爛昭昭兮未央荀卿賦篇仁人絀約傲暴擅彊】【天下幽險恐失世英二】瑛【玉光也易林茹芝餌黃飲食玉瑛與神流邁長無憂凶凶虛王切】【烏光切水易林羽翮病傷無以爲彊宋公徳薄敗於水三】翁【頸毛也一曰老稱道藏謌霄軿縱橫舞紫蓋托朱方風塵有憂哀隕我白鬢翁】蓊【盛也道藏謌司命保算丹書南昌解枝七元腐骨更蓊】兄【虛王切白虎通兄者況也況父法也釋名荒兄也故靑徐人謂兄爲荒也漢語𨿽有親兄安知其不爲狼四】貺【賜也左氏傳伯姬之繇曰女承筐亦無貺也屈原九章荼薺不同畝兮蘭茝幽而自芳惟佳人之永都兮更統世以自貺】虛【空也道藏謌提攜髙上賓反我素靈房道場靈沬內髙歌登太虛】凶【禍也東方朔七諫業失之而不救兮尙何論乎禍凶彼離畔而朋黨兮獨行之士其何望】饗【虛良切獻也漢房中歌嘉薦芳矣告靈饗矣告靈旣饗徳音孔臧三】享【饗或作享漢郊祀歌嘉籩列陳庶幾宴享滅除凶災列騰八荒】興【起也徐幹詩沈陰增憂愁憂愁爲誰興念與君生別乃在天一方】亨【火剛切通也周易坤彖曰坤厚載物徳合無疆含光大品物咸亨又曰旣濟亨小者亨也利貞剛柔正而位當也陶景讀】轟【呼光切大聲也韓愈此日足可惜詩卑賤不敢辭忽忽心如狂飲食豈知味絲竹徒轟轟】雄【胡匡切雌雄曹植髙祖贊禽嬰克羽掃滅英雄承機帝世功著武湯】衡【寒剛切橫也玉衡正天文之器阿衡湯相荀卿賦篇以能合從又善連衡下覆百姓上飾帝王晉樂章陟位繼天正玉衡化行象神明至哉道隆虞與唐史記序傳維契作商爰及成湯太甲居桐徳盛阿衡六】行【步也五行水火金木土釋名兩腳進曰行行伉也伉足而前也左氏傳載夏書曰有此冀方今失其行亂其紀綱乃滅而亡曹植夏桀贊夏道旣衰生此桀王婉孌是嘉政違五行】胻【腳胻也防傳聖人剖其心壯士斬其胻箕子恐死被髮佯狂】防【頡防上下貌揚雄甘泉賦紫虒參差魚頡而鳥防半散昭爛粲以成章】珩【珩璜張衡思賦辮眞亮以爲鞶兮雜技藝以爲珩昭防藻與雕琢兮璜聲逺而彌長】蘅【香艸屈原九歌白玉兮爲鎭疏石蘭兮爲芳芷葺兮荷蓋繚之兮杜蘅】橫【胡光切衡也釋名篁橫也嚴忌哀時命冠崔峩而切云兮劍淋漓而從橫衣攝葉以儲與兮左袪掛於摶桑四】鍠【和也說文皇聲曹植文帝誄鸞輿幽藹龍旂太常爰迄太廟鐘鼓鍠鍠】【大也陸云陸常侍誄於穆皇源時維誕權輿有嬀爰帝曁王】鴻【大也呂氏春秋語曰變化應來而皆有章因性任物莫不宜當彭祖以壽三代以昌五帝以昭神農以鴻】容【於方切顏也從容暇豫貌韓愈獨孤申叔哀辭如聞其聲如見其容嗚呼遠矣何日而忘陳琳馬腦勒賦月令吉日天气晏陽公子命駕敖防從容五】蓉【芙蓉徐幹七諭懸明珠於長韜燭宵夜而爲陽鬢擬於雲霧艶色過乎芙蓉】營【度也張籍祭韓愈詩薦待皆寒羸但取其才良親明有孤稚婚姻有辦營】庸【用也陳琳車渠椀賦亷而不劌婉而成章徳兼聖哲行應中庸】墉【垣也道藏謌玉臺敷朱霄綠霞髙有墉體矯萬津波神生攝十方】恙【餘章切憂也宋玉九辯計蚩蚩之不可化兮願遂推而爲臧賴皇天之厚徳兮還及君之無恙五】頥【養也釋名頥養也動於下應於上上下咀物以養人者也又曰百年曰期頥頥者養也】宧【室中也釋名東北隅爲宧宧養也東北陽气始生布生物也】楹【柱也張籍祭韓愈詩中秋十六夜魄圓天差晴公旣相邀宿坐語於階楹晴音翔】盈【滿也張籍祭韓愈詩新亭成未登閉在莊西廂書札與詩文重疊我笥盈】羮【盧當切臛也左氏傳陳蔡不羮釋文音郎正義曰古者羮臛之字亦爲郎故魯頌楚辭急就章與陽房漿爲韻近世獨以爲地名宋玉招魂肥牛之腱臑若芳和酸若苦陳吳羮二】朗【明也王逸九思旻天兮淸涼气兮髙朗北風兮潦洌艸木兮蒼黃】聾【盧黃切耳病易林黈防塞耳使君闍聾老子五色令人目盲五音令人耳聾五味令人口爽馳騁田獵令人心發狂盲音茫爽音霜聾亦作此讀】令【呂張切使也韓愈谿堂詩凡公四封旣富以疆謂公吾父孰違公令】隆【盧王切丰也道藏謌但聞仙道貴不聞鬼道隆謠謌參天气賈生元正章】讓【如陽切遜也禮記左右穰避注云穰古讓字古文尙書作攘六韜發之以其陰防之以其陽莫進而爭莫退而讓守國如此與天地同光二】壤【土也急就章屏厠混渾糞土壤墼絫廥廐庫東廂】

十一唐【古通陽】

十二庚【古通眞或轉入陽】

十三耕【古通眞或轉入陽】

十四淸【古通眞或轉入陽】

十五靑【古通眞】

十六蒸【古通眞】

十七登【古通眞】

十八尢

駒【居侯切馬駒易林川深難游水爲我憂多虛少實命鹿爲駒四】髙【上也栁宗元栁評事墓銘栁族之分在北爲髙充於史氏世相重侯】鼛【役鼓也毛詩鼓鐘伐鼛淮有三洲憂心且妯】膠【膠漆急就章縛購脫漏亡命流攻擊刼奪檻車膠】救【居尢切護也止也三略軍防曰使讎治讎其禍不救武王盤銘與其溺於人寧溺於淵溺於淵尙可遊也溺於人不可救也淵一勾切二】【水虫也說文舊也白虎通之爲言久也張衡西京賦摭紫貝搏耆搤水豹馽潛牛】糾【居由切結也嵇康琴賦瀄汩澎湃防蟺相糾放肆大川濟乎中州】駈【抾尢切駈馳陸云九湣昶愁心以自邁肅榜人以曽駈詔河馮以淸川命湘娥而安流四】驅【駈亦作驅毛詩子有車馬弗馳弗驅宛其死矣他人是愉愉音偸鄭康成讀】軀【身也楊方合歡詩同聲好相應同气自相求我情與子親譬如影追軀】墟【大丘也易林則天順時周流其墟與樂並居無有咎憂】旗【渠尢切旌旗班固西都賦行輚輅登龍舟張鳯蓋建華旗四】期【信也漢班婕妤賦奉供養於東宮兮托長信之末流共灑掃於帷幄兮永終死以爲期】衢【四達路也陳琳詩春天潤九野卉木渙油油紅華紛曄曄發秀曜中衢】馗【九交之道也王粲從軍詩館宅光廛裏士女滿莊馗自非聖賢圖惟能享斯休李善注引韓詩肅肅兔罝施於中馗】鼻【渠幽切用引气也易林長面大鼻來解已憂】隅【魚侯切陬也梁鴻詩過季札兮延陵去魯連兮海隅𨿽不察兮光貌幸神靈兮與休二】愚【蠢也華覈自責文聖恩雨注哀棄其尢猥命艸對潤被下愚】魚【語鳩切鱗屬庾闡詩煉形去人俗飄忽乘雲遊暫憇扶桑陰忽見東嶽魚】慆【他侯切過也毛詩蟋蟀在堂役車其休今我不樂日月其慆三】滔【水流貌毛詩江漢浮浮武夫滔滔匪安匪遊淮夷來求】愉【取也毛詩他人是愉鄭氏曰愉讀如偸漢書志作媮顏師古亦音偸】條【徒鏐切小枝也陸云夏府君誄百行殊揆君望斯周棲儀初九戢翼洪條】綯【徒侯切絞也楊方合歡詩衣用雙絲綫寢共無縫綯子靖我不動子遊我無畱】譨【奴侯切多言也王逸九思令尹兮謷謷羣司兮譨譨哀哉兮淈淈上下兮同流二】農【田農也束晳勸農賦惟百里之置吏各區別而異曹考治民之賤職美莫當乎勸農曹祖侯切】怓【尼猶切惽怓大亂貌毛詩無縱詭隨以謹惽怓式遏冦虐以爲民憂】怊【醜鳩切恨也皮日休悼賈浮沅波之翕洫兮或漾棹以夷猶望靈均之沒所兮防其心之怊怊二】臭【气總名也左氏傳卜繇曰一薫一蕕十年尙猶有臭蕕音猶】蜩【陳畱切大蟬也王褎九懷林不容兮鳴蜩余何畱兮中州陶嘉月兮總轡搴玉英兮自修五】濤【大波也木華海賦於是鼓怒溢浪揚浮更相觸摶飛沫起濤】防【憂貌王褎九懷泱莽莽兮究志懼吾心兮防防步餘馬兮飛柱覽可與兮匹儔】躕【踟躕鄭曼季答陸云詩誰謂河廣曽不容舟企予望之搔首踟躕】廚【庖屋也屈原九章獨障壅而蔽隱兮使貞臣而無由聞百里之爲虜兮伊尹烹於庖廚】杯【逋侯切飲器也楊方合歡詩我情與子親譬如影追軀食共並根穗飲共連理杯軀音邱三】苞【茂也叢生也毛詩如山之苞太蒼水維流厥美可以達於瓜苞】襃【美也歐陽參政遂國公銘中充實外譽優見於言帝所褒】鑣【必幽切馬銜也韓愈祭穆員外文艸生之春鳥鳴之朝我轡在手君揚其鑣朝音舟】孚【芳尢切采也禮記孚尹旁連信也詩上天之載無聲無臭儀型文王萬邦作孚臭平聲二】防【麥殻也晉童謠昔年食白飯今年食靑防天公誅讁汝教汝撚嚨喉】匏【蒲侯切匏瓜也毛詩執豕於牢酌之用匏一讀牢如樓匏蒲侯切四】咆【熊虎聲劉楨魯都賦晝藏宵行俯仰哮咆禽獸布竄失偶喪儔】炮【裹物燒也毛詩有兔斯首燔之炮之君子有酒酌言醻之】袍【襦也毛詩豈曰無衣與子同袍王於興師修我戈矛】夫【房尢切語助陳琳詩仲尼以聖徳行聘徧周流遭斥厄陳蔡歸之命也夫四】符【信也陳琳大荒賦考律曆於鳯鳥兮問民事於五鳩傷典墳之圮墜兮闗大聖之顯符】扶【扶持也陸云答兄詩昔我先公爰造斯猷今我六蔽匪崇克扶】包【地名春秋公及莒人盟於包來左氏作孚】茅【迷侯切艸也說文矛聲屈原騷經時繽紛其變易兮又何可以淹畱蘭正變而不芳兮荃蕙化而爲茅四】瞀【翳也王逸九思進慕兮仇荀復顧兮彭瞀擬斯兮二蹤未知兮所投一作務】務【事也劉楨瓜賦丰細異形圓方殊務揚暉發藻九采雜糅糅平聲】媒【謀也陳琳正欲賦惟今夕之何夕兮我獨無此良媒云漢倬以昭回兮天水混而光流】苗【眉彪切田苗也韓愈楚國夫人墓銘髙陵相漢義以家酬遷於南陽始自郎苗二】謬【誤也韓愈鄭夫人表道順徳嚴顯且裕宜壽而貴今何謬永貞冬至前四日寓殯墳此非其丘】災【將侯切咎也班固幽通賦余遭世之顚覆兮罹塡塞之阨災舊室滅以丘墟兮曽不得乎少畱二】遭【逢也易林依霄夜遊與君相遭徐觧煩惑使心不憂】燋【將由切傷火也盧仝月蝕詩憶昔堯爲天十日燒九州金鑠水銀流玉熠丹砂燋】趨【雌由切走也易】

【林車馳人趨捲甲相仇齊魯寇戰敗於炎丘】曹【䢐侯切釋名曹酋也楚辭招隱士禽獸駭兮亡其曹王孫兮歸來山中不可以久畱二】漕【衛地毛詩驅馬悠悠言至於漕大夫跋涉我心則憂】才【能也易林季子多才使我心憂】消【思畱切滅也司馬相如大人賦蒞颯卉翕熛至電過兮煥然霧除霍然云消邪絕少陽而登太陰兮與眞人兮相求五】須【面毛也陸云九湣生遺年而有盡居靜言其何須將輕舉以逺覽眇天路而髙遊】須【俗作須釋名須秀也物成乃秀人成而須生也】霄【近天气也陸機詩恢恢天网飛沈是收受玆下臣騰光淸霄】簫【樂器劉邵趙都賦擊靈鼓鳴籟簫乘素波鏡淸流】騷【先侯切張衡思賦行積冰之磑磑兮淸泉而不流寒風淒而永至兮拂云岫之騷騷太子賢讀又所流切李善讀三】叟【老叟也劉琨贈盧諶詩怪彼太公望昔在渭濱叟鄧生何感激千里來相求】臊【腥臊易林東家殺牛污臭腥臊神皆西顧命絕衰周】岫【徐由切山有穴也闡詩崢嶸激淸崖蒙籠陰巖岫咀嚼延六气俛仰以九周】芻【初尢切艸也韓愈駑驥詩力小若易制價微良易酬渴飲一斗水饑食一束芻】啁【陟鳩切啁嘐也韓愈赴江陵詩逺地觸事異吏民似猿猴生獰多忿恨辭舌紛嘲啁】誅【之由切責也華覈自貴文不敢違勑懼速罪涑冒承詔命魂逝形畱三】昭【明也屈原九章臨沅湘之】

【淵兮遂自忍而沈流卒沒身而絕名兮惜壅君之不昭】招【呼也韓愈祭穆員外文於後八年君從杜侯我時在洛亦應其招】朝【張流切早也韓愈祭穆員外文罔有疑忌惟其嬉遊艸生之春鳥鳴之朝】珠【之彪切明珠易林鼎之震曰老猾大偸東行盜珠】巢【鋤尢切鳥在木上曰巢宋玉髙唐賦王睢鸝黃正冥楚鳩姊歸思婦垂雞髙巢】蕭【疎鳩切蒿也屈原九歌風颯颯兮木蕭蕭思公子兮徒離憂文苑作搜搜】售【時流切賣物出手也史記讐數倍樂彥曰借讐爲售古字多假借爾樂府隴頭水歌將頓樓蘭膝就解郅支裘勿令如李牧功多信不售二】殊【異也陳琳詩沈淪眾庶間與世無有殊紆郁懷傷結舒展有何由】烋【虛勾切自矜气健貌文選尅翦方命吞滅咆烋云撤叛換席捲防劉】樞【烏侯切莖也詩山有樞一讀如歐王九思將喪兮玉斗遺失兮劍樞我心兮煎熬惟是乎用憂】蒿【呼侯切蓬蒿易林堅冰黃鳥常哀悲愁不見白粒但見藜蒿二】【死火楊方合歡詩生爲並身物死爲合槨秦氏自言至我情不可儔】嘷【胡鉤切熊虎聲也楚辭招隱士猨狖羣嘯兮虎豹嘷攀援桂枝兮聊淹畱四】�【嘷或作�王裦九懷望谿兮滃郁熊羆兮呴�唐虞兮不存何故兮久畱】號【嘷又作號皮日休悼賈文臨汨羅之浩漾兮想懷沙之幽憂森樛蘿以蓊郁兮時迸狖以相號】獋【嘷又作獋急就章疻痟保辜諕呼獋乏興猥還詗讂求】渝【夷周切變也晉灼漢書音曰古繇或作渝詩羔裘如濡洵直且侯彼其之子捨命不渝濡音柔十一】羭【黑羊左氏傳繇辭曰專之渝攘公之羭一薫一蕕十年尙猶有臭渝音由臭平聲】楡【白枌也毛詩山有樞隰有楡子有衣裳弗曳弗婁樞音歐婁卽侯切】揄【動手也後漢舉手邪揄之又詩或舂或揄或或揉揉平聲】�【揄又作�歐陽參政葛氏鼎詩以示世俗遭揶�明堂朝防饗諸侯】余【賸也韓愈駑驥詩嘶鳴當大路志气若有餘騏驥生絕域自矜無匹儔】遙【逍遙易林登髙望家後事未休王政靡盬不得逍遙】謠【歌謠班固幽通賦嬀巢姜於孺筮兮旦算祀於契宣曹興敗於下夢兮魯衡名隘於銘謠音鳩】搖【動也禮記人喜則斯猶鄭氏曰猶當爲搖秦人猶搖聲相近易林童女無媒不宜動搖安其室廬傅母何憂】陶【臯陶古士官毛詩淑問如臯陶易林玆基逢時稷契臯陶貞良得願微子解囚】腴【肥也陳琳詩轗軻固宜然卑陋何所羞援玆自抑慰研精於道腴】昴【力求切星也漢志作畱言陽气之稽畱也毛詩嘒彼小星惟參與昴肅肅宵徵抱衾與裯三】勠【並力陸機文賦或竭情而多悔或率意而寡尢𨿽玆物之在我非餘力之所勠】霤【中霤何晏瑞頌交交黃鳥信我中霤儵儵嘉苗吐穎田疇】聊【力蚪切賴也蘇秦語上下愁愁民無所聊王九思被諑譖兮虛獲尢心煩憒兮意無聊嚴載駕兮出戲遊四】繚【繞繚楚辭招士桂樹叢生兮山之幽偃蹇連捲兮枝相繚】寮【僚或作寮韓愈祭穆員外文畱守無事多君子寮罔有疑忌維其嬉遊】僚【官也班彪冀州賦徧五嶽與四瀆兮觀滄海以周流鄙臣恨不斥退兮陪後乘之下僚】牢【郎侯切豕圈也儀禮掘手用牢鄭氏讀易林失志懷憂如幽狴牢又曰失羊補牢無益於憂二】簩【篥簩皮日休悼賈香依依兮杜若韻淒淒兮篥簩山隱隱以掃空兮煙淡淡以橫秋】濡【而由切柔忍也陰長生平都觀詩靑腰垂翼與我爲仇入火不灼入水不濡三】襦【短衣也易林鴻盜我襦逃於山隅不見虎迹使我心憂隅魚侯切】饒【余也崔駰反都賦開酆鄗之富散紫苑之饒踐宜春之囿轉胡亥之丘】

十九侯【古通尢】

二十幽【古通尢】

二十一侵【古通眞】

二十二覃【古通刪】

二十三談【古通覃】

二十四鹽【古通先】

二十五沾【古通鹽】

二十六咸【古通刪】

二十七銜【古通刪】

二十八嚴【古通先】

二十九凡【古通嚴】

韻補卷二﹤經部﹐小學類﹐韻書之屬﹐韻補﹥

欽定四庫全書

韻補卷三

宋吳棫撰

上聲

一董

口【苦動切口也釋名口空也】蚌【補孔切蛤也郭璞歐絲野贊女子鮫人體近蠶蚌吐珠非甲吐絲非蛹】縱【祖動切眾也漢樂章騎沓沓般縱縱孟康讀如總】虹【戶孔切防蝀也郭璞鰠魚贊壯士挺劍气】

【激白虹鰠魚潛淵出則邑悚三】降【下也郭璞巫咸贊經技是搜術藝是綜采藥靈山隨時登降】項【頭後也張衡西京賦鮪鯢鱨魦修頟短項大口折鼻詭類殊種】往【尹竦切之也東方朔七諫叩宮而宮應兮彈角而角動虎嘯而谷風至兮龍舉而景云往二】容【飛揚貌漢樂章神之行旌容容顏師古讀】

二腫【古通董】

三講【古通養或轉入董】

四紙

久【茍起切長也宋玉招魂增冰峩峩飛雪千里歸來歸來不可以久六】玖【石之次玉黑色者許愼讀如芑毛詩投我以木李報之以瓊玖】攺【更也說文攺己聲讀若己張衡思賦私湛憂而深懷兮思繽紛而不理願竭力以守誼兮𨿽貧窮而不攺】記【志也崔琰述初賦望髙密以亟徵戾衡門而造止覿遊夏之峩峩聽大猷之篇記】偕【俱也宋玉九辯時逓來而卒歳兮陰陽不可與儷偕白日晼晚其將入兮明月銷鑠而減毀】皆【徧也荀朂東西廂歌降福孔偕今詩本作皆與烝畀祖妣以洽百禮葉用】解【舉履切脫也古詩著以長相思緣以結不解以膠投漆中誰能別離此】楷【遣禮切模楷後漢語天下模楷李元禮史孝山出師頌允文允武明詩說禮憲章百揆爲世作楷】近【巨椅切逺近也毛詩防言近止藝文類聚潘嶽射雉賦算分銖商逺近揆懸刀騁絕伎】期【限也漢淳於長夏君碑於穆皇祖天挺應期佐時理物紹從先軌】舊【曁幾切故也韋成詩天子我監登我三事顧我傷隊爵復我舊三】咎【愆也史記防傳王若遣之宋必有咎後𨿽悔之亦無及已】舅【夫之父也亦母之兄弟漢書敍傳遭成之逸政自諸舅陽平作威誅加卿宰宰奬裏切】嶬【語綺切嶬嶬可畏貌楚辭招隱士曰白鹿麏麚兮或騰或倚狀貌崯崯兮嶬嶬二】儀【擬也宋玉髙唐賦惟髙唐之大體兮殊無物類之可儀比巫山赫其無疇兮道互折而曽累】牝【補履切獸雌曰牝老子谷神不死是謂牝】等【典禮切齊也韓子主妾無等必易嫡子兄弟不服必危社稷服鼻墨切】待【直裏切俟也魏文帝浮淮賦眾防張羣櫂起爭先逐進莫適相待】不【補美切陋也荀子賦篇簡然易知而致有理者與君子所敬而小人所不者與二】否【臧否張衡西京賦街談巷議彈射臧否剖析毫釐擘肌分理】負【簿猥切釋名負背也置項背也詩恆之秬秠是獲是畝恆之糜芑是任是負畝音毎】寶【補美切珍也防傳聖人得之以爲大寶大寶所在乃爲天子子當讀如濟】婦【房詭切服也張衡西京賦商賈百族禆敗夫婦鬻良雜苦蚩邊鄙二】阜【土山也劉邵趙都賦羣後紛其旣醉逺人仡以宴喜悅皇風之舄奕羨我邦之殷阜】母【姥罪切父母淮南子以天爲父以地爲母陰陽爲經四時爲紀蔡邕崔夫人誄昔在敬姜陪臣之母勞謙紡績仲尼是紀三】畆【田畆也屈原騷經余旣滋蘭之九畹兮又樹蕙之百畆畦畱夷與揭車兮雜杜衡與芳芷】茂【美也晉樂章樹木叢生百艸丰茂秋風蕭瑟洪波湧起】敏【母鄙切疾也毛詩農夫克敏漢書敍傳宣之四子淮陽聰敏舅氏籧篨幾陷大理】袲【敞爾切地名春秋公防齊侯於袲伐鄭公羊作侈】子【奬禮切孳也左氏傳魯人歌曰我有圃生之杞乎從我者子乎去我者鄙乎古子有二讀與紙葉者聲近濟水之濟與語葉者如今讀耔梓一類皆仿此五】宰【制也桑梓之梓本奬禮切說文梓從宰省聲又云或不省作榟毛詩鞠哉庶正疚哉冢宰趣馬師氏膳夫左右右羽軌切】泲【漢書引書泲河惟兗州浮於泲漯顏師古皆云此本濟水之字毛詩出宿於泲飲餞於禰今讀訛】姊【姊妹釋名姊積也猶日始出積時多而明也易林四目相視稍近同幾日防之後見吾伯姊】秭【五稯也博雅秭積也毛詩亦有髙廩萬億及秭爲酒爲醴烝畀祖妣】采【此禮切取也杜篤論都賦食不二味衣無異采賑人以農桑率下以約己四】防【繒也陳琳馬腦勒賦督以鉤繩規模度擬雕琢其章爰發絢防】在【存也屈原騷經吾令丰隆乘雲兮求宓妃之所在解佩纕以結言兮吾令蹇修以爲理】萋【萋萋茂盛貌左思魏都賦珍木猗猗奇卉萋萋蕙風如薰甘露如醴李善讀】死【少禮切說文死澌也人所離也集韻澌音西屈原天問天式從橫陽離爰死大鳥何鳴失焉喪厥體今讀訛三】鮮【潔也毛詩新臺有泚河水彌彌燕婉之求籧篨不鮮】癬【疥癬也釋名癬徙也浸淫移徒處日廣也故靑徐人謂癬爲徙也】纚【所綺切屈原騷經擥木根以結茝兮貫薜荔之落蘂矯菌桂以紉蕙兮索胡繩之纚纚】所【爽揣切處也詩六月序以葉理班固西都賦繚以宮墻四百餘里離宮別館三十六所】俎【壯揣切俎豆蘇黃門新宅詩李侯𨿽貧足圖史旋作明安淨幾閉門且辦作詩章好事時來置尊俎】士【上止切事也古士有二讀一與語韻相葉者聲如今讀一與紙韻相葉者聲當如古不當如今讀士仕史使皆仿此二】事【釋名事偉也偉立也凡所立之功也毛詩於以采蘩於沼於沚於以用之公侯之事】手【書蟣切手足宋玉笛賦延長頸奮玉手摛朱唇曜皓齒四】守【主守屈原天問雄虺九首儵忽焉在何所不老長人何守在此禮切】狩【巡守易林尅身潔己逢禹巡狩錫我圭拜受福祉】首【始也釋名首始也太凍登赤天陰作首也虛羸踦踦擅無已也】施【屍是切發也論語不施其親周官施捨注施讀如弛荀子成相篇世之禍惡賢士子胥見殺百里徙穆公任之疆配五伯六卿施】時【士紙切四時也時播百谷王肅作是斂時五福馬融作是王粲七釋不以志易道不以身後時進徳修業與世同理】海【虎猥切四海釋名海晦也言承穢濁其水黑如晦禮記無聲之樂气志旣起無體之禮施及四海三】醢【肉醬也說文�聲許愼讀�如賄屈原九章忠不必用兮賢不必以伍子逢殃兮比干葅醢】火【說文燬也釋名火毀也物入則皆毀壞也方言防火也郭璞曰楚語轉也易林魁行搖尾逐云吹火又曰從風吹火牽騏驥尾】禍【戶賄切禍福釋名禍毀也言毀滅也荀卿成相篇世之禍惡賢士子胥見殺百里徙】友【羽軌切朋友漢天馬歌體容與迣萬里今安匹龍與友六】有【有無也漢司馬相如敍傳文艶用寡子虛烏有寓言淫麗托風終始】右【左右也張衡西京賦豫章珍館揭焉中峙牽牛立其左織女處其右】囿【苑有垣也司馬相如頌般般之獸樂我君囿白質黒章其儀可喜】雨【天地气和則雨易林陰積不已云作淫雨傷害平陸民無室屋】骫【拔骫茂盛貌楚辭招隱士樹輪相糺兮林木拔骫靑莎雜樹兮蘋艸�靡】汜【養裏切釋名水決復入爲汜汜已也始出有所爲畢已復還而入也楚辭天問出自暘谷次於蒙汜自明及晦所行幾里十】似【象也詩似續妣祖釋文云毛如字嗣也鄭讀如巳午之巳易箕子以之鄭氏荀氏皆作似馬融長笛賦近世雙笛從羌起羌人伐竹未及已龍吟水中不見尾截竹吹之聲相似】佀【似一作佀說文從人以聲象也】怠【慢也說文臺聲左氏傳讒鼎之銘曰昧旦丕顯後世猶怠況日不悛其能久乎久荀起切】殆【危也說文臺聲屈原天問女岐縫裳而館同爰止何顚易厥首而親以逢殆】巳【辰名古巳午之巳亦讀如巳矣之巳漢律曆志振美於辰巳盛於巳史記巳者言陽气之巳盡也鄭夢孔子告之曰起起今年歳在辰明年歳在巳】祀【祭祀說文祭無巳也從示巳聲司馬相如封禪頌孟冬十月君䢐郊祀馳我君輿帝用享祉又年也釋名商曰祀祀巳也新聲升故气巳也】耜【臿也說文從耒防聲徐鍇曰今俗作耜張衡東京賦農祥晨正土膏脈起乘鑾輅而駕蒼龍介馭間防剡耜】兕【一角獸也太戾首東南射兕西北其矢】姒【娣姒春秋書葬我小君定姒公羊作戈聲之訛也張衡東京賦宓妃攸館神用挺紀龍圖授羲書俾姒】俟【羽已切待也說文矣聲或聲近始史記其徳薿薿大戴禮作俟以聲近而訛開元五經文字詩儦儦俟俟正音矣凡俟仿此三】涘【水涯也說文矣聲陸機南徵賦桓桓先徵在河之涘順彼長道縣旌千里】騃【行曰騃說文矣聲張衡西京賦植物斯生動物斯心眾鳥翩翩羣獸騃】嶰【許豈切山間也馬融廣成頌冒柘槎棘枳窮浚谷底幽嶰二】蟹【水虫也易林渡河逾水濡洿其尾不爲禍憂捕魚遇蟹】嬉【許已切戲也白居易雜興詩澹灔九折池縈回十餘里四月芰荷發越王日遊嬉三】駭【驚也吳子戢其耳目無令驚駭習其馳逐閒其進止】亥【辰名易林將戌系亥陽藏不起君子散亂太上危殆殆音以】

五防【古通紙】

六止【古通紙】

七尾【古通紙】

八語

顧【果一切回視也詩寧不我顧徐邈讀韋孟諷諫詩穆穆天子照臨下土明明羣司執憲靡顧六】寡【少也禮記君子寡言而行以成其信鄭氏曰寡當爲顧聲之誤也顧音古漢書斬宛王母寡之首或作鼓史記敍傳天下已平親屬旣寡悼惠先壯實鎭東土】故【舊也東方朔客難悉力慕之困於衣食或失門戶使蘇秦張儀與僕並生於今之世曾不得掌故】斚【五爵韓愈元和聖徳詩駕龍十二魚魚雅雅霄升於丘奠璧獻斚雅音伍】嘏【福也以古得聲韓愈元和聖徳詩飫沃羶薌產祥降嘏鳯凰應奏舒翼自拊】廣【濶也禮記子夏曰今夫古樂進旅退旅和正以廣匏笙簧防守拊鼓始奏以文復亂以武】耉【果許切老也崔駰慰志賦辟四門以博延兮彼幽牧之我舉畫定而計決兮豈云賁乎鄙耉六】垢【塵也嚴忌哀時命務光自投於深淵兮不獲世之塵垢孰魋摧之可久兮願退身而窮處】茍【茍且蔡邕述行賦登髙斯賦義有取兮則善戒惡豈云茍兮翩翩獨徵無疇與兮】晷【日影也陸云詩願登扶桑仰結飛晷伊人匪存遺芳孰與】軌【車迹也陸機淩霄賦削陋迹於介丘兮省仙遊而投軌覬情累以遂濟兮豈時俗之云阻】久【長也易林髙樓無柱顚僵不久紂失三仁身死牧野野上與切】糾【果羽切戾也韓愈元和聖徳詩赤鱗黃龍頽陀結糾卿士庶人黃童白叟叟蘇戶切】口【孔五切人所以言食也漢溝洫志白渠之歌且漑且糞長我禾黍衣食京師億萬之口三】可【許可也韓愈元和聖徳詩皇帝曰嘻豈不在我負鄙爲艱縱則不可我音伍】叩【叩頭也韓愈元和聖徳詩取之江中枷脰械手婦女累累啼哭拜叩手音暑】考【口舉切引也易林周旋步驟行中規矩正恩有節延命壽考三】起【興也釋名起舉也一舉體也易林孟春己丑哀乎仲父明徳訖終虎亂滋起】糗【漧飯屑也釋名糗齲也飯而磨之使齲碎也】咎【跽許切愆也三略彊弱相虜莫適禁禦延及君子國受其咎三】臼【杵臼也韓愈元和聖徳詩遂自顚倒若杵投臼俯視大江不見洲渚】舅【夫之父亦母之兄弟韓愈元和聖徳詩皇帝曰吁伯父叔舅各安爾位訓厥甿畮甿音莽】藕【五舉切荷根也司馬相如賦與波搖蕩掩薄艸渚唼喋菁藻咀嚼菱藕三】偶【合也匹也周官注遇偶也欲其不期而俱至也光武賜侯霸書曰崇山幽都何可偶黃鉞一下無處所蔡邕短人賦是以陳賦引譬比偶皆得形象誠如所語】耦【耦耕也釋名耦遇也三人相對遇也王逸九思言逝邁兮北䢐叫我友兮配耦日陰曀兮未光閴睄雿兮靡睹】雅【阮古切子夏對樂曰始奏以文復亂以武治亂以相訊疾以雅君子於是語於是道古四】峨【嶫峨山髙貌韓愈元和聖徳詩瀆鬼蒙鴻嶽祗嶫峨飫沃羶薌產祥降嘏嘏音古】瓦【陶器韓愈元和聖徳詩皇帝勤儉盥濯陶瓦斥遣浮華好此絺紵】我【己稱國語彼來從我固守勿與張衡鮑徳誄業業學徒童蒙求我濟濟京河寔爲西魯】鳥【都縷切禽總名也史記敍傳穆公思義悼豪之旅以人爲殉詩歌黃鳥】倒【董伍切僕也李尢平樂觀賦或以馳騁覆車顚倒烏獲扛鼎千鈞若羽】妥【統五切帖妥也韓愈元和聖徳詩獸盾騰挐圖壇帖妥天兵四羅旗常妸娜娜音弩】圖【動五切謀也易林爲隸所圖與眾庶伍毛詩我儀圖之惟仲山甫舉之八】塗【泥路也防傳周流天下還復其所上至蒼天下薄泥塗】社【社稷白虎通社不謂之土何封土爲社稷變名爲社別於眾土也左氏傳成季之占間於兩社爲公室輔漢書敍傳布歷燕齊叔亦相魯民思其政或金或社】蕩【放也王逸九思躡天衢兮長驅踵九陽兮戲蕩越云漢兮南齊秣余馬兮河鼓】道【路也易林寒藪枯腐當風於道蒙被塵埃左氏勞苦】脰【項也柳宗元牛賦牟然而鳴黃鐘滿脰抵觸隆曦日耕百畆往來修直植乃禾黍畆音姥】豆【谷名栁宗元牛賦皮角見用肩尻莫保或穿緘縢或實俎豆保音補】墮【墜也韓愈元和聖徳詩眾樂驚作轟豗融冶紫熖噓呵髙靈下墮冶音與】怒【暖五切恚也顏師古糾謬正俗曰自古讀有二音毛詩君子如怒逢天僤怒楚辭反信讒而齊怒此讀爲上聲逢彼之怒畏此譴怒此則讀爲去聲今山東河北人但知怒有去聲失其眞也二】娜【妸娜美貌韓愈元和聖徳詩天兵四羅旗常妸娜駕龍十二魚魚雅雅雅音伍】表【博舉切上衣也漢書敍傳春秋之占咎徵是舉告往知來王事之表】保【彼五切安也易林東南其戶風雨不處燕婉仁人父子相保五】飽【食多也吳子適其水艸節其饑飽冬則溫廐夏則涼廡】寶【珍也陳琳馬腦勒賦帝道匪康皇鑑元輔顧以多福康以碩寶】蚌【蛤也戰國策鷸謂蚌曰今日不雨明日不雨卽有死蚌蚌謂鷸曰今日不出明日不出卽有死鷸出尺律切】鴇【水鳥也徐幹齊都賦駕鵝鶬鴿鴻鴈鷺鴇連軒翚霍覆水掩渚】否【匪父切可否也陳琳大荒賦覽六五之咎休兮乃貧尼而富虎嗣反覆其若玆兮豈云行之臧否】蒲【頗五切水艸職方氏其澤藪曰蒲鄭氏讀毛詩揚之水不流束蒲彼其之子不與我戍許】婦【奉甫切夫婦也白虎通婦者服也以禮屈服也諸葛亮傳諺曰莫學孔明擇婦正得阿承醜女】馬【滿補切說文馬武也怒也史記索隱音姥毛詩凡馬皆讀如姥漢樂章靈之下若風馬左蒼龍右白虎十四】媽【母也郭迻云此正父母之母字】禡【野祭也晉鼓吹曲師執提工執鼓坐作從節有序盛矣允文允武搜田表禡】母【父母也易林中田膏黍以享王母后漢語前有召父後有杜母】畆【田也班固西都賦士食舊徳之名氏農服先疇之畎畆商修族世之所鬻工用曽髙之規矩】摹【法也張衡東京賦眇天末而逺期規萬世而大摹且歸來而釋勞應多福以安愈】謀【慮也儀禮賓曰某有子某注云古文某作謀毛詩彼譖人者誰適與謀取彼譖人投畀豺虎】茂【盛也易林當夏六月枝葉盛茂鸞鳥以庇召伯遊暑】老【耆老姥當以此得聲班固西都賦若臣者徒觀迹於舊墟聞之乎故老十分未得其一端故不能徧舉也】謨【謀也蔡邕胡廣銘遭家不造仍世短祚援二聖嗣伊公之謀】妖【災也漢書敍傳怙寵矜功僭欲失所思心旣霿牛禍告妖】防【麋子也張衡西京賦逞欲畋漁效獲麑防樛蓼浶浪幹池滌藪藪蘇戶切】夭【少歿也韓愈韋夫人墓銘歸逢其良夫夫婦婦獨不與年而卒以夭夭奉甫切】牡【牝牡也韓愈元和聖徳詩乃以上辛於郊用牡除於國南鱗筍毛虡】子【子本奬禮切經舊又有一音如今世俗所讀而與語韻相葉太去於父子去於臣主韓非子慈母有敗子嚴家無格虜易林道逢淑女與我驥子又曰文母聖子爲天下主此尢多】走【子與切趨也韓子腓大於股難以趨走正考甫鼎銘一命而僂再命而傴三命而俯循墻而走亦莫余敢侮饘於是鬻於是以月余口口音苦三】湊【集也王延壽靈光殿賦浮柱岹嵽以星懸漂峣而枝柱飛梁偃蹇以虹指揭蘧蘧而騰湊】酒【酒醴釋名酒踧也能否皆彊踧持飲之也又入口咽之皆踧其面也張超誚靑衣賦東向長跪接狎歡酒悉請諸靈僻邪無主】作【總古切造也韓愈處州孔子廟碑惟此廟學鄴侯所作厥初庳下神不以宇二】左【左右王九思逢流星兮問路顧指我兮從左徑娵觜兮直馳馭者迷兮失軌軌音短】艸【脞五切百卉也爾雅蓾蘆郭璞曰作履艸艸徐幹齊都賦栞梗林燎圃艸驅禽翼獸十千惟旅二】鑿【鏨也易林鈆刀攻玉無不鉆鑿龍體其舉魯班爲輔】寫【洗與切輸寫也諺云書三寫魚成魯帝成虎毛詩蓼彼蕭斯零露湑兮旣見君子我心寫兮】瞍【蘇戶切瞽瞍舜父釋名瞍縮壊也五】嫂【兄嫂也釋名嫂叟人及物老皆縮小爲舊也叟亦蘇戶切】掃【除也張載七哀詩蘢荊棘生蹊逕登童豎狐兔窟其中蕪穢不復掃】叟【老叟也韓愈元和聖徳詩卿士庶人黃童白叟踴躍嘆呀失喜噎嘔嘔委羽切】藪【藪澤蔡邕胡黃二公贊曰胡曰黃方軌齊武惟道之淵惟徳之藪】坐【粗五切挫也易林東行西坐喪其犬馬南求驊驑失車林下馬音姥下音戶】者【掌與切助辭也史記無不臣者索隱讀楚辭搴芳洲兮杜若將以遺兮逺者時不可兮驟得聊逍遙兮容與】鬥【膄廋切十升也毛詩酌以大斗漢律曆志聚於斗溝洫志白渠之歌涇水一石其泥數斗且漑且糞長我禾黍二】咮【鳥口也郭璞邊谿獸櫟鳥贊邊谿豹皮厭妖蠱鳥愈隱疫黑文朱咮】肘【冢廋切釋名肘注也可隱注也】趙【文呂切邯鄲國也崔駰達防魯連辯言以退燕包胥單辭而存楚唐且華顚以悟秦甘羅童身而報趙二】躇【躊躇也宋玉九辯年洋洋以日往兮老嵺廓而無處事亹亹而覬進兮蹇淹畱而躊躇】鮓【壯所切藏魚也釋名鮓葅也以鹽米釀之如葅熟食也】齒【敞呂切年也徐幹齊都賦宗屬大同鄕黨集聚濟濟盈堂爵位以齒三】醜【惡也易林東家中女嫫母敢醜三卜無室媒自勞苦】哆【語聲也韓愈元和聖徳詩紫熖噓呵髙靈下墮羣星從坐錯落侈哆墮音吐】助【牀舉切佐也太翕首翕食嘬嘬利如舞也翕其羽朋友助也】士【事也今與止韻葉用古有一音如今世俗所讀而與舉武爲音禮記引詩曰曽孫侯氏四正具舉大夫君子凡百庶士小大莫處禦於君所戰國策蘇秦詩曰廢文任武厚養死士二】仕【官也易林伊伯致仕去桀耕野執順以傳反和無咎野上與切咎踞許切】首【賞呂切頭也前漢敍傳神母告符朱旗乃舉粵蹈秦郊嬰來稽首五】手【人用以持也釋名手須也事業之所須也郭璞神噓贊腳屬於頭人面無手厥號曰噓重黎所處】守【主也素問離絕苑結憂恐喜怒五藏空虛血气難守怒上聲】狩【巡狩也易林明徳孔宜萬歲不虧駕龍巡狩王得安所】捨【居也周易井卦初六舊井無禽時捨也九二井谷射鮒無與也】產【爽舉切生也漢樂章安其所樂終產樂終產世繼緖】使【疎士切命也易林三孤六子安有所苦中歲廢殆亡我所使子如今讀皆葉語韻三】史【記事者易林重黎祖後司馬太史陵氏之災罹宮悲苦】事【韓子因而任之使自事之因而予之使自舉之又曰使雞司夜令貍執鼠皆用其能上乃無事】野【上與切郊外也徐鍇曰墅經典只用野司馬相如賦出乎椒丘之闕行乎洲淤之浦經乎桂林之中過乎泱漭之野四】壄【野古壄楚詞九歌霾兩輪兮縶四馬援玉枹兮擊鳴鼔天時墜兮威靈怒嚴殺盡兮棄原壄馬滿補切】受【容也張超誚靑衣賦晏嬰潔志不顧景女乃雋不疑奉霍不受】壽【壽考也韓愈元和聖徳詩天錫皇帝與天齊壽登玆太平無怠永久久音舉】紆【委羽切曲也馬融廣成頌大匈哨後緼巡歐紆負隅依阻莫敢嬰禦三】杳【杳深逺也王逸九思意逍遙兮欲歸眾穢盛兮杳杳思哽饐兮詰詘涕汍瀾兮如雨】嘔【吐也韓愈元和聖徳詩卿士庶人黃童白叟踴躍歡呀失喜噎嘔叟蘇戶切】防【於五切侍也韓愈元和聖徳詩日君月妃婐防瀆鬼鴻蒙嶽祗嶫峨峨音伍】海【火五切天池也】

【陸云陸丞相誄靖共夙夜匪寧匪處經始綿綿滴沲淮海二】悔【悔吝也陸機淩霄賦判煙雲之騰躍半天步而無旅詠淩霄之飄飄永終焉而弗悔】駭【喜語切驚也陸機淩霄賦因扶桑而東顧兮天傾光之可駭惑渾輿之茫茫兮心蒙蔽而無緖三】朽【腐也陳琳大荒賦廓寂寥而無人兮𨿽獨存兮何補追防古之遐迹兮惟徳音兮不朽】虛【大丘也毛詩升彼虛矣以望楚矣】下【後五切上下也毛詩下十有七陸徳明云叶韻皆當讀如戶屈原騷經覽相觀於四極兮周流乎天予乃下望瑤臺之偃蹇兮見有娀之佚女十五】夏【時也史記索隱音戶揚雄城門校尉箴昔在先世有殷有夏癸辛不徳而設夫險阻】鎬【鎬京史記敍傳武王牧野實撫天下幽厲昏亂旣喪酆鎬下音戶】鄗【地名漢書敍傳宗幽旣昏淫於褒女戎敗我驪遂亡酆鄗】後【君也莊子石戶之農本亦作後蔡邕胡黃二公贊降神有周生申及甫允玆漢室誕育二後】暇【閒也毛詩迨我暇矣飲此湑矣】後【先後也漢溝洫志曰白渠之歌鄭國在前白渠起後舉臿爲云決渠爲雨】厚【厚薄也繁欽徵天山賦淸我東南渾齊邊防力淺效深費薄功厚】禍【害也馮衍顯志賦昔三後之純粹兮毎季世而窮禍弔夏桀於南巢兮哭殷紂於牧野野上與切】姱【美貌屈原九歌縆瑟兮交鼓簫鐘兮瑤虡鳴篪兮吹竽思靈保兮賢姱】壺【酒器也宋玉招魂幸而得脫其外曠宇赤螘若象螽若壺】毀【壞也易林臏詐龐子夷竈盡毀兵休卒發矢至如雨】火【燬也韓愈元和聖徳詩施令酬功急疾如火天地中間莫不順序】旤【逆惡之驚詞也漢書敍傳貳師秉鉞身釁胡社致死爲福毎生作旤社音土】候【伺也楊泉蠶賦爰求柔桑切若細縷起止得時燥濕是候】予【演女切我也顏師古糾謬正俗曰予當讀如與不當讀如餘詩或敢侮予將伯助予楚詞曰眇眇兮愁子何壽夭兮在予皆無餘音八】余【我也王逸九思鷃雀列兮讙嘩鴝鵒鳴兮聒余抱昭華兮寶章欲衒鬻兮莫取鄭氏禮記注云余予古余字而顏師古讀予皆上聲餘皆平聲未詳焉】右【左右也陸云陸丞相誄乃幹中軍入作內輔公侯陟降在帝左右】誘【導也韓愈元和聖徳詩有恇其凶有餌其誘其出穰穰隊以萬數】冶【銷也道藏元君詩披云泛靈輿儵忽適下土崆峒滅云至感不容冶】友【朋友易林王孫季子相與爲友明允篤誠升擢薦舉】有【有無徐幹齊都賦主人盛饗期盡所有三酒旣醇五齊惟醹】譽【稱美也禮記射義引詩曰小大莫處禦於君所以燕以射則燕則譽】柳【隴主切木名周官衣翣栁之材注云栁之言聚也釋名栁聚也眾飾所聚亦其形僂也二】鯉【魚名徐幹齊都賦三酒旣醇五齊惟醹爛豕胹羊炰鼈鱠鯉】砢【籠五切磊砢也韓愈元和聖徳詩除於國南鱗筍毛虡廬幕周施開揭磊砢】紐【碾與切結也陳琳大荒賦建皇極以連衡兮布辰機而結紐陽乾曜於乾門兮陰气服於地戶】

九麌【古通語】

十姥【古通語】

十一薺【古通紙】

十二蟹【古轉聲通紙】

十三駭【古轉聲通紙】

十四賄【古通紙】

十五海【古通賄】

十六軫

捲【舉蘊切斂也釋名暈捲也气在外捲結之也】綣【苦殞切繾綣也釋名囷綣也藏物繾綣束縛之也】典【覩挺切五帝之書也釋名典鎭也制教法所以鎭定上下其等有五也】褊【彼忍切衣小也陸機】

【詩軌迹未及安長轡忽已整道遐覺日短憂深使心褊】粉【戶尹切粉米也白居易簡寂觀詩名利心旣忘市朝夢亦盡何以療夜饑一匙雲母粉】溟【母迥切水貌晉樂章只之來遺光景昭若存終溟溟】吻【武尹切口吻繁欽尙書箴龍作納言帝命惟允山甫翼周實司喉吻】損【聳尹切減也劉歆列女頌公行下眾物滿則損俾獻不聴密果滅殞】展【止忍切展展車聲也張衡西京賦五都貨殖旣興旣引商旅聨槁隱隱展展李善下謹切】水【式允切北方之行也白虎通水之爲言凖也釋名水凖也凖平物也周官輈注則利凖故書凖作水聲之誤】上【矢忍切髙也郭璞遊仙詩翹首望太淸朝云無增景𨿽欲思陵化龍津未易上】寧【乃挺切安也張載七命王猷四塞函夏謐寧丹冥投烽靑徼釋警】

十七凖【古通軫】

十八吻【古轉聲通軫】

十九隱【古通吻】

二十阮【古通銑】

二十一混【古轉聲通阮】

二十二狠【古轉聲通阮】

二十三旱【古轉聲通銑】

二十四緩【古通旱】

二十五潸【古轉聲通銑】

二十六產【古通潸】

二十七銑

管【古轉切樂器也郭璞鸞贊王元發聖敬日逺商人是頌詠之管二】痯【罷貌毛詩檀車幝幝四牧痯痯徵夫不逺】簡【幾件切略也晉樂志歌哀帝雅好古大庭是踐道尙無爲治存易簡化若風行時猶艸偃三】諫【諍也毛詩式遏冦虐無俾正反王欲玉女是用大諫荀子左氏傳髙堂隆傳皆作簡古簡讀如蹇反甫臠切】幹【莖也太法首井無干水直衍】坎【丘檢切險也釋名坎險也歐陽參政梅給事銘囷於翼飛中垂以斂一失其塗進退以坎】捆【苦捲切齊等也蘇內翰垂云亭詩道人眞古人嘯詠慕嵇阮空齋臥蒲褐芒屨每自捆二】墾【耕也蘇內翰垂云亭詩我詩久不作荒澁旋鋤墾從君覓佳句咀嚼廢朝飯飯扶免切】遁【杜宛切逃也蘇內翰垂云事詩雄觀快新獲微景收昔遁道人眞古人嘯詠慕嵇阮】萏【待畎切荷華也毛詩彼澤之陂有蒲菡萏有美一人碩大且儼】眼【五健切目也謝靈運斤竹澗詩企石挹飛泉攀林摘葉捲想見山阿人薜蘿若在眼】癉【多捲切病也毛詩上帝板板下民卒癉出話不然爲猶不逺四】亶【誠也毛詩出話不然爲猶不逺靡聖管管不實於亶】短【促也陸機思親賦時若川流遊之逺矣天步悠長人道短矣】斷【絕也白居易寄元九詩一病經四年親友書信斷彼獨是何人心如石不轉】殄【他典切善也毛詩新臺有灑河水浼浼燕婉之求籧篨不殄鄭氏讀灑先典切浼美辧切】壇【上演切除土祭也屈原九章鸞鳥鳯凰日以逺兮燕雀烏鵲巢堂壇兮】枕【知輦切枕席釋名枕檢也所以檢項也毛詩有美一人碩大且儼寤寐無爲輾轉伏枕二】盞【爵也歐陽參政送劉原甫詩魚枕蕉一舉十分當覆盞鼠須管爲物𨿽微意不淺】【尼展切寘聲緩也馬融笛賦惆悵怨懟窳圖寘聿皇求索乍近乍逺】板【俾緬切判也韓愈祭張給事文乃遷侍中朱衣象板惟義之趨豈利之踐踐慈演切二】本【始也班婕妤搗素賦調非常律聲無定本或連躍而更投或蹔舒而長斂】阪【甫臠切大阪不平也夫子丘陵之歌登彼丘陵峛崺其阪仁道有爾求之若逺四】阪【阪一作阪孫綽三月三日詩縹萍漢流綠栁防阪羽從風飄鱗隨浪轉】反【復也荀卿賦篇忽兮其極之逺也攭兮其相逐而反也卭卭兮天下之咸蹇也】返【還也秦嘉贈婦詩遣車迎子還空去復空返憂來如循環匪席不可捲】飯【扶免切葉銑韻飡飯白居易寄元九詩憂我貧病身書來惟勸勉上言少愁苦下言加飡飯】滿【美辧切盈也蘇內翰梁左藏詩南都從事亦學道不卹空腸誇腦滿問羊他日到金華應許相將遊閬苑二】浼【浼浼水流貌毛詩新臺有灑河水浼浼燕婉之求籧篨不殄殄上聲】萬【無願切十千也白居易寄元九詩憐君爲謫吏窮薄家貧褊三寄衣食資數盈二十萬】晚【武捲切暮也白居易寄元九詩窮通合交易自笑知何晚憂我貧病身書來惟勸勉三】挽【牽也韓愈南溪詩石麄肆磨礪波惡厭牽挽防防暮雨飄稍稍新月偃】吻【口吻釋名吻免也入定則碎出則免也】纂【作畎切集也陸機湣思賦樂來日之有繼傷頽年之莫纂覽萬物以澄心怨伯姊之已逺】靖【疾演切審理也應貞華林應制詩行舍其華言去其辧六府孔修九有斯靖】損【鎖褊切減也蘇內翰垂云亭詩天功爭向背詩眼巧增損海門侵坤軸湖尾抱雲巘二】算【數也歐陽參政感興詩盈虧自相補得失何足算二者一何愉百年皆不免】剗【楚蹇切平也蘇內翰牛戩書詩王師本不陣賊壘何足剗笑指塵壁間此是老牛戩】產【所蹇切生也張協登北芒山賦靈嶽郁以造天連岡巖以蹇產伊洛渾而東流帝居赫以崇顯】溥【上兗切露貌說文從水尃聲顏師古糾繆正俗曰鄭詩零露�兮古本有水旁作專亦有單字者皆當讀上兗切】舌【食衍切口中舌也釋名舌捲也可以捲制食物使不落也】穩【烏褊切安也蘇內翰垂云亭詩江山𨿽有餘亭榭箸難穩登臨不得要萬象各偃蹇】狠【呼輦切戾也太止首善馬狠惡馬狠絕弸破車終不偃】暖【女逺切溫也白居易元九詩念我口中食分我身上暖不因身病久不因命多蹇】暖【火逺溫也孫綽三月三日詩姑洗斡運首陽穆闡嘉卉萋萋溫風暖暖二】緩【寬也馬融笛賦易聴駭耳有所搖演安翔駘蕩從容闡緩】限【胡蹇切界也顏延年陶潛詩度量難鈞進退可限長卿棄官稚賓自免】愆【以淺切過也太法首井無干水直衍匪谿匪谷終於愆】卵【力捲切說文無乳者卵生郭璞鷰贊燕燕於飛瑞娥以卵王爰發聖敬日逺】

二十八狝【古通銑】

二十九篠

韭【舉夭切菜名也毛詩四之日其蚤獻羔祭韭】糾【巨夭切合也毛詩月出皎兮佼人僚兮舒窈糾兮勞心悄兮僚盧皎切】慘【采早切憂也開元五經文字作懆引詩我心懆懆又月出詩勞心慘兮同】昭【止少切明也毛詩其音昭昭何晏景福殿賦墉垣碭基其光昭昭周制白盛今也維縹】楚【初絞切國也漢書敍傳仲氏王代斿宅於楚戊實淫平陸乃紹】署【聲鳥切也班固西都賦周以鉤陳之位衛以嚴更之署總禮官之甲科詳百郡之亷孝】

三十小【古通篠】

三十一巧【古通篠】

三十二皓【古通篠】

三十三哿

寡【古火切少也潘嶽西徵賦勢土崩而莫振作降王於路左蕭收圖以相劉歷險易與眾寡】賈【古我切姓也謝惠連詩自言擅聲名不謝嬴甘賈臧否固消滅誰能窮薪火二】假【非眞也陶潛命子詩旣見其生實欲其可人亦有言斯情無假】雅【語可切正也仲長統詩百慮何爲至要在我叛散五經滅棄風雅】大【待可切大小也仲長統詩百家雜碎請用從大元气爲舟微風爲柂柂亦待可切】儺【乃可切行有節也毛詩淇水在右泉源在左巧笑之瑳佩玉之儺瑳七可切】補【榜火切完衣也班固幽通賦安慆慆而不葩兮卒殞身乎世禍遊聖門而靡救兮𨿽覆醢其何補二】把【握也釋名把播也所以播除物也】馬【母果切獸類潘嶽西徵賦野蒲變而成脯苑鹿化以爲馬假讒逆以天權鉗眾口而寄坐】寫【損果切置物也謝惠連詩有客被褐前投心自詢寫臧否固消滅誰能窮薪火】者【阻可切別事辭也繆襲挽歌形容稍銷歇齒髮行當墮自古皆有然誰能離此者】野【鄔果切郊外也後漢地裏志隴坻歌曰念我行役飄然曠野登髙望逺涕零雙墮二】冶【容也謝惠連詩】

【酈生無文章西施整妖冶胡爲空耿介悲哉君志瑣】下【戶可切底也釋名河下也庚闡詩蓬嶺挺神蔬緌岑靈果於靈不一名要我來山下二】夏【春夏陳琳馬腦勒賦四賓之防播以淳夏色奮丹烏明照烈火】

三十四果【古通哿】

三十五馬【古轉聲入哿】

三十六養

景【舉兩切光也夏侯湛抵疑九夷之從王化猶洪聲之收淸響黎苗之樂函夏若遊形之招惠景】騁【齒兩切馳騁也道藏歌提攜宴玉賓契駕乘煙騁黃籙命玉符公子運我上】炳【彼兩切明也郭璞畢方贊畢方赤文離精是炳集乃流災火不炎上】芒【母朗切艸端也道藏歌玉虛範女象髙防通冥想三曜無停暉明眞煥云芒】將【子兩切勸也漢書衡山王傳皆將養勸之顏師古讀】勇【羽兩切健也老子慈故能勇儉故能廣不】

【敢爲天下先故能成器長長上聲】洋【倚兩切爾雅洋洋思也疏云詩中心養養皆想念憂思也洋與養音義同二】影【陰影也道藏歌解散七祖更法無中影七化反自然帝一同響】

三十七蕩【古通養】

三十八梗【古通軫】

三十九耿【古通梗】

四十靜【古通梗】

四十一迥【古通軫】

四十二拯【古通軫】

四十三等【古通耕】

四十四有

軌【己有切車轍也太永首永不軌凶亡流於後四】晷【日影也王延壽靈光殿賦蔥翠紫蔚礧碨瓌瑋含光晷兮窮奇極妙棟宇已來未之有兮】簋【內方外圓曰簋說文簋古作匭徐鍇曰九聲也又孂簋聲許愼云讀若詩糾糾葛屨周官以書敍昭穆之俎簋故書簋作幾孔穎達曰簋聲幾軌聲九於文易爲悞寫者亂之】旭【日初出貌說文從日九聲太從首方出旭旭朋從爾醜】考【去九切成也說文以丂得聲又曰丂音糗邊讓章華賦眾變已盡羣樂旣考攜西子之弱腕兮援毛嬙之素肘七】栲【木名陸機艸木疏云許愼讀栲爲糗今人言考失其聲也爾雅栲山疏亦云許愼止讀爲糗毛詩南山有栲北山有杻】巧【技也以丂得聲司馬遷傳聖人不巧時變是守史記作朽音同】起【興也徐幹齊都賦羽族盛興毛羣盡起上蔽云穹下被臯藪】麯【蘗也釋名麯杇也鬱鬱使衣主杇敗故也】舊【故也漢書敍傳三枿之起本根旣朽枯楊生華曷惟其舊】虯【樛結貌李尢平樂觀賦有仙駕雀其形蚴虯騎驢馳射狐兔驚走】禱【當口切說文告神福也易林白茅醴酒靈巫拜禱一曰爲設歡酒寃尢誰禱四】搗【築也毛詩我心憂傷惄焉如搗假寐永嘆惟憂用老老朗口切】隝【海中山也漢書敍傳橫𨿽雄材伏於海隝沐浴屍鄕北面奉首】主【君也老子受國之垢是謂社稷主受國之不祥是謂天下王】隅【語口切陬也毛詩綢繆束芻三星在隅今夕何夕見此邂逅】鳥【丁栁切禽也漢書敍傳沐浴屍鄕北面奉首旅人慕殉義過黃鳥】道【他口切理也胡廣侍中箴文公欽若越興周道亦惟先正克愼左右二】討【治也易林三絲荷弩無益於輔城弱不守郭君自討】瑙【乃後切瑪瑙次玉石王粲瑪瑙勒賦緫眾材而課美信莫臧於馬腦被文采之華飾雜朱綠於蒼阜阜上聲】包【補苟切裹也毛詩野有死麕白茅包之有女懷春吉士誘之六】飽【厭也淮南子酉者飽也周易飲食衎衎不素飽也夫徵不復離羣醜也】苞【本也毛詩有相之道弗厥丰艸種之黃茂實方實苞】保【安也漢房中歌加被寵咸相保徳施大世曼壽】寶【珍也防傳未見其利恐離其咎寡人狐疑安事此寶】鴇【驪白雜毛馬也毛詩叔於田乘乘鴇兩服齊首兩驂如手】抱【普後切手抱也司馬相如賦長千仞大連抱誇條直暢實葉葰茂茂上聲】父【扶缶切父母蘇黃門釀酒詩誰來共佳節但約鄰人父生理正艱難一醉陶衰朽四】阜【岡也班固西都賦晞秦嶺睋北阜挾灃灞據龍首】釜【鑊屬蘇黃門土牛詩土牛適成像逡巡見屠剖田家挽雙角歸理鎖絲釜】負【式負獸名郭璞窫窳贊窫窳無罪見害式負帝命羣巫操藥夾守】茂【莫後切美也馬衍顯志賦山峩峩而造天兮林冥冥而暢茂鸞回翔索其羣兮鹿哀鳴而求其友二】卯【十二時之一史記卯之爲言茂也毛詩十月之交朔日辛卯日有食之亦孔之丑】子【濟口切象子形漢書敍傳侯王之祉祚及孫子公侯蕃滋枝葉碩茂顏師古曰茂合韻莫口切】造【此苟切作也太端往述來遵天之造無或攺作遵天之醜三】艸【百卉也邊讓章華賦攜西子之弱腕兮援毛嬙之素肘形便纎以嬋娟若流風之靡艸】皁【黑色也揚雄太僕箴廐焚問人仲尼深醜僕臣司馬敢告執皁】采【捋取也漢書敍傳多識博物有可觀采蔚爲辭宗賦頌之首】采【采或從手劉琨傳古語曰山有猛獸藜藿爲之不采】掃【蘇後切說文從土帚徐鍇傳曰帚聲也毛詩墻有茨不可掃也所可道也言之醜也道他口切二】嫂【兄妻也釋名嫂叟也老者稱也屈原天問惟澆在戶何求於嫂何少康逐犬而顚隕厥首】芻【楚九切艸也毛詩綢繆束芻三星在隅今夕何夕見此邂逅隅語口切】狩【如九切冬獵也左氏傳天】

【王狩於河陽谷梁作守班固答賓戲孔終篇於西狩顏師古讀三】壽【顏師古糾繆正俗或問曰年壽之字北人讀作受音南人則作授音何者爲是曰兩音皆是詩雲南山有栲北山有杻樂只君子遐不眉壽此卽音受嵇康詩云頥神養壽散髮巖岫此則音授今或皆讀如授則失之矣】少【不多也歐陽參政杜祁公銘君子豈弟民之父母公𨿽百齡人以爲少母莫後切】憂【於糾切愁也國語商之衰也其銘有之嗛嗛之徳不足就也不可以矜而祗取憂也嗛嗛之食不足狃也不能爲膏而祗離咎也三】夭【少也歐陽參政蔡君山銘退之有言死孰謂夭子墓予銘其傳不朽】好【許厚切善也說文從女醜聲王褒四子講徳論毛嬙西施善毀者不能蔽其好嫫姆倭傀善譽者不能掩其醜】老【朗口切考也釋名老者朽也史記酉者萬物之老也荀卿蠶賦屢化而不壽者與善壯而拙老者與有父母而無牝牡者與壽上聲】茆【力九切說文鳬葵也從艸可聲周官茆葅釋文云茆北人音柳毛詩思樂泮水薄采其茆魯侯戾止在泮飲酒二】綠【色也釋名綠瀏也荊泉之水於上視之瀏然綠色此似之也】擾【忍九切煩也李尢平樂觀賦飛丸跳劍沸渭回擾巴渝隈一逾眉相受二】乳【子乳也易林文王四乳仁愛篤厚子畜十男夭折無有】

四十五厚【古通有】

四十六黝【古通有】

四十七寢【古通軫】

四十八感【古轉聲通銑】

四十九敢【古通感】

五十琰【古通銑】

五十一忝【古通琰】

五十二【古通琰】

五十三檻【古通】

五十四儼【古通銑】

五十五範【古通儼】

韻補卷三

欽定四庫全書

韻補卷四

宋吳棫撰

去聲

一送

降【古送切下也尙書降水儆予孟子作洚水警予北齊享廟樂章彛斚應

代用籍茅無咎福祿攸降】洚【水流不遵道也孟子洚水警予洚水者洪水也】絳【赤色也釋名絳工也染之難得色以得色爲工也又曰紅絳也色之似絳者也】鴻【淮南子澒蒙鴻洞注云鴻讀如子贛之贛】忡【敕眾切憂也毛詩從孫子仲平陳與宋不我以歸憂心有忡】巷【胡貢切郭迻音訣裏中道也毛詩俟我乎巷兮悔予不送兮屈原騷經啟九辧與九歌兮夏康娯以自縱不顧難以圖後兮立子用失乎家巷】雺【莫鳯切陰气也袁宏三國名臣頌六百道喪干戈疊用苟非命世孰掃氛雺】

二宋【古通送】

三用【古通宋】

四絳【古通漾或轉聲通送】

五寘

屆【居吏切集韻屆至也或作屆古作曁何晏景福殿賦鳥企山峙若翔若滯峨峨嶫嶫罔識所屆六】戒【愼也六韜將不常戒則三軍失其備秦泰山刻石昭隔內外靡不淸淨施於後嗣化及無窮遵奉遺詔永垂重戒三句入韻】誡【言警劉歆列女頌𨿽曰女則亦實男誡男女覽玆厥事甚備】芥【艸芥也王粲浮淮賦軸轤千里名卒億計運玆威以赫怒淸海隅之舞芥】界【境也陶潛感士不遇賦悼賈傅之秀朗紆逺策於促界悲董相之淵致屢乘危而幸濟】介【守也馬融笛賦激朗請厲隨光之介也牢刺拂戾諸賁之气也】漑【居气切淸也史記漑執中而徧天下徐廣劉伯莊皆云漑古旣字杜篤論都賦畎瀆潤淤水泉灌漑漸澤成用稉稻陶遂五】槪【平斗斛木也劉楨魯都賦貴交尙信輕命重气義激毫毛怨成梗槪】槪【槪或作槪班固奕防推而髙之仲尼槪也質之詩書闗雎類也】蓋【覆也宋玉髙唐賦蜺爲旌翠爲蓋風起雨止千里而逝】疚【病也漢書敍傳安昌貨殖朱云作娸博山惇愼受莽之疚娸丘吏切】決【居悸切斷也易林天地際會不見內外祖道疊送與世長決二】訣【訣別也陸機湣思賦望崇丘以髙訴】

【背門而長訣物無往而不返哀矧來其焉綴】怪【古潰切異也馬融笛賦波散廣衍實可異也掌距刼遌又足怪也二】怪【怪或作怪風俗通怪者疑也白虎通異之言怪也易林五心六意岐道多怪非君本意生我恨悔】結【吉詣切締也太格首畢格禽正法位也膠漆釋信不結也】劂【姑衛切刻刀也傅毅琴賦命離婁使布繩施公輸之剖劂遂雕琢而成器揆神農之初制】括【古外切會也釋名矢末曰括括防也二】話【言也道藏歌淸明重霄上合期慶雲際玉條流逸響從容靈妙話】歸【求位切還也左思魏都賦日不雙麗世不兩帝天經地緯理有大歸】闋【暌桂切止也說文以癸得聲曹植酒賦敍嘉賓之歡防惟耽樂之旣闋日晻暗於桑楡兮命僕夫而皆逝五】屈【拗曲也曹植王陵贊從漢有功少文任气髙後封呂直而不屈】闕【門觀也魏程曉贈傅休奕詩元服初嘉萬福咸防赫赫應門嚴嚴朱闕陶景黃庭經音驅僞切】快【喜也禮記不麾蚤注云麾之言快也太樂首不實不雅禮樂廢也拂擊絕縑心誠快也】缺【器破也王儉禇淵碑詞嵩嶽雲頺梁陰載缺徳猷靡嗣儀型長遞遞李善音逝】礚【去例切石聲也揚雄甘泉賦登長平兮雷皷礚天聲起兮勇士勵六】【一作礚王褎九懷望淮兮沛】

【沛濱流兮則逝榜艕兮下流東注兮】輵【幽輵車聲也揚雄羽獵賦羿氏控皇車幽輵光純天地望舒彌轡】羯【胡也王筠詩非惟滅皇祠將欲湮天祭誰止戮差於玆掃胡羯】竭【盡也妻誄栁下惠文夫子之不竭兮三黜終不兮豈弟君子永能厲兮】碣【特立石也梁竦悼騷賦歷蒼梧之崇丘兮宗虞氏之俊乂臨眾瀆之神林兮東勑職於蓬碣】嵑【其例切特立山也班固燕然山銘封神丘兮建隆嵑熈帝載兮振萬世二】傑【特立也曹植學宮頌於鑠尼父生民之傑性與天成該聖備藝】慨【去吏切慷慨賈誼旱云賦逐積聚而治沓兮相紛薄而慷慨若飛翔之縱橫兮陽波怒而澎濞】檜【木名今聲濁葉泰古聲淸葉志蘇內翰石宗莊詩園中亦何有薈蔚可勝計請公試回首嵗晚余蒼檜】蒯【苦對切茅也左氏傳載詩曰𨿽有絲麻無棄菅蒯𨿽有姬姜無棄蕉萃二】窟【穴也謝靈運辭祿賦𨿽鑣羈之有名恆遊奬而匪滯解紐於城邑反褐衣於丘窟】期【渠記切防也屈原騷經路修逺以多艱兮騰眾車使徑侍路不周以左轉兮指西海以爲期待立侍三】畿【王畿班固西都賦橫被六合三成帝畿周以龍興秦以虎視】近【逺近也江淹祭戰亡文千秋同盡百齡一世魂而有知咸無逺近】艾【魚刈切治也又艸名又養也乂也沛艾作姿容貌文以乂得聲尙書乂用三徳從作乂乂時若漢書皆作艾崔駰太尉箴母曰我彊莫或余喪無曰我大輕戰好殺紂師百萬卒以不艾殺音弒蔡文姬悲憤詩旣至家人盡艾復無中外郭城爲山林庭宇生荊艾毛詩乘馬在廐�之秣之君子萬年福祿艾之秣音昧又夜如何其夜未艾庭燎晣晣君子至止鸞聲噦噦晣之世切噦呼惠切張衡東京賦建辰流之太常紛悠悠以容裔六虯之奕奕齊騰驤而沛艾】外【表也古聲淸葉志今聲濁葉泰晉樂章上參天與地至化無內外無內外六合並康艾】疑【魚記切惑也周易升虛邑無所疑也王用亨於岐山順事也貞吉升階大得志也三】礙【窒也蘇黃門嶽下詩山林無不容疲苶坐自礙自知俗緣深畢老守闤闠】孽【倪祭切木之孽生也易林心狂老悖視聴不政令無常下民多孽】臬【牛例切橜也張衡東京賦侲子萬童丹首制�棘矢所發無臬】蜺【研計切虹蜺也曹植七啟淩轢諸侯馳驅當世揮袂則九野生風慷慨則气成虹蜺】霓【蜺一作霓張衡東京賦龍輅充庭云旗拂霓夏正三朝庭燎晣晣晣之世切】瓦【魚貴切屋甃也毛詩載衣之裼載弄之瓦裼它計切】月【危睡切陰精也曹植七啟世有聖宰翼帝覇世同量乾坤等曜日月】帶【丁計切史記平凖書祿帶劉伯莊音蔕釋名帶蔕也著於衣如物之系蔕也屈原九歌荷衣兮蕙蔕儵而來兮忽而逝夕宿兮帝郊君誰須兮云之際】退【吐內切卻也今聲濁葉隊古聲淸葉志周易解而拇未當位也君子有解小人退也】態【他計切意也蘇秦語曰科條旣備民多僞態屈原九章懲於者而吹�兮何不變此志也欲釋階而登天兮】

【猶有曩之態也四】汰【沙汰也屈原九章乘舲船余上涗兮齊吳榜以擊汰船容與而不進兮淹回水而凝滯】太【過也歐陽參政祭龍文宜安爾居靜以養志冬雪春雨其多已太】泰【通也曹植七啟化參神與靈合契惠澤播於黎苗威靈震乎無外超隆平於殷周踵羲皇而齊泰】逮【徒帝切及也毛詩荓云不逮漢郊祀歌靑陽開動根荄以遂膏潤並愛跋行必逮十】岱【山名蘇黃門嶽下詩東來亦何求聊欲觀海岱天門四十里預恐雙足廢】代【更也屈原九章𨿽有西施之美容兮讒妒入以自代願陳情以白行兮得罪過之不意】題【頌也王筠詩靈圖白玉檢寶冊黃金題防昌眞符合至徳乃司契】疊【更也王筠詩緣巖蔓芳杜回崖掩綠蕙嘉禾挺臯蘇奇香發迷疊】褫【去也陸機文賦心牢落而無偶意徘徊而不能褫石韞玉而山輝水懷珠而川媚李善本作揥注云叶韻它帝切】蹄【足也郭璞水馬贊馬實龍精爰出水類渥窪之駿是勒是蹄】大【小大也三略軍防曰枝葉彊大比周居勢卑賤淩貴久而益大漢書敍傳博陽不伐含光大天誘其衷度流苗裔】怠【懈也歐陽參政範文正銘藏其子孫寵及後世惟百有位可勸無怠】待【候也歐陽參政祭龍文浸潤收畜足支一歳旱則來告否且當待】達【徒對切羊子也夏侯湛抵疑進不能拔羣出萃退不能排抗當世知之者則謂之欲逍遙以養生不知之者則謂之遑遑以求達六】突【觸也馬融笛賦波瀾鱗淪窊隆詭戾瀑噴洙犇遁碭突】篤【馬頓遲也楊戲贊趙到鎭南祖疆監軍尙篤並豫戎任任自封裔】闥【戶也曹植王粲誄我王建國百司俊乂君以顯舉秉機省闥】掇【拾也周易不克訟逋竄也自下訟上患至掇也竄七外切】脫【遺也北山移文亭亭物表皎皎霞外芥千金而不盼屣萬乘其如脫】內【內外也今音濁葉泰古音淸葉志司馬相如上林賦終始灞滻出入涇渭酆鎬潦潏紆余委蛇經營乎其內】追【馳潙切逐也司馬相如上林賦車騎靁起殷天動地先後陸離離散別追】隊【直類切落也司馬相如上林賦批巖衝擁奔揚滯沛臨坻注壑瀺灂霣隊文選作墜】秩【直詈切次也左思魏都賦人謀所尊鬼謀所秩劉宗委馭巽其神器四】馳【騖也蔡邕彈棊賦於是列象雕華逞麗丰腹斂邊中隠四企輕利調博易使騁馳】豸【似鹿一角觸不直者司馬相如上林賦椎蜚亷弄解豸輅蝦蛤鋌猛氏】廌【上林賦文選作豸漢書傳作廌音義並同】拜【變制切拔也毛詩蔽芾甘棠勿翦勿拜召伯所說說始銳切二】湃【滂湃大水貌司馬相如上林賦洶湧滂湃史記作防音同】貝【介虫也今聲濁葉泰古聲淸葉祭司馬相如子虛賦浮文鷁揚旌栧罔瑇瑁鉤紫貝栧音曳】芾【方味切韠也毛詩彼候人兮何戈與祋彼其之子三百赤芾十】黻【芾古作黻曹植贊有皇於登是臨天位黼文於裳組華於黻】紱【黻又作紱張衡西京賦降尊就卑懷璽藏紱更旋閭閻周觀郊遂】紼【又作紼白虎通紼者蔽也行以蔽前毛詩朱紼斯皇赤紼金舄赤紼在股古皆作佛】發【膚髮潘嶽借田賦被褐振裾垂髫總發躡踵側肩掎裳連襼】髴【髣髴王延壽靈光殿賦神仙嶽嶽於棟間玉女窺而下視忽瞟眇以響像若鬼神之髣髴】佛【髴或作佛漢書敍傳學微術昧或見彷佛疑殆匪闕違眾忤世】法【則也魏麋元譏許由文今子生聖明之世得觀雍熈之法則當攄不朽之功暢不羈之志】富【丰於財也秦刻石文上農除末黔首是富普天之下搏心揖志】傅【相也班固西都賦惇誨故老名儒師傅講論乎六藝稽合乎同異】發【方吠切毛詩壹發五豝獻爾發功徐邈皆讀如廢桓麟七說騁不失蹤滿不虛發彈輕翼於髙冥窮疾足於方外】沛【流貌今音濁葉隊古音淸葉際揚雄甘泉賦雲飛揚兮雨滂沛子胥徳兮麗萬世四】霈【滂霈也宋玉髙唐賦水澹澹而盤紆兮洪波淫淫之溶防奔揚踴而相擊兮云興聲之霈霈】拂【戾也馮夫人詩挺穎徳音子神映乃髙拂天嶽臨空構洞臺深幽防道藏讀】派【別也歐陽參政病暑賦覽星辰之浮沒視日月之隱蔽披閶闔之淸風飲黃流之別派】瞥【匹例切視也馬融廣成頌祋殳枉擊頭陷顱碎獸不得緣禽不得瞥】敗【蒲昧切自破也釋名敗潰也荀卿賦篇功立而身廢事成而家敗棄其耆老收其後世八】浡【興作也左思吳都賦歊霧漨浡云蒸昬昧】防【暗也左思吳都賦霄露霮防旭日晻防】勃【卒也釋名肺勃也言其气勃郁也】斾【旗也毛詩荏菽斾斾禾役穟穟宋玉髙唐賦簡輿服建云斾風起雨止千里而逝今葉泰】軷【出祭道神也周官受祭犯軷杜子春讀爲別異之別別亦蒲昧切】拔【拂取也毛詩柞棫拔矣行道兌矣混夷駾矣惟其喙矣】茇【艸白華也周官中夏教茇捨鄭注云茇讀如菜沛之沛茇捨艸止之也軍有艸止之法沛亦蒲昧切】蹕【毗臂切止行人也周官使其屬蹕注云故書蹕作避潘嶽借田賦后妃獻穜稑之種司農撰播植之器挈壺掌升降之節宮正設門閭之蹕】弼【平祕切輔也李嵩述志賦赳赳幹城翼翼上弼志馘奔鯨截彼醜類二】憊【病也周易系遁之厲有疾憊也畜臣妾吉不可大事也王肅讀】鼈【毗祭切介虫也左思蜀都賦白黿命鼈獺上祭鱣鮪鱒魴鮷鱧魦鱨】伐【扶廢切周官大司馬九伐之法考工記以象伐也劉昌宗讀徐幹西徵賦奉明辟之渥徳與遊軫而西伐過京邑以釋駕觀帝居之舊制二】罰【罪罰也江淹齊髙帝誄綴機剟賊輕章削罰矜卑廣慈合賤兼愛愛音炁】秣【莫佩切食馬谷今聲濁葉隊古聲淸葉志毛詩乘馬在廐摧之秣之君子萬年福祿艾之艾音乂三】昧【暗也古亦葉至傅毅迪志詩懼我世烈自玆以墜誰能革濁淸我濯漑誰能昭闇啟我童昧漑音旣】沬【昧或作沬宋玉招魂朕幼淸以亷潔兮身服義而未沬主此盛徳兮牽於俗而蕪穢】靡【縻詖切放也張衡西京賦大駕幸乎平樂張甲乙而襲翠被攢珍寶之玩好紛瑰麗以奓靡】美【明祕切好也劉向九嘆揚精華以耀兮芳郁渥而純美結桂樹之旖旎兮紉荃蕙與辛夷夷音異四】滅【絕也曹植夏啟贊大戰於甘有扈以滅威振諸侯元功克乂】沒【沈也曹植七啟翔爾鴻翥濈然鳬沒縱輕體以迅赴景追形而不逮逮徒帝切】密【靜也江淹齊髙帝誄宋王陵遐紫殿遏密話言之詔貽在英粹】載【子計切乘也周官載師注云載之言事也秦瑯邪刻石日月所照舟車所載皆終其命莫不得意四】再【重也屈原九章背法度而心治兮彼與此其無異寧溢死而流亡兮恐禍殃之有再】節【操也曹植王覇贊壯气

挺身奮節所徵必拔謀垂顯恵】迹【步處也道藏謌飛輪藹太空無形亦無迹蹤路任飛輪蕭蕭起界外】瘵【子例切病也木華海賦天綱浡潏爲雕爲瘵洪濤瀾汗萬里無際三】蔡【艸也王褎九懷水躍兮余旌繼以兮微蔡云旗兮電騖儵忽兮容裔】察【審也尙書大傳祭之爲言察也察者至也人事至然後祭班固幽通賦攬葛藟而授予兮眷峻谷曰勿墜昒昕寤而仰思兮心蒙蒙猶未察】卒【將遂切終也左思吳都賦雕題之士鏤身之卒比飾虯龍蛟螭與對】菜【七計切艸可食者東方朔七諫西施媞媞而不得見兮嫫母勃屑而近侍桂蠧不知所淹畱兮蓼虫不徒乎葵菜四】防【鮮衣蘇黃門嶺下詩牛馬汗淋漓綺紞聲綷防稍知天宇寬不覺人寰穢】竊【盜也王筠詩寶地恣憑陵神藥忽侵竊猛將窮舂擊勇夫貪搏噬】切【迫也砌或作切張衡西京賦設切李善曰古字通馬融笛賦啾咋嘈啐以華羽兮絞灼激以轉切震郁怫以憑怒兮碭駭以奮肆】絕【此芮切斷也司馬相如弔二世賦持身不謹兮亡國失勢信讒不寤兮宗廟滅絕】竄【七外切逃也張載七命違世陸沈避地獨竄有生之歡滅資父之義廢李善曰字林作此讀非闗叶韻】崪【秦醉切聚也司馬相如子虛賦俶儻瑰瑋異方殊類珍怪鳥獸萬端鱗崪】疾【秦二切急也司馬相如上林賦潏潏淈淈湁潗鼎沸馳波跳沬汩隱漂疾三】嫉【妬也郭璞類贊近取諸身用不假器窈窕是佩不知妬嫉】借【似蘭茅借也班固西都賦原野蕭條目極四裔禽相鎭壓獸相枕藉】訊【息悴切問也言也毛詩墓門有梅有鴞萃止夫也不良歌以訊之又音碎唐本之作止】珬【須鋭切珂屬左思吳都賦輕輿按轡以經隧樓船舉颿而過肆果布輻湊而常然致逺流離與珂珬】司

【相吏切聲近細主也王粲酒賦酒正膳夫冢宰是司防濯器用敬滌蘊饎】豕【施智切豬也司馬相如上林賦格蝦蛤鋌猛氏羂騕褭射封豕】死【息利切澌也太裝首裝無防禍且至也季仲播軌送其死也裝於昬尙可避也】祠【祥吏切聲近薺祭名張衡東京賦春秋攺節四時疊代蒸蒸之心感物增思躬追養於廟祧奉蒸嘗與禴祠代】

【徙帝切思相吏切聲近細】晣【徵例切明也張衡思賦鼈令殪而屍亡兮取蜀禪而引世死生錯其不齊兮𨿽司命其不晣五】晳【晣或作晳周易匪其彭旡咎明辯晳也厥孚交如信以發志也】【掣曳也劉卲飛白書勢素漧冰解蕳墨電直凖箭馳屈擬蠖勢】折【斷而猶連也班固西都賦許少施巧秦成力折倚僄狡扼猛噬】哲【智也晉樂章執競景皇克明克哲旁作穆穆惟祗惟畏】防【脂利切美也左思魏都賦蓋比物以錯辭述淸都之閒麗𨿽選言以簡章徒九復而遺防二】實【木實也禮記喪記亦讀如至杜篤論都賦號曰陸海蠢生萬類楩柟檀柘蔬果成實】織【之吏切組織也沈約髙士贊取足落毛寧懷組織如金在沙顯然自異】拙【朱類切不巧也太晦首晦其類法度廢也日中月隆明恐拙也】侈【充豉切奢也左思魏都賦繆語黙之常倫牽膠言而逾侈飾華離以矜然假屈彊而攘臂】室【式吏切居也左思魏都賦窺玉策於金縢按圖錄於石室考歷數之所在察五徳之所蒞九】瑟【蕭瑟淒涼貌禰衡鸚鵡少昊司辰蓐收整轡嚴霜初降涼風蕭瑟】式【法毛詩天不湎爾以酒不義從式旣愆爾止靡明靡晦】失【錯也卻正釋譏合不以得違不以失時不充詘失不慘悸】鎩【兵器張衡東京賦郎將司階虎防交鎩龍輅充廷云旗拂霓霓去聲】殺【殺也班固西都賦掎僄狡扼猛噬脫角挫脰徒搏獨殺】設【陳也王贊荀夫人誄喪庭靡托幾筵虛設躬當昬迷事無荒滯】適【往也太鋭首鋭於時得其適也鋭東忘西不能回避也】水【式類切北方之行也劉楨魯都賦蘋藻漂於陽侯芙蕖出乎渚際奮紅葩之熩熩逸景燭於崖水】守【所類切主守也漢書敍傳崇執言責隆持官守寶曲定陵玆有立志三】衰【微也東方朔七諫駑駿雜而不分兮服罷牛而驂驥年滔滔而日逺兮壽冉冉而愈衰】士【側吏切聲近是事也韓愈施先生墓銘讎爲博士延爲廷尉】植【時吏切立也賈誼弔屈原文曰闒茸尊顯兮讒諛得志賢聖逆曳兮方正倒植四】殖【生也左氏傳鄭人誦子產曰我有田疇子產殖之子產而死誰其嗣之嗣聲近薺】待【候也荀子成相篇治之志後勢富君子誠之好以待處之惇固有深藏之能逺思富音沸思去聲近細】時【辰也屈原騷經忳郁邑余侘傺兮吾獨窮苦乎此時也寧盍死以流亡兮余不忍爲此態也態音替】視【時利切瞻也王延壽魯靈光殿賦狀若悲愁於危處憯嚬蹙而含悴神仙嶽嶽於棟間玉女窺而下視】述【樹僞切循也曹植酒賦安沈湎而爲娯非往聖之所述辟酒誥之明戒同元凶於三季】舌【食僞切口中舌也卻正釋譏家挾殊議人懷異計縱橫者歘披其胸狙詐者暫吐其舌】石【常義切山體也宋玉髙唐賦勢薄岸而相擊兮隘交引而防崪中怒而特髙兮若浮海而望碣石】威【紆胃切可畏也古文尙書注云古威畏同天威棐忱今作畏禮記引書徳威惟威注亦云讀者亦依尙書作畏】喝【一旣切悲嘶也司馬相如子虛賦傍人歌聲流喝水虫駭波鴻沸】薈【艸盛也今聲濁葉泰古聲淸葉志陸云城南詩我有髙廈如雲斯薈問誰在晏惟俊惟乂】溢【扵旣切滿也左思魏都賦沐浴福應宅心醰粹餘糧棲畝而弗收頌聲載路而洋溢二】隘【狹也謝莊宋孝武帝文芝蓋迫軨上驤眷轡萬防肅其北靈阿具其深隘】抑【固利切按也屈原九章撫情效志兮俛詘以自抑刻方以爲圜兮常度未替三】撎【拜下手也潘嶽西徵賦肅天威之臨顏率軍禮以長撎輕棘霸之兒戲重條侯之倨貴】一【數之始也左思吳都賦藿蒳豆蔻姜彚非一江籬之屬海苔之】栧【以制切船舷也司馬相如子虛賦浮文鷁旌栧罔瑇瑁鉤紫貝】藹【於椅切晻藹樹繁茂也揚雄羽獵賦車騎云防登降闇藹泰華爲旒熊耳爲綴二】謁【請也孔子去魯之歌曰彼婦之口可以出走彼婦之謁可以死敗敗蒲昧切】駭【許記切驚也蘇黃門黃樓賦舞魚龍於堭壑閱帆檣於睥睨方飄風之迅發震鞞鼓之驚駭】愛【許旣切憐也說文從心旡聲徐鍇系傳曰防者惠也於文心旡爲防古文尙書防古愛字集韻許旣切楚詞九章世混不吾知心不可謂兮知死不可讓願勿愛兮明以告君子吾將以爲兮四】瞹【防瞹深防也王延壽靈光殿賦排金扉而北入霄靄靄而防瞹旋室防娟以窈窕洞房叫窱而幽防】僾【深也釋名懿僾也言奧僾也毛詩如彼愬風亦孔之僾古作防徐鍇說文系傳曰向風而行則气�喫也故從防口气壅則�也】薆【掩也揚雄方言注引詩愛而不見以愛爲薆其說曰薆掩翳也謂蔽薆也太瞢首瞢瞢之離中薆薆也瞢好之惡著不昧也】悔【攺悔也今聲濁葉隊古聲淸葉志班固奕防淨泊自守似道意隱居放言逺咎悔五】誨【教也秦泰山刻】

【石夙興夜寐建設長利專隆教誨訓經宣達逺近畢理咸承聖志三句入韻】海【天池也郭璞精衛贊炎帝之女化爲精衛沈形東海靈爽西邁乃銜木石以塡彼海邁音厲】學【覺也漢書敍傳樂安褏褏古之文學民具爾瞻困於二司司去聲近細】化【變化也後漢傅幹皇后箴在昔明後日斯其化匪惟訓外亦訓於內】褐【許罽切衣褐也一曰短衣毛詩無衣無褐何以卒歳】害【暇憩切傷也漢夏侯敍傳疑殆匪闕違眾忤世淺爲尢悔深作惇害】懈【居縊切懶也揚雄太后文穆穆明明昭事上帝漢祖考夙夜匪懈】解【除也楚詞九章愁郁之無快兮】

【居戚戚而不解心鞿羈而不聞兮气繚轉而自締】防【合也今聲濁葉泰古聲淸葉祭卻正釋譏三方鼎峙九有未乂聖賢拯救之秋列士樹功之防】畫【胡對切分也秦瑯琊刻石除疑定法咸知所辟方伯分職諸治經易舉錯必當莫不如畫辟毗義切易以豉切二】壞【自破也小弁詩譬彼壞木又無俾城壞無獨斯畏】穴【胡桂切窟也曹植七啟采英奇於側陋宣皇明於巖穴此寧子商歌之秋而呂望所以投綸而逝二】血【釋名血濊也出於肉流而濊濊也劉向九嘆晉申生之離防兮荊和氏之泣血吳申胥之抉眼兮王子比干之橫廢】薤【胡計切葷菜也魏文帝塘上行念君常苦悲夜夜不能寐莫以魚肉賤捐棄蔥與薤二】瀣【北方夜半之气白居易酒功贊納諸喉舌之內淳淳泄泄醍醐沆瀣沃諸心胸之中熈熈融融膏澤和風】佑【於貴切助也屈原天問驚女采薇鹿何佑北至回水萃何喜喜許旣切六】祐【神助也周易厥孚交如信以發志也大有上九自天祐也】右【勸也毛詩我有嘉賓中心喜之鐘鼓旣設一朝右之喜許旣切】偉【奇也陸機文賦彼榛楛之勿翦亦防榮於集翠綴下裏於白雪吾亦濟夫所偉】瑋【瑰瑋張華鷍鷯賦提挈萬里飄颻逼畏體大妨物形瓌足瑋】囿【苑也張衡東京賦悉率百禽鳩諸靈囿獸之所同是謂告備】閱【兪芮切簡閱也晉樂志順天道握神契三時示講武事冬大閱二】越【逾也曹植王粲誄人命靡常吉防異制此驩之人孰先隕越】夷【羊至切新夷花名馮衍顯志賦攢射於雜蘼蕪兮結木蘭與新夷光扈扈而焬燿兮紛鬱鬱而暢美美去聲三】咍【笑也束晳居釋束子閒居門人並侍下帷深譚隱機而笑含豪散藻考撰同異】貽【遺也毛詩自牧歸荑洵美且異匪女之爲美美人之貽】移【以豉切遷也曹植鷂雀賦雀得鷂言意甚不移目如擘椒跳蕭二翅】邁【力制切行也說文以蠆得聲許愼讀蠆如厲孔臧格虎賦都邑百姓莫不於邁陳列路隅咸稱萬歳八】冽【淸涼貌馬融笛賦气噴勃以布覆兮乍跱蹠以狼戾靁叩鍛之岌峇兮正瀏漂以風冽】烈【栗烈寒也古厲山氏亦作烈張衡西京賦雨雪飄飄冰霜慘烈百卉具零剛虫摶鷙】列【行列也晉曹攄圍棋賦二敵交行星羅宿列云防中區网布四裔】瀨【湍瀨也劉楨魯都賦黽螭潛滑於黃泥蚊魚遊踴於淸瀨浚迅波以逺騰正泌瀄乎湄防】賴【恃也班固答賓戲福不盈眥福溢於世凶人且以自悔況吉士而是賴】籟【籥二孔也宋玉髙唐賦綠葉紫裹赤莖白蔕纎條悲鳴聲似竽籟】洌【水淸也司馬相如上林賦轉騰潎洌滂濞沆漑漑音旣】來【良置切荀卿賦篇一往一來結尾以爲事二】釐【福也曹植皇子生頌只肅郊廟明徳敬惠陽和積吉鐘天之釐】日【而至切太陽也李嵩述志賦審機動之至微思遺餐而志寐表略韻於納素托精誠於白日】

六至【古通寘】

七志【古通寘】

八未【古通寘】

九禦

居【車禦切處也周易屯見而不失其居防雜而著韋成詩昔我之隊畏不此居今我度玆戚戚其懼三】舉【立也崔駰達防或重聘而不來或屢黜而不去或冒詢以干進或望色而斯舉】槁【禾稈也易林蝗齧我稻驅不可去實穗無有但見空槁】圉【牛據切養馬也漢書敍傳建設藩屏以彊守圉吳楚合從賴誼之慮顏師古讀】駕【古慕切乘也驪駒之歌驪駒在門僕夫具存驪駒在路僕夫整駕四】稼【種也詩九月築場圃十月納禾稼韓愈送李願序盤之中維子之宮盤之土維子之稼】家【室穿易林三足孤鳥靈明爲禦司過罰惡自殘其家】古【故也劉向九嘆興離騷之微文兮冀靈修之壹晤還餘車於南郢兮復往軌於初古】誇【苦固切奢也左思吳都賦橫塘查下邑屋隆誇長幹延屬飛甍舛互】駈【區遇切馳也陶侃相風賦華蓋警乘奉引先駈豹飾在後葳蕤淸路三】驅【駈一作驅班固東都賦舉烽伐皷申令三驅輕車霆激驍騎電騖】袪【袂也毛詩遵大路兮摻執子之袪兮】柘【都故切木類毛詩攘之剔之其檿其柘帝遷明徳串夷載路四】到【至也易林宛馬疾步盲師坐禦目不見路中止不到】倒【顚倒也易林衣裳顚倒爲王來呼成就東周封受大休呼去聲】鬭【競也郭璞流寓賦陟幽谷之髙闗壯斯勢之險固過王城之丘墉想谷洛之合鬭】脰【徒故切項脰也揚雄羽獵賦角搶題注防竦詟怖魂亡魄失觸輻闗脰五】途【道也荀卿成相篇正直惡心無度邪枉辟回失道途已無尢人我獨自美豈獨無故】塗【塗泥也張衡思賦云師以交集兮凍雨沛其灑塗轙雕輿而樹葩兮擾應龍以服輅】態【意態也司馬相如子虛賦觀壯士之暴怒與猛獸之恐懼徼受詘殫覩眾物之變態】稻【谷也易林蝗齧我稍駈不可去實穗無有但見空槁槁音據】怒【奴故切顏師古糾繆正俗云自古怒有二音詩云君子如怒逢天僤怒楚詞反信讒而齊怒此則讀爲上聲詩逢彼之怒畏此譴怒此則讀爲去聲今山東河北人但知其怒有去聲失其眞也二】那【阿那垂也陸云陸丞相誄攺容肅至傾蓋寵步鞶帶翩紛珍裘阿那】躇【遲據切躊躇漢武帝李夫人賦何魂靈之紛紛兮哀裵回以躊躇執路日以逺兮遂荒忽以辭去】霸【博故切把也把持諸侯之權也劉歆列女贊非刺虞丘蔽賢之路楚莊用焉功業遂霸二】伯【覇又作伯揚雄解嘲子胥死而吳亡種蠡存而越伯五羖入而秦喜樂毅出而燕懼也】圃【種菜曰圃屈原騷經朝發軔於蒼梧兮夕余至乎懸圃欲少畱此靈瑣兮日忽忽其將暮】富【方遇切丰於財也易林昔憂解笑故貧今富載榮履喜與福相遇】踣【芳遇切顚也蔡邕釋海卑俯乎外戚之門乞助乎近貴之譽榮顯未副從而顚陪】暴【蒲故切晞也易林仁政不暴鳯皇來戊四時順節民安其處】負【符遇切荷也王延壽靈光殿賦傍夭蟜以橫出互黝糾而搏負下岪蔚以璀錯上崎嶬而重注三】阜【土山也裴秀大蠟詩告成伊何年丰物阜豊禮孝祀介玆萬祜】婦【釋名大夫之妃曰命婦婦服也服家事也陳琳飲馬長城窟行邊城多健少內捨多寡婦作書與內捨便嫁莫畱住】謨【莫故切謀也劉楨魯都賦覃思圖籍闡迪徳謨蘊包古今撰集兵素六】謩【謨亦作謩陸云張二侯頌襲彼遺直興言有謩聿懷來忠王室之故】麥【谷也晉太康中童謠曰犂牛耕禦路白門種小麥】謀【計也曹植馬后贊作後作母帝諮厥謀國賴內計家膺顯祚】耄【老也劉向九嘆顏黴黧以沮敗兮精越裂而衰耄裳襜襜而含風兮衣納納而掩露】茂【盛也白居易詩有木名櫻桃得地早滋茂葉密獨承日花繁偏受露】湊【遵遇切聚也班固東都賦僻界西戎險阻四塞修其防禦孰與處乎土中平夷洞達萬方輻湊】鑿

【倉故切鏨也宋玉九辧竊美申包胥之气盛兮恐時世之不固何時俗之工巧兮滅規矩而攺鑿】驟【從遇切馬疾步也淮南子可以步而步可以驟而驟桓麟七說輪不暇轉足不及驟騰虛逾浮瞥若飈霧】嗣【存故切繼也漢書敍傳孝武六子昭齊亡嗣燕刺謀逆廣陵祝詛顏師古讀或只如今讀以葉禦韻】瀉【息據切泄也釋名吐寫也故揚豫以東謂吐爲瀉也二】寫【瀉或作寫素問候呼引鍼呼盡乃去大气皆出故命曰寫】索【蘇故切釋名索素也八索著素王之法也屈原騷經眾皆競進以貪婪兮慿不厭乎求索羌內恕以量人兮各興心而嫉妬三】朔【月一日也白虎通朔之言蘇也明消更生故言朔也釋名朔蘇也月死復蘇生也】塞【窒也太錯唐蕩蕩而閒瘞塞更造新常因故】序【祥豫切庠序也漢書敍傳昌邑短命昬賀失據戾園不幸宣承天序顏師古讀二】謝【辭也儀禮則鉤盈內注豫讀如謝字或作序左思魏都賦有靦瞢容神惢形茹防气離坐防墨而謝也】誅【株遇切責也蔡邕釋誨下獲燻胥之辜髙受滅家之誅前車已覆襲軌而騖四】晝【日中也張衡西京賦衛尉八屯警夜巡晝植鍛懸�用戒不虞虞去聲】斵【削也何晏景福殿賦縱橫逾延各有攸注公輸荒其規矩匠石不知其所斵李善讀】朝【朝廷也漢書敍傳賈生矯矯弱冠登朝遭文叡聖屢抗其疏】詔【朱戍切詔令班固東都賦申舊章下明詔命有司頒憲度三】爥【明也張衡東京賦徳防天覆輝烈光爥狹三王之趢趗軼五帝之長驅驅去聲李善本爥作燭音同】屬【附也屈原騷經前望舒使先驅兮後飛亷使奔屬鸞皇爲余先戒兮雷師告余以未具】作【宗祚切造民歌亷範曰廉叔度來何暮不禁火民夜作】詐【莊助切僞也國語詐之見詐果喪其賂揚雄衛尉箴曹子摽劍遂成其詐軻挾匕首而衛人不寤】熾【昌據切盛也揚雄解嘲三仁去而殷虛二老歸而周熾子胥死而吳亡種蠡存而越霸覇音布二】攄【舒也傅毅七激驥騄之乘龍驤超攄騰虛鳥踴莫能執禦】宙【廚寓切宇宙司馬相如上林賦追怪物出宇宙彎蕃弱滿白羽羽去聲】捨【春遇切屋也釋名庫捨也故齊魯謂庫爲捨也揚之水詩序毛氏作屯戍韓氏作屯捨屈原騷經余固知謇謇之爲患兮忍而不能捨也指九天以爲正兮夫惟靈修之故也四】赦【宥也呂氏春秋無射之月疾斷有罪當法無赦無畱獄訟以急爲務】首【始也晉樂志徵遼東敵失據威靈邁日域公孫旣授首】獸【四足曰獸司馬相如上林賦侵淫促節儵夐逺去流離輕禽蹴履狡獸】觸【殊遇切突也揚雄羽獵賦票禽之紲隃犀兕之扺觸熊羆之拏玃虎豹之淩遲也】野【常恕切郊外也班固西京賦罘网連紘籠山絡野列卒周匝星羅云布】事【事本仕吏切古有一音如今世俗所讀與禦遇相葉易林用之尢多如𨿽慍不去復職內事主母嫉妒亂我業事之類】雘【烏故切郭璞山海經注曰雘黝屬音瓠顏延之馬賦具服金組兼飾丹雘寶鉸星纏鏤章霞布李善音污】涸【呼固切水竭也東方朔七諌怨靈修之浩蕩兮夫何執操之不固悲太山之爲隍兮孰江河之可涸】假【胡故切交也宋玉招魂瓊轂錯衡英華假茝蘭桂樹郁彌路又曰結撰至思蘭芳假人有所極同心賦九】暇【閒也張衡東京賦因秦宮室據其府庫作洛之制我則未暇】獲【得也揚雄羽獵賦妄發期中進退履獲創淫輪夷丘累陵聚】夏【至陽月也賈誼鵩賦單閼之歲四月孟夏庚子日斜鵩集於捨止於丘隅貌甚閒暇異物來萃私怪其故捨音戊也夏暇皆音防】洿【濁水不流也屈原天問九州安錯川谷何洿東流不溢孰知其故錯七故切】壺【酒器也邯鄲淳投壺賦敬不可久禮成於飫乃設大射否則投壺】嫮【美好也張衡七辯西施之徒姿容修嫮形似削成腰如束素】獲【刈也易林獫狁非度治兵焦獲戍鎬及方與周爭彊】候【伺也釋名候護也伺候諸事也素問從而察之一部九候卒然逢之早遏其路】夜【元具切暮也陸云歲暮賦揮促節於短日兮振修策於長夜運悠悠其旣周兮歲冉冉而告暮三】迎【迓也屈原騷經百神翳其備降兮九嶷繽其並迎皇剡剡其揚靈兮告余以吉故】虞【度也揚雄長楊賦奉太尊之烈遵文武之度復三王之田反五帝之虞】臾【兪戍切須臾不久也漢廣陵王歌奉天期兮不得須臾千里馬兮駐待路四】耀【光也司馬相如上林賦防白鹿捷彼兔軼赤電遺光耀】欲【貪也揚雄羽獵賦壯士忼慨殊鄕別趣東西南北騁嗜奔欲】絡【魯故切絡絲也宋玉招魂秦篝齊縷鄭綿絡些招具該備永嘯呼些魂兮歸來反故居些呼居皆去聲】鏤【龍遇切淮南子鏤金石注云鏤讀如窶數之窶】如【汝倨切往也東方朔七諫忽容容其安之兮超慌忽其焉如苦眾人之難信兮願離羣而逺舉舉去聲】

十遇【古通禦】

十一暮【古通禦】

十二霽【古通寘】

十三祭【古通寘】

十四泰【古轉聲通寘】

十五卦【古轉聲通寘】

十六怪【古轉聲通寘】

十七夬【古轉聲通寘】

十八隊【古通寘】

十九代【古轉聲通寘】

二十廢【古通寘】

二十一震

境【居慶切界也楊戲贊李正方文長剛粗臨難受命折衝外禦鎭保國境】倦【渠運切懈也劉楨魯都賦至於日昃體勞怠倦一張一弛文武之訓】奠【徒徑切陳也周官展成奠寘注奠讀爲定釋名喪祭曰奠奠停也言停文也】瑱【陟刃切玉充耳也周官執鎭圭故書爲鎭釋名鎭瑱也懸珠當耳旁不欲使妄聴自鎭重也】賓【必仞切敬也周官金路以賓沈重讀王濬平吳詩茫茫禹迹九域迪賓庶士交正無思不順二】名【號也張華鮑泰誄烈考中丞妙世顯名峩峩先生誕資英俊】問【微閏切訊也潘尼釋奠頌尊道讓齒降心下問鋪以金聲光以玉潤】翦【卽刃切矢也釋名翦進也所翦稍進前也三】薦【薦紳史記薦紳宋景文公云音搢今作薦假借爾】箭【竹箭周官其利金錫竹箭注云故書箭爲進釋名矢又謂之箭箭進也】寸【倉順切十分也白居易齊物詩靑松髙百尺綠蕙低數寸長者不可退短者不可進】心【息吝切火藏也王微觀海詩善卽誰爲禦我來無別心聊復寓玆興玆興將何詠二】先【先後毛詩相彼投兔尙或先之行有死人尙或墐之】生【息正切生也周官辧五地之物生杜子春讀生爲性】巽【須閏切入也易防卦勿用取女行不順也困防之吝獨逺實也童防之吉順以巽也實音愼三】選【擇也陸機連珠祿敖於寵非隆家之舉官私於親非興邦之選是以三卿世及東國多衰獘之政五侯並軌西京有淩夷之運】絢【文采也潘嶽夏侯常侍誄如彼隨和發防流潤如彼綿繢列素防絢】疝【所艮切病也釋名疝詵也气詵詵然上入而痛也】上【時刃切升也王微觀海詩照本苟不昧在末理知瑩忽乘摶角勢超騰送崖上二】實【富也易防卦勿用取女行不順也困防之吝獨逺實也】鞅【於慶切牛羈也釋名鞅嬰也喉下稱嬰言纓絡之也】爭【側並切競也王微觀海詩卑牧防善下智流心不爭借悟𨿽由外鑑至成同鏡】勲【吁運切功也史孝山出師頌介珪旣削列壤訓勲今我將軍啟土上郡二】限【胡艮切度也釋名艮限也時未可聽物生限止之也】榮【爲命切華也太聚首宗其髙年待敬也牽羊於叢不足榮也鼎血之蕕信王命也】論【聖閏切議也馮衍顯志賦澄徳化之陵遲兮烈刑罰之峭峻燔商鞅之法術兮燒韓非之說論三】輪【車輪也王濬平吳詩馬憑其衡車曳其輪飛龍旣造天命有晉】亂【不理也楊戲贊李正方不協不和忘節言亂疾終惜始實惟厥性】龍【力定切楚越謂竹樹深者爲龍李華懷詩猿啼深龍】

二十二稕【古通震】

二十三問【古轉聲通震】

二十四焮【古通震】

二十五願【古通霰】

二十六慁【古通願】

二十七恨【古通願】

二十八翰

串【古玩切穿也謝惠連秋懷詩金石終消毀丹靑暫雕煥因歌遂成賦聊用希親串】鴈【魚旰切小曰鴈開元五經文字又音岸史記與秦戰鴈門正義曰鴈當爲岸聲之誤也班固西都賦鶬鴣鳵鵙鳬鷖鴻鴈朝河海夕宿江漢四】�【鴈一作�毛詩雍雍鳴鴈鹽鐵論引以鴈爲�注云�當作岸】贗【僞也陸機詩物情競紛紜至理自宜貫達觀儻不隔居然見眞贗】彥【美也漢書敍傳敞亦平平文雅自贊尊實赳赳家之彥章死非辠士民所嘆】媛【五換切淑也孫楚胡母夫人誄滔滔汶川浩浩云漢乃眷洪族載育英媛】慢【艸半切怠也謝惠連秋懷詩夷險難預謀倚伏昧前算𨿽好相如達不比長卿慢二】縵【縵縵舜卿云之歌卿云爛兮糺縵縵兮日月光華旦復旦兮】巽【蘇貫切順也釋名巽散也物生布散也】晏【於旰切天淸也晚也陸云祖考頌長驅致屆九月以判咸黜凶醜區城寧晏劉公幹雜詩馳翰未暇夜日昃不知晏沈迷簿領書回回自昏亂二】宴【閒也班固西都賦殊形詭制毎各異觀乘茵步輦惟所息宴】怨【烏貫切恨也漢書敍傳項氏畔換黜我巴漢西土宅心戰士憤怨二】婉【順也邊讓章華賦設長夜之歡飲兮展中情之嬿婉竭四海之妙珍兮盡生人之袐玩】患【胡玩切病也謝惠連秋懷詩平生無志意少小嬰憂患寒商動淸閨孤燈瞹幽慢六】宦【仕也謝惠連秋懷詩頗悅鄭生偃無取白衣宦未知古人心但從性所玩】豢【谷養畜也曹植孔甲贊行有順天龍出河漢雌雄各一是擾是豢】縣【懸也漢書敍傳三代損益降及秦漢革剗五等制立郡縣二】環【肉好若一也班固西都賦徇以離宮別寢承以崇臺閒館煥若列宿紫官是環】瑗【環或作瑗春秋殺陳孔瑗左氏谷梁作奐訛】瀾【郎旰切波也左思吳都賦理翮整翰容與自玩雕啄蔓藻刷蕩漪瀾】

二十九換【古通翰】

三十諫【古轉聲通霰】

三十一襇【古通諫】

三十二霰

觀【扃縣切諦視也揚雄甘泉賦大廈云譎波詭摧嗺而成觀仰矯首以髙視兮目冥眴而亡見六】管【姓也蘇黃門燕山詩居民異風气自古習耕戰次稱望諸君術略亞狐管】貫【穿也事也古詩九變復貫知言之選荀卿成相篇臣謹修君制變後世法之成律貫】館【捨也徐幹齊都賦後宮內庭嬪妃之館眾偉所施極功窮變】冠【首也蘇黃門燕山詩丹子號無策亦數遊俠冠玉帛非足云子女罹蹈踐】丱【總角也毛詩婉兮孌兮緫角丱兮未幾見兮突而弁兮】困【苦倦切極也後漢贊將糾邪慝以合人願道之屈矣代離凶困】諫【經電切直言也郤正釋譏蒙冒瞽說時有攸獻譬遒人之有采於市閭遊童之吟詠乎疆畔庶以增廣福祥輸力規諫畔音弁五】鑑【照也張衡七辯淑性窈窕秀色美艶須髮髻光可以鑑】鑑【又作鑑歐陽參政送胡學士詩吳興水精宮樓閣在寒鑑橘柚秋苞繁烏程春甕釅】榦【莖也蘇黃門墨君堂詩中堂開素壁蕭颯起霜榦隨意賦詩竹落筆皆蔥蒨】間【厠也歐陽參政送任處士詩公車百千輩下不遺僕賤況於儒學者延納宜無間】防【輕甸切晞也蘇黃門詠夷亭詩千里思山夢中見要須罷郡歸來防】眼【語玩切目也蘇黃門雪詩終勝溪瘴長燻眼典衣共子成髙防】言【魚戰切言語也楊修節遊賦逥旋詳觀目周意倦禦子方舟載笑載言六】鴈【小曰鴈蘇黃門燕山詩中開哆箕異末路牢一綫卻顧沙漠平南來獨飛鴈】贗【僞也歐陽參政寄生槐詩方其榮盛時曽莫見眞贗欲知窮悴節宜試以霜霰】岸【涯也庾敱意賦蠢動皆神之爲兮癡聖惟質所見貞人都遣穢累兮性蕩茫而無岸】骭【脇也寧戚歌生不逢堯與舜禪短布單衣適至骭】矸【石淨也寧戚歌南山矸白石爛生不逢堯與舜禪爛音練】延【衍面切及也張衡西都賦巨獸百尋是爲曼延神山崔巍歘從背見】暖【乃捲切溫也蘇黃門夷中詩江流日益深民語漸已變慘慘瘴气靑薄薄寒日暖】玩【五縣切弄也庾敳意賦物咸定於無初兮候時至而後驗飄颻曠之域兮深漠暢而靡玩終篇皆葉霰韻】斷【徙眷切絕也鮑明逺擬古居人掩閨臥行子夜中飯野風吹秋木行子心腸斷飯符戀切】短【都眷切不長也蘇黃門夷中詩江流日益深民語漸已變峯巒苫崖石艸木條榦短三】斷【決也歐陽】

【參政讀書詩篇章異句讀解詁及箋傳是非自相攻去取在勇斷】旦【早也庾敳意賦宗統竟初不別兮大徳其情願天地短於朝生兮億代促於始旦】嘆【他絹切嘆息也曹植慰子賦況中殤之愛子乃千秋而不見入空室而獨倚對牀幃而切嘆二】炭【燒木余蘇黃門對月詩大火直南方萬物委鑪炭棲鵲亦未安繞樹再三轉】彈【徒怨切行丸也陸機擬古齊僮梁甫吟秦娥張女彈曷爲恆憂苦守此貧與賤】難【乃絹切患也孫楚韓信贊威震趙魏擒項平難割劇山川稱孤南面二】懦【怯也歐陽參政讀書詩形骸苦衰病心志亦退懦前時可喜事閉眼不欲見】防【直現切衣縫解也古艶歌行兄弟兩三人流蕩在他縣故衣當誰補新衣當誰防二】綻【防又作綻白居】

【易秋霽詩獨對多病妻不能理錦綫冬衣殊未制夏衣行將綻】絆【彼捲切羈也揚雄交州牧箴爰自開辟不羈不絆周公攝阼白雉是獻二】半【物中分也寧戚歌南山矸白石爛生不逢堯與舜禪從昏飯牛至夜半】判【匹見切分也李尢東觀賦永平持綱建初考練曁我聖皇濈協剖判五】泮【冰泮蘇黃門燕山詩攻堅甚攻玉乘瑕易冰泮中原但常治敵勢要自變】盼【視也謝暉詩北拒溺驂驪西龕收組練江海旣無波俯仰流英盼】眄【盼一作眄陸倕刻漏銘耳不輟音眼無畱眄銅史司刻金徒抱箭】返【孚絢切還也張衡西京賦重閨幽闥轉相逾延望防窱以逕庭眇不知其所返延去聲六】泛【濫也陸機文賦闕太羮之遺味同朱弦之淸泛𨿽一唱而三嘆固旣雅而不艷】阪【阪也蘇黃門閒燕亭諸峯宿霧收艸木朝陽絢盎盎云出山瀏瀏泉垂阪】反【覆也楊修節遊賦回旋詳觀目周意倦極歡遊以從容乃棄車而來反】販【買賤賣貴也易林疾貧望幸使伯行販開牢擇羊多得大防古幸亦葉霰】奮【揚也孫楚韓信贊秦失其鹿英雄交戰遂寤明主超然虎奮】畔【皮變切田界也杜篤論都賦昔在彊秦爰初開畔霸自岐雍國富人衍衍去聲四】辦【辧也三略軍幕未辦將不言倦軍竈未炊將不言饑】叛【奔也孫楚韓信贊割據山川稱南面惜哉結疑一朝書叛】伴【伴奐也屈原九章駭遽以離心兮又何以爲此伴同極而異路兮又何以爲此援】飯【符戀切炊谷也蘇黃門送梁交詩岸上遊人暮不歸淸香入袖涼吹面投壺擊鞠綠楊陰共盡淸樽飡白飯二】犯【幹也歐陽參政新霜詩蘭枯蕙死誰復弔菊殘籬根爭艶艶靑松守節見臨危正色凜凜不可犯】漫【眠見切大水也揚雄甘泉賦仰矯首以髙視兮目冥眴而亡見正瀏濫以惝兮指東西之漫漫三】嫚【驕也韋孟諷諫詩致冰匪霜致墜匪嫚瞻惟我王時靡不練】蠻【獸也郭璞蠻蠻贊其音如吟一腳人面鼠身鼈頭厥號曰蠻】萬【無願切十千也三略蓄思不倦以一取萬左思吳都賦云富中之甿貨殖之選乘時射利財丰巨萬二】蔓【瓜蔓左思吳都賦地勢坱圠卉木�蔓方誌所辧中州所羨】晉【作甸切進也陸云登臺賦長髮其祥天鑑在晉肅有命而龍飛兮跚重斯而肈建】贊【則縣切稱美也馬融笛賦畱眎�眙累稱屢贊失容墜席搏拊雷抃二】贊【眆也蘇內翰謝吳山神文禱於有神陰假其便不愆於素咸出幽贊】譔【沮絹切專教也楚詞大招四上競气極聲變魂兮歸來聴歌譔】粲【倉甸切鮮好也陸云贈張府君被繡晝行昔人攸羨階雲飛藻孰與同粲三】防【炊也釋名防銓也銓度甘辛調和之處也】【匿也蘇黃門夷中詩江流日益深民語漸已變遙想彼中人狀�鹿】散【湏絹切布也庾敳意賦宗統竟初不別兮大徳亡其情願兀與自然並體兮融和忽而放散四】算【計也陸機擬古詩四坐咸同志羽觴不可算曷爲恆憂苦守此貧且賤】巽【順也周易家人卦閒有家志未變也六二之吉順以巽也】遜【遁也謝希貴妃誄展如之華寔之媛奉榮惟約承慈以遜】迅【息箭切疾也徐幹齊都賦竦長袖以合節紛翩其輕迅往如飛晨來如降燕】撰【雛戀切具也歐】

【陽參政送任處士詩任君居太原白首勤著撰閉戶不求聞忽來誰所薦】防【楚獻切圖書也釋名防纎也其文纎微也郭璞軨軨獸贊見則洪水天下昏墊豈伊妄降亦應圖防】順【食願切從也周易渙卦初六之吉順也渙奔其機得願也】訕【所載切謗也歐陽參政讀書詩何時乞殘骸萬一免罪譴信哉蠧書魚韓子語非訕】婉【紆願切美也毛詩猗嗟孌兮淸揚婉兮舞則選兮射則貫兮孌龍眷切選雪孌切貫扁縣切三】苑【囿也左思吳都賦遭藪爲圃值林爲苑異荂蓲蘛夏曄冬蒨】腕【手腕釋名腕宛也言可宛屈也楊修節遊賦回旋詳觀目周意倦仰溯涼風俯濯纎腕】晏【伊甸切晚也禮記以定晏陰之所成孫楚笑賦中路背叛更相毀賤傾倚叵我迄乎日晏三】暗【無光也歐陽參政送胡學士詩都門春漸動栁色綠將暗掛帆千里風水濶江灔灔】案【几案歐陽參政讀書詩初如兩軍交乘勝方酣戰至哉天下樂終日在書案】煥【許縣切火光也徐幹齊都賦雕琢有章灼爛明煥生民以來非所視見】漢【許建切水名繁欽建章鳯闕賦曰長唐虎圈回望漫衍槃旋岹峣上刺云漢衍去聲二】釁【牲血塗器祭也陸機答賈謐天厭霸徳黃祚告釁獄訟違魏謳歌適晉陳畱歸蕃我皇登禪釁一作舋晉音薦】翰【形甸切羽也道藏歌夕遊蓬萊島朝對華景晏神仙結丹藻流暉寄文翰六】澣【濯也蘇黃門燕山詩割棄何人斯腥臊久不澣區區用戎索久爾縻郡縣】檻【欄也歐陽參政新霜詩芭蕉芰荷不足數狼藉徒行污池檻時行收斂歳將窮冰雪嚴凝從此漸】旱【不雨也蘇黃門沂山祈雨詩宿雪𨿽盈尺不救春夏旱吁嗟徧野天不聞歌舞通宵龍一戰】汗【人液也蘇黃門夏夜詩老人气如縷枕簟亦流汗褰帷竟不寐夜气淨如練】限【阻也蘇黃門送孫提刑詩開軒揖佳客退食事書卷爲政曽幾何淸風自無限】環【熒絹切肉好如一也王延壽靈光殿賦連閣承宮馳道周環長途升降軒檻曼延延去聲八】懸【系也張衡西京賦後宮不移樂不攺懸門衛供帳官以物辧恣意所幸下輦成燕辧與辦同】患【憂也蘇內翰謝吳山神文西湖堙塞積歳之患禱於有神陰假其便】豢【芻豢歐陽參政讀書詩淡泊味愈長始終殊不變庶幾垂後世不黙死芻豢】幻【幻化也陸機刻漏賦來象神造去猶鬼幻因勢相引乘靈自薦】換【易也蘇黃門送孫提刑詩依依東軒竹凜凜故人面詔書遂公私使節許新換】緩【遲也蘇黃門送李恕詩回首應懷微雨憂歸朝且喜寧親便公知齊楚卽爲魚勸築宣防不宜緩】宦【仕也歐陽參政讀書詩念昔始從師力學希仕宦豈敢取聲名惟期脫貧賤】運【於願切徙也阮瑀歌奕奕天門開大魏應期運靑蓋巡九州在西東人怨三】浣【澣也蘇黃門詩老傳時已通塵垢日須浣永慚舊文書展讀不終捲】玩【好也阮瑀歌靑蓋巡九州在西東人怨士爲知己死女爲悅己玩】亂【龍眷切不理也周市爲魏王曰天下昏亂忠臣乃見揚雄交州牧箴周公攝阼白雉是獻昭王陵遲周室昏亂三】纜【系也歐陽參政送胡學士詩武平天下才四十滯鈆槧忽乘使君舟歸榜不可纜】濫【泛濫也陸機文賦或淸虛以婉約每除煩而去濫𨿽一唱而三嘆固旣雅而不艶】恨【葉霰韻聲近幸怨也歐陽參政祭範文正公文愈久愈明由今可見始屈終伸公其無恨】論【蘆健切議也漢書敍傳兵家之策惟在不戰營乎皓皓立功立論二】懶【懈也蘇黃門閒燕亭詩危亭在山腹物景行自變此樂只自知傍人任嫌嬾】爛【郎甸切明也釋名染爛也徐幹齊都賦隋珠荊寶磥起流爛雕琢有章灼爍明煥生民以來非所視見煥音絢】【羊薦切繼也徐幹齊都賦旣墜反升將絕復昭晣神化傀巧難徧二】蜒【蜿蜒張衡七辧應門鏘鏘華闕雙建雕虫彤緣螭虹蜿蜒】

三十三綫【古通霰】

三十四嘯

臯【居號切髙也齊人之歌曰魯人之臯數年不覺使我髙蹈覺古孝切四】髙【崇也蔡邕郭有道碑辭洋洋縉紳言觀其髙棲遲泌丘善誘能教】雊【鳴也馬融笛賦山雞晨羣壄雉晁雊求偶鳴子悲號長嘯】鵠【鳥名漢地裏志鵠澤孟康音告毛詩從子於鵠】激【吉弔切疾也莊子激者嗃者潘嶽狹室賦重陰晦暝天威震燿潢潦沸騰叢雷奔激】虐【宜照切害也毛詩匪用爲教覆用爲虐借曰未知亦聿旣耄】醻【大到切酬也詩彤弓弨兮受言櫜之鐘鼔旣設一朝醻之櫜居號切】朝【直照切朝廷也陸云夏府君誄旣穆其績英風彌邵天子有命曽是在朝頻繁帷幄只承皇耀】飄【正妙切風也曹植感節賦折若華之翳日庶朱光之長照願寄軀於飛蓬乘陽風而逺飄】罦【毗召切罔也毛詩有兔爰爰雉離於罦我生之初尙無造】藐【眉教切艸也說文以貌得聲毛詩視爾夢夢我心慘慘誨爾諄諄聽我藐藐慘音懆】謬【彌笑切誤也陸機演連珠動循定檢天有可察戀無常節身或難照是以望景揆日盈數可期舞臆論心有時而謬】招【三笑切呼也蔡邕郭有道碑詞赫赫三事幾行其招委辭召貢保此淸妙二】昭【明也晉降神歌神之來光景昭聽無聞視無兆】慘【七到切開元五經文字書慘爲燥注音操詩曰我心懆懆憂而不樂也詩抑與月出二篇皆當讀如操】繡【先弔切五采備也儀禮纚笄霄衣注云詩有素衣朱霄禮記繡黼丹中朱衣注云繡讀爲綃繒名也詩素衣朱綃繡霄綃三字皆當讀如肖三】肅【敬也釋名簫肅也其聲肅肅而淸也】霄【近天气也陸云陸丞相誄曰窮化幾神探賾眾妙駭塵氛埃澄響淸霄】濯【直教切滌也張說和利妃銘禮獻絲繭詩修澣濯婦政可遵嬪禦胥效】超【抽廟切跳也陸云陸相誄光被旣淳逸軌爰超宏綱包荒景靈握耀】叔【失照切季父也釋名仲父之弟曰叔父叔少也年幼者稱也】憂【一笑切愁也左氏傳齊人之歌曰數年不覺使我髙蹈惟其儒書以爲二國憂覺古孝切三】約【纏束也漢書治本約宋玉九辧邅翼翼而無終兮忳惛惛而愁約生天地之若過兮功不成而無效】幼【少也釋名幼小也小少也言生日少也】署【馨叫切廨也班固西都賦周以鉤陳之位衛以嚴更之署緫禮官之甲科羣百郡之亷孝】學【後教切效也傅毅迪志詩先人有訓我訊我誥訓我嘉務誨我博學】

三十五笑【古通嘯】

三十六效【古通嘯】

三十七號【古通嘯】

三十八个

稼【居貨切種也陸云詩有奄萋萋甘雨未播黍稷方華中田爲稼庭槐振藻園桃阿那】可【口个切許可也魏文帝寡婦賦伏枕兮忘寐逮乎朝兮起坐愁百端兮猥來心鬱鬱兮無可】地【唐佐切天地也屈原九章閉心自愼終不失過兮秉徳無私參天地兮】覇【補過切覇王也韋孟諷諫詩興國救顚孰違悔過追思黃髮秦繆以覇】罷【步臥切休也白居易效陶潛體又得琴上趣安弦有餘暇復有詩中狂下筆不能罷暇音賀】捨【始賀切屋也白居易效陶濳體所以陰雨中經旬不出捨始悟獨往人心安時亦過】詐【側个切僞也漢書敍傳靡法靡度民肆其詐偪上並下荒殖其貨】謝【䢐賀切辭也韓愈送窮文埀頭喪气上手稱謝燒車與船延之上座】化【呼臥切變也白虎通火之爲言化也陽气用事萬物變化也釋名火化也消化物也又曰臥化也精神變化不與覺時同也漢書敍傳偪上並下荒殖其貨侯服玉食敗俗傷化】話【胡臥切語也白居易效陶潛體兀然無所思日髙尙閒臥暮讀一卷書防意如嘉話】下【何佐切釋名河下也隨地下處而通流也魏文帝寡婦賦風至兮淸厲陰雲曀兮雨未下伏枕兮忘寐逮乎朝兮起坐二】暇【閒也傅食舉東西廂歌天祐聖皇萬邦來賀𨿽安勿安幹幹匪暇】野【羊和切郊外也後漢地裏志隴頭歌曰念我行役飄然曠野登髙望逺涕零雙墮二】夜【暮也陳琳武軍】

【賦千徒從唱億夫求和聲訇隱而動山光赫奕以燭夜和去聲】

三十九過【古通个】

四十禡

伯【必駕切霸也釋名伯把也把持家政也又曰罵伯也以惡言被伯之也】螫【式夜切虫行毒也班固西都賦佐命則垂統輔翼則成化流大漢之愷悌蕩亡秦之毒螫】獲【胡化切手取也班固西都賦登屬玉之館歷長楊之榭覽山川之體勢觀三軍之殺獲】袴【若化切脛衣也釋名袴跨也】派【普駕切水分也呂溫勲臣贊河出昆侖來潤中夏連山合沓橫擁其派】

四十一漾

竟【居亮切終也郭璞不死國贊有人爰處員丘之上稟此遐齡悠悠無竟二】鏡【照也道藏歌風雲隱宛微講論五嶽匠硨磲精琉璃琥珀金剛鏡】方【甫妄切毛詩不可方爾雅舫泭也防雲水中爲泭筏也漢廣詩不可方思音義同】妨【敷亮切礙也韓愈嶽陽樓詩軒然大波起宇宙隘而妨巍峩拔嵩華騰躍較健壯】病【被旺切病也老子知不知尙矣不知知病矣黃庭經宅中有士常衣綘子能見之可不病二】怲【怲怲憂盛也毛詩鳥與女蘿施於松上未見君子憂心怲怲】命【眉旺切天命也郭璞不死國贊有人爰處員丘之上赤泉駐年神木養命上去聲三】盟【約也黃庭經黃庭內經玉書暢授者曰師受者盟】猛【嚴也太小子牽象婦人徽猛君子養病病被旺切】競【其亮切彊也開元五經文字讀僵去聲毛詩秉心無京又曰無倞誰人今作競】梗【口浪切病也毛詩君子實維秉心無競誰生厲階至今爲梗周官招梗鄆氏音亢兢彊去聲】夢【莫浪切不明也道藏歌綘衣表羣防生始似久夢徳隱衝內迹至寂不覺當當去聲】霜【色壯切凝露也潘嶽馬惇誄馬生爰發在險彌亮精貫白日猛烈秋霜】傷【式亮切損也張衡四愁詩路逺莫致倚惆悵何爲懷憂心煩傷】償【市亮切黃庭經保灌玉廬以自償陶景讀】映【於亮切郭璞江賦靑綸競紏縟組爭映紫菜熒曄以樷被綠苔鬖髿乎研上】羕【式亮切說文羕水長也從羊永聲詩曰江之羕矣今作永】泳【下放切水中行也毛詩漢之廣矣不可泳思江之永矣不可方思永音羕方音舫】

四十二宕【古通漾】

四十三暎【古通震】

四十四諍【古通震】

四十五勁【古通震】

四十六徑【古通震】

四十七證【古通震】

四十八嶝【古通震】

四十九宥

告【居候切報也屈原九章道逺作頌聊以自救兮憂心不遂斯言誰告兮三】櫜【韜也毛詩彤弓弨兮受言櫜之我有嘉賓中心好之鐘鼔旣設一朝右之好許候切】較【直也歐陽參政祭尹子漸文其生未始以一齊其死宜其有夭壽苟百年者亦死則短長之何較】殻【丘候切皮甲也張載七命析龍眼之房剖椰子之殻芳時方選承意代奏】具【忌救切足也馬融廣成頌上無飛鳥下無走獸虞人植旍獵者效具車田罷從入禁囿】投【大透】

【切上也馬融笛賦法於節奏察度於句投李善云說文逗止也投與逗古字通音豆投句之所止也】軸【直祐切車軸也釋名軸抽也入轂中可抽出也二】朝【朝廷韋孟在鄒詩微微小子旣苟且陋豈不牽位穢我王朝】郛【敷救切城外大郭也張衡西京賦量經綸考廣袤經城洫營郭郛四】孚【信也太聚首鼎皿之蕕九宗之好乃後其孚蕕去聲好許候切】報【施報也國語攺葬共世子國人誦之曰貞之無報也孰是人斯而有是臭也】赴【至也傅咸鷰賦逮來春而復旋意眷眷而懷舊一委身乃無二豈攺適而更赴】哺【蒲候切食在口也易林烏鵲食穀張口受哺防被防徳長大成就】附【符又切寄也魏夏侯惠景福殿賦曽櫨外關榱桷內附或因勢以連接或邪詭以盤構】冒【莫候切覆也史記牟者冒也言地𨿽凍能冒而生也釋名眸冒冒也相裹冒也又曰矛冒也刃下矜也四】騖【馳也陸云詩巍巍先基重規累構赫赫重光遐風激騖】侮【慢也太釋首震震不侮濯漱其訽】霧【地气發天不應也釋名霧冒也气防亂覆冒物也冒莫候切】聚【組救切萃也班固西都賦毛羣內闐飛羽上覆接翼側足集禁林而屯聚】趣【千候切意也張衡東京賦奢不及侈儉而不陋規遵王度動中得趣李善本作趍音同二】族【大簇律名又宗族也漢書赤天簇族奏也言陽气大奏地而達物也白虎通族者湊也防愛相流湊也】羞【息救切致滋味也張載七命繁肴旣闋亦有寒羞商山之果漢臯之楱楱音湊】數【先奏切算也陸機宣猷堂詩篤生我後克明克秀體輝重光承規景數】築【職救切搗也潘嶽西徵賦考土中於斯邑成建都而營築旣定鼎於郟鄏遂鉆而啟繇二】鑄【淮南子冶工之鑄器注云鑄讀如唾咒之咒】收【舒救切斂也韓愈南山詩或行而不輟或遺而不收或斜而不倚或施而不彀二】少【幼也歐陽參政蔡君山銘父不哭子老不哭少嗟夫君山而不之得壽】讎【承咒切仇也易林良房美謀無言不讎克厭帝心君子獲祐】憂【於救切愁也國語商之衰也其銘有之嗛嗛之徳不足就也不可以矜而秖取憂也二】耰【覆種也防傳耕之耰之鉏之耨之口得所嗜身受其利以是觀之非彊不至】好【許候切愛也屈原九章申生之孝子兮父信讒而不好行悻直而不豫兮鯀功用而不就二】孝【順也禮記孝者畜也順於道不逆於倫是之謂畜釋名孝畜也畜養也畜醜救切】裕【余救切饒也陸機宣猷堂詩篤生我後克明克秀茂徳淵衝天姿玉裕】流【力救切演也傅贈】

【李叔龍詩道興化實在良守悠悠建平皇澤未流朝選於眾乃子之授二】旒【冕旒也皮日休補九夏歌何以樂之金石九奏何以賜之龍旂九旒】乳【如又切柔也易林胎卵胞乳長大成就君子萬年動有福祐二】肉【骨肉也釋名肉柔也】

五十候【古通宥】

五十一幼【古通宥】

五十二沁【古通震】

五十三勘【古通翰】

五十四闞【古通勘】

五十五艷【古通霰】

五十六栝【古通艷】

五十七斂【古通艷】

五十八陷【古通諫】

五十九防【古通陷】

六十梵【古通陷】

韻補卷四

欽定四庫全書

韻補卷五

宋吳棫撰

入聲

一屋

垢【居六切不淨也毛詩維此良人作爲式谷維彼不順徵以中垢】覺【姑沃切寤也郭璞菵艸贊菵艸赤莖實如燕薁食之益智忽不自覺】國【古祿切邦也徐陵柑詩上林雜嘉樹紅柑間修竹萬室擬封君千林挺荊國】慤【枯沃切誠也風俗通項者慤也張衡東京賦所貴惟賢所寶惟谷民去末而反本咸懷忠而抱慤二】殻

【皮甲仲長統見志詩飛鳥遺迹蟬蛻亡殻騰蛇棄鱗神龍喪角至人能變達士防俗角音鹿】嶽【虞欲切五嶽也顏延年馬賦覲王母於昆墟要帝臺於宣嶽跨中州之轍迹窮神行之軌躅】嶽【嶽一作嶽曹植責躬詩願防矢石建旗東嶽庶立毫釐微功自贖】椓【都木切破害也毛詩民今之無祿天夭是椓哿矣富人哀此惸獨九】涿【郡名蜀志潞涿君】啄【鳥啄也東方朔傳聲謷謷者鳥哺鷇也尻益髙者鶴俛啄也】琢【治玉曰琢韓子君無見其所欲君見其所欲臣將自雕琢君無見其意君見其意臣將自表意】徳【道徳謝惠連雪賦曹風以麻衣比色楚謠以幽蘭儷曲盈尺則呈瑞於丰年袤丈則表沴於陰徳】得【得失老子罪莫大於可欲禍莫大於不知足咎莫大於欲得易林入市求鹿不見頭足終日至夜竟無所得】答【當也易林黃鳥采蓄旣嫁不答念吾父兄思復舊谷】底【正也郭璞東海外大壑贊冩溢洞穴暵昬龍燭爰有大壑號爲無底】隝【水中山也司馬相如上林賦振溪通谷蹇產溝瀆谽呀豁閕阜陵別隝】迪【徒沃切道也陸云餞王太尉詩曰惟帝思庸大典光迪思媚三靈誕膺天篤】竇【徒谷切穴也東方朔傳口無毛者狗竇也聲謷謷者烏哺鷇也二】覿【見也陸云贈顧驃騎詩沈機響駭幽神廣覿和以同人物歸時育】斵【竹鹿切削也漢淮南王屏風賦大匠治之雕刻削斵等化器類庇廕尊屋】防【張玉切韓詩緑防如蔶薛君曰蔶積也盛如積也李善曰防音竹二】出【進也蘇黃門墨竹賦風止雨霽山空日出猗猗其長森乎滿谷】濁【廚玉切不淸也史記律書濁者觸也言萬物皆觸死也白虎通瀆者濁也孺子之歌滄浪之水濁兮可以濯我足民歌灌夫曰潁水濁灌氏族三】直【正直也蘇黃門種松詩它年期汝三丈髙獨立仙翁毛髮綠老人自分不及見子孫見汝知遺直】濯【澣濯也陶潛時運詩洋洋平津乃漱乃濯邈邈遐景載欣載矚】剝【博木切落也劉植魯都賦毛羣隕殪羽族殱剝塡﨑塞畎不可勝錄二】伯【長也薛綜麟頌懿矣麒麟惟獸之伯世平覿景否則戢足】朴【普木切質也張衡東京賦遵節儉尙素朴思仲尼之克己覆老氏之常足三】朴【朴又作朴陳琳馬腦勒賦太上華尙素朴兮所貴在人匪金玉兮】璞【玉璞也司馬紹統贈山濤詩卞和潛幽冥誰能證奇璞冀願神龍來揚光以見燭】纆【莫卜切索也陸機挽歌五常侵軌儀夕气牽徽纆情和乏良聘技騃或鴆毒四】嘿【靜也陸云贈顧驃騎詩於鑠祈陽誕鐘天篤淸輝龍見猷淵嘿】黙【靜也屈原九章眴兮杳杳孔靜而幽黙鬱結紆軫兮離慜而長鞠】邈【逺也陸云城南堂皇被命詩聖敬逺躋神道邈思媚三靈誕膺天篤】戚【於六切憂也毛詩自貽伊戚左氏傳作慼釋名戚蹙也斧以斬斷見者皆蹙懼也太親首孚於內其志資戚二】慼【憂也班固幽通賦雍造怨而先賞兮丁由惠而被戮栗取弔於逌吉兮王膺慶於所慼】歗【息六切吹气若歌也說文以肅得聲毛詩有女仳離條其歗矣條其歗矣遇人之不淑矣四】嘯【歗古作嘯說文吹聲也以肅得聲】簫【樂器釋名簫肅也其聲肅肅而淸也】蕭【釋名蕭墻施於門內蕭肅也將入於此自肅敬之處也】捉【側祿切搦也釋名捉促也使相促及也】齪【測縬切齷齪唐宗紀泰山銘方士虛無儒書齷齪佚後求仙誣神檢玉】鷟【士縬切鸑鷟陸機七徴舞唐庭之來儀鳴岐陽之鸑鷟膺天監之休命荷神聰之介福】修【式竹切毛詩中谷有蓷暵其修矣注云修日幹也釋名臘脯又曰修修縮也漧燥而縮也二】翛【飛羽聲莊子翛然而往翛然而來】渥【烏谷切洽也陸機漢祖功臣頌彤雲書褧素靈夜哭金精仍頽朱光以渥四】幄【上下四旁悉周曰幄釋名屋也以帛衣版施之形如屋也張載七命目厭常玩體倦帷幄攜公子而雙遊時娯觀於杯麓】喔【聲也王逸九思哀世兮睩睩諓諓兮嗌喔眾多兮阿媚委靡兮成俗】握【掌也蘇內翰羅漢贊我觀西方無度量國諸佛陀耶在我掌握國古祿切】活【呼酷切不死也毛詩播厥百谷實函斯活二】壑【谷也丘遲何吏部誄眇望周行式瞻林壑灑汰紛埃擯揚流俗】鶴【胡沃切長啄鳥也嵇康琴賦下逮謠俗蔡氏五曲王昭楚妃千里別鶴三】學【覺也揚雄元後誄起常盈倉五十萬斛爲諸生儲以勤好學】確【磽確也左思吳都賦亦猶帝之懸解而與桎梏疏屬也庸可共世而論巨細同年而議丰確乎】役【余玉切使也陸機挽辭在昔良可悲魂往一何慼念我平生時人道多拘役】域【於六切邦也謝惠連雪賦雪宮建於東國雪山峙於西域岐昌發詠於來思姬滿申歌於黃竹三】閣【樓閣也司馬相如上林賦離宮別館彌山跨谷髙廊四注重坐曲閣華榱璧璫輦道纚屬】囿【苑有垣也劉向九嘆莞蕓棄於澤州兮瓟�蠧於筐簏麒麟奔於九臯兮熊羆羣而溢囿】角【虞谷切獸不童也漢律曆志角觸也物觸地而生戴芒角也東方朔傳臣以爲龍又無角謂之爲蛇又有足四】桷【椽也夏侯湛鳥賦銜泥結巢營居傅桷積一啄而不已終累泥而成屋】樂【喜也三略四民用虛國乃無儲四民用足國乃安樂班固東都賦食舉雍徹太師奏樂陳金石布絲竹】洛【水名馬融廣成頌面據衡陰箕背王屋浸以波溠濥以滎洛】

二沃【古通屋】

三燭【古通屋】

四覺【古通藥或轉聲通屋】

五質

麥【訖力切來牟也白虎通閶闔風至生薺麥不周風至蟄虫匿韋鋌敍志賦奉過庭之明訓納微躬於軌則勉四民之耕耘遂能辧乎菽麥六】戒【警也嘩以革得聲許愼讀若戒二字本皆音棘鹽鐵論引詩我是用戒今作急屈原九章何芳艸之早夭兮微霜降而下戒諒不聰明而壅蔽兮使讒諛而日得】疚【病也毛詩匪載匪來憂心孔疚期逝不至而多爲卹】局【曲也毛詩謂天蓋髙不敢不局謂地蓋厚不敢不蹐】覺【寤也列子楊朱之歌天其不識人胡能覺六韜吾觀其吏暴虐殘賊敗法亂刑上下不覺】谷【五穀六韜紛紛好色無極吾觀其野艸菅勝谷】結【激質切系也蘇秦語言語相結天下爲一古詩靑靑陵中艸傾葉晞朝日陽春被惠澤枝葉可攬結二】絜【淸也韓愈潮州祭神文選牲爲酒以報靈徳也吹擊管皷侑香絜也拜庭跪坐如法式也】隔【訖得切塞也栁宗元懲咎賦讒妬結而不戒兮猶齗齗於所執勢危疑而多詐兮逢天地之否隔五】膈【肝膈蘇內翰鄧忠臣母挽詞公子豈先知戰戰常惜日吾君日月照委曲到肝膈】鬲【胸鬲釋名鬲塞也管上下使气與谷不相亂也】革【更也皮革也周易或躍在淵乾道乃革飛龍在天乃位乎天徳秦瑯邪刻石節事以時諸產繁殖黔首安寧不用兵革】告【報也史記敍傳收殷餘民敍封始邑申以商亂酒材是告】骨【訣律切肉之覈也白居易對酒詩東嶽前後魂北邙新舊骨復聞藥誤者爲防延平術四】訣【別也栁宗元祭崔簡文誰謂斯人變易成疾良志莫踐乖離永訣】滑【鈹滑也鈹與坡同滑與汩同紛亂之意荀子成相篇君教出行有律吏謹將之無鈹滑】菊【艸黃華者賈島對菊詩九日不出門十日見黃菊灼灼耀繁英美人無消息】甲【訖立切兵也揚雄長楊賦人君以黙爲神澹泊爲徳今樂逺出以露威靈數動搖以疲車甲】曲【區律切委曲也劉植魯都賦巖險回隔峻巘隱曲猛獸深潛介禽竄匿五】窟【穴也蘇內翰石炭詩君知欲斫姦邪窟楚國何曽斬無極】闕【門觀也班固北徵頌雷震九原電曜髙闕金光鏡野武旗冒日】玦【佩也蘇內翰洗玉池銘如伯時父瑯然環玦援手之勞終睨莫拾】缺【破也易林兩全相擊勇气均敵日月鬭敵不破不缺】掘【渠郁切搰也韓愈酬鄭相公遺我一言重跽受惕齊栗辭慳義卓闊呀豁疾掊掘】器【欺訖切器皿曹植黃帝三鼎贊鼎質文精古之神器黃帝是鑄以像太一二】气【息也成公綏嘯賦聲不假器用不借物近取諸身役心禦气物分聿切】契【詰歷切符也禰衡顏子碑辭知微知章聞一覺十用行舍藏與聖合契名爲四友之冠實盡防附之益】篋【去急切箱篋張翰豆羮賦曰是刈是獲充簞盈篋香鑠和調周疾赴急】客【乞得切賓客謝靈運南樓詩登樓爲誰思臨江遲來客與我別所期期在三五夕】瀆【亭歷切溝也易林五嶽四瀆含潤爲徳行不失理民受恩福福音偪三】讀【誦也蘇黃門醉吟庵詩詩成付與坐中讀知有淸溪可終日】牘【簡牘易林覆乎舉牘易爲功力月正元日承平致福福音偪】虐【宜防切史記敍傳子羽暴虐漢行功徳二】業【事也楊戲贊董幼宰輕財果壯當難不惑以少禦多殊方保業】凝【鄂力切冰結也楚詞大招代水不可涉深不可測只天白顥顥寒凝凝只】獄【魚律切刑獄易林桎梏拘獲身入牢獄髠刑受法終不可釋四】嶽【五嶽也易林三途五嶽去危入室失其寵福貴人有疾或作嶽】玉【陽之精也易林鈆刀攻玉堅不可得盡我筋力胝蠒爲疾】谷【山谷易林鹿畏人匿俱入深谷命短不長爲虎所得】兀【五矞切髙貌白居易對酒詩能沃煩慮消能陶眞性出所以劉阮軰終朝醉兀兀】對【都聿切答也漢語畫地爲獄議不入刻木爲吏議不對三】咄【吐也蘇黃門洗香山賦毋令東坡聞我而咄奉持香山稽首仙釋】答【當也易林陰陽隔塞許嫁不答旄丘新臺悔往嘆息】突【它橘切出貌栁宗元乞巧文世途昏險擬步如漆左低右昻門冒衝突二】脫【骨去肉也易林一尋百節綢繆相得其指詰屈不能解脫】代【湯得切更也太�首將軍入虛道不得也出險登丘莫之代也】泰【大也劉歆列女傳贊子發之母刺子驕泰將軍稻梁士卒菽粒】鐵【他吉切黑金也釋名黒鐵也其處皮薰黑如鐵也三】驖【馬赤黑也班固東都賦歷騶虞覽四驖嘉車攻采吉日李善文選注作鐵】替【廢也張衡東京賦忿姦慝之干命怨皇統之見替登聖皇於天階章漢祚之有秩】垤【徒吉切蟻封也毛詩鸛鳴於垤婦嘆於室三】絰【縗絰禮記絰也者實也釋名絰實也傷摧之實也】耊【老也毛詩旣見君子並坐鼓瑟今者不樂逝者其耊】奪【徒聿切取也太度首石赤不奪節士之必】納【奴扢切內也釋名入納也納使還也】弱【奴歷切劣也三略豪傑秉職國威乃弱殺生在豪傑國勢乃竭】讁【竹棘切責也王桀反金人贊末】

【世不取義與玆易面言匪忠退有其讁五】謫【讁又作謫柳宗元懲咎賦幸皇鑑之明宥兮累郡印而南適惟辠大而寵厚兮宜夫重仍乎禍謫】摘【取也蘇內翰九日湖上詩葦間聞拏音云表已飛屐使我終日尋逢花不忍摘】擿【摘一作擿選詩瑤華未堪折蘭苕已屢擿路阻莫贈問云何慰離析】磔【磔磔聲也蘇黃門除日詩念同去鄕裏此節已三失楚人重歳時爆竹鳴磔磔】折【勑扢切裂也蘇黃門除日詩相攜歷除日花栁漸牙折居梁不柰賀授把被糠覈】澤【直扢切潤也蘇內翰榧子詩祝君如此果徳膏以自澤驅攘三彭仇已我心腹疾二】宅【居也蘇黃門卜居賦此心皎然與物皆寂所遇而安孰非吾宅】徹【直質切止也陸云九湣伊在初之嘉惠毎成言而永日怨谷風之攸嘆彌九齡而未徹二】轍【車轍易林駕駟逐狐輪掛荊棘車不結轍公子無得】躅【直律切躑躅韓愈樊宗師墓銘文從字順各識職有欲求之此其躅】福【筆力切祉也漢賈誼傳防者或制大權以福天子顏師古曰福古逼字禮記福者備也備者百順之名也秦瑯邪刻石皇帝之徳存定四極誅亂除害興利致福】葍【惡菜也毛詩我行其野言采其葍不思舊姻求爾新特】輻【車輻逸詩涓涓流水不雍不塞轂旣破瘁乃大其輻事已敗矣乃重太息】富【丰於財也禮記注富之言備也毛詩人之齊聖飲酒溫克彼昏不知壹醉日富】伏【藏匿也白虎通北方者伏方也萬物伏藏也考工記不伏其轅鄭注云故書伏作偪賈誼服賦禍兮福所倚福兮禍所伏憂喜聚門兮吉凶同域】腹【肚也易林陰寒主疾水離其室民饑於食不病心腹】覆【反覆班固西都賦艸木塗地山淵反覆蹂躪其十二三乃拗怒而少息】復【反也易林日以困急不能自復太度首積差之貸十年不復貸音貣】乏【匱也易林雷雨三日鳥獸饑乏旅人失宜利不可得】伯【必益切長也史記敍傳維棄作稷徳盛西伯七】柏【木名陶潛經錢溪詩園田日夢想安得久離析終懷在歸月諒哉宜松柏】背【棄也毛詩旣之陰女反予來赫民之罔極職涼善背】迫【逼也馬融笛賦危殆險巘之所迫也眾哀集悲之所積也】百【十千也歐陽參政潭園詩一花聊一醉盡醉猶須百而我病不飲對花空嘆息】八【數也張衡西京賦又簇之所攙捔徒搏之所撞防白日未及移其晷已狝其什七八防音必】搏【擊也蘇內翰司馬溫公碑銘公如麟鳯不鷙不搏羽毛畢朝雄狡率服服鼻墨切】防【卑吉切擊也張衡西京賦罝羅之所羂結竿殳之所揘畢又簇之所攙捔徒搏之所撞防三】祕【密也郤正釋譏無逺不致無幽不悉挺身取命幹玆奧祕】別【異也黃庭經長谷卿繞鄕邑六龍散飛惟分別長生至愼房中急何爲死作令神泣】紱【非律切綬也禮記注綬之言蔽也潘嶽楊荊州誄用錫土宇膺玆顯秩赤社白茅亦朱其紱十四】芾【紱一作芾毛詩彼侯人兮荷戈與祋彼其之子三百赤芾祋都律切】黻【黼黻太文首極文密密易以黼黻】忿【怒也劉向九嘆憂心展轉愁拂郁兮寃結未舒長隱忿兮】佛【西方聖人韓愈酬鄭相公樊子坐賓署演孔刮老佛金舂撼玉應厥臭劇蕙郁】拂【去也白居易詩酣歌口不停狂舞衣相拂平生賞心事施展十未一】茀【盛也周易婦喪其茀勿逐七日得毛詩臨衝茀茀崇墉仡仡】弗【弗弗猶發發也毛詩南山律律飄風弗弗民莫不谷我獨不卒】刜【擊也白居易鵶九劍詩君勿矜我玉可切君勿誇我鐘可刜不如持取決浮雲無令漫漫蔽白日】坲【塵也韓愈酬鄭相公帝咨汝余往牙纛前坌坲試旣富而美章彚霍炳蔚】馥【香气也梁宣帝百合詩含露或低垂從風時偃抑甘菊愧仙方藂蘭謝芳馥】法【則也釋名偪也人莫不欲從其忠偪而使有所限也漢書敍傳彖系大易因史立法】髴【理也歐陽參政班鳩詩藥食子𨿽勤豈若我在膝又云子亦病蓬首不如髴】發【舒也揚雄長楊賦汾沄沸渭云合雷發焱騰波流機駭螽軼軼夷質切】珀【匹辟切松脂所化蘇黃門茯芩賦經歷千載化爲琥珀受雨露以彌堅與日月而終畢】服【鼻墨切衣也服地也士冠禮祝曰令月吉日始加元服棄爾幼志順爾成徳秦泰山刻石三句一韻皇帝臨位作制明法臣下修飾廿有六年初並天下罔不賓服三】僕【給事者也栁宗元佩韋賦尼父戮齊而誅卯兮本柔仁以作極藺竦顏以誚秦兮入防亷猶臣僕】備【具也士冠禮醮辭曰禮儀旣備令月吉日】【皮筆切山曲也楚辭招隠士坱兮圠兮山曲心淹畱兮洞荒忽忽虛屈切】白【薄覓切西方色蘇內翰寒食雨詩暗中偸負去夜半眞有力何殊病少年病起頭已白二】舶【大舶歐陽參政白鸚鵡詩其間注輦來最稀此鳥何年隨海舶誰能徧歷海上峯萬怪千奇安可極】牧【莫筆切司也阮籍大人先生傳行欲爲目前檢言欲爲無窮則少稱鄕黨長聞鄰國上欲圖三公下不失爲九州牧十六】藐【綿藐逺視貌司馬相如上林賦長眉連娟微睇綿藐色授魂與心愉於側】脈【血理也素問治之要極無失色脈用之不惑治之大則】防【驚黠也潘嶽射雉賦目不涉體邪睡旁剔靡聞而驚無見自防】滅【盡也白虎通戌者滅也史記戌者言萬物盡滅也六韜敬勝怠則吉怠勝敬則滅呂氏春秋語曰以大畜小吉以小畜大滅王襃洞簫賦或漫衍而絡繹兮沛焉競溢惏栗密率掩以絕滅】寐【臥也江淹擬古詩明月入綺髣髴想蕙質銷憂非萱艸永懷寧夢寐】穆【穆穆徧也荀卿賦篇湣湣淑淑皇皇穆穆周流四海曽不崇日】沒【沈也白居易對酒詩何況百嵗人人間百無一賢愚共零落貴賤同埋沒】防【目赤也宋玉風賦中唇爲胗得目爲防防齰獲死生不卒】末【木上也夏侯湛抵疑向若埀一鱗廻一翼令吾子攀其飛騰之勢掛其羽翼之末】陌【阡陌路也蘇內翰九日湖上詩娟然如靜女不肯傍阡陌葦間聞拏音云表已飛屐】睦【和也易林鹿得美艸鳴呼其友九族和睦不離邦域艸此苟切】目【眼目釋名目黙而內識也夏侯湛抵疑棲遲窮巷守此困極吝江河之流不以躍舟船之檝惜東壁之光不以寓貧婦之目】歾【沒也太耎首詘其節執其術共所歾節音卽】沕【深也楚詞招隱士罔兮沕憭兮防虎豹宂叢薄深林兮人上栗宂戶橘切】木【樹也易林敏捷勁疾如猨升木彤弓𨿽調終不能復】物【微律切萬物也班固東都賦指顧倐忽獲車已實樂不極盤殺不盡物】節【子悉切竹筠也說文以卽得聲周易夫家節與失葉以中節剛柔節與實葉亦不知節與吉葉季布敍傳季氏之詘辱身毀節信於上將議臣震栗五】足【手足易林欲飛無翼鼎重折足失其福利包羞爲賊】際【防也邊也周易無往不復天地際也翩翩不富皆失實也黃庭經三明出華生死際父曰泥丸母雌一】作【爲也陳琳客難太王築室百堵俱作西伯營臺功不浹日】載【乘也事也鄭氏詩注載之言則也毛詩召彼僕夫謂之載矣王事多難維其棘矣又曰淸酒旣載騂牡旣備以享以祀以介景福福音逼】簀【則歷切毛氏積也言茂盛如積聚也毛詩瞻彼淇澳綠竹如簀有匪君子如金如錫】悴【子聿切憔悴也劉向九嘆覽屈氏之離騷兮心哀哀而拂郁聲嗷嗷以寂寥兮顧僕夫之憔悴二】萃

【聚也左思吳都賦橚矗森萃蓊茸蕭瑟】爵【資昔切封也陸云贈顧驃詩淸塵旣彰朝虛好爵敬子侯度愼徽百辟】沏【楚乙切水聲也木華海賦飛澇相磢激勢相沏崩雲屑雨浤浤汩汩李善讀二】竊【韓愈進學解乘馬從徒安坐而食踵常塗之促促一作役役窺陳編以盜竊】絕【昨卒切斷也列女贊及遭暴秦王道缺食治內之道於今廢絕】雜【秦入切集也易林文憂墨墨禍福相雜南北失治東西不得】夙【思積切早也毛詩載震載夙載生載育時維后稷育余律切四】肅【敬也尙書肅愼史記作息愼陸機赴洛詩羈旅逺遊宦托身承華側撫劍遵銅輦振纓盡祗肅】宿【捨也陸機艸木疏宿菜幽州人謂之息菜班彪冀州賦遵大路以北逝兮歷趙衰之采邑醜柏人之惡名兮聖髙帝之不宿】粟【禾子也韓愈進學解月費俸錢嵗靡廩粟子不知耕婦不知織】駟【息七切一乘也左思蜀都賦亦有甲第當衢向術壇宇顯敞髙門納駟三】訊【告也左思魏都賦翩翩黃鳥衘書來訊人謀所尊謀所秩李善讀】削【折也蘇內翰榧子詩斵爲君幾滑淨不容削物微興不淺此贈毋輕擲】雪【須律切凝雨也釋名雪綏也水下遇寒气而凝綏綏然也揚雄蠶賦絲如凝膏其白伊雪以爲衣裳冠冕服飾二】歲【年歳易林銅人鐵距雨露勞苦終日卒歲無有休息】躓【職日切礙也易林前頓後躓左跌右逆登髙安梯後返來歸三】折【斷也王襃洞簫賦或渾沌而潺湲兮獵若枚折或漫衍而絡繹兮沛焉競溢】哲【智也陸機陸�誄人玩其華鮮識其實於穆我公因心則哲】熱【質入切熱也楊雄觧嘲天收其聲地藏其熱髙明之家瞰其室】拙【職律切不巧也釋名拙屈也使物否屈不爲用也荀子君教出行有律下不私情各以冝捨巧拙三】屬

【防也韓愈樊宗師墓銘從漢迄今用一律寥寥久哉莫覺屬】粥【糜也蘇黃門鐘山詩老僧一身泉上住十年掃盡人間迹客到惟燒柏子香最饑坐視山前粥】庶【之石切眾也釋名庶摭也拾摭之也謂拾摭微陋以待遇之也】責【側棘切求也栁宗元懲咎賦旣明懼夫天討兮又幽栗兮鬼責惶惶兮夜寤而晝駭兮類麏防之不息】策【昌石切籌也六韜不知攻戰之防不可以應敵宋玉九辧乘麒麟之瀏瀏兮馭安用夫彊策諒城郭之不足恃兮𨿽重介之何益六】防【卜筮策也策或通用潘尼懷退賦何時願之多違奄就羈以服役困吳阪之峻岨畏鹽車之嚴防】筞【防或作榮陸云九湣晞馥風於曠野思同分而靡質悲荒途之旣舛遵芳渚而投筞】冊【簡冊張載七命聖人不捲道而背時智士不遺身而匿迹生必耀華名於玉牒沒則勒洪伐於金冊】柵【編木也歐陽參政馴鹿詩朝渇飲淸池暮飽眠深柵慙愧主人恩殺身難報徳】毒【痛也曹植思歸賦何曽云之沈結兮悼大陽之潛匿雨淋涔而累注兮心憤涓以淒毒】設【式質切陳也閔鴻羽扇賦暑气云銷獻酬乃設停神靜思且以永日妍羽詳廻淸風盈室】叔【式律切易林追亡逐北呼還幼叔至山而得反歸其室三】縮【斂也班固幽通賦神先心以定命兮命隨行以消息斡流遷其不濟兮故遭罹而贏縮】束【縛也蔡邕筆賦削文竹以爲管加漆絲以纒束形調搏以直端染墨以定色】殺【色櫛切戮也梁肅兵箴傳美干戈易載以律古之睿智神武不殺二】索【求也蘇內翰枸杞詩似聞朱明洞中有千歳質靈應或夜吠可見不可索】蠧【常只切食木虫也易林有木生蠧還自尅賊太割首割其蠧得我心疾】噎【益悉切食咽也說文以壹得聲毛詩彼黍離離彼稷之實行邁靡靡中心如噎】隘【伊昔切險也屈】

【原騷經惟夫黨人之偸樂兮路幽昧以險隘豈余身之憚殃兮恐皇輿之敗績二】嗌【咽也楚辭大招四酎並熟不歰嗌淸馨凍飲不歠役】厄【乙得切隘也王逸九思悼楚子兮遭厄沈玉躬兮湘汨何楚國兮難化迄於今兮不易四】軛【車軛也古詩南箕北有斗牽牛不負軛良無盤石固虛名復何益】阨【限也釋名益州益阨胡廣司隸校尉箴大漢通變崇簡易吞舟之网以濟難阨】軋【車輾也釋名乙軋也自抽軋而去也張衡南都賦流湍投濈砏汃輣軋長輸逺逝漻淚淢汩】意【乙力切志也秦之罘刻石承順帝意索隱音億賈誼服賦請對以臆或作意屈原天問厥萌在初何所意焉璜臺十成誰所極焉】葉【於急切枝葉易林同木異葉樂人上徳東鄰慕義來興吾國三】曄【明也楊戲贊龐士元軍師美志雅气暐曄惟此義宗亡身報國】鴨【鳬鶩也蘇內翰岐亭詩知我犯寒來呼酒意頗急拊掌動鄰里繞村捉鵝鴨】穴【戶橘切孔也說文鴪以穴得聲淮南子水居窟穴人民有室孔融臨終詩言多令事敗器漏苦不宻河潰蟻孔端山壊由猿穴】忽【虛屈切滅也漢書敍傳元元本本數起於一產气黃鐘造計杪忽五】惚【恍惚枚乘七發恍兮惚兮聊兮栗兮混汩汩兮汩莫筆切】淴【水貌蔡邕述行賦唐虞其旣逺兮常俗生於積習周道鞠爲茂艸兮衰正路之日淴】勗【勉也栁宗元佩韋賦寛與猛其相濟兮孰不頌玆之盛徳克明哲而保躬兮懷大雅之所朂】血【釋名血穢也出於肉流而濊濊然也周易女承筐無實士刲羊無血宋玉髙唐賦何節奄忽蹄足灑血舉功先得獲卓已實】馘【況壁切面也莊子槁頂黃馘毛詩旣作泮宮淮夷攸服矯矯虎臣在泮獻馘服鼻墨切】歇【許及切休息也陳琳迷疊香賦馨香難久終必歇兮棄彼華英收厥實兮】協【胡急切和也陸云陸丞相誄和羮未飪宰物下邑康年委登惠風時協三】合【同也張衡思賦何孤行之防防兮孑不羣而介立感鸞鷖之特棲兮悲淑人之希合】洽【浹也傅遐皇初頌歌九功儛八佾鴻澤普皇恩洽民欲得神望塞】鑊【胡臭切鼎類栁宗元懲咎賦進與退吾無歸兮甘脂潤兮鼎鑊幸皇鑑之明宥兮累郡印而南適四】畫

【界也李興諸葛亮表閭之文昔在顚夭有名無迹孰若吾侯良籌妙畫】獲【得也歐陽參政感事詩何當問寒暑豈暇謀寢食神仙𨿽杳茫富貴竟何獲】獲【刈也韓愈潮州祭神文曰稻旣穟矣而雨不得以獲也農夫蠶婦將無以應賦稅繼衣食也】國【越逼切邦國釋名國域也博古圖周南宮鼎光相南國周穆公鼎南國東國皆作或周官蟈氏鄭司農亦云蟈讀如蜮字從虫國聲三】彧【盛貌水流也毛詩疆埸翼翼黍稷彧彧曽孫之穡以爲酒食】郁【文也司馬相如上林賦芬芳漚郁酷烈淑郁皓齒粲爛宜笑的皪】鬻【余律切賣也崔駰司空箴匪人斯力匪政斯勑流貨是寵而苞苴是鬻三】育【養也黃伯仁童馬頌稟神祗之靈化乃大宛而再育資元螭之表象似靈虯之注則】欲【貪也易林鼎足承徳嘉謀是克爲王開庭得心所欲】月【魚橘切水之精也黃庭經洞房靈象斗日月父曰泥丸母雌一三光煥照入子室二】越【逾也陳琳馬瑙勒賦瑰姿瑋質紛葩艶逸英華內照景流外越】又【夷益切復也毛詩人之齊聖飲酒溫克彼昏不知臺醉日富各敬爾儀天命不又富音偪】祀【逸職切祭也毛詩四用此韻皆當爲此讀易林磝磽白石不生黍稷無以供祭鬼神乏祀二】異【殊也毛詩不思舊姻求爾新特誠不以富亦只以異】類【以防切等也曹植七啟麗艸交植殊品詭類綠葉朱榮熈天曜日】穋【錄直切後種先熟曰穋毛詩黍稷重穆禾麻叔麥麥訖力切六】陸【髙平曰陸郭璞騊駼贊騊駼野駿產自北域交頸相摩分背翹陸】六【數也漢書敍傳總統城郭三十有六修奉朝貢各以其職】來【來往也司馬相如上林賦東西南北馳騖往來太遇首不往來不求得】祿【福也漢昭帝冠辭摛顯先帝之光耀以承皇天之嘉祿欽奉仲春之吉辰普遵大道之郊域】麓【山足曰麓易林被服文徳僕入大麓四門雍肅登受大福福音逼】恧【女力切小愧也張衡思賦夕惕若厲以省諐兮懼余身之未勑苟中情之端直兮莫吾知而不恧】位【力入切列也曹植禹贊舜將崩殂告天禪位虞氏旣沒三年禮畢二】蒞【臨也曹植禹贊避隱商山示不敢蒞諸侯向已乃奉天秩】列【力質切次也黃庭經五行相推反歸一三五合气九九節可用隱地回八術伏牛幽關羅品列節音卽四】烈【光也楊戲贊楊季休徵南厚重徵西忠克綂時選士猛將之烈】裂【破也陸機贈賈謐詩在漢之季皇綱幅裂大辰匿耀金虎習質】戾【曲也劉向九嘆悲余心之悁悁兮目眇眇而遺泣風騷屑以搖木兮云吸吸以湫戾】縟【而聿切文彩也李尢陽徳殿賦靑瑣禁門廊廡翼翼華虫詭異密采珍縟達蘭林以西通中方池而特立】

六術【古通質】

七櫛【古通質】

八勿【古轉聲通質】

九迄【古通勿】

十月

甲【吉協切兵也屈原九歌操吳戈兮被犀甲車錯轂兮短兵接三】黠【慧也仲長統覈性賦蠢爾一槪智不相絕推此而談孰癡孰黠】汲【引水也蘇內翰香積寺詩山僧類有道辛苦常谷汲我慙作機舂鑿破渾沌穴】計【吉列切籌也仲長統覈性賦但見商鞅不聞稷契父子兄弟殊情異計君臣朋友志乖怨結四】覺【寤也蘇內翰補龍山文驥騄交騖駑蹇先蹶楚狂醉亂隕帽莫覺】葛【葛藟馬融圍棊賦白黑未分兮於約如葛雜亂交錯兮更相度越】割【截也韓愈張徹墓銘世慕顧以行子揭揭也噎喑以爲生子獨割也爲彼不淸作玉雪也】佸【紀劣切防也毛詩君子於役不日不月曷其有佸五】【佸古作說文防也以昏得聲昏音厥】括【結也太羨首四馬就括髙人吐血劉邵七華後不可及前不可越防聲赴響追晷逐括】聒【讙也郭璞江賦陽鳥爰翔於以月千類萬聲自相喧聒】骨【肉之覈也呂安髑髏賦令子飄零露子白骨夏冒時暑炎赫冬載冰霜淒切】夬【古穴切釋名夬決也有所破壞決裂之也詩決拾旣佽古作夬三】玃【大猿也劉植魯都賦猰窳猛容舉父猴玃戰鬭陵岡瞑目奮赫】袂【袖也沈炯歸魂賦矧今古之悲涼並攢心而霑袂度狹嶺之欹危跨淸津之幽咽】闊【丘月切逺也成公綏天地賦豈斯事之有徵將言者之虛設何陰陽之難測偉二儀之奓闊三】窟【穴也謝靈運辭祿賦解紐於城邑反褐衣於丘窟判人事於一朝與世物兮長絕】屈【曲也老子大直若屈大巧若拙歐陽參政程文簡公銘不學而剛有摧必折毅毅程公其剛不屈】气【丘傑切息也嵇康寒食散賦當吐利之困患兮守危殆而假气喜乳哺之遂安兮信眾疾之日歇二】契【書契老子有徳司契無徳司徹衛恆字勢黃帝之史沮誦蒼頡眺彼鳥迹始作書契】渴【巨列切水涸也黃庭經時念太倉不饑渴役使六丁神女謁韓愈送文暢師下開迷惑胸窙豁劚株橜僧時不聽瑩若飲水救渴二】偈【勇武也太輔其折廅其闕其人暉且偈】及【極業切毛詩仲山甫出祖四牡業業徵夫捷捷每懷靡及】外【魚厥切逺也黃庭經洞得視見無內外存漱五牙不饑渴神華執巾六丁謁謁巨列切】裔【五結切邊也左思吳都賦髙門鼎貴魁岸豪傑虞魏之昆顧陸之裔三】逆【不順也蘇內翰經藏銘惟回屢空無所不悅是名耳順亦號不逆】藝【才能也丘遲思賦備百行之髙致該九流之洪藝諒可雜而非染迹毎同而常別】不【魚列切木余也蘇內翰月桂詩幽芳本長春暫瘁如蝕月且當付造物未易料枯不】怛【旦悅切悲慘也毛詩匪風發兮匪車偈兮顧瞻周道中心怛兮四】呾【相呵也韓愈張徹墓銘知死不失名得猛厲也我銘以貞之不肖者之呾也厲音烈】答【應也蘇內翰談妙齋銘問何所爲鏤冰琢雪孰知東坡非問非答】掇【拾也魏武帝短歌行明明如月何時可掇憂從中來不可斷絕】闥【它悅切內也崔駰達防攀臺階窺紫闥據髙軒望朱闕四】脫【骨去肉也老子善抱者不脫子孫以祭祀不輟易林一尋百節綢繆相結其措詰屈不能解脫】防【浮屠蘇黃門功臣寺詩晚陰生林莽落月猶在防行招兩社僧共步靑山月】榻【牀也蘇黃門滕王閣詩心驚魚龍防目送鳬鴈滅使君東魯儒府有徐孺榻】遰【他結切迢遰逺也王筠詩燒山多鬼怪蒼嶺復迢遰神芝曜七明山蒲含九節二】替【廢也潘嶽西徵賦升曲沃而惆悵惜兆亂而兄替枝未大而本披都偶國而禍結】徳【的革切行之得也蘇內翰喜雪詩曷不走投陳孟公有酒醉君仍飽徳瓊瑤欲盡天應惜更遣淸光續殘月】達【陀悅切釋名達徹也宋玉九章何泛濫之浮雲兮焱壅蔽此明月思昭昭而願見兮蔽氛防而莫達二】奪【與奪白居易桐花詩何此巴峽中桐花開十月艸木堅彊物所稟固難奪】衲【諸悅切補也蘇內翰經藏銘道人山居僻介楚越常樂我靜一食破衲二】訥【言難也老子大巧若拙大辯若訥】暱【尼結切近也殷臣奇布賦燎無爍而不焦在玆林而獨暱火焚木而弗枯木吐火而無竭】霅【直頰切水名蘇內翰畫鴈詩作書問陳子曉景畫苕霅依依聚圓沙稍稍動斜月】擲【直列切棄也蘇內翰中秋月詩歌君別時曲滿坐爲淒咽畱都信繁麗此防豈輕擲】沛【蒲迫切艸生水中左思魏都賦揆旣往之前迹卽將來之後轍成都迄已傾覆建業則亦顚沛】撥【筆別切絕也禮記衣毋撥足毋蹷先生書策琴瑟在前坐而遷之戒勿越宋七廟享神歌惟天有命眷求上哲赫矣聖武撫運相撥八】斃【死也仲長統覈性賦懷仁抱義只受其斃周孔徒勞名教虛說】八【數也說文八別也張衡舞賦聲變諧集應撽成節度終復位以授二八】閉【闔也三略軍防曰將謀密則姦心閉士眾一則軍心結潘嶽西徵賦臧札飄其髙厲委曹吳而成節何莊武之無恥徒利開而義閉】蔽【掩也江淹擬古詩乳竇旣滴瀝丹井復寥泬嵒崿轉奇秀岑崟還相蔽】獘【惡也丘遲思賢賦在慈明之慕義聊慙馭而追悅況至徳之可師無兼裘以共獘】敝【敗衣也老子大成若缺其用不敝大盈若沖其用不窮】鉢【食器也蘇內翰蠟梅詩君行適吳我適越笑指西湖作衣鉢】發【方月切頭毛也左思魏都賦置酒文昌髙張宿設岌岌冠縰累累辮髮此字今葉轄韻古通屑韻皆當作此讀俗音訛下同五】發【起也張衡西京賦鳥不暇舉獸不得發靑骹摯於韝下韓盧噬於緤末末音蔑說見上】拂【去之也蘇黃門和秦觀詩時防好事過解榻時一拂隱居便醉睡世路多顚蹶】法【制也張衡西京賦覽秦制跨周法狹百堵之側陋增九筵之迫脇】髴【髣髴似也蘇內翰喜雪詩云燈靑火冷不成眠一夜撚須吟喜雪詩成就我覓歡處我窮正與君髣髴】渤【皮列切渤澥海名鮑照樂府築山擬蓬壺穿池類溟渤選色徧齊代徵聲匝卭越今讀訛三】勃【王勃唐人蘇黃門滕王閣詩餘思屬江湖登臨寄遺堞驕王應笑滕狂客亦矜勃說見上】拔【擢也老子善建者不拔子孫以祭祀不輟張華鮑文泰誄抱道沖虛執義貞厲棲遲無悶不營不拔厲音列】茇【蒲麥切艸根也蘇內翰月桂詩而今城西不計召伯茇陋居有逺寄小圃無闊躡三】跋【跋躠也蘇內翰趙康靖公碑銘遂授以政歷佐三葉濟於艱難不防不跋】魃【旱鬼蘇黃門雪詩風頻猶吝雨來嵗恐無麥天公聴一言惟幸早誅魃】伐【房月切自矜曰伐孫綽樽銘與之無苦施而有節元應無功心存不伐王公擬之徳齊上哲今讀訛四】罰【罪也左思蜀都賦紆長袖而屢舞翩躚躚以裔裔合樽促席引滿相罰說同上裔入聲】乏【匱也漢書敍傳四民食力罔有兼業大不淫侈細不匱乏】復【返也韓愈招揚之罘禮稱獨學陋易貴不逺復作詩招之罘日夕抱饑渴渴巨列切】末【莫結切木上也屈原九歌桂櫂兮蘭枻斲冰兮積雪采薜荔兮水中搴芙蓉兮木末七】防【馬食穀也張載七命防嫠爲之擗摽孀老爲之嗚咽王子拂纓而傾耳六馬噓天而仰防】沫【水沬也郭璞江賦濯翮防風鼓翅防揮弄灑珠拊拂瀑沫防許月切】昧【不明也鮑照詩年貌不可還身意防盈歇智哉眾多士服理辧明昧】抹【抹滅也蘇內翰春菜詩韭芽帶土拳如蕨膾縷堆盤纎手抹】韈【足衣釋名韈末也在腳末也末音蔑韓愈送文暢師三年竄荒嶺守寰坐深樾徵租聚異物詭制恆巾韈今讀訛】密【靜也蘇內翰經藏銘我無一錢談波羅密施此法水以灌爾睫】沒【莫列切沈也謝靈運遊赤石詩首夏猶淸和芳艸亦未歇水宿淹晨暮陰霞屢興沒今讀訛】物【徽月切萬物也蘇內翰四達齋銘孰如此間空洞無物戶牖闔開廓焉四達達陀悅切】札【之列切書也古詩客從逺方來遺我一書札上言長相思下言久離別周禮大札則不舉徐邈讀二】�【疾也釋名�截也气傷人如有所截斷者也】摯【質涉切持也屈原天問帝力降觀下逢伊摯何條放致罰而服大悅四】制【裁也崔駰達防陰陽始分天地初制皇綱云緒帝紀乃設】縶【人名春秋盜殺衛侯之兄縶公羊谷梁作輙】執【持也釋名執攝也使畏攝己也】際【子結切防也陶景黃庭音節王筠詩神芝曜七明山蒲含九節日軒若回駕相待靑雲際三】匝【周也】

【蘇內翰月桂詩還爲久處計坐待行年匝臘果綴梅枝春杯浮竹葉】爵【禮器也說文爵其鳴節節蘇內翰補龍山文宰夫揚觶兕觥舉罰請歌相鼠以侑此爵罰房月切】側【職革切不正也孫綽樽銘詳觀玆器妙巧奇絕酌焉則注受滿則側吐寫適防未見其竭】察【勅列切審也老子其政察察其民缺缺古詩置書懷袖中三歳字不滅一心抱區區懼君不識詧】脆【昌說切易斷也老子其脆易判左思魏都賦宵貌蕞陋稟質遳脆巷無杼首裏罕耆耋】猝【倉卒遽也蘇黃門滕王閣詩豪風相淩蕩俳語終倉猝事往空長江人來逐飛楫】卒【猝或作卒蘇黃門功臣寺詩流傳後世人談笑資口舌是非亦已矣興廢何倉卒】疾【秦葉切釋名疾截也有所越截也孫楚茱萸賦攀紫房於纎柯綴朱實之酷烈應神農之本艸療生民之疹疾二】雜【五防相合也王褒洞簫賦鎪鏤離灑絳屑錯雜鄰菌繚紏羅鱗捷獵】世【私列切代也禮記世柳之母死晉樂志匡時拯俗休功蓋世宇宙旣康九域有截二】息【嘆息也蘇內翰遊香積寺詩把玩竟不食棄置長太息幽尋恐不繼書版記歲月】識【式列切知也崔駰達防傳敍歷數三代興滅昔大庭尙矣赫胥罔識四】勢【形也木華海賦羣山旣略百川潛渫泱漭澹濘騰波赴勢】適【往也韓愈進學解紆余爲妍卓犖爲傑校短量長惟器是適】式【法也蘇內翰海月贊惟是海月都師之式庶復見之眾縛自脫脫陀悅切】歲【蘇絕切年也釋名歲越也越故限也曹植平原公主誄城闕之詩以日諭歳況我愛子神先長滅】逝【食列切往也江淹傷友人賦魂綿昧其若絕位縈盈其如潔嗟妙賞之不畱悼知音之已逝五】遞【逝一作遞王儉褚淵銘徳猷靡嗣儀型長遞怊悵余徽鏘洋遺烈】澨【水名江淹擬古詩且泛桂水湖映月遊海澨攝生貴處順將爲智者說】噬【齧也仲長統覈性賦君臣朋友志乖怨結鄰國鄕黨務相吞噬臺隸僮防惟盜惟竊】筮【蓍曰筮江淹齊髙帝誄攢靈旣儼逺日以筮郁鬯旣奠龍轜將撤】撮【祖悅切結撮也尸子行險以撮毛詩彼都人士臺笠緇撮彼君子兮綢直如發發方月切】綴【株劣切連也王融太子文式稽令典載揚鴻烈詔撰徳於旌旗永傳徽於舞綴】出【側劣切越也曹植卞后誄詳惟聖善岐嶷秀出徳配姜嫄不忝先哲二】茁【艸初生貌蘇內翰春菜詩韮芽戴土拳如蕨霜葉露牙寒更茁】稅【失爇切斂也王筠詩九沸翻成緩七轉良爲切煙霞幸易親紐詎難稅二】蛻【脫也郭璞遊仙詩吐納致眞和一朝忽靈蛻飄然淩太淸眇爾景長滅】鎩【所涉切長刃矛也張衡東京賦崇牙張鏞鼓設郎將司階虎防交鎩二】殺【褶也束晢近遊賦系復襦以禦冬脇汗衫以當熱帽引四角之縫裙爲數條之殺】遏【於歇切遮也春秋吳子遏伐楚公谷皆作謁崔駰反都賦勒威赫斯果秉其鉞如川之流動不可遏三】翳【隱也左思魏都賦均田畫疇蕃廬錯列姜芋充茂桃李防翳】閼【塞也白居易春雪詩寒燠苟反常物生皆夭閼我觀聖人意魯史有其說】兌【欲雪切西方卦也禮記引書說命皆作兌釋名兌悅也物得備足皆喜悅也三】鋭【利也江淹祭戰亡文气彰靡旗情激亂轍髙墉摧堅巨醜挫鋭】浴【灑身也蘇內翰月硯銘其受水者哉生明而運墨者旁死魄忽云之霮防觀玉兔之沐浴】濊【許月切濊濊施之水中貌毛詩北流活活施罛濊濊一作此讀活亦讀胡決切六】�【濊濊或作��說文大歲空大也讀若施罛��】防【微也後漢律曆贊象因物生數本杪防律均前起凖調從發方月切】忽【倐也陸機云賦盈八紘以余憤𨿽彌天其未泄豈假期於遷晷邁崇朝而倐忽】笏【公及士所搢也蘇內翰送歐陽推官詩千里不難到莫遣歷塊蹶臨分出苦語願子書之笏】【庨開達貌張衡西京賦馺娑駘蕩燾奡桔桀枍詣承光暌罛庨】活【明決切不死也魯襃錢神論無徳而尊無勢而熱危可使活二】滑【利也蘇內翰春菜詩韭芽戴土拳如蕨碎防靑蒿涼餅滑】鶻【鷙鳥蘇內翰送歐陽推官詩仲也珠徑寸照夜光如月好詩眞脫兔下筆先落鶻】闔【胡頰切門房張衡西京賦正紫宮於未央表峣關於閶闔防龍首以抗殿狀巍峩以岌嶪二】洽【和也顏延年赭白馬賦武義粵其肅陳文教迄已優洽泰階之平可升興王之軌旣接】褐【胡結切短衣也白居易洛陽叟詩閒將酒壺出醉回人家歇野食或烹鮮寓眠多擁褐】衛【於列切護也後漢靈帝贊徴亡備兆小雅盡缺麋鹿霜露遂棲宮衛二】穢【蕪也左思魏都賦山阜猥積而﨑嶇泉流迸集而咉咽濕壤瀐漏而沮洳林藪石澑而蕪穢】鴨【乙頰切鳬鶩也蘇內翰畫鴈徐行意自得俯仰若有節我哀江湖我伴雜鵝鴨】厲【力蘗切嚴也禮記厲山氏左思蜀都賦巴姬彈漢女擊節起西音於促柱歌江上之厲八】力【筋也蘇內翰香積寺詩此峯獨蒼然感荷祖佛力幽光中夜見者惟木客】戾【罪也曹植責躬詩危軀受命知足免戾甘赴江湖奮戈吳越】栗【懼也古詩孟冬寒气至北風何慘栗愁多知夜長仰觀眾星列】栗【北方果春秋戰於栗左氏公羊作鐵訛也蘇內翰中秋月詩喚酒與婦飲念我向兒說豈知衰病後空盞對棃栗】剌【戾也白居易桐花詩風候一參差榮枯遂乖剌況吾北人情不耐南方熱】辣【味辛也蘇內翰春菜詩韭芽載土拳如蕨細履幽畦掇芳辣】糲【粗也白居易洛陽叟詩防檢盤中飰非精亦非糲防檢身上衣無餘亦無闕】蠟【力涉切蜜滓蘇內翰蠟梅詩蜜蜂采花作黃蠟闕爲花亦其物物微月切二】臘【祭名也秦曰嘉平風俗通臘者獵也言獵取獸以祭其先祖也又曰臘者接也新故交接狎蠟大祭以報功也】汭【而拙切水曲也江淹擬古詩昨發赤亭渚今宿浦陽汭方作雲峯異豈伊十里別】

十一沒【古轉聲通月】

十二曷【古轉聲通月】

十三末【古通曷】

十四黠【古轉聲通月】

十五舝【古通黠】

十六屑【古通月】

十七薛【古通屑】

十八藥

格【剛鶴切來也古鐘鼎篆字皆作各漢書太后議格顏師古讀善格五孟康讀史記廢格事劉伯莊讀二】觡【骨觡郭璞玃如獸贊玃如之獸鹿狀四觡貌兼三形攀木緣石石音芍】防【訖約切矛防也釋名防觡也旁有枝觡也觡音各太辭曰比禮爲甲冠矜爲防被甲荷防以威不恪二】激【疾波也張衡西京賦翔鶤仰而不逮況靑鳥與黃雀伏櫺檻而頫聴聞雷霆之相激】谷【說嶽切山谷史記防傳有介之虫置之谿谷收牧人民爲之城郭五】玉【陽之精也易林桑華腐蠧衣獘如絡女功不成絲帛爲玉】告【告上曰告王逸九思孤雌驚兮鳴呴呴思拂郁兮肝切剝忿悄悒兮孰訴告】谷【百谷之摠名易林和气相薄膏澤津液生我嘉谷液戈灼切】屬【防也班固西都賦陵隥道而超西墉掍建章而連外屬設壁門之鳯闕上觚稜而棲金爵】虢【光鑊切國名蔡邕郭泰碑王季之穆有虢叔者建國命氏或謂之郭髙誘戰國防注虢卽古之郭字也左氏傳假道於虞以伐虢公谷作郭馮衍顯志賦善忠信之救時兮惡詐謀之妄作聘申叔於陳蔡兮禽荀息於虞虢】客【克各切賓客屈原九章順風波以流從兮焉洋洋而爲客淩陽侯之泛濫兮忽翺翔之焉薄】怯【乞約切畏也易林駑孱遌怯如蝟見鵲偃示怒腹不敢拒格格音各】闕【曲雘切失也鄭曼季贈陸云詩穆穆閶闔南端啟籥庶明以庸帝聽式闕】業【逆約切功業也漢武帝敍傳世宗曄曄思祖業疇咨熈載髦俊並作四】葉【枝葉易林桑芳將落隕其黃葉】逆【釋名逆遌也不從其理則生逆遌不順也荀朂正旦行禮歌柔逺能邇孔叔不逆來格祁祁邦家是若】蘗【木余也蘇內翰園中艸木詩牽牛獨何畏詰曲自牙蘗走防荊與榛如有宿昔約】額【逆各切釋名額鄂也有垠鄂也故幽州人則謂之鄂也後漢語城中好髙髻四方髙一尺城中好廣眉四方且半額尺勑略切二】頟【又作頟郤正釋譏人弔其躬鬼芟其頟初升髙岡終隕幽壑】獄【逆角切刑獄釋名獄確也確實人之情僞也】的【子藥切指的也潘嶽芙蓉賦丹輝拂紅飛須埀的斐披赩赫散煥熠爚】徳【得各切徳行易林酒爲懽伯除憂來樂福善入門使我有徳】脫【闥各切壞斷也蘇內翰範景仁銘君實旣來遁歸於洛縶而維之莫之勝脫】惕【汀藥切憂也太逃首心惕惕足金舄不忘溝壑舄音削】澤【達各切潤也釋名酪澤也又曰汋澤也曹植贈丁儀詩凝霜依玉除淸風飄飛閣朝云不歸山霖雨成川澤三】擇【選也防傳天下禍亂陰陽相錯忽忽疾疾通而不相擇妖孽數見傳爲單薄】宅【居也說文托也人所投托也漢書注古文宅度同揚雄解嘲爰淸爰靜遊神之廷惟寂惟寞守徳之宅廷音定】滌【毒藥切洗也班固東都紹百王之荒屯因造化之蕩滌體元立制繼天而作二】迪【通也陸機贈馮文熊詩奕奕馮生哲問允迪天保定爾靡徳不鑠】溺【暱角切莊子大浸稽天而不溺釋名死於水曰溺溺弱也不能自勝之言也陸機遂志賦伍被刑而伏劍魏和夷而雍樂彼殊途而並致此同川而偏溺】翟【直角切山雉也史記索隱厲公擢系本作翟毛詩左手執籥右手秉翟二】櫂【檝也釋名櫂濯也濯於水中也】直【秧略切正也焦仲鄕詩命如南山石四體康且直阿母得聞書零淚應聲落】柏【卜各切木名屈原九歌山中人兮芳杜若飲石泉兮防松柏君思我兮然疑作五】伯【長也禮記伯勞或作博史記序傳襄子困辱乃禽智伯主父生縛餓死探爵】百【數名漢語得黃金百不如得季布諾三略利一害百民去城郭】迫【逼也白虎通亡與昌正相迫故謂之鎛也釋名薄迫也單薄相逼迫也崔瑗艸書勢艸書之法蓋又簡略應時諭指用於卒迫】豹【獸名韓愈祭張員外文避風太湖七日鹿角鉤登大防怒頰豕豹臠盤多酒羣奴余啄】璧【必藥切內倍好謂之璧江淹擬曹植詩君王禮英賢不悋千金璧從容冰井臺淸池映華薄】白【僕各切西方色也東方朔七諫諭近習而蔽逺兮孰知詧其黒白卒不得效其心容兮安眇眇而無所歸薄二】帛【幣帛禮運以烹以炙以爲醴酪治其絲麻以爲布帛又曰疏布以羃衣其澣帛醴醆以獻薦其燔炙炙陟略切】魄【匹各切魂魄左思蜀都賦天帝運期而防昌景福蠁而興作碧出萇之血鳥生杜宇之魄三】拍【打也周官豚拍杜子春以爲膊釋名拍搏也以手搏其上也】潑【棄水也蘇內翰園中艸木詩南齋讀書處亂翠曉如潑偏工貯秋雨嵗嵗壞籬落】貊【末各切夷也皇矣詩貊其徳音左氏傳禮記皆作莫張載七命華裔之夷流荒之貊語不傳於輶軒地不被乎正朔五】陌【東西爲陌防傳收牧民人爲之城郭內經閭術外爲阡陌】沫【水沫蘇黃門泛汴詩朝來雨新霽白水漫城腳古汴多流苴淸泗亦浮沫】末【本末也蘇黃門偶作詩重門閉不開鳴鳥相呼樂晨暉轉簾影微風響秋末】木【樹木馬融廣成頌陰慝害作百艸畢落林衡戒田焚萊柞木】迹【卽略切足迹也陸機演連珠火壯則煙微性充則情約是以殷墟有感物之悲周京無佇立之迹二】釂【飲酒盡也班固西都賦陳輕騎以行炰騰酒車以斟酌割鮮野食舉烽命釂】舄【七約切履也說文與鵲同陸云逸民賦相彼宇宙方之委舄夫豈不休而好是沖漠二】昔【鳥名說文鵲舄昔三字同音】躤【穡龠切踐也司馬相如上林賦均獵者之所得獲徒車之所轥轢步騎之所蹂若人臣之所蹈躤三】籍【簿籍漢書敍傳漢法九章太宗攺作輕重之差世有定籍】借【狼藉司馬相如上林賦不被創刃而死者他他借借塡阬滿谷掩平彌澤澤後洛切】胙【疾各切祭余也班固西都賦收禽防眾論功賜胙陳輕騎以行炰騰酒車以斟酌】昔【息約切古也左思詠史詩當其未遇時憂其塡溝壑英雄有迍邅由來自古昔二】惜【悋也曹植贈丁儀詩思慕延陵子寶劍非所惜子其寧爾心親交義不薄】索【昔各切求也宋玉九辯莽洋洋而無極兮忽翶翔之焉薄國有驥而不知乘兮焉皇皇而更索】蓆【祥龠切大也毛詩緇衣之蓆兮敝予又攺作兮四】席【薦借也易林重茵厚席循臯采藿太錯達思通窮思索外在朝而內在席索昔各切】夕【朝夕諸葛亮表閭之文仁智所處能無規廓日居月諸時隕其夕】穸【窀穸左貴嬪楊后誄比翼白屋雙飛紫閣悼後傷後早卽窀穸】炙【職略切炮內也毛詩或燔或炙君婦莫莫爲豆孔庶爲賓爲客客克各切三】蹠【足履踐也曹植七啟蹻捷若飛蹈虛逺蹠淩躍超驤蜿蟬揮藿】跖【蹠亦作跖張載七命圜案星亂方丈華錯封熊之蹯翰音之跖】尺【勑略切十寸漢志尺者蒦也蒦音約王褒僮約仡仡叩頭兩手自搏目淚下落鼻涕長一尺三】斥【逺也史記敍傳主父生縛餓死探爵王遷辟淫良將是斥】赤【南方色也郭璞猙贊章莪之山奇怪所宅有獸似豹厥色惟赤宅徒洛切】釋【施灼切觧也屈原九章淩陽侯之泛濫兮忽翺翔之焉薄心絓結而不解兮思蹇產而不釋五】式【法也蘇內翰司馬溫公銘二聖忘己惟公是式公亦無我惟民是度度徒洛切】適【往也陸機演連珠煙出於火非火之和情生於性非性之適故火壯則煙微性充則情約】識【知也蘇內翰毛長官詩宦遊逢此歳年惡蝗自識人人不識】室【宮室易林歳暮華落陽入陰室萬物伏匿藏不可得得徒各切】碩【實若切大也禮記諺有之曰人莫知其子之惡莫知其苗之碩太斷首我心孔碩乃後有鑠六】石【山體爲石釋名石硌也堅扞硌也硌音格楚辭惜誓方世俗之幽昏兮於白黑之美惡放山淵之玉兮相與貴夫礫石】蠧【食木虫也易林桑華腐蠧衣獘如絡女工不成絲布爲玉玉音玨】防【屈原天問馮珧利決封狶是防何獻蒸肉之膏而後帝不若】射【防又作射易林夷羿所射發輙有獲獲音獲】食【飲食易林三河俱合水怒踴躍壞我王室民困於食】沃【郁縛切詩其葉沃若徐邈讀夏民之歌曰樂兮樂兮四牡蹻兮六轡沃兮去不善而從善何樂兮】赫【防各切盛赤貌淮南子污壑穽防之中髙誘云壑讀如赫赫明明之赫荀朂大防行禮歌明明天子臨下有赫來格祈祈邦家是若二】黑【北方色也防傳天出五色以知白黑地生五穀以知善惡】啞【遏鄂切笑聲易林鳬鴈啞啞以水爲宅雌雄相和心志娯樂宅達各切】屋【乙角切捨也陸云陸丞相誄戒危膏梁收俊白屋五品時訓民神收鑠】獲【黃郭切得也荀子一歳而再獲之屈原九章善不由外來兮名不可以虛作孰無施而有報兮孰不實而有獲二】護【大護湯樂名庾闡弔賈誼𨿽有惠音莫過韶護𨿽有騰蛇終僕一壑】闔【曷各切闔辟班固西都賦內則別風嶕峣眇麗巧而竦擢張千門而立萬戶順陰陽以開闔三】鵠【鳥名周官設其鵠注云鵠之言較也費防搗衣詩昨暮庭槐落今朝羅綺薄拂席捲鴛鴦開緼舒鵠】翮【羽也陸云贈鄭曼季詩有鳯於潛在林棲翮非子之祚孰與好爵】檄【奚約切符檄郭璞蜜蜂賦誅戮峻於鈇鉞招徵速乎羽檄集不謀而固期動不安而齊約】斁【戈灼切厭也枚叔七發誠不必悔決絕以諾髙歌陳唱萬歳無斁十】懌【解也孫楚榮啟期贊榮心溫雅旣夷旣懌濁以徐淸寂然淡泊】奕【大也陸機七徵敷延袤之廣廡矯陵霄之髙閣秀淸輝乎云表騰藻防之奕奕】繹【陳也博雅絡繹也宋玉九辯悲愁窮蹙兮獨處廓有美一人兮心不繹去鄕離家兮來逺客超逍遙兮今焉薄客苦各切】夜【暮也毛詩三事大夫莫肯夙夜邦君諸侯莫肯朝夕庶曰式臧覆出爲惡夕祥龠切】液【津液左思蜀都賦黍稷油油稉稻漠漠指渠口以爲雲門灑彪池而爲陸澤𨿽星畢之滂沲曽未齊其膏液澤徒洛切】射【厭也揚雄太文承天祗家允防恪丰阜庶卉旅力不射】譯【傳言也張華七命語不傳於輶軒地不被乎正朔莫不駿奔稽顙委質重譯】腋【肘腋郭璞麅鴞贊麅鴞貪惏其目在腋圖形姒鼎是謂不若】邑【縣名杜篤論都賦成周之隆乃卽中洛遭時制都不常厥邑】櫟【歷各切木名毛詩山有苞櫟隰有六駁旣見君子云何不樂三】祿【福也漢書敍傳位過厥任鮮終其祿博之翰音鼓妖先作】礫【石也郭璞三水山贊三水之山珍石惟錯爰有璿瑰金沙丹礫】

十九鑠【古通藥】

二十陌【古通月】

二十一麥【古通陌】

二十二昔【古通陌】

二十三錫【古通昔】

二十四職【古通質】

二十五徳【古通職】

二十六緝【古通質】

二十七合

襲【䢐合切合也釋名襲匝也以衣周匝覆之】集【也二聚也李尢辟雍賦王公羣後卿士具集攢羅鱗次】

二十八盍【參差雜】

二十九葉【遝古通】

三十帖【合古通】

三十一洽

睫【月古通葉側洽切目睫也釋名睫挿】頰【也挿於目眶也古洽切面也釋名頰】

三十二狎【夾也夾】

三十三業【面兩旁】

三十四乏【稱也古】

韻補卷五

