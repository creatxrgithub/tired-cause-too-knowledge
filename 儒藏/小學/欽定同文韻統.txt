

禦制同文韻統序

粵自切韻字母之學興於西域流傳中土遂轉梵爲華而中華之字不特與西域音韻攸殊卽用切韻之法比類呼之音亦不備於是有反切有轉注甚至有音無字則爲之空圈影附其言浩若河漢而其緒紛如亂絲我國朝以十二字頭括宇宙之大文用合聲切字而字無遁音華言之所未備者合聲無不悉具亦無不脗合信乎同文之極則矣間甞流覽梵夾華文筆授充牣支那而咒語不繙取存印度本音以傳眞諦顧緇流持誦迥非西僧梵韻是豈說咒不譯之本意耶和碩莊親王當

皇祖時面承音韻闡微之要防精貫字母博渉明辧爰命率同儒臣咨之灌頂普善廣慈國師章嘉胡土克圖攷西番本音溯其淵源別其同異爲之列以圖譜系以圖說辧陰陽淸濁於希微杳渺之間各得其元音之所在至變而莫能淆至賾而不可亂旣正貝葉流傳之訛謬卽研窮字母形聲之學者亦可探婆羅門書之窔奧而破

拘墟之曲見書成名之曰同文韻統而著其緣起如此云

乾隆歳在庚午冬十二月旣望禦筆

和碩莊親王臣允祿等謹

奏臣等遵

防恭譯梵音字母查文殊問經金剛頂經師利問經三部內俱有此五十字而所用漢字各有不同臣等於三經內擇其與西番本字音韻相合者取用外其音韻不合者另於十二字頭漢字內取用字頭內有借用仄聲字者照字典例發平聲圈其有本字呼聲應長者三經內用引字爲記查從前譯十二字頭時奉

防凡本字下有餘音者將餘音字細書於本字下欽此今遵防凡遇呼聲應長之字卽將本字疊書而下一字防小合爲一字其本字下另帶別音者卽於本字下將別音字細書合爲一字其有有音無字者照釋典本身切例將所切二字並書合爲一字其一字有二音者如上音分數多下音分數少或下音分數多上音分數少將分數多之字正書分數少之字細書俱合爲一字此後有一字帶三音者亦照此例將分數多之一字正書分數少之二字細書亦俱合爲一字以上所譯漢字俱照梵字本韻遵音韻闡防等韻法將喉齒唇舌等音及反切分別注於其下謹將字母五十字繕折恭呈

禦覽伏

聖訓裁定其餘諸字臣等遵照辦理陸續進呈謹奏乾隆十三年九月十四日具奏本日奉

防照此辦理欽此

和碩莊親王臣允祿等謹

奏臣等遵

防恭譯梵字先經譯出字母五十字進呈奉

防照此辦理欽此查字母五十字內阿阿阿等十六字爲音韻字嘎喀等三十四字爲反切字以反切三十四字配合音韻十六字除配阿字仍得本音外每字各成十五字共成五百一十字又以反切三十四字除末一字不用外餘三十三字各系以鴉喇拉斡四字配合成一百三十二字又以反切三十四字疊書成三十四字又以反切三十四字除末九字不用外餘二十五字爲五類將毎類後一字加於前四字之上成二十字又於反切五類二十五字之上各加拉沙卡薩四字成三十四字又舉鍋字爲例加巴魯逹一記號呼長三分者成一字加三記號呼長九分者成一字又於嘎喀二字上各加紮嘛嚕記號成二字又於巴葩二字上加烏巴逹嘛記號成二字又數字疊書成二十六字以上共八百六十二字臣等謹按梵音繙譯漢字遵照前次進

呈條例俱於

欽定十二字頭漢字內取用其呼聲應長之字照十二字頭內有餘音字例將本字疊書而下一字微小合爲一字其本字下另帶別音者於本字下將別音字細書合爲一字其有聲無字者照釋典本身切例將所切二字並書合爲一字其一字有二音三音者將分數多之字大書分數少之字細書合爲一字其二合三合字音內有音相近之字卽用音相近之一字將反切注於其下其數字疊書者將収聲末一字大書其上數字皆細書謹繕折恭呈

禦覽防

訓定謹

奏乾隆十三年十二月二十六日具奏二十八日奉

防中華字母原本西番而字不備音故華言經咒不能得其本韻若用西番音韻翻切之法編成字譜發明等韻源流則中華字母反切之法有以知所自來且凡有音無字者皆可得其本韻王可同尙書汪由惇商量南書房翰林內有通曉韻學者出一同辦理編輯進呈欽此

和碩荘親王臣允祿謹

奏臣奉

命纂輯西番音韻翻切一書欽遵

諭防與尙書汪由惇商量據稱南書房翰林內左都禦史劉統勲於切韻曽經講求贊善張若澄尙能領防等語應請

防劉統勲張若澄二員防同原辦之左都禦史徳通侍郎何國宗並唐古特學司業福亮僧源泰等詳悉編纂臣曁章嘉胡土克圖照西番字韻分別陰陽逐一校定進

呈恭

皇上指示庶可成音韻之正宗而全書易於告竣矣爲

此謹

奏乾隆十四年正月初三日具奏本日奉

防知道了欽此

和碩莊親王臣允祿等謹

奏前經臣等恭譯梵言音韻翻切等字進呈欽奉

諭防中華字母原本西番而字不備音故華言經咒不能得其本韻若用西番音韻翻切之法編成字譜發明等韻源流則中華字母反切之法有以知所自來且凡有音無字者皆可得其本韻欽此臣等伏查大藏經典原出天竺流布西番自晉唐以來譯入中土其間聲字類多假借比附流傳日久漸失本眞現行神珙三十六字母亦系參合華梵逐漸增加而成因譯經各家不能盡通番語借用翻切略傳大意今若以西番音韻徑譯藏經諸咒寔爲直防的當妙合本音臣等遵

防編輯成書謹擬首列天竺字母五十字以標經咒諸字淵源次列音韻翻切配合所成一千二百一十二字各譜以備經咒諸字聲韻此譜以西番字按照天竺體例排成已足譯咒之用但番經內佛號地名尙有須用番字對譯始合本音者謹擬將唐古特字母另編一譜以備番字音聲至於天竺西番字中俱分別陰陽及可陰可陽三種其義例各有不同謹擬就章嘉胡土克圖所說分別列表一並載入再查華音譯咒諸家各有不同臣等前次所撰梵音字母系擇師利問金剛頂文殊問三經中字母考定成編今揀查大藏經中譯經字母共十一家𨿽大段相同而中間互異謹擬列爲大藏經典字母同異考俾誦持者知從前華音譯咒各有出入不如一歸梵音始合本韻至神珙所傳華音三十六字母原從天竺西番字母演譯而出謹擬取用梵字切合華言編成華梵字母合璧譜一以見神珙字母有所自來一以見其切韻之法有所未備以上六條華梵字母旣考本源且各得本韻免用虛圈以滋影響讀經咒者旣由漢字而得梵音考翻切者復由番音而正漢韻子母相發形聲並諧則西來貝葉震旦咸得宣揚東土精藍持誦悉合梵唄矣今將臣等現經辦出天竺字母譜天竺音韻翻切字配合各譜西番字母配合各譜天竺西番陰陽字譜並各譜論說繕具艸本恭呈

禦覽伏

聖訓謹

奏乾隆十四年四月二十七日具奏二十八日奉

防著照指示辦理欽此

和碩荘親王臣允祿等謹

奏臣等遵

防編譯梵言字譜恭擬條目並將辧出字譜論說進呈

伏防

聖訓指示臣等欽遵粘籖攺正恭呈

禦覽伏

皇上訓定臣等欽遵辦理另行繕冩進呈謹

奏乾隆十四年五月二十二日具奏二十三日奉

防著照指示辦理欽此

和碩荘親王臣允祿等謹

奏臣等遵

防攺正梵言字譜進

呈伏蒙

聖訓指示臣等欽遵詳酌謹將第二譜中秺侘垞三字攺用【賫妻齏鴉鴉鴉】三字其所生之字一並攺正至單字對音前此未注翻切今俱用雙字切腳注於本字之下其吉固納囉記號謹照

禦筆所書番字記號書於句中各記號之上又

禦筆添注西番卽唐古特天竺卽厄訥特珂克二處地名臣等謹擬冩於上卷首篇初見天竺西番地名行內至各字譜前此聫寫者今俱分篇另行自成一譜以上遵

防攺定之各條謹另繕淸本並將原書粘貼黃籖一並

進呈

禦覽伏

皇上訓誨指示謹

奏乾隆十四年七月初五日具奏初六日奉

防照硃筆攺定辦理欽此

和碩莊親王臣允祿等謹

奏先經臣等遵

防攺正梵言字譜進

呈伏蒙

皇上禦筆攺定【焉陽因英】字樣臣等欽遵攺正

禦筆敬謹存收統俟書成一並恭繳再查臣等原編書內有伊字收聲由字收聲之字今欽遵

聖訓【焉陽因英】之例將伊字收聲者攺爲【厓】字收聲由字收聲者攺爲【麼由】字收聲再查臣等原編天竺字譜說內配昂字所生者卽本字合英字收聲今查配昂字所生字內有合昂字成者有合安字成者有帶嘛字音者擬於說內添注聲明謹將原書貼籖並將臣等編成字母同異考一卷一並恭呈

禦覽伏候

聖訓謹

奏乾隆十四年九月二十八日具奏本日奉

防照硃筆攺定辦理欽此

和碩莊親王臣允祿等謹

奏臣等遵

防恭編梵言字譜一書先經編成五卷進

呈蒙

皇上親加攺定每韻各有陰陽二字收聲臣等欽遵聖訓細心尋繹編成華梵字母合璧一譜華梵合璧諧韻生聲十二譜共爲一卷每韻各有陰陽四呼陽韻四呼用四陽字收聲陰韻四呼用四陰字收聲與

國書十二字頭康熙字典音韻闡微之理皆相符合謹繕稿本同前五卷一並恭呈

禦覽伏乞

皇上訓示攺正臣等欽遵另繕正本進

呈並祈

欽定嘉名

禦制序文弁於捲端交

武英殿刋刻以垂永久所有臣等折奏所奉

諭防並臣等編纂校譯職名應否開載伏

聖訓再臣等將前次所進書五卷復加校對其中字句

有應行酌攺之處謹粘籖擬攺合並

奏明謹

奏乾隆十四年十二月二十八日具奏本日奉

防知道了書名用同文韻統職名準開載欽此

乾隆十四年十二月二十八日奉

防開列諸臣職名

監纂

和

碩

莊

親

王臣允

祿

經筵講官太保保和殿大學士領侍衞內大臣忠勇公臣傅恆經筵講官太子少師刑部尙書臣汪由惇

太子少保議政大臣理藩院尙書鑲藍旗防古都統臣納延泰

纂修

灌頂

普善

廣慈

大國

師臣章嘉胡土克圖

彚編

經筵

講官

工部

尙書臣劉統勲議政大臣都察院左都禦史革職畱任臣徳通工部

左侍

郎革

職畱

任臣何國宗左

春

坊

左

贊

善臣張若澄

校譯

理

藩

院

員

外

郎臣吳勒穆濟唐

古

特

學

司業臣福亮唐

古

特

官

學生臣傅成萬壽

寺掌

印住

持臣明鼎靜

黙

寺

住

持臣海寛龍

王

廟

住

持臣源泰

欽定四庫全書

經部十

欽定同文韻統

小學類三韻書之屬

提要

臣等謹案

欽定同文韻統六卷乾隆十五年奉

勅撰以西畨字母防考天竺字母貫合其異同而各以漢字譯其音首爲天竺字母譜凡音韻十六字翻切三十四字次爲天竺韻翻切配合十二譜以字母音韻十六字翻切三十四字錯綜相配成一千二百十二字次爲西畨字母配合十四譜其字母凡三十天竺所有者二十四天竺所無西畨所有者六除與天竺同者所生之字亦同外其六母所生之字凡四百三十有四蓋佛經諸咒皆天竺之音惟佛號地名多用西畨之音故別出以備用也次爲天竺西畨之音故二譜各分陰字陽字可陰可陽可陽可陰四例次大藏字母同異譜以

欽定天竺字母爲經而以僧伽波羅等十二家所譯字母爲緯以互證其分合增減次爲華梵字母合璧譜則中西諸音新舊諸法一一條貫集厥大成焉其西域有是音中國無是字者悉以合聲之法取之二合者卽以二字並書三合者卽以三字並書前有發聲後有餘聲者卽以其字疊書其中音有輕重者則重者大書輕者細書並詳注反切及喉牙齒唇舌諸音於下皆辯別分寸窮極毫芒考聲韻之學實肇於西域自漢明帝時與佛書同入中國不行其緣起僅見隋書經籍志所謂十四聲貫一切字者其法已不可詳晉太始初沙門竺曇摩羅察譯光讚般若經始傳四十一字母其後諸僧所譯互有異同然皆自行於彼教唐貞觀中吐蕃宰相阿努始以西畨字譯天竺五十字母亦自行彼土自沙門神珙作四聲五音九弄反紐圖収於大廣益防玉篇之末始流入儒書自鄭樵得西域僧七音韻鑑始大行於中國然西域之音無窮而中國之字有數其有音而無字者十之六七等韻諸圖或記以虛圈或竟爲空格使人自其上下左右連排類比而求之非心悟者弗能得也故鄭樵六書略謂華有二合之音無二合之字梵有二合三合四合之音亦有其字因舉挲縛之二合囉曩之三合悉厎哩野之四合爲證沈括夢溪筆談亦謂梵語薩嚩訶三字合言之卽楚詞之防字然括無成書樵所作七音略於無字之音仍爲空格豈非知其法而不充其類哉我

皇上天聲遐播紺園龍象慕

徳東來梵防唄音得諸親譯旣能不失其眞至編

校此書又以

國書十二字頭之法補所未備而發凡起例更屢經

聖裁攺定而後成故古所重譯而不通者今一展捲而心契聲聞韻通歌頌同文之盛眞亙古之所無矣乾隆四十六年十一月初二日恭校上

總纂官臣紀昀臣陸錫熊臣孫士毅

總校

官臣

陸費

墀

欽定四庫全書

欽定同文韻統卷一

天竺字母說

天竺字母譜

天竺字母后說

天竺字母說

粵稽象教之興原於天竺【卽厄

訥特珂克】大藏一十二部聲輪宏轉徧滿寰區惟昔釋迦敷座談經現身說法廣宣妙義辧析微言一則爲諸大弟子闡發圓明一則以提醒眾生解脫纒縛遂使迷津克渡彼岸同登原未甞立定門法以何語言文字設爲教品但就其依因現示色身所著之處竺土大眾同曉之語言聲韻爲之唱說固已聖慈廣被妙化宏敷其間義以音宣音由呼出音呼相系韻切從生天竺字母有自來矣韻書有云等子觀音斯制造蓋指西土字母而言洎乎東漢以來逮於魏晉之際名僧代至法教東傳毎思拯濟三塗敷揚八藏只以中土士庶不能盡識梵書遂乃索奧探微重翻轉譯至於經中諸咒悉傳印度本音或以爲因祕宻而難宣或以爲若符契之取信說𨿽各異具載釋經諸家疏解之中所謂振蕩身源綜維性要未易以初學淺見爲之擬議者也沙門神珙博綜釋典通曉梵音欲使經教流傳兼通彼我制爲華音等韻字母以爲中土僧眾誦持標式特其所取韻切相生之字字多空列音無的據縱使呼調得法終亦華梵殊歸夫汲水者必求其源導川者必尋其脈天竺字母經咒諸字之淵源也西番【卽唐古特】字母經咒諸字之脈絡也不求其源不尋其脈而於支河斷港之中望其浥彼注玆流通暢遂適所謂南轅而北轍者已爰考其法五十字母之內有十六音韻字三十四翻切字共合成五十字母唐正觀初吐番相阿努心欽至教願切空詮甞身至中印度國親受天竺字法殫心精勤悉得其奧於是依其本音譯以唐古特之字以爲西域傳布經咒之用至哷唐羅雜斡復從阿努所譯五十字內考訂天竺原規唱演以授僧徒嗣是以來振鐸持鈴逺傳蔥嶺晨鐘夕唄徧接湟川夾漈鄭氏所謂𨿽重百譯之逺一字不通之地而音義可傳者也況玆震旦國中佛光首被禪燈正授接圓覺於諸天名錫單傳證菩提於十地豈可糾纒於法梏迷失於正音且竺貝具存梵經炳列若淵源之相接貴沿溯以求通凡玆秉教沙門信心善眾於大藏中諸經咒但能依照天竺本韻持誦無訛則經𨿽華字咒實梵音軌異塗同聲諧義合今以天竺等韻字母列於簡端卽於行下注以唐古特之字以標流布權輿次列

國書對音次列漢文對音以便緇素誦習由此而進之詳考梵音防誦諸咒至於兼通華梵廣布佛音此五十字實爲翻譯經咒之昆侖星宿也已

天竺字母譜

﹤經部﹐小學類﹐韻書之屬﹐欽定同文韻統﹐卷一﹥﹤經部﹐小學類﹐韻書之屬﹐欽定同文韻統﹐卷一﹥﹤經部﹐小學類﹐韻書之屬﹐欽定同文韻統﹐卷一﹥

天竺字母后說

謹按文殊問經金剛頂經師利問經三部內俱有此天竺字母五十字而所用漢字各有不同今於三經內擇其與天竺本字音韻相合者取用外其音韻不合者於

欽定國書十二字頭漢字內取用其無淸平字者則用濁平字【天竺字皆淸平聲】無平聲字者則用仄聲字其有本字呼聲應長者三經內用引字爲記今照十二字頭內有餘音字例將本字疊書而下一字微小合爲一字其本字下帶別音者卽於本字下將別音字細書合爲一字其漢字內有音無字者照釋典本身切例將所切二字並書合爲一字其一字有二音者如上音分數多下音分數少或下音分數多上音分數少則將分數多之字正書分數少之字細書合爲一字照

國書合聲切法急讀之卽成一音俱將反切及喉齒唇舌等音注於其下其字音相近而呼法不同者如嘎噶【噶哈】匝雜【雜哈】查楂【楂哈】答逹【逹哈】巴防【防哈】十五字皆各三字相近而嘠匝查答巴五字讀噶雜楂逹防五字緩讀帶哈字者帶喉音讀今將緩各讀法分別注明其由此字母所生之字俱照此例庶梵字本韻皆了然矣

欽定同文韻統卷一

欽定四庫全書

欽定同文韻統卷二

天竺音韻翻切配合字譜說

天竺音韻翻切配合十二譜

天竺音韻翻切配合字譜後說

國書爲華梵字母權衡說

天竺音韻翻切配合字譜說

古者六書諧聲居一天竺西番字母義例各有不同而其配合成字則皆諧聲之法也夫語言文字隨地不同欲譯而通之一曰譯義一曰譯音譯義者以此地之語譯彼地之語其語則異其義則同此之謂譯義者也譯音者以此地之字譯彼地之字其字則異其音則同此之謂譯音者也譯義之用通乎經文譯音之用宜於咒語阿努所譯天竺字母字𨿽唐古特之字而音則實悉天竺之音然則欲得天竺字之本音舎唐古特之字其奚從歟今將唐古特所譯天竺音韻翻切配合所生諸字依其配合之法用中土之字對譯成譜其字母五十字內阿阿阿等十六字梵言爲阿禮華言爲音韻字嘎喀等三十四字梵言爲嘎禮華言爲翻切字以翻切三十四字配合音韻十六字除配阿字仍得本音外毎字各成十五字共成五百一十字又以翻切三十四字除末一字不用外餘三十三字各系以鴉喇拉斡四字配合成一百三十二字又以翻切三十四字疊書成三十四字又以翻切三十四字除末九字不用外餘二十五字爲五每末一字加於前四字之上疊書成二十字又於翻切五二十五字之上各加拉沙卡薩四字疊書成一百字又於翻切三十四字之上各加喇字疊書成三十四字又舉鍋字爲例加�巴魯逹一記號呼長三分者則於字旁加一圈成一字又加巴魯逹三記號呼長九分者則於字旁加三圈成一字又於嘎喀二字上各加�紮嘛嚕記號應阿字發聲者則於字上各加阿字疊書成二字又於巴葩二字上各加�烏巴逹嘛記號【此記號有反正二冩法其用並同】應阿字發聲者亦於字上加阿字疊書成二字又舉數字疊書爲例成二十六字又以音韻字內阿伊烏厄鄂五字及翻切三十四字並三十四字配合伊烏厄鄂四字所生之一百三十六字共一百七十五字毎字配合以納字以�哈蘭答記號聫之卽成【焉因】字収聲又毎字配合以【迎阿】字以哈蘭答記號聯之卽成【陽英】字収聲各成一百七十五字以上共成一千二百一十二字皆以唐古特之字按照天竺字例排冩而成今各用漢字音注分列成譜其中惟喇喇一字三譜重見並存以備體例由此參互錯綜則天竺之音以全而譯咒之用亦備矣

天竺音韻翻切配合十二譜

第一譜翻切三十四字配合音韻十六字除配阿字仍得本音外毎字各成十五字共成五百一十字

﹤經部﹐小學類﹐韻書之屬﹐欽定同文韻統﹐卷二﹥﹤經部﹐小學類﹐韻書之屬﹐欽定同文韻統﹐卷二﹥

第二譜翻切三十四字除末一字不用外餘三十三字各系以鴉喇拉斡四字成一百三十二字

﹤經部﹐小學類﹐韻書之屬﹐欽定同文韻統﹐卷二﹥﹤經部﹐小學類﹐韻書之屬﹐欽定同文韻統﹐卷二﹥

【第三譜翻切三十四字疊書成三十四字】

﹤經部﹐小學類﹐韻書之屬﹐欽定同文韻統﹐卷二﹥﹤經部﹐小學類﹐韻書之屬﹐欽定同文韻統﹐卷二﹥

第四譜翻切三十四字除末九字不用外餘二十五字爲五類毎類末一字加於前四字之上成二十字

﹤經部﹐小學類﹐韻書之屬﹐欽定同文韻統﹐卷二﹥

【第五譜五類二十五字之上各加拉沙卡薩四字】【成一】

【百字】

﹤經部﹐小學類﹐韻書之屬﹐欽定同文韻統﹐卷二﹥

【第六譜翻切三十四字之上各加喇字成三十四字】

﹤經部﹐小學類﹐韻書之屬﹐欽定同文韻統﹐卷二﹥

第七譜舉鍋字爲例加巴魯逹記號成二字

【第八譜嘎喀二字上加查嘛嚕記】

【號成】

【二字阿嘎】

【阿喀】

【第九譜巴葩二字上加烏巴逹嘛記

號成】

【二字阿巴】

【阿葩】

第十譜舉數字疊書爲例成二十六字

雜【尼鴉】

嘠薩

髙【嘠鏖切】

雜瀧

沙唎伊

哈唎伊

不嚕穆

答淤

防淤

薩淤

逹淤

雜淤

嘎剎淤

薩嘛喇雍

答薩喇雍

塔拉抗

嘠��【噶迎哈阿】

匝�雜【雜尼哈鴉】

查��【�哈】那

答塔逹【逹哈】�

巴葩�【防哈】嘛

鴉喇拉斡

沙卡薩哈

嘠剎嘛喇雍

哈嘎剎嘛拉斡喇央

哈嘠剎嘛拉斡喇陽

第十一譜音韻字內阿伊烏厄鄂五字及翻切三十四字並三十四字配合伊烏厄鄂四字所生之一百三十六字共一百七十五字毎字配合以納字以哈蘭答記號聫之卽成【焉因】字収聲之一百七十五字【焉字収聲者爲陽如安幹之類因字収聲者爲陰如因金之類】

﹤經部﹐小學類﹐韻書之屬﹐欽定同文韻統﹐卷二﹥﹤經部﹐小學類﹐韻書之屬﹐欽定同文韻統﹐卷二﹥

第十二譜音韻字內阿伊烏厄鄂五字及翻切三十四字並三十四字配合伊烏厄鄂四字所生之一百三十六字共一百七十五字毎字配合以【迎阿】字以哈蘭答記記號聫之卽成【陽英】字収聲之一百七十五字【陽字収聲者爲陽如昻岡之類英字収聲者爲陰如英京之類】

﹤經部﹐小學類﹐韻書之屬﹐欽定同文韻統﹐卷二﹥﹤經部﹐小學類﹐韻書之屬﹐欽定同文韻統﹐卷二﹥

天竺音韻翻切配合字譜後說

謹按天竺字母音韻十六字惟阿伊烏唎利厄鄂七字爲單字其七字之下又細書一字者卽七字之長聲昻字卽阿字合英字収聲阿斯卽阿字帶斯字収聲故十六字之中止七字爲單字然唎利二字以翻切字配之仍系各字之下帶本字音不能另成一字故七字之內又止阿伊烏厄鄂五字爲單字皆収聲於本字之喉音與

國書第一字頭之阿厄伊鄂烏五字相對其轉韻所成之字皆從此五字而生而伊烏厄鄂四字又皆根於阿字故阿字爲元聲翻切三十四字皆収聲於阿字故以翻切三十四字配阿字仍得本字不能另成一音此阿字所以成始而成終也其第一譜配合所生之字毎字各成十五字亦惟配伊烏厄鄂四字所生之字各成單字其配昂字所生者卽本字合昻字安字或帶嘛字収聲而昻字安字皆同生於阿字故亦能成單字其配阿斯字所生者卽本字帶斯字収聲其餘皆成雙字卽系本字之下各帶一音要皆子不離母故音韻十六字翻切三十四字皆朱書配合所生之字皆墨書其第二譜至第十譜皆以翻切本字或系字於下或加字於上或疊書二字或疊書數字其系字於下者卽収聲帶別音其加字於上者卽發聲帶別音其二字疊書者卽一字帶二音其數字疊書者卽一字帶數音皆系合書成字非由字母配合而生故皆墨譜惟第二譜內翻切字下系以斡字者亦成單字蓋以翻切三十四字皆収聲於阿字而斡字音獨輕淸與阿字尢近故能另成一字然其譜內皆系字所成不列子母故亦用墨書其第十一譜第十二譜皆以音韻字內阿伊烏厄鄂五字及翻切三十四字並第一譜內翻切三十四字配伊烏厄鄂四字所生之一百三十六字共一百七十五字毎字配以納字卽成【焉因】字収聲與安恩因字頭之音相對毎字配以【迎阿】字卽成【陽英】字収聲與昻鞥英字頭之音相對其原有之一百七十五字皆朱書配合所成之各一百七十五字皆墨書其中有重見之字則以字母旣同而配合轉韻又同故仍用本字以備體例此外毎單字之下各系以喇字則成阿哷厄哷伊哷字頭之音毎字系以噶字則成阿克厄克伊克字頭之音毎字系以薩字則成阿斯厄斯伊斯字頭之音毎字系以逹字則成阿特厄特伊特字頭之音毎字系以防字則成阿厄伊字頭之音毎字系以拉字則成阿勒厄勒伊勒字頭之音毎字系以嘛字則成阿穆厄穆伊穆字頭之音惟無【厓】字収聲【麼由】字収聲之字如用【厓】字収聲之字則於翻切字下加�鴉答克記號卽作【厓】字収聲讀與埃額伊衣字頭之音相對如用【麼由】字収聲之字則於長呼字上加�納囉�紗住記號於系�斡蘇哷記號字上加�吉固�徵卜記號並加�雙納囉記號之字隨宜分配卽作【麼由】字収聲讀與敖歐優字頭之音相對以上諸音皆系前譜字下各系一字卽成一音故不另列譜然則天竺之字皆與

國書字頭音韻相符用合聲法對書漢字皆可得其本韻以此音譯梵言庶幾其脗合矣

國書爲華梵字母權衡說

經咒之流布於十方借繙譯以行故由天竺而西番由西番而震旦因文字之區分得義理之妙合其間音韻反切經緯錯綜字母之用所由昉也

國書用十二字頭爲綱以阿額伊鄂烏諤六字爲首展轉相生成第一部字頭又以第一部字頭配字合聲成後十一部字頭舊𨿽未立有字母之名而阿額伊鄂烏諤六字爲第一部字頭之母第一部字頭爲後十一部字頭之母一皆本於天地之元聲而無一毫牽合假借於其間者也其操之約故講習易明其資之深故廣大悉備其生生之序出於自然故推而放之比類而合之而無乎不凖間甞取西番字母與天竺相較又以中土字母與西番相較辧異統同各有防趣惟

國書之用易簡宏通周流不滯於諸方聲韻皆能析其異而得其同以握字母之關棙如部首之阿額伊鄂烏諤六字卽天竺字母之音韻字也【納阿喀噶哈巴琶薩沙塔逹防瑪察楂鴉卡嘠�喇法阿阿阿阿阿阿阿阿阿阿阿阿阿阿阿阿阿阿阿斡攃匝�阿阿阿阿】二十四字卽天竺字母之翻切字也【納額尼儺努懦伊鄂烏諤】以下諸字卽天竺字母音韻翻切配合所生之字也以母諭母子亦從之故橫之而聲悉諧縱之而母共貫以下十一字頭體例並同至於漢文三十六字母其根原旣皆出於西域則是華梵字母皆可以

國書爲權衡得一兼兩無或疑焉獨是經咒之在天竺卽其國語方言應用文字固無事於繙譯經咒之在西番一譯重譯未甚逕庭良以地或相近俗或相通四部之眾或往來而受學風气非遙語言易逹若乃以華言譯梵語疆域懸隔人少師承徒借防畫之形體以求經咒之本音失之毫謬以千里惟以

國書樞紐其間通彼我之情暢形聲之奧參合比其去本音庶幾不逺耳是書欲正梵字先考華言欲觀華梵字母之通先卽

國書之綱紀以爲之凖故其字母之列仍以天竺次第爲先後間有不同之處亦用天竺本字而對音以

國書反切以華言見此書之意欲令中土之人由反切而知經咒之本字也至於配合圖譜其切韻之字一從梵書體例不彊與

國書相同如西番之嘠伊爲基

國書之基伊爲基則從西番之嘠伊

國書之訥額爲訥西番之納厄爲訥則從西番之納厄又如

國書有阿額伊鄂烏單字而西番則有阿阿厄厄伊伊鄂鄂烏烏長音

國書有噶巴逹楂匝單字而西番則有【噶防逹楂雜哈哈哈哈哈】帶音其讀法皆與

國書異則亦各從其音韻別爲書法以注之蓋梵書借

國書而明非借梵書以明

國書也反切之用漢字因中土通曉者多借以開示未悟亦非需此以明

國書也故凖

國書以定字母之權衡而後審音者旁通而無閡標梵字而注以漢文之反切而後讀是書者知義類之各有所歸至於十二字頭之專行大藏經咒之重訂其離合同異之故固與此書互相發明而無抵牾也歟

欽定同文韻統卷二

欽定四庫全書

欽定同文韻統卷三

西番字母說

西番字母配合十四譜

西番字母后說

西番字母說

西番字母三十字乃番相阿努采擇天竺字母合之西番語音所制其嘠喀噶【迎尼阿鴉】答塔逹納巴葩拔嘛匝攃雜斡鴉喇拉沙薩哈阿二十四字與天竺字母同其【賫鴉妻齏鴉鴉】紗靸婀六字乃天竺音韻所無而西番音韻所有故依其國之語言聲韻而增設者也今西土僧眾誦持梵語仍用天竺原規故天竺字母已足譯咒之用至於經文則皆西番之字其中佛號地名自來譯經者悉用對音故其字之音呼必照西番之例始能得其本韻今西番字母三十字列於前其配合所成之字除與天竺同之二十四字配合所生亦與天竺同不重列譜列其與天竺不同之【賫妻韲鴉鴉鴉】紗靸婀六字加�吉固�紗住�徵卜�納囉四記號共成二十四字又以【賫妻齏鴉鴉鴉】紗靸阿六字並前譜六字所生之二十四字毎字配以納字卽成【焉因】字収聲毎字配以【迎阿】字卽成【陽英】字収聲各成三十字其天竺字譜內無【厓】字収聲者以西番字母三十字並三十字加吉固紗補住徵卜納囉四記號配合所生之一百二十字毎字配以薩字卽作【厓】字収聲讀成一百五十字又以嘠喀噶巴葩拔嘛七字系以鴉答克記號成七字毎字又加吉固紗補住徵卜納囉四記號成二十八字共三十五字又以前譜三十五字毎字配以納字卽成【焉因】字収聲配以【迎阿】字卽成【陽英】字収聲配以薩字卵成【厓】字収聲各成三十五字共一百零伍字又以抄字加嘠字作引成一字此一字配納【迎阿】薩三字又成三字共成四字毎字又加吉固紗補住徵卜納囉四記號各成四字共二十字又有字音相同而書法不同或書法同而讀法不同者舉數字爲例成九字又二字疊書成一字以上共成四百三十四字俱依西番字例排列成譜各用漢字音注其下庶番言之佛號地名皆得其本韻矣

西番字母配合十四譜

第一譜西番字母三十字

﹤經部﹐小學類﹐韻書之屬﹐欽定同文韻統﹐卷三﹥﹤經部﹐小學類﹐韻書之屬﹐欽定同文韻統﹐卷三﹥

第二譜【賫妻齏鴉鴉鴉】紗靸婀六字毎字加吉固紗補住徵卜納囉四記號共成二十四字

第三譜【賫妻齏鴉鴉鴉】紗靸婀六字並前譜六字所生之二十四字共三十字毎字配合以納字卽成【焉因】字収聲之三十字【焉字収聲者爲陽如尖千之類因字収聲者爲陰如津親之類】

第四譜【賫妻齏鴉鴉鴉】紗靸婀六字並前譜六字所生之二十四字共三十字毎字配合以【迎阿】字卽成【陽英】字収聲之三十字【陽字収聲者爲陽如漿蹌之類英字収聲者爲陰如精淸之類】

第五譜嘠喀三十字並三十字加吉固紗補住徵卜納囉四記號所生之一百二十字共一百五十字毎字配合以薩字卽成【厓】字収聲之一百五十字【厓字収聲者爲陽如該開之類字収聲者爲陰如

之類】

﹤經部﹐小學類﹐韻書之屬﹐欽定同文韻統﹐卷三﹥﹤經部﹐小學類﹐韻書之屬﹐欽定同文韻統﹐卷三﹥

第六譜嘎喀噶巴葩防嘛七字系以鴉答克記號成七字毎字又加吉固紗補住徵卜納囉四記號成二十八字共三十五字

第七譜前譜三十五字毎字配合以納字卽成【焉因】字収聲三十五字【焉字収聲者爲陽如堅牽之類因字収聲者爲陰如金欽之類】

第八譜前譜三十五字毎字配合以【迎阿】字卽成【陽英】字収聲三十五字【陽字収聲者爲陽如江腔之類英字収聲者爲陰如京卿之類】

第九譜前譜三十五字毎字配以薩字卽成【厓】字収聲三十五字【厓字収聲者爲陽如皆揩之類字収聲者爲陰如

之類】

第十譜紗字加嘎字作引成一字再加納【迎阿】薩三字共四字毎字加吉固紗補住徴卜納囉四記號成十六字共二十字

第十一譜與前譜字音相同而書法不同者三字�

斡【逹字加防字讀同斡】

�

鴉【斡字下加鴉答克記號讀同鴉】

�

答【靸拉二字疊書讀同答】

第十二譜與天竺例書法相同而讀法不同者四字�查

【嘠字下加�喇答克記號天竺例讀作嘠喇此讀作查】�叉

【喀字加喇答克記號天竺例讀作喀喇此讀作叉】�楂

【噶字加喇答克記號天竺例讀作噶喇此讀作楂】�楂

【逹字加喇答克記號天竺例讀作逹喇此亦讀作楂余字加喇答克記號俱讀本字喇音

與天竺二字疊書例同】

第十三譜與天竺例書法相同而讀法不同者毎字上加喇字成一字毎字下系斡蘇哷記號成一字此舉嘎字爲例

�嘎

【嘎字上加喇字天竺例讀作喇嘎此仍讀作嘎餘同此例】�嘎

【嘎字下系斡蘇哷記號天竺例讀作此仍讀作嘎餘同此例】

第十四譜二字疊書成一字

�拉哈【拉哈二字疊書讀作拉字哈音與天竺上音分數多下昔分數少例同】

西番字母后說

謹按第一譜西番字母三十字惟末一阿字系天竺之音韻字嘠喀噶【迎尼阿鴉】答塔逹納巴葩拔嘛匝攃雜斡鴉喇拉沙薩哈二十三字系天竺之翻切字其於天竺音韻十六字止取一阿字者以阿字爲元聲包括終始音韻字由此而生翻切字卽於此収韻故天竺用於字母之音西番用於字母之末則始終之義顯然矣其餘音韻十五字皆不用者則以阿字加吉固記號卽成伊字加紗補住記號卽成烏字加徵卜記號卽成厄字加納囉記號卽成鄂字喇字加吉固記號卽成唎字拉字加吉固記號卽成利字七字長呼卽成疊書七字阿字合英字収聲卽成昻字阿字帶斯字収聲卽成阿斯字皆於三十字母之內足以生之故皆不用其於翻切三十四字止取二十三字其餘【噶雜楂逹防哈哈哈哈哈】查又楂那卡嘎剎十一字皆不用者以噶雜楂逹拔五字西番無帶哈字音故不用查叉楂三字西番例卽於嘎喀噶三字內轉出故亦不用那字西番無捲舌音卡字天竺兼喀哈二音西番例則或用喀字或用哈字嘎剎字天竺兼搯叉二音西番則或作搯字或作叉字亦於喀字內轉出故亦不用此西番字母所以原本於天竺而較天竺尢簡要也其增設【賫妻齏鴉鴉鴉】紗靸婀六字者【賫妻齏鴉鴉鴉】三字系天竺字母所無婀字與阿字音本相同名小阿字然阿字止作正音而小阿字則可作引字用於字前可作隨字用於字後紗字之與沙字靸字之與薩字音亦相同而沙薩音紗靸音緩又沙薩二字加引字仍讀本字紗靸二字加引字則其音隨之而變故因其用而增設之也第二譜配合所成字系【賫妻齏鴉鴉鴉】紗靸婀六字加吉固紗補佳徵卜納囉四杞號配合所生故【賫妻齏鴉鴉鴉】紗靸婀六字朱書配合所生之字皆墨書第三譜第四譜系【賫妻齏鴉鴉鴉】紗靸婀六字並六字各加四記號配合所生之二十四字共三十字又加納字【迎阿】字配合所生故原有之字皆朱書於上配合所生之字皆墨書於下第五譜系字母三十字並三十字各加四記號所生之一百二十字共一百五十字又加薩字配合所生其原有之一百五十字內三十字見第一譜一百二十字見第二譜及天竺譜皆朱書於上配合所生之字皆墨書於下與第三譜第四譜例同第六譜系嘎喀噶巴葩拔嘛七字加鴉答克記號又加吉固紗補住徵卜納囉配合所生故惟七字朱書餘皆墨書第七譜第八譜第九譜與第三譜第四譜例同第十譜系加引字所成不列子母故皆墨書第十一譜十二譜十三譜十四譜或並書成字或疊書成字或加記號成字皆非由字母配合而生故皆墨書其中有重見之字則以字母旣同而轉韻又同或書法不同而音韻同或讀法不同於此而同於彼故皆仍用本字以傋體例此外毎單字之下系喇字則讀帶哷字系噶字則讀帶克字系逹字則讀帶特字系拔字則讀帶補字系拉字則讀帶勒字系嘛字則讀帶穆字皆與天竺例同惟系薩字天竺則讀帶斯字西番則讀成【厓】字収聲見第五譜如用帶斯字音之字則用天竺阿斯字之例又如用【麼由】字収聲之字則於本字之下系以烏字或系以鄂字亦與天竺例同至於噶達拔嘛婀五字隨宜配合加於字前作引其義𨿽異而仍同不加引字之音故皆不另列譜

欽定同文韻統卷三

欽定四庫全書

欽定同文韻統卷四

天竺西番字母分陰陽說

天竺西番陰陽字二譜

天竺西番字母分陰陽說

中華音韻以陰陽分淸濁夫陽淸陰濁自然之理也而樂律以陽律爲濁均陰呂爲淸均字書以陰平爲淸平陽平爲濁平是又皆以陰爲淸而陽爲濁矣然究其義則無不可以相通者呂坤交泰韻辧陰陽說云陰體下而上行陽體上而下行此語極得音韻之理蓋陽本淸也而其音則自淸而之濁陰本濁也而其音則自濁而之淸此陰陽交互之義也且陰陽之名原於大易而周易首幹商易首坤乾坤旣有交易之用則陰陽亦有互見之理音韻之道亦復如是天竺西番字在中華皆爲淸平聲而天竺音韻十六字皆屬陰惟唎唎伊利利伊四字可陰可陽翻切三十四字皆屬陽惟【迎尼阿鴉】那納嘛五字可陽可陰西番字母三十字嘎【賫鴉】答巴匝五字屬陽噶【迎齏尼阿鴉鴉】逹納防嘛雜斡紗靸婀鴉沙薩阿十七字屬陰喀【妻鴉】塔葩攃喇拉哈八字可陰可陽推其音韻則不可以淸濁論而卽其義例求之音韻字爲字所由生必得翻切而後成字猶陰必得陽而後成生育之功故音韻字爲陰翻切字爲陽也其音韻字中之唎唎伊利利伊四字爲可陰可陽者以唎字卽喇字合伊字利字卽拉字合伊字【西番字喇字加吉固記號成唎字拉字加吉固記號成利字吉固卽天竺伊字音】喇拉二字皆翻切字屬陽伊字系音韻字屬陰合之爲唎利伊利利伊四字故可陰可陽也翻切字中之【迎尼阿鴉】那納嘛五字爲可陽可陰者天竺翻切前二十五字分屬五類嘎喀噶【噶迎哈阿】五字屬天匝攃雜【雜尼哈鴉】五字屬風查叉楂【楂哈】那五字屬火答塔逹【逹哈】納五字屬土巴葩拔【防哈】嘛五字屬水五類之前四字皆屬陽末一字可陽可陰動極而靜陽極而陰生也西番字母三十字前二十字猶天竺之五類毎類各四字第一字屬陽第二字可陽可陰第三字第四字皆屬陰猶之五行各有生旺休囚生爲進气故屬陽旺則旣盛而將衰故可陽可陰休囚則退气而爲陰也次紗靸婀鴉四字屬陰猶之五行衰謝収斂而閉藏也次喇拉沙薩四字上二字可陰可陽下二字屬陰末哈阿二字上一字可陰可陽下一字屬陰猶之収斂閉藏之後陰極而陽復萌而又重陰沍寒以固其生气也至於阿字天竺西番𨿽皆屬陰而又以爲字之本性蓋諸字皆生於阿字而又歸於阿字収聲故天竺用於字母之首西番用於字母之末則貞下生元終而復始之義也今將天竺西番字母分列二譜至於配合成字比字成言則陰陽交錯變化不窮非譜所能悉載矣

天竺西番陰陽字譜

﹤經部﹐小學類﹐韻書之屬﹐欽定同文韻統﹐卷四﹥﹤經部﹐小學類﹐韻書之屬﹐欽定同文韻統﹐卷四﹥﹤經部﹐小學類﹐韻書之屬﹐欽定同文韻統﹐卷四﹥﹤經部﹐小學類﹐韻書之屬﹐欽定同文韻統﹐卷四﹥﹤經部﹐小學類﹐韻書之屬﹐欽定同文韻統﹐卷四﹥﹤經部﹐小學類﹐韻書之屬﹐欽定同文韻統﹐卷四﹥﹤經部﹐小學類﹐韻書之屬﹐欽定同文韻統﹥

欽定四庫全書

欽定同文韻統卷五

字母同異說

譯經髙僧傳略

大藏經字母同異譜

字母同異後說

字母同異說

天竺字母五十字綜括宏逺奧防遐深實持誦之津梁繙譯之扃鑰也原從印度流布西番晉唐以還漸被中夏羅什東邁越蔥嶺以遙傳元奘西遊涉恆河而延訪他如地婆抗迹於儀鳯難陀振錫於於闐無羅叉敷座於陳畱伽婆羅開堂於云館莫不殫心文律克暢宗風至於佛防跋陀羅神遊兜率之天竺曇摩羅察妙顯淸流之澗不空暫畱智炬般若偕住醴泉具作神通共宏斯防十家一十二種刋布大藏經中各有本傳可考而知矣其爲用也以一音而攝眾音統數字而歸一字體元聲之機要順韻語之自然如能略涉津涯已諧梵唄縱使備通釋典難罄形聲昔沙門慧叡隨羅什譯經什告之曰天竺國中甚重文制其宮商體韻以入弦爲佳凡謁國王必有贊徳見佛儀式歌嘆爲先經中偈頌皆其制也但攺梵爲秦失其藻蔚𨿽得大意殊失正音有似嚼飯與人不免重增嘔噦因斯以談佛法之流施由於經典之傳經典之通行資於繙譯之力而通彼我之情愫權華梵之正音不限於方隅不隔於殊俗者諸家字母皆具不可思議功徳也前已據金剛頂文殊問師利問三經比較同異考核音聲譜爲天竺字母五十字不待牽率自然成文隨震旦之語言悉卟竺素振月邦之敎法妙契支那由耳根而獲圓通資聲聞而得正覺三千大千世界如聆佛口之宣揚一十二部經文自入羣生之意識無煩演說篇中已湧潮音用作指南空外悉流梵響復念三經而外字母尙有九家或時有後先或地分逺近或依經以起例或借咒以標言或傳寫互有異同或授受時有出入龍藏各載原文貝葉仍標正脈今悉按其經卷第其後先旣分列其字於各傳之中復全載其母於通譜之內支分別尋流而可識本源璧合珠聯本同而何曾或異循環者知妙義之無端問津者識廣洋之可泛矣

譯經髙僧略

僧伽婆羅

沙門僧伽婆羅梁言僧養亦云僧鎧扶南國人也防而穎悟早附法律學年出家徧業阿毗曇論聲榮之盛有譽南海具足已後廣習律藏勇意觀方樂崇開化聞齊國宏法隨舶至都住正觀寺以梁天監五年被敇徴召於都壽光殿華林園正觀寺占云館扶南館等五處傳譯訖十七年都合一十一部四卷卽大育王經解脫道論等是也初翻經日於壽光殿武帝躬臨法座筆受其文然後乃付譯人盡其經本敕沙門寶唱惠超僧智法云及袁曇允等相對疏出華質有序不墜譯宗普通五年卒於正觀春秋六十有五

僧伽婆羅所譯師利問經字母五十字

阿阿伊伊憂憂梨梨翳翳烏炮庵屙迦法伽�誐遮車闍禪若多他陀檀那多【輕】他【輕】陀【輕】檀【輕】那【輕】波頗婆梵磨耶羅邏婆捨屣娑訶欏

不空

沙門不空本北天竺婆羅門族年十五師事金剛智三藏師之翻經常令共譯厥後師往洛陽隨侍之際遇其示滅卽開元二十年矣奉師遺防遂議遐徵初達師子國廣求密藏及諸經論五百餘部次逰五印度境屢彰瑞應至天寶五載還京上師子國王尸羅迷伽表及金寶瓔珞般若梵夾雜珠白防等賜號曰智藏焉天寶八載許回本國至南海郡有勅再畱十二載勅令赴河隴節度使哥舒翰所請十三載至武威住開元寺十五載詔還京住大興善寺代宗卽位恩渥彌厚譯密嚴仁王二經畢帝爲序焉加號大廣智三藏大歷六年十月二日帝誕節進所譯之經表云爰自防年承事先師三藏十有四載稟受瑜伽法門復遊五印度求所未授者並諸經論計五百餘部天寶五載卻至上都上皇詔入內立灌頂道塲所賫梵經盡許翻度肅宗於內立防摩及灌頂法累奉二聖令鳩聚先代外國梵文或絳索脫落者修未譯者譯陛下恭遵遺防再使翻傳利濟羣品起於天寶迄今大歷六年凡一百二十餘卷七十七部並目錄及筆受等僧俗名字兼略出念誦儀軌寫畢遇誕節謹具進上勅付中外並編入一切經目錄中復翻孽路荼王經宣賜相繼至九年自春抵夏宣揚妙法誡朂門人毎語及普賢願行出生無邊法門經勸令誦持一夜命弟子趙遷持筆硯來吾略出湼槃荼毘儀軌以貽後代使準此送終俄而示疾上表告辭勅使勞問賜醫藥加開府儀同三司封肅國公食邑三千戶固讓不兪空甚不悅且曰聖眾儼如舒手相慰白月圓滿吾當逝矣柰何臨終更竊名位乃以五股金剛鈴杵先師所傳者並銀盤子菩提子水精數珠畱別附中使李憲誠進六月十五日以大印身定中而寂享年七十僧臘五十謚曰大辯廣正智三藏禦史大夫嚴郢爲碑徐浩書之樹於本院焉

不空所譯文殊問經字母五十字

阿阿伊伊塢污��力嚧曀愛污奧暗惡迦佉誐伽仰左嗟惹酇娘吒吒拏荼拏多佗娜馱曩跛頗麼婆莽野囉砢嚩捨灑娑賀乞灑

金剛頂經字母五十字

遏阿壹翳嗢污哩梨魯盧伊愛鄔奧暗惡葛渴竭誐�攃惹嵳倪哳詫痆荼拏怛撻捺達那鉢癹末婆摩耶囉羅嚩沒沙薩訶剎

華嚴經入法界品字母四十二字

阿囉跛左曩攞娜摩拏灑嚩多野瑟�迦娑莽誐佗惹娑嚩防捨佉訖灑娑多娘囉佗婆蹉娑麼訶嚩哆娑伽奼儜頗塞迦也娑室左

吒茶

竺曇摩羅察

沙門竺曇摩羅察晉言法防其先月氐國人後居燉煌郡隨師至西域歷遊諸國外國異言三十六種書亦如之防皆徧學貫綜詁訓音義字體無不備曉遂大賫梵經還歸東夏自燉煌至長安後到洛陽及往江右沿路傳譯寫爲晉文起武帝太始二年景戌至湣帝建興元年癸酉出光贊般若等經一百七十五部淸言士聶承逺等共承防防執筆詳校而防孜孜所務惟以通爲業終身寫譯勞不告倦經法所以廣流東夏者防之力也世稱防爲燉煌菩薩或雲月支菩薩亦云天竺菩薩其僧臘皆未能詳究云嘗隱居深山山有淸澗恆取澡潄後有采薪者穢其水側俄頃而涸防乃徘徊嘆曰人之無徳遂使淸泉輟流水若永竭眞無以自給正當移去耳言訖而泉流滿澗支道林爲之像贊云防公澄寂道徳淵美微吟穹谷枯泉潄水邈矣防公天挺懿濯足流沙領拔致

竺曇摩羅察所譯光贊般若經字母四十一字

阿羅波遮那羅陀波�沙惒多計吒娑摩迦癉闍波陀呵奢呿義��吒呵披何車那沙波蹉迦何吒除那頗�磋伊陀侈吒

無羅叉

沙門無羅叉【經後記云無叉羅】於闐國人以惠帝元康元年辛亥五月十五日於陳畱倉垣【經記作桓】水南寺譯放光經一部至十二月二十四日訖河南居士竺叔蘭口傳祝太元周元明筆受先是潁川沙門朱士行毎嘆此經大乘之本要而譯理不盡誓志捐身發心尋取遂以曹魏甘露五年庚辰發迹雍州西度流沙至於闐國寫得正品梵文九十章六十萬餘言以晉太康三年壬寅遣弟子弗如檀【晉言法鏡】等十人送還洛陽未發之間於闐小乘學眾遂以白王云漢地沙門欲以婆羅門書惑亂正典王爲地主若不禁之將斷大法聾盲漢地王之咎也王卽不聽賫經士行憤慨乃求燒經爲證王欲試驗乃積薪殿庭以火燔之士行臨階而誓曰若大法應流漢地者經當不燒若其無應命也如何言已投經不損一字皮牒如故更覺光鮮大眾駭服稱其神感遂送達到洛陽住三年復至許昌二年後至陳畱水南寺眾請無羅叉等譯出世傳此經出於朱士行者乃推原逺尋梵本之人而繙譯之功則歸之無叉羅竺叔蘭等也

無羅叉所譯放光般若經字母四十二字

阿羅波遮那羅陁波荼沙和多夜吒加娑摩伽他闍濕波大赦佉叉侈若伊陁繁車魔叵蹉峩咃那破歌嵯嗟吒嗏

鳩摩羅什

沙門鳩摩羅什此云童壽家世天竺人也父鳩摩炎母龜玆王妹生什於龜玆七歲出家日誦千偈九嵗隨母渡辛頭河至罽賓師事法師盤頭達多經歷諸國復還龜玆至苻堅建元十八年九月遣驍騎將軍呂光等西伐龜玆臨發謂光曰若尅龜玆卽馳驛送什以後秦姚興始三年十二月二十日東至長安興待以國師之禮使沙門僧防僧遷法欽道流道恆道標僧叡僧肇等八百餘人諮受什防屢請什於長安大寺講說新經續出小品金剛般若十住法華維摩思益首楞嚴持世佛藏菩薩藏遺敎菩提無行阿育自在王因緣觀小無量壽新賢劫禪經禪法要禪要解彌勒成佛彌勒下生十誦律十誦戒本菩薩戒本釋成實十住中百十二門諸論凡三百餘卷初沙門慧叡常隨什傳寫什每爲叡論西方辭體商略同異云天竺國俗甚重文制其宮商體韻以入弦爲善凡覲國王必有贊徳見佛之儀以歌嘆爲貴經中偈頌皆其式也但攺梵爲秦失其藻蔚𨿽得大意殊隔文體什未終日少覺四大不愈乃口出三蕃神咒令外國弟子誦之以自救未及致力轉覺危殆於是力疾與眾僧告別曰因法相遇殊未盡伊心方復後世惻愴可言自以闇昧謬充傳譯凡所出經論三百餘卷惟十誦一部未及刪煩存其本旨必無差失願凡所宣譯傳流後世咸共通今於眾前發誠實誓若所傳無謬者當使焚身之後舌不燋爛始十一年八月二十日卒於長安是嵗晉義熙五年也

鳩摩羅什所譯摩訶般若經字母四十二字

阿邏波遮那羅陀婆荼沙和多夜吒迦娑磨伽他闍簸防賖呿叉哆若拖婆車摩火嗟伽他拏頗歌醝遮吒荼

元奘

沙門元奘姓陳氏年十一誦維摩法華自爾卓然梗正不偶時流年二十九厲然獨舉廣就諸番徧學書語防貞觀三年時遭霜儉下勅道俗隨丰四出幸因斯際徑往姑臧漸至燉煌展轉因循達髙昌境髙昌王麯文泰遣騎資送至突厥葉防牙所可汗遣騎前告所部諸國但有名僧勝地必令奘到初自髙昌行經一十六國至於鐵門又前經國凡度十三至縛喝國又東南行大雪山中七百餘里至梵衍國又東山行至迦畢試國奉信彌勝又東七百里至濫波國卽印度之北境矣奘周遊西域十有七年旣還京師以貞觀十九年二月六日奉勅於福寺翻譯所得三藏要文太宗親爲制序流布中夏凡六百五十七部云

元奘所譯大般若經字母四十三字

衰洛跛者娜砢柁婆荼沙縛防也瑟吒迦娑磨伽他闍濕縛達捨佉羼薩防若刺他呵薄綽防磨嗑縛蹉鍵搋拏頗塞迦逸娑酌吒擇

佛防跋陀羅

沙門佛防跋陀羅此云覺賢迦維羅衞人甘露飯王之苗裔也祖父達摩提婆嘗商旅於北天竺因而居焉賢少孤度爲沙彌博學羣經多所通達常欲遊方化備觀風俗捨眾辭師裹糧東逝時秦主姚興供養三千餘僧並往來宮闕盛修人事惟賢守靜不與眾同旋以關中舊僧流言謗黷率侶宵徵南指廬嶽沙門慧逺乃請出禪數諸經復西適江陵時陳郡袁豹爲宋武帝太尉長史賢將弟子詣豹乞食太尉請與相見甚崇敬之俄而太尉還都請與俱歸安止道場寺先是沙門支法領於於闐得華嚴前分三萬六千偈未有宣譯到義熙十四年吳郡內史孟顗右衞將軍褚叔度卽請賢爲譯匠乃手執梵文共沙門法業慧義慧嚴等百有餘人於道塲譯出詮定文防防通華梵妙得經意故道塲寺猶有華嚴堂焉又沙門法顯於西域所得僧只律梵本復請賢譯爲晉文語在顯傳其先後所出觀佛三昧海六卷泥洹及修行方便論等凡一十五部一百十有七卷並究其幽防妙盡文意賢以元嘉六年卒春秋七十有一矣

佛防跋陀羅所譯華嚴經字母四十二字

阿囉跛者多邏茶婆荼沙他那邪史吒迦娑摩伽娑他社室者柁奢佉叉娑多壤頗婆車娑摩訶娑訶伽吒拏娑頗娑迦闍多娑侘陀

實叉難陀

沙門實叉難陀唐云學喜於闐國人智度曠利物爲心善大小乘兼異學論是時明揚佛日敬重大乘逺聞於闐有華嚴梵本發使求訪並請譯人實叉與經同臻帝闕以天后證聖元年乙未於東都大內大徧空寺譯華嚴經南印度沙門菩提流志沙門義淨同宣梵本後付沙門復禮法藏等於佛授記寺譯至聖歷二年己亥功畢又至久視元年庚子於三陽宮內譯大乘入楞伽經及於西京淸禪寺東都授記寺譯文殊授記等經前後譯一十九部沙門波侖元軌等筆受沙門復禮等綴文沙門法寶景等證義太子中捨賈膺福監防至長安四年實叉緣母年老請歸覲省勅禦史霍嗣光送至於闐以景龍二年復徴召至京景云元年十月十二日終於大薦福寺春秋五十有九以十一月十二日於開逺門外古然燈臺焚之薪盡火滅其舌猶存勅使哥舒道元送其餘骸及斯靈舌還歸於闐起塔供養後人復於焚尸之所起七層塔焉

實義難陀所譯華嚴經字母四十二字

阿多波者那邏拖婆荼沙縛哆也瑟吒迦娑麼伽他社鎖柂奢佉義娑多壤曷�多婆車娑麼訶婆縒伽吒拏娑頗娑迦也娑室者

侘陀

地婆訶羅

沙門地婆訶羅唐言日照中印度人洞明八藏博曉四含戒行淸髙學業優贍尢工咒術兼洞五明志在利生來遊此國以天皇儀鳯初至天后垂拱末於兩京東西太原寺及西京福寺譯大乘顯識經等一十八部沙門戰陀般若提婆譯語沙門惠智證梵語勅召名徳十人助其法化沙門道成等證義沙門思元等綴文筆受彤廷親敷睿藻制序標首光飾像敎傳之不朽也地婆訶羅所譯華嚴經續入法界品四十二字

阿囉跛者多邏茶婆荼沙他那耶史吒迦娑摩伽娑他社室者柁奢佉叉娑多壤頗婆車娑摩訶娑訶伽吒拏娑頗娑迦闍多娑侘陀

般若

沙門般若罽賓國人也貌質魁梧執戒嚴整在京師充義學沙門貞元中譯華嚴經系烏荼國王所進元和五年庚寅詔工部侍郎歸登等就醴泉寺譯經八卷號本生心地觀此之梵夾乃髙宗朝師子國所進者寫畢進上帝親制序文冠於經首諸沙門錫賚有差此後大中中法寶大師元暢奏請入藏焉

般若所譯華嚴經字母四十二字

婀囉跛者曩攞娜婆拏灑嚩哆也瑟吒迦娑莽誐他惹娑嚩防捨佉乞叉娑哆娘曷囉他婆車娑摩訶嚩哆娑伽奼儜頗娑迦夷娑室者侘荼

﹤經部﹐小學類﹐韻書之屬﹐欽定同文韻統﹐卷五﹥﹤經部﹐小學類﹐韻書之屬﹐欽定同文韻統﹐卷五﹥﹤經部﹐小學類﹐韻書之屬﹐欽定同文韻統﹐卷五﹥﹤經部﹐小學類﹐韻書之屬﹐欽定同文韻統﹐卷五﹥

字母同異後說

謹按大藏經典師利問文殊問金剛頂三經其字母俱五十字光贊般若經則四十一字大般若經則四十三字放光般若摩訶般若及華嚴諸經則俱四十二字以上諸經共十二種字數各有多寡之殊至其所定母字惟阿字爲元聲諸經俱屬相同餘如師利問之伊憂釐梨文殊問之伊塢污�金剛頂之壹翳嗢污般若之羅邏洛波華嚴之囉多跛波等字或互見於諸品或單見於一經彼此尢多互異蓋緣後諸禪宿生非一時居非一地其翻譯諸經亦各以師資傳授爲之譯定其間或字體本同而音呼稍別或音呼相合而譯寫迥殊原未能以畫一而論今悉就大藏經典考正其師利問文殊問金剛頂三經各五十字母前十六字爲音韻字後三十四字爲翻切字合之天竺字母字數相符音防略近至於般若華嚴等經則皆互有出入然卽其義蘊精微包括深廣以之唱演功徳實爲祕密要用以之考定字音亦爲韻切源流所云佛音首被萬品同歸未可執一端以輕議其短長也譜內將

欽定天竺字母列於第一層師利問文殊問金剛頂三經字母列於第二第三第四層般若華嚴等經字母以次排列多寡相印同異互參觀者卽譜考定益知天竺字母五十字元音妙合實爲韻切之指歸梵唄之矩矱也至於配合生字諸經皆無明文惟實叉難陀所譯華嚴經字母四十二字後世沙門每字各唱演十二字仍歸本字收聲共十三字成句每誦經一段畢唱演三四句非經本文玆不具述云

欽定同文韻統卷五

欽定四庫全書

欽定同文韻統卷六

華梵字母合璧說

華言三十六字母

舊傳三十字母

梅膺祚三十二字母

華梵字母合璧譜

華梵合璧諧韻生聲十二譜

華梵字母合璧後說

華梵字母合璧說

切韻之學來自西域其符合竅妙載籍未有明文世傳舊字母三十字或云釋神珙作梁山溫禪僧添六字爲三十六字通誌載三十六字母圖一卷亦云僧守溫撰鄭氏樵曰舊傳十四字貫一切音文省音博謂之婆羅門書然猶未也後又得三十六字母而音韻之道始備其所云十四字者於今無傳玉篇載神珙九弄圖序云梁沈約創紐字圖碎尋難見唐陽公南陽釋處忠撰元和韻譜詞理稍繁然則神珙當是唐人或云元魏人然中華切韻始於周顒沈約通考載陳氏云反切之學自西域入中國至齊梁間盛行由是觀之則是神珙以前已有反切豈所謂舊傳十四字者卽在齊梁以前而其後不傳耶抑所謂舊字母三十字者齊梁前已有之而非神珙所作耶顒約之書今已散逸守末遺本稽考惟難況今所存廣韻集韻古今韻防諸書皆止華言並無梵唄卽使時代無異而其所以轉梵爲華之故欲溯流而窮源亦必不可得之數矣我

朝文徳覃敷制作大備合聲切字旣括音韻之大原重譯來王又昭聲敎之無外是以天竺西番字母皆得洞悉周知𨿽語言文字聞見迥殊要以逐字尋聲因聲考字字𨿽異制聲實同元此三十六字母之說所宜直標其若合符節者也鄭樵論華梵書曰梵書左旋其勢向右華書右旋其勢向左華以正錯成文梵以偏纒成體華以一音該數字梵以一字貫數音華以直相隨梵以橫相綴又曰中華之韻只彈四聲然有聲有音聲爲經音爲緯平上去入者四聲也其體縱故爲經宮商角徴羽半徴半商者七音也其體橫故爲緯經緯錯綜然後成文鄭氏此言聲音之義已備外此又有韻部有呼法韻者東冬江陽之類是也呼者開口齊齒合口撮口是也韻分六部呼分四等至於輕重淸濁之辧平聲之字甚顯而仄聲之字差微故平聲之字分別尢易梵音字母皆平聲也就平聲之字按韻尋呼按呼求字則毎韻皆有四字收聲每呼各得諧聲一字𨿽韻部不同呼法各異而其音之宮商淸濁無不脗合今將華言三十六字母列於前舊傳三十家及近世字母皆附列於後牙齒喉舌各注本篇然後取梵音三十六字爲華音字母所從出者列於上而以華言列於下合爲一譜各按音韻呼法展轉求之則華之某字出於梵之某字顯然共見然則華卽梵也與其用華之仄不如用梵之平與其用華各韻之不同不如用梵一韻之胥貫爰用新定合璧字母按韻部呼法探本窮源皆得自然符合之妙作華梵合璧諧韻生聲十二譜止列平聲無平聲者用仄聲字無仄聲字者用二合字呼之甚易而辧之甚明且無虛圈影響則誠歐陽氏修序韻總所謂櫛之於髮績之於絲𨿽細且多而條理不亂者矣𨿽然梵卽華也蓋惟不知梵故不知華之所自來今旣知梵之可爲華乃眞知華之不殊梵諦思而冥契之聲音之道所爲一以貫之者庶幾左右逢源而自得之矣

華言三十六字母【舊傳神珙字母三十字梁山僧守溫增六字爲三十六字】

﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥

舊傳三十字母【亦云釋神珙作】

﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥

華梵字母合璧譜

﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥

華梵合璧諧韻生聲十二譜

﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥﹤經部﹐小學類﹐韻書之屬﹐欽定同文韻統﹐卷六﹥

華梵字母合璧後說

謹按華言三十六字母與今南北聲韻相合故鄭樵雲後得三十六字母而音韻之道始備舊傳神珙三十字母則少娘牀幫滂奉微六字梅膺祚三十二字母則少知徹澄娘四字娘母與泥母近牀母與穿母近幫滂與並明近奉微與非敷近知徹澄三母古與端透定近今與照穿牀近蓋古今南北音呼不同固有然已天竺字母五十字西番字母三十字與華言字母聲韻多寡皆不同其某字出於某字自來未有明說今按古今南北音韻呼法𨿽各不同然音不過七均【喉音屬宮齒音屬商牙音屬角舌音屬徴唇音屬羽半齒音屬半商半舌音屬半徴】韻不過六部【歌麻支徴齊魚虞爲一部眞文元寒刪先爲一部東冬江陽庚靑蒸爲一部佳爲一部蕭肴豪尢爲一部侵覃鹽咸爲一部】呼不過四等【開口齊齒合口撮口】字不過四聲【平上去入】天竺翻切三十四字與西番字母三十字大率皆麻韻開口呼淸平聲【惟斡字例屬合口呼���三字例屬齊齒呼餘皆開口呼】華言字母則各韻各呼平仄互用而以七均配之則宮商音節俱相符合嘎喀噶【迎阿】四字屬牙音與見溪羣疑四字相配答塔達納四字屬舌頭音與端透定泥四字相配巴葩拔嘛四字屬重唇音與幫滂並明四字相配斡字讀作輕唇音依每音有淸次淸濁半淸半濁例推之則斡字上兼夫字爲淸音兼孚字爲次淸音兼符字爲濁音斡字爲半淸半濁音與非敷奉微四字相配【尼鴉】字屬舌上音【賫妻齏鴉鴉鴉】三字轉吒侘茶三字亦舌上音與知徹澄娘四字相配匝攃雜薩靸五字屬齒頭音與精淸從心邪五字相配查叉楂沙紗五字屬正齒音與照穿牀審禪五字相配然靸字與薩字紗字與沙字西番本屬同音故薩沙各重用一字注明作濁音讀以免疑似哈阿二字屬喉音淸聲依淸濁例推之亦重用一字作濁音讀與曉匣影諭四字相配拉字屬半舌音嘎字配紗字成�字爲半齒音與來日二字相配由是按韻尋呼按呼求字則以梵字入於華韻展轉求之無不脗合如見字爲先韻堅字之去聲以嘎字入寒刪先韻用安焉彎淵四字收聲則開口呼爲幹齊齒呼爲堅合口呼爲官撮口呼爲涓由堅字呼去聲卽得見字餘仿此例具詳本譜此華梵字母所爲一以貫之者也至其諧韻生聲則壹本於天竺字母之音韻字前卷言天竺字母音韻十六字惟阿伊烏厄鄂五字爲單字與

國書十二字頭第一部阿厄伊鄂烏五字相對諸字皆從此出今以切韻諧聲則阿厄伊鄂烏五字之內無撮口呼之音而鄂字與厄字同韻又與烏字同爲合口呼故鄂字不用惟音韻翻切配合字譜內鴉字配烏字成兪字爲撮口呼鴉字爲五類後第一字兪字爲撮口呼第一音與十二字頭第一部之約兪相對故阿厄伊烏兪五字爲韻首阿厄皆開口呼伊爲齊齒呼烏爲合口呼兪爲撮口呼用以配合生聲則嘎字配阿字仍爲嘎字嘎字配厄字成歌字嘎字配伊字成基字嘎字配烏字成姑字嘎字配兪字成居字故嘎歌基姑居五字爲生聲之首然阿厄二字阿陽而厄陰嘎歌二字嘎陽而歌陰嘎字配阿字仍爲嘎字歌字配阿字亦成嘎字嘎字配厄字成歌字歌字配厄字亦仍爲歌字嘎字配伊烏兪三字而生基姑居三字歌字配伊烏兪三字亦成基姑居三字故阿與厄配嘎與歌配以伊烏兪三字屬之阿字則阿伊烏兪四字皆屬陽爲陽韻收聲之本以伊烏兪三字屬之厄字則厄伊烏兪四字皆屬陰爲陰韻收聲之本以基姑居三字屬之嘎字則嘎基姑居四字皆屬陽而天下之陽聲皆從此出以基姑居三字屬之歌字則歌基姑居四字皆屬陰而天下之陰聲皆從此出是故嘎字首生歌基姑居四呼而嘎字與歌字又各爲一韻而自生四呼嘎爲麻韻歌卽歌韻基筦支微齊三字前半韻烏兪莞魚虞二韻

聖祖仁皇帝禦定音韻闡微謂歌麻支微齊魚虞爲一部皆直收本字之喉音凡諸韻之聲皆從此出與十二字頭阿厄伊一部之音相對誠自然不易之理也至於四呼聲字皆以阿伊烏兪四字配阿字得陽韻四呼收聲以嘎基姑居四字配之成陽韻四呼之字以厄伊烏兪四字配厄字得陰韻四呼收聲以歌基姑居四字配之成陰韻四呼之字如陽韻阿阿仍爲阿伊阿爲鴉烏阿爲窪兪阿爲【兪阿】則阿鴉窪【兪阿】四字爲嘎韻四呼之收聲也以嘎基姑居四字按等配之嘎字配阿字仍爲嘎字基字配鴉字成嘉字姑字配窪字成字居字配【兪阿】字成【居阿】字則嘎嘉【居阿】四字爲嘎韻四呼之首一字也陰韻厄厄仍爲厄伊厄爲【伊厄】烏厄爲窩兪厄爲約【平】則厄【伊厄】窩約四字爲歌韻四呼之收聲也以歌基姑居四字按等配之則歌字配厄字仍爲歌字

基字配【伊厄】字成【基厄】字姑字配窩字成鍋字居字配約字成覺【平】字則歌【基厄】鍋覺四字爲歌韻四呼之首一字也自是而入眞文元寒刪先韻以焉因字收聲則阿轉爲安厄轉爲恩以阿伊烏兪四字配安字成安焉彎淵陽韻四字收聲以嘎基姑居四字按等配之則成幹堅官涓陽韻四呼字以厄伊烏兪四字配恩字則成恩因溫云陰韻四字収聲以歌基姑居四字按等配之則成根巾昆君陰韻四呼字與十二字頭安恩因一部之音相對自是而入東冬江陽庚靑蒸韻以央英字收聲則阿轉爲昂厄轉爲鞥與十二字頭昂鞥英一部之音相對自是而入佳灰及支微齊後半韻以厓【伊衣】字收聲則阿轉爲埃厄轉爲額與十二字頭埃額【伊衣】一部之音相對自是而入蕭肴豪尢韻以麼由字收聲則阿轉爲敖厄轉爲歐與十二字頭敖歐優一部之音相對其四呼聲字俱與安恩例同是爲諧韻生聲第一譜以字母三十六字配厄伊烏兪四字收聲成歌基姑居四呼各三十六字是爲第二譜以下分列十譜嘎乾岡該髙五譜【各舉首一字言】屬陽以嘎基姑居各三十六字配陽韻收聲成陽韻四呼各三十六字歌根庚祴鉤五譜屬陰以歌基姑居各三十六字配陰韻收聲成陰韻四呼各三十六字第二譜齊齒呼齒頭音齊韻多五字第四譜齊齒撮口二呼兼迦厥二音多七十二字第九譜合口呼兼隈音多三十六字共成一千六百六十一字而平聲之音備矣至侵覃鹽咸四韻侵與眞文近覃鹽咸與寒刪先近皆收聲於閉口音與十二字頭收聲於穆字者相對故不另列譜上去入皆統於平聲上去二聲部分與平聲同入聲分爲三部屋沃覺藥陌錫職爲一部乃東冬江陽庚靑蒸之入聲皆收聲於鼻音與十二字頭收聲於克字者相對質物月曷黠屑爲一部乃眞文元寒刪先之入聲皆收聲於舌齒音與十二字頭收聲於特字者相對緝合葉洽爲一部皆收聲於唇音與十二字頭收聲於卜字者相對然旣皆統於平聲依韻按母呼之卽得本音故亦不列譜若夫五方風土不同以致音聲各異中華有閉口西域有彈舌旣各自成文故不復牽合惟

國書合聲切字旣簡括而易明亦推尋而有準用以生聲諧韻實爲華梵兼通緇素者流誦習經咒合是書以求其宗旨不但知虛圈記韻有所未備亦且知華言字母有所自來條理井然源流共貫其斯爲音韻之集成也歟

欽定同文韻統卷六

