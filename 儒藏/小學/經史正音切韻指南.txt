

欽定四庫全書

經部十

經史正音切韻指南

小學類三【韻書之屬】提要

臣等謹案經史正音切韻指南一卷元劉鑑撰鑑字士明自署闗中人闗中地廣不知隸籍何郡縣也切韻必宗等子司馬光作指掌圖等韻之法於是始詳鑑作是書卽以指掌圖爲粉本而參用四聲等子增以格子門法於出切行韻取字乃始分明故學者便之至於開合二十四攝內外八轉及通廣局狹之異則鑑皆略而不言殆立法之初已多掛礙糾紛故姑置之耶然言等韻者至今多稱切韻指南今姑錄之用備彼法沿革之由原本末附明釋眞空直指玉鑰匙一卷驗之卽眞空篇韻貫珠集中之第一門第二門又若愚直指門法一卷詞旨拙澀與貫珠集相等今並刪不錄焉乾隆四十六年十一月恭校上

總纂官臣紀昀臣陸錫熊臣孫士毅

總校

官臣

陸費

墀

經史正音切韻指南序

聲韻之學其來尙矣凡窮經博史以聲求字必得韻而後知韻必得法而後明法必得傳而後通誠諸韻之總括訂字之權衡也𨿽五土之音均同一致孰不以韻爲則焉但能歸韻母之橫豎審淸濁之重輕卽知切腳皆有名聲音妙用本乎自然若以浮淺小法一槪求切而不究其源者予亦未敢輕議其非但恐施於誦讀之間則習爲蔑裂矣略如時忍切腎字時掌切上字同是濁音皆當呼如去聲郤將上字呼如淸音賞字其蹇切件字其兩切�字亦如去聲又以彊字呼如淸音�丘仰切字然則亦以時忍切如哂字其蹇切如遣字可乎倘因礙致思而欲叩其詳者止是淸濁之分也又如符羈切如肥字本是皮字都江切如當字本是�字士魚切如殊字本是鋤字詳裏切如洗字本是似字此乃門法之分也如是誤者豈勝道耶其雞稱賫癸稱貴菊稱韭字之乃方言之不可憑者則不得已而姑從其俗至讀聖賢之書首貴乎知音其可不稽其本哉其或稽者非口授難明幸得傳者歸正隨謬者成風以致天下之書不能同其音也故僕於暇日因其舊制次成十六通攝作檢韻之法析繁補隙詳分門類並私述關六段總括諸門盡其蘊奧名之曰經史正音切韻指南與韓氏五音集韻互爲體用諸韻字音皆由此韻而出也末兼附字音動靜願與朋友共之庶爲斯文之一助云爾至元二年嵗在丙子良月關中劉鑑士明自序

欽定四庫全書

經史正音切韻指南

元劉鑑撰

分五音

見溪羣疑是牙音

端透定泥舌頭音

知徹澄娘舌上音

幫滂並明重唇音

非敷奉微輕唇音

精淸從心邪齒頭音

照穿牀審禪正齒音

曉匣影諭是喉音

來日半舌半齒音辧淸濁

端見純淸與此知

精隨照影及幫非

次淸十字審心曉

穿透滂敷淸徹溪

全濁羣邪澄並匣

從禪定奉與牀齊

半淸半濁微娘諭

疑日明來共八泥明等第

端精二位兩頭居

知照中間次第呼

來曉見幫居四等

日非三等外全無交互音

知照非敷逓互通

泥娘穿徹用時同

澄牀疑諭相連屬

六母交參一處窮檢篇韻法

篇中類出韻中字

韻內分開篇內音

見字求聲篇內檢

知聲取字韻中尋檢篇卷數捷法

一序二見溪

三內是羣疑

端透泥定四澄娘徹五知

幫滂六內取

明並七爲基非敷微八奉

精淸從九歸

心邪十內有照穿牀十一

審禪行十二

曉匣影十三諭母俱十四

來日十五宜

總括五姓分配例

見等牙肝角木東

舌心徴火諭南風

北方腎水羽唇下

西面商金肺齒中

喉按土宮脾戊巳

西南兼管日來同

後進未明先哲意

軒轅格式爲君明訂五臟錙銖之例

四斤四兩屬牙肝

心重十二兩舌間

唇腎一斤零一兩

三斤三兩肺中編

二斤十四喉脾類

六兩半心徴半連

日肺一斤九兩半

心肝脾肺腎俱全

﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥﹤經部﹐小學類﹐韻書之屬﹐經史正音切韻指南﹐經史正音切韻指南﹥

經史正音切韻指南

