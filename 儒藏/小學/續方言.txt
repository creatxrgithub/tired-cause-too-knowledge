

欽定四庫全書

經部十

續方言

小學類一【訓詁之屬】提要

【臣】等謹按續方言二卷

國朝杭世駿撰世駿字大宗號菫浦仁和人乾隆丙辰

召試博學鴻詞授翰林院編修是書采十三經注疏說文釋名諸書以補掦雄方言之遺前後類次一依爾雅但不明標其目耳搜羅古義頗有近於訓詁惟是所引之書旣及王應麟急就篇補注則宋以前書皆當詳采今卽耳目之前顯然遺漏者如玉篇引倉頡篇云楚人呼竈曰寤列子黃帝篇注引何承天纂文云吳人呼瞬目爲眴目韻防舉要引魏李登聲類云江南曰辣中國曰辛爾雅釋艸釋文宋庠國語補音引晉呂忱字林云楚國名防曰芰鸒秦名雅烏鯷靑州人呼鮎鯷初學記及太平禦覽引纂文云梁州以豕爲河南謂之彘漁陽以豬爲豝齊徐以小豬爲防太平禦覽又引纂文云秦以鈷防爲銼爾雅釋艸釋文引纂文云妹媦也初學記引李防通俗文雲南楚以美色爲娃初學記及山堂考索又引通俗文云晉曰舶埤雅引廣志小學篇云螻蛄防稽爲之防蛄北戶錄引張推證俗音雲南人謂牛羊血爲防麰河內呼爲糫餅亦呼寒具粰今江南呼曰饊飰蝘蜓山東謂之��鰿吳人呼爲鯽魚也凡此諸條皆六朝以前方言正可以續雄所闕而俱佚之則以其引書過隘故也又如書中引說文秦晉聽而不聞聞而不達謂之防引史記集解齊人謂之顙汝南淮泗之間曰顏諸條本爲雄方言所有而復載亦爲失檢然大致引據典核在近時小學家猶最有根柢者矣乾隆四十三年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

續方言卷上

原任編修杭世駿撰

昉適也齊人語【隱二年公羊注】

如卽不如齊人語也【隱元年羊注】

是月邊也魯人語也【僖十六年公羊注】

黨所也所猶時齊人語也【文十三年公羊注】

廢置也置者不去也齊人語【宣八年公羊注】

殆疑齊人語【襄五年公羊注】

於諸寘也齊人語【宣八年公羊注】

羌楚人語詞也【王逸離騷經章句】

適之也宋魯語【說文】

無害如言無比陳畱間語【史記蕭相國世家集解引漢書音義】

隃遙也三輔言也【漢書趙充國鄭氏注】

關西人謂補滿爲適【漢書黃霸孟康注】

楚人名滿曰慿【王逸離騷經章句】

楚人名轉曰邅【王逸離騷經章句】

楚人名圜曰【王逸九章章句】

河北人以待爲徯【郭注釋詁】

燕俗謂亡爲無【水經注引風俗地理記】

承音懲蓋楚言【左哀四年注疏云承懲音相近蓋是楚人之言聲轉而字異耳】徐者皆共之辭也關東語【成十五年公羊傳注】

齊人名求得爲得來【隱五年公羊傳何休云作登來者其言大而急由口授也】江東呼厭極爲罄【郭注釋詁說文罄器中空也】

齊魯以至爲資齊西偏以是爲祈【禮記緇衣注】

齊人以常爲終古【考工記注】

靑徐人言厚曰後【釋名】

靑徐人言立曰偉【釋名】

楚人名住曰傺【王逸離騷經章句】

楚人謂多爲夥【史記陳勝世家說文云齊謂多爲夥】

秦以市買多得爲夃【說文】

自關以西物大小不同謂之防【說文余招切】

去掌物也關西呼爲弆東人輕言爲去【左昭十九年疏】

楚人謂牢爲霤【許愼淮南子本經訓注】

楚人爲躓爲迹【許愼淮南子說山訓注】

楚人名命爲曹【許愼淮南子說林訓注】

暖江東通言燠【郭注釋言】

益江東通言增【郭注釋言爾雅增益也】

藏江東通言挾【郭注釋言爾雅挾藏也疏云史記有挾書之律】

江東呼大爲駔【郭注釋言】

逮荊楚人皆云遝【郭注釋言遝音沓疏云亦謂相及】

關東曰逆關西曰迎【說文】

楚人名火曰燥齊人曰燬吳人曰【詩汝墳釋文郭注釋言云燬齊人語】

吳楚間謂火滅爲熸【襄二十六年及昭二十三年左集解】

樵之齊人語【桓七年公羊傳注云焚之者何樵之也】

南陽名穿地爲竁【周禮小宗伯注】

河東謂治道爲繇道【許愼淮南子精神訓注】

河朔方言謂沸溢爲涾【說文】

豫以東謂瀉爲吐【釋名】

物叢生曰苞齊人名曰稹【爾雅釋言疏引孫炎】

泰山平原所樹立物爲甾博立梟棊亦爲菑【考工記輪人注】東方人以物揷地皆爲倳【史記陳余列傳集解引李奇】

江東呼刻斷物爲契斷【郭注釋詁】

自關以西凡取物之上者爲撟捎【說文】

拓拾也陳宋語【說文】

防拔取也南楚語【說文】

蜀人言摋曰【考工記輪人注】

汝潁之間謂致力於地曰聖【說文】

吳楚俗謂牽引前卻爲根格【漢書灌夫注】

西州人謂績爲緝【詩東門之池釋文】

荊沔之間以濯爲渜【儀禮喪服傳注疏云豫州人語】

楚人曰漚齊人曰涹【考工記防氏注】

無垢加功曰潄去垢曰浣齊人語也【莊三十一年公羊注】燕俗名湯熱爲觀【周禮司爟注】

燒薫自香楚人謂之薫燧【許愼淮南子說山訓注】

汝南名收芌爲叔【說文】

齊謂舂曰�讀若膊【說文匹各切】

河間以比煮穜麥賣之名曰逢【周禮籩人注】

鹽官入水取鹽爲掊【說文】

魝楚人謂治魚也讀若鍥【說文古屑切】

悈者狂也齊人語【桓五年公羊注】

瘠病也齊人語【莊二十年公羊注】

僂疾也齊人語【莊二十四年公羊傳注】

江東呼病曰瘵東齊曰瘼【郭注釋詁】

齊人謂瘠爲�【郭注釋言說文齊人謂脙也】

烕齊人語也【詩正月釋文】

齊人名疾爲蹙【考工記國有六職注】

楚人謂藥毒曰痛瘌朝鮮謂藥毒曰癆【說文】

靑徐謂癬爲徙【釋名】

三輔謂憂愁靣省瘦曰嫶冥嫶冥猶嫶妍也【漢書外戚注引晉灼】

累累從君而死齊人語也【桓二年公羊傳注】

殈裂也今齊人語有殈者【禮記樂記注】

齊人名手足掔爲骹【考工記弓人注】

齊人謂無發爲禿楬【禮記明堂位注】

桂林之間謂短爲矲矮【周禮典同釋文】

江南謂喫爲喋【集韻去涉切音�】

益州鄙言人盛諱其肥謂之防【說文】

齊謂黒爲黸【說文】

許北人呼爲黶子吳楚謂之志【史記髙紀正義】

益梁之州謂聾爲防秦晉聴而不聞聞而不達謂之防【說文作亥切】

兩足不能相過齊謂之綦楚謂之踙衛謂之輒【谷梁昭二十年傳】

踴豫也齊人語若關西言進矣【僖十年公羊傳注】

楚人謂寐曰防【說文】

寣臥驚也一曰小兒號寣寣一曰河內相也【說文】關西俗謂得杖呼及小兒啼呼爲呼瓝【漢書田蚡傳注引晉灼】秦晉謂好曰娙南楚之外謂好曰嫷吳楚之間謂好曰娃【說文】

北土名彊直爲懻中【顏師古注漢書地理誌】

冀州人謂懦弱爲孱【史記陳余列傳集解引孟康】

齊俗以不知爲【漢書儒林傳如淳注】

詐卒也齊人語也【僖三十二年公羊注】

江湖之間謂小兒多詐狡猾爲無賴【史記髙紀集解引晉灼】益梁曰謬欺天下曰譎【說文】

吳人罵楚人曰傖【漢書賈誼傳注引晉灼】

楚謂小兒嬾防【說文尼厄切】

燕代東齊謂信曰訦齊楚謂信曰訏【說文訦是吟切】

行過無禮謂之化齊人語也【桓六年公羊傳注】

三輔謂輕財者爲�【說文徐鍇曰普丁切】

燕人言躁撡善趨者謂之訬【許愼淮南子修務訓注】

河內之北謂貪曰惏【說文】

楚人謂恨不得爲柸治【許愼淮南子道應訓注】

楚人以精進爲精揺澤濁爲畛挈【許愼淮南子要略注】

楚人爲慚曰防【說文又云靑徐謂慚曰防】

齊人予妻婢姦曰姘【說文引漢律】

齊人謂生子曰娩【思賦注引纂要】

南陽人謂抱小兒爲雍樹【史記夏侯嬰列傳集解引蘓林】

朝鮮謂兒泣不止曰咺秦晉謂兒泣不止曰唴楚謂兒泣不止曰噭咷宋齊謂兒泣不止曰喑【說文】

楚人謂啼極無聲爲嗄【莊子庚桑楚注】

號江東皆言謼【郭注釋言】

東齊呼息爲呬【郭注釋詁說文云東夷謂息爲泗】

楚東謂相笑爲咍【吳都賦注王逸九章章句楚人謂相啁笑曰咍】

楚人謂跳躍曰蹠【說文】

南陽謂大呼曰咦【說文】

楚人謂倨爲倦【許愼淮南子道應訓注】

楚謂疾行爲逞【說文】

防往也齊語【說文】

吳楚謂瞠目顧視曰眮海岱之間謂眄曰睎江淮之間謂眄曰瞷南楚謂眄曰睇【說文眄邪視也秦語】

南楚謂相駑曰獡讀若愬【說文式略切】

海岱之間謂相污曰防【說文余亷切】

楚潁之間謂憂曰�【說文力至切】

陳楚謂懼曰悼【說文】

陳畱人語恐言憺之【漢書李廣傳注引李奇】

汝南人有所恨曰防【說文】

怒遷怒齊人語【莊四年公羊傳注】

汝南謂飲酒習之不醉爲溇【說文力主切】

江東通呼相愛爲憐【郭注釋詁】

江東通謂語爲行【郭注釋詁】

楚人曰諈秦人曰諉【郭注釋言】

庾氏云齊人謂之差訐崔氏云北海人謂相激之事爲掉磬隱義云齊人謂相詨訐爲掉磬【禮記內則疏】

西方人以反間爲偵【史記淮南王列傳集解引孟康漢書作詗】

脰脛也齊人語【莊十一年公羊傳注】

齊人謂之顙汝南淮泗之間曰顏【史記髙紀集解引應劭】

額鄂也有垠鄂也故幽州人則謂之鄂也【釋名】

防在頤纓理之中也靑徐謂之脰【釋名】

秦晉謂細腰爲嫢【說文】

朝鮮謂盧童子曰盱【說文】

蜀謂母曰姐淮南謂之社【說文】

江淮之間謂母曰媞【說文】

江東呼母爲恀【郭注釋言】

幽州及漢中皆謂老嫗爲媼【史記髙紀集解引文穎】

楚人謂寡婦爲霜【說文】

周人謂兄曰�【說文】

靑徐人謂兄爲荒【釋名】

常山人謂伯爲穴【許愼淮南子地形訓注】

楚人謂姊爲【說文引賈侍中說】

古謂之娣姒今關中俗呼爲先後吳楚俗呼爲妯娌音軸裏【師古注漢書郊祀志】

靑徐人謂長婦曰稙長禾苗先生者曰稙取名於此荊豫人謂長婦曰熟熟祝也祝始也【釋名】

女靑徐州曰娪娪忤也始生時人意不喜忤忤然也【釋名】西方謂亡女壻爲女壻【漢書楚元王傳注引孟康】

東齊壻謂之倩【說文】

江東人呼同門爲僚壻【郭注釋親】

宋魯之間名結婚姻爲兄弟【僖二十五年公羊傳注】

關中俗婦呼舅爲鐘【漢書廣川王傳注】

江淮間謂士曰武【許愼注淮南子覽防訓又齊俗訓注楚人謂士爲武史記集解徐廣亦云江淮問謂士曰武見淮南王列傳】

北道名禾主人曰私主人【說文】

楚人名巫爲靈子【王逸九章章句】

汝南平輿縣裏門曰閈【說文】

關西謂榜曰篇【說文】

三輔間名棟曰極【漢書天文志注引李奇鄒陽傳注引孟康云西方人謂屋梁爲極薛綜西京賦注三輔名梁爲極】

齊魯謂榱爲桷【左傳釋文引字林】

�仰也從人在廠上一曰屋梠也秦謂之桷齊謂之�【說文魚毀切】

秦名爲屋椽周謂之榱齊魯謂之桷【說文】

齊謂之檐楚謂之梠【說文】

桱桯也東方謂之蕩【說文】

楚人謂中庭爲壇【許愼淮南子說林訓注】

轔戶限楚人謂之轔【許愼淮南子說林訓注】

凡無髙下有絕加躡板曰棓齊人語【成二年公羊傳注】

楹亭也齊魯讀曰輕輕勝也孤立獨處能勝任上重也【釋名】

大屋曰廡並冀人謂之庌庌正也屋之正大者也【釋名】齊魯謂庫曰捨【釋名】

籬離也靑徐曰椐椐居也居於中也【釋名】

水上有橋徐泗間以爲圯【水經注史記畱侯世家集解徐廣曰圯橋也東楚謂之橋索隱李奇曰上下邳人謂橋爲圯說文亦云東楚謂橋爲圯】

瓴甋防甎也江東呼瓴甓【郭注釋器】

秦謂之杇關東謂之槾【說文】

楚謂之聿吳謂之不律燕謂之弗【說文郭注釋器云蜀人呼筆爲不律】潁川人名小兒所書寫爲笘【說文折竹�也失廉切又云籥書僮竹笘也】楚人名結艸折竹卜曰篿【王逸離騷經章句】

齊魯之間名門戶及藏器之管曰籥【文選鮑照升天行李善注引鄭易緯注】

楚人謂扇爲箑【許愼淮南子精神訓注】

翣扇楚人謂之翣【許愼淮南子說林訓注釋名云齊人謂扇爲翣】

擺關東人呼裙也【玉篇彼皮切】

東南人謂鑿木空中如曹謂之牏【漢書萬石君傳注引孟康】

緡江東謂之綸【郭注釋言】

罛最大也江東云【郭注釋器】

江南呼緵爲百囊网【詩九罭釋文郭注釋器玉九罭今之百囊是亦謂之�江東謂之緵】

關東言綆爲餅【考工記輪人注鄭司農】

齊人謂棺束爲緘繩【禮記喪大記注】

齊人言斧椹爲椹【周禮�師注】

齊人謂柯斧柄爲椑【考工記廬人注】

齊人謂椎爲終葵【周禮玉人注說文椎齊謂之終葵】

陳楚謂櫝爲柹【說文】

白茅苫江東呼爲蓋【郭注釋器】

北方謂薄爲曲【史記絳侯世家索隱引韋昭許愼注淮南子時則訓靑徐謂之曲】兗州小武爲甀幽剡曰瓦【許愼淮南子汜論訓注】

東萊人以蛤灰爲義灰【周禮掌蜃注】

關東俗器物一再漆者謂之捎漆捎卽髤聲之轉重耳今關西俗云黒髤盤朱髤盤【史記貨殖列傳正義漢書外戚傳師古注】齊魯謂四齒杷爲欋【釋名】

鋤助也齊人謂其柄曰橿橿然正直也【釋名】

臿鏵也靑州謂之鏵三輔謂之�【許愼淮南子精神訓注】

防臿也一曰徙木輦齊人語也【說文】

枷柫也淮南謂之柍【說文】

防兩刃臿也宋魏曰防【說文】

關東謂之槌關西謂之防栚槌之橫者也關西謂之防【說文】

北方人名匕曰匙【漢書地理誌注引蘓林】

桃謂之防讀如或舂或之字或作桃者秦人語也此二匕者皆有淺升狀如飯槮【儀禮有司徹注】

櫌三輔謂之臺【許愼淮南子汜論訓注】

庾江淮之間曰防【儀禮聘禮注】

萊易之間刈稻聚把名曰筥【儀禮聘禮注】

秦謂筥曰�飯筥也受五升陳畱謂飯帚曰防一曰飯器容五升一曰宋魏謂箸筩爲防【說文】

齊人畚謂之鐘【宣六年公羊傳注】

齊人名小甖爲儋受二斛【漢書蒯通傳注引應劭】

江淮人謂一石爲一擔【後漢書韋彪傳注】

東海樂浪人呼容十二斛者爲鼓【禮記曲禮疏引隱義】

瓿甊小甖長沙謂之瓵【郭注釋器】

河東北界人呼小石甖受二石所曰服匿【漢書蘓武傳注引晉灼】鹽官三斛爲一�【說文】

北方以二十兩爲鋝【說文考工記冶氏注今東萊稱】

鬵涼州呼鉹【郭注釋器】

秦名土釜曰讀若過【說文古禾切禮記內則注齊人呼土釜爲牟】

江淮之間謂釜曰錡【說文】

篝笿也可燻衣宋楚謂竹篝【說文】

楚人謂刃頓爲銖【許愼淮南子齊俗訓注】

長劍楚人名曰長鋏【王逸楚辭九章章句】

洛陽名弩曰弰【說文】

秦晉之間謂之孑或謂之鏕吳之間謂之伐東齊秦晉之間其大者謂之曼胡其曲者謂之句孑【考工記冶氏疏】南方人呼翦刀爲劑刀【郭注釋言】

江南謂刀擊爲刜【左昭二十六年疏】

自江而南呼犂刀爲錧【爾雅釋樂疏引字林】

鏑齊人謂之鏃鏃族也言其所中皆族滅也關西曰釭釭鉸也言有交刃也其旁曰羽齊人曰衛所以導衛矢也【釋名】

鞾之缺前壅者胡中所名也猶連獨足直前之言也【釋名】

齊人言鐵椹【周禮圉師注】

九江謂鐵曰鍇【說文又史記功臣表索隱引三蒼】

鄭人謂玉未理者璞【戰國秦防】

南楚謂襌衣曰【說文徒葉切】

荊州謂襌衣曰布防【釋名】

楚謂無緣衣也【說文】

防衣縷也齊人謂之攣【郭注釋器】

薉貉中女子無絝以帛爲脛空用絮補核名曰繜衣狀如襜褕【說文】

楚人謂袍爲短【許愼淮南子齊俗訓注】

齊人謂如衫而小袖曰侯頭侯頭猶言解瀆臂直通之言也【釋名】

農謂帬帔【說文】

�艸雨衣秦謂之萆【說文穌禾切】

綃頭齊人謂之防言防斂發使上從也【釋名】

巴蜀名頭上巾爲冒絮【史記絳侯世家集解晉灼引巴蜀異物志】

滕薛名蔮爲頍【儀禮士冠禮注】

簂恢也恢廓覆上也魯人曰頍頍傾也著之傾近前也齊人曰幌飾形貌也【釋名】

鞞蔽也齊人謂之巨巾田家婦女出自田野以覆其頭故因以爲名也【釋名】

沛國人謂反紒爲防【周禮弁師注】

齊人謂韋屨曰扉【釋名】

紛帨拭物之巾也今齊人有言紛者【禮記內則注】

楚謂大巾曰【說文撫文切】

江東謂帳爲幬【郭注釋訓】

吳人解衣相被謂之緡【說文】

東齊謂布帛之細曰綾【說文】

河東名帛爲幣【禮記曲禮注】

楚人名命爲曹今俗間以始織布系著其旁謂之曹布【許愼淮南子說林訓注】

凡布細而疎者謂之繐南陽有鄧繐【儀禮喪服傳注】

麤麻枲雜履之名也南楚江淮間通謂之麤【顏師古急就章注王應麟補注云麤黃本作蔍蔍卽麤字�麤古蓋通用釋名云齊人云搏臘臘猶把作麤貌也荊州人曰麤麻韋艸皆同名麤措也言所以安措足也】

齊人名小兒被爲禘【詩斯幹釋文】

楚人名被爲扈【王逸離騷經章句】

筍者竹箯一名編輿齊魯以北名之曰筍【文十五年公羊傳注】輈小車轅冀州以此名之云爾【僖元年公羊傳注】

容謂幨車山東謂之裳帷【周禮巾車注】

東郡謂廣轍車爲柳【史記季布集解引服防】

淮陽名車穹隆轒【說文】

齊人謂車枕以前曰縮言局縮也兗冀曰育禦者坐中執禦育育然也【釋名】

輞關西曰輮言曲輮也【釋名】

關中謂紂曰緧【考工記輈人注】

舟中牀以薦物者曰笭南方人謂之笭突言濕漏之人突然從下過也【釋名】

三百斛曰貂也貂短也江南所名短而廣安不傾危者也【釋名】

綄風也楚人謂之五兩【許愼淮南子齊俗訓注】

南方人謂整船向岸曰儀【漢書項羽注引如淳】

稻沛國呼稌【郭注釋艸】江東呼【說文又稬字注沛國謂稻曰稬】

江東呼粟爲粢【郭注釋艸】

糧江東通言粻【郭注釋言】

河北人呼食爲粲【郭注釋言】

齊人謂穅爲相【禮記樂記注】

齊謂麥防也【說文】

京師人謂麄屑爲紇頭【史記陳丞相世家集解引晉灼】

陳畱謂防爲鬻【說文桑谷切】

涼州謂鬻爲�【說文莫結切】

周謂之饘宋謂之糊【說文】

陳楚間相謁食麥飯曰餥楚人相謁曰飵秦人謂相謁而食麥曰防防【說文】

周人謂餉曰饟【說文】

餌而也相黏而也兗豫曰溏浹就形名之也【釋名】

紀莒之間名諸爲濫【周禮漿人疏言諸者非一之義】

秦人溲曰齊人滑曰瀡【周禮內則注】

周謂潘曰泔【說文古三切】

滓澱也江東呼垽【郭注釋器】

宋魯人皆謂汁爲沈【釋名左哀二年釋文北土呼�爲沈】

齊人名浩酒曰滌【周禮司尊彛注】

齊人名麯曰媒【周官媒氏注魚列反顏師古注漢書齊人名麯餅曰媒】江南謂酢母爲�【說文奴禮切】

關東謂酢曰酸【說文】

東方謂之防西方謂之鹵【說文又云河內謂之�沛人言若�】

齊人謂豉聲如嗜【釋名】

齊人名全菹爲芋【儀禮喪服傳注】

江東呼麋鹿之屬通爲肉【郭注釋器】

河間名豚脇聲如鍜鎛【周禮醢人注】

楚人名羮敗曰爽【王逸招魂章句】

益州人有將鹿肉畜之爛謂之鹿【禮記內則疏】

續方言卷上

欽定四庫全書

續方言卷下

原任編修杭世駿撰

天豫司兗冀以舌腹言之天顯也在上髙顯也靑徐以舌頭言之天垣也垣然髙而逺也【釋名】

風兗豫司橫口合唇言之風汜也其气博汜而動物也靑徐言風踧口開唇推气言之風放也气放散也【釋名】南陽謂霖【說文銀箴切】

齊人謂靁爲霣一曰云轉起也【說文於敏切】

防蝀江南呼雩【郭注釋天】

江東呼夏月暴雨爲涷雨【郭注釋天李善思賦注巴郡謂暴雨爲涷雨】南陽人呼雨止爲霽【郭注釋天】

荊楚人呼牽牛星爲檐鼓【郭注釋天】

三輔謂日出淸濟爲晏【史記今上本紀集解引如淳】

齊人謂涼爲惠【釋名】

齊魯之間謂祭爲墮【儀禮旣夕注疏云齊南魯北】

膢楚俗以二月祭飲食也一曰祈谷食新曰離膢【說文】吳人謂祭曰餽【說文】

秦人謂防爲桃【儀禮有司徹注】

楚人謂卜問吉凶曰�讀若贅【說文】

江東呼獵爲獠【郭注釋天】

吳謂善伊謂稻緩【襄五年谷梁傳善稱吳地】

狄人謂賁泉失臺【昭五年谷梁傳賁泉魯地】

中國曰大原夷狄曰大鹵【昭元年谷梁傳】

冀部名狄爲狄鞮【禮記王制注】

吳越謂之瀨中國謂之磧【漢書武紀注引臣瓚】

齊魯謂道多爲逵師【釋名】

南陽冠軍樂鄕數道交錯俗呼之五劇鄕【郭注釋宮】

河東以東西爲阡南北爲陌【史紀秦本紀集解】

三輔謂山陵間曰衍【史記封禪書集解引李奇】

北方謂地空因以爲土穴爲�戶【說文】

江東呼初耕地反艸爲菑【郭注釋地】

江東呼地髙堆者惇【郭注釋丘】

隈江東呼爲浦隩【郭注釋丘】

陳畱人謂舉田爲只【漢書刑法志注引蘓林】

埽地曰墠齊俗名之云爾【宣十七年公羊注】

秦謂阬爲�【說文】

秦謂陵阪曰坁【說文漢書雄注巴蜀人名山旁堆欲墮落曰汦宋祁曰何承天亦云】趙魏謂陌爲防【說文】

楚人謂冢爲琴【水經注六安縣都陂中有大冢民傳曰公琴者卽臯陶冢也】

山形狹長者荊州謂之巒【郭注釋山】

河中呼水中沙堆爲潬【郭注釋水】

冀州凡水大小皆謂之河【漢書司馬相如傳注引文頴】

靑州謂澤有艸爲菹【趙岐孟子注】

楚人名潣曰潭【王逸九章章句】

楚人名澤中爲夢中【王逸招魂章句】

楚人名池澤中曰瀛【王逸招魂章句】

兗州人謂澤曰掌【釋名】

堁土塵楚人謂之堁【許愼淮南子說林訓注】

徐州人謂塵土爲蓬塊吳人曰拔跌【博物志】

葥王蔧江東呼之曰落帚【郭注釋艸】

果臝之實栝樓齊人呼之爲天【郭注釋艸】

茢薽豕首江東呼豨首【郭注釋艸】

蒧寒漿江東呼曰苦蒧【郭注釋艸】

蒡似蘇有毛江東呼爲隱荵【郭注釋艸】

蘧蔬似土菌生菇艸中今江東啖之甜滑音同氍防【郭注釋艸】

蓫薚馬尾關西亦呼爲薚江東爲當陸【郭注釋艸】

藬牛蘈江東呼牛蘈【郭注釋艸】

芨堇艸卽烏頭也江東呼爲堇【郭注釋艸】

菌地蕈也似蓋今江東名爲土菌亦曰馗廚【郭注釋艸】芐地黃一名地髓江東呼芐【郭注釋艸】

拔蘢葛似葛蔓生有節江東呼爲龍尾亦謂之虎葛【郭注釋艸】

菤耳亦云胡枲江東呼爲常枲或云苓耳【郭注釋艸】幽州謂之爵耳【陸璣詩疏許愼淮南子覽冥訓注云葈耳幽冀謂之檀菜雒下謂之胡葈】

蕨江西謂之虌【郭注釋艸】

藨卽莓也今江東呼爲藨莓【郭注釋艸】

芣苢江東呼爲蝦蟆衣【郭注釋艸】幽州人謂之牛舌艸【陸璣詩疏】綿馬羊齒艸細葉葉羅生而毛有似羊齒今江東呼爲鴈齒【郭注釋艸】

齊人名蒨爲靺鞈【儀禮士冠禮注毛詩疏云鄭駁異義靺艸名齊魯之間言靺鞈聲如茅搜字當作靺陳畱人謂之蒨是古人謂蒨爲茅搜讀茅搜其聲爲靺鞈】

茹蘆一名地血齊人謂之茜徐州人謂之牛蔓【陸璣詩疏】葑蔓菁也陳宋之間謂之葑【禮記坊記注】幽州人或謂之芥【陸璣詩疏】

楚謂之蘺晉謂之防齊謂之茝【說文】

楚謂之葍秦謂之藑【說文】葍幽州人謂之燕防【陸璣詩疏】菖蒲益州云【說文】

楚謂竹皮曰篛【說文】

木槿齊魯之間謂之王蒸【陸璣詩疏】

白蒿一名遊胡北海人謂之旁勃【陸璣詩疏】

靑蒿荊豫之間汝南汝陰皆曰�【陸璣詩疏】荊楚之間謂蒿爲�【孫炎注釋艸】

菲幽人謂之芴爾雅又謂之葸菜今河內人謂之宿菜【陸璣詩疏】

漢中小爪曰瓞【舍人注釋艸】

雚芄一名蘿藦幽州人謂之雀瓢【陸璣詩疏】

天門冬一名顚勒麥門冬秦名羊韭齊名愛韭楚名馬韭越名羊蓍一名禹葭一名禹餘糧【爾雅疏引本艸】

宋衛之間謂華僷【說文】

齊謂芌爲莒【說文】

江東呼華爲荂【郭注釋艸】

艸冬生不死者楚人名之曰宿莽【王逸離騷經章句又九章章句楚人名冬生艸曰宿莽】

防楚謂之芰秦謂之薢茩【說文字林楚人名蔆曰芰郭注釋艸云防關西謂之薢茩王逸離騷經章句芰防也秦人曰薢茩】

莕接余江東食之亦呼莕【郭注釋艸】

莤蔓於多生水中一名軒於江東呼莤【郭注釋艸】

西方人呼蒲爲莞蒲江東謂之苻離西方亦名蒲中莖爲蒚【郭注釋艸】

荷別名芙蓉江東呼荷【郭注釋艸疏云北方人便以藕爲荷亦以蓮爲荷蜀人以藕爲茄或用其母爲華名或用根子爲母葉號此皆名相錯習俗傳誤失其正體者也】

莙似薻葉大江東呼爲馬薻【郭注釋艸】扶風人爲之藻聚【陸璣詩疏】

萍江東謂之薸【郭注釋艸】

蒹似萑而細髙數尺江東呼爲薕【郭注釋艸陸璣云薍或謂之荻至秋堅成則謂之萑其初生三月中其心挺出其下本大如箸上鋭而細州人謂之馬尾】

菼似葦而小實中江東呼爲烏蓲【郭注釋艸陸璣云靑徐人謂之薕兗州遼東通語也】

江東呼蘆筍爲�【郭注釋艸】

江東呼藕經緒如指空中可啖者爲茇茭【郭注釋艸】

茆江南人名之曰菜【詩思樂釋文引鄭小同】

雞頭水中芡幽州謂之鴈頭【許愼淮南子說山訓注】

蔐苗荻秀楚人謂之蔐蔐讀敵戰之敵幽冀謂之荻苕也【許愼淮南子說林訓注】

荊州曰梅州曰柟【孫炎注釋木】

杻似棣材中車輞關西呼杻子一名土橿【郭注釋木】汲山下人或謂之牛筋或謂之檍【陸璣詩疏】

栵江東呼爲栭栗【郭注釋木】

南人呼桂厚皮者爲木桂【郭注釋木】

江東呼櫐爲藤似葛而麤大【郭注釋木】

欇今虎豆纒蔓林樹而生莢有毛刺今江東呼爲防欇【郭注釋木】

江東呼棗大而鋭生者爲壺壺猶瓠也【郭注釋木】

唐棣似白楊今江東呼夫栘【郭注釋木】

檟一名荈蜀人名之苦荼【郭注釋木】

棧木橿木也江東呼木觡【郭注釋木】

莍萸子聚生成房貌江東亦呼莍【郭注釋木】

秦人謂柞櫟爲櫟河內人謂木蓼爲櫟【陸璣詩疏】

靑齊沇冀謂木細枝曰【說文】

江南橦材其實謂之柍【說文】

三輔人謂休華樹下爲茠楚人樹上大本小如車蓋狀如越【許愼淮南子精神訓注】

關中俗謂桑楡孽生爲葆【史記天官書集解引如淳】

螗一名蝘虭靑徐人謂之螇螰【陸璣詩疏】三輔以西爲蜩梁宋以東謂蜩爲蝘【舍人注釋虫】俗呼爲胡蟬江南謂之螗蛦蠽江東呼爲茅截【郭注釋虫】

蠰江東呼爲齧發【郭注釋虫】

蜉蝣一名渠略南陽以東曰蜉蝣梁宋之間曰渠略【舍人注釋虫】

蛂田虫也大如虎豆緑色今江東呼黃蛢【郭注釋虫】

蟋蟀楚人謂之王孫幽人謂之趣織【陸璣詩疏】

今人謂蝗子爲螽子兗州人謂之螣【陸璣詩疏許愼淮南本經訓注蛩兗州謂之螣】

蜇螽幽州人謂之蝽箕蝽箕卽蝽蝗類也土螽一名蠰谿今謂之土�江南呼虴蛨又名蚱蜢【陸璣詩疏】

螼蚓江東呼寒蚓【郭注釋虫】

蟷蜋有斧虫江東呼爲石蜋【郭注釋虫】

虹蛵或曰卽蜻蚙也江東呼狐梨【郭注釋虫】

靑州人呼蛓爲蛅蟴【郭注釋虫】

螒如蝗而斑色毛翅數重其翅正赤幽州人謂之蒲錯【陸璣詩疏】

齊人呼螘爲蛘【郭注釋虫】

防鼄江東呼爲蝃蝥【郭注釋虫】

蠭飛虫螫人者其形大在地中作房而啖其子者名土蠭又名馬蠭今荊巴間呼爲蟺其形差小在樹上作房者名木蠭亦食其子【說文】

蠨蛸一名長腳荊州河南人謂之喜母幽州人謂之親客【陸璣詩疏】

螲蟷似防鼄在穴中有蓋今河北人呼蛈蝪【郭注釋虫】镻蝮屬大眼最有毒今淮南人呼蝁子【郭注釋魚】

江淮以南曰蝮江淮以北曰虺【舍人注釋魚】

江東呼兩頭蛇爲越王約發亦名弩【郭注釋地】

齊謂蛭曰蟣【說文】

汝南名蠶盛曰卙【說文】

秦謂蟬蛻曰蛩【說文】

秦晉謂之蜹楚謂之蚑【說文】

益州部謂螾曰坥【說文】

鱣江東呼爲黃魚【郭注釋魚】

江東通呼鮎爲鮧【郭注釋魚】

鮂卽白鯈魚江東呼爲鮂【郭注釋魚】

靑州呼小鱺爲鮵呼蝦魚爲鰝【郭注釋魚】

鱦小魚江東亦呼魚子未成者爲鱦【郭注釋魚】

鮪益州人謂之鱣鮪大者爲王鮪小者爲鮛鮪一名鮥東萊遼東人謂之尉魚或謂之仲明【陸璣詩疏】建平人呼鮥子【郭注釋魚】

鯦海魚也今江東呼其最大長三尺者爲當魱【郭注釋魚】鱊鮬鱖鯞小魚也似鮒子而黒俗呼爲魚婢江東呼爲妾魚【郭注釋魚】

江東呼魴魚爲鯿一名魾【郭注釋魚】

江東呼水中蛭虫入人肉者爲蟣【郭注釋魚】

比目魚江東又呼爲王余魚【郭注釋地】

鼁蟾諸似蝦蟆居陸地淮南謂之去蚊【郭注釋魚】

齊魯之間謂鼃爲蟈【周禮蟈氏注】

江東呼蚌長而狹者爲蠯【郭注釋魚】

攝小也腹甲曲折解能自張閉好食蛇江東呼爲陵【郭注釋魚】

鲝藏魚也南方謂之黔北方謂之鲝【說文】

蚚馬蚿也幽冀謂之秦渠蚚讀奚徑之徑【許愼淮南子時則訓注】螭若龍而黃北方謂之地螻【說文】

蛤秦謂之牡厲【說文】

小鳩一名防鳩幽州人或謂之鷱瞗梁宋之間謂之佳州人亦然【陸璣詩疏】

鶌鳩似山鵲而小短尾靑黒色多聲今江東亦呼爲鶻鵃【郭注釋鳥】

鳲鳩今之布谷也江東呼爲獲谷【郭注釋鳥】梁宋之間謂布谷爲鴶鵴一名擊谷一名桑鳩【陸璣詩疏】

鷑鳩小黒鳥鳴自呼江東名爲烏鵙【郭注釋鳥】

瞗鳩雕類今江東呼之爲鶚【郭注釋鳥】幽州謂之鷙【陸璣詩疏】江東呼鵂鶹爲鵋防亦謂之鴝鵅【郭注釋鳥】

鴗小鳥也靑似翠食魚江東呼爲水狗【郭注釋鳥】

鷚大如鷃雀色似鶉好髙飛作聲今江東名之曰天鷚【郭注釋鳥】

鵅水鳥也似鶂而短頸腹翅紫白背上緑色江東呼烏�【郭注釋鳥】

舒鴈今江東呼【郭注釋鳥】

鷣鷂也江東呼之爲鷣善捉雀因名云【郭注釋鳥】

鳭鷯江東呼蘆虎似雀靑斑長尾【郭注釋鳥】

防鴒頸下黒如連錢杜陽人謂之連錢【陸璣詩疏】

鸒斯鴉烏也小而多羣腹下白江東亦呼爲鵯鳥【郭注釋鳥】秦謂之雅【說文】

鴽防也靑州呼鴾母【郭注釋鳥】

燕燕齊人呼鳦【郭注釋鳥說文齊魯謂之乙取其鳴自呼】

鴟鴞幽人或謂之鸋鳺或曰巧婦或曰女匠關東謂之過羸關西謂之桑飛或謂之韈雀或曰巧女【陸璣詩疏】鸍似鴨而小長尾背上有文今江東亦呼爲鸍【郭注釋鳥】鴢似鳬腳近尾略不能行江東謂之魚防【郭注釋鳥】

黃鳥黃鸝畱也或謂之黃栗畱幽州人謂之黃鸎一名倉庚一名商庚一名鵹黃一名楚雀齊人謂之搏黍【陸璣詩疏】

鷆似烏而大黃白雜文鳴如鴿聲今江東呼爲蚊母俗說此鳥常吐蚊因以名云【郭注釋鳥】

伊洛而南素質五彩皆備成章曰翚江淮而南靑質五彩皆備成章曰鷂南方曰東方曰鶅北方曰鵗西方曰鷷【爾雅釋鳥】

鷺齊魯之間謂之舂鉏遼東樂浪吳人皆謂之白鷺【陸璣詩疏】

自關而西謂梟爲畱離【陸璣詩疏】

隼鷂屬也齊人謂之擊徵或謂之題肩或謂之雀鷹【陸璣詩疏儀禮大射儀注齊魯之間名題肩爲正】

楚人命鴞曰服【史記賈生列傳集解引荊州記云巫縣有鳥如雌雞其雄爲鴞楚人謂之服】鶬鴰也今關西呼爲鴰鹿山東通謂之鶬鄙俗名爲錯落錯者亦言鶬聲之急耳又謂鴰將鴰鹿鴰將皆象其鳴聲也【漢書司馬相如傳注】

雗雉今白�也江東呼白雗亦名白雉【郭注釋鳥】

鳥受食之處別名嗉今江東呼粻【郭注釋鳥】

江東呼雞少者曰僆【郭注釋畜】

鵻禮秦人謂之祀祝【許愼淮南子說林訓注】

楚人謂虎爲菟【宣四年左傳說文作烏防漢書敍傳作於檡】

豕子豬江東呼豨【郭注釋獸漢書髙祖紀注鄧展曰東海人名豬曰豨許愼淮南本經訓注楚人謂豕爲豨】

漁陽呼豬大者爲防【郭注釋畜】

鼰鼠身長須而賊秦人謂之小驢【爾雅釋獸】

江東呼貉爲【郭注釋獸】

貔似虎或曰似熊一名執夷一名白狐遼東人謂之白羆【陸璣詩疏】

羆關東呼曰貑羆【郭注釋獸】

魋如小熊竊毛而黃建平山中有此俗呼爲赤熊【郭注釋獸】鼬似鼦赤黃色大尾啖鼠江東呼爲鼪【郭注釋獸】

鼫鼠形大如鼠頭似兔尾有毛靑黃色好在田中食粟豆關西呼爲鼩鼠【郭注釋獸】

江東呼防馬爲隲【郭注釋畜】

靑州呼犢爲�【郭注釋畜】

齊人謂麇爲獐【考工記績人注】靑州人謂之麕【陸璣詩疏】楚人謂麋爲麃【史記今上本紀集解引韋昭】

南越名犬獶獀【說文】

隴西謂犬子爲猶【說文】

狒狒北方謂之吐嘍【周書王防說文作土螻】

夔一足越人謂之山繅【韋昭注國語】

南昌謂犬善逐菟艸中爲莽【說文】

臨淮人謂野豬所寢爲橧【某氏注釋獸】

江東呼齝爲齥名咽爲齸【郭注釋獸】

三輔說牛蹄處爲躅【漢書斑嗣傳音義】

周人謂鼠未臘者朴【戰國秦策】

秦人猶搖聲相近【禮記樂記注】

兗冀言歌聲如柯【釋名】

齊人言殷聲如衣【禮記中庸注】

其語助也齊魯之間聲如姬【尙書西伯戡黎疏引鄭注】

蜀人言摋曰【考工記輪人注引鄭司農】

齊人以獻爲莎【周禮司尊彛注】

俗語斯白之字作鮮齊魯之間聲近【毛詩瓠葉箋】

汝潁言貴聲如歸往之歸也【釋名】

周秦之人讀至爲實【禮記雜記注】

獻讀爲摩莎之莎齊語【周禮司尊彛注】

越人謂死曰札【周禮司闕鄭司農注】

續方言卷下

