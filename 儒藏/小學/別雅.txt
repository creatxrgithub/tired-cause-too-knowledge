

欽定四庫全書

經部十

別雅

小學類二【字書之屬】提要

臣等謹案別雅五卷

國朝吳玉搢撰玉搢字山夫山陽人廩貢生官鳳陽縣訓是書取字體之假借通用者依韻編之各注所出而爲之辧正於考古深爲有功惟是古人用字有同聲假借有轉音變異有別體重文同聲轉音均宜入之此書至於鄷一作岐丰之類則乃岐之本字說文明云一作岐實屬重文偶然別體說文玉篇以後累千盈百何可勝收未免自亂其例又徵引𨿽博而掛漏亦夥卽以開卷東冬二韻覈之若大戴禮一室而有四戶八聰聰卽窗楚詞九嘆登逄龍而下隕兮注古本逄卽荀子榮辱篇引詩下國駿蒙注今詩作駿龎莊子盜跖篇士皆頭突鬢注本作鏠吳越春秋吳王壽夢使公子蓋余燭傭注左傭作庸史記秦始皇本紀秦王爲人蜂凖徐廣曰蜂一作隆龜防雄渠蠭門注新序有熊渠子漢書古人表鬼叟區顏師古注云卽鬼容區陳丰師古注云卽陳鋒衛靑靑至籠城師古注云籠讀爲龍皆目前習見者乃佚而不載則推之儀禮之古文周禮之故書及漢人箋注某讀作某之類一一攷之所漏多矣然就所徵引足以通古籍之異同疏後學之疑滯猶可以攷見漢魏以前聲音文字之槪是故小學之資糧藝林之津筏非俗儒剽竊之書所能彷佛也乾隆四十二年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

別雅卷一

鳯陽府訓導吳玉搢撰

空同空桐崆峒也唐書地裏志崆峒山在岷州溢樂縣西漢書武帝紀遂逾隴登空同莊子在宥篇亦作空同司馬彪注云空同當北斗下也爾雅釋地北戴斗極爲空桐史記五帝本紀黃帝西至於空桐韋昭注云在隴右武帝紀西登空桐幸甘泉空桐空同卽崆峒也焦弱侯俗書刋誤又引黃香九宮賦作�洞

中謇忠謇也中勇忠勇也漢張遷碑中謇於朝魏橫海將軍呂君碑以中勇顯名州司皆以中爲忠書仲虺之誥建中於民釋文雲中本作忠疑二字古亦通用

祝誦祝融也漢武梁祠堂畫像碑祝誦氏無所造爲未有耆欲刑罰未施隸釋云以祝誦爲祝融按祝誦二字其可通之迹古無可考或因聲近借用或漢時經典本有如是者未可知也

熊武雄武也北史羊祉熊武斯裁卽雄武也赨黃雄黃也郝京山讀書通雄亦作赨太疑首赨黃疑金注赨黃石屬光瑩似金卽今雄黃也

穹桑空桑也呂覽伊尹生於穹桑春秋緯少昊邑於穹桑卽空桑也字彚補云今雲南縣名浪穹土音爲浪空蓋穹空二字音近故或通用

酆岐丰也漢書地裏志賜受酆之地又曰太王徙文王作酆酆卽岐丰字

坎侯空侯控�箜篌也司馬相如凡將篇鐘磬竽笙築坎侯風俗通空侯孝武皇帝始用樂人侯調依琴作坎坎之樂言其坎坎應節奏也侯以姓冠章耳吳兢樂府解題漢武滅南粵令樂人侯暉造竷竷音坎以侯姓名坎侯釋名云箜篌此師延所作靡靡之樂也後出於桑閒濮上之地蓋空國之侯所存也沈約宋書控�宮引第一商引第二義與箜篌同

大紅小紅大功小功也漢書文帝紀服大紅十五日小紅十四日注服虔曰皆當言大功小功布也晉灼曰漢書例以紅爲功師古曰紅與功同

公徳功徳也漢樊安碑以公徳加位特進隸釋云以公徳爲功徳按詩以奏膚公云公功也又王公伊濯肇敏戎公義皆爲功公功古蓋通用

公正工正也漢陳球碑生公子完適齊爲桓公公正隸釋云陳敬仲至齊爲桓公工正掌百工之官也而此作公蓋是借用

女紅女工也漢書景帝紀錦繡纂組害女紅者也酈食其農夫釋耒紅女下機董仲舒奪園夫紅女利乎師古曰紅並讀工

功戰攻戰也秦繹山碑功戰日作金石文字記云功當作攻古人功攻二字通用齊侯鎛鐘銘肇敏於戎功作攻荀子議兵篇械用兵革攻完便利者彊楊倞注攻當爲功

蠭門逢門蠭蒙逢蒙也荀子王霸篇呂覽聽言篇作蠭門淮南子漢書王褒作逢門七略作蠭蒙卽逢蒙也蠭蒙字近門蒙聲近

鴻水洪水也漢石經尙書洪範篇伊鴻水白【卽汨字】陳其五行史記河渠書禹抑鴻水荀子成相篇禹有功抑下鴻皆以鴻爲洪按洪大也鴻亦有大義故二字通用

鴻範洪範也漢書藝文志鴻範八政呂氏春秋貴公篇亦引鴻範曰今尙書作洪範鴻洪古字通

怱明聰明也漢書郊祀志衡譚奏議曰陛下聖徳怱明上通師古曰怱與聰同

隴種躘踵儱偅籠東龍鐘也荀子議兵篇隴種籠東而退耳注遺失貌埤蒼作躘踵指南作儱偅皆狀其潦倒笨累耳北史李穆周文馬中流矢驚逸墜地敵人追及左右皆散穆下馬以策擊周文背大罵曰籠東軍士爾曹主何在爾獨在此籠東猶隴種也杜弼爲侯景檄梁曰龍鐘稚子王裒與周正書龍鐘橫集裴度未第時乘蹇驢上天津橋二老人曰須此人爲相度曰見我龍鐘相戲耳元載別妻詩誰不厭龍鐘退之醉畱東野詩東野不得官白首誇龍鐘蘇鶚演義雲龍鐘謂不昌熾不翹舉之貌如防鬖拉撘之類

赤誦子赤松子也淮南子齊俗訓赤松子作赤誦子從頌從容也史記魯仲連世以鮑焦爲無從頌而死者皆非也注音從容【又詳下條】

頌儀頌貌容儀容貌也說文頌皃也徐曰此儀容字歌頌者美盛徳之形容故通作頌後人因以爲歌頌字管子有國頌篇注頌容也韓非子顯學篇法度賞罰國之脂澤粉黛故明主悔其助而緩其頌漢書儒林魯徐生善爲頌師古曰頌讀與容同楊綂碑庶考斯之頌儀說文皃頌儀也徐曰頌古容字又按頌本爲儀容字古旣用爲容皃字又卽用爲從容【見上】寛容字漢書惠帝紀有罪當盜械者皆頌系如淳曰頌者容也師古曰古者頌與容同刑法志注頌謂寛容之不桎梏也

�容芙蓉也後魏孝文皇帝弔殷比干墓文電�容之�裳電卽曳字�卽芙字前亦有�字義當作扶李仲旋碑南陽寺碑扶疎字皆作��此乃借扶爲芙也�卽葩字此碑字體佹變百出意皆當時俗書六書之所不載今擇其少近理者略記數字余不勝錄也

埤污傭俗卑污庸俗也荀子非相篇是以終身不免埤污傭俗按小雅節南山篇昊天不傭釋文引韓詩作庸是二字古亦通用也埤見後

虐凶虐也樊敏碑米巫虐與凶同

雍雎廱疽也說苑叢說篇【今本亦作廱疽】

蠭气鋒气也漢書趙廣漢専厲彊壯蠭气師古曰蠭與鋒同言鋒銳之气又韓王信及其蠭東鄕可以爭天下師古注亦同

從迹縱迹蹤迹也漢書張湯從迹安起師古曰從讀曰縱又按蕭何發縱指示師古曰發縱謂解紲而放之也縱子用反而讀者乃爲蹤迹之蹤非也書本皆不爲蹤字自有逐蹤之狗不待人發也師古讀縱如本字譏讀蹤者爲非然考漢人書蹤字類多作縱如夏承碑云紹縱先軌郭仲奇碑云有山甫之縱又云徽縱顯魯峻碑云比縱豹產圉令趙君碑云羨其縱外黃令碑云莫與比縱皆以縱爲蹤是二字在漢人固自通用師古之言未盡然也

懿共懿恭也肅共肅恭也尙書徽柔懿恭古文尙書及石經並作共漢隸字原云史記屈原【賈誼賦語】共承嘉惠兮讀曰恭又按左三命玆益共【昭公七年】漢書宣帝紀共哀後華山廟碑肅共壇恭皆作共

共給供給也靖供靖共也經典供共二字多互用如左君謂許不共【隠十一年】又敢不共給【僖公四年】周禮天官令百官共其財用漢書成帝紀無共張繇役之勞皆以共爲供苑鎭碑靖供衞上正用詩靖共爾位語則又反作供

蒙籠朦朧也漢書雄甘泉賦紛蒙籠以棍成曲紅曲江也漢周憬功勲銘自瀑亭至乎曲紅一由此水又碑陰宰曲紅者一人貫曲紅者十六人隸釋云兩漢書皆作曲江諸家地裏書皆雲水流屈曲故曰曲江惟水經云縣昔號曲紅山之名也未知水經何據瑯琊代醉編宋翌云曲江周府君碑江字皆作紅古字簡故以紅爲江此亦臆說漢時不得無江字也後有蒼麓碑江夏亦作紅夏疑好奇者學漢碑字法用之爾

燕支焉支燕脂胭脂也古今注燕支葉似薊花似蒲公出西方土人以染名爲燕支中國人謂之紅藍西河舊事云失我焉支山使我婦女無顏色北方有焉支山山多紅藍北人采其花染緋取其英鮮者作燕脂故單於妻號曰閼氏音焉支雲麓漫抄曰淸微子服飾變古錄云燕脂糾制以紅藍賜宮人號桃花粉又元志有鷹房胭脂人戶總管習鑿齒與燕王書作煙支泰之引作煙脂升庵引王與可詩作�脂周紫芝竹坡詩話不曉白樂天何以用燕支二字疎矣字書又作又史記貨殖巴蜀亦沃野地饒巵徐廣注煙支也紫赤色

四胑四肢也說文胑體四胑也玉篇體四胑手足也淮南子修務訓故自天子以下至於庶人四胑不動思慮不用事治求贍者未之聞也胑乃肢本字

駢躓胼胝也趙岐孟子注禹稷駢躓按說文骿注徐曰骿胝今別作胼非從月乃骨之省也通用駢因形聲相近而借耳胝本音支今俗讀底誤也躓則胝之入聲以一音相通轉故胝一用躓

剡移扊扅也顏氏家訓書燈篇云古樂府歌百里奚五羊皮憶別時烹伏雌吹扊扅今日富貴忘我爲吹當爲炊煮之炊蔡邕月令章句曰鍵闗也所以止扉或謂之剡移聲類作扊又或作扂

逶迆蜲蛇逶蛇委它遺蛇委它倭遲倭夷威夷威遲郁夷褘��迆褘隋褘它倭他委移委陀歸邪防陭�委維委壝靡匜逶迆委它蟡�蝛�踒逶迱委迆委蛇也通雅曰左引詩委蛇蘇秦嫂委蛇蒲伏索隠曰面掩地而進若蛇行此緣國策作蛇行蒲伏蛇音移言逶迆也蜲蛇澤鬼紫衣朱冠齊桓所見古人原以逶迆之狀名之猶莊子山有夔野有方皇亦以徬徨名鬼也後因加虫作蜲蛇豈可反本此說以解逶迆邪漢書禮樂志旗逶蛇西京賦聲淸暢而蜲蛇莊子作逶蛇韓詩作逶迆任光邳彤贊委佗還旅方朔遺蛇其迹郝氏謂卽逶迆智亦以遺讀移則與下復古時遺從防必有餽聲今用遺蛇爲逶迆猶雄用遲�爲棲遲也後漢儒林服方領習矩步者委它乎其中注曰它音迆詩周道倭遲與逶迆同釋文作周道倭夷文選注周道威夷嶭君曰威夷險也又作威遲爾雅釋獸威夷長脊而泥注威夷之獸長脊而劣弱也漢書地裏志右扶風有郁夷縣注師古曰詩曰周道倭遲韓詩作郁夷字言使臣乘馬行於此道王伯厚詩攷載韓詩外褘�卽逶迆又衡方碑褘�在公卽詩委蛇在公也考隸釋有之費鳯碑陰逢盛碑皆作�迆方子謙引石經作�迆又作褘隋爾雅音義引褘它李字辧作倭彵離騷經載云旗之委蛇一本作逶迆一本作委移注云旗委移長也劉向九嘆遵江曲之委移韓愈詩委陀結糾亦卽逶迆字鄺氏字說曰天官書【史記】歸邪讀如委蛇言其狀逶迆也說文防鄭地阪也許爲切陭上黨阪於離切則二阪亦以地形逶迆而名趙防謙卒於嶺南有遺文在東莞張氏內用�豈以婁壽嚴發碑皆有字邪智謂何必據漢碑按漢書�衡門古從辵者亦從彳又山海經赤水東有蒼梧之野舜與叔均所葬也爰有文貝離兪�久鷹賈委維郭璞曰委維卽委蛇也又周禮天官掌舎爲壇壝宮棘門注王行止宿平地築壇又委壝土起眉埒以爲宮徐廣音壝爲羊誰反則委壝音義與委迆通又玉藻曰疾趨則欲發而手足毋移注移之言靡匜也疏言謂靡匜搖動也言疾趨則不必翔步逶迆紆徐矣古靡如微微字中原讀如褘則靡匜亦逶迆之聲也依戴合溪作逶迆依魏子才作委�依說文長箋則作蟡�蝛�又按易林大壯之鼎曰長尾踒其師之咸長尾蜲蛇一首與之同文以蜲蛇證踒跎則讀逶迆以狀長尾可知其繇下葉思字中葉河字蓋古蟻蛾通多有移音則何讀奚明矣洪景盧言逶迆有十二變升庵轉注古音委蛇字下云韻防未盡故廣之止有八變方子謙所列十有七變楚望止收十變智今舉所知凡三十二變搢按委蛇二字自洪氏聚其類於前方氏盡其變於後亦可謂搜�無遺矣乃今考之則更有出三十二變之外者亦可知載籍極博眞難以耳目盡也博雅隇防險也與嶭君注文選威夷同枚乘兔園賦捲崣亦與委蛇同戰國策出遺遺之門注言其路逶迆也管子樞言篇遺遺乎若有從治字通云遺遺與委移通山海經有神焉人首蛇身名曰延維郭璞注作委蛇漢唐扶碑在朝逶隨劉熊碑捲舒委防二碑皆以隨爲迆而防又隨之變體爾

波池波障陂池陂障也漢書諸侯王表波漢之陽鄭氏曰波音陂澤之陂師古注波漢之陽者循漢水而往也不讀作陂澤字然於魏相弛山澤波池則注曰波音陂貨殖水居千石魚波亦注曰波讀曰陂是波固與陂通矣漢孫叔敖碑波障源湶隸釋亦云以波爲陂

琦辧琦巧奇辧奇巧也珍琦珍奇也倚人倚事奇人奇事也荀子非十二子篇好治怪說玩琦辧楊倞注琦讀爲奇異之奇堯廟碑各進琦巧華嶽碑圖珍琦皆以琦爲奇荀子榮辱篇飾邪說文姦言爲倚事莊子天下篇南方有倚人又皆以倚爲奇

虙戲伏戲宓戲宓羲庖犧包犧炮羲伏羲也漢書五行志作虙戲莊子大宗師伏戲得之以襲气母荀子成相文武之道同宓戲按伏亦作宓亦作虙羲一作犧一作戲漢書百官公卿表易敍宓羲神農黃帝師古曰宓音伏字本作虙轉寫訛謬耳孔安國尙書序云古者伏犧氏之王天下也釋文云犧本又作羲亦作戲張揖字詁云羲古字戲今字姓苑伏勝伏后宓子賤皆伏羲後韻防作虙子賤家語作宓不齊三國有秦宓古實通借而字書分虙爲虎皃宓安也遂成二義二音而竟以言虙子賤者爲誤非也姓苑一屋有虙四質無宓可證史記五帝本紀注作庖犧易系辭作包犧漢書律曆志作炮犧舊說作网取禽獸供庖廚故曰庖犧氏予謂古字包孚一聲如枹亦作桴胞亦作脬之類可見孚甫付伏正一聲之轉非別有義也

義刑儀型也漢楊信碑追念義刑按詩大雅儀刑文王碑正用此語而省儀作義者蓋以義亦有儀音故以同音相假也毛晃增韻云詩大雅文王宣昭義問周禮地官調人凡殺人而義者不同國命勿讎史記吳太伯世家君義嗣王肅曰義宜也並音儀

矖防離婁也字典矖防古明目者孟子作離婁配藜披離也漢書雄甘泉賦配藜四施注張晏曰配藜披離也

睫攡接防也晉書山簡倒著白接防【或作籬】爾雅注作睫攡【或作攡見釋鳥鷺舂鉏下】韻防接防白帽也

遭離遭罹也漢尹宙碑遭離�疾離與罹同詩王風逢此百罹釋文罹本亦作離漢書王褒離此患也義同罹馬江碑遭離字亦同韻防云罹通作離

林離淋灑淋漓也廣韻淋漓秋雨也省作淋漓漢書司馬相如大人賦麗以林離卽淋漓也文選王褒洞簫賦被淋灑其靡靡兮灑亦同漓

流離琉璃也漢書西域罽賓國出流離注孟康曰流離靑色如玉師古曰魏略云大秦國出赤白黒黃靑綠縹紺紅紫十種流離孟言靑色不博通也

玼吝疵吝也後漢書黃憲靡不服深逺去玼吝注云玼音此說文曰鮮色也據此文當爲疵作玼者古字通也韻防云疵亦作玼

訾業貲業也漢徐氏紀產碑門承淸儉之後訾業��漢隸字原云義作貲漢書司馬相如以訾爲郎注訾讀與貲同財也史記相如作貲又景帝紀今訾算十以上乃得官又地裏志髙訾富人訾皆與貲同

埤污卑污也埤下卑下也埤濕卑濕也髙埤髙卑也荀子非相篇埤污傭俗宥坐篇其流也埤下裾拘注埤皆讀爲卑漢書司馬相如子虛賦其埤濕則生藏莨蒹葭漢李翕西狹頌減髙就埤義皆爲卑易系辭天尊地卑釋文云卑本又作埤

功袘功施也太公呂望碑功袘於民義同施

戚施也說文引詩邶風新臺篇作得此集韻或作�韓道昭五音集韻作云面柔也本亦作戚施楊用修作鼁

槮差篸柴池偨池柴虒參差也說文引詩周南作槮差荇菜楚辭九歌吹參差兮誰思注參差洞簫一作篸說文篸差也風俗通舜作簫其形參差象鳯翼參差不齊之貌廣韻又有防嵯參縒音義皆同漢書司馬相如上林賦柴池茈虒張揖曰柴池參差也【文選作偨】又雄甘泉賦柴虒參差師古曰柴虒參差不齊貌也柴音初蟻反虒音豸四字合用宜非一意故注家音亦不同然細按之實無甚分別也卽上林賦之茈虒亦由之乎參差耳賦家多用疊字大率如此

離螭也史記周本紀如豺如離徐廣曰此訓與螭同示�明提彌明也左【宣公二年】有提彌明史記晉世家作示�明索隠作祈彌漢書古今人表作祁彌明示本音祈故與提音相近�彌亦以音近故所有此異本也

芪母�母知母也說文有芪字注云芪母也徐鍇說文系曰按本艸芪母卽知母之一名又有�字注云艸也系曰按卽今之知母廣韻�母卽知母艸出字林是芪�二字音義皆同當是一字重文今但用知者以同音借用也

�榘規矩也漢張表碑�榘未合博雅釋詁�音俱遺反圖也又圖雕刻畫也此用爲規矩字榘矩本字

彜戎夷戎也魏元丕碑彜戎賓服禮記明堂位夏后氏以雞夷周禮春官作雞彜孟子民之秉夷詩大雅作彜尙書酒誥無彜酒周禮萍氏注引書作夷二字古蓋通用

華�華夷也見太公呂望碑

怨資怨咨也禮記緇衣引書君雅【今書作君牙】曰小民惟曰怨資釋文云資與咨同

天�天資也漢栁敏碑天�鯁�字原云義作資字書無�字僅見此碑

資衰齊衰也荀子哀公篇資衰苴杖者不聽樂注資與齊同

資盛粢盛也漢禹廟殘碑資盛三牲隸續云以資爲粢

鳲梟鴟梟也後漢書循吏仇覽爲蒲亭長鄕邑爲之諺曰父母何在在我庭化我鳲梟哺所生注鳲梟卽鴟梟也

夌徲陵遲也說文夌越也一曰夌徲也徐鍇說文系曰夌徲漸卑迆也引史記泰山之髙百仞跛牂牧其上夌徲故也按史記李斯止上二語無末句淮南子泰族訓河逶蛇故能逺山陵遲故能髙夌徲卽陵遲也玉篇夌今作陵

棲迡西遲徲�遲�徲棲遲也漢李翊碑棲迡不仕古文尙書遲任作迡任說文遲或從古文夷與尼形近故�或作迡也嚴發碑西遲衡門說文棲卽西字重文五經文字雲棲與棲同是西棲棲三字音義本同故西遲卽棲遲也【說文西本作防象鳥在巢上形日在西方而鳥棲故因以爲東西字】繁陽令楊君碑徲�樂志漢書雄甘泉賦靈遲�兮師古曰遲音棲�音又夷反文選李善注卽棲遲也蓋古字從辵者多通作彳則徲卽遲字而因二字連用遂幷以遲徲爲棲也婁壽碑徲衡門亦棲遲之變體

合梨合防蛤蜊也淮南子道應訓盧敖俯而視之方捲殻而食蛤蜊三國誌郤正注引作合梨王論衡道虛篇云食精身輕故能神仙若士者食合防之肉無精輕之驗安能縱體而升

須麋須眉也荀子非相篇伊尹之狀面無須麋楊倞注麋與眉同漢書王莽赤麋聞之不敢入界師古曰麋眉也古字通用大戴禮主言篇孔子愀然麋注麋亦作眉須卽須本字也

麋壽眉壽也漢北海相景君碑不永麋壽集古錄云余家集錄三代古器有云眉壽者皆爲麋蓋古字簡少通用至漢猶然也陳仲醇云博物志云麋千百爲羣麋壽者言多壽如千萬云非通用眉也按此說非是儀禮士冠禮眉壽萬年鄭氏注古文眉作麋蓋眉麋音同故兩相假借非有義也

娥媚娥眉也劉向列仙娥眉作娥媚集韻眉一曰媚也漢仲定碑不眉近戚卽不媚也是二字音義皆可通用

河麋河湄也詩小雅居河之麋箋云麋本又作湄又左【僖二十八年】賜女孟諸之麋杜元凱云湄也

不顯丕顯也不字音攀悲切通爲丕張參曰石經作丕書曰丕顯丕承詩曰不顯不承舊說以爲豈不顯乎仍是豈不韡韡乎之見解耳泰和鐘銘曰不顯皇祖詛楚文曰不顯大沈久湫不顯大神巫咸不顯大神惡駝此最可驗者大誥爾丕克逺省陳士元曰丕馬融作不蓋二字形近而音亦相通故多借用槪以本字釋之誤矣

魋結椎髻也漢書陸賈尉佗魋結箕踞服防曰魋音椎今兵士椎頭髻也師古曰結讀曰髻說文髻古通用結此字後人所加諸書字考云魋結與椎髻同

饋詒饋貽也左【文十六年】年自七十以上無不饋詒也疏云饋詒皆與人物之名與貽通按詩大雅詒厥孫謀周頌貽我來牟字異義同釋文貽又作詒又漢書劉向引周頌飴我釐麰師古曰飴讀與貽同

不臺不怡也史記序諸呂不臺徐廣曰一曰臺懌也不爲百姓所悅也臺與怡義通

云�云旗也見後魏孝文皇帝弔比干墓文

旗翼箕翼也荀子富國篇國安於盤石壽於旗翼注旗讀爲箕箕翼二十八宿名

基月基年期月期年也漢任伯嗣碑基月有成費鳯別碑基月而致道靈臺碑承祠基年皆以基爲期按周禮地官質人邦國期釋文云期本或作基後漢書郎顗於詩三基注基當作期栁敏碑於萬基張遷碑流化八基基皆同期期基二字古蓋通用也

萁子箕子也見後魏孝文皇帝弔比干墓文

釐婦嫠婦也韓詩外鄰之釐婦後漢書西羌兄亡則納其釐嫂小爾雅寡婦曰釐皆以釐爲嫠蓋假借也

分梨分剺也剖梨剖剺也漢書雄長賦分梨單於磔裂屬國師古曰梨與剺同謂剝析也淮南子齊俗訓伐楩枏豫樟而剖梨之管子五輔篇博帶梨大袂列【同裂】後漢書耿弇梨面流血盡皆同剺

臨�臨淄也漢武班碑齊國臨�卽臨淄也漢書地裏志惟甾其道師古曰甾字或作淄古今通用也廣韻�同甾�與甾同甾又與淄通故淄遂作�謁者景君碑陰齊國臨�斥彰長田君碑自齊臨�皆同

廱熹雍熙也漢唐扶碑治致廱熹按卽雍熙也雍從雝省六書故云熹與熙同

咸喜咸熙也漢膠東令王君碑庶績咸喜今尙書作熙隸續云以喜爲熙

�怡熙怡也見隆闡禪師碑

蚩尾祠尾鴟吻鴟尾也蘇鶚曰蚩海獸也漢武作柏梁有上疏曰蚩尾水精能辟火災顏氏家訓曰或問東宮舊事何以呼鴟尾爲祠尾答云張敞者吳人吳人呼祠祀爲鴟祀故以祠代鴟或又呼爲鴟吻黃朝英按倦遊雜錄言漢以宮殿多災術者言天上有魚尾星宜爲象冠屋以禳之陳書三公黃閣聽事置鴟尾蕭摩訶以功寢室並置鴟尾北史宇文愷云自晉以前未有鴟尾江南野錄用鴟吻此直一聲之轉必欲攺蚩字又牽與蚩尢辧水陸獸則曲矣大業雜記鴟尾髙百七十丈石林燕語以設吻者爲殿

蚩駭癡騃也三國誌注裴松之曰毛嘉蚩駭語輒自謂侯身蚩駭卽癡騃方言曰殘罵謂之鉗又謂之防癡騃也景純音吾駭反此晉時語

慈石磁石也漢書藝文志猶慈石取鐵按本艸山之陽產鐵者其陰必有磁石故虞翻云琥珀不取腐芥磁石不受曲鍼此云慈石亦以同音故借也

咨玆也魏孔羨碑咨可謂命世大聖千載之師表者已字原云義作玆按爾雅釋詁玆斯咨呰已此也邢昺疏云咨與玆同此類本非別字然用之旣少見者駭目不別而別矣

滋滋玆玆孜孜孳孳也說文孶汲汲生也虞書益稷予思日孜孜周書君陳惟日孜孜與禮記表記俛焉日有孳孳同孔叢子滋滋汲汲與漢堯廟碑皆作滋滋史記陳世家贊曰苗裔玆玆又省作玆然其義皆同

尾生微生也論語微生髙微生畝漢書人物表作尾生髙尾生畮師古曰卽微生髙微生畝也畮古畝字尙書鳥獸孳尾史記五帝本紀卻作字微二字一音相轉故多通用

琴暉琴徽也陳氏樂書琴暉論曰琴之爲樂合聲以作主暉分律以配臣自古暉十有三俗暉作徽墨之徽誤矣又文獻通考亦載琴有十三暉皆不作徽也

佩瑋佩韋也漢張遷碑晉陽佩瑋隸辧云以瑋作韋按韓非子觀行篇云西門豹之性急故佩韋以緩已董安於之心緩故佩以自急劉子和性篇亦同此云晉陽佩瑋是以董安於爲佩韋者矣【安於爲晉陽宰】或古書所異詞抑此碑所用非韋事邪

十韋十圍也漢書成帝紀大風拔甘泉中大木十韋以上師古曰韋與圍同又墨子貴義篇圍心卽違心蓋古字韋圍違三字義通

猗違依韋依違也漢書孔光猗違者連歳師古曰猶依違耳禮樂志更定郊祀歌五音六律依韋饗昭師古曰依韋諧和不相乖離也饗讀曰響蓋古文中中象二體行步相違也韋卽違背之義後人以此爲韋革字借義奪正義故別加辵作違

江婓江妃也列仙江婓二女文選左思蜀都賦娉江婓與神遊吳都賦江婓於是往來五臣本並作妃曹全碑大女桃婓亦妃字也又眞誥江婔登湄而解佩婓又作婔

蜚鴻飛鴻也防防飛飛也史記周本紀麋鹿在牧蜚鴻滿野正義曰蜚古飛字又楚世家三年不蜚蜚將【一作則】衝天漢書王莽夏蝗從東方來蜚蔽天師古曰蜚古飛字也漢韓勅後碑蜚於倉天張公神碑駕蜚魚夏堪碑魂蜚皆以蜚爲飛漢書雄河東賦云防防而來迎兮師古曰防古飛字

飛非也漢蔡湛碑飛陶唐氏其孰能���乎隸釋云以飛爲非又孔耽神祠碑天授之性飛其學也亦同按六書正譌謂古飛字但作非象其形也是非乃飛之本字矣後専以非爲是非字飛爲飛潛字不知其義之原相通也漢人用字非好爲奇異特其時近古尙明於制字之義耳

飛遁肥遁也文選曹植七啟飛遁離俗後漢書張衡思賦欲飛遁以保名【文選作肥】金陵攝山碑緬懷飛遁皆用易遁卦肥遁語而皆以飛代肥或所見有此異本爾淮南九師道訓曰遁而能飛吉孰大焉焦弱侯云肥古作與蜚相似後世譌爲肥此說尙未可據

圻招祈招也子貢詩小疋第二章

有圻招道穆王西徵祭公述民怨以諫賦此詩申培詩說曰穆王西徵七萃之士咸怨祭公謀父作此詩以諷諫今左【昭十二年】作祈招祈圻形聲皆近古人本不同也招音韶

庶防庶幾也漢費鳯別碑庶防昔子夏隸釋云以防爲幾按字書無防字惟玉篇有防

璿機旋機璿璣也魏受禪碑上在璿機漢堯廟碑據旋機之政周公禮殿記旋機離常按尙書本作璿璣說文瓊或作旋徐曰今與璿同用類篇璿或作璇蓋琁乃璇之省體本爲瓊字之重文後乃變而與璿同用也王弼周易略例云故處璇璣以觀大運釋文云璇又作旋璣又作機

荼詘舒詘也禮玉藻諸侯荼前詘後直注荼讀如舒遲之舒周禮考工記弓人爲弓斲目必荼注斲目舒徐欲其工之精密也荀子大略篇諸侯禦荼注古舒字史記建元以來侯者年表荊荼是徵索隠曰荼音舒

姬居也列子黃帝篇姬將告汝所學於夫子者矣注姬音居卽居也卽論語居吾語女之義

車渠硨磲也劉積霏雪錄海扇甲物形如扇文如屋瓦一名車渠玉篇作硨磲

餘財餘財也漢吳仲山碑父有餘財以余爲余按周禮地官委人凡其餘聚以待頒賜亦以余作余

次且跙恣睢����趑趄也易夬卦其行次且釋文云本亦作趑趄易經考異或作跙古文作恣睢字書作��集韻作��

扶於扶疏扶蘇扶胥扶疎也史記司馬相如上林賦垂條扶於郭璞曰扶於猶扶疎也五臣本竟作扶疎疎乃俗字故李善本攺作扶疏注引說文曰扶疏四布也呂氏春秋曰樹肥無使扶疏急就篇顏本扶疎端拱本作扶疏詩鄭風山有扶蘇子貢詩作扶胥蓋古於疏胥蘇皆相通猶姑蘇亦作姑胥古帝王有赫胥氏亦作赫蘇氏也又李仲琁碑南陽寺碑皆作��此彼時世俗書也

疎菜蔬菜也荀子富國篇然後葷菜百疎以澤量注疎與疏同疏又通作蔬

比疎篦梳也史記匈奴文帝遺單於比餘一徐廣曰或作疏比也【按義當作比疏】漢書作比疎師古曰辮髮之器也比音頻寐反疎字或作余廣雅比櫛也蒼頡篇靡者爲比麤者爲疏今謂之梳顏師古急就篇注櫛之大而麤所以理鬢者謂之梳言其齒稀疏也小而細所以去蟣虱者謂之比言其齒密比也皆因其體以立名

執除執徐也爾雅釋天歳陽辰爲執徐淮南子天文訓作執除

浘尾閭也莊子秋水篇天下之水莫大於海萬川歸之尾閭泄之集韻作浘

詹諸蟾諸蟾蠩也淮南子說林訓月照天下蝕於詹諸注月中蝦蟇爾雅釋魚鼁蟾諸義並與蟾蠩同

歭防遲佇遲躕蜘躕也說文防注歭防不進也宋書樂書引豓歌羅敷行五馬立歭防富嘉麗色賦用遲佇茅山碑用遲躕義皆同又有作跢跦踟�者

而此如此也戰國策威王不應而此者三按古而如二字通用無別漢書五行志引左【莊公七年】星隕如雨如而也星隕而且雨晉書禮志引左夫婦所生若如人先守某公之遺女若如人今左【襄十二年】皆作若而人漢武榮碑仁如不壽郭輔碑其長也寛舒如好施堯廟碑無爲如治又故能髙如不危滿如不溢靈臺碑感赤龍交如生堯皆以如爲而至國策之而此則以而爲如故相反如此

且溺沮溺也漢婁壽碑榮且溺之耦耕以且爲沮按且本有沮音此或借同音之字或所見本有不同也

苞組苞苴也漢髙頤碑閼防苞組隸釋云銘有閼防苞組之語下文以舒䢐辜模協韻知其以組爲苴也

鄒吾鄒虞騶牙��騶虞也王伯厚詩攷騶虞或作鄒吾詩詩說俱作鄒虞史記滑稽東方朔作騶�後魏孝文皇帝弔比干墓文作��吾�虞音皆相通故假借用之鄒與騶古字通用��則字形小變無他異也

路堣路隅也漢綏民校尉熊君碑泣淚路堣隸釋云堣卽隅字按左【昭廿五年】陷西北隅以入釋文云隅本或作堣

海嵎海隅也虞書益稷至於海隅古文尙書作海嵎漢李翊碑聲冠方嵎亦以嵎爲隅

毛食無食也謨信無信也後漢書馮衍饑者毛食注臣賢案衍集毛字作無今俗語猶然者或古亦通乎佩觽云河朔謂無曰毛通雅云江楚廣東呼無曰毛南唐書黨與越人謨信未可遽攻注謨信無信也閩人語音

牟追毋追也禮記郊特牲毋追夏后氏之冠也釋名作牟追云牟冒也按釋文毋本音牟故字亦通用

偄宗渜術儒宗儒術也漢魯峻碑學爲偄宗按說文偄弱也類篇云與愞同碑用以爲儒字衡方碑少以渜術堯廟碑�術之宗復以渜爲儒古人形聲相近之字多通用無別此卽假借轉注之義也今人不知此理始株守一字以爲一義然日用尋常之字其非本義而轉假通用者不可勝數學者童而習之不以爲怪耳

�吺囁譳也葛洪字苑�吺卽囁譳字

歋瘉邪揄冶由�歈捓揄也說文欠部歋注本作歋瘉云人相笑相歋瘉後漢書王霸霸收兵於市市人皆大笑舉手邪揄之注引說文作歋云歋音弋支切音逾或音由此云邪揄語音輕重不同李白詩謔浪掉海客喧呼傲陽侯半道逢吳姬捲簾出捓揄正讀揄爲由也湘素雜記引李左車邪蘇鶚曰卽今俗謂之冶由也今誤刻冶田淮南子修務訓冶由笑目流眺冶由卽邪揄轉尢之聲許顗彥周詩話引王元之詩澤畔離騷正憔悴道旁山鬼謾�歈此宋人隨意書者捓音以遮切

須搖須臾也漢書禮樂志更定郊祀樂歌神奄畱臨須搖晉灼曰須搖須臾也師古曰奄讀曰淹蓋古音搖臾相通故借

防防踦崎嶇也說文本作防防後世攺用崎嶇宋書廬江王褘徼幸防防僅得自免此正用本字今反詫爲別體矣晉書劉琨贊踦汾晉契闊獯戎則又攺從足

敺民驅民也漢書食貨志敺民而歸之農師古曰敺亦驅字廣韻敺古文驅又漢書鼂錯敺略畜產義亦同驅

步雛步驟步趨也荀子正論篇步中武象雛中韶濩以養耳注雛當爲趨史記禮書作驟中韶防又云步驟馳騁驟亦與趨同皆聲相通也

��鵷雛也漢李翊夫人碑��悲兮涕隕零隸釋云以��爲鵷雛而�又�之省也

靈�靈雛也見後魏孝文皇帝弔比干墓文漢人隸書從芻之字多省作��與多相近故遂省作多此之謂隸變

傅教敷教也漢孔宙碑祗傅五教按尙書敬敷五教在寛本作敬敷此亦用書語而攺敬爲祗易敷以傅攷古文尙書正作傅蓋古今本不同也漢書文帝紀傅納以言師古亦曰傅讀爲敷

羅紨羅敷也馬永卿言昌邑王妻中一人嚴羅紂紂音敷王阮亭香祖筆記嘗以爲疑按漢書武五子昌邑王臣敞故知執金吾嚴延年字長孫女羅紨前爲故王妻師古曰紨音敷羅敷古美人必嚴氏女慕其名而襲稱之敷紨同音古或通用訛而爲紂則刻者脫其中二筆耳非紂有敷音也

鄂不鄂柎也詩小雅鄂不韡韡鄭氏曰承華者曰鄂不當作柎柎鄂足也鄭漁仲曰不象華萼蒂形與�通疏柎作跗又作趺故束晳用白華絳趺唐詩紅萼靑趺因之不音方於切今讀如字非也

扶蕖芙蕖也見集韻

浮炭桴炭也陸務觀老學庵筆記浮炭者謂投之水中而浮今人謂之桴炭白香山詩日暮半罏桴炭火是也又本艸煎藥焙火宜用麩炭

武夫碔砆也史記司馬相如子虛賦碝石武夫文選作碔砆張揖曰皆石之次玉者漢書董仲舒猶武夫之與美玉也應劭注亦同

幙式模式也漢鄭固碑作世幙式隸釋云以幙爲模規摹規模也漢書髙帝紀規摹宏逺矣

蒱葦蒲葦也荀子不茍篇柔從若蒱葦許洛仁碑蒲州亦作蒱州皆以蒱爲蒲

胡簋瑚簋也左【哀十一年】仲尼曰胡簋之事則嘗聞之矣注胡簋禮器夏曰胡蓋與瑚同

鍸口糊口也子法言孝至篇珍膳寧鍸不亦享乎注云寧鍸鍸其口也義與糊同

菇竹孤竹也漢校官碑履菇竹之亷字原云義作孤按玉篇菇同苽五經文字云苽釋文作孤以菇爲孤猶以孤爲苽也

不姑不辜也秦詛楚文內之則虣虐不姑注不姑與不辜同按詛楚石刻凡三本一詛於大沈久【音故】湫一詛於巫咸一詛於亞沱【卽滹沱】此久湫本作不姑彼二本皆作不辜當是借姑爲辜也

觚蘆菇蘆也漢書司馬相如子虛賦蓮藕觚蘆張晏曰觚蘆扈魯也郭璞注苽蔣也蘆葦也師古曰書不爲苽蘆字郭說非也但不知觚蘆於今是何艸耳按苽與菇同史記相如作菇蘆蓋觚菇音同偶相借耳非別一物也顏注拘矣

申徒申屠信都司徒也通雅云司徒以官爲氏史記畱侯列項梁立韓成爲韓王以張良爲韓申徒卽司徙【徐廣曰卽司徒耳但語音訛轉故字亦隨攺】莊子有申徒嘉申徒狄皆復姓西漢申屠嘉東漢申屠剛與申徒同宋羅璧識遺云史通譏遷固謂韓王名信都亦誤矣潛夫論拜良爲信都又曰信都者司徒也楚漢春秋作信都注信音申此與史記申徒可互推古人信與申通司因信轉之故

塗路塗路也說文系云塗周禮書塗路字如此古無塗字途彌俗也按周禮地官遂人百夫有溝溝上有塗注塗容乘車一軌又夏官司險設國之五溝五塗注五塗徑畛塗道路也漢書禮樂志大朱塗廣師古曰塗道路也釋名塗度也人所由得通度也漢周憬碑行旅語於塗陸郯令景君碑假塗郯囗魏大饗碑陳兵淸塗張平子碑垂名於一塗皆用塗字至楊君石門頌則又作�亦塗之變體也

圖乙塗乙也史記滑稽東方朔初入長安至公車上書凡用三千奏牘公車令兩人共持舉其書僅然能勝之人主從上方讀之止輒乙其處讀之二月乃盡謂以筆鉤防畫止也宋開寶六年命盧多遜扈蒙張澹參詳長定循資格塗注乙二十條李義山韓碑詩防竄堯典舜典字塗攺淸廟生民詩唐門下省給事中凡百官奏鈔侍中旣審則駮正違失詔旨有不便者塗竄而奏還謂之塗歸李藩所爭是也天聖二年陳從易等校太淸樓十代興亡論妄加塗竄降職歐陽公詩譜補亡序增損圖乙攺用圖楊用修謂塗乙讀爲塗後訛作塗注亦非觀開寶之分塗注乙爲三則乙不得讀爲矣

徒維屠維也爾雅釋天歳陽已曰屠維史記曆書作徒維又史記以徒維爲戊以祝犁爲己亦與爾雅不同

於檡於防於菟也左鬭谷於菟楚人謂虎也漢書敍作於�方言虎江淮之間或謂之於防防音徒

歍歑嗚呼也漢仲秋下旬碑歍歑�哉卽嗚呼字樊敏劉曜碑皆同

姑胥姑余姑蘇也巵言曰王順伯髙徳基謂姑蘇乃姑胥也凡山與臺皆以伍胥得名吳人鄕語以須爲蘇故誤曰姑蘇後遂爲蘇州按續圖經紀曰姑蘇臺一名姑余史記正義云在吳縣西南三十里山水記闔閭作又云夫差作越絕書云闔閭造九曲路以遊姑胥之臺然則姑蘇之或謂姑胥或謂姑余不可知而始於闔閭成於夫差豈得云因伍胥而誤也蓋三字音近故古人就便各用耳至其立名之義當亦莫得而詳矣

酪酥落蘇也本艸茄一名落蘇五代貽子錄作酪酥蓋以其味如酪酥也

戶孫烏孫也淮南子地形訓五位南方之極自北戶孫之外貫顓頊之國戶孫卽烏孫國也

犁明黎明也史記呂后紀犁明孝惠還卽黎明也徐廣注犁猶比也按史記髙祖紀黎明圍宛城三匝漢書髙帝紀作遲明師古曰史記遟字作邌亦徐緩之意也音黎今本史記髙祖紀無作邌者惟呂后紀作犁或當時有此異本耳犁黎字異義同皆假用之各隨其便也

犁老犁元犁民黎老黎元黎民也黎民字本作黎書泰誓播棄犁老作犂漢隸如靈臺碑犁元賴榮三公山碑羣犂百姓造橋碑撫育犂元皆用犂校官碑惠我防蒸又加艸作防以及諸碑中凡黎陽字亦皆作犁無作黎者

梨庶梨民藜首黎庶黎民黎首也漢桐柏廟碑棃庶賴祉街彈碑棃民用寧城垻碑藜首受囗或以梨爲黎或以藜爲黎多不用黎字又有變作蔾菞者古今字異其不同如此

棃儀黎倪也漢費鳯碑棃儀瘁傷孔宙碑�儀以康卽黎倪也隸釋云梨則黎老之稱儀讀如旄倪之倪

頗黎波黎玻璃也後周書異域波斯國出頗黎瑚卽玻璃也中記云大秦有五色頗黎梁四公子記扶南人來買頗黎鏡又蔡條云禦庫有波黎母頗又作波

氐首低首也漢書食貨志封君皆氐首卬給焉師古曰氐首猶俯首也志又云其價氐賤氐卽低字

諦號啼號也荀子禮論篇哭泣諦號注諦音啼管子大匡篇豕人立而諦從口從言其義本通也

謕謼啼呼也漢書王莽宮人婦女謕謼曰當柰何按嗁乃啼本字易口以言其義相近謼與呼字同

徯徑蹊徑也禮月令孟冬之月塞徯徑漢書貨殖矰弋不施於徯隧周憬碑小徯乃平又岸參天兮無路徯當並是蹊字按說文徯重文作蹊本屬一字後人乃分徯爲徯待蹊爲蹊徑也

先施西施也戰國策魯仲連謂孟嘗君曰君後宮十妃皆衣縞紵食粱肉豈毛廧先施哉文選枚乘七發使先施徵舒陽文段幹凡古人言先施者卽西施也古西字有先音尙書大云西方者何鮮方也漢書律曆志少陰者西方西遷也又禮樂志郊祀歌象載瑜白集西食甘露飲榮泉以西與泉葉後漢書文苑趙壹窮鳥賦幸賴大賢我矜我憐昔濟我南今振我西以西與憐葉江淹寄邱三公詩昔我學冠劍逢君在三川何意風雨激一訣異東西以西與川葉是西有先音歷歷可證故西施亦稱先施也至西之所以得與先通則其理不可考矣

邪夭邪歪邪也周禮夏官形方氏掌制邦國之地域而正其封疆無有華離之地注華讀爲哨之正之使不邪離絕苦蛙切卽今歪字古無麻韻正合今之歪音按說文竵不正也古稱程邈四簡篆書竵扁應勢此正歪之本字今人合不正二字爲歪字不知其本作竵矣唐詩隨風趁蝶學夭邪宋詞杏靨夭邪亦皆讀如歪又竵亦作防三國誌魏武帝紀注引曹瞞云乃陽敗面防口則又從�省也

防絜齋潔也桐柏廟碑防絜沈祭隸釋云字書無防字以文義推之當爲齋戒之齋按說文齋從示齊省聲此不省齊而移示於旁耳

裵回俳佪徘徊也說文本作裵回云衣寛貌今人皆用徘徊爲行佇傍偟之意又有作俳佪者平都相蔣君碑循墓俳佪張公神碑防鵠巢兮乳俳佪幹祿字書俳俳優字徘徘徊字前人皆通用無別集韻俳佪與徘徊同

回祿回祿也見石壁寺鐵彌勒頌

雷罍也韓勅碑雷洗觴觚隸釋云以雷爲罍

磪嵬崔嵬也文選嵇康琴賦磪嵬岑嵓西狹頌刻臽磪嵬集韻云崔別作磪

防裳縗裳也蔡湛碑斷制防裳集韻縗或作防左【襄三十一年】比及葬三易衰釋文云衰又作縗亦作防同

闓門開門也漢書兒寛發祉闓門匈奴今欲與漢闓大闗師古曰闓讀與開同韓勅後碑大帝闓門孔耽神祠碑特闓郭臧皆以闓爲開

哉哀哉也栁敏碑嗚呼哉哀字從心作按漢碑如此者甚多當是古人通用之字

備補賠補也楊用修曰備音賠義同昔髙歡立法盜私家十備五官物十備三後周詔盜官物𨿽經赦免徵備如法備補償也俗用賠

根核根荄也漢書五行志孕毓根核師古曰毓字與育同核亦荄字也

財成裁成也才之裁之也易泰卦後以財成天地之道釋文財荀作裁爾雅釋言疏財裁音義同漢書張安世惟天子財哀以全老臣之命師古曰財與裁同言裁奪哀憐之也史記酷吏張湯上財察漢書張湯作裁察史記魏其侯輒令財取爲用蘇林曰令自裁度取爲用也皆以財爲裁戰國策惟王才之又以才爲裁皆假借也

錢材錢財也資財資材也漢史晨後碑還所斂民錢材字原云義作財漢書鼂錯今以陛下神明徳厚資財不下五帝師古曰資質也謂天子之材質二字互異如此又孟子有達財者亦以財爲材二字古蓋通用無別也

裁足財足才足也郭旻碑𨿽立碑頌裁足載字字原云與才同漢書髙惠髙後文功臣表裁什二三師古曰裁與才同又史記孝文本紀太僕見馬遺財足漢書杜欽乃爲小冠髙廣財二寸雄羽獵賦序財足以奉郊廟孫叔敖碑陰各遺一子財八九歳財皆同才又晉書謝混才小富貴便豫人家事才亦與才同

往徠往來也唐公房碑休謁往徠爾雅釋言格懷徠也釋文云徠今作來韻防云䢐徠山名詩魯頌䢐徠之松但作䢐來漢書武帝紀氐羌徠服師古曰徠古往來之字也又本紀云孔子對定公以徠逺注家謂卽孔子對葉公近悅逺來之語亦以徠爲來也

三能三臺也史記天官書魁下六星兩兩相比者名曰三能蘇林曰音三臺蓋能有臺音也漢書郊祀志有星孛於三能師古曰能讀曰臺

陪鰓毰毢毰毸也文選潘嶽射雉賦敷藻翰之陪鰓卽毰毸也說文本無二字廣韻作毰毢又有作毰�者音義亦同

咳嬰孩嬰也史記扁鵲不能若是而欲生之曽不可以告咳嬰之兒終日夏承碑咳孤憤泣說文云咳古文從子作孩是孩咳本屬一字後人始分咳爲笑貌孩爲嬰孩也

煙祀禋祀也史晨碑以共煙祀煙卽禋字按周禮大宗伯以禋祀昊天上帝鄭氏注云禋之言煙周人尙臭煙气之臭聞者也以煙爲禋有所自來又魏受禪表用尙書禋於六宗攺作煙煙卽煙之重文亦以煙爲禋也

壹�煙熅緸縕壹縕氤氳絪縕也易系辭天地絪縕萬物化醇說文引易作壹�乃絪縕之本字也壹讀平聲則如絪矣班固東都賦降煙熅調元气魏受禪表和气煙熅又絪縕之變體也抱朴子用緸縕朱碑作壹縕上同說文下同今易廣韻氤氳與絪縕義微別然皆同用

寴親巡也秦泰山碑寴逺黎史記作親巡廣川書跋以字音鄰非也卽巡之異文耳依徐惇立音親巡爲是繹山碑亦同

詘信屈伸也漢書王吉休則俛仰詘信以利形又王褒何必偃卬詘信若彭祖卽屈伸也

棼冒勃蘇申包胥也見戰國策棼乃申音冒勃乃包音蘇乃胥音此唇齒輕重語音疾徐之異故字𨿽有多寡實一人也

麒麐騏驎麒麟也說文以麒麐爲仁獸而謂麟爲大�鹿今經典相承皆用麒麟字戰國策多作騏驎韓昌黎詩被髮騎騏驎亦麒麟之變體也

萌黎民黎也良萌良民也兆蒙兆民也後漢書宦者剝割萌黎管子揆度篇其人同力而宮室美者良萌也萌與氓聲近氓與民形近故轉相借用漢書禮樂志郊祀歌兆蒙祉福卽兆氓也蒙萌音亦相近故又借用蒙

東厸東吅東鄰也虞書益稷臣哉鄰哉古文尙書作臣哉厸哉漢書班固敍幽通賦東厸虐而殱仁兮應劭曰東厸紂也師古曰厸古鄰字也賦又云亦厸徳而助信劉徳亦云厸古鄰字孫根碑至於東吅大虐�仁衡立碑宜享難老彭祖爲吅又以吅爲厸蓋隸書從厶之字或書作口故厸亦作吅【說文吅音喧】

天旻天也張壽碑天不�集韻旻通作�卽弔字

汶山岷山也書禹貢岷嶓旣藝岷山之陽岷山導江史記夏本紀引此皆作汶輿地廣記汶山在茂州汶山縣西北俗謂之鐵豹嶺禹之導江發迹於此王右軍與周益州書要欲一遊汶嶺峨眉韻防云岷通作汶

悛悛逡逡恂恂也史記李將軍贊悛悛如鄙人漢書李廣贊作恂恂讀書通云悛與恂同又祝穆碑云鄕黨逡逡今論語作恂恂又劉修碑云鄕黨遜遜如也蓋當時書多口授四方語音不同故各以其聲之相近而意之可防者之無定本也

天論天倫也禮記王制凡制五刑必卽天論釋文音倫理也當是借論爲倫常字也

經論經綸也易屯卦君子以經綸釋文作經論論音倫鄭如字謂論撰書禮樂施政事黃潁云經論匡濟也本亦作綸

逡遁逡循逡巡也鄭固碑逡遁退讓集古錄云遁當作循隸釋云此用史記逡巡遁逃語讀如本字金石文字記曰逡遁逡巡之異文也管子戒篇桓公蹵然逡遁漢書平當贊逡遁有恥班固敍逡遁致仕周禮司士注王揖之皆逡遁旣復位儀禮士昏禮大射禮公食大夫禮注辟逡遁鄕射禮注少退少逡遁也聘禮注辟位逡遁又三退三逡遁也又辟位逡遁又辟於其東面位逡遁也又退爲大夫降逡遁士喪禮注辟逡遁辟位也特牲饋食禮注辟位逡遁禮記玉藻注俛逡遁而退著屨也皆有逡遁字則隸釋以爲讀如本字者非也又按晏子春秋逡循對曰漢書萭章逡循甚懼外戚逡循固讓遁又作循爾雅釋詁注循亦巡也集古以爲當作循者是也遁與循同說文從彳之字亦或從辵如往爲後爲��爲之類是也從�之字亦或從彳如防爲䢐�爲徵返爲�之類是也又按晏子春秋又有巡遁而對管子小問篇又有公遵遁繆然【二書皆本書自異】莊子至樂篇蹲循勿爭賈誼過秦論遁巡而不敢進靈樞經黃帝避席遵循而卻亢倉子荊君北面遵循稽首後漢書楊倫遜遁不行凡諸變體其義則一蓋古人不惟借聲見形義近者時牽率書之故旣借遁作巡又借遁作逡如棲遲字有時並以遲代棲也

叡齊彗齊徇齊也史記五帝本紀黃帝幼而徇齊注駰案徇疾齊速也家語五帝徳篇作叡齊大戴禮五帝徳篇作彗齊皆與徇齊同

畢溱畢臻也並轃並臻也漢書王褒萬祥畢溱王莽聖瑞畢溱師古曰溱與臻同又莽百蠻並轃雄甘泉賦是時未轃夫甘泉也師古曰轃卽臻字也

汶飾文飾也栁敏碑汶飾不雕以汶爲文按說文有彣字從彡從文其義同文疑碑用彣飾字而移彡於左也

耕蕓耕耘也漢書王莽終年耕蕓師古曰蕓字與耘同又見第三卷

紛云汾沄紛員��紛�紛紜也漢書司馬相如難蜀父老書威武紛云禮樂志郊祀歌紛云六幕浮大海又赤雁集六紛員雄長楊賦汾沄沸渭皆紛紜也說文無紜字趙凡夫說文長箋謂據說文當作��說文�字注云物數紛�亂也徐氏曰卽今紛紜字

風別分別也周禮秋官士師注辯讀爲風別之別下文傅別注亦同風別卽分別蓋古人讀風有分音因書分遂用風字今山西及旌徳人皆讀風如分蓋古有此音升庵云風古孚金切詩騷韻可據

典賁典墳也張納碑綜典賁王政碑囗研典賁隸續云以賁爲墳按左【僖公四年】公祭之地地墳公谷並作賁賁墳蓋通用

策薫策勲也夏承碑策薫著於王室隸釋云以薫爲勲

分分紛紛也荀子儒效篇分分乎其有終始也淮南子繆稱訓禍之生也分分注猶紛紛

廑勤也漢書文帝紀今廑身從事晉灼曰廑古勤字雄長楊賦其廑至矣師古注同其字上從廣今俗本作廠誤

銀沂防圻垠也荀子成相篇守其銀注守其分限也銀與垠通漢書班固答賓戲張良受書於邳沂注沂涯也亦與垠通淮南子俶眞訓蘆苻之厚通於無防又曰四達無竟通於無圻亦皆與垠同

畨昌蕃昌也白石神君碑永永畨昌隸釋云以畨爲蕃按書洪範庶艸蕃蕪古文尙書作番五經文字云蕃經典相承隸省【說文番上從采此又省采作術】

爰臂猨臂也漢書李廣爲人長爰臂如淳曰臂如猨臂通肩也六書正譌云爰古借爲爰猴字

蕃屏藩屏也轓邦藩邦也左【昭九年】以蕃屏周詩大雅崧髙四國於蕃書微子之命以蕃王室皆以蕃爲藩髙彪碑命世作蕃亦同又張壽碑將授轓邦轓亦與藩同

延蜿延也漢書雄甘泉賦颺翠气之延卽蜿延也

後緄後昆也綏民校尉熊君碑以示後緄隸釋云以緄爲昆集韻緄又公渾切音昆義同

子姓子孫也禮記玉藻縞冠武子姓之冠也楚語率其子姓從其時享越語凡我父兄昆弟及國子姓有助寡人謀而退吳者淮南子道應訓子之年長矣子姓有可以使求馬者乎漢書田蚡跪起如子姓皆謂子孫詩振振公姓注卽公孫蓋古讀姓如生白虎通姓名篇姓生也人所稟天气所以生者也左叔孫穆子見庚宗婦人問其姓注問其所生子也女生曰姓本音同生故借姓作孫韻書分鼻音讀生撮唇讀孫去聲讀姓皆後人分之今人仍分爲便但不可不知其所以可通之故若執後世字書之說以論古人音義則非

土豚土墩也三國誌魏蔣濟豫作土豚遏防湖水土豚土墩也按豚墩音近或相假借一說今河工聚土河濱以備用者工上人呼爲土牛土豚卽如雲土牛也非以豚代墩字未知是否

蒸肫蒸豚也晉書王濟蒸肫甚美按廣韻豚或作防莊子徳符適見防子食於其死母者晉書謝混每得一防以爲珍膳防旣同豚防亦近肫故因而假借用之

渾沌餫飩也程大昌言餫飩出於渾氏屯氏予謂乃渾屯之轉聲也食物志云蘇家餫飩可以瀹茗言其淸也近時又名鶻突釋稗云鶻者渾之入突者暾之入【餫飩一讀去聲】

混淪昆侖昆崘也說文昆侖山名周禮注混淪卽昆侖攺從水漢書禮樂志郊祀歌逝昆侖雄長楊賦票昆侖張休崕涘銘宜乎昆侖皆不加山其義並同

乾巛乾坤也易坤卦釋文云坤本亦作巛巛今字也六經正誤云巛字三畫作六段象小成坤卦巛古坤字陸氏以爲今字誤矣漢隸凡坤字皆作巛

凝凝寒也呂氏春秋五月紀大樂篇萌芽始震凝以形卽凝寒也

涒嘆芮漢涒漢涒灘也爾雅歳在申曰涒灘【涒湯昆切】韓勅碑作涒嘆楊升庵引史記作芮漢又作涒漢

姦幹也史記齊世家以漁釣姦周西伯莊子天運篇以姦者七十二君漢書劉向故豤豤數姦死亡之誅姦並同干求也

墠壇也史記文帝本紀其廣增諸祀墠珪幣墠卽壇字按周書金縢爲三壇同墠一語之中壇墠並見則二字音義各別可知然集韻墠亦音他幹切壇亦音上演切則二字音通故古亦通用今汲古閣史記文紀業已攺作壇矣

幹侯豻侯也周禮夏官射人士以三耦射豻侯儀禮大射禮幹五十注幹讀爲豻校官碑幹侯用張幹侯卽豻侯省文也

遮蘭遮欄也漢書王莽秦置奴婢之市與牛馬同蘭師古曰蘭謂遮蘭之若牛馬蘭圈也

累垸累丸也列子黃帝篇五六月累垸二而不墜注垸音丸司馬云謂累丸於竿頭也考工記冶氏爲殺矢重三垸蓋以丸之重輕爲權衡也淮南子時則訓圓而不垸亦卽丸字

萑蘭汍蘭丸蘭汍瀾也後漢書馮衍淚汍瀾而雨集文選陸機弔魏武文涕垂睫而汍瀾言流淚縱橫也漢書息夫躬絕命辭涕泣流兮萑蘭注臣瓚曰涕泣闌干也萑與汍古今字同侯成碑作汍蘭子太密首陽气親天萬物丸蘭皆汍蘭之變也

顓顓專專摶摶慱慱也漢書賈捐之棄珠崖議顓顓獨居一海之中注一曰圜貌也當與通楚辭宋玉九辧計專專之不可化兮周禮地官大司徒其民專而長注專團也徒丸反一作考工記梓人小首而長摶身而鴻注徒丸反圓也九辧又雲乘精气之摶摶兮謂結也詩檜風勞心慱慱兮傳言憂思結不解亦與同

驩樂歡樂也驩心歡心也孔耽碑驩樂壽考李翊碑得殊俗驩心集韻云歡通作驩荀子大略篇夫婦不得不驩注驩與歡同

鴅吺鴅兜讙頭驩兜也尙書放驩兜於崇山古文尙書作鴅吺神異經引書作�兜廣韻作�韓退之詩闗弓射鴅吺焦弱侯引作�殳漢鄭季宣碑有云虞放�囗下一字𨿽殘缺詳其義蓋指驩兜其字正從鳥則作與�者皆誤書也管子侈靡篇鴅然若謞之靜正用鴅爲歡字山海經有讙頭國注讙兜堯臣兜通作頭按史記十二諸侯年表宋景公頭曼漢書古今人表作兜欒兜頭聲相似也

般礡旁薄槃礡也莊子田子方公使人視之則解衣般礡臝注般字又作槃般礡謂其坐也又槃礡一作盤薄一作旁薄太中首昆侖天之气旁薄地之形漢書司馬相如上林賦瑉玉防唐郭璞注旁唐言盤礡晉書五行志洛陽宮西宜秋裏石生地中始髙三尺如香罏形後如傴人槃薄不可掘義皆相通

洀桓槃桓般桓磐桓畔桓盤桓也管子小問篇桓公問今寡人乘馬虎望見寡人不敢行何也對曰意者君乘駮馬而洀桓迎日而馳乎駮食虎豹故虎疑焉注洀古盤字易屯卦盤桓釋文亦作槃桓郭究碑槃桓知幾按說文槃籀文作盤盤槃一字也文選傅毅舞賦般桓不發張納碑股【卽般字】桓弗就爾雅釋言般還也釋文云般一音蒲安反周易云般桓是也張表碑畔桓利貞集古錄云畔桓疑是盤桓漢時文字簡少假借爾侯成碑以禮�【卽磐字】桓易屯卦盤桓釋文又作磐桓

盤石磐石也漢書文帝紀所謂盤石之宗也荀子富國篇國安於盤石文選成公綏嘯賦坐盤石注引聲類曰盤大石也今但用磐石字

般庚盤庚也尙書盤庚釋文云本又作般周語石經漢書雄皆作般庚

瑕般瑕瘢也郭旻碑加有瑕般隸續云般卽瘢字漢書地裏志平原郡有般縣如淳曰般音如面般之般般與瘢古蓋通用

小卞小弁也漢書杜欽小卞之作可爲寒心師古曰卞音盤卽詩小雅小弁之詩也按弁本弁冕字音皮變切在詩則讀如盤是一字而二音也卞卽弁字之隸體本非二字說文弁作�下從�【音拱】漢人隸書從�之字多變作�【如與共兵具之類】故書�作六【見漢孔宙碑】而隸體攲側書法轉變正書遂成卞字如下字上著一防學者不知考究原委妄從卞字生義遂有如六書故六書統同文備考等書之穿鑿杜撰者皆緣不知篆隸相嬗之由也弁本去聲而小弁讀平此所謂三聲字卽六書中之轉注也漢人去古未逺知弁卞不過字形微易原無分別故作小弁可作小卞亦可今人但知弁有平音卞與弁異動疑古人好用奇字不知正坐後人不甚識字耳

槃散媻姍跰蹣跚也史記平原君有躄者槃散行汲注與蹣跚同漢書司馬相如上林賦媻姍勃窣亦同【六臣本作便姍嫳屑】莊子大宗師跰而鑑於井亦蹣跚字而人讀作輕聲如駢先之音爲稍異耳要可通用龍龕手鑑又��

恫矜痌瘝也後漢書和帝紀朕寤寐恫矜思弭憂釁注矜音古頑反按經史鰥矜二字通用無別瑯邪代醉編云鰥寡之鰥禮記作矜哀矜之矜前漢書於定國作鰥二字互用爾雅釋詁鰥病也鄭樵注鰥卽瘝也通作矜故癏亦借用矜

闗弓貫弓彎弓也孟子越人闗弓而射之闗與彎通史記伍子胥伍胥貫弓執矢向使者注烏還反貫亦通作彎

銅鍰銅環也漢書外戚孝成趙皇后張公子倉瑯根宮門銅鍰也師古曰鍰讀與環同

斑敍斑爵班敍班爵也張壽碑登斑敍楊著碑頎甫斑爵皆以班爲斑

般師班師也漢書趙充國而明主般師罷兵注鄧展曰般音班班還也爾雅釋言般還也般旣有班音又有還義故與班師同用

斑連斑暽斑斕也武梁祠堂畫像碑老萊子事親至孝衣服斑連隸釋云以斑連爲斑斕按淮南子天文訓至於連石是謂下舂髙誘注連音爛江鄰幾雜誌同州民謂連雨爲爛雨毛晃增韻云楚辭靑黃雜揉文章爛兮韓詩華燭光爛爛並讀平聲說文瀾或從連作漣瀾從闌得聲而亦通作漣則連斕古音相通可知故以斑連爲斑斕也又晉書皇甫士安忘靑紫之斑暽斑暽亦斑斕之變也

心閒心閒也淸閒淸閒也文選孫綽遊天臺山賦遊覽旣周體靜心閒【今本文選亦刻作閒】白石神君碑華殿淸閒義皆作閒詩魏風桑者閒閒兮釋文作閒雲本亦作閒閒閒二字古蓋通用吳棫韻補引潘嶽閒居賦淸穆敞閒今本亦刻作閒

別雅卷一﹤經部﹐小學類﹐訓詁之屬﹐別雅﹥

欽定四庫全書

別雅卷二

鳯陽府訓導吳玉搢撰

谸谸阡阡仟仟芊芊也說文新附芊艸盛也又谷部有谸字注云望山谷谸谸靑也谸字疊用則亦芊芊之義文選謝朓遊東田詩逺樹瞹阡阡李善本作仟仟皆因聲借用

阡眠防瞑芊眠也文選張平子南都賦靑冥防瞑注王逸曰防瞑遙視闇未明也陸機文賦淸麗芊眠【一本作千】李白愁陽春賦防翠兮阡眠謝朓和王著八公山詩阡眠起雜樹防阡與芊形聲相近輒假借用之初不論字義也瞑與眠同

親臤親賢也說文臤堅也古文以爲賢字漢校官碑親臤寶智又云師臤作朋皆賢字也

�頌頌也祝穆碑�頌興隸釋釋作紀字非也蓋是字孫叔敖碑去不善如絕�正與此同說文本作�從弓從��象絲軫之形此移弓於右增�爲糸耳博雅�音蔑微也別是一義

傎倒顚倒也谷梁【僖廿八年】以爲晉文公之行事爲已傎矣釋文云傎本又作顚卽傎倒之義

蹎僕顚匐防覆顚踣蹎防顚覆也漢書貢禹誠恐一旦蹎僕師古曰蹎音顚蹷躓也梁書王僧孺致王府記室何炯書傾蹷必然顚匐可俟唐書李石晉君臣以夷曠以致防覆【汲古閣本刻作傾覆舊本作防】防卽顚字蓋因雄並州牧箴太上耀徳其次耀兵徳兵俱防靡不悴荒用此防字也後漢書蔡邕釋誨榮顯未副從而顚踣栁子厚詩連蹇困顚踣魏書裴叔業兄子裴絢比因大水蹎防不免皆與顚覆同僕覆之通猶負否也僕踣之通猶負之於背背之與北也

巓亡顚亡也見後魏孝文皇帝弔比干墓文

掔羊牽羊也史記鄭世家楚伐鄭鄭襄公肉袒掔羊以迎莊子徐無鬼君將黜耆欲掔好惡則耳目病矣掔並同牽

中鋗中涓也史記楚世家王行遇其故鋗人韋昭注今之中鋗漢書萬石君作中涓

泉錢也集韻錢貨泉也其藏曰泉其行曰布取其流行無不徧也唐張臺封演有泉譜陶嶽有貨泉錄宋洪遵有泉志皆載歷代錢制史記天官書下有積錢金寶之上皆有气不可不察徐廣注錢古作泉字

流僊流遷也尹宙碑支判流僊卽流遷也袁良碑僊修城之鄝魏元丕碑有畢萬者僊去仕晉皆以僊爲遷漢書王莽立安爲新遷王服防曰遷音仙師古曰遷猶仙耳不勞假借音仙與遷音義相通仙本作僊故以僊爲遷又遷亦用防漢書郊祀志常山王有罪韋賢防於彭城師古曰防古遷字又防本字也

鉛陵延陵也韓非子外儲說延陵卓子乘蒼龍桃文之乘漢書古今人表作鉛陵卓子鉛延音同鉛陵卽延陵也

端蒙旃蒙也爾雅釋天歳陽乙曰防蒙史記曆書作端蒙

防檀栴檀也見東林寺碑大智禪師碑同

連然漣然也戰國策管燕連然流涕連同漣

防鵲鳶鵲也漢書梅福夫防鵲遭害則仁鳥增逝又五行志泰山山桑谷有防焚其巢皆鳶字也左【昭十五年】以鼓子防鞮歸釋文云本又作鳶張公神碑防鵠巢兮乳俳佪亦卽鳶字

蟬蜎嬋娟也文選成公綏嘯賦防修竹之蟬蜎卽嬋娟也楚辭逺遊雌蜺便蜎以增撓兮蜎亦同娟【一本刻作娟】

剸任専任也顓權専權也一専一也漢書蕭何上以此剸屬任何闗中事師古曰剸讀與専同荀子榮辱篇信而不見敬者好剸行也剸亦同専樊噲髙後時用事顓權師古曰顓與専同左【昭公二十年】若琴瑟之専一釋文云董遇本作音同管子內業篇一意心亦専心也

權輔顴輔也曹植洛神賦靨輔承權權與顴同漢書髙帝本紀隆準注準頰權準也謂兩頰輔骨也

捲握拳握也捲捲捲捲拳拳也後漢書張堪樊顯曰公孫述破時珍寶山積捲握之物足富十世而堪去職之日乘折轅車布被囊而已注捲握猶掌握也捲卽拳字國語予有捲勇莊子讓王篇卷捲乎後之爲人李翊夫人碑勤養��【隸變卽卷字】賈捐之敢昧死竭捲捲師古曰捲讀與拳拳同

翛然削然蕭然也莊子大宗師翛然而往與蕭然同又削然反琴而歌削亦讀作蕭一聲之轉也

箾韶簫韶也說文虞舜樂曰箾韶左【襄二十九年】見舞韶箾者釋文音簫【前象箾字音朔】

雕雕幣凋也漢書循吏敍民用雕晉書李重雕之迹雕同凋通雅字典等書皆云晉書作雕今考晉書本作雕正韻引晉書亦作雕論語後雕孔宙碑雕幣皆以雕爲凋幣亦借作急就章防囊橐不直錢王應麟音義曰碑本作幣

鐎斗刀斗也漢書李廣不擊刀斗自衛孟康曰刀斗以銅作鐎受一斗晝炊飯食夜擊持行夜名曰刀斗漢舊儀衛宮城擊刀斗木柝博古圖有漢小足鐎斗梁山鋗龍首鐎斗程泰之言髙麗至今呼刀斗鐎音譙刀斗之刀音雕聲近故通後人別作刁字爲刁鬥刁姓字廣韻刁注乃云俗作刀非也刁字於六書無以下筆刀又讀雕乃一字二音耳

蕭蓧蕭滌霄窕蕭條也張平子碑對封樹之蕭蓧蔡湛碑蕭滌而云消或以蓧爲條或以滌爲條皆以形聲相近而借淮南子原道訓遊於霄雿之野亦與蕭條同按俶眞訓虛無寂寞蕭條霄雿無有彷佛蕭條霄雿四字連用則霄雿似不與蕭條相同然子書騷賦多用疊字合之則微分離之則相似蕭條霄雿音義實相近也

肥墽肥磽也淮南子泰族訓察陵陸水澤肥墽髙下之宜孟子地有肥磽墽之於磽猶徼之於僥也

�淳澆淳也莊子繕性篇�淳散朴�與澆同漢書循吏黃霸作澆淳散朴

牢落遼落廖落寥落也文選司馬相如上林賦牢落陸離陸機文賦心牢落而無偶嵇康琴賦牢落淩厲注皆云猶遼落也昌黎華山女詩坐下廖落【今本多作寥落】如明星皆與寥落同

淑湫寂聊寂漻寂寥也管子水地篇耳之所聽非特雷鼓之聞也察於淑湫淑同寂湫音寥王褒四子講徳論作寂聊漢書司馬相如上林賦寂漻無聲楚辭九辧兮收潦而水淸皆寂寥之變也

鳭鷯鷦�鷦鷯也說文鷯鳭鷯剖葦食其中虫鷦鷦�桃虫也分鷦鷯爲二鳥通雅云鷦鷯鷦�鳭鷯實一聲之轉耳爾雅桃虫鷦其防鴱郭注俗呼爲巧婦方言自闗而東謂之巧雀或謂之過嬴或謂之女自闗而東謂之鸋鴂自闗而西謂之桑飛或謂之懱雀說苑善說篇客曰臣見鷦鷯巢於葦苕著之髮毛建之女工不能爲也可謂堅完矣然則剖葦之鳭鷯卽巢於葦苕之鷦鷯特以鳭之於鷦�之於鷯形音小變遂分爲異物耳其實一也

尞屬寮屬也羣尞羣寮也祝穆後碑尞屬欽熙魏元丕碑詶咨羣尞隸釋云以尞爲寮按尙書多方有服在大僚【玉篇僚與寮同】古文尙書作大尞

百遼百寮也楊君石門頌百遼咸從楊綂碑百遼嘆傷隸釋云以遼爲寮

鼂夕朝夕也楚辭九章甲之鼂吾以行王逸注旦也漢書景帝紀�錯錯本作鼂師古並注古朝字嚴助鼂不及夕五行志王子鼂左作子朝俗讀若朝廷之朝者非也隋書經籍志四有朝錯集三卷卽鼂錯也鼂�晁朝四字音義皆同

蕉鹿樵鹿也列子周穆王篇鄭人有薪於野者遇駭鹿擊而斃之恐人見之也藏諸隍中覆之以蕉注與樵同謂所采之柴薪也說文樵散木也廣韻柴也莊子人間世死者以國量乎澤若蕉亦與樵同韻書誤認蕉爲芭蕉之蕉以蕉鹿事隸蕉字本音下相沿旣久莫知其誤

甘焦甘蕉也三輔黃圖武帝元鼎六年破南越起扶荔宮以植所得奇艸異木有甘焦十二本焦亦同蕉【今黃圖多刻作蕉】今人稱巴蕉爲甘露古人稱爲甘蕉

消搖捎搖逍遙也莊子逍遙遊釋文逍一作消遙一作搖禮記檀弓孔子蚤作負手曳杖消搖於門漢書司馬相如上林賦消搖乎襄羊京山引太翕首𨿽欲消搖天不之玆注作逍遙按周禮考工記匠人捎溝三十里而廣倍注捎讀如桑螵蛸之蛸捎字本有消音故亦通用

姚逺遙逺也荀子榮辱篇其功盛姚逺矣注姚與遙同漢書禮樂志更定郊祀樂歌雜變並防雅聲逺姚亦以姚爲遙

繇俗謡俗也漢書李尋參人民繇俗師古曰繇讀與謡同繇俗者謂若童謡及輿人之誦

隃度遙度也隃望遙望也逾言遙言也漢書趙充國兵難隃度鄭氏曰隃遙也三輔言也師古曰隃讀曰遙黥布隃謂布何苦而反史記作遙後漢書馮衍顯志賦陟隴山以隃望師古曰隃猶遙也古字通禮記投壺毋逾言注逾或爲遙逺譚語也蓋魚蕭尢三韻古音相通以隃逾爲遙猶或揄之爲或擾【周禮舂人女舂擾二人鄭康成注引詩作或舂或擾】揄狄之爲鷂狄也【禮記夫人揄狄釋文揄音搖雉名爾雅云江淮而南靑質五色皆備成章曰鷂鷂音遙謂刻畫此雉形以爲後夫人服也蓋揄與鷂同音故鷂狄卽謂之揄狄耳】

繇役徭役也漢書髙帝紀髙帝嘗繇洛陽應劭曰繇者役也師古曰繇讀曰徭古通用字【徭亦作傜從人】宣帝紀擅興繇役亦同【繇或書作�蓋以說文謡本作防也】

漂搖飄姚飄颻也詩豳風風雨所漂搖漢書外戚李夫人武帝賦縹飄姚乎愈莊姚與遙通【見前】故亦借作颻也通雅云馬融廣成頌羽毛紛其髟鼬章懷注飛貌音必由羊救切此拘沈韻耳實卽飄颻古尢蕭固通音也飛則以飄颻爲得其聲狀其音去聲者注者之方言也

搖華瑤華也蘭陵長公主碑搖華襲月邁奉蒨之神傷以搖爲瑤倩更加艸

剽姚票鷂嫖姚票姚也漢書霍去病爲票姚校尉服防曰音飄搖史記衛將軍驃騎列作剽姚荀悅漢紀作票鷂杜少陵詩作嫖姚又文選王融三月三日曲水詩序彯搖武猛亦指票姚校尉之類按服防音票姚爲平聲荀悅作去聲以票鷂取名爲武猛不知票鷂之名亦言其票鷂髙飛也漢人姚字皆與遙同用則票鷂卽飄颻之聲也故李杜詩皆作平聲用不得執去聲爲科律也

咎繇陶也經典陶字多作咎繇蓋以字音相近故得通用古音蕭【宵肴在內】豪尢【侯幽在內】聲近故陶繇二字可以相通至咎之與正毛大可所謂三聲相通之字而人不識也爲蕭韻中字咎則尢韻之上聲有韻中字蕭與尢聲通則並與尢之上去二聲通尢與蕭聲通則亦與蕭之上去二聲通凡諸韻之相通者其平上去三聲皆如此相通也如詩鄭風子之丰【東韻】兮俟我於巷【絳韻】兮則以平聲東與江聲通而江之去聲絳韻中字亦遂與東韻同用也小雅車攻不失其馳【支韻】舎矢如破【个韻】則以平聲支與歌聲通而歌之去聲个韻中字亦遂與支同用也周南漢之廣【養韻】矣不可泳【敬韻】思江之永【梗韻】矣不可方【陽韻】思則以平聲陽與庚聲通而庚之去聲敬韻上聲梗韻中字亦遂與陽與養同用也易師卦承天寵【腫韻】也懷萬邦【江韻】也則以平聲江與冬聲通而冬之上聲腫韻中字亦遂與江同用也由此推之則知咎所以通用之故不得漫以爲古人好使別字矣廣韻下平六豪原有咎字說文櫜鼛二字皆諧咎得聲而讀如髙則知古咎字原有髙音也

磬樂韶樂也周禮春官大司樂以樂舞教國子舞雲門大捲大咸大磬大夏大濩大武又奏姑洗歌南呂舞大磬以祀四望注大磬舜樂也言其徳能紹堯也防卽韶字今書刋本多有誤作磬者訛也又按尙書大云招樂興於大麓之野報事還歸二年然乃作大唐之歌招爲賓客雍爲主人始奏肆夏納以孝成然則舜之樂又名招也招亦音韶字異義同

佋穆昭穆也說文宗廟佋穆父爲佋南面子爲穆北面佋本佋穆字今人但知昭穆反驚佋爲別字矣

炤明照明昭明也譙敏碑盛徳炤明炤明卽昭明也集韻云昭或作炤禮記中庸斯昭昭之多釋文云昭本亦作炤荀子仲尼篇炤炤乎其用智之明也炤炤亦昭昭也又劉熊碑誕生照明又照其憲則照亦與昭通孫叔敖碑處幽防而照明郯令景君碑逺近照明富春烝張君碑刋照厥勲嚴防碑去斯照照照皆通作昭

松僑松喬也樊敏碑松僑協軌按戰國策世之稱孤而有喬松之壽文選班固西都賦庶喬松之羣類注皆云喬王子喬松赤松子碑獨借用僑字按議郎元賓碑有喬宰鄭隸釋云卽國僑是喬僑二字古蓋通用也

訞怪訞言妖怪妖言也荀子非十二子篇則可謂訞怪狡猾之人矣注訞與妖同漢書文帝紀今法有誹謗訞言之罪師古曰訞與妖同左【昭二十六年】秦人降妖釋文云妖本作訞

漂漂縹縹彯彯翲翲飄飄也史記賈誼弔屈原賦鳯漂漂其髙遰兮漢書誼作縹縹史記司馬相如天子大說飄飄有淩雲之气【漢書相如同】漢書雄作縹縹有陵云之志漂縹飄三字古人本通用無別後乃分縹爲上聲爲靑黃色漂爲去聲爲水中打絮與飄字始不相涉也又如彯彯翲翲其義亦通左思魏都賦淸塵彯彯五臣作剽剽類篇翲翲飛也與飄飄又何別哉

防防飄颻也見後魏孝文皇帝弔比干墓文

票然飄然也漢書禮樂志郊祀赤蛟歌票然逝師古曰票然輕舉意也音匹遙反蓋亦借票爲飄也

渾殽混淆也漢書董仲舒賢不肖渾淆劉向作渾殽遊俠陳遵而耽酒混肴混渾義皆同混肴殽義皆同淆

勦巢也張公神碑防鵠勦兮乳俳佪隸釋云以勦爲巢五經文字云勦楚交切書甘誓天用勦絕其命釋文云勦馬本作巢勦巢古或可通

苞裹包裹也莊子天運篇苞裹六極釋文云苞本或作包易蒙卦包蒙吉釋文云包本亦作苞陸賈新語苞之以六合注苞與包同孔羨碑廣大苞於無方亦以苞爲包

抱之拋之也摽劍拋劍也史記三代世表抱之山中注音普茅反義同拋皮日休詩季春人病抱芳杜亦同又通雅云今人謂擲曰拋按公羊曹子摽劍而去之【莊十年】左長木之斃無不摽也【哀十二年】並與拋同然今按二釋文俱無平音徐說文新附拋字注云按左通用摽意卽謂此也

詼啁詼謿也漢書東方朔朔與枚郭舎人俱在左右詼啁而已師古曰啁與謿同今但用嘲

胞人庖人也漢書東方朔館陶公主胞人師古曰胞與庖同莊子庚桑楚湯以胞人籠伊尹亦同

太窂太牢也史晨碑祠孔子以太窂廣韻窂同牢左【襄二十三年】啟牢成釋文云牢一作窂

羽旄羽毛也史記夏本紀荊州貢羽旄齒革今尙書作毛釋文亦作旄注音毛

豪犛毫犛也漢書律曆志不失豪犛孟康曰十豪爲犛又史記蘇秦毫犛不伐將用斧柯釐犛古今字也古本史記皆作犛汲古閣本攺作釐非是

含�含毫也太公呂望碑含�彈翰豪與毫同此更加艸�卽翰字

六弢六韜也漢書藝文志周史六弢六篇師古曰卽今之六韜也莊子徐無鬼金版六弢亦同

搔擾騷擾也三國誌吳陸凱騷擾萬姓使民不安又所在搔擾更爲煩苛搔與騷同

蕭然騷然也漢書食貨志兩粵江淮之間蕭然煩費矣張湯北邊蕭然苦兵師古曰蕭然猶騷然勞動之貌按詩常武徐方繹騷釋文云騷徐音蕭

跳驅逃驅也漢書髙帝紀遂圍成漢王跳如淳曰跳音逃謂走也史記作逃又燕王澤遂跳驅至長安義並同

莫嚻莫敖也漢書五行志莫嚻必敗師古曰楚官名字或作敖其音同今左【桓十二年】作莫敖又曹參大莫嚻郡守司馬候禦史各一人如淳曰嚻音敖張晏曰莫敖楚卿號也嚻卽敖字

敖謷敖敖熬熬囂囂嗸嗸也漢書食貨志天下謷謷然師古曰眾口愁聲也荀子富國篇天下敖敖然若燒若焦陳湯熬熬苦之師古曰熬熬眾愁聲董仲舒此民之所以囂囂苦不足也師古曰讀與嗸同詩大雅板之篇聽我囂囂云猶嗸嗸也詩攷一作敖敖凡敖嗸熬謷囂五字音義皆通

�翔翺翔也見後魏孝文皇帝弔比干墓文

伯鷯伯趙伯勞也伯勞鳥名大戴禮夏小正作伯鷯詩疏作博勞左【昭十七年】伯趙氏注伯勞也

薅艸茠艸也說文薅重文作茠今人皆知芟艸爲茠茠音近蒿及見薅字反讀若耨何也

哥歌也說文哥聲也古文以爲謌字漢書藝文志哥永言宋書樂志凡歌字皆作哥梁書張瓚南徵賦下太乙之靈旗撫安哥以防儛陳書世祖本紀朴棫載哥【汲古閣本刻作歌】由庚在詠唐書劉禹錫屈原居沅湘間作九哥【汲古閣本亦刻作歌】皆以哥爲歌今俗以哥爲兄稱不復知爲古歌字矣

陂池陂陁也東觀漢記光武作壽陵云爲山陵陂池裁令流水而已按刋繆正俗云陂池讀如陂陁猶言靡迆也帝自言不須髙陵但令小隆起陂陁然裁得泄流水潦耳今讀者謂爲陂池令得流水此讀非也

嘑沱呼沱虖池虖沱惡池亞駝呼池滹沱也史記蘇秦南有嘑沱易水戰國策五年以擅呼沱後漢書光武紀至呼沱河周禮職方氏並州其川虖池山海經白馬之山木馬之水出焉而東北流注於虖沱禮記禮器晉人將有事於河必先有事於惡池秦詛楚文不顯大神亞駝韓非初見篇中山呼沲以北不戰而畢爲燕滹沱字凡數變皆以聲相通而假借用之也

黿鱓黿鼉也史記太史公自序防發文身黿鱓與處索隠曰鱓音鼉說文鱓魚名皮可冒鼓詩大雅靈臺鼉鼓逢逢卽鱓鼔也

蓼義蓼儀蓼莪也魯峻碑悲蓼義之不報衡方碑悼蓼儀之劬勞隸釋云義儀二字古皆音俄詩以實惟我儀與在彼中河樂且有儀與在彼中阿協太亦以各遵其儀協不偏不頗左音蛾析作蟻徐廣音檥舡作俄漢碑凡蓼莪皆作蓼儀此碑又作蓼義皆以聲近相假借爾

尙儀常娥也呂氏春秋勿躬篇尙儀作占月方子謙曰古者羲和占日常儀占月皆官名也左有常儀靡卽常儀氏之後尙常形聲相近故得通用儀亦有娥音也一作常羲山海經有女子方浴月帝俊妻常羲生月十有二此始浴之羲儀字近相沿攺作淮南子冥覽訓譬若羿請不死之藥於西王母恆娥竊之以奔月其字作恆後漢書天文志注張衡靈憲作姮娥其字從女作姮恆姮皆常也古人因避諱而變儀有娥音而傅防者又有羿妻之說故遂作娥今則確然以爲女子矣其可笑孰甚焉

蛾而俄而也漢書外戚班倢伃始爲小使蛾而大�如淳曰蛾無幾之頃也師古曰與俄同古字通用�卽幸字

昂俄昂峩也漢書雄校獵賦俄軒冕雜衣裳師古曰俄俄陳舉之貌義與峩同韓昌黎鬭雞聨句詩俄膺忽爾低亦昂俄之義也

僂防樓羅也蘇鶚演義樓羅者幹辦集事之稱南史顧榮婁羅之辧五代史劉銖云諸君可謂僂防兒矣字別義同

猗儺阿那妸娜猗難婑媠猗狔猗柅猗萎旑旎也楚辭宋玉九辧紛旖旎乎都房注王逸引詩旖旎其華今詩作猗儺長卿子云子淵旖旎皆從詩楚辭來當讀阿那亦可轉音古旎讀儺猶儀讀俄蟻讀蛾也王褒洞簫賦阿那腲腇注舒遲貌義正與猗儺同韓昌黎元和聖徳詩天兵四羅旗常妸娜戴氏曰古單作猗難與那同列子楊朱篇公孫穆好色擇稚齒婑媠者亦與猗儺同文選司馬相如上林賦猗狔從風史記作旖旎漢書作猗柅宋玉髙唐賦猗狔丰沛與上林賦同大人賦又猗抳以招搖張揖曰猗抳下垂貌郭璞江賦隨風猗萎皆猗儺也古人三聲互用故平上各隨所施注釋家各就所見而爲之音義遂煩而難稽矣

芰茄芰荷也漢書雄反離騷衿芰茄之緑衣兮師古曰茄亦荷字也見張揖古今字詁王應麟詩考有蒲與荷作有蒲與茄見樊光注爾雅

猗衡阿衡也髙彪碑稽功猗衡隸釋云說書者以阿衡爲倚平正義曰古人讀阿倚同音故以阿爲倚此銘以猗衡對申甫若取同音則是借猗作伊若以偏傍假借則倚阿皆與猗相近也按詩綠竹猗猗葉於何切猗有阿音則是借猗爲阿也

柰河柰何也河人何人也逢盛碑無可柰河隸釋云以柰河爲柰何吳仲山碑柰何亦作河隋張公禮龍藏寺碑以河人爲何人

可門何門也李邕娑羅樹碑一歸可門吾淮張力臣先生云可門者何門也說文誰何之何本單作可其從人者則爲儋何【去聲】之何易何校滅耳詩何蓑何笠爾雅何鼓謂之牽牛是也後借爲誰何之何更以擔荷爲儋何字字日繁而忘其本矣此文以可爲何可見開元時文字尙存古法

荷禮苛禮也漢書酈食其握齱好荷禮師古曰荷與苛同苛細也

荷擾苛擾也街彈碑吏無荷擾之煩隸釋云以荷爲苛按詩序哀刑政之苛釋文云苛本亦作荷左苛慝不作釋文亦云苛本或作荷

譴何譴訶也苛問訶問也漢書賈誼故其在大譴大何之域者注譴責也何問也音義如訶又按文選賈誼過秦論陳利兵而誰何李善注誰何問之也漢書有誰何卒廣雅曰何問也音苛史記衛綰【見萬石張叔傳中】景帝立歳余不譙呵綰注譙音誰呵音何漢書作不孰何綰何訶呵音義同也又王莽掖門僕射苛問不遜苛亦與呵同

苛癢屙癢也禮記內則疾痛苛癢古本與陸本皆作苛癢一作屙癢釋文苛音荷荷與苛通故借

琢摩琢磨也沙劘磋磨也詩衞風如琢如磨釋文云本又作摩州輔碑摩而不【今作燐】漢書食貨志而姦或盜摩錢質而取鋊磨皆作摩王褒九懷貴寵沙劘上下與阿跎多和沲叶韻劘讀如磨謂陵轢之猶磋磨也【燐古亦與通詩白石粼粼釋文云粼亦作燐】

�研磨研也呂氏春秋精通篇用刀十九年刃若新劘研順其理誠乎牛也�卽磨字又順民篇於是剪其發�其手�亦同磨

麼防麼麼也漢書班固敍班彪王命論麼防尙不及數子鄭氏曰防音麼小也文選作麼麼義同

拾沒什麼也字典云不知而問曰拾沒俗訛爲什麼按麼卽沒之平聲南北語音有髙下之不同無定字也不必謂之訛

化言訛言也史記天官書鬼哭若呼其人逢俉化言誠然化與訛同按訛本從化得聲亦從口作吪此但用化者蓋訛吪之省文也漢書天文志正作訛

卞咼卞和也淮南子說山訓咼氏之璧卽和氏也說文先訓云卞和本此字今湖廣有此姓

魁頭科頭也後漢書東夷大率皆魁頭露紒注魁頭猶科頭也謂以髮縈繞成科結也按此乃用字之異魁非卽科字也

余谷斜谷也楊君石門頌余谷之川隸釋云以余爲斜集古錄云以余爲斜漢人皆爾急就章板笮所產谷口斜王應麟音釋云碑本作余

驑驊驑也列子周穆王篇右服驑注古驊字按八駿之名諸書所引參差不一卽一字亦多不同玉海引穆天子作�筆叢引作�恐多訛文未可盡據余詳各字下

女蝸女媧也禮記明堂位女媧之笙簧古本作蝸鄭司農云女蝸三皇承宓羲者又引世本云女蝸作笙簧釋文云蝸古蛙反

牛蝸牛也三國誌魏楊沛起牛廬止其中又管寧焦先自作一牛廬裴松之云當作蝸先等作圜捨形如蝸牛蔽故謂之蝸牛廬蝸聲近故相借用

攫搦捉搦捉拏也舊唐書髙宗紀永隆二年詔雍州長史李義云商賈富人厚葬越禮嚴加攫搦又代宗紀廣徳二年禁鈿作珠翠等委所司切加捉搦又李徳裕奏云昨防兩浙福建百姓渡江者日三五十人臣於�山渡已加捉搦唐書韓琬不務省事而務捉搦北齊書厙狄幹令人捕搦搦卽拏字今俗作拿者是也搦本音諾髙其聲讀之卽成拏音故古人用搦而俗人用拿其義一也

大姑大家也後漢書列女曹大家卽大姑也姑家聲近故字亦通用

�防袈裟也大淨法門經袈裟者晉名去穢應法師云舊作�防音加沙葛洪字苑始攺從衣

蝦赮瑕霞也史記天官書夫雷電蝦虹辟歷夜明者漢書天文志作赮【卽虹字】文選郭璞江賦絕岸萬丈壁立赮駮李善注赮古霞字雄甘泉賦吸靑雲之流瑕兮李善注霞與瑕古字通用三字皆因聲借用也

瑕霞蝦也張衡南都賦駮瑕委蛇李善注瑕與蝦古字通吳越春秋越王夫人烏鳶歌啄霞矯翮兮雲間霞亦蝦字也【古本作霞近刻已多攺作蝦】

瘕瑕也舊唐書中宗紀韋後稱制詔書負犯防瘕咸從洗滌又宗紀開元二十七年赦文諸色防瘕人咸從洗滌瘕音霞與瑕同

徦爾遐邇也楊統碑徦爾莫不隕涕繁陽令楊君碑徦爾僉服漢書禮樂志更定郊祀歌徦狄合處師古曰徦卽遐字耳又按遐亦作假子法言寡見篇假言周於天地贊於神明注假作遐瑕亦同遐詩邶風泉水瑕不有害釋文引毛云逺也禮表記引詩遐不謂矣作瑕斥彰長田君碑又作�尒亦遐之變也爾尒與邇並通

苴蜀巴蜀也史記張儀苴蜀相攻擊索隠曰苴音巴

素沙素紗也輕�輕紗也周禮天官內司服素沙注今之白防也今世有沙縠名出於此蓋卽紗字又漢書元帝紀注輕綃今之輕�也�亦紗字

君雅君牙也禮記緇衣引書君牙作君雅

批把鼙婆琵琶也風俗通批把此近世樂家所作以手批把因以爲名釋名推手前曰批引手後曰把搜神記【今本無此語】琵琶一名鼙婆蓋卽琵琶二字之轉聲也

歐羊歐陽也綏民校尉熊君碑治歐羊尙書隸釋云以歐羊爲歐陽漢書古今人表樂陽師古曰卽樂羊也二字漢人互用如此

明敭明也書古文訓明明敭仄陋今書堯典作集韻云揚古文作敭宋書恩幸序明敭幽仄惟才是與溫子升舜廟碑感夢長眉明敭仄陋皆用古文也又通鑑牛仙客加尙書張九齡曰惟舊相及敭歷中外者爲之昔人文字中往往用敭歷字或誤書作因讀爲踢歷者非也【敭從昜音陽從易以防切】

湯谷谷也楚辭天問出自湯谷次於蒙汜注湯音陽一作淮南子天文訓作谷

相羊忀徉襄羊常羊儴佯相佯尙羊倡佯常翔相翔彷徉方洋仿佯徜徉也文選宋玉九辧聊消遙以相羊一本作相佯又司馬相如上林賦招搖乎忀徉史漢及李善本皆作襄羊郭璞曰襄羊猶彷徉也漢書禮樂志更定郊祀歌周流常羊思所幷師古曰常羊猶逍遙也文選張衡西京賦儴佯乎五柞之館李善本作相羊注云猶彷羊也後漢書馮衍顯志賦乘翠云而相佯注猶逍遙也淮南子俶眞訓不若尙羊物之終始也栁子厚文儻蕩其心倡佯其形老子指歸作常翔儀禮覲禮注相翔待事之處史記吳王濞彷徉天下漢書濞作方洋師古曰猶翺翔也後漢書東平憲王蒼消搖仿佯注遊散之意皆徜徉之變也

詳狂佯狂也史記殷本紀箕子詳狂爲奴詳與佯同又孝武本紀乃爲帛書以飯牛詳弗知也亦是佯字

翔實詳實也太祥太詳也漢書西域其土地山川王侯戶數道裏逺近翔實矣師古曰翔與詳同假借用耳史記太史公自序司馬談六家指要論嘗竊觀陰陽之術太祥徐廣曰一作詳漢書司馬遷作詳是祥亦假借爲詳用也

不詳不祥也荀子修身篇則可謂不詳少者矣注詳當爲祥易大壯不能退不能遂不詳也釋文云王肅作祥左【成十六年】詳以事神注詳祥也二字古通用

吉羊吉祥也漢元嘉刀銘宜侯王大吉羊隸續云漢代器物多以羊爲祥按說文羊祥也羊有祥義故卽借爲祥

敖詳翺翔也吳仲山碑出入敖詳韻防云詳通作翔敖詳猶翺翔也又漢書禮樂志鴹吉時師古曰鴹古翔字也

子諒慈良也禮樂記則易直子諒之心油然生矣韓詩外作慈良按今本字𨿽作子諒而義亦作慈良解當知古本如是而本因聲沿誤也

稻稂稻粱也白石神君碑黍稷稻稂以稂爲粱蕩蕩湯湯也郙閣頌山崔防兮水流蕩蕩蕩蕩卽湯湯蕩與湯古字通用如蕩陰亦作湯陰是也

防中房中也史記武帝本紀夏有芝生殿防內中又曰甘泉防生芝九莖封禪書皆作房漢書溝洫志於是卒塞瓠子築宮其上名曰宣防史記河渠書作宣房古書多以防爲房者按漢人隸書如校官碑董並字公房房作�唐公房碑房作�隸釋云隸法房字其戶皆在側故人多不曉或作防或作昉皆誤也據此則防中宣防當時本是房字變隸爲楷因形誤書遂成防耳非防與房義果可通也

鏗鎗鏗鏘也史記樂書君子之聽音非聽其鏗鎗而已也漢書禮樂志但能紀其鏗鎗鼓舞而不能言其義鏗鎗並與鏗鏘同

闛闔閶�也漢書雄校獵賦西馳闛闔師古曰闛讀與閶同帝堯碑排啟闛闔隸釋云闛讀爲閶

畺土疆土也無畺無疆也漢書王子侯表以諸侯王畺土過制師古曰畺亦壃字也說文畺界也或作疆廣韻疆亦作壃張公神碑畺土家靜樊敏碑華南西畺朱碑綏我土畺皆同白石神君碑萬壽無畺書召誥無疆惟休古文尙書作無畺

大壤大穰也莊子庚桑楚居三年畏壘大壤列子天瑞一年而給二年而足三年大壤壤並同穰

傖囊戕囊搶攘也莊子在宥篇臠捲傖囊注猶搶攘也崔本莊子作戕囊字別義同

敓奪攘也舊唐書武后紀贊敓神器按廣韻敓古奪字引古周書曰敓攘矯防又陽韻盜也敓卽奪攘字正用周書呂刑之文而變其字無他義也通雅引此文誤作�以爲卽搶攘字又以二字不知所出疑宋公自爲之是以舊唐書之文而誤爲新唐書矣新書武后紀及后妃俱無此文也韻防引作�字彚引作皴�皆誤

俇攘躟狂勷劻勷也楚辭宋玉九辧逢此世之劻勷一作俇攘一作躟注狂遽貌韓昌黎詩渾奔肆狂勷義與劻勷同勷讀同攘今人多用劻勷作贊襄意讀勷如襄誤甚

東箱東廂也儀禮公食大夫禮公揖退於箱又覲禮設幾侯於東箱注東夾之前相翔待事之處漢書鼂錯趨避東箱楊敞敞夫人遽從東箱箱卽廂字漢書周昌呂后側耳於東箱聽師古曰正寢之東西室皆曰箱言似箱篋之形【史記周昌作廂】按箱廂同音假借用耳非取其似箱篋之形也爾雅室有東西廂曰廟正用廂字豈獨不取箱篋形乎顏說拘矣

相嵌商嵌鑲嵌也通雅云元美曰趙希鵠云夏時器多相嵌譌爲商嵌用修以爲鑲嵌智謂本商嵌蓋古謂刻爲商商金商銀乃古之遺稱也

龍襄龍驤也豆盧恩碑龍襄將軍

創瘡也禮記曲禮頭有創則沐創通作瘡玉篇創古文瘡字

�莊也見修孔子廟詔表

區萌句芒也管子五行篇艸木區萌卽句芒也禮月令句者畢出萌者盡達句讀如鉤鉤區音近故通

肅爽驌驦也左【定二年】唐成公有兩肅爽馬爽讀平聲俗作驦亦作騻肅亦作驌晉書郭璞客傲曰昆吾挺鋒驌驦軒髦

廧屋墻屋也曹全碑戢治廧屋廧卽墻字書五子之歌峻宇雕墻古文尙書作廧詩小雅兄弟防於墻釋文云本或作廧左狄人伐廧咎如谷梁作墻漢書鄒陽牽帷廧之制文選作墻廧墻音義同又石經論語辟諸宮墻作蘠與華嶽碑同堯廟韓勅二碑墻又作�皆假借也

福央福殃也無極山碑來福除央隸釋云以央爲殃吳仲山碑而遭禍央嚴防碑君獲其央皆以央爲殃

不不妨也論衡自紀篇柤濁裔淸不奇人注云讀爲妨

傏�蕩突唐突也廣韻傏�不遜洪武正韻引廣韻蕩突亦作傏�通作唐今按廣韻蕩字止上去二音平聲唐韻無此字未知正韻所據何本

棠棠堂堂也魯峻碑棠棠忠惠隸釋云棠棠作堂堂他碑亦有之按嚴防碑棠棠容貌與此正同古書凡形容之辭初無正字皆假借同音之字用之故棠棠堂堂皆無不可非有定義也

唐溪棠谿堂谿也後漢書延篤少從潁川唐溪典受左氏注引風俗通曰吳夫槪王奔楚封堂谿因以爲氏唐與堂同也今考應劭風俗通實無此語廣韻又云闔廬弟夫漑奔楚爲棠谿氏其字作棠與水經注同漢石經公羊後有堂谿典姓名正作堂字然則唐溪棠谿皆堂谿之譌也

髙塘髙唐也驪山溫泉頌髙塘之云按陂塘之塘古但用唐唐乃塘之本字此則又故用塘也

賓桹檳榔也漢書司馬相如上林賦仁頻幷閭師古曰仁頻卽賓桹也頻字或作賓

郎廟廊廟也鐘繇宣示帖茤蕘之言可擇郎廟郎卽廊也漢書董仲舒遊於巖郎之上晉灼曰堂邊廡巖郎謂嚴峻之郎也漢書東方朔今陛下累郎臺師古曰郎堂下周屋皆以郎爲廊

亢倉庚桑也莊子有庚桑楚史記莊子作亢桑子大唐新語云道家有庚桑子者世無其書開元末處士王源撰亢倉子兩卷以補之序云庚桑亢桑亢倉一也唐藝文志以爲襄陽王士元著

倉海滄海也漢書雄甘泉賦東燭倉海文選楊賦作滄古通用字也

倉天蒼天也倉龍蒼龍也倉梧蒼梧也詩王風黍離悠悠蒼天釋文云蒼本亦作倉北海相景君碑於何穹倉楊著碑卬叫穹倉堯廟碑恩如浩倉史晨碑黑不代倉皆以倉爲蒼天之蒼禮記月令駕倉龍漢書禮樂志郊祀歌左倉龍魏上尊號奏重華必忿憤於倉梧之神墓皆同以倉爲蒼

東阬東岡也漢書雄甘泉賦陳眾車於東阬兮師古曰阬大阜也讀與岡同集韻岡通作阬

鎠柔剛柔也仲定碑有鎠柔兮隸續云以鎠爲剛按鎠卽鋼字六書正譌云岡別爲罡碑蓋以鋼爲剛而又變岡從罡也

頡防頡頏也文選雄甘泉賦魚頡而鳥防李善注頡防猶頡頏也

包巟包荒也易泰卦包荒說文引易作包巟釋文云荒本亦作巟五經文字云巟古荒字

落荒落也爾雅釋天歳名已曰大荒落史記作大落一本作大荒駱

璜璜煌煌也楊子法言孝至篇武義璜璜兵徵四方注猶煌煌也

蒼黃蒼皇也文選北山移文蒼黃翻覆舊唐書僖宗廣明二年王處存之眾蒼黃潰亂李端叔曰楊元發蒼黃失據皆蒼皇也郝氏又以張皇爲蒼黃蓋舒徐則爲徜徉急遽則爲張皇又穿齒憤聲爲蒼黃則更迫矣

方皇傍偟房皇仿偟徬徨也漢書雄甘泉賦溶方皇於西淸師古曰方皇彷佛也文選李善注方皇卽彷徨彷音旁莊子大宗師篇芒然傍偟乎塵垢之外史記禮書房皇周浹漢書司馬相如子虛賦仿偟乎海外音義皆與徬徨同

慞惶張皇也書康王之誥張皇六師陶景周氏冥通記整心建意勿慞惶也義與張皇同集韻云慞惶懼也

不偟不遑也子法言君子篇忠臣孝子偟乎不偟注偟暇言忠孝之人不暇問仙人無益之事也爾雅釋言遑暇也釋文云或作偟張表碑匪偟時榮亦用偟字義正同遑

橫虫蝗虫也唐韻古音蝗戶盲切音橫演春秋繁露云徽州稻苦虫害俗呼橫虫按橫本可讀如黃古庚陽聲通也

湯陰蕩陰也漢書地裏志河內郡蕩陰師古曰蕩音湯今縣名直作湯陰矣張遷碑蕩陰令猶用漢書蕩字

乃渹那行也世說劉眞長見王導導以腹熨彈碁局曰何乃渹劉出曰未見他異惟聞吳語程大昌按玉篇言渹虛觥反今鄕俗狀涼冷之狀曰冷渹此解非也八庚與七陽通渹當作亨康反吳人之聲常有之意以爲何如則曰那行行字亦音亨康反老學庵筆記曰閣門促人曰那行是卽何乃渹之聲也

芒芒茫茫也詩商頌洪水芒芒文選陸機嘆逝賦咨余今之方殆何視天之芒芒義皆與茫茫通

北芒北邙也後漢書城陽恭王祉葬於洛陽北芒卽北邙也

行臧行藏也衡方碑用行舎臧說文新附字雲藏漢書通用臧字從艸後人所加漢書禮樂志同錄臧於理官師古曰古書懷藏之字本皆作臧漢書例爲臧耳

卬貴昂貴也漢書食貨志萬物卬貴師古曰卬物價起音五剛反按詩卷阿顒顒卬卬衡方碑引作昂昂卬昂二字古蓋通用

昴藏昂藏也見於大猷碑

庚更也列子黃帝篇心庚念是非口庚言利害注庚當作更按漢書律曆志斂更於庚以更釋庚禮檀弓季子葬其妻犯人之禾請庚之注償也史記平準書悉巴蜀稅賦不足以更之更亦爲償則更庚二字古蓋通用

革更也管子山權篇丁氏歸革築室賦籍藏注革更也呂氏春秋當務篇子肉也我肉也尙胡革求肉而爲魏策吾已許秦不可革矣俱與更同按革卽更之入聲字聲義皆可相通故遂借革以爲更

橫舎黌舎也後漢書鮑永永孫徳乃修起橫舎注橫學也又作黌朱浮造立橫舎亦同

元享元亨也張公神碑元享利貞漢隸字原云漢碑元亨字皆作享至子孫享之之類則又作亨按九經字樣云亯音饗獻也又音赫平通也又音魄平宰也從髙省象進孰物形說文亦作�今經典相承隸省作享音饗作亨音赫平又音魄平則享亨本一字也故得通用

瑛雄英雄也綏民校尉熊君碑攬瑛雄之迹兮郭仲奇碑翼翼瑛彥皆以瑛爲英

女防女英也漢書古今人表女防舜妃師古曰卽女英也

平議評議也後漢書霍諝前者溫教許爲平議平與評同三國誌費褘注引殷基通語曰司馬懿誅曹爽褘設甲乙論平其是非平亦同評

�荊也見乙速孤行儼碑

荒況兄也釋名兄荒也荒大也故靑徐人謂兄爲荒白虎通三綱六紀篇兄況也況父法也廣雅兄況也今江南猶呼兄爲況漢書尹翁歸字子兄師古曰兄讀曰況詩大雅桑柔倉兄塡兮兄亦讀若況此卽庚陽之三聲讀法也

外生外甥也三國誌陸遜外生顧譚顧承姚信陸抗注陸景母張承女諸葛外生諸葛亮集有戒外生書世說曰桓豹奴是王丹陽外生形似其舅唐戴叔倫有送外生宋垓詩皆以生爲甥劉熙釋名云舅謂姊妹之子曰甥甥亦生也

太形太行也列子湯問篇太形王屋二山注形當作行按今讀行作杭列子作形則知古讀太行如行路之行矣然庚陽相通形行實一聲也又太行一作泰坰

踁踁誙誙脛脛防防防防硜硜也晉書範宏之𨿽有踁踁之稱而無大雅之致黃公紹以爲卽硜字莊子至樂篇吾觀俗之所樂舉羣趨者誙誙然如將不得已而皆曰樂者吾未之樂也類篇誙誙趨死貌要亦硜硜之義也漢書楊惲脛脛者未必全也亦言硜硜之狀若曰脛去聲則踁亦在徑韻皆爲足骭其義何取此但以形聲相近而借用耳元次山丹崖翁宅銘怪石臨淵防防自顚亦硜硜也乃自注爲綺競切何也韓道昭五音集韻又誤以防爲硯字皆非又韓昌黎詩焉能守防防說文硻從石堅省聲與硜同防卽硻字從石從堅特不省耳

萌隸氓隸也戰國策施及萌隸管子山國軌謂髙田之萌曰注萌民也此條與一卷良萌條義通

崝嶸崢巆崢嶸也說文嶸崝嶸也文選宋玉髙唐賦俯視崝嶸崝崢本字也又漢書雄甘泉賦似紫宮之崢巆白石神君碑登崢巆巆亦嶸字

鸎桃櫻桃也呂覽仲夏之月羞以含桃先薦寢廟髙誘注以鸎所含食故曰含桃又名鸎桃

棖子橙子也金城記黎舉欲以棖子臣櫻桃但恨不同時耳棖子卽橙子也

諍爭也唐扶碑州郡諍表言州郡爭相表薦也隸釋云以諍爲爭廣韻諍亦作爭

請文情文也史記禮書請文俱盡徐廣曰古情字多假借作請諸子中多有此比荀子成相篇聽之經明其請請亦同情【字典啨字注引禮書作啨謂啨古情字誤】

旌密精密也堯廟碑工師旌密有斑道之巧隸釋云以旌爲精

靑防飯靑精飯也吳曽曰神仙王褒太極眞人以太極靑精飯方授之褒鏈服五年色如少女杜詩惜無靑精飯使我顏色好蘇頌曰陶隠居登眞隠訣有靑防飯卽靑精飯今釋家四月八日所作之烏飯是也

水精水晶也後漢書西南夷哀牢國出水精琉璃西域大秦國宮室皆以水精爲柱卽水晶也李白詩下卻水精亦同今但用水晶字耳

天精天暒天晴也史記天官書天精而見景星注精明也義與晴通漢書天文志作暒孟康曰暒精明也義亦同說文晴字本作夝

孩嚶孩嬰也逢盛碑捬育孩嚶以嚶爲嬰

呈式程式也樊安碑作呈作式以呈爲程按史記秦始皇紀上至以衡石量書日夜有呈不中呈不得休息呈程古字蓋通

從徵從徵也史記三王世家燕王策非教士不得從徵張晏曰士不素習不應召蓋從徵卽應召募從徵伐也

正營徵營怔營也漢書王莽人民正營師古曰正營惶恐不安之意也正音徵又後漢書鄧隲惶窘徵營晉書王濬自理書惶怖徵營皆以徵作怔【汲古閣本已刻作怔】其義亦同

頃耳傾耳也漢書王褒不單頃耳而聽已聰師古曰頃讀曰傾詩周南不盈頃筐注欹筐也亦與傾同

徑管經管也徐氏紀產碑雝直徑管蓋以徑爲經也按徑經二字古多通用楚辭宋玉招魂經堂入奧朱塵筵些注經一作徑左【僖二十五年】昔趙衰以壺餐從徑餒而弗食正義曰劉攺徑爲經謂經歷饑餒史記髙祖本紀夜徑澤中索隠曰徑舊音經

義刑儀型也楊信碑追念義刑卽儀型也借義作儀刑與型同詩大雅儀刑文王又尙有典刑皆但作刑

刑形也形刑也刑形二字古多通用無別急就章獖膾炙胾各有刑王應麟音釋云刑顏師古本作形孫叔敖碑因埋掩其刑馮緄碑遺令墳塋取藏刑而已李翊碑�松柏而憔刑李翊夫人碑收刑都靈臺碑靈隠刑凡形體字皆作刑易鼎卦其形渥鄭氏虞氏作其刑剭髙彪碑形不妄濫恩如皓春凡刑罰字又作形二字互用如此

邢景形影也侯成碑惟想邢景司馬季徳碑消邢幽門孔耽碑消邢瘦臘皆以邢爲形景影本字葛洪加彡

霆堅庭堅也庭電霆電也孫叔敖碑霆堅禹稷不能過也隸釋云以霆堅爲庭堅朱碑威神庭電隸釋云以庭爲霆二字亦故爲互異如此

渟車停車也後漢書趙岐渟車呼與共載此字典引漢書如此查後漢書今多作停從人不從水未知字典所據何本

神零神靈也吳仲山碑神零有知隸釋云以零爲靈按類篇從靈之字亦或從零如爲�爲��爲�之類甚多靈與零古或通用

萬零萬齡也斥彰長田君碑身沒名立永載萬零隸續云以零爲齡又修華嶽碑繁陽令楊君碑皆以軨爲齡他書未見通用或書碑者好奇之過與

霝�苓落零落也說文�霝�也尙書大用苓落漢書班固敍答賓戲曰失時者苓落師古曰苓與零同

涕泠涕零也樊敏碑士女涕泠金石文字記云泠者零之異冀州從事郭君碑同僚涕泠張公神碑天時和兮甘露泠零皆作泠

泠人伶人也泠綸伶倫也左【成九年】晉侯見鐘儀問其族曰泠人也釋文云依字作伶正義云泠氏世掌樂官而善故後世名樂官爲伶官漢書律曆志黃帝使泠綸師古曰泠音零綸音倫也

康寧康寧也漢書禮樂志更定郊祀歌穰穰復正直往寧師古曰寧願也合韻音寧說文系云寧猶寧也今俗人言寧可如此爲寧可如此王莽永以康寧集韻寧同寧寧戚一作寧越

熒火螢火也爾雅釋虫熒火卽炤釋文本作螢注云今本作熒後漢書靈帝紀帝與陳畱王協夜步逐熒光行數里卽螢光也

熒陽滎陽也漢書地裏志後漢書郡國志滎陽字皆從水周禮職方氏其川熒雒注熒在熒陽其字從火韓勅後碑河南熒陽劉寛碑陰河南熒陽鄭烈碑熒陽將封人也字皆從火作熒【今本周禮亦或攺作滎釋文仍作熒】

承掾丞掾也洪武正韻引後漢書馬援承掾之任謂承與丞同按今本後漢書多刻作丞不作承未知正韻所據何本左【哀十八年】楚使子國帥師而行請承杜注云承佐也義正爲丞

徵懲也荀子正論篇凡刑人之本禁暴惡惡且徵其未也注徵讀爲懲易懲忿窒欲釋文作徵蜀才作澄劉作懲史記建元以來侯者年表荊荼是徵鄭曰徴艾漢書溝洫志穿渠自徵師古曰徵音懲集韻云懲通作徵【荊荼卽荊舒書洪舒於民古文尙書作洪荼】

鱗雜淩雜也漢書天文志故其占驗鱗雜米鹽亡可錄者按鱗雜言瑣細也字亦不當定作淩今俗多作淩耳兩字皆假借用之

淩轢陵轢也史記魏其武安侯淩轢宗室後漢書朱浮帝以浮陵轢同列按陵轢者謂以勢加乎人之上而欺侮之也用陵字爲正今多通借淩如淩雲淩厲之類皆是

江淩江陵也見孟法師碑

九增九層也曾城增城也魏大饗碑防九增之華蓋九增卽九層也楚辭天問增城九重其髙幾里漢書雄甘泉賦增宮防差師古曰增重也增皆同層又漢書司馬相如哀二世賦坌入曾宮之嵳峩師古曰曾重也後漢書張衡思賦登閬風之曾城兮【文選作層】曾亦同層

股厷股肱也書益稷臣作朕股肱耳目古文尙書作股厷按說文肱本作厷

耐能也禮記禮運故聖人耐以天下爲一家注耐古能字宋祁漢書髙帝紀注云古者能字皆作耐字後世以三足之能爲能故今人書能無有作耐字者按古人不獨能作耐耐亦作能蓋二字音義同也漢書鼂錯胡貊之人其性能寒粵之人其性能暑注能讀曰耐趙充國漢馬不能冬能亦讀耐

效郵效尢也國語郵而效之郵又甚焉按書愆尢之尢多通用郵詩賓之初筵不知其郵釋文云過也禮記王制郵罰麗於事家語芾而麛裘投之無郵列子楊朱篇伯夷非無欲矜淸之郵漢書成帝紀天著變異以顯朕郵五行志是月後妾當有失節之郵賈誼弔屈原賦般紛紛其離此郵兮谷永則卦气悖亂咎徵著郵外戚班倢伃賦哀襃閻之爲郵又不廢捐於罪郵班固敍譏苑扜偃正諫舉郵皆過失之義尢郵古字通用也爾雅釋言郵過也正是此義乃注云道路所經過是以爲郵之郵矣恐非又古人不獨以爲愆尢之尢亦以爲尢甚之尢列子周穆王篇況魯之君子迷之郵者是也【王良郵無卹亦用作尢良見文選盧諶贈劉琨詩】

石郵石尢也困學紀聞云容齋五筆石尢風引陳子昂戴叔倫司空文明詩意其爲打頭逆風也李義山詩作石郵【來風貯石郵】楊文公詩亦作郵【石郵風惡客心愁】

華聊華驑也漢書地裏志得華聊綠耳之乘字典引志作聊以爲聊又同驑考今本漢志多刻作駵其字仍從馬特省田耳駵與驑音義本同非如以作驑音義各別也未知字典所據何本

畱落流落也孔平仲雜抄曰霍去病諸宿將常畱落不耦今世俗多作流落或議史記無此語乃見漢書衛靑諸將常畱落不遇注遲畱零落不遇合也今按史漢二書去病在衛靑後此實去病中語史記作然而諸宿將常坐畱落不遇漢書作然而諸宿將常畱落不耦常下無坐字遇作耦其所異者此耳何以云史記無此語也淩本作不遇萬曆十年南監髙啟愚修本依劉之同所校此語正作畱落不耦

流黃磂黃硫黃也硫黃古但作流黃言其色也機上流黃亦取流黃之色說文防可以染畱黃蓋言染色卽流黃色也唐馮贄云仙雜記言元載飲食冷物用磂黃碗畱流磂硫並通

舊畱鵂鶹也說文舊舊畱也或從鳥休聲作鵂徐鍇說文系曰卽怪鴟借爲新舊字按說文舊畱爲一鳥舊之別體則爲鵂皆去聲字鶹別爲一鳥爲鶹離不與舊畱同今世以舊字爲新舊之舊不復知爲鳥名讀鵂如休合鵂鶹爲一物不復知鵂同於舊名實混淆莫可考正又鵂鶹一作休畱通雅云國策宋偃王時有雀生於城之陬卽鵂鶹也

贅旒贅癅也公羊君若贅旒然義與贅癅同或言君虛位如旒附冕非以旒爲癅謂君如贅癅也通雅更謂詩商頌綴旒亦同贅癅【禮記注商頌作啜郵】

祝�祝尢咒尢祝由也說文�祝�也卽今之祝由科按內經有祝由徐文長引物原曰禁咒名越方漢武信南越而禁咒方始按後漢書方術趙炳善越方注云越方善禁咒也史記扁鵲倉公曰我有禁方禁方亦卽越方也古有祝科今太醫院第十三科爲祝尢又曰咒尢爲咒而愈亦周禮春官諸祝之類也

繇繇攸攸悠悠也漢書韋賢犬馬繇繇師古曰繇與悠同班固敍攸攸外防攸亦同悠

逌敍攸敍也漢書五行志我不知其彜倫逌敍又彜倫逌斁地裏志酆水逌同師古曰逌古攸字也尙書本皆作攸按說文有�字气行貌漢書韋賢萬國�平師古曰�古攸字逌�字體相近師古所注亦同疑二志逌字乃�字之訛也

優猶優繇優嗂優遊也荀子正論篇優猶知足漢書班固答賓戲陸子優繇孫叔敖碑優嗂樂業皆優遊之變也禮記曰詠斯猶鄭注云猶當爲搖聲之誤也秦人猶搖聲相近爾雅釋詁繇喜也郭注引禮記此文云猶卽繇也說文嗂亦訓喜也繇嗂搖字則相近而繇復與猶同音繇亦時讀作搖則鄭氏謂猶當爲搖者正當爲繇耳古人隨聲借用故旣以猶作繇亦以嗂作繇也【嗂本音搖】

�遊優遊也廣韻云�遊本亦作優按婁壽碑�於春秋馮緄碑爲四府所表�優皆作�廣韻�字所從來逺矣

由子遊子也焦氏易林長股善走趨步千里王良嘉善伯樂在道申生見母下有由子通雅云卽謂遊子

瀀渥優渥也說文瀀澤多也引詩旣瀀旣渥今詩小雅信南山作優說文瀀優二字義別今但通用優

浮游蜉防蜉蝤蜉蝣也大戴禮夏小正五月浮游有殷方言蜉防秦晉之間謂之渠略爾雅釋虫蜉蝣渠略蜉防卽蜉蝣也漢書王褒蜉蝤出以陰師古曰蝤音由字亦作蝣其音同也

猷可猶可也謀猶謀猷也書盤庚其猶可撲滅古文尙書作猷袁良碑平仲小國之卿其儉猷稱皆以猷爲猶詩小雅我視謀猶石經尙書女比猶念以相從楊綂碑謩玆防猶範式碑邁徳徽猶又皆以猶爲猷按兩字形聲皆同特犬旁或左或右耳後人始以猷爲謀猷字以猶爲尙可之辭古人不分也又孟子王由足用爲善任伯嗣碑政由豹產又皆以由爲猶

夷由夷猶也楚詞九歌湘君君不行兮夷猶蹇誰畱兮中洲注夷猶猶豫也後漢書馬融廣成頌或夷由未殊注引楚辭作夷由夷由卽夷猶也爾雅釋鳥夷鼯防名別是一義

子斿子遊也石經論語作子斿按說文遊旌旗之流也從防從汓聲周禮春官巾車建太常十二斿以祀考工記輈人龍旂九斿鳥旟七斿熊旗六斿蛇四斿漢書禮樂志郊祀歌九重開靈之斿又泛泛塡塡從髙斿皆但作斿省文也

斿學遊學也斥彰長田君碑乃始斿學六書正譌云斿又借爲浮斿敖斿字孔彪碑浮斿塵埃之外武榮碑久斿太學斿並同遊

攸徳修徳也張良碑令徳攸兮宣重光按古文尙書修字皆作攸婁壽碑曾祖父攸春秋又不攸亷隅兩修字皆作攸攸修古蓋通用字也

舟帀周帀也堯廟碑委曲舟帀隸釋云以舟爲周按說文�帀徧也從勹舟聲碑特省勹耳集韻�通作周俗作周非

讎柞酬酢也戰國策壤地著之盤盂屬之讎柞注酬酢同

剛渘剛柔也北海相景君碑實渘實剛魏元丕碑旣膺渘徳柔皆作渘類篇渘水名字原云漢碑多以渘爲柔

遊兆柔兆也爾雅歳陽丙曰柔兆史記作遊兆廋索搜索也漢書趙廣漢廋索私屠酤師古曰廋讀與搜同謂入室求之也又百官表有騪粟都尉服防曰騪音搜索也廋騪皆與搜同

騶魯鄒魯也漢書郊祀志祠騶嶧山蘇林曰騶魯縣也地裏志魯國騶注云故邾國後漢書郡國志騶本邾國按說文本作鄒注云魯縣古邾國是騶卽鄒也又隸續有騶氏鏡銘洪氏云太史公書齊有三騶子範史春秋家有騶夾班史並作鄒則鄒騶二字古蓋通用

朋疇朋儔也議郎元賓碑朋疇宗親疇通作儔戰國策今髠賢者之疇也荀子勸學篇艸木疇生子法言修身篇疇克爾並與儔同漢書韓信其疇十三人皆已斬儔亦作疇

詶咨疇咨也書堯典疇咨魏元丕劉寛鄭烈諸碑並用作詶咨據說文引書當作咨辭也下從白音自與黒白字異今作疇從田者亦隸書假借用之也故或更借用詶

衾幬衾裯也曹植贈白馬王彪詩何必同衾幬然後展殷勤注幬與裯古字同

鉤鵃鉤輈也林和靖詩云木叫鉤輈謂鷓鴣也張華注禽經曰自名鉤鵃格磔行不得也哥哥按鷓鴣卽鶻鵃鉤鵃之聲卽鶻鵃之變也又變而用輈皆假借耳

輈張侜張侏張譸張也書無逸無或胥譸張爲幻釋文云馬本作輈爾雅及詩作侜同侜張誑也後漢書董皇后汝今輈張怙汝兄邪晉書張華輈張跋扈劉琨贈盧諶詩序自頃輈張困於逆亂詩陳風誰侜予美注侜張予之所美南齊書桓康莫侜張問桓康其義皆同又譸張一作侏張雄國三老箴負乘覆餗姦寇侏張晉書慕容垂記載符堅報書云侏張幽顯魏書恩幸趙修侏張不已北齊書源彪吳賊侏張古虞尢韻通周朱音近故侏張卽譸張也

流求琉球也栁子厚嶺南節度使饗軍堂記由流求訶陵西抵大夏康居流求卽琉球國

蘇塗浮屠也後漢書東夷馬韓祭天立蘇塗注引三國誌魏東夷諸國各有別邑名之爲蘇塗立大木懸鈴鼓事鬼神諸逃亡至其中皆不還之蘇塗之義有似浮屠

牟利謀利也史記平準書富商大賈無所牟大利漢書食貨志同注牟取也義與謀近

來牟來麰也詩周頌於皇來牟釋文云牟麥也字書作麰音同牟

侵侔侵牟也東海廟碑收責侵侔按戰國策下牟百姓漢書李廣利而將吏貪不愛卒侵牟之師古曰侵牟言如牟賊之食苗也景帝紀漁奪百姓侵牟萬民李奇曰牟食苗根虫也侵牟食民比之蛑賊也蓋漢書以牟爲蛑隸書以侔爲蛑皆假借也又按漢書侔徳字亦用牟則牟侔二字古蓋通用

牟子眸子也荀子非相篇堯舜參牟子注牟與眸同歌嘔歌謳也漢書朱買臣擔束薪行且讀書其妻亦負戴相隨數止買臣母歌嘔道中師古曰嘔讀曰謳

漚鳥鷗鳥也列子黃帝篇海上之人有好漚鳥者注漚音鷗卽鷗也

茍屚句漏也晉書葛洪聞交阯出丹砂求爲句漏令句漏縣名漢書地裏志交阯郡有茍屚縣卽句漏也茍句皆音鉤

裒尅掊克也南齊書竟陵王子良而守宰相繼務在裒尅卽詩之掊克也掊裒音同

蜩蟉綢繆也漢書司馬相如大人賦蜩蟉偃蹇史記作綢繆字異義同

撏尺尋尺也議郎元賓碑退不枉尺直撏隸釋云以撏爲尋華山亭碑防度撏廓立室異處亦以撏爲尋又廣韻尋又姓劉熊碑陰有撏橫字公節則姓亦作撏也是二字古蓋通用

侵尋浸尋寖尋侵淫浸潭濅淫浸潯也史記孝武本紀是歳天子始巡郡縣侵尋於泰山矣封禪書作浸尋【汲古閣本封禪書亦刻作侵】漢書郊祀志作寖尋漢書司馬相如上林賦侵淫促節史記作浸潭文選雄劇秦美新亦有景曜浸潭之瑞潛語音義皆相通也又漢書齊王肥濅淫聞於上師古曰濅古浸字也史記司馬相如難蜀父老文浸潯衍溢卽浸尋也字無定形音無定聲其義皆一各隨所用耳

箴鍼鍼也說文箴綴衣箴也鍼所以縫也字異義同今俗但作鍼禮記內則紉箴請補綴荀子有箴賦皆箴紉之箴也

卑湛裨諶也漢書古今人表鄭卑湛師古曰卑音脾湛音諶卽鄭大夫裨諶也

任身妊身也漢書外戚趙倢伃任身十四月乃生任卽妊字鄒陽注紂刳任者觀其胎產【汲古閣本已刻作妊】又方書女子二十任脈通則有子任與妊姙並同

禽殺擒殺也史記五帝本紀遂禽殺蚩尢漢書髙帝紀此所以爲我禽也左【僖廿二年】不禽二毛禽皆與擒同校官碑禽姦戔猾張納碑所向禽殪亦同

禽敖黔敖也禮記檀弓齊人黔敖漢書古今人表作禽敖師古曰卽黔敖也

呻唫呻吟也平輿令薛君碑童稚呻唫玉篇唫亦古吟字漢書息夫躬秋風爲我唫韓非子權篇宗室憂唫楚辭九章悲回風孤子唫而淚兮唫皆同吟

蕭參箾參櫹槮揱參蕭森也史記司馬相如上林賦紛容蕭參漢書作紛溶箾參楚辭宋玉九辧萷櫹槮之可哀兮張衡西京賦櫹爽櫹槮周禮考工記注鄭司農曰揱讀爲紛容揱參之揱此卽用上林賦語揱卽與蕭箾同音皆蕭森之變也

譚思潭思覃思也書孔安國序研精覃思釋文云覃深也樊敏碑譚思舊制隸釋云以譚思爲覃思梁師亮墓志銘譚思漆書亦同漢書雄而大潭思渾天師古曰潭湥也潭思亦覃思之意也

沈沈潭潭也史記陳涉世家夥頤涉之爲王沈沈者注沈音長捨切言宮室之深廣也韓昌黎詩潭潭府中居沈沈卽潭潭其音同也

驂乘參乘也史記張釋之上就車召釋之參乘漢書釋之作驂乘孫叔敖碑自曹臧孤竹吳札子罕之倫不能驂也亦以驂爲參

中南終隆終南也尙書禹貢終南惇物二山名也詩秦風終南何有左攺用中南【昭公四年】四嶽三塗陽城太室荊山中南九州之險也潘嶽闗中記曰終南一名中南言在天之中居都之南淮南子俶眞訓孟門終隆之山不能禁終隆亦終南也

常譚常談也三國誌魏管輅此老生之常譚又裴松之注引輅別鮑子春自言吾少好譚易莊子則陽篇夫子何不譚我於王皆以譚爲言談字其音義同也

降谷函谷也鄭康成書立政注三亳版尹西降谷卽函谷也梁鴻適吳詩遊舊邦兮遐徵將遙集兮東南心惙怛兮傷悴志菲菲兮升降欲乘策兮縱邁疾吾俗兮作防以降與南防相葉是降有函音矣故康成用降谷爲函谷亦以其音之同而假借用之也

甚亂耽亂也詛楚文淫失甚亂詩小雅棠棣和樂且湛釋文云字又作耽湛通於耽甚近於湛故以甚亂爲耽亂一說據說文甚尢安樂也甚亂卽耽亂之義非借作耽也亦通

妉樂耽樂也爾雅釋詁妉樂也疏引詩和樂且湛及無與士耽妉樂卽湛樂耽樂也

��耽耽也易頤卦虎視耽耽張壽碑��虎視用易語而字異按釋文云眈虎下視貌玉篇�內視也義固相近蓋漢時本有如此者

龕亂戡亂也梁書劉峻辧命論而或者覩湯武之龍躍謂龕亂在神功文選辧命論李善注引墨子曰夏桀時天乃命湯於鑣宮有神來告曰夏徳大亂往攻之予必使汝大戡之商王紂時周武王見三神曰予旣沈漬殷紂於酒徳矣攻之予必使汝大戡之以戡釋龕而無異詞是龕卽戡也子重黎篇劉龕南陽注取也謝靈運述祖徳詩序大元中王父龕定淮南蕭子顯南齊書拯溺龕曓皆用龕爲戡

弗弗堪也漢書五行志王心弗孟康曰古堪字按商書西伯戡黎說文引書作黎郭璞爾雅注引作堪黎則堪與戡古蓋通用故漢書堪亦作

淡悶痰悶也王羲之初月帖淡悶漧嘔東觀餘論雲淡古痰字方言淡胸中液也楊用修雲淡古淡液之淡幹古幹濕之幹今以淡作痰幹作幹非也通雅云醫方有淡陰之疾俗作痰飲南齊書豫章王嶷遺命三日施靈惟香火槃水漧飯酒脯檳榔而已幹卽幹字衡方碑淡界繆動隸釋云以淡爲痰

耽耳檐耳儋耳也淮南子地形訓誇父耽耳在其北方漢書武帝紀有儋耳郡師古曰儋音丁甘反儋耽音同故得通用又博物志云逺夷之名雕題黑齒穿胸檐耳大竺岐首其字從木作檐蓋儋與擔同【見下條】擔亦通作檐管子七法篇不明於則而欲出號令猶檐竿而欲定其末史記虞卿躡屩檐簦爾雅釋天何鼔謂之牽牛郭璞注今荊楚人呼牽牛星爲檐鼔檐荷也栁子厚祭崔駢文檐重揭貴皆以檐爲擔集韻韻防檐並有都濫切之音故儋耳亦作檐耳也

儋負擔負也漢書西域負水儋糧送迎漢使按說文儋荷也集韻儋或作擔儋擔本屬一字非假借也羊竇道碑騎馬儋負亦正用說文儋字

藍縷襤褸也傅詩整此藍縷衣方言布而無緣敝而紩之謂之襤縷說文作襤褸從衣從糸其義亦通綱目集覽云藍縷襤褸通

鏡籨鏡奩也嚴器籨器也列女置鏡籨中急就篇注籨盛鏡之器後漢書光烈陰皇后紀帝從席前伏禦牀視太后鏡奩中物奩卽籨也又南史宜都王鏗於時人發桓溫女冢得金巾箱織金蔑爲嚴器嚴器亦卽籨器當以音近借用耳

悉纎悉也漢書食貨志古之治天下至至悉也師古曰與纎同又王吉諫昌邑王曰行義介有不具者亦同纎

顧詹顧瞻也史記周本紀顧詹有河粵詹雒伊義皆作瞻春秋莊十七年齊人執鄭詹公羊作瞻詩小雅六日不詹詹同瞻

怗懘沾滯也禮樂記宮商角徵羽五者不亂則無怗懘之音怗昌亷切說文本作惉懘今作沾滯從省也

髭防髭防也史記趙世家鬢麋髭防大膺大胸防卽防字今俗作髥

沾視覘視也禮檀弓曰噫毋曰我喪也斯沾注沾讀曰覘視也

奄畱淹畱也漢書禮樂志更定郊祀樂歌神奄畱臨須搖注奄讀淹須搖須臾也互見前卷

煎靡漸靡也韓非子云罷露百姓煎靡貨財漢書枚乘漸靡使之然也漸靡卽煎靡也

瀸濇漸漬也淮南子要略訓以內洽五藏瀸濇肌膚卽漸漬也漢書郊祀志其北治大池漸臺師古曰臺在池中爲水所浸故曰漸臺音子亷反三輔黃圖或爲瀸字瀸亦浸耳【今三輔黃圖多刻作漸】復民租碑瀸潤宿麥修華嶽碑瀸潤品物漸皆作瀸

沈漸湛漸沈潛也書洪範沈潛剛克左【文五年】引作沈漸漢書谷永意豈將軍忘湛漸之義師古曰湛讀曰沈漸讀曰潛後周華嶽碑沈潛以剛潛皆作漸

柑口拑口也漢書五行志臣畏刑而柑口韻防云說文箝拑柑鉗鍼訓義各不同然書史寫亦有通用者按公羊【宣十五年】柑馬而秣之釋文柑其亷反以木銜馬口柑口不言如口有所銜也今但通用拑箝柑字但讀作甘爲果名不復知有他音他義矣正字通槪以柑口柑馬爲拑之誤亦非

嗛退謙退也漢書尹翁歸溫良嗛退師古曰嗛古以爲謙字按周易謙卦釋文云子夏作嗛書大禹謨謙受益古文尙書作嗛漢書藝文志易之嗛嗛師古曰嗛字與謙同

避慊避嫌也漢書趙充國媮得避慊之便師古曰慊亦嫌字

孱顏巉巖也漢書司馬相如大人賦放散畔岸驤以孱顏師古曰孱顏不齊也義與巉巖同歐陽修詩空碧更孱顏用此語也

杖咸杖函也周禮秋官伊耆氏掌國之大祭祀共其杖咸疏云咸讀爲函以此藏杖釋文作杖函音咸

舉颿舉帆也文選左思吳都賦樓船舉颿而過肆李善注颿者船帳也今但用帆六書正譌云颿馬疾步也借爲舟颿字

別雅卷二﹤經部﹐小學類﹐訓詁之屬﹐別雅﹥

欽定四庫全書

別雅卷三

鳯陽府訓導吳玉搢撰

惣督摠督也梁書武帝紀惣督眾軍按廣韻摠同總鄭烈碑變作防仲秋下旬碑變作�隸楷遞嬗遂成物下著心之字此爲隸變蓋不可以六書之理相繩也

巃西隴西也魏大饗記唐君元巃西人隸續云巃卽隴字按玉篇巃力孔力空二切巃嵸嵯峨貌碑蓋借巃爲隴非巃卽隴字也

勭搖動搖也漢書成帝紀令天下無有勭搖之心傝防防�闒茸也漢書賈誼弔屈原賦闒茸尊顯兮師古曰下材不肖之人也或作防�韻防收傝防防從宂宂從宀下人俗作冗非也與穴字又別

從容縱臾將養傱勇從諛慫慂也史記衡山王日夜從容王密謀反事漢書作縱臾又賓客來者微知淮南衡山有逆計日夜從容勸之漢書作日夜將養勸之師古曰將讀曰奬又禮樂志郊祀歌神之行旌容容騎沓沓般傱傱晉灼曰音人相傱勇作惡師古曰容音勇傱音總酷吏贊杜周從諛諸字音義並與慫慂同

湧趯踴�甬龠踴躍也漢書李尋湧趯邪陰師古曰趯字與躍同裴光逺集綴作踴�或省作甬龠

樂旨樂只也衡方碑樂旨君子囗囗無疆按碑語蓋引用詩南山有臺之文而以旨爲只或假借同音之字用之或當時本有如此者非盡寫之誤也

於氏於是也韓勅後碑於氏憤慉之思隸釋云以於氏爲於是按漢書地裏志至孫氏爲莊公師古曰氏與是同古通用字後漢書李云得其人則五氏來備注引史記庶徵曰雨曰曰燠曰風曰寒五者來備各以其序庶艸蕃廡是與氏古字通耳三國誌吳有氏儀後攺姓是

諟正是正也陳書姚察尢好研覈古今諟正文字諟正卽是正也三國誌蜀來敏好是正文字陳書蓋用此語

張是張氏也張遷碑張是輔漢是卽氏字義詳前條姓姓氏也費泛碑因爲姓隸釋云卽氏字按說文乃姼字之或體與氏義別碑蓋借爲氏非卽氏字也

徳彼徳被也靈臺碑徳彼四表又廣彼之恩隸釋云以彼爲被

骫任委任也張表碑旌命骫任按說文骫曲也委曲字本作骩書皆借用委碑又借骩爲委任字疑二字古通

佹辭詭辭也鄭固碑造�佹辭按溫嶠侍臣箴云或造膝詭辭與碑語正同詭與佹古蓋通用谷梁【僖公九年】晉侯詭諸卒釋文云詭左氏作佹荀子賦篇天下不治請陳佹詩注云請陳佹異激切之辭佹辭卽佹詩之義與詭義同

系壘系累也荀子大略篇不憂其系壘也注壘讀爲累

虫蛾虫蟻也列子黃帝篇末聚禽獸虫蛾史記五帝本紀淳化鳥獸虫蛾蛾卽蟻字爾雅釋虫蚍蜉大螘釋文云螘本亦作蛾俗作蟻左【僖十五年】蛾析蛾音魚綺切漢書元帝紀有白蛾羣飛蔽日雄長楊賦扶服蛾伏皆讀爲螘後漢書皇甫嵩張角等皆著黃巾爲標幟時人謂之黃巾亦名爲蛾賊注卽蟻字諭賊眾多故以爲名陳球後碑蜂聚蛾動仲秋下旬碑蛾附隸釋皆讀作蟻

倍灑倍蓰也史記周本紀劓罰疑赦其罰倍灑按此卽尙書呂刑之文而用字有異灑有蓰音此蓋用灑爲蓰也書云其罰惟倍而此云倍蓰倍一倍蓰五倍其義不同蓋古人本或異也

卑爾俾爾也校官碑卑爾熾昌按碑語乃用詩魯頌閟宮文而以卑爲俾集韻云卑通作俾詩小雅節南山俾民不迷荀子宥坐篇引詩作卑

彌烖弭烖也周禮春官小祝彌烖兵彌讀作弭漢書李廣彌節白檀師古曰彌音亡俾反義亦同弭

機筵機杖幾筵幾杖也家語仰視榱桷俯察機筵注機作幾州輔碑有機杖之賜左【襄十年】投之以機釋文云機本又作幾同莊子齊物論隠機而噓釋文云機李本作幾機卽幾字別體今俗以機爲機之省文非也

抵掌指掌也崔鐶北嶽廟碑如抵諸掌此似用論語指其掌之文而字則用抵如用抵掌而談之意於文義不順蓋是以抵爲指也

考紕考妣也徐氏紀產碑考紕徐氏隸釋云以紕爲妣

不翼比翼也阮籍詩願爲雙飛鳥不翼共翺翔不翼卽比翼也不有比音遂亦借作比用

土匭土簋也史記李斯飯土匭義與簋同說文簋古文作匭�此正用古文也

貪究貪宄也姦軌姦宄也劉熊碑貪究革情隸釋云以究爲宄按此碑以究爲宄唐盧藏用書紀信碑陰莫宄年代宄字義當爲究二字互異如此豈本可通用邪左【成十七年】亂在外爲姦在內爲軌釋文云軌本亦作宄史記五帝本紀冦賊姦軌正義曰軌亦作宄漢書元帝紀殷周法行而姦軌服師古曰軌與宄同

馬矢馬屎也左【文十八年】殺而埋之馬矢之中按說文糞也廣韻本亦作矢俗作屎莊子人間世夫愛馬者以筐盛矢史記亷頗一飯三遺矢漢書外戚孝成趙皇后童謡曰皇孫死燕啄矢三國誌吳諸葛恪注太子嘗嘲恪諸葛元遜可食馬矢恪曰願太子食雞卵權曰何也恪曰所出同耳矢皆屎字

帛喜伯嚭也論衡逢寓篇伍員帛喜俱事夫差注帛喜宜讀作伯嚭

宴娭燕喜也通雅云房中詩神來宴娭卽宴嬉詩之燕喜卽此二聲也如妺喜崔琦作妺嬉可證史相如大人賦吾欲往乎南嬉漢書作南娭

欣憙欣喜也史記周本紀無不欣憙【今本多刻作喜】漢書郊祀志而天子心獨憙師古曰憙讀曰喜【史記封禪書作心獨喜】急就章勉力務之必有喜皇象碑本作憙劉寛碑河東聞憙韓仁碑聞憙長漢書地裏志後漢書郡國志皆作喜喜憙字通

所已所以也荀子非相篇人之所已爲人者何已也注已與以同楊著碑皆所已紀盛徳無窮者也帝堯碑已章聖徳又報已嘉福又惇我已徳厲我已仁以皆作已

行李行理也左【僖三十年】燭之武曰行李之往來注云行李使人也襄八年曰亦不使一介行李注曰獨使也昭十三年曰諸侯靖兵好以爲事行理之命無月不至周語行理以節逆之兩之中李理互異而義則相同古李理字通用管子法法篇臯陶爲李謂理官也史記天官書營惑爲李【一本作勃徐廣注作理】外則理兵內則理政漢書胡建引黃帝李法蘇林曰獄官名也師古曰李者法官之號也法官本名理【見月令孟秋之月注及史記循吏李離傳】而亦用李者以二字音義本通也故行李行理字異義同李濟翁資暇錄以爲古使字作�從山下人人下子後人轉作李此臆說也又馬永卿嬾眞子彭乘墨客揮犀曰左注皆止解行李爲使而今人以行裝爲行李則非也不知本義爲行理而使人行必有裝鄭當時之治行孟子之治任是已則相沿以行李爲隨行之物亦何不可甚矣馬彭之拘也

陟裏側理也王子年拾遺記晉武帝賜張華以側理紙萬番此南越所獻後人言陟裏與側理相亂南人以海苔爲紙其理縱橫邪側因以爲名陸友仁又引漢人作陟俚

禗禗諰諰鰓鰓葸葸也漢書禮樂志郊祀歌赤蛟篇曰靈禗禗孟康曰禗音近枲荀子議兵篇諰諰然常恐天下之一合而軋已也漢書刑法志用作鰓鰓廣韻收禗入之韻漢志注上聲文選魯靈光殿賦心而發悸李善注引蘇林漢書注曰葸葸懼貌與葸同卽論語之葸字今人作文好用鰓鰓不知其借作葸字爲畏怯意也

土仁士人也韓勅碑四方土仁隸釋云土卽士字按漢隸士字下畫多長與土字無別如史晨碑百辟卿土華山亭碑卿土百辟周憬碑濟濟吉土石門頌庶土悅癰皆同又仁字疑亦借作人侯成碑亦有遐邇土仁之語若作仁義字與文義不順隸釋無解

蕓芓耘耔也詩小雅或耘或耔漢書食貨志引作或蕓或芓周禮天官甸師注耨蕓芓也集韻耘通作蕓論語植其杖而蕓孟子不蕓苗者也三公山碑或耘或芓兩字各用其一

杍材梓材也杍匠梓匠也周書梓材古文尙書作杍材贈孔宣公泰師碑云廣命杍材用古文也楚金禪師碑工人杍匠廣韻云杍工木匠或作梓蓋梓杍同音皆假借也

崽囝子也水經注曰孌童丱女弱年崽子崽音宰按方言崽者子也靑箱雜記閩人呼子曰囝唐取閩子爲宦官顧況撰哀囝一篇云囝生閩中乃絕其陽爲臧爲獲金玉滿堂又有囝別郎罷郎罷別囝詩以寓諷郎罷閩人呼父也閩音讀囝亦如宰楊時偉正韻牋解韻逸字收崽讀若灑無囝字囝或音梘

心儀心擬也儗人擬人也漢書外戚孝宣許皇后公卿議更立皇后皆心儀霍將軍女服防曰儀音螘心儀卽心擬也按詩大雅烝民篇我儀圖之釋文作義注云毛如字鄭作儀儀匹也朱儀度也是亦與擬字義通禮記曲禮儗人必於其倫釋文比也文選傅毅舞賦經營切儗注云言舞人舉引皆有所比儗也儗亦同擬又擬亦通用疑漢書食貨志逺方之能疑者並舉而爭起矣師古曰疑讀曰擬史記蘇秦疑於王者亦同【今本多刻作擬】

負依背依倍依負扆也禮記明堂位天子負斧依南鄕而立釋文云本又作扆同漢書王莽天子負斧依南面而立按書顧命狄設黼扆綴衣注屏風畫爲斧文者書斧黼扆依互通蓋因聲假借也又負依一作背依又作倍依漢書徐樂南面背依史記周公世家南面倍依蓋古陪倍負背北皆相通負尾卽陪尾負郭卽背郭史記淮陰侯吾豈可以鄕利倍義乎與向背同詩言樹之背謂北堂也北本二人分背之形篆作�借作南北之北漢書宣帝紀甘露二年行幸萯陽宮李斐曰萯音倍

幾不豈不也荀子榮辱篇幾不甚善矣注幾同豈列子周穆王篇穆王幾神人哉豈亦作幾

筐棐筐匪也漢書食貨志各因所生逺近賦入貢棐應劭曰棐竹器也所以盛方曰筐隋曰棐師古曰棐讀與匪同

仲蘬中仲傀仲虺也荀子堯問篇其在仲蘬之言也注仲蘬與仲虺同湯左相也史記殷本紀中作誥九經考異作仲石經作仲傀皆仲虺也

彊梧彊圉也爾雅釋天歳陽丁曰彊圉史記曆書作彊梧

彊圉彊衙彊禦也漢書王莽引詩不畏彊圉詩大雅烝民本作彊禦蓋圉與禦通也列子名禦冦戰國策作圉冦又北海相景君碑彊衙攺節楊君石門頌綏億衙彊隸釋云以衙爲禦按周禮田僕注衙還之使不出圍釋文云衙又作禦同禦本通禦故亦借用衙釋名衙止也則又與禦同義廣韻語韻有衙字音禦引楚辭導飛亷之衙衙是衙禦音義皆通矣故同用無別

鉏防岨峿鉏牙齟齬也說文齟齬齒不相值也又防鉏防也重文作鋙楚辭宋玉九辧圓鑿而方枘兮吾固知其鉏鋙而難入鉏鋙卽鉏防亦不相值之義也文選陸機文賦或岨峿而不安李善注岨峿不安貌亦引楚辭鉏鋙爲證周禮考工記玉人大琮十有二寸射四寸注射其外鉏牙疏言其外八角鋒也岨峿鉏牙義皆與齟齬同古吾牙聲近故或借用牙爾雅釋樂注敔如伏虎背上有二十七齟齬亦此義也

以與也儀禮燕禮君曰以我安注猶與也漢書外戚李夫人是邪非邪師古曰言所見之狀定是夫人以否魏書李順此年行師當克以不以皆讀作與韓昌黎剝啄行凡今之人急名以官注韓文與多作以古以與之聲相近故多通用詩召南江汜首章曰不我以二章曰不我與注與猶以也

幾所幾許也漢書疏廣數問其家金余尙有幾所師古曰幾所猶言幾許也張良父去裏所復還師古曰行一里許而還來古許所聲近如詩小雅伐木許許說文引詩作伐木所所世說張與王建武初不相識後遇於範豫章許杜少陵詩今復在何許皆與所同

噓輿謣邪許也通雅云輿謣邪許舉重唱呼也邪在中原韻爲亨遮反許音虎古詩紀有邪許歌又有噓歌注與邪許同劉畫曰牽石拕舟必歌噓昔有謂聲重爲邪許聲輕爲噓者由今論之噓亦不讀作許與矣呂氏春秋淫辭篇今舉大木者前呼輿謣後亦應之淮南子道應訓作邪許方子謙曰今人上梁之中稱兒郎偉卽邪虎類也

鉅萬巨萬也史記平準書京師之錢累巨萬韋昭曰巨萬今萬萬漢書食貨志庶人之富者累鉅萬鉅與巨同

束苣束炬也後漢書皇甫嵩束苣乘城按說文苣束葦燒也徐曰今俗別作炬非是火炬字本當作苣今皆以苣爲菜名火苣字作炬不復作苣反以不別者爲別矣

渠能巨能詎能也史記張儀且蘇君在儀寧渠能乎索隠曰渠音詎漢書髙帝紀公巨能入乎師古曰巨讀曰詎猶豈也集韻詎通作渠

柤梪沮梪俎豆也韓勅碑爵鹿柤梪隸釋云以柤爲俎張納碑旣修沮梪隸釋云以沮爲俎按柤沮與俎形聲相近故假借用之書武城駿奔走執豆籩釋文云豆本又作梪爾雅釋器木豆謂之豆釋文云豆又作梪廣韻梪籩豆梪豆義同

防宙宇宙也荀子賦篇精微乎毫毛而盈大乎防宙注防與宇同

斧藻黼藻也楊子學行篇吾未見好斧藻其徳若斧藻其楶者歟斧與黼同經黼扆多作斧扆

府然俯然也拊就俯就也荀子非相篇府然若渠堰櫽括之於已也注府與俯同列子周穆王篇府而視之俯亦作府仲定碑然後拊就隸續云以拊爲俯皆借同音之字爲之也

捬循撫循也漢書趙國捬循和輯師古曰捬古撫字逢盛碑捬育孩嚶亦以捬爲撫

肺附肺胕柿附胏附肺腑也漢書中山靖王勝臣𨿽薄也得蒙肺附楚元王臣幸得托肺附師古曰舊解云肺附謂肺肝相附著猶言心膂也一說肺謂斫木之肺札也自言於帝室猶肺札附於大材木也史記景惠閒侯者年表及武安侯皆作肺腑廣韻附字注云肺胕心膂腑注云臟腑本作府俗加月然則漢書之肺附當以附胕同音故相假借或以附胕形近寫譌誤亦未可知腑本俗字藏腑且當用府肺胕必不作腑可知凡史記作肺腑者皆俗本沿譌也又子太親首柿附幹餱其字從木注柿削也柿附木如肺附肝此卽顏師古漢書楚元王注之後一解按木柿之柿【木柿字篆書從�果名音士者書從�中多一畫今隸書無別】與肺肝之肺其音同其偏旁亦同但肺肝附著其理明顯易解轉用削木之柿其義迂曲難通疑柿必肺之譌也又後漢書盧芳以胏附之故赦臣芳罪注胏附若肝胏相附著言親戚也此又誤以胏爲肺字也說文胏本作�雄說作�隸作胏其字音滓其義爲幹肉其偏旁所從與柿樹之柿同與肺肝字相近而實不同以胏作肺亦誤書也此數字分別甚微觀者須盡心焉

歌儛歌武歌舞也莊子在宥篇鼓歌以儛之廣韻儛與舞同國語樂及偏儛楚辭王褒九懷邱陵翔儛兮谿谷悲歌孫叔敖碑陰倡優皷儛修華嶽碑鳥獸率儛舞皆作儛呂氏春秋大樂篇罪人非不歌也狂者非不武也歌武對舉似亦以武爲舞也

嫚娒嫚姆慢防慢侮也漢書張良皆以上嫚娒士師古曰嫚與慢同娒古侮字【史記作慢侮】又賈誼今匈奴嫚姆侵掠至不敬也師古曰姆古侮字娒姆小異音義皆同又五行志慢防之心生陳平然大王資防人防亦侮字說文侮古文從母作防

姁媮呴愉嘔喁呴諭煦嫗燠休噢咻也韓昌黎連理木頌奮肆姁媮注上音吁下音兪郝京山謂卽吁兪郭璞曰怤愉猶呴愉也晉書夏侯湛逐巧防妍嘔喁辧佞嘔喁卽姁媮杜子美朝獻太淸宮賦神器兀臬而小人呴諭禮樂記曰煦嫗覆育萬物戴氏謂與漢書【東方朔傳】愉愉呴呴同又借用休左傳【昭三年】民人痛疾而或燠休之因作噢咻今問奇集讀作嫗許謂燠休非蓋不知本吁兪之聲而有出气噓育之義故轉音爲嫗許可卽本音育休亦可皆聲相通也

牧尌牧豎也後漢書陳寔論士有不談此者則耘夫牧尌已叫呼之矣尌卽豎字說文尌立也豎堅立也義本相近而聲亦相同故通用無別

兪甚愈甚也孰瘉孰愈也漢書禮樂志如以湯止沸沸兪甚而無益兪與愈同食貨志民兪勤農荀子榮辱篇淸之而兪濁者口也豢之而兪瘠者交也又仲尼篇兪務而兪逺繁陽令楊君碑故乃名問兪髙兪皆同愈又藝文志彼九家者不猶瘉於野乎師古曰瘉與愈同晉語東方之士孰爲瘉注瘉賢也又皆以瘉爲愈按說文瘉病瘳也徐曰今俗別作愈非是今經典皆通用愈爲病瘉字而此又轉借瘉爲愈是二字音義通也

窺窬闚闚覦也晉書陶侃潛有窺窬之志三國誌魏齊王芳紀驅率羣眾陰圖闚晉書段灼是歷世姦雄之所闚後漢書河閒孝王開闚覦神器義皆同

規萭櫃規矩也周禮考工記輪人可規可萭卽矩字堯廟碑圖像櫃隸釋云以櫃爲矩又靈臺碑履防櫃之度韓勅後碑防櫃污郭仲奇碑規櫃禮義矩皆作櫃

屠蒯杜蕢也禮記檀弓杜蕢自外來鄭注或作屠蒯按左傳【昭公九年】正作屠蒯二字音近故所本或異

鹵掠擄掠也漢書髙帝紀所過毋得鹵掠應劭曰鹵與虜同又韓信吾奇兵絕其後野無所掠鹵鹵皆同擄古但用虜

皼鼔也見修孔子廟詔表邠國公功徳銘同

鼔叜瞽瞍也漢書古今人表鼓叜蟜牛子生舜五子胥伍子胥也漢書藝文志有五子胥著書八篇又著兵法十篇卽伍子胥也呂氏春秋異寶篇五員亡荊亦卽伍員也

吾臺五臺也龍藏寺碑北拒吾臺卽五臺也

虎魄琥珀也漢書西域罽賓國出珠璣珊瑚虎魄璧流離卽琥珀也

並天普天也嵩山太室神道石闕銘並天四海按普【楷省作普】從並�【楷省作譜】從普孫叔敖碑�字省作諩此蓋借並爲普也金石文字記曰並天普天也古文省

大氐大抵也漢書食貨志天下大氐無慮皆鑄金錢矣又大氐皆遇告師古曰氐讀曰抵歸也大氐猶言大凡也

祖�祖禰也堯廟碑祖�所出隸釋云�卽禰字按說文無禰字徐新附字有之注云禰古文�也

解廌觟獬豸也說文獬豸字本作解廌犬部無獬豸音止其義爲虫豸爲獸長脊豸豸不與廌同論衡是應篇觟一角之羊也攺作觟音讀與解廌同一從虒作防前漢書司馬相如上林賦猶用解廌字自晉書輿服志始俗作獬豸郭忠恕佩觿云虫豸之豸爲獬廌獬廌之廌爲舉薦其順非有如此者

凱式楷式也武梁祠堂畫像碑後世凱式隸釋云以凱式爲楷式

磥硌磥落礧落磊落也文選嵇康琴賦踸踔磥硌李善注磥與磊同朱碑磥落炳煥廣韻磥磊同魯峻碑礧落彰駁集韻磊或作礧

窟礧魁礧傀儡也通典窟礧子亦曰傀儡唐書音訓窟儡子亦曰魁礧子

凍餧凍餒也王純碑閔其粥糜凍餧之患按說文餧饑也五經文字云今經典相承以餧爲餧飼之餧別作餒爲饑餓字此碑正用說文饑餧字非別體也然今人但知作餒不復知餧爲餒本字矣

凱弟愷弟也劉寛碑洪裕凱弟按詩本作豈弟左傳引詩作愷弟釋文云愷本亦作凱廣韻凱同愷

闓澤凱澤也史記司馬相如封禪書昆虫凱澤漢書相如作闓澤師古曰闓讀曰凱

風裁丰采風彩風采也後漢書黨錮李膺膺獨持風裁以聲名自髙注裁音才代反楊升庵言裁當讀上聲與漢書霍光天下想聞其風采南齊書庾杲之王儉在座曰杲之爲蟬冕所照更生風采同又三國誌吳諸葛瑾未嘗切愕微見風彩彩卽采之俗書也或作丰采謂丰容華采義亦同

菜色采色也吳仲山碑棇觀菜色卽采色也帝堯碑眉八菜亦以菜爲采按采取之采卽借爲采色之采加彡作彩乃後人續增耳采通作菜如釋采舎采之類是也碑則轉借菜作采其義亦同

靄乃靄乃�靄款乃也通雅云此字用款乃音襖靄久矣黃公紹案項氏家說曰劉蛻集有湖中靄乃歌劉言史瀟湘詩有聞歌靄乃深峽裏元次山有湖南款乃歌後人因栁子厚有注云一本作襖靄遂欲音款爲襖音乃爲靄不知彼注甚明非竟音也黃山谷不加深考遂從而實之智又按昭武嚴次山有款乃集陳氏曰款音靄乃如字蓋靄乃襖靄不妨並行戴合溪云款者欸之誤以欸有靄音也閱冷齋夜話載洪駒父曰栁子厚詩�靄一聲山水緑�音奧而世俗乃分�爲兩字誤矣其第五卷

又重載一條曰�靄三老相呼聲此必詳考矣豈所之本異乎姚寛言今人誤合二字爲一王元美並不引諸說但曰子云之款乃湘中人泣舜之餘聲也此說殊支

結引結靷也荀子王霸篇綿綿常以結引馳外爲務結引卽結靷省文也

吲之哂之也晉書載記王猛辭司徒疏云千秋一言致相匈奴吲之吲卽哂字

慜物憫物也見道振禪師墖銘按廣韻慜聰也此借爲悲憫之憫

閔免�俛黽勉也漢書谷永閔免遁樂師古曰閔免猶黽勉也又唐姚恭公碑作�俛義亦同

霣隊隕墜也漢書司馬相如上林賦瀺灂霣隊師古曰霣卽隕字隊直類反亦卽墜字也北海相景君碑霣絕奄忽夏承碑夙世霣祚皆同隕

準繩準繩也文子道原篇放準循繩按廣韻準俗準字胡身之通鑑注云本朝冦準爲相省吏避其名凡文書準字皆去十後遂因而不攺宋周必大二老堂雜誌曰勅牒準字去十爲準或謂本朝因冦準爲相而攺又云曾公亮蔡京父皆名準而避其實不然予見唐告已作準又考五代堂判亦然今考管子書準字皆作準莊子天道篇平中準淮南子齊俗訓眇者使之準文選王褒洞簫賦防妃【一作襄】準法緯書有靈準聽晉書律曆志京房作準以定數準之狀如瑟而長丈十三郭忠恕佩觿集曰字林用準爲平準之準準字見於書者不一或又言宋順帝名準故沈約宋書平準令王準之皆作準書準字當因此而攺未必舊本作準然北史長孫肥時中山太守仇儒爲趙準造祅言曰燕當傾趙當續欲知其名準水不足此固不爲避宋帝諱而亦以準爲準矣

中盾中允也漢書班固敍數遣中盾請問近臣師古曰盾讀曰允中盾官名卽中允也盾允聲同

趙遁趙盾也見張廷珪修孔子廟碑

�蠢也周書大誥越玆蠢古文尙書作�說文云�古文蠢魏三體石經尙書亦作�

欗�欄楯也堯廟碑階陛欗�隸釋云卽欄楯字民殷民隠也劉熊碑勤卹民殷隸釋云以殷爲隠詩召南殷其雷釋文音隠易豫卦殷薦之上帝釋文云京作隠二字音近故借又爾雅釋訓殷殷憂也則謂民殷爲民憂卽讀如本字亦可

匽武偃武也書武成偃武修文漢書禮樂志興文匽武師古曰匽古偃字韓勅碑側題名河南匽師亦以匽爲偃

言防言偃也說文防防蹇之貌古人名防字子遊按防者旌旗之遊也觀言子字子遊則其名自當爲防防偃同聲攺篆爲隸時始因聲借用也

水偃水堰也周禮天官人注梁水偃也偃水爲闗空也釋文云徐本作匽左傳【襄廿五年】規偃豬正義曰偃水爲豬也

傿陵鄢陵也左傳鄢陵漢書地裏志作傿陵師古曰傿音偃同鄢尹宙碑家於傿陵正同漢志

謇謇蹇蹇也離騷經余固知謇謇之爲患兮王逸注謇謇忠貞貌也易曰王臣謇謇洪興祖補注云今易作蹇蹇按說文無謇字徐於足部蹇下注云今俗別作謇非然屈原已用謇謇而王逸時所見易卽有作謇謇者衡方碑謇謇王臣亦用易語而字亦作謇晉王豹亦引易王臣謇謇則當時經本定有作謇者謇固非俗作矣不得以說文之漏略遂謂古無其文也

蒲反蒲阪也漢書地裏志河東郡蒲反應劭曰秦始皇東巡見長阪故加反云孟康曰本蒲也晉文公以賂秦後秦人還蒲魏人喜曰蒲反矣謂秦名之非也臣瓚曰秦世家云以垣爲蒲反然則本非蒲也師古曰應說是後漢書郡國志作蒲阪反阪音同古或通用魯峻碑河東蒲反與班史正同

圈公園公也漢四皓有園公隸釋所錄漢人石刻有四老神坐神祚機作圈公東觀餘論云顏師古匡謬正俗有圈稱陳畱風俗敍云圈公之後圈公爲秦博士避地南山漢祖聘之不就惠太子卽位以圈公爲司徒以是書証之圈姓曉然矣

防防撙撙僔僔譐譐噂噂墫墫也文選張平子南都賦森防防而刺天言其蔚多也子云甘泉賦齊總總以撙撙其相膠轕兮亦言眾多貌皆上聲音義正同博雅釋訓僔僔眾也亦作譐譐易林噂噂懾懾詩小雅蹲蹲舞我亦是眾沓之意說文引詩作墫墫從士不從土皆形容之詞也専屬舞貌已拘說文又専以爲士舞是何說也

安隠安穏也說文穏一曰安也古人通用安隠安隠卽安穏也

逃遁逃也漢書匈奴逃竄伏師古曰古遁字易遁卦釋文遁字又作又作遁同詩大雅寧俾我遁釋文云遁本亦作鄭烈碑肥而不悶亦以爲遁

渾惇混惇困惇倱伅混沌也莊子應帝王七日而渾沌死渾沌謂元气未判貌左傳【文十八年】帝鴻氏有不才子天下之民謂之渾惇釋文渾戶本反惇徒本反不開通貌卽混沌之聲義也通鑑盤古氏一曰混惇氏爾雅釋天歳陽子曰困惇亦天地未開明之義也音義皆同廣韻云倱伅四凶之一引春秋作混沌

鮌鯀也五經文字云鯀經典釋文或作鮌漢書古今人表鮌驩兜欲與爲惡則誅楚辭天問防曳銜鮌何聽焉周憬碑鮌莫涉兮禹不規鯀皆作鮌按廣韻引說文鯀魚也亦作鮌禹父名本作注云亦作尙書本作�蓋從魚從角從骨其形相似而系與形亦相近故所不同如此今則但知爲鯀而已

緄職衮職也衡方碑將授緄職髙頤碑當登緄職按卽衮職樊敏碑當窮臺緄亦臺衮也字書緄字皆無此義疑以音同借用耳

外梱外閫也栁敏碑奮威外梱漢書匡衡莫不始於梱內師古曰梱與閫同禮記曲禮外言不入於梱內言不出於梱釋文云梱本又作閫

憚憚坦坦也荀子王霸篇是憚憚非變也注憚與坦同

路亶露袒也荀子議兵篇路亶者也注路曓露也亶讀爲袒

非亶非但也漢書賈誼非亶倒懸而已師古曰亶讀曰但王莽亶稱巨人從事三老祭酒師古注同

墯孏惰嬾也後漢書王丹每歳農時輒載酒肴於田閒候勤者而勞之其墯孏者恥不致丹皆兼功自厲唐書李程程性孏日過八塼乃至孏卽嬾字

偘然侃然也北史李裔子子雄當官正直偘然有不可犯色偘與侃同南史梁有羊偘唐書薛存誠子廷老偘偘不幹虛譽偘亦同侃

衎衎侃侃也後漢書樊宏族孫準每防防則論難衎衎注和樂貌袁安誾誾衎衎唐扶碑衎衎誾誾此皆用論語侃侃誾誾而變侃侃爲衎衎則衎衎當訓彊直不當訓和樂矣又三國誌蜀楊戲贊費賓伯曰當官任理衎衎辯舉孫根碑衎謇不撓袁良碑其節衎然亦復可作和樂解乎蓋衎字原有二音與侃同讀者義爲彊直音苦汗切者當爲和樂耳廣韻並釋侃侃爲和樂貌更非

悠修短也逢盛碑命有悠悠當爲修卽短字虞書日短星古文尙書作廣韻同短郭究碑不羍祚短亦作羍卽幸字

菅莞管也北海相景君碑或毄頌於菅按漢隸從竹之字多書同艸如簿書之簿卽作厚薄之薄簡略之簡卽作秉蕳之簡菅本艸菅字卽用爲管字非是借菅爲管蓋書法如是耳漢印管姓字亦但從艸漢書董仲舒而筦之聲未衰也筦亦管字

幹管也漢書劉向【見楚元王後】顯幹尙書師古曰幹與管同言管主其事後漢書竇憲憲以侍中內幹機密注幹古管字也

管人館人也儀禮聘禮管人布幕於寢門外注管猶館也

筦子管子也漢書賈誼筦子曰師古曰筦與管同筦子管仲也

涫潄盥潄也列子黃帝篇進涫潄巾櫛注涫音管莊子作盥

浣灑盥洗也漢書萬石君石建取親中帬廁牏身自浣灑卽澣洗也郝京山云與儀禮盥洗同

唲爾筦爾也虞世南夫子廟堂碑唲爾微防按玉篇口部有唍字胡板切小笑貌集韻云本作莞是唍卽莞字也川篇載有唲字同莞蓋卽玉篇唍字變完爲皃蓋寫筆迹小異又諸碑笑字多加口李仲旋碑陳明府孔子廟碑皆然

蕑略簡略也桐柏廟碑蕑略不敬按五經文字云蕑蘭也古閒反見詩風俗以爲簡策字此說非也漢人作隸書其筆法如是非俗人不辧蕑簡也說見前管字下

壇�壇墠也左傳【襄十八年】正義曰尙書金縢曰爲三壇同墠王肅本作坦武梁碑前設壇�隸釋云�卽墠字蓋墠坦古通用此又易土以石也

蠶蠒蠶繭也論衡無形篇蠶食桑老績而爲蠒廣韻蠒俗繭字

重繭重趼也莊子天道篇士成綺百舎重趼見老耼戰國策墨子自魯趨楚十日十夜足重繭而不休息皆謂足胝起如繭也趼繭字異音義同

劗髮剪髮也漢書嚴助劗髮文身之民也晉灼曰張楫以爲古翦字也師古曰劗與翦同淮南子主術訓是猶以斧劗毛齊俗訓中國冠筓越人劗髮皆同翦郝京山讀書通云韓非子用人篇隨繩而斲因攢而縫左思魏都賦或鏤膚而鉆髮攢鉆皆通作翦又史記魯世家周公自揃其爪沈之河漢書韋賢鬋茅作堂亦皆與翦同又按廣韻翦截也俗作剪今人以翦爲矢讀作去聲並不知翦爲剪本字惟張楫顏師古輩猶識古字也

胡輦瑚璉也漢韓勅碑修造禮樂胡輦器用隸釋云胡輦者瑚璉也按周禮地官鄕師與其輂輦注故書輦作連鄭司農云連讀爲輦又春官巾車輦車組挽釋文云輦本作連禮記明堂位夏后氏之四連釋文云連本又作璉璉古通連連又通輦以輦爲璉猶以連爲輦也要之輦璉同音故借

湛沔沈湎也漢書禮樂志湛沔自若又霍光湛沔於酒湛沔與沈湎同

沇州兗州也漢書天文志角亢氐沇州廣韻沇同兗按說文口部防注讀若沇州之沇二字古通用

一防一卷也通雅云升庵曰防音周道書以一卷爲一防智按本出眞誥而周音可疑孫愐尢韻丩篆作�說文糾繆也將以此音一卷之防乎隨經籍志唐藝文志何遜集皆八防詩紀刻作字蓋緣陶九成說郛以防紀書而作也黃伯思曰小宋太一宮詩仙圖幾弔開蓋誤用防爲弔也眞誥所謂防卽卷字陳景元據眞誥以防卽篇字亦誤防蓋捲篆之省文耳則音周者皆因近丩而誤也智又思書稱一函函本作圅圅從弓音防一防蓋一圅也省文作訛而爲防搢按防字義與捲近以一防爲卽一卷則可至謂防蓋捲篆之省文則殊不然捲篆作�不與防近也楊氏以防爲音周當必別有所據豈僅因形類丩字文而遂定防爲周音乎此字終當存疑

臑動蠕動也荀子臣道篇喘而言臑而動注臑與勸學篇蠕同微動也蠕本作蝡

耎防蠕懦輭也漢書西南夷恐議者耎師古曰怯不前之意也耎音人兗反史記防蠕觀望後漢書西羌虞詡疏曰公卿懦容頭過身又淸河孝王慶懦之恩義皆同輭俗作軟

柔需柔耎也濡弱耎弱也周禮考工記脂之則需注少師曰讀爲柔需之需莊子天下篇濡弱謙下爲表戰國策其需弱者來使則王必聽之需濡音義皆當同耎卽輭字也經史耎需愞懦偄諸字聲義皆相通

踳駮踳駁舛駁也說文舛字雄說從足從春作踳唐元宗孝經序云踳駁尢甚左思魏都賦謀踳駮於王義梁書用律者多踳駮皆舛字也又說文舛對臥也唐韻踳亦作僢淮南子說山訓分流僢馳舛踳僢一字韻書音踳僢爲尺尹切音舛爲昌兗切誤也禮記王制南方曰蠻注臥則僢疏云首在外而足向內此亦與說文舛訓對臥之義相近又庾元威曰眾議叢殘音詞防牙防與舛同牙卽互字

勉身防身也王獻之帖阮新婦勉身得雄說文防生子免身也此蓋借勉爲防

勞免勞勉也漢書薛宣宣因移書勞免之免卽勉字互詳前閔免字下

緷絻衮冕也管子君臣上篇衣服緷絻盡有法度注緷絻古衮冕字荀子正名篇乘軒戴絻注絻與冕同史記封禪書長安東北有神气成五采若人冠絻焉冕亦作絻

結遼吉了也續文獻義物攷曰瀘南人蓄秦吉了外國買之吉了曰我漢鳥也不願入異方遂不食死仇池筆記甚詳頭有黃茸舞則開花倒懸昔人所謂倒掛緑毛妖鳳卽此類也唐書南蠻環王出結遼鳥卽吉了也

窈窈窅窅聈聈杳杳也淮南子精神訓古未有天地之時惟像無形窈窈冥冥說苑權謀篇將將之臺窅窅其謀漢書禮樂志安世房中歌淸思聈聈音義皆與杳杳通

防窱杳窱窵窕窈窕也文選張衡西京賦望防窱以徑廷李善注窱他弔切鄭嵎津陽門百韻詩迎娘歌喉玉防窱蠻兒舞帶金葳蕤說文窱杳窱也班固西都賦又杳窱而不見陽李善注引廣雅曰窈窕深也窈與杳同杜少陵詩影動窵窕沖融閒皆與詩窈窕聲義相通

宵雅小雅也禮記學記宵雅肄三注宵之言小也習小雅之三

防蘿蔦蘿也費鳯碑防與女蘿今詩作蔦說文蔦或從木蓋蔦防一字重文也

�穰擾攘也李翊碑時益部�穰隸釋云以�穰爲擾攘按說文擾本從�作�隸書訛省從憂此作夏者乃�之省文非從春夏之夏也樊敏碑京師�穰周公禮殿記防直�亂皆同穰本丰穰字亦借爲攘亂字

妙身眇身也袁良碑朕以妙身襲�繼業隸釋云元紀窮極幼眇注讀曰要妙此言朕以妙身繼業者讀妙爲眇也按說文無妙字故古書多以眇爲妙此碑當用眇字而反借妙是古非無妙字也疑二字音義本通說文女部偶遺此字耳

翲忽秒忽也摽末秒末也史記太史公自序閒不容翲忽正義曰字當作秒音匹沼反漢書王莽及至靑戎摽末之功服防曰摽音刀末之摽摽卽秒字淮南子天文訓律之數十二故十二蔈而當一粟蔈亦與秒同

窈糾蟉蚴蟉天蟜也詩陳風月出舒窈糾兮勞心悄兮糾音矯與悄葉窈糾纏繞貌史記司馬相如大人賦驂赤螭靑虯之蟉蜿蜒又云低昂夭蟜皆形容其屈折之狀上林賦靑龍蚴蟉於東箱其聲義皆通

俵著表著也堯廟碑俵著�銘又俵著孟府君美勛於陽按玉篇俵散也隸釋云假借爲表

餓餓莩也漢書食貨志贊塗有餓孟子作餓莩廣韻作殍師古曰音頻小反諸書或作殍字音義亦同韻防云說文音皫物落也凡從者皆當作從爪從又今變爲孚轉寫訛耳本非孚信之孚今經史承訛難以遽攺

哨然悄然也張納碑哨然湣悼隸釋云以哨爲悄蚤甲爪甲也荀子大略篇爭利如蚤甲注蚤與爪同周禮考工記輪人察其菑蚤不齵注蚤讀爲爪

晧天昊天也夏承碑晧天不弔爾雅釋天夏爲昊天郭注云言气晧旰釋文晧亦作昊郙閣頌精通晧穹後漢書郎顗則太皓和悅注太皓天也皆以晧爲昊晧本從日隸變從白

太晧太昊也孔羨碑𨿽太晧遊龍以君世太晧謂太昊氏也晧與昊同見前又古太昊少昊亦作太�少�

浩倉昊蒼也堯廟碑恩如浩倉隸釋云以浩爲昊晧晧旰旰浩浩汗汗也史記河渠書晧晧旰旰兮閭殫爲河晧晧卽浩浩旰旰卽汗汗也

四顥四皓也說文顥注南山四顥白首人也漢書張良須睂皓白衣冠甚偉師古曰所以謂之四皓廣韻顥今或作晧

皞天昊天也漢書鄭崇欲報之徳皞天罔極詩小雅蓼莪本作昊天師古曰皞與昊同

少曎少昊也潛夫論五徳志太曎已前尙矣姓氏志少曎氏之衰而九黎亂徳按曎卽暤字之變後漢書馬援注引東觀記曰援上書臣所假伏波將軍印伏字犬外向成臯令印臯字爲白下羊丞印四下羊尉印白下人人下羊卽一縣長吏印文不同恐天下不正者多符印所以爲信也所宜齊同蓋漢時臯字變體如此韓勅碑陰河南成�與隸書睪字相近而澤擇等字亦有作�者故顏氏家訓有臯分�外之譏也此太曎少曎字蓋本日畔著�本爲暤字而隸楷相遂與從睪之字無異是爲隸變學者不可不知其遞嬗之由也

酆滈丰鎬也雄羽獵賦經縈酆滈注通作鎬亦作鄗今漢書文皆刻作鎬按荀子制兵篇武以滈亦以滈爲鎬

騷除掃除也史記李斯由竈上騷除徐廣曰騷音掃又黔布大王宜騷淮南之兵注言盡舉之如掃地也騷蓋與掃同

�老也見張猛龍碑顏氏家訓云北朝喪亂之餘書迹鄙陋加以専輒造字猥拙甚於江南乃以百念爲憂言反爲變不用爲罷追來爲歸更生爲蘇先人爲老如此非一徧滿經蓋當時之俗書也

祈嘄祈禱也周禮太祝注祈嘄也釋文云劉音禱按嘄本音驍劉音禱卽借以爲禱字也

木艸木也漢書禮樂志郊祀歌木零落師古曰古艸字按說文音徹艸木初生也古文或以爲艸字書洪範庶艸蕃廡古文尙書作屮鼂錯茅臣無知識艸皆作

保玉寶玉也珍珤珍寶也史記周本紀命南宮括史佚展九鼎保玉徐廣曰保一作寶漢李氏鏡銘明如日月世之保博古圖漢尙方鏡銘壽比金石國之保皆以保爲寶又寶亦作葆史記魯世家毋墜天之降葆命孔安國曰言不救則墜天寶命也今尙書金縢作寶命又畱侯世家見谷城山下黃石取而葆祠之徐廣曰史記珍寶字皆作葆又後漢書光武紀今若破敵珍珤萬倍注珤古寶字李陽冰書遷先塋碑天寶字亦作珤

繦保彊葆𦇤緥也史記司馬相如封禪書是以業隆於繦保魯世家成王少在彊葆之中索隠曰彊葆卽𦇤緥古字少假借用之又大戴禮保傅篇成王處繦抱之中朝諸侯似亦用繦抱爲𦇤緥也

儋何儋荷也說文何儋也徐曰儋何卽負何也借爲誰何之何今俗別作擔荷非是易噬嗑何校滅耳釋文何本亦作荷詩小雅何簑何笠釋文云何何可反左傳【昭七年】其子弗克負荷釋文云荷本亦作何張公神碑何天之休魯峻碑斨薪弗何衡方碑何規履榘荷皆作何

輡軻坎坷也楚辭東方朔七諫然輡軻而畱滯與坎坷同皆蹭蹬意又作轗軻亦同

椯頤朶頤也易朶頤釋文引京房易作椯字書或引作防與今刻釋文異

�闥瑣闥也見華陽觀王先生碑東林寺碑鎖字亦作�

果陏果蓏也史記貨殖楚越之地果陏蠃蛤不待賈而足徐廣曰地裏志作蓏按易說卦爲果蓏京房本作墮陏與墮同墮蓏音近陏墮形近故古字假借用之史記正義陏音搖果搖猶搖疊包果也此解非是

妖蠱妖冶也文傅毅舞賦貌嫽妙以妖蠱兮張衡西京賦妖蠱艷夫卽妖冶也馬融廣成頌田開古蠱注蠱與冶通蠱音冶蓋古少家麻音故冶讀如蠱猶榭之爲序迓之爲禦也

下借假借也後漢書獨行李充大將軍鄧騭貴戚傾時無所下借注下音假卽假借也

廎寫傾瀉也楊君石門碑下則入�廎寫廎卽傾寫卽瀉禮記曲禮器之漑者不寫其餘皆寫集韻寫與瀉同殽阬碑承寫其流亦同

疾養疾癢也技懩技癢也荀子彊國篇疾養緩急之有相先者也注養與癢同又正名篇疾養凔熱亦同文選潘嶽射雉賦徒心煩而伎懩注有伎藝欲逞曰伎懩音養李善引風俗通曰髙漸離變易姓名庸保於宋子之家久作苦聞其家堂客擊築伎養不能毋出言也懩與養同亦卽癢字杜子美八哀詩薈萃何技癢卽潘賦語也按說文本無癢字虫部蛘注云搔蛘也似蛘卽痛癢字廣韻作癢又云癢與癢同

蔣厲奬厲也楊信碑蔣厲兵甲隸釋云以蔣爲奬幾量幾緉也晉書阮孚未知一生當著幾量屐按說文緉履兩枚也廣韻緉字上去二聲皆收去聲漾韻緉注履屐雙也幾量卽幾緉因同聲借用耳

蝄蜽罔閬罔兩方良魍魎也國語木石之怪防蝄蜽史記孔子世家作罔閬左【宣三年】魑魅罔兩莫能逢之但用罔兩廣韻亦作魍魎其義皆同周禮夏官方相氏以戈擊四隅毆方良注方良罔兩也釋文方音罔良音兩此又因聲轉注也字別義通

鞅鞅怏怏也漢書韓信居常鞅鞅又周亞夫此鞅鞅非少主臣也【史記綘侯世家作怏怏】唐書房琯內鞅鞅挾黨背公鞅並同怏不滿足之意

偃佒偃仰也莊子列禦冦緣循偃佒佒音恙郭璞曰偃佒不能俯執者也仰字本有上去二音佒𨿽讀恙義實與偃仰通詩小雅北山或棲遲偃仰釋文仰作卬卬亦讀平則此字三聲皆可通也

瞻卬瞻仰也詩大雅瞻卬昊天釋文云卬音仰本亦作仰漢書郊祀志百姓卬望師古曰卬讀曰仰荀子議兵篇上足卬則下可用也上不足卬則下不可用也注印古仰字韓勅碑嘆卬師鏡亦同

向應鄕應應�應響應也景向影響也漢書異姓諸侯王表向應防於謗議師古曰向音響賈山一夫大呼天下向應者師古曰向讀曰響劉熙碑莫不向應易系辭其受命也如向莊子在宥若形之於景聲之於向養生主砉然向然劉向應若景向列子黃帝篇猶應影向古書響多作向又漢書天文志猶景之象形鄕之應聲師古曰鄕讀曰響史晨碑黃玉應隸釋云韻古響字謝希逸琴論載唐堯所作神人暢有在坐敕予爲寤在中之文𨿽未必果爲堯作然實古響字也堯廟碑深惟�應字原云卽響字又饗亦與響同用漢書禮樂志更定郊祀歌五音六律依韋饗昭師古曰饗讀曰響黃香九宮賦狼弧彀弓而外饗饗亦與響同

嘉向嘉饗也漢書宣帝紀上帝嘉向師古曰向讀曰饗魏大饗碑文王大向之隸釋云書饗作向或是假借按漢人饗向二字皆與響通用故向亦通作饗

亨之享之也劉熊碑子孫亨之隸釋云以亨爲享按易損卦二簋可用亨釋文云亨音許兩反困卦九二利用亨祀釋文云亨今作享亨享本一字說見第二卷

肸響翕響肸蠁也文選左思蜀都賦景福肸蠁而興作注如虫羣起而多說文肸響布也雄甘泉賦肸響丰融司馬相如上林賦肸響布寫注盛作也漢書作肸蠁嵇康琴賦紛綸翕響蓋借翕作肸也大抵肸蠁是彌滿布散之義說文蠁知聲虫也又兼取其羣飛薨薨之勢故亦通用響師古曰肸振也言振動之也

繦負𦇤負也曹全碑百姓繦負平都相蔣君碑繦負歸口按說文繦捔纇也繦負兒衣也繦負字本當作𦇤然從衣從糸義亦可通

蕩蕩蕩蕩也漢書郊祀志求之蕩蕩如系風捕景終不可得師古曰蕩蕩空曠之貌蕩音蕩蓋卽借蕩爲蕩也易系辭八卦相蕩釋文云蕩眾家作蕩爾雅釋訓蕩蕩僻也邢疏云蕩蕩音義同蔡湛碑蕩蕩有功隸釋云以蕩爲蕩

洸忽荒忽茫惚怳惚也史記司馬相如大人賦西望昆崘之軋沕洸忽兮漢書相如作荒忽師古曰荒忽不分明之貌荒呼廣反楚辭九歌荒忽兮逺望注荒忽一作慌惚卽怳惚也韓昌黎詩茫惚使人愁注古慌通茫許往切廣韻怳怳慌戃慌慌怳二字𨿽微分二音然義實相近

南南往也漢書雄反離騷橫江湘防南兮師古曰往也

敞罔敞怳戃慌惘惝恍也史記司馬相如難蜀父老文敞罔靡徙與大人賦聽惝恍而無聞【漢書大人賦作敞怳】聲義皆同楚辭劉向九嘆耳聊啾而戃慌韓昌黎詩神色久戃慌亦與惝恍同張平子思賦魂惘而無疇惘亦卽惝恍也

洸洋潢洋防瀁潢漾沆瀁滉瀁也史記老莊列其言洸洋自恣以適已子太潢洋終不得食淮南子冥覽訓防瀁極望後漢書馬融廣成頌防瀁沆漭漢書司馬相如上林賦灝溔潢漾文選木華海賦衝瀜沆瀁皆與滉瀁二字義同

黨可儻可也漢書伍被黨可以徼幸師古曰黨讀曰儻又董仲舒黨可得見乎注黨音他朗反於定國咎黨在是乎雄黨鬼神可也夏承碑魂黨有靈儻皆作黨

鄕防鄕黨也婁壽碑鄕防州鄰郭輔碑歸懷鄕防按說文防地名不爲鄕黨之黨玉篇云防今作黨書洪範無偏無黨古文尙書作防

黨言讜言也張平子碑爰登侍中則黨言允諧隸釋云以黨言爲讜言按荀子非相篇博而黨正注黨與讜同謂直言也

朖日朗日也見張廷珪修孔子廟碑

祝哽祝鯁也後漢書明帝紀祝哽在前前書賈山作祝鯁按說文骾食骨畱咽中也鯁魚骨也哽語爲舌所介也三字音同義別祝鯁之鯁義當用骾今俗皆通借鯁哽亦以聲同借用也

��泰丙也列子周穆王篇主車則造父爲禦��爲右注��古之善禦者或謂車名或謂馬名皆非穆天子��爲右郭璞音泰丙乃列子注末張湛又云�卽齊�卽合古字也不知齊合二字是音是形殊爲疑混林鬳齋口義竟以齊合爲二字之音後世字書多有從之者按淮南子冥覽訓云鉗且泰丙之禦髙誘注二人古善禦者泰丙卽��也據此則穆天子郭璞音泰丙者爲有據而他書之音齊合者爲非是矣唐武宗召王起曰朕近見二字一�一�莫能詳對曰臣於三教經典竊嘗徧覽��二字羣書未見周穆王有��二字往昔儒宗但言古馬名不敢分爲飛兔騕褭於今未有詳之者也上笑曰知卿博學偶爲此二字相試耳據起所言則�字又當作�與今時所穆天子不合與張湛所謂齊合者又似合二字爲一字豈唐時本不同抑轉寫記憶訛誤邪屠緯眞有云唐辧��止存王起二字倒置必誤用也王元美胡元瑞引作�門引穆天子作�防皆以訛訛不足徵信

窉月寎月也爾雅釋天三月爲寎廣韻引爾雅三月爲窉釋文云寎本或作窉字同

竫恭靖共也帝堯碑竫恭祈福按詩小雅靖共爾位好是正直神之聽之介爾景福碑蓋用小雅之文而變靖爲竫易共以恭耳

峻領峻嶺也王羲之蘭亭敍崇山峻領領卽嶺古無嶺字但借用領漢書嚴助輿轎而逾領項昭曰領山領也

泂水潁水也髙士卞隨投泂水而死朱謀防曰潁泂古字通用【字典引髙士如此今本髙士無卞隨】

茗艼茗仃酩酊也說文酩酊醉也晉書山簡日夕倒載歸酩酊無所知世說作茗艼韓昌黎詩茗艼馬上知爲誰用世說也又楊用修引簡文帝曰劉尹茗仃有實理今本一作茗柯誤也此有見而陳辧之非

媿女醜女也武梁祠堂畫像碑無鹽媿女隸釋云以媿女爲醜女集韻醜古作媿按漢書文帝紀朕甚自媿師古曰媿古愧字蓋一字而二義二音今知媿之爲愧不知媿又與醜同也

咎氏舅氏也穆天子咎氏宴飲毋有禮郭璞注咎猶舅也儀禮士喪禮注古文舅皆作咎荀子臣道篇晉之咎犯左本作舅犯又晉語宜咎注咎或作臼古字通用三國誌劉表注引司馬彪戰略曰臼犯之謀也咎旣通作舅故亦可通作臼皆同聲相假借也

牖民誘民也詩大雅天之牖民正義云牖與誘通禮記樂記引詩誘民孔易詩本作牖

牖裏羑里也戰國策文王拘之於牖裏之庫漢書中山靖王勝是以文王拘於牖裏班彪遊居賦嗟西伯於牖城羑皆作牖

厶地某地也陸務觀老學庵筆記曰今人書厶以爲俗谷梁桓二年蔡侯鄭伯防於鄧範寧注曰鄧厶地陸徳明釋文曰不知其國故云厶地

異母異畝也史記魯世家唐叔得禾異母同穎黃公紹云與畝同按廣韻畮古文畝字母疑畮字之脫誤也

木禺木偶也後漢書劉表論劉表道不相越而欲臥收天運擬蹤三分其猶木禺之於人也禺與偶同按史記封禪書有木禺龍木禺車馬漢書郊祀志作木寓龍木寓車馬寓禺義皆同偶如木偶人之類也索隠禺音寓土偶木偶皆讀去聲不讀如耦蓋古音虞尢相通寓偶耦皆諧禺聲故讀耦可讀寓亦可此古四聲未定時讀法也正可因此以考古今音讀之異同

蔆蕅蔆藕也孔耽碑躬采蔆蕅按說文本作蕅今俗作藕玉篇云蕅同藕

一豆一斗也周禮考工記梓人爲飲器勺一升爵一升觚三升獻以爵而酬以觚一獻而三酬則一豆矣食一豆肉飲一豆酒中人之食也釋文云依注作斗毛居正曰豆古斗字如左昭三年豆區釜鐘之類當音斗後人誤讀爲俎豆之豆斗斛之斗又作防蓋譌並耳按詩大雅行葦酌以大斗以祈黃耉正用斗字古飲器以斗不以豆也

田更田叟也列子黃帝篇宿於田更商邱開之舎注更當作叟按說文叟本作叜更本作防兩字形近故致相混三老五更亦當作五叟也晉人帖書嫂作防蓋亦因此又左【宣十二年】趙傁在後杜云老稱也五經文字云傁與叟同

斗覺陡覺也韓昌黎詩吟君詩罷看雙鬢斗覺霜毛一半加注斗與陡同猶言驟覺也史記封禪書成山斗入海注謂斗絕曲入海也任子淵云斗覺詩中健語也前輩多使退之詩有此句東坡詩黃昏斗覺羅裳薄后山詩斗覺文字生淸新皆借斗爲陡

部婁附婁培塿也左傳【襄廿四年】部婁無松柏釋文云婁本或作樓【今刻本作樓疑塿之誤】小阜也說文引左作附婁其本字皆當爲培塿培音蒲口反塿音路口反兩字皆讀上聲部培形近附部音近故相假借用之

郊棷郊藪也禮記禮運鳯凰麒麟皆在郊棷釋文云棷澤也本或作藪

牛呴牛吼也左傳注【僖卅二年】如牛呴聲呴與吼同文選郭璞江賦湓流雷呴而電激呴音呼後反注引聲類曰呴嗥也

廩廩稟稟懍懍也漢書食貨志可以爲富安天下而直爲此廩廩也賈誼作稟稟卽懍懍也危懼之義文選雄甘泉賦下陰潛以慘廩李善注慘廩寒貌則又以廩作凜

親擥親覽也三國誌諸葛亮注裴松之引魏氏春秋曰諸葛公夙興夜寐罰二十以上皆親擥焉擥當與覽同王羲之蘭亭敍後之攬者亦將有感於斯文攬卽擥字攬擥皆通作覽

防事攬事也漢書王莽故務自防眾事師古曰防與擥同按廣韻攬同擥防卽攬之省也

祌防祌禫衝澹也荀子非十二子篇祌防其辭禹行而舜趨是子張氏之賤儒也注祌防當爲衝澹謂其言澹薄也嚴遵老子指歸作祌禫

食啖食淡也史記叔孫通呂后與陛下攻苦食啖徐廣曰啖一作淡索隠曰孔文祥雲與帝共攻冒難苦俱食淡薄耳

檢手斂手也任伯嗣碑姦軌檢手隸續云以檢爲斂料簡料揀料撿也晉書周顗導後料撿中書故事見顗表救已謂搜挍也張湛列子序且將料世所希有三國誌魏趙儼各召料諸姦結叛者八百餘人又裴潛奏正分職料名實並同撿又韓昌黎和侯喜詠筍詩婦懦咨料揀揀亦與撿同

掩茂閹茂也爾雅釋天歳名戌曰閹茂漢書天文志作掩茂楊升庵引史記作防今史記曆書與爾雅同不知升庵所見何本

辯損貶損也周禮秋官士師若邦凶荒則以荒辯之法治之注鄭康成謂辯當爲貶聲之誤也遭饑荒不明判國事有所辯損作權也禮玉藻立容辧卑無讇注作貶容𨿽貶損不傾側柔媚也或以辯爲貶或以辧爲貶皆以同音相借

淸澰淸儉也徐氏紀產碑承淸�之後隸釋云以�爲儉按玉篇澰同瀲碑蓋借澰爲儉而隸書變體則又加口於中字書別無�字也

分郟分陜也唐扶碑分郟之治隸釋云反陜爲郟此用字之異者按陜本從夾【此字從兩入音閃】與陜字從夾【此字從兩人音甲】者字體本不相同隸書夾字多變作夾而夾字形與夾近故分陜之陜亦變從夾且又左右互易則與郟鄏郟字全無分別矣然又按公羊【隠六年】自陜而東者周公主之自陜而西者召公主之釋文云陜一云當作郟古洽反王城郟鄏是分陜之說在昔原有兩或碑本所用正爲郟鄏之郟如陸氏後說則又非反陜爲郟而用字亦不爲甚異矣

佞讇佞諂也讇諛諂諛也漢書五行志不知誰主爲佞讇之計劉輔朝廷無讇諛之士師古曰讇古諂字也按說文諂本作讇禮少儀有頌無讇表記事君逺而諫則讇也釋文云本亦作諂此等本非別字今人少用反見以爲別耳

掩忽晻忽奄忽也嚴防碑掩忽摧藏郭仲奇碑掩忽殂亡皆以掩爲奄平輿令薛君碑晻曶薨殂冀州從事郭君碑晻曶囗囗又皆以晻爲奄皆假借也又衡方碑庵離�疾亦似以庵爲奄者曶古忽字詳第五卷

嚴然儼然也周書無逸嚴恭寅畏釋文作儼詩大雅有嚴天子釋文云嚴毛讀魚檢反荀子正論篇今子宋子嚴然而好說注嚴讀爲儼漢書匡衡正躬嚴恪臨眾之儀也師古曰嚴讀曰儼蓋嚴平儼上一聲之轉六書轉注卽是理也

曾蒧曾防也史記仲尼弟子列曾蒧字子晳注音防按說文有�字云古人名�字晳�音緘不云卽曾防之防也史記蒧字字書以爲古文防亦不以爲卽�字也乃六書故云曾防字晳猶端木賜字貢或作蒧已無義因之又作黬�說文曰�𨿽晳而黒蓋因曾防字晳而誤也彊合�蒧防爲一字妄議說文殊爲失入非平允之論

鴻範洪範也刑範刑範也周書洪範古文尙書作鴻範按玉篇範與笵同說文笵法之笵從竹其從艸者艸也姓也然書多通用範禮記禮運範金合土少儀祭左右軌範乃飲荀子彊國篇刑範正金錫美大國家之矩範也範皆作範

別雅卷三﹤經部﹐小學類﹐訓詁之屬﹐別雅﹥

欽定四庫全書

別雅卷四

鳯陽府訓導吳玉搢撰

子贛子貢也禮記樂記子贛見師乙而問焉五經文字云貢貢獻贛賜也經典多通用之又石經論語作子贛說文贛從竷省碑復省防今俗訛作贛下遂從貢非是

涷餒凍餒也張納碑防澹涷餒按凍餒字本從冫其從水作涷者說文以爲水名爾雅以爲大雨無凍餒義碑蓋以偏旁近似假借用之耳

防松霿霧淞也張子賢墨莊漫錄曰寒气如霧結木如珠見晛乃消齊魯人謂之霧淞諺雲霧淞重霧淞窮漢置飯罋蓋歳穰之兆也曾子固齊州冬夜詩香淸一榻毺暖月淡千門霧淞寒又有霧淞詩霧淞花開處處同舞人齊插玉籠松東坡送曹仲錫詩只有千林防松花防松卽霧淞音夢送通雅云按唐韻淞在平聲別有淞在送韻凍淞冰也爾雅天气下地不應曰雺雺在宋韻音蒙弄切霧淞之霧音夢正是雺字一日閱曾公衮與韓子蒼作冷語有曰千林霿水搖風此正得之但字不見字書集韻雺本作霿又作霧

銅庭洞庭也山海經中山經洞庭之山注字或作銅筒簫洞簫也說文筒通簫也徒弄切簫本編排而成形象鳯尾曰鳯簫筒乃單竹故曰通簫後乃通作洞簫王子淵作洞簫賦

悲悲慟也武榮碑感哀悲郭仲奇碑悲剝裂隸釋云以爲慟又北海相景君碑驚傷褢李翊夫人碑切剝兮年不榮皆以爲慟

�感痛也吳仲山碑�柰何李翊夫人碑感路人武榮碑乎我君費鳯碑兮切惻痛皆作感本從咸碑變加冫唐扶頌�字亦如此

中呂仲呂也禮記月令中呂釋文音仲中呂卽仲呂漢書律曆志中冬卽仲冬石經八士中突中曶卽仲突仲忽班馬字類曰二史伯仲皆作中中仲音義同按中字有必當讀與仲字同者如中呂中丁【亦見月令】之類是也有可平可去不必執一者如中興中字是也杜元凱左序紹開中興釋文音陟仲反毛大可古今通韻云增韻謂詩周室中興音陟仲反則凡中興中字俱不當音平聲往同館有主其說者辯之甚力且引杜甫詩新數中興年爲據曰此詩律如是有何置喙旣而坐中有吟馬戴贈邊將詩者故爲拗其聲以吟之曰勤苦事中興以中吟仲眾皆相視而笑始知執一不可訓也

雅訟雅頌也說文訟注爭也一曰謌訟說文系曰古本毛詩雅頌字多作訟

奉祿俸祿也徐說文新修字義云俸本只作奉古謂之奉祿後人加人漢書髙後紀列侯幸得賜餐錢奉邑宣帝紀今小吏勤事而奉祿薄欲其毋侵漁百姓難矣其益吏百石以下奉十五公孫奉祿甚多史晨碑自以奉錢奉皆俸字

放從放縱也漢書王吉其後復放從自若師古曰從音子用反蓋與縱同也

一閧一巷也子法言學行篇一閧之市必立之平閧卽巷字按閧字從門從共與閧字從門從共者本非一字而形聲相近字書往往譌錯不淸廣韻絳韻閧音同巷而注引說文鬭也又引孟子鄒與魯閧作閧易門爲門引宋韻閧字本義入絳韻閧字下正韻閧注又引子一閧之市作一閧易門爲門令讀者莫知適從蓋閧卽巷字別體其字亦或作闀上皆從門與從鬥之閧字各不相涉字書韻書兩相誤引皆非也惟閧字一讀作弄音與閧混後人遂辧晰不淸爾哄在送韻閧在絳韻二韻聲通離騷經五子用失乎家衖衖亦巷字別體而上與縱字葉則當讀爲呼貢切今江南人讀衖如弄卽其音也閧旣讀弄是以易與哄混也

風切諷刺也儀禮燕禮注采時世之詩爲樂歌所以通情相風切也風音諷切音刺義與刺同史有用譏切者亦譏刺也

防史刺史也郭仲奇碑徐州防史左傳【成十六年】刺公子偃釋文刺本又作防按隸書朿字變體作夾如刺作刾策作防之類是也夾字亦變體作夾如浹作浹俠作俠之類是也兩字變體相同遂亦書刺作防書策作防因變體以混入其正體而世人不知也刺字作防書猶不多見至策之作防所在多有如鹽防梵防防皆是策字其所以從夾者則以夾字爲之郵也世人信口讀作夾音可爲齒冷

仁誼仁義也漢書董仲舒漸民以仁摩民以誼又中禮誼徳誼字皆如此按說文誼人所宜也徐曰按史記仁義字作此尙書遵王之義古文尙書作誼二字古通

白�白�白白蟻白義也玉海引穆天子癸酉天子命駕八駿之乘右服�驑而左騄耳右驂赤�【古驥字】而左白儀【古義字】筆叢引作赤�白�【今本穆天子傳多如此】列子周穆王篇作赤驥白【音義】博物志作白蟻亦有云列子本作赤蘎白�者凡此與��等字恐多訛未可盡信存之而已或云古義字或云古羲字未詳孰是

論誼論議也董仲舒論誼考問按仲舒誼字皆與義同惟此誼字當讀爲議

匹如譬如也唐詩有匹如元是九江人之句匹如讀爲譬如說文譬諭也徐鍇說文系云譬猶匹也匹而諭之也以匹釋譬其義難解或以一音相通轉注用之亦未可知然徐說匹而諭之則義實相通矣存以俟考

不適不啻也戰國策疑臣者不適三人注適與啻同執摰執防也防字周禮儀禮禮記多作摰周禮春官大宗伯以禽作六摰以等諸侯禮曲禮凡摰天子鬯諸侯圭卿羔大夫鴈士雉庶人之摰匹童子委防而退野外軍中無摰儀禮士相見禮聞吾子稱防釋文云本又作摰

卽立卽位也石經古文春秋經書公卽位作公卽立周禮小宗伯掌神位注故書位作立鄭司農云古者立位同字毛伯惇銘文立中庭楊南仲亦讀作位引古文春秋爲證

不睂不也仲定碑不睂近戚睂卽字集韻睂也劉向列仙娥卽娥睂二字互用如此

醉李檇李也公羊傳【昭十七年】檇李釋文云本或作醉六�六轡也夏承碑轓軒六�又周憬碑若奔車失�隸辧引玉篇云�同轡今按玉篇無�字字彚補云�同轡見漢碑卽謂此也

一匱一凷一防一簣也論語考異未成一簣作一匱漢書禮樂志引論語亦作匱王莽綱紀咸張成在一匱郝京山引蔡邕釋誨九河盈溢非一凷所防後漢書劉昭補志序爲山霞髙終不逾乎一防皆與一簣通按說文凷卽塊字一凷乃一塊未必借用簣也餘皆同簣

曹沫曹劌也左傳【莊十年】曹劌史記魯世家作曹沫嘳然芔然喟然也晏子春秋雜篇退朝而乘嘳然而嘆嘳與喟同史記司馬相如上林賦喟然興道而遷義漢書作芔然芔卽卉字與喟字聲同故假借用之

耆欲嗜欲也禮月令節耆欲定心气荀子非十二子篇無亷恥而耆飲食漢書刑法志爪牙不足以供耆欲西域大宛俗耆酒馬耆目宿耆皆同嗜

末利抹厲抹利沒利末麗茉莉也本艸嵇含南方艸木狀作末利洛陽名園記作抹厲佛經作抹利王齡集作沒利洪邁集作末麗蓋茉莉本外國語無正字隨人防意而已周櫟園詩作抹麗注云謂掩盡眾花也麗卽麗字

赤�赤�赤蘎赤驥也詳前白義條下

防�冀幸也說文防�也居气切覬气�也冀字別爲地名今人但用冀幸字而防�二字人不識之矣�乃幸本字隸變作幸

希希覬也禮記文王世子注大夫勤於朝州裏於邑此二語出孝經爰神契孔穎達曰希慕之卽希覬也韓勅碑莫不思嘆卬一曰集韻驥與同當是用作冀然希冀希覬亦復不異

玆非玆飛次非佽飛也漢書宣帝紀及應募佽飛射士如淳引呂氏春秋荊有玆非得寶劍於幹將度江中流兩蛟繞舟玆非拔寶劍赴冮刺兩蛟殺之荊王聞之仕以執圭後世以爲勇力之官玆佽音相近今呂氏春秋知分覽作次非古今本不同也後漢書馬融廣成頌作玆飛皆同

有卑有庳也漢書鄒陽昔者舜之弟象日以殺舜爲事及舜立爲天子封之於有卑服防曰音畀予之畀師古曰地名也音鼻【與畀音同】今孟子作有庳古今本不同也

蕉萃癄瘁顦顇防悴焦瘁憔悴也左傳【成公九年】引逸詩𨿽有絲麻無棄菅蒯𨿽有姬姜無棄蕉萃後漢書應劭引此詩作憔悴史記索隠引此詩作顦悴漢書禮樂志纖微癄瘁之音作而民憂思楚辭漁父顏色憔悴一本作顦顇說文則以顦顇爲正字廣雅又作防悴漢書班固敍答賓戲云朝爲榮華夕爲焦瘁字異而音義實同蕉萃焦瘁則又因聲假借可聨用不可分見者也

�天地也無極山碑與�俱生按玉篇古文天字說文地籀文作墬此又從籀文而省者也又漢書趙充國令不得歸肥饒之埊師古曰埊古地字【今本亦多刻作墬】六書故謂埊字爲唐武瞾所制按此字已見漢書又管子及戰國策亦有之則非創始於武氏武特襲用之耳

視民示民也詩小雅視民不恌釋文音示禮記曲禮幼子常視無誑釋文音示皆解與示同孔氏詩解古字以目視物以物示人同作視漢書髙祖紀亦視項羽無東意如淳曰視音示師古曰漢書多以視爲示古通用字

隧地墜地也論語未墜於地石經作隧列子仲尼篇矢隧地而塵不注隧音墜又荀子儒效篇至共頭而山隧楚辭九歌矢交隧兮士爭先洪興祖補注云與墜同漢書王莽不隧如發班固敍幽通賦眷峻谷曰勿隧師古曰言入峻谷者當攀葛藟可以免於顚墜墜皆作隧

不隊不墜也陳球碑不隊前軌隊卽墜字禮檀弓退人若將隊諸淵樂記上如抗下如隊中庸霜露所隊墜皆作隊按說文隊從髙隊也義本爲墜落之墜玉篇云部也百人也廣韻云羣隊也始以隊爲隊伍字今人不復知隊爲隊落字矣禮記猶不失古義後惟漢碑近之

司伺也漢書灌夫嬰與夫人益市牛酒夜灑埽張具至旦平明令門下司至日中蚡不來司與伺同髙五王魏勃乃常獨早掃齊相舎人門外舎人怪之以爲物而司之得勃師古曰司者察視之史記齊悼惠王世家作伺荀子議兵篇掎揳司詐權謀傾覆未免盜兵也注司讀爲伺

旗志旗織旗幟也漢書叔孫通張旗志師古曰志與幟同史記張丞相列沛公以周昌爲職志徐廣曰主旗幟之屬索隠曰志旗幟也職志掌旗幟之官也按玉篇�同幟史漢作志者疑卽�之省也又漢書食貨志治樓船十丈餘旗織加其上師古曰織讀曰幟詩小雅織文鳥章釋文織音志又尺志反又按幟亦通用識王莽旌旗表識師古曰識讀與幟同釋名識幟也有章幟可按視也後漢書虞詡以采綖縫賊裾爲幟注幟記也是又以幟爲識矣二字古通用

試弒也漢石經公羊殘碑【十一年】何爾試也今通行板本作弒隸辧云蓋借試爲弒漢書五行志受命之臣専徵云試師古曰試用也自擅意也一說試與弒同謂欲弒君

字牝牸牝也史記平準書乘字牝者儐而不得聚防【漢書食貨志作牸】後又云亭有畜牸馬字與牸通凡獸之牝者能孕字故曰字

何億何意也嚴防碑何億掩忽摧臧又譙敏碑曷億遘罹隸釋云漢碑多借意作億此卻借億作意也按楚辭天問厥萌在初何所億焉注億一作意洪興祖補注云與意音義同

媦妹也唐書妹多作媦諸帝公主同安公主髙祖同母媦也按說文楚人謂女弟曰媦媦與妹義同

巍郡魏郡也�絳魏絳也說文巍字從嵬從委本巍髙之義而轉去聲則爲巍郡巍姓字漢人書巍字未有不著山者或在上或在下則結體小異無他義也如楊著碑陰陳球後碑巍郡字山皆在上孔宙碑陰�郡字山又在下衡方碑恢�絳之和戎�姓字山在下楊君石門頌南鄭巍整巍姓字山又在上楷書旣興然後分有山者爲巍髙之巍無山者爲魏郡魏姓之魏判然二字二音古實無是分別也宋張有爲林攄母書墓碑篆魏作巍攄不識字欲令攺書有言說文有巍無魏巍一字二音手可斷字不可更也

尉斗熨斗也通俗文火斗曰尉按尉字本作防下從火隸變如小火之省也俗書又加火作熨贅矣用修曰防字從平也後世校尉廷防皆取從上按下使平之義防斗申繒亦使之平按說本之說文及後漢書也說文云尉從上按下也從又持火以防繒也後漢書百官志太尉注應劭曰自上按下曰尉武官皆以爲號防斗之防但須作防其義不疑今俗旣增火作防復變聲讀如運徧考字書絕無此音不知俗讀何自而起或雲集韻尉又音郁韻防云說文持火所以申繒音畏今俗又加火作防音郁運乃郁之去聲俗讀蓋從郁音而轉者也此說頗似

尉安慰安也漢書車千秋思欲寛廣上意尉安眾庶師古曰尉安之字本無心也是以漢書往往存古體字焉王莽宜令州郡且尉安之度尙碑冊書尉薦尉皆同慰

據法據法也漢書酷吏贊趙禹據法守正師古曰據音據雄旁則三摹九據晉灼曰今據字也

貴居貴倨也亷裾亷倨也漢書酷吏丞相條侯至貴居也而郅都揖丞相師古曰居怠傲讀與倨同又禹爲人亷裾師古曰裾亦傲也讀與倨同

厭匓饜飫也說文匓飽也民祭祀曰厭匓卽今饜飫字說文飫本作�今省

櫡箸也史記周勃世家頃之景帝居禁中召條侯賜食獨置大胾無切肉又不置櫡漢書亞夫作箸櫡卽箸字俗作筯

鉅遽也荀子正論篇是豈鉅知見侮之爲不辱哉注鉅與遽同

佾忬逸豫也夏書五子之歌以逸豫滅厥徳釋文云逸本又作佾豫本又作忬

猶與冘豫由與猶豫也漢書髙後紀計猶豫未有所決師古曰猶獸名也性多疑慮常居山中忽聞有聲卽恐有人且來害之每豫上樹久之無人然後敢下須臾又上如此非一故不決者稱猶豫焉一作猶與禮曲禮所以使民決嫌疑定猶與也注與本亦作豫漢書蒯通猛虎之猶與不如蜂蠆之致蠚師古曰與讀曰預【史韓信作猶豫】又楊敞猶與無決陳湯延壽猶與不聽皆與猶豫同猶又作冘後漢書來歙伏隆皆用冘豫未決注冘音淫蓋本說文冘冘行貌孫愐音余鍼切也或疑是尢字之譌因猶聲同尢尢形似冘範史用尢與爲猶與而後人寫作冘遂以淫字音之也髙誘注呂覽作由與

懼然瞿然也莊子庚桑楚南榮趎懼然顧其後史記孟子列懼然顧化漢書惠帝贊聞叔孫通之謀則懼然師古曰懼讀曰瞿後漢書袁安從事懼然而止【今本亦多刻作瞿】並與瞿通

牟光務光也荀子成相篇舉牟光注牟與務同漢書古今人表亦作牟光古魚虞尢侯聲通牟之同務乃三聲相通也或書作牟或書作務各取其聲之相近者用之非牟卽務字也

婁臻屢臻也漢書師丹變異婁臻師古曰婁古屢字

慕齒暮齒也見常丑奴墓志

度江河渡江河也漢書賈誼是猶度江河亡舟楫度與渡通

節防節度也見北嶽廟碑

路露駱輅也周禮春官典路掌王及後之五路注路車也車謂之路者往來不窮之義也釋名謂之路者言行於道路也論語乘殷之輅釋文云本亦作路史記楚世家蓽露藍蔞服防注柴車素大輅也左傳【昭十二年】作篳路又秦本紀孝王欲以爲大駱駱與輅通按路輅駱皆諧各聲讀去則爲路輅讀入則爲駱其聲本通故字亦互用

菟兔也詩周南兔罝釋文作菟云菟又作兔楚辭天問顧菟在腹史記司馬相如子虛賦掩菟轔鹿漢書賈誼不搏反冦而搏畜菟鄒陽上覆飛鳥下不見伏菟酷吏嚴延年昔韓盧之取菟也劉向說苑善說篇見菟而指屬則無失菟矣兔皆作菟

顧功雇功也漢書鼂錯斂民財以顧其功師古曰顧讎也若今言雇賃也平帝紀天下女徒已論歸家顧山錢月三百師古曰女徒論罪已定並放歸家不親役之但令一月出錢三百以顧人也按顧雇二字皆無雇賃之義顧爲顧視雇爲鳥名廣韻於雇字下注云相承借爲雇賃字蓋雇賃本無其字古借用顧俗借用雇其義等耳今人則惟知雇爲雇賃字而以顧爲別字矣

北顧北固也方輿勝覽鎭江北固山梁武攺曰北顧固實故實也史記魯世家樊穆仲曰魯懿公弟稱肅恭明神敬事耆老賦事行刑必問於遺訓而咨於固實徐廣曰固一作故韋昭曰故實故事之是者國語作故固故古通

錮辭固辭也鄭固碑以疾錮辭集古錄云錮當作固疑漢人用字多假借又疑以疾錮辭謂疾已堅固若云以疾篤辭隸辧云漢書賈誼必爲錮疾師古曰錮疾堅久之疾也碑乃正用錮字非借錮爲固歐公偶忘漢書是以疑耳予謂正用錮字於理固通然以文法言之則固辭爲是且鄭君名固作文者未便直斥其名故轉假同音之字以代之未爲不可不必専以錮疾爲據也

覺寤覺悟也史記項羽本紀贊尙不覺寤寤與悟同郭璞爾雅序別爲音圖用祛未寤孔叢子子思謂子上曰白乎吾嘗深有思而莫之得也於學則寤焉【或刻作窹從穴非】唐書房琯片言寤主而取宰相寤並同悟

胙階阼階也荀子哀公篇君入廟門而右登自胙階注胙與阼同按曹騰碑踐胙之初亦以胙爲阼隸釋云胙與阼同疑二字古固通用

韶護韶濩也廣韻大頀湯樂周禮作濩周禮春官大司樂疏濩卽救護也救護天下使得所也樂名之頀字本從音其作濩者同音相假借也故諸書亦借作護荀子儒效篇武象起而韶護廢矣呂氏春秋古樂篇湯乃命伊尹作大護庾闡弔賈誼文𨿽有惠音莫過韶護𨿽有騰蛇終僕一壑皆同又字彚補引雄蜀都賦戶音六成謂戶亦與濩通謂湯樂也

�有互有也讀書通云互通作��亦作互北史文苑彼此好尙�有異同卽互有古互�聲近劉貢父詩話今人以駔儈爲�謂之互郎吳防曰唐人書互作�按易大畜豶豕之�鄭讀�爲互或當時本不同前人書互字有作防者形與�近故兩字易至相混

告遡告愬也戰國策衞君跣行告遡於魏注遡愬同舉厝舉措舉錯也囗囗劉囗爲陛下惜此舉厝厝與錯通漢書地裏志五方雜厝晉灼曰厝古錯字又舉錯一作舉措禮記樂記舉而錯之釋文錯本又作措同費鳯碑舉直措枉錯亦作措

醬錯醬醋也管子弟子職置醬錯食按說文醬醋之醋本作酢酬酢之酢本作醋今時二字互易此更以錯爲醋或以同音假借或以形近訛也

大絝大褲也漢書廣川惠王越其殿門有成慶畫短衣大絝長劍按說文絝脛衣也廣韻亦作袴褲俗字也史記趙世家夫人置兒絝中後漢書亷範平生無襦今五絝褲皆作絝

雨濟雨霽也史記宋世家引書洪範作曰雨曰濟曰涕【原注尙書作�】曰霧曰克鄭康成曰濟者如雨止之雲气在上者也蓋以濟爲霽此篇所引洪範多與今本不同蓋古文也

地第也漢書丙吉西曹地忍之李奇曰地猶第也師古曰地亦但也語聲之急耳按史記五帝本紀贊顧弟弗深考徐廣曰弟但也史記漢書見此者非一按說文弟本爲次弟字故借爲語辭亦仍是弟字其從竹者乃俗書李奇之注亦徇俗作第非也

�迢遞也見九成宮醴泉銘

設切設砌也文選張衡西京賦設切厓隒李善注切與砌古字通

女聟女壻也王羲之帖取卿爲女聟按禮記昏義壻執鴈入釋文云字又作聟唐公房碑期聟谷口山上隸釋云卽壻字幹祿字書云聟聓壻上俗中通下正漢人書胥字或變爲�或變爲咠故壻字承之而異金石文字記云壻字一爲�再爲�三爲聓四爲聟皆胥之異也

俾倪辟倪介倪睥睨也史記魏公子侯生下見其客朱亥俾倪故久立又魏其武安侯辟倪兩宮間皆睥睨也莊子馬蹄篇加之以衡軶齊之以月題而馬知介倪注介音戛介倪猶睥睨

椎結椎髻也漢書貨殖程鄭亦冶鑄賈椎結民富埒卓氏李陵兩人皆胡服椎結後漢書度尙椎結鳥語之人師古曰結讀曰髻按說文髟部本無髻字徐新附字有之云古通用結髻本音計通用結結亦讀如計今俗讀若吉非也

繼望系望也系至繼至也後漢書李固聖嗣未立羣下繼望劉攽曰案繼是繼續之義不可施於此蓋本是系字系綴天下之望也按書系綴之系或用繼繼續之繼又或用系系與系同爾雅釋詁系繼也是二字固可通用也後漢書鄭泛海而至風波險阻沈溺相系袁紹絕臣軍糧不得踵系晉書謝蜀漢順流幽幷系至續晉陽秋許詢與劉眞長造防對賞夜以系日皆以系爲繼

修稧修禊也王羲之蘭亭敍修稧事也按禊事之禊本從示從禾者別是一字不涉祓除義或筆畫小誤或形音相近假借用之也

書挈書契也挈闊契闊也魏受禪表書挈所錄隸釋云以挈爲契詩邶風死生契闊釋文云契本亦作挈漢書溝洫志今內史稻田租挈重師古曰租挈收田租之約令也史晨碑孝經爰神挈校官碑眾儁挈聖挈皆同契

夙惠夙慧也世說有夙惠部夙惠卽夙慧也論語好行小慧釋文云魯讀慧爲惠今從古列子周穆王篇秦人逢氏有子少而惠又湯問篇甚矣女之不惠漢書昌邑王淸狂不惠後漢書孔融將不早惠乎陸機弔魏武文智惠不能去其惡世說何晏七歳明惠若神惠並同慧又史記淮南王安王有女陵彗有口辧彗亦同慧【今本亦或刻作慧】

慧露惠露也文選沈約徐安陸王碑振平慧以字小人又慧露霑吳仁風被越惠並作慧【汲古閣本俱刻作惠】按韓非子說林惠子亦作慧子二字古竟通用無別

蘭惠蘭蕙也漢書雄甘泉賦發蘭惠與穹窮按說文無蕙字蘭譜云蕙卽惠之古文�攺作也故雄猶但用惠字

離支荔枝也漢書司馬相如上林賦答遝離支史記作撘�荔枝榦祿字書云離支俗作荔枝

防歳也陸賈春秋後語董公八十二防以遮道說功封爲侯

柔毳柔脃也甘毳甘膬甘脃也文子原道篇志弱者柔毳安靜毳通作脃荀子議兵篇事小敵毳則偸可用也又甘脃字亦通用毳又作膬漢書丙吉數奏甘毳食物文選枚乘七發飲食則溫淳甘膬脭膿肥厚今俗作脆非

贅衣綴衣也後漢書班固西都賦虎賁贅衣注贅衣主衣之官贅綴也雄雍州牧箴敢告贅衣並與尙書綴衣同

遰防滯礙也楊君石門頌�防弗前隸釋云�卽滯字防卽礙字按禮記內則右佩玦捍管遰釋文云遰時世反徐作滯廣韻防音礙釋典云無防也

底厲砥礪也漢書鄒陽底厲名號者不以利傷行蕭望之底厲鋒鍔皆與砥礪同荀子性惡篇鈍金必待礱厲然後利注厲與礪同詩大雅公劉取厲取鍛釋文云本又作礪左傳摩厲以須【昭十二年】又王孫何自厲也【哀十六年】礪皆作厲

防尉太尉也太尉墓中畫像碑防尉公隸續云漢碑書太字皆無防字書有防字與大同音注雲海中地名從人從犬者則是倚伏之伏此碑所云防尉公蓋是用防爲大卽太尉公也

兌利銳利也管子小匡篇開方爲人巧轉而兌利荀子議兵篇仁人之兵兌則若莫邪之利鋒當之者潰史記天官書參下三星兌曰罰孟康曰上小下大故曰銳索隠曰星形尖斜也漢書天文志作銳

無俚無賴也漢書季布贊其畫無俚之至耳蘇林曰俚賴也言其計畫無所成賴晉灼曰雄方言俚聊也許愼曰賴也此爲其計畫無所聊賴至於自殺耳韻防小補引朱子楚辭後語曰孟子不理於口漢書無俚皆訓爲賴則理固有賴音也不知賴亦有厲音【見下條】兩字音皆相通不必専攺俚音賴然後爲順也又正字通云漢書無俚之俚古音載入蕭字韻俚讀若聊蓋以第二聲轉第一聲也按說文俚聊也【晉灼注漢書引許愼曰賴也今本說文作聊也】俚有聊義亦不必攺俚爲聊音也

厲癩也史記刺客豫讓漆身爲厲注音賴言以漆塗身而生瘡爲病癩也癩本作癘厲癘之省也

迦逅邂遘邂逅也子太迎首迎父迦逅注迦與邂同又詩鄭風邂逅釋文作邂遘云遘本亦作逅

收責收債也國策馮暖爲孟嘗君收責於薛史記孟嘗君作收債按左傳【成十八年】施舎己責周禮天官小宰聽稱責以傅別漢書髙帝紀此兩家常折券棄責後漢書樊宏責家聞者皆慙凡諸責字義皆爲債但諸書皆讀如本字不別作音切惟樊宏音側界反蓋債責二字一音相轉故𨿽讀如本字而義自爲債也

樹嫁樹介也唐寧王憲疾時寒甚凝霜封樹謂之樹介漢書五行志木冰爲木介天文志謂之樹介言象介冑也憲見而嘆曰此俗謂樹嫁者也諺曰樹嫁【一作稼】達官怕吾其死矣問奇集直注木介之介音駕蓋俗語因介有駕音而譌爲嫁也趙凡夫曰嫁樹當爲犗樹俗訛爲嫁此殆不知嫁之由於介而妄取一犗字以當之誤矣

慸葪袃蒯蠆芥蔕芥也漢書司馬相如子虛賦吞若云夢者八九於其胸中曾不蔕芥張揖曰刺綆也史記賈誼服鳥賦細故慸葪兮何足以疑韋昭云慸土介反漢書文選誼賦俱作蔕芥文選注引鶡冠子曰細故袃蒯奚足以疑袃蒯與蔕芥同【見鶡冠子世兵篇】文選張衡西京賦睚眥蠆芥注亦引張揖子虛賦云刺綆也蠆芥亦與蔕芥同按蔕字有二義二音蔕芥之蔕本音蠆卽慸字之假借廣韻慸在十七夬蔕之蔕音帝廣韻在十二霽音義俱別今俗旣倒用爲芥蔕而又讀蔕如帝皆誤

滂防澎濞澎湃也文選司馬相如上林賦洶湧澎湃史記作洶湧滂防音義皆同淮南子俶眞訓譬若周云之蘢蓯遼巢澎濞而爲雨濞亦與湃通

一兌一隊也正字通兌字下引史王毛仲牧馬毎色爲一兌注兌隊同羣聚也按新舊唐書王毛仲皆是隊字不知正字通所引何史俟考

未嬉未喜末喜妺喜也晉語昔桀伐有施有施人以妹喜女焉漢書古今人表作未嬉【汲古閣本刻作末】後漢書文苑崔琦外戚箴未嬉喪殷亦同荀子解蔽篇作未喜【一本作末】一說妹不從未當從本末之末漢書外戚敍桀之放也用末喜三國誌魏郭后紀中郎棧潛疏云桀奔南巢禍階末喜字正作本末之末然路史注云妹者以妹妹目之或音秣非也則外戚與魏志末字或未字之誤耳名疑云喜音嬉

唐篾唐昧也荀子議兵篇唐篾死注史記楚懷王二十八年秦與齊韓魏共攻楚殺楚將唐昧昧與篾同按唐韻古音篾音莫計切宋書武帝紀臨朐有巨篾水水經注袁宏謂之巨昧水昧乃篾之去聲讀篾字微髙則如昧讀昧字微重則如篾古人書多口南北語音不齊故所或異學者當心解其所以致異之故勿但以寫之訛抹煞一切也

毒冒瑇瑁也漢書地裏志多犀象毒冒珠璣師古曰毒音代廣韻瑇瑁亦作蝳�又云瑇俗作玳

妃耦配耦也詩衞風有狐序云喪其妃耦焉釋文音配史記髙後紀髙祖微時妃外戚世家妃匹之愛諸妃字皆音配其義亦卽爲配自後世以妃爲妃嬪字配爲配耦字各不相混在古人固通用也韓勅碑幷官聖妃亦卽配字此時未嘗尊孔子爲王豈先尊其夫人爲妃乎

魁然塊然也漢書東方朔客難今世之學士魁然無徒師古曰魁讀曰塊

粹折碎折也荀子儒效篇舎粹折無適也注粹讀爲碎除碎折之外無所之適言必碎折

俷徳背徳也史記三王世家燕王策曰無作怨無俷徳索曰勿使王背徳也俷與背悖通

倍文背文也周禮春官大司樂注倍文曰諷疏曰倍文者謂不開讀之韓昌黎韓滂墓志讀書倍文功力兼人注倍與背同倍文謂背本暗記也

睂黱睂黛也說文黱畫睂也徐鍇說文系曰古人云衞之處子粉白黱黑今俗作黛字賈誼新書勸學篇嘗傅白黱黑正用黱字

報塞報賽也周禮春官都宗人注祭謂報塞也漢書郊祀志冬塞禱祠師古曰塞謂報其所祈也音先代反急就篇謁禓賽禱鬼神寵王伯厚音釋云碑本賽作塞無極山碑令王翊各白羊塞神山塞卽賽字

埃曖曃也楚辭逺遊旹曖曃其曭莽兮注日月晻黮而無光也說文注埃日無光也埃音義與曖曃同

能寒能暑耐寒耐暑也漢書鼂錯胡貊之人性能寒粵之人性能暑注能讀曰耐荀子正名篇能有所合謂之能注能當爲耐古字通也互詳第二卷

舎采舎菜也周禮春官大胥春入學舎采合舞鄭氏注采讀曰菜舎與釋同菜蘋蘩之屬天官夏采釋文云采亦作菜

濁濊濁穢也漢書李尋蕩滌濁濊師古曰濊與穢同修華嶽廟碑荒淫臊濊穢亦作濊又穢亦作薉荀子天論篇耘耨失薉注薉與穢同

艾安乂安也史記封禪書天下艾安按古艾乂字通用書洪範乂用三徳從作乂石經尙書及漢書五行志俱作艾師古曰艾讀曰乂而鄧艾碑艾卻作乂是鄧名亦不當讀五蓋切也

振動震動也振怖震怖也荀子正論篇莫不振動注振與震同恐也戰國策燕王振怖大王之威史記五帝紀振驚朕眾振皆同震

九刃九仞也儀禮士喪禮疏天子之旗九刃諸侯七刃大夫五刃士三刃刃卽仞字書旅獒爲山九仞釋文云仞字又作刃無極山碑浚谷千刃隸釋云以刃爲仞驪山溫泉頌數刃張猛龍碑萬刃皆仞字也

充仞充牣也史記殷本紀益收狗馬奇物充仞宮室又司馬相如子虛賦充仞其中者不可勝紀仞卽牣字孟子於牣魚躍孫奭音義云牣丁本作仞三公山碑巨仞不數隸釋云以仞爲牣

仞認也列子天瑞篇天地萬物不相離仞而有之皆惑也注仞卽認漢書儒林孟喜後賓死莫能持其說喜因不肯仞淮南子人間訓非其事者勿仞也又仞人之事者敗仞皆同認

柔刃柔忍柔韌也禮記月令命澤人納材葦注此時柔刃可取作器物也周禮地官山虞注尙柔忍也並與韌通

振貸賑貸也漢書文帝紀發倉庾以振民按說文振舉救也賑富也易蠱卦象辭君子以振民育徳注濟民養徳也周禮地官大司徒以保息六養萬民三曰振窮禮記月令季春之月振乏絕振貸之振皆用振不用賑爾雅釋言賑富也注謂殷賑富有張衡西京賦鄕邑殷賑注富饒也賑字之義與振貸逺不相涉今凡振貸字皆通用賑反置振字不用凡書作振者且以爲別字矣

摩粼磨燐也州輔碑摩而不粼按論語作磨燐燐與粼古蓋通用詩唐風白石粼粼釋文云粼亦作燐摩磨見二卷

遴嗇吝嗇也漢書王莽性實遴嗇師古曰遴讀與吝同按遴吝二字古通說文遴吝二注皆引易蒙卦以往吝之文一作吝一作遴疑實一字重文也

薦紳縉紳侟紳搢紳也搢紳字本當作搢搢插也謂插笏於紳也史記通用薦五帝本紀薦紳先生難言之漢書又通用縉郊祀志縉紳者弗道按薦獸之所食艸也縉帛赤色也皆無插笏義但以形聲相近輒假借用之耳又羅泌路史予悲求仙者之喪其欲也故侟紳之學者毎謂大謾將有黙而識之者正字通謂侟與搢同按字彚補引太元經侟志性仁情喜其音未詳此字他書少見據路史文義𨿽當與搢同然未有明證也又史惟則書大智禪師碑作榗紳攺從木疑筆誤耳

塡撫鎭撫也漢書蕭何塡撫諭告杜欽塡撫四夷師古曰鎭音竹忍反【當作刃爲是】五行志塡星卽鎭星周語是陽失其所而鎭陰也史記周本紀作塡老子銘陰不塡陽塡亦鎭也

防有僅有也堇堇僅僅也廑能僅能也禮記射義蓋防有存者防與僅同漢書地裏志堇堇物之所有師古曰堇讀曰僅董仲舒廑能勿失耳師古曰廑與僅同防堇廑三字皆通作僅

陖陗峻峭也周憬碑增陖陗兮甚防陭按陖陗與峻峭同說文陖陗髙也史記司馬相如上林賦徑陖赴險漢書作峻玉篇陖亦作峻峻陖字同

畯民俊民也書洪範俊民用章史記宋微子世家引作畯民

俊徳峻徳也駿極峻極也書堯典克明俊徳大學引書作峻郙閣頌引書仍作俊是以俊爲峻也詩大雅駿極於天釋文云駿又作峻同中庸引詩作峻羊竇道碑危駿回逺隸釋云卽峻字驪山溫泉碑用畯極字是又以駿畯爲峻也字義𨿽不同皆因聲借用

駿桀俊傑也史記屈原懷沙賦誹駿疑桀兮固庸態也王逸曰千人才爲俊一國髙爲桀也駿卽俊字借也

恂目瞬目也列子黃帝篇今汝怵然有恂目之志注引何承天纂文云吳人呼瞬目爲恂目按廣韻瞬亦作瞚亦作眴史記項羽本紀梁眴籍曰可行矣恂疑從眴而誤也

令問令聞也詩大雅令聞不已字𨿽作聞音讀若問夏承碑用詩語直作令問孫根碑令問弗銘亦同按書堯典孔云故其名聞充溢四外釋文云聞音問本亦作問詩大雅宣昭義問亦不隕厥問問皆同聞蓋以音如問遂並字亦作問也漢書匡衡淑問乎疆外淑問亦卽令問之義

文陽汶陽也漢書地裏志後漢書郡國志魯國汶陽史晨韓勅碑皆作文陽隸釋云以文陽爲汶陽

打顐打諢也遼史伶官打諢得不是黃幡綽廣韻諢引玉篇弄言謂鄙防之言也呂氏童蒙訓摘總詩話謂顐卽諢今打顐是也唐書元結曰諧臣顐官怡愉天顏李棲筠故事賜百官宴曲江教坊倡顐雜侍棲筠以任國風憲獨不往【汲古閣本刻作鄆恐誤】顐並與諢同今俗語恆用之

賁軍奔軍僨軍也禮記射義賁軍之將注賁讀爲僨覆敗也詩行葦注亦引此文作奔軍之將釋文云奔音奮覆敗也則奔亦與僨同又國語髙位賁疾賁亦僨字

溫借醞借蘊借也詩小雅飲酒溫克箋云猶能溫借自持以勝釋文溫音於運反蘊借也禮記禮器溫之至也注亦爲溫借漢書薛廣徳爲人溫雅有醞借師古曰醞言如醞釀也借有所薦借也北史崔逞孫贍云自太保以後重吏事謂容止醞借者爲潦倒而瞻終不攺焉醞皆與蘊同

捃摭捃拾摭攟摭攟拓攈摭也漢書刑法志於是相國蕭何攈摭秦法注攈摭謂收拾也攈九問反摭之石反廣韻攈在問韻又有捃與攈同他書又作攟皆一字也史記十二諸侯年表往往捃摭春秋之文以著書漢書藝文志武帝時軍政楊僕捃摭遺紀奏兵錄後漢書獨行範冉捃拾自資韻防引刑法志作摭集韻曰摭古作摕本作拓唐書栁璟用攟摭【一本作攟拓】一作防拾柴氏作防�以古庶作�也音義皆同

麤盆麤笨也楊時偉正韻牋去聲八震逸字收盆引朱子語錄諸葛亮只是盆楊用修云諸葛豈盆者邪語錄注盆音去聲按宋書王微云王樂小兒時尢麤笨朱子蓋用盆爲笨也笨字韻書皆收入上聲竹裏也無麤笨義惟集韻云一曰麤率也晉書豫章太守史疇肥大時人目爲笨伯前人固有借爲麤笨字者不知何緣轉借盆字

願願也荀恱漢紀黃忠與申屠蟠書僕願先生優遊俯仰願與願同

反貨販貨也荀子儒效篇積反貨而爲商賈反通作販正韻販亦作反

墨突冒頓也漢書匈奴匈奴單於曰頭曼有太子曰冒頓冒讀如墨頓讀如突他書亦有書作墨突者蓋夷狄之名初無定字譯者各以其聲之相近者之輕則爲冒頓重則爲墨突也

楥頭楦頭也說文楥履法也所劵切徐鍇說文系曰織履中模範也今俗以鞋工木胎爲楥頭攺作楦俗書也朝野僉載楊炯每呼朝士爲麒麟楥曰今弄假麒麟者必修飾其形負之驢上及去其皮還是驢無徳而被朱紫何以異是楥字惟見於此

憂滿憂悶也漢書佞幸石顯憂滿不食道病死師古曰滿讀曰懣音悶按說文懣從心從滿滿亦聲孫愐音莫困切與悶同禮記問喪悲哀志懣气盛釋文懣亡本反又音滿範音悶是懣字諧滿得聲音悶可音滿亦可也因懣有滿音故遂省作滿也

雕捍雕悍也史記貨殖大與趙代俗相類而民雕捍少慮注言如雕性之捷捍也捍與悍同

榦枝干支也博雅釋天甲乙爲幹幹者日之神也寅夘爲枝枝者月之靈也史記曆書作干支按古支幹字本取義於木之枝榦枝省而爲支其音同幹省而爲幹其音變蓋古人三聲通用幹幹一聲相轉非有異音也漢書百官志郡縣諸曹各有書佐幹主文書司馬整碑陰有諸曹幹十三人鄭季宣碑陰有直事干四人幹卽幹字省文耳又詩小雅公侯幹城釋文云幹沈音幹幹旣可讀去則幹亦可讀平矣

屠顏賈屠岸賈也漢書古今人表屠顏賈師古曰卽屠岸賈也【賈工下反】按史記河渠書洛水至商顏下服防曰顏音崖顧寧人日知錄云崖當作岸引漢書屠顏賈爲證蓋顏岸一聲相轉之字故知顏可音岸與崖【平聲五佳切】字聲逺然俗讀岸崖聲同故寫者誤作崖也

獄�獄犴也髙彪碑獄�生屮�卽犴字後漢書崔駰獄犴塡滿注鄕亭之獄曰犴犴止從犬古人作字多有因上字偏旁而類書之者如鳳字從鳥諧凡聲故書作鳳皇不從凡得聲也而亦書作凰弌字從弋聲相同也二三字不諧弋聲而亦書作弍弎是也此碑因上獄字從二犬故犴字亦承上牽連書之

蘭然爛然也堯廟碑蘭然成就隸釋云借蘭爲爛煥爤煥爛也見李仲琁碑按說文爛本從蘭作爤正書蘭上省艸今人相承用之李仲琁碑𨿽好爲異體此字本從說文非別字也

翠粲璀翠璀璨也嵇康琴賦新衣翠粲纓徽流芳李善注引子虛賦曰翕呷翠粲張揖曰翠粲衣聲也班婕妤自傷賦紛翠粲兮紈素聲【漢書外戚傳班婕妤賦作綷防】洛神賦按羅衣之璀粲字𨿽不同其義一也又景教流行碑寶裝璀翠金石文字記雲翠卽粲字旣以翠爲璀又以翠爲粲此亦如以遟�爲棲遟以遁循爲逡循之類也

渙乎煥乎也劉熊碑渙乎成功按論語作煥乎其有成功煥從火碑用論語文而變火從水戚伯著碑功徳渙彰亦以渙爲煥

搤捥搤掔防掔扼腕也史記封禪書而海上燕齊之閒莫不搤捥而自言有禁方漢書郊祀志作搤掔又郊祀志谷永疏作防掔搤防皆與扼同說文腕本作從手從防與掔字音義全別兩字形近易混今漢書之作掔者皆之譌也正韻於腕字下注云亦作掔非也

觀雀鸛雀也莊子寓言篇如觀雀蚊虻相過乎前也按觀鸛形聲相近或假借用之或寫之誤皆未可知也

遊抏遊玩也荀子王霸篇遊抏之修注抏與玩同史記倉公鑱石橋引案抏毒熨注抏謂按摩而玩弄身體使調也今本多訛作杭或作杌皆非

選算也漢書公孫賀贊斗筲之徒何足選也師古曰選數也引論語亦作選字言其材器小劣不足數也選算音義同當是古本論語有作選者故師古略不分別言之也

剖泮剖判也史記陸賈自天地剖泮未始有也泮與判同

畔宮泮宮也周公禮殿記開建畔宮史晨碑飲酒畔宮任伯嗣碑修序畔校皆以畔爲泮按詩衞風隰則有泮箋云泮讀曰畔然則泮畔固通用也

眞鴈眞贗也韓非子說林篇齊伐魯索讒鼎魯以其鴈往齊人曰鴈也魯人曰眞也按眞贗字本但作鴈贗乃後人所作

姍笑訕笑也漢書諸侯王表敍自任私知姍笑三代師古曰姍古訕字也又王尊外爲大言倨慢姍上又佞幸石顯恐天下學士姍已並與訕同

人幻人也漢書張騫大宛諸國發使隨漢使來觀漢大以大鳥卵及�靬人獻於漢師古曰讀與幻同卽今吞刀吐火植種樹屠人截馬之術皆是也

疑疑也荀子正論篇上不密則下疑矣注與同謂幽深難知

鍜涷鍛鏈也冀州從事郭君碑服職鍜涷隸續云以鍜涷爲鍛鏈按周禮考工記防氏湅絲涗水又天官鹽人注謂出鹽直不湅冶釋文云湅音鏈其字從柬碑蓋借湅爲鏈而乃變柬爲東遂與涷字無別矣又鍛當從段碑變從叚鍜與鍛音義各別鍜從叚音遐說文錏鍜頸鎧鍛從段音碫說文小冶今俗書從段之字皆訛從叚甚至段姓之段亦書作叚蓋自隸變以來沿訛久矣

采綖采綫也後漢書虞詡以采綖縫其裾爲幟綖卽綫字宋書劉穆之論蕩蕩然王道不絕者若綖亦以綖爲綫也

善於單於也漢書王莽彊立以爲須卜善於後安公師古曰善於匈奴之號也又見匈奴蓋卽單於也今單於之單多讀平聲旣可通用善則單於之單亦可讀如單姓之單矣要之古人三聲通用平上去固無不可

善膳也莊子至樂篇具太牢以爲善善與膳通擅讓嬗讓禪讓也荀子正論篇堯舜擅讓注擅與禪同又儒效篇周公無天下矣鄕有天下今無天下非擅也注擅與禪同漢書文帝紀而嬗天下焉晉灼曰嬗古禪字又歷律志堯嬗以天下師古曰嬗古禪讓字也又王莽莽至髙廟拜受金匱神嬗注言有神命使漢禪位於莽也嬗並同禪

諺唁也桓譚新論正賞篇子遊裼裘而諺曾參指揮而哂諺卽唁字劉勰文心雕龍書記篇諺者直語也喪言亦不及文故弔亦稱諺

賗券也楊升庵曰文字指歸云支取貨契曰賗今倉庫收帖曰串子或作券

婘屬眷屬也史記樊噲誅諸呂呂須婘屬婘與眷同按說文眷顧也本義爲眷顧其用爲眷屬之眷者假借也故借眷可借婘亦可今人習見眷屬字但作眷見婘屬便驚爲別字蓋不明其原流耳

睠顧眷顧也詩小雅睠言顧之釋文云睠本又作眷系攣系戀也漢書敍旣系攣於世教矣攣卽戀字漢書外戚李夫人上所以攣攣顧念我者亦同易小畜有孚攣如子夏易作戀唐公房碑妻子攣家不去北海相景君碑路遐攣親戀皆作攣

於卞於變也書堯典於變時雍孔宙碑引作於卞又按漢書成帝紀引此文作於蕃時雍師古曰今尙書作變而此作蕃兩說皆通蓋當時經師授受不同皆以其字音相近者假借用之非如今日有刋本可據也

辯告徧告也禮記內則子師辯告諸婦諸母名注循次徧告之也辯與徧同曲禮三飯主人延客食胾然後辯殽主人未辯客不虛口注辯殽者徧食殽也儀禮燕禮司正命執爵者辯辯皆同徧又按書舜典徧於羣神史記五帝本紀作辧於羣神修華嶽碑作辬於羣神辧辬與辯字形小異皆通作徧

��弔也夏承碑百遼臨�張壽碑天不�按字書無��二字漢人碑版變體最多此等字意卽彼時通行俗書也

刀削刀箾刀鞘也漢書貨殖質氏以灑削而鼎食師古曰削謂刀劍室也人有刀劍削故惡者主爲灑刷之去其垢穢更飾令新也正韻削音笑集韻本作鞘唐書儒學徐齊耼八歳能文太宗召試賜所佩金削刀削亦鞘也又古樂府獨漉篇云刀鳴箾中倚牀無施箾亦鞘字與象箾韶箾之音不同

邵公召公也列子楊朱篇周公攝天子之政邵公不悅按廣韻云召同邵邑名衡方碑繼南仲邵虎之軌詩大雅本作召虎北海相景君碑黃朱邵父漢書召信臣本作召父師古曰召讀曰邵書武成注周召釋文云本又作邵召邵古字通用

橋轎也史記河渠書山行卽橋通雅謂蓋今之轎也曲禮奉席如橋衡釋文橋居廟反則橋有轎音矣漢書嚴助輿轎而逾領注平聲則漢人亦讀轎如橋矣大禹山行所乘諸書所載不一或作樏檋梮此古文紛紛子長取其近似者耳韻防於檋字注云亦作轎屩則正指史記之卽橋也

微眇微妙也漢書中山靖王傳每聞幼眇之聲師古曰眇音妙儒林張山拊嚴然總五經之眇論師古曰眇讀曰妙易說卦妙萬物而爲言者也釋文云妙王肅本作眇楚辭九歌要眇兮宜修洪興祖補注云眇與妙同鄭固碑淸眇冠乎羣倫眇皆同妙

濯船櫂船也漢書佞幸鄧通以濯船爲黃頭郎師古曰濯船能持濯行船也濯讀曰櫂音直孝反劉屈犛太子矯制又發輯濯士師古曰輯濯士主用輯及濯行船者也短曰輯長曰濯輯音集字本從木其音同耳濯字本亦作櫂互見第五卷

豹直直也見聞錄禦史初入臺陪直比五日眾官皆出此人獨畱故曰豹直一作直楊鉅翰林舊規有宿例卽直也李濟翁以豹直爲豹霧之義迂矣立以別防而借豹耳黃朝英引職林曰起居郎五直一禦史入者七直兩雜入者一直三徐渭作

老旄老眊老耄也周禮秋官司刺再赦曰老旄釋文作耄云本又作旄同孟子反其旄倪史記春申君贊後制於李園旄矣旄皆同耄漢書武帝紀哀夫老眊孤寡鰥獨師古曰眊古耄字老稱也又孫寶寶對曰年七十誖眊師古曰眊與耄同

艸次造次也春秋【公四年】公及宋公遇於淸注遇者艸次之期疏艸次猶造次也

四奧四隩也史記夏本紀四奧旣居書禹貢作四隩旣宅爾雅釋宮西南隅謂之奧釋文云奧或作隩莊子天下篇其塗隩矣釋文云深也廣韻隩在號韻與奧同音奧隩二字古蓋通用無別

祕祕奧也武班碑領校祕按卽隩字移阜於右與從邑同

漯燥濕也郙閣頌醳散關之漯徙朝陽之平漯卽濕字卽燥字幹祿字書燥俗作古人從口之字多變從厶故燥或作�遂亦變作也漯字詳第五卷

潮漯條下

筆錔筆套也諾記筆錔卽筆套也避暑錄話晏元獻不棄一紙千百爲沓宋志金輅有金鍍銅套筒套字僅見於此古但曰沓沓與套乃一聲之轉故相通用錔則又加以金耳或云套當用韜或用縚

賀防荷防也唐書郝處俊羣臣皆賀防侍賀與荷同【汲古閣本作荷】方言賀儋也自闗而西隴冀以往謂之賀凡以驢馲駝載物者謂之負他亦謂之賀賀防正儋負之義

契需怯懦也周禮考工記輈人行數千里馬不契需注鄭司農云契讀如爰契我之契需讀如畏需之需釋鄭意契需當卽讀爲怯懦釋文契古結反需音須又乃亂反蓋需亦與耎通耎卽輭字故亦音乃亂反也若讀爲須則何以解畏需之需乎畏需正畏懦也

怠墮怠墯怠惰也媠謾惰謾也史記司馬相如諭巴蜀不敢怠墮後漢書黃琬家人莫見墮容焉【一作隋一作墯】墮皆與惰同三國誌魏髙柔勸崇儒疏非所以崇顯儒術帥厲怠墯也【一本作惰】韓非子顯學篇侈而墯者貧力而儉者富惰又作墯又漢書龔勝媠謾無狀張敞贊被輕媠之名外戚李夫人妾不敢以燕媠見帝師古曰媠與惰同

防罵也漢書賈誼同鯨劓髠刖笞防棄市之法蘇林曰防音罵卽罵字也

惡夫亞夫也語林宋人有獲玉印文曰周惡夫印劉原父曰漢條侯印古亞惡二字通用按說文亞醜也則義與惡近六書本義以亞卽堊之本字則亞又與惡同音矣故知惡夫卽亞夫也

臺謝臺榭也荀子王霸篇臺謝甚髙注謝與榭同左傳【襄三十一年】無觀臺榭釋文榭本又作謝

不夏不暇也靈臺碑日稷不夏隸釋云借夏爲暇諸柘藷蔗也說文藷藷蔗也箋曰甘蔗一名甘藷蓋古無麻韻遮音近庶故人合藷蔗稱之漢書司馬相如子虛賦諸柘巴且張揖曰諸柘甘蔗也柘與蔗音通曹子建有都蔗詩六帖云張協有都蔗賦吳氏林下偶談曰甘蔗亦謂之諸蔗都因藷之聲諸省藷之體耳東方朔神異經雲南方有�之林此恐臆造

不舎不赦也漢書朱博姦以事君常刑不舎舎與赦通

皇�皇化也北嶽廟碑沐浴皇�按說文�變也是古人専以�爲變化字�卽�字結體微異碑又借變�之�爲徳化之化然經典皆通用化無用�者矣

誇跨也漢書諸侯王表誇州兼郡師古曰誇音跨當是借誇爲跨也

嗛攘謙讓也漢書藝文志道家者流合於堯之克攘易之嗛嗛師古曰攘古讓字嗛字與謙同又禮樂志隆雅頌之聲盛揖攘之容注同

條鬯條昶條暢也漢書律曆志然後陰陽萬物靡不條鬯該成師古曰鬯與暢同禮樂志房中歌淸明鬯矣師古曰鬯古暢字文嵇康琴賦淸和條昶亦與暢同魏王昶字子舒則知昶有舒暢之義或讀上聲義同

杖仗也漢書李尋近臣已不足杖矣師古曰杖謂倚任也義通作仗按韻書杖讀上聲仗讀去聲說文有杖無仗倚仗之仗古固用杖也

上尙也詩魏風上愼旃哉上與尙義同

倉兄愴況也詩大雅桑柔倉兄塡兮卽愴況也釋文倉初亮反喪也與愴字上去不同然意則相通兄音況本亦作況按兄況二字古皆通用詩小雅況也永嘆釋文況或作兄管子大匡篇兄與我齊國之政也修華嶽碑君善必書兄乃盛徳況皆作兄今江南人亦呼兄爲況則二字聲義實同互詳二卷兄字

況施貺施也漢書武帝紀遭天地況施著見景象應劭曰況賜也施與也況與貺同史記魏其武安侯將軍乃肻幸臨況魏其侯況亦同貺按說文況寒水也其字從水發語辭亦借用況字仌【卽冰字正書偏旁作冫】部無況郭忠恕佩觽乃分三字從二作況者發語之端從冫作況者寒冰也從水作況者形況此說非也從冫作況卽況之省從二作況乃況之譌不必妄爲分別也

五臧五藏五臟也漢書王吉吸新吐故以練臧専意積精以適神師古曰臧五臧也又藝文志經方有客疾五臧顚狂病方十七卷臧卽髒字又周禮天官疾醫參之以九藏之動注正五藏又有胃膀胱大腸小腸白虎通性情篇人本含六律五行气而生故內有五藏六府此性情之所由出入也藏亦髒字廣韻去聲四十二宕有藏無髒古但通用藏藏又與臧通用髒乃後人所加也

倂當栟檔偋當摒擋屏當也晉書阮孚祖約性好財客有詣約見正料財物客至屏當不盡余兩小簏以著背後傾身障之意未能平屏當皆讀去聲蓋今俗語收拾料理之意吳虎臣言世說爲曹夫人倂當筐篋卽屏當也冥通記竟夕栟檔字考收偋當劉平水作摒擋皆同

久懬久曠也壙久曠久也漢書元帝紀眾僚久懬師古曰懬古曠字空也又外戚李夫人托沈陰以壙久兮師古曰壙與曠同韋成五世壙僚荀子議兵篇敬謀無壙皆與曠同又按曠亦借用廣漢五行志師出過時玆謂廣荀子人主胡不廣然注廣讀爲曠

明竟明鏡也博古圖漢冊禮鑑吾作明竟卽明鏡也漢人鏡銘多省鏡作竟博古圖又有尙方鏡銘亦云尙方作竟隸續載騶氏鏡銘云騶氏作竟四夷服字原云李氏鏡銘云李氏作竟佳且好靑羊鏡銘云靑陽作竟四夷服皆省鏡作竟

鯨敵勍敵也見武安君白公廟記碑

浪孟浪也類篇浪不精要貌集韻孟或作何子元言莊子孟浪之言古本作浪按古庚陽韻通孟在去聲徑韻卽庚韻之去聲字在去聲則與漾通轉平聲則與陽通故禹貢孟津史記周本紀作盟津禹貢孟豬漢書地裏志作盟豬戰國時有孟卯一作芒卯楊升庵言孟獲之孟音莽故之爲孟非其字同蓋音相似也

竫立靜立也淸靚淸靜也靚深靜深也呂氏春秋貴因篇竫立安坐後漢書崔駰駰祖篆慰志賦竫潛思於至頤兮【頤疑當作賾】竫與靜同又漢書王莽淸靚無塵雄甘泉賦稍暗暗而靚深師古皆曰靚卽靜字

畫防畫幀也晉書天文志東海气如圓防【汲古閣本刻作簦誤】焦弱侯曰防俗作防絹畫在竹格也按段成式說晉徐景於宣陽門外拾得錦麝防乃繡佛也防卽防字韻寶引唐詩吳松一幀秋山谷詩畫出西樓一防秋防防幀一字也又陸放翁有畫橙跋按廣韻�開張畫繒也出文字指歸其字從木正韻作防攺從巾注同放翁之用橙蓋從廣韻而脫其上之穴字耳然從木從巾究未知孰是今字書多從巾者

堅防堅硬也字彚補引正法念處經心甚堅防云北藏音讀作硬

塡塡正正也淮南子兵略訓無襲堂堂之陳無擊塡塡之旗按二語本見孫子原作正正之旗塡與鎭同與正音近故假借用之

著性著姓也樊安碑爲天下著性隸釋云以著性爲著姓按戚伯著碑有而爲性焉之文亦以性爲姓

霝始霝終令始令終也叔防鼎銘有云霝始霝終者董彥逺曰古者以霝爲善其文與令同通雅云按書弔由靈靈善也古蓋令靈霝並通凡令名令聞之令皆從靈來以人爲天地之靈心爲人之靈故訓爲善而多借令字

領聞令聞也法言君子篇君子純終領聞顏師古曰領令也言君子之道能善於終而不失令名

朝娉朝聘也樊敏碑再奉朝娉隸釋云以娉爲聘按說文娉問也玉篇娉娶也急就章妻婦娉嫁賫媵僮王應麟音釋云皇象書娉作聘娉聘古通

擊罄擊磬也贈孔宣公泰師碑荷蕢微者反嗟擊罄之心又采怪石而喧浮罄並以罄爲磬又少林寺碑石罄亦同按魯語室如懸磬左傳【僖廿六年】作罄張猛龍碑罄力作磬二字古固通用無別

婦孕婦也嬴育孕育也管子五行篇婦不銷棄注孕同又四時篇春嬴育夏養長孕又通作嬴

匡捄匡救也漢書外戚趙皇后匡捄銷滅師古曰捄古救字周禮大司徒注振窮抍捄釋文云本亦作拯救梁武祠堂畫像碑捄者救皆作捄

防冑也荀子議兵篇冠防帶劍注防與冑同

禽狩禽獸也張遷碑張釋之建忠弼之謨帝遊上林問禽狩所有按漢書張釋之本作禽獸碑蓋以狩爲獸楊君石門頌�虫�狩隸釋云以�狩爲斃獸正同此碑

祝�咒詛也漢書五行志明年屈犛復坐祝�要斬師古曰�古詛字按祝讀去聲其音爲咒古詛咒但用祝本無咒字咒從梵書出詩大雅侯詛侯祝釋文云祝周救反本或作咒非

舊柩也字彚補引金史蔡珪燕靈王舊謂舊古柩字通用按柩字古文本作匶此或從匶省或訛作舊也舊非古柩字

趨聚趨驟也驅騶驅驟也周禮天官獸醫注趨聚之節釋文聚本亦作驟仕救反禮記曲禮車驅而騶騶亦音仕救反與驟同

句投句�句度句讀也文選馬融長笛賦察度於句投注引說文曰逗止也投與逗古字通音豆投句之所止也按禮記學記離經辯句謂麗於經使時習之先辯其句讀也讀徐邈音豆增韻凡經書成文語絕處謂之句語未絕而防分之以便誦詠謂之讀今祕省較書式凡句絕則防於字之旁讀分則微防於字之中閒蓋讀與逗通逗又與投通也丁度集韻作句�又皇甫茂正云讀書未知句度下視服杜度卽讀亦聲相通也

節族節奏也漢書嚴安調五聲使有節族蘇林曰族音奏節族卽節奏也白虎通宗族篇族者湊也古族湊音同故借

奏理腠理也儀禮公食大夫禮載體進奏注奏謂皮膚之理也鄕飲酒禮皆右體進腠注亦云腠理也奏與腠音義蓋同爾雅釋獸奏者豱注今豱豬短頭皮理腠蹙亦以奏爲腠

輻奏輻輳也漢書王莽四海輻奏按輻輳之輳史皆作湊此更通用奏

獨鹿屬鏤也荀子成相篇剄而獨鹿棄之江注獨鹿與屬鏤同吳王夫差賜子胥之劍名

紕繆枇謬也後漢書盧植臣前以周禮諸經發起粃謬唐書於志寧陶景以神農經合雜家別錄注銘之江南偏方不周曉藥石往往紕繆四百餘物今考正之紕繆卽粃謬也姚文燮雲語用防謬

感憾也漢書張安世何感而上書歸衞將軍富平侯印師古曰感恨也音胡闇反感卽憾字按左傳【昭十一年】惟蔡於感釋文感戶暗反則感亦讀爲憾也

晻世暗世也荀子不茍篇是姦人將以盜名於晻世者也注晻與暗同漢書元帝紀三光晻昧師古亦曰晻與暗同

閻妻豓妻也漢書谷永閻妻驕扇日以不臧師古注引魯詩作閻妻卽小雅十月之交篇豓妻煽方處之文也外戚班倢伃賦哀襃閻之爲郵師古注亦引小雅襃姒滅之閻妻煽方處之文漢時本固是如此

鹽豓也通雅云丹鉛余錄曰鹽曲之別名也智按禮曰鹽諸利與豓同謂如吟行曲引之類正是曲前之豓但歌此曲不定爲曲前曲中直如九宮譜之所謂慢詞也唐宋以來直作鹽或以炎呼之蓋鹽旣與豓通則豓亦有平聲矣京山謂鹽諸利爲盬之訛盬與蠱通亦自費力又無別證則不知古鹽豓之相通也玆樂太和初有米萬捶有小天疎勒鹽疎勒有昔昔鹽一臺鹽之類容齋洪氏筆錄曰薛道衡空梁落燕泥之句其詩曰昔昔鹽凡十韻唐趙嘏廣之爲二十章按樂苑以爲羽調曲怪錄載籧除三娘工唱阿鵲鹽又有突厥鹽黃帝鹽白鴿鹽神雀鹽疎勒滿座鹽歸國鹽唐詩賴吳娘唱是鹽更奏新聲刮骨鹽然則歌詩謂之鹽者如行吟曲引之類云今南嶽廟獻神曲有黃帝鹽而長沙志載爲黃帝炎按施肩吾詩云顚狂楚客歌成雪嫵吳娘笑是鹽蓋當時語也武曌時民飲歐歌曲終而不盡者謂之族鹽王灼碧雞雜誌鹽角兒嘉祐雜誌云梅聖兪說市鹽於紙角得一曲此非也蓋仍從曲艷得名猶云鹽杖鼓耳元陶宗儀載樂府拴搐艷段如鞍子艷蠻子艷之類不知爲古曲前之豓唐之鹽而彊攺焰段曰如火焰易明而易滅也一何陋邪毋乃借西擊東以雪郁邪【王僧防曰古曰章今曰解大曲有艷有趨有亂艷在曲前趨與亂在曲之後亦猶吳聲西曲前有和後有送也升庵以艷與和若今之引子趨與亂與送若今之尾聲智謂艷是引子】

气炎气焰也煙炎煙焰也漢書五行志人之所忌其气炎以取之師古曰炎音弋贍切按漢志用左傳【莊十四年】申繻之語今左作焰釋文作炎音艷後漢書蔡邕釋誨懼煙炎之毀熸何光芒之敢哉炎並通作焰

淫預澦也集韻淫又音以贍切巴東有淫預堆古歌淫預大如馬瞿塘不敢下今作澦古韻侵覃鹽咸相通淫則平聲侵韻中字則鹽韻上聲豓韻中字三聲互通故淫亦可讀如亦可讀如淫也

澹贍也荀子王制篇物不能澹則必爭注澹讀爲贍漢書食貨志猶未足以澹其欲也師古曰澹古贍字史記司馬相如難蜀父老書漉沈贍菑索隠曰漢書作灑沈澹災澹安也鹽鐵論饑寒於邊將何以澹之又哀元元之未澹張納碑防澹涷餒澹皆贍字

壓苦厭苦也字典壓注謂壓通作厭引漢書叔孫通朕甚壓苦之按今漢書叔孫通作上益饜之其字從食不從土余字亦多異同不知字典所據何本抑誤也古厭惡之厭卽厭飽之厭厭飽字亦作饜此又借饜爲厭惡字用也若作壓亦因聲通用

證譣證驗也廣雅釋詁占讖撿證譣也曹憲注云今人以馬旁驗字爲證譣失之矣

防差僭差也漢書王子侯表防差失軌防通作僭今亦刻作替從俗譌省也

範經梵經也見東林寺碑

壹關一笑也漢書薛宣壹關相樂注關古笑字按應劭漢書注以壹關爲壺矢晉灼曰書形壹關字象壺矢因曰壺矢此說非也師古曰壹關謂一爲歡關耳

別雅卷四﹤經部﹐小學類﹐訓詁之屬﹐別雅﹥

欽定四庫全書

別雅卷五

鳳陽府訓導吳玉搢撰

握齱握齷齪也

漢書酈食其傳皆握齱好荷禮應劭曰急促之貌司馬相如難蜀父老書豈特委瑣握拘文牽義師古曰局陿也唐宗太山銘儒書齷齪廣韻齷齪迫也握齱握齷齪字異義同

四竇四瀆也周禮春官大宗伯注四竇五嶽之匹釋文竇音獨本亦作瀆按左傳【襄三十年】伯有自墓門之瀆入徐邈音豆蓋瀆讀去聲則音如豆竇讀入聲則音如獨瀆竇一音之轉也音旣互通故義亦同用

媟黷防瀆也漢書枚乘以故得媟黷貴幸後漢書爰延上下媟黷有虧尊嚴按防瀆字依說文本當用嬻或用防後人減作瀆已屬假借又譌作凟更非

斗�斗斛也周禮考工記陶人鬲實五�庾實二�注�讀爲斛受三斗集韻�又古祿切音谷名受三斗按考工記蓋卽以�爲斛音當如斛不必攺音谷也

僄遬僄速也荀子議兵篇輕利僄遬卒如飄風注遬與速同淮南子兵略訓欲疾以遬亦同按說文遬卽籀文速字上從欠今或從攴混遫非遫音敕義別

陸陸錄錄娽娽鹿鹿蹗蹗琭琭睩睩逯逯錄錄坴坴碌碌也後漢書馬援今更共陸陸注猶碌碌也史記平原君公等錄錄廣韻引史記作娽娽漢書蕭何贊當時錄錄未有奇節師古曰錄錄猶鹿鹿淮南子繆稱訓故人之憂喜非蹗蹗焉往生也老子曰琭琭如玉文子符言篇及後漢書馮衍顯志賦序皆引作碌碌如玉楚辭王逸九思曰衰世兮睩睩言視貌碌碌也博雅釋訓逯逯眾也說文錄訓刻木錄錄也又坴訓土塊坴坴也大抵聲之相通形之相類古人隨手引用初不可以義理求也今惟習用碌碌字耳

大鹿大麓也書舜典納於大麓陳球後碑魏受禪表皆引作大鹿按春秋【僖十四年】沙鹿崩說文引作沙麓易屯卦卽鹿無虞釋文云王肅本作麓詩大雅旱麓釋文云本亦作鹿蓋古山麓字多通用鹿也

鹿盧轆轤也禮記喪大記注以紼繞碑閒之鹿盧挽棺而下之鹿盧卽轆轤也廣韻轆轤圓轉木也井上汲木亦爲轆轤皆因其環轉而名之唐人以聨句爲轆轤體亦謂其轉也

祿裏角裏也廣韻一屋角注角裏先生漢時四皓名荀悅漢紀作祿裏按角字本有祿音詩召南誰謂雀無角何以穿我屋史記刺客天雨粟馬生角漢書東方朔臣以爲龍又無角謂之爲蛇又有足太嘖以牙者童其角防以翼者兩其足崔駰杖頌用以爲杖飾以犀角王母扶持永保百祿古人用角字皆入屋韻後人不知角有祿音妄攺其字作甪東都事略載崔偓佺對宋眞宗云刀下用音榷兩防下用音鹿一防一撇者不成字杜撰俚鄙總由不識六書及古人音讀耳觀漢石刻四老神坐神胙機但作角裏可證乃毛大可古今通韻論角字在屋韻者但解作獸名及獸角挺然之貌與在角韻之角字音義全別不知如上所引諸條何一不是角字本義何一作獸名與角貌解者而皆讀作祿不知與覺韻角字何別眞謬論也又李濟翁資暇錄謂用卽角字之誤系後人僞爲之其說甚正毛氏反以爲臆見妄說譏今人之遵之者非蓋毛君於韻學頗精而於字書偏旁之學執迷不悟故其議論往往如此

宓生伏生也漢書藝文志濟南伏生尙書晉書作宓生按孟康漢書古文注宓今伏字皇甫士安云伏羲或謂之宓羲考諸經史緯候無宓羲之號必後世寫誤以虙爲宓孔子弟子虙不齊後人云濟南伏生卽子賤之後是知虙與伏古字通用後誤以爲宓也互詳第一卷

伯犕伯服也左【僖廿四年】王使伯服遊孫伯如鄭請滑史記鄭世家作周襄王使伯犕請滑索隠犕音服按易系辭服牛乘馬說文引作犕牛乘馬后漢書皇甫嵩義眞犕未乎注犕音服古服字蓋犕之與服其聲相通故字亦同用

坴梁陸梁也漢書雄甘泉賦飛蒙茸而走陸梁晉灼曰走者陸梁而跳也說文坴字訓云一曰坴梁坴陸音同形近古固有作坴梁者其義同也

鞠花菊花也禮記月令鞠有黃花釋文云本又作菊按說文菊蘧麥也�日精也蘜治墻也日精治墻皆九月黃花之別名而菊則爲蘧麥爾雅釋艸大菊蘧麥本艸作瞿麥通雅謂蘧麥卽南天竺艸是菊與九月黃花絕非一物特以形聲與�蘜相近而字又減省故後世皆以菊稱九月黃花耳月令之鞠則蘜之省非借用鞠蹋之鞠也楚辭九歌春蘭兮秋�猶用本字【一本作鞠】

朱朱喌喌也說文喌呼雞重言之讀若祝伽藍記曰沙門寶公曰把粟與雞呼朱朱朱朱猶喌喌朱平喌入一聲相轉故字亦互用程大昌曰紹興中有詩曰呼雞作朱朱呼犬作盧盧俗或借用祝祝風俗通俗雞本朱氏翁所化故呼雞曰朱朱此妄言也

葷粥葷允薰鬻也史記五帝本紀黃帝北逐葷粥裴駰注引匈奴曰唐虞以上有山戎獫狁葷粥今漢書匈奴作薫粥漢書霍去病所獲葷允之士服防曰葷音薫葷允薫粥也師古曰葷字與薫同按粥卽鬻字之省允亦鬻之上聲字聲相近故亦通用也

孕鬻孕育也禮記樂記毛者孕鬻鬻與育同詩豳風鬻子之閔斯莊子徳充符四者天鬻也天鬻也者天食也鬻並同育養也

美美肉也史晨後碑不能得香酒美隸釋云卽肉字按越絕書陳音對越王防竹續竹飛土逐太數五爲土爲食爲淮南子原道訓欲之心亡於中則饑虎可尾皆卽肉字幹祿字書廣韻並云肉俗作�蓋乃隸書之變體其上似穴實肉字之上截非從穴從六也�則又從而變省乃俗書之訛失耳今諸書或有作�作宍者皆非得漢人石刻乃始釋然金石文字記並以爲俗書亦非

祝圄柷圉柷敔也虞書益稷合止柷敔堯廟碑作祝圄詩周頌作柷圉廣韻云柷亦作祝禮記樂記椌楬注謂柷圄也釋文云圄本又作敔同圉亦與圄通用囹圄之圄說文作囹圉圉旣與圄通圄又與敔通故圉亦通作敔

柷融祝融也見後魏孝文皇帝弔比干墓文

巫咒巫祝也見太公呂望碑

築裏妯娌也廣雅妯娌娣姒先後也子方言作築裏郭璞注闗西兄弟婦相呼曰築裏蓋古未有妯娌字故假借築裏字稱之妯字見詩小雅別有音義

叔粟菽粟也漢書昭帝紀三輔太常郡得以叔粟當賦師古曰叔豆也漢三公山碑叔粟如火用孟子菽粟如水火文亦以叔爲菽詩豳風七月烹葵及菽小雅采菽采菽大雅生民荏菽斾斾禮記檀弓啜菽飲水盡其歡釋文皆云本亦作叔國語引小雅亦作采叔叔固菽本字也後乃専以叔爲季父之稱別加艸作菽爲叔粟字

熟能孰能也北齊無窮尊師造像碑其熟能覩之者哉開業寺碑亦同按說文孰本熟爛之孰借爲誰孰之孰故漢書董仲舒熟爛字但用孰此碑誰孰字反加火作熟蓋以二字本爲一字故彼此可互用也

天督捐毒天竺也後漢書文苑杜篤論都賦摧天督注卽天竺國按漢書張騫吾賈人往市之身毒國鄧展曰毒音篤李奇曰一名天篤師古曰今之天竺蓋身毒聲轉爲天篤篤省文作竺又轉爲竹音書微子之命曰篤不忘孔本又作竺左傳【僖十二年】謂篤不忘林注謂督厚不可忘也是知督篤竺三字古通又漢書西域無雷國北與捐毒西與大月氐接師古曰捐毒卽身毒天篤也本皆一名語有輕重耳是捐毒亦天竺也

�然蹵然也孟子曾西蹵然曰說文引孟子作�然侲肅愼也後漢書東夷挹婁古肅愼之國孔融肅愼貢楛矢杜篤論都賦獲昆彌虜侲注云字書侲音眞字書無字諸家並曰侲爲粟牘西域國名也讀如此不知所出今有肅特國恐是也按兩漢書無肅特國惟有肅愼國疑特乃愼之訛侲卽肅愼也字𨿽不見字書然數有促音與肅相近侲愼亦一音相轉也

防夜夙夜也禮記祭統舞莫重於武防夜注武曲名武王至商郊停止防夜士卒皆歡樂舞以待旦故名焉宿與夙義同任昉爲範云讓吏部封侯表防心素志無復貳辭亦夙心也

齊速齊遬齊宿齊肅也楚辭九歌吾與君兮齊速禮記玉藻見所尊者齊遬孟子齊防而後敢言皆齋戒肅敬之意字異義同假借用之也或各如本字作解者非

目防牧蓿苜蓿也漢書西域大宛國馬耆目宿史記大宛作苜蓿本艸苜蓿一名牧蓿謂其宿根自生可飼牧牛馬也

坶野防野牧野也書武成牧野說文作坶野雲地名在朝歌南七十里廣韻作防云防野殷近郊地名古文尙書作此說文作坶釋文牧徐一音茂引說文坶字林音母母茂牧三字皆一聲之轉周史作書或借音之相近者用之而經者所受又各有異同也

和陸和睦也唐扶碑內和陸兮外奔赴嚴舉碑九族和陸郭仲奇碑崇和陸皆以陸爲睦按易夬卦莧陸夬夬釋文云陸蜀才作睦二字古或可通

昭繆昭穆也禮記大序以昭繆注繆讀若穆荀子王制篇分未定也則有昭繆也注繆讀爲穆史記魯周公世家太公召公乃繆卜徐廣曰古書穆字多作繆

亭育亭毒也老子亭之毒之注亭以品其形毒以成其質釋文云今作育唐代宗詔書中孚及物亭育爲心張說撰姚崇碑亭育之功成皆以亭育爲亭毒古毒育字音義通

淇隩淇澳也見鄭恆墓志

帝俈帝嚳也史記五帝紀帝嚳髙辛者黃帝之曾孫也三代世表作帝俈黃帝曾孫封禪書帝俈封泰山禪云云管子侈靡篇俈堯之時混吾之美在下注俈帝俈也武梁祠堂畫像碑帝俈髙辛皆以俈爲嚳

蹢躅躑防彳亍躑躅也易姤卦羸豕孚蹢躅釋文云一本作躑防古文作說文彳小步也亍步止也六書本義彳亍左右足行步欲止貌文選陸士衡招隠詩用躑躅五臣本作彳亍音義皆同

慮事錄事也慮囚錄囚也左傳【宣十一年】令尹蒍艾獵城沂使封人慮事慮事卽錄事也漢書雋不疑毎行縣錄囚徒還師古曰省錄之知其情狀有滯與否也今云慮囚本錄聲之去音耳音力具反而近俗不曉其意訛其文遂爲思慮之慮失其源矣唐書百官志大理寺掌折獄詳刑凡罪系者五日一慮五代唐明宗天成二年初令長吏每旬慮囚通雅云慮囚本錄之去聲力具切遂訛爲慮囚今京師呼綠布爲慮布菉豆爲慮豆是可推也正字通云書康誥丕蔽要囚蔽防也呂刑其審克之言當盡其心也慮囚卽蔽審之義師古所云省錄猶蔽之審之不必謂慮卽錄去音按今官府錄問口辭尙云錄供謂不加決防但錄所供也俗讀皆如慮音則知慮囚卽錄囚因聲沿用無疑字通専從慮字生義反生膠葛古人文字多有如此因聲通用者正不必一字一義也

菉樹綠樹也見驪山溫泉頌按詩衛風淇澳綠竹猗猗大學作菉竹菉與綠固通用也

酃淥醽醁也晉書簡文帝紀初薦酃淥酒於太廟衡陽縣有酃湖土人取以爲釀晉旣平吳乃薦其酒於太廟荊州記雲淥水出豫章康樂縣官取水爲酒與湘東酃酒年常獻之故謂之爲酃淥酒又有作酃綠者水經注言郴縣有綠水注於耒謂之程鄕置官醞獻同酃也蓋初因地名與水名故謂之酃淥釀而爲酒故加酉作醽醁也

續罪贖罪也史記範雎範雎問須賈汝罪有幾曰擢賈之髮以續賈之罪尙未足續當爲贖或寫之誤或因聲借用也

局趣局促也史記魏其武安侯今日庭論局趣效轅下駒趣本上聲有韻字古人多與促字同用史記畱侯世家趣刻印趣銷印曹參世家趣治行漢書髙帝紀趣丞相急定功行封皆與促同

辜較辜防估較辜也後漢書靈帝紀光和四年豪右辜馬一匹至二百萬注辜障也専也謂障餘人買賣而自取其利漢書鄭當時注晉灼曰當時爲大司農而任使其賓客辜較作僦後漢書宦者兄弟姻戚宰州臨郡辜較百姓與盜賊無異辜較與辜同漢書武帝紀天漢三年初酒酤如淳音爲較蓋之去聲則爲較較之入聲則爲兩字一音相轉故字亦因音通用王莽如令豪吏猾民辜而防之師古曰防謂獨専其利防卽字古人書鶴字有作鸖者則從寉與霍一字也晉書南蠻韓戢領日南太守戢估較大半估亦與辜通

逴行卓行也史記衞將軍驃騎列逴行殊逺而糧不絕漢書霍去病作卓行楚辭嚴忌哀時命處卓卓而日逺兮注卓一作逴祝穆後碑懿徳逴優亦卓優也

涿摩琢磨也張公神碑刋鑿涿摩隸釋云以涿摩爲琢磨

朴璞也史記範雎臣聞周有砥砨宋有結綠梁有縣藜楚有和朴和朴卽和氏之玉朴與璞同按國策鄭人謂玉未理爲璞周人謂防未臘爲朴周人懷朴遇鄭賈曰欲買朴乎出示之乃防也因謝不敢注朴一作璞蓋朴與朴混故並與璞混也

斆者學者也髙彪碑爲斆者宗又五十以斆按說文斆覺悟也篆文省作學是斆學本一字重文書說命惟斆學半廣韻斆今音效教也音義皆分禮記學記引書作學學半兩字皆用重文而上一字讀胡孝反是學字本有二體二音二義惟其所用而不分後世分爲二字各主一音義遂莫有知其本爲一字者矣然觀漢碑之以斆爲學禮記之以學爲斆則知說文合兩字爲一字者非盡無說而字書家之掊擊許氏者可以息喙矣古文尙書學皆作斆

吐捉吐握也韓昌黎詩勿憚吐捉勤史記魯世家一沐三捉髮一飯三吐哺今人慣用吐握字則本韓詩外也

郢�郢�也見李文墓志又李承造佛像銘�又作�

逴犖逴躒卓躒卓犖也三國誌秦宓則宜卓犖超倫文選張衡蜀都賦卓犖奇詭漢書班固西都賦逴犖諸夏文班賦作逴躒後漢書文苑孔融薦禰衡疏英才卓躒三國誌吳張溫駱統表曰卓礫冠羣皆與卓犖同

桼政七政也漆十七十也太經攡曰運諸桼政又棿曰棿擬之二桼皆借桼爲七字方言吳有館娃之宮桼【一刻作防顧寧人引作桼】娥之臺晉書束晳居釋曰夕宿七娥之房朝享五鼎之食七娥卽桼娥也王莽候鉦銘候鉦重五十桼斤吳孫皓天神讖碑天璽元年桼月又桼月廿三日唐武曌�歷年記設金籙寶齋河圖大醮泰�【�卽聖字�卽日字】皆以桼爲七桼本膠桼之桼上從木中著八象桼汁形下從水或書作桼上從來者誤也又墨子周公旦朝讀書百篇夕見漆十士漆亦借爲七字張參五經文字凡七字皆作漆云後人省作柒六書本義謂以七漆二字合造成之金石文字記謂柒卽漆之艸書今作防又柒之省

布匹布疋也馬疋馬匹也今布帛之數用疋馬騾之數用匹考古字但當用匹漢書食貨志布帛廣二尺二寸爲幅長四丈爲匹小爾雅廣度倍端謂之兩倍兩謂之匹【二丈爲端二端爲兩俗本小爾雅刻作疋】說文匹四丈也廣韻俗作疋藝文類聚曰馬光景一疋長故曰疋六書正訛云馬景四丈故曰匹亦借用別用疋非

聿筆也說文聿所以書之器也楚謂之聿吳謂之不律燕謂之弗秦謂之筆字典云後世束豪爲聿加竹作筆而聿字音以律切専爲發語詞矣栁宗元文作聿牘則唐人尙以此爲筆字

軼詩逸詩也軼事逸事也史記伯夷睹軼詩可異焉管晏贊以是不論論其軼事軼皆與逸同三國誌闗羽諸葛亮書云未若髥之絕倫逸羣也卽軼羣古字通用

馬失馬佚馬逸也荀子哀公篇其馬將失淮南子人閒訓孔子遊行馬失食農夫之稼並與逸同又家語東野畢之馬佚佚亦與逸同

橫失橫佚也史記韓非說難曰又非吾敢橫失能盡之難也失與佚同漢書五行志魯夫人淫失於齊卒殺桓公師古曰失讀曰佚

佚民逸民也夷佚夷逸也漢書梅福佚民不舉師古曰佚與逸同論語夷逸漢石經作夷佚佚逸古通

八溢八佾也漢書禮樂志更定郊祀歌千童羅舞成八溢師古曰溢與佾同佾列也

千溢千鎰也荀子儒效篇有人於此防然藏千溢之寶韓非子五蠧篇鑠金千溢溢皆與鎰通漢書食貨志黃金以溢爲名上幣孟康曰二十兩爲溢禮記喪大記朝一溢米莫一溢米注方氏曰溢與鎰同二十四分升之一按國語金二十四兩爲鎰又云三十兩小爾雅一手之盛曰溢兩手曰掬米之一溢當如小爾雅之說爲是不宜以兩論也方氏因荀子韓非漢志諸書溢皆與鎰同遂謂禮之一溢米亦與鎰同非也要當各論耳

觱舉畢舉也郭旻碑洪纖觱舉隸釋以爲必字非也當是借觱爲畢書大誥攸受休畢古文尙書作觱詩豳風一之日觱發釋文云說文作畢發今說文作防【見冹字注】或古本不同然可證觱畢二字相通之蹤迹矣若以觱爲必別無可據

畢發防冹觱發也考異云詩豳風一之日觱發說文作畢發王伯厚詩攷作防冹今說文與詩攷同考異蓋本之釋文也或古本如是

箄篥悲栗觱栗也說文觱【上本顚倒二或字音悖正書省如咸字】羌人所吹角說文系曰今之觱栗其聲然也通典曰箄篥本名悲篥後乃以笳爲首以竹爲管也其字亦作箄篥悲栗朱子曰箄篥原名悲栗王元美載武夷山古記魏子騫防鄕人於幔亭呂荷香戛國腹黃次姑揮悲栗國腹卽琵琶悲栗卽箄篥悲觱之平聲字箄觱之上聲字皆一聲之轉其音相通故隨便用之

術職述職也張表碑方伯術職按禮記祭義結諸心形諸色而術省之鄭氏注云術當爲述儀禮士喪禮筮人許諾不述命鄭氏注云古文述皆作術漢書賈山術追厥功師古曰術亦作述韓勅碑共術韓君徳政樊敏碑臣子襃術靈臺碑陰州裏稱術皆以術爲述蓋古通用字也

術陽沭陽也史記建元以來侯者年表術陽侯建徳索隠曰在下邳漢書地裏志瑯邪郡東莞注術水南至下邳入泗師古曰術水卽沭水也音同沭卽音術今土音讀若術之去聲

蕭摵蕭瑟蕭索也杜少陵詩蕭摵寒籜聚蕭摵卽蕭索索本音瑟故亦作蕭瑟說詳下條

槭槭索索摵摵瑟瑟也瑟瑟本碧珠也借爲風貌白樂天琵琶行楓葉荻花秋瑟瑟黃公紹引此句作槭槭音色責切陶景記比者情志何甚索索此索字本音瑟故梁武帝詩瑟居超七淨瑟居卽索居也瑟索皆借用正當作槭古詩淚如霜後葉槭槭下庭柯韋應物詩古刀寒鋒靑槭槭劉禹錫詩松風自蕭槭韓昌黎詩槭槭疎更隕依六書故字當從手作摵

沸郁弗郁茀郁怫郁也魏樂府苦寒行中心何怫郁史記河渠書漢武帝瓠子歌魚沸郁兮柏冬日漢書溝洫志作弗郁又廣川惠王越內茀郁憂哀積皆與怫郁義通

印紼印黻印紱也堯廟碑印紼相承按莊子逍遙遊注使謂足以纓紱其心釋文云紱或作紼漢書丙吉上將使人加紼而封之師古曰紼系印之組也紼紱古通用李翊碑考憂釋紼夏堪碑仍垂印紼皆同孔耽碑假谷城長印黻楊著碑醳榮投黻繁陽令楊君碑投黻如遺又皆以黻爲紱韻防云黻與紱通又按漢書諸侯王表奉上璽韍師古曰韍音弗璽之組也是紱又與韍通

仿佛放放物防佛防咈彷佛眆防防拂髣髴也史記司馬相如子虛賦若神仙之仿佛【漢書作髣髴一本作彷佛】漢書雄甘泉賦猶仿佛其若夢師古曰仿佛卽髣髴字也禮樂志郊祀歌相放震澹心師古曰放猶髣髴郝京山引漢書郊祀志民神雜擾不可放物亦與放弗同說文仿籀文作防易林曰防如旦饑氏引陸云用防佛嚴防碑作防咈廣韻髣髴俗作彷佛玉篇眆防古仿佛見似不諦字典防拂形似也皆與髣髴同

堙郁壹郁伊郁禋鬱鬱湮抑惌抑鬱也史記賈誼弔屈原賦獨堙郁兮其誰語漢書賈誼作壹郁何晏景福殿賦感乎溽暑之伊郁大禹岣嶁碑曰禋郁昏徙左傳【昭廿九年】郁湮不育【字倒義同】升庵引有抑惌集韻惌紆勿切音郁心所郁積也皆與抑鬱聲義同堙湮禋伊抑壹皆一聲相通轉因聲通用初不論字義也

詘指屈指也荀子勸學篇若挈裘領詘五指而頓之注詘與屈同

屈膝銊屈戌也李長吉宮姓歌屈膝金鋪鎖阿甄陸友仁曰金鋪爲門飾屈膝蓋鉸鏈上二乘者爲下三衡爲銊李商詩鎖香金屈戌張伯雨有一是香罏蓋有鎖者屈戌乃受鎖之撘連捲口也金鋪是門環鋪首今人定以屈膝作帳鉤非也凡鉤上之絡索可名屈戌

拑鉗掘也荀子議兵篇溝池不拑注拑古掘字文子上義篇曰無伐樹木無鉗墳墓鉗亦同掘【一本卽刻作掘】按掘字亦作抇疑拑因抇而訛鉗又因拑而訛也鉗與掘音義皆不得相通

倡�猖獗也樊敏碑不顧倡�隸釋云以倡�爲猖獗按莊子山木篇猖狂妄行猖亦作倡

圽身沒身也史記白起王翦贊偸合取容以至圽身徐廣曰圽音沒

詞粵詞曰也太公呂望碑其詞曰作其詞粵按書堯典曰若稽古帝堯曰放勲古文尙書上曰字作粵下曰字仍作曰蓋訓爲語端者與粵通訓爲詞者則如字也此則竟以粵爲詞矣古碑版文字多有如此者蓋亦借也

伐閱閥閱也漢書車千秋千秋無他才能又無伐閱功勞伐閱卽閥閱省也

佛然勃然也荀子非十二子篇佛然平世之俗起焉注佛讀爲勃勃然興起貌

芴然忽然也荀子正名篇故愚者之言芴然而粗注芴與忽同莊子至樂篇芒乎芴乎注與惚同惚卽忽也

�防奄曶奄忽也李登聲曰僾俙之作靉霼猶奄忽之作�防僾俙不明莫如雲奄忽迅速莫如風樊敏碑又作奄曶曶卽忽字詳下條

中曶仲忽也論語仲忽漢書古今人表作中曶雄於時人皆曶之師古曰曶與忽同說文引左鄭太子曶今作忽蓋曶卽忽字也

搢曶搢笏也穆天子搢曶夾佩按儀禮士喪禮竹笏注云今文笏作忽笏與忽通忽與曶同故搢笏亦作搢曶

倉踤倉卒蒼卒倉猝也說文踤觸也一曰駭也一曰倉踤漢書平帝紀以元壽二年倉卒時橫賦斂者償其值師古曰卒讀曰猝唐書韋述蒼卒犇逼能存國史皆與倉猝同

鶡旦曷旦防鴠鶡鴠渴旦盍旦也禮記坊記引詩相彼盍旦尙猶患之注夜鳴求旦之鳥月令仲冬之月鶡旦不鳴釋文作曷旦方言防鴠周魏齊宋楚之間謂之定甲或謂之獨舂自闗而東謂之城旦或謂之倒懸或謂之鴠鴠自闗而西秦隴之內謂之鶡鴠汲冡周書時訓篇大雪之日鶡旦【或作鴠鳥】不鳴升庵定以爲號寒其鳴曰鳳凰不如我至冬毛落鳴曰得過且過蓋是鳥本因求旦之聲得名故曰盍旦盍何不也從鳥作鶡鴠則後人續增耳唐人詩暗虫啼渴旦涼葉墜相思攺鶡作渴又因聲通用也

壅藹壅遏也周憬碑陬隅壅藹隸釋云以壅藹爲壅遏按類篇藹又何葛切亦以同音而借也

防�蹙頞也馮君閣道碑防�字原云卽蹙頞字焉逢閼逢也爾雅釋天歳陽甲曰閼逢史記曆書作焉逢淮南子天文訓作閼蓬按漢書匈奴單於妻曰閼氏音燕支左董安於亦作董閼於閼卽安之入聲字安焉聲近故焉閼音通也

亶安蟬焉嬋嫣單閼也爾雅釋天歳名夘曰單閼音蟬焉又音丹遏史記曆書徐廣曰一作亶安安音焉升庵引作蟬焉郝楚望引漢丹陽麟鳳瑞像圖銘龍起嬋嫣三月季春皆因音通用也

蛂刺撥刺也後漢書張衡思賦彎威弧之撥刺注張弓貌李白詩雙腮呀呷鬐鬛張跋刺銀盤欲飛去注魚躍聲跋刺卽撥刺皆形容其聲響惟其所用不必分箭與魚也刺字音辣從約束之束與從朿作刺者別

渴睡瞌睡也朱子語錄言秦兵曹瞌睡陳仲醇讀書鏡引胡旦謂呂文穆渴睡漢嬾眞子載舉人求易韻事亦曰老人渴睡古無瞌字故假借渴字用之或言當用貉睡言貉好睡也未詳是否

轇轕防防膠葛也廣韻防防波勢也又轇轕防形也又馳驅貌漢書雄甘泉賦齊總總撙撙其相膠葛兮【文選作轇轕】總言其多而廣相紛糾之狀也諸字音同義通

末殺抹摋也韓昌黎貞曜先生墓志銘惟其大翫於詞而與世抹摋注云字林抹摋掃滅也或疑二字太粗按漢書谷永欲末殺災異滿讕誣天師古曰末殺掃滅也卽抹摋字後人加手耳然則西京已有此語

通侻輕脫也三國誌蜀李譔然體輕脫好戲啁魏王粲劉表以粲貌寢而體弱通侻不甚重也隋書陸爽同郡侯白通侻不恃威儀通侻卽輕脫意侻與脫同

條達跳脫條脫也吳曾曰唐盧氏雜說文宗問宰臣條達是何物宰臣未對上曰眞誥言安妃有金條脫爲臂飾卽今訓也眞誥萼綠華贈羊權金玉條脫各一枚余按周處風土記曰仲夏造百索系臂又有條達等織組雜物以相贈遺唐徐堅撰初學記引古詩繞腕雙條達後漢繁欽定情篇云何以致契濶繞腕雙跳脫南部新書載溫岐卿【卽飛卿】言跳脫出南華眞經令狐綯怒之詩話總曰南華無此事蓋誤記也北夢瑣言跳作條非予謂此類物名本無正字皆以聲呼何拘之有王元美誤作跳蕩蓋在今日攺其字則不可

拔涉茇涉跋涉也耿勲碑經營拔涉隸釋云以拔爲跋按詩豳風狼跋其胡釋文云跋或作拔張衡西京賦盱睢拔扈李善注拔與跋古字通又綱目云茇涉至此勞苦極矣亦以茇爲跋

揩擊戛擊也禮記明堂位拊搏玉磬揩擊大琴大瑟中琴中瑟四代之樂器也釋文揩居八反蓋卽虞書之戛擊也史記貨殖趙女鄭姬設形容揳鳴琴亦與戛同漢書雄長楊賦拮隔鳴球師古曰擊考也亦卽戛擊之聲義

煞傷殺傷也白虎通五行篇金味所以辛何西方煞傷成物辛所以煞傷之也猶五味得辛乃委煞也煞卽殺字說苑臣術篇引王制殺亦作煞程子經解云煞大害事煞害義理朱子答陸子論無極書云太煞分明蓋方言以煞字爲語辭實卽殺字漢人隸書殺字作�【武梁祠堂畫像】�【孫叔敖碑】寫旣久遂成煞字耳

錧鎋管轄也祝睦後碑七政錧鎋隸釋云卽管轄字按急就章輻軗輨轄輮防防注輨音管轄音�一作錧鎋王伯厚音釋云錧鎋碑本作輨轄趙岐孟子題辭五經之錧鎋孫奭音義云錧鎋方言作輨轄錧輨今俗通用管

絜白潔白也防已潔已也詩小序白華孝子之絜白也廣韻云潔經典用絜易說卦齊也者言萬物之絜齊也詩小雅楚茨絜爾牛羊禮記經解絜靜精微易教也左【桓六年】絜粢丰盛文選顏延之宋郊祀歌有牷在滌有絜在俎【宋書樂志作潔】韓昌黎潮州祭神文吹擊管鼓侑香絜也【東雅堂韓集刻作香潔】皆以絜爲潔繁陽令楊君碑防已以任隸釋云防卽潔字魯峻碑樂於陵灌園之防梁休碑秉忠蹈防苑鎭碑防擬季文潔皆作防集韻云防淸也與潔同

決別訣別也祕決祕訣也漢書蘇武因泣下霑衿與武決去師古曰決別也蓋卽以決爲訣字唐孟法師碑祕訣字又作祕決二字蓋可通用

擿觖擿抉也漢書孫寶故欲擿觖以我惡師古曰擿觖謂挑撥之也觖與抉同

四臷四驖也詩秦風四驖漢書地裏志作四臷耆侄耆耋也齒臷齒耋也郭究碑耆侄士女隸釋云以侄爲耋按廣韻侄娣之侄音徒結切與耋同音故相假借又漢書孔光臣光智謀短淺犬馬齒臷師古曰臷老也讀與耋同

軼興疊興也史記封禪書自五帝至秦軼興軼衰義與疊通郝京山讀書通引史記秦始皇本紀天子七廟𨿽萬世世不軼毀軼亦與疊同按秦紀注謂軼與轍同此解恐非軼與轍有相通之處然以解此文義於理不順當與疊同爲是

倪防臲卼也易困卦困於臲卼古文易作倪防按釋文臲引說文作防卼引說文作薛作杌又上文九五劓刖釋文云王肅本劓刖作臲卼鄭云劓刖當爲倪防是今本𨿽分四字實則二字也又臲卼二字音義同而通用者甚眾通雅詳載之此不徧錄

累紲縲絏也史記孔子世家身舉五羖爵之大夫起累紲之中又太史公自序遭李陵之禍幽於縲紲漢書司馬遷作累紲廣韻紲亦作絏二字音義同

偰禼契也說文偰髙辛氏子堯司徒殷之先也今經典皆用契字又廣韻禼字引字林云虫名又殷祖也漢書百官公卿表禼作司徒敷五教司馬相如子虛賦禹不能名禼不能計【史記作契】偰禼皆與契同又論衡奇怪篇卨母吞燕卵而生卨卨與禼字形小異亦卽契字

獘殺徶防嫳屑蹩�也莊子馬蹄篇蹩�爲仁崔譔向秀二本皆作獘殺按釋文躠本悉結反又素葛反與殺音相近故古本或通作殺字以音同也今皆讀屑廣韻葛韻載躠字屑韻載字躠爲跋躠行貌爲蹩旋行音義各分其實蹩卽蹩躠行貌卽旋行一字而二音耳足字在旁在下無異也觀莊子蹩躠一作獘殺釋文具兩音可知史記司馬相如上林賦媥姺徶防漢書文選俱作嫳屑音義皆與蹩躠通

列士烈士也史記賈誼服鳥賦列士徇名卽烈士也文選賈賦作烈

厲風烈風也莊子齊物論厲風濟則眾竅爲虛釋文引向郭云烈風唐韻正云厲卽烈字按禮記祭法厲山氏之有天下也注厲山氏炎帝也起於厲山或曰烈山氏魯語作列山左作烈山厲烈一音相轉音通故字亦互用詩大雅烈假不瑕釋文云鄭作厲力世切不獨厲可讀烈烈亦可讀厲也

遮迣遮迾遮列也漢書鮑宣部落鳴鼓男女遮迣晉灼曰迣古列字也南齊書幸臣史臣曰至於元戎啟轍式候還麾遮迾淸道神行按轡迾亦與列同

分烈分裂也漢書王莽軍人分烈莽身【汲古閣本刻作裂】烈與裂通按裂又通用列荀子哀公篇兩驂列兩服入廏注列與裂同

揃搣翦滅也左傳【成公二年】余姑翦滅此而後朝食黃公紹曰當作揃搣史記魯周公世家成王病周公自揃其蚤沈之河唐書李愬此劍吾先人曽以揃大盜廣韻搣手拔也揃搣字宜用此翦滅借也

兌命說命也禮記學記引尙書說命作兌命韻防云悅或作說亦作兌

綴輟也荀子成相篇春申道綴注綴止也與輟同駿桀俊傑也史記屈原懷沙賦誹駿疑桀按詩衞風邦之桀兮俊傑字本但用桀義同又互詳第四卷

車軼車轍也莊子人間世螳蜋怒臂以當車軼釋文音轍戰國策車軼之所至請誦足下之長史記文帝本紀使者冠蓋相望結軼於道【漢書文紀作徹】田敬仲世家伏式結軼軼皆同轍

湧趯踴防踴躍也漢書李尋湧趯陰邪湛溺太陽師古曰趯字與躍同集綴作踴防又詳第三卷

管籥管鑰也書金縢啟籥見書禮記月令孟冬之月愼管籥史記蕭相國世家贊何謹守管籥戰國策齊君之魯魯人投其籥不果內籥皆與鑰同按說文本作闗下牡也今皆通用鑰

爍金燿金鑠金也周禮冬官考工記爍金以爲刃釋文云義當作鑠漢書藝文志後世燿金爲刀師古曰燿讀與鑠同謂銷也

殺略殺掠也漢書武帝紀匈奴入上谷殺略吏民殺略與殺掠同又循吏龔遂渤海又多刼略掠亦作略

勺藥芍藥也詩鄭風贈之以勺藥勺卽芍字史記司馬相如子虛賦勺藥之和具而後禦之文枚叔七發勺藥之醬皆但用勺

公卓公綽也唐扶碑朝有公卓隸釋云卽孟公綽也按左傳【哀九年】使孟公綽辭師於吳釋文云綽本又作卓同

淖約婥約繛約��綽約也綽約字說文本作��字皆從�今作綽約者省文也莊子逍遙遊淖約若處子荀子宥坐篇淖約微達似察楚辭逺遊質銷鑠以汋約兮史記司馬相如上林賦便嬛婥約漢書相如作繛約郭璞曰繛約婉約也諸字字異音義同又按說文���也義亦同

莫府幕府也史記李牧市租皆輸入莫府如淳曰將軍徵行無常處所在爲治故言莫府莫大也此解未明李將軍莫府省約文書籍事索曰凡將軍謂之幕府者蓋兵門合施帷帳故稱幕府古字通用遂作莫耳此解蓋爲得之

�嗼莫�漠漠�漠寂寞也說文口部有�嗼字宀部有【一作�】無寞廣韻寞寂寞引說文作�嗼楚辭逺遊野�漠其無人莊子注其�漠無情耳釋文�漠本亦作寂寞鄺氏字說又作�漠恐因碧落碑上文耳

村格村落也史記酷吏楊僕購告言姦置伯格長徐廣曰一作落古村落字一作格街陌屯落皆設督長也

索郎桑郎桑落也水經注民有姓劉名墮者宿擅工釀采挹河流醞成芳酎懸食同枯枝之年排於桑落之辰【二句疑有脫誤】故酒得其名矣自王公庶友牽拂相招者每云索郎有顧思同旅語索郎反語爲桑落也又相河中桑落坊井所釀天祿閣外史魏王使人餽徵君以桑落之酒庾開府詩蒲城桑落酒碧湖雜錄言桑陰時制麯吳曽曰舊京呼桑落爲索郎周繇看牡丹贈段成式云寄語集山呼索郎黎美周詩剰有茘枝供木客新開防子勝桑郎今信陽有桑落鎭造桑落酒按桑之入聲爲索落之平聲爲郎語音輕重所由異耳

防樂駁犖爆爍剝落也爾雅釋詁毗劉防樂也注謂樹木葉缺落防疏疏引舎人曰毗劉防樂之意也木枝葉稀疏不均爲防樂防樂音剝落詩大雅桑柔捋采其劉云劉爆爍而希也爆爍與防樂同漢書司馬相如上林賦赤瑕駁犖注采防也亦不純之名韓昌黎納涼聨句大璧曠凝淨古畫奇駁犖義亦與剝落同水經注汾水東逕晉陽城南舊有介子推祠前有碑廟宇傾頽單碑獨存今文字剝落無可尋也湼槃經婆羅林中有一樹足一百年其樹皮膚枝葉悉皆剝落惟眞實在剝落字蓋形容毀壊不全之意故書畫樹木皆可用之而防樂爆爍則皆以字音相近輾轉假借同一義也

落絡也莊子秋水篇落馬首穿牛鼻落與絡同駱驛絡繹也漢書王莽傳助作者駱驛道路後漢書郭汲傳駱驛不絕張壽碑駱驛請要字原云義作絡繹按詩大雅徐方繹騷釋文云繹鄭作驛魯頌以車繹繹釋文云繹崔本作驛爾雅釋訓繹繹生也邢昺疏云載芟云驛驛其達繹與驛音義同

雜厝雜錯也漢書地裏志五方雜厝晉灼曰厝古錯字按詩小雅他山之石可以爲錯說文引詩作厝徐鍇說文系曰今詩借錯蓋二字古通

鑿落錯落也崔顥詩錯落金鎖甲蒙茸貂鼠衣韻防云錯落閒厠貌韓昌黎詩澤髮解兜鍪酡顏傾鑿落白香山詩銀含鑿落盞金屑琵琶槽皆指酒器名以其云雷錯落而名之錯聲通作鑿也

石踖石碏也左傳衞有石碏石經公羊作石踖寋鄂謇愕謇諤也費泛碑寋鄂質直按禮記坊記鄭注子於父母尙和順不用鄂鄂釋文鄂本又作諤文選馬融長笛賦不占成節鄂李善注引字林曰鄂直言也謂節操謇鄂而不怯懦也謇鄂卽謇諤史記趙世家不聞周舎之鄂鄂亦以鄂爲諤又鄭固碑犯顏謇愕隸釋云以愕爲諤愕本驚愕字亦以同聲故借也

咢咢諤諤也漢書韋賢咢咢黃髮師古曰咢咢直言也咢同諤

驚鄂驚愕也漢書霍光羣臣皆驚鄂失色師古曰凡言鄂者皆謂阻礙不依順也後字作愕其義亦同按鄂本國名驚愕之愕宜從心古人以同音借用鄂故師古以愕字本義釋之其義同者就此處文義言之非謂鄂愕無分別也謁者景君碑京師驚鄂亦以鄂爲愕

作詻作鄂作噩也爾雅釋天歳名酉曰作噩漢書天文志作作詻殽阬神祠碑同史記曆書【亦有作作噩者】淮南子天文訓皆作作鄂

憺怕澹泊也說文憺安也怕無爲也廣雅憺怕靜也憺怕卽澹泊也史記司馬相如子虛賦泊乎無爲【漢書同】文選作怕李善注引老子曰我獨怕然而未兆怕與泊同今老子作泊按說文廣韻怕本入聲字安靜無爲之意後轉去聲則爲畏懼之意今人但知怕爲懼怕之怕不知其本爲憺怕字矣祝睦後碑怕然執守卽泊然也猶是怕字本義

薄亳也荀子制兵篇古者湯以薄武王以滈注薄與亳同禮記郊特牲薄社北牖注殷社釋文云本又作亳漢書地裏志山陽郡有薄縣臣瓚曰湯所都然則地名之亳二字固通用也滈見三卷

鵠鶴也爾雅翼云鵠卽是鶴音之轉後人以鵠名頗著謂鶴之外別有所謂鵠故埤雅旣有鶴又有鵠按詩唐風從子於鵠葉白石皓皓鵠讀爲鶴鶴轉去聲乃與皓葉也淳於髠獻鵠於楚舊注卽鶴莊子天運篇鵠不日浴而白疏云鵠古鶴字後漢書吳良傳贊大儀【良字】鵠發見表憲王注鵠白髮也卽鶴髮崔豹古今注古琴曲有別鶴操韓昌黎集作別鵠操注云別鶴操亦曰別鵠操梁書文學劉孝標辧命論鶴千歳文選作鵠費防搗衣詩開韞舒鵠文應休連與岑文瑜書泥人鶴立於闕裏三國誌魏曹植求通親親表實懷鶴立企佇之心【文本或作鵠】法書要錄鶴頭書一作鵠頭書嵇康琴賦下逮�俗蔡氏五曲王昭楚妃千里別鶴鶴音鵠與曲葉漢書昭帝紀始元元年黃鵠下建章宮太液池中因作歌名曰黃鶴晉鈕滔母與從弟孝徵書民無役車之載鵠有乘軒之飾此用左傳【閔公二年】衞懿公事亦以鵠爲鶴今武昌黃鶴樓下曰黃鵠磯亦一證也

儗防凝怍也荀子儒效篇無所儗防注儗讀爲凝防與怍同無所凝滯慚怍也又子太階天不防防亦與怍同

�防涼薄也廣雅釋詁�曹憲注云世人作�防之�水旁著京失之矣防曹憲注云世人作襌防之防艸下著溥亦失之矣

厚泊厚薄也論衡率性篇稟气有厚泊故性有善惡也泊與薄同

棺郭棺槨也孫叔敖碑將無棺郭隸釋云以郭爲槨按說文�葬有木�也�卽城郭之郭六書故云古單作�蓋郭在棺外猶郭在城外也故郭槨義通隸續載漢人益壽延年郭題字槨亦作郭

仟伯仟佰阡陌也漢書食貨志及秦孝公用商君壊井田開仟伯師古曰仟伯田間之道也南北曰仟東西曰伯匡衡南以閩佰爲界師古曰佰者田之東西界也仟佰與阡陌字同陌字漢書前借伯後借佰顏師古隨文注釋不復置論蓋因形聲相近隨宜通用無定字也丁魴碑�流疇佰隸釋云以疇佰爲疇陌亦同

蠻貉蠻貊也�扶碑蠻貉震疊卽今蠻貊字也今以貉爲狐貉字按說文有貉無貊貉北方�種孫氏莫白切卽今蠻貊貊字別有貈字乃今狐貉之貉經典相承皆以蠻貉之貉爲狐貈字別制貊爲蠻貉字置貈字不用正字通力辧說文以貉爲貊爲誤但據魯論蠻貊不作蠻貉爲證至孟子大貉小貉則但以爲訛借非通論也古字至今屢經變易何得但拘目前所見一書盡廢古今別籍得漢人石刻如此亦可作許氏一證

仟伯千百也漢書食貨志無農夫之苦有仟伯之得師古曰仟謂千錢伯謂百錢也伯音莫白反今俗猶謂百錢爲一伯按廣韻佰注一百爲一佰也漢書又通用伯義同夢溪筆談曰佰仟正如什與伍耳唐自皇甫鎛爲墊錢法至昭宗末乃定八十爲佰後漢隠帝時三使司王章每出官錢又減三錢以七十七爲佰至今輸官有八十佰者按宋書晉平刺王休祐卽以短錢一百賦民田求白米一斛隋書食貨志梁武帝普通中更鑄鐵錢嶺以東八十爲佰曰東錢江郢以上七十爲佰曰西錢京師以九十爲佰名曰長錢大同元年乃詔通用足陌錢八十爲佰非始自唐皇甫鎛也佰伯百陌古皆通用

五百伍伯也後漢書宧者曹節弟破石爲越騎校尉越騎營五百妻有美色注韋昭辧釋名曰五百字本爲伍伍當也伯道也使之導引當道陌中以驅除也案今俗呼行杖人爲五百也三國誌魏蔣濟注引列異傳曰濟爲領軍其婦夢亡兒泣曰今在地下爲泰山伍伯憔悴困辱不可復言古今注云伍伯一伍之長也五人曰伍五長爲伯故稱五伯按以爲一伍之長則當作伯以爲導引當道陌以驅除則當作陌與佰然古字音義相近者輒假借用之故百伯佰皆可通也

柏迫也史記河渠書漢武帝瓠子歌魚沸郁兮柏冬日徐廣曰柏猶迫也漢書張耳上從東垣過貫髙等壁人柏人要之置廁上過欲宿心動問縣名爲何曰柏人柏人者迫於人也不宿去此是髙祖一時權變之語實則柏與迫古字通用也北史宇文述述素好奇遇天寒云定興曰入內宿衞必當耳冷述曰然乃制裌頭巾令深柏耳人學之名爲許公【述封許公】柏勢【今北史有刻作袹者誤也】亦以柏爲迫也

棘門防門也周禮天官掌舎棘門鄭司農曰以防爲門左傳【隠十一年】子都拔棘以逐之注棘防也禮記明堂位越棘大弓注棘防同

荊�荊棘也見後魏孝文皇帝弔比干墓文

瑟居索居也梁武帝詩瑟居超七淨瑟通作索按索居之索本色窄切如易之一索再索史記畱侯世家之大索地名之京索皆作此音繩索之索其字從從糸作�求索【音瑟】之索其字從�從索作�兩字形𨿽相近而音義俱別今字旣通混用索而聲亦槪讀爲蘇各切矣互見前瑟瑟條

柞狹迮狹窄狹也周禮考工記輪人轂小而長則柞鄭司農曰輻間柞狹也郝京山曰柞窄通三國誌蜀張飛山道迮狹前後不得相救迮亦同窄

排笮排迮也唐書文藝李商牛李黨人蚩謫商以爲詭薄無行共排笮之笮與迮同排笮謂排擠之也

迫唶迫筰迫措迫迮也周禮考工記注柞讀爲迫唶之唶又鄭康成前注作迫筰唶筰皆與迮同漢書王莽迫措靑徐盜賊師古曰措讀與笮同音莊客反迫措亦迫迮也

甲宅甲坼也易解卦百果艸木皆甲坼【俗本作拆】釋文云坼馬陸作宅郭孔大曰坼宅古通雄蜀都賦百果甲宅與馬陸正同又按五經文字云�拆並同坼正當作��乃�之省拆乃坼之訛也

落泊洛度落度樂托拓落托落落魄也史記酈食其家貧落魄無以爲衣食應劭曰落魄志行衰惡貌晉灼曰落薄落托義同陳書杜稜少落泊不爲當世所知泊與薄同卽晉灼所云落薄也晉書藝術佛圖澄石宣將殺石韜宣先到寺與澄同坐浮屠一鈴獨鳴澄謂曰解鈴音乎云胡子洛度又五行志大安中童謡曰元超兄弟大落【注云字一作洛】度上桑打椹爲茍作【注云東海王越字元超苟謂苟晞】三國誌蜀楊儀往者丞相亡沒之際吾若舉軍以就魏氏處世寧當落度如此邪世說王耆之樂托出自門風落魄落泊洛度落度樂托音義皆同又漢書雄傳何爲官之拓落也師古曰拓落不耦也晉書載記慕容暐徒孤危托落拓落托落𨿽與諸書落魄字似上下互異而意實相同皆可通用也

定冊定策也失�失策也漢書趙充國與大將軍霍光定冊尊立宣帝又此虜在竟外之冊又故臣愚冊又此全師保勝安邊之冊冊並與策同鶡冠子邪臣失��亦策字古策字多作防刺字亦作防此策字乃從防作�也

肴覈殽核也詩小雅賓筵籩豆有楚殽核維旅後漢書班固傳典引斟酌道徳之淵源肴覈仁義之林藪注覈亦核也謂果實之屬周禮地官大司徒以土防之法辧五地之生物三曰邱陵其植物宜覈物篇海云果中實也覈與核同

垓鬲礙隔也鬲絕隔絕也楊君石門頌垓鬲尢艱隸釋云鬲卽隔字漢書地裏志鬲絕南羌匈奴韋成起燉煌酒泉張掖以鬲婼羌裂匈奴之右臂五行志鬲閉門戶師古曰鬲與隔同趙岐孟子題辭魯臧倉毀鬲孟子隔亦作鬲又按廣韻礙亦作硋此云垓鬲當是借垓爲硋也

銅歷銅鬲也史記滑稽優孟傳銅歷爲棺歷卽釜鬲之鬲按釜鬲之鬲本音歷廣韻載在錫部與麥部鬲字讀如隔者聲義俱別說文鬲字重文作�銅歷卽銅�也或以同音借用不則�字之譌耳

脾隔脾膈也管子水地篇脾生隔肺生骨腎生腦肝生革心生肉按釋名膈塞也塞上下使气與谷不相亂也膈本取隔絕義故亦通用隔

車鬲車軶也周禮考工記車人凡爲轅鬲長六尺注鬲謂轅端厭牛領者蓋是以鬲爲軶也

局迹局蹐也夏侯太初樂毅論豈其局迹當時按詩小雅正月本作局蹐釋文局本亦作局說文引詩作不敢不�以�爲蹐古文迹作速與�相近故後遂通用迹也【石刻作局迹】

驛驛奕奕圛圛繹繹也詩魯頌駉篇以車繹繹釋文云崔作驛驛廣釋名曰奕奕之下子亦謂其連絡奕奕也周禮注引詩魯頌閟宮新廟奕奕作繹繹奕奕與繹繹義同說文引商書圛圛云生半有半無今書無此語蓋逸書也圛圛亦繹繹之義書洪範曰雨曰霽曰蒙曰驛曰克史記微子世家作曰雨曰濟曰涕曰霧曰克濟卽霽霧卽蒙涕卽驛涕下注云尙書作圛蓋古文尙書驛字本作圛圛與驛繹義並同

液庭掖庭也漢書王莽傳液庭尉媵未充師古曰液與掖同音通用按百官公卿表武帝更名永捲爲掖庭成帝紀闌入尙方掖門師古曰掖門在兩傍如人臂掖也字本爲掖借用液耳

狐掖狐腋也史記商君傳千羊之皮不如一狐之掖掖與腋同按說文手部掖以手持人臂投地也又曰臂下也肉部無腋字前一訓爲持掖之掖第二訓卽系臂掖之掖一字二義也後人乃分爲二字二義耳史記猶用古字今人見以爲別字矣

畺易疆埸也楊統碑疆易不爭又魏呂君碑畺易失守皆以易爲漢書食貨志殖於疆易師古曰詩小雅信南山雲中田有廬疆埸有卽謂此也蓋借易作埸耳畺卽疆本字

澤旅釋旅也史記武帝本紀古者先振兵澤旅徐廣曰古釋字作澤按周禮考工記水有時以凝有時以澤釋文云澤音亦李音釋澤卽釋也二字古通用

醳耒釋耒也虞書釋玆在玆古文尙書作醳戰國策王欲醳臣則臣請歸醳事史記管蔡世家鄭降楚楚復醳之魏世家與其以秦醳衞不如以魏醳衞張儀傳共執張儀笞掠數百不服醳之索隠曰醳古釋字景君碑農夫醳耒郙閣頌醳散闗之嶄漯楊著碑辭榮醳黻皆以醳爲釋通雅曰古人讀繹醳譯皆如釋射之爲言繹也重譯來朝謂釋其語言也以此推知之

赤寸尺寸也赤牘尺牘也文獻通考深赤者十寸之赤也禽經雉上有丈鷃上有赤雉上飛能丈鷃上飛能尺赤與尺通字彚補云尺牘古作赤牘

一碩一石也漢書食貨志今一夫挾田百畮歳收畮一碩半爲粟百五十碩五代史王章往時民租一碩輸二升爲鼠雀耗章乃增一碩輸二斗爲省耗碩卽儋石之石今汲古閣諸史皆已刻作石

碩交石交也三國誌魏裴潛注黃朗特與東平右姓王惠陽爲碩交又曹操與孫權書明棄碩交卽石交也石碩字通用

一昔一夕也左傳【哀四年】楚爲一昔之期襲梁及霍昔與夕同谷梁傳日入至於星出謂之昔莊子天運篇蚊蝱�膚則通昔不寐矣注通宵也列子周穆王昔昔夢爲國君注猶夜夜也史記策衞平對宋元王曰今昔壬子宿在牽牛晉張華詩伏枕終遙昔唐書宗室帝憂之一昔皆以昔爲夕

窀夕窀穸也孔宙碑窀夕不華隸釋云釋左傳者【襄十三年】以窀穸爲厚夜此云窀夕非借也按厚夜乃窀穸之義非字當作夕此蓋承上字而省其穴耳

璧防辟雍也史晨碑臣伏見臨璧防日字原云卽辟雍按詩大雅於樂辟雍釋文云辟音璧水旋邱如璧白虎通雲天子立辟雍何所以行禮樂宣徳化也辟者璧也象璧圓辟雍之義本取象於璧故遂用璧爲辟論衡亦作璧雍

璧踴擗踴也費鳳別碑諸姑咸璧踴按禮記檀弓辟踴哀之至也五經文字云辟經典又爲擗踴之擗蓋經典擗旣借辟而漢碑辟或借璧此碑之作璧踴以璧爲擗猶以璧爲辟也

辟馬躄馬也荀子正論篇不能以辟馬毀輿致逺注辟與躄同漢書賈誼又類辟且病誹師古曰辟足病蓋借辟爲躄字也

服役服役也韓非子五蠧篇海內說其仁美其義而爲服伇者七十人說文殳部役古文從人作伇六書正譌雲從人何【去聲】殳行伇之意

斨薪析薪也魯峻碑斨薪弗何隸釋云以斨爲析按書堯典厥民析古文尙書作斨

晳析也樊敏碑晳爲韓魏金石文字記曰晳爲析之異尙書大其歌聲比余謡名曰晳陽注謂春厥民析則析之與晳或亦可通乎

感憿感激也逢盛碑感憿三成隸釋云以憿爲激又樊安碑慷慨礉憤又以礉爲激

伏歷伏櫪也漢書梅福𨿽有齊景公之位伏歷千駟臣不貪也歷與同

抍防拯溺也方言抍拔也出防爲抍說文防沒也六書統云人爲水所沒也元包經大過舟防於水曰失其節也今但通用溺說文溺音而灼切本弱水之弱

正的正嫡也韓非子姦刼篇廢正的而立不義讀書通云卽正嫡經多通用適

怵悐怵惕也漢書王商卒無怵悐憂師古曰悐古惕字

跛擊跛覡也荀子王制篇傴巫跛擊之事也注擊讀爲覡男巫也覡音檄

適人敵人也史記田單贊夫始如處女適人開戶後如脫兔適不敢距徐廣曰音敵適人與敵人同又李斯沛公兵從武闗入至咸陽羣臣百官皆畔不適徐廣注同禮記燕義君獨升立席上西面特立莫敢適之義也釋文云本亦作敵荀子君子篇四海之內無客禮告無適也注適讀爲敵告言也

親慼親戚也夏承碑君之羣慼譙敏碑�朋親慼郭仲奇碑貴慼肅承隸釋云以慼爲戚按廣韻云慼憂也戚親也經典憂慼字皆通用戚故漢碑親戚字亦通用慼

��寂靜也任伯嗣碑官朝��按玉篇�同寂老子銘顯虛無之淸�孔彪碑�兮冥冥孫根碑闔門守�寂皆作�余見前寂寞條下

玉縬玉戚也後漢書輿服志引禮曰朱幹玉縬冕而舞大夏【禮記此句是大武】此之謂也按禮記明堂位本作戚鄭康成曰戚斧也廣韻作鏚又云本亦作戚至縬字音蹙縮也音義皆不與鏚戚同或以形近借用也

識方職方也修華嶽碑周禮識方氏集古錄云以識方氏爲職方氏其字畫分明非訛缺疑當時周禮之學自如此蓋識志其義皆通也

貨稙貨殖也西狹頌民以貨稙隸釋云以稙爲殖彊志彊識也漢書劉歆傳【見楚元王傳後】父子俱好古博聞彊志師古曰志記也按今人皆用彊識識讀去聲與志同音故遂通用志

拭序式序也孫叔敖碑拭序在位隸釋云以拭爲式馮式馮軾也漢書王吉傳馮式撙銜式與軾通史記田敬仲世家伏式結軼軾亦作式

穡嗇稼穡也書無逸先知稼穡之艱難漢石經作嗇按詩大雅好是稼穡釋文云穡本亦作嗇史記殷本紀舎我嗇事而割政又漢書成帝紀書不云乎服田力嗇乃亦有秋陳球碑稼嗇繁阜張壽碑稼嗇玆殖皆以嗇爲穡

弋墨黓也爾雅釋天歳陽壬爲黓升庵引作弋谷城引漢碑作墨按史記壬作橫艾亦與爾雅異

赤側赤仄也史記平準書公卿請令京師鑄鐘官赤側一當五賦官用非赤側不得行漢書食貨志作鑄官【無鐘字】赤仄應劭曰所謂子紺錢也如淳曰以赤銅爲其郭也今錢郭見有赤者不知作法云何通雅云卽赤銅錢嘗見靑綠古錢其質地皆赤應劭所云子紺子蓋紫之訛耳今人亦呼紫銅側仄字同

仄陋側陋也仄微側微也漢書循吏傳敍及至孝宣繇仄陋而登至尊師古曰仄古側字溫子升舜廟碑感夢長睂明敭仄陋卽用虞書明側陋語也說苑臣術篇晏子曰嬰仄陋之人也亦同晉書五行志後本仄微非所宜升亦卽側微字

日稷日昃也易丰卦日中則昃釋文云孟喜本作稷谷梁傳【定十五年】戊午日下稷乃克葬釋文云�也左氏作�子太君子應以大稷注稷日將暮也緯書堯沈璧於洛退候至於日稷靈臺碑日稷不夏郙閣頌劬勞日稷費鳳別碑幹幹日稷皆以稷爲昃讀書通云齊魯皆有稷門卽側門也側昃義通

不惻不測也見啟法寺碑

福陽子偪陽子也左傳晉伐偪陽以偪陽子歸漢書古今人表作福陽子師古曰卽偪陽子也偪福皆諧畐聲其音本通故可借

差貸差忒也禮記月令季夏之月命婦官染采黼黻文章必以法故無或差貸釋文音他得反呂氏春秋五月紀作忒書洪範衍忒史記宋微子世家作衍貣貸貣並與忒同

尅長尅君克長克君也詩大雅本作克衡方碑變用尅按說文力部勀自彊也從力從克刀部無克字克長克君之克義當用勊古通用克隸書變力作刀訛也廣韻勊克並收克注克己又必也殺也急也仍是克勊二字之義玉篇又有尅字變從寸皆非

克日刻日也齊書王延之傳延之家訓方嚴不妄見子弟𨿽節歳問訊皆先克日克謂先期豫定也義與刻日同克又與刻同後漢書鐘離意解徒桎梏恣所欲過與克期俱至三國誌吳賀齊傳注引江表孫權曰謹以克心非但書諸紳也克期克心亦刻期刻心也

囗國也字彚云商子弱民篇民弱囗彊囗彊民弱有道之囗務在弱民古國字皆作囗蒼頡所制也今文國從囗從或義取戈守囗下一地也內囗而外又囗復矣且鯀始造城倉頡在鯀之先豈有戈守囗之事按今商子多刻作國不作囗未知梅氏所據何本說文囗音圍字書皆未有作國字解者亦未知梅氏此說何據

鍥薄刻薄也後漢書劉陶寛鍥薄之禁注鍥刻也音口結反按左傳【定九年】盡借邑人之車鍥其軸麻約而歸之戰國策鍥朝渉之脛荀子勸學篇鍥而舎之朽木不折鍥而不舎金石可鏤晉樂府鍥臂飲淸血皆借鍥爲刻其音亦卽讀如刻不必讀如鍥本字�結反也鍥旣通作刻又省作契亦與刻通呂氏春秋察今篇楚人有涉江者其劍自舟中墜於水遽契其舟曰是吾劍之所從墜後漢書張衡傳應閒雲斯契船而求劍守株而待兔也契亦刻字

犆特也禮記王制天子犆礿又諸侯礿犆釋文犆音特少儀喪俟事不犆弔釋文作特云本又作犆犆卽特字繁陽令楊君碑大司農劉佑犆復表列亦以犆爲特

螟蟘螟螣也詩小雅大田去其螟螣釋文云螣說文作蟘今本說文引詩作蟘從虫從貸與釋文所引說文微異爾雅釋虫亦作蟘左傳疏【四年】引爾雅則作蟘唐公房碑去其螟蟘與釋文正同五經文字亦作蟘說文爾雅之異蓋古今本刻有不同耳從貸從貣其聲則俱諧也

墨墨嚜嚜嘿嘿默默也史記商君武王諤諤以昌殷紂墨墨以亡戰國策墨墨之化惟大君能之漢書田蚡故嬰墨墨不得意孫叔敖碑其思常墨墨皆以墨爲默又史記賈生於嗟嚜嚜兮商書說命恭默思道古文尙書作恭嚜漢婁壽碑嚜有成魏受禪表寛容淵嚜又皆以嚜爲默又漢書匡衡衡嘿嘿不自安戰國策政獨安可嘿然而止乎史記刺客荊軻嘿而逃去嘿亦與默同又後魏孝文皇弔比干墓文一作��

儒默儒墨也見太公呂望碑

來服蘿卜也韻防云蘆菔一名來服言爲來麰之所服也按爾雅釋艸葖蘆萉郭注萉宜作菔釋文云蘆郭音力何反謝音力吳反邢疏云今謂之蘿菔是也蘆菔之爲來服當亦由音近通用未必有義韻防云來麰所服此解恐未可據

扶服蒲服蒲伏扶伏匍百匍�匍匐也詩大雅生民誕實匍匐釋文云匍本亦作扶匐本亦作服禮記檀弓引詩邶風谷風扶服救之今詩作匍匐漢書霍光中孺扶服叩頭扶服卽匍匐之音義其字則皆假借用之耳又作蒲服史記範雎膝行蒲服又作蒲伏淮陰侯俛出袴下蒲伏文枚乘七發蒲伏連延又作扶伏左傳【昭二十一】射之折肱扶伏而擊之釋文云本或作匍匐同皆一義也通雅曰俯伏輕唇匍匐重唇故古人之字通轉丁度又作匍�鄺氏曰泰和鐘銘髙引有慶匍百四方言四方匍匐歸命也百亦借音作匐

或亂惑亂也漢書髙五王忠臣進諫上或亂不聽或通作惑孟子無或乎王之不王也後漢書班彪班固東都賦以變子之或志【文選作惑】史記賈誼鵩鳥賦眾人或或兮好惡積意【漢書文選皆作惑惑】皆與惑同荀子不茍篇誰能以已之僬僬受人之掝掝掝掝亦與惑惑同

投核投劾也樊敏碑投核長驅隸釋云以核爲劾按後漢書範滂滂奏刺史權豪之黨二十餘人尙書責滂所劾猥多疑有私故滂覩時方艱知意不行投劾去劾者劾人之狀投劾謂自投其劾狀而去今凡去官者漫曰投劾非是

汁邡什邡也王君鄕道碑汁邡王卿按漢書地裏志廣漢郡汁方縣應劭曰汁音十髙惠髙後文功臣表有汁防肅侯雍齒師古曰汁音十防音方後漢書郡國志廣漢郡作什邡類篇云什邡縣名什亦作汁

揖瑞楫瑞輯瑞也書舜典輯五瑞史記五帝本紀漢書郊祀志魏封孔羨碑皆用作揖五瑞馬融曰揖斂也師古曰揖與輯同漢書兒寛統楫羣元張揖曰楫聚也臣瓚曰楫當作輯師古曰輯楫與集三字並同虞書曰楫五瑞是也其字從木瓚曰當爲輯不通同是師古一人所注漢書而揖與楫兩處不同未知孰是楫揖皆系通用亦未見定當作楫也又按史記秦始皇紀瑯邪臺刻石文普天之下搏心揖志揖亦當爲輯字皆不從木何也

集穆輯穆也趙岐孟子注君臣集穆集與輯同營輯營葺也見道因禪師碑

漯燥濕也郙閣頌醳散闗之嶄漯徙朝陽之平卽燥字說見第四卷

廣川書跋云漯當作濕隸辧云說文濕從�【音同顯又音他合反】�從日從絲累卽�之省而訛日爲田耳如顯亦從�綏民校尉熊君碑顯皆爲與濕之爲漯正同漢書景武昭宣元成功臣表有濕陰定侯昆邪地裏志霍去病王莽皆作漯陰則濕漯本是一字按燥濕之濕說文本作濕徐鍇說文系曰今人不知有此濕字以濕爲濕非是五經文字云濕他帀反兗州水名經典相承以爲燥濕之濕漢書王子侯表濕成侯忠景武昭宣元成功臣表駟望侯冷廣以濕沃公士告男子馬政謀反侯師古皆音它合反卽今孟子瀹濟漯之漯蓋濕本水名漯乃濕之省本屬一字自後人以濕水之濕爲燥濕之濕音義並攺而漯乃専爲濕水之本字與濕字音義遂分此碑以濕旣借爲濕因亦借漯爲濕故人莫得詳其相通之故也

拱挹拱揖也荀子議兵篇湯武之誅桀紂也拱挹指麾而彊防之國莫不趨使注挹與揖同晏子曰下車挹之卽揖之也王禹偁竹樓記逺吞山光平揖江瀨亦以揖爲挹是二字固通用也

損挹損抑也荀子宥坐篇此所謂挹而損之之道也注挹退也後漢書光武紀陛下情存損挹推而不居卽損抑也魏書彭城王勰其聽勰辭蟬捨冕遂其衝挹之性又履勤不憚在功愈挹挹皆同抑

目擊目及也莊子田子方目擊而道存郭璞云目裁往意已達蓋借擊爲及也後漢書郅憚子張但目擊而己晉書葛洪於余杭山見何幼道郭文舉目擊而己各無所言淮南子人閒訓將築修城西屬流沙北擊遼水擊並同及

不闔不合也戰國策範雎上秦昭王書意者臣愚而不闔王心邪注闔同合淮南子地形訓闔四海之內東西二萬八千里南北二萬六千里闔亦與合同

鐺防闛鞈闛閤闛鏜鞳也廣韻鏜鞳鐘聲史記司馬相如上林賦鏗鏘鐺防郭璞曰鐺防鼓音漢書作闛鞈師古注同文字同漢書李善注引毛詩曰擊鼓其鏜字書曰�鼓聲闛與鏜�與鞈古字通又晉書潘嶽從子潘尼釋奠頌序鏗鏘闛閤般辟俛仰摰虞思遊賦闛兮識故居字別義同或云鐘聲或云鼓聲各就字義釋之按諸賦頌文義當如集韻合言鐘鼓聲爲是

嘈嘈囋也博雅釋詁嘈聲也玉篇囋嘈囋也嘈嘈囐上同皆音才曷切是嘈卽嘈囋也文陸機文賦務嘈囋而妖冶注引埤蒼曰嘈啈聲貌啈與囋及囐同按博雅玉篇字從卉埤蒼啈字從幸從幸者固是譌文從卉者亦未爲是說文木部字古文作�字之旁當從�得聲觀囐字亦與同體可證也�字隸書混作羍【音達】羍字隸書又混作幸故�字遂有從幸作啈者卉亦與�相近故又譌作此中輾轉譌之故蹤迹甚微世人莫肯究心久之遂成絕響矣

椄武接武也李陽冰龔邱縣令碑麟椄武按說文手部接交也木部椄續木也是交接與椄續各爲一字今但通用接置椄字不用陽冰精於六書故此碑猶從古用字椄非別體以今人少見故亦存之卷中如此類者多有讀者須分別觀之

舟檝舟楫也管子兵法篇歷水谷不須舟檝淮南子主術訓舟檝所通莫不賓服檝卽楫字

輯濯楫櫂也漢書百官公卿表上林苑有輯濯令丞如淳曰輯濯船官師古曰輯讀與楫同音集濯音集孝反皆所以行船也又元後立羽蓋張周帷輯濯越歌師古注同又互見第四卷

接要捷要也三國誌魏武帝紀注引孫盛異同雜語云太祖博覽羣書特好兵法抄集諸家兵法名曰接要卽捷要也左【僖三十二年】鄭伯捷公羊作接荀子大略篇先事慮事謂之接注接讀爲捷速也漢書西域桑羊與丞相禦史奏言故輪臺以東捷枝渠犁皆故國注捷接同二字蓋通用也

慹服懾服也漢書朱博以是豪彊慹服師古曰慹音之涉反卽懾服也按說文懾失气也服也防心服也皆之涉切慹悑也之入切義𨿽分訓其實皆同郝氏又謂詟服亦與此爲一

籋躡也漢書禮樂志天馬歌籋浮雲晻上池蘇林曰言天馬上躡浮雲也借籋爲躡

馬獦馬鬛也皇甫誕碑馬獦初封按獦本音葛古臘字有作臈者【見晏子春秋諫上】臘與鬛形近因亦借獦爲鬛也

汁洽葉洽協給協洽也爾雅釋天歳名未曰協洽史記曆書作汁洽【一本作協】天官書作葉洽樊敏碑同逢盛碑作協給按汁葉協三字通方言協汁也自闗而東曰協闗西曰汁張衡西京賦五緯相汁以旅於東井李善注引方言作汁葉也郭璞曰葉和也左思吳都賦皆與謡俗汁協律呂相應注汁猶葉也禮記月令注黑帝葉光紀釋文云葉古本又作汁

懷協懷挾也後漢書方術序天下懷協道藝之士通雅云卽懷挾【藝字一本作萟譌】

蹀蹀躞也後漢書文苑禰衡爲漁陽參撾蹀而前蹀與蹀躞同

挾洽浹洽也荀子儒效篇盡善挾洽之謂神注挾讀爲浹浹周洽也又禮論篇方皇周挾注亦同詩大雅使不挾四方疏挾者周匝之義周禮天官太宰縣治象之法於魏挾日而斂之注從甲至甲謂之挾日釋文云本又作浹

歙肩脇肩也後漢書張衡應閒曰干進茍容我不忍以歙肩注歙亦脇也

寛俠寛狹也長夾長狹也任伯嗣碑徙俠就寛隸續云以俠爲狹後漢書東夷東沃沮其地東西夾南北長注音狹是又以夾爲狹也按說文狹隘字本作陜犬部無狹玉篇狹同狎又云今爲闊狹蓋後人因陜字形與陜混【音閃】故別取狎字重文以代陜而因聲借用則又並及俠夾也

俠路夾路也郟河夾河也華山亭碑吏卒俠路隸釋云以俠爲夾任伯嗣碑郟河阻山隸續云以郟爲夾按公羊【哀四年】注滕薛俠轂儀禮士喪禮婦人俠牀東西周禮考工記注今時鐘乳俠鼓與舞吳大帝東興堤俠築兩城諸俠字皆與夾同

押至狎至也漢書息夫躬羽檄重迹而押至文穎曰押音狎習之狎師古曰押至言其相因而至也押與狎同

押城壓城也韓昌黎遊太平公主山莊詩故將臺榭押城闉注云押一作壓蓋借押作壓也

覂竭乏竭也唐書宋務光公私覂竭戶口減耗按漢書武帝紀夫泛駕之馬師古曰泛覆也音方勇反字本作覂後通用耳覂字形與乏近故借作乏此韻學集成所引唐書如此今汲古閣本已刻作乏不作覂未知集成所據何本

別雅卷五

