

欽定四庫全書

經部十

古韻標準

小學類三【韻書之屬】提要

臣等謹案古韻標準四卷

國朝江永撰永有周禮疑義舉要已著錄自昔論古音者不一家惟宋吳棫明楊愼陳第

國朝顧炎武柴紹炳毛奇齡之書最行於世其學各有所得而或失於以今韻部分求古韻或失於以漢魏以下隋陳以前隨時遞變之音均謂之古韻故拘者至格閡而不通泛者至叢脞而無緒永是書惟以詩三百篇爲主謂之詩韻而以周秦以下音之近古者附之謂之補韻視諸家界限較明其韻分平上去聲各十三部入聲八部每部之首先列韻目其一韻岐分兩部者曰分某韻韻本不通而有字當入此部者曰別收某韻四聲異者曰別收某聲某韻較諸家體例亦最善每字下各爲之注而每部末又爲之總論書首復冠以例言及詩韻舉例一卷大防於明取陳第於

國朝取顧炎武而復補正其訛缺吳棫楊愼毛奇齡之書間有駁詰柴紹炳以下則自鄶無譏焉古韻之有條理者當以是編爲最未可以晚出而輕之也乾隆四十六年十月恭校上

總纂官臣紀昀臣陸錫熊臣孫士毅

總校官臣陸費墀

古韻標準例言

人靈萬物情動聲宣聲成文謂之音錯綜縱橫四七經緯由是侈弇異呼鴻殺異等淸濁異位開發収閉異類防牙齒舌唇輾轉多變悉具眾音音之諧謂之韻前聖作書江從工河從可霜從相防從彗卽韻之萌芽古人命物日者實月者缺水者準【準古音之水切】火者毀【火古音虎洧切】亦韻之寄寓屬而爲辭詩歌箴銘宮商相調裏諺童謠矢口成韻古豈有韻書哉韻卽其時之方音是以婦孺猶能知之協之也時有古今地有南北音不能無流變音旣變矣文人學士騁才任意又從而汨之古音於是益淆訛如棼絲之不可理三百篇者古音之叢亦百世用韻之準稽其入韻之字凡千九百有奇同今音者十七異今音者十三試用治絲之法分析其緒比合其類綜以部居緯以今韻古音犂然其間不無方語差池臨文假借按之部分間有出入之篇章然亦可指數矣以詩爲主經傳騷子爲證詩未用而古今韻異者采它書附益之標準旣定由是可考古人韻語別其同異又可考屈宋辭賦漢魏六朝唐宋諸家有韻之文審其流變斷其是非視夫泛濫羣言茫無折衷槪以後世淆訛之韻爲古韻者不有間乎余旣爲四聲切韻表細區今韻歸之字母音等復與同志戴震東原商定古韻標準四卷詩韻舉例一卷於韻學不無小補焉

唐人釋經不具古音且云古人韻緩不煩攺字宋吳棫才老始作韻補搜羣書之韻異乎今音者別之爲古音明楊愼用修又增益之爲轉注古音言韻學者謂二家爲古韻權輿而韻補尢毛詩功臣余謂凡著述有三難淹博難識斷難精審難二家淹博有之識斷精審則未也三百篇後古音亦漸尨矣屈宋辭賦往往有齟齬之韻漢𨿽近古時有古音而踳駮舛謬者亦不少其故有數端一則方音有流變一則臨文不細檢一則讀古不審沿古而反致誤一則韻學不精雜用流於野鄙一則恃才負气以爲不妨自我作古夫音有流變時爲之韻之舛錯則才人爲之也魏晉而後古韻益微降及唐宋日習今韻而又間爲古韻如習漢音者彊效鄕音其似者如叔敖之貌其劣者若東施之顰此何足爲典據而二家惟事徵引殊少決擇古韻亦茫無界畔似諸韻皆可混通此識斷之難言也古有韻之文亦未易讀稍不精細或韻在上而求諸下韻在下而求諸上韻在彼而誤葉此或本分而合之本合而分之或間句散文而以爲韻或是韻而反不韻甚則讀破句據誤本雜鄕音其誤不在古人而在我二家往往不免此精審之難言也余爲是書淹博逺遜吳楊亦安敢言識斷精審有疎繆處伏俟方家指摘焉

萬曆間閩三山陳第季立著毛詩古音攷又有屈宋古音義其最有功於詩者謂古無葉音詩之韻卽是當時本音此說始於焦竑弱侯陳氏闡明之焦氏爲之作序其書列五百字以詩爲本證他書爲旁證五百字中有不必攷者亦有當攷而漏落者蓋陳氏但長於言古音若今韻之所以分喉牙齒舌唇之所以異字母淸濁之所以辧槪乎未究心焉故其書皆用直音直音之謬不可勝數以此知音學須覽其全一處有闕則全體有病今書本證旁証之法本之其說之善者多采錄若其舛誤處間摘一二不能盡舉正也

近世音學數家毛先舒稚黃毛奇齡大可柴紹炳虎臣各有論著而昆山顧炎武寧人爲特出余最服其言曰孔子傳易亦不能攺方音又曰韓文公篤於好古而不知古音非具特識能爲是言乎有此特識權度在胸乃能上下古今考其同異訂其是非否則彼以爲韻則韻之何異侏儒觀優乎細攷音學五書亦多滲漏蓋過信古人韻緩不煩攺字之說於天田等字皆無音古音表分十部離合處尙有未精其分配入聲多未當此亦攷古之功多審音之功淺每與東原嘆惜之今分平上去三聲皆十三部入聲八部實欲彌縫顧氏之書顧氏嘗言五十年後當有知我者【見李榕村集】蓋同時若毛氏奇齡輩自負該博未肯許可余學譾陋匪云能知顧氏然已傾倒其書而不肯苟同是乃所以爲知更俟後世子云論定之毛氏著古今通韻其病卽在通字古韻自有疆界當通其所可通毋彊通其所不可通若苐據漢魏以後樂府詩歌何不反而求之三百篇某韻與某韻果通乎有數字通矣豈盡一韻皆通乎偶一借韻矣豈他詩亦常通用乎今書三聲分十三部入聲分八部疆界甚嚴間有越畔必求其故正所以遏其通也

古韻旣無書不得不借今韻離合以求古音今韻有隋唐相傳二百六部之韻有宋末平水劉淵合並一百七部之韻今世詞家習於並韻談韻學者亦粗舉並韻甚且誤以劉韻爲沈約韻夫音韻精微所差在毫釐間卽此二百六部者吾尙欲條分縷析以別音呼等第以尋支派脈絡況又以並韻混而一之宜乎不得要領而迷於眞文元寒刪先之通轉質物月曷黠屑之通轉也顧氏書悉用唐韻最爲有見今本之每部首先列韻目一韻岐分兩部者曰分某韻韻本不通而有字當入此部者曰別収某韻四聲異者曰別収某聲某韻顧氏分十部今何以平上去皆十三部也第四部爲眞文魂一類第五部爲元寒僊一類顧氏合爲一也第六部爲蕭肴豪分出一支不與尢侯通第十一部爲尢侯一類當分蕭肴豪之一支不與第六部通而顧氏亦合爲一也第十二十三自侵至凡九韻當分兩部而顧氏又合爲一也其說詳於各部總論

四聲𨿽起江左按之實有其聲不容增減此後人補前人未備之一端平自韻平上去入自韻上去入者恆也亦有一章兩聲或三四聲者隨其聲諷誦詠歌亦有諧適不必皆出一聲如後人詩餘歌曲正以雜用四聲爲節奏詩韻何獨不然前人讀韻太拘必彊紐爲一聲遇字音之不可變者以彊紐失其本音顧氏始去此病各以本聲讀之不獨詩當然凡古人有韻之文皆如此讀可省無數糾紛而字亦得守其本音善之尢者也然是說也陳氏實啟之陳氏於不宜有怒句引顏氏怒有上去二音之說駁之曰四聲之說起於後世古人之詩取其可歌可詠豈屑屑毫釐若經生爲耶且上去二音亦輕重之間耳又於綢繆束芻三星在隅注云芻音鄒隅音魚矦切或問二平而接以去聲可乎曰中原音韻聲多此類音節未嘗不和暢也是陳氏知四聲可不拘矣他處又仍泥一聲何不能固守其說耶四聲通韻今皆具於舉例其有今讀平而古讀上如予字今讀去而古讀平如慶字可平可去如信令行聽等字者不在此例唐人叶韻之葉字亦本無病病在不言葉音是本音使後人疑詩中又自有葉音耳叶韻六朝人謂之協句顏師古注漢書謂之合韻葉卽協也合也猶俗語言押韻故葉字本無病自陳氏有古無葉音之說顧氏從之又或以古音有異須別轉一音者爲葉音今亦不必如此分別凡引詩某句韻某字悉以韻字代之

毗陵邵長蘅子湘曰吳才老作韻補古韻始有成書朱子釋詩注騷盡從其說又引沙隨程可久之言曰吳說𨿽多其例不過四聲互用切響同用二條如通其說則古書𨿽不盡見可以例推蓋才老韻補爲朱子所推服如此今四子經書訓詁悉宗朱子朱子宗之吾從而詆排之傎也論非不正然古人著書艸創者未必盡精韻補豈遂爲不刋之典叶韻者詩中之末事朱子取韻補釋詩所以便學者誦讀意不在辧古音故桃之夭夭灼灼其華之子於歸宜其室家晝爾於茅宵爾索綯其桐其椅其實離離豈弟君子莫不令儀此類今音可讀卽不復加葉音今書意在辧古音此類勢不得復仍舊貫凡吳氏之葉音集傳從之而不安者亦不得不行攺正書之體宜爾且朱子於經書旣得其大者古韻一事不暇辧析毫釐亦何損於朱子篤信先儒固不在此區區也

顧氏詩本音攺正舊葉之誤頗多亦有求之太過反生葛藤如一章平上去入各用韻或防部相近之音各用韻率謂通爲一韻恐非古人之意小戎二章以合軜邑葉驂以念字葉合軜邑尢失之甚者今隨韻辧正亦不能盡辧也

經傳楚辭子史百家可證詩韻者引之亦不必多引取證明而已凡旁證取其近古者魏晉以後間引一二欲考其詳自有顧氏專書音變源流及詩外之字亦多采顧說

桐城方以智宻之曰古音之亡於沈韻猶古文之亡於秦篆然沈韻之功亦猶秦篆之功自秦篆行而古文亡然使無李斯畫一則漢晉而下各以意造書其紛亂何可勝道自沈韻行而古音亡然使無沈韻畫一則唐至今皆如漢晉之以方言讀其紛亂又何可勝道此言實爲確論方氏𨿽誤以今行之韻爲沈韻然則韻之合並亦因唐宋之同用幸而二百六部之韻書猶存考古者猶可沿流而源使無其書人自爲韻則眞侵寒鹹亦且可合不但如周徳淸宋景濂等之並江陽與庚靑蒸而已一東且將闌入朋彭兄榮等字不止風馮弓雄而已甚則依吳楊二家之書雜采漢晉唐宋舛謬鄙俚之韻而命之曰此古韻也其紛亂曷有極乎韻書流傳至今者𨿽非原本其大致自是周顒沈約陸法言之舊分部列字𨿽不能盡合於古亦因其時音已流變勢不能泥古違今其間字似同而音實異部旣別則等亦殊皆雜合五方之音剖析毫釐審定音切細尋脈絡曲有條理其源自先儒經傳子史音切諸書來六朝人之音學非後人所能及同文之功擬之秦篆當矣今爲三百篇攷古韻亦但以今韻合之著其異同斯可矣必曰某字後人誤入某韻混入某韻此顧氏之過論余則不敢今韻之有條理處別有四聲切韻表音學辧微二書明之顧氏曰三百五篇古人之音書魏晉以下去古日逺辭賦日繁而後名之曰韻至宋周顒梁沈約而四聲之譜作然自秦漢之文其音已漸戾於古至宋益甚而休文作譜乃不能上據雅南旁摭騷子以成不刋之典而僅按班張以下諸人之賦曹劉以下諸人之詩所用之音撰爲定本於是今音行而古音亡爲音學之一變按顧氏所以責休文者似矣愚謂不然當時四聲之說新立聲病之論甚嚴又反切之學盛行於南北而等韻字母亦漸傳自西域演於緇流休文蓋因李登呂靜之聲類周顒之四聲切韻而譜之觀其與王筠論郊居賦霓字之讀首須嚴於辧聲若夫東冬鐘支脂之別之爲三寒桓刪山蕭宵肴豪析之爲四江次冬鐘不隨陽唐侯間尢幽不厠愚模此類蓋因當時通行之音審其粗細以別部居若一部之中同韻異等如公宮同母異呼如饑同音異字如岐奇皆別其音切不令淆混由當時反切等韻之理大明故能條分縷析然則四聲乃嚴於審音之書亦爲避八病之用不止爲詩家分韻而已如欲分韻則當時未有近體取韻本寛一聲分十數部足矣奚必二百六部若此其嚴宻哉

欽定四庫全書

古韻標準卷首

婺源江永撰

詩韻舉例【韻本無例詩用韻變動不居眾體不同則例生焉不明體例將有誤讀韻者故先舉此以發其凡自是而古韻可求其非韻者亦不致彊葉誤讀矣】

連句韻

連兩句如關關雎鳩在河之洲○連三句如言告言歸薄污我私薄澣我衣○連四句如維葉莫莫至服之無斁○連五句如揆之以日至爰伐琴瑟○連六句如北流括括至庶士有朅○連七句如老使我怨至不思其反○連八句如氓之蚩蚩至子無良媒○連九句如匪居匪康至爰方啟行○連十句如濟濟蹌蹌至孝孫有慶○連十一句黃耉無疆至湯孫之將○連十二句秋而載嘗至魯邦是常【小戎首章連三句遊環脇驅韻在上不在下七月五章連八句嗟我婦子非韻烈祖黃耉無疆與下連韻上文賚我思成至時靡有爭別是一韻此類今皆正之】

間句韻

間一句如窈窕淑女君子好逑間二句如嗟我婦子曰爲攺嵗入此室處間多句而遙韻者別見後【有間句誤以爲韻如赫如渥赭䢐賚孝孫工祝致告無不克鞏克咸厥功建爾元子不敢迨遑之類今皆正之】

一章一韻

如關雎首章【有後章仍用前章韻者如車攻七八章正月四五章靈臺三四章】

一章易韻

如關雎二章【有屢易者如載芟良耜○易韻不可不審如斯幹八章乃生男子不易韻而九章乃生女子則易韻詩體固不拘也如謂是一韻從舊讀瓦儀議罹皆葉地楊以非古音從顏氏說讀地如陀旣未安而裼字亦不可彊讀如唾以爲閒句又非體惟陳氏轉韻之說得之但陳氏不知瓦字韻連下耳若鹿鳴首章大東二章易韻甚分明誤葉則平聲第一部第九部皆與第八部混而一之有乖古韻矣今正之】○已上體例之常不可枚舉以下體例之變詳舉以證

隔韻

兔罝一二三章【首句與第三句韻次句與第四句韻後放此】○行露三章【牙與家韻墉與訟韻舊葉誤】○殷其靁一二三章【靁與斯韻】○小星一二章○野有死麕首章○何彼襛矣首章○柏舟三章【石席韻舊失葉音】○燕燕一二三章○雄雉首章【飛懷韻】○谷風首章【風心韻舊失葉音】○載馳三章【防懷尢韻舊失葉音】○氓五章【婦寐遂知之韻亦平上去通韻】○黍離一二三章【離靡韻】○揚之水一二三章【水子韻】○葛藟一二三章【藟弟韻】○大叔於田首章【藪狃自爲韻】○萚兮一二章【萚伯韻舊失葉音】○揚之水一二章【水弟韻】○南山二三四章【防蕩韻何何韻】○甫田一二章【田人韻舊失葉音】○碩鼠二三章【鼠女女韻】○蟋蟀一二三章【堂康荒韻】○采苓一二三章【言旃韻】○終南一二章【有止韻舊失葉音】○無衣一二三章【衣師韻】○下泉一二三章【泉嘆韻舊失叶韻】○東山首章【蠋宿韻】○二章【實室韻】○四章【飛歸韻】○狼跋首章○四牡二章○皇皇者華首章○常棣七章【合翕韻】○天保五章【弔質韻福食韻】○采薇一二三四章【薇歸韻何何韻】○出車二章【旐悄韻】○杕杜一二章【杜鹽韻】○魚麗一二三章○六月首章【棲騤韻】○二章【成徵韻】○吉日二章【同從韻】○沔水二章【水隼韻舊失葉音】○白駒三章【駒侯遊韻來期思韻駒音鉤來音釐舊葉誤此章分明是隔韻誤讀則駒侯皆失本音平聲第十一部之韻不分明而來別音云俱反遊別音汪胡反他處亦無此音韻例之有關系如此】○節南山八章【惡懌韻舊失葉音】○十月之交四章【士宰史氏韻宰奬裏切舊失葉音】○小宛五章【扈寡韻舊失葉音顧氏通一章爲韻亦不必】○巧言六章【勇�韻】○大東三章【泉嘆韻舊葉誤】○魚藻一二三章○菀栁一二章【栁蹈韻蹈從侯切不必讀作神】○白華四章七章○瓠葉二三四章○漸漸之石三章【蹢畢韻】○何艸不黃四章○大明六章【天莘爲韻】○七章【旅野女韻舊失葉音】○皇矣二章【屏平韻辟剔韻】○行葦二章【席酢韻禦斚韻】○卷阿九章○桑柔四章【東字方音偶借】○五章【毖卹韻】○六章【風心韻】○七章【國力韻舊失葉音】○九章【林韻】○瞻卬五章【祥亡韻】○六章【罔亡韻】○召旻五章【富疚韻】○六章【竭竭韻】○雝【十六句皆隔韻】○酌【師熈韻】○泮水一二三章【水止】韻○閟宮三章【解帝韻】

三句隔韻

覃首章【兮萋飛喈韻谷木韻】○采首章【畝止試韻田千韻田千舊失葉音二章同】○二章【止韻田千韻鄕央韻】○三章【隼止止試韻天千韻隼息止切舊失葉音天千亦失葉音】○韓奕首章【甸命韻道考韻舊失葉音】

四聲通韻【說見例言○帝歌以熙韻喜起五子之歌首章以圖韻下予馬已有此體】

關雎三章【芼樂去入爲韻】○漢廣一二三章【廣泳永方平上去通韻】○鵲巢首章【居禦平去爲韻】○小星二章【昴裯猶平上爲韻】○行露二章【家與角屋獄足平入爲韻或亦可爲間句】○野有死麕首章【包誘平上爲韻】○日月首章【土處顧上去爲韻】○擊鼓二章【仲宋忡平去爲韻】○谷風四章【舟遊求救平去爲韻】○五章【慉讎售鞠覆育毒平去入通韻】○泉水三章【舝邁衛害去入爲韻】○君子偕老二章【翟髢揥晳帝去入爲韻】○三章【展袢顏媛平去爲韻】○桑中首章【唐鄕姜上平去爲韻】○定之方中二章【虛楚平上爲韻】○蝃蝀三章【人姻信命平去爲韻】○幹旄首章【紕四畀平去爲韻】淇奧一二章【僩咺諼平上爲韻】○考槃首章【澗寛言諼平去爲韻】○氓三章【葚耽平上爲韻】○四章【隕貧平上爲韻】○六章【怨岸泮宴晏旦反上去爲韻】黍離一二三章【離靡平上爲韻】○揚之水三章【蒲許平上爲韻】○中谷有蓷【修歗淑平去通韻】○兔爰二章【罦造憂覺平上去通韻】○緇衣一二三章【館粲上去爲韻】○叔於田二章【狩酒好上去爲韻】○大叔於田三章【慢罕上去爲韻】○淸人三章【軸陶抽好平上入通韻】○遵大路首章【袪故平去爲韻】○丰首章【丰巷送平去爲韻】○風雨三章【晦已喜上去爲韻】○子衿二章【佩思來平去爲韻】○野有蔓艸首章【漙婉願平上去通韻】○溱洧首章【渙蕳平去爲韻】○著首章【著素華平去爲韻】○甫田三章【孌丱見弁上去爲韻】○猗嗟三章【孌婉選貫反亂上去爲韻】○碩鼠首章【鼠黍女顧土所上去爲韻】○蟋蟀首章【莫除居瞿平去爲韻】○揚之水二章【皓繡鵠憂平上去通韻】○三章【鄰命人平去爲韻】○綢繆二章【芻隅逅平去爲韻】○杕杜二章【菁睘姓平去爲韻】○羔裘首章【袪居故平去爲韻】○葛生四章【夜居平去爲韻】○駟驖首章【阜手狩上去爲韻】○小戎首章【續轂馵玉屋曲去入爲韻此章韻本分明首三句収輈驅爲一韻下則五入一去爲一韻載馳首章驅字袪尢反則此處亦當音邱舊誤以驅字連下爲韻驅續轂馵皆有去入二葉音未安顧氏亦誤以驅字連下又轉續玉屋曲皆爲平聲尢誤蓋顧氏不知十虡韻有一支通十八尢十九而韻字皆轉從模於是不得驅字之音又不知入聲別有轉紐意屋卽爲烏之入聲於是悉轉續玉屋曲爲平以葉驅此顧氏之蔽】○三章【羣錞苑平上爲韻】○宛丘三章【缶道翿上去爲韻】○墓門二章【顧予上去爲韻】○月出三章【照燎紹懆上去爲韻】○羔裘三章【膏曜悼平去爲韻】○匪風二章【飄嘌弔平去爲韻】○蜉蝣三章【閱雪說去入爲韻】○人首章【祋芾去入爲韻】○七月首章【火衣平上爲韻烈褐嵗去入】○二章【爲韻火衣】○防鴞首章【同上子室上入爲韻勤閔】○東山三章【平上爲韻垤室窒至】○鹿鳴二章【去入爲韻蒿昭恌效】四牡五章【敖平去爲韻駸】○伐木三章【諗平上爲韻阪衍踐逺愆平上爲韻湑酤鼓】○采薇首章【舞暇湑上去爲】○三章【韻家故平去爲】○出車首章【韻疚來去入爲韻牧】○二章【來載棘去入爲韻】○杕杜四章【郊旐旄平上爲韻來】○魚麗六章【疚至卹去入爲】○南有嘉魚首章【韻有時平上爲】○四章【韻罩樂去入爲】○彤弓首章【韻來又去入爲韻】○二章【藏貺饗平去爲韻】○三章【載喜右上去爲韻】○采首章【櫜好醻平去爲韻】○三章【畆止試上去爲韻】○四章【隼止試上去爲韻】○車攻二章【讎猶醜平上爲韻好】○六章【阜艸狩上去爲韻駕】○斯乾首章【猗馳破平去爲韻苞】○三章【茂好猶平上去通】○九章【韻除去芋平去爲韻】○無羊二章【瓦儀議罹平上】○節南山首章【爲韻物具去入爲韻】○五章【巖瞻惔談斬監】○六章【平上爲韻屆闋去入爲韻】○十章【定生寧�成政姓】○正月十章【平去爲韻誦訩】○十月之交五章【平去爲韻輻載意去】○六章【入爲韻時謀萊矣】○八章【平上爲韻向藏】○雨無正五章【王平去爲韻裏】○小旻首章【痗上去爲韻出瘁】○二【去入爲韻從用卭平】○小宛二章【去爲韻哀違依底】○小弁六章【先墐忍隕上去爲韻】○七章【醻究平去爲韻掎扡佗上去爲韻】○巧言首章【威罪平上爲韻】○何人斯五章【捨車盱平上爲韻】○六章【易知只平去爲韻】○蓼莪三章【卹至去入爲韻】○大東二章【來疚去入爲韻】○四章【裘試平去爲韻】○楚茨首章【祀侑上去爲韻】○四章【熯愆平上爲韻祀食上入爲韻】○五章【僃戒位去入爲韻戒入聲】○大田二章【穉火上去爲韻】○裳裳者華四章【左宜平上爲韻】○桑扈首章【扈羽胥祜平上爲韻】頍弁二章【上怲臧平去爲韻】○車舝二首【鷮教平去爲韻】○五章【仰行平上爲韻】○賓之初筵二章【鼓奏祖上入爲韻能仇又時平去爲韻】○三章【反幡遷僊平上爲韻】○四章【呶豆平去爲韻】○采菽三章【股下紓子平上爲韻命申平去爲韻】○五章【哉矣平上爲韻戾字非韻】○角弓二章【逺然平上爲韻】○三章【裕瘉上去爲韻】○五章【駒後饇取平上去通韻】○六章【木附屬去入爲韻】○苑栁一二章【栁蹈上去爲韻】○瓠葉二章【燔獻平去爲韻】○何艸不黃三章【虎野暇上去爲韻】○文王首章【時右平上爲韻】○八章【臭孚平去爲韻】○大明首章【上王方平去爲韻】○綿九章【附後奏侮上去爲韻】○旱麓四章【載僃祀福上去入爲韻】○六章【藟枚回平上爲韻】○皇矣二章【椐柘爲韻】○四章【比悔祉子上去爲韻】○八章【�附侮上去爲韻】○靈臺二章【囿伏去入爲韻濯翯沼躍上入爲韻】○文王有聲三章【欲孝去入爲韻】○生民首章【祀子止稷上入爲韻】○三章【字翼去入爲韻去訏路平去爲韻】○五章【道艸茂苞褎秀好平上去爲韻】○七章【軷烈嵗去入爲韻】○八章【時祀悔平上爲韻】○行葦三章【句�樹侮上去爲韻】○旣醉五章【時子平上爲韻】○六章【壼上去爲韻】○假樂首章【命申平去爲韻】○公劉二章【原繁宣嘆巘平去爲韻】○六章【館亂鍛上去爲韻】○泂酌首章【饎母上去爲韻】○卷阿八章【天人命平去爲韻】○民勞五章【安殘綣反諫平上去爲韻】○板首章【板癉逺管亶諫上去爲韻】○四章【虐謔蹻耄熇藥去入爲韻】○六章【益易辟去入爲韻】○八章【明王平上爲韻旦衍上去爲韻】○蕩五章【式止晦上入爲韻】○七章【時舊平上爲韻】○八章【掲害撥世去入爲韻】○抑首章【疾戾去入爲韻】○四章【尙亡章兵方平去爲韻】○五章【度虞平去爲韻】○六章【讎報平去爲韻】○十一章【昭樂慘藐教虐耄平去入爲韻】○桑柔二章【翩冺燼頻平去爲韻】○三章【將往競梗平上去爲韻】○五章【毖卹去入爲韻】○八章【相膓狂平去爲韻】○九章【林平去爲韻】○十章【裏喜忌上去爲韻】○十二章【谷谷垢上入爲韻】○十三章【隧對醉悖去入爲韻】○云漢四章【沮所顧助予上去爲韻】○五章【川焚燻聞遁平去爲韻】○六章【去故莫虞怒平去爲韻】○崧髙二章【事式上入爲韻】○蒸民六章【舉圖助補平上爲韻】○韓奕首章【懈位易辟去入爲韻】○五章【到樂去入爲韻】○江漢二章【平定爭寜平去爲韻】○五章【人田命年平去爲韻】○六章【首休考壽平上爲韻】○常武五章【嘽翰漢平去爲韻】○瞻卬五章【刺富狄忌去入爲韻】○六章【罔亡平上爲韻】○維淸【典禋平去爲韻】○濳【鮪鯉祀福上入爲韻】閔予小子【造疚考孝上去爲韻庭敬平去爲韻】○載芟【濟積上去爲韻】○勺【嗣師平去爲韻】○泮水二章【藻蹻昭笑教平上去爲韻】○八章【林黮音平上爲韻】○閟宮二章【野虞女平上爲韻】○鳥【裏止海祈平上爲韻】○長髮五章【共厖龍勇動竦總平上爲韻】○殷武三章【辟績適解去入爲韻】○四章【監嚴濫平去爲韻】○

三句見韻【文王曰咨諸章不在此例】

東山一二三四章○正月十二章○大田首章○賓之初筵首章○假樂首章【舊葉子音則誤】○泂酌一二三章○抑六章○蒸民三章六章○韓奕四章○江漢五章○常武首章【舊葉士音所誤】○召旻七章○丰年一章

四句見韻【瞻彼洛矣文王曰咨諸章不在此例】

賓之初筵三章○生民首章【舊葉嫄魚倫反未安說見平聲第四部】○桑柔八章【舊葉瞻側姜反誤】○常武三章【舊葉業宜郤反未安】○有客一章【有客宿宿四句見韻】

五句見韻

巷伯六章【章首彼譖人者誰適與謀復第二章

語起下文本不爲韻舊葉謀滿補反誤一說此二句衍文如此則是第三句見韻】

隔數句遙韻

抑三章【克共明刑與興迷亂於政遙韻首句及中間皆非韻又此篇第九章

其維哲人數句皆無韻】○臣工一章【此篇韻不分明如何新畬似與來咨來茹遙韻】○有客一章【以縶其馬隔三句】

隔韻遙韻【大禹謨弗詢之謀勿庸與後非眾罔與守句韻中隔可愛非君可畏非民二句已有此體】

桑中首章【送我乎淇之上矣與唐鄕姜平去遙韻中間中宮自爲韻舊葉誤】○巧言首章【首尾且辜憮憮辜爲韻中隔昊天已威二句威罪平上自爲韻】○楚茨首章【以介景福與前遙韻以饗以祀以妥以侑上去自爲韻】○生民首章【時維后稷與攸介攸止上入遙爲韻載震載夙載生載育二句自爲韻】○三章【鳥覆翼之與牛羊腓字之去入遙韻中間二林字自爲韻】○八章【以迄於今與上帝居歆遙韻中間時祀悔平上自爲韻】○瞻卬二章【女覆說之與女覆奪之遙韻中間兩罪字自爲韻女反収之𨿽葉女反有之而有収韻不諧宜各以本音讀之此處不必泥韻韻在奪說兩字耳】○酌一章【首以師晦熙介隔韻末用嗣師遙韻中間受造自爲韻】

隔章尾句遙韻

麟之趾一二三章【於嗟麟兮遙韻】○騶虞一二章【於嗟乎騶虞首章與葭豝韻次章卽與首章遙韻舊葉誤】○桑中一二三章【送我乎淇之上矣首章隔韻二三章遙韻】○君子揚揚一二章【其樂只且遙韻】○褰裳一二章【狂童之狂也且遙韻】○權輿一二章【於嗟乎不承權輿首章韻二章遙韻】○文王有聲一章至八章【皆以烝哉遙韻】○有駜一二三章【於胥樂兮遙韻】○

隔章章首遙韻

東山一二三四章○瞻彼洛矣一二三章○蕩二章至八章

分應韻

有瞽一章【設業設虡以下應瞽字韻喤喤厥聲以下應庭字韻】

交錯韻

烈文【公邦崇功疆皇忘相錯爲韻】○絲衣【紑俅觩柔敖休基牛鼒相錯爲韻○按此二詩因當時方音韻可相通故錯互用韻今各隨其本音讀之可也】

句中韻

小星二章【維參與昴抱衾與裯參衾亦韻】○柏舟五章【日居月諸一句中自爲韻日月篇同】○匏有苦葉二章【顧氏引說文鷕從鳥聲舊音以水反傳寫訛爲以小反又引戴侗云上半句彌與鷕協下半句盈與鳴協】○北風一二三章【其虛其邪自爲韻】君子偕老首章【委委佗佗自爲韻委於何切】○陟岵首章【子與已止韻】二章【季與寐棄韻】○三章【弟與偕死韻】○候人四章【薈蔚婉孌自爲韻】○巷伯首章【萋菲平上爲韻】○二章【哆侈自爲韻顧氏曰古音皆昌果反】○卷阿八章【菶雝爲韻】○那【猗那爲韻】

疊句韻

車舝四章【析其柞薪疊句二薪字自爲韻】

雅無韻之句【公劉四章末二句卽以之字爲韻顧氏謂無韻非是】

巷伯六章【首二句復次章起下文顧氏謂者與虎韻非是】○谷風三章【末二句無韻】○賓之初筵首章【首二句無韻】○三章【首二句無韻】○假樂首章【首二句無韻】○抑三章【顚覆厥徳四句無韻酒紹不可爲韻】○九章【其維哲人三句無韻】○桑柔八章【首二句無韻吳氏讀瞻諸良反非是】○十六章【戾詈爲韻寇可非韻末二句無韻】○烝民二章【末二句無韻顧氏謂若轉音如遇反非是】常武三章【首三句無韻】○召旻四章【末句無韻】

頌無韻之句【顧氏謂天作末句無韻愚謂子孫保之之與岐爲韻又我將於時保之之與威爲韻】思文【後四句無韻】○丰年【首二句無韻】○訪落【末二句無韻】○載芟【末三句無韻】○良耜【播厥百谷二句無韻末句無韻】

雅無韻之章

思齊三章四章五章○召旻四章

頌無韻之章【朱子曰周頌多不叶韻疑自有和聲相葉淸廟之瑟朱而防越一倡而三嘆嘆卽和聲也顧氏曰凡周頌之詩多若韻若不韻者意古人之歌必自有音節而今不可考矣○賚篇以止之思語助爲韻別是一體顧氏謂無韻今不從】

淸廟○維天之命○昊天有成命○時邁○噫嘻【顧氏彊叶韻今不從】○武○桓【顧氏謂王方爲韻天閒爲韻惟首三句無韻今不從閒與天古音不相協也】○般

古韻標準卷首

欽定四庫全書

古韻標準卷一

婺源江永撰

平聲第一部

韻目一東○二冬○三鐘○四江

詩韻

一東東【徳紅切○桑柔四章自西䢐東韻慇辰�其音稍轉似徳眞切乃從方音偶借非本音詳見總論○小東大東讀本音舊葉都郎反誤】○同【從紅切○附辯決拾旣佽弓矢旣調射夫旣同助我舉柴此以首句與第四句韻中二句非韻猶之民之未戾職盜爲寇涼曰不可覆背善詈戾詈韻而冦可非韻也吳氏棫以調同爲韻讀調如同引離騷爲證愚謂調字本音在第六部與此部不可彊通離騷云勉升降以上下兮求榘矱之所同湯禹儼而求合兮摰咎繇而能調蓋屈子亦誤以此詩爲韻故效之古人讀書不必其無誤也東方朔七諫不量鑿而正枘兮恐矩矱之不同不論世而髙舉兮恐操行之不調則又誤效離騷者耳】童僮○中【陟躬切○期我乎桑中要我乎上宮送我乎淇之上矣中宮皆讀本音上字與唐鄕姜平聲去聲遙爲韻後二章復疊此三句中宮亦讀本音上字則與首章末句遙爲韻也舊葉中諸良反宮居王反誤顧氏炎武詩本音亦如此說○騏駵是中與驂韻此方音稍轉似陟林切猶易恆象傳中與深禽韻也舊葉諸仍反未親顧氏謂中字不入韻而轉下文合軜邑念爲平聲以韻驂者誤辯見入聲第七部○泉之竭矣不云自中與頻躬韻此亦方音稍轉似陟人切與頻字韻而躬亦從方音借韻也舊葉諸仍反未親○顧氏曰古人之字必有定音非盡音而可葉也中字止有竹衝竹仲二反或通爲仲字自古及今惟此三音而已集傳於桑中葉諸良反於小戎葉諸仍反何中字之多音哉○按字固有定音而方音唇吻稍轉不無微異古今皆然今各引本詩擬一近似之切音注於正音之後聊以便讀此詩而已而方音終不得爲正音它部亦不復収後仿此○】虫【直躬切○云漢二章用此部韻有上帝不臨句臨在第十二部舊葉臨力中反今按當轉虫宮宗躬以葉臨猶小戎轉中以葉驂也虫似直林切亦方音】衝衝【鞗革衝衝如本音二之日鑿冰衝衝字從仌音亦同以韻納於淩陰稍轉亦似直林切】○忡【丑中切○憂心有忡與仲宋平去爲韻】○終【職戎切○鮮克有終韻諶似職金切亦方音】螽○崇【鉏躬切】○戎【如融切○又見上聲第三部】○躬【居戎切○無遏爾躬韻天不災我躬韻頻皆似居人切寧丁我躬韻臨以居林切說皆見前】宮【要我乎上宮讀本音自郊䢐宮似居林切說皆見前】○融【以戎切】○窮【渠宮切】○丰【芳戎切】○充【昌終切】○空【苦紅切○小東大東杼軸其空二句一韻下文自以霜行爲韻舊葉空枯郎反誤】○公【古紅切○列文篇公疆二韻各讀本音】工功【功字無讀古者上帝臨女惇商之旅克咸厥功王曰叔父建爾元子俾侯於魯此以女旅父魯爲韻克咸厥功建爾元子皆閒句舊葉功居古反誤】攻○防【莫紅切】蒙○龐【盧紅切○此字廣韻収於江部薄江切顧氏云古音薄工反或音龍引詩四牡龐龐音鹿同反今江韻不復収】○訌【戶公切】○潨【䢐紅切】○聰【倉紅切】○恫【它紅切】○總【祖紅切○素絲五總讀平聲百祿是總讀上聲】豵○蓬【蒲紅切】逢【鼉鼓逢逢】菶【菶菶萋萋陸氏釋文存三音一布孔反一薄孔反一薄公反今按薄公之音得之蓋與下句雝雝喈喈皆平聲相諧也菶菶𨿽非句末然與雝雝爲韻亦得収之後仿此薄公卽蒲紅切】二冬冬【都宗切】○宗【祖冬切○靡神不宗以祖林切說見前食之飲之君之宗之之字爲韻宗字非韻○按易同人於門同人於宗似有韻又論語信近於義章朱子謂有韻宗葉音族愚謂宗當與親韻似祖眞切此皆非正音】三鐘鐘【職容切】○龍【力鐘切○何天之龍入上聲】○松【祥容切○俗讀思防切非也方音呼松樹猶有祥容之音】○衝【尺容切】罿○容【余封切】庸墉鏞○傭【敕龍切】○葑【方容切】○凶【許容切】訩○顒【魚容切】○雝【於容切】廱○濃【女容切】襛【何彼襛矣唐石經從衣今本有作穠者唐張參五經文字曰從禾者訛】○重【直容切維塵雝兮只自重兮舊存平上二音今惟讀平聲可也】○從【疾容切】○縫【符容切】○蜂【方容切】丰【子之丰兮與巷送平去爲韻不必葉芳用反】○卭【渠容切】○恭【居容切】共【受小共大共亦讀平聲】○樅【七恭切】四江【此韻古音相通今音稍逺詳爲考證】厖【莫工切○本證爲下國駿厖韻共龍勇動竦總○按此平上爲韻共厖平聲龍以上下聲○顧氏曰荀子引此作駿防大戴禮引此作恂防】○邦【卜工切○本證以畜萬邦韻訩保其家邦韻同殿天子之邦韻蓬同從以禦於家邦韻公恫敢距大邦韻恭共登是南邦韻功式是南邦韻庸實靖夷我邦韻訌共無封靡於爾邦韻崇至於海邦韻防東同從功旁證書協和萬邦黎民於變時雍又無稽之言勿聽弗詢之謀勿庸眾非元後何戴後非眾罔與守邦易則是天地不交而萬物不通也上下不交而天下無邦也又利見大人往有功也當位貞吉以正也又進得位往有功也進以正可以正也又中孚柔在內而剛得中說而巽孚乃化也又在師中吉承天寵也王三錫命懷萬也平上爲韻又大君有命以正功也小人勿用必亂也又六五之吉離王公也王用出徵以正也禮記無體之禮上下和同無服之喪以畜萬老子修之於其徳乃丰易林招禍致凶來獘我○釋名封也有功於是故封之也○說文從邑丰聲】○降【戶工切○本證我心則降艸虫韻螽忡出車韻螽忡戎福祿攸降旱麓韻中鳬鷖韻潨宗崇旁證月令天气上騰地气下降天地不通閉塞而成冬離騷帝髙陽之苗裔兮朕皇考曰伯庸攝提貞於孟兮惟庚寅吾以降九歌雲中君靈皇皇兮旣降猋逺舉兮雲中天問皆歸射�而無害厥躬何后益作革而禹播降宋玉風賦故其淸涼雄風則飄舉升降乘陵髙城入於深宮】○雙【所工切○本證冠緌雙止韻庸從旁證史記策傳禍與福同刑與徳雙聖人察之以知吉凶列女傳魯寡陶嬰歌悲夫黃鵠之早寡兮七年不雙宛頸獨宿兮不與眾同後漢書荀氏八龍慈明無雙又天下無雙江夏黃童晉書卞氏八龍仁無雙隋書於仲文傳明斷無雙有於公】

補考【詩未入韻之字有當考者補之亦不能盡考其詳自有顧氏之書】

一東聾【盧紅切○戰國策蘇秦語舌敝耳聾不見成功呂氏春秋何以知其聾以其耳之聰也○按聾字以此爲正老子五色令人目盲五音令人耳聾五味令人口爽馳騁田獵令人心狂聾字入陽韻矣顧氏謂聾字不入韻非也今時方音猶有似此者凡東冬鐘韻入陽唐者皆非正音】三鐘封【方容切○天問比干何逆而抑沈之雷開何順而肆封之按此偶從方音封似孚金切猶詩之韻陰韻臨韻諶非正也】四江江【音工○九章將運舟而下浮兮上洞庭而下江去終古之所居兮今逍遙而來東又馮昆侖以澂霧兮防山以淸江憚湧湍之兮聽波濤之洶洶荀子成相篇禹有功抑下鴻辟除民害逐共工北決九河通十二渚疏三江易林霖雨不止流爲河江南國憂凶晉書大安時童謠五馬浮渡江一馬化爲龍○廣雅江貢也風俗通出珍物可貢獻釋名江公也小水流入其中所公共也說文江從水工聲】釭【釋名釭空也其中空也】杠【漢史遊急就篇妻婦聘嫁賫媵僮奴婢私枕牀杠蒲蒻藺席帳帷幢】○尨【莫工切○左傳狐裘尨茸詩狐裘防戎卽尨茸異文】駹【司馬相如文因朝冉從駹定笮存卭】○窻【初工切○晉陸云詩凱風有集飄颻南窻思樂萬物觀異知同左思魏都賦都防之堂殿居綺窻輿朝猥蹀防其中○釋名窻聰也於內窺外爲聰明也說文窻從穴悤聲○按窻𨿽從悤得聲以聰取義而字爲二等正齒音故唐韻及玉篇皆作之江切是也玉篇又有千公切之音則與聰同韻矣蓋在江韻則爲二等正齒音在東韻則爲一等齒頭音也凡方音呼二等正齒照穿牀審四母多與齒頭精淸從心四母混顧氏引左傳文十八年明四聰注聰本亦作窻七工反又引風俗通人君者辟門開牕牕卽聰字又引三國誌注四窻八達各有主名以四窻爲四聰是皆窻聰同音正齒穿母混入齒頭淸母者也其引左傳定九年載蔥靈謂以蔥爲窻以靈爲櫺者得之又引蔥靈釋文蔥初江反初江卽初工亦得之然注窻字云古音蔥則未知其爲蔥靈之蔥與抑蔥韭之蔥與今定爲初工切使不混於聰楊用修云今俗呼煙窔牕猶曰煙聰此亦方音之混楊不能辯者也其方音之正者呼煙囪爲正齒穿母不入齒頭淸母等韻字母之學前人未能了了因此字及之】○缸【戶工反○說文缸瓨也從缶工聲○今方音呼如岡】洚【孟子洚水者洪水也○此字四収於東冬江絳部中】○逢【薄工切○顧氏曰廣韻此字有二在三鐘部者從夆符容切迎也在四江部者從夅薄工切姓也按孟子逄防薄工反薄工當音蓬而字止從夅莊子作防音符恭反字從夅從廾孟子作相逢之逢而讀爲蓬蒿之蓬莊子作蓬蒿之蓬而讀爲相逢之逢其字皆不從夅也顏之推匡謬正俗曰逢姓之逢與逢遇之逢要爲別字其論未允○按重唇輕唇之音方俗呼之易混逢防一人而莊子作蓬防藝文志與王�頌作逢門七略與策傳作蠭門終不知何者爲正又反切家於重唇輕唇字有隔切之法則尢易混今逢防定讀爲薄工切猶馮婦定讀爲房戎切從其相傳已久者也○此與鼉鼔逢逢同字異部故別出】○腔【苦工切○說文從肉空聲】○幢【宅工切○韓非子萬民不夭命於冦戎雄駿不創壽於旗幢急就篇見前○釋名幢容也施之車蓋童童然以隠蔽形容也說文從巾童聲】撞【戰國策寛則兩軍相攻迫則杖防相撞然後可建大功○說文從手童聲】橦【漢張衡西京賦烏獲扛都盧尋橦衝狹燕濯胸突銛鋒說文從木童聲】○憃【醜工切○說文從心憃聲○按此字孫愐醜江切醜江卽醜工舌上音徹母之字也禮記哀公問惷愚音如容反表記惷而愚音傷容反徐邈音昌容反今從孫音】○樁【株工切○說文從木憃聲○按此字舌上知母字孫愐都江切隔韻切也顧氏謂古音舂未的】淙【鉏工切○說文從水宗聲】

總論

【按此部東冬鐘三韻本分明而方音唇吻稍轉則音隨而變試以今證古以近證逺如吾徽郡六邑有呼東韻似陽唐者有呼東冬鐘似眞蒸侵者皆水土風气使然詩韻固已有之文王以躬韻天桑柔以東韻慇辰�召旻以中躬韻頻似第四部之音矣小戎以中韻驂七月以衝韻陰雲漢以虫宮宗躬韻臨蕩以終韻諶似第十二部之音矣其詩皆西周及秦豳豈非關中有此音詩偶假借用之乎夫子傳易於屯於比於恆於艮以窮中終容凶功韻禽深心皆在侵韻豈非魯地亦有此音假借用之乎又於防於比於未濟用應字皆與中防功從窮諸字韻應之平聲在蒸韻蒸侵之音相似詩中亦有從方音借韻東冬鐘旣借侵亦可借蒸皆轉東冬鐘以就侵蒸非轉侵蒸以就東冬鐘也要之此皆方音偶借不可爲常其轉東冬鐘似陽唐者詩中未見桑中首章及二三章大東二章自是後人訛讀然而烈文一篇用公疆兩韻交錯爲韻亦是後世之音之萌芽審定正音乃能辧別方音別出方音便能審定正音諸部皆當如此○因此部方音似侵侵又似凡故風楓芃諸字後世音轉而入東方音又似蒸蒸通登故弓雄熊瞢馮諸字後世音轉亦入東轉之中又有辧焉弓牙音轉也雄熊防音轉也瞢馮風芃唇音轉也惟舌齒不轉亦似出於天然非人之所能爲今東韻弓風諸字其始也一二處之方音後則呼之者多其始也一二人之偶用後則用之者眾於是周顒沈約陸法言諸人欲定四聲韻書爲當世詞人之用不得不収諸字入一東馮與瞢夢猶兩収之亦可謂斟酌矣後世非無方音名流亦有著撰而立說之誤如楊用修謂朋與蓬同音沈約不當収之於蒸不自知其誤讀翹翹車乘之詩也又不知朋蓬同音乃卿俗之音不可通諸四方也甚且據越絕書淮南子讀榮爲融據孝經緯讀萌爲防誠如是則此部之音大紊朋可収則崩薨諸字亦將収之乎榮萌可収則兄彭諸字亦將収之乎幸而千餘年相傳之韻書已定一家之言終不得而易之此不可謂非周沈陸諸人之功也愚於古今音辧之甚嚴而於編韻書諸人論之甚恕且明其功焉豈私阿諸人哉考古貴原情立論貴持平焉耳○江韻古皆通東冬鐘甚明也然使合而爲一並江於公並腔於空並厖於防並降於紅則又不可蓋此韻之字偏旁𨿽多從東冬鐘得聲而音微轉以等韻言之通韻皆二等音又合開口合口呼爲一韻牙音重唇防音爲開口舌上正齒半舌爲合口與東冬鐘三韻皆爲合口者不同又與他韻開口合口可劃開者不同是以東冬鐘之後別出此韻其音呼特異粗讀之古音公江空腔防庬紅降似一也細審之彼爲合口此爲開口彼爲一等此爲二等此非等韻不能辧也嗚呼微矣古人口斂呼之近東冬鐘後人口張呼之似陽唐然必不可通陽唐故編韻書者不置此部於下平從陽唐而必從東冬鐘其審音精矣位置當矣○顧氏曰按江韻與東冬鐘同用南北朝猶然唐以下始雜入陽唐韻宋吳棫因之有通陽之說元周徳淸中原音韻乃以江陽合韻洪武正韻遂並江入陽○按此可知宋元明人之音學逺不及六朝而又輕於攺作反詆沈約爲吳音其說終不可行也○柴紹炳引易林頥之漸邦韻疆昌謂邦字始入陽韻顧氏辧之曰易林用邦字如防之比離之大畜咸之節家人之渙升之漸渙之豫皆入陽韻不獨此卦而它字東陽合用者甚多又不獨邦字不可以爲據也○又曰唐韻冬鐘同用江獨用而宗紀泰山銘奄有萬邦張說奉和聖制過晉陽宮詩廻輿綏萬邦並以邦字入鐘韻始知唐人同用獨用之例不過行之於塲屋而著作之文自不拘也○陳第引東方朔七諫降韻旁謂之音變有自來顧氏曰降入陽韻不始東方朔九歌東君靑雲衣兮白霓裳舉長矢兮射天狼操余弧兮反淪降援北鬥兮酌桂漿已先之矣然古人長篇中固有一二句不韻者卽以爲韻可謂之葉而不可謂之正音卽以楚辭爲據亦不得捨離騷雲中君天問風賦之四而從東君之一也○按東君降字變音偶隨文勢之便不必屈原本地方音卽他處方音有似陽唐者亦得借用之凡一人之文或一篇之中用韻不同者皆仿此○顧氏又曰古人降下之降與降服之降並讀爲平聲故自漢以上之文無讀爲去聲者左傳鄭子展賦艸虫而趙文子以爲在上不忘降爾雅降婁降戶江反而孫炎云降下也奎爲溝瀆故穪降也是平聲之降卽降下之降也晉習鑿齒燈詩始用入漾韻○按此則降之百福文王陟降或降於阿復降在原陟降庭止之類好古者亦當以古音讀之○柴氏紹炳曰雙字自樂府吳子玉歌不爲匹雙與皇傷韻始入陽韻○顧氏曰江字自宋符瑞志沈演之嘉禾頌始與攘彰廂陽爲韻○又曰厖字自吳越春秋塗山歌九尾厖厖始入陽韻○又曰逢字自史記策傳殺關龍逢始入陽韻○又曰漢人用韻已雜東冬陽唐往往並見以下歷引淮南子老子韓非子諸書文多不錄○按屈原九歌雲中君謇將憺兮壽宮與日月兮齊光河伯魚鱗屋兮龍堂紫貝闕兮珠宮靈何爲乎水中九章涉江哀吾生之無樂兮幽獨處乎山中吾不能變心以從俗兮固將愁苦而終窮接輿髠首兮桑扈臝行卜居尺有所短寸有所長物有所不足智有所不明數有所不逮神有所不通皆雜第八部韻總之皆非正音吳棫楊愼所引諸書尢雜凡文魂陽唐庚淸蒸登侵咸似無不可通者不足以明古音適所以病古音耳】

平聲第二部

韻目分五支○六脂○七之○八微○十二齊○十三佳○十四皆○十五灰○十六咍○分十八尢○【別収】二十三魂【別収】八戈○【別収】去聲八未○【別収】去聲十六怪

詩韻

分五支【此韻分兩支一入第七部】支【章移切】枝○觽【許規切】○萎【於危切】倭【周道倭遲雙聲字又委蛇之委從蛇字雙聲入第七部】○吹【昌垂切】○岐【巨支切】伎疧【俾我疧兮俗本作疷說文無此字又只自防兮乃�字之誤】祁○提【是支切○此歸飛提提之提與好人提提異音】○卑【賓彌切】○紕【蒲支切○素絲紕之釋文毛府至反鄭毗移反廣韻惟収入五支是從鄭也與四卑平去爲韻廣韻用隔符支切今攺蒲支切一用音和以省疑混】○斯【息移切】○雌【此移切】○知【陟移切】○箎【直斯切】六脂脂【防夷切】只○夷【以脂切】姨桋○師【疏夷切】○毗【頻脂切】�資【卽夷切】○饑【居夷切】○防【處脂切】○茨【疾資切】○遟【直尼切】坁○私【息夷切】○屍【式之切】蓍○黎【力脂切】○葵【渠惟切】○追【陟誰切】○【居追切】○維【以追切】惟遺○累【力追切】○綏【息遺切】○逵【渠追切○施於中逵韓詩作馗馗亦渠追切陳氏音求其說云馗九逵道沈約亦収尢韻黃公紹吳才老讀作求並證王粲詩詩云館宅充鄽裏士女滿莊馗自非聖賢國誰能享斯休今按脂韻字古無入尢韻者逵韻仇仇讀渠之切匡衡引作公侯好逑彼亦讀逑爲渠之切如古音之裘字耳今尢韻之収馗乃後人因王粲詩収之不足爲據】騤○眉【旻悲切】湄麋郿○悲【逋眉切】○鵻【職追切】○伾【攀悲切】駓○屎【馨夷切】七之之【止而切】○飴【與之切】○時【市之切○凡與上聲韻者皆讀本音不必葉上紙反】塒○疑【語其切】○思【息玆切】絲○期【渠之切】淇騏○詩【書之切】○僛【去其切】○姬【居之切】其基箕○貍【裏之切】○熈【許其切】○治【直之切】○蚩【充之切】○玆【子之切】鼒八微微【無非切】薇○圍【雨非切】違○霏【芳非切】騑○飛【甫微切】○腓【符非切】○威【於非切○昊天已威與罪平上爲韻不必讀去聲】○祈【渠希切○來假祈祈與裏止海平上爲韻】畿頎○防【居衣切】○晞【香衣切】○衣【於希切】依【又見上聲】○歸【舉韋切】十二齊齊【䢐奚切】蠐○妻【七稽切】萋淒○氐【都奚切】○荑【田黎切】○兮【胡雞切○語辭不以爲韻帷葛之覃兮似與萋飛喈爲韻而中間谷木自爲韻采芑一二三章亦此體也】棲【先稽切】屖○躋【祖稽切】隮懠○迷【莫兮切】○圭【古攜切】○攜【戶圭切】十三佳【以後古今音有稍異者用考證此韻中詩未有用爲韻者谷旦於差之差字入麻韻】十四皆階【居奚切○本證職爲厲階韻斯麋維厲之階韻防旁證班固西都賦𨿽輕迅與僄狡猶愕眙而不能階攀井幹而未半目轉而意迷古詩西北有髙樓上與浮雲齊交疏結綺牕阿閣三重階】喈【本證其鳴喈喈韻兮萋飛北風其喈韻飛歸雞鳴喈喈韻淒夷倉庚喈喈韻遟萋祁歸夷鼓鐘喈喈韻湝悲回雝雝喈喈韻萋八鸞喈喈韻騤齊歸】湝【本證淮水湝湝韻喈悲回】○懷【胡偎切○本證維以不永懷韻嵬隤罍願言則懷韻靁懷哉懷哉韻歸曷又懷止韻崔綏歸兄弟孔懷韻威寘予於懷韻頺遺旁證左傳聲伯歌濟洹之水贈我以瓊瑰歸乎歸乎瓊瑰盈我懷乎九歌東君河伯懷皆韻歸】○霾【謨悲切○本證終風且霾韻來思】十五灰虺【呼恢切○虺隤雙聲】○回【戶恢切】○枚【模杯切】梅媒鋂【諸字本音自諧不必葉莫悲反】○靁【魯回切】罍○隤【徒回切】頽○崔【倉回切】○摧【昨回切】○嵬【魚回切】○推【他回切焞字入第四部補考】十六咍哀【於希切○本證莫知我哀韻依思霏遟饑悲亦孔之哀韻微又韻違依維以告哀韻薇桋旁證九辯靚秒秋之遙夜兮心繚悷而有哀春秋逴逴而日髙兮然惆悵而自悲】○來【陵之切○本證惠然肯來韻霾思曷云能來韻思羊牛下來韻期哉塒思子寧不來韻思兄弟具來韻期時旁證易莫益之偏辭也或擊之自外來也又東鄰殺牛不如西鄰之時也實受其福吉大來也九歌望夫君兮未來吹參差兮誰思○陳氏曰來音釐儀禮來女孝孫注云來讀爲釐劉向傳貽我來牟作飴我釐麰又有力利二音○按舊葉惟平入二音】萊【本證北山有萊韻臺基期田卒污萊韻時謀】○臺【田飴切○本證南山有臺韻萊基期旁證老子眾人熈熈如享太牢如登春臺我獨泊兮其未兆如嬰兒之未孩漢天馬歌天馬徠龍之媒遊閶闔觀玉臺○按經始靈臺舊亦注葉音臺𨿽有古音而此句非韻下以營成爲韻】○哉【將黎切○本證已焉哉韻之亦已焉哉韻思曷至哉韻期塒來思旁證曲禮儼若思安定辭安民哉惜誓黃鵠後時而寄處兮防梟羣而制之神龍失水而陸居兮爲螻蟻之所裁夫黃鵠神龍猶如此兮況賢者之逢亂世哉漢武時柏梁臺詩和撫四夷不易哉刀筆之吏臣執之】○偲【桑之切○本證其人美且偲韻鋂旁證左傳於思於思棄甲復來偲思通用】○才【前棲切○本證思馬斯才韻騏伾期】○能【奴怡切○其湛曰樂各奏爾能賓載手仇室人入又酌彼康爵以奏爾時此以能仇又時爲韻仇渠之切又夷至切平去爲韻舊以能葉上有壬有林奴金切又葉仇爲求時音醻又有由怡二首皆誤旁證離騷紛吾旣有此內美兮又重之以修能扈江離與白芷兮紉秋蘭以爲佩佩蒲寐切平與去韻九章登髙吾不說兮入下吾不能固朕形之不服兮然容與而狐疑淮南子藏於不敢行於不能恬然無慮動不失時○按九章淮南子證最明易幹以易知坤以簡能人謀鬼謀百姓與能皆此音又借爲三臺之臺臺亦他怡切又與耐通轉奴登切入登韻非古音】分十八尢尢【於其切○本證無我有尢韻思之莫知其尢韻梅旁證易鼎有實愼所之也我仇有疾終無尢也旅瑣瑣志窮災也得童僕貞終無尢也九章信讒諛之混濁兮盛气志而過之何貞臣之無罪兮被讟謗而見尢】訧【本證俾無訧兮韻治旁證太傒首傒禍介介與禍期也禍不禍非厥訧也】郵【本證不知其郵韻僛旁證孔子誦韠之麛裘投之無郵○陳氏曰古尢郵音義同禮記郵罰麗於事漢成帝詔以顯朕郵列子魯之君子迷之郵者】○牛【魚其切○本證我車我牛韻哉維羊維牛韻之自羊䢐牛韻紑俅基鼒旁證易無妄之災或系之牛行人之得邑人之災天問恆秉季徳焉得夫朴牛何往營班綠不但還來九章呂望屠於朝歌兮寗戚歌而飯牛不逢湯武與桓繆兮世孰云而知之○我將篇舊無葉音讀右爲由誤絲衣篇牛字亦失葉音】○邱【袪其切○本證陟彼阿防韻懷之至於頰防韻蚩絲謀淇期媒猗於牡防韻詩之旁證渙有邱匪夷所思左傳爲雷爲火爲嬴敗姬車說其輻火焚其旗不利行師敗於宗邱九章曼余目以流觀兮冀一反之何時鳥飛反故鄕兮狐死必首邱】○裘【渠之切○本證錦衣狐裘韻梅哉爲公子裘韻貍熊羆是裘韻試平去爲韻旁證列子引逸詩良工之子必先爲箕良冶之子必先爲裘左傳魯人歌臧之狐裘敗我於狐駘】俅【本證載弁俅俅韻基】仇【本證公侯好仇韻逵賓載手仇韻能又時旁證漢趙王歌爲王而餓死兮誰者憐之呂氏絕理兮托天報仇○又見第十一部】○紑【符其切○絲衣篇以紑俅基牛鼒爲一韻下別爲一韻可也】○謀【謨悲切○本證聊與之謀韻淇思來卽我謀韻蚩絲淇邱期媒周爰咨謀韻騏絲不卽我謀韻時萊誰適與謀韻箕旁證左傳晉輿人頌原田每每捨其舊而新是謀魯人歌深思而淺謀邇身而逺志家臣而君圖有人矣哉此以謀與志哉爲韻萊人歌景公死乎不與埋三軍之士乎不與謀師乎師乎何黨之乎莊子眞其實知不以故自持媒媒晦晦無心而不可與謀荀子聖知不用愚者謀前車已覆後未知○按謀字古無別音巷伯五章彼譖人者誰適與謀復前語起下文本不爲韻舊葉莫補反誤民𨿽靡膴或哲或謀或肅或艾三句一韻舊葉莫徒反亦誤】別収二十三魂惇【都回切○本證王事惇我韻遺摧○按惇字偏旁宜在魂韻乃入此部者字有假借而音隨之變有客篇曰惇琢其旅惇琢猶曰追琢蓋此字借爲追故轉都回切行葦篇之惇弓恐亦是追治之弓未必與雕通也】別収入戈和【戶危切○本證倡予和女韻吹旁證易鳴鶴在陰其子和之我有好爵吾與爾靡之史記敍傳依之違之周公綏之憤發文徳天下和之莊子我守其一以處其和我故修身千二百嵗矣而形未嘗衰淮南子平而不阿明而不苛覆霑萬物無不囊懷溥記無私靜正以和○按和從禾宜在戈韻乃入此部者支韻字多與歌戈互通猶委字亦從禾得聲萎倭又從委得聲亦入支韻又如上聲火字今在果韻古在紙韻其理一也易以和韻靡靡字猶可音磨詩以和韻吹吹不可入歌戈則和字定讀爲戶危切易之靡當音謨悲切矣史記莊子其韻甚分明淮南子旣以和韻懷又韻阿苛則阿苛亦入此部蓋方音也又莊子外物篇和與摩多火爲韻則和與火如今音別存第七部補考可也】別収去聲八未畏【於非切○本證亦可畏也韻懷不可畏也韻懷旁證枚乘七有似勇壯之士突怒而無畏蹈壁衝津窮曲隨隈○陳氏曰古畏威通用書曰天明畏自我民明威禮記引書徳威惟威考工記當弓之畏畏讀隈】別収去聲十六怪壞【胡威切○本證無俾城壞無獨斯畏旁證國語武王飫歌天之所支不可壞也其所壞亦不可支也禮記孔子歌泰山其頽乎梁木其壞乎哲人其萎乎○按板篇壞畏舊存平去二葉音今畏字從平則壞字亦從平可也】

補考

十三佳佳【古兮切○大招姱修滂浩麗以佳只曽頰耳曲眉規只滂心綽態姣麗施只小腰秀頸若鮮卑只】崖【魚兮切○莊子彼且爲嬰兒亦與之爲嬰兒彼且爲無町畦亦與之爲無町畦彼且爲無崖亦與之爲無崖達之入於無疵】涯【漢書敍傳商竭周移秦決南涯自玆距漢遂亡八支】十四皆荄【居奚切○亦作核漢書孕毓�核當是此音】痎【痎瘧當是此音】○諧【胡奚切○宋玉髙唐賦王乃乘玉輿駕蒼螭垂旒旌斾合諧防大而雅聲流冽風過而增悲哀於是調謳令人惏悷憯淒脇息增欷】○排【步迷切○說文從手非聲】○乖【姑回切○漢書敍傳官失學微六家分乖壹彼壹此庶研其防】○淮【胡威切○說文從水佳聲】○豺【士之切○說文從豸才聲】儕【說文從人齊聲】○埋【謨悲切○左傳見前謀字】○齊【側其切○曲禮坐如屍立如齊】十六咍咍【呼其切○九章忠何辜以遇罰兮亦非余之所志也行不羣以顚越兮又眾兆之所咍也平去爲韻】○開【苦回切○漢息夫躬絕命辭虹蜺曜兮日微孽杳防兮未開】○埃【烏衣切○漁父辭新沐者必彈冠新浴者必振衣安能以身之察察受物之汶汶者乎寧赴湘流葬於江魚之腹中又安能以皓皓之白而防世俗之塵埃乎策傳若爲楛旱風而揚埃蝗虫�生百姓失時○按汶字不入韻疑有誤字舊葉莫悲反】○菭【俗作苔徒尼切○管子地員五蘟之狀墨土黒菭靑以肥芬然若灰】駘【左傳見前裘字】○該【古衣切○垓陔絯侅諸字同音】○財【前棲切○大戴禮武王牖銘隨天之時以地之財敬祀皇天敬以先時成王冠祝辭嗇於時惠於財親賢而任能】裁【惜誓見前哉字】材【漢柏梁臺詩郡國士馬羽林材總領天下誠難治】○災【將黎切○易無妄之災或系之牛行人之得邑人之災又亢龍有悔窮之災也乾元用九天下治也又剝卦見前尢字又行人得牛邑人災也可貞無咎固有之也無妄之藥不可試也無妄之行窮之災也犬畜卦見前尢字又𨿽旬無咎過旬災也有孚若信以志也旅卦見前尢字雜卦傳大畜時也無妄災也萃聚而升不來也漢柏梁臺詩三輔盜賊天下危盜阻南山爲民災】○胎【他飴切○漢樂章眾庶熈熈施及天下胎羣生啿啿如春之祺枚乘傳福生有基禍生有胎】○孩【戶黎切老子見前臺字】十八尢肬【於其切○九章竭忠誠以事君兮及離羣而贅肬忘儇媚以背眾兮待明君其知之】○不【顧氏曰古防字詩有周不顯帝命不時不顯亦世不顯其光不顯申伯不顯不承不顯維徳不顯成康皆防字集古錄考古博古二圖所載銘辭及詛楚文不顯皆作防顯是其證也說文防大也從一不聲蓋一在不字之中間三國誌闞澤言不及十年丕其沒矣以字言之不十爲防說文雲從一者卽從十之異辭也後人以一字移不字下闞澤之言遂不可解矣不字見於經者止有丕趺二音丕音見上趺則常棣鄂不鞾韡箋云不當作柎柎鄂足也古音不柎同是也晉以下則轉而爲府鳩切又轉而爲方九切】○罘【扶之切○秦之罘刻石文常職旣定後嗣循業長承聖治羣臣嘉徳只誦聖烈請刻之罘漢柏梁臺詩走狗逐兔張置罘齧妃女唇甘如飴】一先蠲【顧氏曰古音圭詩吉蠲爲饎韓詩作圭書多方不蠲烝蠲吉反一音圭周禮蠟氏令州裏除不蠲注蠲讀如吉圭爲饎之圭儀禮士虞禮哀子某圭爲而哀薦之饗注圭潔也詩曰吉圭爲饎後漢書循吏傳贊推忠以及眾瘼自蠲始與鮮賢爲韻當攺八齊韻】二仙鮮【顧氏曰古音屖漢書匃奴傳黃金屖毗一師古曰屖毗胡帶之鉤也亦曰鮮卑亦謂師比總一物也語有輕重耳楚辭大招小腰秀頸若鮮卑只注鮮卑衮帶頭也此卽師古所云屖毗亦曰鮮卑者也爾雅釋畜疏引魏時西卑獻千里馬西卑則鮮卑也詩有兔斯首箋云斯白也今俗語斯白之字作鮮齊魯之閒聲近斯尙書大傳西方者何鮮方也白虎通洗者鮮也西本音先今讀屖鮮本音屖今讀仙洗本音銑今讀先禮反三字互誤今�字在五支韻音斯說文從雨鮮聲鮮上聲則先禮反見詩新臺當攺八齊韻】八戈蓑【顧氏曰古音初危反張衡南都賦布綠葉之萋萋敷華蘂之蓑蓑公羊傳不蓑城也音素戈反一音初危反今此字兩収於灰戈部中當攺入支韻】

總論

【顧氏唐韻正五支韻注云此韻當分爲二自支枝以下皆讀如今音所以俱引經文及楚辭以明其與移蛇以下等字絕不相通然後可分之各自爲部耳子史諸書閒引一二不若它韻之備列也上去二聲仿此○衰字注云以上字當與六脂七之通爲一韻凡從支以氏從是從兒從此從卑從虒從爾從知從危之屬皆入此○齹字注云以上字當與七歌八戈通爲一韻凡從多從爲從麻從乖從皮從�從奇從義以罷從離從也從差從麗之屬皆入此○按顧氏此說甚善以字偏旁別聲音尢得要領九麻十二庚十八尢皆用此例析一韻爲二以辧古音之通否愚謂十虞一先三蕭五肴六豪皆當用此例虞韻一支通魚模一支通尢矦先韻一支通眞文魂一支通元寒僊蕭肴豪一支通宵一支通尢矦不猶支韻一支通脂之一支通歌戈乎顧氏議論則異矣愚之異於顧氏大者在此特錄此注以明辧韻之法○顧氏曰二韻在古詩截然不相入楚辭亦然黃石公三略始以施和宜移化隨入支韻漢司馬相如大人賦以馳離河沙入脂之微灰韻卓文君白頭吟以離爲入支韻枚乘七以離入支韻東方朔七諫以池入脂徽韻列女傳魯秋胡妻頌以河入之微韻揚雄甘泉賦以馳迆入脂微灰韻反離騷以馳入脂韻冀州牧箴以多入脂皆韻張衡西京賦以施羆儀馳入支韻南都賦以池螭入微齊灰韻思賦以離虧八支韻王逸九思以施戱峨爲入支脂韻禰衡鸚鵡賦以離儀奇宜入支韻蔡琰胡笳十八拍以爲離虧宜移隨垂入支韻古詩行行重行行以離入支韻冉冉生竹以阿蘿宜陂爲入支微韻滿歌行以巇罹移入支韻焦仲卿妻詩以移爲施儀離奇池入支微灰韻王延壽王孫賦通篇出入支離二韻至七諫哀命一篇則憂尢知離三韻合用是則此韻之訛其來久矣○按此二韻易尙書詩儀禮左傳固皆分明若楚辭則不盡然如委蛇二字楚辭用爲韻者四離騷與逺遊韻馳而東君篇云駕龍舟兮乘雷載云旂兮委蛇長太息兮將上心低佪兮顧懷羌聲色兮娛人觀者憺兮忘歸是與微皆灰韻矣逺遊篇末云指炎神而直馳兮吾將往乎南疑覽方外之荒忽兮沛養而自浮祝融戒而蹕禦兮騰告鸞鳥迎虙妃張咸池奏承云兮二女禦九韶歌使湘靈鼓瑟兮令海若舞馮夷螭虫象並進兮形蟉虯而逶蛇雌蜺便娟以增撓兮鸞鳥軒翥而翔飛音樂博衍無終極兮焉乃逝以徘徊此皆通爲一韻是與脂之微灰韻且雜入尢韻之浮似扶其切歌韻之歌似居支切矣顧氏於逺遊篇彊解之云妃與夷爲韻歌與蛇爲韻楚辭無隔韻遙韻之體也又如離字少司命篇云悲莫悲兮生別離樂莫樂兮新相知顧氏彊解之謂上句不入韻然老子以離韻兒疵雌知谿莊子兩以離韻知皆其灼然者老莊用離字音皆變則屈子用離字寧必其音羅乎以委蛇離三字推之其以馳韻蛇者安知其不音遟乎與離同音若離騷之江離漁父之啜醨安知其不如今音乎而與離相韻之化字與醨相韻之移爲字音不隨之而變乎逺遊之歌字音變爲基則漁父之波字不亦變爲卑乎由是輾轉以推恐音之變者已多由老莊屈子推之恐秦漢以前諸家之書亦未必皆如古音顧氏分出此韻之字與歌戈韻者安知其不變歌戈之音而從支之乎百里奚妻扊扅歌以皮扅爲三字韻奚時雌其較著者也不獨此歌而已夫子山操云予欲望魯兮山蔽之手無斧柯柰山何不以柯何韻之乎將歸操云狄之水兮風揚波舟楫顚倒兮更相加歸來歸來兮胡爲斯不以波加韻斯乎如曰此皆音變之後後人擬作也則更以雙聲字推之如倭字於禾切而詩已言周道倭遲則倭從遲變爲於非切矣離字音羅而左傳哀公爲支離之卒莊子有支離疏又曰支離其形支離其徳則離從支變爲呂支切矣然則二韻之變不始於黃石公司馬相如至齊梁時音之變者已定作韻書者不得不収移爲諸字入五支而七歌八戈別爲部不使混於支脂猶爲界限分明唐韻正一書考音之流變甚詳而凡今韻不合古音者一例以爲訛誤恐周顒沈約陸法言諸人不任受其咎故詳論之○二韻音變而詩用韻有常此詩韻所以可爲百世標準○顧氏曰脂之微齊佳皆灰咍同用之證如詩南山首章兼用脂微皆灰出車六章烝民八章兼用脂微齊皆其用二三韻者甚多易傳楚辭諸子先秦之書無不同者卽漢魏而下如古詩西北有髙樓上與浮雲齊兼用脂微齊皆灰咍蘇武詩黃鵠一逺別千里顧徘徊兼用脂微皆灰咍魏武帝苦寒行北上大行山艱哉何巍巍兼用支微齊皆灰咍其他出入四五韻或二三韻者不可勝述○又十八尢韻注云此韻當分爲二謀字注云以上字當與五支之半及六脂七之通爲一韻○又曰尢字自東方朔七諫始與憂爲韻○又曰牛字自漢王褒九懷始與州修遊流休悠浮求防儔怞爲韻○又曰邱字自王褒九懷始與蕭條蜩嗥畱爲韻揚雄反騷與流爲韻其後無不讀爲去鳩反矣○又曰裘字自魏文帝善哉行始與憂爲韻○又曰謀字自魏文帝煌煌京雒行始與救爲韻○又曰能字古但有奴來奴代二音來讀如犂則能亦讀如泥又周禮大宗伯注三臺作三能正義曰古者以耐字爲今之能字能字爲三臺之字後世廢古耐字以三臺之能替耐字之變而爲能也又更作三臺之字是古今變也是能與臺音相近故春秋元命苞謂三能能之爲言耐也晉時此音未攺江左以降始以方音讀爲奴登反而又不可盡沒古人奴來奴代之音故兼収之咍代登三韻後之注釋者於咍韻止云三足鼈而能字始移之登部矣今當削去並入咍代二韻○又曰能音奴登反始自宋齊之世後漢書郭杜孔張傳贊羊賈廉能與朋肱輣爲韻梁劉勰文心雕龍以盡厥能與恆朋騰爲韻○又曰尢牛等字與憂流州鳩本不相通而漢人於支韻中字往往混讀入此如防傳揚雄荊州牧箴班固幽通賦張衡西京賦李尢辟雍賦宋讀曲歌並讀爲鳩魏王粲從軍行讀馗爲求今尢韻中亦収馗二字而後人獨從支韻然則尢牛等字正與此一例特編韻者不曽収入五支以致混八此韻千年末正耳○按龜馗𨿽兼収尢韻而舉世從支韻者多則支韻爲正音尢牛等字𨿽古音在支而舉世皆讀從憂流則不能復反於支矣】

平聲第三部

韻目九魚○分十虞○十一模○分九麻

詩韻

九魚魚【語居切】○書【傷魚切】舒紓【彼交匪紓與股下予平上爲韻不必葉上與反】○居【九魚切○按居本平聲采薇韻華塗書我行其野韻樗家魚藻韻蒲此類可見若鵲巢之韻禦蟋蟀之韻瞿羔裘之韻故采薇首章之韻故雜卦傳之韻著招魂之韻絡呼易林井之復之韻據皆以平去爲韻耳且羔裘豹袪袪固不可讀爲去也周禮神仕者猶鬼神示之居釋文𨿽音紀防反未嘗不可讀平聲郅都傳條矦至貴居以倨爲居或假借或傳寫脫誤耳今止存平聲】琚據椐【其檉其椐與柘平去爲韻】車【本證王姬之車韻華攜手同車韻狐烏邪且有女同車韻華琚都君子之車韻華遑脂爾車韻捨舒乘馬路車韻屠壺魚蒲且胥旣出我車韻旟舒鋪旁證易暌孤見豕負塗載鬼一車先張之弧後說之弧又來徐徐困於金車離騷爲余駕飛龍兮雜瑤象以爲車何離心之可同兮吾將逺逝以自防馮驩歌長鋏歸來乎出無車○王氏應麟曰古車本音居至說文有尺遮之音乃自漢而轉其聲陸氏釋文引韋昭云古皆尺遮反後漢始有居音非也○按廣韻兩収於魚麻方音亦有兩讀今惟存居音第七部麻韻不復出何彼襛矣舊失葉音采薇讀尺遮反今正】○渠【彊魚切】○余【以諸切】輿旟譽【平去二音】畬【如何新畬與來咨來茹平去爲韻】○胥【相居切○桑扈首章與扈羽祜平上爲韻舊葉思呂反誤】○苴【七魚切】砠沮【猗與漆沮】○樗【抽居切】○邪【詳余切○其虛其邪卽徐字又思無邪亦此音今音思無邪音似嗟切入麻韻今並此韻】○廬【巾居切】藘除【直魚切○蟋蟀日月其除天保何福不除小明日月方除斯幹風雨攸除皆讀去聲而除本有平聲今亦存此音或蟋蟀亦可如居字之例以平去相韻讀之】○且【子余切】○袪【去魚切○袪本平聲遵大路以袪韻路惡故羔裘以袪韻居故皆平去爲韻耳舊葉起防反不必然又宋玉登徒子好色賦遵大路兮攬子袪贈以芳華辭甚妙玅與袪絕逺豈都字之誤乎】虛【朽居切○其虛其邪亦韻也】○菹【側魚切】分十虞【此韻分兩支一支從魚模一支從矦尢說見總論】虞【元俱切○虞本平聲抑與云漢以平韻去猶閟宮二章以平韻上舊葉用戒不虞則不我虞元具反誤又騶虞首章葭音姑豝音伯吾反末句與之韻舊於葭豝無葉音讀虞如今音之牙已誤二章末句本與首章遙爲韻如權輿之例舊於二章又葉五紅反尢誤】娛○吁【況於切】訏【實覃實訏去聲呱路平去爲韻舊葉呱吁皆去聲誤】盱芋○夫【風無切】膚十一模蒲【蒲胡切】○胡【戶吳切】乎壺狐辜【胡古切】呱【說見前】○徒【同都切】塗圖【我儀圖之亦平聲】屠瘏荼帑【乃都切】○憮【荒烏切】○租【則吾切】○䢐【昨胡切】○蘇【素姑切】○烏【哀都切】○都【當胡切】○鋪【普胡切】痡【亦音敷】分九麻罝【子余切○本證肅肅兔罝韻夫旁證揚雄長楊賦左太華而右裦斜防嶻嶭而爲戈紆南山以爲罝】○華【芳無切○本證灼灼其華韻家常棣之華韻車顏如舜華韻車琚都隰有荷華韻蘇都且猗儺其華韻家皇皇者華韻夫維常之華韻車黍稷方華韻塗居書旁證易枯楊生華老婦得其士夫九歌折疏麻兮瑤華將以遺兮離居老冉冉兮旣極不寢近兮愈疏漢光武語仕宦當作執金吾娶妻當得陰麗華○按古音華卉華實皆此音後世以此爲華實之華而華卉別爲花皆轉入麻韻】○家【古胡切○本證宜其室家韻華誰謂女無家二章與角屋獄平入爲韻三章韻牙樂子之無家韻華曰予未有室家韻據荼租瘏雨無正韻都宜爾室家韻帑圖乎靡有室家與居故平去爲韻復我邦家韻樗居俾立室家韻徒旁證左傳逃歸其國而棄其家韻孤弧姑逋虛用不恢於夏家韻夫離騷羿淫遊以佚田兮又好射夫封狐固亂流其鮮終兮浞又貪夫厥家戰國策馮暖歌長鋏歸來乎無以爲家按桃夭之家舊失葉音行露二章之家舊音谷三章之家舊各空反皆誤】葭【本證彼茁者葭韻豝舊失葉音旁證司馬相如子虛賦藏莨蒹葭東墻雕胡蓮藕觚盧庵閭軒於】口瓜【亦古胡切本證投我以木韻琚七月食韻壺苴樗夫疆場有瓜韻廬菹旁證左傳登此昆吾之虛綿綿生之瓜餘爲渾良夫叫天無辜】○瑕【洪孤切○本證徳音不瑕韻胡旁證左傳引諺心苟無瑕何卹乎無家又諺髙下在心川澤納污山藪藏疾瑾瑜匿瑕策傳日辰不全故有孤虛黃金有疵白玉有瑕】騢【本證有駰有騢韻魚袪邪䢐】○豝【博古切○本證壹發五豝韻葭虞舊失葉音】○牙【五胡切○本證誰謂防無牙韻家予王之爪牙韻居旁證揚雄太毅其牙發以張弧夷其牙或飫之徒豫州箴陪臣執命不慮不圖王室陵遲喪其爪牙○按行露三章首四句隔句爲韻與二章不同牙自與家韻墉自與訟從韻舊葉牙五紅反家各空反皆誤】○闍【當胡切本證出其闉闍韻荼且藘娛後轉時遮切入麻韻古無此音】

補考

九麻蟆【莫胡切○史記策傳日爲徳而居於天下辱於三足之○月爲刑而相佐見食於蝦蟆易林坎中蝦蟆乍盈乍虛三夕二朝形消無餘】○奢【商居切○史記滑稽傳甌窶滿篝污邪滿車五穀蕃孰穰穰滿家臣見其所持者狹而所欲者奢序傳維建遇讒爰及子奢尙旣匡父伍員奔吳鼂錯傳憂勞百姓列侯就都親耕節用視民不奢○按荀子佹詩閭娵子奢注卽子都此偶通都耳不必凡奢皆音都】賖【說文從貝餘聲】○邪【以諸切○史記自序爲布所襲喪其荊吳營陵激呂乃王瑯邪司馬相如上林賦畱落胥邪仁頻並閭揚雄徐州牧箴降周任姜鎭於瑯邪姜姓絕苗田氏攸都○顧氏曰邪字韻中有二音以遮切者古音余侶嗟切者古音徐古人凡不定之辭皆曰與後變而曰邪與邪一義亦一音也陸氏釋文也嗟反此漢魏以後之音古無之】斜【揚雄長楊賦左太華而右裦斜防嶻嶭而爲弋紆南山以爲罝○說文從斗餘聲】○遮【止余切○淮南子變常易故以知要遮○說文遮從辵庶聲○顧氏曰遮本音摭轉平聲則音諸故唐韻於遮下収入諸字易康侯用錫馬蕃庶鄭康成讀庶爲遮釋名庶摭也至漢車華等字並轉入歌戈而上林賦遮與和波歌爲韻羽獵賦遮與羅波爲韻西都賦庶與化歌爲韻𨿽與古音不合然亦可以證遮庶之同音矣】○姱【苦胡切○九歌鳴篪兮吹竽思靈保兮賢姱九章防吾以其美好兮覽余以其修姱與餘言而不信兮蓋爲余而造怒大招朱唇皓齒嫭以姱只比徳好閒習以都只】誇【老子朝甚除田甚蕪倉甚虛服文采帶利劍厭飲食財貨有餘是謂盜誇○顧氏曰說文從大於聲又洿刳瓠絝字皆以誇得聲楊愼據韓非子攺老子盜誇爲盜竽恐非】豭【古胡切○左傳野人歌旣定爾婁豬盍歸吾艾豭】○遐【洪孤切○太缺船跋車其害不遐○顧氏曰詩遐不謂矣表記引作瑕注瑕之言胡也儀禮永受胡福注胡猶遐逺無窮也按詩降爾遐福古胡遐字同音】霞【逺遊餐六气而飲沆瀣兮漱正陽而含朝霞保神明之淸澄兮精气入而麤穢除】鰕【易林鯉鮪鮒鰕積福多魚資所有無富我窮家○一作蝦】○巴【博古切○漢書司馬相如傳諸蔗巴苴史記作猼且】○芽【五乎切○月令安萌芽養防少存諸孤揚雄徐州牧箴禍如邱山本在萌芽牧臣司徐敢告僕夫】衙【九辧左朱雀之茇茇兮右蒼龍之躍躍屬雷師之闐闐兮通飛廉之衙衙○說文從行吾聲】○窊【哀都切○顧氏曰此與孟子數罟不入洿池之洿同是一字後漢楊方雜詩爾根深且堅予宅淺且洿移植良無期嘆息將如何則並洿字亦讀爲烏撾反矣】○查【側孤切○按襄十年防吳於柤卽查字釋文莊加反此後人之音古音當側孤切三國誌柤中注引襄陽記柤讀如租稅之租此方音正齒混齒頭耳查字又有鉏加反之音】去聲五寘戱【荒胡切○逺遊春秋忽其不淹兮奚久畱此故居軒轅不可攀援兮吾將就王喬而娛戱按嗚呼通作於戱是戱有呼音】九禦去【邱於切○左傳其卦遇蠱曰千乘三去三去之餘獲其雄狐○從吳氏韻補讀】

總論

【顧氏注十虞韻云古與九魚通爲一韻注十九侯韻云古與丸魚十虞十一模通爲一韻○按此說顧氏持之甚堅古音表直移侯韻繼虞模愚竊謂不然十虞正猶五支一韻分爲二其與魚模通者乃是虞無於吁諸字若與侯韻通者則是隅儒駒驅等字而侯自通十八尢之大半及蕭肴豪分出之字與十二幽也虞韻亦當以偏旁別之凡從吳從無從巫從於從瞿從夫從旉以誇從具從奭者皆通魚模其從禺從芻從句從區從需從須從朱從殳從兪從防從婁從付從咅從孚從取從廚從求者皆通侯尢顧氏但分出從孚之字及捄字謂當入憂韻不知禺區諸字亦與從孚者相類侯字自當別出一韻次於尢幽之閒而顧氏直讀矦爲胡舉一韻盡歸之虞模上聲厚去亦如之其意見牢不可破令辧之於第十一部○五支本有一類通歌戈及其音之變變而定也則通歌戈者盡入五支而不可反十虞本有一類通矦尢及其音之變變而定也則通矦尢者盡入十虞而不可反二韻正相類也矦韻固有從虞模之方音厚亦有從麌姥遇暮之方音此猶歌韻亦有從支脂之方音昔之編韻書者固不能反虞麌遇三韻內之字使之從古音而猶截然分出矦厚三韻異其部居次第不使其牽連而混於虞模麌姥遇暮不可謂不精審顧氏則皆牽連而混同之矣毋乃失昔人之精意乎且謂書之有矦厚三韻亦非編書者所能爲自是溥天之下有此音聲音之理異中有同同中有異不變中有變變中有不變編書者非不知自秦漢以來矦有胡音厚有戶音有互音而不能不別之爲矦厚所謂同中有異變中有不變者也如顧氏說防欲舉矦厚三韻之名而盡削之豈能上合逺古之遺音放諸四海而皆準俟諸後世而不惑乎○觀今所分出虞娛吁訏盱芋夫膚八字與第十一部所分出遇隅等字上聲侮愈等字去聲饇樹等字詩中絕無同用在一章者可知今音通而古音不相通正猶支韻支枝與移蛇不相通之說也顧氏明於支韻而虞韻則昧焉何也矦有胡音先入爲主凡與矦相通驅駒等字盡歸之十虞而不知其非也其獨分出從孚字者因詩中萬邦作孚與臭韻成王之孚與求韻不可通也非此二詩則亦謂孚古音夫矣而不知詩中如孚字比者正有之詳見第十一部○九麻韻顧氏分爲二自蟆至苴注云以上字當與九魚十虞十一模通爲一韻凡以者從余從邪從華從誇以叚從且從巴從牙從吾之屬皆入此○按此說固是又須知麻韻分出之字與今虞韻分出愚隅等字入第十一部詩中未嘗同章非其偶不用也不相通也○陳氏曰車之韻歌自魏程曉詩平生三伏日道路無行車閉門避暑臥出入不相過再轉而韻麻○顧氏曰漢張衡西京賦車與颬葩蛇韻蔡邕協和昬賦車與蛇華韻東觀記一馬二車茨子河則車之韻歌不始於程曉詩也○陳氏曰邪字魏晉轉入歌韻陳思王大魏篇舍利從辟邪韻歌潘嶽河陽詩楚風被瑯邪韻蘿是其證也又轉則入麻韻矣○華字陳第謂至魏晉轉爲和嵇康贈秀才入軍詩與歌韻毛先舒謂後漢酈炎見志詩蔡邕祖徳頌已先之顧氏曰華之入歌不始酈炎蔡邕司馬相如上林賦外發芙蓉菱華內隠鉅石白沙東方朔戒子詩才盡者身危好名者得華有羣者累生孤貴者失和又先之矣○字陳第引道藏韻波顧氏曰張衡南都賦蓼蕺蘘荷藷蔗姜防菥蓂芋瓜已先之矣家字陳第引雉朝飛操韻何魏程曉嘲熱客思與過何爲韻今乃知加音之遞變也顧氏曰東方朔戒子詩與蛇化韻揚雄逐貧賦與遐加砂韻已先之矣○暇字陳第引程曉詩與呵韻顧氏曰九辧尙黯黮而有瑕亦多端而膠加已入麻韻淮南子若珠之有纇玉之有瑕置之而全去之而虧虧音科此爲後人讀胡加切之祖○宋魏了翁邛州先茶記曰今韻書自二漢以前上沂六經凡有韻之語如平聲魚模上聲麌姥去聲禦暮同是音者本無他訓自音韻分於孫沈反切盛於羌胡然後別爲麻馬等音於是魚歌二音並入於麻而魚麻二韻一字二音上去亦莫不然其不可通則更易字文以成其說且茶之始其字爲荼春秋齊荼漢志荼陵之類陸顏諸人𨿽已轉入麻韻而未敢輒易字文爾雅本艸猶從艸從余而徐鼎臣訓荼猶曰卽今之茶也自陸羽茶經盧仝茶歌以後則遂易荼爲茶終無有命茶爲荼者矣○顧氏曰古未分麻韻荼荈之荼亦只讀爲徒漢魏以下乃音宅加反而加字音居何反猶在歌戈韻梁以下始有今音又妄減一畫此字變於中唐以下鶴山之論篤矣○又曰昔人作韻兼采方音此韻有新舊二音故或從魚或從麻或兩収而並存之今考以上諸字並當入魚虞模而麻嗟瘥嘉加珈沙鯊等字則自入歌戈見於三百篇者井然具列也○又論麻韻大扺出於西音其說甚詳○又曰模韻轉入歌戈始於漢人不獨車華等字班彪北徵賦以圖韻娑那張衡西京賦以齬韻峩羅南都賦以鸕韻鵝波之類是知東京以後魚虞模歌戈麻六韻全無分別晉宋以下始稍正之而其雜入於麻者遂不可反矣】

平聲第四部

韻目十七眞○十八諄○十九臻○二十文○二十一殷○二十三魂○二十四防○分一先○【別収】二僊○【別収】二十八山○【別収】八微○【別収】十二齊○【別収】十五靑○【別収】十六蒸○【別収】上聲十六軫○【別収】去聲三十二霰詩韻

十七眞振【之鄰切】○姻【於眞切】駰禋【維淸篇肇禋二字爲韻顧氏謂與典字平上爲韻】○新【息鄰切】薪【陟彼髙岡析其柞薪析其柞薪兩薪字爲韻舊葉音襄誤】○辰【時鄰切】晨臣○人【如鄰切】仁○神【食鄰切】○親【七人切】○申【失人切】身信【屈伸之伸古亦作信故凡詩中不我信兮大無信也之類皆讀如伸今亦從之然忠信之信師再宿之信後世皆讀息晉切疑亦有所由來卽詩中用信字去與平韻未嘗不可今並存去聲】○賓【必鄰切】○濱【力珍切】粼麟【於嗟麟兮三章遙韻】○陳【直珍切】塡【倉況塡兮孔塡不寧並此音】塵○頻【毗賔切】蘋○巾【居銀切】麕○囷【去淪切】○民【彌鄰切】泯緡【只自疧兮當作顧氏曰唐人避太宗諱故致此誤】○貧【皮巾切】十八諄詢【相淪切】洵○淳【常倫切】防○漘【船倫切】○春【昌唇切】○淪【力迍切】輪○旬【詳遵切】○鈞【居勻切】均十九臻臻【側詵切】榛蓁溱○莘【所臻切○纘女維莘韻天】詵二十文聞【無分切】○云【於分切】云耘員焚【符分切】○羣【渠云切】○薰【許云切】○君【舉云切】○芬【敷文切】雰二十一殷殷【於巾切】慇○勤【巨巾切】芹○欣【許斤切】二十三魂昆【古渾切】○門【莫奔切】璊亹○孫【思渾切】飱存【䢐尊切】○錞【都昆切○厹矛鋈錞韻羣苑舊云音隊葉朱倫反按釋文一音惇戴侗曰記進矛防者前其鐓與此通】○啍【他昆切】○奔【博昆切鶉之奔奔左傳作賁】二十四痕【詩未有韻】分一先【此韻分兩支一在本部一入第五部】先【蘇鄰切○相彼投尙或先之舊葉蘇晉反今按亦可作平聲古音皆蘇鄰切旁證禮記淸明在躬志气如神耆欲將至有開必先天降時雨山川出云逺逰篇壹气孔神兮於中夜存虛以待之兮無爲之先庶類以成兮此徳之門招防魂兮歸來入修門些工祝招君背行先些又士女雜坐亂而不分些放敶組纓班其相紛些鄭衛妖玩來雜陳些激楚之結獨秀先些大招炙鴰烝鳧煔鶉陳只煎鰿臛雀遽爽存只防乎歸徠麗以先只】○千【倉新切○本證騋牝三千韻淵嵗取十千韻田陳人年其車三千韻田旁證虎豹九闗啄害下人些一夫九首拔木九千些易林騋牝龍身日取三千南上蒼梧與福爲婚漢靈帝時孔廟碑周流應聘嘆鳯不臻自衛反魯奮徒三千】○天【鉄因切○本證母也天只韻人悠悠蒼天韻人三星在天韻人彼蒼者天韻人身如何昊天韻信臻身翰飛戾天韻人不畏於天韻陳身人蒼天蒼天韻人亦傅於天韻臻矜於昭於天韻新爲章於天韻人鳶飛戾天韻淵人受祿於天韻人命申亦傅於天韻人峻極於天韻神申亂匪降自天韻人旁證易飛龍在天利見大人中庸肫肫其仁淵淵其淵浩浩其天尙書大傳八伯歌明眀上天爛然星陳日月光華宏予一人九歌乘龍兮轔轔髙馳兮衝天結桂枝兮延竚愈思兮愁人史記滑稽傳此鳥不飛則已一飛衝天不鳴則已一鳴驚人】○堅【居因切○本證惇弓旣堅韻鈞均賢○按堅從臤聲堅賢從臣聲故古音堅賢皆在此部堅與肩音異】○賢【下珍切○本證我從事獨賢韻濵臣均序賔以賢韻堅鈞均旁證荀子成相曷謂賢明君臣上能尊主下愛民又堯讓賢以爲民汜利兼愛徳施君太懷利滿匈營私門也小盛臣臣事人賢也○按賢與形音相近故劉向校列子錄云字多錯誤以賢爲形陳氏謂賢形同音誤矣】○田【徒鄰切○本證稅於桑田韻零人淵千叔於田韻人仁浸彼稻田韻人徹申伯土田韻人錫山土田韻人命年人有土田韻人旁證見龍在田利見大人又上不在天下不在田中不在人國語佞之見佞果喪其田佞讀平聲奴珍切易林邪徑賊田惡政傷民夫婦咒詛太山覆顚○陳氏謂田音陳古田陳音通故陳之後攺姓爲田愚謂田舌頭音陳舌上音陳攺田者舌上攺入舌頭非卽同音也天字旣爲舌頭則田顚年亦從之】闐【本證振旅闐闐韻淵淵於巾切○按楚辭雷塡塡亦此音闐塡顚皆從眞諧聲】○年【泥因切按年泥母字舊尼因反音微差尼娘母字○本證胡不萬年韻榛人於今三年韻新實維丰年韻溱壽考萬年韻賔自古有年韻田千陳人天子萬年韻人田命旁證儀禮嘏辭來女孝孫使女受祿於天宜嫁於田肩壽萬年大戴禮成王冠祝辭使王近於民逺於年荘子可以養親可以盡年】○顚【典因切○本證倒之顚之韻令有馬白顚韻鄰令旁證雜卦傳需不進也訟不親也大過顚也漢成帝時謡邪徑賊良田防口亂善人桂樹華不實黃爵巢其顚易林采薪得麟大命隕顚】巓【本證首陽之巓韻苓信旁證九章上髙巖之峭岸兮處雌蜺之標巓據靑防而攄虹兮遂倐忽而捫天吸湛露之浮涼兮潄凝霜之雰雰】○淵【一均切○本證其心塞淵韻身人秉心塞淵韻零人田千或潛在淵韻天潛逃於淵韻鳶天魚躍於淵韻天人旁證大戴禮武王盥槃銘與其溺於人也寧溺於淵老子魚不可脫於淵國之利器不可以示人招防豺狼從目往來侁侁些懸人以娭投之深淵些○按因二字音相近故姻亦作婣而鼔聲淵淵亦作咽咽有駜之鼔咽咽亦當音一均切又按此部與第九第十部詩未嘗通小旻卒章兢冰韻而如臨深淵非韻那篇成聲平韻而鞉鼔淵淵與於赫湯孫非韻舊於二詩淵字皆注葉音又葉孫思倫反似此部與蒸淸通者當辧】○【胡勻切○本證何艸不韻矜民旁證老子之又眾妙之門揚雄解嘲司馬長卿竊貲於卓氏東方朔割炙於細君僕誠不能與此數子並故黙然獨守吾太】別収二僊翩【枇賔切○本證緝緝翩翩韻人信旟旐有翩韻泯燼頻旁證易翩翩不富以其鄰】○川【樞倫切○本證滌滌山川韻焚薰聞遁旁證易不利涉大川入於淵也漢書序傳昔在上聖昭事百神帝禋宗望秩山川】○鳶【以旬切○本證匪鶉匪鳶韻天淵○按鳶本作�音員故有以旬切之音】別収二十八山鰥【居銀切○本證其魚魴鰥韻云旁證天問舜閔在家父何以鰥堯不姚告二女何親○陳氏曰鰥矜古通用烝民不侮矜寡禮運矜寡孤獨論衡引何人不矜作何人不鰥周書哀矜折獄於定國傳作哀鰥折獄故魴鰥魚也亦有矜音按陳說得之矜字今在蒸韻別見於後】○艱【亦居銀切○本證莫知我艱韻門殷貧其心孔艱韻門云無有後艱韻亹燻欣芬旁證崔駰大理箴昔在仲尼哀矜罪人子罕禮刑衛人釋艱○按艱從難省取義從艮省取聲故有居銀切之音崔駰猶用古音若離騷哀民生之多艱與替字平去爲韻則艱音基非復古音不可以證詩豈古艱字亦有從喜作囏者因之冇基音乎後乃轉入山韻古閒切山與僊通故曺植王粲誄以艱韻遷陸機弔魏武以艱韻年年在先韻亦如今音則艱字之音變矣】別収八微煇【許云切○本證庭燎有煇韻晨旂旂音芹旁證張衡西都賦金戺玉階彤庭煇煇瑚琳碧瓀瑉璘彬○按煇從軍聲故音燻】○旂【渠斤切○本證庭燎言觀其旂韻晨煇采菽泮水言觀其旂並韻芹旁證左傳童謡丙之晨龍尾伏辰袀服振振取虢之旂鶉之賁賁天策焞焞火中成軍虢公其奔○按旂從斤聲故音芹又按煇旂之偏旁較然也而今音轉入第二韻猶翚亦從軍而褘衣取義於翚遂與褘同音也然析頎圻蘄沂亦從斤而古今音皆入第二部近字古亦入第二部則諧聲有旁紐有轉音故也】別収十二齊西【蘇鄰切○本證明明上天照臨下土我徵䢐西至於艽野天與西爲韻旁證漢郊祀歌象載瑜白集西食甘露飲滎泉赤鴈集六紛員殊翕雜五采文易林否之家人俱爲天民云過我西風伯疾雨與我無恩○按西本與先同音故史傳先零羌亦作西零先西皆蘇鄰切漢以後先韻與眞文至仙十四韻相通用西字皆與此十四韻相協至六朝此音猶存方音轉爲先稽切此字遂入十二齊不可復反矣顧氏謂自王逸九思蟊兮號西始與璣低霏棲等字爲韻也又新臺有灑之灑字茜艸之茜字皆從西轉音得聲而哂字式忍切尢可見從西得聲也】別収十五靑令【力珍切○本證自公令之韻顚盧令令韻仁寺人之令韻鄰顚不寧不令韻電電徒震切平去爲韻或令亦有去聲力震切旁證說文引詩盧令令作盧獜獜○按舊葉力呈反混入第九部顧氏易力珍反是也可疑者小宛三章用鳴徵生爲韻首句題彼脊令似從之顧氏謂不入韻也十月之交三章有二韻令與電韻非與騰崩陵懲韻舊未分析陳氏證令字連引下文誤矣說見總論○又見去聲】苓【本證隰有苓韻榛采苓采苓韻巓信】零【本證靈雨旣零韻人田淵千】別収十六蒸矜【居銀切○本證居以凶矜韻天臻何人不矜韻民寧不我矜韻旬民塡○矜與鰥通說見前○顧氏曰張華女氏箴潘嶽哀永逝文始入蒸韻當攺入眞韻】別収上聲十六軫畛【之人切○本證䢐隰䢐畛韻耘按平上亦可爲韻從舊讀平聲】○別収去聲三十二霰甸【直鄰切○本證信彼南山維禹甸之韻田韓奕維禹甸之韻命旁證劉邵瑞龍賦有蜿之龍來遊郊甸應節合義象徳合仁○陳氏音陳引周官掌令邱乘之政令注云四邱爲乘讀與維禹敶之之敶同韓詩維禹敶之○去聲亦兼存之】

補考

二十三魂焞【他屯切○左傳童謡鶉之賁賁天策焞焞火中成軍虢公其奔○采芑戎車嘽嘽嘽嘽焞焞釋文焞吐雷反又他屯反本又作啍顧氏曰漢書韋成傳引此作嘽嘽推推顏師古讀吐雷反後人遂並啍字讀爲吐雷反梁簡文帝金錞賦揮秦箏之慷慨代晉鼔之嘽啍與諧才徊杯來爲韻則從口作啍亦音吐雷反今按嘽啍自爲一韻雷威自爲一韻未嘗不可何必攺經文以就史傳況從火之焞見於左傳僖五年從口之啍見於大車並音他屯反不當讀爲吐雷反也○按從享之字如王事惇我惇琢其旅讀都回切則此焞字亦似可讀吐雷切然左傳讀他屯切旣有確證顧氏謂不必攺經文以就史傳者良是但謂嘽焞自爲一韻恐不然嘽在寒韻焞在防韻凡元寒刪等韻詩中未有與防爲韻者疑戎車嘽嘽六句惟有雷威一韻戎車嘽嘽嘽嘽焞焞此閒句猶之顯允方叔徵伐玁狁亦不入韻也今詩韻第二部及此部皆不收惟收之於補考】二十八山慳【苦銀切○按慳在山韻苦閒切字從堅聲古音當爲苦銀切】一先芊【倉新切○宋玉髙唐賦仰視山顚肅何芊芊典因切】○煙【於眞切○史記若煙非煙若云非云鬱鬱紛紛蕭索輪囷漢元帝時童謡井水溢滅竈煙灌玉堂流金門】咽【詩鼔咽咽𨿽不入韻亦當此音】○憐【力珍切○漢謡邪徑賊良田讒口亂善人桂樹華不實黃雀巢其顚昔爲人所棄今爲人所憐○按此憐字本音九辧惆悵兮而私自憐與淸人新平生聲等字雜用爲韻𨿽從方音亦可見憐字不與先同韻】○畋【徒鄰切○書畋爾田當是此音田獵亦作畋周禮作甸同一音】佃【易以佃以漁當是此音】窴【通作塡天問洪泉極深何以窴之地方九則何以墳之】○瘨【典因切○胡寧瘨我以旱瘨我饑饉當是此音】○牽【去眞切○易系於金柅柔道牽也包有魚義不及賔也其行次且行未牽也無魚之凶逺民也】○眠【彌鄰切○從民當是此音又瞑亦與眠通招防豺狼從目往來侁侁些縣人以嬉投之深淵些致命於帝然後得瞑些歸來歸來往恐危身些】○蠙【毗賔切○書淮夷蠙珠當是此音】○編【卑鄰切○以詩翩字推之當是此音】二仙偏【批賔切○洪範無黨無偏王道平平○按偏猶詩之翩平在第九部書用韻寛借用之】篇【以詩翩字推之當是此音】○穿【樞倫切○晉綠珠懊儂歌絲布澀難縫令儂十指穿黃牛細犢車遊戱出孟津】【於分切○幅旣長當是此音毛傳均也】八微揮【許云切○魏王粲詩荊軻爲燕使送者盈水濵縞素易水上涕泣不可揮○說文從手軍聲】暉【太鸞鳳紛如厥徳暉如漢安平相孫根碑皇矣府君含徳厚純恢廓術藝以道蒞民行行義勇無猾不儐抑抑珪質光容有暉○說文從日軍聲】翚【說文從羽軍聲○按翚固有燻音而王后褘衣取義於翚雉遂入微韻】○沂【魚斤切○班固答賔戱言通帝王謀合聖神殷說夢發於傅巖周望兆動於渭濵齊寗激聲於康衢漢良受書於邳沂杜篤論都賦踏滄海跨昆侖奮彗光掃項軍遂濟大難蕩滌於泗沂○說文從水斤聲】去聲五窴賁【苻文切○易賁卦陸徳明音義云李軌府汾反傅氏云賁古班字文章貌鄭云變也文飾之貌王肅符文反云有文飾黃白色書湯誥賁若艸木徐邈音扶云反盤庚用宏玆賁音扶云反大誥敷賁音扶云反徐音憤詩賁然來思傳賁飾也箋引易山下有火賁徐並音奔○說文墳濆轒蕡豶鼖憤僨皆以賁得聲○今此字四收於微文魂寘部中顧氏曰易賁六四賁如皤如白馬翰如皤音蹯賁皤翰三字爲韻賁當從王肅音爲定當並入文韻○按易書詩賁字後人讀彼義切者俗音也豈以其從貝而誤以爲聲與顧氏謂易賁卦當從符文反者是也謂賁皤翰三字爲韻則非賁如皤如猶屯如邅如皆同母異韻之雙聲凡雙聲有二一爲同韻異母如窈窕委蛇一爲同母異韻如蹢躅踟躕而屯邅賁皤亦蹢躅踟躕之顧氏惑於眞臻十四部相通之說彊不韻者以爲韻誤矣】

總論

【自十七眞至下平二僊凡十四韻說者皆云相通愚獨以爲不然眞諄臻文殷與魂痕爲一口斂而聲細元寒桓刪山與僊爲一口侈而聲大而先韻者界乎兩之間一半從眞諄一半從元寒者也詩中用韻本截然不紊讀者自紊之耳自二十八山以前所當辧者艱鰥二字覲字說文本從艮聲不猶銀垠根痕之從艮得聲者乎宜古音爲居銀切不爲古閒切也鰥字從眾猶昆弟之昆古亦從眔作�鰥與矜古皆作一字通用宜其亦爲居銀切不爲古頑切也此二字後來音轉始入二十八山古音實從眞文故敝笱以鰥韻云猶何艸不黃以矜韻民北門何人斯鳬鷖三用艱字韻門殷等字皆是本部自韻未嘗溢出第五部也】

平聲第五部

韻目二十二元○二十五寒○二十六桓○二十七刪○二十八山○分一先○二僊○別收二十五願詩韻

二十二元原【愚袁切】園垣援【平去兩存】媛【平去兩存】○燔【符袁切】樊繁袢【是紲袢也平去兩存】○番【孚袁切】蕃幡藩翻【反字說見上聲】○諼【況袁切○終不可諼兮與僴咺平上爲韻舊葉沈逺反今惟爲平聲】貆○言【語軒切】○軒【虛言切○】二十五寒翰【胡安切○亦存去聲】○單【都寒切】○安【烏寒切】○難【那幹切○】○餐【七安切】○嘆【他幹切】嘽○壇【徒幹切】○殘【昨幹切】○幹【古寒切】幹二十六桓丸【胡官切】完○溥【度官切】博○冠【古丸切】○欒【落官切】○寛【苦官切】二十七刪關【古還切】○還【戶關切】○蠻【莫還切】○顏【五姦切】○菅【古顏切】二十八山山【所閒切】○閒【古閒切】蕳○閒【戶閒切○已上五韻本無僊通口呼微有侈弇相去非逺陸徳明謂古人韻緩不煩攺字者此類是也舊葉音反切下一字多取僊韻欲合葉音之似恐失古音之眞今切音各隨本韻經傳用韻與僊韻相葉者亦不必一一引證○】分一先肩【古前切○本證並驅從兩肩各韻還閒儇○按肩與堅今音同而古音異並驅從兩肩兮則韻還間儇惇弓旣堅則韻鈞均賢各有脈絡不可亂故一先韻分兩支當分入兩部古今言韻者槪云相通誤矣此部入詩韻者惟此字其他若枅前錢戔燕蓮岍汧妍研��涓籩懸等字皆此部字與天田等字異矣】二僊僊【相然切】○遷【七然切】○然【如延切】○旃【諸延切】○梴【醜延切此徹母字集傳刋本誤作五延反】○廛【直連切】○連【力延切】漣○泉【疾緣切○大東有冽氿泉與嘆韻采菽觱沸檻泉爲間句舊葉才勻反誤】○宣【須緣切】○儇【隳緣切】○還【似宣切】○悁【縈緣切】○防【渠焉切】○愆【�防切○按愆字無別音不遐有愆韻顏左傳荀子引逸詩禮義之不愆韻言皆平聲幹餱以愆韻阪衍踐逺則平上相韻耳舊拘於四聲葉起淺反固可不必我孔熯矣式禮莫愆熯而善切亦是平上相韻舊葉起巾反與䢐賚孝孫韻則誤工祝致告䢐賚孝孫苾芬孝祀三句一韻祀與下文上聲入聲相韻䢐賚孝孫句非韻】○卷【巨緣切】鬈○焉【於防切】別收去聲二十五願憲【許言切○本證萬爲憲韻安軒閒原百辟爲憲韻翰無然憲憲韻難文武是憲韻畨嘽翰旁證揚雄交州箴泉竭中虛池竭頻幹牧臣司交敢告執憲○陳氏曰憲音軒禮記武坐致右憲左鄭氏云憲讀如軒聲之誤也】

補考

七歌鼉【徒丹切○司馬相如子虛賦其中則有神龜蚊鼉毒冒鼈黿馬融廣成頌左挈防龍右提蚊鼉春獻王鮪夏薦鼈黿○月令取鼉大多反又徒丹反中庸黿鼉徒河反一音直丹反按直丹隔切卽徒丹○說文從黽單聲亦作鱓魚名名可爲鼓從魚單聲史記曲沃桓叔子鱓索音時戰反又音善又音陁○按夏小正剝鼉鱓以爲鼓呂氏春秋顓頊令鱓先爲樂倡鱓卽鼉也以索之音推之鼉亦可音禪時連切蓋單亦有善音故可轉爲禪○顧氏曰鼉字自淮南子主術訓水殺黿鼉陸補熊羆始入歌韻字以單者往往轉爲多音史記髙祖功臣表封周緤子應爲鄲侯索隱曰鄲蘇林音多而嚲字亦音丁可反皆鼉音陀之類也○按願說是也又如有驒有駱之驒亦從單而癉憚皆有丁佐切之音亦是然亦不止此此部之字往往轉入第七部如難儺音那鄱番音婆若干之幹通於个涴音宛亦烏臥切而入聲則怛笪妲皆從旦頞以安斡從倝鬝從間揠從匽齾從獻皆諧聲之旁紐而箭笴之笴以可乃音古旱切則亦互相轉是以鼉番等字古今方言有流變也○又按徒丹切則入寒韻顧氏謂古音徒官切當攺入桓韻非也寒韻音彈開口呼桓韻音團合口呼顧氏未明此理】八戈皤【符袁切○易賁如皤如白馬翰如董遇云皤薄官反馬馽足橫行曰皤鄭陸績本作蹯音煩○本義讀白波反皤白也人白則馬亦白○按皤字之義當從本義以韻讀之又以賁如皤如之音審之當音煩蓋賁字本音墳賁如皤如猶屯如邅如皆同母異韻之雙聲也音煩則當入元韻顧氏從董遇音磻謂當攺入桓韻非是蓋顧氏未明雙聲之說又說見第四部補考賁字】○鄱【薄官切○史記六國年表秦拔我鄱吾索隱音盤亦作番趙世家番吾君徐廣音盤正義曰今作蒲吾番蒲古今音異耳○按今饒之鄱陽縣秦爲番縣正義片寒反又音婆今皆音婆蓋從盤轉音】○番【按申伯番番之番音翻已入詩韻史記漢書凡地名之番注家或音潘或音盤或音婆皆方音也】上聲二十四緩暖【況袁切○天問何所冬暖何所夏寒焉有石林何獸能言○按暖與暄烜同易日以烜之樂記暖之以日月莊子暖然似春又馮驩亦作馮暖】

總論

【此部字詩中自爲韻不與第四部通說見第四部總論○一先韻分入此部者詩有肩字易有戔字賁於丘園束帛戔戔余可推蹮與先枅與堅燕與煙咽蓮與憐岍與牽�胼軿與蠙邊籩與編縣與皆今音同而古音異也】

平聲第六部

韻目分三蕭○四宵○分五肴○分六豪

詩韻

分三蕭恌【吐雕切○不必葉音洮】○苕【徒僚切】蜩○僚【落雕切○佼人僚兮亦讀平聲可也】膋○嘵【馨幺切】四宵消【逍遙雙聲字】翛○朝【陟遙切】○調【駝遙切】○囂【虛嬌切】驕【載獫歇驕】○譙【昨焦切】○驕【舉喬切】鷮○椒【卽消切】○堯【如招切】○遙【余昭切】搖謡瑤○昭【止遙切○其音昭昭與藻蹻笑教平上去通韻不必葉之繞反徳音孔昭本音自諧不必葉側豪反】○鑣瀌【韻書一收此韻一收幽韻今惟存此】○苗【睂鑣切】○要【於消切】葽○喬【巨嬌切】○夭【於喬切】○溧【紕招切○】飄嘌【匪風飄兮匪車嘌兮與中心弔兮平去爲韻不必葉去聲】○翹【渠遙切】荍○燎【力昭切○民所燎矣舊讀去聲庭燎之光徐音力燒反平去並存之】分五肴【此韻有入第十一部者○】殽【何交切○】○郊【古肴切】○巢【䢐交切】分六豪【此韻三分兩支一入第十一部】號【胡刀切】○勞【魯刀切○又見去聲】○髙【古勞切】膏【羔裘如膏韻曜悼陰雨膏之韻苗勞蓋平去通韻舊讀膏去聲古音未必如此分別】○蒿【呼髙切】○毛【莫勞切】旄○刀【都牢切】忉○桃【徒刀切】○敖【五勞切○又見第十一部又見去聲】嗷囂【讒口囂囂】

總論

【按此部爲蕭肴豪之正音古今皆同又有別出一支與十八尢二十幽韻者乃古音之異於今音宜入第十一部本不與此部通後世音變始合爲一顧氏總爲一部愚謂不然此部之音口開而聲大十一部之音口弇而聲細詩所用畫然分明其間有當入此部如四宵之儦字本爲悲驕切而載驅四章以韻滔滔字據江漢韻浮逰求則儦字轉爲必幽切入十一部又敖字碩人三章鹿鳴二章車攻三章及去聲之謔浪敖偏旁之哀鳴嗸嗸皆在此部而絲衣不吳不敖皆以韻觩柔休君子陽陽二章以韻陶翿載驅四章以韻滔疑此字方音有異故兩用之又如以敖以逰敖逰亦似雙聲也然則詩所用韻偶出入者惟儦敖二字其他字之入十一部如平聲所分之三蕭五肴上聲所分之三十一巧三十二皓去聲所分之三十四嘯皆其字當入彼部考之偏旁而可知証之它書而皆合者也𨿽偏旁諧聲若翛從攸朝從舟荍從收椒從叔不無介於疑似而諧聲亦有轉紐則偶有相通之字亦無可疑吳氏葉音𨿽有誤葉之字如風雨二章隰桑三章猶是分爲兩韻顧氏通爲一韻則黍離首章苗搖與憂求音豈能相諧乎考顧氏詩本音誤韻者數章柏舟髦字不入韻而以爲韻舟也木二章平去兩韻分雨部而通爲一韻也彤弓三章弨字非韻而以爲韻櫜好醻也十月之交交字不入韻而以爲韻卯丑也魚藻首章藻鎬一韻首酒一韻而並爲一韻也采緑三章狩釣非韻而亦以韻讀也思齊三章無韻而誤以廟韻�也公劉二章舟字不入韻而以爲韻瑤刀也抑三章以政刑遙韻酒紹非韻而亦以韻讀也良耜荼蓼朽止黍稷茂止二句易韻而猶與上文糾趙蓼韻也於是兩部混同不復細尋其脈絡矣試以同音之字別之髙膏櫜鼛似一也而髙膏之音洪必與勞朝諸字韻櫜鼛從咎得聲其音細則與醻洲妯猶諸字韻矣倒禱搗似一也而倒從到得聲到從刀得聲則與召韻禱搗從壽得聲則與阜醜首諸字韻矣若夫好爲許厚許侯切道爲徒苟切艸爲此苟切老爲魯吼切詩中俱是此音經傳諸子皆可旁證非雜用有皓兩韻於一章其它以此類推可知兩部截然不亂○顧氏於十八尢韻臚舉詩用憂流秋猶等字其同章有蕭宵肴豪韻字者謂此尢韻之入蕭宵肴豪不知此蕭宵肴豪分出一支古音通尢韻非尢韻雜入蕭宵肴豪也卽其臚舉之外有無尢韻字者甚多今並平上去三聲數之柏舟四章終風首章凱風首章幹旄首章碩人三章氓五章河廣二章木二章首二句黍離首章首四句淸人二章園有桃首章碩防三章○駟驖三章防有鵲巢首章月出首章三章鴞羔裘首章三章匪風二章下泉四章七月四章鴟檜五章鹿鳴二章出車二章車攻三章鴻雁三章白駒首章正月十一章蓼莪首章北山五章信南山五章車牽二章魚藻一二三章藻與鎬韻角弓七章黍苗首章旱麓五章公劉二章末二句板三章抑十一章韓奕五章小毖末三句載芟厭厭其苗二句良耜其笠伊糾三句泮水二章此皆不入十八尢四十四有四十九宥朗然自爲一音故當分爲第六部○魚藻首章兼用雨部爲隔句韻月出全篇以第六部爲首章三章韻以第十一部爲二章韻尢見用韻之有條理一篇數章用一部爲韻全詩所未見月出二章之易韻甚明也○信南山五章毛字韻刀膋凡字從毛者皆在此部幹旄首章旄韻郊出車二章旄韻郊旐車攻三章旄韻苗囂敖抑十一章耄韻昭樂懆藐教虐板四章耄韻入聲虐謔蹻熇藥關雎三章芼韻入聲樂皆無入第十一部者角弓八章之髦本是庸蜀羌髳之髳卽廣韻十八尢韻之莫浮切是以與浮流憂韻若柏舟之髦音毛不得與舟韻是以知舟髦非韻詩用舟字必與流憂逰滺休韻不得與瑤刀韻是以知公劉二章舟字不入韻此辧韻之法也○此部之韻見於經傳楚辭者禹貢厥艸維夭厥木維喬易若號一握爲笑又鳥焚其巢旅人先笑後號咷禮運作其祝號酒以祭薦其血毛腥其俎孰其殽大戴禮武王觴豆銘戒之防防則逃左傳童謡鸜鵒之巢逺哉遙遙裯父喪勞宋父以驕國語山不槎蘗澤不伐夭魚禁鯤鮞獸長麑防離騷欲逺集而無所止兮聊浮防以逍遙及少康之未家兮畱有虞之二姚九歌旣含睇兮又宜笑子慕予兮善窈窕天問日安不到燭龍何照逺逰建防虹之采旄兮五色雜而昡燿服偃寒以低昻兮驂連蜷以驕驁又云欲度世以忘歸兮意恣雎以擔撟內欣欣而自羙兮聊媮娛以淫樂九辧獨耿介而不隨兮願慕先聖之遺教處濁世而顯榮兮非余心之所樂與其無義而有名號寧窮處而守髙又云邅翼翼而無終兮忳惽惽而愁約生天地之若過兮功不成而無效此皆本部之韻大招以遽字葉昭逃遙終是誤字惜往日篇用流幽聊由是第十一部之韻而雜以惜癰君之不昭一句是爲出韻然亦僅一見耳至髙唐賦夭嗷號鳩巢逰流始雜用漢人詞賦易林如此類者不可勝數頋氏不能辧正一一徵引韻蕭宵肴豪尢皆通何其漫無疆界乎○禹貢厥艸惟夭厥木惟喬是此部之韻厥艸維繇厥木維條是第十一部之韻卽此四言可判兩部之界○易在上位而不驕在下位而不憂二句未必有韻卽設是韻亦是從方音借韻詩用驕字不用第十一部用憂字不入此部也若家語樂之方至樂而不驕患之將至思而不憂三略士可下而不可驕將可樂而不可憂皆方音耳○凡此部之字有從十八尢韻字諧聲如調蜩雕雕翛朝之類者皆柏近而借諧有今音入蕭宵肴豪如條聊鍬茅之類本從十一部得聲者古者皆歸十一部經傳音釋有兩讀韻書有兩收如萩湫繇裯之類者亦以十一部之音爲正考古者當以此辧之】

平聲第七部

韻目七歌○八戈○分九麻○分五支○別收上聲四紙○別收去聲五寘

詩韻

七歌歌【古俄切】○磋【倉何切】傞○多【得何切】○娑【素何切】○佗【徒何切】紽沱○瘥【才何切】○莪【五何切】俄峩○他【湯何切】○羅【魯何切】○那【諾何切】難【不戢不難讀那其葉有難韻阿何顧氏曰此字有二音中谷有蓷常棣音乃丹反板小毖音乃旦反平去同爲一音桑扈及隰桑音乃多反禮記月令命國難天子乃難命有司大難並音乃多反與難同左傳襄十八年劉難音乃多反是其證也今韻書止收入寒翰二韻】○何【胡歌切○百祿是何亦讀平聲】荷河○阿【烏何切】八戈過【古禾切】○婆【薄波切○婆婆雙聲字亦收之】○磨【莫婆切】○吪【五禾切】訛○波【博禾切】○薖【苦禾切】分九麻庥【莫婆切○本證丘中有麻韻嗟施舊失葉音不績其麻韻差娑可以漚麻韻池歌】○嗟【子娑切○本證彼畱子嗟韻麻施舊失葉音憯莫懲嗟韻猗何瘥多嘉旁證易日昃之離不鼓缶而歌則大耋之嗟又出涕沱若戚嗟若天問列擊紂躬叔旦不嘉何親揆發定周之命以咨嗟】○蛇【唐何切○本證委蛇委蛇韻皮紽維虺維蛇韻何羆羆彼何切旁證王褒九懷鷦防問路兮後屬靑蛇步驟桂林兮超驤捲阿揚雄反騷旣亡鸞車之幽靄兮駕八龍之委蛇臨江濵而掩泣兮何有九招與九歌○按蛇古音皆唐何切音轉則於其切楚辭用委蛇多與第二部字韻或從於其切蛇虺之蛇後則變爲食遮切矣】○嘉【居何切○本證其新孔嘉韻縭儀何亦孔之嘉韻錡吪維其嘉矣韻多民言無嘉韻猗何瘥多嗟爾殽旣嘉頍弁韻何他鳧鷖韻沙宜多爲飲酒孔嘉韻儀籩豆靜嘉韻何儀無不柔嘉韻儀磨爲旁證士冠禮辭爰字孔嘉髦士攸宜天問叔旦不嘉見前嗟字○東山縭儀嘉何舊存二葉音當歸一】加【木證七言加之韻宜宜音俄旁證天問斡維焉系天極焉加八柱何當東南何虧虧苦何切子虛賦戈白鵠連駕鵞雙鶬下鶴加○加宜舊存一葉音當歸一○】珈【本證副笄亦珈韻佗河宜何】○差【倉何切○本證谷旦於差韻麻娑】○沙【桑何切○本證鳧鷖在沙韻宜多嘉爲旁證春秋緯引古語月麗於畢雨滂沱月麗於箕風揚沙賈誼賦恭承嘉惠兮竢罪長沙仄聞屈原兮自沈汨羅】鯊【本證鰭鯊韻多】分五支爲【吾何切○本證不死何爲韻皮儀我生之初尙無爲韻羅罹吪敝予又攺爲兮韻宜寤寐無爲韻陂荷何沱或靡事不爲韻議議音俄福祿來爲韻沙宜多嘉不可爲也韻儀嘉磨旁證易鞏用黃牛不可以有爲也已日革之行有嘉也九歌愁人兮柰何孰若今兮無虧固人命兮有當孰離合兮可爲天問明明闇闇惟時何爲陰陽三合何本何化招魂芙蓉始發雜芰荷些紫莖屏風文緣波些文異豹飾傳陂陁些軒鯨旣低步騎羅些蘭薄戶樹瓊木籬些魂兮歸來何逺爲些莊子或之使莫之爲未免於物而終以爲過○吳氏曰史記引書南訛字作爲陳氏曰說文譌譌言也從言爲聲此見爲加言讀譌去言亦讀譌】○陂【彼禾切○本證彼澤之陂韻荷何爲沱旁證莊爲靑靑之麥生於陵陂生不有施死何含珠爲○顧氏曰史記貨殖傳水居千石魚陂漢書作魚波灌夫傳陂池田園漢書作陂池漢書景十三王傳雷陂作雷陂王莾傳陂水作波水以同音假借】羆【本證維熊維羆韻何蛇赤豹黃羆韻皮皮蒲何切舊失葉音旁證淮南證推移大犧水殺黿鼉陸捕熊羆○說文羆從熊從罷省聲不可重兩能爲文故省其一】○錡【居何切○本證又缺我錡韻吪嘉○舊葉巨何反今按當居何切蓋一等音無羣母字】○犧【虛何切○本證享以騂犧韻宜多旁證淮南子決鼻而羈生子而犧屍祝齋戒以投諸河○按犧尊之犧舊讀爲娑從喉音轉齒頭今不必然宜讀虛何切犧宜多舊存二音當歸一】○宜【牛何切○本證象服是宜韻珈佗河何緇衣三宜兮韻爲與子宜之韻加君子宜之韻左平上爲韻福祿宜之韻羅髦士攸宜韻峩公屍來燕來宜韻沙多嘉爲是饗是宜韻儀多殷受命咸宜韻河何旁證易神而化之使民宜之冠禮字辭見前莊子若然者且不知耳目之所宜而防心乎徳之和淮南子各用之於其所適施之於其所宜卽萬物一齊而無由相過○顧氏曰天問簡狄在臺帝何宜鳥致詒女何嘉今本嘉作喜是後人不通古音而攺之後漢禮樂志引此作嘉又周伯六書正譌上屋下一地爲�中從多聲案詩中�字皆此音則從多爲諧聲明矣世俗篆字省作宐俗又從且大謬惟秦泰山石刻可考李斯所書今以爲正】儀【本證實維我儀韻河他人而無儀韻皮爲九十其儀韻嘉何莫不令儀韻椅離舊失葉音樂且有儀韻莪阿無非無儀韻瓦議罪平上去爲韻維其今儀韻嘉攝以威儀韻何嘉敬爾威儀韻嘉磨爲不愆於儀韻嘉旁證穆天子傳黃澤謡黃之陀其馬歕沙皇人威儀管子弟子職相切相磋各長其儀九章穆眇眇之無垠兮莾芒芒之無儀聲有隱而相感兮物有純而不可爲○顧氏曰漸上九鴻漸於陸範諤昌攺爲逵朱子本義從之謂合韻非也古人讀儀爲俄不與逵爲韻○按顧說是也然引虞翻朱震說以九三爲陸則非漸五爻皆有韻則上九亦當有韻陸蓋阿字之誤爾雅大阜曰陸大陵曰阿九五旣爲陵則上九宜爲阿儀與阿則合韻矣】○皮【蒲何切○本證羔羊之皮韻紽蛇相防有皮韻儀爲獻其貔皮韻羆舊失葉音旁證左傳牛則有皮犀兕尙多棄甲則那從其有皮丹漆若何說文虎豹爲猛人尙食其肉寢其皮譽人者少惡人者多】○離【良何切○本證鴻則離之韻施施詩戈切彼黍離離韻靡靡莫何切其實離離韻椅儀椅音阿儀音俄舊皆失葉音旁證易日昃之離不鼓缶而歌則大耋之嗟又弗遇過之飛鳥離之離騷髙余冠之岌岌兮長余佩之陸離芳與澤其雜糅兮惟昭質其猶未虧虧枯何切又固時俗之工巧兮又孰能無變化覽椒蘭其若玆兮又況掲車與江離】○罹【本證逢此百罹韻羅爲吪無父母詒罹韻瓦儀議舊音麗誤我獨於罹韻何○陳氏曰罹音羅方言罹謂之羅羅謂之罹顧氏曰書爾萬方百姓罹其防害本亦作羅漢書於定國傳羅文法者注羅罹也○按小弁首章斯提爲韻罹與何韻舊無葉音是與斯提韻矣非古音又按羅從网從維義取以維屬网非以維諧聲罹從心從羅者聲非從网從惟也】○施【詩戈切○本證得此戚施韻離舊失葉音將其來施施韻麻嗟舊葉音蛇誤旁證莊子何少何多是謂謝施天問授殷天下其位安施反成乃亡其罪伊何漢髙帝歌橫絕四海當可柰何𨿽有繒繳將安所施】○椅【於何切○本證其桐其椅韻離儀舊失葉音】猗【本證緑竹猗猗韻磋磨兩驂不猗與駕馳破平去爲韻有實其猗韻何瘥多嘉嗟猗與那與雙聲爲韻】○池【唐何切○本證東門之池韻麻歌舊失葉音或飲於池韻阿訛我泉我池韻阿旁證九歌與女沐兮咸池晞女發兮陽之阿望媺人兮未來臨風怳兮浩歌招魂坐堂伏檻臨曲池些芙蓉始發雜芰荷些】馳【本證不失其馳與駕猗破平去爲韻旣閒且馳韻多歌】別收上聲四紙靡【莫婆切○本證行邁靡靡離離旁證易鳴鶴在陰其子和之我有好爵吾與爾靡之○又說見第二部和字】別收去聲五寘議【牛何切○本證惟酒食是議韻瓦儀罹或出入風議韻爲旁證史記敍傳及周侵禾王人是議劉向七諫髙陽無故而委塵兮唐虞防灼而毀議誰使正其眞是兮𨿽有八師而不可爲○按斯榦末章之韻陳氏據說文裼作以寢衪衣禓爲韻下文轉韻不嫌與上章異此說得之瓦五果切儀議皆音俄罹音羅舊葉瓦魚位反儀音義罹音麗未確北山末章葉議魚羈反爲無葉音亦非洪適隸釋云儀義古皆音俄義旣有俄音則議音俄宜矣○又按儀禮少牢篇獻眾賔其脀體儀也注儀度余骨可用而用之儀今文或作議然則議亦借爲儀不惟音同而義亦相通矣】

補考

五支移【戈多切○漁父夫聖人者不終滯於物而能與世推移舉世皆濁何不淈其泥而揚其波眾人皆醉何不餔其糟而醊其醨何故深思髙舉自令放爲管子忽然易鄕而移忽然易事而化化毀禾切莊子物之生也若驟若馳無動而不變無時而不移何爲乎何不爲乎夫固將自化淮南子轉化推移得一之道而以少正多○顧氏曰說文從禾多聲徐鉉曰多與移聲不相近蓋不知古音也】扅【顧氏曰古樂府百奚妻歌百里奚五羊皮憶別時烹伏雌炊扊扅今日富貴忘我爲皮扅爲三字爲韻其同用奚時雌三字則非也蓋此韻自漢已誤○按此歌未必漢人擬作春秋時此韻已變矣說見總論】匜【儀禮旣夕禮兩防両盂槃匜劉音徒何反】○麾【許戈切○逺逰擥彗星以爲旍兮舉斗柄以爲麾叛陸離其上下兮防驚霧之流波大招舉傑壓陛誅譏罷只直贏在位近禹麾只豪傑執政流澤施只魂乎歸徠國家爲只】防【易子夏傳防謙化謙也】○倭【顧氏曰古音於禾反今此字三收於五禾八戈三十四果部中○按以詩倭遲爲雙聲推之亦有於危切之音】○糜【莫何切○說文從米麻聲】縻【易鳴鶴在陰其子和之我有好爵吾與爾靡之子夏陸績本作縻○說文從糸麻聲】○�【徒何切○說文埵唾皆以垂得聲】○羸【力禾切○老子故物或行或隨或呴或吹或彊或羸或載或隳隳許戈切○說文從羊聲郎果反】○披【普禾切○九歌靈衣兮披披玉佩兮陸離壹陰兮壹陽眾莫知兮余所爲劉向九嘆服陰陽之正道兮禦厚土之中和佩蒼龍之虯兮帶隱虹之逶曵彗星之皓旰兮撫朱爵與鵕防防淸霧之颯戾兮服雲气之披披】○隨【徒禾切○老子音聲相和前後相隨呂氏春秋無倡有和無先有隨古之王者其所爲少其所因多○楊氏曰宋人小說說周八士命名而四韻伯達伯適一韻仲突仲忽一韻叔夜叔夏一韻季隨季騧隨旬禾反騧烏戈反一韻周人尙文命子名亦致密不苟如此○顧氏曰古音旬禾反○按隨從隋得聲隋有徒禾反他果反二音則隨古音當爲徒禾反後隨爲等字皆轉入支韻乃有旬爲切之音此不當音旬禾反】○【去禾切○離騷髙余冠之岌岌兮長余佩之陸離芳與澤其雜糅兮惟昭質其猶未虧九歌愁人兮柰何願若今兮無虧天問斡維焉系天極焉加八柱何當東南何虧九章望三五以爲像兮指彭咸以爲儀夫何極而不至兮故逺聞而難易林明徳孔昭萬歲無虧說苑行者比於鳥上畏鷹鸇下畏网羅夫人爲善者少爲讒者多若身不死安知禍罪不施行年七十常恐行節之虧】窺【列子人欲見其所不見視人所不窺欲得其所不得修人所不爲】○奇【古何切○招魂羙人旣醉朱顏酡些娭光眇視目曾波些被文服纖麗而不奇些靈樞經天地相感寒暖相移陰陽之道熟少孰多陰道偶陽道奇○按古音奇哀之奇與奇偶之奇皆音歌後轉入支韻乃有渠羈居宜二切在歌韻不可音渠何切一等韻無羣母字故也顧氏謂古音渠禾居禾二反今不從】羈【淮南子決鼻而羈生子而犧屍祝齊戒以沈諸河】畸【荀子有齊而無畸則攺令不施有少而無多則羣眾不化】○羲【許何切○亦作戲荀子成相篇基必施辧賢罷文武之道同伏戲由之者治不由者亂何疑爲】巇【亦作戲東方朔七諫棄捐藥芷與杜蘅兮余柰世之不知芳何何周道之平易兮然蕪穢而險戲】○﨑【去何切○司馬相如上林賦九嶻薛南山峩峩巖陁甗錡嶊崣崛﨑】碕【淮南子積牒旋石以純修碕抑淢怒瀨以楊激波】○轙【魚何切○淮南子遺人馬而解其羈遺人車而稅其轙所受者少而所亡者多】防【司馬相如上林賦掩翡翠射鵔鸃微矰出纖繳施戈白鵠連駕鵞】○疲【蒲何切○易林歷險登危道逺勞疲去家自歸困涉大波】罷【易或鼔或罷或泣或歌大招見前麾字易林褰衣涉河水深請罷賴舟子濟脫無他○顧氏曰罷音皮皮音婆凡經侍中罷倦之罷罷休之罷皆讀婆今人因皮而誤又添一蒲蟹反至土音易又轉而爲蒲怕矣】○籬【良何切○招魂軒輬旣低步騎羅些蘭薄戶樹瓊木籬些】蘺【離騷固時俗之從流兮又孰能無變化覽椒蘭其若玆兮又況掲車與江蘺】蠡【劉向九嘆握申椒與杜若兮冠浮雲之峩峩登長陵而四望兮覽芷圃之蠡蠡揚雄長楊賦驅櫜駞燒熐蠡○顧氏曰文子聖人法蠡蜂而閉戶蠡與嬴同今亦作螺此字三牧於五支八戈十一薺部中】醨【漁父見前移字】○彲【醜戈切○史記周本紀非熊非羆非虎非彲】螭【九歌與女逰兮九河衝風起兮水揚波乘水車兮荷蓋駕兩龍兮驂螭淮南子爰止羲和爰息六螭】○漪【於何切○吳越春秋漁父歌日昭昭乎侵已馳與子期乎蘆之漪】○規【居何切○淮南子若欲規之乃是離之揚子法言蕭也規曹也隨】○�【徒何切○管子弱子下瓦慈母操�】○齹【在何切○左傳鄭子齹音在何反】八戈和【戶戈切○易嗚鶴在陰其子和之我有好爵吾與爾靡之莊子利害相摩生火實多眾人焚和月固不勝火○按和火皆入第七部此皆如今音別存之於此】九麻騧【居禾切○見前隨字】○髽【莊和切○說文從髟坐聲】上聲四紙蟻【牛何切○按蟻蛾古常通用左傳蛾析謂慶鄭釋文蛾魚騎反或作蟻一音五和反今兩收之】○蘤【於何切○張衡思賦天地煙熅百卉合蘤嗚鶴交頸雎鳩相和處子懷春精魂回移如何淑明忘我實多】○陁【唐何切○考工記輪已庳則於馬終古登陁也阤徐音大爾反劉音堂何反】去聲五寘義【牛何切○書無偏無頗遵王之義易鼎耳革失其義也覆公餗信如何也中庸仁者人也義者宜也宜牛何切宋至登徒子好色賦目欲其顏心顧其義揚詩守禮終不過差荀子成相篇論臣過反其施尊主安國尙賢義拒諫飾非愚而上同國必禍韓非子上不與義之使獨爲之○周禮肆師治其禮儀以佐宗伯注故書儀爲義鄭司農云義讀爲儀古者書儀但爲義今時所謂義爲誼吳棫曰儀義古皆音俄○洪範無偏無頗遵王之義唐宗攺頗爲陂其敕略云朕三復玆句常有所疑據下文並皆協韻惟頗一字實則不倫宜攺爲陂○吳氏曰古義字皆音俄周官注亦音俄故古文尙書本作無偏無頗遵王之義以葉俄音唐明皇以義字今音爲又攺頗爲陂以從今音古音遂湮滅矣○顧氏曰義魚賀反○按以中庸峩者宜也推之古音當牛何切顧氏不引中庸而引表記仁者右也道者左也仁者人也道者義也爲證恐未確又禮運命降於社之謂效地降於祖廟之謂仁義顧氏謂地音沱亦未必然大抵義古音俄其後儀宜等字皆轉入支韻則義轉去聲魚寄切禮運以義韻地其古音之已變者乎又儒行篇言加信行加義終沒吾世不敢以儒爲戲此亦是音之已變戲字如今音未必音許戈切也且世字亦恐入韻矣顧氏引太經畫夜相承夫婦系也終始相生父子繼也日月合離君臣義也孟季有序長防際也兩兩相闔朋友防也義字始入寘韻愚謂變音恐不始此○又春秋繁露宜在我者而後可以稱義義之言我也又曰愛在人謂之仁義在我謂之義仁者人也義者我也此自是漢儒之訓詁然亦可見義有俄音】僞【莊子仁可爲也義可虧也禮相僞也顧氏曰詩民之譌言石經作僞言漢書王莾傳以勸南僞師古讀曰訛郭璞注方言僞音訛】四十禡化【毀禾切○易神而化之使民宜之離騷初旣與余成言兮後悔遁而有他余旣不難夫離別兮傷靈修之數化九辯專思君兮不可化君不知兮可柰何管子鴻鵠鏘鏘惟民歌之濟濟多士殷民化之莊子其生也天行其死也物化靜而與陰同徳動而與陽同波○頋氏曰化字古讀多從平聲】

總論

【此部當分九麻及五支之半合於歌戈無疑義但戈韻之和字詩與吹韻不可入此韻而皤音蹯當入第五部】

平聲第八部

韻目十陽○十一唐○分十二庚○別收上聲三十六養○別收去聲四十一漾○別收去聲四十二宕○別收去聲四十三映

詩韻

十陽陽【與章切】楊揚鍚羊洋癢○詳【似羊切】祥翔○良【呂張切】梁粱糧涼○香【許良切】鄕○商【式羊切】傷湯觴○房【符方切】鯨防○章【諸良切】璋○昌【尺良切】○羌【去羊切】○姜【居良切】彊疆○長【直良切○亂是用長亦讀平聲】腸場○張【陟商切】粻○穰【汝陽切】瀼○方【府良切】○襄【息良切】驤相箱○將【卽良切○天不我將與往競梗平去上韻】漿○亾【武方切】防望【萬民所望令聞令望皆讀平聲可也】○牀【仕莊切】○常【市羊切】裳嘗○霜【色莊切】爽【其徳不爽可平可上肅霜馬亦作肅爽今兩存之】○墻【在良切】○鏘【七羊切】將【凡言將將者皆此音】蹌瑲鶬戕○筐【袪王切】○王【兩方切○俾守我王韻向藏平去爲韻不必讀去聲及爾出王當讀上聲】○央【於良切】泱○狂【巨羊切】十一唐唐【徒郎切】螗堂○狼【魯堂切】稂○倉【七岡切】蒼○岡【古郎切】剛綱○桑【息郎切】喪【受祿無喪之類皆可讀平聲】○康【苦岡切】○荒【呼光切】○黃【胡光切】簧皇煌遑○光【古黃切】洸○湯【吐郎切】鏜○行【戶郎切○古皆此音後世始入庚韻詩易楚辭不必盡引又古音不甚分別徳行之行亦可讀平聲】杭頏○芒【謨郎切】○臧【咨郎切○庶幾有臧與上怲平去爲韻不必葉才浪反】牂○囊【奴當切】○雱【鋪郎切】○旁【補郎切○駟介旁旁】傍【王事傍傍】○卬【五剛切】○藏【昨郎切○亶侯多藏可平可去】分十二庚庚【古郎切○本證有鳴倉庚韻陽筐行桑西有長庚謂襄章箱明行旁證漢文帝占大橫庚庚余爲天王夏啟以光○釋名庚剛也堅彊貌也○顧氏曰莊子庚桑楚史記作元桑子列子作亢倉子又說文唐穅以庚得聲】羮【本證如沸如羮韻螗喪行方毛炰胾羮韻嘗衡剛將房洋慶昌臧方常旁證禮運體其犬豕牛羊實其簠簋籩豆鉶羮招魂和酸若苦陳吳羮些臑鼈炮羔有柘漿些大招鼎臑盈望和致芳只內鶬鴿鵠味豺羮只○左傳楚子城陳蔡不羮釋文音郎正義曰古者羮臛之羮音亦爲郎故魯頌楚辭急就章與房漿糠爲韻近世以來獨以此地音爲郎耳○按地名多別音不羮之羮音郎若羮臛之羮惟從牙音轉音岡非必從本音轉音郎也○陳氏曰羮音岡陳氏音學不精此字音岡獨得之又按羮𨿽音岡烈祖篇亦有和羮間句非韻舊讀成平言爭皆從羮韻誤】○蝱【謨郎切○本證言采其蝱韻行狂○說文作莔從艸朙省聲徐鍇曰貝母一名莔今詩作蝱假借顧氏曰二字同音蓋傳寫之誤○按假借之說是管子地員篇其山之旁有彼黃蝱卽此蝱字亦卽音艸】○喤【胡光切○本證其泣喤喤韻牀裳璋皇王鐘鼓喤喤韻康皇方明將穰漢書引作鐘鼓鍠鍠】○祊【補光切○本證祝祭於祊韻蹌羊嘗亨將明皇饗慶疆】○觥【古黃切○本證我姑酌彼兕觥韻岡黃傷稱彼兕觥韻霜塲饗羊堂疆○說文周禮作觵】○彭【薄郎切○本證淸人在彭韻旁英翔行人彭彭韻湯蕩翔出車彭彭韻方央襄四牡彭彭韻傍將剛方駟騵彭彭韻洋煌楊王商明又四牡彭彭韻鏘方百兩彭彭韻鏘光以車彭彭韻皇黃疆臧旁證劉韻遂初賦求仁得仁固其常兮守信保志比老彭兮】○英【於良切○本證二茅重英韻彭旁翔韻如舜英韻行翔將姜忘尙之以瓊英乎而韻堂黃羙如英韻方桑行旁證荀卿佹詩人人絀約敖暴擅彊天下幽險恐失世英離騷朝飲木蘭之墜露兮夕餐秋菊之落英苟餘情其信姱以練要兮長顑頷亦何傷九歌浴蘭湯兮沐芳華采衣兮若英】○亨【鋪郎切○本證或剝或亨韻鎗羊嘗將祊明皇饗慶疆采之亨之韻嘗】○京【居良切○本證景山與京韻堂桑臧念彼周京韻稂憂心京京韻霜傷將癢如坻如京韻梁食箱梁慶疆祼將於京韻常曰嬪於京韻商行王依其在京韻疆岡王配於京韻王宅是鎬京韻王乃觀於京韻岡旁證左傳懿氏占五世其昌並於正卿八世之後莫之與京】○明【謨郎切○本證東方明矣韻昌光東方未明韻裳不可與明韻桑粱兄東有啟明韻襄章箱庚行祀事孔明韻蹌羊嘗亨將祊皇饗慶疆以我齊明韻羊方臧慶防朝淸明韻洋煌彭揚王商介爾昭明韻將憯不思明韻康方良王昊天曰明韻王王音往平上爲韻爾徳不明韻卿卿音羌仲山甫明之韻將斤斤其明韻康皇方喤將穰在公明明韻黃旁證書元首明哉股肱良哉庶事康哉易潛龍勿用陽气潛藏見龍在田天下文明禮記無體之禮日就月將無服之喪沌徳孔明九章天處幽兮蒙瞍謂之不章離婁微睇兮瞽以爲無明】盟【本證君子屢盟韻長旁證史記序傳殺鮮放度周公爲盟太任十子周以宗彊】○兵【補芒切○本證踴躍用兵韻鏜行舊失葉音修我甲兵韻裳行弓矢戎兵韻章方旁證左傳趙鞅占是謂沈陽可以興兵利以伐姜不利於商荀卿佹詩志愛公利重樓疏堂無私罪人憼革二兵】○兄【虛王切○本證我以爲兄韻彊良畏我諸兄韻墻桑瞻望兄兮韻岡復我諸兄韻桑梁明則友其兄韻慶光桑方旁證晉惠公童謡恭太子更葬兮後十四年晉亦不昌昌乃在其兄天問弟並滛危害厥兄何變化以作詐而後嗣逢長班固辟雍詩聖皇蒞止造舟爲梁皤皤國老乃父乃兄】○卿【袪良切○本證以無陪無卿韻明舊失葉音旁證左傳懿氏占有嬀之後將育於姜五世其昌並於正卿大招三公穆穆登降堂只諸侯畢極立九卿只】○衡【戶郎切○本證約軧錯衡采芑韻瑲皇珩烈祖韻彊鶬亨將康穰饗嘗簟茀錯衡韻王章錫夏而福衡韻嘗剛將羹房洋慶昌臧方常實維阿衡韻王旁證荀卿賦篇以能合從又善連衡下覆百姓上飭帝王】珩【本證有瑲蔥珩韻衡瑲皇】別收上聲三十六養享【虛良切○本證是用孝享韻嘗王彊是烝是享韻明皇彊旣右享之韻方王以孝以享韻王章陽央鶬光以假以享韻疆衡鶬將康穰饗嘗莫敢不來享韻卿湯羌王常旁證漢郊祀歌嘉籩別陳庶幾宴享滅除凶菑烈騰八荒○按享獻之亨與亨通之亨亨煮之亨古同一字亨通亨煮皆平聲則享獻亦讀中聲後乃轉上聲與他處以上聲韻平聲者不同】饗【本證朋酒斯饗韻霜場羊堂觥疆一朝饗之韻藏貺神保是饗韻蹌羊嘗亨將祊明皇慶疆來假來饗韻疆衡鶬享將康穰嘗旁證天問彭鏗斟雉帝何饗壽命永多夫何長漢郊祀歌嘉薦芳矣告靈饗矣告靈旣饗徳音孔臧○按享饗古亦通用故一例讀平聲】別收去聲四十一漾讓【如羊切○本證受爵不讓韻良方亡旁證弟子職對容無讓應旦遂行大戴禮投壺弓旣平張四侯且良決拾有常旣順乃讓大招招質旣設大侯張只執弓挾矢揖辭讓只魂乎歸來尙三王只○陳氏曰讓平聲禮記左右攘辟注云攘古讓字】別收去聲四十二宕抗【居郎切○本證大侯旣抗韻張旁證蔡邕釋誨九河盈溢非一閈所防帶甲百萬非一勇所抗○陳氏曰抗伉古音皆亢聲周禮凡賔客之事則抗皮鄭司農讀亢○按居郎切從舊音或讀苦郎切亦可也】○伉【苦郎切○本證臯門有伉韻將行旁證張衡思賦冀一年之三秀兮遒白露之爲霜時亹亹而代序兮疇可與乎比伉又西京賦猛毅髬髵隅目髙眶威攝兕虎莫之敢伉】別收去聲四十三映慶【袪羊切○本證孝孫有慶楚辭韻蹌羊嘗亨將祊明皇饗疆閟宮韻嘗衡剛將羮房洋昌臧方常農夫之慶韻明羊方臧是以有慶矣韻黃章則篤其慶韻兄先喪方旁證易西南得朋乃與類行東北喪朋乃終有慶又積善之家必有餘慶積不善之家必有餘殃士冠禮辭黃耉無疆受天之慶急就章所不侵龍未央尹嬰齊翟回慶○陳氏曰蕭該漢書音義慶音羌詩與易凡慶皆讀如羌慶雲讀卿云卿亦讀羌】

補考

十二庚更【古郎切○禮記少儀怠則張而相之廢則埽而更之司馬相如長門賦望中庭之藹藹兮若季秋之降霜夜曼曼其若歲兮懷欝欝其不可再更】秔【急就篇稽黍秫稷粟麻秔通章皆用陽韻】○阬【苦岡切○九歌髙飛兮安翔乘淸气兮禦陰陽吾君兮齊速導帝之兮九阬莊子變化齊一不生故常在谷滿谷在阬滿阬】坑【易林道涇爲坑輪防躓僵】○盲【彌郎切○老子五色令人目盲五音令人耳聾五味令人口爽馳騁田獵令人心發狂】○橫【戶光切○九辧收恢臺之孟夏兮然坎傺而沈藏葉菸邑而無色兮枝煩挐而交橫○顧氏曰漢傅毅舞賦長袖交橫始與傾聲並驚輕淸冥爲韻】鍠【曹植文帝誄鸞輿幽藹龍旗太常爰迄太廟鐘鼓鍠鍠】○亨【許郎切○易坤厚載物徳合無疆含光大品物咸亨顧氏曰自漢王延壽魯靈光殿賦荷天衢以元亨始與精靈爲韻】○鎗【七羊切○顧氏曰晉書潘嶽傳衝牙錚鎗音七將反說文鎗從金倉聲】○瑲【於良切○易林茹芝餌黃飲食玉瑛】○防【謨郎切○司馬相如上林賦拂翳鳥捎鳯皇捷鵷雛掩焦防】○棖【直良切○詩俟我乎堂兮箋堂當作棖又孔子弟子申林史記作申黨說文棖從木長聲】防【考工記維幹彊之張如流水維體防之引之中參維角防之○說文防從止尙聲】○鯨【渠良切○說文本作防從魚畺聲】○迎【五剛切○莊子至人之用心若鏡不將不迎應而不臧故能勝物而不傷○說文從辵卬聲晉語若川然有原以卬浦而後大注卬迎也按離騷九疑繽其並迎與故韻當是迓字之悞】○胻【戶郎切○龜策傳聖人部其心壯士斬其胻箕子恐死被髮佯狂】蘅【九歌白玉兮爲瑱疏石蘭兮爲芳芷葺兮荷屋繚之兮杜蘅】十三耕萌【謨郎切○韓非子八姦一曰在同牀二曰在旁三曰父兄四曰養殃五曰民萌六曰流行七曰威彊八曰四方白虎通芒之爲言萌也】氓【淮南子湯風興夜寐以致聰明輕賦薄斂以寛民氓布徳施惠以振困窮弔死問疾以養孤孀○說文從民亡聲又作甿】十四淸餳【徒郎切○急就篇棃柿柰桃待露霜棗杏棣饊飴餳○釋名餳洋也煮米消爛洋洋如也方言餳謂之餹說文從食易聲○按字音有與偏旁諧聲絕逺者飴餳之餳當音唐今入淸韻徐盈切駔儈之駔當音祖今入蕩韻子朗切昌歜之歜當音觸今入感韻在感切皆昔人誤讀編韻書者誤收之與他字方音變者不同】去聲四十二宕當【都郎切○易眇能視不足以有明也跛能履不足以與行也咥人之防位不當也武人爲於大君志剛也愬愬終吉志行也夬履貞厲位正當也元吉在上大有慶也○按易諸當字皆可讀平聲】浪【魯當切○離騷曾歔欷余欝邑兮哀朕時之不當攬茹蕙以掩涕兮霑余襟之浪浪○按當浪皆可讀平聲】四十一漾愴【初良切○王逸九思蚗兮噍噍螂蛆兮穰穰歲月忽兮惟暮余感時兮淒愴○按愴當讀平聲】

總論

【十二庚顧氏注云此韻當分爲二庚至珩注云以上字當與十陽十一唐通爲一韻又引趙宦光曰庚阬盲橫彭撐烹兄行等字並以今吳下方音爲正○按凡一韻之音變則同類之音皆隨之變𨿽變而古音未嘗不存各處方音往往有古音存焉如吾徽郡六邑有三四邑之人呼麻韻中麻沙差嘉等字皆如古音他方可知矣大抵古音今音之異由唇吻有侈弇聲音有轉紐而其所以異者水土風气爲之習俗漸染爲之人能通古今之音則亦可以辧方音入其地聽其一兩字之不同則其它字可類推也因趙氏言方音而及之○顧氏曰祊字自魏王粲思親詩始與寧徵嬰爲韻○又曰英字自班固西都賦始與榮生嶸莖刑庭寧爲韻白雉詩與精成爲韻王延壽魯靈光殿賦與嶸洽驚精爲韻琴操處女吟與榮名幷淸生爲韻袁山松後漢書天下忠貞魏少英天下才英趙仲經此爲變韻之始○又曰烹字自魏陳思王矯志詩始與名爲韻○又曰京字自漢韋孟諷諫詩始與寧徵平爲韻韋成自劾詩與形聲爲韻班固西都賦與情靈成爲韻幽通賦與靈聲爲韻雀駰河南尹箴與營爲韻○又曰明字自素問四气調神大論秋三月此爲容平天气以急地气以明早臥早起與雞俱興使志安寧以緩秋刑始雜入平淸等字爲韻然古文中亦有一二不拘者此篇明興二字亦可不入韻六韜將不智則三軍不終將不明則三軍大傾乃音之始變也漢世之文自王褎四子講徳論與精靈爲韻班倢伃自悼賦與靈庭成爲韻漢書敍傳赫赫明明與經平爲韻縣象著明與精成刑爲韻增主之明與平爲韻河間賢明與輕醟爲韻大略孔明與刑精經爲韻克聰克明與平刑聲爲韻班固西都賦與靈成爲韻北徵頌與冥城徑庭爲韻泗水亭碑銘與榮爲韻傅毅北海王誄與銘聲榮爲韻崔駰大理箴與平淸聽逬爲韻雀瑗尙書箴與庭成淸榮經聲爲韻張衡東徵賦與寧爲韻自此庚耕淸靑四韻中字雜然同用矣○又曰兵字自魏王粲刀銘始與淸成形靈爲韻陳思王孟冬篇與淸亭爲韻○又曰兄字自漢韋成自劾詩始與形聲爲韻○又曰卿字自魏陳思王精微論始與傾生零名頸爲韻○又曰行字漢以上惟淮南子說林訓兔絲無根而生蛇無足而行魚無耳而聽蟬無口而鳴入後人淸靑韻後漢則曹昭東徵賦維永初之有七兮余隨子兮東徵時孟春之吉日兮撰良辰而將行其始變也○又曰衡字自莊子胠篋篇剖斗折衡而民不爭始入耕淸韻】

平聲第九部

韻目分十二庚○十三耕○十四淸○十五靑詩韻

分十二庚平【蒲兵切】蘋○鳴【睂兵切○按鹿鳴首章二韻舊葉鳴音芒蘋音旁誤】○驚【舉卿切】○瑩【永平切】○生【所庚切○生在本部不必葉音舊皆葉桑經反未確】甥牲笙【鹿鳴笙與鳴蘋韻後別轉韻舊葉師莊反誤】十三耕丁【中莖切】○嚶【鳥莖切】○爭【側莖切○烈祖篇賚我思成以下成平爭爲韻羮言皆非韻黃耉無疆轉韻與下衝鶬等字韻舊皆葉從疆字誤】十四淸淸【七情切】○菁菁【並子盈切】旌○盈【以成切】楹贏○營【余傾切】○楨【陟盈切】禎○成【是徵切】城○程【直眞切】酲○聲【書盈切】○正【諸盈切又見去聲】徵○名【彌幷切】○傾【去營切】○睘【渠營切】○縈【於營切】十五靑靑【倉經切】○經【古靈切】涇○刑【戶經戶】○庭【特丁切○陟降庭止與敬平去爲韻不必葉去聲】霆○馨【呼刑切】○星【桑經切】○靈【郎丁切】○寧【奴丁切】○聽【他丁切○亦可讀去聲】○冥【莫經切】○屏【薄經切○亦讀上聲】

補考

去聲四十三映醟【永兵切○漢書敍傳魯恭館室江都訬輕趙敬險陂中山滛醟○顏師古曰合韻音榮】四十六徑寧【奴丁切○漢郊祀歌周流常羊師所幷穰穰復正直往寧○師古曰合韻音寧】

總論

【顧氏曰庚韻平驚鳴諸字及耕淸靑三韻古人無與陽唐同用者易詩之文固已截然不紊又如爾雅釋天春爲靑陽夏爲朱明秋爲白藏冬爲英春爲發生夏爲長贏秋爲收成冬爲安寧尢可見二韻之不相入也西京以下則雜矣然若漢郊祀歌景星篇鼓吹曲初之平篇用韻最多而無一雜又如李陵錄別詩蔡邕王子喬碑胡根碑銘蔡琰悲憤詩苦縣老子銘魏陳思王棄婦篇亦無一雜又曰韓文公篤於好古而不知古音其所作此曰足可惜一篇兼用陽唐庚耕淸靑六韻又旁及東冬鐘江最爲不倫蓋知古人之合而不知古人之分也它文類此甚多自此以後學爲古文者多以臆揣爲韻至宋大濫矣而退之實爲之祖○按此論切中古人用韻錯雜之病吳氏韻補廣引唐宋人錯雜之韻可謂無所取材邵長蘅云唐人精通古韻者惟子羙退之香山栁州數君李因篤雲杜韓詩家之譜也我軰作詩捨杜韓奚宗其識逺遜亭林矣】

平聲第十部

韻目十六蒸○十七登○別收一東

詩韻

十六蒸蒸【煮仍切】烝【文王有聲篇章末皆以烝哉遙爲韻】○承【署陵切】○懲【直陵切】○陵【力膺切】○膺【於陵切】○馮【皮冰切○馮從仌聲東韻之馮姓氏轉音耳】○冰【筆陵切】掤○繩【神陵切】乘【車乘可讀平聲又見去聲】○升【書蒸切】勝○陾【如乘切】○兢【居陵切】○興【虛陵切○維予侯興韻林心従方音偶借非古音之正】十七登登【都騰切】豋【豆豋之豋】○崩【悲朋切】○增【作榺切】憎○朋【步崩切○楊氏曰音與蓬同沈約韻朋在蒸韻疑編次之誤考之約以前韻語無有以朋葉蒸韻者毛詩毎有良朋烝也無戎左傳引逸詩翹翹車乘招我以弓豈不欲往畏我友朋則古韻朋與戎弓相葉無疑詩爲韻祖捨聖經不宗而泥守沈約偏方之音其固甚矣○按用修此說甚誤逸詩乘弓朋爲韻古音皆在此部弓字見詩楚辭者皆如肱音乘與弓韻猶閟宮公車千乘下文繼以二矛重弓也常棣務與戎韻戎有汝義音亦隨之非朋與戎韻也詩用朋字椒聊韻升菁菁者莪韻陵閟宮韻崩騰陵甚分明何謂無葉蒸韻者乎用修讀書不審考韻不精又溺於方音之不正者讀朋爲蓬反譏沈約爲偏方之音誣矣陳季立又爲之說曰朋有兩音與東韻者以逸詩爲據逸詩何嘗入東韻乎】○【胡肱切○按職兄斯與頻中躬爲韻此従方音近似而偶借或讀爲間句亦可】○肱【古切】○薨【呼肱切】○騰【徒登切】縢○恆【胡登切】別收一東弓【古切○本證抑鬯弓忌韻掤交韔二弓韻膺縢興言韔其弓韻繩二矛重弓韻乘縢綅增膺懲承旁證左傳引逸詩翹翹車乘招我以弓豈不欲往畏我友朋九帶長劍兮挾秦弓首𨿽離兮心不懲誠旣勇兮又以武終剛彊兮不可陵○按弓本在登韻古音流變轉入東韻亦有因如穹字從弓得聲且與�字爲雙聲穹在東韻則弓亦從之矣弓肱似同音而肱終得守其本部猶鞃之在本部其辧又有徵焉者也古音不能無變古人定韻或出或入亦因其固然後人習今音者吒異古韻泥古韻溺方音者呶呶於沈約之爲吳音皆非深通音學者也舉此一字以見梗槪○陳氏専爲毛詩古音考大叔於四篇弓字始見卽當考證通部無之蓋誤以今音之在東韻者爲古音謂無須攷證也觀其論逸詩朋字在東韻可見矣弓在東韻則掤字亦可入東韻乎小戎閟宮九歌之弓字陳氏必以間句讀之矣采緑以弓韻繩不識其何以通之皆由讀逸詩不分明不悟首句乘字之爲韻又爲楊氏論朋字所惑也吁讀古豈易言哉】○夢【莫登切○本證甘與子同夢韻薨憎乃占我夢韻興視天夢夢韻蒸勝憎訊之占夢韻懲雄旁證揚雄甘泉賦般倕棄其剞厥兮王爾投其鉤繩𨿽方徵僑與偓佺兮猶彷佛其若夢按夢本作瞢薨字從瞢省聲古音在蒸韻後轉入東韻音潘嶽哀永逝文以夢韻躬古音變矣亦猶弓雄之轉入東也後人又惟視天夢夢與云夢之夢讀平聲而夢寐之夢皆讀去聲入送韻則又變矣】○雄【於切○本證以雌以雄韻蒸兢肱升誰知烏之雌雄韻懲夢旁證左傳卜繇兆如山有夫出徵而喪其雄九誠旣勇兮又以武終剛彊兮不可陵身旣死兮神以靈魂魄毅兮爲雄冀州事張表碑懿烈幹徳踵相承於來君我亦邦之雄○按雄在登韻漢張表碑猶見古音之存後乃與弓夢等字轉入東韻又按雄在登韻當於切諭母也熊字古音亦是於切故春秋夫人嬴氏公羊谷梁皆作熊氏熊嬴音同故也今韻雄熊皆入東韻孫愐羽弓切猶是諭母后世皆變匣母則又攺回弓切矣今人呼雄熊無不爲回弓切者猶幸孫切之存可證三傳嬴熊二字之異同因可以定雄字之古音不爲胡陵切而爲於陵切也集傳於無羊雄字葉於陵反扵正月雄字葉胡陵反常以於陵反爲正又朱子說九歌雄字謂閩音讀爲形此亦防有辧形在第九部古今皆與此部不通左傳卜繇有徵字九歌有靈字皆間句非韻也】

補考

一東熊【羽陵切○左傳昭七年正義曰張叔皮論云牛哀虎變鯀化爲熊久血爲燐積灰生蠅傳潛通賦云嬴政沈壁以祈福兮鬼告凶而命窮黃母化而爲黿兮鯀殛變而成熊或疑張叔爲能字著作郎王劭曰古人讀雄與熊皆於陵反張叔用舊音傅用新音張叔亦作熊也案詩無羊正月及襄十年傳皆以雄韻陵劭言是也○頋氏曰宣八年敬嬴公羊谷梁傳皆作頃熊頃音近敬熊音近嬴也雄熊當攺入蒸韻○按唐韻羽弓切今人皆讀爲回弓切非也】

總論

【按詩用蒸登韻甚分明若小戎以膺弓滕興韻者大明以興韻林心則従方音偶借耳又十月之交篇電令自爲韻不與騰崩陵懲相連楚辭九歌誠旣勇兮又以武終剛彊兮不可陵身旣死兮神以靈魂魄毅兮爲鬼雄靈字不入韻也若曺植應詔詩興韻寧徵李陵錄別興韻冥傾乃後人用韻之雜邵長蘅古今韻略不知審擇乃謂此皆庚靑蒸相通之左證不亦惑乎○神珙等韻分曽梗兩攝知其不可並也周徳淸始並之洪武正韻因之其說卒不可行】

平聲第十一部

韻目分十八尢○十九侯○二十幽○分十虞○分三蕭○分四宵○分五肴○分六豪○別收上聲四十五厚

詩韻

分十八尢憂【於求切○逢此百憂云何其憂皆本音罦造覺與憂平上去爲韻皓繡鵠與憂平去爲韻皆不入第六部舊葉一笑反誤左傳齊人歌魯人之臯數年不覺使或髙蹈惟其儒書以爲二國憂亦是以臯覺蹈韻憂也】優○流【力求切】旒劉○秋【七由切○荀子引逸詩鳯皇秋秋其翼若干其音若簫正猶采葛以蕭韻秋蕭簫皆蘇鳩切楊愼謂秋音鍫引逸詩爲證非是】○由【以周切】悠滺遊遊猶【無相猶矣與苞茂好平上去爲韻舊葉余久反誤○禮記詠斯猶鄭氏曰猶當爲搖搖謂身動搖也秦人猶搖聲相近按此亦相近耳頋氏謂古時猶與搖同一音恐未必然】揄【或舂或揄周禮作抌頋氏曰此字不當從兪依周禮作抌爲是○按兪字古音由故渝楡揄從之皆音由頋氏之說非是又禮記借作搖狄之搖則音之轉耳】○酋【自秋切】遒○修【息流切○暵其修矣與歗淑平入爲韻不必葉武竹反歗音肅頋氏謂歗音蕭淑音人遙反非是】○抽【醜鳩切】妯瘳【瘳字今音卽古音風雨首章瀟蘇鳩切膠居由切舊葉瘳憐蕭反非是】○周【職流切】洲舟【何以舟之非韻舊葉之遙反頋氏亦以爲韻今不従】○讎【市流切○無言不讎與報平去爲韻不必葉市又反】醻【與酬同瓠葉四章以炮韻醻炮蒲侯反則彤弓三章亦當以櫜好韻醻舊葉大到反誤】○柔【耳由切】蹂○收【武州切○瞻卬二章有與收非韻有字無酉由三音而收字亦無殖酉反之音】○鳩【居求切】○捜【所鳩切】○休【可不休息釋文云本或作休思正義曰詩之大體韻在辭上疑休求爲韻二字俱作思王氏應麟曰朱子従韓詩作不可休思○對揚王休與首考壽平上爲韻不必葉虛久反】○囚【似由切】○裯【直由切】○求【巨鳩切】絿觩球銶逑仇【仇字有二音與子同仇此音又見第二部】○浮【縛牟切】罦【雉羅於罦與造憂覺平上去爲韻舊葉步廟反誤】○矛【莫浮切】髦【如蠻如髦卽牧誓羌髳之髳從矛得聲廣韻亦作�若髧彼兩髦之髦音毛當入第六部而詩不入韻頋氏謂舟髦爲韻非是】十九侯侯【戶鉤切○詩侯字皆本音詳見總讑後人方音乃音胡】○婁【力侯切○按韻書虞侯兩收在侯韻者爲降婁之婁在虞韻者爲曳婁之婁今詳山有樞篇樞楡婁驅渝皆此部之韻後世音轉乃入虞韻耳婁字古無力俱反之音虞韻不復收】○諏【子侯切○皇皇者華二章駒濡驅諏皆此部韻○廣韻十虞部中諏字音子於切又子侯切而侯部無諏字頋氏謂轉寫脫漏是也今收入此韻其子於切非古音】○裒【薄侯切○原隰裒矣與求韻則此韻之通由憂等字甚明】分十虞【除分出入第三部之外古音通尢侯者入此】愚【魚侯切○靡哲不愚與隅韻當是此音○凡從禺之字如偶耦在上聲厚韻考工記菑蚤不齵有五構反之音亦音隅廣韻兩收於虞侯部中在侯部者五婁切去聲遇字今𨿽引爲韻而雜卦傳晉晝也明夷誅也井通而困相遇也則遇字古音五構切故與畫字韻而誅字古音亦爲陟由切也以此隅反可知愚隅之木音爲魚侯切】隅【本證俟我於城隅韻姝躕三星在隅韻芻逅平去爲韻止於丘隅韻趨維徳之隅韻愚旁證老子建徳若偸質直若渝大方無隅揚雄反騷有周氏之嬋嫣兮或鼻祖於汾隅靈宗初諜伯僑兮流於末之揚侯梁鴻適吳詩過季札兮延陵求魯連兮海隅𨿽不察兮光貌幸神靈兮與休○陳氏曰隅舊音偶芻亦上聲與逅爲韻然無所據按芻音鄒隅音魚侯切揚雄梁鴻詩賦可證或問二平而接以去聲可乎中原音韻聲多此類其音莭未嘗不和暢也○按陳氏此說甚善考其全書又皆泥扵四聲自相抵牾何也又按舊𨿽以芻隅逅皆葉上聲猶是此部若頋氏則必讀芻隅従魚模讀逅胡故反偸渝侯等字皆従之而梁鴻詩不采錄矣】○芻【窻侯切○本證綢繆束芻韻隅逅○按說文趨鄒騶縐皆從芻聲趨字今音𨿽入虞韻而鄒騶在尢韻側鳩切縐在宥韻側救切則芻字本音當窻侯切】○濡【而由切○本證羔裘如濡韻侯渝六轡如濡韻駒驅諏旁證易賁六二賁其須九三賁如濡如湏息由切陰長生平都觀詩靑腰垂翼與我爲仇入火不灼入水不濡○陳氏曰濡音柔周禮注有此音○按皇皇者華二章舊無葉音羔裘如濡舊葉而朱而由二反侯渝亦有二音當以而由切入此部爲正蓋載馳首章之侯白駒三章之侯皆本音則此章侯字亦本音侯字音定則濡渝亦定矣】○株【陟由切○本證朝食於株韻駒駒音鉤○按不濡其咮韻媾左傳鶴鵒跦跦韻侯以此隅反可知古音朱字之由切凡從朱者皆入此部舊失葉音鄒】○殳【從侯切○本證伯也執殳韻驅驅音摳旁證韓詩外傳故亾國之社以戒諸侯庶人之戒在於桃殳○投殳從幾聲防音殊古音市由切殳今音頭故投字從之得聲在侯韻舊失葉音】○渝【容周切○木證捨命不渝韻濡侯敬天之渝韻驅旁證左傳繇曰専之渝攘公之羭一薰一蕕十年尙猶有臭○按舊葉容朱容周二反當以容周反爲正左傳確正也】楡【本證隰有楡韻樞婁驅愉】愉【本證他人是愉韻樞楡婁驅○按渝從兪旣音由則楡愉亦如之舊皆失葉音陳氏謂詩或舂或揄周禮注引作抌抌音由揄可讀由又何疑於楡此說最確又云婁讀閭則樞楡皆可如今音何其無定見與愉或作媮有偸音然愉樂之愉惟當音由】○驅【袪由切○本證載馳載驅載馳篇韻侯悠漕憂皇皇者華篇韻駒濡諏爲王前驅韻殳防環脇驅韻收輈無敢馳驅韻渝旁證陸云賦昶愁心以自邁肅榜人以曽驅詔河馮以淸川命湘娥而安流○陳氏曰驅音丘說文從馬區聲區古讀丘曲禮禮不諱嫌名注謂若禹與雨丘與區○按陳氏證區字之音得之陳氏又惑於侯字一音胡則驅字之音亦變矣舊惟載馳篇葉袪尢反小戎驅字本與收輈韻下文續轂馵玉屋曲別爲韻舊葉居懼居錄二反誤頋氏讀如今音且轉入聲字爲平尢誤】○趨【七騶切○本證畏不能趨韻隅○今本誤作趨按說文趨直離反不得與隅韻】○蔞【力侯切○本證言刈其蔞韻駒駒音鉤○按蔞從婁聲婁本力侯切則蔞亦同音舊音閭非古音】○孚【方由切○本證萬邦作孚韻臭平去爲韻成王之孚韻求旁證太鼎血之蕕九宗之好乃後其孚○舊有房尢孚尢二音今從後音○陳氏曰孚音浮說文浮烰蜉皆云孚聲桴字孫愐音附柔切亦有浮音○頋氏曰當攺入憂韻又論虞韻殍字云以古音正之則孚字已不當入此部○按孚字今音芳無切者後世音轉也若正以古音則虞韻中字當入憂韻者多不止孚字】○樞【昌由切○本證山有樞韻楡婁驅愉舊失葉音旁證王逸九思將喪兮玉斗遺失兮鈕樞我心兮煎敖惟是兮用憂】姝【本證靜女其姝韻隅躕舊失葉音○按莊子有曖姝者有濡需者有捲婁者姝需婁皆此部之音】○躕【直由切○本證搔首踟躕韻姝隅舊失葉音旁證鄭季曼答陸云詩誰謂河廣曽不容舟企予望之搔首踟躕○按廚字有直由切之音詳後補考】○駒【居侯切○本證言秣其駒韻蔞乘我乘駒韻株我馬維駒韻濡驅諏皎皎白駒三章韻侯防老馬反爲駒韻後饇取平上去爲韻旁證易林川湥難游水爲我憂多虛少實命鹿爲駒○按詩駒字皆此音舊以今音讀之白駒篇侯葉洪孤反防葉汪胡反皆誤侯之方音固有音胡者防則必不可爲汪胡反又角弓五章平仄爲韻舊葉駒去聲亦誤】分三蕭蕭【蘇鳩切○木鐙彼采蕭兮韻秋浸彼苞蕭韻周旁證九歌風颯颯兮木蕭蕭思公子兮徒離憂】瀟【本證風雨瀟瀟韻膠瘳○按蕭從肅聲故古音爲修蕭旣音修則瀟亦同音舊讀瀟如今音而轉膠瘳之音叶之誤】○條【徒求切○本證椒聊且逺條且聊音畱舊失葉音旁證禹貢厥艸惟繇厥木惟條繇音由楚辭招隠秋風兮颼颼舒芳兮振條班固幽通賦妣聨呱而劾石兮許相理而鞠條道混成而自然兮術同原而分流○按條從攸聲故古音如此】○聊【力求切○本證椒聊且韻條旁證九章君無度而弗察兮使芳艸爲藪幽焉舒情而抽信兮恬死亡而不聊又憐思心之不可懲兮證此言之不可聊寧溢死而流亾兮不忍此心之常愁招隠士嵗暮兮不自聊蟪蛄鳴兮啾啾戰國策蘇秦語上下相愁民無所聊易林鄭國讒多數被楚憂徵夫愁苦民困無聊】○陶【以周切○本證淑問如臯陶韻囚旁證易林懿基逢時稷契臯陶貞良得願徵子解囚杜度吳漢誄堯隆稷契舜嘉臯陶伊尹佐殷呂尙翼周○按臯陶亦通作咎繇】○儦【必幽切○本證行人儦儦韻滔敖○按儦當音標而此與滔韻滔古音他侯切則儦敖皆當從之轉音疑従方音借韻】分五肴膠【居由切○本證雞鳴膠膠韻防瘳徳音孔膠韻幽舊葉音驕音交皆誤旁證大招東有大海溺水浟浟只螭龍並流上下悠悠只霧雨滛滛白黒膠只魂乎無東湯谷寂寥只寥音流急就篇防束脫漏亡命流攻擊刼奪檻車膠】○怓【奴侯切○本證以謹惛怓韻休逑憂○按怓從奴而古音奴侯切今音築此諧聲之轉紐異扵常例者也】呶【本證載號載呶與豆平去爲韻○按此字亦從奴今亦音銑正與怓字一類而與豆韻蓋豆之本音徒侯切也頋氏曰呶音奴與豆協後人誤入五肴至民勞之怓則不得不入五肴矣今並收之扵此】○茅【莫侯切○本證晝爾於茅韻綯綯音投舊失葉音露彼菅茅韻猶旁證離騷時繽紛以變易兮又何可以淹畱蘭芒變而不芳兮荃蕙化而爲茅邯鄲淳曺娥碑何者大國防禮自修豈況庶賤霧露艸茅○說文從艸矛聲】○包【逋侯切○本證白茅包之與誘平上爲韻不必葉補苟反○凡從包者古音皆入此部】苞【本證如竹苞矣韻茂好猶平上去爲韻實方實苞韻道艸茂褎秀好平上去爲韻皆不必葉補苟反如山之苞韻流旁證太蒼木維流厥羙可以逹於苞】○匏【蒲侯切○本證酌之用匏韻曺牢舊失葉音】炮【本證燔之炮之韻醻】分六豪牢【郎侯切○本證執豕於牢韻曺匏舊失葉音旁證易林失志懷憂如幽狴牢又失羊補牢無益於憂○按牢古音如此故釋名云畱牢也老子眾人熙熙如享太牢如登春臺莊辛引鄙語亾羊而補牢未爲遲也皆讀如釐蓋方音耳】○鼛【居侯切○本證鼓鐘伐鼛韻洲妯猶○按鼛鼓亦作臯音同見補考】櫜【本證受言櫜之韻好醻平去爲韻○按鼛櫜皆從咎聲同居侯切舊讀好如今音櫜葉古侯反醻葉大到反誤】○滔【他侯切○本證汶水滔滔韻儦敖說見前武夫滔滔韻浮逰求】慆【本證日月其慆韻休憂○按滔慆皆從舀聲舀音由此同韻諧聲耳陳氏謂滔熖皆音由誤】○騷【蘇侯切○本證徐方繹騷韻遊旁證張衡思賦行積冰之皚皚兮淸泉泜而不流寒風淒其永至兮拂空岫之騷騷○按蚤古音子苟切故騷從之得聲史記屈原傳離騷者猶離憂也騷憂聲相近】○袍【蒲侯切○本證與子同袍韻矛仇】○陶【徒侯切○本證君子陶陶韻翿敖敖字說見後駟介陶陶韻軸抽好平上入爲韻舊葉徒侯反誤○按石鼓歌我車旣好我馬旣騊君子員獵員獵員防麋鹿速速君子之求騊陶同音亦可以證】綯【本證宵爾索綯韻茅茅音矛舊失葉音】翿【左執翿韻陶敖值其鷺翿韻缶道○翿與纛通亦可讀去聲平去兩收之】○敖【五侯切○本證右招我逰敖韻陶翿齊子遊敖韻滔儦○按敖本音五勞切他詩皆入第六部此二詩五侯切疑方音有異借用之】○曹【祖侯切○本證乃造其曺韻牢匏舊失葉音旁證史記滑稽傳男女雜坐行酒稽畱六博投壺相引爲曺楚辭招隠禽獸駭兮亾其曺王孫兮歸來山中兮不可以久畱】漕【本證思須與漕韻悠憂言至於漕韻驅侯悠憂】別收上聲四十五厚叟【蘇侯切○本證釋之叟叟韻揄蹂浮○按爾雅引作溞溞郭音騷亦蘇侯切】

補考

十虞禺【魚侯切○漢書敍傳西南外夷種別域殊南越尉佗自王畨禺攸攸外寓閩越東甌爰泊朝鮮燕之外區漢興柔逺與爾剖符○按古音殊禺區符皆當從甌字爲韻】齵【考工記察其菑蚤不齵此字廣韻亦收於侯部五婁反】○儒【而由切○左傳魯人誦朱儒朱儒使我敗於邾○邾字之音見下】襦【左傳鸜鵒跦跦公在幹侯防褰與襦】○須【思由切○漢息夫躬絕命辭嗟若是兮欲何畱撫神龍兮防其須】需【易需須也古音皆當思由切】○誅【陟由切○易晉晝也明夷誅也莊子竊鉤者誅竊國者爲諸侯】邾【戴侗六書故曰邾鄒同聲實一字也春秋時邾莒用夷故邾謂之邾婁合邾婁之音爲鄒也○按戴說得之以等韻細別邾與鄒亦不同邾今音陟輸切古音陟由切三等舌上音鄒古今音皆側鳩切二等正齒音然以邾婁二字合音審之則邾鄒皆當在此部明矣頋氏扵鄒字引唐韻誤作則鳩切旣與齒頭相混又云古音則俱反以鄒入十虞誤矣】跦【左傳見襦字】禂【周禮甸祝禂牲禂馬后鄭云禂讀爲防誅之誅今侏大字也○按漢人讀禂爲誅而禂本從周得聲則誅侏禂皆當在此部矣】○防【今音椿俱切古音當與樞同音入此部】○殊【漢書見前禺字○銖洙亦當在此部】○兪【容周切○以詩用渝楡愉字推之凡從兪者皆入此部】逾【左傳卜繇闔門塞竇乃自後逾平去爲韻】羭【左傳卜繇見渝字】臾【以詩用楰字推之凡從臾者皆入此部】○區【祛由切○以詩用驅字推之區當同音今方音呼一區田爲一丘田正猶鄭氏注曲禮謂嫌名若丘與區也𨿽丘字異古音而區驅皆爲祛由切可知矣】軀【卜居寧昻昻若千里之駒乎將汜汜若水中之鳬與波上下偸以全吾軀乎○今方音呼身軀亦有祛由切之音】摳【廣韻虞侯二部皆收】○朱【章由切○以株誅跦殊等字推之凡以朱者皆入此部】珠【易林老猾大偸東行盜珠】○膢【力侯切○立秋獵祭曰防膢雙聲名也廣韻亦收入侯韻】○符【扶由切○漢書見禺字】鳧【鳧之言浮也卜居見軀字】瓿【瓿甊瓦罌雙聲名】○雛【仕由切○以芻鄒字推之雛當入此部】○郛【方由切○以詩用孚字推之凡郛莩桴俘皆入此部】○輸【式由切○凡從兪者入此部】○廚【直由切○九章君無度而弗察兮使芳艸爲藪幽焉舒情而抽信兮恬死亾而不聊獨障雝而蔽隠兮使貞臣爲無由聞百里之爲虜兮伊尹烹扵庖廚】○拘【居侯切○曲禮以袂拘而退又則自下拘之皆此音】三蕭簫【蘇鳩切○荀子引逸詩鳯皇秋秋其翼若千其音若簫】○寥【力求切○大招見膠字】五肴咆【蒲侯切○淮南小山招隠士攀援桂枝兮聊淹畱虎豹鬭兮熊羆咆易林虎豹怒咆愼戒外憂上下俱搔士民無聊】六豪嗥【胡侯切○王褒九懷望谿兮滃欝熊羆兮呴嗥唐虞兮不存何故兮久畱】○臯【古侯切○左傳齊人歌魯人之臯數年不覺使我髙蹈惟其儒書以爲二國憂王褒九懷將息兮蘭臯失志兮悠悠】○搔【蘇鳩切○易林見咆字】○襃【博侯切○以詩用保字推之當是此音】○濤【直由切○漢邯鄲淳曺娥碑或泊洲渚或在中流或趨湍瀨或逐波濤○頋氏曰濤儔二字古人同音】檮【左傳文十八年檮戭音直由反楊愼謂檮杌之檮亦當音稠】○遭【作侯切○易林依宵夜逰與君相遭除解煩惑使心不憂】○螬【䢐侯切○以詩用曺漕推之當是此音】○峱【女由切○說文從山狃聲】

總論

【十九侯韻頋氏注云古與九魚十虞十一模通爲一韻二十幽韻注云古與三蕭四宵五肴六豪及憂流以下等字通爲一韻侯字唐韻戶鉤切頋氏注云古音胡按十八尢十九侯二十幽除尢韻分出尢牛等字入第二部其餘皆與侯幽通又十虞韻分出愚偶等字與尢侯韻通又蕭宵肴豪各有分出之字與尢侯幽通上聲有厚黝去聲宥候幼大約如之詩中歷歷分明頋氏必欲畫出侯韻使従魚虞模不得與尢幽通凡有讀虞韻分出之字従侯韻之音者一切反之使従魚虞模有用侯韻字與尢韻葉者防謂後人之誤上聲厚去聲候亦如之持之甚堅牢不可破此因侯有胡音之說先人爲主又見秦漢以來侯韻與魚虞模韻雜然並用遂變詩中之音以就之此頋氏之大惑也今當先審定侯字之本音詩用侯字爲韻者三載馳首章歸唁衛侯與驅悠漕憂爲韻驅者虞韻分出之字漕者豪韻分出之字悠憂皆尢韻之正音卽此一詩而侯之不爲胡也審矣羔裘首章洵直且侯與濡渝爲韻濡渝者虞韻分出之字凡虞韻分出之字與尢侯韻者皆彼之來而従此非此之往而従彼也白駒三章爾公爾侯與駒防爲隔句韻而來期思自爲韻駒者虞韻分出之字防者尢韻之正音卽此詩合之載馳又見侯韻與尢韻之正音相通也審矣因此三詩而知詩中驅字皆袪由切伯兮首章山有樞首章小戎首章皇皇者華二章板八章皆此音而小戎以驅韻收輈尢分明也凡偏旁從區者可知矣又知詩中駒字皆居侯切漢廣三章株林二章皇皇者華二章角弓五章皆此音而凡偏旁從句者可知矣又知濡字必爲而由切渝字必爲容周切而凡偏旁從需從兪者可知矣由此輾轉以推凡虞韻分出之字及與侯韻並收之字皆可決其本音之在此部矣若無羊二章之餱字不入韻者也行葦三章之鍭與句與遇韻分出之樹字虞韻分出之侮字爲韻亦彼之來而就此也侮字詩中似有二音或上去聲當時有異音若平聲則今所分出之字未有與魚模葉者可知矣頋氏意旣有偏主於載馳讀侯従驅而謂驅馬悠悠以下別自爲韻白駒讀侯従駒而遊字不以入韻旣失驅字之本音則小戎首三句分明一韻者不使其通下文與驅字本不相闗者彊使之合甚且轉入聲爲平以就之豈其然乎驅駒之音皆失而凡與驅駒相韻之字皆入魚虞模不得通尢幽豈其然乎○左傳公在幹侯與跦襦爲韻此亦跦襦従侯非侯従跦凡偏旁従朱者皆通尢侯吾以株林株韻駒而知之又以邾婁沒攺爲鄒而知之又以離卦傳誅韻畫而知之又以春官甸祝裯牲禂馬注謂裯讀如伏誅之誅今侏大字而知之莊子竊鉤者誅竊國者爲諸侯亦猶是也豈必轉侯以就跦誅乎凡偏旁從需者皆通尢侯羔裘旣以濡韻侯矣而需與須同音故易曰需須也賁其須與賁如濡如亦韻也息夫躬之辭曰嗟若是兮欲何畱撫神龍兮防其須則須字古音思由切知須則知需矣知需則知襦爲而由切矣豈必轉侯以就襦乎○頋氏曰古侯韻與魚虞模同用無與憂流州鳩同用者魏陳思王箜篌引晉劉琨贈慮諶始合而爲一唐人遂以尢侯幽三韻同用而古音亾矣○按載馳白駒二詩侯之通悠憂遊三字分明如此頋氏必欲避之何耶卽據頋氏所考頭字自卓文君白頭吟始與流韻豈至魏晉始合爲一耶又如曲禮不諱嫌名鄭注云謂若禹與雨丘與區可知漢人讀丘區同音𨿽丘字非古音而區則爲祛由切矣因區字可推其餘頋氏不引鄭注非忘之也有所嫌而諱之耳又如羔裘之侯與渝韻左傳繇辭渝與蕕臭韻尢可見侯尢之相通頋氏於臭字亦不引此繇矣此等處能禁後人不指摘耶○頋氏於侯韻盡入魚虞模止畱褒捊二字謂當攺入憂流州鳩一韻褒則因常棣二章韻求字捊則因易君子以褒多益寡鄭苟董蜀本俱作捊也此正猶十虞韻摘出從孚數字謂當入憂韻者同皆因詩嘗用之相通者也夫文字至多詩何能盡用爲韻但有一二處用爲同韻則可輾轉以推其餘如因載馳小戎白駒三詩卽可推及余字是也褒字旣與求韻頋氏亦不得不入憂流假令無此詩則亦必曰褒古音薄胡反一例歸之魚虞模矣樂記區萌達釋文區古侯反左傳豆區釜鐘僕區之法釋文皆烏侯反冶區夫夏區夫亦皆烏侯反頋氏扵此等侯字亦讀爲胡謂今人讀區萌之區爲古矛豆區之區爲烏矛乃因侯而誤夫韻書侯韻在尢幽之間陸氏作釋文在韻書之後謂其用侯字皆讀爲胡豈可信乎魏文帝孟津防詩用豆區字與娛衢等字爲韻乃是後人俗音而頋氏謂爾時古音尙未攺驅字詩中分明與收輈韻而頋氏謂至晉宋之間驅字亦讀爲苦矛反可見其音之變豈其然乎○侯韻之通虞韻者通其分出之字愚說異於頋氏者彼此轉音之異頋氏轉侯韻之音以就彼似魚虞楷皆可通愚則轉隅芻等字之音以就此不但魚模二韻與此不同卽虞韻中虞吁等字亦與此絕不通也古人亦有方音或轉侯厚侯之音以就虞虞遇者有之又或彼部不通之字亦以相近而合韻如常棣六章之合豆飫具孺者亦有之若其他篇固未嘗不犁然自詩以外用韻紛雜魚虞模侯語麌姥厚禦遇暮比而通之亦各隨其方音不可以末流之失而謂詩中槪無分別也】

平聲第十二部

韻目二十一侵○分二十二覃○分二十三談○分二十四鹽○別收一東○別收去聲五十六防詩韻

二十一侵駸【七林切】○鬵【徐林切】○林【力沈切】臨【云漢二章虫宮宗躳韻臨蓋第一部方音口斂近侵韻也臨當讀本音舊葉力中反誤】○琛【醜林切】○煁【知林切】○諶【氏壬切○其命匪諶韻終亦終字方音近侵韻也諶音忱舊或葉市隆反非是】○深【式鍼反】○心【息林反】○琴【巨金切】芩○欽【去金切】衾【抱衾與禂與參字句中相韻】○欹【許金切○上帝居欹與末句以迄於今隔韻遙韻】○今【居吟切】金衿○音【於金切○小戎末章音弓滕興韻音此第十部方音口斂近侵韻也音字不必葉一陵反】陰【二之日鑿冰衝衝韻音此亦第一部方音近侵韻也陰字不必葉於容反】參【取今切○維參與昴與衾字似句中相韻又苟子議兵窺敵觀變欲潛以深欲伍以參】分二十二覃驂【疏簮切○騏騑是中騧驪是驂此亦以第一部葉此部從方音也舊葉中諸仍反未的】○南【泥心切○本證逺送於南韻音心凱風自南韻心從夏南韻林胡不自南韻風心以稚以南韻欽琴音借飄風自南韻音狄彼東南韻心旁證招魂目極千里兮傷春心魂兮歸來哀江南易林公孫爭之彊入委禽不悅於心乃適於南○逺送於南陸氏釋文雲南如字沈云協句宜乃林反今謂古人韻緩不煩攺字按陸氏此說亦非確論古今音相近者不煩攺字稍逺者當轉音切顧氏泥此語凡相通韻皆不注古音今不從】男【本證則百斯男韻音○按釋名及白虎通皆云男者任也任以事功也此可見古音易林丰之節以男韻承不足據】○湛【持林切○本證和樂且湛韻芩琴心常棣韻琴子孫其湛韻林○按中庸引詩作和樂且耽耽今音丁含切而古音持林切者舌頭音轉舌上音古湛耽相通陳遵傳浮沈作浮湛】耽【本證無與士耽韻葚平上相韻○爾雅妔樂也疏云毛詩鹿鳴和樂且湛氓無與士耽詩之作非一人故有音義同而字形踳駮者詩作湛耽而此作妉音義皆同】分二十三談三【疏簪切○本證其實三兮韻今○按三今音蘓甘切而古音防簪切者齒頭音轉正齒音古三參相通參之本音如森也】分二十四鹽綅【息林切○按今在鹽韻音纎字從�得聲古音當息林切悶宮五章乘縢弓增膺懲氶皆第十部字方音口斂近侵韻遂有貝冑朱綅句猶小戎以膺弓縢興韻音大明以興韻林心也舊葉息稜反今攺】別收一東風【孚金切○本證淒其以風韻心習習谷風韻心鴥彼晨風韻林欽其爲飄風韻南心如彼遡風韻心穆如淸風韻心旁證九章登大墳以逺望弓聊以舒吾憂心哀州土之平樂兮悲江介之遺風又乘卾渚而反顧兮欸秋冬之緒風步餘馬兮山臯邸余車兮方林司馬相如長門賦廓獨潛而專精兮天飄飄而疾風登蘭防而遙望兮神怳怳而外淫○按風從凡聲凡韻二十九與侵韻近故方音孚金切後世方音轉乃入東韻猶風颿颿颿本音凡而今人皆以輕唇轉重唇呼之如逄亦是凡韻轉東韻也】別收去聲五十六防僭【子林切○本證以籥不僭韻欽琴音南復謂我僭韻心○按僭從朁聲而朁又從兓聲兓卽古簪字則僭固可讀平聲又按復謂我僭朋友以僭其義皆爲不信則僭又與譖通平去兩存可也舊葉七林反今攺子林切】

補考

二十二覃潭【徐林切○九章長瀬湍流溯江潭兮狂顧南行聊以娛心兮韓詩外傳逢天之暑思思潭潭願乞一飲以表我心○按潭亦作潯】楠【泥心切○張衡西京賦木則樅栝椶楠梓棫楩楓嘉卉灌叢蔚若鄧林】二十四鹽潛【昨林切○陸云詩皇維南洛舊邦匪歆委弁釋位如龍之潛○按潛今音昨鹽切然禹貢潛水漢書作灊固當有昨林切之音】一東楓【孚金切○招魂湛湛江水兮上有楓目極千里兮傷春心○西京賦見前】

總論

【二十一侵至二十九凡九韻詞家謂之閉口音顧氏合爲一部愚謂此九韻與眞至仙十四韻相似當以音之侈弇分爲兩部神珙等韻分深攝爲內轉咸攝爲外轉是也南男參三等字古音口弇呼之若巖詹談餤甘監等字詩中固不與心林欽音等字爲韻也𨿽諸韻字有參互入聲用韻復寛若不可以韻爲界然謂合爲一部則太無分別矣今不從○招魂篇末朱明承夜兮時不可淹臯蘭被徑兮斯路漸此以淹漸自爲韻不必與下文楠心南通爲一韻也○此部字詩及易間有與東冬蒸登韻者方音也亦因呼彼韻音細有似此部非此部往而從彼也若眞先諸韻與此兩部絕不相通吳氏韻補謂侵古通眞覃古通刪鹽古通先咸古通刪先誤甚】

平聲第十三部

韻目分二十二覃○分二十三談○分二十四鹽○二十五添○二十六嚴○二十七咸○二十八衘○二十九凡

詩韻

分二十二覃涵【胡婪切】分二十三談談【徒甘切】惔餤○甘【古酣切】○藍【魯甘切】分二十四鹽詹【職亷切○按魯邦所詹舊無音六日不詹舊葉都甘反今皆音占藍與詹亦自諧】瞻【民具爾瞻舊葉側衘反今讀平音亦自諧維此恵君民人所瞻此二句無韻舊葉側姜反誤】襜【不盈一襜舊葉都甘反今讀古音】二十五添【詩未有韻】二十六嚴嚴【語鍁切○按殷武四章天命降監下民有嚴不僭不濫三句連韻嚴在嚴韻監在去聲五十九鑑亦在平聲二十八衘濫在去聲五十三勘平與去可通韻也下文不敢怠遑乃間句耳舊葉嚴側剛反引楚辭天問爲證天問云勲闔夢生少離散亡何壯武厲能流厥嚴嚴亦音莊愚謂第八部與此部無相通之理此亦如以調韻同之類皆古人誤讀詩因彊效其韻耳陳氏又爲之說曰漢明帝諱莊攺莊助爲嚴助以其音之同也古人攺易名姓如陳田馬葬之類皆字異音同愚謂嚴與莊義相近耳非音同也】二十七咸讒【士咸切】二十八銜巖【五衘切○防山巖巖不必葉魚鍁反】○監【古衘切○何用不監讀平聲天命降監亦可讀平聲】二十九凡【詩未有韻】

總論【見第十二部】

古韻標準卷一

﹤經部﹐小學類﹐韻書之屬﹐古韻標準﹥

欽定四庫全書

古韻標準卷二

婺源江永撰

上聲第一部

韻目一董二腫三講

詩韻

一董幪【莫孔切】○總【作孔切】○唪【補孔切】○動【徒總切】二腫龍【醜勇切○何天之龍與寵通】○勇【余隴切】○尰【市勇切】○竦【息供切】三講【詩未有韻】

補考

三講港【古永切○此字三講一送皆有之古音當爲古永切】○蚌【步孔切○郭璞毆野絲贊女子鮫人體近蠶蚌出珠匪甲吐絲匪蛹化出無方物豈有種】玤【說文從玉丰聲】○項【胡孔切○張衡西京賦鮪鯢鱨鯋修頟短項大口折鼻詭類殊種○說文從頁工聲】

總論

【凡上聲去聲與平聲無異論者從略○講字今音固爲江之上聲而古音有異講棓缿三字見第十一部補考】

上聲第二部

韻目分四紙○五防○六止○七尾○十一薺○十二蟹○十三駭○十四賄○十五海○分四十四有○分四十厚○【別收】十六軫○【別收】十七準○【別收】十九隠○【別收】二十八狝○【別收】三十四果○【別收】平聲十四皆○【別收】去聲七志○【別收】去聲十八隊○【別收】去聲四十九宥詩韻

分四紙砥【諸氏反】○氏【承紙切】○燬【許委切】○泚【雌氏切】○爾【兒氏切】邇○彌【綿婢切】濔【有濔濟盈有鷕雉鳴𨿽非句末音亦相諧鷕本以水切音惟】○訿【將此切○潝潝訿訿與哀違依防平上相韻】五防防【職雉切】指防【伊於胡防與訿哀違依平上爲韻】○視【承豕切】○美【母鄙切】○否【補美切○按否徳之否與可否之否古皆此音害澣害否舊讀如字非古音】○兕【徐姊切】○幾【居履切】○姊【將幾切】秭○匕【卑履切】妣○失【式視切】○洧【榮美切】鮪○死【息姊切】○履【力凢切】○水【式誄切】○藟【力軌切】○秠【普鄙切】○惟【以水切】鷕【此字說文本作以水反後傳冩譌作以小反韻書遂收入小韻誤鷕與濔韻說見前】六止止【諸市切】沚趾○恃【上止切】○喜【虛裏切】○紀【居裏切】○以【羊巳切】巳苢○似【詳裏切○按似讀本音自諧舊葉養裏反○棠棠者華末章右有似三字皆同音何以別義乎今不從】耜祀【耜祀皆讀本音不必葉養裏反又楚茨首章以饗以祀以妥以侑以介景福上去入爲韻四章苾芬孝祀神嗜飲食上入爲韻大田末章來方禋祀與上文止子畝喜爲韻以享以祀以介景福亦上入爲韻旱麓四章以享以祀間句或亦上入韻舊皆葉逸織反今不從】汜【亦讀本音】○史【疎士切】使○耳【而止切】○裏【良巳切】理李鯉裏○始【詩止切】○起【虛裏切】芑杞屺○士【鉏裏切】仕俟涘【俟涘本音自諧不必讀以】○子【祖裏切○按子齒頭音今人呼之有若祖耳切然耳字亦是而止切祖耳切與祖裏切實無以異皆不出止韻舊因吳棫韻補凡子皆葉奨裏反贅矣又子字無別音舊葉旣取我子入聲假樂君子音則嗟我婦子建爾元子祖古反皆誤鴟鴞以上韻入假樂首二句無韻嗟我父子建爾元子間句非韻也陳第於子字一二引證謂古子有二讀與紙葉者聲近濟水之濟與語葉者如今讀耔梓一類凡詩悉止音晉宋時猶此音此說尢紕繆子齒頭音止正齒音可混而一之乎今讀微異者不過若祖耳切耳何嘗與語韻葉乎陳氏閩人蓋溺於方俗不悟其非耳】梓耔○齒【昌裏切】○矣【於紀切○禮則然矣與時謀萊平上爲韻舊葉於姬反誤優哉悠哉亦是戾矣此亦以平上爲韻而戾字非韻】○薿【偶起切】○恥【敕裏切】祉七尾尾【無匪切】○依【於豈切○公劉四章兩依字韻濟幾本可以平韻上而禮記黼扆皆作依不學博依亦讀上聲則依字固有上聲今平上兩存】○豈【去幾切○豈弟豈樂樂豈壽豈之豈今音愷在海韻古皆去防切在海韻者不復收】○菲【敷尾切】○韡【於鬼切】煒葦十一薺薺【䢐禮切】○禮【盧啟切】醴鱧○體【他禮切】涕○濟【子禮切】泲○弟【徒禮切】○襧【奴禮切】泥濔【垂轡濔濔】十二蟹【詩未有韻】十三駭【詩未有韻】十四賄悔【虎洧切○本證其後也悔韻汜以其徳靡悔韻祉子庶無罪悔韻時祀庶無大悔韻子止旁證離騷旣替余以蕙纕兮又申之以攬茝亦余心之所善兮𨿽九死其猶未悔又阽余身而危死兮覽余初其猶未悔不量鑿而正枘兮固前修以菹醢醢虎洧切○按今韻賄隊二韻皆收古惟入上聲又吳氏云今聲濁葉隊古聲淸韻志卽晦明之晦亦然愚謂古今口有侈弇音有粗細耳非淸濁之謂】○罪【䢐洧切○昊天已威予愼無罪平上爲韻不必讀威爲畏讀罪爲悴也】十五海海【虎洧切○本證朝宗於海韻水隼止弟友母至於南海韻理肇域彼四海韻裏止旁證禮記無聲之樂气志旣起無體之禮施及四海漢髙帝歌鴻鵠髙飛一舉千里羽翼已就橫絕四海】○宰【奨裏切○本證家伯冡宰韻士史氏疚哉冡宰韻紀氏右止裏】○殆【養裏切○本證無小人殆韻仕子已孔棘且殆韻仕使子友受命不殆韻有子旁證接輿歌已而已而今之從政者殆而荀子宥坐防不能彊學老無以教吾恥之去其故鄕事君而達卒遇故人曾無舊言吾鄙之與小人處者吾殆之恥鄙殆三字三韻天問女歧縫裳而館同爰止何顚易厥首而親以逢殆易林將戍系亥陽藏不起君子防亂大上危殆】怠【本證無俾大怠韻否史恥旁證左傳讒鼎銘昧旦丕顯後世猶怠況曰不悛其能久乎久音幾○按易謙輕而豫怠也上韻來下韻食色伏飭蓋平上入爲韻】○采【此禮切○本證左右采之韻友薄言采之韻苢有蒹葭采采韻已涘右沚庶民采之韻子負似旁證荀卿賦此夫文而不采者與簡然易知而致有理者與九章文質疏內兮眾不知余之異采材朴委積兮莫知余之所有】○在【此裏切○本證侯誰在矣韻喜祉久友鯉友我辰安在韻梓止母裏旁證離騷吾令丰隆乘雲兮求宓妃之所在解佩纕以結言兮吾令蹇修以爲理】分四十四有有【羽已切○本證薄言有之韻苢采亦莫我有韻藟涘弟母終南何有韻止旨且有韻鯉物其有矣韻時平上爲韻其祁孔有韻俟友右子寧莫我有韻紀仕終善且有韻止子畝喜右否敏君子有之韻右似爰眾爰有韻理嵗其有韻始子邦國是有韻喜母士祉齒旁證九章莫知余之所有韻采見前漢書敍傳文艷用寡子虛烏有寓言淫麗托諷終始】右【本證淇水在右韻弟道阻且右韻采已涘沚悉率左右韻有俟友子攘其左右韻止子畝喜否有敏在帝左右韻時平上爲韻廼左廼右韻止理畝事膳夫左右韻宰氏止理旁證九章軋洋洋之無從兮馳委移之焉止漂翻翻其上下兮翼搖搖其左右○按維天其右之此以之與牛韻舊葉右音由誤】友【本證琴瑟友之韻采卭須我友韻子否飲禦諸友韻喜祉久鯉在或羣或友韻有俟右子邦人諸友韻水海隼止弟母怨及朋友韻仕殆使子𨿽無好友韻喜燕及朋友韻紀士子於朋友韻子旁證九章願嵗並謝與長友兮淑離不淫梗其有理兮漢天馬歌體容與迣萬里今安匹龍爲友】○久【舉裏切○本證何其久也韻以我行永久韻喜祉友鯉在友不如死之久矣韻恥旁證易旣濟終日戒有所疑也東鄰殺牛不如西鄰之時也實受其福吉大來也濡其首厲何可久也平上爲韻雜卦傳咸速也恆久也渙離也節止也招防層冰峩峩飛雪千里些歸來歸來不可以久些秦嶧山刻石廼今皇帝一家天下兵不復起災害滅除黔首康定利澤長久○陳氏曰久音幾或曰孔子傳易方有糾音盈不可久葉天徳不可爲首並謂雜卦是孔子以前書愚疑久有二音不然何楚辭秦刻皆讀幾耶○按久音幾古音之正也或音九方音之異也易讀幾者不止雜卦旣濟何可久也亦是此音在幹則韻道咎造者在臨則韻道在大過則韻醜在離則韻咎道蓋古人行文亦隨便用韻而詩之久則皆音幾又按上聲之止有猶平聲之之○去聲之志宥其字音多互異如仇字詩有兩讀舅字詩韻牡韻首而漢書韻宰易林韻齒起舊字詩韻時韻裏而漢書韻朽鳩宜久字之有異音】玖【本證報之以瓊玖韻李貽我佩玖韻李子】○婦【扶委切○本證京室之婦韻母思媚其婦韻以士耜畝舊皆失葉音旁證天問水濵之木得彼小子夫何惡之媵有莘之婦易林析薪熾酒使媒求婦和合齊宋姜子悅喜○陳氏曰古音喜後轉音缶故古詩昔爲倡家女今爲蕩子婦蕩子行不歸空牀難獨守亦古音之變也再變則音負矣○按婦古音扶委切非音喜後轉音阜非音缶阜房九切缶方九切淸濁不同婦負今皆在有韻正古詩與守韻之音非再變乃音負也今人呼婦頗似麌韻之父然未嘗入麌韻則古音亦未嘗再變陳氏論音韻之疎謬大扺如此】負【本證蜾臝負之韻采子似是任是負韻秠芑畝祀○按婦負古音皆扶委切說文負恃也從人守貝有所恃也此解其義耳陳氏謂恃亦音欲讀負爲恃誤甚】分四十五厚母【滿彼切○本證歸寧父母韻否舊失葉音謂他人母韻藟涘弟有必告父母韻畝畏我父母韻裏杞瞻望父母兮韻屺不遑將母韻止杞憂我父母韻杞民之父母韻杞李已誰無父母韻水海隼止弟友文王之母韻婦舊失葉音泂酌民之父母韻饎上去爲韻亦右文母韻祉令妻壽母韻喜士有祉齒旁證淮南子以天爲父以地爲母陰陽爲經四時爲紀漢歌涉危歷險不逺萬里去俗歸徳心歸慈母○按母字詩皆滿彼切獨蝃蝀二章韻兩似入麌韻此亦因便偶借非其常也】畝【本證衡從其畝韻母饁彼南畝韻耜趾子喜於此菑畝韻芑止試南東其畆韻理令適南畝韻耔薿止士饁彼南畝韻止子喜右否有敏俶載南畝韻事耜廼宣廼畆韻止右理事是獲是畝韻秠芑負祀載芟俶載南畝韻以士耜良耜俶載南畝韻耜旁證離騷余旣滋蘭之九畹兮又樹蕙之百畮畦畱夷與揭車兮雜杜蘅與芳芷張衡東京賦躬三推於天田修帝借之千畝供禘郊之粢盛必致思乎勤已】別收十六軫敏【母鄙切○本證農夫克敏韻止子畝喜右否有旁證漢書敍傳宣之四子淮陽聰敏舅氏籧篨幾陷大理○按履帝武敏歆閒句耳未可以敏字爲韻】別收十七準隼【息止切○本證采芑鴥彼飛隼韻止試沔水鴥彼飛隼韻水海止第友母○按采芑首章三章用韻之體皆以首句與第三句韻四句六句與首句三句韻而第二第五句別爲韻故鴥彼飛隼句是韻舊以今音息允反讀之失韻體且失古音矣沔水首章隼字亦是韻二章𨿽易韻而沔彼流水鴥彼飛隼猶是隔句韻末章隼字獨無韻者章首脫二句故也準字從隼得聲隼息止切則準字古音當之水切準與水聲諧故白虎通雲水之爲言準也釋名雲水準也準平物也考工記輈注則利準鄭司農讀準爲水觀準與水音義之相通可知隼字之音矣從來讀詩者皆不覺惟顧氏知鴥彼飛隼句是韻然謂隼字古音卽是之水反恐不然諧聲取相近不必同音自當從今音轉紐爲息止切】別收十九隠近【渠豈切○本證防言近止韻偕邇旁證潘嶽射雉賦算分銖商逺近揆縣刀騁絕伎江淹祭戰士文千秋同盡百齡一世魂而有知咸無逺近○按往近王舅毛讀已鄭讀記亦與渠豈切相近旂與近皆從斤聲旂古音芹而今音祈近今音渠謹切而古音渠豈切音之互異也】別收二十八狝鮮【想止切○本證籧篨不鮮韻泚濔○按癬從鮮亦有從徙作防者史記齊吳疥防也可知鮮有徙音】別收三十四果火【虎委切○本證七月流火一二章與衣平上爲韻三章韻葦秉畀炎火韻稺平去爲韻旁證易林鬼行搖尾逐云吹火又從風吹火牽騏驥尾又從風吹火荻芝俱死○按荘子利害相摩生火實多眾人焚和月固不勝火火字似如今音蓋方音之異】別收平聲十四皆皆【舉裏切○本證降福孔皆韻秭醴妣禮○按皆從比聲故古音幾偕又從皆聲古亦音幾左傳引詩作降福孔偕荀朂東西廂歌作降福孔偕以音之同也】偕【本證夙夜必偕韻死卜筮偕止韻近邇維其偕矣韻防飲酒孔偕韻防旁證九辯四時遞來而卒嵗兮陰陽不可與儷偕白日晼晼其將入兮明月銷鑠而減毀太螟蛉不屬失其體也賔親於禮賔主偕也○按偕字無與平聲韻者至漢時猶然又按陟岵篇子季弟三字𨿽非韻而言子行役則韻已止言季行役則韻寐棄言弟行役則韻偕死是韻從三字生以此益知皆有幾音】別收去聲七志事【鉏裏切○本證公矦之事韻沚朝夕從事韻芑子母周爰執事韻止右理畝言示之事韻子否耳王纘之事韻式上入爲韻旁證石鼔歌丞徒徨止其奔我以阻其乃事】別收去聲十八隊悔【虎洧切○本證其後也悔韻汜以其徳靡悔韻祉子庶無罪悔韻時祀庶無大悔韻子止旁證離騷旣替余以蕙纕兮又申之以攬茝亦余心之所善兮𨿽九死其猶未悔又阽余身而危死兮覽余初其猶未悔不量鑿而正枘兮固前修以菹醢】晦【本證風雨如晦韻已子喜靡明靡晦韻止旁證易林商風數起天下昬晦】別收去聲四十九宥舊【巨已切○本證殷不用舊韻時平上爲韻不尙有舊韻裏旁證韋成詩天子我監登我三事顧我傷隊爵復我舊○按漢書敍傳枯楊生華曷惟其舊上韻朽下韻隝首則入有韻矣】

補考

四紙徙【斯氏切○說文從辵止聲○顧氏曰此字經無明據以止聲讀斯氏反於理爲長然韓非子揚權篇名正物定名倚物徙荀子成相篇世之禍惡賢士子胥見殺百里徙穆公任之彊配五伯六卿施並讀爲斯可反○按論語徳之不修學之不講聞義不能徙不善不能攺四句似有韻講古音爲構之上聲故與修韻而徙與攺韻攺古音已則徙字宜爲斯氏切矣韓非子徙與倚韻恐倚字讀如今音荀子成相旣用士字則徙施皆當從之首句禍字或有方音入此部如火字之比顧氏說未確又按字從徙者多與從麗者相通如屣與躧縰與纚疑是麗字則於古亦有郎許切之音不必皆力過切也】十二蟹解【舉履切○古詩著以長相思緣以結不解以膠投漆中誰能別離此】十三駭駭【矦已切○管子凡聴徴如負豬豕覺而駭】○楷【苦已切○後漢語天下模楷李元禮】十五海醢【虎洧切○離騷見前悔字招防雕題黒齒得人肉以祀以其骨爲醢些】○攺【居裏切○九章易初本廸兮君子所鄙章畫志墨兮前圗未攺】○亥【胡豈切○易林見前殆字】○茝【昌止切○離騷昔三後之純粹兮固眾芳之所在雜申椒與菌桂兮豈惟紉乎蕙茝又見前悔字】十六軫牝【毗履切○老子谷神不死是爲牝大戴禮髙者爲生下者爲牡谿谷爲牝淮南子所謂地利者後生而前死左牡而右牝○按牝從匕得聲而今音爲毗忍切此後世方音之轉猶敏爲眉隕切準爲之尹切隼爲息允切巹爲居隠切也顧氏謂牝字後人以其通俗不雅而攺音非是】十七準準【之水切○白虎通水之爲言準也釋名水準也準平物也○按準從水從隼聲隼古音息止切】十九隠巹【居裏切○說文巹從已丞讀若詩云赤舄幾幾】二十八狝狝【斯民切○說文本作從犬璽聲】癬【史記越世家齊與吳疥防也防卽癬字釋名癬防也浸淫移徙靑徐人謂癬爲徙】四十三等等【多攺切○管子視其不可使因以爲民等韓非子愛臣太親必危其身人臣太貴必易主位主妾無等必危嫡子兄弟不服必危社稷賈誼新書兩者不等各由其母○顧氏曰此字在韓非子二句一韻必不可易而孟子之愛無差等施由親始亦似有韻之文其字從竹寺聲從竹者古人等威之辧書之於策也許愼不得其解而曰寺者官曺之等謬矣春秋以前未有名官府爲寺者其言寺皆閽寺也廣韻收此字於十五海而音多攺切唐時此音未泯故韓愈許國公神道碑銘有曰上之宅憂公讓太宰養安蒲阪萬邦絕等李庾西都賦乃防漢酺發周賚謐萬類渟四海遂開國以報功差子男之五等此正唐韻十五海之音當時功令許人兼用者也或疑寺聲與多攺稍逺不知待字亦寺聲也】四十四有臼【其以切○淮南子解門以爲薪塞井以爲臼人之從事或時相似】○不【方彼切○荀子賦篇此夫文而不采者與簡然易知而致有理者與君子所敬而小人所不者與○顧氏曰不字古音丕從一爲丕從口爲否然古字多通用如詩中不顯亦世不顯不承之類皆是丕字其未然之詞皆曰不轉而上聲則曰否易師初六否臧凶晁氏曰先儒多作不】四十五厚拇【滿彼切○爾雅釋訓敏拇也】

上聲第三部

韻目八語○分九麌○十姥○分三十五馬○【別收】四十五厚○【別收】平聲一東

詩韻

八語語【魚巨切】圉禦○旅【力舉切】○紵【直呂切】羜○與【余呂切】予【本證顚倒思予韻顧上去爲韻或敢侮予韻雨土戶將伯助予韻雨輔女轉棄予韻雨女胡寧忍予四月韻夏暑云漢韻沮所顧助旁證離騷女嬃之嬋媛兮申申其詈予曰鮌婞直以亡身兮終然殀乎羽之野又紛總總其離合兮班陸離其上下吾令帝閽開闗兮倚閶闔而望予又忽吾行此流沙兮遵赤水而容與麾蛟龍以梁津兮詔西皇使涉予九歌帝子降兮北渚目眇眇兮愁予又君回翔兮以下逾空桑兮從女紛總總兮九州何壽夭兮在予又防蘭兮麋蕪羅生兮堂下綠葉兮素枝芳菲菲兮襲予又子交手兮東行送美人兮南浦波滔滔兮來迎魚麟麟兮媵予又東風飄飄兮神靈雨畱靈修兮憺忘歸嵗旣晏兮孰華予○按取予之予借爲予我之予古皆同音後始轉入平聲顏師古匡謬正俗曰予當讀如與不當讀如餘詩予悉音與又按鄭康成注曲禮云余予古今字豈是時音已變與而晉人陸機陸云詩猶入上聲韻也】○渚【章與切】○女【人渚切】茹【又去聲】○暑【舒呂切】防黍○處【昌與切】○湑【私呂切】○女【尼呂切】○許【虛呂切】○虛【其呂切】秬○所【疎舉切】○楚【創舉切】○阻【側呂切】○沮【慈呂切】○舉【居許切】筥○緒【徐呂切】鱮藇分九麌麌【虞矩切】噳俁○羽【王矩切】雨宇○甫【方矩切】父脯黼○武【文甫切】舞務【外禦其務左傳引詩作侮是務侮通也而詩用侮字似當入第十一部】○父【扶雨切】釡輔○冔【況羽切】栩訏○踽【俱雨切】十姥土【他魯切】吐○杜【徒古切】土【桑土之土】○魯【郎古切】虜○堵【當古切】○鼔【公戶切】瞽罟酤盬股羖○五【疑古切】午○祖【則古切】組○虎【呼古切】滸許【伐木許許】○怒【奴古切○上去兩存】○苦【康五切】○戶【矦古切】祜岵怙酤【旣載淸酤】扈○浦【旁古切】○補【博古切】分三十五馬馬【滿補切○本證言秣其馬韻楚爰喪其馬韻下舊失葉音巷無服馬韻野武乘乘馬韻組舞舉虎所女駕我乘馬韻野皇駁其馬韻羽嘽嘽駱馬韻盬處旣差我馬韻午麌所蹶維趣馬韻處路車乘馬采菽韻筥予黼崧髙韻土亦白其馬韻且旅駉駉牡馬韻野者旁證離騷朝吾將濟於白水兮登閬風而緤馬忽反顧以流涕兮哀髙邱之無女九歌霾兩輪兮縶四馬援玉枹兮撃鳴鼔漢郊祀歌靈之下若風馬左倉龍右白虎○陳氏曰馬音姥說文馬武也怒也史記索隠音姥古莽亦音姥漢有馬何羅者明徳皇后惡其先有叛以莽易馬攺字不攺音楚辭莽與土韻是其證也後馬轉爲母果切潘嶽西徵賦韻坐繆襲挽歌韻我可以觀聲之變矣】○者【掌與切○本證薄言觀者韻鱮薄言駉者韻馬野旁證九歌捐余袂兮江中遺余褋兮灃浦搴汀洲兮杜若將以遺兮逺者】○野【上與切○本證逺送於野韻羽雨叔適野韻馬武蘝蔓於野韻楚處說於株野韻馬七月在野韻股羽宇戶下鼠處烝在桑野韻下劬勞於野韻羽寡聲聞於野韻渚至於艽野韻土暑苦雨罟率彼曠野韻虎暇京師之野韻處旅語在坰之野韻馬者旁證穆天子傳萬民均平吾顧見女比及三年將復而野左傳童謡鸜鵒之羽公在外野往饋之馬說苑載逸詩綿綿之葛在於曠野良工得之以爲絺紵離騷終焉殀乎羽之野見前予字】○嘏【果五切○本證俾緝熙於純嘏韻祜天錫公純嘏韻魯許宇旁證禮運修其祝嘏以降上神與其先祖】○夏【後戶切○本證無冬無夏韻鼔下羽四月維夏韻暑予旁證穆天子傳子還東土和理諸夏萬民均平吾顧見女揚雄城門校尉箴昔在上世有殷有夏癸辛不徳而設夫險阻】下【本證宗室牖下韻女在南山之下韻處於林之下韻馬舊失葉音在浚之下韻苦首陽之下韻苦與宛邱之下韻鼔夏羽婆娑其下韻栩十月蟋蟀入我牀下韻股羽野宇戶鼠處亦在車下韻野載飛載下韻栩盬父溥天之下韻土至於岐下韻父馬滸女宇福祿來下韻渚處湑脯昭假於下韻甫鷺於下韻舞旁證易潛龍勿用陽在下也見龍在田徳施普也禮運酒在室醴醆在戶粢醍在堂澄酒在下離騷覽相觀於四極兮周流乎天余乃下望瑤臺之偃蹇兮見有娀之佚女】○寫【想羽切○本證我心寫兮蓼蕭韻湑語處裳裳者華韻湑處車牽韻湑旁證諺云書三冩魚成魯帝成虎】○且【七羽切○本證有萋有且韻馬旅】○捨【商羽切○本證亦不遑捨韻車旴平上爲韻不必葉商居反旁證易潛龍勿用下也見龍在田時舍也又井泥不食下也舊井無禽時捨也】○寡【果五切○本證哀此鰥寡韻羽野哀我塡寡韻扈舊失葉音不侮鰥寡韻茹吐禦旁證易小畜寡也履不處也史記敍傳天下已平親屬旣寡悼恵先壯實鎭東土】別收四十五厚垢【果五切○本證徵以中垢韻谷谷上入爲韻不必葉居六反○按垢從後聲宜古厚切入第十一部此與谷谷爲韻者入聲第一部亦平上去第十一部之轉聲故可通葉旣與谷谷韻則轉爲果五切入此部若後字之韻祖矣此亦當時有此方音如左傳引諺國君含垢與污瑕平上爲韻也漢以後用垢字多入此部如荘忌哀時命不獲世之塵垢韻處後漢張超誚靑衣賦尙有塵垢韻父繁欽詩同塵共垢韻輔】別收平聲一東戎【而渚切○本證烝也無戎韻務以修我戎韻祖父○按戎有汝義遂有汝音此音韻之變非可以例求者陳氏疑戎爲武字之誤姑存一說】別收去聲九禦助【牀所切○助從且得聲可讀上聲亦可去聲兩收之】

補考

三十五馬社【辰五切○甘誓用命賞於祖不用命戮於社左傳成季占閒於兩社爲公室輔漢書敍傳布歷燕齊叔亦相魯民思其政或金或社】假【果五切士冠字辭宜之於假永受保之曰伯某甫】雅【阮古切樂記今夫古樂進旅退旅和正以廣匏笙簧防守拊鼔始奏以文復亂以武治亂以相訊疾以雅君子於是語於是道古○按和正以廣閒句吳氏謂廣果五切誤○揚雄趙充國頌昔周之宣有方有虎詩人歌功乃列於雅】赭【章與切漢天馬歌太一況天馬下霑赤汗沫流赭○按詩赫如渥赭當爲閒句舊葉陟略反誤】三十七蕩莽【滿補切離騷汨余若將不及兮恐年嵗之不我與朝搴阰之木蘭兮夕攬洲之宿莽日月忽其不淹兮春與秋其代序九章滔滔孟夏兮艸木莽莽傷懷永哀兮汨䢐南土又搴長洲之宿莽與艸韻音稍異○今韻姥蕩二韻兩收】平聲九麻姱【後五切九歌縆瑟兮交鼔簫鐘兮瑤虡鳴防兮吹竽思靈保兮賢姱】

上聲第四部

韻目十六軫○十七準○十八吻○十九隠○二十一混○二十二很○分二十七銑○【別收】二十阮詩韻

十六軫畛【章忍切○䢐隰阻畛與耘平上爲韻】○忍【而軫切】○盡【慈忍切】○引【余忍切】○閔【眉隕切○鬻子之閔斯與勤平上爲韻不必葉眉貧反】○隕【於閔切○涕旣隕之不必音蘊其黃而隕與貧平上爲韻不必葉於貧反】十七準【詩未有韻隼字入第二部】十八吻【詩未有韻】十九隠【詩未有韻近字入第二部】二十一混壼【苦本切○室家之壼與上去爲韻】二十二很【詩未有韻】分二十七銑【詩未有韻】別收二十阮苑【於粉切○防伐有苑與羣錞平上爲韻○按苑於阮切當入第五部而詩韻羣錞則入此部蓋音相近而轉也我心苑結亦音韞又按易大人虎變其文炳也君子豹變其文蔚也小人革面順以從君也易用韻稍寛炳與君可平上爲韻蔚字甚逺何以合韻蓋卽此苑字耳】

上聲第五部

韻目二十阮○二十三旱○二十四緩○二十五澘○二十六產○分二十七銑○二十八狝○【別收】十四賄

詩韻

二十阮【自阮至產不必加葉音說見平聲】逺【云阮切○按詩用逺字皆上角弓二章與然字平上爲韻不必因二章並首章逺字亦讀平聲也】○反【府逺切○按詩用反字皆上聲不思其反四矢反兮皆上去爲韻不必葉孚絢反翩其反矣與逺韻猶逸詩偏其反而與逺韻楚辭用反字亦多韻逺字皆不必葉分邅反𨿽漢書平反之反讀平聲他書亦有翩其翻而之語然詩與論語皆作反又威儀反反一見賔之初筵一見執競執競與簡韻可知是上聲賔之初筵與幡遷遷平上爲韻耳舊葉分邅反與幡同音夫反反者威儀之善幡幡者威儀之不善若同音何以別義乎】阪○婉【於阮切○淸揚婉兮與漙願韻平上去通韻也漙不必葉土兗反願不必葉五逺反】○綣【苦逺切】○咺【火逺切】二十三旱亶【當旱切】癉○罕【許旱切○叔發罕忌與慢上去爲韻不必葉虛旰反】二十四緩管【古滿切】館【適子之館兮與粲上去爲韻不必葉古玩反】痯二十五澘板【布綰切】○僩【下赧切】二十六產簡【古限切】分二十七銑殄【徒典切】二十八狝衍【以淺切】○踐【慈演切】○墠【常演切】○幝【昌善切】○巘【魚蹇切○陟則在巘與原繁宣嘆平上爲韻不必葉魚軒反】○孌【力兗切○今韻狝綫皆收以候人末章推之薈兮蔚兮去聲之雙聲婉兮孌兮上聲之雙聲當以上聲爲正甫田猗嗟用孌字皆上去爲韻耳不必葉龍眷反】○轉【陟兗切】○卷【居轉切】○選【思兗切○舞則選兮與貫亂上去爲韻不必讀去聲】○熯【而善切○按我孔熯矣式禮莫愆熯與愆平上爲韻釋文熯亦音漢亦是平去爲韻舊誤以爲閒句而以愆與下文孫字爲韻非是俗本又誤音善】別收十四賄灑【先典切○按新臺有灑與浼殄韻當爲先典切與今音璀者異蓋灑從西聲西字古音簫前切故上聲卽先典切】○浼【美辧切○按浼從免聲故河水浼浼與灑殄韻今音每與古音異矣】

上聲第六部

韻目二十九篠○三十小○分三十一巧○分三十二皓

詩韻

二十九篠皎【古了切】○鳥【都了切】○僚【盧鳥切○佼人僚兮】蓼三十小小【思兆切】○旐【治小切○設此旐矣與郊旄平上爲韻】趙○沼【之少切○魚在於沼與樂上入爲韻王在靈沼與躍上入爲韻皆不必葉音灼】○少【書沼切】○摽【婢小切】○紹【市沼切○舒夭紹兮與照燎懆上去爲韻】○蹻【居夭切○其馬蹻蹻與藻昭笑敎平上去通韻四牡蹻蹻與入聲韻上入兼收】糾○悄【親小切】分三十一巧【所分之字如狡姣絞佼齩稍等字詩未有韻其餘分入第十一部】分三十二皓鎬【胡潦切】○潦【虛倒切】○倒【都鎬切○顚之倒之與召上去爲韻亦可讀去聲】○藻【子鎬切】○懆【七早切○說見去聲】

上聲第七部

韻目三十三哿○三十四果○分三十五馬○分四紙

詩韻

三十三哿瑳【此我切】○我【五可切】○儺【乃可切】○可【枯我切】○左【臧可切○左之左之與宜平上爲韻不必葉平聲】三十四果禍【胡果切】分三十五馬瓦【五果切○按斯榦末章載寢之地載衣之裼爲一韻載弄之瓦以下又易韻瓦與儀議罹爲韻儀議皆音俄罹音羅而瓦以上聲與之韻當爲五果切今時方音猶有此音管子弱子下瓦慈母操箠箠徒何切可證舊葉魚位反未確】分四紙掎【居我切○伐木掎矣今音已舊葉居何反今按當讀居我切與予之佗矣上去爲韻】○杝【湯可切○析薪杝矣今音侈舊葉湯何反今按當讀湯可切與佗上去爲韻】

上聲第八部

韻目三十六養○三十七蕩○分三十八梗

詩韻

三十六養養【余兩切】○兩【良奨切】○仰【魚兩切○髙山仰止與行平上爲韻不必葉五剛反】○掌【諸兩切】○爽【疎兩切○其徳不爽平上皆可讀】○罔【文兩切○天之降罔與亡平上爲韻】○往【於兩切】王【及爾出王王卽往字與明平上爲韻】三十七蕩蕩【徒郎切】湯【子之湯兮與蕩同】○廣【古晃切○漢之廣矣與泳永方平上去通韻不必葉古曠反誰謂河廣與杭望平上爲韻】分三十八梗梗【古黨切○本證至今爲梗與將往競平上去通韻旁證黃香九宮賦走札楬而繚桔梗槁屑屈而卻梁黨】○怲【比郎切○憂心怲怲與上藏平上去通韻不必葉兵旺反】○景【居養切○本證泛泛其景韻養旁證夏矦湛扺疑九疑之從王化猶洪聲之收淸響黎苗之樂函夏若防形之招恵景郭璞逰仙詩翹首望太淸朝云無增景𨿽欲思隨化龍津未易上○按周禮正日景釋文云景如字或作影非是古無影字大禹謨之影響後人以今字易之耳泛泛其景釋文景如字又音影當以如字之音爲是古音居養切】○永【於廣切○江之永矣與廣泳方平上去通韻不必葉弋亮反】

補考

三十八梗炳【比郎切郭璞畢方贊畢方赤文離精是炳集乃流災火不炎上】

上聲第九部

韻目分三十八梗○三十九耿○四十靜○四十一迥

詩韻

分三十八梗熲【俱永切○舊韻在迥韻禮部韻略攺入梗韻】三十九耿【詩未有韻】四十靜騁【醜郢切】○屏【必郢切】○領【良郢切】四十一迥冥【莫迥切○維塵冥冥舊讀上聲今從之】

上聲第十部

韻目四十二拯○四十三等

四十二拯【詩未有韻】四十三等【詩未有韻等字見第二部補考】

上聲第十一部

韻目分四十四有○四十五厚○四十六黝○分九麌○分二十九篠○分三十一巧○分三十二皓○【別收】五防○【別收】去聲五十

詩韻

分四十四有栁【力韭切○有苑者栁與蹈上去爲韻】罶懰【佼人懰兮舊葉郎老反誤】○杻【女九切】狃【將叔無狃舊葉女古反按大叔於田首章𨿽以馬組諸字爲韻而狃字從醜猶杻之從五隰有杻北山有杻旣皆在此部則狃亦當在此部又國語引商銘嗛嗛之食不足狃也不能爲膏而只離咎也晉輿人誦得國而狃終逢其咎皆與舊韻可知狃字今音卽古音將叔無狃蓋別出此部字與叔在藪句遙韻耳今藪狃皆收此部】○朽【許九切】○韭【舉醜切○四之日其蚤獻羔祭韭舊葉韭已小反蚤音早今按此韻字不入小韻而皓韻字多入此部韭當如字而讀蚤爲子苟切】○首【始九切】手○醜【齒九切】魗【與醜同當在此韻韻書誤入尢韻】○阜【房九切】○缶【方九切】○舅【其九切】咎【凡上聲最濁次濁之字音有轉紐讀之似去而非去舅咎皆羣母最濁聲讀之似究實則羣母之上聲非見母之去聲也詩用舅咎皆本音無須他證陳氏不達似去非去之理二字皆累累引證彼意以爲今人讀去聲古人讀上聲耳又不達最濁聲轉紐似最淸之理謂舅音九咎音糾夫舅咎皆音臼耳豈可以最淸字音之乎此理前人多未究皇極經世多泛出聲音亦由此致誤諸字不可勝辯論此以例其餘】○誘【與九切】莠槱○受【殖酉切○舒懮受兮舊葉時倒反誤】壽【今韻有宥兩收古音上聲】○酒【子酉切○荒湛於酒非韻舊葉子小反誤】四十五厚【此韻字舊多葉第三部漢以後固多此音如白渠歌口後斗與所雨黍韻逺夷慕徳歌厚與雨韻他多類此然以詩考之平聲矦韻旣不入第三部則此韻厚後斗口等字亦當讀本音】厚【胡口切○本證顏之厚矣韻樹數口舊葉厚胡五反今按當胡口切口讀如字樹數皆轉入此部亦孔之厚矣舊存兩葉一很口反一下主反今按前讀爲是】後【文武維後舊不用葉音爲是○】後【谷風小弁遑卹我後韻笱舊皆讀如字克昌厥後韻後亦不用葉音爲是保艾爾後韻枸楰耉不自我後韻瘉口愈侮予曰有先後韻附奏侮舊皆葉下五反今按當讀如字其所韻字皆在此部又瞻仰末章不自我先不自我後藐藐昊天無不克鞏無沗皇祖式救爾後鞏字不入韻兩後字似與祖韻音下五切蓋當時方音亦有此偶一用之他詩不必皆此音也】○牡【莫厚切】○斗【當口切○本證酌以大斗韻主醹耉旁證易丰其蔀日中見斗弟子職三飯二斗左執虛豆○按酌以大斗舊葉腫庾反𨿽漢白渠歌有此音而詩當讀如字主醹耉古音皆在此部易之蔀亦在本韻弟子職之豆在矦韻皆此部也】○耉【古厚切○遐不黃耉以祈黃耉舊皆葉果五反今按耉從句聲句有鉤姤之音耉宜古厚切】笱【無發我笱舊無葉音爲是】枸【本有枳枸又有枸檵韻書枳枸之枸在麌韻枸檵之枸在厚韻南山有枸注謂枳枸也愚謂皆音苟亦以從句聲知之】○藪【蘇後切○叔在藪舊葉素苦反今按此句別用一韻與下將叔無狃句遙韻耳次章叔在藪無韻三章叔在藪則與鴇首手阜爲韻矣】○口【苦後切○本證好言自口莠言自口韻瘉後愈侮旁證正考父鼎銘一命而僂再命而傴三命而俯循墻而走亦莫予敢侮饘於是粥於是以糊余口戰國策寧爲雞口毋爲牛後○按口字方音𨿽有讀苦者而詩只讀本音所韻字瘉後兪侮皆本部銘之僂傴俯走亦皆在此部不得以白渠歌而疑之】○奏【子苟切○予曰有奔奏卽走字舊葉宗五反今當讀走銘循墻而走亦讀如字】○趣【此苟切○左右趣之與槱韻自是本音】取【如酌孔取韻駒後饇平上去通韻駒音鉤舊皆葉去聲誤天問湯謀易旅何以厚之覆舟斟尋何以取之取韻厚本音非葉音】四十六黝【詩未有韻糾字亦在小韻入第六部】分九麌侮【莫厚切○本證是以有侮韻瘉後口愈予曰有禦侮韻附後奏序賔以不侮與句�樹上去爲韻旁證正考父銘韻僂傴俯走口見前口字○按侮從每聲古音當爲莫厚切音轉則音武常棣外禦其務左傳引作侮蓋當時亦有轉音詩之侮及左傳鼎銘之侮當讀拇】○愈【容九切○本證憂心愈愈韻瘉後口侮○按兪字有由音渝楡皆音由則愈亦當容九切】瘉【本證胡俾我瘉韻後口愈侮說見上又交相爲瘉與裕上去爲韻】楰【本證北山有楰讀枸耉後此亦當容九切蓋防字亦有由音】○主【當口切○本證曾孫維主韻醹斗耉百神爾主矣韻厚旁證易遇其配主𨿽旬無咎又丰其蔀日中見斗遇其夷主老子受國之垢是謂社稷主○按曾孫維主韻斗亦與醹同韻觀易斗韻主可見舊葉斗腫庾反耉果五反非是百神爾主矣舊葉當口之庾二反宜以當口反爲正】○醹【而口切○酒醴維醹舊奴口反今攺而口切此猶濡字之爲而由切】○數【蘇後切○本證心焉數之韻樹口厚當讀此音】分二十九篠【詩未有韻如篠謏是此部字】分三十一巧飽【補苟切○本證今也每食不飽韻簋旣醉旣飽韻首考鮮可以飽韻首罶旁證易飲食衎衎不素飽也夫徵不復離羣丑也】○卯【莫後切○本證朔日辛卯韻丑】茒【本證薄采其茒韻酒老道醜】昴【本證維參與昴與裯猶平上爲韻舊葉力求切疑非旁證春秋元命苞昴之爲言畱也】分三十二皓昊【胡口切○本證投畀有昊韻受○按受昊皆上聲舊葉去聲誤】晧【本證白石晧晧與繡鵠憂平上去通韻不必讀去聲月出皓兮韻懰受慅舊失葉音】○老【魯吼切○本證與子偕老擊鼔韻手女曰雞鳴韻酒好維憂用老韻道艸搗首永錫難老韻茒酒道醜旁證荀卿蠶賦此夫身美好而頭馬首者與屢化而不壽者與善壯而拙老者與○按釋名老者朽也史記酉者萬物之老也古音如此】○道【徒苟切○本證不可道也韻埽醜遭我乎峱之道兮韻茂牡好宛邱之道韻缶翿踧踧周道韻艸搗老首行彼周道韻艸有相之道韻艸茂苞襃秀好順彼長道韻茒酒老醜旁證易終日幹幹反復道也或躍在淵進無咎也又夫徵不復離羣醜也婦孕不育失其道也】稻【本證十月獲稻韻棗酒壽】○埽【蘇後切○本證不可埽也韻道醜弗灑弗埽韻栲杻考保】○禱【丁口切○本證旣伯旣禱韻戊好阜醜旁證易林白茅醴酒靈巫拜禱又爲設歡酒寃尢誰禱】搗【本證惄焉如搗韻道艸老首】○艸【此苟切○本證在彼丰艸韻考鞠爲茂艸韻道搗老勞人艸艸韻好率彼幽艸韻道茀厥丰艸韻道茂苞襃秀好旁證左傳虞人箴芒芒禹迹畫爲九州經啟九道民有寢廟獸有茂艸各有攸處徳用不擾在帝夷羿冒於原獸忘其國卹而思其麀牡○舊多失葉音】慅【本證勞心慅兮韻晧懰受○按此章當讀懰受如今音讀皓胡口切○慅此苟切舊讀誤】○蚤【子苟切○本證四之日其蚤韻韭○按騷字從蚤聲古音蘇矦切卽蚤宜子苟切舊讀蚤如今音轉韭字葉之誤】棗【本證八月剝棗韻稻酒壽】○皁【䢐苟切舊子苟反未的○本證旣方旣皁韻好莠旁證揚雄太僕箴廐焚問人仲尼深醜僕臣司馬敢告執皁】造【本證尙無造韻罦憂覺平上去通韻遭家不造韻疚考孝上去爲韻蹻蹻王之造韻受旁證太端往述來遵天之造無或攺作遵天之醜○按造皆䢐苟切爰之造舊無葉音周頌之造皆葉䢐侯反未的】○好【許厚切○本證洵美且好韻狩酒中軍作好韻軸陶抽平上去通韻不寁好也韻手魗莫不靜好韻酒老揖我謂我好兮韻茂道牡驕人好好韻艸舊失葉音旣堅旣好韻皁莠實堅實好韻道艸茂苞襃秀好代食維好韻寶舊失葉音旁證箕子歌麥秀漸漸兮禾麥油油彼狡童兮不與我好兮平上爲韻王襃四子講徳論毛嬙西施善毀者不能蔽其好嫫姆倭傀善譽者不能掩其醜】○寶【補九切○本證稼穡維寶韻好舊失葉音以作爾寶韻舅保保亦補苟切與上文路車乘馬莫如南土易韻舊皆葉音補誤旁證策傳未見其利恐離其咎寡人狐疑安事此寶】保【本證他人是保韻栲杻埽考南土是保韻寶舅王躬是保韻考永言保之韻考壽舊多失葉音旁證易夫徵不復離羣醜也婦孕不育失其道也利用禦防順相保也老子揣而鋭之不可長保金玉滿堂莫之能守漢房中歌加被寵咸相保施大徳世曼壽】鴇【本證乘乘鴇韻首手藪阜此字本作鴇今作鴇誤】○考【去九切○本證弗鼔弗考韻栲杻埽保在宗載考韻艸舊失葉音使君壽考韻飽首享於祖考韻酒牡纘戎祖考韻保韓奕韻道舊皆失葉音作召公考韻首休壽假哉皇考韻牡旣右烈考韻壽率見昭考韻壽保於乎皇考韻造考上去爲韻不必葉袪反旁證易乾父之蠱意承考也幹母之蠱得中道也○按考從丂聲丂音糗故古音去九切曾孫壽考閒句舊葉孔五反誤】栲【本證山有栲韻杻埽考保南山有栲韻杻壽茂】別收五防軌【居酉切○本證濟盈不濡軌韻牡旁證太永不軌凶亡流於後○按軌從九聲後轉居洧切班固幽通賦韻趾異古音矣】簋【本證於我乎每食四簋韻飽陳饋八簋韻埽牡舅咎旁證易樽酒簋貳用缶納約自牖○按說文簋古作匭匭從軌得聲故同音九後皆轉入防韻】別收去聲五十戊【莫口切○本證吉日維戊韻禱好阜醜○按漢志丰茂於戊故戊茂同音古皆上聲後轉去聲莫切今方音又爲務古音彌變矣】茂【本證子之茂兮韻道牡好徳音是茂韻栲杻壽如松柏之茂韻壽如松茂矣韻苞好猶平上去通韻種之黃茂韻道艸苞裦秀好黍稷茂止韻朽旁證張衡西京賦流長則難竭根深則難朽故奢泰肆情而馨烈彌茂】

補考

九麌蔀【薄口切見前主字】僂【郎口切左傳見前口字】傴【烏後切左傳見前口字】俯【方九切左傳見前口字】乳【忍九切易林文王四乳仁愛篤厚】二十九篠擾【而九切左傳見前艸字】三十一巧巧【去九切管子地員五臭所校寡疾難老士女皆好其民工巧其泉黃白其人夷姤離騷吾令鴆爲媒兮鴆告余以不好雄鳩之鳴逝兮余猶惡其佻巧】三十二皓防【蘇後切天問惟澆在戶何求於防何少康逐犬而顚隕厥首】討【他口切易林城弱不守郭君自討】抱【普後切相如賦長千仞大連抱誇條直暢實葉復茂】隝【都後切漢書敍傳橫𨿽雄材伏於海隝沐浴屍鄕北面奉首】三講講【古厚切○按講從冓而今音古項切疑古音不然論語徳之不修學之不講聞義不能徙不善不能攺蓋徙與攺爲一韻修與講平上爲韻也又戰國策講和之講與媾字通用亦可知講有古厚切之音矣從冓而今音轉爲古項切猶之趙廣漢缿筩之缿從後而方音讀作胡講切音項也】○缿【胡口切○趙廣漢缿筩字從後而音項疑亦有胡口切之音】○棓【薄口切按星名天棓曺操作五色棓皆與棒通步項切而字從音疑有薄口切之音】

上聲第十二部

韻目四十七寢○分四十八感○分五十一忝詩韻

四十七寢寢【七稔切】○枕【章荏切○按輾轉防枕韻蓞儼舊葉如檢切愚疑寢韻字不轉他音枕當讀本音略轉萏儼以葉之萏在感韻感與寢字有相通儼在廣韻似不相通以其音近似假借爲韻耳今讀枕如字收萏字入此部而儼仍歸第十三部易以枕韻坎窞坎窞皆感韻字也】○諗【式荏切○按將母來諗與駸平上爲韻不必葉音深】○甚【常枕切】○葚【食忍切○按無食桑葚與耽平上爲韻不必葉知林反】黮【同葚食我桑黮與林音琛金平上爲韻】○錦【居飲切】分四十八感萏【徒稔切○按有蒲菡萏舊葉待檢反今讀徒稔切韻枕菡萏雙聲字菡當爲胡稔切】分五十一忝簟【徒錦切○本證下莞上簟韻寢舊葉徒檢徒錦二反今讀徒錦切】

補考

四十八感坎【苦錦切易來之坎坎險且枕入於坎窞】窞【徒稔切見上】

上聲第十三部

韻目分四十八感○四十九敢○五十琰○分五十一忝○五十二廣○五十三豏○五十四檻○五十五範

詩韻

分四十八感【所分字如感等字詩未有韻】四十九敢敢【古覽切】○菼【土敢切】五十琰貶【悲斂切】分五十一忝玷【多沗切】五十二廣儼【魚檢切○按碩大且儼與萏枕韻蓋略轉其音若魚錦切此近似假借耳而魚檢切自是儼之本音今仍收之此部】五十三豏斬【側減切○按國旣卒斬與巖瞻惔談監平上爲韻不必葉側銜反】五十四檻檻【胡黤切】五十五範【詩未有韻】

古韻標準卷二

欽定四庫全書

古韻標準卷三

婺源江永撰

去聲第一部

韻目一送○二宋○三用○四絳

詩韻

一送送【蘇弄切】○控【苦貢切】○仲【直眾切】二宋宋【蘇統切】三用用【余頌切○按不臧覆用與從卭平去爲韻不必葉於封反】○誦【似用切○按家父作誦與訩邦平去爲韻不必葉疾容反】訟【按何以速我訟與墉從平去爲韻不必葉祥容反】四絳巷【胡貢切○本證俟我乎巷兮韻丰送旁證離騷啟九辧與九歌兮夏康娛以自縱不顧難以圗後兮五子用失乎家衖衖同巷】

去聲第二部

韻目分五寘○六至○七志○八未○十二霽○十三祭○十四泰○十五卦○十六怪○十七夬○十八隊○十九代○二十廢○分四十九宥

詩韻

分五寘辟【毗智切】○詈【力智切】○積【子智切○有實其積與濟上去爲韻不必葉上聲】柴【助我舉柴與佽韻】○刺【七賜切○是以爲刺天何以刺皆不必葉音砌】○易【以防切】六至至【脂利切○按我徵聿至與垤室窒去入爲韻期誓不至與來疚卹去入爲韻皆不必葉入聲】○位【於愧切】○遂【徐醉切】隧檖穟穂○醉【將遂切】○誶【息悴切○按離騷謇朝誶而夕替王逸引詩誶予不顧誶字爲是今詩作訊字之誤也說文誶告也訊問也義旣不同歌以訊之與萃韻亦不諧作誶則義與音皆合矣凡百君子莫肯用訊亦是誶字之誤誶韻退遂瘁亦正協也誶訊字相近故譌耳今直作誶字讀第四部震韻不復收訊字】○類【力遂切】○閟【兵媚切】毖○匱【求位切】○備【平祕切】○利【力至切】○棄【誥利切】○稺【直利切○無害我田稺與火上去爲韻】○寐【彌二切】○悸【其季切】○佽【七四切】○四【息利切】駟○季【居悸切】○比【毗至切○克順克比與克明克類韻】○畀【必至切】○萃【秦醉切】瘁○地【徒四切○按地字說文𨿽云也聲而古文作墬是從防聲也字亦有轉音如髢亦以也諧聲不必若池馳之音陀也斯幹載寢之地與載衣之裼韻裼字說文作則地字不音陀矣顧氏據天問啟棘賔商九辧九歌何勤子屠母而死分竟地謂地與歌韻古音陀愚謂歌字當時有方音讀如基故逺逰篇云二女禦九韶歌使湘靈鼔瑟兮令海若舞馮夷天問之歌字亦是音基故地字以去聲與之韻又橘頌篇云閉心自愼終不過失兮秉徳無私參天地兮地與失去入爲韻尢可見地字只如本音陳氏引橘頌過失作失過謂過讀平聲與沱正韻誤朱子楚辭皆作過失陳氏自刻屈○宋古音義亦作過失吳氏及顧氏皆作失過非是】肄【羊至切】勩○懟【直類切】○出【尺類切○按出字入聲匪舌是出韻瘁去入亦可爲韻舊讀去聲今兼收之】七志識【職吏切○三爵不識又見入聲】○寺【詳吏切】嗣【載用有嗣與師平去爲韻】○試【式吏切○按師幹之試與止上去爲韻不必葉詩止反百僚是試與裘平去爲韻不必葉申之反易終日幹干行事也或躍在淵自試也飛龍在天上治也亦平上去通韻】○字【疾置切○牛羊腓字之與鳥覆翼之去入爲韻】○異【羊吏切】貽【知子之來之雜佩以贈之舊葉贈音則未安陳氏曰疑贈是貽字之誤按此說是來與貽平去入去皆可韻也今不復收贈字】○事【鉏吏切○詩用事字多韻上聲此亦存之】○忌【渠記切○胡斯畏忌與裏喜平去爲韻不必葉巨已反】○熾【昌志切】饎【可以餴饎與毋上去爲韻不必葉昌裏反】八未謂【於貴切】渭○蔚【於胃切】○漑【居毅切○今韻未代兩收存此去彼可也】○塈【許旣切】十二霽濟【子計切】○穧【在詣切】○裼【他計切○陳氏曰說文緥也從衣啻聲詩曰載衣之又裼袒也從衣易聲斯幹詩宜以說文爲據寢地衣爲韻下又轉韻不嫌與上章異也】髢替○帝【都計切】嚏○棣【待計切】○翳【於計切】曀○恵【胡計切】○嘒【呼恵切】戾【郎計切○按優哉防哉亦是戾矣此以矣字與維葵膍哉平上爲韻猶之禮則然矣亦以矣字韻也舊葉戾郎之反未安】十三祭嵗【相鋭切○按何以卒嵗韻發烈以興嗣嵗韻軷烈皆以去入爲韻不必轉發烈軷爲去聲亦不必讀嵗爲雪】○衛【於嵗切○遄臻於衛是韻】○稅【舒芮切】說【於我歸說與閱雪去入爲韻不必葉輸爇反】○蹶【居衛切】○晢【徵例切】晰○逝【時制切】○泄【余制切】○厲【力制切】栵○憩【去例切】愒揭○世【始制切○蕩八章揭害撥世去入爲韻不必存兩葉音】○偈【其例切】○揥【醜例切】○淠【匹世切】十四泰艾【魚肺切○本證彼采艾兮韻嵗或肅或艾韻敗福祿艾之韻秣去入爲韻俾爾耆而艾韻熾富背試大嵗害】○大【特計切○本證而實大韻愒泄敗俾爾昌而大韻熾富背試艾嵗害旁證易含章可貞以時發也或從王事知光大也栁下恵誄防恥救民徳彌大兮𨿽遇三黜終不獘兮太獨狩逝逝不可大也白日臨辰老得勢也漢書敍傳博物不伐含光大天誘其衷慶流苗裔】○害【胡憩切○本證不瑕有害二子乘舟篇韻逝泉水篇韻舝邁衛眉壽無有害韻大艾嵗旁證易或從王事知光大也括囊無咎愼不害也○害有曷音又見入聲第三部】○帶【丁計切○本証之子無帶韻厲旁證九歌荷衣兮蕙帶倐而來兮忽而逝】○肺【普蓋切】○斾【蒲蓋切○胡不斾斾是韻武王載斾非韻】茷○兌【杜防切】○噦【呼防切】○外【五防切】○祋【都防切○何戈與祋與芾去入爲韻舊有都律都外二反今惟存去聲】○薈【烏兌切○薈兮蔚兮雙聲字】○脫【吐肺切】十五卦解【居寐切○本證夙夜匪解韻位易辟稼穡匪解韻辟績適皆去入爲韻不必葉訖力反春秋匪解似與皇皇后帝膈韻】○�【蒲寐切○本證彼疏斯�韻替】十六怪瘵【側例切○本證無自瘵焉韻愒邁士民其瘵韻恵厲屆】○屆【居气切○本證不知所屆韻嘒淠寐君子所屆韻淠嘒駟靡有夷屆韻恵厲瘵】介【是用大介與晦韻】○拜【博制切○本證勿剪勿拜韻說】十七夬邁【莫制切○本證日月其邁韻逝外蹶越以鬷邁韻逝後予邁焉韻愒瘵言從之邁韻厲蠆】○敗【蒲寐切○本證勿翦勿敗韻憩無淪胥以敗韻艾無俾正敗韻愒泄厲大旁證武王箠銘馬極則躓民極則敗荀卿賦功立而身廢事成而家敗棄其耆老收其後世】○蠆【醜制切○本證卷髮如蠆韻厲邁】十八隊駾【徒對切】○佩【蒲昧切○本證靑靑子佩韻思來瓊瑰玉佩韻思皆平去爲韻不必葉蒲眉反旁證離騷溘吾逰此春宮兮折瓊枝以繼佩及榮華之未落兮相下女之可貽又民好惡其不同兮惟此黨人其獨異戶服艾以盈要兮謂幽蘭其不可佩按此二證可知佩是去聲】悖拔【本證柞棫拔矣韻兌駾喙柞棫斯拔韻兌對季】○妹【莫佩切】痗○誨【荒內切】晦【遵養時晦與介韻是去聲風雨如晦韻已喜靡明靡晦韻止皆上去爲韻不必葉呼淆反】○對【都隊切】○退【他內切】○潰【胡對切】○內【奴對切】○背【蒲昧切○有去入二音言樹之背黃髮臺背皆此音余見入聲】十九代逮【徒旣切○本證荓云不逮韻僾旁證易旅於處未得位也得其資斧心未快也終以譽命上逮也】○載【子置切○本證受言載之與喜右上去爲韻謂之載之韻誨旁證九章乘騏驥以馳騁兮無轡銜而自載乘汜泭以下波兮無舟檝而自備荘子福輕乎羽莫之知載禍重乎地莫之知避○又見入聲】○愛【於旣切○本證心乎愛矣韻謂旁證易王假有家交相愛也威如之吉反身之謂也九章世混濁莫吾知人心不可謂兮知死不可讓願勿愛兮明告君子吾將以爲類兮】僾【本證亦孔之僾韻逮逮徒旣切】二十廢吠【符廢切】○喙【許穢切】分四十二宥又【夷至切○本證嘉賔式燕又思與來去入爲韻天命不又韻富室人入又與能仇時平去爲韻矧敢多又韻識】侑【以妥以侑與祀上去爲韻】囿【王在靈囿與伏去入爲韻伏蒲北切】○疚【居至切○本證憂心孔疚與來去入爲韻又與來至卹去入爲韻使我心疚與來去入爲韻○舊皆葉訖力反未的又見第十一部】○富【方未切○壹醉日富與克又去入爲韻何神不富與刺狄忌去入爲韻俾爾壽而富韻熾背試旁證易有孚惕出上合志也有孚孿如不獨富也又無妄之往得志也不耕獲未富也荀子成相篇治之志後勢富君子誠之好以待】

補考

祐【夷至切見上】憊【平祕切易系遁之厲有疾憊也畜臣妾吉不可大事也】饋【求位切易無攸遂在中饋】貴【居胃切易往蹇來碩志在內也利見大人以從貴也】貝【博寐切易震來厲億喪貝】沛【普寐切易丰其沛日中見沬】沬【莫佩切見上】快【苦貴切易旅於處未得也得其資斧心未快也】气【去旣切易天地定位山澤通气】防【敕置切武王杖銘於乎危於忿防於乎失道於嗜欲於乎相忘於富貴】躓【陟利切武王箠銘見前敗字】代【徒旣切武王席銘安樂必敬無行所悔一反一側亦不可以怠所監不逺視爾所代】蒯【苦貴切左傳引詩𨿽有絲麻無棄菅蒯𨿽有姬姜無棄蕉萃凡百君子莫不代匱】繋【胡計切左傳佩玉橤兮余無所繋之防酒一盛兮余與褐之父睨之】睨【五計切見上】刈【魚肺切離騷冀枝葉之峻茂兮願竢時乎吾捋刈𨿽萎絕其亦何傷兮哀眾芳之蕪穢】穢【於廢切見前】詒【羊吏切離騷見前佩字】蔽【必袂切離騷何瓊佩之偃蹇兮眾薆然而蔽之惟此黨人之不諒兮恐嫉妒而折之去入爲韻】曵【余制切易見輿曵其牛掣其人天且劓】掣【尺制切見上】劓【牛例切見上】裔【余制切九歌麋何爲兮庭中蛟何爲乎水裔朝馳余馬兮江臯夕濟兮西澨聞佳人兮召予將騰駕兮偕逝築室兮水中葺之兮荷蓋】澨【時制切見上】蓋【古憩切見上】態【他旣切九章懲熱羮而吹韲兮何不變此志也欲釋階而登天兮猶有曩之態也】竢【鉏志切九章竊快在其中心兮揚厥憑而不竢芳與澤其雜糅兮芳華自中出○竢同俟詩韻在上聲此轉去聲】汰【特計切九章乘舲船余上沅兮齊吳榜而擊汰船容與而不進兮淹回水而凝滯】滯【直例切見上】締【特計切九章愁鬱鬱之無快兮居戚戚而不可解心鞿羈而不開兮气繚轉而自締上去爲韻】置【陟吏切九章願陳情以白行兮得罪過之不意情寃見之日明兮如列宿之錯置○意字詩韻在入聲】再【之旣切九章背法度而心治兮辟與此其無異寧溘死而流亡兮恐禍殃之有再】慨【苦旣切九章憎慍惀之修美兮好夫人之慷慨眾踥蹀而日進兮美超逺而愈邁】示【神至切九章任重載盛兮陷滯而不濟懷瑾握瑜兮窮不知所示邑犬羣吠兮吠所怪也非俊疑傑兮固庸態也】怪【古喟切見上】喟【苦胃切九章曾傷爰哀永嘆喟兮世混濁莫吾知人心不可謂兮】昧【莫佩切九辯事綿綿而多私兮竊悼後之危敗世雷同而炫曜兮何毀譽之昧昧】磕【苦旣切髙唐賦礫碨磥而相摩兮巆震天之磕磕巨石溺溺之瀺灂兮沫潼潼而髙厲水澹澹而盤紆兮洪波淫淫之溶防奔揚踴而相撃兮云興聲之霈霈猛獸驚而跳駭兮妄奔走而馳邁虎豹豺兕失气恐喙雕鶚鷹鷂飛揚伏竄股戰脇息安敢妄摰】防【余制切見上】霈【普寐切見上】竄【七芮切見上○按易不克訟歸逋竄也自下訟上患至掇也竄今在換韻七亂切掇今在入聲末韻丁括切其韻不諧顧氏收竄入泰韻亦未的今詳竄與喙摯韻古音當爲七芮切而掇當音綴陟衛切如此則易與賦兩處韻皆得矣】摰【脂利切見上】蒂【都計切髙唐賦綠葉紫裹朱莖白蒂纎條悲鳴聲似竽籟淸濁相和五變四防感心動耳回腸傷气孤子寡婦寒心酸鼻愁思無已嘆息垂淚】籟【郎旣切見上】防【黃沛切見上】鼻【毗至切見上】淚【力遂切見上】藹【於防切髙唐賦徙靡澹澹隨波閽藹東西施翼猗狔丰沛】蔡【倉貝切好色賦腰如束素齒如含貝嫣然一笑惑陽城迷下蔡】勢【舒制切太見前大字】獘【毗祭切栁下恵誄見前大字】吏【力置切漢書敍傳泯泯羣黎化成良吏淑人君子時同功異沒世遺愛民有餘思】思【相吏切】

去聲第三部

韻目九禦○分十遇○十一暮○分四十禡○【別收】五十○【別收】入聲十九鐸

詩韻

九禦禦【魚據反○百兩禦之與居平去爲韻又良禦忌韻射射音斁授幾有緝禦韻斚斚音故良禦緝禦舊皆葉魚駕反未的】○據【居禦切】○去【邱倨切】○庶【商署切○又見入聲第四部】○著【直慮切○俟我於著乎而充耳以素乎而韻華此以去與平韻舊葉著直居反素孫租反誤】除【又見平聲】○助【牀據切○已見上聲夏諺韻豫度亦可去聲】○飫【依居切】○茹【而恕切又收上聲】洳○豫【羊洳切】譽【平聲兼收】分十遇附【符遇切○如塗塗附與木屬去入爲韻又見第十一部】○馵【之戍切○駕我騏馵與續谷玉屋曲去入爲韻續轂不可讀去而馵亦不可讀入舊存兩葉音誤】○瞿【九具切】○孺【而遇切○按孺從需以濡儒例之本當入第十一部因常棣六章與豆飫具韻故入此部蓋當時方音亦有如此者又疑飫與饇通豆飫皆可入第十一部但與具字不合韻耳】○具【其瞿切○兄弟旣具是本音爾牲則具與物去入爲韻近似假借耳】十一暮莫【莫故切○從日在茻中莫之本字亦轉入聲維葉莫莫求民之莫皆入入聲】○度【徒故切○又見入聲】○斁【都故切○在此無斁與射通又見入聲】○路【洛故切】露○吐【他故切○上去兩收】○顧【古暮切○有與上聲韻者不必葉果五反】故固○愬【蘇故切】素【說見著字】○怒【乃故切○有與上聲韻者不必葉暖五反】○圃【博故切○韻書上去並收】○惡【烏路切○又見入聲】○呼【荒故切】○作【臧助切○作皆入聲薇亦作止韻莫故蓋方音亦有如此者後漢歌謡亷叔度來何暮不禁火民安作昔無襦今五袴】分四十禡禡【莫故切○本證是類是禡與附侮韻附侮當入第十一部方音亦有入此部者故得通韻】○稼【古防切○本證十月納禾稼韻圃】斝【本證洗爵奠斚韻禦舊葉居訝反誤】○暇【胡故切○按憚我不暇韻去聲是本音迨我暇矣朝夕不暇去與上韻不必葉後五反】○夜【羊茹切○本證豈不夙夜韻露不能辰夜韻圃瞿莫冬之夜韻居俾晝作夜韻呼庶幾夙夜韻惡斁譽旁證離騷吾令鳯鳥飛騰兮繼之以日夜飄風屯其相迎兮率云霓而來禦○又見入聲第四部】○射【都故切○本證叔善射忌韻禦好爾無射韻譽旁證射義引詩以燕以射則燕則譽○按射與斁通而射禦之射亦有此音故孟子云序者射也以其音相近也後世轉入禡韻神夜切音始變又射斁皆有亦音見入聲第四部】柘【本證其檿其柘韻椐路固】別收五十豆【徒故切○儐爾籩豆韻飫具孺似有此音亂我籩豆似與呶韻當入第十一部兩部兼存之】別收入聲十九鐸獲【胡誤切○按整居焦獲韻茹郭璞以爲瓠中此地名與瓠同故入此部若收獲之獲在入聲第四部】

補考

著【陟慮切易屯見而不失其居防雜而著平去爲韻】捨【始故切曲禮將適捨求毋固】步【薄故切離騷彼堯舜之耿介兮旣遵道而得路何桀紂之昌被兮夫惟防徑以窘步】索【蘇故切離騷眾皆競進以貪婪兮馮不厭乎求索羌內恕己以量人兮各興心而嫉妒○按此篇兩用索字一韻迫者入入聲第四部】妒【當故切見上】錯【倉故切離騷固時俗之工巧兮偭規矩而攺錯背繩墨以追曲兮競周容以爲度天問九州安錯川谷何洿○交錯攻錯之錯入聲】洿【烏故切見上】寤【五故切離騷世混濁而嫉賢兮好蔽美而稱惡閨中旣以邃逺兮哲王又不寤】迎【魚據切離騷百神翳其備降兮九疑繽其並迎皇剡剡其揚靈兮告予以吉故○此迎猶迓字】數【色句切天問九天之際安放安屬隅隈多有誰知其數○數當在第十一部音轉入此部】懼【其遇切天問伯林雉經維其何故感天抑墬夫誰畏懼】璐【洛故切九章被明月兮佩寶璐世混濁而莫余知兮吾方髙馳而不顧】慕【莫故切九章古固有不並兮豈知其何故湯禹久逺兮邈而不可慕】慮【良倨切九章曾歔欷之嗟嗟兮獨伏而思慮涕泣交而淒淒兮思不眠以至曙】曙【常恕切見上】瓠【胡誤切賈誼弔屈原賦吁嗟黙黙生之無故兮斡棄周鼎寶康瓠兮】傅【方具切神女賦顧女師命大傅歡情未接辭而去】遽【居女切神女賦願假須防神女稱遽徊腸傷气顚倒失據闇然而防忽不知處】處【昌據切見上】絡【洛故切招魂秦篝齊縷鄭綿絡些招具該備永嘯呼些】賦【方具切招魂人有所極同心賦些酎飲盡歡樂先故些】菟【湯故切漢石顯傳長安謡伊徙鴈鹿徙菟去牢與陳實無賈○菟同賈同價】賈【古暮切見上】袴【苦故切見前作字】躇【丈預切漢武帝賦何魂靈之紛紛兮哀裵�以躊躇執路日以逺兮遂荒忽而辭去】假【古暮切招防蘭膏明燭華鐙錯些結撰至思蘭芳假些大招瓊轂錯衡英華假只茝蘭桂樹郁彌路只○假本上聲亦可去聲】詐【側助切國語詐之見詐果喪其賂○按詐古音詛詐從乍猶侯作侯祝作亦音詛也今在禡韻】賂【洛故切見上】詛【側助切漢書敍傳燕剌謀逆廣陵祝詛昌邑短命昬賀失據】

去聲第四部

韻目二十一震○二十二稕○二十三問○二十四焮○二十六慁○二十七恨○分三十二霰○分三十三綫○【別收】三十一襉○【別收】四十三映○【別收】四十五勁

詩韻

二十一震信【息晉切○又見平聲】○【羊進切】○燼【余刃切○具禍以燼與翩泯頻平去爲韻不必葉咨辛反】○墐【其刃切】二十二稕順【食閏切】二十三問問【云運切】○訓【許運切】○慍【於問切】二十四焮【詩未有韻】二十六慁遁【徒困切○寧俾我遁與川焚燻聞平去爲韻不必葉徒勻反】二十七恨【詩未有韻】分三十二霰先【蘇晉切○尙或先之讀去聲又見平聲】○倩【倉晉切○巧笑倩兮韻盼論語又韻絢音皆在此部】○電【徒震切○爗爗震電韻令令亦在此部】甸【信彼南山維禹甸之舊葉徒鄰切然讀去聲亦可與平聲韻韓奕維禹甸之舊無葉音此句與命字韻命亦在此部可平可去又四邱爲甸先儒讀乘則轉入第十部矣】分三十三綫【詩未有韻以平聲翩川推之徧釧亦當在此部】別收三十一襇盼【匹晉切○與倩絢韻皆在此部此字從分聲故當在此部】別收四十三映命【彌吝切○本證不知命也韻人姻信我聞有命韻鄰人天子命之韻申保佑命之韻人天申維君子命韻天人於周受命自召祖命韻人田年皆平去爲韻韓侯受命王親命之無廢朕命韻甸旁證荀子國有大命不可以告人妨其躬身漢北海相景君銘流徳元城興利民彊禦攺節微弱防恩威立澤宣化行如神帝嘉厥功授以符命守郡益州路遐戀親崔駰安封矦詩戎馬鳴兮金鼔震壯士激兮亡身命○顧氏曰詩命字凡九見皆與人申爲韻是古無眉病反之音或曰命與正協始自孔子繋易然姤象傳牽賔民正命吝爲韻牽讀去因反而賔民吝與命同爲一韻是夫子讀正爲徵非以命葉正也及楚辭大招曼澤怡面血气盛只永宜厥身保壽命只室家盈廷爵祿盛只防乎歸來居室定只荘子天運篇吾又奏之以無怠之聲調之以自然之命始與盛定諸字爲韻傳之至今反以詩之彌吝反者爲葉音矣○按陳氏云命音名左傳異哉君之名子又曰今名之大以從盈數史記皆作命孟子命世之才謂名世也亡命匿名也然則命字轉音名又轉眉病切亦有其故矣】別收四十五勁令【力震切○不寧不令韻電可讀去聲余見平聲及總論】

補考

四十六徑佞【奴震切○國語晉人頌佞之見佞果喪其田平去爲韻田徒鄰切】

去聲第五部

韻目二十五願○二十八翰○二十九換○三十諫○三十一襇○分三十二霰○分三十三綫

詩韻

二十五願【自願至襇不必加葉音說見平聲】願【魚怨切○適我願兮與漙婉平上去通韻不必葉五逺反】○怨【於願切】○獻【許建切○酌言獻之與燔平去爲韻不必葉虛言反】二十八翰【翰入平聲】旦【得案切】○岸【五旦切】○衎【苦旰切○易飲食衎○衎韻磐平去爲韻】漢【呼旰切】○爛【郎旰切】○粲【倉案切】二十九換渙【呼玩切○方渙渙兮與蕳平去爲韻不必葉吁元反】○貫【古玩切】○亂【郎段切】○鍛【丁貫切】○袢【博漫切○又見平聲】○泮【普半切】三十諫諫【古晏切○民勞篇是用大諫與安殘綣反平上去通韻板篇是用大諫與板癉然逺管亶平上去通韻左傳荀子並作簡】澗【考槃在澗與寛言諼平去爲韻不必葉居賢反】○晏【烏澗切】○鴈【魚諫切】○汕【所晏切】○慢【謨晏切】○丱【古患切】三十一襇【詩未有韻盼字入第四部】分三十二霰霰【蘇晏切】○駽【呼縣切】○見【古霰切】○宴【於見切】燕分三十三綫展【之彥切○其之展也與袢顏媛平去爲韻不必葉諸延反】○彥【魚戰切】○援【王眷切】媛【邦之媛也與展袢顏平去爲韻不必葉於權反】○弁【皮變切】○羨【似面切】

補韻

變【彼眷切易初九虞吉志未變也其子和之中心願也○他卦用變字多與防韻蓋從方音與第四部通】宦【胡慣切列子引語曰人不婚宦情欲失半】半【博漫切】縵【莫半切卿云歌卿云爛兮糺縵縵兮日月光華旦復旦兮】骭【古案切寗戚歌南山粲白石爛生不逢堯與舜禪短布單衣適至骭】禪【時戰切見上】縣【黃練切漢書敍傳三代損益降及秦漢革剗五等制立郡縣略表山川彰其剖判】判【普半切見上】贊【則旰切漢書敍傳敞亦平平文雅自贊尊實赳赳邦家之彥章死非辠士民所嘆】嘆【他旦切見上詩韻平聲亦可讀去聲】賤【才綫切翟公署門一貴一賤交情乃見】

去聲第六部

韻目分三十四嘯○三十五笑○分三十六效○分三十七號

詩韻

分三十四嘯弔【多叫切】三十五笑笑【私妙切○勿以爲笑與僚囂蕘平去爲韻不必葉思邀反】○照【之笑切】炤【亦孔之炤中庸引作昭與沼樂懆平上去入爲韻詩本作炤上去入通韻不必音灼】○曜【弋照切】○召【直照切】○燎【力照切○又見平聲】分三十六效效【胡敎切○君子是則是效與蒿昭恌敎平去爲韻不必葉胡髙反】○敎【古效切○按今時方音教亦有平聲然爾之敎矣韻效匪怒伊敎韻笑敎本爲去聲令徳來敎韻鷸者平去爲韻耳不必葉居爻反又匪用爲教與入聲韻不必葉入聲】○罩【陟敎切】分三十七號盜【徒到切】悼○到【都道切】倒【又見上聲】○敖【五到切○謔浪笑敖】○芼【莫到切○左右芼之與樂去入爲韻不必葉音邈】耄【匪我言耄亦聿旣耄皆與入聲韻不必葉音莫】○勞【郎到切○郇伯勞之召伯勞之神所勞矣皆讀去聲𨿽古音未必如此分別亦兼存之】○懆【七到切○勞心慘兮開元五經文字作懆陳氏曰說文懆愁不安也從心喿聲孫愐以七早音之又懆毒也從心參聲孫愐以七感音之此其文形旣異音義不同宜易辧也迨後俗書旣勝音釋亦淆𨿽通人不能釐正矣北山之慘慘畏咎宜讀慘白華之念子懆懆宜讀懆月出之勞心慘兮抑之我心慘慘皆宜攺而從懆○按正月之憂心慘慘亦當是懆字懆𨿽七早切而念子懆懆亦音慥今上去兼收之且當以去聲爲正去入相近故以韻虐樂等字也】○暴【薄報切】

補考

約【於笑切九辯邅翼翼而無終兮忳惽惽而愁約生天地之若過兮功不成而無效】效【胡敎切見上】燿【弋照切漢房中歌雷震震電燿燿眀徳鄕治本約師古曰約讀曰要】

去聲第七部

韻目三十八个○三十九過○分四十禡

詩韻

三十八个賀【何佐切】○佐【子賀切】三十九過佗【湯臥切○子之佗矣與掎扡上去爲韻掎扡不必轉平聲佗不必葉湯何反】○破【普過切○捨矢如破與駕猗馳平去爲韻不必葉普過反】分四十禡駕【古臥切○本證四黃旣駕韻猗馳破】

補考

貨【呼臥切漢書敍傳靡法靡度民肆其詐偪上並下荒殖其貨矦服玉食敗俗傷化○詐字見第三部補考】化【呼臥切見上○化字楚辭皆與平聲韻】

去聲第八部

韻目四十一漾○四十二宕○分四十三敬

詩韻

四十一漾向【式亮切】○上【時亮切○送我乎淇之上矣與唐鄕姜平去爲韻赫赫在上與王方平去爲韻皆不必葉辰羊反九歌登白蘋兮騁望與佳朝兮夕張鳥何萃兮蘋中罾何爲兮木上亦然】尙【肆皇天弗尙與亡章兵方平去爲韻不必葉平聲天問兩用尙字一韻匠者是本音一韻行者平與去韻也】○望【巫放切○而無望兮韻蕩上其他可讀平聲】○貺【許旺切○中心貺之韻藏饗平去爲韻不必葉虛王反左傳女承筐亦無貺也韻償九章故統世以自貺與章羊等字韻亦平去爲韻也】○相【息亮切○考愼其相與臧腸狂平去爲韻不必葉平聲】四十二宕藏【䢐浪切○亶侯多藏亦可讀平聲】○喪【蘇浪切○喪服之喪與喪失之喪古音未必分別此亦兼存之】分四十三敬競【其亮切○本證秉心無競與將往梗平上去爲韻】○泳【於誑切○本證不可泳思與廣永方平上去爲韻】

補韻

亢【苦浪切易密雲不雨巳上也弗遇過之巳亢也】匠【疾亮切天問登立爲帝孰道尙之女媧有體孰制匠之】壯【側亮切逺逰玉色頩以脕顏兮精醇粹而始壯質銷鑠以汋約兮神要眇以淫放】放【甫妄切見上】恙【余亮切九辯計專專之不可化兮願遂推而爲臧賴皇天之厚徳兮還及君之無恙平去爲韻】量【力讓切神女賦視之盈目孰者克尙私心獨說樂之無量交希恩疎不可盡暢他人莫睹玉覽其狀】暢【醜亮切見上】狀【鉏亮切見上】塟【則浪切漢書敍傳王孫臝塟建廼靳將】將【子亮切見上】

去聲第九部

韻目分四十三敬○四十四諍○四十五勁○四十六徑

詩韻

分四十三敬敬【居命切○夙夜敬止與庭平去爲韻】四十四諍【詩未有韻】四十五勁政【之盛切○不自爲政與姓韻與生寧酲成平去爲韻不必葉諸盈反興迷亂於政與克共明刑遙韻其在於今句非韻政亦不必葉平聲周禮政或與徵通】正【亦可讀平聲】○姓【息正切○不如我同姓與菁睘平去爲韻不必葉桑經反】○聘【匹正切】四十六徑定【徒徑切○王國庶定與平爭宣平去爲韻不必葉唐丁反又麟之定與定之方中皆音丁徑切】○聴【他定切○又見平聲】

補考

命【眉病切易咸臨貞吉志行正也咸臨吉無不利未順命也○易用命字皆在此部詩見平去聲第四部】令【力正切左傳逸詩講事不令集人來定○詩用令字見平去聲第四部】

去聲第十部

韻目四十七證○四十八嶝

詩韻

四十七證乘【繩證切○公車千乘與縢弓綅增膺懲承平去爲韻左傳引逸詩翹翹車乘亦與弓朋平去爲韻又可讀平聲】四十八嶝【詩未有韻○雜佩以贈之贈當作貽】

去聲第十一部

韻目分四十九宥○五十○五十一防○分十遇分三十四嘯○分三十七號○【別收】三十六效○【別收】

入聲二沃

詩韻

分四十九宥救【居袖切○匍匐救之與舟遊求平去爲韻不必葉居尢反】究疚【疚見第三部嬛嬛在疚與造考孝上去爲韻亦有此音】○狩【舒究切】○咮【陟救切】○臭【尺救切○無聲無臭與孚平去爲韻不必葉初尢反左傳一薰一蕕十年尙猶有臭亦是平與去韻國語貞之無報也孰是斯人而有是臭也可證臭是去聲】○祝【之救切】○秀【息救切○實發實秀與道艸茂苞褎好平上去通韻不必葉思久反】繡【素衣朱繡舊葉先妙反誤】○褎【似秀切○羔裘豹褎此音又實種實褎今音余救切不必葉徐久反】○售【市口切○賈用不售與慉讎鞠覆育毒平去入通韻舊葉市周反誤】五十鍭【胡遘切○旣挾四鍭與句樹侮上去爲韻句鍭不必讀平聲】逅【見此邂逅與芻隅平去爲韻】○豆【徒侯切○亂我籩豆與呶韻說見平聲十一部呶字○又見第三部】○句【古侯切○惇弓旣句韻鍭樹侮句與彀同】媾覯○漏【盧侯切】五十一防【詩未有韻】分十遇饇【烏侯切○如食宜饇與駒後取平上去爲韻】○樹【上晝切○本證君子樹之與數口厚上去爲韻四鍭如樹與句鍭侮上去爲韻○按樹從尌平聲躕字旣與姝隅韻入第十一部則樹字亦宜入此部】○附【符晝切○本證予曰有疏附與後奏侮上去爲韻○又見第三部】○裕【羊晝切○本證綽綽有裕與瘉上去爲韻】分三十四嘯歗【息救切○本證條其歗矣與修淑平去入爲韻】分三十七號蹈【徒侯切○本證上帝甚蹈與栁上去爲韻旁證左傳齊人歌魯人之臯數年不覺使我髙蹈惟其儒書以爲二國憂平去通爲韻】翿【本證值其鷺翿與缶道上去爲韻○又見平聲】○冒【莫切○本證下土是冒韻好報】○報【博切○本證寧不我報韻冒好匪報也韻好雜佩以報之韻好無徳不報與讎平去爲韻旁證國語晉輿人誦貞之無報也孰是斯人而有斯臭也】○好【許切○本證逝不相好韻冒報永以爲好也韻報知子之好之韻報維子之好韻褎究中心好之韻櫜醻式相好矣與苞茂猶平上去爲韻旁證書無有作好遵王之道道徒苟切九章晉申生之孝子兮父信讒而不好行婞直而不豫兮鮌功用而不就○又見上聲】別收三十六效覺【古切○本證尙寐無覺與罦造憂平上去爲韻旁證左傳齊人歌見前】○孝【許切○本證遹追來孝與欲去入爲韻禮記引作匪棘其猶平去爲韻永世克孝與造疚考上去爲韻旁證禮記孝者畜也順於道不逆於倫是之謂畜】別收入聲二沃鵠【胡切○本證從子於鵠與皓繡憂平上去入通韻】

補考

十遇遇【牛切○雜卦傳晉畫也明夷誅也井通而困相遇也】三十七號告【居切九章道逺作頌聊以自救兮憂心不遂斯言誰告兮○詩有入聲兩音去聲又有此音】○奧【烏侯切○禮記鬼神以爲徒故事可守也五行以爲質故事可復也禮義以爲器故事行有考也人情以爲田故人以爲奧也四靈以爲畜故飲食有由也平上去通韻】○竈【則切○論語與其媚於奧寧媚於竈】

去聲第十二部

韻目五十二沁○分五十六防

詩韻

五十二沁譖【荘蔭切○朋友已譖與林平去爲韻不必葉子林反】分五十六防僭【荘蔭切○以籥不僭韻欽琴音復謂我僭韻心皆可平去相韻舊葉七林反今平去兩收】

去聲第十三部

韻目五十三勘○五十四闞○五十五艷○分五十六防○五十七釅○五十八陷○五十九鑑○六十梵

詩韻

五十三勘【詩未有韻】五十四闞濫【盧瞰切○不僭不濫與監嚴平去爲韻】五十五艷【詩未有韻厭字見入聲】分五十六防【詩未有韻玷字見上聲】五十七釅【詩未有韻】五十八陷監【格懴切○天命降監與嚴濫平去爲韻○又見平聲】五十九鑑【詩未有韻】六十梵【詩未有韻】

古韻標準卷三

欽定四庫全書

古韻標準卷四

婺源江永撰

入聲第一部

韻目一屋○分二沃○三濁分四覺○【別收】二十三錫○【別收】去聲五十

詩韻

一屋屋【烏谷切】○讀【從谷切】獨○轂【古祿切○文茵惕轂舊葉去聲誤】谷【大田篇播厥百谷閒句舊葉工洛反誤】谷谷○樕【桑谷切】○祿【盧谷切】鹿○族【昨木切】○僕【蒲木切】○卜【博木切】○木【莫切】沐霂○腹【方六切】復覆○六【力竹切】陸○軸【直六切○碩人之軸在此淸人在軸與平上第十一部韻】蓫○菊【居六切】鞠淑【殊六切】○俶【昌六切】○育【餘六切○按旣生旣育韻鞠覆毒長我育我韻鞠畜復腹則育不入第六部生民載震載夙載生載育此以夙育爲韻而時維后稷與祀子止上聲入聲遙爲韻也舊葉夙相卽反育曰逼反未安】○祝【之六切】○菽【式竹切】○畜【許六切】慉○蹙【子六切】○燠【於六切】奧【日月方奧】薁○肅【息逐切】夙宿○穆【莫六切】分二沃毒【徒篤切】○篤【冬毒切】○告【古篤切○楚茨四五章工祝致告皆閒句抑二章韻見第六部】三燭屬【之欲切】○玉【魚欲切】獄○蠋【殊玉切】○辱【而蜀切】○束【書玉切】○欲【余蜀切○匪棘其欲聿追來孝禮器引作匪革其猶然欲亦可與孝韻孝許切】○綠【力玉切】○曲【邱玉切】○局【渠玉切○予髮曲局在此不敢不局韻蹐脊入第五部】○足【卽玉切】○續【似足切】藚○粟【相玉切】分四覺【此韻有一枝入第四部又覺字轉去聲入第十一部】角【古屋切○本證麟之角韻族誰謂雀無角韻屋獄足有捄其角韻續旁證東方朔傳臣以爲龍又無角謂之爲蛇又冇足○舊葉盧谷反按角裏之角音鹿此姓氏轉音若頭角之角當古屋切此與羮字一例】○防【都木切○本證天夭是防韻屋谷祿獨○今音竹角切此舌頭轉舌上】○濁【徒谷切○本證載淸載濁韻谷旁證孺子歌滄浪之水濁兮可以濯我足】○渥【於谷切○本證旣優旣渥韻霂足谷旁證易鼎折足覆公餗其形渥】別收二十三錫廸【徒六切○本證弗求弗廸韻復毒○按廸從由由在平聲第十一部而入聲第一部亦爲平聲由之入聲故從由之字多相通如軸柚從由而音逐笛從由而周禮從逐作篴則笛字古音亦當爲徒六切矣廸笛後轉入錫韻徒歷切猶覿字古音讀而今音徒歷切也】○戚【七六切○本證自詒伊戚韻奧蹙菽宿覆旁證太孚其肉其志資戚○按戚從尗聲釋名戚蹙也考工記不微至無以爲戚速也戚音促後世始轉入錫韻】別收去聲五十奏【倉木切○本證樂具入奏韻祿○陳氏曰古奏族通音漢書云太簇族奏也言陽气大奏地而達物也又嚴安傳調五聲使有節族○按樂旣和奏𨿽間句與鼔祖舞亦似上入爲韻奔奏之奏音走】

補考

覿【徒谷切易臀困於株木入於幽谷三嵗不覿○今在錫韻】餗【蘇谷切易見前渥字】桷【古木切易鴻漸於木或得其桷】瀆【徒谷切易初筮告再三瀆】目【莫六切左傳城者謳睅其目皤其腹棄甲而復】鵒【余蜀切左傳童謡鸜之鵒之公出辱之又鸜鵒鸜鵒往歌來哭】哭【空谷切見上】朴【普木切荘子同乎無欲是謂素朴】竺【冬毒切天問稷維元子帝何竺之投之冰上鳥何燠之】慼【七六切九章忽若去不信兮至今九年而不復慘鬱鬱而不通兮蹇仛傺而含慼】孰【殊六切禮運升屋而號告曰臯某復然後飯腥而苴孰】縠【胡谷切漢郊祀歌被華文厠霧縠曵阿錫佩珠玉】俗【似足切漢郊祀歌易亂際邪革正異俗兆民反本抱素懷朴條理信義望禮五嶽】嶽【五穀切見上又漢語五鹿嶽嶽朱云折其角】肉【如六切太見前戚字】觸【尺玉切易林東龍見獨與石相觸摧折兩角】縟【而蜀切郭璞山海經贊有獸如豹厥文維縟閭善躍崄馬一角】漉【盧谷切古樂府獨漉獨漉水深泥濁】戮【力竹切班固幽通賦雍造怨而先賞兮丁繇恵而被戮直取弔於逌吉兮王膺慶於所慼】竹【張六切古彈歌斷竹續竹飛土逐肉】

總論

【入聲與去聲最近詩多通爲韻與上聲韻者閒有之與平聲韻者少以其逺而不諧也韻𨿽通而入聲自如其本音顧氏於入聲皆轉爲平爲上爲去大謬今亦不必細辧也】

入聲第二部

韻目五質○六術○七櫛○八物○九迄○十一沒分十六屑○分十七薛○【別收】二十四職

詩韻

五質質【之日切○天保五章弔質爲一韻福食徳爲一韻弔在第五部近似而借韻也】○日【人質切】○實【神實切】○秩【直一切】○一【於悉切】壹○七【親吉切】漆○匹【譬吉切】○吉【居質切】○逸【夷質切】○防【力質切】�○窒【陟防切】桎○疾【秦悉切】○室【式質切】○畢【卑吉切○月離於畢與蹢韻蹢在第五部亦近似借韻】珌韠○怭【毗必切】○吉【謂之尹吉鄭讀爲姞其吉切】○密【芙畢切】六術述【食聿切】○卒【卽聿切】○卒【昨律切○維其卒矣】卹【辛聿切○而多爲卹韻至出則銜卹韻至告爾憂卹韻毖皆去入爲韻】○律【呂卹切】○出【赤律切】七櫛櫛【阻瑟切】○瑟【所櫛切】八物物【微律切○三十維物與去聲具假借爲韻具○其未切】○弗【分勿切】拂茀芾【三百赤芾與祋去入爲韻】九迄仡【魚乞切】十一沒沒【莫勃切】○忽【呼骨切】分十六屑結【居質切○本證我心蘊結韻一心如結兮韻七一我心苑結韻實吉旁證荀子成相治復一修之吉君子執之心如一戰國策言語相結天下爲一○又見第三部】○節【資悉切○何誕之節兮韻葛曰○按節當在第三部此章之韻相近韻假借又見第三部】○噎【於悉切○本證中心如噎韻實】○血【虛屈切○本證鼠思泣血韻疾室旁證易需於血出自穴又女承筐無實士刲羊無血髙唐賦弭節奄忽蹄足灑血舉功先得獲車已實】○闋【苦聿切○本證俾民心闋與○去入爲韻】○穴【戶橘切○本證死則同穴韻室日陶復陶穴韻瓞漆室旁證易需於血出自穴】○垤【地一切○本證鸛鳴於垤與室窒至去入爲韻】耋【本證逝者其耋韻漆栗瑟】瓞【本證綿綿瓞韻漆穴室】分十七薛設【書質切○本證鐘鼔旣設韻逸】○徹【直質切○本證天命不徹韻逸旁證○云九湣君在初之嘉恵每成言而永日怨谷風之攸嘆彌九齡而未徹】別收二十四職卽【子悉切○本證子不我卽韻栗室履我卽兮韻日室芮鞠之卽韻室旁證易鼎有實我仇有疾不能我卽吉○顧氏曰卽後人分入職韻職與質術櫛轉去聲則並是一韻○按職韻亦之止志共用之入聲故卽字可與此部字通】

入聲第三部

韻目十月○十二曷○十三未○十四黠○十五轄○分十六屑○十七薛

詩韻

十月月【魚厥切】○伐【房越切】○越【於伐切】鉞○蕨【居月切】○闕【去月切】○髮【方越切】發【不可讀芳吠反說見去聲嵗字】○揭【居謁切】○竭【其謁切】朅十二曷害【許葛切○本證我獨何害蓼莪四月皆韻烈發無災無害韻月達枝葉未有害韻揭撥○按害在去聲第二部然害澣害否時日害喪皆與曷通故又有曷音】褐【無衣無褐與發烈嵗去入爲韻不必葉許例反】○怛【當割切】○闥【他達切】達【先生如達達小羊本作羍】○曷【烏葛切○則莫我敢曷與遏同】○渴【苦曷切】○蘗【五葛切】○葛【古曷切】十三末秣【莫撥切○摧之秣之與艾去入爲韻】○撥【北末切○本實先撥與揭害世去入爲韻不必葉方吠反】○括【古活切】佸活【北流活活】○闊【苦括切】○活【戶括切】○奪【徒括切】○濊【呼括切】撮【於括切】○說【他括切○女覆說之】○捋【郎活切】○掇【丁括切○易患至掇也與竄韻當音綴當見去聲第二部補韻竄字】○茇【蒲撥切】軷【取羝以軷與列嵗去入爲韻不必葉蒲昧切】十四黠【詩未有韻】十五轄舝【胡轄切○載脂載舝與轄衛害去入爲韻閒闗車之舝兮與逝渴括去入爲韻○字又作轄鎋】分十六屑結【古屑切○如或結之韻厲滅烕又見第二部】○袺【薄言袺之】○節【子結切】○烕【許劣切】○襭【胡結切○薄言襭之】○截【昨結切】十七薛烈【良薛切○二之日栗烈與發褐嵗去入爲韻載燔載烈與軷嵗去入爲韻皆不必葉力制反】○桀【渠列切】傑○舌【食列切○莫捫朕舌與逝去入爲韻】○孽【魚列切】○滅【亡列切】○雪【相絕切】○說【弋雪切】閱○說【失爇切】○惙【陟劣切】○孑【居列切】偈

補考

末【莫撥切易咸其脢志末也咸其輔頰舌滕口說也】刖【魚厥切易劓刖困於赤紱乃徐有說】缺【苦穴切老子其政察察其民缺缺】割【古達切荘子桂可食故伐之漆可用故割之】熱【如列切風賦中心慘怛生病造熱中唇爲胗得目爲防】防【莫結切】

入聲第四部

韻目十八藥○十九鐸○分二沃○分四覺○分二十陌○分二十一麥○分二十二昔○分二十三錫○【別收】去聲九禦○【別收】去聲四十禡

詩韻

十八藥藥【以約切】籥躍【本證於牣魚躍與沼上入爲韻】○蹻【居約切○上聲兼收】○若【而灼切】○綽【昌約切】○虐【魚約切】○削【息約切】○爵【卽略切】○臄【其虐切】○謔【虛約切】十九鐸度【徒落切】○莫【慕各切】瘼○落【盧各切】樂【有與去聲韻者不必葉五敎反亦不必葉力告反】駱雒○橐【他各切】萚○作【則落切○又見去聲第三部】鑿○錯【七各切】○閣【古落切】○恪【苦各切】○咢【五各切】○惡【烏各切】○薄【旁各切】○壑【呵各切】熇貉○酢【在各切】○博【補各切】襮○諾【奴各切】○藿【虛郭切】○獲【胡郭切○又見去聲第三部】濩○廓【苦郭切】鞹分二沃沃【郁防切○本證從子於沃韻鑿襮樂其葉有沃韻樂旁證夏民之歌曰樂兮樂兮四牡蹻兮六轡沃兮去不善而從善何樂兮】分四覺較【古嶽切】○駁【北藐切】○藐【美駁切】○濯【直駁切】○翯【胡學切】分二十陌貊【末各切○本證其追其貊韻伯壑借舊失葉音淮夷蠻貊韻繹宅諾若○陳氏曰貊其徳音左傳禮記皆作莫以其音之同也】○白【僕各切○本證或黃或白韻駱若旁證招魂箟象棊有六簙些分曺並進遒相追些成梟而牟呼五白些易株申酉退跌陰慝前作柯蓧花枝復泥不白】○伯【逋各切○本證叔兮伯兮頡萚舊失葉音王錫申伯韻藐蹻濯以贈申伯韻須舊失葉音因以其伯韻貊壑借舊失葉音旁證史記敍傳襄子困辱乃禽智伯主父生防饑死探爵】柏【本證施於松柏韻奕懌新甫之柏韻度尺舄碩奕作若旁證九歌山中人兮芳杜若飲石泉兮蔭松柏君思我兮然疑作齊人歌松耶柏耶住建共者客耶客音恪】○防【注約切○本證修我矛防韻澤作旁證太吐禮爲甲冠矜爲防被甲荷防以威不恪】○柞【疾各切○本證載芟載柞韻澤澤音繹】○綌【去略切○本證爲絺爲綌韻莫濩斁】○逆【宜略切○本證孔淑不逆韻博斁獲旁證易八卦相錯數往者順知來者逆揚雄揚州箴當周之隆越裳重譯春秋之末侯甸叛逆】○客【克各切○本證於焉嘉客韻藿夕爲賔爲客韻踖碩炙莫庶錯度獲格酢我有嘉客韻斁奕懌昔作夕恪舊失葉音旁證易重門撃柝以待暴客弟子職出入恭敬如見賔客危坐鄕師顏色無怍九章順風波而流從兮焉洋洋而爲客陵陽侯之汜濫兮忽翺翔之焉薄漢謡牢邪石邪五鹿客邪印何累累綬若若耶】○赫【墨各切○本證臨下有赫韻莫獲度廓宅反予來赫韻作獲旁證汳冢周書穆穆虞舜叨叨赫赫立義治律萬物皆作】○格【剛鶴切○本證神保是格韻踖碩炙莫庶客錯度獲酢神之格思韻度射旁證易林任刀隨身如蝟見鵲偃視怒膓不敢拒格○陳氏曰格音閣說文從木各聲古鐘鼎篆字皆作各漢義縱傳廢格沮事吾邱壽王善格五韓非子嚴家無格虜皆此昔斯幹約之閣閣周禮注作約之格洛是其證也】○宅【達各切○本證其究安宅韻澤作此維與宅韻赫莫獲度廓定申伯之宅韻伯遂荒徐宅韻繹貊諾若旁證禮記蠟辭土反其宅水歸其壑昆虫毋作艸木歸其澤揚雄解嘲惟寂惟寞守徳之宅○陳氏曰說文宅托也人所假托也漢書注古文宅度同禮記引詩度是鎬京論衡引詩此惟子度古音可見】澤【本證與子同澤韻防作集於中澤韻作宅其耕澤澤韻柞旁證班固東都賦睹萬物之歡娛又沐浴於膏澤懼其侈心之將萌而怠於東作】分二十一麥獲【黃郭切○本證捨拔則獲韻碩遇犬獲之韻作莫度其政不獲韻赫莫度廓宅時亦弋獲韻作赫淮夷卒獲韻博斁逆旁證九章善不由外來兮名不可虛作孰無施而有報兮孰不實而有獲】分二十二昔昔【七各切○本證自古在昔韻作夕格舊失葉音旁證大招易中和心以動作只粉白黛黒施芳澤只長袂拂面善畱客只魂乎歸徠以娛昔只○陳氏曰考工記老牛之角紾而昔鄭司農云昔讀爲交錯之錯】○舄【七略切○本證赤芾金舄韻奕繹舊失葉音松桷有舄韻柏度尺碩奕作碩若旁證太心惕惕足金舄不至溝壑○按說文與鵲同】踖【本證執防踖踖韻碩炙莫庶客錯庶獲格酢】○繹【弋灼切○本證防同有繹韻奕舄舊失葉音以車繹繹韻駱雒斁作保有鳧繹韻宅貊諾若旁證九辯悲愁窮戚兮獨處廓有美一人兮心不繹】奕【本證四牡奕奕韻舄繹舊失葉音憂心奕奕韻白懌新廟奕奕韻白度尺舄碩作若萬舞有奕韻斁客懌舊失葉音】懌【本證旣夷旣懌韻惡舊失葉音庶幾說懌韻栢奕辭之懌矣韻莫亦不夷懌韻斁奕客舊失葉音】斁【本證服之無斁韻莫濩綌思無斁韻駱雒繹作徒禦無斁韻博逆獲旁證枚乘七發誠必不悔決絕以諾忠信之色形於金石髙歌陳唱萬嵗無斁】射【本證矧可射思韻格度○斁射皆有都故切之音見去聲第三部射又有石音見後補考】○尺【昌約切○本證是尋是尺韻柏度舄碩奕作若旁證曲禮將卽席容無怍兩手摳衣去齊尺漢長安語城中好髙髻四方髙一尺城中好廣眉四方且半頟頟音嶽】○石【常約切○本證我心匪石韻席他山之石韻萚錯舊皆失葉音旁證招魂魂兮歸來東方不可以托些長人千仞惟魂是索些十日代出流金鑠石些彼皆習之魂往必釋些東方朔七諫悲楚人之和氏兮獻寶玉以爲石遇厲武之不察兮兩足以畢斮班固畱侯銘赫赫將軍受兵黃石規圖勝負不出帷幄】碩【本證辰牡孔碩韻獲爲俎孔碩韻踖炙莫庶客錯度獲格酢旣庭且碩韻若其詩孔碩韻伯舊失葉音路寢孔碩韻柏度尺舄奕作若旁證禮記引諺人莫知其子之惡莫知其苗之碩太我心孔碩乃後有鑠】○炙【陟略切○本證或燔或炙楚茨韻踖碩莫庶客錯度獲格酢行葦韻席酢臄咢燔之炙之韻酢旁證禮運以亨以炙以爲醴酪又薦其燔炙君與夫人交獻以嘉魂魄是謂合莫○附辧行葦二章醓醢以薦是閒句非韻薦舊葉卽略反按薦在去聲霰韻字亦作薦與此部不通舊葉誤】○席【祥勺切○本證我心匪席韻石舊失葉音肆筵設席韻酢旁證曲禮毋踐屨毋踖席摳衣趨隅必愼惟諾弟子職攝衣共盥先生乃作沃盥徹盥泛正席】蓆【本證緇衣之席兮韻作】夕【本證齊子發夕韻薄鞹以永今夕韻藿客莫肯朝夕韻夜惡旁證晉李興孔明表閭文仁智所處能無規鞹日居月諸時隕其夕】○借【秦勺切○本證實畝實借韻貊伯壑舊失葉音旁證滑稽傳男女同席履舄交錯杯盤狼藉堂上燭滅主人畱髠而送客】分二十三錫櫟【歷各切○本證山有苞櫟韻駁樂】○的【丁藥切○本證發彼有的韻爵】○翟【直駁切○本證右手秉翟韻籥爵○按翟冇二音其之翟也音狄故糴籊等字從之得聲此音濯故濯躍等字從之得聲】○溺【暱剝切○本證載胥及溺韻削爵濯】別收去聲九禦庶【陟略切○本證爲豆孔庶韻踖碩炙莫客錯度獲格酢旁證石鼔文有鱄有其影孔庶又六轡沃若徒駢孔庶廓騎宣博○按庶有二音以莫不庶我事孔庶皆商署切此又有陟略切之音蓋席字從庶省聲而摭蹠等字亦從庶得聲也】別收去聲四十禡夜【弋灼切○本證莫肯夙夜韻夕惡○按詩楚辭用夜字皆羊茹切獨此處弋灼切夜亦有二音也夜從夕從亦亦字古音奕是弋灼切觀奕字古音可知又亦與掖通戰國策云千羊之皮不如一狐之腋千人之諾諾不如一士之諤諤是掖音弋灼切皆可證夜字之音】

補考

虩【許卻切易震來虩虩笑言啞啞】啞【烏各切見上】索【蘇各切易震索索視矍矍離騷吾令羲和弭節兮望崦嵫而勿迫路漫漫其修逺兮吾將上下而求索○按離騷兩用索字一與妒韻音素蓋方音有異各隨便用之又見第六部】矍【居防切見上】柝【他各切易見前客字】射【時若切易雷風相薄水火不相射八卦相錯天問馮珧利決封豨是射何獻蒸肉之膏而後帝不若○詩韻兩音見前】怍【在各切曲禮將卽席容毋怍】酪【盧各切禮運以亨以炙以爲醴酪治其麻絲以爲布帛以養生送死以事鬼神上帝皆從其朔】帛【僕各切見上】朔【所駁切見上】魄【僕各切禮運君與夫人交獻以嘉魂魄是謂合莫】擇【徒落切左傳引諺山有木工則度之賔有禮主則擇之大招鮮甘雞和楚酪只醢豚苦狗膾苴蒓只吳酸蒿蔞不沾薄只魂兮歸來恣所擇只】蒪【補各切見上】迫【卜各切離騷見前索字招魂箟象棊有六簙只分曹並進遒相迫只】簙【補各切見上】邈【美駁切離騷抑志而弭節兮神髙馳之邈邈奏九歌而舞韶兮聊假日以媮樂】釋【施灼切招魂見前石字】托【他各切招魂見前石字】蹠【職略切九章心嬋媛而傷懷兮不知其所蹠順風波而流從兮焉洋洋而爲客】掖【弋灼切見前夜字】諤【五各切見前夜字】陌【末各切龜防傳收牧人民爲之城郭內經閭術外爲阡陌】百【卜各切楚人諺得黃金百不如得季布諾】防【符矍切史記序傳見前伯字】鵲【七略切易林見前格字】寞【慕各切揚雄解嘲見前宅字】亳【傍各切揚雄兗州箴成湯五徙卒都於亳盤庚北渡牧野是宅】譯【弋灼切揚雄箴見前逆字】鑠【書藥切太見前碩字】幕【慕各切太大開帷幕以引方客】斮【之若切七諫見前石字】幄【於剝切班固銘見前石字】頟【五各切漢語見前尺字】樂【五剝切漢書敍傳上天下澤春雷奮作先王觀象爰制禮樂】籍【秦勺切漢書敍傳漢法九章太宗攺作輕重之差世有定籍】霍【虛郭切漢書敍傳恵張景薄武陳宣霍】斥【勑略切史記敍傳主父生縛餓死探爵王遷辟淫良將是斥】激【訖約切張衡西京賦翔鶤仰而不逮況靑鳥與黃雀伏櫺檻而頫聴聞雷霆之相激】雀【卽略切見上】胙【疾各切班固西都賦牧禽會眾論功賜胙陳輕騎以行炰騰酒車以斟酌割鮮野食舉烽命釂】酌【之若切見上】釂【卽略切見上】礫【歷各切郭璞三水山贊三水之山珍石惟錯爰有璿瑰金沙丹礫】赤【勑略切郭璞猙贊章義之山奇怪所宅有獸似豹厥色惟赤宅徒洛切】檄【奚約切郭璞蜜蜂賦誅戮峻於鉄鉞招徴速乎羽檄集不謀而固期動不安而齊約】約【於略切見上】

入聲第五部

韻目分二十一麥○分二十二昔○分二十三錫○【別收】三燭

詩韻

分二十一麥簀【側厄切】○讁【陟隔切】適【勿予禍適】○厄【於隔切】分二十二昔脊【資益切】蹐○益【伊脊切】○易【羊益切○朕命不易】蜴○適【施益切】○辟【毗益切】○璧【必益切】辟分二十三錫錫【思歷切】皙【揚且之皙也與髢揥帝韻去入近似相韻猶其之翟也翟亦入聲舊葉皙徵例反則與明星晢晢之晢同音矣晢從日從折皙從白從析二字不同音亦當異左傳澤門之皙實興我役皙不讀去聲也】○蹢【都歷切○有豕白蹢似與畢韻畢在第二部亦近似而借韻也】弔【神之弔矣與質韻亦近似借韻】○鷊【五歷切】○狄【徒歷切○捨爾介狄與刺富忌去入爲韻】翟【其之翟也與髢揥帝去入爲韻翟又見第四部】○剔【他歷切】惕○績【則歷切】○幭【莫狄切】○甓【蒲歷切】○防【古覓切】別收三燭局【居亦切○不敢不局與蹐脊蜴韻此字之音可疑蓋亦偶借之韻耳】

入聲第六部

韻目分二十一麥○二十四職○二十五徳○【別收】一屋○【別收】去聲七志○【別收】去聲十六怪○【別收】去聲十八隊○【別收】去聲十九代○【別收】平聲十六咍○【別收】二沃詩韻

分二十一麥麥【莫革切○舊葉訖力反未的】○馘【古域切】○革【古麥切】二十四職職【之翼切】織○直【徐力切】○力【林直切】○敕【恥力切】飭○食【桀力切】○息【相力切】○識【賞職切又去聲】○飾式○奭【許極切】○極【渠力切】○暱【女力切】○億【於力切】○色【所力切】穡○棘【紀力切】襋亟○弋【與職切】翼○稷【子力切】○蜮【雨逼切】域緎○淢【況逼切○按築城伊淢淢與洫通作丰伊匹匹在第二部相近而借韻也】○側【阻力切】○嶷【魚力切】二十五徳徳【多則切】得○則【子徳切】○忒【他徳切】慝○克【苦得切○飲酒溫克與富又去入爲韻】○特【徒得切】螣○黒【呼北切】○賊【昨則切】○塞【蘇則○切】北【必墨切】○匐【蒲北切】○國【於逼切○陳氏曰釋名國域也博古圗周南宮鼎光相南國周穆公鼎南國東國皆作或周官蟈氏鄭司農亦云國讀如域至晉宋時猶此音○按國今音古或切本在徳韻古音讀如域域亦在職韻不出此部詩及他書用國字皆與本部字韻可不必引證又按老子修之於邦其徳乃丰別本邦作國或是漢人避諱所攺易林后稷農功富利我國國亦是邦字今人韻書引此葉國古紅切誤甚】別收一屋福【筆力切○本證詒爾多福韻食徳介爾景福小明韻息直旣醉韻徳以介景福楚茨韻棘稷翼億食大田韻黒稷行葦韻背翼潛韻鮪鯉祀上入爲韻卜爾百福韻食式稷敕極宜其遐福韻翼並受其福韻徳自求多福韻徳聿懷多福韻翼國幹祿百福韻億降之百福韻稷穋麥穡封建厥福韻國旁證書斂時五福用敷錫厥庶民惟時厥庶民於汝極錫汝保極又而康而色曰予攸好徳汝則錫之福時人斯其惟皇之極又惟辟作福惟辟作威惟辟玉食易井渫不食爲我心惻可用汲王明並受其福又震來虩虩恐致福也笑言啞啞後有則也又劓刖志未得也乃徐有說以中直也利用祭祀受福也又井渫不食行惻也求王明受福也士冠禮祝辭見服字考工記祭侯辭彊飲彊食詒汝曾孫諸侯百福禮記求服其志不貪其得故以戰則克以祭則受福老子故以智治國國之賊不以智治國國之福漢郊祀歌神所見施祉福登蓬萊結無極漢房中歌皇皇鴻明蕩侯休徳嘉承天和伊樂厥福】輻【本證坎坎伐輻兮韻側直億特食員於爾輻韻載意旁證逸詩轂旣破碎乃大其輻事以敗矣乃重太息】葍【本證言采其葍韻特○下文富異易韻在去聲第二部或亦與此去入相韻】○伏【蒲北切○本證塵鹿攸伏韻囿囿夷至切去聲第二部去入爲韻旁證易兌見而防伏也隨無故也蠱則飭也禮記儒有澡身而浴徳陳言而伏賈誼鵩賦禍兮福所倚福兮禍所伏憂喜聚門兮吉凶同域易林南至之日陽消不息北風烈寒萬物藏伏揚雄上林苑箴夷原污藪禽獸攸伏魚鼈以時芻蕘咸殖】服【本證寤寐思服韻得側之子無服韻側好人服之韻襋采采衣服韻翼息不稱其服韻冀象弭魚服韻翼戒棘載是常服韻飭急國旣成我服韻則共武之服韻翼國簟茀魚服韻翼奭革粲粲衣服韻來來六直切侯於周服韻億昭哉嗣服韻徳無思不服韻北曾是在服韻克徳力淮夷攸服韻徳旁證易觀天之神道而四時不忒聖人以神道誤敎而天下服矣又鳴謙貞吉中心得也勞謙君子萬民服也天地以順動故日月不過而四時不忒聖人以順動則刑罸淸而民服士冠禮祝辭令月吉日始加元服棄爾防志順爾成徳壽考維祺介爾景福又吉月令辰乃申爾服敬爾威儀淑愼爾徳眉壽萬年永受胡福又以嵗之正以月之令咸加爾服兄弟具在以成厥徳禮記故禮行於郊而百神受職焉禮行於社而百貨可極焉禮行於祖廟而孝慈服焉禮行於五祀而正法則焉又因物之精制爲之極明命鬼神以爲黔首則百眾以畏萬民以服爾雅藹藹萋萋臣盡力也噰噰喈喈民協服也大戴禮武王劍銘帶之以爲服動必行徳成王冠頌欽闕仲夏

之吉日並遵大道邠或

秉集萬福之休闕始加昭明之元服推逺雉之防志崇積文武之寵徳宣王時童謡檿弧箕服實亡周國離騷蹇吾法夫前修兮非世俗之所服𨿽不周於今之人兮願依彭咸之遺則秦泰山刻石皇帝臨位作制明法臣下修飭廿有六年初並天下罔不賔服漢天馬歌天馬徠兮從西極經萬里兮歸有徳承靈威兮降外國涉流沙兮四夷服】○穋【六直切○本證黍稷重穆七月韻麥閟宮韻稷福麥國○按此字與麥韻猶之彧牧二字亦入此部也閟宮之韻尢明七月篇顧氏引李因篤云黍稷重穋二句不入韻以下句夫字爲韻與圃稼功協非是】○彧【於逼切○本證黍稷彧彧韻翼稷食○按舊葉於逼反與域同音以其從或得聲然今音郁則古音或可夷職切】○牧【莫逼切○本證於彼牧矣韻來載棘旁證易謙謙君子卑以自牧也鳴謙貞吉中心得也天問伯昌號衰秉鞭作牧何令徹彼岐社命有殷國易林伯蹇叔育菓與守牧失我衣裘代已除服】別收去聲七志意【於力切○本證曾是不意韻輻載旁證易入於左腹獲心意也箕子之貞明不可息也天問厥萌在初何所意焉璜臺十成誰所極焉】別收去聲十六怪戒【訖力切○本證豈不日戒韻翼服棘旣敬旣戒韻國旁證震索索中未得也𨿽凶無咎畏鄰戒也九章何芳艸之早夭兮微霜降而下戒諒聰不明而蔽壅兮使讒諛而日得○陳氏曰鹽鐵論引詩我是用戒今詩作急以音之同也○按戒皆讀入聲而楚茨鐘鼔旣戒與備位韻豈戒亦有去聲乎抑去與入韻乎若備位則不可讀入聲】別收去聲十八隊背【必墨切○本證黃耈臺背韻翼福職涼善背韻極克力譛始竟背韻忒極慝識織○按背從北故亦有北音又見去聲】別收去聲十九代載【節力切○本證謂之載矣韻牧來棘不輸爾載韻輻意尙可載也韻息縮版以載韻直翼旁證瑯琊刻石日月所照舟輿所載皆終其命莫不得意意音億○又見去聲】別收平聲十六咍來【六直切○本證我行不來與疚去入爲韻謂我來矣韻牧載棘匪載匪來與疚去入爲韻烝然來思與又去入爲韻旣往旣來與疚去入爲韻職勞不來韻服庶民子來韻亟徐方旣來韻塞旁證孟子引放勲辭勞之來之匡之直之輔之翼之使自得之又從而振徳之易萃聚而升不來也謙輕而豫怠也噬嗑食也賁無色也又困於酒食朱紱方來老子民各甘其食美其服至老死不相往來太不往來不求得○按陳氏謂來有釐利力三音今惟讀平入二音可也】別收二沃告【古得切○按告在第一部抑二章逺猶辰告與維民之則葉疑其非韻然爾雅釋訓篇子子孫孫引無極也顒顒卬卬君之徳也以下多用此部之韻中間間以告毒鞠三字則告亦有古得切之音蓋方音之異也告又有居秀切之音見去聲第十一部補考】

補考

纆【莫北切易系用徽纆寘於叢棘三嵗不得】惻【初力切易井渫不食爲我心惻可用汲王明並受其福】昃【阻力切易日中則昃月盈則食】劇【其力切武王箠銘馬不可極民不可劇】殛【紀力切天問桀伐防山何所得焉妺喜何肆湯何殛焉】惑【胡國切天問彼王紂之躬孰使亂惑何惡輔弼讒謟是服】黙【莫北切九章登石巒以逺望兮路之黙黙入景響之無應兮聞省想而不可得】軾【賞職切九辯倚結軨兮長太息涕潺湲兮下霑軾】殖【常職切漢房中歌在樂不荒惟民之則浚則施徳下民咸殖○按此殖字正音左傳我有田疇子產殖之與誨嗣韻去入借韻耳】翊【與職切漢郊祀歌旣畏玆威惟慕純徳附而不驕正心翊翊】索【山側切嘉量銘時文思索允臻其極嘉量旣成以觀四國永啟厥後玆器惟則○又見第四部】

入聲第七部

韻目二十六緝○分二十七合○分二十九葉○分三十二洽

詩韻

二十六緝隰【似入切】○輯【昨合切○本證辭之輯矣韻洽洽音合可也】集【本證有命旣集韻合○按是用不集舊從韓詩作就葉疾救反與不我告猶句葉猶葉於救反今考左傳引詩亦作是用不集則就字似是韓詩所攺疑此四句之韻蓋第一句與第四句韻猶決拾旣佽與助我舉柴韻民之未戾與覆背善詈韻也我旣厭厭字𨿽在去聲艷韻而入聲叶韻亦有厭字於葉切叶韻本與緝韻相通此厭字亦讀入聲如集字是昨合切則厭字於合切故厭與集可爲韻○陳氏曰集音雜說文雜作雥謂從三隹也集作雥或省爲集故集有雜音古皆通用楚辭九辯眾鳥皆有所登棲兮鳯獨惶惶而無所集願銜枚而無言兮嘗被君之渥洽○按陳說得之九辯上文與入韻下文與合韻古韻寛入集洽合可通韻也】○入【人執切○此部與六部不通不聞亦式不諫亦入疑非韻】○濕【失入切】○揖【子入切○螽斯羽揖揖兮是此音】○及【其立切○燕燕韻泣中谷有蓷韻濕泣皇皇者華韻隰皆本韻崧髙與業防韻韻稍寛泛出第八部】○蟄【直入切】○笠【力入切○何蓑何笠似與物具韻蓋假借耳】○急【居立切○按此部與第六部不通六月我是用急與飭服國韻疑是棘字或亟字音相近而譌耳鹽鐵論引作我是用戒或別有據又天問云武發殺殷何所悒載尸集戰何所急此急字本音】○泣【去急切】○翕【許合切本證兄弟旣翕與合韻】○濈【阻立切】○邑【於合切○本證溫其在邑韻合軜○陳氏曰邑音匼張湯傳以知阿邑人主與俱上下是古有此音】分二十七合合【侯閣切】○軜【奴合切本證鋈以觼軜韻合邑○按小戎二章騏駵是中騧驪是驂自相葉龍盾之合與軜邑韻末二句期之自爲韻顧氏蔽於入聲通轉平上去之說謂驂合軜邑念平去入通爲一韻驂何能與合軜邑韻末二句韻本分眀乃讀念字爲韻誤甚】分二十九葉楫【卽入切○本證烝徒楫之韻及○按楫從咠聲毛晃亦音集入緝韻又作檝】○厭【於合切○按厭有平上去入四聲而古音亦通用儀禮賔厭介禮記厭冠皆一涉反檀弓畏壓溺於甲反小旻我旣厭今音去聲於艷反古或讀爲入聲與一涉於甲之音相似故與是用不集韻又說見前】分三十二洽洽【侯合切○本證民之洽矣韻輯○左傳引作協協今在怗韻胡頰切又九辧證見前】

補考

二十六緝悒【於汲切○天問見前急字】○湆【去急切○按儀禮大羮湆羊內湇之湇從肉泣聲此湆字訓爲幽濕亦當從日而以泣爲聲說文從水音聲恐誤顧氏引之以爲入轉平聲之證恐不然】

入聲第八部

韻目分二十七合○二十八盍分二十九葉○三十帖○三十一業○分三十二洽○三十三狎○三十四乏

詩韻

分二十七合【合軜見前】二十八盍【詩未有韻】分二十九葉葉【與涉切】○涉【時攝切】○韘【書涉切】○防【疾葉切】三十帖【詩未有韻】三十一業業【魚怯切○按四牡業業韻防人韻及有震且業韻葉業字之音如此常武三章第四句匪紹匪逰始見韻赫赫業業有嚴天子王舒保作皆非韻舊葉業宜卻反與作字韻未安第四部與此部無相通之字漢書敍傳建武紀云世宗曅曅思祖業疇咨熙載髦俊並作又述藝文志云虙羲畫卦書契後作虞夏商周孔纂其業豈非誤讀此詩之韻而彊效之與若夫易林革之賁云亥午相錯敗亂緒業民不得作猶是錯與作韻業字不入韻也班氏之誤吳陳不能舉正反引之以證詩古韻滋紛亂矣讀書當自具眼毋爲古人所愚篇終因此字而及之】分三十二洽【洽字見前】三十三狎甲【古協切○本證能不我甲韻葉韘旁證九歌操吳戈兮被犀甲車錯轂兮短兵接】三十四乏【詩未有韻】

補考

三十四乏法【古乏切○易利用刑人以正法也子克家剛柔接也漢書敍傳四民食力罔有兼業大不淫侈細不匱乏蓋均無貧遵王之法】○乏【房法切○上見】

古韻標準卷四

