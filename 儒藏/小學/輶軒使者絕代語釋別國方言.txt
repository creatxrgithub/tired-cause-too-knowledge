

輶軒使者絕代語釋別國方言

揚雄

輶軒使者絕代語釋別國方言第一

黨﹐曉﹐哲﹐知也。楚謂之黨﹐或曰曉﹐齊宋之間謂之哲。

虔﹐儇﹐慧也。秦謂之謾﹐晉謂之�﹐宋楚之間謂之倢﹐楚或謂之�。自關而東趙魏之間謂之黠﹐或謂之鬼。

娥﹐�﹐好也。秦曰娥﹐宋魏之間謂之�﹐秦晉之間凡好而輕者謂之娥。自關而東河濟之間謂之媌﹐或謂之姣。趙魏燕代之間曰姝﹐或曰妦。自關而西秦晉之故都曰妍。好﹐其通語也。

烈﹐枿﹐余也。陳鄭之間曰枿﹐晉衛之間曰烈﹐秦晉之間曰�﹐或曰烈。

臺﹐胎﹐陶﹐鞠﹐養也。晉衛燕魏曰臺﹐陳楚韓鄭之間曰鞠﹐秦或曰陶﹐汝潁梁宋之間曰胎﹐或曰艾。

憮﹐�﹐憐﹐牟﹐愛也。韓鄭曰憮﹐晉衛曰�﹐汝潁之間曰憐﹐宋魯之間曰牟﹐或曰憐。憐﹐通語也。

�﹐憮﹐矜﹐悼﹐憐﹐哀也。齊魯之間曰矜﹐陳楚之間曰悼﹐趙魏燕代之間曰�﹐自楚之北郊曰憮﹐秦晉之間或曰矜﹐或曰悼。

咺﹐唏﹐�﹐怛﹐痛也。凡哀泣而不止曰咺﹐哀而不泣曰唏。於方﹕則楚言哀曰唏﹐燕之外鄙﹐朝鮮洌水之間﹐少兒泣而不止曰咺。自關而西﹐秦晉之間﹐凡大人少兒泣而不止謂之唴﹐哭極音絕亦謂之唴。平原謂啼極無聲謂之唴哴。楚謂之噭咷﹐齊宋之間謂之喑﹐或謂之惄。

悼﹐惄﹐悴﹐慭﹐傷也。自關而東汝潁陳楚之間通語也。汝謂之惄﹐秦謂之悼﹐宋謂之悴﹐楚潁之間謂之慭。

愼﹐濟﹐�﹐惄﹐濕﹐桓﹐憂也。宋衛或謂之愼﹐或曰�。陳楚或曰濕﹐或曰濟。自關而西秦晉之間或曰惄﹐或曰濕。自關而西秦晉之間﹐凡志而不得﹐欲而不獲﹐髙而有墜﹐得而中亡﹐謂之濕﹐或謂之惄。

郁悠﹐懷﹐惄﹐惟﹐慮﹐願﹐念﹐靖﹐愼﹐思也。晉宋衛魯之間謂之郁悠。惟﹐凡思也﹔慮﹐謀思也﹔願﹐欲思也﹔念﹐常思也。東齊海岱之間曰靖﹔秦晉或曰愼﹐凡思之貌亦曰愼﹐或曰惄。

惇﹐丰﹐厖﹐�﹐幠﹐般﹐嘏﹐奕﹐戎﹐京﹐奘﹐將﹐大也﹐凡物之大貌曰丰。厖﹐深之大也。東齊海岱之間曰�﹐或曰幠。宋魯陳衛之間謂之嘏﹐或曰戎。秦晉之間凡物壯大謂之嘏﹐或曰夏。秦晉之間凡人之大謂之奘﹐或謂之壯。燕之北鄙齊楚之郊或曰京﹐或曰將。皆古今語也﹐初別國不相往來之言也﹐今或同。而舊書雅記故俗語﹐不失其方﹐而後人不知﹐故爲之作釋也。

假﹐�﹐懷﹐摧﹐詹﹐戾﹐艐﹐至也。邠唐冀兗之間曰假﹐或曰�。齊楚之會郊或曰懷。摧﹐詹﹐戾﹐楚語也。艐﹐宋語也。皆古雅之別語也﹐今則或同。

嫁﹐逝﹐䢐﹐適﹐往也。自家而出謂之嫁﹐由女而出爲嫁也。逝﹐秦晉語也。䢐﹐齊語也。適﹐宋魯語也。往﹐凡語也。

謾臺﹐脇鬩﹐懼也。燕代之間曰謾臺﹐齊楚之間曰脇鬩。宋衛之間凡怒而噎噫﹐謂之脇鬩。南楚江湘之間謂之嘽咺。

虔﹐劉﹐慘﹐惏﹐殺也。秦晉宋衛之間謂殺曰劉﹐晉之北鄙亦曰劉。秦晉之北鄙﹐燕之北郊﹐翟縣之郊﹐謂賊爲虔。晉魏河內之北謂惏曰殘﹐楚謂之貪。南楚江湘之間謂之欿。

亟﹐憐﹐憮﹐�﹐愛也。東齊海岱之間曰亟。自關而西秦晉之間凡相敬愛謂之亟﹐陳楚江淮之間曰憐﹐宋衛邠陶之間曰憮﹐或曰�。

眉﹐棃﹐耋﹐鮐﹐老也。東齊曰眉﹐燕代之北鄙曰棃﹐宋衛兗豫之內曰耋﹐秦晉之郊﹐陳兗之會曰耇鮐。

修﹐駿﹐融﹐繹﹐尋﹐延﹐長也。陳楚之間曰修﹐海岱大野之間曰尋﹐宋衛荊吳之間曰融。自關而西秦晉梁益之間凡物長謂之尋。周官之法﹐度廣爲尋﹐幅廣爲充。延﹐永﹐長也。凡施於年者謂之延﹐施於眾長謂之永。

允﹐諶﹐恂﹐展﹐諒﹐穆﹐信也。齊魯之間曰允﹐燕代東齊曰諶﹐宋衛汝潁之間曰恂﹐荊吳淮汭之間曰展﹐西甌毒屋黃石野之間曰穆。眾信曰諒﹐周南召南衛之語也。

碩﹐沈﹐巨﹐濯﹐吁﹐惇﹐夏﹐於﹐大也。齊宋之間曰巨﹐曰碩。凡物盛多謂之寇。齊宋之郊﹐楚魏之際曰夥。自關而西秦晉之間凡人語而過謂之�﹐或曰僉。東齊謂之劍﹐或謂之弩。弩猶怒也。陳鄭之間曰惇﹐荊吳揚甌之郊曰濯﹐中齊西楚之間曰吁。自關而西秦晉之間凡物之壯大者而愛偉之謂之夏﹐周鄭之間謂之嘏。郴﹐齊語也。於﹐通詞也。

抵﹐�﹐會也。雍梁之間曰抵﹐秦晉亦曰抵。凡會物謂之�。

華﹐荂﹐晠也。齊楚之間或謂之華﹐或謂之荂。

墳﹐地大也。靑幽之間﹐凡土而髙且大者謂之墳。

張小使大謂之廓﹐陳楚之間謂之摸。

嬛﹐蟬﹐�﹐撚﹐未﹐續也。楚曰嬛。蟬﹐出也。楚曰蟬﹐或曰未及也。

�﹐�﹐�﹐跳也。楚曰�。陳鄭之間曰�﹐楚曰跖。自關而西秦晉之間曰跳﹐或曰�。

躡﹐郅﹐跂﹐�﹐躋﹐�﹐登也。自關而西秦晉之間曰躡﹐東齊海岱之間謂之躋﹐魯衛曰郅﹐梁益之間曰�﹐或曰跂。

逢﹐逆﹐迎也。自關而東曰逆﹐自關而西或曰迎﹐或曰逢。

撏﹐攓﹐摭﹐挻﹐取也。南楚曰攓﹐陳宋之間曰摭﹐衛魯揚徐荊衡之郊曰撏。自關而西秦晉之間﹐凡取物而逆謂之籑﹐楚部或謂之挻。

餥﹐飵﹐食也。陳楚之內相謁而食麥饘謂之餥﹐楚曰飵。凡陳楚之郊南楚之外相謁而飧﹐或曰飵﹐或曰�。秦晉之際河陰之間曰�。此秦語也。

釗﹐薄﹐勉也。秦晉曰釗﹐或曰薄。故其鄙語曰薄努﹐猶勉努也。南楚之外曰薄努﹐自關而東周鄭之間曰勔釗﹐齊魯曰勗玆。

輶軒使者絕代語釋別國方言第二

釥﹐嫽﹐好也。靑徐海岱之間曰釥﹐或謂之嫽。好﹐凡通語也。

朦﹐厖﹐丰也。自關而西秦晉之間凡大貌謂之朦﹐或謂之厖﹔丰﹐其通語也。趙魏之郊燕之北鄙﹐凡大人謂之丰人。《燕記》曰「丰人杼首。」杼首﹐長首也。楚謂之伃﹐燕謂之杼。燕趙之間言圍大謂之丰。

娃﹐嫷﹐窕﹐艷﹐美也。吳楚衡淮之間曰娃﹐南楚之外曰嫷﹐宋衛晉鄭之間曰艷﹐陳楚周南之間曰窕。自關而西秦晉之間凡美色或謂之好﹐或謂之窕。故吳有館娃之宮﹐秦有�娥之臺。秦晉之間美貌謂之娥﹐美狀爲窕﹐美色爲艷﹐美心爲窈。

奕﹐偞﹐容也。自關而西凡美容謂之奕﹐或謂之偞。宋衛曰偞﹐陳楚汝潁之間謂之奕。

�﹐鑠﹐盱﹐揚﹐�﹐雙也。南楚江淮之間曰�﹐或曰�。好目謂之順﹐黸瞳之子謂之�。宋衛韓鄭之間曰鑠。燕代朝鮮洌水之間曰盱﹐或謂之揚。

嫢﹐笙﹐揫﹐摻﹐細也。自關而西秦晉之間凡細而有容謂之嫢﹐或曰徥。凡細貌謂之笙﹐斂物而細謂之揫﹐或曰摻。

�﹐渾﹐�﹐�﹐�﹐泡﹐盛也。�自關而西秦晉之間語也。陳宋之間曰�﹐江淮之間曰泡﹐秦晉或曰�﹐梁益之間凡人言盛及其所愛﹐偉其肥�謂之�。

私﹐策﹐纖﹐�﹐劚﹐杪﹐小也。自關而西秦晉之郊梁益之間凡物小者謂之私﹔小或曰纖﹐繒帛之細者謂之纖。東齊言布帛之細者曰綾﹐秦晉曰靡。凡艸生而初達謂之�。稺﹐年小也。木細枝謂之杪﹐江淮陳楚之內謂之篾﹐靑齊兗冀之間謂之葼﹐燕之北鄙朝鮮洌水之間謂之策。故傳曰﹕慈母之怒子也﹐𨿽折葼笞之﹐其惠存焉。

殗﹐殜﹐微也。宋衛之間曰殗。自關而西秦晉之間凡病而不甚曰殗殜。

臺﹐敵﹐匹也。東齊海岱之間曰臺。自關而西秦晉之間物力同者謂之臺敵。

抱�﹐耦也。荊吳江湖之間曰抱�﹐宋潁之間或曰�。

倚﹐踦﹐奇也。自關而西秦晉之間凡全物而體不具謂之倚﹐梁楚之間謂之踦。雍梁之西郊﹐凡嘼支體不具者謂之踦。

逴﹐獡﹐透﹐驚也。自關而西秦晉之間凡蹇者或謂之逴﹐體而偏長短亦謂之逴。宋衛南楚凡相驚曰獡﹐或曰透。

儀﹐�﹐來也。陳潁之間曰儀﹐自關而東周鄭之郊齊魯之間或謂�曰懷。

�﹐暗﹐�﹐黏也。齊魯靑徐自關而東或曰�﹐或曰�。

餬﹐托﹐庇﹐寓﹐�﹐寄也。齊衛宋魯陳晉汝潁荊州江淮之間曰庇﹐或曰寓。寄食爲餬﹐凡寄爲托﹐寄物爲�。

逞﹐苦﹐了﹐快也。自山而東或曰逞﹐楚曰苦﹐秦曰了。

挴﹐�﹐赧﹐愧也。晉曰挴﹐或曰�。秦晉之間凡愧而見上謂之赧﹐梁宋曰�。

叨﹐惏﹐殘也。陳楚曰惏。

憑﹐齘﹐苛﹐怒也。楚曰憑﹐小怒曰齘。陳謂之苛。

憡﹐剌﹐痛也。自關而西秦晉之間或曰憡。

撟捎﹐選也。自關而西秦晉之間凡取物之上謂之撟捎。

�﹐梗﹐爽﹐猛也。晉魏之間曰�﹐韓趙之間曰梗﹐齊晉曰爽。

瞷﹐睇﹐睎﹐�﹐眄也。陳楚之間南楚之外曰睇﹐東齊靑徐之間曰睎﹐吳揚江淮之間或曰瞷﹐或曰�﹐自關而西秦晉之間曰眄。

�﹐喙﹐呬﹐息也。周鄭宋沛之間曰�﹐自關而西秦晉之間或曰喙﹐或曰�﹐東齊曰呬。

�﹐�﹐裁也。梁益之間裁木爲器曰�﹐裂帛爲衣曰�。�﹐又斲也﹐晉趙之間謂之�。

鐫﹐琢也。晉趙謂之鐫。

鍇﹐鑙﹐堅也。自關而西秦晉之間曰鍇﹐吳揚江淮之間曰鑙。

揄鋪﹐��﹐帗縷﹐葉輸﹐毳也。荊揚江湖之間曰揄鋪﹐楚曰��﹐陳宋鄭衛之間謂之帗縷﹐燕之北郊朝鮮洌水之間曰葉輸。

孑﹐藎﹐余也。周鄭之間曰藎﹐或曰孑。靑徐楚之間曰孑。自關而西秦晉之間炊薪不盡曰藎。孑﹐俊也。遵﹐俊也。

翿﹐幢﹐翳也。楚曰翿﹐關西關東皆曰幢。

�﹐略﹐求也。秦晉之間曰�﹐就室曰�﹐於道曰略。略﹐彊取也。攗﹐摭﹐取也。此通語也。

茫﹐矜﹐奄﹐遽也。吳揚曰茫﹐陳潁之間曰奄﹐秦晉或曰矜﹐或曰遽。

速﹐逞﹐搖扇﹐疾也。東齊海岱之間曰速﹐燕之外鄙朝鮮洌水之間曰搖扇﹐楚曰逞。

予﹐賴﹐讎也。南楚之外曰賴﹐秦晉曰讎。

恆慨﹐蔘綏﹐羞繹﹐紛毋﹐言旣廣又大也。荊揚之間凡言廣大者謂之恆慨﹐東甌之間謂之蔘綏﹐或謂之羞繹﹐紛毋。

劋﹐蹶﹐獪也。秦晉之間曰獪﹐楚謂之劋﹐或曰蹶﹔楚鄭曰蒍﹐或曰姡。

輶軒使者絕代語釋別國方言第三

陳楚之間凡人嘼乳而雙產謂之釐孳﹐秦晉之間謂之僆子﹐自關而東趙魏之間謂之孿生。女謂之嫁子。

東齊之間壻謂之倩。

燕齊之間養馬者謂之娠。官婢女廝謂之娠。

南楚東海之間亭父謂之亭公。卒謂之弩父﹐或謂之褚。

臧﹐甬﹐侮﹐獲﹐奴婢賤稱也。荊淮海岱雜齊之間﹐罵奴曰臧﹐罵婢曰獲。齊之北鄙﹐燕之北郊﹐凡民男而壻婢謂之臧﹐女而婦奴謂之獲﹔亡奴謂之臧﹐亡婢謂之獲。皆異方罵奴婢之醜稱也。自關而東陳魏宋楚之間保庸謂之甬。秦晉之間罵奴婢曰侮。

蔿﹐訛﹐嘩﹐涅﹐化也。燕朝鮮洌水之間曰涅﹐或曰嘩。雞伏卵而未孚﹐始化之時﹐謂之涅。

斟﹐協﹐汁也。北燕朝鮮洌水之間曰斟﹐自關而東曰協﹐關西曰汁。

蘇﹐芥﹐艸也。江淮南楚之間曰蘇﹐自關而西或曰艸﹐或曰芥。南楚江湘之間謂之莽。蘇亦荏也。關之東西或謂之蘇﹐或謂之荏。周鄭之間謂之公蕡。沅湘之南或謂之�。其小者謂之�葇。

蘴﹐蕘﹐蕪菁也。陳楚之郊謂之蘴﹐魯齊之郊謂之蕘﹐關之東西謂之蕪菁﹐趙魏之郊謂之大芥﹐其小者謂之辛芥﹐或謂之幽芥﹔其紫華者謂之蘆菔。東魯謂之菈�。

�﹐芡﹐雞頭也。北燕謂之�﹐靑徐淮泗之間謂之芡。南楚江湘之間謂之雞頭﹐或謂之鴈頭﹐或謂之烏頭。

凡艸木刺人﹐北燕朝鮮之間謂之茦﹐或謂之壯。自關而東或謂之梗﹐或謂之劌。自關而西謂之刺。江湘之間謂之棘。

凡飲藥傅藥而毒﹐南楚之外謂之瘌﹐北燕朝鮮之間謂之癆﹐東齊海岱之間謂之眠﹐或謂之眩。自關而西謂之毒。瘌﹐痛也。

逞﹐曉﹐恔﹐苦﹐快也。自關而東或曰曉﹐或曰逞。江淮陳楚之間曰逞﹐宋鄭周洛韓魏之間曰苦﹐東齊海岱之間曰恔﹐自關而西曰快。

膠﹐譎﹐詐也。涼州西南之間曰膠﹐自關而東西或曰譎﹐或曰膠。詐﹐通語也。

揠﹐擢﹐拂﹐戎﹐拔也。自關而西或曰拔﹐或曰擢。自關而東﹐江淮南楚之間或曰戎。東齊海岱之間曰揠。

慰﹐廛﹐度﹐凥也。江淮靑徐之間曰慰﹐東齊海岱之間或曰度﹐或曰廛﹐或曰踐。

萃﹐雜﹐集也。東齊曰聖。

迨﹐沓﹐及也。東齊曰迨﹐關之東西曰沓﹐或曰及。

荄﹐杜﹐根也。東齊曰杜﹐或曰茇。

班﹐徹﹐列也。北燕曰班﹐東齊曰徹。

瘼﹐癁﹐病也。東齊海岱之間曰瘼或曰癁﹐秦曰瘎。

掩﹐醜﹐掍﹐綷﹐同也。江淮南楚之間曰掩。宋衛之間曰綷﹐或曰掍。東齊曰醜。

裕﹐猷﹐道也。東齊曰裕﹐或曰猷。

虔﹐散﹐殺也。東齊曰散﹐靑徐淮楚之間曰虔。

泛﹐浼﹐�﹐窪﹐洿也。自關而東或曰窪﹐或曰泛。東齊海岱之間或曰浼﹐或曰�。

庸﹐恣﹐比﹐侹﹐更﹐佚﹐代也。齊曰佚﹐江淮陳楚之間曰侹﹐餘四方之通語也。

氓﹐民也。

朹﹐仇也。

寓﹐寄也。

露﹐敗也。

別﹐治也。

棖﹐法也。

謫﹐怒也。

間﹐非也。

格﹐正也。

�﹐數也。

軫﹐戾也。

屑﹐潔也。

諄﹐罪也。

俚﹐聊也。

捆﹐就也。

苙﹐圂也。

廋﹐隱也。

銛﹐取也。

棖﹐隨也。

儓﹐�﹐農夫之醜稱也。南楚凡罵庸賤謂之田儓。或謂之�﹐或謂之辟。辟﹐商人醜稱也。

庸謂之倯﹐轉語也。

褸裂﹐須捷﹐挾斯﹐敗也。南楚凡人貧衣被醜獘謂之須捷。或謂之褸裂﹐或謂之襤褸﹐故左傳曰蓽路襤褸以啟山林﹐殆謂此也。或謂之挾斯。器物獘亦謂之挾斯。

�﹐鋌﹐澌﹐盡也。南楚凡物盡生者曰�生。物空盡者曰鋌﹐鋌﹐賜也。連此�澌皆盡也。鋌﹐空也﹐語之轉也。

�﹐翕﹐葉﹐聚也。楚謂之�﹐或謂之翕。葉﹐楚通語也。

斟﹐益也。南楚凡相益而又少謂之不斟。凡病少愈而加劇亦謂之不斟﹐或謂之何斟。

差﹐間﹐知﹐愈也。南楚病愈者謂之差﹐或謂之間﹐或謂之知。知﹐通語也。或謂之慧﹐或謂之憭﹐或謂之瘳﹐或謂之蠲﹐或謂之除。

輶軒使者絕代語釋別國方言第四

襌衣﹐江淮南楚之間謂之褋﹐關之東西謂之襌衣。有袌者﹐趙魏之間謂之袏衣﹔無袌者謂之裎衣﹐古謂之深衣。

襜褕﹐江淮南楚謂之�褣﹐自關而西謂之襜褕﹐其短者謂之裋褕。以布而無緣﹐敝而紩之﹐謂之襤褸。自關而西謂之�﹐其敝者謂之致。

汗襦﹐江淮南楚之間謂之�。自關而西或謂之袛裯。陳魏宋楚之間謂之襜襦。或謂之襌襦。

帬﹐陳魏之間謂之帔﹐自關而東或謂之襬。

蔽厀﹐江淮之間謂之褘﹐或謂之袚。魏宋南楚之間謂之大巾﹐自關東西謂之蔽厀﹐齊魯之郊謂之袡。

襦﹐西南蜀漢謂之曲領﹐或謂之襦。

褌﹐陳楚江淮之間謂之�。

袴﹐齊魯之間謂之�﹐或謂之襱。關西謂之袴。

褕謂之袖。

衱謂之褗。

袿謂之裾。

褸謂之衽。

褸謂之致。

裯謂之襤。

無緣之衣謂之襤。

無袂衣謂之�。

無�之袴謂之襣。

�謂之袩。

衿謂之交。

裺謂之襦。

襜謂之�。

佩紟謂之裎。

褸謂之袩。

覆�謂之襌衣。

偏裨謂之襌襦。

�繵謂之襌。

袒飾謂之直袊。

襃明謂之袍。

繞袊謂之帬。

懸裺謂之緣。

絜襦謂之蔽厀。

裪�謂之袖。

帍裱謂之被巾。

繞�謂之�裺。

厲謂之帶。

襎裷謂之幭。

繄袼謂之�。

楚謂無緣之衣曰襤﹐紩衣謂之褸﹐秦謂之致。自關而西秦晉之間無緣之衣謂之�。

復襦江湘之間謂之�﹐或謂之筩褹。

大袴謂之倒頓﹐小袴謂之��。楚通語也。

�﹐巾也。大巾謂之�。嵩嶽之南﹐陳潁之間謂之帤﹐亦謂之�。

絡頭﹐帞頭﹐紗繢﹐�帶﹐�帶﹐�﹐�﹐幧頭也。自關以西秦晉之郊曰絡頭﹐南楚江湘之間曰帞頭﹐自河以北趙魏之間曰幧頭﹐或謂之�﹐或謂之�。其徧者謂之�帶﹐或謂之�帶。

覆結謂之幘巾﹐或謂承露﹐或謂之覆�。皆趙魏之間通語也。

屝﹐屨﹐麤﹐履也。徐兗之郊謂之屝﹐自關而西謂之屨。中有木者謂之復舄﹐自關而東復履。其庳者謂之�下﹐襌者謂之鞮﹐絲作之者謂之履﹐麻作之者謂之不借﹐粗者謂之�﹐東北朝鮮洌水之間謂之�角。南楚江沔之間總謂之麤。西南梁益之間或謂之�﹐或謂之�。履﹐其通語也。徐土邳沂之間﹐大麤謂之�角。

緉﹐�﹐絞也。關之東西或謂之緉﹐或謂之�。絞﹐通語也。

纑謂之縝。

輶軒使者絕代語釋別國方言第五

鍑﹐北燕朝鮮洌水之間或謂之錪﹐或謂之鉼。江淮陳楚之間謂之錡﹐或謂之鏤。吳揚之間謂之鬲。

釜﹐自關而西或謂之釜﹐或謂之鍑。

甑﹐自關而東謂之甗﹐或謂之鬵﹐或謂之酢餾。

盂﹐宋楚魏之間或謂之盌。盌謂之盂﹐或謂之銚銳。盌謂之棹﹐盂謂之柯。海岱東齊北燕之間或謂之�。

�﹐椷﹐盞﹐�﹐閜﹐�﹐�﹐桮也。秦晉之郊謂之�。自關而東趙魏之間曰椷﹐或曰盞﹐或曰�。其大者謂之閜。吳越之間曰�﹐齊右平原以東或謂之�。桮﹐其通語也。

瓥﹐陳楚宋魏之間或謂之簞﹐或謂之�﹐或謂之瓢。

案﹐陳楚宋魏之間謂之�﹐自關東西謂之案。

桮�﹐陳楚宋衛之間謂之桮�﹐又謂之豆筥﹔自關東西謂之桮�。

箸筩﹐陳楚宋魏之間謂之筲﹐或謂之籝﹔自關而西謂之桶檧。

�﹐瓭﹐�﹐�﹐�﹐�﹐甀﹐甕﹐瓿甊﹐�﹐罌也。靈桂之郊謂之�﹐其小者謂之瓭。周魏之間謂之�﹐秦之舊都謂之�﹐淮汝之間謂之�﹐江湘之間謂之�。自關而西晉之舊都河汾之間﹐其大者謂之甀﹐其中者謂之瓿甊。自關而東趙魏之郊謂之甕﹐或謂之罌。東齊海岱之間謂之�。罌﹐其通語也。

罃﹐陳魏宋楚之間曰�﹐或曰�。燕之東北朝鮮洌水之間謂之瓺。齊之東北海岱之間謂之儋。周洛韓鄭之間謂之甀﹐或謂之罃。

罃謂之�。

�謂之�。

缶謂之瓿�。其小者謂之瓶。

罃甈謂之盎。自關而西或謂之盆﹐或謂之盎。其小者謂之升甌。

甂﹐陳魏宋楚之間謂之�。自關而西謂之甂﹐其大者謂之甌。

所以注斛﹐陳魏宋楚之間謂之�﹐自關而西謂之注。

箕﹐陳魏宋楚之間謂之籮。

炊箕謂之縮﹐或謂之�﹐或謂之�。

篝﹐陳楚宋魏之間謂之墻居。

扇﹐自關而東謂之箑。自關而西謂之扇。

碓機﹐陳魏宋楚自關而東謂之梴。磑或謂之�。

繘﹐自關而東周洛韓魏之間謂之綆﹐或謂之絡。關西謂之繘綆。

櫪﹐梁宋齊楚北燕之間或謂之樎﹐或謂之皁。

飲馬橐﹐自關而西謂之裺囊﹐或謂之裺篼﹐或謂之�篼。燕齊之間謂之帪。

鉤﹐宋楚陳魏之間謂之鹿觡﹐或謂之鉤格。自關而西謂之鉤﹐或謂之�。

臿﹐燕之東北朝鮮洌水之間謂之�﹐宋魏之間謂之鏵﹐或謂之鍏。江淮南楚之間謂之臿﹐沅湘之間謂之畚﹐趙魏之間謂之喿﹐東齊謂之梩。

杷﹐宋魏之間謂之渠挐﹐或謂之渠疏。

僉﹐宋魏之間謂之欇殳﹐或謂之度。自關而西謂之棓﹐或謂之柫。齊楚江淮之間謂之柍﹐或謂之桲。

刈鉤﹐江淮陳楚之間謂之鉊﹐或謂之鐹。自關而西或謂之鉤﹐或謂之鎌﹐或謂之鍥。

薄﹐宋魏陳楚江淮之間謂之�﹐或謂之曲。自關而西謂之薄﹐南楚謂之蓬薄。

橛﹐燕之東北朝鮮洌水之間謂之椴。

槌﹐宋魏陳楚江淮之間謂之植。自關而西謂之槌﹐齊謂之樣。其橫﹐關西曰�﹐宋魏陳楚江淮之間謂之�﹐齊部謂之�。所以縣�﹐關西謂之�﹐東齊海岱之間謂之�﹐宋魏陳楚江淮之間謂之繯﹐或謂之環。

簟﹐宋魏之間謂之笙﹐或謂之籧�。自關而西謂之簟﹐或謂之�。其粗者謂之籧篨。自關而東或謂之篕棪。

筕篖﹐自關而東周洛楚魏之間謂之倚佯。自關而西謂之筕篖﹐南楚之外謂之篖。

牀﹐齊魯之間謂之�﹐陳楚之間或謂之笫。其杠﹐北燕朝鮮之間謂之樹﹐自關而西秦晉之間謂之杠﹐南楚之間謂之趙﹐東齊海岱之間謂之�。其上板﹐衛之北郊趙魏之間謂之牒﹐或曰牑。

俎幾也﹐西南蜀漢之郊曰杫。榻前幾﹐江沔之間曰桯﹐趙魏之間謂之椸。幾﹐其髙者謂之虡。

籆﹐榬也。兗豫河濟之間謂之榬。絡謂之格。

繀車﹐趙魏之間謂之轣轆車﹐東齊海岱之間謂之道軌。

戶鑰﹐自關之東陳楚之間謂之鍵﹐自關之西謂之鑰。

簙謂之蔽﹐或謂之箘﹐秦晉之間謂之簙﹐吳楚之間或謂之蔽﹐或謂之箭裏﹐或謂之簙毒﹐或謂之夗專﹐或謂之�璇﹐或謂之棊。所以投簙謂之枰﹐或謂之廣平。所以行棊謂之局﹐或謂之曲道。圍棊謂之弈。自關而東齊魯之間皆謂之弈。

輶軒使者絕代語釋別國方言第六

聳﹐�﹐欲也。荊吳之間曰聳﹐晉趙曰�。自關而西秦晉之間相勸曰聳﹐或曰�。中心不欲﹐而由旁人之勸語﹐亦曰聳。凡相被飾亦曰�。

聳﹐�﹐聾也。半聾﹐梁益之間謂之�。秦晉之間聽而不聰﹐聞而不達﹐謂之�。生而聾﹐陳楚江淮之間謂之聳。荊揚之間及山之東西雙聾者謂之聳。聾之甚者﹐秦晉之間謂之�。吳楚之外郊凡無有耳者亦謂之�。其言聧者﹐若秦晉中土謂墮耳者�也。

陂﹐傜﹐袤也。陳楚荊揚曰陂。自山而西﹐凡物細大不純者謂之傜。

由迪﹐正也。東齊靑徐之間相正謂之由迪。

�﹐恧﹐慚也。荊揚靑徐之間曰�﹐若梁益秦晉之間言心內慚矣。山之東西自愧曰恧﹐趙魏之間謂之�。

寋﹐展﹐難也。齊晉曰寋。山之東西凡難貌曰展。荊吳之人相難謂之展﹐若秦晉之言相憚矣。齊魯曰燀。

胥﹐由﹐輔也。吳越曰胥﹐燕之北鄙曰由。

蛩�﹐戰栗也。荊吳曰蛩�﹐蛩�又恐也。

錪﹐錘﹐重也。東齊之間曰錪﹐宋魯曰錘。

鋡﹐龕﹐受也。齊楚曰鋡﹐揚越曰龕。受﹐盛也﹐猶秦晉言容盛也。

矔﹐眮﹐轉目也。梁益之間瞋目曰矔﹐轉目顧視亦曰矔﹐吳楚曰眮。

逴﹐騷﹐�﹐蹇也。吳楚偏蹇曰騷﹐齊楚晉曰逴。

�﹐嗌﹐噎也。楚曰�﹐秦晉或曰嗌﹐又曰噎。

怠﹐陁﹐壞也。

�﹐墊﹐下也。凡柱而下曰�﹐屋而下曰墊。

伆﹐邈﹐離也。楚謂之越﹐或謂之遠。吳越曰伆。

顚﹐頂﹐上也。

誣﹐�﹐與也。吳越曰誣﹐荊齊曰�與﹐猶秦晉言阿與。

掩﹐�﹐取也。自關而東曰掩﹐自關而西曰�﹐或曰狙。

�﹐�﹐視也。東齊曰�﹐吳揚曰�。凡以目相戲曰�。

遙﹐廣﹐遠也。梁楚曰遙。

汩﹐遙﹐疾行也。南楚之外曰汩﹐或曰遙。

蹇﹐妯﹐擾也。人不靜曰妯﹐秦晉曰蹇﹐齊宋曰妯。

絓﹐挈﹐�﹐介﹐特也。楚曰�﹐晉曰絓﹐秦曰挈。物無耦曰特﹐獸無耦曰介。

飛鳥曰雙﹐鴈曰乘。

臺旣﹐失也。宋魯之間曰臺旣。

隱﹐據﹐定也。

稟﹐浚﹐敬也。秦晉之間曰稟﹐齊曰浚﹐吳楚之間自敬曰稟。

悛﹐懌﹐攺也。自山而東或曰悛﹐或曰懌。

坻﹐坥﹐場也。梁宋之間蚍蜉�鼠之場謂之坻﹐螾場謂之坥。

徥﹐用﹐行也。朝鮮洌水之間或曰徥。

鋪頒﹐索也。東齊曰鋪頒﹐猶秦晉言抖藪也。

參﹐蠡﹐分也。齊曰參﹐楚曰蠡﹐秦晉曰離。

�﹐披﹐散也。東齊聲散曰�﹐器破曰披。秦晉聲變曰�﹐器破而不殊其音亦謂之�﹐器破而未離謂之璺。南楚之間謂之�。

緡﹐綿﹐施也。秦曰緡﹐趙曰綿。吳越之間脫衣相被謂之緡綿。

悀﹐偪﹐滿也。凡以器盛而滿謂之悀﹐腹滿曰偪。

徯酰﹐冉鐮﹐危也。東齊�物而危謂之徯酰﹐僞物謂之冉鐮。

紕﹐繹﹐督﹐雉﹐理也。秦晉之間曰紕。凡物曰督之﹐絲曰繹之。

矤﹐呂﹐長也。東齊曰矤﹐宋魯曰呂。

�﹐膐﹐力也。東齊曰�﹐宋魯曰膐。膐﹐田力也。

瘱﹐�﹐審也。齊楚曰瘱﹐秦晉曰�。

�﹐�﹐諟也。吳越曰��。

揞﹐揜﹐錯﹐摩﹐藏也。荊楚曰揞﹐吳揚曰揜﹐周秦曰錯﹐陳之東鄙曰摩。

抾摸﹐去也。齊趙之總語也。抾摸猶言持去也。

舒勃﹐展也。東齊之間凡展物謂之舒勃。

摳揄﹐旋也。秦晉凡物樹稼早成熟謂之旋﹐燕齊之間謂之摳揄。

絚﹐筳﹐竟也。秦晉或曰絚﹐或曰竟﹐楚曰筳。

�﹐�﹐續也。秦晉續析謂之�﹐繩索謂之�。

擘﹐楚謂之紉。

閻笘﹐開也。東齊開戶謂之閻苫﹐楚謂之闓。

杼﹐柚﹐作也。東齊土作謂之杼﹐木作謂之柚。

厲﹐卬﹐爲也。甌越曰卬﹐吳曰厲。

戲﹐憚﹐怒也。齊曰戲﹐楚曰憚。

爰﹐喛﹐恚也。楚曰爰﹐秦晉曰喛﹐皆不欲譍而彊畣之意也。

�﹐艾﹐長老也。東齊魯衛之間凡尊老謂之�﹐或謂之艾。周晉秦隴謂之公﹐或謂之翁。南楚謂之父﹐或謂之父老。南楚�洭之間母謂之媓﹐謂婦妣曰母姼﹐稱婦考曰父姼。

巍﹐峣﹐崝﹐崄﹐髙也。

猒﹐塞﹐安也。

�﹐�﹐憐也。

掩﹐翳﹐薆也。

佚愓﹐緩也。

輶軒使者絕代語釋別國方言第七

諄憎﹐所疾也。宋魯凡相惡謂之諄憎﹐若秦晉言可惡矣。

杜﹐蹻﹐歰也。趙曰杜﹐山之東西或曰蹻。

佻﹐抗﹐縣也。趙魏之間曰佻﹐自山之東西曰抗。燕趙之郊縣物於臺之上謂之佻。

發﹐稅﹐捨車也。東齊海岱之間謂之發﹐宋趙陳魏之間謂之稅。

肖﹐類﹐法也。齊曰類﹐西楚梁益之間曰肖。秦晉之西鄙自冀隴而西使犬曰哨﹐西南梁益之間凡言相類者亦謂之肖。

憎﹐懹﹐憚也。陳曰懹。

譙﹐讙﹐讓也。齊楚宋衛荊陳之間曰譙﹐自關而西秦晉之間凡言相責讓曰譙讓﹐北燕曰讙。

僉﹐胥﹐皆也。自山而東五國之郊曰僉﹐東齊曰胥。

侔莫﹐彊也。北燕之外郊凡勞而相勉若言努力者謂之侔莫。

�倯﹐罵也。燕之北郊曰�倯。

展﹐惇﹐信也。東齊海岱之間曰展﹐燕曰惇。

斯﹐掬﹐離也。齊陳曰斯﹐燕之外郊朝鮮洌水之間曰掬。

蠍﹐噬﹐逮也。東齊曰蠍﹐北燕曰噬。逮﹐通語也。

皮傅﹐彈憸﹐彊也。秦晉言非其事謂之皮傅﹐東齊陳宋江淮之間曰彈憸。

膊﹐曬﹐晞﹐�也。東齊及秦之西鄙言相�僇爲膊。燕之外郊朝鮮洌水之間﹐凡�肉﹐發人之私﹐披牛羊之五藏﹐謂之膊。�五穀之類﹐秦晉之間謂之曬﹐東齊北燕海岱之郊謂之晞。

熬﹐�﹐煎﹐�﹐鞏﹐火幹也。凡以火而幹五穀之類﹐自山而東﹐齊楚以往﹐謂之熬﹔關西隴冀以往﹐謂之�﹔秦晉之間或謂之�﹐凡有汁而幹謂之煎﹐東齊謂之鞏。

胹﹐飪﹐亨﹐爛﹐糦﹐酋﹐酷﹐熟也。自關而西秦晉之郊曰胹﹐徐揚之間曰飪﹐嵩嶽以南陳潁之間曰亨。自河以北趙魏之間火熟曰爛﹐气熟曰糦﹐久熟曰酋﹐谷熟曰酷。熟﹐其通語也。

魏盈﹐怒也。燕之外郊朝鮮洌水之間﹐凡言呵叱者謂之魏盈。

��﹐隑企﹐立也。東齊海岱北燕之郊跪謂之��﹐委痿謂之隑企。

瀧涿謂之沾漬。

希﹐鑠﹐摩也。燕齊摩鋁謂之希。

平均﹐賦也。燕之北鄙東齊北郊凡相賦斂謂之平均。

羅謂之離﹐離謂之羅。

釗﹐超﹐遠也。燕之北郊曰釗﹐東齊曰超。

漢漫﹐�眩﹐懣也。朝鮮洌水之間煩懣謂之漢漫﹐顚眴謂之�眩。

憐職﹐愛也。言相愛憐者﹐吳越之間謂之憐職。

茹﹐食也。吳越之間凡貪飲食者謂之茹。

竘﹐貌﹐治也。吳越飾貌爲竘﹐或謂之巧。

煦﹐煆﹐熱也﹐幹也。吳越曰煦煆。

攍﹐膂﹐賀﹐�﹐儋也。齊楚陳宋之間曰攍。燕之外郊越之垂甌吳之外鄙謂之膂。南楚或謂之攍。自關而西隴冀以往謂之賀﹐凡以驢馬馲駝載物者謂之負他﹐亦謂之賀。

樹植﹐立也。燕之外郊朝鮮洌水之間凡言置立者謂之樹植。

過度謂之涉濟。

福祿謂之祓戩。

傺﹐眙﹐逗也。南楚謂之傺﹐西秦謂之眙。逗﹐其通語也。

輶軒使者絕代語釋別國方言第八

虎﹐陳魏宋楚之間或謂之李父﹐江淮南楚之間謂之李耳﹐或謂之於�。自關東西或謂之伯都。

貔﹐陳楚江淮之間謂之�﹐北燕朝鮮之間謂之�﹐關西謂之貍。

貛﹐關西謂之貒。

雞﹐陳楚宋魏之間謂之鸊�﹐桂林之中謂之割雞﹐或曰�。北燕朝鮮洌水之間謂伏雞曰抱。爵子及雞雛皆謂之鷇。其卵伏而未孚始化謂之涅。

豬﹐北燕朝鮮之間謂之豭﹐關東西或謂之彘﹐或謂之豕。南楚謂之豨。其子或謂之豚﹐或謂之貕﹐吳揚之間謂之豬子。其檻及蓐曰橧。

布谷﹐自關東西梁楚之間謂之結誥﹐周魏之間謂之擊谷﹐自關而西或謂之布谷。

�鴠﹐周魏齊宋楚之間謂之定甲﹐或謂之獨舂。自關而東謂之城旦﹐或謂之倒懸﹐或謂之鴠鴠。自關而西秦隴之內謂之鶡鴠。

鳩﹐自關而東周鄭之郊韓魏之都謂之�鷱﹐其�鳩謂之鸊鷱。自關而西秦漢之間謂之鵴鳩﹐其大者謂之鳻鳩﹐其小者謂之�鳩﹐或謂�鳩﹐或謂之�鳩﹐或謂之鶻鳩。梁宋之間謂之鷦。

�鳩﹐燕之東北朝鮮洌水之間謂之鶝�。自關而東謂之戴鵀﹐東齊海岱之間謂之戴南﹐南猶鵀也。或謂之鶭鸅﹐或謂之戴鳻﹐或謂之戴勝。東齊吳揚之間謂之鵀。自關而西謂之服鶝﹐或謂之�鶝。燕之東北朝鮮洌水之間謂之�。

蝙蝠﹐自關而東謂之服翼﹐或謂之飛鼠﹐或謂之老鼠﹐或謂之�鼠。自關而西秦隴之間謂之蝙蝠。北燕謂之蟙�。

鴈﹐自關而東謂之鴚�﹐南楚之外謂之�﹐或謂之鶬鴚。

桑飛﹐自關而東謂之工爵﹐或謂之過鸁﹐或謂之女�。自關而東謂之鸋鴂。自關而西謂之桑飛﹐或謂之懱爵。

�黃﹐自關而東謂之鶬鶊。自關而西謂之�黃﹐或謂之黃鳥﹐或謂之楚雀。

野鳧其小而好沒水中者﹐南楚之外謂之鷿鷉﹐大者謂之鶻蹏。

守宮﹐秦晉西夏謂之守宮﹐或謂之蠦�﹐或謂之蜤易。其在澤中者謂之易蜴。南楚謂之蛇醫﹐或謂之蠑螈。東齊海岱謂之螔�。北燕謂之祝蜓。桂林之中守宮大者而能鳴謂之蛤解。

宛野謂鼠爲�。

雞雛徐魯之間謂之�子。

輶軒使者絕代語釋別國方言第九

戟﹐楚謂之�。凡戟而無刃秦晉之間謂之�﹐或謂之鏔﹐吳揚之間謂之戈。東齊秦晉之間謂其大者曰鏝胡﹐其曲者謂之鉤�鏝胡。

三刃枝﹐南楚宛郢謂之匽戟。其柄自關而西謂之柲﹐或謂之殳。

矛﹐吳揚江淮南楚五湖之間謂之鍦﹐或謂之鋋﹐或謂之鏦﹐其柄謂之矜。

箭﹐自關而東謂之矢﹐江淮之間謂之鍭﹐關西曰箭。

鉆謂之鍴。

矜謂之杖。

劍削﹐自河而北燕趙之間謂之室﹐自關而東或謂之廓﹐或謂之削﹐自關而西謂之�。

盾﹐自關而東或謂之瞂﹐或謂之幹。關西謂之盾。

車下鐵﹐陳宋淮楚之間謂之畢。大車謂之綦。

車轊﹐齊謂之�。

車枸簍﹐宋魏陳楚之間謂之�﹐或謂之�籠。其上約謂之�﹐或謂之�。秦晉之間自關而西謂之枸簍﹐西隴謂之�。南楚之外謂之篷﹐或謂之隆屈。

輪﹐韓楚之間謂之軑或謂之軝。關西謂之�。

輑謂之軸。

轅楚衛之間謂之輈。

箱謂之輫。

軫謂之枕。

車紂﹐自關而東周洛韓鄭汝潁而東謂之�﹐或謂之曲綯﹐或謂之曲綸。自關而西謂之紂。

輨﹐軑﹐煉�也。關之東西曰輨﹐南楚曰軑﹐趙魏之間曰煉�。

車釭﹐齊燕海岱之間謂之鍋﹐或謂之錕。自關而西謂之釭﹐盛膏者乃謂之鍋。

凡箭鏃胡合嬴者﹐四鐮﹐或曰拘腸﹐三鐮者謂之羊頭﹐其廣長而薄鐮謂之錍﹐或謂之鈀。箭其小而長中穿二孔者謂之鉀鑪﹐其三鐮長尺六者謂之飛�﹐禸者謂之平題。所以藏箭弩謂之箙。弓藏謂之鞬﹐或謂之�丸。

矛骹細如鴈脛者謂之鶴厀。有小枝刃者謂之鉤�。矛或謂之�。

錟謂之鈹。

骹謂之銎。

鐏謂之焊。

舟﹐自關而西謂之船﹐自關而東或謂之舟﹐或謂之航。南楚江湘凡船大者謂之舸﹐小舸謂之艖﹐艖謂之艒�﹐小艒�謂之艇﹐艇長而薄者謂之艜﹐短而深者謂之�﹐小而深者謂之�。東南丹陽會稽之間謂艖爲欚。泭謂之篺﹐篺謂之筏。筏﹐秦晉之通語也。江淮家居篺中謂之薦。方舟謂之�﹐艁舟謂之浮梁。楫謂之橈﹐或謂之棹。所以隱棹謂之�。所以縣棹謂之緝。所以刺船謂之�。維之謂之鼎。首謂之合閭﹐或謂之艗艏。後曰舳﹐舳﹐制水也。儰謂之扤﹐扤﹐不安也。

輶軒使者絕代語釋別國方言第十

媱﹐愓﹐遊也。江沅之間謂戲爲媱﹐或謂之愓﹐或謂之嬉。

曾﹐訾﹐何也。湘潭之原荊之南鄙謂何爲曾﹐或謂之訾﹐若中夏言何爲也。

央亡﹐嚜杘﹐姡﹐獪也。江湘之間或謂之無賴﹐或謂之�。凡小兒多詐而獪謂之央亡﹐或謂之嚜杘﹐或謂之姡。姡﹐娗也﹐或謂之猾。皆通語也。

崽者﹐子也。湘沅之會凡言是子者謂之崽﹐若東齊言子矣。

誺﹐不知也。沅澧之間凡相問而不知﹐答曰誺﹔使之而不肯﹐答曰吂。粃﹐不知也。

�﹐火也﹐楚轉語也﹐猶齊言�火也。

嘳﹐無寫﹐憐也。沅灃之原凡言相憐哀謂之嘳﹐或謂之無寫﹐江濱謂之思。皆相見驩喜有得亡之意也。九嶷湘潭之間謂之人兮。

婩﹐嫧﹐鮮﹐好也。南楚之外通語也。

�哰﹐謰謱﹐拏也。東齊周晉之鄙曰�哰。�哰亦通語也。南楚曰謰謱﹐或謂之支注﹐或謂之詀謕﹐轉語也。拏﹐揚州會稽之語也。或謂之惹﹐或謂之�。

亄﹐嗇﹐貪也。荊汝江湘之郊凡貪而不施謂之亄﹐或謂之嗇﹐或謂之悋。悋﹐恨也。

遙﹐窕﹐淫也。九嶷荊郊之鄙謂淫曰遙﹐沅湘之間謂之窕。

潛﹐涵﹐沈也。楚郢以南曰涵﹐或曰潛。潛又遊也。

�﹐安﹐靜也。江湘九嶷之郊謂之�。

拌﹐棄也。楚凡揮棄物謂之拌﹐或謂之敲。淮汝之間謂之投。

諑﹐愬也。楚以南謂之諑。

戲﹐泄﹐歇也。楚謂之戲泄。奄﹐息也﹐楚揚謂之泄。

攓﹐取也。楚謂之攓。

昲﹐曬﹐幹物也。揚楚通語也。

�﹐猝也。江湘之間凡卒相見謂之�相見﹐或曰突。

迹迹﹐屑屑﹐不安也。江沅之間謂之迹迹﹐秦晉謂之屑屑﹐或謂之塞塞﹐或謂之省省﹐不安之語也。

�沭﹐佂伀﹐遑遽也。江湘之間凡窘猝怖遽謂之�沭﹐或謂之佂伀。

翥﹐舉也。楚謂之翥。

忸怩﹐慚歰也。楚郢江湘之間謂之忸怩﹐或謂之�咨。

垤﹐封﹐場也。楚郢以南蟻土謂之垤。垤中齊語也。

謫﹐過也。南楚以南凡相非議人謂之謫﹐或謂之衇。衇﹐又慧也。

膞﹐兄也。荊揚之鄙謂之膞﹐桂林之中謂之�﹝按﹕「彖」和「盂」左右拼合而成﹞。

�極﹐喫也。楚語也。或謂之軋﹐或謂之歰。

啙﹐矲﹐短也。江湘之會謂之啙。凡物生而不長大﹐亦謂之鮆﹐又曰癠。桂林之中謂短矲。矲﹐通語也。東陽之間謂之�。

鉗﹐�﹐憋﹐惡也。南楚凡人殘罵謂之鉗﹐又謂之�。

癡﹐騃也。揚越之郊凡人相侮以爲無知謂之眲。眲﹐耳目不相信也。或謂之斫。

惃﹐�﹐頓湣﹐惽也。楚揚謂之惃﹐或謂之�。江湘之間謂之頓湣﹐或謂之氐惆。南楚飲毒藥懣謂之氐惆﹐亦謂之頓湣﹐猶中齊言眠眩也。愁恚憒憒﹐毒而不發﹐謂之氐惆。

悅﹐舒﹐蘇也。楚通語也。

眠娗﹐脈蜴﹐賜施﹐茭媞﹐譠謾﹐�忚﹐皆欺謾之語也。楚郢以南東揚之郊通語也。

�﹐頟﹐顏﹐顙也。湘江之間謂之�﹐中夏之謂頟﹐東齊謂之顙﹐汝潁淮泗之間謂之顏。

頷﹐頤﹐頜也。南楚謂之頷。秦晉謂之頤。頤﹐其通語也。

紛怡﹐喜也。湘潭之間曰紛怡﹐或曰巸巳。

�﹐或也。沅澧之間凡言或如此者曰�如是。

愮﹐療﹐治也。江湘郊會謂醫治之曰愮。愮又憂也。或曰療。

芔﹐莽﹐艸也。東越揚州之間曰芔﹐南楚曰莽。

悈鰓﹐幹都﹐耇﹐革﹐老也。皆南楚江湘之間代語也。

柲﹐抌﹐推也。南楚凡相推搏曰柲﹐或曰�。沅湧�幽之語或曰擋。

食閻﹐慫慂﹐勸也。南楚凡己不欲喜﹐而旁人說之﹐不欲怒﹐而旁人怒之﹐謂之食閻﹐或謂之慫湧。

欸﹐�﹐然也。南楚凡言然者曰欸﹐或曰�。

紲﹐末﹐紀﹐緒也。南楚皆曰紲。或曰端﹐或曰紀﹐或曰末﹐皆楚轉語也。

�﹐�﹐窺﹐�﹐占﹐伺﹐視也。凡相竊視南楚謂之窺﹐或謂�﹐或謂之�﹐或謂之占﹐或謂之�。�﹐中夏語也。窺﹐其通語也。自江而北謂之�﹐或謂之覗。凡相候謂之占﹐占猶瞻也。

郺﹐�﹐晠﹐多也。南楚凡大而多謂之郺﹐或謂之�。凡人語言過度及妄施行﹐亦謂之�。

抯﹐摣﹐取也。南楚之間凡取物溝泥中謂之抯﹐或謂之摣。

�﹐僄﹐輕也。楚凡相輕薄謂之相�﹐或謂之僄也。

輶軒使者絕代語釋別國方言第十一

蛥蚗﹐齊謂之螇螰﹐楚謂之蟪蛄﹐或謂之蛉蛄﹐秦謂之蛥蚗。自關而東謂之虭蟧。或謂之蝭蟧﹐或謂之蜓蚞﹐西楚與秦通名也。

蟬﹐楚謂之蜩﹐宋衛之間謂之螗蜩﹐陳鄭之間謂之蜋蜩﹐秦晉之間謂之蟬﹐海岱之間謂之�。其大者謂之蟧﹐或謂之蝒馬﹔其小者謂之麥蚻﹐有文者謂之蜻蜻﹐其鴜蜻謂之尐﹐大而黑者謂之�﹐黑而赤者謂之蜺。蜩蟧謂之�蜩。�謂之寒蜩﹐寒蜩﹐瘖蜩也。

蛄詣謂之杜蛒。螻螲謂之螻蛄﹐或謂之蟓蛉。南楚謂之杜狗﹐或謂之蛞螻。

蜻蛚﹐楚謂之蟋蟀﹐或謂之蛬。南楚之間謂之蚟孫。

螳蜋謂之髦﹐或謂之虰﹐或謂之蝆蝆。

姑�謂之彊蝆。

蟒﹐宋魏之間謂之蚮﹐南楚之外謂之蟅蟒﹐或謂之蟒﹐或謂之�。

蜻蛉謂之蝍蛉。

舂黍謂之�蝑。

蠀�謂之蚇蠖。

�﹐燕趙之間謂之蠓螉。其小者謂之蠮螉﹐或謂之蚴蛻。其大而蜜謂之壺蠭。

蠅﹐東齊謂之羊。陳楚之間謂之蠅。自關而西秦晉之間謂之蠅。

蚍蜉﹐齊魯之間謂之蚼蟓﹐西南梁益之間謂之玄蚼﹐燕謂之蛾蝆。其場謂之坻﹐或謂之蛭。

蠀螬謂之蟦。自關而東謂之蝤蠀﹐或謂之�蠾﹐或謂之蝖螜。梁益之間謂之蛒﹐或謂之蠍﹐或謂之蛭蛒。秦晉之間謂之蠹﹐或謂之天螻。四方異語而通者也。

蚰�﹐自關而東謂之螾�﹐或謂之入耳﹐或謂之��。趙魏之間或謂之蚨虶。北燕謂之�蚭。

鼅鼄﹐鼄蝥也。自關而西秦晉之間謂之鼄蝥。自關而東趙魏之郊謂之鼅鼄﹐或謂之蠾蝓。蠾蝓者﹐侏儒語之轉也。北燕朝鮮洌水之間謂之蝳蜍。

蜉�﹐秦晉之間謂之蟝�。

馬蚿﹐北燕謂之蛆蟝。其大者謂之馬蚰。

輶軒使者絕代語釋別國方言第十二

爰﹐喛﹐哀也。

儒輸﹐愚也。

愋﹐諒﹐知也。

拊﹐撫﹐疾也。

菲﹐惄﹐悵也。

郁熙﹐長也。

娋﹐孟﹐姉也。

築娌﹐匹也。娌﹐耦也。

�裔﹐習也。

躔﹐逡﹐循也。

躔歷﹐行也。日運爲躔﹐月運爲逡。

逭﹐逳﹐轉也。逭﹐逳﹐步也。

�﹐虞﹐望也。

揄﹐�﹐脫也。

解﹐輸﹐捝也。

賦﹐與﹐操也。

�﹐歇﹐涸也。

潎﹐澄﹐淸也。

逯﹐遡﹐行也。

墾﹐牧﹐司也。墾﹐力也。

牧﹐飤也。

監﹐牧﹐察也。

�﹐始也。�﹐化也。

鋪﹐脾﹐止也。

攘﹐掩﹐止也。

幕﹐覆也。

侗胴﹐狀也。

尐﹐杪﹐小也。

屑﹐往﹐勞也。

屑﹐�﹐獪也。

效﹐烓﹐明也。

湊﹐將﹐威也。

嬀﹐娗﹐僈也。

儇﹐虔﹐謾也。

佻﹐疾也。

鞅﹐侼﹐彊也。

鞅﹐侼﹐懟也。

追﹐末﹐隨也。

僉﹐怚﹐劇也。

僉﹐夥也。

誇﹐烝﹐淫也。

毗﹐顮﹐懣也。

煢﹐激﹐淸也。

紓﹐退﹐緩也。

淸﹐躡﹐急也。

抒﹐瘛﹐解也。

蕆﹐逞﹐解也。

柢﹐柲﹐刺也。

倩﹐荼﹐借也。

憵朴﹐猝也。

麋﹐棃﹐老也。

萃﹐離﹐時也。

漢﹐赫﹐怒也。赫﹐發也。

�﹐吁﹐然也。

猜﹐忦﹐恨也。

艮﹐磑﹐堅也。

苂﹐�﹐明也。

怤愉﹐悅也。

卽﹐圍﹐就。卽﹐半也。

惙﹐�﹐中也。

薵﹐蒙﹐覆也。薵﹐戴也。

堪﹐輂﹐載也。

搖﹐祖﹐上也。祖﹐搖也。祖﹐轉也。

括﹐關﹐閉也。

衝﹐俶﹐動也。

羞﹐厲﹐熟也。

厲﹐今也。

備﹐該﹐咸也。

噬﹐食也。

噬﹐憂也。

�﹐悸也。

虜﹐鈔﹐彊也。

鹵﹐奪也。

鑈﹐正也。

蒔﹐殖﹐立也。蒔﹐更也。

鬌﹐尾﹐梢﹐盡也。尾﹐梢也。

�﹐�﹐倦也。

鼃﹐律﹐始也。

蓐﹐臧﹐厚也。

遵﹐遃﹐行也。

�﹐餟﹐饋也。

餼﹐�﹐飽也。

惵﹐耇﹐嬴也。

趙﹐肖﹐小也。

蚩﹐愮﹐悖也。

吹﹐扇﹐助也。

焜﹐曅﹐晠也。

苦﹐翕﹐熾也。

蘊﹐崇也。蘊﹐嗇﹐積也。

嗇﹐殄﹐合也。

翚﹐�﹐飛也。

憤﹐目﹐盈也。

噪﹐諻﹐音也。

攎﹐遫﹐張也。

岑﹐夤﹐大也。岑﹐髙也。

效﹐昈﹐文也。

鈵﹐董﹐錮也。

扞﹐搷﹐揚也。

水中可居爲洲。三輔謂之淤﹐蜀漢謂之嬖。

殹﹐幕也。

刳﹐狄也。

度髙爲揣。

半步爲跬。

半盲爲睺。

未升天龍謂之蟠龍。

裔﹐夷狄之總名。

考﹐引也。

弼﹐髙也。

上﹐重也。

个﹐枚也。

一﹐蜀也。南楚謂之獨。

輶軒使者絕代語釋別國方言第十三

裔﹐歷﹐相也。

裔﹐旅﹐末也。

�﹐緣﹐廢也。

純﹐毣﹐好也。

藐﹐素﹐廣也。

藐﹐漸也。

�﹐抍﹐拔也。出�爲抍﹐出火爲�也。

燉﹐焃﹐煓﹐赫貌也。

憤﹐竅﹐阨也。

杪﹐眇﹐小也。

讟﹐咎﹐謗也。

蕆﹐敕﹐戒﹐備也。

摵�﹐到也。

聲﹐腆﹐忘也。

黮﹐�﹐私也。

龕﹐喊﹐�﹐唏﹐聲也。

筡﹐箄﹐析也。析竹謂之筡。

�﹐宵﹐使也。

蠢﹐作也。

忽﹐達﹐芒也。

芒﹐濟﹐滅也。

�﹐劙﹐解也。

魏﹐能也。

�﹐刻也。

聳﹐悚也。

跌﹐蹷也。

蘪﹐蕪也。

漫﹐淹﹐敗也。濕敝爲漫﹐水敝爲淹。

釐﹐挴﹐貪也。

�﹐埏﹐竟也。

譴喘﹐轉也。

困﹐胎﹐�﹐逃也。

隋﹐毻﹐易也。

姚娧﹐好也。

憚﹐怛﹐惡也。

吳﹐大也。

灼﹐驚也。

賦﹐動也。

�﹐極也。

煎﹐盡也。

爽﹐過也。

蟬﹐毒也。

慘﹐�也。�﹐惡也。

還﹐積也。

宛﹐蓄也。

類﹐法也。

�﹐本也。

懼﹐病也。懼驚也。

藥﹐薄也。

�﹐短也。

掊﹐深也。

湟﹐�也。

撈﹐取也。

摸﹐撫也。

由﹐式也。

猷﹐詐也。

�﹐隨也。

揣﹐試也。

�﹐怒也。

墊﹐下也。

贊﹐解也。

賴﹐取也。

扲﹐業也。

帶﹐行也。

�﹐空也。

湛﹐安也。

�﹐樂也。

倇﹐歡也。

衎﹐定也。

�﹐�也。

讟﹐痛也。

鼻﹐始也。嘼之初生謂之鼻﹐人之初生謂之首。梁益之間謂鼻爲初﹐或謂之祖﹐祖﹐居也。

充﹐養也。

翳﹐掩也。

臺﹐支也。

純﹐文也。

佑﹐亂也。

恌﹐理也。

蘊﹐晠也。

搪﹐張也。

惲﹐謀也。

陶﹐養也。

�﹐格也。

�﹐曉﹐明也。

扱﹐擭也。

扶﹐護也。

淬﹐寒也。

漺﹐淨也。

漉﹐極也。

枚﹐凡也。

易﹐始也。

逭﹐周也。

�﹐色也。

恬﹐靜也。

禔﹐福也。禔﹐喜也。

攋﹐隓﹐壞也。

息﹐歸也。

抑﹐安也。

潛﹐亡也。

曉﹐過也。曉﹐嬴也。

�﹐短也。

隑﹐陭也。

迒﹐長也。

迒﹐迹也。

賦﹐臧也。

蘊﹐饒也。

芬﹐和也。

搗﹐依也。

依﹐祿也。

晠﹐腯也。

盬﹐雜﹐猝也。

�﹐行也。

盬﹐且也。

抽﹐讀也。

媵﹐托也。

適﹐牾也。

埤﹐予也。

彌﹐縫也。

譯﹐傳也。譯﹐見也。

梗﹐略也。

臆﹐滿也。

�﹐益也。

空﹐待也。

珇﹐好也。珇﹐美也。

嫗﹐色也。

閻﹐開也。

靡﹐滅也。

菲﹐薄也。

腆﹐厚也。

媟﹐狎也。

芋﹐大也。

煬﹐翕﹐炙也。煬﹐烈﹐暴也。

馺﹐馬馳也。

選﹐延﹐徧也。

澌﹐索也。

晞﹐燥也。

梗﹐覺也。

萃﹐集也。

睨﹐�﹐明也。

暟﹐臨﹐昭也。暟﹐美也。

箄﹐簍﹐籅﹐�﹐�也。江沔之間謂之籅﹐趙代之間謂之�﹐淇衛之間謂之牛筐。�﹐其通語也。�小者﹐南楚謂之簍﹐自關而西秦晉之間謂之箄。

籠﹐南楚江沔之間謂之篣﹐或謂之笯。

�﹐南楚謂之筲﹐趙魏之郊謂之��。

錐謂之鍣。

無升謂之刁鬥。

匕謂之匙。

盂謂之�。河濟之間謂之��。椀謂之�。盂謂之銚銳﹐木謂之梋�。

餌謂之餻﹐或謂之餈﹐或謂之�﹐或謂之餣﹐或謂之�。

餅謂之飥﹐或謂之餦餛。

�謂之餦餭。飴謂之�。�謂之�。�謂之餹。凡飴謂之�。自關而東陳楚宋衛之通語也。

�﹐�﹐�﹐麰﹐�﹐�﹐�﹐曲也。自關而西秦豳之間曰�﹐晉之舊都曰�﹐齊右河濟曰�﹐或曰麰﹐北鄙曰�。曲﹐其通語也。

屋梠謂之欞。

�謂之�。

冢﹐秦晉之間謂之墳﹐或謂之培﹐或謂之堬﹐或謂之采﹐或謂之埌﹐或謂之壠。自關而東謂之丘﹐小者謂之塿﹐大者謂之丘﹐凡葬而無墳謂之墓﹐所以墓謂之墲。

