

欽定四庫全書

經部九

律呂闡防

樂類

提要

【臣】等謹按律呂闡防十卷

國朝江永撰是書引

聖祖仁皇帝論樂五條爲

皇言定聲一卷冠全書之首而

禦制律呂正義五卷永實未之見故於西人五綫六名八形號三遲速多不能解其作書大防則以明鄭世子載堉爲宗惟方圓周徑用密率起算則與之防異載堉之書後人多未得其意或妄加評隲今考載堉命黃鐘爲一尺者假一尺以起勾股開方之率非於九寸之管有所益也其言黃鐘之律長九寸縦黍爲分之九寸也寸皆九寸凡八十一分是爲律本黃鐘之數長十寸橫黍爲分之十寸也寸皆十分凡百分是爲度母縦黍之律橫黍之度名數𨿽異分劑實同語最明晰而昧者猶執九寸以辧之不亦惑乎考工記防氏爲量內方尺而圓其外則圓徑與方斜同數方求斜術與等邊勾股形求等今命內方一尺爲黃鐘之長則勾股皆爲一尺各自乘並之開方得爲內方之斜卽外圓之徑亦卽防賓倍律之率蓋方圓相函之理方之內圓必得外圓之半其外圓必得內圓之倍圓之內方亦必得外方之半其外方亦必得內方之倍今圓內方邊一尺其冪一百外方邊二尺其冪四百若以內方邊一尺求斜則必置一尺自乘而倍之以開方是方斜之冪二百得內方之倍外方之半矣防賓倍律之冪得黃鐘正律之倍倍律之半是以圓內方爲黃鐘正律之率外方爲黃鐘倍律之率則方斜卽防賓倍律之率也於是以勾乘之開平方得南呂倍律之率以勾股再乘之開立方得應鐘倍律之率旣得應鐘則各律皆以黃鐘正數十寸乘之爲實以應鐘倍數爲法除之卽得其次律矣其以勾股乘除開方所得之律較舊律僅差毫釐而稍贏而左左相生可以解往而不返之疑且十二律周徑不同而半黃鐘與正黃鐘相應亦可以解同徑之黃鐘不與半黃鐘應而與半太蔟應之疑永於載堉之書疏通證明具有條理而以防賓倍律之生夾鐘一法又能補原書所未備惟其於開平方得南呂之法知以四率比例解之而開立方得應鐘法則未能得其立法之根而暢言之蓋連比例四率之理一率自乘用四率乘之與二率自乘再乘之數等今以黃正爲首率應倍爲二率無倍爲三率南倍爲四率則黃正自乘又以南倍乘之開立方卽得二率爲應鐘倍律之率也其實載堉之意欲使仲呂返生黃鐘故以黃正爲首率黃倍爲末率依十二律長短之次列十三率則應鐘爲二率南呂爲四率防賓爲七率也其乘除開平方立方等術皆連比例相求之理而特以方圓勾股之說隠其立法之根故永有所不覺耳乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

律呂闡微卷首

婺源江永撰

皇言定聲

聖祖仁皇帝論樂五條見大學士安溪李文貞公光地奏札述舉人魏廷珍王蘭生梅防成奉

防學律其受

聖誨如此【臣】江【水】稽首頓首謹釋

聖諭曰言樂者必以黃鐘爲本黃鐘者天地之中聲也天地之聲寄於人而人之喉自最低至最髙不過十餘聲而止古今謳吟歌曲之音不絕而笙管琴笛之類卽與之相應所謂中聲者自寓乎人聲樂器之間但人習而不察則以爲微妙難知耳

【臣】謹按天地之間形气相軋而有聲大若雷霆細至蠛蠓無非聲也而過大者已震過小者已靡皆不可以爲樂其能爲樂者皆天地之中聲而黃鐘之宮又爲中之中其爲商角徴羽皆黃鐘一音之流行而正宮調必以最中者爲黃鐘也

聖訓以黃鐘爲天地之中聲此一言者已爲聲律提挈綱領矣天地之聲寄於人人者天地之心也人聲出於喉掉於舌觸擊於牙齒唇以成種種之音喉之居中猶管之中空也而喉通於肺根於腎肺气出丹田歷气海抗喉而歌引气而上以成淸濁髙下之聲太下者聲咽不出太髙者聲掲不起最下至最髙不過十餘聲在律則防賔林鐘之倍至姑洗仲呂之半在樂家管色板眼字則爲大尺至小五而黃鐘之宮則在淸濁髙下之間者也人能爲謳吟歌曲之音而笙管琴笛之類卽與之相應所謂同聲相應者也人聲樂器皆有天地之中聲能習熟而精審之未始不可知程子云黃鐘之聲亦不難定世自有知音者將上下聲考之是也豈眞微妙難知哉然黃鐘中聲𨿽若不難知顧自漢晉至前眀歷代造律造樂者或用尺過短則樂聲太髙以夾鐘爲黃鐘而不知或用尺過長則樂聲太低以無射倍律爲黃鐘而不知豈果音之難知與抑各有所蔽與大約自後周王朴樂已前病其髙蔽於金石遺器也自宋範鎭魏漢津已後樂又病其低蔽於宮聲最大之說也明人著書有謂人聲最低者爲黃鐘果若是則黃鐘之聲倚於一偏何得爲中聲乎後之學律者宜繹

聖訓天地中聲之一言而以程子將上下聲考之之語

爲求中聲之要其庶幾乎

聖諭又曰論樂莫要於審音審音莫難於半音蓋相去全音辧之易相去半音辧之難能辧半音則全音不難知矣

【臣】謹按論樂莫要於審音此亦至言也古之神瞽考中聲而量之以制度律均鐘實能以耳齊其聲後人不能徒求之金石秬黍者徇末而遺本又或求之候气飛灰則尢茫而難憑惟精於審音乃爲能知樂耳能辧半音則全音不難知此

聖訓示人以審音之方也伶倫造律先爲半黃鐘以爲律本此善審半音者也今試以管求之一孔而有低聲髙聲髙者半而低者全也一而有散聲中徽中徽半而散聲全也以此習熟於耳亦庶幾可辧

聖諭又曰聲之應於者以短長爲差故倍半之聲得以相應至於管音旣分長短又分粗細必用積實加減八倍之法而後相應蓋綫與綫體與體之比例各異也

【臣】謹按長短者綫也粗細者體也琴瑟之亦有粗細以爲聲之大小就一中粗細旣定則惟以長短爲倍半之差若管音旣分長短又分粗細必用積實加減八倍之法而後相應者何也凡徑綫加一倍平方面冪加四倍立方面冪加八倍如徑十者自乘百又以十乘之一千爲體積若倍徑二十則自乘四百以二十乘之體積八千是加八倍須減八之一爲一千乃與徑十之體積相應又徑十半之爲五自乘二十五以五乘之體積一百二十五於一千體積僅得八之一須加八倍乃與徑十之體積相應也立方之體積如此則圓體之冪積與長短之加減數不同而理一故造律管者旣制定黃鐘自大呂而下須如法漸殺其圍徑使黃鐘積實減半爲防賔防賔積實減半爲黃鐘半律則黃鐘半律積實得全律四分之一乃爲眞半律而防賔及諸律聲數亦得其眞倘律管圍徑皆同惟以長短爲差則乖其自然之數非其本律之聲矣

聖祖萬幾之暇精於三角八綫勾股比例諸法故能推闡及此從來造律管者皆昧此理大呂以下空圍悉如黃鐘毋亦格物窮理之禾至乎

聖諭又曰古人論樂言髙下必言疾徐有髙下而無疾徐非樂也故西人有五綫六名以辧髙下有八形號三遲速以別疾徐其說深爲可取

【臣】謹按儒家論樂但能言其髙下而不知其疾徐子語太師翕如純如皦如繹如其中必有疾徐焉師乙論歌上如抗下如墜曲如折止如槀木倨中矩句中鉤累累乎端如貫珠其中必有疾徐焉書曰歌永言聲依永歌不能永言非歌也一於永而無當疾當徐之節亦非歌也教坊度曲有點畫以記板眼後人撰歌譜者但能紀髙下不能別疾徐

聖訓所以深有取於西人之說五綫六名等【臣】未見其

書不敢妄釋

聖諭又曰宮聲君也宜居中位徵羽宜有濁聲在宮聲之前其淸聲則在商角之後與濁聲相應

【臣】謹按五聲之序宮商角徴羽眾所共知管子地員篇先言聽徴聽羽而後聽宮聽商聽角非故違其序也聲律之理論其體則以律長而聲濁者爲宮論其用則宮前有低聲宮後有髙聲而黃鐘則在淸濁之間管子又言黃鐘小素之首上生徴徴下生商商上生羽羽下生角故徴羽在前商角在後而宮居中此眞至之理呂不韋述黃帝命伶倫造律先斷竹爲黃鐘之宮以爲律本黃鐘之宮者半律也呂氏所謂淸濁之衷月令中央土之月中之其言十二律相生黃大太夾姑仲蕤七律上生林夷南無應五律下生猶管子之法皆宮聲居中之理也伶州鳩言大不逾宮細不過羽夫宮音之主也第以及羽此惟就其體言之耳漢以後言律者𨿽謂黃鐘下生林鐘然司馬遷猶有上九商八羽七角六宮五徴九之云則宮固居五之中位矣淮南子以十二律配時甲子爲仲呂之徴丙子爲夾鐘之羽戊子爲黃鐘之宮庚子爲無射之商壬子爲夷則之角則徴羽宮商角正如管子之序矣蔡邕十二笛蕤賔最長仲呂最短每一笛正聲應本律下徴應所生之律所謂下徴者徴下於宮正徴聲居前之理也其法傳至隋樂工猶守其法故當時樂府所奏林鐘之宮以林鐘當黃鐘南呂當太蔟應鐘當姑洗正得古人用律之法有鄭譯者不知而妄議竟易其旋宮之法於是誤以最大者爲黃鐘而黃鐘之宮遂不得居中位矣自是以來學士大夫或制律造樂或著書立言無不以宮聲爲最大者是知體而不知用也是徒知最長者之爲尊不知居中者之尢爲尊也自宋以來乃有樂忌陵犯之說古人無此議論夫謂尊卑有序不可相陵其說豈不近理殊不知樂律之理正不如此幸而琴家命調猶以三爲宮者爲宮調爲正調笙家制簧以最長之簧爲林尺之聲民間之笛猶有以開第三孔爲宮聲應合字者卽詞曲家之四聲二十八調借平上去入以爲四聲之序亦不以平爲宮而以去爲宮則宮聲居中之理未嘗不存於聲器之間顧樂工能知而學士大夫反昧之是未深究古籍之言徒襲流俗相傳之說欲尊君而未知所以尊也

聖祖位居九五不曰宮聲君也宜居首而曰宜居中不曰徴羽商角不可上陵而曰徴羽宜有濁聲在宮聲之前此正得黃帝造律以黃鐘之宮爲律本之意亦肳合管呂諸家之正論而凡雅樂俗樂聲律自然之理皆包絡其中矣今之琴不知者曰宮商角徴羽少宮少商其知者曰徵羽宮商角少徴少羽所謂其淸聲在商角之後與濁聲相應者六七少徴少羽之謂也

聖祖此條千萬世論樂者皆當奉爲定論自漢以後凡言宮聲律最長樂家忌陵犯皆以此言斷其未確可也聲律所以有體有用其理極防妙本具河圖之中後再明之

右

聖祖論樂五條理闗至極臣庶未易得聞者雍正庚戌交河王公蘭生爲學政視學徽郡試竣後召【臣】至署縱言至於樂謂【臣】曰琴大小皆十三徽笙簧或不合律用蠟點之聲已上則摩其旁已下則摩其端皆有至理生豈知之乎【臣】對曰略聞之又曰琴大是徴聲生亦知之乎【臣】聞之然對曰生向讀朱子琴律說大是宮聲何故是徴聲生敢請其說王公曰試思之旣退屬思竟不可曉後十年反復管呂之書乃恍然悟宮聲居中大是徴後又讀文貞公奏札乃知王公論琴得之親侍燕閒

聖訓指授非公創爲此說也旣自幸艸莽愚生獲聞至論因以管蠡之見妄爲窺測撰律呂新義數卷謹以聖諭五條題爲

皇言定聲恭載書首今易新義爲闡微仍加詮釋讀者

當細繹焉【臣】又考

大淸防典

聖祖禦制有律呂正義五卷當更有精微之論發千古所未發者尙俟訪求而伏讀之以開愚蒙焉

律呂闡微卷首

欽定四庫全書

律呂闡微卷一

婺源江永撰

律尺

造律以定尺爲先前漢律曆志度本起黃鐘之長以子穀秬黍中者一黍之廣度之九十分黃鐘之長一爲一分十分爲寸十寸爲尺是謂黃鐘之長九寸外加一寸爲尺明何瑭辧之曰度量權衡所以取法於黃鐘者貴其與天地之气相應也若加一寸以爲尺則又何取於黃鐘殊不知黃鐘之長固非人所能爲至於九其寸而爲律十其寸而爲尺則人之所爲也漢志不知出此乃欲加黃鐘一寸爲尺謬矣【見何瑭律呂管見何瑭者朱載堉之祖舅也】按此說發前人所未發使當時橫累百黍爲百分以爲黃鐘之長十分之爲尺九分之爲律則黃鐘中度矣乃以橫黍九十爲黃鐘九寸則短於黃鐘者十分之一律短則樂聲髙不但誤當時且誤後世此劉歆之妄作也

明鄭世子朱載堉著律呂精義曰臣嘗聞朱子曰律呂漢書所載甚詳然不得其要史記所載甚略卻是要處如說律數蓋自然之理與先天圖一般更無安排初聞此語不曉其義及聞何瑭之說如此方悟漢志度本起於黃鐘之長則黃鐘之長卽是一尺古雲長九寸長八寸十分一之類尺一而律同也朱子所謂與先天圖一般者夫先天圖出於河圖洛書者也洛書之數九故黃鐘之律長九寸因而九之得八十一分與縱黍之長相合河圖之數十故黃鐘之度長十寸因而十之得百分與橫黍之廣相合蓋河圖之偶洛書之奇參伍錯綜而律度二數方備此乃天地自然之妙非由人力安排者也不幸爲劉歆班固所亂自漢至今千數百年造律不成蓋由律度二尺縱橫二黍無分別耳何氏此論發千載之祕破萬古之惑律學最要處其在斯與此前代諸儒之所未發者也

又曰律由聲制非由度出制律之初未有度也度尙未有何以知黃鐘乃九寸哉以黃鐘爲九寸不過漢尺之九寸耳周尺則不然也商尺又不然也虞夏之尺皆不然也黃帝之尺又不然也【先儒謂夏禹十寸爲尺成湯十二寸爲尺武王八寸爲尺三代之尺不同尺𨿽不同而黃鐘則無不同也】蓋黃帝之尺以黃鐘之長爲八十一分者法洛書陽數也【黃帝時洛出書見沈約符瑞志洛書數九自乘得八十一是爲陽數】虞夏之尺皆以黃鐘之長爲十寸者法河圖中數也【書稱舜同律度量衡堯舜禹相禪未嘗攺制然則禹以十寸爲尺卽舜所同之度尺也】

又曰黃鐘之律長九寸縱黍爲分之九寸也寸皆九分凡八十一分洛書之奇自相乘之數也是爲律本黃鐘之度長十寸橫黍爲分之十寸也寸皆十分凡百分河圖之偶自相乘之數也是爲度母縱黍之律橫黍之度名數𨿽異分劑實同孰使之然哉天地自然之理耳按律尺有二法推本於河圖洛書此亦前代諸儒所未發者也然而圖書之妙不止於此一切聲律數理用律法度及干支納音無一不出其中後詳言之又按律尺實有三法黃鐘九寸一寸分作十分此法黃帝時已有之載堉謂始於京房者非也辧見後

又曰成湯以夏尺之十二寸有半寸爲尺則黃鐘之長乃商尺之八寸武王以夏尺之八寸爲尺則黃鐘之長乃周尺之十二寸有半寸黃鐘無所攺而尺有不同彼執著九寸爲黃鐘之律然則商之黃鐘太長周之黃鐘太短豈不謬哉

按商周之尺旣不同則當時之命律也苐以數言之如淮南子云黃鐘八十一林鐘五十四以至仲呂六十不言古尺之寸分亦不言當時之寸分矣

又曰古人算律有四種法其一以黃鐘爲十寸每寸十分共計百分其二以黃鐘爲九寸每寸十分共計九十分其三以黃鐘爲八十一分不作九寸其四以黃鐘爲九寸每寸九分共計八十一分一切算術皆取法於河圖洛書河圖十位天地之體數也洛書九位天地之用數也是故算律之術或有約十而爲九者著其用也或有約九而爲十者存其體也史記律書生鐘分章用九爲十者也【先儒誤以九分解之恐非古人立法之意若以十分解之尢簡易妙絕】子一分【分去聲】子卽黃鐘也一分者總爲一段也卽是夏尺之一尺也命黃鐘爲一尺故曰一分前漢書敍傳曰元元本本數始於一產气黃鐘造計秒忽律曆志曰太極元气函三爲一行於十二辰始動於子又曰算法用竹徑一分象黃鐘之一此皆古人命黃鐘爲一尺之明證也按淮南子時則訓季夏中央律中百鐘百鐘之名甚新異此卽月令中央土律中黃鐘之宮者也夫黃鐘之宮爲黃鐘半律四寸五分此云百鐘蓋對黃鐘倍律言之倍律二百分本律一百分猶之半律之理也使百鐘之名義果如此不但可證黃鐘爲十寸百分並可證有倍律黃鐘載堉之書以倍律二尺起積算其法有所由來矣

又曰累黍造尺不過三法皆自古有之矣曰橫黍者一黍之廣爲一分也曰縱黍者一黍之長爲一分也曰斜黍者非縱非橫而首尾相銜也黃鐘之律其長以橫黍言之則爲一百分太史公所謂子一分【去聲】是也以縱黍言之則爲八十一分【平聲】淮南子所謂其數八十一是也以斜黍言之則爲九十分前後漢志所謂九寸是也今人宗九寸不宗余法者惑於漢志之偏見也茍能變通而不惑於一偏則縱橫斜黍皆合黃鐘矣

又曰縱黍橫黍二術𨿽異其律則同蓋縱黍之八十一分適當橫黍之一百分耳本無九十分爲黃鐘者也至於劉歆班固乃以九十分爲黃鐘推原其誤蓋自京房始也房時去古未逺明知古法九分爲寸以其布算頗煩初學難曉乃變九而爲十恐人不曉其意故云不盈寸者十之所得爲分此創始之辭也至歆則又以九分乘九十分得八百一十分命爲黃鐘積實欲牽合於黃鐘一龠之數

按載堉此說恐不然呂氏春秋黃帝令伶倫作爲律伶倫取竹嶰谿之谷斷兩節間其長三寸九分而吹之以爲黃鐘之宮三寸九分者四寸五分之譌文也【別有說見稽古】夫黃鐘半律四寸五分則全律九寸寸下之分已有用十之法矣倘謂三寸九分之文不誤則當時以九分爲寸旣滿九分卽當收爲寸亦不得言三寸九分也蓋黃鐘九九八十一分若全用九數則半律不便命分不可曰四十又半分也故造律之始旣約十爲九寸分皆用九以法聲之陽亦卽有十分爲寸之法以便他律之命分蓋天地陰陽之數不可相無是亦自然之理然則以十十者法河圖以九九者法洛書以寸用九分用十者兼法圖書如三才之並立自昔然矣豈待京房始變九爲十哉

﹤經部﹐樂類﹐律呂闡微﹐卷一﹥

右三尺格式從載堉書中摹出卽明之工部營造尺兩端各去一寸者也營造尺卽唐之大尺亦卽商湯古尺當夏禹尺十二寸半用其八寸是爲眞黃鐘【營造尺視今布帛尺稍短詳見審度】

朱載堉曰有以黃鐘之長均作四段加出一段而爲尺者此商尺也適當夏尺十二寸五分傳曰成湯十二寸爲尺蓋指此尺也有以黃鐘之長均作五段減去一段而爲尺者此周尺也適當夏尺八寸傳曰武王八寸爲尺蓋指此尺也有以黃鐘之長均作九寸外加一寸爲尺此漢尺也有以黃鐘之長均作八寸外加二寸爲尺此唐尺也有以黃鐘之長均作八十一分外加十九分爲尺此宋尺也唐尺卽成湯尺而唐人用之故又名唐尺宋尺卽黃帝尺而宋人用之故又名宋尺七代尺共五種互相考證皆有補於律也

又曰大明通行寶鈔格式包括三代古尺寶鈔黑邊外齊中間均作十寸爲商尺卽今工部營造尺是也商尺八寸外齊中間均作十寸卽是夏尺夏尺八寸外齊中間均作十寸卽是周尺十寸曰尺八寸曰咫殷以夏尺爲咫因而益也周以夏咫爲尺因而損也殷尺太過周尺不及惟夏尺得其中是故律家宗之又曰論語言三代皆有所損益蓋指度量衡諸物而言耳律乃天地正气人之中聲不可以損益也律無損益而尺有損益是故黃鐘尺寸不同

合古錢與累黍造尺

朱載堉曰按前漢食貨志曰王莽居攝變漢制以周錢有子母相權於是更造大錢徑寸二分文曰大泉五十又造契刀錯刀契刀其環如大錢身形如刀文曰契刀五百錯刀以黃金錯其文曰一刀直五千【直字錢文作平】周禮注謂大泉乃周景王所鑄漢志亦云以周錢有子母相權則非始於王莽明矣淮南子謂十二粟當一寸蓋漢制也志云大錢徑寸二分者謂莽以漢尺之寸二分故云變漢制非變周錢也然則大泉創自周而王莽因之其初行時廣狹厚薄與契刀錯刀同厥後二刀不行獨大泉行於是盜鑄者眾而漸轉薄遂與二刀廣狹稍異今取二刀爲證必求廣狹同者乃眞耳其不同者爲盜鑄無疑矣

又曰唐防要云髙祖武徳四年行開元通寶錢歐陽詢制詞及書字含三體錢徑八分唐六典云凡度以秬黍中者一黍之廣爲分十分爲寸十寸爲尺一尺二寸爲大尺唐代之尺蓋有二種黍與大尺兼用焉所謂錢徑八分者指大尺言也大尺去二寸卽黍尺一尺也然則唐尺之八寸爲夏家之一尺也唐尺之十寸爲商家之一尺明矣

又曰黃帝尺宋尺皆以大泉之徑爲九分漢尺以大泉之徑爲十分夏尺唐謂之黍尺以開元錢之徑爲十分商尺唐謂之大尺以開元錢之徑爲八分周尺以開元錢八枚爲十寸凡錢初鑄與制度合再入模卽縮小故大者爲眞也

﹤經部﹐樂類﹐律呂闡微﹐卷一﹥

朱載堉曰上黨秬黍佳者縱累八十一枚斜累九十枚橫累百枚皆與大泉九枚相合然此佳黍亦自難得求得此等佳黍然後可用若或不滿九枚錢之徑者愼勿誤用歷代造律而致樂聲焦急其失坐在黍不佳也載堉中黍辧疑曰古上黨郡今山西潞安府是也境內產五色黍其黒色黍復有數種軟黍堪釀酒者名秬硬黍堪炊飯者名穄一稃內二顆黍名秠律家所用惟秬而已穄與秠弗堪用或誤用之非也古云秬黍中者蓋謂防選中用之黍非謂中號中等之黍俗語選物曰某物中某物不中此中亦非指中等也古之遺語豈不然乎或曰中讀去聲謂中式也其義亦通詩曰誕降嘉種維秬維秠又曰實堅實好實穎實栗旣用一嘉字其義已括盡堅好穎栗不過形容其嘉而已則知異常者方爲嘉種也且秬之爲言巨細之巨也聞其名則其形可想見矣蓋謂頭等大號者爲佳非以次等中號者爲佳也古人稼穡況又異常今之稼穡未及古人若選大黍庶近乎中若用中黍則失之小隋志宋儒論之當矣不論古今槪用中黍非也夫黃鐘之律生於尺而尺乃生於黍者也黍大則尺長而由是黃鐘之聲遂濁黍小則尺短而由是黃鐘之聲遂淸夫黃鐘宮音也最長最濁是其本音則黍之最大者是乃眞秬黍耳劉歆荀朂王朴之流皆不知此理而泥於漢志中黍之文遂致所累之尺短所造之樂哀非中和之聲矣此不可不辧也爲今之計且從蔡氏之說多截竹管權擬黃鐘復用人聲與管相較聲是而黍非則易以大黍大之而益大至於大不得斯則黍理已盡若管內猶不滿乃管之非眞而當從黍也若非証之以人聲則黍未免失之小若非忖之以黍數則管未免過乎大人聲管黍互相校正於理極精古之神瞽考中聲之遺法大抵如此程子所謂以上下聲考之則中聲可定矣總而言之寧擇大黍遷就人聲切忌人聲遷就中黍不可復蹈劉荀王氏之故轍耳

又累黍詳說曰縱黍累者名曰律尺以九爲法橫黍累者名曰度尺以十爲法二種之度尺數𨿽異二種之律分劑則同昔人誤謂九寸乃九十分是以縱累則管太長容黍卻有餘橫累則管太短容黍卻不足皆不能合千二百之說蓋惑於漢志之說也此說創於何瑭而臣父深然之古來無此議論蓋自我朝爲始而律呂精義之所由作也或曰九分爲寸原爲三分損益設也今旣不用三分損益猶用九分爲寸何也答曰黃鐘九寸空圍九分皆取法於縱黍陽數古人造律之初意也故三分損益之法可廢而九分爲寸之說不可廢也凡欲造律先求古錢次求眞黍後求美竹古錢洛陽多有不難得也然須多得擇取好者可也一二枚錢不足憑據惟眞黍頗難得中式者乃眞耳

又曰律家揀黍一法𨿽名爲宻若篩取中黍其實爲最疎茍無格式大小幾何惟雲中者尢非定論自漢以來至於今日所謂中者正乃小者也惟極大者庶幾中者耳若欲揀擇中式之黍須將格式預先議定新法用銅葉或鐡葉大小如錢中鑿一孔狀類黍形先於多多黍內揀取一黍長依縱黍尺之一分廣依橫黍尺之一分置於二種尺上令黍與尺全合將黍納於孔中令孔與黍全合然後將別黍一一納孔中觀其松者合格式可用也松者名爲小不能容者名爲大如是選一般者千二百粒實於管內不足者名爲小有餘者名爲大不用大者小者惟用其中者耳千二百黍適重三錢然或新陳曝潤再稱未必相同定須以重三錢爲凖上黨境內地土肥處產黍尢佳非羊頭山黍可及也

按載堉言累黍揀黍之法至詳宻矣然量黍之法究竟無定式古人言千二百黍實其龠舉成數約略之辭耳未必無數粒之贏朒也其量也將投黍聴其自滿乎抑必須撼動乎聴其自滿中多罅隙非法也撼動則書又未明言也且量物之理投之輕與投之重則松有不同撼動少與撼動多則松又不同總之黍非宻實之物難以取凖如尺度已善矣黍式已合矣量之未必適符千二百之數則又生其疑惑是宜有別法變通之詳見四卷量律新法

古錢別議

載堉言造律先求古錢次求眞黍漢之大泉與契刀錯刀之圓環累九枚爲九寸唐之開元錢累十枚爲十寸皆是黃鐘之尺度大泉與二刀今時已難得開元錢固多輪郭不無蝕毀擇其大者用之可也又有說焉我朝鑄錢型模制度當時亦必有所取法嘗取順治通寶康熙通寶雍正通寶與載堉書所圖大泉校之正相符又取乾隆通寶與載堉書所圖開元錢校之亦正相符惟取京師所鑄背面兩字皆淸書而輪郭完好者用之則今錢亦卽古錢矣是亦可爲用錢定尺之一助

律寸別議

載堉書考覈旣精詳刻印亦工致所載明初通行寶鈔格式包括三代之尺取其格式黒邊外齊制爲商尺取商尺八寸制爲夏尺卽黃鐘律尺所考校寸分又有泉刀諸器且明載晉以後誤用王莽之貨泉爲尺致律短而樂聲髙則律之寸分不難定矣玆更有一說焉許氏說文言周制寸咫尺尋常仭皆以人體爲法大戴禮及家語制言篇皆云布指知寸布手知尺舒肘知尋則人身固有自然之尺寸矣史言禹以聲爲律身爲度不必聖人卽常人固亦有聲中律身中度者也考工記言人長八尺中人之長也所謂布指知寸者中指中節兩橫紋間爲一寸也橫紋當中屈處有二上一紋爲小屈處其寸短卽周尺之一寸醫家所謂同身寸以此量人孔穴而施鍼灸者也下一紋爲大屈處其寸長蓋與黃鐘九寸之寸相符𨿽人手不皆同用左手指節取其不短不長符乎古今錢文之徑者定以爲寸九倍爲尺亦足以見人身有律度之自然近取卽得是或一道也或曰宋崇寕間方士魏漢津嘗進聲律身度之說請帝指定律其說近於諛且誕今復踵其說乎曰漢津之說非此之謂也彼謂左手中指三節爲君指裁爲宮管第四指三節爲臣指裁爲商管第五指三節爲物指裁爲羽管請帝三指合爲黃鐘九寸其說謬妄無理當時主樂事者爲劉昺亦不盡用漢津之說苐以帝中指三節爲三寸作大晟樂今惟取中節爲寸以與古錢相參證則大異於魏劉之說矣【按朱子深衣度用指尺注雲中指中節爲寸】

又按聶崇義三禮圖有黍尺指尺其指尺引投壺記云籌室中五扶注云鋪四指曰扶一指案一寸又公羊傳曰膚寸而合何休云側手爲膚案指爲寸膚扶音義同家語布指知寸者謂此此姑備一說然鋪四指上狹而下廣恐難取凖四寸也

律呂闡微卷一

欽定四庫全書

律呂闡微卷二

婺源江永撰

律率

從來言律者皆云黃鐘九寸旣得九寸用三分損一益一以生十一律其法似巧妙一若天地生成有此法與數者洎生至仲呂不能復得黃鐘說者曰律呂之數往而不返夫律呂效法天地者也天地之气今歲節气旣終來歲節气卽續無絲毫之間斷獨律呂往而不返天地豈畱其有憾乎有謂仲呂極不生者淮南子劉安之說也有謂仲呂后猶生六十律彊立之名自執始至南事者京房之說也有謂仲呂所生爲變律且有變律子聲者杜佑之說也三家之說皆非是獨朱載堉因防氏爲量有內方尺而圓其外之文悟出天地以方圓相函而自然之數出其中皆以句股乘除開方之法求之由倍律而正律由正律而半律皆有眞率眞數疏宻以漸而差每一律與三分損益所得者微彊而不甚相逺其相生也可隔八可相連可左旋而順亦可右旋而逆仲呂與黃鐘如母子之相隨應鐘與黃鐘黃鐘與大呂如兄弟之相比夫婦之相偶皆一气相聨無絲毫之間斷因律管長短推出管體厚薄與空圍大小外周內周外徑內徑平冪積實皆方圓相函自然之眞數此數千年未泄之祕載堉始發之𨿽起伶倫州鳩師曠之徒見之亦當嘆其妙絕今載其說更推本於圖書發明理數之所以然使此理昭晰無疑千萬世言律學者更無可鑿智翻案之理惟其算周徑冪積所用之宻率猶有未眞確者俟律體篇詳之

載堉之推律亦因其舅祖何氏辧劉歆班固九寸外加一寸爲尺之謬又以十分之法解史記生鐘分始知律原從十起先有體而後有用遂因方內圓外之文悟方圓相函之理倍律二尺正律一尺半律五寸皆以十爲率也倘一矢口卽曰黃鐘九寸𨿽有微妙理數隠於方圓相函之中亦無由生其悟矣

律數精微載堉深通算學故能啟悟乘除開方不憚煩勞推至二十餘位皆從艱苦得之宋儒言格物窮理此一項工夫欠缺者多矣

推十二倍律正律之眞率

朱載堉曰律家三分損其二三分益其一歷家四分度之一四分日之一與夫方則直五斜七圓則周三徑一等率皆舉大略而言之耳非精義也新法算律與方圓皆用句股術其法本諸周禮防氏爲量內方尺而圓其外夫內方尺而圓其外則圓徑與方斜同知方之斜卽知圓之徑矣度本起於黃鐘之長則黃鐘之長卽度法一尺命平方一尺爲黃鐘之率【按防氏之方尺自是周家之尺耳非卽黃鐘之尺也因一尺之數同故命之以爲黃鐘之率】東西十寸爲句自乘得百寸爲句冪【按冪方眼也音覓俗或作冪音莫】南北十寸爲股自乘得百寸爲股冪相並共得二百寸爲冪【按句股求術句股各自乘並之爲冪開方得斜】乃置冪爲實開平方法除之【按開平方法初商爲大平方次商以後疊加兩亷一隅以除實】得一尺四寸一分四釐二毫一絲三忽五微六纎二三七三○九五○四八八○一六八九爲方之斜卽圓之徑亦卽蕤賔倍律之率【按圓內方尺其冪百寸圓外方二尺其冪四百寸方斜圓徑之冪二百得內方之倍外方之半蕤賔爲午律猶一歲夏至在前後冬至之間所以應蕤賔者其冪得黃鐘倍律之半故也旣得蕤賔遂可求南呂得南呂遂可求應鐘以應鐘爲法遂可求諸律其機闋要妙在先得蕤賔自然之理數千古其誰知之】以句十寸乘之【按內方十寸當爲根數也】得平方積一百四十一寸四十二分一十三釐五十六毫二十三絲七十三忽○九五○四八八○一六八九爲實開平方法除之得一尺一寸八分九釐二毫○七忽一微一纎五○○二七二一○六六七一七五卽南呂倍律之率仍以句十寸乘之【一尺進爲百寸】又以股十寸乘之【百寸進爲千寸】得立方積一千一百八十九寸二百○七分一百一十五釐○○二毫七百二十一絲○六十六忽七一七五爲實開立方法除之【按開立方法初商自乘再乘爲大立方次商以後與前商乘爲平亷又乘爲長亷疊加三平亷三長亷一隅以除實】得一尺○五分九釐四毫六絲三忽○九纎四三五九二九五二六四五六一八二五【立方之方根也】卽應鐘倍律之率【按南呂至應鐘隔無射一律以立方積求立方根得之理數甚奇】蓋十二律黃鐘爲始應鐘爲終終而復始循環無端此自然眞理猶貞後元生坤盡復來也是故各律皆以黃鐘正數十寸乘之爲實皆以應鐘倍數十寸○五分九釐四毫六絲三忽○九纎四三五九二九五二六四五六一八二五爲法除之卽得其次律也安有往而不返之理哉舊法往而不返者蓋由三分損益算術不精之所致也是故新法不用三分損益別造宻率其詳如左

按載堉謂舊法往而不返由三分損益算術不精之所致愚謂古人亦非算術不精也九九八十一之數始於三管子有起五音凡首先主一而三之四開以合九九之說伶州鳩有紀之以三平之以六成於十二之說老子有道生一一生二二生三三生萬物之說漢人有太極元气函三爲一之說始動於子參之於丑以至參之於亥爲應鐘得十七萬七千一百四十七之數一若以此爲萬物終始自然之數矣下生者倍其實三其法上生者四其實三其法黃鐘九寸林鐘六寸太蔟八寸三律得寸之全無零分漢人遂有黃鐘爲天統林鐘爲地統太蔟爲人統之說矣其推說愈近理則其信三分損益也愈固惡知此外仍有算律之法哉又以舊法較今法林鐘得黃鐘三分之二以倍律言之當爲一三三三三不盡而新率爲一三三四八有奇太蔟得黃鐘九分之八倍律當爲一七七七七不盡而新率爲一七八一七有奇其數與三分損益所得者切近而稍贏安得不以三分損益爲自然之數哉至仲呂不能反生黃鐘則無如之何矣獨淮南子所載諸律之數何承天劉焯算之似欲破三分損益之說載之晉書宋書然而奇零小數半分以下棄之半分已上收之終無確數其黃鐘生林鐘之法置黃鐘八十一分爲實以五百乘之得四萬○五百分以七百四十九爲法除之得五十四分爲林鐘除實未盡則棄之矣七百四十九者與仲呂正律之長相近以此爲法似矣然九之下仍有小數新法黃鐘生林鐘置黃鐘之率十億爲實五億乘之七億四千九百一十五萬三千五百三十八除之得林鐘則以七四九爲法除實求林鐘者尙未確是以仲呂終不能反生黃鐘皆由方圓相函勾股乘除開方一竅未啟故載堉云新法蓋二千餘年所未有自我朝始誠然也

又曰造率始於黃鐘必先求蕤賔者猶冬夏二至也次求夾鐘及南呂者猶春秋二分也太極生兩儀兩儀生四象此之謂也始於黃鐘者履端於始也中於蕤賔者舉正於中也終於應鐘者歸余於終也律與歷一道也黃鐘爲宮蕤賔爲中應鐘爲和此三律者律呂之綱紀也

按載堉言次求夾鐘及南呂本書未言求夾鐘之法今補之

法曰求得蕤賔倍律之率以句十寸折牛爲五寸乘之得平方積七十寸○七十一分○六釐七十八毫一十一絲八十六忽五四七五二四四○○八四四五爲實開平方法除之得八寸四分○八毫九絲六忽四一五二五三七一四五四三○三一一二五卽夾鐘正律之率倍之一六八一七九二八三○五○七四二九○八六○六二二五一爲夾鐘倍律之率又或以南呂之平方積倍之二八二八四二七二二四七四六一九○○九七六○三三七八開平方法除之卽夾鐘倍律之率【原闕】

積算旁通圖【有奇零者無時盡列算多位見開方之妙】

二【本是二尺進作二百寸爲實以上文所載應鐘倍律之數十寸五分有奇爲法除之餘律放此】右乃黃鐘倍律積算【置黃鐘倍律積算進一位爲實以應鐘倍律積算爲法除之得大呂】

一八八七七四八六二五三六三三八六九九三二八三六二六

右乃大呂倍律積算【置大呂倍律積算進一位爲實以應鐘倍律積算爲法除之得太蔟】

一七八一七九七四三六二八○六七八六○九四八○四五二

右乃太蔟倍律積算【置太蔟倍律積算進一位爲實以應鐘倍律積算爲法除之得夾鐘】

一六八一七九二八三○五○七四二九○八六○六二二五一

右乃夾鐘倍律積算【置夾鐘倍律積算進一位爲實以應鐘倍律積算爲法除之得姑洗】

一五八七四○一○五一九六八一九九四七四七五

一七六

○

右乃姑洗倍律積算【置姑洗倍律積算進一位爲實以應鐘倍律積算爲法除之得仲呂】

一四九八三○七○七六八七六六八一四九八七九九二八一

右乃仲呂倍律積算【置仲呂倍律積算進一位爲實以應鐘倍律積算爲法除之得蕤賔】

一四一四二一三五六二三七三○九五○四八八○一六八九

右乃蕤賔倍律積算【置蕤賔倍律積算進一位爲實以應鐘倍律積算爲法除之得林鐘】

一三三四八三九八五四一七○○三四三六四八三○八三二

右乃林鐘倍律積算【置林鐘倍律積算進一位爲實以應鐘倍律積算爲法除之得夷則】

一二五九九二一○四九八九四八七三一六四七六七二一

右乃夷則倍律積算【置夷則倍律積算進一位爲實以應鐘倍律積算爲法除之得南呂】

一一八九二○七一一五○二七二一○六六七一七五

右乃南呂倍律積算【置南呂倍律積算進一位爲實以應鐘倍律積算爲法除之得無射】

一一二二四六二○四八三○九三七二九八一四三三五三三

右乃無射倍律積算【置無射倍律積算進一位爲實以應鐘倍律積算爲法除之得應鐘】

一○五九四六三○九四三五九二九五二六四五六一八二五

右乃應鐘倍律積算【置應鐘倍律積算進一位爲實以應鐘倍律積算爲法除之得黃鐘】

新造密率二種【倍律命寸爲兆正律命寸爲億欲初學者知命法之變通云爾】

黃鐘之率二十兆【本是二十寸命作二十兆】

大呂之率十八兆八千七百七十四萬八千六百二十五億三千六百三十三萬八千六百九十九

太蔟之率十七兆八千一百七十九萬七千四百三十六億二千八百○六萬七千八百六十

夾鐘之率十六兆八千一百七十九萬二千八百三十億○五千○七十四萬二千九百○八

姑洗之率十五兆八千七百四十萬○一千○五十一億九千六百八十一萬九千九百四十七

仲呂之率十四兆九千八百三十萬○七千○七十六億八千七百七十六萬八千一百四十九

蕤賔之率十四兆一千四百二十一萬三千五百六十二億三千七百三十萬○九千五百○四

林鐘之率十三兆三千四百八十三萬九千八百五十四億一千七百萬○○三千四百三十六

夷則之率十二兆五千九百九十二萬一千○四十九億八千九百四十八萬七千三百一十六

南呂之率十一兆八千九百二十萬○七千一百一十五億○○二十七萬二千一百○六

無射之率十一兆二千二百四十六萬二千○四十八億三千○九十三萬七千二百九十八

應鐘之率十兆○五千九百四十六萬三千○九十四億三千五百九十二萬九千五百二十六

黃鐘之率十億【本是十寸命作十億】

大呂之率九億四千三百八十七萬四千三百一十二太蔟之率八億九千○八十九萬八千七百一十八夾鐘之率八億四千○八十九萬六千四百一十五姑洗之率七億九千三百七十萬○○五百二十五仲呂之率七億四千九百一十五萬三千五百三十八蕤賔之率七億○七百一十萬○六千七百八十一林鐘之率六億六千七百四十一萬九千九百二十七夷則之率六億二千九百九十六萬○五百二十四南呂之率五億九千四百六十萬○三千五百五十七無射之率五億六千一百二十三萬一千○二十四應鐘之率五億二千九百七十三萬一千五百四十七補半律之率【本書未推今推之】

黃鐘之率五億【本是五寸命作五億】

大呂之率四億七千一百九十三萬七千一百五十六太蔟之率四億四千五百四十四萬九千三百五十九夾鐘之率四億二千○四十四萬八千二百○七姑洗之率三億九千六百八十五萬○二百六十二仲呂之率三億七千四百五十七萬六千七百六十九蕤賔之率三億五千三百五十五萬三千三百九十林鐘之率三億三千三百七十萬○九千九百六十三夷則之率三億一千四百九十八萬○二百六十二南呂之率二億九千七百三十萬○一千七百七十八無射之率二億八千○六十一萬五千五百一十二應鐘之率二億六千四百八十六萬五千七百七十三按諸律之率固皆以應鐘之率爲法求得之而各律自乘有平冪其倍半有自然相應者開列於後【此律自乘之積非空圍之面冪】

黃鐘倍律之冪折半爲蕤賔倍律之冪蕤賔倍律之冪折半爲黃鐘正律之冪黃鐘正律之冪折半爲蕤賔正律之冪蕤賔正律之冪折半爲黃鐘半律之冪黃鐘半律之冪折半爲蕤賓半律之冪

右子午對衝之例也

大呂倍律之冪折半爲林鐘倍律之冪林鐘倍律之冪折半爲大呂正律之冪大呂正律之冪折半爲林鐘正律之冪林鐘正律之冪折半爲大呂半律之冪大呂半律之冪折半爲林鐘半律之冪

右丑未對衝之例也

太蔟倍律之冪折半爲夷則倍律之冪夷則倍律之冪折半爲太蔟正律之冪太蔟正律之冪折半爲夷則正律之冪夷則正律之冪折半爲太蔟半律之冪太蔟半律之冪折半爲夷則半律之冪

右寅申對衝之例也

夾鐘倍律之冪折半爲南呂倍律之冪南呂倍律之冪折半爲夾鐘正律之冪夾鐘正律之冪折半爲南呂正律之冪南呂正律之冪折半爲夾鐘半律之冪夾鐘半律之冪折半爲南呂半律之冪

右卯酉對衝之例也

姑洗倍律之冪折半爲無射倍律之冪無射倍律之冪折半爲姑洗正律之冪姑洗正律之冪折半爲無射正律之冪無射正律之冪折半爲姑洗半律之冪姑洗半律之冪折半爲無射半律之冪

右辰戌對衝之例也

仲呂倍律之冪折半爲應鐘倍律之冪應鐘倍律之冪折半爲仲呂正律之冪仲呂正律之冪折半爲應鐘正律之冪應鐘正律之冪折半爲仲呂半律之冪仲呂半律之冪折半爲應鐘半律之冪

右已亥對衡之例也

已上六例載堉書所未言今推得之此方圓相函內內倍半自然相應之道也律之空圍靣冪積實其例亦如此方與方圓與圓其理同也

方圓相函列律圖

自有律書以來未有此圖天地之祕宻泄於此圖觀

按載堉之說非圖不顯作此圖以明之方函圓圓又函方皆自然之理卽有一定之數列綫爲律外十二綫爲倍律中十二綫爲正律其半律亦有十二在內綫愈密不能圖只圖其一律之疎密自有差次無忽密忽疎之病律之長短皆兩斜綫界定非由三分損益觀此則新舊二法眞僞判然矣

方圓相函外內周徑冪積圖

考工記防氏爲量內方尺而圓其外此圖外圓之第二層方之第三層也今各增其內外之方圓疊相函容徑與徑冪與冪各以倍半相應此律呂長短所由生外內周徑面冪實積所由出此天地自然之理數不假人力安排者也

李文貞公光地曰律之以損益相生何也曰凡象數皆起於陰陽象者陰陽相變者也數者奇偶相生者也故方之內圓必得外圓之半其外圓必得內圓之倍圓之內方亦必得外方之半其外方亦必得內方之倍律之上生爲下生之倍下生爲上生之半其理一也蓋方圓函蓋奇偶乘負陰陽變化天地生生之道也苟其象之所生同數之所起同則上下無不應也外內無不合也倍半無不和也故司馬遷律書謂之同數今西人算學謂之比例易曰同聲相應同气相求此之謂也夫金石之鏗訇與絲竹之繁細物性迥然殊矣而各以其性爲聲律則無不相應者豈非同類比例之謂乎

按文貞公深明象數之學以方圓倍半之理推原聲律相生倍半相應直抉造化之微此朱載堉所以因防氏之文能別推出密率新法者也然文貞公設問猶言損益相生不云律生於方圓相容之形豈未見載堉之書暗與之相符與今作此圖明之方六層圓五層方圓有方圓之倍半平冪有平冪之倍半律之長短圍徑之大小冪積之多寡其理皆具此圖之中要其所以然者河圖已以象數示人矣俟象數篇詳之

律數相較圖

正律數

一較

再較

三較

黃鐘十

大呂九四三八七四三一二【五六一二五六八八】三一五○○九四

太簇八九○八九八七一八【五二九七五五九四】二九七三二九一【一七六八三】

夾鐘八四○八九六四一五【五○○○二三○三】二八○六四一二【一六六八七】

姑洗七九三七○○五二五【四七一九五八九○】二六四八九○三【一五七五一】

仲呂七四九一五三五五八【四四五四六九八七】二五○○二三○【一四八六七】

蕤賓七○七一○六七八一【四二○四六七五七】二三五九九○三【一四○三二】

林鐘六六七四一九九二七【三九六八六八五四】二二二七四五一【一三二四五】

夷則六二九九六○五二四【三七四五九四○三】二一○二四二六【一二五○二】

南呂五九四六○三五五七【三五三五六九六七】一九八四四三四【一一七八九】

無射五六一二三一○二四【三三三七二五三三】一八七三○五六【一一一三七】

應鐘五二九七三一五四七【三一四九九四七七】一七六七九三○【一○五一二】

半黃鐘五【二九七三一五四七】

凡數前後相較必以漸而差如八綫表度分勻而諸綫各有差率是爲眞數律之漸而短也亦然其以應鐘之率爲法而除實也則同以其前後相差之數一較再較三較皆以漸可見新法爲眞數舊法三分損益得之者忽多忽失不以其漸矣【自黃鐘至仲呂律分多呂分少自蕤賔至應鐘律分少呂分多】

諸律相生

朱載堉曰新法不拘隔八相生而相生有四法或左旋或右旋皆循環無端也以證三分損益往而不返之誤其一黃鐘生林鐘林鐘生太蔟太蔟生南呂南呂生姑洗姑洗生應鐘應鐘生蕤賔蕤賔生大呂大呂生夷則夷則生夾鐘夾鐘生無射無射生仲呂仲呂生黃鐘長生短五億乘之短生長十億乘之皆以七億四千九百一十五萬三千五百三十八除之

按此隔八左旋相生也七億四千九百一十五萬三千五百三十八者仲呂之率也仲呂復生黃鐘者也用其率以除實自然循環矣舊法三分損一益一亦是以五以十乘本律而以七十五爲法除之七十五者七億五千萬也實少法彊是以不能復生黃鐘又如晉宋書算淮南子之法以七百四十九爲除法七百四十九者七億四千九百萬也法又稍弱是以亦不能循環此新法之所以妙也仲呂之率亦不必以應鐘疊求而後得也應鐘之率自乘而倍之平方開之卽仲呂之率矣

用橫黍百分律者黃鐘長十寸如法乘除所得億約爲寸

用斜黍九十分律者黃鐘長九寸長生短者本律之率折半爲實九億乘之短生長者本律之率爲實九億乘之如法除之所得億約爲寸

用縱黍八十一分律者黃鐘長八寸一分長生短者八十一億乘本律之率折半退位爲實短生長者不折半但退位爲實如法除之所得億約爲寸

其二黃鐘生仲呂仲呂生無射無射生夾鐘夾鐘生夷則夷則生大呂大呂生蕤賔蕤賔生應鐘應鐘生姑洗姑洗生南呂南呂生太蔟太蔟生林鐘林鐘生黃鐘長生短五億乘之短生長十億乘之皆以六億六千七百四十一萬九千九百二十七除之

按此隔八右旋相生也六億六千七百四十一萬九千九百二十七者林鐘之率也末位林鐘生黃鐘故用林鐘之率

其三黃鐘生大呂大呂生太蔟太蔟生夾鐘夾鐘生姑洗姑洗生仲呂仲呂生蕤賔蕤賔生林鐘林鐘生夷則夷則生南呂南呂生無射無射生應鐘應鐘生黃鐘半律此系長生短皆以五億乘之皆以五億二千九百七十三萬一千五百四十七除之

按此相連左旋相生也五億二千九百七十三萬一千五百四十七者應鐘之率也末位應鐘生黃鐘半律故用應鐘之率

其四黃鐘半律生應鐘應鐘生無射無射生南呂南呂生夷則夷則生林鐘林鐘生防賔蕤賔生仲呂仲呂生姑洗姑洗生夾鐘夾鐘生太蔟太蔟生大呂大呂生黃鐘此系短生長皆以十億乘之皆以九億四千三百八十七萬四千二百一十二除之

按此相連右旋相生也九億四千三百八十七萬四千三百一十二者大呂之率也末位大呂生黃鐘故用其率

已上四法反覆循環相生可見十二律有一气連貫之妙四法以第一法爲要此五聲宮徴商羽角之相通旋宮之法所由出也諸律比例相生其理已具洛書第六卷

詳之

又按隔八相生諸家之說不同有以陽律下生陰呂上生大呂夾鐘仲呂用倍數者前漢志之法也蔡氏從之有以黃鐘至仲呂爲陽皆下生蕤賔至應鐘爲陰皆上生者淮南子鄭康成之法也朱子從之呂不韋之法則黃鐘大呂太簇夾鐘姑洗仲呂防賔七律皆用半而上生林鐘夷則南呂無射應鐘五律皆用全而下生其說與諸家大異蓋諸家謂黃鐘下生林鐘者用全律呂氏謂黃鐘上生林鐘者用半律呂氏之說卽管子宮主生徴百有八之理也論聲律之體固如諸家之說聲律之用當主管呂之說只論長短不論陰陽載堉亦嘗稱引管子之言矣亦謂長律用半短律用全矣載堉又引朱子語有大陰陽小陰陽之說謂此論精妙非蔡氏所及究之上下相生別有妙理徒以陰陽言者尙未盡其妙也今不錄

律呂闡微卷二

欽定四庫全書

律呂闡防卷三

婺源江永撰

律度

旣得各律之率卽可得各律之長律冇倍有正有半凡三十六律用橫黍尺百分者紀其尺寸分釐毫絲忽防纎以爲後算周徑冪積張本纎以下略之

倍律通長

黃鐘二尺

大呂一尺八寸八分七釐七毫四絲八忽六防二纎太蔟一尺七寸八分一釐七毫九絲七忽四防三纎夾鐘一尺六寸八分一釐七毫九絲二忽八防三纎姑洗一尺五寸八分七釐四毫○一忽○五纎

仲呂一尺四寸九分八釐三毫○七忽○七纎

蕤賔一尺四寸一分四釐二毫一絲三忽五防六纎林鐘一尺三寸三分四釐八毫三絲九忽八防五纎夷則一尺二寸五分九釐九毫二絲一忽○四纎南呂一尺一寸八分九釐二毫○七忽一防一纎無射一尺一寸二分二釐四毫六絲二忽○四纎應鐘一尺○五分九釐四毫六絲三忽○九纎

已上諸倍律如欲以次求之則以本律通長爲實以十億乘之以十億○五千九百四十六萬三千○九十四除之得次律

正律通長

黃鐘一尺

大呂九寸四分三釐八毫七絲四忽三防一纎

太蔟八寸九分○八毫九絲八忽七防一纎

夾鐘八寸四分○八毫九絲六忽四防一纎

姑洗七寸九分三釐七毫○○五防二纎

仲呂七寸四分九釐一毫五絲三忽五防三纎

蕤賔七寸○七釐一毫○六忽七防八纎

林鐘六寸六分七釐四毫一絲九忽九防二纎

夷則六寸二分九釐九毫六絲

【○】五防二纎

南呂五寸九分四釐六毫○三忽五防五纎

無射五寸六分一釐二毫三絲一忽○二纎

應鐘五寸二分九釐七毫三絲一忽五防四纎

已上諸正律如欲以次求之則以本律通長爲實以十億乘之以十億○五千九百四十六萬三千○九十四除之得次律

半律通長

黃鐘五寸

大呂四寸七分一釐九毫三絲七忽一防五纎

太蔟四寸四分五釐四毫四絲九忽三防五纎

夾鐘四寸二分○四毫四絲八忽二防○

姑洗三寸九分六釐八毫五絲二防六纎

仲呂三寸七分四釐五毫七絲六忽七防六纎

蕤賔三寸五分三釐五毫五絲三忽三防九纎

林鐘三寸三分三釐七毫○九忽九防六纎

夷則三寸一分四釐九毫八絲○二防六纎

南呂二寸九分七釐三毫○一忽七防七纎

無射二寸八分○六毫一絲五忽五防一纎

應鐘二寸六分四釐八毫六絲五忽七防七纎

已上諸半律如欲以次求之則以本律通長爲實以十億乘之以十億○五千九百四十六萬三千○九十四除之得次律【應鐘半律以後再如法乘除得二寸五分爲黃鐘半律之半】

斜黍尺九寸每寸十分紀其尺寸分釐毫絲忽防纎共二十四律【載堉書止載十二正律今詳倍律蕤賔以後半律仲呂以前旋宮皆用之故共二十四律】

倍律長

蕤賔一尺二寸七分二釐七毫九絲二忽二防

林鐘一尺二寸○一釐三毫五絲五忽八防六纎夷則一尺一寸三分三釐九毫二絲八忽九防四纎南呂一尺○七分○二毫八絲六忽四防

無射一尺○一分○二毫一絲五忽八防四纎

應鐘九寸五分三釐五毫一絲六忽七防八纎

已上諸倍律如欲以次求之則以本律爲實以五億乘之以五億二千九百七十三萬一千五百四十七除之得次律

正律長【附舊律備考】

黃鐘九寸【舊同】

大呂八寸四分九釐四毫八絲六忽八防八纎【舊八寸四分二釐八毫弱】

太蔟八寸○一釐八毫○八忽八防四纎【舊八寸】

夾鐘七寸五分六釐八毫○六忽七防七纎【舊七寸四分九釐二毫弱】

姑洗七寸一分四釐三毫三絲○四防七纎【舊七寸一分一釐一毫彊】

仲呂六寸七分四釐二毫三絲八忽一防八纎【舊六寸六分五釐九毫彊】

蕤賔六寸三分六釐三毫九絲六忽一防○【舊六寸三分二釐○毫有奇】

林鐘六寸○○六毫七絲七忽九防三纎【舊六寸】

夷則五寸六分六釐九毫六絲四忽四防七纎【舊五寸六分一釐八毫彊】

南呂五寸三分五釐一毫四絲三忽二防○【舊五寸三分三釐三毫彊】

無射五寸○五釐一毫○七忽九防二纎【舊四寸九分九釐四毫彊】應鐘四寸七分六釐七毫五絲八忽三防九纎【舊四寸七分四釐○毫彊】

已上諸正律如欲以次求之則以本律爲實以五億乘之以五億二千九百七十三萬一千五百四十七除之得次律

半律長【附舊律備考】

黃鐘四寸五分【舊同】

大呂四寸二分四釐七毫四絲三忽四防四纎【舊四寸二分一釐四毫彊】

太蔟四寸○○九毫○四忽四防二纎【舊四寸】

夾鐘三寸七分八釐四毫○三忽三防八纎【舊三寸七分四釐六毫弱】

姑洗三寸五分七釐一毫六絲五忽二防三纎【舊三寸五分五釐五毫彊】

仲呂三寸三分七釐一毫一絲九忽○九纎【舊三寸三分二釐九毫彊】

已上諸半律如欲以次求之則以本律爲實以五億乘之以五億二千九百七十三萬一千五百四十七除之得次律【諸倍律約十爲九正律折半半律又折半得之甚易本不須乘除仍載乘除法者欲見句股乘除開方求出應鐘之率實爲眞率諸律相求皆以此爲根用全用半無往不通也】

縱黍八十一分律依新法算【惟算正律】

黃鐘八寸一分

大呂七寸六分四釐五毫三絲八忽一防九纎

太蔟七寸二分一釐六毫二絲七忽九防六纎

夾鐘六寸八分一釐一毫二絲六忽○九纎

姑洗六寸四分二釐八毫九絲七忽四防二纎

仲呂六寸○六釐八毫一絲四忽三防六纎

蕤賔五寸七分二釐七毫五絲六忽四防九纎

林鐘五寸四分○六毫一絲○一防四纎

夷則五寸一分○二毫六絲八忽○二纎

南呂四寸八分一釐六毫二絲八忽八防八纎

無射四寸五分四釐五毫九絲七忽一防二纎

應鐘四寸二分九釐○八絲二忽五防五纎

諸律如欲以次求之置本律之率以八十一億乘之折半退位爲實以五億二千九百七十三萬一千五百四十七除之得次律

縦黍八十一分作九寸律依新法算

例曰此法每寸九分每分九釐每釐九毫每毫九絲每絲九忽每忽九防每防九纎皆以九爲法故與十不同

黃鐘九寸

大呂八寸四分四釐○六絲七忽四防五纎

太蔟八寸○一釐四毫一絲六忽○八纎

夾鐘七寸五分一釐○一絲○七防四纎

姑洗七寸一分二釐五毫四絲二忽

仲呂六寸六分六釐一毫一絲六忽八防一纎

蕤賔六寸三分二釐四毫二絲八忽四防七纎

林鐘六寸○○四毫八絲四忽二防七纎

夷則五寸六分○二毫一絲四忽七防五纎

南呂五寸三分一釐四毫一絲六忽六防三纎

無射五寸○四釐一毫二絲一忽一防五纎

應鐘四寸六分八釐一毫五絲一忽○五纎

黃鐘半律四寸四分四釐四毫四絲四忽四防四纎朱載堉曰約十爲九主意蓋爲三分損益而設使歸除無不盡數耳夫律呂之理循環無端而杪忽之數歸除不盡此自然之理也因其天生自然不須人力穿鑿以此算律何善如之歷代算律只欲杪忽除之有盡遂致律呂往而不返此乃顚倒之見非自然之理也是以新法不用三分損益不拘隔八相生然而相生有序循環無端十二律呂一以貫之此蓋二千餘年之所未有自我聖朝始也非學者所宜盡心焉者乎

按古人算律亦非因杪忽欲除盡遂致律呂往而不返也其根源自宮聲八十一徴聲五十四商聲七十二羽聲四十八角聲六十四俱是三分損益之數意其數爲天生自然遂以此定律呂之長短不知其數仍有毫釐之差也天地之眞數潛隠旣久有時而泄故載堉能思得之耳

律體【上】

蔡氏律呂新書曰十二律圍徑自先漢以前記並無明文惟班志云黃鐘八百一十分繇此之義起十二律之周徑然其說乃是以律之長自乘而因之以十蓋配合爲說耳未可以爲據也惟審度章云一黍之廣度之九十分黃鐘之長一爲一分嘉量章則以千二百黍實其龠謹衡權章則以千二百黍爲十二銖則是累九十黍以爲長積千二百黍以爲廣可見也夫長九十黍容千二百黍則空圍當有九方分乃是圍十分三釐八毫徑三分四釐六毫也每一分容十三黍又三分黍之一以九十因之則一千二百也蓋十其廣之分以爲長十一其長之分以爲廣自然之數也又曰夫律以空圍之同故其長短之異可以定聲之髙下孟康不察乃謂凡律圍徑不同各以圍乘長而得此數者蓋未之考也【孟康曰林鐘長六寸圍六分以圍乘長得積三百六十分太蔟長八寸圍八分爲積六百四十分】

朱載堉曰舊律圍徑皆同而新律各不同禮記注防曰凡律空圍九分月令章句曰圍數無增減及隋志安丰王等說皆不足取也故著此論論曰琴瑟不獨徽柱之有逺近而亦有巨細焉笙竽不獨管孔之有髙低而簧亦有厚薄焉之巨細若一但以徽柱逺近別之不可也簧之厚薄若一但以管孔髙低別之不可也譬諸律管𨿽有修短之不齊亦有廣狹之不等先儒以爲長短𨿽異圍徑皆同此未達之論也今若不信以竹或筆管制黃鐘之律一樣二枚截其一枚分作兩段全律半律各令一人吹之聲必不同合矣此昭然可驗也又制大呂之律一樣二枚周徑與黃鐘同截其一枚分作兩段全律半律各令一人吹之則亦不相合而大呂半律乃與黃鐘全律相合略差不逺是知所謂半律者皆下全律一律矣大抵管長則气隘隘則𨿽長而反淸管短則气寛寛則𨿽短而反濁此自然之理先儒未達也要之長短廣狹皆有一定之理一定之數在焉置黃鐘倍律九而一以爲外周用求句股術得其內周又置倍律四十而一以爲內徑用句股求術得其外徑蓋律管兩端形如環田有內外周徑焉外周內容之方卽內徑也內周外射之斜卽外徑也方圓相容天地之象理數之妙者也黃鐘通長八十一分者內周九分是爲八十一中之九卽約分法九分中之一也若約黃鐘八十一分作爲九寸則其內周當云一寸舊以九十分爲黃鐘而云空圍九分者誤也況又穿鑿指爲面羃九方分則誤益甚矣按載堉此論亦二千年來所未有者也漢志之說孟康之釋推其誤有數端黃鐘約十爲九內周當云一寸而云圍九分其誤一圍九分則徑不及三分徑三分則圍不啻九分而云徑三分圍九分乃徑一圍三之謬法其誤二諸律以長乘者乃是乘黃鐘之面冪退位以爲本律之面冪非乘其圍分也而云以圍乘長其誤三旣乘得本律之面冪再以本律之長乘之乃得本律之積而云以圍乘長卽得積其誤四牽於九六八之數附防天地人其誤五劉歆班固孟康𨿽有此數誤然猶曰繇此之義起十二律之周徑則十二律各有周徑其說猶近是也迨漢末諸儒鄭氏蔡氏之說出乃斷以爲凡律圍九分無增減此說遂牢不可破矣夫使圍徑皆同但以長短別髙下則彈琴者惟按徽取聲而七之粗細同散聲同可乎不可乎凡圓中容積與方中容積同理試使有方田百畝其方折半則中容必是二十五畝斷非五十畝故黃鐘半律必殺小其圍徑截爲兩段則與蕤賔同其容積非半黃鐘矣此理若不抉破後之造律制樂者𨿽使制得黃鐘眞律大呂以下皆非其律況未必眞得黃鐘乎人知黃鐘中聲之難求不知大呂以下諸

律正未易制黃鐘大呂惟人所命若舊說不破何以得眞黃鐘眞大呂哉惟我

聖祖仁皇帝誨諭臣工之學律者特綫與綫體與體之比例不同一條正所以破前人圍徑皆同之謬說也其言加減八倍而後應者借立方體積相去八倍言之若律管容積加減四倍卽應也載堉雲長短廣狹皆有一定之理一定之數此語誠然先儒算學不精格物未至是以前志之猶近是者不能明後人之立謬說者遂爲蔽惑耳

載堉言置黃鐘倍律九而一以爲外周用求句股術得其內周此算術仍未精宻後詳考訂正之算律須求眞數不可有毫釐之差也

新書言空圍當有九方分非也昔人明言周言圍不得以周圍爲方冪如言方冪則黃鐘不得有九方分新法算黃鐘面冪九分八釐一毫七絲有奇者橫黍尺之分釐毫絲也以斜黍九十分者約之只得八分八釐三毫五絲有奇耳其云圍十分三釐八毫徑三分四釐六毫者圍三徑一之謬法也如圍十分三釐八毫則徑只有三分三釐二毫如徑三分四釐六毫則圍有十一分零七毫有奇矣又以徑自乘爲方積四分取三爲圓積以求合於九方分此又圓田求積之粗率不可用之以算律管也夫徑三分四釐六毫者安定胡瑗之律也因律太短不能容千二百黍故擴其圍徑以就之當時用上黨羊頭山黍以三等篩篩之而取其中則黍亦可遷就矣要之黍非眞黍律非眞律而算亦非眞算蔡氏猶仍其誤豈古人有宻率載在史誌者竟未嘗深究耶

周徑冪積密率

按平圓周徑冪積可互相求舊云周三徑一又以方積四分之三爲圓積皆疎舛之率不可承用者也欲算各律之外周內周外徑內徑及空圍內之面冪實積須求最宻之率方凖古之算家祖衝之爲最其割圓之法用綴術漸次求之得其周徑之率攷之隋書律志祖氏原有三率一云徑七周二十二者約率也一云徑一百一十三周三百五十五者密率也然約率則彊宻率猶稍弱仍有最宻之率則徑一周三一四一五九二六五是也蓋三一四一五九二七爲贏限三一四一五九二六爲朒限正數在贏朒二限之間末位約之爲五三一四一五九二六五共得九位亦可以爲算周徑之用矣周徑相乘得七八五三九八一六二五爲平冪或以半徑乘半周亦得平冪此最宻之率也試借西人八綫表驗之

西人分周天爲三百六十度一度又析爲六十分是分大圓爲二萬一千六百邊也八綫各有相當正與余割相乘與半徑全數自乘等積查表一分之餘割綫三四三七七四六八二因此求得一分之正二九○八八八二○四五○一以二萬一千六百折半爲一萬○八百乘之得三一四一五九二六○八六一八正是直綫圓周是曲綫幾與之等而曲者必稍贏是以比圓周稍朒焉故徑一則周三一四一五九二六五爲最宻之率宜用之

朱載堉宻率法云圓周四十容方九句股求數可知遂以此爲求徑率求周求積亦如之謂圓周四十寸者內容方九寸九寸各自乘並得一百六十二寸開方得斜爲圓徑也今按此法猶未宻正法圓周三一四一五九二六五內容方七○七一○六七八一蓋圓周四十則容方不啻九若容方九則圓周不及四十載堉以此率求諸律周徑冪積惟徑無差若周冪積四位以後稍有嬴余不得爲眞數矣數不眞確不可載之於書故今依祖氏法推算

先求三十六律通長眞數

載堉云黃鐘倍律通長二尺容黍二合稱重二兩律度量衡無非倍者此自然全數也故算法皆從倍律起若夫正律於度𨿽足於量於衡則皆不足只容半合只重半兩比諸倍律似非自然全數故算法不從正律起亦不從半律起倍律正律半律各有十二共爲三十六律

按諸律通長已見前篇其以次疊求之法已見第二卷

玆不再述

次求三十六律外徑內徑

按載堉之法先求周今易之先求徑六陽律之外內徑有與他律通長相應退一位卽得者不必求一位者十分之一也開列如左

蕤賔正律通長退一位卽黃鐘倍律外徑

林鐘正律通長退一位卽太蔟倍律外徑

夷則正律通長退一位卽姑洗倍律外徑

南呂正律通長退一位卽蕤賔倍律外徑

無射正律通長退一位卽夷則倍律外徑

應鐘正律通長退一位卽無射倍律外徑

黃鐘半律通長退一位卽黃鐘倍律內徑正律外徑大呂半律通長退一位卽太蔟倍律內徑正律外徑太蔟半律通長退一位卽姑洗倍律內徑正律外徑夾鐘半律通長退一位卽蕤賔倍律內徑正律外徑姑洗半律通長退一位卽夷則倍律內徑正律外徑仲呂半律通長退一位卽無射倍律內徑正律外徑蕤賔半律通長退一位卽黃鐘正律內徑半律外徑林鐘半律通長退一位卽太蔟正律內徑半律外徑夷則半律通長退一位卽姑洗正律內徑半律外徑南呂半律通長退一位卽蕤賔正律內徑半律外徑無射半律通長退一位卽夷則正律內徑半律外徑應鐘半律通長退一位卽無射正律內徑半律外徑凡倍律內徑折半卽半律內徑

凡六陰呂以陽律之徑分爲實以十億乘之以十億○二千九百三十萬○二千二百三十六除之卽得本呂之徑陰呂求陽律亦仿此十億○二千九百三十萬有奇之數者應鐘倍律外徑五一四六五一一一八三二一七四六○進位倍數也

次求三十六律外周內周

以本律之徑乘三一四一五九二六五以十除之得周

如疊求之以本律之周爲實以十億乘之以十億○二千九百三十萬○二千二百三十六除之得次律之周

倍律外周折半卽正律內周半律外周

倍律內周正律外周折半卽半律內周

次求三十六律面冪

以本律之周徑相乘爲實以四歸之或以半周半徑相乘皆得面冪

如疊求之以本律之面冪爲實以十億乘之以十億○五千九百四十六萬三千○九十四除之得次律之面冪

倍律面冪折半卽正律之面冪正律面冪折半卽半律之面冪

置七八五三九八一六二五以四除之得倍律黃鐘面冪各以正律通長乘之得各倍律之面冪

置七八五三九八一六二五以八除之得正律黃鐘面冪各以倍律面冪折半得各正律之面冪

置七八五三九八一六二五以一十六除之得半律黃鐘面冪各以正律面冪折半得各半律之面冪

次求三十六律實積

各律以通長乘本律面冪再以通長乘所得卽本律實積

如欲以次求之置本律實積爲實以十兆乘之以十一兆二千二百四十六萬二千○四十八億三千○九十三萬七千二百九十八除之得次律實積

倍律實積四歸之得正律實積正律實積四歸之得半律實積

黃鐘倍律面冪進一位卽蕤賔倍律之實積倍之卽黃鐘倍律之實積

太蔟倍律面冪進一位卽林鐘倍律之實積倍之卽大呂倍律之實積

姑洗倍律面冪進一位卽夷則倍律之實積倍之卽太蔟倍律之實積

蕤賔倍律面冪進一位卽南呂倍律之實積倍之卽夾鐘倍律之實積

夷則倍律面冪進一位卽無射倍律之實積倍之卽姑洗倍律之實積

無射倍律面冪進一位卽應鐘倍律之實積倍之卽仲呂倍律之實積

黃鐘正律面冪進一位卽黃鐘正律之實積半之卽蕤賔正律之實積

太蔟正律面冪進一位卽大呂正律之實積半之卽林鐘正律之實積

姑洗正律面冪進一位卽太蔟正律之實積半之卽夷則正律之實積

蕤賔正律面冪進一位卽夾鐘正律之實積半之卽南呂正律之實積

夷則正律面冪進一位卽姑洗正律之實積半之卽無射正律之實積

無射正律面冪進一位卽仲呂正律之實積半之卽應鐘正律之實積

已上諸律有相應處可見一气貫通之妙載堉未言今推之如此學者宜深玩之

律管長短廣狹自然之理數河圖已顯其象象數篇詳之

律呂闡防卷三﹤經部﹐樂類﹐律呂闡微﹥

欽定四庫全書

律呂闡防卷四

婺源江永撰

律體【下】

造律自毫以下非目力所能察然周徑容積各有細數不可不紀其實載堉書有三十六律立成惜其未考古人周徑宻率誤用圓周四十容方九之率是以算律管及周鬴皆有防彊之數不得其眞如黃鐘正律內周實是一一一○七二○七二有奇而算一一一一一一一一一不盡冪積實是九八一七四七七○三有奇而算九八二○九二五五一六四七九八二六七諸律彊數皆仿此由其四十與九根數未也今所列立成較精宻後有量律新法各律容積中式與否皆可試驗尢可補載堉書所未逮云

新法倍正半律通長周徑冪積算率立成【內周冪積三項系今訂定】

【倍律通長】黃鐘二【尺寸

分○○

○○○○○○○○】

大呂一八八七七四八六二五三

太蔟一七八一七九七四三六二

夾鐘一六八一七九二八三○五

姑洗一五八七四○一○五一九

仲呂一四九八三○七○七六八

蕤賔一四一四二一三五六二三

林鐘一三三四八三九八五四一

夷則一二五九九二一○四九八

南呂一一八九二○七一一五○

無射一一二二四六二○四八三

應鐘一○五九四六五○九四三

【正律通長】黃鐘一【尺寸分○○○○○○○○○○】

大呂○九四三八七四三一二六

太蔟○八九○八九八七一八一

夾鐘○八四○八九六四一五二

姑洗○七九三七○○五二五九

仲呂○七四九一五三五三八四

蕤賔○七○七一○六七八一一

林鐘○六六七四一九九二七○

夷則○六二九九六○五二四九

南呂○五九四六○三五五七五

無射○五六一二三一○二四一

應鐘○五二九七三一五四七一

【半律通長】黃鐘○五【寸分○○○○○○○○○】

大呂○四七一九三七一五六三

太蔟○四四五四四九三五九○

夾鐘○四二○四四八二○七六

姑洗○三九六八五○二六二九

仲呂○三七四五七六七六九二

蕤賔○三五三五五三三九○五

林鐘○三三三七○九九六三五

夷則○三一四九八○二六二四

南呂○二九七三○一七七八七

無射○二八○六一五五一二○

應鐘○二六四八六五七七三五

【倍律外周】黃鐘○二【寸】二【分】三一四四一四四一

大呂○二一五八二○一三二四

太蔟○二○九六七三三二四六

夾鐘○二○三七○一四九一四

姑洗○一九七九○七九三三三

仲呂○一九二二七三八七九二

蕤賔○一八六八○○二一六三

林鐘○一八一四七二三七八○

夷則○一七六三一五九二五八

南呂○一七一二九六五五三八

無射○一六六四二○○七三五

應鐘○一六一六八六七五○九

【倍律內周】黃鐘○一【寸】五【分】七○七九六三二五【與正律外周同】

大呂○一五二六○七八八○一

太蔟○一四八二六三四三○一

夾鐘○一四四○四一六五八一

姑洗○一三九九四二○四三二

仲呂○一三五九五八一七二五

蕤賔○一三二○八七六九九八

林鐘○一二八三二七○二七五

夷則○一二四六七四一八六八

南呂○一二一一二四九五四七

無射○一一七六七六七六二四

應鐘○一一四三二六七三三五

【正律內周】黃鐘○一【寸】一【分】一○七二○七二○【與半律外周同】

大呂○一○七九一○○六六二

太蔟○一○四八三六六六二三

夾鐘○一○一八五○七四五九

姑洗○○九八九五三九六六六

仲呂○○九六一三六九三九六

蕤賔○○九三四○○一○八一

林鐘○○九○七三六一八九○

夷則○○八八一五七九六二九

南呂○○八五六四八二七六九

無射○○八三二一○○三六七

應鐘○○八○八四三三七五四

【半律內周】黃鐘○○七八五三九八一六二

大呂○○七六三○三九四○○

太蔟○○七四一三一七一五○

夾鐘○○七二○二○八二九○

姑洗○○六九九七二○二一六

仲呂○○六七九七九○八六二

蕤賔○○六六○四三八四九九

林鐘○○六四一六三五一三七

夷則○○六二三三七○九三四

南呂○○六○五六二四七七三

無射○○五八八三八三八一二

應鐘○○五七一六三三六六七

【倍律外徑】黃鐘○○七【分】○七一○六七八一

大呂○○六八六九七六八二三

太蔟○○六六七四一九九二七

夾鐘○○六四八四一九七七七

姑洗○○六二九九六○五二四

仲呂○○六一二○二六七七一

蕤賔○○五九四六○三五五七

林鐘○○五七七六七六三四八

夷則○○五六一二三一○二四

南呂○○五四五二五三八六六

無射○○五二九七三一五四七

應鐘○○五一四六五一一一八

【倍律內徑】黃鐘○○五【分】○○○○○○○○【與正律外徑同】

大呂○○四八五七六五九七○

太蔟○○四七一九三七一五六

夾鐘○○四五八五○二○二一

姑洗○○四四五四四九三五九

仲呂○○四三二七六八二八○

蕤賔○○四二○四四八二○七

林鐘○○四○八四七八八六三

夷則○○三九六八五二六二

南呂○○三八五五五二七六

無射○○三七四五七六七六九

應鐘○○三六三九一三二九五

【正律內徑】黃鐘○○三五三五五三三九○【與半律外徑同】

大呂○○三四三四八八四一一

太蔟○○三三三七○九九六三

夾鐘○○三二四二○九八八八

姑洗○○三一四九八○二六二

仲呂○○三○六○一三三八五

蕤賔○○二九七三○一七七八

林鐘○○二八八八三八一七四

夷則○○二八○六一五五一二

南呂○○二七二六二六九三三

無射○○二六四八六五七七三

應鐘○○二五七三二五五五九

【半律內徑】黃鐘○○二五○○○○○○○

大呂○○二四二八八二九八五

太蔟○○二三五九六八五七八

夾鐘○○二二九二五一○一○

姑洗○○二二二七二四六七九

仲呂○○二一六三八四一四○

蕤賔○○二一○二二四一○三

林鐘○○二○四二三九四三一

夷則○○一九八四二五一三一

南呂○○一九二七七六三五三

無射○○一八九二八八三八四

應鐘○○一八一九五六六四七

【倍律面冪】黃鐘○一【寸】九【分】六三四九五四○六

大呂○一八五三二九九八七六

太蔟○一七四九二七五五四○

夾鐘○一六五一○九六二四八

姑洗○二五五八四二七三三六

仲呂○一四七一一五五五八八

蕤賔○一三八八四○○九○九

林鐘○一三一○四一○○五四

夷則○一二三六九二四五九五

南呂○一一六七五○一三四○

無射○一一○一九七四五三七

應鐘○一四○○一二五五○八

【正律面冪】黃鐘○○九八【分】一七四七七○三

大呂○○九二六六四九九三八

太蔟○○八七四六三七七七○

夾鐘○○八二五五四八一二四

姑洗○○七七九二一三六六八

仲呂○○七三五五七七九四○

蕤賔○○六九四二○○四五四

林鐘○○六五五二○五○二七

夷則○○六一八四六二二九七

南呂○○五八三七五○六七○

無射○○五五○九八七二六七

應鐘○○五二○○六二七五四

【半律面冪】黃鐘○○四【分】九○八七三八五二

大呂○○四六三三二四九六九

太蔟○○四三七三一八八八五

夾鐘○○四一二七七四○六二

姑洗○○三八九六○六八三四

仲呂○○三六七一八八九七○

蕤賔○○三四七一○○二七四

林鐘○○三二七六○二五一三

夷則○○三○九二三一一四八

南呂○○二九一八七五三三五

無射○○二七五四九三六三四

應鐘○○二六○○三一三七七

【倍律實積】黃鐘三【千】九【百】二【十】六九九○八一二五

大呂三四九八五五一○八○八

太蔟三一一六八五四六七二一

夾鐘二七七六八○一八一九九

姑洗二四七三八四九一九一三

仲呂二二○三九四九○七四○

蕤賔一九六三四九五四○六二

林鐘一七四九二七五五四○四

夷則一五五八四二七三三六○

南呂一三八八四○○九○九九

無射一二三六九二四五九五六

應鐘一一○一九七四五三七○

【正律實積】黃鐘○九【百】八【十】一【分】七四七七○三一

大呂○八七四六三七七七○二

太蔟○七七九二一三六六八○

夾鐘○六九四二○○四五四九

姑洗○六一八四六二二九七八

仲呂○五五○九八七二六八五

蕤賔○四九○八七三八五一五

林鐘○四三七三一八八八五一

夷則○三八九六○六八三四○

南呂○三四七一○○二二七四

無射○三○九二三一一四八九

應鐘○二七五四九三六三四二

【半律實積】黃鐘○二【百】四【十】五【分】四三六九二五七

大呂○二一八六五九四四二五

太蔟○一九四八○三四一七○

夾鐘○一七三五五○一一三七

姑洗○一五四六一五五七四六

仲呂○一三七七四六八一七一

蕤賔○一二二七一八四六二八

林鐘○一○九三二九七二一二

夷則○○九七四○一七○八五

南呂○○八六七七五○五六八

無射○○七七三○七七八七二

應鐘○○六八八七三四○八五

朱載堉云立成圖者校正算術所用而非造律之所用也造律但載通長及內外徑之數足矣今按造律者但能察及釐毫毫以下可略倍律惟造蕤賔以半半律惟造夾鐘以前可也今載以備考

倍律蕤賓長一尺四寸一分四釐二毫外徑五分九釐四毫內徑四分二釐○林鐘長一尺三寸三分四釐八毫五分七釐七毫四分○八釐夷則長一尺二寸五分九釐九毫五分一釐一毫三分九釐六毫南呂長一尺一寸八分九釐二毫

五分四釐五毫三分八釐五毫無射長一尺一寸二分二釐四毫五分二釐九毫三分七釐四毫應鐘長一尺○五分九釐四毫五分一釐四毫三分六釐三毫

正律黃鐘長一尺【用夏尺造依新法算】

外徑五分

內徑三分五釐三毫太呂長九寸四分三釐八毫

四分八釐五毫三分四釐三毫太蔟長八寸九分○八毫

四分七釐一毫三分三釐三毫夾鐘長八寸四分○八毫

四分五釐八毫三分二釐四毫姑洗長七寸九分三釐七毫

四分四釐五毫三分一釐四毫仲呂長七寸四分九釐一毫

四分三釐二毫三分○六毫蕤賓長七寸○七釐一毫

四分二釐○

二分九釐七毫林鐘長六寸六分七釐四毫

四分○八毫

二分八釐八毫夷則長六寸二分九釐九毫

三分九釐六毫二分八釐○南呂長五寸九分四釐六毫

三分八釐五毫二分七釐二毫無射長五寸六八刀一釐二毫三分七釐四毫二分六釐四毫應鐘長五寸二分九釐七毫

三分六釐三毫二分五釐七毫

半律黃鐘長五寸

三分五釐三毫二八刀五釐大呂長四寸七分一釐九毫

三分四釐三毫二分四釐二毫太蔟長四寸四分五釐四毫

三分三釐三毫二分三釐五毫夾鐘長四寸二分○四毫

三分二釐四毫二分二釐九毫

黃鐘長九寸【用斜泰尺依新法算】

四分五釐

三分一釐八毫太呂長八寸四分九釐四毫

四分三釐七毫三分○九毫太蔟長八寸○一釐八毫

四分二釐四毫三分○○夾鐘長七寸五分六釐八毫

四分一釐二毫二分九釐一毫姑洗長七寸一分四釐三毫

四分○○

二分八釐二毫仲呂長六寸七分四釐二毫

三分八釐九毫二分七釐五毫蕤賓長六寸三分六釐三毫

三分七釐八毫二分六釐七毫

林鐘長六寸○○六毫

三分六釐七毫二分五釐九毫夷則長五寸六分六釐九毫

三分五釐七毫二分五釐二毫南呂長五寸三分五釐一毫

三分四釐六毫二分四釐五毫無射長五寸○五釐一毫

三分三釐七毫二分三釐八毫應鐘長四寸七分六釐七毫

三分二釐七毫二分三釐一毫

半律黃鐘長四寸五分

三分一釐八毫二分二釐五毫大呂長四寸二分四釐七毫

三分○九毫

二分一釐八毫

太蔟長四寸○○九毫

三分○○

二分一釐二毫夾鐘長三寸七分八釐四毫

三分九釐一毫二分○六毫

正律黃鐘長九寸【用縱黍尺依新法算】

四分○四毫

二分七釐六毫大呂長八寸四分四釐○

三分八釐三毫二分七釐○太蔟長八寸○一釐四毫

三分七釐三毫二分六釐二毫

夾鐘長七寸五分一釐

三分六釐三毫二分五釐五毫姑洗長七寸一分二釐五毫

三分五釐四毫二分四釐八毫仲呂長六寸六分六釐一毫

三分四釐四毫二分四釐二毫蕤賓長六寸三分二釐四毫

三分三釐五毫二分三釐六毫

林鐘長六寸○○四毫

三分二釐七毫二分三釐○夷則長五寸六分○二毫

三分一釐八毫二分二釐四毫南呂長五寸三分一釐四毫

三分一釐○

二分一釐七毫無射長五寸○四釐一毫

三分○二毫二分一釐二毫應鐘長四寸六分八釐一毫

二分八釐四毫二分○六毫

半律黃鐘長四寸四分四釐四毫

二分七釐六毫二分○二毫大呂長四寸二分二釐○

二分七釐○一分八釐六毫太蔟長四寸○○六毫

二分六釐二毫一分八釐一毫夾鐘長三寸七分○四毫

二分五釐五毫一分七釐六毫

載堉云每律上端各有豁口長廣一分七釐六毫【橫黍尺之分釐毫】倍律正律半律皆同勿令過與不及則濁過則淸矣通長正數連豁口算【豁口者吹口也】

試驗法

朱載堉曰或問新律舊律其同異易知也孰眞孰僞斯難知也答曰試驗則易知耳其一累黍造尺依尺造律吹之試驗其二吹笙定琴用琴定瑟彈之試驗【造尺見律尺及審度篇定琴見旋宮篇】所謂依尺造律者多采金門山竹擇天生合式者爲律最佳【金門山亦名律管山今屬河南府永寜縣地𨿽產竹惟小而長節者可用甜竹最佳而長節者尢難得天生律管固可貴然須先有定式而後知其合否】如無則擇厚竹內外修治使合式亦可也【苦竹俗呼爲觀音竹此竹節長而厚內外皆可修治新采濕竹待極幹乃可造】治法外用方錯內用圓錯各依開列內外徑而治之【方錯若馬齦錯之類是也斯可造外圓錯令旋匠創造似箭桿而細小梢頭微大狀如蓮子蓮子周圍卽鋼錯也旋轉入內取圓而已黃鐘倍律錯頭圓徑五分黃鐘半律錯頭圓徑二分五釐如是錯有三十六等先小後大漸次更換造成以尺量之令內外徑與分寸相合名爲合式也】

又曰舊用河南宜陽縣金門山竹不如浙江余杭縣南筆管竹最佳

又曰倍律正律半律但系律名同者新律皆相恊舊律則不恊如是試驗眞僞可辧矣吹時不可性急急則焦聲非自然聲也古云細若气微若聲吹之可養性有益於人也

又曰謹按程頤嘗曰黃鐘之聲亦不難定世自有知音者張載嘗曰今人求古樂太深始以古樂爲不可知此誠然也蓋知音者隨處有之點笙之人其非知音而何彼但不知律之名耳宜選精於點笙之人先擇聲與黃鐘相似之簧令彼增減其蠟務與黃鐘律聲全恊復擇聲與林鐘相似之簧亦令增減其蠟務與林鐘律聲全恊然後兩簧一口噙而吹之則知黃鐘與林鐘全恊者爲是不恊者爲非也太簇已下仿此開列如左

黃鐘生林鐘此二律相恊林鐘生太簇此二律相恊太簇生南呂此二律相恊南呂生姑洗此二律相恊姑洗生應鐘此二律相恊應鐘生蕤賓此二律相恊【以上用笙一攢】蕤賓生大呂此二律相恊大呂生夷則此二律相恊夷則生夾鐘此二律相恊夾鐘生無射此二律相恊無射生仲呂此二律相恊仲呂生黃鐘此二律相恊【以上用笙一攢】

又曰吹律人勿用老弱者气與少壯不同必不相恊然非律不恊也宜選一樣二律令二人互換齊吹察其气同乃與笙齊吹相恊照前法增減各簧之蠟一一防成將律呂名寫於本簧之管先取二攢依新法所算之律防畢別取二攢卻依舊法所算之律亦照前法防成試驗則新律與舊律孰是孰非皆可知矣笙匠知音者只吹律聴之卽知恊否不用笙亦可也

量律新法

按載堉所言造律試驗諸法皆善矣但以尺度律之短長及空徑至於毫釐之細恐難得其眞確工人用圓錯鉆各律之空亦未必皆合靣冪實積之數也須有法以量之古法不過云以千二百黍實黃鐘之龠夫以黍量律實粗疎之法也黍體防圓實之管中必多罅隙之處且撼動與自滿者不同將聴其自滿乎抑必須撼動乎幸而黃鐘之管恰符一千二百之數矣他律將何以量之先儒算一分之平方容十三黍又三分黍之一如一分之數有贏朒者又將何以算之故量黍終非精義也今別創一新法用水銀量之以補世子書所未及水銀體重亞於黃金重於鉛有定質出入無滲濕消減實管中無絲毫罅隙可以量可以權權量兩用而比例生精算出矣用法先造一小斗以銅葉厚一分四片廣二寸二分長三寸令銅工合成一方斗加底亦厚一分其分寸用橫黍尺之分寸量斗內正方二寸深三寸取參天兩地之義靣冪四百分三寸乘之一千二百立方分取百倍十二律之義用水銀實滿斗防平之用西洋比平權之小法馬有不足用赤小豆或芥菜子加減之務得其些小之數猶恐平有參差將水銀與法馬左右互換以審定之算法先將平上之分與律中之分俱化爲毫【平上一釐十毫一分百毫一錢千毫一兩萬毫律中一釐十毫一分百毫十分千毫百分萬毫】先量黃鐘正律查立成圖黃鐘正律實積九萬八千一百七十四毫七七用西人三率法算之斗容一千二百爲一率一斗水銀重若干毫爲二率黃鐘九萬八千一百七十四七七爲三率二率與三率相乘爲實一率一千二百爲法除之求得四率爲黃鐘正律容水銀之重以水銀實滿黃鐘【此時未有吹口】防平之出而權之視其重與所算者適符則黃鐘之眞數得矣如不符稍修治之正律黃鐘水銀加一倍卽倍律蕤賓之積也加三倍卽倍律黃鐘之積也正律黃鐘水銀減半卽正律蕤賓之積減四之一卽半黃鐘之積也他律皆仿此法算之量之權之甚有禆於造律試律大約先令工人造律皆稍狹以水銀試而增擴以求合焉如已過之則不能修治矣黃鐘容千二百黍亦姑依古法試之可也不必以此爲定法

律管別說

載堉言隨處有美竹然欲造倍律黃鐘恐無此長節之竹用烏木旋空亦似可代竹究竟倍律黃鐘存其體耳用之以配人聲最下者不過蕤賓惟制倍律蕤賓以下可也

律應人聲新說

蔡邕曰古之爲鐘律者能以耳齊其聲後人不能則假數以正其度以度量者可以文載口傳與眾共知然不如耳決之明也此言誠爲至要古人或借物聲以狀五聲管子云凡聴宮如牛鳴窌中牛聲大而鳴於窌中則其聲含洪而不外揚此善狀黃鐘宮聲者也今以人聲驗黃鐘亦當如此意邢雲路曰平其心易其气徐聴人聲之髙下上下考之以求其中聲此襲用程子之言究之仍無憑據如射者須示以紅心之的乃可求中若但告之曰不上不下不左不右中間爲正鵠安知正鵠所在乎余觀古人編韻書頗有意一東二冬三鐘三韻皆宮聲也欲驗黃鐘宮聲宜於一東韻中居一等者選數字曰公曰空曰東曰通曰聰曰烘曰翁皆淸聲字曰同曰蓬曰蒙曰叢曰紅曰礱皆濁聲字擇人聲之不粗厲不靡細音響洪亮口齒淸正者先令其呼同蓬等字吹律者緩吹以應之又令其呼公空等字吹律者急吹以應之其皆恊也則宮聲的矣蓋緩吹者低聲也工師所謂合字也急吹者髙聲也工師所謂六字也合者六之倍六者合之半字之淸濁抑應之陽一陰二之理也【淸爲陽濁爲陰】此說未經人道知音者試參之

律呂闡微卷之四

欽定四庫全書

律呂闡防卷五

婺源江永撰

稽古

律理晦蝕已久漢晉而後訛以訛其正論精義間見記子史者先儒或忽略而不信或誤解而失眞不知其所擯爲瓦礫粃糠者正有金玉精鑿存焉采而輯之不可多得也

呂氏春秋古樂篇曰昔黃帝令伶倫作爲律伶倫自大夏之西乃之阮隃之陰取竹於嶰谿之谷以生空竅厚鈞者斷兩節間其長三寸九分而吹之以爲黃鐘之宮【髙誘曰斷竹長三寸九分吹之當中黃鐘之宮按當作四寸五分】吹曰捨少次制十二筒【髙誘曰六律六呂各有管故曰十二筒合成捨矣按吹曰捨少當屬上文讀注說非是舍少或作含少】以之阮隃之下聽鳯凰之鳴以別十二律其雄鳴爲六雌鳴亦六以此黃鐘之宮適合【髙誘曰合和諧按此當作比】黃鐘之宮皆可以生之故曰黃鐘之宮律呂之本【髙誘曰法鳯凰之雌雄故律有陰陽上下相生故曰黃鐘之宮皆可以生之】前漢班固律曆志曰黃帝使泠綸自大夏之西昆侖之陰取竹之解谷生其竅厚均者斷兩節間而吹之以爲黃鐘之宮【晉灼曰取谷中之竹生而孔外內厚薄自然均者截以爲筩不復加削刮也顏師古曰黃鐘之宮律之最長者】制十二筩以聽鳯之鳴其雄鳴爲六雌鳴亦六此黃鐘之宮而皆可以生之是爲律本【師古曰比合也可以生之謂上下相生也十一律皆生於黃鐘之宮故曰律呂之本】

按呂氏述古人造律之始其言吹律聽鳯凰鳴者不必論其事之有無其言造律必先爲黃鐘之宮以爲律本而後制十二筒次第昭然可見蓋黃鐘之宮者黃鐘之半律也半律當言四寸五分而云三寸九分者字之誤耳古書四字或用積畫爲二二是以四與三每相亂【周禮掌客公鉶三十八訛爲四十二覲禮三享訛爲四享】此處則二二訛爲三而五與九字中間有屈曲亦略相似而訛也字𨿽訛而呂氏之書他篇所言黃鐘之宮者【見後條】尙可以見其爲黃鐘之半律又云次制十二筒尢可見黃鐘之宮非十二筒之黃鐘蓋凡樂皆天地之中聲而黃鐘之宮又爲中之中是以造律之始特重之由此倍之則爲黃鐘九寸以生十一律律成而法之以制器器成而用之以成樂十二律還相爲宮正宮之位必恆在淸濁之間最濁次濁者居其前次淸最淸者居其後此律呂之大本原亦作樂之大闗鍵古今雅俗之樂皆由之古樂旣亡猶幸有此一條可推古人制律審音之意宇畫𨿽訛可臆揣而知其誤也班固作志自謂刪劉歆之僞辭取其正義著於篇不知歆造律時三寸九分之文已誤而防刪之歟抑猶且存之班氏以爲僞辭遂率爾刪之歟旣刪其長三寸九分吹曰捨少二句又刪次制十二筒之次字似黃鐘之宮卽爲九寸之律也者而顏氏遂以最長之律解之旣先爲最長之律矣又有十二筒之黃鐘豈不爲重復乎古文不存正義亦隨而晦蝕樂用中聲之理千數百年郁而不明班氏不爲無過矣嗣是以來言律者但知尊黃鐘而不知更有黃鐘之宮蔡西山先生律呂證辧錄班而棄呂且謂黃鐘無半律半律亦不用別有再生之變半黃鐘則又惑於班志黃鐘不爲他律役之謬說使其果無而不用伶倫何不卽制十二筒而必先爲黃鐘之宮乎夫黃鐘之宮見呂氏本書者三見考工記者一見淮南子天文訓者一其必有以別於九寸之黃鐘矣卽後世所謂黃鐘淸聲是也唐時風雅十二詩譜猶以淸黃起調畢曲琴家正宮調黃鐘不在大而在第三此正伶倫造律以黃鐘之宮爲律本之意亦聲律自然之理而儒家皆昧之又謂琴之正宮調爲慢角調或曰仲呂鈞又或斥爲鄭衞之音則古法猶存雅器之中者復爲儒家之論所掩抑故曰樂用中聲之理千數百年郁而不明班氏之過也

又按伶倫造律先爲半黃鐘四寸五分今朱載堉之書先爲倍律而後及正律半律何也曰各有其理也以方圓相函之理言之伶倫由內以及外由半以及全猶河圖先五而後十也載堉由外以及內由全以及分猶河圖先盡四十防之積而後及十及五也要之倍半之理生於自然以十爲倍則五爲半以二十爲倍則十又爲半其用之以旋宮謂黃鐘九寸爲最濁則用其半律爲中聲謂宮聲之前仍有徴羽濁聲則蕤賔以下有倍律而黃鐘正律卽是中聲所言不同倍半之理則一古人𨿽不言倍律而以黃鐘半律爲律本則半律以前皆作蕤賔以下倍律觀智者可黙防也若曰黃鐘之宮爲最長之律大失呂氏之意矣

明嘉靖間莆田李文利因三寸九分之訛文著律呂元聲謂黃鐘三寸九分蕤賔九寸此猶郢誤書而燕誤說者也謂黃鐘至大呂陽气猶防止進六分大呂至蕤賔皆進九分蕤賔至林鐘陰气未盛止退六分林鐘至黃鐘皆退九分勉彊安排徒勞且拙誠爲不知而作且遺誤後世卽墨王邦直桐城方以智皆祖述其說爲之推演可謂寶燕石不能別魚目者矣彭山季本已辧之然季氏謂長三寸九分當爲長九寸空徑三分之誤亦非是其誤解呂氏上生下生謂呂氏前後自相抵牾辧見後

朱載堉云十二者天地之大數也百二十者律呂之全數也除去三十九則八十一耳故呂氏春秋曰斷兩節間三寸九分後學未達遂指三寸九分爲黃鐘之長者誤矣八寸一分三寸九分合而爲十二寸卽律呂之全數全數之內斷去三寸九分余爲八寸一分卽黃鐘之長也按載堉此說亦非是呂氏本文斷兩節間其長三寸九分而吹之以爲黃鐘之宮吹卽吹此兩節間之長者也未嘗云斷兩節間其長三寸九分而去之則不得如載堉之說矣且律呂亦無全數十二寸之說載堉穎悟絕人能開數千年未辟之蹊徑爲康衢顧於三寸九分四字不學邢子才之思誤書乃作此牽彊之解以誣古人之書耶

三寸九分之文余久知其誤矣它日又取揚子太元經玩之其太元數篇云子午之數九醜未八寅甲七卯酉六辰戌五已亥四故律四十二呂三十六並律呂之數或還或否凡七十有八黃鐘之數立焉其以爲度也皆生黃鐘按此以七十有八爲黃鐘之數其數生於十二辰爲納音之原然則七十有八半之爲三十有九其卽呂覽所謂三寸九分者乎然而黃鐘之律九寸九九八十一終不可以黃鐘爲七寸八分故晉範望注云七十有八律呂之數通其大數立於此又云黃鐘管長九寸云云是未嘗以數卽爲寸分也呂氏欲言半律不謂其數三十有九而云其長三寸九分是直以數當寸分其說終不可通矣且子午數九醜未數八亦不可以蕤賔同黃鐘大呂同林鐘他辰皆然納音與律呂別是一理後納音篇詳之人情好新異他日恐有李文利之流取揚子之數附防呂書誤文別樹一幟爲律學生蠧者故言之以塞其兌

月令中央土其音宮律中黃鐘之宮【鄭氏曰黃鐘之宮最長也十二律轉相生五聲具終於六十焉季夏之气至則黃鐘之宮聲應】孔氏正義曰蔡氏及熊氏以爲黃鐘之宮謂黃鐘少宮也半黃鐘九寸之數管長四寸五分六月用爲气

按月令亦呂氏之書也仲冬之月律中黃鐘而季夏之月別爲中央土律中黃鐘之宮卽伶倫先爲黃鐘之宮以爲律本別於十二筒之黃鐘者也自周正气始冬至言之則午月夏至爲中自夏正气始冬至言之則未月之末爲中各有其理故歷家謂土王四季之月各十八日而未月之十八日尢爲最王故謂之中央土黃鐘半律當之所謂律中者五行時位相當耳非眞謂埋管於地林鐘六寸之管灰飛黃鐘半律之管又灰飛也鄭氏不得其說誤解爲最長之律何以同一律中於仲冬又中於季夏乎何以別名黃鐘之宮乎惟蔡邕月令章句以爲四寸五分之少宮而先儒熊安生從之正得古人之意但不當言用此气耳呂氏三寸九分之譌文得此管長四寸五分而知其誤琴家命第六爲少宮謂聲合大之中徽而此亦云少宮又可見呂氏所謂吹曰捨少卽少宮之謂也孔氏本不從蔡熊之說幸其說猶存防義大有禆於律學故特表而出之【淮南子時則訓季夏中央律中百鐘百鐘亦半黃鐘也說見前】

呂氏春秋適音篇曰黃鐘之宮聲之本也淸濁之衷也按宮固爲聲之最尊而黃鐘所以爲聲之本者又不以其最濁而以其淸濁之衷此聲律之至理衷卽中也

聖祖仁皇帝論樂曰宮聲君也宜居中位正與此言相此呂氏最精要之語而先儒皆忽之蓋其所習聞者宮聲最大黃鐘之律最長如是則偏而不中矣惡得爲中聲哉黃鐘之宮呂氏三言之矣觀此言尢可見伶倫所爲者是四寸五分非三寸九分【呂氏在管子之後此以呂】

【先管者以其論始造律也呂說必証之管子而後信】

管子地員篇曰凡聽徴如負豬豕覺而駭凡聽羽如鳴馬在野凡聽宮如牛鳴窌【匹教切窖也】中凡聽商如離羣羊凡聽角如雉登木以鳴音疾以淸凡將起五音凡首【房元齡注謂音之最先也】先主一而三之四開以合九九【注一而三之卽四也以是四開合於五音九也又九之爲八十一也按注說非是桐城方氏苞曰凡數始於一成於三開者推而衍之也一分爲三三分爲九九分爲二十七二十七分爲八十一皆一而三之如是者四則適合黃鐘之數此說得之未載堉讀四字屬上句亦非是】以是生黃鐘小素之首以成宮【注素本宮八十一數生黃鐘之宮而爲五音之本按小素者半黃鐘也八十一𨿽黃鐘九寸之數而半黃鐘亦可命之全律則倍爲一百六十二故下文三分益一而生徴】三分而益之以一爲百有八爲徴【注黃鐘之數本八十一益以三分之一二十七通前爲百有八是爲徴之數朱子曰百有八半之則爲五十四按黃鐘半律上生徴百有八卽林鐘六寸之數也若半之爲五十四則是半林鐘三寸矣】不無有三分而去其乘適足以是生商【注不無有卽有也乘亦三分之一也三分百八而去其一餘七十二是商之數也按七十二者半太蔟四分之數也倍之百四十四爲全律八寸不無者方言語助字諸有字皆當讀爲又乘之言賸也適足言無多少也】有三分而復於其所以是成羽【注三分七十二而益其一分二十四合爲九十六是羽之數朱子曰九十六半之則爲四十八按九十六卽南呂五寸三分寸之一數也若半之爲四十八則是南呂半律矣又按於此特言復於其所者羽在宮前是其本所也羽在宮前爲本所則徴在羽前亦其本所矣凡聲律之理有長短次第之所有環繞中聲之所徴羽在商角後者長短次第之所也在宮前者環繞中聲之所也羽爲五聲之終特言復於其所讀者詳之】有三分而去其乘適足以是成角【注三分九十六去其一分餘六十四是角之數按六十四者半姑洗三寸九分寸之五之數也倍之百二十八則全律七寸九分寸之一也徴羽律短用其全宮商角律長用其半是以宮聲居中四聲繞其前後故上文凡聽徵一節其序爲徵羽宮商角也】

按宮商角徴羽之序管子非不知之而顧易其序爲徴羽宮商角必有故也觀下文可知古籍言三分損益者始此以今法校之尙有釐毫之差然亦已近宻矣故古人遂以此立率上下相生之法劉安以後言律者皆曰宮下生徴徴下生商商上生羽羽下生角獨此書爲宮上生徴徴下生商商上生羽羽下生角蓋後人以黃鐘全律爲宮而管子以黃鐘半律爲宮也用半律爲宮故不正名黃鐘而曰黃鐘小素豈不猶呂氏所謂黃鐘之宮吹曰捨少者乎五聲之數變動不居九九之數凡宮聲皆可命之謂黃鐘九寸爲八十一則宮固下生徴爲五十四矣以黃鐘小素四寸半爲八十一則宮當上生徴爲百有八矣夫以半黃鐘爲八十一則徴之倍爲百有八羽之倍爲九十六者在其前商之七十二角之六十四在其後而宮商角徴羽變爲徴羽宮商角矣

聖祖謂宮聲宜居中位徴羽宜有濁聲在宮聲之前豈非古人之明法哉漢以後言上下相生者異於此管子之言棄如土芥孰知聲律之正論在此不在彼【律呂新書不載此條朱子修禮書采入鐘律義篇於徵羽二聲略加注以合本數他亦無明說蓋聊備一義耳今特錄之正與呂書相明呂氏說十二律相生損益上下亦與此同法說見下】

呂氏春秋音律篇曰黃鐘生林鐘林鐘生太蔟太蔟生南呂南呂生姑洗姑洗生應鐘應鐘生蕤賔蕤賔生大呂太呂生夷則夷則生夾鐘夾鐘生無射無射生仲呂三分所生益之一分以上生三分所生去其一分以下生黃鐘大呂太蔟夾鐘姑洗仲呂蕤賔爲上林鐘夷則

南呂無射應鐘爲下

按所生者謂本律也三分所生益之一分以上生故黃鐘大呂太蔟夾鐘姑洗仲呂蕤賔七律皆以其半律三分益一而上生謂黃鐘上生林鐘大呂上生夷則太蔟上生南呂夾鐘上生無射姑洗上生應鐘仲呂上生黃鐘【上文言相生𨿽止於仲呂而仲呂亦在上生之列則仲呂有上生黃鐘之理如舊法𨿽有防差如今法則固循環相生矣】蕤賔上生大呂也三分所生去其一分以下生故林鐘夷則南呂無射應鐘五律皆以其全律三分去一而下生謂林鐘下生太蔟夷則下生夾鐘南呂下生姑洗無射下生仲呂應鐘下生蕤賔也呂氏本謂伶倫造律先爲黃鐘之宮又謂黃鐘之宮淸濁之衷應中央土故黃鐘生林鐘不以全律下生而以半律上生則黃鐘之宮位乎淸濁之間在其前者有林鐘夷則南呂無射應鐘五全律爲濁而下生乎淸在其後者有大呂太蔟夾鐘姑洗仲呂蕤賔六半律爲淸而上生乎濁也【惟蕤賔生大呂以半律上生半律而仲呂亦以半律上生半黃鐘】此損益上下之法正與管子同但彼言五聲此言十二律耳詳味之呂氏言樂前後一貫管呂之法若合符節與淮南子司馬遷班固諸家言上下相生者意趣大不侔矣蔡氏新書意主馬班陽律下生陰呂上生並引呂氏淮南之說於前而總論之曰呂氏淮南子上下相生與司馬氏律書漢律志不同𨿽大呂夾鐘仲呂用倍數則一然呂氏淮南不過以數之多寡爲生之上下律呂陰陽皆錯亂而無倫非其本法也愚謂呂氏之說本與淮南不同顧與淮南同譏謂其皆以數之多寡爲生之上下得毋謂黃鐘至蕤賔爲數之多多者下生林鐘至應鐘爲數之少少者上生乎然呂氏本文黃鐘七律爲上而非下林鐘五律爲下而非上則不得如蔡氏之說蓋蔡氏誤以所生爲前一律【如太蔟以林鐘爲所生林鐘以黃鐘爲所生】而不知其爲本律又誤以黃鐘生林鐘卽九寸之全律而不知其以黃鐘之宮四寸五分者爲律呂之本也

又按蔡氏旣誤讀呂氏之書矣防稽季本辧李文利律呂元音亦引呂氏此文云其法固與史記漢書上下相生三分損益者同而黃鐘之宮實起九寸呂氏之說前後不同亦自相抵牾矣吁何昔人讀書皆粗疎若是耶試細讀之果與史記漢書同乎試通適音篇與季夏六月紀考之其言果自相抵牾黃鐘之宮實起九寸乎呂氏之書當時懸之國門有能增損一字者予千金固自詡太過若書有訛字後人不能訂正上生下生後人背其本指猶防抵牾之譏亦呂書之不幸已

又按呂氏以長律用半而上生短律用全而下生則長者變短短者變長有與呂氏同時可證明其說者韓非子外儲篇云齊宣王問匡倩曰儒者鼓瑟乎曰不也夫瑟以小爲大聲以大爲小聲是大小易序貴賤易位儒者以爲害義故不鼔也按此詭辭以諷君弱臣彊耳儒者非眞不鼓瑟也然因此可知調瑟之法黃大太夾姑仲蕤用半而居小林夷南無應用全而居大正呂氏相生之法也倘如後人之說則大聲居大小聲居小何有大小易序者哉此可見秦以前用聲律之法矣

淮南子天文訓篇曰黃鐘位子其數八十一主十一月下生林鐘林鐘之數五十四主六月上生太蔟太蔟之數七十二主正月下生南呂南呂之數四十八主八月上生姑洗姑洗之數六十四主三月下生應鐘應鐘之數四十二主十月上生蕤賔蕤賔之數五十六主五月上生大呂大呂之數七十六主十二月下生夷則夷則之數五十一主七月上生夾鐘夾鐘之數六十八主二月下生無射無射之數四十五主九月上生仲呂仲呂之數六十主四月極不生又曰以十二律應二十四時之變甲子仲呂之徴也丙子夾鐘之羽也戊子黃鐘之宮也庚子無射之商也壬子夷則之角也

按淮南子之說黃鐘大呂太蔟夾鐘姑洗仲呂皆屬之陽數多者下生極於仲呂蕤賔林鐘夷則南呂無射應鐘皆屬之陰數少者上生至應鐘而復轉生蕤賔也此固以數之多寡爲生之上下若呂氏相生之法正與此相反其同者惟蕤賔上生大呂而用半用全亦不同則呂與淮固不可同類而共譏矣若馬班之法拘於陽律下生陰呂上生至蕤賔下生大呂夷則下生夾鐘無射下生仲呂必用倍數乃得全律又似涉人爲反不若淮南以午子分陰陽者爲直防也總之管呂之法置黃鐘宮聲於中以前後爲生之上下淮南馬班之法用黃鐘九寸爲首以陰陽爲生之上下諸律用全而上下相生者聲律之體也黃鐘用半而上下相生者聲律之用也管呂著其用而體斯存聲有半律有半則其全者固在也淮南馬班第明其體而用不可見用不可見於是謂黃鐘無半律謂淸黃不可爲調首謂正宮調不當用仲呂鈞而古今之樂皆不能相通學士大夫虛談之理與伶工所用之法竟不能相合矣然則聲律上下相生變古法者自淮南始安得不溯源於周秦以前之書乎又按淮南子言上下相生𨿽與古法異然言黃鐘五調配五子以戊子爲黃鐘之宮居中而以甲子當徴丙子當羽在其前庚子當商壬子當角在其後則又與管呂之書合蓋宮聲居中之理淮南子未嘗不知也【此五調配五子與後納音篇異納音別是一理】

司馬遷律書曰上九商八羽七角六宮五徴九【司馬貞索隠曰此五聲之數亦上生三分益一上生三分宮宮去一下生徵徴益一上生商商去一下生羽羽益一上生角然此文似數錯未暇研覈也蔡氏曰此卽上文聲律數太蔟八寸爲商姑洗七寸爲羽林鐘六寸爲角南呂五寸爲徴黃鐘九寸爲宮其曰宮五徴九誤字也】

按生鐘術曰以下生者倍其實三其法以上生者四其實三其法又紀五聲相生所當之數如此似與上文不屬然細繹之其理出於河圖其法原於管子其用周乎鈞調十二字耳而妙理無窮小司馬旣不能研覈而蔡氏之說又大失其指今爲一一防明之何言乎理出於河圖也【史遷之時未必知有河圖而自與之暗合】河圖全用十數一六爲羽二七爲徴三八爲角四九爲商五十爲宮此五聲應五行之本數自多而少爲宮商角徴羽大小之序也而五聲有相生之序宮生徴徴生商商生羽羽生角角復生宮則順河圖之位中南西北東而復於中也其數何以又變而徴當九商當八羽當七角當六宮則猶是五也蓋河圖五與十相加減皆爲五故宮之位定爲五南方二七合爲九則徴變而爲九矣西方四九合爲十三減五存八【十數已盈則當以中五減之】則商變而爲八矣北方一六合爲七則羽變而爲七矣東方三八合爲十一減五存六則角變而爲六矣舉其成數則其生數四徴三商二羽一角可知此理數自然之妙也何以言法原於管子也【史遷讀古粗疎未必細研管子之書亦自與之暗合】管子以黃鐘小素之首三分益一而上生徴此置宮於五正黃鐘小素之位也宮五上生徴九故曰上九此九字卽下文之徴九宮五旣上生徴九則徴九下生商八商八上生羽七羽七下生角六可知矣其用周乎鈞調則仍以河圖之理數明之河圖之偶數十八六四二以五聲次之十爲宮八爲商六爲角四爲徴二爲羽生數不用四徴用其成數之九用九猶用四也二羽用其成數之七用七猶用二也此其序爲宮商角徴羽五聲大小之序也河圖之奇數九七五三一九爲徴七爲羽五爲宮三爲商一爲角三一生數不用則三商用其成數之八用八猶用三也一角用其成數之六用六猶用一也此其序爲徴羽宮商角宮位中四聲環繞之序也五位各有合以偶從奇則十亦爲徴八亦爲羽六亦爲宮四亦爲商二亦爲角【體用相通見象數篇】皆爲徴羽宮商角之序矣合而觀之虛十用五猶黃鐘虛其全律用其半律也徴易四爲九羽易二爲七以居五前商以八爲三角以六爲一以居五後此鈞調之理正宮居中徴羽在前商角在後之位也漢初言律者已變古法獨此一條猶可上溯本原下通今法意其必有所受非史遷能創爲此說也柰何以寸數當之而謂宮五徴九爲誤字乎【姑洗七寸南呂五寸皆有羸數不得正當七五此分明是相生之序九八七六五之次不得易爲徴五宮九蔡氏稱善讀難書者此條及呂覽上生下生條皆誤讀由其有先入爲主者蔽之故不暇深思耳】

國語伶州鳩曰武王以二月癸亥夜陳未畢而雨以夷則之上宮畢之【韋昭注上宮以夷則爲宮聲夷則上宮也故以畢陳周禮大師執同律以聽軍聲而詔吉防一曰陽气在上故曰上宮】當辰辰在戌上故長夷則之上宮名之曰羽【長謂先用之也】所以藩屏則民也王以黃鐘之下宮布戎於牧之野【黃鐘在下故曰下宮】故謂之厲所以厲六師也以太蔟之下宮布戎於商昭顯文徳底紂之多辠【太蔟在下故曰下宮】故謂之宣所以宣三王之徳也反及嬴內以無射之上宮布憲施捨於百姓【無射在上故曰上宮】故謂之嬴亂所以優柔容民也

按伶州鳩因論七律而及武王之四樂若以律長短言之黃鐘太蔟律長而聲當宮商豈不謂之上宮夷則無射律短而聲當徴羽豈不謂之下宮此則以夷則無射爲上宮黃鐘太蔟爲下宮蓋律長者用其淸聲故當上者反爲下律短者用其濁聲故當下者反爲上管子呂氏論聲律相生之法正與此合而後世之樂正宮調在淸濁之間亦卽此理然則樂無古今其理一揆古樂用鈞之法不可見此非全豹之一斑乎韋注第言夷則無射在上黃鐘太蔟在下而不能言其所以在上在下由未細研管呂之書耳

史記律書黃鐘八寸七分一宮林鐘五寸七分四角太蔟七寸七分二商南呂四寸七分八徴姑洗六

寸七分四羽應鐘四寸二分三分二羽蕤賔五寸六分三分一大呂七寸五分三分一夷則五寸四分三分二商夾鐘六寸一分三分一無射四寸四分三分二仲呂五寸九分三分二徴

按此章前五律十分誤作七分後諸律有衍誤字分下之小分有彊弱未宻處先儒已攺正今皆不論獨其黃鐘下有宮太蔟下有商姑洗下有羽林鐘下有角南呂下有徴字晉志謂律書五音相生宮生角角生商商生徴徴生羽羽生宮求其理用罔見通達仲呂下有徴夷則下有商應鐘下有羽字蔡氏謂三者未詳亦疑後人誤增皆不得史遷之意今詳論之凡五行數理惟變所適各有通途不可以一端盡一法拘此章兩紀律所當之聲皆異常法所以明夫五聲五行變動不居亦未嘗無自然之法象也五聲應河圖有本數有變數獨其相生之序與五行相生者異其位𨿽皆順圖左旋而宮生徴自中而南土生金自中而西前後各差一位故不同然五聲相生亦猶五行相生此以黃鐘鈞五正聲依五行相生之序則黃鐘當宮土太蔟當商金姑洗當羽水林鐘當角木南呂當徴火又以五聲相生之序觀之則宮而角角而商商而徴徴而羽皆得其所克之位如洛書之逆相克矣試置黃鐘宮於坤維之位則太蔟商在西姑洗羽在北林鐘角在東南呂徴在南如河圖之位而林鐘南呂亦在宮之前太蔟姑洗亦在宮之後矣又試置黃鐘宮於艮維之位則林鐘角在東太蔟商在南南呂徴在西姑洗羽在北如洛書之位而方位順布黃鐘林鐘太簇南呂姑洗亦適合乎五聲相生之序也然則求其理用豈無通達者哉若應鐘下有羽夷則下有商仲呂下有徴此又別出一例謂聲律亦有一定之方位應鐘位亥屬水爲羽夷則位申屬金故爲商仲呂位已屬火故爲徴由此推之太蔟位寅屬木當爲角而前例以爲商於此省之蓋舉三位爲例餘一位可知又以寅申己亥爲例而子午卯酉可知其辰戌丑未則皆宮土之位也大抵五聲五行變動不居如甲乙木丙丁火戊巳土庚申金壬癸水方位次序不易者也甲巳土乙庚金丙辛水丁壬木戊癸火合化變易者也此以黃鐘爲宮猶甲巳土也太蔟爲商猶乙庚金也姑洗爲羽猶丙辛水也林鐘爲角猶丁壬木也南呂爲徴猶戊癸火也而以合於五行之本位則林鐘角爲甲乙木南呂徴爲丙丁火黃鐘宮爲戊巳土太蔟商爲庚辛金姑洗羽爲壬癸水宮土居中木火在其前金水在其後卽十干之次而徴羽在宮前商角在宮後之變體也應鐘三律則地支五行本位也卽此一章亦與正法相明言聲律者豈可泥一途哉

已上所錄皆所以證明聲律體用之理自漢已後言聲律者徒知有體不知有用槪不錄余見旋宮篇

律呂闡防卷五﹤經部﹐樂類﹐律呂闡微﹥

欽定四庫全書

律呂闡防卷六

婺源江永撰

象數

聲律實起於象數河圖洛書其本原句股方圓冪積乘除開方律之倍半長短廣狹左旋右旋隔八相生起鈞用調其理數悉其圖書之中前人論律未有究其本原者惟鄭世子謂黃鐘十寸者法河圖之體數約十爲九寸者法洛書之用數此爲擴前人所未發然第能言十與九之體用耳不知其所推倍律正律半律方圓相函之理與相生旋宮之法無一不具於圖書之中也嘗讀

禦纂周易折中啟蒙附論云圖書爲天地之文章萬理於是乎根本萬法於是乎權輿至哉斯言今以聲律推之信矣

﹤經部﹐樂類﹐律呂闡微﹐卷六﹥

論河圖爲方圓冪積律管通長空徑之源

河圖有四層最在內一層五防萬物之母也次外一層十防數之全而五之倍也以五與十之防變爲綫作兩方形以十函五如回字之形內方之冪五五二十五外方之冪十十爲百是內方得外方四之一外方加內方四之三也而兩方相距有空隙不能相抵於是內方之外隠有小圓以函之則內方之四角抵圓周矣小圓之外又隠有次方以函之則決方之邊內切圓周矣次方之外又隠有大於小圓之圓以函之則次方之四角皆抵圓周而外方之邊皆切圓周矣是五與十兩方形之間有兩圓一方之形中間一方其冪五十則五與十相乘之數爲內方冪二十五之倍爲外方冪一百之半者也外方之長應黃鐘正律十寸內方應黃鐘半律五寸則中間之方必爲七寸零七分一釐有奇應防賔之長其外則有大呂太蔟夾鐘姑洗仲呂其內則有林鐘夷則南呂無射應鐘防差序列是圖之五與十便有十二律之理矣

第三層一二三四合十防以次層之十乘之爲百第四層六七八九合三十防以十乘之爲三百合之得冪四百則外二層又有兩方形一爲一十之方一爲二十之方一十之方百爲四百之一二十之方四百比一百加四之三猶內二方二十五與一百之例也於是兩方之間亦隠有圓以函方又方以函圓又圓以函方其內方則前圓之十也其中間之方則冪二百其邊一尺四寸一分四釐二毫有奇爲防賔倍律之長外加大方邊二尺合得兩層冪四百則黃鐘倍律之長也是河圖外二層以冪積得方邊又有十二倍律一正律之理也【一正黃鐘卽前圖之十也】

律之長短旣自河圖出律之外內周徑冪積亦由之內一層之五爲黃鐘半律之長取十分之一以爲黃鐘倍律之內徑正律之外徑則黃鐘倍律之外徑必得防賓正律十分之一折半則黃鐘正律之內徑半律之外徑也內一層之五又折半爲二五則黃鐘半律之內徑也徑五之外周二二二有奇者爲黃鐘倍律之外周則其內周必得一五七有奇爲黃鐘倍律之內周與正律之外周其二二二有奇折半則黃鐘正律之內周與半律之外周其一五七有奇折半則黃鐘半律之內周也其面冪則黃鐘正律得倍律之半半律得正律之半如圖之十與五爲倍半也實積則黃鐘正律得倍律四之一半律得正律四之一如圖五之積二十五十之積百相差爲四之一也

此皆自然之理數具於河圖內外四層之中千古未明也

論洛書爲句股乘除開方及諸律相生之源

句股者算法之大用也凡兩數相合卽成句股河圖之一與六二與七三與八四與九五與十已有五句股矣而句股必有之牛方冪必合句股兩冪洛書則顯其象焉句三股四五句股之源也句三在東股四在東南句之冪三三如九股之冪四四十六合之二十五平方開之得中五則一切句股求之法皆仿此句九股十二則十五句二十七股三十六則四十五句八十一股一百零八則一百三十五此洛書四句股皆以三倍相加同一句三股四五之法也律之由黃鐘十寸而求防賔倍律卽由句股求之術得之蓋平方一尺爲黃鐘之率東西十寸爲句南北十寸爲股各自乘合冪二百開方得一尺四寸一分四釐有奇爲正方之斜卽方外之圓徑其冪二百爲黃鐘倍律四百之半猶一歲夏至當其半故倍律爲防賔得防賔遂可以開平方法求南呂得南呂遂可以開立方法求應鐘得應鐘則諸律皆可求此千古未之祕其始由句股求得之故洛書三四五之合爲萬法之祖【句三股四長方也句十股十正方也求則正方與長方同法】

句股有比例之法謂以一句股爲則求又一句股或以小求大或以大求小列爲四率中間兩率相乘爲實者一率爲法除之則得第四率蓋首尾相乘與中間兩率相乘等積故能比例以求第四率洛書八位左旋右旋任取相比之四位其尾數皆成比例此四率斷比例也又有四率連比例之法洛書則隔一位取之中間一位重疊爲兩率重疊卽自乘也亦卽平方也以洛書明之如一隔一位爲三三隔一位爲九四率比例一與三若三與九一九如九三三亦如九也由是推之三與九若九與二十七九與二十七若二十七與八十一其偶數則二與四若四與八四與八若八與十六八與十六若十六與三十二皆中間兩率相同也律法得防賔倍律以黃鐘十寸乘之平方開之得南呂倍律卽四率連比例之理自後而前爲黃鐘正律與南呂倍律若南呂倍律與防賔倍律自前而後爲防賔倍律與南呂倍律若南呂倍律與黃鐘正律也蓋先得首尾兩率因求中間兩率自來者與之等積故遂得南呂也推之夾鐘與防賔亦然黃鐘倍律與夾鐘倍律若夾鐘倍律與防賔倍律夾鐘倍律與防賔倍律若防賔倍律與南呂倍律也推之正律半律皆然此子卯午酉之連比亦猶洛書一三九七之連比例也又推之他律大呂與姑洗姑洗與林鐘林鐘與無射無射與大呂此丑辰未戌之連比例大蔟與仲呂仲呂與夷則夷則與應鐘應鐘與太蔟此寅巳申亥之連比例皆猶洛書二四八六之連比例也其四位之防比例左旋爲一與八若三與二十四三與四若九與十二九與二若二十七與六七與五十六若一與八律則左旋相比而相生如黃鐘生大呂大呂生太蔟皆以應鐘與半黃鐘爲比例而疊相生也洛書右旋爲一與六若七與四十二二十七與十二若九與四九與二十四若三與八三與十八若一與六律則右旋相比而相生如半黃鐘生應鐘應鐘生無射皆以大呂與黃鐘爲比例而疊相生也洛書又有隔四而可爲比例者其左旋如一與四若七與二十八二十四與二十七若八與九二十七與十八若九與六十八與九若六與三律則左旋隔八而相生如黃鐘生林鐘林鐘生太蔟皆以仲呂黃鐘爲比例也其右旋如一與二若三與六二與三若六與九三與六若九與十八六與九若十八與二十七律則右旋隔八而相生如半黃鐘生仲呂仲呂生無射皆以林鐘黃鐘爲比例也

論河圖數

河圖爲數之源聲律實昉於此月令已其端春木其音角其數八夏火其音徴其數七中央土其音宮其數五秋金其音商其數九冬水其音羽其數六於中央舉生數則十亦爲宮於四方舉成數則四亦爲商三亦爲角二亦爲徴一亦爲羽此五聲應五行之本位本數數之體也而五十居中四聲環繞則五聲之用已寓其間矣縱列十數自下而上五行生出之序自上而下五聲大小之序五成數猶五聲之濁律之全五生數猶五聲之淸律之半也易稱天地之數五十有五所以成變化而行鬼神此五聲之體數定而變化出其中矣

﹤經部﹐樂類﹐律呂闡微﹐卷六﹥

凡數有其正卽有其變五十中數不變四方則各以生成之合以五十減之而數變徵本二七也變而爲四九商四九也變而爲三八羽本一六也變而爲二七角本三八也變而爲一六因以見十九八七六五四三二一本爲五聲大小之序者變爲相生之序也此數之妙惟太史公知之律書徴九商八羽七角六宮五卽此數不言十者黃鐘用半律虛其全律也不言四三二一爲徵商羽角者從可知也火水生成數少合之而多者在五前金木生成數多合之而減十反少在五後管子徵羽在宮前商角在宮後之序已寓其間矣

河圖五聲變數歸本數圖一

河圖五聲變數歸本數圖二

之序與前圖順逆相變一六徴在北三八羽在東居宮前二七商在南四九角在西居宮後則徵羽宮商角之序也

觀右諸圖五聲大小之序相生之序同出一源二序皆以中南西北東爲次如黃鐘一鈞中爲黃宮南爲林徵商爲太商北爲南羽東爲姑角中爲應變宮南爲防變徵相生之序也中爲黃宮南爲太商西爲姑角北爲防變徵與林徵東爲南羽中爲應變宮大小之序也

二七變四九而四九卽從徵化四九變三八而三八卽從商化一六變二七而二七卽從羽化三八變一六而一六卽從角化所謂成變化者也

河圖奇偶數五聲體用合一圖

此五聲之變數分奇偶而合之五偶數大小以序乃五聲之體【如琴宮商角徵羽】偶數陰也故爲體五奇數徴羽在宮前商角在宮後乃五聲之用【如琴徵羽宮商角】奇數陽也故爲用然而宮生徴徵生商商生羽羽生角角生變宮相生則相合而相通易曰天數五地數五五位相得而各有合有合者一與二三與四五與六七與八九與十也【本義以五位相得爲一與二之等各有合爲一與六之等今詳不然五位者東西南北中之五位也當以一六等爲相得有合則天地陰陽奇偶自相合也故律曆志雲天之中數五地之中數六而二者爲合唐僧一行亦雲臺二始以定剛柔二中以正律曆二終以紀閏餘二始謂一與二二中謂五與六二終謂九與十可見有合宜指此此句於聲律之理所闗者大讀者宜詳味之】陰從陽偶從奇其體爲宮商角徵羽者其用爲徴羽宮商角而十宮亦爲徴八商亦爲羽六角亦爲宮四徴亦爲商二羽亦爲角矣惟六角爲宮不能通正宮而所通者變宮故姑洗生應鐘也五則用半黃鐘此皆非彊合彊通也有數存焉旋宮篇聲律體用一源圖詳之

河圖之位數固合五聲相生矣而河圖數十律數十二宜若不相合也然律之相生也隔八隔八實隔七從本位數至第八位也如河圖中五以後數至第八位而相生再歷一周仍復於五循環不窮十二律亦猶是也舊法用三分損益不能再生新法則循環無端正與河圖之理數相合矣

河圖位數旣含隔八相生之理矣此依變數歸本數之位而以十二辰數之十二律配之數至第八位則得其相生之律始於黃鐘終於仲呂再生復得黃鐘【看法自五宮相當之子字起爲黃鐘逆數丑寅卯辰巳午未未與二相當爲林鐘徴又於次行逆數至寅與九相當爲太蔟商余放此】黃鐘一鈞終於防賔爲變徴第六行幹防與七徴相當是也防賔以後所生之律則不論其所當之聲聲律以黃鐘一鈞爲正故也

﹤經部﹐樂類﹐律呂闡微﹐卷六﹥

河圖五聲相生中含七位旣爲隔八相生之原矣而此此七位亦卽爲一宮之七律則又爲旋宮八十四聲之原凡陽律爲宮者宮商角變徴四陽辰當位徴羽變宮三陰辰取衝陰律爲宮者宮商角變徴四陰辰當位徴羽變宮三陽辰取衝其爲序也自下而上爲宮徴商羽角變宮變徴循乎變數之位自中而東而北而西而南而中而東右旋也其爲宮商角變徴徴羽變宮則爲中南西北北東中如其本數之位他宮皆仿此變徴與徴變宮與宮必同位也八十四聲始於子終於亥再換宮復得黃鐘自然之數也

河圖本無十二之數兩數相距中含七位暗以七數爲用歷十二而周則十二自在其中天地自然之妙如此

此用五聲之本數以五爲中之中去其十九八之成數與二一之生數用其七六五四三之五位則爲徴羽宮商角【如管子五聲之序】亦以五聲大小別之則爲假借之宮商角徴羽也【如琴一二三四五亦爲宮商角徴羽也】旋宮篇有樂用中聲圖詳之

此前圖之變體兼用洛書數止於九而十又別起爲一配以五聲則各差一位羽當宮也詳見後

論洛書數﹤經部﹐樂類﹐律呂闡微﹐卷六﹥﹤經部﹐樂類﹐律呂闡微﹐卷六﹥

句股爲算法之本而洛書者句股之所自出也方隅合中五具四句股之數句三股四者五句九股十二者十五句二十七股三十六者四十五句八十一股一百零八者一百三十五其本始於句三股四五餘皆以三遞乘而得其畸零之數也今新法諸密率皆以句股乘除得之又有句股比例諸法前已言之詳矣其句三股四五之句股具有聲律之象後圖詳言之

句股之形萬變其得數整齊者必自句三股四五始三者三才四者四時四方五者五行也而聲律卽出其中五非五聲之象乎句股和七非七音之象乎合句股十二非十二律之象乎分布十二律於句股黃鐘在句之間林鐘在股之間非隔八相生之象乎黃鐘至防賔七律在句股林鐘至應鐘五律在非呂覽七律上生五律下生之象乎分布七音七律於句股餘五律在非用者七始不用者五降之象乎分布七音五聲於句股宮聲在句股股之間而角聲居之中是大小淸濁之次聲之體也宮居股之初與之半而徴羽變宮居句在宮之前商角變徵居股在宮之後是樂用中聲之法聲之用也卽推而周禮三大祭用黃鐘夾鐘林鐘正爲第一圖句股之間象數之妙乃如此

河圖配五聲而有隔八相生之數則可旋宮而周十二律若洛書者惟有九位似與十二律不葉而不知九位中正藏十二位也蓋九八七六五四三二一配九律而一之後又得六五四之三位則又配三律也九八七猶天三二一猶地六五四猶人人在天地之間往來交通而四之後與九相接則循環不窮此六五四之三位所以必再歷而九位中卽藏十二位也洛書之左邊本一二三四其右邊本九八七六然陰陽之道當東北西南之維爲丑未之位必交互相易先天八卦震長男與防長女互易【左方原是坤防離兌右方原是乾震坎艮而易其震防】後天八卦艮燥土與坤濕土互易【左方原是坎坤震防右方原是離艮兌乾而易其艮坤】而洛書則二與八互易也必互易者天道下濟地道上行也二旣從九居西南八旣從一居東北於是以十二支辰如位之序布之當二八之位必衝其左則九與三衝其右則一與七衝而六五四必自衝也九五一與三五七必成三合而六四二與六四八亦必成三合也以十二律如支辰之位布之循其二繼九八繼三者必爲大小之序循其八繼九二繼三者必爲相生之序也其相生之序以先天八卦配之九八七六者自乾父而長男中男少男也四三二一者自少女中女長女而坤母也五無卦位而爲中位男女之別而交也艮兌少男少女人道之所以生生不息故並中位皆再歷八卦亦有十二位也戌辰爲魁罡居中五之位而無射姑洗當之也以後天卦配八位而統十二支辰者人知之以先天數排十二支辰配十二律儒家五行家皆未知也

河圖之數五十有五五十有五者五其十有一也謂十與一九與二八與三七與四六與五也洛書九位如前圖分布十二辰與十二律則十一防之數應乎支辰與律呂之相合焉周禮曰奏黃鐘歌大呂以祀天神則子與丑合九與二合爲十一也奏太蔟歌應鐘以祭地則寅與亥合七與四合爲十一也奏姑洗歌南呂以祀四望則辰與酉合五與六合爲十一也奏無射歌夾鐘以享先祖則戌與卯合亦五與六合爲十一也奏蕤賔歌函鐘以祭山川則午與未合三與八合爲十一也奏夷則歌小呂以享先妣則申與已合宜爲十與一而洛書無十則假四以爲十四何以可假爲十也四與九相連猶十與九相連故四一合爲十一也夫地支六合應乎日躔與月建者也【是月建非斗建舊爲斗建者誤】而洛書之數自相符益知前圖配十二辰十二律之妙

律呂闡防卷六

欽定四庫全書

律呂闡防卷七

婺源江永撰

旋宮

按禮運曰五聲六律十二管還相爲宮也謂十二律皆疊爲宮宮者一鈞之主也毎一律爲主則商角徴羽變宮變徴或用倍或用半或在後或在前各有當用之律與之相比而成鈞調也欲眀旋宮之理當先知淸濁髙下有倍有半之理

朱載堉曰【辧張敔謂最低爲黃鐘之誤】十二律皆中聲也伶州鳩曰古之神瞽考中聲而量之以制度律均鐘此之謂也夫謂之中聲者卽歌出自然𨿽髙而不至於揭不起𨿽低不至於咽不出此所謂中聲也中聲之上則有半律是爲淸聲中聲之下則有倍律是爲濁聲彼謂黃鐘最低其下更無低者應鐘最髙其上更無髙者不知律呂有倍半之理也十二正律由濁而淸黃大太夾姑仲蕤林夷南無應皆自然也繼以半律黃大太夾𨿽淸可歌至於姑仲則聲益髙而揭不起彊揭起非自然矣十二正律由淸而濁應無南夷林蕤仲姑夾太大黃皆自然也繼以倍律應無南夷𨿽濁可歌至於林蕤則聲益低而不出或彊歌出非自然矣世稱移宮換羽以黃鐘之鈞言之黃鐘爲宮則濁俗呼合字是也其半律則淸俗呼髙六是也南呂爲羽則淸俗呼工字是也而其倍律則濁俗呼低工是也宮音本濁而移之使淸羽音本淸而換之使濁則是應鐘之上非無淸聲黃鐘之下非無濁聲而彼以爲黃鐘最濁誤矣

載堉又引太常樂譜爲證云旋宮又廢初學難旣故引舊譜眀新義庶幾因指見月使知黃鐘非一定爲宮太蔟非一定爲商姑洗非一定爲角林鐘非一定爲徴南呂非一定爲羽也使知宮非一定最濁商非一定次濁角非一定不淸不濁徴非一定次淸羽非一定最淸也使知仲呂𨿽淸爲宮黃鐘太蔟𨿽濁爲徴羽然亦無所陵犯陵犯之說不足信也【又曰舊云徴羽與宮角無所陵犯故不必避或云宜避以今審之未見其所謂陵犯也宮淸而徴羽濁實理之自然間或用淸亦無不可況於用淸以避陵犯不亦誣乎】使知仲呂之鈞商角徴羽皆用正律無變律也使知髙六卽是黃鐘半律低工卽是南呂倍律倍半之律則未嘗無而四淸聲不可廢也使知應鐘之上非無淸聲黃鐘之下非無濁聲由黃鐘至應鐘十二正律皆中聲也以證黃鐘𨿽非最淸亦非最濁李文利及張敔二家偏見之誤甚矣【文利黃鐘失之淸敔黃鐘失之濁皆非中聲】

按自隋鄭譯變樂家鈞調之法不得以林鐘當黃鐘於是學士大夫之說無不以黃鐘爲最濁者應鐘之後有黃鐘大呂太蔟夾鐘四淸聲無不以爲避陵犯之用者而旋宮之理不眀矣矣夫最濁之聲非黃鐘實林鐘也又低則可及蕤賓也最淸之聲固不止應鐘亦下止夾鐘之淸聲而且可及仲呂蕤賓也所謂四淸者非黃鐘太呂太蔟夾鐘之淸聲乃林鐘夷則南呂無射之應聲其及仲呂蕤賓者黃鐘大呂之應聲也其所謂黃鐘之宮者以有倍律言之則如九寸之黃鐘而蕤賓林鐘以下皆其倍律者苐以正律言之則如四寸半之黃鐘而蕤賓以下則皆其本律也總之宮聲無定位而不得以一鈞之最大者爲宮黃鐘之律𨿽最長而及其用之則有低於黃鐘者在其前初非以其最長最大者爲黃鐘之宮也其在黃鐘之前者亦初無陵犯之說也此理先儒亦未能眀按朱子聲律辧云五聲之序宮最大而沈濁羽最細而輕淸商之大次宮徴之細次羽而角居四者之中此正載堉所謂一定之最淸最濁次淸次濁不淸不濁者也又云凡聲陽也自下而上未及其半則屬於陰而未暢故不可用上而及半然後屬於陽而始和故卽其始而用之以爲宮夫謂宮聲爲及半是矣旣云及半則是不淸不濁之聲何得謂之爲始若云黃鐘之宮爲始之始則正是張敔黃鐘最濁之說自此以前如人聲之咽不出琴之過慢不成聲者矣何得又有上未及半屬陰未暢而不可用之聲耶夫十二律皆中聲也黃中之宮則中之中也正是不淸不濁之聲後人誤以爲角耳先儒以眾聲和與未和用與未用陰陽際防之中者爲中以始之始者爲中之中𨿽以五行之土五常之信五事之思擬之而中聲之理終不眀先儒釋中字云不偏不倚無過不及若最大而沈濁者爲黃鐘則偏倚過中何得爲中之中乎若所謂角聲者朱子謂𨿽當五聲之中而非眾聲之防亦非五聲之所以取正夫屋極居中必爲眾材之防亦卽爲眾材之所取正何以當中之聲反不足取正而必取其最大而沈濁者耶豈非誤以黃鐘爲角誤以林鐘徴爲黃鐘宮耶此理晦蝕已久太常樂工猶能守之載堉之論甚眀古今論樂未有能及者也

又曰從子至已律呂皆長故有半而無倍倍之則太長從午至亥律呂皆短故有倍而無半半之則太短按載堉書有三十六律倍正半各十二舉其全也及其用之則正律十二爲中聲倍律自蕤至應六律爲低聲半律自黃至仲六律爲髙聲通得二十四律盡其用也如不言倍律只言正律半律則其用爲中聲者乃是半律其低聲六律則本律之全其髙聲六律則半律之又半也𨿽律之長短若不同其爲倍律之理則一猶之管子命黃鐘小素爲九九命徴爲百有八羽爲九十六也

又曰半律𨿽六而淸聲止於四已上太髙歌聲掲不起倍律𨿽六而淸聲止於四已下太低歌聲咽不出按此又言人聲髙下有所止不能太髙太低若聲則噐有大小大琴之一散聲可及倍律蕤賓其淸聲則多取聲可也已上言聲之用備矣若所謂自上而下未及其半屬於陰而未暢故不可用者則固無其聲也

又曰按神樂觀雅樂所吹笙以合字爲黃鐘正律合字之下有大凡爲應鐘倍律大凡之下有大工爲南呂倍律大工之下有大尺爲林鐘倍律以此証之則知黃鐘正律之下非無低聲也又合字之上有四字爲太蔟正律四字之上有一字爲姑洗正律一字之上有上字爲仲呂正律上字之上有勾字爲防賔正律勾字之上有小尺爲林鐘正律小尺之上有小工爲仲呂正律小尺之上有小凡爲應鐘正律小凡之上有小六爲黃鐘半律小六之上有小五爲太蔟半律以此証之則知應鐘正律之上非無髙聲也蓋笙與律其理無二以證張敔之失亦昭然矣按以笙證律甚明所謂樂工能守其法者也若如先儒之說則以大尺爲林鐘倍律者誤認爲黃鐘之宮以合字爲黃鐘正律者誤認爲仲呂正律矣

又曰旋宮法宮羽無定或宮濁而羽淸或宮淸而羽濁認淸濁爲羽宮斯謂之不知音玆理深奧庸俗難曉故詳論以袪其惑論曰世儒論五音謂最大而濁者爲宮最小而淸者爲羽商之大次於宮徴之小次於羽而角居大小淸濁之中古人𨿽有是言以理評之似是而非知音之士必無是說也太史公之書謂八十一爲宮五十四爲徴則宮大而徴小管子之書謂宮八十一徴一百有八則宮小而徴大二說不同而宮與徴未嘗非其音蓋一百八則五十四加倍之數五十四卽一百八折半之聲耳史記序五音先宮商角而後徴羽管子序五音先徴羽而後宮商角假令世俗評二家之得失料其從馬遷者十中有九是夷吾者百中無一不知先徴羽而後宮商角亦可也先宮商角而後徴羽亦可也宮大於徴亦可也徴大於宮亦可也十二律旋相爲宮宮無定位豈可拘於淸濁大小之說蓋夷吾所得者深馬遷所知者淺淺者人所共知深者俗所難解也按載堉所以破俗論者至明切矣然言先徴先宮皆可宮大於徴徴大於宮皆可非泛泛爲兩可之說也先宮而大於徴者聲律之體是以黃鐘全律必最長先徴而大於宮者聲律之用是用黃鐘惟用其半律而林鐘以下用其全律以居黃鐘之前也此理太史公未嘗不知其云上九商八羽七角六宮五徴九以徴當九宮當五豈非徴大於宮徴先於宮乎此文明載律書後人不能玩索耳﹤經部﹐樂類﹐律呂闡微﹐卷七﹥﹤經部﹐樂類﹐律呂闡微﹐卷七﹥﹤經部﹐樂類﹐律呂闡微﹐卷七﹥

按聲律之理倍之半之同是此聲此律而此聲此律或倍之或加數倍又別有一聲律加幾倍則與之等是兩聲律相通矣今推之凡相生者必相通一爲體一爲用其源出於河圖奇偶之相合【前已圖之】玆則確然有數之可指有琴之可證體爲宮商角徴羽用爲徴羽宮商角角不能通宮而所通者變宮於是變宮通變徴周十二律皆然今新率𨿽不用三分損益然所差在毫釐之間則彈琴者按徽取聲亦必無乖戾此聲律體用一源之至理前人論聲律絕未有致思及此者於是執定聲最大者爲黃鐘宮而豈知其實爲林鐘徴哉或曰若是則琴初可命爲黃鐘宮又可命爲林鐘徴將以何者爲正乎曰論大小之序則體爲本而用爲末論鈞調之用則體爲賓而用爲主以正宮調明之如以初爲黃鐘則三不得不假借仲呂以黃鐘鈞而用仲呂爲角律不正矣以仲呂鈞之律而命爲正宮名不正矣惟以初爲林鐘二爲南呂三爲黃鐘四爲太蔟五爲姑洗乃正得黃鐘鈞之律安得不以用爲主乎更進而求之十八六四二之地數以定五聲之體九七五三一之天數以爲五聲之用天地自然之妙如此千古其誰覺之

琴徽圖【史記樂書言琴長八尺一寸朱子言四尺五寸姜防言三尺六寸朱載堉言通身五尺五寸齦嶽間五尺蓋琴原有大琴中琴小琴而所言之尺寸各代又有不同也今以三尺六屍者言之】

按琴有十三徽以泛聲彈之【按不至木】當徽有聲不當徽無聲其位出於自然非人之所能爲蓋兩儀三才五行之理也琴三尺六寸四倍黃鐘之數亦六倍林鐘之數折半一尺八寸爲七徽半聲也亦中聲也又半之四徽九寸爲四分之一其左半之相對者十徽二尺七寸爲四分之三又半之一徽四寸五分爲八分之一其相對者十三徽三尺一寸五分爲八分之七皆自兩儀而生者也五徽一尺二寸爲三分之一相對九徽二尺四寸爲三分之二二徽六寸爲六分之一相對十二徽三尺爲六分之五皆自三才而生者也三徽七寸二分爲五分之一相對十一徽二尺八寸八分爲五分之四六徽一尺四寸四分爲五分之二相對八徽二尺一寸六分爲五分之三皆自五行而生者也自右半言之一兩儀二三才三五行四兩儀五三才六五行左半相對亦然其分寸地位四七之間倍於一四之間一二相距倍之爲四五二三相距倍之爲六五三四相距倍之爲六七通全爲三停嶽至四一停也半之爲一嶽至七二停也半之爲四嶽至齦三停也半之爲七全一象先天八卦橫圖一徽內十三徽外無聲乾坤也一徽至十三徽有聲六子也一四之間十與十三之間聲較密猶艮兌之爲少男少女也當徽則鳴猶人身三部九候有動脈喉牙齒舌唇有字母也琴徽泛聲其理防矣說者苐曰十三徽象閏豈知琴徽之妙者哉

考徽當律

琴徽與律呂別是一理徽出於兩儀三才五行律出於方圓句股冪積然彈琴者必按徽以調又按徽以取聲其正當律之徽七徽固居之半猶律之半矣七徽外正當律者惟有第十徽十徽四分之三按第一十徽正是黃鐘宮三散聲應之凡十徽皆是生本散聲之母無毫釐之差者也其次則九徽九徽三分之二猶舊律林鐘六寸爲黃鐘九寸三分之二也新法林鐘六寸○○六毫有奇琴展之加四倍稍贏二釐四五毫𨿽不正相當亦已切近可云相當九徽者本散聲所生之子也又其次則爲十一徽十一徽者五分之四於十徽約低一律如三十徽仲呂十一徽則姑洗角也黃鐘九寸五分之四爲七寸二分而新法姑洗七寸一分四釐三毫有奇較少五釐六毫有奇琴展而加四倍較朒二分二釐五毫亦得云相當於十一徽內按進半較指卽姑洗之位矣凡用本爲宮隔一散聲爲角者必按本十一徽取應心知其意者按進半指可也又八徽五分之三與本羽聲約相當亦按進半指若商聲在十三徽外與律相去逺矣

朱子琴律說琴四尺五寸正以十三徽當商十一徽當角八徽當羽謂琴徽所以分五聲之位而配以當位之律以待抑按取聲而其布徽之法則當隨其聲數之多少律管之長短而三分損益上下相生以以定其位今人布徽但以四折取中爲法蓋亦下俚立成之小數於自然之法象懵不知其所由來不免有所未盡按此說恐誤琴徽出於泛聲疎密別有理數非可彊之以就聲律也

朱載堉旋宮琴譜說曰諸書𨿽載六十調八十四聲之說然有體無用初學難曉今以琴眀則體用兼備庶初學易曉也借管淺事諭律呂防理要在琴與笙耳蓋笙猶律也吹律定古人本法也以笙代律今人防法也於世俗樂家擇其新防好笙用之總然髙下與律未必全同但經防笙匠新整理相協則可以定矣不恊者勿用也琴有五音爲鈞者亦有七音爲鈞者指法大同小異先論五音爲鈞眀六十調也次論七音爲鈞眀八十四聲也凡各散聲卽本律之正音第十徽實音爲散聲之母能生本律也第九徽實音爲散聲之子本律所生也推此兩徽雅樂尙之不尙餘徽者惡其亂雅也解更張先吹合字上第一按第十徽彈之令與笙音相同是爲黃鐘次吹四字上第二按第十徽彈之令與笙音相同是爲太蔟次吹上字上第三按第十徽彈之令與笙音相同是爲仲呂次吹尺字上第四按第十徽彈之令與笙音相同是爲林鐘次吹工字上第五按第十徽彈之令與笙音相同是爲南呂其第六第七散聲與第一第二散聲相應此五聲爲均之琴也吹笙定畢復照調法再詳定之是上琴大略也【一十徽實音爲宮二十徽實音爲商三十一徽實音爲角四十徽實音爲徴五十徽實音爲羽六十徽十音少宮七十徽實音爲少商此古所謂正調也俗謂正宮調一散聲爲宮二散聲爲商三散聲爲角四散聲爲徴五散聲爲羽六散聲爲少宮七散聲爲少商非也】黃鐘大呂二鈞音不同而指法同俗呼爲正調按十一徽彈第三與第五散聲相應是也【取琴二張一張按十徽一張按十一徽毎依前法吹笙定就下者卽黃鐘調髙者卽大呂調同名正調髙下不同】林鐘夷則二均音不同而指法同俗呼縵角調按十一徽彈第一第六與第三散聲相應是也【黃鐘調縵三卽林鐘調大呂調縵三卽夷則調俗謂三爲角故名縵角同名縵角髙下不同○按林鐘調當縵黃鐘爲應鐘夷則調當縵大呂爲黃鐘皆在第三】大蔟夾鐘二均音不同而指法同俗呼縵宮調按十一徽彈第四與第一第六散聲相應是也【林鐘調縵一六卽太蔟調夷則調縵一六卽夾鐘調俗謂一六爲宮故曰縵宮同名縵宮髙下不同○按太蔟調當縵黃鐘爲蕤賓夾鐘調當縵夷則爲林鐘皆在一不】姑洗仲呂蕤賓三均音不同而指法同俗呼羽調按十一徽彈第五與第二第七散聲相應是也【黃鐘調五卽仲呂調大呂調緊五卽蕤賔調別定一琴九徽實音與蕤賔調十徽實音相同卽姑洗調俗謂五爲羽故曰羽同名緊羽髙下不同○按仲呂調當緊姑洗爲仲呂蕤賔調當仲呂爲蕤賔皆在第五又蕤賔調各散聲皆比姑洗調各散聲髙二律故須別定一琴以九徽實音與蕤賔調十徽實音相同卽姑洗】南呂無射應鐘三均音不同而指法同俗呼淸商調按十一徽彈第二第七與第四散聲相應是也【姑洗調緊二七卽南呂調仲呂調緊二七卽無射調蕤賔調緊二七卽應鐘調俗謂二七爲商故曰淸商同名淸商髙下不同○按南呂調當緊夷則爲南呂無射調當緊南呂爲無射應鐘調當緊無射爲應鐘皆在二七】載堉六十調新說【五音琴以第三散聲爲黃鐘古人謂之平調今琴家俗譜以第一爲宮故姜夔謂黃鐘大呂卽縵角調太蔟夾鐘卽淸商姑洗仲呂蕤賔卽正調林鐘夷則卽縵宮南呂無射應鐘卽緊羽其說非是】

按載堉謂五音琴制時琴十二張隨月用之如前用調按徴之法三張亦可移用也

黃鐘大呂二均其宮在第三之散聲太蔟夾鐘二均其宮在第四之散聲姑洗仲呂蕤賓三均其宮在第五之散聲林鐘夷則二均其宮在第六之散聲南呂無射應鐘二均其宮在第七之散聲宮所在處名爲均主惟第一第二止取實音應和不取散聲爲宮不名爲均主也【按此謂林鐘夷則二均以一十徽取應和南呂無射應鐘三均以一十徽取應和也】琴有散聲實音泛音三者之中散聲最貴實音次之惟泛音不足貴古所謂鄭衛也【按泛音𨿽不足貴而徽之所以定者實由泛音未可忽也又按載堉謂琴本皆七無五𨿽舜琴亦七以其少二音故名五此說恐不然舜琴五取淸聲代六七似亦可彈也】

載堉七琴五音詳論曰凡察五音爲均當依琴家調之法下生者撮四中間隔二謂之大間勾上生者撮三中間隔一謂之小間勾【按下生上生據琴之下上撮四謂一與四二與五三與六四與七撮一謂三與一四與二五與三六與四七與五】五音宮徴相生徴商相生商羽相生羽角相生角宮則不相生其相生者大小間勾皆合不相生者則不合也夫宮與徴合徴與商合商與羽合羽與角合而角與宮獨不合者蓋音數之窮歟【按角生變宮琴不用變聲故不合】其散彈而調之也除宮角不合外餘音皆合因其不合處而宮角二聲昭然可辧矣是故間勾中有不合者則小爲宮大爲角【按如太蔟宮四爲宮一蕤賔爲角】小間勾中有不合者則大爲宮小爲角【按如黃鐘宮三爲宮五姑洗爲角】其按而調之也自嶽山至龍齦爲宮其商當在十三徽外角在十一徽徴在九徽羽在八徽此五音之正位也【按十一徽八徽當按進半指說見前】不拘何旋相爲宮以按配散調之餘音皆防於第九徽獨宮音不然而乃應於八九徽間餘音皆防於十徽獨角音不然而乃應於十一徽何也蓋九徽十徽者律呂相生之始終也以琴通長計之九徽居其三分之二林鐘之正位也十徽居其四分之三仲呂之正位也此二律者皆與黃鐘相生故爲羣音防合之際而獨宮角不居此際者蓋音之始終也是故察其何散音而與何按十一徽實音相應則知散者其爲角按者其爲宮又察何散音而與何八九徽間實音相應則知散者其爲宮按者其爲角如是而辧之宮角昭然矣俗名縵角調者古之黃鐘角也此調以夷則爲宮無射爲商夾鐘爲徴仲呂爲羽故其宮音在第一之散聲俗名淸商調者古之黃鐘商也此調以無射爲宮太蔟爲角仲呂爲徴林鐘爲羽故其宮音在第二之散聲俗名正調者古之黃鐘宮也此調以太蔟爲商姑洗爲角林鐘爲徴南呂爲羽故其宮音在第三之散聲俗名縵宮調者古之黃鐘羽也此調以夾鐘爲宮仲呂爲商林鐘爲角無射爲徴故其宮音在第四之散聲俗名緊羽調者古之黃鐘徴也此調用仲呂爲宮林鐘爲商南呂爲角太蔟爲羽故其宮音在第五之散聲以上五調皆以第三黃鐘爲主焉是故平調爲古黃鐘調此調緊五卽古仲呂調復緊二七卽古無射調復緊四卽古夾鐘調復緊一六卽古夷則調復緊三卽古大呂調復從大呂調緊五卽古蕤賓調復緊二七卽古應鐘調以上七調先以平調漸次而緊者也卻從平調縵三卽古林鐘調復縵一六卽古太蔟調復縵四卽古南呂調復縵二七卽古姑洗調以上四調先自平調漸次而縵者也總而言之則黃鐘大呂二調之宮音皆在第三太蔟夾鐘二調之宮音皆在第四姑洗仲呂蕤賔三調之宮音皆在第五林鐘夷則二調之宮音皆在第一與第六南呂無射應鐘三調之宮音皆在第二與第七旋相爲宮此之謂也夫律有定而宮無定宮𨿽移而律不移是故黃鐘之音常居三也緊之則爲大呂縵之則爲應鐘其十一調或緊或縵惟黃鐘得其中所以名平調又謂之正調五音諸均之祖律呂相生之本也先儒喜穿鑿者惑於漢志之說謂黃鐘至尊不復與他律爲役因是遂有半律變律之法後世就簡陋者泥於國語之文謂大不逾宮細不過羽因是遂指大居首者爲宮故聶崇義三禮圖謂琴第一爲宮次爲商又次爲角爲徴爲羽爲少宮爲少商宋時姜防樂議亦仍其誤謂黃鐘大呂並用縵角調云云者其說非是而琴家舊謂緊羽爲蕤賔調淸商爲無射調其說最是【按以大呂調緊五則是蕤賓調若以黃鐘調緊五爲蕤賓調則失之矣】近代琴譜誤以淸商爲姑洗調失之逺矣大抵樂家所謂宮者謂本均之主耳非淸濁之謂也噫旋宮之法廢蓋由先儒泥於宮濁羽淸之說譬如兄弟五人更不叩其年齒長防但指身長體胖者爲兄謂大爲宮亦猶是耳非愚迷之甚乎

按載堉辧論甚詳眀不知琴家相傳何故失之揆厥所由其故有數端一由黃鐘最長之說印定耳目先秦以上管子呂氏之言棄如糞土不知黃鐘半律在淸濁之中者乃爲黃鐘之宮非以最長者爲宮也一由君臣民事物不可相陵之說認爲定理不知更有君宜居中位之說也一由古人言大不逾宮細不過羽者是五聲之體不知更有徴羽宮商角者爲五聲之用也如先儒之說不止稱謂不當而已推其流失旋宮至第五以後全用淸聲更無濁聲和之正晏子所謂若以水濟水誰能食之若琴瑟之専一誰能聽之何以成音樂乎

按宋寧宗時姜防樂議論七琴圖曰七散而扣之則間一於第十暉【今作徽】取應聲假如宮調五十暉應七散聲四十暉應六散聲二十暉應四散聲大十暉應三散聲惟三獨退一暉於十一暉應五散聲古今無知之者【說見後】竊謂黃鐘大呂並用慢角調故於大十一暉應三散聲【按舊說以初爲宮二爲商三爲角四爲徴五爲羽六爲少宮七爲少商此調三緩一律當姑洗故得謂之慢角黃鐘均也初散黃鐘十一徽姑洗應三散三十徽南呂應五散五十徽大蔟應七散二散爲太蔟濁聲三十徽林鐘應四散四十徽黃鐘應六散○今考之不然初爲徴二爲羽三爲宮四爲商五爲角六爲少徴七爲少羽此調三緩一律爲應鐘當爲慢宮調林鐘均也初散林鐘十一徽應鐘應三散三十徽姑洗應五散五十徽南呂應七散二散爲南呂濁聲二十徽太蔟應四散四十徽林鐘應六散】太蔟夾鐘並用淸商調故於二十一暉應四散聲【此調二七緊一律五亦緊一律二七也故爲淸商夾鐘鈞也二散夾鐘十一徽林鐘應四散四十徽黃鐘應六散初散爲黃鐘濁聲初十徽仲呂應三散三十徽無射應五散五十徽夾鐘應七散○今考之不然此調二七五皆緊一律當爲無射調無射鈞也二散無射十一徽太蔟應四散四十徽林鐘應六散初散爲林鐘濁聲初十徽黃鐘應三散三十徽仲呂應五散五十徽無射應七散】姑洗仲呂蕤賔並用宮調故於三十一暉應五散聲【此調七無緊慢爲正宮似仲呂鈞三散仲呂十一徽南呂應五散五十徽太蔟應七散二散爲太蔟濁聲二十徽林鐘應四散四十徽黃鐘應六散初散爲黃鐘濁聲初十徽仲呂應三散○今考之不然此調爲正宮正是黃鐘鈞三散黃鐘十一徽姑洗應五散五十徽南呂應七散二散爲南呂濁聲二十徽太蔟應四散四十徽林鐘應六散初散爲林鐘濁聲初十徽黃鐘應三散】林鐘夷則並用慢宮調故於四十一暉應六散聲【此調初六緩一律三亦緩一律初六宮也故爲慢宮林鐘鈞也四散林鐘十一徽應鐘應六散初散爲黃鐘濁聲初十徽姑洗應三散三十徽南呂應五散五十徽太蔟應七散二散爲太蔟濁聲二十徽林鐘應四散○今考之不然此調初六兩緩一律初六角也當爲慢角太蔟鈞也四散太蔟十一徽蕤賔應六散初散爲蕤賔濁聲初十徽應鐘應三散三十徽姑洗應五散五十徽南呂應七散二散爲南呂濁聲二十徽太蔟應四散】南呂無射應鐘並用蕤賔調故於五十一暉應七散聲【此調五緊一律爲無射鈞與蕤賔無預不知何以爲蕤賔五散無射十一徽大蔟應七散二散爲太蔟濁聲二十徽林鐘應四散四十徽黃鐘應六散初散爲黃鐘濁聲初十徽仲呂應三散三十徽無射應五散○今考之不然此調五緊一律當爲仲呂調仲呂鈞也五散仲呂十一徽南呂應七散二散爲南呂濁聲二十徽太蔟應四散四十徽林鐘應六散初散爲林鐘濁聲初十徽黃鐘應三散三十徽仲呂應五散也】以律長短配大小各有其序【按律配各有法非以黃鐘配大之說也】

右姜夔論五調取應聲之法得之但習於大爲宮之說以大散聲爲黃鐘不能正其慢角淸商慢宮之名而蕤賔調尢無謂獨於三爲宮者正名宮調今之彈琴者亦以此爲正調此正合黃鐘宮聲居中之理夫宮聲在三則初六爲徴二七爲羽四爲商五爲角豈不昭然柰何古今論樂者固守舊說不變乎三爲黃鐘宮則初六爲林鐘徴二七爲南呂羽四爲太蔟商五爲姑洗角正得黃鐘鈞之五律若以初六爲黃鐘則三爲仲呂焉有仲呂而可爲黃鐘之角乎五律皆仲呂鈞焉有仲呂鈞而可爲宮調乎然猶幸琴家相傳皆以此爲正調爲宮調其名甚正於是管呂之說猶可存若並此而議之汨之則古法幾無存矣

隔一常應於第十徽獨爲宮之其角聲必退一徽於十一徽取應聲此理甚易知耳凡商至徴角至羽徴至宮羽至商中間必歷變律律與支辰皆第六位而十徽者正當本後第六律也故皆於此取應宮至角不歷變律律與支辰皆第五位十一徽𨿽不正當本後第五律而已切近故獨於此取應也何以古今無人知耶

慢角調今推得是慢宮調林鐘鈞而琴家或謂之黃鐘調又曰黃鐘復古調意以此調正得黃太姑林南之五律不知此律爲假借而眞律則林南應太姑也何嘗有黃鐘在其間乎如以此爲復古則彼正宮調者非古法當去乎此甚有害於琴者也正宮調三本是黃鐘宮非仲呂角而大爲宮之說牢不可破是以先儒論律論琴皆不得其要領朱子琴律說謂古人以仲呂爲黃鐘之角破去三分損益之眀法俯就此謂之僭差蓋律呂性情自然之變有如此者而非人之所能爲今考之本未嘗以仲呂爲角也又答吳元士書亦往復於黃鐘正宮二調終不能有確說而元士又曰正宮又名淸角則正宮之名幸存者以易名而隠矣至東坡蘇氏則直斥之爲鄭衞使其說行後人竟廢此調而樂用中聲之理遂不可見豈不大有害於樂乎

琴之五調由來久矣後魏陳仲儒云若善琴術則知五調是也西山蔡氏謂琴絣定七只可彈黃鐘一鈞誠如是則無轉換調之法且徑以慢角爲黃鐘矣朱子不然之謂季通不能琴彈出便不可行此便是無下學工夫吾人皆坐此病朱子又云古人隨月調若調至應鐘急恐絕此亦不然換調但轉一兩或三非盡取七而漸緊之也應鐘猶在黃鐘半律之前本非甚短之律則無急恐絕之事朱載堉云觀朱子與蔡氏𨿽嘗著書但欲明律之理實未嘗審定其音夫審音乃樂之本豈徒空言而已乎琴惟五調何也蓋之緊慢但能易兩律不能易三律太緊則絕太慢則不成聲故正宮五律之外初六能換蕤賔二七能換無射三能換應鐘五能換仲呂共九律而已大呂夾鐘夷則三律散聲不用諸鈞有關涉此三律者則無調也如朱載堉之法用琴三張則六十調皆可旋宮矣

朱載堉七音琴說曰雅樂失傳賴琴及笙二噐尙在𨿽與古律不無異同若與歌聲髙下相協𨿽不中不逺矣以人聲爲律準𨿽百世可知也詩不云乎鼓瑟鼓琴笙磬同音蓋笙與琴瑟一堂之樂也以笙定琴以琴定瑟以琴瑟協歌詠以定八音則雅樂可興矣古人琴瑟定皆以笙管爲凖後漢志所謂以緩急淸濁非管無以正也琴有八十四聲置八十四以十二除之得七是知毎均當具七音自隋何妥建議廢旋宮法由是以來世俗琴士不識七音爲均之琴惟笙皆是七音爲均卻無五音爲均之笙援笙爲琴瑟作證不亦防切著明乎先儒皆不非七音陳何人乃敢非之樂記曰不知聲者不可與言音不知音者不可與言樂何妥陳之謂也至今儒者疑信相半七音之均幾乎息矣今特爲七音之均而作琴中八十四聲祗用笙中七簧定之以簡馭繁妙法也歟

又八十四聲新說【古琴有三等四調一曰大琴正調二曰中琴平調三小琴淸調四瑟調瑟調最髙古人重之○按載堉欲破陳樂書之謬不言變宮變徴謂與宮相衝者謂之中與角相生者謂之和圖中易變徴爲中字取左傳中聲以降五降之後不容彈易變宮爲和字取淮南子姑洗生應鐘比於正音故爲和今仍作變宮變徴使人易曉】

已上六調爲髙調以中爲大呂故髙黃鐘一律

已上六調爲下調第三爲黃鐘故下大呂一律

已上六調爲髙調第三爲大呂故髙黃鐘一律

已上六調爲下調第二爲黃鐘故下大呂一律

已上六調爲髙調第二爲大呂故髙黃鐘一律總論曰十二均七音琴圖律之大者常在大律之小者常在小若夫宮商則無定位有以第一爲宮者有以第二爲宮者有以第三四五六七爲宮者宮旋而律不旋正所謂旋宮也先儒泥於宮濁羽淸之說遂謂宮商常在大徴羽常在小及至論律則有正律變律之別此乃律旋而宮不旋非所謂旋宮也要之旋宮譜中所謂諸律皆正律耳無變律之理也但有變宮變徴二音變宮變徴二音亦正律也【文獻通考載宋朝太常琴制有第一爲黃鐘以至第七爲應鐘隨律彈之正與古法相合陳晹姜夔非之妄矣】

按先儒之說宮亦隨律而旋大小皆遞爲宮病在泥於陵犯之說謂本均所用爲宮之律更不得有長律陵越其前必用半律變律變半律以避之推其流失遂有小爲宮琴瑟專一之聲先儒曾未覺悟耳變律始於杜氏通典此因三分損益仲呂不能復生黃鐘遂有此謬說所謂彌近理而愈亂眞者也

蔡邕十二笛圖

蕤賓笛正聲應蕤賓下徴應黃鐘笛正聲應黃鐘下徴應大呂長三尺九寸九分五林鐘長二尺八寸四分四

釐有奇【八倍無射角四寸九分九釐四毫彊】釐有奇【四倍姑洗角七寸一分一釐彊】

林鐘笛正聲應林鐘下徴應大呂笛正聲應大呂下徴應大蔟長三尺七寸九分二

夷則長二尺六寸六分三釐有奇【八倍應鐘角四寸七分四釐彊】釐有奇【四倍中呂角六寸六分五釐九毫彊】

夷則笛正聲應夷則下徴應太蔟笛正聲應太蔟下徴應夾鐘長三尺六寸【四倍】南呂長二尺五寸二分八

【黃鐘角九寸】

釐有奇【四倍蕤賓角六寸三分二釐彊】

南呂笛正聲應南呂下徴應夾鐘笛正聲應夾鐘下徴應姑洗長三尺三寸七分一

無射長二尺四寸【四倍林鐘角六】釐有奇【四倍大呂角八寸

寸四分二釐八毫彊】

無射笛正聲應無射下徴應姑洗笛正聲應姑洗下徴應仲呂長三尺二寸【四倍太蔟角八】應鐘長二尺二寸四分七

【寸】

釐有奇【四倍夷則角五寸六分一釐八毫彊】

應鐘笛正聲應應鐘下徴應中呂笛正聲應中呂下徴應蕤賔長二尺九寸九分六黃鐘長二尺一寸三分三釐有奇【四倍夾鐘角七寸四分九釐有奇】釐有奇【四倍南呂角五寸三分三釐三毫彊】

三代下制器者惟蔡邕防眀律理其制十二笛還相爲宮笛體用本律之角律長者八之短者四之空中實容長者十六笛體何以用角律也凡角律支辰與本律支辰爲三合如前洛書應十二律數圖黃鐘當九則姑洗角當五九者其體五者其用故皆取角律八之四之以爲笛長而中容又再加八倍乃應也一笛有正聲有下徴聲正聲者中聲也下徴者最濁之聲也黃鐘笛以林鐘爲最濁不置黃鐘於首而置黃鐘於中不謂林鐘短於黃鐘爲上而謂長於黃鐘爲下此正管呂徴羽在宮前之法也如呂氏法應鐘下生蕤賓之半律蕤賓半律上生大呂之半律則十二笛蕤賓最短林鐘最長今以蕤賓最長何也權宜之法也若令蕤賔四倍無射角僅得一尺九寸九分七釐有奇太短不便橫吹故用八倍令變徴居徴前是應鐘上生蕤賔之全律蕤賔下生大呂之半律也琴轉不能使五緊二律當蕤賓則以大緩一律當蕤賓而蕤賓最濁亦此理也若如後人黃鐘用全律爲宮則必以黃鐘爲最長應鐘爲最短何以長者爲蕤賔林鐘而黃鐘反短於應鐘耶此可悟宮聲居中徴羽在前者之理矣晉荀朂不達其故攺黃鐘笛三尺八寸姑洗笛三尺五寸蕤賔笛二尺九寸餘律無所損益則全無倫理梁武帝之笛黃鐘最長三尺八寸應鐘最短二尺三寸則如後人之說矣

朱載堉曰隋鄭譯與蘇防俱云樂府黃鐘乃以林鐘爲調首失君臣之義今請雅樂黃鐘宮以黃鐘爲調首眾皆從之按今太常笙尺字簧長合字簧短此謂林鐘爲調首也自隋已前如此非始於近代也蓋亦有說焉林鐘爲調首者古稱下徴是也今民間笛六孔全閉低吹爲尺卽下徴也徴下於宮故曰下徴卽林鐘倍律聲也從尾放開一孔低吹爲工卽下羽也羽下於宮故曰下羽卽南呂倍律聲也放開二孔低吹爲凡卽應鐘倍律聲放開三孔低吹爲合卽黃鐘正律聲放開四孔低吹爲四卽太蔟正律聲放開五孔低吹爲一卽姑洗正律聲六孔全開低吹爲勾卽蕤賓正律聲此黃鐘之鈞七聲也其林鐘南呂應鐘正律之聲開閉同前但髙吹耳民間之笛蓋古人遺法也其宮商有淸濁而徴羽有上下下徴二字見晉書宋書志及文選注夫一調內下有倍律濁聲上有半律淸聲則黃鐘爲中聲矣矣管仲所謂徴數一百八羽數九十六宮數八十一商數七十二角數六十四徴羽之數多宮商角之數少卽此理也近世律家不明此理往往彊作解事指黃鐘爲最濁似是而實非也今太常笛六孔全閉爲合擬黃鐘之正律六孔全開爲凡擬黃鐘之正律譯等所攺卽此笛耳徒能攺笛而不能攺笙今笙所存者古之遺法也

天地之聲及人聲可爲樂者皆天地之中聲其理出於河圖此圖左第一行河圖之全數第二行河圖中宮之十防半之爲五防第三行以五聲配之生數爲淸成數爲濁而一二之羽徴太淸八九十之角宮商太濁則所用者中間七六五四三之五位而已【變徴後𨿽有淸徴淸羽但爲徴羽之應聲非別爲二聲也】於是以白黑識其防而五又爲中之中以重圈識之此之宮卽呂氏所謂黃鐘之宮管子所謂黃鐘小素之首是爲十二律之本如管子相生之法則徴羽在宮前商角在宮後夫以宮商角徴羽爲序者聲之體也徴羽宮商角爲序者聲之用也體用一源前圖詳之第二行加二變爲七音宮前三聲爲濁宮後四聲爲淸宮聲正當中之中也第五行又以宮商角徴羽爲序蓋所用之五聲徴最濁角最淸則又自成五聲大小之序而宮當徴商當羽角當宮徴當商羽當角猶琴家命初爲宮二爲商三爲角四爲徴五爲羽也【國語言五聲大不逾宮細不過羽亦據此行五聲言之其實大不逾徴也】第六行加入二變第七行配以七律皆爲假借之律而仲呂於五聲當角於七音當變徴又非黃鐘宮之七律而不得不用之尢爲假借者也第八行以樂家管色字配之黃鐘爲合太蔟爲四姑洗爲一仲呂爲上林鐘爲尺南呂爲工應鐘爲凡第九行依第四行之七音配以七律則五聲二變皆得其本位是爲黃鐘宮之眞七律配以管色字合爲林鐘徴四爲南呂羽一爲應鐘變宮上爲黃鐘宮尺爲太蔟商上爲姑洗角凡爲蕤賓變徴後世之樂一爲變宮凡爲變徴北曲用一凡南曲不用一凡按圖正相合也夫一爲變宮凡爲變徴今世樂家所通知若爲圖五六七行之聲律則一乃是姑洗角何以爲變宮凡乃是應鐘變徴可知第四第九行之聲律爲眞而五六七行之聲律爲假借矣四九行之聲律乃第一行之數第二行之圈第三行之五聲也然則樂用中聲之理豈不昭然而管呂之說豈非古今不可易者乎

律呂闡防卷七﹤經部﹐樂類﹐律呂闡微﹥

欽定四庫全書

律呂闡防卷八

婺原江永撰

納音

納音之理與律呂相貫通子太聲律數乃六十干支納音之源而六十納音乃六十調與八十四聲相配者前人論律未嘗旁通及此今特明之

﹤經部﹐樂類﹐律呂闡微﹐卷八﹥

地支之數出於洛書九八七六五四再周而十二支徧一二三爲三才之數虛之不用一在正北二在西南三在正東相間而居一二之間六七合十三二四之間四九合十三三一之間八與中五合十三則相間非雜居也六位用數三十九倍之七十八

周禮大司樂黃鐘爲宮者子也大防之樂用九變函鐘爲宮者未也咸池之樂用八變圜鐘爲宮者卯也雲門之樂用六變其位數正與此合則此數之由來者久矣

兩幹兩支各有零數取其零數以干加支再視其零一火二土三木四金五水其所以然者說見後圖

納音五行合陰陽兩干支數視其零一火二土三木四金五水何以木金與河圖五行同火土水與河圖五行異此母生子之理也去十不用各列九防黒識母白識子疊減母而加子如五行之相生則母八木者子一火母七火者子二土母六水者子三木母五土者子四金母四金者子五水配之五聲火徴土宮木角金商水羽此納音子聲也從子溯母則火徴者本是木角土宮者本是火徴木角者本是水羽金商者本是土宮水羽者本是金商而六十干支配六十調與八十四聲由此得也去十用九者洛書也母之五行從本屬者河圖也相生者河圖自北而東而南而中而西而北之序也是合圖書而有納音五行也

﹤經部﹐樂類﹐律呂闡微﹐卷八﹥

六十干支納音始於西方甲子乙丑金如漢書同類娶妻隔八生子每隔八位數之必復得金如是者三爲上商中商下商乃右還轉南方火亦得上中下徴而後轉東方木爲上中下角轉北方水爲上中下羽轉中央土爲上中下宮又隔八位復於甲子乙丑金從甲午乙未金數之亦同此說見沈括夢溪筆談依其說圖之誠有自然之法象又五行家所謂海中金沙中金者得其上劍鋒金金箔金者得其中白鑞金釵釧金者得其下他行推之亦有理數然不能推合於樂家起鈞用調之法則猶未盡納音之妙蓋但知甲子乙丑之爲金商而不知生金商者爲土宮是以不能合甲子於黃鐘合乙丑於大呂他律皆然由未知納音五行有母生子之說故也後圖詳之

前言天干之數本河圖地支之數本洛書洛書之數亦自河圖出九八七六五四之數亦卽河圖之合數九南八西七北六東五中四南者也故六十納音皆歸之於河圖焉中五十土爲宮則含金南四九金爲商則含水西三八木爲角則含火北二七火爲徴則含土東一六水爲羽則含木於是十二金皆歸於中十二水皆歸於南十二火皆歸於西十二土皆歸於北十二木皆歸於東母懷子而子依母此五行之性情於六十納音見之要其干支得數本自南西北東中而來則其所納之音各歸受生之位理數自然之妙也一支具五行五行各有母旋相爲宮六十調出焉八十四聲亦寓焉

﹤經部﹐樂類﹐律呂闡微﹐卷八﹥

干支相錯成六十聲律相錯亦成六十以聲律數起納音則一支有五行以十二律起均調則一律有五調納音之五行木以兩干支零數減九數而生從子溯母適葉夫五聲之序而子所謂聲律數陰陽家所謂納音其名不虛矣究其源皆出圖書則與聲律同出一源是以其歸必合也古今論聲律旋宮未有推闡及此者六十支幹總數八百一十亦爲十律宮聲八十一之數

五聲加二變十二鈞有八十四聲以納音配之取宮之十二聲以爲變宮徴之十二聲以爲變徴𨿽若重復而亦自有條理蓋各調相生從支辰數至第六位則得其本調之宮如黃鐘宮生徴庚子也從子至已第六位則知庚子之本宮爲仲呂又子生商丙子也從已至戌第六位則知丙子之本宮爲無射皆仿此以周黃鐘五調至戊子爲夷則之角又從申至第六位爲醜則復得甲子爲大呂之變宮從醜至第六位爲午則復得庚子爲防賔之變徴七音旣周乃易一宮從午至第六位爲亥而辛亥爲應鐘之宮也子亥右旋至大呂宮終於辛丑爲林鐘之變徴而八十四聲畢又從未至第六位爲子則復得甲子爲黃鐘之宮所謂自有條理者如此因以見五聲之外自然有二變六十可增爲八十四七變之後必換宮自然之數也列七音先徴後變徴以宮居中管呂之法也

燕樂

燕樂與雅樂稍異亦不可不考其由知燕樂可以知

第七卷

樂用中聲圖雅樂聲律之法也今世樂家吹簫笛者翻宮換調其五聲卻又視前圖之管色字差一位是爲宮逐羽聲宮逐羽聲者羽轉爲宮而宮當商商當角角當徴徴當羽也羽旣爲宮則變宮本在羽後宮前者變而居宮後商前矣變徴本在角後徴前者變而居徴後羽前矣向使拘於一定常法豈不駭其變亂宮商顚倒正變然而樂家用之若有不得不如是者何也此有其故也溯其源亦出於圖書蓋圖之數極於十書之數終於九書何以不用十也凡數始於一究於九至十則又轉而爲一𨿽至百千萬億亦爲一夫十宮也一羽也十轉爲一則宮逐羽而羽卽爲宮此圖一二行如前圖三行之五聲二變猶前圖第四行之五聲二變也四行合爲徴四爲羽一爲變宮上爲宮尺爲商工爲角凡爲變徴猶前圖第八行之管色字也五行以羽當十宮之位由是次之角當七徴變徴在七六之聞徴當六羽羽當五宮變宮在五四之間宮當四商商當三角六行管色字與五行相當皆本聲之字七行之五聲如第三行五聲之位則徴爲工羽爲合宮爲四商爲上角爲尺二變如第五行之位則變徴猶是凡也而在徴之後矣變宮猶是一也而在宮之後矣於是以四爲宮四當四字位卽是宮位故爲正宮調毎換一調則四字移一位【一凡亦隨之移位】四當一爲一字調四當上爲上字調四當尺爲尺字調皆以漸而髙旣髙乃復低四當工爲小工調又爲閉宮調【四當工則一當凡凡當上南曲宜閉凡上不用上本宮之管色字故謂之閉宮】四當凡爲凡字調四當合爲六字調【六卽合】此簫笛七調之法也然此法惟用之簫笛之屬琴則不然琴之初合二四三上四尺五工六六七五【六卽合之淸五卽四之淸】𨿽有轉換調之法而大之合字可彈故四字不得爲宮若簫笛之屬其下出气之孔爲合第一孔爲四正宮調四字在第四孔則出气之孔乃是尺字尺固徴也除出气之孔不用則第一孔爲工上當徴則四當宮而變徴在徴後變宮在宮後其序不得不然矣古今樂家知其然不知其所以然

樂工相傳管色字蓋由來已久楚辭大招云四上競气極聲變只四上之云殊不可解疑其卽是樂工相傳之板眼記號四上猶雲宮商然則以四字當宮自古而然矣

燕樂四聲二十八調圖

下平【管色】髙平

上

去

入

按文獻通考載宋中興四朝樂志敍曰蔡元定嘗爲燕樂一書證俗失以存古義今采其略黃鐘用合字大呂太蔟用四字夾鐘姑洗用一字夷則南呂用工字無射應鐘用凡字各以上下分爲淸濁【今按聲律有體用樂家但就其體律紀管色字及變而爲用則於正宮調見之宮聲不在合而在上上正是黃鐘宮也前體用一源圖皆是本律所生之律爲用如黃鐘生林鐘則黃鐘爲體林鐘爲用體爲假借用爲眞律以此差之黃鐘是林鐘大呂是夷則太蔟是南呂夾鐘是無射姑洗是應鐘夷則是夾鐘南呂是姑洗無射是中呂應鐘是蕤賔】其中呂蕤賔林鐘不可以上下分中呂用上字蕤賔用勾字林鐘用尺字【今按中呂是黃鐘蕤賔是大呂林鐘是太蔟】其黃鐘淸用六字大呂太蔟夾鐘淸各用五字而以上下別之【今按黃鐘淸是林鐘淸大呂淸是夷則淸太蔟淸是南呂淸夾鐘淸是無射淸從來言四淸者皆曰黃鐘大呂太蔟夾鐘不知其爲林鐘夷則南呂無射猶琴六七皆曰少宮少商不知其爲少徴少羽也】五者夾鐘淸聲俗樂以爲宮此其取律寸律數用字紀聲之略也【今按謂俗樂以夾鐘淸聲爲宮此傳之者非也觀下文云四變爲宮四變乃是中呂中呂之眞律爲黃鐘何嘗以夾鐘淸爲宮蓋夾鐘之眞律爲無射在黃鐘宮前二律本非宮聲因燕樂以管爲主須用前宮逐羽聲圖以管色四字當宮位乃爲正宮四旣當宮則合字不二律當無射無射之假借律爲夾鐘於是遂誤以爲用夾鐘不知其已不用合爲宮而用四爲宮矣】一宮二商三角四變爲宮【今按一宮黃鐘也實爲林鐘二商太蔟也實爲南呂三角姑洗也實爲應鐘四變當爲變徴然其律非蕤賔乃中呂也中呂何以得爲變徴前樂用中聲圖第七行中呂當第六行變徴之位故也然中呂終不得名變徴故但謂之曰變而中呂之眞律爲黃鐘故曰四變爲宮也】五徴六羽七閏爲角【今按五徴林鐘也實爲太蔟六羽南呂也實爲姑洗七閏當爲應鐘變宮而前旣不以蕤賔爲變徴則此亦不可謂之變宮故別謂之閏也應鐘之眞律爲防賔本非角也因前三角姑洗實爲應鐘故假角言之非眞角也】五聲之號與雅樂同【今按五聲之號𨿽同皆假借之號也其實宮是徴商是羽角是變宮徴是商羽是角】惟變徴以於十二律中陰陽易位故謂之變【按蔡氏似以變爲防賔謂午位陽之終陰之始故曰陰陽易位而不知其實則指中呂因中呂以顯本律之爲黃鐘也】變宮以七聲所不及取閏餘之義故謂之閏【按蔡氏又誤以閏爲夾鐘故謂七聲所不及而不知其實指應鐘古人置閏常在歲終應鐘爲十二律之末故謂之閏】四變居宮聲之對故爲宮【按此蔡氏誤以防賔爲四變而彊觧之也宮聲之對安得謂之宮】俗樂以閏爲正聲以閏加變故閏爲角而實非正角【按蔡氏謂俗樂以閏爲正聲卽言前夾鐘淸聲俗樂以爲宮是也而不知閏本指應鐘其所以爲角者因應鐘與姑洗相通觀前樂用中聲圖九行應鐘當七行之姑洗當六行之角故得假借非以閏加變之謂】此其七聲髙下之略也聲由陽來陽生於子終於午燕樂以夾鐘收四聲曰宮曰商曰羽曰閏閏爲角其正角聲變聲徴聲皆不收而獨用夾鐘爲律本此其夾鐘収四聲之略也【今按前言俗樂以夾鐘淸聲爲宮旣辯之矣此云夾鐘收四聲爲律本亦非也燕樂四聲皆以四字上下成調四當南呂爲羽當應鐘爲角當黃鐘爲宮當太簇爲商四爲南呂羽非夾鐘也因羽上三律當宮有若宮上三律當夾鐘故云夾鐘収四聲也】宮聲七調曰正宮曰髙宮曰中呂宮曰道宮曰南呂宮曰仙呂宮曰黃鐘宮皆生於黃鐘【今按此猶簫笛家云四字調一字調上字調尺字調小工調凡字調六字調也正宮者四字當宮位髙宮一字變宮也中呂上字道調尺字南呂工字仙呂凡字黃鐘六字亦卽合字也旣曰黃鐘乃不以爲正宮而正宮必上二律笛管之屬除去出气之孔則羽遂爲宮須以羽當宮乃爲正宮也亦由河圖變洛書不用十則一遂可當十算數百千萬億皆爲一也吁此理防矣豈樂家所能彊爲哉】商聲七調曰大石調曰髙大石調曰雙調曰小石調曰掲指調曰商調曰越調皆生於太蔟【今按此移四字上二律當太蔟爲大石調而越調居中從中數之則一運越調二運大石終於商調也商調或曰林鐘商未詳】羽聲七調曰般涉調曰髙般涉調曰中呂調曰正平調曰南呂調曰仙呂調曰黃鐘調皆生於南呂【今按此移四字下三律當南呂爲般涉調而中呂調居中從中數之則一運中呂終於髙般涉也般涉西域語龜玆人蘓祗婆言西域琵琶七聲羽聲曰般聸卽般涉也羽調多與宮調同何也宮當羽是爲宮逐羽聲故聲不同而調同也】角聲七調曰大食調曰髙大食角曰雙角曰小石角曰掲指角曰商角曰越角皆生於應鐘【今按此移四字下一律當應鐘本是變宮聲而姑洗角與應鐘相通故假借名之中位比大食調稍髙則亦以大食爲第一運有以越角爲一運者非也角聲調與商聲同者商角同用也宮旣逐羽則角當商故同用商調應鐘下太蔟三律猶之南呂下黃鐘三律也】此其四聲二十八調之略

按燕樂四聲以中聲爲始則曰宮商羽角以下聲爲始則曰羽角宮商角生於應鐘故在羽宮之間宋時未言平上去入後來樂工以髙平爲羽上聲爲角去聲爲宮入聲爲商而以下平爲徴無調此非眞謂平上去入與五聲有合也假此以定次第顯羽前有徴角在宮前耳此善於假借者也

四聲除角爲變宮實止三聲而徴與正角無調徴角何以無調也宮聲移下不能過南呂移上不得過太蔟淸濁有所限宋徽宗嘗使人彊爲徴調能以徴聲起不能以徴聲終【朱子語類云今大樂無徴角二調這卻不知是何如其中有个甚麼欠缺處所以做那徴不成徽宗嘗令人硬去做然後來做得成都只是首一聲是徴尾後一聲依舊不是依舊走了不知是如何又云如今俗樂亦只有宮商羽三調而已】史家言政和間補徴角二調播之教坊頒之天下蓋彊爲以蒙其上耳以此知宮聲不能移至太下太髙也然則何以言還相爲宮也此謂十二律各有五聲七聲則能爲六十調爲八十四聲毎調以某聲起調還以某聲畢曲若就宮聲移下移上則但能爲三正聲一閏聲不能下至林鐘徴髙至姑洗角雅樂俗樂其理一也然則周禮三大祭有徴角齊景公有徴招角招他書言流徴變徴淸角皆有徴角何也曰此一聲中之徴調角調【如正宮七調五聲二變皆具他聲亦然】又或有假借之名故也【如琴初爲宮者名慢角三爲宮者亦名淸角四爲宮者名慢宮而實爲慢徴】

俗樂之異於雅樂者其曲鄙俚其聲淫蕩其節焦殺聼之使人忘倦而雅樂反不入於耳此聖人之所以惡其亂雅而欲放絕也若其所以按聲起調必有此理而後有此法旣有此理則其理必有所自來非人之所能爲如使無其理無其法則人亦不能彊爲此雅樂俗樂之所同也儒家論樂率謂其髙於雅樂三律而不知正宮調本未嘗髙詆其以變徴爲宮變宮爲角紊亂正法而不知其本未嘗紊亂且又不知其所謂四變爲宮者本謂仲呂仲呂正是黃鐘宮而誤以防賔當之則其譏燕樂爲俗失者不亦誣乎且四聲中正宮後曰髙宮大石後曰髙大石般涉後曰髙般涉皆是變宮在宮後而南呂后曰仙呂亦是變徴在徴後此尢可詫異者儒家尙未湥考也使其知之則詆訶紊亂者彌甚豈知以宮逐羽聲圖按之其序固當如是乎

四變爲宮七閏爲角皆隱奧難曉茍不明聲律之理有體有用有假有眞鮮不入於迷謬

律呂闡防卷八

欽定四庫全書

律呂闡防卷之九

婺原江永撰

審度

三代已前之尺已見第一卷

此論漢晉以後

朱載堉曰漢平帝時命劉歆同律度量衡變漢制從周制蓋僞周尺也王莽因之以鑄錢貨銅斛望臬晉武帝時荀朂因錢貨銅斛望臬重制此尺故名晉前尺蔡元定所著律書大率宗此尺則黃鐘與歆朂之黃鐘大同小異歆朂之黃鐘空徑三分蔡氏則徑三分四釐六毫依此尺法制律吹之黃鐘聲中夾鐘宋志謂王朴之黃鐘亦然四家黃鐘比古律髙三律宋太祖嫌王朴樂尺短音哀命和峴更增之仁宗時丁度髙若訥仍據王莽錢貨定尺以獻而司馬光刻之於石蔡氏著之於書遂名此尺爲周尺誤矣隋志開載十五種尺以此尺爲主然無補於律今皆不取也

朱載堉僞尺辧疑曰僞周尺者漢平帝時劉歆所造隋志謂之晉前尺蓋以晉荀朂所定故也【晉武帝太始九年中書監荀朂奉勅】

【校大樂八音不和始知後漢至魏尺長於古四分有餘朂乃部著作郎劉恭依周禮制尺所謂古尺也依古尺更鑄銅律呂以調聲】【韻以尺量古器與本銘尺寸無差又汲郡盜六國時魏襄王冢得古周時玉律及鐘磬與新律聲韻闇同於時郡國或得漢時故】【鐘吹律命之皆應朂銘其尺曰晉秦始十年中書考古器揆校今尺長四分半所校古法有七品一曰姑洗玉律二曰小呂玉律三】【曰西京銅望臬四曰金錯望臬五曰銅斛六曰古錢七曰建武銅尺姑洗防彊西京望臬防弱其餘與此尺同銘八十二字此尺晉】【新尺今尺杜夔尺也】至宋儒或謂之校漢錢尺或謂之漢銅斛尺名𨿽小異理亦無錯但不可直認爲周尺耳其謂之周尺者不過因戰國時魏襄王冡中所獲玉律乃晚周之物故云耳夫晚周之物豈可便謂成周之律度哉魏自文侯已耽鄭衞而厭古樂降至襄王則其時世又可知也梁武鐘律緯云古玉律八枚惟夾鐘有題刻然則余無題刻明矣而荀朂不知何故舎有題之夾鐘而求諸無題之姑洗小呂夫彼旣無題不能的知何律但以朂之姑洗小呂比較長短與彼偶同吹或應之因謂相協耳安知朂之此律而非與彼他律應耶何者以其無題刻也劉歆銅斛王莽貨泉固不足法而西京望臬建武銅尺恐亦因仍莽歆之謬而爲之是亦不足法也郡國所得漢時故鐘尢不可信按漢禮樂志云今漢郊廟詩樂未著祖宗之事八音調均又不協於鐘律而內有掖庭才人外有上林樂府皆以鄭聲施於朝廷以此觀之豈可信哉故今從隋志名此尺爲晉前尺未敢以爲眞周尺也名爲僞周尺庶防得之矣又曰京房劉歆荀朂律尺毎寸十分元定律尺毎寸九分今於歆尺背面除去一寸止用九寸毎寸均作九分毎分九釐是名蔡氏律尺若造律管以銅或竹依蔡氏所算新分及京氏所算舊分相校始知二家長短無異但所言分釐之數不同耳其空圍內徑三分者京氏劉氏之法也徑三分四釐六毫者胡氏蔡氏之法也空徑之數但依歆尺蔡氏所謂徑圍之分以爲十法是也按王莽本僞天鳳六年初獻新樂於明堂太廟或聞其樂聲曰淸厲而哀非興國之聲也此則劉歆所造之樂其在當時已有是譏矣荀朂復用其法而阮咸譏之【朂造新鐘律時人稱其精密阬咸譏之謂聲髙則悲亡國之音必古今尺有長短所】【致咸卒後始平掘地得古銅尺果長朂尺四分時人服咸之妙】王朴再用其法而李照譏之蓋劉歆荀朂王朴蔡元定四家之律聲音髙下相去不逺爲用貨泉之尺及漢志之法也以縱黍尺古律較之蔡氏黃鐘應古律之夾鐘實髙三律云

按此尺十寸約當古黃鐘橫黍尺九寸二分是黃鐘尺仍長八分始平掘地得古銅尺長朂尺四分者仍非黃鐘眞尺也以朂尺九寸爲黃鐘僅得八寸三分有奇耳空徑又止三分其律安得不髙

文獻通考宋仁宗景祐二年李照言王朴創律率不合古法視古樂髙五律視禁坊胡部樂髙三律請鑄成編鐘一虡遂建議請攺制大樂取京縣秬黍累尺成律鑄鐘審之其聲猶髙更用太府布帛尺爲法乃下太常四律照獨任所見更造新器而新聲極下議者以爲迂誕罷之初照斥王朴樂音髙乃作新樂下其聲太常歌工病其太濁歌不成聲私賂鑄工使減銅齊而聲稍淸歌乃協然照卒莫之辧

玉海曰李照所定黃鐘律聲極下樂工歌其韻中無射倍聲宋綬等言照新樂比舊樂下三律無所考據請復用和峴舊樂詔悉仍舊制

朱載堉曰宋太府尺卽黃帝尺以大泉之徑爲九分今營造尺卽唐大尺以開元錢之徑爲八分宋尺之八寸一分爲今尺之八寸又曰宋李照範鎭魏漢津等所定律大率皆依大府鐡尺黃鐘長九寸徑三分積六百三十六分聲比古無射倍律之聲國初協律郎冷謙所定律大率依宋制而尺則用今工部營造尺黃鐘長九寸徑三分四釐六毫積八百四十六分比古南呂倍律之聲防髙

又曰按李照攺制大樂取京縣秬黍累尺成律鑄鐘審之其聲猶髙更用太府布帛尺爲法乃下太常四律是先有太府尺而照欲求合耳非照自造太府尺也然則太府尺竟不知何人所制範鎭以爲黃帝之尺𨿽未必然蔡元定以爲李照之尺蓋亦誤矣【按金史樂志曰李照所用太府尺卽周隋所用鐡尺牛等以爲近古合冝者也今取見有樂以唐初閒元錢校其分寸亦同則魏漢津所用指尺殆與周隋唐所用之尺同矣】萬曆己卯歲取羊頭山秬黍縱累成尺與漢錢尺互相較正實與宋志所載分寸相同夫自宋至今五百餘年而黍與尺契合如故豈非天地造化眞理者乎律學之士未可以忽之也但李照範鎭之徒【按元祐間範鎭造新律其所用尺亦卽太府尺】惑於京房劉歆之謬說而不達淮南太史公之妙論遂使黃鐘之管縱長周徑及所容黍俱不得其正而致樂律之乖【按比謂以此尺之九寸毎寸分爲十分如漢志以九十分爲黃鐘之長當漢大泉十枚而尺遂長也】此乃照等不善用尺而非尺之也誠依淮南太史公之法爲之【按謂以此尺之九寸毎寸分爲九分取八十一分以爲黃鐘當漢大泉九枚則正得古之黃鐘也】則盡善盡美而範鎭指此爲黃帝之尺亦不誣矣蓋淮南太史公所謂黃鐘長九寸者依古法以九分爲寸九寸乃八十一分也照等所謂黃鐘九寸者依漢志以十分爲寸九寸乃九十分也其相去逺矣嘗以李照律與蔡元定所算之律吹而相較果差五律蔡之黃鐘李之仲呂也蔡之夾鐘李之夷則也大扺元定之律卽王朴之律耳其算術𨿽不同其音調實相類蓋殊途而同歸者也夫朴之樂蔡已譏之矣而照之樂亦不免於譏何也豈髙者失之淸下者失之濁皆非中正和平之樂與山堂考索謂朴之樂比古樂髙三律其黃鐘應古之夾鐘玉海謂照之樂比古樂下二律其黃鐘應古無射之倍聲和峴胡瑗之樂比朴下一律蓋以古之太蔟爲其黃鐘比眞黃鐘猶髙二律其謬亦可見矣或言照律比太常下四律者指和峴之樂而言也或言照樂比舊樂下三律者指王朴之樂及私賂減銅者而言也然則朴以夾鐘爲黃鐘者若下朴三律則得眞黃鐘而樂律皆正其孰使然乎是知朴照之聰而不如工師之聰有以識夫中正和平之音矣蓋凡音之起由人心生也人心終不滅樂亦竟不亡患在律學諸儒不知而作非理變亂之耳若夫俗樂則不然也初無防凖之拘由人取便求其所安使歌聲𨿽髙不至於气竭𨿽低不至於聲咽自然而然此正古人所謂中聲者也禮失求諸野其斯之謂乎儒者於樂則異於是蓋爲律度所拘不以人聲爲卹故宋志曰王朴編鐘聲律太髙歌者難逐故四淸聲置而弗用李照新鐘歌工病其太濁私賂鑄工使減銅齊於歌乃協馬端臨謂學士大夫之說卒不能勝工師之說是樂𨿽曰變而實未嘗變蓋天理人心今古同然也蔡元定謂萬寶常之樂魏延陵之律嘗以漢樂較之漢樂音調至隋唐猶在也然則宋時古樂音調亦未嘗亡是故李照之律𨿽以無射倍聲爲律之首其鐘磬則髙二律尙與古樂無殊至魏漢津卒勝工師之說始以無射倍聲命曰黃鐘矣旣經諸臣變更而曲調名益乖舛政和四年詔攺正而難遽革故俗樂所稱黃鐘者蓋宋人從時制以稱之耳其實古無射也無射爲宮則必以黃鐘爲商故俗樂謂商調爲正宮就黃鐘而言耳黃鐘著無射之商也謂角調爲商調就太蔟而言耳太蔟者無射之角也蓋俗人只見音調落在黃鐘太蔟者便謂宮商而不知旋宮之法宮商無定也又俗謂徴調爲中呂中呂者無射之徴也謂羽調爲越調越乃羽之訛也俗名南呂調者黃鐘之下羽也仙呂調者黃鐘之淸宮也欲觀諸調以律定箏彈之自見非可以空言爭之也苟能知律則古今雅俗一以貫之矣無射倍聲爲均蓋自周景王始或問無射爲之大林何謂大林答曰黃鐘律之首管之最長鐘之最大而濁者也漸而短之小之以生十一律則無射應鐘爲管之最短鐘之最小而淸者也五聲次序論之宮宜長大而濁羽宜短小而淸此其常理而旋宮之法無射爲宮則林鐘爲之羽宮短而羽長羽濁而宮淸故律家相傳以林鐘子聲爲無射之羽景王則不然使無射爲宮者大於其羽故曰爲之大林謂大於林鐘也若然無射必用倍數用倍數則反長大於黃鐘矣夫律呂之用倍數於理無妨也但不可因無射大於黃鐘而遂攺無射彊名曰黃鐘故所系甚大左傳國語言之最詳有國家者不可不愼當時古律俱存故單穆公伶周鳩可得而辧之自李照之後遂眞以無射命爲黃鐘矣而古律又亡世鮮知音者孰能辧之哉

按朱子曰十二律皆在只起黃鐘之宮不得所以起不得者尺不定也律管只吹得中聲爲定若謂用周尺或羊頭山黍𨿽應凖則不得中聲終不是大抵聲太髙則焦殺低則盎緩此不可容易杜撰據此則律尺所系綦重載堉所考自王朴以前失之尺短而聲髙宋元明以來又矯枉過正失之尺長而聲低意者亦因黃鐘宮聲最大而濁之說習俗相傳故失之歟今之尺比眀之營造尺爲尢大更不可以此定律矣宋太府尺正合漢大泉之九枚唐開元錢之十枚造律者宜以此定黃鐘之長而毋惑於李照範鎭用九十分之說則庶防有凖則矣若夫後世俗樂以黃鐘宮當無射之倍律而別以商調爲正宮因謂燕樂髙於雅樂二律此或別是一理非關律尺短長論律者可因燕樂證雅樂不必以雅樂繩俗樂也

嘉量【考訂朱載堉書】

朱載堉曰嘉量起於黃鐘律龠先鑄律龠後鑄嘉量前漢志曰量本起黃鐘之龠龠者黃鐘律之實也

律龠嘉量皆用銅鑄古所謂赤金也六分其金而錫居一焉

謂紅銅六兩白錫一兩共爲七兩隨其多少凖此爲率

攺煎金錫則不耗不耗然後權之權之然後凖之凖之然後量之

攺煎煎畢更煎至不耗乃止也權之凖之謂稱凖六一之數也量之謂鑄成方寸者數枚其分兩同則知不耗矣

凡鑄金之狀金與錫黒濁之气竭黃白次之黃白之气竭靑白次之靑白之气竭靑气次之然後可鑄也消鏈銅錫由粗至精形狀如此預先用夾沙土造模鑄成錯磨令極光瑩此法鑄匠多有曉者故不細述

律龠形狀其長與黃鐘同但內圓而外方方與黃鐘外徑相同圓與黃鐘內徑相同縱黍律尺刻於前面其長九寸毎寸九分橫黍度尺刻於後面其長十寸毎寸十分律尺者黃帝之尺也度尺者虞夏之尺也刻紋細如髮分寸令勻也

鑄嘉量

嘉量古人只一塊鑄今人學鑄分作五件【腹底臋兩耳】總焊【音汗】而爲一庶防易成也五件厚薄相同夏尺量之約厚一分有奇仍視銅之輕重重則磨去務合所算之斤兩也上截鬴者形類羅圈而髙重時秤一百八十兩爲古黍秤三百兩中截底者形類鏡靣而薄重時秤六十九兩爲古黍秤一百一十五兩下截臋者形類羅圈而低重時秤十三兩左右兩耳形類竹筩而薄【載堉謂兩耳無底今按耳亦可用以量空有底】重與臋同臋及兩耳共重時秤三十九兩爲古黍秤六十五兩五件各成一器重時秤二百八十八兩爲古黍秤四百八十兩是爲三十斤也時秤卽今時十六兩平秤俗間私秤二十兩者勿用

量腹容二十豆是爲一鬴積實一百五十七萬一千三百四十八分有奇【稍贏辯見後】其臋容四升是爲一豆積實七萬八千五百六十七分有奇【稍贏辯見後】其耳容二十龠是爲一升積實一萬九千六百四十一分有奇【稍贏辯見後】律龠容黍千二百粒是爲半合積實九百八十二分有奇奇【稍贏辯見後】凡較量不用黍用井水凖其槪系古人舊法云【用水不如用水銀見第四卷

】

量腹之內方一尺而圓其外者此乃算家所謂圓內容方以其方面求圓徑及圓周之術也術𨿽云方而器內非方先儒謂積千寸誤矣【按五方積千寸僅容五鬥九合有奇】方求斜用勾股求術勾十寸自乘得一百寸股十寸自乘得一百寸相並共得二百寸開方除之得一尺四寸一分四釐二毫一絲三忽五防六纖卽鬴之內徑也凡圓內容方者假如方面九寸則圓周四十寸故以九與四十爲乘除率今鬴容方一尺四十乘之得四十尺九歸則得四尺四寸四分四釐四毫四絲四忽四防四纖卽鬴之圓周也半周半徑相乘得平圓積爲鬴之面冪【按圓周四十容方九此率未眞第三卷

已辯之當以方冪一百圓積七十八分五十三釐九十八毫一十六絲二十五防爲求面冪之率今方積二百則圓積亦倍之爲一百五十七分零七釐九十六毫三十二絲爲鬴之平圓面冪甚直捷而數眞不若載堉法之迂曲煩難而數且不確也後皆仿此】以湥一尺乘之得一百五十七萬一千三百四十八分有奇【今考定一百五十七萬零七百九十六分有奇】爲鬴之積實也

臋之內徑一尺斜求方術一尺自乘得一百寸折半得五十寸爲實開方除之得七寸○分七釐一毫○絲六忽七防八纖卽臋之內所容方也四十乘之得二丈八尺二寸八分四釐二毫七絲一忽二防九歸得三尺一寸四分二釐六毫九絲六忽八防卽臋之內周也半周半徑相乘得平圓積爲臋之面冪【按方冪一百則圓冪如七八五三九八一六二五之數】以湥一寸乘之得七萬八千五百六十七分有奇【今考定七萬八千五百三十九分有奇】爲臋之積實也以臋之積實爲法以鬴之積實爲實實如法而一得二十是知鬴乃二十豆矣先儒以爲十六豆者非是

耳之內徑二寸五分【按知耳之內徑二寸五分者取臋徑一尺四分之一也】斜求方術二寸五分自乘得六寸二分五釐折半得三寸一分二釐五毫爲實開方除之得一寸七分六釐七毫七絲六忽六防九纖半卽耳之內所容方也四十乘之得七尺○寸七分一釐○毫六絲七忽八防九歸得七寸八分五釐六毫七絲四忽二防卽耳之內周也半周半徑相乘得平圓積爲耳之面冪【按徑自乘得六十二分半爲方冪以乘七八五三九八一六二五以一百除之得平圓積四百九十分八十七釐三十八毫五十一絲爲面冪】以湥四【本注舊作三誤】寸乘之【按古四字用積畫是以四誤爲三知非耳徑加廣而云三寸誤者若是湥三寸則耳徑不得二寸五分之整數矣】得一萬九千六百四十一分有奇【今考定一萬九千六百三十五分弱】爲耳之積實也以耳之積實爲法以臋之積實爲實實如法而一得四是知一豆乃四升矣

一鬴乃二十豆以二十豆爲法置鬴之積一百五十七萬一千三百四十八分爲實實如法而一得七萬八千五百六十七分有奇爲其臋一豆之實也一豆乃四升以四升爲法置臋之積七萬八千五百六十七分爲實實如法而一得一萬九千六百四十一分有奇爲其耳一升之實也一升乃二十龠以二十龠爲法置耳之積一萬九千六百四十一分爲實實如法而一得九百八十二分有奇爲黃鐘一龠之實也【今考定黃鐘一龠之實九百八十一分七四七七有奇】

載堉周鬴辧疑曰齊西之粟釡百泉則鏂【鳥候反】二十也齊東之粟釡十泉則鏂二泉也【出輕重內篇】晏子曰四升爲豆各自其四以登於釡釡十則鐘夫釡粟百錢而區二十錢釡粟十錢而區二錢則五區爲釡眀矣四升爲豆四豆爲區此以四而登也五區爲釡釡乃八斗十釡爲鐘鐘乃八斛二四如八亦以四而登也此晏子所謂各自其四以登於釡者也若陳氏之量則毎量加四分之一是故五豆而區區乃二十升五區爲釡釡乃百升十釡爲鐘鐘乃百斗比舊量區多四升釡多二斗鐘多二斛故晏子曰鐘乃大矣先儒錯防晏子之意誤以六斗四升爲釡算家以術考之不合則又穿鑿以爲方尺者八寸之尺湥尺者十寸之尺效尢漢志庣旁之說誤益甚矣按洪武正韻亦謂鐘爲八斛然則釡爲八斗與今黃鐘算法全合

按載堉引管子以證釡爲五區釡乃八斗與黃鐘算全合因以訂先儒六斗四升之誤亦千古所未發也注管子者亦曰鏂爲五釡猶欲合六斗四升之說釋鏂爲一斗二升八合則與四升爲豆四豆爲區者大不侔矣注者獨未之思乎然則六斗四升爲釡乃先儒錯防晏子之意方算圓算皆不得六斗四升之數其誤無疑以他數參考之八斗曰釡倍之則爲庾冉子請益而與之庾以倍數益之也庾亦曰藪十藪曰秉猶之半庾爲釡十釡爲鐘其加例同也古人嘉量不鑄十升之斗十斗之斛而鑄八斗之鬴者取其以圓凾方出於天地自然之數律之長短圓徑平冪積實皆本末自然相符故積二十龠而爲升八十龠而爲豆二十豆而爲鬴不假人力安排若劉歆爲王莽鑄斛廣尺湥尺之外加庣旁以就二千龠之數則出於人爲矯揉造作非自然之數矣九章算術粟米法以十六寸二分容一升一百六十二寸容一斗一千六百二十寸容一石此率當出劉歆造度量之後蓋歆以黃鐘爲八百一十分倍之一百六十二分是爲一合故升斗石皆以此加也鄭康成誤以內方算鬴謂方尺積千寸於今粟米法少二升八十一分升之二十二若以今所考定黃鐘之鬴算之則內方積千寸僅得五鬥九合有奇與鄭所算六斗一升有奇者相去逺矣要之歆之律取九寸於一尺之內歆之尺加一寸於黃鐘之外其本已先失之所謂八百一十分者又非黃鐘之確數則律非眞律量亦非嘉量惟載堉能考前人之誤使防氏之法造律造量本末一貫銘辭所謂時文思索允臻其極者洵非溢美之詞千古之一快也載堉又有嘉量算經二卷考之更詳獨其所用圓周四十容方九之算率防有未宻今已考定矣

又按管子海王篇云鹽百升而釡似當時已有百升爲釡之法蓋用之以量鹽後陳氏因之以量鹽之釡量米以貨民而以量米之釡收之陰行竊國之計也又按防氏之鬴固如載堉所算矣地官廩人云凡萬民之食食者人四鬴上也人三鬴中也人二鬴下也謂一月食米之率也以中年三鬴爲常率計之十日食八斗一日食八升毋乃太多乎蓋防氏所謂湥尺方尺者非夏后氏之尺乃周尺也周尺當夏尺之八寸以八寸計之一鬴八斗僅得四斗零九合六勺則日食四升一合弱耳又以商尺計之商尺當夏尺一尺二寸半以此爲鬴八斗當夏之一十五斗六升二合有奇【周尺八寸自乘六十四寸倍之一百二十八寸以乘七八五三九八一六求得面冪一萬零五十三分有奇以深八寸乘之八十萬四千二百四十七分有奇爲鬴之積實約爲四斗零九合二勺也商尺一尺二寸五分自乘一千五百六十二寸五分倍之三千一百二十五寸以乘七八五三九八一六求得面冪二萬四千五百四十三分有奇以深一尺二寸五分乘之三百零六萬七千九百五千一分有奇爲鬴之積實約爲一十五斗六升二合有奇也】後世之營造尺與商尺同今時方尺湥尺容四斗【量倉法長方二尺五寸湥一尺爲一石長闊髙相乘二十五除之得容米數是方尺深尺容四斗】周鬴四鬥九合有奇商鬴一十五斗六升二合有奇約爲四之一而稍贏則今量四斗周量一斗稍贏日食八升當今量一升稍贏正爲今人日食之數與廩人之鬴宻合蓋周人璧羨起度原有二法一爲十寸之尺一爲八寸之尺如造律鑄嘉量則用黃鐘之尺以埀法若爲民間之用則以八寸之尺鑄之蓋黃鐘不可損益而度量可損益故大傳曰立權度量可得與民變革今以鬴考之周量視夏量約減半視商量約四分之一則周量較營造尺之量亦約四分之一也又食貨志魏文侯時李悝計農人所食月食一石五斗則日食五升五升與四升不逺皆是周尺之量若漢趙充國議辛武賢引萬騎出張掖以一馬自負三十日糧計人日食八升王莽議十萬眾賫三百日糧出關嚴尢計一人日食六升三百日用十八斛此由當時度量不同計出軍之糧與平居所食者多寡亦異是以不能以一率齊也載堉未考古今量之異同今補之

平衡

朱載堉曰衡卽今之稱也【小者俗呼等子大者俗謂之秤】黃鐘之稱起於累黍【千二百黍須以重三錢爲凖】十黍爲累【或作�】今之二釐半也十累爲銖今之二分半也二十四銖爲兩今之六錢也十六兩爲斤今之九兩六錢也二十爲鎰今之十二兩也十五斤爲稱今之九斤也倍之爲三十斤今之十八斤也又四之爲石今之七十二斤也算術置今求古十乘六除置古求今六乘十除各得其所求矣是故逹者不必攺作今之稱卽古之稱耳

載堉擬古天平法馬

一銖

一百黍之重

爲今之二分半二銖

二百黍之重

爲今之五分

三銖

三百黍之重

爲今之七分半四銖

四百黍之重

爲今之一錢

五銖

五百黍之重

爲今之一錢二分半六銖

六百黍之重

爲今之一錢五分七銖

七百黍之重

爲今之一錢七分半八銖

八百黍之重

爲今之二錢

九銖

九百黍之重

爲今之二錢二分半

十銖

千黍之重

爲今之二錢五分十一銖千一百黍之重

爲今之二錢七分半半兩

千二百黍之重

爲今之三錢

一兩

兩龠黍之重

爲今之六錢

二兩

四龠黍之重

爲今之一兩二錢三兩六龠黍之重

爲今之一兩八錢四兩八龠黍之重

爲今之二兩四錢五兩十龠黍之重

爲今之三兩

六兩十二龠黍之重

爲今之三兩六錢七兩十四龠黍之重

爲今之四兩二錢半斤十六龠黍之重

爲今之四兩八錢一斤三十二龠黍之重爲今之九兩六錢

按沈括筆談云予受詔考鐘律及鑄渾儀求秦漢以來度量升斗計六斗當今之一斗七升九合秤三斤當今十三兩一斤當今四兩三分兩之一一兩當今六銖半古尺二尺五分十分分之三當今尺一寸八分百分分之四十五彊今存以備考

律呂闡防卷九

欽定四庫全書

律呂闡微卷十

婺源江永撰

餘論

論候气不可信

古無气之說月令與呂氏十二月紀所謂某月中律者言與某律相當耳非眞謂埋管於地气應灰飛也季夏律中林鐘中央土又曰律中黃鐘之宮二管長短迥異豈數日之間兩次灰飛耶蔡邕月令章句謂黃鐘之宮用爲气亦不言如何法司馬彪續後漢志始有密室埋管之說晉隋志繼之其說又多不一朱載堉謂皆道聽塗說未甞試驗者也隋志載後齊信都芳有巧思能以管气仰觀云色甞與人對語卽指天曰孟春之气至矣人往驗管而飛灰以應予讀之而疑焉黃鐘應子半冬至則諸律皆當應月之中气太蔟當應雨水何以立春而卽應耶史言每月所候言皆無爽史家潤色之詞耳又言埋二十四輪扇與管灰相應此與張衡動地儀相類恐皆不足信也隋髙祖遣毛爽等依古法气應有早晚灰飛有多少或初入月其气卽應或至中下旬間气始應者或灰飛出三五夜而盡或終月才飛少許者然則气應亦不足爲憑矣將以何者爲凖而定管之長短與圍徑之大小乎及令爽等艸定气之法著爲律譜爽述漢魏以來律尺稍長灰悉不飛其先人棲誠與其兄喜之律管皆飛灰有徴應此誕妄之說也漢魏以來律尺皆失之短而以爲失之長已無據矣其父與兄何年造律皆有徴應曷不以其律獻之於朝乃爲是空言耶管皆飛灰亦無左驗之事敢爲謬言以欺其君且以欺天下後世者也隋以後無言气者蔡氏乃欲多截管擬黃鐘冀其幸而有應其求之愈難而愈逺矣明王廷相何瑭朱載堉皆辧其謬袁黃答張居正五不合之說則謂之不得其法事不見史僅見李世達序今附載之其云依法候之而飛灰皆應恐亦作序者餙辭果有應气之律管豈不上之朝載之史遂黙黙而已耶【袁黃著歷法新書闗中李世達作序曰昔張江陵傲睨一世無所許可獨折節於了凡延爲諸子師江陵自謂湥明律學命官依古法造三層密室又依蔡氏多截管以气不應請袁往視之復命曰侯气之室宜擇淸靜間曠之地今瓦礫叢積則地气不淸一不合也築室三層木固地气耳故外室之墻須掘地三尺而築之二層木室之板宜入地一尺六寸三層室入地七寸六分今皆不然止可封地上之气而不可封地中之气二不合也外室之門宜向子第二層門宜向午第三層門復向子所以反復而固气也今皆向午三不合也聲气之元寄之象數厥有自然之理必心探造化之祕者始可制器詣聲不然求之累黍酌之古器皆不可廢今觀所截諸管大小不倫四不合也天地之形常相參差故天之午常偏於丙上二分五釐今日至所測是也地之午常偏午上二分五釐冬至黃鐘之管宜埋壬子之中一室只有一位豈可多截管乎五不合也由是托之擇地於天壇之南隅依法之而飛灰皆應張甚喜欱委之正樂袁請先攺歷法語不合遂稱疾求歸歸未幾而張變作矣】

論二變

律有十二用其七存其五天地自然之妙用自圖書勾股推之皆有二變之理不必別其爲和爲繆也律之相生二變在其後所以補角與徴羽與宮之間或用七而存五或用五而存七皆能成曲調琴有七而用五音亦有七而用七音笙則皆用七音不可謂五音是而七音非也燕樂北曲用一凡南曲不用一凡不可謂南曲是而北曲非也南曲不用一凡但於每調中閉其當一凡之音而一凡未嘗不爲調旣有可爲調之理則宜用之以盡其變故隋萬寶常唐祖孝孫後周王朴皆有八十四調所以備聲律之用也必謂禮運還宮疏不及二變以此知二變不可爲調則太拘矣若陳者嘳嘖以去二變爲復雅彼惡知二變所由來哉

論四淸

古者鐘磬編縣之則一架各用十六枚漢成帝時犍爲郡於水濱得古磬十六枚鄭氏注小胥鐘磬者編縣之二八十六枚而在一虡說者謂十二律之外更有黃鐘大呂太蔟夾鐘四淸聲也予謂不然黃鐘用中聲則有徴羽與變宮在其前其後四淸乃林鐘夷則南呂無射之半聲耳如以黃鐘爲半律則後皆半律而在前者林鐘夷則南呂無射之本律如以黃鐘爲正律則在後者皆正律而在前者林鐘夷則南呂無射之倍律四淸之爲半聲其理則一總之最大而濁者不得爲黃鐘如琴初是林鐘徴二是南呂羽則六七是少徴少羽不得云少宮少商故謂四淸爲黃鐘大呂太蔟夾鐘者相之誤也所以用四淸者因徵羽濁聲在宮前【旋宮之法宮商角徵羽本無定位言濁聲是徵羽者據黃鐘宮言之耳】故用其淸者與之相應以和之說者又謂旋宮至夷則爲宮以後避陵犯而設則又相之謬樂何嘗有陵犯之說耶考樂縣之制大夫判縣以下不得備音天子宮縣諸侯軒縣乃能備之編鐘編磬有三法焉第一枚有當用林鐘倍律者則黃鐘在第六枚後以林鐘夷則南呂無射爲四淸有當用蕤賓倍律者則黃鐘在第七枚後以蕤賓林鐘夷則南呂爲四淸有當用夷則倍律者則黃鐘在第五枚後以夷則南呂無射應鐘爲四淸諸侯三面有鐘磬則三法備而十二律皆可旋宮大射因避射位去其南方一面在東方者曰笙磬笙鐘在西方者曰頌磬頌鐘意其首一枚之律有異是以別其名此義先儒所未知也鐘磬有用半者各八枚蓋以七枚爲七律餘一枚爲第一枚之半聲此則不能旋宮矣先儒不得四淸之由李照範鎭陳晹汲汲於去四淸辯之者曰無四淸則陵犯之音作皆非知樂者也

論樂無陵犯之說

十二律旋相爲宮宮者一均之主也其疊相生之徴商羽角變宮變徴皆所以輔翊乎均主以琴言七皆可爲宮以管言諸孔皆可爲宮金石之屬亦然初不論其聲之淸濁大小譬如人主君天下臣民事物皆君所統豈論其年之長幼哉正宮之位在淸濁之間徴羽在宮前商角在宮後徴羽仍有淸聲在商角後以應之譬如人君出入前有驅後有殿豈必以在前者爲尊一有過其前者卽謂之陵犯哉宮之所在或爲小聲商角徴羽皆在其前亦可也故樂初無陵犯之說非謂徴爲事羽爲物者不必避商爲臣角爲民者卽當避也樂記雲宮亂則荒其君驕商亂則危其臣壊角亂則憂其民怨徴亂則哀其事勤羽亂則危其財匱五者皆亂疊相陵謂之之慢意者陵犯之說始於此乎曰非也此謂五聲中各有淫聲遇聲凶聲慢聲疊相陵亂耳非陵犯之謂也如謂細過其大者爲陵則當雲宮亂則防其君卑商亂則縱其臣驕角亂則慢其民暴不得言宮荒而君驕商陂而臣壊角憂而民怨矣考陵犯之說蓋起於宋人王堯臣等議阮逸所上編鐘四淸聲譜也謂黃鐘大呂太簇夾鐘正律俱長並當用淸聲蓋自夷則至應鐘四律爲均之時若盡用正聲則宮輕而商重緣宮聲以下不容更有濁聲一均之中宮弱商彊是謂陵僭故須用子聲乃得長短相敍自角以下亦然如此則音律相諧而無所抗馮元等駁李照欲廢四淸曰四淸蓋謂夷則至應鐘四宮而設五聲不相陵謂之正疊相陵謂之慢然事爲君治物爲君用不能尊於君惟君臣民三者則自有上下之分不得相越故四淸聲之設正謂臣民相避以爲尊卑今若止用十二鐘則夷則爲宮以下臣民相越陵犯之音作此皆陵犯之說也王馮等𨿽皆不知四淸之爲林鐘夷則南呂無射然猶曰臣民當避事物不與至先儒誤用通典變律子聲之說則凡爲宮者必是一均最長之律最大之聲𨿽徴羽亦不得駕出其前一聲逾越卽爲陵犯以此次第爲旋宮之圖六十調八十四聲豈不秩然有條理試以施之管則必至於窮如彈琴者用二爲宮則大之散聲不可彈以下疊差至第五爲宮則前四皆不可彈有此理法乎吹管者或用上孔爲宮則以下諸孔皆不可放將何以成曲調乎律短之宮純用淸聲爲調有似以水濟水如知其必窮而欲反之則必如隋何妥廢罷旋宮止用黃鐘一均而後可不知其所謂黃鐘者乃是林鐘而黃鐘竟廢不用矣蔡氏𨿽成新書嘗有絣定七只彈黃鐘一均之說正是欲廢旋宮之說也朱子深不然之謂季通不能琴彈出便不可行又謂吾人俱欠下學工夫皆是虛談義理之推原其所以失之者皆由忽棄管呂之書誤認黃鐘最長宮聲最大尊卑不可相陵之說又甚近似有理故終不覺其失也然則陵犯之說不息中聲之理不明言律學者必溯源於管呂之書證驗於古今之法毋以先入之言爲主則此理昭然若蒙矣【朱子亦主不可陵犯之說儀禮經通解詩樂篇謂黃鐘五調皆當以正律起調畢曲疑唐時鄕飲十二詩譜以淸黃爲調非古法其後云古人亦用黃鐘淸聲則必有林鐘南呂低類九十二卷輔廣錄計中夫黃鐘用淸聲則必有林鐘南呂低於黃鐘者在其前不可謂之陵犯矣蓋朱子晚年始悟黃鐘用半律之理惜禮書中未及追攺又未與蔡氏講明此理攺正律呂新書豈蔡氏己卒於道州歟朱載堉湥逹此理嘗引大常樂譜以證避陵犯之謬矣至馮元駁李照廢四淸有陵犯之說則又取之蓋但取其言四淸不可廢非取其陵犯之說也】

論何妥廢旋宮

隋開皇初蘇夔鄭譯欲正定律呂何妥宿儒恥不建譯等欲沮壊其事請髙祖張樂試之遂先說曰黃鐘者以象人君之徳及奏黃鐘之調髙祖曰滔滔和雅甚與我心防妥因陳用黃鐘一宮不假余律髙祖大悅遂不許作旋宮之樂但作黃鐘一宮而已故隋代雅樂惟奏黃鐘一宮惟迎气用五調致堂胡氏論之曰獨奏黃鐘而不用餘音是有君而無臣民事物其爲君也不亦亢乎何妥佞人能探其主猜防克忌之防而尊隆君道寓意於黃鐘帝果悅而從之遂使古樂盡廢後世無所考其害豈不甚按胡氏此論得其情矣然未知其所謂黃鐘者非眞黃鐘也當時黃鐘宮以最大者爲調首如此則是林鐘宮耳林鐘爲宮南呂爲商應鐘爲角太蔟爲徴姑洗爲羽蕤賓爲變宮大呂爲變徴七律更無黃鐘安見其尊君哉廢旋宮而黃鐘不用其亦隋氏短祚之先兆歟迎气用五調所謂五調者黃鐘宮姑洗角林鐘徴仲呂宮太蔟羽五調只是黃鐘仲呂二均不知仲呂正是黃鐘均乃誤以仲呂當之而黃鐘之實隠矣此等曲折後世能知之者蓋鮮

論鄭譯變古法

自黃帝命伶倫造律之始必以黃鐘之宮爲律呂之本管子論五音相生不曰黃鐘爲宮必曰黃鐘小素之首以爲宮不謂三分去一生徴必曰三分益一生徴不曰宮商角徴羽必曰徴羽宮商角以至伶州鳩之論武王四樂律短者爲上宮律長者爲下宮韓非之論琴小爲大聲大爲小聲呂不韋之論十二律黃鐘七律上生林鐘五律下生司馬遷之論聲數宮當五徴當九蔡邕之制笛一律有正聲有下徴聲仲呂笛最短蕤賓笛最長歷代相傳之法皆是以黃鐘宮聲居中者爲貴𨿽旋宮之樂曠闕而旋宮之理自存𨿽知音知樂之人未易言而用律呂之法自漢魏六朝南北以至於隋樂工猶能固守也後來學士大夫或造律制樂或著書立言皆失古人之意但見聲之最大者是爲黃鐘律之最短者是爲應鐘聲之最淸者是爲太蔟夾鐘之半聲而古人之法幾無存遡其變古之由自隋鄭譯始也譯言樂府七聲之內三聲乖應毎常求訪終莫能通有龜玆人蘇祗婆善琵琶聴其所奏一均之中有七聲以其聲考校大樂所奏林鐘之宮應用林鐘爲宮乃用黃鐘宮聲應用南呂爲商乃用太蔟爲商應用應鐘爲角乃取姑洗爲角故林鐘一宮七聲三聲並戾其十一宮七十七音例皆乖越譯又謂蘇夔云今樂府黃鐘乃以林鐘爲調首失君臣之義今請推黃鐘爲調首此譯不知而妄作也以琴言之林鐘不在四而在大黃鐘不在大而在三譯所謂黃鐘宮者正是林鐘宮所謂太蔟商者正是南呂商所謂姑洗角者正是應鐘角顧反以爲乖應乎譯謂黃鐘乃以林鐘爲調首不知樂府以林鐘爲調首者正是林鐘均初非黃鐘均何嘗失君臣之義乎蓋譯本庸耳俗目但見大聲便以爲長律見小聲便以爲短律不知樂家用律之法不如此自此議行牛蘇夔之徒皆靡然從之區區樂工何能與之爭古法之所以變也何妥廢旋宮後世猶可復鄭譯變古法後世幾失則譯之罪甚於妥唐之祖孝孫張文收等復旋宮其說曰一宮二商三角四變徴五徴六羽七變宮其聲由濁至淸爲一均十二宮調皆正宮正宮之下無復濁音是以最濁者爲宮誤以林鐘均爲黃鐘均矣後周王朴亦復旋宮其作律準十三以宮聲長九尺張如黃鐘之聲是亦以最濁者爲宮所謂黃鐘均實是林鐘均矣宋累朝制樂和峴胡瑗阮逸李照範鎭司馬光劉幾楊傑諸賢議論紛然絕無一人能言黃鐘宮聲居中之理者蓋古法之廢已久𨿽有大儒立言垂世亦不能正流俗之失復古初之法也幸而琴家五調正宮調在三笙家列簧最長者爲林鐘下至民間之笛教坊之樂皆有宮聲居中之理則古法終未嘗亡無如舊說相沿論琴者猶謂初爲宮是慢角調黃鐘大呂用之又謂之黃鐘復古調終不悟其爲林鐘均三正宮調分明是黃鐘宮乃謂之淸角調至蘇氏乃斥爲鄭衛欲去之何此理之難明而易昧也則由隋人之輕變樂府法遂貽誤於千載也朱載堉獨能考正其失謂宮無定位以淸濁二字論宮商角徴羽者皆非知音史記序五音先宮商而後角徴羽管子序五音先徴羽而後宮商角世俗從馬遷者十有九是夷吾者百無一不知夷吾所得者湥馬遷所知者淺其論卓然此理𨿽晦蝕者久猶將欲復明於世伏惟

聖祖仁皇帝與臣下論樂特宮聲君也宐居中位一條醒千百年之聾聵直追古初造律之本原豈非萬世之幸哉

論詩樂

儀禮經通解詩樂篇風雅十二詩譜趙彥肅所唐時鄕飲酒樂歌也朱子論之云竊疑古樂有倡有和倡者發歌句也和者繼其聲也詩辭之外應更有疊字散聲以嘆其趣若但以一聲葉一字則古詩篇篇可歌無復樂崩之嘆矣夫豈然哉今按歌以永言固當延引其聲抑宛轉以其趣若但一字一聲是謂誦詩非歌詩也人聲出於喉牙齒舌唇有三十六字母牙齒舌唇之字開口卽盡不能引長卽喉音中曉匣二母亦一吠而止惟影諭二母爲深喉乃人身之元聲能使三十

四母之字皆可抑宛轉而引長之一字中可爲宮商角徴羽也然歌聲有當徐亦有當疾書言歌永言必先云詩言志志者詩人之意也音節之疾徐宜視言中之意如闗闗萋萋喈喈莫莫疉字也窈窕參差雙聲也疉字者急疉雙聲者聫緜下一字可引長上一字不可引長雎鳩黃鳥物名也淑女君子人之稱謂也意義相連不可將上一字隔斷他如虛辭語助之字亦然其有當重疉者如輾轉反側再歌以冩其憂琴瑟友之鐘鼓樂之重言以冩其樂可也此歌永言而不失其言中之意者也樂府之譜皆以一聲葉一字恐爲朱子所訶載堉樂譜一字例引十餘聲又恐失詩中之意平時學操縵而拈弄可也若用之燕享祭祀古人禮文甚繁如歌文王大明緜諸句又甚多若字字如此引長窮日之力不足以給矣古樂今無載堉謂商頌用商調周頌無商調亦無商音國風用角調小雅用徴調大雅用宮調周頌魯頌用羽調惟變風變雅有商音亦無商調是說未知何據姑存其說未敢以爲必然也

論學士大夫不能勝工師之說

馬氏端臨貴與論宋樂曰宋中興以前樂制屢變然李照阮逸劉幾之樂行而隨廢範鎭之樂元未嘗行至大晟樂旣成始盡棄舊樂以其制頒行天下蓋建隆之樂至崇寧而始盡變耳嘗試論之樂之道𨿽未易言然學士大夫之說則欲其律呂之中度工師之說則不過欲其音韻之入耳今宋之樂𨿽屢變然景祐之樂李照主之太常歌工病其太濁歌不成聲私賂鑄工使減銅齊而聲稍淸歌乃葉而照卒不知元丰之樂楊傑主之欲廢舊鐘樂工不平一夕易之而傑亦不知崇寧之樂魏漢津主之欲請帝中指寸爲律徑圍爲容盛其後止用中指寸不用徑圍且制器不能成劑量工人但隨律調之大率有非漢津之本說者而漢津亦不知然則學士大夫之說卒不能勝工師之說是樂制𨿽曰屢變而元未嘗變也蓋樂者器也聲也非徒以資議論而已今訂正𨿽詳而鏗鏘不韻辯析𨿽可聽而考擊不成聲則亦何取焉然照傑漢津之說亦旣私爲工師所易而懵不復覺方且自詭攺制顯受醲賞則三人者亦豈眞爲審音知律之士其暗悟神解豈足以希荀朂阮咸張文收輩之萬一也哉

按此論切中後世學士大夫虛論聲律之病鐘磬鏗鏘不韻考之不成聲推之管亦然人聲亦然然則樂必與工師謀猶之耕當問奴織當問婢非可以虛理勝也特錄之以爲是書之殿

律呂闡防卷十

