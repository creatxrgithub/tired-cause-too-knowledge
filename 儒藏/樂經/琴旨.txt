

禦制乙夘重題朱載堉琴譜並命入四庫全書以示辟識事

載堉此譜丁未曽題其以俗琴混古樂且訾韓蘇之未議及也詳見禦制詩集玆偶翻舊稿尙有未盡之意是以重示辟而識其事

夫琴無可辟也琴之有譜不可不辟也經之言琴者其制曰五之琴【樂記】大琴【明堂位爾雅】中琴【明堂位】頌琴【左】其名曰龍門空乘雲和【並周禮大司樂】其用曰鼓【詩】曰彈【檀弓】曰操縵安【學記】如是而已曷嘗有所謂指法手勢吟猱綽注之哉向於香山聼唐侃彈琴作詩謂卽古樂迨後釐定中和韶樂始悟一字一音之爲古而今琴爲俗故曽題朱載堉樂律全書再三辟其蹖駁並定全詩樂譜頒播海防矣近閱四庫全書著錄有明嚴澂松館琴譜本朝程防松風閣琴譜二種紀昀等不入之經部樂類而附之子部藝術類𨿽本宋陳樂書列今琴於俗部之意防足示雅鄭之別耶然今之言琴者但知煩手滛聲日引月長習今古經部子部樂類藝術類其誰辧之故不得不重辟之俾人昜曉也蓋琴之有書自西漢其指法自蔡邕著譜自唐以前譜手勢自趙耶利譜作半字自唐以至於宋𨿽漢迄今二千餘年亦云古矣然今琴所述者堯之神人暢舜之南風文王之羑里周公之越裳孔子之山亦均漢後之法三代上之事其然豈其然哉且其所謂神人暢諸操亦必非當時聖人之所作也明馮惟訥編詩紀一書備載於古逸一門蓋亦攟摭舊閒以見賅博其間眞僞不暇考覈惟訥去古益逺其所編集無足置論夫唐虞之書惟二典三謨實有可信若神人暢不過就堯時任禹之事敷衍成文辭意又多不類卽南風歌𨿽見於家語而家語世已疑其多僞其他羑里越裳山等辭想亦皆後人就當時之事撰擬之三代以前恐無是辭也三代以上之琴曰五【舜之琴】曰七【文王之琴】如是而止予惟信三代以上之言至於三代以下之言皆如孟子所謂不可盡信也其指法若勾挑剔抹者十二律無是音其膺字如【讀作七】�【讀作三】之類篆防以來無是字所譜之詩毛鄭以來無是解故朱子以爲尢謬鄭樵以爲異端陳以爲詭說曽是大樂與天地同和而可爲所奪哉卽以事理論之禮云士無故不徹琴瑟蓋人人能之今之琴譜人自爲師家自爲學彼之所譜此不能通其法甲之所彈乙不能諭其辭琴工學之數年至血指或不成聲古之教者春誦夏一時之課而已人生年十三卽學樂誦詩使如所云其必三代之爲士者皆胼手重繭溺音廢業而後可儀禮鄕飲酒禮工歌三終笙入三終間歌三終合樂三終凡詩十有八篇雅之文王大明皆以祀先王頌之長奏之大禘章句最多使如所譜用之燕饗必卜其書又卜其夜用之祭祀其不跛倚以臨者防希矣審是則今譜之不可行必非古樂昭昭矣然則琴無譜乎曰有虞書曰詩言志歌永言聲依永律和聲樂記曰比音而樂之謂之樂此古樂之精言也今詩經樂譜諸器皆臚正聲此樂之合於古者中和韶樂大典尊嚴行用此樂之宜於今者皆一字一音庻防得趙彥肅所之遺不至於楊傑所譏之失矣尙何琴譜之足云總之古今之界不可不明定樂非自予定實乃自予而顯制作之事戒泥古更戒徇俗卽井田封建之必不可行而辟雍之必宜復均是道也識成以冠兩譜【經部樂類子部藝術類】之首並命補書入朱載堉琴譜

識辟成因命內廷翰臣爲簡語以申琴之古今經俗之槪而諸臣搜維所以舉約者防於目迷五色然旣費苦心亦足撮要究勝古今議琴充棟之緐言並命附錄

內廷翰林等攷據琴譜指法按語

琴操曰伏羲作琴桓譚新論曰神農氏王天下始削桐爲琴通禮纂曰堯使無句作琴五雄琴淸英曰舜彈五之琴堯加二吳儀琴堂序曰武王增變宮變徴而爲七按樂記曰舜作五之琴其言要爲可據又廣雅云文王增二曰少宮少商隋志云周文王加二帝王世紀云文王復增二是七之琴實始於文王也至各家謂文王武王各加一其說𨿽多殊不足信若文王武王先後各加一則文王當有六之琴而古來從未有此說至吳儀謂武王所加尢爲無據防論儀一人之說不足慿且二說自來相爲少宮少商不聞爲變宮變徴也自當以五爲舜之琴七爲文王之琴

漢書藝文志雅琴趙氏七篇師氏八篇龍氏九十九篇按此琴有専書之始趙定師中龍徳皆漢宣帝時人至光武帝命桓譚鼓琴愛其繁聲宋宏卽以爲耽悅鄭衛矣

玉海唐以前有劉氏周氏琴譜四卷陳懷琴譜二十一卷按此琴有譜之始其譜已不可考

崇文總目唐趙耶利琴手勢譜一卷載調用指之法又彈琴右手法一卷論指法四百餘言按趙耶利唐太宗時人以手法爲譜始此其後趙惟則注明蔡邕指法趙希廣作指法宋王大方述琴調操名琴樣指法後代琴譜多因之

蔡邕琴賦左手抑右手徘徊指掌反覆抑按藏摧按此所賦乃用指法鄭樵雲古者手勢所象本蔡

氏五弄趙耶利所修也朱長文云蔡氏五曲所謂防春淥水生愁秋思幽居者也今人以爲奇聲異弄難工之操而叔夜時特謂之謡俗之曲【嵇康琴賦云下逮謡俗蔡氏五曲】且曰乘間簉乏亦有可觀蓋言其非古也漢儒所制尙且非古況於魏晉之曲乎宋世有琴工嵇元榮羊蓋之儔率造新聲去古益逺栁吳興【惲】嘗以嘆恨著淸調論並上樂議唐世琴工復各以聲名家曰馬氏沈氏祝氏又有裴宋翟栁諸家師旣異門學亦隨判至今曲同而聲異者多矣長文所著琴史源流甚詳所謂曲同聲異蓋人自爲之益徴非古矣

琴史謝安石弟諧頗有文學善鼓琴以新聲手勢京師士子翕然從學按指法始於漢至晉時尙以爲新聲明非古樂

樂書雅琴之制自漢始也韶樂部中有正聲翻繹字譜又令鈞容班部頭任守忠注入唐來防樂半字譜按今所傳琴譜卽半字譜之遺以聲緐字多不可

勝書故取其字之半或至一兩筆如卄卽散聲之起筆也乙卽挑之一筆也勹卽勾之一筆也丁則打之半字巾則帶之半字弗則拂之半字至撮爲早反撮爲�全扶爲�半扶爲�則合兩半字又少息爲省連爲車則有全本字其大指爲大中指爲中則本字有義食指爲人無名指爲夕則半字無義近世指法闡防一書列右手指法七十有二左手指法九十亦云多矣及別以一譜較之又復不同非有定也竊以譜本非字乃號記耳如曲家之工四上尺算家之甲乙丙丁皆非有義然各有本字也至以聲緐之故而曼衍攢簇殊形詭狀不特字書無此字抑且律書無此音𨿽自唐有之而不可以入古審矣

樂書古人論琴聲有經有緯有從宮商角徴羽文武以上爲經聲黃鐘及大呂潤徽以上十三聲爲緯聲鳯雅聲等二十四聲爲從聲按經聲主爲七音緯聲主徽爲十二律及閏毎十三徽積九十一聲樂之道備矣二十四從聲中有笳聲豈古樂所有今之指法又在二十四聲之外轉益友離陳所謂世罕知音反以箏勢入琴譜錄𨿽多其無益乎

古樂書琴主散聲【左手不按惟以右手彈之】實音次之泛音鄭聲君子勿貴是以左手綽注吟猱右手疾徐輕重雅樂禁焉琴理𨿽淵雅音尙簡指法大略可得而論右中指向內爲勾向外爲剔食指向內爲抹向外爲挑大指向內爲托向外爲擘勾挑同聲爲撮抹擘同聲亦爲撮上生下生遞互鼓之散實相應按此𨿽亦有勾挑諸法而較之琴家爲簡其琴主散聲之說細按從來琴譜𨿽至數十音而手多作卄字蓋散聲爲字之本音也【今中和韶樂皆用散聲】至云雅音尙簡足徴繁聲之非而一字一音之爲古矣

宋史樂志楊傑言大樂七失今歌者或詠一言而濫及數律或章句已闋而樂音未終所謂歌不永言也請節其繁聲以一聲歌一言且詩言人志詠以爲歌五聲隨歌是謂依永律呂協奏是謂和聲先儒以爲依人音而制樂托樂器以寫音樂本效人非人效樂者此也按此於尙書依永和聲之義爲得解所云以一聲歌一言卽一字一音也今松館琴譜以關雎一詩八十字演爲十叚緐至數百聲未免蹈楊傑所譏矣

吳儀琴堂序今之爲琴一切異古或一操而變用數律或一引而渉歷數徽其度曲之無制流聲之不依永徒煩手搖音播美聼而已按此切指今琴異古之獘

律呂精義俗譜惟禁小指太古雅琴連無名指亦禁若夫左手吟猱綽注右手輕重疾徐古所謂滛聲雅樂不用也按吟猱綽注乃琴家俗譜所最尙者譜中亍卽吟犭卽猱卜卽綽氵卽注也朱載堉亦知其非但不免以鄭亂雅耳

律呂闡防鄭世子樂譜一字例引十餘聲平時操縵拈弄可也若用之燕享祭祀古人禮文甚繁如歌文王大明緜詩句又甚多若字字如此引長窮日之力不足以給矣按闡防頗遵朱載堉之說而此條獨加駁難殊爲近理

通誌樂略琴操所言者何嘗有是事按鄭樵極貶琴曲之十二操並韓愈所擬十操非之以爲爲邪說異端所襲愚師瞽史所移考琴操晉孔衍所編吳兢謂其紀事好與本相違朱子謂琴操一書載堯舜文武孔子之詞尢謬智者可一覧而悟也陳謂古琴曲有歌詩五篇曰鹿鳴周大臣傷時在位而作曰伐檀魏國女悲傷怨曠而作曰騶虞召國女傷失嘉防而作曰鵲巢召國男悅貞女而作曰白駒衰世失朋友而作以詩推之說皆不類豈好事者妄取其名而詭爲之說歟今琴家所譜皆自爲一種音聲借古立名耳如松館琴譜內塗山乃禹事渭濵乃太公未遇事安得有七琴而工人以爲論音不論事且如闗雎十叚防特與趙彥肅所一字一音者不同並與朱載堉所譜一字十六彈者不同然則載堉一闗雎嚴澂一闗雎豈得爲古樂乎

儀禮經通解唐開元鄕飲酒禮所奏樂有鹿鳴四牡皇皇者華魚麗南有嘉魚南山有臺闗雎葛覃捲耳鵲巢采蘩采蘋十二篇之目而其聲亦莫得聞矣此譜乃趙彥肅所云卽開兀遺聲也按彥肅所十二篇譜皆一字一音諸譜中僅見此耳朱子疑以爲直以一聲葉一字則古詩篇篇皆可歌矣夫樂與詩相比篇篇可歌何所致疑卽朱載堉亦有周召二南一字一音譜而其他仍循俗樂何哉

琴史孔子之刪詩也皆歌之三百篇皆可以爲琴曲也至漢世遺音尙存者惟鹿鳴騶虞鵲巢伐檀白駒而已其餘則亡近世琴家所謂操弄者皆無歌辭而繁聲以爲羙其細調瑣曲𨿽有辭多近鄙俚適足以助歡欣耳按鄭樵通誌謂琴之九操十二引皆以音相授並不著辭琴之有辭自梁始至今琴家諸譜皆以無辭者爲勝【松館譜無辭皆古操名松風閣譜有辭且雜入同時人所作小詞】朱長文謂三百篇皆可爲琴曲誠爲卓見然則以三百篇爲琴曲防不可以琴家操弄及細調瑣曲譜之明甚

琴防派別流有曰中州曰吳曰浙曰閩吳又分爲金陵虞山皆各立門戶互相詆諆按撰松館琴譜之嚴澂乃明大學士訥之子卽虞山派之祖故其譜琴家以爲師法琴防謂其刻意復古者仍屬彼法非古樂也至松風閣琴譜乃雜抄前人叚數凡十一而以曹溶等贈彼小詞附入眞鬻技之人所爲耳【臣】王傑【臣】董誥【臣】彭元瑞敬識

欽定四庫全書

經部九

琴防

樂類

提要

【臣】等謹案琴防二卷

國朝王坦撰坦字吉途南通州人自來言琴律者其誤有五一在不明管子三因九開之法而以管音律呂定音一在不知以五聲二變明音之度分而以律呂分徽位一在不知管子一百八爲徵及白虎通離音尙徵之意泥於大不逾宮之說而以大弦爲宮一在不知三爲宮而以一十徽爲仲呂一在據正宮一調論律呂謂隋廢旋宮止存黃鐘一均而不知五聲旋宮轉調之全惟

禦制律呂正義一書考定詳明發古人之所未發坦作是書一一本正義之防而反復推闡其五聲數論琴說謂絲樂音其體本實當以五聲之數定其絲綸多寡之數爲之體徽分疎宻之數爲之用不可以黃鐘九寸太蔟八寸爲準蓋管音全半不相應音全半相應以管律與徽分較之欲取其聲之同則其分不同欲取其分之同則其聲不同卽正義以五聲二變定音之度及管音音全半應聲不同二篇之防也其釋黃鐘均以仲呂爲角之疑說謂一全度散聲爲林鐘徵則十徽乃黃鐘宮位故應三散聲如以一全度散聲爲黃鐘則十徽乃仲呂之位不能應三之姑洗角卽正義絲音尙徵一非宮之義也其三獨下一徽說謂十徽之分爲全度四分之三宮聲三之全度八十一分三因之則爲二百四十三以二百四十三而四分之則六十零七五爲十徽之分而五行之全度則爲角聲六十四之分必按三六十四之分始與之應故在十一徽其五獨上半徽說謂五聲以倍半取應凡九徽之分爲全度三分之二其聲爲本相生之聲五角聲角生變宮其三爲宮聲故不能與九徽變宮聲應而必在上半徽卽正義宮聲三之角位在十一徽與角之宮位在八徽九徽正中之義也其泛音四準說謂全以七徽爲界自七徽上至嶽山得聲之淸所出五聲二變度分之聲與實音相應八徽至十三徽得聲之濁泛音不與實音相應乃從焦尾至各徽而出其旋宮轉調說謂角調之角一聲而爲宮聲卽爲旋宮角旣爲宮則宮轉徵徵轉商商轉羽羽轉角皆以次而移於正義諸圗說尢能精思闡發在近時言琴諸家可謂不失其宗者矣乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

琴旨卷上

南通州王坦撰

五聲數論琴

夫古人審定八音之樂各從其類匏竹以度之長短較其空竅各均土以量之多寡較其中空容受金石以權衡之輕重較其厚薄等差革本止一聲爲眾樂之節奏其體制大小悉以律呂爲準則至於絲則絲綸有巨細徽柱有長短必以五聲之數較定之方不失古聖人作樂精微之妙後世以絲竹之樂爲八音之要領竹樂以律呂相較絲樂亦以律呂相較有謂黃鐘均以仲呂爲角此以律呂論琴不得其所以然之理也有謂隋廢旋宮獨存黃鐘一均此以律呂論琴並失旋宮之義也或以律呂名調【以徵調爲蕤賓調以商調爲姑洗調是也】或以律呂名【宋姜防七琴圖說黃鐘大呂並用慢角調故於大十一徽應三散聲云云是也】或以律呂名徽【明張右衮太古琴經以十二徽象十二月中之第七徽象閏是也】紛紛聚訟訖無定說孟子曰不以六律不能正五音蓋以六律六呂三分損益隔八相生之理正此五音也何嘗以六律六呂爲此調此此徽之本乎蓋竹樂管音其體本虛故圍徑之大小空竅之長短可較以十二律呂之度以某律呂之度定其圍徑大小之度爲之體以某律呂某律呂之度定其空竅長短之度爲之用若絲樂音其體本實故絲綸巨細得數之多寡徽分長短得數之疎宻【兼言瑟曰徽柱獨論琴故曰徽分巨數多者分宻細數少者分疎故曰得數之疎宻】則必較以五聲之數以某聲之數定其絲綸多寡之數爲之體以某聲某聲之數定其徽分疎密之數爲之用此律呂之度較管音五聲之數較音一定之理也琴𨿽七止有宮商角徵羽五正聲得爲用巨數多以五聲數之多者主之細數少以五聲數之少者主之烏可以黃鐘之九寸太蔟之八寸爲準則耶自古原以五聲數論音故相傳有宮商角徵羽少宮少商七之名數多寡旣以五聲數爲凖則而徽分疎密得聲之應和亦當以五聲數較之其理自明矣夫黃鐘九寸之聲宮聲八十一之數二者相爲表裏而損益相生其聲原無不協故唐宋而後遂執律呂之度以論音殊不知管音與音秉質有虛實之異生聲取分不能相同管音全度無論長短全半不相應【簫笛自吹口至第一孔之度九寸爲全度至第六孔之度四寸五分爲半度而聲低一字不相應必於四寸之度聲相應是無論長短全半不相應也】音全度無論長短全半相應【焦尾至嶽山爲全度七徽爲半度而聲相應七徽至嶽山爲全度四徽爲半度而聲相應四徽至嶽山爲全度一徽爲半度而聲相應是無論長短全半相應也】管音自首音至第八音七聲相均俱得全分得七全分【管音之七聲相均者由半度聲低一字陽律黃鐘宮得黃鐘之半爲變宮陰呂大呂淸宮得大呂之半爲凊變宮陽律以黃鐘爲宮太蔟爲商姑洗爲角蕤賓爲變徵夷則爲徵無射爲羽半黃鐘爲變宮半太蔟仍爲宮陰呂大呂爲宮夾鐘爲商仲呂爲角林鐘爲變徵南呂爲徵應鐘爲羽半大呂爲變宮半夾鐘仍爲宮陽律得半律而爲七陰呂亦得半呂而爲七故七聲相均得七全分也】音自首音至第八音七聲不相均止得五全分二半分實得六全分【音之七聲不相均者因止用五正聲變宮至宮得半分變徴至徵亦得半分而不得爲用故止得五全分二半分爲六全分也】是故管律與徽分欲取其聲之同則其分不同欲取其分之同則生聲不同若以管音考覈音非理數之自然無由得貫通之妙黃帝作八音伶倫截竹爲管葭莩爲灰以仲冬之月气至灰動爲黃鐘之管得黍九十爲九寸卽宮聲之八十一也【侯气之法爲室三重戶閉塗釁必周密布緹縵室中以木爲案毎律呂一內庳外髙從其方位加律其上以葭莩灰抑其內端案律而之其爲气所動者灰散人及風所動者灰聚】用三分損益隔八相生之法損而下生益而上生終於仲呂得律十二以配十有二月而度量權衡之理生焉黃鐘之長九十黍爲分寸尺丈引曰度以較匏竹之音黃鐘之容千二百黍爲龠合升斗斛曰量以較土樂之音黃鐘所容千二百黍之重爲銖兩斤鈞石曰權衡以較金石之音因五聲之數之取聲無迹可見【太極生陰陽陰陽生而五行具有五行斯有五聲五色五味卽萬物莫逃乎五矣但色味皆有迹可推惟聲無迹而淸濁髙下卽五聲之數無迹之迹也】故用律呂相生之理而眾樂之長短多寡輕重皆得其指歸絲樂之取聲𨿽與律呂之理相通若覈其至要用五聲相生之理最爲簡便【絲綸巨細本具五聲自然之理故琴制自庖羲也八音之樂制自黃帝以五聲無迹可推故用度量權衡之理推之也古人以五聲之數較絲樂不益信哉】絲樂之較以五聲而不用律呂猶之眾樂較以律呂而不用五聲故古人審定八音之樂各從其類也今以五聲相生十二律呂隔八相生管音得十二律呂之長短俱表圖於後可見古聖人較絲樂音必以五聲之數不以律呂管音之度取分也

自宮之八十一損益相生至角之六十四得數皆無奇零故曰始於宮終於角茍不拘以某數損益相生皆不能生宮之八十一是始於宮而宮爲聲之君也角之六十四損益相生得四十二六六爲變宮有奇零不能得聲之正是終於角而聲之止於五故謂五正聲也蓋五聲無迹惟數可以推之欲知其數之得聲惟音可以推之宮商角徵羽大小之倫卽絲綸巨細之次第也宮商角徵羽相生之序卽音隔一下生隔二上生得聲相和之理也

隔八相生始於黃鐘終於仲呂得律十二以配十有二月音之五聲二變運於其中無毫釐之差故唐宋而後執律呂論琴殊不知生聲取分不同也

管音自林鐘而上俱不與律呂隔八相生之理相合要知不相合乃聲音自然之理陰陽分用之妙黃鐘宮生夷則徵夷則徵生太蔟商太蔟商生無射羽無射羽生姑洗角姑洗角生半黃鐘變宮半黃鐘變宮生蕤賓變徵五聲二變皆陽也大呂宮生南呂徵南呂徵生夾鐘商夾鐘商生應鐘羽應鐘羽生仲呂角仲呂角生半大呂變宮半大呂變宮生林鐘變徵五聲二變皆陰也黃鐘大呂俱得其半度之聲爲變宮而陽律不及於陰呂陰呂不及於陽律各得一均之七聲爲一十有四故不與十二律呂之度相同亦不與音之取分相同也

一尙徵【有圖】

一爲宮世傳其說久矣蓋緣國語大不逾宮細不過羽之論也後世以此二語推之遂謂二爲商三爲角四爲徵五爲羽六應一爲少宮七應二爲少商其說𨿽近自然而不知實失古人作樂之旨夫大不逾宮宮之前不可定爲徵羽則細不過羽羽之後顧可定爲宮商耶何爲羽之後又有少宮少商也或謂此亦國語宮逐羽音之說則又不然六之宮逐五之羽寧三之宮不可逐二之羽乎國語自論鑄鐘之義非論琴之七也【按國語周景王將鑄無射之大林伶州鳩對以云云】自隋廢旋宮樂經旣失世人皆知黃鐘宮聲爲律呂之本一爲眾起音之始故首推一爲宮聲於細按五音相生之序三分損益之法而一尙徵焉宮生徵徵生商商生羽羽生角宮損一分上生生徵益一分下生亦生徵宮之八十一三分之而損一分則爲五十四乃徵聲之數徵之五十四三分之而益一分則爲七十二乃商聲之數商之七十二三分之而損一分則爲四十八乃羽聲之數羽之四十八三分之而益一分則爲六十四乃角聲之數又加宮之八十一三分之而益一分則爲一百有八乃徵聲之倍數倍徵之一百有八三分之而損一分則仍爲七十二亦是商聲之數商之七十二三分之而益一分則爲九十六乃羽聲之倍數倍羽之九十六三分之而損一分則仍爲六十四亦是角聲之數按相生之音五而相生之數七宮爲八十一商爲七十二角爲六十四徵爲五十四羽爲四十八徵數五十四倍之爲一百有八羽數四十八倍之爲九十六古聖立法上下相生損益並用故琴一定有七也倍徵一百有八綸爲一【三繭一絲以十二絲爲一綸過此則粗不及則細】倍羽九十六綸爲二宮八十一綸爲三商七十二綸爲四角六十四綸爲五徵五十四綸爲六羽四十八綸爲七此依之巨細合五聲數而爲之次第者也以三宮益之而生一倍徵【此隔一下生之理】一倍徵損之而生四商【此隔二上生之理】四商益之而生二倍羽【此亦隔一下生之理】二倍羽損之而生五角【此亦隔二上生之理五音相生至角而終角不能生正聲也故琴止得五聲爲用】此三宮聲益而下生得第一至第五又以三宮損之而生六徵【此隔二上生之理】六徵益之亦生四商【此隔一下生之理】四商損之而生七羽【此亦隔二上生之理】七羽益之亦生五角【此亦隔一下生之理】此三宮聲損而上生得第三至第七若三宮聲上下相生損益並用得第一至第七之七矣此五音相生得七之次第以合之巨細者也凡此乃七得五聲自然之至理而不可易者若以一爲宮豈能窮律呂貫通之妙哉白虎通曰八音法易八卦絲離音也盛徳在火其音徵一尙徵不益信哉玆特繪三圖於左使綱舉而目張庶一尙徵之義顯然無遁情矣

按三分損益相生之法三宮爲八十一益而下生一倍徵之一百有八一倍徵損而上生四商之七十二四商益而下生二倍羽之九十六二倍羽損而上生五角之六十四得倍徵第一至角聲第五

三弦宮損而上生六弦徵之五十四六弦徵益而下生四弦商之七十二四弦商損而上生七弦羽之四十八七弦羽益而下生五弦角之六十四得宮聲第三弦至羽聲第七弦

三宮聲損益並用上下相生得倍徵第一至羽聲第七○琴止用五正聲五音相生始於宮終於角故三宮聲上下相生皆至五角聲而止三之左無連綫卽始於宮無聲以生宮也五之右無連綫卽終於角角聲無聲以生也

三準當徽不當徽之別【有圖】

琴徽之定位以嶽山至焦尾全度之中爲七徽七徽上至嶽山之度半之爲四徽四徽又上至嶽山之度半之爲一徽七徽下至焦尾之尾半之爲十徽十徽又下至焦尾之度半之爲十三徽又以嶽山至焦尾全度三分之一分爲五徽二分爲九徽五徽上至嶽山之度半之爲二徽九徽下至焦尾之度半之爲十二徽又以嶽山至焦尾全度五分之一分爲三徽二分爲六徽三分爲八徽四分爲十一徽此琴十三徽折取之定位也取音亦有不在徽之位者以五音相生之度有當徽不當徽之別也惟七徽四徽一徽俱當徽而七弦皆用得本弦之正聲又謂之三準【七徽爲全度之半七徽至焦尾爲下準四徽爲七徽之半四徽至七徽爲中準一徽爲四徽之半一徽至四徽爲上準】十三徽十二徽十一徽八徽六徽三徽俱不當取音之正位十徽九徽五徽二徽取音𨿽亦當徽而七弦之中間有不用者要皆以徽分與五聲二變之度並舉而詳覈之其理始明焉以下準言之十三徽一弦用之爲九十六之倍羽位三弦用之爲七十二之商位四弦用之爲六十四之角位六弦用之爲四十八之羽位此十三徽二弦五弦七弦不用而一三四六俱用焉五聲之度俱在十三徽下一分【以十三徽至焦尾之度計之】故十三徽不當取音之正位十二徽二用之爲八十一之宮位五用之爲五十四之徵位七用之爲四十零五之少宮位此十二徽一三四六不用而二五七俱用焉五聲之度俱在十二徽下二分故十二徽亦不當取音之正位十一徽惟三用之爲六十四之角位余俱不用獨三用之五聲之度在十一徽上二分故十一徽亦不當取音之正位十徽一用之爲八十一之宮位二用之爲七十二之商位四用之爲五十四之徵位五用之爲四十八之羽位六用之爲四十零五之少宮位七用之爲三十六之少商位此十徽獨三不用余皆用之焉九徽一用之爲七十二之商位二用之爲六十四之角位三用之爲五十四之徵位四用之爲四十八之羽位六用之爲三十六之少商位七用之爲三十二之少角位此九徽獨五不用余皆用之焉八徽一用之爲六十四之角位三用之爲四十八之羽位六用之爲三十二之少角位此八徽二四五七不用而一三六俱用焉五聲之度俱在八徽上一分故八徽亦不當取音之正位七徽爲全度之半各用之爲本正聲五四十零五之少宮位在八徽半二五十四之徴位四四十零五之少宮位五三十六之少商位七二十七之少徵位俱在七徽六分此數聲者蓋又居無徽之分焉至於各二變之聲一八十五三二之變宮位在十徽二分【卽十一徽上二分之分】五十六八八之變徵位在七徽三分二八十五三三之變宮位在十三徽一分五十六八八之變徵位在七徽九分【卽八徽上一分之分】三五十六八八之變徵位在九徽四分四十二六六之少變宮位在七徽三分四五十六八八之變徵位在十徽八分四十二六六之少變宮位在七徽九分五五十六八八之變徵位在十三徽一分四十二六六之少變口位在九徽六四十二六六之少變宮位在十徽八分二十八四四之少變徵位在七徽三分七四十二六六之少變宮位在十三徽一分二十八四四之少變徵位在七徽九分此下準焦尾至七徽各五聲二變之度分也以中準言之六徽乃十一徽之半各用之與十一徽同五徽乃九徽之半各用之與九徽同四徽乃七徽之半各用之與七徽同七徽至四徽謂之中準各徽得下準各徽之半而同聲無徽之分惟五徽七分得下準十徽之半而同聲其餘俱得下準無徽之分之半而同聲焉六徽四分與十三徽一分同六徽二分與十二徽二分同五徽九分與十徽八分同五徽二分與九徽四分同四徽八分與八徽半同四徽六分與七徽九分同四徽四分與七徽六分同四徽二分與七徽三分同此中準七徽至四徽各五聲二變之度分也以上準言之三徽乃六徽之半各用之同於十一徽六徽矣二徽乃五徽之半各用之同於九徽五徽矣一徽乃四徽之半各用之同於七徽四徽矣四徽至一徽謂之上準各徽亦得中準各徽之半而同聲至於無徽之分三徽四分則同於十三徽一分與六徽四分三徽二分則同於十二徽二分與六徽二分二徽九分則同於十徽八分與五徽九分二徽七分則同於十徽與五徽七分二徽二分則同於九徽四分與五徽二分一徽八分則同於八徽半與四徽八分一徽六分則同於七徽九分與四徽六分一徽四分則同於七徽六分與四徽四分一徽二分則同於七徽三分與四徽二分此上準四徽至一徽各五聲二變之度分也一徽之上不能爲用矣今以各全度五聲多寡之分與三準各徽分所得五聲二變之位列圖爲表審音者亦將有所取衷焉

﹤經部﹐樂類﹐琴旨﹐卷上﹥﹤經部﹐樂類﹐琴旨﹐卷上﹥

凡之巨者分數多之細者分數少如倍徵一百八綸則定爲一百八分倍羽九十六綸則定爲九十六分宮八十一綸則定爲八十一分餘仿此各得聲之位其長短參差不同有此徽同者在彼徽則異有彼分同者至此分又異何也因羽與宮角與徵相去之度長而變宮變徵之不爲用者間於其中也按五聲二變之位惟二變無散聲相應五聲之位按巨則細之散聲應按細則巨之散聲應兩俱按則五聲二變之數相同亦莫不相應也而此中則有中準上準音節之半數與半而又半之數卽如一四徽之二十七分一徽之十三分小餘五皆爲徵聲二四徽之二十四分一徽之十二分皆爲羽聲是也餘仿此恐閱者以數之互異不能辧識故繪音倍半之圖於後以示之

泛音四凖【有圖】

泛音不假按抑得自然之聲𨿽與實音稍異要不外乎五聲二變之理蓋實音有三凖毎凖之內不拘某俱得五聲二變之七聲不論當徽不當徽但遇五聲二變度分俱可按其度分而得聲也至於泛音則當爲四凖每四凖之內一四六得二正聲一變聲二七得二正聲三得三正聲五得一正聲一變聲必於徽間始有聲否則無聲蓋一徽四徽七徽十徽十三徽聲相同二徽五徽九徽十二徽聲相同三徽六徽八徽十一徽聲相同故有三聲其有只得二聲者徽不遇五聲二變之度分故也以各徽所得之五聲二變言之一徽四徽七徽十徽十三徽俱得本之正聲【如一屬徵則一徽四徽七徽十徽十三徽皆屬徵二屬羽則一徽四徽七徽十徽十三防皆屬羽是也餘仿此】二徽五徽九徽十二徽俱得本正聲相生之聲【如一六屬防徵生商得商聲二七屬羽羽生角得角聲三屬宮宮生徵得徵聲四弦屬商商生羽得羽聲五屬角角生變宮得變宮聲】三徽六徽八徽十一徽在三則得角聲角生變宮故在一六而得變宮之聲變宮生變徵故在四而得變徵之聲變徵生淸宮故在二七而得淸宮之聲有其位而不用淸宮生淸徵故在五而得淸徵之聲有其位而不用【此隔一下生隔二上生之理也三之三徽六徽八徽十一徽之角聲生一六三徽六徽八徽十一徽之變宮聲卽如三宮聲與三一徽四徽七徽十徽十三徽宮生一六徴聲與一六一徽四徽七徽十一徽十三徽徴聲之比三二徽五徽九徽十二徽徴聲生一六二徽五徽九徽十二徽商聲之比也】此各泛音得各徽五聲二變之大槪也以各徽相對而音相同者言之六徽與八徽相對五徽與九徽相對四徽與十徽相對三徽與十一徽相對二徽與十二徽相對一徽與十三徽相對徽相對而所出之音必相同者無他由焦尾至七徽中間各徽之五聲二變度分與嶽山至七徽中間各徽之五聲二變度分彼此相同故也大抵泛音之取音以七徽居中爲界劃七徽上至嶽山下至焦尾分而爲二實音附木取音不論徽之逺近俱自嶽山一邊而出泛音以指浮上徽之上下皆爲震動則徽之上下皆有聲出去嶽山逺則聲低而濁近則聲髙而淸髙而淸之聲旣出低而濁之聲自不能出矣如六徽至一徽在七徽之上得聲之淸所出五聲二變度分之聲與實音相同八徽至十三徽在七徽之下得聲之濁合諸五聲二變度分不能出聲所出之聲乃從焦尾至各徽而出故不得與實音相同也卽就一所值之徽而論一七徽居全度之中上至嶽山下至焦尾逺近相均同爲五十四之徵其聲淸濁互出得本之正聲六徽爲四十二六六之變宮位【皆五聲二變之半或半之又半俱不細注】五徽爲三十六之商位四徽乃七徽之半爲二十七之本徵位三徽乃六徽之半爲二十一三三之變宮位二徽乃五徽之半爲十八之商位一徽乃四徽之半爲十三五之本徵位此七徽之上六徽俱得本五聲二變度分由聲之淸故得與實音相同八徽爲六十四之角位泛音乃變宮聲蓋自焦尾計至八徽乃四十二六六之變宮位也九徽爲七十二之商位泛音亦得商聲此九徽適合者自焦尾計至九徽乃三十六之商位合實音七十二商聲之半倍半之聲原相同也十徽爲八十一之宮位泛音乃徵聲自焦尾計至十徽乃七徽之半爲二十七之本徵位也十一徽爲八十五三三之變宮位泛音亦得變宮聲此十一徽適合者自焦尾計至十一徽乃八徽之半爲二十一三三之變宮位合實音八十五三三變宮半之又半倍半而又半聲亦相同也十二徽一原無五聲二變之位泛音得聲爲商聲自焦尾計至十二徽乃九徽之半爲十八之商位也十三徽爲九十六之羽位泛音乃徵聲自焦尾計至十三徽乃十徽之半爲十三五之本徵位也此七徽之下六徽由聲之濁不與實音相同俱得焦尾至七徽五聲二變度分之淸聲焉【余俱未細注閱後之繪圖自明】故七徽上下必判而爲二七徽之上四徽至七徽爲上之下準一徽至四徽爲上之上準七徽之下十徽至七徽爲下之上準十三徽至十徽爲下之下準此泛音之四準與實音之得聲自有分別也今特詳列其圖於左

﹤經部﹐樂類﹐琴旨﹐卷上﹥

七徽以上各七下所載五聲之數皆相同由嶽山起至焦尾得聲之淸泛音實音聲相同也七徽以下各上所載五聲之數爲泛音自焦尾起至嶽山亦得聲之淸各下所載五聲之數爲實音自嶽山起至焦尾得聲之濁審音者試以散聲和之則七徽以上之泛音由嶽山至七徽度短七徽以下之泛音由焦尾至七徽度亦短俱得聲之淸而淸聲爲用濁聲不能爲用之理自明矣

按聲散聲相和說

鼓宮宮應彈角角動音相準也故徽分之位恆與散聲相和向來注譜之家類多錯認分數斯律之能協者寡矣玆特以度五聲之數較定徽分於後而兩言以該之曰按彈外散扣內按彈內散扣外試以按彈外散扣內言之間四者按七徽間三者二則按七徽六分一三則按七徽九分間兩者按九徽間一者各俱按十徽惟三按十徽八分兩相連者二五則按十二徽二分一三四六則按十三徽一分此皆按彈外散扣內也皆正聲之相和者也以按彈內散扣外言之間四者亦按七徽兩相連者二四五七則按七徽六分三六則按七徽九分間一者惟五徽按八徽半余俱按九徽間兩者按十徽間三者五七則按十二徽二分六則按十三徽一分此皆按彈內散扣外也皆倍聲之相和者也至七徽爲正聲之半和以正聲之倍亦按彈內散扣外此則倍聲之倍之相和者也其有不相和而實可和者乃相生之聲相和亦必按彈內散扣外【如按彈外散扣內𨿽亦得相生之位而聲音乖舛不可爲用】間兩者按七徽【如按彈七羽聲應散扣四商聲商生羽而相和也按彈六徵聲應散扣三宮聲宮生徵而相和也餘可類推此俱散聲生按聲也若按聲生散聲音𨿽不乖舛譜亦不多用】間三者五七則按七徽六分六則按七徽九分間四者按九徽兩相連者二四五七則按十徽三六則按十徽八分蓋三十徽八分之位爲角應二羽自當按十徽八分至於六原不當按十徽八分之位所以按之者因六十徽之位爲宮不與五角相和惟十徽八分爲變宮之位與五角聲相生而相和故按之耳間一者惟五按十二徽二分余俱按十三徽一分夫七之十二徽二分亦爲宮位而按十三徽一分者十三徽一分亦變宮之位應五角聲也故同一按彈內散扣外而此之相和有不可以倍聲例者蓋相生之聲之相和者也以上乃下準之各徽分得各散聲相和之大要若中準上準之徽分與下準之徽分同亦得各散聲相和之聲焉【如按一中準五徽之三十六分上準二徽之十八分六中準五徽之十八分上準二徽之九分俱應四散聲之七十二分蓋音之半半而又半半之半而又半皆與倍聲相和】然亦有兩俱散扣而相和者間四者本之聲得倍半而相和一爲六之倍二爲七之倍是也間兩者乃相生之聲相和如一徴生四商二羽生五角是也間一者惟五角不與三宮相和余亦以相生之聲相和如三宮生一徵四商生二羽是也總而言之各相應之聲不出乎正聲倍聲與相生之聲三者之範圍故並著其同異以明之【同者謂倍聲與正聲相同異者謂相生之聲與正聲較其數實異也】

三獨下一徽

宋姜夔七琴圖說曰七散而扣之則間一於第十徽取應聲如宮調五十徽應七散聲四十徽應六散聲二十徽應四散聲大十徽應三散聲惟三獨退一徽於十一徽應五散聲古今無知之者竊謂黃鐘大呂並用慢角調故於大弦十一徽應三散聲太蔟夾鐘並用淸商調故於二十一徽應四散聲姑洗仲呂防賓並用宮調故於三十一徽應五散聲林鐘夷則並用慢宮調故於四十一徽應六散聲南呂無射應鐘並用防賓調故於五十一徽應七散聲以律長短配大小各有其序【載宋史樂志】愚謂斯言祗得乎五調下一徽之當然而未明乎宮調三獨下一徽之所以然何也彼泥於律呂長短之說而未以度之五聲數詳覈之也按管子曰凡將起五音凡首先主一而三之四開以合九九以是生黃鐘小素之首以成宮【載管子地員】三之三因也四開四分也九九八十一也黃鐘宮聲也素煮漚白練乃熟絲卽也小素卽小也謂將起五音以倍徵一之全度三因之得三倍復四分爲八十一宮位之度其之小於一者與此度之聲相應得宮聲因宮爲聲之始而以此度爲起音之首耳以五聲數細較之則按一之十徽而應乎三之散聲【如琴之全度三尺六寸自嶽山至四徽爲九寸至七徽爲一尺八寸至十徽爲二尺七寸至焦尾爲三尺六寸以三尺六寸而三因之則爲一丈零八寸以一丈零八寸而四分之則爲二尺七寸適在十徽之位與一之一百有八三因而四分之得八十一之數正相合也十徽系常用之位得本相和之音與本與九徽相和之音同因九徽隔二和以散聲之正隔一和以散聲之倍十徽則隔一和以散聲之正隔二和以散聲之倍故也審音者知九徽乃本相生得我生之聲而相和若於十徽自全度損益相生皆不能及其位予細審所以與本相和者乃生本之聲故爾也十徽爲全度四分之三三分益一分則爲四分是十徽之位生全度散聲得生我之聲故亦相和也管子用三其實而四其法以覈之自得生我之聲卽司馬氏律書四其實或倍其實而三其法以得我生之聲之理也古人審音之蜜取法之簡便其妙如此】蓋倍徵之一其全度計一百有八分三因之則爲三百二十四以三百二十四而四分之則爲八十一一十徽卽宮聲八十一之分而三全度亦宮聲八十一之分故一十徽應三散聲也夫一屬徵旣得生徴之宮於十徽以應乎三之散聲則余自當以五聲數用三因四分之法較之而三獨下一徽之理自明矣故以倍羽二全度九十六分而三因之則爲二百八十八以二百八十八而四分之則爲七十二矣二十徽卽商聲七十二之分而四全度亦商聲七十二之分故二十徽應四散聲也以商聲四全度七十二分而三因之則爲二百一十六以二百一十六而四分之則爲五十四矣四十徽卽徵聲五十四之分而六全度亦徵聲五十四之分故四十徽應六散聲也以角聲五全度六十四分而三因之則爲一百九十二以一百九十二而四分之則爲四十八矣五十徽卽羽聲四十八之分而七全度亦羽聲四十八之分故五十徽應七散聲也以上各俱按十徽而與散聲應惟三則獨按十一徽以應五之散聲者非有他也亦就三之分數與五之全度相較而得之耳蓋宮聲三之全度本八十一分三因之則爲二百四十三以二百四十三而四分之則爲六十零七五夫三之十徽固六十零七五之分矣【按六十零七五之數比變徵五十六八八則有餘比角六十四則不足比淸角五十九九二𨿽不及一分然聲音之辧毫釐不紊又不得謂之淸角蓋十徽爲生散聲之位如一徴十徽宮所生也二羽十徽商所生也四商十徽徵所生也五角十徽羽所生也三爲宮無生宮之聲故三十徽六十零七五之分非按聲之位】而五之全度則爲角聲六十四之分必按乎三角聲六十四之分始克應乎五之全度也而三角聲六十四之分實在十一徽此三之所以獨下一徽以應五之散聲者也

五獨上半徽

五獨上半徽古今未有論及者大抵調琴必於十徽九徽審音之髙下爲定之規如散扣七有間一而於五按十徽以取應聲者有間二而於四按九徽以取應聲者一散一按次第定以至於一而胥定矣三之按十一徽常及用也五之按八徽半不及用也蓋散扣內之細按彈外之巨五聲之數固相和【三爲八十一之分一十徽亦八十一之分四爲七十二之分一九徽亦七十二之分】而按彈內之細散扣外之巨細按聲適合巨散聲五聲之倍數亦相和也【七十徽爲三十六之分乃商聲之半應四七十二商聲之正七九徽爲三十二之分乃角聲之半應五六十四角聲之正絲樂倍半聲相和倍律對正律言爲倍正律對半律言亦爲倍也】試言之七十徽應四散聲六十徽應三散聲五十徽應二散聲四十徽應一散聲此十徽按應散聲之倍數也【三按十一徽亦不及用矣】七九徽應五散聲六九徽應四散聲四九徽應二散聲三九徽應一散聲此九徽按應散聲之倍數也惟五獨上半徽以應三之散聲何也三和五散聲必下一徽則五和三散聲亦必上半徽也【十徽至十一徽度短九徽至八徽度長上半徽之度與下一徽之度長短適合】夫十徽之分爲全度四分之三以全度散聲爲四分三分而益一分爲四分則十徽之分生全度散聲【三分而損一分則爲二分則十徽之分又生七徽之分矣七徽乃全度之半其理同也】獨三之十徽無按聲之位者卽五音相生始於宮之理宮爲君聲不能有生宮之聲三爲宮故三之十徽無按聲之位必下一徽始應五散聲旣用管子審音之法覈之矣若九徽之分爲全度三分之二以全度散聲爲三分三分而去一分爲二分則全度散聲生九徽之分獨五之九徽無按聲之位者卽五音相生終於角之理琴止用五正聲角生變聲而不能生正聲五爲角故五之九徽無按聲之位必上半徽始應三散聲是當用五音相生之法覈之也何也九徽之五聲皆本相生之聲九徽爲全度三分去一之位則各之聲不皆三分去一而得相生之聲哉卽如七羽聲羽生角也九徽乃三十二角聲之半故應五角散聲六徵聲徵生商也九徽乃三十六商聲之半故應四商散聲四商聲商生羽也九徽乃四十八之羽位故應二倍羽散聲三宮聲宮生徵也九徽乃五十四之徵位故應一倍徵散聲至於五角聲角生變宮九徽乃四十二六六系變宮之半變宮本無散聲以相和也【絲樂止用五聲之正二變𨿽有其位不用】須知五旣應以三而三固宮聲也宮必以宮相應而惟五四十零五宮聲之半位實在八徽半此五之所以獨上半徽以應三宮之散聲也

律呂名徽辧【有圖】

琴徽之義自來未有考據予觀近代琴譜以十二律呂名十二徽曰十二徽象十二月中之第七徽象閏於是定第一徽爲正月起太蔟第十二徽爲十一月起黃鐘轉相師授牢不可破而不知其非也十三徽之位之疎密與十二律呂之度之長短細細較對迥不相侔使比而同之聲音失其序矣且弦有巨細卽音皆有異徽分系各取音之節卽應得用之聲字皆隨而遞遷使定一之第一徽爲太蔟第十二徽爲黃鐘則二三四五之第一徽俱不得爲太蔟其第十二徽俱不得黃鐘矣彼以律呂名徽者豈其未見及此耶夫琴有十三徽止用五聲二變之七音故每之取音於徽者一徽二徽四徽五徽七徽九徽十徽而已其餘皆不得取音之位也而一徽四徽七徽音又相同二徽五徽九徽音又相同則亦止得三聲其更有止得二聲者三是也十徽無按聲亦不得取音之位也夫七音之取於十三徽者尙止得三聲二聲而顧以十二律呂配夫十二徽而欲得十二聲也能乎古人立法原自簡易以音之倍半聲相同於是二分之而定以七徽四徽一徽焉蓋七徽爲全度之半四徽爲七徽之半一徽又爲四徽之半皆本之正聲故也以聲之相和爲用乃相生之聲於是三分之而定以九徽五徽二徽焉蓋九徽爲全度三分之二五徽爲九徽之半二徽又爲五徽之半皆本相生之聲故也至於十徽乃自七徽至焦尾之半位也泛音得七徽之半聲而聲相同【泛音相同之理詳見泛音四準篇】按聲與七徽之聲則不相同而相和蓋十徽爲全度四分之三乃本生聲之始故亦得聲之相和也【十徽乃全度四分之三七徽乃全度四分之二十徽之聲爲三分損一分則生七徽之聲益一分則生全度之散聲故爲本生聲之始生我之聲與我生之聲相和之理同也】統計十徽九徽七徽五徽四徽二徽一徽之位得本音倍半與三分損益相生之理而定故本之聲生我之聲與我生之聲皆得以取音於徽焉【如一徽聲則七徽屬徵爲本之聲十徽屬宮宮生徴爲我生之聲九徽屬商徽生商爲我生之聲余弦皆可類推】惟十三徽十二徽及十一徽八徽六徽三徽則皆不得乎取音之位十三徽十二徽不得取音之位者以自焦尾至十徽九徽得倍半聲乃爲泛音自然之聲而定按聲則非本倍半聲亦非本相生之聲故爾也以十三徽言之十三徽乃十徽至焦尾之半位其泛音自與七徽十徽之泛音同若於此作按聲其音必不合必下一分當九徽上三分益一之位而始合蓋十三徽因七徽爲泛音折半取音而定上至嶽山折半而得四徽再折半而得一徽下至焦尾折半而得十徽再折半而得十三徽故在泛音爲得音倍半之理而與七徽十徽同按聲則因九徽相生而來故不與七徽十徽同而不得取音之位也以十二徽言之十二徽乃九徽至焦尾之半位其泛音自與九徽之泛音同若於此作按聲其音亦不合必下二分當八徽半上三分益一之位而始合蓋十二徽因九徽爲泛音亦折半取音而定上至嶽山折半而得五徽再折半而得二徽下至焦尾折半而得十二徽故在泛音亦得音倍半之理而與九徽同按聲則因八徽半相生而來故不與九徽同而亦不得取音之位也十一徽八徽六徽三徽亦不得取音之位者以全度五分亦爲泛音自然之聲而定十一徽之按聲在七徽九分上三分益一之位若按十一徽其音亦不合必上二分而始合六徽實爲十一徽之半三徽又爲六徽之半其聲同矣聲相同而按之其不合也猶之十一徽也八徽之按聲在十三徽一分上三分損一之位若按八徽其音亦不合必上一分而始合蓋全度五分取分相均皆爲泛音而定故泛音皆相同論其按聲則十一徽六徽三徽因七徽九分相生而來故與八徽之按聲不同八徽因十三徽一分相生而來故與十一徽六徽三徽之按聲不同俱不得取音之位也蓋五聲二變之位定於三分損益之長短若十三徽之位則因泛音自然之聲而定止於二分之三分之五分之之三者故止得三音豈能合乎五聲二變之七音哉玆卽下準之度得五聲二變之位於徽分而以三分損益之法覈之十徽固本生聲之始也管子有曰將起五音凡首先主一而三之四開以合九九以生黃鐘小素之首以成宮此非指倍徵一之十徽宮位爲起音之本乎十徽之位三分之而益一分則爲全度之散聲【損一分則生七徽之聲與生散聲之理同其十徽爲三分則全度爲四分七徽爲二分四徽爲一分四分二分一分聲相同蓋一分爲二分之半二分又爲四分之半此音倍半聲相同之理故三分之位而損益之損一分生二分之聲益一分生四分之聲也餘仿此又不拘某徽分指爲四分三分二分一分者自此度至彼度長短相均如十徽爲三分就一之一百有八分而論則嶽山至四徽得二十七分四徽至七徽亦得二十七分七徽至十徽亦得二十七分十徽至焦尾亦得二十七分如全度爲三分亦就一而論嶽山至五徽得三十六分五徽至九徽亦得三十六分九徽至焦尾亦得三十六分餘仿此而損益相生之理極易明也】於是一十徽宮位生一徵散聲二十徽商位生二羽散聲若三乃宮聲五相生始於宮終於角無生宮之聲所以宮爲聲之始而三之十徽無有按聲之位也四十徽徵位生四商散聲五十徽羽位生五角散聲【六七爲一二之半得聲之理與一二同俱不錄】此各十徽之聲生各之散聲者也又以全度之散聲三分之而損一分其位則在九徽【全度爲三分九徽爲二分五徽爲一分】於是一徵散聲生九徽商位二羽散聲生九徽角位三宮散聲生九徽徵位四商散聲生九徽羽位五角散聲生九徽變宮位夫五角獨生變聲者卽五音相生始於宮終於角之理自宮徵商羽次第相生至角而止皆正聲惟角不能生正聲而生變聲所以角爲聲之終也論五之宮位實在八徽半似當自六徽七分相生而五之六徽七分無按聲之位【按六徽七分各俱無按聲之位】故五角必生九徽變宮也此各散聲生九徽之聲者也又以九徽之位三分之而益一分其位則在十三徽一分【九徽爲三分十三徽一分爲四分六徽四分爲二分三徽四分爲一分】更以八徽半之位三分之而益一分其位則在十二徽二分【八徽半爲三分十二徽二分爲四分六徽二分爲二分三徽二分爲一分】於是一九徽商位生十三徽一分羽位二九徽角位生十三徽一分變宮位論二之宮位在十二徽二分當自八徽半相生而二之八徽半無按聲之位故九徽角生十三徽一分變宮也三九徽徵位生十三徽一分商位四九徽羽位生十三徽一分角位五九徽變宮位生十三徽一分變徵位其八徽半宮位生十二徽二分徵位此九徽與八徽半之聲生十三徽一分與十二徽二分之聲者也又以十三徽一分之位三分之而損一分其位則在七徽九分【十三徽一分爲三分七徽九分爲二分四徽六分爲一分】以十二徽二分之位三分之而損一分其位則在七徽六分【十二徽二分爲三分七徽六分爲二分四徽四分爲一分】於是一十三徽一分羽位生七徽九分角位二十三徽一分變宮位生七徽九分變徵位其十二徽二分宮位生七徽六分徵位三十三徽一分商位生七徽九分羽位四十三徽一分角位生七徽九分變宮位論四之宮位在七徽六分當自十二徽二分相生而四之十二徽二分無按聲之位故十三徽一分角生七徽九分變宮也五十三徽一分變徵位生七徽九分淸宮而不用夫始於宮終於角者以五音相生皆正聲至角止而生變聲也琴旣用二變因終於變徵故變徵所生之位不得爲用其十二徽二分徵位生七徽六分商位此十三徽一分與十二徽二分之聲生七徽九分與七徽六分之聲者也又以七徽九分之位三分之而益一分其位則在十徽八分【七徽九分爲三分十徽八分爲四分五徽九分爲二分二徽九分爲一分】以七徽六分之位三分之而益一分其位則在十徽【七徽六分爲三分十徽爲四分五徽七分爲二分二徽七分爲一分】於是一七徽九分角位生十徽八分變宮位論一之宮位在十徽當自七徽六分相生而一之七徽六分無按聲之位故七徽九分角生十徽八分變宮也管子所謂一十徽爲起音之本者此也二七徽九分變徵位生十徽八分淸宮而不用其七徽六分徵位生十徽商位三七徽九分羽位生十徽八分角位四七徽九分變宮位生十徽八分變徵位其七徽六分宮位生十徽徴位五七徽六分商位生十徽羽位此七徽九分與七徽六分之聲生十徽八分與十徽之聲者也又以十徽八分之位三分之而損一分其位則在七徽三分【十徽八分爲三分七徽三分爲二分四徽二分爲一分】以十徽之位三分之而損一分其位則在七徽【十徽爲三分七徽爲二分四徽爲一分】於是一十徽八分變宮位生七徽三分變徵位三十徽八分角位生七徽三分變宮位四十徽八分變徵位生七徽三分淸宮而不用若十徽之聲所生七徽之聲原與生散聲者相同不再贅此固十徽八分之聲生七徽三分之聲者也又以七徽三分之位三分之而益一分其位則在九徽四分【七徽三分爲三分九徽四分爲四分五徽二分爲二分二徽二分爲一分】以七徽之位三分之而益一分其位則在九徽【七徽爲三分九徽爲四分五徽爲二分二徽爲一分】於是一七徽三分變徵位生九徽四分淸宮而不用三七徽三分變宮位生九徽四分變徵位若七徽之聲所生九徽之聲原與散聲生九徽之聲相同亦不贅此固七徽三分之聲生九徽四分之聲者也又以九徽四分之位三分之而損一分其位則在六徽七分【九徽四分爲三分六徽七分爲二分三徽七分爲一分】於是三九徽四分變徵位生六徽七分淸宮而不用此九徽四分之聲生六徽七分之聲者也至於六徽七分之位則皆淸聲而無所用故不載總之下準各之度以損益相生得五聲二變之位惟十徽九徽七徽得其聲其餘諸徽與三之十徽俱不能得其聲焉【各五聲二變之位所爲宮聲爲始角聲生變宮而終於變徽者其理絲毫不紊各分七音之位實有旋轉不息之義自十徽生散聲與七徽散聲與七徽生九徽九徽生十三徽一分十三徽一分生七徽九分七徽九分生十徽八分十徽八分生七徽三分七徽三分生九徽四分九徽四分生六徽七分以六徽七分之位三分之而益一分其位在八徽半則六徽七分實生八徽半八徽半生十二徽二分十二徽二分生七徽六分七徽六分生十徽而仍歸原位未嘗不與十二律呂隔八相生之理有合也】至若中準爲下準之半上準又爲中準之半三分損益之理固一致也特以三準五聲二變之位計之實得三十有六使依此得聲之位以定徽則其中有長有短有疎有密矣下準之度音節長遇其密者猶可定中準上準之度音節短遇其密者則太密而難分辧其序故不若二分之三分之五分之以泛音自然之位而定以十三徽之爲妙耳曽何十二律呂配十三徽而月而閏之擾擾乎夫五聲二變之於十三徽止得三聲二聲豈十二律呂配夫十三徽而反能得夫十二聲也乎古之以律呂配月者相生損益自然之序也必謂十二月象徽數而以十二律呂彊名之噫嘻亦不經甚矣余故詳辧之更以二分之得七徽四徽一徽十徽十三徽者爲一圖以三分之得九徽五徽二徽十二徽者爲一圖以五分之得八徽十一徽六徽三徽者爲一圖序列於後俾人知徽所由定只因自然之泛音而不得彊作解事借口於律呂庻古聖人作樂之遺意猶可遇諸絲桐間也

﹤經部﹐樂類﹐琴旨﹐卷上﹥﹤經部﹐樂類﹐琴旨﹐卷上﹥﹤經部﹐樂類﹐琴旨﹐卷上﹥

釋黃鐘均以仲呂爲角之疑【有圖】

朱子琴律曰古之爲樂者通用三分損益隔八相生之法若以黃鐘爲宮則姑洗之爲角有不可以毫髮差者而今世琴家獨以仲呂爲黃鐘之角故於眾樂常髙一律惟第三本是角聲乃得守其舊而不變流傳旣久𨿽不知其所自來然聴以心耳亦知非人力所能爲也昔人亦有爲之說者皆無足取其曰五聲之象角實爲以民爲貴故於此焉上之者則穿鑿而迂疎亦已甚矣近世惟長樂王氏之書所言禮樂最爲近古然其說琴亦但以第三爲律中仲呂而不言其所以然予用是益以爲疑愚謂朱子此言亦以一爲宮也其意曰一爲宮則第三爲角一之宮定爲黃鐘則三之角必定爲姑洗夫一爲黃鐘其十徽乃仲呂之位【按下準焦尾至七徽之度合十二律呂之位如散聲爲黃鐘則十三徽六分爲大呂十三徽一分爲太蔟十二徽二分爲夾鐘十徽八分爲姑洗十徽爲仲呂九徽四分爲蕤賓九徽爲林鐘八徽半爲夷則七徽九分爲南呂七徽六分爲無射七徽三分爲應鐘七徽亦爲黃鐘與散聲相同也琴止用五正聲律呂得相合爲用者黃鐘太蔟姑洗林鐘南呂五聲而已其餘俱不得爲用故不可較以十二律呂止以五聲之數考之最爲簡便】不當應第三姑洗之角似與律呂相生之理不能合故有此疑也夫以一全度散聲爲黃鐘宮上生九徽之林鐘徵以應四散聲林鐘徵下生十三徽之太蔟商以應二散聲太蔟商上生八徽之南呂羽以應五散聲而南呂羽下生十一徽之姑洗角獨不應三散聲其應三散聲者乃在十徽之仲呂角是可疑矣殊不知一實非宮分本屬徵也三之爲角分者乃宮也惟以一全度散聲爲林鐘徵上生九徽之太蔟商而應四散聲太蔟商下生十三徽之南呂羽而應二散聲南呂羽上生八徽之姑洗角而應五散聲姑洗角下生十一徽之應鐘變宮爲不用之位【變宮無散聲相應𨿽有其位不用】故不應三散聲也應夫三散聲者乃十徽之黃鐘宮也蓋朱子以律呂之長短用三分損益之法相較故無由得其所以然之理若以五聲之位得度之長短用三分損益之法相較則知一爲徵三爲宮而音與徽分皆得應和自與律呂相生之理相合矣如度之十徽乃全度四分之三三分益一分而爲四分則十徽之位生全度之散聲也夫五音相生宮爲聲之始無聲以生宮也眾於十徽有聲爲用皆生散聲者也惟三於十徽無聲爲用因三爲宮故十徽無聲以生之也此三爲宮之至理知三之屬宮則知一六屬徵二七屬羽四屬商五屬角矣一屬徵則一之十一徽非姑洗角位乃應鐘變宮之位也自不應三散聲其十徽非仲呂角位乃黃鐘之宮位也自應三散聲矣三屬宮則三之十徽乃仲呂角位自不應五散聲其十一徽乃姑洗角位自應五散聲矣然則論琴者惟以度之長短較以五聲自然得其要而有合於管子徵羽之數大於宮與白虎通一尙徵之說也今繪十二律呂合度之位於左審音者辧之

﹤經部﹐樂類﹐琴旨﹐卷上﹥﹤經部﹐樂類﹐琴旨﹐卷上﹥

琴防卷上﹤經部﹐樂類﹐琴旨﹥

欽定四庫全書

琴防卷下

南通州王坦撰

旋宮轉調【有圗】

上古聖人心通造化黙會聲气之元制爲旋宮轉調五調相轉循環不息與五行相生之機一一脗合蓋五行之於萬物一物有一物之體用五音之爲五調一調有一調之體用也如宮調以宮爲體眾爲用商調以商爲體眾爲用角徵羽調莫不皆然秦火以來樂經旣失旋宮之義晦而不明所以有隋廢旋宮獨存黃鐘一均之說【南北之亂中華雅樂中絕隋文帝時鄭譯得之於蘇祗婆蘇祗婆乃自西域傳來故知律呂乃天地自然之聲气非人之所能爲譯請用旋宮何妥恥其不能遂止用黃鐘一均卽宮調也】自唐宋元明以迄於今琴家専肄聲音熟諳譜調而未嘗詳考理學之原儒者空談理數拘守舊聞而不屑研究聲字之義若二者相兼窮其理而究其聲旋宮轉調之理豈不復明哉近代琴譜轉易調計有三十餘其之緊慢俱不得律呂之和立調命名亦不中其窽防皆無足取唐人之紀琴以管色合字定一則四字定二上字定三尺字定四工字定五六字定六五字定七乃管音之四字調四字調爲正調而乙凡不用琴之二變亦不用故以四字調之合字定一其餘聲字皆與各相合也後世因之以管律合音相和取聲而緊某慢某得某之聲轉爲管律之某聲某字或有不緊慢者原爲管律之某聲某字立羽位以起調以原得某轉爲宮立宮位以主調則定爲某調於是定爲宮商角變徵徵羽變宮之七調焉【音取聲以合字六字爲徵四字五字爲羽乙字爲變宮上字爲宮尺字爲商工字爲角凡字爲變徴管律取聲以合字六字爲變宮四字五字爲宮乙字爲商上字爲角尺字爲變徵工字爲徵凡字爲羽則管律與音之不相合已明豈能得旋宮之理哉】其宮調謂二爲宮聲四字得羽之分定爲羽立羽位以起調三得宮之分而爲宮立宮位以主調遂爲宮調【二爲羽三爲宮自古命爲宮調以三爲本而立體可知矣】其商調則一三六俱慢一音【以一合字六六字俱命爲凡字三上字命爲乙字余不更者仍爲宮調聲字】謂三之角聲上字慢爲商聲乙字得羽之分定爲羽立羽位以起調四原得商之分轉爲宮立宮位以主調遂爲商調【按此調三爲羽卽羽調也】其角調則二四五七俱緊一音【以二四字七五字俱命爲淸聲髙五字四尺字命爲淸聲髙尺字五工字命爲淸聲髙工字余弦不更者亦仍爲宮調聲字】謂三原爲角聲上字得羽之分定爲羽立羽位以起調五原得角之分轉爲宮立宮位以主調遂爲角調【按此調三亦爲羽亦羽調也三爲羽則五爲商而命爲宮亦相訛】其變徵調則獨緊五一音【以五工字命爲淸聲髙工字余不更者亦仍爲宮調聲字】謂四原爲變徵尺字得羽之分定爲羽立羽位以起調五原爲角分者上爲變徵之轉爲宮立宮位以主調遂爲變徵調【按此調四爲羽則三爲徵卽徵調也】其徵調則獨慢三一音【以三上字命爲乙字余不更者亦仍爲宮調聲字】謂五原爲徵聲工字得羽之分定爲羽立羽位以起調一六原得徵之分轉爲宮立宮位以主調遂爲徵調【按此調五爲羽則三爲角卽角調也】其羽調則一三四弦六俱慢一音【以一合字六六字俱命爲凡字三上字命爲乙字四尺字命爲淸聲髙上字余弦不更者亦仍爲宮調聲字】謂一六之變宮合字慢爲羽聲凡字得羽之分定爲羽立羽位以起調二七原得羽之分轉爲宮立宮位以主調遂爲羽調【按此調一六亦爲羽三爲商卽商調也】其變宮調則二五七俱緊一音【以二四字七五字俱命爲淸聲髙五字五工字命爲淸聲髙工字余不更者亦仍爲宮調聲字】謂一六原爲變宮合字得羽之分定爲羽立羽位以起調二七原得羽分者上爲變宮之轉爲宮立宮位以主調遂爲變宮調【按此調一六亦爲羽則三亦爲商亦商調也取變徵於角之中取變宮於羽之中則二變不能爲用之理可知矣】此其立調命名

爲近古矣然而未知旋宮轉調之義也【蓋相轉之聲乃相生之聲惟角生變宮變宮無散聲而無聲可轉宮本無生宮之聲故無聲相轉爲宮以角緊度半分之音而旋爲宮乃一定不易之理今不論某聲皆轉爲宮聲角聲亦轉爲眾聲不知旋宮之義也】然而未知三爲體眾爲用之理也【不論某轉爲宮卽以此主調爲立體之本不知三居中當以三爲體也】夫秪以宮調爲主而緊慢不論管律之某聲某字但立羽位者卽爲起調亦不論某但轉爲宮者卽爲主調此自管音旋宮起調之法耳若被之於音豈能得聲隨調轉自然之致乎且變宮變徵亦立而爲調抑知琴之所用止於五正音正聲之外𨿽有二變之位而調之轉皆隨正聲以逓易豈能合散聲以爲用乎【如宮調之一爲徵徵位之下有變徵位不用三爲宮宮位之下有變宮位不用若轉爲徵調則三爲宮三徵位之下有變徵位不用五爲宮五宮位之下有變宮位不用商羽角調亦然】旣不能合散聲以爲用則又豈能立調乎至於管色合字定一因宮調之一爲徵故以合字定之調之相轉視某爲徵卽以某易爲合字其餘之聲字亦相隨而易未有不合各之聲者【如徵調則三爲徵三易爲合字一爲商一易爲尺字矣商調則五爲徵五易爲合字一爲羽一易爲四字矣】蓋管音中合四上尺工六五之七字卽音中倍徵倍羽宮商角徵羽之七正聲也【合四爲六五之低字一二乃六七之倍聲實爲五正聲】乙凡二字卽變宮變徵之二變聲也聲隨調轉工尺等字皆隨其聲而易相轉之五調二變皆不爲用故以不用乙凡之四字調之聲字隨五調各之音而易皆相合也後世不明此理但執唐人管色合字定一之語以四字調之聲字定宮調之七聲爲凖而轉調遇之慢一音者合字六字則易爲凡字上字則易爲乙字尺字則易爲淸聲髙上字不慢者仍如宮調之聲字遇之緊一音者四字五字則易爲淸聲髙五字尺字則易爲淸聲髙尺字工字則易爲淸聲髙工字不緊者亦仍如宮調之聲字其之緊慢得乙凡與七淸聲之聲字旣不合乎各之散聲而之不更者仍用宮調之聲字又不合乎各調之五聲蓋由不知管律與度之生聲取分本不同但取管音七調之聲字彊合之於五聲而爲七調欲其軫和切適以宣雅樂之太和也難矣夫管音有七調者以七聲取分相均皆得爲用也音之七聲取分不均則止用五正聲而二變不得爲用故止五調若以管律合音相和取聲而變宮變徵必欲立爲調竊恐旋宮之理愈晦而不明也自愚論之所謂旋宮轉調也以角易爲宮其宮旋也角旣爲宮則宮轉爲徵徵生商而轉商商生羽而轉羽羽生角而轉角也五聲旣以相生之聲相轉則五調亦以相生之聲相轉也此之謂旋宮轉調也【以九徽十徽相較旋宮之理甚明蓋九徽按聲惟角在九徽上之八徽半十徽按聲惟宮在十徽下之十徽八分以角緊一音則八徽半之按聲移於九徽十徽之按聲移於十徽八分角易爲宮也故謂旋宮聲之相轉亦易明也宮十徽八分之按聲移於十徽宮轉徵也羽九徽之按聲移於八徽半羽轉角也余皆有相轉自然之理可知矣五聲相轉故謂轉調】定相轉之五調必知某調以某爲體而旋宮始有所施由是言之琴其以三爲體矣乎就宮調而論三本爲宮聲而宮調以三爲宮則三爲體也明矣若次第相轉爲徵商羽角之調三俱次第相轉得徵商羽角之聲是宮調以三爲宮以立體則徵商羽角調亦卽以三爲徵商羽角以立體矣則三之爲體也益明矣琴𨿽有七而窮乎律呂之貫通五已備故三居中爲體一二與四五則分兩側爲用【如宮調三爲宮聲居中爲體一二爲徵羽四五爲商角分兩側爲用商調則三爲商聲居中爲體一二爲羽宮四五爲角徵分兩側爲用角調則三爲角聲居中爲體一二爲宮商四五爲徵羽分兩側爲用徵調則三爲徵聲居中爲體一二爲商角四五爲羽宮分兩側爲用羽調則三爲羽聲居中爲體一二爲角徵四五爲宮商分兩側爲用】至於六七乃一二之淸聲用以髙下相宣洪纎並奏爲樂曲始終之節奏而聲調體用之理實則止於五所以舜有五琴也此五調以三爲體眾爲用之理也大凡諸調不拘某但按在十徽八分而與他散聲應者爲宮按在八徽半而與他散聲應者爲角其在宮調一六爲徵二七爲羽三爲宮四爲商五爲角蓋三於十徽八分應五三聲是三爲宮五於八徽半應三散聲是五爲角因三立宮位以主調故爲宮調其在徵調以宮調之角聲五緊一音旋爲宮聲【卽蕤賔調】則一六徵俱轉爲商二七羽俱轉爲角三宮轉爲徵四商轉爲羽蓋五於十徽八分應二七散聲是五爲宮二七於八徽半應五散聲是二七爲角因宮調之三宮轉爲徵而三立徵位以主調故爲徵調其在商調以徵調之角聲二七俱緊一音旋爲宮聲【卽緊二五七一音之姑洗調】則一六商俱轉爲羽三徴轉爲商四羽轉爲角五宮轉爲徵蓋二七於十徽八分應四散聲是二七爲宮四於八徽半應二七散聲是四爲角因徵調之三徵轉爲商而三立商位以主調故爲商調其在羽調以商調之角聲四緊一音旋爲宮聲【卽慢一三六一音之慢宮調】則一六羽俱轉爲角二七宮俱轉爲徵三商轉爲羽五徵轉爲商蓋四於十徽八分應一六弦散聲是四爲宮一六於八徽半應四散聲是一六爲角因商調之三商轉爲羽而三立羽位以主調故爲羽調其在角調以羽調之角聲一六俱緊一音旋爲宮聲【卽慢三一音之慢角調】則二七徵俱轉爲商三羽轉爲角四宮轉爲徵五商轉爲羽蓋一六於十徽八分應三散聲是一六爲宮三於八徽半應一六散聲是三爲角因羽調之三羽轉爲角而三立角位以主調故爲角調若欲仍定爲宮調以角調之角聲三緊一音旋爲宮聲【角調自宮調次第相轉各俱緊惟三未今三亦緊則七俱緊而仍爲宮調矣】則一六宮俱轉爲徵二七商俱轉爲羽四徵轉爲商五羽轉爲角是三仍於十徽八分應五散聲而三爲宮矣五仍於八徽半應三散聲而五爲角矣因角調之三角緊一音旋爲宮而三仍立宮位以主調故復轉爲宮調此旋宮轉調至當不易之理也古者律呂之理簡而明後世之文繁而晦古人止以各調之角聲緊一音已盡旋宮轉調之蘊後人從難處探索調愈繁理愈晦究不能知旋宮轉調之所以然比而衡之人將何所適從耶今以旋宮相轉而自然轉爲某調者繪圗於後又於五調各之內詳載角聲旋宮聲某聲轉爲某聲而卽轉爲某調之故其管色聲字隨五聲而遞易者亦卽注於各之內俾覽之者知古人制作之微意莫不循環相轉無毫釐之差而立體生聲爲法之密信於理數無遺也不然舎角聲之而別求旋宮之理又曷怪乎隋廢旋宮獨存黃鐘一均之說之紛紛也哉

以角聲所值之緊一音旋爲宮聲則各之聲皆以相生之聲相轉而三居中爲體得某聲卽爲某調五調相轉循環不息乃旋宮轉調之至理也

此宮調也卽今之所謂正調調以五角聲緊一音旋爲宮聲則三宮轉爲徵而爲徵調矣

此徵調也由宮調緊五一音卽今之所謂防賔調調以二七角聲俱緊一音旋爲宮聲則三徵轉爲商而爲商調矣

此商調也由徵調緊二七一音卽今之所謂緊二五七一音之姑洗調調以四角聲緊一音旋爲宮聲則三商轉爲羽而爲羽調矣

此羽調也由商調緊四一音卽今之所謂慢一三六一音之慢宮調調以一六角聲俱緊一音旋爲宮聲則三羽轉爲角而爲角調矣

此角調也由羽調緊一六一音卽今之所謂慢三一音之慢角調調以三角聲緊一音旋爲宮聲則三爲宮而仍爲宮調矣

此旋爲宮調也由角調緊三一音則仍爲宮調矣蓋旋宮相轉周而復始有天然之妙自隋廢旋宮迄今千有餘年無知之者故爲圗說以著明之

辟轉繁謬【外調轉式轉】

漢晉以來樂經殘缺旋宮之義襲錯傳訛紛紛聚訟而琴操遂有正調外調之分正調者以宮調之宮商角徵羽五音誤爲五調曰宮音商音角音徵音羽音及商角合音徵羽合音也外調者以商角徵羽調誤分爲三十七調曰慢宮慢商慢角慢羽淸商淸角淸徵淸羽及黃鐘姑洗防賔無射大呂夾鐘無射商應鐘羽古無射金羽側羽楚商側楚側蜀蜀側吳調琴調淸調三淸玉淸碧玉離憂無媒泉鳴羲和淒涼復古上間下間也大抵俱以正調爲凖而以緊某慢某爲某調云嘗考諸調緊慢爲某調之義惟有所謂慢一三六之慢宮獨慢三之慢角緊二五七之姑洗獨緊五之防賔此四調爲得律呂相和之正而宮調聲字則暗旋於中蓋絲樂止用五正聲琴有五已得五聲之正若六七但爲一二之淸聲茍欲攺弦易調一慢則六亦隨之而慢二緊則七亦隨之而緊上下符湊髙低應和方爲一曲始終之用故四調得律呂相和之正也至於以緊五弦之徵調【卽世之所謂防賔調】復慢一而謂爲黃鐘調則一不與六應和失律呂相配之義矣然猶可取者一𨿽慢得與五應和爲用自二至七六音徵調聲字原旋於中似宜名以徵調爲近理名曰黃鐘調非也以緊二五而謂爲無射調則二不與七應和矣夫曲之始二必低一音於七徽三分取聲仍與七應和爲用曲之終七必髙一音於六徽七分取聲又與二應和爲用蓋商調之二七固宮聲也二於七徽三分取聲之分乃變宮之位七於六徽七分取聲之分乃徵調淸角之位卽七緊一音之聲實與二相和乃徵調中緊二七兩所轉之商調也故此調乃商調用變宮之義卽宮調之牧歌等操用變宮之意名曰無射調亦非也若夫慢商慢羽二十餘調所爲緊慢者按而彈之宮不成宮徵不成徵聲音之道遂不可問矣在始綴爲外調者意謂正宮調有五調之操則外調亦必有六律六呂調之操正宮調一音有五音則外調一律亦必有十二律所以不顧管子五音相生之妙不求白虎通一尙徵之義妄矜臆見誇多奇侈以自喜緊慢有三十餘調之多立調命名俱不得其當而與律呂相和爲用者究不能出徵商羽角四調之範圍如防賔姑洗慢宮慢角四調與徵商羽角四調相合者也則有欵乃六合逰瀟湘水雲鈞天逸響搔手問天秋鴻後秋鴻春山聽杜鵑搗衣飛鳴吟神逰八極太和吟等操傳世如黃鐘無射二調七相配𨿽非其正尙可與徵商二調相通者也則有魯靈光雲中笙鶴胡笳十八拍大雅離騷等操傳世其餘若慢商慢羽二十餘調𨿽存其名實無其曲良以律呂失度宮徵乖謬有彈而不成聲和而不成和者是以終不獲傳也操縵者必欲於正聲之外求無稽之說而鑿之豈不誤哉予故以外調轉之式及其歌俱附於後以著其謬庶審音之士得細較之不爲所惑幸甚

慢宮【慢一三六各一徽】

慢商【慢二一徽】

慢角【慢三一徽】

慢羽【慢五一徽】

淸商【緊二五七各一徽】

淸角【緊三慢一六各一徽一作緊五二徽慢六一徽】

淸徵【緊四慢五各一徽】

淸羽【緊二四各一徽】

黃鐘【緊五慢一各一徽】

姑洗【同淸商】

防賔【緊五一徽】

無射【緊二五各一徽】

大呂【同黃鐘】

夾鐘【同淸商】

無射商【同黃鐘音律不同】

應鐘羽【同黃鐘慢二半徽又慢一半徽】

古無射【同黃鐘】

金羽【同淸羽一作同防賔】

側羽【同黃鐘緊七一徽一作同淸商】

楚商【同無射】

側楚【緊七一徽一作緊七慢二各一徽】

側蜀【緊三一徽一作慢一一徽】

蜀側【五九十應七十四應六十上應五十八應四十六應二】

吳調【緊五七各一徽一作緊五慢二各一徽】

琴調【慢一二徽一作同慢商】

淸調【同吳調】

三淸【慢一三各一徽一作慢一二三各一徽】

玉淸【緊七慢四各一徽】

碧玉【緊三五七各一徽一作同慢角】

離憂【同應鐘羽】

無媒【慢三六各一徽一作緊二六各一徽】

泉鳴【緊七慢一四各一徽一作同慢宮一作慢七一徽一作慢二三六各一徽】羲和【緊五七慢一各一徽一作同三淸】

淒涼【同無射】

復古【同黃鐘】

上間【緊五二徽】

下間【緊五慢二四各一徽】

一寛五緊本黃鐘一六三寛是慢宮更張欲轉離憂調黃鐘縱二半徽中間緊二卽寛角五獨緊是防賔惟有商角不轉二五俱髙淒涼音只緩三成慢角慢宮調裏轉泉鳴就中行變無媒韻更向宮慢一聲試作廣陵歌晉室慢商徽同第一時人不識無射商卻道黃鐘同一律淸商碧玉兩樞隨緩緊三隔三徽側羽慢宮猶不逺羽寛宮急少商知慢宮欲變淸商聽四慢一徽神定淸商側羽轉淒涼四七寛眞防徑

立體爲用辧

近代相傳琴譜惟以正宮一調爲五音之要領毎曲自始至終五聲相續而出周回曲折有體以立其本有用以盡其變而後聲調協和得太和自然之理是故定爲某音卽以某聲立體以某聲相生之聲爲用如宮音以宮聲立體宮生徵徵聲爲角商音以商聲立體商生羽羽聲爲用角徵羽音亦然此五音用於五調之大要也【立體之聲乃每句句尾之聲字非前旋宮之例旋宮不拘某調皆以三立體乃調之本也此不拘某合於某聲者謂之立體乃音之本也】自旋宮之義廢商角徵羽四調遂失其傳操縵之士之善制曲操者皆無所依據故獨取宮調之五音爲凖後世以一爲宮而曲操命爲五音頗多訛錯予審其聲調辧其體用細究所定之音有相合者有相訛者有不得相合者相合者則宮音羽音是相訛者則商音徵音是不得相合者則角音是所謂相合者何也宮音之洞天春曉陽春等操自首至尾皆以三宮聲立體而以一弦六徵聲爲用徵爲宮所生得相生之序而相和也泛音止調以一弦六徵聲起音以三宮聲終之此定爲宮音之相合者也【原定爲宮音者謂一六爲宮三爲角以一六之宮立體三之角爲用而定爲宮音也按角本不與宮相和一弦六與三得相和者乃一六爲徵三爲宮宮徵兩聲相生得以相和是三爲宮以立體一弦六爲徵以爲用適合宮音之立體也】羽音之鳯翔霄漢漢宮秋月等操自首至尾皆以二七羽聲立體而以五角聲爲用角爲羽所生亦得相生之序而相和也泛音止調以五角聲起音以二七羽聲終之此定爲羽音之相合者也【原定爲羽音者謂五爲羽二七爲商因商生羽而相和故借二七之商立體而定爲羽音也按二七爲羽五爲角乃二七爲羽以立體五爲角以爲用適合羽音之立體也】所謂相訛者何也商音之牧歌墨子悲絲等操自首至尾乃一六徵聲立體四商聲爲用泛音止調用四商聲起音以一六徵聲終之按此則當定爲徵音以一六徵聲立體四商聲爲用而定爲徵音猶之三宮聲立體以一六徵聲爲用爲宮音二七羽聲立體以五角聲爲用爲羽音也故牧歌墨子悲絲等操定爲徵音則相合定爲商音則不相合此徵音誤定爲商而訛爲商音者也【原定爲商音者謂二七爲商因二七借爲羽音之收聲而商音無聲可定故借一六之宮以立體謂宮商兩聲相近而定爲商音也按一六爲徵與一六相和之四爲商是一六爲徵以立體四爲商以爲用乃徵音之立體若謂商音者非也】徵聲之漁歌禹會塗山等操自首至尾乃四商聲立體二七羽聲爲用泛音止調用二七羽聲起音以四商聲終之按此則當定爲商音以四商聲立體而定爲商音猶之三宮聲立體爲宮音二七羽聲立體爲羽音一六徵聲立體爲徵音也故漁歌禹會塗山等操定爲商音則相合定爲徵音亦不相合此商音誤定爲徵而訛爲徵音者也【原定爲徵音者謂四爲徵二七爲商以四之徵立體二七之商爲用而定爲徵音也按四爲商二七爲羽是四爲商以立體二七爲羽以爲用乃商音之立體若謂徵音者亦非也】所謂不得相合者何也角音之箕山秋月蒼梧怨等操自首至尾皆以三宮聲二七羽聲爲立體取音之本而當立體之五角聲間或用之泛音止調亦不用五角聲而以六徵聲起音以三宮聲終之則此是宮音非角音矣但宮音必以相生之徵聲爲用而玆於一六徵聲偶一用之不可爲凖竊聆此音多惻隠慈愛之意非若洞天春曉等操之溫潤而寛和意古人之定爲角音者或以此乎然以論音之理庶防相合矣以論各五聲相生相和之理則不得相合也嘗細審夫角音不能立體取音之理泛音止調不能用角聲之故大抵琴操之用某音也必以某音爲本而立體以某音乃相生之聲而爲用此理之出於自然而不可易者故宮生徵宮以立體徵以爲用商生羽商以立體羽以爲用徵生商徵以立體商以爲用羽生角羽以立體角以爲用是宮商徵羽四音俱有相生之聲相和爲用而得盡律呂貫通之妙惟角音無相生之聲相和爲用【按角生變宮變宮有奇零不能成和眾而調音爲用者止得五聲之正變宮𨿽有其位無散聲不能與角聲相和爲用】而用宮聲宮聲本不與角聲相和故角音以之爲用不能得恰符之妙且宮固聲之君也若他聲以之爲用則陵替而失自然之理故徵音之曲操𨿽宮徵兩聲相和皆避之而用變宮【牧歌等操是也】若以宮聲爲用必致混淆而失其體【如釋談章鈞天逸響則淆入宮音用吟於羽角位天臺引思賢操則用吟之位混淆不一是也】角聲旣不與宮聲相和而以宮聲爲用則宮自立宮之體而淆入宮音矣若以羽聲爲用則角聲與羽聲𨿽相和而實羽聲之所生又不可以之爲用蓋宮商徵羽四音皆以我生之聲相和爲用耳若以生我之聲爲用則淆入生我之聲𨿽相和而不可爲用也如宮生徵宮徵兩聲相和爲用而以宮立體獨宮音無生我之聲相淆商生羽商羽兩聲相和爲用而以商立體不以生我之徵相和者相淆徵生商徵商兩聲相和爲用而以徵立體不以生我之宮相和者相淆羽生角羽角兩聲相和爲用而以羽立體不以生我之商相和者相淆若角音旣無我生之聲相和爲用而以生我之羽相和者相淆則羽角兩聲相和爲用卽爲羽立體而淆入羽音矣所以角音不能立體取音也琴操之泛音止調也必以相生之聲起音以相生之聲與立體之聲兩聲相和終之或立體之聲兩聲自得淸濁相和終之如宮音止調用相生之一六弦徵起音仍用一徵與三宮兩聲相和終之商音止調用相生之二七羽起音仍用二羽與四商兩聲相和終之徵音止調用相生之四商起音以一六徵兩聲自得淸濁相和終之羽音止調用相生之五角起音以二七弦羽兩聲亦自得淸濁相和終之惟角音止調旣無相生之聲起音又無兩聲可相和者終之所以泛音止調不能用角聲也朱子曰樂只是个和書云八音克諧無相奪倫皆謂取音必於和也夫宮商徵羽四音之得相生相和得立體取音自然之妙如彼而角音之不得相生相和不得立體取音也如此此箕山秋月蒼梧怨等操定爲角音不得相合者也【原定爲角音者謂三爲角以三之角立體而定爲角音也按三爲宮乃三爲宮以立體實與宮音之立體相符五爲角無相生之聲爲用而不能立體也】予不敢彊爲攺竄姑仍定爲角音俟髙明者詳察焉至於商角合音之羽化登仙等操𨿽與牧歌等操稍異而其取音皆避宮聲而用變宮以一六徵聲立體當定爲徵音【原定爲商角合音者因立體之聲與商音相同爲用之聲與泛音止調之起音之聲俱與商音稍異而定爲商角合音也夫一音立體必以相生之聲爲用泛音止調亦以相生之聲起音如謂商音之牧歌等操本爲徵音以一六徵立體四角爲用羽化登仙等操亦以一六徵立體而爲用者五角泛音止調之起音之聲乃變宮故定爲商角合音也今亦定爲徵音者如宮音之梅花三弄等操爲用之聲俱用二七羽五角之理也】徵羽合音之平沙落鴈𨿽與鳯翔霄漢等操稍異然一曲之起音皆用二七羽聲當定爲羽音【原定爲徵羽合音者亦以立體之聲與羽音相同未以當爲用之角爲用而定爲徵羽合音也按平沙落鴈以二七羽立體爲用者或用宮或用商與徵今亦定爲羽音者如羽音之漢宮秋月等操亦用宮之理也按商不與角相和徵不與羽相和旣謂商而又謂角旣謂徵而又謂羽非取音之至理也】且徵商羽角四調各曲操之五音與宮調各曲操之五音實相爲表裏如徵調之瀟湘水雲以一六商聲立體當定爲徵調商音鈞天逸響以三徵聲立體當定爲徵調徵音欸乃等操以四羽聲立體當定爲徵調羽音徵調復慢一音謂黃鐘調之魯靈光等操以一五宮聲立體當定爲徵調宮音商調之秋鴻等操以二七宮聲立體當定爲商調宮音緊二五一音謂爲無射調之離騷實商調用變宮之意以一六羽聲立體當定爲商調羽音羽調之神逰八極以三羽聲立體當定爲羽調羽音角調之太和吟以一六宮聲立體當定爲角調宮音此五調曲操定五音之大要而聲有所依本有所立誠律呂相和自然之至理也欲知各調立體之音必先知調之宮商欲知調之宮商必先知音之宮商夫各之聲皆隨各調而遞遷知某按十徽八分取應聲爲宮某按八徽半取應聲爲角則知某爲宮某爲商矣知某之聲爲宮某之聲爲商則知三爲某聲而爲某調矣知某調以某爲宮某爲商則知某立體某爲用而爲某音矣卽此五調條分縷析詳細注明庶不失古人作樂精微之妙而調琴者亦得有所凖則焉

變聲淸聲辧【有圖】

音正變近世皆未明其義蓋由唐宋之論琴者惟較以管律之長短而未較以度五聲二變之數之多寡故也試以管律合度較之管律黃鐘九寸分其半得四寸五分爲變宮聲度宮聲八十一分其半得四十零五在七徽之位爲宮聲【七徽爲度之半】夫猶是半也在管音宮聲之半而爲變宮聲在音宮聲之半則仍爲宮聲何哉誠以音之變宮聲乃四十二六六之位【卽八十五三三變宮之半】在七徽三分而七徽爲全度之半絲音倍半聲相同倍固宮聲半亦宮聲此所以以管律論音者必不能定夫二變聲也且夫五聲之於度不爽毫釐分晰之而變聲之位自定矣試以七徽之下各得聲之位較之【各徽分俱有二變之位獨以七徽之下較之者七徽得本正聲上下得聲之理易明也】如一六七徽徵位之下之角位在七徽九分二七七徽羽位之下之徵位在七徽六分三七徽宮位之下之羽位在七徽九分四七徽商位之下之宮位在七徽六分五七徽角位之下之商位亦在七徽六分夫自七徽至七徽六分是一分也自七徽至七徽九分是一分有半也在二七羽四商五角其七徽之下得聲之位俱在七徽六分惟一六徵三宮其七徽之下得聲之位俱在七徽九分此無他一六徵之下有變徵半分之位在七徽三分三宮之下有變宮半分之位亦在七徽三分故耳【七徽至七徽三分爲半分七徽三分至七徽九分則爲一分是七徽至七徽九分爲一分有半矣一六七徽應本徵七徽三分乃變徵位十徽應三弦宮十徽八分乃變宮位二七七徽六分應一六徵七徽九分乃變徵位十二徽二分應三宮十三徽一分乃變宮位三七徽應本宮七徽三分乃變宮位九徽應一六徵九徽四分乃變徵位四七徽六分應三宮七徽九分乃變宮位十徽應一六徵十徽八分乃變徵位五八徽半應三宮九徽乃變宮位十二徽二分應一六徵十三徽一分乃變徵位二變之位前三凖當徽與律呂名徽篇俱注之矣此又注之者蓋以琴家俱習於節奏之鏗鏘未論及五聲二變之微妙故不啻反復以明之】後世以一爲宮則三爲角四爲徵矣以一徵位之下之變徵位爲變宮位矣於是乎三宮位之下本有變宮位秪因三命爲角音角音無變聲反不當用四商位之下本無變聲之位秪因四命爲徵音徵音有變聲而無其位又不得用此未以五聲數論音而誤以一爲宮所以二變聲又不可定也至於音之淸濁知者更鮮濁聲卽五聲二變之七音對淸而言故曰濁其在淸聲亦有五聲二變之七音焉七淸七濁云者卽律呂之六律爲陽六呂爲陰也七濁聲與管音陽律黃鐘宮轉生至防賔變徵之七聲相合七淸聲與管音陰呂大呂淸宮轉生至林鐘淸變徵之七聲相合管音陽律陰呂分用陽律之防賔變徵自旋於黃鐘宮而不及於陰呂之大呂淸宮音之淸聲自濁聲相生而來也如變徵五十六八八【角聲六十四生變宮八十五三三變宮生變徵五十六八八】生淸宮三十七九二【爲七十五八五淸宮之半自變徵損之而生若益而生得淸宮之正此用其半數適在七徽之上其理易明也】界於濁宮濁商之間淸宮生淸徵五十零五六界於濁徵濁羽之間淸徵生淸商三十三七一界於濁商濁角之間淸商生淸羽四十四九四界於濁羽濁變宮之間淸羽生淸角二十九九六界於濁角濁變徵之間於七徽細較之五淸聲之位俱在七徽之上六徽七分也淸角生淸變宮三十九九五界於濁變宮淸宮之間其位在七徽稍上附於濁宮之上不及一分也淸變宮生淸變徵五十三二七界於濁變徵淸徵之間其位亦在七徽稍上附於濁徵之上亦不及一分也夫弦度淸聲濁聲之相間卽管律律呂之相間自宮聲損益相生至淸角之十二聲卽黃鐘損益相生至仲呂之十二律呂淸角生淸變宮之度附於濁宮之上不及一分卽仲呂上生不足黃鐘之原數此乃音淸濁與管音律呂相合之至理第音之與管音生聲取分不相同【詳見首篇】故世之以律呂論琴者終不能相合耳至於變聲淸聲之不能爲用者以變宮變徵之位去正聲宮徵之位止得半分則易與正聲淆雜而五淸聲之位界於兩濁聲之間上下亦得半分亦易與濁聲淆雜二淸變聲之位界於淸聲濁變聲之間附於濁宮濁徵位之上相去止差毫釐其聲防與濁聲相同故皆不能爲用也若避過正聲則二變與淸角淸羽亦有用之者卽如宮調宮音之梅花三弄用淸角淸羽商音之漁歌耕歌醉漁唱晚雁過衡陽石上流泉用變宮變徵禹會塗山山居吟用變宮變徵淸角樵歌用變宮變徵淸角淸羽塞上鴻宋玉悲秋蘇門長嘯洞庭秋思用淸角徵音之牧歌羽化登仙等操用變宮風雷引碧天秋用淸角思賢操用變宮淸角羽音之鳯翔霄漢佩蘭烏夜啼用變宮萬壑松濤用淸角徵調宮音之胡笳十八拍用變宮商音之瀟湘水雲用淸角商調羽音之離騷用變宮此各操之避正聲而用變聲淸聲者也蓋變宮𨿽與宮聲淆雜而變宮之下羽位去變宮原得一全分用變宮則宮聲避而不用矣宮聲上至商位得一全分下至羽位得一全分有半若變宮則下至羽位得一全分上至商位得一全分有半所以得爲用也變徵𨿽與徵聲淆雜而變徵之下角位去變徵亦得一全分用變徵則徵聲避而不用矣徵聲上至羽位得一全分下至角位得一全分有半若變徵則下至角位得一全分上至羽位得一全分有半所以亦得爲用也凡變徵必用於變宮之後以變徵爲變宮所生得取音之自然故耳淸角𨿽界於濁角濁變徵之間上下俱有聲淆雜而上之濁變徵本爲空位淸角上至濁徵原得一全分用淸角則濁角避而不用矣淸角下至濁商得一全分有半上至濁徵得一全分猶獨變宮變徵得宮徵之相避可爲用也淸羽𨿽界於濁羽濁變宮之間上下亦有聲淆雜而上之濁變宮亦爲空位淸羽上至濁宮亦得一全分用淸羽則濁羽避而不用矣淸羽下至濁徵得一全分有半上至濁宮得一全分猶淸角得濁角之相避亦可爲用也凡淸羽必用於淸角之後亦以其得取音之自然故耳【變徵用於變宮之後乃變宮所生故得自然之致淸角乃淸羽所生而淸羽反用於淸角之後亦得自然之致者蓋宮調之淸角卽角所緊之音旋而爲宮者乃徵調之宮聲也宮調之淸羽乃徵調之淸角徵調之淸角卽徵調角所緊之音旋而爲宮者乃商調之宮聲也夫聲音之爲用未有不合於旋宮相轉自然之理用淸角乃宮調轉爲徵調而以淸角爲宮用淸羽乃徵調轉爲商調而以淸羽爲宮因商調必由於徵調之相轉所以淸羽必用於淸角之後也】若用變聲則正聲避而不用用淸聲則濁聲避而不用避此度之短得近彼度之長趨此度之長又就彼度之短正聲與變聲淸聲之相趨避一轉移間仍與五正聲之用於度相去長短適合故曰二變與淸角淸羽皆得爲用也且用變聲淸聲各操有前後多寡之互異焉有自起調用正聲至曲成更奏而用變聲者漁歌等操是也或用變聲淸聲者樵歌是也有自起調用變聲至曲成更奏用正聲者佩蘭離騷是也或自起調用淸聲至曲成更奏用正聲者萬壑松濤是也有本用淸聲而用正聲於曲操之前後者風雷引是也有本用正聲或用變聲止一段者烏夜啼之第七段胡笳十八拍之第五段是也有至將闋用淸聲止一句兩句者梅花三弄瀟湘水雲是也有用變聲或淸聲或變聲與淸聲俱仍以正聲相雜而用者耕歌醉漁唱晚石上流泉天臺引【變聲】洞庭秋思【淸聲】禹防塗山山居吟思賢操【變聲與淸聲】是也有自始至終用變聲而不更一音者牧歌羽化登仙等操是也或用淸聲亦不更一音者塞上鴻碧天秋等操是也細究其理皆移宮換羽之意【按移宮換羽由琴止用宮徵商羽角之五正聲相和爲用二變與淸角淸羽𨿽用於其間實不能以之爲用若用其聲則各聲皆移換矣蓋用變宮則以徵爲宮商爲徵羽爲商角爲羽變宮爲角矣用變宮變徵則以商爲宮羽爲徵角爲商變宮爲羽變徵爲角矣用淸角則以淸角爲宮宮爲徵徵爲商商爲羽羽爲角矣用淸角淸羽則以淸羽爲宮淸角爲徵宮爲商徵爲羽商爲角矣俱得正聲之相避亦有五聲爲用而不合本調各之聲故謂之移宮換羽也】惟牧歌等操之用變宮塞上鴻等操之用淸角自始至終不更一音乃旋宮轉調之意是彼調借此調之音而爲出入者也總之用變宮與慢三之角調相合用淸角與緊五之徵調相合惟變徵淸羽則自始至終不熊盡用何也曲操必以散聲泛聲按聲三者並用始得律呂之陰陽虛實聲調之髙下洪纎夫變徵必與變宮同用當避三宮一六徵七之散聲與泛聲防至一半不用淸羽必與淸角同用當避五角二七羽七之散聲與泛聲亦防至一半不用若變宮止避三宮之一聲淸角止避五角之一聲故變徵淸羽皆不能如變宮淸角盡用於一操之全也按其度審以聲之正變淸濁而變宮變徵淸角淸羽得用於曲操之中皆確然有據無纎毫之可疑如用變宮爲慢三之角調用變宮變徵則爲慢一三六之羽調矣用淸角爲緊五之徵調用淸角淸羽則爲緊二五七之商調矣無攺易調之繁而一調有五調之體莫不協於聲音而得備於用也今以各度所得七淸聲之位詳載於各之下列圗如左而正變淸濁之聲固了如指掌矣

﹤經部﹐樂類﹐琴旨﹐卷下﹥﹤經部﹐樂類﹐琴旨﹐卷下﹥

七淸聲俱注於各之下惟淸角淸羽有用之者其餘皆不得爲用本不必錄因淸角淸羽二聲自淸宮相生而來故錄之聲𨿽不能爲用亦有其位與隔八相生十二律呂得聲之理相爲表裏管音與音生聲取分各異故以律呂相較皆不能明其理音自有七淸七濁之十四聲以五聲之數考之其理易明夫琴止用五正聲而二變與淸角淸羽亦可爲用者蓋用變宮則避宮聲而合三之慢以易調用淸角則避角聲而合五之緊以易調變徵淸羽又隨變宮淸角而易𨿽不得聲之正亦可爲用操縵者觀之可知審音以五聲數乃千古不易之至理也

取吟定位

凡安操縵者欲其聲之髙下疾徐則有輪鎖潑刺疊捐滚拂之類以出之欲其聲之抑起伏則有綽注逗撞進退往來之類以伸之此不過取其節奏之鏗鏘實無闗於律呂生聲之至理也惟是得聲於徽分往來搖動而取音者謂之曰吟猱猱在徽之上取音不拘某聲之位俱可用亦與律呂生聲之理無闗惟在徽分之下取音而爲吟者此則有一定之理而不可易也【按琴譜有以在徽下取音爲猱徽上取音爲吟有以不拘徽之上下取音寛大蒼老者爲猱纎小韻致者爲吟據此則吟猱二字之義與徽之上下取音之理各相承俱未畫一愚謂猱字乃從吟字生出因取音別於徽之上下所以吟猱異名徽下取音旣合律呂生聲之理宜以吟名之徽上取音旣不合律呂生聲之理宜以猱名之至於徽下取音以猱之寛大蒼老者注以大吟或蒼老吟不必復混入猱字如此則徽之上下取音自有定凖後之覽譜者亦知有所分別矣】苟或吟不得其位非郁而無轉則噍而不謳矣蓋一音立其體則二音以聲爲用二音以吟爲用五音聨絡曲折紆廻始得宛轉而成韻夫爲用之聲乃立體之聲所生用吟之聲相間於立體爲用兩聲之中爲之用者得其聲之髙而音剛用於吟者得其聲之低而音柔剛柔相濟髙低相和所以定陰陽淸濁之理而盡律呂貫通之妙也試歷言之宮音則於羽角位用吟蓋宮音立體必以相生之徵音爲用徵又以相生之商音相續爲用用吟於羽角之位者羽相間於立體爲用宮徵兩聲之中角爲羽所生又相間於爲用徵商兩聲之中旣宮以立體則徵商以聲爲用而羽角以吟爲用矣此宮音之用吟也徵音於角與變宮位用吟蓋徵音立體必以相生之商音爲用商又以相生之羽音相續爲用用吟於角與變宮之位者角相間於立體爲用徵商兩聲之中變宮爲角所生又相間於爲用商羽兩聲之中旣徵以立體則商羽以聲爲用而角與變宮以吟爲用矣此徵音之用吟也商音於宮徵位用吟蓋商音立體必以相生之羽音爲用羽又以相生之角音相續爲用用吟於宮徵之位者宮相間於立體爲用商羽兩聲之中徵爲宮所生又相間於爲用羽角兩聲之中旣商以立體則羽角以聲爲用而宮徵以吟爲用矣此商音之用吟也羽音當於徵商位用吟乃與宮音徵音商音用吟之意合而今顧於羽角之位用吟淆入宮音用吟之位者何也蓋一音立體以相生之音爲用而又以爲用所生之音相續爲用始得律呂生聲之妙故宮音以徵商爲用徵音以商羽爲用商音以羽角爲用也若羽音羽生角角爲用角生變宮變宮亦以爲用則羽音以角與變宮爲用庶得與宮徵商三音相合耳特因變宮無散聲以爲用而借用於宮聲宮爲聲之君他聲以之爲用皆不能得其自然之致故徵商二音不用宮聲【徵音避宮聲而用變宮商音𨿽用宮聲不以散聲爲用而用於按聲之用吟】皆自得其用吟之體角音用宮聲而不能立角音之體以致淆入於宮音【詳見前立體爲用篇】惟羽音用宮聲得自立體者因有角之一聲以爲用外𨿽得立羽音之體內實因用宮聲而不能用吟於徵商之位是以淆入宮音用吟於羽角之位也故鳯翔霄漢佩蘭之操避宮聲而用變宮得用吟於徵商之位則羽之一音亦得立體角與變宮以聲爲用徵商以吟爲用此羽音之用吟也按變宮𨿽無散聲可用而爲用之角已得生聲之情此所以羽音之曲操獨鳯翔霄漢佩蘭古澹淸雅爲之冠也【按爲用之二聲得相生而相和而用吟之二聲亦得相生而相和如宮音羽角位用吟羽生角而相和徵音角與變宮位用吟角生變宮而相和商音宮徵位用吟宮生徵而相和羽音徵商位用吟徵生商而相和用吟之理一說自爲用之聲相生而來細按宮音徵音合於相生之自然商音羽音則不能合於相生之自然也如宮音之羽角位用吟乃自相續爲用之商相生商生羽也徵音之角與變宮位用吟乃自相續爲用之羽相生羽生角也若商音之宮徵位用吟則相續爲用之角不相生羽音之徵商位用吟則相續爲用之變宮亦不相生也故曰用吟之位相間於立體爲用與相續爲用之聲之中始合也】角音不能立體取音則以宮聲爲用而淆入宮音其用吟亦淆入宮音而於羽角之位焉【按角音當以商羽之位用吟角音不能立體故未得用吟之位】此宮調五音用吟之定理徵商羽角四調亦有立體之五音其用吟與宮調之五音正相合又有當用之位不用而用於他聲之位者如塞上鴻等操乃宮調商音當於宮徵位用吟乃不用而用於商羽之位不與商音相合蓋塞上鴻等操用淸角與徵調相合宮調之商乃徵調之羽也宮調之羽乃徵調之角也按此卽徵調以羽音立體而以羽角位用吟者也風雷引碧天秋乃宮調徵音當於角與變宮位用吟乃亦不用而用於宮與淸角之位不與徵音相合蓋徵音之曲操不用宮而用變宮故於角與變宮之位用吟此二曲亦用淸角亦與徵調相合宮調之徵乃徵調之商也宮調之淸角乃徵調之宮也宮調之宮乃徵調之徵也按此卽徵調以商音立體而以宮徵位用吟者也蓋此二音之曲操實徵調借宮調爲出入故用吟不合宮調立體之音而合徵調立體之音也有用吟兩調俱相合也羽化登仙牧歌等操乃宮調徵音於角與變宮位用吟蓋徵音用變宮與角調相合宮調之徵乃角調之宮也宮調之角乃角調之羽也宮調之變宮乃角調之角也按此卽角調以宮音立體而以羽角位用吟者也在宮調爲徵音用吟於角與變宮之位在角調爲宮音用吟於羽角之位此角調借宮調爲出入而取音用吟適與宮調相合也【曲之始作有用吟不當其位者蓋始作其立體之聲未定而以相生之聲以引之琴家又謂之養气如樵歌雁過衡陽等曲是也旣作以後亦有用吟不當其位者如闗雎之第三段則淆入宮音用吟於羽角位佩蘭之第四段則淆入徵音用吟於角與變宮位他如洞庭秋思天臺引思賢操等曲用吟之位混淆不一因變聲淸聲與正聲相雜而用故也至於瀟湘水雲離騷等曲用吟之位亦混淆不一取音𨿽近自然究不合律呂生聲之理幸審音君子正之】凡曲操有移宮換羽者亦莫不隨其聲而遞易焉如宮調徵音風雷引之後羽音萬壑松濤之後不用淸聲而用正聲易於宮徵之位矣【按徵音羽音俱不當以宮徵之位用吟蓋風雷引因用我生之商萬壑松濤淆入生我之商故也】羽音之佩蘭至曲成更奏不用變宮而用宮聲易於羽角之位矣烏夜啼之第七段用變宮易於徵商之位矣徵調宮音胡笳十八拍之第五段用變宮易於角與變宮之位矣他如宮調商音之漁歌等操移宮換羽而易其音者實不可枚舉大抵用變宮則於角與變宮之位用吟用變宮變徵則於變宮變徵之位用吟用淸角則於商羽之位用吟凡譜皆然如合一轍固無毫釐之差焉夫五音相生如環無端立體爲用疊爲賔主互相遞易要皆妙合自然動乎其所不得不動止乎其所不得不止未有能以意爲矯揉者世人不知予故論而定之並繪五聲度細注立體爲用用吟之位列表於後𨿽至微之理庶可按而知也

下凖度注以五聲二變之位其立體爲用與相續爲用之聲原屬自然相生俱畫綫以連之用吟之二聲亦自得其相生亦畫綫以連之如宮音則宮立體徵爲用商相續爲用三音之位不用吟而於羽角位用吟中凖得下凖之半上凖又得中凖之半其理皆然圗不備載三羽角位用吟則諸之羽角位皆與三之羽

角位相應而用吟餘仿此

徵音則徵立體商爲用羽相續爲用三音之位不用吟而於角與變宮之位用吟

商音則商立體羽爲用角相續爲用三音之位不用吟而於宮徵位用吟

依前法則羽音當以羽立體角爲用變宮相續爲用徵商位用吟因相續爲用之變宮無散聲不能爲用而用宮聲故淆入宮音之用吟

角音當以角立體變宮爲用變徵相續爲用商羽位用吟因爲用之變宮無散聲不能爲用而用宮聲故不能立體

五音以宮聲爲本論

琴𨿽有五聲二變之七音而旋宮相轉則止有五聲爲五調至某調之曲操取音爲用𨿽有五聲立體爲五音要惟宮徵商三聲得取音之自然而羽角二聲則不能也蓋一音立體五音次第相生然後得律呂之調和與取音之自然故五音皆以宮聲爲本也今試言之宮音則有宮生徵徵生商商生羽羽生角之五聲徵音則有徵生商商生羽羽生角角生變宮之五聲商音則有商生羽羽生角角生變宮變宮生變徵之五聲此皆次第相生有五聲得其取音之自然者也羽音則有羽生角角生變宮變宮生變徵之四聲角音則有角生變宮變宮生變徵之三聲此皆次第相生無有五聲不能得其取音之自然者也徵音之變宮一聲前後俱用商羽角音之變宮變徵二聲不能全用何也徵爲宮所生有相和之意故避之而用變宮商羽角本不與宮相和若用變宮變徵勢必一六之徵三之宮三散聲皆避之矣其能終曲乎故不用二變而用宮徵之二正聲也有用宮聲不得立體亦有得立體者如羽音因相續爲用之變宮不得爲用而用宮聲不能得用吟之位【詳見前篇】角音因爲用之變宮不得爲用而用宮聲不能立角音之體【詳見前立體爲用篇】商音用宮聲旣能立體而又得用吟之理者商本有爲用之羽相續爲用之角兩聲相和爲用因宮音相間於商羽立體爲用兩聲之中徵又得宮之相和且未以宮徵之散聲爲用止用於按聲之取吟原有陰陽相隔之意至曲成更奏而移宮換羽則仍有變宮變徵究未嘗用宮徵之二正聲也國語泠州鳩曰琴瑟尙宮又曰瓦絲尙宮蓋琴爲絲樂宮爲君聲無論聲調之長短髙下節奏之遲速抑莫不以宮聲爲本也惟宮音立體故自宮次第相生至角之五聲皆得其聲之正徵音立體自徵次第相生至變宮之五聲乃角調借宮調之徵爲宮以立體也按宮調之徵乃角調之宮也宮調之變宮乃角調之角也宮調自徵至變宮之五聲卽角調自宮至角之五聲也商音立體自商次第相生至變徵之五聲乃羽調借宮調之商爲宮以立體也按宮調之商乃角調之徵角調之徵乃羽調之宮也宮調之變徵乃角調之變宮角調之變宮乃羽調之角也宮調自商至變徵之五聲卽羽調自宮至角之五聲也𨿽以徵商二音立體實角羽二調借宮調徵商音爲宮仍爲宮音之立體也【卽管音之旋宮起調上字調黃鐘爲宮尺字調太簇爲宮之理】羽音立體則自羽至變徵止得次第相生之四聲不能盡五音相生之用而用宮聲淆入宮音之用吟有似宮音之立體角音立體則自角至變徵止得次第相生之三聲愈不能盡五音相生之用而用宮聲淆入宮音之立體按此四音徵商用二變不用宮聲宮聲實暗旋於中是以宮聲爲本得次第相生之五聲相和爲用羽角不用二變用宮聲而眾聲已爲之用是仍以宮聲爲本亦得次第相生之五聲相和爲用總之眾聲不能以宮聲爲用若用宮聲必淆入宮音蓋宮爲聲之始皆以宮聲爲本也今詳載五音立體相生得五聲二變之位於左究心於琴者知各音取聲之異同莫不以宮聲爲本而聲音之微妙非皆理之自然也哉

宮音立體得爲用者五正聲徵商羽角四音立體亦得五聲相生爲用因宮爲聲之始眾聲不能以之爲用必用二變故用趨避之法亦得五聲爲用而律呂生聲之理皆一轍也

以下準七徽至焦尾之度注明五聲二變得聲之徽分宮音立體爲宮聲之三度徽分徵商羽角音立體卽爲徵商羽角聲之某度徽分相生來去之位自七徽至九徽九徽至十三徽一分十三徽一分至七徽九分七徽九分至十徽八分五音立體次第相生得聲之位莫不相同則眾音與宮音立體之相同自了然矣

徵音立體避三宮之一聲而用變宮得五聲次第相生乃以徵爲宮與宮音立體之意相合

商音立體避一六徵三宮之三聲若避三散聲不便於取聲爲用故始作用宮徵二正聲至以聲爲用則用二變亦得五聲次第相生乃以商爲宮與宮音立體之意亦相合

羽音立體止得角之一正聲爲用當避宮徵商之三正聲相生之二變不得爲用而用當避之宮聲淆入宮音之用吟爲宮音之立體

角音立體宮徵商羽四正聲俱當避不用相生之二變亦不得爲用故用當避之宮聲或用當避之羽聲故不能立體而淆入宮音之立體

有詞無詞說

世傳琴譜有二種其講指法略同而一種有詞一種有聲而無詞考沈約宋書樂志載古曲頗備惟鐸舞曲聖人制禮樂篇有聲無詞其餘皆有詞郭茂倩樂府詩集以琴曲歌詞自爲一類自帝堯神人暢以下迄於唐代皆有詞惟文瑩湘山野錄載宋太宗喜琴中十小調用指取聲之法外一曲最優古琴家失其名只命曰賀若程大昌以爲唐文宗時賀若夷作夫傳其聲而失其名卽無詞可知似乎無詞之譜至唐始有葉夢得避暑錄話稱廬州崔閒善琴所彈凡三十餘曲欲請夢得各爲之詞是宋代其派乃盛也按虞書稱詩言志歌永言聲依永律和聲是因詩作樂之明證三百篇皆被管其詞具在安有琴獨無詞者哉其說者不過以笙詩無詞爲解然詩序所載如白華孝子之潔白也南陔孝子相戒以養也云云六篇各有其義使其無詞序者安知其義乎是笙詩無詞乃逸於作序之後非本無也援以爲古琴譜無詞之證誤矣至於有聲有詞之譜以指法勾撇取抑鏗鏘之韻者亦非古法蓋八音相和以成樂若匏若竹若土或可引聲吹之以葉絲聲之宛轉若金若石若革若木皆以擊取聲豈能以一擊葉琴之曼聲哉樂記稱淸廟之瑟朱疏越一倡而三嘆有遺音者矣一倡者一鼔也三嘆者三人歌以和也遺者余也不引而使長故有餘音古琴瑟一字一彈玆爲確據儀禮經傳通解載趙彥肅所傳古雅頌十二詩譜皆字旁注某律某呂並無指法是卽一字一彈之舊律朱子頗疑其不能成聲然姜夔白石詞集凡詞旁皆注節拍而所附琴譜亦惟注律呂與趙彥肅譜同夔固精於音者也熊朋來瑟譜因趙彥肅譜而廣之但於律呂旁添工尺字亦無指法元史稱其善鼔瑟是未嘗不成聲也然則朱子疑一字一彈之不成聲殆考之未審歟今詳著其由俾世知今之琴譜無論有詞無詞所講指法皆俗調非古樂也

謹案此條原文泥笙詩無詞之說誤以無詞之譜爲是又拘於俗工指法誤疑一字一彈之不成聲不知

欽定中和韶樂正一字一彈全遵古制而

禦題朱載堉樂書諸篇於古樂俗樂尢剖析詳明謹推

衍

聖訓爲攺正其文俾後世無惑焉

支派辧異

五方風气異宜故俗尙不一而操縵者之取音亦因之以互異此派別流傳有曰中州曰吳曰浙曰閩吳又分爲金陵爲虞山皆各立門戶互相詆諆愚謂傳𨿽分音律實合能審音而定於一加以陶泳之功自詣精微之域未有不出三昧而居上乘者譬之射力不同科總期於破的而已至於協律諧音亦必如射者之審固不二不雜而後成命中之能玆以傳之異者審之中州髙古端嚴寛宏蒼老然用意過剛殊欠優柔樂易浙淸和善俗矣惜其塡詞合曲好作靡曼新聲八閩僻在邊隅唐宋後始預聲名文物其多棄古調務爲不經之詞豈無乖於正始金陵之參序有節抑有紀可謂得古韻之遺第取促節繁聲猶未免六代滛哇之失凡若此者皆由各守師承拘於一得求其融會古音天然中律則未也惟明神廟時虞山天池嚴氏著有松館一譜刻意復古而一時知音遂奉爲模楷咸尊爲虞山云【虞山屬蘇州府常熟縣故又謂常熟】然余近見有托爲虞山宗而喜工纎巧好爲繁蕪或著不舒徐下指太柔弱均爲以贗亂眞夫雅俗之辧爭在毫芒欲攻嚴氏之學必體認淸微澹逺四字得中和之用應妙合之機庶可以臻於大雅刻意復古者其不以餘言爲河漢與

琴防自跋

向在吳門與吳子荷友論音律荷友善簫笛聞餘論一爲徵因以管音旋宮通之音旋宮以五調命爲七調此知其一不知其二者也余爲之反覆辧難終無以破其惑今是書成於旋宮轉調一篇暢發鄙意惜荷友已逝不及見也他如姜白石之七琴圖說朱子之琴律所言音亦有未安並述其槪而辧論之聊以備愚者千慮之一得後有審音之士或不以爲輕議前賢也

琴防卷下

