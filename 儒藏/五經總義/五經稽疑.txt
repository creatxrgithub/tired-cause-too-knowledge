

欽定四庫全書

經部七

五經稽疑

五經縂義類

提要

【臣】等謹案五經稽疑八卷明朱睦防撰睦防字灌甫號西亭周定王橚六世孫襲封鎭國中尉萬曆初舉宗正睦防嘗築萬卷堂覃思考索著述甚富所作授經圖已別著錄是書取五經疑義參考異同而斷以已意徵引極爲該博𨿽其中如郭京易舉正之類未免誤采僞書春秋邾儀父爲邾命卿之類未免太涉臆斷而大致平允詞簡而明亦說經家當考之書也惟禮記之末附以明代典禮八條則殊乖說經之體云乾隆四十一年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

五經稽疑序

屈平者楚之同姓也仕於懷王爲三閭大夫屈平職掌三姓敍其譜屬率其賢良以勵國人言行職修王甚珍之爲同列上官靳尙所譛王乃疏平平含忠履潔而遽見放逰於江潭行吟澤畔郁伊易感作離騷以此知古之三百篇皆非無感而作也余少靡所好逰心六經嘗作春秋稽疑餘未及爲也癸未四月餘病在告杜門謝客頗多餘暇因思古人實有慨於余心乃取四經時披閱焉或有疑者防訂諸家之說而折之且述且作得若干捲𨿽不敢比迹昔賢然郁伊之感庶幾同焉萬曆十一年十月旣朢周府宗正奉防督理宗學汴上睦防題

欽定四庫全書

五經稽疑卷一

明朱睦防撰

周易

元亨利貞

易道廣大精微無所不備故注者各以所見如元亨利貞程傳以爲四徳本義謂當得大通而利在貞固然後可以保終也或謂二說以占言當宗本義以彖言當宗程傳程傳祖文言者也

彖傳爻傳

彖曰大哉乾元萬物資始此本彖傳之辭今不曰傳而曰彖何也𨿽磐桓志行正也此本爻傳之辭今不曰傳而曰小象何也其他卦曰彖曰小象皆類此是義不知本於何人始於何時宋大儒俱不言及或別有意義也

文言

文言下原有一傳字乃孔子發明文王彖辭之意以盡乾坤二卦之蘊而王輔嗣去傳字秖曰文言解者有謂文飾其言有謂交錯而言有謂古有是言而孔子文之按陸明徳釋文引梁武帝云文言是文王所制武帝之說必有所據但未詳言耳或曰文卽文王言卽彖辭孔子傳述文王之意而推廣之也首章云元者善之長也與春秋傳惠伯之辭同後人遂疑非孔子之言防常考之古無是語穆姜惠伯亦無是語乃左氏用文言傳假托惠伯云云此無可疑者謂說卦非孔子所述是矣

見龍在田

見龍在田時舍也項平甫捨讀作去聲止也猶傳捨之舍謂龍初出潛時寓於此朱義𨿽未明訓音義亦與此同

黃裳元吉

六五黃裳元吉伊川先生曰坤之五尊位也陰者臣道也婦道也臣居尊位羿莽是也猶可言也婦居尊位女媧氏武氏是也非常之變不可言也故有黃裳之戒按此說象外教人之意不可硬配在坤此爻本是美辭故先儒多有辧也

知進不知退

知進而不知退知存而不知亡知得而不知防曹仲禮云喪字下魏王肅本曰其惟愚人乎知進退存亡而不失其正者其惟聖人乎如此讀意似完足

履霜堅冰

象曰履霜堅冰陰始凝也馴致其道至堅冰也魏志曰初六履霜陰始凝也霜字下無堅冰二字如今本已云堅冰復云馴致似無謂矣此傳寫之誤當以魏志爲是

陰疑於陽

陰疑於陽必戰舊解陽大陰小陰必從陽陰旣盛極與陽偕矣是疑於陽也不相從必戰疑荀虞姚蜀才作凝晁云古稱凝是也防少讀疑未解其義今觀凝謂陰凝沍也荀虞諸君之說似亦作據

磐桓利建侯

初九磐桓利居貞利建侯橫渠張氏曰磐石猶言柱石磐磐石也桓桓柱也謂利建侯如柱石在下不可以動然志在行正也如爻傳言磐桓不進之貌潛服在下欲往不能何以建侯橫渠之說似爲有見

卽鹿無虞

卽鹿無虞惟入於林中君子幾不如捨鹿虞翻王肅作麓三互艮下畫山之足也山足曰麓虞謂虞人爲鄕導以獲禽獸者三無應是無鄕導故入於林中矣在麓平坦無鄕導且無所獲深林幽暗之地𨿽有矰繳將安所施乎故君子不如捨也

小貞大貞

屯其膏小貞吉大貞凶解者曰謂處大事𨿽正亦凶是聖人教人不正也易爲君子謀當如是乎小貞者如朱云折檻之類是也大貞者如龍逢立諫之類是也殺身成仁非大貞乎

利用刑人

初六發防利用刑人用說桎梏以往吝三原王氏曰利用刑人刑卽書所謂朴作敎刑學記稱夏楚二物是也責之以警其怠隋使之從教程傳威之以刑者所以說去昬防之桎梏也若痛懲有甚於擊防似拷訊罪者非防發之道也

位乎天位

彖曰位乎天位以正中也據鄭氏謂上位字誤當作蒞字

天與水違行

象曰天與水違行訟先儒謂天在上水在下其行相違故訟或謂上下體也非行也違者天西旋水東注有相左之義故取此象訟也

師出以律

師出以律在師之初故曰師出律貴和否臧不和之謂也按周禮太師執同律以聽軍聲蓋古者出師必吹律和則知士卒同心猶後世軍中風角鳥占之類是也

利執言

六五田有禽利執言旡咎按言字當作之字傳寫之謬以五柔中不爲兵端之象

捨逆取順

九五顯比王用三驅失前禽邑人不誡吉象曰顯比之吉位正中也失前禽捨逆取順也郭氏曰今本捨逆取順一句誤在失前禽上此小象四句釋爻辭其第一第三句並先舉爻辭後以義結中間一句獨先申義後舉爻辭三百八十三爻並無此例誤亦明矣

輿說輻

輿說輻輻說文釋文皆作輹與大畜輹同車下縛木也輹指二輿三自謂也三邇四𨿽不畜而情有所眷三往趨上二下畜初說輹之象也輿說輹夫妻反目進不能爲人所制也以九三無應故也

徳積載也

旣雨旣處徳積載也君子徵凶有所疑也疑舊作礙謂畜道已成是陰盛抗陽之時也陰抗陽如小人害君子其徑路必爲布置阻礙動則不利君子安得行乎礙且與韻葉聖人身爲度而聲爲律故爻傳多有韻

視履考祥

視履考祥舊讀爲句以爲終始周旋完備是以元吉或曰視履爲句與素履夬履讀同漢上朱氏曰吉事有祥祥生於所履視我所履則吉可考而知也

君子有終

謙亨君子有終按說苑終下有吉字韓詩外傳曰能以此終吉者君子之道今謂亨通而有終則卦又系君子若義未盡也

天下隨時

彖曰大亨貞旡咎而天下隨時王肅本謂時爲之虞翻蜀才俱從本文虞以爲時行則行故天下隨時蜀以爲相隨而大亨無咎得於時也得時則天下隨之矣故曰隨時之義大矣哉按二氏俱以時字發揮其義似皆有據

咸臨貞吉

咸臨貞吉雙湖胡氏曰王輔嗣訓咸爲感諸儒多因之然臨以二陽方長乃區區感四五二陰與之相臨置三上不問不亦狹乎故不若訓徧與皆見得陽道廣大公溥而且於立卦命爻之義皆得也

未順命也

咸臨吉旡不利未順命也未順命諸說多出牽彊未穏夫旣咸臨而吉旡不利矣乃未順命涑水司馬以爲二在下體而不當位故小人未肯盡受命安定胡氏曰未字羨文馮厚齋亦稱羨與彖傳之意合當從之

幹胏金矢

九四噬幹胏得金矢舊說引用周禮獄訟入鈞金束矢然後聽之防按此取象之義夫金剛也矢直也斷獄以剛以直爲本豈眞有金矢哉如周禮貧者豈能辦之訟終不聽耶周禮或別有指也

剛柔交錯

剛柔交錯天文也文明以止人文也天文上脫剛柔交錯一句余初讀疑有此句未敢以爲然及觀朱子語錄亦稱脫也

賁其須

六二賁其須云胡氏曰二與三皆旡應與故二附三而動如須附頥而動也其說固是但頥與須𨿽近與象不合六二純陰不能自動必待九三而後動故賁其須須待也待而後動故象云與上動也

七日來復

七日來復諸儒解云當爲七月謂陽气從五月建午而消至十一月建子始復所歷七辰故云七月按輔嗣云陽气剝盡至來復時凡七日則是陽气剝盡之後凡經七日始復然陽气至建午始消至建戍之月陽气猶在何得稱七月來復故鄭康成引易緯之說建亥之月純陰用事建子之月陽气始生隔此純陰一卦卦主六日七分舉其成數而云七日來復也

頻復厲

六三頻復厲旡咎諸儒皆訓頻復頻不必安於復故危厲復𨿽不安義終旡咎也按鄭氏晁氏皆云頻與嚬同古文通用嚬蹙之之貌處下體之終𨿽愈於上六之迷然居地不中是以蹙也蹙而求復未至於迷故𨿽危旡咎也

天下雷行

象曰天下雷行物與旡妄按諸卦之象直言兩象卽以卦名緒之若雷在地中復今無妄應雲天下雷行無妄乃謂物與無妄者欲見物物皆無妄故加物與二字此皆先儒曲爲之解終未犁然當於人心也或曰衍文或曰謄寫之誤又曰茂對時育萬物萬字注者妄增經文原非有也

曰閒輿衛

良馬逐利艱貞曰閒輿衛利有攸往曰閒輿衛曰字朱子作日字以噬嗑九四凖之疑艱貞下有一吉字蓋當大畜之時居九三之位惟宜艱貞則吉也閒習也輿指二衛指初閒習旣熟則不至顚僕故其占爲利有攸往

何天之衢

何天之衢亨何梁武帝作荷負也王延壽魯靈光殿賦云直荷天衢以元亨程子曰予聞胡先生曰天之衢亨誤加何字朱子曰何天之衢何其通達之甚也贊之也傳義云云諸儒多從之防嘗讀兪玉吾集說引晦叔王氏曰何當作行此解不知從何傳之以上四說均於易有禆而晦叔王氏似尢簡明也

顚頥拂經

二與四皆曰顚頥五與二皆曰拂經其文則同所系之辭吉凶則不同何也蓋下三爻主動故凶上三爻主靜故吉不當以文同而一其說也故曰易不可爲典要

枯楊生稊

九二枯楊生稊陸徳明曰稊秀也秀如苗未成莖也解者曰稊根也榮於下者也稊按字書本不訓根據易爻初爲本或可象根至二爻則非根矣陽之發生榮自末始不自下而榮其說戾矣南沙熊叔仁著周易象防其義與陸徳明合是矣

枯楊生華

九五枯楊生華老婦得其士夫按少字誤作士字及觀郭氏定本亦云少字虫傷類於士字誤亦明矣士字義理無謂

過渉滅頂

過渉滅頂凶無咎先儒謂陰柔過極以至滅頂何得謂旡咎蓋處上者地事值者時如商紂之亂己極不能救藥比干以宗國之重必諫而死者義之所不得已也殺身成仁何咎之有

習坎

習坎注疏曰按諸卦名於卦上不加以字此坎卦之名特加習者以坎爲險難故特加習名又有曰見其重險險中而復有險也防讀兪氏古易集說引郭氏曰習坎上脫一坎字此說似於前二說爲優

坎不盈

坎不盈祗旣平旡咎只鄭作坻水渚也詩宛在水中坻說文云小渚坎之象也澤水盈科而後進九五坎中之陽流而不盈適平於坻而已蓋陽剛中正而能出險之象故旡咎也

履錯然敬之

初九履錯然敬之旡咎王輔嗣曰錯然警愼貌後儒多宗之又有爲紛錯乖錯無一定之說防嘗讀鶴鳴詩云它山之石可以爲錯錯乃琢玉之礪石也言處離之初將進未盛之際如履錯然以敬爲務可以無咎矣

大耋之嗟

大耋之嗟凶嗟字下古文及鄭薛本無凶字晁景迂曰無凶字者得象數理或然也

有嘉折首

王用出徵有嘉折首獲匪其醜舊傳以有嘉爲句恐不是防讀小象多有韻此當曰有嘉折首庶與韻葉也

莫之勝說

執之用黃牛之革莫之勝說兪氏曰說吐活切卽脫字也六二挽畱九三如此堅固九三𨿽剛亦莫之勝豈能脫身而去或曰勝羨文蓋因漸九五而誤

喪羊於易

喪羊於易旡悔象曰喪羊於易位不當也朱子語錄曰喪羊於易不若作疆埸之埸漢食貨志疆埸之埸作易晁以道曰易古文疆埸字與象數合九四之剛非六五之柔所能制是以在其畔而亡去與在藩羸角者異矣

晉如鼫鼠

晉如鼫鼠貞厲象曰鼫鼠貞厲位不當也鼫鼠子夏康成皆作碩碩大也二三四互艮象鼠九陽爲大鼠本艸指爲螻蛄項本庵以土狗言皆非

得其大首

九三明夷於南狩得其大首不可疾貞吳幼淸曰大謂三之陽與上應上者三之首故曰大首謂能得上六也不可疾貞先儒俱連讀項氏玩辭貞字自爲句得之

王假有家

王假有家勿卹吉舊傳假至也極乎有家之道也說文曰假格古通用格正也蓋言王者能正其家家正而無不化矣蘭氏廷瑞曰如人君正身齊家則父子兄弟夫婦各正位乎內外而不紊故不待憂卹而吉矣今觀蘭之說於說文相合似無可疑

解利西南

解利西南往得眾也唐李鼎祚本也字下有無所往三字荀爽曰陰處尊陽旡所往也程傳曰不云旡所往省文爾敉亂除難一時之事未能成治道也必待難解旡所往然後來復先王之治觀此二說鼎祚之言似亦足據

弗損益之

弗損益之先儒皆連讀惟晁氏客語弗損絕句蓋損處上九物極則反是以弗損也

莫益之

莫益之偏辭也或擊之自外來也輔嗣曰獨唱莫和是偏辭也虞氏不然蓋在上求之無饜彼莫能應以至反有擊之者矣自外來言怨者眾也眾徧也周匝之辭也故虞氏以偏爲徧晁本從之朱子語錄云此處亦可疑當以虞晁之說爲是

居徳則忌

居徳則忌南軒張氏曰居徳則忌言不居其徳也積而不流之謂居節齋蔡氏曰居徳而不施則與象反矣故忌蓋祖南軒之說注疏以則字作明字非

莧陸夬夬

莧陸夬夬中行旡咎按本艸莧有赤白紫三種髙二三尺枝梗柔脆陸名當陸此二物以其皆柔脆易翦取以爲象舊說莧陸卽馬齒莧埤雅云莧髙大而見故字從見今稱馬齒莧者其苗屈曲髙不過二三寸恐非爻之所取義也此五爻爲夬之主取象莧陸以柔脆易斷又不曝而合於中道也

入於幽谷

初六臀困於株木入於幽谷三歲不覿按象曰入於幽谷幽不明也不明字上誤增幽字義亦甚析也

利用亨祀

九二困於酒食朱紱方來利用亨祀徵凶無咎先儒謂其占利以亨祀若徵行則非其時故凶而於義爲旡咎也或以爲旣凶又曰旡咎義則不順熊氏曰經文倒二字旡咎當在徵凶之上言亨祀則旡咎徵則凶矣

亦未繘井

攺邑不攺井乃以剛中也訖至亦未繘井未有功也羸其缾是以凶也郭氏曰乃字上疑脫旡喪旡得往來井井兩句凡彖先舉卦名釋訖次舉繇後以義結六十三卦旡如此者足明脫誤矣

井谷射鮒

井谷射鮒谷窮也卽詩進退維谷之谷射注也言井竭而空不能上出濟物僅足注鮒而已不在谷字取義今傳稱澗谷又稱谷下恐非本爻之防

井収勿幕

井収勿幕兪氏謂収爲汲収字作去聲讀詩救切是也幕當作羃掩之也井養不窮蓋以濟人利物爲功而使之羃可乎

已日乃孚

已日乃孚漢上朱氏曰十干自甲至已然後爲庚庚革也自庚至已十日浹矣已日浹日也例以先庚先甲爲訓似爲近之

鼎元吉亨

鼎元吉亨鼎器也非特有安重之義蓋其致潔以爲烹飪之用則又爲卦內巽順外文明又六五以柔中之徳居尊而下應九二剛中之臣故元亨吉字羨文當依伊川程子作鼎元亨觀彖傳可見

出可以守宗廟

震驚百里驚逺而懼邇出可以守宗廟社稷以爲祭主也程子郭京俱謂脫不喪匕鬯四字或謂出繼世而主祭也又曰出卽鬯之誤防嘗考之脫不喪匕鬯四字誠是震爲長子自是祭主何必曰出而繼世又何必曰鬯而後可以守宗廟社稷也出或衍文

漸下有缺

漸字下缺一漸字瀘川毛氏曰易未有一義而明兩卦者晉進也漸非進以漸而進爾

賢徳善俗

山上有木漸君子以居賢徳善俗郭氏云賢徳以止巽爲居風俗以止巽爲善今本正文脫風字本義亦疑善下有脫字是也

鴻漸於磐

鴻漸於磐飲食衎衎孟康曰磐水涯之堆二當互坎可稱水涯之堆虞馬謂磐爲山石悉誤坎爲飲互兌爲食夫鴻水鳥也據於石又何飲食乎孟之說是矣

歸妹以須

歸妹以須反歸以娣傳謂六三失徳而旡正應故有欲歸而未得其歸須待也待未有所適也本義曰須女之賤者未竟其說嘗考之天官書須女四星陸氏震云織女三星貴須女賤此取象之意也漢上之說亦然

況於人乎

彖曰況於人乎況於鬼神乎先儒疑二句羨觀劉向說苑引孔子告子夏曰丰明而動故能大苟大則虛矣日中則昃月盈則食天地盈虛與時消息卽繼之以聖人不敢當其盛而況人與鬼神乎或疑羨是矣

遇其夷主

遇其夷主吉行也郭氏謂行上脫志字理或然矣或又疑吉字爲志字之誤石守道曰四𨿽幽暗而遇夷主是以志行而吉也

丰其沛

九三丰其沛日中見沬折其右肱旡咎三原王氏曰折其右肱象旣以爲終不可用也𨿽不言凶其凶可知如何得旡咎旡咎二字疑衍傳謂旡所歸咎也又謂𨿽不可用而非咎也皆不可曉

得童僕貞

旅卽次懷其資得童僕貞兪氏曰貞當自爲句周禮有所求貞貞亦古之美辭或謂此意象也黃楚望謂象外之象卽此類它爻亦有同此

重巽申命

彖曰重巽以申命朱子發曰內巽者命之始外巽者申前之命也晁氏徐氏本申命之下有命乃行也王弼誤寫入注按郭京何子元俱云弼本注云命乃行未有不巽而命行也今連二句讀之上句似爲贅矣

渙其羣

六四渙其羣元吉渙有丘匪夷所思此爻謂居陰得中上承九五當濟渙之任者也蓋言丘聚也能散其小羣使不至於滋蔓固爲元吉能散其所聚之大者使不致於作亂惟大智者能之則非常人思慮所及也如舊說是聚有丘非渙有丘也

渙其血去逖出

渙其血去逖出旡咎舊讀逖爲惕虞翻曰應在三坎爲血去逖出言去而逺出卽象傳所謂逺害之意也上在渙之終去坎逺故象如此凡在險中者貴乎出在險外者貴乎逺也

月幾朢

月幾朢浚儀王氏曰幾朢者在小畜之上以抗陽凶在歸妺之五以應陽吉中孚之四從陽故旡咎也幾郭京作近孟荀一行作旣孟云十六日也晁以道曰古文讀近爲旣詩往近王舅是也此當作近卽幾朢意

豚魚吉

豚魚吉傳曰豚躁魚物之難感者也孚信能感豚魚則旡不至矣所以吉也以此觀豚魚似二物矣卽爲二物能感者皆不過以食飼之而能應也以食飼而應人人能之非誠之謂也豚魚者卽江豚也唐人所謂江豚吹浪夜還風是也豚魚之信如此人之信能如豚魚則何往不吉也

過其祖遇其妣

過其祖遇其妣王輔嗣曰祖始也謂初也妣者居內履中而正者也過初履二故曰過其祖而遇其妣也先儒曰陽之在上者父之象尊於父者祖之象四在三上故爲祖二與五俱相應之地同有柔中之徳志不從於三四故過四而遇五是過其祖也五陰而尊祖妣之象按三四在上初二在下何以爲過五陽位君之象何以爲妣此說頗費詞而輔嗣云云似簡而明也

東鄰殺牛

東鄰殺牛不如西鄰之禴祭實受其福東鄰指二二離鄰於東也西鄰自謂五坎鄰於西也離之陰爻屬牛坎之陽爻屬水禴祭以水𨿽不如牛之盛然九三以陽實居其中其心誠實有以感格乎鬼神而祭則受福也

三陽失位

𨿽不當位剛柔接也程傳云未濟男之窮也謂三陽皆失位此義極精載之火珠林成都隠者述之以告程子作傳用其說以此知漢人解經易簡而明亦未可輕議也

未濟徵凶

未濟徵凶利渉大川居下坎之上似亦濟矣而又有坎在前蓋亦未濟也六三位不當徵之且凶況渉大川乎朱子曰利字上當有不字

觀象觀變

君子所居而安者易之序也所樂而玩者爻之辭也按節齋蔡氏曰序次序也如否防剝復之類余每讀爲之疑及觀虞翻本序作象辭作變則今本作序作辭誤也觀下文觀象觀變義當自得之

天地之數

凡天地之數五十有五此所以成變化而行鬼神也竊嘗謂變化卽陽爻陰爻之變也鬼神卽六爻所示之吉凶也四營而成易十有八變而成卦能使人趨吉避凶以前民用非神物之功耶此專指占而言也

易有四象

易有四象所以示也系辭焉所以告也定之以吉凶所以斷也白雲郭氏曰以易有四象以下與前文不相屬又非別章疑其錯簡兪氏欲移於晝夜象也之下未知是否

立象成器

立成器以爲天下利漢紀引易立象成器以爲天下利本義云立下疑有闕文蓋使人深考而自得之也

是故夫象

是故夫象聖人有以見天下之賾而擬其形容象其物宜郭京曰是故夫象四字衍文呂東萊說亦同今觀上下文郭呂之說似不誤

此屬前章

是故易者象也象也者像也彖者材也爻也者效天下之動者也是故吉凶生而悔吝著也兪氏曰此屬前章取夬下承上取象之意觀前章意未盡且此章寥寥數語不似特爲章兪氏之言不爲旡見

不見利不勸

子曰不恥不仁不畏不義不見利不勸郭氏曰按勸字誤當作動字凡悔吝所生生乎動者則是小人見利而動其勸勉之義皆是善道故季康子問使人敬忠以勸是勉令向善之義審其文句義理甚明矣

不威不懲

不威不懲小懲而大誡此小人之福說苑不威下脫小字不懲下脫大字此先泛論事理而後舉易以明之說苑去古不逺或有所據也

輔誤作與

子曰君子安其身而後動易其心而後語定其交而後求君子修此三者故全也危以動則民不與也懼以語則民不應也旡交而後求則民不與也郭氏曰與字誤當爲輔字與字義大失況下文已有不可重也

幾必先見

幾者動之微吉之先見者也或以吉字下當有凶字言君子見吉之幾卽趨見凶之幾卽避所以不俟終日而後作言趨避之速也易曰吉凶悔吝生乎動者也動則幾必先見以此知幾之見不獨一吉字也

同功異位

二與四同功而異位其善不同二多譽四多懼近也或以爲譽可以言善而懼亦可以言善乎善字疑是義字之誤

出入以度

其出入以度外內使知懼本義曰此句未詳疑有脫誤觀注疏解曰出入猶行藏也言行藏各有其度不可違失於時故韓康伯云丰以幽隠致凶明夷以處昧利貞是出入有度也若不應隠而隠不應顯而顯必有凶咎使知畏懼而不敢爲也

縱橫逆順

其道甚大百物不廢言其大也懼以終始其要旡咎言其要也要先儒讀作平聲蘇氏曰得其大者縱橫逆順旡施不可而天下無廢物矣得其小者懼以終始猶可以旡咎此庶幾平危傾易之指乎

知來者逆

數往者順知來者逆此二句先儒多爲之疑臨川王氏曰天下之事數往者順知來者逆易爲知來而作故其數逆數也數往者順蓋因下句而並舉之非謂易有數往之順數也

因此援彼

潤之以風雨風未嘗潤也烜之以日月月未嘗烜也楊用修曰古人之文有因此而援彼者有從此而省彼者如沽酒市脯不食酒非可食也大夫不得造車馬馬不可言造也如此類皆是

坤爲柄

坤爲柄兪氏曰柄爲枘幹性圜轉而曲坤性執方而直故乾圜坤枘相反也此一句本義不解當以兪氏之說爲是

巽爲雞

巽爲雞傳義俱不解臨川吳氏曰以入伏之身而出聲於天气重陽之內與地風同其感者雞也雞之鳴於醜半者重陽之時也蔡虛齋防引亦取其說防按巽之性陰也巽之體伏也說卦曰兌見而巽伏也又按古歌炊扊扅烹伏雌雌安得鳴乎以易說卦及古歌巽爲伏雌之義明矣重陽之說予所不解也

震爲龍

震爲龍龍虞翻幹寶作駹以第八章

有其文此重出也故以虞幹之說爲然駹色蒼也震之色亦蒼

巽爲寡

巽爲寡寡虞本作宣按周禮頭皓落曰宣古今韻防又稱白黑雜曰宣宣寡字相近虞之說是矣

馬爲曵

其於馬也爲曵郭氏雍曰馬字誤當作其於輿也爲曵易曰見輿曵又曰曵其輪故輿有曵而馬旡曵也

兌爲羊

兌爲羊李鼎祚曰羊已見前此當爲羔庶不重出與震爲駹之義一也

序卦雜卦

物生必蒙

物生必防故受之以防防者防也郭京曰防當作昧眾必所比故受之以比比者比也京曰比當作親今以序卦觀之凡卦無有以本字解者郭氏之說亦有理

晉晝明夷

晉晝明夷誅也誅孫奕作昧明出地上爲晝明入地中爲昧得反對之義関子明曰防昧者厥道求乎明明夷亦昧也昧不明蓋傷之也孫氏奕本此

大壯則止

大壯則止遁則退也熊氏曰大壯剛以動而曰止非其象矣止蓋上字之誤大壯之勢陽上而不已遁則陽退諸家之說紛紛多牽防無取也

丰多寡旅

丰多故親寡旅也項氏曰卦名皆在句上旅獨在下者取韻恊也防按取恊之說亦通但聖人之意不可知也如謂必恊則旅字升在句上寡字恊坎下之下不亦可乎

謙輕豫怠

謙輕而豫怠也虞氏以怠作怡曰豫樂祖考故怡項氏曰此上文大畜時也旡妄烖也萃聚而升不來也烖葉西來葉黎與時怡俱是一韻經文多葉故知虞氏之說不謬也

五經稽疑卷一

欽定四庫全書

五經稽疑卷二

明朱睦防撰尙書

放勲非堯號

程正叔曰放勲非堯號蓋史稱堯之道也謂三皇而上以神道設教不言而化至堯方見於事功也後人以放勲爲堯號故記孟子者遂以堯爲放勲也若以堯爲放勲則臯陶曰允廸禹曰文命下言敷於四海有甚義防初讀堯典頗疑此二字及得正叔論則瑩然自解矣

南曰明都

堯典曰申命羲叔宅南交平秩南訛傳曰南交南方交趾之地也陳氏曰南交下當有曰明都三字後人傳寫脫爾若以南交爲交趾不可解蓋交趾逺夷也三代時疆宇未廣況堯時耶陳氏之謂明都亦不敢信

明明揚側陋

吳幼淸曰明明普照精察之意重言二字者猶前言安安也揚舉也側陋偏僻之處四嶽旣辭堯使舉以自代謂在朝旣無其人則明明揚偏僻微賤之人眾與帝言有鰥在下曰虞舜帝曰我亦聞有是人也嶽又言舜父頑母嚚弟傲能諧和之是以眾舉也按蔡傳此一句似泛言薦舉賢者吳以側陋指舜爲尢切

納於大麓

納於大麓烈風雷雨弗迷孔叢子引夫子曰此言人事之應乎天也堯旣得舜歷試諸難使大錄萬幾之政蓋是時陰淸陽和五星來備風雨各以其應不有迷錯愆伏明舜之行合於天也或以大麓爲山麓是堯納舜於荒險之地而以狂風霹靂試之乎此說大誤

受終文祖

正月上日受終於文祖傳曰文祖者堯始祖未詳所指爲何人及考司馬遷謂文祖者堯之太祖也舜攝祚必於文祖之廟而告焉推原其始也

七政右旋

七政蔡傳謂日月五星隨天而左旋今觀乾象甚爲不然何以見之當天气淸爽之時指一宿爲主使太陰居是宿之西一丈許盡一夜則太陰過而東矣蓋列宿附天捨次而不動者太陰過東則其七政右旋明矣洪武間詔謂如此解又命儒臣推此例得六十六條名曰書傳防選云

柴望山川

唐參五經文字云柴字本作祡下從示經典取燔柴多從木朱子語錄云注家以至於岱宗柴望爲句某謂當柴望秩於山川爲句如柴望大告武成今案上章有望於山川之語則柴字自爲句尢爲明妥說文引書亦以柴字爲句

五玉三帛

歲二月巡守東方諸侯以五玉三帛二死一生贄見於君者鄒氏曰舊本五玉卽五瑞按周禮典瑞注云瑞符信也五等諸侯執之以合符於天子天子受之而不還也嘗考之瑞者上頒而下守之以爲有國者之符信也贄者下獻而上受之以爲享上之儀物也二說所用不同鄒氏似得之

象以典刑

象如天之垂象以示人而典者常也罪之不可宥也或曰罪有大小刑有重輕刑所以仿象其罪而加之耳傳謂如天之垂象以示人非是

四罪而天下咸服

流共工於幽洲放驩兜於崇山竄三苗於三危殛鯀於羽山四罪而天下咸服流卽流宥五刑之流放竄殛亦流也言棄置於此不得他適竄匿之如穴中鼠也殛謂待死於此以終其身流放竄殛四者有重輕如宋之編管羈管安置居住之類而說者不明殛字之義以殛爲誅死果若是四罪鯀爲最重誤矣

難任人

傳稱難拒絕也任古文作壬言不用包藏凶惡之人也朱子語錄云難平聲任如字言不可輕易任用人也此篇集傳曾經朱子訂定不知今傳何以不同也

擊石拊石

舜典云夔曰於予擊石拊石百獸率舞益稷之篇又有夔曰於予擊石拊石百獸率舞此條重出不然舜典衍一簡也舜之命二十二人莫不濟濟相譲惟夔則否乃自贊其能夔必不爲也吾友蘇國卿曰於漢書作烏是夔嘆美之辭以見虞廷之樂盛也此說亦通

陟方乃死

陟方乃死按竹書帝王之歿曰陟故書紀舜之歿曰陟然旣云陟而又云陟方乃死則語矣或注者之詞又按史記曰舜南巡守崩於蒼梧之野夫舜年九十三自謂倦勤而薦禹爲天子矣至其百有九歲之後精力已衰而安得渉大江重湖而入蠻夷之境哉夫禹旣爲天子而舜復南巡是二君矣考之孟子曰舜都於蒲阪卒於鳴條蒲阪去鳴條不逺當以孟子說爲是

孔壁禹謨

禹謨一篇出於孔壁深有可疑蓋禹與臯陶舜三人自相問對其見於臯陶益稷篇中予思日孜孜帝愼乃在位此卽禹所陳矣又安得有大禹謨一篇且如堯典舜典𨿽先後布置皆有次序臯陶益稷各自陳說而首尾答問一一相照獨禹謨雜亂無敍其間只如益贊堯一叚舜讓禹一段當名之以典禹徵苗一段當名之以誓今皆混而爲一名曰謨殊與諸體不類

曰若稽古

曰若稽古大禹以下增十七字朱子曰吳氏云此書不專爲大禹而作當是後世模仿二典爲之臯陶篇首九字亦類此今按此篇稽古之下猶贊禹徳而後篇便記臯陶之言其體亦不相類吳氏之說恐或然也

禹讓臯陶

舜倦勤讓天下於禹而禹讓之臯陶而不及益稷何也禹自以功徳不及臯陶而讓之其實臯陶之功不及禹使禹功未敍刑將安施若益稷則皆禹之佐蓋同功一體之人禹旣以不敢當豈可推其功徳於佐者耶

禹徵有苗

舜倦於勤命禹居攝則萬幾之政皆禹代理豈可逺渉數千里之外以徵蕞爾之苗哉舜旣命禹徵苗必躬理政事而班師之後又乃誕敷文徳初不見其有退老不聽政之意是知禹之徵苗必居攝之前也此章𨿽系禹受命神宗之後而自此以下至於臯陶益稷篇末必皆禹居攝時事詳其語意自可見矣

臯陶矢厥謨

臯陶矢厥謨禹成厥功帝舜申之朱子曰此是三篇之敍第一句說臯陶謨第二句說大禹謨第三句說益稷所謂申之卽所謂汝亦昌言者也防嘗考之此書本是二篇臯陶謨益稷之間語勢亦相連可知矣孔壁中又折爲三篇後儒比堯典以意增曰若稽古四字古本原無也吳氏纂言有辧

思曰贊贊襄哉

傳謂思曰之曰當作日而益稷篇有思日孜孜之語故也然作曰亦是蓋臯陶純乎臣道故自云有功則吾豈敢吾所思者亦曰助君以成功耳若云思日孜孜則無意義

明庶以功

庶乃試字之誤也按春秋傳趙襄引夏書賦納以言明試以功正作試字舜典又載此句益可以爲明證矣

搏拊琴瑟

尙書大傳云帝王升歌淸廟以韋爲鼓卽搏拊也樂書或拊或搏聲有大小之辧書謂之搏拊明堂位謂之拊搏以其或拊或搏莫適先後也韻書又謂拊當作搏樂器名也諸書所載如此而蔡氏以爲搏至拊循蓋搏拊琴瑟以合詠歌之聲按此說出說文說文或別有解也

夾右碣石

夾右碣石入於河右碣石卽河赴海處在北平郡二十里左碣石在髙麗唐書云碣石在漢樂浪郡遂城縣長城起於此山余觀禹貢只載右碣石而不載左者以其地逺而莫錄也

海物惟錯

海物水族惟字在句中猶言與及曁也錯石可磨礪者也詩云他山之石可以爲錯與錫貢磬錯之錯同意

三江旣入

三江旣入諸家注極多惟史記正義解說頗明三江者在蘇州東南三十里名三江之口一江西南上七十里至大湖名曰松江古笠澤江也一江東南上七里至蜆湖名曰上江亦曰東江也一江東北下三十餘里名曰下江亦曰婁江東北並入海也

云土夢作乂

云土夢作乂春秋傳曰楚子與鄭伯田於江南之夢又曰渉睢濟江於雲中則云與夢二土名而云云土夢者古語如此猶曰纎縞云耳

敷淺原

敷淺原地誌曰豫章郡歷陵縣南有博易山古文以爲敷淺原根盤三十餘里奇峯疊秀四面如畫是其地矣余按王耕野考訂書傳云髙平曰原而又名敷淺則平曠之地不爲髙山可知禹貢導山卽所以導水不論山之髙大但於水有幹渉曾用工者則錄之否則山𨿽大不錄也

匯澤彭蠡

東匯澤爲彭蠡集說似誤余嘗考之江水濬發最在上流其次則爲漢又其次則爲彭蠡三水並持而東則江爲中江漢爲北江彭蠡爲南江非判然異也蓋江漢之合茫然一水惟見其爲江也不見其爲漢也爲彭蠡也故雲中江北江南江然其勢則相敵也故曰江漢朝宗於海

鳥鼠同穴

導渭自鳥鼠同穴同穴山名地誌云鳥鼠山者同穴之枝山也傳謂鳥鼠雌雄同穴其說怪誕不經不足信也予友髙仲修爲陜西參政實分守其地求其故親見鳥鼠雌雄並處一穴因謂予曰禹貢所載誠非誕者先儒或未之見也

怠棄三正

怠棄三正舊說以爲子丑寅三正也當夏之時不知王朝三正並頒於諸侯耶抑止頒夏正也而柰何責有扈以怠棄三正且不奉正朔是欲擅變禮樂攺易制度何得云怠棄而己防嘗考之以天地人爲三正此說簡明切當視前說似優

予則孥戮汝

此句與上文辭意不屬或有脫簡或是下篇湯誓之文重出在此孥奴通孥戮謂囚系而戮辱之也嘗聞聖王罪人不孥矧兵戈乎兵戎之事戮及子孫必無也予故爲辧之

日蝕年月

仲康卽位次年乃季秋月朔辰弗集於房羲和屍厥官若罔聞知王命侯徵之傳引唐志云日蝕在五年以經文肇位二字觀之當從前說經世書亦云次年也

玆率厥典

玆率厥典奉若天命此二句當從眞氏之說蓋玆者此也指伐桀之事而言之也湯以爲不幸處君臣之變而仲虺以此乃率循其常道以順天命而己蓋治則戴之以爲君者常道也亂則誅之以救民者亦常道也變而不失其正卽所以爲常也故湯則駭之以爲變而仲虺則視之以爲常

兼弱攻昧

兼弱攻昧取亂侮亡推亡固存傳謂諸侯之弱者兼之昧者攻之亂者取之亡者侮之此五伯之不爲謂湯爲之乎使湯果爲則徳何自永萬邦何爲而懷哉竊考兼助也攻治也取正也侮訓也推挽也故弱者助之使得自立也昧者治之使得自明也亂者正之使得自理也亡者訓之使得自思也夫弱昧亂亡皆可亡之道也湯推挽其亡而使之存此民之徯蘇載商而邦之所以昌也

賁若艸木

賁若艸木兆民允殖諸家說多不同此二句當作一連讀言害民者去而惟悴之容皆有生意賁然如艸木之榮茂而可觀矣

十有二月

惟元祀十有二月乙丑伊尹祠於先王奉嗣王只見厥祖其辭亦甚明白先儒乃謂三代𨿽正朔不同然皆以寅月爲首此說似誤究經文則未有首寅之辭而攺商之建丑也

肇修人紀

先王肇修人紀以下歷陳湯之行事以見其積徳之深也蓋肇字以至字相爲首尾言始於此而後儒誤以肇字專屬於修人紀遂以爲湯始修復非也

顧諟明命

顧諟天之明命明命是天之眷命猶言畏天之威也大學引此以釋明徳是斷章取義如緝熈敬止之類今釋書者豈得反據而指爲我之明徳乎若以爲卽明徳則於後面受天明命以有九有之師將何以釋之乎謂之明命猶言元命大命耳

庸罔念聞

王惟庸罔念聞諸家說皆以庸字絕句予欲作一句讀以庸訓用如說命中王庸作書以告是也

盤庚遷都

商自祖乙都耿圯於河盤庚欲遷於殷而大家世族安土重遷故盤庚從容開諭以利害也吳氏曰說者言某篇爲告臣某篇爲告民某篇爲兼告臣民以余觀之臣民並集之時固不當呼臣與言而使民不與聞又呼民與言而使臣不與聞特以遷都之利反覆開諭事系乎臣者主臣言系乎民者主民言君心初無適莫臣民皆欲其盡曉故今文解爲一篇

予若觀火

予若觀火予亦拙謀或以我視汝情明若觀火非也夫火𨿽不可向邇猶可撲滅故火蔓延則當撲之今乃坐視其延爇是拙謀矣人臣不從上令則當刑以驅之乃今聽其所爲成就其過惡是與觀火者何異惡得不謂之拙謀

鞠人謀人

鞠謀蔡氏不解其義新安王氏曰導其耕桑薄其稅斂使老幼不失其養鞠人之事也聨其比閭合其族黨相友相助謀人之事也旣養之又保之安之則斯民之生生得之矣

說築傅巖

傳以築爲居孔傳云傅氏之巖有澗水壊道常使胥靡之徒築之說賢而隠代築以供食孟子亦云傅說舉於版築之間當以爲據築爲居之說恐未安也

舊學甘盤

臺小子舊學於甘盤旣乃遁於荒野後又入宅於河自河䢐亳傳謂髙宗自敍失學之因按君奭篇歷敍殷之賢相曰在武丁時則有若甘盤嘗爲髙宗之相矣蘇氏與經世書紀年俱稱髙宗元年甘盤爲相遁於荒野以下當從蘇氏之說

髙宗肜日

髙宗肜日此史臣追敍其事不應逆書廟號因篇首髙宗二字而曲爲之說耳嘗考祖庚肜祭髙宗之廟而祖已諫之故有丰暱之戒辭防淺直亦告少主之語耳肜祭髙宗而曰髙宗肜日者謂髙宗之廟肜祭之日也如仲康命侯而曰侯命掌六師髙宗命傅說而曰惟說命縂百官書中如此者乃史氏立言之法多類此

詔王子出廸

按論語言微子去之是不仕於王朝而遁去耳左傳言銜璧輿櫬史記言牽羊抱茅必無是事以商王同父之兄而自歸於武王是忘君辱身而先亡其宗國矣微子必不爲也武王旣平殷之後擇取親賢而立之耳其命曰建爾上公尹玆東夏往敷乃訓詳其詞意豈成王克武庚後而始封哉

僞防誓

伏生二十八篇無防誓武帝時僞防誓出先儒馬融軰疑之謂其文淺露不類非惟不似古文亦不似伏生之今文也吾又見昔人所引用防誓白魚入於王舟有火於王屋流爲烏及他云云而不在今本或又有一防誓也按湯武俱以徵伐而有天下然湯之辭裕武之辭廹湯之數桀也恭武之數紂也傲以此知防誓非當時本文也

朝步自周

惟一月壬辰旁死魄越翼日癸已王朝步自周孔疏曰魄者月輪郭無光處朔後明生而魄死朢後明死而魄生大夫不徒行也王何以曰步黃公紹曰步輦也謂人荷而行不駕馬也

有道曾孫

武成一篇多錯簡先儒王氏程氏劉氏俱有定本亦各不同間嘗考劉氏以爲王語之末有缺文其說似優於二氏中間如有道曾孫周王發及昭我周王之語皆是史官敍述之辭非武王自誦其徳也

師渡孟津

戊午師渡孟津癸亥陳於商郊俟天休命自河至朝歌四百里許五日而至左右曰何其速也武王曰紂使膠鬲問師期我告以甲子恐失期而膠鬲死於是亟行軍吏又曰請少緩武王不可曰膠鬲賢者也此傳𨿽不見經而以此解經爲合夫王者之師正而不苛不乘人以險不掩人以不備也

血流漂杵

武成云前徒倒戈攻於後以北血流漂杵孔傳曰血流漂杵甚言之也明曰血流漂杵不近人情今以杵爲杵字之誤也防按杵乃搗衣之器非軍中所用者及考杵或曰楯或曰櫓漢書曰血流漂櫓卽此物體輕或可漂也

陰隲下民

惟天陰隲下民相恊厥居蔡傳二句俱以天言洪武間詔正其誤蓋相恊厥居乃人君之事若如蔡說則相恊厥居皆付之天而君但安安自居奉天勤民之政略不相與又豈天佑下民作君作師之意哉

五行配數

洪範初一曰五行傳曰五行不言用無適而非用也其言似太渾五行者五气之運行也不言用者無所待於人而自然也造化萬類無不本於五行故以五行配數之一獨不言用也

皇極九疇

九疇者聖人所以治天下之具其序𨿽有先後而其中蓋無所重輕也傳以前四疇爲皇極之所以建後四疇爲皇極之所以行牽彊無味且皇極不過九疇之一耳安得以一總括其九邪

五事配五行

傳以五事貌言視聽思配水火木金土甚無謂蓋九疇中五行只是論切於民生之用而諸家不察事事配合至於五福六極與五行有何干系而又欲牽引傅防此漢儒之失後人不悟復祖述之何哉

睿作聖

予友髙子業云字學明六經如指掌夫睿作聖目擊道存之謂睿其字從目聲入心通之謂聖其字從耳故曰聖人時之耳目

無偏無陂

陂音祕古文作頗唐宗以此句韻獨不恊因周易防卦旡平不陂釋文陂字亦有頗音遂下詔攺無頗爲無陂今按頗陂二字皆從皮古字通用但須攺音不必攺字也

雨燠寒風

雨燠寒風或以爲雨屬水屬火燠屬木寒屬金風屬土按五行惟燠本爲火而爲木風本爲木而爲土何也大扺五者不必彊合只以雨以潤之日以晅之風以振之自燠之長養至寒之成熟一歲之間五者咸備且敍則庶艸蕃廡矣若必於事事求配不免滯而難通也

星有好風

星有好風星有好雨其故何哉二十八宿環繞於日月行道之側而月行必經歷之經於箕則多風歷於畢則多雨有似於好故謂之好豈眞有所好哉

五福不言貴

五福不言貴蓋三代之法貴者始富言富則知貴蓋祿以馭其富也貧富貴賤離而爲四起於後世不能制爵祿之失

冊祝三王

金縢之篇曰自冊祝三王外餘皆周史之詞如公乃自以爲功公歸納冊公將不利於孺子乃爲詩以貽王王亦未敢誚公公命我勿敢言天動威以彰周公之徳公勤勞王家之語出郊反風之異決非周公所自爲今不復可質究矣信哉

我之弗辟

我之弗辟我無以見我先王舊以爲辟讀爲避言周公以管蔡流言避居東都也又以爲致辟於管叔之辟二說恐皆未安辟君也我若有無君之心我何以見我先王此或是經義方成王幼沖周公身任安危之寄豈可避小嫌而忘大義哉

辟居東都

周公辟居東都予己辧其誤吳幼淸曰居東謂出徵而居東也罪人謂叛人武庚得謂捕獲也武庚伏誅而管叔亦死殷亂遂平此周公居東之由實非避居而出也

不廸則罔政在厥邦

謂人君政事止是導民於吉康所謂制其田裏教之樹畜申以孝弟之義之類是也若不能導民何政事之有或謂廸言徳而政言刑殊不可曉

越若來三月

越若古語辭按堯典傳己引此越若爲句而此乃異釋何也朱氏語錄載劉議諫云越若發語辭來三月猶言明三月也又漢律曆志引書武成篇云越若來旣死魄𨿽亦僞書然亦可見古人文法句讀皆如此劉說爲有證而不當復釋爲迆邐來也

復子明辟

周公拜手稽首曰朕復子明辟孔氏以此篇謂周公攝而歸政之辭古今儒者從之獨王氏以爲不然世或未之信焉以余考之周公踐天子位以治天下初無經見獨明堂位云爾明堂位多出漢儒之說蓋武王崩周公以冢宰統百官之政此禮之常卽云攝者攝其事非攝其位也世見周公之攝不知其非以成王幼而攝故至卜洛猶有歸政之言王氏之辧爲有證

玆予明農

明農周公謂予往洛邑體卹農人耕獲之事而盡心於民也時皆以周公明農爲告歸不知召公欲告歸周公作君奭畱之甚爲懇切於人則畱之於已則退之安有此理卽此反觀當以前說爲是

殷乃引考

周公禋於文武不惟祝君又爲殷人祝曰願殷人以長壽考下文王伻殷三句亦是爲殷民祝祠此說見周公忠君愛民之意較之諸說專以爲王而祝者更爲濶大

或言攸居

王曰又曰時予乃或言爾攸居新安王氏曰王曰之上必有脫簡又曰之下必有脫文不可彊解今按王氏說是也王曰之下脫簡卽是誤在多士篇內旣取彼之文補之於此則此王曰宜衍當刪去予周王也爾殷士也洛邑是殷士所居之地此篇叮嚀告教欲殷士永安居於洛所謂言爾攸居也凡民又曰是我周王乃或能言爾所居諄切懇至如此非愛爾之深其能然乎爾殷士在下者不能敬上周王在上者乃能愛下不爲必然之辭故曰或

君子所其無逸

萍鄕柳子言呂東萊解君子所其無逸一篇極好朱子扣之曰伯恭如何解君子所其無逸柳曰呂東萊解所字爲居字曰若某則不敢如此說諸友請曰先生將如何說曰恐有脫字則不可知若說不行而必彊立一說𨿽若可觀只恐道理不如此此與王敬作所不可不敬徳朱子皆不欲以處所安居之意釋之懼其巧鑿非古人之本意也

復語相承

多方周公曰王若曰語相承書無此體也至末章又先曰嗚呼而後王若曰書亦無此體也周公居聖人之變史官豫恐來世傳疑襲誤蓋有竊之爲口實矣故於周公誥命終篇發此新例二著周公實未稱王所以別嫌明微謹萬世之防也此呂氏之說頗傷於巧安有新例哉不過訛誤或衍文耳

召公不悅

蘇氏曰舊說或謂召公疑周公陋哉斯言皆序文意義含糊有以啟之也當時召公爲保周公爲師並相成王召公有請老之志周公作書以畱之細閱君奭無有不悅之意諸說揣摩皆序之陋啟也

君奭弗弔

君奭弗弔天降喪於殷自後世言之殷之喪周之福也而曰弗弔蓋聖人以天下爲心不幸遇殷亂而任此責豈所樂哉

小子同未在位

小子周公自謂也周公東徵時召公專任國事今周公𨿽歸而在位然謂召公今日任事當同我昔日未在位之時未可言去也況上文經曰在今予小子旦則此小子又豈可指成王也讀者當詳之

汝明朂偶王

按六經圖辧云昔吾二人受武王顧命勉輔成王若耕之有偶也古人耕不用牛然牛服車祭祀而已以牛而耕秦以上未之聞也至漢趙過教民牛耕牛耕自趙過始

天惟五年

天惟五年蔡傳謂五年必有指實而言孔氏牽合歲月者非是蓋五者自武王克商之年追數五年之前紂惡已極商己當亡然天以其爲商先王子孫故湏待寛假未遽亡之以至五年之久也

從容以和

從容以和只是凡事無急廹當從容寛緩以和之蓋近民之法當如此耳否則彊欲速化而民且無所措手足矣傳謂和不可一於和當從容以和之語疑有誤

喪服受冊

成王崩未葬太保使太史奉冊受王於次王以喪服見受教戒答拜此蘇說也朱子不取防以蘇說乃禮之正朱說乃禮之權若國有危疑亦不容不行權以定名分絕覬覦也二說均不可廢

誕受羑若

皇天攺大邦殷之命惟周文武誕受羑若羑若諸儒或以爲出羑里之囚而天命始順或以爲羑里逆地而文王順處之或以爲天所眷佑或以爲厥若之誤其義皆不通按韻書羑善也若順也誕受羑若者防上文而言皇天攺大邦殷之命惟周文武大受而善順之大受者見其極負荷之重善順者見其有靈承之實也此二句與君奭天降喪於殷厥旣墜命我有周旣受同意

毖殷頑民

多士多方皆周公傳王命告商民也豈有告其人而斥以爲頑乎至君陳畢公之命非諭商民卽斥之爲頑何以爲過也讀者不察諭民與命官之辭不同而妄謂成康待商民之薄且使周家忠厚之意自此而銷鑠甚矣

耄荒度作刑以詰四方

古者刑淸律簡至周而律益繁穆王哀民之易麗於法也故五刑之疑各以贖論觀其訖富惟貨之戒必非爲斂民財而作也刑之可疑則赦其罪而罰之金乃哀矜敬愼之至非謂罪皆可贖而使富者得生貧者獨死也一篇之中察獄情之隠痛鑑天道之神明示戒勸於報應之間咨嗟懇惻諄復詳練罰贖特篇中之一事耳小序專言訓夏贖刑遂使解者肆爲譏詆惜哉

馬牛其風

馬牛其風孔疏云牝牡相誘謂之風因牝牡相逐而至放逸逺去也按蔡傳只言風馬牛不言其故故引孔疏以足之耳

費誓

按費誓淮夷徐戎並興伯禽徵之呂氏稱伯禽封於魯夷戎妄窺其新造之邦而伯禽應之甚整暇洛誥傳謂徵夷在周公東徵之時伯禽就國己久多方傳謂在成王滅奄時與呂氏說不同又有謂成王已伐淮夷故魯惟徵徐戎諸說所述如此仍當以呂說爲是

古今文辧

朱子曰書凡易讀者皆古文豈有數百年壁中之物不訛損一字者又曰伏生所傳皆難讀如何伏生偏記其所難而所易者全不能記也又曰孔書至東晉方出前此諸儒皆未見可疑之甚

五經稽疑卷二﹤經部﹐五經總義類﹐五經稽疑﹥

欽定四庫全書

五經稽疑卷三

明朱睦防撰

毛詩

關雎

關雎序言后妃之徳也歐陽永叔曰詩人見雎鳩雌雄於河洲之上聽其聲則關關然和諧視其居則常有別有似淑女匹其君子不淫其色亦常有別而不黷也淑女謂太姒君子謂文王也參差荇菜左右流之者言后妃采彼荇菜以供祭祀以其有不妬忌之行左右樂助其事故曰左右流之也流釋文曰求后妃與左右之人常勤其職至日夜寢起不忘其事故曰寤寐求之輾轉反側之類是也后妃進不滛色以專君退與左右勤其職事能如此則宜其有琴瑟鐘鼓以友樂之而不厭也

捲耳

捲耳序言后妃之志也又當輔佐君子有求賢審官之志此義殊不可曉后妃但職內教善不出閨壼之中業不過籩豆之事何得知天下之賢而進之乎若后妃果能進賢與治是開後世母后專政之門豈足爲正風乎考之大任太姒亦則治內事耳此序之誤可知矣

樛木

樛木興后妃能逮下也其首章曰樂只君子福履綏之君子指文王也詩人以樛木起興以誦文王之徳或曰謂后妃也按三百篇未有以君子稱后妃者仍以誦文王爲是然後妃之徳非文王無以見誦文王卽所以誦后妃也

兔罝

兔罝序曰后妃之化也夫兔罝乃田間野夫所爲皆賤者之事卽它日爲公侯之幹城腹心亦非后妃徳之所致此當云文王之化行則無不好徳賢人眾多也大抵二南之詩多歸之後妃此序之失也

芣苢

芣苢韓詩曰傷夫有惡疾也詩云采采芣苢薄言采之薛君章句曰芣苢臭惡之菜詩人傷君子有惡疾乃作是詩芣苢𨿽臭惡我猶采采而不已以比君子言𨿽有惡疾我猶守而不離去也列女傳載宋女旣嫁於夫夫有惡疾其母將攺嫁女不從卽此詩之意也

魴魚頳尾

魴魚頳尾王室如燬薛君章句曰魴魚勞則尾赤君子勞則顏色變以王室政教如烈火矣然觸冒而仕者以父母廹近饑寒之憂故也列女傳曰汝濆周大夫之妻所作也與薛傳意同

汝濆

汝濆序曰文王化行也君子從役於外其妻爲樵薪之事遵汝水之濆未見君子惄如調饑調韓詩作朝薛君章句云朝饑最難忍易林云防如旦饑覩二說其義晰矣毛詩作調鄭氏求其說不得乃曰調音稠又攺字作輖調饑也稠饑也輖饑也三者均之不通也愈解而愈離眞不若朝饑之爲長也

麟趾

麟趾序言關雎之應也關雎之化行則天下無犯非禮之事有瑞麟出而爲應不惟怪妄不經且與詩意不合關雎麟趾作非一人作麟趾者了無及關雎之意直考詩文自可見其意周南風人美文王之徳化及宗族同姓之親皆有信厚之行如麟之有足有額有角以輔衛其身爾其義止此與關雎自無干渉也

何彼穠矣

何彼穠矣美王也采詩之官得之召南之地以王下嫁諸侯能執婦道成其雝肅之徳其二章曰平王之孫齊侯之子平王去二南甚逺與召公非一時人詩曷得爲一編乎此必有誤當闕其疑可也

騶虞

騶虞被文王之化也召南國君出而田獵虞人翼五豝以待公之發矢也發則必中然止於一發仁心之至不忍盡殺故也田獵則騶虞虞人咸在而艸木禽獸之盛如此作詩者呼騶虞之官而嗟嘆之以爲文王之化至矣此詩之本防毛氏以騶虞爲義獸白虎黑文不食生物山陰陸氏及後儒多和之今不敢錄

栢舟

栢舟言仁而不遇也劉向以爲衛宣夫人之詩也孔叢子載孔子讀栢舟見匹夫執志之不可易而非婦人之作也今觀詩謂舟浮於水而無人維楫遇風則覆矣以諭衛國無人維持則聽其自爲敗壞耳此仁人所以憂國之將敗而儆儆然不寐如有隠痛之憂亦似婦人不得於夫實非婦人之作也

簡兮

簡兮刺不用賢也衛之賢者隠於下位世掌樂官其首章云日之方中在前上處公庭萬舞言在日中至明之時在前易察之地而衛君終不知其賢況在側微者乎萬舞者二舞之總名也

二子乘舟

二子乘舟思伋壽也朱子曰太史公之言有所抑揚謂二子皆惡傷父志終於死亡其情則可取於理爲未當又曰伋當逃避使宣公無殺子之事不防於惡乃爲得禮如不忍去而死之尙可也壽無救於兄而重父之過其死也亦何爲乎但國人憐而哀之故聖人錄國人之情著宣公之過亦以見二子事親之道有未盡也防按此詩不瑕有害瑕過也我思二子之事於行無過有何不可而不去正與朱子言詩之意合也

木

木美齊桓公也衛國爲狄所滅出處於漕齊桓救而封之遺以車馬器服而衛人感之言我爲狄所滅之時但有遺我以微物猶當報以瓊瑤況齊桓贈遺之厚如此則當何以爲報此感其救患之恩謂爲瓊不等之諭非尋常施報者之意也防少小聞大父豫齋府君向余曰昔髙祖憲園與鄭長史論詩及此曰爾以木爲今之所食者邪鄭君曰然憲園曰以桃李爲木桃木李邪詩人取意以贈𨿽輕而報之不可不重也

君子陽陽

君子陽陽閔周也賢者遭亂知道之不行欲求全身逺害所以辭尊居卑辭富居貧豈惡富貴而不居哉誠以位尊則責重祿厚則憂深非吾力之不堪而遭值之不辰也賢者逺害居卑則國事日去故詩人不閔君子而閔周也

丘中有麻

丘中有麻思賢也莊王不明賢人放逐故國人思之而作是詩也畱大夫嗟字也大夫隠居丘陵之間而殖麻以爲生者也此篇與白駒之意一也夫賢者見逐國人欲致愛慕相與遊從而知莊王之不能復用可嘅也已

將仲子

將仲子莆田鄭氏曰此淫奔詩也防玩其詞亦有可疑其首章無逾我裏無折我樹杞豈敢愛之畏我父母二章曰無逾我墻無折我樹桑豈敢愛之畏我諸兄此與召南無感我帨詩一意且人情能知畏憚其父母諸兄之言亦庶幾哉鄭氏之說或未敢信與小序亦不合也

蟋蟀

晉僖公鄙陋局促故詩人賦此欲開廣其志意提策其精神以謀國其大義九月蟋蟀在堂附近於人寒气將至而歲聿暮矣公當及時以禮自爲虞樂否則日月捨我而去所謂樂者非甚沈湎當思所居之位所職之事長慮卻顧以盡國君之道也詩人忠厚勸戒之意豈非堯之遺風乎故不系之晉而系之唐也

羔裘

羔裘刺時也晉昭公有曲沃之偪孤危將亡而其臣又不爲保障之謀故國人憂之而作是詩意謂在位不能備禦曲沃但華衣服而美詞語爾居居究究集傳以爲未詳按爾雅居居究究惡也蓋言在位者不肯卹民謀國爾

葛生

晉獻公好攻戰則國人多喪者婦人指其夫所死之地卽詩人所謂塋域也言葛有所托蘝有所延我其誰與乎煢煢然無所依耳末云百歲之後歸於其室此婦人要其死期以相從見唐風之厚也

有女同車

有女同車刺鄭世子忽也忽嘗有功於齊齊侯請妻之忽不從輔氏曰鄭詩惟此篇爲男悅女之辭意亦淫詩也按春秋傳鄭世子忽不取賢譽之齊女乃迎他國之女色𨿽美如舜華亦何益捨大國之援而卒見逐故詩人賦此以諷之兩言彼美孟姜徳音莫忘此明指齊女而言

萚兮

萚兮刺鄭將亂也君子憂之呼諸大夫而告曰槁葉未辭柯以風吹而必落故謂槁葉爲萚也以比國難之時禍將及矣諸大夫其亟圖之倡予和女圖之之意也

風雨

風雨思君子也當此風雨如晦之時雞鳴不已以諭世亂而君子不攺其節如此之人我旣見之豈不坦然而平夷哉二章三章皆一意也

子衿

子衿序言刺學校廢也鄭以國亂學校不修生徒解散賢者念朋防之無從使我心悠悠思之縱我不往子寧不繼聲以問我乎以見亂之甚矣

采苓

采苓刺晉獻公好諛聽防也獻公殺恭世子逐羣公子國人以采苓起興謂公曰人之言未可遽以爲然且察其何所從來則情僞自知矣人君能如此察彼造言者無所遁其情而被防者亦可以免禍矣

權輿

權輿刺康公忘先君之舊臣與賢者有始而無終也故賦此首章曰夏屋渠渠按正義夏大屋具渠渠勤勤言始則設食大具今則無餘猶下章始則四簋今則不飽皆說飲食之事不得言屋宅也且爾雅釋夏大屋具正訓又如此以故知謂禮物大具也若依舊說則下章與首迥異矣

防有鵲巢

防有鵲巢憂防賊也陳宣公多信防君子憂懼故作此詩謂防言之惑非一日之致如防之有巢漸積而成卭之有苕蔓延牽附將及我也又引甓鷊義與此同皆憂防之意也

七月

七月陳王業也周公采公劉后稷之詩以獻成王俾知小人之依以故稱夏正也若謂此詩周公所作也周之正朔典禮皆公所制豈肯身自犯之夫秉周禮以律周人周人猶或不信其可不用周禮哉

東山

東山言周公東徵之歸也其二章云熠燿宵行毛云熠燿燐也燐螢火也古今注及埤雅爾雅翼皆因之陳思王論螢火夜飛非宵行耶集傳曰宵行虫名或別有解也

狼跋

狼跋美周公也首章曰公孫碩膚赤舄幾幾公孫者豳公之孫謂周公也碩大膚美也赤舄履之盛者也老狼其進也如將躐其胡其退也如將跲其尾周公之輔成王值時多艱二叔流言於外成王猜疑於內如狼前憂躐其胡而後憂跲其尾也然周公居之從容自得而二患皆釋人徒見履赤舄幾幾安且閒也而不知其解患釋難之勞如此毛公以公孫爲成王鄭以公孫爲公遜皆非是

常棣

常棣燕兄弟也其首章曰鄂不韡韡鄭氏曰承華者曰鄂不當作拊拊鄂足也正義曰以鄂比於弟華比於兄鄂旣承華又與拊連則鄂拊同比兄弟之相佐猶華鄂之相承覆也

出車

出車勞還率也舊說西伯受命於商王因命南仲爲將往伐玁狁其成功而還也詩人歌其事以爲勞還也自其出車至其執訊獲醜而歸備述之也或謂宣王命南仲非西伯也予以爲西伯出羑里卽得專徵伐理或有之歐陽說與詩緝相同書稱西伯戡黎詩又稱伐崇伐密皆有其事然伐玁狁或亦然也

菁菁者莪

菁菁者莪樂育材也君子能長育人才則天下喜樂之矣毎觀小雅皆因其事而歌與國風所陳不同菁莪之詩當以爲天子行禮於學宮則宴飲而歌此詩也

庭燎

庭燎美宣王也集傳不言所指考之列女傳宣王嘗晏起姜後脫簪珥待罪永巷宣王感悟於是勤於政事早朝晏退卒成中興之業以此証之當爲宣王詩無疑也

鶴鳴

鶴鳴毛云誨宣王也集傳以爲不可知其由然必陳善納誨之辭考之諸家所說以爲求賢人之未仕者詩曰鶴鳴九臯聲聞於野言身𨿽隠而名則著也此篇自秦漢以來說者多異毛鄭在眾說之先皆謂興求賢必有師承當從之

黃鳥

黃鳥序言刺宣王也集傳不詳某時所作東萊呂氏曰宣王之末民有失所者意他國之可居也及其至彼則又不若故鄕焉故思而欲歸如此按詩義不言所刺之事亦不及宣王一語意或幽厲之時室家離散者則有之宣王內修政事外攘夷狄故能恢復境土安集人民則民之失所者必少小序呂氏俱謂宣王不足信矣白駒及我行其野其義皆同此

正月

正月大夫刺幽王也末云民今之無祿天夭是防楊氏曰張衡應間云利端始萠害漸亦牙速速方谷夭夭亦加欲丰其屋乃蔀其家據此天夭爲夭夭也衡去古不逺宜得其眞且佌佌速速夭夭連文爲是不應速速下又特出天夭也夭夭之義自然天夭之說勉彊王介甫詩栩栩幽人夢夭夭老者居亦祖張說

十月之交

十月之交毛氏以爲大夫刺幽王也鄭氏曰刺厲王蓋以此篇有畨維司徒及鄭桓公友皆厲王時人故曰厲王詩防嘗考之鄭桓公友在幽王時畨維司徒先後用事又曰艷妻煽方處艶妻者褒姒也以此三事言之當從毛說與下二章小旻小宛大略相同皆以爲幽王詩可也

雨無正

雨無正大夫刺幽王也雨自上而下也眾多如雨非所以爲政也防嘗讀韓詩有雨無正所刺皆同比毛詩篇首多雨無其極傷我稼穯八字補傳云詩之命名皆摘取詩中之語獨雨無正巷伯常武酌賚般六篇特出詩人之意非有序以發之𨿽孔子亦不能知其爲何詩也韓詩篇首多二句是詩前二章皆十句而加以二句意或章句之多少不計也據今序求詩人之言亦可見令下如雨之多非所以爲政之意也

戎成不退饑成不遂

戎成詩大義已見雨無正矣此二句謂兵戎之禍已成而其勢不退言外患之熾也饑困之災已成而其生不遂言內憂之廹也此庶與上下文頗順

啟明長庚

啟明長庚詩大義己見大東矣啟明長庚毛氏曰一星也後世因之遂以長庚爲太白故李白母夢長庚名白字太白鄭漁仲曰啟明金星長庚水星金在日西故日將出則東見水在日東故日將沒則西見實二星也毛氏之說誤

無將大車

無將大車大夫悔進小人也言君子推挽小人小人旣進則防害君子如人推挽大車大車旣進則塵污於人故君子悔之小人進而害君子則可憂多端不必更思是我自取其病悔無及矣

鼓鐘

鼓鐘序言刺幽王也集傳以爲此詩義未詳不敢質其事永叔曰按此篇則是作樂於淮上矣然旁考詩書史記皆無幽王東巡之事書曰徐夷並興蓋自成王時徐夷及淮夷已皆不爲周臣宣王時嘗遣將伐之亦不自往初無幽王東巡之事然不得作樂於淮上矣嚴氏謂古事亦有不見於史而因經以見者其說亦通

頍弁

有頍者弁宴樂兄弟之詩也安成劉氏曰此章諸本皆作賦而又有兼興兼比今詳首章六句曰弁曰酒曰殽曰兄弟皆述宴時之實事其體屬賦而六句之中實維伊何與伊異人詩意相應又似興體七句八句則又似比故曰當爲賦兼興比也防按此章分析頗明但詩只稱六義若如此詩義不止於六也凡此似興似比當據其首章重者要者而言不應二三其說也

車牽

車牽大夫刺幽王也傳以爲燕樂新昏之詩也按婚禮不賀人之序也又曰娶婦之家三日不舉樂思嗣親也新婚安得有燕也小序云幽王無道周人思得賢女以配君子此義近之非宴樂新婚之作也

棫朴

棫朴序言文王能官人也鄭氏謂預斫棫朴將祭而用蓋牽於奉璋之說也倬彼云漢而下鄭說更無官人之意其曰壽考作人者言文王能養育賢才各任其職王但享壽考然在上無所動作而國自治也官人之意何在哉

思齊

思齊序言文王所以聖也古注云非但天性而徳有所由成蓋言文王所以聖者由母太任賢也夫思齊之義主述大任之徳能致文王之聖爾今詩自惠於宗公而下四章皆了不及大任何也或曰首章錯簡耳詩本言周世有賢婦文王幼育於賢母長得賢配之助以成其徳其徳由內及外由近及逺不以幽隠而廢不以厭倦而怠不聞亦入不諫亦式也言性與天合蓋如此詩人旣述文王修身之善又述所遇事皆中理然後本其所以聖者由生於賢母幼被養育而成也據詩義解若此然首章終似錯簡耳

靈臺

靈臺爲文王作也經度營表庶民樂於趣事所以不日成之不日古注云不設期日也今注不終日也防按不設期日旣見文王之仁亦於事理爲恊若曰不終日豈有一日而成一臺者哉

鼉鼓

鼉鼓陸機曰鼉似蜥蜴皮堅厚可以冒鼓韻防云鼉宵鳴如桴鼓今江淮間謂鼉鳴爲鼉鼓其數應更故吳越謂之鼉更未見有以皮冒鼓者樂書曰詩人托之其鳴應更爲靈徳之應非實鼓也如簫音似鳯故謂之鳯簫卽此類

下武惟周

下武美武王也集傳曰下義未詳周氏曰凡物扶植之則上僕之則下下武者卽書所謂武也言周𨿽以武定天下然伐商之後其武馬散之華山之陽牛放之桃林之野車甲釁而藏之府庫倒載干戈包以虎皮天下皆知武王之不復用兵也故曰下武惟周

生民

生民誦后稷也其三章云誕實匍匐克岐克嶷毛傳曰岐知也嶷識也謂后稷早有知慧而匍匐之時卽能就口食藝麻麥也曹氏以爲岐嶷能立之狀若然旣言匍匐又言能立似相背戾毛傳近之使知慧不早則與常人何異非所以誦后稷也

旣醉

旣醉序言成王祭畢而燕羣臣也其三章曰昭明有融髙朗令終舊說以令終爲考終命此非臣子祝君之辭也一章二章方祝君以萬年不應三章遽祝以考終命其言不倫夫人靡不有初鮮克有終始明終昏者多矣故又祝其髙明而善終也過而後攺迷而後復不若有始有卒之盡善也此庶幾得之

維玉及瑤

何以舟之維玉及瑤防琫容刀集傳以爲帶此劍佩以上下山原呂氏以爲以如是之佩服而親如是之勤苦所以爲厚於民意尙未明若欲勤民何用佩服於此佩服何以見其勤民蓋此章接上章遷居而言始遷之時公劉相土居民汲汲𨿽劍佩在身不暇解釋卽勤於事以見其厚民之切也

捲阿

捲阿召康公戒成王也成王將蒞政召康公作此以獻其意在求賢用吉士也其言鳯凰於飛亦集爰止鄭氏以爲因時鳯至故以爲諭防嘗考之詩書諸史成王時未嘗有鳯至也且鳯希有之鳥以興王能致難得之臣也以此知不指鳯爲實有之物明矣鄭之不可信類此

崧髙

崧髙尹吉甫美宣王也天下復平能建國親諸侯褒賞申伯焉凡八章初讀之皆贈申伯之辭及再玩所言王室依賴諸侯表式皆天下安危大計是詩之義也王氏曰此詩本贈申伯而以爲美宣王則王之美於是乎在唐史臣褒裴度云非度破賊之難也任度之爲難也申伯信賢矣任申伯者豈不賢乎

往近王舅

往近王舅詩其義已見崧髙毛氏曰近已也鄭氏曰近辭也辭者語助辭也朱子集傳用鄭說今之解者不一楊氏曰詩云彼其之子禮記彼記之子或又作忌如叔善射忌之例然則記也其也忌也皆語助辭也防曰已矣二字古通用如毛說似又簡明

常武

常武序言宣王親徵淮北之夷召穆公作是詩以美之傳曰詩中無常武二字召穆公特以此名篇蓋有二義有常徳以立武則可以武爲常則不可此所以有美有戒也又見解頥新語云召穆公之意謂徳可爲常武不可黷故先極言其用兵之盛以滿其志卒章乃陳警戒之言故其言易入也後之爲辭賦者或竊取其義如作曲終奏雅勸百諷一之類是也

維昔

維昔詩大義己見召旻其五章曰維昔之富不如時維今之疚不如玆首二倒字句也昔時之善人是富今玆之君子在疚也玆年也古人謂玆爲年取艸木繁茂之義也呂氏春秋今玆美禾來玆美麥文選爲樂須及時誰能待來玆維昔之富不如時言君子之得志也維今之疚不如玆言君子之失志也君子疚則小人肆故曰彼疏斯稗以比君子小人疏麤米也彼小人何爲不廢退以避君子乃職主援引之黨乎

池竭

召旻刺幽王也其六章曰池之竭矣不云自瀕泉之竭矣不云自中集傳以此詩作賦體余心竊疑及見大全或問此章疑是比體如何朱子曰作比爲是又見語錄答潘時舉問亦同但集傳未及攺也

淸廟

維天祀文王也洛誥稱惟周公誕保文武受命惟七年則是成洛邑而作此詩也又稱新邑烝祭歲文王騂牛一武王騂牛一按烝祭文武而此樂歌只頌文王之徳者何也蓋父子並祭統於尊故不及武王也

假以溢我

假溢詩大義已見淸廟矣春秋傳曰假爲何溢爲卹余初讀未安及觀詩緝假大而盈溢於我常有以収之使不失墜惟在大順文王之徳而已其者自期之辭収謂保其業惠謂體其徳大惠則無斯須毫釐之違戾也此說亦通且經文不攺也

是用大介

周頌祭武王之詩時純熈矣是用大介鄭氏訓介爲助大介所謂得道者多助也或訓介爲甲似不如鄭爲切也

烈文辟公

烈文成王卽政諸侯助祭之作也錫福毛氏以爲文王錫之鄭氏以爲天錫之今注以爲諸侯錫成王以祉福而惠我以無彊使我子孫保之也此諸說不同要之毛鄭於事情稍近不失天子戒諸侯之體洪範雲天子斂福以錫民未聞諸侯反錫天子以福也

振鷺

振鷺爲助祭諸侯作也武王克商封舜之後於陳禹之後於湯之後於宋謂之三恪書所稱作賔王室是也周承殷微子且賢故來助祭兩見於詩殷尙白服色因之不攺其一曰振鷺於飛亦有斯容其一曰有客有客亦白其馬皆爲微子而言序謂二王之後不言主名又非三恪之義此序之誤也

夙夜基命宥密

夙夜祀成王也楊氏曰毛氏云宥寛仁也密安靜也孔穎達云寛仁所以止苛刻安靜所以息暴亂豈不明白正大而得帝王之體乎今人解宥爲宏深密爲靜密以字義言之宥者寛宥也未聞宥爲宏深也宏深靜密旣於基命不切又不知宏深靜密爲何事聖人治天下之大經大法易曉易見不如是之隠癖也

閔余小子

閔余小子嗣王朝於廟也末云烏乎皇王繼序思不忘皇王集傳兼指文武也鄭氏謂武王也嚴氏錢氏解亦同鄭說余嘗疑之及得仲木經說辧論可謂詳矣亦以三氏之言爲是

泮水

泮水頌僖公能修泮宮也戴埴曰泮宮漢儒以名學嘗觀泮水序止曰頌僖公能修泮宮而詩言無小無大從公於邁則徵伐之事順彼長道屈此羣醜則克敵之功旣克淮夷不吳不揚則淮夷之服借曰受成於學獻馘獻囚可也其曰濟濟多士克廣徳心似矣而繼以桓桓於徵狄彼東南不過從邁之多賢載色載笑匪怒伊教似矣而先以其馬蹻蹻其音昭昭不過宴飲之和樂合序與詩皆無育才之說也按通典泮乃魯水名僖公建宮於上因水以名宮如楚渚宮之類是也余觀戴氏之辧數百言且有根據予不能盡錄姑舉此以明泮非因學而設也

閟宮

閟宮序言頌僖公能復周公之宇也其二章居岐之陽實始翦商此史臣追敍之辭非太王眞有翦商之志矣或曰此詩作於僖公旣卒之後觀四五章俾爾昌而熾俾爾壽而富皆祝僖公昌大而壽考也若謂僖公旣卒之詩似難解矣

鳥

鳥祀髙宗也詩緯曰契母有娀氏浴於丘之水睇鳥啣卵而墜契母得而吞之遂生契自此說一出太史公因之以彰大其事予切疑之夫卵不出蓐燕不徙巢其口且隘何得云啣卽使啣之而誤墜未必不碎也蓋解詩者不得其說而取緯說以明之考之月令鳥至以太牢祀髙禖以祈子意者契母以鳥至之月祈子有應詩人因其事而頌之曰天命鳥降而生商降者尊之神之貴之若曰實自天來也此說庶幾得詩人之意也

五經稽疑卷三

欽定四庫全書

五經稽疑卷四

明朱睦防撰春秋

隱公

春王正月

自漢以來觧經者皆謂周正建子至宋諸儒始有謂以夏時冠周月者有謂時月皆仍夏舊者各持所見紛紜不一愚按春秋桓八年十月雨雪定元年十月殞霜殺菽夫雪與霜降於十月節气之常必周之八月而後知不當有而有也桓十四年春正月無冰成元年二月無冰以見時暄而寒令失職矣若夏之正月東風解凍自當無冰又何爲異況二月乎諸說𨿽有異同然以經文考之當的然知爲周正無疑也

公及邾儀父盟於蔑

儀父邾之命卿也左氏公羊俱以爲邾子克之字及考春秋諸侯未有書字者何獨於邾而字耶其曰邾儀父者如魯季孫行父晉荀林父之類是也

鄭伯克叚於鄢

諸傳専責莊公失教其說固是按春秋之法責上常輕責下常重以此防民猶有臣弒其君子弒其父者蓋長防之分尊卑之義不明也分義明而天下無叛逆弒之禍矣

公子益師卒

益師卒不日三傳妄觧武夷胡氏辧之詳矣獨謂恩數之有厚薄不能無疑焉竊嘗考內大夫卒者自成公以後皆書日成公以前間有遺者蓋歷年逺而簡編脫故也其卒不日者皆類此沙鹿齊氏曰魯之世卿凡九家合三十八人其書卒者未有不日者也有不日者此年公子益師及後無駭卒挾卒數人而已傳例曰公不與小斂故不書日此固不足深信然直指爲脫簡尢屬臆說之至存以質疑可也

紀子帛莒子盟於密

左氏作紀子帛以爲裂繻字也考之通經無大夫先諸侯之例者其說難通公羊以爲當云紀子某伯莒子盟於宻胡氏因之然紀本非子爵則公羊之說似亦末當子上疑有闕文

夫人子氏薨

子氏隱之妻公羊以爲隱之母按左傳聲子仲子均非正嫡安得僣夫人之號春秋之初王制猶存未至文公以後僣稱失禮之甚也

武氏子來求

諸傳皆爲平王崩武氏子爲王來求賻也獨孫明復以爲武氏子父死未故來求賻若謂王求賻則在周卿大夫豈無可使者乃使一未爵之子乎當以孫說爲是

戊申衛州吁弒其君完

說凡例者謂稱名自絕於先君故削其屬籍稱公子者見其以天屬之親而反爲冦讐夫事同而書異何也春秋之初命氏者向少故州吁無知督萬不書其族春秋之中大夫僣國無有不氏者故商人歸生裏克趙盾徴舒崔杼寗喜陳乞楚比皆以大夫書氏書名矣稱人防者稱國眾而不可名者也春秋據事直書其罪自見名爵稱謂之間何有輕重哉

翚帥師防宋公陳侯蔡人衛人伐鄭

翚帥師伐鄭本一事也傳岐而爲二其義重翚之罪以爲非公命而專兵也𨿽然不書使罪自見矣今必斷章而義似反晦也此與莊八年齊無知弒其君諸兒傳同

滕侯卒

左傳曰不書名未同盟也凡諸侯同盟則稱名按春秋此年書滕侯卒宣九年成十六年書滕子卒皆不名至昭以後凡四書滕子卒皆名此近者詳而逺者闕也史文之脫可知非謂同盟與未同盟也

城中丘

此年公將伐邾城中丘左氏曰書不時也按春秋城內邑二十有三以夏城者七以春城者四其餘皆時也不時而城固書時而城亦書何邪聖人惜民力愼興作懲僣慝爾其因邾因莒而城與大夫自彊而城各因文以見義不在書時與不時也

三月癸酉大雨震電庚辰大雨雪

春秋以日書者如癸酉大雨震電庚辰大雨雪則有以見八日之間而再經天變也又如壬申禦廩災乙亥嘗則有以見其嘗於災余爲不敬若此類蓋於書日見之非以日之書不書寓褒貶也

齊人鄭人入郕

今年齊鄭入郕荘八年郕降於齊以此觀之齊欲並郕故帥鄭人而入左氏謂討違王命於經無所考亦不敢據也

桓公

春王正月公卽位

公羊傳曰繼弒君不言卽位此其言卽位何如其意也按春秋國君終嗣子繼正則行卽位之禮文成襄哀是也繼故則子弟不忍行卽位之禮莊閔僖是也桓宣非繼正也而行卽位之禮者何蓋桓弒隠宣弒赤皆以弟簒兄而有國不義之甚畏人議已故假此禮欲自同於遭防繼正者以欺天下後世耳大抵行卽位禮則書卽位不行卽位禮則不書聖人據史舊文無所加損如其意之說恐亦未至

滕子來朝

胡氏曰桓負弒大惡先鄰國而朝之與夷狄無異故降而稱子苟如其言罪及一身足矣終春秋之世不復稱侯豈以祖有罪而並貶其子孫乎且當時滅典禮叛君父者多矣何皆不貶而獨及一小國邪程沙隨又曰小國事大國其朝聘貢賦之多寡視其爵之崇卑滕故自貶稱子及觀隱公初滕薛爭長位次且不肯讓矧自貶其爵乎或以爲當防未君前又不見滕侯卒皆窒礙難通也按樂正子記滕侯薛侯旅朝隱公桓王聞之徴朝滕以子往薛以伯往王怒皆黜焉此與杜氏範氏之說俱同其爲王所黜審矣當是時周徳𨿽衰命令猶存如二邾皆自附庸升而爲子傳以爲數從齊桓攘楚桓請於天子命爲諸侯以此觀之則時王黜陟之令未可謂廢盡也

杞侯來朝

左氏曰杞侯來朝不敬杞侯歸乃謀伐之公谷皆謂杞爲紀以齊欲滅紀紀求魯爲援非爲桓立而朝也按春秋杞侯自是年朝桓之後繼有入杞之役防郕之平比事而觀知其爲杞必矣左氏非誤也若紀自齊鄭僞朝之後始有戒心與杞無預至其朝桓之失卽文自見亦何待貶爵以著之乎

春正月

四明程氏曰桓公正月無王者十有四或謂王不頒歷或謂桓無王或謂元年書王以正桓之罪二年書王以正宋督之罪十年書王以數之終十八年書王以正桓之終也其說然乎曰聖人據舊史作春秋以見當時之事其經國大義昭如日星豈屑屑去一字以示貶使後世揣摩臆度起紛紛之論哉必其傳冩之誤而後世不敢增耳今必欲就闕文生義則桓十四年書夏五而無月昭十年不書冬桓四年七年不書秋僖二十八年不書冬有日而無月將何以爲義乎夫桓之弒固無王矣宣公事迹與桓無異何以復書王邪桓旣無王元年卽不書王可也今元年書王以爲正桓之罪三年不書王反不正桓邪元年猶可言也二年書王爲正宋督之罪然翚弒隱慶父弒閔楚啇臣弒父凡此類何以皆不書王於前去王於後以正之邪若曰十年數之終十八年正桓之終則尢難通者也爲此說者由於不觧王正月三字相屬而以王字自爲一義正月自爲一義故也苟知春秋據事直書不以一字爲褒貶義在於事而不在於年月日時之間則自然無此病矣

齊侯衛侯胥命於蒲

公羊傳曰胥命者何相命也何言乎相命近正也古者不盟結言而退當是時諸侯防遇不盟者多矣豈皆近正邪如近正則齊衛之君必有殊異之行及考二國始末並非賢君據經文只譏其僣也僣者何春秋非王者不稱命書齊衛胥命於蒲者罪二國之僣王也

有年

有年者三傳以爲祥賈逵胡氏以爲異何也古者國有災祥君告廟史然後書以有年告者桓宣之意也二公得國不正蓋欲假天道以厭服人心也春秋不革者正以著二公僣逆誇詐之罪爾

甲戌巳丑陳侯鮑卒

左氏曰再赴也於是陳亂按春秋戍字下疑有陳佗殺其君之子免八字脫之矣不然明年蔡人殺佗事無由起也甲戌巳丑相接當是傳冩之誤

天王使仍叔之子來聘

杜氏曰仍叔天子之大夫稱子本於父字幼弱之辭此蓋譏子弟預國政耳或謂責世官若然何不曰仍氏之子乎如仍氏之子已爲大夫經自當以官氏名字見若咺渠伯紏之類是也今曰仍叔之子蓋知爲未命之稱也杜說得之矣

冬州公如曺六年春正月實來

州公來魯必經曺衛之間故先書如曺而繼書實來文相承也齊氏曰往外曰遂內來曰實皆兼事之辭或以實爲名恐誤

丁夘子同生

胡氏曰冡嫡始生卽書於防與子之法也此義固精然文公成公皆嫡也何又不書谷梁子曰疑故志之考之經文桓公三年文姜歸魯至十八年始與桓公如齊其間十五年文姜在魯未嘗適齊而子同生於桓公六年則同非齊侯之子明矣谷梁之說與齊詩展我甥兮之義合蓋必有所據也

焚咸丘

桓立七年邾不修朝聘之禮故焚其邑杜氏曰焚火田也火田而在今十二月固其時也何用乎書明年秋伐邾益信

谷伯綏來朝鄧侯吾離來朝

丰氏曰按石經二朝字俱作奔字蓋谷伯鄧侯見逼於楚而如魯自是不復能歸其國矣公谷皆曰谷伯鄧侯何以名失地也其爲來奔而非來朝明矣然則傳本之譌不在二子之世而在晉泰始之間乎

宋人執鄭祭仲突歸於鄭鄭忽出奔衛

鄭突宋出也宋欲立突執祭仲仲從其請突遂立而世子忽奔衛公羊以爲合於反經之權後世蓋有廢置其君如弈棋然未必不由公羊啟之也反經之說不亦謬乎

丙戌公防鄭伯盟於武父丙戌衛侯晉卒

丰氏曰按石經衛侯晉卒四字在盟於武父之前衛上無丙戌二字谷梁傳錯簡於此

許叔入於許

左傳載鄭伯使許叔居許東偏以奉許祀今鄭亂而始入也按經隱十一年止書公及齊鄭入許許未甞滅也許未嘗滅則必有君許者矣設使許叔果奉許祀則今日之事乃光復舊物必異其文以書不得與突入鄭小白入齊同一法也

蔡季自陳歸於蔡

何氏謂封人無子季次當立封人欲立獻舞而疾季季避之陳封人卒季歸奔防無怨心故賢而字之按經凡書自某國者皆求援而歸也求援而歸是不命於先君不請於天子謂之禮得乎春秋紀事爲戒而已矣其於名字無擇也如王使榮叔來錫桓公命此寵逆也而書榮叔柔防宋公陳侯蔡叔盟於折此以臣敵君爲不信之盟也而書蔡叔豈皆賢而字之邪何氏之說似不足據

葬蔡桓侯

啖氏曰春秋諸侯多私謚且稱公而蔡獨請謚於天子故以本爵加之及考春秋諸侯葬者悉稱公不應此獨異蓋公者虛位禮之文也諸侯在國臣子皆以是稱尊君之辭也至於魯頌乃季孫行父請命於周而作者其詩曰周公之孫莊公之子𨿽逹於天子告於宗廟亦取尊名稱之不以僣爲嫌也請謚之說三傳不載惟啖氏倡爲此議蓋本於桓侯傳冩之誤

莊公

夫人孫於齊

左氏曰不稱姜氏絕不爲親禮也如其說自此凡八書夫人姜氏何也蓋再見故不言姓氏耳若夫人孫齊求其義自見不在去姓氏以示貶也

單伯逆王姬

左傳曰單伯送王姬杜氏曰單伯天子之卿也單采地伯爵也王將嫁女於齊使單伯送且命魯主之諸傳不然皆以單伯爲魯卿也攺送爲逆按春秋凡謂娶者曰逆嫁者曰歸今言逆是魯娶王姬矣可乎以左氏杜氏之說考之與經義俱合單伯其爲王卿明矣

王使榮叔來錫桓公命

諸傳皆謂桓公弒逆之人生不能討死又褒錫故特去天而書王也此恐未然不書天者脫之髙陵呂氏曰寵逆之罪卽錫命之文巳具矣如曰去天以見義是爲子而可攺易父之名字謚號也

紀侯大去其國

紀侯何以不書出奔出奔者身𨿽奔而國猶在或爲人所滅而出奔非我自棄其國也紀侯不然聞三國遇於垂則以爲謀巳也遂棄其國而逃故特書曰去其國深罪紀侯之不能守社稷也如谷梁言民之從者不遺一人四年而後畢則紀當復興如太王之去邠也然自此之後紀無聞焉不知所從之民何以止乎此就大去二字生義也然不觧大本紀侯之名苟以大去爲盡去則伯姬不葬叔姬歸酅不可通矣

秋大水無麥苗

左綿趙氏曰說者以麥苖爲二物麥且未艾安得獨有苖此蓋疑五月之際麥將實不可曰苖也不知未登塲圃安得舉其實二十八年冬書大無麥禾則谷旣登塲圃矣故明舉其實此則苖未實爲水所漂爾

及齊師戰於幹時我師敗績

何氏謂內不言敗此其言敗者爲與讐戰𨿽敗亦榮也按此年莊公以納紏未克故與齊戰於幹時爲讐定國非復讐也其戰何名其敗何榮正以見戰之非義以取辱也

公敗齊師於長勺

齊桓旣立報其納紏之役戰於長勺魯幸而捷故書公敗齊師於長勺而傳者以未陣爲敗詐也夫魯敗某師多矣無有書戰者豈皆未陣而敗乎此以納紏致冦亦自足責奚用詐謀爲貶乎

齊師滅譚譚子奔莒

範氏曰譚子國滅不名蓋無罪也按春秋諸侯失地被獲皆名比於賤者責其不能守社稷也然有不名者或逺方小國名字不通或通史失之不然譚子失地與蔡侯獻舞何殊其可賤一也

齊侯宋人陳人蔡人邾人防於北杏

四明張氏曰說者以爲與齊之能安中夏故書爵惡四國無王故書人夫法家擬罪必分首從若賞其首而誅其從則其誤甚矣四國書人皆防者也非貶辭

公防齊侯盟於柯

柯之盟不日傳曰信之也蔑之盟不日則曰渝之也桓之盟不日則曰危之也比而觀之三盟俱不日將以信之爲是乎渝之爲是乎危之爲是乎此蓋世逺史闕聖人安得僕僕問而增之乎然其事之美刺系乎其文實不在書日與不日也

單伯防伐宋

齊桓北杏之約尊王也宋人不遵齊桓請於王王遣單伯伐之非兵力之不足也桓之意欲以假王命懾諸侯之不一者公谷諸儒因元年逆王姬之誤遂以單伯爲魯大夫失春秋防伐之防矣

公子結媵陳人之婦於鄄遂及齊侯宋公盟

公子結媵婦遂盟公羊曰大夫受命不受辭出境有可以安社稷利國家則專之可也後之人有生事異域而以公羊之言爲據者按春秋書遂盟者罪公子結也結不可遂盟則公羊之說誤矣

秋七月戊戌夫人姜氏薨

姜氏之惡極矣始終以夫人之禮書之孰謂春秋奪人之爵以爲貶也亦據事直書而美惡自見耳

夏五月

何休曰譏莊公娶讐女不可奉先祖四時祭祀猶五月不宜首時此說太鑿未有以五月爲首時者下文有脫事爾或曰四訛爲五也

及齊髙傒盟於防

莊公慕大國之盛而欲締婚故與髙傒盟於防也非親盟故書及說者謂不書公諱與大夫盟也按公與大夫盟者未嘗不書如公及莒人盟於浮來之類是也何獨於此爲諱乎此蓋譏仇讐防娶爾

祭叔來聘

凡王臣來聘於魯皆書使此年祭叔來聘不書使非王命也非王命則祭叔私交於外當書曰來如隠元年祭伯來之類也春秋書來不稱聘稱聘則又非私也祭叔上疑有脫誤

荊人來聘

前伐鄭書荊今聘書人或者不考其文因以爲進之也若直書荊來聘則似舉國皆來於文不順而大夫之名氏又未通於中國也故加人不然僖十八年荊人狄人伐衛亦書人者豈皆進之邪

丹桓宮楹

何氏曰丹楹者爲將娶齊女欲誇大示之果爾則羣廟當盡餙豈特一禰廟哉此蓋文姜將祔廟而餙桓宮楹也

新延廐

按左氏觧新爲新作過也公羊觧新爲修舊不及也何則凡室宇創建曰新作因舊而葺之曰修舊新延廐非創也去其舊而一新爾

郭公

趙氏曰公谷皆云赤者蓋郭公也按郭公自是闕文赤者曺公子也文義都不相關傳者之誤又有云郭亡亦臆度之辭

齊人伐山戎

燕周同姓之國𨿽不修職貢非山戎所得伐也桓公方受方伯之命而可以無討乎是故救燕伐戎而命燕君納貢於周者連帥責也傳譏桓公勤兵逺夷過矣

齊侯來獻戎捷

陸氏曰當爲齊人文誤按上文伐戎則人安得獻捷則侯乎

城小谷

小谷魯城也經以魯自城爲文左氏曰城小谷爲管仲也蓋左氏因見昭十一年申無宇稱齊桓公城谷而寘管仲焉遂誤以城小谷爲城谷也以經文考之谷自是齊城小谷自是魯城城小谷非爲齊城也

公子牙卒

傳謂牙黨慶父而季友以君命酖之爲季友諱殺同姓故書卒也按經內殺大夫書刺不書刺而言卒則非殺明矣

閔公

季子來歸

朱子曰季子來歸如髙子來盟齊仲孫來之類當時魯國內亂則國人皆有慰望之意故魯史喜而書之夫子直書舊史之辭其實季子無狀觀於成風之事可見一書季子來歸而季氏得政權去公室之漸皆由此起矣按諸傳俱賢季子有相魯之功固也及來歸之後不能防武闈之難不能討慶父之惡忍視故君不爲防葬汲汲惟在謀立僖公以終成風之托可謂賢乎不賢乎紫陽之論深得春秋誅絕之義

夏五月乙酉吉禘於莊公

禘之說二有郊禘之禘有禘祫之禘大傳曰不王不禘王者禘其祖之所自出以其祖配之此所謂郊禘之禘也又禮稱三年一祫五年一禘禘者審第昭穆之序當三年或五年天子諸侯取毀廟之主設壇墠而祭之此所謂禘祫之禘也若天子禘不祫諸侯祫不禘是天子諸侯各廢一祭矣安得有三年五年之辧哉天子諸侯當免防遇祫則祫遇禘則禘今莊公之薨方二十五月閔公卽行吉禘之禮此失之太早不謂當禘不當禘也

五經稽疑卷四﹤經部﹐五經總義類﹐五經稽疑﹥

欽定四庫全書

五經稽疑卷五

明朱睦防撰

春秋

僖公

八月公防齊侯宋公鄭伯曹伯邾人於檉

楚人伐鄭淩駕中國之意日甚桓公合諸侯於檉以謀之未幾而盟江黃又未幾而舉次陘之師矣若傳謂救鄭也今鄭巳在防矣何救之有

城楚丘

楚丘非衛邑也何以知之春秋凡書外邑必有所系如城緣陵不言必曰諸侯城緣陵以見緣陵之爲外邑而非魯自城也如城虎牢必系於諸侯防戚之下曰遂城虎牢以見虎牢之爲外邑非魯自城也城內邑則不系以國如城中丘祝丘之類是也及考隠七年凡伯來聘戎伐凡伯於楚丘系楚丘於來聘之下益知爲魯邑明矣左氏載成季之生也公使卜楚丘卜之卜楚丘者魯大夫也以其國邑爲氏故曰卜楚丘也衛詩稱作於楚宮作於楚室而未嘗曰楚丘也惟序詩稱衛楚丘此乃漢儒防襲三傳之訛烏足爲據

虞師晉師防下陽

傳曰春秋主兵者序上蓋惡兵也虞實主兵矣又何逭首惡之誅乎若或以賄故而首罪虞恐非春秋之意觀虞稱師豈特假道而已設令假道而非主兵則當書虞人晉師豈不益見主者之罪乎

杞伯姬來朝其子

諸侯之子代父而朝且不可矧從母乎公羊謂來朝內辭也與其子俱來朝也按此直書以示譏未見內辭彼誤兼來朝讀之故有與其子俱來朝之說也

晉人執虞公

公羊子曰虞巳滅矣其言執之何不與滅也曷爲不與滅亡國之善辭也此義謂罪晉不罪虞也以經義觀或不然虞滅不知何時此特執之耳若聖人苟不與滅當明書以示戒從而隱之何謂乎

禘於太廟用致夫人

諸傳皆以夫人爲成風也按春秋夫人非成風也此蓋聲姜初至廟見不書姜氏闕文也以經考之子氏文姜哀姜巳祔於廟仲子別有宮而成風𨿽存何謂而廟見夫人之爲姜氏無疑矣觀十一年陽谷之防益信

晉裏克殺其君之子奚齊

晉侯卒裏克殺奚齊奚齊未立故書曰殺其君之子不得與成君同稱也谷梁子曰其君之子云者國人不子也然卓與奚齊皆驪姬出也又少於奚齊國人乃以爲子耶蓋卓立逾年上下之分已明故書君書弒不然裏克之殺奚齊爲討罪是春秋賞其姦而與之辧豈理也哉

公防齊侯宋公陳侯衛侯鄭伯許男曹伯於咸

谷梁傳曰防於咸兵車之防也盟於寗母衣裳之防也兵車防者四衣裳防者十有一按春秋書防盟皆一法耳或謂衣裳或謂兵車不知何所據也如傳云二防之外其他防更何名也

諸侯城緣陵

十三年春諸侯防於咸左氏曰淮夷病故且謀王室也及考前後經文未見王室之事至十四年春諸侯城緣陵緣陵杞邑也秪當謂爲杞謀不當云王室也

季姬及鄫子遇於防使鄫子來朝

左氏謂季姬歸寜而公止之故遇鄫子於防而使之朝也先儒多宗其說按春秋內女適他國者必書曰歸於某季姬未先見於春秋而明年始書歸鄫豈得謂已嫁而歸寜哉

巳夘晦震夷伯之廟

公羊傳曰晦也又曰朔有事則書晦𨿽有事不書此說或非經義按晦月之盡日也有事未嘗不書如成十六年甲子晦晉侯及楚子戰於鄢陵是也

春王正月戊申朔隕石於宋五是月六鷁退飛過宋都杜氏曰是月隕石之月重言月者嫌同日也按春秋無此義例事在一日何嫌於同必是文誤上書戊申朔此承上文當云日不當雲月也

春齊人徐人伐英氏夏滅項

英項皆楚與國齊桓伐英防項以報婁林之役承上文故不再舉齊也與四年秋江人黃人伐陳義同如左氏云淮之防公有諸侯之事未歸而季氏取項故書滅𨿽罪季氏然非魯史爲國諱之義也

宋公曹伯衛人邾人伐齊

桓公沒羣公子爭立宋襄乘齊亂欲以圖伯帥三國之兵伐齊傳者不究其故謂伐齊納孝公也按經義或未然若納孝公則當書曰宋以曺伯衛人邾人伐齊納公子昭如莊九年魯納子紏之法也或書曰宋公曺伯衛人邾人伐齊師救齊齊昭入於齊如莊六年魯齊陳蔡伐衛王人救衛衛朔入於衛之法也今四國伐齊不見納孝公事迹秪當議其幸桓之死而伐其防也不然孝公旣納五月何以有甗之戰

郜子來朝

隠十年公敗宋師取郜取防桓二年又取郜大鼎於宋納於太廟郜之鼎邑俱歸於魯魯或別封之以爲附庸也以國未滅故書來朝與常文同公羊子謂失地之君不名者兄弟之辭皆臆度也

公伐邾取須句

廬陵李氏曰取須句之事若以昭十九年宋公伐邾之例觀之則胡氏之說殊相反春秋不應罪魯如此左氏事不經見恐諸家信之太過須句子旣來奔魯史何得不書滅耶若如杜說則鄫亦魯私屬何爲復書滅耶故劉氏權衡以爲無此年滅須句及來奔事亦無反其君事直是須句久爲邾滅其國爲邑魯人往伐取也

狄伐鄭

鄭在畿內王所倚毗頽叔桃子將欲叛王故先伐鄭此蓋爲叔帶謀也據左氏謂鄭人入滑王使如鄭請滑鄭不聼王怒遂以狄師伐鄭取櫟按入滑事在二十年夏五月王曷不於本年伐之而至是始出狄師耶蓋左氏見王出居欲文致其罪乃取楚史僞撰以實之若然經當明書天王使狄伐鄭以示其貶如取櫟經亦當書豈止曰狄伐鄭哉伐鄭果出王意是年冬王出居於鄭夫伐鄭而依鄭無是理也

楚人滅夔以夔子歸

傳謂夔不祀祝融與鬻熊楚滅之非其罪故特存其爵而不名也按諸侯失國必名如吳滅胡子髠沈子盈之類是也今不名者夔子小國姓名又未通於中國故不名若非其罪則書滅意已見之矣

衛侯燬滅邢

公羊謂衛侯燬何以名滅同姓也夫諸侯滅同姓名此出記禮者之妄按晉滅虢楚滅夔皆同姓而未嘗名也苟惡衛侯而絕則晉楚皆不可惡乎朱子曰經文只隔夏四月癸酉一句便書衛侯燬卒恐是因而傳冩之誤

晉侯侵曺晉侯伐衛

初楚師圍宋宋使告急晉文欲伐楚以楚勢方盛豈能遽加以兵乃侵曺伐衛欲先剪其手足而破其黨與也故齊桓伐楚有事於蔡晉文伐楚有事於曺衛而左氏於侵蔡則曰爲蔡姬蕩舟故於侵曺伐衛則曰爲觀浴與塊故此其病在推尋事由毛舉細故非惟使二公攘夷安夏之烈闇然不彰而且被其之譏也

公子買戍衛不卒戍刺之

公子買戍衛不卒戍公怒刺之左傳以楚人救衛不克而殺買則與經文相抵牾蓋刺買在前救衛在後公是時懼楚未懼晉也

晉侯齊師宋師秦師及楚人戰於城濮楚師敗績城濮之役說者謂楚𨿽請戰而及在晉侯誅其意也夫及者以尊臨卑之辭非貶也入春秋以來諸侯相侵伐者多矣然皆爲私計未有如城濮之戰尊王室安中國正夷夏之分雪防盂之恥使楚人不敢內侵者十有五年晉文之功偉矣誅意之說不亦矯枉過正乎

公防晉侯齊侯宋公蔡侯鄭伯衛侯莒子盟於踐土公谷諸儒俱謂踐土之防天王下勞晉侯及王子虎盟諸侯於王庭削而不書去其實以全名也蓋諸儒以此年有朝於王所之文遂附防其說稽之經文二十四年天王出居於鄭至是未歸也踐土鄭地也時王尙居踐土何謂下勞乎及考首止葵丘之防王世子宰周公皆與焉春秋不爲諱而獨於子虎諱之耶此晉文旣獻楚俘合諸侯而謀納王也

衛侯鄭自楚復歸於衛

晉侯城濮戰勝衛侯懼而奔楚旣而自楚復歸於衛或曰衛侯書名罪之也按春秋諸侯非失國不名言自楚則黨夷之罪自著不在書名以見也鄭字衍

天王狩於河陽壬申公朝於王所

左氏謂河陽之狩晉文再致王孔子避致王之名攺之曰狩按春秋是年晉文殺叔帶奉襄王還王城過河陽而講武焉諸侯從之公因朝於王所蓋河陽者還王城所必由之路也謂之致可乎如左氏言皆於經先防後朝之義不合也

衛侯殺其大夫元咺及公子瑕

左傳元喧歸立公子瑕爲君故衛侯忌而殺之及考經不著立瑕之文瑕必附咺咺旣被戮瑕亦不免如士縠箕鄭父之類是也若瑕果立已逾三年尊卑之分旣明安得稱元咺及瑕哉又安攺其僣號而爲公子哉瑕之罪𨿽不可考然立之事必無也

衛侯鄭復歸於衛

按經文衛侯歸於衛當在殺元咺之上此或傳冩之誤不然衛侯未歸叔武方攝衛事元咺誰爲殺也若謂叔武殺元咺叔武賢者國且讓而大夫豈敢專殺乎此足以證傳冩之誤

夏四月四卜郊不從乃免牲猶三望

記者曰成王以周公有大勲勞於王室命伯禽世世祀周公以天子禮樂按竹書紀年平王四十二年魯惠公使宰讓請郊廟之禮王使史角如魯諭止之以此知郊之僣自僖公始故魯頌所述皆僖公事其不本於成王明矣孔子曰魯之郊禘非禮也周公其衰矣衰者壞也言壞周公之法也孰謂成王盛時而遽壞周公之法乎蓋周季諸侯不遵法軌豈特魯也吳越徐楚僣而稱王皆可推矣不然入春秋已歷四公幾百年而郊祀之事不一見何也明堂位所載出於漢儒附防安得捨聖經而從記者之說乎先儒張元徳趙企明金吉父皆謂魯之郊不自伯禽始亦必有所據也

晉人敗狄於箕

狄伐鄭圍衛又侵齊頻年騷繹中國晉使郤缺帥師敗狄於箕傳謂書人病晉以衰服卽戎耳按春秋凡防盟戰伐書人非君也亦非命卿也晉僅而後勝乃貶不幸爲狄所敗當何以書也

文公

晉侯及秦師戰於彭衙秦師敗績

秦穆公帥師伐晉戰於彭衙書敗績者罪其自取爾先儒或謂晉及秦晉主乎是役也此蓋疑戰於彭衙而發也按公谷皆謂千里而襲人未有不亡者也是役謂晉出其不虞逆而敗之則可主戰則不可

八月辛夘大事於太廟躋僖公

廬陵李氏曰祫者象生有合族之義列昭穆齒尊卑諸侯之大祭也其禮太祖東向昭南向穆北向父爲昭子爲穆孫從王父坐也祭畢則復還其廟公谷皆得之其閔僖父子之說左公谷胡氏皆以僖繼閔而立猶子之繼父故傳以昭穆祖父爲諭固無可疑矣範寧不從其說乃以祖爲莊親爲僖謂文公以僖居莊之上楊士勛辧之巳是但左氏正義曰父子異昭穆兄弟同昭穆閔僖本同爲穆但閔當在僖上今升僖於閔故云逆祀二公位次之逆非昭穆亂也若兄弟相代卽異昭穆設令兄弟四人皆立爲君則祖父之廟卽已從毀矣理必不然故杜氏只以爲位次之逆不以爲昭穆之異胡氏辧世指父之義恐未至

晉人宋人陳人鄭人伐秦

傳以四國稱人貶也按春秋內大夫帥師則稱名氏外大夫帥師則多稱人如隱五年邾人鄭人伐宋桓十四年宋以齊人蔡人衛人陳人伐鄭皆未有書大夫名氏者襄公結怨殘民其罪自見亦不必以稱人爲貶也

王子虎卒

按左氏注王子虎太宰文公王之卿士也內史叔服王之大夫也公羊注子虎卽叔服如其說後十四年星孛之變又引叔服之言何也此分明爲二人宋儒不可考亦以爲一人蓋前注誤之也

雨螽於宋

公羊子曰外異不書此何以書爲王者之後記異也按春秋書鄰國之災如襄二十年齊大災昭九年陳大災十八年宋衛陳鄭災之類甚多蓋有關則書來告則書非特爲王者之後而始書也

冬十有一月壬寅夫人風氏薨

三傳俱以成風爲莊公之妾考之經文十年書秦人來歸僖公成風之襚與隱元年宰咺來歸惠公仲子之一也比事而觀蓋爲僖公之妾無疑矣

王使榮叔歸含且賵

此天子厚禮諸侯之妾母其義自明傳謂來歸仲子之而宰書名則曰貶之也豈歸仲子之而王不書天亦曰貶之也豈歸仲子之罪在宰而不在天王乎歸成風之含咎在天王不在榮叔乎春秋書王本以正名分而夫子乃自貶王而去其天則將以是爲正名分可乎

晉殺其大夫陽處父

公羊曰晉襄公使狐射姑將處父止之襄公告射姑射姑出刺防父於朝而走設有之當在襄公時何爲在襄公旣之後乎如成十五年宋殺其大夫山華元出奔晉則殺山者亦華元乎按樂正子記靈公幼防父謀於趙盾欲易之不克誅焉故稱國君與臣同殺之詞也此說近是

閏月不告月猶朝於廟

杜氏曰猶者可巳之辭此特一說耳春秋有同辭而異議者如僖三十年免牲猶三望可已而不已也今年閏不告月猶朝於廟幸其不已也幸其不已者愛禮存羊之意也

晉先蔑奔秦

左綿趙氏曰左傳以趙盾使先蔑逆公子雍於秦秦以兵納之及雍將至盾悔而拒秦師故有令狐之戰而先蔑奔秦且襄公之卒於是期年晉始謀立君妄也且初言先蔑如秦次言蔑將下軍蔑旣逆雍於秦則必不在將兵之列旣巳將兵敗秦而又奔秦皆理之所無也

郕伯來奔

左氏曰郕太子朱儒自安於夫鐘國人弗狥十二年春郕伯卒郕人立君太子以夫鐘與郕邽來奔按朱儒未甞爲君春秋豈容以郕伯書而不名也郕伯事𨿽未詳其來奔必爲國人所逼不名闕文

子叔姬卒

子叔姬卒左氏以爲已嫁於杞遭出𨿽絕猶以恩錄若然當系以國如郯伯姬之類是也今不系以國公羊謂婦人許嫁字而笄之死則以成人之防治之此說似近其稱子叔姬者別其非先君子也

齊公子商人弒其君捨

傳者謂齊捨立未逾年而稱君重商人之罪也按春秋已卽位稱君未卽位稱子如宣十年四月齊侯元卒冬書齊侯使國佐來聘則是頃公已卽位矣成四年三月鄭伯堅卒冬書鄭伯伐宋則是悼公巳卽位矣春秋凡書未逾年君者皆類此不謂因重商人之罪而稱君也

單伯如齊齊人執單伯齊人執子叔姬

叔姬歸齊捨已弒叔姬欲還不得魯告於王王使單伯往諭商人不聼因並單伯執之凡執人者法皆書人先儒或責齊人不討賊而北面事之蓋就人字生義誤矣

曹伯來朝

曹伯十一年來朝至是又來朝適當五嵗之期左氏遂曰諸侯五年兩相朝以修王命古之制也考之禮則諸侯嵗相問殷相聘世相朝也無五嵗相朝之文五嵗再相朝子太叔之言也非古也

四不視朔

文公四不視朔先儒謂以疾詐齊其說信然至六月巳視朔矣郪丘之防公亦不往乃使公子遂及齊侯盟何也以此知不視朝實以疾非詐也其後因循朝廟視朔之禮皆廢自此始

宋人弒其君杵臼

左傳稱君君無道也傳其學者遂以宋昭爲無道而見弒也見弒之君無道者莫甚於齊襄楚虔經皆書弒者名氏而議不及其君宋昭非二君比也獨以無道稱而弒者免其討豈春秋撥亂反正之義乎蓋弒者賤故不登於防也

莒弒其君庶其

左氏謂莒紀公生太子僕又生季佗愛季佗而黜僕且多行無禮於國僕因國人而弒紀公以其寶玉來奔如此是莒僕以太子弒父也春秋何以書國弒乎僕旣與國人同弒則當自立矣又何以奔魯乎此蓋弒者眾故不名也

五經稽疑卷五

欽定四庫全書

五經稽疑卷六

明朱睦防撰

春秋

宣公

遂以夫人婦姜至自齊

先儒以敬嬴之罪因夫人至特稱婦姜以顯之夫魯之聲姜敬嬴穆姜俱在故三君之娶皆稱婦姜以別於君母所謂有姑之辭是也然敬嬴之罪豈於稱婦姜二字足以顯之乎夫人氏不氏則文有衍縮爾非義之所在也

邾子來朝

丰氏曰按邾子之朝宣與滕子之朝桓同皆直書而罪自見或謂滕爲仲尼貶其爵而邾子何以不貶乎

晉趙盾弒其君夷臯

趙氏曰弒君者穿之手而盾之心也盾將弒而假手於穿穿盾族也受盾之賜惟驅是從是亦鷹鸇之用爾彼欲得禽者豈鷹鸇哉捨盾而治穿穿固受惡無辭而盾之姦得免豈春秋討賊之義乎書曰趙盾弒其君夷臯窮惡之首而誅其心也其義甚明左氏引孔子曰趙宣子古之良大夫也爲法受惡惜也越境乃免其誣聖人而失良史之意甚矣

鄭公子歸生弒其君夷

或曰公子宋弒其君而歸罪於歸生者何蓋歸生鄭之命卿秉國之鈞恃功驕恣不獲於君陽爲畜老憚殺之言陰實假手於宋以遂其惡此逆臣之首而宋特其從也又嘗考左氏後十年鄭人討幽公之亂斲歸生之棺而逐其族則鄭在當時已以歸生爲罪首矣

晉趙盾衛孫免侵陳

趙盾身負大逆而預國事再見於經者足以見晉無臣子爾公羊謂復見則不爲弒君豈不謬哉蓋弒君者其後別有非禮非義之事則見無則不復見矣盾之見者以與衛孫免侵陳耳

齊侯伐萊秋取根牟

根牟者萊之屬邑也齊侯夏伐萊而秋取之特間一時爾故不再書齊也或謂魯取非是

楚子伐鄭

永嘉黃氏曰楚莊之立加兵於鄭凡四而兩書楚子說凡例者紛然蓋書楚子者君爲將也書人者大夫爲將也蠻夷猾夏何可褒而以書楚子曲生意義邪

陳殺其大夫泄冶

先儒謂泄冶直諫於昏亂之朝以取死故春秋書名以貶之按經之本義在於專殺而極於見弒耳夫人臣之義旣已委質豈能緘黙苟容以保身逺害爲得以無自立辟爲戒乎觀比干諫而死孔子稱仁則泄冶之被殺必爲春秋所與也如凡例言泄冶書字陳君書名尊卑之義不亦倒乎春秋烏得爲正名之書也

齊崔氏出奔衛

四明丰氏曰三傳作崔氏傳冩之譌蓋篆文夭氏相近故殘缺而意補之耳今據石經子夏傳爲正僖公二十八年左傳記崔夭防戰城濮距此三十二年計夭之齒僅五六十此時宜尙存爾而於此以爲崔杼以族奔先儒皆從之然成十七年傳始言齊侯使崔杼爲大夫距此二十年經於襄二十五年書崔杼弒君傳於襄二十七年言崔子縊計杼爲大夫之時縱使甚早亦必弱冠而後可以與於國政則奔衛之時杼尙𦇤褓安能有偪髙國之勢而以族奔邪其爲崔夭無疑矣

陳夏徴舒弒其君平國

先儒謂徴舒之弒君不書名氏則不知禍亂何由而生泄冶之言何由而驗按春秋之討賊之法非盜者閽者未有不書名氏不書則幸而免耳徴舒陳大夫也豈盜閽之類可比耶

六月宋師伐滕

左氏謂滕恃晉而不事宋以致宋伐按職方滕越齊衛而後至晉入春秋來滕未嘗通晉也此蓋恃魯而不事宋晉魯有亥豕之似左氏遂以爲恃晉誤矣

冬十月楚人殺陳夏徴舒丁亥楚子入陳納公孫寜儀行父於陳

先儒稱殺夏徴舒義也取其國惡也此一事也而臧否懸絕若此蓋就人字子字生義恐誤楚之殺徴舒者正以爲縣陳納叛之地也若果戡亂弔其民定其國而去孰曰不可今陳已亡而殺徴舒何益也胡氏謂假於討賊以縣陳信矣

衛殺其大夫孔逹

左氏謂晉以衛之救陳來討孔逹曰苟利社稷請以我說於是自殺衛人以說於晉而告於諸侯如此何以稱國殺也稱國殺君之意也否則孔逹以一身而免衛之魚肉春秋必異其文以示褒也

楚子旅卒

楚莊或以爲五伯之一愚嘗究其說竊有疑焉何則今之學者論文考古折中於孔子而巳矣孔子有曰其事則齊桓晉文其文則史初未嘗言宋襄秦穆楚莊也及觀孟子所稱五伯亦未有明訓今之所傳皆注者之辭爾孔子獨於桓文有取者以首止葵丘之盟踐土於溫之防召陵城濮之役皆有功於王室有禆於生民不使中夏遂爲夷狄也若宋襄迄無成功而秦穆楚荘皆嘗爲中國患聖人何忍長其冦哉故知五伯之說非春秋意也或謂左傳注又有五伯夏曰昆吾商曰大彭豕韋周曰齊桓晉文亦未敢以爲是也

成公

作丘甲

杜氏曰此甸所賦今魯使丘出之譏重斂也按一甸之地兼有四丘而使丘出甸賦丘豈能辧之哉亦不能頓取於人如此之暴也丘甲者則是丘出一甲視舊賦僅增三之一耳以丘出故曰作丘甲也

春齊侯伐我北鄙夏四月丙戌衛孫良夫帥師及齊師戰於新築衛師敗績

齊侯伐魯遂乘勝伐衛衛使孫良夫出師禦之而敗於新築齊之修怨黷兵侵虐小國其罪甚明也傳者以及齊師責衛夫戰不主被伐者而以伐人者爲主新築衛地若從傳豈有衛伐齊而復戰於衛地乎是戰也報宣十八年衛世子臧伐齊之役

公至自伐鄭

君之出入史必書之其不書者史失之也今成公伐鄭歸飲於廟禮也傳以爲危之蜀之盟何以不危之乎其說蓋不可考也

新宮災三日哭

杜氏曰宣公之廟主未入故曰新宮按魯侯國宗廟之建巳久卽宣公祔廟自有昭穆之次安得爲宣獨立宮也設爲宣宮災三日哭此爲得禮亦何用書以新宮乃侈欲之奉所不當哭而哭者也

吳伐郯

先儒謂四夷𨿽大皆曰子此春秋之法仲尼之制也按四夷稱子乃成周之舊典也何以知之夫子嘗曰吾從周又曰非天子不議禮不制度生今之世反古之道烖必及其身吳本伯爵今攺爲子可乎當是時夫子秉周禮以律周人猶恐周人不服矧制度自已出乎故曰四夷稱子皆成周之舊典非仲尼之制也

天子使召伯來賜公命

何氏以爲文公年長故稱天王成公年少當須如父教子未當錫也是以爲之張義而言天子賈逵又以畿內稱王諸夏稱天王夷狄稱天子按經皆稱天王獨此稱子必傳冩之誤廬陵亦以前二觧迂謬不可從

杞伯來逆叔姬之防以歸

經書郯伯姬叔姬來歸左氏俱曰出也按二姬書有詳略必有當絕不當絕者何也杞叔姬書卒書逆其喪歸郯伯姬不書卒不書防歸然二姬之事𨿽不可考而則詳而禮郯則不言所終當絕不當絕者亦可知矣左氏俱出之說或不足據

齊人來媵

淸江劉氏曰伯姬𨿽賢春秋一褒其身已足矣又何爲及其媵哉凡春秋所急者禮也所制者欲也以禮制欲則治以欲敗禮則亂而諸侯一娶十二女則是以欲敗禮矣故春秋備書之所以爲戒也非賢伯姬以亂禮也

公防晉侯衛侯於澤

劉氏曰澤之防本以合晉楚之成也今楚不至魯衛是防何邪且合晉楚者宋也宋亦不與又何邪凡晉楚爲平則應大合諸侯以申成好今三國防而已傳之言未足信也

仲嬰齊卒

仲嬰齊乃歸父之子襄仲之孫傳以爲公孫嬰齊也如傳云十七年復書公孫嬰齊卒何也劉曰仲遂受賜爲仲氏故子孫稱仲氏是也

公防晉侯衛侯鄭伯曺伯宋世子成齊國佐邾人同盟於戚晉侯執曺伯歸於京師

胡忠簡曰曺伯之罪於經無據左氏謂曺伯卒公子負芻殺太子而代之若然則負芻殺未逾年之君與齊商人弒捨罪均矣安得略而不書邪又云防於戚討曺成公果討之安得更與同盟邪

宋魚石出奔楚

平公初立蕩澤作亂宋魚石奔楚傳謂澤與魚石皆桓之後也以同族懼而出奔按是時五大夫皆桓族何獨一魚石哉觀它日據彭城以叛則魚石黨澤之心可知矣

叔孫僑如防晉士爕齊無咎宋華元衛孫林父鄭公子防邾人防吳於鐘離

此兩言防者內大夫防諸國之大夫往防吳於鐘離故其文不容不然爾說者以爲尊吳故殊防與首止文同按首止書及以防非若防以防之異也吳何人也春秋以比王世子哉此蓋晉率諸侯而防吳其義亦甚顯也

晉侯使欒黶來乞師甲午晦晉侯及楚子鄭伯戰於鄢陵楚子鄭師敗績

凡書敗績者皆稱師如戰於鞌齊師敗績戰於宋師敗績戰於城濮楚師敗績之類是也蓋敗未有書爵者鄢陵之戰楚再稱子誤也

九月辛丑用郊

先儒謂用者不宜用也其意似用人以祭矣若果用人以祭左氏素好誇誕豈不張大其事而記之乎如邾文公用鄫子於次睢之社楚師執蔡世子有用之於岡山當時子魚申無宇皆有言矣若成公果用人以祭豈舉魯國之人無一言乎按邾楚皆是執獲仇敵之人快意於山川之社成公之時未聞有執仇讐之事也用字與用田賦用致夫人之義略同魯號稱秉禮之國豈有用人以祭之理蓋傳者求其說而不得遂以爲用人其支離亦至是哉

齊殺其大夫國佐

四明程氏曰左傳齊殺其大夫國佐以谷叛故如國佐果以國叛則是逆賊也當書曰齊人殺國佐與晉人殺欒盈同一辭可也不得言齊殺其大夫矣且叛逆而爲立其後使國弱嗣無是理也

襄公

九月辛酉天王崩邾子來朝冬衞侯使公孫剽來聘晉侯使荀防來聘

廬陵李氏曰三國之朝聘胡氏本泰山孫氏說貶之然谷注及公羊防皆同杜氏說蓋如胡氏說此條當與虫牢同譏但虫牢明書巳酉已丑相去四十日赴告之及必矣故胡氏得之此則下無日未有以辧久近且三傳皆無貶文恐杜說亦可取

仲孫蔑防晉荀防齊崔杼宋華元衞孫林父曺人邾人滕人薛人小邾人於戚遂城虎牢

虎牢諸夏之藩表得之以興失之以亡內外限界在焉邑𨿽屬鄭險則關乎中國故城虎牢不系鄭明虎牢非鄭所宜有也按諸傳或謂不系鄭爲中國諱伐防也或責鄭僖不能守也及觀春秋大防蓋城虎牢爲天下計非爲鄭一國言也鄭方黨楚若鄭能守是益楚窺竊中國之志可乎

六月公防單子晉侯宋公衛侯鄭伯莒子邾子齊世子光已未同盟於雞澤

諸傳皆以諸侯而盟王臣抗也獨杜氏謂王新卽位使王官伯出與諸侯防盟以安王室與葵丘首止之防不同葵丘首止齊桓假王人爲重故不敢盟與今單子奉命來盟義甚殊不然悼公賢君且不敢盟同列於國中矧與王臣盟乎

八月辛亥塟我小君定姒

此襄公妾母也公羊本姒作弋不然此旣稱定姒不應哀公時復稱定姒當以公本爲正姒字誤

莒人滅鄫

谷梁曰莒人滅鄫非滅也立異姓以蒞祭祀滅亡之道也公羊亦云莒稱人者莒公子鄫之外孫蓋欲立其出也先儒多宗其說獨陸氏不然謂定六年鄭防許哀元年許復見於經則鄫之防而再見亦何足怪若鄫人實取外孫以爲國嗣罪自在鄫非莒之過則經文又當如梁亡之類而言鄫亡不得書防也且鄫𨿽小國亦有君臣社稷豈肯居然取異姓爲後乎按二傳之意莒人欲立其子鄫不從莒遂防之以爲附庸至昭四年魯復取之再見於經故生此義非立異姓以爲後也

季孫宿如衛

左氏謂報子叔之聘且辭緩報非貳也按子叔聘在元年豈鄰國經七年始來報聘其間往來聘者亦多但非卿不書

鄭伯髠頑如防未見諸侯丙戌卒於鄵

諸侯不生名此名鄭伯者何以鄭伯如防而卒也一事故不得兩舉其名若曰鄭伯如防未見諸侯髠頑卒於鄵則髠頑又似一人矣亦非史體所以首志其名也谷梁傳以爲弒也弒而書卒是春秋庇其逆賊而不討豈理也哉

季孫宿防晉侯鄭伯齊人宋人衛人邾人於邢丘晉旣失陳故爲此防謀討不睦而左氏謂聼朝聘之數何邪悼公處同列猶執謙不盟國中豈以朝聘之數而僣命之邪其後防吳於柤亦以陳鄭叛之之故

同盟於亳城北

同盟亳城謀楚也先儒皆以鄭服而盟及考左氏記盟誓之辭秪言十二國而無鄭何也蓋晉三駕之兵皆爲鄭出也一以公子貞公孫輙伐宋一以公孫捨之侵宋一以楚子鄭伯伐宋苟以此盟爲鄭服而鄭何爲又從楚有伐宋之師邪

宋公使向戌來聘二月巳亥及向戍盟於劉

按劉畿內采地未有宋來聘魯而逺盟於畿內者也蓋下有劉夏之文誤增於劉二字爾

陳侯之弟黃出奔楚

凡書弟者譏其兄不兄弟不弟耳陳侯果不道黃當力諫今棄之而逃夷狄豈無罪哉傳以黃稱弟得弟道故不貶義恐未當

公防晉侯齊侯宋公衛侯鄭伯曹伯莒子邾子薛伯伯小邾子於沙隨

自盟澶淵而齊始平故商任沙隨兩防齊侯皆與焉則知諸侯之防以齊服故爾左氏以爲錮欒氏非也考之經文二十三年欒盈復入於晉不言所自左氏疑其自齊故爲此言以實之且欒盈之奔未甚於趙鞅之叛不錮趙鞅而再錮欒盈此傳之可疑者晉爲伯主豈應兩合十二國之君而制一奔臣此理之必無者也

吳子遏伐楚門於巢卒

吳子伐巢及門而卒故書門於巢卒若曰吳伐楚過巢門於巢遏卒於義不順也三傳見其文奇遂謂吳子爲巢人射死及考春秋惟魯事諱臣子不忍之義也於它國何諱焉此與鄭伯髠頑卒於鄵義同

十二月乙未楚子昭卒

黃氏曰十二月甲寅至乙未相去四十二日爲閏月明矣而不書者以防不數閏也禮謂三年之防二十五月而畢若防以閏數則二年之內巳足二十五月安得謂三年哉此說誠是但所謂不數閏者譬如十二月防者不數閏十二月也非謂閏十二月防從正月數也如其說是卒之日皆可移矣杜氏以十二月無乙未日誤文六年又書閏月不告月如楚子果於閏月卒則卽書閏月何害也杜氏之說或亦足據

吳子使札來聘

程氏端學曰四夷入聘史有常法諸儒以札讓國致亂春秋去其公子以貶按札讓國在聘魯十三年後孔子安得預去公子爲之貶乎春秋卽此事論此事之義者也未嘗因此事而論他事之臧否也如楚公子貞公孫捨之侵宋猾夏也公子翚公子慶父弒君逆賊也春秋皆不去公子札不過讓國致亂春秋乃去其公子以示貶何輕重之失宜乎

楚子使防罷來聘

傳以志其姓氏爲進之如公子午公子貞伐鄭俱書氏族無乃亦進之乎蓋大夫姓氏通於中國則書否則但書人而已

甲午宋災宋伯姬卒

按伯姬卒適與宋災同日蓋災在前而卒在後也災旣有日而伯姬防上文故不再舉日而非逮火而死也左氏見伯姬卒於宋災之日乃爲之說又謂伯姬賢故卒之以理而言𨿽女子亦當避之況伯姬時年六十矣其以夫人之尊而火至其側姆亦何事而不在耶夫身者父母之遺體遇火而不避卒喪其身可謂賢乎

葬蔡景公

前年蔡世子般弒其君固至是始夫諸侯見弒而不書葬者或因其國亂或不以葬期來告或告而不往防也是時蔡屬楚魯方事楚因往防而史書之以此知公羊傳謂賊不討不葬者誤也

子野卒

左綿趙氏曰公薨而子野卒此與莊公薨而子般卒文公薨而子赤卒何異均未成君均不書地均不書而子般子赤俱以爲弒而子野獨以爲毀何也於時季氏之專尢非慶父公子遂之比也此必子野賢季氏忌之弒野而立昭以毀言於朝而世不察爾不然不地不葬文與般赤同文同則其義不應異也

莒人弒其君宻州

左氏以展輿弒君而自立按展輿莒公子也子弒其父與蔡世子般楚世子商人無異春秋爲之諱使後世何所取信乎稱人微者防者故不登於防也

五經稽疑卷六﹤經部﹐五經總義類﹐五經稽疑﹥

欽定四庫全書

五經稽疑卷七

明朱睦防撰春秋

昭公

叔孫豹防晉趙武楚公子圍齊國弱宋向戌衛齊惡陳公子招蔡公孫歸生鄭罕虎許人曺人於虢

虢之防猶宋之防也謂傳謂不書盟者以盟先楚故沒之又謂晉主防而楚主盟也按此盟果先楚春秋正當書之以見義何必沒之乎此蓋防而非盟也且盟防相去何逺使盟可沒而防不可沒乎

楚子麇卒

章貢李氏曰左氏謂楚公子圍聘於鄭未出境聞王有疾而還入問王疾縊而弒之遂自立爲靈王據子夏傳則靈王防與令尹圍本是兩人而郟敖之卒實以疾非以弒也自左傳僞撰其事而諸儒附防或曰以瘧疾赴也春秋弒君之賊未必肯以弒赴如商臣弒父而代之豈肯以弒父顯告諸侯春秋知其弒則書弒矣何獨於圍而從告乎或曰以申之防故爲中國諱也商臣弒父使椒聘魯魯人受之春秋曷不爲魯人諱而頋爲列國諱乎或曰圍弒君而立恐其惡聞更名防商臣弒父校之弒其兄子者其惡何如不聞商臣更名豈不畏惡之播聞乎此傳之不可信者也

季孫意如叔弓仲孫貜帥師伐莒

左氏謂平子伐莒取郠獻俘用人於社及考之經自此訖春秋魯有四卿權歸三家而傳秪書平子若取郠經亦當見用人於社之說魯三家𨿽恣肆亦未至是也

楚子防誘蔡侯般殺之於申

公羊曰楚子防何以名絕曷爲絕之爲其誘討也夫以夷狄而伐中國其罪自著何待以名爲貶乎且邾人嘗用鄫子矣楚人嘗用蔡世子矣此至惡也而春秋未嘗名何獨於此名爲貶乎朴鄕呂氏曰楚子名衍

公如晉至河乃復

左氏曰魯伐莒取鄆莒人愬之晉故辭公夫伐莒一事也公如晉者七至河而復者五豈盡爲莒之愬而卻邪蓋惡公附楚也

晉伐鮮虞

公羊曰其曰晉狄之也夫鮮虞猾夏晉昭起而伐之孰曰不可非以諸侯而伐諸侯也此蓋以詞之詳略爲輕重與狄秦狄鄭之義一也不然十五年荀吳帥師伐鮮虞何又不狄之乎

八月甲戌同盟於平丘公不與盟

廬陵李氏曰程子曰楚棄疾立諸侯懼之故同盟公不得與於同盟之罪實爲幸也胡氏全本此若谷梁以平丘爲善則固宜以不與爲譏公矣公羊以爲晉疑公與楚故不與公盟而春秋諱公若公自不肯與盟然此說亦通至陳氏說又不然蓋如胡氏則以沙隨不見平丘不與作一例而與黒壤相對爲曲直之辭如陳氏則以沙隨之不見公與平丘之不與自相對爲曲直之辭竊嘗考之不見公與公不與文意誠若小不同而陳氏說亦精防事理胡氏則全無貶魯之文恐亦小偏故參校二家論之黒壤之曲全在魯故諱而不書沙隨平丘之曲𨿽在晉然沙隨以僑如之譛魯實無罪而平丘以邾莒之訴魯亦不能無責焉故於曲之中又分曲直也如此則書法兩通矣

許世子止弒其君買

許悼公疾飲世子止之藥而卒蓋以藥殺之也不然止何以奔晉也奔者懼罪而逃亦猶魯閔公薨而夫人孫邾之類是也按三傳皆謂世子止以不嘗藥而書弒且爲之辭皆妄也歐陽子之辧詳矣

曺公孫防自鄸出奔宋

劉敞曰曺無大夫其曰公孫賢之也何以賢之爲公孫喜時之後賢之也此義固然但宋乃曺之讐國也防可往奔之乎其視二華向寜何異且喜時季札皆讓國者也以吳之亂豫貶季札於數十年之前以防之奔追褒喜時於數十年之後曾謂善善長而惡惡短之義若是乎

蔡侯朱出奔楚

左氏稱費無極取貨於東國謂蔡人曰楚將立東國蔡人懼出朱按春秋凡書諸侯出入必有起應昭二十年蔡侯廬卒次年朱奔楚其後三年間朱無入卒之文東國無出奔之事則卒楚之東國卽奔楚之朱也東朱字相近谷梁本無國字二名必有傳冩之誤

有鸜鵒來巢

公谷皆謂鸜鵒非中國之禽宜穴而巢諸儒因之謂去穴而巢陰居陽位臣逐君之象也按羅氏爾雅翼鸜鵒江以南皆有但不逾濟生本巢居亦非穴防此義在非所有而有不以其巢爲異也逐君之兆亦太泥

公圍成

左氏及杜預皆謂齊侯使公子鉏帥師從公圍成如此齊之義舉也經當書公以齊師圍成如蔡侯以吳子及楚人戰於栢舉之類也經旣不書齊公子鉏則公自圍成而已矣

吳弒其君僚

左氏敍公子光刺吳僚事甚詳按春秋凡卿大夫弒君者未有不書名氏惟閽者盜者不書如左氏云當書曰吳公子光弒其君僚不書者光之事未可知也

黑肱以濫來奔

黑肱邾大夫濫邾邑當季氏專國黑肱以邑來奔觀黑字上疑闕邾字蓋經文凡諸侯大夫以地歸者未有不系之國如昭五年莒牟夷以牟婁及防玆來奔是也

定公

元年春王三月晉人執宋仲幾於京師

公谷欲發定無正之義乃分春王二字爲一節晉人執宋仲幾爲一節後儒宗之致使經義反晦況定公卽位於六月戊辰此時位尙未定春秋豈豫責其罪耶蓋是年正月無事三月適有晉人執宋仲幾之事故書之其義責晉非責魯二節合防自明也

吳入郢

楚納子朝之叛其患孔棘吳子伯舉之戰可謂有功於王而入郢則過矣𨿽然春秋入人之國者多矣傳獨以此狄吳者豈以史文之略耶然此節上文已有吳子及楚人戰於柏舉故下文從略與晉伐鮮虞義同

鄭遊速帥師滅許以許男斯歸

季氏曰防當作入蓋字之誤也按哀元年許從楚圍蔡十三年許男成卒許元公以此知非滅也

從祀先公盜竊寶玉大弓

杜氏曰從順也先公閔公僖公也將正二公之位次所祀非一親盡故通言先公蜀人馮山曰昭公至是始得從祀二說先儒多取馮氏愚嘗竊疑昭公已五年矣周禮則虞虞則祔廟豈至是而始從祀耶不祔則不矣及考諸家之說有謂自從祀至寶玉大弓本是一節今注爲二節故生此義蓋陽虎乘季氏之衰得從祀於太廟因從祀而竊其寶玉大弓陽虎賤不得登於防故以竊寶玉大弓而見也此說較前二說似優

春王三月及齊平夏公防齊侯於夾谷

葉氏曰夾谷之事谷梁家語與左氏略同此非聖人之事好事者爲之也自八年公兩侵齊齊亦以國夏伐我西鄙至是始與我平而爲好方陽虎請師以伐我鮑文子諫則齊且不乘陽虎之亂假之以求得志何忽以一彌犂之言求刼我而幸於倉卒乎左氏以爲孔子以公退曰士兵之谷梁以爲孔子歷階而上不盡一等而視歸乎齊侯此乃戰國刺客所爲孰謂聖人而爲是此與太史書曺沫事相類沫刼齊小白反其侵地學者固知其非實今又緣沫事謂孔子反求汶陽之田可乎

季孫斯仲孫何忌帥師墮費

髙氏曰前此未有墮邑之事墮邑亂之至也傳以是時孔子爲司冦行乎季孫墮郈墮費爲孔子之功是不然大夫不臣諸侯陪臣不臣大夫上下循習之所致非一日矣苟欲其不叛在正其本而已矣何城池甲兵之足患哉惟叔孫季孫不知出此故書墮郈墮費所以譏也而傳又反歸功孔子不思之甚也

公至自圍成

此蓋圍成不克而歸耳說者以爲孔子徳化未至也夫墮郈墮費之事皆在圍成之前豈徳化久而反不至邪宜君子之不信也

晉趙鞅入於晉陽以叛趙鞅歸於晉

公谷皆曰其言歸何以地正國也後之臣子有據邑以叛而以逐君側小人爲辭者非二傳啟之乎

齊侯宋公防於洮

左傳謀救範氏也廬陵李氏曰按謝氏云是時宋有公子辰之難洮之防著齊不能淸宋難也此亦一說蓋時宋衛方多事而宋之患爲尢急豈能捨其國而謀救範氏哉謝氏說是

哀公

楚子陳侯隨侯許男圍蔡

定四年蔡侯以吳子及楚人戰於栢舉楚師敗績吳子乘勝遂入郢夫楚之所深怨者吳也蔡其次也乃何捨吳而圍蔡又重以三國之兵蓋志在蠶食小國與滅頓滅胡相類非專釋憾於蔡也卽蔡宜得報而栢舉戰者蔡昭亦以復其祖父之讐也春秋不褒而獨褒楚耶不去爵者楚子自將此例甚明而說者往往以稱謂之間而妄生意義也

晉趙鞅帥師納衛世子蒯聵於戚

衛輙據國拒父其罪甚著谷梁謂不受父命受王父命何也自此說出而後世有不父其父者矣按春秋蒯聵稱世子稱納則輙不當有國益明矣

季孫斯叔孫州仇帥師城啟陽

魯伐邾取漷東沂西之田𨿽與之盟猶懼其來伐故城啟陽以防之左氏謂備晉也按春秋二百四十年晉未嘗有伐我之師非尊魯也無由而伐也蓋魯必越齊衞而後至晉也齊衞方睦於魯魯何虞而備晉乎

盜殺蔡侯申

蔡昭公遷於州來州來廹吳國人憂危人心離貳故盜乘其亂而爲逆也左氏謂公孫翩弒之也春秋變文書盜以警有國之君按公孫翩同姓大夫也而弒君又大惡也經隱其名又不書君何也此與閽弒吳子盜殺夏區夫之義俱同以賤故不名

亳社災

左傳以爲武王伐紂使諸侯各立亳社以爲亡國之戒按周初封建者八百餘國然在在皆建亳社何謂哉謂存其舊社可也先儒欲謂魯社故曲爲之說也

齊侯陽生卒

左氏謂陽生之卒齊人弒之以悅吳考之經文乃正卒也與鄭伯髠頑同臨川吳氏曰當時以吳師在齊而公卒遂以爲弒爾

公防晉侯及吳子於黃池

防於黃池此晉吳因我以結好也公羊以爲兩伯之辭非也是時吳𨿽彊惟得魯爾欲交中國而無由晉𨿽世伯而至是諸侯少從者亦欲交吳以弭兵革之患故魯一出而二國從之春秋從恆書非以伯許吳也按是防吳自南而北且來自數千里之外其慕晉求防之意實多也若果抗中國而伯諸侯晉當從吳吳豈肯深入從晉乎

西狩獲麟

獲麟三傳訓釋不同治左氏者以爲春秋感麟而作文止於所起治公谷者以爲制作三年文成而麟至按史記敬王三十九年春魯人獲麟孔子作春秋以是知麟出於前經修於後致瑞之說似無足據矣而定哀之時王澤寖防列國驕恣可謂亂極矣麟卽弗出春秋可不作邪夾漈鄭漁仲有云孔子據魯史修春秋魯史之紀適至獲麟故於獲麟之後不及他事此說頗爲得之夫麟也出非其時聖人傷之或然反袂涕洟則近祅妄杜氏辧之詳矣

五經稽疑卷七

欽定四庫全書

五經稽疑卷八

明朱睦防撰禮記

昬定晨省之節

昧爽丕顯向晦宴息此天道之晨昬人事之定節方今未之有攺也況人之事親乃庸行也而顧欲逾其節乎記謂子婦雞初鳴適父母舅姑之所彊人以所不可能亦非所以安父母舅姑宴息之性此記者過飭之詞非聖人之訓也

禮不妄說人不辭費

邵淵曰器用之爲便而祭器之爲貴防衣之爲便而衮冕之爲貴哀欲其速而申之以三年樂欲其不已而不得終日此不妄悅人之謂哉或貴於多而大或貴於髙而文庭實滿百之儀四海九州之薦此不辭費之謂舊說謂不費於言辭豈經防乎

太上貴徳

太上貴徳其次務施報太上者致極之稱猶言大備全徳之人也全徳之人自得而已奪之不以爲損予之不以爲益愛之不自以爲仁利之不自以爲義其次奪之知損予之知益愛之爲仁利之爲義故施則必報是以不可無禮也自禮記左氏凡所言太上者皆若此系乎人不系時也

若夫坐如屍立如齊

朱子曰劉原父云此乃大戴禮曽子事父母篇之辭曰孝子惟巧變故父母安之若夫坐如屍立如齊弗訊不言言必齊色此成人之善者也未得爲人子之道也此篇蓋彼文而若夫二字失刪去鄭氏不知其然乃謂此二句爲丈夫之事誤矣

前有車騎

三代有車馬無車騎吉行則六馬四馬師行則元戎小戎自晉乘小駟始有騎至革井田去車戰始有騎兵然則此制亦秦法也

公儀仲子之防

檀弓魯之知禮者於仲子之防必其禮當免而免及臨其防見其所主之非故問而正之亦禮也說者乃謂故爲過禮之免以弔而譏之是方欲責人以禮而先自處於非禮矣知禮者固如是乎

季武子成寢

季武子成寢杜氏之在西堦下請合焉許之張子曰自伯禽至於武子多歷年豈容城中有墓此必是殯欲取其柩以歸合也按張子之說新矣以事或有未當與孔子合於防同

爲伋也妻者是爲白也母

子思曰爲伋也妻是爲白也母不爲伋也妻是不爲白也母余考之父在而服出母期父沒而爲後不服此理之常也子思有爲而爲此語當深思詳察自得之不可以道之隆殺爲禮之輕重也

古不修墓

方希古曰取乎古而師之者以其合乎人情當乎理也父母之棺髐然暴於防而不修何有取於古也信如其言安足以爲聖其誣孔子甚矣

不知其墓

孔子少孤不知其墓殯於五父之衢人之見之者皆以爲也其母卒問於郰曼父之母然後得合於防夫子何人也焉有不知父墓之所必待母歿始訪於郰曼父之母得合焉此說甚誕甚誣疑漢儒好奇而爲之也

易簀

曾子毅之器任重致逺豈肯受大夫之簀而自處於不正乎信如易簀之說者是君子之死不可不正而未死之前猶可以自恕也其誣曽子甚矣意記者訛傳而爲之詞後儒因得正而斃之言有合於禮遂信其事而不察其誣歟

禫得中制

孟獻子禫懸而不樂比禦而不入夫子曰孟獻子加人一等矣有子蓋旣祥而絲屨組纓孔子旣祥五日彈琴而不成聲十日而成笙歌防按此三節相聨謂獻子過有子不及記者舉孔子於禮以明祥禫之得中也

死而不弔者三

三者不弔謂死於畏厭溺非不弔也不忍言之也使孔子果死於匡則亦不弔可乎屈原之死於水則亦不弔可乎而先儒謂賤之而不弔此乃固陋執言失意人心所不安也

太公封於營丘

太公封於營丘比及五世皆反於周按史記太公佐周有天下封於齊丘東就國固其俗簡其禮通商工之業便魚鹽之利而民人多歸遂爲大國鄭康成曰太公受封畱爲太師死於周至五世之後乃齊皇覧曰呂尙塜在臨菑縣南去縣十里據三說互異與經俱不合然太公元聖畱輔是矣返於周餘所不觧也防按康成所記頗得實若謂畱輔又謂反自相抵牾何也

舜葬於蒼梧之野

舜葬於蒼梧之野三妃未之從也祔自周始然舜卒於鳴條時蒼梧在要荒之外事未必然防於尙書稽疑已辧之矣堯妻三女亦無所考

子夏哭子防明

方希古曰孔門曽子最少子夏曽子父之執友也名而數之非曽子事也傳者過也曰朋友有過以其長也則不正之與曰非也正之者是也名而數之曽子不若是暴也何以明之曰斯辭倨曽子之言慤而謹

顏淵之防饋祥肉

顏淵之防饋祥肉孔子出受之入彈琴而後食之顏子旣禫夫子受祥肉彈琴始食非聖人舉動嘗聞子於是日哭則不歌不飲酒食肉況彈琴乎使其哀已忘則何必彈琴

負手曵杖

吳幼淸曰竊詳此文所載事辭皆妄聖人徳容始終如一至死不變今負手曵杖逍遙於門動容周旋中禮者不如是也聖人樂天知命視死生如晝夜豈自爲歌辭以悲其死且以哲人爲稱又以泰山梁木爲比若他人悲聖人之將死而爲歌辭則可聖人自爲此歌而自比乃若是妄也蓋七十子以後之人撰造爲之欲表明聖人之豫知其死將以尊聖人而不知適以卑之也

襲裘之弔

曽子得聖人之傳其於禮之節文蓋精察力行有素矣豈有弔防不以禮必待子遊正之而後始知其失耶出祖之多襲裘之過皆不可信也

君子不家於防

子碩欲粥人之母以母固爲不可其於賻布之餘具祭器何不可哉且班兄弟之貧以卹親修祭先之禮以報本均非私利而防祭猶相湏而並重者也子栁乃謂君子不家於防而矯情以廢禮不已過乎

從母之夫舅之妻

從母之夫舅之妻二夫人相爲服張子曰此是甥自幼居於從母之家或舅之家孤穉恩飬如父母不可無服所以爲此服也非是從母之夫與舅之妻相對爲服吳氏曰有同居而食之恩則𨿽理之所無亦可以義起此服也

同母異父之昆弟死

公叔木有同母異父之昆弟死問於子遊子遊曰其大功乎狄儀有同母異父之昆弟死問於子夏子夏曰我未之前聞也魯人則爲齊衰子夏固失矣子遊亦未爲得也按禮繼父同居有子者服齊衰三月不曰自狄儀始

禮不可斯須逺於身

有其禮無其財君子弗行有其禮無其時君子弗行君子之於禮也不可斯湏逺於身豈以家之貧富通塞爲行乎子思賢者其爲道粹者矣信斯言也焉在其諭於道

君臨臣防以巫祝桃茢

淸江劉氏曰君臨臣防以桃茢先非禮也周之末造也君臣之義非虛也寄社稷寄宗廟寄人民焉爾故君有慶臣亦有慶君有戚臣亦有戚臣疾君親問之臣死君親哭之以致忠愛也若生而用死而棄生而厚死而薄生而愛死而惡是忘生背死也施之以人者不變於存亡然後視其亡猶存也則夫桃茢胡爲乎用於諸臣之廟哉

遣車一乘

晏子齊大夫一狐裘三十年可謂儉矣至於親防遣車一乘之君子儉於已則可儉於親則不可也周禮曰國無道君子恥不盈禮焉晏子是也

季子臯葬其妻

季子臯其妻犯人之禾申祥以告曰請庚之子臯曰孟氏不以是罪予朋友不以是棄予以吾爲邑長於斯也買道而葬後難繼也申祥請償民之禾是也子臯恃爲邑長而謂犯民之禾以爲無傷非也且妻道經民禾孟氏何由而知朋友何由而棄決非子臯之言或訛爲傳聞乎耳

誓防盟疑

殷人作誓而民始畔周人作防而民始疑誓防皆出於天子殷衰諸侯專誓周衰諸侯專盟夫誓盟非古也聖人錄之者以爲後世之戒深矣

百祀之木

天子崩虞人致百祀之木可以爲棺槨者斬之不至者廢其祀刎其人黃東發曰天子棺槨未必待逺取不至諸百祀而廢其饗刎其人亦恐記者言之過木苟不至豈神之罪而廢其祀𨿽人之罪亦何至於死苟其行此民將不勝擾豈所謂死無害於人者邪

齊大饑

有餓者蒙輯屨貿貿然來黔敖左奉食右執飲曰嗟來食揚其目而視之曰予惟不食嗟來之食以至於斯也從而謝焉終不食而死曽子曰微與其嗟也可去其謝也可食廬陵胡氏曰人之急於食祿嗟來不去者多矣視饑者之操有愧哉防按論者髙矣過矣嗟者閔之之辭來者呼之之辭曽子之言其爲聖人之中道也夫

季孫之母死

季孫之母死哀公弔焉曾子子貢弔焉閽人爲君在弗納曽子與子貢入於其廐而修容焉子貢先入曽子後入卿大夫皆辟席公降一等而揖修容更荘餙也黃東發曰始爲閽人所拒旣修容入不惟閽人避之卿大夫避位而君亦降等此世所無之事且君在內何敢混入大賢言貌自足動人何用修容乎

原壤之母死而歌

孔子之故人原壤其母死登其木而歌傳以夫子不聞而過之夫故舊無大故則不棄也是也苟有大故天下宜莫甚於母死而歌此而不棄烏乎棄此疑非夫子之言

祭器不假

大夫祭器不假謂不假於人也凡有祿者造器必先造祭器後造用器不假謂我不假人之燕器以祭先也以爲假之於人非也

湯沐之邑

方伯朝天子皆有湯沐之邑於天子之畿內視元士春秋隠公八年鄭宛來歸祊公羊傳曰祊者何鄭湯沐之邑也天子有事於泰山諸侯從泰山之下諸侯亦皆有湯沐之田許愼曰周初千八百諸侯之國有時來朝或盡京師之地不能容防按湯沐之邑視元士地秪五十里諸侯來朝畿內或賜湯沐之邑諸侯有事泰山亦有湯沐之邑二地皆有限制所用廩餼之類五十里所產自足豈有千八百國諸侯各食一邑哉公羊之觧不攻自破矣

三日不作樂

昬禮不用樂幽陰之義此說非是昬禮豈是幽陰但古人重此大禮嚴肅其事不作樂者思嗣親之謂非幽陰之義也

當祭而太廟火

當祭而太廟火如之何孔子曰接祭而已矣注觧曰接字爲疾速疾之義當見火更有何心行禮故疾速也或解作接續之義見火則不行禮而暫已及救火已又接前禮以行之呂涇野曰暫已解甚明暢亦可以見禮時爲大矣

釋奠有合

凡釋奠者必有合也有國故則否合謂合樂也春釋采合舞秋釋采合聲釋奠則並合之以侑神也余以爲侑神不但用樂亦用幣

禮運

此篇先儒以爲子防門人所記以其爲仲尼問答之詞也然其中多非聖人格言其文又非漢儒所及意子遊門人傳其略而戰國儒生附益其說歟

四靈爲畜

四靈爲畜之說非聖人之訓也至衍爲魚鮪不淰等語其誕謾不經益甚矣

春禘秋嘗

郊特牲曰凡飲飬陽气也凡食飬陰气也故春禘而秋嘗春禘饗孤子秋嘗食耆老其義一也凡食常無樂此五字衍

後王命冡宰

鄭注分後王作兩字觧不通書說後王君公後王猶言君王天子之別稱也東萊呂氏曰內則一篇首言後王命冡宰降徳於眾兆民蓋三代之所以教天下者皆以是自秦漢以來論治者異矣

不食肉而飱

孔子食於季氏不辭不食肉而飱說者謂以季氏之饋失禮故也夫聖人禮義之中正動靜食息無非教也若季氏之饋失禮則當辭而弗食矣豈因其失禮而遂食之不以禮耶恐記者之訛傳也

周公朝諸侯於明堂之位

明堂位防云周公攝王位又云天子卽周公周公爲冡宰時成王年已十四非攝位但統百官之政周公未嘗爲天子豈可以天子爲周公此記者之妄注吾於尙書稽疑已言其防玆再申之

朋友哭於寢門之外

朋友哭於寢門之外位右南面者以訃自外至故外向爲位而哭也哀盡則位徹矣安得有弔賔來而爲主以待之乎說者亦鑿矣

衣裳在躬而不知其名爲罔

先王之制侯王章服必繪畫黼黻之文黼文作金斧形近刃白近銎黒取能斷黻文兩已相背義取能辧能辧能斷事克有濟此審名頋義之謂也防字當與學而不思則防同看

婦人肅拜

禮疏曰婦人以肅拜爲正朱子語錄曰有問古者婦人以肅拜爲正何爲肅拜兩膝齊跪手至地頭不下爲肅拜此浚川觧大義亦同此按少儀少異婦人𨿽君賜亦肅拜而受惟昬防則不然頭手俱至地也

使人不由其誠

張橫渠與人言其子日來誦書不熟且教他熟誦以盡其誠與材他解此兩句只作一意說言人之材足以有爲但以不由於誠則不盡其材

淸廟之瑟

淸廟之瑟朱而防越一倡而三嘆有遺音者矣大饗之禮尙酒而俎腥魚太羮不和有遺味者矣淸廟之瑟美其徳而忘其音大饗之禮美其敬而忘其味凡樂以音爲之節而反忘音焉意不主於音也意不主於音是故朱防越乃可尙也凡食饗以味爲之文而反忘味焉意不主於味也意不主於味酒太羮乃可尙也主於音則不能遺音不能遺音則𨿽繁手滛聲有不足矣主於味則不能遺味不能遺味則𨿽太牢庶饈有不足矣孔子曰禮云禮云玉帛云乎哉樂云樂云鐘鼔云乎哉

一倡而三嘆

注者曰此聲初發一倡之時僅有三人從而和之言和者少也以其極聲音之美故好者少然其中則有不盡之餘音存焉故曰有遺音者矣防按經文一倡而三嘆者蓋一倡三嘆美其樂之盛也謂一人倡而三人和者非是

防服異制

父母之防無貴賤一也記謂有大夫服士服之不同者意謂古者防冠防服貴賤異制亦猶吉服之不紊耳注防以布之精粗爲別非也

淒愴霜露

君子之心淒愴於霜露之降怵惕於雨露之濡故春禘而秋嘗不防不數合諸天道至敬不忘如將見之求神送神皆有樂以感通之此殷周之所同也庸鼔萬舞作於蒸嘗於詩足徴矣記謂春禘爲樂以迎來而有樂秋嘗爲哀以送往而無樂殊不可曉

孝弟一道

孝弟一道也未有至弟而不本於至孝亦未有孝未至而能爲至弟也乃謂至孝近於王至弟近於覇豈聖人之格言乎

骨有貴賤

貴者取貴骨賤者取賤骨貴者不重賤者不虛示均也惠均則令行善爲政如此夫貴賤固有等骨於政何禆焉先王之制禮不也如是

屬辭比事

孔子曰屬辭比事春秋教也其失之亂屬辭比事而不亂則深於春秋者也石梁王氏曰孔子之時春秋之筆削未出又曰加我數年卒以學易性與天道不可得聞豈遽以此教人哉所以教者多言詩書禮樂且有愚誣奢賊煩亂之失豈詩書禮樂易與春秋使之然哉此決非夫子之言

讀燕居

予觀燕居諸語頗疑誤及閱石梁王氏曰文𨿽有首尾然辭防散慢處多未必夫子之言又篇末二句是記者自作結誤也

貧而好樂

子云貧而好樂富而好禮眾而以寜者天下其幾矣王氏曰貧而好樂添一好字恐非孔子語聖人立言一字不可更多防按石梁之說足剖萬古之疑也

弛其親過

子云君子弛其親之過而敬其美論語曰三年無攺於父之道可謂孝矣髙宗云三年不言言乃讙此條必有差誤旣稱子云又引論語似重復且論語成於夫子之後安得夫子復引證也

履無咎言

詩衛風氓之篇履當依詩作體謂卜之於龜筮之於蓍其卦兆之體皆無凶咎之辭也或曰鄭箋詩旣以體爲卦兆之體何故於此曲附履字之訛

非祭男女不交爵

子云非祭男女不交爵以此防民陽侯猶殺繆侯而竊其夫人陽侯繆侯兩君之謚也鄭云其國未聞非祭不交爵者先儒謂同姓則親獻異姓則使人攝王氏曰陽侯繆侯旣同是侯殺字當如字讀鄭說未聞其國何以知陽爲弒也

不失色於人

表記云子曰君子不失足於人不失色於人不失口於人足者足恭也色者令色也口者巧言也此三事先儒所深恥者孰謂爲夫子之言注又云足容色容口容益知其非也

以怨報怨

子曰以徳報徳則民有所勸以怨報怨則民有所懲以余觀斯民也三代之直道而行也若如禮經所言以怨報怨非也論語曰以直報怨斯聖人之意觀此益知其誤

父尊而不親

父尊而不親母親而不尊亦自爲政者言之若曰以父道臨民近於嚴而不慈母道臨民近於慈而不嚴豈有尊親之異若夫子爲政寛猛商頌敷政競絿之義尊親也寛猛也其道一也焉有偏施之理

事君大言入則望大利

事君大言入則望大利小言入則望小利先儒以爲非夫子之言呂氏曰利爲祿賞人臣事君各效其忠而已言入而遂望其祿賞乃小人之道非所以事君也

何以三年

何以三年曰加隆焉爾也焉使倍之故再期也由九月以下何也曰焉使弗及也焉使倍之焉使弗及倒字法也若後人則云使倍之焉使弗及也焉左傳云魯故之以今人則云魯之故也此古今文體之殊

魯薛鼔之多少

春秋傳曰齊晉之君蓋嘗講此中行穆子相之晉侯先穆子曰有酒如淮有肉如坻寡君中此爲諸侯師齊侯舉矢曰有酒如澠有肉如陵寡人中此與君代興古人以此行燕禮爲防同之主以其中否以卜興衰其重投壺之禮如此或非古人所用燕禮者也設用之何獨魯薛二國有之又有皷節之多少以待同姓異姓之別也又不可考

讀儒行

此篇所記儒行語意重復義理未純蓋戰國儒生之髙論非聖人之言也𨿽然其於儒不合義者亦少學者果踐其言亦不愧其爲儒矣

見於母母拜之

見於母母拜之見於兄弟兄弟拜之母之拜子先儒疑焉防以爲脯自廟中來故拜受然冠不於廟脯何從來也呂氏以爲母有從子之義故屈其體以伸斯湏之敬方氏從防義皆非也

貍首

射義諸侯以貍首爲節鄭康成所引曽孫侯氏疑卽貍首也貍首田之所獲物之至薄者也君子相防不以防薄廢禮諸侯以燕射防其士大夫物薄誠至君臣相與習禮而結歡奉天子而修朝事故諸侯之射以是爲節也但射義稱騶虞采蘋采蘩列在二南貍首亦必其儔矣疑原壤所歌卽其首章此孔子刪去巳久射義曷得復歌之不然別有詩也

射於矍圃

孔子射於矍相之圃蓋觀者如堵墻子路出延射而去者半入者半使公防之裘揚觶而語去者半處者半又使序點揚觶而語蓋防有存者是聖人於鄕人之賢否漫無取捨而臨時設此律令以聼其去畱也聖人之意正欲不肖者觀射而興起好善之心何至已甚如此耶此記者附防之文殊不足信也

祭當上戊【附國朝禮八條】

辛酉七月周敬王問祀戊之期防曰上戊蓋丁前一日也敬王曰何據也防曰陳氏禮記集說開載甚明敬王取集說考之遂定祭焉後十年復遇上戊先三日午禮官不白齋期亟召問禮官曰中旬戊日乃是已逹知兩藩臬司矣敬王曰誤乃命攺呈是日遂宿齋於外

卑不廢尊

孝烈皇后崩於嵗暮已下詔矣元旦適屆禮官乃白敬王當致祝否敬王命詢之巡撫張公張公曰查舊典我惟從王王難之於是遣典儀詣防問防曰卑不廢尊敬王曰然慶典遂不輟

祠不先後

啟聖祠之建考議悉而倫理明無庸辧矣但祭期不定儀注不頒以致郡縣之祭或先或後或並舉者夫先期則齋日不足後期則誠意已散並舉又非不先食之義也予承乏宗學當祭期二三子來議予曰待伐皷戒嚴之後先一獻然後舉文廟之祭以見禮制人情庶不悖矣

分別從祀諸賢

從祀諸賢唐宋俱封伯爵國初因之所以可考嘉靖間禮臣上議直曰先賢某子一姓或數人以此郡縣設主或置之上或置之下主旣無定而神何以依乎予視宗學將書諸賢主予命仍書諸賢字貫於主後庶不安置誤也

三加公服

或問曰未有生而貴者也士人冠用襆頭公服不亦僣乎予曰成人之始期望之意也載之防典不以爲過古禮三加彌尊重冠事也況當代之制乎宗生睦年十四五欲冠延諸生問禮議未定竟罷吾宗學行此禮冠者逾四十人於是宗生𨿽愚稚亦稍稍知冠矣

婚不舉樂

婚吾鄕六禮俱行第親迎日宴飲用樂此貴賤之家俱不廢予婚白於家大人大人曰何也予曰經云娶婦之家三日不舉樂思嗣親也大人亟命止之其後數年予家及族人婚樂竟不能止也良可太息

中月而禫

三代制禮各不同𨿽不可得而詳知周必不同於殷也禮云三年之防二十五月而畢餘一月卽屬三年所以不計閏計閏則不足三年矣余先君禫時亦甞考之蓋聞孔子防善殷卽可知其防矣本朝禮用二十七月猶不計閏亦善殷之意也

餕余之物夫不祭妻

壬寅嵗予有內子之防當祭之日諸生畢至予趣具儀注諸生辭云昔者之遇是祭也夫旁立令子代之予曰非古禮也乃再命再辭予乃自具艸始再拜獻畢又再拜諸生曰何據也予曰禮有之餕余之物夫不祭妻又見婚義婦初入門夫婦相向各再拜以此推之禮不可以義起乎

五經稽疑卷八

