

欽定四庫全書

經部五

春秋識小錄

春秋類

提要

【臣】等謹案春秋識小錄九卷

國朝程廷祚撰廷祚字啟生上元人嘗舉博學鴻詞又舉經學著述頗多是書凡春秋職官考略三卷春秋地名辧異三卷左傳人名辧異三卷其考職官首爲數國共有之官次爲一國自有之官皆分別排纂凡與周禮異同者一根據注疏爲之辧證頗爲精核末爲晉軍政始末表序晉軍八變之制而詳列其將佐之名又以禦戎戎右附表於後亦皆整宻惟署諸國而獨詳晉則未知其例云何也其考地名首爲地同而名異次爲地異而名同末爲晉書地理誌證今以杜預注左傳皆用晉代地名故也其辧人名自一人二名以逮一人八名者皆彚列而分注之大致與春秋名號歸一圖互相出入而較爲簡明𨿽似與經義無闗然讀經讀傳者往往因官名地名人名之舛異於當日之事迹不能融防貫通因於聖人之褒貶不能推求詳盡如胡安國之誤執季孫橫生異論者蓋有之矣則廷祚是書固讀春秋家所當知也乾隆四十五年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

春秋識小錄卷一

上元程廷祚撰

春秋職官考略上

宰

周禮天官卿曰太宰其屬有小宰宰夫等官春秋諸國𨿽有此官然其爵命未必相同其職司亦未必盡與周禮合今但以類相從云耳

周

隱元年宰咺杜氏以爲天子大夫疏引宰夫職曰凡邦之弔事掌其戒令與其幣器財用謂旣掌弔事或卽充使咺蓋宰夫也周禮宰夫下大夫也

桓四年宰渠伯糾

僖九年宰周公防諸侯杜曰天子三公

僖三十年宰周公來聘杜曰天子三公兼冡宰也宋【太宰少宰春秋宋國職官備於他國故今俱以宋爲首】

桓二年宋殤公時華督爲太宰已而督弒殤公諸侯受其賂遂相宋公按此則太宰宋之相也

成十五年向爲太宰魚府爲太宰

襄九年宋災使西鉏吾庀府守杜曰鉏吾太宰也府六官之典正義曰鉏吾太宰傳無其文說本賈逵

襄十七年皇國父爲太宰

魯【太宰宰人】

隱十一年羽父請殺桓公將以求太宰按自是以後

魯無太宰矣

哀三年桓僖宮災子服景伯命宰人出禮書以待命

杜曰宰人冢宰之屬

齊

昭二十七年齊侯飲魯昭公酒使宰獻而請安疏曰燕禮者公燕大夫之禮也公𨿽親在而別有主人鄭元云主人者宰夫也宰夫太宰之屬掌賓客之獻飲食者也

鄭【太宰】

襄十一年諸侯復伐鄭鄭使良霄石防如楚告將服於晉按石防爲良霄之介則太宰之官非鄭所重矣又昭元年趙孟曰武請於冢宰矣杜曰冢宰子皮則鄭上卿又有冢宰之稱猶之曰蔿敖爲宰也

楚【太宰少宰】

宣十二年楚少宰如晉師

成十年太宰子商

成十六年太宰伯州犁

昭元年防啟疆爲太宰

昭二十一年太宰犯

吳【太宰】

定四年伯州犁之孫嚭爲吳太宰

司徒

周禮地官卿曰大司徒其屬有小司徒等官

周

襄二十一年晉欒盈奔楚過周王使司徒禁掠欒氏

者歸所取焉

昭二十二年司徒丑杜曰悼王司徒也

宋

文七年鱗矔爲司徒

成十五年華喜爲司徒

襄九年宋災使華臣具正徒杜云時爲司徒疏引周禮大司徒掌徒庶之政令小司徒凡用眾庶則掌其政教凡國之大事致民

昭二十二年邊卬代華定爲大司徙

哀二十六年皇懷爲司徒

魯

昭四年南遺謂季孫爲司徒

鄭

襄十年子孔爲司徒

衛

哀二十五年司徒期

楚

宣十一年令尹蔿艾獵城沂使封人慮事以授司徒陳

襄十七年司徒卬

昭八年司徒招

哀十一年初轅頗爲司徒

司馬

周禮夏官卿曰大司馬其屬有小司馬等官

宋【大司馬少司馬】

隱三年大司馬孔父

僖二十二年大司馬固杜氏以爲公孫固又司馬杜

氏以爲子魚

文七年樂豫爲司馬旋以讓公子卬明年宋殺大司

馬公子卬

文十六年華耦爲司馬是年耦卒蕩虺爲司馬成十五年蕩澤爲司馬是年又使老佐爲司馬襄六年宋樂轡以弓梏華弱於朝平公曰司武而梏於朝難以勝矣杜曰司武司馬時弱爲司馬是年奔魯

襄九年宋災使皇鄖命校正出馬工正出車備甲兵

庀武守皇鄖時爲司馬

昭二十一年華防爲少司馬時防之父華費遂爲大

司馬

昭二十二年宋使公孫忌爲大司馬杜云代華費遂哀二十六年皇非我爲大司馬

魯【家司馬附】

昭四年南遺謂叔孫爲司馬按昭二十五年叔孫氏之司馬騣戾家臣亦有司馬之名又襄二十二年華氏以公鉏爲馬正杜云馬正家司馬按周禮家司馬屬夏官主卿大夫采地之軍賦者卽使家臣爲之

鄭

襄二年子國爲司馬

襄十四年司馬子蟜

楚【大司馬左司馬右司馬】

僖二十六年子西爲司馬

宣四年子越爲司馬已而蒍賈爲司馬

成十六年鄢陵之戰司馬將中軍時子反爲司馬哀二年楚殺右司馬公子申

襄三年司馬公子何忌

襄十二年司馬子庚

襄十五年蒍子馮爲大司馬公子槖師爲右司馬公

子成爲左司馬

襄二十二年公子齮爲司馬

襄二十五年蒍掩爲司馬

昭十七年司馬子魚

昭二十三年司馬防越

昭二十七年左司馬沈尹戍

昭三十一年右司馬稽

哀四年左司馬眅

哀十八年右司馬子國

陳

襄二十五年司馬桓子

蔡

襄八年司馬公子爕

吳

哀十一年艾陵之戰吳子呼叔孫曰而事何也對曰

從司馬杜曰從吳司馬所命

司防

周禮秋官卿曰大司防其屬有小司防等官

宋【大司防少司防】

文七年華禦事爲司宼

文十六年公子朝爲司宼

文十八年樂呂爲司宼

成十五年向爲人爲大司宼鱗朱爲少司宼是年二

司宼出奔楚樂裔爲司宼

襄九年宋災使樂遄庀刑器杜曰樂遄司宼

昭二十年少司宼華牼

昭二十二年樂挽爲大司宼

哀二十六年樂朱鉏爲大司宼

魯

文十八年莒僕來奔季文子使司宼出諸竟

宣十八年臧宣叔逐東門氏杜曰時爲司宼

襄二十一年臧武仲爲司冦

定元年孔子之爲司宼也孔子爲司宼在定公十年

後

晉

襄三年魏絳曰請歸死於司宼按昭十四年晉士景伯如楚叔魚攝理則晉之刑官又有理之名矣

齊

成十八年慶佐爲司宼

鄭【野司宼附】

昭十八年鄭災子產使司宼出新客禁舊客勿出於宮又使野司宼各保其徵杜曰野司宼縣士也按周禮司宼之屬有縣士掌野各掌其縣之民數而聽其獄訟若邦有大役聚眾庶則各掌其縣之禁令郊外曰野縣士聽郊野之獄訟故傳謂之野司宼

衛

昭二十五年衛公孫孟縶奪齊豹司宼

哀二十五年衛侯之入也奪司宼亥政

司空

周禮大宰以官府之六屬舉邦治六曰冬官卽司空也

魯

隱二年司空無駭杜曰魯司徒司馬司空皆卿也昭四年孟孫爲司空以書勲疏云按周禮司勲屬夏官今司空書勲者又是春秋時諸侯之法不可盡與禮同

晉【大司空】

莊二十六年晉士蒍爲大司空杜曰大司空卿官按

此時晉猶未攺諸卿之名故杜云然

文二年司空士縠

成十八年右行辛爲司空按文二年杜曰晉司空非卿也襄十九年有司馬司空在軍尉輿尉間爲六卿之屬則非復從前所謂司空矣疏云𨿽則非卿職掌不異故傳曰右行辛爲司空使修士蒍之法

襄三十一年司空以時平易道路

鄭

襄十年子耳爲司空

司城

春秋宋無司空而有司城所謂以武公廢司空也

宋

文七年公子蕩

文八年蕩意諸

文十六年母弟須

文十八年公孫師

襄六年子罕

昭二十二年樂祈

哀二十六年樂茷

曹

哀七年曹伯陽使公孫疆爲司城以聽政按司城宋官曹不應有蓋曹后衰弱奉宋之政令已久其見滅於宋宜矣

司敗

楚

文十年子西見成王曰臣歸死於司敗杜曰楚名司

宼爲司敗

宣四年若敖之亂箴尹克黃使於齊還歸復命而自

拘於司敗

唐

唐亦有此官見定三年按論語陳亦有司敗蓋唐陳

皆近楚之國設官或相慕效也

師傅

太師太傅太保天子三公也周禮典命公之孤四命鄭眾云九命上公得置孤卿一人按此則上公之國乃得置孤侯國有之僭也

晉【太師太傅】

文六年太師賈佗太傅陽處父按此則晉嘗置二孤

矣

宣十六年晉侯請於王以黻冕命士防將中軍且爲

太傅

成十八年士渥濁爲太傅疏云此大夫官非孤卿也

羊舌肸亦然

襄十六年羊舌肸爲傅

衛【少師】

襄二十七年衛侯以公孫免余爲少師

楚【太師】

文元年楚穆王以潘崇爲太師

襄十七年太師子谷

蔡【太師】

襄二十五年太師子朝

隨【少師】

桓六年楚武王侵隨隨使少師董成

史

周禮春官之屬有太史小史內史外史禦史等官𨿽各有所職大抵俱以典策爲重

周【太史內史】

桓十七年天子有日官杜曰日官天子掌歷者疏云周禮太史掌正歳年以序事頒告朔於邦國天子掌歷者謂太史也

莊二十二年周史有以周易見陳侯者杜曰史周太

史也

哀六年楚子使問諸周太史

桓二年周內史聞之按內史掌王之八枋之灋以詔王治又凡命諸侯及孤卿大夫則策命之

莊三十二年內史過

僖十六年內史叔興

文元年內史叔服

襄十年晉滅偪陽使周內史選其族嗣納諸霍人杜

曰內史掌爵祿廢置者

虢

莊三十二年史嚚杜曰史太史也

魯【太史外史】

文十八年太史克

昭二年晉韓宣子來聘觀書於太史氏

昭十七年夏六月甲戌朔日有食之太史答季平子按桓十七年諸侯有日禦杜曰日禦典歷數者蓋卽太史也

哀十一年太史固

襄二十三年季孫召外史掌惡臣而問盟首焉孔穎逹以諸侯無內史不得有外史此蓋史官身居在外季孫從內召之故曰外史非官名也不知是否按周禮外史掌書外令掌四方之志

晉【太史】

宣二年太史董狐

襄三十年史趙

昭十五年辛有之二子董之晉於是乎有董史杜曰

辛有周人也其二子適晉爲太史

昭二十九年蔡史墨

哀九年趙鞅卜救鄭占諸史趙史墨史按周禮太史之職大祭事與執事卜日其所掌𨿽有此一條而卜筮之事自有太卜等官専掌也春秋時如周之太史晉之史趙等俱嘗以占卜見殆其後又稍稍侵官耶

哀二十四年晉餼臧石牛太史謝之

齊【太史南史】

襄二十五年太史書崔杼弒其君又有南史疏雲南史是佐太史者蓋小史也以其居在南謂之南史耳

昭二十年史嚚

哀十四年太史子余

鄭【太史】

襄三十年使太史命伯石爲卿按天子策命之事內史所掌今鄭以太史主之者孔穎逹謂諸侯兼官無內史故也

昭元年公孫黒彊與於盟使太史書其名且曰七子衛【太史】

閔二年狄人囚史華龍滑與禮孔以逐衛人二人曰

我太史也實掌其祭

楚【左史】

昭十二年左史倚相疏引禮玉藻云動則左史書之

左史之義蓋本於此

哀十七年左史老

祝

按周禮有大祝其屬有小祝又有喪祝甸祝詛祝等官皆統於宗伯

宋

哀二十六年祝襄

虢

莊三十二年祝應杜曰祝大祝也

魯【祝史】

昭十七年日有食之祝史請所用幣祝史者蓋兼祝史二官或掌祝者謂之祝史猶掌卜者謂之筮史也

齊

昭二十年祝固

鄭

昭十六年祝欵

衛【祝史】

定四年祝鮀

哀二十五年祝史揮義見魯

宗

虢

莊三十二年宗區杜曰宗宗人按周禮春官有都宗人掌都祭祀之禮家宗人掌家祭祀之禮此杜所謂宗人者

魯【宗伯宗人】

文二年夏父弗忌爲宗伯周禮春官卿曰大宗伯其

屬有小宗伯等官

哀二十四年宗人釁夏按宗伯爲典禮要職而僅魯一見則當時諸國之廢禮可知其餘以祝宗並稱者大抵皆宗人也然哀公以立夫人大事而使宗人獻其禮則魯此時宗伯之官亦廢矣可嘆也又按定四年祝佗稱魯公之封有祝宗卜史杜氏解宗爲宗人豈宗伯一官本侯國所無其有之者僭也而宗人亦春秋時之僅存者歟

掌卜之官

周禮春官有太卜卜師卜人人菙氏占人筮人等官

魯【卜士史】

桓六年子同生公使卜士負之按禮內則曰國君世

子生三日卜士負之

文十八年卜楚邱杜曰魯掌卜大夫

襄九年穆姜薨於東宮始往而筮之遇艮之八史曰

是謂艮之隨

晉【筮史】

閔元年卜偃杜曰晉掌卜大夫

僖十五年史蘓杜曰晉卜筮之史按周禮卜筮之官初不名史蓋因周制史占墨而其後掌卜者亦名史也

僖二十八年曹伯之豎侯獳貨筮史

成十六年鄢陵之戰公筮之史曰吉

齊【史】

襄二十五年崔武子欲取棠姜筮之遇困之大過史

皆曰吉

鄭

昭十八年鄭災使公孫登徙大杜曰登開卜大夫衛

哀十七年胥彌赦占之杜曰赦筮史

秦

僖十五年卜徒父杜曰秦之掌卜者

梁

僖十五年卜招父杜曰梁大卜

楚【卜尹】

昭十三年平王使觀從爲卜尹

邾【史】

文十三年邾文公卜遷於繹史曰利於民而不利於

君

掌樂之官

周禮宗伯之屬有大司樂太師等官

衛【太師】

襄十四年公飲孫蒯酒使太師歌巧言之卒章楚【樂尹】

定六年昭王以鐘建爲樂尹杜曰樂尹司樂大夫

掌工之官

按周禮缺冬官後人以考工記補之其實司空掌土非掌材者也觀宋魯俱有司空而復有工正可知愚意周人百工之事已散見於六官之屬而太宰司徒爲多至司空所掌今不可考學者不必彊爲之說

宋【工正】

襄九年宋災命工正出車疏云周禮司馬無掌車之官巾車車僕職皆掌車乃爲宗伯之屬又據昭四年司馬與工正書服是諸侯之官有工正屬司馬也

魯【工正】

昭四年司馬與工正書服杜曰車服之器工正所書正義云工正掌作車服故與司馬書服按定四年有郈工師駟赤家臣也

齊【工正】

莊二十二年陳公子完奔齊桓公使爲工正

楚【工尹】

文十年楚子使子西爲工尹杜曰掌百工之官宣四年蒍賈爲工正

宣十二年工尹齊

成十六年工尹襄

昭十二年工尹路

昭十九年工尹赤

昭二十七年工尹壽

哀十八年工尹防固

行人

按周禮秋官有大行人掌大賔之禮與大客之儀小行人掌使適四方協賔客之禮按春秋所書如鄭良霄陳於徵師魯叔孫婼之類乃一時奉使者亦曰行人然非専官故不載

周

襄二十一年欒盈過周辭於行人

魯

文四年使行人私焉

晉

襄四年子貟

襄二十六年子朱

鄭

襄二十四年公孫揮

衛

哀十二年子羽

吳

成七年楚狐庸爲吳行人

定四年伍貟爲吳行人

校正

疏云校正當周禮校人按周禮夏官校人掌馬政

宋

襄九年宋災命校正出馬杜曰校正主馬

魯【校人】

哀三年桓僖宮災命校人乘馬

晉

成十八年弁糾禦戎校正屬焉

巾車

周禮春官巾車掌公車之政令

魯

哀三年桓僖宮災子服景伯命巾車脂轄

晉

襄三十一年巾車脂轄

隧正

周禮大司徒之屬有遂人掌邦之野鄰里酇鄙縣遂使各掌其政令刑禁以起政役隧與遂同杜曰五縣爲遂卽周禮文也

宋

襄九年宋災令隧正納郊保奔火所正義曰此隧正當天子之遂大夫周禮毎遂中大夫一人各掌其遂之政令

魯【正夫】

襄七年叔孫昭伯爲隧正

襄二十三年臧孫使正夫助之杜曰正夫隧正正義曰隧正當屬司徒臧孫司宼也而使之者其時蓋兼掌之

封人

周禮地官有封人掌爲畿封而樹之孔穎逹云封人職典封疆居在邊邑

宋

昭二十一年呂封人華豹

鄭

隱元年穎考叔爲穎谷封人

桓十一年祭封人仲足

楚

宣十一年令尹蒍艾獵城沂使封人慮事杜曰封人其時主築城者疏引周禮大司馬大役與慮事鄭云慮事者封人也於有役司馬與之屬賦丈尺與其用人數也是封人主造城邑故云其時主築城者

蔡

昭十九年楚子之在蔡也郹陽封人之女奔之生太

子建

蕭

文十四年宋髙哀爲蕭封人

褚師

杜曰市官也

宋

襄二十年褚師段

哀八年褚師子肥

鄭

昭二年公孫黒請以印爲褚師

衛

昭二十年褚師圃褚師子申

哀十五年褚師比

禦士

杜曰周禮王之禦士十二人按大司馬之屬有禦僕下士十有二人諸侯禦士𨿽不知其數亦附見焉

周

僖二十四年太叔攻王王禦士將禦之

襄三十年單公子愆期爲靈王禦士

宋

昭二十一年華多僚爲禦士杜曰公禦士

魯【禦】

昭四年公禦萊書

晉【僕人】

襄三年魏絳至授僕人書杜曰僕人晉侯禦僕楚

襄二十二年子南之子棄疾爲王禦士

膳夫

周禮太宰之屬有膳夫

周

莊十九年王收膳夫之秩

晉【膳宰】

昭九年膳宰屠蒯按其時亦稱宰夫見宣二年

饔人

杜曰饔人食官按周禮天官之屬有內饔外饔

魯

昭二十五年饔人檀

齊

僖十五年雍巫杜曰雍巫雍人名巫卽易牙也雍饔

字通用

襄二十八年公膳日雙雞饔人竊更之以鶩

奄人

周禮太宰之屬有內小臣寺人等官皆奄人掌宮內之事者也

宋【司宮巷伯寺人】

襄九年宋災令司宮巷伯儆宮

襄二十六年寺人惠墻伊戾

魯【司宮】

昭五年南遺豎牛攻大庫之庭司宮射之

晉【寺人】

僖五年寺人披

齊【寺人】

僖二年寺人貂

鄭【司宮】

昭十八年鄭火商成公儆司宮

衛【寺人】

哀十五年寺人羅

以上數國共有之官

春秋識小錄卷一

欽定四庫全書

春秋識小錄卷二

上元程廷祚撰

春秋職官考略中

周

三吏

杜曰三吏者三公也曲禮云五官之長曰伯其擯於天子也曰天子之吏鄭云謂三公也

成二年王命委於三吏

卿士

杜曰卿士王卿之執政者詩皇父卿士史記厲王以榮公爲卿士又卿士一曰天子之老見昭十三年按哀十六年楚白公謂石乞曰王與二卿士二卿士謂子西子期也楚旣僭王其執政者亦白卿士

隱三年鄭武公莊公爲平王卿士

隱八年虢公忌父始作卿士於周

隱九年鄭伯爲王左卿士按鄭伯爲左卿士則虢公林父右卿士也鄭伯奪政之後蓋周公黒肩代之故桓五年伐鄭之役虢將右軍周將左軍

襄十五年王叔犇晉單靖公爲卿士以相王室

官師

官師士也疏引禮祭法云官師一廟鄭云官師中士下士也

襄十五年官師從單靖公逆王后於齊

尉氏

杜曰尉氏討姦之官正義曰周禮司防之屬無此官蓋起於周衰按秦設廷尉本此

襄二十一年將歸死於尉氏

候

杜曰候送迎賔客之官周禮夏官有候人

襄二十一年使候出諸轘轅

宋

左師右師

宋之六卿左右二師司馬司徒司城司宼也置二師爲卿不知何時之制他國無之

僖九年使公子目夷爲左師以聽政

文七年公孫友爲左師公子成爲右師

文十六年華元爲右師

成十五年魚石爲左師又向戌爲左師

襄九年宋災使華閱討右官杜曰時爲右師

昭六年華亥代華合此爲右師

昭二十二年仲防爲左師樂大心爲右師杜曰仲防

代向寧樂大心代華亥

哀十四年向巢爲左師

哀十八年宋殺右師皇瑗復以皇緩爲右師

哀二十六年靈不緩爲左師

鄕正

杜曰鄕正鄕大夫也按周禮地官有鄕大夫毎鄕卿一人

襄九年二師令四鄕正敬享疏云周禮六鄕卽以卿爲之長此云二師令四鄕正則別立鄕正非卿典之但其所職掌當天子之鄕大夫耳至諸侯應立三鄕而宋有四鄕者當時所立非正法也

司裏

杜曰裏宰也按周禮地官有裏宰爲遂大夫之屬國語賔至司裏授館

襄九年使伯氏司裏疏云周禮裏宰謂六遂之內二十五家之長也此言司裏謂司城內之民若今城內之坊裏也按此則司裏似非宋之常官

帥甸

杜曰郊甸之帥正義云近國爲郊郊外爲甸周禮載師掌任土之法先近郊次逺郊次甸地則帥甸者正甸地之帥也杜言郊甸舉類言之耳

文十六年宋昭公將田孟諸未至夫人王姬使帥甸

攻而殺之

迹人

杜曰主迹禽獸者按周禮有迹人屬地官掌邦田之地政

哀十四年迹人來告

門官

杜曰門官守門者師行則在君左右正義以爲蓋周禮虎賁氏之類故在國則守門師行則在君左右

僖二十二年之敗門官殱焉

門尹

周禮司門屬地官掌授菅鍵以啟閉國門國語亦曰門尹

僖二十八年門尹般

哀二十六年門尹得

大尹

杜曰大尹近臣有寵者按此蓋亦奄寺之流

哀二十六年六卿因大尹以逹大尹常不告而以其

欲稱君命以令

魯【左宰】

襄二十三年公鉏自季氏出爲左宰杜曰自家臣仕

於公也至左宰爲何官不可詳矣

周人

杜曰周人司周書典籍之官

哀三年桓僖宮災命周人出禦書春秋後傳云晉之乘楚之檮杌魯之春秋皆東遷之史也古者諸侯無私史有邦國之志則小史掌之而藏周室魯人所謂周人禦書晉人所謂辛有之二子董之晉於是有董史者也是故費誓系於周書漢汝江沱至於譚大夫下國之詩皆編入於南雅自三史作而國自爲史矣其論最核附識於此

虞人

周禮地官之屬有山虞澤虞等官按昭四年申丰論藏冰曰山人取之杜曰山人虞官

哀十四年西狩於大野叔孫氏之車子鉏商獲麟以

爲不祥以賜虞人

賈正

孔穎逹曰如周禮之賈師

昭二十五年臧會奔郈郈魴假使爲賈正焉

圉人

周禮夏官有圉師圉人掌養馬者

莊三十二年圉人犖

齊

二守

王制次國三卿二卿命於天子一卿命於其君命於天子者則曰王之守臣其後諸侯之卿皆自命之不聞有守臣矣

僖十二年有天子之二守國髙在

左相

襄二十五年慶封爲左相史記崔杼爲右相按相

之名始於此

士

成十八年齊侯使士華免以戈殺國佐於內宮之朝注華免齊大夫疏曰士者爲士官也官掌刑政故使殺國佐然則士蓋卽士師之官否則禦士之屬而杜誤觧以爲大夫也

衡鹿舟鮫虞候祈望

昭二十年山林之木衡鹿守之澤之萑蒲舟鮫守之藪之薪蒸虞候守之海之鹽蜃祈望守之正義曰周禮司徒之屬有林衡之官掌巡林麓之禁此置衡鹿以守山林是也舟所以行水鮫大魚之名澤中有水有魚故以舟鮫爲官名也周禮山澤之官皆名爲虞又藪是少水之澤立宮使之候望故以虞候爲名海是水之大神有時祈望祭之因以祈望爲主海之官也此皆齊自立名故不與周禮盡同按祈望後世立鹽官之始又襄二十五年有申蒯侍漁者杜曰侍漁監取魚之官

鋭司徒辟司徒

杜曰鋭司徒主鋭兵者辟司徒主壘壁者

並見成二年

鄭

少正

杜曰少正鄭卿官也正義曰十九年傳云立子產爲卿故知少正爲鄭卿官也春秋之時官名變攺周禮無此名

襄二十二年少正公孫僑

令正

杜曰主作辭令之正

襄二十六年子太叔爲令正按當時列國皆重辭命而鄭人獨爲令正之官則其尢知所重可見矣孔子美之有以夫

執訊

杜曰通訊問之官

文十七年鄭子家使執訊而與之書以告趙宣子

馬師

襄三十年馬師頡公孫鉏

昭七年罕朔

外僕

杜曰外僕掌次舎大夫按周禮掌舎掌次俱屬太宰

見襄二十八年

昭十三年子產命外僕速張於除

府人庫人

昭十八年鄭火使府人庫人各儆其事疏云周官有大府內府外府天府玉府泉府而無掌庫之官蓋府庫通言庫亦謂之府也諸侯國異政殊故府庫並言也

司墓

按周禮春官之屬有墓大夫

昭十二年司墓之室有當道者杜曰此掌公墓大夫

徒屬之家也

門子

杜曰門子卿之適子按周禮小宗伯掌三族之別以辯親疎其正室皆謂之門子鄭云正室適子將代父當門者也

襄九年同盟於戲鄭六卿及其大夫門子皆從鄭伯襄十年子孔爲載書以位序聽政辟大夫諸司門子

弗順

衛

右宰

隱四年右宰丑

襄二十七年右宰谷

秦

右大夫

成二年右大夫說

襄十一年右大夫詹

庶長

杜曰秦爵

襄十一年庶長鮑庶長武

襄十二年庶長無地

不更

杜曰秦爵

成十三年不更女父疏引漢書稱秦商君之法戰斬一首者賜爵一級其爵名有曰不更有曰左右庶長者但春秋之世已有此名則不盡始於商君矣

晉

執秩

杜曰主爵秩之官

僖二十七年作執秩以正其官

公族大夫

卿之適子爲之正義曰公族之官掌教公之子弟孔晁注國語云公族大夫掌公族及卿大夫子弟之官是卿之適子屬公族也

宣二年趙盾請以括爲公族

成十六年郤犨將新軍且爲公族大夫

成十八年荀家荀防欒黶韓無忌爲公族大夫襄十六年祁奚韓襄欒盈士鞅爲公族大夫

餘子

卿適子之母弟爲之杜曰亦治餘子之政正義曰餘子主教卿大夫適妻之次子也下文庶子旣爲公行則卿大夫之妾子亦餘子之官教之矣

見宣二年

公行

卿之庶子爲之亦曰旄車之族正義曰主公車行列謂之公行車皆建旄謂之旄車之族

見宣二年孔穎逹曰公族餘子公行周禮無此三官之名夏官有諸子下大夫掌國子之倅事與公族同也春官有巾車下大夫掌王之五路事與公行同也惟無餘子耳

僕大夫

杜曰太僕也周禮有太僕屬夏官

成六年韓獻子將新中軍且爲僕大夫

乘馬禦

杜曰乘車之僕疏曰當周禮齊僕按周禮大司馬之屬齊僕掌馭金路以賔朝覲宗遇饗食皆乘金路國語曰贊僕

成十八年程鄭

襄十六年虞邱書

司士

杜曰車右之官按此與周禮司士不同疏謂蓋司右之類周禮戎右中大夫司右上士也

成十八年荀賔爲右司士屬焉

騶

成十八年程鄭爲乘馬禦六騶屬焉使訓羣騶知禮杜曰六騶六閒之騶周禮諸侯有六閒馬疏曰鄭元注月令七騶云謂趨馬主爲諸官駕說者周禮夏官趣馬掌駕說之頒是騶爲主駕之官也

輿帥

杜曰主兵車者

見成二年

七輿大夫

杜曰侯伯七命副車七乘故有七輿大夫之官

僖十年惠公殺七輿大夫七人

襄二十三年七輿大夫與之

復陶

杜曰主衣服之官疏云復陶衣冠之名亦見昭十二年義則未聞

襄三十年使爲君復陶

縣師

杜曰縣師掌地域辧其夫家人民按此官屬周禮大司徒

襄三十年以爲絳縣師

甸人

杜曰主爲公田者周禮太宰之屬有甸師主耕耨王借禮文王世子公族有罪致刑於甸人

成十年甸人獻麥

獸人

周禮天官有獸人之職

宣十二年子有軍事獸人無乃不給於鮮

楚

令尹

莊四年鬭祈

彭仲爽申俘也文王以爲令尹見衰十七年

莊二十八年子元

莊三十年鬭谷於菟

僖二十三年成得臣

僖二十八年蒍得臣

僖三十三年子上

文十二年楚令尹大孫伯卒成嘉爲令尹

宣四年鬭般是年子越代之

宣十一年蒍艾獵傳曰蒍敖爲宰疏云周禮六卿大宰爲重遂以宰爲上卿之號楚臣令尹爲長故從他國論之謂令尹爲宰也

成二年子重

襄五年楚殺令尹子辛子囊爲令尹

襄十五年公子午

襄二十二年楚殺令尹子南以蒍子馮爲令尹襄二十五年屈建

襄二十九年王子圍

昭元年防罷

昭十三年子旗

昭十七年陽匄

昭二十三年囊瓦

定六年子西

哀十六年白公旣死沈諸梁兼二事謂令尹與司馬

也後以子國爲令尹

莫敖

桓十一年屈瑕

莊四年屈重

襄十五年屈到

襄二十二年屈建

襄二十五年屈蕩

昭五年楚子以屈申爲貳於吳乃殺之以屈生爲莫

敖

左尹

宣十一年子重

昭十八年王子勝

昭二十七年郤宛

右尹

成十六年子辛

哀十五年公子罷戎

襄十九年鄭子革奔楚爲右尹按子革自襄十九年奔楚爲右尹至昭十二年仍爲此官而中間爲右尹者又有子幹或楚此官不止一人或子革先爲右尹去任他職而子幹代之及子幹出奔而子革仍爲右尹皆未可知

襄二十七年以齊人申鮮虞爲右尹

昭元年子幹按子重子辛俱以貴介爲左右尹出將重兵其後並爲令尹則左右尹蓋亦楚之尊官襄公以後漸用羈人稍稍降矣

箴尹

宣四年箴尹克黃

昭四年箴尹宜咎

定四年令尹固鍼卽箴

沈尹

宣十二年沈尹將中軍

成七年使沈尹與王子罷分子蕩之室

襄二十四年沈尹壽

昭四年沈尹射

昭五年沈尹赤

昭十九年沈尹戍

哀十七年沈尹朱杜云沈當作寢哀十八年有寢

尹吳由子蓋卽沈尹也

連尹

宣十二年連尹襄老

襄十五年屈蕩

昭二十七年連尹奢時伍奢已死

淸尹

成七年淸尹弗忌

宮廏尹

襄十五年養由基

昭元年子晳

昭六年棄疾

揚豚尹

襄十八年揚豚尹宜

嚻尹

昭十二年嚻尹午

陵尹

昭十二年陵尹喜

芋尹

昭七年芋尹無宇

昭十三年芋尹申亥按陳亦有此官哀十五年芋

尹蓋

郊尹

杜曰治郊竟大夫

昭十五年楚子奪成然邑而使爲郊尹

莠尹

昭二十七年莠尹然

王尹

服防云王尹主宮內之政疏謂王一作工

昭二十七年王尹麇

中廏尹

昭二十七年陽令終

監馬尹

昭三十年大心

藍尹

定五年藍尹亹

武城尹

哀十七年公孫朝按定四年有武城黒蓋亦武城

尹也

環列之尹

杜曰宮衛之官列兵而環王宮

文七年穆王使潘崇爲大師且掌環列之尹按楚之官多以尹名者然自箴尹以下往往不得其命名之義闕之可也沈與武城皆地名豈卽縣邑之長如所謂縣尹者與正義曰楚國名上卿爲令尹者釋詁曰令善也釋言云尹正也言用善人正此官也楚官多以尹爲名皆取其正直也按襄十五年楚公子午爲令尹公子罷戎爲右尹蒍子馮爲大司馬公子槖師爲右師馬公子成爲左司馬屈到爲莫敖公子追舒爲箴尹屈蕩爲連尹養由基爲宮廏尹此數官皆楚之要職也

右領

昭二十七年右領鄢將師

哀十七年右領差車

司馬

昭二十年城父司馬奮揚此官蓋周禮之都司馬也

夏官有都司馬掌都之軍賦者

正僕

杜曰正僕太子之近官孔穎逹以周禮太僕當之

昭十三年因正僕人殺太子祿

大閽

杜曰若今城門校尉官正義謂亦周禮司門之類

莊十九年鬻拳自刖楚人以爲大閽

已上一國自有之官

縣邑之官【附】

春秋縣邑之長皆大夫也其別有公邑有私邑公邑屬於公朝如趙衰之於原狐溱之於溫是也私邑則國卿采地如費成郈之於魯三家是也公邑私邑𨿽分治於諸大夫而皆以國卿聽其成襄三十年趙武問綘縣大夫則其屬也孔氏謂綘非趙武私邑而武分掌之又昭二十八年魏戊不能斷梗陽之獄上之獻子是也其時𨿽無監司守令之名而大槪與後世亦復相似縣邑之官列國稱名不一附載於左

縣大夫

僖二十五年晉趙衰爲原大夫狐溱爲溫大夫昭二十八年晉魏獻子爲政分祁氏之田以爲七縣分羊舌氏之田以爲三縣各置大夫按哀四年陰地之命大夫士蔑孔氏正義曰命大夫乃特命大夫總監陰地者以其去國遙逺別爲置監亦詹嘉處瑕之比

守

僖二十五年晉侯問原守於寺人勃鞮

昭二十五年晉滅鼓使涉佗守之

宰

襄九年魯費宰南遺定八年成宰公斂處父定十年郈宰公若費成郈魯三卿采邑也宰本家臣之名而亦不專爲家臣故哀八年有王犯嘗爲武城宰論語亦有武城及莒父宰孔穎達謂公邑稱大夫私邑稱宰按昭二十六年又有成大夫公孫朝是私邑亦稱大夫公邑亦稱宰也正義之云非通論矣

人

昭九年周甘人亦稱甘大夫

昭二十一年宋廚人濮

文十五年魯卞人

襄十年魯郰人紇

成二年衛新築人仲叔於奚昭二十六年子猶之

人髙齮家臣亦稱人也

公

襄二十五年齊棠公

楚有申公息公白公葉公宣十一年諸侯縣公皆慶

寡人

君

昭二十年楚棠君尙

縣尹

莊十八年初楚武王克權使鬭緡尹之

襄二十六年穿封戍方城外之縣尹也

春秋識小錄卷二

欽定四庫全書

春秋識小錄卷三

上元程廷祚撰

春秋職官考略下

晉軍政始末表

﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥﹤經部﹐春秋類﹐春秋識小錄﹐卷三﹥

春秋識小錄卷三﹤經部﹐春秋類﹐春秋識小錄﹥

欽定四庫全書

春秋識小錄卷四

上元程廷祚撰

春秋地名辧異上

一地二名

鄭祝融之虛

隱元年見經

昭十七年鄭祝融之虛也

蔑姑蔑

隱元年公及邾儀父盟於蔑【魯地杜曰蔑姑蔑也】

定十二年國人追之敗諸姑蔑

鄢鄢陵

隱元年鄭伯克段於鄢【鄭地杜曰潁川鄢陵縣】

成十六年晉楚戰於鄢陵【襄十三年楚子疾告大夫曰不谷不徳而亡師於鄢】

廩延酸

隱元年叔段又收貳以爲已邑至於廩延

襄三十年遊吉奔晉駟帶追之盟於酸棗【志雲開封府延津縣北十五里有酸棗城本鄭廩延邑】

唐棠

隱二年公及戎盟於唐【魯地杜曰髙平方與縣北有武唐亭下同】

隱五年公矢魚於棠【國語管子勸齊桓公反魯侵地堂潛堂蓋卽此棠也】

齊蒲姑

隱三年見經

昭二十年蒲姑氏因之【昭九年疏曰蒲姑齊也】

陳大皥之虛

隱四年見經

昭十七年陳大皥之虛也

長葛繻葛

隱五年宋人伐鄭圍長葛

桓五年鄭與王師戰於繻葛【顧景範云卽長葛也】

乖犬邱

隱八年宋公衛侯遇於乖【衛地】

傳作犬丘【杜曰犬丘也】

薛舒州

隱十一年見經

哀十四年齊陳恆執其君於舒州【薛地在春秋之季亦曰舒州郡國志六國時曰徐州顧亭林曰徐音舒是也】

時來郲

隱十一年公防鄭伯於時來【鄭地杜曰時來郲也】

傳作郲

許舊許

隱十一年見經

襄十一年諸侯伐鄭晉荀防東侵舊許【杜曰許之舊國鄭新邑】

樊陽樊

隱十一年王與鄭人蘇忿生之田樊【杜曰一名陽樊】

僖二十五年王與晉侯陽樊【國語一作陽】

隰郕隰城

隱十一年王與鄭人蘇忿生之田隰郕

僖二十五年取太叔於溫殺之於隰城

盟河陽

隱十一年王與鄭人蘇忿生之田盟【盟音孟】

僖二十八年天王狩於河陽【志云孟縣西南二十里有河陽城卽此按服防賈逵皆以河陽爲溫邑酈道元辧其非一云向邑】

陘庭熒庭

桓二年哀侯侵陘庭之田【晉地】

襄二十三年齊侯伐晉張武軍於熒庭【顧景範云卽陘庭也】

州淳於

桓五年州公如曹【州國名】

傳作淳於公【杜曰淳於州國所都】

梁少梁

桓九年梁伯與虢仲同伐曲沃【梁國名後爲秦邑杜曰在馮翊夏陽縣下同】

文十年晉伐秦取少梁

荀郇瑕

桓九年荀侯與虢仲同伐曲沃【荀國名亦作郇僖二十四年畢原鄷郇後爲晉地】

成六年晉人謀去故絳諸大夫皆欲居郇瑕氏之地【服防云郇國在解縣東郇瑕氏之墟也】

谷邱句瀆之邱

桓十二年公防宋公燕人盟於谷邱【宋地】

傳作句瀆之丘【杜云卽谷丘也】

盧戎廬

桓十三年羅與盧戎兩軍之

文十六年自廬以往【地理誌南郡有中廬縣郡國志注古盧戎地也】

郳小邾

莊五年郳犂來來朝【郳附庸國名】

僖七年小邾子來朝【其後或仍稱郳襄六年齊侯滅萊遷萊於郳】

谷小谷

莊七年夫人姜氏防齊侯於谷【齊地其後屢見經傳杜曰濟北谷城縣下同】

莊三十二年城小谷【按範寗以小谷爲魯地今仍從杜說】

幹時耏

莊九年及齊師戰於幹時【齊地】

襄三年齊侯與晉士匄盟於耏外哀十四年及耏【水經瓠河東爲時水注卽耏水也】

荊楚

莊十年荊敗蔡師於莘【按商頌已曰荊楚楚之稱荊久矣】

僖元年楚人伐鄭

濟魯濟

莊十八年公追戎於濟西

莊三十年公及齊侯遇於魯濟【杜曰濟水歷齊魯界在魯界爲魯濟也】

蘇溫

莊十九年周五大夫作亂因蘇氏【蘇國名孔穎達曰都於溫】僖十年狄滅溫蘇子無信也【後爲晉地】

二屈屈

莊二十八年蒲與二屈君之疆也【二屈晉地杜曰二當爲北】又云夷吾居屈

霍霍人

閔元年晉滅霍【國名後爲晉邑】

襄十年晉滅偪陽使周內史選其族嗣納諸霍人

滎澤滎

閔二年及狄人戰於滎澤

成十六年衛懿公惟不去其旗是以敗於滎

檉犖

僖元年公防齊宋鄭曹及邾人於檉【宋地】

傳作犖【杜曰卽檉也】

方城城

僖四年楚國方城以爲城

昭十三年君陳蔡城外屬焉【杜曰城方城也】

漢夏

僖四年楚國漢水以爲池

昭十三年王防夏將欲入鄢【杜曰夏漢別名】

新城新密

僖六年諸侯伐鄭圍新城【杜曰新城鄭新密】

傳作新密

泉臯前城

僖十一年揚拒泉臯伊洛之戎同伐京師【泉臯戎邑】昭二十二年子朝之亂司徒醜以王師敗績於前城【服防云前讀爲泉卽泉戎之地也】

伊洛之戎雒戎

僖十一年見前

文八年公子遂防雒戎盟於暴

鄫鄫衍

僖十四年季姬及鄫子遇於防【鄫小國名後莒滅爲邑昭四年魯乘莒亂取鄫】

哀七年公防吳於鄫傳一作鄫衍【杜曰鄫衍卽鄫也】

韓韓原

僖十五年晉侯及秦伯戰於韓【晉地】

傳作韓原

英氏蓼

僖十七年齊人徐人伐英氏

文五年楚子燮滅蓼【通考雲英卽蓼也按史記禹封臯陶之後於英六而傳以六與蓼爲臯陶之後則英之卽蓼可知矣】

陸渾之戎陰戎

僖二十二年秦晉遷陸渾之戎於伊川

昭九年晉人帥陰戎伐潁【杜曰陰戎陸渾之戎】

夷城父

僖二十三年楚人伐陳取焦夷【陳二邑】

昭九年楚遷許於夷實城父【杜曰此時攺城父爲夷故傳實之】

臼衰臼

僖二十四年取臼衰【晉邑杜曰河東解縣東南有臼城】

僖三十三年有臼季

蔣期思

僖二十四年凡蔣邢茅【蔣國名後爲楚邑】

文十年期思公復遂【水經淮水又東過期思縣北注縣故蔣國也】

商密三戶

僖二十五年楚鬭克屈禦寇以申息之師戍商密哀四年以畀楚師於三戶【水經注丹水縣西南有密陽鄕古商密之地春秋之三戶矣】

析白羽

僖二十五年秦晉伐鄀過析

昭十八年楚遷許於析實白羽【杜曰時白羽攺爲析】

翟泉澤邑

僖二十九年防王人諸侯之大夫盟於翟泉昭二十三年天王居於翟泉【周地】

昭二十三年王師在澤邑【史記敬王居澤賈逵曰澤邑名卽狄泉也】

淸原淸

僖三十一年晉搜於淸原成十八年晉大夫逆周子於淸原【晉地】

宣十三年赤狄伐晉及淸【杜曰淸一名淸原】

原圃圃田

僖三十三年鄭有原圃

定四年圃田之北竟【爾雅十藪鄭有圃田郡縣誌圃田澤一名原圃】

董董澤

文六年晉搜於董【晉地】

宣十二年廚武子曰董澤之蒲可勝旣乎【郡國志河東聞喜縣有董池陂古董澤注引攺搜於董】

郫郫邵

文六年晉賈季召公子樂於陳趙孟使殺諸郫【晉地】襄二十三年齊侯伐晉戍郫邵【郡國志河東長垣縣有邵亭亦曰郫邵】

鄋瞞長狄

文十一年鄋瞞侵齊【鄋瞞狄國名】

又云獲長狄僑如

黃父黒壤

文十七年晉侯搜於黃父【晉地杜曰一名黒壤】

宣七年公防晉侯宋公衛侯鄭伯曹伯於黒壤【傳與黃父互稱】

萊郲

宣七年魯防齊伐萊【國名後齊滅爲邑】

襄十四年衛侯出奔齊齊人以郲寄衛侯

沈寢

宣十二年沈尹將中軍【杜曰沈或作寢】

哀十八年有寢尹

畱吁純畱

宣十六年晉人滅赤狄甲氏及畱吁

襄十八年晉人執衛行人孫蒯於純畱【水經注絳水東逕屯畱縣故城南故畱吁國也又晉執孫蒯於此】

斷道捲楚

宣十七年諸侯同盟於斷道【晉地】

傳作捲楚【杜曰卽斷道】

蠻氏戎蠻

成六年蠻氏與諸侯之大夫侵宋【蠻氏戎別種杜曰河南新城縣東南有蠻城下同】

昭十六年楚子誘戎蠻子殺之

新田絳

成六年晉遷於新田

其後仍稱絳

葉許

成十五年楚公子申遷許於葉【楚地】

昭九年許自葉遷夷楚遷方城外人於許【杜曰前許遷於葉因謂之許許卽葉也】

狐駘駘上

襄四年臧紇侵邾敗於狐駘【邾地】

哀二十七年越使後庸來言邾田封於駘上

魚陵魚齒

襄十八年楚師伐鄭次於魚陵【鄭地杜曰魚陵魚齒山也】

又云渉於魚齒之下

祝柯督揚

襄十九年諸侯盟於祝柯【齊地】

傳作督揚【杜曰卽祝柯也】

揚揚氏

襄二十九年霍揚韓魏【揚國名晉滅爲邑】

昭二十八年魏獻子以僚安爲揚氏大夫

陽唐

昭十二年齊髙偃帥師納北燕伯於陽【杜曰陽卽唐燕別邑】傳作唐

鮮虞中山

昭十二年晉伐鮮虞【白狄別種】

定四年晉荀寅曰中山不服哀三年齊衛圍戚求援於中山【杜曰中山鮮虞】

鄅啟陽

昭十八年邾人入鄅【小國名杜曰今瑯邪開陽縣下同】

哀三年城啟陽

郥陽郥

昭十九年楚子在蔡郥陽封人之女奔之

昭二十三年楚太子建之母在郥

紀鄣紀

昭十九年莒子奔紀鄣

又云齊師入紀【釋例以爲一地二名】

京京楚

昭二十二年子朝奔京【周地】

又云王師軍於京楚【杜曰子朝所在】

陰平陰

昭二十二年晉師軍於陰

昭二十三年晉師在平陰【志云平陰卽陰也】

訾東訾

昭二十三年單子取訾【杜曰訾在河南鞏縣西南下同】

昭二十四年與之東訾二十五年尹文公渉於鞏焚東訾

防郯

定三年仲孫何忌及邾子盟於防

傳作郯【杜曰郯卽防也】

房堂谿

昭十三年胡沈道房【房國名】

定五年吳王弟夫槪王奔楚爲堂谿氏【堂谿卽故房國漢置吳房縣】

沙瑣

定七年齊侯衛侯盟於沙

傳作瑣【晉地道記曰元城縣南有瑣陽城卽沙也】

五氏寒氏

定九年齊侯衛侯次於五氏【晉地】

定十年初衛侯伐邯鄲午於寒氏【杜曰寒氏卽五氏也】

夾谷祝其

定十年公防齊侯於夾谷【齊地】

傳云公防齊侯於祝其實夾谷【杜曰夾谷卽祝其也】

埀葭郥氏

定十三年齊侯衛侯次於埀葭【衛地】

傳雲實郥【杜曰埀葭攺名郥氏】

牽脾上梁之間

定十四年公防齊侯衛侯於牽

傳作脾上梁之間【杜曰卽牽也】

渠蒢蘧挐

定十五年齊侯衛侯次於渠蒢【宋地】

傳作蘧挐【杜曰卽渠蒢】

一地三名

制虎牢虢

隱元年武姜爲叔段請制隱五年鄭二公子以制人敗燕師於制北【杜曰制鄭邑一名虎牢】

莊二十一年王與鄭伯武公之略自虎牢以東襄二年城虎牢

昭元年晉趙武防諸侯之大夫於虢【卽東虢之故國也】

衛朝歌殷虛

隱二年見經【此文公以前之衛】

襄二十三年齊伐晉取朝歌【朝歌故衛都後爲晉邑竹書紀年謂之舊衞】定四年命以康誥而封於殷虛【杜曰殷虛朝歌也】

翼絳

故絳

隱五年曲沃莊伯以鄭人邢人伐翼

莊二十六年士蒍城絳以深其宮【詩譜晉孝侯攺絳爲翼獻公復命爲絳又成十八年晉人弒厲公葬之於翼東門之外時以新田爲絳故復稱故絳爲翼也】

成六年晉人謀去故絳【杜曰著復命新田爲絳故謂此故絳】

曲沃新城下國

隠五年見前【曲沃晉別封成師之邑】

僖四年太子奔新城【杜曰新城曲沃】

僖十年狐突適下國【杜曰下國曲沃新城】

北戎山戎無終

桓六年北戎伐齊

莊三十年齊人伐山戎

襄四年無終子嘉父使孟樂如晉【釋例以三名爲一】

滑費滑侯氏

莊十六年滑伯與諸侯同盟於幽【杜曰國都費河南緱氏縣按滑滅後互爲周晉鄭邑】

成十三年殄滅我費滑襄十八年楚師伐鄭侵費滑昭二十二年晉師軍於侯氏

亳城景亳屍氏

襄十一年諸侯同盟於亳城北【亳城鄭地於古爲湯之都所謂偃師西亳也】

昭四年商湯有景亳之命【杜曰或言亳卽偃師】

昭二十六年劉人敗王城之師於屍氏【郡國志卽偃師之屍鄕也】

闕塞闕外伊闕

昭二十六年晉師納王使女寛守闕塞【杜曰洛陽西南伊闕口也】定六年鄭伐周闕外

定八年晉士鞅防成桓公侵鄭報伊闕也

犂犂丘隰

哀十年晉趙鞅伐齊取犂【杜曰犂一名隰】

哀二十三年晉荀瑤伐齊戰於犂丘【杜曰犂丘隰也】

哀二十七年陳成子曰隰之役【按此地後漢曰濕陰以縣在濕水之南也顧景範謂左傳之隰漢書之漯或皆傳寫之譌當以濕爲正】

一地四名

魯窮桑商奄少皥之虛

隱元年入春秋

昭二十九年世不失職遂濟窮桑【杜曰窮桑少皥之號郡國志注窮桑地在魯北】

定四年因商奄之民命以伯禽【昭九年疏曰商奄魯也說文亦謂防國在魯】

又云封於少皥之虛

宋商丘商

大辰之虛

隱元年見經

襄九年陶唐氏之火正閼伯居商丘【杜曰商丘宋地又見昭元年】昭八年自根牟至於商衛哀二十四年孝惠娶於商【國語夫差閼溝於商魯之間】

昭十七年宋大辰之虛也

衛帝邱顓頊之虛昆吾之虛

僖三十一年見經【此成公以後之衛】

僖三十一年衛遷於帝丘

昭十七年衛顓頊之虛也故爲帝丘

哀十七年登此昆吾之虛【釋例曰顓頊之虛昆吾氏因之故曰昆吾之虛】一地七名

成周雒邑郟

京師王城郟鄏王室隱三年鄭人取成周之禾宣十六年成周宣榭火昭二十六年天王入於成周三十二年晉及諸侯城成周

桓二年武王克商遷九鼎於雒邑

桓七年王遷盟向之民於郟襄二十四年齊人城郟桓九年紀季姜歸於京師

莊二十一年虢鄭以子頽之亂同伐王城昭二十二年劉子單子以王猛入於王城【按班孟堅鄭康成皆以漢之河南爲王城雒陽爲成周蓋本公羊氏王城爲西周成周爲東周之誤詩地理考引呂氏云成周乃東都總名河南成周之王城也雒陽成周之下都也此以成周王城爲一地其說甚是余別有辧】

宣三年成王定鼎於郟鄏昭二十六年周建王嗣遷於郟鄏【京相璠曰郟山名鄏地名也】

昭二十二年王室亂

晉大鹵大夏大原參虛夏虛晉陽隱六年見傳

昭元年晉荀吳帥師敗狄於大鹵【杜曰大鹵大原晉陽縣】昭元年後帝遷實沈於大夏唐人是因

又雲臺駘能業其官以處大原

昭十五年唐叔受之以處參虛【杜曰參虛實沈之次晉之分野】定四年命以唐誥而封於夏虛【杜曰夏虛大夏今太原晉陽也】定十三年晉趙鞅入於晉陽以叛【按顧亭林謂唐叔之封及所謂大夏者俱不在晉陽而在平陽以霍山以北自悼公後始開縣邑而前此不見於傳也其說最爲有據】補遺【一地二名】

陘陘隰

僖四年諸侯伐楚次於陘

文十六年先君蚡冒所以服陘隰也【釋例以陘隰爲卽召陵之陘亭】

沙鹿五鹿

僖十四年沙鹿崩

僖二十三年晉公子重耳過衛出於五鹿【杜曰元城縣東有五鹿後漢志元城有沙鹿墟孔頴達謂元城郭東有五鹿之虛卽沙鹿也】

春秋識小錄卷四

欽定四庫全書

春秋識小錄卷五

上元程廷祚撰

二地一名

魯

國名

古地名昭二十九年劉累遷於魯縣

祭

國名隱元年祭伯來【後爲鄭邑成四年晉伐鄭取祭鄭州東北十五里祭城是】鄭地桓十一年初祭封人仲足有寵於莊公【開州長垣縣東北有祭城卽祭仲之邑】

申

國名隱元年初鄭武公娶於申莊六年楚文王伐申【後爲楚邑僖二十八年楚子入居於申是也】

鄭地文八年晉致公壻池之封自申至於虎牢之竟

京

鄭地隱元年莊公居弟段叔於京昭九年鄭京櫟實殺曼伯【杜曰厲公得櫟又並京】

周地昭二十二年子朝奔京

紀

國名隱元年見經

莒地昭十九年齊師入紀

翼

邾地隱元年公子豫及邾人鄭人盟於翼昭二十三年邾人城翼

晉地隱五年曲沃莊伯以鄭人邢人伐翼

潛

魯地隱二年公防戎於潛

楚地昭二十七年吳伐楚圍潛【史記作灊】

隨

晉地隱五年翼侯奔隨

國名桓六年楚武王侵隨【按隨以存楚之功哀元年始見於經則當日小國之近楚而不得列於諸侯者多矣】

燕

國名隱五年衛人以燕師伐鄭【杜曰南燕國今東郡燕縣在今河南胙城縣】

又國名莊三十年齊人伐山戎以其病燕故也襄二十八年北燕伯與諸侯同朝於晉【杜曰燕國今薊縣卽今順天府之薊城也】

艾

齊地隠六年公防齊侯盟於艾

吳地哀二十年吳公子慶忌出居於艾

滕

國名隱七年見經

衛地閔二年益之以共滕之民【杜曰衛別邑】

楚丘

曹地隱七年戎伐凡伯於楚丘襄十年宋公享晉侯於楚丘【按曹縣東南四十里有楚丘城此曹之楚丘也杜云衛地漢志水經注以爲卽衛文公所遷俱誤】

衛地僖二年諸侯城楚丘而封衛焉【通典滑州衛南縣衛文公遷楚丘卽此】

垂

衛地隱八年宋公衛侯遇於埀桓元年公防鄭伯於埀莊四年齊侯陳侯鄭伯遇於埀

齊地宣八年仲遂卒於埀

犬丘

衛地隱八年遇於犬丘襄十年孫蒯獲鄭皇耳於犬丘

宋地襄元年鄭子然侵宋取犬丘

薛

國名隱十一年見經

魯地莊三十一年築臺於薛【酈道元引此謂薛城南十里有臺戰國時孟嘗君更築之按此乃田文所居之薛非魯之薛地也】

郲

鄭地隱十一年公防鄭伯於郲

齊地襄十四年齊人以郲寄衛侯【卽故萊國】

鄔

周地隱十一年王取鄔劉之田於鄭莊二十年王及鄭伯入於鄔昭二十四年王子朝入於鄔

晉地昭二十八年魏獻子以司馬彌牟爲鄔大夫

蒍

周地隱十一年王取蒍邘之田於鄭襄三十年儋括圍蒍

楚地僖二十七年子玉治兵於蒍

越

衛地桓元年公及鄭伯盟於越

國名宣八年見傳

蒲

衛地桓三年齊侯衛侯胥命於蒲成九年公防諸侯同盟於蒲

晉地莊二十八年使重耳居蒲城

曹

國名桓五年見經【哀十四年宋向魋入於曹以叛時曹已滅爲宋邑也】

衛地閔二年狄滅衛衛人立戴公以廬於曹【杜曰衛下邑詩作漕】

谷

國名桓七年谷伯來朝

齊地莊七年夫人姜氏防齊侯於谷【後屢見經傳】

郟

周地桓七年王遷盟向之民於郟

楚地昭元年楚使公子黒肱伯州犂城郟十九年令尹子瑕城郟

梁

國名桓九年梁伯與虢仲同伐曲沃

戎地哀四年楚伐蠻氏襲梁及霍

絞

國名桓十一年絞與州蓼共伐楚師

邾地哀二年伐邾將伐絞

蓼

國名桓十一年見前【唐縣南九十里有湖陽城卽此蓼國一說在固始縣漢志作廖師古曰音力救反左傳作飂音同按此則與文五年之蓼本不同音存以俟考飂見昭二十九年】

又國名文五年楚子燮滅蓼【霍丘縣西北有蓼城漢置蓼縣地是也按宣八年楚人滅舒蓼杜曰二國名未知卽此蓼否也】

虛

宋地桓十二年公防宋公於虛

晉地成十七年鄭子駟侵鄭虛滑【二邑名】

武父

鄭地桓十二年公防鄭伯盟於武父

衛地定四年自武父以南【杜曰衛北界然此謂康叔始封之時非春秋之衛也】

句瀆之丘

宋地桓十二年公及宋公盟於句瀆之丘

齊地襄十九年執公子牙於句瀆之丘

彭

水名桓十二年楚師分渉於彭

衛水昭二十年公與北宮喜盟於彭水之上

羅

國名桓十三年楚屈瑕伐羅

水名昭五年楚子以驛至於羅汭

賴

國名桓十三年楚子使賴人追之【一作厲僖十五年齊師曹師伐厲】齊地哀六年悼公使胡姬以安孺子如賴十年趙鞅伐齊及賴而還

鄑

紀地莊元年齊師遷紀郱鄑郚

魯地莊十一年公敗宋師於鄑

郚

紀地莊元年見前

魯地文七年城郚

葵丘

齊地莊八年齊侯使連稱管至父戌葵丘

宋地僖九年諸侯防盟於葵丘

荊

國名莊十年荊敗蔡師於莘

楚山昭十三年楚之滅蔡也靈王遷許胡沈道房申於荊焉

柯

齊地莊十三年公防齊侯盟於柯

地名襄十九年叔孫豹防晉士匄於柯

鄄

衛地莊十四年單伯防齊侯宋公衛侯鄭伯於鄄【後屢見經傳】

周地成十一年王使劉子盟周公楚於鄄

王城

周地莊二十一年虢鄭同伐王城

秦地僖十五年晉陰飴甥防秦伯盟於王城二十四年晉侯潛防秦伯於王城成十一年秦晉爲令狐之盟秦伯不肯渉河次於王城【括地誌王珹卽大荔戎城史記秦厲公伐大荔取其王城是也】

扈

鄭地莊二十三年公防齊侯盟於扈【後屢見經傳】

古國名昭元年夏有觀扈

秦

魯地莊三十一年築臺於秦

國名僖十五年見經

霍

國名閔元年晉滅霍【後爲晉邑有霍伯食采於此】

戎地哀四年襲梁及霍

陽

國名閔二年齊人遷陽

燕地昭十二年齊髙偃帥師納北燕伯於陽

江

國名僖二年齊侯宋公江人黃人盟於貫

水名文十五年子西沿漢溯江將入郢哀九年吳溝通江淮

冀

國名僖二年荀息曰冀爲不道【後爲晉地僖三十三年臼季使過冀見冀缺】

古州名哀六年惟彼陶唐有此冀方

方城

楚地僖四年楚國方城以爲城文三年晉陽處父伐楚門於方城襄十六年晉師伐楚侵方城之外

庸地文十六年楚侵庸及方城

咸

衛地僖十三年齊桓公防諸侯於咸定七年齊侯鄭伯盟於咸

魯地文十一年叔孫得臣敗狄於咸

雍

秦地僖十三年晉饑秦輸粟於晉自雍及絳相繼國名僖二十四年郜雍曹滕【雍在河內山陽縣後爲晉地昭元年趙孟卒鄭伯如晉弔及雍乃復蓋卽此也】

匡

衛地僖十五年諸侯救徐次於匡文八年晉侯使解揚歸匡戚之田於衛

鄭地文元年衛孔達侵鄭伐緜訾及匡定六年公侵鄭取匡

韓

晉地僖十五年晉侯及秦伯戰於韓【陜西韓城縣有韓原舊說以韓國與戰於韓之韓俱在此地顧亭林曰按僖十五年傳上言渉河下言及韓又曰寇深矣是韓在河東非今之韓城也故杜氏解但曰韓晉地余按郡國志河北縣有韓亭正河東之地此蓋秦晉戰處也】

國名僖二十四年邘晉應韓

訾婁

衛地僖十八年衛侯師於訾婁

邾地僖三十三年公伐邾取訾婁

新裏

梁地僖十八年梁伯益其國而不能實也名曰新裏宋地昭二十一年敗華氏於新裏

雎

水名僖十九年宋公用鄫子於次睢之社成十五年宋五大夫出捨於睢上

楚水定四年楚子渉雎

任

國名僖二十一年任宿須句

晉地襄三十年鄭羽頡出奔晉爲任大夫哀四年齊伐晉取任



宋水僖二十二年宋公及楚人戰於

吳水哀十三年吳人自上觀之

柯澤

鄭地僖二十二年鄭文夫人勞楚子於柯澤

齊地襄十四年衛獻公出奔齊孫氏追之敗公徒於阿澤【水經注作柯澤古柯阿通用】

焦

陳地僖二十三年楚人伐陳取焦夷【二邑名】

國名襄二十九年虞虢焦滑【春秋時焦爲晉地河外五城之一也宣二年秦師伐晉圍焦】

酆

國名僖二十四年畢原酆郇【酆一作丰】

楚地哀四年司馬起丰析以臨上雒【京相璠曰南鄕浙縣有故酆鄕】

泛

鄭地僖二十四年王出適鄭處於汜成七年楚子重伐鄭師於泛襄二十六年楚子伐鄭渉於汜而歸昭五年楚子使令尹子蕩如晉逆女鄭伯勞諸泛【此爲南泛釋例云襄城縣南泛城是也】

又鄭地僖三十年秦軍泛南襄九年晉防諸侯伐鄭師於泛【此爲東泛釋例雲中牟縣南泛澤是也】

鄢陵

莒地文七年穆叔如莒及鄢陵

鄭地成十六年晉楚戰於鄢陵

壺丘

陳地文九年楚侵陳克壺丘

晉地襄元年晉人以宋五大夫歸寘諸瓠丘【水經注垣縣有壺丘亭卽此古壺瓠通用】

麇

國名文十一年楚子伐麇

楚地定五年吳師居麇

巢

國名文十二年楚人圍巢【後爲楚之邊邑成十七年舒庸道吳人伐楚圍巢】衛地哀十一年衛莊公復大叔疾使處巢

鄆

魯地文十二年城諸及鄆襄十二年季孫宿帥師入鄆昭元年季武子伐莒取鄆【此爲東鄆莒魯所爭之邑今莒州沂水縣之鄆城是也】

又魯地成四年城鄆十六年晉人執季文子於苕丘公還待於鄆昭二十六年齊侯取鄆公至自齊居於鄆定七年齊人歸鄆陽闗定十年齊人來歸鄆讙龜陰田【此爲西鄆今濟寧州鄆城縣之鄆城舊縣是也】

繹

邾地文十三年邾文公卜遷於繹

又邾地宣十年魯伐邾取繹【孔穎達曰繹邾之都蓋別有繹邑因山爲名近在邾都之旁魯所取者非邾之都也按孔說是矣然經言取不惟取其地宣十年之取繹蓋取邾都之人以歸也哀七年傳云負瑕故有繹豈得謂負瑕中又有繹邑乎】

儵

庸地文十六年惟裨儵魚人實逐之

地名文十七年將悉敝賦以待於儵

首山

晉山宣二年初宣子田於首山

山名哀十三年若登首山以呼

郔

鄭地宣三年晉侯伐鄭及郔十二年楚子北師次於郔

楚地宣十一年楚左尹子重侵宋王待諸郔

南裏

鄭地宣三年誘子華而殺之南裏

宋地昭二十一年宋華向自陳入於宋南裏以叛

郯

國名宣四年見經

地名定三年盟於郯修邾好也【經作防】

萊

國名宣七年魯防齊伐萊

魯山昭七年與之萊柞【杜曰二山也】

劉

采地宣十年劉康公來報聘

魯地襄十五年及向戍盟於劉

潁

水名宣十年楚子伐鄭晉士防救鄭逐楚師於潁北【後屢見傳】

周地昭九年晉人帥陰戎伐潁【昭元年天王使劉定公勞趙孟於潁杜以潁水釋之按趙孟時方自鄭歸晉而劉子勞之於途其路疑不得至陽城之潁水況下文卽云館於雒汭雒汭距潁水甚逺是潁爲周畿內之邑蓋卽陰戎所伐者也杜解似誤】

鄗

鄭山宣十二年晉師在敖鄗之間【敖鄗二山名】

晉地哀四年齊伐晉取鄗

潞

赤狄宣十五年晉滅赤狄潞氏【定十四年晉人敗範中行氏之師於潞卽其地也】

齊地哀八年子姑居於潞以察之

黎

國名宣十五年奪黎氏地【今山西黎城縣東北十八里有黎侯城是】古國名昭四年商紂爲黎之搜東夷叛之

鞌

齊地成二年諸侯之大夫及齊侯戰於鞌

宋地哀十四年桓魋請以鞍易薄

汾

晉水成六年有汾澮以流其惡

楚地襄十八年楚伐鄭治兵於汾

州來

楚地成七年吳入州來【自是爲吳楚相爭之地哀二年蔡遷於此】

吳地襄三十一年延州來季子其果立乎【孔頴達曰州來楚邑昭二十三年傳云吳伐州來則州來未爲吳有不可以封札釋例闕之蓋謂吳地別有州來也】

呂

楚地成七年子重請取於申呂以爲賞田

宋地襄元年楚子辛侵宋呂畱【二邑名】

渠丘

莒地成九年楚伐莒圍渠丘入之

齊地昭十一年齊渠丘實殺無知

督揚

鄭地成十六年我師次於督揚

齊地襄十九年諸侯盟於督揚

柤

楚地襄十年晉及諸侯防吳於柤

鄭地昭六年鄭伯勞楚公子棄疾於柤

邿

國名襄十三年取邿

齊地襄十八年魏絳欒盈以下軍克邿

棫林

秦地襄十四年諸侯伐秦至於棫林

許地襄十六年次於棫林伐許

重丘

曹地襄十七年衛伐曹取重丘【東昌府東南有重丘城或謂卽曹地按春秋時曹竟不得至此此蓋諸侯同盟之重丘也曹之重丘不可考矣】

齊地襄二十五年諸侯同盟於重丘

平陰

齊地襄十八年晉防諸侯伐齊齊侯禦諸平陰周地昭二十三年晉師在平陰

圉

衛地襄二十六年孫蒯從衛師敗之圉

鄭地昭五年晉韓起反自楚鄭伯勞諸圉

揚

國名襄二十九年霍揚韓魏【後爲晉邑】

周地昭二十二年劉子奔揚

城父

楚地昭九年楚遷許於夷實城父【在亳州東南】

又楚地昭十九年費無極請大城城父而寘太子以通北方【在汝州郟縣界】

駘

古國名昭九年駘芮岐畢【釋文駘當作邰】

齊地哀六年使朱毛遷孺子於駘

不羮

楚地昭十一年楚城蔡不羮

又楚地楚有二不羮【地理誌頴川郡定陵縣有東不羹襄城縣有西不羮】

房

國名昭十三年胡沈道房

魯地定五年季平子卒於房

杏

周地昭二十四年王子朝之師攻瑕及杏

齊地定九年齊侯致禚媚杏於衛

沙

水名昭二十七年令尹子常以舟師及沙汭而還地名定七年齊侯衛侯盟於沙

桐

國名定二年桐叛楚

吳水哀十五年楚伐吳及桐汭

姑蔑

魯地定十二年敗諸姑蔑

越地哀十三年越伐吳王孫彌庸見姑蔑之旗

犂

齊地哀十年晉伐齊取犂

衛地哀十一年寘於犂

春秋識小錄卷五﹤經部﹐春秋類﹐春秋識小錄﹥

欽定四庫全書

春秋識小錄卷六

上元程廷祚撰

三地一名

鄢

鄭地隱元年鄭伯克段於鄢

水名桓十三年楚屈瑕伐羅及鄢亂次以濟

楚地昭四年楚滅賴遷賴於鄢十三年王防夏將欲入鄢

虢

國名隱元年虢叔死焉【杜曰東虢在今鄭州汜水縣】

又國名隱三年王貳於虢【杜曰西虢在今陜州】

燕地昭七年齊侯次於虢

莒

國名隱二年見經

齊地昭三年齊侯田於莒十年桓子盡致諸公而請老於莒

周地昭二十六年陰忌奔莒以叛

向

國名隱二年莒人入向【後互爲莒魯屬邑桓十六年城向魯邑也宣四年公伐莒取向時已屬莒又見襄二十年】

周地隱十一年王與鄭人蘇忿生之田向

鄭地襄十一年諸侯伐鄭師於向十四年諸侯之大夫防吳於向

宻

莒地隱二年紀子帛莒子盟於宻

魯地閔二年莒人歸共仲及宻【水經注誤以此爲莒地不知此乃費縣之宻如亭非淳於之宻鄕也】

國名僖十七年齊侯有宻姬【古密國已亡春秋時或自有密國不可考矣】

濮

陳水隱四年衛人殺州吁於濮【水經注謂肥水上承沙水於城父縣東南流逕城父縣故城南卽所謂濮水雲此陳地之濮水也】

夷名文十六年麇人率百濮伐楚昭十九年楚子爲舟師以伐濮

衛水哀二十七年晉伐鄭齊陳成子救鄭及濮雨不步【應劭雲濮水發源陳畱入於鉅野衛風所云桑間濮上謂此水也】

郕

國名隱五年衛師入郕【史記作成】

魯地桓六年公防紀侯於成襄十六年齊侯伐我北鄙圍郕【卽成也】

采地成十三年成肅公防晉侯伐秦

郜

宋地隱十年公敗宋師取郜

國名桓二年取郜大鼎於宋僖二十年郜子來朝【按杜於二郜俱云在濟陰成武縣而一以爲宋邑一以爲國名志亦謂成武縣有南北二郜城故宜兩存】

晉地成十三年呂相絕秦曰焚我箕郜【二邑名】

鄧

魯地隱十年公防齊侯鄭伯伐宋盟於鄧

蔡地桓二年蔡侯鄭伯防於鄧成九年鄭伯防楚公子成於鄧昭十三年楚人奉蔡公以盟於鄧【孔頴達曰此非鄧國之鄧釋例以爲蔡地】

國名桓七年鄧侯來朝【莊十六年爲楚所滅】

邘

周地隱十一年王取蒍邘之田於鄭

國名僖二十四年邘晉應韓

曹地哀七年宋伐曹築五邑有邘

州

周地隱十一年王與鄭人蘇忿生之田州【後爲晉邑昭三年晉侯以與鄭公孫段】

國名桓五年州公如曹【杜曰城陽淳於縣】

又國名桓十一年州蓼伐楚師【杜曰州國在南郡華容縣東南】

陘

周地隱十一年王與鄭人蘇忿生之田陘

楚地僖四年諸侯伐楚次於陘

吳地定十四年吳子伐越還卒於陘

敖

魯山桓六年先君獻武廢二山注二山具敖也鄭山宣十二年晉師在敖鄗之間又士季使鞏朔韓穿帥七覆於敖前

夷地哀十九年三夷男女及楚師盟於敖

鄖

國名桓十一年鄖人軍於蒲騷【一作防晉志又作云後爲楚邑昭十四年楚子使鬭辛居鄖】衛地哀十一年太叔疾死殯於鄖

吳地哀十二年衛侯防吳於鄖

櫟

鄭地桓十五年鄭伯突入於櫟【後屢見傳已而屬楚昭元年楚使公子黒肱伯州犂城櫟志云今禹州也】

晉地襄十一年秦伐晉戰於櫟

楚地昭四年吳伐楚入櫟【新蔡縣北十五里有櫟城卽此】

酅

紀地莊三年紀季以酅入於齊

齊地僖二十六年公追齊師至酅弗及

丘陵名僖二十八年楚師背酅而捨【杜曰丘陵險阻名孔頴達曰蓋所捨之處有丘陵名酅也字書亦謂或山名或地名杜說非是】

滑

鄭地莊三年公次於滑

國名莊十六年滑伯與諸侯同盟於幽

水名宣八年楚滅舒蓼疆之及滑汭

亳

宋地莊十二年宋萬之亂公子禦說奔亳【通作薄僖二十一年楚執宋公諸侯防於薄以釋之】

鄭地襄十一年同盟於亳

國名昭九年肅愼燕亳吾北土也【釋例謂亳蓋與燕相近按史記秦寧公與亳戰亳王奔戎索隱曰西戎之君號曰亳王豈卽所謂燕亳之亳自北而徙於西者與】

洮

魯地莊二十七年公防杞伯姬於洮僖二十五年公防衛子莒慶盟於洮

曹地僖八年齊桓公盟諸侯於洮三十一年晉文公分曹地自洮以南東傅於濟

晉水昭元年臺駘宣汾洮

新城

晉地僖四年太子奔新城

鄭地僖六年諸侯伐鄭圍新城

宋地文十四年晉趙盾盟諸侯於新城

鄫

國名僖十四年季姬及鄫子遇於防【按谷梁傳國語史漢通作繒】鄭地襄元年東諸侯之師次於鄫以待晉師

地名宣十八年齊侯防晉侯盟於繒

陰

晉地僖十五年晉陰飴甥防秦伯【杜曰呂甥食采於陰】

戎名昭九年晉人帥陰戎伐頴

周地昭二十二年晉師軍於陰

沈

國名文三年叔孫得臣防諸侯之師伐沈【汝寧府東南有漢平輿城卽故沈國】

楚地宣十二年沈尹將中軍

古國名昭元年沈姒蓐黃實守其祀【四國皆在汾水之旁】

郊

晉地文三年秦伯伐晉取王官及郊

周地昭十二年原伯絞奔郊二十三年晉人圍郊曹地定十二年衛公孟彄伐曹克郊

雒

戎名文八年公子遂防雒戎盟於暴

周水宣三年楚子伐陸渾之戎遂至於雒

晉地宣十五年晉侯略狄土還及雒

沂

楚地宣十一年令尹蒍艾獵城沂定五年敗夫防王於沂

水名襄十八年諸侯伐齊南侵及沂哀二年取邾沂西田【此所謂大沂水也】

魯水昭二十五年季平子請待於沂上以察罪【此所謂魯城南之沂水也】

輿

齊地成二年晉師入自丘輿

鄭地成三年鄭禦晉師敗諸丘輿

魯地哀十四年司馬牛卒於魯郭門外阬氏葬諸丘輿

棘

魯地成二年叔孫僑如圍棘

楚地昭四年吳伐楚入棘

齊地昭十年陳桓子召子山而反棘焉

訾

鄭地成十三年鄭公子班自訾求入於太宮

楚地昭十三年葬子幹於訾

周地昭二十三年單子取訾

東陽

齊地襄二年齊城東陽以偪萊

晉地襄二十三年趙勝帥東陽之師以追之

魯地哀八年吳伐我克東陽而進

瑣

鄭地襄十一年諸侯伐鄭次於瑣

楚地昭五年越大夫常壽過帥師防楚子於瑣地名定七年齊侯衛侯盟於瑣

四地一名

黃

宋地隱元年惠公之季年公敗宋師於黃

國名桓八年楚子合諸侯於沈鹿黃隨不防【汝寧府光州有黃城卽故黃國】

齊地桓十七年公防齊侯紀侯盟於黃宣八年公子遂如齊至黃乃復定十二年公防齊侯盟於黃

古國名昭元年沈姒蓐黃【見前沈注】

棠

魯地隱五年公矢魚於棠

萊地襄六年齊師入萊萊共公奔棠

楚地襄十四年楚子囊師於棠以伐吳昭二十年有棠君尙【兩漢志作堂】

齊地襄二十五年有棠公【志謂在今東昌府堂邑縣西北隋置堂邑縣地非方與之武唐亭也】

防

魯地隱九年公防齊侯於防莊二十九年城諸及防襄十七年齊髙厚帥師伐我北鄙圍防【杜曰在華縣東南故華縣在今沂州費縣西北六十里一說在平陰縣按春秋齊魯搆兵大抵在今兗州府屬以北謂在平陰者近之若費縣則魯之東竟也經不當以北鄙繋防矣】

宋地隱十年鄭師伐宋入防【杜氏謂此爲西防城以別於魯之防也】魯山僖十四年季姬及鄫子遇於防【志云防山在曲阜縣東二十里又爲孔子父母合葬處】

莒地昭五年莒牟夷以牟婁及防玆來奔【防玆二邑名】

稷

宋地桓二年公防齊侯陳侯鄭伯於稷以成宋亂晉地宣十五年晉侯治兵於稷以略狄土

齊地昭十年齊陳鮑與欒髙戰於稷【按臨淄縣西南有稷山故齊之南門曰稷門所謂戰於稷者必稷山也杜氏以爲祀后稷之處疑誤】

楚地定五年自稷防之

瑕

隨地桓六年軍於瑕以待之

晉地僖三十年許君焦瑕文十三年使詹嘉處瑕楚地成十六年楚師還及瑕

周地昭二十四年王子朝之師攻瑕

武城

楚地僖六年蔡穆侯將許僖公以見楚子於武城成十六年鄭子駟從楚子盟於武城襄九年秦伐晉楚子師於武城以爲秦援

晉地文八年秦人伐晉取武城

魯地襄十九年城武城懼齊也【在濟寧州嘉祥縣界】

又魯地昭二十三年邾人城翼還自離姑武城人塞其前哀八年吳伐我子泄率故道險從武城【在沂州費縣界晉置南武城○按費縣之武城乃魯與邾吳相接界非所當備齊之處襄十九年所謂武城宜在嘉祥杜俱以爲南武城似誤】

平陽

魯地宣八年城平陽【泰安州新泰縣西有東平陽城漢置縣卽此】

晉地昭二十八年魏獻子以趙朝爲平陽大夫衛地哀十六年衛侯飲孔悝酒於平陽

又魯地哀二十七年越子使後庸來聘盟於平陽【鄒縣西三十里有南平陽城漢置縣卽此】

五地一名

夷

國名隱元年紀人伐夷

采地莊十六年周蒍國以晉師伐夷

魯地閔二年齊人殺哀姜於夷哀八年吳伐魯戰於夷

楚地僖二十三年楚伐陳取焦夷襄元年晉師侵楚焦夷

晉地文六年晉搜於夷

唐

魯地隱二年公及戎盟於唐

國名宣十二年楚子使告唐惠侯

古國名昭元年成王滅唐而封太叔焉

燕地昭十二年齊髙偃納北燕伯欵於唐

周地昭二十三年尹辛敗劉師於唐

淸

衛地隱四年公及宋公遇於淸【此杜所謂東阿之淸也】

鄭地閔二年鄭人爲之賦淸人

晉地宣十三年赤狄伐晉及淸

齊地成十七年齊髙弱以盧叛齊侯使國勝告難於晉待命於淸【在東昌府堂邑縣界】

又齊地哀十一年齊師伐我及淸【此杜所謂盧縣之淸也○按隱四年哀十一年二淸杜氏以東阿盧縣別之顧景範以爲一地今仍從杜說】

莘

衛地桓十六年使盜待諸莘

蔡地莊十年荊敗蔡師於莘

虢地莊三十二年有神降於莘

古國名僖二十八年晉侯登有莘之虛以觀師齊地成二年師從齊師於莘

盂

宋地僖二十一年宋公防諸侯於盂

晉地昭二十八年魏獻子以孟丙爲盂大夫【漢置盂縣在今太原府東北八十里】

周地定八年劉子伐盂

衛地定十四年太子蒯聵獻盂於齊

又晉地哀四年齊伐晉取八邑有盂【顧亭林以爲當在順徳廣平之間】

晉書地理誌證今【附】

釋地之書當時則易曉後世則難通杜氏之釋春秋晉代郡縣也而今之視晉猶晉之視春秋矣余取晉書地理誌凡集解所徵引者悉證以今日所在以通杜氏之說至集解中有太康以前地理與志不合或書作於平吳之先或志有脫誤以俟知者

司州

河南郡【在今河南】

洛陽【今河南府附郭縣】河南【在今河南府西北】鞏【在今河南府鞏縣西南三十里】河陰【在今河南府孟津縣東】成臯【今開封府汜水縣】緱氏【在今河南府偃師縣南二十里】陽城【在今河南府登封縣東南四十里】新城【在今河南府南七十五里】陸渾【在今河南府嵩縣北三十里】梁【在今汝州西南四十五里】陽翟【今開封府禹州】

滎陽郡【今河南開封府○滎俗作榮非】

滎陽【今縣】京【在今滎陽縣東南三十里】宻【在今宻縣東南三十里】捲【今原武縣】苑陵【在今新鄭縣東北三十八里苑俗作宛非】中牟【今縣】封【今府治當作開封】

農郡【在今河南陜西之竟】

陜【今河南府屬州】黽池【今河南府永寧縣】華陰【今西安府屬縣】

上洛郡【今陜西商州】

上洛【今州及洛南縣地】商【今商南及山陽二縣地】

平陽郡【今山西平陽府】

平陽【今附郭臨汾縣】揚【在今洪洞縣東南十八里○杜一作揚氏】永安【今霍州及汾西縣地】蒲子【在今隰州北四十五里】絳邑【在今翼城縣東南十五里】臨汾【在今鄕寧太平二縣界】北屈【在今吉州東北二十一里】皮氏【今河津縣】

河東郡【今山西平陽府地】

聞喜【今縣】垣【今垣曲縣○襄元年注作東垣縣誤】汾陰【今萬泉縣】太陽【今平陸縣】猗氏【在今縣西十五里】解【在今臨晉縣東南十八里】蒲阪【在今蒲州東南五里】河北【在今芮城縣東北七里】

汲郡【在今河南】

朝歌【在今銜輝府淇縣東北】共【今衛輝府輝縣】林慮【今彰徳府林縣】修武【今懷慶府屬縣】

河內郡【今河南懷慶府】

野王【今附郭河內縣】州【在今府東南五十里】懷【在今武陟縣西南十一里】平臯【在今府東南七十里】河陽【在今孟縣西南二十里】沁水【在今濟源縣界】軹【在今濟源縣南十三里】山陽【在今修武縣西】溫【今縣】

廣平郡【在今直】

廣平【在今廣平府邯鄲縣西南二十里】襄國【今順徳府治邢臺縣】任【在今順徳府任縣東南】曲梁【在今廣平府永年縣東北】

陽平郡【在今直山東之竟○僖十四年注作平陽誤】元城【今大名府附郭縣】館陶【今東昌府館陶及冠縣】陽平【今東昌府莘縣】樂平【在今東昌府堂邑縣東南三十里○成十七年注作樂縣誤】

魏郡【在今直河南之竟】

長樂【在彰徳府東界】斥丘【在今廣平府成安縣東南十三里】內黃【今大名府屬縣】黎陽【今大名府濬縣】

頓丘郡【今直大名府地】

頓丘【在今淸丰縣西南二十里】衛【在今濬縣西五十里】

兗州

陳畱國【在今河南直之竟】

封丘【今開封府屬縣】酸棗【在今開封府延津縣北十五里】濟陽【今開封府蘭陽縣】長垣【今大名府屬縣】雍丘【今開封府杞縣】襄邑【今歸徳府睢州】外黃【在今開封府杞縣東北六十里】

濮陽國【在今直山東之竟○志云晉初分東郡置杜氏俱作東郡】濮陽【今大名府開州】廩丘【在今東昌府濮州範縣東南】白馬【在今大名府滑縣東南】鄄城【在今東昌府濮州東二十里】○燕【在今衛輝府胙城縣○杜有志無】

濟陰郡【今山東兗州府地】

定陶【在今曹州定陶縣西】句陽【在今曹縣北三十里】成武【今縣】

髙平國【在今山東江南之競】

昌邑【在今兗州府金鄕縣西北四十里】鉅野【在今兗州府嘉祥鉅野二縣界】方與【今兗州府魚臺縣】陸湖【在今徐州沛縣○漢曰湖陵莽攺湖陸志作陸湖似誤】髙平【在今兗州府魚臺金鄕二縣界】南平陽【在今兗州府鄒縣西三十里哀二十七年注作西平陽非】

任城國【今山東兗州府濟寧州】

任城【今州治】亢父【在州南五十里】

東平國【在今山東】

須昌【在今兗州府東平州西北十五里】壽張【今兗州府屬縣】範【今東昌府屬縣】無鹽【在今兗州府東平州東二十里】剛平【在今兗州府寧陽縣東北三十五里○漢忘作剛杜作剛父未詳哀八年注作劉謬】

濟北國【在今山東】

盧【在今濟南府長淸縣西南二十五里】東阿【在今兗州府東阿縣西二十五里】谷城【今兗州府東阿縣】蛇丘【在今兗州府寧陽縣西北】

泰山郡【在今山東】

博【今濟南府泰安州】嬴【在今濟南府泰安州東南五十里】南武城【在今兗州府費縣西南九十里○後漢曰南城杜亦作南城】梁父【在今兗州府泗水縣西北】新泰【在今泰安州新泰縣西○志云故曰平陽此卽杜所謂泰山有平陽縣者也】南武陽【在今兗州府費縣界】萊蕪【今濟南府屬縣】東牟【在今濟南府萊蕪縣東二十里○後漢曰牟杜同】鉅平【在今兗州府寧陽縣東北九十里】

豫州

潁川郡【今河南開封府】

許昌【在今許州東三十里】長社【今長葛縣】潁陰【在今許州界】臨潁【在今縣西北十五里】召陵【在今郾城縣東四十五里】陵【在今縣西南四十里今作鄢】新汲【在今洧川縣南】長平【在今陳州西六十里】

汝南郡【在今河南】

新息【在今汝寧府息縣北三十里】朗陵【在今汝寧府確山縣】陽安【在今汝寧府息縣西南十里○杜作安陽志又有南安陽】平輿【在今汝寧府城東南】南頓【今開封府商水縣杜作汝陰南頓縣疑誤】吳房【今汝寧府遂平縣】西平【今汝寧府屬縣】

襄城郡【在今河南】

襄城【在今開封府襄城縣南】繁昌【在今開封府臨潁縣西北三十里】郟【今汝州屬縣】定陵【在今南陽府舞陽縣】父城【在今汝州郟縣西四十里或作城父誤僖二十四年注作襄陽城父縣非】昆陽【在今南陽府葉縣南】

汝陰郡【在今江南河南之竟○志云武帝分汝南立】汝陰【在今潁州西北】愼【在今潁州潁上縣西北】原鹿【在今亳州太和縣西】固始【今汝寧府屬縣】鮦陽【在今汝寧府新蔡縣○杜作汝南鮦陽縣】新蔡【今汝寧府屬縣】褒信【在今汝寧府光州界】

梁國【在今河南】

睢陽【今歸徳府治】蒙【在今歸徳府東北三十五里】虞【今歸徳府虞城縣】下邑【今歸徳府下邑縣】寧陵【今歸徳府屬縣】谷熟【在今歸徳府東南】陳【今開封府陳州】項【今開封府項城縣○後漢屬汝南杜作汝陰項縣】武平【今歸徳府鹿邑縣誌云後漢章帝攺淮陽曰陳國陳武平屬馬杜同】

沛【在今江南國】

相【今鳯陽府宿州】蕭【在今徐州蕭縣西北十里】

譙郡【在今江南河南之竟○注作譙國】

譙【今毫州】城父【在今亳州東南七十里】鄼【在今永城亳州之界】龍亢【今鳳陽府懷遠縣】

魯郡【今山東兗州府○後漢曰魯國杜同】

魯【今曲阜縣】汶陽【在今曲阜縣東北四十里】卞【在今泗水縣東五十里○杜卞一作弁】鄒【今縣】蕃【在今滕縣】薛【在今滕縣南四十里】公丘【在今滕縣及江南徐州界○後漢公丘屬沛國杜同】

弋陽郡【今河南汝寧府地】

軑【在今光州界】期思【在今固始縣西北七十里】弋陽【在今光州西十二里】

安丰郡【在今江南】

雩婁【在今頴州霍丘縣西南八十里】安丰【在今鳳陽府壽州西南六十里】蓼【在今頴州霍丘縣西北】

冀州

趙國【在今直】

平棘【今眞定府趙州】髙邑【在今眞定府柏鄕縣北二十二里】柏人【在今順徳府唐山縣西十二里】下曲陽【在今眞定府藳城縣及晉州○後漢屬鉅鹿郡杜同】

平原國【在今山東】

聊城【今東昌府治】鬲【在今濟南府徳平縣東十里】

河間國【今直河間府】

鄭【在今任丘縣】

髙陽國【今直保定府】

髙陽【今縣】

中山國【在今直】

新市【在今眞定府西北四十里】望都【今保定府慶都縣】唐【今保定府屬縣】

幽州

燕國【今直順天府】

薊【在今府治東】

平州

元菟郡【今朝鮮竟】

並州

太原國【在今山西】

晉陽【今太原府太原縣】楡次【在今太原府楡次縣西北】盂【在今太原府東北八十里】陽邑【今太原府大谷縣】祁【今太原府屬縣】鄔【在今汾州府介休縣東北二十七里】

上黨郡【在今山西】

潞【今潞安府潞城縣】屯畱【今潞安府屬縣】壺闗【今潞安府屬縣】長子【在今潞安府長子縣西南】銅鞮【在今沁州南十里】

西河國【今山西汾州府地】

介休【今介休及靈石縣地介後漢志作界】

樂平郡【今山西太原府地】

沾【在今樂平縣東】

雍州

京兆郡【今陜西西安府】

長安【今縣】杜陵【在今咸寧縣竟○襄二十四年注作杜縣誤】髙陸【今髙陵縣○陸字疑誤】新丰【今臨潼渭南二縣地】

馮翊郡【今陜西西安府同州】

臨晉【在今州城南】郃陽【今縣】夏陽【在今郃陽縣東四十里】

扶風郡【今陜西鳯翔府】

雍【今府治】美陽【在今扶風縣西北】

安定郡【今陜西平涼府】

朝那【在今府治東南】陰宻【今靈臺縣】

始平郡【今陜西西安府地】

武功【今縣】鄠【今縣○僖十五年注作京兆鄠縣疑誤】

新平郡【今陜西西安府邠州】

漆【今州】

涼州

惇煌郡【今嘉峪闗以西之地】

秦州

隴西郡【在今陜西鞏昌臨洮二府之竟】

武都郡【在今陜西漢中府臨羌州界】

梁州

漢中郡【今陜西漢中府】

巴郡【今四川重慶府】

江州【今府治】

巴東郡【今四川夔州府】

魚復【在今奉節縣東五里杜又云今巴東永安縣誌無】

寧州

建寧郡【今雲南曲靖府竟】

靑州

齊國【今山東靑州府】

臨淄【今縣】西安【在今臨淄縣西三十里】東安平【在今臨淄縣東界】

濟南郡【在今山東】

平壽【今萊州府濰縣】卽墨【今萊州府屬縣】祝阿【在今濟南府禹城縣西南十七里平壽卽墨二縣後漢屬北海郡杜同】東平陵【在今濟南府東南七十里杜作平陵】於陵【今濟南府長山縣】歷城【今濟南府附郭縣以上三縣後漢俱屬濟南郡杜有志不載】都昌【在今萊州府昌邑縣後漢屬北海國杜同】濕陰【在今濟南府臨邑縣西十里後漢屬平原郡杜曰濟南以上二縣誌俱不載】

樂安郡【在今山東】

博昌【在今靑州府博興縣南二十里】壽光【今靑州府屬縣】東朝陽【在今濟南府章丘縣界○後漢屬濟南郡杜同】

城陽郡【在今山東】

莒【今靑州府屬州】姑幕【在今靑州府諸城縣西四十里】諸【今靑州府諸城縣】淳於【在今靑州府安丘縣東北三十里】髙宻【今萊州府屬縣】壯武【在今萊州府卽墨縣西六十里壯俗作莊非】黔陬【在今萊州府髙宻縣西六十里】平昌【在今靑州府安丘縣界】

東萊國【在今山東】

掖【今萊州府屬縣】黃【今登州府黃縣東二十五里】

徐州

彭城國【在今江南山東之竟】

彭城【今徐州】畱【在今徐州竟】傅陽【在今兗州府嶧縣南五十里】呂【在今徐州北五十里】

下邳國【在今江南】

下邳【今邳州】良城【在今邳州北六十里】取慮【在今鳳陽府虹縣界】僮【在今鳯陽府虹縣界】

東海郡【在今江南山東之竟】

祝其【在今淮安府贛楡縣界】贛楡【今淮安府屬縣】厚丘【在今東昌府範縣東南○成九年注作廩丘非】承【在今兗州府嶧縣東南】昌慮【在今兗州府滕縣東南六十里】合鄕【在今兗州府北界】

瑯邪國【在今山東】

開陽【左今兗州府沂州北十五里】臨沂【今兗州府沂州】陽都【在今靑州府沂水縣南】繒【在今兗州府嶧縣東八十里】華【在今兗州府費縣西北】費【今兗州府屬縣】防陰【在今靑州府蒙陰縣西杜作東莞防陰縣】

東莞郡【今山東靑州府地】

東莞【今沂水縣】朱虛【在今安丘縣界】蓋【在今沂水縣西北】臨朐【今縣】劇【在今壽光縣東南三十里】

廣陵郡【在今江南】

射陽【今淮安府山陽縣】海陽【今揚州府泰州杜作海陵前漢臨淮郡有海陵縣後漢省】

臨淮郡【在今江南泗州及鳯陽府界】

荊州

江夏郡【在今湖廣】

安陸【今徳安府治】雲杜【今徳安府治及云夢縣地】竟陵【今安陸府沔陽州】

南郡【在今湖廣】

江陵【今荊州府治】編【在今安陸府荊門州西】當陽【今安陸府屬縣】華容【在今荊州府監利縣】鄀【在今襄陽府宜城縣東南九十里】枝江【今荊州府屬縣】

襄陽郡【今湖廣襄陽府】

宜城【在今宜城縣西南九里】中廬【在今南漳縣東北五十里】

南陽國【在今河南】

宛【今南陽府治】魯陽【今汝州魯山縣】犨【在今汝州魯山縣東南五十里】葉【在今南陽府葉縣東】

順陽郡【在今河南湖廣之竟志云武帝攺魏南鄕郡爲順陽杜仍作南鄕】丹水【在今河南府內鄕縣西南百二十里】陰【在今襄陽府光化縣西】築陽【在今襄陽府谷城縣】析【今河南府內鄕縣】

義陽郡【在今湖廣河南之竟】

鄧【在今襄陽府東北二十里】隨【今徳安府屬州】安昌【在今徳安府隨州西北界】棘陽【在今南陽府葉縣東】厥【在今襄陽府棗陽縣界】

新城郡【在今湖廣】

昌魏【在今鄖陽府房縣界】沶鄕【在今襄陽府宜城縣西北】

上庸郡【今湖廣鄒陽府地】

上庸【在今竹山縣東四十里】

建平郡【今湖廣荊州府地】

秭歸【今歸州】

揚州

丹陽郡【在今江南】

蕪湖【今太平府屬縣】

宣城郡【在今江南】

廣徳【今州】

淮南郡【在今江南】

壽春【今鳳陽府壽州】下蔡【在今鳳陽府壽州北三十里】鐘離【在今鳳陽府臨淮縣東四里】逡遒【在今廬州府巢縣西北界】

廬江郡【在今江南】

舒【今廬州府舒城縣】六【在今舒城縣東南六十里又六安州及壽州西南皆六縣地】

毘陵郡【今江南常州府】

延陵【今武進縣】

吳郡【在今江南浙江之界】

吳【今蘇州府治】嘉興【今嘉興府治】

吳興郡【今浙江湖州府】

烏程【今縣】

防稽郡【在今浙江】

山陰【今紹興府治】句章【今寧波府定海縣】

東陽郡【在今浙江】

太末【今衢州府龍防縣注作大宋謬】

豫章郡【今江西南昌府】

艾【在今寧州西百里】

春秋識小錄卷六

欽定四庫全書

春秋識小錄卷七

上元程廷祚撰

左傳人名辧異上

周

一人兩稱

祭伯【隱元年經】

一稱祭公【桓八年經凡曰某年記始見

也其同此稱而再見者不錄後放此】

周桓公【隱六年】

一稱周公黒肩【桓五年】

王子克【桓十八年】

一稱子儀【同】

蔿國【莊十六年】

一稱子國【同】

原莊公【莊十八年】

一稱原伯【莊二十一年】

樊皮【莊三十年】

一稱樊仲皮【同】

王世子【僖五年經卽襄王】傳稱王太子鄭【凡經傳異文者亦

合載之】

叔興【僖十六年】

一稱叔興父【僖二十八年】狄女【僖二十四年襄王后】一稱隗氏【同】

宰周公【僖三十年經】

傳稱周公閱

毛伯【文元年經】

傳稱毛伯衛

召伯【文五年經】

傳稱召昭公

王季子【宣十年經】

傳稱劉康公【按劉子單子之類傳中

多以爵稱今不悉錄】

王札子【宣十五年經】

傳稱王子捷

召伯【宣十五年經】

傳稱召戴公

單襄公【成元年】

一稱單子【成十七年經】

周公楚【成十一年】

一稱周公【成十二年經】

成肅公【成十三年】

一稱成子【同】

尹子【成十六年經】

傳稱尹武公

單子【襄三年經】

傳稱單頃公

劉定公【襄十四年】

一稱劉夏【襄十五年經】儋季之子括【襄三十年】

一稱儋括【同】

單公子愆期【襄三十年】

一稱成愆【同名號歸一圗按釋例卽一人

也】

甘人【昭九年】

一稱甘大夫襄【同】

萇【昭十一年】

一稱萇叔【定元年】

單子【昭十一年】

一稱單成公【同】

甘成公之孫防【昭十二年】一稱甘平公【昭二十二年】

毛得【昭十八年】

一稱毛伯得【昭二十六年】

原伯魯【昭十八年】

一稱原伯魯之子【昭二十九年歸

一圗卽伯魯也】

賓起【昭二十二年】

一稱賔孟【同】

召莊公【昭二十二年】

一稱召伯奐【昭二十三年】樊頃子【昭二十二年】

一稱樊齊【昭二十三年】召簡公【昭二十四年】

一稱召伯盈【昭二十六年】甘昭公【昭二十四年】

一稱甘氏【同】

一人三稱

蘇氏【莊十九年】

一稱蘇子【同】

一稱溫子【僖十年經】

周公【僖五年】

一稱宰周公【僖九年經】

傳稱宰孔

王子虎【僖二十八年】

一稱王人【僖二十九經】

一稱王叔文公【文三年】

召襄【宣十五年】

一稱召伯【成八年經】

傳稱召桓公

王叔陳生【襄十年】

一稱王叔

一稱王叔氏【並同】

甘過【襄三十年】

一稱甘簡公之弟過【昭十二年】

一稱甘悼公【同】

劉獻公【昭十二年】

一稱劉子【昭十三年】

一稱劉子摯【昭二十二年】

單子【昭二十二年經】

傳稱單穆公

一稱單旗【同】

王猛【昭二十二年經】

一稱王子猛【同】

傳稱悼王

王子朝【昭二十二年】

一稱子朝【同】

一稱西王【昭二十三年】

一人四稱

尹圉【昭二十三年】

一稱尹文公【昭二十五年】

一稱尹氏固【昭二十六年】一稱尹固【昭二十九年歸一圗謂尹圉

尹固疑是一人】

一人五稱

大叔帶【僖七年】

一稱王子帶【僖十一年】

一稱大叔【僖二十二年】一稱甘昭公【僖二十四年】一稱叔帶【昭二十六年】

一人六稱

劉子【昭二十二年經】

傳稱伯蚠

一稱劉蚠【同】

一稱劉文公【昭二十三年】一稱劉狄【昭二十六年】一稱劉捲【定四年經】

魯

一人兩稱

聲子【隠元年隠公母】

一稱君氏【隠三年經】公子益師【隠元年經】

傳稱眾父

費伯【隠元年】

一稱費庈父【隠二年】

無駭【隠二年經】

傳稱司空無駭

公子彄【隠五年經】

傳稱臧僖伯

臧哀伯【桓二年】

一稱臧孫逹【同】

臧文仲【莊十一年】

一稱臧孫辰【莊二十八年經】鍼巫氏【莊三十二年】

一稱鍼季【同】

公子魚【閔二年】

一稱奚斯【同】

公孫玆【僖四年經】

傳稱叔孫戴伯

公孫敖【僖十五年經】

傳稱孟穆伯

公子買【僖二十八年經】

傳稱子叢

叔孫得臣【文元年經】

一稱莊叔【文三年】

公孫敖之子谷【文元年】

一稱文伯【文七年】

公孫敖之子難【文元年】

一稱惠叔【文七年】

季孫行父【文六年經】

傳稱季文子【按左氏於三家多以季

孫孟孫叔孫爲稱今不悉錄】

孟獻子【文十五年】

一稱仲孫蔑【宣九年經】公孫歸父【宣十年經】

傳稱子家

公衡【成二年】

一稱衡父【同】

季孫宿【襄六年經】

傳稱季武子

郰人紇【襄十年】

一稱郰叔紇【襄十七年】

厚成叔【襄十四年】

一稱厚孫【同】

閔子馬【襄二十三年】

一稱閔馬父【昭二十二年】榮成伯【襄二十八年】

一稱榮駕鵝【定元年】

孟丙【昭四年】

一稱孟【同】

仲壬【昭四年】

一稱仲【同】

孟僖子【昭七年】

一稱仲孫貜【昭九年經】孟僖子之子說【昭七年】

一稱南宮敬叔【同】

季平子【昭九年】

一稱季孫意如【昭十年經】公子憗【昭十二年經】

傳稱子仲

子服昭伯【昭十六年】

一稱子服回【同】

叔輒【昭二十一年經】

傳稱子叔

季公若【昭二十五年】

一稱季公亥【同】

秦遄之妻【昭二十五年】

一稱秦姬【同】

郈昭伯【昭二十五年】

一稱郈孫【同】

臧昭伯【昭二十五年】

一稱臧孫【同】

泄聲子【昭二十六年】

一稱野泄【同】

叔孫成子【定元年】

一稱叔孫不敢【定五年經】

公山不狃【定五年】

一稱子泄【同】

公父文伯【定五年】

一稱公父歜【同】

季孫斯【定六年經】

傳稱季桓子

公斂處父【定七年】

一稱公斂陽【定八年】

苫夷【定七年】

一稱苫越【定八年】

季寤【定八年歸一圖又作季孫寤誤】一稱子言【同】

叔孫輒【定八年】

一稱子張【哀八年】

武叔【定八年】

一稱叔孫州仇【定十年經】

公若藐【定十年】

一稱公若【同】

子貢【定十五年貢一作贛】一稱衛賜【哀十一年】

子服景伯【哀三年】

一稱子服何【哀八年】南孺子【哀三年季桓子妻】一稱南氏【同】

顏羽【哀十一年】

一稱子羽【同】

樊遲【哀十一年】

一稱須【同】

叔孫舒【哀二十六年】

一稱文子【哀二十七年】

一人三稱

翚【隠四年經】

傳稱羽父

一稱公子翚【桓三年經】

公子慶父【莊二年經】

一稱仲慶父【莊八年】

一稱共仲【莊三十二年】

公子牙【莊三十二年經】

傳稱叔牙

一稱僖叔【同】

宣伯【文十一年】

一稱叔孫僑如【成二年經】

一稱叔孫宣伯【成六年】

臧宣叔【宣十八年】

一稱臧孫許【成二年經】

傳稱臧孫

公孫嬰齊【成二年經】

一稱子叔聲伯【成六年】

一稱子叔嬰齊【成十六年】

叔孫豹【成十六年】

一稱穆叔【襄二年】

一稱叔孫穆子【襄七年】

叔老【襄十四年經】

傳稱子叔齊子

一稱齊子【襄十六年】

孟孺子速【襄十六年】

一稱孟莊子【襄十八年】

一稱仲孫速【襄二十年經】

公彌【襄二十三年】

一稱彌

一稱公鉏【並同】

悼子【襄二十三年】

一稱紇【同】

一稱季悼子【昭十二年】

孟莊子之子羯【襄二十三年】一稱仲孫羯【襄二十四年經】

傳稱孟孝伯

孺子秩【襄二十三年】

一稱秩

一稱孺子【並同】

叔弓【襄三十年經】

一稱子叔子【昭二年】

一稱敬子【昭三年】

昭子【昭四年】

一稱叔孫婼【昭七年經】

一稱叔孫昭子【昭九年】

子家羈【昭五年】

一稱子家懿伯【昭二十五年】

一稱子家子【同】

何忌【昭七年】

一稱孟懿子【同】

一稱仲孫何忌【昭三十二年經】

公爲【昭二十五年】

一稱務人【昭二十九年】

一稱公叔務人【哀十一年】

季孫斯之子肥【哀三年】

一稱康子【同】

一稱季康子【哀七年】

冉求【哀十一年】

一稱有子

一稱冉有【並同】

公孫有山氏【哀十三年】

一稱公孫有山【哀二十四年歸一

圖作公子有山誤】

一稱公孫有陘氏【哀二十七年】

公孫宿【哀十四年】

一稱成人【同】

一稱公孫成【哀十五年】

一人四稱

叔仲惠伯【文七年】

一稱叔仲彭生【文十一年經】

一稱叔彭生【文十四年經】一稱叔仲【文十八年】

臧武仲【成十八年】

一稱臧紇【襄四年】

一稱臧孫紇【襄十一年】一稱臧孫【襄十四年】

叔仲昭伯【襄七年】

一稱叔仲子【襄二十八年】

一稱叔仲帶【襄三十一年】一稱叔仲昭子【昭四年】

叔仲穆子【昭十二年】

一稱叔仲子

一稱叔仲小

一稱小【並同】

孟孺子泄【哀十一年】

一稱孟孺子【同】

一稱武伯【哀十五年】一稱孟武伯【哀十七年】

一人五稱

公子友【莊二十五年經】

一稱季友【莊三十二年】

一稱成季【同】

一稱季子【閔元年經】一稱成季友【昭三十二年】

孟椒【襄二十三年】

一稱子服惠伯【襄二十五年】

一稱子服子【襄二十八年】一稱子服椒【昭三年】一稱子服湫【昭十三年】

一人六稱

公子遂【僖二十六年經】

傳稱東門襄仲

一稱襄仲【僖三十一年】一稱仲【文七年】

一稱仲遂【宣八年經】一稱東門遂【襄二十三年】

晉

一人兩稱

卓子【莊二十八年】

一稱公子卓【僖九年】大戎狐姬【莊二十八年獻公妾】一稱狐季姬【昭十二年】驪姬【莊二十八年獻公妾驪一作麗】一稱姬【僖四年】

裏克【閔二年】

一稱中大夫【僖四年】

荀息【僖二年】

一稱荀叔【僖九年】

寺人披【僖五年】

一稱寺人勃鞮【僖二十五年】

郤芮【僖六年】

一稱冀芮【僖十年】

丕鄭【僖九年】

一稱丕鄭父【僖十一年經】

狐偃【僖二十三年】

一稱子犯【同】

魏武子【僖二十三年】

一稱魏犨【僖二十七年】趙姬【僖二十四年趙衰妻】一稱君姬氏【宣二年】

先軫【僖二十七年】

一稱原軫【僖二十八年】

欒枝【僖二十七年】

一稱欒貞子【僖二十八年】

先蔑【僖二十八年】

一稱士伯【文七年】

陽處父【僖三十二年】

一稱陽子【僖三十三年】先且居【僖三十三年】

一稱霍伯【文五年】

狐射姑【文六年經】

傳稱賈季

箕鄭【文七年】

一稱箕鄭父【文九年經】

胥甲【文十二年】

一稱胥甲父【宣元年經】

詹嘉【文十三年】

一稱瑕嘉【成元年】

趙朔【宣八年】

一稱趙莊子【宣十二年】

韓厥【宣十二年】

一稱韓獻子【同】

解張【成二年】

一稱張侯【同】

鄭丘緩【成二年】

一稱緩【同】

荀庚【成三年經】

傳稱中行伯

趙莊姬【成四年趙朔妻】

一稱孟姬【成十七年】

祁奚【成八年】

一稱祁大夫【襄二十一年】

呂相【成十三年】

一稱魏相【成十八年】

郤毅【成十三年】

一稱步毅【成十六年】

夷陽五【成十七年】

一稱夷羊五【同】

孫周【成十七年卽悼公】

一稱周子【成十八年】

士魴【成十八年經】

傳稱彘季

韓無忌【成十八年】

一稱公族穆子【襄七年】

魏絳【成十八年】

一稱魏莊子【襄四年】

羊舌赤【襄三年】

一稱伯華【同】

師曠【襄十四年】

一稱子野【昭八年】

羊舌虎【襄二十一年】

一稱叔虎【同】

魏獻子【襄二十三年】

一稱魏舒【同】

少姜【昭二年平公妾】

一稱少齊【同】

張趯【昭三年】

一稱孟【同】

趙成【昭五年】

一稱趙景子【昭七年】

籍談【昭五年】

一稱籍父【昭十五年】司馬督【昭二十二年】

一稱司馬烏【昭二十八年】

女寛【昭二十六年】

一稱女叔寛【定元年】

範臯夷【定十三年】

一稱士臯夷【哀三年】

魏襄子【定十三年】

一稱魏曼多【同】

析成鮒【定十四年】

一稱士鮒【同】

趙羅【哀二年】

一稱溫大夫趙羅【同】

荀瑤【哀二十三年】

一稱知伯【同】

一人三稱

太子申生【莊二十八年】

一稱共太子【僖十年】

一稱共子【昭二十八年】

嬴氏【僖二十二年子圉妻】一稱懷嬴【僖二十三年】

一稱辰嬴【文六年】

司空季子【僖二十三年】

一稱胥臣【僖二十八年】

一稱臼季【僖三十三年】

原同【僖二十四年】

一稱趙同【宣十二年】

一稱原叔【宣十五年】

屏括【僖二十四年】

一稱屏季【宣二年】

一稱趙括【宣十二年】

樓嬰【僖二十四年】

一稱趙嬰齊【宣十二年】

一稱趙嬰【成四年】

郤缺【僖三十三年】

一稱冀缺【同】

一稱郤成子【文十三年】

狐鞫居【文二年】

一稱續簡伯【同】

一稱續鞫居【文六年】

鞏朔【文十七年】

一稱鞏伯【成二年】

一稱士莊伯【同】

先縠【宣十二年】

一稱彘子

一稱原縠【並同】

欒書【宣十二年】

一稱欒武子

一稱欒伯【並同】

苟首【宣十二年】

一稱知莊子

一稱知季【並同】

郤至【成二年】

一稱溫季【成十六年】

一稱季子【成十七年】

郤犨【成十一年經】

一稱苦成叔【成十四年】

一稱苦成【同】

郤錡【成十三年經】

傳稱郤子

一稱駒伯【成十七年】

欒黶【成十六年經】

一稱欒伯【襄十四年】

一稱欒桓子【襄二十一年】

範白【成十六年】

一稱士匄【成十七年】

一稱範宣子【成十八年】

士弱【襄九年】

一稱士莊子【同】

一稱士莊伯【襄二十五年】

樂王鮒【襄二十一年】

一稱王鮒【同】

一稱樂桓子【襄二十三年】

士文伯【襄三十年】

一稱伯瑕【同】

一稱士匄【昭六年孔穎達謂晉宋古本

及釋例皆作丐俗本作匄此文伯是範氏別族

不宜與宣子同名】

楊石【昭五年】

一稱楊食我【昭二十八年】

一稱伯石【同】

羊舌鮒【昭十三年】

一稱叔鮒

一稱叔魚【並同】

士景伯【昭十三年】

一稱士彌牟【昭二十三年歸一圖以

昭二十八年之司馬彌牟爲卽士彌牟疑誤】一稱士伯【同】

荀寅【昭二十九年】

一稱中行寅【同】

一稱中行文子【定十三年】

韓不信【昭三十二年經】

傳稱伯音

一稱韓簡子【同】

士吉射【定十三年經】

傳稱範吉射

一稱範昭子【同】

郵無卹【哀二年】

一稱子良

一稱郵良【並同】

趙孟【哀二十年】

一稱無卹【同】

一稱趙襄子【哀二十七年】

一人四稱

魏錡【宣十二年】

一稱廚武子

一稱廚子【並同】

一稱呂錡【成十六年】

知防【宣十二年】

一稱荀防【成三年】

一稱知武子【成十六年】一稱知伯【成十八年】

士貞子【宣十二年】

一稱士伯【宣十五年】

一稱士貞伯【成五年】一稱士渥濁【成十八年】

申公巫臣【宣十二年】

一稱屈巫【成二年】

一稱邢伯【襄十八年杜云晉大夫按巫

臣奔晉晉人使爲邢大夫而其子又爲邢侯則

邢伯之卽巫臣無疑矣歸一圖以邢伯邢侯

皆爲巫臣子狐庸疑誤】

一稱子靈【襄二十六年】

範武子之子文子【宣十七年】一稱範文子【成二年】

一稱範叔【同】

一稱士燮【成八年經】

趙莊姬之子武【成八年】

一稱趙武【成十八年】

一稱趙文子【襄二十五年】一稱趙孟【襄二十七年】

韓獻子之子起【襄七年】

一稱宣子【同】

一稱韓宣子【襄二十九年】一稱韓子【襄三十一年】

叔肸【襄十一年】

一稱羊舌肸【襄十六年】

一稱叔向【襄十八年】一稱楊肸【昭五年】

士鞅【襄十四年】

一稱範鞅【襄十八年】

一稱範獻子【襄二十九年】一稱範叔【同】

欒黶之子盈【襄十四年】

一稱欒盈【襄十六年】

一稱欒懷子【襄十九年】一稱欒孺子【襄二十三年】

趙鞅【昭二十五年經】

傳稱趙簡子

一稱趙孟【昭二十九年】一稱志父【哀二年】

蔡墨【昭二十九年】

一稱蔡史墨【同】

一稱史墨【昭三十一年】一稱史黯【哀二十年】

一人五稱

呂甥【僖十年】

一稱瑕呂飴甥【僖十五年】

一稱子金

一稱陰飴甥【並同】

一稱瑕甥【僖二十四年】

趙衰【僖二十三年】

一稱子余【僖二十四年】

一稱趙成子【文二年】一稱成季【文六年】

一稱孟子余【昭元年】

荀林父【僖二十七年】

一稱荀伯【文七年】

一稱中行桓子【文十三年】一稱伯氏【宣十五年】一稱中行伯【同】

郤克【宣十三年】

一稱郤獻子

一稱駒伯【並同】

一稱郤子【宣十七年】一稱郤伯【成二年】

荀偃【成十六年】

一稱中行偃【成十七年】

一稱中行獻子【襄九年】一稱伯防【襄十三年】一稱中行伯【襄十四年】

女齊【襄二十六年】

一稱司馬侯【襄二十九年】

一稱司馬女叔侯

一稱叔侯【並同】

一稱女叔齊【昭五年】

荀躒【昭九年】

一稱文伯【昭十五年】

一稱知躒【昭二十六年】一稱知伯【昭三十一年】一稱知文子【定十三年】

一人六稱

趙衰之子盾【僖二十三年】一稱趙盾【文六年】

一稱宣子

一稱趙孟【並同】

一稱趙宣子【文七年】一稱宣孟【成八年】

知朔之弟盈【襄十四年】

一稱知悼子【襄二十三年】

一稱荀盈【襄二十七年】一稱伯夙【同】

一稱知伯【襄二十九年】一稱知盈【昭五年】

鄭甥【襄十九年】

一稱吳【同】

一稱荀吳【襄二十六年經】

傳稱中行穆子

一稱中行吳【昭五年】一稱中行伯【同】

一人八稱

士防【僖二十八年】

一稱士季【文七年】

一稱隨防【文十三年】一稱隨武子【宣十二年】一稱隨季【同】

一稱季氏【宣十六年】一稱範武子【宣十七年】一稱範防【昭二十年】

春秋識小錄卷七﹤經部﹐春秋類﹐春秋識小錄﹥

欽定四庫全書

春秋識小錄卷八

上元程廷祚撰

左傳人名辧異中

齊

一人兩稱

鮑叔牙【莊八年】

一稱鮑叔【莊九年】

王姬【莊十一年經桓公夫人】傳稱共姬

陳公子完【莊二十二年】

一稱敬仲【同】

仲孫【閔元年經】

傳稱仲孫湫

公子無虧【閔二年】

一稱武孟【僖十七年】長衛姬【僖十七年桓公妾】一稱衛共姬【同】

雍巫【僖十七年】

一稱易牙【同】

國歸父【僖二十八年】

一稱國莊子【僖三十三年】

崔杼【宣十年】

一稱崔武子【襄二年】

鮑牽【成十七年】

一稱鮑莊子【同】

國弱【成十八年】

一稱國景子【襄二十六年】

陳無宇【襄六年】

一稱桓子【襄二十八年】陳文子【襄二十二年】

一稱陳須無【襄二十七年】

杞殖【襄二十三年】

一稱杞梁【同】

華還【襄二十三年】

一稱華周【同】

慶捨【襄二十八年】

一稱子之【同】

子雅【襄二十八年】

一稱公孫竈【襄二十九年】

子尾【襄二十八年】

一稱公孫蠆【襄二十九年】北郭子車【襄二十八年】

一稱北郭佐【同】

慶嗣【襄二十八年】

一稱子息【同】

慶奊【襄二十八年】

一稱慶繩【同】

髙止【襄二十九年經】

傳稱子容

髙敬仲之曽孫酀【防二十九年】一稱髙偃【昭十二年孔穎達謂世族譜

以酀與偃爲一人蓋酀偃聲相近而字爲二耳

但傳以酀爲敬仲曽孫世本以酀爲敬仲元孫

世本有酀無偃以此知爲一人昭十二年杜曰】

【髙偃敬仲元孫據世本也】

子旗【昭二年】

一稱欒施【昭九年經】

公孫明【昭四年】

一稱子明【同】

子成【昭八年】

一稱子城【昭十年】

子工【昭八年】

一稱子公【昭十年】

公孫靑【昭二十年】

一稱子石【同】

苑何忌【昭二十年】

一稱苑子【昭二十六年】

梁丘據【昭二十年】

一稱子猶【同】

陳武子【昭二十六年】

一稱子彊【同】

髙張【昭二十九年】

一稱髙昭子【哀五年】

國夏【定四年經】

一稱國惠子【哀五年】

陳乞【哀四年】

一稱陳僖子【哀六年】

施【哀四年】

一稱多【哀十一年】

公子鉏【哀五年】

一稱南郭且於【哀六年】

闞止【哀六年】

一稱子我【哀十四年】

陳瓘【哀十一年】

一稱子玉【哀十五年】

宗樓【哀十一年】

一稱宗子陽【同】

陳子行【哀十一年】

一稱陳逆【哀十四年】

陳恆【哀十四年】

一稱陳成子【同】

大陸子方【哀十四年】

一稱東郭賈【同】

顏庚【哀二十三年】

一稱顏涿聚【哀二十七年】

一人三稱

齊侯之弟年【隠七年經】

傳稱夷仲年【歸一圗作季仲年誤】

一稱仲年【桓三年】

無知【莊八年經】

傳稱公孫無知

一稱仲孫【昭四年】

管夷吾【莊八年】

一稱管仲【莊九年】

一稱管敬仲【閔元年】

髙傒【莊九年】

一稱髙子【閔二年經】

一稱敬仲【襄二十九年】

子叔姬【文十四年經昭公夫人】傳稱叔姬

一稱昭姬【同】

髙固【宣五年】

一稱髙宣子【宣十四年】

一稱髙子【宣十七年】

晏桓子【宣十四年】

一稱晏弱【宣十七年】

一稱晏子【同】

鮑國【成十七年】

一稱文子【昭十年】

一稱鮑文子【定九年】

慶封【成十八年】

一稱慶季【襄二十七年】

一稱子家【同】

晏嬰【襄十七年】

一稱晏平仲【襄二十四年】

一稱晏子【同】

析文子【襄十八年】

一稱子家【同】

一稱析歸父【襄二十三年】

申鮮虞之【襄二十三年】

一稱申鮮虞【襄二十五年】

一稱鮮虞【同】

子車【昭八年】

一稱公孫捷【昭十年】

一稱子淵捷【昭二十六年】

孫書【昭十九年】

一稱子占【同】

一稱陳書【哀十一年歸一圖以爲卽孫書】

鬻姒之子荼【哀五年】

一稱孺子【哀六年】

一稱安孺子【同】

一人四稱

國佐【宣十年經】

傳稱國武子

一稱賔媚人【成二年】一稱國子【成十七年】

一人五稱

子尾之子彊【昭二年】

一稱子良氏【昭八年】

一稱彊氏【同】

一稱子良【昭十年】

一稱髙彊【同】

宋

一人兩稱

孔父【隠三年】

一稱孔父嘉【桓二年】大司馬固【僖二十二年】

一稱公孫固【僖二十七年】司徒皇父【文十一年春秋前】一稱皇父充石【同是書所載春秋

以前僅此一人】

子哀【文十四年經】

傳稱髙哀

文公母弟須【文十六年】

一稱司城須【文十八年】

羊斟【宣二年】

一稱叔牂【同】

襄夫人【文十六年襄公夫人】一稱王姬【同】

公子圍【成五年】

一稱子靈【同】

共姬【成八年共公夫人】

一稱伯姬【成九年歸一圗在魯曰伯姬】

樂轡【襄六年】

一稱子蕩【同】

華定【襄二十九經】

傳稱宋司城

華費遂【昭四年】

一稱司馬【昭二十一年】

公子城【昭二十年】

一稱子城【同】

向宜【昭二十年】

一稱子祿【昭二十一年】少司寇牼【昭二十年】

一稱華牼【同】

華防【昭二十一年】

一稱子皮【同】

樂祁之子混【定六年】

一稱子明【定九年】

皇瑗【哀七年】

一稱右師【哀十七年】

非我【哀十七年】

一稱皇非我【哀二十六年】靈不緩【哀二十六年】

一稱左師【同】

門尹得【哀二十六年】

一稱樂得【同】

一人三稱

華父督【桓元年】

一稱宋督【桓二年經】

一稱太宰督【莊十二年】

南宮長萬【莊十一年】

一稱宋萬【莊十二年經】

傳稱南宮萬

目夷【僖八年】

一稱子魚【同】

一稱司馬【僖二十二年】

華耦【文九年】

一稱司馬華孫【文十五年經】

一稱司馬子伯【文十八年】

大夫山【成十五年經】

傳稱蕩澤

一稱子山【同】

向戌【成十五年】

一稱合左師【襄十七年】

一稱左師【同】

子罕【襄六年】

一稱樂喜【襄九年】

一稱司城【襄二十七年】

樂大心【昭七年】

一稱桐門右師【昭二十五年】

一稱右師【同】

衛公子朝【昭二十年本宋公子而仕於衛】一稱宋朝【定十四年】

一稱宋子朝【哀十一年】

宋元夫人【昭二十五年元公夫人】一稱曹氏【同】

一稱景曹【哀二十三年】

向巢【定九年】

一稱左師【哀十四年】

一稱左師巢【同】

向魋【定十年】

一稱桓魋【哀十四年】

一稱桓司馬【同】

一人四稱

樂祁【昭二十二年】

一稱樂祁犂【昭二十七年】

一稱司城子梁【同】

一稱子梁【定八年】

皇野【哀十四年】

一稱司馬子仲

一稱司馬【並同】

一稱子仲【哀十八年】

樂茷【哀二十六年】

一稱司城

一稱司城茷

一稱子潞【並同】

鄭

一人兩稱

公子呂【隠元年】

一稱子封【同】

泄駕【隠五年○僖三十一年又有泄駕杜疑以爲兩人】

一稱泄伯【隠七年】

曼伯【隠五年】

一稱檀伯【桓十五年】公孫閼【隠十一年莊十六年又有公子閼】一稱子都【同】

髙渠彌【桓五年】

一稱髙伯【桓十七年】鄭伯之弟語【桓十四年經】傳稱子人

鄭子【桓十八年】

一稱子儀【莊十四年】羋氏【僖二十二年文公夫人】一稱文芊【同】

泄堵兪彌【僖二十四年】

一稱子兪彌【宣三年】

公子歸生【文二年】

一稱子家【宣四年】

公子宋【宣四年】

一稱子公【同】

子良【宣四年】

一稱公子去疾【成二年】

石制【宣十二年】

一稱子服【同】

公子魚臣【宣十二年】

一稱僕叔【同】

子蠻【成二年卽靈公】

一稱子貉【昭二十八年】

公子偃【成三年】

一稱子防【成六年】

公孫申【成四年】

一稱叔申【成十年】

子國【成五年】

一稱公子發【襄五年經】

公子班【成十年】

一稱子如【同】

子罕【成十年】

一稱公子喜【成十四年經】

子駟【成十年】

一稱公子騑【襄九年】

子耳【襄八年】

一稱公孫輒【襄九年】

子蟜【襄八年】

一稱公孫蠆【襄九年】

子展【襄八年】

一稱公孫捨之【襄九年】

子西【襄十年】

一稱公孫夏【襄十五年】

良霄【襄十一年經】

一稱伯有【襄十五年】

石防【襄十一年】

一稱石孟【襄二十二年】

公孫黒【襄十五年】

一稱子晳【襄二十九年】

遊昄【襄二十二年】

一稱子明【同】

宛射犬【襄二十四年】

一稱公孫【同】

子石【襄二十七年】

一稱印段【同】

子皮【襄二十九年】

一稱罕虎【昭元年經】

馬師頡【襄三十年】

一稱羽頡【同】

駟帶【襄三十年】

一稱子上【同昭十八年別有子上非駟帶

也】

丰捲【襄三十年】

一稱子張【同】

丰施【昭七年】

一稱子旗【昭十六年】

馬師氏【昭七年】

一稱罕朔【同】

子遊【昭十六年】

一稱駟偃【昭十九年】

子瑕【昭十九年】

一稱駟乞【同】

駟歂【定八年】

一稱子然【定九年】

子般【哀二年】

一稱駟【哀七年經】

一人三稱

世子華【僖七年經】

傳稱太子華

一稱子華【同】

子產【襄八年】

一稱公孫僑【襄二十二年】

一稱子美【襄二十五年】

子孔【襄八年】

一稱公子嘉【襄九年】

一稱司徒孔【襄十九年】

子張【襄十八年】

一稱公孫黑肱【襄二十二年】

一稱伯張【同】

公孫黑肱之子段【襄二十二年】一稱子石【襄二十七年】

一稱伯石【襄二十九年】

大叔【襄二十二年】

一稱子大叔【襄二十四年】

一稱遊吉【襄二十八年】

然明【襄二十四年】

一稱鬷蔑【昭二十八年按齊亦有鬷蔑

見襄二十五年】

一稱鬷明【同】

公孫楚【昭元年】

一稱子南

一稱遊楚【並同】

子寛【昭四年】

一稱渾罕【同】

一稱遊速【定六年世族譜以子寛與遊

速渾罕爲一人見昭十八年孔穎達疏】

國參【昭三十二年經】

一稱子思【哀五年】

一稱桓子思【哀七年】

一人四稱

武姜【隠元年武公夫人】

一稱姜氏

一稱夫人

一稱姜【並同】

公子忽【隠三年卽昭公】

一稱太子忽【桓六年】

一稱鄭忽【同】

一稱世子忽【桓十五年經】

公孫揮【襄二十四年】

一稱子羽【同】

一稱行人子羽【昭元年】一稱行人揮【同】

罕達【定十五年】

一稱子姚【哀二年】

一稱武子賸【哀九年】一稱子賸【哀十三年】

一人五稱

段【隠元年經】

傳稱共叔段

一稱大叔

一稱大叔段

一稱共叔【並同】

祭仲【隠元年】

一稱祭足【隠三年】

一稱祭仲足【桓五年】一稱祭封人仲足【桓十一年】一稱仲【桓十八年】

衛

一人兩稱

石碏【隠三年】

一稱石子【隠四年】

宣公之子壽【桓十六年】

一稱壽子【同】

莊子【閔二年】

一稱寧速【僖二十六年經】

叔武【僖二十八年】

一稱夷叔【同】

公子瑕【僖二十八年】

一稱子適【僖三十年】

孫良夫【宣七年經】

傳稱孫桓子

孫林父【成七年】

一稱孫文子【成十四年】

黒背【成十年經】

傳稱子叔黒背

孔成子【成十四年】

一稱孔烝鉏【昭七年】獻公之弟鱄【成十四年】

一稱子鮮【襄十四年】北宮括【成十七年經】

一稱北宮懿子【襄十四年】

公孫剽【襄元年經】

傳稱子叔

蘧伯玉【襄十四年】

一稱蘧瑗【襄二十九年】

庾公差【襄十四年】

一稱子魚【同】

石買【襄十七年經】

一稱石共子【襄十九年】

石悼子【襄十九年】

一稱石惡【襄二十七年經】

悼子【襄二十年】

一稱喜【襄二十五年】

孫襄【襄二十六年】

一稱伯國【同】

石惡之從子圃【襄二十八年】一稱石圃【哀十七年】公子荊【襄二十九年】

一稱公南楚【昭二十年】公叔發【襄二十九年】

一稱公叔文子【定六年】

北宮佗【襄三十年】

一稱北宮文子【襄三十一年】

北宮喜【昭十年】

一稱北宮貞子【昭二十七年】

齊豹【昭二十年】

一稱齊子【同】

孔圉【定四年】

一稱孔文子【哀十一年】

祝鮀【定四年】

一稱子魚【同】

彌子瑕【定六年】

一稱彭封彌子【哀二十五年】

子南【哀二年】

一稱公子郢【同】

大叔疾之弟遺【哀十一年】一稱大叔僖子【哀十六年】

夏戊【哀十一年】

一稱夏丁氏【哀二十五年】

孔悝【哀十五年】

一稱孔叔【同】

子羔【哀十五年】

一稱季羔【哀十七年】司徒瞞成【哀十五年】

一稱子還成【哀十六年】

鄢武子【哀十六年】

一稱肸【同】

許公爲【哀十六年】

一稱許爲【同】

般師【哀十七年】

一稱公孫般師【同】

夏戊之子期【哀二十五年】一稱司徒期【同】

公文懿子【哀二十五年】

一稱公文要【同】

一人三稱

武子【僖二十八年】

一稱寧兪

一稱寧子【並同】

石稷【成二年】

一稱石子

一稱石成子【並同】

惠子【成十四年】

一稱子【同】

一稱殖【襄元年經】

大叔儀【襄十四年】

一稱太叔文子【襄二十五年】

一稱世叔儀【襄二十九年經】

世子蒯聵【定十四年經卽莊公】傳稱太子蒯聵

一稱衛太子【哀二年】

世叔齊【哀十一年經】

傳稱大叔疾

一稱悼子【同】

孔姬【哀十五年孔圉妻】

一稱伯姬

一稱孔伯姬【並同】

褚師比【哀十五年】

一稱褚師聲子【哀二十五年】

一稱褚師【同】

一人四稱

孟縶【昭七年】

一稱縶【昭二十年經】

傳稱公孟縶

一稱公孟【同】

仲由【定十二年】

一稱季路【哀十四年】

一稱子路【同】

一稱季子【哀十五年】

子之【哀十二年】

一稱南氏【哀二十五年】

一稱公孫彌牟

一稱文子【並同】

春秋識小錄卷八

欽定四庫全書

春秋識小錄卷九

上元程廷祚撰

左傳人名辧異下

楚

一人兩稱

鬭廉【桓九年】

一稱鬭射師【莊三十年歸一圗作鬭

射誤】

屈重【莊四年】

一稱莫敖【同】

息嬀【莊十四年文王夫人】一稱文夫人【莊二十八年】令尹子元【莊二十八年】

一稱公子元【莊三十年】

鬭班【莊二十八年】

一稱申公鬭班【莊三十年】鬭谷於菟【莊三十年】

一稱子文【僖七年】

成得臣【僖二十三年】

一稱子玉【同】

叔伯【僖二十三年】

一稱防呂臣【僖二十八年】申公叔侯【僖二十六年】

一稱申叔【僖二十八年】

蒍賈【僖二十七年】

一稱伯嬴【宣四年】

鬭勃【僖二十八年】

一稱子上【同】

榮黃【僖二十八年】

一稱榮季【同】

息公子朱【文三年】

一稱公子朱【文九年】

仲歸【文五年】

一稱子家【文十年】

成嘉【文十二年】

一稱子孔【同】

師叔【文十六年】

一稱潘尫【宣十二年】

鬭般【宣四年】

一稱子揚【同】

子重【宣十一年】

一稱公子嬰齊【成二年經】

子反【宣十二年】

一稱公子側【成十六年經】

養由基【宣十二年】

一稱養叔【襄十三年】

公子辰【成九年】

一稱子商【成十年】

子囊【成十五年】

一稱公子貞【襄五年經】

伯州犂【成十五年】

一稱大宰【襄二十七年】

子辛【成十六年】

一稱公子壬夫【襄元年經】

子庚【襄十二年】

一稱公子午【襄十五年】

蒍子馮【襄十五年】

一稱防子【襄二十四年】公子追舒【襄十五年】

一稱子南【襄二十一年】

屈建【襄二十二年】

一稱子木【襄二十五年】鍼宜咎【襄二十四年經自陳奔楚】一稱箴尹宜咎【昭四年】

伍舉【襄二十六年】

一稱椒舉【同】

王子牟【襄二十六年】

一稱申公子牟【同】

防罷【襄二十七年】

一稱子蕩【同】

申無宇【襄三十年】

一稱芋尹無宇【昭七年】公子棄疾【昭四年卽平王按楚有三棄疾一見襄二十二年一見昭六年其一卽平王也】

一稱蔡公【昭十三年】

成熊【昭十二年經】

傳稱成虎

觀從【昭十三年】

一稱子玉【同】

申亥【昭十三年】

一稱芋尹申亥【同】

鬭辛【昭十四年】

一稱鄖公辛【定四年】

陽白【昭十七年】

一稱子瑕【昭十九年】

伍奢【昭十九年】

一稱連尹奢【昭二十七年】

棠君尙【昭二十年】

一稱伍尙【同】

子西【昭二十六年】

一稱公子申【哀六年】

郤宛【昭二十七年】

一稱子惡【同】

季羋畀我【定四年昭王妹服云畀我季羋之字】

一稱季羋【同】

鄖公之弟懷【定四年】

一稱鬭懷【定五年】

鬭辛之弟巢【定四年】

一稱鬭巢【定五年】

子期【定四年】

一稱公子結【哀六年】

公子啟【哀六年】

一稱子閭【同】

太子建之子勝【哀十六年】一稱白公【同】

子期之子寛【哀十六年】

一稱公孫寛【哀十九年】

武城尹【哀十七年】

一稱公孫朝【同】

一人三稱

屈瑕【桓十一年】

一稱莫敖【同】

一稱莫敖屈瑕【桓十二年】

宜申【僖二十一年經】

一稱鬭宜申【僖二十六年】

一稱司馬子西【同】

鬭克【僖二十五年】

一稱子儀

一稱申公子儀【並同】

屈禦宼【僖二十五年】

一稱子邊

一稱息公子邊【並同】

文之無畏【文十年】

一稱子舟【同】

一稱申舟【宣十四年】

潘黨【宣十二年】

一稱叔黨【同】

一稱潘尫之黨【成十六年】

申叔展【宣十二年】

一稱叔展

一稱申叔【並同】

申叔豫【襄二十一年】

一稱叔豫【同】

一稱申叔【襄二十二年】

公子黒肱【襄二十七年】

一稱子皙【同】

一稱宮廏尹子皙【昭元年】

公子比【昭元年】

傳稱子幹

一稱訾敖【昭十三年】

子革【襄十九年】

一稱然丹【昭四年】

一稱鄭丹【昭十一年】

太子建【昭十九年】

一稱楚建【昭二十年】

一稱子木【哀十六年】

沈尹戌【昭十九年】

一稱左司馬沈尹戌【昭二十七年】

一稱左司馬戍【昭三十一年】

囊瓦【昭二十三】

一稱子常【年】

一稱楚瓦【同定四】

鍼尹固【年定四年鍼亦作】一稱工尹【箴哀十八】

一稱防固【年】

王孫由於【同定四】

一稱寢尹【年哀十八】

一稱吳由於【年】

子西之子寧【同哀十六】

一稱子國【年哀十七】

一稱公孫寧【年哀十八】

一人四稱

大心【僖二十八年】

一稱孫伯【同】

一稱大孫伯【僖三十三年】一稱成大心【文五年】

蒍艾獵【宣十一年】

一稱蒍敖【宣十二年】

一稱孫叔敖

一稱孫叔【並同宣十二年沈尹將中軍

時將中軍者叔敖則沈尹蓋叔敖也】

成然【昭十三年】

一稱蔓成然

一稱子旗【並同】

一稱鬭成然【昭十四年】

一人五稱

伯棼【僖二十八年棼一作賁見襄二十六年】一稱椒【文九年經】

傳稱子越椒

一稱子越【文十六年】一稱鬭椒【宣二年】

公子圍【襄二十六年卽靈王】一稱王子圍

一稱王子【並同】

一稱令尹【襄三十年】一稱令尹圍【襄三十一年】

葉公諸梁【定五年】

一稱葉公【同】

一稱子髙【哀十六年】一稱諸梁【同】

一稱沈諸梁【哀十九年】

秦

一人兩稱

公孫枝【僖九年】

一稱子桑【僖十三年】

白乙【僖三十二年】

一稱白乙丙【僖三十三年】

一人三稱

西乞【僖三十二年】

一稱西乞術【僖三十三年】

一稱術【文十二年經】

伯車【成十三年】

一稱鍼【襄二十六年】

一稱後子【昭元年】

一人四稱

孟明【僖三十二年】

一稱孟子【同】

一稱百里孟明視【僖三十三年】一稱孟明視【文二年】

陳

一人兩稱

轅濤塗【僖四年經】

一稱轅宣仲【僖五年】

公孫寧【文十七年】

一稱孔寧【宣九年】

夏徴舒【宣十年經】

一稱夏南【成二年】

陳侯之弟黃【襄二十年經】傳稱公子黃

太子偃師【襄二十五年】

一稱悼太子偃師【昭八年】

公子招【昭元年】

一稱司徒招【昭八年】孫吳【昭八年卽惠公】

一稱悼太子之子吳【昭十三年】夏齧【昭二十三年經】

傳稱陳大夫齧

一人三稱

五父【隠六年】

一稱文公子佗【桓五年】

一稱陳佗【桓六年經】

蔡

一人兩稱

聲子【襄二十六年】

一稱公孫歸生【襄二十七年經】世子有【昭十一年經】

傳稱隱大子

公孫霍【哀四年經】

傳稱公孫旴

一人三稱

公子燮【襄八年經】

傳稱司馬燮

一稱蔡司馬【襄二十年】

曹

一人兩稱

公子欣時【成十三年】

一稱子臧【同】

公孫彊【哀七年】

一稱司城彊【哀八年】

邾

一人兩稱

邾儀父【隠元年經】

傳稱邾子克

茅成子【哀七年】

一稱茅夷鴻【同】

莒

一人兩稱

玆防公【僖二十六年】

一稱莒期【定四年】

太子僕【文十八年】

一稱莒僕【同】

渠丘公【成八年】

一稱莒子朱【成十四年】犂比公之子去疾【襄三十一年】一稱著丘公【昭四年】

展輿【襄三十一年】

一稱莒展【昭元年】

蒲余侯【昭十四年】

一稱蒲余侯玆夫【同】

一人三稱

犂比公【襄十六年】

一稱宻州【襄三十一年經】

傳稱買朱鉏

吳

一人兩稱

狐庸【成七年】

一稱屈狐庸【襄三十一年】吳子乘【襄十二年經】

傳稱壽夢

諸樊【襄十四年】

一稱吳子遏【襄二十五年經昭二十

三年吳又有太子諸樊杜曰吳王僚之子孔穎

達謂僚乃遏之弟子何容僚子乃取遏號爲名

恐傳寫之誤】

勾余【襄二十八年】

一稱夷末【昭十五年】

余祭【襄二十九年】

一稱戴吳【襄三十一年】

州於【昭二十年】

一稱僚【昭二十七年經】

王子姑曹【哀八年】

一稱公子姑曹【哀十七年】

一人三稱

公子光【昭十七年】

一稱闔閭【昭二十七年】

一稱吳光【昭三十年】

棠君尙之弟員【昭二十年】一稱伍員【昭三十年】

一稱子胥【哀十一年】

一人四稱

伯州犂之孫嚭【定四年】

一稱大宰嚭【哀元年】

一稱大宰子余【哀八年】一稱大宰【哀十一年】

一人五稱

季札【襄十四年】

一稱札【襄二十九年經】

傳稱公子札

一稱延州來季子【襄三十一年】一稱季子【同】

紀

一人兩稱

裂繻【隠二年經】

一稱子帛【同】

虢

一人兩稱

虢公【隠三年】

一稱虢公忌父【隠八年】

虢公林父【桓五年】

一稱虢仲【桓八年】

虢叔【莊二十年】

一稱虢公【同】

州

一人兩稱

州公【桓五年經】

傳稱淳於公

春秋識小錄卷九

