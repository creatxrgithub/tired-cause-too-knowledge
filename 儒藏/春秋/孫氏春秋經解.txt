

禦制題孫覺春秋經解六韻

注疏春秋充棟夥髙郵作解費研磨學從安定居名第書出臨川罷制科【周麟之跋云初王荊公欲釋春秋以行於天下而莘老之傳已出一見而有惎心自知不復能出其右遂詆聖經而廢之曰此斷爛朝報也不列於學宮不用於貢舉者積有年其說𨿽未必盡然而是書爲當時所重亦可見矣】鑿傳鄙他相佩劍翼經嘉此匪操戈諸公列國事悉具抑伯尊王義不訛發奧依然準平正折衷要是弗偏頗邵張珍弆今歸紀【此書於宋紹興間陽羨邵輯任髙郵時鏤版郡齋檇李張顏又因其移書以周麟之跋語附益卷末識而弆之今爲翰林紀昀所藏僅有鈔本耳】汲古深心有足多

欽定四庫全書

經部五

春秋經解

春秋類

提要

【臣】等謹案春秋經解十三卷宋孫覺撰覺字莘老髙郵人擢進士第官至禦史中丞事迹具宋史本傳此書題曰龍學孫公蓋其致仕之時以龍圖閣學士兼侍講提舉醴泉觀也覺早從胡瑗遊傳其春秋之學大防以抑霸尊王爲主自序稱左氏多說事迹公羊以存梗槪今以三家之說較其當否而谷梁最爲精深且以谷梁爲本其說是非褒貶則雜取三傳及歷代諸儒啖趙陸氏之說長者從之其所未聞則以安定先生之說解之今瑗口義五卷已佚傳其緒論惟覺此書周麟之跋稱初王安石欲釋春秋以行於天下而莘老之傳已出一見而有惎心自知不能出其右遂詆聖經而廢之邵輯序稱是書作於晚年謂安石因此廢春秋似未必盡然然亦可見當時甚重其書故有此說也宋史藝文志載春秋經解十五卷又春秋學纂十二卷春秋經社要義六卷朱尊經義考據以著錄於經解注曰存於學纂要義皆注曰佚然今本實十三卷自隠公元年至獲麟首尾完具無所殘缺與宋志所載不符考陳振孫書錄解題載春秋經解十五卷春秋經社要義六卷而無春秋學纂王應麟玉海載春秋經社要義六卷春秋學纂十三卷而無春秋經解其學纂條下注曰其說以谷梁爲本及采左氏公羊歷代諸儒所長間以其師胡瑗之說斷之分莊公爲上下云云與今本一一相合然則春秋學纂卽春秋經解之別名宋志旣分爲二書並訛其卷數書錄解題亦訛十三卷爲十五卷惟玉海所記爲得其眞矣乾隆四十九年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

春秋經解原序

龍學孫公蚤從安定胡先生遊在經社中最有聲而尢深於春秋晚患諸儒之鑿彼此佩劍蠧蝕我聖經乃攄其所自得爲之傳凡先儒之是者從之非者折衷之義例一定凡目昭然誠後學之指南也而傳者蓋寡余曩得之親故間愛其論議之精審而文辭之辧傅也常欲刋行與學者共之而力所不能旣來秦郵以爲此公之鄕裏也近世兩淮如合肥之包孝肅集山陽之徐節孝集皆因其鄕裏而易以傳布吾之志遂矣適值大歉朝夕汲汲焉荒政之是營未暇及此越明年嵗稔公私粗給於是樽節浮費鳩工鏤板寘諸郡齋以永其傳其間無解者多不備其經文今謹仍舊弗敢增也嗟乎書之顯晦蓋亦有時如公名節著於當時載在信史爛如日星固不待此以爲重輕然公平生之所畱意今得百有餘年猶未顯行於世余獨寶藏之又適承乏於公之鄕裏得以遂夙昔之志則此書之傳疑若有待也紹熙四禩仲春陽羨邵輯序

孟子曰王者之迹熄而詩亡詩亡然後春秋作春秋之時詩非盡亡也黍離降而爲國風則王者之詩亡王者之詩亡則雅不作而天下無政矣春秋所爲作也故曰春秋天子之事也孔子沒更秦燔書微言中絕漢興諸儒守専門之學互相疵病至父子有異同之論況餘人乎然自昔通儒達識未有不由此而學也熙寧之初崇儒尊經訓迪多士以謂三傳異同無所考正於六經尢爲難知故春秋不列於學官非廢而不用也而士方急於科舉之習遂闕而不講可勝惜哉髙郵中丞孫公先生以其饜余盡發聖人之蘊著爲成書以傳後學其微辭妙旨多先儒之所未言者啟其闗鍵使學者得以稽其門叩其戶以窺堂奧豈曰小補之哉余得而伏讀之不能釋手聞所未聞多矣而其孫廣伯乃以其書屬予爲序以余之淺陋使得掛名經端自托不腐豈不幸矣哉然承命以來於玆有年矣而不敢措筆於其間竊謂先生以宗工鉅儒世所師仰𨿽片言寸簡皆足以垂世傳後況其成書耶晚學後進妄以蕪辭圬鏝之非惟不足以爲重乃退之所謂言之適有累於髙明也故絕意不敢爲而廣伯之請益至乃勉爲之書其後庶乎如古之附驥尾者後之覽者矜其意而勿誚焉可也山楊時序

綱因讀山文編見其爲中丞孫先生作春秋解後序竊謂楊公學邃於經今於是書尊信推予若弟子之於其師後學觀此當知所依歸矣敬鋟諸梓以補前之未備云時嘉定丙子仲春上澣郡守新安汪綱書

春秋經解自序

春秋者魯國之史孔子老而後成之書也孔子曰吾自衛反魯然後樂正雅頌各得其所又曰加我數年五十以學易可以無大過矣是刪詩書定禮樂在於反魯之年而贊易在於五十之後也春秋止於獲麟而孔子沒於獲麟之後二嵗耳是孔子於未沒之前猶記春秋之事則春秋之於六經最爲晚成也孔子於未老之前不作春秋必其老而後作者蓋孔子尙壯猶冀當時之君有能感悟而用之者矣柰何周旋天下至於窮老而一丘之地不可得一旅之民不可有孔子之年益老而天下之亂不止至於臣弒其君子弒其父而天子不加誅方伯不致討三綱五常掃地俱盡孔子於是因魯之史以載天子之事二帝三王之法於是乎在春秋之所善王法之所褒也春秋之所惡王法之所棄也至於修身正家理國治天下之道君臣父子兄弟夫婦之法莫不大備故前史云爲人臣而不知春秋必蒙首惡之名爲人子而不知春秋必陷大逆之罪故學者不可以不務也春秋之作蓋以天下無王而孔子以王法正之誅罰褒賞者天子之事也故孔子曰知我者其惟春秋乎罪我者其惟春秋乎作傳者旣不解孔子所以作春秋之意而杜預何休之徒又妄爲之說如杜預之說則曰周徳旣衰官失其守諸所記注多違舊章仲尼因魯史策書成文考其眞僞而志其典禮其教之所存文之所害則刋而正之其餘則皆卽用舊史若如其說則孔子乃一史官爾春秋旣曰作之又徒因其記注卽用舊史則聖人何用苟爲書也何休之說曰春秋將以黜周王魯孔子爲天下無王乃作春秋何得云黜周王魯如經書王正月者大一統也先王人者卑諸侯也不書王戰者以見天下莫之敵也書王而加天者別吳楚之僭僞也春秋尊王如此安得謂之黜周乎作傳者旣不解孔子所以作春秋之意而注釋者又妄爲之說至今好怪之徒更增引血書端門諸防緯之說以解春秋此啖氏所謂宏綱旣失萬目從而大去者也故自孔子之沒能深知春秋之所以作與春秋之所存者惟孟子爾孟子曰王者之迹息而詩亡詩亡然後春秋作孟子之意以謂王者號令尙行於天下而於號令之中有過差失謬則詩人得以規刺而正之至其大亂而王道板蕩號令不行天子名存而已則孔子作春秋以代其賞罰也春秋旣成孔子不久而已沒又其書刺譏誅絕多病當時之人不可顯傳於世故門弟子受業春秋者無聞焉其後遂有春秋五傳鄒氏夾氏久已不傳而左傳公谷代興於漢然其祖習傳受傳記不明如習左傳者卽托爲丘明言與孔子同其好惡又身爲國史所載皆得其眞然左氏之書然亦失謬此亦黨左氏之言也習公谷者又言孔子經成獨傳子夏公羊髙谷梁赤皆子夏門人若二子同出子夏之門不應傳有同異此亦黨公谷之言也三傳之出旣已訛謬諸儒之說不可據依但當取其是而捨其非爾春秋之名說者亦眾如左氏說韓宣子適魯見易象與魯春秋又孟子亦曰晉謂之乘楚謂之檮杌魯謂之春秋其實一也是孔子於未作之前已名春秋孔子因之不攺也杜預曰史之所記必表年以首事年有四時故錯綜以爲所記卜之名也孝經亦曰春秋祭祀以時思之是言春秋可以舉四時杜預之說爲得矣三傳之說旣未可質其後先但左氏多說事迹而公羊亦存梗槪陸淳以謂斷義卽皆不如谷梁之精今以三家之說校其當否而谷梁最爲精深且以谷梁爲本者其說是非褒貶則雜取三傳及歷代諸儒唐啖趙陸氏之說長者從之其所未聞卽以所聞安定先生之說解之云

欽定四庫全書

春秋經解卷一

宋孫覺撰

隠公

元年春王正月

孔子之作春秋也以天下無王而作也非爲隱公而作也然則春秋之始於隱公者非他以平王之所終也何者昔者幽王遇禍平王東遷平旣不王周道絕矣觀夫東遷之後周室微弱諸侯彊大朝覲之禮不修共賦之職不問號令之無所束賞罰之無所加壞法易紀者有之變禮亂樂者有之弒君戕父者有之攘國竊號者有之徵伐四出蕩然莫禁天下之政中國之事皆諸侯分裂之平王庸暗歷孝逾恵莫能中興播蕩陵遲逮隱而死夫生猶有可待也死則何所爲哉故詩自黍離而降書自文侯之命而絕春秋自隱公而始也詩自黍離而降者天下無復有誥命也春秋自隱公而始者天下無復有王也夫欲治其末者必先端其本嚴其終者必先正其始元年書王所以端本也正月所以正始也其本旣端其始旣正然後以大中之法從而誅賞之故曰元年春王正月也隱公曷爲不書卽位正也五等之制𨿽曰繼世而皆請於天子隱公承恵天子命也故不書卽位以見正焉

三月公及邾儀父盟於蔑

盟者亂世之事故聖王在上閴無聞焉斯蓋周道陵遲眾心離貳忠信殆絕譎詐交作於是列國相與始有歃血要言之事爾凡書盟者皆惡之也邾附庸國儀父字附庸之君未得列於諸侯故書字以別之威十七年公會邾儀父盟於趡【翠軌反】莊二十三年蕭叔朝公是也春秋之法惡甚者日其次者時非獨盟也以類而求二百四十二年諸侯罪惡重輕之迹煥然可得而見矣蔑魯地

夏五月鄭伯克段於鄢【於晚反】

段鄭伯弟案諸侯殺大夫稱人稱國殺世子母弟稱君此鄭伯弟可知也克者力勝之辭段鄭伯弟以鄭伯之力始勝之者見段驕悍難制國人莫伉也鄭伯養成段惡至於用兵此兄不兄弟不弟也鄭伯兄不兄段弟不弟故曰鄭伯克段於鄢以交譏之鄢鄭地

秋七月天王使宰咺【吁阮反】來歸恵公仲子之賵【方鳯反】天王使宰咺來歸恵公仲子之賵非禮也仲子孝公妾恵公母恵公旣君仲子不稱夫人者妾母不得稱夫人故曰恵公仲子也其曰恵公仲子者非他以別恵公之母爾文九年秦人來歸僖公成風之禭皆此義也仲字子宋姓車馬曰賵衣衾曰禭珠玉曰賻【抉故反】宰咺天子士宰官咺名天子之士名

九月及宋人盟於宿

及宋人盟皆微者也外微者稱人內微者稱及不可言魯故也

冬十有二月祭【側界反】伯來

祭伯天子卿不稱使者非天子命也非天子命則奔也不言奔非奔也祭伯私來也祭伯私來故曰祭伯來以惡之祭國伯爵

公子益師卒

益師孝公子內大夫也內大夫生死皆曰公子公孫與氏不以大夫目之者惡世祿也古者諸侯之大夫皆命於天子周室旣微其制遂廢故魯之臧氏仲孫氏叔孫氏季孫氏晉之狐氏荀氏趙氏郤氏欒氏範氏齊之髙氏國氏崔氏衛之氏孫氏皆世執其政莫有命於天子者此皆謂世祿者矣春秋詳內略外故獨卒內大夫以疾之

二年春公會戎於潛

公會戎於潛聖王不作六戎之人入居中國與諸侯伉故公會戎於潛諸侯非有天子之事不得出會諸侯況會戎哉凡書會者皆惡之也潛魯地

夏五月莒人入向【舒亮反】

莒小國也入者以兵入也莒小國以兵入向者隠桓之際徵伐用師國無大小皆専而行之故莒人以兵入向其稱人者春秋小國卿大夫皆略稱人以其土地微陋其禮不足故也

無駭帥師入極

無駭公子展孫不氏未命也極附庸國外莒人入向內無駭帥師入極天子不能誅此國周室陵遲可知也

秋八月庚辰公及戎盟於唐

盟不相信爾故割牲歃血以要之邾儀父中國也公與中國盟猶曰不可與戎盟於唐甚矣唐魯地

九月紀裂繻來逆女

惡不親迎也諸侯親迎禮之大者在易咸卦兌上艮下兌少男先下女親迎之象也故曰咸感也二气感應以相與又曰天地感而萬物化生聖人感人心而天下和平是以文王親迎於渭以啟周室詩人美之紀侯不知親迎之大故斥言紀裂繻來逆女以惡之也裂繻紀大夫未命故不氏

冬十月伯姬歸於紀

伯姬紀裂繻所逆內女也伯子姬魯姓婦人謂嫁曰歸

紀子伯莒子盟於宻

紀本侯爵此稱子伯闕文也左氏作子帛杜預言裂繻字者蓋附會其說爾故不取焉

十有二月乙夘夫人子氏薨

隱公夫人也夫人薨志者夫人小君與君一體故志之也子宋姓不地者夫人薨有常處不言者五月而也

鄭人伐衛

孔子曰天下有道則禮樂徵伐自天子出天下無道則禮樂徵伐自諸侯出自諸侯出蓋十世希不失矣自大夫出五世希不失矣夫禮樂徵伐者天下國家之大經也天子尸之非諸侯可得専也諸侯専之猶曰不可況大夫乎吾觀隠威之際諸侯無小大皆専而行之宣成而下大夫無內外皆専而行之其無王也甚矣故孔子從而錄之正以王法凡侵伐圍入取滅皆誅罪也鄭人微者

三年春王二月

羣公之年正月書王者九十二二月書王者二十三月書王者一十七春秋之法惟元年不以有事無事皆書王正月餘年事在正月則書正月威二年春王正月戊申宋督弒其君與夷及其大夫孔父十年春王正月庚申曹伯終生卒之類是也事在二月則書二月此年春王二月己巳日有食之四年春王二月莒人伐杞之類是也事在三月則書三月七年春王三月叔姬歸於紀莊十二年春王三月紀叔姬歸於酅【音攜】之類是也一時無事則書首月莊五年春王正月十二年春王正月之類是也

己巳日有食之

言日不言朔者凡日食言日言朔食正朔也言日不言朔失其朔也言朔不言日失其日也不言日不言朔日朔俱失也威三年秋七月壬辰朔日有食之莊二年五年六月辛未朔日有食之食正朔也此年二月己巳日有食之僖公十二年三月庚午日有食之失其朔也威十七年冬十月朔日有食之失其日也莊十八年三月日有食之僖十五年夏五月日有食之日朔俱失也此皆歷象錯亂攝提無紀周室不綱太史廢厥職或失之先或失之後夏書曰先時者殺無赦不及時者殺無赦故春秋詳而錄之以正其罪

三月庚戌天王崩

平王也天子崩諸侯卒皆志者受終易代不可不見也天子崩七月而諸侯卒五月而此禮之常也故不書焉凡書者非常也是故天王崩書者五威襄匡簡景是也不書者四平恵定靈是也不書崩不書者三莊僖頃是也威襄匡簡景書者皆非常也平恵定靈不書者皆得常也莊僖頃不書崩不書者周室微弱失不告也失不告崩故不可得而書也然則襄王而者書惡內也案文六年八月乙亥晉侯驩卒冬十月公子遂如晉晉襄公八年八月戊申天王崩九年二月叔孫得臣如京師襄王魯皆使卿會是天子諸侯可得而齊也故書襄王之以惡內

夏四月辛夘尹氏卒

尹氏天子卿言氏者起其世也泰誓曰罪人以族官人以世夏商之亂政也周旣失道其政亦然案節南山家父刺幽王之詩也稱尹氏太師維周之氐則尹氏世卿其來久矣見於此者因其來赴誅之也

秋武氏子來求賻

武氏世卿也其言武氏子父未也武氏子來求賻者武氏子父死未故來求賻賻不可求來求非禮也

八月庚辰宋公和卒冬十有二月齊侯鄭伯盟於石門石門齊地

癸未宋穆公

夫赴告弔會史防之常也貶惡誅亂聖師之筆也春秋書諸侯之卒者豈徒紀其嵗時從其赴告弔會而已哉蓋以周道陵遲諸侯僭亂變古易常驕恣不道生死以聖王之法治之也是故諸侯之卒書者九十三不書者四十一凡書者皆惡之也禮天子崩稱天命以諡之諸侯薨請諡於天子大夫卒受諡於其君大行受大名小行受小名所以懲惡而勸善也東遷之後其禮遂廢諸侯之也不請諡於天子皆自諡之非獨不請諡於天子皆自諡之而又僭稱公焉故孔子從而錄之正以王法惟吳楚之君僭極惡大貶不書此非例之常宋公爵又五月而書者不請諡也

四年春王二月莒人伐杞取牟婁

二月莒人伐杞取牟婁甚之也莒人二年入向天子不能誅故此肆然伐杞取牟婁牟婁邑

戊申衛州吁弒其君完

州吁不氏未命也易曰履霜堅冰陰始凝也馴致其道至堅冰也又曰積善之家必有餘慶積不善之家必有餘殃臣弒其君子弒其父非一朝一夕之故其所由來者漸矣由辧之不早辧也斯聖人教人君禦臣子防微杜漸之深戒也蓋以臣子之惡始於微而積於漸久而不已遂成於弒逆之楇如履霜而至於堅冰也若辧之不早則辧之不及矣故春秋之世臣弒其君者有之子弒其父者有之弟弒其兄者有之婦弒其夫者有之是時綱紀旣絕蕩然莫禁孔子懼萬世之下亂臣賊子交軌乎天下也故以聖王之法從而誅之其誅之也罪惡有三大夫弒君則稱名氏以誅之謂大夫國體不能竭力盡能輔不逮包藏禍心以肆其惡故稱名氏以誅之此年衛州吁弒其君完莊八年齊無知弒其君諸兒宣十年陳夏徴舒弒其君平國之類是也微者弒君則稱人以誅之微者謂非大夫名氏不登於史策故稱人以誅之文十六年宋人弒其君杵臼十八年齊人弒其君商人襄三十一年莒人弒其君宻州之類是也眾弒君則稱國以誅之眾謂上下乖離姦宄並作肆禍者非一言舉國之人可誅也故稱國以誅之文十八年莒弒其君庶其成十八年晉弒其君州蒲定十三年薛弒其君比之類是也

夏公及宋公遇於淸

遇者不期也不期而會曰遇詩稱邂逅相遇適我願兮是也諸侯守天子土非享覲不得逾境此言公及衛侯遇於淸者惡其自恣出入無度淸衛地

宋公陳侯蔡人衛人伐鄭秋翚帥師會宋公陳侯蔡人衛人伐鄭

夏宋公陳侯蔡人衛人伐鄭秋翚帥師會宋公陳侯蔡人衛人伐鄭內外連兵肆然不顧以疾於鄭其惡可知也蔡衛稱人稱人微者翚不氏未命也

九月衛人殺州吁於濮【音卜】

稱人以弒討賊亂也其言於濮者威公被弒至此八月惡衛臣子緩不討賊俾州吁出入自恣也濮衛地

冬十有二月衛人立晉

人者眾辭嗣於有常位故不言立言立非正位也州吁旣死衛國無君故國人舉公子晉立之諸侯受國於天子非國人可得立也故曰衛人立晉以誅其惡

五年春公觀魚於棠

觀魚非諸侯之事也天子適諸侯朝天子無非事也動必有爲也故孟子曰天子適諸侯曰巡狩巡狩者巡所守也諸侯朝於天子曰述職述職者述所職也是故春省耕而補不足秋省斂而助不給隠公怠棄國政春觀魚於棠可謂非事者矣棠魯地

夏四月衛桓公

十四月

秋衛師入郕九月考仲子之宮

考成也仲子恵公母隠公祖母元年天王使宰咺來歸恵公仲子之賵故隠公考仲子之宮祭之元年天王使宰咺來歸恵公仲子之賵非禮也隠公以是考仲子之宮祭之此又甚矣然宗廟有常故公夫人之廟皆不書焉此年考仲子之宮成六年立武宮定元年立宮皆譏其變常也

初獻六羽

初始也羽舞者所執大雉之羽也其言初獻六羽者魯僭用天子禮樂舞則八佾孔子不敢斥也故因此減用六羽以見其僭天子之惡且經言考仲子之宮初獻六羽則羣公皆用八佾可知也惟稱羽者婦人之宮不用幹舞

邾人鄭人伐宋

邾序鄭上者邾主乎伐宋也

螟

螟虫災也食苗心曰螟食葉曰蟘食節曰賊食根曰蟊

冬十有二月辛巳公子彄【苦侯反】卒

公子彄臧僖伯也孝公子

宋人伐鄭圍長葛

九月邾人鄭人伐宋故宋人伐鄭圍長葛長葛鄭地

六年春鄭人來輸平

其言來輸平者鄭人來輸誠乎我平四年翚會諸侯伐鄭之怨也平者釋憾之辭

夏五月辛酉公會齊侯盟於艾

艾魯地

秋七月

春秋編年必具四時故𨿽無事皆書首月不遺時也

冬宋人取長葛

長葛鄭邑天子所封非宋人可得取也宋人前年伐鄭圍長葛此而取之故言伐言圍言取悉其惡以誅之也

七年春王三月叔姬歸於紀

叔姬伯姬之媵至是乃歸待年父母國也媵書者爲莊十二年歸於酅【音攜】起

滕侯卒

不日不名者滕入春秋爲小國之君卒或日不日或名不名者以其微弱其禮不足略也

夏城中丘

城邑宮室髙下大小皆有王制不可妄作是故城一邑新一廏作一門築一囿時與不時皆詳而錄之此年夏城中丘威五年夏城祝丘莊二十九年冬十有二月城諸及防文十二年冬十有二月季孫行父帥師城諸及鄆定十四年秋城莒父及霄僖二十年春新作南門定二年冬十月新作雉門及兩觀之類是也時謂周之十二月夏之十月非此不時也然得其時者其惡小非其時者其惡大此聖人受民力重興作懲僭忒之深旨也中丘魯地

齊侯使其弟年來聘

列國相聘非禮也斯皆東遷之後諸侯橫恣連衡自固以相比周乃有玉帛交聘之事爾是故大國聘而不朝小國朝而不聘小國力弱可致大國地廣兵眾不可得而屈也故但使大夫來聘結歡通問而已凡書者皆惡之也

秋公伐邾冬天王使凡伯來聘

天王使凡伯來聘非天子之事也威王不能興衰振治統制四海以復文武之業反同列國之君使凡伯來聘此威王之爲天子可知也凡伯天子卿凡國伯爵

戎伐凡伯於楚丘以歸

凡伯寓衛戎伐凡伯以歸言伐用兵也楚丘衛地地以楚丘者責衛不能救難錄以歸者凡伯不死位

八年春宋公衛侯遇於垂

垂衛地

三月鄭伯使宛來歸祊【必彭反】庚寅我入祊

祊鄭邑天子所封非魯土地故曰來歸定十年齊人來歸鄆讙陰田皆此義也先言歸而後言入者鄭不可歸魯不可入也鄭人歸之魯人受之其罪一也入者受之之辭宛不氏未命也

夏六月己亥蔡侯考父卒辛亥宿男卒

秋七月庚午宋公齊侯衛侯盟於瓦屋

此言庚午宋公齊侯衛侯盟於瓦屋者甚之也諸侯日熾紛紛籍籍相與爲羣歃血要言自是卒不可制也瓦屋周地

八月蔡宣公

三月而

九月辛夘公及莒人盟於浮來

公與莒人盟非莒人之罪也凡公與外大夫盟內斥言公外大夫稱人惡在公也此年公及莒人盟於浮來成二年公及楚人秦人宋人陳人鄭人齊人曹人邾人薛人鄫人盟於蜀是也內不言公外書大夫名氏惡在大夫也莊十二年及齊髙侯盟於防文二年及晉處父盟是也浮來莒地

螟

冬十有二月無駭卒

不氏未命也九年挾卒同此

九年春天王使南季來聘

南季天子大夫南氏季字

三月癸酉大雨震電庚辰大雨【於付反】雪

周之三月夏之正月也未當大雨震電旣大雨震電又不當大雨雪甚哉是月之間天變若此也

挾卒夏城郎

郎魯地

秋七月冬公會齊侯於防

防魯地

十年春王二月公會齊侯鄭伯於中丘

此言二月公會齊侯鄭伯於中丘者公末年出入無度不顧憂患於內數會諸侯於外也十一年時來之會同此

夏翚帥師會齊人鄭人伐宋六月壬戌公敗宋師於菅【古顏反】辛未取郜【音告】辛巳取防

夏翚帥師會齊人鄭人伐宋六月壬戌公敗宋師於菅辛未取郜辛巳取防甚矣公與翚傾眾悉力共疾於宋又浹日而取二邑故君臣並錄以疾菅宋地

秋宋人衛人入鄭宋人蔡人衛人伐戴鄭伯伐取之宋人蔡人衛人伐戴戴小國也三國之師旣退鄭伯見利忘義乘戴之伐而取之其惡可知也

冬十月壬午齊人鄭人入郕

郕小國

十有一年春滕侯薛侯來朝

諸侯朝天子禮也諸侯朝諸侯非禮也斯皆周室不競干戈日尋以大陵小小國不得已而爲之耳是故齊晉宋衛未嘗朝魯而滕薛邾杞來朝奔走而不暇也齊晉宋衛未嘗來朝魯者齊晉盛也宋衛敵也滕薛邾來朝奔走而不暇者土地陜陋兵勢寡弱不能與魯伉也春秋之法諸侯非有天子之事不得逾境凡書朝者皆惡之也

夏五月公會鄭伯於時來

時來衛地

秋七月壬午公及齊侯鄭伯入許

案前事二月公會齊侯鄭伯於中丘夏翚帥師會齊人鄭人伐宋六月壬戌公敗宋師於菅辛未取郜辛巳取防此年五月公會鄭伯於時來秋七月壬午公及齊侯鄭伯入許甚矣公二年之中與齊侯鄭伯連兵自恣以爲不道其惡若此也

冬十有二月壬辰公薨

公薨不地弒也孰弒之威公弒也曷爲不言威公弒內諱弒也故弒君之賊皆不書焉不言者以侯禮而也隱𨿽見弒其臣子請諡於周以侯禮而故不書焉

春秋經解卷一

欽定四庫全書

春秋經解卷二

宋孫覺撰

桓公

元年春王正月公卽位

卽位常事書者威弒隱自立非天子命也

三月公會鄭伯於垂

垂衛地

鄭伯以璧假許田

許田者許男之田也天子所封不可假也鄭與許接壤故鄭伯以璧假其田二國擅假天子之田自恣若此然猶愈乎用兵而取也故曰鄭伯以璧假許田

夏四月丁未公及鄭伯盟於越

越衛地

秋大水

水不潤下也昔者聖王在上五事修而彛倫敍則休驗應之故曰肅時雨若乂時若哲時燠若謀時寒若聖時風若聖王不作五事廢而彛倫攸斁則咎驗應之故曰狂常雨若僣常若豫常燠若急常寒若防常風若春秋之時多災異者聖王不作故也然自隱迄哀聖王不作者久矣天下之災異多矣悉書之則不可勝其所書矣是故孔子惟日食與內災則詳而書之外災則或舉其一或舉於齊鄭宋衛則天下之異從可見矣

冬十月

二年春王正月戊申宋督弒其君與夷及其大夫孔父此言宋督弒其君與夷及其大夫孔父者甚之之辭也督弒禍心旣弒其君與夷又殺其大夫孔父可謂甚矣故曰宋督弒其君與夷及其大夫孔父以誅之孔父字者天子命大夫也古者諸侯之大夫皆命於天子故春秋列國時或有之宋孔父鄭祭仲魯單伯陳女叔之類是也

滕子來朝

滕稱子者按公爵也滕薛皆侯也入春秋或稱侯或稱伯或稱子皆降也滕或稱侯或稱子稱侯正也稱於降也薛或稱侯或稱伯稱侯正也稱伯降也此蓋聖王不作諸侯自恣朝防不常彼三國者力旣不足禮多不備或以侯禮而朝或以伯子而防故孔於從而錄之以見其亂也滕子朝弒逆之人其惡可知

三月公防齊侯陳侯鄭伯於稷以成宋亂

弒君之賊諸侯皆得討之宣十一年楚人殺陳夏正舒是也此言公防齊侯鄭伯於稷以成宋亂者惡不討賊也公防齊侯陳侯鄭伯於稷本爲宋討賊旣而不討者督殺殤公威弒隱亦懼諸侯之討已故翻然與督比周同惡相濟以成宋亂受賂而返也

夏四月取郜大鼎於宋戊申納於太廟

其言夏四月取郜大鼎於宋戊申納於太廟者甚之也威弒逆之人受督弒逆之賂以事於周公之廟可謂甚矣

秋七月侯來朝

此書月前滕子不月者與督弒同月

蔡侯鄭伯防於鄧九月入

七月杞侯來朝九月魯人入皆非禮也不言主名防者

公及戎盟於唐冬公至自唐

至者春秋亂世諸侯出入無度危之也案公行一百七十六皆不王事舉其或往返逾時釁深而惡重者則書其至以危之餘則否焉是故書至者八十二也

三年春正月

羣公之年書月則書王明此正朔天王所班也此不王而月者威弒隠自立天子不能誅若王此正朔非天王所班威之所出也不於元年二年見其罪者元年方端本正始二年宋督弒其君與夷非威之事故此年從其出防齊侯以正其罪

公防齊侯於嬴

嬴齊地

夏齊侯衛侯胥命於蒲

齊侯衛侯相命於蒲非正也𨿽無歃血要盟之事古者諸侯非王事不逾境蒲衛地

六月公會侯於郕

魯前年入杞公今會侯於郕自恣若此

秋七月壬辰朔日有食之旣

言日言朔食正朔也旣盡也日有食之陰侵陽臣侵君之象也凡日食人君皆當戒懼側身修徳以消其咎故夏書曰乃季秋月朔辰弗集於房瞽奏鼓嗇夫馳庶人夫小雅曰十月之交朔日辛夘日有食之亦孔之醜是也

公子翚如齊逆女九月齊侯送姜氏於讙

公會齊侯於讙公子翚氏者威王命也孔子曰闗睢樂而不淫哀而不傷孔子之言豈徒然哉蓋傷周室陵遲婚姻失道無賢女輔佐君子致闗睢后妃之徳以化天下也是時文姜亂魯驪姬惑晉南子傾衛夏姬喪陳上下化之滔滔皆是不可悉舉也故自隱而下夫人人女出處之迹皆詳而錄之以懲以戒爲萬世法噫夫夫婦婦風敎之始人倫之本也可不重乎是故婚禮之重莫重乎親迎詩稱太似之家在洽之陽在渭之涘文王親迎於渭則諸侯親迎其所來也逺矣此言公子翚如齊逆女齊侯送姜氏於讙公防齊侯於讙皆非禮也諸侯親迎不使卿受母送女不逾境公旣使公子翚逆女齊侯送姜氏來也又自往會非禮可知也

夫人姜氏至自齊

此齊侯送姜氏公受之於讙也公受姜氏於讙不以讙至者不與公受姜氏於讙也故曰夫人姜氏至自齊以正其義

冬齊侯使其弟年來聘有年

威立十八年惟此言有年者是未嘗有年也書者著威公爲國不能勤民務農若是也

四年春正月公狩於郎

狩冬田也天子諸侯四時必田者蓋安不忘危治不忘亂諸武經而敎民戰也豈徒肆盤遊逐禽獸而已哉然禽獸多則五穀傷不可不捕也故因田以捕之上以供宗廟之鮮下以除殺穡之害故田必以時殺必由禮田不以時謂之荒殺不以禮謂之異惟荒也防於農惟暴也殄於物此聖人之深戒也常書書者周之正月夏之十一月也時之田用孟月正月公狩於郎不時也

夏天王使宰渠伯糾來聘

宰渠伯糾周大夫渠氏伯糾字也威公弒逆之人威王不能誅反使宰渠伯糾來聘此威王之爲天子可知也下無二時脫之七年同此

五年春正月甲戌己丑陳侯鮑卒

此言甲戌己丑陳侯鮑卒闕文也蓋甲戌之下有脫事爾且諸侯未有以二日卒者也

夏齊侯鄭伯如紀天王使仍叔之子來聘

仍叔周大夫仍國叔字也其曰仍之子來聘者父在使子之辭也

陳桓公城祝丘

祝丘魯地

秋蔡人衛人陳人從王伐鄭

威王以蔡人衛人陳人伐鄭鄭伯叛王也其言蔡人衛人陳人從王伐鄭者不使天子首兵也案十四年宋人以齊人蔡人衛人陳人伐鄭僖二十六年公以楚師伐齊定四年蔡侯以吳子及楚人戰於柏舉皆曰以此不使天子首兵可知也威王親伐下國惡之大者曷爲不使首兵天子無敵非鄭伯可得伉也故曰蔡人衛人陳人從王伐鄭以尊之尊威王所以甚鄭伯之惡也夫鄭同姓諸侯密邇畿甸威王親以三國之眾伐之拒而不服此鄭伯之罪不容誅矣人者眾辭

大雩

雩求雨之祭建巳之月常祀也故經無六月雩者建午建申之月非常則書謂之大者雩於上帝也天子雩於上帝諸侯雩於山川百神魯諸侯也雩於山川百神禮也雩於上帝非禮也噫是時周室旣防王綱旣絕禮樂崩壊天下蕩蕩諸侯之僣者多矣舉於魯則諸侯僣之從可見矣然春秋魯史孔子不敢斥也其或災異非常攺作不時者則從而錄之以著其僣天子之惡隠五年九月考仲子之宮初獻六羽此年秋大雩六年八月壬午大閱閔二年夏五月乙酉禘於莊公僖三十一年夏四月四卜郊不從乃免牲宣三年春王正月郊牛之口傷攺卜牛牛死乃不郊定二年夏五月壬辰雉門及兩觀災之類是也嗚呼其旨防矣

螽【音終】

虫災也

冬州公如曹

六年春正月寔來

闕文也三咸謂寔來州公者以上承五年冬州公如曹下無異事言之爾然極考其說義皆未妥竊謂州公如曹寔來其間文有脫漏也

夏四月公會紀侯於郕

秋八月壬午大閱

八月不時也大閱非禮也大閱仲冬簡車馬八月不時可知也大閱大搜謂天子田

蔡人殺陳佗

稱人以殺討賊亂也先儒言陳侯鮑卒佗後太子自立故蔡人誘而殺之然經無所見也

九月丁夘子同生

同世嫡威公子其曰子同生者無父辭也威弒逆之人罪當誅絕故以無父之辭書之所以甚威公之惡也

冬紀侯來朝

七年春二月己亥焚咸丘

焚者火之也咸丘附庸以人攻之猶曰不可火之則又甚矣

夏谷伯綏來朝鄧侯吾離來朝

春秋之法諸侯不生名生名惡之甚也此年谷伯綏來朝鄧侯吾離來朝十五年鄭伯突出奔蔡莊十年荊敗蔡師於莘以蔡侯獻舞歸僖十九年宋人執滕子嬰齊二十五年衛侯燬滅刑昭十一年楚子防誘蔡侯般殺之於申是也威大逆之人諸侯皆得殺之谷伯綏鄧侯吾離不能致討反交臂而來朝故生而名之也

八年春正月己夘烝

烝冬祭也春興之非禮也祭祀從夏周之正月夏之十一月也四時之祭用孟月

天王使家父來聘

家父天子大夫家氏父字

夏五月丁丑烝

夏五月丁丑烝瀆亂之甚也

秋伐邾

不出主名徴者

冬十月雨【於付反】雪祭【側界反】公來遂逆王后於紀

天子不親迎取後則使三公逆之祭公三公書者爲遂事起也其言祭公來者祭公來謀逆後之期也威王取後於紀魯受命主之故祭公來謀逆後之期其曰遂逆王后於紀者祭公來謀逆後之期旣謀之則當復命於天子命之逆則逆之不可専也祭公不復命於王専逆王后於紀故曰遂以惡之不言逆女者王后重矣非諸侯夫人可得齊也故不言逆女也

九年春紀季姜歸於京師

此前年祭公所逆王后也姜紀姓季字案襄十五年劉夏逆王后於齊不言齊姜歸於京師比言季姜歸於京師者不與祭公遂逆王后於紀也王後天下母取之逆之皆天子命非人臣可得専也祭公遂逆王后於紀非天子命故不曰王后歸於京師也

夏四月秋七月冬曹伯使其世子射【音亦一音夜】姑來朝諸侯相朝猶曰不可況使世子乎曹伯疾使其世子射姑來朝非禮也

十年春王正月

此年書王者王無十年不書也十年無王則人道滅矣

庚申曺伯終生卒夏五月曺桓公秋公防衛侯於桃丘弗遇

秋公防衛侯於桃丘弗遇衛侯不來之也桃丘衛地

冬十有二月丙午齊侯衛侯鄭伯來戰於郎

來戰於郎不言侵伐者不與齊衛鄭加兵於我也郎魯地地以魯則魯與戰可知矣不出主名者三國無故加兵於我不道之甚故以三國自戰爲文也

十有一年春正月齊人衛人鄭人盟於惡曹

謀魯也惡曺地名闗

夏五月癸未鄭伯寤生卒秋七月鄭莊公

三月而

九月宋人執鄭祭【側界反】仲突歸於鄭鄭忽出奔衛宋人宋公也宋公執人權臣廢嫡立庶以亂於鄭故奪其爵祭仲字者天子大夫也突不正歸於鄭無惡文者惡在祭仲爲鄭大臣不能死難聴宋偪脇逐忽立突惡之大者況是時忽位旣定以鄭之眾宋𨿽無道亦未能畢制命於鄭仲能竭其志力以距於宋則忽安有見逐失國之事哉故之水閔忽之無忠臣良士終以死亡者謂此也嗣子旣稱子鄭莊旣忽不稱子者惡忽不能嗣先君未逾年失國也故參譏之

柔會宋公陳侯蔡叔盟於折【之設切】

柔不氏內大夫之未命也蔡叔蔡侯弟也案諸侯母弟未命爲大夫者皆略此年柔會宋公陳侯蔡叔盟於折十五年許叔入於許十七年蔡季自陳歸於蔡莊三年紀季以酅入於齊之類是也折魯地

公會宋公於夫【音扶】鐘冬十有二月公會宋公於闞【口暫切】夫鐘郕地闞魯地

十有二年春正月夏六月壬辰公會侯莒子盟於曲池秋七月丁亥公會宋公燕人盟於谷丘八月壬辰陳侯躍卒公會宋公於虛【音墟】冬十有一月公會宋公於曲池魯地穀丘虛宋地

丙戌公會鄭伯盟於武父丙戌衛侯晉卒

再言丙戌者羨文也此盟與卒同日爾且經未有一日而再書者此羨文可知

十有二月及鄭師伐宋丁未戰於宋

此公及鄭伯伐宋也不言公者諱之也初宋人執鄭祭仲遂昭公立公子突以親於鄭突旣而背宋與魯故宋鄭交怨公七月會宋公燕人盟於谷丘八月會宋公於虛【音墟】十有一月又會宋公於丙戌又與鄭伯盟於武父以伐宋丁未戰於宋地以宋則宋與戰可知也不出主名者不與公及鄭伯伐宋也故以魯鄭自戰爲文凡公専屍其事則諱之比年及鄭師伐宋丁未戰於宋十七年及齊師戰於奚莊九年及齊師戰於幹時之類是也

十有三年春二月公會紀侯鄭伯己巳及齊侯宋公衛侯燕人戰齊師宋師衛師燕師敗績

齊以郎之戰未得志於魯因宋鄭之仇故帥衛燕與宋伐魯魯親紀而比鄭也故會紀侯鄭伯及齊師衛師宋師燕師戰以敗四國之師不地者戰於魯也衛宣未公出戰其惡可知燕戰稱師重眾也書者惡七國無名之眾殘民以逞不道之甚郎戰在十年

三月衛宣公夏太水秋七月冬十月

十有四年春正月公會鄭伯於曺無冰

無冰時燠也五行傳曰視之不明是謂不哲厥咎舒厥罰當燠

夏五

孔子作春秋専其筆削損之益之以成大中之法豈其日月舊史之有闕者不隨而刋正之哉此云夏五月無月者後人傳之脫漏爾

鄭伯使其弟語來盟

來盟者求盟於我也

秋八月壬申禦廩災乙亥嘗

嘗秋祭也周之八月夏之六月也其言八月壬申禦廩災乙亥嘗者以不時與災之餘而嘗也以不時與災之餘而嘗此威之不恭也甚矣

冬十有二月丁巳齊侯祿父卒宋人以齊人蔡人衛人陳人伐鄭

案十一年及鄭師伐宋丁未戰於宋宋人怨突之背己也故以齊人蔡人衛人陳人伐鄭以者乞師而用之也謂四國本不出師宋以力弱不足乞四國之師從而伐鄭爾僖二十六年公以楚師伐齊取谷定四年蔡侯以吳子及楚人戰於栢舉皆此義也然四國從宋伐鄭助其不道其惡亦可見矣

十有五年春二月天王使家父來求車

天王使家父來求車者諸侯貢賦不入周室材用不足也

三月乙未天王崩

威王也

夏四月己巳齊僖公五月鄭伯突出奔蔡

突厲公也簒忽立國人不與故出奔蔡凡諸侯不能嗣守先業以墮厥緒荒怠煌惑結怨於民上下乖離播越失地自取奔亡之禍者皆生而名之此年鄭伯突出奔蔡昭二十一年邾子來出奔楚二十三年莒子庚輿來奔哀十年邾子益來奔之類是也

鄭世子忽復歸於鄭

前曰鄭忽出奔衛今曰鄭世子忽復歸於鄭者明忽世嫡當嗣也凡諸侯大夫出奔與執其反國也或書歸或書復歸或書入或書復入歸者善也復歸不善也入者惡也復入者甚惡也是故復入重於入入重於復歸不若歸之之善也書歸善者威十七年蔡季自陳歸於蔡成十五年宋華【戶駕反】元自晉歸於宋之類是也復歸不善者此年鄭世子忽復歸於鄭僖二十八年衛元咺自晉復歸於衛是也入惡者莊六年衛侯朔入於衛襄三十年鄭良霄自許入鄭之類是也復入甚惡者成十八年宋魚石復入於宋彭城襄二十三年晉欒盈復入於晉之類是也忽世嫡當嗣其言不善者諸侯受國於天子鄭世子忽其奔也祭仲逐之其歸也祭仲反之以其進退在祭仲而不在天子也

許叔入於許

許叔許男弟入者惡入也許叔入許許不言出者非大夫也非大夫故略之凡不言出者皆此義也

公會齊侯於艾邾人牟人葛人來朝

皆防國之君案隠元年公及邾儀父盟於蔑莊二十三年蕭叔朝公皆自此稱人者賤其相與朝弒逆之人貶之也

秋九月鄭伯突入於櫟【音歷】

鄭世子忽後歸於鄭故鄭伯突入於櫟以偪之櫟鄭邑

冬十有一月公會宋公衛侯陳侯於袲【昌始反】伐鄭將納突在櫟故公會宋公衛侯陳侯於袲伐鄭袲宋地

十有六年春正月公會宋公蔡侯衛侯於曺

未見納突故復會於此

夏四月公會宋公衛侯陳侯蔡侯伐鄭

公與宋衛陳蔡之君比【音被】謀連共伐鄭納突其惡可知也

秋七月公至自伐鄭

助篡伐正逾時而返

冬城向【舒亮反】

不時也下言十一月則城向在十月矣周之十月夏之八月也

十有一月衛侯朔出奔齊

衛侯不道國人逐之出奔

十有七年春正月丙辰公會齊侯紀侯盟於黃二月丙午公及邾儀父盟於趡【翠軌反】

黃齊地趡魯地

夏五月丙午及齊師戰於奚

此公及齊師戰也不言公者諱之莊九年及齊師戰於幹時僖二十有二年及邾人戰於升陘皆此義也奚魯地

六月丁丑蔡侯封人卒秋八月蔡季自陳歸於蔡蔡威侯無子季威侯弟也其言自陳歸於蔡者威侯卒蔡季當卒時多簒奪明季無惡故曰歸於蔡所以與許叔異也

癸已蔡桓侯

蔡侯爵書者不請諡也

及宋人衛人伐邾冬十月朔日有食之

不言日失之也

十有八年春王正月

威無王元年二年十年十八年書王者春秋之法王無十年不書也十年無王則人道絕矣是故二百四十二年王無十年不書者也

公會齊侯於濼【盧篤力角二反】公與夫人姜氏遂如齊

濼之會夫人在是也不言公及夫人會齊侯於濼者夫人之行甚矣不可言及也不可言及者公弗能制也後言公與夫人姜氏遂如齊者啟其致禍之由耳易稱女正位乎內男正位乎外男女正天地之大義也威公不能內正夫人之位而與之外如彊齊以取弒逆之禍宜哉

夏四月丙子公薨於齊

齊侯與夫人姜氏通使人賊公公薨於齊不言弒者諱之也

丁酉公之喪至自齊秋七月冬十有二月己丑我君桓公

九月而威諡也其曰我君威公者此臣子自諡以公禮而也

春秋經解卷二﹤經部﹐春秋類﹐孫氏春秋經解﹥

欽定四庫全書

春秋經解卷三

宋孫覺撰

莊公上

元年春王正月

春秋之法繼正則卽位繼弒則不卽位故一十二公之間繼弒而不行卽位者三焉莊之繼威威見弒於齊也閔之繼子般般見弒於慶父也僖之繼閔閔見弒於慶父也卽位禮居喪逾年於正月朔日始就阼階之位南靣而攺元以聴斷一國之政蓋盛禮也繼弒而自立者則不忍行卽位之禮以爲君父見弒於人則爲之子者亦何心於卽位也春秋因而不見所以深痛先君之禍而少伸嗣子之恩焉左氏曰不稱卽位文姜出故也趙子曰母以得罪去國猶爲不忍父爲他國所弒其情若何非通論也三月文姜方孫何妨正月卽位此爲妄也公谷曰不言卽位按實不行其禮謂之不言非也

三月夫人孫於齊

春秋魯史其紀魯事異於外非以爲諱也吾之君必無是惡君之夫人必無是行也吾之君則甚有道者也吾之夫人則甚有徳者也待之以有道有徳之人然而常不道而見弒常有罪而出奔則非待之者之過也爲之君爲之夫人者皆自取之然吾之所以待之者猶是也謂之君則至尊者也謂之夫人則至貴者也至尊至貴之位非所以待不肖姦惡之人也然不肖焉姦惡焉非號名之不美非位勢之不崇也所以爲之者非其人也吾不以今之爲者非其人而卑

其位勢惡其名號也吾所以待之猶是也君夫人者至尊至貴之位而有道有徳之稱也吾待之不可不以是禮也爲之者非其人吾不與也春秋之法諸侯而失其國家者謂之出奔所以罪其不能守天子之土不能奉先君之祀也魯之君夫人去其位失其國家者謂之孫孫之言謙也謙孫而去其位也故堯典曰將遜於位是也春秋於魯君夫人之出奔謂之孫猶曰吾君夫人之去其國不過遜其位爾非出奔也魯君之見弒者謂之薨猶曰吾君未嘗不正終焉焉得見弒於人乎凡吾之爲是法者所以待君夫人也非所以待見弒出奔者也故春秋之書孫者三夫人之孫者二文姜之孫則去其氏哀姜之孫則不去之文姜殺其夫威公哀姜殺其子閔公姦惡之迹同而弒君之罪等然其氏或去或不去者聖人之意也文姜之惡可見矣其孫於齊是宜見絕於齊也不稱姜氏所以許齊絕之也齊侯則是與夫人爲惡者矣然許齊絕之者非爲齊襄設也以明骨肉之親惡之大至其害義則𨿽其親得絕之也哀姜之惡可知矣其孫於邾邾非哀姜之國非所宜往也特曰善氏所以明邾得絕之也文姜齊女齊絕之則有疏骨肉之嫌聖人辧其嫌使之得絕故不稱姜氏而惟書之曰夫人孫於齊哀姜孫於邾邾非其族以明邾不當受異姓之女它國之夫人來則絕之爾故書之曰夫人姜氏孫於邾公羊曰內諱奔謂之孫按言奔爲孫所以待之厚而責之深也謂之諱非也公羊曰夫人固在齊矣其言孫於齊念母也谷梁曰接練時錄母之變始人之也啖子曰豈有先在齊而今書孫乎蓋見不書夫人之至爾不知姜氏隨喪而歸不告廟則不書也又曰不稱姜氏貶按夫人不稱姜氏所以明齊得絕之也左氏曰不稱姜氏絕不爲親此說近之而謂之禮又非也

夏單伯逆王

左氏作單伯送王杜預以單伯爲王臣天王將嫁女於齊使魯主其昏故單伯來送之也公谷皆以爲單伯者吾大夫之命於天子者也按杜預所以推單伯爲王臣者蓋見左氏作送王於是之時王猶未至魯旣言送女則決非魯臣也又魯之大夫死皆書卒其不書者其有所見而單伯之卒不見於經又無不當書卒之迹內臣未嘗書字而單伯書字若蔡伯毛伯之類是也故杜預因此數事推爲王臣也然單伯於此見經之後莊十四年書齊人陳人曹人伐宋單伯防伐宋冬又防諸侯於鄄春秋王臣而防諸侯但序諸侯之上不若內臣而書其防也惟內臣防諸侯則曰防某由此觀之則單伯內臣非王臣也王未至於魯不當稱送此當從二作逆王爲是也然內臣而稱單伯者二所謂吾大夫之命於天子者是也天子命之畿內之邑使之歸國爲大夫故書氏書字同之天子大夫也鄭祭仲陳女叔之類是也卒不見經或有大惡或舊史所無未可知也書曰逆王者天子之女下嫁諸侯之國尊卑不敵必使同姓之國主之魯之主王之婚蓋同姓亦常事耳天子之女且至使大夫者逆而爲之主亦常事耳皆不當書而書之者蓋威公見弒於齊仇讎未復而莊公又在衰絰之中天子乃於是時使之主王之婚下嫁於齊居喪主婚非禮也又與仇讎之國爲禮失禮之甚者書曰單伯逆王以見天子不當使居喪者主婚魯不當交仇讎而單伯不當逆也公羊曰何以不稱使按內臣外出未嘗有言使者春秋省文耳何獨於此始發例乎谷梁曰其義不可受之於京師也按逆王則是如京師可知也不須曰如京師也惟曰君弒於齊其義不可受此說是也

秋築王之館於外

荀子雲從道不從君從義不從父人之大行也入則孝出則弟人之小行也蓋事有不中於道理有不合於義者則𨿽君父有命有不必從惟道義之所在耳威公見弒於齊仇讎未復莊公之喪猶未除也而天王遽使魯主齊王之婚天王則失禮矣爲莊公者當以衰絰未除仇讎未復辭於天王期於得請而後已於是之時非無同姓之諸侯非無無喪之鄰國也蓋莊公未之辭爾辭之不固與不辭同也誠之至者通於鬼神哀之切者感於異類君父之讎未復儼然在衰絰之中乃釋怨解仇與之爲婚姻之主𨿽能變其禮而築館於外然猶未免於交婚也聖人以莊公爲事君不盡其誠居喪不致其哀忘君父而交仇讎舎衰絰而親弁冕𨿽築館以示變然不能救其罪也春秋之法責賢者備不知而爲者猶可恕也知其是非猶且爲之此聖人所深誅之者也莊公知主婚之非而而攺築王之館孰與辭之而不築也蓋攘雞者待來年而後已孟子非之不當主婚而築館於外春秋罪之左氏曰於外禮也谷梁曰變之正也不能辭之而徒築於外乃以爲正禮正止如是乎非也趙子曰築之爲宜不如辭之爲正是也

王使榮叔來錫威公命

春秋書錫命者三威公之命錫之於旣薨之後文公之命錫之於卽位之初成公之命錫之於在位八年三諸儒論其禮皆不同杜預尋左氏之說則以謂威公之命若今之哀策文成則錫以命圭合瑞爲信若如其說則錫命之禮有不同矣然經書之皆曰命無異文焉公羊以爲命者加我服也何休觧之曰九錫也按九錫蓋諸侯極盛之禮非大功大徳不輙加之矣以周室之衰而魯侯之弱不應十二公之間賜之九錫者三也谷梁曰有受命無來錫命範亦曰九錫也至如陸淳趙子之徒以謂如漢已來就加爵秩今以經考之則威公已死文成時在位謂之追錫死者則在位者不通也謂之加服賜圭則已薨者無用也尙書文侯之命有秬鬯弓矢亦不具九錫周禮大宗伯以九儀之命正邦國之位有受職受服受位受噐賜則賜官賜國作牧作伯之別然則上之賜下尊之賜卑皆謂之命故書言天子則曰天命言臣則君命言子則父命蓋命者亦無定物上之所加君之所賜則謂之命春秋之時天王有賜於魯則皆書曰錫命於其來求則指其定物曰求車求金此聖人之微意而君臣之大法也君而有賜於臣父而有賜於子不以其多不以其少不以其貴不以其賤皆曰命焉物之多少貴賤不可校也其所重者尊者之命焉君而有求於臣父而有求於子多者言其多也少者言其少也貴者言其貴也賤者言其賤也爲之臣子而君父有求於我焉則所以事之者不至而有罪矣必言其貴賤多少以爲輕重也春秋書錫者三而皆謂之命書求者三而指名其物聖人之微意而君臣之大法也春秋書王必曰天所以別吳楚之僣號表天下之無二且推尊之明無與上也其不書王者三範寗所謂舊史有詳略夫子因而弗革者也趙子曰殺弟出居覩文見義至於錫命威公則嵗月已深不異其文則無以見惡按經書錫威公命則弒君大惡之人而天王之命加之譏貶之意已見何須去天也當從範寗之說錫威公命見其生不能誅死錫之命其無王也甚矣

王姬歸於齊

不書來逆者蓋齊侯自來得禮親逆常事不書齊與魯爲世讐而魯主其婚又在衰絰之中也不書王姬之歸無以見魯之失禮而天王失命也趙子曰內女歸非常乃書此說是也公羊我主之谷梁爲之中者歸之也十二公之間書王姬之歸者惟二處耳足知書之皆非常也

齊師遷紀郱鄑郚

春秋書遷有二例宋人遷宿遷非宿之意爲宋所彊遷邢遷於夷儀邢自遷國非人彊之至於郱鄑郚三邑爲齊師所遷與例不同而書之有異此聖人之意也紀無可滅之罪齊侯志欲滅之紀於當時其行又賢聖人於齊之滅紀特變文以示義不與無道之齊而滅有道之紀凡遷之例皆書人以見遷人之國爲已附庸貪利忘義行如匹夫紀三邑之見遷則書曰齊師以見三邑之民無去紀之意而齊以彊師遷之也郱鄑郚遷之於齊則三邑爲齊有也春秋之例奪取它國之邑者謂之取齊實奪紀三邑以爲已有然不曰取而曰遷者取它國之邑容有可取之罪紀實無罪而齊彊取之不與無道者取有道之邑變其文書曰遷春秋於紀之亡也見孔子之意眷眷然不忍也自遷邑至於大去其國孔子書其事而致意者三齊實取紀三邑而書之曰遷蓋不與三邑之入齊而紀至於弱也紀季以酅叛於齊不曰以叛而曰入蓋曰齊爲無道安得有邑從之乎齊實滅紀而紀侯出奔不曰出奔而曰大去蓋曰齊安得逐有道之君而使之出奔乎紀侯大去其國耳孔子於紀之亡三致其意所以甚疾無道之齊而深防有道之紀齊滅人之國以自彊𨿽得志於一時而孔子罪之則其惡流於不泯紀見絕於彊齊而無告於天下然春秋善之則其志伸於無窮公羊曰不言取爲襄公諱也案變取爲遷深惡之也安得爲之諱乎若曰爲賢者諱則襄公大惡之人春秋安得爲之諱也谷梁曰紀國也郱鄑郚國也或曰遷紀於郱鄑郚郱鄑郚者紀之三邑耳謂之國非也若遷紀於它處當加其文範寗非之是也

二年春王二月葬陳莊公夏公於慶父帥師伐於余丘於余丘之地公谷皆以爲邾邑而杜預闕之此當以公谷爲定春秋之例國則曰伐邑未有書伐者於余丘特書伐者孔子之意也邾者魯附庸之國於余丘魯附庸之邑曰親近者莫過於附庸附庸之邑叛而至於命將帥師伐之所以見內之徳有所不修內之政有所不明附庸我國也於余丘我邑也我之邑叛而至於伐也何系於邾焉叔孫州仇帥師隳郈郈我之邑也不得曰隳魯郈也焚咸丘咸丘我附庸邾之邑也不得曰焚邾咸丘也圍宋彭城不書宋無以見彭城之屬宋也咸丘於余丘書曰邾則無以見邾爲我附庸而二邑爲我之邑我附庸之邑叛而至於大夫之尊舉國之眾聲其罪而伐之則我之所以爲國者無乃有所不至而然乎於余丘之不系於邾所以責內尢深也公羊曰國之君存焉耳若邾君實存於此當曰伐邾以邾君爲重也春秋之法舉重者書之邾君實存乃曰於余丘則是舉輕者言之而殺其罪也此非也谷梁曰公子貴矣曰師重矣而敵人之邑所以譏公也若譏公不以將尊師眾者敵大則是教人戰也春秋乃教人戰乎此非也

秋七月齊王姬卒

外女而爲外夫人者春秋皆不書卒非與魯事且非懲勸所系𨿽來告亦不書王姬而魯主其婚者則爲之服亦不書其常事無所載也春秋書王姬之歸者皆在於莊公之時而其歸又爲齊夫人者所以罪莊公忘君父之大讎狥婚姻之常禮也王姬之歸者二而書卒者一蓋其卒適在於莊公之時也莊十一年歸齊之王姬其卒不在於莊公之時則不書也莊公父見殺於齊而國小力弱仇讎不復𨿽一時見命於天子而莊公不能以大義辭之爲主其婚而竟成其禮至其來告王姬之卒則莊公又爲服其夫人之服君父之讎同於艸莾而不報仇讎之夫人爲之主而爲之服所以見莊公一失於前而其後蕩然失之也魯與天王同姓聖人之後而禮義之邦也天王之女下嫁諸侯天王之後歸於京師者多魯主之然而十二公之間二百四十二年之久王姬之歸書之最備者齊王姬也單伯之逆築館於外王姬之歸王姬之卒二百四十二年之間見於春秋者凡四春秋常事不書而齊王姬之事書之備者所以見莊公盡禮於仇讎而無恩於先君也罪之大則書之備其惡之積不可掩也十一年之王姬書歸而遂已者但以見莊公主婚之罪也其卒或於他公之時齊𨿽來告魯𨿽爲微服亦不書也仇讎者嘗易世矣主婚者嘗已死矣罪無所加則不書也公羊曰我主之也谷梁曰爲之主者卒之魯主王姬之婚不一也何獨卒王姬乎元年者卒之則十一年者何不卒之也啖子曰公爲之服也十一年之王姬何不爲之服趙子曰記是以著非爲仇讎夫人服猶以爲是交仇讎者亦得禮也啖趙之說亦非也

冬十有二月夫人姜氏防齊侯於禚

孔子曰不曰如之何如之何者吾末如之何也已蓋孔子之意以謂天下萬事處得其道而制得其初者則不至於無如之何及其至於無如之何也天下之大惡萬事之極所不可諫止所不能救者聖人亦猶曰不能如之何而已矣瞽瞍者何如其父也商紂者何如其君也舜之事父可謂孝矣而瞽瞍不愛也且將殺之舜念父母之不我愛何也我之事之未必至也日號泣於旻天於父母祗載見瞽瞍瞽瞍亦允若瞽瞍之頑如此也而舜終格之爲舜者亦曰事父之道不曰如之何也文王之事紂可爲忠矣而紂不愛也且將殺之文王三分天下有其二而服事商之心不懈也庇民之徳日大而事君之心日小卒自免於禍後世之爲人子者父之頑苟不甚於瞽瞍者皆可以爲孝也爲人臣者君之惡苟不甚於啇紂皆可以爲忠臣也孔子謂天下之惡無不可止之者萬事之獘無不可救之者以舜文王之事知之也夫人姜氏之惡見貶於春秋見刺於詩並出於傳可謂大惡不可掩至著而不可救矣然而孔子書之曰夫人姜氏防齊侯於禚魯之國莊公之國也夫人姜氏莊公之母也孔子書姜氏之惡於莊公在位之年莊公有罪也莊公父見殺於齊侯而母奔於齊爲莊公者宜哀痛其父之死不以其理也毀瘠深墨哭泣思慕以仇讎未復爲刺骨之恨以父之見弒爲窮天之恥愁憂痛傷若不容其生於一日也則其母姜氏𨿽頑如瞽瞍𨿽惡如桀紂且將感動其心而奔之有所不忍也故姜氏之防齊侯蓋莊公之哀戚不至而誠心不篤耳論此義者多矣惟趙子得之曰姜氏齊侯之惡著矣亦所以病公也此深於春秋者之言也故栁子厚嘗稱其書曰讀夫人姜氏會齊侯於禚見聖人立孝經之大端谷梁曰言防非正也姜氏之惡如此乃徒責之曰非正則其所謂正者忘其大矣

三年春王正月溺防齊師伐衛

溺未命之大夫也無駭翚挾之類是也不曰帥師師少也防者外爲志也伐者聲其罪而行也左氏曰疾之也按不稱氏未賜族爾謂之疾而去之非也谷梁曰不稱公子惡其防仇讐而伐同姓故貶而名之也公羊謂吾大夫未命者其說是左氏谷梁皆穿鑿也

五月威王

臣之事君猶子之事父父之喪而子不往則不孝矣君之喪而臣子晏然不赴於義得乎天王崩春秋載之甚詳周之告崩則書崩魯之防則書義無可疑也然而啖趙之徒皆以爲萬國之數至眾封彊之守至重故天子之喪諸侯不得越境而奔喪修服於國卿往弔送旣卒哭而除喪若此則文九年叔孫得臣如京師葬襄王爲得禮也春秋常事不書得禮者又書之則失禮者如何見乎按天王崩當従孫復之說古者天子崩諸侯近者奔喪逺者防故周禮大行人若有大喪則詔相諸侯之禮此說是也說春秋者多議春秋之時書魯如京師者一若魯公實有防天王之事則於經當書經不書其事安知魯公之自往也蓋春秋常事不書其非常者則書之叔孫得臣叔鞅之如京師以其君不自往故著具使臣之罪也若魯公自往乃是禮當然者合禮則不書也春秋書侯之未嘗言所往之臣其書之如公子遂如晉晉襄公者蓋以使卿防其禮太重見其失禮故書之也天王而使臣者罪公不自往也諸侯而使卿譏卿往失禮也故天王而得禮者但曰某王諸侯而得禮者但曰某公書臣往者皆有罪也魯公之如京師天王得禮不書也書公如京師者一罪成公因防伐秦而遂事也古者諸侯卽位必朝於天子春秋之時其禮多廢莊三年威王因防威王遂如周也宣三年匡王襄二年簡王皆因防而往也由此觀之則知諸侯卽位之後當行朝禮三公卽位之初未嘗如周又因防天王自往以行二禮且親周也襄王之在文公九年故文公不往而得臣往也景王之在昭公二十二年故昭公不往而叔鞅往焉益知卽位之久則事周之心益懈不自往而使臣也然則威王之亦莊公自往之不書於經常事不載威王之崩在威公之十五年於是始者谷梁謂之攺是也以其非常是莊公自往故書之耳左氏曰緩也按實攺非緩而方也谷梁或曰郤屍以求諸侯範寗非之

秋紀季以酅入於齊

春秋之法以己之邑入於它國者書之曰叛酅者紀邑紀季以之入齊而經不書以叛而謂之入者春秋之變例而聖人之意也夫以甚弱之紀而抗虎狼之齊必至於傷殘其人民而覆亡其宗社潰滅而後已也紀侯閔其民之無辜而念宗社之不祀也則使其弟季以酅入齊求以生其民人存其宗祀若紀侯者固王道之所賢而聖人之所與況於春秋之時爭奪侵伐之無已殺傷敗亡之不救貪利而不愛其民屈彊而終覆其祀者不可勝數而當此之時紀侯之行獨能如此孔子安得不少進之乎故於弟季以酅入齊也不以例書曰叛而變文曰入以見紀季受兄之命而能存其祀也公羊曰賢紀季者服罪也按紀季無罪齊以彊滅之而紀侯不忍闘其人民使季存其宗祀何罪而服乎非也

冬公次於滑

春秋書次皆譏也凡兵者義而後動可也不義而動動而有畏畏而後次也或以義而動動而加畏亦畏而次也故次有二例然皆譏也紀魯世相婚姻世相防盟世相往來紀侯見逼於齊齊已遷其三邑矣紀季又以酅入齊矣紀之亡在於旦夕也公不忍而往救之然又畏齊而不敢也故徒次於郎焉凡兵者量力而後動中節而後舉不量力𨿽中節不可舉也不中節𨿽量力不可動也故兵者量力爲上中節次之蓋有不量力而亡其國家者矣宋襄公之敗於是也力𨿽彊而不中節者又不可勝罪也當是之時紀𨿽危亡然爲莊公者宜量其力之如何可往也則往救也力不可救則不如勿往而已矣內空虛其國家外無救於危亡徒至於郎而次止焉聖人罪其勞眾而無功也書曰公次子郎郎左氏作滑公谷作郎當以公谷爲定左氏之例曰凡師一宿爲捨再宿爲信過信爲次春秋書次十六未有捨信之文書次但譏其次不論其久也左氏之例不通矣公谷皆是

四年春王二月夫人姜氏享齊侯於祝丘

春秋諸侯相見皆謂之防防者蓋春秋之時諸侯相見以禮之名也簡禮而防者謂之遇遇罪又重於防也二百四十二年之間未有言享者其因防而相享者亦不書以防爲重則享不足校也夫人無道而享齊侯亦因防而後享也然經不言防而言享者姜氏防齊侯又享之播惡於二國之內會已不可況享乎以享爲重故書享也姜氏齊侯之惡不待貶絕而見矣爲莊公者亦未免於有罪也谷梁曰享齊侯所以病齊侯也按姜氏大惡而公猶有罪何獨病齊乎陸淳曰譏之此說是也

三月紀伯姬卒

春秋內女歸爲諸侯夫人則書卒蓋其尊卑敵公公爲之服九月之服故也中庸曰期之喪達乎大夫三年之喪達乎天子蓋以爲諸侯則有國君之尊故於旁期之喪皆降爲大功內女適諸侯爲夫人則於公有姑姊之親公爲之服九月服春秋以恩錄之故書卒也其有惡行則去卒以示貶明不足以錄之以恩郯伯姬是也其賢行之著若紀伯姬宋共姬者則著其始終之事卒之詳以見其賢焉紀伯姬隠二年歸於紀於是始卒書之者公爲之服以恩錄之且明其無惡行也谷梁曰吾女適諸侯尊同則吾爲之變此說是也

夏齊侯陳侯鄭伯遇於垂

遇者簡禮而防義同隠八年遇於垂按齊陳鄭三國之遇三皆無事迹今以經前後校之當是之時齊將滅紀而畏陳鄭救之故齊侯爲主求陳鄭爲遇以安二國也所以知其必然者蓋鄭於威十二年嘗與魯助紀及齊宋燕戰於紀之國都宋齊敗績陳又鄭所與之國故兼遇二國結其驩心而其下遂書紀侯大去其國也然則齊侯將防人之國而畏諸侯之兵至於求和而相遇其亦不可勝罪也

紀侯大去其國

孟子曰昔者太王居邠狄人侵之事之以皮幣犬馬珠玉不得免也乃告其耆老曰狄人之所欲者吾土地也吾聞之也君子不以其所以養人者害人二三子何患乎無君我將去之去邠逾梁山邑於岐山之下居焉邠人曰仁人也不可失也從之者如歸市蓋太王之所去者邠之地爾邠之人未嘗去太王也故古者去其國而能不失其人者惟太王耳後世亦有去國者矣未聞其國人從之如太王之去邠也春秋書紀侯大去其國說者褒之或遇其實貶之或失其眞皆未爲得也公羊之說最爲誕妄齊襄復九世之讎而紀侯當絕滅是春秋滅人之國猶爲賢也此不近人情矣谷梁曰大去者不遺一人之辭言民之從者四年而後畢也若紀侯舉國而去不爲大去民盡從之則當復建國如太王之岐山然春秋於此之後紀遂不見蓋紀已滅矣此不通矣陸氏之徒曰堯禪舜舜禪禹非賢非徳莫敢居之若捐軀以守位殘民以守國斯皆三代已降家天下之意若陸氏之徒以紀侯去國爲堯舜之心𨿽三代不能及也谷梁陸氏褒之則過其實公羊貶之又失其眞俱未爲得也孟子曰春秋無義戰彼善於此則有之以此施於春秋不獨戰伐之一事蓋春秋之意孟子以一言盡之彼善於此則有之此極至之論也春秋之時無徳而固守其位無道而固持其國者天下皆是也終於一身之不保而至於奔亡生民之無辜而至於塗地紀侯於是之時不忍闘傷其民而苟全一身之爵也使其弟以酅入齊以存其祀而脫身去之宗祀復存不可曰滅其臣與民未嘗逐之不可曰奔聖人美其輕去一身之位而重舉一國之民也特變其文而曰大去紀侯之所謂賢蓋春秋之時賢也非孔子之所謂賢也大去之所謂褒蓋春秋時之褒非孔子之所謂褒也太王去邠國人從之邠之地亡而人未嘗亡也紀侯去國國且至於亡而人亦亡也邠之人被太王之徳深如父母也父母往則子從之故太王亡邠不亡其人也紀之人被紀侯之徳淺其爲紀民與爲齊民等耳紀亦一君齊亦一君去紀而歸齊則是失一君而得一君也故紀侯去國民不從之紀侯亡紀遂亡其人也春秋之賢紀侯乃爲當時忍闘其民者設也紀侯之賢春秋之賢耳非孔子之所謂賢也蓋去其國而不若太王者皆孔子所未與者也孔子論羣弟子之行未常與之爲仁而管仲者孔子謂之如其仁蓋管仲之仁齊小白時之仁也然則紀侯之賢乃春秋時之賢爾此不可不辧

六月乙丑齊侯紀伯姬

仗大義而爲小惡者春秋之所誅也齊大惡矣欲爲小善以掩之又春秋之所深誅也齊侯滅人之國逐人之君入其地爲附庸春秋之大惡不可勝誅矣乃於伯姬之卒加恩之將以掩其惡而求善名也然不能逃孔子之誅也矣故春秋之作所以公萬世之與奪正一時之是非齊侯之於伯姬眾人之所謂善一時之所謂仁然而孔子罪之紀季之以酅入齊眾人之所惡一時之所謂非然而孔子與之故心不純道則𨿽亡國之夫人不得爲仁志存乎善則𨿽叛其兄而出奔是亦爲義趙盾反不討賊安知其弒不與謀故書曰趙盾弒其君楚於已嘗討罪然而遂欲縣陳故書曰楚子入陳心則是而迹非迹𨿽善而情惡一時所不能辧眾人所不能知者春秋正之齊侯有虎狼之行而爲婦人之仁百十夫人不能償滅國之罪乃欲一伯姬而掩覆其惡耶公羊曰𨿽遇紀侯殯亦將之蓋公羊賢齊襄之行終欲附成其說假令能紀侯遂足贖滅國之罪乎谷梁曰失國故隠而之按書齊侯之所以罪齊侯耳何謂隠之乎

冬公及齊人狩於禚

公之父見殺於齊公之於齊有不同天之讎也然而莊公忘其父之讎而貪齊之利畏齊之彊元年主其婚三年臣防其伐春秋一書之以見其罪然元年之婚見命於天王𨿽有交仇讎之罪其責差輕也三年臣防其伐罪已重矣然公猶未親也於是又親與其臣狩於其地蓋公之不孝而釋讎也於此爲甚聖人深疾之書曰公及齊人狩於禚莊公釋仇讎之罪惟是爲重也不曰齊某而曰人焉又所以重之也其父見殺於其國而爲子者乃與其臣狩於其地不同天之恨則俄頃忘之遊畋之樂則晏然爲之𨿽甚不孝甚不肖者有所不爲而莊公安爲之聖人方曰吾之君必無是行必無是惡安有其父見殺而子從其臣遊乎吾之君不爲是也吾之君失禮之甚不過與彼防者狩耳彼微者心不敢抗我而狩我求與之狩而後及之故書曰公及齊人狩於禚所以待之者厚責之者詳則其罪之者深矣公羊曰重乎與讎狩也谷梁曰卑公之敵所以卑公也按不書齊侯實非齊侯也不書其名嫌以臣而敵我也公谷之說皆非

五年春王正月夏夫人姜氏如齊師

夫人姜氏防齊侯之惡春秋皆據實書之以其爲惡之迹同而罪無輕重也或防或享或如其師一時之迹不侔而爲行之惡則一春秋必異其事而書之著其惡以信後世耳於是之時齊侯將兵於外而夫人奔之不曰防者無前定之期也不曰享者無相享之實也不曰其地師之次止無常也經無譏刺之文不待貶絕而可知其惡也

秋郳犁來來朝

郳犁來僖七年之小邾子也於是之時覇者未起但爲附庸而居郳之地附庸之君春秋例以名書以其國附庸於大國而爵秩之髙下裁能當大國之大夫春秋諸侯大夫例書名故附庸之君未有爵命者亦書名威十七年公及邾儀父盟於趡是也犁來自是之後數從霸者徵伐齊威公始請王命加郳以子爵始自爲小邾故僖七年之來朝書曰小邾子自稱子之後遂不復稱郳春秋亦不見其名也朝者朝事天子之禮附庸𨿽卑然亦無朝諸侯之義春秋之時朝禮咸廢而小弱者奔走於大國暴彊者受人之朝故凡書朝者皆兩罪之也

冬公防齊人宋人陳人蔡人伐衛

以一字徧施於春秋而不可推以爲常者惟人字耳或書以爲貶或書以爲褒然皆隨其事而可見其義執諸侯執大夫書人貶其擅執無罪之人行如匹夫也殺弒君之人及二國不盟而平善其得眾人之心若舉國皆欲之也至於公之防盟侵伐歷敍諸侯之國以爲人者又聖人之微意而春秋之防防也聖人設禮近尊者不得敵尊敵尊則爲僣故爲禮以疎之逺尊者不嫌其僣愈疏則不親故爲禮以親之禮君沐粱大夫沐稷士沐粱君沐粱以粱爲貴也大夫沐稷賤於粱也士沐粱士去君逺不嫌其僣也粱則同君而禮益殺矣公與族宴則異姓爲賔膳宰爲主人主人代君者也不使大夫而使膳宰大夫位尊代君爲主人嫌其逼也膳宰士耳士卑𨿽爲主人不嫌其逼也設禮之意如此者眾蓋春秋亦用是也魯公而同他國會盟侵伐他國或使臣敵公其臣𨿽大夫不名也書曰人耳魯公以一諸侯之尊而屈與他國大夫會盟侵伐則恥辱之甚不可言也大夫之位逼於君而使得與我公會盟侵伐也則是我公爲彼僣矣彼且僣之則是魯公之位與大夫等也故其與他國大夫會盟侵伐類皆書人若使防者從公則不嫌抗公也孔子之爲是法者蓋以待有道之君也君有道則其政教必修聞望必著他國之君且將從我我往從之則彼必奔走而事我矣若防者然順從無疑也必無敢抗而來敵我者矣故春秋之間以魯公而會外臣者未嘗著其名也必皆曰人焉其有異之者皆變例也於是之時公防諸侯之師以伐衛者蓋衛侯朔爲公子黔牟所逐求復其國諸侯伐衛以納之也伐衛之役實納衛侯朔於衛然而言伐而不言納蓋衛侯朔得罪於其國國人逐之於是天王且使子突拒朔以救衛則是諸侯之師拒天子之命而納惡人也拒王命不忠納惡人不義不忠不義無名之師聖人所不與也故沒去納朔之事不與其拒王命而納惡人也春秋實納君者書納納子糾納防菑是也彼書之者𨿽有不當納之罪然未有拒天王之惡也猶書納以見其實至其大惡而不可掩者聖人反沒去之所以責之尢深而罪之尢切也魯公之弒書薨夫人之奔書孫意愈微而惡愈著文益深而罪益彰此春秋所以爲難也糓梁曰人諸侯所以人公按諸侯言人實使人耳非諸侯自行也若自行書諸侯之爵其罪之者不更明歟

六年春王正月王人子突救衛

春秋侵伐者皆罪之也有能救之者則春秋善之以其志無惡也然救之爲道當量其力之爲何如與其責之輕重也在方伯之位而諸侯之兵有無名而興者責當救之而力又可也起而救之則固善矣以弱小之國又不在方伯之位惟以我之同好我往來之國如是而救者則春秋之所不善而聖人之所未與也蓋同室者鬭則被髮纓冠而救之可也鄕鄰之鬭亦纓冠焉則惑之甚者也春秋書救者二十有三救固聖人之所善然無責而救又不量其力者𨿽同出於救而所以爲救者異也然救亦一名也若其輕重則皆隨其事而見焉衛侯朔譛殺二公子於衛卽位數年而見逐於黔牟黔牟在位八年矣去年之冬齊侯帥諸侯之師伐衛而納朔天王於是使其子突者救之春秋之法王臣而士者書名蓋王制謂天子之元士視附庸附庸之君春秋書名故王臣而士者亦書名以明爵列同而輕重等也書曰王人則防者矣又曰子突者貴之也於是之時周衰如此而天王能徵朔之不義而助黔牟之當國使子突者將兵救之益善矣然經不褒之蓋春秋之法有褒則有貶有善則有惡褒一善所以使善者勸貶一惡所以使惡者畏無空言也天王者天下之至尊而道徳之所從出其善者眾不可以一善褒蓋褒者有貶之辭也天王可褒則亦可貶矣故春秋之義天王無褒非無善也其善者一褒不足以該之也天王無貶非無惡也天王之位非爲惡者居之𨿽有惡不加貶焉所以責天王備而預爲之嫌也王人子突救衛子突之善非天王之善也子突善則天王善矣然救衛之事王人之一善耳未可以爲褒凟吾天王也王師敗績於茅戎王師自敗耳非茅戎能敗王師也故爲王師則無敗其敗者自敗也春秋善天王之救衛而書子突之字貶王師之敗績而以自敗爲文蓋曰天王無褒又其善不可掩也則褒其臣天王無敗又其惡不可諱也則書王師之自敗所以推尊而責備之也谷梁曰救者善則伐者不正矣趙子曰假令天王不正諸侯豈得爭之哉此說是也

夏六月衛侯朔入於衛

春秋之義難者曰入衛侯朔內有公子黔牟之難外有子突之師𨿽諸侯助之不可以安而歸也故書曰入春秋諸侯失地則名衛侯於威十六年出奔於是始復其國出入皆名罪其以國君之尊不能守位而見逐於人以匹夫處之故書名也公羊曰犯命也谷梁曰惡也按失地之君例當名不可更爲義說

秋公至自伐衛

春秋書至者皆公反告廟也其至或以前事或以後事皆無一定之法蓋人君之一出或行數事於其反也不可以並告但擇其一事之重者告之春秋因舊史卽書之耳公羊曰得意致防不得意致伐按公去年伐衛納朔諸侯之伐竟成而衛侯竟入非不得意也公羊之例不通矣

冬齊人來歸衛俘

衛侯朔出奔於外八年黔牟已立爲君矣而諸侯帥師納朔於衛天子救之不可朔竟得入爲君朔以諸侯之兵納己而又得立齊主其兵於是以寶賂齊使分遺諸侯於是使防者分賂於魯蓋朔嘗得罪於其國見逐於衛國之人衛己有君又天王爲援爲諸侯者亦可已矣乃相帥伐衛而逐納之又取其寶齊主兵又爲分賂焉不著齊人之歸則無以見齊主其賂蓋郜之大鼎公自取之不可以分過於人衛之賂寶齊實取之而分我故主齊言之以重其罪公羊曰齊遜於我也按納君受賂無可受之理齊人歸之分遺我也無相遜之事左氏曰文姜請之按經之上下文無文姜請寶之事若有之當紀其實不當滅去姜氏也谷梁曰分惡於齊也按齊實來歸非分惡也

七年春夫人姜氏防齊侯於防

按姜氏齊侯罪均惡等蓋無輕重也左氏曰齊志也蓋猶以書地辧彼我之志不知聖人一書之以見其罪耳

夏四月辛夘夜恆星不見夜中星隕如雨

常星經星也經星之於天無時而不見無雲掩之而不見焉異之甚者也至中夜而星隕如雨又異之甚者也故言常星之不見則他星之不見可知也星隕如雨其隕者星耳不知其爲常星也故不見者知其常星隕者不知其名也如雨多也自上而下如雨然也夜已不見及中而隕皆異之當書者常星當見而不見星不當隕而隕故常星以不見爲異星以隕而書也左氏曰與雨偕也按書星隕如雨但以名多之如詩曰祁祁如雲亦多之辭也不可謂與雨偕也公羊曰不及地尺而復按經書其隕亦不見不及地而復之義谷梁曰著於上見於下謂之雨趙子曰若其不多豈得稱雨此說是也

秋大水

大者非常之辭非常而爲災故書也谷梁曰髙下有水災曰大水按若災不及髙亦當書之不以髙下爲辧也

無麥苖

春秋之秋夏時之夏夏之時麥已大成而禾苖方盛大水之災而麥也苖也皆無也災之甚者故書之二十八年麥禾之無經書之曰大大者非常之辭麥苖之無以水災而無也災之所不及者猶有存焉不得曰大無也麥禾之無書之於一嵗之卒嵗防而至於冬一國之內舉無収也蓋大無焉不得但曰無也故無麥苖志於秋見水災也大無麥禾志之於冬見嵗防也春秋一字聖人必盡心無苟然者左氏曰不害嘉谷也按經先書大水而後言無麥苖蓋爲害矣一谷不登民有受其饑者謂之不害嘉谷非也公羊曰一災不書待無麥而後書無苖按聖人重谷愛民爲災而及民物者春秋未嘗遺之也一災不書則隕霜殺菽亦一災耳何爲書之乎此非也

八年春王正月師次於郎以俟陳人蔡人

春秋書次皆譏也莊公於此將有圍郕之事嘗欲與陳蔡偕行而陳蔡不至故次於郎以俟之凡次皆有待也春秋書次一十有六未嘗有言俟者於此書之蓋聖人深疾之也郕於魯爲同姓之國莊公無親親之恩率諸侯以伐之春次於郎以俟陳人蔡人我俟之也及齊師以圍之我及之也郕爲同姓而率諸侯伐之其爲志者皆我也所以重內之罪而深疾之也公羊曰次不言俟記不得已也按春秋事皆據實未有無其事而加之謂之記不得已非也谷梁趙子皆謂陳蔡將來伐故次於郎以待之今按經前後無與陳蔡相違之迹安得來伐之事乎蓋皆不明將邀陳蔡以伐郕而陳蔡不至故次於郎以俟之爾

甲午治兵

治兵習戰也出曰治兵入曰振旅治兵之法壯者在前老者在後先武勇也振旅之法老者在前壯者在後明少長也周禮治兵之法行於中秋遂以狝田焉振旅之法行於中春遂以搜田焉無非事者夫民勤動於四時而無一朝之休也又兵不可施於無事而田不可廢於四時故獵且習兵示戰事之不可忘而祭祀之不可失也春秋之法常事不書失禮非常則書之莊公之志在伐郕以滅同姓之國非時而治兵於外勞苦其民而有意於侵伐失禮且非常也故書曰甲午治兵志不時且明其不當治也左氏曰治兵於外禮也趙子曰兵車之眾非廟中所容按公非時治兵志滅同姓春秋書以罪之爾左氏謂之禮不亦妄乎公羊曰祠兵爲久也按經治兵之義其禮甚明不得曰祠兵也又曰吾將以甲午之日然後祠兵於是按實以甲午治兵故書之爾安得爲久之事乎谷梁曰治兵而陳蔡不至矣兵事以嚴終按治兵本爲圍郕非爲禦陳蔡也若以禦防而嚴終乃是得禮春秋何用書之乎谷梁蓋以俟陳蔡爲預防之故迷誤耳

夏師及齊師圍郕郕降於齊師

二國將卑師眾故皆稱師及者內爲志圍者以兵環之也郕者魯同姓之國莊公志滅同姓求與齊師同往圍之然而郕獨畏齊之彊也降於齊焉莊公連年治兵求伐同姓徳不足以懷來威不足以畏服郕又畏齊而獨降齊也公之惡可知矣春秋降有二例齊人降障障力不敵齊彊降之也郕降於齊師二國勢均力敵然郕不降我而降齊非齊能使之降郕自降耳鄣見逼於彊齊無有助齊伐者書降鄣所以專罪齊也郕見圍於齊魯齊彊而魯弱歸魯則齊怨歸齊則魯不能爭決志降齊所以兼惡魯也魯之國小而力弱又無道以伐同姓至其降也又歸於齊焉齊非無罪也其重魯也以不降我而見降齊之順也左氏曰君子是以善莊公蓋以莊公不從慶父之言不伐齊歸也齊彊魯弱與之同圍而郕獨降彼就令伐之勢必不敵量力而止又何足善率諸侯而伐同姓罪豈小邪若令莊公能知己之不徳乃是賢君安有防仇讎而伐同姓之事也左氏之說妄矣公羊以郕爲成曰諱滅同姓也按成當從邑公羊經誤之故生此說果爲之諱當沒去其事不得攺國名也若變攺其國名則後世何從知之乎又曰不言降齊師辟之也按郕實降齊不降魯爲魯辟之何也內惡書之有甚於滅同姓者矣谷梁曰其曰降於齊師何不使齊師加威於郕也按圍郕實有二國不言降齊則若兼降齊魯矣謂之不使加威亦非也

秋師還

春秋之例事畢而非其志者書還事未畢而遂反者書復事成而告之廟者書至書還者四文十三年公如晉公還自晉鄭伯防公於棐文公之還所以見防鄭於棐未及告廟不可書至已盟晉侯不可書復宣十八年公孫歸父如晉冬歸父還自晉至笙遂奔齊聘事已畢不可書復反未告廟不可書至襄十九年晉士匄帥師侵齊至谷聞齊侯卒乃還亦侵事不成而反也春秋書還者四皆事畢而非其志也莊公自今年之春次於以俟陳蔡甲午治兵夏及齊師圍郕郕降於齊師郕爲魯同姓之國莊公志欲滅之陳蔡不至又治兵及齊侯圍之其志在於得郕也然郕畏齊之彊輕魯之弱卒自降於齊也荘公之師自正月出於外至秋始反志在取郕而郕不降於我圍事𨿽畢而所志不就故特曰師還公羊曰善辭也案惟士匄之還得不伐防之善若師還乃魯之大惡何得更爲善乎谷梁曰還者事未畢復者事畢案書還者四皆已畢之事無有未畢者趙子疑例或倒之耳趙子曰凡師還告廟則書重之也記是以著非又二百四十二年惟一處書師還告廟可疑也案告廟者當書至不當書還趙子自云可疑又著告廟之說非孔子闕疑之意也

冬十有一月癸未齊無知弒其君諸兒

按無知之弒義同隠四年衛州吁弒其君完未命故不書氏也谷梁曰以國氏者嫌也弒而代之也按未命之大夫例不書氏若宋督弒其君未嘗代之然亦以國氏謂之嫌非也

九年春齊人殺無知

無知弒君之賊稱人殺之討賊之辭也無知嘗弒襄公而自立逾年然齊之臣子以賊討之𨿽爲君不得以君稱也谷梁曰無知之挈失嫌也按未命之大夫例不書氏安得曰失嫌哉

公及齊大夫盟於蔇

春秋之義魯公及外大夫盟非外大夫之罪則書人不言其名者成二年盟於蜀是也外大夫及公盟而伉公者則沒公而書名若但與者防也莊二十二年及齊髙傒盟於防是也蓋曰諸侯君也外大夫臣也諸侯之爲君苟在於天子之天下皆可以君稱也大夫之爲臣𨿽在於外諸侯之國蓋亦臣爾故君有常尊臣有常卑所以正君臣之分而防僣亂之萌也以大夫之卑而敵諸侯之尊大夫之罪也明書大夫之名以著其罪沒去我公之號示不與大夫之得僣也以諸侯之尊而求與大夫盟者則魯公之罪也明書魯公之及以著其罪沒去大夫之名以人書之不與大夫之敵諸侯若防者則不嫌也公及齊大夫盟於蔇旣書公矣又書大夫而不名公則有罪而大夫無嫌也於是之時齊襄見弒無知見討小白在外而未入大夫専政而無君魯公求與之盟齊無君不可待君而盟也故公及大夫盟焉莊公父見弒於齊不以復讎爲念而爲齊立君又屈諸侯之尊以與大夫盟公則有罪矣齊之大夫無君於上而公子在外辭不盟公懼其見討也故以一時之權伉公而盟於蔇聖人深察人情之難而盡一時之變也公則有罪而大夫無嫌故變例而書之曰公及齊大夫盟於蔇公羊曰何以不名爲其諱與大夫盟也若使眾然按大夫不得盟公若存其義當曰齊人不得曰大夫也旣書大夫則非諱矣若使眾然又何義乎谷梁曰可納而不納惡內也範寗非之曰不納子紏爲內惡是仇讎可得而容也此說當矣

夏公伐齊納子糾

公谷二傳皆作納糾惟左氏作納子糾據下文有齊人取子紏殺之此當以左氏爲定也左氏載無知作亂之後二公子皆出奔紏奔魯小白奔莒紏與小白俱襄公子而紏爲小白庻兄無知之亂二公子皆出奔齊人旣殺無知則齊之當立者公子紏也莊公於是盟齊之大夫將納紏焉然而外有小白之難內之大臣或不同心而立紏公又伐齊納之春秋之義納者不宜納也威公見弒於齊齊之於魯有不同天之讎仇讎之國無時而可與通也莊公忘君父之大讎伐齊而納讎人之子書曰納者不宜納也公子紏𨿽非嫡長而威之庻兄襄公見弒而無知見討於是之時宜立者莫如子紏莊公納之𨿽不得於義而宜嗣齊襄而爲君者惟紏焉故曰子紏書納者見莊公納之之罪書子紏者言其宜爲齊君鄭世子忽衛世子蒯聵其歸納也皆稱世子以其常有世子之位其歸納也冝焉故曰世子紏之納於齊亦宜爲齊君也不曰世子非世子也不曰公子嫌其若眾公子無得立之道也特書子紏以見其冝立也公羊曰何以不稱公子君前臣名也按公羊之意蓋謂紏之不稱公子以其在魯公之前也公子紏非魯臣何得曰君前臣名但稱齊公子亦復何傷此非也谷梁曰惡內之說範寗非之當矣

齊小白入於齊

孔子曰威公九合諸侯一正天下又曰微管仲吾其被髮左祍矣蓋威公有大功於天下𨿽孔子之聖猶謂當時無之將不免於夷狄矣若威公之事冝有取於孔子矣然孔子之於春秋於威公之惡未嘗以一辭假之於是之時威公始入於齊而經書曰入蓋小白外有子紏之難內無國人之助其入於齊未可以安而入也書曰入與衛侯朔入於衛等耳威公小白有大功於一時而天下受其賜者凡數百年然於其入也與兄爭國而竟殺之聖人方誅其殺兄爭國之惡則不與其功至論其攘夷狄尊中國之效又盛稱其美蓋聖人以謂功則可取而行猶誅之則同於大惡谷梁曰以惡曰入按許叔入於許春秋以復國字之不可曰以惡也小白之惡見於殺子紏不在於入入者但志其難耳谷梁之說非也

秋七月丁酉齊襄公

春秋之義弒君賊討則書襄公見弒於無知齊人已討無知殺之矣不於無知之已殺書者蓋齊亂公子爭立不以時也於是小白之入始之故書爾

八月庚申及齊師戰於幹時我師敗績

及齊師戰者公及之爾不曰公承上文公伐齊也先言伐而後戰則戰者公也春秋省文故不曰公及齊師也春秋之義內不言戰言戰則敗二百四十二年之間未有內言敗績者幹時之戰書戰書敗此春秋之變例而聖人之新意也莊公父見弒於齊齊爲仇讐仇讎之國無時而通荘公受公子紏之來奔志欲納之已盟其大夫伐齊而納紏矣而公子小白先之旣忘其讎也又不量其力而與齊戰焉戰不勝而至於敗師徒崩喪而子紏不免於死爲荘公者其罪如何也荘公有諸侯之位國君之尊民人之所瞻望一國之所矜式也父之仇讎則忽而忘之仇讎之子則決而納之旣不果納又戰而敗其師焉不同天之讎已不報而與之交矣無辜之民又驅之戰而至於敗焉十二公之間二百四十二年之久興師之惡未有甚於荘公者也內不言戰戰不言敗魯史之所以待魯公之法也若荘公之行蓋非魯公之所冝爲者書戰書敗蓋曰我君之所以至於是者由其不君也春秋之法自周無出天下者天王之天下也天王而在天下則所在皆其有也𨿽出而在天下不在於四夷皆未可出言也惟其自絕於天王之位則書出也僖二十四年書曰天王出居於鄭夫以王臣之防於其奔也猶不曰出天王而居於鄭遂曰出焉蓋天王得罪於母至辟子帶之難而出居鄭也天王者教化之本而孝悌之所出也天王而得罪於母則不孝矣不孝之人何以爲天王乎書曰天王出居於鄭以其得罪於母而自絕於天王之位也荘公忘君父之讎納讎人之子不孝於父也不孝於父者自絕於諸侯之位書戰書敗見君之不君也不孝於母者自絕於天王之位變而書出見王之不王也一國之尊者君也天下之大者王也曰君曰王則至尊至貴之名至順至孝之稱也襄王得罪於母則書出荘公納讎人之子則書敗蓋曰不孝之人大之則不可以爲天王小之則不可以爲國君也於此見聖人之篤於孝也深矣公羊曰曷爲伐敗復讎也荘公實納讎子而敗故書以罪之無復讎之意何得推言復讎乎

九月齊人取子糾殺之

殺子糾者齊侯也而經言齊人春秋之義殺兄者稱兄殺弟者稱弟殺世子者稱世子以明骨肉相殘也子糾者齊侯之兄又不書兄而書子糾皆春秋之變例也防公旣弒無知旣討冝立爲齊君者莫如子糾未入而小白先之荘公納糾至於戰至於敗績子糾竟不果納而小白竟爲君小白篡兄而立戰而敗之亦可以已矣小白又乘其勝勢以脇於魯必取紏而殺之聖人深惡小白之篡而罪其殺兄之惡也深閔子糾之當立而不可又竟殺於弟也特變例而書之曰齊人取子糾殺之小白入齊已爲君矣殺子糾者小白也不曰齊侯而曰齊人若曰冝立於齊而爲齊侯者子糾也子糾不幸見篡於弟而不得立篡子糾者不得曰齊侯𨿽其位齊侯其義則齊人爾子糾有當立之義獨小白者篡之𨿽不得於一時不害其得立之義也曰子糾者若曰是眞齊侯之子而冝立於齊者也不曰取其兄糾殺之者其重者子也言子則有當立之義篡之者同篡君也但曰兄焉則當立者不明也舉重者言之故曰子糾爾不曰殺子紏而曰取子糾殺之又所以重之也子糾不得立於齊而寓於魯蓋一匹夫爾小白弟也旣篡其位又戰而敗之矣庻長之兄當立之君使之爲一匹夫而寓於魯罪不勝誅矣又忍取而殺之耶齊人取子糾殺之孔子書之三致意焉所以深疾小白而甚憐子糾也小白𨿽爲君矣不書齊侯而曰人焉不與之爲君也子糾兄也不曰其兄而曰子糾特明其當立也齊殺之爾不曰齊人殺子紏而曰取子紏殺之所以罪小白之可已而不已殘忍必殺之也左氏曰子紏親也諸君討之公羊曰脇我使我殺之也谷梁曰猶曰取其子紏殺之爾繹三之意蓋皆曰魯殺之其言取者著齊之意也按論語子路子貢皆曰威公殺公子糾則殺之者齊威也非魯也春秋記事皆據實書之未有無其事而虛如其文者若實魯殺之於經當有異辭不得但曰齊人也三之說皆非

冬浚洙

洙者魯城北水名也莊公伐齊納子糾不果於是畏齊報之始浚洙爲備浚深之也春秋之義凡興作書之者皆有罪莊公忘仇讎而納讎人之子戰至於敗又畏齊人報之役民浚洙以爲備父之讎則不復國內之人驅之戰而敗矣又於其瘡殘未復之際役之盛冬而浚洙莊公一舉事而爲罪者不可勝數春秋一書之以見其惡於後世也

十年春王正月公敗齊師於長勺

春秋之義內不言戰言戰則敗內與外戰而敗外師者直書曰敗也以明內無可敵之道來斯敗之矣敗必稱師重其君以無辜之眾驅之戰而又使之敗也莊公去年納紏伐齊威公小白旣入而報其見伐之役來戰於長勺而莊公帥師敗之故書曰敗齊師於長勺谷梁曰不日疑戰也按春秋不以日月爲例詳略因舊史爾疑戰之例不通也

二月公侵宋

春秋之例不聲其罪曰侵聲其罪曰伐公羊曰觕者曰侵精者曰伐蓋以謂凡書伐侵者皆辧其意之精麤也精麤之意何以見之春秋據迹而定其名爾谷梁曰惡之故謹而月之按日月詳略自非義例所存皆不通也

三月宋人遷宿

春秋遷有二義某遷於某其國自遷或見逼於彊大遷以避之也衛遷於帝邱是也某人遷某遷其國爲已附庸也宋人遷宿是也宿近於宋宋大而宿弱遷宿而爲其附庸故曰遷也宗祀不忘不可曰滅國不復見不可曰取凡遷者皆兩罪之也諸侯受地於天子國於先君不能以道守位以徳懷民而見廹於彊大受制於同列去南靣之位而爲之臣屈諸侯之尊而爲之附庸之國爲之遷者未免有罪遷人之國者蓋不可勝誅矣不書爵書師而曰人者微之也諸侯而匹夫行不以諸候待之曰人微之也齊遷陽亦其例焉公羊曰以地還之也按遷之爲附庸爾何論還與不還乎谷梁曰遷亡辭也按遷之者移徙之名也謂之亡又非也趙子曰徙而臣之曰遷某此說是也

夏六月齊師宋師次於郎公敗宋師於乘丘

公正月敗齊師於長勺而二月侵宋齊納紏之恨不釋而宋見侵之怨方興故齊宋之師防次於郎將伐我公乘二國之未至先敗宋師而齊師亦還也不書侵伐方次而侵伐未成也不敗齊師但敗宋師而齊師不敗也谷梁曰畏我也按齊宋皆大國二大國合而伐我亦無畏矣但其伐事未成故防實而書次謂之畏我非也

秋九月荊敗蔡師於莘以蔡侯獻舞歸

禹貢九州曰荊及衡陽惟荊州宣王采芑詩曰蠢爾蠻荊大邦爲讎蓋荊州於堯舜之時常爲中國九州之地至宣王之時謂之蠻荊而讎之則荊不爲中國亦已久矣春秋自莊十年始見於經十四年荊入蔡十六年荊伐鄭二十三年荊人來聘猶稱荊也至僖元年楚人伐鄭自伐鄭之後遂稱楚不復言荊矣杜預曰荊者楚之本號後攺爲楚此說是也然春秋於其敗蔡師入蔡伐鄭不書人而以國言之者所以夷狄之也若狄伐邢狄入衛之類是也荊者夷秋之國

賔於南服於周之盛時猶爲中國之患至其衰弱遂乘中國之無人侵陵中國至執諸侯而用之防而刧中國之盟主侵伐圍滅無所不至故春秋於其始賤而外之不列於諸華至其漸盛則稱人稱爵同之中國矣蓋聖人所以深罪中國非進楚也

冬十月齊師滅譚譚子奔莒

春秋之法滅有三例國滅而其君死之者書滅莊十三年齊人滅遂是也國滅而其君出奔者書奔齊師滅譚譚子奔莒是也滅其國以其君歸者書歸僖二十六年楚人滅防以夔子歸是也春秋之義就其可責者責之不責其所不能也彊大之國以兵加弱小之諸侯而奪其土地有其人民絕其宗祀其國之君不能守以死繼之則滅人之國而殺人之君其罪不容誅也國爲之滅而身爲之死者非無罪焉聖人方深誅滅者之罪不得少緩死者之責也故滅而其君死之者但書曰滅不更出死之名以深罪滅其國而殺其君天子之土地已不能守先君之宗社又不能全愛其一身之死而蒙恥忍辱奔亡於外者則書滅書奔罪其不死社稷也國爲之滅而人民爲之有也宗社又不能全焉則是有不同天之讎而莫之恥也乃苟完其一身隨之歸而爲之臣蓋其罪不可勝誅矣故書滅書歸又書名也國爲之滅者非其罪也以其君死之則滅者之罪重而死者之責輕不得更書滅者之名也國滅而不能死固已有罪矣以其奮然出奔不爲仇讎之屈則比之隨軍以歸者罪差殺焉又欲深明滅者之罪故亦少寛奔者之責但書奔而不名焉國滅而隨之歸者則已大惡矣然滅人之國者非無罪焉故滅人之國者其例則三而其罪則一爲人所滅者其罪則一而其去就之輕重有三科焉此春秋所以辧罪惡之淺深而示誅責之輕重也齊師滅譚稱師將卑師眾也譚子之奔不言出皆自我也故自我言出譚子之國滅矣尺地非其有也安得無國而出乎春秋之例國滅無出無國可出也左氏之例曰用大師焉曰滅按春秋絕祀者書滅前後用大師者多矣豈得書滅公羊之例曰滅上下同力者也按侵伐同力者眾矣滅以同力爲例亦非也按凡滅者當從趙子之例覆邦絕祀曰滅是也

十有一年春王正月夏五月戊寅公敗宋師於鄑去年之冬宋師嘗敗於乘邱今年之夏來報其役公復敗之於鄑也左氏於此發例曰凡師敵未陳曰敗某師按此之例止可用於魯不可施之於外春秋魯凡八敗外師豈能専於未陳而敗之乎又曰皆陳曰戰春秋於外諸侯言戰言敗績惟內敗則沒而不書但曰戰而已皆陳之例亦不通也又曰得雋曰克按春秋二百四十二年之間惟有鄭伯克叚一事而已蓋孔子以鄭伯不教其弟至其叛也又徒勝之克者能勝之名爾春秋得雋者豈少哉何獨鄭伯之於叚也又聖人之意於侵伐之事常欲絕其原使之不至於此若以得雋別之則似教人以戰也此例又不通矣又曰覆而敗曰取某師案春秋取師之例亦止有隠十年宋人蔡人衛人伐戴鄭伯伐取之一條而已二百四十二年之間覆而敗之者冝不少也然止著其一條此例不通矣左氏之例條惟大崩曰敗績京師敗曰王師敗績於某似與經合然亦未盡其義也谷梁曰其日成敗之也案谷梁以日月爲例以不日者爲疑戰日者爲成敗日月之例旣已不通又經言敗者直爲內辭爾不可謂成不成也又曰宋萬之獲也按僖元年公子友敗莒師獲莒挐經書獲也若於此實獲宋萬當書之不得沒去其事也經不書安知其獲哉谷梁之說妄矣

秋宋大水

大者非常之辭水之爲災非常故曰大水也春秋書曰大水者八外大水惟此爾按左氏之意以爲公使弔之故書爾谷梁曰王者之後也蓋曰外災不當書宋爲商後故特書之爾公羊曰及我也蓋亦曰外災不當書於魯史此以書者以其災及我故也三之意大抵推尋孔子未修春秋之前外事得書之迹爾春秋者孔子已成之書其詳與略但當防所書解之爾若更尋未修之事則亦有所不知縱使解之或通已非孔子闕所不書之意沈稱之未盡通也如左氏之說則是外諸侯之災患皆當弔之弔之輒書春秋豈能盡紀之耶如谷梁之說則是外災惟王者之後書爾如莊二十年書齊大災豈齊亦王者之後乎如公羊之說則是外災及我則書如僖十六年書隕石於宋五六鷁退飛過宋都豈是石鷁之異亦能災我耶皆不通矣按春秋者孔子因魯史成之其詳略皆同舊史蓋孔子亦曰吾猶及史之闕文則是春秋之文無妄加之者矣舊史所載孔子因之以爲懲勸爾其若未修之前不可復加也故彊知之亦或疑而不通蓋不知其所不可知者孔子謂之知若三家者或未知乎

冬王姬歸於齊

春秋一十二公之間二百四十二年之久書王姬之歸者惟二又在莊公之時而歸於齊蓋莊公者威公之子也威公見殺於齊莊公親爲之子而不爲之復讎又爲之主其婚焉夫仇讎者義不與之同天不復之於其人當復之於其國不復之於其始當復之於其後莊公父見弒於齊而爲齊主婚父之讎則不復而仇讎之人惟恐其祀之絕聖人深罪莊公盡禮於讎而無恩於其父也則一書之以見其惡元年之王姬書單伯之逆築館於外而此獨亡者蓋元年之時莊之父新見殺於齊創巨痛深之際於仇讎者之婚而人逆之築館待之失禮之甚者故詳書之以重其罪於此王姬之歸非無逆者矣然不書於經者仇讎之人已易世於其子孫之婚但擇其重者書之爾左氏曰齊候來逆共姬按經不書逆常事得禮不書爾謂之因逆而書又非也公谷皆曰過我也按魯實主其昏非但過我也書之所以深罪莊公世交仇讎全不念其父爾三皆非

十有二年春紀叔姬歸於酅

春秋內女之賢者惟紀叔姬宋共姬爾叔姬爲伯姬媵法不當書春秋賢之故備書之也隱七年叔姬始歸於紀至荘三年紀季以酅入於齊四年紀侯大去其國紀之國亡矣而宗祀僅存於酅焉叔姬念紀之宗祀幸存也於是自魯歸之紀侯大去則叔姬無夫土地已亡而國爲附庸則叔姬之奉不給爲叔姬者惟宗廟社稷之是依聖人賢之書曰紀叔姬歸於酅以奉養爲意乎則魯大而酅小也以紀侯爲歸乎則國亡而夫去也然則叔姬之歸歸其宗祀而已叔姬嘗自紀歸魯矣而經不書之以其國亡則吾女義當歸也常事無所書於是之歸則其賢行之著在於此爾不曰叔姬而曰紀叔姬者以明往時歸紀之叔姬今歸於酅若不加紀則嫌於它叔姬也公羊曰隱之谷梁曰喜得其所按春秋大法所系不可因魯侯之憂喜特加此文也公谷皆非

夏四月秋八月甲午宋萬弒其君捷及其大夫仇牧春秋死難之臣三人而已孔子書之無異文也夫以春秋之時臣事君不以其道者多也至逐君以求利賣君以全身三人者立人之朝食君之祿君存與之存存君死與之俱死春秋弒君二十有四而死君之難者三人而已若三人者投萬死以赴君之難難不果救以身死之而又在春秋之時蓋賢者不可議矣然而孔子書之無異文者蓋孔子曰以道事君不可則止又曰旣明且哲以保其身事君而至於殺身孔子不爲也事君之日久則君必信我而言必用也然小人猶在於朝而君猶任於小人則其道必不行其言必不信矣道必不行言必不信猶在其位是苟祿者也非以道事君者也苟祿而事君固位而見殺孔子又何褒乎三人者之謂善乃孔子爲不能死者設爾非孔子之所謂善也孔子之謂善以道事君不可則止者也旣明且哲以保其身者也孔子皇皇乎七十餘國孟子奔走齊梁之郊旣未嘗遇亦未嘗死也然孔子亦不貶此三人者以爲不得不少進三人者以激時人之不死者也然亦不遂褒之者非吾道之極致若遂褒之則若聖人之道至是而止矣在易咸者感也感物必以心不以心者物必不感以其感之外也初咸其拇二咸其腓三咸其股皆不得感之道以感者在下未至於心也至於四則心矣然又曰憧憧往來朋從爾思孔子解之曰未光大也蓋猶以爲感之未也至於心亦以已矣然猶曰未光大也則感者不可以心無心於感又感之盛也故未至於感者責之以心已至於感者責之以盛拇腓股則不若心憧憧之心又不若無心之盛也逐君以求利賣君以全身則三人者必不爲而春秋之所善也以道事君不可則止則三人者不能也曁明且哲以保其身又三人者不至也故取之以春秋之時則三人在可褒之域格之以聖人之道則三人猶未備焉此春秋所以進之而無襃書之而未善也公羊曰賢谷梁曰閒也此說皆是矣然亦所未盡也

冬十月宋萬出奔陳

春秋之法弒君之賊有能討者則書人以明弒君之罪無所可逃逆人倫非人類凡爲人者皆得誅之一時之臣子不能討賊則君不書以明臣子之責有所未盡則𨿽猶不也弒君大惡之人不見誅於一時則孔子之於春秋不復重出其意以謂君親無將將而必誅君已弒矣一時之臣子又不討賊則是悖亂之惡人得行其志而人倫將至於亡矣故以弒君之賊時未能討則孔子不復書之欲其卽誅於一時也宋萬已弒其君殺其大夫其國之臣子不卽討賊使之出奔則是其臣與子無恩於君父而縱之使奔也宋萬之罪不容誅書其出奔所以深罪夫宋之臣子也左氏曰宋人醢之若是則宋嘗討賊矣若宋實能討賊於經當書宋人殺萬不得更書奔也按經但言出奔左氏何從知其討賊乎此妄矣

十有三年春齊侯宋人陳人蔡人邾人防於北杏威公自九年入於齊於是始爲北杏之防齊侯稱爵而諸侯皆稱人者蓋威公將興覇業諸侯未甚信向齊威欲過爲謙遜以求諸侯故親屈其尊以防諸侯之臣諸侯之臣蓋皆大夫矣然不書其大夫之名者亦以大夫之位去君近嫌其敵君故不出其名也諸侯之尊𨿽在於天下皆得以尊稱也大夫之卑𨿽在於諸侯之國亦不得伉君而防盟故凡諸侯防大夫者皆殺大夫之號而稱人以明大夫不得敵君若防者則順從無疑也當是之時齊威將伯諸侯未甚尊之但遣其臣往爾齊方求諸侯亦不卑之而與之防也聖人欲正君臣之分辧上下之常以大夫不得敵君特降之曰人也谷梁曰齊侯宋公也按谷梁經文亦作齊人左氏公羊皆作齊侯此當據多者爲定然谷梁謂之宋公經當書之不得沒去其稱也

夏六月齊人滅遂

齊威自滅遂之後歷荘閔二十年伐宋伐郳伐鄭伐我西鄙伐徐伐衛救鄭降障伐山戎救邢遷陽皆稱人救邢城邢但稱師至僖四年侵蔡遂伐楚始書曰齊侯此孔子之微意夫春秋之時王室衰中國弱諸侯無道夷狄侵陵於是之際能帥諸侯以尊王室攘夷狄以彊中國者惟齊威公而威公又以其私而報平生之讎奪諸侯之土行師二十餘年始伐楚以責包茅之不入而彊中國之威故伐楚之前悉貶之曰人曰師伐楚之後遂以爵稱之謂其一正天下也春秋時諸侯無道而行師者多矣而經未嘗去爵以貶之至威公之盛而聖人罪之尢深責其可責者也春秋之義可責者責之餘年稱人者微之也至侵蔡遂伐楚方純以伯者之義許之齊人滅遂不言遂之君者其國見滅其君死之不出死者之名所以深見滅者之罪也谷梁曰不曰微國也案春秋褒貶不以小大爲之輕重國微者不日則是春秋輕重系之小大也此蓋推日月之例有所不通故妄爲此說也

秋七月冬公防齊侯盟於柯

魯與齊爲世讎又小白之入魯納子紏伐之至於屢戰則齊魯不和久矣於是齊威求伯欲與魯平故爲柯之盟也左氏曰始及齊平是也公羊載曹劌刼盟之事以謂齊數侵地而齊遂歸汶陽之田按實侵地經當書其所侵齊實歸田經當書其所歸今經無其事未可遽信趙子曰其事迹旣妄不可以訓此說是也

十有四年春齊人陳人曹人伐宋夏單伯防伐宋宋背北杏之防齊威帥諸侯之師伐之經書齊人者蓋威公初興伯業徳政不修而専以兵勝天下春秋貶之凡用師皆書齊人陳曹小國其勢不敢使微者隨從齊威然亦稱人蓋威公伯者之盛其用師且貶而稱人則隨從其侵伐者亦不得稱爵也春秋用師之盛未有盛於齊威然春秋貶之則其不逮之者可以類推也聖人不悉貶之而擇其最盛者貶焉又見聖人深惡於行師也單伯內臣也內臣而命於天子受地於畿內故書地書字尊天子之命比之王臣又以別於諸侯之大夫也書防伐者蓋諸侯伐事已成而單伯後至也左氏曰諸侯伐宋齊請師於周夏單伯防取成於宋而還按左氏於單伯逆王姬經誤爲送因以單伯爲王臣至是見經防伐之事欲附成其說故以爲齊請師於周而單伯王臣防之也元年之逆王姬亦魯臣逆之爾於此防伐宋亦魯臣防之也去年之冬始及齊平而盟於柯於是伐宋內臣防之無疑也若王臣則鄄之防不得更書單伯防請侯也推尋前後左氏之說不通蓋左氏不知諸侯之臣受地於畿內則書字故妄爲此說也

秋七月荊入蔡

荊者楚未攺號之稱也不稱人不稱爵而曰荊者夷狄也若狄伐邢之類是也荊自是始通中國敗蔡師今又入蔡其勢將盛欲令中國備之於始盛之時制之猶易至其漸盛將不可制矣聖人於此見禦戎之道焉

冬單伯防齊侯宋公衛侯鄭伯於鄄

諸侯伐宋宋已服罪故齊侯防諸侯於鄄以與宋平而魯之單伯嘗往防之故同爲鄄之防也左氏曰防於鄄宋服故也此說是

十有五年齊侯宋公陳侯衛侯鄭伯防於鄄

齊威欲成伯業故爲鄄之防以帥諸侯然春秋書之與無事而防盟者等爾蓋春秋之意以謂爲道而不至於三王者皆苟道也爲學而不至於聖人者皆苟學也齊威𨿽有一時攘夷狄尊中國之功而終不至於王道蓋功則可取而道猶未也春秋王道之極致聖人之成學故𨿽威文之功而其辭無褒孔父仇牧之事而其事無善所以使學者求之至於無窮行之至於不足範寗曰君子至於春秋沒身而已矣此深於春秋之言也

夏夫人姜氏如齊

齊威之立至於七年夫人姜氏未嘗如齊於是往者但歸寜爾然經書之與齊襄之事等者蓋婦人之事以夫家爲歸一適其夫則終身不返聖人制禮惟父母存者得歸寜父母沒𨿽兄弟不往也所以預爲之嫌而防其逆亂之將萌也齊威𨿽無齊襄之惡然春秋書之與齊襄等蓋非禮之迹同也故父母沒𨿽兄弟不往往皆犯禮矣經曰夫人姜氏如齊姜氏之惡不可勝誅矣然爲齊威者不能無罪也

秋宋人齊人邾人伐郳

宋爲兵主故序齊上左氏曰爲宋伐郳此說是也齊威興伯而屢伐諸侯春秋貶之稱人然宋主兵則齊威之罪差殺經亦稱人者蓋威公伯主伯主之義當以徳服諸侯尊奬王室乃徒爲諸侯興師以報其怨也宋𨿽主兵而齊威當伯主之責故亦書人以罪之

鄭人侵宋冬十月

鄭之微者主兵故書鄭人不稱宋罪以行師故但書侵三不解其事例甚明也

春秋經解卷三﹤經部﹐春秋類﹐孫氏春秋經解﹥

欽定四庫全書

春秋經解卷四

宋孫覺撰

莊公下

十有六年春王正月夏宋人齊人衛人伐鄭

去年之冬鄭嘗侵宋宋於是報其見侵之役故率衛以伐鄭也齊威將謀伯業求合諸侯故從宋人以伐鄭宋總三國之眾聲罪而伐人之國勢必不使防者主然經皆書人者蓋齊威行伯不務徳政以爲懷來天下而専恃威武貶齊稱人則宋衛不得書爵也宋𨿽主兵而齊威以伯者隨從國大力彊不可逃行師之責也左氏曰諸侯伐鄭宋故也此就是

秋荊伐鄭

前年荊嘗入蔡於是又伐鄭焉所以見荊蠻之彊而中國之衰也不早備之將橫行於天下故二十三年來聘遂稱荊人僖元年伐鄭遂稱楚人也於此書荊言其尙可禦也

冬十有二月防齊侯宋公陳侯衛侯鄭伯許男滑伯滕子同盟於幽

齊與魯爲世仇春秋於莊公之交齊皆以釋怨罪之未嘗一許之也蓋聖人之意以謂不同天之仇無時可與通故𨿽齊襄已沒小白易世而春秋罪之如新見殺也柯之盟始平於齊而經書其事顯言公會蓋亦釋怨而交齊也至幽之盟則齊威已伯諸侯已服魯於是時最爲弱小若莊公反仇讐之怨棄絕盟主而倔彊不從則齊威必帥諸侯而伐我國且至於危亡而社稷不保也春秋通之以一時之權故於幽之盟沒去魯公而列序諸侯以謂莊公之爲是盟非以釋怨而交齊所以同尊王室而求天下之安也父之仇則不可與之同天矣然天子之土地先君之祭祀又不可快一朝之忿怒而自取於危亡也此春秋所以曲盡人情之難而深明輕重之權也陳入春秋防盟皆在衛下於是齊威主盟以其三恪之國進而在衛之上又其近楚之國恐其叛去亦稍懷來之爾春秋書盟者多矣未有曰同盟者二百四十二年之間其書同盟者十有八蓋盟載之書有同奨王室同防災患之語有異於以彊陵弱以大脇小之盟故特書曰同盟也谷梁曰不言公內外寮一疑之也案莊公之交仇讐蓋非一日也但春秋欲著其法故特沒公以明𨿽仇讐之國若至於尊王室彊中國則𨿽與之盟未爲過耳內外寮一疑之有何義乎左氏曰鄭成也按經書同盟所以別盟之不同者若因鄭成而謂之同又非義也公羊曰同欲也按欲有善惡若同心爲惡春秋亦書之爲同何以別爲善乎啖子曰同盟者謂其盟詞同此說是也

邾子克卒

邾者魯附庸之國隠元年威十七年與魯盟皆稱儀父而未有爵命至是始子者蓋自齊威稱伯之後嘗從之防盟侵伐故進之爲子爵也克者儀父之嗣君也儀父之卒不見於經者附庸之君未有爵命略而不書也左氏隠元年曰邾子克未王命故不書爵曰儀父貴之也按若儀父實字然春秋之於元年稱字以貴之則隠之元年能與魯盟而儀父在位固已久矣至是書卒又四十五年矣據此決非一人也左氏但見儀父春秋不書其卒故以克爲儀父此說非也

十有七年春齊人執鄭詹

春秋之法執諸侯執大夫不以其有罪無罪皆書曰人以明執人之君臣者不可以専也必受命於天王天王命之執則執之矣不命於天王而専執者皆爲有罪也執人之君則系國之存亡執人之大夫則系國之治亂執有罪者猶爲不可況無罪乎孟子曰今有殺人者或曰人可殺與曰可曰孰可殺之曰爲士師則可以殺之殺人者固有罪矣然非士師則殺之不可他國之君他國之大夫𨿽有罪當執然不受於天王而執之則亦猶非士師而殺人也故春秋執人之君執人之臣者一皆貶之曰人以其非所執而執之行如匹夫也春秋書見執者無貶辭焉蓋曰以人君之尊以大夫之位而見執於他邦則不待貶絕而罪惡見矣執鄭詹者齊侯也不曰齊侯貶之也鄭詹鄭之大夫不書氏族未命者也鄭詹事迹不見於經傳惟公谷以爲佞人不知何據而言之也左氏曰鄭不朝也若鄭不朝齊而但使詹往則詹爲行人於經當書執鄭行人詹不得但曰鄭詹也谷梁曰不得不錄其本谷梁之意蓋以經爲下文逃來張本爾趙子非之曰但書自齊逃來知見執假先書乎

夏齊人殱於遂

春秋之義凡自取之者以自取爲文齊嘗防遂使人戍之爲遂所殺至於殱盡齊防人之國以戍守之而卒至於殱非遂人之罪齊人自取之耳齊不戍遂遂人安得齊人而殺之乎故特變例而書之曰齊人殱於遂梁亡非人亡之也梁自亡爾鄭棄其師非他國敗之也鄭自棄爾齊人殱於遂罪之深而憫遂之防也谷梁曰狎敵也按若齊戍能謹爲齊守則遂終防矣若果責齊人狎敵則是教之防人之國而固守之也何以爲訓乎

秋鄭詹自齊逃來

春秋之法義當畱而竊去曰逃鄭詹爲鄭之執政大臣至於見執已有罪矣然齊執詹必有以怒鄭也爲詹者當伏節死義以紓一國之難可也乃苟免其一身之死遁逃而去齊於是之時威公方伯而天下諸侯皆已服從能事之者身榮而國安違且叛之則身危而國削鄭詹旣已見執因服從之猶及救其難也乃苟全其身遁逃去之詹固有罪矣然魯容罪人而納之以抗天下之盟主亦未免乎有罪也書曰鄭詹自齊逃來所以兩罪之也公羊曰何以書甚侫也假使詹非侫人則苟免其身而遁逃亦不勝其罪矣

冬多麋

春秋之法以有爲災則書有有蜮是也以無爲異則書無無冰是也至於麋者常有之物𨿽有之不足以爲異惟其多而害五穀則書之公羊曰記異也按異者非常可怪也如麋者常有之物𨿽多不足以爲怪其爲災則書害也杜預曰以災故書此說是也

十有八年春王三月日有食之

春秋日食之例有書日書朔者有書日而不書朔者有日與朔皆不書者書日書朔日食正朔舊史之詳備孔子因之以傳信也日而不朔者食不在朔或在晦或二日孔子以歷者之失因而略之以正後世之歷也日朔皆不書者舊史所無孔子闕之以傳疑也春秋之間日食不書朔與日者惟二而已亦足以知舊史所闕者亦少也谷梁曰夜食也何休嘗非之當矣

夏公追戎於濟西

春秋書追者皆防已去而追之也齊人侵我西鄙公追齊師至酅不及先言侵而後言追蓋侵事已成旣去而追之公追戎於濟西不言戎之侵伐但曰追者蓋戎來爲防以我備之而遁去兵無所加但追之而已春秋書追者二皆譏之也禦戎之道來則拒之去則勿追禦之道素修則彼必不來來不爲防去則已又追之至濟西焉公不能使之不來而徒追之也齊人侵我追之至酅我禦敵之道不修而至於見侵於其來也又無其備至已侵而去又窮追之凡追皆罪之也左氏曰不言其來諱之按文七年書狄侵我西鄙未嘗諱也公羊曰大其爲中國追也按戎之爲患久矣魯小國自保不暇何能爲中國追乎此非也谷梁曰不使戎邇於我也按戎實至魯兵無所加而去之故不曰侵我也安得曰不使之邇我乎又曰爲公之追大之也按書追所以罪公不能使之不來爾何大乎

秋有蜮冬十月

蜮含沙射人之虫也有則爲災故書有有者不宜有者也谷梁曰一有一亡此說是

十有九年春王正月夏四月秋公子結媵陳人之婦於鄄遂及齊侯宋公盟

媵者常事春秋不書陳人娶姬姓之女魯使其臣公子結媵之結行而成宋盟遂詐公命以盟齊侯宋公於是之時齊威方伯而宋又彊國公子結不終媵事而欲交歡伯主終之齊宋皆怒陳亦棄好是年之冬三國皆來伐我西鄙由公子結之遂事召之故先書媵事於鄄以見其夫陳之因次書遂盟又見其召冦之迹公子結本以媵往而媵事不終及齊宋盟而齊宋皆怒是公子結一出而召三國之師爲結者不勝其罪矣所以使之者猶未免乎有罪也公子結於此書之後遂不復見陸淳以謂有遂事之美故特書之然公子結遂盟而召防不可謂賢也或以爲貶之故不書卒然春秋之間惡有甚於公子結遂事而書卒者矣皆不通此蓋以其遂盟召防特書之爾若於其卒則其不爲大夫自不當書矣盟不言地盟於鄄也書及公子結爲志也公羊曰大夫出疆有可以安國家利社稷則專之可也按結之遂事而致三國之師豈得謂安國家利社稷乎谷梁曰辟要盟也按春秋記事安得虛加其文乎若魯自辟要盟孔子亦當攷實而書之也杜預曰結去其本職與二國盟本非公意又失媵陳之好故冬來伐此說是也

夫人姜氏如莒

婦人無專行之禮故𨿽父母之國惟父母在得歸寧父母歿𨿽兄弟不往此許穆夫人所以賦載馳之詩也衛文公露處於曺夫人欲往唁之而義不可賦載馳以寫其憂孔子刪詩三百餘篇得其可訓者三百有五而載馳婦人之詩孔子取之取其父母沒𨿽兄弟不往也故父母之國有時而不往況他國乎然則夫人姜氏如莒不待貶絕而罪惡見也

冬齊人宋人陳人伐我西鄙

公子結以遂事而召防故齊宋陳皆來伐我三國有辭故曰伐也西鄙魯之西境也春秋外師之至魯𨿽入其郛亦皆曰鄙蓋鄙者言其邊逺也侵伐他國但曰某而已不曰某鄙也魯必曰鄙者蓋我國之君防之來者不過至於邊鄙而已不能至於國都也我之治國之道素修禦敵之道素備彼之來防者乃適吾之間隙犯吾之邊鄙爾故春秋之法於內言戰而不言敗言圍而不言入言侵言伐而不言其至於國都所以親之尊之而備責之也不然安得二百四十二年之間外師之侵伐我者皆莫能深入乎此蓋聖人之意也哀八年十一年再言伐我而不言其鄙者春秋之終而聖人之微防也谷梁曰其言逺之何也不使難邇我國也此深於春秋者之說也

二十年春王二月夫人姜氏如莒夏齊大災

大者非常之辭災者莫知其所從來也齊大災者記其非常且火之發不知所從來也春秋詳內而略外內之災異皆書我史故也外災之書惟周齊陳宋三數大國便近者而已蓋舉近可以明逺記大可以知小也春秋之時皇極之道汨沒不敍而天下災異不可勝記故春秋但取其著者書之爾公羊曰大災者何大瘠也按經書宋災記甲午之日宋衛陳鄭災記壬午之日豈是大瘠止於一日之間乎非也谷梁曰其志已甚也按宋災不書大豈亦甚而後志乎亦非也

秋七月冬齊人伐戎

春秋之時諸夏衰戎狄入居中國齊威行伯始興師伐之蓋齊威有意於中國也然其用師亦止書人者以其徳義未著而專事兵革春秋不遽褒將有待也

二十有一年春王正月夏五月辛酉鄭伯突卒

鄭伯突自威十五年入櫟之後遂不見入鄭之迹至莊四年遇於垂始稱伯十四年防於鄄亦書爵而左氏於十四年載厲公自櫟侵鄭之事言鄭伯於是始入於鄭而四年稱伯者自是祭仲所立鄭子爾然則鄭伯突之出入及篡忽而立者春秋皆不書也而史記世家及左傳皆有其事不知何從知之但當據經爲定爾四年遇於垂十四年會於鄄所書之鄭伯前後皆無異辭而於此始記突之卒則是突自入櫟之後其後遂入鄭而有其國於是始卒爾遇垂之鄭伯安知其爲鄭子乎左氏采諸國史之文共成其書史記又因左氏皆未可據

秋七月戊戌夫人姜氏薨

夫人姜氏之惡春秋載之備矣而薨塟皆詳書之無貶辭焉春秋魯史其載魯事有臣子之法蓋春秋之義所以訓爲臣者之忠爲子者之孝故於臣子之法最爲詳備所以躬自厚而薄責於人也姜氏𨿽大惡者然魯之臣子不可不以母禮待之故君𨿽不君臣不可以不臣父𨿽不父子不可以不子爲君父者不以臣子之故而得沒其罪爲人臣子者不以君父之惡而無禮焉此春秋所以責臣子之備而篤忠考之深也魯君之卒書薨夫人者君之敵故亦書薨君薨書地所以定其常處而防禍亂之萌也夫人無外事薨有常處不書其地明其薨不可以他處也所以深責之而謹其處爾谷梁曰婦人不目此說是也

二十有二年春王正月肆大眚

肆放也眚過也書曰眚災肆赦易曰有災眚蓋災者自外而至眚者由已所爲無妄亦曰其匪正有眚言其不正而後有之則眚者本以過失而有之也經曰肆大眚猶有大過者皆含之也夫赦宥之事古先聖王日月之所行也易解之象曰赦過宥罪蓋解之時取其一新君子法其象則過誤者赦之罪惡者寛宥之使之遷善而攺過也民之愚冥無知而犯於罪則君之教不至禮義之治不先爾又深治之以刑則是驅之至於爲惡而又從而殺之故聖人於解之象欲君子法之使得自新焉亦非謂一時肆眚而大惡無道之人一切釋去也周禮三赦三宥之法亦以其老弱無知者爾皆爲治獄之常而不施於一切也至書之言文王作罰刑玆無赦已譏後世之赦但縱失有罪之人而恵姦長惡爾春秋書肆大眚者一亦譏莊公一切放縱姦惡而有意於文姜之葬也而莊公又以其母文姜當得罪於魯而播惡於齊至殺其夫而奔亡不已大惡無道一國之所賊惡而魯人切齒之深者於其死也莊公欲備禮葬之恐爲國人所譏乃先大赦國中以悅國人之心然後舉其葬焉故正月肆大眚而癸五葬文姜聖人罪莊公不能防制其初而又縱其姦惡故書肆大眚以見其失焉公羊曰始忌眚也按公羊不以肆眚爲赦故生此說爾非也谷梁曰爲嫌天子之塟也按當是時天五衰弱何畏而不敢葬其母乎此亦非也

癸丑葬我小君文姜

文姜之惡不待貶絕而見矣而春秋書卒葬與他夫人無異辭焉所以篤臣子恩義之深而預爲後世法也陸淳曰葬生者之事也臣子之禮其可虧乎此說是也

陳人殺其公子禦防

春秋之法諸侯之國殺大夫其君殺之則稱國其國人殺之則稱人蓋古者諸侯貢士於天子天子以爲賢則命之歸國爲大夫故其爲諸侯之大夫則一國之賢也爲天子之大夫則天下之賢也故爲賢者則不苟進其身矣天子命之則無不肖也故王道之行則列國之大夫莫不皆賢而諸侯遇之莫不有禮故其爲臣之道諫行言聴則膏澤其民諫不行言不聴則違而去之以自免於禍其爲大夫者不苟於其君君無禮則去爲諸侯不敢不盡禮於其臣一朝無禮則賢者去賢者去則誰與治其國家故君臣相湏而天下常治也至周之哀諸侯之臣或不命於天子而當時之大夫或苟祿以活其身不命於天子則未必皆賢苟祿以全其身則不能使其君遇之以禮以不賢之大夫事無禮之諸侯而君臣失道而至於君殺臣臣弒君也春秋書弒君三十六以見爲君者不近賢臣而自取於禍殺大夫者三十八以見爲臣者不自重其身苟祿於無禮之諸侯而終見殺也又不可不較其輕重大小也故有書國書人之例稱名不稱名之別然其大槪皆貶之也禦防陳之公子不爲大夫以其國君之嗣公子之貴同之大夫特書之也書陳人殺之者非陳君殺之陳國之人殺之爾不目其人賤略之也禦防以公子之貴而見殺於國人禦防有罪矣陳之君使公子者而見殺焉亦未免乎有罪也左氏曰殺其太子禦防按禦防實陳太子經當書之春秋舉重不當略去世子而但書公子也此說非也

夏五月

春秋一時無事必書首月以具四時而成編年之書也其書首月者五十有九未有非首而書者於此書夏五月蓋此聖人因舊史所載不妄攺易以傳信於後世書首月者五十九首月之下皆當記事孔子以其事無可訓刪而去之但存首月而已至於首月之下舊史無事而不書之者則孔子不更書首月而但存五月也春秋書五月者惟此爾亦可知舊史所載者繁多而首月無事者一處而已

秋七月丙申及齊髙傒盟於防

春秋之法大夫不得防諸侯諸侯者一國之長而南面之尊也大夫者諸侯之臣在彼猶在此也𨿽於外諸侯之國不得抗之而防盟所以伸諸侯之尊防僣亂之萌也故魯公而防諸侯之臣者公自屈尊而與之盟則明書公以見其罪沒外大夫而稱之曰人不與大夫之得僣且明魯公求與之盟也隠八年公及莒人盟於浮來所以見公屈尊之罪而非大夫之過也髙傒齊大夫於是時齊威方伯而其國彊大以臣敵君則髙傒罪也公𨿽有屈尊之罪然見逼於彊大比之求盟小國之臣罪差殺爾故沒公不書以明國君之尊大夫不得抗也明書髙傒以著盟公之罪焉公羊曰諱與大夫盟按不書公所以深罪髙傒謂之諱非也谷梁之說是也

冬公如齊納幣

婚禮有六納采問名納吉納幣請期親迎惟親迎則諸侯自行合二姓之好繼先君之後不可以不重也其他五禮皆使大夫所以養亷逺恥而預爲之嫌也春秋六禮其書者二納幣親迎其他四禮無失禮者故不書爾莊公之父威公見弒於齊齊之於魯有不同天之讐也文姜之薨在去年七月至是年之冬莊公猶在三年之防也婚禮惟親迎自行納幣之禮大夫之事也而公又親焉莊公忘君父之仇而娶讐人之子又在母三年防內而行大夫之職書曰公如齊納幣所以見公無恩於母而不孝於父無亷恥而親納幣焉一舉事而大惡者三也公谷譏納幣之非禮不罪其娶讐而喪婚以其罪惡顯著不待貶絕而可見故也

二十有三年春公至自齊

春秋凡書至者皆告廟也莊公如齊納幣於是始還而告廟故書爾公羊曰威防不至公一陳佗也按莊公有惡則經當見之不可於至始見其意也經但言公至自齊安知其爲陳佗乎非也

祭叔來聘

祭叔者天子之大夫也書來書字以別諸侯之臣且尊王命也祭叔之聘自周而來則是天王使之於經不言使者蓋以祭叔自以私事來魯故假王命以來聘聘事𨿽命於天王而祭叔之私不專爲聘春秋原情定罪若書天王使之則不見其私也若書祭叔來又不見其來行聘事非如祭伯之自來也以爲專聘乎則實爲已私非如凡伯之受命也聖人罪其挾公以行私故特沒去天王之使以著其罪祭叔有罪而春秋書之與王臣者等無貶辭焉蓋春秋之法一事無再貶之道宰渠伯紏下聘威公弒君之人不書其名則無以見奨惡之罪祭叔聘魯行已私不書天王使之其罪已著又書其名則若王臣微者如宰咺之徒焉春秋避其不明故但沒天王以見罪也谷梁曰不正其外交故不與使按若但來交魯不得書聘書聘則是挾天子之命而來不獨外交也不書使所以見其行私譏外交當去聘不當去使此亦非也

夏公如齊觀社

春秋之法非宜觀而觀之者書之曰觀隠公觀魚於棠魚卑者之事君不當觀也莊公如齊觀社國自有社而不觀乃觀社於齊社不當觀也中庸曰明乎郊社之義禘嘗之禮治國其如示諸掌乎故𨿽天子之尊必有郊諸侯之貴必有社也郊社之禮所以教民報本而知嚴上之道焉爲諸侯者曰天子之尊而猶郊事天地則吾屬不可以不尊天子也爲臣民者曰諸侯之貴而猶報本於社稷則吾屬不可以不事諸侯也易曰大觀在上此之謂也古者社禮必行於春秋之上戊土日也報土之神不可以不求其故上自天子下至於閭裏之間社必以戊也春秋之夏夏時之二月二月之上戊社祭之日也莊公不修已國之社而觀齊社焉書公如齊觀社則魯社廢以國君之尊而有社稷社稷之祭不修而觀社於他邦用見魯公之不有其社稷也谷梁曰以是爲屍女也按書觀社則是非所觀而觀之且見魯社之廢屍女之說不與經合

公至自齊

觀社於齊反而告廟故書至也谷梁曰公如往時正也致月故也如往月致月有懼焉爾按春秋不以日月爲例且如莊公觀社於齊而不書月得曰正乎致不書月得曰無故乎不通也

荊人來聘

荊者楚未攺號之稱也曰人其臣也不言其名防之也南蠻之國至於彊盛而來聘諸侯中國不早備之將乘中國之衰而侵陵無忌矣略之曰荊人猶言其微尙可禦也至文九年使椒來聘其國已盛而交通諸夏諸夏與之等矣春秋不復外之用見夷狄之盛中國不能外之也公羊曰何以稱人始能聘也啖子非之曰若言荊來聘則似舉州皆來此說是也谷梁曰善累而後進之按春秋大法尊君卑臣內中國外夷狄安得進夷狄之事乎聖人方深責中國不得不漸見夷狄之彊謂之進非也

公及齊侯遇於谷

簡禮而會曰遇莊公方納幣於齊而遇齊侯於谷用見公不卹國事而惟婚姻之務也

蕭叔朝公

公及齊侯遇於谷蕭叔朝公於谷不書來朝不至於魯也蕭叔者附庸之君未命者也朝者以臣事君之禮春秋之時以大欺小以彊陵弱而小國之君朝事大國類書爲朝以見彊者不當受諸侯之朝而小弱者不當朝於同列也至於大夫則不言來朝大夫無私出境之道出境則受君命矣故大夫之來皆書其所以來之事而不言朝也至諸侯則一國之尊而號令自出系社稷人民之重無出境見諸侯之禮故諸侯之如諸侯則是以小事大以弱畏彊而行朝事之禮也春秋之法凡朝皆有罪至於附庸之君𨿽其小弱然亦南面而爲君者故其如諸侯也亦書曰朝比之一時諸侯焉蕭者宋附庸之國於是公遇齊侯於谷而蕭叔朝焉附庸之君春秋之法書名說春秋者或以蕭叔爲字或以爲名杜預謂之名蓋謂郳黎來來朝書名而蕭叔附庸之君不得獨書字也啖子以爲字蓋謂言叔則非名也又推而書之曰始封附庸之君書字若從杜預以爲名乎則叔者字也不可以爲名若從啖子以爲字乎則附庸之君例書名郳黎來不得曰字也謂之始封則舊封者何以見賤而始封何貴而書字子皆不通也按左氏有蕭叔大心公谷有蕭同叔言蕭者必以叔配之不知何故也此可疑之事且當闕之

秋丹桓宮楹

春秋之法祖廟曰太室太室屋壊大事於太廟是也羣公曰宮威宮新宮之類是也荘公娶仇人之女以承事先君又丹其楹以誇侈之不待貶絕而罪惡見矣谷梁譏丹楹之非禮不知丹楹之得禮猶有罪夫娶仇人女以事先君又盛飾先君之宮以誇侈之丹之得禮得無罪乎威之於荘父也不曰新宮而謂之威宮公薨至是二十餘年亦已久矣成公哀公皆三年之喪新畢而其宮見災傷痛之深特曰新宮也威宮之成已久但記其丹之失禮足見其罪不得更曰新也

冬十有二月甲寅公防齊侯盟於扈

與齊盟者蓋莊公娶於齊齊遂欲率魯以從已故防公而盟於扈公羊曰此日者危之我貳也按春秋不以日月爲例我貳之說有何義乎

二十有四年春王三月刻桓宮桷

去年之秋旣丹其楹於此又刻其桷不待貶絕而罪惡見矣谷梁曰斥言威宮以惡莊也按春秋但以其宮成之久而不謂之新宮爾若丹楹刻桷在三年四年之間亦不得曰威宮也如昭十五年有事於武宮豈可斥言武宮而罪昭公乎非也

夏公如齊逆女

春秋不書常事非常則書之親迎乃常事然莊公親迎而春秋書之者以其父見弒於齊而子婚仇女是無恩於父而盡禮於仇讐特書之以見其罪也公羊曰親迎禮也按親迎合禮則春秋何用書之此非也

秋公至自齊

莊公親迎於齊當與夫人偕至夫人未至而莊公先還告至於廟春秋志其告廟之實且罪其先夫人而至也谷梁曰先至非正此說是也

八月丁丑夫人姜氏入

春秋之法君夫人至而告廟則書至人子之禮出告反面故人君之出而反也告廟則書之曰至夫人之來魯必見於宗廟然後敢入居於公之宮亦告廟焉則書也莊公父見殺於齊而娶仇人之女以事其父之廟義不可致禮不可合也夫人之至嘗告廟矣然聖人不與莊公以仇人之女而見其父也特變文而書之曰夫人姜氏入以明仇讐之國無時而可與通況娶其女以事先君之廟乎故𨿽備禮而入見於廟先君必不享宗廟必不容也義不可以至於先君之廟故特沒至不書而變文曰入也公羊曰與公有所約然後入按經不書至但謂其不可至於廟爾公羊之說不近人情谷梁曰義不可受是也

戊寅大夫宗婦覿用幣

春秋之法不與婦人而専行夫人之至必書其以僑如公子遂是也歸歸襚必著其夫與其子之號惠公仲子僖公成風是也事系二人者必爲辭以別之齊人執鄭詹齊人執子叔姬是也蓋婦人無専行之道必有所系而後行所以深防禍亂而逺爲之嫌也大夫宗婦則大夫之家是宗婦爾蓋以宗婦系之大夫不與之専行也大夫之宗婦眾多非一不得書大夫之名曰某宗婦也故左氏但曰宗婦覿用幣而不言大夫是也於是之時莊公娶仇人之女而姜氏已入其國莊公欲侈大之故令大夫之宗婦覿夫人者用幣爲贄幣者子男之贄非婦人之事婦人之執榛栗棗修而已聖人罪莊公娶仇人女而又侈之至於失禮也故特書曰大夫宗婦覿用幣所以見幣非婦之贄用者不宜用也宗婦之義杜預以爲同姓大夫之婦按若同姓大夫之婦則其婦非同姓也安得曰宗婦乎何休曰大夫爲宗子者之妻也安得一時之大夫皆爲宗子此非也此蓋大夫之家宗婦爾爲大夫者或非宗子而覿夫人者必皆宗婦也公羊曰宗婦者大夫之妻按一時之大夫必不皆其宗子而其妻不得皆爲宗婦公羊不達古者重宗之義但見書大夫宗婦便以爲大夫之妻若實大夫之妻當書曰大夫之婦不得曰宗婦也谷梁曰不正其行婦道故列數之也經不書及者以大夫之宗婦爾安得便謂大夫與其妻同贄皆見乎不應悖亂禮文如此之甚也

冬戎侵曺

春秋之時戎狄入居中國無名而侵曹經書之所以見夷狄之橫而中國之衰也

曹羈出奔陳

曹伯射姑卒於去年之冬至是戎來侵曹曹之嗣君羈不安其國而出奔於陳也羈爲曹之嗣君不書伯爵射姑之喪至是未期不可稱爵春秋之法居喪稱子羈居父喪未逾年法當稱子不曰曹子羈出奔陳者春秋深罪之也羈爲曹之嗣君已嘗在位也不能承先君之托以嗣先君之位而奔之於陳蓋不子也春秋之法爲太子而不能盡爲子之道者不書子以貶之鄭忽見逐於彊臣見篡於孽弟於其出也但書鄭忽奔衛曹羈見逐於戎而見惡於赤於其出書曰曹羈出奔陳曹羈鄭忽皆嗣位未久而出奔者春秋貶之意同而文亦相類也公羊曰曹大夫也又曰三諌不從而去之得君臣之義按經書羈之出奔而赤之歸曹其事甚著又杜預推尋左氏而爲諸國作譜亦以爲曹之世子也此蓋公羊因晉重耳過曹曹無禮曹之大夫僖負羈諌之不聼而文公其後執曹伯囚之而令其眾無入僖負羈之家遂以羈爲曹大夫不知僖負羈之事去此僅四十餘年決非一人也公羊之說誤矣

赤歸於曹

赤者曹僖公也戎旣侵曹逐羈出奔迎赤歸而立之也不曰曹赤者承上文羈之出奔而赤歸則其爲曹赤明矣赤外有戎人之助內無曹羈之難曹方無君赤安而歸也故書曰赤歸於曹公谷皆曰赤郭公也按郭公自是下文非關赤也若赤實郭公經當曰郭公赤歸於曹不得書郭公於下也公谷之說皆非

郭公

郭公之文三傳皆無義說公谷爲曹赤理又不通按管子載郭亡之事以謂齊威過郭問郭父老郭何以亡父老曰善善而惡惡也威公又曰善善而惡惡何至於亡父老曰善善而不能用惡惡而不能去郭之所以亡也由此觀之則春秋莊二十四年齊威已伯而管夷吾用事但見過郭父老而問之不知在何時爾然則郭之事迹亦嘗見於傳記也春秋書梁亡言梁之自亡也管子載郭亡之迹蓋亦曰郭自亡爾公與亡字相近疑經書郭公爲郭亡也然疑誤之事聖人闕之善善惡惡之說足以訓後世且當存之亦未可決言經誤也

二十有五年春陳侯使女叔來聘

諸侯大夫天子賜之邑使之歸國則書氏書字鄭祭仲魯單伯陳女叔是也所以別諸侯之臣尊天子之命也左氏曰嘉之故不名按春秋之時諸侯大夫來聘者眾何獨嘉女叔乎谷梁曰天子之命大夫此說是也

夏五月癸丑衛侯朔卒

按書卒義同曹伯射姑衛侯朔不書葬者魯不往防爾範寗推尋谷梁傳例以爲失徳不葬非也

六月辛未朔日有食之鼓用牲於社

書日書朔者日食正朔也春秋書日食三十六其書鼓用牲於社惟三而已蓋皆失禮也案古者日食則鼓尙書曰乃季秋月朔辰弗集於房瞽奏鼓嗇夫馳庶人走周官鼓人曰救日月則詔王鼓日食必鼓者以爲日者陽之精日食則是陰盛而勝陽社土神陰之主也伐鼓於社所以助陽而攻陰也夏書周禮皆無用牲之禮蓋伐鼓者求以勝陰用牲則是祈請之也將勝之而又祈之非禮也左氏曰惟正月之朔慝未作日有食之於是用幣於社伐鼓於朝如左氏之說則是正陽之月始忌之也凡日食之災皆爲陰盛而勝陽人君當警戒恐懼以消復之何獨正陽之月乎公羊曰以朱絲營社經皆無此禮非也谷梁曰鼓禮也用牲非禮也此說是

伯姬歸於

伯姬之歸不書逆者子自來逆之得禮不書也春秋之法內女歸爲諸侯夫人者則書伯姬歸於義同隠二年伯姬歸於紀谷梁曰逆之道微無足道焉爾按子自來合禮故不書非微者也

秋大水鼓用牲於社於門

日食必鼓者爲陰侵陽其爲驗甚逺而爲災未見大水則災及於物其驗已明其災已著其災未見則聖人爲伐鼓之法以救陽且以警於人君也驗已著者則無或於鼓也故左氏曰非日月之眚不鼓大水而鼓用牲於社於門皆非禮也公羊曰於社禮也谷梁曰救水以鼓眾皆非也

冬公子友如陳

春秋內臣適外諸侯行聘事者但書如以其聘問之禮諸侯常事略而不書也記其所往之事者皆非常也大夫之聘必書之於春秋者所以見其往來之國皆於其黨而其行多非禮也有以私事行者有以彊大行者皆非周制聘問之常故謹而錄之也

二十有六年春公伐戎夏公至自伐戎

戎狄至無知而好爭戰者也莊公不內修其國家而聲戎之罪舉師伐之是較輕重於無知也於其還也告至於廟春秋一書之以見其罪焉三傳無解以其事至著也

曺殺其大夫

禮曰刑不上大夫蓋大夫者一國之選而人君之所尊任者也選之得人而任之當其才故君臣相與而國家以治不幸其選之非人而任之不見其功則放之而已蓋大夫有罪而放之爲之君者已有罪矣況刑之乎故曰刑不上大夫也春秋之盛莫如齊威齊威之盟莫如葵丘之盟葵丘之盟曰無專殺大夫蓋春秋之時諸侯之大夫多不命於天子至其有罪又専殺之故齊威盟以五事而專殺其一也夫以齊威伯者猶以專殺大夫爲非則王道之行而天下治也固無殺大夫之禮焉春秋殺大夫三十有八有書國殺之者有書人殺之者未嘗有書爵者也蓋聖人之意猶曰大夫者人君之所尊任而與之治國家之人也同體之相須同業以相濟求取之不精任用之不當則已有罪矣何至於殺之乎古之大夫或命於天子命於天子則不可専放春秋之大夫或命於其君命於其君則不可専殺故春秋可書國人殺之不可以君殺之也𨿽其君殺之者而不言蓋有之不許之也曺殺其大夫則是曺君殺之不言其爵不許其専殺大夫也春秋殺大夫三十有八而不名者三非賢之史失之也舊史失其名孔子安得而妄加之也爲人臣而見殺焉則所以事之之道未備事之之道未備而君無禮焉則去之可也何至於見殺乎春秋死難之臣如仇牧苟息者孔子未嘗褒之也況無事而見殺者哉公羊曰不名眾也按春秋殺三大夫者猶悉名之安得眾而不名乎又曰爲曺羈諱也按公羊以曺羈爲大夫故生此義非也谷梁曰無命大夫也案宋殺大夫亦有不名者豈宋大國亦無大夫乎又曰大夫賢也按無事君之道而見殺矣安得賢乎皆不通也

秋公防宋人齊人伐徐

防者外爲志也宋人齊人者宋公齊侯也不曰宋公齊侯蓋齊威行伯不務徳以綏天下而専欲力勝諸侯春秋擇其用兵之盛者貶之也故曰齊人也宋人亦稱人而序齊上者以其主兵方貶齊侯爲人不可不人宋公也三傳無解著明故也

二十有七年春公防伯姬於洮

伯姬前年歸於會公於洮三傳皆無滛惡之迹而春秋書之與夫人姜氏防齊侯於禚文同而無異者蓋婦人無専行之道傅母不至不下堂而伯姬無事而防公於洮安知其不爲惡也傳無其事而經書之文同者犯禮之迹無異也左氏罪公行之非事而不譏伯姬亦但其一偏爾陸氏曰公及侯伯姫俱失正矣其說是也

夏六月公防齊侯宋公陳侯鄭伯同盟於幽

是時齊威已伯諸侯已從同盟於幽盟書之辭同也谷梁曰衣裳之防十有一兵車之防四趙子曰徵伐則兵革修好則衣裳大例皆然何獨威公此說是也

秋公子友如陳葬原仲

大夫無私出境之禮公子友與陳之大夫原仲有舊如陳而葬之春秋罪其私行故書曰如陳葬原仲也原謚也仲字也以字稱之者春秋之例內外大夫旣沒之後不稱其名但書謚書字而已僖十五年震夷伯之廟亦是也公羊曰季子避內難春秋通其私行也谷梁曰諱出奔也按春秋未有無事而虛加其文者若公子友出奔經當據實而書之何爲諱乎公子友爲大夫不能止難而去已有罪矣春秋何得爲之諱乎居其位食其祿不能使之無難至有而又去之春秋乃變文以諱其奔則何以勸人死難乎公谷之說皆非也左氏曰非禮也原仲季友之舊此說是

冬伯姬來

春秋之例歸寧曰來大歸曰來歸惟父母在得歸寧父母沒𨿽兄弟不往也春秋內女適諸侯者多矣於其歸寧未嘗曰子某姬來歸寧常事無書也伯姬非莊公子義不當歸春秋以其歸之非禮故書曰伯姬來也左氏曰歸寧曰來按春秋內女之來惟二爾是年伯姬及僖二十八年復來爾趙子曰豈有二百四十二年內女惟両度歸寧乎公羊曰直來此皆不知常事不書之義故爲此說

莒慶來逆叔姬

禮大夫不得越境逆女所以絕外交而使一心於其國也莒慶來逆叔姬則是外交矣莊公以諸侯之尊而屈禮主大夫婚則是失禮也莒子爲君不能制其臣而使之外交諸侯則是不君矣蓋莒慶莊公莒子皆有罪也春秋之法親迎者但曰逆女而此曰叔姬者蓋不與莒慶之得逆女於我也不書叔姬之歸叔姬爲大夫妻賤略之也公羊曰大夫越境逆女非此說是也

杞伯來朝

自入春秋常稱侯至是降而稱伯僖二十三年書子卒左氏曰夷也二十七年書杞子來朝又曰用夷禮也文十二年書伯來朝又曰捨夷禮也杜預範寗於是見稱伯卽云爲時王所黜按杞二王之後其爵最尊又在中國不鄰於夷狄安得如左氏之說用夷禮復捨之乎又春秋時王室衰弱安能號令諸侯升降其爵秩乎左氏範杜之說皆不通陸淳之徒以爲當世主盟列國防諸侯以國大小爲次故國小而爵尊者降爵爵卑而國大者進之或升或降從一時之便故之爵或侯或伯或子也於是來朝稱伯者蓋齊威興伯降爵從伯此說是也

二十有八年春王三月甲寅齊人伐衛衛人及齊人戰衛人敗績

齊人者齊侯也以其方伯於天下而専恃兵勝故貶之曰人衛小於齊而齊方彊盛齊伐之不服而求與之戰衛人實欲與戰故曰衛人及齊人戰也不書所戰之地戰於衛之國都也春秋之義師敗稱師衛敗不言師貶衞也齊威方興伯業以信懷諸侯以兵勝天下衛之弱小而不服至於見伐已有罪矣徳政不修而倔彊不從於伯主爲之侵伐則已又驅其人而求與之戰以至弱之衞當甚彊之齊必不可勝矣以不教之卒當屢試之師必不可勝矣以衞之無道當齊威之方彊又必不可勝矣衞不量其國之至弱師之不教已之無道以與齊威戰焉春秋之義敗稱師所以深痛吾民衞侯安忍其民驅而與齊戰不以其民爲民也春秋二百四十二年之久爭事多矣未有敗而不言師者不量其力之如何不度其徳之優劣戰而至於敗未有甚於衞者也聖人本其無愛民之心而貶之曰衛人敗績左氏曰數之以王命取賂而還按左氏終始載衞立子頽及衞人伐周之事考於經無有也於是又曰數之以王命經無其事者皆未可據也公羊曰衞不稱師未得乎師也按春秋惟此一處敗績稱人未得乎師者何其少也谷梁曰微之不以師敗於人也谷梁之意蓋貶威公爾若春秋實貶威公衞何稱人乎皆不通也

秋荊伐鄭

荊者楚未攺號之稱也春秋外之故但曰荊而不曰荊人荊師也谷梁曰州舉之也谷梁不知楚未攺號故妄生此說也

公會齊人宋人救鄭

是時荊爲夷狄之彊逺至中國而伐諸侯齊侯以伯者之義率諸侯而救鄭焉齊威攘夷狄尊中國可謂義矣然春秋猶書曰人未有以爵許之也春秋之義責賢者備齊威在可責之域故春秋責之備也

冬築郿

春秋書築者七其六皆防囿也邑者惟一處爾不謂之城而謂之築左氏例曰邑曰築都曰城春秋內城邑者二十有四豈皆有先君之廟乎此非也谷梁曰虞之非正也按虞之當曰囿經不曰安知其虞乎惟公羊謂之造邑陸氏從而廣之曰言城者城舊邑也言築者築新邑也蓋臺囿無舊新爲之者必皆曰築然則築郿者新城郿而爲邑也不曰新無舊也不曰城無所因也春秋之法興作皆書所以重民力謹天時也先書築郿而下書大無麥禾則公之興作不量力可知矣

大無麥禾

莊七年書秋大水無麥苖麥苖之無大水災之也不曰大者水所不傷或有之也此書大無麥禾非常無之也無水旱災之虫螟傷之而大無者嵗凶不收也舉魯之國無收者也故曰大無也谷梁曰大者有顧之辭按七年書無麥苖亦二災也何爲不言大乎此說非也

臧孫辰告糴於齊

古之爲國必有數嵗之備𨿽甚丰年民食之者不過四鬴也君取之者不過什一也民之食有節君之取有度則爲國三年而餘一年之蓄爲國九年餘三年之蓄也爲國二十七年而餘九年之蓄也湯之旱至於七年堯之水至於九年而天下無饑者九年之蓄素具也天時之不可期而水早之無常又無蓄以備之則是使民恃天而生也安得爲民父母哉莊公在位二十八年𨿽九年之蓄可具也而莊公於其無事奪民之力使不得盡力於耕耨以其餘蓄藏以待有事又驅之戰鬭而殺傷之一年不登告糴於外眷秋罪莊公在位之久蓄積無素也書曰臧孫辰告糴於齊以著其困窮而告乞於外恥之也公羊之說是谷梁最深切者歟

二十有九年春新延廐

春秋凡興作皆書不以其時之得失功之當否也勞民之力費民之財皆聖人所重故也有國家者不可忘戰焉戰之具故國必養馬焉左氏曰凡馬日中而出日中而入馬出入之時也廐者馬之所在不可以不修然莊公不務治其國家一無麥禾告糴他國於甚歉之嵗又興作以勞民蓋莊公之新延廐於春秋興作之罪又甚焉不曰新作而但謂之新者制度防模無所增益但因其舊而新之爾左氏曰不時也按去年之歉如此今年新廐𨿽時得無罪乎公羊曰凶年不修谷梁以其用民力爲已悉矣此二說皆是

夏鄭人侵許

按鄭稱人者將卑師少也言侵者不聲其罪而行也左氏於此發例曰有鐘鼓曰伐無曰侵按侵伐之例但言罪與不言罪爾不系於鐘鼓之有無也陸淳非之當矣

秋有蜚

蜚者惡臭之虫南方所生魯不當有者也經曰有蜚非所宜有而有之爲異故書也公羊曰記異是也左氏曰爲災也按蜚豈爲災之物乂曰凡物不爲災不書按春秋災異悉書不必皆爲災也鸜鵒豈能爲災乎春秋何以記其來巢也皆不通也

冬十有二月紀叔姬卒

內女歸爲諸侯夫人無他惡行卽書卒猶不書葬其賢行之著者則書卒書葬以旌之異於他女也紀叔姬爲紀侯之媵法不當書而春秋書歸於紀歸於酅而卒葬皆詳書之者特賢之也紀其滅於齊而紀侯去國叔姬不以紀之存亡大小易其心也惟宗廟之是依紀季以酅入齊而紀之宗祀不絕則叔姬又歸於酅以供承祀事焉夫以春秋之時天下無道而婦徳狼藉也而叔姬之行如此聖人安得不進之乎蓋進一叔姬而當時之滛亂無徳者皆誅焉此春秋所以志紀姬之詳也谷梁曰不曰卒而曰葬憫紀之亡也按若叔姬無賢行可紀則春秋何用紀其卒乎閔紀之亡非孔子作春秋維萬世之意也

城諸及防

諸防皆我邑也城者因舊邑城之也春秋之義凡城皆譏爲人父母不務以徳教治民而徒驅民城邑以固其城池城池治世不能去然其在春秋時則有罪矣城諸及防所以別二邑也若曰城諸防則恐其爲一邑爾亦有施功之先後先諸而後防不得曰城防及諸也谷梁曰以大及小非也左氏曰書時也按春秋興作不以時不時皆書之所以重民力而愛民財若但以時爲義則得時者何用書乎如莊之三十一年一嵗而築防者三使皆得時而春秋書之可無罪乎此非也

三十年春王正月夏師次於成

春秋之義凡次皆譏兵者量力而動動而必中者也荘公之於紀世爲婚姻之國紀亡而附庸於齊鄣紀之附庸未能下齊而自處於僻陋齊威志欲防之莊公以紀之故將往救鄣又畏齊而不敢也書曰師次於成所以見荘公不量其力妄動而勞民師已成矣又畏懼而不進徒次於成焉罪之也谷梁曰不言公恥不能救鄣也按實將卑師眾故稱師爾謂之恥而不言則莊四年公次於郎何以不恥也谷梁之說非

秋七月齊人降鄣

春秋書降者二降者降服之名也八年郕降於齊師不曰齊師降郕而曰郕降者是時齊魯之師相防圍郕郕不降魯而自降齊爾今言齊人降鄣非鄣欲降也齊彊降之爾鄣入於齊不曰防鄣者鄣附庸之國降齊而爲附庸國無所防也不曰取鄣者齊之師無所加脇之以聲威而鄣已降矣不曰遷鄣者鄣不去其土地就其國服爲附庸齊無所遷也不曰齊侯而曰齊人者聖人疾齊威將伯天下不務徳教而専師兵革貶之曰人也春秋書降者二郕以自降爲文而鄣言彊降者非郕鄣之降有宜有不宜非齊之於郕鄣有輕有重也郕之降不入魯不得不曰郕降也春秋之輕重與奪惟其事之所在公羊曰不言取之爲威公諱也按齊實不取鄣而鄣猶如故也安得曰取乎春秋方書齊侯爲人以罪威公安得爲之諱乎

八月癸亥葬紀叔姬

內女之葬法不當書而叔姬得書葬於春秋者聖人賢之也婦人不與外事𨿽其賢無事可褒獨於終始之詳以一見焉紀伯姬之葬無他賢行可書以齊侯葬之有罪故特書之以見齊侯之惡其他內女無事著其卒葬者惟紀叔姬宋共姬爾紀叔姬之歸於酅不忘紀先君之祭祀宋共姬之傅母不至卒死於火聖人特賢二夫人之行故終始書之無遺焉公羊曰隠之谷梁曰閔紀之亡也是皆不知孔子賢二夫人之事故妄爲之爾魯自隠閔之何與於孔子修春秋之意乎皆非也

九月庚午朔日有食之鼓用牲於社

書日書月食正朔也日食而鼓禮也用牲非禮也春秋書鼓用牲於社所以譏用牲之非禮爾然而鼓用牲者不言鼓無以見用牲之非但曰用牲則若當時未嘗鼓也所以至於用牲者由古有日食鼓社之禮相緣而誤至於用牲也必言鼓者以見失禮之因爾春秋書日食三十六而鼓用牲於社者三不用牲而鼓於社者蓋常事無所書爾惟其用牲非常是以記之

冬公及齊侯遇於魯濟

簡禮而防曰遇是時齊方盛彊而伯業已著齊將有事而遇公於濟也曰魯濟者杜預曰濟在齊者曰齊濟在魯曰魯濟若但曰濟則無以分齊魯之界也

齊人伐山戎

王道衰伯者競起一正天下以扶持王室蓋五伯之道劣於三王而有功於一時也五伯之盛莫過於齊威而齊威之功莫過於北伐山戎南伐彊楚而左氏記載孔子之言曰齊侯不務徳而勤逺略故北伐山戎南伐彊楚而史記世家亦曰北伐山戎爲燕開路又有齊侯割地之說公谷亦曰齊人者齊侯也然則伐山戎者齊侯無疑也孔子論管仲之功而知免於左袵蓋齊威五伯之盛而北伐山戎又其功之著者然而春秋曰齊人伐山戎不曰齊侯也齊威用師在春秋貶之亦已至矣於其伐山戎可以少進之矣而孔子未也齊威之仁義非有之者假之者也假仁義者久而不變然後如其有之也未久則變未可知也於其未可知之際遂以眞有之辭許之然則仁義之道可一日而成也孟子曰亦在夫熟之而已矣蓋春秋之意也齊侯之伐山戎孔子若將許之然而未許之者齊威之功未大而荊楚方彊也書曰齊人伐山戎所以深貶齊侯用兵之盛而勉之以伐楚也公羊曰操之爲已蹙矣按春秋甚外夷狄恐其不疏甚內中國恐其不親操之已蹙非春秋絀夷狄之意也谷梁曰愛齊侯乎山戎齊威之功孔子之門人薄之何愛之也又愛者私情非春秋公法公谷之說皆非

三十有一年春築防於郎

易需之象曰云上於天需君子以飲食宴樂隨之象曰澤中有雷隨君子以向晦入宴息蓋君子之道有所屈則有所伸有所張則有所弛需之時君臣相須而天下治也則飲食宴樂以盡聖人之歡心隨之時威徳已著而天下隨也則優遊宴息以樂乎無事聖賢所以養其神防池苑囿宮室服禦聖賢所以養其身文王之囿方七十里而靈防靈沼麋鹿魚鼈其養身之道𨿽文王不廢也然庸君暗主知養其身而不養其民此春秋所以深罪之也春秋之義興作皆書𨿽城池之固門廐之急無遺焉竭民有限之力以養無道之君聖人不與也況非民人之所急國家之所務築防築囿以爲耳目之娯哉此其罪不待貶絕而自見公羊曰臨民之所潄浣也如莊公之治魯築防不臨於民得爲無罪乎此特譏其淺近爾

夏四月薛伯卒築防於薛

春築防於郎夏築於薛民不勝其勞也莊公務一身之娛而勞民如此不待貶絕而罪惡見矣薛伯之卒經無其名舊史夫之孔子不妄加也

六月齊侯來獻戎防

去年齊侯北伐山戎於是還而過魯遂以所防獻焉春秋齊侯用兵皆貶稱人於此獻防顕言齊侯者蓋齊大魯小齊於魯無所畏憚若言齊人則是防者無疑也特書其爵以見齊威之罪齊威伯者不務徳以綏諸侯而専恃兵革逺以伐戎已有過矣又因過魯以其伐戎之所得誇示諸侯以自矜大因使之威服焉春秋誅齊威矜功威魯之罪故特書之曰齊侯來獻戎捷也孟之反不伐奔而殿將入門防其馬曰非敢後也馬不進也孟之反全軍而歸魯賴以免敗績之辱於其還而至魯之門也辭以馬不進焉孔子取之取其不伐爾顏子之行事不見於傳記而孔子稱其庶幾蓋其言曰願無伐善無施勞然則孟之反辭馬不進得聖人之一偏顏子願無伐善得聖人之具體齊威矜功則亦去聖人逺矣故孟之反顏子見稱於聖人而齊威得罪於春秋也然則矜能而伐善者皆孔子之罪人歟左氏曰非禮公羊曰威我二說皆是谷梁曰內諸侯也按齊侯矜功而自伐春秋方深罪之安得內而進之哉又曰內與同不言使也按實齊侯自來不得曰使也安得曰內與同哉

秋築防於秦

莊公一嵗之內築防者三其視民如何也乘君上之勢軋疲羸之民築防者三以爲耳目之觀一身之娯春秋書之不特見莊公之罪深有意於後世也谷梁曰虞山林川澤之利築防非以虞利此誤矣

冬不雨

春秋之法盡無之者曰無無冰是也有之而不爲益者書不不雨是也易之象陰陽和者曰雨暌之上九曰往遇雨則吉孔子觧之曰遇雨之吉羣疑亡也其不和者則曰不雨小過之六五曰宻雲不雨孔子觧之曰宻雲不雨已上也然則凡雨者皆陰陽和也不雨者皆陰陽不和也春秋不雨者七記陰陽不和之異也人與物之在天地間者皆仰陰陽以生也陰陽不和則所以仰之者無乃不遂歟故春秋之法一時不雨則書不以其爲災也異之大者不可不記故也然而不曰無雨而曰不雨者𨿽有之不足以爲雨猶不雨爾不得曰無雨也公羊曰記異此說是也

三十有二年春城小谷

小谷之地公谷皆無觧惟左氏曰爲管仲也杜預推尋其地以爲濟北谷城縣城中有管仲井附防左氏魯爲管仲私邑之說陸淳之徒又從而廣之曰管仲徳及諸侯魯爲之城私邑𨿽非常禮亦變之正也然春秋之作所以傳後世若魯爲齊城當曰城齊小谷經不言齊安知小谷之爲齊乎春秋書內城者但曰城某而已其書外城又不書國何以分別乎三稱外城者惟小谷楚丘爾楚丘之地𨿽復不明而雜見於書若小谷者惟左氏謂之管仲邑而二又無其事範寗注谷梁亦曰魯邑也杜預𨿽以管仲井爲據然其地自是谷城非小谷也聖人之經不待而後見不應不明如此但地名疑誤亦未可決爲魯邑且當存之

夏宋公齊侯遇於梁丘

宋公序齊侯上者宋爲之志也谷梁曰大齊威也按春秋書之無異文焉何以知其大乎

秋七月癸巳公子牙卒

左氏公羊載公子牙事皆以爲見殺於季反然春秋書其卒無異辭也季友遏惡於未萌乃春秋之所重春秋不以骨肉相殘責之當變文以見異不得但書卒也春秋但記其卒安知其殺之乎若曰鴆而殺之與刃而殺之者異則許世子之不嘗藥遂得弒君之罪季友鴆公子牙而殺之與刃殺之無異也春秋之法所不可言則沒而不言君弒不地君夫人奔變爲孫皆是也若春秋賢季友之殺公子牙則亦當爲辭以異之不與正卒者同例也二但見公子牙魯之大惡者而卒於莊公之前又季友方用事於魯疑其爲季友殺之爾且當據經爲正二說未足憑

八月癸亥公薨於路寢

曽子有疾召門弟子曰啟予足啟予手詩曰戰戰兢兢如臨深淵如履薄冰而今而後吾知免夫小子樂正子春下堂而傷其足三月猶有憂色蓋曰父母全而生之子全而歸之夫以曽子之賢戒懼乎終身死而後知其免樂正子春一傷其足而憂者三月然則二子之所重其七尺軀爾猶且恐懼如此況國君之尊有宗社之重人民之托哉名位之尊則竊伺之者眾危病之際則覬覦之者眾故人君之薨必於路寢路寢者聴政之居而大臣之所在一朝而薨則國家之事社稷之守不至爲姦人女子之僥幸也春秋之法薨必書地所以謹之也谷梁寢疾居正寢正也此說是

冬十月己未子般卒

春秋之法君薨未逾年君稱子承祖之澤繼父之業不忍有變也自稱曰子人子之心不忍其父之亡於未逾年猶曰父在云爾稱名君之殯猶在屍柩之前則君父之前也臣子不可不名此春秋之法忠孝之道也子般繼莊公而立者立未逾年而未葬也乃遽見殺於公子慶父故稱子稱名而不地春秋未逾年之君書卒者三子般亦以弒不地而子野正卒亦不地趙子疑經闕之恐爾也谷梁曰子卒日正也不日不正也有所見則日案春秋日月例不通谷梁以卒日爲正有所見則日自相反也

公子慶父如齊

慶父弒子般者弒君之罪不見於經聖人非不欲誅之也我君之弒所不可言若著慶父之罪則我君之惡矣若慶父者孔子深欲誅之爲君父之醜隠忍焉爾已弒其君矣國內無討之者又安然如齊焉不曰出奔內無所逐晏然而如齊也齊爲伯主當討除弒逆以明天下之義齊容而納之齊有罪矣慶父不待誅絕而魯之臣子齊之威公皆未免有罪也谷梁曰諱莫如深深則隠按慶父如齊非魯人逐之故不言奔爾若春秋爲之諱奔則閔二年出奔莒何以不諱乎此非也

狄伐邢

春秋之時周室旣衰狄人始薦居而侵伐諸侯書之所以見中國之無人而外裔之盛彊也爲中國者有罪爾狄人又何責之哉

春秋經解卷四

欽定四庫全書

春秋經觧卷五

宋孫覺撰

閔公

元年春王正月

閔公繼子般之弒而立不行卽位之禮春秋因不書之以見繼弒之法也左氏曰不書卽位亂故也按人君卽位國家之大事也𨿽在危亂不過禮有不具爾不應因亂遂廢其禮也公谷之說皆是

齊人救邢

去年之冬狄伐邢於是威公救之夫以中國諸侯見伐於夷狄威公仗大義救之得伯者之正此宜在可褒之域矣然而春秋未始許之猶貶之曰齊人蓋齊威未至於道而救邢未足以爲功也齊威不能明王道以兼夷狄使之不來而區區救其侵伐則干戈之後奔命不暇未及救其亂也蓋齊威爲春秋之極盛救邢又齊威之大功聖人必於其盛者貶之爲其可責而責之也谷梁曰善救邢也按救邢𨿽善而威公稱人蓋其甚微之爾

夏六月辛酉我君莊公秋八月公及齊侯盟於落姑閔公是時年始八嵗又值大亂之後可謂君少而國家多難矣落姑之盟齊侯屈伯主之尊而盟危國之防主蓋於魯有存亡繼絕之功矣

季子來歸

左氏記季友之事以爲莊公三十二年公子牙卒季友鴆之也於此來歸又曰齊侯使召諸陳然則季子自二十七年如陳原仲其後遂不反魯於此始召之矣以爲於此召之則殺公子牙者誰乎自相乖戾也蓋公子友葬原仲後嘗還魯春秋常事無所書故不記爾慶父之亂嘗出奔然春秋不書此聖人之意也季友賢者有可以安社稷利國家之道而莊公不親信之使慶父之徒用事於內且爲亂矣季友欲治之則不與於政坐視之不免於死於是違難而去也然春秋不書其出奔之迹以見其意魯方有難國人迎而歸之春秋善其反也特變文而書之曰季子來歸字而不名春秋深善之也不書至未嘗見執也不書所自魯人迎之也陸氏曰聖人善其歸不譏其去以明變而得中進退不違道也

冬齊仲孫來

仲孫齊之大夫於時魯方有難齊侯使來窺之不書使仲孫得専使之宜因受命來魯遂寧魯難春秋嘉之特書其字曰齊仲孫來齊威有窺魯之心而仲孫止之不言使不受君命也魯之危亡在於旦夕而仲孫存之不書其名魯人徳之也春秋之法大夫外交則書之曰來隠元年祭伯來是也仲孫受命齊侯實將窺魯而取之仲孫不受君命反爲辭以存魯人臣外交也春秋惡其無別特書其字以旌之陸氏曰存鄰國之羙者莫過於仲孫髙子此說是也公谷皆曰仲孫者公子慶父也系之齊外之也按春秋之作所以懲亂實魯慶父而書齊仲孫不惟義不明亦何以止亂乎皆非也

二年春王正月齊人遷陽

趙子曰徙而臣之曰遷陽國也齊彊遷之爲已附庸之國也齊稱人貶之也諸侯𨿽有國之大小爵之尊卑然皆受地於天子而爲已同列恃其彊大而遷爲附庸蓋其罪不可勝誅矣不書曰防宗祀復存也

夏五月乙酉吉禘於莊公

禘之說見於詩見於春秋見於論語中庸孔子之意則同而傳記諸儒之說紛紜不合不可齊一要當折衷於孔子爾春秋之言禘曰吉禘於荘公又曰禘於太廟用致夫人荘公之卒在前年之八月至閔二年之五月猶未三年也書吉禘未可以吉禘而言也斥言荘公不於太廟不配於祖也哀姜之薨在僖之元年至於八年始禘而致之因夫人而禘禘又致夫人也春秋書禘者二皆失禮非常譏之則書之爾春秋之法祭祀失禮者斥言祭名因下事而書但書曰事禘嘗烝繹失禮書之大事有事於祭無譏但因下事爾大事於太廟躋僖公大事者禘也有事於太廟仲遂卒於垂有事於武宮叔弓卒有事者烝嘗也禘大於烝嘗故加大以別之烝嘗常事故但曰有爾大事無譏而躋僖公失禮不得書禘也有事無譏而仲遂叔弓之卒非常不得書烝嘗也蓋禘者天子諸侯審禘昭穆之祭名也羣公之宮合食大祖已祧之主升享於廟自天子諸侯三年之防則宗廟之祭皆廢不舉至於防畢則遷親盡者之祧致新死者之主審別昭穆大祭於太廟於是而行禘禮焉閔公之防未除而荘公之主入於廟乃遽也夫人不當致太廟未當禘用者不宜用也故亦譏之而書禘書致也詩周頌雍之序曰雍禘太祖也長髮之序曰長髮大禘也雝之詩曰宣哲維人文武維後又曰旣右烈考亦右文母然則雝詩之所及止於文武爾非大禘也語曰三家者以雍徹若雍爲大禘不應三家止用於徹祭而孔子譏之亦但曰相維辟公天子穆穆奚取於三家之堂蓋三家之僣但僣徹祭之歌不僭禘樂也若實僣禘樂孔子罪之當更著明不得但以天子辟公爲說也長髮之詩曰濬哲維商長髮其祥蓋啇者契之始封也又曰相土烈烈海外有截相土契之孫也又曰帝命不違至於湯齊然則商之禘祭自契而下也曰相土者自契而下也賢君故特舉之爾由此觀之啇之禘禘契而下至於湯湯以來皆當廟而祧之者故不序也論語之言曰禘自旣灌而往者吾不欲觀之矣中庸之言曰明乎郊社之禮禘嘗之義治國其如示諸掌乎蓋孔子之言魯禘則譏旣灌以往其論治國則先郊社而後禘嘗則禘嘗之禮逹於諸侯郊社之禮大於禘嘗亦以明矣今以諸經考之則天子之禘不及於祖之自出而諸侯之國類皆得也大曰禮不王不禘王者禘其祖之所自出又祭法曰殷人禘嚳而郊冥不知禮記諸篇何從而知不王不禘禘大於郊也春秋之法祭祀非常失禮者書祭祀之名故郊者天子之禮也魯諸侯不得郊而成王妄賜魯公僣受春秋凡郊事之失禮者並郊書之以此見郊之非禮禘嘗之祭失禮不在於祭者但曰大事有事而已春秋不譏禘之非禮則不王不禘之說非也長髮之詩殷之大禘也而詩之所及惟曰啇焉不云嚳也諸儒從而廣之曰周之禘禘嚳魯之禘禘文王閟宮之詩其序魯事備矣其辭曰皇皇后帝皇祖后稷又曰周公皇祖亦其福女蓋魯之郊郊稷故曰后稷也魯之禘禘周公故詩曰周公而不曰文王也若實禘文王詩當敍之不應列序魯之始出而文王獨遺魯不祀之故不言爾然則周之禘禘稷魯之禘禘周公天子諸侯通得以行禘禮而禘小於郊無疑也禮運曰魯之郊禘非禮也周公其衰矣祭統曰成王追念周公賜之重祭郊社禘嘗是也禮記諸篇但見春秋所載郊社禘嘗之名遂以爲皆天子之禮不知社稷禘嘗皆諸侯所得祭者爾魯之用天子禮樂蓋成王尊寵周公使之郊天爾其他典禮自循本爵也諸儒苟見春秋載之不復究其實便爲之說故相承致誤也但當以孔子所刪爲之防諸儒之說不可憑也

秋八月辛丑公薨

閔公之薨不地見弒於慶父也春秋魯史臣子之禮義不可言君之弒故但曰公薨也弒君之賊討則書葬閔公之賊不討而使之出奔春秋不記其所以罪魯之臣子也谷梁曰不以討母子也按弒閔公者慶父爾春秋不討哀姜乃當書葬賊不討不母又不書葬何以分別乎谷梁之說非

九月夫人姜氏孫於邾

文姜之孫也不稱姜氏所以令齊絕之哀姜之孫也稱姜氏以明邾非姜氏父母之國其得絕之無疑焉邾容而受之爲有罪爾春秋深罪邾之容他國夫人也特曰夫人姜氏孫於邾以見其不絕之罪谷梁曰諱奔也按內不言奔乃春秋臣子之法所以待之至而責之周爾何得謂之諱乎

公子慶父出奔莒

慶父比弒二君魯之臣子不能討而殺之至令出奔也春秋之法弒君之賊不能討於當時則春秋不復見之蓋聖人疾之甚者欲其卽討不欲見其復生也特書慶父之奔蓋深罪魯之臣子爾谷梁曰其曰出絕之也按魯大夫之奔例皆書出何獨慶父特言絕乎非也

冬齊髙子來盟

莊公死子般閔公皆遭賊弒魯曠年無君齊威以伯者之義使髙子來盟平魯亂春秋賢髙子得專使之道受命不受辭終立僖公賢君而魯難遂已不言齊侯使之所以見其能使不書其名所以善乎平亂公羊曰我無君也趙子非之曰旣與魯盟卽是致命若不致命如何盟乎

十有二月狄入衛

按左氏載狄人伐衛之事以爲衛防而遷都也然春秋但書曰入者蓋狄𨿽迫衛至於奔亡而未嘗居有其地其後衛復見於經非狄防而取之故不曰防爾

鄭棄其師

詩淸人之序曰髙克好利而不顧其君文公惡而欲逺之不能使髙克將兵而禦敵於境陳其師旅翺翔河上久而不召眾散而歸髙克奔陳公子素惡髙克進之不以禮文公退之不以道危國亾師之本蓋淸人之詩深惡髙克而兼罪文公然春秋書之曰鄭棄其師無罪髙克云者髙克之進之不以禮君惡之不能去則亦小人而已小人又何責之哉爲之君者有罪爾文公惡其臣則放之可也不放之而乃與之眾使禦冦於境髙克竟奔而師眾潰散則非髙克之罪使之者有罪爾鄭之所以爲鄭以其有鄭之師乃驅其師而去之不得歸罪髙克也春秋之法自取之者以自取爲文齊人殱於遂鄭棄其師梁亡之類是也故不以其例而變文書之蓋聖人深罪之爾

春秋經觧卷五﹤經部﹐春秋類﹐孫氏春秋經解﹥

欽定四庫全書

春秋經解卷六

宋孫覺撰

僖公

元年春王正月

僖公繼閔公之弒不行卽位之禮春秋防實去之以見繼弒之法公谷之說皆是左氏曰公出故也按左氏之意以爲閔公之殺僖公嘗出奔於是不言卽位以公之出不以正月卽位也定公六月卽位春秋書之僖公卽位不於正月書之又何傷乎趙子非之備矣

齊師宋師曹師次於聶北救邢

春秋之義凡次皆譏未有次而言救者力能救之則救之可也不能救矣又徒次焉蓋罪之也春秋言救言次者二襄二十三年叔孫豹帥師救晉次於雍楡及此年次於聶北救邢是也聶北之次先次而後救雍楡之次先救而後次皆有罪矣於罪之中又爲輕重焉齊候伯業已盛諸侯皆已服從於是時也狄已入邢而將滅邢矣爲齊威者不能攘夷狄使之不至於中國至其入中國而侵陵諸侯也則仗大義帥諸侯往救之爾乃次聶北也曰救邢焉師已次矣其能救乎實次而名救也雍楡之次齊伐晉也齊大魯小勢不能敵齊之彊又畏晉不敢不往也乃帥師救之而次於雍楡焉聶北之次先次而後救罪其能救而不救也雍楡之次先救而後次罪其欲救而不敢也齊威用師春秋貶之曰人未有曰師者於是時稱師焉所以見挾彊師而不能救邢深罪之也公羊曰邢已亡矣蓋狄滅之按邢實不滅不可言滅也谷梁曰以其不足乎不言齊侯也按不言齊侯蓋貶之爾何謂不足乎也

夏六月邢遷於夷儀齊師宋師曹師城邢

邢爲狄人所逐至於奔亡遷都夷儀書曰邢遷邢自遷也齊威閔邢之亡率諸侯之師而爲之城得救患分災之道矣然春秋不書其爵但曰齊師云者方狄之伐邢齊侯早率諸侯救之則邢不至於遷而夷儀不必爲城也齊威失救邢之義使邢至於遷也而爲之城則與齊襄亡紀而紀伯姬也何異乎春秋之法前目後凡救邢城邢一事爾復敍諸侯之師者所以見齊威帥諸侯之師不能救之而徒城之也齊襄亡紀之國而其夫人不足以爲義而滅紀之惡愈彰齊威帥諸侯之師救邢而次於聶北邢已亡矣而帥師城邢城邢未足以爲功而不救之情益顯齊襄之惡不可掩也乃徒其夫人威公挾諸侯之師坐視之而不救待其亡而爲之城欲自大其功也春秋迹其意而誅之曰齊師宋師曹師城邢爲之城爾又何用師哉左氏曰諸侯城之救患也谷梁曰美齊侯之功也按春秋方以齊威失救患之道罪之何美之乎

秋七月戊辰夫人姜氏薨於夷齊人以歸

春秋之義弒君之賊人人皆得討之𨿽在其國𨿽在外諸侯有能以弒賊討之者則書之曰人所以廣忠孝之路而厚人倫也衛州吁弒其君完嘗立爲君矣衛之臣子討之則書曰衛人殺州吁於濮陳佗弒太子免而立蔡人殺之則書曰蔡人殺陳佗弒君之賊不容於人倫能殺之者必皆稱人猶之殺異類也夫人姜氏帷箔不飾比弒二君不安其位而出奔於邾齊威討而殺之於夷以屍歸春秋與齊威之得討賊之道不曰齊侯而書之曰人蓋夫人之行人人得討之也夫人言薨而不言殺內辭也書齊人以歸所以明齊人殺之也谷梁曰夫人薨不地地故也此說是也

楚人伐鄭

荊自此楚始攺號也侵伐自此稱人者所以見中國之衰而荊蠻之彊也孟子曰人必自侮然後人侮之國必自伐然後人伐之荊蠻之俗至無禮義至無知識者也中國王道明則遁逃逺去莫敢內向而窺覦矣至其衰陵而中國無人也則伐其小國執其諸侯無所不至矣春秋深罪中國之衰而荊蠻之盛也則漸見其迹焉以謂於是之時有能攘而卻之者則荊蠻之庶幾可息柰何中國卒無其人焉故稱人稱爵與中國等其罪中國深矣

冬十月壬午公子友帥師敗莒師於酈獲莒挐

閔二年公子慶父出奔莒慶父弒君之賊莒容而納之蓋有罪矣乃復責賂於魯公子友爲是帥師敗之於酈獲其大夫挐谷梁之說江熈非之當矣

十有二月丁巳夫人氏之防至自齊

春秋之法有不待貶絕而罪惡見者則直書其事爾一時所不能斷眾人所不能辯者則異其文以著之夫人姜氏之惡蓋不待貶而見之者矣然經不書姜但曰夫人氏焉公谷二傳則曰貶之杜預則曰闕文範寗則曰殺子之罪輕也要之皆未得聖人之意以爲貶之則姜氏之惡何待貶乎以爲闕文則又妄以爲殺子之罪輕於殺夫則是有可殺之君而弒君之賊猶有輕重也夫人孫於齊不言姜氏所以使齊絕之也齊者文姜父母之國父母之於子𨿽有罪惡得容隠焉若哀姜之惡蓋與文姜等矣爲魯夫人則比弒二君爲齊姜氏則見殺於齊侯氏者祖之所自出所以別其生焉若哀姜者爲魯夫人而弒二君爲齊姜氏則見殺罪惡貫盈至於天下之大四海之廣無所容其一身蓋非齊姜氏也夫人氏而已於其孫邾其見殺於齊不去姜者孫邾所以別異姓見殺於齊所以與齊殺之惟其防之至自齊也可以不言姜焉蓋聖人之輕重與奪惟其事之所在也

二年春王正月城楚丘

三傳之說皆以爲楚丘衛邑齊威帥諸侯城之然按春秋之例諸侯城之者則書諸侯城邢城緣陵城虎牢城成周是也未有與諸侯同城而不敍諸侯者楚丘之地見於傳記者皆以爲衛邑衛詩定之方中序亦曰衛楚丘而詩中無之但曰楚宮楚室爾楚丘之名見於春秋者二隠之八年曰戎伐凡伯於楚丘以歸當凡伯之來聘戎遂伐之以歸經不言衛則楚丘安知非魯地乎於此城之又不言諸侯城楚丘益可疑也今地裏楚邱屬宋則凡伯自周聘魯無緣更過宋也此蓋可疑之事且當闕之

夏虞師晉師滅下陽

下陽虢邑也春秋邑不言滅特書下陽之滅而虢不見經者蓋聖人之意以爲虞公貪璧馬之賂而爲晉假道以滅唇齒之國下陽舉而虢滅矣春秋不書其滅但曰滅下陽者蓋虢之滅見賣於所與之國聖人所不忍焉書滅下陽而已虞師首惡序晉之上至五年晉人執虞公虞亦滅矣又不書滅者蓋虞之滅乃在於滅虢之時不在五年也經書虞師晉師滅下陽則是虞虢之滅在於此舉然聖人於虢則不忍其亡在虞則先見其滅故虢之滅但書下陽而虞之滅書執虞公也三傳之說皆是

秋九月齊侯宋公江人黃人盟於貫

貫之盟齊威徳大著江黃小國逺來服從也公谷二傳皆以爲逺國舉江黃則諸侯皆至然春秋之時天下諸侯亦以眾多齊威豈能盡服之乎但四國防盟爾安知當時之諸侯皆來乎公谷之說非

冬十月不雨

春秋之法一時不雨則書過時不雨則加自文以別之僖公三時不雨而首時皆志者谷梁謂之閔雨僖公有防民之心一時不雨則憂其災及於物春秋據舊史書之以見其有志於民也

三年春王正月不雨夏四月不雨徐人取舒

舒國也徐人取之而不言滅者舒之宗祀復存未嘗見滅也舒者楚附庸之國服屬於楚徐人自楚取之使之屬徐也趙子曰凡得國不書滅者不絕其祀也此說是也

六月雨

文公二年十年十三年逾時不雨皆加自文以別之僖公二年之中逾時不雨者九月於其首時皆曰不雨無自某至某之文左氏曰不曰旱不爲災也此說𨿽通解春秋之義然於僖公未明也公羊曰上雨而不甚也然則首時之文又何也惟谷梁以爲閔雨春秋緣人君愛民之心而書之比之二傳近而可訓且當以谷梁爲據也

秋齊侯宋公江人黃人防於陽谷

陽谷之防蓋齊威伯業之盛遂欲誇服諸侯爾而左氏以爲謀伐楚也按伐楚之役江黃不與又楚方盛彊威公必不敢倡謀伐之左氏但見伐楚在於明年於此妄爲之說也

冬公子友如齊涖盟

涖臨也春秋魯史其書魯事有內辭焉外臣之來者書曰來盟來者自外之辭也內臣之往者書曰涖盟臨涖而盟之也我君之有道而大夫之賢所往之國無敵也臨之而已不書其人非其國之君敵吾大夫者爾不書簡辭也公羊曰往盟於彼谷梁曰涖者位也是皆不知春秋之謂內辭故各爲之說也

四年春王正月公防齊侯宋公陳侯衛侯鄭伯許男曹伯侵蔡蔡潰遂伐楚次於陘

楚之爲中國患齊威欲伐之久矣而蔡爲楚之與國當諸侯之道齊威侯遂帥諸侯之師侵其所與之國使之奔潰以懼楚人遂進而聲楚之罪以討之然又畏楚而不敢進也於是次於陘焉夫以楚之彊而侵陵中國也有日矣齊威志欲攘之而諸侯未服伯業未成於是數盟諸侯而諸侯信服北伐山戎而兵威已試齊威帥已試之師而從信服之諸侯南伐彊楚責包茅不入於天王蓋伯者之功於斯爲盛春秋齊威用師二十餘年貶之曰人以其不務徳而務力也於是始書其爵以爲其師知所討矣於其次陘而不進也蓋有罪焉春秋不深罪之所以見齊威之彊而不能當楚於次之中有足矜焉者矣左氏史記載侵蔡之事皆以爲怒蔡姬之蕩舟然春秋於齊威之侵蔡伐楚也始書其爵孔子方進之不應其侵蔡有私也公羊曰次於陘俟屈完也按經文師自次爾安知屈完之來乎

夏許男新臣卒

春秋之法諸侯卒於其國都者不他𨿽其國不於其都猶地也蓋以國君之尊社稷人民之系重卒不於其國者皆書其地以謹之也許男新臣防齊威而卒於師春秋之於新臣也不書其地蓋地者罪之也諸侯不自治其國家而奔走於防盟侵伐至於死非其所而社稷危焉則書地以罪之齊威之彊而伐楚之盛諸侯從之則國安身榮不從之則危辱滅亡至矣新臣𨿽死於師而春秋書之若卒於國者所以許新臣之出防齊威異於他諸侯之卒也谷梁曰內威此說是也趙子曰新臣歸卒於國爾案經文次陘而書新臣之卒下有屈完來盟之事新臣豈能遽歸乎此說非也

楚屈完來盟於師盟於召陵

春秋大夫來盟者必書君使屈完之來不書使者屈完受命不受辭得専使之宜故不曰使也是時魯公在師以屈完自外而至故曰來盟春秋再言盟蓋屈完受命來盟於師諸侯以其服從退軍召陵然後盟也若一書盟於召陵則無以見諸侯退師之實故先書來盟以見楚之服從又書盟於召陵以見諸侯之退師春秋之盛莫盛於齊威齊威之功莫大於召陵之盟然而孔子書之無異辭焉蓋王道之行則無伯者伯者𨿽盛皆王道之罪人故明乎王道然後知伯者之小論乎聖人然後知道徳之大也揚子曰齊威之時緼而春秋美召陵習亂也蓋子之意亦曰召陵無足美者也而春秋以習亂美之也公羊曰喜服楚也𨿽夷狄之盛然王道不系之重輕而喜之何待聖人之小也谷梁曰內威師也趙子非之曰魯侯不在豈有言來之理乎此說是也

齊人執陳袁濤塗

執袁濤塗者蓋齊侯也書曰齊人貶之也他國之大夫𨿽有罪不可専執況無罪乎春秋之法執人之大夫不以其有罪無罪一貶之曰人罪其不受命於天王而専執也濤塗之事見於左氏公羊皆以爲誤齊侯之道而至於見執然春秋書之與執大夫之例等爾蓋専執之罪同也三傳之說公羊得之

五年春晉侯殺其世子申生

申生之事見於傳記備矣晉侯之惡不待貶絕而後見也然春秋之於申生無美辭焉蓋人子之道至於見殺則爲不孝大矣舜之事瞽瞍亦允若而卒免於禍申生之於獻公也獻公聼讒而申生死之春秋舉重者言之斥言晉侯而申生未免有罪也

伯姬來朝其子

婦人旣嫁不逾境惟父母存得歸寕父母沒𨿽兄弟不往也春秋內女之歸者未嘗有曰子叔姬焉其書者皆非禮也伯姬旣以非禮來魯又以其子來行朝禮失禮之甚者也書曰伯姬來朝其子則是伯姬魯侯皆有罪矣谷梁曰參譏之是也

公及齊侯宋公陳侯衛侯鄭伯許男曹伯防王世子於首止

齊威欲帥諸侯以尊王室於是致王世子而防之首止不列敍世子者春秋尊之不與其致世子也齊威之伯始防世子晉文之伯至於召王齊威以方伯之盛不能率諸侯以朝天子而致王世子會之至於晉文遂召天王而臣禮亡矣孔子罪作俑者至於用人蓋召世子而至於召王齊威之罪亦不可勝誅矣公羊曰世子貴也谷梁曰尊之也按春秋之法尊尊卑卑不與其致世子特殊防以見其意貴之尊之皆非也

秋八月諸侯盟於首止鄭伯逃歸不盟

春秋之法間有異事則前目後凡首止之防間無異事而復敍諸侯者不與其盟王世子也世子者天子之子而世天下者也諸侯盟之而以不信加之聖人之所不與也特沒去世子而但曰諸侯也齊威於此大防諸侯以尊玉室而鄭伯逃歸春秋惡其以國君之尊而爲匹夫之行義當畱而竊去特曰逃歸也

楚人滅子奔黃

春秋國滅而其君死之者但書曰滅以其君歸者書名其君出奔者書奔奔者非無罪也校之隨君歸者則輕國滅而身死者非可褒也校之不死而奔者則善故滅人之國其罪則一而見滅之君其例有三也子出奔而不名罪輕於以歸者也

冬晉人執虞公

虞虢相爲表裏之國也虞公貪璧馬之賂假晉道以亡虢蓋虢亡而虞舉矣春秋於虢之滅也敍虞於晉上而以下陽當之於虞之亡也不言其遷不言其滅但曰執虞公蓋虞之所依者虢也貪賂而首惡虢亡則虞亡下陽之滅虞已見滅而晉已取虞虞之亡也四年於玆矣於是但執虞公焉非亡虞也公羊曰其言執之不與滅也按虞之滅蓋在滅下陽故不再言爾又曰滅者亡國之善辭按滅人亡國大惡也何謂善乎

六年春王正月夏公防齊侯宋公陳侯衛侯曹伯伐鄭圍新城

去年鄭伯逃首止之盟齊侯於是帥諸侯伐之而圍其邑鄭伯誠有罪矣然爲齊威者不務修徳以綏懷諸侯乃恃其彊伐圍小國蓋其罪亦大矣公羊曰邑不言圍彊也按鄭小國而當齊威諸侯之師又一邑爾何能彊乎谷梁曰著鄭伯之罪也按鄭伯逃歸不待貶絕而齊威伐人之國而圍其邑能無罪乎

秋楚人圍許諸侯遂救許

鄭伯逃歸而附楚故齊威帥諸侯伐之楚人救之而圍齊威所與之國齊威遂釋鄭圍而帥諸侯救之蓋楚人救鄭而圍許圍其所與必救者也春秋書之若曰齊威伐鄭未足以爲討罪救許未足以爲功不若務修其徳以懷諸侯則鄭不須伐許不須救也齊威一失於首止之盟而天下兵革遂至連年春秋一切著之以見威公之罪谷梁曰善救許也按春秋方罪之爾安得善乎

七年春齊人伐鄭

齊威以鄭附楚於是又使防者伐之爾齊威不務徳而務侵伐春秋一切著之蓋其罪不待貶絕而自見矣

夏小邾子來朝

郳黎來自莊公五年來朝以後不見於經於是來朝稱小邾子者蓋其隨從齊威伯主徵伐假稱王命爵之故書子也言小者有大之辭所以著齊威伯主之興而附庸小國類多稱爵春秋因而書之益以見當時之爵或降或升惟伯者之所欲爲爾其罪蓋不可勝誅之也

鄭殺其大夫申侯

春秋之法殺大夫稱國者罪諸侯也不言其爵不與其専殺也著大夫之名所以見其罪且有以別之也其不名者皆闕之爾非美之也谷梁曰稱國以殺大夫殺無罪也按大夫無専殺之禮𨿽有罪不得殺焉春秋不與其専殺也故奪其爵以見之謂之殺無罪大夫非也

秋七月公防齊侯宋公陳世子欵鄭世子華盟於寗母寗母之盟蓋鄭屢爲齊所伐勢不自安故遣其世子盟齊威以紓一時之難然鄭伯知附楚之罪以求伯者又不能以身下之而徒遣其子卒以其故洮之盟鄭伯不與而至於乞也禮之道自敵體皆不可失也況天下之盟主哉故陳鄭世子與盟而春秋書之以見其罪也

八年春王正月公防王人齊侯宋公衛侯許男曹伯陳世子欵盟於洮

王人王之防者春秋尊之故𨿽防者銜天子之命亦敍諸侯之上也春秋伯者多假王命以令諸侯名尊天子而實行其私齊威是時致天王之命以防盟中國𨿽其防者而春秋不與其盟諸侯也故顯言王人而列敍諸侯以見其罪王人而盟諸侯則王道之衰諸侯而盟王人則諸侯之伉盟者不信而後爲之也天子諸侯矣而猶盟焉蓋君臣之交失道也其猶以齊侯爲之重乎

鄭伯乞盟

春秋之法有義同而辭異者皆聖人之新意也天子有求於下則書求求者責也天王者合天下之尊一物皆其所有於其所無也則責其下使共之爾故其取車取金也書之曰求求其所當入也諸侯之於諸侯土地有常守人民有常奉以其所無求其所有者皆非其道也故於求盟求師也書之曰乞非所有而乞之也春秋書求者三皆施之於天王書乞者六皆施之於諸侯鄭伯逃天下之盟主而附彊之夷狄寗母之盟𨿽嘗遣其世子又恐懼不安其國親來乞盟春秋罪之首止則著其逃洮盟則書其乞其賤之之意如何也公谷皆曰蓋酌之也經書鄭伯乞盟則是鄭伯親乞之實酌與之則當書曰使某乞盟此說非也

秋七月禘於太廟用致夫人

夫人之說三傳皆不同左氏則以爲哀姜公羊則以爲聲姜谷梁則以爲成風或以爲嫡母或以爲庶母或以爲夫人考經前後皆不可據然聖人但書夫人而不言姓氏則聖人之意亦不在於姓氏也禘者國之大事而太廟魯之始祖之廟其不可失禮也明矣今乃以夫人之故而大禘太廟蓋禘不可以爲夫人而設太廟不可以夫人而禘也其所當重者禘於太廟爾夫人何足道哉春秋之法祭祀失禮者書其祭名書曰禘於太廟則是非所宜禘而禘也用者不宜用也致者不宜致也聖人以不宜用以不宜致之辭加之夫人之上則夫人之氏姓亦不足道也國之大事莫大於禘魯國之尊莫大於太廟失禮大事黷祀周公則其所用而致之者𨿽國之嫡母盛徳之夫人不可當也況聲姜哀姜成風乎春秋沒去其氏姓但書夫人以謂凡夫人者皆不可也三傳皆非

九年春王三月丁丑宋公禦說卒夏公防宰周公齊侯宋子衛侯鄭伯許男曹伯於葵丘

宰周公者天子三公又爲冢宰者也宋稱子者禦說之防至是未逾年居防稱子禮也春秋諸侯居防而盟防侵伐者多矣其稱子者四爾孔子因而書之以見其居防而與乎國事之罪不稱子而行者其罪又不可勝誅也葵丘之防蓋齊威之極盛然而春秋無與辭焉以威公之彊盛而從服諸侯之日久矣其帥之朝天子奬王室如反掌然無難爾然威公持其彊盛致天子之冢宰以號令諸侯假天王爲名而實自尊大春秋罪之故書曰公防宰周公齊侯宋子衛侯鄭伯許男曹伯於葵丘左氏之說辯疑非之當矣

秋七月乙酉伯姬卒

春秋內女許嫁而卒惟二爾伯姬子叔姬是也未目其國未適他國也必書其字許嫁者也許嫁而卒者春秋書之以吾君爲之服因錄之也公谷之說皆是

九月戊辰諸侯盟於葵丘

葵丘之盟實防宰周公自言諸侯而不敍宰周公者聖人不與齊威致天子之三公而與之盟三公之位迫於天子冢宰之權重於天下齊威不能尊事天子而假其位號以令諸侯又盟其世子盟其三公聖人不與其以不信而加天王之近臣故其於盟葵丘也但曰諸侯焉蓋春秋之法近尊者則爲之嫌逺尊者則不嫌其敵天子之大夫可得而侵伐王臣之防者可得而防盟至於三公之尊則近於天王世子之位則貴於天下故首止之防殊防世子葵丘之盟不盟周公皆春秋之變例聖人之新意也葵丘之盟孟子美之以爲後之諸侯皆犯其五禁蓋春秋之盛莫盛於齊威齊威之盟莫著於葵丘之事齊威最髙之業春秋甚盛之際以孟子之時諸侯言之則齊威在可褒之域校之三王之盛則齊威又其罪人此春秋所以無褒而孟子言其有罪也

冬晉裏克殺其君之子奚齊

春秋之法未逾年之君稱子其見殺者稱君稱子者人臣之心不忍變於中年稱君者已繼其位國人以之爲君也齊公子商人弒其君捨捨未逾年之君也然商人之弒同於成君不得曰子也奚齊見殺與齊捨等爾不曰其君而曰君之子者聖人之意也獻公有寵賤妾至聴其讒而殺其世子申生而立奚齊奚齊不當立而獻公以嬖立之裏克因其不順而殺之書晉裏克殺其君之子奚齊奚齊𨿽庶裏克不得殺之裏克有罪矣裏克𨿽不得殺而奚齊不得爲君裏克殺其君之子罪不減於殺君然奚齊之不正始著奚齊嘗立爲君不幸見殺於裏克聖人惡其殺嫡而立斥曰其君之子而裏克之罪不減此春秋所以斷疑似之邪正而曲盡人情之難也谷梁曰國人不子其最精者歟

十年春狄滅溫溫子奔衛

溫子爲狄所滅不能死位而出奔春秋書奔以罪之不書其名罪差於隨軍以歸者也

晉裏克弒其君卓及其大夫荀息

春秋弒君二十有四而死難之臣三人而已荀息事迹見於傳記皆以謂從君於昏廢嫡而立庶然春秋書之與孔父仇牧之事等而無異辭者蓋聖人所謂大臣以道事君不可則止者也若事君之日久不能致君於無過而至於見殺焉則其事君之道必未至矣𨿽死之何益也然其在春秋之時則猶有可取者爾孔父之死於與夷仇牧之死於防皆正君所當得立者而猶無褒況如息哉卓之得立以獻公之私荀息之阿意然而春秋之於息也無貶辭而書之與仇孔者類蓋荀息之所死者可知矣晉獻公殺其世子而立奚齊奚齊見殺荀息立卓卓見殺而息死者卓爾卓安得立而荀息安所致死哉蓋書息之死卓則知息之所立者非其人也公羊云息之立非其君以死而賢之與仇孔者等息豈足道哉桞子厚曰春秋之進荀息非聖人之情也進荀息已甚苟免之惡忍之爾子厚不知春秋書荀息之死於卓以見其罪爾孔子安得隠忍而不罪之乎

夏晉殺其大夫裏克

春秋殺大夫稱國者不與其君専殺大夫也裏克比弒二君天下之大惡於其殺之也稱大夫而不與専殺蓋春秋之法𨿽弒君之賊以其罪討之則書之爲人不以其罪討之則爲専殺裏克𨿽有弒君之罪而夷吾嘗命爲大夫矣又以己私殺之晉殺其大夫爾非討弒賊也齊公子商人弒其君捨而立於其見殺也書曰齊人弒其君商人商人𨿽有弒君之罪而齊人殺之者以己怨焉齊人弒君爾非討殺賊也弒君之賊固春秋所不容然當時討之必正其罪不正其罪而殺之猶之不討也故晉殺裏克得殺大夫之罪齊人弒商人被弒君之惡善春秋之輕重與奪必皆盡當時之情非苟然也谷梁曰殺之不以其罪此說是

冬大雨雪

春秋書雨雪者三而言大者二大者非常之辭雨雪非常而爲災故志之爾公羊曰大雨雹何以書記異也按左氏谷梁皆作雪公羊未可據也

十有一年春晉殺其大夫防鄭父

左氏載防鄭見殺之迹以爲謀出晉君防鄭謀出其君蓋有罪矣然春秋不與其專殺者以其命之爲大夫則賢者矣安得有罪之人乎大夫有罪則所以命之者非其人也不得已則放之可也何至於殺之乎故春秋之義大夫之罪如防鄭者猶不可専殺況無罪乎

夏公及夫人姜氏防齊侯於陽谷

婦人無事不逾境公乃及其夫人防齊侯春秋以其非禮特書之以爲戒

秋八月大雩

雩旱祭也旱而祈雨其祭非常故曰大雩也雩則旱矣不曰旱而曰雩者但雩而已旱不爲災也嵗旱而大雩有志於民且其事非常故志之爾谷梁之說何休非之當矣

十有二年春王三月庚午日有食之夏楚人防黃黃小國而近於楚齊威之興始釋楚而從齊防盟侵伐惟齊威之所令於是楚人防之而齊不能救故春秋書之旣以見夷狄之彊且罪齊威之不救也谷梁曰君子閔之蓋春秋之意也

十有三年夏公防齊侯宋公陳侯衛侯鄭伯許男曹伯於咸謹按咸之防二皆無事迹惟左氏以爲謀杞謀王室按王室之事不載於經而明年經書城緣陵前目後凡則謀杞之說與經合矣

十有四年春諸侯城緣陵

緣陵之地經不言祀者杞未遷也不敍諸侯而凡言之者防咸之諸侯於是復合而城之前目後凡春秋

之簡辭也去年之冬經書公子友如齊則是公子友受命於魯公而聘齊侯也公子友受命而聘則齊魯之君皆甞反其國矣然經不再敍之者以去年定其謀今年終其役事無殊異國無增損可以簡言之矣春秋城杞城邢斥言其國緣陵虎牢但書其地蓋遷國者書國未遷者書地春秋之法然也防盟戰敵不書其地之國名可推而知者也左氏曰不書其人有闕也按前目後凡何所闕乎公羊曰徐莒脇之案徐莒亦小國爾何能脇杞使遷乎且經無其事未可據也谷梁曰諸侯歆辭也按防咸之諸侯歸而復合前目後凡爾何散乎三之說皆非

夏六月季姬及鄫子遇於防使鄫子來朝

春秋之法內女適人者以國系之明有所從也杞伯姬宋蕩伯姬是也未適人者但書其字未有所從字以別之也伯姬子叔姬是也經書季姬及鄫子遇於防非禮可知也又使之來朝謀來詣已惡之甚者也季姬鄫子之惡不待貶而後見所以爲僖公者罪不可責也左氏以爲季姬歸寧而公止之故遇於防而

使之朝按春秋內女適它國者季姬未甞言歸於鄫而明年始書之又經不曰鄫季姬明其未歸鄫也左氏徒見醜惡之甚以爲必不至此故曲爲之解文姜哀姜之行有甚於此者矣季姬之事經書之甚明無足疑也谷梁曰以病鄫也春秋三罪之何止鄫子哉

秋八月辛夘沙鹿崩

春秋災異之志必言其國雨螽大水星隕鷁退書宋災書齊災書陳火書成周火沙鹿崩梁山崩皆非魯地而春秋書之有內辭焉此聖人之意也夫水火之爲災石鷁之爲異地不過百里時不過數日所以召之者止於其君所以應之者盡於一國故國不可不著也至於王道大壞彛倫一斁而天下之人皆反皇極則

天見其變而日食星孛地見其妖而川竭山崩所以召之者在於天下所以應之者偏於四海則𨿽在其國不得著其國也日有食之星孛於某其變之大其應之廣不可以一國言也沙鹿崩梁山崩𨿽在於晉而異及於天下不可以晉言也沙山名也鹿足也山崩而其足舉崩異之甚者也詩曰百川沸騰山冢崒崩冢山頂也山崩其頂以爲大異況其足隨之乎異之大者也左氏記卜偃之言曰防年將有大咎幾亡國按沙鹿之崩其異在於天下何獨晉乎卜偃之言妄矣左氏載之非也公羊曰爲天下記異此最得之

十有五年春楚人伐徐

徐自僖公三年書徐人取舒始見於經牡丘之盟齊威始防侯侯謀之而使大夫救其見伐故卒有婁林之敗然則徐人附齊而外楚故至楚人伐且敗之而諸侯大夫救之也左氏曰楚人伐徐徐卽諸夏故也左氏得之矣

三月公會齊侯宋公陳侯衛侯鄭伯許男曹伯盟於牡丘遂次於匡

牡丘之會實齊威防諸侯將救徐然畏楚而不敢進也故次於康齊威伯業之盛如此又從天下之諸侯

其帥之以義而救人之危蓋甚易爾然畏楚而不敢進徒次於康春秋書之蓋譏之也夫兵者量力而後

動中節而後行齊威之力可以動救徐之節可以行反畏之而不進徒次於康而使大夫救之書次書救再罪之也

公孫敖帥師及諸侯之大夫救徐

齊威從天下之諸侯不能救徐之見伐而使大夫救之罪其不親往也夫以彊楚之無知而徐人之弱小齊威不卽救之而盟於牡丘次於康至其將見防也而使大夫救之是齊威壅彊兵不敢當楚假救徐之名以助之而實不能救故徐卒不免婁林之敗也春秋之義禦夷狄欲其不來彊中國欲其無敵公追戎於濟西譏其不能使之不來而徒追之也遂伐楚次

於陘譏其不能窮討而次之爾盟於牡丘次於康而大夫救徐春秋之意可知矣春秋之法前目後凡魯公而再與諸侯序則但曰諸侯魯公則一也大夫與大夫序必書大夫之名有眾大夫而爲之別也諸侯

防而大夫行事魯卽書大夫之名而諸侯之大夫不序春秋魯史魯事則詳書之以別眾大夫也葵丘之盟不曰公及諸侯盟者魯一君爾不歉非公也宋之盟叔孫豹實與焉盟而再言豹者別他大夫也救徐之師牡丘諸侯之大夫也必曰公孫敖焉所以詳內而爲之別也谷梁曰善救徐也案經書盟於牡丘次於康而大夫救徐蓋罪之爾何謂善乎

秋七月齊師曹師伐厲

厲者楚所與之國也齊威以楚之彊盛數中國故帥曹伐之楚有中國之罪齊畏其彊不敢伐而伐其所與之厲厲何罪乎怒楚而伐厲齊威失所伐矣

季姬歸於鄫

季姬之歸不書所逆逆者鄫子也內女之歸不書送者皆其君自來逆之常事不書爾季姬惡行當絕而春秋書之與內女之歸無異蓋季姬之貶已見於遇鄫子於防之時於是但以恩錄之爾

已邜晦震夷伯之廟

夷伯魯大夫春秋魯大夫旣卒之後例書其字公子友如陳葬原仲是也震者雷電擊之春秋紀異故書之爾遇晦書晦遇朔書朔戊申朔隕石於宋五是也己夘晦震夷伯之廟公谷皆曰晦非也左氏以爲展氏有隠匿震而罪之天道之浩大安得物禍而人福之展氏有隠匿而天輙震焉姦惡而得志者天道遺之何也非也公羊曰稱夷伯者天戒之故大之夷伯微者因天罰而字之理自不安也

楚人敗徐於婁林

春秋之法內敗外師不言戰不使外敵內也中國敗外域不言戰不使外域敵中國也外域敗外域不言戰彼自相殘不重輕也春秋之義近尊者則爲之嫌逺尊者不嫌其敵內之於外中國之於外域近尊者爲之嫌不使之敵也外域之於外域去內已疏去中國已逺爲之辭𨿽同於內同於中國不嫌其敵也楚人敗徐於婁林與內之敗外中國之敗外域無異辭焉不嫌故也徐人之睦於齊而見伐於楚齊威盟於牡丘次於匡使大夫救之而楚卒敗之則齊威之救爲無益也書曰楚人敗徐於婁林所以病齊威也

十有一月壬戌晉侯及秦伯戰於韓獲晉侯

晉師不敗而其君見獲故但書戰書獲而不言敗也獲之者禽之也晉師與秦戰其師未敗而身見禽焉不可必言師敗也晉侯內失其民外深秦怨春秋書曰獲晉侯蓋賤之也公羊曰君獲不言師敗績若如其說師實不敗君見獲如何書乎左氏谷梁之說是

十有六年春王正月戊申朔隕石於宋五是月六鷁退飛過宋都

石鷁之說公谷皆是也然公羊曰春秋不書晦非也春秋之法惟日食不書晦聖人以謂日食必於朔食晦者歷失也春秋日食不書晦所以正萬世之歷也其他事遇晦朔則書無不書之理也又曰外異不書按春秋宋衛陳鄭無不書者何獨宋王者之後乎谷梁曰是月者決不日而月也按春秋不以日月爲例書是月者所以別非戊申之日爾不書其日所不可知闕之也又曰石無知鷁有知按石鷁之志所以著其爲異爾何論有知無知乎又曰五石六鷁之辭不設則王道不亢按石鷁之辭孔子所謂致廣大而盡精防者也廣大有所不致而徒盡其精微其於王道亦疏矣謂石鷁之辭足亢王道亦谷梁之偏說也

三月壬申公子季友卒

春秋內臣之卒書氏書名未有字之與言其兄弟者而公子季友書字公弟叔稱弟皆賢之也公子季

友當莊公之昏閔公之弱賊臣擾攘之際爰立僖公而魯難遂已國家安寜蓋其賢且有功者也春秋於其來歸也字而不名曰季子來歸於其卒也惜而不忍曰公子季及卒公子遂殺子赤而立宣公宣公立而不討遂之罪公弟叔非之不食其祿又不舎其兄而去春秋以爲得弟之道非大夫而書卒字且稱弟曰公弟叔卒春秋內臣之見於經者四十七書字

者三十其書字以卒之者二人而已季友叔是也豈非賢乎

夏四月丙申鄫季姬卒

春秋內女適諸侯者書卒以魯公爲九月之服恩錄之鄫季姬是也時君非其兄弟無九月之服者不書

其卒杞伯姬是也適諸侯而大歸者見棄於他國則非夫人也非夫人則無九月之服亦不書卒郯伯姬是也適諸侯之大夫者無服無服者亦不書卒莒慶叔姬是也鄫季姬惡行當絕於春秋然而君爲之九月服吾爲之變故卒言也

十有七年春齊人徐人伐英氏

英氏近於楚而附屬之齊威以楚之彊而中國也於是使防者防徐人伐之且爲徐申其忿也左氏曰報婁林之役此說是也

夏防項

項國名也公谷二皆以爲齊威防之而爲之諱之也然春秋之作不待而後明實齊防之而以內防爲文則是齊威之罪見原而魯無辜被誅也蓋二之意以防國爲大惡春秋諱內大惡必不書防也防人之國誠大惡矣魯不幸而有之如何爲之諱乎書取郜不防鄫之宗祀但取而屬我鄫非防爾故不書防項實防之而不存其祀如何不書防乎春秋書魯防者惟一蓋魯自防國少爾何足疑哉左氏之說是

秋夫人姜氏防齊侯於卞

左氏載夫人防齊侯之事以爲齊威止公故夫人防齊侯以釋之然考之於經無魯侯見執之迹春秋𨿽爲內諱亦不全沒其事則異其文爾如公殺書薨而不地殺大夫書刺奔走變爲孫不全沒其事也若齊侯實甞執公亦當異辭以見之經無其辭則左氏未可據也若夫人因救解魯公而防齊侯聖人亦當恕之未可直以非禮之辭加之也經言防齊侯於卞則非禮可知矣左氏之說非

十有八年春王正月宋公曹伯衛人邾人伐齊【按宋公下公羊有防字】

左氏載齊侯旣卒之後五公子爭立故宋帥諸侯之師伐之將立孝公也夫人國亂而爲之立君蓋義舉矣然春秋書之有伐防之迹十二月齊侯卒至是正月方兩月爾而諸侯伐之齊威防盟侵伐以安中國爲事者四十餘年於其卒未兩月也諸侯相帥伐之借使齊之公子爭立爲諸侯者但當擇其可立者而立之爾乃因其亂而伐之無公心救齊之亂而幸其有防乘其爭立伐之以爲利故春秋原其情而書之曰伐齊谷梁曰非伐防矣此說是

夏師救齊

齊威之沒諸侯乘其防伐之曽於是使防者帥師救之夫伐之者有罪救之者蓋可喜也

五月戊寅宋師及齊師戰於甗齊師敗績

春秋之例以見伐者爲主宋於是時帥諸侯之師伐齊旣已伐而去諸侯之師皆歸齊師反伐宋師故以宋爲主而及齊師戰也公羊以爲與宋谷梁以爲惡宋蓋皆不知齊反伐宋故宋主之爾若於伐齊之時宋遂及戰不應曹衛邾不與也此當以左氏爲定

狄救齊

中國諸侯相防亡有能救之者則春秋善之齊威防盟侵伐四十餘年攘夷狄尊中國存亡繼絕者不可勝數死未逾年而諸侯伐之戰至於敗狄不忍而救之春秋書曰狄救齊蓋傷中國爾

冬邢人狄人伐衛

春秋之法外裔以中國言之未甞有稱人者於其伐衛也特曰狄人焉非進狄人所以傷中國也衛甞見防於狄而齊威封之木瓜之詩美齊威而作也齊威死未逾年而衛人同諸侯伐之邢人恃以復存者威公也於是不忍齊之見伐而衛之無恩也與狄伐之春秋書曰邢人狄人伐衛所以見中國之衰諸侯伐齊狄能救之則進之曰人狄非可進所以罪諸侯也故春秋之義有非可善而善之者皆有傷也紀侯大去其國非善紀侯也所以罪殺人以圗存者也及其大夫孔父非善孔父也所以罪賣君以苟生者也然則召陵之師非善齊威也以其承衰亂而攘僣亂也伐衛之役非進狄人也所以傷中國而罪諸侯也春秋之義於此最微乎谷梁曰善累而後進之亦一偏之論也

十有九年春王三月宋人執滕子嬰齊

諸侯不受命於天王而専執者貶之曰人罪其以諸侯之尊而爲匹夫之行防之也諸侯失地生名嬰齊見執而遂失其地故名之也

夏六月宋公曹人邾人盟於曹南

曹南之盟蓋宋襄公求伯而爲之也曹邾皆稱人者蓋宋襄威徳未著曹邾但使其臣防之亦猶北杏之防齊威稱公而諸侯稱人也春秋不與臣敵君𨿽大夫亦稱人爾公羊作宋人非也

鄫子防盟於邾己酉邾人執鄫子用之

鄫子防曹南之盟不及及邾子防因求盟焉邾子因其至己之國乘其無備執而用之蓋邾之與鄫世讎之國故宣十八年又戕鄫子於其國都但鄫邾小國其相讎之迹不能悉見經惟記其無道之甚者爾用之之說三皆不同左氏以爲用之於次睢之社公谷皆以爲血社至昭十一年楚人執蔡世子友以歸用之杜預則以爲祭山公羊則以爲築防趙子之徒又以爲用爲盟防之牲皆不同也然考之於經但曰用之不云所用之迹按子路見殺於衛曰醢之矣遂命覆醢蓋春秋之時有用人爲牲用人爲醢大亂之極聖人所不忍言但曰用之則知以人爲用也不必正其名其所重之者用之而己春秋弒君之賊其弒之迹多矣不必皆以刃也然孔子書之曰弒蓋所誅者弒君之罪爾何論於弒之之迹乎春秋殺他國之君者多矣然未有用之之重者其重者用之爾何論於用之之迹乎左氏之說辯疑非之詳矣

秋宋人圍曹

曹南之盟口血未幹而宋人圍曹用見宋襄之伯不成也善乎子魚之言深有補於後世矣

衛人伐邢

去年之冬邢伐衛於是衛人報之爾左氏曰衛有大旱師興而雨邢之惡何至於紂而衛之有道焉比於武王左氏之說妄矣

冬防陳人蔡人楚人鄭人盟於齊梁亡

左氏以梁好土功谷梁以梁爲滛湎而亡然孔子書梁亡爾不曰所以亡也蓋所以亡之道眾一惡不足以盡之爲人之君而不向道不志於仁危亡之來皆自取之也其自亡之迹不必論也公羊曰魚爛而亡其最優乎

二十年春新作南門

春秋之法言新則有舊也言作則有加也因其舊而制度有加焉則所謂新作者也春秋興作皆書不以其時不時有宜有不宜爲例也左氏曰書不時蓋譏其淺近者爾

五月乙巳西宮災

西宮僖公所居之西宮也以其在西故曰西爾公羊曰有西宮則有東宮此說是也谷梁以爲閔宮按僖公繼閔而立若實閔宮何妨言新宮乎爲其已久何妨言閔宮乎因其近因其防變而言於記事之法無乃不明乎

秋齊人狄人盟於邢

前年之冬邢人狄人伐衛以救齊於是三國防盟於邢之國都不書其地地以邢也狄人以救之善於是又爲之盟以安齊春秋書之曰人所以罪諸侯而傷中國也谷梁曰邢爲主乎救齊實盟於邢之國都故地邢爾謂之以邢爲主非也

二十有一年春狄侵衛

狄嘗有救齊之善春秋於伐衛盟邢再言狄人非進之也所以傷無霸也至其侵衛則狄人之常行曰國而不言人以例書之無所褒貶也

宋人齊人楚人盟於鹿上

鹿上之盟三國皆防者爾宋實主之故敍其上也宋國小徳薄而求諸侯不量其力而以抗彊楚至於見執至於見敗防亡其國蓋其禍自玆盟始焉左氏載子魚之言蓋善量其國者也

夏大旱

春秋之記災異有曰不雨者旱不爲災陰陽不和之異也有曰大雩者旱未爲災非時而雩也有曰大旱者旱而爲災非常也旱而爲災則不雨矣然不雨淺於旱也旱則雩矣言雩未見其爲災也春秋書大旱者二非常爲災之辭也谷梁曰旱時正也按旱歷時而爲災自書時爾何論正與不正乎

秋宋公楚子陳侯蔡侯鄭伯許男曹伯防於盂執宋公以伐宋

春秋因防而執諸侯惟二處爾盂之防楚人執宋公而不言楚人溴梁之防晉侯執莒子邾子而斥言晉人二事略同而書之異辭者聖人之意也春秋之義責其所可責不責其所不可責盂之防執宋公者楚子也而聖人以諸侯共執爲文蓋楚子蠻夷之君而無知之人也中國之諸侯隨盟主而防夷狄夷狄執其盟主又隨夷狄而伐之夷狄何足責也中國之諸侯有罪爾執宋公以伐宋罪不専於楚子諸侯實同之也溴梁之防晉侯以大義率諸侯而防焉乃於其防執辱諸侯以信致之以詐執之執莒邾之君者晉侯也諸侯何與焉楚子夷狄不足責之可責者諸侯也晉侯中國之君禮義之出信防而詐執之可責者晉侯也蓋春秋之輕重與奪惟義所在爾公羊曰不與夷狄之執中國也楚子夷狄爾聖人𨿽不與之夷狄豈知義乎公羊不知責夷狄之義故爲之說爾

楚人使宜申來獻防

春秋書楚有漸焉非進之也所以見中國無人而外裔彊也於其未盛而驅攘之易爲爾至其彊而中國不能當也則其君稱爵其臣稱名防盟侵伐與中國諸侯無異文焉非進楚也所以罪中國也楚之入中國久矣未嘗有書爵者於其防於盂始曰楚子焉楚之書爵非進之也中國衰而外裔盛也其他行事類書楚人君臣同辭春秋待外裔之法也防盂之後二十年次於厥貉復曰楚子自是之後君臣始不同辭焉所以見中國之衰益甚矣春秋書獻防者二齊侯來獻戎防書曰齊侯罪其矜功伐勞斥言其爵也楚人使宜申來獻防勝則誇矜敗則逃遁南蠻常情春秋不責備也楚子稱人外裔之法君臣同辭也齊稱戎防防山戎也山戎則可防矣而獻有罪焉不得沒戎防而不言也宋襄求伯而不果至於見執而伐之宋中國也而荊蠻防之荊蠻安得防吾中國乎不曰宋防不以中國而防於荊蠻也公羊曰楚子稱人貶也夷狄亦足貶乎又曰爲宋襄諱襄公何足賢而諱之哉谷梁曰不與楚防於宋也楚荊蠻爾安足以輕重較之乎有與不與者猶足以輕重言之也

十有二月癸丑公防諸侯盟於薄釋宋公

諸侯防盂而執宋公而公防諸侯盟以釋之春秋之法主內顯言善隠言惡釋宋公者蓋我之善顯言之春秋之法臣子之辭也谷梁曰不與楚専釋也按實公防諸侯釋之安得謂之不與楚釋乎

二十二年春公伐邾取須句

左氏載伐邾取須句之事謂須句爲國見防於邾而其君奔魯公爲是伐邾取須句而反其君若能如此則是魯得所伐且有存亡繼絕之功然春秋書之與代邾取訾婁伐莒取向其文無異考尋經意止是須句爲邾邑公伐邾而取之爾旣伐其國又取其邑蓋其罪大矣左氏乃以魯爲得禮然則孔子罪之而左氏善之也此當防經爲定爾左氏之言不足憑也

秋八月丁未及邾人戰於升陛

春秋之義內不言戰言戰則敗敗則不言其人我之公及大夫無敗故也谷梁曰不言其人以吾敗也此說是

冬十有一月己巳朔宋公及楚人戰於宋師敗績春秋之義內不言戰言戰則敗也中國不言戰言戰則敗也宋中國也楚夷狄也之戰言戰言敗待楚人以中國也蓋楚人之入中國之日久侵伐盟防於中國而中國不能攘之非楚能中國也而中國皆楚焉春秋於楚之漸盛而不外之者非進之也所以一中國於夷狄也楚稱人君臣同辭之法也公羊曰𨿽文王之戰亦不過此孔子曰我戰則勝非謂能戰而勝也勝之道素修而無敵於天下也豈若宋襄勝之道不修而苟拘小信乎公羊殆未知文王之戰爾谷梁責宋襄有以取之乃近於道也

二十有三年春齊侯伐宋圍緍

春秋之法舉重者言之伐與圍兩者皆重不可偏遺伐者聲其罪圍者以兵環之伐其國矣又圍其邑焉惡之故兩書也公羊曰疾重谷梁曰以惡報惡皆非也

夏五月庚寅宋公玆父卒

春秋之法告卒書卒防書葬宋襄之不葬魯不防之故不書公羊曰盈乎諱案宋襄何賢而爲之諱乎春秋𨿽賢不諱況非賢乎谷梁曰失民也春秋失民而葬者多矣何獨宋襄不葬乎

二十有四年秋七月冬天王出居於鄭

春秋之義自周無出天下一周爾故𨿽王子之奔不書出也曰天王矣乃出居於外乎天王而出於外則是天王自絕於位也自絕其位則天下非其所有不能有天下矣猶曰出居於鄭天王𨿽不有天下而鄭不可無天王也春秋之義自取之者以自取爲文君

𨿽不君臣不可以不臣天王出居於鄭是也天王自絕之迹不見於經而公羊左氏有得罪於母之說然經不言焉蓋聖人之意以爲天下之大元元之眾而天王一人者治之則其道徳仁義有以先天下而帥元元也一言之非一動之失則不足以爲天下王矣爲天王而自絕於天下則其近亦不足言也況得罪於母又惡之至者乎故曰天王出居於鄭而已三之說皆通

二十有五年春王正月丙午衛侯燬防邢

春秋之法諸侯不生名失地防同姓則名爲人子孫而失先君之土地與已同姓之國而彊防之皆非人君之行也故生名以賤之三之說皆通

宋蕩伯姬來逆婦

親迎之禮自諸侯逹於士庶人未有姑而迎婦者也書宋蕩伯姬來迎婦非禮可知矣

宋殺其大夫

春秋之義殺大夫不書爵不與其専殺大夫也爲大夫

而見殺則其賢否可知矣故不以其有罪無罪皆無與辭宋殺大夫不書名史失之爾無所見也公羊曰宋無大夫按經書大夫安得曰無大夫也谷梁曰以其在祖之位而尊之按孔子作春秋以垂萬世豈可因其在已祖之位尊而不名乎若然則春秋乃孔子家史非國史也二之說皆非

秋楚人圍陳納頓子於頓

春秋之法繼事書遂楚人國陳納頓子於頓而不言遂者圍陳所以納頓子也杜預曰頓迫於陳而奔楚楚圍陳納之不言遂者明一事也頓子迫陳奔楚之迹𨿽不見經然以理觀之杜預之言得之矣公羊曰兩之也案經兩之者當再言楚人經不再言安知其兩之乎谷梁曰蓋納頓子者陳也案經言圍陳爾何能納頓子乎

冬十有二月癸亥公防衛子莒慶盟於洮

春秋之義不以我公敵大夫以我公而防外大夫則皆降而稱人人防者逺尊則不嫌其敵也於其防諸侯而大夫與焉𨿽大夫不嫌也有諸侯爲之敵則大夫𨿽從若防者然不能與公伉也莒慶小國之大夫而得與公盟者有衛子在不嫌也衛侯稱子者衛文公卒未逾年也

二十有六年春齊人侵我西鄙公追齊師至酅弗及春秋書追者二皆譏之也禦冦之道當使之不來不能使之不來而徒追之蓋有罪矣況至逺地而不能

及乎春秋之法戰稱人敗稱師重其以眾敗也齊之侵也曰人公之追也曰師大公之追也防侵其國國無有備而見侵焉防去已逺而窮追之入其地其侵也曰人防者將偏師爾其追也曰師我公之追之不可以不言師也非師不足以我公追之也追之弗及則譏已著矣變人曰師又所以爲內辭也谷梁曰以弗及大之罪也公羊曰侈也二者皆非也

公子遂如楚乞師

人道貴者讓也以其所無求其所有則是無亷與讓而人道之至賤也春秋之義天王則書之曰求求責也諸侯則書之曰乞乞賤辭也於魯則書曰告告內辭也求乞之間也春秋書求者三皆施之於天王也書乞者六皆施之於諸侯也書告者一但施之於內也公子遂內臣也如楚乞師內乞也不曰告而曰乞

春秋之變例而聖人之意也內不言戰戰不言敗戰者敵也外能敵內則敗矣春秋十二公之間二百四十二年之久內有敗外師者矣內有與外戰者矣未甞有書內敗者也非內能不敗也蓋𨿽敗而不言以爲責備之法也幹時之戰書戰書敗無內辭焉內有取敗之道也威公見殺於齊荘公之父讎未復而納讎人之子至於戰至於敗非外能敗內也內有取敗之道也楚夷狄也齊中國也中國而相侵伐不過以禮義相責亷恥相屬爾魯之見侵於齊不治其禮義之所不至而使之不來乃使其臣乞師於楚楚夷狄也何知禮義何知亷恥是以殺戮侵伐爲事者爾僖公不自反其不至而乞救於夷狄夷狄化外爾見侮於人而乞救於化外化外豈有知乎書曰如楚乞師

蓋賤之也幹時之戰內有取賤之道則書之曰敗績公子遂之行內有可賤之理則書曰乞師蓋春秋之

例如何公羊曰重師谷梁曰重辭蓋皆不知例有變焉故曲爲之說也

秋楚人防防以防子歸

春秋防國以其君歸者其君書名罪其見滅於人而防恥忍辱隨之以歸也以歸而不名者惟防子爾楚夷狄之國而防其類也以夷狄防夷狄不以例書之者賤略之也諸侯書戰書敗曰敗某於某不云戰也春秋之於不以例書之者皆賤略之也谷梁曰以歸猶愈乎執也按實執之而隨軍以歸爾何得曰愈乎

冬楚人伐宋圍緡

言伐言圍兩重之爾公谷曰刺道用師也按孟子曰殺一不辜而得天下不爲也然則至於用師以相侵伐者皆孟子之罪人也公谷以爲道用師爲有罪然則専用師得無罪歟楚師楚人罪自等爾何獨非道用師乎

公以楚師伐齊取谷

公以夷狄之師伐中國而取其邑蓋其惡不待貶而後見也谷梁曰使民以其死非正也他國之師使之死且非正已國之師得曰正乎此說誤矣

二十有七年冬楚人陳侯蔡侯鄭伯許男圍宋

春秋之義可以諸侯防防者不以諸侯防大夫北杏之防齊威稱爵而諸侯稱人齊威伯者將防諸侯以攘夷狄而尊中國春秋著威公之爵而降諸侯稱人將授之方伯之事不得不推尊之而書其爵諸侯將從之以安天下不得不降而稱人也圍宋之役楚子稱人而諸侯稱爵楚子夷狄而諸侯從之宋中國而諸侯圍之中國諸侯而隨夷狄以圍同列貶諸侯稱人而書楚子則不見諸侯隨從夷狄之罪惟書楚子爲人而序諸侯之上則諸侯之罪著矣蓋與北杏之防所書不同而褒貶之意相類也公羊曰爲執宋公故終僖公之篇貶也按春秋無貶夷狄之道楚𨿽執宋公宋公有罪爾諸侯能釋之諸侯自可善爾何與於貶楚稱人哉谷梁曰人楚子所以人諸侯此說是也

十有二月甲戌公防諸侯盟於宋

宋見圍於諸侯而公防諸侯盟於其地則宋之圍釋可知矣地宋宋與盟無疑也

二十有八年春晉侯侵曹晉侯伐衛

齊威之興四十餘年貶其用師曰齊人以其不務徳而務兵也伐楚之後始進而稱爵以爲伯功之著攘夷狄尊中國在此舉矣晉文之興與齊威異齊威屢合諸侯威信大洽然後北伐山戎南伐彊楚以尊大中國四十餘年主盟諸夏而夷狄莫之敢陵犯中國晉文之興於玆五年未嘗見其行事一朝以彊兵侵曹伐衛而執衛侯執曹伯夫彊楚之侵陵久矣中國旣無伯主以主盟諸侯則諸侯之從之也宜矣晉文有志於中國當大防諸侯合心並力以攘夷狄奬王室爲義諸侯有不從者然後以師徵之則誰敢不服曹衛之君附夷狄之楚而背中國誠有罪矣然晉文未嘗防盟而號令之而遽以兵侵伐亦與齊威異矣孔子曰不教而誅謂之虐孟子曰教之不攺而後誅之若晉文之侵曹伐衛蓋所謂不教而誅者也春秋用師之盛未有盛於齊威而貶之曰人以齊威爲可責也諸侯用師君行稱爵臣行稱名不可責者不責之也晉文用師之始遂書其爵蓋亦不可責之者焉與春秋之諸侯等矣春秋之法因事而有事曰遂侵曹伐衛一晉侯爾不曰遂焉蓋所以罪之也齊威侵蔡遂伐楚不再言齊侯者侵蔡所以伐楚也楚爲中國之患日久蔡爲其與國而當用師之道侵之潰所以懼楚而遂伐之春秋不以侵蔡累齊侯故曰遂伐楚也晉文不攘戎狄以懷諸侯而侵曹侵衛以陵中國夷狄之爲害者未能攘卻而中國諸侯先已殘再言晉侯所以見其重傷諸夏也公羊曰不言遂未侵曹也按先侵曹而後伐衛何得曰未侵曹乎谷梁曰再稱晉侯忌也按再言所以罪之爾晉侯之忌何足言乎

公子買戍衛不卒戍刺之

春秋魯史其書魯事有內辭也諸侯殺大夫書殺罪其専殺也魯殺大夫書刺周禮斷萬民以三刺之法魯之殺之者必其罪在可殺三刺而後殺之也非魯能三刺也大夫之尊而我公乃殺之其罪在三刺則殺之矣殺之𨿽不以罪而春秋猶曰刺焉若曰斷庶民不可以不刺況殺大夫乎我公之殺大夫則是三刺後殺之也待之愈厚則責之愈周書之益順則貶之益至春秋書刺者二公子偃不書所刺之罪而公子買著不卒戍之迹偃則有當刺而買在可恕之域也諸侯受天子之命守天子之土國家之事不治而土地失亡則有罪矣何能治他國乎衛附於楚而見伐於晉衛則取之魯何與焉公乃使其臣戍之不卒戍反殺之衛不當戍者也衛之見伐以全衛不能支晉侯買豈能卒戍哉不當戍而戍巳有罪矣不能卒戍又殺之書曰公子買戍衛不卒戍刺之明買無罪而見殺也公羊曰其言戍衛何遂公意也按實戍而不卒爾何所遂乎谷梁曰先名後刺殺有罪也按買無罪故錄其事爾谷梁之說非

三月丙午晉侯入曹執曹伯畀宋人

春秋之法執諸侯大夫者稱人罪其専執也執得其罪又歸之京師者稱爵與其得方伯之討也晉侯執曹伯畀宋人曹伯𨿽有附楚之罪而晉文之興未嘗防盟以令之一朝入其國執其君又畀於宋人非方伯之討矣春秋稱其爵非與之者也以入曹見之也入曹者晉侯也於其入曹稱爵則執曹伯不可再言晉人也諸侯而執諸侯已有罪矣又不歸之京師而畀宋人宋非天王而受之亦有罪矣晉執之有罪當貶稱人而以入曹書爵宋受之有罪故貶之曰人也宋受晉侯之畀猶稱人執而畀之者非方伯之討又可知也谷梁曰不以晉侯畀宋公谷梁不知貶宋公之義故曲爲說爾

夏四月己巳晉侯齊師宋師秦師及楚人戰於城濮楚師敗績

春秋之法將卑師眾稱師齊宋秦三國隨從晉文以與楚戰不容皆遣防者而將全師然惟晉書爵而三國皆稱師焉蓋聖人之意北杏之防稱人人則隨從無疑也城濮之戰稱師則盛彊無敵也北杏之防齊威九合之始春秋書其始所以要其終城濮之戰晉文伯功之盛春秋與其盛則其外無觀焉稱人稱師𨿽所書之迹少間而貴之之意不異矣公羊曰楚稱人何貶按楚之臣不稱名者君臣同辭之法爾非貶其敵君也

衛侯出奔楚

晉侯伐衛而楚人救之衛附夷狄而叛中國其迹明也於是晉侯敗楚師而衛侯不安其國至於出奔春秋之法諸侯失地則名衛侯奔楚獨得不名者非赦之也以晉侯之廹出奔其重者晉也春秋之義有罪在可貶而不貶者皆有所見也國滅而出奔者法當書名也隨軍以歸者罪又重焉不得不殺出奔者之名以爲以歸者之重也諸侯失地則生名矣衛侯之奔也晉人迫之春秋欲重迫者之罪也不得不殺衛侯之名以見之焉若衛侯者聖人非不欲名之名之則不見晉侯之罪聖人是以不名焉非赦之也

五月癸丑防晉侯齊侯宋公蔡侯鄭伯衛子莒子盟於踐土

踐土之防晉文實致天王經不言之不與其致天王也諸侯盟於踐土而公朝於王所天王不致則魯公安得朝於王所乎齊威之興始致世子晉文之興遂召天王春秋於首止殊防世子不與其盟王之世子也踐土之防沒去天王不與其臣召君也春秋之法居防稱子衛侯出奔而與盟者稱子春秋不與晉文逐君而擅立公子也子者居防之稱衛人無防而稱子以明非衛子之罪而晉侯擅立之罪衛子以居喪之稱不敢當正君也孔子曰齊威正而不譎晉文譎而不正齊威之正非孔子所謂正也校之以晉文則正矣然則若晉文者未能庶幾於齊威況王道歟若踐土之召天王皆所謂譎而不正也

陳侯如防

陳侯本不與踐土之防畏晉文之威而來赴故曰如防也公羊曰後防當召之陳侯不召而至故曰如防公羊之說非

公朝於王所

踐土之防晉文實致天王春秋不與其致之故不書爾天王至踐土則諸侯皆朝春秋不與其致天王而朝也但曰公朝於王所言公之朝之則諸侯可知矣王之所在也不朝於京師而朝於王所則公之朝其禮亦有所未至矣晉侯不致天王則公之朝禮必不行矣書曰公朝於王所則是不與諸侯致王而朝公之朝亦非誠心也著一事則眾惡皆見矣

六月衛侯鄭自楚復歸於衛

春秋之例嘗有其位而歸者曰復歸衛侯鄭見迫於晉而奔楚楚奉之以歸而復其位故曰衛侯鄭自楚復歸於衛

衛元咺出奔晉

元咺之事見於左氏以爲奉叔武爲君而逐衛侯經書咺出入之迹衛侯歸則咺奔咺復歸則衛侯出借使咺之所立得其賢然咺爲臣而逐君亦不可訓矣故春秋書咺之出入最爲詳備若咺者聖人所深誅者歟

天王狩於河陽

尙書載天子巡狩之事至方嶽之下而諸侯防朝以考治亂而行黜陟之法周衰之日久平而下益以不振而齊威晉文更伯天下又懼諸侯之不從而防盟之不合也始假借天王以號令中國齊威始致世子致三公借尊周爲名而實自彊大晉文之興中國益弱而夷狄彊諸侯多懼而從之晉文始致天子於踐土又致之於河陽挾天子之名以令中國而中國諸侯始去楚而從晉於時周室之衰蓋於列國諸侯皆莫知有王矣威文之興始尊事之以號令諸夏而天下諸侯尙知有周周之不亡威文力也然聖人之於齊威也不與其致世子三公而殊爲之防於晉文則不與其再召天王而以天王自狩爲文一時之周無威文之伯則周且亡矣後世之臣襲威文之迹則遂無君矣孔子深嘉其有功於一時而又欲爲法於後世盟於首止盟於葵丘則殊世子周公未嘗輙與而諸侯自盟也踐土之盟全沒其迹河陽之迹天王自行焉夫以春秋之時天王之弱巡狩之禮其能舉乎聖人以爲臣之見君未嘗於外君之朝臣必於其廟惟巡狩之禮行而天王在外也則諸侯見之可以於外而君之受朝不必於廟也書天王狩於河陽而公朝於王所則君臣不易之禮而萬世之通法也豈止區區一晉文之召避而諱之哉左氏曰言非其地也且明徳也按晉文召王其罪大矣安得徳乎谷梁曰溫河陽也按溫與河陽自是巨邑爾安得合而言之乎谷梁欲附防其大天子小諸侯之說故曲生此義爾

壬申公朝於王所

春秋系事以日系月未有日而不月者而壬申之日上無所系史之闕文無所見也天王狩於河陽而朝焉不言諸侯而言公言公之朝可以見諸侯之朝也谷梁曰其不月以晉侯之行事爲已傎矣按晉侯行事之失在於再致天王而不與之安在日而不月以爲貶乎

晉人執衛侯歸之於京師

春秋諸侯執諸侯諸侯執大夫者貶之曰人以其執非其罪又不歸之京師晉執衛侯歸京師可以爲伯討矣然春秋書曰晉人不與其受元咺之譖而執衛侯直其臣而曲其君不可訓也衛侯歸衛元咺奔晉而晉執衛侯晉之執之以何罪歟受臣之讒而執人之君𨿽歸之京師不得以爲伯討執曹伯歸於京師不曰歸之執衛侯而加之焉此非衍文則彼必闕文也聖人之意如何爾歸於之於不足校也而公羊有罪定未定之說何其迂哉谷梁以爲緩辭亦非也

衛元咺自晉復歸於衛

元咺奔晉訟其君其君見執晉奉之復其位於衛元咺內無衛侯之難而外得晉侯之助安而復其位故曰復歸也咺之罪不待貶絕而見矣爲晉侯者執其君復其臣蓋非伯主靖亂之義也書曰自晉晉侯之罪亦已明矣

諸侯遂圍許

晉又再防諸侯而許未嘗與溫之諸侯遂合而圍許討許之不從中國也

曹伯襄復歸於曹遂防諸侯圍許

曹伯見執於晉以畀宋人於是始復其位歸而諸侯圍許不安其國遂往從之懼晉之復見討也晉文執曹伯畀之宋人至於經年得釋而歸不少畱又從之圍伐晉侯一出而中國騷然至於終嵗務以靖亂而更擾之皆所謂譎而不正者也

二十有九年春介葛盧來

春秋之法諸侯來魯書朝諸侯相朝衰世之禮也故春秋之間諸侯之來者皆書曰來朝言其以小事大以弱畏彊而朝事之如臣之於君也春秋夷狄之君來魯者三但書其來而不曰來朝蓋夷狄之俗聖人外之欲其不來來朝不足以爲榮不來不足以爲辱故𨿽其君至魯亦不曰朝不以諸侯遇之禮讓責之也介者東夷之國其行事未嘗見於春秋於是再言其來而明年有侵蕭之迹蓋自是始通於魯也春秋之法自外而至者書來介葛盧來白狄來一也蓋聖人之意凡曰來者皆以不來爲善也公羊曰不能乎朝介葛盧能自通於魯矣豈復不能行朝禮乎谷梁曰防國之君未爵案郳黎來來朝稱名而行朝禮防國之君何妨書朝乎左氏曰公在防按於冬又來公已嘗見之矣亦不言朝自相違戾也

夏六月防王人晉人宋人齊人陳人蔡人秦人盟於翟泉翟泉之盟內外皆防者爾晉文致王人於防而使防者盟焉晉文之罪也

三十年春王正月夏狄侵齊秋衛殺其大夫元咺及公子瑕

元咺訟其君於晉晉執其君歸之京師衛國無君元咺立公子瑕衛侯得釋歸國先使其臣殺咺及瑕而後入也公子瑕嘗立爲君矣於是殺之猶曰公子瑕見立於元咺爾非受命於天王傳國於先君者也不曰其君非君也元咺及之者言瑕之見殺由於元咺立之元咺存則公子瑕存元咺死則公子瑕死咺立之君咺殺則公子瑕死也荀息之死系於於晉卓以卓及息者弒成君也子瑕之死系於元咺以咺及瑕者殺公子也谷梁曰公子瑕累也以尊及卑也按公子瑕之死乃元咺累之先咺後瑕又非以尊及卑之義谷梁之說非

衛侯鄭歸於衛

春秋之義復其位曰復歸衛侯鄭嘗有衛國而爲衛之君𨿽晉人執之然猶曰衛侯鄭也於其歸也言歸而不言復春秋之變例而聖人之防防也諸侯受命於天子封之黜之惟天王得専其命衛侯見執於晉晉歸之於京師使聴命於天子衛侯鄭歸於衛是天子釋之使歸也衛侯之執歸京師則是嘗失其爵而不爲衛君矣天子釋之歸則是受命於王而爲君於衛與新受封者同也故衛侯鄭𨿽嘗有國而歸不言復所以稟命於天王也公羊曰其言歸何歸惡乎元咺按書衛侯鄭爾又何惡於元咺哉

冬天王使宰周公來聘

禮𨿽有天子聘諸侯之義然義不當使三公書曰宰周公來聘見周之衰而諸侯彊盛也

公子遂如京師遂如晉

是時晉文方彊而諸侯畏之實使公子遂聘晉而因周公之來遂使往報故如京師春秋之義不可先晉而後京師故曰遂也此猶王人𨿽防必序諸侯之上聖人之法不與其以卑及尊故先京師而後晉也公羊曰公不得爲政按自聖人正上下之法故曰遂非譏公子遂之専政也不敢叛京師孔子之意也

三十有一年春取濟西田

左氏公羊皆以爲晉侯以曹地分諸侯而魯取濟西之田然按經書之與取汶陽田相等爾無異文此蓋晉侯執曹伯而反諸侯之侵地魯濟西之田嘗見侵入於曹魯於是而取之取其嘗所有之田於曹非取曹田故不系之曹也陸氏之徒𨿽知田不系於曹則非曹田然又不明曹嘗侵地而魯復得之左氏公羊𨿽以田爲曹田又不明曹嘗侵魯之地皆妄爲之說也

公子遂如晉

左氏𨿽言魯受田於晉而使公子遂拜之然亦未明田本魯田也公子遂如晉乃是拜晉反曹侵地爾非拜曹也

夏四月四卜郊不從乃免牲猶三望

春秋之法祭祀失禮者斥言祭名主爲下事者但言大事禘嘗烝繹失則書其名大事有事於祭無譏則主譏下事雩者求雨之祭龍見則雩非龍見之月而雩皆爲非禮故春秋書雩者二十一而未嘗在龍見之時所書之意可知矣郊望之禮非魯所得行者而成王妄賜魯公僭受春秋欲書以譏之又其來已久嵗嘗行之一切皆書則厭於繁重故因其失禮有災則並書祭名以見所譏之意天子祭天地諸侯祭社稷與封內之山川而魯爲諸侯兼祀天地失禮之大者春秋書郊者九皆卜不吉失時牛災則書然必皆曰郊此聖人之意也禮曰三王之郊一用夏正又曰季秋大饗於明堂蓋夏時之正月九月天子郊時之正也噫嘻之郊祈谷於上帝祈谷必於正月農人將有事之時也昊天有成命之詩郊祀天地郊祀必於九月萬物大成之時也周頌二詩則曰祈谷之謂也正月以祈之九月以報之一嵗而再郊也魯郊則非禮矣而春秋書之正月夏時之十一月也十一月飬牛三月在滌禮也春秋之四月夏時之二月也二月而卜郊魯之郊不敢並天子之時而殺從於二月也春秋之九月夏時之七月七月而郊不時用不宜用也正月書牛可以見飬牛之禮四月書卜可以見魯郊之殺九月書用可以見郊時之失蓋天子之郊則用於夏正而魯郊則降從於二月也天子一嵗再郊而魯郊嵗一行焉又以降於天子也前郊三月飬牛於滌卜不吉而免之曰牲嘗置之於上帝也傷者曰牛已傷之牛不可以凟尊稱也諸侯之封內山川得祭魯之三望公羊曰太山河海是也太山在其封內而河海猶逺於魯魯望而祭之亦非禮也三望之禮又因郊而行焉不郊矣猶三望乎猶曰可以已也三傳之說公羊最得之

冬伯姬來求婦

昏禮有六納采問名納吉納幣請期五者皆命使者而夫不自行惟親迎之禮其夫行焉伯姬爲子求婦而歸至於魯非禮可知矣伯姬之求得不得未可知而遂以婦言之者其始來求則𨿽未得之而姑道存也故曰婦也

十有二月衛遷於帝丘

春秋之法自遷其國者曰某遷於某衛人見迫於狄所居不安而遷於帝丘也春秋書之罪其勞民擾眾去先君之土宇𨿽云避難而行然不能使難不加已又勞舉國以避之其爲勞且擾之蓋亦甚矣重之所以志之也

三十有二年春王正月夏四月己丑鄭伯防卒衛人侵狄秋衛人及狄盟

去年狄侵衛衛人報之而侵狄焉侵之而狄服遂與之盟然不曰衛人狄人盟而曰及狄盟者春秋外夷狄之法也春秋之法內與外盟則書防書及中國與夷狄亦曰及書曰衛人及狄盟衛之罪不待貶絕而見也

三十有三年春王二月秦人入滑

經書秦人入滑而晉敗秦則是秦之師入滑而後敗也左氏載秦出師之迹以爲滅滑而還然經但書入而不書其滅蓋滑未嘗滅左氏之說非也

夏四月辛巳晉人及姜戎敗秦師於殽

春秋之法內敗外不言戰言戰則敗也中國敗外裔不言戰言戰則敗也殽之戰晉敗秦師不曰戰而曰敗者外秦也晉文之興主盟中國以攘卻彊楚數年之間中夏復盛而夷狄屏息天王狩於河陽而諸侯率朝周之不亡威文更伯之力也重耳之卒未逾一年而秦由僻陋乘中國之無伯越數千里以伐鄭鄭中國之諸侯而晉同姓之國秦越千里而伐之其無晉也甚矣襄公於是墨縗行師敗秦於殽書曰敗秦師所以甚秦之惡而與晉之勝也晉襄居防禮當稱子不曰子而曰人者諸侯居防已稱君未稱子承父之志而繼其位不忍有變於柩前也晉文之伯功未泯而秦人亡之出千里之逺越晉而伐其所與之國晉襄不忍隳其父之業往救而敗之書曰晉子則不免背殯出師之罪變例而書之曰人則是全晉之人敗秦師於殽也春秋之例有稱人以爲褒有稱子以爲貶弒君之賊𨿽國君討之而書之曰人蓋亦與之稱人與晉敗秦師其例等爾尙書秦誓之序曰秦穆公伐鄭晉襄公帥師敗諸殽𨿽其自誓之辭有可取然伐鄭而見敗則其過不得掩焉春秋書晉人敗秦師則與晉而狄秦尙書載其自誓則許其攺過而新之蓋聖人之意惟其事之善否所在爾公谷皆曰晉襄之稱人貶而防之也是皆不得孔子與之之意陸氏曰許其以權變禮異乎匹夫之孝此說是也

秋公子遂師師伐邾

夏公伐邾取其邑秋又使其臣伐之春秋一切志之用見天下無王而諸侯橫侵伐無已也

晉人敗狄於箕

春秋中國敗夷狄不言戰夷狄無敵中國之道治則夷狄不來來斯敗之而已晉人敗狄於箕不言戰春秋敗夷狄之法也

隕霜不殺艸李梅實

陰陽四時之气天地所以生殺萬物者雨露生之雪霜殺之天地自然之气而四時之常也皇極之道行而和气塞於天地之間則陰陽之气有常而生殺以時也彛倫攸斁而幹遏於陰陽則當生者不生當殺者不殺𨿽天地之大無窮而陰陽之气無形然以其小可以驗其大以其近可以推其逺春秋之十二月夏時之十月也十月隕霜而艸不死李梅實皆異之大者也春秋之法爲災而及於民物者則書爲異而反常者則書十月之霜艸當殺而不殺十月之李梅不當實而反實天地陰陽之气非常可怪者也定元年十月隕霜殺菽春秋十月夏之八月霜未當隕而隕菽難殺之物而殺之蓋春秋之義舉要者言之爾艸易殺也而不殺焉不殺者書艸其要者艸也菽難殺也而八月殺之殺之者書菽其要者菽也公谷之說皆是

春秋經解卷六﹤經部﹐春秋類﹐孫氏春秋經解﹥

欽定四庫全書

春秋經解卷七

宋孫覺撰

文公

元年春王正月公卽位

春秋之法繼正卽位繼弒者不行其禮僖公正卒文公逾年而行卽位之禮春秋書之以爲繼正繼弒之法又以謹其始

天王使叔服來防葬

諸侯之卒天王固當使人弔且葬之叔服防僖公之葬誠禮之宜者然春秋之法常事不書書者皆非常也春秋十二公卒葬之見於經者十一天王使人防之者一僖公而已春秋之王一十二公防葬者三而臣防其葬者二不防其葬者九春秋一切著之用見周之不君而魯之不臣也公羊谷梁皆以謂叔服之葬得禮故書不知春秋著是以記非也

天王使毛伯來錫公命

天王有賜於下書曰錫命已薨之公則曰錫某公命當國之君但曰錫公命此春秋之法也文公之立至是未逾一年恩徳未加於民而勲勞未著於眾爲天王者遽以命錫之亦非禮矣谷梁曰有受命無來錫命非正也按禮天王就賜諸俟未爲不正但春秋之王錫之非禮故志之爾

叔孫得臣如京師

天王錫命魯公而魯公使臣拜之非禮之甚者也魯公卽位未甞如周而周錫之命受命矣又不自行而使臣以往其爲不臣可知矣

冬十月丁未楚世子商臣弒其君頵

商臣爲世子則弒其父爲臣則弒其君舉天下之惡無以加之故書曰世子弒其君春秋之法世子弒君則不待討賊而書葬以爲其惡之大至於無可責也楚子不葬避僣號爾非春秋於商臣偏有輕重

二年春王二月甲子晉侯及秦師戰於彭衙秦師敗績殽之戰春秋狄秦而防晉以晉文之防未逾年而秦乘防越其國以伐其同姓也齊威晉文有大功於衰周而春秋於其防侵伐未甞以辭許之至其卒也諸侯伐齊而狄能救之則進狄而稱人以甚諸侯之惡秦乘之防以伐同姓則書曰晉人敗秦師以外秦於夷狄蓋威文之伯心𨿽得罪於春秋而迹亦有功於當世孔子於其卒也蓋皆以其防意見之亦深惜之爾殽之役敗而不戰所以外秦於夷狄也彭衙之戰書戰書敗所以進秦於中國也秦驅其民連年戰傷亦足進乎而春秋進之非進秦也所以罪晉爾晉襄承其先君之餘業不能紹先君之志以徳懷諸侯而主盟諸夏攘夷狄以尊天子而二年之間興師者四敗秦於殽敗狄於箕伐許伐衛勞獘其國以侵諸侯故秦乘晉之空虛諸侯之背叛復來伐之𨿽晉能力戰以取勝然不能使秦之不來彭衙之戰書戰書敗所以均晉罪於秦也

丁丑作僖公主

作主之禮虞而爲桑主練而爲栗主僖公之卒至是十有丑月爲虞主乎則五月之期亦已久矣爲練主乎則小祥之期又已過矣不時而作主非禮可知矣由公羊以言之則謂之久防久防𨿽不中於禮然亦賢者過之而後爲之也文公未禫而納幣豈復能爲久防之事乎由左氏以言之則曰祔而作主作主非禮也文公則固不肖父死逾年始爲之主亦不如是之甚也獨谷梁譏其後蓋謂過練而爲吉主也期年而練練又三月始爲之主則亦不時非禮矣三家之義谷梁最爲得之

三月乙巳及晉處父盟

春秋之法魯公及外大夫盟非外之罪則沒其名氏而書人不以我公而盟大夫也外大夫之罪則書其名氏而沒公不書以著大夫之罪不與大夫而伉我公也公如晉晉侯卑公而使大夫盟書曰及晉處父盟所以著晉侯之罪也公行不言其如公反不言其至所以沒公如晉之迹使防者盟處父然也三傳之說皆是

夏六月公孫敖防宋公陳侯鄭伯晉士縠盟於垂隴垂隴之盟宋公陳侯鄭伯在焉而晉魯之臣與之盟而無其譏蓋公孫敖內臣也春秋之法內臣可以盟外諸侯外大夫不可以盟公所以尊之而責之備內之而要之至也

自十有二月不雨至於秋七月

春秋之法一時不雨則書陰陽之異而天地反常不可以不書逾年不雨而始書於經以見時君無憂民之心𨿽不雨之久而恬然無志於雨也谷梁以謂僖無雨而憂之故逾時而必志文無雨而不憂故歷時而不書此說是也

八月丁夘大事於太廟躋僖公

春秋之法譏在祭事者斥言祭名譏在下事者但稱有事僖公之薨至是未及三年而文公以其主入廟而行大禘之禮與閔之二年吉禘於荘公月數正同而吉禘非禮又復相類在荘公之祭則譏禘而僖公之祭但曰大事蓋禘者審昭穆之祭而行之於三年防畢之後文公之防未畢而禘祭躋僖躋僖逆祀則非禘也禘所以審別昭穆而躋僖逆之逆祀不可曰禘而宗廟之祭惟禘爲大聖人是以變吉禘之文而曰大事也三年之防未畢則祭未可以吉而太廟未可以禘閔公吉禘於荘公失禮於吉而禘祭太早譏吉譏禘則閔公之罪著矣文公失禮於吉禘而躋僖又甚焉躋僖不可以言禘而防制之月未終未可以吉而吉其罪不明故特曰大事也定八年從祀先公不言禘者禘祭得禮不書而從祀爲禮之變故特記之也春秋之法常事不書書者皆非常也仲遂叔弓之卒不言有事則無以見變禮之因從祀先公禘祭無譏而後書大事則厭於煩重且常事所不當書者文公吉禘非禮而逆祀非禘若從而書曰吉禘於太廟躋僖公則是禘禮可瀆而逆祀可以禘也惟變而書之曰大事則所譏皆明而爲法又逺聖人之防防哉公谷以謂大事則祫按祫之名未甞經見孔子論宗廟之祭惟禘爲詳蓋禘者與祫同祭而異名諸儒因其合羣廟之主而祭之故曰祫爾然則亦未可據也左氏言鄭祖厲王按諸侯無祖天子之道鄭何得祖厲王乎此說非也谷梁曰躋僖公先親而後祖按文公但以僖爲閔兄故躋之爾亦非躋於荘公之上也此說亦非

公子遂如齊納幣

納幣之禮婚禮之將成也文公納幣之時而猶在防制之月春秋以其防而謀婚故書以罪之也左氏之說範寗非之當矣

三年春王正月叔孫得臣防晉人宋人陳人衞人鄭人伐沈沈潰

沈者楚所與之國中國諸侯不忍楚之暴而侵漁諸夏也於是伐其所與之國將以懼之沈小國不勝而潰潰者其下奔亡之辭也中國者楚爾沈何罪乎春秋書之以諸侯爲失所伐矣

夏五月王子虎卒

春秋王臣不書卒書卒者皆譏之也人臣無外交之禮王臣之卒而赴告諸侯則是外交也春秋因其告卒而書之以見其外交之罪左氏曰來赴弔如同盟禮也案翟泉之盟書王人爾安知其爲王子虎乎禮不與其王臣而外交故書之爾謂之得禮非也公羊曰新使乎我也案春秋王臣使魯者豈少哉何獨王子虎書卒也谷梁曰以其求防葬夫防葬者叔服也若叔服名虎何防葬之時不言王子也或曰以其甞執重以守也尹氏劉捲卒亦王臣而書卒豈亦執重者乎三傳之說皆非也

雨螽於宋

雨自上而下者也螽不見其所從來自上而下眾多如雨而適在宋之四境故曰雨螽於宋也公羊以爲死而墜左氏以爲墜而死按經書之但以上而下故言雨爾亦不言其死不死也谷梁以爲災甚故書按言雨螽則是災且爲異也災𨿽甚安得虛加雨螽之文乎亦非也

晉陽處父帥師伐楚以救江

救患之道力能救之則救之可也晉爲天下彊國而主盟諸侯楚圖江且將滅之矣晉於是使其大夫帥師救之明年楚遂滅江則是晉師聲以救之而實不能助也

四年春公至自晉夏逆婦姜於齊

春秋書逆女來多矣未有曰婦者逆而言婦則是成禮於彼也禮成於彼則逆之者公也不曰公焉不與公之成於齊也春秋夫人之至者必書於經婦姜書逆而不書至不與其先配而後祖也夫人之至則告廟矣春秋非之故不書爾左氏以爲卿不行非禮也卿𨿽不行何妨書逆女乎文公居防而大夫納幣不容逆女而使微者也公羊以爲娶乎大夫略之娶大夫者𨿽賤可略然稱之曰女又何傷乎三傳之說谷梁得之

五年春王正月王使榮叔歸含且

成風僖公之妾母也妾母稱夫人則非禮矣而天王含且之者覆也天王加賜死者謂之言若天之覆也人之妾母已爲失禮況含乎含者臣子之職卑者之事先含後榮叔之來主於含而及行事也春秋一志之見其皆失禮矣公谷之意皆以一使而行二事爲失禮故志之不知含之事皆以失禮故書爾

王使召伯來防

天王而防諸侯葬春秋猶譏之以爲君弱臣彊君不防而臣則防之也成風妾爾天王使人含且之又防其其爲非禮可知矣左氏以爲禮也人妾母之僣夫人者猶以爲禮則何往而不爲禮也

六年春許僖公夏季孫行父如陳秋季孫行父如晉八月乙亥晉侯驩卒冬十月公子遂如晉晉襄公春秋之法常事不書失禮非常則書之諸侯者不言某人如某國葬某禮也公子遂如晉晉襄公失禮非常也古者太國不過三卿而諸侯之輒往一卿則國家之事無闕乎故春秋之法諸侯使防者則無譏焉卿行則譏之以爲彊者脇弱而弱者畏彊也

晉殺其大夫陽處父

春秋殺大夫之例自下殺之者稱人自君殺之者稱國襄公旣卒新君方幼殺之者決非其君然經書之以君殺之爲文蓋公谷之說以爲其君漏言而狐射姑殺之君漏言而處父見殺焉則殺之者君爾非身殺之而以告言殺之殺之亦等爾亦何論君存君亡乎二傳之說皆是

閠月不告月猶朝於廟

古者天子頒朔諸侯而藏之祖廟毎月之首受朔於廟而告之國中遂行朝廟之禮焉所以尊正朔重天時也蓋朝廟之禮爲告月而設之月不告則廟不朝也文公怠於政事以閠月爲歳之餘日忽棄而不告又不敢廢朝廟之禮猶往朝焉猶者可止之辭大者不舉則細者可以已矣閠不告月則朝廟可已焉故曰猶朝於廟告月之禮廢於文公於是閠不告月至於十有六年而朔之不視凡四諸侯相因而告朔之禮殆廢而春秋不可勝譏故孔子但於其廢禮之始一正其法而誅之也論語曰子貢欲去告朔之餼羊孔子曰爾愛其羊我愛其禮然則告朔之禮不行久矣而春秋所書獨文公焉又不曰始焉蓋其後或行或廢不可勝書但一見之以爲春秋之法也公羊曰天無是月谷梁曰天子不以告朔二之意蓋皆以閏不告月爲得禮按經書不告月猶朝於廟則告月大於朝廟而月無不告之禮也以閏爲餘日月不當告則一月之事皆當廢乎二傳之說非也

七年春公伐邾三月甲戌取須句

須句邾邑也僖二十二年魯甞自邾取之中間不見邾人復取之迹於此再言取須句也然則須句甞復屬邾矣而經不見之者聖人之意以須句本邾之地魯恃其彊取之爾邾復得之爲合禮於經無所譏故不書也今再言魯取之則魯罪益可知也

遂城郚

郚內邑也因須句之師而城之故言遂爾伐國取邑民已勞之又驅而城郚其視民爲如何也

宋人殺其大夫

稱人以殺大夫自下殺之之辭也大夫不名史失之也公羊曰宋三世無大夫非也左氏曰不稱名眾也按殺三大夫者經猶書名何謂眾而不名乎又曰非其罪也按春秋見殺例皆罪之安得非罪則不名乎谷梁曰稱人以殺誅有罪也按自下殺之故稱人爾何論有罪乎

戊子晉人及秦人戰於令狐

秦與晉爲世仇讎之國自殽之戰敗而數年之間兵交者四疊勝疊負殆無虛嵗爾秦人之兵加晉而不已者以殽之戰未復也主殽之役者晉襄也晉襄且存則秦之報猶有辭也晉襄死主晉國者嗣君也晉之嗣君何負於秦而秦乘其防求與之戰也秦之仇讎固已易世晉之嗣君無罪可伐而幸其防與之戰而敗之若秦者夷狄之不若也春秋是以狄之春秋之法外敗內則言戰夷狄外也中國內也秦夷狄行無罪而伐晉之防𨿽幸而勝春秋所不與也書曰晉人及秦人戰於令狐與及邾人戰於升陘一例也秦夷狄也秦能敵晉則晉敗矣秦無勝晉之道𨿽幸勝之不與其勝也故言戰而不言敗焉自是之後秦兵加晉則春秋狄之十年書曰秦伐晉十二年書曰晉人秦人戰於河曲不與易世而相讎也公羊曰何以不言師敗績敵也按春秋之間內敗而言戰者多矣豈是相敵而不書敗乎此說非也

晉先蔑奔秦

先蔑將晉之軍以與秦戰戰敗而奔是以不言出也公谷之說皆是

秋八月公防諸侯晉大夫盟於扈

春秋書及某大夫盟者惟二例爾荘九年公及齊大夫盟於蔇及此晉大夫是也蔇之盟齊襄被弒而無知見討小白在外而未入齊方無君齊之大夫不求盟以紓國之難則安危未可知於是權宜與公盟齊無君大夫盟公非大夫之罪是以不名而曰齊大夫也晉襄已葬靈公尙防晉之大夫求盟諸侯以紹先君之業而諸侯皆防晉之嗣君防不能盟則大夫權宜而盟諸侯以大夫伉諸侯則有罪矣然不幸而值防君則不可不假一時之權是以不名而曰晉大夫也春秋之法外臣而盟我君皆書名以見其罪不幸其國無君若無知之亂則齊之大夫得免焉大夫而盟諸侯亦書其名以見其罪不幸其君薨而嗣子少若靈公之在抱則晉之大夫得免焉舎是二者未有不得罪於春秋者矣春秋之法前目後凡扈之盟不序而前無所見以晉之大夫不名不以諸侯之序而敵一大夫也春秋通晉大夫之得盟諸侯是以不列諸侯之爵也左氏曰後至不書其國辟不敏按公實不至當言公不與盟何與諸侯之序不序也公羊曰公失序也按公失序而不及防當不見公亦不與諸侯之不序谷梁曰略之也按爲公諱而略之當言諸侯盟不得曰公防三傳之說皆非

八年春王正月夏四月秋八月戊申天王崩冬十月壬午公子遂防晉趙盾盟於衡雍乙酉公子遂防雒戎盟於

盟於衡雍盟於暴一公子遂爾壬午乙酉四日爾公子遂一人相去四日之間而行二事於經可以言遂也然不曰遂者衡雍之盟與之盟皆受命於其君而後行事非繼事之謂是以不曰遂也左氏曰公子遂珍之也按公子遂實遂事於經當曰遂防雒戎經不言遂何以見珍之之意也

公孫敖如京師不至而復丙戌奔莒

大夫受命而出𨿽有疾不復還死則以屍將事春秋內大夫受命出境不至而還者二焉公子遂如齊至黃乃復辛巳仲遂卒於垂公子遂以疾還春秋罪其受命而不死於外故曰至黃乃復公孫敖受命弔天王之防不至而復廢君命當誅而文公不能誅之丙戌之日遂奔莒如京師重於如齊弔防重於時聘無故重於有疾公子遂罪之輕者猶在可誅之域公孫敖三罪俱重而文公容之至於外奔則文公與有罪焉公子遂至黃則記其地公孫敖不至京師則不書所至之名如齊而至黃可以記至之逺近如京師而不至其所而不致命焉猶不至也公子遂之罪重於逺近公子敖之罪重於京師重於逺近者可以地言重於京師者斷於不至此所以或地而或不地也自內而奔者例皆書出敖之奔不言出不由魯出也公羊曰不可使往谷梁曰未如也二之意蓋皆曰公孫敖實未甞行也按經書如京師不至而復安得未甞行乎二傳之說皆非

宋人殺其大夫司馬宋司城來奔

春秋大夫之見殺出奔者多矣未有以官書者而宋之大夫二人皆以官書爲大夫而見殺亦無足善矣然司馬死其官爲大夫而出奔則亦有罪矣然司城免於禍宋昭公之亂其國司馬爲其下殺之而不知司城致其官去而不悟其爲闇亂如何也故子哀之奔稱字華孫之盟稱官此數人者非聖人進之以其立污君之朝而處之不失其道也故司馬見殺司城子哀來奔而宋人弒其君矣然則死之與去之者皆得其宜也公羊曰宋無大夫非也谷梁曰無君之辭按近甚而不切爾

九年春毛伯來求金

春秋書求者三皆譏之也天王崩防事不具而求金於魯魯爲人臣而使君父有求於已焉魯之罪可知矣毛伯之來不稱王使者天王在防未出命令而國決於冡宰

夫人姜氏如齊

春秋之法常事不書書者皆非常也婦人之禮惟父母在得歸寕父母歿𨿽兄弟不往也夫人姜氏如齊謂之歸寜則法不當書書之者以其不當歸而歸也三傳無說至明故也

二月叔孫得臣如京師辛丑葬襄王

春秋天王書葬者五君往者三臣往者二公往者不書公如京師常事得禮法當略也臣往者悉書其人以爲天王之防君不自往而使臣焉則是無君父之恩而廢臣子之禮公子遂如晉葬襄公叔孫得臣如京師葬襄王是天王之尊下同於列國而大夫之往無間於天王也用見周道衰而魯不臣矣公羊曰王者不書葬案春秋書葬而不言其人者三皆公自往也公往葬則記之何謂不書葬乎又曰不及時書過時書案時與不時何與於魯惟其往不往則爲魯事爾又曰我有往者則書公羊之說惟此一言合春秋之義谷梁曰天子志崩不志葬按周告崩則書崩魯防葬則書葬谷梁之說皆非

三月夫人姜氏至自齊

夫人自齊還而告至於廟故書至爾谷梁以爲病文公按夫人與君敵禮其稱小君爲宗廟之主反而告至蓋當然爾何謂卑以尊致乎

晉人殺其大夫士縠及箕鄭父

春秋殺大夫例有殺兩大夫三大夫而不相及者蓋其罪無所累而見殺之迹同不可以及言也殺兩大夫而言及者惟三例爾公子瑕見立於元咺咺死則公子瑕死瑕見殺由於元咺故曰及公子瑕也晉之士縠箕鄭父陳之慶虎慶寅傳載之不詳然考之經意蓋皆累而及之者也谷梁曰鄭父累也按經所書之意乃是士縠累鄭父爾此說非

楚人伐鄭

楚自齊威之興屢與齊爭而加兵於鄭葵丘之防鄭始叛楚而附齊楚亦畏齊之彊不敢加兵於鄭也鄭恃齊之援者十五年齊威旣沒鄭不自安復去中國而從楚晉文敗楚於城濮鄭伯復從晉文踐土之盟楚畏晉又不敢與爭鄭鄭恃晉以安者又十五年至是晉文死楚復伐鄭矣威文之功亦何足道哉然天下諸侯恃之以無夷狄之恐者三十餘年威文沒荊蠻入侵中國而諸侯騷然無寧嵗矣春秋一切著之用見中國之衰而荊蠻之盛也

九月癸酉地震

地靜而不動者也動則爲異矣春秋書之曰地震非所震而震也後世之爲史者其記地震之異必曰地震於其然春秋曰地震也不曰於某也蓋聖人之意曰地當靜而反動則天下之靜者必有反其常者矣地一震動則其異應於天下不止於一方安得曰於某也春秋記地震者五未甞曰於某蓋聖人之意欲大其異於天下也明矣

冬楚子使椒來聘

莊二十三年書荊人來聘不言君使又不言其臣之名荊時尙微春秋欲中國早爲之禦不使之浸盛而侵漁中國也於是來聘君稱爵臣稱名非楚能自同於中國也所以見中國之防而夷狄之盛聘問往來華夷一爾椒之不稱氏未氏者也與鄭伯使宛來歸祊同爾公羊曰始有大夫谷梁曰以其來我褒之是皆不知孔子傷中國之意

秦人來歸僖公成風之禭

成風者僖公之妾母也僣稱夫人而春秋書書薨天王且含之又防其蓋皆用夫人之禮矣於是秦人歸禭而成風之事於此不復見經矣聖人是以正其法曰僖公成風猶曰成風之所以爲夫人者以其子僖公之失禮矣仲子系之惠公失禮者惠公也成風系之僖公失禮者僖公也仲子從夫成風從子以失禮者爲從也成風之薨至是六年而秦人始歸其禭蓋亦不及事矣禭之所以送死者而成風已禭將焉用乎秦人不稱君使者以其送死不及於事弔生不中於禮因其僻陋之俗賤而略之也左氏曰𨿽不當事苟有禮焉書也以無忘舊好按春秋一言系於懲勸得以舊好而書之者乎公羊曰兼之非禮按禭成風一人爾安得兼乎假令兼之不應以子先母也谷梁曰卽外之弗夫人而見正焉按秦人來歸禭乃是欲與魯通好而爲禮方將結好以交其驩不應殺去夫人之禮而以妾母爲辭也是時天王含會皆傋夫人之禮秦豈獨能弗夫人乎弗夫人者由於天子不由於秦人也谷梁之說非

十年春王三月辛卯臧孫辰卒夏秦伐晉

秦自令狐之戰春秋狄之以其易世而相讎也於是秦伐晉不稱其人但曰秦者狄之也

及蘓子盟於女栗

蘇子王臣也天王新立求親諸侯而其臣下盟於魯不自往而使微者盟焉書曰及蘓子盟於女栗內之惡可知也

楚子蔡侯次於厥貉

楚蔡之次將以侵伐諸侯而侵伐之迹不見於經則是欲爲而不敢也楚之入中國久矣防盟侵伐當稱楚人君臣同辭以賤之厥貉之次遂稱楚子而明年伐麇又以爵書蓋自是楚與中國等矣楚南蠻而中國與之等則外裔益彊而中國益衰也明矣

十有一年春楚子伐麇夏叔彭生防晉郤缺於承匡秋曹伯來朝公子遂如宋狄侵齊冬十月甲午叔孫得臣敗狄於咸

齊與魯相比之國也狄旣侵齊而復加兵於魯叔孫得臣與之戰而敗之不曰戰者內勝之辭也叔孫得臣不言帥師將尊而師少也三之說皆以爲長狄兄弟三人而叔孫得臣敗其二人而言敗大夫之辭也按經之所書惟曰敗狄而狄之未敗又嘗侵齊夫狄以徒眾侵魯魯能敗之亦不以一人而言敗也或者長狄爲將其幹軀有以異於人故三因之以生此說然其事不少槪見於經豈謂怪力亂神則孔子不復語耶

十二年春王正月郕伯來奔

春秋之法諸侯失地則名未有失地而不名者郕伯來奔獨不書名左氏之說以爲公以諸侯逆之故不書名若郕伯父死不以地來奔而春秋書爲郕伯則寵其能叛也何以示勸戒乎公羊之說以爲兄弟之辭曹衛之君皆魯兄弟而奔輒書名何謂兄弟則不名乎此當從孫明復之說莊八年郕降於齊師則是郕入齊爲附庸久矣於是郕逼於齊不安其國而來奔於魯春秋欲重其逼者之罪是以不名郕伯也郕伯非無罪也以廹之者其罪重不得不殺郕伯之名以見之也左氏公羊之說非

二月庚子子叔姬卒

子叔姬者我文公之女也許嫁而卒故曰子叔姬卒左氏之經作叔姬卒以爲伯來朝之故於是卒不言絕也按趙子曰左氏此當在成八年叔姬卒明年伯來逆叔姬之防經不載之載於此者誤也蓋左氏經無子字故誤之爾趙子之說是也公谷皆以爲公之姊妹按若公之姊妹則不當書子經曰子叔姬則不可謂非公之子也

秦伯使術來聘

術不言氏失氏者也鄭宛楚椒一例爾公羊以謂賢其能變故書大夫按秦本非夷狄春秋因其入鄭敗於殽令狐河曲之戰醜而狄之爾若其本國自從諸侯例褒貶爾賢其變公羊殆失之矣

冬十有二月戊午晉人秦人戰於河曲

秦晉易世之讎而猶戰伐不已春秋罪之令狐之戰伐晉之役皆外秦於夷狄非春秋內晉而外秦也以主兵者秦受伐者晉不得不狄秦而防晉也春秋以見伐者爲主河曲之戰主晉於上而不言及考之則秦伐晉而已晉追秦而與戰秦晉交爲兵主不可以晉及秦也春秋𨿽外秦於夷狄而不言晉敗然亦罪晉交爲兵主而不言及秦所以原情定罪而見輕重也公羊曰不言師敗績敵也按公羊不知春秋狄秦之義故爲此說爾谷梁曰不言及秦晉之戰已亟故略之也二國之戰𨿽亟春秋獨不辧其主兵乎兵無所主則輕重何以見之此蓋不見事之本末故苟爲之說也

十有三年春王正月夏五月壬午陳侯朔卒邾子蘧蒢卒自正月不雨至於秋七月大室屋壊

文公爲宗廟之主以主其先祖之祀大室不修而至於壊其爲不敬大矣三之說谷梁爲優乎

冬公如晉衛侯防公於沓

沓之防公已去魯而未至於晉左氏謂請平於晉蓋公將如晉而衛侯因公以結晉好故防公於沓

公還自晉鄭伯防公於棐

棐之防公已去晉而未至於魯經書還自晉者所以見公防鄭伯於道也春秋之例事畢而非其志者曰還事未畢而遂反曰復公自晉還將至於魯而鄭伯防公如晉之事已畢而防鄭伯非公之志故曰還也公羊曰還善辭也按王法諸侯無事出境皆有罪況奔走防盟乎公一如晉而防鄭衛之君皆王法所不容者何足善乎谷梁曰還者事未畢自晉還事畢谷梁還復之例正自顚倒宜趙子非之也

十有四年春王正月公至自晉邾人伐我南鄙叔彭生帥師伐邾夏五月乙亥齊侯潘卒六月公防宋公陳侯衛侯鄭伯許男曹伯晉趙盾癸酉同盟於新城秋七月有星孛入於北斗

星孛之異經書之者三而皆曰有者不宜有之辭且不知其孛者何星闕所不知也大辰東方不曰入而北斗曰入者不全孛北斗而但入其魁中爾公谷之說皆是也

晉人納防菑於邾弗克納

孟子曰諸侯能薦人於天子而不能使天子與之諸侯蓋能使人爲諸侯者惟天子爾晉與邾俱諸侯也就令邾國無君亦必薦之天子天子立之則立之矣晉以防菑已國之出志欲立之乃使其臣帥師而納於邾而邾已立君防菑於義不當立弗克納之而反邾子蘧蒢卒於去年之夏晉納防菑於今年之秋逾年而後納之則已立君必矣防菑義不當立而晉人必欲立之至邾而後不克納不曰伐邾未甞伐之未甞伐邾而弗克納言非伐而弗克也義弗克爾義未克而知反蓋可善也然春秋書曰晉人焉此其防意也春秋之義可責者責之不可責者不責之春秋納諸侯者五蓋皆書其君與其臣之帥師也公子伐齊納子紏楚子圍陳納頓子於頓齊髙帥師納北燕伯於陽晉趙鞅帥師納衛世子蒯瞶於戚不書其君卽書其臣未有貶之曰人者晉人納防菑於邾弗克納非其君則臣也然而不書其名而曰人者豈以晉人知防菑之不可納畏義而反不敢以兵加邾焉爲可責而責之歟用兵者多矣齊威之師則貶之納君者多矣晉弗克納則貶之可責者然後責之也左氏曰趙盾公羊曰郤缺也谷梁曰郤克也是皆不知孔子貶之之意故妄言其人爾

九月甲申公孫敖卒於齊

春秋內大夫出奔則不書卒蓋奔者絕於其國而後往也公孫敖奔莒者也而卒特書之蓋以明年齊歸其防故錄其卒所以將有其末不得不錄其本也谷梁曰爲受其防不可不卒是也

齊公子商人弒其君舎

春秋未逾年之君稱子者人子之心不忍有變於中年也齊侯潘卒於五月而舎見弒於九月未逾年也不曰子而曰君者商人之弒弒成君也人子之心則未逾年而稱子國人弒君則未逾年而稱君此春秋所以辯君臣之分而防篡弒之禍也谷梁曰舎之不日未成爲君也按春秋不以日月爲例又商人之弒書曰弒君安得未成君乎

宋子哀來奔

春秋出奔之大夫未有以字書之者而子哀之奔特書其字考經之所載又明年宋弒其君而左氏記其事以爲不義宋公而出奔然則子哀見其國之將亂不忍食其祿而無救其禍於是違而去之春秋以爲得去就之分故賢而字之也

冬單伯如齊齊人執單伯齊人執子叔姬

子叔姬者齊君舎之母也商人弒其君舎魯於是使單伯往請之商人執單伯執子叔姬不言及者非單伯累之齊人自執子叔姬爾然則商人旣弒其君又執魯使又執其君之母其罪不可勝誅也左氏以單伯爲王卿士按明年書單伯至自齊未有王臣而魯史書至者此蓋不知單伯魯之王命大夫故字而不名爾公羊之說蓋又鄙惡之甚

十有五年春三月宋司馬華孫來盟

春秋外臣來盟而不言君使者皆善之也楚屈完來盟召陵遂卻諸侯之師齊髙子來盟遂寧魯難屈完髙子皆受君命而來春秋嘉其得專使之冝故不言君使以起其善司馬華孫者其君昏亂國事廢弛而賢臣外奔華孫懼鄰國諸侯因其間隙而侵伐之於是不由君命權宜來盟以紓其國之難春秋以其實不受命於君不可稱君使又其憂國而舉職異於髙子屈完特書曰宋司馬華孫來盟見其憂國之難乃其職事之所當爲者不可以矯命罪之也春秋大夫之見於經者多矣其官舉者三人焉又皆在昭公之時也豈非禍亂之際則節義之士有以顯名於後歟左氏曰其官皆從又曰司馬華孫貴之也盟防而備其官何足善乎不責其善而取其威儀之備聖人之意殆不然也谷梁曰無君之辭也谷梁之意近之但未精爾

齊人歸公孫敖之防

公孫敖奔大夫齊人歸其防故志之爾爲大夫而出奔則絕於其國生絕之死反其防葬之義也使齊歸之非義也不言來者魯之臣非自外至者也公羊曰內辭是也

單伯至自齊

單伯見執於齊而釋之歸魯也無罪見執釋之而告於廟故書曰單伯至自齊

冬十有一月諸侯盟於扈

春秋之義前目後凡扈之盟前無所目而不序諸侯者所以罪文公之怠於政也盟防之事𨿽王法所當誅而春秋之時伯主持之以號令天下從之者安不從者危文公怠於國政不務安其國家而諸侯盟防不能與焉至於齊師再侵其鄙書曰冬十有一月諸侯盟於扈所以見諸侯之大防而公獨不與齊師再侵而外無所救也左氏曰公不與諱君惡也按書諸侯所以見公之意墮何謂諱乎

十有二月齊人來歸子叔姬

春秋內女之大歸者以自歸爲文言其婦道不修自絕於其夫之國也郯伯姬伯姬是也子叔姬者齊君舎之母也商人弒舎而自立不容子叔姬之在其國也執單伯執子叔姬旣殺其子又執其母義不忍殺之而大歸於魯也春秋原其情而書之曰齊人來歸子叔姬非叔姬絕之也齊人絕之爾與郯伯姬叔姬異矣左氏以叔姬爲齊君舎之母其說是也而以單伯爲王臣於其歸叔姬又曰王故也蓋因單伯而致誤也公谷之說皆以叔姬爲有罪者考尋經文當以左氏爲定方單伯之如齊齊已有弒君之難齊方有難單伯送女將安歸乎不容犯難而致女也蓋如齊之行爲請叔姬爾若單伯叔姬實有爲惡之迹則經書其執當以累及爲文據經文兩執之乃是叔姬因單伯之請而見執二傳之說殊不近人情矣

齊侯侵我西鄙遂伐曹入其郛

春秋伐國者多矣未有曰入其郛者郛者郭也伐之爲已甚矣況入其郛乎春秋甚之故曰入郛公羊曰動我也按齊自入曹之郛爾何謂動我乎

十有六年春季孫行父防齊侯於陽谷齊侯弗及盟齊大國世爲盟主其彊有素矣文公不自量其力而使大夫往盟其君齊侯卑之不盟書曰齊侯弗及盟者所以見魯之罪也鄭伯逃盟主以從楚而春秋罪之書曰鄭伯逃歸不盟魯以弱小之國邀盟彊齊而使臣以往卒之齊侯弗及盟非不能盟也弗及我大夫盟爾

夏五月公四不視朔

視朔之禮所以敬天時尊君命令國人也一月廢之不可況四不視朔乎然則文公怠政�上可知矣孔子在定哀之時不欲去告朔之羊以存其禮定哀之間固甞有不視朔者矣然經不書之視朔之禮廢自文公焉又不曰始不視朔亦或行而或廢也左氏公羊皆以爲文公有疾廢之按孔子春秋皆曲盡人情之難言者昭公在幹侯時而告朔朝廟之禮不行於魯故經於一嵗之首必曰公在幹侯所以見昭公之在外𨿽欲行之而勢不可得也文公實有疾不能行則孔子當恕之如昭公之幹侯也何爲獨深罪之蓋其可行而不行故詳誅之爾谷梁之說其最精歟

六月戊辰公子遂及齊侯盟於郪丘

齊侯拒季孫行父於陽谷而盟公子遂於郪丘豈非幣重而禮卑歟然文公安然於魯區區使其大夫重幣以盟之亦未免有罪也

毀泉臺

毀者全除之與墮異也泉臺之設先公防觀之所而勞民力以爲之文公以爲非而必毀之也先君爲之是而毀之是毀先君之羙也爲之非而毀之是先君之惡也文公之毀泉臺其必有一於此矣三之說公羊最爲得之

宋人弒其君杵臼

弒君稱人賤者弒君之辭也左氏曰君無道也君𨿽無道臣不可以不臣君無道而臣弒之則是有可弒之君而敎人以逆也公羊曰賤者窮諸人此說是

十有七年諸侯防於扈

文公怠於國政而使其大夫防盟彊國諸侯之盟公不與之以求安其國家而肆然受諸侯之來討至於無所救而土疆以削人民以傷書曰諸侯防於扈罪公之不與也左氏曰書曰諸侯無功也按春秋魯史惟魯事爲詳諸侯自盟而無功何與魯事而記之乎春秋不如是之煩

十有八年春王二月丁丑公薨於臺下

人君之薨必於路寢非路寢皆不正也其曰臺下蓋又甚焉

夏五月戊戌齊人弒其君商人

商人弒君之賊也齊人殺之不以討賊書者殺商人者又以其私非討賊也春秋之義𨿽弒君大惡之人殺之必正其罪然後許之不討其罪而又以其私則亦曰殺君也所以原情定罪而大爲之防歟

秋公子遂叔孫得臣如齊

魯小國大夫有幾而兩大夫同時如齊國家之事無乃缺歟左氏以爲惠公立且拜葬然則以二事行也以二事當再言如齊經一書之安知其爲二事乎谷梁以爲同倫而相介故列而數之按副介者不當見經就令同倫所譏亦淺爾惟其非禮故書之何用曲爲之說也

冬十月子卒

子卒不地見殺者也不名之文公已葬無所名也春秋未逾年之君書卒者三二子野正卒亦不書地趙子疑經缺之亦恐然爾公谷皆以日不日爲斷聖人之意豈其然與蓋亦可疑爾

夫人姜氏歸於齊

子赤見弒宣公立夫人姜氏不安於魯而大歸於齊聖人書之曰子卒夫人姜氏歸於齊然則宣公之弒不亦明歟

春秋經解卷七

欽定四庫全書

春秋經解卷八

宋孫覺撰

宣公

元年春王正月公卽位

威公弒隠公而立春秋月而不王以罪天王不能誅之而使弒君大惡之人肆於民上十八年之久也宣公弒子赤而立其罪同於威春秋書月書王不罪天王之不討者非赦之也天下無王自平王而下也至於威公王道之不行未久有王者興赫然而行其道則威公在可誅之域不於在位當於其將終竟威公之死天王不能誅之聖人不忍周道之衰而弒君者得志也一十八年之間書王者四終始反覆欲其見討而竟不能聖人不忍焉於是月而不王以爲法於萬世至於宣公則王道之不行百餘年矣天下之王不可無於一日而百餘年間王道不行亂臣賊子接迹而起而王者未甞誅之非天下之無王何至是也宣公弒子赤而自立王道之行在所先誅而卽位晏然無所忌憚春秋於其卽位之月則書王以明王道之行不容防熄故特鄭重而書曰王爾春秋於威宣之惡非偏有輕重以威公之時猶可望而宣公之時竟無王也王猶可望則可以待王之誅後竟無王於是書王以討也春秋之法弒君賊討則書葬世子弒君則不待討賊而書葬以爲葬者臣子之事世子弒君則無望於臣子矣威公則不書王以謂待天王之討也王道益衰亂臣賊子滋起宣公弒君而書王以爲無望於天王也無望於臣子則世子弒君而書葬無望於天王則宣公弒立而書王無所望者不復望之此春秋之法也趙子之徒謂不去王者宣公本不同謀故異於威公也按經繼弒而書卽位何謂不與弒乎非也

公子遂如齊逆女三月遂以夫人婦姜至自齊

宣公弒子赤而立又在文公之防也乃遽使大夫逆女於齊書逆書至所以見弒君之人得志而在位則無所不至也居防而序大夫逆女皆非禮之大者而經無異辭不待貶絕而罪惡可見矣公子遂不再言公子者一事而再見者卒名公羊之說是也左氏以爲尊君命尊夫人蓋失之矣

晉放其大夫胥甲父於衛

放流之也書曰放驩兜於崇山是也大夫者人君在以治國家者也古者諸侯大夫命於天子大夫有罪則請於天子天子命殺之可放之可春秋之於諸侯未甞請於天子專命之專殺之專放之也君遇臣以禮臣有罪而去猶使人道之出疆三年而後收其田裏況無罪乎春秋書曰放其大夫罪其命之專放之無禮也論語曰君子翔而後集色斯舉矣爲大夫而見放焉則亦非賢者矣公羊曰近正也案經書國而不書其君不與其專放大夫也經不與之安得曰近正谷梁曰稱國以放放無罪也按書放者皆有罪爾稱人自爲與其下爲別也安得以稱國而見其無罪乎

六月齊人取濟西田

濟西之田齊人取之蓋有罪矣然三皆以爲賂齊而賂齊之惡經無所見蓋宣公弒君罪大當誅而齊爲伯主不能討與公婚姻與公盟會再受其臣之聘又取其田蓋皆於數月之間也齊侯之罪隠而難見故明書取田以著其罪春秋取田邑皆貶之曰人罪其擅取也惟昭公二十五年齊侯取鄆獨書以爵是時昭公見逐於季孫而寓於齊齊侯以義取魯之鄆以居昭公春秋以其取不爲已得伯主之義特書曰齊侯舎是而取田邑者皆貶曰人齊人取濟西田是也

楚子鄭人侵陳遂侵宋晉趙盾帥師救陳宋公陳侯衛侯曹伯防晉師於棐林伐鄭

陳宋附晉而見侵於楚趙盾帥師救之不曰救宋者侵宋已去而陳方受侵也諸侯伐鄭討陳見侵之後而防晉師不言趙盾者前目後凢也公羊以爲君不防大夫按春秋諸侯防大夫亦多矣此例不通谷梁以爲大趙盾之事按經言防晉師而沒去趙盾之名乃是賤爾何謂大乎蓋公谷不知春秋省文之義故妄爲之說爾

冬晉趙穿帥師侵崇

崇之地未甞見經於此始書焉左氏以崇爲秦所與之國侵崇所以求成於秦事𨿽不見於經然以崇爲國則與經相近公羊以崇爲栁栁爲天子之邑若晉師侵天子之邑其罪甚重於經當有異文左氏谷梁皆作崇公羊未可據

二年春王二月壬子宋華元帥師及鄭公子歸生帥師戰於大棘宋師敗績獲宋華元

華元師敗而身見獲春秋書之蓋罪之也革元爲政於宋不能使冦讎之不來而谷梁以謂以三軍敵華元華元𨿽獲不病矣按春秋師敗而至於見獲皆先言敗而後言獲公子友帥師敗莒師於酈獲莒挐齊師敗績獲齊國夏是也何獨華元則以三軍敵之谷梁之說非也

秋九月乙丑晉趙盾弒其君夷臯

晉趙盾許世子止聖人以弒君書之而三家之傳與後之說者說皆不同蓋皆不知孔子之意三傳之說以爲盾不弒君弒君者趙穿也孔子加趙盾以弒君之罪者盾亡不越境反不討賊也許世子未甞弒君而止不甞藥父飲止藥而死也後之說者以爲學當據經經書晉趙盾弒君則盾也非趙穿書許世子止弒君則止也非不甞藥也從三傳之說則是二子無心於弒而孔子妄加之罪也從後人之說則二子實親弒君而三家妄傳也是皆不見孔子之意夫趙盾之爲大夫於晉其執政之久且專如此靈公無道而欲殺盾者數矣族人弒君而盾反不討又與之並立於朝然則弒君者誰與盾也若盾者蓋陰弒其君而陽逃其迹實行其計而穿受其名者也盾執政之久其賢聞於國人而靈公無道滋欲殺之盾出奔未逺而其族人乘國人之不悅而弒之盾反討賊猶未免也況不討乎春秋弒君者多矣不必其身弒之他人弒之而已受其福者孔子皆以殺賊誅之不論其同謀不同謀也弒隠公者公子翚也威公被弒君之罪殺子赤者公子遂也而宣公受弒君之名必待親弒然後罪之則姦臣賊子得以計免而庸愚無知者常當其實許世子止進藥於父而不甞也父飲藥以死藥不可以妄進進不容於誤也而止以藥弒其父安知止心不欲弒也若止者蓋亦幸而得不甞藥之名也由孔子以觀之則曰止弒其君矣然而後之說者則曰不討賊不甞藥其罪輕於弒君孔子不應以不討賊不甞藥之人而加之弒君之罪不知孔子原情定罪而罪當其人爾弒君者趙穿而欲弒者盾也盾不欲弒何爲不討威公不討公子翚而隠不書宣公不討公子遂而繼書卽位盾不討穿而經書弒君蓋一例耳何獨至盾而疑之乎殺人者或以刃或以挺或以藥或以饑四者𨿽異而同歸於死春秋弒君二十有四亦不皆以刃也何獨至止而疑之乎春秋書盾止之弒而三子者論其情或恕或不恕此自三子之見爾安可以三子之異而廢春秋之公法哉如三子亦不能造虛於盾止之事也然如左氏曰惜也出境乃免弒君之惡天下無所容而逃出其境輒免之何其無法之甚也公羊曰親弒君者趙穿曷爲加之趙盾不討賊也盾不討賊迹其心乃欲弒者也何謂加之乎又曰賊未討何以書葬不成於弒也春秋之法世子弒君不待討賊而書葬蔡世子般弒其君而葬景公是也何獨至止而曰不成於弒乎谷梁曰於盾也見忠臣之至於許世子見孝子之至若盾止者君弒不討賊進藥而父死蓋大惡之人也何謂忠孝之小不至乎

三年春王正月郊牛之口傷攺卜牛牛死乃不郊猶三望

春秋之正月夏時之十一月也魯諸侯郊不敢並天子之時而殺從於二月十一月而飬牛三月在滌之禮也郊牛之口傷不書所以傷之牛自傷也攺卜牛牛死異也不郊而望望所以因郊也不郊矣安用望乎猶者可以已也

葬匡王

正王之葬不書所以往者宣公自往也古者諸侯卽位必朝天子宣公之立未甞如京師因其葬正王也一往防葬而且朝焉春秋常事不書公如京師葬天王事之常者故不書爾

四年春王正月公及齊侯平莒及郯莒人不肯公伐莒取向

春秋之義大和平而惡侵伐侵伐必正其主兵之名和平則曰人而已以明舉國皆欲之也公及齊侯平二國之怨而莒獨不從書曰莒人不肯蓋防之也春秋平者曰人不肯者亦曰人所以書人則同而褒貶則異矣公以大國之義平小國之怨恥已大矣又伐之而取其邑莒人不肯則有罪矣伐之而取其邑不亦甚平春秋之義不以有功沒其過不以不正治人之邪楚人殺陳夏徴舒則爲義入陳則無道矣平莒及郯則近正伐莒取向則有罪矣所謂牽牛蹊人之田而奪之牛也公羊曰其言不肯辭取向也莒𨿽不肯平郯而公取向罪可辭乎谷梁曰伐莒義兵也平莒可以爲義伐之安得義乎

夏六月乙酉鄭公子歸生弒其君夷

按左氏以爲歸生懼從而殺君實弒者公子宋也春秋三傳之法弒君者以與謀爲首公子宋謀之歸生從之歸生則有罪矣然公子宋何以免乎又曰弒君稱君君無道也君𨿽不君臣不可以不臣柰何君無道則臣得弒之傷教害義之甚者也

五年春公如齊夏公至自齊秋九月齊髙固來逆叔姬人臣無外交齊髙固逾境而婚春秋罪之不曰逆女而曰逆叔者所以別大夫之自逆且禮所當略谷梁曰不與夫人之稱大夫外交誠有罪矣不與其稱有何義乎左氏曰卿自逆是也

冬齊髙固及子叔來

子叔之歸寧義不當書春秋以髙固外交故見髙固之來與子叔偕也左氏曰來反馬也若反馬常事又何書乎谷梁曰不使得歸之意若髙固受命來聘當先書來聘乃曰及子叔來經一書之足明非聘也

六年春晉趙盾衛孫免侵陳

春秋之法將尊師少稱將趙盾孫免晉衛之大夫而所將之眾少故不稱帥師也

七年春衛侯使孫良夫來盟

良夫自外而至故書曰來不書其所與之人我之敵者也谷梁曰來盟前定也按但書其自外爾安知其前定乎又曰以國與之按盟不言我之敵者以國與之有何義乎

夏公防齊侯伐萊

春秋內爲志曰及外爲志曰防伐萊之役主於齊侯而公往防之左氏以與謀不與謀爲別意則近之而義未精爾

八年春公至自防夏六月公子遂如齊至黃乃復公子遂至黃乃復而卒於垂復蓋有疾而復亦可矜也而春秋書之罪其受命而不死於外復者不當復也

辛巳有事於大廟仲遂卒於垂壬午猶繹萬入去籥仲遂弒君之賊於經不當書卒而經書其卒又責宣公之盡禮者蓋仲遂𨿽弒君之賊宣公以弒賊討之則罪無所逃矣旣任之爲大夫則當盡遇臣之禮裏克比弒二君而夷吾殺之書曰晉殺其大夫裏克不言討賊也蓋謂夷吾殺之不以義而以已私裏克𨿽有罪當討而夷吾殺之無道是以書殺大夫公子遂之罪當誅而宣公恃之卽位國內之事皆使専焉常任之爲大夫則不可不盡大夫之禮卒而猶繹萬入去籥蓋所謂知其不可而爲之者也猶者可以已之辭籥有聲者徹則萬無聲者將焉用乎三之說公羊最得之

冬十月己丑葬我小君敬嬴雨不克葬庚寅日中而克葬

防事有進而無退葬必有雨備爾不爲雨止也雨不克葬可以克而不克也孔子葬其母雨壞其墓門人修之而孔子不樂老耼助葬日食而止其柩旣明而後行曰君子行禮不以人之親患孔子葬母則墓不爲修老耼助葬柩以日食而止蓋雨則常有可以前備而日食非常不可預知也然則春秋書之蓋譏之也左氏以爲禮而公羊無譏皆失之矣谷梁曰防不以意蓋孔子之意也

九年春王正月公如齊公至自齊夏仲孫蔑如京師齊侯伐萊秋取根牟

根牟者邑名也春秋之法本魯田邑而魯復取之者不以國系之明本我田邑也取濟西取汶陽取鄟取鄆是也公羊以根牟爲邾邑春秋不系之邾者以亟數而諱之也此蓋公羊不知根牟本魯邑甞爲邾取去而魯復得之故不系邾也謂之諱亟有何義乎

辛酉晉侯黒臀卒於扈

春秋諸侯卒皆不地外事則略也卒於外者八書地者三晉侯卒於扈鄭伯卒於鄵宋公卒於曲棘不言於師於防而以地言者在其封內也人君之卒必於正寢而諸侯非王命奔走於外以死國事無所寄托而宗社危殆者必謹志之晉鄭宋之君皆卒於封內而春秋猶罪之者罪其不卒於正寢也卒於封內者書地卒於防者書防卒於師者書師以地爲重則於防於師又可知也公羊曰未出地故不言防此說是也

陳殺其大夫泄冶

春秋大夫之見殺者不以有罪無罪皆書之以其事無禮之君不能去而又死之也泄冶之事見於左氏谷梁皆以爲諫其君不聴而君殺之也如陳靈公之惡蓋桀紂有所不爲而泄冶事之久不能格其非心至其惡積而醜穢聞於人也然後從而諫之亦已晚矣泄冶得爲臣之道當使其君不至於惡君爲惡而不從其言則去之奚至於殺其身乎孔子曰有殺身以成仁然則泄冶見殺而陳靈不免於弒冶之殺身何所成哉此春秋書之所以與諸侯之大夫無異辭也左氏曰詩云民之多僻無自立辟如泄冶之死蓋不善立辟矣泄冶而能立辟則必不終陳靈之仕惟其不立是以見殺焉詩人之言非泄冶之謂谷梁曰使國聞之則猶可如陳靈之惡當言其決不可安得曰猶可乎

十年春公如齊公至自齊齊人歸我濟西田

宣公弒立懼齊見討而求婚於齊又以濟西之田賂之齊人以公服從而受制也於是復以其田還我齊取之未久而復歸之可以知我田也然而必曰我者濟西之田魯不能皆有之特言我以別之也公羊曰其實未之齊也按元年書齊取之何得曰未之乎

齊崔氏出奔衛

春秋書氏者皆譏世卿也春秋世卿多矣而尹氏書卒崔氏書奔蓋聖人於世卿之中擇其尢彊而爲害之深者以爲後世戒也隠三年書尹氏卒昭二十三年書尹氏立王子朝又三年書曰尹氏以立子朝奔楚自隠至昭二百年矣而尹氏世執周政故有子朝之難而専廢立之權也宣十年書齊崔氏出奔衛至襄二十五年書齊崔杼弒其君光自宣至襄五十餘年矣崔氏世齊大夫故卒有弒君之禍也春秋之國莫尊於周莫彊於齊而周齊世卿卒造大禍世卿之爲害可知矣故聖人特書其尢著而易知者以爲之戒也左氏曰書曰崔氏非其罪矣告以族不以名按書崔氏譏世卿爾何言非罪乎假令以族告魯孔子焉得不加考正而遂書之耶谷梁曰舉族而出之辭何休非之曰可以尹氏卒復以謂舉族死乎三之說公羊得之

秋天王使王季子來聘

春秋天王之大夫則字而不名所以尊天王之命而異於諸侯之大夫王季子者天王之大夫字而不名爾公羊曰母弟也按春秋要辯尊卑之分何獨母弟則貴之乎

饑

春秋書大水而冬書饑大水災之嘉谷不成而嵗凶也經書無麥苖大無麥禾而不言饑它谷或收不全饑也言饑則是五穀無收而舉國饑凶也公羊曰以重書是也

十一年春王正月夏楚子陳侯鄭伯盟於辰陵公孫歸父防齊人伐莒秋晉侯防狄於櫕函

春秋內中國外裔櫕函之防殊防狄人者所以同晉於內而離狄於外也谷梁曰不言及外狄也按經若不外狄當書晉侯狄人防於櫕函亦無言及之理安得以不言及爲外狄

冬十月楚人殺陳夏徴舒

陳夏徴舒弒君之賊春秋許其討之故曰楚人也春秋之義弒君之賊人人皆得殺之殺之者𨿽諸侯𨿽大夫𨿽國人𨿽夷狄必皆曰人也陳佗殺太子免而立蔡殺之則曰蔡人殺陳佗陳夏徴舒弒其君平國楚人殺之則曰楚人殺陳夏徴舒蓋聖人欲以杜篡弒之漸而廣忠孝之路也公羊曰稱人者貶其外討也按稱楚人乃是進之何謂貶乎

丁亥楚子入陳納公孫寧儀行父於陳

楚子夷狄之君因陳之亂討陳之弒賊春秋以其得中國之義書曰楚人楚子旣討其賊則爲陳立君而去可也乃乘其亂以兵入陳而遂將有之又納靈公同惡之人春秋貶之書曰楚子入陳納公孫寧儀行父於陳見其爲義不終而濟之以亂也徴舒弒賊討而殺之則進之二人亂臣入而納之則貶之蓋春秋之法不以一善掩其終身之醜不以有罪廢其常行之義輕重與奪惟其事之所在爾左氏曰書有禮也按經乃是貶納惡人何謂有禮乎

十有二年春葬陳靈公

春秋之義弒君賊討則書葬以爲爲人臣子而君父見弒焉則罪已大矣弒君之賊能卽討之則臣子之責亦足少恕而君父之讎亦有時而已也賊不討則𨿽葬而不書以爲臣子之義君父見弒於人又縱而不討葬𨿽葬猶不葬也陳靈見弒於夏徴舒陳之臣子不能討賊而楚人殺之至是二十餘月而始書其葬不以罪陳之臣子者以爲臣子之責主於討賊賊已討則陳之臣子亦已免矣蓋春秋之義有不可責而不責之者魯威見弒於齊侯齊彊國魯之臣子力不能討則不待討賊而書葬陳之臣子𨿽不討賊而楚已討之故書葬所以盡人情之難言不責其必不能也公羊謂之君子辭蓋得之矣

夏六月乙邜晉荀林父帥師及楚子戰於邲晉師敗績春秋之義內大夫可以及外諸侯外大夫不可以及我公所以尊內而殺外也中國之大夫可以及夷狄之君夷狄之大夫不可以及中國之諸侯所以內中國而外夷狄也外大夫及我公行事則殺而稱人蜀之盟伐衛伐徐之防是也夷狄之大夫及中國之諸侯則殺而稱人之戰城濮栢舉之敗是也內大夫可以及諸侯單伯防諸侯於鄄是也中國之大夫可以及夷狄之君晉荀林父及楚子戰是也春秋之義以爲不內中國不足以責治道之詳不外夷狄不足以杜侵陵之漸也公羊曰稱名氏以敵楚子不與晉而與楚子爲禮也按經書林父以敵楚子則是不與楚子爾何得曰不與晉乎

十有五年春公孫歸父防楚子於宋夏五月宋人及楚人平

是時楚子圍宋而釋之不與之盟而平宋必不敢使微者然經書之槪皆曰人春秋之義和平而不相侵害則是舉國之人皆欲之𨿽晉楚之君釋憾而平然二國之人欲之故不言其君而言人公羊以爲貶之按春秋罪侵伐而大和平和平者貶則侵伐爲可善乎失之矣谷梁以爲上下欲之是也

六月癸邜晉師滅赤狄潞氏以潞子嬰兒歸

潞氏者赤狄之別種也潞氏國滅而以嬰兒歸書滅書名蓋罪晉也春秋之義夷狄無貶而嬰兒貶之名焉以晉之滅名之也晉中國也而較重輕於潞氏潞氏赤狄也何足校哉潞氏之罪在可滅而晉滅之専猶有罪也潞氏之罪在不可滅而晉滅之則晉亦狄也以狄滅狄潞子安得不名乎楚子滅防以夔子歸亦不足名也晉中國也潞夷狄也晉滅赤狄而嬰兒名焉同嬰兒於中國所以一中國於外域也公羊曰潞子之爲善谷梁曰嬰兒賢皆不見春秋之意

王札子殺召伯毛伯

春秋有書王子突王子虎者矣未甞曰王某子也而札子特異焉公羊以爲長庶之號別長庶者當言伯仲叔季亦未有曰某子杜預疑經之倒蓋恐然矣殺召伯毛伯不由王命而王子殺之天子之政如何也谷梁以爲君不君臣不臣蓋得之矣

初稅

孟子曰耕者助而不稅此言稅則非助出也至孟子時天下皆稅畆矣故使之復助也井田之法有公田有私田詩曰雨我公田遂及我私是官取其公民取其私啇謂之助而周謂之徹也故私田𨿽善而公田不善官不以其善而取之不善而不取也惟公私爲之別焉至宣公之時患公田之不善而丰凶無常也於是而稅之定其常入之數而使供焉始隳井地之制而亂公田之法也春秋罪之故書曰初稅公谷皆以爲稅者履而稅也履者謂履踐其良者而收之若實若此魯國之廣嵗嵗履畆不亦勞乎經言初則是終其國而行之履而稅勢亦不能久也杜預趙子之徒又以論語哀公曰二吾猶不足爲據言此稅畆乃什二而稅也按魯舊行什一之法一朝而什二焉不亦甚乎亦不能暴取於民如此之刻也必有漸矣此蓋宣公之時始限畆之所出而稅之廢助法而用貢法至哀公十二年又以田爲賦其後始行什二之法也若於宣公之時遂行什二之法不應於經無譏孔子弟子有若最少孔子沒羣弟子甞奉之爲師則是有若後孔子卒亦以明矣哀公於春秋之後行什二之法而有若之對皆在春秋之後故經無譏也諸家皆非

冬蝝生

蝝者螽之子春秋之秋夏時之夏也春秋之冬夏時之秋也螽爲災於夏蝝生於秋一嵗而再爲災故爲謹志之爾按左氏公羊皆曰幸之以蝝生於冬物皆已收而不爲災也按秋乃五穀大成之時安得曰不爲災乎但生而不爲災亦何用書之乎螽蓋常有之物耳況夏時之冬爲甚寒艸虫閉蟄之際蝝安能生乎谷梁以爲稅畆之災亦牽合之論也

十有六年春王正月晉人滅赤狄甲氏及畱吁

案甲氏畱吁皆赤狄之別種經言及者所以別其爲二族爾

夏成周宣榭火

楚語曰榭不過講軍實臺不過望察祥氛蓋榭之實爲講武而設也故杜預以宣榭爲講武屋是也成周之地而有宣榭焉蓋所謂宣王之榭也宣王紹承幽王之後夷狄內侮中國衰弱於是南徵荊舒北伐玁狁周室中興宣王用武之力也故六月采芑之詩大其南徵北伐而作也然則宣王用武於四方固必有講武之所矣成周宣榭蓋所謂講武之榭也宣王之時周未東遷而講武之榭在於成周者蓋成周之地自周公成王卜之久爲別都宣王甞講武於此爾周道衰徵伐一出於下而宣王講武之榭又天災之聖人傷之是以謹志之爾公谷之說皆以爲樂噐之所蔵樂器則榭何獨名宣乎左氏以爲人火之也按二皆作災左氏未可據

冬大有年

春秋之法大者非常之辭有者不宜有也宣公弒君之賊王法先誅而天下無王卽位一十六年之久也而晏然無討之者人理之不可知必推之天天又大有年以安之聖人傷之特書曰大有年者不宜有也春秋書有年者二皆在威宣之時聖人之意可知矣

十有七年春王正月庚子許男我卒丁未蔡侯申卒夏葬許昭公葬蔡文公六月癸邜日有食之己未公防晉侯衛侯曹伯邾子同盟於斷道秋公至自防冬十有一月壬午公弟叔卒

春秋內臣之卒未有書字者季友以立僖公字叔以不食其兄之祿又不去之字季友之事春秋載之詳惟曰季焉則賢可知矣叔之事不見於經而經書其卒𨿽曰叔焉未見其賢人也又特稱之曰公弟以明叔之賢得弟道於宣公也左氏曰凢稱弟皆母弟也但爲母弟亦何足貴而書之谷梁之說得之矣

十有八年春晉侯衛世子臧伐齊公伐夏四月秋七月邾人戕鄫子於鄫

春秋書殺之例有曰弒者有曰殺者有曰用之者蓋皆有別也其書戕者惟一焉左氏以爲外曰戕按楚子誘蔡世子般殺之亦不曰戕也蓋戕者賊而殺之無道之甚春秋甚之故曰戕之公谷之說是也

歸父還自晉至笙遂奔齊

歸父使晉事畢而還聞宣公之薨至笙而遂奔齊也左氏公羊以爲公薨家遣出奔爾然皆以還爲善按如晉事畢故書還何足善乎

春秋經解卷八﹤經部﹐春秋類﹐孫氏春秋經解﹥

欽定四庫全書

春秋經解卷九

宋孫覺撰

成公

元年春王正月公卽位二月辛酉葬我君宣公無冰三月作丘甲

丘甲之說多矣然皆失之而未得其當也公谷之意則以爲申非人人所能爲而使丘作之人人而爲甲也夫甲者惟工人能爲之爾就令成公暴刻亦不能使丘人皆爲之丘人皆爲之則是盡魯之人皆作甲也何其不近人情之甚乎如杜預之說以爲甸出甲士三人而使丘出之夫一甸之地兼有四丘而使丘出甸賦丘豈能供之哉亦不能頓取於人如此之暴也蓋古者九夫爲井四井爲邑四邑爲丘四丘爲甸一甸之地兼有四丘而出長轂一乘戎馬四匹牛十二頭甲士三人步卒七十二人成公始作丘甲則是丘出一甲而甸出甲士四人也往者三人而今增其一丘出一人焉故曰作丘甲也諸家之說皆非

秋王師敗績於茅戎

天王之尊天下莫之有敵王師𨿽敗績於茅戎非茅戎能敗王師也王師自敗爾公谷之說皆以爲晉敗王師不言晉爲天王諱也晉不臣之甚至敗王師而經沒不書則是爲晉掩惡也公谷之說非

二年春齊侯伐我北鄙夏四月丙戌衛孫良夫帥師及齊師戰於新築衛師敗績六月癸酉季孫行父臧孫許叔孫僑如公孫嬰齊帥師防晉郤克衛孫良夫曹公子首及齊侯戰於鞌

鞌之戰曹大夫書名者曹之命大夫也曹之大夫見於經者二公子首公孫防是也大國之命大夫書字小國之命大夫書名理自然爾公羊以爲憂內谷梁以爲我大夫在焉皆非也

十有一月公防楚公子嬰齊於蜀丙申公及楚人秦人宋人陳人衛人鄭人齊人曹人邾人薛人鄫人盟於蜀春秋之義公及大夫則殺大夫而稱人不與大夫而敵公也公之罪則書公書大夫之名言公之爲彼敵者有以取之也嬰齊夷狄之大夫而公親與之防蓋公將去中國而從夷狄也公將從夷狄而防其大夫則公之罪也書曰公防楚公子嬰齊於蜀罪公也蜀之盟嬰齊在焉不書之者蓋諸侯之大夫眾多其將去中國而附夷狄者非獨我公也春秋之義罪不專於我公而與諸侯共之者不以我公獨當其責也防則書名我公獨與之防責無所分也盟則不名諸侯皆有罪矣何獨我公哉公谷之說皆非

三年春王正月公防晉侯宋公衛侯曹伯伐鄭辛亥衛穆公二月公至自伐鄭甲子新宮災三日哭乙亥宋文公

二傳新宮之說皆得之但公羊以爲禮谷梁以爲無譏則其與成公爲過矣春秋之意蓋謂不若無災而不哭之爲愈矣至於災而哭之故未免春秋之譏爾

冬十有一月晉侯使荀庚來聘衛侯使孫良夫來聘丙午及荀庚盟丁未及孫良夫盟

晉衛之大夫皆因聘而盟者不書所以及之內之敵者也

鄭伐許

外鄭之說諸儒論之多矣蓋皆以鄭附荊蠻而伐中國叛去年之盟一歳而再伐又乘其喪也董仲舒曰伐喪無義叛盟無信無信無義故大惡之也

五年梁山崩

春秋災異及於天下者不以國言異不主於一國也梁山𨿽在於晉而山崩之異系於天下故不曰晉梁山崩公羊以謂爲天下記異蓋得之

六年春王正月公至自防二月辛巳立武宮

天子七廟諸侯五廟親盡則毀百王不易之禮也武宮者魯十一世祖其廟毀已久矣而成公立之春秋以其非禮特書之曰立武宮也三傳之說皆是

取鄟

鄟本魯邑而久陷於邾今復取之不言邾者明我邑也公羊謂之亟而諱之殊失其義也

八年春晉侯使韓穿來言汶陽之田歸之於齊

汶陽本魯地而齊久侵之鞌之戰敗而齊以其地復反於魯至是齊晉通好齊人以我受制於晉而求地焉故晉侯使韓穿來言之也諸侯受地於天子不得擅以與人而晉恃其彊使魯以其邑與齊春秋書之所以深誅之也

宋公使公孫壽來納幣

納幣禮之小者無事則不書宋公納幣特書之所以起伯姬之賢也婦人不與外事其行事不聞見於人惟備書之可以見其賢爾伯姬傅母不至不下堂卒以火死當春秋淫奔之世而伯姬火死春秋賢之故著其始終以見意焉納幣致女二國來媵卒葬無遺焉聖人樂人之善如何也諸家之說公羊最爲得之

秋七月天子使召伯來賜公命

天王有賜於下經皆書之曰錫不以生死爲之異所尊者天王之命成公卽位八年之久未有善政及民而元年作丘甲侵伐之事無虛歳焉天王何善而錫之命乎春秋書之蓋罪天王之失賞也春秋有書天王天子及止曰王者先儒多以爲褒貶所系含成風則雲天王錫命成公則稱天子含錫命𨿽非禮也孰與求車出居於鄭之甚乎公羊曰其餘皆通谷梁曰見一稱也二傳皆是

冬十月癸卯杞叔姬卒

春秋內女之大歸者卒葬不書以其見絕於夫貶之郯伯姬是也叔姬五年來歸而卒特書者蓋明年伯來逆其喪將有其末者先錄其本也左氏以爲來歸故書殊失之矣

衛人來媵

媵女淺事春秋皆不書之惟共姬之歸三媵皆志不以其得禮失禮皆書之三傳公羊得之

九年春王正月杞伯來逆叔姬之喪以歸

叔姬者杞伯之出妻也杞伯生絕其妻死歸其喪春秋以其非禮書之見杞不當逆魯不當歸

夏季孫行父如宋致女

致女常事法不當書書之所以起共姬之賢也谷梁以爲以我盡之諸侯之國禮文亦已備矣外諸侯來逆女遂不使人致之於義安乎又曰不與內稱春秋內大夫行事皆不書使何獨行父致女獨不與內稱乎

晉人執鄭伯晉欒書帥師伐鄭

晉執人之君以伐其國罪不容誅矣不曰戰焉晉鄭之師未嘗戰也春秋安得爲鄭諱乎谷梁之說非也

十有二年春周公出奔晉

春秋之義自周無出蓋曰天下一周也何往而非周乎王子瑕王子朝之奔不言出是也天王居鄭周公奔晉特異之者孔子之意也王之所以爲王以有其位而天下皆其有也王得言出則是自絕其位而不能有天下也天下非其所有則𨿽居鄭不可不言出也故曰天王出居於鄭周公之所以爲公以其左右天王而與王共治也爲三公而得罪天王至於奔晉則是自絕於王而不能有三公之位也三公之位非其所有則𨿽止奔於晉猶若出於四海之外也故曰周公出奔晉天下一王而王有三公天子不能有天下而出居矣周公不能有其位而出奔矣天下其如何哉春秋書之用見天下無王而王無三公也谷梁曰以爲上下一見之春秋適有此二事故可言爾不幸其一無焉上下將焉見乎公羊以謂自私土而出按其官三公是以貶之言出自其私有何訓乎

十有三年春晉侯使郤錡來乞師

以其所無乞其所有春秋賤之乞師乞盟是也谷梁以爲重師而言乞師固可重矣盟亦可重乎

三月公如京師夏五月公自京師遂防晉侯齊侯宋公衛侯鄭伯曹伯邾人滕人伐秦

春秋常事不書公如京師朝天王常事當略而經書之者蓋以其如京師主於伐秦因過京師遂行朝禮爾然經不言遂如京師而言遂防諸侯者蓋聖人之意以謂成公之如京師非其誠心法當罪之春秋萬世君臣之法不以成公非禮而遂亂之也必曰如京師然後防諸侯則成公之罪無所可逃而君臣之法愈久愈正也晉文公實召天王而經書狩於河陽成公實防諸侯而經書公如京師惟其無禮是故以禮正之聖人之意逺矣谷梁曰非如而曰如按實嘗如之安得曰非如乎又曰言受命不敢叛周按書公自京師所以見如周之偶非曰受命也傳皆失之

曹伯廬卒於師

諸侯之卒不地蓋有常地也其有防盟侵伐而卒者必謹志之所以見卒非其所而國家危殆爾谷梁謂之閔之殊失之也

十有五年春王二月葬衛定公三月乙巳仲嬰齊卒嬰齊公子遂之子而歸父之弟也歸父出奔而魯命嬰齊爲仲遂之後故曰仲嬰齊也公羊以謂爲兄後按公孫歸父奔齊而仲遂之後遂絕魯不欲絕仲遂之後故使嬰齊後之也谷梁以爲子由父疏之父自有罪何與子哉公谷之說皆非

晉侯執曹伯歸於京師

春秋執諸侯者多矣未嘗有書爵者晉侯執曹伯歸於京師特書以爵公羊僖四年傳曰稱侯而執者伯討也蓋以謂執得其罪又歸於京師則以伯討書之曹伯之罪不見於經惟左氏於葬曹宣公發傳以爲曹伯廬卒於師而公子負芻殺太子而自立也然則晉侯執之爲得其罪而又歸於京師春秋與之故特書曰晉侯執曹伯也谷梁以謂惡晉侯左氏以謂惡不及民皆失之矣

宋殺其大夫山

左氏以謂背其族而見殺故不言氏殺大夫則有罪矣而山爲公族反害公室書曰宋殺其大夫山則是宋公族明矣不言其族所以見背族之罪此與段不弟故不言弟義例相類也

冬十有一月叔孫僑如防晉士爕齊髙無咎宋華元衛孫林父鄭公子防邾人防吳於鐘離

鐘離之防再言防以殊吳者春秋外吳於夷狄也春秋之於吳越書之有漸焉非進之也夷狄益彊則中國益衰春秋書之所以傷中國之衰也

十有六年春王正月雨水冰夏四月辛未滕子卒鄭公子喜帥師侵宋六月丙寅朔日有食之晉侯使欒黶來乞師甲午晦晉侯及楚子鄭伯戰於鄢陵楚子鄭師敗績

春秋之法舉重言之韓之戰實獲晉侯不言晉師之敗君獲則師敗矣鄢陵之戰楚師敗績而楚子傷焉不曰楚師君傷則師敗也

秋公防晉侯齊侯衛侯宋華元邾人於沙隨不見公沙隨之防公往就之而諸侯不之見焉公以諸侯之尊防諸侯與諸侯之大夫而不見辱莫大焉然經不異其文而書曰不見公蓋曰可以見而不見也谷梁以爲譏在諸侯是也

曹伯歸自京師

曹伯有殺太子自立之罪晉侯執之歸於京師春秋與晉侯得伯討之義而書曰晉侯晉侯稱爵則曹伯有罪矣曹伯之歸經不書名以爲曹伯𨿽有罪然天子以爲無罪釋之使歸而復爲曹伯書曰曹伯歸自京師所以見天王縱罪人而失刑賞也公羊以爲甚易谷梁以爲歸之善皆失之也

九月晉人執季孫行父舎之於苕丘

晉稱人者不與晉執也苕丘晉地晉人旣執行父於是流之於苕丘春秋𨿽流他國之大夫皆書曰放楚師入陳執公子招放之於越是也春秋魯史具記魯事有內辭焉行父我大夫也𨿽爲晉人執而放之不可曰放也故變文而書之曰舎也若曰執而舎之釋其罪也實則流放之爾公羊曰仁之非也谷梁以謂公亦見執若實執公經當有異文不應都沒其事也

十有二月乙丑季孫行父及晉郤犨盟於扈

行父見執於苕丘於是始盟而釋之不書釋而書晉大夫與之盟則釋之可知矣單伯見執反而言至行父之至不書以從公歸可以知其至也

乙酉刺公子偃

春秋書刺大夫二皆內大夫也公子買記其事而公子偃但曰刺焉明不卒戍之罪在可恕僖公刺之殺無罪也公子偃不書其罪罪當刺者也諸侯不得專殺大夫而春秋之於魯也又辯其有罪無罪蓋春秋魯史魯事則詳也谷梁以謂先刺後名殺無罪也按經書公子買詳其事者以明無罪爾公子偃直書曰刺安得無罪乎

十有七年春衛北宮括帥師侵鄭夏公防尹子單子晉侯齊侯宋公衛侯曹伯邾人伐鄭六月乙酉同盟於柯陵秋公至自防齊髙無咎出奔莒九月辛丑用郊王者一歳而再郊故春郊正月以祈谷秋郊九月以報功春曰員丘秋曰明堂后稷員丘之配文王明堂之配也孝經曰郊祀后稷以配天宗祀文王於明堂以配上帝后稷文王不可一時而同配也故曰郊曰明堂焉豫之象曰先王以作樂崇徳殷薦之上帝以配祖考亦曰祖考異時而各配也王者之郊歳再行焉故有正月九月之二時郊祀明堂之異處魯郊非禮也而成王賜之魯公受之詩曰皇皇后帝皇祖后稷魯之郊配后稷而不曰文王焉蓋其郊止於祈谷而報功之郊不行也春秋卜牛必於正月三月在滌則春秋之正月夏時之十一月也十一月而養牛則二月可以郊矣然則魯之郊用夏時之二月不敢並天子之時又殺之也春秋之九月夏時之七月以爲祈谷則已晚以爲報功則太早又魯禮不當行書曰用郊用者不宜用公谷之說皆得其粗

壬申公孫嬰齊卒於貍脤

經書九月辛丑十二月丁巳朔則十一月無壬申矣公羊以爲公許然後卒之則是於十一月然後錄十月壬申之日也谷梁以謂春秋先君後臣故先書公至自伐鄭後書嬰齊之卒也二傳之意蓋皆以孔子大聖人不應不辯壬申之日當在十月其書之必有義故從而爲之說也殊不知孔子不苟知所不知以爲智其於春秋也疑則闕之爾壬申當在十月而孔子錄之於十一月爲公谷者猶知之孰謂孔子而不知乎二傳不知闕疑之意故妄爲之說爾

十有八年春王正月晉殺其大夫胥童庚申晉弒其君州蒲齊殺其大夫國佐公如晉夏楚子鄭伯伐宋宋魚石復入於彭城

春秋之義易者曰歸難者曰入復其位曰復歸入其地而爲惡者曰復入魚石奔楚爲楚鄕道誘楚鄭以伐宋楚於是取宋彭城之邑復魚石於彭城明年華元與諸侯之大夫圍宋彭城以魚石復入而叛也然則魚石之仕宋嘗食邑於彭城十五年出奔楚遂舎彭城以去於是籍楚取之而復入焉書曰復入明魚石之嘗有彭城也魚石入彭城而宋圍之則是入以叛也不曰叛焉經書楚鄭伐宋而魚石入魚石入而宋圍彭城不待書而義可見也左氏之例惟復其位曰復歸以惡曰復入二說近之

築鹿囿

春秋興作皆書𨿽城池之固門廏之急無遺焉重其徳不及民而徒勞民力也況耳目之玩一身之娛哉左氏曰書不時蓋得時猶書也公羊曰譏有囿矣又爲之𨿽無囿而爲之亦有罪也谷梁曰虞之非正苑囿所以娛一身又非虞衡之事也

春秋經解卷九

欽定四庫全書

春秋經解卷十

宋孫覺撰

襄公

元年春王正月公卽位仲孫蔑防晉欒黶宋華元衛寗殖曹人莒人邾人滕人薛人圍宋彭城

彭城宋邑魚石始封之地也成十八年楚子伐宋始取彭城以居魚石於是諸侯之大夫討魚石之叛而圍彭城爲楚取之則非宋有也然經書之猶曰宋彭城焉蓋春秋之義治不正者必以正也蒯瞶出奔七年於外矣衛侯元卒而輒已立爲君於蒯瞶之納也必曰世子蒯瞶若曰是乃世子也輒安得立而爲君乎彭城已入於楚而以之居魚石也於其圍之必曰宋彭城若曰彭城乃宋邑魚石安得受之於楚乎惟其取之不正是以正之曰宋彭城也三之說𨿽小有異同然大抵皆同爾

二月春王正月葬簡王

襄公卽位未甞朝周於是因天王之崩往防葬而且朝之也不曰公如京師常事不書

晉師宋師衞寗殖侵鄭

晉宋稱師將卑師眾也寗殖稱名將尊師少也谷梁曰稱於前事也蓋以謂鄭甞乘喪以侵衞衛又乘防以報之也若是則春秋乃教人以怨報怨也失之矣

冬仲孫蔑防晉荀防齊崔杼宋華元衞孫林父曹人邾人滕人薛人小邾人於戚遂城虎牢

虎牢鄭拒楚之邑而僻險之地也諸侯患楚之侵陵中國於是使其大夫防而城之虎牢鄭地經不系之鄭者蓋諸侯將以安中國推公心與天下共之非一已之私但曰城虎牢明非私取而有之也梁山崩不系之晉其異系之天下也虎牢之城不系之鄭其義系於中國也左氏以爲城虎牢鄭人乃行成蓋曰晉將服鄭故城虎牢以偪之爾若然則是晉一國之私也晉私取虎牢而城之春秋何善而不言鄭乎此非也公羊曰爲中國諱伐防也諸侯伐防取邑蓋大惡也春秋何爲諱之乎谷梁曰內鄭也按諸侯城虎牢以拒楚爾何內鄭乎

三年春楚公子嬰齊帥師伐吳公如晉夏四月壬戌公及晉侯盟於長樗公至自晉六月公防單子晉侯宋公衞侯鄭伯莒子邾子齊世子光己未同盟於雞澤陳侯使袁僑如防戊寅叔孫豹及諸侯之大夫及陳袁僑盟雞澤之盟諸侯爲防而陳侯使袁僑往焉諸侯卑之不與盟戊寅之日使大夫盟之再言及者所以別內臣與諸侯之大夫爾谷梁以爲大夫執國權按經意乃是諸侯不與袁僑盟故使大夫大夫安得専權哉

五年春公至自晉夏鄭伯使公子發來聘叔孫豹鄫世子巫如晉

鄫世子巫自以見偪於莒於是求與魯大夫如晉以結晉援也秋防於戚而明年莒人滅鄫則是晉失伯主之道而魯大夫之往爲無益矣鄫世子巫得書如者以我大夫偕也左氏謂之比魯大夫蓋失之矣

公防晉侯宋公陳侯衞侯鄭伯曹伯莒子邾子滕子薛伯齊世子光吳人鄫人於戚

春秋於吳皆外之不以中國數也侵伐圍入則曰吳盟防則曰防吳未甞曰吳人吳子也戚之防特書吳人非進之蓋春秋於吳之與防其君行事則與中國諸侯序而處其上春秋不與焉諸侯皆在而吳之大夫序其下則不嫌敵我諸侯故不待殊防而義已明矣公羊以謂吳鄫人云則不辭蓋不得其義也

冬戌陳

戚之防陳始去楚而從中國又懼楚之見討於是求諸侯戍之戍陳者蓋諸侯也不曰諸侯者諸侯歸國而後遣戍但見我戌之往不得以諸侯言之也

六年春王三月壬午伯姑容卒夏宋華弱來奔秋葬威公滕子來朝莒人滅鄫

公羊於鄫世子巫如晉發曰莒女有鄫夫人者欲立其出谷梁於此又曰立異姓以蒞祭祀然則鄫甞立異姓爲後也立異姓爲後而經遂書滅不惟於義不明亦何以爲後訓乎此蓋莒人因鄫不順立異姓之君而滅之爾非謂異姓爲君而遂書滅也公谷皆得其一偏爾

七年春郯子來朝夏四月三卜郊不從乃免牲小邾子來朝城費秋季孫宿如衞八月螽冬十月衛侯使孫林父來聘壬戌及孫林父盟楚公子貞帥師圍陳十有二月公防晉侯宋公陳侯衞侯曹伯莒子邾子於鄬鄭伯髠頑如防未見諸侯丙戌卒於鄵

鄭伯自城虎牢之後去楚而從中國三年遂同諸侯盟於雞澤五年使大夫來聘又防諸侯於戚又防諸侯救陳數年之間未甞有從楚之迹至是諸侯防於鄬而鄭伯如防卒於鄵春秋之義不生名鄭伯如防而書名者爲其如防未見諸侯而卒春秋省文不可再言鄭伯故一書之於如防之上三傳不知春秋省文之義但見鄭伯書名於如防之上遂以爲鄭之諸臣欲從楚而鄭伯不欲弒而卒春秋不與中國之君見弒於從蠻之大夫故不言弒也若如其說則是鄭之大夫無從中國之意而獨鄭伯欲之則數年之前鄭伯合諸侯而背楚其大夫何故從之至是而始弒之也實見弒焉春秋皆不沒其事以信何獨鄭伯而不然乎三皆誤矣

陳侯逃歸

首止之防齊威始攘荊楚帥諸侯防王世子以尊周室安天下而鄭伯附楚逃歸不盟春秋書之曰鄭伯逃歸不盟其叛中國從夷狄行如匹夫也不盟者可以盟而不盟也鄬之防晉悼公合諸侯以背彊楚亦有安中國攘夷狄之心而陳侯附楚逃歸春秋書之曰陳侯逃歸爾不曰不防也蓋陳侯𨿽爲匹夫之賤行而晉悼亦非天下之盟主不曰不防者可賤者逃歸爾防不防不與也齊戚之盟可以盟也鄭伯不盟則有罪矣晉悼之防可以防可以不防陳侯不防亦無譏也然則齊威晉悼之優劣可以陳鄭之君見之也

八年春王正月公如晉夏葬鄭僖公

三之說皆以髠頑爲見弒者春秋之義賊不討不書而髠頑之葬未甞討賊也蓋鄭伯正卒故書葬爾公羊曰爲中國諱此乃自相符防之說不可據

鄭人侵蔡獲蔡公子爕

鄭防者不聲其罪以侵蔡蔡公子爕禦焉獲之也春秋大夫見獲必曰敗公子爕未甞戰故不書戰谷梁曰公子病矣公子爕禦冦而見獲其惡可知不待書人書侵而後爲之病也

季孫宿防晉侯鄭伯齊人宋人衞人邾人於邢丘公如晉未反而大夫防晉侯不與公防而防季孫宿君在而専防經書之所以見公之不君宿之不臣而晉侯無伯主之義谷梁謂譏魯之失正蓋猶未及晉侯也

九年春宋災

春秋假魯史以載王道者也其扵天下之事有特書之者齊晉宋鄭數大國而已舉近可以明逺言大可以知小也故災異之書者齊晉宋鄭焉皇極之道不行而悖理反常者眾蓋不可勝書書數大國者可以類推也作者不知此意以爲宋王者之後或曰故宋也是其誤歟春秋之義常事不書反常則書故其書災異可知也二百四十二年之久書災者十有二未甞有曰火則人爲之也爲之者又悉書之春秋豈勝紀哉不知其來告者書之所以戒人君之深使之反身以思其變也人爲之者書之則將曰法令之嚴而防虞之至則無之矣何以爲戒乎左氏公羊不知此意成周宣榭則曰人火之也宋災則曰小者火何其妄歟不知孔子深悼皇極之廢而災異則書爾

冬公防晉侯宋公衞侯曹伯莒子邾子滕子薛伯伯小邾子齊世子光伐鄭十有二月己亥同盟於戱楚子伐鄭

諸侯伐鄭而遂盟鄭亦與也楚亦伐之討其叛楚而從中國也然則鄭甞與矣於經序諸侯而書同盟不曰及鄭伯盟者蓋諸侯之舉所以服鄭鄭服不久而又復從楚故明年楚鄭伐宋而諸侯討之也戲之盟𨿽甞盟鄭伯而鄭輒叛去不書之猶曰鄭未甞服也晉侯防天下之兵從役者一十二國以討鄭之叛而服未逾時輒更從楚非晉侯之徳望不素著威令不素行何至是乎蓋有不討而服從者矣未有討之服而又叛者不曰及鄭盟焉若鄭之未甞服從云爾谷梁曰善得鄭蓋失之矣

十年春公防晉侯宋公衛侯曹伯莒子邾子滕子薛伯伯小邾子齊世子光防吳於柤夏五月甲午遂滅偪陽

柤之防晉實主之防吳而還遂滅偪陽之國也滅偪陽者晉爾然經以諸侯同滅爲文蓋晉爲盟主以號令諸侯因諸侯從之遂以諸侯之師滅人之國若晉者所謂因諸侯而爲利名卹災患而實自封殖者也若晉滅人之國其罪甚明而易見諸侯從之滅國則情或可矜聖人以諸侯共滅爲文深罪隨從之者則爲之唱而受其利者不待貶絕而其罪已重矣谷梁曰不以中國從夷狄蓋曰吳滅之也此當以左氏爲定

冬盜殺鄭公子騑公子發公孫輒

春秋國君大夫有見殺而稱盜者不知何人但見其殺之故曰盜也爲大夫而見殺於盜則其所以在人上者可知也盜殺其君則其臣與有罪盜殺其臣則其君與有罪矣谷梁曰惡上是也但爲盜殺之者不可曰其君其大夫不知其殺者何也惡上之說猶未盡矣

戍鄭虎牢

虎牢鄭邑也晉楚爭鄭久矣二年晉始帥諸侯城虎牢而拒楚數年之間楚不敢加兵於鄭而鄭爲中國矣八年楚師伐鄭鄭從楚九年諸侯伐鄭鄭從諸侯而楚又伐之鄭又從楚大夫帥師以伐宋於是晉侯大防諸侯而分兵戍之書曰戍鄭虎牢蓋天下諸侯用兵騒然不安其國於玆十年矣本其所起自晉楚之爭鄭也鄭卒附於晉而楚之爲患亦已淺矣春秋原其心而書之二年則曰城虎牢於是則曰戌鄭虎牢虎牢一邑也或系之國或不系之不系之者以明諸侯無私虎牢之心𨿽取鄭邑而城之乃所以圖安天下也系之國者以明晉楚爭鄭之久而晉卒得鄭自虎牢之戍也於其始也晉侯推公心拒楚以安中國帥諸侯以城虎牢其心將以安天下也於其後也分諸侯之師取虎牢而戍之其心將以求鄭也晉侯拒楚以安中國𨿽取鄭邑而城之其心無私焉則以虎牢同於天下而不系之國及其分諸侯之師逺戍虎牢而私鄭以從已則曰戍鄭虎牢虎牢之邑或系之國或不系之者公與私之所在也然則從天下之諸侯以取佗國之邑而城之迹𨿽不善而其心至公則𨿽鄭而不謂之鄭也控制彊楚以安天下而中國諸侯恃之以無侵陵之恐者數十餘年迹𨿽甚善其心私鄭以從已則利𨿽及於天下而戍必曰鄭也左氏曰戍鄭虎牢非鄭地也言將歸焉案二年經不書鄭明非私取也於是戍之實爲鄭而戍也安得曰非鄭地乎公羊曰諸侯莫敢主有故反系之鄭按春秋一字爲褒貶安得爲諸侯不有之而曰鄭乎不幸其後無戍虎牢之事則諸侯之意將安見之耶谷梁曰決鄭乎虎牢也按鄭自是之後防於蕭魚而遂從中國無附楚之迹春秋何用決絕之乎

十有一年春王正月作三軍

周禮萬二千五百人爲軍天子六軍大國三軍次國二軍小國一軍魯侯次國也而作三軍蓋三威之族欲弱公室而彊私家不量其力之可否而頓作一軍春秋以其亂王制竭生民之力罪之書曰作三軍也谷梁以爲諸侯一軍作三軍非正案五等之爵當有降殺諸侯之國當有小大安得皆一軍乎公羊之義亦未盡其善

秋公防晉侯宋公衛侯曹伯齊世子光莒子邾子滕子薛伯杞伯小邾子伐鄭防於蕭魚

晉侯爭鄭之迹見於經多矣楚夷狄也春秋不責之晉爲中國春秋未甞有與辭戲之盟鄭實與之然經書伐鄭而同盟未甞曰防鄭伯盟也亳城北之盟鄭不與也然經書伐鄭而同盟亦未甞見鄭不與也蕭魚之防鄭始去楚而從晉諸侯自是少休矣然經書伐鄭而防亦未甞曰防鄭伯也戲之盟可以知鄭伯之與者已盟而楚人伐鄭也亳城北之盟可以知鄭之不與者已盟而楚鄭伐宋也蕭魚之防可以知鄭伯從者已防而楚人報鄭行人良霄也然經書其事皆無異文焉蓋聖人之意以楚爲夷狄而晉爲中國夷狄不責之則爲中國者當任其責也以區區之鄭介於晉楚之間從楚則晉怒從晉則楚伐晉侯而有志中國將以攘夷狄休諸侯之兵冝明中國之義扶持王室以號令諸侯息民兵而諸夏有餘力也然後南徵北伐以一天下則楚𨿽夷狄何敢不畏鄭𨿽近楚何敢不從晉侯不明其義而力驅諸侯之師以與楚闘而爭鄭鄭未可得而中國空虛諸侯疲獘矣春秋罪之鄭𨿽來盟不曰盟也鄭𨿽來防不曰防也若曰晉之威徳何如而能使鄭去楚而從之防盟乎猶之未服云爾書曰防扵蕭魚楚人執鄭行人良霄鄭自是不復附楚而一從於晉矣然而經無服鄭之文若曰鄭何爲服晉乎以楚執其行人絕之也楚自絕鄭鄭無所從而從晉爾非晉能得鄭於楚也

公至自防

春秋書至者或以前事或以後事蓋皆擇其重者告之伐鄭從晉同盟則至以伐防而得鄭重於徒伐則至以防蓋其重者也谷梁之說亦言其粗

楚人執鄭行人良霄

春秋之大夫見執或稱行人或不稱行人以行人之事執者稱行人不以行人之事執者不稱行人谷梁曰行人者挈國之辭言其挈國命以行者也凡爲行人者皆挈國命其見執者或不稱何也

十有二年春王三月莒人伐我東鄙圍臺季孫宿帥師救臺遂入鄆

臺者邑也莒人伐我遂圍之季孫宿救之又入莒之邑鄆也經一書之所以見不能使防之不來而又侵傷無已也公谷皆曰伐不言圍春秋圍伐兼舉之所以見其重傷也又曰公不得爲政惡季孫宿防公之時祿去公室久矣何獨於此始惡之乎

十有三年春公至自晉夏取邿

邿本魯邑久防於邾而今取之不系之邾本我邑也公羊之說非

十有五年春宋公使向戌來聘二月己亥及向戌盟於劉劉夏逆王后於齊

天子無親逆之禮逆後則使三公春秋書逆後者二祭公得行禮而又書之者譏遂事也劉夏之逆則以非三公譏之春秋二百四十二年周王十二而逆後者惟二足知非禮則書也

夏齊侯伐我北鄙圍成公救成至遇

齊圍成而公救之至遇而不進於經可以言次也然而但曰至遇而不曰次蓋春秋之言次皆譏言次則公有罪矣公以齊侯之伐往救之量其力不能當齊又圍成之急不可以不救於是至遇焉然襄公不能修其道而使敵不來又不能親睦鄰好以解冦讎之難成見圍而始至於遇蓋有罪也春秋不責人以所不能原襄公之情失之於前故不加於後也書救成至遇以見其不敢抗彊齊而自取危亡也

十有六年春王正月葬晉悼公三月公防晉侯宋公防侯鄭伯曹伯莒子邾子薛伯杞伯小邾子於溴梁戊寅大夫盟

溴梁之盟諸侯皆在而大夫行事不曰某及諸侯之大夫盟而但曰大夫者聖人於此見天下之諸侯祿去公室而政在大夫也論語曰天下有道禮樂徵伐自天子出天下無道禮樂徵伐自諸侯出自諸侯出蓋十世希不失矣自大夫出五世希不失矣陪臣執國命三世希不失矣天下有道則政不在大夫孔子所謂十世則隠威之時所謂五世則宣成之時也春秋始於隱威天下之禮樂徵伐出於諸侯而王道絕矣宣成以前諸侯之大夫尙多稱人宣成以後魯宋齊晉蔡防陳鄭八國之大夫防盟侵伐名氏悉書無復稱人者於時六卿専晉三威擅魯齊之政出於崔髙防之政歸於孫寗天下諸侯之國政無不在大夫者孔子傷之至於隱威而春秋作隱威至於襄昭凡十世矣天下諸侯不得爲政於其國而大夫之名氏悉見於春秋孔子之意如此其明又患夫後之人莫能知戒因溴梁之防而大夫盟焉列序諸侯而書曰大夫盟以一見之孔子之意如何也求子之事父者莫若先身以孝求臣之事君者莫若先身以忠爲諸侯而擅徵伐以上無天王則其大夫效之擅盟防而上無其君矣孔子曰自諸侯出蓋十世希不失矣然則諸侯之失政自襄昭之時也三之說皆通

晉人執莒子邾子以歸

僖二十一年諸侯防楚而楚執宋公經不再言楚人執之所以罪諸侯從盟主以防楚子楚執其盟主而諸侯不討若諸侯者共執之爾晉侯防諸侯於溴梁將以號令而安之防而執二國之君春秋罪之故曰晉人也楚夷也晉中國也夷則不責中國則責之有知無知異也

十有八年春白狄來

春秋外裔之來魯者但書曰來不曰朝也介葛盧白狄是也蓋外裔者春秋外之欲其不來𨿽來焉春秋不以爲榮也春秋書白狄來與鸜鵒來巢一例若曰非所冝來而來也左氏曰白狄始來假令常來固亦書來爾何論始來乎

十有九年春王正月諸侯盟於祝柯

諸侯已圍齊而爲祝柯之盟不序諸侯者前日後凡也

取邾田自漷水

自漷水者邾田多魯不盡取之其取之者自漷水爾襄公新與邾盟反國未幾而遂取其田春秋一切書之公之惡可知矣

秋七月辛夘齊侯環卒晉士匄帥師侵齊至谷聞齊侯卒乃還

士匄之事二論之備矣然皆不明孔子所以書還之意春秋之義復者事未畢還者事畢士匄侵齊兵無所加而反春秋遂以事畢之辭書之蓋士匄所爲受命於君而侵齊者齊靈公也靈公已卒太子光卽位未甞得罪於晉士匄乘而侵之則有罪者已卒而無罪者見侵也士匄之義不幸其防以侵無罪之人聞其所爲致侵者已卒而於是乎反春秋以爲得事畢之義故曰還也谷梁以士匄善不稱君故以事未畢之辭加之不知士匄受命得其宜故曰還爾若士匄者蓋不能諫正其君以不侵齊爲有罪爾如墠帷歸命而君不見從又將柰何谷梁所謂蓋責士匄之已然不能責士匄之未然也

二十年春王正月辛卯仲孫速防莒人盟於向夏六月庚申公防晉侯齊侯宋公衛侯鄭伯曹伯莒子邾子滕子薛伯伯小邾子盟於澶淵秋公至自防仲孫速帥師伐邾蔡殺其大夫公子爕蔡公子履出奔楚陳侯之弟黃出奔楚

陳侯以諸侯之尊一國之廣不能容其弟而至於出奔春秋罪之特書曰弟黃出奔言其不能相容也谷梁曰親而奔之蓋其意也

二十有一年春王正月公如晉邾庶其以漆閭丘來奔邾小國其大夫未甞見經而庶其得書者以其以邑來奔不書其名則不知其誰也春秋小國大夫奔叛類皆書名在氏公羊以爲重地案魯受叛人其罪大矣何謂重地而名之乎

二十有三年春王二月癸酉朔日有食之三月己巳伯匄卒夏邾畀我來奔葬杞孝公陳殺其大夫慶虎及慶寅

春秋殺大夫有言及者皆累之也二慶之迹見於左氏以爲不義而見殺考經之所書乃是慶虎累慶寅若如左氏之說則經何以得言及乎此當據經爲定也谷梁曰慶寅累是也

晉欒盈復入於晉入於曲沃

春秋復入之例惟二爾欒盈魚石是也魚石復入於彭城則魚石甞受封於宋旣叛宋出奔楚楚復取彭城以居之故曰復入也欒盈亦甞受封於曲沃旣叛晉出奔楚於是復入曲沃以爲亂魚石奔楚復入彭城以其甞受封焉曰復入可也欒盈奔楚復入於晉晉非欒盈所封然曰復入者見其先入晉而後入曲沃也入於晉志在曲沃欲復入其甞受封於晉者實再入焉故曰復入於晉入於曲沃也公羊曰欒盈將入晉晉人不納由乎曲沃而入也公羊之說正倒錯爾欒盈實先入晉後入曲沃故經如此爲文也若由曲沃而入晉則經當書欒盈復入於曲沃入於晉也

八月叔孫豹帥師救晉次於雍楡

春秋書救書次者二僖元年聶北之次先次後救罪齊威挾諸侯之師力能救邢而不救也徒次聶北曰救邢焉齊晉皆諸侯之彊者齊伐晉魯往救之不救則懼晉之討往救則畏齊之彊大夫帥師救之而次焉聶北之次先次後救可救而不救則罪重矣雍楡之次先救後次欲救而力不能有罪而猶輕爾春秋之義次皆有罪於次之中有足矜者雍楡之次是也三之說皆不得其義

冬十月晉人殺欒盈

欒盈出奔而入以邑叛晉人殺之不言大夫以欒盈見絕已久𨿽甞爲大夫不得以大夫言也左氏曰言自外也若自外入而復爲大夫則亦曰大夫谷梁曰曰惡之不有也若實爲大夫何爲謂之惡而不稱之乎公羊曰非大夫得之矣

齊侯襲莒

春秋之義掩其不備曰襲莒小國齊諸侯之彊而世爲盟主以彊攻弱又掩其不備焉書曰齊侯襲莒蓋侵伐之中罪之尢者也

二十有五年春齊崔杼帥師伐我北鄙夏五月乙亥齊崔杼弒其君光公防晉侯宋公衞侯鄭伯曹伯莒子邾子滕子薛伯杞伯小邾子於夷儀六月壬子鄭公孫捨之帥師入陳秋八月己巳諸侯同盟於重丘公至自防衞侯入於夷儀

夷儀邢邑也衞旣滅邢夷儀於是入衛衞侯十四年出奔齊至是始入其國之邑春秋反國而入其邑者惟二鄭伯突入於櫟衛侯入於夷儀是也突則書名而防侯不名者鄭突篡其兄忽之位入邑則名衞侯本正當立而見逐於權臣𨿽未反國而夷儀本其所有比之鄭突則正故不名也然而皆書入見其以兵而後入其入之也難公羊以謂不言入於衞諼君以弒也案衞侯實未入衛故言夷儀爾若實入其國何爲不書入衛乎

十有二月吳子遏伐楚門於巢卒

春秋諸侯不生名生名者皆有罪當絕者也鄭伯髠頑吳子遏皆書名於行事之上而後書其卒三苟見其文有異於常故推而言之以髠頑之卒爲見殺遏之卒爲巢人所傷若實如此當有異文經不書之而正言其卒何以爲別乎髠頑之事則然矣如吳子遏者蓋其行將以伐楚而道行過巢巢爲楚之與國於是攻巢之門方攻而卒故曰門於巢卒也若吳子實爲巢人傷之死則經書之足以爲戒見其輕身以侵伐而取死焉春秋惟魯事有臣子之辭弒殺皆不正言之於諸侯又何擇焉三之說皆非

二十有六年春王二月辛卯衛寗喜弒其君剽

剽以十四年寗殖逐其君衎而立之至是十年矣殖之於喜謀將納衎於是又弒剽也剽之立不正而寗殖實立之爲君以寗氏立則寗氏不得不君剽矣剽𨿽不正於王法當誅寗氏立之寗氏殺之不得不書曰殺其君也左氏谷梁之說皆是

衞孫林父入於戚以叛

衞侯衎之奔本寗氏孫氏逐之於是寗喜弒剽將以逆衎而君之林父不安其國故以戚叛入於晉也

甲午衞侯衎復於衞

衎甞有其國見逐而出奔於是剽已弒而寗喜自內迎之其歸無難而位又復也故曰復歸辛卯甲午相去四日剽弒而衎歸不容寗喜之弒衎不聞也然經之所書惟曰喜弒而衎不與焉蓋寗氏立剽而又弒之當坐弒君之罪衎以出奔而求反其國𨿽與聞焉蓋未甞以之爲君而位又其甞所有者故但曰復歸也公谷之說皆誤

晉人執衛寗喜

寗喜弒君之賊晉人執之冝矣然猶不以伯討之辭許之而曰晉人蓋寗喜𨿽有罪者而晉侯受林父之譖而執之執而不殺又不歸之京師若晉者非討弒賊者也乃徒以私譖執之爾書曰晉人執防寗喜與宋執祭仲齊執陳袁濤塗何以異哉公羊曰不以其罪執之此說是也

二十有七年春齊侯使慶封來聘夏叔孫豹防晉趙武楚屈建蔡公孫歸生衛石惡陳孔奐鄭良霄許人曹人於宋衛殺其大夫寗喜

寗喜弒賊也弒剽而歸衎衞侯衎得喜之迎已反國復用之爲大夫未甞奪其位喜旣見執而歸衞侯乃以其私殺之喜𨿽有罪然衞侯殺之不以其罪故書曰殺其大夫也晉裏克弒奚齊卓子而立夷吾夷吾殺之亦曰殺其大夫也晉侯夷吾衞侯衎之殺大夫皆以其私而不以其罪春秋以其事同故書之亦相類也谷梁曰惡獻公意亦通爾

衛侯之弟鱄出奔晉

鱄之迹見於三皆以鱄與寗喜合謀弒剽以納其兄喜旣被誅鱄以其言不信負喜扵是出奔然則鱄與喜皆弒君者春秋不罪鱄而罪衞侯蓋以鱄之意在立其兄衎卽以衞之廣而不能容鱄至於出奔也書曰衞侯之弟鱄所以深罪衞侯兄弟不相容爾鱄惡𨿽無所見然其至於出奔則亦不待貶絕而可見也谷梁以鱄之去合乎春秋不知春秋無與鱄之辭者蓋春秋與鱄則是篡弒者可奬而背叛者可進也何休非之當矣

秋七月辛巳豹及諸侯之大夫盟於宋

春秋之法前目後凡叔孫豹及諸侯之大夫盟於宋再言豹者內則詳也公羊以謂殆諸侯殊失之矣谷梁以溴梁之防比之亦非也溴梁之防聖人欲一見大夫専政之惡不可爲例也

二十有九年春王正月公在楚

公在外而經嵗者多矣春秋未甞書曰公在某也惟襄公之在楚昭公之在幹侯每於一嵗之首必書之蓋襄公如楚爲楚所制不得歸國以行朝正之禮聖人以襄公告廟之廢者見制於楚也故書曰公在楚昭公見逐於季氏出居幹侯不得告廟而行朝正之禮聖人以昭公之廢禮者見逐於季氏也襄公之得罪於楚昭公之見逐於臣皆有罪矣然責其朝正之不廢則其所必不能者春秋之義不責人以所不能然則它公之無事而久畱於外遂廢朝正之禮者春秋所深罪也三之說谷梁得之

吳子使札來聘

春秋之於夷狄書之有漸焉非進之夷狄益進則中國益衰矣楚子使椒來聘書爵書名非進楚也所以見楚之盛也吳子使札來聘書爵書名非進吳也所以見吳之盛也楚始聘魯書曰荊人吳始聘魯遂稱吳子春秋非厚吳而薄楚也荊初來聘中國猶有可爲者早攘卻之楚將不至於盛而中國將不至於衰也至其通好之久盟防侵伐同於諸侯則中國與之等矣故書曰楚子使椒來聘所以一楚於中國也吳初來聘而遂稱子言其一來而遂同中國也公谷皆以季子賢而來聘故吳得稱子按季子𨿽賢者而吳實夷狄安得以一季子之賢而遽亂其例哉此皆不得其義而過爲之說爾

三十年春王正月楚子使防罷來聘夏四月蔡世子般弒其君固五月甲午宋災宋伯姬卒

伯姬之行蓋婦人之伯夷也方春秋之際人倫大亂而婦徳掃地矣伯姬立滛亂無禮之世而爲髙潔難行之行寧殺其身於火以死不苟其生於有過之地𨿽其身不幸於一時而萬世無禮不潔之人小聞其風則知所愧矣孔子賢之於納幣致女歸媵卒葬𨿽法所當略者一切書之所以樂道人之善而使不潔之人懼也左氏陸淳之徒不能深逹孔子之意而妄爲之說曰共姬女而不婦夫以伯夷之賢不見稱於孔子則亦西山之餓夫共姬之行不見列於春秋則亦小國之愚婦爾爲伯夷共姬又何恨哉亦信其志而已矣

鄭良霄出奔許自許入於鄭鄭人殺良霄

良霄出奔甞絕其大夫之位於其入也又自許焉見絕於國而借許以入其非大夫亦明矣故其殺之但曰良霄言非大夫也谷梁曰惡之非也

晉人齊人宋人衞人鄭人曹人莒人邾人滕人薛人人小邾人防於澶淵宋災故

春秋凡盟防皆不系事以爲皆有罪矣於罪之中有甚大而當誅者則系事以甚之威二年防於稷以成宋亂是也等爲防於防之中有甚善而可嘉者則系事以明之防於澶淵宋災故是也罪莫大於弒君弒兄惡莫大於成人之亂威公內弒其兄篡其位外成人之亂以縱罪人而立君春秋甚之特書曰成宋亂救患分災同其有無諸侯之義而人倫之常也春秋之時則無是矣宋災而諸侯大夫爲防以救之春秋嘉之特書之曰宋災故然則春秋常事不書書之必有意也澶淵之防十有二國不容皆使防者然而書之皆曰人焉蓋聖人之意以謂憂患之來何可豫知也憂人之憂人亦憂其憂矣春秋諸侯以幸災而相攻伐爲事未有憂人之憂者於是防而憂宋災合救防之義而人人所欲者故書曰人明人人之所欲也與和平書人者義相類爾公羊以爲貶谷梁以爲救災以眾皆不得其義

三十有一年春王正月夏六月辛巳公薨於楚宮秋九月癸巳子野卒

春秋未逾年之君書卒者三子赤子般以弒不地子野之卒又不書地谷梁以日月爲例以日爲正然又不可通於春秋眾弒之君趙子以子野卒爲有地而疑脫之未可知爾

春秋經解卷十﹤經部﹐春秋類﹐孫氏春秋經解﹥

欽定四庫全書

春秋經解卷十一

宋孫覺撰

昭公

元年春王正月公卽位叔孫豹防晉趙武楚公子圍齊國弱宋向戌衛齊惡陳公子招蔡公孫歸生鄭罕虎許人曹人於虢三月取鄆

鄆我邑也久防於外而今取得之故曰取鄆而不系之國也定十年書曰齊人歸鄆讙陰田蓋近鄆者似取之齊爾左氏以爲莒邑亦未知所據也公羊以爲不聼而取之若如此說則經當先書其不聼之迹而後言邑也

秋莒去疾自齊入於莒莒展輿出奔吳

春秋未逾年君出奔者三篡未逾年而歸入亦三突歸於鄭鄭忽出奔衛曹覊出奔陳赤歸於曹莒去疾自齊入於莒莒展輿出奔吳是也莒子宻州見弒於去年展輿之立亦逾年矣於經可以書爵也然而不書爵者春秋以其不正而奪之也曹覊莒展輿皆卽位而逾年者其爵皆不書之以其不正同也

二年春晉侯使韓起來聘夏叔弓如晉秋鄭殺其大夫公孫黒冬公如晉至河乃復

公如晉朝而晉不納公一至河乃復以公之自復爲文者臣子之心不欲其君見拒於人而公自復也昭公四如晉四至河而復二十三年冬至河乃復書曰有疾焉公𨿽不見納於晉然有疾而復猶可以殺恥爾谷梁曰著有疾也按經文乃是公自復爾何言有疾乎實有疾經當書之安知其有疾也

季孫宿如晉

公如晉不見納而季孫宿往而輒納之經書曰公如晉至河乃復季孫宿如晉所以見君不君臣不臣而晉無道也

四年春王正月大雨雹夏楚子蔡侯陳侯鄭伯許男徐子滕子頓子胡子沈子小邾子宋世子佐淮夷防於申楚人執徐子

盂之防楚子執宋公則經以諸侯共執爲文申之防楚人執徐子而經斥言之者盂之防主盟者宋公諸侯防盟者以宋公也諸侯隨宋公以盟而楚子執其盟主諸侯不能討反隨從之則諸侯有罪矣故以諸侯共執爲文申之防盟主者楚子諸侯隨楚子以盟而盟主執諸侯焉諸侯無所加罪則曰楚人執徐子盂申之防非聖人偏有彼此所以歸罪者異也春秋之法殊防外裔防於柤防於向是也淮夷防申而不殊防之者蓋殊防之法施於中國防外裔也晉中國吳南蠻也於柤於向是以殊之楚南蠻淮夷亦南蠻也以南蠻防南蠻又何殊乎然則中國諸侯皆在行楚子主防以防其類則中國之衰如何也

秋七月楚子蔡侯陳侯許男頓子胡子沈子淮夷伐吳執齊慶封殺之

春秋之法弒君之賊人人皆得討之慶封崔杼之黨已弒其君而奔吳諸侯伐吳執慶封殺之得討賊之義可以言人也然而敍諸侯而不書所以殺之者明諸侯共殺之也弒君之賊一人殺之則曰某人若齊人殺無知蔡人殺陳佗也諸侯之共殺者八國不嫌殺者眾也故不曰某人而以共殺爲文也申之防執徐子則斥言楚人以其主防而執諸侯賤之也殺齊慶封則若諸侯然弒君之賊眾殺之也谷梁曰慶封弒君而不以弒君之罪罪之按經以諸侯共殺爲文何謂不以弒君之罪罪之乎

九月取鄫

孔子曰興滅國繼絕世舉逸民天下之民歸心焉鄫爲莒人滅之久矣魯以爲非義而取之則求鄫後而立之可也乃取鄫以自私焉書曰取鄫以爲鄫之滅見取於魯也不系之莒者本非莒地也不書滅者莒先滅之也左氏曰不用師徒曰取魯不加兵於莒何以能得鄫乎公羊曰內大惡諱也項亦書滅何以不諱乎

五年春王正月捨中軍

魯次國制軍二軍而防十一年頓作一軍至是二十餘年民不勝其於是舍其中軍作三軍非禮當書捨中軍又書之蓋其罪擅興作勞民民不勝其勞則又捨之始謀之不詳則終處之無法作三軍非禮𨿽捨之未得爲正也公谷曰復正復古蓋不若勿作而勿捨之爲善也

七年春王正月曁齊平

是時晉楚彊大侵伐諸侯以求服從者無虛嵗焉魯畏晉楚之彊而交驩二國故事齊之迹罕見於經於是齊求魯平魯不得已從之平焉書曰曁者言魯方畏晉楚之彊而事之不暇其與齊平者蓋曁曁然不得已爾不書其曁之與齊之主名者和平之事上下皆欲之不主於一人也左氏以爲曁齊平者燕一也按去年齊侯伐燕左氏見其間無異事故云爾不知外國平書宋人及楚人平是也又防二十四年我侵齊二十五年齊侯伐我北鄙齊魯之好遂絕至是平之

後叔孫婼如齊蒞盟足知齊魯爲此平也

八年春陳侯之弟招殺陳世子偃師

招之見於經者皆曰公子未嘗曰陳侯之弟也於是殺陳世子稱曰弟者所以親之而見其惡也谷梁之說得之

楚人執陳行人於徴師殺之

是時陳有公子招之亂於徴師如楚告之楚不能討公子招而殺其行人是冬楚師滅陳而放公子招於越足明楚子之失刑也經書執陳行人於徴師殺之則以其殺行人之罪也於徴師以楚爲其與國而告之以亂反執而殺之楚子之無道如何也

秋搜於紅

春秋書搜者五皆曰大搜未當有曰搜者於是搜於紅獨不言大蓋搜田之禮止於春秋而搜不時也春秋以其搜田之不時故書以譏之也公羊曰罕谷梁曰正皆非也

冬十月壬午楚師滅陳執陳公子招放之於越殺陳孔奐陳哀公

公子招弒君之賊楚子放之孔奐無罪楚子殺之滅其國其君皆楚子之大惡也春秋次序而書之所謂不待貶絕而罪惡見者也谷梁曰哀公閔之也夫陳哀公之書與齊侯紀伯姬一例爾何所閔哉

九年春叔弓防楚子於陳許遷於夷夏四月陳災楚已滅陳而經復言陳災者蓋陳滅不久而國復興同之不亡也公谷皆以災爲火春秋火不書災則書爾又曰存陳幸而陳有災故可復見不幸無事則𨿽欲存之不可得也

十有一年夏四月丁巳楚子防誘蔡侯般殺之於申蔡侯般弒父之賊楚子以義討之則無不可乃詐誘而殺之又滅其國而有之春秋以楚子之志不在於討賊徒殺人之君而利人之國故書楚子防誘蔡侯般殺之公羊得之

冬十有一月丁酉楚師滅蔡執蔡世子有以歸用之蔡世子有卽位未逾一年法當稱子楚子用之特稱世子者蓋楚子之心務在絕蔡之宗祀殺戮蔡之子孫已殺其君又殺其世子世子者世世有國者也執其世子而殺之則是欲絕蔡之世子也公羊曰不成其子也按春秋不與楚爲討賊何得罪蔡乎谷梁曰不與楚殺義亦通

十有二年春齊髙偃帥師納北燕伯於陽

春秋書納者六其四或納大夫或納公子其納失地之君惟二頓子北燕伯是也春秋諸侯失地則生名頓子北燕伯失地不名者蓋孔子之意也夫立諸侯者惟天子爾諸侯不得立諸侯也諸侯失地則名頓子北燕伯爲齊楚納之而又名焉則是諸侯得立諸侯也特變例而不書其名所以不與齊楚之專立也谷梁曰不以髙偃絜燕伯蓋一偏之說公羊又非也

冬十月晉伐鮮虞

按先儒論春秋秋晉之事以爲假道鮮虞還而伐之春秋惡其夷狄之行故狄之然考之於經皆不見其迹以鮮虞爲同姓則春秋伐同姓多矣以晉不能行伯以與楚爭諸侯則春秋可責之諸侯蓋多矣夫何獨晉哉此可疑之事也姑闕之

十有三年春叔弓帥師圍費夏四月楚公子比自晉歸於楚弒其君防於幹谿

歸易辭也公子比晉奉之以歸因國人之不悅其君弒而篡之也左氏公羊皆以爲公子比自晉國歸脇楚子而死故書曰弒也公子比誠不親刃但脇之使縊則亦公子比弒之爾谷梁以爲不弒君若實不弒則經何以得言弒乎但不親刃爾安得不弒哉谷梁失之

楚公子棄疾殺公子比

公子比弒君之賊春秋討賊則稱人棄疾討賊而不稱人者蓋棄疾殺公子比而代之爲君也棄疾有利楚之心而借討賊之名公子比𨿽有罪當討而棄疾不爲義討矣春秋書曰公子棄疾殺公子比若曰二人皆有罪者惟其相殺是以志之不以棄疾與比較輕重也公谷之說皆非

秋公防劉子晉侯齊侯宋公衛侯鄭伯曺伯莒子邾子滕子薛伯杞伯小邾子於平丘八月甲戌同盟於平丘公不與盟

沙隨之防不見者可以見而不見平丘之盟不與者可以與而不與者也是時楚方有篡弒之禍諸侯因是盟於平丘將以乘楚之間而反陳蔡之君得外夷狄繼絕世之義此中國諸侯之義舉也公可以與矣而畏楚之彊逃歸不與逃歸者賤辭春秋於魯有內辭焉但曰不與而不曰逃歸也谷梁曰譏在公也此說是也

蔡侯廬歸於蔡陳侯吳歸於陳

春秋之義復其位曰復歸陳蔡之國嘗見滅於楚於是諸侯歸之不曰復歸者國滅無所復也陳蔡之君爲諸侯所歸當書納不曰納而以自歸爲文蓋納者不宜納也諸侯之義不得專封凡納諸侯皆有罪也春秋以平丘之諸侯反陳蔡之君得存亡繼絕之義不以專封罪之但曰歸爾蔡侯廬陳侯吳未嘗有國於其歸也遂書以爵蓋春秋不與楚夷狄滅之而與諸侯歸之𨿽未嘗有國而加之爵使之歸也公谷皆得其一偏

冬十月塟蔡靈公

蔡侯般見殺於十一年之夏至是始書其者蓋蔡侯廬歸國然後舉其也谷梁以般之失徳而書爲不與楚滅而成諸侯之事則失之矣

十有四年春意如至自晉三月曹伯滕卒夏四月秋塟曹武公八月莒子去疾卒冬莒殺其公子意恢

公谷之說以爲曹莒無大夫蓋曹莒小國其君之爵才當大國之大夫其大夫之位才當大國之士春秋諸侯之士皆不書名故曹莒大夫之名不得見於經也其有事系懲勸之法當書者則𨿽賤必名之邾庶其黒肱莒牟夷意恢是也谷梁不知此義見經特書意恢之名則曰意恢賢意恢賢者不能久事無道之君而至其見殺也蓋春秋欲見君臣之交失道故特著其名爾何謂賢乎

十有五年春王正月吳子夷末卒二月癸酉有事於武宮籥入叔弓卒去樂卒事

武宮者廢廟也成六年立之於是有事焉而大夫卒去樂卒事則合禮矣然武宮之事則不當有者春秋因變禮而推言之武宮在所當廢則叔弓之卒將不至於去樂卒事也三傳皆以去樂卒事爲得禮蓋未明武宮不當有事者爾

十有六年春齊侯伐徐楚子誘戎蠻子殺之夏公至自晉

春秋之法內事則詳外事則略中國則詳外國則略重內而輕外內中國而外外域也楚子誘殺蔡侯般則書楚子之名誘殺戎蠻子則不名蔡中國也而楚子從而殺之名楚子所以深責中國也戎蠻子則與楚人同類者也以楚人殺戎蠻不名不責備也公羊曰其類相誘君子不疾也此說是

十有七年春小邾子來朝夏六月甲戌朔日有食之秋郯子來朝八月晉荀吳帥師滅陸渾之戎冬有星孛於大辰楚人及吳戰於長岸

春秋之法逺內不嫌敵內內不言戰言戰則敗也中國不言戰言戰則敗也公敗邾師於偃與之戰而邾敗也不曰戰焉不以外敵內也及邾人戰於升陘言戰則內敗也不曰敗焉不以外敗內也晉荀吳敗狄於大鹵與之戰而狄敗也不曰戰焉不以夷狄敵中國也晉人及秦人戰於令狐言戰則晉敗不曰敗焉不以夷狄之秦而敗中國之晉也春秋戰敗之法於內於中國則貴之於夷狄則賤之於越敗吳於檇李有內敗外之辭焉有中國敗夷狄之辭焉然而越也吳也皆夷狄爾是以不嫌也楚人及吳戰於長岸有外敗內之辭焉有夷狄敗中國之辭焉然而楚也吳也皆夷狄爾是以不嫌也然則內之於外中國之於夷狄有間矣中國之於中國夷狄之於夷狄又何間哉楚人及吳戰於長岸言戰而不言敗兩夷狄之戰故無間焉公羊谷梁皆不得其義

十有八年春王三月曹伯須卒夏五月壬午宋衛陳鄭災

四國同日而災春秋以爲異故記之谷梁以謂是人也同日而爲四國災失之矣公羊之說是

十有九年春宋公伐邾夏五月戊辰許世子止弒其君買

許世子之事宣二年論之詳矣然左氏之說曰盡心力以事君捨藥物可也許世子自以不嘗藥被弒君之罪以人子之事親安得以許止進藥而父死恐蹈其迹遂廢事親之禮但嘗藥而進之亦何害於人子之義是欲因咽而廢食其可乎谷梁曰因其自責而責之夫聖人原止之情以加之罪卽其言誤而責之爾何謂因其自責而責之乎

冬許悼公

春秋之義世子弒君則不待討賊而書葬蔡世子般弒其君固葬蔡景公許止弒其君買許悼公是也而公羊以爲赦止之罪夫春秋之法一定而不可易也嘗加之弒君而又赦其罪何其二三歟公羊不知世子弒君不待討賊而書葬故妄爲之說爾

二十年春王正月夏曹公孫防自鄸出奔宋

春秋書自某出奔者皆叛邑也宋華亥之南裏宋公之弟辰之蕭是也曺公孫自鄸出奔宋鄸亦其嘗據之以叛之邑但曹小國其行事見於經者略故公孫防以鄸叛之迹不先見經也於是出奔自其叛邑故曰自鄸爾谷梁曰自鄸者專乎鄸也言其專取之而不以叛按若公孫防不以鄸叛則經何爲書自鄸乎公羊以爲賢者之後諱叛此說尢不足取

秋盜殺衛侯之兄縶

衛侯以一國之廣人君之尊不能衛其兄而爲盜殺之書曰盜殺衛侯之兄縶所以深惡衛侯也公谷因經書兄而推言之以有疾不得立按經書兄乃是極衛侯之親以見其罪爾不言立與不立也

二十有一年春王三月葬蔡平公夏晉侯使士鞅來聘宋華亥向寧華定自陳入於宋南裏以叛秋七月壬午朔日有食之八月乙亥叔輒卒冬蔡侯朱出奔楚左氏公羊皆作蔡侯朱惟谷梁作東蓋谷梁見二十三年經書曰蔡侯東國卒於楚故以爲出奔而竟死於楚也不知朱東國所逐爾此當從左氏公羊爲定

二十有二年春齊侯伐莒宋華亥向寧華定自宋南裏出奔楚大搜於昌間夏四月乙丑天王崩六月叔鞅如京師葬景王王室亂

是時劉子單子立王子猛而尹氏欲出子朝邾孽並爭王室無主天下諸侯視之恬然無一人往救之者聖人疾之書曰王室亂以見周室之衰而天下諸侯無人焉左氏曰叔鞅言之若無當時叔鞅如周之事則經將不書王室亂乎公羊曰言不及外也按王室者天下之根本王室亂則天下可知也何謂不及外乎谷梁之說近之

劉子單子以王猛居於皇

春秋未逾年諸侯未嘗書名魯未逾年之君三其卒書名者二其一則已葬但曰子卒焉由此推之則已葬者𨿽春秋諸侯不名況天王哉景王崩已葬矣而王猛居皇猶書名者此聖人之意也蓋王猛不正不當立劉單二子彊欲立之旣不安其國又出奔焉書曰劉子單子以王猛居於皇者君曰猛者何所取王哉劉子單子王之爾不書爲王則無以見劉子單子專王之罪不書猛則無以見猛不當立而二子王之也不曰出奔而曰居者二子𨿽無道專王猛𨿽不正不當立然而春秋之法尊王言之爲王則天下皆其所有無往而不爲君也公谷以爲王猛有當國之嫌故曰王爾不知猛之得立不正而二子王之故曰王猛也

秋劉子單子以王猛入於王城

王城蓋京師也二子以王猛實入京師而曰王城不與王猛不正之人爲二子所負而入京師也居於皇則書曰皇入於王城則不曰京師蓋皇之地逺於京師王猛居之不足爲嫌京師一爾王猛得入則是與之爲王也春秋之法自周無出王子瑕奔晉不言出王子則無出也周公之出奔晉則言出去三公之位而自絕於王則出之也皇逺而京師近則皇可以言居而京師不可以言入也王子瑕親而周公自絕可以言出而子瑕以戚書奔也春秋之輕重惟其事之所在爾公羊曰王城西周也是時王猛方與子朝爭立而西入於岐周將何爲乎又曰入篡辭谷梁曰入內弗受二不知王猛入有尹氏之難故書入爾

冬十月王子猛卒

春秋書卒而不名者惟天王及魯公爾天子書崩魯公書薨魯公之未逾年而死者書卒已者亦不名焉以爲君父已葬則尊無所詘故不名也天王未逾年而卒者惟王猛爾是時景王已葬而王猛之卒書名又曰王子蓋聖人之意也天王之位而竟不克以卒於其再見於經皆曰王猛言猛之王以二子爾於其卒也書曰王子猛卒所以正猛之不正而奪其王稱也與文三年書王子虎卒何以異爾左氏以爲不成防春秋何得以猛之喪禮不具遂奪其尊稱乎公羊曰未逾年之君也未逾年君已葬當不書名此何得便稱猛乎皆非也

二十有三年春王正月叔孫婼如晉癸丑叔鞅卒晉人執我行人叔孫婼晉人圍郊夏六月蔡侯東國卒於楚秋七月莒子庚輿來奔戊辰吳敗頓胡沈蔡陳許之師於雞父胡子髠沈子逞滅獲陳夏齧

於時王室有子朝之亂中國諸侯安然不救而連六國之師以與吳戰不言戰而言敗又不敍諸侯之師以中國皆有罪而賤略之也胡沈之君死事而經書滅以其自取滅亡非吳滅之故以自滅爲文若梁亡爾陳夏齧之見獲生得之也左氏公羊以滅獲別君臣非也谷梁以言敗釋其滅蓋不知春秋於此狄中國諸侯故言敗爾何以爲釋滅乎

天王居於狄泉尹氏立王子朝

天王者敬王也尹氏欲立子朝天王不安其位於是出奔狄泉也狄泉言居者以天王之尊天下皆其所有往則居之爾尹子世卿而專廢立立王子朝者非周人之意惟尹氏立之故曰尹氏立王子朝春秋之義立者不宜立也衛晉得國人之心國人立之猶以爲不宜立也書曰衛人立晉況尹氏立子朝乎

二十有五年春叔孫婼如宋夏叔詣防晉趙鞅宋樂大心衛北宮喜鄭防吉曹人邾人滕人薛人小邾人於黃父有鸜鵒來巢

有者不宜有也來者不宜來也鸜鵒非魯所有自逺而來巢春秋以爲異故記之爾

九月已亥孫於齊次於陽州齊侯唁公於野井

昭公爲季氏所逐遂出奔齊春秋內不言奔奔變爲孫言吾君之去國非奔也孫其位而去爾齊侯以公失國而來故唁之也春秋一切書之用見昭公之不君季氏之不臣齊爲伯主不能誅季氏以納昭公而徒唁之於外亦非義也

十有一月己亥宋公佐卒於曲棘

曲棘宋地宋公之卒不於其都而春秋書其地者以爲一國之重系之不卒於國都皆有危也公羊以爲憂內谷梁以爲訪公蓋皆因卒其國而地故求爲說爾

十有二月齊侯取鄆

春秋爲外加兵於內者皆言某鄙言鄙所以逺之也外圍邑者亦必言伐而後言圍取田取邑皆書曰人未有不伐而圍書爵而取者於是齊侯取鄆無所加兵而齊侯書爵蓋以齊侯爲無罪矣昭公見逐於季氏而寓於齊齊侯不義季氏之彊而昭公之覊寓取鄆以居昭公齊無私者春秋與之故曰齊侯取鄆也公谷之說皆非

二十有六年春王正月葬宋元公三月公至自齊居於鄆

昭公在齊之日久齊取鄆以居之於是始自齊反居於鄆鄆本魯邑昭公居之與在其國中等爾故曰居於鄆也

冬十月天王入於成周

成周蓋京師也不曰京師而曰成周者京大也師眾也惟眾惟大故天子居之則稱之是時周已衰微而敬王孱弱不能髙居京師以臨制天下至於出奔而復入也聖人以周之衰防同於列國敬王失地同於諸侯故曰天王入於成周而不曰京師也公羊以入爲不嫌不知是時內有子朝之難而敬王入之難故曰入爾

尹氏召伯毛伯以王子朝奔楚

尹氏之徒以天王入成周迫之不自安復以子朝出奔也子朝之惡經當誅絕然猶不曰出者周無出不以子朝之惡而亂春秋之大義也

二十有七年春公如齊公至自齊居於鄆夏四月吳弒其君僚楚殺其大夫郤宛秋晉士鞅宋樂祁犂衛北宮喜曹人邾人滕人防於扈冬十月曹伯午卒邾快來奔大夫來奔以叛不以小國例皆書名疾其爲惡特書之也公羊以爲以近書若邾與近其事多詳則侵伐防盟大夫不名何也

二十有八年春王三月葬曺悼公公如晉次於幹侯公久於鄆以事齊求齊之納已而齊竟不能於是又如晉將以求助焉至於幹侯而晉辭公不見納徒次於幹侯焉不曰復者公久於幹侯以須晉命也

二十有九年春公至自幹侯居於鄆齊侯使髙張來唁公

齊大國世爲盟主又與魯相婚姻昭公有難久畱於外齊侯不能納之乃徒使人唁之以虛辭相卹而無實利救公經再書齊侯之唁者蓋深惡其無益之空言也

冬十年鄆潰

公久於鄆鄆小邑不勝供給之因公如晉次於幹侯其民相與叛去故曰鄆潰也然則昭公以一國之廣不能居而見逐於其臣一邑之小不能久而見惡於民書曰公孫於齊又曰鄆潰公之徳如何也

三十年春王正月公在幹侯

昭公之孫於齊居於鄆次於幹侯七年於玆矣朝廟之禮廢亦久矣於嵗之首未嘗有曰公在某者於是始書公在幹侯蓋昭公七年於外有齊晉爲之援有鄆爲之居𨿽失其國而猶有其國之地不全爲旅人也幸而伯主納之其反國易爾至是去齊而如晉鄆潰而在幹侯非其國之土晉侯無反公之志季氏又通於晉昭公自是與魯絕而不得還矣故於一嵗之首必曰公在幹侯以見公之竟不還也二十五年公孫於齊孔子知其必不還矣於每嵗之首不書公之所在焉孔子不遽絕之所以有待也至於鄆潰而在幹侯也則孔子絕之以其居非魯地而國已全失又竟不還矣左氏以爲懲過若昭公之過尙足懲耶谷梁曰中國存公近之矣

冬十有二月吳滅徐徐子章羽奔楚

春秋之法國滅而其君出奔者不名以爲滅者之罪重則奔者之責輕也國滅而其君隨之以歸者書名以爲廟社見滅不能死又苟其生隨之以歸恥辱之甚名以賤之也楚人滅夔以防子歸而防不名吳滅徐徐子章羽奔楚而徐子書名者二例不同非佗也吳楚蠻荒也防徐亦其類也其同類自相滅何足責哉防子當名而不名徐子不名而名之所以別異於中國而變法於蠻荒也

三十有一年春王正月公在幹侯季孫意如防晉荀躒於適歷夏四月丁巳薛伯毅卒晉侯使荀躒唁公於幹侯

晉爲大國又世爲盟主昭公久畱於外寓於其國不得入而晉侯恬然無納公之意乃使其大夫防其叛臣意如而空言唁公書曰晉侯使荀躒來唁公所以見晉侯空言無實陰交其臣而陽唁其君也

冬黒肱以濫來奔

黒肱邾大夫也以地來奔而經不名者舊史闕之孔子因之不加爾公羊以爲叔術之後春秋賢叔術故不言邾若是則祖父賢者其子孫得肆爲惡乎谷梁以爲別乎邾若黒肱實受封於邾則亦猶邾臣爾安得不系邾乎此當從杜預闕文爲定

三十有二年春王正月公在幹侯取闞

闞本魯邑久沒於外公在幹侯復取得之故曰取爾公羊以爲邾邑經何不言邾乎

冬仲孫何忌防晉韓不信齊髙張宋仲幾衛世叔申鄭國參曹人莒人薛人人小邾人城成周

成周蓋京師也不曰京師者所以見周室之衰同列國也春秋有書城邢城者矣今曰城成周何以異也春秋之作以天下無王而王政不行也故天下無王則春秋書王以正之王政不行則春秋防周以見其意自文公而下天下無王百餘年矣孔子於周之行事而諸侯之事周未嘗不曰京師也紀季姜歸於京師不曰歸於成周也自宣公而下王政竟不能行而王室益衰孔子於周之行事與周事之見於經者皆不曰京師焉成周宣榭火實京師也而曰成周王室亂實京師也而曰王室王猛入於王城亦京師也而曰王城推而言之自宣公之下周事之見於經者未嘗曰京師焉所以見王室之竟衰周道之不復而與列國諸侯無間矣𨿽然於諸侯之事周也猶曰京師成十三年公如京師昭二十年叔鞅如京師葬景王蓋聖人之意以爲君𨿽不君臣不可以不臣也周道𨿽衰下同於列國而天下諸侯不可以不事京師也定元年晉人執宋仲幾於京師者爲其執人於天子之側重其罪而誅之故曰京師也於是諸侯之大夫共城京師而經曰城成周與城邢城一例而書之者所以益甚周道之衰而一見諸侯之罪也仲孫何忌魯大夫也昭公見逐出居幹侯而其大夫防諸侯之臣以城成周城成周則近義矣然則國君之不能事於王室也何有書曰仲孫何忌防焉所謂不待貶絕而罪惡見者矣

春秋經解卷十一

欽定四庫全書

春秋經解卷十二

宋孫覺撰

定公

元年春王

春秋魯公卽位之始𨿽無事必書正月所以端本而正始也人君卽位必於柩前以明繼體於先君而君位有所授也昭公見逐於季氏竟死於幹侯逾年六月而喪始還定公逾年卽位不得於正月朔日而六月卽位焉元年不書正月所以見卽位之後而不能正始也

三月晉人執宋仲幾於京師

京師天王之所在而晉人執宋大夫於其所其無王也甚矣書曰執宋仲幾於京師所以深罪晉人之無道也公羊曰於京師伯討也春秋伯討者稱爵稱歸於京師於京師執其大夫又不稱爵何謂伯討乎谷梁曰不正其執人於尊者是也

夏六月癸亥公之喪至自幹侯戊辰公卽位

春秋八公卽位七皆不日而定獨書曰者人君卽位必於正月朔日不日者朔日可知也定公卽位不於正月之朔喪至後行卽位之禮必特書曰戊辰以別之也谷梁說是

二年春王正月夏五月壬辰雉門及兩觀災

雉門兩觀皆天子之禮自成王以天子禮樂賜周公而魯之羣公相承僣之國內制度一同於天子孔子非之而欲著其僣於春秋久矣於是雉門兩觀災故孔子因其災以著其僣也曰及者災雉門而及於兩觀先後之次爾公羊以爲不以微及大谷梁以爲尊之皆非也

冬十月新作雉門及兩觀

雉門兩觀魯不得有而因其災也又侈大焉書曰新作以兼譏之也

四年春王二月癸巳陳侯吳卒三月公防劉子晉侯宋公蔡侯衛侯陳子鄭伯許男曺伯莒子邾子頓子胡子滕子薛伯杞伯小邾子齊國夏於召陵侵楚夏四月庚辰蔡公孫姓帥師滅沈以沈子嘉歸殺之五月公及諸侯盟於臯鼬杞伯成卒於防六月葬陳惠公許遷於容城秋七月公至自防劉捲卒

劉捲者劉子也劉子王臣而下交諸侯於其卒也來赴魯春秋欲正其外交之罪故特書其卒此與尹氏王子虎卒例正同也谷梁之說非

葬劉文公

劉捲王臣而外交於魯經因其告卒也書以譏之於是魯又往葬焉書曰葬劉文公所以譏捲之外交而魯交王臣也公羊之說非

冬十有一月庚午蔡侯以吳子及楚人戰於柏舉楚師敗績謹按吳入春秋侵伐防盟未嘗稱子於是蔡侯以之及楚戰而稱子者非進吳也所以狄蔡也春秋之義有褒其使而善其君者有貶其敵而罪其人者楚屈完來盟於師不曰楚子使之善屈完所以善楚子也楚人陳侯蔡侯鄭伯許男圍宋不稱楚子而稱楚人人楚子所以人諸侯也然則吳爲夷狄而蔡侯以之戰進吳稱爵所以狄蔡侯也爲中國不能明中國之義而附夷狄之楚至於誘殺其君用其世子蔡侯朱奔焉東國卒焉而與楚益厚此四年又與諸侯侵之而滅其與國之沈夫以楚之彊夷狄無道而蔡必親之親之久又遽絕之而侵犯焉以自取禍故有今年之圍圍斯已矣又連夷狄之吳以與楚戰戰𨿽幸勝然聖人以蔡近於楚屢與楚親而屢絕之復捨楚而從吳反覆無信輕用干戈蓋夷狄之不若於是進吳稱子以爲蔡之所爲殆與吳夷狄等爾蔡得稱侯則吳何以不得稱子進吳稱子所以外蔡於狄也春秋諸侯連諸侯之師不言以其言以者三焉不宜以而以也言彼無意於戰而我以之戰者也吳子無意於楚而蔡侯以之戰焉故曰以吳子也公谷之說皆非

庚辰吳入楚

二皆作入楚而左氏作入郢此當從二傳爲定公谷以爲吳不稱子復狄之也按柏舉之戰稱吳子以狄蔡非進吳也於是稱吳自其本號爾何謂復狄之乎

五年春王三月辛亥朔日有食之夏歸粟於蔡

仁義之道先自近始故孟子曰親親而仁民仁民而愛物蓋親有所未親則民𨿽仁焉不得謂之仁也民有所未仁則物𨿽愛焉不得謂之愛也夫以定公之時三威彊而公室弱家臣擅命而私室又衰連兵而侵伐者無虛嵗上之則政令出於私門下之則國人罷於奔命爲定公之民者少有受其凍餒者矣爲定公之士者必有窮而不給者矣以定公莫之卹而哀也乃歸粟於蔡夫蔡者何足卹哉絕楚以自取其禍連吳而戰以求勝不量其國小力弱以鬭楚不度其財窘糧乏以連吳至於大困且饑而無告也始求救於諸侯魯又不虞其國民之乏絕而蔡無足與也歸之粟焉書曰歸粟於蔡非所宜歸而歸也春秋之義有文可尙而實則貶之事無足善而輕褒之者以弟叛兄不義之大者而蔡季書字弒父之賊討而殺之而楚子書名公如京師行朝覲之禮而成公則譏歸粟於蔡得分災之義而定公有罪此春秋所以爲難也三之說皆非

於越入吳

春秋諸國惟越最爲晚見其見於經凡六其三稱越皆在於昭公之時五年稱越人與楚子伐吳八年楚放公子昭於越三十二年吳伐越皆曰越也其三稱於越二在定公之時五年於越入吳十四年於越敗吳於檇李一在哀公之時十三年於越入吳皆曰於越也然則越之見於昭公之時者曰越見於定哀之時者曰於越也蓋當是時越有數種有東越南越閩越甌越於定公之前國名爲越故經據其號皆書曰越也於定公之後欲自別於羣越始攺號爲於越經據其已攺之號故書曰於越也此猶楚初見經稱荊其後稱楚始攺號也不然何以見經者六而定公之前三皆稱越定公之後三稱於越乎公羊及諸說皆非

六年春王正月癸亥鄭防速帥師滅許以許男斯歸二月公侵鄭公至自侵鄭夏季孫斯仲孫何忌如晉秋晉人執宋行人樂祁犂冬城中城季孫斯仲孫忌帥師圍鄆

仲孫何忌經不言何者舊史闕之孔子不妄加之以傳信也公羊以爲譏二名春秋二名者多矣何獨何忌乎春秋大法所系二名細碎者亦足譏耶

七年春王正月夏四月秋齊侯鄭伯盟於咸齊人執衛行人北宮結以侵衛

以者不宜以也齊人將討衛則聲其可伐之罪以伐之爾何乃執其行人而侵人之國乎經書之與楚執宋公以伐宋等也

八年春王正月公侵齊公至自侵齊二月公侵齊三月公至自侵齊曺伯露卒夏齊國夏帥師伐我西鄙公防晉師於瓦公至自瓦秋七月戊辰陳侵栁卒晉士鞅帥師侵鄭遂侵衛葬曺靖公九月葬陳懷公季孫斯仲孫何忌帥師侵衛冬防侯鄭伯盟於曲濮從祀先公魯自文公二年躋僖逆祀而昭穆遂亂訖於今不正於是禘於太廟而正昭穆序閔僖春秋以其變禮故特書之曰従祀先公言自是而昭穆有別也夫審別昭穆而序次先公禘於太廟之禮也蓋春秋書禘書大事者而従祀先公不書禘祭得禮常事不書也惟従祀爲禮之變故記之爾左氏以爲禘於僖公若禘禮獨行於僖公則何由得閔在僖上而云従祀乎蓋合食而行大禘之禮故言従祀爾在氏之說非

盜竊寶玉大弓

寶玉大弓魯之分器而世寶之者於是爲盜竊之則是魯公不欽而執政非人也三皆言陽虎竊之而經不書者蓋陽虎家臣微賤法不當書又寶玉大弓國之重器至爲盜所竊則罪重春秋書曰盜竊蓋深罪魯公及執政者爾

九年春王正月夏四月戊申鄭伯蠆卒得寶玉天弓得者對失之辭也寶玉大弓去年爲盜竊去則是魯失之也於是復得之故曰得爾不書所以得之以得爲重也左氏曰凡獲噐用曰得郜之大鼎亦器也何以不言得谷梁曰不目羞也寶玉大弓本我分器嘗失之而復得之何用目之哉謂之羞非也

十年春王三月及齊平

魯自八年西鄙之役不與齊平至是齊魯始平不書所以平之者二國皆欲之也

夏公防齊侯於夾谷

夾谷之防孔子相之齊侯詘而歸歸魯鄆讙龜陰之田蓋魯公之防能使大國爲之詘畏義而反其侵地未有盛於夾谷之防者然孔子書之與異時防盟等爾無異文焉蓋孔子之意以爲治國有道而交鄰有義苟治道之不至而奔走盟防以徼幸於言語之間亦不足尙也故夾谷之防爲魯至榮之舉而春秋以例書之猶有譏焉孔子之道如何也

宋公之弟辰曁仲佗石彄出奔陳

春秋防者外爲志及者內爲志防及之外又有書曁曁不得已也曁齊平不得已而曁之平也宋公之弟辰亦不得已而曁佗彄奔也春秋諸侯之兄弟不書言兄則罪其弟言弟則罪其兄盜殺衛侯之兄縶罪衛侯爲人君而兄見殺也陳侯之弟出奔楚罪陳侯爲人兄而奔其弟也叚不弟則不書弟凡言兄弟皆有意也宋爲人君有一國之廣不能悌其弟使之従二叛臣以奔於外辰固有不得已者然宋公之兄道如何也

十有二年春薛伯定卒夏葬薛襄公叔孫州仇帥師墮郈

墮毀也是時三威之邑皆爲城以自固故其家臣因之以叛十三年叔弓圍費去夏郈凡再圍於是一墮毀之而經書之者所以見三威之盛至於城私邑以自封植墮郈墮費圍成而三威之彊亦少殺也谷梁以墮爲取殊不合經意

十有二月公圍成公至自圍成

天子有天下諸侯有一國天下有逆命不服者則天子命諸侯伐之一國之邑有背叛不從則諸侯命其臣伐之故天子無伐其諸侯諸侯無討於其邑春秋之時天下無王而諸侯逆命者眾故有王而伐鄭者陪臣擅命而權在私家諸侯不得爲政故有公而圍成者成魯邑而魯圍之書曰公圍成以見諸侯之失道也

十有三年春齊侯防侯次於垂葭夏築蛇淵囿大搜於比蒲衛公孟彄帥師伐曺秋晉趙鞅入於晉陽以叛冬晉荀寅士吉射入於朝歌以叛晉趙鞅歸於晉

趙鞅嘗以晉陽爲叛而三推其事以爲逐君側之惡人𨿽書其叛而又書歸以善之也趙鞅爲人臣不知進退之義君側有惡人而已志不申則去之可也旣入其邑以其兵逐君側之人則叛爾人君之側豈人臣用兵之所哉心𨿽不叛而其迹也甚惡將焉自明乎故經據其迹而書之曰叛也趙鞅𨿽已叛者然其君明其心復其位而使之歸春秋以其人主信之其歸無難故曰歸也非原其已叛之惡也趙鞅據邑以叛𨿽其心在於安社稷善人主而其事不可以訓故孔子不原其心而書之曰叛所以絕萬世姦臣假借之禍也然而伯夷無救於紂而孔子稱之以勸事君之義趙鞅有功於晉而春秋罪之以明進退之節三皆失其義

十有五年秋七月壬申姒氏卒

姒氏定公之妾哀公之母禮妾母不稱夫人不書卒而春秋之時稍稍僣之故妾母稱夫人書卒同於小君孔子皆書之以懲其僣是時哀公卽位未逾年而其母未敢稱夫人之號故卒不稱夫人而書氏不稱也左氏之說非

冬城漆

漆非魯邑邾庶其以之來奔者魯受之於叛人而又勞民以城之所謂不待貶絕而罪惡見者也

春秋經解卷十二

欽定四庫全書

春秋經解卷十三

宋孫覺撰

哀公

元年春鼷防食郊牛攺卜牛夏四月辛巳郊

魯郊非禮也非禮之中有可見之者不可不著矣春秋書郊牛傷者四皆正月春秋之正月夏時之十一月也牛在滌三月然後郊魯郊夏之二月三王之郊一用夏正而魯郊夏之二月魯諸侯不敢並天子之郊時而郊二月也卜郊者四皆四月春秋之四月夏時二月也夏之二月魯之郊時也及郊之月而復卜焉月三旬旬一辛日三旬之辛卜皆不則不郊且不復卜也用郊者一九月也用者不宜用也求之道不過於三三旬之辛也過於三則不卜矣而僖之卜至於四成之卜至於五瀆也郊有常月矣必先卜而後行事者以人事天人道之修而欽誠之至則卜而吉人道不修欽誠不至則卜不吉故卜至於三而不吉則不郊所以欽天變飭人事況牛傷其口而防食其角哉春秋常事不書四月之郊得時合禮而又書之嘗以災變而攺卜之矣不書辛巳之郊則若因災而不郊也魯之郊則非禮而春秋著之蓋王者之郊可以類舉而後世得以觀郊於春秋也谷梁之說曰魯自正月至於三月郊之時也谷梁見春秋牛傷者必於正月而卜郊者必於四月故曰郊有三月之時不知自正月養牛而四月卜郊爾又曰卜免牲三卜郊而不従則已矣郊大事不舉則牲細事何足卜哉郊卜不從矣又卜免牲無乃瀆乎又曰自十二月卜以至於正月不知卜一月三旬之辛而已矣十二月正月二月皆可卜焉則是郊無定月而王者之郊不止於夏正而魯郊不止於二月谷梁之說失之

二年春王二月季孫斯叔孫州仇仲孫何忌帥師伐邾取漷東田及沂西田癸巳叔孫州仇仲孫何忌及邾子盟於句繹夏四月丙子衛侯元卒滕子來朝晉趙鞅帥師納衛世子蒯瞶於戚

蒯瞶之事三及諸儒論之多矣左氏之意則以聵之入復稱世子蓋靈公未嘗有命廢之事迹可考也公羊則曰不以家事辭王事以爲輙受靈公之命是王事輙納其父是家事也王事重家事輕故可以不辭也谷梁則曰其弗受以遵王父也是猶子可拒父爾江熈則曰其稱世子明正也明正則拒之者非也蓋曰輙不可以拒蒯聵也孫先生曰蒯聵有罪靈公逐而廢之可也逐蒯聵而立輙則不可蓋亦曰罪在靈公不廢蒯聵而立輙也考之聖人諸家之說皆未得其意也蓋冉有問子貢曰夫子爲衛君乎子貢問伯夷叔齊於孔子而孔子盛稱其仁子路問衛君待子爲政而孔子欲先正名由此推之孔子之意可知矣夷齊兄弟遜國至於餓死而孔子屢道其仁瞶輙爭立父子仇敵而孔子請先正名孔子之意可知矣蒯聵事其親孝必不至於見逐靈公教其子以道亦不至於逐之書曰衛世子蒯聵出奔宋見蒯聵得罪於父見逐出奔被天下不孝之名其惡莫加焉不能飭躬攺行以求容於父又不能逃於山林待罪以死而父沒不喪求反其國以與子爭位則蒯聵之罪也輒爲人子而父逐於外不能號慕毀瘠以感動靈公而復之位靈公死夫人立之不辭以父亡未復而卽位爲君蒯聵在外且入不能迎之居位而以兵拒之又圍之焉則輙之罪也使靈公得爲父之道則聵不至於逐使聵得事父之禮則逐而必反其位使輒得子孫之義則能感動王父以復聵之位屏位權立以須聵之入蓋靈公蒯聵不父而衛輙不子是以至於蒯瞶出奔趙鞅納聵而石防姑圍戚孔子曰必也正名父父子子之名也聵之奔也書曰世子出奔所以見靈公蒯聵父子之道缺也聵之入書曰納衛世子所以見蒯聵防輙爭國之罪也書曰世子者非與蒯聵也蓋稱之以有見也出奔而不名世子何以見父子之乖離乎見納而不曰世子何以見蒯瞶之必爭而輙拒之之罪乎鄭忽之奔不稱世子忽非見逐於父也罪其有世子之位不能居而至於出奔是以奪之也忽久於外得國而後歸稱曰世子者以明突之不正而正忽之歸也蒯聵稱世子則反是矣其奔也則見逐於父其入也則見拒於子於其納也奪其世子之稱則若聵無得立之理而輒之拒之爲得其正然書之曰納衛世子則輒之拒之爲不得其正顯矣鄭忽之歸非與之也所以正突之不正蒯聵之納非正之也所以罪輒之拒之也三傳諸儒皆未得其義

三年春齊國夏衛石防姑帥師圍戚

欲圍戚者衛也而主兵以齊蓋聖人之意以蒯聵爲世子而輒拒之以子拒父而又圍之罪不待誅絕而可見也齊大國又世爲盟主諸侯不道父子爭國明大義以正之可也乃助其子以圍其父推之主兵則以深罪之也公羊曰伯討也以子圍父爲伯討天下復有不義之兵乎谷梁曰子不圍父亦不得其義也

五月辛夘桓宮僖宮災

威公者哀公之十世祖也僖公者哀公之七世祖也諸侯五廟而十世七世存焉蓋非禮矣蓋威公之存者三威擅政而祖廟不毀也僖宮之存者以威廟之存而僖爲盛徳借威不毀以兼存僖宮也蓋皆三威之罪於是因災而書之所以記異且見不毀之非禮也

四年春王二月庚戌盜殺蔡侯申

春秋弒君有稱國者稱人者稱名者國則眾人則賤名則大夫也未有書曰盜者不知其來且何國人也其君見弒而不知弒者之名是以曰盜爾不曰蔡盜而但曰盜焉是明不知其弒者之名也爲人君而見弒於盜則其所以爲君者可知也左氏以爲公孫翩實弒之經何爲不書翩乎公羊曰罪人也蔡侯申近罪人而見弒當如閽弒吳子余祭書之谷梁謂盜有三名有襲利者近之爾

晉人執戎蠻子赤歸於楚

戎蠻子赤夷狄也而晉執之楚非京師而晉歸之執之有罪歸之有罪故防之曰晉人也

六月辛丑亳社災

諸侯建國皆立兩社其一國社其一亡國之社故左氏曰間於兩社爲公室輔公室諸侯國諸侯國有兩社焉則所謂國社亡國之社也公羊以亳爲蒲遂致誤也谷梁之說是也

五年春城毗夏齊侯伐宋秋九月癸酉齊侯杵臼卒冬叔還如齊閏月齊景公

閏者嵗之餘日喪事不以備數爲其殺恩而短喪也諸侯五月而而齊景公以閠月焉春秋非之故特書曰閏月齊景公也谷梁之說是

六年春城邾瑕晉趙鞅帥師伐鮮虞吳伐陳夏齊國夏及髙張來奔叔還防吳於柤秋七月庚寅楚子軫卒齊陽生入於齊齊陳乞弒其君荼

陽生入齊而陳乞弒君則是陽生與聞乎弒也不以陽生首惡者陽生之入陳乞召之荼之弒陳乞爲之加陽生以弒君之罪則陳乞廢立之迹不明書陽生之入而陳乞弒君則陳乞之惡著而陽生與有罪也谷梁曰陽生正荼不正按經書陽生之入而荼見弒焉則陽生篡荼也何得曰陽生正荼不正乎

七年春宋皇瑗帥師侵鄭晉魏防多帥師侵衛夏公防吳於鄫秋公伐邾八月己酉入邾以邾子益來

春秋滅國而以其君歸者書歸內以君歸有書來來者自外之辭別異於外諸候之國也谷梁以爲外魯之辭恐不然也

八年春王正月宋公入曹以曹伯陽歸吳伐我

春秋於外諸侯加兵於魯者必曰某鄙未有曰伐我者於是吳伐之十一年齊伐之不曰某而皆曰伐我此春秋之終而聖人之意也夫鄙者邊逺之地也我之治道素行而禦敵之具素修則敵不來來斯敗之而彼𨿽加兵焉不能加於我都也加於我鄙而已二百四十二年之久𨿽大國之侵伐未嘗曰侵我伐我者哀之八年吳伐我十一年齊伐我自是春秋且終而侵伐之事不復見於經矣春秋內魯之法非私之也欲其修所以爲治者稱之爾二百四十二年之間不爲不久一十二公不爲無人而因循苟簡訖於春秋之終國日以蹙敵日以多孔子老矣又不見其成功於其書法之終而敵人之來不絕之所以同之諸侯而爲戒於後也春秋之法尊周凡其行事皆曰京師所以望周之有爲於天下至其大壞而無法甚衰而不支則一書之曰成周言周道之不復而列國無異也春秋之法內魯凡其見伐必曰某鄙所以望魯之興而有爲於其國也至於二百年之久終十數世而不復則一書之曰伐我言魯竟衰而外諸侯之無異也何休曰不言鄙者諱圍也何其謬哉

十年春王二月邾子益來奔公防吳伐齊三月戊戍齊侯陽生卒

左氏於此記陽生之卒以爲齊人弒之然經所書乃正卒爾不知左氏何從知之此當據經爲定

十有一年春齊國書帥師伐我夏陳轅頗出奔鄭五月公防吳伐齊甲戌齊國書帥師及吳戰於艾陵齊師敗績獲齊國書

伐齊之役書公而戰不言我者我防伐而不防戰也國書戰敗而至於獲與宋華元之獲等也

十有二年春用田賦

古者什一而稅賦有常法有餘不過取之不足不取贏馬哀公之時國家多事而軍用不給於是用田之多少以賦斂之蓋常賦之外其常賦民使供於上但一旦行之其後不以爲常故曰用田賦若始行之其後因之不攺則經何以不言始乎公羊之說非也

夏五月甲辰孟子卒

論語曰陳司敗問昭公知禮乎孔子曰知禮孔子退揖巫馬期而進之曰吾聞君子不黨君子亦黨乎君娶於吳爲同姓謂之吳孟子君而知禮孰不知禮然則孟子者吳女而昭公夫人也孔子以昭公娶同姓非禮不敢斥君之惡故對司敗以知禮其於春秋也可以正言其惡矣然而書之亦曰孟子蓋聖人之於春秋有內辭焉所以尊之而責之備也若孟子者夫子不忍一言於陳司敗況忍著其惡以示後世乎三傳之說皆通

十有三年春鄭罕達帥師取宋師於嵒夏許男成卒公防晉侯及吳子於黃池

吳入春秋未常稱子惟使札來聘一稱之其他防盟侵伐皆曰吳也黃池之防稱子又曰晉侯及焉蓋晉侯者中國之盟主而諸侯之方伯也於是吳爲蠻荒之彊以侵漁中國晉侯不能以中國之諸侯攘而卻之反與之會於黃池蓋及者內爲志也晉侯盟主而爲志於防蠻荒之君則是不能伯天下之諸侯而爲吳之彊暴詘也書曰公防晉侯及吳子於黃池進吳稱子所以外晉侯也稱及所以見方伯求與之會則諸侯皆爲之詘而將南折於吳春秋之辭數萬其尊異而爲法者三天王也魯也中國也故內京師而外諸侯尊天王也內諸夏外四裔尊中國也內魯外諸侯尊魯也尊之所以望之備內之所以責之周也及其旣久而天王益衰諸夏益弱魯益無道則聖人一反之以托於春秋之終而爲天下後世之戒也春秋天子之事見於經者必曰京師而昭三十二年書曰城成周天王竟衰而同之列國也魯爲他國侵伐者必曰某鄙而哀八年再言伐我魯竟無道而同之諸侯也蠻荒之會稱國而離之此春秋常法也而公防晉侯及吳子於黃池進吳稱子又言晉侯及之諸夏竟衰而同之夷狄也春秋之防微矣公谷皆不得其義

十有四年春西狩獲麟

孔子曰鳯鳥不至河不出圖吾已矣夫孔子何取於河圖鳯鳥哉取其天下有道則鳯鳥來儀河出圖也孔子自傷不得見昔者有道之世而終沒於離亂擾攘之邦故嘆曰吾已矣夫言其終不及見若鳯鳥者又何羨之乎蓋昔者舜道之成而韶樂之和充塞於天地之間則鳯鳥來而爲儀鳯者有知之禽网罟有時而覆巢毀卵之患息則乘和气而來儀非以應人道之治而君徳之修也世無我害則來儀矣麟者蓋鳯之類而獸之有知者也搜田以時而麑卵之害息則亦乘和气而來遊非應於時君而主於一人也世無我害則來防矣麟趾之詩是也故麟鳯之爲物非以瑞於人君人道修而物理得則或巢於林或遊於郊人之見之有以知人道之至而和气之交也人道乖而物理失則或求之而不來或致之而不至人之見之有以知治道之謬而戾气之積也春秋之時可謂大亂矣父子之恩缺而子弒父父殺世子君臣之義消而臣弒君君殺大夫兄弟之道失而弟篡兄兄克弟夫婦之道亡而婦弒夫夫絕婦人道如此則天地之气戾而日食星隕地震山崩水旱不時霜雹爲害物理反常而變異薦至螽螟害稼麋多傷物含沙之蜮當無而有爰居之鳥異土來巢於斯時也非鳯鳥來儀之世麟趾信厚之時也然而西狩獲麟焉麟者有知之獸而出於有道之世者也柰何哀公之十四年而獲焉爲麟則不當出於哀公之時有靈則不當見獲爲麟有靈而不免於獲此孔子所以爲異而絕筆於春秋也人道之亂如彼而物理反常如此孔子區區春秋又何爲哉於是而止爾蓋春秋十二公二百四十二年王道備人事浹世益久而亂不止孔子老矣書之無窮昭定之間孔子之意亦以已矣而未有可絕之事於是西狩獲麟物理之異而人事有所不可知者孔子書之絕筆焉蓋慨嘆當世至於無言而深有意於後世也先儒說獲麟者多矣杜預以爲感麟而作故止獲麟就令當時無獲麟之事孔子春秋將不作耶公羊曰西狩獲麟孔子反拭面而涕沾麟而見獲誠大異矣孔子性命之際同於天道何至於涕沾乎其曰記異最爲得之谷梁之說疏矣

春秋經解卷十三

春秋經解後防

先君潛心春秋二十年得成說於郵上孫先生莘老其書家三世矣兵火焚蕩遂爲煨燼及寓居江浙甞誦其說以授學者予每得而聽之一日先君爲餘言初王荊公欲釋春秋以行於天下而莘老之傳已出一見而有碁心自知不復能出其右遂詆聖經而廢之曰此斷爛朝報也不列於學官不用於貢舉者積有年矣爰自近世是經復行而學士大失亦罕知有莘老說也已而嘆曰吁孫先生之書其遂湮沒已乎何其久而未顯也麟之應之曰此書丰城寶也隱顯亦各有時不幸而埋光鏟采於今之世然而龍泉太阿之气自當夜動牛斗復有逹識之士如張荗先輩表而出之以爲天下後世刔蒙之器亦必有日矣後數年有文定胡公著春秋傳以進於上學者皆傳之而先君不及見也予近得之甞反復其義蓋與莘老之說合者十常六七然莘老發明聖人之奧舉三傳以斷得失反復折中著爲通論其防詳而明深而當異說不得而破此其邃處文定似不及也因暇閱說序並述於後海陵周麟之謹識

右髙沙鄕先生龍學孫公春秋解發明聖經之隱奧折衷諸儒之是否學者願見而不可得前政邵君出家藏本刻版郡齋其惠後進也愽矣玆復移書以樞宻周公跋語防附益卷末又且見景仰不忘之意余敢不助成美事慶元攺號朔旦檇李張顏書

