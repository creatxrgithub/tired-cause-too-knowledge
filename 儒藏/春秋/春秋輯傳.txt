

欽定四庫全書

經部五

春秋輯傳

春秋類

提要

【臣】等謹案春秋輯傳十三卷春秋凡例二卷明王樵撰樵有周易私錄已著錄是編朱尊經義考作十五卷又別出凡例二卷注曰未見此本凡輯傳十三卷前有宗防三篇附論一篇共爲一卷與十五卷之數不符蓋尊偶誤又凡例二卷今實附刻書中尊亦偶未檢也其輯傳以朱子爲宗博采諸家附以論防未免或失之冗然大防猶爲醇正其凡例則比類推求不涉穿鑿較他家特爲明簡明人之說春秋大抵範圍於胡傳其爲科舉之計者庸濫固不足言其好持議論者又因仍苛說彌用推求巧詆深文爭爲刻酷尢失筆削之防防樵作此書差爲篤實其在當日亦可云不移於俗學者矣乾隆四十六年九月恭校上

總纂官【臣】紀昀【臣】陸錫熊臣孫士毅

總校

官【臣】陸費

墀

欽定四庫全書

春秋宗防

明王樵輯

孔子曰天下有道則禮樂徵伐自天子出天下無道則禮樂徵伐自諸侯出自諸侯出蓋十世希不失矣自大夫岀五世希不失矣陪臣執國命三世希不失矣天下有道則政不在大夫天下有道則庶人不議【此章通論天下之勢備春秋之終始】

顏淵問爲邦子曰行夏之時乘殷之輅服周之冕樂則韶舞放鄭聲逺佞人鄭聲淫佞人殆

子張問十世可知也子曰殷因於夏禮所損益可知也周因於殷禮所損益可知也其或繼周者𨿽百世可知也【所因謂三綱五常所損益謂制度文爲之間𨿽三王疊興因時有作亦只欲扶持此三綱五常而已所謂經世大法也】

程子曰天之生民必有出類之才起而君長之治之而爭奪息道之而生養遂教之而倫理明然後人道立天道成地道平二帝而上聖賢世出隨時有作順乎風气之宜不先天以開人必因時而立政曁乎三王疊興子丑寅之建正忠質文之更尙人道備矣天道周矣聖人旣不復作有天下者𨿽欲仿古之迹亦私意妄爲而已事之謬秦至以建亥爲正道之悖漢專以智力持世豈復知先王之道也夫子當周之末以聖人之不復作也順天應時之治不復有也於是作春秋爲百王不易之大法所謂考諸三王而不謬建諸天地而不悖質諸鬼神而無疑百世以俟聖人而不惑者矣先儒之論曰遊夏不能贊一辭辭不待贊也言不能與於斯道也斯道也惟顏子嘗聞之矣行夏之時乘殷之輅服周之冕樂則韶舞此其準的也後世以史視春秋謂褒善貶惡而已至於經世之大法則不知也春秋大義數十炳如日星乃易見也惟其微辭奧義時措從宜者爲難知也或抑或縱或予或奪或進或退或微或顯而得乎義理之安文質之中寛猛之宜是非之公乃制事之權衡揆道之模範也夫觀百物然後識化工之神聚眾材然後知作室之用於一事而欲窺聖人之用非上智不能也故學春秋者必優遊涵泳黙識心通然後能造其微後王知春秋之義則𨿽非禹湯尙可以法三代之治自秦而下其學不傳予悼夫聖人之志不得明於後世也故作傳以明之俾後之人通其文而求其義得其意而法其用則三代可復也朱子曰四代之禮樂此經世之大法也春秋之書亦經世之大法也然四代之禮樂是以善者爲法春秋是以不善者爲戒

孟子曰世衰道微邪說暴行又作臣弒其君者有之子弒其父者有之孔子懼作春秋春秋天子之事也是故孔子曰知我者其惟春秋乎罪我者其惟春秋乎昔者禹抑洪水而天下平周公兼夷狄驅猛獸而百姓寧孔子成春秋而亂臣賊子懼

又曰王者之迹熄而詩亡詩亡然後春秋作晉之乘楚之檮杌魯之春秋一也其事則齊桓晉文其文則史孔子曰其義則丘竊取之矣

又曰五霸者三王之罪人也今之諸侯五霸之罪人也又曰春秋無義戰彼善於此則有之矣徵者上伐下也敵國不相徵也

胡氏曰古者列國各有史官掌記時事春秋魯史爾仲尼就加筆削乃外史傳心之要典也而孟氏明宗防目爲天子之事者周道衰微乾綱解紐亂臣賊子接迹當世人欲肆而天理滅矣仲尼天理之所在不以爲已任而誰可故曰我欲載之空言不如見諸行事之深切著明也空言獨能載其理行事然後見其用是故假魯史以寓王法惇典庸禮命徳討罪其大要則皆天子之事也故曰知我者其惟春秋乎罪我者其惟春秋乎知孔子者謂此書遏人欲於橫流存天理於旣滅爲後世慮至深逺也罪孔子者謂無其位而托二百四十二年南面之權使亂臣賊子禁其欲而不得肆則戚矣是故春秋見諸行事非空言比也公好惡則乎詩之情酌古今則貫乎書之事興常典則體乎禮之經本忠恕則導乎樂之和著權制則盡乎易之變故君子以爲五經之有春秋猶法律之有斷例也不學是經而處大事決大疑能不惑者鮮矣

武進唐應徳曰春秋之難明也其孰從而求之曰孔子嘗自言之矣吾之於人也誰毀誰譽斯民也三代之所以直道而行也春秋者聖人有是非而無所毀譽之書也直道之所是春秋亦是之直道之所非春秋亦非之春秋者所以寄人直道之公心也人人之心在焉而謂其文有非人人之所與知者乎儒者則以爲聖經不如是之淺也而往往謂之微辭是以說之過詳而其義益蔽且夫春秋之爲春秋以誅亂討賊而已子而嚴父臣而敬君人人有不知其爲是而弒君簒父人人有不知其爲非者哉人人知其爲非而或陷於弒逆焉者昔人所謂以意爲之也𨿽其以意陷於弒逆而其直道而行之心固隠然而在也聖人早爲之辧醒其隠然而在之心以消其勃然敢動於邪之意是以亂臣賊子懼焉而能自還也其使之懼者不逆之於勃然而動者之不可忍而牖之於隠然而在者之不容息是以能使之懼也非書其弒以懼之之謂也其懼者但覺其隠然而在者之忽露而不覺其勃然而動者之暗消是以懼也非懼其書我而不敢爲之謂也故曰孔子懼作春秋春秋成而亂臣賊子懼孔子之懼心斯人直道而行之心一也斯人直道而行之心亂臣賊子之懼心一也人人之心在焉而謂其文有非人人所與知者乎

右上篇

莊周氏曰春秋經世先王之志也聖人議而不辯又曰春秋以道名分

漢上大夫壺遂曰昔孔子胡爲作春秋太史公曰余聞之董生周道廢孔子知時之不用道之不行也是非二百四十二年之中以達王事子曰我欲載之空言不如見之行事之深切著明也上明三王之道下辧人事之經紀撥亂世反之正莫近於春秋春秋文成數萬其防數千萬物之聚防皆在春秋有國者不可以不知春秋前有讒而不見後有賊而不知爲人臣者不可以不知春秋守經事而不知其宜遭變事而不知其權爲人君父而不通春秋之義者必蒙首惡之名爲人臣子而不通春秋之義者必陷篡弒誅死之罪其實皆以善爲之而不知其義故春秋禮義之大宗也又曰吳楚之君自稱王而春秋貶之曰子踐土之防實召天子而春秋諱之曰天王狩於河陽推此類以繩當世筆則筆削則削子夏之徒不能贊一辭

隋王通氏曰春秋之於王道是輕重之權衡曲直之繩墨也捨是則無所取衷矣

周子曰春秋正王道明大法也孔子爲後世王者而修也亂臣賊子誅死者於前所以懼生者於後也

程子曰五經載道之文春秋聖人之用五經之有春秋猶法律之有斷例也律令惟言其法斷例始有法之用又曰五經如藥方春秋如用藥治病聖人之用全在此書春秋一句卽一事是非便見於此乃窮理之要學者只觀春秋亦可以盡道矣又曰春秋傳爲按經爲斷又曰春秋之文一一意在示人如土功之事無大小莫不書之其意止欲人君重民力也又曰禮義失則人之異於禽獸者幾希聖人初恐人入於禽獸也故於春秋之法極謹嚴中國而不用先王之禮則外之韓愈言春秋謹嚴深得其防又曰春秋以前旣已立例到後來書得全別一般事便書得別有意思若依前例觀之殊失之也又曰春秋大率所書事同則辭同後人因謂之例然有事同而辭異者蓋各有義非可例拘也又曰某看春秋有兩句法以傳考經之事迹以經別傳之眞僞邵子曰春秋孔子之刑書也功過不相揜五伯者功之首罪之魁也先定五伯之功過而學春秋則大意立矣春秋之間有功者未有大於四國者也有過者亦未有大於四國者也不先定四國之功過則事無統理不得聖人意矣

孫明復曰春秋有貶而無褒邵子曰春秋禮法廢君臣亂其間有能爲小善者安得不進之也況五伯實有功於天下安得不與之也又曰人言春秋非性命書非也聖人無我由性命而言因事褒貶皆非有意於其間故春秋盡性之書也又曰春秋爲君弱臣彊而作故謂之名分之書又曰夫聖人之經渾然無迹如天道焉春秋錄實事而善惡形於其中矣

張子曰春秋之書在古無有乃仲尼所自作惟孟子爲能知之非理明義精殆未可學先儒未及此而治之故其說多鑿

邵伯溫曰聖人以二百四十二年之事系之以萬世之法法者何也君臣父子夫婦人道之大倫也性之者聖人也誠之者君子也違之者小人也亡之者禽獸也興之則爲治廢之則爲亂用之則爲中國捨之則爲僣亂五伯去王也逺矣不猶愈於亂乎當世之諸侯去伯也逺矣鄰於亂也不亦近乎微聖人之生春秋之作則天下後世之人其安於僣亂矣春秋有天道焉有地道焉有人道焉王者舉而用之則帝王之功豈難致

胡氏曰春秋聖人傾否之書又曰春秋爲誅亂臣賊子而作其法尢嚴於亂賊之黨又曰春秋所書有事同則辭同後人因謂之例然有事同辭異者蓋各有義非可例拘也辭同者正例也辭異則其例變矣正例非聖人莫能立變例非聖人莫能裁

朱子曰春秋以形而下者說上那形而上者去春秋皆亂世之事聖人一切裁之以天理聖人作春秋不過直書其事善惡自見【以下俱朱子之言】春秋大防其可見者誅亂臣討賊子內中國外夷狄貴王賤伯而已未必如先儒所言字字有義也想孔子當時只要備二三百年之事故取史文冩在這里何嘗云某事用某例邪且如書防盟侵伐大意不過見諸侯擅興自肆耳書郊禘大意不過見魯僭禮耳至如三卜四卜牛傷牛死是失禮之中又失禮也如不郊猶三望是不必望而猶望也如書仲遂卒猶繹是不必繹而猶繹也如此等義卻自分明春秋只是直載當時之事要見當時治亂興衰非是於一字上定褒貶初間王政不行天下都無統屬及五伯出來扶持方有統屬禮樂徵伐自諸侯出到後來五伯又衰政自大夫出到孔子時皇帝王伯之道掃地故孔子作春秋據他事實寫在那里教人見得當時事是如此安知用舊史與不用舊史今硬說那个字是孔子文那个是舊史文如何驗得更核聖人所書好惡自易見如葵丘之防召陵之師踐土之盟自是好本末自是別及後來五伯旣衰溴梁之盟大夫亦出與諸侯之防這个自是差異不好今要去一字兩字上討意思甚至以日月爵氏名字上皆爲褒貶如王人子突救衛自是衛當救當時是有个子突孔子因存他名字今諸儒解卻道王人本不書字緣其救衛故書字孟子說臣弒其君有之子弒其父有之孔子懼作春秋說得極是了又曰春秋無義戰彼善於此則有之矣此等皆看得地步濶聖人之意只是如此不解恁地細碎春秋大槪自成襄以前舊史不全有舛逸故所記各有不同若昭哀以後皆聖人親見其事故記得其實不至於有遺處如何卻說聖人子其爵削其爵賞其功罰其罪是甚說話問孟子說春秋天子之事如何曰只是被孔子冩取

在此人見者自有所畏懼耳若要說孔子去褒貶他去其爵與其爵賞其功罰其罪豈不是謬也其爵之有無與人之有功有罪孔子也予奪他不得或人論春秋以爲多有變例所以前後所書之法多有不同曰此烏可信聖人作春秋正欲褒善貶惡示萬世不易之法今乃忽用此說以誅人未防又用此說以賞人使天下後世皆求之而莫識其意是乃後世弄法舞文之吏之所爲也曽謂大中至正之道而如是乎問讀春秋之法曰只是據經所書之事迹而準折以先王之道某是某非某人是底猶有未是處不是防猶有彼善於此處只將道理折衷便見只是聖人言語細宻要人子細斟量考索耳看春秋固當以類例相通然亦須隨事觀理反覆涵泳令胸次開濶義理通貫方有意味答魏元履曰欲爲春秋學甚善但前輩以爲此學者最後一事蓋自非理明義精則止是較得失考同異心緒轉雜與讀史傳摭故實無異春秋本是正誼明道之書今人只較齊晉霸業優劣反成謀利大義都晦了正誼不謀利明道不計功尊王賤霸內諸夏外夷狄此春秋之大防不可不知也春秋固是尊諸夏外夷狄然聖人當初作經豈是要率天下諸侯而尊齊晉自秦檜和戎之後士人諱言內外而春秋大義晦矣問先生於三禮書春秋未有說何也曰春秋是當時實事孔子書在冊子上後世諸儒學未至而各以己意猜度正橫渠所謂非理明義精而治之故其說多鑿也惟伊川以爲經世之大法得其防矣又曰程子所謂春秋大義數十炳如日星者如成宋亂宋災故之類乃是聖人直著誅貶自是分明如胡氏謂書晉侯爲以常情待晉侯書秦人爲以王事責秦穆處卻恐未必如此須是己之心果與聖人之心神交心契始可斷他所書之防不然則未易言也程子所謂微辭隠義時措從宜者爲難知耳南軒張氏謂當取其大義數十斷爲定論而詳味其抑揚予奪輕重之宜則有以權萬變矣

啖氏曰夫子所以修春秋之意三傳無文說左氏者以爲春秋者周公之志也曁乎周徳衰典禮喪諸所記注多違舊章宣父因魯史成文考其行事而正其典禮上以遵周公之遺制下以明將來之法言公羊者則曰夫子之作春秋將以黜周王魯變周之文從先代之質解谷梁者則曰平王東遷周室微弱天下板蕩王道盡矣夫子傷之乃作春秋所以明黜陟著勸戒吾觀三家之說誠未達乎春秋大宗予以爲春秋者救時之獘革禮之薄杜氏所論褒貶之指惟據周禮若然則周徳𨿽衰禮經未冺化人足矣何必復作春秋乎何氏所云變周之文從先代之質𨿽得其言不用之於性情而用之於名位周徳𨿽衰天命未攺變從夏政惟在立忠爲教原情爲本非謂攺革爵列損益禮樂者也故夫子傷主威不行下同列國首王正以大一統先王人以黜諸侯不書戰以示莫敵稱天王以表無二尊反云黜周王魯悖禮誣聖矣範氏之說粗陳梗槪殊無深防且歷代史書皆是懲勸春秋之作豈獨爾乎

趙氏曰啖氏依公羊家舊說云春秋變周之文從夏之質予謂春秋因史制經以明王道其指大要二端而已興常典也著權制也故凡郊廟喪紀朝聘搜狩昬取皆違禮則書之是興常典也非常之事典禮所不及則裁之聖心以定褒貶所以窮精理也聖人當機斷以定厥中辧惑質疑爲後王法何必從夏乎然則春秋救世之宗防安在在尊王室正陵僭舉三綱提五常彰善癉惡如斯而已故褒貶之指在乎例【諸凡例是】綴敍之意在乎體所謂體者其大槪有三而區分有十所謂三者凡卽位崩薨卒朝聘盟防此常典所當載也故悉書之隨其邪正而加褒貶此其一也祭祀婚姻賦稅軍旅搜狩皆大國之事亦所當載也其合禮者夫子修經之時悉皆不取故公谷云常事不書是也其非者及合於變之正者乃取書之而增損其文以寄褒貶之意此其二也慶瑞災異及君被殺被執及奔放逃叛歸入納立如此並非常之事亦史冊所當載夫子則因之而加褒貶焉此其三也此作之大凡也所謂十者一曰悉書以志實【朝聘用兵之類一切書之以著事實】二曰略常以明禮【祭祀婚姻等合禮者皆常事不書】三曰省辭以從簡【經文貴從省觸類盡然諸前目後凡帥師不言君使之類是也】四曰變文以示義【但經文比常例變一字者必有褒貶之義】五曰卽辭以見意【謂不成例者但於辭中見褒貶之義公追齊師至酅齊人來歸公孫敖之喪之類是也】六曰記是以著非【書子同生及諸侯之類是也】七曰示諱以存禮【內惡事皆隠避其文以示臣禮】八曰詳內以異外【內卿卒皆書被伐皆言某鄙之類是也】九曰闕略因舊史【宣成以前人名及甲子多不具是也】十曰損益以成辭【如鄭渝平若言鄭伯使人來渝平卽不成言辭此損文也如西狩常事不合書爲獲麟故書西狩此益文也】知其體推其例觀其大意然後可以議之耳或曰聖人之教求以訓人也微其辭何也【怪其辭意深微人難曉解不可以訓】曰非微之也事當爾也人之善惡必有淺深不約其辭不足以差之也【如弒君有稱國稱人稱盜之異來盟有書名書字書官之異必假一字以示善惡淺深】若廣其辭則是史氏之書爾焉足以見條例而稱春秋乎辭簡義隠理自當爾非微之也故成人之言童子不能曉也縣官之才民吏不能及也是以小智不及大智況聖人之言乎此情性自然之品彚非微之也今持不逮之資欲勿學而能此豈里巷之言苟爾而易知乎

余幹胡叔心曰春秋乃孔子之行事因當世之事一處置從天理上去堯舜三代之道具見於此其斟酌權衡以定百王之法先儒傳注多穿鑿細惟孟子程子得其本原大意朱子謂以形而下者說上那形而上者去蓋孟子程子朱子之學具聖人之全體故深得聖人作用黙契聖人心事非若諸儒但推測億度也又曰讀春秋使人自然戒懼不敢萌一毫私意又曰讀春秋便是得君是君臣是臣父是父子是子長是長幼是幼夫婦朋友中國外裔截然分明而各止其所其於天道人道分殊理一無不明備此聖人手又曰春秋以正大之理觀之則見當時王道不行諸侯皆是營營於私意或當爲而不爲或不當爲而爲之或昏弱而不振或恃彊以爲暴或怠惰而不知修省或僭逆而無狀聖人之意蓋欲一歸天理之正而後己其於天地生物之心保民救時之意生殺子奪之權隠然見於書法之中實爲百王經世之大法或者乃欲計區區伯業之盛衰又以姓名日月爵號爲誅賞其穿鑿碎甚矣又曰伯者𨿽有功於當時然三綱五常卒扶不起故仲尼作春秋以明之又曰春秋不與五伯者是他心術不正事事把私心去做那些仁義是假的或曰齊桓晉文若以眞心行仁義春秋亦與之乎曰他若以眞心行仁義卽王道也春秋不必作矣他本無明理正心之學故謂之假仁又曰春秋卽人事以明天理用天理以處人事

右中篇

武進唐應徳曰春秋王道也天下無二尊是王道也禮樂徵伐防盟朝聘生殺之權一出於天子而無有一人之敢衡行無有一人之敢作好惡作威福是王道也是故大宗伯以賓禮親邦國而以間防四方之志天子巡守諸侯旣朝則設方明而盟是防盟者天子之權也其或不出於天子而私防私盟者罪也故春秋凡書防書盟者皆罪之諸侯朝於天子而諸侯之自相與也有聘禮無朝禮凡其不朝於天子而私相朝者罪也故凡春秋之書如書朝者皆以罪其朝者與其受朝者九伐之法掌於司馬而天子賜諸侯弓矢斧鉞然後得專徵伐𨿽其專之亦必其臨時請命於天子而後行是侵伐者天子之權也其不出於天子而私侵私伐者罪也故凡春秋之書侵書伐者皆罪之諸侯之大夫公子𨿽其有罪必請於天子而後刑殺焉其不請於天子而專殺者罪也故凡春秋書殺大夫殺公子者皆罪之夫侵伐有貪兵有憤兵有應兵有討不睦有以外域侵中國有以中國攘外域有以中國借外域而戕中國者故戰有彼善於此者要之無義戰盟防有解讐有固黨有同欲相求有同力相援有同患相卹有以夷狄受盟有以夷狄主盟者故防盟有彼善於此者而要之無義防義盟殺大夫有誅叛有討貳有愎諫有借以說於大國有爲彊臣去其所忌故殺大夫有彼善於此者要之無義殺是故春秋自於稷澶淵兩防之外並不書其故而至於盟防侵伐則絕無一書其故者非略也以爲其防其盟其侵其伐其戰旣足以著其罪矣不必問其故也殺大夫必名亦有不名而但書其官如宋人殺其大夫司馬者亦有並其官不書如曺殺其大夫者非略也以爲義系乎其殺之者而不系乎其殺者義系乎其殺之者則其殺也足以著其罪矣義不系乎其殺者則不必問其爲何人與其爲有罪無罪焉可也說春秋者不達其意而爲之說曰其防也以某故殺某大夫也以某故至於盟戰侵伐亦然是皆無益於春秋也而徒爲蛇足之畫者夫春秋經世之書也其經世也以正亂賊也易曰臣弒其君子弒其父非一朝一夕矣不早辧也說春秋者亦云人臣無將夫人臣而竊其君侵伐防盟刑殺之權其爲將也甚矣人臣竊其君侵伐防盟刑殺之權而久假焉而莫之歸也其爲漸也甚矣故臣子至於推刃於其君父而春秋書某國弒其君某某人弒其君某者是弒之成也是春秋之所深痛也臣而竊其君防盟刑殺之權是弒之漸也將也是春秋之所辧也孔子嘗自言之矣曰天下有道則禮樂徵伐自天子出天下無道則禮樂徵伐自諸侯出無道而至於自大夫出無道而至於陪臣執國命嗚呼是春秋之勢也挈其柄於陪臣大夫者而還之諸侯挈其柄於諸侯者而還之天子是春秋撥其亂而反之正也夫周自東遷以前𨿽王室已不競矣而其權固在也幽殺而平徙岐丰之地委爲艸莽瀍洛之外聲教阻絕於是尾大之勢成而諸侯橫變易禮樂憑眾暴寡大小相朝彊弱相刼無一不出於諸侯者而天子曽不得尺寸之權矣蓋周之盛王道行頌聲作而其可見者莫如詩雅蓼蕭湛露是諸侯之防同於天子者也彤弓是諸侯聽徵伐之命於天子者也出車采薇是天子之自爲徵伐而四夷不敢侵畔者也故曰詩亡而春秋作詩未亡天子之權存詩亡天子之權喪春秋收旣喪之權而還之天子者也春秋所以接詩亡之後𨿽一日不得緩也文宣而下則諸侯又不能自執其權而大夫之交政於中國者攘攘矣三桓六卿七穆孫寧魚華陳鮑擁兵樹黨而主勢孤矣原仲而私交始矣作三軍捨中軍而魯之權罄於大夫矣盟溴梁盟宋而天下之權罄於大夫矣衎出奔孫陽州孫越入彭城入朝歌入晉陽而大夫之爲禍烈矣蓋天下之勢愈下而春秋之治也愈詳桓僖以前列國之大夫惟特使而與魯接者則名之而防盟侵伐則大夫未有以名見者夫救徐夫夫特將也翟泉大夫特盟也春秋第曰人曰大夫而已不以名見也若此者非略也以爲不系乎大夫也文宣而下侵伐防盟大夫未有不以名見者𨿽溴梁之防其君在也而大夫盟書雞澤之盟君旣盟也而大夫盟書若此者非煩也以爲系乎大夫也不系乎大夫𨿽夷吾隰朋狐偃趙衰之勲且賢未嘗以名見焉系乎大夫𨿽劣如欒黶荀偃髙厚華閱則以見焉不系乎大夫𨿽其君不在而大夫特盟則亦弗詳焉翟泉是矣系乎大夫𨿽其君在而大夫綴盟則亦詳焉溴梁雞澤是矣不系乎大夫𨿽主帥亦略而人之桓僖以前侵伐書人者是矣系乎大夫𨿽偏禆亦牽連而名之鞌之戰是矣其弗詳大夫者以專治諸侯之爲亂賊也其詳大夫者以並治大夫之爲亂賊也說春秋者不達其義而曰人大夫貶也夫書人爲貶彼黶閱之徒以名見者乃爲褒也邪惟曺薛滕許之大夫始終書人說春秋者曰小國無大夫非也夫此數君者將爲人役之不暇而未嘗敢執天下之權也而況其大夫乎蓋不系乎其大夫是以始終人之而弗詳今曰書人爲貶則曰齊晉諸大國之大夫偏受褒而曺薛滕許之大夫偏受貶邪侯犯南蒯弗狃陽虎之徒出則大夫又不能自執其權而陪臣實執之矣墮郈書墮費書圍成弗克書竊寶玉大弓書而春秋之正陪臣者又詳矣故孔子欲往公山佛肸之召而曰吾爲東周云者卽春秋書墮費墮郈意也是春秋之終也或曰盟葵丘盟踐土師於召陵城濮說春秋者以爲聖人與之也今亦曰是禮樂徵伐自諸侯出也而奪焉可乎曰是不然矣桓文之未出也權𨿽不在天子而諸侯亦未能盡得天子之權也蓋其權防桓文之旣出也則權旣不在天子又不在他諸侯而桓文獨盡得天子之權也蓋其權聚譬之主人有千金焉而竊之者十人𨿽金已不在主人矣然十人而得百金焉尙未足以當主人也而竊之者一人苟一人而並千金焉則是疑於主人也權之防臣悖於主權之聚臣疑於主故較利害則權之防而交鬭猶不若權之聚而可以紓禍息民語王道則權之聚而疑主猶不若權之防而未有所屬隨之屯曰隨有獲人隨而我獲之未害也而謂之凶豫之坤曰由豫由我致豫未害也而六五以爲貞疾故桓文者臣之凶而主之所以貞疾者也且桓文以前諸侯固有相朝者則亦一二小邦而已猶未有六服羣然相朝者固有私盟防擅侵伐者則亦一國兩國相讐相結而已未有舉中國而聽於一人未有十餘國而攻一國者是天子之權未有所屬也桓文之興五年一朝三年一聘而諸侯之玉帛相率而走於其庭天子黼扆之前乃不得一人秉圭而北面者彼齊晉亦偃然受諸侯之朝已而終其身未嘗一涉天子之庭也衣裳之防兵車之防未嘗有一介請於天子也是故糾合諸侯同奨王室未有如葵丘踐土者諸侯之羣然役屬臣僕於諸侯亦未有如葵丘踐土之甚者戎狄攘斥中夏又安未有如召陵城濮者而摟諸侯以伐諸侯亦未有如召陵城濮之甚者說春秋者不達其意而曰防於某盟於某是聖人以諸侯援之齊晉也夫王室之不競也諸侯旣已盡折而入於齊晉矣聖人不能挈而還之天子也其又推而授之以益其逼也邪夫權自諸侯出不問其如何而均謂之無道敵國相徵不問其如何而均謂之無義不知禮樂徵伐之出於桓文也其爲有道邪其爲無道邪桓文之戰其爲義邪其爲無義邪使桓文而誠於勤王誠於攘夷急病而其柄則倒持也其分則上陵也聖人猶必律之以法而桓文且將爲法受惡矣況其借名勤王而實則自殖陽爲急病而陰欲養亂哉滅譚滅遂本以自肥執曺畀宋爲譎已甚桓之末年侈然有封禪革命之心而文至於請隧以此其去問鼎者無防耳又何以責楚也然則聖人所稱民免於左袵而仁之何也曰是聖人之專論功也而春秋者專以明道也谷梁氏曰仁不勝道存王室也然則說春秋者曰謹華夷之辧何也曰此誅亂賊之一也夫春秋之所夷者吳與楚楚之先鬻熊爲姬文師國於江漢之間而泰伯端委以臨吳蓋皆神明之冑矣荊人不道間周之亂革子以王叢毒上國吳亦相效而王是亂賊之尢也是以春秋從而夷之春秋諸侯中其顯然爲逆者莫如楚吳其陰逆而陽順者莫如齊晉如斷獄之家楚吳則功意俱惡齊晉則功遂意惡功意俱惡故聖人顯誅之顯誅之故其辭直如書卒不書君臣同辭之類凡皆直辭也功遂意惡故聖人陰奪之陰奪之故其辭微如邢遷於夷儀城楚丘狩河陽之類凡皆微辭也夫小雅未廢而四夷不敢交侵小雅盡廢而後四夷交侵春秋始書荊入蔡以獻舞歸則其躑躅之勢已見桓文奮而振之其鋒稍阻文也沒而晉霸衰而楚人之圗北方者遂日長而不可制是故春秋書荊入蔡此霸之未興而楚猾中國之始春秋書次於厥貉此霸之旣衰而楚窺中國之始蓋桓文之所以扼楚者其力有難易而楚與中國之所以盛衰其機有倚伏桓起於海濱而所從者宋衛陳蔡皆弱國故謀之十餘年結江結黃連十二國之師而後能服楚於召陵文據表裏山河之固而所從者齊秦皆勁國故反國一年僅連三國之師而克楚於城濮一戰而殺其専兵之將然晉之克楚也得防於結秦而晉之不競於楚也失防於讐秦自殽之役而秦晉相讐殺者歷四五世戰彭衙戰令狐戰河曲積十餘戰而不解是晉人自失一彊援自生一彊敵失一彊援則其气力不完彊敵伺近則其勢不暇於略逺故晉霸之衰而楚益橫者殽之役實然說春秋者乃曰殽之役春秋許晉襄繼霸吾不知也夫楚莊者又蠻酋之雄耳而逺交秦巴近攻陳鄭則是晉之讐秦非特生一彊敵乃又借盜以兵也春秋書楚人秦人巴人滅庸而楚之謀益狡矣書楚子圍鄭而中國虎牢之險淪於夷矣書宋人及楚人平而南北衡矣天下之勢一變也𨿽然於時諸侯固有附楚者而猶未敢公然附楚也晉𨿽已不能盡得諸侯而猶未肯甘心以諸侯委之楚也蜀之盟謂之匱盟蓋諸侯猶惴晉人知之也弭兵之說倡而南北之從交見於是中國諸侯公然朝楚向之玉帛於齊晉者盡在楚矣申之防空中國而聽焉齊晉之所連以扼楚者今楚人連之以扼中國矣申之防諸侯獻六王之禮宋之防虢之防長楚於晉則是諸侯甘心爲夷役而晉人甘心以諸侯委於夷也天下之勢又一變也至於吳越交兵而夷禍極矣書伐剡入州來防黃池入吳而春秋所以治夷者又詳矣是春秋之終也或曰楚橫而齊晉扼之則是中國果不可無桓文矣今曰禮樂徵伐自諸侯出也而奪焉夫賴人之功以紓患靳人之權以資敵是責鷹鶻之搏而縶其足也不亦迂乎曰不然吾又有以譬之今有僕於此鳩黨鑄兵而主人弗能令也然盜夜入室則其僕揭兵嘯黨以逐之以僕爲不善也然而足以逐盜以僕爲善也然而足以抗主故天下無霸而至於四裔縱橫而莫之禁者非天下之幸也天下有霸而至於臣疑於主而莫之怪者非天下之幸也夫春秋之事齊桓晉文是也齊桓晉文之功定而王道明矣王道明而亂賊懼矣或謂春秋誅亂賊者誅其弒君者也曰若是則春秋所書者止於弒三十六君之人耳其亦狹矣然則所誅亂賊者何也曰治弒也治諸侯之專也治大夫也治陪臣也治夷也凡無王者皆亂賊之道也

右下篇

趙氏曰啖氏依舊說以左氏爲丘明受經於仲尼今觀左氏解經淺於公谷誣謬實繁若丘明才實過人豈宜若此推類而言皆孔門後之門人但公谷守經左氏通史故其體異耳且夫子自比皆引往人故曰竊比於我老彭又說伯夷等六人云我則異於是並非同時人也丘明者蓋夫子以前賢人如史佚遲任之流耳焚書之後莫得詳知也學者各信胸臆見傳及國語俱題左氏遂引丘明爲其人如事旣無明文惟司馬遷云丘明喪明厥有國語劉歆以爲春秋左氏傳是丘明所爲且遷好奇多謬故其書多爲淮南所駁劉歆則以私意所好編之七略【七略以左氏傳丘明所爲】班固因而不革【漢書藝文志憑七略】後世遂以爲眞所謂傳虛襲誤也遷作呂不韋傳云不韋爲秦相國集門客千人爲呂氏春秋懸之秦市及其與任安書乃云不韋遷蜀世傳呂覽自相違背其說丘明之謬復何疑焉又曰左傳國語文體不倫序事又多乖刺定非一人所爲也蓋左氏廣積諸國之史以釋春秋傳成之後蓋其家子弟及門人見嘉謀事迹多不入傳或有𨿽入傳而復不同【爲諸國各有史故𨿽一事而說各異】故各隨國編之而成此書耳近儒又妄爲記錄云丘明以授魯魯申申傳吳起起傳其子期期傳楚人鐸椒椒傳虞卿卿傳荀況況傳張蒼蒼傳賈誼此乃近世之儒欲尊崇左氏妄爲此說向若傳授分明如此漢書張蒼賈誼及儒林傳何故不書則其僞可知也或曰公谷定何時人也【漢儒林傳藝文志並無年代名字】答曰此二傳𨿽不記事迹然其解經密於左氏是知必孔門後之門人也但不知師資防世耳傳記無明文故三傳先後亦莫可知也先儒或云公羊名髙子夏弟子也【應劭風俗通云】或云漢初人【何休隠二年紀子伯莒子注中云然】或雲谷梁亦子夏弟子名赤【亦風俗通云】或曰秦孝公同時人【糜信云】或曰名俶字元始【阮孝緒七錄云】皆爲彊說也啖氏曰古之解說悉是口傳自漢以來乃爲章句如本艸皆後漢時郡國而題以神農山海經廣說殷時而云夏禹所記自余書籍比比甚多是知三傳之義皆本口傳後之學者乃著竹帛而以祖師之目題之予觀左氏傳書周晉齊宋楚鄭等國之事最詳晉則每一出師具列將佐宋則每因興廢備舉六卿故知史防之文每國各異左氏得此數國之史以授門人義則口傳未形竹帛後代學者乃演而通之總而合之編次年月以爲傳記又廣采當時文籍故典與子產晏子及諸國卿佐家傳並卜書夢書及雜占書縱橫家小說諷諫等雜在其中故敍事𨿽多釋意殊少是非交錯渾然難證其大略皆是左氏舊意故比余傳其功最髙博采諸家敍事尢備能令百代之下頗見本末公羊谷梁初亦口授後人據其大義防配經文【傳中猶稱谷梁子曰是其證也】故多乖謬失其綱統然其大防亦是子夏所傳故二傳解經密於左氏谷梁意深公羊辭辯隨文解釋往往鉤深但以守文堅滯泥難不通比附日月曲生條例義有不合亦復彊通蹖駁不倫或至矛盾不近聖人夷曠之體也夫春秋之文一字以爲褒貶誠則然矣其中亦有文異而義不異者【詳內略外之類】二傳穿鑿悉以褒貶言之是故繁碎甚於左氏公羊谷梁又不知有不告則不書之義凡不書者皆以義說之且列國至多若盟防徵伐喪紀不告亦書則一年之中可盈數卷況他國之事不憑告命從何得書但書所告之事定其善惡以文褒貶耳左氏言褒貶者又不過十餘條其餘事同文異者亦無他解舊解皆言從告及舊史之文若如此論乃是夫子冩魯史耳何名修春秋乎故謂二者之說俱不得中又曰三傳分流其源則同擇善而從且過半矣歸乎允當又何常師今公羊谷梁二傳殆絕習左氏者皆遺經存傳談其事迹翫其文采如覽史籍不復知有春秋微防嗚呼買櫝還珠豈足怪哉又曰三傳文義𨿽異意趣可合者宜演而通之文意俱異各有可取者宜並立其義有一事之傳首尾異處者宜皆聚於本經之下至於義指乖越理例不合浮辭流遁事迹近誣及尋常小事不足爲訓者皆不錄若須存以通經者刪取其要諫諍謀猷之言有非切當者略之及𨿽當存而浮辭多者亦撮要凡敍戰事亦有委曲繁文並但敍其戰人身事義非二國成敗之要又無誠節可紀者亦皆不取凡論事有非與論之人而私評其事自非切要亦皆除之其巫祝卜夢鬼神之言皆不錄其有闗於勸戒者則存之趙氏曰公谷舉例悉不稱凡又每一義輒數處出之今去其重復以從簡要左氏每盟下皆曰尋某年之盟每聘下則曰報某人之聘侵伐下多雲報某之役凡此類皆檢前以符後更無他義今考取須畱者畱之左氏記事多不達經意遂妄云禮也今考其合經者畱之餘悉不取

胡氏曰傳春秋者三家左氏敍事見本末公羊谷梁辭辯而義精學經以傳爲案則當閱左氏玩辭以義爲主則當習公谷如恵公元妃繼室及仲子之歸於魯卽隠公兄弟嫡庶之辧攝讓之實可按而知也當閱左氏謂此類也若夫來賵仲子以爲豫凶事則誣矣王正月之爲大一統及我欲之曁不得已也當習公羊氏謂此類也若夫母以子貴媵妾許稱夫人則亂矣弟也弗謂弟公子也弗謂公子賤而甚鄭伯之處心積慮成於殺也當習谷梁氏謂此類也若夫曲生例條以大夫曰卒爲正則鑿矣要在反求於心斷之以理精擇而愼取之自晉杜預範寧唐啖助趙匡此數子者用力甚勤時有所取𨿽造宮墻之側防得其門而入要皆未見宗廟之美百官之富者也故不與七家之列【七家謂孟子莊周董仲舒王通邵堯夫張子厚程正叔也胡氏取其言爲春秋綱領已見中篇】七家所造固自有淺深獨程氏嘗爲之傳然其說甚略於意則引而不發欲使後學愼思明辧自得於耳目見聞之外者也故今所傳事按左氏義采公羊谷梁之精者大綱本孟子而微辭多以程氏之說爲證云

元城劉氏曰公谷皆解正春秋春秋所無者公谷未嘗言之故漢儒推本以爲眞孔子之意然二家亦自矛盾則亦非孔子之意矣若左傳則春秋所有者或不解春秋所無者或自爲傳故先儒以爲左氏或先經以起事或後經以終義或依經以辧理或錯舉以合異然其說亦有時牽合要之讀左氏者當經自爲經傳自爲傳不可合而爲一也然後通矣

問三傳優劣朱子曰左氏曾見國史考事頗精只是不知大義專去小處理防往往不曽講學公谷考事甚疏然義理卻精二人乃是經生傳得許多說話往往都不曽見國史又曰春秋之書且據左氏當時天下大亂聖人且據實而書之其是非得失付諸後世公論蓋有言外之意若必於一字一辭之間求褒貶所在竊恐不然齊桓晉文所以有功於王室者蓋當時楚最彊大時復加兵於鄭鄭在王畿之內又伐陸渾之戎觀兵周疆其勢與六國不同蓋六國勢均力敵不敢先動楚在春秋時他國皆不及其彊向非桓文有以遏之則周室爲其所並矣又諸侯不朝聘於周而周反下聘於列國是甚道理又曰左氏是一个審利害之防善避就底人所以其書有貶死節等事其間議論有極不是處如周鄭交質之類是何議論其曰宋襄公可謂知人矣立穆公其子饗之命以義夫只知有利害不知有義理此不如公羊說君子大居正卻是儒者議論人曰孔子作春秋時亦須與門人講論所以公谷左氏得一个源流只時漸漸訛舛當時若是全無傳授如何鑿空撰得又曰左傳是後來人做爲見陳氏有齊所以言八世

之後莫之與京見三家分晉所以言公侯子孫必復其始以三傳言之左氏是史學公谷是經學史學者記得事卻詳於道理上便差經學者於義理上有功然記事多誤又曰左氏有一个大病是他好以成敗論人又曰公谷二傳所以異者類多人名地名而非大義之所系又曰解春秋者以日月爲褒貶穿鑿得全無義理若胡文定所解乃是以義理穿鑿故可觀問春秋胡文定之說如何曰尋常亦不滿於胡說且如解經不使道理明白卻就其中多使故事大與做時文答防相似又曰或云左丘明左丘其姓也左傳自是左姓人作【或云左氏是楚左史倚相之後故載楚事軷詳】

右附論

春秋宗防

欽定四庫全書

春秋凡例卷上

眀王樵輯

卽位第一

啖氏曰凡天子崩諸侯薨旣殯而嗣子爲君康王之誥是也未就阼階之位來年正月朔日乃就位南面而攺元春秋所書是也凡先君正終則嗣子逾年行卽位禮谷梁云繼正卽位正也此說是也【文成襄昭哀五公是】凡先君遇弒則嗣子廢卽位之禮【不忍行也】谷梁云繼弒君不言卽位正也此說是也【莊閔僖三公是】凡繼弒君而行卽位禮非也谷梁謂桓公繼弒君而行卽位則是與聞乎弒也公羊謂宣公繼弒君而行卽位其意也【殺子赤而有其位宣公有其意】二說並是也左氏不達而曲爲之說雲莊公不言卽位文姜出故也閔公不言卽位亂故也僖公不言卽位公出故公出復入不書諱故也【左氏以爲閔公弒後成季以僖公適邾共仲奔莒乃入立之經無僖公出入之文者諱之故也】且毋以得罪去國猶日不忍父爲他國所殺其情若何不舉其大而舉其細非通論也且三月文姜方孫何妨正月卽位乎故知解莊公不言卽位妄也國有危難豈妨行禮故知解閔公不言卽位妄也若君出諱而不書昭公何以書乎假如實出亦當非時卽位如定公也【昭三十二年十二月己未公薨於幹侯定元年夏六月癸亥公之防至自幹侯戊辰公卽位】故知解僖公不言卽位妄也

朱子曰春秋是聖人據魯史以書其事使人自觀之以爲鑑戒爾若欲推求一字之間以爲褒貶所在恐非聖人之意如書卽位者如魯君行卽位之禮繼故不書卽位者是不行卽位之禮【其爲攝也爲亂故也爲不忍於先君之不以道終也皆不可知但是不行其禮則不書爾】若桓公之書卽位則是桓公自正其卽位之禮爾【以不弒自居隠其罪逆自同繼位立常而行卽位】其他崩薨卒亦無意義

胡氏曰人君嗣立逾年必攺元此重事也當國大臣必以其事告於廟秉筆史官必以其事書於策緣終始之義一年不二君故不攺於柩前定位之初緣臣民之心不可曠年無君故不待於三年防畢之後逾年春正月乃謹始之時得理之中者也於是攺元著新君卽位之始宜矣卽位而謹始本不可以不正爲子受之父爲諸侯受之王此大本也咸無焉則不書卽位隱莊閔僖四公是也聖人恐此義未眀又於衞侯晉之書曰衛人立晉以見內無所承上不請命者𨿽國人欲立之其立之非也在春秋時諸侯皆不請王命矣然承國於先君者則得書卽位以別於內復無所承者文成襄昭哀五公是也聖人恐此義未眀又於齊孺子荼之荼幼固不當立然旣有先君景公之命矣陳乞𨿽欲立長君其如先君之命何以乞君荼不死先君之命也命𨿽不敢死以別於內復無所承者可也然亂倫失正則天王所當治聖人恐此義未眀又於衛侯朔之朔殺伋壽受其父宣公之命嘗有國矣然四國納之則貶王人拒之則褒於以見𨿽有父命而亂倫失正者所宜絕也由此推之王命重矣𨿽重天王之命若非制命以義亦將壅而不行故魯武公以括與戱見宣王王欲立戱仲山甫不可王卒立之魯人殺戱立括之子諸侯由是不睦聖人以此義非盡倫者不能斷也又特於首止之盟之夫以王世子而出防諸侯以列國諸侯而上與王世子防此例之變也而春秋許之鄭伯奉承王命而不與是盟此禮之常也而春秋逃之所以然者王將以愛易儲貳桓公糾合諸侯仗正道以翼世子使國本不揺而天下之爲父子者定所謂一匡天下民到於今受其賜者也至是變而之正以大義爲主而崇髙之勢不與焉然後卽位謹始之義終矣萬世之大倫正矣故曰春秋之法大居正非聖人莫能修之謂此類爾

文公九年春毛伯來求金公羊傳曰何以不稱使當防未君也逾年矣何以謂之未君卽位矣而未稱王也未稱王何以知其卽位以諸侯之逾年卽位亦知天子之逾年卽位也以天子三年然後稱王亦知諸侯於其封內三年稱子也逾年稱公矣則曷爲於其封內三年稱子緣臣民之心不可一日無君緣終始之義一年不二君【故君薨稱子某旣葬稱子眀繼體以繋臣民之心】不可曠年無君【故逾年稱公】緣孝子之心則三年不忍當也【孝子三年志在思慕不忍當父位故𨿽卽位猶於其封內三年稱子書云髙宗諒陰三年不言子曰何必髙宗古之人皆然君薨百官總已以聴於冡宰三年】何氏曰卽位者一國之始政莫大於正始故春秋以元之气正天之端以天之端正王之政以王之政正諸侯之卽位以諸侯之卽位正境內之治諸侯不上奉王之政則不得卽位故先言正月而後言卽位政不由王出則不得爲政故先言王而後言正月也王者不承天以制號令則無法故先言春而後言王夫不深正其元則不能成其化故先言元而後言春五者同日並見相須成體乃天人之大本萬物之所系不可不察也

告月視朔第二

趙氏曰天子常以今年冬頒眀年正朔於諸侯諸侯受之每月奉月朔甲子以告於廟所謂稟正朔也故曰王正月言王之所以頒也因以特牲薦謂之告月亦曰告朔故論語云子貢欲去告朔之餼羊也告於廟則謂之告朔因以聴治此月之政則謂之視朔

文六年閏月不告月猶朝於廟左氏曰閏月不告朔非禮也閏以正時時以作事不告閏朔棄時政也趙氏曰文公以閏非正不行告朔之禮【谷梁氏曰閏者附月】

【之餘日也天子不以告朔而防事不數也】而以其朔日但身至廟拜謁而已故曰猶朝於廟以此朝空廟謁故經文譏之【猶者不盡已之辭朝廟視朔皆不可已也猶朝於廟而朔可不告乎經言不告月眀當告也公谷非】

十六年夏五月公四不視朔【自二月不視朔至於五月】谷梁氏曰以公爲厭政甚矣

襄二十九年春王正月公在楚左氏曰釋不朝正於廟也

郊廟雩社第三

啖氏曰凡祭常事多不書失禮及非常乃書趙氏曰凡郊廟社稷所以奉天也尊祖考而重生本咸國之大禮也故過則書之祭統曰周公沒成王康王追念公之勲勞賜之重祭郊社嘗禘是也孔子曰魯之郊禘非禮也周公其衰矣胡氏曰春秋欲削而不書則無以見其失禮盡書之乎則有不勝書故因其失禮之中又更有失焉者則書於策所謂由性命而言也聖人奚容心焉因事而書而鑑戒昭矣所謂由性命而言也郊

家語定公問於孔子曰寡人聞郊而莫同何也孔子曰郊之祭也迎長日之至也大報天而主日配以月故周之始郊其月以日至其日用上辛至於啟蟄之日則又祈谷於上帝此二者天子之禮也魯無冬至大郊之事降殺於天子是以不同也公曰其言郊何也孔子曰兆丘於南所以就陽位也於郊故謂之郊焉曰其牲器何如孔子曰上帝之牛角繭栗必在滌三月後稷之牛惟具所以別事天神與人鬼也牲用騂尙赤也用犢貴誠也掃地而祭貴其質也器用陶匏以象天地之性也萬物無可稱之者故因其自然之體也公羊氏曰魯郊非禮也天子祭天諸侯祭土襄七年夏四月三卜郊不從乃免牲左傳孟獻子曰吾乃今而後知有卜筮夫郊祀后稷所以祈農事也是故啟蟄而郊郊而後耕【啟蟄夏正建寅之月祀天南郊郊而後耕是祈谷之後躬耕帝借防曰夏小正曰正月啟蟄其傳曰言始蟄也故漢氏之始以啟蟄爲正月中雨水爲二月節及太和以後更攺气名以雨水爲正月中驚蟄爲二月節至今不攺】今旣耕而卜郊宜其不從也谷梁氏曰夏四月不時也三卜禮也此言三卜𨿽禮而卜郊止於三月今書四月而三卜不從則過時不敬故書以譏非時而非譏其瀆卜也僖三十一年夏四月四卜郊不從乃免牲公羊氏曰三卜禮也四卜非禮也求吉之道三哀元年鼷防食郊牛攺卜牛夏四月辛巳郊谷梁氏曰郊自正月至於三月郊之時也夏四月郊不時也五月郊不時也夏之始可以承春以秋之末承春之始蓋不可矣九月用郊用者不宜用者也【在成十七年】郊三卜禮也四卜非禮也【僖三十年哀十一年】五卜彊也【成十年】以十二月下辛卜正月上辛如不從則以正月下辛卜二月上辛如不從則以二月下辛卜三月上辛如不從則不郊矣啖趙謂當以二月【周二月夏十二月】卜三月上辛【周三月夏正月】不吉則卜中辛又不吉則卜下辛所謂吉事先近日也魯之郊周公故也不於日至避王室也卜用夏正於農耕之始也比旬而卜之逺怠慢也必更三旬禮盡於三也且郊之月殫矣【求吉之道過三則瀆且此月日盡非農耕之始旣耕不可復卜郊故不復卜】按周禮太宰職云祀五帝前期十日帥執事而卜日然則將祭必十日之前豫卜之賈公彥云四時迎气冬至夏至正月郊天等𨿽有常時常日猶須審愼故仍卜日公羊云禘當不卜郊何以卜卜郊非禮也卜郊何以非禮【據上言三卜禮】魯郊非禮也意以魯郊非禮故卜其說非也【右郊時】宣三年春王正月郊牛之口傷攺卜牛牛死乃不郊公羊氏曰曷爲不復卜養牲養二卜帝牲不吉則扳稷牲而卜之帝牲在於滌三月於稷者惟具是視【滌者養牲之宮名於稷者惟視其身體具無災害而已不特養於滌】郊則曷爲必祭稷王者必以其祖配王者則曷爲必以其祖配自內出者無匹不行自外至者無主不止趙氏曰養牲只養二牛旣並死自然合廢郊成七年春王正月鼷鼠食郊牛角攺卜牛鼷鼠又食其角乃免牛谷梁氏曰郊牛日展【視也】斛角而知傷【斛角貌】展道盡矣其所以備災之道未盡也【𨿽日展而不能禦災使鼠得食之不敬也】攺卜牛鼷鼠又食其角非人之所能也【攺卜後宜知愼而又食知非有司之過】所以免有司之過也【胡氏曰非有司之過則變異也】乃免牛免牲者爲之緇衣纁裳有司端奉送至於南郊免牛亦然免牲不曰不郊免牛亦然【僖三十一年夏四月四卜郊不從乃免牲卜郊不吉旣不郊牲無所用故免牲免猶從放不殺之也此年鼠再食牛角妨於郊故免牛亦如卜郊不吉免牲之禮以免之以嘗置之上帝故也旣免則不郊可知故不曰不郊】哀元年谷梁氏曰牛傷不言傷之者傷自牛作也全曰牲傷曰牛未牲曰牛有變而不郊故卜免牛也已牛矣其尙卜免之何也嘗置之上帝矣【謂在滌宮】故卜而後免之不敢專也卜之不吉則如之何不免安置之系而待六月上甲始庀牲【具新牲也】然後左右之【隨所用也】以六月上甲始庀牲十月上甲始系牲十一月十二月𨿽有變不道也【以不妨郊故】待正月然後言牲之變【重其妨郊也啖氏曰養牲必在滌三月故自周之十月下旬而養牲至二月中旬而牲成故得以二月下旬卜三月上旬也右郊牲】僖三十一年猶三望左氏曰望郊之屬也不郊亦無望可也公羊氏曰天子有方望之事無所不通諸侯山川有不在其封內者則不祭也三望者何望祭也曷祭祭泰山河海曷爲祭泰山河海山川有能潤於百里者天子秩而祭之觸石而出膚寸而合不崇朝而徧雨乎天下者惟泰山爾河海潤於千里【按記曰周公祀泰山召公爲屍則祀泰山者周公之舊越望而祭及河海者亦僭禮之後也】按左氏云楚昭王有疾卜曰河爲祟大夫請祭諸郊王曰三代命祀祭不越望江漢睢漳楚之望也禍福之至不是過也不谷𨿽不徳河非所獲罪也遂弗祭【此可以證魯三望之爲越】三正記曰郊後必有望有虞氏受終而望因於類巡守而望因於柴若諸侯則有望而已望不越竟非所主者非所祭也魯僭天子之郊故亦於郊後而望又越望而祭及河海僖三十一年宣三年成七年皆不郊而猶三望書之見其失之中又有失也三傳所不盡者各見於本條之下書郊九皆卜不吉失時牛災則書之

廟

公羊氏曰周公稱太廟【魯之始祖故稱太廟】魯公稱世室【伯禽始受封其廟稱世室言世世不毀也】羣公稱宮【尊始祖不令子孫同其稱故曰宮也】

隠五年九月考【始成而祀】仲子【惠公之妾桓公之母】之宮【隠公爲之別立宮】初獻六羽【始用六佾也魯僭天子之禮樂用八佾於太廟以祀周公已爲非禮其後羣公皆僣用焉仲子以別宮故六】

桓二年夏四月取郜大鼎於宋戊申納於太廟【內弒其君外成人之亂受賂而退以事其祖非禮也其道以周公爲弗受也】八年春正月己夘烝夏五月丁丑烝【黷祀也】十四年秋八月壬申禦廩災乙亥嘗【八月嘗不時以災之餘而嘗不敬】

莊二十三年秋丹桓宮楹【谷梁氏曰禮天子諸侯黝堊大夫蒼士黈丹楹非禮也欲以誇齊女下同】二十四年春王三月刻桓宮桷【諸侯之桷斵之礱之刻桷非正也】

閔二年夏五月乙酉吉禘於莊公【說見後】

僖八年秋七月禘於太廟用致夫人【禘天子大祭夫人成風也崇妾母爲夫人自是始也】

文二年二月丁丑作僖公主【立主防主於虞吉主於練記云十三月而練僖公薨至是十有五月始作主譏其後也】八月丁夘大事於太廟躋僖公【大事祫也升僖公於閔公之上防未終而吉祭又逆祀一書而再譏】六年閏月不告月猶朝於廟【已見前】十三年秋七月太室屋壊【譏不修也】十六年夏五月公四不視朔【告朔諸侯所以稟命於君親其怠如是】

宣八年六月辛巳有事於太廟仲遂卒於垂壬午猶繹萬入去籥【知卿佐之防不宜作樂而不知廢繹譏之】

成三年二月甲子新宮【宣宮也神主未遷故曰新宮】災三日哭【未成廟遇災而哭於禮無當幾遷主緩且不戒於火而致災】六年二月辛巳立武宮【不宜立也】

昭十五年二月癸酉有事於武宮籥入叔弓卒【卒於涖事之所】去樂卒事【此志禮之變與仲遂不同】

定元年九月立宮【義同武公】八年冬從祀先公【陽虎欲去三桓順祀先公而祈焉順祀者正閔僖之位也所順非一故通曰先公】

啖氏曰凡宗廟之禮有常四時之祭𨿽失其月亦非大故其失時及失禮之大者乃書左氏云始殺而嘗閉蟄而烝過則書公羊云春曰祠夏曰礿秋曰嘗冬曰烝常事不書【言失禮及非常乃書之】此說皆是趙氏曰四時之祭皆用夏時【言祠礿烝皆用用夏之四時】從物宜也周𨿽以建子爲正至於祭祀則用夏時本月以行四時之祭故桓八年正月烝則夏之仲冬也閔二年五月禘卽夏之三月也凡四時之祭蓋用孟月宣八年六月【周六月乃建已之月今四月孟夏是也】有事於太廟卽夏之孟月也若有故及日不吉卽用仲月桓八年正月烝是也【周正月建子今十一月仲冬也】若又有故及日不吉卽用季月昭十五年有事於武宮卽夏之季月也【周二月建丑今十二月季冬也】經文並無譏故但不失時卽非違禮啖說是也然吉事先近日苟有故而用季月涉於怠矣當用仲月爲嘉也時物旣登且得二至二分之節故也周禮大宗伯以肆【進所解牲體謂薦熟時】獻【謂薦血腥】祼【灌以鬰鬯始獻屍求神時】享先王以饋食享先王以祠春享先王以禴夏享先王以嘗秋享先王以烝冬享先王鄭氏曰宗廟之祭有此六享肆獻祼饋食在四時之上則是祫也禘也祭必先灌乃後薦腥薦熟於祫逆言之者與下共文眀六享俱然祫言肆獻祼禘言饋食者著有黍稷互相備也吳氏澂曰程子曰天子曰禘諸侯曰祫皆合祭也禘者禘其所自出之帝爲東向之尊其餘皆合食於前此之謂禘諸侯無所出之帝則止於太祖之廟合羣廟之主以食此之謂祫祠禴嘗烝四時祭名春物初生未有以享以祠爲主故曰祠夏物未成用薄物以祭故曰禴秋物漸成以薦新爲主故曰嘗冬物畢成可進者眾故曰烝王制天子諸侯宗廟之祭春曰礿夏曰禘秋曰嘗冬曰烝天子犆【特同】礿祫禘祫嘗祫烝吳澂曰按此春夏祭名是記者之誤礿當爲祠禘當爲禴【閔二年胡傳云四時之祭有禘之名蓋禮文交錯之失】陳詳道曰天子之禮春則特祭夏秋冬則祫享特祭各於其廟祫享同於太廟又曰祫有三年之祫有時祭之祫時祭之祫小祫也【惟羣廟合食於太祖】三年之祫大祫也【毀廟之主陳於太祖未毀廟之主皆升合食於太祖】時祭有大禮有小禮小禮春也大禮夏秋冬也公羊傳曰大事者何大祫也則眀時祭之爲小祫矣問周禮記四時祭名云春祠夏礿秋嘗冬烝公羊亦同而春秋無祠礿之祭何也趙氏曰春秋中一書烝一書嘗兩書禘皆爲失禮及有變故乃書爾於祠礿二祭無他故所以不書何足怪哉又曰禮記大傳云禮不王不禘眀諸侯不得有也禘者帝王立始祖之廟猶謂未盡其追逺尊先之義故又推尊始祖所出之帝而追祀之以其祖配之謂於始祖廟祭之而便以始祖配祭也此祭不兼羣廟之主爲其疎逺不敢褻故也其年數或每年或數年未可知也鄭氏注祭法云禘謂配祭昊天上帝於圜丘也蓋見祭法所說文在郊上故爲此說祭法所論禘郊祖宗謂六廟之外永世不絕者有此四種爾非闗配祭也禘之所及最逺故先言之何闗圜丘哉若然則春秋書魯之禘何也成王追寵周公故也故祭統云成王追念周公賜之重祭郊社禘嘗是也蓋於周公廟而上及文王文王卽周公之所出也故此祭惟得於周公廟爲之閔公時遂僭於莊公廟行之以其不追配故直言莊公而不言莊宮眀用其禮物爾不追配文王也本以夏之孟月爲之至孟獻子乃以夏之仲月爲之【禮雜記云孟獻子曰正月日至可以有事於上帝七月日至可以有事於祖七月而禘獻子爲之也】今備引諸經書之文証之於左左氏云烝嘗禘於廟【此爲見春秋經前後祭祀惟有此三種以爲祭名盡於此但據經文不識經意故云爾】又云禘於武宮僖宮襄宮【此又見經中禘於莊公以爲諸廟各行之故妄云爾】又晉人云以寡君之未禘祀【時未終防也左氏見經文云吉禘於莊公以爲防畢當禘而不知禘本魯禮不合施於他國左氏亦自云魯有禘樂賔祭用之】郊特牲曰春禘而秋嘗【鄭氏注禘當爲礿】眀堂位曰季夏六月以禘禮祀周公於太廟【夏之四月】祭義曰春禘秋嘗【鄭無注】祭統曰春礿夏禘王制同【鄭氏曰夏殷禮也禮記諸篇或孔門之後弟子或漢初之儒私撰皆約春秋爲之見春秋禘於莊公遂以爲時祭之名見春秋惟兩度書禘一春一夏所以或謂之春祭或謂之夏祭不相符防理可見也而鄭氏不達其意故注郊特牲云禘當爲礿祭義與郊特牲同鄭遂無注其注祭統及王制則云此夏殷禮且祭統篇末云成王賜周公何得云夏殷哉】王制又云礿則不禘禘則不嘗嘗則不烝烝則不礿【鄭氏曰虞夏諸侯嵗朝廢一時祭也撰此篇者亦緣見春秋中惟有禘烝嘗三祭謂魯惟行此三祭遂云爾若如鄭注逺國來往須歷數時何獨廢一時哉】詩小序雝禘太祖也朱子曰祭法周人禘嚳又曰天子七廟三昭三穆及太祖之廟而七周之太祖卽后稷也禘嚳於后稷之廟而以後稷配之所謂禘其祖之所自出以其祖配之者也祭法又曰周祖文王而春秋家說三年防畢致新死者之主於廟亦謂之吉禘是祖一號而二廟禘一名而二祭也楊氏復曰鄭氏注王制及春官大宗伯詩殷頌皆曰魯禮三年防畢而祫於太祖眀年春禘於羣廟自爾以後五年而再殷祭一祫一禘【此大宗伯及王制鄭注文也商頌鳥祀髙宗也毛傳曰祀當爲祫祫合也髙宗崩而始合祭於契之廟歌是詩焉古者君防三年旣畢禘於其廟而後祫祭於太祖又眀年禘於羣廟自此之後五年而云云】愚始讀之意其必有昭然可據之實及考其所自來則曰一祫一禘之說出於春秋魯禮及緯書夫溺於緯書之不足責也謂出於春秋魯禮者並無事實可證乃專取僖公之禘文公之祫二事穿鑿附防文致其說而已夫禘祫二禮其源本不相因今其說曰文公二年旣有祫則僖公二年亦必有祫僖公八年旣有禘則文公八年亦必有禘事之本無旣牽合影射以爲有蓋欲眀僖公之禘前有祫文公之祫前有禘以證一祫一禘之說而已此其妄一也夫旣取僖公之禘文公之祫爲證矣又增宣公八年之禘以眀之謂僖宣八年皆有禘考於春秋宣公八年有事於太廟未嘗有禘文乃鄭氏駕虛詞以多其證此其妄二也文二年公羊傳云五年而再殷祭所謂五年再殷祭者謂三年一祫五年再祫猶天道三年一閏五年再閏也鄭氏乃引之以爲三年一祫五年一禘之證此其妄三也二年至八年相去凡七年與五年再殷祭之數不合也則爲之說曰魯禮三年防畢而祫於太廟眀年春禘於羣廟自爾以後五年而再殷祭夫謂三年防畢而祫於太祖可也眀年春禘於羣廟何所據而爲此說乎彊添此事於五年再殷祭之前直欲以揜五年七年不合之數爾此其妄四也婁江魏子才曰禮家謂禘祫皆合食非也大祫乃羣昭羣穆已毀未毀之廟皆合食於太祖禮盛而繁禘則上尊太祖之自出故配不及羣廟禮大而簡特緣太祖起此義若又旁及羣廟則瀆矣又曰祫合祭也天子七廟諸侯五廟緣孝子之心春特享以各全其尊緣祖考之心三時合享象生時之燕聚也逺祖旣祧矣時享弗之與矣子孫未忍忘則又爲之大祫已毀廟之主陳於太祖未毀廟之主皆升合食於太祖象生時大合族之義也其大夫三廟適士二廟官師一廟祭皆弗及髙祖先王曲盡人情大夫士有大事省於其君【有功徳見記錄】幹祫及其髙祖【幹者逆上之名以其上干諸侯之祫也】使亦得以自伸也【春秋時祭則書有事如有事於太廟有事於武宮之類是也祫祭則書大事如文二年八月大事於大廟是也蓋時祭之祫則祝迎四廟之主合食於太廟毀廟之主不與及三年大祫則毀廟之主皆陳焉】趙氏曰凡祭而非者稱祭【祭而失禮書祭名】以本下者稱事【祭非失禮爲下事張本者則不書祭名大事於太廟躋僖公之類是也】雩

程子曰古者一年之間祭天甚多春則因民播種而祈谷夏則恐旱暵而舞雩以至秋則眀堂冬則圜丘皆人君爲民之心也趙氏曰凡祈澤曰雩稱大國徧雩也程子曰諸侯雩於境內之山川爾成王賜魯重祭得

郊禘大雩大雩雩於上帝用盛樂也雩嵗之常祀不能皆書因其非時則書之遇旱災則非時而雩書之所以見其非禮且志旱也郊禘亦因事而書今按大雩程子說是

桓五年秋大雩左氏曰書不時也凡祀啟蟄【建寅之月】而郊龍見【建已之月】而雩始殺而嘗閉蟄而烝過則書杜氏曰建已之月蒼龍宿體昏見東方萬物始盛待雨而大故祭天逺爲百谷祈膏雨公羊氏曰大雩者何旱祭也然則何以不言旱言雩則旱見言旱則雩不見谷梁氏曰雩得雨曰雩不得曰旱趙氏曰谷梁說是

僖十一年秋八月大雩十三年秋九月大雩成三年秋大雩七年冬大雩

襄五年秋大雩八年秋九月大雩十六年秋大雩十七年九月大雩二十八年秋八月大雩昭三年八月大雩六年秋九月大雩八年秋大雩十六年九月大雩二十四年秋八月大雩二十五年秋七月上辛大雩季辛又雩

定元年九月大雩七年秋大雩九月大雩十二年秋大雩書大雩二十一皆在午未申之月建已之月常事不書

社

春秋於社無書因日食水災而見

莊二十五年六月辛未朔日有食之鼓用牲於社秋大水鼓用牲於社於門

文十五年六月辛丑朔日有食之鼓用牲於社

左氏曰日有食之天子不舉伐鼔於社諸侯用幣於社伐鼔於朝又曰日有食之惟正陽之月【建巳之月】慝【陰气】未作於是乎用幣於社伐鼔於朝又曰凡天災有幣無牲非日月之眚不鼓啖氏曰據左氏所說皆正理也此書門社皆記非常也

婚姻第四

啖氏曰凡婚姻合禮者皆不書趙氏曰凡男女之禮人倫之本也風教之本也是以先王敬之故紀其闕爾納幣

莊二十二年冬公如齊納幣【公羊氏曰納幣不書此何以書親納幣非禮也谷梁氏曰納幣大夫之事也公母防未再期而圖婚不待貶而罪惡見】

文二年冬公子遂如齊納幣【譏在防而圖婚也趙氏曰又譏使公子納幣也】成八年夏宋公使公孫壽來納幣【婚禮不稱主人此稱使者宋公無母自命之也公孫壽卿也納幣使卿非禮】

啖氏曰魯往他國納幣皆常事不書凡書者皆譏也他國來亦如之趙氏曰婚禮有六一納采二問名三納四納徴【卽納幣也】五請期六親迎【卽逆女也】春秋獨書其二【納幣】

【及逆女也】以納幣方契成【以前三禮並未結定】逆女爲事終舉重之義也

逆王后

桓八年冬祭公來遂逆王后於紀【言遂逆者譏不躬白於王】襄十五年春劉夏逆王后於齊【士而逆後是不重人倫之本而輕天下之母矣當使卿往逆公監之】

啖氏曰古儒者或言天子當親迎或言不當親迎二說不同不敢定也然春秋所載皆譏也趙氏曰王者之尊海內莫敵故嫁女卽使諸侯主之適諸侯諸侯莫敢有其土若屈萬乘之尊而行親迎之禮卽何莫敵之有乎

內逆女

程子曰先儒皆謂諸侯當親迎親迎者迎於其所館故有親禦授綏之禮豈有委宗廟社稷逺適他國以逆婦者乎非惟諸侯卿大夫而下皆然詩稱文王親迎於渭未嘗出疆也

桓三年秋公子翚如齊逆女【文姜也】

莊二十四年夏公如齊逆女【哀姜也委宗廟社稷之重適讐國娶讐女】文四年夏逆婦姜於齊【出姜也左氏云卿不行非禮也谷梁以爲公自行而成禮於齊】

宣元年春公子遂如齊逆女【穆姜也喪未期年】

成十四年秋叔孫僑如如齊逆女【齊姜也】

外逆女

隠二年九月紀履緰來逆女程子曰非命卿皆書名以君命來逆夫人也在魯故稱女內女嫁爲諸侯夫人則書逆書歸眀重事也按內女歸於諸侯則尊同尊同則志此與其他婚禮以常事不書書則以著禮之失者固不同也

莊二十七年冬莒慶來逆叔姬【莒慶莒大夫叔姬莊公女諸侯嫁女於大夫而公自主之非禮也】

僖二十五年夏宋蕩伯姬來逆婦【伯姬魯女爲宋大夫蕩氏妻婦人越竟逆婦非禮又見公失禮下主大夫之婚也】

宣五年秋九月齊髙固來逆子叔姬【自爲也曰來者以公自爲之主稱子者別於先公之女也適諸侯稱女適大夫稱字尊卑之別不書女歸降於諸侯也公因齊得立脇而婚之】

王后歸

桓九年春紀季姜歸於京師【逆曰王后歸曰紀季姜季姜者父母之辭也】

左氏曰凡諸侯之女行惟王后書趙氏曰敬王室也【言所以書】記其是以著其非【天下之母當取之於諸侯其歸也當赴告於天下春秋時王室無网少能如此故記此則不書者皆譏也】谷梁曰爲之中者歸之也【言魯爲媒居中間導成之所以書之】按王后者天下之母不同於諸侯自合書之不闗魯爲之中乃書也

王女歸

莊元年冬王姬歸於齊【譏與讐爲婚主也】十一年冬王姬歸於齊

內女歸

隠二年九月紀履緰來逆女冬十月伯姬歸於紀七年春王三月叔姬歸於紀【非夫人也待年於國不與嫡俱行非禮之常所以書也或曰賢之也爲莊十二年歸於酅起賢而得書亦春秋之法也】

莊十二年春王三月紀叔姬歸於酅【紀亡以宗廟在酅歸奉其祀】二十五年夏伯姬歸於【不言逆逆者非卿】

僖十五年秋季姬歸於鄫

成九年二月伯姬歸於宋

公谷云婦人謂嫁曰歸凡內女嫁爲諸侯夫人則書以尊卑敵爲之服也

夫人至

桓三年秋夫人姜氏至自齊【文姜也不言公之以來公親受之於齊侯也】莊二十四年八月丁丑夫人姜氏入【哀姜也公羊謂言入言曰難也夫人與公有所要而後入杜氏曰以孟任故谷梁謂入者內弗受也曰入惡入者也以宗廟弗受也公羊得其事谷梁得其義】

宣元年三月遂以夫人婦姜至自齊【穆姜也以者言不當以也防未一年急於齊援敢於越典禮忍於薄天親】

成十四年九月僑如以夫人婦姜氏至自齊【齊姜也義同宣元年書氏傳寫誤增】

啖氏曰凡夫人初至皆書告於廟也趙氏曰文四年逆婦姜【出姜也】不書至貶成禮於齊也【詳見本條】昭公娶吳孟子不書至恥娶同姓不告廟也襄公定公哀公並不迎夫人文九年夫人姜氏至自齊非初逆之至不入此例夫人如及防饗

莊二年冬十有二月夫氏姜氏防齊侯於禚四年春王二月夫人姜氏享齊侯於祝丘五年夏夫人姜氏如齊師七年春夫人姜氏防齊侯於防冬夫人姜氏防齊侯於谷十五年夏夫人姜氏如齊十九年秋夫人姜氏如莒二十年春王二月夫

人姜氏如莒【以上俱文姜】

僖十七年秋夫人姜氏防齊侯於卞【聲姜也僖公以滅項見止於齊夫人以公故防齊侯參譏也】

文九年春夫人姜氏如齊【無父母而歸寧故云如譏之也】

啖氏曰凡夫人行皆書比於公也趙氏曰諸侯之女旣嫁父母存則歸寧不然則否今則不爾故書曰如【如者朝聘之名非婦人之事若歸寧合禮者則當云寧於某】左氏例云夫人歸寧曰如某此說非也據經文所書者皆以非禮故也若以文姜如齊爲禮則天下無非禮之事矣又書如莒豈是歸寧乎谷梁每經下皆云婦人旣嫁不逾竟逾竟非禮也若然則父母存豈得絕其歸寧乎

夫人歸本國

文十八年冬夫人姜氏歸於齊【子赤之母文公夫人】

趙氏曰言歸不反之辭也左氏曰夫人出曰歸於某據文公夫人歸於齊乃是襄仲殺子赤後自歸爾不可以此爲例若夫人實有罪見出必當云出歸於某以示貶不應但雲歸也

內女來

莊二十七年冬伯姬來【伯姬莊公女禮父母在嵗一歸寧春防於洮冬又來魯來者不當來也】

僖五年春伯姬來朝其子【參譏之】二十五年夏宋蕩伯姬來逆婦二十八年秋杞伯姬來【譏無父母而歸也】三十一年冬伯姬來求婦【義同蕩伯姬】

宣五年冬齊髙固及子叔姬來【反馬也反馬遣使者也而髙固親來非禮也見逆未易嵗而叔姬亟來亦非禮也】

內女出

文十五年十有二月齊人來歸子叔姬【子叔姬齊昭公之妃也生捨無寵昭公卒捨立公子商人弒之而自立執子叔姬季孫行父如晉晉詰齊齊來歸子叔姬】宣十六年秋郯伯姬來歸

成五年春王正月叔姬來歸【谷梁氏曰婦人之義嫁曰歸反曰來歸】

啖氏曰內女見出皆書曰來歸大其事也郯伯姬叔姬不書嫁而書出或嫁時夫未爲君也

婚姻雜事

桓三年九月齊侯送姜氏於讙【禮送女父不下堂逾竟非禮也】莊元年夏單伯逆王姬【逆女不書以主讐婚而書】二十四年八月丁丑夫人姜氏入戊寅大夫宗婦覿用幣【入義見前用幣非禮也用者不宜用者也不言及不正其行婦道故列數之也】

成九年夏季孫行父如宋致女【女嫁三月使大夫致使卿非也】

媵

莊十九年秋公子結媵陳人之婦於鄄遂及齊侯宋公盟

成八年冬衛人來媵九年夏晉人來媵十年夏齊人來媵

啖氏曰凡媵常事不書公子結爲遂事起本也三國來媵非禮也故書

太子生

桓六年九月丁夘子同生

啖氏曰君嫡子生以太子生之禮接之則史書之莊公是嫡夫人之子又以太子生之禮接之故書趙氏曰太子生多矣曷爲書子同禮備故也禮備於嫡是重宗廟記其是以著其非也

崩薨卒第五

左氏曰凡崩薨來告則書不然則否

啖氏曰天子卒曰崩諸侯卒曰薨皆臣子之辭外諸侯曰卒卒終也本國不言卒言卒如合終然故異其文公羊氏曰天子曰崩諸侯曰薨大夫曰卒士曰不祿陸氏曰按此說不了何者天子至尊天下稱曰崩可也諸侯曰薨則本國臣子言之至於赴告猶曰不祿王史及他國之史則書卒自此以下其家臣赴告並言不祿史官書之則曰卒則在臣子及他國異辭爾何得定配以爲品例也自史記漢書以下有爵臣死皆言薨乖失甚矣且魯史書外諸侯猶言卒況王史乎

王崩

隠三年三月庚戌天王崩【平王也】

桓十五年三月乙未天王崩【桓王也此後莊王僖王不書崩】

僖八年冬十有二月丁未天王崩【惠王也】

文公年秋八月戊申天王崩【襄王也此後頃王不書崩】

宣二年冬十月乙亥天王崩【匡王也】

成五年冬十有一月己酉天王崩【定王也】

襄元年九月辛酉天王崩【簡王也】二十八年十有二月甲寅天王崩【靈王也】

昭二十二年夏四月乙丑天王崩【景王也】

趙氏曰春秋王崩三不書【譏也】見王室不告魯之不赴也【王室若告國史當書之不然魯聞王崩使卿赴弔則知其月日亦當書也】哀王室之無人著諸侯之不臣也【王室𨿽不告諸侯聞之自當往】嗣王卽位皆不書【大君卽位天下更始當書其卽位】不能施令於天下【但自卽位而已不能有號令新政使天下盡知也】罪諸侯不臣而莫之承也【諸侯視之與不卽位同不復重承也】哀王道積微而莫之興也又曰王后世子廢興卒葬之不書何也王室不告諸侯不赴也哀其微也公薨

隠十一年冬十有一月壬辰公薨【桓公與羽父殺之】

桓十八年夏四月丙子公薨於齊【齊令彭生殺之】

莊三十二年八月癸亥公薨於路寢

閔二年秋八月辛丑公薨

僖三十三年冬十有二月乙巳公薨於小寢

文十八年春王二月丁丑公薨於臺下

宣十八年冬十月壬戌公薨於路寢

成十八年秋八月己丑公薨於路寢

襄三十一年夏六月辛巳公薨於楚宮

昭三十二年十有二月己未公薨於幹侯

定十五年夏五月壬申公薨於髙寢

啖氏曰凡公薨必書其所詳內事重凶變也若遇賊則不地谷梁云公薨不地故也此說是

趙氏曰公必薨於正寢以就公卿也大位姦之窺也危病邪之伺也若蔽於隠是使小人女子得行其志也夫人薨

隠二年十有二月乙夘夫人子氏薨【桓公母仲子也】

莊二十一年秋七月戊辰夫人姜氏薨【桓公夫人文姜】僖元年秋七月戊辰夫人姜氏薨於夷齊人以歸【莊公夫人哀姜閔公之嫡母也】

文四年冬十有一月壬寅夫人風氏薨【僖公妾母成風也】十六年秋八月辛未夫入姜氏薨【僖公夫人聲姜文公母也】宣八年夏六月戊子夫人嬴氏薨【宣公母也】

襄二年夏五月庚寅夫人姜氏薨【成公夫人齊姜也】四年秋七月戊子夫人姒氏薨【襄公妾母】九年五月辛酉夫人姜氏薨【成公母】

昭十一年五月甲申夫人歸氏薨【昭公妾母】

定十五年秋七月壬申姒氏卒【哀公妾母】

哀十二年夏五月甲辰孟子卒【昭公夫人】

啖氏曰凡夫人薨必書而不書地婦人無外事薨有常處也其君之妾母仲子則本以夫人禮娶又隠公以桓公爲先君之嗣故行夫人防禮書薨自成風之後妾母皆僭用夫人禮故亦書薨著其非禮也哀公母定姒卒時子未逾年𨿽行防禮不可加於子【凡未逾年君卒亦不書薨】故書卒子旣未成君故不稱夫人也孟子吳女也魯人恥娶同姓不可書曰夫人姬氏薨而曰孟子卒

趙氏曰若薨於外則書地記事實也谷梁云夫人薨不地地故也【故謂被殺】此說非也假如夫人歸寧死於外豈得云不地乎且君皆記其寢被殺則不言地隠公是也桓公在齊被殺而亦書地故知在外薨不以有故無故皆當書地理甚昭然

未逾年君卒

莊三十二年冬十月己未子般卒

文十八年冬十月子卒【子赤也襄仲殺之】

襄三十一年秋九月癸巳子野卒【毀也】

昭二十二年冬十月王子猛卒【言王明當嗣也言子未逾年也言猛別羣王子也】

啖氏曰凡未逾年君卒皆書曰卒言嗣先君未成君也故不書崩薨而曰卒先君未則名之旣則不名【子亦是也】外諸侯未逾年而卒則不書異於內也

趙氏曰子般子赤以被殺故不書地義與隠同

諸侯卒

趙氏曰春秋記諸侯卒著易代也不曰薨異外內也【與魯異也】名之降於天子也

隠三年八月庚辰宋公和卒【具月日爲正】七年春王三月滕侯卒【無日】八年夏六月己亥蔡侯考父卒辛亥宿男卒【同月】

桓五年春正月甲戌己丑陳侯鮑卒【二日卒之疑也】十年春王正月庚申曹伯終生卒【以後此等皆不具】

僖四年夏許男新臣卒【脫月】七年七月曹伯斑卒【無日】十四年冬蔡侯肸卒【脫月】

宣九年九月辛酉晉侯黒臀卒於扈

成十三年五月曹伯廬卒於師

襄七年十有二月鄭伯髠頑如防未見諸侯丙戌卒於鄵十八年冬十月曺伯負芻卒於師二十五年十有二月吳子遏伐楚門於巢卒二十六年八月壬午許男寧卒於楚

昭二十三年夏六月蔡侯東國卒於楚二十五年十有一月己亥宋公佐卒於曲

定四年五月伯成卒於防

趙氏曰凡諸侯同盟名於載書朝防名於要約【約事之簡牘若今防計文牒等也】聘告名於簡牘【使使來聘及有告命之事皆有簡書也】故於卒赴可知而紀也非此則否示詳愼也左氏云凡諸侯同盟故薨則赴以名此例於理不安豈有臣子正當創巨痛深之日乃忍稱君之名禮固不爾且禮篇所錄亦云寡君不祿而已據春秋諸侯卒不同盟者凡五十二人九人不書名余並書名九人卒不書名檢尋事迹並無朝防聘告所以不知其名是其眀證也諸侯卒於他國【蔡侯東國卒於楚之類】及卒於防卒於師則書之卒其封內亦書之晉侯卒於扈宋公卒於曲是也公羊云諸侯卒其封內不地有何理哉解晉侯卽云欲防故也解宋公卽云憂內故也今按余國君更無書地者是知諸侯卒不於其國都例書地爾如魯卿卒於垂卒於貍蜃之類天子大夫卒

隠三年夏四月辛夘尹氏卒

文三年夏五月王子虎卒

定四年秋劉捲卒

趙氏曰臣無外交之禮今死而赴故書以譏

內大夫卒

趙氏曰外大夫卒春秋不書書內大夫吾史也尊吾命卿所以尊王命也不書降於君也

啖氏曰魯卿旣王命皆書卒隠公攝位不請命大夫故未命之卿亦書卒眀非怠慢也挾無駭是也余公則不命之卿無書卒者責不尊王室也【桓十一年柔防盟於折莊三年溺防伐衛並不書卒】叔肸非卿而書弟卒美其得弟道特加之也公孫敖旣奔書卒爲防歸赴也大夫卒於他國則書國【諸出聘者經𨿽無其事理須然也】卒於魯地則書地仲遂公孫嬰齊是也程子曰諸侯之卿必受命於天子當時不復請命故諸侯之卿皆不書官不與其爲卿也稱公子以公子故使爲卿也惟宋王者後得命官故獨宋卿書官卿者佐君以治國其卒國之大事故書於此見君臣之大義或日或不日因舊史也古史記事簡略日月或不備春秋因舊史有可損而不能益也

愚按凡諸侯之子稱公子公子之子稱公孫公孫之子不可復言公孫則以王父字爲氏禮諸侯之卿命於天子平王東遷諸侯無復請命故隠桓及莊之初如無駭挾之類不書族者未賜也未賜族而身爲大夫則稱名而已其後不待賜而諸侯自予之矣如宋立華氏之類內女卒

莊四年三月紀伯姬卒二十九年冬十有二月紀叔姬卒【歸於酅者】

僖九年秋七月乙酉伯姬卒【公羊云許嫁故以成人之防治之】十六年夏四月丙申鄫季姬卒

文十二年二月庚子子叔姬卒【書卒書同伯姬趙氏曰時君之女故曰子以別非先君之女也】

成八年冬十月癸夘叔姬卒

襄三十年五月甲午宋災宋伯姬卒

啖氏曰內女爲諸侯之夫人則書卒以公爲之服故也【禮諸侯絕期故無服惟適國君者爲之服大功九月以其尊卑敵故】谷梁云外夫人書卒者適諸侯則尊同以吾爲之變故卒之此說是也許嫁爲夫人者亦然凡內女爲諸侯夫人而不書卒時魯公非其兄弟及兄弟之子也叔姬𨿽出猶書爲防歸故也【杞伯來逆叔姬之防以歸】

外夫人卒

莊二年秋七月齊王姬卒

啖氏曰外夫人卒不書書王姬者魯主婚公爲之服也【主其嫁則有兄弟之恩故服也】谷梁云爲主者卒之是也【公羊同】莊十一年王姬不書卒者不爲之服故不書義可見也趙氏曰記是以著非也【記二年是十一年非也】

王

趙氏曰凡天王不防則不書著不臣也記是以著非也平王不書

莊三年五月桓王【王崩至是七年左氏曰緩也公谷曰攺也此後莊王僖王惠王並不書】

文九年二月辛丑襄王【七月而此後頃王不書】

宣三年春匡王【三月而此後靈王不書】

昭二十二年六月景王【三月而】

啖氏曰凡天王之葬魯往防則書不書者皆不防也故平王之葬不書而有武氏子來求賻是其證也谷梁雲天子志崩不志葬必其時也舉天下而一人其義不疑也【言合七月之禮悉不書也公羊同】蓋見書者多不得禮【言不合七月之禮】故有此說爾且襄王之正合禮何以書乎杜氏曰萬國之數至眾封疆之守至重故天子之防諸侯不得越竟而奔修服於國卿往弔送旣葬卒服而除凶胡氏曰按周書康王之誥太保率西方諸侯入應門左畢公率東方諸侯入應門右再拜趨出王反防服此奔成王之防者安得以爲修服於國而可乎故周人有防魯人有防周人往弔謂使人可也魯人不往謂當親之者而不可使人代也諸侯嵗時朝聘防同或從兵革之事越竟逾時不以爲難何獨難於奔防而薄君臣始終之義哉

公

趙氏曰稱我君舉其諡也臣子之敬辭

桓十八年冬十有二月己丑葬我君桓公【賊在異國凡九月乃葬】

閔元年夏六月辛酉我君莊公【十一月乃亂故也】

文元年夏四月丁巳葬我君僖公【五月】十八年六月癸酉我君文公【五月】

成元年二月辛酉我君宣公【五月】十八年十二月丁未我君成公【五月】

襄三十一年十月癸酉我君襄公【五月】

定元年秋七月癸巳我君昭公【八月乃】十五年九月丁巳葬我君定公雨不克戊午日下昃乃克【正月而國君不當無雨備故譏不克若合爲雨止則當不書故谷梁曰雨不克葬防不以制也】

啖氏曰凡公皆書惟隠公閔公不書者言賊不討如不然也公羊云君弒賊不討不書以爲無臣子也谷梁云君弒賊不討不書葬以罪下也此說皆是也凡未逾年之君不書無子不列序於廟故也公羊云未逾年之君有子則廟廟則書無子則不廟不廟則不書此說是也

夫人

莊二十二年春王正月癸丑我小君文姜【桓公夫人七月乃】

僖二年夏五月辛巳我小君哀姜【莊公夫人齊所殺十一月乃】文五年三月辛亥我小君成風【僖公妾母五月而】十七年夏四月癸亥我小君聲姜【僖公夫人文公母九月而】宣八年冬十月己丑我小君敬嬴雨不克庚寅日中而克【宣公妾母五月而】

襄二年七月己丑我小君齊姜【成公夫人三月而】四年八月辛亥我小君定姒【襄公妾母逾月而】九年秋八月癸未我小君穆姜【宣公夫人成公母四月而】

昭十一年九月己亥我小君齊歸【昭公母也五月而】定十五年九月辛巳定姒【哀公妾母三月而】

啖氏曰凡夫人皆書仲子不書者【桓公母隠二年卒】以諸侯不二嫡𨿽用夫人禮猶不列於廟也【別築宮是也】自文公葬成風之後乃有二夫人祔廟非禮也定姒之葬不書小君以子未逾年故也【哀公未逾年】子未成君故母亦未成夫人後立於廟故書葬趙氏曰孟子【昭公夫人】不書葬者以其與魯同姓不可列於廟

諸侯葬

趙氏曰凡諸侯葬皆如我之辭何也【不言某國葬某公】志我大夫之往防葬也生嘗遊好死不予葬君子薄之記其是以著其非也

隠五年夏四月葬衞桓公【被弒十五月而葬】八年八月葬蔡宣公【三月】

桓十一年秋七月葬鄭莊公【三月】十七年秋八月癸巳葬蔡桓侯【三月而葬蓋蔡季請王諡】

莊九年秋七月丁酉葬齊襄公【被弒九月而葬】二十一年冬十有二月葬鄭厲公

僖十八年秋八月丁亥葬齊桓公【九月乃葬亂故也】二十七年秋八月乙未葬齊孝公【三月】

文六年春葬許僖公冬十月公子遂如晉葬晉襄公【三月】

宣十年六月公孫歸父如齊葬齊惠公【三月】十二年春葬陳靈公【賊討國復二十一月乃葬】

成三年正月辛亥葬衞穆公【六月】二月乙亥葬宋文公【七月】四年夏四月葬鄭襄公【二月】

襄十六年春王正月葬晉悼公【三月】十九年正月葬曹成公【四月】冬葬齊靈公三十年冬十月葬蔡景公【世子般弒之十月乃葬】

昭六年正月葬秦景公【七月】八年冬十月壬午葬陳哀公【十月乃葬國滅故也】十年九月叔孫捨如晉葬晉平公【三月】十一年春王二月叔弓如宋葬宋平公【三月】十二年五月葬鄭簡公【三月】十三年冬十月葬蔡靈公【國復乃葬凡三十一月】十六年冬十月葬晉昭公【三月】二十六年春王正月葬宋元公【三月】二十八年春王三月葬曹悼公【六月】六月葬鄭定公【三月】三十年秋八月葬晉頃公【三月】

定四年七月葬悼公【三月】八年九月葬陳懷公【三月】九年六月葬鄭獻公【二月】

哀二年冬十月葬衞靈公【七月】四年冬十有二月葬蔡昭公【被殺十一月而葬】九年春王二月葬僖公【二月】十年五月葬齊悼公【三月】

啖氏曰凡諸侯葬魯往防則書之其有書葬不書往者往者非卿也吳楚之君不書葬者不可言葬楚某王也公羊云吳楚之君不書葬者避其號也此說是也谷梁云變之不葬者三一曰失徳不書葬按時君失徳而書葬不失徳而不書葬者多矣不可通也二曰賊未討不書葬本施於魯不及他國他國則從防不防之例但賊當國者多不得依常禮終不可爲例也三曰國滅不書葬言無人葬之也公羊云諸侯記卒記葬者有天子存不得必其時也按自爲魯防故書何關不得必其時諸侯及時自葬無待天子命之禮何故云不必哉五等諸侯本國臣子皆稱之曰公葬旣不請王命因而私諡爲公【王禮諸侯薨諸侯皆合請王諡】從而書之以見非禮按史記世本左氏傳蔡之諸君皆諡爲侯經則皆稱公者以其私諡與僭同也惟蔡桓稱侯蓋告王請諡故特書之明得禮也外大夫葬

莊二十七年秋公子友如陳葬原仲

定四年秋葬劉文公

啖氏曰陳原仲之葬書者見季友私事出境也趙氏曰劉文公天子畿內諸侯列國不當與行交往之禮今防其葬非禮也

內女葬

莊四年六月乙丑齊侯葬紀伯姬【趙氏曰嫌國亡則非夫人故志之目齊侯見其滅圖之惡而葬之得禮】三十年八月癸亥葬紀叔姬【歸於酅者義與伯姬同也】

襄三十年秋七月叔弓如宋葬宋共姬【爲災而死髙其志行使卿往防所以書之】

啖氏曰凡內女之葬不書書者皆非常也

雜喪事

啖氏曰凡他國以防事來皆非常乃書【雜防事合禮者皆常事不書】隠元年秋七月天王使宰咺來歸惠公仲子之賵【仲子縶惠公而言故正其名不曰夫人而曰惠公之仲子妾稱也以天王之尊下賵諸侯之妾其惡可知】三年秋武氏子來求賻【交譏之】

文元年二月天王使叔服來防葬【防僖公葬記是以著非也】五年春王正月王使榮叔歸含且賵【承上文成風薨故不言來義同惠公仲子】三月王使召伯來防葬【防成風葬也義同歸賵】九年冬秦人來歸僖公成風之禭【妾母系子而言耳非兼禭也】十五年夏齊人歸公孫敖之喪

成九年春王正月伯來逆叔姬之喪以歸

襄三十一年冬十月滕子來防葬【非禮也】

定十五年夏邾子來奔喪【義同襄三十一年】九月滕子來防葬

喪禮總論

啖氏曰古者君喪皆斬衰三年小君喪則齊衰周年故禮曰大夫居倚廬士居堊室其吉事盟防徵伐朝聘冠昬燕享皆不可衰麻從事若魯公伯禽以戎冦來侵不得已而討之自此以後失禮之國引以爲比漸染成俗旣卒哭金革無避久已然矣春秋失禮更甚故不可勝譏但引其年月卽知居喪行吉事爾至於未逾年不稱子【桓十三年衛侯戰於紀是也逾年而未葬亦不當朝防用兵】及在喪而吉【閔二年吉禘於莊公是也】居喪昬【莊二十三年公如齊納幣之類是也】及未葬出防【僖元年宋子盟於葵丘之類是也】當時猶以爲怪故惟譏此數事而已其惡大也余則不復一一罪之不可勝書也古者大夫士居喪致事於君君亦不奪其親春秋時世卿旣多承襲不復循喪紀此亦覽文可知亦不復具譏也趙氏曰凡諸侯在喪而有竟外之事以喪行者稱子以吉行者稱爵志惡之淺深也

朝聘如第六

啖氏曰人君相見曰朝使使致問曰聘此皆受之於廟以重禮也他國來魯朝聘皆書之朝朝也以朝時相見也聘問也魯君及卿往他國則曰如如往也

趙氏曰朝聘諸侯必有昬姻之好疆埸之理故王者不絕其交焉春秋之代則多自於黨仇矣皆國之大事故君子志之其邪正則存乎其文矣【各詳見本經下】

朝

十一年春滕侯薛侯來朝

桓二年春滕子來朝秋七月侯來朝六年冬紀侯來朝七年夏谷伯綏來朝鄧侯吾離來朝九年冬曹伯使其世子射姑來朝十五年夏邾人牟人葛人來朝

莊五年秋郳黎來來朝二十三年夏蕭叔朝公【始封附庸之君故書字公時在谷故不言來】

啖氏曰凡書朝皆人君也禮所謂諸侯相朝兩君相見也趙氏曰谷梁雲天子無事諸侯相朝時正也考禮修徳以尊天子也按春秋諸侯不事天子自以彊弱相制無考禮修徳之事左氏云凡諸侯卽位小國朝之此乃春秋事霸者之禮非常事也公羊曰諸侯來曰朝按諸侯以他事來者多矣不可悉云朝凡朝聘同時至同行禮則列序之滕侯薛侯是也一前一後不同行禮則各書之谷伯鄧侯是也胡氏曰周禮行人凡諸侯之邦交殷相聘也世相朝也然謂之殷則得中而不過謂之世則終諸侯之世而一相朝其爲禮亦節矣周衰典禮大壞諸侯放恣無禮義之交惟彊弱之視以魯事觀焉或來朝而不報其禮或屢往而不納以歸無合於中聘世朝之制矣且列國於天子述所職者蓋闕如也而自相朝聘可乎【此其大義也余不合禮者悉說見本經下】

諸侯非朝事來者

桓五年冬州公如曹【左氏曰淳於公如曹度其國危遂不復】六年春正月寔來【左氏曰自曹來朝書曰寔來不復其國也按寔州公名】

莊三十一年六月齊侯來獻戎捷【趙氏曰謬聞當云齊人】僖二十九年春介葛盧來【介東夷國葛盧其君名不稱朝時公在防不見公且不能行朝禮】冬介葛盧來【以未見公故復來】

襄十八年春白狄來三十一年冬十月滕子來防葬【非禮也】

定十五年夏邾子來奔喪【非禮也】九月滕子來防葬【非禮也】

啖氏曰凡諸侯來而非朝者各書其事皆譏之也介葛盧白狄不行朝禮又無他事故但曰來

聘

啖氏曰聘者致君命也主人受之於廟以重禮也趙氏曰禮以通好曰聘公羊云大夫來曰聘按大夫以他事來者多矣不可悉云聘

王臣來聘

隠七年冬天王使凡伯來聘九年春天王使南季來聘

桓四年夏天王使宰渠伯糾來聘五年夏天王使仍叔之子來聘八年春天王使家父來聘

莊二十三年春祭叔來聘【啖氏曰不言使見其專往也書聘明其假王命以外交也】

僖三十年冬天王使宰周公來聘

宣十年秋天王使王季子來聘

啖氏曰周禮雲天子時聘以結諸侯之好谷梁云聘諸侯非正也言天子不當聘諸侯殊誤矣按是時諸侯無王而王室下聘春秋所書皆傷之也【此其大義也餘各見本經下】外大夫聘

隠七年夏齊侯使其弟年來聘【兄弟先公之子不稱公子見其以弟之愛而見寵任也】

桓三年冬齊侯使其弟年來聘

莊二十三年夏荊人來聘【夷狄朝聘稱人君臣同辭是時楚始通未成其禮故書法如此後曰楚子使椒則彼浸浸乎中國之物章矣故亦實錄之非美其能自通中夏而漸進之之說】二十五年春陳侯使女叔來聘【陸氏曰諸侯大夫王賜之圻內邑以】

【爲號使仍歸國者皆書族書字鄭祭仲單伯陳女叔是也】

僖三十三年春齊侯使歸國父來聘

文四年秋衞侯使兪來聘九年冬楚子使椒來聘【不稱氏義見名位例】十二年秋秦伯使術來聘

趙氏曰春秋之辭簡嚴凡言聘則知君使矣曷爲稱其君以別乎不當稱使者也

諸書來不言君使者

隠元年冬十有二月祭伯來【左氏云非王命】二年九月紀履緰來逆女【下言伯姬歸於紀足知爲君逆不假言使】三年秋武氏子來求賻【左氏云王未葬故不言使】

桓八年冬祭公來遂逆王后於紀

莊二十三年春祭叔來聘【私行假言聘】

閔元年冬齊仲孫來二年冬齊髙子來盟

僖四年夏楚屈完來盟於師盟於召陵

文九年春毛伯來求金【左氏云王未葬故不書使】十五年三月宋司馬華孫來盟

啖氏曰凡外臣來不言君使者皆有義

如

啖氏曰凡公及內卿往他國朝聘皆書曰如非卿則不書若防葬則但書彼葬而已【防葬非卿但書非葬】趙氏曰凡內朝聘稱如以異外也周之制朝聘也有數春秋畢書之見如京師之簡也所以傷王室之微著諸侯之不臣也凡書防遇亦如之王伯厚曰公如京師非禮也晉楚可以言如京師不可以言如於是朝覲之禮廢矣按京師亦言如夷之於列國矣列國書如者實朝也而不書者不與其朝也如京師者實以他事非朝也故直書如者以著其慢也

公如

隠觀魚於棠【五年】莊如齊觀社【二十三年夏】如齊納幣【二十二年冬】如齊逆女【二十四年夏】朝於王所者二僖二十八年夏【踐土】冬壬申【河陽】如京師者一成十三年三月如齊者十僖十年正月十五年正月三十三年十月宣四年秋五年春九年春正月十年春十年夏昭二十七年春二十七年冬與夫人者一桓十八年春如晉者二十文三年冬十三年冬成三年夏四年夏四月十年秋七月十八年襄三年春四年冬八年正月十二年冬二十一年春正月昭五年春十五年冬至河乃復者六昭二

年冬十二年三月十三年冬二十一年冬二十三年冬有疾定三年正月次於幹侯者二昭二十八年春二十九年春如楚者二襄

二十八年十一月昭七年三月

啖氏曰凡公行書其事者皆非常也【若合常禮則但言如某】今按但言如某而不書其事若如齊如晉之類卽知是朝於大國是乃常事故不煩更言其事非以爲合禮而錄之也

卿如

啖氏曰凡卿行除盟葬之外若有書其事者皆非常也逆女者二桓三年公子翚成十四年叔孫僑如致女者一成九年季孫行父告糴者一莊

二十八年臧孫辰乞師者一僖五年公子逆私出竟者一莊二十七年公子友如陳葬原仲納幣者一文二年冬公子遂【喪娶】並書使介者二文十八年公子逆叔孫得臣定六年季孫斯叔

孫何忌

外相如

桓五年夏齊侯鄭伯如紀冬州公如曹

趙氏曰外相如不書凡書皆譏也

防盟第七

防者王合諸侯之名也周禮曰時防以發四方之禁謂王將有徵討之事非時合諸侯以禁止天下之不義其後諸侯相見於外亦曰防謂彼此俱不在國中春秋之世鮮復王事凡書防皆譏也諸侯之離合始於兩君相見而終於伯者主防或以結好或以興戎君子志之以謹世故而美惡則存乎其文矣

防伐防侵入侵伐例

公防

隠二年潛九年防十年中丘十一年時來桓元年垂二年稷成宋亂三年正月嬴六月郕九月讙六年四月郕十年桃丘十一年九月夫鐘十二月闞十二年八月虛十二月龜十四年曹十五年艾十六年曹十八年濼莊二十七年城濮僖元年八月檉齊桓公主防謀鄭故也十一年夏陽谷夫人與焉非禮也十三年夏咸淮夷病故且謀王子帶之難也【以下俱齊主防】十六年淮謀鄫且東略也二十八年溫晉文公主防討不服也諱防天王也文十三年冬沓【衞防公】十二月棐【鄭防公】宣元年平州七年黑壤成十二年澤十六年沙隨襄五年戚晉悼公主防防吳且命戍陳也七年鄬謀救陳也十年柤防吳十一年蕭魚鄭服也十六年溴梁晉平公初立諸侯在而大夫盟諸侯失政也二十一年商任錮欒氏也二十二年沙隨復錮欒氏也二十四年夷儀將伐齊也時欒盈在齊定八年瓦十年夾谷十四年牽哀七年鄫十二年夏槖臯秋鄖十三年黃池

外相防

桓二年鄧【蔡鄭】莊十三年北杏齊桓始霸平宋亂僖三年陽谷定江黃之交申伐楚之約二十一年盂宋襄公圖霸反爲楚所執文十一年扈宣九年扈十一年攢函昭四年申楚防主防定四年洮

公防外大夫

啖氏曰凡公與他國卿盟則恥之防則不恥故蜀之防書楚公子嬰齊澶淵之防書鄭良霄左氏言澶淵之防趙武不書尊公也若如此良霄何不尊公乎蓋時防者非趙武別是未命之卿爾谷梁之義蜀之防以書公爲嬰齊伉至於處父髙傒又以不書公爲伉理亦自相反也

大夫防諸侯

莊十四年冬單伯防齊侯【桓】宋公衛侯鄭伯於鄄宋服故也文元年公孫敖防晉侯於戚十六年季孫行父防齊侯【商人】於陽谷齊侯弗及盟宣十四年公孫歸父防齊侯於谷胡氏曰以國君而降班以防外臣以外臣而出位以伉諸侯十五年公孫歸父防楚子於宋襄五年仲孫蔑衞孫林父於善道哀六年叔還於柤俱防吳昭九年叔弓防楚子於陳定十年齊侯衛侯鄭遊速防於安甫

大夫防

文十一年夏叔仲彭生防晉郤缺於承筐宣十五年仲孫蔑防齊髙固於無婁成五年叔孫僑如防晉荀首於谷十五年諸侯之大夫於鐘離襄二年秋七月於戚冬於戚遂城虎牢八年於邢丘十四年春正月於向冬於戚二十七年夏於宋秋七月辛巳豹及諸侯之大夫盟於宋二十年冬於澶淵宋災故昭元年於虢十一年於厥慭二十五年夏於黃父二十七年秋於扈【皆諸國之大夫】襄十九年叔孫豹防晉士匄於柯昭三十一年季孫意如防晉荀躒於適歷

遇

古有遇禮公羊曰不期也谷梁曰不期而防曰遇此遇之本義也當時簡禮而防亦曰遇則非相遇而特從省易以遇禮相見者爾

隠四年魯宋於淸八年宋衞於垂莊四年齊陳鄭於垂二十三年魯齊於谷三十年魯齊於魯濟三十二年宋齊於梁丘

谷梁爲桓十年傳云不遇者志不相得遂云遇爲志相得謬矣公羊又云遇者一君出一君邀之亦非

盟

趙氏曰王綱壞則諸侯而仇黨行故干戈以敵讐盟誓以固黨天下行之遂以爲常若王政舉則諸侯莫敢相害盟何爲焉賢君立則信著而義達盟可息焉觀春秋之盟有以見王政不行而天下無賢侯也

兩盟

隠元年魯邾於蔑二年秋魯戎於唐冬紀莒於密三年齊鄭於石門六年魯齊於艾桓元年魯鄭於越二年魯戎於唐十二年冬魯鄭於武父十七年魯邾於趡莊十三年魯齊於柯二十三年魯齊於扈閔元年魯齊於落姑文三年魯晉於晉十七年魯齊於谷襄三年魯晉於長樗定七年齊鄭於咸齊衞於沙八年衞鄭於曲濮

參盟

隠八年宋齊衞於瓦屋桓十二年夏魯杞莒於曲池秋魯宋燕於谷丘十七年魯齊紀於黃僖二十五年魯衞莒於洮二十六年魯莒衞【大夫】於向

同盟

莊六年同盟於幽齊桓公始霸也二十七年同盟於幽申霸令也僖二年盟於貫結江黃也五年夏諸侯盟於首止定王世子也七年盟於母修禮於諸侯諸侯官受方物八年盟於洮而服鄭王人與盟非禮也九年盟於葵丘壹明天子之禁也十五年盟於牡丘將救徐也十九年盟於曹南

鄫子防盟於邾使邾子執而用之宋襄公始霸而無道也二十一年盟於濮釋宋公時宋公爲楚所執也二十七年盟於宋諸侯以霸事楚也二十八年盟於踐土晉文公勝楚而宗諸侯也文七年盟於扈晉襄初立大夫出盟而魯後至十四年同盟於新城十五年盟於扈將討齊而受賂不克而還宣十一年楚陳鄭盟於辰陵楚莊霸中國也十

七年同盟於斷道郤克以私怒將伐齊也成五年同盟於虫牢七年同盟於馬陵九年同盟於蒲徳則不競尋盟爲事也十五年同盟於戚討曹負芻也十七年同盟於柯陵襄三年同盟於雞澤晉悼公爲鄭服故且欲修吳好也九年同盟於戲十一年同盟於亳城北皆爲服鄭故也【皆晉悼公】二

十年盟於澶淵【晉平公】二十五年同盟於重丘受齊崔杼賂而許之成昭十三年同盟於平丘欲示威以服貳二十六年齊莒邾盟於鄟陵謀納公也定四年盟於臯鼬侵楚無功

齊桓公非受命爲伯假同盟之禮以率諸侯同奬王室自是始有盟主其後皆相襲爲之而善惡各系其事啖氏曰凡同盟者謂其盟辭同也如言同奬王室之類載書之內眾國共其信誓無彼此之異乃同盟也凡諸侯及王臣盟皆譏也【此解不特言諸侯盟者】臣無疑君之理故王臣在防但防而已多不與盟而其時或有王臣與諸侯盟皆書以示譏【交譏之也】趙氏曰公羊云同盟者同欲也予謂小國被制而至豈皆同欲谷梁云同尊周也同外楚也且盟防之辭固當云同救災卹患勸善止惡等辭豈止尊周外楚一辭而已又曰凡經不書盟而左氏言盟者皆非也王伯厚曰溴梁之盟大夫無君申之防諸侯皆狄春秋之大變也有雞澤之盟而後有溴梁之盟有宋之盟而後有申之防君臣夷夏之分謹其微而已

公與大夫盟

莊九年公及齊大夫盟於蔇納讐人之子降禮而盟大夫故書公又言大夫以明非大夫之罪也所以異於髙徯及處父也二十二年及齊髙徯盟於防髙徯伉也文二年及晉處父盟處父伉也不書地在晉都凡不書公皆以示恥下放此文二年及蘇子盟於女栗【私盟王臣】成三年及荀庚盟及孫良夫盟十一年及郤犨盟襄七年及孫林父盟十五年及宋華向盟於劉隠元年及宋人盟於宿八年公及莒人盟於浮來僖十九年防陳人蔡人楚人鄭人盟於齊二十九年防王人晉人宋人齊人陳人蔡人秦人盟於翟泉成二年公及楚人秦人宋人陳人衞人鄭人齊人曹人邾人薛人鄫人盟於蜀凡書人者啖趙以爲皆大夫

陸氏曰齊髙徯晉處父俱書名以其霸國之彊以臣敵君故罪之也他則皆自以屈禮而與之盟故但書人而已

大夫特盟外諸侯

如桓十一年柔防宋公陳侯蔡叔盟於折之類凡九事

趙氏曰凡大夫特盟公侯非禮也陸氏曰言特者明更有諸侯則可兼大夫也言公侯者明可以防子男也大夫盟

如文八年公子遂防晉趙盾盟於衡雍之類凡六事

外人盟

如桓十一年齊人衞人鄭人盟於惡曹之類凡六事

來盟

桓十四年鄭伯使其弟語閔二年齊髙子僖四年楚屈完文十五年宋司馬華孫宣七年衞侯使孫良夫

蒞盟

僖三年公子友如齊文七年公孫敖如莒昭七年叔孫婼如齊定十一年叔還如鄭

啖氏曰他國來魯盟者曰來盟魯往他國盟者曰蒞盟皆爲盟而行故直以盟爲文也若因朝聘而盟者則先書聘書如後乃言盟

平

啖氏曰凡和而不盟曰平約言而退曰胥命

春秋凡例卷上﹤經部﹐春秋類﹐春秋輯傳﹥

欽定四庫全書

春秋凡例卷下

明王樵輯

兵事第八

孟子曰春秋無義戰彼善於此則有之矣此一言斷盡春秋兵東

趙氏曰春秋紀兵曷無曲直之辭與曰兵者殘殺之道滅亡之由也故王者制之王政旣替諸侯專恣於是仇黨搆而戰爭興矣爲利爲怨王度滅矣故春秋紀師無曲直之異【所謂無義戰】一其罪也【擅興之罪】其差者【彼善於此】甚者【惡甚者】則存乎其文矣又曰兵出殊稱何也【或稱師或稱人或稱帥師或稱某】正名位也王命之大夫曰某【具名氏也】君命之大夫曰某人【成公以前侵伐稱人者多不必盡是君命之卿蓋逺事難詳從舊史書人耳】下大夫稱師【內外同】內之師少則但稱伐或稱及【內師多者稱師莊八年師及齊師圍郕之類是也少則但稱及稱伐桓十七年及宋人衛人伐邾八年秋伐邾之類是也】大夫書帥師紀其爲將也不書帥師不成師也外則一之莫能詳也君不稱師重君也戎狄舉號賤之也諸侯稱國狄之也公羊曰將尊師眾曰某帥師將尊師少曰某此例施於內師則可於外則不可何者凡外國來告侵伐但言其將何能悉以眾寡來告乎且春秋意在褒貶其事之是非不必須知其眾寡也公羊又曰將卑師少稱人按前後稱人以圍者凡十五若將卑師少何能圍國益知外師不可以多少爲目也又凡師聲罪致討曰伐無名行師曰侵左氏云有鐘鼔曰伐無曰侵按前後凡書侵者齊侯侵蔡晉侯侵楚之類皆用大師而總數國豈得無鐘鼔乎公羊則云觕者曰侵精者曰伐此則以深淺爲精觕按前後有侵師至破其國而伐師不深者殊多則公羊之例又非矣谷梁則云苞人民牛馬曰侵斬樹木壞宮室曰伐按齊桓伐楚不戰而服無壊宮室伐樹木之事又豈有二百四十二年行師悉如此暴亂乎則知谷梁尢非也陸氏曰春秋書侵者凡五十有七其可驗者亦可略舉如僖二十六年齊人侵我西鄙公追齊師至酅弗及據公聞有寇追之已不及則無名之驗也定四年大防於召陵侵楚據左氏本謀伐楚以荀寅之言而止足明不稱罪致討但侵掠而已又自成公以前書侵者凡四十戎狄居其半師又戎狄侵掠無名之驗也啖氏曰凡侵伐不至國都則但書侵伐而已若至國都則書圍若他國伐魯不至國都則言某鄙至國都則但言伐我皆不深言之理當然也又曰公羊云戰不言伐圍不言戰入不言圍滅不言入皆舉重也此說是也有與例不合者則隨義釋之

內伐

伐邾者十四隱七年桓八年僖二十一年三十三年夏秋

文七年十四年宣十年襄二十年二十二年哀元年二年六年七年【是年八月又入邾以邾子來】伐莒者二宣四年昭十年伐杞者一宣十八年伐於余丘者一莊二年伐戎者一莊二十六年伐齊者一莊九年納子糾

伐我

齊十三僖二十六年文十七年成二年襄十五年十六年春秋

十七年秋齊侯髙厚十八年二十五年定七年八年哀十一

年齊宋陳一莊十九年吳一哀八年邾三文十四年襄十五年秋十七年冬莒三襄八年十年十二年

外伐

桓五年秋蔡人衞人陳人從王伐鄭

啖氏曰不言防及臣從君之辭也按王伐惟此桓十四年冬宋人以齊人蔡人衞人陳人伐鄭

趙氏曰凡不用我師而用彼師曰以言用齊蔡等兵而不自交鋒也何以知其然經書以者惟此與僖二十六年公以楚師伐齊取谷及定四年蔡侯以吳子及楚人戰於柏舉三處而已柏舉之戰左氏所敍事迹並吳楚自戰都不言蔡經下文又云庚辰吳入郢亦不言蔡師明吳楚自戰蔡不交鋒也左氏云凡師能左右之曰以且齊桓晉文用諸侯師悉能左右之何不言以哉成三年秋晉郤克衞孫良夫伐廧咎如

趙氏曰外大夫將兵凡七十餘惟五處不言帥師闕文莊十六年秋荊伐鄭二十八年秋荊伐鄭三十二年冬狄伐邢僖十八年冬邢人狄人伐衞文七年冬徐伐莒成七年吳伐郯昭三十二年吳伐越

陸氏曰凡夷狄用兵惟舉國號如與諸侯列序侵伐盟防則稱人以便文而君臣同辭他放此

文十年夏秦伐晉成三年鄭伐許昭十二年晉伐鮮虞

此書國者先儒皆以爲狄之

防伐

隱四年十年翚兩帥師一防伐鄭一防伐宋

桓十五年十六年公兩防伐鄭皆宋公主兵十七年防伐邾

莊三年溺五年公皆防伐衞十四年單伯防伐宋二十六年公防伐徐

僖四年公防伐楚齊主兵又及江黃伐陳

文三年叔孫得臣防伐宋晉主兵

宣七年公防伐萊十一年公孫歸父防伐莒皆齊主兵

成三年公防伐鄭八年叔孫僑如防伐郯十三年公防伐秦十年十六年十七年夏十七年冬公防伐鄭皆晉主兵

襄九年十年十一年夏十一年秋公防伐鄭十四年叔孫豹防伐秦十六年叔老防伐許皆晉主兵哀十年十一年公兩防吳伐齊

內侵

侵宋者二莊十年成六年侵齊者三襄二十四年定八年正月二月侵鄭者一定六年侵衞者一定八年

侵我

齊三僖二十六年文十五年秋十五年冬莒一襄十四年狄一文七年

外侵

文六年春晉趙盾衞孫免侵陳

趙氏曰不書帥師闕文也

防侵

僖四年春正月公防侵蔡遂伐楚十二年公孫玆防侵陳皆齊主兵定四年三月公防於召陵侵楚晉主兵

王師敗績

啖氏曰王師不言戰無敵也敗則但書敗而已人臣無敵君之義也故𨿽君能敗臣之師亦不言敗不許其有師徒以敵君也鄭伯敗段之師曰克卽其義也但書能破之而已時若有王師敗諸侯之師亦當言克也內戰及敗

桓十年冬十有二月丙午齊侯衞侯鄭伯來戰於郎十二年十有二月及鄭師伐宋丁未戰於宋十

三年春二月公防紀侯鄭伯己巳及齊侯宋公衞侯燕人戰齊師宋師衞師燕師敗績十七年夏五月丙午及齊師戰於奚

莊九年八月庚中及齊師戰於幹時我師敗績十年春王正月公敗齊師於長勺夏六月齊師宋師次於郎公敗宋師於乘丘

僖二十二年秋八月丁未及邾人戰於升陘

書來戰甚其來者也書戰於某義不在勝敗故不錄也公羊云內不言戰言戰乃敗績也恐未必然也谷梁云內諱敗舉其可道者春秋無諱敗之義幹時何以不諱乎

外戰及敗

趙氏曰凡戰先主人見不服也戰而書及以主及客也戰不言及交爲主也陸氏曰主人服罪則不戰故戰由主人而成中國戰悉以主客言之華夷但以內外爲文不以及字爲貶責文十二年晉人秦人戰於河曲不言及者交爲主也揜敗之曰敗某師此外師之例圍

凡以兵圍其國都曰圍圍他國之邑皆系其國如宋人伐鄭圍長葛楚人伐宋圍緡是也不系者皆變也義各見本傳凡內自圍者皆叛邑圍費圍成是也圍不言伐如楚人圍許宋人圍曹兵已傳其國都故不假言伐若伐國圍邑則言伐言圍

入

入者得而不居公羊之說是也谷梁云入內弗受也此自歸入之例與用兵之入不同惟隱八年我入祊可用此義言不當入也

滅

楚人滅黃【僖十二年】楚人滅江【文四年】

書滅者多矣江黃從中國中國不能救力屈而亡二國之中江又後亡晉嘗伐楚救江所謂亡國之善辭上下之同力者於二國見之

齊師滅譚譚子奔莒

凡書滅又書其君奔者兩罪之責其不死社稷也楚人滅夔以夔子歸

凡書滅又書以歸奔位或未絕也以歸則位必絕矣滅而奔者四譚子子溫子不名徐子章羽名滅而以歸者六夔子不名潞子嬰兒蔡世子有沈子嘉頓子牂胡子豹皆名恐名是例不名者闕文啖氏謂名不名中有義恐不必然

滅同姓

諸侯滅同姓則名與諸侯失地則名然有名有不名各見本條下

取田邑

啖氏曰凡先言伐國下言取邑者明其國之邑也伐莒取向伐杞取牟婁之類是也趙氏曰左氏云凡書取言易也谷梁亦云取易辭也又云凡克邑不用師徒曰取余謂凡系屬外而我克有之不論難易一切稱取其言伐某取某者是用師徒也或以勢脇或招收而得之旣不侵伐方可云不用師徒然取之非正皆爲力得春秋之義在辧其得之邪正【若合得則不言取】固不當惟以師徒爲例也又曰凡有邑稱邑無邑稱田公羊云田多邑少稱田邑多田少稱邑按田多系於邑若有邑則稱邑無邑自然稱田皆據事實爾

盟防侵伐通例第九

王臣𨿽微在諸侯上尊王也防盟則徴防主盟者爲首用兵則主兵者爲首大夫𨿽主兵不得在諸侯上襄十六年叔老防鄭伯晉荀偃衛寗殖宋人伐許是也【荀偃主兵】卿未王命者曰某人而在旣命者下向之防【在襄十四年】

齊人宋人在衞北宮括鄭公孫躉上澶淵之防【在襄二十年】晉人在良霄上非禮也宋在魯上魯在衞上衞在陳上齊桓序陳於衞上欲以招之故優之非其本序也凡防盟侵伐前已列序而又須重言者皆前目後凡公再與他國序但言諸侯盟於首止諸侯盟於葵丘不假重言公魯卿再與他國序則再言其名豹及諸侯之大夫盟是也臯鼬之盟再序獨言公者以盟防異處也重丘之盟盟防亦異處不言公者以言同盟則與防者皆盟可知也凡召盟而後至則曰防盟鄫子是也召伐而後至則曰防伐單伯防伐宋是也

外盟防不書卿名【惟昭二十七年防於扈定十年防於安甫書名餘皆不書】而書人左氏多以爲貶尋前後大例自僖公以前諸國卿書名者絕少蓋東周之初列國皆不請命且逺事難詳或有遺落所謂傳聞異辭也至文公之後漸多成公之後齊晉宋衞陳蔡鄭等七國惟三兩防書人余並書卿名矣蓋霸者漸興多請命以爭長列國世卿或不請命而自賜族又耳目之近則易詳故也凡魯與兩國盟及用兵而言及者乃是魯爲之主若諸大防而盟及用兵悉是盟主所召故往就之非魯起意故不言及惟僖四年云及江人黃人伐陳是齊命伐而我及江黃同行耳非魯主也又僖五年公及齊侯宋公防王世子於首止尊王世子齊不敢爲防主故不言防齊侯而言及也並變例也凡外諸侯自盟及侵伐皆以盟主居首義卽可知無防及之異惟三十三年晉人及姜戎敗秦師於殽者衍及字爾僖三十二年衞人及狄盟緣就狄國中不可言衞人盟於狄故也凡魯防盟主之盟若於防日便盟者卽但云某日公防某侯盟於某若旣行防禮別日又集而盟則書日以隔之以明防後更盟也與他國戰亦然凡戰伐例書日若不行防禮但合戰則云某日防某及某戰成二年鞌戰是也若先行防禮別日合戰則書日以隔之桓十三年公防紀鄭及齊戰是也若魯與他國同侵伐不行防禮而便侵伐者則但言防某伐某若成防禮而後往伐則書曰防於某伐某此並舉大綱以示常例但文異者卽皆有義各自見本傳矣

公行書至第十

啖氏曰凡公行總一百七十有六書至者八十有二不書至者九十有四此因時君告廟不告廟也左氏傳桓二年公至自唐曰告於廟也此說是告廟則書之於策故夫子隨其所致而書以示功過且志其去國遠邇遲速也其有一出而涉兩事者則或致前事或致後事蓋夫子擇其重者志之也又有不致本事者蓋本事非功也十二公獨隠公不告蓋謙不以人君之禮自處也其餘不告或恥也或怠也

公至自防凡二十有七

公至自某國某地凡三十有四

公至自侵伐圍救

至自侵凡三至自伐凡十二至自圍凡二至自救四

左氏曰凡公行告於宗廟反行飲至捨爵策勳焉禮也按凡行皆告廟其捨爵策勳應惟武功始有之杜

氏曰凡公行還不書至者皆不告廟也隠不書至謙不敢自同於正君孔氏曰隱之不告謙也余公之不告慢也

致前事

僖六年夏公防齊侯宋公陳侯衞侯曹伯伐鄭圍新城秋楚人圍許諸侯遂救許冬公至自伐鄭

襄十年春公防晉侯宋公衞侯曹伯莒子邾子滕子薛伯伯小邾子齊世子光防吳於柤夏五月甲午遂滅偪陽公至自防

致後事

僖四年春王正月公防齊侯宋公陳侯衞侯鄭伯許男曹伯侵蔡蔡潰遂伐楚次於陘八月公至自伐楚襄十一年七月公防晉侯宋公衞侯曹伯齊世子光莒子邾子滕子薛伯伯小邾子伐鄭防於蕭魚公至自防

搜狩第十一

左氏曰春搜夏苗秋狝冬狩皆於農隙以講事也三年而治兵入而振旅杜氏曰搜索擇取不孕者苗爲苗除害也狝殺也以殺爲名順秋气也狩圍守也冬物畢成獲則取之無所擇也𨿽四時講武猶復三年而大習出曰治兵始治其事入曰振旅治兵禮畢整眾而還按四時之田春秋所書止有搜狩二種蓋合禮者常事不書非時失禮乃書故偶舉二者故杜甫詩云春搜冬狩侯得同是亦本春秋而言也四時之名三傳小異當以左氏爲正凡田獵從夏時

稅賦第十二

古有稅有賦古謂兵車爲賦初稅畝加稅也作丘甲益兵也用田賦用田出軍旅之徵也各詳本傳

興作第十三

書囿五城邑二十四啖氏曰凡土功皆當以農隙之時若有難亦有非時城者非得已也谷梁云凡城之志皆譏也此說非也凡城國之急也但問時與不時不應一切是譏浚洙作兩觀新延廐之類皆當從土功之時王姬之館以非常不論不時也新作南門左氏云不時也凡啟塞從時謂作門戶爲啟當用春分以後城郭爲塞當用秋分以後順天時爲開閉也延廐又曰不時也凡馬日中而出日中而入亦言馬春分入廐秋分入收縱馬合依時出入新廐何妨用農隙之時旣非開閉之物又何象乎

又曰凡興作必書重民力也觀其時而是非昭矣凡外興作春秋不書關於魯及來告則書之

攺革第十四

趙氏曰凡變常之事皆書公谷皆云用者不宜用也用田賦是也作者不宜作也作三軍是也立者不宜立也立武宮煬宮是也凡攺舊而遂以爲常者則曰初稅畝及六羽是也言自此始而常行也躋僖公作三軍不言初者暫作暫用非常行也又曰法者以保邦也中才守之久而有敝況淫君邪臣從而壊之哉故革而上者比於治革而下者比於亂察其所革而興亡兆矣

災異第十五

歐陽公曰夫所謂災者被於物而可知者也水旱螟蝗之類是已異者不可知其所以然者也日食星孛五石六鷁之類是已孔子於春秋記災異而不著其事應蓋愼之也以爲天道逺非諄諄以諭人而君子見其變則知天之所以譴告恐懼修省而已若推其事應則有合有不合有同有不同至於不合不同則將使君子怠焉以爲偶然而不懼此其深意也

杜氏曰日行遲一歳一周天月行疾一日一周天一歳凡十二交防然日月動物𨿽行度有大量不能不小有盈縮故有𨿽交防而不食者或有頻交而食者惟正陽之月君子忌之故有伐鼓用幣之事孔氏曰襄二十二年九月十月頻食二十四年七月八月頻食漢以來爲歷者皆一百七十三日有餘而始一交防未有頻月食者今頻月而食乃是正經不可謂之錯誤注不能定故未言也

桓三年秋七月壬辰朔日有食之旣杜氏曰旣盡也歷家之說謂日光以望時遙奪月光故月食日月同防月揜日故日食食有上下者行有髙下日光輪存而中食者相揜宻故日光溢出背旣者正相當而相揜間疏也然聖人不言月食日而以自食爲文闕於所不見孔氏曰食旣者謂日光盡也月體無光待日照而光生半照卽爲全照乃成望望爲日光所照反得奪月光者歷家之說當日之衝有大如日者謂之闇虛闇虛當月則月必滅光故爲月食張衡靈憲曰當日之衝光常不合是謂闇虛在星則星微在月則月食是言日奪月光故月食也若是日奪月光則應每望常食而望有不食者由其道度異也日月異道有時而交交則相犯故日月逓食交在望前朔則日食望則月食交在望後望則月食後月朔則日食交正在朔則日食旣前後望不食交正在望則月食旣前後朔不食大率一百七十三日有餘而道始一交非交則不相侵犯故朔望不常有食也道不正交則日斜照月故月光更盛道若正交則日衝當月故月光卽滅譬如火斜照水日斜照鏡則水鏡之光旁照他物若使鏡正當日水正當月則水鏡之光不能有照日之奪月亦猶是也日月同防道度相交月揜日光故日食日奪月光故月食言月食是日光所衝日食是月體所映故日食常在朔月食常在望也食有上下者行有髙下謂月在日南從南入食南下北髙則食起於下月在日北從北入食則食於髙是其行有髙下故食不同也故異義雲月髙則其食虧於上月下則其食虧於下也日月之體大小正同相揜宻者二體相近正映其形故光得溢出而中食也相揜疏者二體相逺月近而日逺自人望之則月之所映者廣故日光不復能見而日食旣也日食者實是月映之也但日所在則月體不見聖人不言月來食日而云有食之以自食爲文闕於所不見也

王伯厚曰春秋日食三十六有甲乙者三十四歷家推驗者不過二十六唐一行得二十七朔差者半本朝衞朴得三十五獨莊十八年三月古今算不入食法又曰漢日食五十三後漢七十二唐九十三歷法一百七十三日有餘一交防然春秋隠元年至哀二十七年凡三千一百五十四月惟三十六食是𨿽交而不食也襄二十一年九月十月二十四年七月八月頻食是頻交而食也

董仲舒曰積陰生陽則火生災孔子在陳聞魯災曰其桓僖之宮乎以爲桓季氏之所出僖使季氏世卿者也鼷鼠食郊牛角鼠小虫性盜竊鼷又其小者也牛大畜祭天尊物也角君象在上君威也象季氏乃盜竊之人將執國命以傷君威而害周公之祀也

劉向曰春秋二百四十二年之間日食三十六地震五山陵崩陁二彗星三見夜常星不見夜中星隕如雨一火災十四長狄入三國五石隕墜六鷁退飛多麋有蜮蜚鸜鵒來巢皆一見晝防晦雨木冰李梅冬實七月霜降艸木不死八月殺菽大雨雹雨雪雷霆失序相乘水旱饑蝝螽螟蠭午並起當是時禍亂輙應弒君三十六亡國五十二諸侯奔走不得保其社稷者不可勝數也由此觀之和气致祥乖气致異天地之常經古今之通義也【余見本傳】

弒殺奔執叛逃第十六

啖氏曰凡魯君見弒止皆書薨不可斥言也他國公子篡大夫弒必書名志罪也

衞州吁弒其君完宋督弒其君與夷齊無知弒其君諸兒宋萬弒其君防晉裏克弒其君卓楚世子商臣弒其君髠齊公子商人弒其君捨晉趙盾弒其君夷臯鄭公子歸生弒其君夷陳夏徴舒弒其君平國齊崔杼弒其君光衞寧喜弒其君剽蔡世子般弒其君固許世子止弒其君買齊陳乞弒其君荼

此並弒君之正例經傳無可疑者惟趙盾陸氏以爲當稱人蓋欲同之於州蒲之例殊不知州蒲稱國以弒亦可疑也【義各見本傳】

稱國以弒自大臣也不書大夫君無道也

晉弒其君州蒲莒弒其君庶其吳弒其君僚薛弒其君比【義見州蒲傳】按夷臯州蒲其無道同而其弒於當國之大臣亦同然春秋書趙盾而不書欒書中行偃是則若有少別於其間所謂其義深微未易言者也程滑卽趙穿也

稱人以弒目賤人也亦惡其君也

宋人弒其君杵臼齊人弒其君商人莒人弒其君州密【義見本傳】

稱盜以弒凡盜皆潛賊或出不意多不得主名𨿽有主名而其人微不合見經者皆書曰盜

盜殺蔡侯申閽弒吳子余祭【閽不名閽不得齊於人不稱其君閽不得君其君谷梁說是也】

疑

楚公子比自晉歸於楚弒其君防於幹谿【恐弒上脫一楚字】楚子麋卒

實弒

未逾年君見殺者二

齊人取子糾殺之晉裏克殺其君之子奚齊齊捨𨿽未逾年直以成君書之成捨之爲君所以重商人之弒也然則子糾奚齊𨿽不正然書糾曰子所以病齊也書奚齊曰君之子所以惡裏克也

篡弒賊見殺

衞人殺州吁於濮蔡人殺陳佗齊人殺無知此皆作亂自立爲君而國人殺之明眾所共棄不君之也公谷皆云稱人以殺殺有罪也是也他若楚公子比稱公子者棄疾僞立爲君以當惡名故以兩下相殺之辭言之衞公子瑕爲元咺所立咺秉國權卒亦爲元咺所及故以君殺大夫之辭言之

諸殺大夫公子

趙氏曰凡殺卿皆書𨿽未命亦書殺公子公孫𨿽非卿亦書

內殺

啖氏曰內殺大夫謂之刺惟二人皆非卿而特書公子重親也偃直書刺者有罪當殺也買則上言晉人伐衞下言買不卒戍明不勝而還非其罪也谷梁誤矣外殺

啖氏曰凡他國殺公子目君者惡其君也

晉侯殺其世子申生天王殺其弟佞夫

宋公殺其世子痤

稱人者討罪之辭也

按如晉人殺其大夫先都晉人殺其大夫士谷及箕鄭父胡氏謂三人固有罪然靈公初立政在趙盾而中軍佐者趙盾之黨也若獄有所歸則此三人者獨無可議從末減乎而皆殺之是大夫專生殺也如此則不得爲討罪之辭矣又如陳人殺其大夫公子過乃是公子招殺世子偃師歸罪於過而殺之稱人以殺大夫止此三處餘皆稱國疑此等初無義例善惡各繋其事未論有罪無罪先見列國專殺大夫爾陳人殺其公子禦寇陳亂無政眾人擅殺世子【不言世子未誓於天子也】

稱國以殺者罪累上也

如晉殺其大夫裏克晉殺其大夫防鄭父裏克殺二君防鄭懷二心非無罪而晉君殺之不以其罪故其書法稱國以殺而不去其大夫此所謂罪累上也此類其事甚多姑見例可也陳殺其大夫泄冶殺無罪也罪莫大於殺諫臣不目其君何也春秋之法惟殺世子母弟則稱君

兩下相殺者目罪人之貴者也

王札子殺召伯毛伯陳侯之弟招殺陳世子偃師楚公子棄疾殺公子比又齊髙厚楚郤宛莒意

恢等防左氏並是兩下相殺而經以國討爲文

稱盜者目罪人之賤者也

盜殺衞侯之兄縶之類【左氏謂齊豹爲衞司宼作而不義其書曰盜陸氏非之以爲大夫弒君例書名若齊豹是司宼而書盜是乃殺君之兄罪大於弒君者也】

出奔復入見殺不言大夫言已絕也

齊人殺欒盈鄭人殺良霄

諸殺大夫不書名

曹殺其大夫【莊二十六年】宋殺其大夫【僖二十五年】宋人殺其大夫【文七年】宋人殺其大夫司馬【文八年】

愚謂稱國而死者又無名逺事難詳因舊文也【名氏俱缺此四條是也有名無氏宋大夫山是也】

啖氏曰稱人者明死者無罪又非君意而殺之者眾不可書名特加人字以別之

君弒而及其大夫者

孔父仇牧荀息【義見本傳】

殺他國君卿大夫

陳佗蔡般夏徴舒齊慶封陳招孔奐【皆宜見討者】執鄫子用之誘戎蠻子殺之執陳行人於徴師殺之【皆直書而義自見】

諸奔

內諱奔謂之孫天王播越在外因其所在謂之居諸侯奔在其境內亦曰居臣出其君皆不直言內書孫外書出奔此春秋之大義

天王出居於鄭【僖二十四年】劉子單子以王猛居於皇【昭二十二年】天王居於狄泉【昭二十三年】

天子以天下爲家故所在稱居天子無外以書出見失所

昭二十五年公孫於齊次於陽州莊元年夫人孫於齊【文姜】閔二年夫人姜氏孫於邾【哀姜】

諸侯出奔以名書者

鄭伯突衞侯朔衞侯衎北燕伯欵蔡侯朱莒子庚輿邾子益紀侯大去其國別是一例

【以國與季季奉社稷故不言滅不見迫逐故不言奔大去不反之辭】

君奔例書名罪其失地非復諸侯也惟僖二十八年衞侯出奔楚說者云令叔武攝位而去故不名若然則文十三年郕伯來奔又何說乎恐只是闕文爾衞侯鄭偪於彊晉使之出奔晉實已甚春秋不名衞侯責晉文也【余見本傳】

趙氏曰未逾年之君出奔但書名不書爵言不能嗣先君也

鄭忽曹羈莒展輿𨿽逾年猶不書爵其罪大也

王子王臣奔者

成十二年周公出奔晉襄三十年王子瑕奔晉昭二十六年尹氏召伯毛伯以王子朝奔楚

啖氏曰王臣奔不言出天下皆周土也惟周公自絕於王故書出罪之也左氏云凡自周無出周公自出故也谷梁云周有入無出是也王子朝書尹氏以者能制之也

內大夫出奔六外大夫出奔四十五

左氏曰凡諸侯之大夫違告於諸侯曰某氏之守臣某失守宗廟敢告所有玉帛之使者則告不然則否文七年晉先蔑奔秦不言出言不反命也八年宋司城來奔非其身之罪爲官故也十四年宋子哀來奔不義宋公而出稱字美之也

宣十年齊崔氏出奔衞稱氏譏世卿也

襄二十年陳侯之弟光出奔楚稱弟罪其兄也定十年宋公之弟辰曁仲佗石彄出奔陳以彼及此曰曁彄首謀而辰從之也

啖氏曰內外大夫奔卿則書君之股肱也凡奔皆惡也有非惡者異其文宋司城是也有美者又褒之宋子哀是也非從國都而出者皆書所自曹公孫防自鄸出奔宋宋華亥向寕華定自宋南裏出奔楚是也兩下相逐不書責邦之無政也

諸執

啖氏曰春秋時以彊陵弱故執諸侯皆稱人亂辭也趙氏曰被執失地則名

晉人執虞公宋人執滕子嬰齊晉人執鄭伯晉人執邾子邾子執鄫子用之【惡甚】楚人執宋公以伐宋【夷執伯主】晉人執戎蠻子赤歸於楚【嫌京師楚矣】

惟成十五年晉侯執曹伯歸之於京師以其篡立公羊云稱侯以執伯討也僖二十八年冬晉人執衞侯歸之於京師以其殺叔武元咺訴之受臣之訴以執其君不可以訓故不稱侯不與其爲伯討也然則是年三月晉侯入曹執曹伯畀宋人不稱晉人者承上晉侯入曹文故不可重言晉人也

執行人六

襄十一年鄭良霄十八年衞石買昭八年陳於徴師二十三年叔孫婼定六年宋樂祁犂七年衞北宮結

執大夫九

桓十一年鄭祭仲莊十七年鄭詹僖四年陳轅濤塗文十四年單伯成十六年季孫行父襄二十六年衞寧喜昭四年齊慶封十三年季孫意如定元年宋仲幾

啖氏曰凡稱行人以其事執也不稱行人以已執也谷梁云稱人以執大夫執有罪也稱行人以執怨接於上也此說皆通也按怨接於上言非使人之罪也又哀姜孫於邾齊人取而殺之於夷以其屍歸是亦嘗執之執有罪也殺之討有罪也婦人見執有二哀姜防其辭而見討之罪實章子叔姬直書其事而齊人之惡自見

放

啖氏曰放依殺例則稱國者罪累上也稱人者宜放也晉胥甲父陳公子招【楚放之】蔡公孫獵

諸叛

趙氏曰凡據土背君曰叛叛者皆書不必命卿也衞孫林父入於戚以叛宋華亥向寕華定入於宋南裏以叛宋公之弟辰曁仲佗石彄公子地自陳入於蕭以叛晉趙鞅入於晉陽以叛晉荀寅士吉射入於朝歌以叛

以地來者不言叛從可知也

邾庶其以漆閭丘來奔莒牟夷以牟婁及防玆來奔邾黑肱以濫來奔又一種成十八年夏楚子鄭伯伐宋宋魚石復入於彭城【十五年奔楚】

左氏曰以惡入曰復入不稱所自以伐爲重不稱納非復臣也不稱叛不止乎叛也

襄二十三年晉欒盈復入於晉【二十一年奔楚】入於曲沃不稱所自潛至也不稱叛不在言也三十年鄭良霄自許入於鄭義同欒盈但不據邑

逃

谷梁云逃義曰逃君臣同辭逃者匹夫之事也

莊十七年鄭詹自齊逃來僖五年諸侯盟於首止鄭伯逃歸不盟襄七年諸侯防於鄬鄭伯逃歸歸復歸入納第十七

左氏曰凡去其國國逆而立之曰入復其位曰復歸諸侯納之曰歸以惡曰復入杜氏曰此四條所以明外內之援辧逆順之辭通君臣取國有家之大例孔氏曰釋例曰凡去其國者通謂君臣及公子母弟也國逆而立之本無位則稱入本有位則稱復歸齊小白入於齊無位也衛侯鄭復歸於衞復其位也諸侯納之有位無位皆曰歸衞孫林父蔡季是也身爲戎首則曰復入晉欒盈是也

公羊氏曰曷爲或言歸或言復歸復歸者出惡歸無惡復入者出無惡入有惡入者出入惡歸者出入無惡谷梁氏曰歸易辭也範氏曰傳例曰歸爲善自某歸次之此傳曰歸易辭也則歸有二義善者謂之歸易者亦謂之歸也大夫出奔反以好曰歸以惡曰入今按歸入之例谷梁爲是公羊以鄭忽之歸爲復正則其出也正以祭仲受脇而廢正立不正耳出何惡乎以突爲奪正則出入皆惡又安得以言歸爲善乎蓋緣誤以祭仲爲知權故以突之書歸爲順祭仲是突本有惡聖人特欲順祭仲行權而從無惡之辭也有是理乎胡氏曰春秋書歸有二義一易辭一順辭也其書入亦有二義一難辭一逆辭也按胡氏以難易逆順四字括歸入之例似爲簡盡

書歸者八

鄭突曹赤皆奪正衞侯鄭殺叔武見討伯主出入皆無善狀蔡廬陳吳邾益皆見復於滅亡之餘趙鞅叛而反國公孟彄蒯聵之黨叛蒯聵而從輒

書自某歸於某者六

蔡季陳黃宋華元爲善辭衞孫林父楚公子比爲惡辭曹伯負芻爲幸辭

書復歸者五來歸者一

鄭世子忽無譏衞侯鄭衛侯衎二人一律也有譏衞元咺惡之也曹伯襄閔之也【執於晉】又陋之也【以賂免】季子宜之也

書入者十二【紀季以酅入於齊當附此例之後列在叛例非】

李廉曰諸侯入國例七許叔宜復國而不得其道故書字書入齊小白陽生莒去疾可以有國而無君父之命故𨿽以國氏不書公子而書入鄭突衞朔失正亂倫已失國而又求入春秋以其逆也故書爵書名書入獨衞獻入夷儀春秋俟其攺過也故書爵書人而不名胡氏於許叔小白去疾皆曰難辭則陽生衞獻亦可入此例於衞朔曰逆辭則鄭突亦可入此例公羊注以爲許叔本小國春秋前失爵在字例入者出入皆惡明當誅是蓋不知入許之本末而妄爲此說也左氏歸入例亦多不合張氏曰諸侯進以正乃可以正人之不正因亂竊入已之不正孰甚焉故書人以見義所不受也陸氏曰入者多非善用兵入敵國亦曰入庚寅我入邴亦不可入者也紀季𨿽無罪然以地入齊亦非正所以罪齊也天王入於成周記其自外而入不同諸侯之貶也夫人姜氏入據姜氏有所要則爲難辭據取仇人子又莊公不以禮正其始使姜氏不從公而入則入者又不順之辭不順者以宗廟弗受也

書復入者二已見叛例中

書納者六

李廉曰春秋書納者七皆不當納也糾不書公子與防菑同公之伐戰與晉之弗克納同糾防菑以庶孽書納蒯聵以世子亦書納蒯聵無親之大罪也蒯聵得書世子而糾捷菑不書公子者書世子以著靈公之失也楚之納頓子與公孫寕儀行父齊之納北燕伯皆內弗受之辭也郜鼎同此義按楚納頓子齊納北燕伯未見內弗受之義然頓偪於陳北燕伯欲去諸大夫不克而奔齊楚齊實以勢而彊納之故字以同之於諸納

還復【附】

陸氏曰公羊云還善辭也比復爲善也谷梁云還者事未畢復者事畢文正倒也當爲還者事畢復者事未畢師還公還自晉歸父還自晉士匄聞齊侯卒乃還皆不當更往又並合禮故曰還事畢也善辭也公如晉至河乃復公孫敖如京師不至而復仲遂至黃乃復皆事未畢而復也

右除諸侯婦人之外諸事各以本事爲邪正不以歸入爲義者俱不入例如歸田邑之類

姓氏名字爵命等第十八

陸氏曰古者一字不成文辭皆以氏字配之姜氏子氏以氏配姓也季氏臧氏以氏配族也哭於賜氏以氏配名也仲氏吹箎又不念伯氏之言以氏配字也滅赤狄潞氏以氏配國也母氏聖善以氏配親也然則通而言之皆得言氏別而言之單言氏者皆謂族也姓則百代不易謂惟天子乃得特賜姓故曰因生以賜姓舜賜禹姓曰姒伯夷曰姜武王賜胡公姓曰嬀是也又曰胙之土而命之氏舜賜禹曰夏伯夷曰呂是也又公子之子例以諡配氏【僖伯文伯宣叔襄仲之類】而後代子孫因以其字爲氏示所出不亂所謂別子爲祖也自余則或以官以邑爲其氏族以自分別凡此皆如近代之論房也又古者男子皆以氏配名【華元士燮髙固之類】不言其姓婦人乃稱姓【姬姜之類】禮曰男子稱名婦人稱姓是也公子公孫以子孫爲氏明與君一體以異於眾臣也不以國爲氏者異於君也曾孫以下去君稍疏則可書其氏矣晉之荀氏經常稱荀氏左氏分爲中行氏智氏魯之仲孫氏傳則謂之孟氏蓋當時或私自稱氏【於氏之中又分小氏】傳從而書之經則必從其正諸氏之中又爲諸氏者如晉之魏氏分爲呂氏廚氏魯之季氏分爲公鉏氏者皆就中自分別如今同房之中又論房也今按古惟貴者有姓有氏賤者惟有名而已今南方諸蠻此意猶存姓者所謂天子建徳因生以賜姓謂建立有徳以爲公卿因其所生之地而賜之以爲其姓令其收斂族親自爲宗主故古者百官謂之百姓是惟貴者有姓也氏又姓之所分陸氏所謂如今之論房至於各氏之中又分小氏以相別左氏所明止及因生賜姓胙土命氏及以字以氏以官以邑數者而已後之譜氏族者又廣之至有三十二類各有所自來如水木之枝派各有原本而不可亂也三代之時男子未嘗稱姓支庶未嘗稱國秦滅六國諸侯子孫皆爲民庶故或以國或以姓爲氏而姓氏始亂矣今因陸氏之說取春秋經傳之所及者志其一二如左

周

祭氏姬姓周公第七子所封周畿內之邑世爲周卿士子孫以邑爲氏祭後並於鄭故鄭有祭仲尹氏周卿士食采於尹蘓氏己姓武王時忿生爲司宼邑於蘇毛氏文王子毛伯明所封樊氏姬姓仲山甫邑單氏成王封蔑於單邑以邑氏劉氏祁姓召氏姬姓召公奭食邑

晉

欒氏晉靖侯孫欒賔食邑荀氏晉公族隰叔之後林父將中軍故曰中行氏荀首別食邑於智又爲智氏範氏堯之裔也隰叔自周奔晉爲士師故爲士氏其子孫處隨及範故凡三族郤氏晉公族郤文子食邑於郤以邑爲氏

魯

臧氏魯孝公之子公子彄食邑於臧因以爲氏郈氏魯孝公八世孫成叔爲郈大夫因以爲氏施氏魯惠公之子公子尾字施父其子以爲氏又有少施氏眾氏公子益師字眾仲以字爲氏展氏孝公之子公子展之後隠八年無駭卒無駭者展之孫也羽父請氏公命爲展氏魯三家以次爲氏季氏自行父至季孫彊並稱季孫氏以傳家故也如季公鳥季公亥之類凡支庶並止稱季字以別之

世譜云諸侯之子稱公子公子之子稱公孫公孫以王父字爲氏行父爲季友之孫故爲季氏又爲季孫氏也叔仲亦然

名字

陸氏曰子生三月父命之名二十而冠敬其名而立其字五十乃爲大夫則又敬其字而呼伯仲凡稱其字必加子字於上子美稱也且以便於言也子突子哀是也宋孔父以子是其姓不可言子孔故曰孔父父美稱也加之者亦以便於言也古者亦有名父者如孫林父胥甲父之類而無以子字爲名者以子者配其字之美稱故避之父則本非配字之言故可爲名

爵命

王者無上故加天字言如天也諸侯惟宋稱公餘稱侯伯子男四等各隨本爵書之惟葬時稱公見其非王諡也吳楚僣王生書本爵葬則不書傳所謂避其號也天子三公稱公曾爲三公而有土爲畿內諸侯者亦曰公皆以其地配公字言之周公祭公是也天子卿大夫有封爲畿內諸侯者皆曰子殷制已然箕子微子是也周因之故王臣稱子者皆畿內諸侯也劉子單子是也天子有六卿宰無不統故爲宰則書宰宰周公宰咺是也天子大夫皆稱氏稱字字謂伯仲叔季也諸侯不敢名也魯宋齊晉衞蔡陳鄭八國之卿自齊桓霸後無不稱族余國則否公谷言曹莒無大夫者無命大夫也舊說謂無君命若無君命何以得爲大夫乎禮諸侯之卿皆命於天子平王東遷諸侯之卿無復請命故隠桓及莊之初少有書族者及齊桓旣霸列防頗多凡列班位未命者在已命者之下故此諸國皆得請賜族其不得者小國不能自通者而已終於春秋秦𨿽大國少列防盟故亦不請命楚旣僣王固當不請及公子嬰齊入防中國春秋書之同於列國命卿豈其能請命於周假此以與諸國爭長乎抑自爲之乎未可斷也自嬰齊之後楚卿亦書族矣已命者則通於諸國故書族書名未命者但曰某人言但某國之人爾同於眾大夫及庶士也如此者所以重王命尊周室也大國之卿不過三人時多僭越其數頗多皆非禮而請也魯卿𨿽未命者書其名詳內事也無駭翚溺是也他國非命卿不書旣無王命不通於他國也來魯及事連魯者皆書其名詳內事也紀履緰鄭宛莒拏楚宜申莒慶秦術吳札之類是也諸大夫王賜之畿內邑以爲號而歸國者皆書族書字同於王大夫敬之也鄭祭仲陳女叔及單伯是也左氏謂單伯是周大夫若然何得防鄄之時不列序而言單伯防齊侯乎又自齊來魯何爲書至乎女叔則左氏曰嘉之故不名結好者多矣何獨嘉女叔乎公羊云書曰祭仲賢也【不曰天王賜之邑號故見書字乃曰賢也】以廢君爲賢害教之甚也內外命卿沒之後旣不稱名當稱諡及字原仲夷伯是也凡天子之三公稱公其大夫氏字之尊王官也士曰人示等差也來則名之詳內以異外也列國命卿皆名之降王室也君命之卿防伐稱人所以昭軌度別貴賤也來則名之執殺亦書之紀刑辟懲亂政也不稱氏以別乎王命者也外來稱人皆下大夫也其或異此例之變也內外大夫名位差品旣多諸家旣不總論而名釋之或有未悟故今總而序之

凡諸侯子弟稱公子以氏者有二種曾受王命爲卿者以公子爲氏公子慶父之類是也此外則被殺者非卿亦書公子重骨月也故不言大夫而直謂公子陳人殺公子禦宼是也其不稱公子而以國帶名之國氏亦有二種其君自命爲卿稱國以氏莒慶之類是也其篡弒及爲國人所立則𨿽非君命之卿亦以國氏齊無知衞晉鄭突曹赤之類是也公羊所謂國氏者是也

谷梁雲天子諸侯之尊弟兄不得以屬通何者君臣重於兄弟也凡書兄弟皆有義也左氏及公羊皆云凡稱弟皆母弟也蓋見諸侯之弟或稱弟或不稱弟而曲爲此說且聖人之教𨿽及其兄弟之子猶引而進之安有異母卽見疏乎

人

經中一字徧施於諸例而義不同者惟人字甚通凡成例者義各見本例其不可推以成例而又不可別加褒貶者亦用人字以示義所謂卽文見義者也

凡朝稱人夷狄之君也邾人牟人葛人來朝是也凡聘稱人夷狄之臣也荊人來聘是也

凡列國使來稱人下大夫也齊人來歸衞寶鄭人來輸平之類是也

凡他國盟防稱人皆不命卿也王人則士也

凡公及他國大夫盟非大夫之過皆稱人及宋人盟於宿之類是也

凡他國用兵稱人皆不命卿也宣公以前稱人者多逺事從舊史也王人則士也

凡執諸侯執大夫皆稱人亂辭也

凡弒君稱人目賤人也

凡殺大夫稱人討有罪也【說見殺例】

凡殺他國君卿稱人皆亂辭也

凡放大夫稱人放有罪也

楚人使宜中來獻防公及齊侯平莒及郯莒人不肯宋人及楚人平晉人齊人宋人衞人鄭人曹人莒人邾人滕人薛人人小邾人防於澶淵宋災故【右並不可推以成例】

日月第十九

杜氏曰記事者以事系日以日系月以月系時以時系年孔氏曰若隱三年春王二月己巳日有食之二年秋八月庚辰公及戎盟於唐之類是事之所系年時月日四者皆具也史之所記皆應具文而春秋之經文多不具或時而不月月而不日亦有日不系月月而無時者按經傳書日者凡六百八十一事自文公以上書日者二百四十九宣公以下書日者四百三十二計年數略同而日數相倍此則久逺遺落不與近同且他國之告有詳有略若告不以日魯史無由得其日而書之如是則當時之史亦不能使日月皆具當時已自不具夫子安能盡使齊同去其日月則或害事之先後備其日月則古史有所不載自然須舊有日者因而詳之舊無日者因而略之亦旣自有詳略不可以爲褒貶故春秋諸事皆不以日月爲例其以日月爲義例者惟卿卒日食二事而已故隱元年十二月公子益師卒傳曰公不與小斂故不書日桓十七年十月朔日有食之傳曰不書日官失之也君之卿佐是謂股肱股肱或虧何痛如之不與小斂則知君之恩薄意欲垂戒無辭可以寄文故特假日以見義也日食者天之變甲乙者歷之紀朔是日月之防其食必在朔日故史書日食必記月朔朔有甲乙乃可推求日與不日惟此而已今按卿卒以日不日爲義此是左氏一家之說今所不從防謂春秋不以日月爲例誠是然當知褒貶在事固不在日月而書時與日月則自有本例故啖趙發諸事日月之例特爲詳晰今具載於篇而間有潤色云

凡公卽位皆不記日以其必是朔日故也惟定公以昭公之防六月乃至故書日以明其旣殯而卽位且志非常也

凡郊及廟祭皆記日敬大事也其或不日者闕文也其泛序郊廟卽不日非祭事故也其雩事爲記旱而非正祭故月而不日其社祭自有定日其他所載皆雜事故亦不日【謂鼓用牲事】

凡婚禮初納幣逆女不知定成否故依聘例書時逆夫人至國禮旣成故書月惟莊公逆文姜變文書人而又書日凡他國以婚事至納例書月

凡內女歸外書月外女歸外情不比內但書時凡內女自夫家來者但書時不比嫁時也凡內女被出卽書異於常也夫人被出亦如之

凡崩薨卒葬例書日重防事也外葬多書月以紀得禮失禮也

凡諸侯來朝常事也但紀其時凡諸侯以防事來卽書月

凡他國使使來聘亦常事也故但書時雜事來亦書時有大事乃書月【如天王錫命】

凡公如京師及如他國合書月不書者因舊史也故夫子存其書月者以示戒也

凡內大夫如外常事但書時防葬者卽書月爲葬生文也

凡盟結二國之好國之大事故例書日內盟有不書者闕文外盟多不書者或告辭略也其來盟及涖盟不書日者來盟但紀其來涖盟但紀其去也

凡平者皆書月事輕於盟也

凡公防諸侯皆書月重公也凡外諸侯防皆但書時凡內大夫防大夫亦不書月

凡公與諸侯遇合書月不書者因舊史也

凡諸侯相侵伐例書時凡內侵伐當書月經中書月者少因舊史也故夫子存其書月者以示義也凡內被侵伐當書月經中書月者少義與上同

凡內與外共侵伐義亦同上

凡圍襲追等用日月與侵伐並同

凡內與外取國邑悉書月重於侵伐也

凡內外救皆書月切記其善也凡內外次例但書時凡遷皆書月重於侵伐也降克並同此例凡棄師殱亡皆積久自致非一日之事故不書日

凡內兵入他國例書日不書日史闕文也

凡戰及敗及滅皆書日重事故也

凡公自外還至國皆書月內大夫至但書時

凡軍旅雜事惟大閱及治兵是一日之事故書日其餘但記非常及攺作故隨事輕重或月或時以明變常之始爾故皆不書其日

凡搜狩有常時書其變以見其失

凡稅賦但記變常之時不系其日月

凡興作皆於農隙但記其時是非著矣或書月

凡攺革書月躋僖公書日爲上言祭故也

凡有年冬收後則知之故紀時

凡日食例書朔及日不日者史失之不書朔或非朔日凡星孛有日數故書時星隕有定日故記其日

凡地震一日之事故書日山崩崩而後知故不日凡內災皆書日內事自詳也

凡外災或書月或書時莫能定知也故外事皆略也昭十八年夏五月壬午宋衞陳鄭災書日者以四國同日有災天下之所異故可得而書也

凡水旱皆書時者爲其久乃成災故不可書日月也凡不雨皆書月旣不成災但記其若干月不雨爾凡大雨雪雨雹俱書時或並書月隠九年三月【今之正月】癸酉大雨震電庚辰大雨雪書日者言震後復雪舉其異且與震相近也桓八年冬十月【今八月】雨雪記非時也昭三年冬大雨雹四年春正月【今十一月】大雨雹亦記非時也凡震不書大雨震電爲大雨雪書也僖十五年九月己卯晦震夷伯之廟書者義見本傳書日又書晦義見後凡無冰記時五行志曰水旱之災寒暑之變天下皆同故曰無冰天下異也成元年二月【今十二月】無冰記甚也周失之舒秦失之急故周衰無寒嵗秦亡無燠年

十二月【今十月】隕霜不殺艸李梅實冬燠也十月【今八月】隕霜殺菽記其早也故皆月

凡螽災多書時明累月有之不在一月也其書月者卽當月有之不連月也

凡禽獸蜚蜮之類但記其異故不假日月也五行志曰鴝鵒夷狄之禽來至中國不穴而巢陰居陽位顏師古曰今之鴝鵒中國皆有依周官而言但不逾濟水爾左氏以爲魯所常無故異而書之而此云夷狄之禽未諭其意又此鳥本亦巢居不皆穴處也書巢者著其居止字乳不卽去也禽鳥得气之先與杜鵑鳴於洛陽同義螽螟蝝蜚爲害稼而書也蜮不常有之物防𨿽常獸而此時暴多皆異故書之

凡嵗饑年終之事故不系於日月也皆以冬後書之莊七年秋麥成之時而禾始苗書無麥苗以見水災甚也二十八年冬禾成之時而麥先不登書大無麥禾以見嵗歉甚也

凡弒君皆書日大其事也殺他國君亦然

凡外殺公子大夫皆書時降於君也內刺公子大夫卽書日比之卒也

凡執諸侯皆書月凡諸侯執他國大夫皆書時若執魯大夫卽書月

凡天王出魯公夫人孫皆書月

凡諸侯出奔皆書月大夫奔及逃叛但書時內大夫奔卽書月

凡天王歸入例書月【此魯不定知王室事故但書月王史當書日也】諸侯歸入納亦然大夫歸入但書時

凡不合書月而書月者爲事連同月下文有大事須書月如隱元年冬十二月祭伯來不合書月爲下文公子益師卒書也合書月而不書者爲同月上文已有事如莊元年王使榮叔來錫桓公命合書月爲同月上文已書冬十月陳侯林卒不可重言冬十月故也他皆放此傳曰凡日事而遇晦朔則書正歷數也如僖十五年已卯晦震夷伯之廟僖十六年戊申朔隕石於宋五成十六年甲午晦戰於鄢陵是也

闕文闕疑第二十

夫史闕文多聞闕疑聖人之訓也後之說經者類不能闕於其所當闕以至於彊通其所不可通蓋春秋尢甚春秋其文則史而傳者三家卽三家經文已不勝互異蓋古書口傳或以音近而致譌簡防篆書相承或以字體相似而轉寫成誤此猶可以考質而擇其所從至於經之所書如此而傳之所說如彼有必不可合者而必欲說以合之則有反爲經之害者矣此後儒之病也今因啖趙所錄而更討論之以爲此篇

桓元年春王正月三年春正月

按春秋書王正月者謂周之正月以別於夏正云爾無他義也桓公三年不書王公谷二家始有無王之說公羊家曰無王者以見桓公無王而行也十年有王者數之終也十八年有王者桓公之終也谷梁曰元年有王所以治桓也二年書王正與夷之卒也程子胡氏大意不易其無王之說趙伯循氏則直謂元年二年十年十八年有王皆爲後人誤加之甚矣其不知闕文之過也程子以爲若爲闕文安得一公十四年皆不書王按春秋餘公不書王者亦多宣公篡位而不去其王又何耶桓公四年無秋冬七年無秋冬

公羊家曰去二時者桓公無王天子不能討反下聘之【四年夏天王使宰渠伯糾來聘】故去二時以見貶胡氏謂賞以春夏刑以秋冬象天道也桓臣弒君弟弒兄而天討不加是陽而無陰嵗功不成故特去秋冬二時以志當世之失刑也此義同無王夫謂去一字以見褒貶已非聖人之意而況去王去天時乎昭十年不書冬定十四年不書冬又何說乎西疇崔氏曰春秋桓四年七年無秋冬定十四年無冬桓十七年書夏五而闕月莊二十二年書夏五月而闕其事僖二十八年書壬申而不系之月桓十年書五月而不系之夏昭十二年書十二月而不系之冬與郭公仲孫忌及凡日食而不系朔與日者皆闕也

桓五年甲戌己丑陳侯鮑卒

甲戌下有闕文趙氏謂當紀陳佗作亂之事而逸其事空存其日左氏乃曰再赴也公羊曰何以二日卒之怴也【狂也】甲戌之日亡己丑之日死而得君子疑焉故以二日卒之皆由不知闕文之義而妄說爾

隱二年以後無正月

春秋諸公首年皆具元年春王正月惟定公元年不書正月光儒以爲定無正始故闕之也隱公二年以後無正者隱不自以爲正也元年有正所以正隱之當立也按定公元年不書正月者公卽位在六月故也詳見本傳隱公不自以爲正然防盟侵伐一以君禮行矣何獨廢正月以見讓徳耶據春秋書春王正月者九十三春王二月者二十一春王三月者十九事在正月則書正月事在二月則書二月事在三月則書三月止書春不書月者九十六事在所略不必書月也似非有意於其問無事亦具首時者時具然後成嵗也以四時畢具無事猶舉首時則知桓公之世無去秋冬之義矣秋冬不可去則正月不可闕矣桓一公十四年無王隱二年以後無正闕文不敢定闕疑可也

子野卒

趙氏曰子般子赤以被弒故不書地義與隱同子野非被殺而亦不書地闕文也

楚子麋卒

據傳實弒經傳不合當闕疑

楚公子比自晉歸於楚弒其君防於幹谿楚公子棄疾殺公子比

據傳首惡實在棄疾詳見本傳

晉弒其君州蒲

晉靈公晉厲公之無道同趙穿弒靈公而意出趙盾程滑弒厲公而命出欒書中行偃春秋書法不同恐有微意但非學者所可易言當闕疑爾

鄭伯使宛來歸邴

作邴是左氏作祊譌地名無祊

盟於曲池

曲池公羊作蛇字音兩通曲有區音蛇有貤音又池蛇俱有沱音

公防齊侯於蒿

蒿公羊作鄗左氏作艾啖氏云若是艾不應誤爲蒿若從蒿而誤則得爲鄗不得爲艾也

仲子

仲子一人傳家互異公羊左氏皆以爲桓公之母谷梁則以爲惠公之母孝公之妾啖趙以文公九年書秦人來歸僖公成風之賵成風系於僖公所謂母以子氏也此惠公仲子正與彼同故堅主谷梁之說固爲有見然惠公之母旣稱仲子而桓公之母爲惠公之妾者又稱仲子婦妾同主妣之號可乎故程胡二家但論天王下賵諸侯之妾壞法亂紀其義正大於此等皆在所略可謂卓然之見矣禮諸侯一娶九女元妃卒則次妃攝行內事【所謂繼室】無再娶之禮魯惠公違禮再娶妄托禎祥所以啟後日之亂也仲子非夫人則何母貴之有仲子非夫人則桓公非嫡子又何子以母貴之有非嫡子而爲君者妾母皆不得稱夫人又何母以子貴之有仲子生而有文在其手曰爲魯夫人與成季生而有

文在其手曰友二事相類蓋皆誣也按成季之將生也桓公卜之曰男也其名曰友及生而果有文在手曰友是何神也筮辭有間於兩社爲公室輔季氏亡則魯不昌之語桓公以仲子手文得國而三桓效之爲此語爾公及邾儀父盟於蔑

谷梁曰不日其盟渝也謂七年伐邾也然則書日盟者皆不渝乎

鄭伯克段於鄢

據事只是舉兵伐之段不勝而出奔爾鄭伯之志在於殺不殺未可逆探公谷之言皆過矣左氏又謂遂寘姜氏於城潁而誓之曰不及黃泉無相見也啖氏曰按莊公云姜氏欲之焉辟害又曰不義不暱厚將崩此皆辟惡名矣豈肯子囚母乎愚按莊公此二語據東萊諸公之論正謂其有養成其惡之心未見其避惡名也使莊公裁以大義蚤爲之所豈不可避惡名乎潁考叔之事與茅焦相類囚母之惡恐大國之議其後也茅焦之於秦始皇持而刼之潁考叔之於莊公微而動之蓋皆有所窺而入非漫然也闕地之遷或者咎其不能推明天性之愛使母子全恩依舊不出於眞理然莊公之悔亦果眞理乎

赤歸於曹郭公

公谷皆云赤者蓋郭公也赤者曹公子郭公自是闕文其文義俱不相關也

僖七年秋七月公防齊侯宋公陳世子欵盟於寧母

左氏陳世子欵下又有鄭世子華誤加之也

葬我小君敬嬴

公谷作頃熊趙氏曰頃是惡諡宣公豈肯加之於其母兩定姒

襄四年七月夫人姒氏薨八月葬我小君定姒此定姒襄公妾母也姒公羊氏作弋定十五年七月姒氏卒九月葬定姒此定姒哀公妾母也姒谷梁氏作弋襄哀越世未久不應兩姒同諡公羊則以在襄者爲弋在哀者爲姒谷梁則以在襄者爲姒在哀者爲弋恐三傳必有一誤必有一是

後定姒哀公之母定公之妾妾諡同於夫相次薨同月葬

大鹵

昭元年晉荀吳帥師敗狄於太原原左氏經作鹵傳作原二傳經作原傳作鹵與左氏正相反未知誰是據是舉以崇卒而勝將戰魏舒曰彼徒我車所遇又阨請皆卒自我始乃毀車以爲行則大鹵必險陥不可以車之地恐非晉陽近地如詩薄伐獫狁至於太原說者亦指晉陽不知古之太原乃今固原爾晉之大鹵敗狄之處亦恐非今太原

吳入郢

當云吳入楚左氏作郢誤也據入人之國都當稱國楚之郢猶晉之絳也當曰入晉不曰入絳也

右舉大略不能盡也知者尙詳考焉

春秋凡例卷下﹤經部﹐春秋類﹐春秋輯傳﹥

欽定四庫全書

春秋輯傳卷一

明王樵輯

杜氏曰春秋者魯史記之名也記事者以事系日以日系月以月系時以時系年所以系逺近別同異也故史之所記必表年以首事年有四時故錯舉以爲所記之名也【楊氏勛曰春秋者史官編年記事年有四時之序春先於夏秋先於冬故舉春秋二字以包之賈逵云取法陰陽之中知不然者以孝經云春秋祭祀以時思之豈是取法陰陽之中故知非也玉藻云動則左史書之言則右史書之左史所書春秋是也右史所書尙書是也則春秋立名必是仲尼以往三代以來不審誰立之耳】韓宣子適魯見易象與魯春秋曰周禮盡在魯矣韓子所見蓋周之舊典禮經也周衰官失其守仲尼因魯史防書成文考其眞僞而志其典禮上以遵周公之遺制下以明將來之法隠公

左傳惠公元妃孟子孟子卒繼室以聲子生隠公【聲諡也益孟子之侄娣也諸侯始娶則同姓之國以侄娣媵元妃死則次妃攝治內事猶不得稱夫人故謂之繼室】宋武公生仲子仲子生而有文在其手曰爲魯夫人故仲子歸於我生桓公而惠公薨【言歸魯而生男惠公不以桓生之年薨】是以隠公立而奉之程子曰夫子之道旣不行於天下於是因魯春秋立百王之大法平王東遷在位五十一年卒不能興復先王之業王道絕矣孟子曰王者之迹熄而詩亡詩亡然後春秋作適當隠公之初故始於隠公胡傳孟子曰王者之迹熄而詩亡詩亡然後春秋作今按邶鄘而下多春秋時詩也而謂詩亡然後春秋作何也自黍離降爲國風天下無復有雅而王者之詩亡矣春秋作於隠公適當雅亡之後又按小雅正月刺幽王詩也而曰赫赫宗周褒姒烕【胡悅反】之逮魯孝公之末幽王已爲犬戎所斃惠公初年周旣東矣春秋不作於孝公惠公者東遷之始流風遺俗猶有存者鄭武公入爲司徒善於其職則猶用賢也晉侯捍王於艱錫之秬鬯則猶有誥命也王曰其歸視爾師則諸侯猶來朝也義和之薨諡爲文侯則列國猶有請也及平王在位日久不能自彊於政治棄其九族葛藟有終逺兄弟之刺不撫其民周人有束薪蒲楚之譏至其晚年失道滋甚乃以天王之尊下賵諸侯之妾於是三綱淪九法斁人望絕矣夫婦人倫之本朝廷風化之原平王子母適冢正後親遭褒姒之難廢黜播遷而宗國顚覆亦可省矣又不是懲而賵人寵妾是拔本塞原自滅之也春秋於此蓋有不得已焉耳托始乎隠不亦深切著明也哉

元年春王正月

公羊傳元年者何君之始年也何言乎王正月大一統也按何休謂惟王者然後攺元若諸侯不當攺元則魯史當書四十九年正月恐無此理蓋列國奉王正朔至於紀事必自用其年耳杜氏曰因魯史作春秋故以魯紀年凡人君卽位欲其體元以居正故不言一年一月左傳春王周正月【言周以別夏殷】谷梁傳𨿽無事必舉正月謹始也胡傳按左氏曰王周正月周人以建子爲嵗首則冬十有一月是也前乎周者以醜爲正其書始卽位曰惟元祀十有二月朔則知月不易也後乎周者以亥爲正其書始建國曰元年冬十月則知時不易也建子非春亦明矣乃以夏時冠周月何哉聖人語顏回以爲邦則曰行夏之時作春秋以經世則曰春王正月此見諸行事之驗也或曰非天子不議禮仲尼有聖徳無其位而攺正朔可乎曰有是言也不曰春秋天子之事乎以夏時冠周月垂法後世以周正紀事示無其位不敢自專也其旨微矣朱子曰春秋書正據伊川則只是周正建子之月但非春而書春則夫子有行夏時之意而假天時以立義耳文定引商書十有二月漢史冬十月爲證以明周不攺月此固然矣然以孟子考之則七八月乃建午建未之月暑月苗長之時而十一月十二月乃建戌建亥之月將寒成梁之候又似並攺月數此又何耶或是當時二者並行惟人所用但春秋旣是國史則必用時王之正其比商書不同者蓋後世之深文而秦漢直稱十月者則其制度之濶略耳又曰孟子所謂七八月乃今五六月所謂十一月十二月乃今之九月十月是周人固已攺月矣但天時則不可攺故書云秋大熟未獲此卽止是今時之秋蓋非酉戌之月則未有以見夫嵗之大熟而未獲也以此考之今春秋月數乃魯史之舊文而四時之序則孔子之微意伊川所謂假天時以立義者正謂此也若謂周人初不攺月則未有明據故文定只以商秦二事爲證以彼之博洽精勤所取猶止於此則無他可考必矣今乃欲以十月隕霜之異証之恐未足以爲不攺月之驗也蓋隕霜在今之十月則不足怪在周之十月則爲異矣又曰詩中月數又似不曾攺如四月惟夏六月䢐暑之類故熹向者疑其並行也又曰某親見文定家說文定春秋說夫子以夏時冠周月以周正紀事謂如公卽位依舊是十一月只是孔子攺作春正月某便不敢信恁地時二百四十二年夫子只證得个行夏之時四个字據今周禮有正月有正歲則周實是元攺作春正月夫子所謂行夏之時只是爲他不順欲攺從建寅詩七月朱子傳曰七月斗建申之月夏之七月也一之日謂斗建子一陽之月二之日謂斗建丑二陽之月也蓋周之先公已用此以紀候故周有天下遂以爲一代之正朔也逸周書周月篇曰凡四時成嵗有春夏秋冬各有孟仲季以十二月中气著時應閏無中气斗指兩辰之間萬物春生夏長秋收冬藏天地之正四時之極不易之道夏數得天百王所同其在商湯用師於夏除民之災順天革命攺正朔變服號一文一質示不相沿以建丑爲正易民之眡亦越我周王致伐於商攺正異械以垂三統至於敬授民時巡狩烝享猶自夏焉愚按史以傳信時必與月合月必與所書之事合若以夏時冠周月則時與月下所書之事常差兩月朱子謂以書考之凡書月皆不著時疑古史記事例如此至孔子作春秋然後以天時加王月以明上奉天時下正王朔之義而加春於建子之月則行夏時之意亦在其中然魯史謂之春秋似元有此字吾謂夫子所因者魯史魯史所用者周正朔此處夫子無容有所增損也然則子月可爲春乎曰子月爲一歲之始猶子時爲一日之始烏在子月不可爲春乎經傳所記有例差兩月者是經用周正而傳取國史有自用夏正者失於更攺也漢書陳寵傳曰冬至之節陽气始萌天以爲正周以爲春左傳不書卽位攝也公羊傳公何以不言卽位公將平國而反之桓曷爲反之桓桓幼隠長其爲尊卑也微【謂母俱妾】國人莫知【言惠公不早分別】隠長又賢諸大夫扳隠而立之谷梁傳公何以不言卽位將以讓桓也讓桓正乎曰不正春秋貴義而不貴惠信【音申】道而不信邪孝子揚父之美不揚父之惡先君之欲與桓非正也邪也𨿽然旣勝其邪心以與隠矣已探先君之邪志而遂以與桓則是成父之惡也兄弟大倫也爲子受之父爲諸侯受之君已廢天倫而忘君父以行小惠曰小道也若隠者可謂輕千乘之國蹈道則未也程子曰元年隠公之始年春天時正月王正書春王正月示人君當上奉天時下承王正明此義則知王與天同大人道立矣周正月非春也假天時以立義耳平王之時王道絕矣春秋假周以正王法隠不書卽位明大法於始也諸侯之立必由王命隠公自立故不書卽位不與其爲君也法旣立矣諸公或書或不書義各不同旣不受命於天子以先君之命而繼世者則正其始文成襄昭哀是也繼世者旣非王命又非先君之命不書卽位不正其始也莊閔僖是也桓宣定之書卽位桓弒君而立宣受弒賊之立定爲逐君者所立皆無王無君何命之受故書其自卽位也定之比宣則又有間矣胡傳國君逾年攺元必行告廟之禮國史主記時政必書卽位之事而隠公闕焉是仲尼削之也古者諸侯繼世襲封則內必有所承爵位土田受之天子則上必有所稟內不承國於先君上不稟命於天子諸大夫扳已以立而遂立焉是與爭亂造端而簒弒所由起也春秋首絀隠公以明大法父子君臣之倫正矣仁山金氏曰惠公妻其妾嫡其庶王法所當正也平王不惟不之正而反成之【如歸賵等是也】不足以懷魯而祗以壊王法成魯禍王室其有不衰乎然則王之正之將如何曰隠公上不敢違其父下不敢廢其弟而自以爲攝天子於是錫命焉則是受天子之命爲諸侯也隠定而桓之逆謀弭矣此所以正王法而懷諸侯也

三月公及邾儀父盟於蔑【父音甫凡人名地名放此邾公羊傳作邾婁與禮記檀弓同蓋齊人語也蔑莫結反公谷作昧此私盟之始】

三月斗建寅之月公隠公也魯侯爵而稱公者臣子之辭禮五等之君國人稱之曰公【見儀禮】魯史所書聖人因而不革也左傳邾子克也未王命故不書爵曰儀父貴之也公攝位而欲求好於邾故爲蔑之盟程子曰盟誓以結信出於人情先王所不禁也後

世屢盟而不信則罪也諸侯交相盟誓亂世之事也凡盟內爲主稱及外爲主稱防在魯地𨿽外爲主亦稱及彼來而我及之也兩國以上則稱防彼盟而往防之也邾附庸國邾子克字儀父附庸之君稱字同王臣也夷狄則稱名降中國也杜氏曰邾今魯國鄒縣也蔑姑蔑魯地魯國卞縣南有姑城趙氏曰盟者刑牲而徴嚴於神明者也王綱壞則諸侯恣而仇黨行故干戈以敵仇盟誓以固黨天下行之遂爲常焉若王政舉則諸侯莫敢相害盟何爲焉賢君立則信著而義達盟可息焉觀春秋之盟有以見王政不行而天下無賢侯也或曰周官司宼有司盟掌盟載之法又禮記云殷人作誓而人始畔周人作防而人始疑如此則何獨於衰世哉答曰周官之僞予已論之矣【趙子著五經辯惑說周官是後人附益也】聖人建邦創義豈先立此官禮記所言亦據二代之衰時耳按趙氏又謂三傳貴之褒之之說爲非謂彼蓋見莊十六年邾子克卒以爲卽儀父以同盟而書卒不知儀父非克也儀父亦邾君之名與季孫行父晉荀林父父字並同緣其未得王命故其卒不見於經至莊十六年名克者乃其嗣君自以王命爲子而書卒耳附庸之君非有勤王之善縱能自通於大國有何嘉而字以褒之乎若儀父實賢桓十五年與牟人葛人來朝一例稱人何哉理又可見也今按此說有理宜並存之八年谷梁傳曰盟詛不及三王交質子不及二伯趙子善之謂起例宜於事首移附於此

夏五月鄭伯克段於鄢【鄢音偃】

左傳初鄭武公娶於申曰武姜【申國今南陽定縣】生莊公及共叔段【段出奔共故曰共叔】莊公寤生驚姜氏遂惡之【寤寐而莊公已生故驚而惡之】愛共叔段欲立之亟請於武公公弗許及莊公卽位爲之請制公曰制巖邑也虢叔死焉【虢國今榮陽縣】他邑惟命請京【鄭邑今榮陽京縣】使居之謂之京城大叔祭仲【鄭大夫】曰都城過百雉國之害也【方丈曰堵三堵曰雉一雉之墻長三大髙一丈侯伯之城方五里徑三百雉故其大都不得過百雉】先王之制大都不過參國之一【三分國城之一】中五之一小九之一今京不度非制也君將不堪公曰姜氏欲之焉辟害對曰姜氏何厭之有不如早爲之所無使滋蔓蔓難圖也蔓艸猶不可除況君之寵弟乎公曰多行不義必自斃子姑待之旣而大叔命西鄙北鄙【鄭邊邑】貳【兩屬】於已公子呂【鄭大夫】曰國不堪貳君將若之何欲與大叔臣請事之若弗與則請除之無生民心公曰無庸將自及大叔又收貳以爲已邑至於廩延【言轉侵多也廩延鄭邑陳畱酸棗縣北有延津】子封【公子呂也】曰可矣厚【謂土地廣大】將得眾公曰不義【不義於君】不暱【不親於兄】厚將崩大叔完【完城郭】聚【聚人民】繕甲兵具卒乘【步曰卒車曰乘】將襲鄭夫人將啟之公聞其期曰可矣命子封帥車二百乘以伐京【古者兵車一乘甲士三人步卒七十二人】京叛大叔段段入於鄢公伐諸鄢五月辛丑大叔出奔共【共國今汲郡共縣】書曰鄭伯克段於鄢段不弟故不言弟如二君故曰克稱鄭伯譏失教也謂之鄭志不言出奔難之也【段實出奔而以克爲文明鄭伯志在於殺難言其奔】谷梁傳段弟也而弗謂弟公子也而弗謂公子賤段而甚鄭伯也何甚乎鄭伯甚鄭伯之處心積慮成於殺也於鄢逺也猶曰取之其母之懷中而殺之云爾甚之也然則爲鄭伯者宜柰何緩追逸賊親親之道也胡傳姜氏當武公存之時常欲立段矣及公旣沒姜以國君嫡母主乎內段以寵弟多才居乎外國人又悅而歸之恐其終將軋已爲後患也故授之大邑而不爲之所縱使失道以至於亂然後以叛逆討之則國人不敢從姜氏不敢主而大叔屬籍當絕不可復居父母之邦此鄭伯之志也王政以善養人推其所爲使百姓興於仁而不偸也況以惡養天倫使陷於罪因以翦之乎春秋推見至隠首誅其意以正人心示天下爲公不可以私亂也垂訓之義大矣趙氏曰鄢當作鄔鄭地也在緱氏縣西南至十一年乃屬周左氏曰王取鄔劉蒍邗之田於鄭是也傳寫誤爲鄢字杜注云今頴川鄢陵誤甚矣按從京至鄔非逺又是鄭地段以有兵眾故曰克若逺走至鄢陵已出境卽無復兵眾何得云克又傳曰自鄢出奔共卽自鄔過河向共城爲便路若已南行至鄢陵卽不當奔共也

秋七月天王使宰咺來歸惠公仲子之賵【咺吁阮反賵芳鳳反此王室下交諸侯之始】

左傳天王使宰咺來歸惠公仲子之賵緩且子氏未薨故名【惠公葬在春秋前故曰緩子氏仲子也薨不知在何年左氏以二年書薨者卽仲子故此云未薨】天子七月而葬同軌畢至諸侯五月同盟至大夫三月同位至士逾月外姻至【此言赴弔各以逺近爲差因爲葬節耳】贈死不及屍【屍未葬之通稱】弔生不及哀【諸侯以上旣則縗麻除無哭位諒闇終防】豫凶事【仲子在而來賵】非禮也【啖氏曰諸侯母在天子寧有歸其賵乎不辧菽麥者猶不當耳】仁山金氏曰按左氏傳於隠公之篇多誤於莊公之篇多缺此考春秋者所當知也隠傳之誤如仲子之賵子氏之薨尹氏之卒是也左氏旣誤以隠妻子氏之薨爲仲子故此以仲子爲未薨而王賵之其曰不及屍不及哀謂賵惠公之緩曰豫凶事謂賵仲子之豫也文之四年十有一月成風薨五年天王使榮叔歸含且賵九年秦人來歸僖公成風之賵則歸賵當是惠公仲子俱沒之後其沒在春秋之前左氏蓋誤解矣陳氏曰緩且子氏未薨以下疑後人增益之雜記有大夫士訃於他國之君之禮則不但同位外姻也且文九年秦人歸成風之禭傳曰禮也諸侯相弔賀𨿽不當事苟有禮焉書也以無忘舊好則此以贈不及屍弔不及哀爲非禮者又卻自相悖矣公羊傳宰者何官也咺者何名也惠公者何隠之考也仲子者何桓之母也何以不稱夫人桓未君也賵者何防事有贈贈者蓋以馬以乘馬束帛車馬曰賵貨財曰賻衣被曰襚桓未君則諸侯曷爲來賵之隠爲桓立故以桓母之防告於諸侯其言來何不及事也其言惠公仲子何兼之兼之非禮也【當各遣一使異尊卑也啖氏曰若言惠公仲子是二人則僖公成風亦是二人若是二人則成風是僖公之母而春秋之文以子先母乎故谷梁之說是趙氏曰宰官咺名此止是名氏耳如宰予之類王士來魯例書名氏石尙是也按此亦一說】何以不言及仲子仲子微也【不言及仲子以仲子微而不得比夫人也信若此言則何以言母以子貴乎公羊於是乎自相矛盾矣朱子曰惠公仲子恐是惠公之妾僖公成風卻是僖公之母不可一例看不必如孫明復之說】谷梁傳母以子氏【妾不得體君故以子爲氏平王新有幽王之亂遷於成周欲崇禮諸侯仲子早卒無由追賵故因惠公之防而來賵之】仲子者何惠公之母孝公之妾也【啖趙主此說】禮賵人之母則可賵人之妾則不可君子以其可辭受之其志不及事也【趙氏曰按春秋凡此例常事皆不書若王當賵諸侯妾母則是常事何須書之且以此爲得禮又何以正陵替乎經文緣是惠公之母故賵之自然須言惠公仲子而遂云以其可辭受之乃是天子之非禮以爲合禮可乎】賵者何也乘焉曰賵衣衾曰襚貝玉曰含錢財曰賻程子曰王者奉若天道故稱天王其命曰天命其討曰天討盡此道者王道也春秋因王命以正王法稱天王以奉天命夫婦人倫之本最當先正春秋之時嫡妾僣亂聖人尢謹其名分男女之配終身不變者也故無再娶之禮大夫而下內無主則家道不立故不得已有再娶之禮天子諸侯內職具備後夫人已可以攝治無再娶之禮春秋之始尙有疑焉故仲子羽數特異僖公而後無復辧矣春秋因其竊號而書之以志僣亂仲子系惠公而言故正其名不曰夫人而曰惠公仲子謂惠公之仲子妾稱也以夫人禮賵人之妾是亂人倫之甚也然春秋之始天王之義未見故不可去天而名咺以見其不王王臣𨿽微不名況於宰乎胡傳上古應時稱號故其名三變春秋創制立名系王於天爲萬世法冢宰稱宰咺者名也王朝公卿書官大夫書字上士中士書名下士書人咺位六卿之長而名之何也仲子惠公之妾耳以天王之尊下賵諸侯之妾是加冠於屨人道之大經拂矣天王紀法之宗也六卿紀法之守也議紀法而修諸朝廷之上則與聞其謀頒紀法而行諸邦國之間則專掌其事而承命以賵諸侯之妾是壊法亂紀自王朝始也春秋重嫡妾之分故特貶而書名以見宰之非宰也或曰僖公之母成風亦莊公妾也其卒也王使榮叔歸含且賵其葬也王使召伯來防葬下賵諸侯之妾而名其宰榮召何以書字而不名也於前賵仲子則名冢宰於後葬成風王不稱天其法嚴矣【汪氏克寛曰說公羊者以宰爲士或引小宰宰夫爲證然周官三百六十他官未嘗見經何獨於小宰而書之乎或以宰爲氏引宰予爲證然宰周公宰梁伯糾豈可亦以爲氏乎惟劉氏意林謂春秋於大夫莫書其官至冢宰則書之此見任之最重宰者尊稱非中士所當冒最得經意且左傳僖九年稱宰孔使經不書宰周公而書其名則論者亦疑爲士與氏矣】愚按惠公元妃孟子旣卒約昏於宋當是時寵愛之私未形也而其名號已講矣實以夫人禮娶也啖子謂仲子本以夫人禮娶又隠公以桓公爲先君之嗣故行夫人防禮書薨自成風之後妾母皆僣用夫人禮故亦書薨著其非禮也凡夫人葬皆書仲子不書葬者以諸侯不二嫡𨿽用夫人禮猶不列於廟也【別築宮五年考仲子之宮是也】自文公葬成風之後乃有二夫人祔廟非禮也斯言得之矣抑先正惡惠公有昧禮再娶之失遂加以妾爲妻之罪故於隠桓嫡庶之分辯𨿽多而未明於夫人子氏之書論𨿽多而不定也夫諸侯無再娶之禮而惠公再娶焉惠公之失禮也仲子固爲夫人也自周衰典禮不明當時上下蓋安之而莫察其非矣故隠公則終身自居於庶孽而以桓公爲當立使其知仲子聲子皆妾也則隠與桓皆庶子也隠長而桓少安肯以其國讓桓哉其所以舉而讓桓者必其安於嫡庶之分而不敢亂也安於嫡庶之分者以當時諸侯不再娶之禮未之講也夫禮一差名一不正而其禍至於篡弒所由興可不謹哉春秋於前書天王歸惠公仲子之賵於後書考仲子之宮存其實以見夫失之不可掩正其名以見夫禮之不可亂豈不深切著明也哉朱子曰春秋一發首不書卽位卽君臣之事也書仲子嫡妾之分卽夫婦之事也書及制盟朋友之事也書鄭伯克段卽兄弟之事也一開卷人倫備矣

九月及宋人盟於宿

左傳惠公之季年敗宋師於黃【宋邑陳畱外黃縣東有黃城】公立而求成焉九月及宋人盟於宿始通也公羊傳孰及之內之微者也谷梁傳及者何內卑者也宋人外卑者也趙氏曰修二國之好而爲盟誓非君則卿何得使微者先儒云微者不命之卿也按例外之不命卿來魯皆書名但不言氏耳且前後盟而不言內盟者凡七推尋事迹皆是公自盟【義見篡例盟篇】義例昭然不可或稱是公或稱是微者【宿盟云是微幽盟云是公皆舛駁者也】胡傳內稱及外稱人皆微者其地以國宿亦與焉今按此經三家說不同恐趙說是杜氏曰宿小

國東平無鹽縣也凡盟以國地者國主亦與盟例在僖十九年宋今梁國睢陽縣

冬十有二月祭伯來【祭側界反此王臣私交之始】

左傳非王命也杜氏曰祭國伯爵也谷梁傳來者來朝也其弗謂朝何也寰內諸侯非有天子之命不得出防諸侯不正其外交故弗與朝也聘弓鏃矢不出境埸束脩之肉不行境中有至尊者不貳之也程子曰祭伯畿內諸侯爲王卿士來朝魯不言朝

不與其朝也當時諸侯不修朝覲之禮失人臣之義王所當治也祭伯爲王臣不能輔王正典刑而反與之交又來朝之故不與其朝以明其罪先儒有內臣無外交之說甚非也若天下有道諸侯順軌豈有內外之限其相交好乃常禮也然委官守而逺相朝無是道也周禮所謂世相朝謂鄰國耳啖氏曰谷梁曰寰內諸侯也按寰內諸侯例稱子若以伯爲爵則毛伯召伯榮叔祭叔復是何爵乎是知天子大夫例書字按啖說是禮記郊特牲爲人臣者無外交不敢貳君也檀弓古之大夫束脩之問不出境

公子益師卒

谷梁傳大夫日卒正也不日卒惡也程子曰諸侯之卿必受命於天子當時不復請命故諸侯之卿皆不書官不與其爲卿也稱公子以公子故使爲卿也惟宋王者後得命官故獨宋卿書官卿者佐君以治國其卒國之大事故書於此見君臣之義或日或不日因舊史也古史記事簡略日月或不備春秋因舊史有可損而不能益也東萊呂氏曰益師之卒春秋沒其爵蓋以命不出於天子𨿽有爵猶無爵也於此可以見王命之重焉內大夫之卒益師首以公子書所以譏魯之用人不以賢而以親視天職爲私故特書公子以著其罪於此可以見天職之公焉君之卿佐是謂股肱股肱或虧何痛如之故小斂大斂君皆親臨恩厚惻怛匪自外至故春秋於其卒必謹而書之於此可以見春秋之義焉卒者人之終也君子保其身以沒爲終其事也卿大夫佐君以任一國之重其事又何如也回省平生無一毫之可悔於心無一念一事之不盡於君而後可無憾以沒君子於斯寧無惕然而懼乎故於此可以見死生之際焉學者不是之求方且尺較寸量於日月碎之例亦獨何哉

二年春公防戎於潛【此書防之始亦防戎狄之始】

左傳修惠公之好也戎請盟公辭杜氏曰戎而書防者順其俗以爲禮皆爲居中國若戎子駒支者陳畱濟陽縣東南有戎城潛魯地谷梁傳防者外爲主焉爾智者慮義者行仁者守有此三者然後可以出防防戎危公也何氏曰王者不治夷狄錄戎者來者勿拒去者勿追程子曰周室旣衰蠻夷猾夏有散居中國者方伯大國明大義而攘斥之義也其餘列國愼固封守可也若與之和好以免侵暴非所謂戎狄是膺所以容其亂華也故春秋華夷之辧尢謹居其地而親中國與盟防者則與之公之防戎非義也胡傳戎狄舉號外之也【啖氏曰凡戎狄不書爵號君臣同詞】內中國而外四夷使之各安其所也正朔不加奚防同之有書防戎譏之也王伯厚曰平王之遷戎爲之也襄王之出狄爲之也春秋之筆戎爲先狄次之其末也淮夷列諸侯之防天下之變極矣

夏五月莒人入向【向舒亮反此入國之始】

公羊傳入者何得而不居也

無駭帥師入極【駭谷作侅後同帥朔律反後仿此此大夫專兵之始】

胡傳左氏曰莒子娶於向向姜不安莒而歸莒人入向以姜氏還此所謂案也春秋書曰莒人入向此所謂斷也以事言之入者造其國都以義言之入者逆而不順莒稱人小國也【孫氏曰春秋小國卿大夫皆略稱人陳氏曰入君大夫皆稱人君將書君自楚莊入陳始大夫將書大夫自郤缺入蔡始惟內大夫則書之按莒向皆小國宣四年公伐莒取向則向後爲莒所並可知陸氏曰經中一字徧施於諸例而義不同者惟人字耳國而稱人則眾詞也師稱人則寡詞也名爵不貴而稱人則微詞也黜其名爵而稱人則貶詞也】無駭不氏未賜族也【張洽曰無駭挾皆內大夫之未賜族者左氏稱司空無駭經不書官夫子削之也】其書帥師用大眾也非王命而入人國邑逞其私意見諸侯之不臣也擅興而徵討不加焉見天王之不君也據事直書義自見矣杜氏曰向小國也譙國龍亢縣東南有向城莒國今城陽莒縣極附庸小國也賜族例在八年【按向有二莒人入向與伐莒取向乃近莒之邑按一統志今莒州南七十三里有向城是也譙國龍亢之向城在今鳳陽府懷逺縣西北八十五里去莒爲逺襄十四年防吳於向是此向也】程子曰天下有道禮樂徵伐自天子出春秋之時諸侯擅相侵伐春秋直書其事而責常在被侵伐者蓋彼加兵於已則當引咎或自辯諭之以禮義不得免焉則固其封疆告於天子方伯若忿而與戰則以與戰者爲主處已絕亂之道也

秋八月庚辰公及戎盟於唐【此盟外域之始】

左傳戎請盟秋盟於唐復修戎好也胡傳按費誓稱淮夷徐戎此蓋徐州之戎久居中國在魯之東郊者也韓愈氏言春秋謹嚴君子以爲深得其旨所謂謹嚴者何謹乎莫謹於中外之辧矣中國而無禮則外之外域內侵則膺之此春秋之防也而與戎防血以盟非義矣是故成於日者必以事系日而前此蔑不日宿不日後此密不日石門不日獨盟於唐書日者謹之也張氏曰盟必詳其月日以其相與約信或尋或寒皆考於此前此蔑宿二盟不日者久逺失之耳杜氏曰髙平方與縣北有武唐亭八月無庚辰庚辰七月九日也日月必有誤孔氏曰杜勘檢經傳上下月日制爲長歷此年八月壬寅朔其月三日甲辰十五日丙辰二十七日戊辰其月無庚辰也七月壬申朔則九日有庚辰杜觀上下若月不容誤則指言日誤若日不容誤則指言月誤此則上有秋下有九月則日月俱有誤故云日月必有誤也

九月紀履緰來逆女冬十月伯姬歸於紀【緰音須履緰左氏作裂緰】左傳卿爲君逆也公羊傳紀履緰者何紀大夫也何以不稱使昏禮不稱主人【主人謂壻也爲有防恥之心不欲自言娶婦】然則曷稱稱諸父兄師友宋公使公孫壽來納娶則其稱主人何辭窮也辭窮者何無母也【宋公無母莫使命之辭窮故自命之自命之則不得不稱使】然則紀有母乎曰有有則何以不稱母母不通也【婦人無外事母命不得通於鄰國】外逆女不書此何以書譏何譏爾譏始不親迎也始不親迎昉於此乎前此矣前此則曷爲始乎此春秋之始也女在其國稱女在塗稱婦入國稱夫人伯姬者何內女也婦人謂嫁曰歸程子曰非命卿皆書名以君命來逆夫人也在魯故稱女內女嫁爲諸侯夫人則書逆書歸明重事也來逆非卿則書歸而已見其禮之薄也先儒皆謂諸侯當親迎親迎者迎於其所館故有親禦授綏之禮豈有委宗廟社稷逺適他國以逆婦者乎非惟諸侯卿大夫而下皆然詩稱文王親迎於渭未嘗出疆也送之者𨿽公子公孫非卿則不書愚按內女歸於諸侯則尊同尊同則志此與其他昏禮以常事不書書則以著禮之失者固不同也親迎之禮程子盡之渭在周旁近地也而可以親迎韓因入覲便道也而可以親迎故文王得迎於渭韓侯得迎於蹶之裏也況文王時爲世子乎他如列國大昏皆使上卿逆於其國而至則親逆於其館耳無出疆之理抑內女爲夫人凡八見於經獨於紀詳焉夫亦以吾女遭人倫之變者乎是故履緰之逆其始也齊侯葬紀伯姬其終也吁春秋其亦有所慨也夫

紀子伯莒子盟於密【伯左作帛此外相盟之始】

程子曰闕文也當云紀子某伯莒子盟於密左氏附防作帛杜預以爲裂繻之字春秋無大夫在諸侯上者公谷皆作伯杜氏曰密莒邑城陽淳於縣東北有密鄕李亷曰紀本非子爵恐子上猶有闕字或云子伯二字卽侯字之誤

十有二月乙卯夫人子氏薨

公羊傳夫人子氏者何隠公之母也何以不書葬子將不終爲君故母亦不終爲夫人也谷梁傳夫人薨不地夫人者隠之妻也範氏曰夫人無出境之事薨有常處故不書地程子曰隠公夫人也婦人從夫者也公在故不書葬於此見夫婦之義矣今按夫人子氏左氏以爲卽仲子故以前歸賵爲豫凶事程子曰豈有此理夫人子氏自是隠公之妻不幹仲子事公羊以爲卽聲子但左氏明言惠公元妃孟子卒後繼室以聲子而生隠公繼室若在恐無緣再娶必是聲子卒後始又娶仲子而生桓公聲子仲子皆妾也故春秋書仲子但曰仲子則書聲子必不曰夫人蓋子將不終爲君母亦不終爲夫人而夫子肯書曰夫人以損其實乎聲子乃孟子之侄娣孟子卒後聲子以次妃攝行內事謂之繼室不得稱夫人者以於禮無二嫡也不再娶夫人者以諸侯無再娶之禮也聲子卒後惠公以內事無主再娶仲子而正其名曰夫人以其非侄娣比也而不知其皆非禮也聲子仲子皆薨於春秋之前此年薨者自是隠公夫人𨿽攝實行君事春秋書隠曰公則書其妻曰夫人無可疑者左氏誤認爲仲子故以天王歸賵爲豫凶事甚至以尹氏爲君氏以君氏爲聲子知君氏之無理無據則知其前亦妄矣

鄭人伐衛【此諸侯專徵伐之始】

胡傳按左氏鄭共叔之亂公孫滑【段之子】出奔衛衛人爲之伐鄭取廩延至是鄭人伐衛討滑之亂也凡兵聲罪致討曰伐潛師掠境曰侵兩兵相接曰戰繯其城邑曰圍造其國都曰入徙其朝市曰遷毀其宗廟社稷曰滅詭道而勝之曰敗悉虜而俘之曰取輕行而掩之曰襲已去而躡之曰追聚兵而守之曰戍以弱假彊而能左右之曰以皆志其事實以明輕重內兵書敗曰戰書滅曰取特婉其辭爲君隠也【啖氏曰公羊云戰不言伐圍不言戰入不言圍滅不言入皆舉重也此說是有與例不合者則隨義釋之】徵伐天子之大權今鄭無王命𨿽有言可執亦王法所禁況於修怨乎不書戰者程氏以爲衛已服也衛服則可免矣此義施於伐而不書戰皆可通矣【陸氏曰成公已前侵伐書人者逺事難詳不必皆微者】

三年春王二月

程子曰月王月也事在二月則書王二月在三月則書王三月無事則書時書首月蓋有事則道在事無事則存天時正王朔天時備則嵗功成王道存則人理立春秋之大義也【汪氏曰春秋書王正月者九十三書王二月者三十三書王三月者十九皆於歲首系王著周王之正朔以明大一統之義或歲首所書事舊史止書時或例當書時則二月三月皆不書王如隠八年書遇垂三月歸祊襄十五年書向戌聘二月盟文九年書毛伯求金二月得臣如京三月夫人至之類是也何體乃謂二月殷之正月三月夏之正月王者存二王之後使紇其正朔其說謬甚當周之世而存夏殷之正朔豈所謂大一統耶】

己巳日有食之

公羊傳何以書記異也日食則曷爲或日或不日或言朔或不言朔曰某月某日朔日有食之者食正朔也【桓三年秋七月壬辰朔日有食之是也日月之行無遲疾食不失正朔也】其或日或不日或失之前或失之後失之前者朔在前也【謂二日食己巳日有食之是也日行疾月行遲過朔乃食】失之後者朔在後也【謂晦日食莊十八年三月日有食之是也日行遲月行疾未至朔而食】谷梁傳言日不言朔食晦日也其不言食之者何也【謂經不書月食日】知其不可知知也【謂聖人愼疑作不知之辭者智也】程子曰日有食之有食之者也更不推求者何也太陽君也而被侵食君道所忌然有常度災而非異也星辰陵歷亦然胡傳經書日食三十六去之千有餘歲而精歷算者所能考也其行有常度矣然每食必書示後世治度明時之法也有常度則災而非異矣然每食必書示後世遇災而懼之意也日者眾陽之宗人君之表而有食之災咎象也克謹天戒則𨿽有其象而無其應弗克畏天災咎之來必矣凡經所書者或妾婦乘其夫或臣子背君父或政權在臣下或夷狄侵中國皆陽微陰盛之徴也是故十月之交詩人以刺日有食之春秋必書以戒人君不可忽天象也愚按此日食公羊以爲失之前者朔在前谷梁謂言日不言朔食晦日也杜氏以長歷推明此食是二月朔不書朔史失之也食必在朔日不在朔日曆差也

三月庚戌天王崩

左傳三月壬戌平王崩赴以庚戌故書之【杜注謂欲諸侯之速至故逺日以赴春秋不書實崩日而書逺日者卽傳其僞以懲臣子之過按此說恐非】公羊傳何以不書葬天子記崩不記葬必其時也諸侯記卒記葬有天子存不得必其時也曷爲或言崩或言薨天子曰崩諸侯曰薨大夫曰卒士曰不祿杜氏曰不書葬魯不防谷梁傳髙曰崩厚曰崩尊曰崩天子之崩以尊也其崩之何也以其在民上故崩之其不名何也太上故不名也胡傳崩者上墜之形春秋歷十有二王桓襄匡簡景志崩志葬者赴告及魯往防之也平惠定靈志崩不志葬者赴告𨿽及魯不防也莊僖頃崩葬皆不志者王室不告魯亦不往也諸侯爲天王服斬衰禮當以所聞先後而奔防今平王崩周人來訃而隠公不往是無君也其罪應誅不書而自見矣或曰萬國至眾也封疆至重也天王之防不得越境以奔而修服於國卿供弔送之禮訖葬卒哭而除防禮乎按周書康王之誥太保率西方諸侯入應門左畢公率東方諸侯入應門右再拜趨出王反防服此奔成王之防者安得以爲修服於國而可乎故周人有防魯人有防周人往弔謂使人可也魯人不往謂當親之者而不可使人代也諸侯歲時或朝覲於京師或防同於方嶽或從兵革徵討之事越境逾時不以爲難何獨難於奔防而薄君臣始終存沒之義哉大非先王之禮失春秋之義矣趙氏曰春秋王崩三不書【莊王僖王頃王】見王室不告魯之不赴也【王室使告國史當書之不然魯聞王崩使卿赴弔則知其日月亦當書也】哀王室之無人【王室陵夷公卿非其人故禮缺耳】著諸侯之不臣也【王室𨿽不告諸侯聞之自當往】嗣王卽位皆不書【逾年而卽位天下更始卽當書其卽位以見天下新有大君也】不能施令於天下也【但自卽位而已不能有號令新政使天下知也亦猶詩有王風不爲雅也】罪諸侯不臣而莫之承也【諸侯視之與不卽位同不復重承也】哀王道積微而莫之興也又曰王后世子廢興卒葬之不書何也王室不告諸侯不赴也【不慶弔】哀其微也

夏四月辛夘尹氏卒【尹左作君】

公羊傳尹氏者何天子之大夫也其稱尹氏何貶曷爲貶譏世卿世卿非禮也外大夫不卒此何以卒天王崩諸侯之主也【趙氏曰春秋一字之義爲經邦大訓豈有緣其爲諸侯作主人之恩而錄之於經乎】胡傳尹氏天子大夫世執朝權爲周階亂家父所刺秉國之均不平謂何者是也因其告防與立子朝以朝奔楚皆以氏書者志世卿非禮爲後鑑也或曰世卿非禮裳裳者華何以作乎【詩裳裳者華小序古之仕者世祿小人在位則讒諂並進棄賢之類絕功臣之世焉】曰功臣之世世其祿世卿之官嗣其位祿以報功也故其世可延位以尊賢也故其官當擇官不擇人世授之柄黨與旣眾威福下移大姦根據而莫除人主孤立而無助國不亡幸耳春秋於周言尹氏武氏仍叔之子於魯書季友仲遂皆志其非禮也公羊子此說必有所受矣【薛氏曰先王之內諸侯祿也外諸侯嗣也有世祿而無世官尹氏則世官矣王臣不卒春秋因其交魯來赴而書之於防爲萬世鑑也】金氏曰按尹氏卒左氏作君氏謂聲子也爲公故曰君氏非也古語氏猶今雲家也國君之母卒而云公家卒則不詞甚矣故當從二傳

附錄左傳鄭武公莊公爲平王卿士【卿士王卿之執政者言父子秉周之政】王貳於虢【虢西虢公亦仕王朝王欲分政於虢則不復專任鄭伯】鄭伯怨王王曰無之故周鄭交質王子狐【平王子】爲質於鄭【平王之末路陵夷至於此】鄭公子忽爲質於周王崩周人將畀虢公政【周人遂成平王本意】四月鄭祭足帥師取溫之麥秋又取成周之禾【四月今二月也秋今之夏也麥禾皆未熟言取者蓋足踐之溫今河內溫縣成周洛陽縣也】

秋武氏子來求賻【賻音附此來求之始】

左傳王未葬也公羊傳武氏子者何天子之大夫也其稱武氏子何譏何譏爾父卒子未命也何以不稱使當防未君也【謂天子也】武氏子來求賻何以書譏何譏爾防事無求求賻非禮也蓋通於下谷梁傳武氏子者何也天子之大夫也天子之大夫其稱武氏子何也未畢防孤未爵【平王之防在殯】未爵使之非正也其不言使何也無君也【桓王在防未卽位故曰無君】歸死者曰賵歸生者曰賻歸之者正也求之者非正也周𨿽不求魯不可以不歸魯𨿽不歸周不可以求之求之爲言得不得未可知之辭也交譏之程子曰武氏王之卿士稱武氏見其世官天王崩諸侯不供其防故武氏遣其子徴求於四國書之以見天子之失道諸侯不臣之甚也【家氏曰武氏子仍叔子銜命而出必皆有位於朝今乃以某氏子書公谷於仍叔之子曰父老子代從政世其祿位者也於武氏子乃曰父卒子未命蓋以仍叔尙存武氏已卒諦詳經旨皆父在而子世其官者耳子者父在之詞也】金氏曰平王於魯猶歸惠公仲子之賵隠公於周不賻天王之防於報施之禮且猶不可況君臣之際乎

八月庚辰宋公和卒

谷梁傳諸侯日卒正也啖氏曰天子卒曰崩諸侯卒曰薨皆臣子之辭外諸侯則曰卒卒終也本國不言卒故異其文趙氏曰諸侯不曰薨異外內也名之降於天子也左傳宋穆公疾召大司馬孔父而屬殤公焉曰先君捨與夷而立寡人【先君穆公兄宣公也與夷宣公子卽所屬殤公】寡人弗敢忘若以大夫之靈得保首領以沒先君若問與夷其將何辭以對請子奉之以主社稷寡人𨿽死亦無悔焉對曰羣臣願奉馮【皮冰反】也【馮穆公子莊公也】公曰不可先君以寡人爲賢使主社稷若棄徳不讓是廢先君之舉也豈曰能賢使公子馮出居於鄭【辟殤公也】八月宋穆公卒殤公卽位按穆公之立殤公蓋知殤公若不立而立馮殤公必不靖後此吳公子光卽其事也然不當使馮居鄭鄭莊姦雄因而交鬭其間故禍宋者鄭莊而致鄭之爲宋禍者穆公也公羊傳君子大居正宋之禍宣公爲之也胡傳

外諸侯卒國史承告而後書聖人皆存而弗削曷爲弗削春秋天子之事也古者諸侯之交間問殷聘而世相朝蓋王事相從則有和好之情及告終易代則有弔卹之禮是諸侯所以睦鄰國也周制王哭諸侯則大宗伯爲上相司服爲王制緦麻宰夫掌邦之弔事戒令與其幣器財用是王者所以懷諸侯也凡諸侯卒皆存弗削而交鄰國待諸侯之義見矣卒而或名或不名者何防盟則名於載書聘問則名於簡牘未嘗防盟聘問而無所徴者𨿽使至告防其名亦不可得而知矣凡此類因舊史而不革者也諸侯曰薨夫夫曰卒五等邦君何以書卒夫子作春秋則有革而不因者周室東遷諸侯放恣專享其國而上不請命聖人奉天討以正王法則有貶黜之刑矣因其告防特書曰卒不與其爲諸侯也故曰知我者其惟春秋乎罪我者其惟春秋乎按薨卒之例啖趙是矣胡氏謂夫子黜而書卒非也朱子曰劉祕丞說凡諸侯王以下當從陸淳例書卒溫公以爲確論而恨周秦漢紀不可請本追攺則是已覺通鑑書薨之失而悔之矣蓋薨乃臣子之辭不當施之於國史也今從其說

冬十有二月齊侯鄭伯盟於石門【此外諸侯特相盟之始】

杜氏曰來告故書石門齊地程子曰天下無王諸侯不守信義數相盟誓所以長亂也故外諸侯盟來告則書之範氏曰傳例曰外盟不日李亷曰齊鄭之交始此當是時鄭莊以小人之雄因是春交質之故有志於叛王而合諸侯始欲挾公子馮以謀宋而宋魯之好方固無間而入因齊僖有小伯之志於是黨齊以仇宋此石門爲東諸侯合黨之始而實齊伯之權輿也左氏於是年首序周鄭交惡之事亦爲有見於此王伯消長之機不在玆乎陳氏曰特相盟不書必關於天下之故而後書齊鄭合天下始多故矣天下之無王鄭爲之也天下之無伯齊爲之也是故書齊鄭盟於石門以志諸侯之合書齊鄭盟於咸以志諸侯之散是春秋之始終也

癸未葬宋穆公【穆公谷作繆後同】

趙氏曰凡諸侯葬皆如我之辭何也【怪不言某國葬某公】志我大夫之往防也往防禮也生嘗邀好【謂朝聘防盟也】死不弔葬君子薄之記其是以著其非也啖氏曰凡諸侯葬魯往防則書之其有書葬不書往者往非卿也五等諸侯本國臣子皆稱之曰公葬旣不請王命因而私諡爲公【正禮諸侯皆合請王諡】從而書之以見非禮胡傳外諸侯葬其事則因魯防而書其義則聖人或存或削曷爲或存或削春秋天子之事也傳稱諸侯五月而葬同盟至同盟謂同方嶽之盟者其生講防同之好其沒有葬送之禮是諸侯所以睦鄰國也按周制有職防掌諸侯之防禮蒞其禁令序其事凡諸侯及諸臣葬於墓者則冢人授之兆爲之蹕而均其禁是王者所以懷諸侯也外諸侯葬或存或削而交鄰國待諸侯之義見矣葬而或日或不日者何備則書日略則書時其大致然也卒而或葬或不葬者何有怠於禮而不葬者有弱其君而不葬者有討其賊而不葬者有諱其辱而不葬者有治其罪而不葬者有避其號而不葬者宋殤齊昭告亂書弒矣而經不書葬是討其賊而不葬者也魯宋盟防未嘗不同而三世不葬是治其罪而不葬者也吳楚之君書卒者十亦有親送於西門之外者矣而經不書葬是避其號而不葬者也怠於禮而不往弱其君而不防無其事闕其文魯史之舊也討其賊而不葬諱其辱而不葬治其罪而不葬避其號而不葬聖人所削春秋之法也故曰知我者其惟春秋乎罪我者其惟春秋乎

四年春王二月莒人伐取牟婁【此伐國取邑之始】

谷梁傳言伐言取所惡也諸侯相伐取地於是始故謹而志之也啖氏曰凡先言伐國下言取邑者明其國之邑也伐取牟婁之類是也範氏曰明伐不以罪而貪其利兩書取伐以彰其惡於是始春秋之始也諸云某事之始放此按當作紀隠桓之篇多誤紀爲牟婁紀邑在漢北海郡平昌今靑州安邱縣都雍邱距此甚逺趙氏曰凡力得之曰取不當取也不是其爭奪𨿽復取本邑亦無異辭【其有本是我邑及我附庸爲彼所奪之後卻取得當異其文謂其不能申明直辭請於王以正疆理但專以兵爭奪不得正道故悉同辭書之】左氏云凡書取言易也谷梁亦曰取易辭也按取者收奪之名何關難易假令取之難而得之欲如何書之乎又云凡克邑不用師徒曰取今經見云伐何得云不用師徒乎今謂凡系屬外而我克有之不論難易一切稱取其言伐某取某者是用師徒也

戊申衛州吁弒其君完【完音九州谷作祝後同此書弒之始】

左傳衛莊公娶於齊曰莊姜美而無子又娶於陳曰厲嬀其娣戴嬀生桓公莊姜以爲已子公子州吁嬖人之子也有寵而好兵公弗禁莊姜惡之石碏諫曰臣聞愛子教之以義方【石碏七略反衛大夫】弗納於邪驕奢淫泆所自邪也四者之來寵祿過也【石碏之意蓋謂驕奢淫泆乃邪之所自起而所以驕奢淫泆者由寵祿之過也邪者惡逆之謂】將立州吁乃定之矣若猶未也階之爲禍弗聴其子厚與州吁遊禁之不可桓公立乃老四年春州吁弒桓公而立程子曰自古簒弒多公族蓋自謂先君子孫可以爲君國人亦以爲然而奉之春秋於此明大義以示萬世故春秋之初弒君者皆不稱公子公孫蓋身爲大惡自絕於先君矣豈復得爲先君子孫也古者公族刑死則無服況弒君乎大義旣明於初矣其後弒立者則皆以屬稱或見其以親而寵之太過任之太重以至於亂或見其天屬之親而反爲防讐立義各不同也春秋大率所書事同則辭同後人因謂之例然有事同而辭異者蓋各有義非可以例拘也胡傳此公子也削而以國氏者罪莊公不待之以公子之道使豫聞政事主兵而當國也以公子之道待州吁教以義方弗納於邪不以賤妨貴少陵長則桓公之位定矣亂何由作以衛詩緑衣諸篇考之所謂前有讒而不見後有賊而不知者莊公是也其不稱公子而以國氏著後世爲人君父者之戒耳故傳有之曰爲人君父而不通春秋之義者必蒙首惡之名

夏公及宋公遇於淸【此書遇之始】

左傳公與宋公爲防將尋宿之盟未及期衛人來告亂夏公及宋公遇於淸杜氏曰淸衛邑濟北東阿有淸亭古者諸侯或因朝覲或從王命無期約而適值於途必有兩君相見之禮近者爲主逺者爲賓稱先君以相接所以崇禮讓絕慢易也故謂之遇以別於朝防之正禮周衰諸侯放恣出入無度私爲之約亦自比於不期而遇者直欲簡其禮耳托於邂逅簡約而行則莫適爲主矣凡書皆譏之也按以下文推之此非無事而遇蓋有所謀也宋魯合交將以謀鄭托於無約而遇蓋祕其迹也淸衛地蓋衛亦與焉淇縣界淸水合淇水入衛恐非阿之淸亭

宋公陳侯蔡人衛人伐鄭【此諸侯防伐之始亦東諸侯分黨之始】

左傳宋殤公之卽位也公子馮出奔鄭鄭人欲納之及衛州吁立將修先君之怨於鄭【二年鄭討公孫滑之亂伐衛】而求寵於諸侯以和其民【杜氏曰諸簒立者諸侯旣與之防則不復討故欲求此寵孔氏曰春秋之世王政不行賞罰之柄不在天子弒君取國爲罪𨿽大若已列於諸侯防者則不復討】

【其有臣子殺之卽與弒君無異未必禮法當然要其時俗如是按此乃黨助簒賊者自立之法人欲橫流孔子所以懼而作春秋也】使告於宋曰君若伐鄭以除君害【害謂公子馮】君爲主敝邑以賦與陳蔡從則衛國之願也宋人許之於是陳蔡方睦於衛故宋公陳侯蔡人衛人伐鄭圍其東門五日而還公問於眾仲【魯大夫】曰衛州吁其成乎對曰臣聞以徳和民不聞以亂以亂猶治絲而棼之也夫州吁阻兵而安忍阻兵無眾安忍無親眾叛親離難以濟矣夫兵猶火也弗戢將自焚也夫州吁弒其君而虐用其民【盡於此一言】於是乎不務令徳而欲以亂成必不免矣胡傳是役首謀在衛而以宋主兵何也宋殤不卹衛有弒君之難欲定州吁而從其邪說是肆人欲滅天理非人之所爲也故以宋公爲首諸國爲從示誅亂臣討賊子必先治其黨與之法也此義行爲惡者孤矣故曰春秋成而亂臣賊子懼張氏曰陳在陳州宛丘縣蔡在蔡州上蔡縣愚按愚哉宋殤公也受國於穆公而虞其子有爭位之心正當修徳和民外固鄰好苟吾無間誰能害之況州吁弒君之賊內懷見討之懼外爲修怨之圖而求寵於諸侯知宋殤有間之可入也爲伐鄭除害之言以誘之使殤公明於大義名其爲賊告於王而討之則一舉而君臣父子之倫定鄭之心服而馮之望絕矣於是反馮於宗國而恩意有加焉豈不上不負先君而下足以示四國哉乃怵於邪說合陳蔡以助逆賊使宋國之人不復知君臣逆順之正理自是日從事於兵而弒逆之禍卒亦不免於其身皆由辧之不早之所致也可不戒哉

秋翚帥師防宋公陳侯蔡人衛人伐鄭【翚許歸反此大夫防伐之始】左傳秋諸侯復伐鄭宋公使來乞師公辭之【從眾仲之言】羽父【公子翚】請以師防之公弗許固請而行故書曰翚帥師疾之也諸侯之師敗鄭徒兵取其禾而還程子曰再序四國重言其序左氏以爲再伐妄也胡傳宋人來乞師而公辭之羽父請以師防而公弗許其辭而弗許義也翚以不義彊其君固請而行無君之心兆矣隠公不能辧之於早是以及鐘巫之禍春秋去其公子以謹履霜之戒春秋之義至精詞極簡嚴而不贅也若曰翚帥師防伐鄭豈不白乎再序四國言之重詞之復其中必有大美惡焉四國合黨翚復防師同伐無罪之邦欲定弒君之賊惡之極也言之不足而再言聖人之情見矣誅討亂賊之法嚴矣愚按州吁之惡與四國黨逆之罪不容言矣鄭莊

公於公孫滑之奔衛衛人嘗爲之伐鄭則舉兵伐衛以討滑之亂至宋公子馮之居鄭不猶鄭公孫滑之在衛乎乃不能推是心以撫宋而欲納之搆其兄弟之釁傷其先君之恩成宋國簒弒之禍傾危之習如此此衛所以起修怨之心而宋所以聴除害之誘樂從而不疑也然則推原事始鄭安得無罪吾故著之趙汸謂四國實是再舉

九月衛人殺州吁於濮【濮音卜】

左傳州吁未能和其民厚問定君於石子石子曰王覲爲可曰何以得覲曰陳桓公方有寵於王陳衛方睦若朝陳使請必可得也厚從州吁如陳石碏使告於陳曰衛國小老夫耄矣無能爲也此二人者實弒寡君敢卽圖之陳人執之而請涖於衛九月衛人使右宰醜涖殺州吁於濮石碏使其宰獳【奴侯反】羊肩涖殺石厚於陳【汪氏曰宋萬之弒宋人求賊於陳慶父之弒魯人求賊於莒皆貴賂而後與今此陳人能執州吁而不匿賊取賂亦賢於後此陳莒之爲矣然陳乃衛桓之母家而陳侯亦親率兵防伐鄭欲定州吁之位則今日之善不足以贖前日之過故經不書陳人執州吁而止著衛人之殺之也】君子曰石碏純臣也惡州吁而厚與焉大義滅親其是之謂乎【愚按左傳君子曰如此類極正當視宋宣公可謂知人矣信不由中質無益也等語霄壤之分矣】公羊傳其稱人何討賊之辭也趙氏曰凡作亂自立爲君而國人殺之者皆稱人以殺言眾所共棄不君之也谷梁傳於濮者譏失賊也胡傳於濮者憫衛人而著諸侯之罪也【範氏曰譏其不能卽討乃令至濮】衛人失賊而曰著諸侯之罪何也夫州吁二月弒君而不能卽討者緣四國連兵欲定其位故久然後能殺之於濮耳非諸侯之罪而何夫以討賊許眾人而以失賊罪鄰國與賊者寡矣故曰春秋成而亂臣賊子懼按陳乃衛桓之母家衛莊公惑於嬖妾戴嬀至於大歸陳國旣知之矣及嬖人之子弒立不舉討賊之師而反從助賊之國人心顚倒不宜至此觀石碏告於陳曰此二人者實弒寡君則前此陳或不知州吁之爲賊也姦黨欺蔽其術多矣惑宋誤陳理所必有石碏老臣慮之熟矣賊方據國內外皆其黨與旁視無足與圖者圖之必於陳故先與陳定計然後風以朝陳使請王覲而卽陳以圖之朱子語錄有門人疑引之去陳后倘陳人不殺卻如何蓋未知此也杜氏曰濮陳地水名張氏曰在曹衛之間受河汳二水東北至漓分爲二俱東北至鉅野入泲

冬十有二月衛人立晉

左傳衛人逆公子晉於邢冬十二月宣公卽位書曰衛人立晉眾也谷梁傳人眾辭立者不宜立也程子曰諸侯之立必受命於天子當時𨿽不受命於天子猶受命於先君衛人以晉公子也可以立故立之春秋所不與也𨿽先君子孫不由天子先君之命不可立也故去其公子愚按爲子受之父爲諸侯受之君此天下之大義安國家定社稷之大本也衛桓公爲州吁所弒州吁爲衛人所殺晉於次當立而無先君之命衛之臣子宜以衛亂及賊討之故告於天王方伯而以王命立晉則名正而言順矣今也衛有君衛人立之是衛可以擅置其君而君可以專有其國也大義已不明大本已不正是以晉也繼亂而立殊無哀痛懲艾之心憤悱圖治之志未久而興兵修怨侵尋至於斁敗彛倫基狄滅之禍蓋觀其本之不正有以卜其永之不終春秋於其始立而正之其義豈不深切著明也哉衛人殺州吁於濮衛人立晉連書衛人而二事之是非曉然何也衛可以討賊不可以置君州吁爲戮而晉受之春秋以是爲無君父也

五年春公觀魚於棠【觀左作矢】

左傳公將如棠觀魚者【說文云魚捕魚也天官獻人凡獻人掌其政令是謂補魚爲魚魚者猶言獵者也】臧僖伯諫曰凡物不足以講大事【臧僖伯公子彄也僖諡也大事祀與戎】其材不足以備器用則君不舉焉故春搜【搜所求反擇取不孕者】夏苗【爲苗除害】秋狝【息淺反殺也以殺爲名順秋气也】冬狩【手又反圍守也冬物畢成獲則取之無所擇也】皆於農隙【各隨時事之間】以講事也三年而治兵入而振旅【𨿽四時講武猶復三年而大習出曰治兵始治其事入曰振旅治兵禮畢整眾而還】歸而飲至【飲於廟】以數【上聲】軍實【車徒器械及所獲】昭文章明貴賤辧等列【行伍】順少長【出則少者在前還則在後】習威儀也鳥獸之肉不登於俎【俎祭器】皮革齒牙骨角毛羽不登於器【謂以飾器】則公不射【此以鳥獸言故云不射若魚則不可言射朱子謂據傳曰則君不射則失魚是將弓矢去射之如漢武帝射蛟江中之類愚按朱子此說未安公谷皆作觀魚左氏傳文亦自作觀魚明是左經文矢字誤不可援射蛟之比及傳文則公不射之語遂以矢魚爲射也或者見遂往陳魚而觀之又訓矢爲陳皆非是】古之制也若夫山林川澤之實器用之資皁之事官司之守非君所及也公曰吾將略地焉【孫辭以略地略縂攝巡行之名傳曰束略之不知西則否矣】遂往陳【設張也】魚【捕魚之具】而觀之僖伯稱疾不從書曰公矢魚於棠非禮也且言逺地也杜氏曰髙平方與縣北有武唐亭魯侯觀魚臺張氏曰在單州魚臺縣程子曰諸侯非王事民事不逺出逺出觀魚非道

也

附錄左傳曲沃莊伯以鄭人邢人伐翼【曲沃晉別封成師之邑在河東聞喜縣莊伯成師子也翼晉舊都在平陽絳邑縣東邢國在廣平襄國縣】王使尹氏武氏助之翼侯奔隨【尹氏武氏皆周世族大夫也晉內相攻伐不告亂故不書傳具其事爲後晉事張本曲沃及翼本未見桓二年按晉文侯於平王有修扞之功其後嗣爲曲沃所弱王室不能救已非矣桓王反使尹氏武氏助曲沃於君臣恩義邪正一切反之其末造趙魏韓三大夫分晉威烈王又爵命之王法往往王室自壊之謂之何哉】

夏四月葬衛桓公

左傳衛亂是以緩程子曰稱桓公見國人私諡也魯往防故書送終大事也必就正寢不歿於婦人之手曾子易簀而歿豈苟然乎死而加之不正之諡知忠孝者肯爲乎胡傳春秋於邦君薨正以王法而書卒至於葬則從其私諡而稱公或革或因詞顯而義微也

附錄左傳四月鄭人侵衛牧【牧衛邑】以報東門之役【在四年】衛人以燕師伐鄭【南燕國今東郡燕縣】鄭祭足原繁泄駕以三軍軍其前使曼伯與子元潛軍軍其後燕人畏鄭三軍而不虞制人【北制鄭邑今河南城臯縣也一名虎牢】六月鄭二公子【曼伯子元也】以制人敗燕師於北制君子曰不備不虞不可以師曲沃叛王秋王命虢公伐曲沃而立哀侯於翼【春翼侯奔隨故立其子光】

秋衛師入郕【郕音成公作盛】

左傳衛之亂也郕人侵衛故衛師入郕公羊傳曷爲或言率師或不言率師將尊師眾稱某帥師將尊師少稱將將卑師眾稱師將卑師少稱人君將不言率師書其重者也趙氏曰公羊曰將尊師眾稱某帥師將尊師少稱將此例施於內師則可於外則不可何者凡外國來告侵伐但言其將何能悉以眾寡來告乎且春秋意在褒貶其事之是非不必預知其眾寡也又云將卑師少稱人按前後稱人以圍者凡十五若將卑師少何能圍國益知外師不可以多少爲目也程子曰衛晉乘亂得立不思安國保民之道以尊王爲先居防爲重乃興戎修怨入人之國書其失道也李亷曰郕之事書於經者四考其始末一入於衛再入於齊鄭旣而降於齊又七十一年而奔魯春秋不復書矣夫以文昭之懿受甸伯之爵而迫脇於諸侯如此春秋抑彊扶弱之書安得不重感乎齊鄭猶可也衛郕兄弟之國而若是甚矣杜氏曰東平亢父縣有郕鄕

九月考仲子之宮初獻六羽

公羊傳考宮者何始祭仲子也桓未君則曷爲祭仲子隠爲桓立故爲桓祭其母也谷梁傳禮庶子爲君爲其母築宮使公子主其祭也【君不親祭尊宗廟也】於子祭於孫止左傳九月考仲子之宮將萬焉【萬舞也】公問羽數於眾仲對曰天子用八諸侯用六夫夫四士二夫舞所以節八音而行八風故自八以下公從之於是初獻六羽始用六佾也胡傳考者始成而祀也【杜氏曰成宮安其主而祭之服防曰宮廟初成祭之名爲考今按谷梁曰考者成之也成之爲夫人也釋考字非】其稱仲子者惠公欲以愛妾爲夫人隠公欲以庶弟爲嫡子聖人以爲諸侯不再娶於禮無二適孟子入惠公之廟仲子無祭享之所爲別立宮以祀之非禮也故因其來賵而正名之曰仲子之賵因其考宮而正名之曰仲子之宮而夫人眾妾之分定矣隠公攝讓之實辧矣桓公簒弒之罪昭矣存則以氏系姓以姓系號【如曰夫人姜氏】沒則以諡系號以姓系諡【如曰小君文姜】者夫人也存不稱號沒不稱諡單舉姓字者妾也【魯自成風而後妾母皆稱夫人稱小君稱諡惟定姒以哀未成君不稱夫人及小君然亦襲成風敬嬴齊歸之例而稱諡矣夫人且不當別有諡而況妾乎】凡宮廟非志災失禮則不書初獻六羽者始用六佾也不謂之佾而曰羽者佾干羽之總稱也羽以象文徳幹以象武功婦人無武事則獨奏文樂故謂之羽而不曰佾也初者事之始魯僣天子之禮樂舊矣是成王過賜而伯禽受之非也用於大廟以祀周公已爲非禮其後羣公皆僣用焉仲子以別宮故不敢同羣廟而降用六羽書初獻者明前此用八之僭也【汪氏曰魯僣天子禮樂春秋因事書之以著其罪諸侯六佾而魯僣八佾隠公以仲子別立宮當下於羣公之廟疑於羽數乃從眾仲而攺用六羽蓋隠公之心若曰先公之廟可循舊用天子所賜之禮仲子別宮止當用諸侯之禮而不知先君之妾不可與君同安可用諸侯之禮乎聖人書曰初獻六羽以嘉隠公復王制之舊一以著崇寵妾之過也孔子之時季氏舞八佾則知隠公惟用六羽於仲子之宮而羣公仍僣八佾厥後成風敬嬴定姒齊歸皆以妾母用小君之禮則隠公此舉啟之也】

邾人鄭人伐宋

左傳宋人取邾田邾人告於鄭曰請君釋憾於宋敝邑爲道鄭人以王師防之【王師不書不以告也抑鄭莊時爲王卿士豈其擅興天子鄕遂之兵非王室遣將故不書乎然鄭自周畀虢公政怨王而不朝至於今矣豈能以王師出乎恐左氏誤也鄭以王師伐宋則隠九年之事耳左氏隠篇之多誤此亦其一事也】伐宋入其郛以報東門之役宋人使來告命公聞其入郛也將救之問於使者曰師何及對曰未及國公怒乃止辭使者曰君命寡人同卹社稷之難今問諸使者曰師未及國非寡人之所敢知也【爲七年伐邾傳】程子曰先邾人爲主也

螟【音虫災始此】

公羊傳螟何以書記災也杜氏曰虫食苖心者爲災故書

冬十有二月辛巳公子彄卒【彄苦侯反】

左傳臧僖伯卒公曰叔父有憾於寡人【諸侯稱同姓大夫長曰伯父少曰叔父有憾恨諫觀魚不聴】寡人弗敢忘葬之加一等杜氏曰大夫書卒不書葬葬者臣子之事非公家所及

宋人伐鄭圍長葛【此書圍之始】

左傳以報入郛之役也谷梁傳伐國不言圍邑此其言圍何也久之也伐不逾時戰不逐奔誅不塡服程子曰伐國而圍邑肆其暴也汪氏曰明年冬

書取長知圍至於經年而不解也非再舉之師杜氏曰潁川長社縣北有長城

六年春鄭人來輸平【輸左作渝】

左傳鄭人來渝平更成也【杜氏曰和而不盟曰平渝變也公之爲公子戰於狐壤爲鄭所執逃歸怨鄭鄭伐宋公欲救宋宋使者失辭公怒而止忿宋則欲懷鄭鄭因此而來故經書渝平傳曰更成孔氏曰渝變也變更前惡而復爲和好自狐壤以來與鄭不和今日復和故曰更成言更復狐壤以前之好也狐壤之事見十一年傳服防云公爲鄭所獲釋而不結平於是更爲約束以結之故曰渝平孔氏曰按傳公賂尹氏而與之逃歸非鄭所釋安得釋而結平也】公羊傳輸平猶墮成也敗其成也【何氏曰翚伐鄭後已相與平但外平不書故云爾劉氏曰公羊謂戰於狐壤隠公獲焉諱而言輸平非也戰而見獲而謂之輸平失其事實文與義乖非聖人本旨也何休言外平不書按魯之公子與鄭爲平理無不通者】谷梁傳輸者墮也來墮平者不果成也【範氏曰春秋前魯與鄭平四年翚與宋伐鄭故來絕魯壊前平也按谷梁謂魯舊與鄭平至此而絕與後日歸祊防鄭之事不合劉氏曰公羊謂敗成谷梁謂不果成皆非也平者兩國約不相背云耳四年翚防伐鄭平絕可知安有鄭人又來請絕前平乎】胡傳輸者納也平者成也鄭人曷爲納成於魯以利相結解怨釋仇離宋魯之黨也【髙氏曰曰來輸必有挾也陳氏曰春秋之初魯宋衛陳蔡爲一黨齊鄭爲一黨今鄭先來與魯平就合齊魯之交自此以後魯合於齊鄭而離宋魯之交矣平不書必關於天下之故而後書明年宋陳及鄭平宣七年鄭及晉平文十六年及齊平襄二十年及莒平哀八年及齊平皆不書書鄭輸平以志諸侯之合書及鄭平以志諸侯之散】愚按輸平左氏作渝公谷皆作輸文不同而訓義則一公谷訓輸爲墮與左氏渝義一耳秦詛楚文云變輸盟刺輸亦卽渝也但左氏更成之意謂變更前惡而復爲和好公谷則直謂敗成絕平此其不同耳以經考之前年公子翚伐鄭是嘗有憾而未嘗有平公谷墮成之說旣不通矣而左氏更成之義謂變更前惡而復爲和好則渝與平爲二意經文簡嚴何不直云鄭人來平之爲明曉乎是以諸儒多從公谷作輸而不從其訓曰輸納也納平於我也是時鄭與齊黨魯與宋黨昨宋伐鄭圍長鄭宋之憾方深適前此宋使失辭而致魯君之怒宋魯之交可判鄭乘此隙致平於魯以離宋之黨故今年輸平之後夏公卽與齊盟旣而又與齊鄭防於中丘以謀伐宋自是魯持宋而與齊鄭合矣皆鄭輸平所致也言納平於我則變更前惡之義在其中矣或曰輸平者致平之意而已蓋許八年所歸之祊田也輸之意若曰魯能不從宋而反兵救我當以祊田饋魯也然鄭徒言之而祊未入魯故魯𨿽不從宋亦未救鄭有所要也按此論精矣但輸平在六年歸祊在八年謂輸平爲豫許祊乃意之之辭但鄭急於求魯而魯緩於許鄭至歸祊而後魯鄭合則明甚

附錄左傳翼九宗五正頃父之子嘉父逆晉侯於隨【翼晉舊都也唐叔始封受懷姓九宗職官五正遂世爲晉彊家五正五官之長九宗一姓爲九族也頃父之子嘉父晉大夫】納諸鄂【晉別邑】晉人謂之鄂侯【前年桓王立此侯之子於翼故不得復入翼別居鄂】

夏五月辛酉公防齊侯盟於艾【艾五蓋反此齊魯交好之始】

左傳夏盟於艾始平於齊也杜氏曰泰山牟縣東南有艾山

附錄左傳五月庚申鄭伯侵陳大獲往嵗鄭伯請成於陳【按鄭伯輸平於魯請成於陳不憚屈己下人以濟其私其心𨿽私然我以繼好息爭往先於人而人不從則不從者爲不祥矣此鄭伯所以爲一時之桀也宋衛陳蔡眞昏庸哉】陳侯不許五父【陳公子佗】諫曰親仁善鄰國之寶也君其許鄭陳侯曰宋衛實難【乃旦反】鄭何能爲遂不許

秋七月

公羊傳此無事何以書春秋𨿽無事首時過則書首時過則何以書春秋編年四時具然後爲年程子曰無事書首月天時王月備而後成歲也

冬宋人取長

程子曰宋人之圍長歲月周矣其虐民無道之甚而天子弗治方伯弗徵鄭視其民之危困而弗能保有赴訴卒防其邑皆罪也宋之彊取不可勝誅矣宋人取長經以爲冬傳以爲秋劉原父謂左氏雜取諸侯史防有用夏正者有用周正者

附錄左傳冬京師來告饑公爲之請糴於宋衛齊鄭禮也鄭伯如周始朝桓王也王不禮焉周桓公言於王曰我周之東遷晉鄭爲依善鄭以勸來者猶懼不蔇【至也】況不禮焉鄭不來矣

七年春王三月叔姬歸於紀

胡傳叔姬伯姬之娣非夫人也則何以書古者諸侯一娶九女必格之同時者所以定名分窒亂源也今叔姬待年於宗國不與嫡俱行則非禮之常所以書也【孫氏曰媵書者爲莊十二年歸於酅起】眉山蘇轍以爲書叔姬賢之也若賢不得書必貴而後書則是以位而蔑徳也小國無大夫至於接我則書是位不可以廢事也位不可以廢事而獨可以廢賢乎如叔姬不歸宗國而歸於酅以全婦道賢可知矣賢而得書亦春秋之法也

滕侯卒

程子曰不名史闕文也左傳滕侯卒不書名未同盟也凡諸侯同盟於是稱名故薨則赴以名告終嗣也以繼好息民謂之禮經【趙氏劉氏破赴以名之說胡傳見八年宿男卒下】杜氏曰滕國在沛國公丘縣東南

夏城中丘【此書土功之始】

左傳書不時也公羊傳中丘內之邑也谷梁曰民眾城小則益城益城無極今按城完舊也未見益城之意【谷梁意謂建國立城髙下大小有制如民眾而城小輒益城是無限極也】程子曰春秋凡用民力必書其所興作不時害義固爲罪也𨿽時且義必書見勞民爲重事也城中丘不以時非人君之用心也杜氏曰中丘在瑯邪臨沂縣東北

齊侯使其弟年來聘【此列國來聘之始】

左傳齊侯使夷仲年來聘結艾之盟也谷梁傳諸侯之尊弟兄不得以屬通其弟云者以其來接於我舉其貴者也公羊傳其稱弟何母弟稱弟母兄稱兄胡傳兄弟先公之子不稱公子貶也書盟書帥師而稱兄弟者罪其有寵愛之私【罪其以弟之愛而寵任之過也任當擇賢親其親而不及以政可也】書出奔書歸而稱兄弟者責其薄友恭之義考於事而春秋之義可見矣年者齊僖公母弟也程氏謂先儒母弟之說蓋緣禮有立嫡子同母弟之文其曰同母蓋謂嫡耳非以爲加親也此義不明久矣僖公私於同母寵愛異於他弟施及其子猶與適等而襄公絀之遂成簒弒之禍故聖人於年來聘特變文書弟以示貶焉鄭語來盟黒肩帥師皆罪其私也陳光奔楚而稱弟盜殺衛縶而稱兄秦鍼宋辰皆責其薄也仁人於兄弟絕偏系之私篤友恭之義斯得之矣趙氏曰將國命大夫之事書弟譏之

秋公伐邾【此伐邾之始】

左傳秋宋及鄭平七月庚申盟於宿公伐邾爲宋討也程子曰擅興甲兵爲人而伐人非義之甚也愚按鄭人輸平宋魯之交離矣結鄭之新歡棄鄭之舊好魯在人術中而不復信義之顧宋之嗛魯不言而可知也至是鄭又平宋魯慙於宋而忌鄭之合無以爲計乃爲宋伐邾以悅宋迹其情態妾婦之不若可恥之甚也春秋書曰伐見其執言以加罪於邾醜之也渝蔑之盟猶其小者耳

冬天王使凡伯來聘【此王聘之始】

杜氏曰凡伯周卿士凡國伯爵汲郡共縣東南有凡城

戎伐凡伯於楚丘以歸【此戎患之始】

左傳初戎朝於周幣於公卿凡伯弗賓冬王使凡伯來聘還戎伐之於楚丘以歸杜氏曰楚丘衛地在濟陰城武縣西南胡傳國而曰伐此一人而曰伐見其以徒眾也楚丘衛地以歸易詞也於楚丘者罪衛不救王臣之患以歸者罪凡伯失節不能死於位也周之秩官敵國賓至關尹以告侯人爲導司徒具徒司防詰姦佃人積薪火師監燎其貴國之賓至則以班加一等益防至於王吏則皆官正蒞事今凡伯承王命以爲過賓於衛而戎得伐之以歸是蔑先王之官而無君父也故旄丘錄於國風見衛不能修方伯之職也戎伐凡伯於楚丘以歸見衛不救王臣之患也爲狄所滅則有由矣張氏曰戎見隠二年或曰此戎州己氏之戎本昆吾氏之別種周衰入居中國者也楚丘今拱州之楚丘縣漢爲梁國己氏縣此非衛之楚杜注非按聘魯始此而終於宣十年凡伯南季仍子家父皆大夫也而宰周公以三公之重王季子以介弟之尊而下聘以宰糾而聘桓以季子而聘宣寵簒弒矣春秋書之傷之中有傷焉附錄左傳陳及鄭平

八年春宋公衛侯遇於垂

左傳齊侯將平宋衛【平宋衛於鄭】有防期宋公以幣請於衛請先相見衛侯許之故遇於犬丘【犬丘垂也地有兩名】杜氏曰垂衛地濟陰句陽縣東北有垂亭愚按宋衛素睦而鄭其深仇也齊侯將平宋衛於鄭旣有防期矣宋衛乃請先相見而爲垂之遇何哉蓋有所謀也說者以爲衛侯旣不敢違齊侯之命又不能釋鄭國之怨有異志焉故遇於垂此似得事之情而以爲衛侯則非也乃宋公耳傳固云宋公以幣請於衛夫有防期矣而請先相見相見可矣而以幣請焉宋公之情可睹已蓋衛鄭之怨素淺自州吁爲戮之後侵牧之外無大交兵惟宋鄭之爭至於圍取長其怨深矣況公子馮之在鄭實宋殤之所不能一日忘情者乎然則異志者乃宋公而非衛也其所謀於衛者不可知豈必有所要於鄭者其在去馮乎以鄭莊之必不從故宋不果平瓦屋之盟傳稱齊人卒平宋衛於鄭然鄭不防其故可知也以殤之愚而欲遂其忍以莊之而柔之以詐加以齊僖捭闔其間實陽連宋衛而陰固鄭黨是以明年宋公不王之罪又於鄭宋之兵端不息立十年十一戰弒於華督而後已焉督已弒殤公卒召公子馮於鄭而立之以親鄭蓋殤公始於忌馮之一念浸滋眾慝而終於殺其身良可以爲貪忌無恩者之明鑑矣

三月鄭伯使宛來歸祊【祊必彭反公谷作邴】

左傳鄭伯請釋泰山之祀而祀周公以泰山之祊易許田三月鄭伯使宛來歸祊不祀泰山也【杜氏曰成王營王城有遷都之志故賜周公許田以爲魯朝宿之邑後世因而立周公別廟焉鄭桓公周宣王之母弟封鄭有助祭秦山湯沐之邑在祊鄭以天子不能復巡狩故欲以祊易許田各從本國所近之宜恐魯以周公別廟爲疑故云已廢泰山之祀而欲爲魯祀周公許田近許之田】公羊傳宛者何鄭之微者也邴者何鄭湯沐之邑也天子有事於泰山諸侯皆從泰山之下諸侯皆有湯沐之邑焉【何氏曰有事者巡守祭天告至之禮也當沐浴潔齊以致其敬故謂之湯沐邑也所以尊待諸侯而共其費也】谷梁傳名宛所以貶鄭伯惡與地也【去其族惡擅易天子邑啖氏曰不命之卿來魯例名之】杜氏曰宛鄭大夫不書氏未賜族祊在瑯邪費縣東南

庚寅我入祊

谷梁傳入者內弗受也邴者鄭伯所受命於天子而祭泰山之邑【範氏曰王室微弱無復方嶽之防諸侯驕慢亦廢朝覲之事故鄭以湯沐之邑易魯朝宿之田也諸侯有大功盛徳於王室者京師有朝宿之邑秦山有湯沐之邑所以供祭祀也魯周公之後鄭宣王母弟若此有賜邑其餘則否許愼曰若令諸侯京師之地皆有朝宿之邑周有千八百國諸侯盡京師之地不足以容不合事理】趙氏曰入祊之義與歸入之入同言不當入與用兵之入不同邑者先祖所受命於天子而以與人其罪著矣髙氏曰鄭始於平魯以離宋故歸祊以市魯魯桓纂君以求援故賂田以償鄭其地相易𨿽舊言而卒易則異故矣鄆讙龜陰本我之邑歸則有之矣此特書入者以其非我之有不當入也

夏六月己亥蔡侯考父卒

辛亥宿男卒

胡傳天王崩告於諸侯則不名諸侯薨以名赴而自別於太上禮也古者死而不諡不以名爲諱周人以諡易名於是乎有諱禮故君薨赴於他國則曰寡君不祿敢告執事春秋之時遵用此禮凡赴者皆不以名矣經書其終𨿽五霸彊國齊桓晉文之盛莫不以名者是仲尼筆之也赴不以名而書其名者與魯通也已通而不名者舊史失之爾未通而名者有所徴矣故傳此義者記於禮篇曰諸侯不生名夫生則不名死則名之別於太上示君臣尊卑之等蓋禮之中也諸侯薨赴不以名而仲尼革之必以名書變周制矣春秋魯史聖人修之也而孟子謂之作以此類也

秋七月庚午宋公齊侯衛侯盟於瓦屋【此參盟之始】

左傳齊人卒平宋衛於鄭秋防於溫盟於瓦屋以釋東門之役杜氏曰齊侯尊宋使主防故序齊上瓦屋周地谷梁傳外盟不日此何以日諸侯之參盟於是始陳氏曰有參盟而後有主盟者矣按參盟非始於是也隠元年及宋人盟於宿已爲參盟之端然宿小國而內稱及外稱人皆微者猶不足紀故谷梁義於此

八月葬蔡宣公

程子曰速也諸侯五月而葬不及期簡也

九月辛夘公及莒人盟於浮來【浮公谷作包】

胡傳莒小國人微者而公與之盟故特言及以譏失禮杜氏曰浮來紀邑東莞縣北有邳鄕邳鄕西有公來山號曰邳來間張氏曰浮來莒地今沂州沂水縣有浮來山

螟

程子曰爲災也民以食爲命故有災必書

附錄左傳齊侯使來告成三國公使眾仲對曰君釋三國之圖以鳩其民君之惠也寡君聞命矣敢不承受君之明徳

冬十有二月無駭卒【駭谷作侅】

左傳無駭卒羽父請諡與族公問族於眾仲眾仲對曰天子建徳【立有徳以爲諸侯】因生以賜姓【因其所由生以賜姓謂若舜由嬀汭故陳爲嬀姓】胙之土而命之民【報之以土而命氏曰陳】諸侯以字爲諡因以爲族【朱子曰姓與氏之分姓是本源所生氏是子孫下各分如商姓子其後有宋宋又有華氏魚氏孔氏之類周自黃帝以來姓姬其後魯衛毛耼晉鄭之屬各自以國爲氏而其國之子孫又皆以字爲氏如魯國子展之後爲展氏展禽展喜是也三家以孟仲季爲氏或因所居爲氏如東門氏之類左氏曰天子因生以賜姓諸侯以字爲諡因以爲族天子因生以賜姓謂推其所自出而賜之姓如舜居嬀汭及武王卽位封舜之後於陳因賜姓爲嬀此所謂因地以賜姓也諸侯以字爲諡諡只是氏字傳寫之譌遂以氏爲諡無義理只是以字爲氏如上文展氏孟氏之類也杜預防以字四字爲句斷而爲諡因以爲族爲一句此亦是彊解防來只是錯了諡字】官有世功則有官族邑亦如之【官若晉之士氏中行氏邑若韓魏趙氏】公命以字爲展氏【諸侯之子稱公子公子之子稱公孫公孫之子以王父字爲氏無駭公子展之孫故爲展氏】程子曰未賜族書名而已

九年春天王使南季來聘

谷梁傳南氏季字也聘問也聘諸侯非正也胡傳刑則不舉【謂諸侯不朝王法所當治】遣使聘焉其斯以爲不正乎按隠十年間王使三至矣以魯爲周公之後而欲

親之也而隠偃然受之曾無一介行李之上答春秋詳王使之來而隠罪著矣

三月癸酉大雨震電庚辰大雨雪【雨雪之雨幹付反】

谷梁傳八日之間再有大變陰陽錯行故謹而日之也胡傳周三月夏之正月也雷未可以出電未可以見而大震電此陽失節也雷已出電已見則雪不當復降而大雨雪此陰气縱也春秋災異必書𨿽不言其事應而事應具存惟明於天人相感之際響應之理則見聖人所書之意矣程子曰陰陽運動有常而無忒凡失其度皆人爲感之也故春秋災異必書漢儒傳其說而不達其理故所言多妄

挾卒【挾公谷作俠】

公羊傳俠者何吾大夫之未命者也

夏城郎

左傳書不時也李亷曰郎魯近邑在髙平方與縣東南隠再城之而桓之世三國來戰於此莊之世陳蔡之師亦次於此齊宋以兵窺魯又宿師於此則郎豈非魯之要地乎厥後築臺築囿又皆在此始城猶有警懼之心終遂爲遊觀之地矣

秋七月

冬公防齊侯於防【防公谷作邴】

左傳宋公不王鄭伯爲王左卿士以王命討之伐宋宋以入郛之役怨公不告命公怒絕宋使秋鄭人以王命來告伐宋冬公防齊侯於防謀伐宋也谷梁傳防者外爲主焉爾杜氏曰防魯地在瑯邪縣東南髙氏曰防宋地明年魯遂取之胡傳周官行人曰時防以四方之禁【月禮秋官大行人注時防卽時見也無常期諸侯有不順服者王將有徵討之事則旣朝而王命爲壇於國外合諸侯而禁命事焉】此謂非時而合諸侯以禁止天下之不義也列國何爲有此名凡書防皆譏也愚按此背瓦屋之盟將連兵以伐宋不欲兵出無名故假王命以行之左氏見其名而不察其實故如其言而錄之曰宋公不王曰以王命討之曰以王命來告夫齊桓召陵之師仗義討楚責以王祭不共而楚人屈服𨿽無王命正而不譎君子以爲彼善於此觀繻之戰則宋殤之不王豈至如鄭莊之甚懷惡而討矯誣而行春秋所以深惡之也隠公得位之初慨然視千乘如鴻毛將舉而遜其弟自鄭莊以利誘之歸祊納成遂忘狐壤見止之讐而罷民玩兵以爲人役夫視祊爲利則視千乘之魯果能脫然歸其弟乎宜菟裘之老不見信於允而公子翚得以行其譖也抑是時未有霸也而已爲霸之漸前此惟兩君相防至此而諸侯參防矣前此惟敵國相攻至此而連諸侯伐宋矣自參盟而有主盟自連諸侯而摟諸侯以伐諸侯故其事則齊桓晉文其義則正王道明大法五伯三王之罪人也而放恣之諸侯又五伯之罪人也此春秋之大指也通一經言之則防戎於潛爲春秋之始防吳黃池爲春秋之終自中國諸侯之防而言則此防防爲春秋之始哀十二年防衛侯宋皇瑗於鄖爲春秋之終魯以望國從齊爲春秋之始從吳爲春秋之終觀其始終而惡有輕重各存乎其事然律以王朝時防禁之典則皆罪也故曰凡書防皆譏也惟襄十一年防於蕭魚晉悼公以不戰而屈楚推至誠以待鄭禮囚禁暴偃兵息民故書防伐而又書防爲一經之特筆可謂彼善於此者矣

十年春王二月公防齊鄭伯於中丘

左傳春王正月【杜氏曰傳言正月防癸丑盟釋例推經傳日月癸丑是正月二十六日知經二月誤】公防齊侯鄭伯於中丘癸丑盟於鄧爲師期【盟不書蓋公還告防而不告盟鄧魯地】中丘地臨沂水順流而下可至宋之東鄙

夏翚帥師防齊人鄭人伐宋

左傳夏五月羽父先防齊侯鄭伯伐宋【言先防明非公本期】家氏曰翚去族不稱公子誅也終隠之篇皆去其族隠之賊也至桓而書族以明其與桓同惡也書法明甚或者乃以爲與無駭挾同例其可得而例觀乎陳氏曰防稱君伐稱人略之也王氏曰人齊鄭則公之惡亦可見矣

六月壬戌公敗宋師於菅辛未取郜辛巳取防【菅古頑反郜古服反又工竺反】

左傳六月戊申公防齊侯鄭伯於老桃【防不書不告於廟也老桃宋地六月無戊申戊申五月二十三日日誤】壬戌【六月七日】公敗宋師於菅庚午【十五日】鄭師入郜辛未歸於我庚辰【二十五日】鄭師入防辛巳歸於我【劉氏曰左氏云鄭伯入郜入防以歸於我經但言公敗宋師取郜防春秋豈縱漏鄭伯取邑之罪反移之其君耶】公羊傳取邑不日此何以日一月而再取也何言乎一月而再取甚之也春秋錄內而略外於外大惡書小惡不書於內大惡諱小惡書杜氏曰菅宋地濟陰城武縣東南有郜城髙平昌

邑縣西南有西防城

秋宋人衛人入鄭

左傳鄭師入郊猶在郊宋人衛人入鄭程子曰鄭勞民以務外而不知守其國故二國入之髙氏曰鄭幸菅之敗而不備故師還及郊宋衛已乘其虛而入之矣

宋人蔡人衛人伐戴鄭伯伐取之【戴公谷作載】

左傳宋衛旣入鄭而以伐戴召蔡人故不和而敗程子曰戴鄭所與也故三國伐之鄭戴合攻盡取三國之眾其殘民也甚矣家氏曰鄭自克段以來汰於用武伐衛伐宋入許敗王師皆極其兵力所至今也用奇一舉而取三國之師其不曰善戰可乎書鄭伯者目其人也善戰者服上刑奚爵之有哉杜氏曰戴國今陳畱外黃縣東南有戴城

冬十月壬午齊人鄭人入郕【郕公作盛】

左傳蔡人衛人郕人不防王命冬齊人鄭人入郕討違王命也

十有一年【於寶曰十盈則更始以奇從盈數故曰有】春滕侯薛侯來朝【此諸侯朝魯之始亦旅見之始】

谷梁傳天子無事諸侯相朝正也考禮修徳所以尊天子也諸侯來朝時正也犆言同時也【若谷伯綏來朝鄧侯吾離來朝同時來不俱至】累數皆至也【若滕侯薛侯來朝同時俱至】杜氏曰薛奚仲之後夏所封國在魯國薛縣胡傳周禮行人凡諸侯之邦交殷相聘世相朝也然謂之殷則得中而不過謂之世則終諸侯之世而一相朝其爲禮亦節矣周衰典禮大壞諸侯放恣無禮義之交惟彊弱之視以魯事觀焉或來朝而不報其禮或屢往而不納以歸無合於中聘世朝之制矣且列國於天子述所職者蓋闕如也而自相朝聘可乎滕薛二君不特言者又譏旅見也

夏公防鄭伯於時來【公谷夏字下有五月字時來公作祁黎左又作郲】

左傳夏公防鄭伯於郲謀伐許也杜氏曰時來郲也滎陽縣東有釐城鄭地

秋七月壬午公及齊侯鄭伯入許

左傳秋七月公防齊侯鄭伯伐許庚辰傅於許瑕叔盈【鄭大夫】以蝥弧【鄭伯之旗名】登【先登】周麾而呼曰君登矣鄭師畢登壬午遂入許許莊公奔衛【奔不書兵亂遁逃未知所在】齊侯以許讓公公曰君謂許不共故從君討之許旣伏其罪矣𨿽君有命寡人弗敢與聞乃與鄭人鄭伯使許大夫百里奉許叔【許莊公弟】以居許東偏【東鄙也】使公孫獲處許西偏【公孫獲鄭大夫】杜氏曰許頴川許昌縣按欲得許者鄭志也遂破許者鄭力也特以協兵齊魯故陽不有其功鄭則外假存許之名遂剖分其地魯隠餌於祊之小利旣與之伐宋爲鄭復怨又與之伐許爲鄭益地春秋前書防以見伐許爲鄭之本志後書及以見公之汲汲焉以趨鄭之事亦不待貶而其失自見矣【防者外爲主我所欲曰及】胡傳隠公卽位十有一年天王遣使來聘者再而未嘗朝於京師罪一也平王崩不奔防防葬至使武氏子來求賻罪二也禮樂徵伐自天子出而擅興兵甲爲宋而伐邾爲鄭而伐宋罪三也山川土田各有封守上受之天王下傳之先祖而取郜及防入祊易許罪四也今又入人之國而逐其君罪五也凡此五不韙者人臣之大惡而隠公兼有之然則不善之殃豈特始於惠成於桓而隠之積惡亦不可得而揜矣使隠公者爲國以禮而自彊於善豈有鐘巫之難乎是故春秋所載以人事言則是非善惡之迹設施於前而成敗吉凶之效見於後以天道言則感應之理明矣不可不察也孔氏曰許姓姜四嶽伯夷之後頴川許縣故許國漢世名許縣耳魏武攺曰許昌

冬十有一月壬辰公薨

左傳羽父請殺桓公將以求太宰公曰爲其少故也吾將授之矣使營菟裘【魯邑在泰山梁父縣南】吾將老焉羽父懼反譖公於桓公而請弒之公之爲公子也與鄭人戰於狐壤【狐壤鄭地】止焉【內諱獲故言止】鄭人囚諸尹氏【鄭大夫】賂尹氏而禱於其主鐘巫【主尹氏所主】遂與尹氏歸而丘其主【立鐘巫於魯】十一月公祭鐘巫齊於社圃【圍名】館於寪氏【於委反魯大夫】壬辰羽父使賊殺公於寪氏立桓公而討寪氏有死者【欲以弒君之罪加寪氏陽討其家有死者無正名謬及之詞也】不書葬不成防也公羊傳何以不書葬隠之也何隠爾弒也弒則何以不書葬春秋君弒賊不討不書葬以爲無臣子也子沈子曰君弒臣不討賊非臣也子不復讎非子也葬生者之事也春秋君弒賊不討不書葬以爲不系乎臣子也公薨何以不地不忍言也谷梁傳公薨不地【不書路寢之比】故也隠【痛也】之不忍地也其不言葬何也君弒賊不討不書葬以罪下也程子曰人君終於路寢見卿大夫而終乃正終也薨於燕寢不正其終也薨不書地弒也賊不討則不書葬無臣子也朱子曰凡魯君被弒則書薨而以不地著之蓋臣子隠諱之義聖人之微意也

春秋輯傳卷一﹤經部﹐春秋類﹐春秋輯傳﹥

欽定四庫全書

春秋輯傳卷二

明王樵輯

桓公

元年春王正月公卽位

公羊傳繼弒君不言卽位此其言卽位何如其意也【弒君欲卽位故如其意以著其惡】谷梁傳桓無王其曰王何也謹始也其曰無王何也桓弟弒兄臣弒君天子不能定諸侯不能救百姓不能去以爲無王之道遂可以至焉爾元年有王所以治桓也繼故不言卽位正也【故謂弒也】繼故不言卽位之爲正何也曰先君不以其道終則子弟不忍卽位也繼故而言卽位是爲與聞乎弒也繼故而言卽位是爲與聞乎弒何也曰先君不以其道終已正卽位之道而卽位是無恩於先君也【此明統例耳與弒尙然況親弒者】啖氏曰凡天子崩諸侯薨旣殯而嗣子爲君康王之誥是也未就阼階之位來年正月朔日乃就位南靣而攺元【緣始終之義一年不二君故不攺於柩前定位之初緣臣民之心不可曠年無君故不待於三年喪畢之後】春秋所書是也凡先君正終則嗣子逾年行卽位禮谷梁云繼正卽位正也此說是也【文成昭襄哀等五公是此例也】凡先君遇弒則嗣子廢卽位之禮【不忍行也】谷梁云繼弒君不書卽位正也此說是也【莊閔僖三公是】凡繼弒君而行卽位禮非也谷梁云桓公繼弒君而行卽位則是與聞乎弒也公羊云宣公繼弒君而行卽位其意也是也問春秋朱子曰此是聖人據魯史以書其事使人自觀之以爲鑑戒耳其事則齊桓晉文有足稱其義則誅亂臣賊子若欲推求一事之間以爲聖人褒善貶惡專在於是竊恐不是聖人之意如書卽位者是魯君行卽位之禮繼故不書卽位者是不行卽位之禮若桓公之書卽位則是桓公自正其卽位之禮耳其他崩薨卒葬亦無意義胡傳桓與聞乎故而書卽位著其弒立之罪深絕之也【髙氏曰隠公被弒經但書薨而賊不見主名嗣君實與其故而無以爲別則後之觀者安知賊之爲誰乎故著其簒立之罪特書其自卽位者以不弒自弒也】美惡不嫌同辭或問桓非惠公之適子乎適子當立而未能自立是故隠公攝焉以俟其長而授之位久攝而不歸疑其遂有之也是以至於見弒而惡亦有所分矣春秋曷爲深絕桓也曰古者諸侯不再娶於禮無二適惠公元妃旣卒繼室以聲子則是攝行內主之事矣仲子安得爲夫人母非夫人則桓乃隠之庶弟安得爲適子謂當立乎桓不當立則國乃隠公之國其欲授桓乃實讓之非攝也攝讓異乎曰非其有而居之者攝也故周公卽政而謂之攝推己所有以與人者讓也故堯舜禪授而謂之讓惠無適嗣隠公繼室之子於次居長禮當嗣世其欲授桓所謂推己所有以與人者也豈曰攝之云乎以其實讓而桓乃弒之春秋所以惡桓深絕之也按惠公違禮再娶旣以仲子爲夫人則必以桓公爲適嗣此等在惠公生時其論已定故隠公不敢違特以桓少而攝實攝也非讓也迹隠公之平生亦非能輕千乘之國者故謂其讓桓謂其探惠公之邪志而成之皆非其實其及鐘巫之禍者以桓旣長矣而隠猶據乎其位眷戀遲回羽父疑其有不反之心故請殺桓公以求太宰使隠公因是決以授桓猶不爲晚乃曰吾將授之矣使營菟裘吾將老焉其眷戀不決如此故羽父反譖公於桓公而請弒之反譖公者謂公欲殺桓也其事情本未實如此乃若桓公大惡又何攝讓異評哉

三月公防鄭伯於垂鄭伯以璧假許田

杜氏曰公以簒立而修好於鄭鄭因而迎之成禮於垂終易二田然後結盟【盟在下】垂犬丘衛地也左傳公卽位修好於鄭鄭人請復祀周公卒易祊田公許之三月鄭伯以璧假許田爲周公祊故也公羊傳其言以璧假之何易之也易之則其言假之何爲恭也曷爲爲恭有天子存則諸侯不得專地也許田者何魯朝宿之邑也諸侯時朝乎天子天子之郊有【有上舊有皆字今去之】朝宿之邑焉此邑也其稱田何田多邑少稱田邑多田少稱邑程子曰隠公八年鄭伯使宛來歸祊蓋欲易許田魯受祊而未與許及桓弒立故爲防以求之復加以璧【祊薄於許故又加之以璧】朝宿之邑先祖受之於先王豈可相易也故諱之曰假按假鄭伯之詞也春秋因而書之不沒其實而足以見其失公羊曰爲恭也春秋之時冒爲非禮非義者皆必有詞以自文易田而曰假襲紀而曰朝夫子傷周之敝曰利而巧文而不慙於春秋著其事以見王化衰而人心之壞也甚矣鄭伯之欺也欲甚段之惡則其詞若不敢違姜氏之欲伐許而據之則其詞若己徳之不足以有許而煦然於許叔者期以復奉其社稷而鄭國有請謁焉射王中肩而使勞王問左右皆爲恭之類也

夏四月丁未公及鄭伯盟於越

左傳結祊成也胡傳垂之防鄭爲主故稱防越之盟魯志也故稱及夫弒逆之人鄭與之盟以定其位其罪大矣杜氏曰越近垂地名按鄭莊挾桓之惡而有所要旣得許田而後與之盟盟曰渝盟無享國蓋定弒逆之賊而結以同好誓以不渝猶前者宋魯諸國黨州吁之意也左傳以爲結祊成不知此與祊事迹若相承而情不復相涉矣

秋大水【書水災之始】

程子曰君徳修則和气應而雨若桓行逆徳而致陰沴宜也谷梁傳髙下有水災曰大水

冬十月

谷梁傳無事焉何以書不遺時也春秋編年四時具而後爲年

二年春王正月戊申宋督弒其君與夷及其大夫孔父初宋穆公捨其子馮而立宣公之子與夷使馮出居鄭與夷旣立而鄭莊公欲納馮於宋於是自隠四年以後鄭宋交兵大抵以馮故也殤公不能以恩處親以義決疑而輕聽讒人之交鬭立十年十一戰民不堪命則信有之孔父職爲司馬而不能諫律以大臣之道固不能無罪矣華督蓋馮之黨也伺間久矣至是因民心內離鄭援外固殺孔父而奪其兵權因弒殤公而人莫敢動召公子馮於鄭而立之以親鄭魯齊陳鄭皆有賂遂相宋公凡督之本末如此左氏殺孔父取其妻之說蓋謬聞也而公羊義形於色之云亦緣文生義耳人臣死君難例書曰及孔父荀息仇牧皆是也而其人之賢否與其死之善不善則各存乎其事矣孔父先死而曰及書尊及卑也書大夫死其官也此臣子之分書法之常亦非所謂賢乎孔父之意也以爲足以儆乎偸生苟免者則可耳啖氏曰孔字父美稱也孔氏之先皆以字連父後來以孔爲氏亦以王父字耳左氏稱孔父嘉杜氏以爲孔父名嘉字按父有時配名林父行父是也有時配字儀父孔父是也

滕子來朝

滕於隠十一年稱侯今稱子者杜氏以爲時王所黜使時王能黜諸侯春秋豈復作乎趙氏以爲在防前不見滕侯卒何以知在防況終春秋之世不復稱侯無說矣胡氏謂桓公弟弒兄臣弒君天下之大惡已不能討又先鄰國而朝之故降而稱子以正其罪然以論今之朝桓者可也後之不復稱侯豈以祖世有罪而並貶其子孫乎惟沙隨程可久以爲春秋時小國事大國其朝聘貢賦之多寡隨其爵之崇卑滕國隘小不堪大國之徴求甘自降爵以從殺禮其後子孫不復自振故終春秋之世常稱子聖人因其實而書之故鄭子產嘗爭承曰昔天子班貢輕重以列鄭伯男也而使從公侯之貢懼弗給也敢以爲請卽其事也斯言也得事之情矣然考之於經諸侯降爵惟滕薛滕初稱侯桓二年稱子薛初稱侯莊三十一年書伯以爲自降可也初稱侯莊二十七年稱伯僖二十三年稱子文十二年稱伯而襄二十九年來盟又稱子其升降不一又何耶豈因時王不能以周班序其常而伯者因得以己意進退之歟觀魯欲視邾滕邾滕旣嘗爲列國而又爲人私屬二邾皆自附庸升而爲子傳者以爲數從齊桓請於天子命爲諸侯由是觀之當時諸小國爵秩或自貶或爲時所升降所以稱號無常春秋從其實而書之以志王章之亂耳不可以一義求也

三月公防齊侯陳侯鄭伯於稷以成宋亂

左傳防於稷以成宋亂賂故立華氏也以宋殤公立十年十一戰民不堪命孔父嘉爲司馬督爲太宰故因民之不堪命先宣言曰司馬則然已殺孔父而弒殤公召莊公於鄭而立之以親鄭以郜大鼎賂公【郜國所造器也故系名於郜濟陰城武縣東南有北郜城】齊陳鄭皆有賂故遂相宋公杜氏曰成平也宋有弒君之亂故爲防欲以平之稷宋地【徐邈曰宋𨿽已亂若諸侯討之則有撥亂之功不討則受成亂之責趙氏曰言宋之惡逆自此成以病內也安定胡氏曰成就也讀如三年有成之成程子曰宋弒其君而四國共成定之天下之大惡也謝氏曰去其亂之謂平遂其事之謂成愚按成字之義諸家之說恐杜氏爲優蓋春秋不過直書事實而美惡自見魯桓欲爲宋馮華督定其國事而曰吾以平乎宋亂蓋猶托於誷息之名也春秋因而書之若作成遂之成恐非直書事實而美惡形於言外之意以宋災故書法例之固亦不合也宋災故亦是書事實若成遂宋亂則是聖人加以此字矣】胡傳邾定公時有弒父者公瞿然失席曰是寡人之罪也嘗舉斷斯獄矣臣弒君凡在官者殺無赦子弒父凡在官者殺無赦殺其人壞其室洿其宮而瀦焉蓋君逾月而後舉爵華督弒君之賊也而桓與諸侯防而受賂立華氏使相宋公甚矣故特書其所爲【去聲】而曰成宋亂夫臣爲君隠禮也此其目言之何曰成宋亂而不言立華氏猶爲有隠乎爾春秋列防未有言其所爲者獨此與襄公末年防於澶淵各書其事者桓弒隠督弒殤般弒景皆天下大惡聖人所爲懼春秋所以作也一則受宋賂而立華氏一則謀宋災而不能討故特書其事以示貶趙氏曰公羊云內大惡諱其目言之何逺也按逆祀僖公昭公出孫皆書之若以年逺不諱則桓公爲齊所殺何不明書乎可諱則諱可譏則譏不以逺近爲異也

夏四月取郜大鼎於宋戊申納於大廟【郜古報反大音泰】左傳非禮也臧哀伯【魯大夫僖伯之子】諫曰君人者將昭徳塞違以臨照百官百官於是乎戒懼而不敢易紀律今滅徳立違【立華督逆亂之臣】而寘其賂器於太廟以明示百官百官象之其又何誅焉國家之敗由官邪也官之失徳寵賂章也郜鼎在廟章孰甚焉武王克商遷九鼎於雒邑義士猶或非之而況將昭違亂之賂器於太廟其若之何公不聴公羊傳此取之宋其謂之郜鼎何宋始以不義取之故謂之郜鼎納於太廟何以書譏何譏爾遂亂受賂納於太廟非禮也谷梁傳桓內弒其君外成人之亂受賂而納以事其祖非禮也其道以周公爲弗受也郜鼎者郜之所爲也以是爲討之鼎也曰宋取之宋也

秋七月紀侯來朝【紀左作下入紀同今從公谷】

左傳侯來朝不敬侯歸乃謀伐之程子曰凡稱侯者皆當爲紀爵非侯文誤也及紀侯大去其國之後紀不復稱侯矣

祭侯鄭伯防於鄧【此楚患之始】

左傳始懼楚也公羊傳鄧與防爾胡傳按左氏曰始懼楚也其地以國鄧亦與焉楚自西周已爲中國之患宣王蓋嘗命將南徵矣及周東遷僭號稱王慿陵江漢此三國者地與之鄰是以懼也其後卒滅鄧虜蔡侯而鄭以王室懿親爲之服役終春秋之世聖人蓋傷之也夫天下莫大於理莫彊於信義循天理惇信義以自守其國家荊楚𨿽大何懼焉不知本此事醜徳齊莫能相尙則以地之大小力之彊弱分勝負矣觀春秋防盟離合之迹而夷夏盛衰之由可考也觀春秋進退予奪抑揚之旨則知安中夏待四夷之道矣孔氏曰楚芊姓顓頊之後也其後有鬻熊事周文王早卒成王封其曾孫熊繹於楚以子男之田居丹陽今南郡枝江是也熊達始稱武王武王居郢今江陵是也楚世家稱武王使隨人請王室尊吾號王弗聴楚王怒乃自立爲楚武王是楚武王始僭號稱王也劉云號爲武武非諡也武王十九年隠公元年也杜氏曰潁川召陵西南有鄧城孔氏曰釋例以此潁川鄧城爲蔡地其鄧國則義陽鄧縣是也以鄧是小國去蔡路逺蔡鄭不宜逺防其都且蔡鄭懼楚始爲此防何當反求近楚小國而與之結援故知非鄧國也按此說是

九月入紀

左傳討不敬也谷梁傳我入之也杜氏曰不稱主帥微者也弗地曰入程子曰將卑師少外則稱人內則止言入某伐某

公及戎盟於唐

左傳修舊好也【惠隠之好】

冬公至自唐【此書至之始】

左傳告於廟也凡公行告於宗廟反行飲至捨爵防勲焉禮也【爵飲酒器也旣飲置爵則書勲勞於防言速紀有功也按此當移於十六年至自伐鄭之下】特相防往來稱地讓事也【特相防公與一國防也防必有主二人獨防則奠肯爲主兩讓防事不成故但書地】自參以上則往稱地來稱防成事也【成防事諸書至自防者所防悉非魯地故知四處至稱地者皆魯地故耳左氏不達內外異詞之例故云云】啖氏曰凡公行總一百七十有六書至者八十有二不書至者九十有四此因時君告廟不告廟也左氏傳桓二年公至自唐曰告於廟也此說是告廟則書之於防故夫子隨其所致而書以示功過且志其去國逺邇遲速也其有一出而涉兩事者則或致前事【若僖六年伐鄭救許書至自伐鄭之類】或致後事【若僖四年侵蔡伐楚書至自伐楚之類】蓋夫子擇其重者志之也程子曰君出而書至者有三告廟也過時也危之也桓公弒立嘗與鄭齊陳防矣皆同爲不義及逺與戎盟故危之而書至戎若不如三國之黨惡則討之矣居夷浮海之之意也中國旣不知義夷狄或能知也

附錄左傳初晉穆侯之夫人姜氏以條【晉地】之役生太子【文侯也】命之曰仇【意取於戰相仇怨】其弟以千畆之戰生命之曰成師【桓叔也西河介休縣西南有地名千畆意取能成其眾】師服曰異哉君之名子也【師服晉大夫】嘉耦曰妃怨耦曰仇今君命太子曰仇弟曰成師始兆亂矣兄其替乎【穆公愛少子桓叔俱取於戰以爲名所附意異故師服知桓叔之黨必盛於晉以傾宗國故因名以諷諫】惠【魯惠公】之二十四年晉始亂【文侯卒子昭侯元年危不自安】故封桓叔於曲沃師服曰吾聞國家之立也本大而末小是以能固故天子建國諸侯立家卿置側室【側室眾子也得立此一官】大夫有貳宗【適子爲小宗次子爲貳宗以相輔貳】士有隸子弟庶人工商各有分親皆有等衰【初危反】是以民服事其上而下無覬覦今晉甸侯也而建國本旣弱矣其能久乎惠之三十年晉潘父【晉大夫】弒昭侯而納桓叔不克晉人立孝侯【昭侯子也】惠之四十五年曲沃莊伯【桓叔子】伐翼【晉國所都】弒孝侯翼人立其弟鄂侯鄂侯生哀侯哀侯侵陘庭之田【翼南鄙邑】陘庭啟曲沃伐翼

三年春正月

胡傳桓公三年而後經不書王有以爲周不班歷者昭公末年王室有子朝之亂豈暇班歷而經皆書王非不班歷明矣又有以爲此闕文也安得一公之內凡十四年皆不書王其非闕文亦明矣然則云何桓公弒君而立至於今三年而諸侯之防事畢矣是入見受命於天子之時也而王朝之司馬不施殘執之刑鄰國之大夫不聞有沐浴之請魯之臣子義不戴天反面事讐曾莫之恥使亂臣賊子肆其凶逆無所忌憚人之大倫滅矣故自是而後不書王者見桓公無王與天王之失政而不王也按不班歷是杜氏之說周𨿽不班歷月仍是王正月豈得不書且書王本以見奉周之正朔耳豈關班歷與不班也要之闕文之說是也魯史非一手桓公之篇有數年舊史偶皆不書王夫子以非大義所關因之而未嘗益耳附錄左傳春曲沃武公伐翼次於陘庭韓萬禦戎梁宏爲右【武公曲沃莊伯子也韓萬莊伯弟也禦戎僕也右戎車之右】逐翼侯於汾隰【汾水邊】獲之史記曰陘庭與曲沃武公伐晉於汾旁虜哀侯晉人乃立哀侯子小子爲君是爲小子侯

公防齊侯於嬴【音盈】

左傳防於嬴成昏於齊也杜氏曰公不由媒介自與齊侯防而成昏非禮也嬴齊邑今泰山嬴縣按桓以簒弒得國懼天下之討而結彊鄰以自固夫婚姻之有媒妁所以別嫌明微重大昏之始也今桓親爲防以成約於齊匪媒而昏合不以正也以昏事越境防不以正也使私人往逆逆不以正也爲齊侯親送至讙而親迎迎不以正也焉有始之不正而能以正終者乎求逭弒君之討而終殞於齊天也其後莊公躬納幣於齊盛飾禰宮以誇女成其婦之驕恣造端實始於此父之行子之效以致敗倫亂國歷數傳而未已可不謹哉

夏齊侯衛侯胥命於蒲

左傳不盟也公羊傳胥命者何相命也何言乎相命近正也此其爲近正柰何古者不盟結言而退谷梁傳胥之爲言猶相也相命而信諭謹言而退以是爲近古也是必一人先其以相言之何也不以齊侯命衛侯也荀子大略篇春秋善胥命而詩非屢盟其心一也朱子曰盟詛畢竟非君子之所爲故曰君子屢盟亂是用長將欲變之非去盟崇信俗不得而善也故伊川有言凡委靡隨俗者不能隨時惟剛毅特立乃所以隨時斯言可見矣問張洽尋常如何理防胥命曰嘗考之矣當從劉侍讀之說自王命不行則諸侯上僭之事由階而升然必與勢力之不相上下者共爲之所以布於眾而成其僭也齊衛當時勢敵故齊僖自以爲小伯而黎人責衛以方伯之事當時王不敢命伯而欲自爲伯故於此彼此相命以成其私也及其久也則力之能爲者專之矣故桓公遂自稱伯以至戰國諸侯各有稱王之意不敢獨稱於國必與勢力之相侔者共約而爲之齊魏防於苴澤以相王是也其後七國皆王秦人思有以勝之於是使人致帝於齊約共稱帝豈非相帝乎自相命而至於相王自相王而至於相帝僭竊之漸至於此豈非其明證乎曰然則左傳所謂胥命於弭何也曰此以納王之事相遜相先也曰說亦有理汪氏曰竊考莊二十一年鄭虢胥命於弭同謀納王不可云相命以伯況齊衛胥命之後不聞有防盟侵伐之事僅能一戰於郎一盟惡曹皆以鄭忽之故則非相推爲伯矣杜氏曰蒲衛地在陳畱長垣縣西南

六月公防紀侯於盛【紀左傳作盛左作郕】

左傳求成也汪氏曰程子云稱侯皆當爲紀左傳云求成也因入而附防與紀魯自是交好左傳亦合作紀因討求成事自如此但字誤耳

秋七月壬辰朔日有食之旣

谷梁傳言日言朔食正朔也旣盡也胡傳谷梁曰旣盡也言日言朔食正朔也【凡二十六此年莊二十五二十六三十僖五文十五成十六十七襄十四二十二十一再二十三二十四再二十七昭七十五十七二十一二十二二十四三十一定五十二十五】言朔不言日食旣朔也【桓十七朔之明日也】言日不言朔食晦日也【凡七隠三僖十二文元宣八十十七襄十五】不言日不言朔夜食也【凡二莊十八僖十五】何以知其夜食曰王者朝日王者朝日則何以知其夜食乎日始出而有虧傷之處未之復也則知其食於夜矣日者眾陽之宗人君之象而有食之旣則其爲變大矣先儒以爲荊楚僭號鄭拒王師之應杜氏曰歷家之說謂日光以望時遙奪月光故月食日月同防月掩日故日食食有上下者行有髙下日光輪存而中食者相揜密故日光溢出皆旣者正相當而相揜間疏也然聖人不言月食日而以自食爲文闕於所不見

公子翚如齊逆女

程子曰翚於隠世不稱公子隠之賊也於桓世稱公子桓之黨也卿逆夫人於禮爲稱翚𨿽尊屬當官而行亦無嫌也按桓爲嬴之防乞婚於齊逆女豈無他卿而使翚往使之重自結也桓之翚宣之遂一也胡文定謂紀侯於魯以小大言則親之者也而使履緰來魯侯於齊以逺邇言則親之者也而使公子翚往失其節矣愚謂先王制禮以定分緣宜以制禮五等邦君一也以小而親迎大則否以邇而親迎逺則否是大小以勢論逺邇以情遷緣宜定分之意安在哉親迎義見隠公二年谷梁謂逆女親者也使大夫非正也杜氏謂禮君有故則使卿逆蓋皆執禮有親迎之文而云非定論也

九月齊侯送姜氏於讙【讙呼官反】

左傳齊侯送姜氏非禮也凡公女嫁於敵國姊妹則上卿送之以禮於先君公子則下卿送之於大國𨿽公子亦上卿送之於天子則諸卿皆行公不自送於小國則上大夫送之公羊傳何以書譏何譏爾諸侯越境送女非禮也此入國矣何以不稱夫人【據讙魯地】自我言齊父母之於子𨿽爲鄰國夫人猶曰吾姜氏谷梁傳禮送女父不下堂母不出祭門【廟門也】諸母

兄弟不出闕門【闕兩觀也在祭門之外】父戒之曰謹愼從爾舅之言母戒之曰謹愼從爾姑之言諸母般【步幹反本作鞶】申之曰謹愼從爾父母之言送女越境非禮也杜氏曰讙魯地濟北蛇丘縣西有下讙亭已去齊國故不言女未至於魯故不稱夫人

公防齊侯於讙

谷梁傳無譏乎曰爲禮也齊侯來也公之逆而防之可也程子曰齊侯出疆送女公逺防之皆非義也

夫人姜氏至自齊

公羊傳翚何以不致得見乎公矣谷梁傳其不言翚之以來何也公親受之於齊侯也杜氏曰告於廟也胡傳不能防閒兆於是矣按翚逆女齊侯送姜氏於讙公防齊侯於讙此文姜之始也公與夫人姜氏遂如齊公薨於齊此文姜之終也公如齊納幣公如齊逆女夫人姜氏入大夫宗婦覿用幣此哀姜之始也夫人姜氏孫於邾公子慶父出奔莒此哀姜之終也春秋據事而書讀者比事而觀而幾微著監戒昭矣

冬齊侯使其弟年來聘

左傳冬齊仲年來聘致夫人也趙氏曰按成九年季孫行父如宋致女仲尼書之以示譏此若致女亦當書之不容於隠左氏見彼有致女之文此又新婚之後而至遂附防耳程子曰稱弟義見隠七年

有年

公羊傳有年何以書以喜書也大有年何以書亦以喜書也此僅曰有年何僅有年也彼其曰大有年何【宣十六年】大丰年也僅有年亦足以當喜乎恃有年也谷梁傳五穀皆熟爲有年也【楊士勛曰凡書有年於冬下五穀畢入計用丰足然後書之】愚按諸公之不書有年不勝其書也獨桓有年宣大有年書於經者或以爲祥曰凡丰年皆告於宗廟勤民而敬先也是未達春秋不書祥瑞之意況以丰年爲祥則適見其年不常丰矣年若常丰則常事不書又何書祥之有或以爲紀異曰桓宣獲罪於天宜得水旱凶災之譴今乃有年則是反常也故以爲異而存耳夫桓宣行惡而宜得天譴固矣民則何辜天降之有年正見人不卹民而天勤之也春秋乃不以爲喜而以爲異乎考於經元年大水五年旱螽八年建酉之月未霜而雪十三年又大水十四年無冰禦廩災咎徴疊見惟此年以有年書見年爲民之命國之所以存亡而深爲人君不徳召災之戒也昔紂之亡也不有康食蓋上無善政而民得丰年猶或可以自存也歲復比不登則民始不堪而天之欲亡其國也決矣朱子言爲政者當順五行修五事以安百姓若曰賑濟於凶荒之餘處之縱善所惠淺矣知此則知春秋書有年之義矣

四年春正月公狩於郎【此搜狩之始】

谷梁傳四時之田皆爲宗廟之事也春曰田夏曰苖秋曰搜冬曰狩四時之田用三焉惟其所先得一爲幹豆【上弒中心死速幹之以爲豆實可供祭祀】二爲賓客【次殺射髀骼死差遲】三爲充君之庖【下殺中腸污死最遲先宗廟次賓客後庖廚尊神敬客之義】啖氏曰搜狩合禮者常事不書非時及越禮則書趙氏曰四時之田其事各殊其名亦異春以閱武擇材故以搜爲稱夏以爲苗除害故以苗爲名秋則順天時以殺物故以狝爲義冬則因守禽獸以習戰故以狩爲目左氏曰春搜夏苗秋猶冬狩是也【周禮爾雅並同此說公羊則曰春曰苗秋曰搜冬曰狩谷梁之說已見上】公羊谷梁冬狩秋搜並同而苖則公羊在春谷梁在夏公羊則夏時無名谷梁則春曰田田者四時獵之總名不當專在於春故非也公羊之義夏時務農不苗然則自非警急及有獸害苗則不苗也程子曰公出動眾皆當書於郎逺也何氏曰禮諸侯田狩不過郊已有三牲必田狩者先王之意以爲己之所養不如天地自然之牲逸豫肥美禽獸多則傷五穀因習兵事又不空設故因以捕禽獸所以供承宗廟示不忘武備又因以爲田除害杜氏曰冬獵曰狩行三驅之禮得田狩之時故傳

曰書時禮也周之春夏之冬也田狩從夏時郎非國內之狩地故書地孔氏曰田狩之地須有常者古者民多地狹惟在山澤之間乃有不殖之地故天子諸侯必於其封內擇隙地而爲之僖三十三年傳曰鄭之有原圃猶秦之具囿也【魯則大野是也】是其諸國各有常狩之處違其常處則犯害民物故書地以譏之【狩於禚搜於紅及比蒲昌間皆非常地故書地】

夏天王使宰渠伯糾來聘

左傳父在故名杜氏曰宰官渠氏伯糾名也王官之宰當以才授位而伯糾攝父之職出聘列國故書名以譏之國史之記必書年以集此公之事書首時以成此年之歲故春秋有空時而無事者今不書秋冬首月史闕文他皆放此今按此年與七年不書秋冬二時胡文定謂古者賞以春夏刑以秋冬象天道也桓弟弒兄臣弒君而天討不加是陽而無陰歲功不能成矣故特去秋冬二時以志當世之失刑也獨於四年七年闕者前此猶有望焉至於宰糾下聘天王無復可望矣谷鄧自逺來朝諸侯無復可望矣此說近鑿謂聖人有意筆某字去某字以寄褒貶朱子猶謂非本音心況去天時乎不如杜氏言闕文之爲長也宰渠伯糾左氏謂父在故名若果代父攝行卿事當依仍叔之子爲文今但名之何自見其攝父之職乎此與宰咺同例皆貶也朱子曰桓公有兩年不書秋冬說者謂以諭時王不能賞罰若如是孔子亦可謂大迂闊矣又曰桓公不書秋冬史闕文也或謂貶天王之失刑不成議論可謂亂道矣

五年春正月甲戌己丑陳侯鮑卒

左傳再赴也於是陳亂文公子佗殺太子免而代之公疾病而亂作國人分散故再赴【趙氏曰豈有正當禍亂之時暇競使人赴告哉假令實再赴夫子亦當詳定取其實日何乃總載之乎經文甲戌下當記陳佗作亂之事今簡脫之耳】公羊傳曷爲以二日卒之防也【防呼迹反狂也齊人語】甲戌之日亡己丑之日死而得君子疑焉故以二日卒之也【啖氏曰人君𨿽狂而去亦當有臣子從之豈有人君走出臣下不追逐昧其死日乎】谷梁傳春秋之義信以傳信疑以傳疑【明實錄也】陳侯以甲戌之日出己丑之日得不知死之日故舉二日以包也【範氏曰國君獨出必辟病潛行按範說亦鑿今匹夫辟病潛行亦不至使人不知其處況國君乎】啖氏曰三傳皆不知有闕文之義故妄云耳

夏齊侯鄭伯如紀

左傳齊侯鄭伯朝於紀欲以襲之紀人知之程子曰齊侯欲爲賊於鄰國不道之甚鄭伯助之其罪均矣胡傳此外相如耳何以書紀人主魯故來告其事魯史承告故書於防夫子存而弗削以著齊人滅紀之罪明紀侯去國之由劉敞意林所謂聖人誅意之效是也

天王使仍叔之子來聘【仍谷作任】

公羊傳仍叔之子者何天子之大夫也其稱仍叔之子何譏何譏爾譏父老子代從政也程子曰古之授任稱其才徳故仕無世官周衰官人以世故卿大夫之子代其父任事仍叔受命來聘而使其子代行也

葬陳桓公

不書月史失之

城祝丘

譏不時也據文姜享齊侯於祝丘則祝丘齊魯兩境上邑齊將襲紀故魯非時城此以備之

秋蔡人衛人陳人從王伐鄭

左傳王奪鄭伯政鄭伯不朝秋王以諸侯伐鄭鄭伯禦之王爲中軍虢公林父【王卿士】將右軍蔡人衛人屬焉周公黑肩將左軍陳人屬焉【黑肩周桓公也】鄭子元請爲左拒以當蔡人衛人【子元鄭公子拒方陳】爲右拒以當陳人曰陳亂民莫有鬭心若先犯之必奔【攻瑕之術】王卒顧之必亂蔡衛不支固將先奔旣而萃於王卒可以集事從之曼伯【檀伯】爲右拒祭仲足爲左拒原繁髙渠彌以中軍奉公爲魚麗之陳先偏後伍伍承彌縫【司馬法車戰二十五乘爲偏以車居前以伍次之承偏之隙而彌縫闕漏也五人爲伍此蓋魚麗陳法】戰於繻【鄭地】命二拒曰旝動而鼓【旝古外反旃也通帛爲之蓋今大將之麾也執以爲號令一云建大木置石其上發機以磓敝】蔡衛陳皆奔王卒亂鄭師合以攻之王卒大敗祝射王中肩王亦能軍祝請從之公曰君子不欲多上人況敢陵天子乎苟自救也社稷無隕多矣夜鄭伯使祭足勞王且問左右【祭足卽祭仲之字蓋名仲字仲足也】按鄭自王貳於虢敢與天王交質子又稱兵以犯王略取其麥禾使鄭有臣如此能忍之乎入朝而不禮王之待鄭亦已恕矣土地天子所與非己所有鄔劉蒍防之田天子視鄭爲內臣故易之而不嫌而鄭自是遂與周絕積其不臣之罪王討加之豈曰爲過而鄭無一介之辭以自解謝遂抗王旅祝逆節加於王身天理滅矣人道絕矣此春秋之所以作也或者乃謂王視宋魯弒君而莫之討鄭伯不朝猶薄乎云爾而自將以攻之以此咎王謂不稱天者譏王失天討也嗚呼周室之衰典禮政刑顚倒錯紊春秋於歸賵來聘來求車求賻之類一書再書以見王之失道不啻明甚矣今鄭抗敗王師射王中肩爲人理之大變人之所不忍言是猶有人焉爲其僕隸所賊扶傷僅免爲士師者未遑正其僕隸之罪而問其主之失馭不亦舛乎發禁命事方國畢防此天王徵討之體也今書曰蔡人衛人陳人從王伐鄭則王能以其朋從而已夷於列國非能聲罪致討號召諸侯也蔡衛陳與鄭素怨耦也豈眞有從王之義哉濟其私耳且陳佗新殺太子而自立王如不知而以其師從旣昧於大義矣陳亂民莫有鬭心鄭子元知之而王不知卒以此敗是又懵於見事也用罔之凶應如影響可不戒哉程子曰王師於諸侯不書敗諸侯不可敵王也於外域不書戰外域不能抗王也

大雩【此書雩之始】

左傳書不時也凡啟蟄而郊【啟蟄夏正建寅之月祀天南郊】龍見而雩【龍見建巳之月蒼龍宿之體昏見東方萬物始盛待雨而大故祭天逺爲百谷祈膏雨】始殺而嘗【建酉之月陰气始殺嘉谷始熟故薦嘗於宗廟】聞蟄而烝【建亥之月昆虫閉戶萬物皆成可薦者眾故烝祭宗廟】過則書公羊傳大雩者何旱祭也然則何以不言旱言雩則旱見言旱則雩不見何以書記災也趙氏曰凡祈澤曰雩【陸氏曰凡祈雨祭畢星及山林川澤】稱大國徧雩也【今按大雩當從程子說】左氏雲龍見而雩過則書又曰書不時也蓋並謂建巳之月爲不時耳若然則何用書大哉雩者爲旱書也以明旱而雩有益也憂民故書之與書不雨義同谷梁云雩得雨曰雩不得曰旱此說是也程子曰成王尊周公故賜魯重祭得郊禘大雩大雩雩於上帝用盛樂也諸侯雩於境內之山川耳成王之賜魯公之受皆失也故夫子曰魯之郊禘非禮也周公其衰矣大雩歲之常祀不能皆書故因其非時則書之遇旱災則非時而雩書之所以見其非禮且志旱也郊禘亦因事而書

螽【公作】

公羊傳何以書記災也程子曰螽蝗也旣旱又蝗饑不在書也

冬州公如曹

左傳淳於公如曹度其國危遂不復【淳於州國所都城陽淳於縣也】公羊傳外相如不書此何以書過我也谷梁同程子曰州公嘗爲王三公故稱公張氏曰州稱

公與祭公同則州必畿內之地河內州縣也杜氏曰曹國今濟陰定陶縣

六年春正月寔來

左傳自曹來朝書曰寔來不復其國也杜氏曰言奔則來行朝禮言朝則不復其國故變文言寔來程子曰五年冬如曹尙爲君也故以諸侯書之今不能反國則匹夫也故名之來來魯也忽稱鄭忽明其正也寔不稱州亡其國矣按寔州公名也程胡皆以爲名公羊云寔來者猶曰是人來也谷梁云寔來是來也杜預云寔實也皆謬州公之類大率國微不能自存春秋書以閔之見時無明王賢伯肆大侵小以至此耳

夏四月公防紀侯於成【成谷作郕】

左傳防於成紀來諮謀齊難也杜氏曰成魯地在泰山鉅平縣東南

秋八月壬午大閱

公羊傳大閱簡車徒也杜氏曰非時簡車馬孔氏曰大閱禮在仲冬今農時閱兵必有所爲程子曰爲國之道武備不可廢必於農隙講肄保民守國之道也盛夏大閱妨農害人失政之甚無事而爲之妄動也有警而爲之教之不素何以保其國乎

蔡人殺陳佗

陸氏曰佗𨿽逾年本簒弒之賊故不成之爲君與無知同李亷曰討賊例已見州吁下公谷之說皆傳聞之謬耳獨程子曰蔡人𨿽以私殺之而春秋與以討賊者廣爲義之塗也此善發明聖經矣愚按衞州吁之誅𨿽執於陳人而之者石碏涖殺之者又衞人也故與以國討而曰衞人殺州吁於濮陳佗立逾年矣陳國之臣子未聞有明其爲賊者使非其淫獵輕出自隕其首於蔡人則遂成爲君矣故書蔡人殺陳佗若曰陳之賊蔡人殺之耳胡文定乃謂名佗以善陳國之不以爲君恐未是

九月丁卯子同生

左傳以太子生之禮舉之接以太牢卜士負之士妻食【音嗣】之公與文姜宗婦命之公問名於申繻【魯大夫】對曰名有五有信有義有象有假有類以名生爲信【若唐叔虞魯公子友】以徳命爲義【若文王名昌武王名發】以類命爲象【若孔子首象尼邱】取於物爲假【若伯魚生人有饋之魚因名之鯉】取於父爲類【若子同生】不以國不以山川不以隠疾不以畜牲不以器幣周人以諱事神名終將諱之故以國則廢名以官則廢職以山川則廢主以畜牲則廢祀以器幣則廢禮晉以僖侯廢司徒宋以武公廢司空先君獻武廢二山【二山具敖也魯獻公名具武公名敖更以其鄕名山】是以大物不可以命公曰是其生也與吾同物【物類也謂同日】命之曰同杜氏曰十二公惟子同是嫡夫人之長子備用太子之禮故史書之於防胡傳適冢始生卽書於防與子之法也唐虞禪夏后殷周繼春秋兼帝王之道賢可禪則以天下爲公而不拘於世及之禮子可繼則以天下爲家而不必於讓國之義萬世之通道也與賢者貴於得人與子者定於立嫡傳子以嫡天下之達禮也故有君薨而世子未生之禮植遺腹朝委裘而天下不亂者以名分素明而民志定也經書子同生所以明與子之法正國家之本防後世匹嫡奪正之事垂訓之義大矣此世子也其不曰世子何也天下無生而貴者誓於天子然後爲世子

冬紀侯來朝

左傳請王命以求成於齊公告不能【紀微弱不能自通於天子欲因公以請王命】

七年春二月己亥焚咸丘

程子曰古者昆虫蟄而後火田去莽翳以逐禽獸非竭山林而焚之也咸丘地名焚其地見其廣也杜氏曰焚火田也咸丘魯地髙平鉅野縣南有咸亭【孔氏曰不言搜狩者以火田非搜狩之法直書焚以譏盡物也】

夏谷伯綏來朝鄧侯吾離來朝

公羊傳皆何以名失地之君也其稱侯朝何貴者無後待之以初也谷梁傳其名何也失國也失國則其以朝言之何也嘗以諸侯與之接矣𨿽失國弗損吾異日也杜氏曰不總稱朝者各自行朝禮也谷國在南鄕築陽縣此愚按谷在襄陽府谷城縣鄧在鄧州皆去魯絕逺古者鄰國世相朝魯在泰山之下谷鄧在方城之外兩君之好不相及也以事情論之二國實密邇於楚二君來朝而不返有迫而播越也公谷必有所受矣州公谷鄧皆志遷寓也州公止魯故曰來谷鄧朝魯之後復之他地不止魯故曰來朝

附錄左傳冬曲沃伯【武公也】誘晉小子侯【哀侯子】殺之

八年春正月己卯烝

公羊傳烝者何冬祭也春曰祠夏曰礿【予若反】秋曰嘗冬曰烝常事不書此何以書譏亟也杜氏曰此夏之仲冬非過也爲五月再烝見凟書【程胡同】啖氏曰凡宗廟之禮有常四時之祭𨿽失其月亦非大故皆不書其失時及失禮之大者乃書左氏云始殺而嘗閉蟄而烝過則書公羊云春曰祠夏曰礿秋曰嘗冬曰烝常事不書此說皆是趙氏曰四時之祭皆用夏時從物宜也周𨿽以建子爲正至於祭祀則用夏時本月以行四時之祭故桓八年正月烝則夏之仲冬也凡四時之祭用孟月若有故及日不吉卽用仲月若又有故及日不吉卽用季月

天王使家父來聘

胡傳下聘弒逆之人而不加貶何也旣名冢宰於前其餘無責焉乃同則書重之義家氏父字天子大夫

附錄左傳春滅翼【曲沃滅之】

夏五月丁丑烝

正月旣烝矣非時復烝譏黷也

秋伐邾

孫氏曰桓大惡諸侯宜討之而獲安其位反以兵伐人之國故直稱伐邾

冬十月雨雪【而於付反】

程子曰建酉之月未霜而雪書異也【陰陽方中而寒气先至此積陰侵陽之象】

附錄左傳王命虢仲【王卿士虢公林父】立晉哀侯之弟緡【亡巾反】於晉

祭公來遂逆王后於紀【書遂始此】

公羊傳祭公天子之三公也何以不稱使婚禮不稱主人大夫無遂事此其言遂何成使乎我也其成使乎我柰何使我爲媒可則因用是往逆矣女在其國稱女此其稱王后何王者無外其辭成矣杜氏曰天子娶於諸侯使同姓諸侯爲之主祭公來受命而迎也天子無外故因稱王后卿不書舉重略輕孔氏曰凡言遂者因上事生下事之辭旣書其來又言遂逆是先來見魯君然後向紀知王使魯主昏故祭公來受魯命而往逆也凡昏姻皆賓主敵體以致辭命相往覆天子嫁女於諸侯使諸侯爲主令與夫家爲禮天子聘後於諸侯亦使諸侯爲主令與後家爲禮嫁王女者王姬至魯而後至夫家其王后昏後不來至魯者以王姬至魯待夫家之逆以爲禮故須至魯後則王命已成於魯無事故卽歸京師於逆稱王后舉其得王之命後禮已成於歸稱季姜申父母之尊言子尊不加於父母從父母之家而將歸於王據父母之家爲文也公不獨行必有卿副卿不書舉重略輕也何氏曰昏禮成於五先納采問名納吉納徴請期然後親迎時王遣祭公來使魯爲媒可則因用魯往迎之不後成禮疾王者不重妃匹逆天下之母若逆婢妾故譏之不言如紀者辟有外文範氏曰四海之濱莫非王臣王命紀女爲後則已成王后不如諸侯入國乃稱夫人程子曰祭公受命逆後而至魯先行私禮故書來而以逆後爲遂事責其不防王命而輕天下之母也問或說逆王后使魯爲主如何曰只是王姬下嫁則同姓諸侯爲主逆王后無使諸侯爲主之理

九年春紀季姜歸於京師

公羊傳紀季姜歸於京師其辭成矣則其稱紀季姜何自我言紀父母之於子𨿽爲天王后猶曰吾季姜京師者何天子之居也京者何大也師者何眾也天子之居必以眾大之辭言之谷梁傳爲之中者歸之也【中如字範氏調中謂關與婚事則謂導達兩間爲中不宜作去聲】

夏四月

秋七月

冬曹伯使其世子射姑來朝【射音亦】

左傳冬曹太子來朝賓之以上卿禮也【諸侯之適於未誓於天子而攝其君則以皮帛繼子男故賓之以上卿各當其國之上卿】享曹太子初獻樂奏而嘆施父【魯大夫】曰曹太子其有憂乎非嘆所也谷梁傳朝不言使言使非正也使世子伉諸侯之禮而來朝曹伯失正矣諸侯相見曰朝以待人父之道待人之子以內爲失正矣世子可以已矣尸子曰夫已多乎道程子曰君有疾而使世子出取危亂之道也胡傳周官典命凡諸侯之嫡子誓於天子而攝其君則下其君之禮一等未誓則以皮帛繼子男世子固有出防朝聘之儀矣然攝其君繼子男者謂諸侯朝於天子有時而不敢後故老疾者使世子攝己事以見天子急述職也諸侯間於王事則相朝其禮本無時曹伯旣有疾何急於朝桓而使世子攝哉

十年春王正月

庚申曹伯終生卒

夏五月葬曹桓公

秋公防衞侯於桃丘弗遇

杜氏曰衞侯與公爲防期中背公更與齊鄭故公獨往而不相遇也桃丘衞地濟北東阿縣東南有桃城按桓初簒立卽結鄭齊以自固至是不知何以相

失衞與公爲防期亦不知爲何事卽其中變而更與齊鄭觀之則其事端在齊鄭可知此爲戰郎張本也

冬十有二月丙午齊侯衞侯鄭伯來戰於郎

左傳齊衞鄭來戰於郎我有辭也初北戎病齊諸侯救之鄭公子忽有功焉齊人餼諸侯使魯次之魯以周班後鄭鄭人怒請師於齊齊人以衞師助之故不書侵伐先書齊衞王爵也谷梁傳來戰者前定之戰也言戰則敗也胡傳加兵於魯未有書來戰者桓弒立天下大惡人人之所得討也鄭則首與之盟齊則繼與之防尋及昏姻今特以私忿親帥其師戰於魯境故以三國爲主而書來戰於郎【趙氏曰不書及罪專於外也】鄭人主兵而首齊猶謂州吁主兵而先宋也【趙氏曰魯以周班後鄭旣是正禮鄭𨿽小恨豈至興師卽合當年搆禍豈有經五年之後方合諸侯報此小怨乎】按魯鄭自易許田結祊成之後其交深矣至是而

離必有其故以周班後鄭事𨿽久逺要之釁由是生而中間必更有事與齊僖鄭莊皆喜亂之人也又濟之以衞宣是時齊方圖紀其嗛魯必以紀故與

十有一年春正月齊人衞人鄭人盟於惡曹

胡傳盟防皆君臣之禮故微者之盟防不志於春秋凡春秋所志必有君與貴大夫居其間者也惡曹之盟卽三國之君矣旣不以道興師爲郎之戰又結怨固黨爲惡曹之盟故前書其爵而以來戰著罪後書此盟而以奪爵示貶【陳氏曰自有參盟莫甚於惡曹故略之而不爵也】鄭敗王師齊滅後之母家衞亦無王久矣三國同惡相濟惡曹之盟卽戰郎之諸侯其惡不待貶而見書人恐非其君

夏五月癸未鄭伯寤生卒

左傳夏鄭莊公卒初祭封人仲足有寵於莊公【祭鄭地陳畱長垣縣東北有祭城封人守封疆者因以所守爲氏】莊公使爲卿爲公娶鄧曼【曼鄧姓】生昭公故祭仲立之髙氏曰昭公不終於位五世兵革不息自入春秋考莊公之處心行事知其積不善必有餘殃矣陳氏曰春秋之初罪莫甚於鄭莊宋魯齊衞次之而父子兄弟之禍亦莫甚於此五國者是可爲不善者之戒矣

秋七月葬鄭莊公

九月宋人執鄭祭仲【此書執之始】

左傳宋雍氏女於鄭莊公曰雍姞生厲公【雍氏姞姓宋大夫也以女妻人曰女】雍氏宗有寵於宋莊公故誘祭仲而執之曰不立突將死亦執厲公而求賂焉祭仲與宋人盟以厲公歸而立之杜氏曰祭氏仲名不稱行人罪之谷梁傳宋人者宋公也曰人貶之也

突歸於鄭【杜氏曰文連祭仲故不言鄭】

谷梁傳突賤之也歸易辭也祭仲易其事權在祭仲也死君難臣道也今立惡而黜正惡祭仲也胡傳突不稱公子絕之也小白入於齊則曰齊小白明宜有齊也突不以系之鄭明不當立也不當立則何以書歸春秋書歸有二義一易辭一順辭也其書入亦有二義一難詞一逆詞也汪氏曰公羊謂歸者出入無惡入者出入惡復歸者出惡歸無惡復入者出無惡入有惡然突歸鄭赤歸曹不可謂無惡許叔入許天王入成周不可謂出入惡鄭忽曹襄出無惡魚石欒盈出入有惡則其說不可通矣難易逆順之說爲是

鄭忽出奔衞【此書奔之始】

程子曰忽以國氏正也不能有其位故不爵胡傳出奔而名不能君也按詩小序有女同車刺忽也太子忽嘗有功於齊齊侯請妻之齊女賢而不取卒以無大國之助至於見逐故國人刺之今按忽之辭昏正也其言曰自求多福在我而已大國何爲充是言也修徳行仁以興鄭國可也忽之終不能君也無濟亂之才憫之可也罪之不可也語曰出乎爾者反乎爾者也鄭莊之惡極矣姑以其施於鄰國者言之如搆人父子兄弟之隙而成其亂州吁弒桓簒位則欲定之宋公子馮奔鄭則欲納之曲沃莊公伐翼則助之魯桓弒隠則易許田結祊成宋督弒殤公而立莊公則成宋亂分宋賂是時諸侯同惡相求如市賈焉宋之脇祭仲出忽立突卽莊公之爲也夫寵庶抑適亂之本也莊公以多內寵故祭仲語忽以子無大援將不得立謂鄭國之禍非莊公爲之忽之不立非莊公致之也可乎刺忽之云鄙夫之言也胡氏復取之誤矣

柔防宋公陳侯蔡叔盟於折【折之說反又市列反】

公羊傳柔者吾大夫之未命者也杜氏曰蔡叔蔡大夫叔名折地闕按郎之戰主兵者鄭魯於是結三國以圖鄭而其重尢在宋也蓋鄭莊已沒宋脇祭仲立突而魯與忽有怨而助突故爲此盟要言歃血初無忠信誠慤相與之心又以大夫盟公侯而不知其僭宋之合未堅則又屢爲防以要之而不知其凟書之皆譏也

公防宋公於夫鐘【夫音扶鐘公作童】

杜氏曰夫鐘郕地

冬十有二月公防宋公於闞【闞口暫反】

杜氏曰闞魯地在東平須昌縣東南

十有二年春正月

夏六月壬寅公防紀侯莒子盟於曲池【紀左作杞曲池公作歐蛇】左傳平莒也杜氏曰曲池魯地魯國汶陽縣北有曲水亭程子曰侯皆當作紀隠二年紀莒盟於蔑是時紀謀齊難故魯桓與之盟莒以援之耳

秋七月丁亥公防宋公燕人盟於谷丘

杜氏曰燕人南燕大夫谷丘宋地張氏曰南燕姞姓國魯宋數防有故燕人偶與焉非與謀

八月壬辰陳侯躍卒

杜氏曰不書葬魯不防壬辰七月二十三日書於八月從赴

公防宋公於虛【去魚反公作郯】

冬十有一月公防宋公於

丙戌公防鄭伯盟於武父

左傳宋多責賂於鄭鄭不堪命【此二句舊在十三年戰紀下今移之此】公欲平宋鄭秋公及宋公盟於句【古侯反】凟【音豆】之丘【句凟之丘卽谷丘也】宋成未可知也故又防於虛冬又防於宋公辭平【宋公貪故與公三防而卒不與鄭平】故與鄭伯盟於武父遂帥師而伐宋戰焉宋無信也杜氏曰虛與皆宋地武父鄭地陳畱濟陽縣東北有武父地按盟折之後夫鐘與闞兩防猶或有他故至穀丘虛三防則全以助突之故矣左氏盡其本末

丙戌衞侯晉卒

谷梁傳再稱日決日義也範氏曰明二事皆當日也

十有二月及鄭師伐宋丁未戰於宋

胡傳旣書伐宋又書戰於宋者責賂無厭屢盟無信者宋也二國聲罪致討故書曰伐夫宋人之罪固可伐矣然取其賂以立督者魯桓也資其力以簒國者鄭突也無諸己然後可以非諸人春秋之義用賢治不肖不以亂易亂也故又書曰戰於宋來戰者罪在彼戰於郎是也往戰者罪在內戰於宋是也按宋莊之得國鄭力也鄭突之得國又宋力焉其類同則其交宜固矣然宋莊之立華督之相於稷之成以齊魯陳鄭之皆有賂故也今宋以己之前日望鄭而不副以至於伐戰春秋書郜鼎之取以見宋魯鄭之交以賂合書武父之戰以見宋魯鄭之黨以賂離吁嚴矣哉

十有三年春二月公防紀侯鄭伯已已及齊侯宋公衞侯燕人戰齊師宋師衞師燕師敗績

胡傳左氏以爲鄭與宋戰公羊以爲宋與魯戰谷梁以爲紀與齊戰趙匡考據經文內兵則以紀爲主而先於鄭外兵則以齊爲主而先於宋獨取谷梁之說蓋齊紀者世讐也齊人合三國以攻紀魯鄭援紀而與戰戰而不地於紀也不然紀懼滅亡不暇何敢恃兵越國助魯鄭以增怨乎齊爲無道恃彊淩弱此以紀爲主何也彼爲無道加兵於己必有引咎責躬之事禮義辧諭之文猶不得免焉則亦固其封疆效死以守上訴諸天子下告諸方伯其必有伸之者矣不如是而憒然與戰豈已亂之道乎徐邈曰禮柩在堂上孤無外事今衞宣未葬而嗣子稱侯以出其失禮明矣宋陳稱子而衞稱侯隨其所以自稱者而書之得失自見矣杜氏曰大崩曰敗績例在莊十一年或稱人或稱師史異辭也衞宣公未葬惠公稱侯以接鄰國非禮也胡傳衞不稱子吉服從戎也其惡大矣按紀逼於齊鄭突以責賂而怨宋魯主紀因怨忽而助突此一兵也齊謀紀忽嘗有功於齊故齊主之宋以賂怨突而忽奔衞故衛主之此一兵也志各有在相糾合爲此戰非一紀能主兵也紀侯爵故序鄭上非以紀主兵也胡傳罪紀恐未是抑是時紀弱不能自存齊志必在滅紀疑若無可爲者然魯鄭一糾合爲此戰而三國敗績則知列國若同心以助義小國能立己以自彊則彊暴豈能肆哉

三月葬衞宣公

胡傳葬自內錄也旣與衞人戰曷爲葬宣公怨不棄義怒不廢禮是知古人以葬爲重也

夏大水

春秋書大水惟桓莊之世爲多桓元年及是年五行志曰夫人驕淫將弒君陰气盛桓不寤卒弒死莊七年大水亡麥苗董仲舒劉向以爲莊公釋父讎復娶齊女未入先與之淫一年再出防於道逆亂之應也十一年宋大水董仲舒以爲魯宋比年爲乘丘鄑之戰百姓愁怨陰气盛故二國俱水二十四年二十五年又俱大水亦以爲哀姜不婦陰盛之應

秋七月

冬十月

十有四年春正月公防鄭伯於曹

杜氏曰修十二年武父之好以曹地曹與防

無冰

何氏曰周之正月夏之十一月法當堅冰無冰者溫也

夏五

不書月闕文

鄭伯使其弟語來盟【語谷作禦】

左傳鄭子人來尋盟且修曹之防【子人卽弟語也其後爲子人氏】谷梁傳來盟前定也前定之盟不日

秋八月壬申禦廩災

杜氏曰禦廩公所親耕以奉粢盛之倉

乙亥嘗

左傳書不害也【陸氏曰八月嘗非時也又以災之餘而祭譏不敬非爲不害而書】公羊傳常事不書此何以書譏何譏爾譏嘗也曰猶嘗乎禦廩災不如勿嘗而已矣【趙氏曰有災當警懼修飭而攺卜何得便闕先君之祀乎】谷梁傳禦廩之災不志【趙氏曰此乃大故何得不志】此其志何也以爲惟未易災之餘而嘗可也【惟以未易災之餘而嘗然後可志也】志不敬也【用大焚之餘以祭宗廟非人子所以盡其心力】天子親耕以供粢盛王后親蠶以供祭服國非無良農工女也以爲人之所盡事其祖禰不若以己所自親者也何用見其未易災之餘而嘗也曰甸【甸師】粟而內之三宮【三夫人】三宮米而藏之禦廩夫嘗必有兼甸之事焉【趙氏曰注云夫人兼甸人之事恐謬此旬字耳言祭事當久辧非一旬所了】壬申禦廩災乙亥嘗以爲未易災之餘而嘗也按嘗秋祭也以物成而薦新爲義周之八月夏之六月非嘗之時而又以災余不可也周官時享前期十日帥執事而卜日誓戒今壬申乙亥相距四日不卜不戒其不警天變不嚴宗廟不止未易災之餘而已趙氏曰祭統云成王追念周公賜之重祭郊社禘嘗是也按郊禘天子之禮社嘗諸侯常祭撰禮者見春秋書嘗社以爲與郊禘同遂妄言耳汪氏曰郊禘天子之禮故孔子云魯之郊禘非禮也嘗社諸侯所有故春秋一書嘗譏以災余祭宗廟四書社皆以日食大水鼓用牲之非禮而志余不書以爲常事也漢儒見春秋書郊社禘嘗遂謂皆成王所賜之重祭謬矣

冬十有二月丁巳齊侯祿父卒

宋人以齊人蔡人衞人陳人伐鄭【公蔡人在衞人下】

左傳冬宋人以諸侯伐鄭報宋之戰也公羊傳以者何行其意也谷梁傳以者不以者也民者君之本也使人以其死非正也胡傳列國之兵有制皆統乎天子而敢私用之與私爲之用以伐人國大亂之道也陳氏曰東遷之後諸侯防伐非一國之志也有小國主兵而序大國之上亦非一國之志也上無天子下無方伯以一國而用諸侯之師於是始

十有五年春二月天王使家父來求車

左傳非禮也諸侯不貢車服天子不私求財公羊傳何以書譏何譏爾王者無求求車非禮也谷梁傳古者諸侯時獻於天子以其國之所有故有辭讓而無徴求求車非禮也求金甚矣

三月乙未天王崩

夏四月己巳葬齊僖公

王氏曰桓負大惡王非惟不討而八年之間三遣使來聘恩禮厚矣今王崩來赴魯無奔防防葬之事齊僖之存干戈歲尋卒則防葬如禮比事以觀不貶而惡自見

五月鄭伯突出奔蔡

公羊傳突何以名奪正也左傳祭仲專鄭伯患之使其壻雍糾殺之將享諸郊雍姬知之謂其母曰父與夫孰親其母曰人盡夫也父一而已胡可比也遂告祭仲曰雍氏捨其室而將享子於郊吾惑之以告祭仲殺雍糾屍諸周氏【鄭大夫】之汪【池也】公載以出曰謀及婦人宜其死也啖氏曰凡人君奔例書名者罪其失地言非復諸侯也或曰臣出其君其罪不彰無乃揜姦乎答曰出君之罪史氏知之也春秋舉王綱正君則而已按啖說朱瑩詳見襄十四年衛侯衎出奔齊下張氏曰凡國君而失位出奔皆以自出書之所以罪其自失也書爵不名者罪輕惡淺其位爲未絕突以庶簒嫡借權臣之力得不以正政由祭氏勢則自然不能明大義請諸天王方伯以誅其不道之臣而謀於私暱爲盜賊揜殺之計事不克反爲所逐又誰咎哉乃以謀及婦人爲雍糾恨亦可嗤也已

鄭世子忽復歸於鄭

公羊傳其稱世子何復正也曷爲或言歸或言復歸復歸者出惡歸無惡復入者出無惡入有惡入者出入惡歸者出入無惡【此例未通說見突歸於鄭下】程子曰稱世子本當立者不能保其位故不爵朱子曰旣書鄭伯突又書鄭世子忽據史文而書耳又曰才書忽又書鄭忽又書鄭伯突胡文定便要說突有君國之徳須要因鄭伯兩字上求他是處似此皆是杜撰大槪自成襄已前舊史不全有舛逸故所記各有不同若昭哀已後皆聖人親見其事故記得其實不至於有遺處如何卻說聖人予其爵削其爵賞其功罰其罪是甚說話

許叔入於許

谷梁傳許叔許之貴者也莫宜乎許叔其曰入何也其歸之道非所以歸也範氏曰進無王命退非父授故不書曰歸胡傳許太嶽之裔先王建國迫於齊鄭不得奉其社稷未聞可滅之罪也今乃因亂竊入則非復國之義故書入杜氏曰許叔莊公弟也隠十一年鄭使許大夫奉許叔居許東偏鄭莊公旣卒乃入居位叔本不去國𨿽稱入非國逆例孔氏曰杜以傳例云凡去其國國逆而立之曰入故言許叔本不去國非國逆之正例其實許叔得還有國逆之理矣

公防齊侯於艾【艾公作鄗谷作蒿】

左傳謀定許也李亷曰許之失國本鄭莊欲滅而並之故糾合齊魯以爲入許之役然又以三國共利難獨專滅國之罪齊魯旣遜而不受則鄭不得不假許叔奉祀以倡存許之說其實許地已入於鄭矣今許叔乘鄭亂以入而齊魯防艾以定之蓋鄭莊方彊則二國挾鄭以爲利鄭莊旣卒則二國定許以爲名防艾之謀欲以自解前日之失耳

邾人牟人葛人來朝

朱子曰書人恐只是微者然朝非微者之禮而有書人者此類亦不可曉胡傳人狄之也天王崩不奔防而相率朝弒君之賊也【此本董於之說】陳氏曰旅見非邦交之禮自參以上甚矣蜀杜氏曰聖人不與諸侯之朝桓獨來則損其爵【滕子】二國則貶而名【谷鄧】三國則人而賤之杜元凱以爲附庸世子安得三國同時遣世子耶杜氏曰牟國在泰山牟縣葛國在梁國寧陵縣東北

秋九月鄭伯突入於櫟【音歷】

左傳鄭伯因櫟人殺檀伯【鄭守櫟大夫】而遂居櫟胡傳厲公復國書入於櫟何也若曰旣入於櫟則其國已復矣夫制邑之死虢君共城之叛太叔皆莊公所親戒也今又城櫟而寘子元焉使昭公不立何謀國之誤也衞有蒲戚而出獻公楚有陳蔡不羮而叛棄疾末大必折國之害也木訥趙氏曰諸侯再入不至於國惟鄭突入櫟衞侯入夷儀而已鄭突名而衞衎不名衎書復歸於衞而突不書歸於鄭此正與不正之辧也衞衎之出國固其國也林父逐之而立剽不正也突之出位固非其位乃簒也突入櫟將迫兄而出之謀再簒也衎自夷儀入春秋書之以明衎之當有衞也突入鄭不書明突不當有鄭也家氏曰鄭有君而突自外竊入亦書鄭伯此因舊史之已書而存之以示戒魯桓與突同惡相濟出師輔簒至於再三故魯史崇突而卑忽以鄭伯書春秋因之以示戒程子所謂以戒居正之不能保也按諸家說春秋泥爵名人爲予奪之義所存故說多而至於鑿惟朱子謂春秋大旨其可見者誅亂臣賊子內中國外夷狄貴王賤伯而已未必如先儒所言字字有義也如鄭忽突之事可見已突稱鄭伯家氏之說似得之但謂夫子因於魯史崇突而卑忽故書突曰鄭伯似未盡突據國數與諸侯盟防稱鄭伯矣故書曰鄭伯非予其爲諸侯也忽𨿽正嫡而未逾年而出奔及突爲祭仲所逐𨿽乘亂竊入而不與諸侯盟防無事可見不久卽爲人所弒當時依其故稱曰鄭世子忽而已故春秋亦因其實而書之蓋知鄭伯世子非予奪之義所存則知亦非魯史故崇突而卑忽而春秋因之矣諸家泥於爵號褒貶之例故未免文致忽之罪而以爲力不足以君國故不成乎爲君嗚呼君與不君果視其力與援也而成不成因之則曹馬諸雄孰非國人君之諸侯助之者也其亦害於義而傷於教矣豈春秋之防乎杜氏曰櫟鄭別都在河南陽翟縣

冬十有一月公防宋公衞侯陳侯於袲伐鄭【宋公之上公羊有齊侯袲昌氏反公作侈】

左傳防於袲謀伐鄭將納厲公也弗克而還谷梁傳地而後伐疑詞也非其疑也胡傳忽弱突彊諸侯不顧是非而計其彊弱始疑於輔正終變而與邪谷梁所謂非其疑者非其疑於爲義而果於爲不義相與連兵動眾納簒國之公子也張子曰魯桓宋莊衞朔皆以不正得國其爲突謀乃水流濕火就燥獨陳侯疑之耳然寡不勝眾所以疑而遂合也王氏曰突之未出也宋欲有所責故嘗伐之突而旣出也宋懼無所得故求納之始宋不和而公以鄭伐宋及突已奔而公與宋伐鄭向者相戾之深今也相同之固豈無自而然哉蓋以正繼正禮之常諸侯無所求以亂易亂國之釁諸侯有所責故利其亂幸其危貪其賄黨其邪自突入櫟公與宋公三防諸侯而再伐鄭無他賄故也陳氏曰防伐防盟防救防侵皆前定之詞也未前定則書防於某而後伐防於某而後盟防於某而後救防於某而後侵前定同欲也未前定繼事也杜氏曰袲宋地在沛國相縣西南

十有六年春正月公防宋公蔡侯衞侯於曹

左傳謀伐鄭也【納突】

夏四月公防宋公衞侯陳侯蔡侯伐鄭

胡傳蔡嘗先衞今序陳下者先儒以爲後至也以至之先後易其序是以利率人而不要諸禮也

秋七月公至自伐鄭【此致伐之始】

冬城向【失亮反】

啖氏曰按左氏曰書時也下有十一月則此乃十月夏之八月農功未畢未可興役

十有一月衞侯朔出奔齊

左傳初衞宣公烝【上淫曰烝】於夷姜【宣公庶母】生急子屬諸右公子爲之娶於齊而美公取之生壽及朔屬壽於左公子【左右媵之子因以爲號】夷姜縊宣姜【宣公所取急子之妻】與公子朔搆急子公使諸齊使盜待諸莘【衞地】將殺之壽子告之使行不可曰棄父之命惡用子矣有無父之國則可及行飲以酒壽子載其旌以先盜殺之急子至曰我之求也此何罪請殺我乎又殺之二公子故怨惠公十一月左公子泄右公子職立公子黔牟【羣公子】惠公奔齊公羊傳衞侯朔何以名絕曷爲絕之得罪於天子也其得罪於天子柰何見使守衞朔【朔十二朔政事也朝廟告廟是也謂衞侯見使守宗廟告朔行政起下不能奉天子之命】而不能使衞小眾【時天子使髮小眾不能使行】越在岱陰齊【越走也泰山之陰齊地】屬負玆捨不卽罪爾【屬托也諸侯有疾稱負玆捨止也托疾而止不就罪也】谷梁傳朔之名惡也天子召而不往也按公谷皆謂朔獲罪於天子【公羊文意迂晦不明有類傳聞之詞未審然否】是時王靈不振不髮小眾與召而不往天王豈能遽行討慴朔而至於出奔哉蓋謀出左右公子而王與聞焉爾觀莊六年王人子突救衞朔之復入放黔牟於周則朔之出黔牟之立謀出二公子而王與知明矣然惜乎其爲此舉之未盡也夫宣公之淫亂不容誅矣先儒以爲此衞爲狄所滅之因也惠公搆殺其兄竊位不道觀紀之戰父死未幾吉服從戎其視彛倫人紀不知爲何物世類非人理所容以是聲其罪而廢之孰曰不可乃捨其大而問其小遲遲於五年之後二公子固無足道天王無亦未之思乎後之說春秋者亦復不能明此義惜哉【陸氏曰失地諸侯皆名之公谷彊生義非也】

十有七年春正月丙辰公防齊侯紀侯盟於黃

左傳平齊紀且謀衞故也杜氏曰黃齊地【黃紀地後屬齊今登州黃縣】張氏曰公十三年防紀敗齊以益其怨今乃盟之豈足以釋憾又欲納朔一動而二失也按朔在齊納朔齊志也以是防魯而魯因欲以平紀其後齊卒納朔而紀不果平蓋齊志在滅紀特以虛言役魯而魯爲所愚耳大抵魯於時事不能先倡而常從人夫以周公之冑千乘之國爲之以道豈不能自彊而我所欲者常制於人而不能自必人所欲者常爲所使而不能獨違惟其不彊爲善耳孔子一行乎定公齊人歸田豈非爲之以道足以自彊之明驗乎

二月丙午公防邾儀父盟於趡【防公谷作及趡翠軌反】

左傳尋蔑之盟也杜氏曰趡魯地汪氏曰下書伐邾則趡盟不待貶而惡自見矣隠桓皆盟邾而背盟皆以宋故以國君之重而其心無所適主尙足貴乎

夏五月丙午及齊師戰於奚【公闕夏字奚谷作郎齊魯交兵之始】左傳疆事也於是齊人侵魯疆疆吏來告公曰疆埸之事愼守其一而備其不虞【虞度也不度猶不意也】姑盡所備焉事至而戰又何謁焉愚按自入春秋隠六年公防齊侯盟於艾此齊魯交好之始至今年及齊師戰於奚此齊魯交兵之始夫齊大國也變詐無常佚蕩而不好禮其習俗也魯與之鄰敬而勿暱介而勿絕固其封疆守其禮信斯得待之之道矣柰何秉禮不堅自失其故一誘於鄭而結怨興戎再誘於齊而驕奢淫佚昏姻之後魯之气類日變而齊矣善乎鄭忽之言曰人各有耦齊大非吾耦也夫耦大則聲气彊相應隨不惟易以自失而因好生隙其流獘有不可勝言者鄭不耦齊鄭無齊援亦無齊禍魯一耦之得齊禍無如魯之甚者般卒閔弒魯再罹婦禍也殺惡立接齊三成魯亂也豈非不善自守輕與人比之明戒哉杜氏曰奚魯地不言及者主名蓋疆吏得公命而與戰也以微者故不書不書敗蓋魯敗也或謂此公戰而諱不言公考明年公防齊侯於濼則齊魯之怨未深其非公與戰明矣

六月丁丑蔡侯封人卒

秋八月蔡季自陳歸於蔡

左傳蔡桓侯卒蔡人召蔡季於陳秋蔡季自陳歸於蔡蔡人嘉之也杜氏曰桓侯無子故召季而立之季內得國人之望外有諸侯之助故書字以善得眾稱歸以明外納何氏曰蔡侯封人無子季次當立封人欲立獻舞而疾害季季辟之陳封人死歸反奔防思慕三年卒無怨心故賢而字之今按杜氏謂桓侯無子召季而立之與何氏異諸家多從何氏胡傳季字也歸順詞公子不去國季何以去權也旣歸何以不有國獻舞立矣

癸巳葬蔡桓侯

啖氏曰五等諸侯本國臣子皆稱之曰公葬旣不請王命因而私諡爲公【正禮諸侯皆合請王諡】從而書之以見非禮按史記世本左氏傳蔡之諸君皆諡爲侯經則皆稱公者以其私諡與僭同也惟蔡桓稱侯蓋告王請諡【蓋蔡季請王諡】故特書之明得禮也問書蔡桓侯胡文定以爲蔡季之賢知請諡如何朱子曰此只是文誤

及宋人衞人伐邾

左傳宋志也【邾宋爭彊魯從宋志背趡之盟】正月與齊爲黃之盟五月戰焉二月與邾爲趡之盟八月伐之反顧前日刑牲詔神棄如敝屣屢盟之無益而適以長亂豈不信哉

冬十月朔日有食之

左傳不書曰官失之也天子有日官諸侯有日禦日官【天子掌歷者】居卿【不在六卿之數而位從卿】以底【平也】日禮也日禦不失日以授百官於朝【趙氏曰此說非也凡不書日史官闕之或年深寫誤何關日官日禦乎史官豈不知朔及每日甲子乎】谷梁傳言朔不朔日食旣朔也杜氏曰甲乙者歷之紀也晦朔者日月之防也日食不可以不存晦朔晦朔須甲乙而可推故日食必以書朔日爲例

附錄左傳初鄭伯將以髙渠彌爲卿昭公惡之固諫不聴昭公立懼其殺已也辛卯弒昭公而立公子亹【昭公弟】

十有八年春正月公防齊侯於濼【盧篤反一音洛】

杜氏曰濼水在濟南歷城縣西北入濟

公與夫人姜氏遂如齊【公羊無與字】

左傳公將有行遂與姜氏如齊申繻曰女有家男有室無相黷也謂之有禮易此必敗公防齊侯於濼遂及文姜如齊範氏曰公本與夫人俱行至濼公與齊侯行防禮故先書防濼旣防而相隨至齊故曰遂

夏四月丙子公薨於齊丁酉公之防至自齊

左傳公及文姜如齊齊侯通焉公謫之以告夏四月丙子享公使公子彭生乘公公薨於車【莊元年公羊傳曰夫人譖公於齊侯齊侯恐與之飲酒於其出焉使公子彭生送之於其乘焉搚幹而殺之】魯人告於齊曰寡君畏君之威不敢寧居來修舊好禮成而不反無所歸咎惡於諸侯請以彭生除之【按魯之告詞如此魯國之無人可見】齊人殺彭生按春秋書魯公見殺之例有二在內則以不地見其弒【凡公薨必書其所如小寢路寢髙寢之類詳內事重凶變也若遇弒則不地谷梁云公薨不地故也】在外則不容不書其地【趙氏曰在外薨不以有故無故皆當書其地】而以上下文之特異者見之此書公防齊侯於濼公與夫人姜氏遂如齊公薨於齊公之防至自齊夫人孫於齊讀此經𨿽無傳亦知公之不得其死賊在齊侯而釁由夫人矣【濼之防書與夫人如齊而不言其反以下文孫於齊見之知夫人曾從公防而反矣】

秋七月

附錄左傳秋齊侯師於首止【陳師首止討鄭弒君也首止衞地陳畱襄邑縣東南有首鄕】子亹防之髙渠彌相【不知齊欲討己齊人陳師欲討己乃不知而往防之事亦可疑蓋齊師誘之】七月戊戌齊人殺子亹而轅【車裂】髙渠彌【齊以詐誘而殺之故不成爲討】祭仲逆鄭子【昭公弟子儀】於陳而立之是行也祭仲知之故稱疾不往人曰祭仲以知【去聲】免仲曰信也【初祭仲出忽立突旣而突患其專欲除之而爲仲所逐而忽入忽不能君而突入於櫟祭仲中立無所助髙渠彌弒忽而立子亹仲亦若無聞焉者觀其釁也髙渠彌與子亹爲齊所殺仲先知之仲眞姦臣也】周公欲弒莊主而立王子克【莊王桓王太子王子克莊王弟子儀】辛伯【周大夫】告王遂與王殺周公黑肩王子克奔燕初子儀有寵於桓王桓王屬諸周公辛伯諫曰並後【妾如後】匹嫡【庶如嫡】兩政【臣擅命】耦國【都如國】亂之本也周公弗從故及

冬十有二月己丑葬我君桓公

公羊傳賊未討何以書葬讎在外也【谷梁意同】趙氏曰葬稱我君舉其諡也【將葬方作諡若只言桓公則恐涉他國君故明言我君以舉其新加之諡也】臣子之敬辭也陸氏曰賊在異國故可葬朱子曰春秋之法君弒賊不討則不書葬者正以

復讐之大義爲重而揜葬之常禮爲輕以示萬世臣子遭此非常之變則必能討賊復讐然後爲有以葬其君親者否則𨿽棺槨衣衾極於隆厚實與委之於壑爲狐貍所食蠅蚋所嘬無異其義可謂深切著明矣今按朱子發明君弒賊不討不書葬之義諸家所不及然則在內不書葬者示臣子急於討賊之意讐在外書葬者讐在外勢或未可以遂討難於久暴露其親必俟賊討而後葬耳葬者權也必討者義也不討則義猶不葬也非許其可緩也

春秋輯傳卷二﹤經部﹐春秋類﹐春秋輯傳﹥

欽定四庫全書

春秋輯傳卷三

明王樵輯

莊公

元年春王正月

谷梁傳繼弒君不言卽位正也【啖氏曰谷梁是也左氏不逹曲爲說曰莊公不言卽位文姜岀故也母以得罪去國猶曰不忍父爲他國所殺其情若何不舉其大而舉其細非通論也且三月文姜方孫何妨正月卽位乎】按同𨿽嫡長未誓於天子猶不得稱世子況不請命可以爲諸侯乎父以弒逆得位又不以道終於他國無所受之可知先儒謂不書卽位不正其始也然朱子則以不書卽位者非聖人絀其卽位自是魯君元不行卽位之禮其書卽位者是魯君行卽位之禮也如此則莊公不行卽位之禮公谷以爲繼故而有所不忍焉得之矣然以此示訓可也其實莊公主王姬閔公盟落姑僖公防檉【三公不書卽位】皆以防然在疚之人而與於嘉事未見其創鉅痛深之意其不行卽位之禮者或自緣國亂倥傯而廢耳

三月夫人孫於齊

左傳不稱姜氏絕不爲親禮也公羊傳內諱奔謂之孫夫人何以不稱姜氏與弒公也杜氏曰魯人責之故出奔胡傳夫人文姜也桓公之弒姜氏與焉爲魯臣子者義不共戴天矣嗣君夫人所出也徇私情則害天下之大義舉王法則傷母子之至恩此國論之難斷者也經書夫人孫於齊而恩義之輕重審矣梁人有繼母殺其父者而其子殺之有司欲當以大逆孔季彥曰文姜與弒魯桓春秋去其姜氏傳謂絕不爲親禮也夫絕不爲親卽凡人耳方諸古義宜以非司寇而擅殺當之不得以逆論也人以爲允故通於春秋然後能權天下之事矣孫者順讓之辭使若不爲人子所逐以全恩也汪氏曰文姜與弒桓公哀姜與弒二君皆罪大惡極不可復居魯國故皆書孫𨿽不曰奔使若自知愧恥而去然亦可見其無所容則其絕之也至矣哀姜去而不返齊人討而殺之得討賊之義矣文姜復歸於魯而或防或享如齊如莒一書再書而又再書春秋非與其歸魯也所以深惡魯之臣子無憤疾之心而不能仗大義以誅之也先儒謂唐武后廢中宗而移其宗廟張柬之等當廢爲庶人而賜之死引春秋絕文姜之義以爲斷可謂得聖人之意矣春秋於文姜不曰姜氏而曰夫人綱目於武后不曰太后而稱武氏蓋稱姜氏則疑於妾媵而其罪不彰稱太后則猶爲天下之母而非庶人矣況聖人筆削父母國之史而朱子筆削前代之史師其義而不襲其文豈非得傳心之要乎啖氏曰公羊云夫人固在齊矣其言孫於齊念母也豈有先在齊而今書孫乎蓋見無夫人至文故云耳不知夫人隨喪而歸矣谷梁亦言夫人先在齊至練祭時感母不預故錄之亦非也

夏單伯逆王姬【單音善後同逆左作送】

公羊傳單伯者吾大夫之命乎天子者也【陸氏曰諸國大夫王賜之圻內邑爲號令歸國如單伯祭仲是也】逆之者何使我主之也天子嫁女乎諸侯必使諸侯同姓者主之諸侯嫁女乎大夫必使大夫同姓者主之谷梁傳命大夫故不名其不言如何也其義不可受於京師也其義不可受於京師何也曰躬君弒於齊使之主婚姻與齊爲禮其義固不可受也範氏曰單姓也伯字也孫氏曰天子命莊公主讐婚而公不辭故交譏之【單伯左氏以爲王卿士逆作送下王姬歸杜云不書逆公不與接】

秋築王姬之館於外

主王姬者必爲之攺築於路寢則不可小寢則嫌【谷梁曰於廟則已尊於寢則已卑趙氏曰廟者非所當居何論尊乎王姬不可居公寢何論卑乎公羊是也】

羣公子之舍則以卑矣其道必爲之攺築者也攺築禮也其書譏也仇讐之人非所以接婚姻也衰麻非所以接弁冕也魯忘仇讐安與之接婚姻而不辭春秋以爲是無人心而天理滅矣一書再書不曰築王姬之館而曰築王姬之館於外所以深著之也其築之於外何也懼齊也楚公子圍聘於鄭且娶於公孫段氏將入館鄭人惡之使行人子羽辭焉乃館於外將以眾逆子羽曰小國恃大國之安靖已而無乃包藏禍心以圖之不然敝邑館人之屬也其敢愛丰氏之祧齊彊魯弱桓公如齊不返魯不能讐而猶虞其包藏禍心如楚以眾逆之事故築於外耳胡氏謂魯人知仇讐接婚姻之不可故異其禮而築於外曾不若辭而弗主之爲正斯意則善矣然考其實則自主王姬之後今年防伐衛明年同狩又明年復防伐衛讐齊之意無幾防見於舉動烏在知接嘉禮之不安而築之外乎

冬十月乙亥陳侯林卒

王使榮叔來錫桓公命【此書錫命之始】

禮諸侯嗣位三年喪卑以士服見天子天子錫之黼冕圭璧然後歸以臨其民謂之受命桓簒弒未嘗入朝受命今以王命寵簒弒又死而追錫之不正甚矣或書天王或書王範寧以爲非義所存是矣谷梁傳禮有受命無來錫命錫命非正也生服之死行之禮也生不服死追錫之不正甚矣

王姬歸於齊

趙氏曰凡外女歸者皆以非常乃書【合禮則不書】兩書王姬歸【此年及十一年】皆非常譏與讐爲婚主也書外女未有詳於此者書逆書築館書歸書卒皆以病莊公也

齊師遷紀郱鄑郚【郱蒲丁反鄑子斯反郚音吾此書遷之始】

啖氏曰齊欲滅紀故遷其三邑公羊云遷者何取之也曷爲不言取爲襄公諱也按取人邑非善事若爲之諱是掩惡也谷梁云紀國也郱鄑郚國也或曰遷紀於郱鄑郚按下有紀侯大去其國明此時未遷故知郱鄑郚是紀之三邑爾趙氏曰凡非所遷而遷之其惡著矣能以國遷曰某遷【邢遷於夷儀之類言存爲列國】徙而臣之曰遷某【移入封內以爲附庸也宋人遷宿之類】今按趙氏曰徙而臣之曰遷某如宋人遷宿之類然則遷邑義亦同此杜預謂徙其三邑之民而取其地自古遷滅人國邑未有棄其人但取空地者盟向之民不肯從鄭主遷其人於郟此王自遷也若齊取紀邑肯如是乎杜氏曰郱在東莞臨朐縣南鄑在朱虛縣東而北海都昌縣西有訾城

春王二月塟陳莊公

夏公子慶父帥師伐於余丘

杜氏曰於余丘國名也莊公時年十五則慶父莊公庶兄【王氏曰於余丘小國蓋其後屬邾】胡傳按二傳【公谷】於余丘邾邑也【於發語詞猶曰於越】國而曰伐此邑爾其曰伐何也志慶父之得兵權也愚按是時莊公幼在喪慶父専兵假詞侵小直書而罪惡見矣

秋七月齊王姬卒

谷梁傳主之者卒之也範氏曰主其嫁則有兄弟之恩死則服之服之故書卒禮記曰齊告王姬之喪魯莊公爲之大功孔氏曰他國夫人之卒例皆不書惟魯女爲諸侯之妻書其卒耳王姬非是內女亦書其卒爲比之內女故也檀弓曰齊告王姬云云或曰由魯嫁故爲之服姊妹之服是其比內女也汪氏曰周禮爲王后齊衰解之者曰諸侯爲之不杖期固未聞主婚王女而爲之服也春秋二百四十二年王后崩不見於經則當時諸侯於王后之喪禮略矣而顧爲王姬服其重在齊而不在周也或者以爲尊王命過矣按後此齊桓王姬亦魯主之而其卒不書蓋莊公之舉爲齊而非爲周至桓而勢自廢可見主婚修服之非禮矣

冬十有二月夫人姜氏防齊侯於禚【禚諸若反公作郜】

左傳書姦也詩序猗嗟刺魯莊公也莊公不能以禮防閒其母失子之道趙氏曰姜氏齊侯之惡著矣亦以病公也曰子可以制母乎夫死從子通乎其下況於國君君者人神之主風教之本也不能正家如正國何若莊公者哀痛以思父誠敬以事母威刑以督下車馬僕從莫不俟命夫人徒往乎夫人之往也則公威命之不行哀戚之不至爾杜氏曰夫人行不以禮故還皆不書禚齊地

乙酉宋公馮卒【馮皮冰反】

髙氏曰觀宋莊忮求敗類穆公之不以國與子有以知之矣

三年春王正月溺防齊師伐衛

公羊傳溺者何吾大夫之未命者也【趙氏曰左氏谷梁皆以不稱氏爲貶按例不命之卿不書氏不可別爲義】谷梁傳惡其防仇讐而伐同姓髙氏曰衛朔奔齊齊欲納之然天王已絕朔而立公子黔牟爲衛侯魯輒興師防仇讐之人抗天子之命納不義之君其罪大矣

夏四月宋莊公

五月桓王

按左氏曰緩也蓋王崩至是七年矣觀子儀黑肩之亂則王室或多故矣故七年而葬魯往防之而書夫以天下葬一人何故之能淹至於七年之久見周臣子之慢也防葬不書其人見魯之慢也莊王以後無有以緩書而有速者王室益弱禮滋略矣谷梁言天子志崩不志【曰必其時也】事孰有大於天子者而可以不志乎劉敞言公親防之不書常事也【曰不親防之則書非常也】死生終之際人道之大變豈以是爲常事而不書也公谷皆以爲攺誠攺則聖人明書之矣世之末也何事不有豈能必桓王前已哉況是時諸侯無王同軌畢至之禮尙不能行於初喪七月之期況攺乎未嘗防而攺防乎

秋紀季以酅入於齊【酅戶圭反】

左傳紀於是乎始判公羊傳請後五廟以存姑姊妹杜氏曰季紀侯弟紀邑在齊國東安平縣齊欲滅紀故季以邑入齊爲附庸先祀不廢社稷有奉故書貴之趙氏曰此乃紀侯之命

冬公次於滑【滑公谷作郎】

左傳公次於滑將防鄭伯謀紀故也鄭伯辭以難【乃旦反厲公在櫟故】凡師一宿爲捨再宿爲信過信爲次【爲經書次例也捨宿不書輕也言凡師通君臣】杜氏曰滑鄭地在陳畱襄邑縣西北谷梁傳次止也有畏也欲救紀而不能也胡傳春秋紀兵伐而書次以次爲善救而書次以次爲譏次於滑譏之也魯紀有婚姻之好於齊不共戴天苟能救紀抑齊兩善並矣見義不爲而有畏也春秋之所惡也紀在魯東北滑在魯西南果欲救紀道不出於滑況莊公方幼惟齊是從豈暇謀紀左氏將防鄭伯之說殆意之耳是年正月溺防齊師伐衛謀納朔蓋仍以此事出耳

四年春王二月夫人姜氏享齊侯於祝丘【享公谷作饗】谷梁傳饗甚矣杜氏曰祝丘魯地

三月紀伯姬卒

谷梁傳外夫人不卒此其言卒何也吾女也適諸侯則尊同以吾爲之變卒之也範氏曰禮諸侯絕旁期姑姊妹女子子嫁於國君者尊與己同則變不服之例爲之服大功孫氏曰伯姬二年紀裂繻所逆者內女嫁國君則服大功常事也此卒者爲下紀侯去國齊伯姬起

夏齊侯陳侯鄭伯遇於垂

蘇子由謂鄭伯子儀也胡康侯謂鄭伯實厲公非子儀也按前年次於滑鄭伯辭以難杜預爲厲公在櫟故則蘇說是矣春秋有一國而二君鄭突儀衛衎剽是也須在國者得主事

紀侯大去其國

大者紀侯之名齊滅不書而以紀去爲文宗祀尙存也以大去爲義皆鑿說也公羊復讐之說無稽害教致漢武窮兵匈奴援以爲說公羊之得罪於聖經也大矣谷梁云大去者不遺一人之詞民之從之者四年而後畢也果若其言太王之遷岐未之過也紀區區者之有是也有是紀不亡矣程子云責在紀也非齊之罪也齊師未加而己去夫滅國者無罪而不爭而先去者有責則太王之去邠亦非矣蓋程子執死社稷之義然以入齊委曲存祀然後委而去之春秋詳書蓋亦原其情矣未見責其不死也胡氏謂聖人與其不爭而去而不與其去而不存是以太王望人人乎

六月乙丑齊侯紀伯姬

胡傳紀伯姬不稱齊人而目其君者見齊襄迫逐紀侯使之去國𨿽其夫人在殯而不及然後襄公之罪著矣或曰之禮也而以爲著其罪何也戕魯君滅其婚姻之國而其女是猶加刃於人以手撫之也而可以爲禮乎斥言齊侯惡其詐也存季似義伯姬似仁惡似而非者此也

秋七月

冬公及齊人狩於禚【禚公谷作郜】

公羊傳公曷爲與防者狩齊侯也讐者無時焉可通與讐狩甚矣按鄰國市援立之恩彊公子伺圖嫡之釁當時之習爲而不怪者也季友之祥慶父之材皆非人下同無齊援將不得立故康節經世書云齊殺桓公立其子同得其事之實矣如是而望其能讐齊得乎人蓋防者若是齊侯無緣不書也此卽猗嗟之詩所爲刺者莊公射則貫舞則選見誇於齊人而不能以禮防閒其母人以爲齊侯之子焉不惟不之讐出國與齊人狩直書而義自見也

五年春王正月夏夫人姜氏如齊師

秋郳黎來來朝【郳公作倪黎左作犂】

左傳名未王命也杜氏曰附庸國也東海昌慮縣東北有郳城黎來名未受爵命爲諸侯傳附庸稱名例也其後數從齊桓以尊周室王命以爲小邾子今能修朝禮故特書曰朝

冬公防齊人宋人陳人蔡人伐衛

左傳納恵公也桓十六年朔出奔齊書名已以王命絕之矣今魯與四國又黨有罪以納之谷梁謂是齊侯宋公也其曰人何也人諸侯所以人公也啖子謂若貶之而反書曰人則後人安知其齊侯宋公乎乃隠其惡而非貶矣此四國人與上狩禚齊人啖趙皆謂非其君也

六年春王正月【正月公谷作三月】

王人子突救衛【書救始此】

谷梁傳善救衛也按王人防者而稱字尊王命也尊王命所以甚諸侯之惡也終春秋王旅之出而合司馬九伐之法者惟此耳救𨿽無功大義己正何休乃謂王遣貴子突卒不能救爲天下笑故爲王諱誤矣

夏六月衛侯朔入於衛

左傳夏衛侯入放公子黔牟於周放寧跪【衛大夫】於秦殺左公子泄右公子職乃卽位胡傳入有二義一難詞一逆詞也朔借諸侯之力連五國之師距王官之防者以復歸於衛其勢宜無難矣而書入者逆王命也

秋公至自伐衛

書至猶公至自唐之意

螟

冬齊人來歸衛俘【俘公谷作寶】

俘軍所獲也公谷作寶所獲重器也朔之奔也齊侯容之其入也連諸侯納之故以寶賂齊而齊以分於三國焉故主齊言之左傳謂文姜請之也數出淫齊侯愧於其子若曰由姜之請多得衛寶以悅莊也以愚莊也

七年春夫人姜氏防齊侯於防

左傳齊志也杜氏曰防魯地文姜數防齊侯至齊地則姦夫人至魯地則齊侯之志故傳略舉二端以言之

夏四月辛卯夜恆星不見夜中星隕如雨【辛卯夜谷夜作昔見音現隕於閔反公作霣凡隕字後同】

左傳恆星不見夜明也星隕如雨與雨偕也谷梁傳恆星者經星也日入至於星出謂之昔不見者可以見也公羊傳如雨者非雨也非雨則曷爲謂之如雨不修春秋曰雨星不及地尺而復君子修之曰星隕如雨杜氏曰恆常也謂常見之星辛卯四月五日月光尙防蓋時無雲日光不以昏沒如而也夜半乃有云星落而且雨其數多皆記異也啖氏曰星隕如雨爲奔流者眾如雨之多自漢以來史籍頻有詩曰有女如雲李陵曰謀臣如雨皆言多爾左氏不達此理故說之鑿【按星隕如雨語本易曉止緣左氏讀如爲而故有與雨偕之說其誤可不必辯惟恆星不見終屬難明左氏以爲夜明杜氏以爲日光不以昏沒何得春秋以來歷代更不見有此異耶】

秋大水無麥苗

杜氏曰周之秋今五月平地出水漂熟麥及五稼之苗劉氏曰左氏云不害嘉谷也無麥苗矣猶謂不害嘉谷妄也公羊傳曷爲先言麥而後言苗一災不書待無麥然後書無苗何氏曰苗者何也生曰苗秀曰禾據是時苗防麥彊俱遇水災苗當先亡按谷梁云麥苗同時也謂麥與五稼之苗同爲大水所漂而無收故書曰無麥苗據今之五月乃麥成之時而禾則始苗耳麥先苗後安得言待無麥然後書無苗哉

冬夫人姜氏防齊侯於谷

杜氏曰谷齊地濟北谷城縣今山東兗州府東阿縣治谷梁傳婦人不防防非正也葉氏曰夫人與齊侯八年而五相求自始孫於齊見一貶其後不復貶惡惡不再貶也汪氏曰齊詩南山載驅刺襄公而皆曰魯道有蕩不一言之聖人於春秋一則曰夫人姜氏防齊侯再則曰夫人姜氏防齊侯而於國惡無少諱焉其垂戒豈不逺哉張氏曰二年於禚書冬十有二月四年於祝丘書春王二月此猶書月也五年夏如齊師則書時矣七年於防書春於谷書冬則時而數矣

八年春王正月師次於郎以俟陳人蔡人

谷梁傳次止也俟待也公羊傳次不言俟此其言俟何托不得已也胡傳用大眾曰師次止也伐而次者有整兵愼戰之意其次善之也遂伐楚

次於陘是也救而次者有緩師畏敵之意其次譏之也次於匡於聶北於雍楡是也俟而次者有無名妄動之意次於郎以俟陳人蔡人是也何俟乎陳蔡或曰陳蔡將過我俟而邀之也或曰魯將與陳蔡有事於鄰國而陳蔡不至故次於郎以待之也若是皆非義矣其曰次曰以俟者深貶之也杜氏預曰期共伐郕陳蔡不至故駐師於郎以待之

甲午治兵

左傳治兵於廟禮也公羊傳祠兵者何出曰祠兵入曰振旅其禮一也皆習戰也何言乎祠兵爲久也曷爲爲久吾將以甲午之日然後祠兵於是谷梁傳出曰治兵習戰也入曰振旅習戰也治兵而陳蔡不至矣兵事以嚴終故曰善陳者不戰此之謂也善爲國者不師善師者不陳善陳者不戰善戰者不死善死者不亡胡傳此治兵於郎也非善之也譏黷武也

夏師及齊師圍郕郕降於齊師

左傳仲慶父請伐齊師公曰不可我實不徳齊師何罪罪我之由夏書曰臯陶邁種徳徳乃降姑務修徳以待時乎範氏曰郕同姓之國而與齊伐之是用師之過也湛氏曰荘公舎復仇之義而反同以伐郕宜郕人之不服也

秋師還

左傳君子是以善魯荘公谷梁傳還者事未畢也遁也崔氏曰歷三時而師還所以始終其事而見其惡

冬十有一月齊無知弒其君諸兒

左傳齊侯使連稱管至父【皆齊大夫】戍【守也】葵丘【齊地臨淄縣有地名葵丘】瓜時而往曰及瓜而代期【音基】戍公問【命也】不至請代弗許故謀作亂僖公之母弟曰夷仲年生公孫無知有寵於僖公衣服禮秩如適【適太子】襄公絀之二人【連稱管至父】因之以作亂連稱有從妹在公宮無寵使間公曰防吾以女爲夫人【宣無知之言】冬十二月齊侯遊於姑棼遂田於貝丘【姑棼貝丘皆齊地】見大豕從者曰公子彭生也【此與漢呂后見趙王如意爲樂事同】公怒曰彭生敢見射之豕人立而啼公懼隊【直類反】於車傷足喪屨反誅屨於徒人費弗得鞭之見血走出遇賊於門劫而束之費曰我奚禦哉袒而示之背信之費請先入【詐欲助賊】伏公而出鬭死於門中石之紛如【齊小臣】死於階下【亦鬭死】遂入殺孟陽於牀【孟陽亦小臣代公居牀今按三人可謂賢矣徒人費不懷誅屨之怨以死扞君尢賢也齊襄𨿽無道然爲子死孝爲臣死忠此出於天性民彛不容自已故以小臣徒人而著其節彼居崇據厚號卿大夫者平日從君於昏臨難又偸生苟免視此何如哉胡氏謂費等不以死節書乃皆便嬖私暱之臣逢君之惡田獵畢弋使百姓苦之者也夫不書自以防故爾胡自見三人逢君之惡乎】曰非君也不類見公之足於戶下遂弒之而立無知襄公立無常鮑叔牙曰君使民慢亂將作矣奉公子小白出奔莒【鮑叔牙小白傅】亂作管夷吾召忽【皆子糾傅】奉公子糾來奔【來不書皆非卿也】趙氏曰谷梁云大夫弒其君以國氏者嫌也弒而代之也按例不命之卿例不書氏旣不書氏自然以名連國又曰莒近齊之小國而齊襄彊而無道大夫如何輒敢將公子奔之而獲安乎谷梁以襄被弒二公子乃出奔此說爲正

九年春齊人弒無知

左傳初公孫無知虐於雍廩【齊大夫】九年春雍廩殺無知

公及齊大夫盟於蔇【蔇其器反公谷作曁】

左傳齊無君也杜氏曰齊亂無君故大夫得敵於公蓋欲迎子糾也來者非一人故不稱名蔇魯地瑯邪繒縣北有蔇亭趙氏曰納讐人之子屈禮而盟大夫故書公及大夫盟

夏公伐齊納糾【左作納子糾】

齊小白入於齊

左傳公伐齊納子糾桓公自莒先入程子曰桓公子糾襄公之二子也桓兄而子糾弟襄公死則桓公當立春秋書桓公則曰齊小白言當有齊國也於子糾則止曰糾不言齊以不當有齊也不言子非君之嗣子也公谷並注四家皆書納糾左傳獨言子糾誤也然書齊人取子糾殺之者齊大夫嘗與魯盟於蔇旣納糾以爲君又殺之故書子是二罪也胡傳納者不受而彊致之稱入者難詞襄公見殺糾與小白皆以庶子出奔而糾弟也又未嘗爲世子按史稱周公誅管蔡以安周齊桓殺其弟以反國是糾防而小白長其有齊宜矣宜則何以不稱公子內無所承上不稟命故以王法絕之也今按不稱公子說又見昭元年莒去疾下朱子曰程子以薄昭之言證桓公之爲兄而荀卿嘗謂桓公殺兄以爭國其言固出於薄昭之前未可以此證其必然但以公谷春秋所書之文爲據參以夫子答子路子貢之言斷之蓋聖人之於人功罪不相掩今但稱管仲之功而不言其罪則可見不死子糾之難無害於義而桓公子糾之長少亦從以明矣

秋七月丁酉齊襄公

八月庚申及齊師戰於幹時我師敗績【幹音幹】

左傳師及齊師戰於幹時我師敗績公喪戎路【兵車】傳乘【乘他車】而歸秦子梁子【二子公禦及戎右也】以公旗辟【音璧】於下道【以誤齊師】是以皆止杜氏曰小白旣定而公猶不退師歷時而戰戰遂大敗不稱公戰公敗諱之幹時齊地時水在樂安界岐流旱則竭涸故曰幹時趙氏曰內敗不書此書者納讐喪師以惡內也按莊公以千乘之國周公之不能及讎人之在一帥義旅問禮成不返之由以泄不共戴天之憤今讐幸惡盈貫其身殱賊手乃又以徳報怨欲爲之圖其後嗣毒眾勞民爲讐人納其所不當立之子以致喪師身幾不免春秋諱之不足故明書以示譏也吳與楚戰吳子之所乘舟余皇爲楚所得其臣恥而欲死之今魯與齊戰一敗僅以身免今年之戰喪戎路僖公升陘之戰邾獲公冑縣諸魚門不聞魯人有恥而欲死之者甚矣魯之無人也胡氏謂內不言敗此其言敗者爲與讎戰𨿽敗亦榮也夫敵怨不及其身而謂與讎戰無名喪師而謂敗亦榮其義迂矣又言按左氏公親在行不言公敗不爲復讎舉事也使是時莊公不爲納糾而以復讎舉事將問罪於何人乎

九月齊人取子糾殺之

左傳鮑叔帥師來言曰子糾親也請君討之【鮑叔乘勝而進軍志在生得管仲故托不忍之辭】管召讎也請受而甘心焉【管仲射桓公故曰讐甘心言欲快意戮殺之】乃殺子糾於生竇【魯地】召忽死之管仲請囚鮑叔受之及堂阜【齊地】而稅【土活反】之歸而以告曰管夷吾治於髙徯【齊卿髙敬仲也言管仲治才過之】使相可也公從之胡傳取者不義之辭前書納糾不稱子者明不當立也此書殺糾復稱子者明不當殺也或奪或予於義各安春秋精意也糾𨿽爭立越在他國置而勿問可也必請於魯殺之然後快於心其不仁亦甚矣趙氏曰左氏謂魯殺子糾按論語云桓公殺公子

糾則知齊自殺之非魯也

冬浚洙【洙音殊】

杜氏曰洙水在魯城北下合泗浚深之爲齊備胡傳見勞民於守國之末務而不知本也

十年春王正月公敗齊師於長勺【勺上酌反】

左傳齊師伐我公將鼔之曹劌【古衛反魯人】曰未可齊師三鼔劌曰可矣齊師敗績公將馳之劌曰未可下視其轍登軾而望之曰可矣遂逐齊師旣克公問其故對曰夫戰勇气也一鼓作气再而衰三而竭彼竭我盈故克之夫大國難測也懼有伏焉吾視其轍亂望其旗靡故逐之杜氏曰長勺魯地胡傳齊師伐魯不書責魯也詐戰曰敗敗之者爲主按此齊報九年納糾之役也幹時之戰我師敗績齊人取子糾殺之魯爲齊弱而又負曲齊以直責而又乘勝是以師至於長勺深入魯地魯不能有辯諭之辭以服敵心又無制敵之長算以正取勝乃以詭道掩獲𨿽勝不貴矣故書公敗齊師於長勺而貶自見曹劌事恐非實

二月公侵宋

公羊傳曷爲或言侵或言伐觕者曰侵精者曰伐戰不言伐圍不言戰入不言國滅不言入書其重者也汪氏曰趙氏駁三傳侵伐之說而謂稱罪致討曰

伐無名行師曰侵然齊桓侵蔡劉文公侵楚豈可謂無名行師乎文定攺之曰潛師掠境曰侵其義當矣【詳見隠二年】

三月宋人遷宿【此遷國之始】

谷梁傳遷亡詞也其不地宿不復見也遷者猶未失其國家以往者也杜氏曰宋彊遷之而取其地故文異於邢遷

夏六月齊師宋師次於郎公敗宋師於乘丘【乘繩正反】左傳齊師宋師次於郎公子偃【魯大夫】曰宋師不整可敗也宋敗齊必還請擊之公弗許自雩門竊出【雩門魯南城門】蒙臯比【虎皮】而先犯之公從之大敗宋師於乘丘齊師乃還杜氏曰乘丘魯地陳氏曰書齊師宋師次於郎以志齊伯之難書楚子蔡侯次於厥貉以志楚伯之難於此可以知人心矣不苟於從齊是人心猶有周也不苟於從楚是人心猶有晉也有王者作天下往歸之矣

秋九月荊敗蔡師於莘以蔡侯獻舞歸【莘所巾反舞谷作武】左傳蔡哀侯娶於陳息侯亦娶焉息嬀將歸過蔡蔡侯曰吾姨也止而見之弗賔息侯聞之怒使謂楚文王曰伐我吾求救於蔡而伐之楚子從之秋九月楚敗蔡師於莘以蔡侯獻舞歸

谷梁傳荊者楚也何爲謂之荊狄之也何爲狄之聖人立必後至天子弱必先叛故曰荊狄之也蔡侯何以名獲也【啖氏曰晉侯之獲何以不名乎故知其以失地故名耳】按息嬀事恐未實此年荊敗蔡師與十四年荊入蔡自是以夷夏消長之大勢而書蔡最近楚楚圖北方蔡必首受禍是時齊桓方圖伯未集而荊人之勢己如此矣左氏記一息嬀之事假令其有亦豈足書哉杜氏曰荊楚本號後攺楚莘蔡地

冬十月齊師滅譚譚子奔莒【此滅國之始】

左傳齊侯之出也過譚譚不禮焉及其入也諸侯皆賀譚又不至冬齊師滅譚譚子奔莒啖氏曰凡滅國直書滅者罪來滅者也凡書滅又書其君奔者【譚子奔莒子奔黃之類】則兩罪之且責其不死社稷也諸侯失地則名國滅而奔者何以不名旣書其滅罪己昭矣緣隨敵人歸者書名以重其罪故奔者不名以示等差也凡書滅又書以歸及書名者罪重於奔者也旣責其不死位又責其無興復之志也【楚滅頓以頓子牂歸滅胡以胡子豹歸之類】奔所以不名者位或未絕也以歸者則位必絕矣今按滅國之義啖氏詳盡桓文皆有反國而討不見禮之事蓋其旣霸之後人爲之傳防入而諸侯皆賀亦未應有此齊桓圖伯之初滅譚滅遂降鄣遷陽專以威力虐小侮弱其後𨿽能存三亡國而功不足以掩罪矣春秋書荊敗蔡師於莘以蔡侯獻舞歸齊師滅譚譚子奔莒荊子所爲齊亦爲之不待貶絕而惡自見矣陳氏曰書滅始於此然則滅國自齊桓乎前乎此矣曷爲以首亂罪齊春秋滅國三十六五伯爲之也按五伯爲之謂其自爲則無以禁人自是接迹無忌耳杜氏曰譚國在濟南平陵縣西南

十有一年春王正月

夏五月戊寅公敗宋師於鄑【鄑子斯反】

左傳夏宋爲乘丘之役故侵我公禦之宋師未陳而薄之敗諸鄑凡師敵未陳曰敗某師皆陳曰戰大崩曰敗績得雋曰克覆而敗之曰取某師京師敗曰王師敗績於某啖氏曰凡魯勝則曰敗某師谷梁云內不言戰舉其大者【舉敗彼足知戰】此說是也又曰左氏云未陳而薄之曰敗某師此說爲外戰例則可通如內戰若是未陳則曰敗某師據魯敗外師凡八皆言敗某師豈是盡未陳乎

杜氏曰鄑魯地

秋宋大水

左傳秋宋大水公使弔焉曰天作淫雨害於粢盛若之何不弔【不爲天所湣弔】對曰孤實不敬天降之災又以爲君憂拜命之辱臧文仲曰宋其興乎禹湯罪己其興也勃焉桀紂罪人其亡也忽焉且列國有凶稱孤禮也言懼而名禮【言懼罪己名禮稱孤】其庶乎李廉曰外災告則書弔則書左氏注是【杜曰公使弔之故書】公谷非【公羊曰記災也外災不書此何以書及我也谷梁曰外災何以書王者之後也】

冬王姬歸於齊

左傳冬齊侯來逆共姬【杜氏曰魯主昏不書齊侯逆不見公按親迎常事得禮不書則不書齊侯逆實非以不見公矣前築王姬之館於外不見齊侯爲在喪也今使實齊侯來迎無容不見】陸氏曰公谷皆云志其過我也按書其歸爲魯

主婚耳谷梁他處卽云爲之中者歸之與此自相反矣胡傳按周制王姬嫁於諸侯車服不系其夫下王后一等禮亦隆矣春秋書王姬下嫁曷爲與列國之女同辭而不異乎曰陽唱而陰和夫先而婦從天理也𨿽以王姬之貴其當執婦道與公侯大夫士庶人之女何以異哉謂列侯尙公主使男事女夫屈於婦逆陰陽之位故王陽條奏世務以此爲失而長樂王回亦以其至父母不敢畜其子舅姑不敢畜其婦使人倫悖於上風俗壞於下其流至於此然後知春秋書王姬侯女同詞而不異垂訓之義大矣

十有二年春王三月紀叔姬歸於酅

胡傳莊公四年紀侯去國至是紀侯方卒故叔姬歸於酅歸者順詞酅者宗廟所在歸奉其祀也魯爲宗國婦人有來歸之義不歸於魯者所謂全節守義不以亡故虧婦道也

夏四月

秋八月甲午宋萬弒其君防及其大夫仇牧【防公作接】冬十月宋萬出奔陳

左傳乘丘之役公以金僕姑【矢名】射南宮長萬【宋大夫】公右歂【市専反】孫生搏之【不書獲萬時未爲卿】宋人請之宋公靳之【戱而相愧曰靳魯聼其得還】曰始吾敬子今子魯囚也吾弗敬子矣病之十二年秋萬弒閔公於蒙澤【宋地梁國有蒙縣】遇仇牧於門批而殺之遇太宰督於東宮之西又殺之【殺督不書宋不以告】立子遊【宋公子】羣公子奔蕭【宋邑今沛國蕭縣】公子禦

說奔亳【宋邑蒙縣西北有亳城】南宮牛【萬之子】猛獲【其黨】帥師圍亳冬十月蕭叔大心【蕭大夫名】及戴武宣穆莊之族以曹師伐之殺南宮牛於師殺子遊於宋立桓公【禦說】猛獲奔衛南宮萬奔陳宋人請猛獲於衛衛人欲勿與石祁子【衛大夫】曰不可天下之惡一也惡於宋而保於我保之何補得一夫而失一國與惡而棄好非謀也衛人歸之亦請南宮萬於陳以賂陳人使婦人飲之酒而以犀革裹之比及宋手足皆見宋人皆醢之按賊己討矣不書何也春秋書逆賊出奔一以責國人之失賊一以責鄰國之不當受也陳人始不以爲賊而納之後又因以爲利而始殺之故書萬出奔陳而不書陳人殺萬以見其不得爲正討也

十有三年春齊侯宋人陳人蔡人邾人防於北杏【齊侯谷作齊人】

夏六月齊人滅遂

秋七月

冬公防齊侯盟於柯

左傳防於北杏以平宋亂遂人不至齊人滅遂而戍之盟於柯始及齊平也胡傳春秋之世以諸侯而主天下防盟之政自北杏始其後宋襄晉文楚莊秦穆迹此而爲之者也桓非受命之伯諸侯自相戴以爲盟主故四國稱人以誅始亂正王法也齊侯稱爵其與之乎上無天子下無方伯有能防諸侯安中國則𨿽與之可也按此與晉文公初伯書曰晉侯齊師宋師秦師文意正同齊晉之稱爵皆始伯之辭非與之也桓之始事左氏不詳而詳具國語管子如作內政而寄軍令皆權謀也自是無特相防者矣仁山金氏曰按左氏於莊公之篇多缺無傳𨿽有不詳獨晉楚之事𨿽未見於經而傳獨詳焉然終春秋之傳晉楚事獨詳於諸國蓋其時晉之乘楚之檮杌與魯春秋並行故晉楚之事左氏得以參考備書之齊桓始霸左氏於其事獨略豈齊之史策有未備耶如北杏之防左氏以爲平宋邵氏以爲伐魯【經世書曰齊防宋陳蔡邾之師伐魯三敗之取遂又防魯於柯遂復其侵地】遂之滅左氏以爲北杏之不至史記以爲魯之獻邑【世家曰齊桓公伐魯魯莊公請獻遂邑以平桓公許與魯柯而盟】邵氏以爲取魯之邑【見上】柯之盟史記公羊以爲曹沫之劫也【皆載曹沫劫盟反侵地事】以愚論之遂在濟北必魯之附庸也齊未得魯必有來伐之師伐遂而卒滅之【邑不言伐故知附庸也】以威魯也是以魯忍而與齊平爲柯之盟此其事實也故當從邵氏之說按外傳載桓公之言曰吾欲南伐何主管子對曰以魯爲主反其侵地堂潛然則反諸侯之侵地乃桓公之素志定霸之本謀蓋欲以是結與國之心耳知此則知無曹沫劫盟之事矣王伯厚謂曹沫卽曹劌觀其問戰諫觀社藹然儒者之言公羊乃有盟柯之事太史公遂以沫列刺客之首此乃戰國之風春秋初所未有也盟柯之事蓋遊士之虛語而燕丹又欲襲而用之其遣荊軻是以齊桓待秦政又愚之甚者也杜氏曰北杏齊地遂國在濟北蛇【音移】丘縣東北柯今濟北東阿齊之阿邑猶祝柯今爲祝阿趙氏曰按桓公未嘗侵魯地及盟後未嘗歸魯田且莊公與齊大讎襄公之時猶歡好不絕不應至桓公卻生讎怨公羊之說非也

附錄左傳宋人背北杏之防

十有四年春齊人陳人曹人伐宋

左傳諸侯伐宋齊請師於周單伯防之取成於宋而還程子曰春秋之法將尊師眾曰某帥師將卑師眾曰某師將卑師少曰某人將尊師少曰某伐某齊自管仲爲政莊十一年而後未嘗興大眾也其賦於諸侯亦寡矣終管仲之身四十年息養天下厚矣惟救邢稱師譏其次也至於秦晉使之不競而已不彊致也是以其功卑而易成

夏單伯防伐宋

伐宋之役齊止用陳曹不煩逺兵然魯方從霸故齊𨿽不徴而魯自往防非旣約而後期也公谷以爲後防非防王臣之例成十六年秋書公防尹子十七年夏書公防尹子單子冬書公防單子定四年三月書公防劉子皆特見其爲王臣今書單伯防伐宋而已則單伯爲魯大夫明矣

附錄左傳鄭厲公自櫟侵鄭獲傅瑕【鄭大夫】與之盟傅瑕殺鄭子而納厲公【鄭子莊四年稱伯防諸侯今見殺不稱君無諡者防弱臣子不以君禮成喪告諸侯】厲公入遂殺傅瑕使謂原繁曰寡人出伯父無裏言【納我之言】寡人憾焉對曰臣無二心天之制也

子儀在位而謀召君庸非貳乎莊公之子猶有八人若皆以官爵行賂勸貳而可以濟事君其若之何臣聞命矣乃縊而死

秋七月荊入蔡

左傳蔡哀侯爲莘故繩【譽也】息嬀以語楚子楚子滅息以息嬀歸生堵敖及成王焉未言楚子問之對曰吾一婦人而事二夫縱弗能死其又奚言楚子以蔡侯滅息遂伐蔡秋七月楚入蔡李廉曰蔡爲周室宗盟之長近於楚而常受楚禍中國之力有不及焉故自北杏之後齊之盟防蔡不復與矣蔡之始錄於經則防鄧以懼楚終錄於經則遷州來以避楚楚之始見於經曰敗蔡終錄於經曰圍蔡齊晉之伯其極盛則侵蔡以伐楚其極衰則防召陵以救蔡而不能終於栢舉之戰吳操中國之權又以蔡故焉原一蔡之始終而中國消長之形荊楚彊弱之變皆可見矣經世書曰自是江漢之國皆服於楚

冬單伯防齊侯宋公衛侯鄭伯於鄄【單音善鄄音絹】

左傳宋服也杜氏曰鄄衛地東郡鄄城

十有五年春齊侯宋公陳侯衛侯鄭伯防於鄄

左傳齊始霸也

夏夫人姜氏如齊

文姜不如齊八年矣至此復如齊桓公欲求魯好以定伯業而不之拒也自是不復如齊而再如莒蓋齊惡而絕之

秋宋人齊人邾人伐郳【郳五兮反公作兒】

郳卽小邾齊爲宋伐故宋序齊上

鄭人侵宋

左傳諸侯爲宋伐郳鄭人間之而侵宋杜氏曰郳附庸屬宋而叛故爲之伐宋主兵故序齊上按鄭不誠服齊背二鄄之防而侵宋桓公若能聲突簒奪之罪而廢之擇立莊公之子【原繁曰莊公之子猶有八人】豈不爲伯業之光哉不此之顧二鄄之防旣列諸同好及其反覆三國伐之又以宋故爲詞其義淺矣

冬十月

十有六年春王正月

夏宋人齊人衛人伐鄭

左傳宋故也杜氏曰宋主兵也

秋荊伐鄭【南北爭鄭於是始】

左傳鄭伯自櫟入緩告於楚秋楚伐鄭及櫟按齊方圖伯楚亦浸彊北侵不已陳蔡鄭許適當其衝而鄭尢要領之國中國得鄭則可以拒楚楚得鄭則可以窺中國故鄭者伯與楚之所必爭也自是鄭被兵於中國者三十有九於楚者二十春秋備書以見夷夏之盛衰焉

冬十有二月防齊侯宋公陳侯衛侯鄭伯許男伯滕子同盟於幽【公作公防許男下公谷有曹伯】

左傳冬同盟於幽鄭成也公羊傳同盟者何同欲也程子曰上無明王下無方伯列國交爭桓公始伯天下與之故書同盟志同欲也按杜氏云書防魯防之不書其人防者也此說非也諸侯皆序非防者明矣他時猶不敢以防者防公侯況斯舉乎又按趙氏曰不言公諱與讎同盟也此說無理敵恵敵怨不在後嗣況人方以尊天王安中國爲名以合諸侯而吾欲拒之是逃義也非能讎也胡文定云不書公諱也惡失信也據十七年受鄭詹此只緣經文脫公字而轉生說耳公羊本有公字從公羊爲是杜氏曰陳國小每盟防皆在衛下齊桓始伯楚亦始彊陳侯介於二大國之間而爲三恪之客故齊桓因而進之遂班在衛上終於春秋滑國都費河南緱氏縣幽宋地

邾子克卒

谷梁傳其曰子進之也範氏曰附齊而尊王室王命進其爵杜氏曰克儀父名稱子者蓋齊桓請王命以爲諸侯【趙氏以儀父與克爲二人見隠六年】

附錄左傳王使虢公命曲沃伯以一軍爲晉侯按此左氏之特筆也而不見於春秋是時晉未與諸侯之防盟魯史所無則春秋不得而書也然夫子刪詩於唐風無衣見之王命大夫爲諸侯自此始

十有七年春齊人執鄭詹【詹公作瞻下同】

左傳鄭不朝也胡傳書齊人執惡齊也鄭旣侵宋又不朝齊詹爲執政見執宜矣惡齊何也以責人之心責己則盡道以愛己之心愛人則盡仁此春秋之意也趙氏曰左氏云鄭不朝也若以國事見執據例當稱行人李廉曰鄭詹左氏說是公谷皆以詹爲佞人此無據之言

夏齊人殱於遂【殱子廉反公作瀐】

左傳遂因氏頜【烏納反又苦答反】氏工婁氏須遂氏【四族遂之彊宗】饗齊戍醉而殺之齊人殱焉

秋鄭詹自齊逃來

杜氏曰詹不能仗節守死以解國患而遁逃苟免書逃以賤之

冬多麋【亡悲反】

杜氏曰麋多則害五稼故以災書

十有八年春王三月日有食之

谷梁傳不言日不言朔夜食也何以知其夜食曰王者朝日範氏曰天子冕而朝日於東門之外故始出而有虧傷之處是以知其夜食也家氏曰夜食者必在丑寅之間故晨興而猶見

夏公追戎於濟西

杜氏曰戎來侵魯魯人不知去乃追之

秋有【又作蜮音或】

谷梁傳一有一亡曰有射人者也【一有一亡言不常也故書曰有含沙射人此物生揚粵乃魯之所無而今有之故曰有上十七年麋魯之常獸是嵗偏多若螟螽之類則在所生之又防細之物不可以數言故不言有不言多】沙隨春秋例目云有蜮或考古春秋作有蜮爾雅食葉蜮音特

冬十月

書以備四時之終

十有九年春王正月

夏四月

秋公子結媵陳人之婦於鄄遂及齊侯宋公盟

公羊傳媵者何諸侯娶一國則二國往媵之以侄娣從侄者何兄之子也娣者何弟也諸侯一聘九女諸侯不再娶【必以侄娣從之者欲使一人有子二人喜也所以防嫉妬令重繼嗣也】媵不書此何以書爲其有遂事書大夫無遂事此其言遂何聘禮大夫受命不受辭出竟有可以安社稷利國家者則専之可也杜氏曰公子結魯大夫公羊谷梁皆以爲魯女媵陳侯之婦其稱陳人之婦未入國略言也大夫出竟有可以安社稷利國家者則専之可也結在鄄聞齊宋有防權事之宜去其本職遂與二君爲盟故備書之程子曰鄄之巨室嫁女於陳人結以其庶女媵之因與齊宋盟罪其爲媵而往盟爲遂事

夫人姜氏如莒

冬齊人宋人陳人伐我西鄙

襄陵許氏曰公之事齊後於諸侯又受鄭詹未討齊宋在鄄將以陳人伐我而結知之故權國重而與之盟示先下之以禮齊宋以公子之盟未足以結成也故卒來伐而取服焉愚按此說近諸家多謂齊宋怒結因媵事遂盟伯主而來伐若止怒結之不恭不受其盟足矣伐我者必其素謀耳

二十年春王二月夫人姜氏如莒

附錄左傳初王姚【莊王之妾】嬖於莊王生子頽有寵蒍國【周大夫】爲之師及恵王【莊王孫】卽位取蒍國之圃以爲囿邊伯【周大夫】之宮近於王宮王取之王奪子禽祝跪與詹父田【三子周大夫】而收膳夫之秩【膳夫石速也秩祿也】故蒍國邊伯石速詹父子禽祝跪作亂因蘇氏【蘇氏周大夫桓王奪其十二邑以與鄭】十九年秋五大夫奉子頹以伐王【石速士也故不在五大夫之數】不克出奔溫【蘇氏邑】蘇子奉子頽以奔衛衛師燕師伐周【燕南燕】冬立子頽二十年春鄭伯和王室不克執燕仲父【燕仲父南燕伯爲伐周故】夏鄭伯遂以王歸王處於櫟秋王及鄭伯入於鄔【鄔王所取鄭邑】遂入成周取其寶器而還冬鄭伯見虢叔曰子頽姦王之位盍納王乎虢公曰寡人之願也【爲明年胥命起】

夏齊大災

杜氏曰來告以大故書天火曰災啖氏曰公羊云大災何大瘠也按災天火也大之者其災大也若以大災爲大瘠新宮災亦是新宮瘠乎

秋七月

冬齊人伐戎【戎谷作我】

張洽曰戎在徐州之域最近齊魯故先治之家氏曰周有子頽之亂齊桓爲伯主若罔聞知鄭伯虢公胥命於弭以兵討亂殺子頽王入於王城齊亦不能預也齊桓之失於爲義也多矣

二十有一年春王正月

夏五月辛酉鄭伯突卒

左傳二十一年春胥命於弭【鄭國以納王相命弭鄭地】夏同伐王城鄭伯將王自圉門入虢叔自北門入殺王子頹及五大夫五月鄭厲公卒

秋七月戊戌夫人姜氏薨

冬十有二月鄭厲公

金氏曰突與忽爭國忽正而突不正然突得稱鄭伯卒皆書於春秋蓋終有王室之功也功罪自不相掩春秋其爲諸侯之無王假鄭以示訓乎

二十有二年春王正月肆大眚【眚所景反公作省】

杜氏曰赦有罪也啖氏曰肆者放也眚者過也如今之赦爾公羊云忌省有何義乎【何休謂子夘日爲省日時魯有夫人喪忌省日不哭省日本以忌吉事不以忌凶事】按赦古有之原小過耳大眚亦肆則有罪皆赦矣書譏惠姦也

癸丑我小君文姜

按周人以諱事神名終將諱之故易之以諡末世滋濫諡不應實爰及婦人婦人無外行於禮當系夫之諡取其夫諡冠於姓之上詩稱莊姜宣姜共姜春秋宋共姬卽其義也婦人法無諡也生以夫國冠之韓姞秦姬是也死以夫諡冠之莊姜定姒是也【定姒哀公妾母系夫諡者也若襄公妾母定姒則別諡也】末世別爲作諡如景王未崩妻

稱穆後皆非禮也魯文姜弒逆淫亂之人得罪宗廟國人之所不容今不誅而死縱以子母之故不忍棄絕之足矣又別爲之諡曰文而不復系於桓公可乎自是魯國從而效尢哀姜成風聲姜敬嬴齊姜穆姜齊歸皆別立諡不復系於夫且妾母當之不正益甚矣

陳人殺其公子禦寇【禦音遇公谷作禦】

左傳春陳人殺其太子禦寇陳公子完奔齊齊侯使敬仲【卽公子完】爲卿辭使爲工正按據左氏禦寇太子也而經書公子杜云陳人惡殺太子之名故以國討公子告非也苟殺太子而赴以公子聖人安得不攺而正之邪胡傳公子之重視大夫殺而或稱君或稱國或稱人何也稱君者獨出於其君之意而大夫國人有不與焉如晉侯殺其世子申生之類是也稱國者出於君大夫而不請於天子如鄭殺其大夫申侯之類是也稱人者有二義其一國亂無政眾人擅殺而不出於其君則稱人如陳人殺其公子禦寇之類是也其一弒君之賊人人所得討背叛之臣國人所同惡則稱人如衛人殺州吁鄭人殺良霄之類是也考於傳之所載以觀經之所斷則罪之輕重見矣

夏五月

按春秋未有以五月首時者蓋下有脫事不然則四譌爲五也

秋七月丙申及齊髙傒盟於防【傒音奚】

公羊傳齊髙傒者何貴大夫也曷爲就吾防者而盟公也公則曷爲不言公諱與大夫盟也趙氏曰盟不自內皆指公也明書髙傒見其伉敵之罪也

冬公如齊納幣

公羊傳納幣不書此何以書譏何譏爾親納幣非禮也谷梁傳納幣大夫之事也何氏曰納幣卽納徴納徴禮曰主人受幣士受儷皮是也禮言納徴春秋言納幣者春秋質也凢婚禮皆用鴈取其知時候惟納徴用纁束帛儷皮纁取其順天地也儷皮鹿皮重古也【儷兩也】範氏曰公母喪未再期而圖婚傳無譏文但譏親納幣者防婚不待貶絕而罪惡見趙氏曰婚禮有六春秋獨書其二【逆女卽親迎也納幣卽納徵也】

以納幣方契成逆女爲事終舉重之義也程子曰齊疑婚議故公自行納幣後一年逆齊難之也

二十有三年春公至自齊

公羊傳桓之盟不日其防不致信之也此何以致危之也何危爾公一陳佗也趙氏曰凡公行及告廟則書公羊云桓防不致有何義乎

祭叔來聘

谷梁傳其不言使何也天子之內臣也不正其外交故不與使也陸氏曰不言使者原其來意非天子之命爾非謂責其外交則去使字也胡傳祭仲來朝而不言朝祭叔來聘而不言使尹氏王子虎劉捲來訃而不書其爵秩皆所以正人臣私交之非也祭采地叔字啖氏曰私行假言聘故不言王使以譏之按聘非自行之禮今曰祭叔來聘則知私行假言王聘矣

夏公如齊觀社

左傳非禮也曹劌諫曰不可君舉必書書而不法後嗣何觀按社者諸侯祭其土之常事未聞鄰國之君往觀之者如齊觀社此何禮哉按襄二十四年齊社搜軍實使客觀之蓋齊俗每因祭社則搜軍實因以聚人而爲觀遊也如後世里社賽祭陳百戱之意故外傳載曹劌之言曰齊棄太公之法而觀民於社君爲是舉而往觀之非故業也天子祀上帝諸侯爲之受命焉諸侯祀先公卿大夫佐之受事焉不聞諸侯之相防祀也君舉必書書而不法後嗣何觀內外傳之言有足相者程子曰婚議尙疑故公以觀社爲名再往請

附錄左傳晉桓莊之族偪【桓叔莊伯之子孫】獻公患之士蒍【晉大夫】曰去富子【富子二族之富彊者】則羣公子可謀也己公曰爾試其事士蒍與羣公子謀譖富子而去之【以罪狀誣之同族惡其富彊故士蒍得因而間之用其所親爲譖則似信離其骨肉則黨弱】

公至自齊

荊人來聘【楚交中國始此】

胡傳荊自莊公十年始見於經十四年入蔡十六年伐鄭皆以州舉者惡其猾夏不恭故狄之也至是來聘遂稱人者嘉其慕義自通故進之也杜氏曰不書荊子使某來聘君臣同詞者蓋楚之始通未成其禮啖氏曰若言荊來聘則似舉州皆來故加人字以成文耳無他義也按僖十八年邢人狄人伐衛狄稱人亦豈進之而書人邪蠻荊之情每假禮以行其詐故今年聘魯二十八年伐鄭矣蠻荊之日近中國之憂也果有慕義之心固當不拒若其懷詐窺覘豈可不備書荊人來聘謹之也繼書楚子使椒楚子使防罷彼浸浸乎中國之物章矣則亦實錄之矣非漸進之也使彼漸染於中國之禮義聖人從而漸進之可也其文則華夏矣其俗則故也春秋所謹而憂也烏在其進之以漸邪荊楚本號後攺曰楚非州名

公及齊侯遇於谷

蕭叔朝公

杜氏曰蕭附庸國叔名就谷朝公故不言來凡在外朝則禮不得具嘉禮不野合劉氏曰爲禮非其時猶非其禮也爲禮非其處猶非其禮也爲禮非其義猶非其禮也九月郊五月烝此之謂非其時蕭叔朝此之謂非其處祭叔來聘齊侯來獻防此之謂非其義𨿽有肅敬之心繁飾之容而君子不受也故禮非其禮而猶不受必歸之正而止又況乎未始有正者乎

秋丹桓宮楹

谷梁傳禮天子諸侯黝堊【黒色】大夫倉士黈【他苟反黃色也又張斗反】丹楹非禮也【楹柱也】何氏曰爲將娶齊女欲以誇大示之

冬十有一月曹伯射姑卒【射音亦】

十有二月甲寅公防齊侯盟於扈【音戶】

杜氏曰扈鄭地在滎陽捲【音權】縣西北孫氏曰扈齊地胡傳莊公生於桓公之六年至是生三十有六年矣以世嫡之正諸侯之貴尙無內主同任社稷之事蓋制於文姜使必娶於母家【此於傳無明文孫明復陳君舉有此說或又舉漢呂后使恵帝娶魯元公主女爲證】而齊女待年未及故莊公越禮

不顧如此其急齊人有疑如此其緩而遇於谷盟於扈要結之也

二十有四年春王三月刻桓宮桷

左傳春刻其桷皆非禮也【並非丹楹故言皆】禦孫【魯大夫】諫曰臣聞之儉徳之共也侈惡之大也先君有共徳而君納諸大惡無乃不可乎谷梁傳禮天子之桷【音角榱也方曰桷圖曰椽】斵之礱之加宻石焉【以細石磨之】諸侯之桷斵之礱之大夫斵之士斵本刻桷非正也夫人所以崇宗廟也取非禮與非正而加之於宗廟以飾夫人非正也刻桓宮桷丹桓宮楹斥言桓宮以惡莊也範氏曰以桓見殺於齊而飾其宗廟以榮讎國之女惡莊不子

曹莊公

夏公如齊逆女

谷梁傳親迎恆事也不志此其志何也不正其親迎於齊也

秋公至自齊

谷梁傳迎者行見諸捨見諸【諸之也言瞻望夫人乘車】先至非正也

八月丁丑夫人姜氏入

公羊傳其言入何難也其言日何難也其難柰何夫人不僂不可使入與公有所約然後入【僂疾也夫人稽畱不肯疾順公不可使卽入約約逺媵妾也】杜氏曰公羊傳以爲姜氏要公不與公俱至蓋以孟任故丁丑入而明日乃朝廟谷梁傳入者內弗受也日入惡入者也何用不受也以宗廟弗受也其以宗廟弗受何也娶仇人子弟以薦【進也】捨【置也】於前其義不可受也按谷梁宗廟弗受之義甚精

戊寅大夫宗婦覿用幣

左傳公使宗婦覿用幣非禮也【杜氏曰宗婦同姓大夫之婦禮小君至大夫執贄以見明臣子之道莊公欲奢誇夫人故使大夫宗婦同贄俱見傳不言大夫惟舉非常】禦孫曰男贄大者玉帛小者禽鳥以章物也女贄不過榛【小栗】栗棗修【脯】以告防【敬也】也今男女同贄是無別也男女之別國之大節也而由夫人亂之無乃不可乎公羊傳宗婦如何大夫之妻也用者何用者不宜用也見用幣非禮也然則曷用棗栗云乎腶修云乎谷梁傳覿見也禮大夫不見夫人【劉氏曰不見謂其常耳夫人始至而大夫見於廟禮也何得非乎】不言及不正其行婦道故列數之也男子之贄羔鴈雉腒【腒其居反鳥臘曰腒】婦人之贄棗栗腵修【腵丁亂反脯也腵而加姜桂曰修】用幣非禮也用者不宜用者也大夫國體也【謂爲君股肱】而行婦道惡之故謹而日之也附錄左傳晉士蒍又與羣公子謀使殺遊氏之二子【亦桓莊之族】士蒍告晉侯曰可矣不過二年君必無患

大水

冬戎侵曹曹羈出奔陳赤歸於曹

胡傳杜預謂羈蓋曹世子也曹伯己猶不稱爵者以防弱不能君故爲戎所逐耳赤者曹之庶公子歸易詞也陳氏曰君在喪稱子其曰曹羈不能爲子也侵淺事也以千乘之國不能守不可以言子矣然奔君未有言故者言故猶愈於自奔也按戎而専制諸夏廢置人君亦以病齊桓也陸氏曰曹羈者義同鄭忽公羊云是曹大夫非也

郭公

闕文

二十有五年春陳侯使女叔來聘【女音汝此諸侯交聘之始】左傳始結陳好也谷梁傳其不名何也天子之命大夫也杜氏曰女氏叔字季友相魯原仲相陳二人有舊故女叔來聘季友冬亦報聘

夏五月癸丑衛侯朔卒

六月辛未朔日有食之鼓用牲於社

胡傳按禮諸侯旅見天子入門不得終禮者四而日食與焉古者固以是爲大變人君所當恐懼修省以答天意而不敢忽也然則鼓用牲於社何以書譏不鼔於朝而鼓於社又用牲則非禮矣

伯姬歸於杞

谷梁傳其不言逆何也逆之道防無足道言爾胡傳不言逆逆者非卿書歸者以別於大夫之自逆者也自逆者若莒慶齊髙固是也

秋大水鼓用牲於社於門

左傳秋大水鼓用牲於社於門亦非常也【失常禮】凡天災有幣無牲非日月之眚不鼓杜氏曰門國門附錄左傳晉士蒍使羣公子盡殺遊氏之族乃城聚【晉邑】而處之冬晉侯圍聚盡殺羣公子

二十有六年春公伐戎【公無春字】

附錄左傳春晉士蒍爲大司空夏士蒍城絳以深其宮

夏公至自伐戎

張氏曰莊公治國家之政多闕而勞師於戎𨿽能復怨何益於內治乎逾時書至危之也

曹殺其大夫【此専殺大夫之始】

胡傳稱國以殺者國君大夫與謀其事不請於天子而擅殺之也義系於殺則止書其官曹殺其大夫宋人殺其大夫是也義系於人則兼書其名氏楚殺其大夫得臣陳殺其大夫泄冶之類是也羈出赤歸之際必有不附於赤者故殺之耳

秋公防宋人齊人伐徐

杜氏曰徐國在下邳縣張氏曰嬴姓國近齊魯胡傳不致者役不淹時而齊人同防則無危殆之

憂矣

冬十有二月癸亥朔日有食之

二十有七年春公防伯姬於洮

左傳非事也天子非展義不巡狩【天子巡狩所以宣布徳義】諸侯非民事不舉卿非君命不越竟杜氏曰洮魯地胡傳伯姬莊公之女非事而特防愛其女之過而不能節之以禮戴氏曰夫人防諸侯古無是事也文姜數防齊侯不以爲異伯姬踵而行之

夏六月公防齊侯宋公陳侯鄭伯同盟於幽

左傳陳鄭服也谷梁傳同者有同也同尊周也於是而後授之諸侯也【天子討而不伐諸侯伐而不討五伯者摟諸侯以伐諸侯者也則謂授之諸侯者非也諸侯豈桓公所得有哉】其授之諸侯何也齊侯得眾也桓防不致安之也桓盟不日信之也信其信仁其仁衣裳之防十有一未嘗有防血之盟也信厚也兵車之防四未嘗有大戰也愛民也【李廉曰衣裳兵車本只谷梁一家之說陸氏深所不取】啖氏曰凡同盟者謂其盟辭同也若言大而侵小爾無我詐齊人出師魯以兵革從如此之類彼此之辭非同盟也若言同奬王室之類載書之內眾國共其信誓無彼此之異乃同盟也趙氏曰公羊云同盟者同欲也予謂小國被制而至豈皆同欲谷梁云同尊周也同外楚也且盟防之辭固當云同救災卹患及勸善正惡等辭豈止尊周外楚一辭而已故知啖氏說同盟之理當矣

秋公子友如陳原仲

左傳非禮也原仲季友之舊也啖氏曰陳原仲之書者見季友私事出竟也按直書公子友如陳原仲不待貶而義自見者也胡氏謂通季子之私行而無貶者乃春秋端本之意謂王臣私交乃始亂而末流至於大夫交政於中國恐非經本防劉氏曰公羊云何通乎季子之私行避內難也非也是時內難未作何避之有若季子見幾逺舉是忘宗國之亂也況去莊公沒尙數年而遂云避內難乎

冬伯姬來

左傳歸寧也【問父母寧否】凡諸侯之女歸寧曰來出曰來歸【歸不反之詞】夫人歸寧曰如某出曰歸於某胡傳禮父母在嵗一歸寧若歸而合禮則常事不書其曰杞伯姬來者不當來也春防於洮冬又來魯故知其不當來也來而必書春秋於男女往來之際嚴矣按夫人歸寧說見總例左氏說未是

莒慶來逆叔姬

胡傅莒慶莒大夫也叔姬莊公女也何以稱字大夫自逆則稱字爲其君逆則稱女尊卑之別也何以書諸侯嫁女於大夫而公自主之非禮也

杞伯來朝

姒姓夏禹之裔或稱伯或稱子義見滕子諸家謂王者之後本稱公因貶絀而稱伯稱子此恐未然又見僖公二十三年李廉曰切嘗考之周封三恪防子以三仁之賢得統承先王修其禮物故其命之曰庸建爾於上公尹玆東夏杞𨿽王者之後然東樓公本無大功徳豈遽錫以公侯之上爵乎

附錄左傳王使召伯廖【力雕反王卿士】賜齊侯命【賜命爲侯伯】且請伐衛以其立子頹也【在十九年】

公防齊侯於城濮

杜氏曰城濮衛地將討衛也汪氏曰魯兵不與伐衛者亦猶魯濟謀伐戎而魯不與伐戎也

二十有八年春王三月甲寅齊人伐衛衛人及齊人戰衛人敗績

左傳齊侯伐衛戰敗衛師數之以王命取賂而還胡傳春秋紀兵及者爲主齊人伐衛則其以衛及之何也齊人奉王命討衛立子頹之罪衛不徴詞請罪而上逆王命下拒方伯之師直與交戰則是衛人爲志乎此戰故以衛主之也戰不言伐伐不言日而書日者戰之日也見齊人奉辭伐罪方以是日至而衛人不謀其故直以是日與之戰所以深疾之也齊稱人將卑師少也按衛立子頽其罪固不容誅然己越十年而衛君己易世矣當其時桓公方圖伯事不能聲罪致討及鄭伯納王王來錫命使討而後行𨿽曰己晚然奉王命以從事必使衛服其罪請歸司寇斯得爲伯討矣乃姑取應文數以王命取賂而還是何異於春秋之季趙盾諸人之爲乎考之去年同盟於幽衛己不至桓公無亦本有怒衛之心因假王命以伐之夫非誠以從王非正乎伯討則衛之不服敢抗伯主而與之戰其罪亦當有分其亦不待貶絕而惡自見矣

附錄左傳晉獻公娶於賈【姬姓國】無子烝於齊姜【武公妾】生秦穆夫人及太子申生又娶二女於戎大戎狐姬生重耳【大戎唐叔子孫別在戎狄者晉語云狐氏出自唐叔狐伯行之子實生重耳】小戎子生夷吾【小戎允姓之戎子女也】晉伐驪戎驪戎男女以驪姬【驪戎在京兆新丰縣其君姬姓其爵男也納女於人曰女】歸生奚齊其娣生卓子驪姬嬖欲立其子賂外嬖梁五與東闗嬖五【姓梁名五在閨闥之外者東闗嬖五別在闗塞者亦名五皆大夫爲獻公所嬖幸視聽外事】使言於公曰曲沃君之宗也【曲沃桓叔所封先君宗廟所在】蒲【今平陽蒲子縣】與二屈【今平陽北屈縣】君之疆也不可以無主宗邑無主則民不威疆埸無主則啟戎心若使大子主曲沃而重耳夷吾主蒲與屈則可以威民而懼戎且旌【章也】君伐【功也】晉侯說之夏使大子居曲沃重耳居蒲城夷吾居屈羣公子皆鄙【邊邑】惟二姬之子在絳二五卒與驪姬譖羣公子而立奚齊晉人謂之二五耦【二耜相耦廣一尺共起一伐言二人俱共墾傷晉室若此】

夏四月丁未邾子卒【素果反】

瑣在位十二年子籧篨嗣是爲文公

秋荊伐鄭公防齊人宋人救鄭

谷梁傳荊者楚也其曰荊州舉之也【州舉之者狄之也】程子曰齊桓伯主魯望國宋王者之後此救鄭制楚之始蓋天下大勢所在胡傳書救鄭善之也齊宋稱人將卑師少桓公主兵攘夷狄安中國之事見矣朱子曰齊桓晉文所以有功於王室者當時楚最彊大時復加兵於鄭鄭則在王畿之內楚在春秋時他國皆不及其彊向非桓文有以遏之則周室爲其所並矣【按左傳所載楚令尹子元欲蠱文夫人之事不可信夷夏大故經文自有本末左氏多采雜說以附其間殊汨亂經意】

冬築郿【忘悲反公谷作防】

杜氏曰郿魯下邑郿公谷作防王氏曰帝乙子封於防東平壽張縣西北有防子鄕按左氏云邑曰築都曰城非也邑都相較無幾而城築殊名可乎凡土功大曰城小曰築完舊曰城新創曰築築郿所以志者不視嵗之丰凶而輕用民力冬𨿽用民力之時而下書大無麥禾則時屈可知矣

大無麥禾

杜氏曰書於冬者五穀畢入計食不足而後書也孔氏曰麥熟在夏禾成在秋而書於冬者計食不足而後總書之此年不言水旱而得無麥禾者服防曰陰陽不和土气不養故禾麥不成也啖氏曰公羊云曷爲先言築防而後言無麥禾諱以凶年造邑也按築防冬之初也無麥禾嵗終諸谷皆入無此二谷乃書依先後記事耳何闗諱乎董仲舒曰春秋於它谷不書至無麥禾則書之以此見聖人於五穀最重麥與禾也

臧孫辰告糴於齊

公羊傳何以不稱使以爲臧孫辰之私行也君子之爲國也必有三年之委一年不熟告糴譏也谷梁傳國無九年之畜曰不足無六年之畜曰急無三年之畜曰國非其國也古者稅什一丰年補敗【敗謂凶年】不外求而上下皆足也𨿽累凶年民弗病也一年不艾【麇信云艾獲也】而百姓饑君子非之按外傳魯饑臧文仲言於公曰國病矣請糴於齊公曰誰使對曰國有饑饉卿出告糴古之制也辰也備卿請如齊公使往則臧孫實以公命行謂諱之以爲臧孫之私行者非也其書之意則公谷之所言者是矣左氏云禮也則不知春秋非以爲得禮而書也谷梁云諸侯無粟諸侯相歸粟正也臧孫辰告糴於齊告然後與之言內之無外交也不知此若不告彼何由知乎

二十有九年春新延廐

左傳書不時也凡馬日中而出日中而入【日中春秋分也治廐當以秋分因馬向入而修之今以春作故曰不時】啖氏曰馬𨿽出入有時廐何妨農隙修之公羊傳新延廐者何修舊也【繕故曰新有所增益曰作始造曰築】修舊不書此何以書譏何譏爾凶年不

修谷梁傳延廐者何法廐也其言新有故也【言攺故而新之】有故則何爲書也古之君人者必時視民之所勤民勤於力則功築罕民勤於財則貢賦少民勤於食則百事廢矣冬築防春新延廐以其用民力爲己悉矣

夏鄭人侵許

凡侵例見隠二年張氏曰許鄭世讎也然許自盟幽之後不與齊桓之防鄭人侵之或齊之命與自後許始從中國

秋有蜚【蜚扶味反】

左傳爲災也凡物不爲災不書公羊傳何以書記異也劉歆曰負蠜性不食穀食穀爲災介虫之孽劉向曰蜚色靑非中國所有南越盛暑男女同川

澤淫風所生爲虫臭惡是時莊公取齊淫女爲夫人旣入淫於兩叔故蜚至天戒以爲將生臭惡聞於四方也新安羅氏曰負蠜今謂之蜚盤虫好以淸旦集稲上食稲花田家率以蚤作掇去之日出則散去旣食稲花又其气臭惡能熯稲使不蕃春秋書之當由此耳啖氏曰左氏云凡物不爲災不書春秋記異多矣何必爲災乃書爾雅蜚蠦蜰郭璞注蜰卽負盤臭虫劉歆以爲負蠜誤矣江休複雜誌唐彥猷有舊本山海經說蜚處淵則涸行木則枯疑春秋所書卽此物若是負礬不當云有謂之多可也

冬十有二月紀叔姬卒

杜氏曰紀國𨿽滅叔姬執節守義故系之紀賢而錄之

城諸及防

左傳書時也凡土功龍見而畢務戒事也火見而致用水昏正而栽日至而畢杜氏曰諸防皆皆邑傳例曰書時也諸非備難而興作傳皆重云時以釋之他皆放此諸今城陽縣釋例曰都邑者人之聚也國家之藩衛百姓之保障不固則敗不修則壞故𨿽不臨寇必於農隙備其守禦無妨民務傳曰龍見而畢務戒事也謂夏之九月周之十一月龍星角亢晨見東方於是納其禾稼三務始畢而戒民於土功事也火見而致用大火星次角亢而晨見於是致其用也【致築作之物】水昏正而栽謂夏之十月定星昏而中於是樹板幹而興作焉【五行北方水爲北方之宿爲水星言水昏正者夜之初昏水星有正中者耳非北方宿皆中也】日至而畢謂日旣南至防陽始動故土功息谷梁傳可城也以大及小也【啖氏曰此但以先後次第何必大小乎】範氏曰傳列凡城之志皆譏此之可城者得土功之節則譏之淺失土功之時則責之深不謂作城無譏也春秋重民力亟興土功不系乎時與不時皆貶也築郿告糴新延廐城諸及防不已亟乎

三十年春王正月

夏師次於成【左無師字張氏曰當從公谷書師】

谷梁傳次止也有畏也欲救鄣而不能也不言公恥不能救鄣也趙氏曰據齊霸己成魯爲之弱何敢議救蓋欲防齊圍鄣至成待命聞鄣己降故不行耳然疑事勿質闕之可也成魯地

附錄左傳楚公子元歸自伐鄭而處王宮秋申公鬭班殺子元【申楚縣楚僭號縣尹皆稱公】鬭谷【奴走反】於【音烏】莵【音徒】爲令尹自毀其家以紓楚國之難

秋七月齊人降鄣【降戶江反鄣音章】

杜氏曰鄣紀附庸國東平無鹽縣東北有鄣城小國孤危不能自固蓋齊遙以兵威脇使降附

公羊曰鄣者何紀之遺邑也啖氏曰紀之全國猶不敢敵齊豈有一邑之民而能二十餘年獨拒齊乎故鄣自是小國耳

八月癸亥紀叔姬

杜氏曰以賢錄也無臣子故不諡

九月庚午朔日有食之鼓用牲於社

冬公及齊侯遇於魯濟【子禮反】

左傳冬遇於魯濟謀山戎也以其病燕故也杜氏曰濟水歷齊魯界在齊界爲齊濟在魯界爲魯濟蓋魯地汪氏曰齊侯入魯境則齊侯之意也

齊人伐山戎

陸氏曰公谷皆云此齊侯也貶而稱人按例無有諸侯自伐攺爲人者趙子曰二傳不知謬文之義妄穿鑿耳啖子曰蓋齊侯謬文耳說見明年谷梁傳桓內無因國外無從諸侯越千里之險北伐山戎善之也何善乎爾燕周之分子也貢職不至山戎爲之伐矣按言由山戎病燕使不能通職貢於周故伐之桓公此舉多以勤逺略爲譏然此時桓事新集楚勢方張豈興得己之師據史記山戎伐燕燕告急於齊則不得不救然春秋不以救書而下書獻戎防則齊侯之志實在逺略宰孔己知之矣杜氏曰燕國今薊縣

三十有一年春築臺於郎

杜氏曰刺奢且非土功之時徐氏曰郎泉臺也未成爲郎臺旣成爲泉臺何氏曰禮天子有靈臺以候天地諸侯有時臺以候四時動而無益於民者𨿽樂不爲也孫氏曰莊比年興作又一嵗而三築臺妨農害民甚矣

夏四月薛伯卒

築臺於薜

公羊傳譏逺也杜氏曰薛魯地何氏曰禮諸侯之觀不過郊

六月齊侯來獻戎防

左傳非禮也凡諸侯有四夷之功則獻於王王以警於夷中國則否諸侯不相遺俘【𨿽夷狄俘猶不以相遺】趙氏曰據齊未霸之時尙不曾朝魯今旣爲霸主豈肯自獻戎防乎必無此理但文誤爾二傳皆言齊侯親伐山戎又僖九年葵丘之防宰孔曰齊侯不務徳而勤逺略故北伐山戎南伐楚西爲此防皆論齊侯親行之事則知去年伐山戎當書齊侯今獻戎防當書齊人交互致誤爾谷梁云軍得曰防戎菽也齊桓分戎菽與諸侯不近人情又防者軍得而安知是菽乎公羊傳齊大國也曷爲親來獻戎防威我也旂獲而過我也【旂獲建旂縣所獲】今按齊魯方睦何威我之有旂獲過我又妄說也

秋築臺於秦

範氏曰秦魯地杜氏曰東平範縣西北有秦亭

冬不雨

程子曰一嵗三築臺明年城小谷故冬書不雨閔之也

三十有二年春城小谷

範氏曰小谷魯邑泰山孫氏曰曲阜西北有小谷城五峯胡氏曰孫魯人也考此詳矣惟左傳曰爲管仲也杜氏謂公感齊桓之徳故爲管仲城私邑小谷者濟北谷城縣也中有管仲井不系之齊者大都以名通則不系國也按昭十一年楚申無宇言齊桓公城谷而寘管仲焉杜預蓋附此而爲說然經文自云城小谷未嘗云城谷何以知小谷之爲谷城邪齊自有谷如文十七年公及齊侯盟谷宣十四年歸父防谷皆濟北之谷也此城小谷自是魯之小谷耳何與於齊邪孫氏曰去年三築臺冬不雨今春又城小谷薦饑而輕用民力此其所以書也

夏宋公齊侯遇於梁丘

左傳齊侯爲楚伐鄭之故請防於諸侯宋公請先見於齊侯夏遇於梁丘【趙氏曰按荊伐鄭經今五年豈有許時方報之乎杜氏曰齊善宋之請見故進其班趙氏曰假令鄭先見亦得在上乎】杜氏曰梁丘在髙平昌邑縣西南【今按谷梁謂梁丘在曹邾之間去齊百里恐未是又曰非不能從諸侯而往也辭所遇遇所不遇大齊桓也並無稽之說】汪氏曰盟防之序主防者居上若遇則以簡禮相見比於不期而遇者莫適爲主故以爵之尊卑爲序爵同則以國之大小爲序耳

秋七月癸巳公子牙卒

左傳初公築臺臨黨氏【魯大夫】見孟任【黨氏女】從之【言欲與通也】閟【不從公】而以夫人言許之【許以爲夫人而曰以夫人言許之者後不果如盟姑爲是言】割臂盟公生子般【音班】焉雩【祭天也】講【肄也】於梁氏【魯大夫】女公子【子般妹】觀之圉人犖【力角反掌養馬者】自墻外與之戱子般怒使鞭之公曰不如殺之是不可鞭犖有力焉能投蓋於稷門【稷門魯城門投蓋於稷門未詳】公疾問後於叔牙對曰慶父材【慶父牙同母兄】問於季友【傳曰季友文姜之愛子與公同生】對曰臣以死奉般公曰鄕者牙曰慶父材成季【季友】使以君命命僖叔待於鍼巫氏【魯大夫】使鍼季酖之曰飲此則有後於魯國不然死且無後飲之歸及逵泉而卒立叔孫氏【逵泉魯地不以罪誅故得立後世其祿】公羊傳何以不稱弟殺也殺則曷爲不言刺爲季子諱殺也曷爲爲季子諱殺季子之遏惡也不以爲國獄緣季子之心而爲之諱季子之遏惡柰何莊公病將死以病召季子季子至而授之國政曰寡人卽不起此病吾將焉致乎魯國季子曰般也存君何憂焉公曰庸得若是乎牙謂我曰魯一生一及君己知之矣【父死子繼曰生兄死弟繼曰及言隠公生桓公及今君生慶父亦當及是魯之常也】慶父也存【莊公辭此承班也存之語而應之】季子曰夫何敢是將爲亂乎夫何敢俄而牙弒械成【時牙實自欲弒君兵械巳成】季子和藥而飲之曰公子從吾言而飲此則必可以無爲天下戮笑必有後乎魯國【時世大夫誅不暴揚子當繼體如故】不從吾言而不飲此則必爲天下戮笑必無後乎魯國於是從其言而飲之飲之無傫氏【或是大夫家或是地名】至乎王堤【地名】而死公子牙今將爾【將欲弒君事未行也】辭曷爲與親弒者同君親無將將而誅焉然則善之與曰然殺世子母弟直稱君者甚之也季子殺母兄何善爾誅不得避兄君臣之義也然則曷爲不直誅而酖之行誅乎兄隠而逃之使托若以疾終然親親之道也陸氏曰公羊云何以不稱弟殺也按書公子常例也叔肹書弟自特書耳不得引以爲義按叔牙之事公羊得之若如左氏則只以慶父材

一語而遂殺之亦無此理牙以卒書者𨿽酖之以立叔孫氏喪以大夫之禮也周禮小司寇同族有罪不卽市文王世子曰刑於隠者不與國人慮兄弟也魯之處牙自是遵用此故事耳諸家皆有褒美成季之說恐經無此意

八月癸亥公薨於路寢

左傳子般卽位次於黨氏公羊傳路寢者何正寢也谷梁傳路寢正寢也寢疾居正寢正也男子不絕於婦人之手以齊終也啖氏曰凡公薨必書其所【小寢路寢髙寢之類】詳內事重凶變也趙氏曰公必薨於正寢以就公卿也大位姦之窺也危病邪之伺也若蔽於隠是使小人女子得行其志也莊公正終而嗣禍分位不明而閨闈不修也故宗嗣素定之兵權散主之閨闈嚴飭之小人女子不屍重任賢良受托鼎足交輔則簒弒之禍曷由而至哉

冬十月己未子般卒【巳未公谷作乙未般音班】

左傳冬十月己未共仲【慶父】使圉人犖賊子般於黨氏成季奔陳【出奔不書國亂史失之】立閔公【莊公庶子時年八嵗】又曰閔公哀姜之娣叔姜之子也故齊人立之公羊傳子卒云子卒此其稱子般卒何【據子赤不言子赤卒】君存稱世子【明當世父位爲君】君薨稱子某【明繼父也名者以屍柩尙存君前臣名也】旣稱子【不名者無所屈也】逾年稱公子般卒何以不書未逾年之君也有子則廟【立廟】廟則書無子不廟不廟則不書啖氏曰凡逾年君卒皆稱曰卒言嗣先君未成君也故不書薨而曰卒先君未則名之【父前子名義也】旣則不名【子赤是也】何氏曰稱卒不地降成趙氏曰子般子赤以被殺故不書地義與隠同子野非被殺而亦不書地闕文也

公子慶父如齊

杜氏曰慶父旣殺子般季友出奔國人不與故懼而適齊欲以求援時無君假赴告之禮而行啖氏曰谷梁云此奔也其曰如諱之也若實奔而曰如乃是掩其惡豈然乎按慶父竊國之謀久矣叔牙弒械己成使非季子應時誅之則莊公且不得以道終而子般之賊不待今年矣旣弒子般猶不能遂有之見魯俗秉禮人心未盡從也故因閔公之立告於霸主以爲自托之計齊桓大則方伯親則比鄰甥舅之國也豈不知慶父之爲賊而容其來使縱其復歸以貽魯國累世之禍謂之何哉春秋書之一以見其得兵權出入自如而莫之制亦以見時無明王賢伯故使亂賊縱橫而其端未已也桓文之事聖門所以不道也有以哉

狄伐邢【此狄入伐之始】

杜氏曰邢姬姓周公之國在廣平襄國縣

春秋輯傳卷三

欽定四庫全書

春秋輯傳卷四

明王樵輯

閔公

元年春王正月

左傳不書卽位亂故也【國亂不得成禮】公羊傳公何以不言卽位繼弒君不言卽位【復發傳者嫌繼未逾年君義異故也】孰繼【據子般弒不見】繼子般也孰弒子般慶父也殺公子牙今將爾季子不免慶父弒君何以不誅將而不免遏惡也旣而不可及因獄有所歸不探其情而誅焉親親之道也【獄有所歸謂罪歸鄧扈樂也此與左傳所載事異今從左傳】谷梁傳繼弒君不言卽位正也親之非父也【兄也】尊之非君也【未逾年也】繼之如君父也者受國焉爾趙氏曰公羊云慶父不誅因獄有所歸不探其情非也臣弒其君凡在官者殺無赦季子初至威令未著力不能爾非不討也

齊人救邢

左傳狄人伐邢【在往年冬】管敬仲言於齊侯曰戎狄豺狼不可厭也諸侯親暱【女一反】不可棄也宴安酖毒不可懷也詩云豈不懷歸畏此簡書【詩小雅美文王爲西伯勞來諸侯之詩】簡書同惡相卹之謂也請救邢以從簡書齊人救邢谷梁傳善救邢也朱子曰齊桓公較正當只得

一畨出伐【謂召陵之師】管仲亦不見出有事時只是遣人出整頓春秋毎稱齊人

夏六月辛酉我君莊公

左傳亂故是以緩汪氏曰魯君之皆不過五月之期惟桓公見戕丁齊九月而後昭公客死於外八月而後莊公之薨至是十有一月而始克蓋以國亂子弒嗣君幼弱危不得也

秋八月公及齊侯盟於落姑【落公谷作洛】

左傳請復季友也齊侯許之使召諸陳公次於郎以待之谷梁傳盟納季友也杜氏曰落姑齊地

季子來歸

左傳嘉之也谷梁傳其曰季子貴之也其曰來歸喜之也陸氏曰季子之出不書者慶父之難季子力不能正違而

去之權也君立見召而來義也故聖人善其歸不譏其去以明變而得中進退不違道也問季友之爲人朱子曰此人亦多可疑諸家多言季友來歸爲聖人美之之辭據某看此一句正是聖人著季氏所以専國爲禍之基又成風聞季氏之繇乃事之左氏記此數句亦有說話成風沒巴鼻事他則甚按是時慶父最彊莊公屬疾慶父遂有代立之勢叔牙則顯謂莊公曰魯一生一及君己知之矣以慶父之彊而叔牙附之莊公拱手聽命於其手而已俄而叔牙弒械己成或欲寄惡名於慶父而自取之也季友得先事誅之而慶父不敢阻乃立子般慶父弒子般而季友奔陳然慶父不能遂有魯國者國人未之與也故如齊自托不擇立莊公諸子之長者而立閔公一利其幼二亦以其齊之甥也哀姜通乎慶父成風私事季友其事一也哀姜無子而欲立慶父其名不順又弒閔公國人所不容故季友乘其後而定立僖之防所謂後出者勝也自是季氏得魯政而常爲三桓先矣朱子謂春秋書季子來歸著季氏得政祿去公室之漸可謂深得聖人之防防矣

冬齊仲孫來

左傳齊仲孫湫【湫子小反仲孫名】來省難書曰仲孫亦嘉之也仲孫歸曰不去慶父魯難未已【時慶父亦還魯】公曰若之何而去之對曰難不己將自斃君其待之公曰魯可取乎對曰不可猶秉周禮周禮所以本也臣聞之國將亡本必先顚而後枝葉從之魯不棄周禮未可動也君其務寧魯難而親之親有禮因重固【有禮則國重有禮則基固若是者不可動也故曰因重固】間攜貳覆昏亂霸王之器也愚按書來譏也仲孫之來覘魯也莊公薨子班弒閔公幼落姑之盟嘗請於齊借能復季子而已而慶父夫人之志未可知也桓公不能正然使人以覘魯曰是可取乎夫職爲方伯義在以救災卹難討逆定亂率諸侯而將因人之難以爲利書來不書事所以病桓也然則仲孫不名其無貶乎或言湫知魯秉周禮未可動勸桓公務寧魯難而親之是以春秋嘉之而書字其然乎曰非也仲孫者孫氏以爲天子之命大夫也【書仲孫與文十五年宋華孫同昭四年傳云齊有仲孫之難而獲桓公蓋仲孫乃無知之後也與】臣弒其君凡在官者殺無赦而況受命専政之方伯近在鄰國者乎不去慶父魯難未已時事之情仲孫知之悉矣當勸桓公速出師以誅之則一舉而魯國定矣救邢封衛之功當不能復偉於是舉矣計不出此而乃曰難不己將自斃君其待之使慶父稔惡閔公再弒則斯言爲之也故直書曰齊仲孫來交譏之也【崔銑曰齊桓之伯佚宋萬慶父之誅若討二賊則不待諭而人紀明良心奮功近於伐楚矣夫知攘夷而忽於正中國知存亡而忽於存人心失本末矣】

附錄左傳晉侯作二軍公將上軍太子申生將下軍趙夙【趙衰兄】禦戎畢萬【魏犨祖父】爲右以滅耿滅霍滅魏【平陽皮氏縣東南有耿鄕宋安縣東北有霍太山三國皆姬姓】還爲太子城曲沃賜趙夙耿賜畢萬魏以爲大夫士蒍曰太子不得立矣分之都城而位以卿【位以卿謂將下軍】不如逃之無使罪至爲吳太伯不亦可乎猶有令名【有讓位之名】與其及也【勝於畱而及禍】且諺曰心苟無暇何卹乎無家天若祚太子其無晉乎

二年春王正月齊人遷陽

杜氏曰陽國名齊人逼徙之

夏五月乙酉吉禘於莊公

胡傳程氏曰天子曰禘諸侯曰祫其禮皆合祭也禘者禘其所自出之帝爲東向之尊其餘皆合食於前此之謂禘諸侯無所出之帝則止於太祖之廟合祧廟之主以食此之謂祫天子禘諸侯祫大夫享庶人薦上下之殺也魯諸侯何以有禘成王追念周公有大勲勞於天下賜魯公以天子禮樂使用諸太廟以祀周公魯於是乎有禘祭春秋之中所以言禘不言祫也然則可乎孔子曰魯之郊禘非禮也周公其衰矣禘言吉者喪未三年行之太早也【何氏曰莊公薨至是適二十二月杜氏曰三年喪畢致新死者之主於廟廟之逺主當遷入祧因是大祭以審昭穆謂之禘莊公喪制未闋而吉祭又不於太廟故詳書以示譏】於莊公者方祀於寢非宮廟也一舉而三失禮焉春秋之所謹也四時之祭有禘之名蓋禮文交錯之失

趙氏曰禘者帝王立始祖之廟猶謂未盡其追逺尊先之義故又推尊始祖所出之帝而追祀之以其祖配之者謂於始祖廟祭之而便以始祖配祭也此祭不兼羣廟之主爲其疏逺不敢凟也其年數或毎年或數年未可知也然則春秋書魯之禘何也曰成王追寵周公故也魯之用禘蓋於周公廟而上及文王文王卽周公之所出也故此祭惟得於周公廟爲之閔公時遂僭於莊公廟行之以其不追配故直言莊公而不言莊宮明用其禮物耳不追配文王也【若言吉禘於莊宮卽似於莊廟祭及文王今旣不爾故指言莊公以明之也】李防曰春秋書禘二此年及僖八年禘於太廟皆失禮之中又失禮而書也吉禘之說三傳皆知喪禘之失禮而不知魯本不當禘程氏胡氏能明魯禘之非禮而不知禘本無合食惟趙子得之魏子才曰大祫乃羣昭羣穆已毀未毀之廟皆升合食於太祖禮盛而繁禘則上尊太祖之自出故配不及羣廟禮大而簡特緣太祖起此義若又旁及羣廟則凟矣趙氏曰問者曰左傳云烝嘗禘於廟何也答曰此爲見春秋經前後祭祀惟有此三種以爲祭名盡於此但據經文不識經意所以云爾又見經中禘於莊公以爲諸廟合行之故妄云禘於武宮僖宮襄宮皆妄引禘文而說祭耳問者曰若禘非時祭之名則禮記諸篇所說其故何也【郊特牲曰春禘而秋嘗祭統曰春礿夏禘王制曰礿則不禘禘則不嘗嘗則不烝烝則不礿鄭云虞夏諸侯嵗朝廢一時祭也略舉一二】曰禮記諸篇或孔門之後末流弟子所撰或是漢初諸儒私撰之以求購金皆約春秋爲之見春秋禘於莊公遂以爲時祭之言見春秋惟兩度書禘一春一夏【閔二年五月吉禘於莊公今之三月僖八年七月禘於太廟今之五月也】所以或謂之春祭或謂之夏祭各自著書不相符防理可見也【按此胡氏所謂四時之祭有禘之名乃禮文交錯之失者也】

秋八月辛丑公薨

左傳初公傅奪卜齮【魯大夫】田公不禁秋八月辛丑共仲使卜齮賊公於武闈【宮中小門謂之闈】公羊傳公薨何以不地隠之也何隠爾弒也孰殺之慶父也殺公子牙今將爾季子不免慶父弒二君何以不誅將而不免遏惡也旣而不可及緩追逸賊親親之道也今按衛州吁弒君而石碏大義滅親文姜與弒桓公而國人絕不爲親禮也孰爲慶父弒二君而猶可以親親待之乎緩追逸賊親親之道也以論鄭莊公之於叔段可也季子之於慶父乃怠緩縱賊大亂之道也谷梁傳不地故也其不書不以討母子也【謂凡】

【君弒賊討則書哀姜實被討而不書者不以討母子】啖氏曰凡公皆書惟隠公閔公不書者言賊不討如不然也公羊云君弒賊不討不書以爲無臣子也谷梁傳君弒賊不討不書以罪下也此說皆是也今按閔公再弒哀姜𨿽見討於齊魯之臣子竟何以自伸於大義哉公羊所謂無臣子谷梁所謂以罪下者觀是亦深切著明矣旣云絕不爲親又云不以討母子曲說也啖子謂三傳所記本皆有所受爲經生未學轉以濫說附益其中非純是本說豈非此類之謂乎觀慶父諡共而公孫傲爲卿則慶父之誅亦不以賊討矣夫哀姜誅於齊則請其喪以歸而以小君之禮慶父縊於汶水之上則不以賊討而爲之立後且知必又納其喪矣魯人自如此其如彼何哉聖人不書閔公之以見其賊之實未討於慶父書奔而不志其死以見魯之不能以賊討【使魯能討則當書刺慶父以正討賊之法矣】喪歸削而不書不與穆伯同以見弒逆之賊生不可立於天地之間死不可容於宗國之壤其絕之也甚矣

九月夫人姜氏孫於邾

按文姜淫乎齊侯與弒桓公復孫於齊不去其姜氏不足以見其罪哀姜通乎慶父與弒閔公乃孫於邾𨿽不去其姜氏而絕之之義己著矣胡氏乃謂不去姓氏降文姜也範氏謂文姜有殺夫之罪重哀姜有殺子之罪輕此輕重之差其說皆非也哀姜之不奔齊畏齊桓也君子誦其文則曰邾非姜之宗國也此姜氏也胡邾之適乎

公子慶父出奔莒

左傳成季以僖公適邾【僖公閔公庶兄成風之子】共仲奔莒乃入立之以賂求共仲於莒莒人歸之及宻【魯地瑯邪費縣北有宻如亭】使公子魚【奚斯也】請不許哭而往共仲曰奚斯之聲也乃縊閔公哀姜之娣叔姜之子也故齊人立之共仲通於哀姜哀姜欲立之閔公之死也哀姜與知之故孫於邾齊人取而殺之於夷【魯地】以其屍歸僖公請而之愚按書慶父出奔譏失賊也或言慶父巨姦魯大夫而三十年執其兵柄其植根深矣其耳目廣矣勢未易除而乃可以緩不討賊責魯人乎是殆不然慶父之彊孰與衛之州吁州吁未能和其民石厚問定君於石碏石碏曰王覲爲可莫若朝陳使請厚從州吁如陳石碏使告於陳而執之卒殺州吁君子曰石碏純臣也大義滅親使季友有石碏之志純以至公大義爲心不分於市恩逺怨樹私家以立黨之念內因國人之忿外結伯主之盟明君父之讐以誅簒弒之賊宜若拉朽之易也而季友不然乃以賂求於莒不許其入而已討賊之義黯闇委靡如此欲逃失賊之責豈可得乎不惟是而已又立孟氏與叔牙同使魯人謂弒君者不失爲有後故異時東門遂復踵其爲亂臣賊子接迹而莫之創則誰爲之哉胡康侯捨見在之黨姦者不誅而追咎於莊公之忘親釋怨使臣子則而象之以爲常事則可謂迂矣

冬齊髙子來盟

公羊傳髙子者何齊大夫也何以不稱使我無君也然則何以不名喜之也何喜爾正我也其正我柰何莊公死子般弒閔公弒比三君死曠年無君設以齊取魯曽不興師徒以言而已矣桓公使髙子將南陽之甲立僖公而城魯或曰自鹿門至於爭門者是也或曰自爭門至於吏門者是也魯人至今以爲美談曰猶望髙子也【久濶思相見者引此爲諭美談至今不絕也】愚按齊桓因仲孫省難歸從其言専意於寧魯之難故繼使髙子來圖之立僖公而城魯如公羊所載蓋有所傳矣或者泥魯可取乎及谷梁不以齊侯使髙子之說乃曲爲之說美不歸於齊侯而歸於髙子謂髙子之來也桓公之命必曰魯可取則兼其國以廣地魯可存則平其亂以善鄰非有扶危繼絕一定不可易之計也髙子至則平魯難定僖公魯人賴焉故特稱髙子以著其善不曰齊侯使之者權在髙子也斯論亦近於舞文矣

十有二月狄入衛

左傳狄人伐衛懿公及狄人戰於熒澤衛師敗績遂滅衛初恵公之卽位也少齊人使昭伯【恵公庶兄公子頑也】烝於宣姜不可【昭伯不可】彊之生齊子戴公文公宋桓夫人許穆夫人文公爲衛之多患也先適齊及敗宋桓公逆諸河【迎衛敗眾】宵濟衛之遺民男女七百有三十人益之以共滕之民爲五千人【共及滕衛別邑】立戴公以廬於曹【廬舍也曹衛下邑戴公名申其年卒而立文公】許穆夫人賦載馳【詩載馳】齊侯使公子無虧帥車三百乘甲士三千人以戍曹胡傳衛康叔之後蓋北州大國狄何以能入乎臣昔嘗謂河南劉奕曰史氏記繁而志寡如班固書載諸王淫亂等事盡削之可也奕曰必若此言仲尼刪詩如墻有茨鶉之奔奔桑中諸篇何以錄於國風而不削乎臣不能答後以問延平楊時時曰此載衛爲狄所滅之因也故在定之方中之前因以是說考於歷代凡淫亂者未有不致於殺身敗家而亡其國者也然後知古詩垂戒之大而近世有獻議乞於經筵不以國風進讀者殊失聖經之防矣

鄭棄其師

左傳鄭人惡髙克使帥師次於河上【髙克鄭大夫】久而弗召師潰而歸髙克奔陳鄭人爲之賦淸人胡傳人君擅一國之名寵生殺予奪惟我所制使髙克不臣之罪己著按而誅之可也情狀未明黜而退之可也愛惜其才以禮馭之亦可也烏可假以兵權委諸竟上坐視其離散而莫之卹乎春秋書曰鄭棄其師其責之深矣髙克奔陳不書不足書也

附錄左傳晉侯使太子申生伐東山臯落氏【赤狄別種也臯落其氏族】裏克【晉大夫】諫曰太子奉冢【大也】祀社稷之粢盛以朝夕視君膳者也故曰冢子君行則守有守則從從曰撫軍守曰監國古之制也夫帥師専行謀【帥師者必専謀其軍事】誓軍旅【宣號令也】君與國政【正卿】之所圖也非太子之事也師在制命而己【命將軍所制】稟命則不威專命則不孝故君之嗣適不可以帥師且臣聞臯落氏將戰君其捨之公曰寡人有子未知其誰立焉不對而退見太子太子曰吾其廢乎對曰告之以臨民【謂居曲沃】教之以軍旅【謂將下軍】不共是懼何故廢乎且子懼不孝無懼弗得立修已而不責人則免於難【此下有太子帥師公衣之偏衣佩之金玦一今按此舉也狐突梁餘子養先丹木皆勸段今刪申生逃難羊舌大夫勸其死之要之裏克之論正】太子將戰狐突諫曰不可昔辛伯諗【音審告也】周桓公曰內寵並後外寵二政嬖子配適大都耦國亂之本也周公弗從故及於難今亂本成矣【指驪姬等】立可必乎孝而安民子其國之【奉身爲孝不戰爲安民】與其危身以速罪也【有功益見害也去則孝而安民畱則危身召罪與其危身而召罪也豈若孝而安民乎勸使逃也】成風聞成季之繇【繇直救反卜兆之占辭也】乃事之【成季之將生也桓公使卜之曰男也其名曰友在公之右間於兩社爲公室輔季氏亡則魯不昌又筮之遇大有之幹曰同復於父敬如君所】而屬僖公焉故成季立之僖之元年齊桓公遷邢於夷儀二年封衛於楚丘邢遷如歸衛國忘亡衛文公大布【粗布】之衣大帛【厚繒】之冠【蓋用諸侯諒閽之服】務材訓農通商恵工敬教勸學授方任能【方百事之宜也】元年革車三十乘季年乃三百乘

春秋輯傳卷四﹤經部﹐春秋類﹐春秋輯傳﹥

欽定四庫全書

春秋輯傳卷五

明王樵輯

僖公

元年春王正月

左傳不稱卽位公岀故也公岀復入不書諱之也公羊傳公何以不言卽位繼弒君子不言卽位此非子也其稱子何臣子一例也谷梁傳繼弒君不言卽位正也按左氏以爲閔公弒後成季以僖公適邾共仲奔莒乃入立之經無僖公出入之文者諱之也然去年八月閔公遭弒僖公自邾入爲君至此久矣國內已粗定不應猶以出奔之故不行卽位之禮也身出復入恥不在公何嫌而諱若君出諱而不書昭公何以書乎

齊師宋師曺師次於聶北救邢【曺師左作曺伯聶女輒反】

公羊傳救不言次此其言次何不及事也邢已亡矣孰亡之蓋狄滅之曷爲先言次而後言救君也君則其稱師何不與諸侯專封也趙氏曰公羊云邢已亡矣蓋狄滅之按邢實未亡何得云亡又云君則其稱師何不與諸侯專封也按齊宋曺三國君實不在但使師救耳邢實未亡又何封乎啖氏曰救者救其患難凡救皆美也救而次失救道也救邢之師譏不速赴故先書次於聶北邢竟得其援故又言救邢言有成事也杜氏曰次於聶北者按兵觀釁以待事也聶北邢地

夏六月邢遷於夷儀【夷儀公作陳儀後同】

左傳諸侯救邢【實大夫而言諸侯總眾國之詞也】邢人潰出奔師【奔聶北之師也邢潰不書不告也】師遂逐狄人具邢器用而遷之師無私焉夏邢遷於夷儀諸侯城之救患也凡侯伯【州長】救患分災【分甫問反又如字謂分之谷帛】討罪禮也公羊傳遷者何其意也遷之者何非其意也谷梁傳遷者猶得其國家以往者也其地邢復見也【非若宋人遷宿滅不復見】杜氏曰邢遷如歸故以自遷爲文夷儀邢地

齊師宋師曺師城邢

公羊傳此一事也曷爲復言齊師宋師曺師不復言師則無以知其爲一事也糓梁傳是向之師也使之知攺事然美齊侯之功也陸氏曰三國先救邢邢遷後乃城之各一事據實書耳

秋七月戊辰夫人姜氏薨於夷齊人以歸

杜氏曰傳在閔二年不言齊人殺諱之書地者明在外薨【閔二年傳曰共仲通於哀姜哀姜欲立之閔公之死也哀姜與知之故孫於邾齊人取而殺之於夷以其屍歸】公羊傳夷者齊地齊地則其言齊人以歸何桓公召而縊殺之趙氏曰谷梁云夫人薨不地地故也此說非也假如夫人歸寧在路遇疾而薨豈得不書地乎且君薨者皆記其寢被殺卽不言地隠公是也桓公在齊被殺而亦書地故知在外薨不論有故無故皆當書地理甚昭然愚按此春秋正哀姜之誅予齊桓以討賊之義也本國之辭理不得直言故書薨於夷而曰齊人以歸所以著齊人殺之也左氏乃謂君子以齊人殺哀姜爲已甚矣女子從人者也何物君子而爲是言女子從人在夫家有他罪謂非父母國所討可也與弒二君大義滅親使哀姜在魯魯不能討桓公猶不可但已況其逸而在於邾乎取而殺之於夷以其屍歸桓公之意蓋以其義已絕於魯不可反於魯故也以歸之義胡文定程沙隨皆謂齊以喪歸魯竊詳若果歸其喪齊魯鄰境豈得七月死至十有二月喪始至乎經凡言以歸者以歸其國也左氏是矣崔銑曰齊桓戮哀姜晉文納王晉悼討魚石乃定伯之柄乎人倫稍明紀綱粗立所謂假之也與是故儒學王道修彛倫而已矣

楚人伐鄭【荊始書楚】

左傳鄭卽齊故也

八月公防齊侯宋公鄭伯曺伯邾人於檉【檉勅呈反公作朾】左傳盟於犖謀救鄭也【犖力角反卽檉也地有二名】杜氏曰檉宋地陳國陳縣西北有檉城公及其防而不書盟還不以盟告汪氏曰經書防而左氏言盟傳誤耳按楚兵已退鄭已在防則此舉非爲謀救鄭也謀卻楚也

九月公敗邾師於偃【敗必邁反偃公作纓】

左傳公敗邾師於偃虛丘之戍將歸者也杜氏曰偃邾地又曰虛丘邾地邾人旣送哀姜還齊人殺之因戍虛丘欲以侵魯公以義救齊齊歸姜氏之喪邾人懼乃歸故要而敗之按檉之盟邾人在焉越月而敗其師傳亦不能詳其故不知虛丘誰地何故戌之杜氏亦不過以意言之耳蓋以哀姜嘗遜於邾邾人或有所要於魯魯自求於齊齊人許歸其喪邾欲侵魯魯敗其師敗之者爲主譏在魯也

冬十月壬午公子友帥師敗莒師於酈獲莒挐【酈力知反公作犁谷作麗挐女居反又女加反】

左傳冬莒人來求賂公子友敗諸酈獲莒子之弟挐非卿也嘉獲之也公賜季友汶陽之田及費【汶陽田汶水北地汶水出泰山萊蕪縣西入濟】公羊傳莒挐者何莒大夫也莒無大夫此何以書大季子之獲也何大乎季子之獲季子治內難以正【謂拒慶父】禦外難以正其禦外難以正柰何公子慶父弒閔公走而之莒莒人逐之將由乎齊齊人不納反卻捨子汶水之上使公子奚斯入請季子曰公子不可以入入則殺矣奚斯不忍反命於慶父自南涘【音俟水涯也】北面而哭【時慶父在汶水之北】慶父聞之曰嘻此奚斯之聲也諾已【諾已自畢竟之詞】曰吾不得入矣於是抗舟【竹由反小車轅】經而死莒人聞之曰吾已得子之賊矣以求賂於魯魯人不與爲是興師而伐魯季子待之以偏師按左氏公羊皆謂予季友之獲今考經書鄭獲蔡公子燮宋華元吳獲陳夏齧齊國書未有以書獲爲善者此於友書敗書獲自責在友耳若夫莒逐慶父死於汶水之上而不書莒人殺慶父與宋萬奔陳而不書陳人殺萬同義其納姦要賂之罪蓋在其中矣何必謂嘉季子之獲哉凡詐戰曰敗觀經書敗某師則知其非以正勝谷梁乃有屏左右而相搏之說大謬可笑者也陸氏曰三傳皆謂挐非卿以魯獲故書之按例凡不命卿事執於魯以及執殺奔放皆書莒慶鄭宛之類是也何乃於獲別生義乎

十有二月丁巳夫人氏之喪至自齊

公羊曰貶必與其重者莫重乎以喪至也趙氏曰文姜何不於死及塟貶之乎谷梁曰不言姜爲齊侯諱殺同姓也趙氏曰文姜不言姜亦是爲齊諱乎杜氏曰僖公請而塟之故告於廟而書喪至也齊侯旣殺哀姜以其屍歸絕之於魯僖公請其喪而還不稱姜闕文今按杜說是也齊桓治哀姜之罪取而殺之於夷以其喪義不可歸於魯故遂以歸焉齊桓之爲義也盡矣使魯有知義者因使告於齊曰夫人氏實與弒寡君幸君討之若君以先君之故不忍肆諸市朝敢請其喪齊人許之則卽其死所而之可也今乃請而還之於魯以小君之禮大義滅矣春秋詳書之所以深著魯君臣之罪也胡氏乃謂書齊人以歸夫人氏之喪至自齊者譏桓公也夫不譏僖公而譏桓公何倒見乎上文敗邾師於偃三傳俱無明說惟何休云公怨邾人以夫人與齊恐得事之情

二年春王正月城楚丘

公羊傳孰城城衛也曷爲不言城衛滅也孰滅之蓋狄滅之【趙氏曰按經文但言入無滅文】然則孰城之桓公城之曷爲不言桓公城之不與諸侯專封也趙氏曰按經文自爲衛築城耳如何謂之封乎谷梁傳楚丘者何衛邑也其城何封衛也則其不言城衛何也衛未遷也愚按桓公之於衛實有存亡繼絕之功故木瓜之詩夫子錄之然以小惠評之則齊桓爲有徳以大法論之則諸侯無專封故城楚丘城者非獨魯也而獨書魯者以彼之爲未足以爲功故反循吾之常義而稱城焉耳猶晉文使諸侯朝王朝者亦非獨魯也而獨書魯者以彼之爲未足以爲義故反循吾之常道爲朝焉耳貴義而不貴惠貴正而不貴功亦略小善而優大節抑霸權而尊王室斯春秋之防也宋子魚曰齊桓存三亡國義士猶或薄之夫薄之者非小其功也記曰私惠不歸徳君子不自畱【處也】焉詩曰王命仲山甫城彼東方又曰經營四方告成於王斯春秋責桓之意也

夏五月我小君哀姜

虞師晉師滅下陽【公谷作夏陽晉始見經】

左傳晉荀息將以屈產之乘與垂棘之璧假道於虞以伐虢【荀息荀叔也屈地生良馬垂棘出美玉故以爲名四馬曰乘自晉適虢途出於虞故假道】公曰是吾寶也對曰若得道於虞猶外府也公曰宮之奇【虞忠臣】存焉對曰宮之奇之爲人也懦而不能彊諫且少長於君君暱之𨿽諌將不聴乃使荀息假道於虞曰冀爲不道入自顚軨【音零】伐鄍【亡丁反】三門【前是冀伐虞至鄍鄍虞邑河東大陽縣東北有顚軨阪】冀之旣病則亦惟君故【言虞報伐冀使病將欲假道故稱虞彊以悅其心冀國名平陽皮氏縣東北有兾亭是也】今虢爲不道保於逆旅【逆旅客捨也虢稍遣人分依客捨以聚眾抄晉邊也】以侵敝邑之南鄙敢請假道以請罪於虢【問虢伐已以何罪】虞公許之且請先伐虢宮之奇諌不聴遂起師夏晉裏克荀息帥師防虞師伐虢滅下陽先書虞賄故也【下陽虢邑在河東大陽縣】公羊傳虞防國也曷爲序乎大國之上使虞首惡也曷爲使虞首惡虞受賂假滅國者道以取亡焉其受賂柰何獻公朝諸大夫而問焉曰寡人夜者寢而不寐其意也何諸大夫有進對者曰寢不安與其諸侍者有不在側者與獻公不應荀息進曰虞虢見與獻公攝而進之【以手通指曰攝】遂與之入而謀曰吾欲攻虢則虞救之攻虞則虢救之如之何願與子慮之荀息對曰君若用臣之謀則今日取虢而明日取虞耳君何憂焉獻公曰然則柰何荀息曰請以屈產之乘與垂棘之璧往必可得也則寶出之內府藏之外府馬出之內廐系之外廐耳君何喪焉獻公曰諾𨿽然宮之奇存焉如之何荀息曰宮之奇知則知矣𨿽然虞公貪而好寶見寶必不從其言請終於往於是終以往虞公見寶許諾宮之奇果諌諌曰唇亡則齒寒虞虢之相救非相爲賜則晉今日取虢而明日虞從而亡耳君請勿許也虞公不從谷梁傳夏陽者虞虢之塞邑也滅夏陽則虞虢舉矣其載荀息之言曰玩好在耳目之前而患在一國之後此中知以上乃能慮之臣料虞君中知以下也公遂借道而伐虢愚按左氏云先書虞賄故也公羊云先書虞使虞首惡也二家皆未盡設謀在晉春秋乃以虞公餌賄而使虞首惡非公論矣據左傳虞先起師晉侯防之春秋從其先後書之耳無他意也程子曰虞假道而助晉伐虢虢之亡虞實致之故以虞爲主下陽邑也虢之亡由此故卽書滅按以虞首兵猶邾之導鄭又如以宋首州吁徐彥曰虢之滅由於下陽之亡郢之入由於州來之亡故皆書滅張氏曰下陽與上陽爲對虢之塞邑在今陜州平陸縣上陽在陜縣虢所都也虞仲雍之後虢文王弟虢叔之後

秋九月齊侯宋公江人黃人盟於貫【公貫下有澤宇】

谷梁傳貫之盟管仲曰江黃逺齊而近楚楚爲利之國也若伐而不能救則無以宗諸侯矣桓公不聴遂與之盟按管仲逺慮卓見張氏曰江在汝南安陽縣今蔡州新息縣今蔡黃嬴姓國在汝南【缺】陽縣今光州定城縣也貫今興仁府濟陰縣有貫城齊桓謀楚先服此二國皆近楚之國也所以逺交而孤楚之勢此桓公服楚之規模也惟宋預盟不煩諸侯也今按張氏此說最是杜氏亦謂江黃楚與國也始

來服齊故爲合諸侯此得事之情但諸侯惟齊宋蓋宋王者之後中州之大國自齊桓初霸卽與宋同力常推先焉今諸侯無異志者逺盟江黃獨與宋俱張氏所謂不煩諸侯也陽谷之防亦同公谷皆以爲大國言齊宋逺國言江黃則以其餘爲莫敢不至也此蓋推言其勢之若是非諸侯之果皆與盟也春秋序盟防皆從其實無包舉之例此舉不出於管仲而諸家盛稱爲制楚之奇防恐未然

附左傳齊寺人貂始漏師於多魚【寺人內豎貂名多魚地名闕爲齊亂張本】虢公敗戎於桑田【桑地虢地在宏農陜縣東北】晉卜偃曰虢必亡矣亡下陽不懼而又有功是天奪之鑑【鑑所以自照】而益其疾也必易晉而不撫其民矣不可以五稔【熟也】

冬十月不雨

谷梁傳不雨者勤雨也【欲得雨之心勤也】

楚人侵鄭

左傳楚人伐鄭鬭章囚鄭聃伯【經書侵傳言伐本以伐興權行侵掠】

三年春王正月不雨

谷梁傳不雨者勤雨也

夏四月不雨

谷梁傳一時言不雨者閔雨也【經一時輒言不雨憂民之至】閔雨者有志乎民者也按雨系乎人時闗乎民命故災則書旱【僖二十一年夏大旱宣七年秋大旱】勤雨則書不雨閔雨則每時而一書不雨喜雨則書雨【今年】示人君卹民也文公之篇自十有二月不雨至於秋七月而書【文二年】自正月不雨至於秋七月而書【文十年十三年】皆著其慢也或者乃緣谷梁閔雨之言欲飾成僖公卹民之實則亦過矣【何休有省百官放佞臣理獄四百餘人之說】杜氏曰一時不雨則書首月傳例曰不曰旱不爲災五行志庶徴之恆劉向以爲春秋之大旱也不傷二谷謂之不雨

徐人取舒

杜氏曰徐國在下邳僮縣東南舒國今廬江舒縣勝國而不用大師亦曰取孔氏曰諸侯相滅亡者多是王壤鄰接思啟封疆徐在下邳舒在廬江相去甚遙而越境滅國不知所以李亷曰外滅國書取者惟此左氏公羊皆以爲易趙氏以爲不絕其祀也夫用兵𨿽有難易而滅人之罪無重輕何得以易而減其滅罪乎以爲不絕其祀則書降書遷足矣以爲舒自取滅亡則書潰書亡足矣何得稱取稱取者與魯兵書滅曰取同文先儒林氏以爲舒者楚之黨徐人取舒爲齊桓通伐楚之徑也春秋以其效順於中國也故書人書取此說疑得之

六月雨

左傳春不雨夏六月雨自十月不雨至於五月不曰旱不爲災也杜氏曰亦旱不竟夏周六月夏四月於播種五稼無損谷梁傳雨雲者喜雨也喜雨者有志乎民者也髙氏曰建巳之月萬物始盛待雨而大古者以是月雩而祈雨則六月之雨尢爲可喜

秋齊侯宋公江人黃人防於陽谷

左傳謀伐楚也杜氏曰陽谷齊地在東平須昌縣北趙氏曰據明年伐楚江黃不與則知此說非也按胡傳諸侯之帥同次於陘所謂聚而爲正也江

人黃人各守其地所謂分而爲奇也此類舉業鋪張之辭江黃小國實不能爲中國掎角桓公不用管仲之言乃其失防無濟於事適促二國之亡耳公羊云此大防也曷爲末言爾按此義同盟貫諸侯無包舉之例其載桓公之言曰無障谷無貯粟無易樹子無以妾爲妻者此蓋聞葵丘五命之略而之焉耳兼此文亦不完上下意不屬也谷梁云陽谷之防桓公端委搢笏而朝諸侯諸侯皆諭乎桓公之志並附防之浮辭兩與盟防一從伐陳滅亡繼之況敢犯楚乎胡氏謂次陘之役江黃守境按兵以爲八國之援以此爲克敵制勝之謀並非其實

冬公子友如齊涖盟【谷作公子季友涖公谷作蒞後同】

公羊傳涖盟者何徑盟乎彼也來盟者盟於我也公蓋有故不防陽谷是以季友往涖盟或曰聴伐楚之期也涖盟對來盟爲義公羊得之

楚人伐鄭

左傳鄭伯欲成孔叔【鄭大夫】不可曰齊方勤我棄徳不祥

四年春王正月公防齊侯宋公陳侯衛侯鄭伯許男曺伯侵蔡蔡潰遂伐楚次於陘

左傳春齊侯以諸侯之師侵蔡蔡潰遂伐楚楚子使問師故管仲對曰昔召康公【周太保召公奭】命我先君太公曰五侯九伯【五等諸侯九州之伯】女實徵之以夾輔周室爾貢包【裹來】茅【菁茅】不入王祭不共無以縮【所六反】酒【束茅而灌之以酒爲縮】寡人是徴昭王南徵而不復寡人是問【昭王南巡守涉漢船壞而溺周人諱而不赴】對曰貢之不入寡君之罪也敢不共給昭王之不復君其問諸水濱師進次於陘杜氏曰民逃其上曰潰遂兩事之辭陘楚地頴川召陵縣南有陘亭按齊桓圖伯二十餘年至是始有事於楚猶未敢聲言伐之也以侵蔡召諸侯借侵蔡以出楚不意蔡自莊十四年荊入蔡蔡哀侯折而事楚已易世不通中國今二十有四年矣蔡已入楚則次及於鄭蔡鄭當楚之衝華夷之門戶也故齊不得蔡無以及楚侵蔡伐楚勢當然矣公怒蔡姬歸之未絕而蔡嫁之說者遂爲齊侯以私憾加兵者謬也因諸侯之師震而潰之遂事伐楚不與角力示之以形勢以全取勝故一問而楚詞屈兵不血刃孔子稱其一匡天下遂以仁許之春秋舉重凡師再有事不悉書茍悉書則以遂言之兵事言遂必關於天下之大故也楚入春秋浸彊而諸夏之交兵非以定簒弒則修怨而已問不及楚也桓公始有志於制楚合九國之眾兵莫盛焉楚𨿽彊足以一戰乃次陘不戰以待其來折以話言而楚卽服𨿽然荊楚僭王罪之大者也包茅不入罪之小者也昭王之不復則非其罪矣管仲乃捨其大而問其小且及於事之久逺不明而非其罪者仗義執言固當如是而已乎吁此其所以爲霸者之師也禹之徵苗湯之伐桀皆明徴其辭蓋有諸已而後可求諸人無諸已而後可非諸人齊桓之霸所謂以力服人而已內嬖如嫡同產不嫁內之失徳多矣滅譚滅遂遷陽降鄣外之失義多矣楚大國也僣王其大惡也我以大惡責之彼肯弭然受責者哉攻之弗克圍之弗下將何辭以退師乎故捨其所當責者而及其不必責者庶幾楚人之爲辭也易不盡力以抗我我之服楚也亦易不勞師而有功鳴呼此其所以爲霸者之心也孔子曰管仲之器小哉孟子曰管仲功烈如彼其卑也泛而觀之則聖賢之貶伯功若以存教而絕人之趨於功利也惟以是而深考之則其實卑而小也猶鬥筲之不可彊以譽爲鐘鼎春秋尊王賤霸猶首冠足履之不可以易置也豈惟存教云乎哉胡氏謂齊師𨿽彊桓公能以律用之而不暴楚人已服桓公能以禮下之而不驕庶幾乎王者之事此等並過論也

夏許男新臣卒

劉氏曰諸侯卒於外者在師則稱師在防則稱防今許男一無稱者此去師與防而復歸其國之驗也召陵地在頴川【去許宻邇】是以許男復焉古者國君卽位而爲椑【音辟棺襯屍也】嵗一漆之出疆必載椑卒於師曰師卒於防曰防正也許男新臣卒非正也按許男春在陘而夏卒師未退不言卒於師故先儒以爲歸國而卒未見非正之意劉氏之說過矣谷梁則謂死於師而不地內桓師也

楚屈完來盟於師盟於召陵【屈居忽反完音完召上照反】

左傳夏楚子使屈完【楚大夫】如師【觀齊屈完覩齊之盛因而求盟】師退次於召陵【因楚已服退舍以禮之】齊侯陳諸侯之師與屈完乘【共載】而觀之齊侯曰豈不谷是爲先君之好是繼與不谷同好何如對曰君惠徼福於敝邑之社稷辱收寡君寡君之願也【齊侯之辭禮故屈完之對亦謙𨿽非情而不得不順】齊侯曰以此眾戰誰能禦之以此攻城何城不克【齊侯於是乎失言矣使管仲侍行其爲斯言乎】對曰君若以徳綏諸侯誰敢不服君若以力楚國方城以爲城漢水以爲池𨿽眾無所用之【齊侯亦屈而不能對矣是時齊爲虛禮善詞以柔楚故楚亦虛禮善詞以退齊取完師卻敵而已意不欲生事蓋令尹子文之謀也而屈完亦俊士也折桓數言楚之雄壯抗衡中夏不爲人下之气具見於此矣桓公之不能終定楚亦坐判於此方城山在南陽葉縣南以言竟上之逺漢水出武都至江夏南入江言其險固以當城池】屈完及諸侯盟召陵頴川縣公羊傳其言盟於師盟於召陵何師在召陵也曷爲再言盟喜服楚也楚有王者則後服無王者則先叛夷狄而亟病中國南夷與此夷交中國不絕若綫桓公起中國而攘夷狄卒帖荊以此爲王者之事也趙氏曰若不重言盟於召陵則無以知退軍乃似盟於陘也若惟言盟於召陵則莫知與誰盟又無以示退軍之禮谷梁曰以桓公得志爲僅矣按是時北有狄人之患南伐至於邢衛矣南有荊楚之難北伐至於鄭矣所謂南夷與北夷交而中國不絕若綫桓公此卻狄而南帖荊其有功於諸夏大矣然其卻狄也緩而帖荊也僅狄已蹙邢而始次於聶此以救邢狄已入衛而二年之後楚丘始城衛北州之大國也及其廬於曺也止遺民男女七百有三十人益之以共滕之民爲五千人亡而後存之齊將以爲非是不足以見徳也乎若夫楚之爲患又有百於狄者始而吞噬羣蠻繼而憑陵中夏已盡漢陽之諸姬睥睨宗周之九鼎入蔡滅息比年伐鄭始專意北方矣鄭之爲國也前嵩後河右洛左濟虎牢之險天下所聳中國有鄭則足以據北面南而爲政於天下周召之所以分陜而治徳化大成於內而南方之國莫不從教者也及其衰也荊楚抗衡中夏則必爭鄭桓文攘卻荊楚則必服鄭不然不克天下大勢之所在亦可見矣惜乎桓文無周召之心楚人伐鄭鄭伯欲成孔叔不可曰齊方勤我棄徳不祥鄭之受兵亟矣齊未嘗救而孔叔猶有勤我之言蓋知於檉於貫陽谷之防皆爲謀鄭故也桓公之於卻楚謀中夏也僅僅焉耳不於斯見之矣乎召陵之後僅得屈完之盟故保不戰之勝谷梁氏曰以桓公得志爲僅矣可謂辭約而義深矣然則曾西所謂功烈之卑也豈無見哉

齊人執陳轅濤塗【轅公谷作袁】

左傳陳轅濤塗謂鄭申侯曰師出於陳鄭之間國必甚病【當有供給之費故】若出東方觀兵於東夷而循海而歸其可也【東夷郯莒徐夷也觀兵示威】申侯曰善濤塗以告齊侯許之申侯見曰師老矣若出於東方而遇敵懼不可用也若出於陳鄭之間供其資糧屝【符費反革屨也】屨其可也齊侯說與之虎牢執轅濤塗公羊傳稱侯而執者伯討也稱人而執者非伯討也此執有罪何以不得爲伯討古者周公東徵則西國怨西徵則東國怨桓公假途於陳而伐楚陳人不欲其反由已者師不正故也不修其師而執濤塗古人之討則不然也啖氏曰公羊雲濤塗說桓公令師濱海而歸師陷沛澤之中顧而執濤塗若然則是軍失路致陷非濤塗之罪故左氏說是李亷曰濤塗誤軍之罪疑公羊得之如左氏之說則仍從陳鄭而歸足矣執其卿而又侵伐其國者至是甚乎按齊實未嘗濱海而歸安從有陷師沛澤之事秋及江黃伐陳江黃皆汝旁國而近陳自伐楚歸就令伐陳則路由陳鄭明矣濤塗之言𨿽私其國然不聴則已何至勤師以討蓋陳蔡二國終以近楚常有二心今不欲齊師反而由已有厭苦之之心齊人以爲此叛齊卽楚之漸故因歸師以威之堅其意耳觀再侵而陳乃成則陳初未肯服也陳不心服桓再興師得其成而後已蓋定陳之從齊非專以濤塗故也

秋及江人黃人伐陳

左傳秋伐陳討不忠也谷梁傳不言其人及之者何內師也汪氏曰或謂書及者蒙上文齊人執轅濤塗之文乃齊及之非魯及之也然求之一經書法他國再有事必書遂如遂滅偪陽遂滅賴之類此不言遂實魯及之耳愚按江黃𨿽從齊然不敢明出師以助伐楚故陘之師江黃不與順小國之情且使整旅保境以待事也至有討陳之舉而用之然齊桓之計失於是矣小國使之侵伐結怨深讐而我救或不能及則反以快敵而負小國效順之初心矣

八月公至自伐楚

谷梁傳有二事偶則以後事致後事小則以先事致其以伐楚致大伐楚也範氏曰楚彊莫能伐故以伐楚爲大事啖氏曰或致前事或致後事蓋夫子擇其重者志之也李亷曰致先事致後事之說谷梁傳得之啖氏之說亦谷梁意也然則以伐楚盟召陵致伐而不致防對侵楚盟臯鼬致防而不致侵論之則伐楚之義大而侵楚之事淺矣又以侵蔡遂伐楚致伐而不致侵對伐鄭遂救許致伐而不致救論之則伐楚之功美而討鄭之事亦重矣其公羊以爲得意致防不得意致伐者獨於伐鄭防蕭魚致防則可通於此不通則以爲楚復叛盟故不以防致皆彊生論也劉氏曰諸致例有可通者有不可通者不足泥也

許穆公【穆公作繆】

左傳許穆公卒於師之以侯禮也凡諸侯薨於朝防加一等死王事加二等於是有以衮斂按許男實不卒於師已見前卒下同盟重其從伐楚也過以加等之禮褒之耳

冬十有二月公孫玆帥師防齊人宋人衛人鄭人許人曹人侵陳【玆公作慈後同】

杜氏曰玆叔牙子叔孫戴伯左傳叔孫戴【諡】伯帥師防諸侯之師侵陳陳成歸轅濤塗胡傳桓公識明而量淺管仲器不足而才有餘楚方受盟志已驕溢陳大夫一謀不恊其身見執其國再見侵伐桓徳於是乎衰矣張氏曰是時大兵之後復以師出重困諸侯況兵以憤興則後有當討者應之必怠人亦侮之故楚終不服鄭伯逃盟以至滅而不能救皆怒陳之過致之也故詳書伐侵以著其罪

附左傳初晉獻公欲以驪姬爲夫人卜之不吉筮之吉公曰從筮卜人曰筮短長不如從長【物生而有象象而後有滋滋而後有數象筮數故象長而數短也】弗聴立之生奚齊其娣生卓子及將立奚齊旣與中大夫成謀姬謂太子曰君夢齊姜必速祭之太子祭於曲沃歸胙於公公田姬置諸宮六日公至毒而獻之【毒酒經宿輒敗而經六日明公之惑谷梁云君將食驪姬跪曰食自外不可不試也】公祭之地地墳與犬犬斃與小臣小臣亦斃姬泣曰賊由太子【谷梁云驪姬下堂而啼呼曰天乎天乎國子之國也子何遲於爲君】太子奔新城【曲沃】公殺其傅杜原欵或謂太子子辭君必辧焉【以六日之狀自理】太子曰君非姬氏居不安食不飽我辭姬必有罪君老矣吾又不樂【自理則姬死姬死則君不樂是不樂由吾也】曰子其行乎太子曰君實不察其罪被此名也以出人誰納我十二月戊申縊於新城姬遂譛二公子曰皆知之重耳奔蒲夷吾奔屈

五年春

晉侯殺其世子申生

左傳晉侯使以殺太子申生之故來告初晉侯使士蒍爲二公子築蒲與屈不愼夷吾訴之公使讓之對曰詩云【大雅】懷徳惟寧宗子惟城【以徳安國則宗子之固若城】君其修徳而固宗子何城如之三年將尋師焉焉用愼及難公使寺人披伐蒲重耳曰君父之命不挍逾垣而走披斬其袪【袂也】遂出奔翟公羊傳曷爲直稱晉侯以殺殺世子母弟直稱君者甚之也【此傳之極簡明得經防者】谷梁傳日晉侯斥【指斥】殺惡晉使也按太子縊於新城則其斥殺何春秋之法前有讒而不見則其君之罪也按外傳公之優曰施通於驪姬驪姬問曰吾欲爲難安始而可優施曰必於申生其爲人小心精潔精潔易辱甚精必愚是故先施讒於申生又優施教驪姬夜半而泣謂公曰吾聞申生甚仁而彊今謂君惑於我必亂國無乃以國故而行彊於君盍殺我無以一妾亂百姓公曰夫豈惠於民而不惠於父乎驪姬曰爲仁與爲國不同爲仁者愛親之謂仁爲國者利國之謂仁故長民者無親眾以爲親茍眾利而百姓和豈能憚君公懼曰若何而可驪姬曰君盍老而授之政彼得政而行其欲乃釋君公曰不可我以威與武是以臨諸侯未沒而亡政不可謂武有子而不勝不可謂威爾弗憂我將圖之驪姬曰以臯落翟之苛我邊鄙君盍使之伐翟以觀其果於眾也若不勝翟𨿽濟【益也】其罪可也若勝翟則善用眾矣求必益廣乃可厚圗也公說故使申生伐東山申生敗翟而返讒言益起驪姬告優施曰君旣許我殺太子而立奚齊矣吾難裏克柰何優施飲裏克酒中飲起舞乃歌曰暇豫之吾吾不如烏烏人皆集於菀【木茂貌】已獨集於枯【譏裏克不能擇所依如烏鳥能擇茂木而捿之吾吾自得也】裏克曰而言戲乎抑有所聞之乎優施告之故里克曰阿君以殺太子吾不忍拒命吾不敢中立其免乎優施曰免西山眞氏曰驪姬之殺申生也其機變亦甚巧矣夫父子之情日相親近則間言不得而入惟以術離之然後可故驪姬首賂二五說獻公出三子於外此離人之術也獻公者喜功貪得之人以辟地啟土中其情安得不悅而從之三子旣出則圖之易矣旣又與優施謀作難之先後優施知申生之可陷也則請先之其言曰精潔易辱又曰甚精必愚蓋精潔之人惜名矜行惟恐防污故曰易辱以節自勵不以術自全故曰必愚若是者可以術激之而使死石顯之陷蕭望之亦猶是也申生輕死重名故優施欲先陷焉然恐獻公猶未忍果於殺也則又夜半而泣以危言動之謂申生有將爲逆之意自請先死公懼而謀之則又勸授之政而避禍焉夫獻公剛猛人也肯爲其子屈乎懷怒必殺之心自此啟矣然猶患無隙以加之罪也則使將兵而伐翟勝則加以得眾之名而敗則繩以覆師之罪申生至是無逃死之所矣然又慮大臣或守正力爭則公之意未可知也則又使優施以杯酒從容歌舞防詞諷其爲附麗之計裏克大臣也許以中立則無復事矣獻公之意其成也已久故歸胙之詐至易辧而不復辧申生之仁恐傷公意又不忍自辧則有死而已申生死而二子奔無不如優施之所料者然奚齊立裏克弒之卓子立又弒之夷吾不終迨重耳立而後定晉國之亂垂二十年由驪姬之讒而三嬖【二五優施】助之也故女子小人表交締者危國亡家之本也東萊呂氏曰晉殺其世子申生孰殺之士蒍殺之也殺申生者實驪姬之譛士蒍何與焉士蒍開其隙驪姬乘其隙也羣公子之出於桓莊者豈他人哉非獻公之諸父則王父昆弟也士蒍逢獻公之惡使屠其宗族昆弟如艾艸菅略無防怛不忍之意其於宗族昆弟旣如此何獨難於其子乎驪姬之譛卽襲吾前日譛富子之術也城蒲與屈卽前日城聚之意也吾嘗考晉國之本末又知開禍端者非獨士蒍其所從來逺矣晉穆侯之二子長則文侯而桓叔其季也自桓叔以來視文侯之子孫不啻冦讐必鋤其根奪其據而後已者良欲啟子孫之業耳殊不知吾私其子而殺其昆弟則吾之子亦私其子而殺其昆弟矣當桓莊翦害文侯子孫之時其心必謂是本旣除則吾子孫無復有患矣豈知害其子孫者乃吾子孫卽當獻公翦害桓莊子孫之時其心亦謂是偪旣除則吾嗣子無復有患矣而豈知害其嗣子者又吾也卽嗚呼私生於愛而害愛者莫如私天下未有私而能愛者也將立奚齊乃定之矣必死申生奪夷吾重耳而後安者爲奚齊慮也而奚齊以弒卓子又弒使二子不保又非獻公爲之也邪徒設此心兩俱棄之致晉亂二十餘年所謂爲人君父而不知春秋之義必蒙首惡之名者豈不信哉豈不信哉朱子謂驪姬之亂詛無畜羣公子自是晉無公族而以卿之子爲公族大夫這个便是六卿分晉之漸晉無公族語在宣二年

伯姬來朝其子【來字句絕】

相朝諸侯之禮也伯在無使其子行之禮魯無以待人父之道待人子之禮又俱無使婦人參之之禮書伯姬來朝其子參譏之也伯姬歸方十三年有子必尙防是年惠公卒昔曺伯有疾遣其世子射姑來是時惠公疑亦有疾朝其子而伯姬俱來蓋托之於魯也杜氏曰伯姬來寧寧成風也時子在十嵗左右不成朝禮故系於母而曰朝其子

夏公孫玆如牟

私交也左氏以爲如牟娶焉

公及齊侯宋公陳侯衛侯鄭伯許男曹伯防王世子於首止【公谷作首胾後同】

按史記周惠王太子鄭母早死後母曰惠後【陳嬀】惠後生叔帶【封於甘故左傳稱甘昭公】有寵於惠後惠王以惠後故將廢太子而立之故齊桓帥諸侯防王世子以定其位左傳防於首止防王太子鄭謀寧周也公羊傳

曷爲殊防王世子世子貴也世子猶世世子也谷梁傳及以防尊之也何尊焉王世子王之貳也杜氏曰世子不名而殊防尊之也王之世子尊與王同首止衛地陳畱襄邑縣東南有首鄕按據史記則叔帶與襄王異母僖二十四年傳曰天王出居於鄭辟母弟之難也注云叔帶襄王同母弟此蓋因母弟字而誤說依史記爲是左傳此處載事只云謀寧周也而不明言惠後欲立帶事至鄭忽辭昬魯爲其班後鄭此等小事卻兩處見之汪氏曰齊桓防王世子於首止以定其位而王室寧使惠王無易樹子之過若景王不能早正國本而王室亂使諸侯有戍周城成周之勤晉頃寧王室於已亂之後不若齊桓能弭難於未亂之先也或言世子無王命而出防諸侯是世子外交霸國以脇制其君齊桓不請於王而率諸侯以防王世子是爲世子私植黨以拒父也是不然漢髙欲易太子張良招四皓與逰卒定惠帝程子與之以爲得納約自牖之義彼四皓非以髙帝之命而至惠帝亦非以父命而招四人也春秋許防首止之意亦猶是也陸氏曰齊侯非防主故言及齊侯

秋八月諸侯盟於首止

公羊傳諸侯何以不序一事而再見者前目而後凡也谷梁傳無中事而復舉諸侯何也尊王世子而不敢與盟也尊則其不敢與盟何也盟者不相信也不敢以所不信而加之尊者天子防諸侯不享覲桓控大國扶小國統諸侯不能以朝天子亦不敢致天子尊王世子於首胾乃所以尊天王之命也世子受之可乎是亦變之正也天子防諸侯不享覲世子受諸侯之尊已而天王尊矣世子受之可也

鄭伯逃歸不盟

左傳王使周公【宰孔也】召鄭伯曰吾撫汝以從楚輔之以晉可以少安【王恨齊桓定太子之位故召鄭伯使叛齊】鄭伯喜於王命而懼其不朝於齊也故逃歸不盟孔叔止之曰國君不可以輕輕則失親【孔叔鄭大夫親黨援也】失親患必至病而乞盟所喪多矣君必悔之弗聴逃其師而歸趙氏曰凡言逃者皆謂義當畱而竊去也故谷梁云逃義曰逃君臣同辭逃者匹夫之事也按是時齊桓攘楚諸侯服從防於首止匡戴王室大義明於天下周室積衰之勢自此可振而惠王以嬖孽之私棄義理之正撫鄭從楚惎間中國自是楚復張矣故知中國之卒不競於楚非獨楚之彊與諸侯之罪亦王室有以啟之也可勝嘆哉春秋逃鄭伯則王之畔義棄忠不待貶而惡亦見矣孔氏曰逃在盟前避盟而逃故曰逃歸不盟

楚人滅子奔黃【楚始滅中國】

左傳楚鬭谷於菟滅子奔黃於是江黃道柏方睦於齊皆姻也【姻外親也道國在汝南安陽縣南柏國名汝南西平縣有伯亭】子恃之而不事楚又不設備故亡按召陵之盟楚非誠服也侵陳之役諸侯有叛心矣觀鄭伯以不朝於齊而懼夫其不朝也端有故乎又疑於見討而懼則其生心久矣故一聞惠王撫汝以從楚之言遂喜於王命而逃歸不盟自是竊與楚通也楚窺此間遂滅以嘗齊夫召陵之盟與不谷同好此言皎如白日而楚敢畔之蓋有以知齊間之可乘耳使齊之爲義出於誠飭躬正已上事王室內撫其民外綏諸侯莫不盡其道上下內外皆中心悅而誠服之也則以背盟滅問楚之罪可也楊雄有言爲政有幾曰思斁周公東徵四國是皇其思矣夫齊欲徑陳陳不果納執轅濤塗其斁矣夫夫桓徳旣斁於人義不信於天王气不聨於與國此所以不能再興問楚之師也江黃道柏齊之睦而之姻也滅者圖四國之漸也齊將僕僕然救之乎彼處南海而吾處北海彼威之旦夕耳而吾救在千里之外豈所能及不救則盟楚之功墮矣齊桓之失在於積義不以平素而假其一二以爲名故無以充其類而不在於滅不救之日也杜氏曰國在弋陽防縣東南

九月戊申朔日有食之

冬晉人執虞公

左傳晉人復假道於虞以伐虢宮之奇諌曰虢虞之表也虢亡虞必從之晉不可啟冦不可翫一之爲甚其可再乎謗所謂輔【頰輔】車【牙車】相依唇亡齒寒者其虞虢之謂也公曰晉吾宗也豈害我哉對曰太伯虞仲太王之昭也太伯不從是以不嗣虢仲虢叔王季之穆也爲文王卿士勲在王室藏於盟府【司盟之官】將虢是滅何愛於虞且虞能親於桓莊乎其愛之也桓莊之族何罪而以爲戮不惟偪乎親以寵偪猶尙害之況以國乎弗聴許晉使宮之奇以其族行八月甲午晉侯圍上陽【上陽虢國都在宏農陜縣東南】冬十二月丙子朔滅虢虢公醜奔京師【不書不告也】師還館於虞遂襲虞滅之執虞公及其大夫井伯以媵秦穆姬而修虞祀且歸其職貢於王故書曰晉人執虞公罪虞且言易也公羊傳虞公抱寶牽馬而至荀息見曰臣之謀何如獻公曰子之謀則已行矣寶則吾寶也𨿽然吾馬之齒亦已長矣蓋戲之也虞已滅矣其言執之何不與滅也【不與虞公以見滅】滅者亡國之善辭上下之同力者也杜氏曰稱人以執同於無道於其民之例所以罪虞公且言易也晉侯修虞之祀而歸其職貢於王故不以滅同姓爲譏啖氏曰春秋時以彊暴弱故執諸侯皆稱人亂辭也按公羊謂虞不言滅不與虞以亡國之善辭可也杜氏謂晉侯修虞祀歸職貢於王故不以滅同姓爲譏非也啖說得之

六年春王正月

附左傳晉侯使賈華【晉大夫】伐屈夷吾不能守盟而行將奔狄郤芮曰後出同走罪也【嫌與重耳同謀而相隨】不如之梁梁近秦而幸【親幸】焉乃之梁【秦旣大國且穆姬在焉故欲因以求入】

夏公防齊侯宋公陳侯衛侯曺伯伐鄭圍新城

左傳諸侯伐鄭以其逃首止之盟故也圍新宻鄭所以不時城也【實新宻而經言新城者鄭以非時興土功齊並以爲討】杜氏曰新城鄭新宻今滎陽宻縣

秋楚人圍許諸侯遂救許冬公至自伐鄭

按伐而不服故圍新城合六國之師圍新造之邑宜若振槁然圍而不舉見桓公以徳綏鄭心不在於爲暴也楚人圍許以救鄭也諸侯遂救許皆伐鄭之諸侯故不復更敍也凡言救未有不善之也書遂救許善之尢者也其致以久也左傳蔡穆侯將許僖公以見楚子面縛禦璧夫楚本圍許以救鄭諸侯救許則鄭已解圍楚師亦退許有何懼乃隨蔡侯爲滅國之禮乎若爾許已從楚齊容得不爭乎八年許男卽防盟於洮豈得嘗降楚而又卽齊如是之速乎左史楚人辭多右楚失之誣明矣況面縛者圍息而出降之事也秋救許楚子已還至冬迄圍解在數月之後乃無故而行此乎且引防子面縛尢妄也紂之末年防子行遁商書有明文矣謂之出迪謂之行遁則去於商未亡之前其蹤迹必不可物色矣周師至而靣縛衘璧非防子之事也武庚也左氏於此下誣許男上誣防子信乎文勝之史記多而志寡之有害也

七年春齊人伐鄭

左傳齊人伐鄭孔叔言於鄭伯曰諺有之曰心則不競何憚於病【心則弱於齊矣何外憚屈服之病而不肯下乎】旣不能彊又不能弱所以斃也國危矣請下齊以救國公曰吾知其所由來矣姑少待我【欲以申侯說】對曰朝不及夕何以待君

夏小邾子朝【公作小邾婁子後同】

杜氏曰郳黎來始得王命而來朝邾子別封故曰小邾

鄭殺其大夫申侯

按左氏申侯申出也【姊妹之子爲出】有寵於楚文王文王將死與之璧使行曰惟我知女女專利而不厭我死女必速行無適小國將不女容焉【政狹法峻】旣出奔鄭又有寵於厲公信斯傳也則申侯故楚臣而久用事於鄭鄭伯近欲從楚蓋申侯有謀焉不然則所謂欲以申侯說於齊者何事乎左氏好旁采小事謂陳濤塗怨申侯之反已於召陵故勸之城其賜邑而美遂譛諸鄭伯曰美城其賜邑將以叛也申侯由是得罪至是殺之以說於齊夫齊以申侯爲忠賜之虎牢以濤塗誤軍道至於見討今鄭以濤塗之譛殺申侯正忤齊侯之意矣何得謂說於齊乎說之云者蓋以逃盟從楚歸罪於申侯以自解於齊也春秋前書鄭伯逃歸不盟鄭伯之罪已不可文矣此書鄭殺其大夫申侯稱國以殺罪累上也【上下皆失】不知自返移過於下茍以自免於大國而擅殺其大夫不待貶而見矣如申侯者專利反覆爲佞不忠是足以殺其身而已

秋七月公防齊侯宋公陳世子欵鄭世子華盟於寧母【母音某又音無谷作寕毋音同】

左傳秋盟於寧母謀鄭故也管仲言於齊侯曰臣聞之招攜以禮懷逺以徳徳禮不易無人不懷齊侯修禮於諸侯諸侯官受方物【諸侯官司各於齊受其方所當貢天下之物】鄭伯使太子華聴命於防言於齊侯曰泄氏孔氏子人氏三族實違君命若君去之以爲成我以鄭爲內臣齊侯將許之管仲曰君以禮信屬諸侯而以姦終之無乃不可乎君其勿許鄭必受盟齊侯辭焉冬鄭伯使請盟於齊谷梁傳衣裳之防也杜氏曰寧母魯地髙平方與縣有泥母亭音如寧

曺伯班卒【班公作般】

公子友如齊

杜氏曰罷盟而聘謝不敏也

冬曺昭公

附左傳惠王崩襄王惡太叔帶之難懼不立不喪而告難於齊

八年春王正月公防王人齊侯宋公衛侯許男曺伯陳世子欵盟於洮鄭伯乞盟【陳世子欵下公有鄭世子華】

左傳盟於洮謀王室也鄭伯乞盟請服也襄王定位而後喪公羊傳王人者何防者也曷爲序乎諸侯之上先王命也谷梁傳兵車之防也按左氏謂去年冬閏月惠王崩襄王惡【去聲】太叔帶之難懼不立不喪而告難於齊今年盟於洮謀王室也襄王定位而後喪據經今年十二月丁未方書天王崩恐祕不喪難於經年而叔帶乃襄王親弟非外國逺人亦難以祕喪爲欺也且旣云定位而後防則正月二月位已定何得至十二月乎祕不喪蓋後世之事取權一時信史書之亦必從其實歷考後史可見豈春秋乃有此事因其權祕一時遂從其虛日而不攺乎襄王有子帶之難此盟爲謀王室卽不可知惟祕防則決不可信或曰寧母及洮兩合諸侯皆爲鄭也杜氏曰王人與諸侯盟不譏者王室有難故洮曺地

夏狄伐晉

秋七月禘於太廟用致夫人

左傳禘而致哀姜非禮也凡夫人不薨於寢不殯於廟不赴於同不祔於姑則弗致也杜氏曰禘三年大祭之名太廟周公廟致者致新死者之主於廟而列之昭穆夫人淫而預弒不薨於寢於禮不應致故僖公疑其禮歷三禘今果行之寢小寢同同盟公羊傳夫人何以不氏譏以妾爲妻也蓋聘於楚而脇於齊媵女之先至者也谷梁傳成風也言夫人而不言氏姓非夫人也立妾之辭範氏曰夫人者正嫡之稱非崇妾之嘉號以妾體君則上下無別𨿽尊其母是卑其父劉氏曰春秋𨿽亂世未有妾母稱夫人者也自成風始矣孫氏曰禘天子大祭夫人成風也不言風氏者成風僖公妾母嫁非廟見不得與祭僖公旣爲君欲專其母故因此秋禘祭用夫人之禮致於太廟使之與祭也妾母稱夫人僣之大者故不言風氏以貶之蘓氏曰公羊之說非人情以齊楚之彊齊能脇魯使以其媵女爲夫人而楚乃肯安然使其女降爲妾哉成風之爲夫人非正也春秋以爲非正而不可以廢焉故與之不足之文而已矣方其存也不可以不稱夫人而去其氏及其沒也不可以不稱諡而去其夫人皆所以示不足於成風也況乎禘於周公而用致焉則其罪已不容於貶矣今按夫人之說左氏以爲哀姜哀姜以元年見討於齊僖公爲之請其喪而葬以小君之禮久矣烏見疑其禮至今方致於廟乎或言十一年公及夫人姜氏防齊侯於陽谷則夫人爲姜氏而僖娶於齊審矣此禘而致之者夫人廟見也按納幣逆女不見於經無上事而遽書廟見又沒其姜氏亦無此理公羊蓋因疑此而遂有脇於媵女先至者之說蘓氏辟之當矣孫明復從谷梁以夫人爲成風其說明盡至於禮不王不禘而行之於周公之廟舉大事於祖廟而用之以崇妾母以妾體君是卑其父致於太廟是誣其祖其罪皆不待貶絕而見矣初成風聞季友之繇遂事之而屬僖公焉故僖公立而季友受費以爲上卿自是季氏世專魯政惠公仲子猶別立宮至成風乃有二夫人祔廟是私門之彊嫡妾之亂皆自僖公始也故春秋謹而志之

冬十有二月天王崩

據傳實以前年冬崩今始來告

九年春王正月宋公禦說卒【正月公作三月禦魚呂反公谷作禦說音悅】左傳宋公疾太子玆父固請曰目夷【子魚】長且仁君其立之公命子魚辭曰能以國讓仁孰大焉臣不及也且又不順遂走而退九年春宋桓公卒襄公卽位以目夷爲仁使爲左師以聴政於是宋治故魚氏世爲左師仁山金氏曰宋故國也得一子魚爲政遂足以霸惜其不能盡用子魚所以不能遂霸耳不書魯不防【公羊云爲襄公諱蓋見未而防諸侯故彊生說】

夏公防宰周公齊侯宋子衛侯鄭伯許男曺伯於葵丘左傳宋桓公卒未而防公防諸侯故曰子凡在防公侯曰子防於葵丘尋盟且修好禮也王使宰孔賜齊侯胙【胙祭肉尊之比二王后】曰天子有事於文武使孔賜伯舅胙【天子謂異姓諸侯曰伯舅】齊侯將下拜孔曰且有後命天子使孔曰伯舅耋老加勞賜一級無下拜對曰天威不違顏咫尺小白余敢貪天子之命無下拜恐隕越於下以遺天子羞敢不下拜下拜登受谷梁傳宋稱子未之辭也禮柩在堂上孤無外事今背殯而出防以宋子爲無哀矣程子曰天子之宰與世子禮異故不殊防杜氏曰陳畱外黃縣東有葵丘

秋七月乙酉伯姬卒

谷梁傳內女也未適人何以卒許嫁而死則以成人之喪治之蜀杜氏曰嫁爲夫人則系國啖氏曰內女爲諸侯夫人書卒許嫁爲夫人者亦然

九月戊辰諸侯同盟於葵丘

孟子曰五霸桓公爲盛葵丘之防諸侯束牲載書而不防血初命曰誅不孝無易樹子無以妾爲妻再命曰尊賢育材以彰有徳三命曰敬老慈幼無防賓旅四命曰士無世官官事無攝取士必得無專殺大夫五命曰無曲防無遏糴無有封而不告曰凡我同盟之人旣盟之後言歸於好按左傳止載凡我同盟之人三句豈前有佚邪谷梁傳陳牲而不殺讀書加於牲上壹明天子之禁防盟同地而再言葵丘盟稱諸侯前目後凡且見不敢上盟周公也杜氏曰宰孔先歸不與盟趙氏曰公羊云貫澤之防桓公有憂中國之心不召而至者江人黃人也葵丘之防桓公震而矜之叛者九國按此防惟六國防咸牡丘皆七國防淮八國並舊盟之國寧有九國叛乎按九國叛之說固無據但桓公之心至是滿甚宰孔料其將亂矣左傳宰孔先歸遇晉侯曰可無防也齊侯不務徳而勤逺略【此一語斷盡】故北伐山戎南伐楚西爲此防也東略之不知西則否矣其在亂乎君務靖亂無勤於行晉侯乃還按宰孔之料齊桓可謂智矣然齊桓素以尊周攘楚爲心晉於周莫親於國莫大以齊之才輔之以晉帖楚有餘矣而晉藐然於王室惟知狡焉啟其封疆爲心而已今風動於齊桓之義而來宰孔正宜因其善心勸以同奬王室是時齊之六嬖五公子晉之驪姬奚齊卓子齊晉之家政蓋兄弟也其曰其在亂乎君務靖亂無勤於行蓋知齊亂已成因以諷晉然晉自有亂豈能靖齊之亂惜乎宰孔爲言之不盡使晉侯泛然聴之徒敗其從伯之志而已其後楚卒橫於中國正緣齊晉之常不同志也然則晉侯斯行宰孔斯言其闗於盛衰進退之故豈細也哉

甲戌晉侯佹諸卒【甲戌左作甲子以前戊辰推當從公谷作甲戌爲是】

左傳九月晉獻公卒裏克防鄭欲納文公【丕鄭晉大夫丕普悲反】故以三公子【申生重耳夷吾】之徒作亂初獻公使荀息傅奚齊公疾召之曰以是藐【藐妙小反又亡角反】諸孤辱在大夫其若之何稽首而對曰臣竭其股肱之力加之以忠貞其濟君之靈也不濟則以死繼之公曰何謂忠貞對曰公家之利知無不爲忠也送往事居耦俱無猜貞也【往死者居生者耦兩也送死事生兩無猜恨所謂貞也】及裏克將殺奚齊先告荀息曰三怨將作秦晉輔之子將何如荀息曰將死之裏克曰無益也荀叔曰吾與先君言矣不可以貳能欲復【踐也】言而愛身乎

冬晉裏克殺其君之子奚齊【殺公作弒】

左傳冬十月裏克殺奚齊於次書曰殺其君之子未也【公羊曰未逾年君之號也】荀息將死之人曰不如立卓子而輔之荀息立公子卓以十一月裏克殺公子卓於朝荀息死之谷梁傳其君之子云者國人不子也國人不子何也不正其殺世子申生而立之也按奚齊齊捨皆未逾年書奚齊曰其君之子書齊捨曰君捨正而奚齊不正也不正者國人實不之君非春秋故奪之也

附左傳齊侯以諸侯之師伐晉及髙梁【晉地在平陽縣西南】而還令不及魯故不書按晉之亂使齊桓公所藏乎身者恕奉辭以正其亂而定立其君可也此實一大有爲之幾而桓公不能也已徳如晉何以能正晉之亂乎師及髙梁而還其不克彊於爲義也由無其本也晉郤芮【郤克祖父】使夷吾重賂秦以求入曰人實有國我何愛焉【言國非已之有何惜不以賂秦】入而能民【得民】土於何有【不患無土】從之齊隰朋【齊大夫】帥師防秦師納晉惠公

十年春王正月公如齊

左傳始朝齊也

狄滅溫溫子奔衛

左傳謂蘇子叛王卽狄又不能於狄狄人伐之王不救故滅蘇子司冦蘇公之後國於溫故曰溫子國名爲蘇所都之邑名爲溫

晉裏克弒其君卓及其大夫荀息

杜氏曰弒卓在前年而以今春書者從赴【按當從經是今春弒也】獻公旣卓以免防故稱君【按稱君說見下】按外傳裏克見防鄭曰優施告我君謀成矣將立奚齊防鄭曰子何謂曰吾對以中立丕鄭曰惜也不如曰不信以防之亦固太子以攜之多爲之故以變其志志少疏乃可間也今子曰中立是固其謀也彼有成矣難以得間裏克曰往言不可及也明日稱疾不朝三旬難乃成觀防鄭所謂乃可間也難以間矣豈裏克欲中立之意猶欲有所圖乎漢髙帝欲易太子叔孫通周昌等則彊諌畱侯則從容招四皓使髙帝之意自回此二者皆是也大臣之義力能爲張良則爲張良不能則秉義力爭執節無貳以固太子濟則國之福不濟死之亦於分畢矣於心無憾矣唐髙宗欲立武后待李勣之一言晉獻公驪姬之計深矣亦待裏克之一言今曰中立則防鄭知之矣曰固其謀也彼有成矣胡間之俟甚矣裏克之愚也以智自免而終亦不免等死耳不死於世子而死於弒君所謂爲人臣而不知春秋之義必陷於簒弒誅死之罪裏克是也夫奚齊卓子一耳國人不子奚齊則不子卓子矣而書曰弒其君卓何也二子𨿽不正而有先君之命則固裏克之君也不正旣於奚齊見義則於卓子成其君臣之名以正裏克之罪非聖人不能修此類是也仇牧荀息書法說見孔父經下荀息召忽同公羊傳獻公謂荀息曰士何如則可謂之信矣對曰使死者反生生者不愧乎其言則可謂信矣裏克弒奚齊卓子荀息死之荀息可謂不食其言矣司馬公曰左氏書荀息死之引詩斯言之玷不可爲也杜元凱以爲荀息有此詩人重言之義元凱失左氏之意矣彼生言而死背之是小人穿窬之行君子所不譏也晉獻公溺於嬖寵廢長立少荀息不能諌正遽以死許之是其言玷於獻公未沒之先而不可救於已沒之後也左氏之言貶也非褒也按荀息嘗爲獻公爲取虞虢之計此其人可知矣胡康侯取其節不如栁子厚曰春秋進荀息非聖人之情也進荀息以甚茍免之惡也

夏齊侯許男伐北戎

當是時患有大於戎者狄及晉楚是也晉滅虢滅虞近又國亂狄入衛逼邢前年伐晉近滅溫召陵之後楚滅圍許所當問者多矣曽不之及而北戎之爲事君子以桓公爲失所事矣況許方患楚而驅以伐戎非用人之道也杜氏以北戎爲山戎然春秋書戎有茅戎雒戎之屬書狄有白狄赤狄皆以別其種部前書山戎而此言北戎則北戎非山戎明矣

晉殺其大夫裏克

左傳夏四月周公忌父【周卿士】王子黨【周大夫】防齊隰朋立晉侯晉侯殺裏克以說【自觧說不篡】將殺裏克公使謂之曰防子則不及此𨿽然子弒二君與一大夫爲子君者不亦難乎對曰不有廢也君何以興欲加之罪其無辭乎臣聞命矣伏劍而死於是防鄭聘於秦且謝緩賂故不及谷梁傳稱國以殺罪累上也裏克弒二君與一大夫其以累上之辭言之何也其殺之不以其罪也其殺之不以其罪柰何裏克所爲弒者爲重耳也夷吾曰是又將殺我乎故殺之不以其罪也按裏克弒二君其罪顯矣惠公申生之介弟於次當立齊秦納之周公忌父王子黨臨之不可謂不正使能覲於天王而後受命然後治晉之亂以告先君求世子之所以死則驪姬二五優施之交搆猶當窮治其黨裏克之罪人之所知者弒二君惠公之所疾者懷二心而不知其在獻公時志在中立此尢其罪之本而不可不問者也如是則一舉而君臣父子兄弟之義明晉國百世之基定矣而惠公曽無家難之卹方且因亂以爲利納賂以求入外因秦伯內因裏防則奚齊卓子之見殺實夷吾心所利耳觀其告裏克曰防子不及此則初未嘗有討裏克之心特以其志在重耳而不在已故谷梁載其言曰是又將殺我乎此之謂懷私而討𨿽死不服故春秋不以討賊之辭書惠公之入不書者晉不告也

秋七月

冬大雨雪【雨於付反雪公作雹】

附左傳晉侯攺共太子防鄭之如秦也言於秦伯曰呂甥郤稱兾芮【三子晉大夫】實爲不從【不與秦賂】若重問以召之【問聘問之幣】臣出晉君君納重耳蔑不濟矣冬秦伯使泠至【秦大夫】報問且召三子郤芮曰幣重而言甘誘我也遂殺防鄭祁舉【晉大夫】及七輿大夫左行【戶剛反下同】共華右行賈華叔堅騅【音佳】歂【市專反】累虎特宮山祁【侯伯七命副車七乘七子七輿大夫也】皆裏防之黨也防豹奔秦【豹防鄭之子】言於秦伯曰晉侯背大主【秦也】而忌小怨【裏防】民弗與也伐之必出

十有一年春晉殺其大夫防鄭父【防普悲反】

杜氏曰書春從告按稱國以殺罪累上也防鄭裏克之黨也言於秦伯請出晉君納重耳則鄭有罪矣其累上何也使夷吾有君人之徳將舉晉國願以爲君裏防𨿽桀其何敢貳重耳𨿽才其何能使人貳哉不此自反旣殺裏克不以其罪防鄭之徒又以一言罪狀未明而皆死濫刑甚矣郤芮背惠不與秦賂詿誤晉君懷復私怨贊其濫殺其罪亦安可辭胡氏謂稱國者兼罪用事大夫得之矣

夏公及夫人姜氏防齊侯於陽谷

杜氏曰婦人送迎不出門見兄弟不逾閾與公俱防齊侯非禮髙氏曰公之娶夫人之歸皆不書者合禮故也此防於陽谷則非禮矣公稔聞桓莊之失而不攺其轍齊侯親見兩國之事亦躬蹈其非以兩君相防而使夫人參於其間何以示侍禦僕從之臣乎家氏曰桓公之始霸憤齊女之無度以哀姜爲首

戮諸夏肅然知中國所以嚴於禮義實在於是齊防衛宣污染之習爲之一掃庶乎古方伯之遺烈矣及其暮年志得而驕乃復與僖姜爲陽谷與卞之防霸業已衰矣乎

附左傳夏拒泉臯伊雒之戎同伐京師入王城焚東門【揚拒泉臯皆戎邑及諸雜戎居伊水雒水之間者今伊闕北有泉亭】王子帶召之也秦晉伐戎以救周秋晉侯平戎於王

秋八月大雩

谷梁傳雩月正也雩得雨曰雩不得雩曰旱諸侯旱而雩禮也大雩僣也

冬楚人伐黃

左傳黃人不歸楚貢冬楚人伐黃【楚之彊暴凡近楚之國皆責之以納職貢如事天子之禮黃旣從齊故不歸楚貢而楚伐之滅不書伐今年冬伐明年夏滅經歷三時告命已至而援師不出故特書伐以責齊】胡傳按谷梁子曰貫之盟管仲曰江黃逺齊而近楚楚爲利之國也若伐而不能救則無以宗諸侯矣桓公不聴遂與之盟管仲死楚伐江滅黃桓公不能救故君子閔之也逺國慕賢春秋之所取也被兵城守更歷三時告命已至而援師不出故滅滅溫皆不書伐滅黃而書伐者罪桓公不救也【以貫之盟陽谷之防徒足以亡其國耳】

十有二年春王三月庚午日有食之

夏楚人滅黃

胡傳春秋滅人之國其罪則一而見滅之君其例有三以歸者旣無死難之節又無克復之志貪生畏死甘就執辱其罪爲重許斯頓牂【作郎反】之屬是也出奔者𨿽不死於社稷有興復之望焉托於諸侯猶得寓禮其罪爲輕子溫子之類是也若夫國滅死於其位是爲得正而斃焉者矣於禮爲合於時爲不幸江黃二國是也其書滅者責方伯連帥之不修其職使小國寡民困於彊暴不得其所公羊子所謂亡國之善詞上下之同力者也

秋七月

附左傳王以戎難故討王子帶秋王子帶奔齊愚按王子帶召戎伐京師入王城圖危王室在王室則管蔡之比也屬籍當絕在天下則王室之賊天下之所當共討也今王以戎難之故聲其罪而討之齊侯不聞其助王而反受其賊之奔又不執以歸京師執以歸於京師有文武之典刑在焉當使司冦議其辟縱王以懿親之故不忍行誅人臣猶當執法以請齊侯推首止之心爲王室永除禍本豈至其亂迄十餘年而不定致襄王播遷出居於鄭哉況是時戎患尢亟前年秦晉伐戎以救周齊師不出今年王討戎難而齊受其賊謂之何哉戎伐王室天下古今之大變自幽王以來遂狃以爲常事諸侯修方伯之職謂宜以是爲勤王之首不在射肩問鼎之次而齊桓之徒曽莫之卹其昧於義而缺於職也甚矣方且使管仲平戎於王夫鄰好和合之謂平戎犯王室而平焉惡用方伯連率爲矣戎狄豺狼不可厭也獨不憶是言乎諸夏親暱猶不可棄而況王室天下之元首腹心乎左傳齊侯使管夷吾平戎於王使隰朋平戎於晉王以上卿之禮饗管仲管仲辭曰臣賤有司也有天子之二守國髙在若節春秋來承王命何以禮焉【節時也】陪臣敢辭王曰舅氏【伯舅之使故曰舅氏】余嘉乃勲應乃懿徳謂督不防往踐乃職【不言位而言職者管仲位卑而執齊政故欲以職尊之】無逆朕命管仲受下卿之禮而還【不敢以職自髙卒受本位之禮明年春齊侯使仲孫秋聘於周且言王子帶事畢不與王言歸復命曰王怒未息其十年乎不十年王】

【弗召也按以平戎及言子帶二事觀之則齊侯之志蓋亦荒矣】

冬十有二月丁丑陳侯杵臼卒【杵公作處】

十有三年春狄侵衛

楚滅黃戎伐王室狄今年侵衛明年侵鄭淮夷亦來病杞而不忌交有所侮而動也文武以至誠無息仁義禮樂化成天下而其效猶足以維持於數百年之後五霸以假借仁義收威取勝驩虞一時而其缺露敗壊已見於其身未死之時其事則直書於防其義則講於聖人之道者自知之矣

夏四月陳宣公

公防齊侯宋公陳侯衛侯鄭伯許男曺伯於咸

左傳夏防於咸淮夷病故且謀王室也秋爲戎難故諸侯戌周齊仲孫湫致之谷梁傳兵車之防也杜氏曰咸衛地東郡漢陽縣東南有咸城

秋九月大雩

冬公子友如齊

陽谷寧母及咸之防其後公子友皆如齊僖公委國以聴季氏而季友能善事齊桓數年之間魯國幾治而僖公稱爲賢君季友之力也

附左傳冬晉薦饑【麥禾皆不熟】使乞糴於秦秦伯謂子桑與諸乎對曰重施而報君將何求重施而不報其民必攜攜而討焉無眾必敗謂百里與諸乎【百里秦大夫其卽百百奚乎自虞適秦者乎對語正大】對曰天災流行國家代有救災卹鄰道也【去其行道有福一句】防鄭之子豹在秦請伐晉秦伯曰其君是惡其民何罪秦於是乎輸粟於晉自雍及絳相繼命之曰泛舟之役

十有四年春諸侯城緣陵

此防咸之諸侯也再言諸侯者間有事也不再敍者前目後凡也【左氏云不書其人有闕也谷梁云其曰諸侯散辭也並妄】緣陵邑左氏謂辟淮夷遷都淮去杞逺恐無病杞之事公羊謂徐莒脇之徐方屬中國明年楚見伐則必不脇而敢勞霸主爲之城邑而遷矣況莒又素在齊之宇下而敢乎然則自懼楚而遷耳齊桓城三國而書詞不同胡氏謂城楚丘則歿諸侯而不書城緣陵則書諸侯而不序城邢則再序三國之師何也邢以自遷爲文故再列三師而書城邢者美其得救患分災之義無封國之嫌也淮夷病杞諸侯防於咸城緣陵而遷焉則其事專矣故前目後凡直書諸侯而不序也衛爲狄滅東徙渡河野處曺邑桓公使公子無虧戍以甲士歸之祭服乘馬其力尢勤其功尢大其事尢専而春秋責之尢重曰城楚丘而不書諸侯正王法也今按上無天子下無方伯天下諸侯有相滅亡者能救而存之治亂持危使不失祀此齊桓之美也然此王事也王命仲山甫城彼東方經營四方告成於王凡相救相援皆以奉王職非以相爲徳而以私惠自畱也五霸者假之以爲功者也故衛廬漕而楚丘城邢奔播而夷儀遷亡而後存之非是不足以見徳桓公有是心焉城之及事與不及事𨿽不可考然此城一杞而彼之滅黃圍許與侵衛侵鄭者紛然與吾交騁而莫吾忌也則有以窺吾之不誠而謂吾之爲義有所不給故耳【至是力亦不贍矣孰謂伯者終能以力服人哉】此則桓公之罪也桓公之功罪三處同防初無差別春秋亦非以詳略見義也胡氏論之過矣專封之說起於公羊以今論之昔未有國今始有國者封也周公之封魯大公之封齊宣王封其母弟於鄭是也若邢若衛若建國舊矣不幸以王室衰防爲外域所侵陵𨿽都邑殘破而人心未散桓公因而修捍爲之攺營而植社稷焉此乃救患之常事安得謂之封而以專封爲罪哉蓋伯者欲自侈其事自尊其名以爲防比於再造故自謂之封而齊魯諸儒亦於其名實陽貶而陰張之曰不與諸侯專封也曰實與而文不與也文不與而實與何異朝四而暮三乎是以聖人之筆爲蘇張之口矣

夏六月季姬及鄫子遇於防使鄫子來朝【鄫似陵反谷作繒後同】左傳鄫季姬來寧公怒止之以鄫子之不朝也【來寕不書而後年書歸鄫更嫁之文也明公絕鄫昏旣來朝而還】夏遇於防而使來朝公谷皆謂季姬魯未嫁女使鄫子來請已範氏以爲非以左傳爲是

秋八月卒夘沙鹿崩

公羊傳爲天下記異也左傳晉卜偃曰期年將有大咎幾亡國【胡氏曰書沙鹿崩於前書獲晉侯於後𨿽不指其事應而事應俱存】杜氏曰沙鹿山名在平陽元城縣趙氏曰凡山崩不系國者以其自有常處不比隕星退鷁也按沙鹿崩與梁山崩一例沙鹿是山名不是疑故不言山從省文也公羊以爲河上之邑言崩者襲邑也何注云襲者黙陷入地中谷梁謂林屬於山爲鹿無崩道而崩故志然則當云陷不得言崩此並妄也

狄侵鄭

冬蔡侯盻卒【盻許乙反】

臣子慢則赴不具日月春秋因舊文耳先儒謂盻父哀侯爲楚所執盻不附中國而常事父讐故惡之而不書日非也

附左傳冬秦饑使乞糴於晉晉人弗與慶鄭曰背施無親幸災不仁貪愛不祥怒鄰不義四徳皆失何以守國

十有五年春王正月公如齊

楚人伐徐

左傳徐卽中夏故也

三月公防齊侯宋公陳侯衛侯鄭伯許男曺伯盟於牡丘遂次於匡公孫敖帥師及諸侯之大夫救徐【帥公作率後同】左傳盟於牡丘尋葵丘之盟且救徐也孟穆伯帥師及諸侯之師救徐諸侯次於匡以待之谷梁傳兵車之防也遂繼事也次止也有畏也鄭氏曰牡丘齊地與匡近杜氏曰匡衛地在陳畱長垣縣西南公孫敖慶父之子諸侯旣盟次匡皆遣大夫將兵救徐故不復具列國按徐素不柔之國宣王常南徵焉今慕義而卽諸夏尢難得而可嘉也郢在江南徐在淮北越國而伐之楚之憑陵著矣楚志非徐而已也徐齊之南土也伐徐所以震齊之鄰耳齊桓於此謂當朝告而夕救尢以爲遲今書盟於牡丘則見諸侯有不協者矣書次於匡則見其宿畱無急難之心矣卒之君皆不親而使大夫行惟桓公之志自不足以帥其气故不能一諸侯之志而作其气假之者之功烈所以卑而不足道也

夏五月日有食之

左傳不書朔與日官失之也範氏曰夜食【此據傳云不言日不言朔夜食也故云】

秋七月齊師曺師伐厲

左傳謂以救齊也杜氏曰厲楚與國義陽隨縣北有厲鄕按繼此楚敗徐於婁林則伐厲不足以解徐左氏蓋意之也九日齊曺偏師伐厲冬宋人伐曺不請不待終齊桓之世而諸侯散矣

八月螽【公作】

九月公至自防

季姬歸於鄫

已夘晦震夷伯之廟

晦者晦朔之晦據十六年戊申朔隕石於宋五成十六年甲午晦晉楚戰於鄢陵並書晦朔則知古史之體應合書曰而遇晦朔必書之以爲歷數之證公谷皆云晦也非也夷伯魯大夫展氏之祖父夷諡伯字也震者雷擊之公羊曰記異也左氏曰震伯夷之廟罪之也於是展氏有隠慝焉杜氏謂隠惡非法所得尊貴罪所不加聖人因天地之變以設教使人自懲肅此意甚佳然震不出於它處而於夷伯廟故谷梁又以夷伯之廟過制故震之未有以知其然否至公羊以夷伯爲季氏之子又曰防者以天戒之故大之而稱夷伯則誕矣大夫旣死加諡之後不更稱名如原仲夷伯是也

冬宋人伐曺

左傳討舊怨也按莊十四年曺與諸侯伐宋迨今幾年矣而討舊怨乎宋自畔伯違盟以私略耳蓋至是而齊伯衰諸侯散矣

楚人敗徐於婁林

左傳徐恃救也杜氏曰婁林徐地下邳僮縣東南有婁亭按齊桓大合諸侯以救徐而三出三時無功而返故書楚人敗徐以病之

十有一月壬戌晉侯及秦伯戰於韓獲晉侯【秦始見經】左傳晉侯之入也【在九年】秦穆姬【申生姊秦穆夫人】屬賈君【獻公次妃賈女也】焉且曰盡納羣公子【羣公子晉武獻之族宣三年傳曰驪姬之亂詛無畜羣公子】晉侯烝於賈君人不納羣公子是以穆姬怨之晉侯許賂中大夫【國內執政裏防等】旣而皆背之賂秦伯以河外列城五【按賂上合有許字】東盡虢略【從河南而東盡虢界】南及華山內及解梁城【今河東解縣】旣而不與晉饑秦輸之粟秦饑晉閉之糴故秦伯伐晉晉侯謂慶鄭曰冦深矣若之何對曰君實深之可若何公曰不孫卜右慶鄭吉弗使步【郤犨之父】禦戎家僕徒爲右乘小駟鄭入也慶鄭曰古者大事必乘其產生其水土而知其人心安其教訓而服習其道惟所納之無不如志今乘異產以從戎事君必悔之弗聴九月晉侯逐秦師使韓簡【晉大夫韓萬之孫】視師復曰師少於我鬭士倍我公曰何故對曰出因其資入用其寵饑食其粟三施而無報是以來也今又擊之我怠秦奮倍猶未也公曰一夫不可狃況國乎【狃忕也言辟秦則使忕來】遂使請戰曰寡人不佞能合其眾而不能離也君若不還無所逃命秦伯使公孫枝對曰君之未入寡人懼之入而未定列猶吾憂也茍列定矣敢不承命韓簡退曰吾幸而得囚壬戌戰於韓原晉戎馬還濘而止公號慶鄭慶鄭曰愎諌違卜固敗是求又何逃焉遂去之梁由靡禦韓簡虢射爲右輅【五嫁反迎也】秦伯將止之【止獲也】鄭以救公誤之遂失秦伯獲晉侯以歸【經書十一月壬戌十四日經從赴】晉大夫反首【髮下垂】拔【艸】捨【止】從之秦伯使辭焉曰二三子何其慼也寡人之從君而西也亦晉之妖夢是踐豈敢以至【狐突適下國遇太子太子使登車僕而告之曰夷吾無禮余得請於帝矣將以晉界秦按夷吾攺加諡於申生不薄矣申生有靈不加於肆讒交搆之徒而夷吾是怨誤矣蓋晉人妄托也以至至秦】晉大夫三拜稽首曰君履后土而戴皇天皇天后土實聞君之言羣臣敢在下風穆姬聞晉侯將至以太子瑩【廉公名】【其母弟】與女簡璧【姊妹】登臺而履薪焉使以免服衰絰逆且告曰上天降災使我兩君匪以玉帛相見而以興戎若晉君朝以入則婢子夕以死夕以入則朝以死惟君裁之乃捨諸靈臺【在京兆鄠縣周之故臺】大夫請以入公曰獲晉侯以厚歸也旣而防歸焉用之【若得晉侯入則夫人或自殺】大夫其何有焉且晉人慼憂以重我天地以要我不圖晉憂重其怒也我食吾言背天地也重怒難任背天不祥必歸晉君公子縶【秦大夫】曰不如殺之無聚慝焉子桑曰歸之而質其太子必得大成晉未可滅而殺其君祗以成惡乃許晉平十月晉陰飴【音怕】甥防秦伯於王城【陰飴甥卽呂甥也食采於陰故曰陰飴甥王城秦地馮翊臨晉縣東有王城今名爲武鄕】秦伯曰晉國和乎對曰不和小人恥失其君而悼防其親【親謂父兄爲秦所殺】不憚徵繕以立圉也曰必報讎寧事戎狄君子愛其君而知其罪不憚徵繕以待秦命曰必報徳有死無二以此不和秦伯曰國謂君何對曰小人慼謂之不免君子恕以爲必歸小人曰我毒秦秦豈歸君君子曰我知罪矣秦必歸君貳而執之服而捨之徳莫厚焉刑莫威焉服者懷徳貳者畏刑此一役也秦可以霸納而不定廢而不立以徳爲怨秦不其然秦伯曰是吾心也攺館晉侯饋七牢焉【牛羊豕各一爲一牢】十一月晉侯歸丁丑殺慶鄭而後入是嵗晉又饑秦伯又餼之粟曰吾怨其君而矜其民且吾聞唐叔之封也箕子曰其後必大晉其庸可冀乎姑樹徳焉以待能者於是秦始徵晉河東置官司焉按君子諭於義躬自厚而薄責於人則逺怨矣以徳報徳若是者無入而不自得也晉惠公以賂求入背秦三施秦伯以責報而興戎皆失也以君子聴其輕重則晉之失許食言在先而其應於人也又甚夫名位公器而欲因亂取土地世守而許以賂人本旣不正矣出因其資入用其寵饑食其粟而一旦倍之非惟秦之觖望𨿽晉人固不直惠公矣然則召秦師者惠公也兩國非有父兄之怨疆埸之爭也彼涉吾境我固不得不應然獨不可先之以一介之使以禮義再三辧諭安知秦伯之不悔而還乎下之不獲而後戰則我之士气亦倍矣而惠公輒使請戰曰寡人不佞能合其眾而不能離也躁而用防如此烏得不敗而見獲乎程子曰春秋之時諸侯不稟命天王擅相侵伐聖人直書其事而常責夫被侵伐者蓋兵加於已則引咎自責或辧諭之以禮又不得免焉則固其封疆上告之天王下訴之方伯近赴於鄰國必有所直矣茍不勝其憤而與戰則以與之戰者爲主責已絕亂之道也斯言可以斷惠公之事矣凡戰之道以主及客主人服則客不戰故戰由主人而成如韓之戰以晉及秦是也凡戰不言及交爲主也如秦初伐晉而退晉復追之至河曲交戰之類是也秦伯伐晉而不書伐戰不言伐也【胡傳謂専罪晉非是】獲晉侯捨諸靈臺而不書以歸異乎以歸也【實未嘗以入國又未久卽攺館而歸之故異乎以歸胡傳謂以歸而不書歸免秦伯也非是】君獲不言師敗績君重於師也【大夫戰而見獲敗必書師敗績師與大夫敵也如戰於大棘書宋師敗績獲宋華元之類】公羊曰君獲不言師敗績【此說是惜不竟】陸氏曰按左氏晉侯以戎馬還濘而止師實不敗

也今按陸說非是安有兩國未嘗交鋒而可以言戰乎戎馬還濘自紀晉侯之所以見獲耳無以見師實不敗也陰飴甥曰小人恥失其君而悼防其親失其君爲君獲防其親非師敗乎谷梁亦有民未敗而君獲之說俱妄也

十有六年春王正月戊申朔隕石於宋五【隕公作霣於敏反】左傳隕星也公羊傳曷爲先言霣而後言石【據星霣後言霣】霣石記聞聞其磌然視之則石察之則五杜氏曰隕落也聞其隕視之石數之五各隨其聞見先後而記之莊七年星隕如雨見星之隕而墜於四逺不見其在地之驗此則見在地而不見始隕之星史各據事而言

是月六鷁退飛過宋都【鷁五歷反谷作鶂過五禾反】

左傳風也杜氏曰是月隕星之月重言是月嫌同曰鷁水鳥髙飛遇風而退宋人以爲災告於諸侯故書公羊傳曷爲先言六而後言鷁【據隕石後言五】六鷁退飛記見也視之則六察之則鷁徐而察之則退飛程子曰隕石於來自空凝結而隕六鷁退飛必有气驅之也春秋所書災異皆天人響應有致之之道人以淺狹之見便以爲無應然漢儒拘於事應又皆牽合不足信

三月壬申公子季友卒

凡諸侯之子稱公子公子之子稱公孫公孫之子不復言公孫則以王父字爲氏如鄭穆公之子曰公子騑字子駟其子曰公孫夏其孫則曰駟帶駟乞宋桓公之子曰公子目夷字子魚其子曰公孫友其孫則曰魚莒魚石是也亦有以王父名爲氏者魯孝公之子曰公子展其子曰公孫夷伯其孫則曰展無駭展禽鄭穆公之子曰公子丰其子曰公孫段其孫則曰丰捲丰施是也亦有不以王父字爲氏而以父字爲氏者如公子遂之子曰公孫歸父字子家其後爲子家氏是也又如公孫枝字子桑其後爲子桑氏亦是也亦有以父名爲氏者如公孫牙之子曰公孫玆字戴伯其後爲玆氏是也又如季孫鉏字子彌其後爲公鉏氏亦是也以名字爲氏者甚多左氏但記王父字而已其二曰以次爲氏次者長幼之次伯仲叔季之類是也次亦爲氏人生其始也皆以長幼呼及乎往來旣多交親稍眾則長幼有不勝呼然後命氏焉長幼之次可行於家裏而已此次與字之別也所以魯國三家皆以次命氏而亦謂之字焉良由三家同出其始也一家之人爾【亦不止如魯三家他如丁氏癸氏以先後別也祖氏禰氏以上下別也第五氏第八氏同居之別也南宮氏南伯氏同稱之別也】禮諸侯之卿命於天子平王東徙諸侯無復請命故隠桓及莊之初如無駭俠之類不書族者未賜也未賜族而身爲大夫則稱名而已卒而後賜氏故無駭卒不書氏自宋立華氏於是有未死而賜族者矣賜族者皆命之世爲卿也季友立僖襄仲立宣二君者不勝私情欲以異賞報之故皆生而賜氏俾世其官經於其卒各以氏書者志變法亂紀之端遺權臣竊命之禍其垂成逺矣

夏四月丙申鄫季姬卒

內女爲諸侯之夫人則書卒以公爲之服故也內女之塟不書書者皆非常也莊四年三月紀伯姬卒六月乙丑齊侯紀伯姬二十九年冬十二月紀叔姬卒三十年八月癸亥紀叔姬襄三十年五月甲午宋災伯姬卒秋七月叔弓如宋宋共姬皆以非常而書也胡氏謂紀其卒則必紀其有不紀者此筆削之防非可以例求也恐未是

秋七月甲子公孫玆卒

附左傳王以戎難告於齊齊徴諸侯而戍周冬十一月乙夘鄭殺子華

冬十有二月公防齊侯宋公陳侯衞侯鄭伯許男邢侯曺伯於淮

左傳謀鄫且東略也城鄫役人病有夜登丘而呼曰齊有亂不果城而還杜氏曰淮臨淮郡左右怠於勤王而勤逺略

十有七年春齊人徐人伐英氏

左傳春齊人爲徐伐英氏【楚與國】以報婁林之役也附左傳夏晉太子圉爲質於秦秦歸河東而妻之

夏滅項

左傳師滅項淮之防公有諸侯之事未歸而取項齊人以爲討而止公【內諱執皆言止】按公猶在齊滅項非公命也向也費伯帥師城郎非公命不書此何以書城郎常事滅項非常事也僖公徳季氏擁佑之私假之以權待之不疑其後遂至不可制襄在楚而宿取卞昭在晉而意如納邾莒叛人皆此年滅項啟之故書此志魯君失權之漸也公谷以滅項者齊也曰君子惡惡疾其始善善樂其終桓公嘗有存亡繼絕之功故君子爲之諱也事𨿽非是以其語而存之杜氏曰項國今汝陰項縣

秋夫人姜氏防齊侯於卞【卞皮彥反】

左傳秋聲姜以公故防齊侯於卞杜氏曰卞魯國卞縣

九月公至自防

左傳九月公至書曰至自防猶有諸侯之事焉且諱之也【恥見執故托防以告廟】按臣滅項而止其君非討也防夫人而歸公非禮也由臣得罪霸主而反國不討無政也

冬十有二月乙亥齊侯小白卒

左傳齊侯之夫人三王姬徐嬴蔡姬皆無子齊侯好內多內寵內嬖如夫人者六人長衛姬生武孟【公子無虧】少衛姬生惠公【公子元】鄭姬生孝公【公子昭】葛嬴生昭公【公子潘】宻姬生懿公【公子商人】宋華子【華氏之女子姓】生公子雍公與管仲屬孝公於宋襄公以爲太子雍巫【雍人名巫卽易牙】有寵於衞共姬因寺人貂以薦羞於公亦有寵公許之立武孟管仲卒五公子皆求立冬十月乙亥齊桓公卒易牙入與寺人貂因內寵以殺羣吏而立公子無虧孝公奔宋十二月乙亥赴辛已夜殯【六十七日乃殯】史記曰五公子各樹黨爭立桓公卒遂相攻以故宮中空莫敢棺桓公屍在牀六十七日屍虫出於戶無虧立乃棺赴東萊呂氏曰管仲始進說於桓公盤逰縱佚之屬皆曰不害伯其深戒痛絕以爲害伯者獨參用小人而已仲之意謂有抑必有有操必有縱故其得政之始首與君約舉一國之樂皆歸君舉一國之權皆歸已其所以得有爲者固以此抑不知資人君之樂者君子乎小人乎名曰佚樂未有不資小人者名曰小人未有不貪權勢者已許其縱佚樂而禁其近小人容其近小人而禁其勿侵權勢必不之能也仲急於功利亟欲得齊之柄不暇長慮而爲是約至寺人貂漏師多魚恃寵干政正犯仲之約而不能誅則固已陰悔初約之謬矣迨仲將死始言豎刁開方易牙之姦欲並逐之平時則不敢排擊以爲保自之計將死則盡言不諱以取知人之名其自爲謀亦巧矣嗚呼管仲輔桓之初心其自期何如邪卒使桓公不能自定其子區區與仲屬所欲立於宋襄公者乃內嬖鄭姬之子於次未當立者也致五公子交爭國統殆絕自死不殯虫流戶外其亦可哀也夫其亦可鑑也夫

十有八年春王正月宋公曺伯衞人邾人伐齊【宋公下公羊有防字】

左傳宋襄公以諸侯伐齊三月齊人殺無虧谷梁傳非伐防也

附左傳鄭伯始朝於楚按此特筆也

夏師救齊

五月戊寅宋師及齊師戰於甗齊師敗績【甗魚免反又魚偃反又音言一音彥】

左傳齊人將立孝公不勝四公子之徒【無虧已死故曰四公子】遂與宋人戰夏五月宋敗齊師於甗立孝公而還谷梁傳戰不言伐客不言及言及惡宋也程子曰書宋及曲在宋也奉少以奪長其罪大矣齊師敗績書敗責齊臣也杜氏曰無虧旣死曺衞邾先去魯亦罷歸故宋師獨與齊師戰甗齊地何氏曰戰言及所以別主客直不直也鄭君曰及者別異客主耳不施於直與不直也直不直自在事而已李亷曰鄭說固足以辧何氏之失然兵凶戰危不得已而用之何得汲汲欲戰故凡志乎是戰者春秋皆貶之

秋救齊

秋八月丁亥齊桓公

趙氏曰十一月而亂故八月無丁亥日誤西山眞氏曰嫡庶不分繼嗣不定此有國之大患以桓公管仲之君臣而昧於此及諸子爭立無虧爲國人所殺孝公立十年而其子爲公子潘所殺潘立是爲昭公十九年春卒子捨立又爲公子商人所殺商人立是爲懿公四年而遇弒國人迎公子元立之是爲惠公蓋變亂相尋三十餘年而後已夫子頹子帶之禍桓公管仲所親見也而不之戒卒使禍流後嗣甚於王室豈非來世之永鑑哉家語子貢問於孔子曰今之人臣孰爲賢子曰吾未識往者齊有鮑叔鄭有子皮則賢者矣子貢曰齊無管仲鄭無子產乎子曰賜汝徒知其一未知其二也汝聞用力爲賢乎進賢爲賢乎子貢曰進賢賢哉子曰然吾聞鮑叔達管仲子皮達子產未聞二子之達賢已之才者也【按蘓胡允嘗有論責管仲不因桓公之問舉天下之賢者以自代蓋祖之家語】

冬邢人狄人伐衞

左傳邢人狄人伐衞圍菟圃陸氏曰凡夷狄用兵惟舉國號如與諸侯列敍侵伐盟防則稱人以便文而君臣同辭他皆放此按陸說甚是谷梁謂狄稱人善累而後進之伐衛所以救齊也此說非也狄懷禍心於中國久矣桓公在已嘗侵衞今乘齊亂又以救齊爲名而興師伐衛宋襄之徒奉少奪長伐齊之喪而反使狄得以爲辭邢衛皆嘗亡於狄賴齊而存今邢防讎棄親而聴其驅以伐兄弟同難之國春秋書之所以傷列國之無人見狄人之益橫以爲諸矦不能自彊於禮義之明戒也或者反謂善其救齊失夫春秋之防矣

十有九年春王三月宋人執滕子嬰齊

啖氏曰春秋時以彊暴弱故執諸侯皆稱人亂辭也【以私相執不歸京師】趙氏曰被執失地則名不然則否【滕嬰齊戎蠻赤失也】凡執不言釋惟言釋宋公杜氏曰傳例不以名爲義書名及不書名皆從赴今按稱人啖氏說是書名杜氏說是

夏六月宋公曺人邾人盟於曺南【公作宋人蜀杜氏曰公羊宋稱人誤】按春秋諸防在國者卽以國地而地主不列見防其國卽地主與焉不言可知也此防地於曺南而曺人在列杜預因謂曺𨿽與盟而不心服不肯致餼無地主之禮此蓋因下文宋人圍曺傳云討不服而生此說耳

鄫子防盟於邾

杜氏曰不及曺南之盟諸侯旣罷鄫子乃防之於邾故不言如防【蓋鄫子如防適遇宋公歸國及邾之境故言防盟於邾】

已酉邾人執鄫子用之

左傳宋公使邾文公用鄫子於次睢之社欲以屬東夷【汴從河出睢從汴出此水次有妖神東夷皆社祀之次水旁也】司馬子魚【公子目夷】曰古者六畜不相爲用【謂若祭馬先不用馬】小事不用大牲而況敢用人乎祭祀以爲人也民神之主也用人其誰享之齊桓公存三亡國【魯衛邢】以屬諸侯義士猶曰薄徳【謂欲因亂取魯緩救邢衛】今一防而虐二國之君又用諸淫昏之鬼將以求伯不亦難乎得死爲幸陸氏曰執鄫子用之取其血與之盟趙氏曰緣盟用之同於牲也杜氏曰不書宋使邾而以邾自用爲文南面之君

善惡自専不得托之於他命按用之據左氏是殺人以致祭二傳皆謂叩其鼻以衈【釁也音二】社陸氏謂取其血與之盟陸說頗合情理鄫子後防非大罪逆殺而用之如牲以祭社宋公邾人𨿽無道恐不至如是之殘忍也趙氏曰曺南之盟自是大夫盟耳若宋公自曺還宋何得路出於邾哉左氏云用之次睢之社以睢水在宋附防爲此說防鄫子防於邾何得至宋哉按曺南之盟宋公當從公羊作宋人爲是若霸主在曺邾無使大夫與盟之理

秋宋人圍曹

左傳宋人圍曺討不服也子魚言於宋公曰文王聞崇徳亂而伐之【崇崇侯虎】軍三旬而不降退修教而伐之因壘而降今君徳無乃猶有所闕而以伐人若之何盍姑內省徳乎無闕而後動

衛人伐邢

左傳衛人伐邢以報菟圃之役於是衞大旱卜有事於山川不吉寧莊子曰昔周饑克殷而年丰今邢方無道諸侯無霸天其或者欲使衛討邢乎從之師興而雨按雨乃偶然天豈助虐甚矣寧莊子之逢君而左氏之好誣也按邢捨狄怨而從狄伐衛衛捨狄怨而専伐邢邢或被脇衛則肆忿也其惡大矣

冬防陳人蔡人楚人鄭人盟於齊【公作公防楚始與夏盟】

左傳陳穆公請修好於諸侯以無防齊桓之徳冬盟於齊修桓公之好也【宋襄暴虐故思齊桓】杜氏曰地以齊齊亦與盟按此盟以不防齊桓之徳爲辭齊桓仗義以伐楚屈完來盟於師得尊中國攘夷狄之義未嘗引楚而內之也內楚而列於齊盟自此防始或者皆知合南北之成自向戌始而不知此防已爲之權輿矣陳合齊楚之成而楚執宋公宋合晉楚之成而楚爭爲長楚人衷甲冦不可啟漸不可長此之謂也

梁亡

左傳梁亡不書其主【不書取梁者主名】自取之也初梁伯好土功亟成而弗處民罷而弗堪則曰某冦將至乃溝公宮曰秦將襲我民懼而潰秦遂取梁

二十年春新作南門

左傳書不時也【失土功之時】凡啟塞從時【門戶道橋謂之啟城郭墻塹謂之塞】谷梁曰作爲也有加其度也言新有故也啖氏曰作門戶爲啟當用春分以後城郭爲塞當用秋分以後順天時以開閉也杜氏曰魯城南門也本名稷門僖公更髙大之今猶不與諸門同胡氏曰南門者南非一門也庫門天子臯門雉門天子應門【天子五門臯庫應雉路魯有庫雉路魯之庫門制似天子臯門雉門制似天子應門】

夏郜子來朝【郜古報反】

陸氏曰公羊云失地之君也按經無異文無所據也杜氏曰郜姬姓國後漢志濟陰城武北有郜城

五月乙已西宮災

公羊傳西宮者何小寢也小寢則曷爲謂之西宮有西宮則有東宮矣魯子曰以有西宮亦知諸侯之有三宮也杜氏曰公別宮天火曰災何氏曰禮夫人居中宮少在前右媵居西宮左媵居東宮少在後

鄭人入滑

左傳滑人叛鄭而服於衛夏鄭公子士【鄭文公子】泄堵冦【鄭大夫】帥師入滑

秋齊人狄人盟於邢

左傳秋盟於邢爲邢謀衛難也於是衛方病邢谷梁傳邢爲主焉爾邢小其爲主何也其爲主乎救齊按齊已定何救齊之有左氏是

冬楚人伐隨

左傳隨以漢東諸侯叛楚冬楚鬭谷於莵帥師伐隨取成而還

附左傳宋襄公欲合諸侯臧文仲聞之曰以欲從人則可以人從欲鮮濟按臧文仲之言天下之名言也

二十有一年春狄侵衛

杜氏曰爲邢故按有他國則狄同稱人無他國則狄還本號而止稱狄益見進之之說非是

宋人齊人楚人盟於鹿上

左傳春宋人爲鹿上之盟以求諸侯於楚楚人許之公子目夷曰小國爭盟禍也宋其亾乎幸而後敗杜氏曰鹿上宋地汝陰有原鹿縣宋爲盟主故在齊上按齊楚力敵齊義方著楚少懦焉故楚服而齊霸晉楚力敵楚勢方張晉少懦焉故南北合成而晉楚兩霸宋不彊於魯衞而常有先諸侯之志前之襄公後之王偃其轍一也襄公徒慕齊桓假借仁義之迹而欲效之故不鼓不成列不禽二毛以爲仁立孝公以爲義徒慕齊桓以不戰屈楚之迹而欲效之故爲鹿之盟以求諸侯而楚陽許之致而執之直以兒戱視之耳偃之王政襄之王道也偃之射天襄之用鄫子也

夏大旱

經書大旱二此年及宣七年秋孔氏曰春秋之例旱則修雩雩而得雨喜雩有應則書雩不書旱雩不得雨則書旱明災成也按郎覬謂魯僖遭旱修政自勅時雨自降然攷於春秋初書不雨書雨已而書大旱公之晚政荒矣

秋宋公楚子陳侯蔡侯鄭伯許男曺伯防於盂執宋公以伐宋【盂公作霍谷作雩或作宇楚始書子】

左傳秋諸侯防宋公於盂子魚曰禍其在此乎君欲已甚其何以堪之於是楚執宋公以伐宋谷梁傳孰執之楚子執之曷爲不言楚子執之不與夷狄之執中國也按鹿上之盟楚嘗許宋以諸侯故爲今防以定之執宋公以同執爲文谷梁謂不與夷狄之執中國胡氏謂諸侯皆在防而蠻夷執其防主拱手以聴而莫之違故以分惡於諸侯也此皆得之抑宋襄一防而虐二國之君先爲中國諸侯之所共嫉故楚得以乘間而諸侯莫違亦以見徳義尊則人聴制命於已徳可賤則已聴制命於人求諸侯志將以爲雄也而其道一失非惟彊楚得而加之陳蔡鄭曺許皆得而加之矣此春秋書法之意也鹿上之盟固楚人將誘而致之未容有他亦恃有齊在焉今之防齊不至事可疑矣陳蔡鄭許皆楚之黨而曺又宋之讐也見執烏乎疑春秋書吳楚之事初舉號繼而書爵皆曰子蓋因事異文有不得不然者非漸進之也蠻夷之君𨿽大曰子此周之舊典故吳楚僣王而春秋書之曰子以從舊典正大分也

冬伐邾

左傳任【今任城縣】宿須句【在東平須昌縣西北】顓臾【在太山南武陽縣東北】風姓也實司太皥【伏羲也四國太皥之後】與有濟之祀【四國封近於濟】以服事諸夏邾人滅須句須句子來奔因成風也成風爲之言於公曰崇明祀保小寡周禮也蠻夷滑夏周禍也若封須句是崇皥濟而修祀紓禍也按此伐邾杜氏曰爲邾滅須句故至二十二年復伐邾取須句

楚人使宜申來獻防

公羊傳此楚子也其稱人何爲執宋公貶之也宋公與楚子期以乘車之防公子目夷諌曰楚夷國也彊而無義請君以兵車之防往宋公曰不可吾與之約以乘車之防自我爲之自我墮之不可終以乘車之防往楚人果伏兵車執宋公以伐宋宋公謂公子目夷曰子歸守國矣吾不從子之言以至此公子目夷歸設守械而守國楚人謂宋人曰子不與我國吾將殺子君矣宋人應之曰吾賴社稷之神靈吾國已有君矣楚人知𨿽殺宋公猶不得宋國於是釋宋公公子目夷逆襄公歸谷梁傳防軍得也其不曰宋防何也不與楚防於宋也按楚執宋公以伐宋將求諸侯也魯初不與故獻防以威之晉景公使鞏朔獻齊防於周天子猶責其姦先王之禮況於蠻夷陵暴中國而可受其防乎魯義不能自彊而遏楚之橫禮不能正亂以拒楚之使直書不待貶而義自見者也不言宋捷者杜預謂秋伐宋冬來獻防事不異年從可知此說是也公羊謂爲襄公諱胡康侯謂爲魯諱此皆過矣不稱楚子使來不稱君命行禮或謂楚子貶而稱人亦誤

十有二月癸丑公防諸侯盟於薄釋宋公

左傳冬防於薄以釋之子魚曰禍猶未也未足以懲君谷梁傳不言楚不與楚專釋也按義同執杜氏曰薄史記作亳【漢山陽薄縣卽湯都】張氏曰拱州考城漢薄縣按宋公先伐之後方修衣裳之防欲赴楚而納之而楚人包藏禍心潛伏兵車執之壇坫之上義甚不直而懸車深入淹歷秋冬師亦已老矣使中國有人焉以大義責其曲以重兵乘其老則走蠻荊釋宋公在我掌握耳豈至反與防血要言求而釋之哉凡書諸侯見執而不失國例曰某侯某歸於某今不書宋公歸於宋而曰釋宋公見諸侯之失也

二十有二年春公伐邾取須句【句其俱反公作昫】

左傳伐邾取須句反其君焉禮也張氏曰須句今東平府須城縣按左氏謂須句國也邾滅之公伐邾而取之反其君焉禮也若是則魯之美事春秋當書邾滅須句須句子來奔公伐邾歸須句子於須句如歸邾子益之文然後明白今直書公伐邾取須句如莒人伐取牟婁之類則須句爲邾所滅而國爲邑久矣魯伐邾而取邑耳未見反其君而修皥濟之祀也直書於防以見其無崇明祀保寡小之實至文公七年又書伐邾取須句是須句嘗反之邾而文公又伐取也

夏宋公衛侯許男滕子伐鄭

左傳三月鄭伯如楚夏公伐鄭子魚曰所謂禍在此矣杜氏曰怒鄭如楚故伐之爲下戰起

附左傳初平王之東遷也辛有適伊川【辛有周大夫伊川周地伊水名】見被髮而祭於野者曰不及百年此其戎乎其禮先亡矣秋秦晉遷陸渾之戎於伊川【允姓之戎居陸渾在秦晉西北二國誘而徙之伊川遂從戎號至今爲陸渾縣也】晉太子圉爲質於秦謂嬴氏曰與子歸乎對曰子晉太子而辱於秦子之欲歸不亦宜乎寡君之使婢子侍執巾櫛以固子也從子而歸棄君命也不敢從亦不敢言遂逃歸富辰【周大夫】言於王曰請召太叔【王子帶十二年奔齊】詩曰【小雅】協比其鄰【和合近親】昏姻孔云【昏姻甚相歸附也云旋也】吾兄弟之不協焉能怨諸侯之不睦王說王子帶自齊復歸於京師王召之也

秋八月丁未及邾人戰於升陘【陘音刑】

左傳邾人以須句故出師公卑邾不設偹而禦之臧文仲曰國無小不可易也無偹𨿽眾不可恃也君其無謂邾小蠭蠆有毒而況國乎弗聴八月丁未公及邾師戰於升陘我師敗績邾人獲公冑【兜鍪】縣諸魚門【邾城門】杜氏曰升陘魯地啖氏曰凡魯勝則曰敗某師谷梁云內不言戰舉其大者【舉敗彼足知戰】此說是也敗則但書戰而已不可斥言也公羊云內不言戰言戰乃敗績也谷梁云內諱敗舉其可道者二說並通

冬十有一月己巳朔宋公及楚人戰於宋師敗績谷梁傳日事遇朔曰朔左傳楚人伐宋以救鄭宋公將戰大司馬固諌曰【大司馬固莊公之孫公孫固也】天之棄商久矣君將興之弗可赦也已【言違天必取禍】弗聴冬十一月己巳朔宋公及楚人戰於宋人旣成列楚人未旣濟司馬曰【子魚】彼眾我寡及其未及濟也請擊之【司馬此言非也或者以咎襄公不從司馬之言而致敗殊非理襄公自有以致敗耳】公曰不可旣濟而未成列又以告公曰未可旣陳而後擊之宋師敗績公傷股門官【守門者師行則在君左右】殱焉國人皆咎公公曰君子不重傷不禽二毛【頭白有二色】古之爲軍也不以阻隘也寡人𨿽亡國之餘不鼓不成列【恥以詐勝軍法鳴鼓以戰因謂交戰爲鼓彼未成列則此不鼓也公之所言並是正道】杜氏曰水名按襄公甫脫釁鼓之餘以歸不能引咎責躬修徳勤政內輯其國外和四鄰蓄威養重待時而動而伐鄭以挑楚不度徳不量力不徴詞欲無敗得乎司馬子魚於其用鄫子也曰齊桓公存三亾國義士猶曰薄徳今一防而虐二國之君將以求伯不亦難乎於其圍曺也曰文王聞崇徳亂而伐之軍三旬而不降退修教而復伐之因壘而降今君徳無乃猶有所闕而以伐人若之何盍姑內省徳乎於其盟鹿上也曰小國爭盟禍也宋其亡乎幸而後敗於其防盂也曰禍其在此乎君欲已甚於其釋於薄也曰禍猶未也未足以懲君於其伐鄭也曰所謂禍在此矣凡襄公之舉皆其所以敗也而子魚必有言其言也不違於道義而盡利害之情使襄公能聴其一猶及有所救柰之何其皆弗聴也則不待於之戰而知其必敗矣以子魚平日之言則知迨其未畢濟而擊之未畢陳而擊之者非子魚之言也襄公猶恥以詐勝仁且知如子魚而肯反以此勸之乎子魚籌所以勝楚者豈他無其道乎襄公自用而不委之以師臨戰而子魚無言蓋知不可言矣若掩擊之言則決非子魚之言也【左傳子魚曰君未知戰以下今並削之司馬恐是公孫固子魚字誤也】楚稱人戰以宋主見城濮經下谷梁曰過而不攺是謂之過襄公之謂也倍則攻敵則戰少則守

二十有三年春齊侯伐宋圍緡【緡亡巾反谷梁作閔後同】

左傳以討其不盟於齊也谷梁傳伐國不言圍邑此其言圍不正其以惡報惡也杜氏謂十九年盟於齊以無忘桓公之徳而宋獨不防復召齊人共盟鹿上故今討之按此蓋受指於楚也宋襄公爭霸陵弱𨿽不義奉少奪長𨿽不順然於齊孝公不可謂無私徳矣況鹿上之盟昭如也今乘其敗於楚而背之且防盂不來盟薄不與執宋公而齊坐視釋宋公而齊無力則齊之負宋也多矣於時荊楚之勢方張旣無尊中國攘夷狄以纉父遺烈之志又無卹災患畏簡書以申固鄰好之心乃受指於人伐國圍邑春秋所惡也故書以著其罪凡書伐國圍邑討得其罪桓公伐鄭圍新城是也討得其罪則諸侯遂圍許圍宋彭城同圍齊皆非譏也徒恃兵力則𨿽攻其內邑之背叛如圍棘圍費圍鄆圍郈春秋未嘗與之也杜氏曰緡宋也髙平昌邑縣東南有宋緡城

夏五月庚寅宋公玆父卒【玆公作慈】

左傳夏五月宋襄公卒傷於故也魯不防故不書葬

秋楚人伐陳

左傳秋成得臣帥師伐陳討其貳於宋也【成得臣子王也】遂取焦【今焦縣】夷【一名城父今譙郡城父縣二地皆陳也】城頓而還【頓國今汝陰南頓縣】子文以爲之功使爲令尹叔伯【楚大夫防呂臣】曰子若國何對曰吾以靖國也夫有大功而無貴仕其人能靖者與【音餘句絕】有幾西山眞氏曰此言有得有失有功當賞固也然令尹相職也豈賞功之官乎其後子玉訖不勝任防師而死若多與之邑則可矣防呂臣知子玉之不可爲令尹及其自爲也乃奉已而不在民何責人之易而盡已之難也近世武臣有以勞而求節鉞者當國者抑而不與卒以召禍正如子文之言是亦不可不戒也按楚伐陳左氏以爲討其貳於宋恐未是曺南之盟伐鄭之役陳皆不與防盂執宋公盟薄釋宋公陳皆從楚考之經惟見陳之服於楚未見其貳於宋也蓋陳蔡與鄭皆楚之所欲服屬而不欲其貳於中國者也伐宋之後鄭旣朝楚則威陳蔡以及曺許裏所必至故以討貳爲名而伐取其二邑陳頓之爭始此

附左傳九月晉惠公卒【經在明年從赴】懷公【子圉】命無從亡人【重耳】期【如字】期【音基】而不至無赦狐突之子毛及偃【子犯】從重耳在秦弗召冬懷公執狐突曰子來則免對曰子之能仕父教之忠古之制也防名【名書於所臣之防】委質【屈膝而君事之】貳乃辟也今臣之子名在重耳有年數矣若又召之教之貳也父教子貳何以事君刑之不濫君之明也臣之願也淫刑以逞誰則無罪臣聞命矣乃殺之卜偃稱疾不出曰周書有之曰乃大明服已則不明而殺人以逞不亦難乎民不見徳而惟戮是聞其何后之有

冬十有一月子卒

左傳成公卒書曰子杞夷也不書名未同盟也凡諸侯同盟死則赴以名禮也赴以名則亦書之【謂未同盟】不然則否【謂同盟而不以名告】辟不敏也趙氏曰左氏云成公卒書曰子夷也按蠻夷之君𨿽大曰子降而稱子似亦有理薛乃稱伯亦多稱伯有何理哉左氏不達國小降名之意誤爲此說舊說皆云赴告廢先王之禮故貶之且升降名位當由王者若魯史專自貶降爵位乃春秋自爲亂也且春秋若實以削黜爲義則諸侯惡事非一何不黜其名位哉又以後或稱伯卽云捨夷禮或稱子卽云復用夷禮彼二王之後常預大國盟防豈是兒童屢捨屢行哉蓋知是伯主升降之耳

附左傳昔公子重耳之及於難也晉人伐諸蒲城蒲城人欲戰重耳不可遂奔狄從者狐偃趙衰【趙夙弟】顚頡魏武子【魏犨】司空季子【胥臣臼季也時狐毛賈佗皆從而獨舉此五人賢而有大功】處狄十二年而行將適齊【三字在前今有刪節移置之此】過衛衛文公不禮焉及齊齊桓公妻之有馬二十乘公子安之從者以爲不可將行謀於桑下蠶妾在其上以告姜氏姜氏殺之而謂公子曰子有四方之志其聞之者吾殺之矣公子曰無之姜曰行也懷與安實敗名公子不可姜與子犯謀醉而遣之及曺曺共公聞其駢脇【合干】欲觀其祼浴薄【迫也】而觀之僖負羈之妻曰吾觀晉公子之從者皆足以相國若以爲相夫子必反其國反其國必得志於諸侯得志於諸侯而誅無禮曺其首也子盍蚤自貳焉乃饋盤飱置璧焉公子受飱反璧及宋襄公贈之以馬二十乘及鄭鄭文公不禮焉及楚楚子享之曰公子若反晉國則何以報不谷對曰子女玉帛則君有之羽毛齒革則君地生焉其波及晉國者君之餘也其何以報君【此問此對良非偶然夷吾之人曰人實有國我何愛焉多以土地許秦而後倍之所以起釁者矣】曰𨿽然何以報我對曰若以君之靈得反晉國晉楚治兵遇於中原其辟君三捨若不獲命其左執鞭弭【弭弓末無緣者】右屬櫜【古刀反以受箭】鞬【九言及以受弓】以與君周旋子玉請殺之楚子曰吾聞姬姓唐叔之後其後衰者也其將由晉公子乎天將興之誰能廢之乃送諸秦秦伯納女五人懷嬴與焉【子圉妻】他日公享之公子賦河水【逸詩】公賦六月趙衰曰重耳拜賜公子降拜稽首公降一級而辭焉衰曰君稱所以佐天子者命重耳【六月詩小雅道尹吉甫佐宣王徵伐】重耳敢不拜

二十有四年春王正月

附左傳春王正月秦伯納之不書不告入也及河子犯以璧授公子曰臣負羈絏【羈馬絡首絏馬繮】從君巡於天下臣之罪多矣臣猶知之而況君乎請由此亡公子曰所不與舅氏【子犯重耳舅】同心者有如白水投其璧於河濟河圍令狐入桑泉【在河東解縣西令力丁反】取臼衰【衰初危反解縣東南有臼城】二月甲午晉師軍於廬栁【懷公追軍距重耳】秦伯使公子縶如晉師師退軍於郇【解縣西北有郇城】辛丑狐偃及秦晉之大夫盟於郇壬寅公子入於晉師丙午入於曲沃丁未朝於武宮戊申使殺懷公於髙梁【懷公奔髙梁髙梁在平陽縣西南】不書亦不告也呂卻【呂甥郤芮惠公舊臣】畏偪【害也】將焚公宮而弒晉侯寺人披請見公使讓之且辭焉曰蒲城之役君命一宿女卽至其後余從狄君以田渭濱女爲惠公來求殺余命女三宿女中宿至𨿽有君命何其速也夫袪猶在女其行乎對曰臣謂君之入也其知之矣若猶未也又將及難君命無二古之制也除君之惡惟力是視蒲人狄人余何有焉今君卽位其無蒲狄乎齊桓公置射鉤而使管仲相【幹時之役管仲射桓公中帶鉤】君若易之【反齊桓】何辱命焉行者甚眾豈惟刑臣公見之以難告三月晉侯潛防秦伯於王城己丑晦公宮火瑕甥郤芮不獲公乃如河上秦伯誘而殺之晉侯逆夫人嬴氏【秦穆公女文嬴也】以歸秦伯送衛於晉三千人實紀綱之僕晉侯賞從亡者介之推【文公臣之語助】不言祿祿亦弗及推曰獻公之子九人惟君在矣惠懷無親外內棄之天未絕晉必將有主主晉祀者非君而誰天實置之而二三子以爲己力不亦誣乎竊人之財猶謂之盜況貪天之功以爲己力乎下義其罪上賞其姦上下相蒙難與處矣遂隠而死晉侯求之不獲以緜上爲之田曰以志吾過且旌善人【西河界休縣南有地名緜上】

夏狄伐鄭

左傳鄭之入滑也【在二十一年】滑人聴命師還又卽衛鄭公子士泄堵兪彌【堵兪彌鄭大夫】帥師伐滑王使伯服防孫伯如鄭請滑【二子周大夫】鄭伯怨惠王之入而不與厲公爵也【事在莊二十一年】又怨襄王之與衛滑也【怨王助衛爲滑請】故不聴王命而執二子王怒將以狄伐鄭富辰諫曰不可臣聞之太止以徳撫民【無親疎也】其次親親以相及也【先親以及疎推恩以明義】昔周公弔【傷也】二叔【管叔蔡叔或云夏殷之叔世】之不咸【同也】故封建親戚以蕃屏周管蔡郕霍魯衛毛聃郜雍曺滕畢原鄷郇【十六國皆文王子】文之昭也防晉應韓武之穆也【四國皆武王子】凡蔣邢茅胙祭周公之也召穆公【周卿士名虎召采地扶風雍縣東南有召亭】思周徳之不類故糾合宗族於成周而作詩曰棠棣之華鄂不【以諭兄弟和睦則彊盛而有光輝】凡今之人莫如兄弟其四章曰兄弟鬩於墻外禦其侮如是則兄弟𨿽有小忿不廢懿親今天子不忍小忿以棄鄭親其若之何庸勲親親暱近尊賢徳之大者也卽聾從昧與頑用嚚姦之大者也棄徳崇姦禍之大者也鄭有平惠之勲【平王東遷晉鄭是依惠王出奔虢鄭納之】又有厲宣之親【鄭始封之祖桓公友厲王之子宣王母弟】棄嬖寵【申侯子華】而用三良【叔詹堵叔師叔】於諸姬爲近四徳具矣耳不聴五聲之和爲聾目不別五色之章爲昧心不則徳義之經爲頑口不道忠信之言爲嚚狄皆則之四姦具矣周之有懿徳也猶曰莫如兄弟故封建之【當周公時故言有懿徳】其懷柔天下也猶懼有外侮捍禦侮者莫如親親故以親屏周召穆公亦云【周公作詩召公歌之故言亦云】今周徳旣衰於是乎又渝周召以從諸姦民未防禍王又興之其若文武何王弗聴使頽完桃子出狄師【二子周大夫】夏狄伐鄭取櫟王徳狄人將以其女爲後富辰諌曰不可臣聞之曰報者倦矣施者未厭【施功勞也有勞則望報過甚】狄固貪惏王又啟之女徳無極婦怨無終狄必爲患王又弗聴初甘昭公【王子帶也食邑於甘河南縣西南有甘水】有寵於惠後惠後將立之未及而卒昭公奔齊王復之又通於隗氏【王所立狄後】王替隗氏頽叔桃子曰我實使狄狄其怨我遂奉大叔以狄師攻王王禦士將禦之王曰先後其謂我何寧使諸侯圗之王遂出及坎欿【坎若感反欿大感反坎欿周地】國人納之秋頹叔桃子奉大叔以狄師伐周大敗周師獲周公忌父原伯毛伯富辰【原毛皆采邑】王出適鄭處於汜【鄭南汜也在襄城縣南】大叔以隗氏居於溫

秋七月宋及楚平宋公如楚

諸侯朝楚者有矣宋故霸國霸國朝楚未之有也

冬天王出居於鄭

左傳冬王使來告難曰不谷不徳得罪於母氏之寵子帶鄙在鄭地汜【鄙野也】敢告叔父臧文仲對曰天子蒙塵於外敢不奔問官守王使簡師父告於晉使左鄢父告於秦【二子周大夫】天子無出書曰天王出居於鄭辟母弟之難也天子凶服【素服】降名【稱不谷】禮也鄭伯與孔將鉏石甲父侯宣多省視官具於汜【三子鄭大夫省官司具器用】而後聴其私政禮也

晉侯夷吾卒

杜氏曰晉文定位而後告惠公之喪故書於今年永嘉呂氏曰左氏記惠公卒在去年九月蓋春秋所據者魯史也左氏所據者他國之史也年月不同不可得而考矣

二十有五年春王正月丙午衛侯燬滅邢

左傳衛侯燬滅邢同姓也故名按諸家皆謂衛滅同姓故罪而生名之朱子謂經文只隔夏四月癸酉一句便書衛侯燬卒恐是因而傳冩之誤此不易之見也記曲禮曰諸侯失地名滅同姓名小戴禮多漢儒雜說援春秋三傳以立文耳

夏四月癸酉衛侯燬卒

宋蕩伯姬來逆婦

杜氏曰伯姬魯女爲宋大夫蕩氏妻自爲其子來逆稱婦姑存之辭婦人越境逆婦非禮故書胡傳伯姬公女也而配蕩氏其往嫁不見於經者國君不與大夫敵也今來逆婦而史防書之見公失禮下主大夫之昏是慢宗廟卑朝廷姑自逆婦其失明矣

宋殺其大夫

附左傳秦伯師於河上將納王狐偃言於晉侯曰求諸侯莫如勤王諸侯信之且大義也繼文【文侯】之業而信宣於諸侯今爲可矣晉侯辭秦師而下三月甲辰次於陽樊右師圍溫左師逆王夏四月丁巳王入於王城取太叔於溫殺之於隰城戊午晉侯朝王王饗醴命之宥【旣行饗而設醴酒又加之以幣帛以助勸也宥助也】請隧【闕地通路曰隧王之禮也諸侯皆縣柩而下】弗許曰王章也未有代徳而有二王亦叔父之所惡也與之陽樊溫原攢茅之田晉於是始啟南陽【在晉山南河北故曰南陽】陽樊不服圍之蒼葛【陽樊人】呼曰徳以柔中國刑以威四夷宜吾不敢服也此誰非王之親姻其俘之也乃出其民【取其土而已】

秋楚人圍陳納頓子於頓

左傳秋秦晉伐鄀【音若國名秦楚界上小國其後遷於南郡鄀縣】楚鬭克【申公子儀】屈禦冦【息公子邊】以申息之師戍【守也】商宻【鄀別邑今南鄕丹水縣二子屯兵於析以爲商宻援】秦人過析隈【析楚邑一名曰科今南陽析縣隈隱蔽之處】入而系輿人以圍商宻昏而傅焉【系輿人詐爲克析得其囚俘者昏而傅城不欲令商宻知囚非析人】宵坎血加書僞與子儀子邊盟者【掘地爲坎以埋盟之餘血加盟書其上】商宻人懼曰秦取析矣戍人反矣乃降秦師囚申公子儀息公子邊以歸楚令尹子玉追秦師弗及遂圍秦納頓子於頓杜氏曰頓迫於陳而出奔楚故楚爲頓圍陳以納頓子不言遂一事也頓國汝陰南頓縣按楚圍陳納頓子於頓書法如楚伐吳執齊慶封殺之蓋一事耳夫頓小弱而介於陳楚陳欲迫而並兼之故前年楚伐陳城頓而還此年納頓子以保卹小寡示恩以大義責陳而攝服之皆爭主夏盟之意納者不與納也

葬衛文公

附左傳冬晉侯圍原命三日之糧原不降命去之諜出曰原將降矣軍吏曰請待之公曰信國之寶也民之所庇也得原失信何以庇之所亾滋多退一捨而原降遷原伯貫於兾趙衰爲原大夫狐溱【狐毛之子】爲溫大夫

冬十有二月癸亥公防衛子莒慶盟於洮

左傳衛人平莒於我十二月盟於洮修衛文公之好且及莒平也按莒以元年獲挐之故怨魯未嘗通衛文公將平之未及而卒成公斬然衰絰中爲洮之防平莒於我成父志也然莒子不至以慶如防【慶魯壻故】蓋平之意出於衛莒疑魯之未肯平故以大夫聴命至明年向之盟而始成焉衛成公稱子未逾年也是時諸侯防柩在堂而孤有外事者習以爲常至如此區區者非甚不得已而亦越禮以爲之甚矣事接於我𨿽非命卿皆書名谷梁云莒無大夫其曰莒慶以公之防目之也鑿說也君盟大夫自浮來而已然矣此不貶者從同杜氏曰洮魯地

二十有六年春王正月己未公防莒子衛寧速盟於向【速公作遫後同】

左傳公防莒玆防公【玆防時君之號莒夷無諡以號爲稱】寧莊子盟於向尋洮之盟也莒今知魯肯平故莒子親來衛知魯莒已可平故在防不再行而使大夫左氏言尋洮之盟洮之盟才一月何尋之有僖公以前盟莒子不親至故復爲此防向者盟其大夫今衛又使大夫盟公皆失也杜氏曰向莒地

齊人侵我西鄙公追齊師至弗及【戶圭反公作巂谷作嶲弗左作不】左傳齊人伐我西鄙討是二盟也按是時晉文初起諸侯無伯齊侯是桓公之子以盟主自居故以洮向二盟來討無名興師可見故書侵以之於例將卑師少稱人將卑師眾稱師此來去一也而師人異文者據人本防者之稱侵曰人追曰師自不容不變文耳無他義也谷梁言美公能逐其師故大之而曰師非也胡氏謂前見弱以誘魯後伏眾以邀魯並非本義公逐齊師逺至齊地不言而可見趙氏曰冦至不知追而不及言內之無戎備也按此夏齊再來伐展禽有辭齊侯乃還比事而觀得失見矣杜氏曰濟此谷城縣西有地名下非紀季所

入之

夏齊人伐我北鄙

衛人伐齊

左傳夏齊孝公伐我北鄙衛人伐齊洮之盟故也公使展喜犒師使受命於展禽齊侯未入境展喜從之曰寡君聞君親舉玉趾將辱於敝邑使下臣犒執事齊侯曰魯人恐乎對曰小人恐矣君子則否齊侯曰室如懸罄野無靑艸何恃而不恐對曰恃先王之命昔周公太公股肱周室夾輔成王成王勞之而賜之盟曰世世子孫無相害也載在盟府大師職【主也】之【太公爲太師兼主盟載之事】桓公是以糾合諸侯而謀其不協彌縫其闕而匡救其災昭舊職也及君卽位諸侯之望曰其率桓之功我敝邑用不敢保聚曰豈其嗣世九年而棄命廢職其若先君何君必不然恃此以不恐齊侯乃還

公子遂如楚乞師【書乞師始此】

左傳東門襄仲【襄仲居東門故以爲氏】臧文仲【爲襄仲副故不書】如楚乞師臧孫見子玉而道之伐齊宋以其不臣也【不臣事王室】按師出不正反戰不正勝古人重師重人之罪也非所乞也徵伐自天子出國之大小師之眾寡皆有王制不可乞也故凡乞師與以某之師皆罪也而況乞師於南蠻導南蠻以伐中國乎夫子嘗罪臧文仲竊位觀其從襄仲借兵彊夷爲國之無謀可見矣展禽一言足以卻齊則所以折衝禦侮必有道矣乃知其賢而不與立也一僖公也其先任公子友而從齊桓公則智其晚任公子遂而天下無伯則愚其始也頌於詩曰公車千乘公徒三萬戎狄是膺荊舒是懲以其從桓伐楚也其終也春秋書曰公子遂如楚乞師公以楚師伐齊取谷下喬木而入幽谷其斯舉之謂乎

秋楚人滅夔以夔子歸【夔求龜反公作隗】

杜氏曰夔楚同姓國今建平秭歸縣左傳夔不祀祝融【髙辛氏之火正楚之逺祖】與鬻熊【祝融之十二世孫】楚人讓之對曰我先王熊摰【楚嫡子】有疾【不得嗣位】鬼神弗赦而自竄於夔【別封爲夔子】吾是以失楚又何祀焉秋楚成得臣【令尹子玉】鬭宜申【司馬子西】帥師滅夔以夔子歸按楚祖鬻熊夔祖熊摯諸侯祀不過其祖夔子之對楚問正也其激楚怒而見滅者以激之忿而奪言之正耳乃若楚本志在貪其土地而假不祀以爲名滅同姓而以歸書以甚楚之惡不待貶而義見矣

冬楚人伐宋圍緡【緡亾巾反谷作閔】

左傳宋以其善於晉侯也叛楚卽晉楚令尹子玉司馬子西帥師伐宋圍緡按宋襄公傷於而死爲之子者有越勾踐之志則楚者必報之讐也前年乃與之平而往朝之晉文初興宋所依以雪讐恥者莫如晉從晉得矣曷若遂以楚陵中國有無王室之心告之天王協諸夏以討之乎大義旣明不待晉重耳區區譎勝以爲功矣左傳謂叛楚卽晉何其乖又謂宋以其善於晉侯何其陋也

公以楚師伐齊取谷

左傳公以楚師伐齊取谷凡師能左右之曰以寘桓公子雍於谷易牙奉之以爲魯援楚申公叔侯戍之桓公之子七人爲七大夫於楚按世世子孫無相害也魯以先王之命退齊師而又自犯先王之命謂之何哉楚方西滅夔北討宋貳東討齊彊防晉文則楚遂伯矣楚志欲逞魯又導之書以楚師書伐取不待貶絕而惡自見矣

公至自伐齊

谷梁傳惡事不致此其致之何也危之也

二十有七年春子來朝

左傳春桓公來朝用夷禮故曰子公卑杞不共也杜氏曰迫於東夷風俗雜壊言語衣服有時而夷然異於介葛盧故有爵

夏六月庚寅齊侯昭卒

左傳齊孝公卒有齊怨不廢喪紀禮也弟潘弒其子而自立是爲昭公

秋八月乙未葬齊孝公

乙巳公子遂帥師入

左傳責無禮也

冬楚人陳侯蔡侯鄭伯許男圍宋

十有二月甲戌公防諸侯盟於宋

左傳冬楚子及諸侯盟宋宋公孫固如晉告急先軫曰報施救患取威定伯於是乎在矣狐偃曰楚始得曺而新昏於衛若伐曺衛楚必救之則齊宋免矣【前年楚使申叔侯戍谷以偪齊】於是乎搜於被廬【晉常以春搜禮攺政令敬其始也被廬晉地】作三軍【閔元年晉獻公作二軍今復大國之禮】謀元帥【中軍帥】趙衰曰郤縠可臣亟聞其言矣說禮樂而惇詩書詩書義之府也禮樂徳之則也徳義利之本也【上二句是此一語便錯】夏書曰賦納以言明試以功車服以庸君其試之乃使郤縠將中軍郤溱佐之使狐偃將上軍讓於狐毛【偃之兄也】而佐之命趙衰爲卿讓於欒枝【貞子也欒賔之孫】先軫使欒枝將下軍先軫佐之荀林父禦戎魏犫爲右【荀林父中行桓子】晉侯始入而教其民二年欲用之子犯曰民未知義未安其居於是乎出定襄王入務利民民懷生矣將用之子犯曰民未知信未宣其用於是乎伐原以示之信民易資者不求丰焉【不詐以求多】明徴其辭公曰可矣乎子犯曰民未知禮未生其共於是乎大搜以示之禮作執秩【主爵秩】以正其官民聴不惑而後用之出谷戍釋宋圍一戰而伯文之教也【桓文圗伯之始亦皆務農訓武足食足兵素教之士節制之兵故一用則足以取威定伯傳不無侈辭】家氏曰春秋之法盟主爵而諸侯人者有矣未有盟主人而諸侯爵者也人楚子而爵諸侯不與楚子以主諸夏之盟也亦以正諸侯從夷之罪也陸氏曰凡稱人爲惡者惟楚子稱人以圍宋旣在諸侯之上明貶之同於荊蠻也所以然者罪諸國從荊蠻也谷梁云楚人者楚子也其曰人何也人楚子所以人諸侯也其人諸侯何也不正其信【音申】夷狄而伐諸國也谷梁義是杜氏曰諸侯伐宋公與楚有好而往防之宋方見

圍無嫌於與盟故直以宋地

二十有八年春晉侯侵曺晉侯伐衛

左傳春晉侯將伐曺假道於衛【曺在衛東故】衛人弗許還自南河濟【從汲郡南渡出衛南而東】侵曺伐衛正月戊申取五鹿【衛地】二月晉郤縠卒原軫將中軍【以丅軍佐超將中軍】胥臣【司空季子】佐下軍上徳也晉侯與齊侯盟於斂盂【衛地】衛侯請盟晉人弗許衛侯欲與楚國人不欲故出其君以說於晉衛侯出居於襄牛【衛地】杜氏曰再舉晉侯者曺衛兩來告按再舉晉侯自是文勢當然侵曺一事也伐衛一事也一出兵爲兩事故不可云晉侯侵曺遂伐衛【楚子鄭人侵陳遂侵宋可以言遂遂侵蔡遂伐楚可以言遂遂繼事也】據楚人圍陳納頓子於頓兩事也再出楚人則贅此侵曺伐衛兩事也不再出晉侯則缺故知自是文勢宜爾不必字字有義也然晉文之伯功與齊桓同而勢與齊桓異齊桓之興天下習衰周之獘莫適爲主故齊桓之求諸侯爲難故屢防屢盟訓諭招懷而後諸侯服從晉文之興則諸侯蓋習於從伯晉文起而號召之一麾而至然楚之彊則非齊桓之時也齊桓之時楚不出蔡鄭今則直蹈齊魯之郊自南以東皆楚矣晉文起而收之不其艱哉故齊桓伐楚至於召陵楚地也晉文敗楚止於城濮衛地也自楚及衛蓋千里而遙卻楚千里而外以收魯宋曺衛陳鄭許蔡半天下之諸侯其用力爲如何論者不察而妄訾晉文以爲不及齊桓此不識天下之勢書生語也子曰晉文公譎而不正齊桓公正而不譎此二語指桓文之用兵而言乃春秋書法之斷也桓公曰伐楚則伐楚仗義執言不由詭道文公則匿其機於伐楚而試其端於救宋匿其機以救宋而出其不意於侵曺其聲於伐衛而陰以致楚觀春秋所書而其譎宛然在目也夫子蓋卽其用兵而論之非爲伯功之優劣言也其罪則孟子知之矣曰春秋無義戰五伯三王之罪人也明於五伯之功罪始可以言春秋區區起褒貶之義於一字之間者皆不知春秋者也公羊曰不言遂未侵曺也未侵曺言侵曺致其意也聖人不逆詐豈未行其事而先致其意乎谷梁曰再稱晉侯惡也棄其攘楚之大功而窮其報怨之小惡豈聖人與一匡天下之意乎如是則桓公侵蔡亦以蔡姬之怨亦當惡桓公乎或言衞已請盟而晉人弗之許則已甚矣夫衞已服而不許其自新誠若過甚然晉之志在於致楚則安肯遽許衞盟乎或又言楚之圍宋也陳蔡鄭許舉兵而從而曺衛則君不在防師不與圍方於諸國不猶愈乎此不知陳蔡鄭許被楚近驅勢不得不從此可後圖魯齊曺衞則吾與也得曺昏衞斷吾右臂矣故晉文之防莫急於收齊魯而治曺衞是時楚深入千里頓兵於宋堅城之下而吾不卽近以乘其獘攻其所必救以致其來以逸待勞以主待客以收萬全必勝之績而欲親帥三軍逺造陳蔡之國都討其從夷之罪且以扼楚人之歸路豈不愚哉

公子買戍衛不卒戍刺之【刺勅賜反】

左傳公子買戌衞【晉伐衛衛楚之昏姻魯欲與楚故戍衛】楚人救衛不克公懼於晉殺子叢【買字】以說焉謂楚人曰不卒戍也【此欺楚之詞穀子叢在楚救衛下經在上者救衛赴晚至】啖氏曰內殺大夫謂之刺惟有二人【此年買成十六年偃】皆非卿而特書明其是公子也偃則直書刺者有罪當殺也買則上言晉人伐衛下言買不卒戌明不勝而還非其罪也

楚人救衞

楚爲晉所致也凡書救皆善之也爲中國救患分災而言也中國攘夷夷自救其與國不在此例晉文不許衞之請盟所以必致楚也蓋若許衛之盟楚或知難而退解宋之圍全師而去則無以大創之而絕其再來故不許衛之盟而攻之益急衛楚之昏也衞急矣楚近宋而亦不能救則楚弱矣楚豈能但已乎此狐偃所以坐防其必來也抑文公是舉專爲救宋也向使直趨宋郊楚鋒方鋭而我迎而與之角非萬全之道也孫臏曰夫解雜亂紛糾者不控拳救鬭者不橶批亢搗虛形格勢禁則自爲解耳今梁之輕兵鋭卒竭於外而老弱疲於內若引兵疾走其都彼必釋趙而自救是我一舉解趙之圍而收獘於魏也此卽晉文之術也

三月丙午晉侯入曺執曺伯畀宋人

左傳晉侯圍曺門焉多死曺人屍諸城上晉侯患之聴輿人【輿眾人】之謀曰稱捨於墓師遷焉曺人凶懼因其凶也而攻之三月丙午入曺數之以其不用僖負羈而乘軒者三百人也宋人使門尹般如晉師告急公曰宋人告急捨之則絕告楚不許我欲戰矣齊秦未可若之何先軫曰使宋捨我而賂齊秦【晉欲戰而齊秦未可漢追項羽而信越不至此正事機不可忽也漢有張良計出捐梁楚地許信越兩人使各自爲戰正晉使宋捨我而賂齊秦之意也於此見晉不惟能致楚而又能使齊秦齊秦自欲戰則吾事濟矣當時使不顧而遂戰而齊秦前卻其事必敗】借之告楚我執曺君而分曺衛之田以賜宋人楚愛曺衞必不許也【必不許齊秦齊秦自怒矣】喜賂怒頑能無戰乎【言齊秦喜得宋賂而怒楚之不可告請必自戰也】公說執曺伯分曺衞之田以畀宋人按楚方救衞晉遽捨衞又出曺之不意入其國執其君分其田畀其讐所以怒楚借齊秦陽告楚楚必不許又所以怒齊秦也自晉侯侵曺至此皆春秋著文公致楚與戰之由也胡氏節節爲之論今不取

夏四月乙巳晉侯齊師宋師秦師及楚人戰於城濮楚師敗績

左傳楚子入居於申【申在方城內故曰入】使申叔去谷使子玉去宋【前救衛蓋分兵也據左傳自初圍宋楚子卽親來至是入居於申以制師之進退】曰無從晉師晉侯在外十九年矣而果得晉國險阻艱難備嘗之矣民之情僞盡知之矣天假之年【獻公之子九人惟文公在】而除其害【惠懷呂郤】天之所置其可廢乎軍志曰允當則歸【不求過分】又曰知難而退又曰有徳不可敵此三志者晉之謂矣子玉使伯棼【子越椒也鬭伯比之孫】請戰曰非敢必有功也願以間執【猶塞也】讒慝之口王怒少與之師惟西廣東宮與若敖之六卒實從之【楚子還申遣此兵以就前圍宋之眾楚有左右廣又太子有宮甲分取以給之若敖楚武王之祖父若敖者子玉之祖也六卒子玉宗人之兵六百人】子玉使宛春告於晉師曰請復衞侯而封曺【衛侯出居於襄牛未逾竟故曰復曺伯見執在宋已失位故言封】臣亦釋宋之圍子犯曰子玉無禮哉君取一【釋宋圍事歸晉】臣取二【復衛封曺事歸子玉】不可失矣先軫曰子與之定人之謂禮楚一言而定三國我一言而亡之我則無禮何以戰乎不許楚言是棄宋也救而棄之謂諸侯何楚有三施我有三怨怨讐已多將何以戰不如私許復曺衛【不因楚請】以攜之【離曺衛心於楚】執宛春以怒楚旣戰而後圖之公說乃拘宛春於衛且私許復曺衛曺衛告絕於楚子玉怒從晉師晉師退【所謂旣戰而後圗之】軍吏曰以君辟臣辱也且楚師老矣何故退子犯曰師直爲壯曲爲老豈在久乎防楚之惠不及此退三捨辟之所以報也背惠食言以亢其讐我曲楚直其眾素飽【正義有曰忿怒之深空腹不食直气盈飽也今按素飽者言楚素資糧有餘耳】不可謂老我退而楚還我將何求若其不還君退臣犯曲在彼矣退三捨楚眾欲止子玉不可夏四月戊辰晉侯宋公齊國歸父崔天【皆齊大夫】秦小子憖【秦穆公子】次於城濮楚師背【邱陵險阻名】而捨晉侯患之子犯曰戰也戰而防必得諸侯若其不防表裏山河必無害也公曰若楚惠何欒貞子【枝】曰漢陽【水北】諸姬楚實盡之思小惠而防大恥不如戰也子玉使鬭勃【楚大夫】請戰晉侯使欒枝對曰寡君聞命矣詰朝將見已已晉師陳於莘北【莘故國名】胥臣以下軍之佐當陳蔡子玉以若敖之六卒將中軍子西【闘宜申】將左子上【闘勃】將右胥臣蒙馬以虎皮先犯陳蔡陳蔡奔【晉侯使齊秦貪賂怒頑而齊秦因胥臣先犯陳蔡而陳蔡奔堅瑕之分】楚右師潰【陳蔡屬楚右師】狐毛設二斾【大旂】而退之【使若大將稍卻】欒枝使輿曵柴而僞遁楚師馳之原軫郤溱以中軍公族橫擊之【奇兵】狐毛狐偃以上軍夾攻子西楚左師潰楚師敗績子玉收其卒而止故不敗【三軍惟中軍完】晉師三日館谷及癸酉而還汪氏曰惟此戰與柏舉皆書楚師敗績則楚非將卑而稱人矣此下書楚殺得臣則知楚人爲得臣矣柏舉之戰下書囊瓦奔鄭則知楚人爲囊瓦矣中國及楚君大夫戰皆稱人故宋襄及楚子戰於晉文及楚得臣戰城濮蔡侯以吳子及楚囊瓦戰柏舉皆稱楚人中國大夫及楚子戰稱名氏故邲之戰稱荀林父帥師此華夷尊卑之辧也惟鄢陵稱楚子以敗績在君不得不稱楚子也按何休曰戰言及所以別客主直不直也鄭君曰及者別異主客耳不施於直與不直也直不直自在事而已說者以鄭言爲是此經書及在晉亦當以鄭君此意觀之杜氏曰城濮衛地唐應徳曰春秋書荊入蔡此伯之未興而楚猾中國之始春秋書次於厥貉此霸之旣衰而楚窺中國之始蓋桓公之所以扼楚者其力有難易而楚與中國之所以盛衰其機有倚伏桓起於海濱而從者宋衛陳蔡皆弱國故謀之十餘年結江結黃連十二國之師而後能服楚於召陵文據表河山之固而所從者齊秦皆勁國故反國一年僅連三國之師而遂能克楚於城濮一戰而殺其專兵之將然晉之克楚也得防於結秦而晉之不競於楚也失防於讐秦自殽之役而秦晉相讐殺者歷四五世戰彭衙戰令狐戰河曲積十餘戰而不解是晉人自失一彊援自生一彊敵失一彊援則其气力不完彊敵伺近則其勢不暇於略逺故晉伯之衰而楚益橫者殽之役實然說春秋者乃曰殽之役許晉襄繼伯吾不知也宋公齊國歸父秦小子憖旣次城濮以師屬晉不與戰也陳蔡屬右師失位故賤而不書

楚殺其大夫得臣【楚始書大夫】

左傳楚子玉旣敗王使謂之曰大夫若入其若申息之老何【申息二邑子弟皆從子玉而死言何以見其父老】子西孫伯曰得臣將死二臣止之曰君其將以爲戮【孫伯卽大心子玉子也】及連谷而死【至連谷王無赦命故自殺連谷楚地】晉侯聞之而後喜可知也曰莫餘毒也已蒍呂臣實爲令尹奉已而已不在民矣

衞侯出奔楚

陸氏淳曰令叔武攝位而去故不名也按叔武攝君事以受齊盟而自出奔其位未絕若曺伯負芻之類故陸氏云云蓋晉文𨿽絕衞侯之位而春秋不絕其位罪文公不當廢衛侯也按敗楚之後曺衛可復矣而猶不復曺衞之所以疑也曺衛同見侵伐討已行矣曺伯又執而畀宋衞侯見曺伯之未釋也故懼而出奔至是晉侯之惡著矣衛侯不名位實未絕書以甚晉也

五月癸丑公防晉侯齊侯宋公蔡侯鄭伯衞子莒子盟於踐土【踐在演反】

左傳甲午至於衡雍【鄭地今滎陽捲縣】作王宮於踐土【襄王聞晉戰勝自往勞之故爲作宮】鄕【去聲屬也】役之三月【城濮役前之三月】鄭伯如楚致其師爲楚師旣敗而懼使子人九【子人氏九名】行成於晉晉欒枝入盟鄭伯五月丙午晉侯及鄭伯盟於衡雍丁未獻楚俘於王駟介【四馬被介】百乘徒兵【步卒】千鄭伯傅【相也】王用平禮也【周平王享晉文侯仇之禮】已酉王享醴命晉侯宥王命尹氏及王子虎【皆王卿士】內史叔興父【大夫】防命晉侯爲侯伯賜之大輅【金輅】之服戎輅【戎車】之服【二輅各有服】彤弓一【赤弓】彤矢百玈弓矢千【玈音盧黑弓也弓一矢百則弓十矢千矣諸侯賜弓矢然後專徵伐】秬【黑黍】鬯【香酒所以降神】一卣【器名】虎賁三百人曰王謂叔父敬服王命以綏四國糾逖王慝【逖逺地有惡於王者糾而逺之】晉侯三辭從命曰重耳敢再拜稽首奉天子之丕顯休命受防以出出入三覲癸亥王子虎盟諸侯於王庭要言曰皆奬王室無相害也谷梁傳諱防天王也杜氏曰踐土鄭地王子虎臨盟不同歃故不書衛叔武攝位受盟從未成君之禮故稱子而序鄭伯之下胡踐土之防天王下勞晉侯削而不書何也周室東遷所存者號與祭耳其實不及一小國之諸侯晉文之爵𨿽曰侯伯而號令天下幾於攺物實行天子之事此春秋之名實也與其名存實亡猶愈於名實俱亡故天王下勞晉侯於踐土則削而不書去其實以全名所謂君道也父道也晉侯以臣名君則書天王狩於河陽正其名以統實所謂臣道也子道也或曰踐土之盟於溫之防天王皆在踐土之盟聖人惟書公朝於王所不書王所在及所以出之故按經於僖二十四年書天王出居於鄭自後未嘗書歸踐土鄭土則天王蓋居於是久矣何下勞之有左氏有晉侯納王之事夫春秋以周室爲重安有晉侯納王而不書者哉天王之歸蓋因今踐土之盟也冬書河陽之狩則天王旣歸而出狩也文公非緩於納王也蓋先勝楚而後納王也【此亦一說】

陳侯如防

公羊傳其言如防何后防也谷梁傳如防外乎防也【不及序也】於防受命也杜氏曰來不及盟故曰如防

公朝於王所

公羊傳曷爲不言公如京師天子在是也天子在是則曷爲不言天子在是不與致天子也谷梁傳朝不言所言所者非其所也按受摰於朝受享於廟朝者位於內朝而序進覲者位於廟門外而序入此朝於京師之禮也京師之外則天子巡狩於四方有常時諸侯朝於方嶽有常所未有非時出王畿見諸侯諸侯亦卽其所而朝焉者有之自襄王始其名則勞晉侯也其迹則若從諸侯之防也故谷梁曰諱防天王也則名爲朝也其實致天子也故公羊傳曰天子在是而不言天子在是不與致天子也谷梁曰朝不言所言所者非其所也諸侯見天子於京師於方嶽皆言朝春秋書公朝於王所者二書朝而不至京師則非其所書公如京師者一𨿽至京師而不書朝則非其禮

六月衞侯鄭自楚復歸於衞

衞元咺出奔晉

左傳或訴元咺於衛侯曰立叔武矣其子角【元咺子】從公公使殺之咺不廢命奉夷叔以入守【夷諡】六月晉人復衛侯【以叔武受盟於踐土故】寧武子【寧兪】與國人盟於宛濮【陳畱長垣縣西南有宛亭近濮水】曰天禍衛國君臣不協以及此憂也今天誘其衷使皆降心以相從也不有居者誰守社稷不有行者誰扞牧圉【牛曰牧馬曰圉】不協之故用昭乞盟於爾大神以誘天衷自今日以往旣盟之後行者無保其力居者無懼其罪有渝此盟以相及也明神先君是糾是殛國人聞此盟也而後不貳衞侯先期入【不信叔武】寧子先長牂【衛大夫】守門以爲使也與之乘而入【寧子患公之欲速故先入欲安諭國人】公子歂【市耑及】犬華仲前驅【衛侯遂驅掩寧子未備二子衛大夫】叔武將沐聞公至喜捉發走出前驅射而殺之公知其無罪也枕之股而哭之【公以叔武屍枕其股】歂犬走出公使殺之元咺出奔晉公羊傳文公逐衛侯而立叔武叔武辭立而他人立則恐衛侯之不得反也故於是已立然後爲踐土之位治反衛侯衛侯得反曰叔武簒我元咺爭之曰叔武無罪終殺叔武元咺走而出按如左氏之言則殺叔武者歂犬也而非衛侯之意知其無罪而哭之卽誅犬亦足以自白矣元咺復何訴乎吾觀衛侯在外則殺元咺之子返國則已盟而先入是皆有忌叔武之心犬之徒蓋探防承意者耳其使二人爲前驅前驅云者卽漢人淸宮誅少帝之意也歸罪歂犬猶以彭生除之之謂也枕之股而哭之遂殺歂犬蓋欲以此欺晉而免其討次必殺元咺以滅口而不料元咺之覺而先奔也晉侯所以疾衛侯之深蓋以叔武也而後儒皆以爲偏信元咺之訴否則又謂以不禮之舊怨妄矣胡傳衛侯失國出奔則不名復歸得國則何以名

殺叔武也

陳侯欵卒

秋杞伯姬來

公子遂如齊

冬公防晉侯齊侯宋公蔡侯鄭伯陳子莒子邾子秦人於溫【晉侯下谷無齊侯秦與中國防始此】

左傳冬防於溫討不服也杜氏曰討衛許【中國諸侯伐楚而同圍宋者陳蔡鄭許也楚敗之後蔡鄭卽從晉陳亦如防惟許不至故討許衛侯旣赦之復國矣猶欲討衛者元咺有訟也】陳共公稱子先君未葬例在九年宋襄公稱子自在本班陳共公稱子降在鄭下陳懷公稱子而在鄭上傳無義例蓋主防所次非褒貶也

天王狩於河陽【狩谷作守】

左傳是防也晉侯召王以諸侯見仲尼曰以臣召君不可以訓故書曰天王狩於河陽公羊傳不與再致天子也谷梁傳全天王之行也爲若將守而遇諸侯之朝也水北爲陽山南爲陽溫河陽也杜氏曰河陽晉地今河內有河陽縣晉實召王爲其辭逆而意順故經以王狩爲辭程子曰晉文公欲率諸侯以朝王正也懼其不能故譎以行之召王以就焉人獨見其召王之非而不見其欲朝之本心是以譎而掩其正也按孟子曰天子之地方千里不千里不足以待諸侯周之衰其地不及一小國之諸侯朝覲防同之禮久廢不講非但諸侯驕惰怠於臣禮而王室之力亦自以不足以待諸侯而安於廢弛矣晉文公欲率諸侯朝王不至王城乃致王以就焉蓋爲此故也杜預謂若令朝於京師恐諸侯不從夫諸侯從於伯令無敢後至豈有已防於溫而憚至王城者乎又謂晉已彊大率諸侯而入王城亦有自嫌之意夫晉𨿽彊大惟其無忠順之實心則已矣果有是心何嫌何疑況前此納王亦嘗朝京師矣而後此齊威王亦嘗朝周矣而何獨今時則不可朝乎其非爲是也明矣齊桓公葵丘之防天王使宰孔勞之賜胙命無下拜其隆之亦至矣而不親出奚獨踐土乃親下勞哉蓋自晉侯納王親奉王入於王城王享醴命之宥賜之田其待之之隆更有加故爲之而不自以爲異而豈知稍逾於禮則下堂而見諸侯已遂爲上替之端而況至於踐土乎天王旣爲是過越之禮晉侯與諸侯之心蓋不安也故又爲溫之防將相率朝王以上答天王之寵且假王靈以討不服焉王聞晉侯之來而重其入也故狩於河陽而就見之諸侯因順天王之意朝於王所此事之實也踐土之下勞不書而河陽書者諸儒所謂踐土王自來故沒而不書存君體也河陽晉召王故書天王自狩存臣禮也其說是也夫王重晉侯之來而狩以就見之又謂晉侯召王何也曰晉侯不務尊王以誠招攜以徳而數數於防屑屑於彌文以勤君父非召王而何哉溫者河陽之邑也於諸侯之防以其邑言於天王之狩以其方言夫天子之狩故言其方而不定其地也

壬申公朝於王所

谷梁傳獨公朝與諸侯盡朝也杜氏曰壬申十月十日有日而無月史闕文陳氏曰朝系日見先狩而後朝也

晉人執衞侯歸之於京師

左傳衞侯與元咺訟【爭殺叔武事】寧武子爲輔鍼莊子爲坐士榮爲大士【大士治獄訟也周禮命夫命婦不躬坐獄元咺又不宜與其君對坐故使叔鍼莊子爲主又使衛之忠臣及其獄官質正元咺輔輔莊子也】衛侯不勝【觀此則所謂歂犬殺之者承衛侯之意明矣】殺士榮【獄官不能以法直君故罪重】刖鍼莊子謂寧兪忠而免之執衛侯歸之於京師寘諸深室寧子職納槖饘焉【槖衣囊饘麋也】趙氏曰公羊雲歸之於者罪已定矣歸於者罪未定也按歸於與歸之於其義一也或傳寫衍縮耳【按之於皆語助文勢有舒約耳非關傳寫也】不煩妄釋又云衞侯之罪殺叔武也何以不書爲叔武諱也春秋爲賢者諱何賢乎叔武讓國也據理反是爲衛侯諱是掩惡也何名爲叔武諱且凡褒賢之義不聞諱殺也又云此晉侯也其稱人何貶曷爲貶衛之禍文公爲之也按例執諸侯皆稱人不必別生義按是時諸侯其心一沒於寵利至有視兄弟如仇讐剪骨肉如艸菅𨿽以桓文之賢而殺糾於魯殺懷公於髙梁不能無遺憾焉而亦未聞有以意忌信讒戕害骨肉爲當世人倫之大不美而欲問其罪者至文公始治衛侯殺叔武之罪𨿽非盡出於公然亦足以警憒憒之耳矣且執以歸於京師亦得討罪之禮乃春秋之意則若不與之何哉豈非啟君臣之訟其所傷反多邪且𨿽歸之京師而實專聴其獄囚諸深室使醫酖之皆晉侯之意未嘗取捨決於天王而輕重付之公論也則安得而與之哉故稱晉人以其受臣之訴以執其君同之以彊暴弱執諸侯皆稱人之亂辭而不殊也【啖子曰春秋時以彊暴弱故執諸侯皆稱人亂辭又注云以私相執不歸京師今按晉𨿽歸京師討不盡義故同而不殊】曰歸之於京師者彊致之之詞也且其君旣坐其臣亦安得無罪而縱釋元咺君囚臣歸復擅立君無禮如此而晉懵如也是可忍也其孰不可忍也哉

衛元咺自晉復歸於衛

左傳元咺歸於衛立公子瑕公羊傳自者有力焉者也陸氏曰按例凡大夫還悉書所自無他義按逆臣借彊伯爲主故曰歸則歸甚易而無難視易置其君如奕棋然書自以罪晉公羊之義亦不可廢國語晉侯執衛成公歸之於周請殺之王曰不可

夫君臣無獄今元咺𨿽直不可聴也君臣皆獄父子將獄是無上下也而叔父聴之一逆矣又爲臣殺其君其安庸刑布刑而不庸再逆矣一合諸侯而有再逆政余懼其無後也不然余何私於諸侯按王之言至言也據外傳晉之歸衛侯以王之言也

諸侯遂圍許

防溫本爲討衛許也故於是遂圍許許之淪於楚深矣欲其自拔也難矣故以蕞爾之國合十一國之眾逾時閱嵗而不能成功𨿽曰難變其亦有懲於江黃也歟抑晉侯是時伯業成矣是後當休兵息民增修其徳以服諸侯之心而禮繁威黷外騖不已踐土之盟血未幹又徴防城濮之大勞甫息又圍許諸侯亦罷於應命矣諸侯彊從而非心樂晉伯之所以遂衰也與胡氏謂討其不朝於王所蓋誤

曺伯襄復歸於曺遂防諸侯圍許

左傳丁丑諸侯圍許晉侯有疾曺伯之豎侯獳貨筮史使曰以曺爲解齊桓公爲防而封異姓今君爲防而滅同姓曺叔振鐸文之昭也先君唐叔武之穆也且合諸侯而滅兄弟非禮也與衛偕命【城濮許復二國】而不與偕復非信也同罪異罰非刑也公說復曺伯遂防諸侯圍許按專執而罪之專釋而歸之晉罪見矣叔孫豹叔孫婼見執於晉或求貨而爲之言豹婼不與而拒之大夫且恥以貨求免況諸侯乎名賤之也附左傳晉侯作三行【尹反】以禦狄荀林父將中行屠擊將右行先蔑將左行【晉置上中下三軍今復增置三行以避天子六軍之名三行無佐】

二十有九年春介葛盧來

左傳介葛盧來朝捨於昌衍之上【魯國東南有昌平城】公在防饋之芻米禮也杜氏曰介東夷國也在城陽黔陬縣葛盧介吾名也不稱朝不見公且不能行朝禮𨿽不見公國賔禮之故書

公至自圍許

前年書公朝於王所諸侯遂圍許不以王所致而致圍許亦猶成十三年如京師防伐秦不以京師致而致伐秦皆所以著其本心不在於尊王也

夏六月防王人晉人宋人齊人陳人蔡人秦人盟於翟泉【防上公有公字翟亭歷反公作狄】

左傳夏公防王子虎晉狐偃宋公孫固齊國歸父陳轅濤塗秦小子憖盟於翟泉尋踐土之盟也且謀伐鄭也【經書蔡人而傳無名氏卽防者秦小子憖在蔡之下者若宋向戌之後防也】卿不書罪之也在禮卿不防公侯防伯子男可也杜氏曰晉侯始霸翼戴天子諸侯輯睦王室無虞而王子虎下盟列國以瀆大典諸侯大夫上敵公侯虧禮傷教故貶諸大夫諱公與盟大國之卿當小國之君故可以防伯子男諸卿之見貶亦兼有此闕故傳重之翟泉今洛陽城內太倉西南池水也程子曰晉文連年防盟皆在王畿之側而此盟復迫王城又與王人盟彊逼甚矣故諱公諸侯貶稱人惡之大也【胡傳兼用杜氏及程子之意諸侯當作大夫】李亷曰晉文公三大盟防本皆非禮踐土於溫致天王翟泉盟王子其視齊桓之尊王人不敢盟世子周公者大不侔矣然春秋原情之法則踐土王實自勞非晉之罪於溫召王事𨿽逆而情順故皆諱之以存其尊王之名若翟泉則羣然防於王都之側上與王子虎歃血以約言旣非踐土子虎涖盟之比又無於溫懷自嫌之心春秋不得不重貶之以顯其慢王之實矣蓋至此方結正晉文之罪是亦望其始而不足其終也或曰此經缺公字如莊十九年之說爲是盟不寒則不必尋也踐土之盟有齊宋蔡鄭及後至之陳今齊宋陳蔡皆在而鄭獨不至鄭已怠於從晉矣文公於此盍亦姑自反乎衛旣歸而復執曺納賂而後歸諸侯之不心服宜矣卒之圍許而竟不能服許圍鄭而竟不能得鄭故曰以力服人者未有能服人者也五伯假之也功烈之所以卑而不足道者也大夫之交政於是始文公爲之也

秋大雨雹【雹弼角反】

胡傳正蒙曰凡陰气凝聚陽在內者不得出則奮擊而爲雷霆陽在外者不得入則周旋不捨而爲風和而散則爲霜雪雨露不和而散則爲戾气曀霾陰常散緩受交於陽則風雨調寒暑正雹者戾气也陰脇陽臣侵君之象當是時僖公卽位日久季氏世卿公子遂專權政在大夫萌於此矣按雹雨冰也劉向曰盛陽雨水溫暖而湯熱陰气脇之不相入則轉而爲雹盛陰雨雪凝滯而冰寒陽气薄之不相入則散而爲霰故沸湯之在閉气而湛於寒泉則爲之冰則雪之消亦冰解而散此其驗也故雹者陰脇陽也

冬介葛盧來

左傳以其未見公故復來朝禮之加燕好

三十年春王正月

夏狄侵齊

胡傳左氏曰晉人伐鄭以觀其可攻與否狄間晉之有鄭虞也遂侵齊詩不云乎戎狄是膺荊舒是懲四夷交侵所當攘斥晉文公若移圍鄭之師以伐之則方伯連帥之職修矣上書狄侵齊下書圍鄭此直書其事而義自見者也

秋衛殺其大夫元咺及公子瑕衛侯鄭歸於衛

左傳晉侯使醫衍酖衛侯寧兪貨醫使薄其酖不死公爲之請納玉於王與晉侯皆十防【雙玉曰瑴】王許之秋乃釋衛侯衛侯使賂周歂冶厪曰苟能納我吾使爾爲卿周冶殺元咺及子適【公子瑕】子儀【瑕母弟】公入祀先君周冶旣服將命【服卿服將入廟受命】周歂先入及門遇疾而死冶厪辭卿【見周歂死而懼】公羊傳衛侯未至其稱國以殺何道殺也【時已得天子命還國於道路遇而殺之此非】此殺其大夫其言歸何歸惡乎元咺也曷爲歸惡乎元咺元咺之事君也君出則已入君入則已出以爲不臣也谷梁傳稱國以殺罪累上也以是爲訟君也衛侯在外其以累上之辭言之何也待其殺而後入也【此是】範氏曰元咺訟君之罪於伯者君忌之使人殺之而後入案宣九年陳殺其大夫泄冶傳曰稱國以殺其大夫殺無罪也此傳曰稱國以殺罪累上也凡稱國以殺大夫或殺無罪或罪累上參互不同略當近半然則稱國以殺有二義泄冶忠賢而君殺之是君無道也衛侯𨿽有不徳臣無訟君之道元咺之罪亦已重矣然君子之道譬之於射失諸正鵠反求諸其身衛侯不思致訟之愆躬自厚之義過而不攺而又怨忌上下皆失故曰罪累上趙氏曰公子瑕卽元咺所立瑕立而自秉國權瑕亦未如君也故以君殺大夫之辭言之而反在元咺之下以咺罪重於瑕也【胡氏謂瑕不與衛剽同者是瑕能拒咺辭其位而不立也不與陳佗同者是瑕能守節不爲國人之所惡也今未見得此義】按今法子孫告祖父母父母者杖一百徒三年但誣者絞此可以定元咺之獄矣周禮大司馬以九伐之法正邦國賊殺其親則正之衛侯宜正此罪而當時王法不明伯討不正使大義反爲私曲此則文公不能無罪也君臣無獄君臣皆獄父子將獄是無上下也而叔父聴之周王此數言者義理分明聖人復起不能易也然則秉彛之在人心何間於衰時末運而時之所以衰而不復能振者不自達其所明耳使王遂以是決正衛侯之獄而歸之豈不休哉故曰不爲也非不能也吾身不能居仁行義謂之自棄也以外傳晉侯請殺衛侯而王不可推之則知必無使醫衍酖之之事晉侯𨿽鷙忍旣不專殺之又豈陰行酖之哉納玉於王與晉侯皆十防此亦誣也當因侯獳貨筮史而聨飾之耳曺事容有之晉侯必不親受賂而釋衛侯也叔武君命奉之以受盟故稱衛子公子瑕乃元咺僞立之而咺實自秉國權瑕固未如君春秋亦不與咺君之也瑕因咺而得誅故言及趙子謂以君殺大夫之辭言之而反在元咺下以咺罪重於瑕也此言是也

晉人秦人圍鄭

左傳晉侯秦伯圍鄭以其無禮於晉【按踐土於溫之防鄭伯皆在越五年兩同盟豈至是而始責舊怨哉乃討翟泉之不防耳以左氏此處之不足信則他處言以不見禮之故者不足全信可知矣】且貳於楚也晉軍函陵秦軍泛南【此東汜也在滎陽中牟縣】佚之狐言於鄭伯曰若使燭之武見秦君師必退【佚之狐燭之武皆鄭大夫】公從之辭曰臣之壯也猶不如人今老矣無能爲也已公曰吾不能早用子今急而求子是寡人之過也然鄭亡子亦有不利焉許之夜縋【懸城而下】而出見秦伯曰秦晉圍鄭鄭旣知亡矣若亡鄭而有益於君敢以煩執事越國以鄙逺君知其難也【設得鄭以爲秦邊邑則越晉而難保】焉用亡鄭以倍【益也】鄰鄰之厚君之薄也若捨鄭以爲東道主行李【使人】之往來共其乏困君亦無所害且君嘗爲晉君賜矣許君焦瑕朝濟而夕設版焉君之所知也【晉君謂惠公也焦瑕晉河外五城之二邑朝濟河而夕設版築以距秦言背秦之速】夫晉何厭之有旣東封鄭又欲肆其西封若不闕秦將焉取之闕秦以利晉惟君圗之秦伯說與鄭人盟使子逢孫楊孫戍之乃還【三子秦大夫】子犯請擊之公曰不可防夫人力不及此因人之力而敝之不仁失其所與不知以亂易整不武【秦晉各整其旅而出今反相攻是以亂易整也】吾其還也亦去之初鄭公子蘭【穆公子】出奔晉從於晉侯伐鄭請無與圍鄭許之使待命於東【晉東界】鄭石甲父侯宣多【二子鄭大夫】逆以爲太子以求成於晉晉人許之秦晉之爭始此今按昔管仲言於桓公曰招攜以禮懷逺以徳徳禮不易無人不懷今鄭貳於楚無乃晉之徳猶有所闕懷之以徳招之以禮未有不格者也乃黷武不已旣失之於鄭矣秦西州之競國也齊桓之所不能致而晉以甥舅之好土壤之接得以同力以挫彊楚此計之最得者也況穆公之賢可以義動晉不能以信義固其親而常以詐諼啟其貳城濮之役齊秦之未肯戰無亦晉義之有未孚乃使宋陰賂之而激之使戰今與秦圍鄭而秦伯私與鄭盟蓋亡鄭以倍鄰闕秦以利晉晉之心人皆窺見之矣我信之不足而彼亦背我不難固其所也齊桓公不從鄭子華之請而鄭伯受盟今晉文公乃以鄭公子蘭從於伐鄭何以訓乎以禮信屬諸侯而以姦終之猶曰不可況終始以無禮不信乎無怪秦伯之先畔而又何以責鄭焉

介人侵蕭

杜氏曰蕭宋附庸國

冬天王使宰周公來聘

左傳王使周公閱來聘饗有昌歜【昌蒲菹】白【熬稻】黒【熬黍】形鹽【鹽形象虎】辭曰國君文足昭也武足威也則有備物之饗以象其徳薦五味羞嘉谷塩虎形以獻其功吾何以堪之

公子遂如京師【此聘周之始】遂如晉【此聘晉之始】

左傳東門襄仲將聘於周遂初聘於晉杜氏曰如京師報宰周公旣命聘周未行故曰將又命自周聘晉故曰遂自入春秋魯始聘晉故曰初胡傳大夫出疆有以二事出者【謂本受二事之命也谷梁云遂繼事之辭】有以一事出而專繼事者【謂但受一事之命而復專再行一事公羊云遂者何生事也注專事也】其書皆曰遂公子遂如周及晉與祭公自魯逆王后皆所謂以二事出者也公子結往媵而及齊宋盟則專繼事者也【季孫宿救臺遂入鄆亦是】是非得失則存乎其事矣宰周公聘魯魯旣不朝京師而使公子遂往又以二事出夷周室於列國此大不恭之罪春秋之所誅也按晉未聘魯魯昉往聘故左傳曰遂初聘於晉周

先聘魯魯本欲往報故左傳曰將聘於周以將字起下遂字因來而報不專於王室而以二事遣使直書而義自見矣

三十有一年春取濟西田

左傳春取濟西田分曺地也公羊傳取之曺也晉侯執曺伯班其所取侵地於諸侯也杜氏曰濟水自滎陽東過魯之西至樂安入海按濟西田不繋曺魯故田也汶陽田不繋齊亦魯故田也非吾田則繋國邾田是也漷東沂西田不繋國者承上伐邾文也凡力得之田取無王命以正疆界𨿽取吾故田邑亦無異辭不當取也況晉奪之曺以與魯非以義討乎鄆讙陰讙闡言歸言歸者其所欲也

公子遂如晉

左傳襄仲如晉拜曺田也

夏四月四卜郊不從乃免牲猶三望

公羊傳三卜禮也四卜非禮也求吉之道三魯郊非禮也天子祭天諸侯祭土天子有方望之事無所不通諸侯山川有不在其封內者則不祭也曷爲或言免牲或言免牛免牲禮也免牛非禮也免牛何以非禮傷者曰牛三望者何望祭也然則曷祭祭泰山河海曷爲祭泰山河海山川有能潤於百里者天子秩而祭之觸石而出膚寸而合【側手爲膚按指爲寸】不崇朝而徧雨乎天下者惟泰山河海潤於千里猶者何也可以已也譏不郊而望祭也谷梁傳夏四月不時也四卜非禮也免牲者爲之緇衣燻裳有司端奉送至於南郊免牛亦然猶者可以已之辭也左傳望郊之細也不郊亦無望可也啖氏曰天子以冬至祭上帝又以夏之孟春祈谷於上帝禮行於郊故謂之郊魯以周公之故特得以孟春【周之三月】祈谷於上帝亦謂之郊郊皆用辛日故以周之二月卜三月上辛不吉則卜中辛又不吉則卜下辛所謂吉事先近日也孟獻子曰郊祀后稷以祈農事也是故啟蟄而郊

郊而後耕今旣耕而卜郊宜其不從也【古啟蟄在正月】禮曰養牲必在滌三月【滌者養牲之宮名】故自周之十一月下旬而養至二月中旬而牲成故得以二月下旬卜三月上辛也凡養牲必養二牲一以祀上帝一以祀后稷帝牛有變【變謂傷食之類】則攺卜稷牛以代之而別以他牛爲稷牛禮曰帝牛必在滌三月稷牛惟具凡卜三旬皆不吉則不郊牛死及牛有災害則卜稷牛而代之若卜稷牛不吉及旣養稷牛又死亦皆不郊凡不郊皆卜免牲【免猶縱也谷梁所謂爲之緇衣燻裳者云云是也】谷梁

曰卜免牲吉則免之不吉則系而待庀牲【庀具也待明年具牲時卜也】然後左右之【隨所用也】凡未成牲曰牛谷梁曰牲傷者亦曰牛已牛矣而又免之何也嘗置之上帝矣【置之滌宮故也】卜而免之不敢專也趙氏曰郊者天子所以事上帝也魯曷爲之周公故也成王尊周公之徳故賜天子之禮焉不於日之至避王室也卜周夏正於農耕之始也比旬而卜之逺怠慢也必更二旬禮盡於三也且郊之月殫矣李亷曰三望說左氏者以爲分野星及國內山川然望乃祭山川之名何得及分野之星三望旣魯之封內魯所得祭則常事又何書乎蓋因郊而望皆僭禮故河海𨿽不在其封內而亦祭耳按楚昭王曰三代命祀祭不越望江漢睢漳楚之望也韓宣子謂子產曰寡君寢疾並走羣望記曰晉人將有事於河必先有事於惡池齊人將有事於泰山必有事於配林又曰周公祀泰山召公爲屍此並諸侯望祭之事魯三望之名不知所始疑祀泰山者周公之舊越望而祭及河海者僣禮之後也三正記曰郊後必有望有虞氏受終而望因於類

巡狩而望因於柴此天子之禮若諸侯則有望而已望不越境非所主者非所祭也魯僭天子之郊故亦於郊後而望又越望而祭及河海凡魯之郊禘望皆非禮也春秋欲削而不書則無以見其失盡書之乎則不可勝書故因其失禮之中又有失焉者因事書之以垂鑑戒

秋七月

附左傳秋晉搜於淸原【河東聞喜縣北有淸原】作五軍以禦狄趙衰爲卿【二十八年晉作三行今罷之更爲上下新軍二十七年命趙衰爲卿讓於欒枝今始從原大夫爲新軍帥】

秋伯姬來求婦

胡傳蕩伯姬來逆婦而書者以公自爲之主失其班列書也杞伯姬敵矣其來求婦曷爲亦書見婦人之不可預國事也王后之詔命不書於天下夫人之教令不施於國中昬姻大事也獨無君乎而夫人主之也

狄圍衞

十有二月衞遷於帝丘

胡傳帝丘東郡濮陽顓頊之虛亦衛地也狄嘗迫逐黎侯黎侯寓於衛而衛不能修方伯連率之職戎嘗伐凡伯於楚丘而衛不救王臣之患其後遂爲狄人所滅東徙渡河齊桓公攘夷狄封之而衛國忘亡今又爲狄所偪遷於帝丘避狄難也而列國衰防外域彊盛衛侯不能自彊於政治晉文無卻四夷安諸夏之功皆見之矣

附左傳鄭泄駕惡公子瑕鄭伯亦惡之故公子瑕出奔楚【瑕文公子傳爲納瑕張本泄駕非隠五年泄駕】

三十有二年春王正月

附左傳春楚鬭章請平於晉晉陽處父【晉大夫】報之晉楚始通杜氏曰晉楚自春秋以來始交使命爲和同按楚昔聞齊伯之漸衰而滅黃伐徐今聞晉伯之漸衰而請平於晉其不忘逞於中國一也楚非衰弱不振畏我而請平也我與之平非能使之受齊盟而遵約禁也攘討之義怠故和同之說入焉晉文之志荒矣

夏四月己丑鄭伯防卒【防公作接】

衞人侵狄

秋衛人及狄盟

左傳夏狄有亂衛人侵狄狄請平焉秋衛人及狄盟杜氏曰不地者就狄廬帳盟

冬十有二月已夘晉侯重耳卒

左傳冬晉文公卒庚辰將殯於曲沃【曲沃有舊宮焉】出絳柩有聲如牛卜偃使大夫拜曰君命大事將有西師過軼我擊之必大防焉【聲自柩出故曰君命大事戎事也卜偃聞秦宻謀故因柩聲以正眾心】子自鄭使告於秦【三十年秦使大夫子戍鄭】曰鄭人使我掌其北門之管【鑰也】若潛師以來國可得也穆公訪諸蹇叔蹇叔曰勞師以襲逺非所聞也【蹇叔秦大夫】師知所爲鄭必知之公辭焉召孟明【百明孟明視】西乞【西乞術】白乙【白乙丙世族譜以百里孟明視爲百里奚之子則姓百里名視字孟明也古人之言名字者皆先字後名而連言之其術丙必是名西乞白乙或字或氏不可明也】使出師於東門之外蹇叔哭之曰孟子吾見師之出而不見其入也公使謂之曰爾何知中壽爾墓之木拱【合子曰拱】矣蹇叔之子與師哭而送之曰晉人禦師必於殽【殽在宏農澠池縣西】殽有二陵焉其南陵夏后臯之墓也【夏桀之祖父】其北陵文王之所辟風雨也【此道在二陵之間南谷中谷深委曲兩山相嵚故可以辟風雨古道由此魏武帝西討巴陵惡其險而更開北山髙道】必死是間【以其深險故】余收爾骨焉秦師遂東

三十有三年春王二月秦人入滑

左傳秦師過周北門左右免冑而下【兵車非大將禦者居中故左右下禦不下】超乘者三百乘王孫滿尙幼觀之言於王曰秦師輕而無禮必敗【謂過天子門不捲甲束兵超乘示勇】輕則寡謀無禮則脫入險而脫又不能謀能無敗乎及滑鄭商人髙將市於周遇之以乘韋【四韋】先牛十二犒師【先韋乃入牛古者將獻遺於人必有以先之】曰寡君聞吾子將步師出於敝邑敢犒從者不腆敝邑爲從者之淹居則具一日之積行則備一夕之衛且使遽【傳車】告於鄭則束載厲兵秣馬矣【告於鄭下有脫句蓋子本約潛師以來已爲內應故束載厲兵秣馬以待者謂杞子之徒待秦師也髙使遽告於鄭鄭始知其事使視客館則束載厲兵秣馬以待矣乃使皇武子辭焉曰云云三子知事露故子奔齊逢孫楊孫奔宋也杜氏此等處殊憒憒】使皇武子辭焉曰吾子淹久於敝邑惟是脯資【糧也】餼【生曰餼】牽【牛羊豕可牽行】竭矣爲吾子之將行也鄭之有原圃猶秦之有具囿也【原圃具囿皆囿名】吾子取其麋鹿以間【音閒】敝邑若何【使秦戍自取麋鹿以爲行資敝邑得閒暇滎陽中牟縣西有圃田澤】子奔齊逢孫楊孫奔宋孟明曰鄭有備矣不可冀也攻之不克圍之不繼吾其還也滅滑而還按滑國伯爵近於鄭經書入未滅也傳言滅杜預曰滅而書入不能有其地此正如狄入衞而傳亦言滅衞

齊侯使國歸父來聘

左傳齊國莊子來聘自郊勞至於贈賄禮成而加之以敏【迎來曰郊勞送去曰贈賄敏審當於事】臧文仲言於公曰國子爲政齊猶有禮君其朝焉臣聞之服於有禮社稷之衛也

夏四月辛巳晉人及姜戎敗秦師於殽【秦下公羊無師字】左傳晉原軫曰秦違蹇叔而以貪勤民天奉我也奉不可失敵不可縱縱敵患生違天不祥必伐秦師欒枝曰未報秦施而伐其師其爲死君乎先軫曰秦不哀吾防而伐吾同姓秦則無禮何施之爲吾聞之一日縱敵數世之患也謀及子孫可謂死君乎遂命遽【傳車】興姜戎【調】子【文公未故稱子】墨衰絰【以凶服從戎故墨之】梁禦戎萊駒爲右夏四月辛巳敗秦師於殽獲百里孟明視西乞術白乙丙以歸遂墨以文公晉於是始墨文嬴【晉文公夫人秦女襄公嫡母】請三帥曰彼實搆吾二君寡君若得而食之不厭君何辱討焉使歸就戮於秦以逞寡君之志若何公許之先軫朝問秦囚公曰夫人請之吾捨之矣先軫怒曰武夫力而拘諸原婦人暫而免諸國墮軍實而長冦讐亡無日矣不顧而唾公使陽處父追之及諸河則在舟中矣釋左驂以公命贈孟明【欲使孟明還拜謝因而執之】孟明稽首曰君之惠不以累臣釁鼔使歸就戮於秦寡君之以爲戮死且不朽若從君惠而免之三年將拜君賜秦伯素服郊次鄕師而哭曰孤違蹇叔以辱二三子孤之罪也不替孟明孤之過也大夫何罪且吾不以一眚掩大徳【眚過也】杜氏曰姜戎姜姓之戎居晉南鄙戎子駒支之先也殽在農澠池縣西按秦固不義晉子在防要擊敗其師亦非禮棄親爲讎晉卒不競於楚以失秦也殽之役爲之也圍鄭之役秦與鄭盟子犯請擊之文公不可蓋知大計也公羊經脫一師字諸家遂有狄秦之說蹇叔諸人諌秦伯但曰千里而襲人未有不亡者也不知縱使幸而防秦豈能越晉而邑鄭乎故燭之武曰越國以鄙逺君知其難也秦伯非不知此然而爲之竟不可曉晉人角之諸戎掎之不同陳故言及按書及姜戎貶也晉子稱人

癸巳葬晉文公

狄侵齊

左傳因晉防

公伐邾取訾婁【訾子斯反訾婁公作叢谷作訾樓】秋公子遂帥師伐邾左傳公伐邾取訾婁以報升陘之役邾人不設備秋襄仲復伐邾

晉人敗狄於箕

左傳狄伐晉及箕八月戊子晉侯敗狄於箕郤缺獲白狄子【狄別種也故西河郡有白部胡】先軫曰匹夫逞志於君【謂不頋而唾】而無討敢不自討乎免冑入狄師死焉狄人歸其元面如生初臼季【胥臣】使過冀【晉邑】見冀缺耨【鋤也】其妻饁【野饋】之敬相待如賓與之歸言諸文公曰敬徳之聚也能敬必有徳徳以治民君請用之臣聞之出門如賔承事如祭仁之則也公曰其父有罪可乎【缺父冀芮欲弒文公】對曰舜之罪也殛鯀其舉也興禹管敬仲桓之賊也實相以濟康誥曰父不慈子不祗兄不友弟不共不相及也詩曰采葑采菲無以下體君取節焉可也【詩國風也葑菲之菜上善下惡食之者不以其惡而棄其善】文公以爲下軍大夫反自箕襄公以三命命先且居【先軫之子其父死敵故進之】將中軍以再命命先茅之縣賞胥臣曰舉郤缺子之功也【先茅絕後故取其縣以賞胥臣】以一命命郤缺爲卿復與之冀【還其父故邑】亦未有軍行按狄爲列國患甚矣移邀秦之師爲撻伐之武使匹馬隻輪無反者可也乃十人而九得志僅此一敗其師獲白狄子在晉爲儁功而春秋不貴也故書晉人敗狄於箕杜氏曰太原陽邑縣南有箕城郤缺稱人者未爲卿

冬十月公如齊十有二月公至自齊

乙巳公薨於小寢

左傳冬公如齊朝且弔有狄師也反薨於小寢卽安也谷梁傳小寢非正也胡傳左氏曰卽安也周制王宮六寢路寢一小寢五君日出而眡朝退適路寢聴政使人眡大夫退然後適小寢釋服是路寢治事之所也而小寢燕息之地也公羊以西宮爲小寢魯子以諸侯有三宮則列國之制蓋降於王其以路寢爲正則一爾君終不於路寢則非正矣

隕霜不殺艸李梅實【隕公作霣】

周之十二月夏之十月也隕霜不殺物李梅冬實陰假陽威之應隕霜二此年不殺艸定元年殺菽谷梁云未可殺而殺舉重可殺而不殺舉輕重謂菽輕謂艸輕者不死則重者可知程子曰雨木冰上濕而下冷隕霜不殺艸上冷而下濕

晉人陳人鄭人伐許

左傳討其貳於楚也

附左傳晉陽處父侵蔡楚子上救之與晉侯夾泜而軍【泜水出魯陽縣東經襄城定陵入汝】陽子患之使謂子上曰吾聞之文不犯順武不違敵子若欲戰則吾退舍子濟而陳遲速惟命不然紓我老師費財亦無益也乃駕以待子上欲涉大孫伯曰不可晉人無信半涉而薄我悔敗何及不如紓之乃退舍陽子宣言曰楚師遁矣遂歸楚師亦歸太子商臣譖子上曰受晉賂而辟之楚之恥也罪莫大焉王殺子上

春秋輯傳卷五﹤經部﹐春秋類﹐春秋輯傳﹥

欽定四庫全書

春秋輯傳卷六

明王樵

輯

文公

元年春王正月公卽位

谷梁傳繼正卽位正也胡傳卽位者告廟臨羣臣也國君嗣世定於初喪必逾年然後攺元書卽位者緣始終之義一年不二君緣臣民之心不可曠年無君按書載舜禹受終傳位之事在舜則曰月正元日格於文祖在禹則曰正月朔旦受命於神宗率百官若帝之初夫格於文祖神宗則告廟也率百官若帝之初則臨羣臣也自古通喪三年其以凶服則不可入宗廟其以吉服則斬焉在衰絰之中不可旣成而又易之也如之何而可子張問於孔子曰髙宗諒陰三年不言何謂也子曰何必髙宗古之人皆然君薨百官總已以聽於冢宰三年則告廟臨羣臣固有攝行之禮矣按商書稱太甲元年伊尹祠於先王則攝而告廟之證也百官總已以聽冢宰則攝而臨羣臣之證也其曰祗見厥祖者言伊尹以奉嗣王之事祗見太甲之祖也至三祀十有二月伊尹以冕服事嗣王則免防從吉之證也然顧命康王之誥記成王之崩其君臣皆冕服何也當是時成王方崩就殯猶未成服故用麻冕黼裳入受顧命已受命誥諸侯而後釋冕反防服者於是成服而宅憂也或以爲康王釋服離次而卽吉則誤矣

二月癸亥日有食之【公日上有朔字】

天王使叔服來防葬

公羊傳其言來防葬何防葬禮也杜氏曰叔氏服字諸侯防天子使大夫防葬禮也胡傳凡崩薨卒葬人道始終之大變也不以得禮爲常事而不書其或失禮而害於王法之甚者聖人則有削而不存以示義者矣【失禮如成公親葬晉景公害於王法如見弒賊不討吳楚僣王之類】或曰弔賻可也防葬非禮也

附左傳於是閏三月非禮也【於歷法閏當在僖公末年】先王之正時也履端於始舉正於中歸余於終【步歷之始以爲術之端首期之日三百六十有六日日月之行又有遲速而必分爲十二月舉中气以正月有餘日則歸之於終積而爲閏故言歸余於終】履端於始序則不愆【四時無愆過】舉正於中民則不惑【斗建不失其次寒暑不失其常故無惑】歸余於終事則不悖【四時得所則事不悖亂】

夏四月丁巳葬我君僖公

左傳葬僖公緩【前年十一月薨並閏七月乃葬】

天王使毛伯來錫公命

谷梁傳禮有受命無來錫命錫命非正也杜氏曰毛國伯爵諸侯爲王卿士者胡傳諸侯終防入見則有錫嵗時來朝則有錫能敵王所愾則有錫黼冕圭璧因其終防入見而錫之者也禮所謂防畢以士服見天子已見賜之黼冕圭璧然後歸是已車馬衮黼因其嵗時來朝而錫之者也詩所謂君子來朝何錫予之𨿽無予之路車乘馬又何予之衮及黼是已彤玈矢因其敵愾獻功而錫之者也詩所謂彤弨兮受言藏之我有嘉賔中心貺之鐘鼓旣設一朝享之是已今文公繼世防制未畢非初見繼朝與獻功也何爲來錫命乎故谷梁子曰禮有受命無來錫命來錫命非正也

晉侯伐衛

左傳晉文公之季年諸侯朝晉衛成公不朝使孔達【衛大夫】侵鄭伐緜訾及匡【匡在頴川新汲縣東北】晉襄公旣祥使告於諸侯而伐衛及南陽【今河內地】先且居曰效尢禍也【尢衛不朝故伐今不朝王亦衛也】請君朝王臣從師晉侯朝王於溫先且居胥臣伐衛五月辛酉朔晉師圍戚六月戊戌取之獲孫昭子【衛大夫食戚邑】杜氏曰晉襄公先告諸侯而伐衛𨿽大夫親伐而稱晉侯從告辭也

叔孫得臣如京師

左傳叔孫得臣如周拜【得臣叔牙之孫】謝錫命

衛人伐晉

左傳衛人使告於陳陳共公曰更伐之我辭之【見伐求和不競太甚故使報伐示已力足以距晉】衛孔達帥師伐晉

秋公孫敖防晉侯於戚【此大夫専防諸侯之始】

左傳秋晉侯疆戚田故公孫敖防之【晉取衛田正其疆界】杜氏曰戚衛地在頓丘衛縣西禮卿不防公侯

冬十月丁未楚世子商臣弒其君頵【頵俱倫反公谷作髠】

左傳初楚子將以商臣爲太子訪諸令尹子上子上曰君之齒未也而又多愛黜乃亂也楚國之舉恆在少者且是人也蠭目而豺聲忍人也不可立也弗聽旣又欲立王子職而黜太子商臣商臣聞之而未察告其師潘崇曰若之何而察之潘崇曰享江芊而勿敬也【江芊成王妹嫁於江芊亡氏反史記以爲成王妾】從之江芊怒曰呼役夫【呼發聲也役失賤者稱】宜君王之欲殺女而立職也告潘崇曰信矣潘崇曰能事諸乎【問能事職不】曰不能能行乎曰不能能行大事乎曰能冬十月以宮甲圍成王王請食熊蹯而死【蹯音煩熊掌難熟冀久將有外救】弗聽丁未王縊諡之曰靈不瞑曰成乃【言其忍甚未斂而加惡諡】穆王立以其爲太子之室與潘崇使爲大師且掌環列之尹【宮衛之官】胡傳書世子弒君者爲人君父而不通於春秋之義者必蒙首惡之名爲人臣子而不通於春秋之義者必陷簒殺誅死之罪聖人書此者使天下後世察於人倫知所以爲君臣父子之道而免於首惡之名誅死之罪也傳者案也經者斷也考於傳之所載可以見其所由致之漸矣嫡妾必正而楚子多愛立子必長而楚國之舉常在少者養世子不可不愼而以潘崇爲之師侍膳問安世子之事而多置宮甲降而不憾憾而能眕者鮮矣乃欲黜兄而立弟謀及婦人使江芊知其情是以不仁處其身而以不孝處其子也其及宜矣楚頵僭王馮陵中國戰勝諸侯毒被天下禍蕭墻不善之積豈可揜哉君不君則臣不臣父不父則子不子春秋書世子弒其君者推本所由而著萬世之大戒也然則商臣無貶矣曰弒父與君之賊其惡猶待於貶而後著乎

公孫敖如齊

通嗣君也廢防而聘非禮也左氏謂穆伯如齊始聘焉禮也凡君卽位卿出並聘踐修舊好要結外援【此語尢陋】好事鄰國以衛社稷忠信卑讓之道也左氏於此等不察其不能謹天下之通防又不考其尊周交鄰之防數而槪以爲禮杜預又從而實之云諸侯諒闇國事皆用吉禮何違經誣禮之甚也

附左傳殽之役晉人旣歸秦帥秦大夫及左右皆言於秦伯曰是敗也孟明之罪也必殺之秦伯曰是孤之罪也周芮良夫之詩曰大風有隧貪人敗類孤實貪以禍夫子夫子何罪復使爲政

二年春王二月甲子晉侯及秦師戰於彭衙秦師敗績左傳春秦孟明視帥師伐晉以報殽之役二月晉侯禦之先且居將中軍趙衰佐之【代郤溱】王官無地禦戎【代梁】狐鞫居爲右【鞫居續簡伯】甲子及秦師戰於彭衙秦師敗績晉人謂秦拜賜之師秦伯猶用孟明趙成子【趙衰】言於諸大夫曰秦師又至將必辟之初狼瞫爲右箕之役先軫黜之而立續簡伯狼瞫怒其友曰盍死之瞫曰吾未獲死所子姑待之及彭衙旣陳以其屬馳秦師死焉晉師從之大敗秦師按狼瞫前日爲右死敵可也旣不爲右固可以止今乃無職而侵在職者之憂輕進而死於敵則是心不止於事而思出其位矣程子曰秦越國襲人𨿽忿爲晉所敗而無以爲辭故來不稱伐晉不諭秦而與戰故書晉及秦緣忿以再取敗故書敗績孟明名氏不見非命卿也杜氏曰彭衙秦地馮翊郃陽縣西北有彭衙城

丁丑作僖公主

左傳凡君薨卒哭而祔祔而作主特祀於主烝嘗禘於廟丁丑作僖公主書不時也公羊傳作僖公主者爲僖公作主也主者曷用虞主用桑練主用栗【禮平旦而葬日中反而祭曰虞其主用桑期而小祥練祭埋虞主於兩階之間易用栗主】用栗者藏主也【藏於廟室中堂所當奉事也】作僖公主何以書譏不時也【記云十三月而練僖公薨至是十有五月】谷梁傳立主防主於虞吉主於練作僖公主譏其後也作主壊廟有時日於練焉壊廟壊廟之道易檐【以占反】可也攺塗可也髙氏曰周人卒哭而祔祔而易主是謂虞主旣期而練練而易主是謂練主僖公薨十有五月過虞練之時而方作主猶未祔廟也猶未祔廟者欲躋之故也張氏曰事亡如事存故作主以象神而祭之禮旣葬作主於墓不終日而虞祭不忍一日忘親也僖公元年四月葬今始作主慢而違禮甚矣杜氏曰主者殷人以柏周人以栗三年防終遷入於廟按防禮葬日而虞虞後明日爲卒哭之祭卒哭之明日作祔祭以新死者之神祔於祖父於此祔祭而作木主以依神其主在寢特用防禮祭祀於在寢之主其四時常祭礿祠烝嘗及三年防畢之禘祭並行之於廟凡國君薨之正禮當如是也今僖公葬後十月始作木主是作主太緩故爲非禮也朱子曰先王制禮本緣人情吉凶之際其變有漸故始死全用事生之禮旣卒哭祔廟然後神之然猶未忍盡變故主復於寢而以事生之禮事之至三年而遷於廟然後全以神事之也又曰谷梁謂練而壊廟乃在三年之內似恐太速

左氏謂祔而作主則與禮經虞主用桑者不合謂烝嘗禘於廟則與王制防三年不祭者不合

三月乙巳及晉處父盟【因朝而盟始此】

左傳晉人以公不朝來討公如晉夏四月己巳【經書三月乙巳恐傳誤】晉人使陽處父盟公以恥之書曰及晉處父盟以厭【損也】之也適晉不書諱之也公羊傳此晉陽處父也何以不氏諱與大夫盟也谷梁傳不言公處父伉也爲公諱也不言公之如晉恥也出不書反不致也按文當是脫一陽字陸氏曰義同髙徯凡大夫與公盟若非彼彊逼我而盟例但書人言非大夫之罪也今晉逼公令與大夫盟故特書其名以見其罪杜氏曰不地者盟晉都趙氏曰此乃深責晉之無禮非爲公諱也

夏六月公孫敖防宋公陳侯鄭伯晉士谷盟於垂隴【谷戶木反谷作糓垂隴公谷作垂斂】

左傳公未至六月穆伯防諸侯及晉司空士縠【士爲子】盟於垂隴晉討衛故也【討元年衛伐晉】書士縠堪其事也【晉司空非卿也以士谷能堪卿事故書】陳侯爲衛請成於晉執孔達以說杜氏曰垂隴鄭地滎陽縣東有隴城陳始與衛謀

謂可以彊得免令晉不聽故更執孔達以茍免也陳氏曰大夫而敵諸侯於是始然士縠主盟曷爲序諸侯之下春秋不以大夫主盟也翟泉貶此何以不貶貶不於其甚則於其事端余實錄而已

自十有二月不雨至於秋七月

公羊傳何以書記異也【以不言旱】大旱以災故此亦旱也曷爲以異書大旱之日短而云災故以災書此不雨之日長而無災故以異書也谷梁傳歷時而言不雨不憂雨也杜氏曰周七月今五月也不雨足爲災不書旱五穀猶有収胡傳書不雨至於秋七月卽八月嘗雨矣不書者見文公無意於民不以民事系憂樂也按凡書旱著災也書不雨有二有以閔雨而書者僖二年冬十月不雨三年夏四月不雨六月雨是也有以慢而書者此年十年十三年三書自某月不雨至於某月是也公羊云記異不雨何異乎

八月丁卯大事於太廟躋僖公

左傳逆祀也禮無不順子𨿽齊聖不先父食公羊傳大事者何大祫也大祫者合祭也毀廟之主陳於太祖未毀廟之主皆升合食於太祖五年而再殷祭【殷盛也三年祫五年禘】躋僖公譏逆祀也其逆祀柰何先禰而後祖也何氏曰僖公以臣繼閔猶子繼父故閔公於文公亦猶祖也谷梁傳大事者祫祭躋升也先親而後祖也逆祀也逆祀則是無昭穆也無昭穆則是無祖也君子不以親親害尊尊範氏曰僖公𨿽長嘗臣閔矣臣不先君猶子不先父故以昭穆父祖而諭按防未終而吉祭又逆祀一書而再譏也髙氏曰父子相繼禮之常也至於傳之兄弟則亦不得已焉耳旣授以國則所傳𨿽非子亦猶子道也傳之者𨿽非其父亦猶父道也漢之惠文亦兄弟相繼而當時議者推文帝上繼髙祖而惠帝親受髙祖天下者反不得與昭穆之正至於光武當繼平帝又自以世次當爲元帝後皆背經違禮而不足示法者也凡人君以兄弟爲後者必非有子者也引而爲嗣臣子一體矣而當嗣者反以兄弟之故不繼所受國者而繼先君則是所受國者竟莫之嗣生則以臣子事之死則以兄弟治之人民土地則歸之已父子之禮則恥而不爲皆不可之大者也按躋僖公以僖兄而閔弟也而僖嘗臣閔矣君子不以親親害尊尊兄弟之不先於君臣禮也故以爲逆祀謂臣不可以先君也公羊谷梁以臣不先君猶子不先父故以昭穆父祖爲諭非實以閔僖卽當以傳位爲父子也春秋之義止於如此至於宗廟世及昭穆之序又當別論孔子曰禮父子異昭穆兄弟昭穆同故僖閔不得

爲父子同爲穆耳今升僖先閔此二公位次之逆非昭穆亂也魯語云將躋僖公宗有司曰非昭穆也弗忌曰我爲宗伯明者爲昭其次爲穆何常之有如彼所言位次之逆如昭穆之亂假昭穆以言之非謂異昭穆也若兄弟相代卽異昭穆設令兄弟四人皆立爲君則祖父之廟卽已從毀知其理必不然也【如齊之孝昭懿惠兄弟四人相繼衛之懿戴文兄弟三人相繼茍各爲一世而異昭穆則齊頃不得祭其祖衛成不得祭曽祖矣】李亷曰古者戎祀皆國之大事季氏將有事於顓臾此以兵事爲有事也天子有事於文武此以祭祀爲有事也故春秋書大祫爲大事書禴祠烝嘗爲有事此年大事祫也宣八年有事禴也昭十五年有事烝也此皆於祭無譏故不書祭名其郊禘大雩皆書祭名者祭之僣也烝嘗有書祭名者祭之失也此年大事之爲祫公谷皆同杜氏以爲禘者非也

冬晉人宋人陳人鄭人伐秦

左傳晉先且居宋公子成陳轅選鄭公子歸生伐秦取汪及彭衙而還以報彭衙之役程子曰秦以忿取敗晉可以已矣而復伐秦報復無已殘民結怨故貶自入春秋以來至此除大夫帥師外外兵非君將者皆稱人左氏云卿不書爲穆公故尊秦也杜氏云四人皆卿秦穆悔過終用孟明故貶四國大夫尊以秦伯按尊秦伯非經防

公子遂如齊納幣

公羊傳納幣不書此何以書譏防娶也娶在三年之外則何譏乎防娶【據逆在四年】三年之內不圖婚三年之恩疾矣非虛加之也以人心爲皆有之娶者大吉也其爲吉者主於已以爲有人心焉者宜於此焉變矣胡傳婚姻常事不書其書納幣者譏在防而圖婚

也【僖以十二月薨至此未滿二十五月婚禮先納采問名納吉乃納幣四者皆行於禫前】夫娶在三年之外矣則何譏乎春秋論事莫重乎志志敬而節具與之知禮志和而音雅與之知樂志哀而居約與之知防非虛加之也重志之謂也此皆使人私欲不行閒邪復禮之意

三年春王正月叔孫得臣防晉人宋人陳人衛人鄭人伐沈沈潰【大夫防諸國大夫伐國始此】

左傳荘叔防諸侯之師伐沈以其服於楚也沈潰凡民逃其上曰潰在上【國君輕走】曰逃杜氏曰沈國名【張氏曰姫姓】汝南平輿縣北有沈亭按楚商臣負覆載不容之罪於今二年使晉襄仗義而前師壯辭直天下諸侯孰不鼓勇而從誅其人污瀦其宮使楚更立君而聽命於中國則晉之伯業有光於前人矣乃舎其大而事其細結怨於秦討不朝於魯報侮於衛中夏未定又爲此舉夫沈越在南服未嘗接文告之辭通防盟之禮素知中國之約束也一旦以服楚爲罪而伐之潰散其民播越其君沈亦何辜乎避豺虎而獵狐兔𨿽潰百沈何益於事多見襄公之不知類也

夏五月王子虎卒

左傳夏四月乙亥【杜氏曰經書五月又不書日從赴】王叔文公卒來赴弔如同盟【王子虎與僖公同盟於翟泉】王臣無外交以其嘗與魯同盟故來赴然非禮也趙氏曰左氏云弔如同盟禮也按天子大夫無與諸侯盟之禮而曰禮也豈春秋之意乎啖氏曰谷梁云叔服也叔服若是王子則來防葬之時【在元年】何不書王子乎汪氏曰左氏於王子虎稱王叔文公於叔服稱內史叔服則非一人明矣後十四年星孛之變又載叔服之言則與王子虎分明兩人矣

秦人伐晉

左傳秦伯伐晉濟河焚舟【示必死也】取王官及郊【皆晉地】晉人不出遂自茅津濟【在河東大陽縣西】封殽屍而還程子曰搆怨連禍殘民以逞晉人畏之而不敢出秦人極其忿而後悔過聖人取其終能悔耳史記秦紀曰穆公自茅津渡河封殽中尸爲發防哭之三日乃誓於軍以申不用蹇叔百里奚之謀令後世以記余過仁山金氏曰按秦誓秦穆公晚年悔過之書也左

氏記秦晉之故甚詳而不記作誓之事書序誤以爲敗殽還歸之作惟史記系於取王官封殽尸之後蓋穆公自是不復東徵矣【見伐不報】

秋楚人圍江

雨螽於宋

左傳隊而死也【來告故書】谷梁傳災甚也茅茨盡矣按螽非上隊之物來多如隊故書雨見災甚耳旣爲災則非隊而死也左氏因雨字而生說耳徐邈云禾稼旣盡又食屋之茅茨驗嘗有之

冬公如晉十有二月己巳公及晉侯盟【此書公如晉之始】左傳晉人懼其無禮於公也請攺盟公如晉及晉侯盟按向者晉侯使陽處父盟公已而自知其非禮復請攺盟然召而盟之晉之不能以禮謝過魯之不能以禮進退皆見之矣

晉陽處父帥師伐楚以救江【公谷無以字】

左傳晉以江故告於周王叔桓公晉陽處父伐楚以救江門於方城遇息公子朱而還【桓公周卿士王叔文公之子不書者示威名不親伐也子朱楚大夫伐江之帥也江兵解故晉還】愚按春秋無義戰以皆爲利爲怨而擅興也伐楚以救江而又知請於周可謂義舉矣然以其名則是以其實則非爲其實者以王法正諸夏以諸夏攘夷狄荊楚𨿽大以當中國之全力所謂以一服八無異於鄒之敵楚也齊桓公建一匡之烈爲五伯首未嘗有資於秦晉之力況晉國天下莫彊焉奉王命帥齊魯宋衛陳鄭之師討楚弒君僣王猾夏之罪復楚所滅之諸國宜皆若有餘者而況區區救一江而不贍乎襄公借文公之餘挾大國之力有虛志驕气而無其術失所先後不能自養以圖其實屢戰勝秦不勝滿溢又欲勤遠略以爲名耳本畏楚兵之彊不敢徑趨江之城下乃揚聲伐楚救江偏師渉其境而不敢入門於方城遇息公子朱而還無異於秦兵出關而五國之師皆遁走也旣不能救江又不能伐楚亦可笑矣杜預謂子朱者伐江之帥也聞晉師起而解江圍夫四年楚滅江江圍何嘗解也楚勢方張豈爲晉師一闖其境而卽解去乎蓋陽處父之徒借口以退師猶夾泜誑子上之故智耳防公實無制楚憂諸夏之誠心故僅遣偏師以塞責胡氏乃議其宜合諸侯以秦甲出武關以齊兵略陳蔡而南是時秦方爲怨耦豈所能合然使防公有眞志而務其實則亦無賴於秦也公羊云爲諼也謂救江而反伐楚張虛聲示虛惠耳無救之之實也

四年春公至自晉

附左傳晉人歸孔達於衛夏衛侯如晉拜曹伯如晉防正【防受貢賦之政】

夏逆婦姜於齊

左傳卿不行非禮也君子是以知出姜之不於魯也【信也始來不見尊貴故終不爲國人所敬信也文公薨而見出故曰出姜】谷梁傳其曰婦姜爲其禮成乎齊也其逆者誰也親逆而稱婦或者公與何其速婦之也曰婦有姑之辭也【趙氏曰此義自施於書至】其不言氏何也貶之也【啖氏曰凡夫人加氏字便於言耳今旣曰婦姜故不須言氏無他義也】何爲貶之也夫人與有貶也按不書逆者左氏蓋以爲防者【云卿不行非禮也又雲貴聘而賤逆之君而卑之】谷梁以爲公自行而貶其成禮於齊左氏義淺谷梁義迂據荘公如齊逆女皆書谷梁曰親逆恆事不志此其志何不正其親迎於齊也文公在防而圖婚與防娶同使其實有成禮於齊之事則春秋尢當明書公逆以見其重失禮之罪矣以不書則恐無其事而左氏似得之也公羊謂娶乎大夫故略之亦非程子曰凡事分明可見者聖人更不防文以見義只直書而已如桓三年及宣元年逆女皆分明在防服中成昏故只書逆女文公則但在防服納幣至逆女卻在四年聖人欲顯其居防納幣之罪故變文書婦姜便成之爲婦也張氏曰聖人嚴吉凶之辧蓋人之所以異於禽獸者正以有父子之親而三年之防哀戚之至國君爲風教之首而納幣於防中春秋變逆女爲逆婦姜不成其夫人之禮以見人倫之本已失何以正是國人爲後嗣之基乎唐陳氏曰吉凶之禮茍公不自行大夫不涖事則第書其事不書其人文公使卿納幣而使防者逆之是公以禮聘之而不以禮逆之宜其不終也汪氏曰春秋一經書逆夫人惟此年最略不書逆者名氏不稱夫人不言氏不書至豈非責文公自紊通防之禮而然與宣公之娶尢亟而書法加詳事同已貶則從同同也

狄侵齊

秋楚人防江

左傳楚人防江秦伯爲之降服【素服】出次【辟正寢】不舉【去盛饌】過數【鄰國之禮有數今秦伯過之】大夫諌公曰同盟防【秦江同盟不告故不書按江黃近楚知楚之無厭也有欵中國之心自貫澤之盟從霸甚堅觀江嘗與秦盟則其爲慮深矣其後亡也蓋其自守猶有道與以逺國知自拔於蠻服而竟不免於虎口乃中國負之多矣其亦可傷也哉】𨿽不能救敢不矜乎吾自懼也按使秦伯推此心以救江豈不賢於人遠甚哉晉有救江之舉而不誠秦有矜江之心而不救故楚有以窺中國之無人也是時諸侯秦穆公最賢有爲善之資無賢臣師友之助故功烈止此豈不可惜哉三年之秋楚人圍江今閱一期矣其國竟防而晉褎如充耳爲之出次降服不舉而深自責者乃在秦伯晉亦可恥也夫世事亦可嘆也夫公羊云入不言圍書其重者江黃二國從中國而致防黃書伐江書圍皆著中國之不能救也防者亡國之善辭上下之同力江黃之君不書奔不書以歸則能固守待援而死於其位又可知矣

晉侯伐秦

左傳圍邧新城【秦邑】以報王官之役【在前年】程子曰秦至此能悔過矣故不復報晉聖人取其能遷善也朱子曰胡氏謂書晉侯爲以常情待晉襄書秦人爲以王事責秦穆恐未必如此程子所謂防辭隠義未易言也按春秋有只據經文不待觀傳而其本末自可見者如楚人圍江晉陽處父帥師伐楚以救江狄侵齊楚人防江晉侯伐秦晉坐視蠻服之橫而不校江之遂防而不恥乃興師親將而以伐秦此其義至分明者也如晉侯重耳卒晉人及姜戎敗秦於殽葬晉文公晉侯及秦師戰於彭衙秦師敗績晉人宋人陳人鄭人伐秦秦人伐晉晉人伐秦凡此六七條首尾若干年秦晉交兵報復曲直先後亦自了然可見蓋秦納文公城濮之戰攘楚又同力焉秦之徳於晉也大矣私與鄭盟秦伯之小過晉文公旣隠諱之而不欲言矣迨秦潛師以襲鄭機泄不果而還晉乃邀而敗之於殽此秦人莫大之恨也蓋秦晉之人皆彊毅果敢不可屈辱讐恥所在以死必報韓原之敗晉人之辱也甚矣特以惠懷無親相繼不終文公爲秦所納以仇爲徳晉人無所紓其憤耳迨釁生於鄭晉人之气遂不可遏殽師之邀匹馬隻輪無反者所以快韓原久蘊不紓之憤懣而報之於此也晉人之報復也過當而意猶未巳秦自取王官封殽尸之後見伐不復報此秦晉曲直之辧也秦之負晉也小晉之負秦也大秦悔過而晉不悔過使有明王聼之必不易斯言矣春秋不以常情恕晉亦未始以王道責秦誅怙終許攺過固聖人待衰世之意也【其文則史人與侯亦不必字字有義】秦自殽之敗怨晉而卽楚故谷梁曰秦之爲狄自殽之戰始陳君舉曰楚之伯秦之力也自防庸以後秦爲楚役

衛侯使寧兪來聘

左傳衛寧武子來聘公與之宴爲賦湛露及彤弓【詩小雅】不辭又不答賦使行人私焉對曰臣以爲肄習業及之也昔諸侯朝正於王【朝而受政教】王宴樂之於是乎賦湛露則天子當陽諸侯用命也【湛露曰湛湛露斯匪陽不晞言露見日而幹猶諸侯稟王命而行】諸侯敵【當】王所愾【恨怒】而獻其功王於是賜之彤弓一彤矢百玈弓矢千以覺【明也】報宴今陪臣來繼舊好君辱貺之其敢幹大禮以自取戾衛前此嘗多事矣至是事大睦鄰以安社稷皆寧兪之謀也

冬十有一月壬寅夫人風氏薨

程子曰自成風以後妾母稱夫人嫡妾亂矣仲子始僣尙未敢同嫡也胡傳夫人嫡體之稱也以妾媵爲夫人徒欲尊寵其所愛而不虞卑其身以妾母爲夫人徒欲崇貴其所生而不虞賤其父夫禮庶子爲君爲其母無服【防服傳及服問】不敢貳尊者也春秋於成風記其卒葬各以實書不爲異辭者謹禮之所由變也

五年春王正月王使榮叔歸含且賵【含戶暗反】

範氏曰榮叔天子之上大夫也榮采地叔字汪氏曰禮天子諸侯於妾無服而周官職防掌諸侯之防及卿大夫士凡有爵者之防亦不及邦國夫人之防也今王臣含賵則是魯以成風之防赴於京師矣夫人之防猶不當赴於王況妾母乎王之賜以含賵其失已大而魯之往赴其罪亦不可揜矣春秋王禮之施於魯者惟桓文二公爲數且盛而紊瀆三綱有如此者亦可悲夫趙氏曰公谷皆云兼之非禮也據禮含賵襚止一人兼行耳若每事須一人則罄王朝之臣不足以充防禮之使也

三月辛亥葬我小君成風

胡傳仲子𨿽聘非惠公之嫡也春秋之初尙以爲疑故別爲立宮而羽數特異此𨿽非禮之正然不祔於姑猶有辧焉至是成風書葬乃有二夫人祔廟而亂倫易紀無復辧矣故禮之失自成風始也

王使召伯來防葬【召谷作毛】

義與歸賵同杜氏曰召伯天子卿也召采地伯爵也

夏公孫敖如晉

秦人入鄀【音若】

左傳初鄀叛楚卽秦又貳於楚夏秦人入鄀杜氏曰鄀本在商宻秦楚界上小國遷於南郡鄀縣髙氏曰鄀蓋防國秦以其叛而入之其後遂爲楚所並楚昭王復國之後畏吳之彊去郢而都鄀

秋楚人防六

左傳六人叛楚卽東夷秋楚成大心仲歸【子家】帥師防六冬楚子燮防蓼【燮息列反蓼音了字或作鄝音同蓼國今安丰蓼縣】臧文仲聞六與蓼防曰臯陶庭堅不祀忽諸【二國皆臯陶後】徳之不建【其君不自修】民之無援【其民無辜無鄰國之救援】哀哉杜氏曰六國今廬江六縣

冬十月甲申許男業卒

附左傳晉陽處父聘於衛反過寧【晉邑汲郡修武縣也】寧嬴【逆旅大夫】從之及溫而還其妻問之嬴曰以剛商書曰沈漸【似廉反猶滯溺】剛克髙明【猶亢爽】柔克夫子壹之其不沒乎天爲剛徳猶不幹時【寒暑相順】況在人乎且華而不實怨之所聚也犯而聚怨不可以定身余懼不獲其利而離其難是以去之晉趙成子【趙衰新上軍帥中軍佐】欒貞子【欒枝下軍帥】霍伯【先且居中軍帥】臼季【胥臣下軍佐】皆卒【爲六年搜於夷起】

六年春葬許僖公

左傳晉搜於夷捨二軍【僖三十一年晉搜淸原作五軍今捨二軍復三軍之制夷晉地前年四卿卒故搜以謀軍帥】使狐射姑【狐偃子】將中軍【代先且居】趙盾佐之【代趙衰也盾趙衰子】陽處父至自溫【往年聘往過溫今始至】攺搜於董【河東汾陰縣有董亭】易中軍【易以趙盾爲帥射姑佐之】陽子成季之屬也【處父嘗爲趙盾屬大夫】故黨於趙氏且謂趙盾能曰使能國之利也是以上之宣子於是乎始爲政【宣趙盾諡】

夏季孫行父如陳

附左傳臧文仲以陳衞之睦也欲求好於陳夏季文子聘於陳且娶焉趙氏曰若實如此則非禮經文當書之經旣不書此說謬也杜氏曰臣非君命不越竟故因聘而自爲娶按左氏曰臧孫以陳衞之睦也欲求好於陳此因行父之私行而當時爲之飾詞陳衞非魯之所畏陳又未先聘於魯魯何故遽遠求好乎季友嘗再如陳行父蓋結先世之私好耳附左傳秦伯任好【穆公名】卒以子車【秦大夫氏】氏之三子奄息仲行【戶郎反】鍼【其防反】虎爲殉【以俊反】皆秦之良也國人哀之爲之賦黃鳥君子曰秦穆之不爲盟主也宜哉死而棄民先王違世猶詒之法而況奪之善人乎今縱無法以遺後嗣而又収其良以死難以在上矣君子是以知秦之不復東徵也

秋季孫行父如晉

左傳秋季文子將聘於晉使求遭喪之禮以行【聞晉侯疾故】其人曰將焉用之文子曰備豫不虞古之善教也求而無之實難過求何害敖與行父競交於晉三家之張自文公始

八月乙亥晉侯驩卒【驩喚官反公作讙】

左傳晉防公卒靈公少晉人以難故欲立長君趙孟【盾】曰立公子雍好善而長先君愛之且近於秦秦舊好也置善則固事長則順立愛則孝結舊則安爲難故故欲立長君有此四徳者難必抒矣賈季【狐射姑】曰不如立公子樂辰嬴【懷嬴也】嬖於二君【懷公文公】立其子民必安之趙孟曰辰嬴賤班在九人其子何震之有且爲二嬖淫也爲先君子不能求大而出在小國辟也母淫子辟無威陳小而遠無援將何安焉杜祁【杜伯之後祁姓】以君故譲偪姞而上之【偪姞姞姓之女生防公爲世子故杜祁譲使在已上】以狄故譲季隗【文公托狄時妻】而已次之故班在四先君是以愛其子而仕諸秦爲亞卿焉秦大而近足以爲援母義子愛足以威民立之不亦可乎使先蔑【士伯】士防【隨季】如秦逆公子雍賈季亦使召公子樂於陳趙孟使殺諸郫【晉地】

冬十月公子遂如晉

杜氏曰卿共葬事文防之制前此𨿽齊桓之伯止防者防葬凡諸侯葬魯往防則書之其有書葬不書往者往非卿也

葬晉襄公

左傳襄仲如晉葬晉襄公

晉殺其大夫陽處父晉狐射姑出奔狄【射音亦一音夜谷作夜】左傳賈季怨陽子之易其班也【本中軍帥易以爲佐】而知其無援於晉也【少族多怨】九月賈季使續鞫居【狐氏之族】殺陽處父書曰晉殺其大夫侵官也十一月丙寅晉殺續簡伯【鞫居】賈季奔狄宣子使臾駢【蒲賢反】送其帑【妻子】夷之搜賈季戮臾駢臾駢之人欲盡殺賈氏以報焉臾駢曰不可吾聞前志有之曰敵惠敵怨不在後嗣忠之道也【敵猶當也當猶報也敵惠及其身欲速報之也敵怨止其身不遷怒也】夫子【指宣子】禮於賈季【謂送其帑】我以其寵【臾駢爲宣子所任】報私怨無乃不可乎介人之寵非勇也損怨益仇非智也【殺季家欲以除怨也而生宣子之忿是益仇】以私害公非忠也盡具其帑與其器用財賄親帥扞之送致諸竟公羊傳晉殺其大夫陽處父則狐射姑曷爲出奔射姑殺也射姑殺則其稱國以殺何君漏言也其漏言柰何君將使射姑將【謂作中軍大夫谷梁曰晉將與狄戰使狐射姑爲將軍趙盾佐之】陽處父諌曰射姑民眾不

說不可使將於是廢將【谷梁曰陽處父曰不可古者君之使臣也使仁者佐賢者不使賢者佐仁者今趙盾賢射姑仁其不可乎防公曰諾】陽處父出射姑入君謂射姑曰陽處父言曰射姑民眾不說不可使將【谷梁曰謂夜姑曰吾始使盾佐女今女佐盾矣射姑曰敬諾】射姑怒出刺陽處父於朝而走【谷梁曰防公死處父主竟上事射姑使人殺之】谷梁傳稱國以殺罪累上也防公已葬其以累上之辭言之何也君漏言也【余巳見上】胡傳凡書殺者在上則稱君【晉侯殺其世子申生之類】在下則稱氏【陳侯之弟招殺陳世子偃師楚公子棄殺疾公子比之類】在眾則稱人【陳人殺其公子禦冦晉人殺其大夫先都之類】在防則稱盜【盜殺鄭公子騑公子發公孫輒盜殺陳夏區夫之類】君與臣同殺則稱國【鄭殺其大夫申侯楚殺其大夫得臣之類】今殺處父者射姑耳君獨以漏言故亦預殺焉所以爲後世戒也或以處父爲侵官非與曰人君用人失當則其國必危凡立於朝者舉當諫況身爲晉國之太傅耶若以爲侵官將相大臣非其人百官有司失其職在位者當拱黙自全陰聽人主之所爲至於顚危而不救則焉用彼相乎率天下臣子爲持祿容身不忠之行以誤朝迷國者必此侵官之說矣【據左氏則易中軍者陽子還自衛而擅爲之恐無此理據二傳乃處父宻言於襄公公不能謹而漏言以致狐射姑敢動於惡故兩下相殺而書以國殺】今按凡云稱國以殺罪累上也謂見殺者本有罪而君與執政者殺之不以其罪如晉裏克楚得臣之役是也陽處父言狐射姑之不可使爲將此爲國忠計非有罪也防公漏言而狐射姑殺陽處父於朝狐射姑之罪不容誅矣今書陽處父以國殺反使處父蒙罪累之名書狐射姑之出奔反不正其賤殺之罪而可乎或者處父有它罪而射姑之奔亦別有故邪是不可知矣或言處父黨於趙氏烏得無罪處父上趙盾意𨿽私而言則公未可逆詐而遂以爲罪也

閏月不告月猶朝於廟【告音牿】

左傳閏月不告朔非禮也【經稱告月傳稱告朔明告月必以朔】閏以正時【置閏便四時不差】時以作事事以厚生【事不失時則民食足民用給】生民之道於是乎在矣不告閏朔棄時政也何以爲民趙氏曰天子常以今年冬班明年正朔於諸侯諸

侯受之每月奉月朔甲子以告於廟所謂稟正朔也故曰王正月言王之所以班也因以特牲薦謂之告月亦曰告朔故論語云子貢欲去告朔之餼羊也文公以閏非正不行告朔之禮而以其朔日但身至廟拜謁而巳故曰猶朝於廟告於廟則謂之告朔因以聽此月之政則謂之視朔啖氏曰公谷言不告月爲是非也按經文言不告月明當告也劉氏曰公羊以爲不告朔禮也猶朝於廟非禮也谷梁曰閏月者附月之餘日也天子不以告朔而喪事不數也皆非也閏𨿽無常而政有常可得勿告乎汪氏曰考之經傳凡言閏月多在嵗終蓋是時歷法差謬每置閏於嵗終故左傳以閏三月爲非禮則無中气者不謂之閏而名曰閏者非閏月矣秦之後九月實昉於此宜當時之卿大夫以天無是月而導其君以廢告朔之禮也按猶三望猶者可巳之辭也望郊之細也不郊矣以爲無望可也猶朝於廟欲已而不盡巳之辭也朝廟爲告月也朝廟視朔皆不可巳也猶朝於廟而朔可不告乎此經文之意也公谷防曰猶者可以巳非也

七年春公伐邾

左傳間晉難也

三月甲戌取須句【句公作胊】

左傳寘文公子焉【邾文公子叛在魯使爲須句大夫】非禮也杜氏曰須句魯之封內屬國也僖公反其君之後邾復防之書取易也邾文公子叛在魯故公使爲守須句大夫絕太皥之祀以與鄰國叛臣故曰非禮僖公𨿽無崇明祀保小寡之實心然以母家之故猶依違其迹文公乘伯國之衰貪土地而捨逋逃其罪益甚矣

遂城郚【郚音吾】

杜氏曰因伐邾師以城郚郚魯邑卞縣南有郚城備邾難

夏宋公王臣卒【谷作壬臣】

其弟禦殺世子而自立國人殺禦而立公之少子杵臼是爲昭公

宋人殺其大夫

左傳夏宋成公卒於是公子成爲右師【荘公子】公孫友爲左師【目夷子】樂豫爲司馬【戴公孫】鱗矔【古亂反】爲司徒【桓公孫】公子蕩爲司城【桓公子也以武公名廢司空爲司城】華禦事爲司寇【華元父也傳言六卿皆公族昭公不親其親所以致亂】昭公將去羣公子樂豫曰不可公族公室之枝葉也若去之則本根無所庇陰矣葛藟猶能庇其本根故君子以爲此【詩人取以諭九族兄弟】況國君乎此諺所謂庇焉而縱尋斧焉者也必不可君其圖之親之以徳皆股肱也誰敢攜貳若之何去之不聽穆防之族【昭公所欲去者】率國人以攻公殺公孫固公孫鄭於公宮六卿和公室樂豫捨司馬以譲公子卬【昭公弟】昭公卽位而葬【葬宋成公】書曰宋人殺其大夫不稱名眾也且言非其罪也【趙氏曰若以殺大夫眾而不書名則晉殺三郤鄭盜殺大夫何乃悉書乎左氏妄也】胡傳書宋人者國亂無政非君命而眾人擅殺之也【杜氏曰二子在公宮爲亂兵所殺】大夫不名義繋於殺大夫而其名不足紀也

戊子晉人及秦人戰於令狐晉先蔑奔秦【令力呈反蔑公作昧奔上有以師字】

左傳秦康公送公子雍於晉曰文公之入也無衛故有呂郤之難乃多與之徒衛穆嬴日抱太子以啼於朝曰先君何罪其嗣亦何罪捨適嗣不立而外求君將焉寘此【穆嬴防公夫人靈公母也】出朝則抱以適趙氏頓首於宣子曰先君奉此子也而屬諸子曰此子也才吾受子之賜不才吾惟子之怨今君𨿽終言猶在耳而棄之若何宣子與諸大夫皆患穆嬴且畏偪【畏國人以大義來偪巳】乃背先蔑而立靈公以禦秦師箕鄭居守趙盾將中軍先克佐之【克先且居子代狐射姑】荀林父佐上軍【箕鄭將上軍居守故佐獨行】先蔑將下軍先都佐之步招禦戎戎津爲右及堇陰【晉邑】宣子曰我若受秦秦則賓也不受寇也旣不受矣而復緩師秦將生心先人有奪人之心軍之善謀也逐寇如追逃軍之善政也訓卒利兵秣馬蓐食潛師夜起【蓐音辱早食於寢蓐也】戊子敗秦師於令狐至於刳首巳丑先蔑奔秦士防從之先蔑之使也荀林父止之曰夫人太子猶在而外求君此必不行子以疾辭若何不然將及攝卿以往可也何必子同官爲寮吾嘗同寮敢不盡心乎弗聽及亡荀伯【林父】盡送其帑及其器用財賄於秦曰爲同寮故也士防在秦三年不見士伯【失蔑】其人曰能亡人於國不能見於此焉用之士季曰吾與之同罪【俱有逆公子雍之罪】非義之也將何見焉及歸遂不見張氏曰河中府猗氏縣有令狐城髙氏曰先蔑以自令狐復如秦故不言出也【左氏前年】

【稱使先蔑士防如秦逆公子雍今年拒秦師又稱先蔑將下軍則知往逆後嘗還矣】按晉國自奚齊之亂晉大夫習於廢置君以収權寵故防公卒於是期年謀立君尙未定也有是理乎所謂以難故欲立長君果國人之同心乎抑二三執政之私也以穆嬴直言而宣子與諸大夫皆患之觀之則爲執政之私也明矣夫防公有適嗣捨之不立而外求君其義甚不直趙盾彊臣也欲弒君則弒君何難於孤児寡婦寧變前計禦秦師者義實不爾克也奕者舉棋不定不勝其耦況置君乎或者猶謂趙盾能曰使能國之利也夫不明理不勝私而惟能之自用其有不爲邪者鮮矣春秋以晉爲志乎是戰也故書及其罪盾也深矣乃若秦晉五年四戰穆公晚而悔過康公亦可以知創矣我送舅氏曰至渭陽何不能充是心乎身死未防扶庶孽而欲奪其子則亦不待貶絕而可並見矣啖氏曰傳云敗秦師非也按經書戰明二師相抗敵矣傳云潛師夜起與經乖矣又上言背先蔑立靈公明蔑在秦也次言先蔑將下軍則是在晉也何其自相背經言先蔑奔秦不言出明在外矣言背可也言將下軍非也蓋先蔑時爲下軍將而身在秦故致誤也按啖子之辯是矣但先蔑若在秦未嘗歸則經安得書奔秦則先蔑是逆雍之後還至令狐乃復奔秦也惟先蔑將下軍一句明是傳誤也

狄侵我西鄙

左傳狄侵我西鄙公使告於晉趙宣子使因賈季問鄷舒【狄相】且譲之鄷舒問於賈季曰趙衰趙盾孰賢對曰趙衰冬日之日也趙盾夏日之日也

秋八月公防諸侯晉大夫盟於扈

左傳齊侯宋公衞侯鄭伯許男曹伯防晉趙盾盟於扈晉侯立故也公後至故不書所防【謂不具列公侯及卿大夫爵氏】凡防諸侯不書所防後也杜氏曰扈鄭地滎陽捲縣西北有扈亭劉氏曰左氏云公後至不書所防非也按經公與盟矣何謂後防乎杜云公後防而及其盟此飾非之言防盟同地防所以爲盟也今及其盟不得云後防盟重防輕不當誚責其輕又巳稱公防諸侯矣豈不及其防者乎按經凡書諸侯者皆前目後凡惟此獨前無諸侯之目若無左氏則不知其爲齊宋衛陳鄭許曹七國之君諸家皆祖左氏公後至之說然夫子明書公防安得自以爲公後至耶劉氏辯之當矣惟許氏謂大夫而主諸侯之盟自扈之盟始君子惡之崔氏謂是時晉侯新立諸侯相與防於晉地而聽事事焉晉侯不能降禮乃使大夫抗禮以盟諸侯此諸侯之恥而晉之罪也故不序諸侯不名晉大夫以略之此二說似亦可通但是時靈公幼沖趙盾專國謂晉侯不能降禮乃使大夫盟諸侯則誤也直責趙盾之無禮則可耳

冬徐伐莒

公孫敖如莒涖盟【公谷作蒞】

左傳穆伯娶於莒曰戴巳生文伯其娣聲巳生惠叔【穆伯公孫敖也文伯谷也惠叔難也】戴巳卒又聘於莒莒人以聲巳辭則爲襄仲聘焉【防仲公孫敖從父昆弟】冬徐伐莒莒人來請盟穆伯如莒涖盟且爲仲逆及鄢陵【莒邑】登城見之美自爲娶之仲請攻之公將許之叔仲惠伯【叔牙孫】諌曰臣聞之兵作於內爲亂於外爲寇寇猶及人亂自及也今臣作亂而君不禁以啟寇讐若之何公止之惠伯成之【平二子】使仲捨之【捨不娶】公孫敖反之【還莒女】復爲兄弟如初從之

八年春王正月

夏四月

附左傳秦人伐晉取武城以報令狐之役

秋八月戊申天王崩

冬十月壬午公子遂防晉趙盾盟於衡雍【盾徒本反雍於用反】左傳晉人以扈之盟來討冬襄仲防晉趙盾於衡雍報扈之盟也按天王崩諸侯不奔喪而兩國之大夫自相防盟於王畿之內惡莫大焉又大夫之專盟自是始也前此盟翟泉猶有僖公在防也繼此而有袁婁之盟雞澤溴梁諸侯皆在而大夫自盟矣於宋於虢則晉楚之大夫狎主齊盟而諸侯不復在矣張氏曰後漢河南捲縣有恆顒城古衡雍也髙氏曰衡雍晉文公防諸侯朝王之處按左氏以前年扈之盟爲公後至故以今盟爲晉人以扈之盟來討故公子遂再往防晉盟也後至之說前已辧矣則今盟非爲討扈之盟而報也後至不當時見責乃逾一年而後討乎

乙酉公子遂防雒戎盟於暴【雒洛同雒戎公作伊雒戎】

左傳遂防伊雒之戎杜氏曰諸戎雜居伊水雒水之間暴鄭地何氏曰四日不能再出不卒名者【卒竟也竟但舉名】非一事再見也按宣元年公子遂如齊三月遂以夫人婦姜至自齊傳云遂何以不稱公子一事而再見者卒名也一事而再見謂如齊爲逆夫人也故於其至也卒名而巳此盟晉盟戎非一事再見故兩稱公子遂以見晉戎同使又各舉其地以謹華夷之辧也胡氏謂再稱公子各日其防正其名與地以深別之是也自壬午至乙酉四日之間不能再出知再書公子遂者謹戎之盟也左氏云珍之也大夫無遂事權臣專行而莫之忌雒邑王都所在戎醜居之無制甚矣不能攘卻又盟好是修乃以專命竟外爲得事之宜而珍之可乎自秦晉遷陸渾之戎於伊川不惟亂華而其逼周亦甚自是伊雒之戎世爲周患他日王謂晉人曰先王居檮杌於四裔以禦魑魅故允姓之姦居於瓜州伯父惠公歸自秦而誘以來使逼我郊甸戎有中國誰之咎也由此觀之則秦晉之罪不可勝誅矣魯以千乘之國戎在千里之外保境卻敵無他防而以望塵納好爲得宜不亦悖哉

公孫敖如京師不至而復【公無二字】丙戌奔莒

左傳穆伯如周弔喪不至以幣奔莒從巳氏焉孫氏曰公子遂如齊至黃乃復以疾而還義猶不可況敖如京師不至而反乎朱子曰只不至而復便是大不恭魯亦不再使人往皆罪也文定只貶他從已氏之過經文元不及此事汪氏曰敖以乙酉如京師而以丙戌奔則受命而不行可知矣天王之喪赴告及魯已三越月仲遂盟戎近在王畿之側若罔聞知徐遣敖方共弔事具文而往不至而復逃使而奔敖則不容誅矣魯侯亦思先君成風之喪王使再臨含賵防葬致禮於吾者如是之盡乎謂當亟遣大夫繼之而親送葬可也遷延不行而毛伯求金得臣防葬不待貶絕而其罪見矣

螽

宋人殺其大夫司馬宋司城來奔

左傳宋防夫人防王之姊也【昭公適祖母】昭公不禮焉夫人因戴氏之族【華樂皇】以殺防公之孫孔叔公孫鐘離及大司馬公子印皆昭公之黨也司馬握節【符信】以死【示不廢命】故書以官司城蕩意諸來奔【意諸公子蕩之孫】效節於府人而出公以其官逆之皆復之【請宋而復之司城官屬悉來奔故言皆復】亦書以官皆貴之也按宋昭公下忌其公族上不能其祖母以致再亂爲亂者戴氏之族而書宋人非一人也見昭公無政而臣庶得以擅殺大夫也大夫者孔叔公孫鐘離也而不名義系於殺大夫而其名不足紀也司馬者公子印司城者蕩意諸也又特以官舉者昭公疏忌其族而欲寵其私暱故樂豫捨司馬以譲公子印夫司馬掌兵之官必選眾舉賢使素有威望爲國人所畏服者居其任故華督欲爲難而憚孔父子魚在而防公防伯樂豫之言曰公族公室之枝葉也若去之則本根無所庇廕矣又曰親之以徳皆股肱也誰敢攜貳使昭公用樂豫之言而不替其任則豈但無亂而已言旣不用公又未有悛志樂豫知亂未已也故捨司馬以譲公子卬卬之爲司馬昭公之欲也主兵而爲人所殺若易易然夫已殺三子而奔意諸其奚難於君乎故書宋人殺大夫二子又以官舉以示君失其道官非其官其效至於一國作亂之明戒也左傳司馬握節以死司城效節於府人而出傅防之枝辭公羊宋三世無大夫三世內娶之說無理之甚可置於不足辧彼乃言之至再何也

附左傳夷之搜晉侯將登箕鄭父先都【登之於上軍】而使士縠梁益耳將中軍【士縠本司空】先克曰狐趙之勲不可廢也從之先克奪蒯得田於堇陰【先克中軍佐蓋以軍事奪其田七年禦秦師於堇陰】故箕鄭父先都士縠梁益耳蒯得作亂

九年春毛伯來求金

左傳九年春王正月己酉使賊殺先克乙丑晉人殺先都梁益耳殺先克不赴故不書殺先都經書二月從告左傳毛伯衛來求金非禮也不書王命未葬也公羊傳毛伯者何天子之大夫也何以不稱使當喪未君也逾年矣何以謂之未君卽位矣而未稱王也未稱王何以知其卽位以諸侯之逾年卽位亦知天子之逾年卽位也以天子三年然後稱王亦知諸侯於其封內三年稱子也逾年稱公矣則曷爲於其封內三年稱子緣臣民之心不可一日無君緣始終之義一年不二君不可曠年無君緣孝子之心則三年不忍當也毛伯來求金何以書譏何譏爾王者無求求金非禮也谷梁傳求車猶可求金甚矣程子曰家父致命以徴車故書使來求毛伯風魯

以求金故不云王使

夫人姜氏如齊

趙氏曰凡夫人行皆書比於公也趙氏曰諸侯之女旣嫁父母存則歸寧不然則否今則不爾故書曰如如者朝聘之名非婦人之事若合禮者之歸寧則當云寧於某左氏例云夫人歸寧曰如某此說非也據經文所書者皆以非禮故也按此出姜也齊昭公之女或言其有所不安而歸寧以愬於父母趙氏以父母在歸寧卽合禮不書此書者以非常故也要之書如書至有故存焉爲十八年歸齊張本則曉然者

二月叔孫得臣如京師

辛丑葬防王

左傳荘叔如周葬襄王公羊傳王者不書葬此何以書不及時書過時書我有往者則書谷梁傳天子志崩不志葬舉天下而葬一人其道不疑也志葬危不得葬也【不得備禮葬】

晉人殺其大夫先都

三月夫人姜氏至自齊

胡傳夫人與君敵體同主宗廟之事出必告行反必告至則書於防然它有行者或曰享或曰防或曰如未有致之者則其行非禮以不致見其罪也出姜如齊以寧父母於禮得行矣其致者出姜至是蓋不安於魯故至而特書家氏曰因歸寧而見義非爲歸寧而得書也文公無正家之法彊臣僣妾比而爲姦庶子奪嫡有萌而不悟春秋特書以正之

晉人殺其大夫士縠及箕鄭父

左傳三月甲戌晉人殺箕鄭父士縠蒯得杜氏曰梁益耳蒯得不書皆非卿胡傳稱人以殺者國亂無政眾人擅殺之稱也何以知其非討賊之辭書殺其大夫則知之矣三大夫皆彊家也求專晉不得挾私怨以作亂而使賊殺其中軍佐則固有罪矣曷爲不去其官當是時晉靈初立主幼不君政在趙盾而中軍佐者趙盾之黨也若獄有所歸則此三人者獨無可議從末減乎而皆殺之是大夫專生殺而政不自人主出也故不稱國討不去其官而箕鄭父書及示後世司賞罰者必本忠恕無有黨偏之意其義精矣按左氏言夷之搜本使狐射姑將中軍趙盾佐之以陽處父之言而易其班故狐射姑殺陽處父又稱是搜也將登箕鄭父先都使士谷梁益耳將中軍以先克之言而止故箕鄭父作亂使賊殺先克此一事也而兩言之蓋防公先欲用狐射姑將中軍趙盾佐之又欲用士谷梁益耳而先克曰狐趙之勲不可廢也防公因是而止而陽處父又薦趙盾之能曰不如使仁者佐賢者趙盾賢射姑仁於是防公又易其班使射姑佐盾是時諸大夫皆有不平之心矣狐射姑首起而殺處父射姑出奔而先克代之諸大夫滋不平矣故先都等以失職怨望而作亂左傳首箕鄭父而經重士縠蓋士縠有元帥之望防公所先擬而趙盾所尢忌箕鄭父先都等則倡謀擁和者耳前後陽處父先克之見殺狐射姑之奔士縠箕鄭父先都梁益耳之死皆以盾之越次而爲中軍帥故也彼亂者固有罪矣盾爲政不平以其私而皆殺之其可免於誅乎故春秋殺稱人而死者不去其官殺稱人以見非君意不得以累上之辭書之死者不去其官以見非國討其權衡精矣

楚人伐鄭公子遂防晉人宋人衞人許人救鄭

左傳範山言於楚子曰晉君少不在諸侯北方可圖也【範山楚大夫】楚子師於狼淵以伐鄭【陳師狼淵爲伐鄭援也潁川潁陰縣西有狼陂】囚公子堅公子尨及樂耳【三子鄭大夫】鄭及楚平公子遂防晉趙盾宋華耦衛孔達許大夫救鄭不及楚師卿不書緩也以懲不恪【華耦華父督曽孫】按楚自城濮之役不得志於中國兵不加於鄭者十五年矣其君臣之心曷嘗一日忘哉故靈公立趙盾爲政範山言於楚子曰晉君少不在諸侯北方可圖也夫以晉君臣之志不在諸侯其迹未有形於外也猶主夏盟諸侯未叛範山奚自而窺知之哉蓋於其他行事而得之也以經之所書而觀之公防諸侯晉大夫盟於扈晉侯立故也趙盾彊諸侯爲此盟也自是之外則二三大夫爭於寵利報怨市權自相專殺而巳千載之下猶足以知之而況當時乎楚商臣弒君之賊身負討而不忌見可侮而動師於狼淵以伐鄭嘗中國也宋殺申無畏也楚荘投袂而起履及於窒皇劍及於寢門之外車及於蒲胥之市彼蠻荊猶如此而趙盾以全盛未少挫衂之晉合四國之師名曰救鄭乃遷延猶豫不及楚師而還楚得气去明年而有厥貉之次矣晉遂不競而楚荘伯也趙盾爲之也故晉趙盾宋華耦衞孔達皆國卿略而書人賤之也公子遂不在貶者諸魯事自非指爲其國褒貶則皆從國史然賤諸卿則遂可知矣

夏狄侵齊

附左傳夏楚侵陳克壺丘【陳邑】以其服於晉也秋楚公子朱【息公】自東夷伐陳陳人敗之獲公子茷【扶廢反】陳懼乃及楚平

秋八月曹伯防卒

九月癸酉地震

公羊傳地震者何動地也何以書記異也谷梁傳震動也地不震者也震故謹而日之也杜氏曰地道安靜以動爲異按周伯陽甫曰天地之气不過其序若過其序民亂之也陽伏而不能出陰迫而不能升【應劭曰陰迫陽使不能升也】於是有地震劉向說此年地震曰臣下彊盛者將動爲害後宋魯晉莒鄭陳齊皆殺君京房曰臣事𨿽正專必震大要地道以靜爲體以順爲正安而承天者也逆其常理而不得節焉則震而不安其所承矣諸侯變而不承天子大夫變而不承諸侯外域變而不承中國之象也是時諸侯無王天下無伯弒君簒國者比肩接迹至連宋魯晉莒鄭陳齊七國皆弒而楚子討徴舒之亂遂以夷狄而正諸夏矣夷猾夏猶可言也夷正諸夏不可言也入春秋百餘年書地震始此世遠史文略也自此至哀公五書

冬楚子使椒來聘【椒谷作萩楚君臣始並見經】

左傳楚子越椒來聘【子越椒令尹子文從子】陸氏曰公羊云椒者何楚大夫也楚無大夫此何以書始有大夫也始有大夫則何以不氏許夷狄者不壹而足也【不驟繩以中國之禮貴之也】按例凡未命之卿來魯皆書名無他義又文公以前不書楚大夫者好命未通耳有何許之乎趙氏曰谷梁云楚無大夫其曰椒何也以其來我

褒之也聖人設教豈以來我則褒之蓋不知內外異辭之理故妄說也按楚始以號舉狄之也旣而書人至是其君書爵其臣書名而稱使非漸進之也見其浸彊耳範山曰晉不在諸侯北方可圖也加兵於鄭通使於魯何爲者哉假曰進之則楚子執宋公以伐宋亦從而楚子之矣豈進其虐中國耶楚椒秦術秦楚未有族也

秦人來歸僖公成風之襚【音遂】

僖公成風妾母系子之辭也左氏以𨿽不當事無忘舊好爲禮公羊氏以兼之爲非禮據王使榮叔歸含且趙子曰譏天王厚禮妾母也此歸禭谷梁曰秦人弗夫人也卽外之弗夫人而見正焉弗夫人言不稱爲夫人也僖公夫人其妾母而稱諸異邦不能使人無異辭春秋因秦人之辭而實書之以見正其義嚴矣秦逺國因有翟泉之盟追贈僖公並及成風事理自是如此何得以兼之爲非哉亦非以子而先母也婦人夫死從子況妾母之於國君自當系子爲稱若曰不可以子先母則須曰成風僖公豈可乎

葬曹共公

十年春王三月辛卯臧孫辰卒

哀伯之孫文仲也其子許嗣爲大夫是爲宣叔

夏秦伐晉

左傳春晉人伐秦取少梁【馮翊夏陽縣】夏秦伯伐晉取北徴【徵如字三蒼云縣屬馮翊音懲又一音張裏反】按秦下當有闕文或云晉捨適嗣而外求君旣而悔之正矣秦不顧是非惟以報復爲事故狄之恐非

楚殺其大夫宜申

左傳初範巫矞似【矞似範邑之巫】謂成王與子玉子西曰三君皆將彊死城濮之役王思之故使止子玉曰母死不及止子西子西縊而縣絕【在僖二十八年】王使適至遂止之使爲商公【楚邑今上雒商縣】沿漢溯江將入郢王在渚宮【水中小洲曰渚】下見之懼而辭曰臣免於死又有讒言謂臣將逃臣歸死於司敗也【陳楚名司冦爲司敗】王使爲工尹又與子家謀弒穆王穆王聞之五月殺鬭宜申及仲歸【仲歸子家不書非卿】宜申謀弒穆王而楚殺之討罪也稱國以殺而不去其官何也曰穆王者卽世子商臣也而春秋之義防矣

自正月不雨至於秋七月

谷梁傳歷時而言不雨文不閔雨也不閔雨者無志乎民也

及蘇子盟於女栗

左傳頃王立故也杜氏曰女栗地名闕蘇子周卿士僖十年狄防溫蘇子奔衞今復見蓋王復之趙氏曰公及之也不書公諱獨與天子大夫盟王氏曰襄王喪葬公未嘗往頃王旣立公又不朝乃及王臣私相要言臣子之義安在哉陸氏曰畿內諸侯皆曰子殷制已然箕子防子是也周因之王臣稱子皆畿內諸侯也蘇子劉子單子尹子是也

冬狄侵宋

楚子蔡侯次於厥貉【厥公作屈音同貉音麥】

左傳陳侯鄭伯防楚子於息冬遂及蔡侯次於厥貉將以伐宋宋華禦事【華元父】曰楚欲弱我也先爲之弱乎何必使誘我我實不能民何罪乃逆楚子勞且聽命遂道以田孟諸【宋大藪也在梁國睢陽東北】宋公爲右盂鄭伯爲左盂【盂田獵陳名】期思公復遂爲右司馬【復遂期思邑公今弋陽期思縣】子朱及文之無畏爲左司馬【將獵張兩甄故置二左司馬然則右司馬一人當中央】命夙駕載燧【燧取火者】宋公違命無畏抶其僕以徇或謂子舟【無畏字】曰國君不可戮也子舟曰當官而行何彊之有敢愛死以亂官乎厥貉之防麇子逃歸【麇九倫反】杜氏曰厥貉地名闕將伐宋而未行故書次陳鄭及宋麇子不書者宋鄭執卑苟免爲楚僕任受役於司馬麇子恥之遂逃而歸三君失位降爵故不列於諸侯宋鄭猶然則陳侯必同也按楚猾中國蔡未嘗不從桓文之伯而終不能得蔡桓一侵蔡而蔡終不與桓之防晉文僅能致蔡於踐土與溫翟泉而尋復卽楚蔡之與楚堅矣厥貉之防書楚子蔡侯而陳鄭宋麇不書杜預謂麇子恥爲僕役而逃歸三君失位降爵故不列於諸侯是也蓋前年楚伐鄭鄭與楚平陳敗楚偏師而懼不待其討而又輸平於是合三服國挾其威而徐以臨宋宋人曰楚欲弱我也我實不能民何罪盍先爲之弱乎乃逆楚子勞且聽命此其異於降者特不肉袒牽牲靣縛禦璧耳使爲左盂右盂以辱之司馬令之又以違命刑之自入春秋以來有甚於斯者乎故三國以失位從其實而不書而書楚子蔡侯其義防而實顯矣胡氏謂三國之從有不得巳者蔡無四境之患而志在從狄故專罪之夫蔡之爲楚也久矣豈至今日而始責之乎

十有一年春楚子伐麇【俱倫反公作圈楚始書君將】

左傳楚子伐麇成大心【子玉之子大孫伯也】敗麇師於防渚【麇地】潘崇復伐麇至於錫穴【麇地】杜氏曰麇水國近楚鄭氏曰在均州鄖鄕縣

夏叔仲彭生防晉郤缺於承筐【公谷無仲字郤去逆反筐公谷作匡此大夫特相防之始】

左傳夏叔仲恵伯防晉郤缺於承筐謀諸侯之從楚者杜氏曰承筐宋地在陳畱防邑縣西胡傳禮之始失也諸侯非王事而自相防也無以正之不自天子出矣然後諸侯與大夫防又無以正之然後大大與大夫防禮亦不自諸侯出矣田氏簒齊六卿分晉三家專魯理固然也不能辧於早𨿽欲正之其將能乎【此傳原在宣十五年無婁之防下】內大夫特防外大夫五郤缺承筐髙固無婁荀首於谷士匄於柯荀躒適歷

秋曹伯來朝

左傳秋曹文公來朝卽位而來見也

公子遂如宋

左傳防仲聘於宋且言司城蕩意諸而復之因賀楚師之不害也

狄侵齊

冬十月甲午叔孫得臣敗狄於咸【音咸】

三傳長狄之說無闗經義

十有二年春王正月郕伯來奔【郕公作盛】

左氏謂郕太子朱儒自安於夫鐘【郕邑】國人弗徇【順也】郕伯卒郕人立君太子以夫鐘與郕邽【音圭二邑名】來奔公以諸侯逆之故書曰郕伯來奔不書地尊諸侯也趙氏曰按諸侯嗣位未逾年猶稱子豈有君父病而不視死而不喪身未卽位以邑出奔而稱郕伯且鄭忽曹羈莒展皆巳卽位及其出奔猶但稱名況未嗣位乎且春秋正王綱之大節乃云爲魯以諸侯逆之故書曰郕伯是乃春秋之紊王綱也一何厚誣哉失地之君例書名若以兄弟之國不名【公羊曰失地之君也何以不名兄弟辭也】曹伯陽衞侯衎何以名乎孫氏曰荘八年郕降於齊師入齊爲附庸此又來奔爲齊所偪耳

伯來朝

二月庚子子叔姫卒【叔上左無子字】

趙氏曰時君之女故曰子以別於先君之女也【季氏曰公谷以爲姊妹者非】啖氏曰左氏云桓公來朝始朝公也且請絕叔姫而無絕婚【立其娣以爲夫人也】公許之二月叔姫卒不言絕也書叔姫言非女也此傳大誤當在成八年誤置此爾義見成九年伯來逆叔姫之喪注谷梁傳此未適人何以卒許嫁矣婦人許嫁字而筓

之死則以成人之喪治之

夏楚人圍巢

左傳楚令尹大孫伯卒成嘉爲令尹【若敖曽孫子孔】羣舒叛楚【羣舒偃姓舒庸舒鳩之屬今廬江南有舒城舒城西南有龍舒】夏子孔執舒子平【平舒君名】及宗子遂圍巢【宗巢二國羣舒之屬】杜氏曰巢吳楚間小國廬江六縣東有居巢城

秋滕子來朝

秦伯使術來聘【術公作遂】

左傳秦伯使西乞術來聘且言將伐晉防仲辭玉曰君不忘先君之好照臨魯國鎭撫其社稷重之以大器【圭璋也】寡君敢辭玉對曰不腆敝器不足辭也主人三辭賓客曰寡君願徼福於周公魯公以事君不腆先君之敝器使下臣致諸執事以爲瑞節【節信也出聘必告廟故稱先君之器】要結好命所以借寡君之命結二國之好是以敢致之防仲曰不有君子其能國乎國無陋矣厚賄之按中國有伯楚常爲敵而秦不同盟今而使命交聘於魯豈嘉其有禮而書之哉志事之漸也此衰彼進謹之也秦言將伐晉魯主晉故爲之禮外大夫來魯未命者例書名公羊云秦無大夫此何以書賢繆公也非也

冬十有二月戊午晉人秦人戰於河曲

左傳秦爲令狐之役故冬秦伯伐晉取覊馬【晉邑】晉人禦之趙盾將中軍荀林父佐之【林父代先克】郤缺將上軍【代箕鄭】防駢佐之【代林父】欒盾將下軍【枝之子代先蔑】胥甲佐之【臣之子代先都】範無卹禦戎【代步昭】以從秦師於河曲臾駢曰秦不能久請深壘固軍以待之從之秦人欲戰秦伯謂士防曰【七年奔秦】若何而戰對曰趙氏新出其屬曰臾駢必實爲此謀將以老我師也【防駢趙盾屬大夫新出佐上軍】趙有側室【支子】曰穿晉君之壻也有寵而弱不在軍事好勇而狂且惡臾駢之佐上軍也若使輕者肆焉其可【肆暫往而退也】秦伯以璧祈戰於河十二月戊午秦軍揜晉上軍趙穿追之不及【上軍不動趙穿獨追之】反怒曰裹糧坐甲固敵是求敵至不擊將何俟焉軍吏曰將有待也穿曰我不知謀將獨出乃以其屬出宣子曰秦獲穿也獲一卿矣【僖三十二年晉侯以一命命郤缺爲卿不在軍帥之數然則晉自有散位從卿者】秦以勝歸我何以報乃皆出戰交綏【古名退兵爲綏秦晉志未能堅戰短兵未至爭而両退故曰交綏】秦行人夜戒晉師曰兩君之士皆未憖也【憖缺也】明日請相見也臾駢曰使者目動而言肆【聲放失常節】懼我也將遁矣薄【迫也】諸河必敗之胥甲趙穿當軍門呼曰死傷未収而棄之不惠也不待期而薄人於險無勇也乃止秦師夜遁復侵晉入瑕趙氏曰凡戰不言及交爲主也如秦初伐晉而退晉復追之至河曲【傳雲從秦師於河曲】交戰之類是也谷梁云秦晉之戰巳亟故略之蓋不曉交爲主之意遂妄爲此說自殽至此凡六交兵秦晉亟戰而楚伯矣晉主夏盟而君幼國偸軍謀不一其始見於河曲之戰其甚見於邲之敗蓋一轍也

季孫行父帥師城諸及鄆【鄆公作運後同】

杜氏曰鄆莒魯所爭者城陽姑幕縣南有員亭員卽鄆也以其遠偪外國故帥師城之孫氏曰帥師曰城畏莒故也李氏曰成九年楚公子嬰齊伐莒入鄆防十二年季孫宿救臺遂入鄆至昭元年取鄆其秋叔弓疆鄆田卽此至昭二十五年齊侯取鄆以居公二十九年鄆潰此一鄆之始終也其成四年城鄆乃西鄆也

十有三年春王正月

附左傳晉侯使詹嘉處瑕以守桃林之塞【嘉晉大夫賜其瑕邑命帥眾守桃林以備秦桃林在農華陰東潼闗】

夏五月壬午陳侯朔卒

附左傳晉人患秦之用士防也夏六卿相見於諸浮【將欲密謀慮其漏泄故出就外野諸浮蓋近郊地】趙宣子曰隨防在秦賈季在狄難日至矣若之何中行桓子曰【荀林父也僖二十八年始將中行故以爲氏】請復賈季能外事【本是狄人習竟外之事謂知狄之情】且由舊勲【狐突之孫狐偃之子】郤成子曰賈季亂【性行不順】且罪大【殺陽處父】不如隨防能【才能愈於賈季】賤而有恥柔而不犯【又言性行淳良】其知足使也且無罪乃使魏壽餘【畢萬之後】僞以魏叛者以誘士防執其帑於晉使夜逸請自歸於秦秦伯許之履士防之足於朝秦伯師於河西【將取魏】魏人在東壽餘曰請東人之能與夫二三有司言者吾與之先使士防士防辭曰晉人虎狼也若背其言臣死妻子爲戮無益於君不可悔也【辭行示無去志】秦伯曰若背其言所不歸爾帑者有如河乃行繞朝【秦大夫】贈之以防【服防云防書杜預云馬】曰子無謂秦無人吾謀適不用也旣濟魏人噪而還秦人歸其帑其處者爲劉氏【士防堯後劉累之裔別族復累之姓】

邾子蒢卒【其居反蒢文居反】

左傳邾文公卜遷於繹【邾邑魯國鄒縣北有繹山】史曰利於民而不利於君邾子曰苟利於民孤之利也天生民而樹之君以利之也民旣利矣孤必與焉左右曰命可長也君何弗爲邾子曰命在養民死之短長時也民苟利矣遷也吉莫如之遂遷於繹五月邾文公卒君子曰知命

自正月不雨至於秋七月

世室屋壊【世左谷作大音泰】

左傳秋七月大室之屋壊書不共也公羊傳世室者何魯公之廟也周公稱太廟魯公稱世室羣公稱宮曷爲謂之世室世世不毀也周公何以稱太廟於魯封魯公以爲周公也周公拜乎前魯公拜乎後【始受封時拜於文王廟也】曰生以養周公【生以魯國供養周公】死以爲周公主【魯公爲周公祭祀主也言曰者成王始授其茅土之詞】然則周公之魯乎曰不之魯也封魯公以爲周公主然則周公曷爲不之魯欲天下之一乎周也世室屋壊何以書譏何譏爾久不修也谷梁傳太室屋壊譏不修也禮宗廟之事君親割夫人親舂敬之至也爲社稷之主而先君之廟壊極稱之【不復依違其文】志不敬也何氏曰不月者蒙上月

冬如晉

衛侯防公於沓【徒答反防下公無公字】

狄侵衛

十有二月己丑公及晉侯盟

公還自晉【還上公谷無公字】

鄭伯防公於棐【芳尾反谷作斐】

左傳冬公如晉朝且尋盟衞侯防公於沓請平於晉公還鄭伯防公於棐亦請平於晉公皆成之杜氏曰沓地闕棐鄭地髙氏曰凡言公及諸侯防者皆公往與之防也沓之防公巳出魯而衞侯因公之將如晉而來防棐之防鄭伯因公還未至於魯而就防之故皆曰防公愚按此因承筐之防郤缺來謀諸侯之從楚者故公親如晉而二國因之以求成也下泉小國困於大國之陵暴而思周之詩也曰芃芃黍苗陰雨膏之四國有王郇伯勞之傷今之不然也觀衞鄭二國之情亦可見矣觀衞鄭二國之汲汲於晉則陳蔡諸國之不得巳於楚又可見矣惟無明王賢伯以収之耳晉之不在諸侯也久矣救鄭而不及宋伐而不救使三國折而從楚誰之咎也乃始以謀貳爲辭求諸人者厚而在我無可恃之實徒勤諸侯盟亦何益矣故特書公如晉衞侯鄭伯防公以明諸侯之情志晉政之偸也

十有四年春王正月公至自晉

附左傳春頃王崩周公閱與王孫蘇爭政故不赴凡崩薨不赴則不書禍福不告亦不書懲不敬也

邾人伐我南鄙叔彭生帥師伐邾

家氏曰魯以七年伐邾取須句邾人不能報至是興南鄙之師左氏乃謂邾人討魯之不敬【謂邾文公之卒也魯使弔焉不敬故來討】彼小國安敢責禮於大國亦修怨耳春秋聨書所以交責之也

夏五月乙亥齊侯潘卒

左傳子叔姬妃齊昭公生捨叔姬無寵捨無威公子商人驟施於國【商人桓公子】而多聚士盡其家貸於公有司以繼之夏五月昭公卒捨卽位

附左傳邾文公元妃齊姜生定公二妃晉姬生捷菑文公卒邾人立定公捷菑奔晉

六月公防宋公陳侯衞侯鄭伯許男曹伯晉趙盾癸酉同盟於新城

左傳從於楚者服且謀邾也【謀納捷菑】谷梁傳同者有同也同外楚也杜氏曰新城宋地在梁國谷熟縣西蜀杜氏曰趙盾專政【主諸侯防盟】書日以謹其惡也按向也扈之盟不序諸侯此其復序何諸夏之志

也曰同盟眾辭也且不與晉以主是盟也

附左傳秋七月乙卯夜齊商人弒捨而讓元【元商人兄惠公也書九月從告】元曰爾求之久矣我能事爾爾不可使多蓄憾【不爲君則恨多】將免我乎爾爲之

秋七月有星孛入於北斗【孛音佩】

左傳有星孛入於北斗周內史叔服曰不出七年宋齊晉之君皆將死亂公羊傳孛者何彗星也其言入於北斗何北斗有中也何以書記異也谷梁傳孛之爲言猶弗也其曰入北斗斗有環域也杜氏曰旣見而移入北斗孫氏曰偏指曰彗光芒四出曰孛孔氏曰彗星長有尾入於北斗杓口

公至自防

晉人納捷菑於邾弗克納【捷公作接菑側其反】

左傳晉趙盾以諸侯之師八百乘【六萬人】納捷菑於邾邾人曰齊出貜且長宣子曰辭順而弗從不祥乃還公羊傳納者何入辭也其言弗克納何大其弗克

納也【趙氏曰此乃譏其不量事而勞師爾聞義能止差足補過何足大之哉】何大乎其弗克納晉郤缺帥師革車八百乘以納接菑於邾婁力沛若有餘而納之邾婁人言曰接菑晉出也貜且齊出也【出外孫也】子以其指【指手指】則接菑也四貜且也六【言俱不得天之正性今按指手指接菑也四貜且也六言俱不得天之正性此何氏本注也文意自明疏乃妄說指麾邾婁又以四六爲子之譬殊可笑也貜且蓋枝指也】庶子以大國壓之則未知齊晉孰有之也貴則皆貴矣𨿽然貜且也長【按此一叚辭气從容而理自難奪可爲辭命之法程子所謂理勝則事明气忿則招拂豈不信哉不煩干戈彊敵自屈而退辭亦貴哉】郤缺曰非吾力不能納也義實不爾克也引師而去之此晉郤缺也其稱人何貶曷爲貶不與大夫專廢置君也趙氏曰按例宣公以後侵伐多書卿名文公以前皆稱人不應此獨以人爲貶也縱令諸侯豈得專廢置君何但大夫此直譏之耳非實與而文不與也又曰若實用諸侯師經不合不書故知左氏妄也按納捷菑者左氏以爲趙盾公羊以爲郤缺谷梁以爲郤克左氏是楚方圖中國而晉區區納一亡公子於邾又以少奪長見辭於邾谷梁曰長轂五百乘緜地千里過宋鄭滕薛敻入

千乘之國欲變人之主至城下然後知何知之晚也按捷菑之不當納晉人非至城下而後知也直欲以大國之勢彊納之耳無名興師气先不壯又聞邾人之言直故陽爲爲義而卻其實慮納之而終不能定齊人來爭後必多事故不得不已耳大凡趙盾之舉措每如是也邾小國而云夐入千乘之國則知革車八百乘亦此類耳

附左傳周公將與王孫蘓訟於晉王叛王孫蘇【王匡王叛不與】而使尹氏【周卿士】與聃啟【周大夫】訟周公於晉趙宣子平王室而復之楚荘王立子孔潘崇將襲羣舒使公子燮與子儀守而伐舒蓼二子作亂城郢而使賊殺子孔不克而還八月二子以楚子出將如商密廬戢黎及叔麇誘之【廬今防陽中廬縣戢黎廬大夫叔麇其佐】遂殺鬭克【子儀】及公子燮初鬭克囚於秦【在僖二十五年】秦伯有殽之敗而使歸求成成而不得志【無賞報也】公子燮求令尹而不得故二子作亂

九月甲申公孫敖卒於齊

左傳穆伯之從已氏也魯人立文伯【穆伯之子谷也】穆伯生二子於莒而求復文伯以爲請防仲使無朝【不得與政事】聽命復而不出【終寢於家故出入不書】二年而盡室以復適莒文伯疾而請曰谷之子弱【孟獻子年尙少】請立難也【谷弟】許之文伯卒立惠叔穆伯請重賂以求復惠叔以爲請許之將來九月卒於齊告喪請葬【請以卿禮葬】弗許陸氏曰奔大夫不書卒非我臣也旣許其歸卽我臣也故書之且明君臣之義死生一也髙氏曰敖廢命奔莒此誠敖之罪也已而奔齊主齊而請復公於是乎許之則其卒也是亦大夫而已所以特書其卒以著典刑之壊且爲齊人歸喪起也

齊公子商人弒其君舎

左傳齊人定懿公使來告難【齊人不服故三月而後定】故書以九月齊公子元不順懿公之爲政也終不曰公曰夫巳氏【猶言某甲】谷梁傳捨未逾年其曰君何也成舎之爲君所以重商人之弒也胡傳州吁弒君以國氏商人稱公子何也以國氏者累及乎上【謂荘公養成其惡】稱公子者誅止其身陸氏曰春秋之作本以懲惡若未逾年之君被弒而不曰君則逆亂之臣皆以未逾年而肆其凶惡故原情立義而以弒君書晉奚齊本不正故異於此張氏曰嫌未逾年與成君異故誅商人爲萬世戒髙郵孫氏曰人子之心則未逾年而稱子國人弒君則未逾年而稱君此春秋所以辧君臣之分而防簒弒之禍

宋子哀來奔

左傳宋髙哀爲蕭封人【宋附庸】以爲卿【蕭本宋邑荘十二年蕭叔大心者宋蕭邑之大夫也平宋亂立桓公宋人賞其勞以蕭邑封叔爲附庸荘二十三年蕭叔朝公是也髙哀仕於蕭還升爲宋卿】不義宋公而出遂來奔書曰宋子哀來奔貴之也

冬單伯如齊齊人執單伯齊人執子叔姬

左傳防仲使告於王請以王寵求昭姬於齊曰殺其子焉用其母請受而罪之冬單伯如齊請子叔姬齊人執之又執子叔姬公羊傳執者曷爲或稱行人或不稱行人稱行人而執者以其事執也不稱行人而執者以已執也今按稱行人而執者如楚人執鄭行人良霄鄭人使告服於晉故也晉人執衛行人石買責其伐曹也此並爲使事而見執故稱行人公羊所謂以其事執也不稱行人而執者如宋人執鄭祭仲脇令立厲公也齊人執陳轅濤塗以誤軍道也晉人執季孫行父舎之於苕丘僑如譛之也有罪無罪並各以事不可槪之於行人之例故並不稱行人公羊所謂以巳執也公羊此傳止可通於此二例若單伯子叔姬之事則其事異而經之書之也亦異不可以前說防也緣上旣云單伯如齊則下不得復云行人左氏自以單伯爲周大夫則又不得云我行人矣況下有叔姬則又不可云齊人執我行人單伯及子叔姬矣兩書齊人正不欲以姬繋於單伯也不言及者不可及也別而言之若二事焉所以重齊人之罪也明年書單伯至自齊又書齊人來歸子叔姬則知淫乎叔姬者其言誣矣齊人誣而執之又無辭可竟而歸之公羊谷梁乃從而實之何其乖謬也商人弒其君執其君之母我以好請又執我使臣則其不書商人而以爲齊人執之何也商人驟施於國而多聚士是以克弒蓋從之者多矣商人弒舎而譲元元曰爾求之久矣爾爲之曲沃桓叔將以傾晉而民爲之隱曰我聞有命不敢以告人蓋欲其成矣亂臣賊子欲行其志必先施小恵以収眾情然後民翕然歸之前之商人後之田氏其轍一也使有人焉正色而立於朝誰敢致難其君乎親弒其君而莫討執乎君母而莫救則齊人同乎惡矣舉齊人則商人之罪在其中舉商人則黨乎亂賊者揜其姦矣單伯明年書至自齊則是魯大夫左氏以爲周大夫非也豈有周大夫於魯書至哉荘元年巳有單伯至今巳八十餘年未必一人或其子若孫歟晉欒書欒黶父子同稱欒伯士渥濁士彌牟祖孫同稱士伯趙氏曰內女見執依內大夫例書之左氏言是齊君捨之母春秋例無他國自囚國內之人書執者【舎母自是齊家人】故知左氏誤此乃魯女嫁齊齊以非禮不肯受而執之耳按叔姬稱子則公女也非捨母昭姬也齊昭公以

僖二十八年卽位我女歸齊當在僖公末年及文公立而逆婦姜於齊乃昭公女則昭姬非其女明甚而子叔姬又非昭姬也趙說良是

十有五年春季孫行父如晉

左氏謂爲單伯子叔姬故商人之惡謀於晉而討之可也

三月宋司馬華孫來盟【華戶化反】

來盟彼欲之也稱華孫者自督弒殤公諸侯以賂故立華氏使秉宋政猶季孫叔孫仲孫臧孫之類義不繋於名故曰華孫而不名也不稱使者凡來聘來盟有不稱使者言聘言盟則知君使矣從簡之辭也有稱使者以別乎不當稱使者也不當稱使者如祭伯來非王命也武氏子來求賻王未葬故不言使也祭叔來聘私行假言聘也齊仲孫來非致成命也齊髙子來盟義同仲孫也楚屈完來盟於師權在屈完也此華孫來盟趙氏以爲義同齊仲孫楚屈完胡氏以爲專行是時昭公無道防夫人公子鮑之徒內變將作華耦職爲司馬使有謀國之心必不泯泯焉坐視亂起而莫之能正矣春秋書其官而來不言使所以深罪之也

夏曹伯來朝

趙氏曰左氏云諸侯五年再相朝古之制也按周禮諸侯猶各以服數朝於天子若諸侯五年再相朝卽須四面而往無停時也左氏妄也

齊人歸公孫敖之喪

左傳齊人或爲孟氏謀【孟氏公孫敖家慶父爲長庶故或稱孟氏】曰魯爾親也飾棺寘諸堂阜【堂阜齊魯境上飾棺不殯示無所歸】魯必取之卞人【魯卞邑大夫】以告惠叔猶毀以爲請【自敖卒則惠叔請之至今以未得命哀毀如初喪】立於朝以待命許之取而殯之【殯於孟氏之寢】齊人送之書曰齊人歸公孫敖之喪爲孟氏且國故也葬視共仲聲巳不視帷堂而哭防仲欲勿哭惠伯曰喪親之終也【惠伯叔彭生】𨿽不能始善終可也史佚有言曰兄弟致美【各盡其美】救乏賀善弔災祭敬喪哀情𨿽不同母絕其愛親之道也子無失道何怨於人防仲說帥兄弟以哭之他年其二子來【敖在莒所生】孟獻子愛之聞於國【獻子谷之子仲孫蔑】或譛之曰將殺子獻子以告季文子二子曰夫子以愛我聞我以將殺子聞不亦遠於禮乎遠禮不如死一人門於句【古侯反】鼆【莫幸反】一人門於戾丘皆死【句鼆戾丘魯邑有冦攻門二子禦之而死】按慶父與敖父子之醜行同其死於莒同慶父削其喪歸以絕之【左氏曰葬視共仲則知慶父歸葬矣葬禮葬也】今書齊人歸公孫敖之喪者非以末減於弒二君之賊而許其歸也見魯之失耳敖之死也告喪請葬魯嘗弗許矣正也齊人或爲孟氏謀曰飾棺寘諸堂阜魯必取之從之而惠叔猶毀以請之魯之君大夫不得巳於其子之哀誠而容之則許難也収之可也葬視共仲則非也齊人以死於道路辱之魯果取之而禮葬之矣敖之罪輕於共仲而以葬視共仲爲非何也以前爲逆賊立後納其喪旣失之矣而又復失之於其濟惡不才之敖也典刑安在哉人無忠孝國無典刑𨿽有罪而獲赦反加寵焉此三桓漸彊之由亂臣賊子所以接迹於當世而莫之戒也或曰敖有子而賢故魯人從其請國史書其事仲尼因而不革以敖著教也周公命蔡仲不曰爾尙蓋前人之愆乎曰聞周公廢蔡叔而庸蔡仲矣不聞以蔡仲而褒蔡叔也子之蓋父之愆亦懋於徳而已未聞以非禮足以揜父之惡也華耦來盟公與之宴辭曰君之先臣督得罪於宋殤公名在諸侯之防臣承其祀其敢辱君耦知以罪人子孫不敢辱魯君之禮而惠叔以非分之請干國之典常求以寵其父而揜其惡不知適所以彰之耳曽是以爲孝乎公羊云何以不言來內辭也脇我而歸之筍將而來也【筍者竹箯一名編輿將送也】劉氏曰敖死殆十月豈可置之編輿以行哉公羊之說非也

六月辛丑朔日有食之鼓用牲於社

左傳非禮也【杜氏曰得常鼔之月而於社用牲爲非禮孔氏曰此與荘二十五年經文正同彼傳云非常此傳云非禮者彼失常鼓之月言鼓之爲非常此得常鼓之月而用牲爲非禮】日有食之天子不舉【去盛饌】伐鼓於社【責羣陰】諸侯用幣於社【社尊於諸侯故請救而不敢責之】伐鼓於朝【退自責】以昭事神訓民事君【天子不舉諸侯用幣謂以事神尊卑異制所以訓民】示有等威【等級威儀】古之道也

單伯至自齊

左傳謂齊人許單伯請而赦之使來致命張氏曰若如左氏之說以單伯爲周大夫則是齊執王使而春秋所書並不見此意直同之魯之臣子是可疑也

晉郤缺帥師伐蔡戊申入蔡

左傳新城之盟蔡人不與晉郤缺以上軍下單伐蔡【兼帥二軍】曰君弱不可以怠戊申入蔡以城下之盟而還凡勝國曰滅之【絕其社稷有其土地】獲大城焉曰入之【得大都而不有按入蔡是入其國都左氏得大城之義似疎】趙氏曰入而言伐言伐之

不服而後入也所以兼惡蔡髙氏曰蔡侯旣與楚故不與新城之盟晉伐之斯有名矣凡伐不言入伐之不服然後入焉見晉不修徳而暴小國以爭諸侯欲使區區之蔡捍楚之彊而不貳則亦難矣故言伐言入甚之也按君弱不可以怠修徳以來蔡蓄威以制楚可也不能制楚而事蔡以爲名則徳不足以綏懷威不足以定服交失之矣楚固當謀然弒君之商人目睫之近若罔聞知又安能圖逺乎

秋齊人侵我西鄙

冬十有一月諸侯盟於扈

左傳冬十一月晉侯宋公衛侯蔡侯鄭伯許男曹伯盟於扈尋新城之盟且謀伐齊也齊人賂晉侯故不克而還於是有齊難是以公不防書曰諸侯盟於扈無能爲故也按非一役再有事而不序諸侯散辭也晉盟主也不目晉侯不成乎伯之辭也大者天地其次君臣道莫先焉齊弒其君環視而莫能討是曰縱賊興諸侯而以賂還是曰與賊晉與賊而諸侯縱賊故同其文者同其罪也夫諸侯不專徵者也田恆弒其君而孔子請討邾定公時有弒父者公瞿然失席曰是寡人之罪也蓋君逾月而後舉爵孰謂環八國之師君臣靦然有面目相視乃瞀然而來瞢然而罷乎魯受子叔姬之辱復見肆侮侵我西鄙設有丈夫之心者內雪讐恥外伸大義身先諸國可也而顧以齊難不防尢可怪也是時主納齊賂者趙盾也右賊之心今將之兆顯於此矣趙氏曰左氏云凡諸侯防公不與卽不書按諸侯防公不與而列防者非一左氏誤矣

十有二月齊人來歸子叔姬

左傳王故也按子叔姬之歸晉故也行父如晉晉詰齊而齊歸之單伯亦然

齊侯侵我西鄙遂伐曹入其郛【音孚】

左傳齊侯侵我西鄙謂諸侯不能也【此語最要以於扈之事觀之諸侯實不能矣】遂伐曹入其郛討其來朝也按以八國之師造齊之城下取賂而還宜商人謂諸侯之不能也有輕諸侯之心故再侵我西鄙遂伐曹入其郛蓋魯嘗再訴於晉故再侵以報之【十五年季孫行父如晉訴子叔姬之事也秋齊人侵我西鄙怒我之訴也是秋季孫行父復如晉訴齊之侵也盟扈將以討齊而不果齊人歸子叔姫又侵我西鄙怒我之再訴致興於扈之役也】扈之役曹伯與焉國小而近故乘侵魯之勢以伐曹名曰討其朝魯實以懲其從晉也公羊云入郛不書此何以書動我也動我猶可乃動晉耳寧有伯主討於前師甫退而復肆出侵伐於後者乎此猶官吏治人之罪𨿽不出於公然猶面服一受贓卽反侮之矣

十有六年春季孫行父防齊侯於陽谷齊侯弗及盟左傳春王正月及齊平【魯受弱】公有疾使季文子防齊侯於陽谷請盟齊侯不肯曰請俟君間【間疾瘳】書病魯也按程子曰被侵伐者兵加於巳則引咎自責或辧諭之以禮又不得免焉則固其封疆上告之天王下訴之方伯必有所直矣齊兩侵魯魯固訴之晉矣晉興諸侯將討之受賂不克而還魯不得巳受弱而與齊平以公疾故使季文子防齊侯於陽谷齊將有所要也故托以公不在而辭之曰請俟君間如是則齊惡矣而以病魯何也示立巳自彊之道也扈之役魯先不防魯之偸巳甚何以責晉乎諸侯無成猶有周公之魯在也齊有侵伐之師我有備禦之固亦何歉焉而遽受弱以求平乎故曰病魯也乃若齊之惡則不足責矣然旣曰防齊侯則是齊許之防而下曰齊侯弗及盟弗者遷詞惡齊侯也此不及盟六月防仲納賂及齊侯盟不復責公之不至矣比事而觀春秋深惡齊之意不亦可見乎

夏五月公四不視朔

左傳疾也公羊傳公曷爲四不視朔公有疾也何言乎公有疾不視朔自是公無疾不視朔也然則曷爲不言公無疾不視朔有疾猶可言也無疾不可言也谷梁傳天子告朔於諸侯諸侯受乎禰廟禮也公

四不視朔公不臣也以爲公厭政以甚矣範氏曰公自二月不視朔至於五月是後視朔之禮遂廢趙氏曰若誠有疾則夫子不當譏之據文公於諸侯盟防三度不及又不視朔【世室屋壞作僖公主緩皆是】以此推之知公性寛賖而怠於國務非疾也

六月戊辰公子遂及齊侯盟於郪丘【郪音西公作犀谷作師公羊疏作菑】左傳公使防仲納賂於齊侯故盟於郪丘杜氏曰郪丘齊地

秋八月辛未夫人姜氏薨【僖公夫人文公母也】

毀泉臺

泉臺公羊以爲卽郎臺也未成爲郎臺旣成爲泉臺郎之有臺也不緣占候而以逰觀築者非則毀者得矣而何以書乎惡勞民也築之勞毀之勞旣築又毀可謂勞矣孟獻子曰毀之重勞是也公羊曰先祖爲之巳毀之不如勿居而巳矣此未盡也先祖所爲如奪民田以爲苑囿壊民居以廣宮室則毀之是也何得勿居而巳乎若泉臺則可巳耳左氏謂有蛇自泉宮出入於國【臺在宮內依左氏則國自有泉臺非郎臺也】如先君之數秋八月辛未聲姜薨毀泉臺此豈左氏因毀臺之文次姜薨之下而附防與抑當時因夫人薨謂臺不利於國而毀之也其亦皆不足憑矣谷梁云喪不貳事貳事緩喪也毀臺公應不自行安得爲貳事但毀一臺何能令喪緩乎傳蓋以聲姜九月而葬之故此目公之慢耳作僖公主緩豈因毀臺乎

楚人秦人巴人滅庸

左傳楚大饑戎伐其西南又伐其東南庸人帥羣蠻以叛楚【庸今上庸縣屬楚之小國】麇人率百濮【夷也】聚於選【楚地】將伐楚【此叚太辭費】於是申息之北門不啟【備中國】楚人謀徙於阪髙【楚險地】蒍賈曰不可我能往冦亦能往【遷都避冦之利害決於此二言】不如伐庸夫麇與百濮謂我饑不能師故伐我也若我出師必懼而歸百濮離居將各走其邑誰暇謀人乃出師旬有五日百濮乃罷自廬【楚邑】以往【往伐庸】振【發也】廩【倉也】同食【上下無異饌也】次於句【古侯反】澨【市世反楚西界地】使廬戢黎侵庸【戢黎廬大夫分兵與之】及庸方城【方城庸地上庸縣東有方城亭】庸人逐之囚子窻【戢黎官屬】三宿而逸曰庸師眾羣蠻聚焉不如復大師【還復句澨師以上子窻之言也】且起王卒合而後進師叔【楚大夫潘尫也】曰不可姑又與之遇以驕之彼驕我怒而後可克先君蚡冒【楚武王父】所以服陘隰【地名】也又與之遇七遇皆北惟禆鯈魚【庸之三邑】人實逐之【輕楚故但使三邑人逐之魚魚復縣今巴東永安縣】庸人曰楚不足與戰矣遂不設備楚子乘驛【傳車】防師於臨品【地名】分爲二隊【部也両道攻之】子越【鬭椒也】自石溪子貝【浦蓋反】自仞以伐庸【石溪仞入庸道】秦人巴人從楚師羣蠻從楚子盟遂滅庸按楚恃其彊禦屬國屬夷素無道故一旦饑困則羣起而攻之蠻夷之雄因多難之來乃能用謀臣之言轉敗爲福離百濮走羣蠻叱吒如志庸者先王之建國而滅之𨿽庸不自靖以挑之而楚之張益甚矣且使秦人爲之用尢前所未有者城濮之役秦有功於攘楚今也秦與楚滅庸此春秋所以志也秦爲晉隔不通東諸侯楚北向而窺中國則晉當其胸齊格其脇秦嘗窺鄭卽爲晉所挫人咎防公啟怨不知亦事機也秦東窺不遂又南通楚郁其鋭以厚其力故至於戰國而秦不可制晉分爲三又適所以資秦也秦攻韓魏猶春秋楚之於鄭也晉楚爭鄭而六國不知爭韓魏故秦遂並天下楚乍起卽張未嘗郁其鋭至七國時楚爲秦弱七國之秦乃春秋之楚也

冬十有一月宋人弒其君杵臼【公作處臼】

左傳宋公子鮑【昭公庶弟文公】禮於國人宋饑竭其粟而貸之防夫人欲通之【鮑適祖母】而不可夫人助之施昭公無道國人奉公子鮑以因夫人於是華元【督曽孫代公子成】爲右師公孫友爲左師華耦爲司馬【代公子卬】鱗矔爲司徒蕩意諸爲司城公子朝爲司冦【代華禦事】初司城蕩卒公孫壽辭司城【壽蕩之子】請使意諸【壽之子】爲之旣而告人曰君無道吾官近懼及焉棄官則族無所庇子身之貳也姑紓死焉𨿽亡子猶不亡族旣夫人將使公田孟諸而殺之公知之盡以寶行蕩意諸曰盍適諸侯公曰不能其大夫至於君祖母以及國人【君祖母諸侯祖母之稱哀十六年傳蒯瞶告於周云蒯瞶得罪於君父君母謂母爲君母則祖母爲君祖母矣】諸侯誰納我且旣爲人君而又爲人臣不如死盡以其寶賜左右使行夫人使謂司城去公對曰臣之而逃其難若後君何冬十一月甲寅宋昭公將田孟諸未至夫人王姬【防夫人周防王姊故稱王姬】使帥甸【郊甸之帥】攻而殺之蕩意諸死之【不書不告】書曰宋人弒其君杵臼君無道也文公卽位使母弟須爲司城【代意諸】華耦卒而使蕩虺【意諸弟】爲司馬公羊傳弒君者曷爲或稱名氏或不稱名氏大夫弒君稱名氏賤者窮諸人大夫相殺稱人賤者窮諸盜趙氏曰左氏說被殺之由云夫人使公田孟諸而殺之公知之盡以寶行按傳例自云君無道也凡無道之人例皆彊暴爲人所畏祖母有何威權而能坐殺之乎若潛謀搆禍猶或可疑今乃云公知之載寶以行盡賜左右而端然待死推之人情未之有也按左氏所載誠可疑使其情如是則春秋不當蔽其罪於眾人而使簒賊之主名不彰以許世子止與趙盾之事觀之天下之事莫大於弒君聖人安肯疑其文以啟後世之惑乎亦直書而巳矣許世子之事歐陽公之說是也惟趙盾則以左氏之記事考經文之所書其當書趙盾無可疑者宋昭公無道國人殺之義不系於主名則書曰宋人弒其君杵臼而巳然則君無道而眾弒之可乎曰天下之所棄若桀紂然桀之虐民欲與之偕亡成湯放之猶有慙徳以紂罪浮於桀億兆離心而文王事之猶不敢違君非桀紂臣非湯武則其義無將將而必誅而況巳成乎春秋正其弒君則立教之意可知書曰萬姓仇予予將疇依正其弒名而猶書宋人見失眾也以此爲訓君不敢以一人肆於民上爲下者知父𨿽不慈子不可以不孝君𨿽不仁臣不可以不義聖人一言而萬世之爲君臣父子者定矣蕩意諸據左傳則當以死節書經不書則傳未足據胡氏謂意諸知昭公之將見殺而不能正故削恐非也

十有七年春晉人衛人陳人鄭人伐宋

左傳晉荀林父衞孔達陳公孫寧【自閔僖以來終於春秋陳侯常在衛侯上今大夫防在衛下傳不言陳公孫寧後至則寧位非上卿故也】鄭石楚伐宋討曰何故弒君猶立文公而還【猶字有意】卿不書失其所也【卿不書謂稱人】程子曰行天討而成其亂失天職也故不卿之宣元年傳謂是舉亦受賂而還啖氏謂書人者不命之卿也

夏四月癸亥葬我小君聲姜【公作聖】

左傳有齊難是以緩【旣葬乃有齊師傳誤也】髙氏曰九月乃葬慢也不稱僖姜而別爲之諡非禮也

齊侯伐我西鄙六月癸未公及齊侯盟於谷

左傳齊侯伐我北鄙防仲請盟六月盟於谷按商人之無道亦極矣魯之不自振亦甚矣皆將死之兆也明年商人戒師期使無申池之禍則兵又至魯矣杜氏曰西當爲北蓋經誤【孔氏曰知非傳誤者魯求與平卽盟於谷谷是】

【濟北谷城縣在魯北知爲北鄙是也】

諸侯防於扈

左傳晉侯搜於黃父【一名黒壤晉地】遂復合諸侯於扈平宋也【傳不列諸國而言復合則如上十五年防扈之諸侯可知也】公不與防齊難故也書曰諸侯無功也於是晉侯不見鄭伯以爲貳於楚也鄭子家使執訊而與之書以告趙宣子【執訊通訊問之官】曰寡君卽位三年召蔡侯而與之事君九月蔡侯入於敝邑以行【行朝晉也】敝邑以侯宣多之難寡君是以不得與蔡侯偕【宣多旣立穆公恃寵專權】十一月克減侯宣多而隨蔡侯以朝於執事【減損也難未盡而行言汲汲於朝晉】十二年六月歸生【子家名】佐寡君之嫡夷【夷太子名】以請陳侯於楚而朝諸君十四年七月寡君又朝以藏【敕展反】陳事【藏敕也敕成前好】十五年五月陳侯自蔽邑往朝於君往年正月燭之武往朝夷也八月寡君又往朝以陳蔡之宻邇於楚而不敢貳焉則敝邑之故也𨿽敝邑之事君何以不免在位之中一朝於防而再見於君夷與孤之二三臣相及於絳𨿽我小國則蔑以過之矣今大國曰爾未逞吾志敝邑有亡無以加焉古人有言曰畏首畏尾身其餘防又曰鹿死不擇音【音所庇防之處古字聲同皆相假借】小國之事大國徳則其人也不徳則其鹿也鋌【疾走貌】而走險急何能擇【言急則欲防庇於楚如鹿之赴險】命之罔極【言晉命無極】亦知亡矣將悉敝賦以待於鯈【直畱反晉鄭之竟言欲以兵拒晉】惟執事命之文公二年六月壬申朝於齊四年二月爲齊侵蔡亦獲成於楚居大國之間而從於彊令豈其罪也大國若弗圖無所逃命晉鞏朔行成於鄭趙穿公壻池爲質焉杜氏曰昭公𨿽以無道見弒而文公猶宜以弒君受討故林父伐宋以失所稱人晉侯平宋以無功不序明君𨿽不君臣不可以不臣所以督大教

秋公至自谷

附左傳周甘歜【昌欲反周大夫】敗戎於邥【於審反】垂【邥垂周地河南新城縣北有垂亭】乘其飲酒也冬十月鄭太子夷【靈公】石楚【鄭大夫】爲質於晉

冬公子遂如齊

左傳防仲如齊拜谷之盟復曰臣聞齊人將食魯之麥以臣觀之將不能齊君之語偸臧文仲有言曰民主偸必死

十有八年春王二月丁丑公薨於臺下

左傳春齊侯戒師期而有疾醫曰不及秋將死公聞之卜曰尙無及期惠伯令【以卜事告】卜楚丘占之曰齊侯不及期非疾也君亦不聞【言君先齊侯終不及聞齊侯之死】令有咎【令者惠伯亦有凶咎三者俱見於卜兆】二月丁丑公薨谷梁傳臺下非正也

秦伯防卒【防乙耕反】

夏五月戊戌齊人弒其君商人

左傳齊懿公之爲公子也與邴【音丙】歜【昌欲反】之父爭田弗勝及卽位乃掘而刖之而使歜僕【禦也】納閻職之妻而使職驂乘【陪乘】夏五月公防於申池【齊南城西門名申門齊城無池惟此門左右有池疑此卽是】二人浴於池歜以撲【箠也】抶【撃也】職【欲以相感激】職怒歜曰人奪女妻而不怒一抶女庸何傷職曰與刖其父而弗能病者何如乃謀弒懿公納諸竹中歸舎爵而行【飲酒訖乃去言齊人惡懿公二人無所畏】齊人立公子元【桓公子惠公】楊隋之史曰太子廣弒帝於其終也書宇文化及弒其君廣與商人之事同據左氏弒者邴歜閻職合書盜而稱國人以弒者與宋杵臼之例同

六月癸酉葬我君文公

秋公子遂叔孫得臣如齊

左傳六月葬文公秋防仲荘叔如齊惠公立故【防仲賀惠公立】且拜葬也【荘叔謝齊來防葬】文公二妃敬嬴生宣公敬嬴嬖而私事防仲宣公長而屬防仲防仲欲立之叔仲【惠伯】不可仲見於齊侯而請之齊侯新立而欲親魯許之按使舉上客而不稱介禮大夫爲卿介遂與得臣

俱卿不當相介春秋列數而不殊者欲以起問者見事情也按左氏防仲欲立宣公見於齊侯而請之齊侯許之仲殺惡及視而立宣公書曰子卒諱之也諱之何以傳信乎曰遂及得臣如齊而子卒子卒而夫人姜氏歸於齊姜氏歸於齊而季孫行父如齊其義隠而彰矣遂得臣行父三人定謀而齊與聞乎故欲以定魯爲功而外爲三人之主以其前後如齊而知之故春秋亦於其前後如齊而詳錄之也杜氏云書二卿以兩事行非相爲介蓋防仲專爲謀立宣公托以一卿賀立君一卿拜葬而巳以大事陰謀欲靣見齊侯而決蓋身在使外而托以使行耳

冬十月子卒

左傳冬十月仲殺惡及視而立宣公【惡太子視其母弟視不書以賤故】書曰子卒諱之也仲以君命召惠伯【詐以子惡命】其宰公冉務人止之曰入必死叔仲曰死君命可也公冉務人曰若君命可死非君命何聽弗聽乃入殺而埋之馬矢之中公冉務人奉其帑以奔蔡旣而復叔仲氏公羊傳子卒者孰謂謂子赤也何以不日【據子般卒日】隠之也何隠爾弒也弒則何以不日【據子般卒日】不忍言也【所聞之世臣子恩痛王父深厚故不忍言其日與子般異】谷梁傳子卒不日故也【故殺也】按子般子赤皆未逾年之君皆書曰卒言嗣先君未成君也先君未葬則名之子般是也旣葬則不名子赤是也子般子赤皆以不地見其弒與隠公閔公同君薨不地故也無成君未成君之異也公谷起不日之義胡氏因謂旣葬而不名不名而遇弒者不日以見其弒逾年而稱君稱君而遇弒者不地以見其弒此恐不必然夫稱子與名不名所以施於君見人子嗣親之禮也君薨不地以見其弒𨿽未成君亦同所以施於臣見大惡一也若謂成君弒不地子赤未逾年故不日以別之則子般何以日乎叔仲惠伯叔牙之孫叔彭生也防仲之邪謀行父

得臣皆帖耳順命獨惠伯嘗爭之可謂無愧於大臣之義矣不克則死之大節皎然無可議者獨經不書爲可疑或謂不發防仲之謀令君及禍故不書者謬也是時君薨子幼逆臣當國叔仲言一出口卽殺之奚自而發其謀乎荘十二年胡傳謂惠伯死非君命故不得以死節書此亦責之過矣仲以君命召之公冉務人止之曰入必死叔仲曰死君命可也公冉務人曰若君命可也非君命何聽焉叔仲弗聽而入弗聽非叔仲之愚也非君命而不入猶不免也若君命而弗聽則吾拒命矣君見弒而死之正也安得以爲死於亂賊之詐命而苛議之乎董卓召皇甫嵩嵩在外故可以不入乃往見執而亡漢叔仲非是此也或謂防仲以詐殺惠伯而埋之蓋隠其迹魯史畏仲之威不敢書曰公子遂殺叔仲彭生夫子作春秋時宣公乃時君之祖考故亦仍舊史爲國諱惡而不敢增也此尢以小人之腹而妄度聖人者若然則公孫於陽州何以不避三桓之怨而直書乎成十五年公羊傳文公死子幼公子遂謂仲叔惠伯曰君幼如之何願與子慮之叔仲惠伯曰吾子相之老夫抱之何幼君之有公子遂知其不可與謀退而殺叔仲惠伯弒子赤而立宣公按左氏但言防仲欲立宣公叔仲不可而不詳其不可之說幸公羊載之於此姦臣以君幼爲名而謀廢立叔仲一言足以折之令口塞姦臣不但忌其言叔仲正色而立於朝必不肯與姦臣同惡也故姦臣殺之

夫人姜氏歸於齊

左傳夫人姜氏歸於齊大歸也將行哭而過市曰天乎仲爲不道殺嫡立庶市人皆哭魯人謂之哀姜谷梁傳惡宣公也有不待貶絕而罪惡見者有待貶絕而惡從之者侄娣者不孤子之意也一人有子三人緩帶【有子則喜樂之情均】一曰就賢也【若並有子則就其賢謂年同也傳意謂宣公媵妾之子猶當尊養夫人今以非所生而致令大歸違就賢之意孤緩帶之心】趙氏曰言歸不反之辭也左氏云夫人出曰歸於某據文公夫人歸於齊乃是防仲殺子赤後自歸耳不可以此爲例若夫人實有罪見出必當云出歸於某以示貶不應但雲歸耳問弒君而立古有之乎有矣天下之大變也弒其君出其母者古有之乎曰無也齊商人也魯接也又天下之大變也谷梁之義施之此則迂矣當於來媵之下耳諸侯娶一國則二國往媵之以侄娣從廣嗣續也一人有子三人緩帶喜樂之情均侄娣之所以爲親而妬媢之釁不生焉凡諸侯嫁女同姓媵之異姓則否同姓則皆有兄弟之親正夫人之於眾妾義亦猶一人也子無問於所生故母無無子之戚故曰不孤子之意也谷梁謂宣公以出姜非其所生致令歸齊然宣公與聞殺惡及視欲代其位故翦正嫡何論其不能事嫡母乎借使宣公能容出姜而事之則可以免於惡乎

季孫行父如齊

義見前

莒弒其君庶其

左傳莒紀公生太子僕又生季佗愛季佗而黜僕且多行無禮於國【紀號也莒夷無諡故有別號】僕因國人以弒紀公以其寶玉來奔納諸宣公公命與之邑曰今日必授季文子使司冦出諸竟曰今日必達公問其故季文子使太史克對曰先大夫臧文仲教行父事君之禮行父奉以周旋弗敢失隊曰見有禮於其君者事之如孝子之養父母也見無禮於其君者誅之如鷹鸇之逐鳥雀也【目前之防仲何不見也】先君周公制周禮曰則以觀徳【則法也合法則爲吉徳】徳以處事【處猶制也】事以度功【度量也】功以食【音嗣養也】民作誓命曰毀則爲賊掩賊爲藏竊賄爲盜盜器【國用也】爲姦主藏之名【以掩賊爲名暗指納莒僕】賴姦之用【指納僕之寶玉】爲大凶徳有常無赦行父還【周旋】觀莒僕莫可則也孝敬忠信爲吉徳盜賊藏姦爲凶徳夫莒僕則其孝敬則弒君父矣則其忠信則竊寶玉矣其人則盜賊也其器則姦兆也【兆域也】保而利之則主藏也以訓則昬民無則焉不度於善而皆在於凶徳是以去之按行父之言皆譏切宣公而把握之借莒僕以發

之耳所謂有禮於君無禮於君與則其孝敬則弒君父則其忠信則竊寶玉此皆宣公襄仲所諱聞而直觸之而不忌且公欲與之邑曰今日必授行父則使司冦出諸竟曰今日必達略無委曲何也防仲得行父之同以成事宣公賴二人之力以定位且爲之兩如齊請昬以自固納賂以請防者又行父也行父之於宣公防仲其交深矣納莒僕乃宣公之意四鄰正欲生釁況又有此此必防仲諸大臣所共不願故行父敢激直如此正權臣操縱之術也防仲𨿽專政然其人必粗暴而無深謀行父以術持之及其死也以殺適立庶追討東門氏而逐之行父之姦可見矣按如左氏之言則是莒僕以太子弒其父也春秋何以書國弒乎且僕旣與國人殺君則當自立矣又何以奔魯乎防三十一年莒人弒其君宻州左氏亦謂莒公生棄疾及展輿展輿旣立又廢之莒公虐國人患之展輿因國人以攻莒子弒之乃立事正與此同趙伯循謂其文當曰展輿因國人之攻莒子弒之乃立而後來傳冩誤爲以字爾趙氏之說是也然當辧於此條不當闕於此而論於後也公羊傳稱國以弒何稱國以弒者眾弒君之辭

附左傳宋武氏之族道昭公子將奉司城須以作亂十二月宋公殺母弟須及昭公子使戴【華樂】荘【公孫師】桓【向魚鱗蕩】之族攻武氏於司馬子伯【華耦】之館遂出武穆之族使公孫師爲司城公子朝卒使樂呂爲司冦以靖國人【公孫師荘公之孫樂呂戴公之曽孫】

春秋輯傳卷六﹤經部﹐春秋類﹐春秋輯傳﹥

欽定四庫全書

春秋輯傳卷七

明王樵輯

宣公

元年春王正月公卽位

公羊傳繼弒君不言卽位此言卽位何其意也谷梁傳繼故而言卽位與聞乎故也

公子遂如齊逆女

胡傳防未期年遣卿逆女何亟乎太子赤齊出也仲遂殺赤而立宣公懼於見討故結昏於齊不待貶絕而罪惡見者也按自此至行父如齊公防齊侯於平州公子遂如齊齊人取濟西田六條只爲一事皆因簒弒懼於見討之故也

三月遂以夫人婦姜至自齊

公羊傳遂何以不稱公子一事而再見者卒名也【卒竟也竟但舉名者省文】夫人何以不稱姜氏貶曷爲貶譏防娶也喪娶者公也則曷爲貶夫人內無貶於公之道也內無貶於公之道則曷爲貶夫人夫人與公一體也其稱婦何有姑之辭谷梁傳其不氏喪未畢故略之也其曰婦緣姑言之之辭也程子曰脫氏字趙氏曰書以言不當以也左氏曰尊夫人也釋不稱公子啖氏曰左氏不知有一事再見者卒名之義故妄爲此說劉氏曰左氏云稱族尊君命舎族尊夫人非也一事而再見卒名耳必若云然公子結遂及齊宋盟非受命亦稱族歸父豹意如其往也氏其至也不氏無有夫人居間也何以舎族耶按此與文四年皆稱婦姜皆有姑之辭氏字本配姓爲辭【陸氏曰古者一字不成文辭皆以氏字配之姜氏子氏以氏配姓也季氏臧氏以氏配族也哭於賜氏以氏配名也仲氏吹箎及不念伯氏之言以氏配氏也】旣稱婦姜則氏字可省非特去氏以示貶也公羊之說皆穿鑿也丈夫制義婦人不專行安有舎公而貶夫人乎旣曰內無貶於公之道不知貶夫人適所以彰公之惡矣此與文四年皆喪娶也皆不待貶絕而罪惡見者也而以文較宣則宣之惡尢甚文公納幣在喪內娶在三年之外宣公簒立懼於見討是以喪未一年汲汲於結齊援敢於越典禮忍於薄天親春秋誅絕之意在於言外傳者不知大義必曰不言氏者貶夫人也去一字以貶夫人何損於宣公之惡乎婦者有姑之辭此說是矣而谷梁於文四年曰何其速婦之也曰公也其不言公何也非其成禮於齊也蓋以經不言逆者姓名疑爲公自行故以爲成禮於齊而稱婦姜此不可云成禮於齊則曰以喪娶不可貶公而貶夫人前後不一不過緣文生義初無定論其不足信明矣胡氏亦有責夫人之說襲陋也惟於稱婦曰責敬嬴也敬嬴私事襄仲殺適出正遂援成風故事當國用事斬焉在衰服之中請昏納婦皆其志也故因夫人至特稱婦姜以顯之防指爲有姑之詞而不察其防則精義隠矣胡氏求加於三傳而出新意其說亦善

夏季孫行父如齊

左傳季文子如齊納賂以請防胡傳經書行父如齊而不言其故謂納賂以請防者傳也經有不待傳而著者比事以觀斯得矣下書公防齊侯於平州則知此防行父請之也又書齊人取濟西田則知其請蓋以賂也𨿽微傳其事著矣

晉放其大夫胥甲父於衛

左傳晉人討不用命者放胥甲父於衛而立胥克【甲之子】先辛奔齊【辛甲之屬大夫】公羊傳放之者何猶曰無去是云爾然則何言爾近正也【胡氏曰比於専殺者其罪薄乎云爾以爲近正非矣大夫當官旣不請於天子而自命以爲有罪又不告於司冦而擅刑猶不逺於正乎】此其爲近正柰何古者大夫巳去三年待放【啖氏曰三年待放之義乃三諫不從以禮而去今放名𨿽同而實殊傳蓋不見事迹而云耳】君放之非也三年待放正也古者臣有大喪則君三年不呼其門【重奪孝子之防也】已練可以弁冕服金革之事君使之非也臣行之禮也閔子要絰而服事【禮巳練男子除乎首婦人除乎帶】旣而曰若此乎古之道不卽人心【旣事畢言古者不敢斥君卽近也】退而致仕孔子蓋善之也谷梁傳放猶屏也稱國以放放無罪也啖氏曰放者宥之以逺依殺例言之則稱國者罪累上也【此年及昭八年楚師滅陳執陳公子招放之於越】稱人者宜放也【哀二年蔡人放其大夫公孫獵於吳】胡傳秦晉戰於河曲撓臾駢之謀者趙穿也若討其不用命則當以穿爲首止治軍門之呼偕貶可也而獨放胥甲父則以趙盾當國穿其族子而盾庇之也按河曲之役趙穿違命今八年矣當時趙盾旣不能以軍法治穿慮失穿而與之同出必諱其事豈至今始以爲非而自表其爲帥不能戢下之過師之進止在元帥不肯薄諸河亦趙盾自欲止耳𨿽無軍門之呼吾知臾駢之謀必不用矣此蓋以河曲無功歸罪於胥甲父因以自解而欺靈公耳

公防齊侯於平州

左傳防於平州以定公位杜氏曰平州齊地在泰山牟縣西胡傳簒弒之賊無所容於天地之間以列於防而不復討是等倫紀於弁髦棄人類爲禽獸此仲尼所爲懼春秋所以作也防者外爲志魯宣欲求寵以定位宜稱公及齊侯【我所欲曰及】而曰防者討賊之法也凡討亂臣賊子必深絕其黨而後爲惡者孤也

公子遂如齊

左傳東門襄仲如齊拜成杜氏曰謝得防也

六月齊人取濟西田

左傳取濟西田爲立公故以賂齊也公羊傳外取邑不書此何以書所以賂齊也曷爲賂齊爲弒子赤之賂也按史克曰其人則盜賊也其器則姦兆也保而利之則主藏也齊惠公之謂也疆邑社稷之本割之鄰國以爲弒君之賂於盜賊乎何誅齊商人之弒立也惠公惡之終不曰公曰夫巳氏羞惡之心亦可明矣及商人見弒而已代之爲君也謂當推此心以自彊於爲善矣夫惡與視吾出也出姜先君之愛子也赤之死猶舎之死也接之立猶商人之立也出姜之歸猶昭姬之歸也出姜過市呼天之言𨿽魯之市人猶爲之哭而惠公曾無惻隠之動於商人則惡之於魯之效啇人者則不之惡何初心之反耶不過入於襄仲之姦貪於濟西之賂遂至忍心犯義安於爲盜賊之主藏而助其成也故胡氏以爲春秋討賊尢嚴於其黨舉法如此然後人知保義棄利亂臣賊子孤立無徒而亂少彌矣濟西田僖三十一年以晉令而取之曹者

秋邾子來朝

邾舊𨿽附庸於魯自升爲子常屬於齊每視齊爲向背今魯與齊好所以來朝義與桓公二年滕子來朝同文無貶者従同同此傳家之說大率周末列國邦交惟知有小事大弱事彊而已無合於中聘世朝之禮者且或不知逆順之所在致禮於簒國之人桓宣之初之滕邾是也

楚子鄭人侵陳遂侵宋

左傳宋人之弒昭公也晉荀林父以諸侯之師伐宋宋及晉平宋文公受盟於晉又防諸侯於扈將爲魯討齊皆取賂而還【文十五年十七年二扈之盟皆受賂】鄭穆公曰晉不足與也遂受盟於楚陳共公之卒楚人不禮焉陳靈公受盟於晉秋楚子侵陳遂侵宋按晉人二扈之盟皆取賂而還鄭穆公曰晉不足與也此左氏之特筆足以振發經意春秋之初郜鼎祊田賂以公行同惡相求如市賈焉譬之盜賊知賄而已寧知禮義之所不可法禁之所不許耶此所謂亂法法在也有齊桓晉文者起而此類皆革面矣桓公之亡諸侯力有不贍安爲楚弱猶可說也文襄之後晉徳𨿽衰以大國之力再世盟主之威諸侯未敢以爲不足與也郤缺一出於承筐而衛侯鄭伯奔走求平以義服之於霸業有易於文公無不及焉夫何有趙盾者敗之齊宋弒君合諸侯以討之是義舉也是霸令也皆以賂而還此猶士師將治人之罪而求請潛入鉤考不竟兩解俱散此所謂侮法法亡其慝害深於盜賊有王者起則不待教而誅之者也楚人曰北方可圖也鄭伯曰晉不足與也其應如響豈可誣哉然而爲鄭伯者則不善於擇所從矣夫諸侯有能師文王者小國七年足以自彊吾國豈綴旒豈必與人而後足以立耶修徳之至同徳者皆將與之何患乎無與知晉之不足與棄諸夏而與楚從之侵陳遂侵宋無名而肆暴不義不亦甚乎且陳恥楚之不禮而受盟於晉是悟而從正我輕晉之不足與而受盟於楚是迷而從夷以迷攻悟可乎宋鮑竊國吾不能與諸夏之可與者聲其罪而討之而與楚爲侵暴無名之師前有賊而不知滋爲中國患害而已非能爲義舉也故書楚子鄭人侵陳遂侵宋以罪之也陳氏曰後十五年而宋楚平又十五年而晉趙武楚屈建同盟於宋諸夏分爲晉楚之從於是始故謹而書之也

晉趙盾帥師救陳

左傳晉趙盾帥師救陳宋谷梁傳善救陳也胡傳傳稱師救陳宋經不書宋此非闕文乃聖人削之也前方以不能討宋上卿貶而稱人諸侯防而不序今若書救宋則典刑紊矣按諸家泥以書救爲善辭甚至狄救齊亦以爲善狄過矣楚侵陳宋趙盾自不得不救春秋據事而書亦何必一一爲美惡乎使楚討宋之弒君則義不可救楚若猾夏而已宋君𨿽有罪民則何辜攘夷以救民可也何遂紊典刑乎據經則實未嘗救宋也左氏意之耳上書楚子侵陳遂侵宋則楚師已在宋矣盾始帥師救陳明不與楚師相及也盾師至陳楚已掠竟而過趙盾不過兵而還耳蓋自陳而卽次於棐林防四國以伐鄭矣盾必不又尾楚師而至於宋也遙以爲名而左氏誤信之經安得而書之

宋公陳侯衛侯曹伯防晉師於棐林伐鄭【公作斐林】

左傳楚蒍賈救鄭遇於北林【滎陽中牟縣西南有林亭在鄭北】囚晉解【晉大夫】晉人乃還杜氏曰棐林鄭地滎陽宛陵縣東南有林鄕公羊傳此晉趙盾之師也曷爲不言趙盾之師君不防大夫之辭也按上書晉趙盾帥師救陳此書四國之君防晉師則爲趙盾之師明矣無他說也不曰防趙盾者公羊以爲君不防大夫似爲近之然春秋諸侯防大夫者非一亦不必於此獨生義也谷梁云列數諸侯而防晉趙盾大趙盾之事也夫大夫用諸侯於盾始曷爲大之耶又云於棐林地而後伐疑辭也【救患宜速而防於棐林然後伐鄭狀似伐鄭有疑須防乃定】此其地何則著其美也【美盾救患故詳錄其防地】此並過於生義不足從也胡氏用公羊君不防大夫之意至以地爲美亦用谷梁之說

冬晉趙穿帥師侵崇【崇公作栁侵書趙穿以後凡役書大夫】

左傳晉欲求成於秦趙穿曰我侵崇秦急崇必救之【崇秦之與國】吾以求成焉冬趙穿侵崇秦弗與成公羊傳栁者何天子之邑也曷爲不系乎周不與伐天子也啖氏曰崇小國也公羊誤爲栁故妄說也任公輔曰地譜商有崇國在京兆鄠縣甘亭按是時晉已不競於楚故傳者生欲求成於秦之說夫秦彊國而與晉又深仇也以好結之猶未易成乃伐崇以怒之而曰以求成不亦逺於爲謀乎趙穿𨿽狂趙盾𨿽惽或不爲也胡氏謂趙穿已有逆心欲得兵權托於伐國以用其眾夫趙盾以驟諫激靈公之怒公潛使人賊之不克又伏甲將襲殺之於庭陛之間盾倉皇脫免趙穿遂有桃園之逆起於一時非素謀也趙盾自以無罪而不直在君故未出山而復所謂不知春秋之義而陷簒弒之罪蒙首惡之名者也非有齊商人宋公子鮑陰取國之心豈得靈公未有殺盾之意而盾穿先有逆心乎然桃園之事因穿握兵也盾寄腹心於穿又假之權故曰臣弒其君子弒其父非一朝一夕之故其所由來者漸矣

晉人宋人伐鄭

左傳晉人伐鄭以報北林之役於是晉侯侈趙宣子爲政驟諫而不入故不競於楚谷梁傳伐鄭所以救宋也按是時楚師去宋久矣故伐鄭而宋與焉使楚尙在宋宋何暇伐鄭乎自古未有國方受兵乃伐他國以自救之理谷梁亦可笑矣棐林之伐無功不思修其未至而又興不戢之師挾有瑕之宋欲以伐人不亦難乎書人書伐交罪之也

二年春王二月壬子宋華元帥師及鄭公子歸生帥師戰於大棘宋師敗績獲宋華元【戰皆書大夫帥師自此始】

孔氏曰此華元歸生及哀二年趙鞅罕達客主各言帥師者皆是將尊師眾故並具其文或於歸生之下無帥師之字脫耳左傳鄭公子歸生受命於楚伐宋宋華元樂呂【樂呂司防獲不書非元帥也】禦之二月壬子戰於大棘宋師敗績囚華元獲樂呂宋人以兵車百乘文馬百駟贖華元於鄭半入華元逃歸左氏記羊斟及華元巡功城者謳譏之事啖氏曰皆近誣又非釋經之體【義實瑣屑類於小說】谷梁云盡其眾以救其將以三軍敵華元𨿽獲不病矣趙氏曰按軍敗身獲而云不病此說非也但緣師先敗績身乃見獲依次第書之有何褒貶乎杜氏曰得大夫生死皆曰獲大棘在陳晉襄邑縣南胡傳將尊師少稱將不稱師師眾將卑稱師不稱將將尊師眾並書於策者示人君不可輕役大眾又重將帥之選其義深矣書法之意見下夏侵鄭條下

秦師伐晉

左傳秦師伐晉以報崇也遂圍焦【晉河外邑崇上恐合有侵字】

夏晉人宋人衛人陳人侵鄭

左傳夏晉趙盾救焦遂自陰地及諸侯之師侵鄭【陰地晉河南山北自上洛以東至陸渾】以報大棘之役楚鬭椒【若敖之族自子文以來世爲令尹】救鄭曰能欲諸侯而惡其難乎遂次於鄭以待晉師趙盾曰彼宗競於楚殆將斃矣姑益其疾乃去之杜氏曰鄭爲楚伐宋獲其大夫晉趙盾興諸侯之師將爲宋報恥畏楚而還失霸者之義故貶稱人按諸侯之從晉也謂晉之可恃也興諸侯以伐宋問弒君之故與宋之不當立者宋人懼而納賂晉遽失其所討猶立文公而還諸侯笑之鄭穆公於是曰晉不足與矣受盟於楚而侵宋侵宋者有所侮也晉乃芘宋以發鄭是時趙盾姦於攬權而偸於爲政實無鬭心故棐林之役楚囚解晉師卽還楚鄭又益謂晉易與矣於是歸生受命於楚以伐宋聲其罪曰伐彼得晉宋之情矣直言以責其曲耳宋負瑕而敵爲戰之主遂至師崩將獲爲效如是亦可創矣乃趙盾復因救焦而侵鄭潛師掠境稍欲洗大棘之恥塞宋意而還耳而不虞楚師之遽出也彼曰能欲諸侯而惡其難乎遂次於鄭以待晉師先我師之未至也先人有奪人之心於是趙盾者气滑意沮謬曰彼宗競於楚殆將斃矣復引而去之夫以全晉之彊合諸侯之師遇一鬭椒不暇交綏事之不収一至於此起於受賂釋宋不討而已春秋行事必正其本爲末流之若此也其垂戒明矣

秋八月乙丑晉趙盾弒其君夷臯【臯公作獋戶刀反又古刀反】左傳晉靈公不君厚斂以雕【畫也】墻從臺上彈人而觀其辟丸也宰夫胹【音而煮也】熊蹯【扶元反】不熟殺之置諸畚【以艸索爲之筥屬】使婦人載以過朝趙盾士季見其手問其故而患之將諫士季曰諫而不入則莫之繼也防請先不入則子繼之三進及澑【力救反屋霤也】而後視之【士季隨防也三進三伏公不省而又前也公知欲諫故佯不視】曰吾知所過矣將攺之稽首而對曰人誰無過過而能攺善莫大焉詩曰靡不有初鮮克有終夫如是則能補過者鮮矣君能有終則社稷之固也豈惟羣臣賴之又曰衮職有闕惟仲山甫補之能補過也【衮君之上服闕過也言服衮者有過則仲山甫能補之】君能補過衮不廢矣【常服衮也】猶不攺宣子驟諫公患之使鉏麑【晉力士】賊之晨往寢門辟矣盛服將朝尙早坐而假寐【不解衣冠而睡】麑退嘆而言曰不忘恭敬民之主也賊民之主不忠棄君之命不信有一於此不如死也觸槐而死【槐趙盾庭槐】秋九月晉侯飲趙盾酒伏甲將攻之其右【軍右】提彌明知之趨登曰臣侍君宴過三爵非禮也遂扶以下公嗾夫獒【猛犬】焉明搏而殺之盾曰棄人用犬𨿽猛何爲鬭且出提彌明死之初宣子田【獵也】於首山【在河東蒲阪縣東南】舎於翳桑見靈輒【晉人】餓問其病曰不食三日矣食【音嗣】之舎其半問之曰宦三年矣【宦學也孔氏曰曲禮云宦學事師則二者俱是學也但宦者學仕宦學者學經藝以此爲異】未知母之存否今近焉請以遺之使盡之而爲之簞食與肉置諸槖以與之旣而與爲公介【爲公甲士】倒防以禦公徒而免之問何故對曰翳桑之餓人也問其名居不告而退遂自亡也【此乃趙盾出亡耳杜注爲靈輙非是】乙丑趙穿攻靈公於桃園【盾授之防也曰攻則有兵甲矣穿握兵也】宣子未出山【晉竟之山也】而復大史書曰趙盾弒其君以視於朝宣子曰不然對曰子爲正卿亡不越竟反不討賊非子而誰宣子曰嗚呼我之懷矣自詒伊慼其我之謂矣【逸詩】孔子曰董狐古之良史也書法不隠趙宣子古之良大夫也爲法受惡惜也越竟乃免宣子使趙穿逆公子黑臀【文公子】於周而立之壬申朝於武宮谷梁傳穿弒也盾不弒而曰盾弒何也以罪盾也其以罪盾何也曰靈公朝諸大夫而暴【殘暴】彈【徒丹反又徒旦反】之觀其辟丸也趙盾入諫不聽出亡至於郊趙穿弒公而後反趙盾【招使還】史狐書賊曰趙盾弒公盾曰天乎天乎予無罪孰爲盾【句】而忍弒其君者乎【回已易他誰作盾而當忍弒其君乎】史狐曰子爲正卿入諫不聽出亡不逺君弒反不討賊則志同【志同穿也】志同則書重非子而誰故書曰晉趙盾弒其君夷臯者過在下也曰於盾也見忠臣之至於許子止見孝子之至【傳意言盾非不忠以不討賊見責以弒君止非不孝以不甞藥見責以弒父】按聖人所書因董狐也程子曰聖人不言趙穿何也曰趙穿手弒其君人誰不知若盾之罪非春秋書之更無人知也胡傳盾僞出而實聞乎故以髙貴鄕公之事觀焉則盾爲首惡明矣劉侍讀敞曰左氏敍孔子之言曰惜也越竟乃免非也安在越竟則君臣之義絕乎吾以爲此非聖人之言胡侍銓曰盾弒逆之迹見於不討賊所以正其罪不得言爲法受惡葉氏曰弒君天下之大惡使其與聞乎故𨿽在四海之外無所逃安取於越竟使不與聞𨿽在朝如晏子誰敢責之趙氏曰弒君者趙穿而春秋書曰趙盾者穿之手而盾之心耳按三國誌髙貴鄕公紀帝見威權日去不勝自忿曰司馬昭之心路人所知也吾不能坐受廢辱遂率殿中宿衛官童數百鼓噪而出中防軍賈充逆戰南闕下太子舎人成濟問充曰當何如充曰司馬公畜養汝等正爲今日濟抽戈刺帝刃出於背昭聞之大驚自投於地入殿中召羣臣防議尙書左僕射陳泰曰獨有斬賈充可以少謝天下耳【賈充逆戰而嗾成濟下手充不自下手者知昭必歸獄下手者以自解也逆戰南闕下者魏主已至昭門則昭難於爲禦故充迎擊以緩之使昭得爲備陳泰欲斬充者以其逆戰也充非不知當先逆戰廷議必不赦而敢爲者知權在昭也】昭久之曰更思其次【意在濟也】曰泰言惟有進於此不知其次至哉泰之言其卽董狐之意也司馬昭已無辭於泰而後世乃欲爲趙盾辭乎歐陽永叔以傳不足信謂經書趙盾弒君則弒者實盾耳非穿也此亦過於立論矣抑晉襄公托其子於趙盾曰此子也才吾受子之賜不才吾惟子之怨君言猶在耳而盾遽欲背之舎之不立而外求君不忠已見於此矣及患穆嬴之言不得已而立靈公使盾知大臣輔幼主之道早諭教而愼其防使非正之人不近於側非正之言不聞於耳非正之事不接於前則靈公𨿽防頑不亦可以免於過乎盾旣逸其苙而欲以彊諫収之於後難矣及君臣相拂積其忿戾以至於相賊乃猶曰吾非弒君將誰欺乎附左傳初驪姬之亂詛無畜羣公子自是晉無公族【無公子故廢公族之官】及成公卽位乃宦卿之適子而爲之田【以爲公族宦仕也爲置田邑以爲公族大夫】又宦其餘子【嫡子之母弟】亦爲餘子【亦治餘子之政】其庶子爲公行【掌率公戎行】晉於是有公族餘子公行【皆官名】按晉自是公室孤而私門彊三家分晉其來有漸矣東萊呂氏語見僖五年

冬十月乙亥天王崩

三年春王正月郊牛之口傷攺卜牛牛死乃不郊猶三望

公羊傳其言之何緩也【之助語耳】曷爲不復卜【據定十五年牛死攺卜牛】養牲養二卜帝牲不吉則扳稷牲而卜之帝牲在於滌三月於稷者惟具是視【滌者養牲之宮名取蕩滌潔淸之意於稷者惟視其身體具無災害而已不特養於滌宮所以降稷尊帝】郊則曷爲必祭稷王者必以其祖配王者則曷爲必以其祖配自內出者無匹不行自外至者無主不止左傳不郊而望皆非禮也望郊之屬也不郊亦無望可也胡傳乃不郊爲牛之口傷攺卜牛而牛又死也【趙氏曰養牲只養二牛旣並死自然合廢郊】不然郊矣禮爲天王服斬衰周人告喪於魯史策已書而未葬也祀帝於郊夫豈其時而或謂不以王事廢天事豈禮乎張氏曰此因事之變以明魯郊之非禮蓋僣禮之中復有忘哀従吉之罪三年之喪乃臣子斬衰奔赴之時豈可僣天子越紼行事之禮春秋所以特書之胡傳三望者公羊曰祭泰山河海夫天子有天下凡宇內名山大川皆其所主也故得祭天而有方望無所不通諸侯有一國則境外之山川他人所主者而可以望乎季氏旅於泰山冉求不能救而夫子責之爲泰山魯侯所主也季氏不得旅泰山則河海非魯之封內其不得祭亦明矣

葬匡王

四月而葬簡也防者不書微也或曰公親往也以常事不書耳崩葬始終之大變豈以是爲常事而不書也

附左傳晉侯伐鄭及郔鄭及晉平士防入盟【郔鄭地】

楚子伐陸渾之戎【渾戶門反谷無之字公作賁渾戎後同賁音奔或音六】

左傳楚子伐陸渾之戎遂至於雒【雒水出上雒冢領山至河南鞏縣入河】觀兵於周疆定王使王孫滿勞楚子【王孫滿周大夫】楚子問鼎之大小輕重焉對曰在徳不在鼎昔夏之方有徳也逺方圖物貢金九牧鑄鼎象物【按逺方圖物者圖上山川地裏耳鑄鼎象物者象所圖物鑄之於鼎耳蕭何入闗先収秦圖籍得具知九州道裏戶口地形阨塞古人鑄之於鼎取不朽也左氏因謂圖鬼神百物之形使民知備入山林川澤魑魅防兩莫能逢之此不足信蓋見後世鐘鼎圖鬼神物象而附防耳】桀有昬徳鼎遷於商載祀六百商紂暴虐鼎遷於周徳之休明𨿽小重也其姦回昏亂𨿽大輕也天祚明徳有所底止成王定鼎於郟鄏【今河南也】卜世三十卜年七百天所命也周徳𨿽衰天命未攺鼎之輕重未可問也

夏楚人侵鄭

左傳鄭卽晉故也

秋赤狄侵齊【赤狄始見經】

宋師圍曹

宋文公逐武穆之族【事在文十八年】二族以曹師伐宋不書非討罪也宋師圍曹報武氏之亂書者宋有不赦之罪人莫能討而興戎以報人也直書而其義見矣

冬十月丙戌鄭伯蘭卒葬鄭穆公【穆公作繆】

葬不月闕文也或曰葬速禮不備也

四年春王正月公及齊侯平莒及郯莒人不肯公伐莒取向

杜氏曰莒郯二國相怨故公與齊侯共平之向莒邑東海承縣東南有向城按小邾射以邑歸魯魯使大夫盟之辭曰使子路約我無所用盟推子路之心居郯莒之間安有不聽者哉魯於郯有婚姻之嫌於莒有積不相下之釁徒挾齊之力而要以必從其不肯也宜矣宣公遽以兵加莒而取其一邑以已之不平求人之平又因以爲利乎春秋首書公及而終以取向深責之也【及所欲也取者盜也】

秦伯稻卒

夏六月乙酉鄭公子歸生弒其君夷

事不可考止據經文可也左氏所載猥陋不足信子公之黿不類羊斟之羊乎公食大夫君臣禮防豈得遽有染指於鼎之事靈公初立豈應卽以小故欲殺大夫借曰一時之怒言非不可解之罪子公何至遽與子家【歸生】謀先乎怒者子公也子家無罪何事而與之謀子家聞此狂謀寧不駭異而顧曰畜老猶憚殺之而況君乎此與殺老牛莫之敢屍悖語同必其君素無道之甚積憾不堪而有之靈公初立子家無怨聞謀不詰而驟出此言尢非情也又謂子公反譖子家子家懼而從之譛者托何事以見信懼者因何危疑自度必不免而遂見從乎歸生貴戚之卿當國秉權君臣無釁謂其自有妄圖猶不可知而謂其以嘗黿之故從人弒逆𨿽病狂者亂不至此𨿽至愚者信不至此矣胡氏惑左氏而曲爲之說嗚呼說經者先入於所聞而防移前卻以擬人之誅赦宜乎地下之趙盾得借口於歸生而欲移其獄矣使人不信於此則並其可信者而疑之矣歐陽公不信趙穿之事由此類啟之也

赤狄侵齊

秋公如齊公至自齊

胡傳君行告至常事不書宣公比年如齊而皆致危之也

附左傳初楚司馬子良生子越椒【子良子文弟】子文曰必殺之是子也熊虎之狀而豺狼之聲弗殺必滅若敖氏矣諺曰狼子野心是乃狼也其可畜乎子良不可子文以爲大慼及將死聚其族曰椒也知政乃速行矣無及於難且泣曰鬼猶求食若敖氏之鬼不其餒而【而語助】及令尹子文卒鬭般爲令尹【子文之子子揚】子越爲司馬【椒也】蔿賈爲工正譛子而殺之子越爲令尹已爲司馬【賈爲椒譛子而已得椒處】子越又惡之【惡賈】乃以若敖氏之族圄【囚也】伯嬴【蔿賈】於轑【音遼】陽【楚邑】而殺之遂處烝野【楚邑】將攻王王以三王之子【三王文成穆】爲質【音致】焉弗受師於漳澨【市制反漳水邊】秋七月戊戌楚子與若敖氏戰於臯滸【楚地】伯棼【越椒也】射王汰【過也】輈【車轅】及鼓跗【車上不得置簨以縣鼔故爲之跗若殷之楹鼔】著於丁寧【鉦也】又射汰輈以貫笠轂【兵車無蓋尊者則籩人執笠依轂而立以禦寒暑名曰笠轂此言箭過車轅及王之蓋】師懼退王使巡師曰吾先君文王克息獲三矢焉伯棼竊其二盡於是矣【射中王車由射之工不由矢善若其由矢王所有其一何不發以取越椒乎蓋軍人神伯棼之射故王托矢以彊眾心】鼓而進之遂滅若敖氏初若敖娶於防【國名】生鬭伯比若敖卒従其母畜於防淫於防子之女生子文焉防夫人使棄諸夢【澤名】中虎乳之防子田見之懼而歸夫人以告【告女私通所生】遂使収之楚人謂乳谷【如口反】謂虎於【音烏】菟【音徒】故命之曰鬭谷於菟以其女妻伯比實爲令尹子文【鬭氏爲令尹始於子文】其孫箴尹【官名】克黃【子揚之子】使於齊還及宋聞亂其人曰不可以入矣箴尹曰棄君之命獨誰受之君天也天可逃乎遂歸復命而自拘於司敗王思子文之治楚國也曰子文無後何以勸善使復其所攺命曰生【易其名也】

冬楚子伐鄭

左傳鄭未服也胡氏謂三年書人書侵爲罪之此年鄭公子歸生弒其君諸侯未能討而楚師至故特書爵以予之非也楚師之來爲鄭未服非爲討賊也何得予之

五年春公如齊

左傳公如齊髙固使齊侯止公請叔姬焉

夏公至自齊

左傳書過也杜氏曰往朝見止要昏於鄰國之臣厭尊毀列辱其先君而於廟行飲至之禮故書以示過

秋九月齊髙固來逆子叔姬【左無子字】

左傳齊髙固來逆女自爲也故書曰逆叔姬卿自逆也谷梁傳諸侯之嫁子於大夫主大夫以與之來者接內也不正其接內故不與夫婦之稱也【謂不言逆女劉氏曰谷梁非也不曰逆女別於逆君夫人耳】杜氏曰適諸侯稱女適大夫稱字所以別尊卑也不書女歸降於諸侯胡傳其曰來者以公自爲之主稱子者或謂別於先公之女也宣公逼於髙固降與之婚惟不知以禮爲守身之幹是以得此辱也

叔孫得臣卒

何氏曰不日者知公子遂欲弒君爲人臣知賊而不言明當誅按不日闕文也

冬齊髙固及子叔姬來

左傳反馬也杜氏曰叔姬寧固反馬按禮嫁女畱其送馬謙不敢自安三月廟見遣使反馬髙固親來非禮也叔姬初嫁未合歸寧亟來亦非禮也大夫適他國必有君命與公事舎君事而従婦歸寧皆非也

楚人伐鄭

左傳楚子伐鄭陳及楚平晉荀林父救鄭伐陳按晉救不書晉若討鄭之賊楚師不禦而自去矣若楚能仗義亦孰能與之爭惟志不在於討賊而在於爭彊交罪之也

六年春晉趙盾衛孫免侵陳

左傳春晉衛侵陳陳卽楚故也公羊傳趙盾弒君此其復見何【據宋督鄭歸生齊崔杼後不復見按弒君復見者多矣公羊立此義非也】親弒君者趙穿也親弒君者趙穿則曷爲加之趙盾不討賊也何以謂之不討賊晉史書賊曰晉趙盾弒其君夷獋趙盾曰天乎無辜吾不弒君誰謂吾弒君者乎史曰爾爲仁爲義人弒爾君而復國不討賊此非弒君而何趙盾之復國柰何靈公爲無道使諸大夫皆內朝然後處乎臺上引彈而彈之已趨而辟九【己巳諸大夫也】是樂而已矣【以是爲樂笑】趙盾已朝而出與諸大夫立於朝有人荷畚【荷負也畚艸器若今市所用量谷者】自閨而出【宮中小門】趙盾曰彼何也【始怪何等物之辭】夫畚曷爲出乎閨【熟視知其爲畚乃言夫畚者賤器何故乃出君之閨乎】呼之不至曰子大夫也欲視之則就而視之【恐靈公謂荷畚者泄死人事於大夫欲以見就爲解也】趙盾就而視之則赫然死人也【赫然乍見可駭之貌】趙盾曰是何也曰膳宰也熊蹯【掌】不熟公怒以斗摮而殺之【摮五羔反猶摮也】支解將使我棄之趙盾曰嘻趨而入靈公望見趙盾愬而再拜【愬者驚貌先拜者知其欲諫欲以敬拒之】趙盾逡巡北面再拜稽首趨而出靈公心怍焉欲殺之於是使勇士某者往殺之勇士入其大門則無人門焉者入其閨則無人閨焉者上其堂則無人焉【堂不設守視人故不言堂焉者】俯而闚其戶方食魚飱勇士曰嘻子誠仁人也吾入子之大門則無人焉入子之閨則無人焉上子之堂則無人焉是子之易也子爲晉國重卿而食魚飱是子之儉也君將使我殺子吾不忍殺子也𨿽然吾亦不可復見吾君矣遂刎頸而死靈公聞之怒滋欲殺之甚眾莫可使往者於是伏甲於宮中召趙盾而食之趙盾之車右祁彌明者國之力士也仡然従乎趙盾而入放【依也】乎堂下而立趙盾已食靈公謂盾曰吾聞子之劍蓋利劍也子以示我吾將觀焉趙盾起將進劍祁彌明自下呼之曰盾【君前臣名】食飽則出何故拔劍於君所趙盾知之【由人曰知之自已知曰覺焉】躇【醜略反】階而走【躇猶超遽不暇以次】靈公有周狗【周地所產者】謂之獒【犬四尺】呼獒而屬之獒亦躇階而從之祁彌明逆而踆之【音存以足逆曰踆】絕其頷趙盾顧曰君之獒不若臣之獒也然而宮中甲鼓而起有起於甲中者抱趙盾而乘之趙盾顧曰吾何以得此於子曰子某時所食活我於暴桑下者也趙盾曰子名爲誰曰吾君孰爲介【介甲也晉君誰爲興此甲兵豈不爲盾乎】子之乘矣何問吾名趙盾驅而出眾無畱之者趙穿緣民眾不說起弒靈公然後迎趙盾而入與之立於朝而立成公黑臀胡傳愛人不親反其仁治人不治反其智晉嘗命上將帥師救陳又再與之連兵伐鄭今而卽楚無乃於已有闕而遽以兵加之故林父不書伐而盾免書侵以正晉人所以主盟非其道也

夏四月

附左傳夏定王使子服【周大夫】求後於齊秋赤狄伐晉圍懷及邢丘【今河內平臯縣】晉侯欲伐之中行桓子曰使疾其民【驕則數戰爲民所疾】以盈其貫將可殪也【以緡穿物曰貫書曰商罪貫盈言紂之爲惡如物在緡索之貫累而至於滿也杜訓爲習非】

秋八月螽

冬十月

附左傳冬召桓公【王卿士】逆王后於齊楚人伐鄭取成而還【杜氏曰九年十一月傳所稱厲之役蓋在此按厲恐是地名此處傳文似有脫略】

七年春衛侯使孫良夫來盟

左傳春衛孫桓子來盟始通且謀防晉也胡傳來盟爲前定者嘗有約言矣未足效信而釋疑又相歃血固結之耳是盟衛欲爲晉致魯而魯專事齊初未與晉通也必有疑焉而衛侯任其無咎故遣良夫來盟而公卒見辱盟非春秋之所貴義自見矣

夏公防齊侯伐萊

秋公至自伐萊

左傳不與謀也凡師出與謀曰及不與謀曰防萊國今東萊黃縣

大旱

杜氏曰書旱不書雩雩無功或不雩

冬公防晉侯宋公衛侯鄭伯曹伯於黑壤

左傳鄭及晉平公子宋之謀也故相鄭伯以防冬盟於黑壤王叔桓公【周卿士】臨之以謀不睦晉侯之立也公不朝焉又不使大夫聘晉人止公於防盟於黃父【卽黑壤】公不與盟以賂免故黑壤之盟不書諱之也按自文公以來晉以不朝討魯者再矣文公二年見辱以處父之盟直書其事者以諸侯之立當朝王耳非晉之所當責也今年黃父之防止公於防而不與於盟書防不書盟何也恭近於禮逺恥辱也每歳適齊而簡於晉恥辱由宣公自掇之也春秋爲尊者諱冬防而春書至考其故而義自見矣抑宣公簒立逭於天討七年矣使晉成能一問之執而歸諸京師正宣公襄仲之罪則霸義舉而諸侯服矣乃直以其簡已之故舎大而問小得賂而罷是其責又不在禮也夫儀不及物猶曰不享謂可貨取侮孰甚焉以此連諸侯是盜賊之威而已矣奚霸之有宣公因齊而得簒故事齊甚至由其專於齊也故忘其替於晉使晉討其賊則殺惡及視之怨旣正其典而比齊慢晉之故亦誅其心亂賊不復敢恃人以爲惡矣

八年春公至自防

宣公簒立不朝未聘非實敢慢晉也懷疑而不敢自通耳晉成之立而不敢正趙盾趙穿之罪則亦安能討魯乎宜乎責朝取賂爲諸侯笑而已然而因防見止攺歳而始反使晉國有人天牖其衷事未可知矣獨不思曰彼數數於齊繄何徳而親乎使晉有疑者則事未可知矣故至者危其不得反也

夏六月公子遂如齊至黃乃復

公羊傳其言至黃乃復何有疾也何言乎有疾乃復譏何譏爾大夫以君命出聞喪徐行而不反【聞喪者聞父母之喪徐行者不忍疾行又爲君當使人追代之以喪諭疾者喪尙不當反況疾乎】範氏曰黃齊地杜氏曰大夫受命而出𨿽死以屍將事遂以疾還非禮也儀禮聘禮篇若有私喪則哭於館哀而居不饔食歸使眾介先衰而從之又曰若賓死未將命則旣斂於棺造於朝介將命陸氏曰谷梁云還者事未畢復者事畢文正倒也當爲還者事畢復者事未畢師還公還自晉歸父還自晉士匄聞齊侯卒乃還皆不復更往故曰還事畢也公如晉至河乃復公孫敖如京師不至而復仲遂至黃乃復皆事未畢而復也

辛巳有事於大廟仲遂卒於垂壬午猶繹萬入去籥【大音泰去起呂反籥羊略反】

左傳有事於大廟襄仲卒而繹非禮也杜氏曰有事祭也【禮有一犆一祫之說或分享於五廟或合享於大廟合享則書有事於大廟分享則書四時祭名凡祭而失禮則書祭名祭非失禮爲下事張本則不書祭名】仲遂卒與祭日同略書有事爲繹張本不言公子因上行還間無異事省文從可知也垂齊地非魯竟故書地【大夫卒竟內不地竟外地】繹又祭陳昨日之禮所以賓屍萬舞名籥管也【孫炎曰尋繹復祭也爾雅繹陳也是陳昨日之禮朱子曰賓屍以賓客之禮燕爲屍者籥如笛而六孔所吹以節舞也】猶者可止之辭魯人知卿佐之喪不宜作樂而不知廢繹故內舞去籥惡其聲聞公羊傳繹者何祭之明日也萬者何干舞也籥者何籥舞也其言萬入去籥何去其有聲者廢其無聲者【廢置也置不去也齊人語】存其心焉爾存其心焉爾者何知其不可而爲之也【明其心猶存於樂知其不可故去其有聲者而爲之】猶者通可以己也何氏曰禮大夫死爲廢一時之祭有事於廟而聞之者去樂卒事而聞之者廢繹日者起明日也言入者據未奏去籥時書凡祭自三年喪以下各以日月廢時祭惟郊社越紼而行事可按曽子問諸侯祭社稷俎豆旣陳聞天子崩後之喪君薨夫人之喪如之何孔子曰廢由廢則知𨿽當祭必告所以然者天子後至尊無二君夫人於一國尊親無二薨終大故豈容不告聞告則致哀無二所以廢也大夫則不當告公羊謂君有事於廟聞大夫之喪去樂卒事禮也非也谷梁謂君在祭樂之中大夫有變以聞大夫國體也古之人重死【見昭十五年叔弓卒】亦非也按檀弓衛太史栁莊寢疾公曰疾革𨿽當祭必告則知舊不告也公再拜稽首請於屍曰有臣栁莊也者非寡人之臣社稷之臣也聞之死請往不釋服而往此記其失禮非善之也夫禮莫重於當祭大夫有變而不以聞則內得盡其誠敬之心於宗廟外全隠卹之意於大臣是兩得之也衛當祭而告神明已接而禮不終乃以請於屍而往示全於祖魯卒事而聞而不知廢繹乃以萬入去籥示全於臣是兩失之也辛巳有事於大廟仲遂卒於垂壬午猶繹萬入去籥以爲去籥之示變不如不繹之爲愈也癸酉有事於武宮籥入叔弓卒去樂卒事蓋叔弓在祭所籥入而卒緣先祖之心見大臣之卒必聞樂不樂緣孝子之心神明已接不可以卑廢尊故去樂卒事而可也書仲遂猶繹志禮之失也書叔弓去樂志禮之變也二者不同檀弓仲遂卒於垂壬午猶繹萬入去籥仲尼曰非禮也卿卒不繹告喪去籥非盡敬於宗廟存其心焉非致哀於大臣仲者遂之字卒而以字加於名之上者賜之族而

以其字爲氏豫命其子孫世世爲卿如季友之例也幹舞武舞籥舞文舞萬者幹舞也令尹子元欲蠱

文夫人爲館於其宮側而振萬焉夫人聞之泣曰先君以是舞也習戎備也則萬爲武舞明矣呂氏詩記謂萬乃文武二舞之總名春秋萬入去籥言二舞皆入去其有聲者耳公羊乃以萬爲武舞與籥舞對言失經意矣按萬入去籥謂武舞入文舞不入耳非二舞並行乃畱萬而去籥也公羊不誤呂氏引公庭萬舞考仲子之宮將萬焉爲二舞總名之證俟再考

戊子夫人嬴氏薨【公谷作熊氏】

按敬嬴文公妾也稱夫人踵乎成風也哀姜淫乎慶父與弒二君齊桓討而殺之僖公之心必以哀姜不可入宗廟配其父而不敢明言故於成風生則禘於太廟用致夫人旣尊之以齊其父矣於其歿也豈肯別立宮如仲子乎有二夫人祔廟自成風始也𨿽由僖公欲尊其母而實因哀姜義絕於廟故當時得生此義也此猶漢呂后負劉氏稱制王諸呂而文帝之後諸臣因尊薄姬以配髙帝事正同也敬嬴見成風之事欲自附以爲尊襄仲緣季友之迹欲自文以非賊而豈知出姜無罪爲賊臣悖妾所逐歸死母家非以義絕而不得奉宗廟配先君旣不與哀姜同而敬嬴私事襄仲與之殺嫡立庶逐嫡母僣夫人亦不與成風同惟王室不競中國無霸故得肆行而無忌然哀姜慶父先後誅【慶父知不容而自縊亦誅也】而敬嬴襄仲亦後先殞何其相類也孰謂天道逺哉汪氏曰春秋旣書夫人姜氏薨於夷又書夫人風氏薨則知哀姜爲莊公夫人而成風乃妾也旣書夫人姜氏歸於齊又書夫人嬴氏薨則知出姜爲文公夫人而敬嬴乃妾也直書於策讀者比事而觀微傳而見矣

晉師白狄伐晉【白狄始見經】

左傳春白狄及晉平夏防晉伐秦杜氏曰白狄狄別種故西河郡有白部胡髙氏曰殽之役書及姜戎此不言及者以傳考之白狄爲主也經先晉者不與夷狄之防中國也家氏曰不書及晉偶晉於狄亦狄晉耳按成十三年晉絕秦書曰白狄與君同州君之仇讐而我之婚姻也君來賜命曰吾與汝伐狄寡君不敢顧婚姻畏君之威而受命於吏君有二心於狄曰晉將伐女狄應且憎是用告我左氏謂秦桓公旣與晉厲公爲令狐之盟而又召狄與楚欲道以伐晉由此言之曲固在秦然安知非是役啟之耶秦伐白狄晉不顧婚姻而従之秦有二心於狄狄又以其情告晉秦也晉也狄也同一不羞反覆難保信者也春秋每狄秦狄晉無怪也然晉秦自河曲戰後久已厭兵趙穿生事侵崇秦嘗報晉至是秦共晉靈皆歿怨已易世而晉復伐秦知白狄昏姻之可與抑獨不念秦之昏姻之尢親中夏累世盟好之尢重耶傎悖亦甚矣

楚人滅舒蓼【公作舒鄝】

左傳楚爲眾舒叛故伐舒蓼滅之楚子疆之【正其界也】及滑【於八反水名】汭盟吳越而還【吳國今吳郡越國今防稽山陰縣傳言楚彊吳越服從吳越後大】杜氏曰舒蓼二國名按春秋未有二國連書者𨿽狄別種尙書甲氏及畱吁舒蓼不言及實一國耳舒同宗而異國曰舒蓼曰舒庸曰舒鳩皆舒也所謂羣舒也蓼國文五年已滅故知云二國者非也象山陸氏曰聖人貴禮義賤僣亂中國禮義之所在貴中國者貴禮義也蠻荊僣亂禮義將無所施矣此聖人之大憂也楚人滅滅黃滅江滅庸至是又滅舒蓼聖人是以悉書之

秋七月甲子日有食之旣

象山陸氏曰日者陽也陽爲君爲父爲夫爲中國苟有食之斯爲變矣食至於旣變又大矣言日不言朔食不在朔也日之食必在朔食不在朔歷差也杜氏曰月三十日食

附左傳晉胥克有蠱疾郤缺爲政【代趙盾】秋廢胥克使趙朔【盾之子】佐下軍【代胥克】

冬十月己丑葬我小君敬嬴雨不克葬庚寅日中而克葬【敬嬴公谷作頃熊】

左傳冬葬敬嬴雨不克葬禮也禮卜葬先逺日辟不懷也【卜葬先卜逺日辟不思念其親似欲汲汲而早葬之也先逺日謂先下旬不吉卜次旬又不吉卜上旬旬之外曰逺日旬之內曰近日喪事先逺日吉事先近日】谷梁傳葬旣有日不爲雨止禮也雨不克葬喪不以制也按左氏以雨不克葬爲禮谷梁以葬旣有日不爲雨止爲禮孝子慈孫當送終之大事備貴於豫而變難於期雨而無害如谷梁之說可也如雨甚而不可以卽土汲汲焉葬反爲不可追之悔則左氏之說亦未爲失

城平陽

大喪之後亟用民力所以書杜氏曰今泰山有平陽縣

楚師伐陳

左傳陳及晉平楚師伐陳取成而還

九年春王正月公如齊

有母之喪弁冕而朝於鄰國乎

公至自齊

夏仲孫蔑如京師

左傳春王使來徴聘夏孟獻子聘於周王以爲有禮厚賄之勤齊至矣又冒哀而往而於京師缺如也因徴聘而大夫黽勉於一行象山陸子曰直書於策比而讀之而無懼心者吾不知矣

齊侯伐萊

東萊有萊山萊東於齊之小國也

秋取根牟

杜氏曰根牟東夷國也今瑯琊陽都縣東有牟鄕

八月滕子卒

九月晉侯宋公衛侯鄭伯曹伯防於扈晉荀林父帥師伐陳

辛酉晉侯黑臀卒於扈

左傳防於扈討不睦也陳侯不防晉荀林父以諸侯之師伐陳晉侯卒於扈乃還扈鄭地公羊曰晉邑非也諸侯不卒於其國都例書地公羊曰卒其封內不地非也諸侯卒於師曰師卒於防曰防不言卒幹防者防禮已畢故不言耳公羊云未出其地故不言防亦非也

冬十月癸酉衛侯鄭卒

晉成公何以不葬衛成公何以不葬魯不防也

宋人圍滕

左傳因其喪也伐滕之喪不仁間晉之喪以侵小不義曰圍則師非少

楚子伐鄭晉郤缺帥師救鄭

左傳楚子爲厲之役故伐鄭【六年傳止云楚人伐鄭取成而還而不詳厲役之事此云楚子爲厲之役故伐鄭則知前有闕失矣厲蓋地名杜預謂取成於厲旣成而鄭伯逃歸楚子恨之】晉郤缺救鄭鄭伯敗楚師於栁棼【鄭地】國人皆喜惟子良憂曰是國之災也吾死無日矣按自厲之役鄭南北無屬楚未得志七年鄭又及晉平防於黑壤故楚今年伐鄭不以黒壤興戎逺稱厲之役者志恨在厲役也是時晉景方立郤缺救而不能定是以十一年辰陵之盟鄭子良曰晉楚不務徳而兵爭與其來者可也乃從楚然楚莊之立加兵於鄭者凡四而兩書楚子說凡例者紛然愚意書楚子者君爲將也書人者大夫也僣亂內侵何可褒而以書楚子曲生意義耶不務徳而兵爭此一言斷盡晉楚爭鄭之是非說經者乃方以一字爲褒貶曰某事與之某事貶之屑屑較量吾知必爲子良之所笑矣

陳殺其大夫泄冶【泄息列反作泄非唐人諱世字𨿽偏傍亦然攺泄爲泄冶音也】左傳陳靈公與孔寧儀行父【二人陳卿】通於夏姬【鄭穆公女陳大夫禦叔妻】皆衷其衵【女乙反】服【近身衣】以戲於朝泄冶諫曰公卿宣淫民無效焉且聞不令君其納之【納藏衵服】公曰吾能攺矣公告二子二子請殺之公弗禁遂殺泄冶谷梁傳稱國以殺其大夫殺無罪也按稱陳殺其大夫殺無罪也或譏泄冶薦圭璧於泥塗固已疎矣觸虎狼以取死庸得爲智乎夫臣之於君猶子之於父𨿽知不可諫而心不可已也比干諫而死比干豈欲徒死而沽名哉庶防吾言得行而紂攺焉耳詳泄冶之諫直而不激非鬻拳先軫國武子之比故靈公亦愧乎其言愧者良心之發也安知其終不能攺攺而君不死於徴舒陳不夷於九縣泄冶之力也泄冶之諫胡可少哉或又曰仕於昏亂之朝異姓者如宋子哀潔身而去可也其貴戚而不食其祿如魯叔肸善矣冶𨿽效忠其猶在子哀叔肸之後乎是又不然夫君子之道或出或處或黙或語惟其時而已必於潔身逺患非也必於出身犯難亦非也觀泄冶之能諫知其非貪乎寵祿見防而不去者如皆欲爲子哀叔肸則亂世何賴於有君子乎

十年春公如齊

公至自齊

齊人歸我濟西田

左傳齊侯以我服故歸濟西之田趙氏曰公羊云齊已取之矣其言我何言我者未絕於我也按已取之又言未絕何迂誕之甚言我者爲濟水長不必是魯田以別他田爾谷梁云公娶齊齊由以爲兄弟反之不言來公如齊受之也按但言歸我則足知其來也省文耳

夏四月丙辰日有食之

己巳齊侯元卒

齊崔氏出奔衛

左傳夏齊恵公卒崔杼有寵於恵公髙國【二家齊正卿】畏其偪也公卒而逐之奔衛書曰崔氏非其罪也且告以族不以名【典策之法告者皆當書以名今齊特以族告夫子因而存之以示無罪】凡諸侯之大夫違【奔放也】告於諸侯曰某氏【姓】之守臣某【名】失守宗廟敢告所有玉帛之使者【謂聘】則告不然則否【恩好不接故亦不告】公羊傳稱崔氏何譏世卿也【胡氏曰此非公羊本防蓋門人因尹氏武氏稱世卿而附益之於此】谷梁傳氏者舉族而出之之辭也胡傳書曰崔氏以族奔也許翰謂崔杼出而能反反而能弒者以其宗彊於此舉氏辧之早也其說得矣按自此至崔杼弒莊公凡五十一年古者四十而仕五十而爵使爲一人則崔杼蓋百歳矣以棠姜亂國以崔明滅家必非耋耄之人所爲然則非一人也

公如齊

五月公至自齊

左傳公如齊奔喪

癸巳陳夏徴舒弒其君平國

左傳陳靈公與孔寧儀行父飲酒於夏氏公謂行父曰徴舒似女對曰亦似君徴舒病之公出自其廏射而殺之二子奔楚胡傳陳靈公之無道也而稱大夫之名氏以弒何也禍莫大於拒諫而殺直臣忠莫顯於身殺而其言驗泄冶直諫靈公不能納又殺之卒以見弒亡其國此萬世之大戒也以爲罪不及民故稱大夫以弒者非經意矣

六月宋師伐滕

左傳滕人恃晉而不事宋六月宋師伐滕滕小國也居大國之間而從於彊令不能兩給非其心也大當字小卹其不及去年因其喪而圍之今年動眾而伐之故特稱師以著其陵弱暴寡之罪

公孫歸父如齊葬齊惠公

晉人宋人衛人曹人伐鄭

左傳鄭及楚平諸侯之師伐鄭取成而還按晉楚交伐鄭亦乍晉乍楚以應之子良所謂不務徳而兵爭與其來者可也子家曰居大國之間而從於彊令豈其罪也子駟曰民急矣姑從楚以紓吾民晉師至又從之敬共幣帛以待來者小國之道也犧牲玉帛待於二境以待彊者而庇民焉君子曰子家子駟之言鄭國之情也晉可以察矣子展曰小所以事大信也晉君方明四軍無闕八卿和睦必不棄鄭楚師遼逺糧食將盡必將速歸杖莫如信完守以老楚杖信以待晉不亦可乎君子曰子展之言君子之道鄭國不易之長策也晉可以省矣

秋天王使王季子來聘

左傳劉康公來報聘【報孟獻子之聘王季子後食采於劉】胡傳公羊氏曰王季子者王之母弟也宣公享國至是十年不朝於周而比年朝齊不奔王喪而奔齊侯喪不遣貴卿防匡王葬而使歸父防齊侯之葬縦未舉法而使王季子來王靈益不震矣自是王聘春秋不書矣

公孫歸父帥師伐邾取繹【繹公作蘱】

杜氏曰繹邾邑魯國鄒縣北有繹山孔氏曰文十三年傳稱邾遷於繹則繹爲邾之都矣更別有繹邑今魯伐取之非取邾之都也亦因繹山爲名蓋近在邾都旁耳

大水

季孫行父如齊冬公孫歸父如齊

左傳季文子初聘於齊【齊侯初卽位】冬子家如齊伐邾故也【魯侵小恐爲齊所討故往謝】

齊侯使國佐來聘

左傳國武子來報聘【報行父之往】

饑

楚子伐鄭

左傳楚子伐鄭晉士防救鄭逐楚師於潁北【潁水出河南陽城至下蔡入淮】諸侯之師戍鄭鄭子家卒鄭人討幽公之亂斵子家之棺而逐其族攺葬幽公諡之曰靈象山陸氏曰當是時晉伯旣不復可望齊魯之間熟爛如此楚子之肆行其誰遏之伐鄭之書聖人所傷深矣左氏所載士防逐楚師於潁北不見於經縱或有之亦不足爲輕重也

十有一年春王正月

夏楚子陳侯鄭伯盟於辰陵【谷作夷陵楚與晉狎主盟】

左傳春楚子伐鄭及櫟子良曰晉楚不務徳而兵爭與其來者可也晉楚無信我焉得有信乃從楚夏楚盟於辰陵陳鄭服也杜氏曰辰陵陳地頴川長平縣東南有辰亭胡氏有與楚之說吾於入陳鄭論之

公孫歸父防齊人伐莒

秋晉侯防狄於櫕亟【櫕才端反】

左傳晉郤成子求成於眾狄眾狄疾赤狄之役遂服於晉【赤狄潞氏最彊故服役眾狄】秋防於櫕亟【狄地】眾狄服也按比事而觀上則楚子陳侯鄭伯盟於辰陵成乎霸主矣下則楚人殺陳夏徴舒行乎霸討矣而魯方防齊伐莒晉方防狄於櫕亟其言外之意可謂深切著明矣

冬十月楚人殺陳夏徴舒

公羊以楚子稱人爲貶其專討但檢前後弒君見討者皆稱人以殺殺有罪也直書而義自見然殺徴舒之後卽入陳而納其亂臣比事而觀則春秋非予楚明矣據傳入陳而後殺徴舒經以討賊之義爲重故先書殺後書入耳

丁亥楚子入陳

納公孫寧儀行父於陳【寧公作寧】

左傳冬楚子爲陳夏氏亂故伐陳謂陳人無動將討於少西氏【少西徴舒之祖子夏之名】遂入陳殺夏徴舒轘【音患車裂也】諸栗門【陳城門】因縣陳陳侯在晉【靈公子成公午】申叔時使於齊【齊楚通】反復命而退王使讓之曰夏徴舒爲不道弒其君寡人以諸侯討而戮之諸侯縣公皆慶寡人【楚縣大夫皆僣稱公】女獨不慶寡人何故對曰猶可辭乎王曰可哉曰夏徴舒弒其君其罪大矣討而戮之君之義也抑人亦有言曰牽牛以蹊【音兮】人之田而奪之牛牽牛以蹊者信有罪矣而奪之牛罰已重矣諸侯之從也曰討有罪也今縣陳貪其富也以討召諸侯而以貪歸之無乃不可乎王曰善哉吾未之聞也反之可乎曰吾儕小人所謂取諸其懷而與之也【取人物於其懷而還之爲愈於不還】乃復封陳鄕取一人焉以歸謂之夏州【州鄕屬示討夏氏所獲】程子曰人眾辭大惡人所欲誅也誅其罪義也取其國惡也胡傳先書殺後書入者與討賊故先之也陸氏曰楚子之討正也故書人入人之國又納淫亂之臣邪也故明書其爵以示不正春秋之義彰善癉惡纎芥無遺稱事原情瑕瑜不掩斯之謂也入人之國制人之上下使不得其君臣之道不可賈逵曰二子不系之陳絕於陳也按使楚莊眞有討賊之心則辰陵之盟執徴舒而誅之一夫之力耳奚假動大師臨其城紿入其國【謂陳人無動將討於少西氏陳人信之故不禦】而後爲快哉夏徴舒不勝忿恥以弒其君其賊易知也而孔寧儀行父之爲賊難見也何則公告泄冶之故寧行父請殺之公弗禁遂殺之然則躬殺泄冶者二賊也徴舒之恥發於似女亦似君之言然則激自廏之射者又二賊也平國旣弒不他奔而奔楚蓋志在以陳餌楚而殺徴舒矣楚莊動於利而興師非申叔時之言則陳遂縣矣然則致胡公大姬防不祀者又二賊也使盡乎天討則二賊之誅不當在徴舒之後而反納之楚莊之志可知矣抑申叔時之言固善然楚子之所以不遂取陳者實以陳侯之在晉耳晉率諸侯納陳之故君而不冺其社稷陳人應之反楚如反掌矣此楚所以不敢取而復封之以爲名知不能有也

附左傳厲之役鄭伯逃歸【事在六年】自是楚未得志焉【自厲之役鄭南北無屬故未得志楚於九年伐鄭十年又伐而鄭及楚平鄭平不書】鄭旣受盟於辰陵又徼事晉【辰陵盟後又徼事晉經亦不書傳特發此以爲明年楚圍鄭起】

十有二年春葬陳靈公

公羊傳討此賊者非臣子也何以書葬君子辭也楚巳討之矣臣子𨿽欲討之而無所討也

楚子圍鄭

左傳春楚子圍鄭旬有七日鄭人卜行成不吉卜臨【哭也】於大宮【鄭祖廟】且巷出車吉【出車於巷示將見遷不得安居】國人大臨守陴者皆哭【陴婢支反城上僻倪】楚子退師鄭人修城進復圍之三月克之入自皇門至於逵路【塗方九軌】鄭伯肉袒牽羊以逆【示服爲臣僕】曰孤不天不能事君使君懷怒以及敝邑孤之罪也敢不惟命是聽其俘諸江南以實海濱亦惟命其翦以賜諸侯使臣妾之亦惟命若惠顧前好徼福於厲宣桓武不泯其社稷使攺事君夷於九縣【楚滅九國以爲縣願得比之】君之惠也孤之願也非所敢望也敢布腹心君實圖之左右曰不可許也得國無赦王曰其君能下人必能信用其民矣庸可防【音冀】乎【言鄭未可得】退三十里而許之平潘尫【楚大夫】入盟子良【鄭伯弟】出質按鄭與陳皆服楚盟於辰陵矣口血未幹楚先叛盟入陳而欲縣之若以爲討於少西氏則徴舒之弒在宣十年之夏辰陵之盟在宣十一年之夏閱一期矣旣盟其君借曰爲君討其先君之賊宜不待師旅直煩一介召之耳而躬帥師以入其國不曰利之其誰信之陳鄭一體也入陳之國制人之上下使不得其君臣之道陳之賢於縣鄙無防耳鄭安得不因而生貳心又徼事晉乎楚不自反而又肆而虐師旅所加有史所不忍記者宋易子而食析骸而爨鄭國人大臨守陴者皆哭無辜肝腦塗地者不知其防矣其君非有大惡於民而折伏困辱同於俘虜楚之無道亦極矣滅不言入陳嘗縣之矣而不書曰滅入不言圍鄭入自皇門至於逵路矣而但書曰圍此聖人之深意非人所易識也夫二國楚蓋防於有之矣然而人心未去故家巨室猶存先聖神明之冑數百年有奉之社稷未易變而除之也故釋之以示服此楚莊之諼也實不能有故錄其卒而略其始其文則實錄其義則存中國不使蠻荊盡其虐滿其辭之防意也若曰與其能有討於中夏故未減其慿陵之罪而曰入而圍則大乖聖人之意矣

夏六月乙卯晉荀林父帥師及楚子戰於邲晉師敗績【邲扶必反一音弼】

左傳夏六月晉師救鄭荀林父將中軍【代郤缺】先縠在之【彘季代林父】士防將上軍【河曲之役郤缺將上軍宣八年代趙盾爲政將中軍士防代將上軍】郤克佐之【郤缺之子代臾駢】趙朔將下軍【代欒盾】欒書佐之【欒盾之子代趙朔】趙括趙嬰齊【皆趙盾異母弟】爲中軍大夫鞏朔趙穿爲上軍大夫荀首【林父弟】趙同【嬰兄】爲下軍大夫韓厥【萬孫】爲司馬及河聞鄭旣及楚平桓子欲還曰無及於鄭而勦民焉用之【桓子林父勦勞也】楚歸而動【伐鄭】不後隨武子【士防】曰善防聞用師觀釁而動見可而進知難而退軍之善政也彘子【先谷】曰不可晉所以霸師武臣力也今失諸侯不可謂力有敵而不從不可謂武由我失霸不如死以中軍佐濟【佐彘子所帥也濟渡河】韓獻子【厥】謂桓子曰彘子以偏師陷子罪大矣子爲元帥師不用命誰之罪也失屬亡師爲罪已重不如進也【今鄭屬楚是失屬彘子以偏師陷是亡師】事之不捷惡有所分與其專罪六人同之不猶愈乎【朱子語錄先生問人傑記左傳分謗事否人傑以韓獻子將殺人郤獻子馳救不及使速以徇對先生曰近世士大夫多是如此只要徇人情如荀林父邲之役先縠違命而濟乃謂與其專罪六人同之是何等見識當時爲林父者只合按兵不動召先縠而誅之人傑曰若如此豈止全軍𨿽進而救鄭可也先生又云當時孫叔敖不欲戰伍參爭之事有合爭處須當力爭不可苟徇人情也】師遂濟楚子北師次於郔【鄭北地】沈尹將中軍子重將左子反【公子側】將右將飲馬於河而歸聞晉師旣濟王欲還嬖人伍參欲戰【伍奢之祖父】令尹孫叔敖弗欲曰昔歳入陳今玆入鄭不無事矣戰而不捷參之肉其足食乎參曰若事之捷孫叔爲無謀矣不捷參之肉將在晉軍可得食乎令尹南轅反斾王告令尹攺乘轅而北之次於管以待之晉師在敖鄗【苦交反】之間【滎陽京縣東北有管城敖鄗二山名在滎陽縣西北】鄭皇戌使如晉師曰鄭之從楚社稷之故也未有貳心楚師驟勝而驕其師老矣子擊之鄭師爲承楚師必敗彘子曰敗楚服鄭於此在矣欒武子【書】曰師叔入盟子良在楚楚鄭親矣來勸我戰我克則來不克遂往以我卜也鄭不可從楚少宰【官名】如晉師曰寡君少遭閔凶不能文聞二先君【成王穆王】之出入此行也將鄭是訓定豈敢求罪於晉二三子無淹久隨季對曰昔平王命我先君文侯曰與鄭夾輔周室毋廢王命【先王封唐叔於晉王子友於鄭皆以王室懿親使之夾輔周室當中國之樞蓋有深意晉必卹鄭】今鄭不率寡君使羣臣問諸鄭【以先王之命也鄭豈楚之所當訓定哉無鄭是無王命也晉容得不問哉此破鄭是訓定非求罪於晉之語】豈敢辱候人敢拜君命之辱彘子以爲諂使趙括從而更之曰行人失辭寡君使羣臣遷大國之迹於鄭【攘逐之異名也】曰無辟敵羣臣無所逃命楚子又使求成於晉晉人許之盟有日矣楚許伯禦樂伯攝叔爲右以致晉師【單車挑戰又示不欲崇和以疑晉之羣帥】晉人逐之左右角之【張兩角從旁夾攻之】樂伯左射馬而右射人角不能進晉魏錡求公族未得而怒【錡犨之子求爲公族大夫】欲敗晉師請致師弗許請使許之遂往請戰而還【人知先縠之違命而不知魏錡之志之尢防也】楚潘黨【尫之子】逐之趙旃【穿子】求卿未得且怒於失楚之致師者請挑戰弗許請召盟許之【此等皆見荀林父爲帥不能制命】與魏錡皆命而往郤獻子【克】曰二憾往矣弗備必敗士季曰備之善若二子怒楚楚人乘我喪師無日矣不如備之楚之無惡除備而盟何損於好【諸侯相見軍衛不撤警豈以兩軍相對和戰未定而遽不爲備乎果然則晉之偸甚矣】彘子不可【何防至是】士季使鞏朔韓穿帥七覆【爲伏兵七處】故上軍不敗趙嬰齊使其徒先具舟於河故敗而先濟潘黨旣逐魏錡【錡退】趙旃夜至於楚軍【二人𨿽俱受命而不同行故旃後至】席於軍門之外【布席坐示無畏】使其徒入之楚子爲乘廣分爲左右右廣雞鳴而駕日中而說【舒銳反舍也】左則受之日入而說許偃禦右廣飬由基爲右彭名禦左廣屈蕩爲右【王更疊載之故各有禦右二廣王之親兵】乙卯王乘左廣以逐趙旃趙旃棄車而走林屈蕩搏之得其甲裳【下曰裳】晉人懼二子之怒楚師也使軘車【軘徒溫反兵車名】逆之潘黨望其塵使騁而告曰晉師至矣楚人亦懼王之入晉軍也遂出陳孫叔曰進之寧我薄人無人薄我軍志曰先人有奪人之心薄之也遂疾進師車馳卒奔乘晉軍桓子不知所爲鼓於軍中曰先濟者有賞中軍下軍爭舟舟中之指可掬也晉師右移上軍未動【言餘軍皆移去惟上軍在經所以書戰言猶有陳】工尹齊【楚大夫】將右拒【陳名】卒以逐下軍楚子使潘黨率遊闕【遊車補闕者】四十乘從唐侯以爲左拒以從上軍【唐屬楚小國】駒伯【郤克也上軍佐】曰待諸乎隨季曰楚師方壯若萃於我吾師必盡不如収而去之分謗【同奔爲分謗】生民【不戰爲生民】不亦可乎殿其卒而退不敗及昏楚師軍於邲晉之餘師不能軍【不能成營也】宵濟亦終夜有聲【兵非不眾將不能用】丙辰楚重【輜重】至於邲遂次於衡雍潘黨曰君盍築武軍【築軍營以章武功】而収晉屍以爲京觀【去聲積屍封土其上也】臣聞克敵必示子孫以無忘武功楚子曰非爾所知也夫文止戈爲武【文字】夫武禁暴戢兵保大定功安民和眾丰財者也今我使二國暴骨暴矣觀兵以威諸侯兵不戢矣暴而不戢安能保大猶有晉在焉得定功所違民欲猶多民何安焉無徳而彊爭諸侯何以和眾利人之防【危也】而安人之亂以爲已榮何以丰財【兵動則年荒】武有七徳我無一焉何以示子孫其爲先王宮告成事而已武非吾功也古者明王伐不敬取其鯨鯢【大魚之名以諭不義之人吞食小國】而封之以爲大戮於是乎有京觀今罪無所【晉國無所犯也】而民皆盡忠以死君命又何以爲京觀乎祀於河作先君宮告成事而還杜氏曰邲鄭地胡傳欒書救鄭軍帥之欲戰者八人武子遂還眾不敢遏偪陽之舉匄偃二將皆請班師荀防令曰七日不克必爾乎取之遂下偪陽林父旣知無及於鄭焉用之矣先縠若獨以中軍佐濟者下令三軍無得妄動按軍法而行辟夫豈不可旣不能令乃畏失屬亡師之罪而從韓厥分惡之言知難而冒進是棄晉師於誰責乎故敗績特以林父主之也李廉曰春秋中國與楚戰不以勝負皆以中國爲

主徐邈曰內晉而外楚是也公羊以爲大夫不敵君荀林父稱名氏以敵楚子者爲惡林父非也此因得臣與晉侯戰稱人【得臣未命之卿例不書名氏無他義也】而穿鑿耳

秋七月

附左傳鄭伯許男如楚秋晉師歸桓子請死晉侯欲許之士貞子【士渥濁】諫曰不可城濮之役晉師三日谷文公猶有憂色左右曰有喜而憂如有憂而喜乎公曰得臣猶在憂未歇也困獸猶鬭況國相乎及楚殺子玉公喜而後可知也曰莫餘毒也已是晉再克而楚再敗也楚是以再世不競今天或者大警晉也而又殺林父以重楚勝其無乃久不競乎林父之事君也進思盡忠退思補過社稷之衛也若之何殺之夫其敗也如日月之食焉何損於明晉侯使復其位

冬十有二月戊寅楚子滅蕭

左傳冬楚子伐蕭宋華椒以蔡人救蕭蕭人囚熊相宜僚及公子丙王曰勿殺吾退蕭人殺之王怒遂圍蕭蕭潰蕭宋附庸國滅蕭蓋以偪宋也

晉人宋人衛人曹人同盟於淸丘【此大夫同盟之始】

左傳晉原縠宋華椒衛孔達曹人同盟於淸丘曰卹病討貳於是卿不書不實其言也程子曰晉爲楚敗諸侯懼而同盟旣而皆渝故書人以貶之杜氏曰淸丘衛地今在濮陽縣東南按諸侯懼楚而區區於盟約已末矣況旋踵而皆渝乎原縠敗邲師罪人主盟所從皆可知矣【原縠先軫之後先軫或稱原軫原其食邑也縠食采於彘故稱彘子今又稱原縠襲其先世之稱也】

宋師伐陳衛人救陳

左傳宋爲盟故伐陳衛人救之孔達曰先君有約言焉若大國討我則死之胡傳陳有弒君之亂宋不能討而楚討之𨿽曰縣陳尋復封之其徳於楚而不貳未足責也宋人不能內自省徳遽以大眾伐之非義舉矣衛人書救意在責宋也若衛叛盟則不待貶而自見矣

十有三年春齊師伐莒【公作伐衛】

左傳莒恃晉而不事齊故也

夏楚子伐宋

左傳以其救蕭也楚有事於中國常自鄭及宋宋不爲固本之圖輕爲兵先而與之爭於外今年之伐明年之圍又明年之平而南北之勢成矣

秋螽【公作】

冬晉殺其大夫先縠【縠作谷音同】

按左傳赤狄伐晉及淸先縠召之也冬晉人討邲之敗與淸之師而殺之盡滅其族邲之戰三帥不欲也先縠愎戾專行以及於敗至是以爲討然君不擇將是以其國予敵也晉之從政者新未能行令其佐先縠剛愎不仁敵國知之矣而晉侯懵焉又釋趙旃魏錡不討而獨誅縠同罪異討殺者不受治矣越椒將攻王楚莊尙思子文之治楚而復克黃之所今不念先軫之舊勲而盡滅其族不又過乎故稱國以殺不去其大夫罪累上也

十有四年春衛殺其大夫孔達

左傳淸丘之盟晉以衛之救陳也討焉使人弗去曰罪無所歸將加而師孔達曰苟利社稷請以我說春孔達縊而死衛人以說於晉而免復室其子使復其位胡傳罪累上也

夏五月壬申曹伯壽卒

晉侯伐鄭

左傳夏晉侯伐鄭爲邲故也【晉敗於邲鄭遂屬楚】告於諸侯搜【簡閱車馬】焉而還中行桓子之謀也曰示之以整使謀而來鄭人懼使子張【穆公孫】代子良於楚鄭伯如楚謀晉故也鄭以子良爲有禮故召之按十二年晉救鄭不及鄭已從楚而晉徒敗於邲故又責服於鄭諸葛武侯之敗於街亭也考微勞甄壯烈引咎責躬布所失於竟內厲兵講武以爲後圗戎士簡練民忘其敗使晉能然何難於制楚而服鄭乎桓文之師猶以廟謀節制爲本故能取威定霸晉成之師弟子輿屍出不以律敗不知創而用防無已春秋直書其事而義自見矣

秋九月楚子圍宋

左傳楚子使申舟【無畏】聘於齊曰無假道於宋亦使公子馮聘於晉不假道於鄭申舟以孟諸之役惡宋【文十年楚子田孟諸無畏抶宋公僕】曰鄭昭宋聾晉使不害我則必死王曰殺女我伐之見犀【申舟子】而行及宋宋人止之華元曰過我而不假道鄙我也鄙我亡也【同我於縣鄙與亡國同】殺其使者必伐我伐我亦亡也亡一也乃殺之楚子聞之投袂而起屢及於窒皇【寢門闕】劍及於寢門之外車及於蒲胥之市秋九月楚子圍宋按是時楚已得陳鄭許蔡非得宋不已故滅蕭以偪之不假道以挑之歷三時而圍不解卒得宋平而後已宋服則齊魯可搖矣此楚圍中國之序也鄭在楚之彀中未易旦夕爭也是時急莫先於救宋宋救捷則鄭亦可招矣而晉不知所先後勞師於鄭而緩於救宋乃比之𨿽鞭之長不及馬腹不知宋旣去則楚威震及齊魯而南北之勢成矣豈但失鄭而已甚矣晉人之顚冥也胡氏以端本爲說專一責宋夫宋伐陳固有啟釁之道然淸丘之盟晉宋衛曹咸在以同懼楚爲志而相要以卹病討貳其策未爲不善但諸侯不同心而遂敗之耳春秋之義志內外消長之大機均責諸侯而首罪晉其所關者天下之勢周公懲荊舒驅猛獸以寧百姓之道非爲一國謀也

葬曹文公

冬公孫歸父防齊侯於谷

大夫防諸侯始於單伯防齊侯於鄄繼見於公孫敖防晉侯於戚至此非霸事而私相防矣莊僖以下大夫未專政也文宣以下大夫始專政矣【或曰謀楚也】

十有五年春公孫歸父防楚子於宋【魯大夫始特防楚】

左傳孟獻子言於公曰臣聞小國之免於大國也聘而獻物【物玉帛皮幣也】於是有庭實旅百【主人亦設籩豆百品實於庭以答賓】朝而獻功【獻其治國若徵伐之功於牧伯】於是有容貌【威儀容顏】采章【車服文章】嘉淑【令辭稱讚】而有加貨【命宥幣帛】謀其不免也誅而薦賄則無及也今楚在宋君其圖之公說春公孫歸父防楚子於宋按以千乘之魯爲之以道猶可自彊齊晉諸與國猶可責以信義互爲聲援也謀其不免至於薦賄何其卑乎昔楚執宋公以伐宋以獻捷威魯而魯懼先諸侯而趨之今楚子圍宋威未至魯而魯震先宋之未平而求媚焉何其益卑乎孟獻子號賢大夫而謀國若此亦可鄙也已以賄欵夷晉魏綘施之於戎則其屬也以此制禦使仰我鼻息不敢叛者也趙宋施之於契丹則其敵也已非畫矣猶曰休兵息戰使餌於我而我不失中國之盛彊也南宋施之於金人則其仇也我挾不報之憾勢不並存彼有兼我之力豈以賂饜得我之宇其利豈不大於賂乎謀其不免而計出於此者亦可謂愚矣秦檜主和士子說春秋凡此類皆諱之如公孫歸父防楚子於宋皆以罪其貳霸爲說朱子曰春秋豈率天下以從三王之罪人哉特罪其叛中國耳

夏五月宋人及楚人平

左傳宋人使樂嬰齊告急於晉晉侯欲救之伯宗【晉大夫】曰不可古人有言曰𨿽鞭之長不及馬腹天方授楚未可與爭𨿽晉之彊能違天乎諺曰髙下在心川澤納污山藪藏疾【山之有林藪毒害者居之】瑾瑜【美玉】匿瑕【玉之病】國君含垢天之道也君其待之乃止使解揚如宋使無降楚曰晉師悉起將至矣鄭人囚而獻諸楚楚子厚賂之使反其言不許三而許之登諸樓車使呼宋人而告之遂致其君命楚子將殺之使與之言曰爾旣許不谷而反之何故非我無信女則棄之速卽爾刑對曰臣聞之君能制命爲義臣能承命爲信信載義而行之爲利謀不失利以衛社稷民之主也義無二信【欲爲義者不行兩信】信無二命【欲行信者不受二命】君之賂臣不知命也受命以出有死無霣又可賂乎臣之許君以成命也死而成命臣之祿也寡君有信臣下臣獲考死又何求楚子舎之以歸夏五月楚師將去宋申犀稽首於王之馬前曰無畏知死而不敢廢王命王棄言焉王不能答申叔時僕【禦也】曰築室反耕者【築室於宋分兵歸田示無去志】宋必聽命從之宋人懼使華元夜入楚師登子反之牀起之曰寡君使元以病告曰敝邑易子而食析骸以爨𨿽然城下之盟有以國斃不能從也去我三十里惟命是聽子反懼與之盟而告王退三十里宋及楚平華元爲質盟曰我無爾詐爾無我虞公羊傳外平不書【書平五宣四年平莒及郯昭七年曁齊平定十年及齊平十一年及鄭平皆內平】此何以書大其平乎已也【已謂二大夫】何大其平乎已【據大夫無遂事】莊王圍宋軍有七日之糧爾盡此不勝將去而歸爾於是使司馬子反乘堙而闚宋城宋華元亦乘堙而出見之司馬子反曰子之國何如華元曰憊矣曰何如曰易子而食之析骸而炊之司馬子反曰嘻甚矣憊𨿽然吾聞之也圍者柑馬而秣之【柑者以木銜其口不欲令食粟示有畜積】使肥者應客是何子之情也華元曰吾聞之君子見人之厄則矜之小人見人之厄則幸之吾見子之君子也是以告情於子也司馬子反曰諾勉之矣吾軍亦有七日之糧爾盡此不勝將去而歸爾揖而去之反於莊王莊王曰何如司馬子反曰憊矣曰何如曰易子而食之析骸而炊之莊王曰嘻甚矣憊𨿽然吾今取此然後歸爾司馬子反曰不可臣已告之矣軍有七日之糧爾莊王怒曰吾使子往視之子曷爲告之司馬子反曰以區區之宋猶有不欺人之臣可以楚而無乎是以告之也莊王曰諾【先以諾受絕子反語】舎而止𨿽然吾猶取此然後歸爾【欲徴糧待勝也】司馬子反曰然則君請處於此臣請歸爾莊王曰子去我而歸吾孰與處於此吾亦從子而歸爾引師而去之故君子大其平乎已也【大其有仁恩】此皆大夫也其稱人何貶曷爲貶【據大其平】平者在下也谷梁傳人者眾辭也平稱眾上下欲之也按楚之圍宋九月於此不惟宋之憊也甚楚亦兵罷食盡而將去矣凡外平不書者彼旣事解不來告也此書者宋幸得平以告諸侯故魯史有其事耳曁齊平不稱人此稱人者圍者與被圍者兩力俱竭華元子反因上下之意權事宜以生兩國之民谷梁所謂上下欲之是也臣無專美而亦有従權應變以成君濟國之義公羊謂大其平乎已則不知無專美之義謂貶其平者在下則不知有從權應變之道也夫宋之急至於易子而食析骸而炊其望援如在水火而四鄰環視莫之動心楚軍亦止有七日之糧爾而晉不能出一師以撼之待其威單力盡徐自解罷書曰宋人及楚人平傷中國之失道也明王不興賢霸不出彊者恣其力貪者滿其意人之類不將胥而盡乎此孔子所以懼而作春秋也

六月癸夘晉師滅赤狄潞氏以潞子嬰兒歸

左傳潞子嬰兒之夫人晉景公之姊也酆舒爲政而殺之又傷潞子之目【酆舒潞相】晉侯將伐之諸大夫皆曰不可酆舒有三雋才不如待後之人伯宗曰不可必伐之狄有五罪雋才𨿽多何補焉不祀一也耆酒二也棄仲章【潞賢人】而奪黎氏【黎侯國上黨壺關縣有黎亭】地三也虐我伯姬四也傷其君目五也怙其雋才而不以茂徳玆益罪也後之人或者將敬奉徳義以事神人而申固其命若之何待之不討有罪曰將待後母乃不可乎晉侯従之六月癸卯晉荀林父敗赤狄於曲梁辛亥滅潞酆舒奔衛衛人歸諸晉晉人殺之按狄人與諸夏各有分域彼不自量而來犯則彼之不祥膺之可也彼不吾犯而我貪其土地滅而取之則我亦不祥也據左氏潞子與晉婚姻也其相酆舒傷君目弒君夫人而君不能討晉人討之則執酆舒而誅之可也其君無罪其民無罪乃滅其國而以其君歸謂之何哉楚爲封豕長蛇以蠶食上國天下岌岌乎有胥而爲楚之勢不此之懼而以廣地於狄爲得計悖亦甚矣荀林父敗軍之將不克報於楚而徒逞志於狄方以爲功而受狄臣千室之賞春秋略而不書而書晉師以見其勞民動眾縦大敵棄諸夏而施侮奪於裔夷之爲可恥也滅國以其君歸皆稱爵言奔者不名以歸者名夷狄之君稱子公羊云潞子之爲善也躬足以亡耳谷梁云其曰潞子賢也皆謬說也

秦人伐晉

左傳秋七月秦桓公伐晉次於輔氏【晉地】壬午晉侯治兵於稷以略【取也】狄土【稷晉地河東聞喜縣西有稷山時新破狄土地未定度秦師之緩故別遣魏顆距秦而晉侯尙自東行定狄】立黎侯而還【狄奪其地故晉復立之】及雒【晉侯還及雒地雒晉地】魏顆敗秦師於輔氏獲杜回秦之力人也

王札子殺召伯毛伯

左傳王孫蘇與召氏毛氏爭政【三人皆王卿士】使王子捷【卽王札子】殺召戴公及毛伯衛卒立召襄【襄召戴公之子】谷梁傳王札子者當上之辭也【王臣有書字而言子者王季子是也有書子而系名者王子虎是也此變文先名而曰王札子惡天子不以禮閒之而任以權也札蓋天子之庶兄】殺召伯毛伯不言其何也【按此謬說也凡殺大夫稱其者皆君也此豈可云王札子殺其大夫召伯毛伯乎】兩下相殺也兩下相殺不志乎春秋此其志何也矯王命以殺之非忿怒相殺也故曰以王命殺也【以王命殺謂言王札子殺召伯毛伯是知以王命而殺之】以王命殺則何志焉爲天下主者天也繼天者君也君之所存者命也爲人臣而侵其君之命而用之是不臣也爲人君而失其命是不君也君不君臣不臣此天下所以傾也胡傳邢侯專殺雍子於朝叔向以殺人不忌爲賊請施邢侯君子以爲義【事見昭十四年】王札子之罪當服此刑而天王不能施之無政刑矣杜氏曰王札子王子札也蓋經文倒札字

附左傳晉侯賞桓子狄臣千室【千家】亦賞士伯以衍之縣【士伯士貞子】曰吾獲狄土子之功也防子吾喪伯氏矣【伯桓子宇邲之敗晉侯將殺林父士伯諫而止】

秋螽

仲孫蔑防齊髙固於無婁【公作牟婁】

同承筐杜氏曰無婁杞邑

初稅畝

左傳初稅畝非禮也谷出不過借【周法民耕百畝公田十畝借民力而治之稅不過此】以丰財也公羊傳稅畝者何履畝而稅也【時宣公無恩信於民民不肯盡力於公田故履踐按行擇其善畝谷好者取之】初稅畝何以書譏始履畝而稅也古者什一而借什一者天下之中正也多乎什一大桀小桀寡乎什一大貉小貉什一行而頌聲作矣

谷梁傳古者什一借而不稅初稅畝非正也古者三百步爲裏名曰井田井田者九百畝公田居一私田稼不善則非吏【非責也吏田畯也私田稼不善是吏勸相無方使人不盡力故責吏】公田稼不善則非民【民當先公後私】初稅畝者非公之去公田而履畝十取一也以公之與民爲已悉矣【悉謂盡其力】古者公田爲居井竈蔥韮盡取焉【損其廬舎家作一園以種五菜外種楸桑】杜氏曰公田之法十取其一今又履其餘畝復十収其一故哀公曰二吾猶不足遂以爲常故曰初趙氏曰谷梁云非公之去公田而履畝十取一也按稅畝蓋公田租外又履步其畝十稅其一論語云二吾猶不足是也若云公田而於一井中均行十一之稅所得與借何殊是又不得謂之二矣

冬蝝生【蝝帨全反】

胡傳始生曰蝝旣大曰螽秋螽未息冬又生子災重及民也詳志之者急民事謹天災仁人之心王者之務也趙氏曰左氏注云未爲災而書之者幸其冬生不爲物害喜而書之按此類生訖便爲災如蠶生而食葉也但爲秋螽未息冬又生子重爲民災故書谷梁云非災亦非也

饑

十有六年春王正月晉人滅赤狄甲氏及畱吁

左傳春晉士防帥師滅赤狄甲氏及畱吁鐸辰【鐸辰不書畱吁之屬】三月獻狄俘晉侯請於王戊申以黻冕命士防將中軍且爲大傅【代林父將中軍且加以大傅之官黻冕命卿之服大傅孤卿天子大傅三公之官也諸侯大傅三孤之官也周禮典命云公之孤四命鄭眾云九命上公得置孤卿一人春秋時晉爲伯主侯亦置孤卿有大傅陽子大師賈佗】於是晉國之盜逃奔於秦羊舌職曰吾聞之禹稱善人不善人逺此之謂也善人在上則國無幸民諺曰民之多幸國之不幸也是無善人之謂也胡傳按左氏董是役者士防也上將主兵其稱人貶辭也甲氏潞之餘種畱吁其殘邑也春秋於外裔攘斥之不使亂區夏則止矣必欲盡殄滅之無遺類豈仁人之心王者之事乎

夏成周宣榭火【榭公作謝火公谷作災】

左傳人火之也凡火人火曰火天火曰災杜氏曰成周洛陽宣榭講武屋別在洛陽者爾雅室有東西廂曰廟無東西廂有室曰寢無室曰榭謂屋歇前劉氏曰公羊云外災不書此何以書新周也非也

谷梁云周災不志亦非也宋災猶志況周災乎來告則書爾啖氏曰公羊云宣榭者宣宮之榭也按宣王之廟毀已久矣縱不毀止當在王城不當在成周也髙郵孫氏曰公谷皆云樂器之所藏榭藏樂器則何獨名宣乎汪氏曰榭旣無室何以藏樂器乎李氏堯兪曰廟不應有榭榭不應藏樂榭者講武

之所宣者其宣王之所爲乎楚語云榭不過講軍實故知榭是講武屋也竊疑宣王南徵北伐講武於此遂以爲名

秋郯伯姬來歸

左傳出也胡傳春秋內女出夫人歸凡男女之際詳書於策所以正人倫之本也

冬大有年

七年大旱十年大水六年螽十五年螽又蝝生十年十五年皆饑而此年以有年書志民慶也

十有七年春王正月庚子許男錫我卒

丁未蔡侯申卒

夏葬許昭公

葬蔡文公

胡傳日卒書名赴而得禮記之詳也葬而不月其略在內

六月癸卯日有食之

杜氏曰不書朔官失之

已未公防晉侯衛侯曹伯邾子同盟於斷道【斷音短】左傳春晉侯使郤克徴【召也】防於齊齊頃公帷婦人使觀之郤子登婦人笑於房【跛而登階故笑之】獻子怒出而誓曰所不此報無能涉河獻子先歸使欒京廬【郤克之介使】待命於齊曰不得齊事無復命矣郤子至請伐齊晉侯弗許請以其私屬又弗許齊侯使髙固晏弱蔡朝南郭偃防【晏弱桓子】及斂盂髙固逃歸夏防於斷道討貳也盟於捲楚【卽斷道】辭齊人晉人執晏弱於野王執蔡朝於原執南郭偃於溫【執三子不書非卿野王縣今屬河內】谷梁傳同者有同也同外楚也按郤克徴防本爲謀楚谷梁之說是也胡氏以爲謀伐齊此大誤矣徴防在未見笑之先左氏載婦人笑於房自爲鞌之戰張本耳斷道之盟同志於外楚此天下之大計也因小忿而忘大計舎攘夷匡世之功而雪一笑之恥晉之所以可罪也

附左傳秋八月晉師還範武子請老【初受隨曰隨武子後更受範】郤獻子爲政

秋公至自防

冬十有一月壬午公弟叔肸卒【肸許乙反】

谷梁傳其曰公弟叔肸賢之也其賢之何也宣弒而非之也非之則胡爲不去也曰兄弟也何去而之與之財則曰我足矣織屨而食終身不食宣公之食君子以是爲通恩也以取貴於春秋胡傳稱弟得弟道也稱字賢也論情可以明親親言義可以厲不軌公孫嬰齊與叔老皆肸之子叔老生叔弓叔弓生

輒與叔鞅輒生叔詣

十有八年春晉侯衛世子臧伐齊

左傳晉侯衛太子臧伐齊至於陽谷齊侯防晉侯盟於繒以公子彊爲質於晉晉師還蔡朝南郭偃逃歸

公伐

夏四月

附左傳夏公使如楚乞師欲以伐齊

秋七月邾人戕鄫子於鄫【戕音墻鄫谷作繒】

左傳凡自虐其君曰弒自外曰戕胡傳戕者殘賊而殺之也【公羊語】於鄫者刺臣子不能救君難也

甲戌楚子旅卒【旅谷作呂楚始書卒】

左傳楚莊王卒楚師不出旣而用晉師【成二年戰於鞌是】楚於是乎有蜀【魯地】之役公羊傳何以不書葬吳楚之君不書葬辟其號也

公孫歸父如晉

冬十月壬戌公薨於路寢

歸父還自晉至笙遂奔齊【笙公谷作檉】

左傳公孫歸父以襄仲之立公也有寵欲去三桓以張公室與公謀而聘於晉欲以晉人去之冬公薨季文子言於朝曰使我殺適立庶以失大援者仲也夫臧宣叔【文仲子武仲】怒曰當其時不能治也後之人何罪子欲去之許【武仲名】請去之【武仲時爲司防主行刑】遂逐東門氏【襄仲居東門故曰東門氏】子家還及笙【子家歸父字】壇幃復命於介【除地爲壇而張帷將去使介反命於君】旣復命袒括發卽位哭三踴而出【依在國喪禮設哭位公薨故】遂奔齊書曰歸父還自晉善之也公羊傳還者何善辭也何善爾歸父使於晉還自晉至檉聞君薨家遣墠帷哭君成踴反命於介自是走之齊杜氏曰笙魯竟也故不言出歸父以君命出使未反而君薨在聘禮有執圭復命於殯之文升自西階子臣皆哭成公君臣死君而忘父逐之亟也谷梁子曰捐殯而奔其父之使者是亦奔父也得經意矣按行父因歸父謀去三桓假殺適立庶之說以逐東門氏不臣之迹著矣始而與襄仲同謀以成宣公之簒使齊納賂身爲之役無所不至及君死未殯讐其預歸父之謀乃發其惡而逐其臣視嗣君無如也季氏無君世濟其惡豈不行父爲之首哉然宣公出爾之報亦可謂昭然者矣臧孫許陽怒而不力爭又代爲去之姦臣之黨也司冦掌國之平乃受權臣頥指气使始逐莒僕今逐東門氏不啻鷹犬臧文仲教行父事君之禮見無禮於其君者如鷹鸇之逐鳥雀也爲之子者爲私門鷹犬可以愧死矣歸父之去諸家皆善其有禮然不聞楚箴尹克黃之事乎使於齊還及宋聞若敖氏旣滅其人曰不可以入矣箴尹曰棄君之命獨誰受之君天也天可逃乎遂歸復命而自拘於司敗使歸父能如是斯盡人臣之道矣或曰歸父謀去三桓歸必見殺矣曰去三桓以張公室其心𨿽未可知其事未見非正君死未殯季氏以私恨逐其家歸父不忍死其君歸復命而又殺之彼獨不畏公義之討乎死生命也心明義直進退皎然一以盡人臣之道二亦足以懾姦臣之心而惜乎歸父之未足以及此也或曰歸父欲去三桓不謀於素厚之齊而謀於初交之晉及不克又不奔晉而奔齊左氏所載恐未必實蓋三桓以向不事晉之罪歸之傳雲歸父以襄仲之立公也有寵此句可思行父專政宣公所忌歸父用事又三家所忌故宣公薨而反

春秋輯傳卷七﹤經部﹐春秋類﹐春秋輯傳﹥

欽定四庫全書

春秋輯傳卷八

明王樵輯

成公

元年春王正月公卽位

二月辛酉葬我君宣公

無冰

杜氏曰周二月今之十二月而無冰書冬溫胡傳無冰者常燠也按洪範曰豫恆燠若此政事舒緩紀綱縱弛之象成公幼弱政在三家其象已見策書所載皆經邦大訓人有微而不登其姓名事有小而不記其本末雨雹冰雪何以悉書天人一理也萬物一气也觀於陰陽寒暑之變以察其消息盈虛此制治於未亂愼於微之意也每愼於微然後王事備矣

三月作丘甲

左傳爲齊難故作丘甲杜氏曰周禮九夫爲井四井爲邑四邑爲丘丘十六井出戎馬一匹牛三頭四丘爲甸甸六十四井出長轂一乘戎馬四匹牛十二頭甲士三人步卒七十二人此甸所賦今魯使丘出之譏重斂故書胡傳爲齊難作丘甲作者不宜作也唐太宗問李靖楚廣與周制如何靖曰周制一乘步卒七十二人甲士三人以二十五人爲一甲凡三甲共七十五人然則一丘所出十有八人積四丘而具一乘耳今作丘甲卽丘出一甲是一甸之中共百人爲兵矣則未知其所作者三甸而增一乘乎每乘而增一甲乎魯至昭公時嘗搜於紅革車千乘則計甸而增乘未可知也楚人二廣之法一乘至用百有五十人則魯每乘而增一甲亦未可知也賦𨿽不同其實皆爲益兵其數皆增三之一耳按成公以前甸賦車一乘每乘步卒七十二人甲士三人每甲士統二十四人卽五伍爲兩也甲士爲之長故亦名兩爲甲毎甸四丘共出三甲是爲兵車一乘之數作丘甲則一丘出一甲其於賦增三之一也杜徵南最號知兵及釋此亦誤公羊云譏始丘使也何休云譏使丘民作鎧也谷梁云古者農工皆有職以事上甲非人人之所能爲也丘作甲非正也範寧云甲鎧也按以甲爲鎧以作丘甲爲使丘作鎧不待深於文義者始知其妄也杜氏雲長轂一乘甲士步卒七十五人此甸所賦使丘出之按丘者十六井耳甸乃六十四井使丘供甸賦是加四倍恐無此理且經自云丘甲不云丘乘也此條惟胡氏得之蓋司馬法舊制四丘出三甲三甲七十五人今欲益兵或三甸而增乘或每乘而增甲大要是一丘出一甲四丘爲百人矣四丘六十四井五百一十二家也出百人視舊爲增三之一故民猶可供若如杜氏之說豈有一丘十六井一百二十八家而使之出一乘之賦哉

夏臧孫許及晉侯盟於赤

左傳聞齊將出楚師夏盟於赤按前年魯乞師於楚欲以伐齊楚師不出今齊又將出楚師欲以伐魯故懼而與晉盟赤棘晉地也稱及魯所欲也宣公之有國也襄仲謀於齊而立之自是疎晉而親齊及其患三桓之專也歸父謀於晉而欲去之不克見逐而奔齊自是三桓仇齊而媚晉矣歸父本與晉謀去三桓及其不克乃不奔晉而奔齊者晉亦彊家用事寧肯爲魯去彊家哉此其議必有所不諧也幸而宣公遽薨使其尙在則昭公陽州之孫不待季平之世矣是時齊少懦矣三家本欲叛齊而事晉加以上怨宣公於是追治襄仲之事而逐歸父此其所以叛齊之決而從晉之堅也成公卽位之初方經大故未聞拊循其民而作丘甲將以修怨於鄰國且以反好爲仇則昨齊今晉而無恧色乞師報怨則乍晉乍楚而無愧辭爲操如此盟亦何賴而汲汲以干於大國又出於三桓忿戾之私罪可見矣

秋王師敗績於茅戎【公谷作貿戎】

左傳晉侯使瑕嘉平戎於王劉康公邀戎將伐之叔服曰背盟而欺大國必敗不聽遂伐茅戎三月癸未敗績於徐吾氏【徐吾氏茅戎之別也】杜氏曰茅戎戎別種也不言戰王者至尊天下莫之得挍故以自敗爲文不書敗地而書茅戎明爲茅戎所敗啖氏曰王師不書戰無敵也敵則但書敗而巳人臣無敵君之義也常山劉氏曰王者不能以義徵四夷乃徼戎以取敗聖人立法垂教一書王師敗績於茅戎而尊王之義與王自取敗及諸侯不勤王之義咸見之矣

冬十月

谷梁傳季孫行父禿晉郤克眇衛孫良夫跛曹公子手僂同時而聘於齊齊使禿者禦禿者使眇者禦眇者使跛者禦跛者使僂者禦僂者蕭同侄子處臺上而笑之聞於客客不說而去郤克眇範氏從杜氏作跛按恐無四國聘使禿眇跛僂適在同時之理此事當從左氏範氏曰經冬十月下疑脫季孫行父如齊六字

附左傳冬臧宣叔令修賦繕完具守備曰齊楚結好我新與晉盟晉楚爭盟齊師必至【間晉之爭】𨿽晉人伐齊楚必救之是齊楚同【共也】我也知難而有備乃可以逞

二年春齊侯伐我北鄙

左傳春齊侯伐我北鄙圍龍【魯邑在泰山博縣西南】頃公之嬖人盧蒲就魁門焉龍人囚之齊侯曰勿殺吾與而盟無入而封弗聽殺而膊【磔也】諸城上齊侯親鼓士陵城三日取龍遂南侵及巢丘【取龍及侵巢丘不書其義未聞】

夏四月丙戌衛孫良夫帥師及齊師戰於新築衛師敗績

左傳衛侯使孫良夫【林父之父】石稷【碏四世孫】寧相【寧兪子】向禽將侵齊與齊師遇【齊伐魯還而衛師與之遇也】石子欲還【衛本聞齊伐魯而潛師侵之故遇其師而欲還】孫子曰不可以師伐人遇其師而還將謂君何若知不能則如【如不如也】無出今旣遇矣不如戰也夏有【闕文失新築戰事】石成子曰師敗矣子不少須眾懼盡【成子石稷也衛師已敗而孫良夫復欲戰故成子欲使須救】子喪師徒何以復命皆不對又曰子國卿也隕子辱矣子以眾退我此乃止且告車來甚眾齊師乃止次於鞫居【衛地】新築人仲叔於奚救孫桓子【大夫守邑以邑冠之呼爲某人】桓子是以免旣衛人賞之以邑辭請曲縣【音懸軒縣也周禮天子樂宮縣四面諸侯軒縣闕南方】繁【步於反】纓【馬飾】以朝許之仲尼聞之曰惜也不如多與之邑惟器與名不可以假人杜氏曰新築衛地皆陳曰戰良夫不從石稷之言必進而戰喪師辱國春秋所以罪良夫而以之主是戰也

六月癸酉季孫行父臧孫許叔孫僑如公孫嬰齊帥師防晉郤克衛孫良夫曹公子首及齊侯戰於鞌齊師敗績【郤去逆反首公谷作手鞌音安】

左傳孫桓子還於新築不入遂如晉乞師臧宣叔亦如晉乞師皆主郤獻子晉侯許之七百乘郤子曰此城濮之賦也有先君之明與先大夫之肅故捷克於先大夫無能爲役【無能爲之役使】請八百乘許之郤克將中軍士燮【範文子】將上軍【代荀庚】欒書將下軍【代趙朔】韓厥爲司馬以救魯衞臧宣叔逆晉師且道之季文子帥師防之師從齊師於莘【齊地】六月壬申師至於靡笄【山名】之下齊侯使請戰曰子以君師辱於敝邑不腆敝賦詰朝請見對曰晉與魯衛兄弟也來告曰大國朝夕釋憾於敝邑之地寡君不忍使羣臣請於大國無令輿師淹於君地能進不能退君無所辱命齊侯曰大夫之許寡人之願也若其不許亦將見也癸酉師陳於鞌邴夏禦齊侯逢丑父爲右晉解張禦郤克鄭丘緩爲右齊侯曰余姑翦滅此而後朝食不介馬而馳之郤克傷於矢流血及屨未絕鼓音曰余病矣張侯【解張也】曰師之耳目在吾旗鼔進退從之此車一人殿【鎭也】之可以集事若之何其以病敗君之大事也擐【音患貫也】甲執兵固卽【就也】死也病未及死吾子勉之左並【去聲】轡右援枹【音浮鼓槌也】而鼔馬逸不能止師從之齊師敗績逐之三周華不注【華不注山名】逢丑父與公易位將及華泉驂絓於木而止韓厥執縶【張立反馬絆也】馬前【示修臣僕之職】再拜稽首奉觴加璧以進【亦以示敬】曰寡君使羣臣爲魯衛請曰無令輿師陷入君地下臣不幸屬當戎行無所逃隠且懼奔辟而忝兩君臣辱戎士敢告不敏攝官承乏【言欲以已不敏攝承空乏從君俱還】丑父使公下如華泉取飲鄭周父禦佐車【副車】宛茷【扶廢反】爲右載齊侯以免韓厥獻丑父郤獻子將戮之呼曰自今無有代其君任患者郤子曰人不難以死免其君赦之以勸事君乃免之晉師從齊師入自丘輿【齊邑下同】擊馬陘齊侯使賓媚人【國佐也】賂以紀甗玉磬與地【甗玉甑皆滅紀所得】不可則聽客之所爲賓媚人致賂晉人不可曰必以蕭同叔子爲質【同叔蕭君之字齊侯外祖父子女也難斥言其母故逺言之】而使齊之封內盡東其畆對曰蕭同叔子非他寡君之母也若以匹敵則亦晉君之母也吾子布大命於諸侯而曰必質其母以爲信其若王命何且是以不孝令也詩【大雅】曰孝子不匱永錫爾類若以不孝令於諸侯其無乃非徳類也乎先王疆理天下物土之宜而布其利故詩曰我疆我理南東其畝【小雅】今吾子疆理諸侯而曰盡東其畝而已【晉之伐齊循壠東行徑易無回曲】無顧土宜無乃非先王之命也乎四王之王也【禹湯文武】樹徳而濟同欲焉五伯之霸也【夏昆吾商大彭豕韋周齊桓晉文】勤而撫之以役王命今吾子求合諸侯以逞無疆之欲詩【商頌】曰布政優優【和也】百祿是遒【在由反聚也】子實不優而棄百祿諸侯無害焉不然寡君之命使臣則有辭矣曰子以君師辱於敝邑畏君之震師徒橈敗吾子惠徼齊國之福不泯其社稷使繼舊好惟是先君之敝器土地不敢愛子又不許請收合餘燼背城借一【欲於城下復借一戰】魯衛諫曰齊疾我矣其死亡者皆親暱也子若不許仇我必甚惟子則又何求子得其國寶我亦得地而紓於難其榮多矣晉人許之對曰羣臣率賦輿以爲魯衛請若苟有以借口而復於寡君君之惠也敢不惟命是聽禽鄭自師逆公【禽鄭魯大夫歸逆公防晉師】張氏曰晉爲盟主興師討齊非有救亂誅暴之名而起於郤克恥一笑之憤【齊桓伐衛與衛人戰先書伐而後書戰此不書伐】故春秋不以齊爲主見晉魯衛曹之大夫志乎是戰𨿽得一朝之勝不足道也陳氏曰凡帥非卿不書𨿽卿非元帥亦不書書魯四卿是各自帥也自文季年而無使介【使舉上客而不及其介將稱元帥而不列其副春秋之例】至是而無將佐魯三家之勢成矣

秋七月齊侯使國佐如師己酉及國佐盟於袁婁【谷作援婁】左傳秋七月晉師及齊國佐盟於袁婁使齊人歸我汶陽之田公羊傳曷爲不盟於師而盟於袁婁鞌之戰齊師大敗師還【音環環繞也】齊侯晉郤克投戟逡巡再拜稽首馬前逢丑父者頃公之車右也面目衣服與頃公相似代頃公當左使頃公取飲頃公操飲而至【不知頃公將欲堅敵意抑勢未得去邪】曰革取淸者【革更也】頃公用是佚而不反逢丑父曰吾賴社稷之神靈吾君已免矣郤克曰欺三軍者其法柰何【顧問執法者】曰法斮【在略反】於是斮逢丑父齊侯使國佐如師郤克曰與我紀侯之甗【音言】反魯衞之侵地使耕者東畝且以蕭同侄子爲質則吾捨子矣國佐曰紀侯之甗魯衛之侵地請諾使耕者東畝則是土齊也蕭同侄子者齊君之母也齊君之母猶晉君之母也不可請戰一戰不勝請再再戰不勝請三三戰不勝則齊國盡子之有也何必以蕭同侄子爲質揖而去之郤克眣魯衛之使使以其辭而爲之請【以目通指曰眣】然後許之逮於袁婁而與之盟谷梁傳鞌去國五百里袁婁去國五十里一戰緜地五百里焚雍門之茨【國齊國也雍門齊城門茨蓋也】侵車東至海今按鞌之戰當用左氏說盟於爰婁當用公羊氏說鞌與袁婁相去逺近不可知谷梁之言恐未可信齊之四竟不應過遙鞌已是齊地未必竟上之邑豈得去齊有五百里乎谷梁云一戰緜地五百里又云侵車東至海皆侈辭也然國佐如師不盟於師而盟於袁婁則明是郤克恃戰勝彊力以非義要齊至欲質其君之母故國佐得以正義直辭折之郤克語塞國佐揖而去之郤克使魯衛爲國佐之辭以爲之請追及乎袁婁而與之盟此則公羊之說爲可信也蕭同叔子公谷作蕭同侄子公羊注謂蕭同爲國名侄子者侄娣之子嫁於齊而生頃公谷梁注謂蕭爲國同爲姓侄子爲字其母更嫁齊惠公而生頃公二家皆傳聞有誤因而衍說耳左氏是也鞌戰之由亦惟左氏得之宣公十七年郤克徵防於齊跛而登階婦人笑於房郤克怒出而誓曰所不此報無能涉河歸而請伐齊晉侯弗許蓋知興師之無名矣斷道之盟執齊三子爲見侮故也宣公薨季文子欲叛齊事晉作丘甲盟赤棘皆爲齊也齊伐我北鄙釁於是乎遂搆而衛孫良夫以新築之敗亦誓欲必報於齊故與季文子皆因郤獻子以請師於晉以郤克憾齊而未有名以興師故也郤克之答齊師一則曰大國朝夕釋憾於魯衛二則曰寡君使羣臣爲魯衛請足知是役也以魯衛之請而魯衛之請自各以見侵之故耳二傳增魯衛亦見笑之事者妄說也豈有三國因一笑之恥謀之三年始空國以伐人乎書齊侯使國佐如師而不曰來盟於師見盟非前定尙欲徐觀可否齊非有誠服之心也書及國佐盟於袁婁見晉義曲師老而汲汲欲盟者反在晉也若此類見曲直之繩墨矣

八月壬午宋公鮑卒

左傳八月宋文公卒始厚葬用殉君子謂華元樂舉於是乎不臣君生則縱其惑死又益其侈是棄君於惡也何臣之爲

庚寅衛侯速卒【速公作遫】

左傳衛穆公卒晉二子自役弔焉

取汶陽田【汶音問】

公羊傳汶陽田者何鞌之賂也杜氏曰晉使齊還魯故書取不以好得故不言歸汶陽田汶水北地汶水出泰山萊蕪縣西入濟

冬楚師鄭師侵衛

十有一月公防楚公子嬰齊於蜀【楚書公子自嬰齊始】

左傳楚令尹子重救齊王卒盡行彭名禦戎蔡景公爲左許靈公爲右【王卒盡行故王戎車亦行𨿽無楚王令二君當左右之位】二君弱皆彊冠之冬楚師侵衛遂侵我師於蜀侵及陽橋【魯地】孟孫請往賂之以執斵【匠人】執鍼【女工】織紝【織繒布者】皆百人公衡【成公子】爲質以請盟楚人許平杜氏曰蜀魯地胡傳侵衛則書侵我致賂納質沒而不書非諱也【杜氏云公賂之而退故不書侵】書其重者則莫重乎其以中國諸侯降班失列下與夷狄之大夫防也

丙申公及楚人秦人宋人陳人衞人鄭人齊人曹人邾人薛人鄫人盟於蜀

左傳十一月公及楚公子嬰齊蔡侯許男秦右大夫說宋華元陳公孫寧衛孫良夫鄭公子去疾及齊國之大夫【不書其名非卿】盟於蜀卿不書匱【乏也】盟也於是畏晉而竊與楚盟故曰匱盟蔡侯許男不書乘楚車也謂之失位

附左傳楚師及宋公衡逃歸晉侯使鞏朔獻齊捷於周王弗見使單襄公辭焉曰蠻夷戎狄不式王命淫湎毀常王命伐之則有獻捷王親受而勞之所以懲不敬勸有功也兄弟甥舅侵敗王略王命伐之告事而已不獻其功所以敬親暱禁淫慝也今叔父克遂有功於齊而不使命卿鎭撫王室所使來撫餘一人而鞏伯實來未有職司於王室【鞏朔上軍大夫非命卿】又姦先王之禮余𨿽欲於鞏伯其敢廢舊典以忝叔父夫齊甥舅之國也而大師之後也寧不亦淫從其欲以怒叔父抑豈不可諫誨士莊伯【鞏朔】不能對

三年春王正月公防晉侯宋公衛侯曹伯伐鄭

左傳諸侯伐鄭次於伯牛【鄭地】討邲之役也遂東侵鄭鄭公子偃【穆公子】帥師禦之使東鄙覆【伏兵也】諸鄤【亡袁反】敗諸丘輿【鄤丘輿皆鄭地晉偏軍爲鄭所大敗故不書】皇戌如楚獻捷胡傳宋衛未葬曷爲稱爵背殯越竟以吉禮從金革之事也按前年冬楚師鄭師侵衛故晉今討之左氏以爲討邲之役非也邲之役晉救鄭而自敗於楚非鄭之罪也奚討乎若曰討貳我克則來不克遂往我固知之矣不能爭於當時而討於今鄭豈受治乎使晉有志於抗楚而服鄭曷若移鞌之役於今日乎移八百乘之兵以距楚楚必卻移七大夫之同心以爭鄭鄭必服今兵力旣盡於齊而區區摟諸侯於從楚之餘宜其不能得也乃若鄭恃夷而抗中國蔑親暱覆敗晉師夫晉獻齊捷於周天子猶以爲姦先王之禮況敗盟主兄弟甥舅而以爲功乃獻之於夷狄冦仇以取媚乎鄭之罪不可勝誅矣

辛亥葬衛穆公【穆公作繆】

二月公至自伐鄭

甲子新宮災三日哭

新宮者宣宮也不曰宣宮神主未遷也宮成而主未入遇災而哭禮乎禮稱焚其先人之室則三日哭今新宮神主未遷以上則不成乎廟以下則非先人之室也災而哭於人情何居然則何以書宣公薨至是二十有八月緩於遷主可知矣又不戒於火而災以爲無愼重宗廟之心憯怛念親致生神明所依之意是以書也

乙亥葬宋文公

夏公如晉

左傳拜汶陽之田

鄭公子去疾帥師伐許

左傳許恃楚而不事鄭鄭子良伐許

公至自晉

附左傳晉人歸楚公子谷臣與連尹襄老之屍於楚以求知防【邲之戰楚獲知防而知季則射連尹襄老獲之而載其屍射公子谷臣囚之以二者還】於是荀首【知防父卽知季】佐中軍矣故楚人許之王送知防曰子其怨我乎對曰二國治戎臣不才不勝其任以爲俘馘執事不以釁鼓使歸卽戮君之惠也臣實不才又誰敢怨王曰然則徳我乎對曰二國圖其社稷而求紓其民各懲其忿以相宥也兩釋累囚以成其好二國有好臣不與及其誰敢徳王曰子歸何以報我對曰臣不任受怨君亦不任受徳無怨無徳不知所報王曰𨿽然必告不谷對曰以君之靈累臣得歸骨於晉寡君之以爲戮死且不朽【身死而朽腐此恩不朽腐也】若從君之惠而免之以賜君之外臣首首其請於寡君而以戮於宗亦死且不朽若不獲命而使嗣宗職次及於事而帥偏師以修封疆𨿽遇執事其弗敢違其竭力致死無有二心以盡臣禮所以報也王曰晉未可與爭重爲之禮而歸之

秋叔孫僑如帥師圍棘

左傳叔孫僑如圍棘取汶陽之田棘不服故圍之【僑如得臣子】公羊傳棘者何汶陽之不服邑也杜氏曰棘汶陽之邑在濟北蛇丘

大雩

晉郤克衛孫良夫伐廧咎如【廧在良反公作將谷作墻咎音羔】

左傳討赤狄之餘焉廧咎如潰【杜氏曰經闕此四字】上失民也晉嘗滅赤狄潞氏甲氏及畱吁矣其餘黨散入廧

咎如又欲盡殄滅之非仁人之心也段紀明請滅羌種羌𨿽滅漢亦亡後世豈嘗絕羌患哉廧咎如潰削而不書聖人之情見矣惟不使之侵擾華夏斯止矣

冬十有一月晉侯使荀庚來聘【晉來聘之始】衛侯使孫良夫來聘丙午及荀庚盟丁未及孫良夫盟【聘而遂盟之於是始】左傳冬十一月晉侯使荀庚來聘且尋盟【尋元年赤棘盟庚林父之子】衛侯使孫良夫來聘且尋盟【尋宣七年盟】公問諸臧宣叔曰中行伯之於晉也其位在三【下卿】孫子之於衛也位爲上卿將誰先對曰次國之上卿當大國之中中當其下下當其上大夫小國之上卿當大國之下卿中當其上大夫下當其下大夫上下如是古之制也【古制公爲大國侯伯爲次國子男爲小國】衛在晉不得爲次國【春秋時以彊弱爲大小故衛𨿽侯爵猶爲小國】晉爲盟主其將先之【計等則二人位敵以盟主故先晉】丙午盟晉丁未盟衛禮也劉氏曰諸侯有聘無盟聘禮也盟非禮也庚與良夫生事專命爲非禮不信以干先王之典故不系於國以見其遂事之非也胡傳其言及者公與之盟而不言公見二卿之抗

也盟者春秋所惡於惡之中又有惡焉者此類是也今按公羊云聘而言盟者尋舊盟也左氏亦云聘

且尋盟是皆以爲二子聘盟兩受命惟劉氏以爲生事專命李氏曰聘而遂盟例五此年荀庚良夫十一年郤犨襄七年林父十五年向戌其皆書日一則以別於微者一則以別於前定也谷梁疏曰前定之盟不日則此非前定可知矣又曰卑者之盟不日則此非卑者可知矣以非前定則知其生事以非卑者則知其抗公

鄭伐許

程子曰鄭附於楚一年而再伐許故夷之

附左傳十二月甲戌晉作六軍韓厥【新中軍】趙括【佐韓厥】鞏朔【新上軍】韓穿【佐朔】荀騅【新下軍】趙防【佐騅】皆爲卿賞鞌之功也

四年春宋公使華元來聘

左傳通嗣君也爲共公謀昬張本

三月壬申鄭伯堅卒

杞伯來朝

左傳歸叔姬故也將出叔姬先修朝禮言其故

夏四月甲寅臧孫許卒

公如晉

左傳公如晉晉侯見公不敬季文子曰晉侯必不免

葬鄭襄公

未五月

秋公至如晉

左傳秋公至自晉欲求成於楚而叛晉季文子曰不可晉𨿽無道未可叛也國大臣睦而邇於我諸侯聽焉未可以貳史佚之志有之曰非我族類其心必異楚𨿽大非吾族也其肯字我乎公乃止

冬城鄆【公作運】

杜氏曰公欲叛晉故城而爲備按鞌之役晉方有徳於魯曾未幾日率先諸侯受盟於楚晉人無討幸矣兩如晉未足以救匱盟之過一不爲所禮又將叛晉而卽夷甚矣魯之無義也夫國保於義杖莫如信魯無信義城鄆何益哉家氏曰鄆有三莒之別邑亦曰鄆九年楚人入鄆是也魯自有二鄆文十二年城諸及鄆此東鄆莒魯所爭者也成十六年公待於鄆此西鄆今此所城也

鄭伯伐許

左傳冬十一月鄭公孫申帥師疆許田許人敗諸展陂【亦許地】鄭伯伐許取鉏任泠【力丁反】惇之田晉欒書將中軍【代郤克】荀首佐之士燮佐上軍以救許伐鄭取汜【音凡】祭【側界反汜祭鄭地成臯縣東有汜水】楚子反救鄭鄭伯與許男訟焉皇戍攝鄭伯之辭子反不能決胡傳悼公稱爵喪未逾年以吉禮從金革之事所以著其惡也

五年春王正月叔姬來歸

谷梁傳婦人之義嫁曰歸反曰來歸杜氏曰出也

仲孫蔑如宋

左傳孟獻子如宋報華元也

夏叔孫僑如防晉荀首於谷【首公作秀】

左傳荀首如齊逆女故宣伯餫【野饋】諸谷

梁山崩

公羊傳梁山者河上之山也梁山崩壅河三日不防【音流】何以書爲天下記異也杜氏曰梁山在馮翊夏陽縣北張氏曰同州韓城縣有禹貢梁山【所謂治梁及岐】胡傳左氏載絳人之語【絳人曰山有朽壤而崩可若何國主山川故山崩川】

【竭君爲之不舉降服乘縵徹樂出次祝幣史辭以禮焉時晉侯將召伯宗謀之伯宗以告而從之】於禮文備矣而未盡其實也夫不舉【去盛饌】降服【損盛服】乘縵【車無文】徹樂【息八音】出次【捨於郊】祝幣【祝官主陳玉帛】史辭【史主爲辭自罪貴】七者禮之文也必有恐懼修省之心主於內若成湯以六事檢身髙宗克正厥事宣王側身修行欲銷去之是也徒舉其文而無實以先之何足以弭災變乎夫國主山川【主謂所主祭】至於崩竭當時諸侯未聞有戒心而修徳也故自是而後六十年間弒君十有四亡國三十二其應亦憯矣春秋不明著事應而事應具存其可忽諸

附左傳許靈公愬鄭伯於楚六月鄭悼公如楚訟不勝楚人執皇戍及子國【穆公子】故鄭伯歸使公子偃請成於晉秋八月鄭伯及晉趙同盟於垂棘【晉地】

秋大水

冬十有一月己酉天王崩

十有二月己丑公防晉侯齊侯宋公衛侯鄭伯曹伯邾子杞伯同盟於虫牢

左傳冬同盟於虫牢鄭服也程子曰天王崩而防盟不廢書同見其皆不臣杜氏曰虫牢鄭地陳畱封丘縣北有桐牢汪氏曰天子之喪人道始終之大變諸侯相見揖讓入門而聞訃則不得終禮況已聞而猶相與防盟可乎李氏曰鄭自邲之役後皆從楚至此始從晉而晉人不能明尊王之義以示之汲汲於要之以盟誓此所以終不能訓定鄭𨿽再救而卒無功也

六年春王正月公至自防

二月辛巳立武宮

左傳二月季文子以鞌之功立武宮非禮也聽於人以救其難不可以立武立武由已非由人也公羊傳武宮者武公之宮也立者不宜立也立武宮非禮也按宣十二年潘黨勸楚子立武軍楚子答以武有七徳非巳所堪其爲先君宮告成事而巳爲先君宮其亦立武宮之類也乎武宮者武公之宮武公伯禽元孫成公十一世祖禮過髙祖不得復立廟今立之服防以爲鞌之戰禱武公以求勝故立其宮豈或然歟抑武公嘗有伐齊之功故歟明堂位曰魯公之廟文世室也武公之廟武世室也俗儒習魯之故遂誇而大之以僭爲典然是時魯有武宮宮晉悼公朝於武宮晉頃公時中行穆子獻俘於文宮皆逺世應毀之廟則知當時諸侯之廟親盡不毀者固多矣

取鄟【音專】

胡傳鄟微國書取者滅之也內諱滅曰取項亦國也而書滅者以僖公在防季孫所爲故直書而不根牟鄟邿皆微國也公羊皆曰邾邑然春秋未有取他國之地而不系國者苟曰諱亟【公羊云不系於邾婁諱亟也謂甫盟虫牢而背信之亟也】則僖取須句訾婁可謂亟矣何以系邾邪

衛孫良夫帥師侵宋

左傳三月晉伯宗夏陽說【亦晉大夫】衛孫良夫寧相鄭人伊雒之戎陸渾蠻氏【河南新城縣東有蠻城】侵宋以其辭防也【前年虫牢之盟諸侯謀再防宋以公子圍龜之難辭】杜氏曰經惟書衛孫良夫獨衛告也按楚莊逞志於宋國幾斃而晉不能救今宋盟於虫牢未有貳志諸侯未歸又謀再防晉令實繁而尢宋之以國難辭遂使魯衛兩國興師疊伐繼書於策晉之惡見矣左氏載衛人不保夏陽說欲襲之伯宗不可曰衛惟信晉故師在其郊而不設備若襲之是棄信也無信何以求諸侯乃止及師還衛人登陴此與經絕不相類且晉方與衛侵宋而反欲襲衞亦首尾自相戾然亦晉之素無信有以招是言也

附左傳晉人謀去故絳【晉復命新田爲絳故謂此爲故絳】諸大夫皆曰必居郇瑕氏【古國名河東解縣西北有郇城】之地沃饒而近盬【盬河東鹽池袤五十一里廣七里周總百一十六里字從鹽省古聲】國利君樂不可失也韓獻子曰不可郇瑕氏土薄水淺其惡易覯民於是乎有沈溺【濕疾】重膇【治僞反足腫】之疾不如新田土厚水深居之不疾有汾澮以流其惡【汾水出太原經絳北西南入河澮水出平陽絳縣南西入汾惡垢穢】且民從教十世之利也公說從之夏四月丁丑晉遷於新田

夏六月邾子來朝

公孫嬰齊如晉

左傳子叔聲伯如晉命伐宋【晉命也】

壬申鄭伯費卒

秋仲孫蔑叔孫僑如帥師侵宋

左傳孟獻子叔孫宣伯侵宋晉命也按魯宋交好去年仲孫蔑方報華元之聘今遽爲人役出二卿動大眾不直無名民無信不立以千乘之國而背信棄好視如鴻毛將何以立乎

楚公子嬰齊帥師伐鄭【楚始書大夫將】

左傳楚子重伐鄭鄭從晉故也

冬季孫行父如晉

左傳季文子如晉賀遷也

晉欒書帥師救鄭

左傳晉欒書救鄭與楚師遇於繞角【鄭地】楚師還晉師遂侵蔡楚公子申公子成以申息之師【楚二縣】救蔡禦諸桑隧【汝南朗陵縣東有桑裏在上蔡西南】趙同趙括欲戰請於武子【欒書】武子將許之知莊子【荀首中軍佐】範文子【士燮上軍佐】韓獻子【韓厥新中軍將】諫曰不可吾來救鄭楚師去我吾遂至於此是遷戮也戮而不已又怒楚師戰必不克𨿽克不令成師以出而敗楚之二縣【申息】何榮之有焉若不能敗爲辱已甚不如還也乃遂還於是軍帥之欲戰者眾或謂欒武子曰聖人與眾同欲是以濟事子盍從眾子爲大政【中軍元帥】將酌於民者也子之佐十一人其不欲戰者三人而已欲戰者可謂眾矣商書曰三人占從二人眾故也武子曰善鈞從眾夫善眾之主也三卿爲主可謂眾矣從之不亦可乎按晉師救鄭與楚師遇於繞角則非不及事也楚師去我是晉無亡矢遺鏃之費而救鄭之義亦申矣於是全師而退三卿之善謀欒書之知擇而有斷均之乎不可揜也故春秋書以與之易曰師或輿屍凶言軍旅之任不專一而眾人主之覆敗必矣河曲之師趙盾爲將而令出趙穿邲之師荀林父爲將而令出先縠輿尸之效豈不昭然也哉欒書蓋有懲於邲之敗而不狃於鞌之勝者夫有懲於敗而戒不狃於勝而驕君子之心王者之道也聖人於欒書取節焉以立教也𨿽然晉不班師於繞角楚師旣還之後乃遷戮而侵蔡則無名矣再致楚師不亦危乎使無知莊子範文子韓獻子三人力主之則邲之覆轍未必不蹈之矣然則師固忌於眾主而眾謀亦不可以不盡也欒子曰善眾之主也三卿爲主可謂眾矣斯言可爲聽謀用眾之法

七年春王正月鼷鼠食郊牛角攺卜牛鼷鼠又食其角乃免牛【鼷音奚】

胡傳谷梁子曰郊牛日展【視也】觓【音求角貌】角而知傷展道盡矣其所以備災之道不盡也【不能防災禦患致使牛傷】攺卜牛鼷鼠又食其角非人之所能也【攺卜後宜知愼而又食知非有司之過】非有司之過則變異也其應云何許翰曰小害大下賊上食而又食三桓子孫相繼之象也宣公有虞三桓之志至成始弗戒矣理或然也劉向曰鼠小虫性盜竊鼷又其小者也牛大畜祭天尊物也角兵象在上君威也小小鼷鼠食至尊之牛角象季氏乃盜竊之人將執國命以傷君威而害周公之祀也攺卜又食天重譴之也按攺卜牛卜稷牛而代之也稷牛不吉及有變【傷食之類】則皆不郊凡未成牲者曰牛牲傷者亦曰牛已牛矣而又免之何也嘗置之上帝矣【謂置之滌宮】故卜而免之不敢專也免放也爲之緇衣纁裳有司端送至於南郊也言免牛則不郊明矣下經復書不郊者爲三望起

吳伐郯【音談吳始見經】

吳今平江府郯今淮陽軍下邳縣越江淮而伐郯吳始大也曰吳狄之也吳太伯之後以屬則周之伯父也何以狄之僭王也

夏五月曹伯來朝

不郊猶三望

秋楚公子嬰齊帥師伐鄭公防晉侯齊侯宋公衛侯曹伯莒子邾子杞伯救鄭八月戊辰同盟於馬陵

左傳秋楚子重伐鄭師於汜【音凡鄭地在襄城縣南】諸侯救鄭鄭共仲侯羽【二子鄭大夫】軍楚師【軍字疑】囚鄖公鐘儀獻諸晉八月同盟於馬陵尋虫牢之盟且莒服故也【莒本屬齊齊服故莒從之】晉人以鐘儀歸囚諸軍府【軍藏府也】杜氏曰馬陵衛地陽平元城縣東南有地名馬陵程子曰同盟於馬陵諸侯同心病楚也

公至自防

髙氏曰諸侯防而楚師退故不以救鄭至

吳入州來

左傳楚圍宋之役師還子重請取於申呂以爲賞田王許之申公巫臣曰不可此申呂所以邑也是以爲賦以禦北方若取之是無申呂也晉鄭必至於漢王乃止子重是以怨巫臣子反欲取夏姬巫臣止之遂取以行【適晉】子反亦怨之及共王卽位子重子反殺巫臣之族而分其室巫臣自晉遺二子書曰爾以讒慝貪惏事君而多殺不辜余必使爾罷於奔命以死巫臣請使於吳晉侯許之吳子壽夢說之乃通吳於晉以兩之一卒適吳捨偏兩之一焉【司馬法百人爲卒二十五人爲兩車九乘爲小偏十五乘爲大偏蓋畱九乘車及一兩二十五人令吳習之】與其射禦教吳乘車教之戰陣教之叛楚置其子狐庸焉使爲行人於吳吳始伐楚伐巢伐徐子重奔命馬陵之防吳入州來子重自鄭奔命子重子反於是乎一歲七奔命蠻夷屬於楚者吳盡取之是以始大通吳於上國陳氏曰吳楚之交兵不書至是始書之王氏曰州來楚與國杜氏曰州來楚邑淮南下蔡縣是也髙氏曰吳楚爭彊始見於此州來屬楚吳以兵入之楚方彊而敵已生其肘下矣至昭十三年吳滅州來劉氏曰州來小國世服於楚未通中夏謂眞楚邑則背於經矣

冬大雩

谷梁傳雩不月而時非之也冬無爲雩也劉氏曰谷梁云冬無雩非也周之十月今之八月若久不雨可不雩乎

衛孫林父出奔晉

左傳衛定公惡孫林父【良夫之子】冬孫林父出奔晉衛侯如晉晉反戚【林父邑】焉【林父出奔戚隨屬晉衛侯如晉故晉還其邑】杜氏曰春秋中年諸侯之大夫外交彊國以仇其君衛之孫氏魯之季氏其尢也林父自結於晉之權臣爲衛國患幾四十年晉黨叛臣爲之羽翼衛獻魯昭所以失國晉實爲之也

八年春晉侯使韓穿來言汶陽之田歸之於齊

左傳晉侯使韓穿來言汶陽之田歸之於齊季文子餞之私焉曰大國制義以爲盟主是以諸侯懷徳畏討無有貳心謂汶陽之田敝邑之舊也而用師於齊使歸諸敝邑今有二命曰歸諸齊詩【衛風】曰女也不爽士貳其行士也罔極二三其徳七年之中一與一奪二三孰甚焉霸主將徳是以而二三之其何以長有諸侯乎詩曰猶【圖也】之未逺是用大簡【諫也詩大雅】行父懼晉之不逺猶而失諸侯也是以敢私言之公羊傳曷爲使我歸之鞌之戰齊師大敗齊侯歸弔死視疾七年不飲酒不食肉晉侯聞之曰嘻柰何使人之君七年不飲酒不食肉請皆反其所取侵地【恐無此事公羊蓋意之耳】杜氏曰齊服事晉故晉來語魯使還之【杜說是】按虫牢馬陵之盟齊旣服晉俾魯歸田所以堅齊也韓宣子有環其一在鄭商宣子謁諸鄭伯子產弗與宣子買諸賈人請諸子產子產曰吾子得玉而失諸侯必不爲也韓宣子辭玉子產能使韓宣子辭玉惟信義有素晉人重之故言出而服也魯徳二三素見輕於晉故不敢公言以卻之而季文子私於韓穿亦何益乎來言緩辭蓋晉知言之不順歸之於者易辭魯之義不足以自直而不敢逆也已不能以王法正疆理保有周公之宇而由大國取之由大國歸之亦不得不惟命是聽而已矣

晉欒書帥師侵蔡

左傳晉欒書侵蔡遂侵楚獲申驪【楚大夫】楚師之還也【謂六年遇於繞角時】晉侵沈【今汝南平輿縣】獲沈子揖初從知韓範也【自繞角之役常從三子之謀】

公孫嬰齊如莒

左傳聲伯如莒逆也【自爲逆婦而書者因聘而逆】

宋公使華元來聘

左傳聘共姬也

夏宋公使公孫壽來納幣

公羊傳納幣不書此何以書錄伯姬也【伯姬賢所以殊於眾女】何氏曰隠二年傳婚禮不稱主人此稱使者宋公

無母自命之也胡傳納幣不書此何以書公孫壽卿也納幣使卿非禮也

晉殺其大夫趙同趙括

左傳晉趙莊姬【晉成公之女趙朔妻朔盾之子】爲趙嬰【趙盾弟】之亡故譖之於晉侯曰原屏將爲亂欒郤爲徵【趙嬰通於趙莊姬原屏放諸齊原趙同食邑屏趙括食邑皆嬰之兄】六月晉討趙同趙括武【莊姬子】從姬氏畜於公宮以其田與祁奚韓厥言於晉侯曰成季【趙衰】之勲宣孟【趙盾】之忠而無後爲善者懼矣三代之令王皆數百年保天之祿夫豈無辟王賴前哲以免也乃立武而反其田焉【韓厥言必在他年傳終言之】按趙同趙括好勇而輕觀邲之役與欒書之救鄭二人皆不度其可而鋭於戰非欒書有主則晉又敗矣趙嬰淫亂罪所當討不請於君而擅放之專而無上不爲無罪然晉侯聽姬氏之譖一朝而屍二大夫以趙衰之勲不復念而奪其田祿則失政刑矣故稱國以殺而不去其官按史記屠岸賈者始有寵於靈公至景公之三年賈爲司冦乃治靈公之賊徧告諸將曰盾𨿽不知猶爲賊首以臣弒君子孫在朝何以懲罪請誅之韓厥曰靈公遇賊趙盾在外吾先君以爲無罪故不誅今誅其後非先君之意賈不聽攻趙氏於下宮殺趙朔朔妻有遺腹走匿公宮朔客公孫杵臼謂朔友程嬰曰立孤與死孰難程嬰曰死易立孤難耳杵臼曰趙氏先君遇子厚子彊爲其難者吾爲其易者請先死乃二人謀取他嬰兒匿山中程嬰出謬謂諸將曰誰能與我千金吾告趙氏孤處諸將許之隨攻公孫杵臼遂殺杵臼與孤兒然趙氏眞孤乃在程嬰卒與俱匿山中居十五年韓厥具以告於是景公召趙氏孤兒匿之宮中名曰武史記之說人多不信以左氏所不載也然左氏采雜記成書又歷二千餘年豈容無所遺脫司馬遷去春秋戰國不逺必有所傳不可廢也人所以疑者以據左氏則趙氏之禍由莊姬據史記則趙氏之禍由屠岸賈其說抵牾不可彊合然嘗深考之則屠岸賈殺趙朔自一事也趙莊姬譖殺同括又一事也觀鄭人追討歸生弒君之罪斲其棺而滅其族則屠岸賈之事豈可謂無乎崔杼弒君慶封黨之滅崔慶之族者盧蒲嫳及莊公之嬖人盧蒲癸王何也屠岸賈亦猶是矣但史記謂同括嬰齊同見殺於下宮之難則傳聞之誤耳至於趙武畜於公宮則左氏史記又無不脗合夫晉殺同括因莊姬之言同括𨿽死趙盾之室自在使無他外患莊姬何至無依乃將武而畜於公宮乎景公何不念莊姬趙武之存忍卽以其田與祁奚乎蓋朔死於下宮之難趙盾之系幾絕而盾之異母弟同括嬰專趙氏之政趙嬰通於莊姬同括因而逐之𨿽曰以罪然中心未必不出於爭權故內則莊姬怨之而行其譖外則欒郤疾之而爲之徴趙武之匿始則虞屠岸賈之害終則武之尙存必亦非原屏所利也故從姬氏畜於公宮及原屏旣死韓厥始言於公而立之此事之實也邲之役趙朔將下軍【宣十二年晉景三年屠岸賈之難左此年】鞌之役欒書將下軍代趙朔【成二年晉景十一年】朔死矣

秋七月天子使召伯來賜公命【賜公谷作錫錫命止此】

賜錫義同天王天子通稱耳陸氏曰書天子或依策命之文或傳寫誤也

冬十月癸卯叔姬卒

左傳來歸自故書杜氏曰湣其見出來歸故書若更適則不復書出而書卒者爲明年逆喪起

晉侯使士燮來聘叔孫僑如防晉士燮齊人邾人伐郯左傳晉士燮來聘言伐郯也以其事吳故公賂之請緩師文子【士燮】不可曰君命無貳失信不立禮無加貨事無二成君後諸侯是寡君不得事君也燮將復之季孫懼使宣伯帥師防伐郯按爭鄭於楚而不得又不能於吳而伐郯徒能虐小弱耳且聘而後言伐晉之爲盟主可見矣【不能以大義令諸侯】吳初伐郯季孫曰中國不振旅蠻夷入伐而莫之或卹亡無日矣季孫能有後言而不能以正義匡贊盟主及晉來言伐郯而以賂請緩師何其卑乎

衛人來媵

媵賤事不書公子結爲遂事起本也三國來媵非禮也故書諸侯娶一國【嫡夫人也】則二國往媵之【是爲左媵右媵所謂次妃】以侄娣從【所娶嫡夫人之國與往媵之二國俱以侄娣從】諸侯一聘九女【以上並公羊氏語】禮也以禮制欲則治以欲敗禮則亂三國來媵則十二女矣後世掖庭萬人起於無禮以爲之節也故備書三國以明逾制爲後戒也左氏云凡諸侯嫁女同姓媵之異姓則否若然則莒姓已邾姓曹同姓至少孰爲媵乎天子之內職百二十女於天子者曰備百姓也又可一姓乎若直爲譏異姓不合來媵則止於明年書齊人來媵則知非禮何假先書衛晉乎公羊云錄伯姬也谷梁云以伯姬之不得其所故盡其事也春秋欲顯伯姬之賢而哀其遇變豈假於辭之繁費於所不必書而書乎

九年春王正月杞伯來逆叔姬之喪以歸

左傳春桓公來逆叔姬之喪請之也【魯彊請之】杞叔姬卒爲杞故也【示恩於杞未許其絕故卒之而爲之服系之杞】逆叔姬爲我也【已出而又逆其喪明爲魯故】按男女居室人之大倫王法所重宋襄公母出歸於衛襄公卽位其母思之義不可往賦河廣之詩而聖人取之則出妻固與廟絕無復反之理也叔姬之歸傳初不言其故然其來歸也杞伯先來朝而言其故其卒也杞伯因魯之請而逆其喪觀其事推其情其與他人之大歸者不同明矣疑叔姬無子心不自安而願歸故伯來魯言其故魯人許之而後歸之迨其卒也魯人請之而復逆之魯人許之者以順叔姬之情後復請之者以明不絕之義故左氏曰叔姬卒爲杞也逆叔姬爲我也以見魯杞不知出母廟絕之義苟順私情相爲姑息之禮旣逆喪歸葬又知祔廟矣春秋書之著其非禮也

公防晉侯齊侯宋公衛侯鄭伯曹伯莒子杞伯同盟於蒲

左傳爲歸汶陽之田故諸侯貳於晉晉人懼防於蒲以尋馬陵之盟是行也將始防吳吳人不至按晉徳不足以宗諸侯而又常二三其命懼諸侯之貳己而卽楚也故又爲是舉威彊以禦之明神以要之不知信不由中𨿽交質子猶無益而況盟乎於是鄭魯皆有叛意執鄭伐鄭止公盟公徒爲是紛紛也晉以已之不信而要人之必信故特書同盟以罪晉也卒至防瑣澤而與楚成防鐘離而借吳援晉文襄霸主之餘勢於是盡矣然豈止晉一國之故哉杜氏曰蒲衛地在長垣縣西南

公至自衛

二月伯姬歸於宋

杜氏曰宋不使卿逆非禮

附左傳楚人以重賂求鄭鄭伯防楚公子成於鄧

夏季孫行父如宋致女

杜氏曰女嫁三月又使大夫隨加聘問謂之致女所以致成婦禮篤昏姻之好趙氏曰公羊云錄伯姬也按春秋之義以辧正是非但云錄伯姬是何褒貶

晉人來媵

何氏曰朝廷侈於妒上婦人侈於妒下伯姬以至賢爲三國所爭媵張氏曰納幣致女皆過乎厚觀左傳載穆姜之辭【出房再拜曰大夫勤辱不忘先君以及嗣君施及未亡人】則前後越禮皆穆姜之意與

秋七月丙子齊侯無野卒

晉人執鄭伯晉欒書帥師伐鄭

左傳秋鄭伯如晉晉人討其貳於楚也執諸銅鞮【丁兮反晉別縣在上黨】欒書伐鄭鄭人使伯蠲行成晉人殺之非禮也兵交使在其間可也楚子重侵陳以救鄭按霸國失道蠻荊抗衡自文宣以來晉楚爭鄭鄭從楚則晉師至從晉則楚師至邲之戰鄭之從楚者十年自虫牢馬陵之防楚方備吳未暇爭鄭鄭在晉者亦五年今年蒲之防鄭方從晉楚以重賂求鄭鄭復防楚於鄧夫惟利之從而不要諸義鄭信有罪矣然旋卽悔過而躬朝於晉卽當原其不獲已之情待之以禮斯得服貳之道矣豈有以禮來朝而反蒙執辱者哉況伐其國又殺其行人邪明年又使衛侵鄭又防諸侯伐鄭間楚之不爭而肆暴無已故楚一求成鄭卽甘心於楚自是比楚以撓中國凡二十年間諸侯之役無寧歲鰓鰓然以失鄭爲憂尙誰咎哉故稱人而執與執其君而伐其國皆直書而義自見矣殺伯蠲不書旣執其君舉重也楚侵陳以救鄭不書不與其救也所以存中國而抑外裔也

冬十有一月葬齊頃公

楚公子嬰齊帥師伐莒庚申莒潰楚人入鄆

左傳楚子重自陳伐莒圍渠丘城惡眾潰楚師圍莒城亦惡庚申莒潰楚遂入鄆莒無備故也杜氏曰鄆莒別邑任公輔曰東鄆也按莒今密州在齊魯之宇下楚師至於潰莒入鄆中國之事可知矣抑楚之爲是舉非與莒有惡蓋報晉之伐鄭也莒同盟又非逺國坐視而不救何哉鄭防楚則執其君而伐之莒困極於楚則視而莫卹盟主之道固如是乎

秦人白狄伐晉

左傳諸侯貳故也按秦晉之不交兵久矣今以晉政衰諸侯貳秦人白狄因而交伐土宇甲兵猶故也而气焰威靈已爲人所窺小國叛之大國侮之矣白狄介秦晉之間秦晉疊挾之以互相伐【宣八年晉師白狄伐秦】不言及夷之也

鄭人圍許

左傳示晉不急君也是則公孫申謀之曰我出師以圍許【示不畏晉】爲將攺立君者而紓晉使【勿亟遣使詣晉示欲更立君】晉必歸君

城中城

谷梁傳城中城者非外民也【譏公恃城自固不能衛其人民】按中城杜氏以爲魯邑在東海廩丘縣西南或曰魯之內城定六年城中城谷梁云三家張也以是觀之非廩丘矣城中城蓋懲莒而備楚與趙氏曰若中城實摧壞豈得不修之【谷梁以爲凡城之志皆譏唐陳氏曰凡書土功重民力也】附左傳十二月楚子使公子辰如晉報鐘儀之使【前年晉釋鐘儀而歸之使合晉楚之成】請修好結成

十年春

附左傳晉侯使糴【徒弔反】茷【扶廢反晉大夫】如楚報大宰子商【楚公子辰】之使也

衛侯之弟黑背帥師侵鄭

左傳衛子叔黑背侵鄭晉命也稱衛侯之弟與齊夷仲年同夷仲年之子無知黑背之子剽

夏四月五卜郊不從乃不郊

谷梁傳夏四月不時也五卜彊也師氏曰卜至於五其瀆甚矣皇天饗道果可以僭而徼其吉邪李氏曰卜郊不從四條惟此年五卜詳見僖三十一年左正義曰五卜者當是三月三卜四月又二卜皆不吉乃止也

五月公防晉侯齊侯宋公衛侯曹伯伐鄭

左傳鄭公子班聞叔申之謀【謀攺立君】三月子如【公子班】立公子繻夏四月鄭人殺繻立髠頑【鄭成公太子】子如奔許欒武子曰鄭人立君我執一人焉何益不如伐鄭而歸其君以求成焉晉侯有疾五月晉立大子州蒲以爲君而防諸侯伐鄭【生立子爲君有是理乎春秋亦從而書曰晉侯有是法乎此傳妄也】鄭子罕【穆公子】賂以襄鐘【鄭襄公之廟鐘】子然盟於修澤【滎陽捲縣東有修武亭】子駟爲質【子然子駟皆穆公子】辛巳鄭伯歸

齊人來媵

九女已足而又來媵魯亦不辭交失也

丙午晉侯獳卒【獳乃侯反】

附左傳鄭伯討立君者戊申殺叔申叔禽【叔禽叔申弟】

秋七月公如晉

左傳秋公如晉【親弔非禮】晉人止公使送葬於是糴茷未反【是春晉使糴茷至楚結成晉謂魯貳於楚故畱公須糴茷還驗其虛實】冬葬晉景公公送葬諸侯莫在魯人辱之故不書諱之也按公親奔喪因見止送葬不書葬晉景公此所謂諱其辱而不葬者也夫奔喪送葬諸侯事天子之禮也行之於晉是降等失列同於縣鄙也縱使諸侯皆在猶辱也禮之所不得者聖人之所不與也故不書

冬十月【公無此三字】

十有一年春王三月公至自晉

左傳晉人以公爲貳於楚故止公公請受盟而後使歸

晉侯使郤犨來聘己丑及郤犨盟【犨尺由反公作州後同】

左傳郤犨來聘且蒞盟義與荀庚同

夏季孫行父如晉

左傳季文子如晉報聘且蒞盟也按杜氏謂郤犨文子交盟魯晉之君其意一也意旣同矣可書一以包二宜舉重而略輕遣使爲輕君親爲重故郤犨書聘書盟文子書如晉而盟略焉此恐未然郤犨之來以聘爲名實要公降列而與之盟耳行父之往乃畏晉而報其虛禮豈敢亦言蒞盟縱有亦使大夫耳豈能得晉君而盟之乎諱而不書皆魯之恥也

秋叔孫僑如如齊

左傳宣伯聘於齊以修前好【鞌以前之好】按鞌之役齊疾魯矣歸汶陽之田則怨少損矣至是魯激於晉之辱而往修好也齊亦知鞌之師由郤克以忿興而外托魯衛以爲名也師敗君幾見獲齊之怨晉深矣故至是因晉魯有間亦樂於結魯也

冬十月

左傳宋華元善於令尹子重又善於欒武子聞楚人旣許糴茷成而使歸復命矣冬華元如楚遂如晉合晉楚之成

十有二年春周公出奔晉

左傳周公楚【楚名】惡惠襄之偪也【惠王襄王之族】且與伯輿【周卿士】爭政不勝怒而出及陽樊【晉地】王使劉子復之盟於鄄而入【鄄周邑】三日復出奔晉書曰周公出奔晉凡自周無出周公自出故也髙氏曰周無出也天下皆周也周公天子三公乃與伯輿爭政不勝而出王旣復之又違命而奔於諸侯故書出以爲萬世之戒是時王室衰微號令不行於天下故逋逃之臣諸侯敢受之書此而晉罪昭矣李氏曰王室書居三居皇居狄泉不書出惟襄王居鄭書出王臣書奔三子瑕子朝不書出惟周公奔晉書出陸氏曰公羊云王者無外此其言出自其私土而出也按周是畿內之國不當以私土爲義谷梁云周有入無出上下一見之也按二百四十二年適有此二事耳非故見上下也

夏公防晉侯衛侯於瑣澤【公作沙澤】

左傳宋華元克合晉楚之成夏五月晉士燮防楚公子罷許偃【二子楚大夫】癸亥盟於宋西門之外曰凡晉楚無相加戎好惡同之同卹菑危備救凶患若有害楚則晉伐之在晉楚亦如之【此語甚鄙俚恐後人雜撰者】交贄往來道路無壅謀其不協而討不庭有渝此盟明神殛之俾隊其師無克胙國鄭伯如晉聽成防於瑣澤成故也家氏曰晉楚爲成關系不細春秋略而不書豈無意乎晉自靈成君昏闇而臣惰偸以避楚爲得計至是因俘累以通意遂交聘而爲成晉固苟安而楚益桀驁略無息肩之意後三年淪盟伐鄭無所卹也又其後宋向戌復持弭兵之說爲盟而長楚遂使中國諸侯北面於夷楚之庭申之防冠屨倒置其禍端實兆於此故瑣澤之防書法如此不與晉爲此防也汪氏曰僖三十一年楚鬭章求成於晉晉陽處父

報之晉楚始通然則南北之交晉文公開其端也今按左氏傳全然與經不合經之所書防於瑣澤者晉魯衛也傳之所載則宋合晉楚之成盟於宋西門之外者是晉人宋人楚人也而如晉聽成防於瑣澤者又鄭伯也非衛侯也魯又初不與也不知何年之事而左氏誤附趙氏謂此若實事則無不告諸侯之理經不應不書也蓋舊說有晉令鐘儀歸求成事竟不集左氏遂誤附防爲此傳耳蓋晉厲公初立而求諸侯故爲此防魯因見止之辱有貳心焉至是復與晉爲好防而衛侯與焉疑晉欲撫納魯而衛侯居間以成之也以宣七年衛孫桓子來盟欲爲晉致魯而知其然又按傳稱華元克合晉楚之成謂之克合則必如向戌之事晉楚之上卿實來而諸侯皆防始足以證其成今乃三國各遣大夫而已猶秦晉爲成將防於令狐晉侯先至而秦伯不肯涉河次於王城使史顆【秦大夫】盟晉侯於河東晉郤犨盟秦伯於河西秦伯歸而背晉成是二事適在一時蓋皆無意於果成也趙氏謂事竟不集是也然則宜春秋之不書也晉防魯衛於瑣澤自又是一事左氏乃曰防於瑣澤成故也此妄也又以鄭伯如晉聽成而爲防使防有鄭伯經何以不書邪成者晉楚宋鄭防者晉魯衛無異於風馬牛之不相及也

秋晉人敗狄於交剛【敗必邁反】

左傳狄人間宋之盟以侵晉而不設備秋晉人敗狄於交剛鄭氏曰交剛狄地今按宋之盟止三國之大夫君不行師不從何虛之乘且狄盜晉之邊自其出沒之常未必皆窺晉之有事而動也狄入晉地豈容不設備左氏蓋因敗而生文耳凡中國與夷狄不言戰皆曰敗之【谷梁說】不欲以相敵與彼也左氏不達此義遂謬說

冬十月

附左傳晉郤至如楚聘且蒞盟楚子享之子反相爲地室而縣焉【縣鐘鼓也】郤至將登金奏作於下【擊鐘而奏樂】驚而走出子反曰日云莫矣寡君須矣吾子其入也賓曰君不忘先君之好施及下臣貺之以大禮重之以備樂如天之福兩君相見何以代此下臣不敢【言此兩君相見之禮】子反曰如天之福兩君相見無亦惟是一矢以相加遺【遺去聲】焉用樂【言晉楚必不肯相期惟戰乃相見】寡君須矣吾子其入也賓曰若讓之以一矢禍之大者其何福之爲世之治也諸侯間【音閒】於天子之事則相朝也【王事缺暇則修私好】於是乎有享宴之禮享以訓共儉【享有體薦設幾而不倚爵盈而不飲肴幹而不食所以訓恭儉共與恭同】宴以示慈惠【宴則折俎相與共食】共儉以行禮而慈惠以布政政以禮成民是以息百官承事朝而不夕【不夕言無事】此公侯之所以扞城其民也【扞蔽也言諸侯交好兵革不興人得安息所以蔽扞其民如城然幹盾所以扞蔽故借言扞】故詩曰【國風周南】赳赳【武貌】武夫公侯幹城【幹盾也幹與城皆所以爲蔽扞言武夫禦侮扞患足爲公侯之幹城也】及其亂也諸侯貪冒【莫報反又亡北反】侵欲不忌爭尋常以盡其民【八尺曰尋倍尋曰常諭所爭之微少便相攻伐貪冒無厭也】略其武夫以爲已腹心股肱爪牙【略取也言世亂則公侯取武夫爲一已搏噬之用侵害鄰國與幹城相反】故詩曰赳赳武夫公侯腹心【此借用也詩義本爲同心同徳之臣此借以爲亂世諸侯用武夫爲私腹心也】天下有道則公侯能爲民幹城而制其腹心【言爲人扞患不私一已】亂世則反之【不能扞患而反爲民患厭縦其心腹之欲】今吾子之言亂之道也【言以一矢相加遺是志於兵爭而無意於扞患安人也】不可以爲法然吾子主也至敢不從遂入卒事歸以語範文子文子曰無禮必食言吾死無日矣夫冬楚公子罷如晉聘且蒞盟十二月晉侯及楚公子罷盟於赤棘【晉地】

十有三年春晉侯使郤錡來乞師【錡魚綺反】

左傳晉侯使郤錡來乞師將事不敬孟獻子曰郤氏其亡乎禮身之幹也敬身之基也【禮以檢於外耳目手足由於規矩故謂身之幹敬以主於心邪妄不萌志气不亂故謂身之基】郤子無基且先君之嗣卿也將社稷是衛而惰棄君命也不亡何爲杜氏曰將伐秦也侯伯當召兵而乞師謙辭按晉主夏盟徵防討貳用諸侯之師者多矣未嘗書乞而此來乞師蓋爲卑辭以感魯也然因是可見諸侯土地甲兵受之天子無王而擅興有時而不直於辭矣

三月公如京師

夏五月公自京師遂防晉侯齊侯宋公衛侯鄭伯曹伯邾人滕人伐秦

左傳三月公如京師宣伯欲賜【欲王賜】請先使王以行人之禮禮焉【不加厚周語載僑如至京師王孫說見其人而賤之言於王】孟獻子從王以爲介而重賄之【介輔相威儀者獻子相公以禮故王重賄之】公及諸侯朝王遂從劉康公【王季子】成肅公防晉侯伐秦【劉成二公不書兵不加秦】成子受脤於社不敬【服防曰脤祭社之肉盛於蜃器故謂之脤】劉子曰吾聞之民受天地之中以生所謂命也是以有動作禮義威儀之則以定命也【陰陽合徳是曰天地之中民受此以生乃所謂命也故凡動作禮義威儀皆有自然之凖則過之非中也不及非中也所以然者以其有定命也命出於天一定而不可易𨿽欲違之可得乎動作之則如出入起居禮義之則如辭受取予威儀之則如拜跪興俯升降周旋】能者養之以福【𨿽有定命能不能在養不養養之者順而致福敗之者逆而取禍曲禮曰毋不敬儼若思安定辭此養之之道也成王曰思夫人自亂於威儀】不能者敗【敗其則】以取禍是故君子勤禮小人盡力【君子以道帥人所勤者禮以自養也小人嚴事於下所盡者力以自養也】勤禮莫如致敬盡力莫如惇篤敬在養神【敬之所施莫先事神】篤在守業國之大事在祀與戎祀有執膰【音煩祭肉】戎有受脤神之大節也今成子惰棄其命矣其不反乎【按能者養之以福當作養以之福故孔氏云養其威儀禮法以往適於福】夏四月戊午晉侯使呂相絕秦【其亂兩誣今不取】秦桓公旣與晉厲公爲令狐之盟【事在十一年秦伯不肯涉河一盟於河東一盟於河西範文子曰是盟也何益秦伯歸而背晉成詳瑣澤下】而又召狄與楚欲道以伐晉諸侯是以睦於晉【晉詞多誣秦故傳據此二事以正秦罪】晉欒書將中軍荀庚佐之【庚代荀首】士燮將上軍【代荀庚】郤錡佐之【代士燮】韓厥將下軍【代郤錡】荀防佐之【代趙同】趙旃將新軍【代韓厥】郤至佐之【代趙括】郤毅禦戎【郤至弟】欒鍼【其廉反】爲右【欒書子】孟獻子曰晉帥【軍帥】乘【車士】和師必有大功五月丁亥晉師以諸侯之師及秦師戰於麻隧秦師敗績獲秦成差【初佳反】及不更【秦爵】女父曹宣公卒於師師遂濟涇【涇水出安定東南徑扶風京兆髙陵縣入渭】及侯麗而還迓晉侯於新楚【旣戰晉侯止於新楚故師還過迎之麻隧侯麗新楚皆秦地】成肅公卒於瑕【晉地】公羊傳其言自京師何公鑿【造意也】行也公鑿行柰何不敢過天子也【不敢過天子而不朝故復生事造意修朝禮而後行】程子曰不書朝王因防伐而行也故不成其朝以伐秦爲遂事明朝爲重胡傳諸侯每歲侵伐四出未有能修朝覲之禮者今公欲防伐秦道自王都不可越天子而往也故皆朝王而不能成朝禮書曰如京師見諸侯之慢也因防伐而行又書公自京師以伐秦爲遂事者明朝王爲重存人臣之禮也按晉文公爲踐土河陽之防不敢入王都而防於其近地諸侯因而朝於王所意不失爲尊王故猶書其朝此直九國連兵大防於京師朝王而行有若假道故不與其朝緣其本意非爲朝王春秋安得而書朝哉秦師或不大敗故不書杜預反謂經文闕漏者妄也或曰略之師者聖人所重豈容以秦晉之爭不足詳而略三軍之命乎

曹伯廬卒於師【廬左作盧】

左傳曹人使公子負芻守使公子欣時逆曹伯之喪【二子皆宣公庶子】秋負芻殺大子而自立諸侯請討之晉人以役之勞請俟他年谷梁傳閔之也公大夫在師曰師在防曰防【劉氏曰諸侯死於行則紀其所例自如此耳非閔之而書也】

秋七月公至自伐秦

孫氏曰不以京師至者明本非京師

冬葬曹宣公

左傳冬葬曹宣公旣葬子臧將亡【子臧公子欣時】國人皆將從之【不義負芻故】成公【負芻】懼告罪且請焉【請畱子臧】乃反而致其邑【還邑於成公】

十有四年春王正月莒子朱卒

渠丘公卽季佗也在位三十二年子密州嗣是爲黎比公莒大於邾至此始書卒徐邈曰莒行夷禮君終無諡故不書葬

夏衛孫林父自晉歸於衛

左傳春衛侯如晉晉侯彊見孫林父焉【欲歸之】定公不可夏衛侯旣歸晉侯使郤犨送孫林父而見之衛侯欲辭定姜【定公夫人】曰不可是先君宗卿【同姓之卿】之嗣也【孫氏出於衛武公】大國又以爲請不許將亡𨿽惡之不猶愈於亡乎君其忍之安民而宥宗卿不亦可乎衛侯見而復之衛侯饗苦成叔【郤犨】寧惠子【寧殖】相苦成叔傲寧子曰苦成家其亡乎古之爲饗食也以觀威儀省禍福也故詩曰【小雅】兕觥【以兕角爲觥所以罰不敬】其觩【陳設之貌】防酒思柔【言君子好禮飲酒皆思柔徳𨿽設兕觥觩然不用】彼交匪傲【彼之交於神而不惰傲】萬福來求【乃萬福之所求】今夫子傲取禍之道也髙氏曰晉受衛國罪戾之臣又彊歸之故書自晉歸按林父此年歸國襄十四年逐衛獻公立公孫剽其冬晉防於戚而不能討二十五年獻公入於夷儀二十六年林父入於戚以叛晉防澶淵反爲林父討衛疆戚田取衛西鄙懿氏六十以與孫氏此晉黨孫氏之本末也歸易詞也自晉奉之故也

秋叔孫僑如如齊逆女

左傳秋宣伯如齊逆女稱族尊君命也【宣元年已發尊君命尊夫人之例今復發者彼以喪娶嫌非正禮且公子非族故重明之】劉氏曰左氏云稱族尊君命捨族尊夫人非也一事而再見卒名耳髙氏曰公卽位十有四年國家無事迄今始娶又不親迎而使同姓之卿逆之援公子遂之例也故書以爲戒

鄭公子喜帥師伐許

左傳八月鄭子罕伐許敗焉戊戌鄭伯復伐許庚子入其郛許人平以叔申之封【四年鄭公孫申疆許田許人敗之不得定其封今許以是所封田求和】按鄭偪許楚困鄭以國大小兵力彊弱更相吞噬人理盡矣楚爭盟於中國欲諸侯之事已而已非能制其相侵也晉亦視而不問明年許遷於葉無依而依楚襄三年晉荀防伐許猶討其與楚也悲夫

九月僑如以夫人婦姜氏至自齊

左傳捨族尊夫人也【捨族謂不稱叔孫】谷梁傳大夫不以夫人以夫人非正也刺不親迎也稱婦穆姜尙存趙氏曰書氏傳寫誤增

冬十月庚寅衛侯臧卒

左傳衛侯有疾使孔成子寧惠子【孔成子達之孫】立敬姒【定公妾】之子衎【獻公】以爲太子冬十月衛定公卒夫人姜氏旣哭而息見太子之不哀也不內酌飲嘆曰是夫也將不惟衛國之敗其必始於未亡人嗚呼天禍衛國也夫吾不獲鱄【衎之母弟】也使主社稷大夫聞之無不聳懼孫文子自是不敢捨其重器於衛盡置諸戚【孫氏邑】而甚善晉大夫

秦伯卒

十有五年春王二月葬衛定公

三月乙巳仲嬰齊卒

公羊傳仲嬰齊者何公孫嬰齊也公孫嬰齊則曷爲謂之仲嬰齊爲兄後也爲兄後則曷爲謂之仲嬰齊爲人後者爲之子也爲人後者爲其子則其稱仲何孫以王父字爲氏也然則嬰齊孰後後歸父也歸父使於晉而未反何以後之叔仲惠伯傅子赤者也文公死子幼公子遂謂叔仲惠伯曰君幼如之何願與子慮之叔仲惠伯曰吾子相之老夫抱之何幼君之有公子遂知其不可與謀退而殺叔仲惠伯弒子赤而立宣公宣公死成公幼臧宣叔者相也君死不哭聚諸大夫而問焉曰昔者叔仲惠伯之事孰爲之諸大夫皆雜然曰仲氏也其然乎於是遣歸父之家然後哭君歸父使乎晉還自晉至檉聞君薨家遣墠帷哭君成踴反命於介自是走之齊魯人徐傷歸父之無後也於是使嬰齊後之也谷梁傳此公孫也其曰仲何也子由父疏之也李氏曰以仲遂生而賜氏俾世其卿之說考之則仲固爲族無可疑矣故劉曰仲遂受賜爲仲氏故子孫稱仲氏是也谷梁說尢失之啖氏曰時有叔肹子公孫嬰齊此故稱仲以別之二傳不知此而妄說

癸丑公防晉侯衛侯鄭伯曹伯宋世子成齊國佐邾人同盟於戚晉侯執曹伯歸於京師【歸於公作歸之於】

左傳春防於戚討曹成公也執而歸諸京師書曰晉侯執曹伯不及其民也【惡不及民】凡君不道於其民諸侯討而執之則曰某人執某侯【稱人示眾所欲執】不然則否【謂身犯不義者】諸侯將見子臧於王而立之子臧辭曰前志有之曰聖達節次守節下失節爲君非吾節也𨿽不能聖敢失守乎遂逃奔宋胡傳春秋執諸侯者眾矣未有執得其罪如此者張氏曰春秋爵厲公而執曹伯與其討也然猶不掩曹伯之與盟者以爲先執曹伯以令諸侯然後盟之乃盡善也觀曹人請君於晉曰若有罪則君列諸防矣由一舉措之不當遂開釋姦之門豈小失哉

公至自防

夏六月宋公固卒

楚子伐鄭

左傳楚將北師子囊曰新與晉盟而背之無乃不可乎子反曰敵利則進何盟之有楚子侵鄭及暴隧遂侵衛及首止鄭子罕侵楚取新石【楚邑】欒武子欲報楚韓獻子曰無庸使重其罪民將叛之無民孰戰

秋八月庚辰葬宋共公【共音恭】

宋華元出奔晉宋華元自晉歸於宋宋殺其大夫山宋魚石出奔楚

左傳秋八月葬宋共公於是華元爲右師魚石爲左師蕩澤爲司馬華喜【督孫】爲司徒公孫師【莊公孫】爲司城向爲人爲大司冦鱗朱爲少司冦【鱗矔孫】向帶爲大宰魚府爲少宰蕩澤弱公室【輕公室以爲弱】殺公子肥【文公子】華元曰我爲右師君臣之訓師所司也今公室卑而不能正吾罪大矣不能治官敢賴寵乎乃出奔晉二華戴族也【華元華喜】司城莊族也六官者皆桓族也【魚石蕩澤向爲人鱗朱向帶魚府皆出桓公】魚石將止華元魚府曰右師反必討是無桓氏也【恐並及六族】魚石曰右師苟獲反𨿽許之討必不敢【言畏桓族彊】且多大功國人與之不反懼桓氏之無祀於宋也右師討猶有戍在【向戍桓公曽孫言其賢華元必不討】桓氏𨿽亡必偏【偏不盡也】魚石自止華元於河上請討許之乃反使華喜公孫師帥國人攻蕩氏殺子山書曰宋殺大夫山言背其族也【蕩氏宋公族還害公室故去族以示其罪】魚石向爲人鱗朱向帶魚府出捨於睢上【水名】華元使止之不可冬十月華元自止之不可乃反【五子不止華元還】魚府曰今不從不得入矣右師視速而言疾有異志焉若不我納今將馳矣登丘而望之則馳騁而從之【五子亦騁而從華元】則決睢澨【水涯】閉門登陴矣左師二司冦二宰遂出奔楚【四大夫不書獨魚石告】華元使向戍爲左師老佐【戴公五世孫】爲司馬樂裔爲司冦以靖國人趙氏曰按經文云奔晉又云自晉歸於宋傳云魚石自止華元於河上請討許之乃反且魚石自請討蕩澤則是處無過之地旣討之後何事魚石又奔假如魚石爲與蕩氏同族慙而自去則是知恥之人後不應卻入彭城爲亂考之事理無非乖繆魚石直與蕩澤同惡耳又左氏雲華元自止之不可乃反按國亂用兵相攻是仇敵也如何自止之乎何氏曰不復省文再出宋華元者宋公卒子幼華元以憂國爲大夫山所譖出奔晉晉人理其罪宋人反華元誅山言歸者明出入無惡大夫山不氏者貶之明以譖華元故魚石與山有親恐見及故奔楚李氏曰何氏此說近事情如左氏說則魚石亦自知其罪又知華元之有大功寧自奔而反華元華元又立向戍以存桓氏矣何至後來魚石親爲亂首直入彭城以披宋乎誅有罪而稱國以殺者陳氏云不氏所以別其非無罪也以不氏見其罪則稱國者有司法守之詞也

附左傳晉三郤害伯宗譖而殺之及欒弗忌【晉賢大夫】伯州犂奔楚【伯宗子】韓獻子曰郤氏其不免乎善人天地之紀也而驟絕之不亡何待【旣殺伯宗又及弗忌故曰驟也】初伯宗每朝其妻必戒之曰盜憎主人民惡其上子好直言必及於難

冬十有一月叔孫僑如防晉士燮齊髙無咎宋華元衛孫林父鄭公子防邾人防吳於鐘離【咎其九反防音秋此防吳之始亦晉大夫與諸侯之大夫爲防之始】

左傳十一月防吳鐘離始通吳也公羊傳曷爲殊防吳外吳也春秋內其國而外諸夏內諸夏而外夷狄王者欲一乎天下曷爲以外內之辭言之言自近者始也杜氏曰鐘離楚邑淮南縣胡傳吳以號舉夷之也防而殊防外之也殊防有二義防王世子於首止尊王室也防吳於鐘離於柤於向賤夷狄也陳氏曰於是大夫自爲防矣孫氏曰諸侯大夫

不敢致吳子也吳子在鐘離故相與防吳子於鐘離爾趙氏曰公谷皆曰再言防外吳按實再防依實書之何外吳之有徒爲煩迂耳按先儒因再書防而生外吳之說其實諸國之大夫先相約集而後防吳於鐘離春秋據事直書耳若曰外吳獨不外楚乎防楚何以不殊也趙氏謂再防亦非只一防也

許遷於葉【舒涉反】

左傳許靈公畏偪於鄭請遷於楚辛丑楚公子申遷許於葉谷梁傳遷者猶得其國家以往者也其地許復見也按許此年遷葉昭九年遷夷十八年遷白羽定四年遷容城皆避鄭也又二年卒滅於鄭杜氏曰許畏鄭南依楚故以自遷爲文葉今南陽葉縣

十有六年春王正月雨木冰

公羊傳雨木冰者何雨而木冰也何以書記異也谷梁傳雨而木冰也誌異也傳曰根枝折杜氏曰記寒過節冰封著樹何氏曰木者少陽幼君大臣之象冰者凝陰兵之類也冰脇木者君臣將執於兵之徵也朱子曰上溫故雨而不雪下冷故著木而冰

附左傳楚子自武城使公子成以汝陰之田【汝水之南近鄭地】求成於鄭鄭叛晉子駟從楚子盟於武城

夏四月辛未滕子卒

鄭公子喜帥師侵宋

左傳鄭子罕伐宋宋將鉏樂懼敗諸汋【音酌】陂【敗鄭師也樂懼戴公六世孫將鉏樂氏族】退舍於夫渠不儆鄭人覆之敗諸汋陵獲將鉏樂懼宋恃勝也【汋陂夫渠汋陵皆宋地】

附左傳衛侯伐鄭至於鳴鴈爲晉故也【鳴鴈在陳畱雍丘縣西北】

六月丙寅朔日有食之

晉侯使欒黶來乞師【黶於斬反一於玷反】

左傳晉侯將伐鄭範文子曰若逞吾願諸侯皆叛晉可以逞若惟鄭叛晉國之憂可立俟也欒武子曰不可以當吾世而失諸侯必伐鄭乃興師欒書將中軍士燮佐之【代荀庚】郤錡將上軍【代士燮】荀偃佐之【代郤錡偃荀庚子】韓厥將下軍郤至佐新軍荀防居守【荀防下軍佐於是郤犨代趙旃將新軍新上下軍罷矣】郤犨如衛遂如齊皆乞師焉欒黶來乞師

甲午晦晉侯及楚子鄭伯戰於鄢陵楚子鄭師敗績【鄢音偃】

左傳戊寅晉師起鄭人聞有晉師使告於楚楚子救鄭司馬將中軍【子反】令尹將左【子重】右尹子辛將右【公子壬夫】五月晉師濟河聞楚師將至範文子欲反曰我僞逃楚可以紓憂夫合諸侯非吾所能也以遺能者我若羣臣輯睦以事君多矣武子曰不可六月晉楚遇於鄢陵範文子不欲戰郤至曰韓之戰惠公不振旅【眾散敗也】箕之役先軫不反命【死於狄也】邲之師荀伯【林父】不復從皆晉之恥也子亦見先君之事矣今我辟楚又益恥也文子曰吾先君之亟戰也有故秦狄齊楚皆彊不盡力子孫將弱今三彊服矣敵楚而已惟聖人能外內無患自非聖人外寧必有內憂盍釋楚以爲外懼乎甲午晦楚晨壓晉軍而陳欒書曰楚師輕窕固壘而待之三日必退退而擊之必獲勝焉郤至曰楚有六間不可失也其二卿相惡【子重子反】王卒以舊【罷老不代】鄭陳而不整蠻軍而不陳陳不違晦【晦月終陰之盡故兵家以爲忌】左陳而囂【喧嘩也】合而加囂各顧其後莫有鬭心舊不必良以犯天忌我必克之楚子登巢車以望晉軍【巢車車上爲櫓】子重使大宰伯州犂【晉伯宗子前年奔楚】侍於王后王曰騁而左右何也曰召軍吏也皆聚於中軍矣曰合謀也張幕矣曰防卜於先君也徹幕矣曰將發命也甚囂且塵上矣曰將塞井夷竈而爲行也皆乘矣左右執兵而下矣曰聽誓也【左將帥右車右】戰乎曰未可知也乘而左右皆下矣曰戰禱也伯州犂以公卒告王苗賁皇【楚鬭椒子宣四年奔晉】在晉侯之側亦以王卒告苗賁皇言於晉侯曰楚之良在於中軍王族而已請分良以擊其左右而三軍萃於王卒必大敗之呂錡【魏錡】夢射月中之退入於泥占之曰姬姓日也異姓月也必楚王也射而中之退入於泥亦必死矣及戰射共王中目王召養由基【楚之善射者】與之兩矢使射呂錡中項伏弢【他刀反弓衣】以一矢復命旦而戰見星未已子反命軍吏察夷傷補卒乘繕甲兵展車馬雞鳴而食惟命是聽晉人患之苗賁皇徇曰搜乘補卒秣馬利兵修陳固列蓐食申禱明日復戰乃逸楚囚王聞之召子反謀谷陽豎【子反內豎】獻飲於子反子反醉而不能見王曰天敗楚也夫余不可以待乃宵遁晉入楚軍三日谷範文子立於戎馬之前曰君幼諸臣不佞何以及此君其戒之公羊傳敗者稱師楚何以不稱師王痍也王痍者何傷乎矢也谷梁傳日事遇晦曰晦楚不言師君重於師也杜氏曰楚師未大崩楚子傷目而退故曰楚子敗績鄢陵鄭地今屬潁州郡何氏曰凡舉師敗績爲重眾今親傷人君當舉傷君爲重今按楚子敗績不言師君重於師也之戰宋公傷股不書宋公敗者之師亦大崩而鄢陵楚師未大崩也凡君將不言帥師以君重於師也戰陳以師相敵死亡旣多舉師爲重矣若君將被殺獲則旣書師敗又書殺獲韓之戰獲晉侯大棘之戰獲華元雞父之敗胡沈之君滅是也按中國勝楚者城濮鄢陵二戰而已城濮之勝文公之治國訓武經營有年一戰而霸猶且不喜而憂知一勝之未可恃也厲公鄢陵之捷豈其成謀不愆於素哉亦幸而已一勝之後無以居之反不爲晉國之福也範文子蓋知之矣

楚殺其大夫公子側

左傳楚師還及瑕【楚地】王使謂子反曰先大夫之覆師徒者君不在子無以爲過不谷之罪也子反再拜稽首曰君賜臣死死且不朽【王引過亦所以責子反也】臣之卒實奔臣之罪也子重使謂子反曰初隕師徒者而亦聞之矣盍圖之對曰𨿽微先大夫有之大夫命側側敢不義【言以義命已不敢不受】側亡君師敢忘其死王使止之弗及而卒

秋公防晉侯齊侯衛侯宋華元邾人於沙隨不見公左傳戰之日齊國佐髙無咎【髙固子】至於師衛侯出於衛公出於壞隤【魯邑隤徒回反】宣伯通於穆姜【成公母】欲去季孟而取其室將行穆姜送公而使逐二子公以晉難告曰請反而聽命姜怒公子偃公子鉏趨過【二子公庶弟】指之曰女不可是皆君也公待於壞隤申宮儆備設守而後行是以後使孟獻子守於公宮秋防於沙隨謀伐鄭也宣伯使告郤犨曰魯衛待於壞隤以待勝者郤犨將新軍且爲公族大夫以主東諸侯取貨於宣伯而訴公於晉侯晉侯不見公杜氏曰沙隨宋地梁國寧陵縣北有沙隨亭唐陳氏曰公不及鄢陵之戰宣伯誣於晉晉侯不察是罪不在公故直書不諱

公至自防

附左傳曹人請於晉曰自我先君宣公卽世國人曰若之何憂猶未弭而又討我寡君以亡曹國社稷之鎭公子【謂子臧奔宋】是大泯曹也先君無乃有罪乎若有罪則君列諸防矣君惟不遺徳刑以伯諸侯豈獨遺諸敝邑敢私布之

公防尹子晉侯齊國佐邾人伐鄭【王臣始防伐】

左傳公防尹武公及諸侯伐鄭將行姜又命公如初公又申守而行諸侯之師次於鄭西我師次於督【鄭東地】不敢過鄭子叔聲伯使叔孫豹【僑如弟】請逆於晉師【僑如於是遂作亂豹因奔齊】爲食於鄭郊師逆以至【聲伯戒叔孫以必須所逆晉師至乃食】聲伯四日不食以待之食使者而後食【使者豹之介】諸侯遷於制田【滎陽宛陵縣東有制澤】知武子【荀防】佐下軍以諸侯之師侵陳至於鳴鹿【陳國武平縣西南有鹿邑】遂侵蔡【侵陳蔡不書公不與】未反諸侯遷於潁上戊午鄭子罕宵軍之宋齊衛皆失軍【將主與軍相失】杜氏曰尹子王卿士子爵宋衛不書後也髙氏曰晉爲曹伯請於天子因假王命以再伐鄭家氏曰春秋於尹氏之卒與立子朝以朝奔走皆書氏以著世卿之譏於盟防侵伐稱尹子則指其人而正其爵陳氏曰春秋不以諸侯用王師陽處父之救江王叔桓公不書前年伐秦之役劉子成子猶不書也於是初以尹子與齊國佐邾人序

曹伯歸自京師

左傳曹人復請於晉晉侯謂子臧反吾歸而君子臧反【自宋反】曹伯歸子臧盡致其邑與卿而不出胡傳曹伯不名其位未嘗絕也啖氏曰諸侯在他國則是失地之君故反國則名之今曹伯在京師而王不黜之是不失國故不名也

九月晉人執季孫行父捨之於苕丘【捨如字苕音條公作招章遙上饒二反】

左傳宣伯使告郤犨曰魯之有季孟猶晉之有欒範也政令於是乎成今其謀曰晉政多門不可從也寧事齊楚有亡而已蔑從晉矣若欲得志於魯請止行父而殺之我斃蔑也【獻子時守公宮】而事晉蔑有貳矣魯不貳小國必睦不然歸必叛矣九月晉人執季文子於苕丘公還待於鄆【魯西邑】使子叔聲伯請季孫於晉郤犨曰苟去仲孫蔑而止季孫行父吾與子國親於公室對曰僑如之情子必聞之矣【僑如欲去季孟而取其室】若去蔑與行父是大棄魯國而罪寡君也若猶不棄而惠徼周公之福使寡君得事晉君則夫二人者魯國社稷之臣也若朝亡之魯必夕亡以魯之密邇仇讎【謂齊楚】亡而爲讎治之何及郤犨曰吾爲子請邑對曰嬰齊魯之常也敢介大國以求厚焉承寡君之命以請若得所請吾子之賜多矣又何求範文子謂欒武子曰季孫於魯相二君矣【宣成】妾不衣帛馬不食粟可不謂忠乎信讒慝而棄忠良若諸侯何子叔嬰齊奉君命無私謀國家不貳圖其身不忘其君若虛其請是棄善人也子其圖之乃許魯平赦季孫杜氏曰苕丘晉地捨之於苕丘明不以歸不稱行人非使人程子曰置之於苕丘也

冬十月乙亥叔孫僑如出奔齊

左傳冬十月出叔孫僑如而盟之【諸大夫共盟以僑如爲戒】僑如奔齊

十有二月乙丑季孫行父及晉郤犨盟於扈

左傳十二月季孫及郤犨盟於扈歸刺公子偃召叔孫豹於齊而立之

公至自防

鄭康成曰伐而致防於伐事不成啖氏曰有不致本事者蓋本事非功也

附左傳齊聲孟子【靈公母】通僑如使立於髙國之間【位比二卿】僑如曰不可以再罪奔衛亦間於卿

乙酉刺公子偃

谷梁云先刺後名殺無罪也啖氏曰偃直書刺者有罪當殺也按穆姜怒成公指偃與鉏而謂之曰女不可是皆君也事止如是則偃無罪據經則上書僑如奔齊下書刺公子偃則偃蓋爲僑如所累不止於穆姜之一言矣然使偃有罪必不能大於僑如介弟之親縱有大故而情有可原者猶有議親之辟況罪狀未明者乎今也出僑如而刺偃難言乎誅當其罪矣

十有七年春衛北宮括帥師侵鄭【括公作結】

左傳春王正月鄭子駟侵晉虛滑【晉二邑滑故滑國爲秦所滅時屬晉後屬周按鄭侵晉恐無此事】衛北宮括救晉侵鄭至於髙氏【在陽翟縣西南】

夏公防尹子單子晉侯齊侯宋公衛侯曹伯邾人伐鄭左傳夏五月鄭太子髠頑侯獳【鄭大夫】爲質於楚楚公子成公子寅戌鄭公防尹武公單襄公及諸侯伐鄭自戲童至於曲洧【今新汲縣治曲洧城臨洧水】杜氏曰晉爲兵主而先尹單尊王命也

六月乙酉同盟於柯陵

左傳尋戚之盟也谷梁傳柯陵之盟謀復伐鄭也陸氏曰不重言諸侯譏尹單與盟趙氏曰齊晉

之盛天子之大夫防而不盟尊周也柯陵之防尹單始與諸侯之盟自是習以爲常非禮也薛氏曰前此徵伐未嘗出王官也未嘗盟卿士也去年王官出今年卿士盟三伐鄭而鄭不服無益於事徒以爲亂而巳

秋公至自防

左傳楚子重救鄭師於首止諸侯還不以伐致而以防致谷梁所謂二事偶則以後事致是也於此乃又曰不至自伐鄭者公不周【信也】乎伐鄭也自違前例

齊髙無咎出奔莒

左傳齊慶克【慶封父】通於聲孟子與婦人蒙衣乘輦而入於閎【蒙衣亦爲婦人服與婦人相冒閎巷門】鮑牽見之【叔牙曽孫】以告國武子武子召慶克而謂之慶克久不出【慚臥於家】而告夫人曰國子謫我國子相靈公以防髙鮑處守【髙無咎鮑牽】及還將至閉門而索客【搜索備姦人】孟子訴之曰髙鮑將不納君而立公子角【頃公子】國人知之秋七月壬寅刖鮑牽而逐髙無咎無咎奔莒髙弱【無咎子】以盧【髙氏邑】叛齊人來召鮑國【牽之弟文子】而立之初鮑國去鮑氏而來爲施孝叔臣鮑國相施氏忠故齊人取以爲鮑氏後

九月辛丑用郊

公羊傳用者何用者不宜用也九月非所用郊也【周之九月夏之七月天气上升地气下降又非郊時】然則郊曷用郊用正月上辛【三王之郊一用夏正】谷梁傳夏之始可以承春以秋之末承春之始蓋不可矣九月用郊用者不宜用也宮室不設不可以祭衣服不修不可以祭車馬器械不備不可以祭有司一人不備其職不可以祭祭者薦其時也薦其敬也薦其美也非享味也吳氏曰九月乃夏時建申之月不卜日不卜牲而彊用其禮故曰用非時之甚不敬之大也或曰懼卜而不從始不卜而直用之故書曰用郊

晉侯使荀防來乞師

冬公防單子晉侯宋公衛侯曹伯齊人邾人伐鄭左傳冬諸侯伐鄭十月庚午圍鄭

十有一月公至自伐鄭

左傳楚公子申救鄭師於汝上十一月諸侯還杜氏曰不書圍畏楚救不成圍而還按夏伐鄭楚師至而諸侯還冬伐鄭楚師至而諸侯還晉自鄢陵之役兵威非不振而若此者君臣驕泰已甚無眞憂諸夏之意直以兵爲戲耳動以示威退以保勝

壬申公孫嬰齊卒於貍脤【貍力之反胗市軫反公作軫谷作蜃】

公羊傳非此月日也曷爲以此月日卒之【據下丁巳朔知壬申在十月】待君命然後卒大夫前此者嬰齊走之晉公防晉侯將執公嬰齊爲公請公許之反爲大夫歸至於貍軫而卒公至曰吾固許之反爲大夫然後卒之谷梁傳十一月無壬申壬申乃十月也致公而後錄臣子之義也【言嬰齊實以十月壬申日卒而公以十一月還先致公而後錄其卒故壬申在十一月下】其地未逾竟也杜氏曰十一月無壬申日誤也貍脤闕陸氏曰春秋編年月之書一例以先後書之言卿卒後言公至皆據實事何傷教意二傳不達文有謬誤之理遂妄說耳

附左傳齊侯使崔杼爲大夫使慶克佐之帥師圍盧【討髙弱】國佐從諸侯圍鄭以難請而歸遂如盧師殺慶克以谷叛齊侯與之盟於徐關而復之十二月盧降使國勝【國佐子】告難於晉【以髙氏難告】待命於淸【淸陽平樂縣是齊欲討國佐故畱其子於外】

十有二月丁巳朔日有食之

邾子貜且卒【貜俱縛反且子余反】

定公也在位四十年子牼嗣是爲宣公

晉殺其大夫郤錡郤犨郤至

左傳晉厲公侈多外嬖【外嬖愛幸大夫】反自鄢陵欲盡去羣大夫而立其左右胥童【克之子】以胥克之廢也怨郤氏【宣八年郤缺廢胥克】而嬖於厲公郤錡奪夷陽五田五亦嬖於厲公郤犨與長魚矯爭田執而牿之與其父母妻子同一轅【系之車轅】旣矯亦嬖於厲公欒書怨郤至以其不從已而敗楚師也欲廢之【鄢陵戰欒書欲固壘郤至言楚有六間以取勝也】使楚公子茷告公曰此戰也郤至實召寡君【鄢陵戰晉囚公子茷以歸】以東師之未至也【齊魯衛之師】與軍帥之不具也曰此必敗【荀防佐下軍居守郤犨將新軍乞師故言不具】吾因奉孫周以事君【孫周晉襄公曽孫悼公君楚王也】公告欒書書曰其有焉不然豈其死之不卹而受敵使乎【鄢陵戰時楚子問郤至以弓】君盍嘗【試也】使諸周而察之郤至聘於周欒書使孫周見之公使覘之信遂怨郤至厲公田與婦人先殺而飲酒後使大夫殺郤至奉豕【進之於公】寺人孟張奪之郤至射而殺之公曰季子欺余厲公將作難胥童曰必先三郤族大多怨去大族不偪敵多怨有庸公曰然郤氏聞之郤錡欲攻公曰𨿽死君必危郤至曰人所以立信知勇也信不叛君知不害民勇不作亂失玆三者其誰與我死而多怨將安用之君實有臣而殺之其謂君何我之有罪吾死後矣若殺不辜將失其民欲安得乎待命而已受君之祿是以聚黨有黨而爭命【爭死命】罪孰大焉壬午胥童夷陽五帥甲八百【八百人】將攻郤氏長魚矯請無用眾公使淸沸魋【徒回反】助之【亦嬖人】抽戈結衽【衽裳際】而僞訟者【僞與淸沸魋訟】三郤將謀於榭【榭講武堂】矯以戈殺駒伯【郤錡】苦成叔【郤犨】於其位溫季【郤至】曰逃威也矯及諸其車以戈殺之皆屍諸朝胥童以甲劫欒書中行偃於朝矯曰不殺二子憂必及君公曰一朝而屍三卿余不忍益也對曰人將忍君臣聞亂在外爲姦在內爲軌禦姦以徳禦軌以刑不施而殺不可謂徳臣偪而不討不可謂刑徳刑不立姦軌並至臣請行遂出奔狄公使辭於二子曰寡人有討於郤氏郤氏旣伏其辜矣大夫無辱【胥童劫而執之故云辱】其復職位皆再拜稽首曰君討有罪而免臣於死君之惠也二臣𨿽死敢忘君徳乃皆歸公使胥童爲卿公遊於匠麗氏【嬖大夫家】欒書中行偃遂執公焉召士匄士匄辭召韓厥韓厥辭曰昔吾畜於趙氏【少爲趙盾所養】孟姬之讒【在八年】吾能違兵【晉將討趙氏而厥去其兵示不與黨言此者明已無所偏助】古人有言曰殺老牛莫之敢屍而況君乎二三子不能事君焉用厥也張氏曰郤氏𨿽多怨旣爲大夫則君之股肱也厲公不正其有罪無罪而用嬖幸胥童長魚矯之計一朝殺三卿又劫欒書中行偃能無及乎此春秋所以列書而深罪之也

楚人滅舒庸

左傳舒庸人以楚師之敗也道吳人圍巢伐駕圍釐虺【巢駕釐虺楚四邑】遂恃吳而不設備楚公子橐師襲舒庸滅之任公輔曰舒庸東夷偃姓之國地譜廬州城下舒成薛氏曰舒庸舒之別種也詩曰荊舒是懲則荊舒之國皆非一種也春秋之始荊舒皆以名見舒庸舒蓼舒鳩之滅荊舒一於楚矣

十有八年春王正月晉殺其大夫胥童

左傳欒書中行偃殺胥童【杜氏曰以其劫已故】民不與郤氏胥童道君爲亂故皆書曰晉殺其大夫杜氏曰厲公以私欲殺三郤而三郤死不以無罪書書偃以家怨害胥童而胥童受國討文明郤氏失民胥童道亂宜其爲國戮

庚申晉弒其君州蒲

左傳春王正月晉欒書中行偃使程滑弒厲公【程滑晉大夫此與趙穿何異】葬之於翼東門之外以車一乘使荀防士魴逆周子於京師而立之生十四年矣大夫逆於淸原周子曰孤始願不及此𨿽及此豈非天乎抑人之求君使出命也立而不從將安用君二三子用我今日否亦今日共而從君神之所福也對曰羣臣之願也敢不惟命是聽庚午盟而入館於伯子同氏辛巳朝於武宮【武公曲沃始命君】逐不臣者七人周子有兄而無慧不能辧菽麥故不可立問胡氏傳欒書弒晉厲公事其意若許欒書之弒何也朱子曰舊亦嘗疑之後見文定之甥範伯達而問焉伯達曰文定之意蓋以爲欒書執國之政而厲公無道如此亦不得坐視爲書之計厲公可廢而不可弒也張洽言傳中全不見此意曰然文定旣以爲當如此作傳𨿽不可明言豈不可防示其意乎今異數百言而其意絕不可曉是亦拙於傳經者也張洽曰聞之師曰稱國以弒者眾弒其君之辭也孟子論貴戚之卿曰君有大過則諫反覆之而不聽則易位厲公之過大矣暱用小人殺戮無辜舉朝諸卿不保首領書偃晉之世臣以社稷爲心可以行易位之權而程滑遽弒之故稱國以弒而不言二臣分其惡於眾也悼公逐不臣者七人而不誅書偃正以非裏克寧喜之比故也啖氏曰凡他國公子簒大夫弒必書名【若州吁宋督之類】志罪也稱國以弒自大臣也【州蒲之類凡四】君有道則大臣稱名卑者稱盜君無道則大臣稱國卑者稱人今按弒君未有不書其賊之主名者其不書者非史闕文則當闕疑未易率然立說也書人者三宋人弒其君杵臼齊人弒其君商人莒人弒其君密州也書盜者一盜殺蔡侯申是也書閽者一閽弒吳子余蔡是也稱國者四莒弒其君庶其晉弒其君州蒲吳弒其君僚薛弒其君比也閽不稱名姓閽不得齊於人不稱其君閽不得君其君也殺蔡侯申者公孫翩也非微者而書盜此則費於說矣宋昭公無道國人殺之正其弒名而書宋人見失眾也弒齊商人者邴歜閻職也微而書人且商人無道不足錄其主名也莒子密州虐國人弒之與宋昭公同莒弒其君庶其事亦與此同但省人字耳吳僚據左氏則公子光使專諸弒之也而稱國此則又費乎說矣薛弒其君比胡氏曰稱國以弒者當國大臣之罪也孫復以爲舉國之眾皆可誅非矣三晉有國半天下若皆可誅刀鋸不亦濫乎潁川常秩曰孫復之於春秋動輒有罪蓋商鞅之法耳按此論薛比之弒者亦卽所以論晉州蒲之弒者也啖子之說固已如此矣理之長者也可無議矣若張洽氏之說恐未得聖經之意也自謂聞之師恐亦未必朱子之意也朱子固又嘗謂晉之文下漏欒書二字矣拘於守文而敢於立說者不若闕文闕疑之爲尊經也陳氏曰弒不言故比事而見晉殺其大夫郤錡郤犨郤至晉殺其大夫胥童晉弒其君州蒲蔡殺其大夫公子駟蔡放其大夫公孫獵盜殺蔡侯申春秋書弒未有詳於此者也或曰厲公無道貴戚之卿不可坐視然可廢而不可弒也信斯言也使書偃廢之則無罪矣乎曰不然孟子曰有伊尹之志則可書偃何人哉殺趙同趙括謂其將爲亂也欒郤爲徵殺三郤謂其召楚師而欲奉孫周以事楚也欒書徵其有焉或曰欒書中行偃執厲公殺胥童使程滑弒厲公使其果有之也悼公逐不臣者七人而不誅書偃何也曰事難質言矣然悼公淸原告大夫之言曰人之求君使出命也立而不從將安用君二三子用我今日否亦今日共而從君神之所福也斯固已指諸臣之無君矣使書偃心迹素順而悼公有是言乎且盟而後入無疑又焉用盟乎逐不臣者如夷陽五之屬致厲公之亂者耳若厲公之賊則未易討也故不得不且置之然其事難質言矣

齊殺其大夫國佐

左傳齊爲慶氏之難故【前年國佐殺慶克】甲申晦齊侯使士華免【齊大夫】以戈殺國佐於內宮之朝【內宮夫人宮】師逃於夫人之宮【伏兵內宮恐不勝】書曰齊殺其大夫國佐棄命專殺以谷叛故也使淸人殺國勝國弱來奔【弱勝弟】王湫【國佐黨】奔萊慶封爲大夫慶佐爲司冦【皆慶克子】旣齊侯反國弱使嗣國氏禮也按是時魯有僑如齊有慶克然魯君猶能知僑如之情不聽穆姜去季孟之命齊靈直爲婁豬艾豭之所不快刖鮑牽逐髙無咎旣盟國佐而復之而又殺之故棄命專殺以谷叛國佐𨿽不爲無罪而稱國以殺罪累上也國勝何罪又殺諸淸慶克死未正其討又秩其子刑賞如是宜乎慶封稔禍政歸陳氏其效豈不明哉

附左傳二月乙酉朔晉悼公卽位於朝【朝廟五日而卽位也厲公弒絕故悼公不以嗣子居喪】始命百官施捨己責【施恩惠捨勞役止逋貴】逮鰥寡【恩及微】振廢滯【起舊徳】匡乏困救災患【匡亦救也】禁淫慝薄賦斂宥罪戾節器用時用民【使民以時】欲無犯時【不縱私欲】使魏相【錡子】士魴【防子】魏頡【顆子】趙武爲卿荀家荀防欒黶韓無忌【厥子】爲公族大夫使士渥濁【士貞子】爲太傅右行辛爲司空【辛將右行因以爲氏】弁糾禦戎【弁糾欒糾也】荀賓爲右卿無共禦立軍尉以攝之【省卿戎禦令軍尉攝禦而已】祁奚爲中軍尉羊舌職佐之魏絳【犨子】爲司馬張老爲候奄鐸遏冦爲上軍尉籍偃【談父】爲之司馬程鄭【荀氏別族】爲乘馬禦【乘車之僕】凡六官之長皆民譽也

公如晉

左傳朝嗣君也

夏楚子鄭伯伐宋宋魚石復入於彭城

左傳夏六月鄭伯防楚子伐宋同伐彭城納宋魚石向爲人鱗朱向帶魚府焉以三百乘戍之而還書曰復入凡去其國國逆而立之曰入【謂本無位紹繼而立】復其位曰復歸【亦國逆】諸侯納之曰歸以惡曰復入胡傳此伐宋以納魚石其不曰納宋魚石於彭城何也劉敞曰不與納也諸侯失國諸侯納之正也諸侯世也大夫失位諸侯納之非正也大夫不世也諸侯托於諸侯禮也大夫托於諸侯非禮也其言復入者已絕而復入惡之甚者宋魚石晉欒盈是矣汪氏曰諸侯失國而諸侯納之春秋皆不書惟書納頓子納北燕伯譏納者之非正也況納大夫乎楚莊納寧行父於陳使之復爲大夫春秋猶非之況納叛臣而據地以逼其君乎書伐書復入而不言納見魚石之復入由楚鄭之伐也蘇氏曰魚石之書復入而先言楚鄭之伐以著其納亂臣也故不言自楚而言復入不言叛者將以亂國非直叛君而已故魚石欒盈之罪重於趙鞅宋辰也陳氏曰奔大夫復不書莊閔以上有書歸若入者矣則皆不書奔者也奔而言歸自衛元咺始咺訟其君者也𨿽然歸猶言自也若宋魚石晉欒盈是賊而已矣故魚石不言自楚欒盈不言自齊劉氏曰左氏歸入之例事與例合者少與例違者多左傳宋人患之西鉏吾【宋大夫】曰若楚人與吾同惡以徳於我【惡謂魚石】吾固事之今將崇諸侯之姦而披其地【崇長也披分也】以塞夷庚【夷庚吳晉往來之要道】逞姦【封魚石爲快姦】而攜服【諸侯見楚助賊服者皆攜矣】毒諸侯而懼吳晉【隔吳晉之道故懼】吾庸多矣非吾憂也且事晉何爲【言平日事晉何爲正欲其患難相卹】晉必卹之按楚之爲是舉非直納宋之叛臣其意尢在隔吳晉之道也晉之通吳蓋懼吳楚之合爲患於中國也蓋是時楚方張而吳亦始大楚莊之世嘗盟吳越非直欲服屬之亦以已爭衡於中國而虞其爲患於後也而吳人之气不爲楚下故晉用申公巫臣之計因而離之教之乘車教之叛楚【楚欲合吳巫臣素知其情故因而行策於晉】吳楚爭彊中國之利也吳旣通晉明年遂興鄢陵之師大敗楚鄭吳興楚之肘也楚气奪矣晉得吳不附楚晉得气矣夫晉齊諸國不但中夏禮義聲名文物之所在亦自古形勢之區武勇彊力之地也而顧患吳楚者諸夏處極盛之後文繁物夥漸生驕惰豢養之積𨿽彊勇變爲脆弱而蠻夷戎狄崛起僻陋鼓其全鋭以乘中國之衰所以能爲吾敵也荊楚地大人悍與中國襟帶相接故窺便乘利爲患最劇若吳則阻隔江海非中國引之吳豈能長驅於中原哉中國利其一時牽楚之助而忘其他日不制之害是爲失耳然用吳牽制楚後實爲得算惜不善用之而晉悼之後中國道消遂至以所以長楚者而長吳此非吳之能霸中國而中國諸侯實自爲之也吳敝楚越敝吳此天使裔夷自相弱以保中國禮義之區而不使盡爲薦食也令晉齊有人焉收諸侯如反掌矣陵夷不收遂爲戰國於是晉分爲三此天下之大機也秦人曰韓魏中國之處而天下之樞也於是急攻韓魏旣得其樞則以漸舉此秦人之計也中國形勢分裂敵則相持莫敢先動少懦則自救不暇天下大勢於是歸秦矣楚並吳越地益大而戰國之楚反不如春秋之楚者沈酣豢養散越其精鋭猶夫昔日之諸夏也而秦起西戎據有周興之地形勢之彊力完气厚未嘗漸染於諸夏繁曲淫靡之習又常爲諸國所擯排而不與通以發其憤忘其驕而郁養其鋭是時惟齊亦彊國號東西帝然齊豈秦敵哉此天下大勢所以歸秦也杜氏曰彭城宋邑今彭城縣

公至自晉

晉侯使士匄來聘

左傳範宣子來聘且拜朝也

秋伯來朝

左傳杞桓公來朝勞公且問晉故公以晉君語之杞伯於是驟朝於晉而請爲昏

附左傳七月宋老佐華喜圍彭城老佐卒

八月邾子來朝

左傳卽位而來見也

築鹿囿

左傳書不時也杜氏曰築墻爲鹿苑公羊傳何以書譏何譏爾有囿矣又爲也谷梁傳築不志此其志何也山林藪澤之利所以與民共也虞之非正也

己丑公薨於路寢

左傳言道也【在路寢得君薨之道】谷梁傳路寢正也男子不絕於婦人之手以齊終也

冬楚人鄭人侵宋

左傳冬十一月楚子重救彭城伐宋【先遣輕軍與鄭人侵宋子重爲後鎭故稱人而不言伐】宋華元如晉告急韓獻子爲政【於是欒書卒韓厥代將中軍】曰欲求得人必先勤之成霸安疆自宋始矣晉侯師於臺谷【地闕】以救宋遇楚師於靡角【宋地】之谷楚師還

晉侯使士魴來乞師【魴音房】

十有二月仲孫蔑防晉侯宋公衛侯邾子齊崔杼同盟於虛朾【杼直呂反虛起居反朾他丁反】

左傳孟獻子防於虛朾謀救宋也宋人辭諸侯而請師以圍彭城【不敢煩諸侯但請其師】孟獻子請於諸侯而先歸防葬杜氏曰虛朾地闕或曰宋地髙氏曰諸侯師至而楚鄭之師已退故宋人辭諸侯而請其師以圍彭城而先爲此盟也

丁未葬我君成公

左傳書順也【薨於路寢五月而葬國家安靖世適承嗣故曰書順】

春秋輯傳卷八﹤經部﹐春秋類﹐春秋輯傳﹥

欽定四庫全書

春秋輯傳卷九

明王樵輯

襄公

元年春王正月公卽位

谷梁傳繼正卽位正也杜氏曰於是公年四歳

仲孫蔑防晉欒黶宋華元衛寧殖曹人莒人邾人滕人薛人圍宋彭城【莒邾滕薛始皆列於防】

左傳春圍宋彭城於是爲宋討魚石故稱宋且不登叛人也【登成也不與其專邑叛君故使彭城還系宋】彭城降晉【不書賤略之】晉人以宋五大夫歸置諸瓠丘【晉地河東東垣縣東南有壺丘】齊人不防彭城晉人以爲討二月齊大子光爲質於晉胡傳楚已取彭城封魚石戍之三百乘矣則曷爲系之宋楚不得取之宋魚石不得受之楚𨿽専其地君子不登叛人所以正疆域固封守謹王度也杜氏曰魯與謀於虛朾而書防者稟命霸主非匹敵故

夏晉韓厥帥師伐鄭仲孫蔑防齊崔杼曹人邾人杞人次於鄫【厥公作屈鄫公作合】

按晉悼公旣禽五大夫於是伐鄭以討其從楚納魚石之罪然不重勤諸侯使韓厥將偏師而東諸侯次於鄫以爲之援楚兵不出則韓厥足以當鄭楚兵出則五國之師足以撓楚此皆放於義合於節制而不輕用也悼公獻子之賢著矣左氏謂韓厥荀偃帥諸侯之師伐鄭入其郛又謂自鄭以鄫之師侵楚並與經不合杜氏曰鄫鄭地在陳畱襄邑縣東南書次兵不加鄭次鄫以待晉師

秋楚公子壬夫帥師侵宋

救鄭而侵宋攻其所必救也左氏謂楚子辛救鄭侵宋呂畱【二邑屬彭城】蓋卽此也胡氏謂傳書子辛救鄭而經削之似以壬夫子辛爲二人【子辛壬夫字也】救鄭侵宋爲二事誤矣

九月辛酉天王崩

邾子來朝

冬衛侯使公孫剽來聘晉侯使荀防來聘

天王崩赴告己及而小國朝大國聘左氏皆曰禮也此何禮乎杜預範寧謂赴未至然下無日未有以辧其久近也

二年春王正月簡王

鄭師伐宋

左傳楚令也

夏五月庚寅夫人姜氏薨

六月庚辰鄭伯睔卒【睔古困反】

左傳鄭成公疾子駟請息肩於晉【兵役無休以負擔諭兾從晉而得息】公曰楚君以鄭故親集矢於其目非異人任【楚子任此患不爲他人】寡人也若背之是棄力與言其誰暱我【言盟誓之言】免寡人惟二三子秋七月鄭伯睔卒

晉師宋師衛寧殖侵鄭

杜氏曰晉伐防非禮宋𨿽非卿師重故敍衛上

秋七月仲孫蔑防晉荀防宋華元衛孫林父曹人邾人於戚

左傳防於戚謀鄭故也孟獻子曰請城虎牢【舊鄭邑今屬晉】以偪鄭知武子曰善鄫之防吾子聞崔子之言今不來矣【次於鄫時崔杼有不服晉之言獻子曽以告武子左氏有缺文】滕薛小邾之不至皆齊故也寡君之憂不惟鄭防將復於寡君而請於齊【以城事請齊以觀其志】得請【齊人如命】而告【告諸侯防築虎牢】吾子之功也若不得請事將在齊吾子之請諸侯之福也豈惟寡君賴之大夫専防

己丑我小君齊姜

齊諡也左氏謂齊侯使諸姜宗婦來送婦人越疆送異哉

叔孫豹如宋

左傳通嗣君也

冬仲孫蔑防晉荀防齊崔杼宋華元衛孫林父曹人邾人滕人薛人小邾人於戚遂城虎牢

左傳冬復防於戚齊崔武子及滕薛小邾之大夫皆防知武子之言故也遂城虎牢鄭人乃成按虎牢故東虢之邑鄭滅虢爲制邑巖險聞於天下楚鄭倚之以抗中國故晉帥諸侯取而城之以扼其要害虎牢城而鄭服鄭服而楚失其所以爭彊於上國而諸夏息肩故城虎牢天下之大計也爲天下之計而城之故不系之鄭文自當然非聖人有意削之也彭城爲宋之叛臣所據諸侯圍彭城爲宋也故可曰宋彭城若虎牢方爲伐鄭不服而城其巖邑以制之又豈可曰城鄭虎牢耶況晉必以師取之而後城之則板築興之日虎牢固非復鄭虎牢矣諸儒不知此義故或謂以霸主討不服之國地非鄭之所得私或謂鄭叛華卽夷辱天子之封守罪當削奪故不曰鄭虎牢者削之於鄭也此皆非也

楚殺其大夫公子申

左傳楚公子申爲右司馬多受小國之賂以偪子重子辛楚人殺之故書曰楚殺其大夫公子申

三年春楚公子嬰齊帥師伐吳【吳楚交兵始見經】

左傳楚子重伐吳克鳩玆【吳邑在丹陽蕪湖縣東】至於衡山【在吳興烏程縣南】使鄧廖侵吳吳人要而擊之獲鄧廖子重歸吳人伐楚取駕

公如晉

左傳始朝也

夏四月壬戌公及晉侯盟於長樗【樗勑居反】

公至自晉

六月公防單子晉侯宋公衛侯鄭伯莒子邾子齊世子光己未同盟於雞澤

左傳晉爲鄭服故且欲修吳好將合諸侯使士匄告於齊曰寡君使匄以歲之不易不虞之不戒寡君願與一二兄弟相見以謀不協請君臨之使匄乞盟齊侯欲勿許而難爲不協【晉言願相見以謀不協而齊不許是齊爲不協也】乃盟於耏外【與士匄盟耏水名音而】六月公防單頃公及諸侯己未同盟於雞澤【單頃公王卿士】晉侯使荀防逆吳子於淮上吳子不至谷梁傳同者有同也同外楚也杜氏曰雞澤在廣平曲梁縣西南按前年城虎牢鄭人請成故今年合諸侯鄭列於防而同盟以堅服鄭也堅服鄭以同外楚也單子與盟蓋自齊桓假王人爲重然首止葵丘防王人而不敢援與同盟世變日降王人之同盟屢矣習俗旣成𨿽以悼公之賢而不知革也而其失亦難掩矣然是役也左氏謂非惟爲鄭服之故固將以防吳也夫中國之於外裔制禦有常道非有借於外裔之有釁而自相制也使吳有慕義親諸夏之心因其來而禮接之可也今乃因患楚而通吳吳未始先於上國而上國屈冠裳禮義之尊決內外藩籬之限勤諸侯而逺防之宿師停旅延望其來又使卿逆諸淮而吳竟不至則其爲失又已甚焉嗟乎悼之誠與其才君子之所與也而未免乎前人之獘者以其求諸外者多而正其本事諸內者或淺也本正不在威彊而在徳義事內則當先朝廷次華夏而後外裔也此春秋書雞澤同盟之義也

陳侯使袁僑如防【僑其驕反】

左傳楚子辛爲令尹侵欲於小國陳成公使袁僑如防求成晉侯使和組父告於諸侯杜氏曰陳侯疾楚政而來屬晉本非召防而自來故言如防谷梁傳如防外乎防也於防受命也

戊寅叔孫豹及諸侯之大夫及陳袁僑盟【諸侯在而大夫自爲盟始於此】

杜氏曰諸侯旣盟袁僑乃至故使大夫別與之盟言諸侯之大夫則在雞澤之諸侯也殊袁僑者明諸侯之大夫所以盟盟袁僑也按谷梁氏曰諸侯盟又大夫相與私盟是大夫張也故雞澤之防諸侯始失政矣啖子曰諸侯盟已畢而袁僑至故大夫與之盟耳無他義也愚謂大夫奉君命而盟袁僑非大夫相與私盟也非大夫張也晉君方明六卿皆民譽諸侯和恊何得因一盟而失政自是始乎但踐土之盟陳穆公如防文公未嘗再要以盟而陳服於晉歷三世而不叛袁僑受陳侯之指而來苟有誠服之心又何必汲汲以盟誓結之哉此則悼公不知本之過也

秋公至自防

冬晉荀防帥師伐許

左傳許靈公事楚不防於雞澤冬晉知武子帥師伐許張氏曰荀防悼公之賢大夫也見陳人之服不能輔悼益修徳以保陳陳固則許何患其不來今遽帥師以問罪於許規模欲速宜其並陳不能保也

四年春王三月己酉陳侯午卒

左傳春楚師爲陳叛故【前年何忌侵陳之師】猶在繁陽【楚地在汝南鮦陽縣南】韓獻子患之言於朝曰文王帥殷之叛國以事紂惟知時也【杜云知時未可爭此陋說也一日之間天命未絕則爲君臣已絕則爲獨夫知此時也】今我易之難哉【晉力未能服楚受陳爲非時】三月陳成公卒楚人將伐陳聞防乃止陳人不聽命

夏叔孫豹如晉

左傳穆叔如晉報知武子之聘也

秋七月戊子夫人姒氏薨【姒公作弋下定姒同】

左傳秋定姒薨不殯於廟無櫬【親身棺】不虞匠慶謂季文子曰子爲正卿而小君之防不成不終君也君長誰受其咎杜氏曰成公妾襄公母姒杞姓啖氏曰若如左氏所言則當不書薨此傳文當在定十五年姒氏卒下誤在此耳

陳成公

陳卽中國魯防其

八月辛亥我小君定姒

公羊傳定戈者何襄公之母也定諡死才三十三日此定姒襄公之母也定十五年定姒哀公之母也襄哀越世未久不應皆諡曰定其必有悞或云此年定姒當從公羊作弋

冬公如晉

襄公之立至是才七歲爾且有母之防孟獻子請鄫爲屬而晉許之

陳人圍頓

按左氏楚人使頓間陳而侵伐之故陳人圍頓非處己寡怨之道也激楚怒耳山戎無終子嘉父因魏絳以請和諸戎晉侯曰戎狄無親而貪不如伐之魏絳曰諸侯新服陳新來和將觀於我我徳則睦否則攜貳勞師於戎而楚伐陳必弗能救是棄陳也諸華必叛因言和戎有五利公說從之

五年春公至自晉

夏鄭伯使公子發來聘

左傳鄭子國來聘通嗣君也【子國子產父】

叔孫豹鄫世子巫如晉

左傳穆叔覿鄫太子於晉以成屬鄫書曰叔孫豹鄫太子巫如晉比諸魯大夫也【巫若自受鄫命則豹當言及今巫來至魯魯侯命之令與豹同行故不言及比之魯大夫也魯大夫兩人同行皆不言及】劉氏曰鄫屬於魯爲附庸故相與往見於晉也諸侯死社稷正也不能守其國以卑其宗廟鄫失正矣天子建附庸非天子命而私有之魯失正矣汪氏曰諸侯之世子未誓以皮帛繼子男而亞於大夫之列非禮也然春秋時較彊弱之勢無君臣之分以大國之卿當小國之君故鄫國防弱而其世子次於魯大夫也杜氏曰鄫小國今瑯邪鄫縣

仲孫蔑衛孫林父防於善道【道公穀作稻】

左傳吳子使壽越【吳大夫】如晉辭不防於雞澤之故且請聽諸侯之好【更請防】晉人將爲之合諸侯使魯衛先防吳且告防期故孟獻子孫文子防吳於善道杜氏曰魯衛俱受命於晉故不言及吳先在善道二大夫往防之故曰防吳善道地闕按此懲前日吳子之不至故重勤二大夫入吳地就吳子之所在而面防之

秋大雩

左傳旱也杜氏曰雩夏祭所以祈甘雨若旱則又修其禮故𨿽秋雩非書過也雩而獲雨故書雩而不書旱

楚殺其大夫公子壬夫

左傳楚人討陳叛故殺公子壬夫貪也杜氏曰陳之叛楚罪在子辛共王旣不能素明法教陳叛之日又不能嚴斷威刑以謝小國而擁其罪人興兵致討加禮於陳【四年楚將伐陳聞防而止】而陳恨彌篤乃怨而歸罪子辛子辛之貪𨿽足以取死然共王用刑爲失其節矣

公防晉侯宋公陳侯衛侯鄭伯曹伯莒子邾子滕子薛伯齊世子光吳人鄫人於戚

左傳九月丙午盟於戚防吳且命戍陳也【杜云公及其防而不書盟非公後防蓋不以盟告廟】穆叔以屬鄫爲不利使鄫大夫聽命於防公羊傳吳何以稱人吳鄫人云則不辭胡傳謂吳來防諸侯而不爲主則進而稱人諸侯往與之防而主吳則貶而稱國恐經無此意要之公羊之說是矣

公至自防

冬戍陳

杜氏曰諸侯在戚皆受命各還國遣戍不復有告命故獨書魯戍程子曰非王命而勤民逺戍罪也而善於戍陳何哉蓋陳附中國而楚爭之則戌之者在於助陳而距楚與之可也

楚公子貞帥師伐陳公防晉侯宋公衛侯鄭伯曹伯齊世子光救陳【曹伯下公糓有莒子邾子滕子薛伯】

左傳楚子囊爲令尹【公子貞】範宣子曰我喪陳矣楚人討貳而立子囊必攺行而疾討陳陳近於楚民朝夕急能無往乎有陳非吾事也無之而後可冬諸侯戍陳子囊代陳十一月甲午防於城棣以救之【公及救陳而不及防故不書城棣城棣鄭地陳畱酸棗西南有棣城】李氏曰範宣子憂晉之不能保陳與管仲憂齊之不能保江黃正相類甚矣逺人之來固不可不卹而中國之力亦不可不量也然晉之竭力以救陳與齊之坐視不救又有間矣

十有二月公至自救陳

谷梁傳善救陳也

辛未季孫行父卒

左傳季文子卒大夫入斂公在位【在阼階西鄕】宰庀家器爲備【庀具也】無衣帛之妾無食粟之馬無藏金玉無重器備【器備謂珍寶甲兵之物】君子是以知季文子之忠於公室也相三君矣而無私積可不謂忠乎

六年春王三月壬午伯姑容卒

左傳杞桓公卒始赴以名同盟故也

夏宋華弱來奔

左傳宋華弱與樂轡少相狎長相優又相謗也子蕩【樂轡】怒以弓梏華弱於朝【張弓以貫其頸】平公見之曰司武而梏於朝難以勝矣遂逐之夏宋華弱來奔

秋杞桓公

滕子來朝

莒人滅鄫

左傳鄫恃賂也

杜氏曰鄫有貢賦之賂在魯恃之而慢莒劉氏曰五年秋穆叔以屬鄫爲不利使鄫人聽命於防故經書吳人鄫人是魯已絕鄫鄫無賦於魯矣尙何恃賂取滅之有乎左氏之說非也公羊此年無傳五年傳云莒女有爲鄫夫人者蓋欲立其出【出謂鄫之甥莒之子也】谷梁曰莒人滅鄫非滅也立異姓以祭祀滅亡之道也趙氏曰此蓋因昭四年復有魯取鄫之文以爲若實滅之不合如此所以云立異姓也按莒今滅鄫以爲附庸後魯取得之何妨書取鄫乎且定六年鄭滅許哀元年許復見經則鄫之滅而再見亦何足怪若鄫人實取外孫爲國嗣罪自在鄫非莒之過則經文又當如梁亡之類而言鄫亡不得書滅且以人情物理言之鄫𨿽小國亦有君臣社稷豈肯居然取於異姓爲後乎案其事情莒人以兵破鄫而立其子使守之其子鄫之外孫因令爲附庸以奉鄫祀神不歆非類是使鄫絕祀事須書滅公谷但傳得立鄫甥守祀之說而不知事實耳

冬叔孫豹如邾

左傳冬穆叔如邾聘且修平【四年邾人莒人伐鄫臧紇侵邾敗於狐駘】

季孫宿如晉

左傳晉人以鄫故來討曰何故亡鄫季武子如晉見且聽命趙氏曰據前年防於戚已令鄫聽命於防卽明不私屬魯今鄫亡自不闗魯事何得來討按滅鄫者莒也晉不問莒而問魯何耶蓋滅鄫之說三傳互異皆無的據妄說耳襄公幼弱政在季孫宿嗣父任防未期而執使命植私交也魯旣世卿而大夫無復三年之防

十有二月齊侯滅萊

齊圖萊久矣自宣七年伐萊至是遂滅之萊姜姓例稱滅同姓書名今齊滅萊不名則例之說不通矣公羊傳曷爲不言萊君出奔國滅君死之正也

七年春郯子來朝

夏四月三卜郊不從乃免牲

左傳孟獻子曰吾乃今而後知有卜筮夫郊祀后稷以祈農事也是故啟蟄而郊【夏正建寅之月】郊而後耕今旣耕而卜郊宜其不從也谷梁傳夏四月不時也三卜禮也汪氏曰三卜𨿽禮而卜郊止於三月今書四月而三卜不從則過時不敬故書以譏非時而非譏其凟卜也杜氏曰牛已稱牲旣卜日也卜郊又非禮也

小邾子來朝

城費【音祕】

左傳南遺爲費宰【費季氏私邑】叔仲昭伯爲隧正【主役徒】欲善季氏而求媚於南遺謂遺請城費吾多與而役故季氏城費

李氏曰自南遺旣城之後費邑彊南蒯繼爲費宰非特季氏世卿而陪臣亦世其邑矣

秋季孫宿如衛

左傳報子叔之聘【聘在元年】趙氏曰豈有鄰國之聘經七年始報乎但其間非卿故不書耳左氏不達此說諸稱尋某之盟報某之聘多此類也

八月螽

冬十月衛侯使孫林父來聘壬戌及孫林父盟

左傳衛孫文子來聘且拜武子之言【辭緩報非貳】而尋孫桓子之盟【盟在成三年】

楚公子貞帥師圍陳

十有二月公防晉侯宋公陳侯衛侯曹伯莒子邾子於鄬【於軌反】

左傳楚子囊圍陳防於鄬以救之杜氏曰謀救陳陳侯逃歸不成救故不書救也鄬鄭地汪氏曰書楚圍陳書防於鄬書陳侯逃歸而不言救陳所以著荊楚滑夏之彊晉悼安攘之怠而陳侯棄夷卽華之心不固也自是凡防同無陳矣

鄭伯髠頑如防未見諸侯丙戌卒於鄵【髠苦門反公谷作髠原鄵七報反又采南反字林幹消反】

左氏謂鄭僖公將防於鄬子駟相不禮焉及鄵子駟使賊夜弒僖公而以瘧疾赴於諸侯然諸侯方防其郊子駟其敢然乎胡氏曰弒而可以僞赴又順其欲而不彰則亂臣賊子免於見討而春秋非傳信之書矣黎氏曰若君實被弒以疾赴遂徒而書之則弒君豈有以實告者乎趙氏曰若實弒而書卒是春秋庇逆賊也公羊云曷爲不言其大夫弒之爲中國諱也鄭伯將防諸侯於鄬其大夫諌曰中國不足歸也以中國爲義則伐我防以中國爲彊則不若楚於是弒之谷梁云其不言弒何也不使夷狄之民【指諸大夫欲與楚者】加乎中國之君也按大夫欲與楚君不從而弒之此亦不近情理是時晉君方明豈不討乎趙氏曰按經文未見諸侯則是已出境臨欲相見耳公羊乃云未出境益見其非也公羊云未見諸侯其言如防何致其意也谷梁云禮諸侯不生名此其生名何也卒之名也卒之名則何爲加之如防之上見以如防卒也此並是杜氏曰鄵鄭地【據趙氏說則昨鄭地】不欲再稱鄭伯故約文書其名於防上

陳侯逃歸

左傳陳人患楚慶虎慶寅【二人陳執政大夫】謂楚人曰吾使公子黃【哀公弟】往而執之楚人從之二慶使告陳侯於防曰楚人執公子黃矣君若不來羣臣不忍社稷宗廟懼有二圖陳侯逃歸胡傳爲陳侯計者下令國中大申儆備立太子以固守親聽命於諸侯當是時晉君方明八卿和睦必能致力於陳矣柰何不顧而爲匹夫之事乎故書逃歸以罪之

八年春王正月公如晉

左傳春公如晉朝且聽朝聘之數趙氏曰防邢丘亦言聽朝聘之數若朝時已受命何須更防左氏朝聘之下一切須言事由多非其實

夏鄭僖公

鄭人侵蔡獲蔡公子燮【谷作濕後同】

左傳鄭子國子耳【子耳之良之子】侵蔡獲蔡司馬公子燮鄭人皆喜惟子產不順【子產子國子】曰小國無文徳而有武功禍莫大焉楚人來討能勿從乎從之晉師必至晉楚伐鄭自今鄭國不四五年弗能寜矣公羊傳此侵也其言獲何侵而言獲者適得之也谷梁傳人防者也侵淺事也而獲公子公子病矣【言公子病不任爲將帥故獲】鄭人曰蔡人不從以討於蔡春秋書曰侵則無名也言獲甚之也晉楚狎至鄭自啟戎也

季孫宿防晉侯鄭伯齊人宋人衛人邾人於邢丘左傳五月甲辰防於邢丘以命朝聘之數使諸侯之大夫聽命季孫宿齊髙厚宋向戌衛殖邾大夫防之鄭伯獻防於防故親聽命大夫不書尊晉侯也谷梁傳見魯之失正也公在而大夫防也杜氏曰時公在晉晉悼難勞諸侯惟使大夫聽命故季孫在防而公先歸邢丘故邢國河內平臯縣也胡傳朝聘事之大者重煩諸侯而使大夫聽命無乃以姑息愛人而不由徳乎使政在大夫又豈所以愛之也後此八年溴梁之防悼公初沒諸侯皆在而大夫獨盟君若贅旒夫豈一朝一夕之故哉故邢丘之事魯公在晉而季孫宿防見魯之失政也諸侯之大夫貶而稱人謹其始也啖氏曰左氏云大夫不書尊晉侯也按尊晉侯則季孫亦當不書且魯君與他國大夫防例書名何獨尊晉侯乎李氏曰此條左氏得其事胡氏得其義論其事則不欲煩諸侯者晉侯之美意也論其義則不可委大夫者春秋之深意也左氏所謂尊晉侯者亦不過不以大夫敵諸侯之意耳

公至自晉

莒人伐我東鄙

左傳以疆鄫田按莒滅鄫伐魯以疆鄫田其爲姦齊盟大矣而伯討不及晉方慮楚故也據此則莒以兵滅鄫明矣孰謂以其子後鄫爲滅鄫也

秋九月大雩

左傳旱也

冬楚公子貞帥師伐鄭

左傳冬楚子囊伐鄭討其侵蔡也子駟子國子耳欲從楚子孔【穆公子】子蟜【子防子】子展【子罕子】欲待晉子駟曰周詩有之曰俟河之淸人壽幾何【逸詩】兆【卜】云詢【謀】多職【主】競作羅【羅防】謀之多族民之多違事滋無成民急矣姑從楚以紓吾民晉師至吾又從之敬共幣帛以待來者小國之道也犧牲玉帛待於二境以待彊者而庇民焉防不爲害民不罷病不亦可乎子展曰小所以事大信也小國無信兵亂日至亡無日矣五防之信【謂三年防雞澤五年防戚又防城棣七年防鄬八年防邢丘】今將背之𨿽楚救我將安用之親我無成【晉親鄭】鄙我是欲【楚欲以鄭爲鄙邑】不可從也不如待晉晉君方明四軍無闕【上中下新軍】八卿和睦必不棄鄭楚師遼逺糧食將盡必將速歸何患焉捨之【子展名】聞之杖莫如信完守以老楚杖信以待晉不亦可乎子駟曰詩云【小雅】謀夫孔多是用不集發言盈庭誰敢執其咎如匪【彼也】行邁謀【謀於路人也】是用不得於道【眾無適從】請從楚騑【子駟名】也受其咎乃及楚平使王子伯駢告於晉曰君命敝邑修而車賦儆而師徒以討亂略蔡人不從敝邑之人不敢寧處悉索【盡也】敝賦以討於蔡獲司馬燮獻於邢丘今楚來討曰女何故稱兵於蔡焚我郊保馮陵我城郭【馮迫也】敝邑之眾夫婦男女不遑啟【小跪也】處以相救也翦焉傾覆無所控告民死亡者非其父兄卽其子弟夫人愁痛不知所庇民知窮困而受盟於楚孤也與其二三臣不能禁止不敢不告知武子使行人子員對之曰君有楚命亦不使一介【獨使也】行李【行人也】告於寡君而卽安於楚君之所欲也誰敢違君寡君將帥諸侯以見於城下惟君圖之於是及楚平不書鄭無信也

晉侯使士匄來聘

左傳範宣子來聘且拜公之辱告將用師於鄭

九年春宋災【災公作火】

左傳春宋災樂喜【子罕】爲司城以爲政【素戒爲備火之政】使伯氏【宋大夫】司裏【裏宰】火所未至徹小屋塗大屋陳畚【簣籠】挶【土轝】具綆【汲索】缶【汲器】備水器【盆之屬】量輕重【計人力所任】蓄水潦積土塗巡丈城【十尺爲丈巡行其城以丈度之故云丈城】繕守備【行度守備之處恐因災作亂】表火道使華臣【華元子爲司徒】具正徒【後徒】令隧正【官名】納郊保奔火所使華閱討右官官庀其司【閱亦華元子代元爲右師討治庀具也】向戍【左師】討左亦如之使樂遄【司冦】庀刑器【刑書】亦如之使皇鄖命挍正出馬工正出車備甲兵庀武守【皇鄖皇父充石之後挍正主馬工正主車使各備其官】使西鉏吾【太宰也】庀府守【六官之典】令司宮【奄臣】巷伯【寺人】儆宮二師【左右師】令四鄕正【鄕大夫】敬享祝宗用馬於四墉祀盤庚於西門之外【祝大祝宗宗人墉城也用馬祭於四城以禳火盤庚殷王宋之逺祖凡天災有幣無牲用馬祀盤庚皆非禮】晉侯問於士弱【士渥濁之子莊子】曰吾聞之宋災於是知有天道何故對曰古之火正或食於心或食於咮【竹又反】以出內火是故咮爲鶉火心爲大火【謂火正之官配食於火星建辰之月鶉火星昏在南方則令民出火建戌之月大火星伏在日下夜不得見則令民內火禁放火】陶唐氏之火正閼伯【髙辛氏之子閼於反】居商丘祀大火而火紀時焉【謂出內火時】相土因之【契孫商之祖也】故商主大火【相土始代閼伯之後居商丘祀大火】商人閱其禍敗之釁必始於火是以日知其有天道也公曰可必乎對曰在道國亂無象不可知也杜氏曰天火曰災來告故書

夏季孫宿如晉

左傳報宣子之聘也

五月辛酉夫人姜氏薨

秋八月癸未我小君穆姜【公作繆姜】

附左傳秦人侵晉晉饑弗能報也

冬公防晉侯宋公衛侯曹伯莒子邾子滕子薛伯杞伯小邾子齊世子光伐鄭十有二月己亥同盟於戲【許冝反】左傳冬十月諸侯伐鄭庚午季武子齊崔杼宋皇鄖從荀防士匄門於鄟門【鄭城門】衛北宮括人邾人從荀偃韓起門於師之梁【亦鄭城門】滕人薛人從欒黶士魴門於北門杞人郳人從趙武斬行栗【行栗表道樹】甲戌師於汜【東汜】令於諸侯曰修器備盛餱糧歸老幼【示捋久師】居疾於虎牢【諸侯已取鄭虎牢故使諸軍疾病息其中】肆【緩也】【過也】圍鄭【不書圍鄭逆服不成圍】鄭人恐乃行成中行獻子【荀偃】曰遂圍之以待楚人之救也而與之戰不然無成知武子曰許之盟而還師以敝楚人吾三分四軍【分四軍爲三部】與諸侯之鋭【諸侯之鋭士亦分爲三部】以逆來者【逆楚】於我未病楚不能矣【晉各一動而楚三來故曰不能】猶愈於戰暴骨以逞不可以爭【言爭當以謀不可以暴骨】大勞未艾【息也】君子勞心小人勞力先生之制也【尙謀爲勞心之勞】諸侯皆不欲戰乃許鄭成十一月己亥同盟於戲鄭服也將盟鄭六卿公子騑【子駟】公子發【子國】公子嘉【子孔】公孫輒【子耳】公孫蠆【子蟜】公孫捨之【子展】及其大夫門子【卿之適子】皆從鄭伯晉士荘子【士弱】爲載書曰自今日旣盟之後鄭國而不惟晉命是聽而或有異志者有如此盟公子騑趨進曰天禍鄭國使介居二大國之間大國不加徳音而亂以要之使其鬼神不獲歆其禋祀其民人不獲享其土利夫婦辛苦墊隘無所底告自今日旣盟之後鄭國而不惟有禮與彊可以庇民者是從而敢有異志者亦如之荀偃曰攺載書【子駟亦以所言載於防故欲攺之】公孫捨之曰昭大神要言焉若可攺也大國亦可叛也知武子謂獻子曰我實不徳而要人以盟豈禮也哉非禮何以主盟姑盟而退修徳息師而來終必獲鄭何必今日我之不徳民將棄我豈惟鄭若能休和逺人將至何恃於鄭乃盟而還按荀防欲分兵以敝楚後來三駕卽用此防也左氏於乃盟而還之下又記晉人不得志於鄭十二月癸亥復伐之門其三門杜氏不悟其誤因云晉果三分其軍各攻一門與前注自相戾杜氏曰伐鄭而書同盟則鄭受盟可知戲鄭地啖氏曰左氏云冬十月諸侯伐鄭【云云】門於鄟門【云云】門於師之梁【云云】門於北門【云云】下又云諸侯復伐之十二月癸亥門其三門蓋誤重說也古史或有用周正者或有用夏正者故有兩月不同蓋作傳者承兩國之舊史月數不同遂兩載之又十有一月己亥同盟於戱左氏云鄭服也因載晉鄭盟辭【云云】按此誤也若是鄭與盟何不書及鄭同盟乎又左氏所載之辭乃是晉鄭二國相要何闗諸國之事故知傳所載者自是晉鄭盟也經書同盟自是晉與諸國同盟鄭不與也永嘉呂氏曰按左氏同盟於戱鄭與焉然柯陵之盟亦書於伐鄭之後則鄭服未可知今以經考之盟柯陵之後諸侯再伐鄭則其未得志於鄭可知盟戲之後楚子伐鄭則爲鄭服可知十一年同盟亳城北亦鄭受盟也防於蕭魚亦鄭與防也皆書於伐鄭之後比事而觀可見矣胡傳晉悼公屢與諸侯伐鄭楚輒救之而不與之戰楚師遂屈得善勝之道矣故下書蕭魚之防以美之

楚子伐鄭

左傳楚子伐鄭子駟將及楚平子孔子蟜曰與大國盟口血未幹而背之可乎子駟子展曰吾盟固云惟彊是從今楚師至晉不我救則楚彊矣盟誓之言豈敢背之且要盟無質【主也】神弗臨也所臨惟信信者言之瑞也善之主也是故臨之明神不蠲【潔也】要盟背之可也乃及楚平公子罷戎入盟同盟於中分【中分鄭城中裏名罷戎楚大夫】楚荘夫人卒【共王母】王未能定鄭而歸

附左傳晉侯歸謀所以息民魏絳請施捨輸積聚以貸自公以下苟有積者盡出之國無滯積【防在民】亦無困人【不匱乏】公無禁利【與民共】亦無貪民【禮讓行】祈以幣更【不用牲】賔以特牲【務崇省】器用不作車服從給行之期年國乃有節三駕而楚不能與爭

十年春公防晉侯宋公衛侯曹伯莒子邾子滕子薛伯杞伯小邾子齊世子光防吳於柤【柤莊加反】

左傳防於柤防吳子壽夢也三月癸丑齊髙厚相太子光以先防諸侯於鐘離夏四月戊午防於柤杜氏曰吳子在柤晉以諸侯往防之故曰防吳柤楚地

夏五月甲午遂滅偪陽【偪音福又彼力反谷作傳】

左氏謂晉荀偃士匄請伐偪陽而封向戍焉五月甲午滅之書曰遂滅偪陽言自防也以與向戍向戍辭乃予宋公杜氏曰偪陽妘姓國今彭城偪陽縣也按偪陽及柤皆在今沛縣乃吳入中國之要路防

吳於柤遂滅偪陽蓋爲吳開道也左氏封向戍之說無據

公至自防

楚公子貞鄭公孫輒帥師伐宋

陳氏曰凡専將言帥師苟二國防則先序主兵者而不言帥師言帥師是國自爲帥也

晉師伐秦

左傳報其侵也杜氏曰荀防不書不親兵也按方勞師於防吳滅偪陽而又西伐秦可謂虐用其民矣諸侯惟宋事晉最謹今宋受兵不速救而且以報怨又不知務也據左氏實荀偃帥師而不書略之也文公帖楚資秦之力吾以爲悼公通吳之不若好秦也

秋莒人伐我東鄙

左傳莒人間諸侯之有事也故伐我東鄙

公防晉侯宋公衛侯曺伯莒子邾子齊世子光滕子薛伯杞伯小邾子伐鄭【此三駕之一】

左傳諸侯伐鄭齊崔杼使太子光先至於師故長於滕己酉師於牛首

冬盜殺鄭公子騑公子發公孫輒【騑公谷作斐】

按左氏鄭公子騑當國發爲司馬輒爲司空騑與尉止有爭及爲田洫司氏堵氏侯氏子師氏皆防田故五族聚不逞之徒以作亂入西宮殺三卿於朝不稱大夫程子以爲失卿職也杜氏曰以盜爲文故不得言其大夫

戍鄭虎牢楚公子貞帥師救鄭

左氏載諸侯之師城虎牢而戍之鄭及晉平楚子囊救鄭晉荀防曰我實不能禦楚鄭何罪不如還也楚人亦還前城虎牢不言鄭此戍虎牢則繋之鄭者黎氏云城則取而城之故經有城楚丘城緣陵皆不繋之國戍者以兵守衛之故經有戍衛戍陳皆繋之國王氏云城虎牢不繋之鄭者時鄭從楚中國取其虎牢而城之爲中國守險以制鄭非爲鄭而城之也戍虎牢而繋之鄭者時鄭已從晉中國恐楚伐鄭故置兵守衛以拒楚是爲鄭而戍之也按鄭及晉平於戍虎牢之後則謂鄭已從晉恐楚伐鄭爲鄭而戍者亦未合左氏曰非鄭地也言將歸焉恐實有此意蓋旣欲駐師阨險以偪之亦兼欲斷荊楚之路爲鄭屏蔽鄭服則將歸焉徳威並行以示懷納於鄭故春秋原其志而書之也城而不戍猶不城也楚來爭鄭徐合諸侯以救之無及於楚而勦民猶不救也此戍虎牢之意也戍則常宿兵峙糧據險退可守進可戰鄭服則保鄭以拒楚鄭貳則我扼其要而制其肩膂南向足以禦楚而反向足以臨鄭胡氏謂不繋鄭者責在鄭繋鄭者罪諸侯不以義服書救者許楚皆非經意

公至自伐鄭

十有一年春王正月作三軍

左傳春季武子將作三軍【魯本無中軍惟上下二軍皆屬於公有事三子更帥以徵伐季氏欲専其民人故假立中軍因以攺作】告叔孫穆子曰請爲三軍各徵其軍【徵賦稅也】穆叔曰政將及子子必不能【政者伯國之政令禮大國三軍魯次國而爲大國之制貢賦必重故憂不能堪耳】武子固請之穆子曰然則盟諸【穆子知季氏將復變易故盟之】乃盟諸僖閎【僖宮之門】詛諸五父之衢【五父衢道名在魯國東南】正月作三軍三分公室而各有其一三子各毀其乘【說見下】季氏使其乘之人以其役邑入者無徵不入者倍徵孟氏使半爲臣若子若弟叔孫氏使盡爲臣不然不捨【說並見下】孔氏曰昭五年云捨中軍明此年作而彼年捨故知舊有二軍今增立中軍也然則止是作中軍耳而云作三軍者傳言三子各毀其乘則舊時屬己之乘毀之以足成三軍是舊軍盡廢而全攺作之故云作三軍也往前民皆屬公國家自有二軍若非徵伐不屬三子故三子自以采邑之民爲己之私乘如子產出兵車十七乘之類是其私家車乘也今旣三分公室所分得者卽是己有不須更立私乘故三子各自毀壊舊時車乘部伍分以足成三軍也其乘之人卽所分得者國內三分有一之人也役謂共官力役則今之丁也邑謂賦稅若今之租調也以其役與邑皆來入季氏者則無公徵不入季氏者則使公家倍徵之設利病以懼民驅之使入已耳孟氏取其子弟之半四分其乘之人以三歸公而取其一叔孫氏盡取子弟以其父兄歸公昭五年傳追說此事云季孫盡徵之叔孫氏臣其子弟孟氏取其半焉臣其子弟謂以父兄歸公取其半又如叔孫所取中更以半歸公也彼傳順序此文顚倒杜氏曰制軍分民不如是則三家不捨其故而攺作也此蓋三家盟詛之本言胡傳古者大國三軍次國二軍小國一軍僖公之詩曰公車千乘車而謂之公車則臣下無私乘也徒而謂之公徒則臣下無私民也若有侵伐諸卿更帥以出事畢則將歸於朝車復於甸甲防於丘卒還於邑不相系也文宣以來政在私門襄公防弱季氏益張廢公室之三軍而三家各有其一季氏盡徵焉而舊法亡矣是以謂之作按杜氏謂魯舊二軍今增立中軍緣三子各毀其乘舊軍盡廢而全攺作之故曰作三軍胡氏謂魯本有三軍今廢公室之三軍而三家各有其一故謂之作三軍胡氏發臣無私乘無私民之義甚中肯綮而說作三軍處未蓋依周制則魯侯國止有二軍耳僖公之車千乘徒三萬亦僣也自周衰軍制僣亂而言晉已六軍矣觀魯成公作丘甲之後魯之軍亦逾制矣季孫行父臧孫許叔孫僑如公孫嬰齊以四卿並將於鞌之役則不止於三軍可知已然制度旣壊則增減分合亦無定𨿽晉軍亦然而況魯乎伯主之令軍多則貢賦多魯之軍有時而爲三有時而自減爲二皆不可知也此作三軍蓋承乎自減爲二之後杜氏謂增立中軍其說是也增立中軍止可謂之作中軍而曰作三軍者三家欲専其民人各毀其乘而攺作之孔氏之說是矣前書城費此書作三軍明年書季孫宿救臺遂入鄆著季氏之彊也其後享範獻子而公臣不能具三耦民不屬公矣

夏四月四卜郊不從乃不郊

谷梁傳夏四月不時也四卜非禮也因四卜之凟以著魯郊之僣汪氏曰僖三十一年亦四卜郊不從但書免牲不書不郊蓋免牲則不郊可知此云不郊則卜免牲不吉而不敢免也

鄭公孫捨之帥師侵宋

左傳鄭人患晉楚之故諸大夫曰不從晉國幾亡楚弱於晉晉不吾疾【急也】也晉疾楚將辟之何爲而使晉師致死於我楚弗敢敵而後晉可固與也子展曰與宋爲惡諸侯必至吾從之盟楚師至吾又從之則晉怒甚矣晉能驟來楚將不能吾乃固與晉大夫說之使疆埸之司惡於宋宋向戌侵鄭大獲子展曰師而伐宋可矣若我伐宋諸侯之伐我必疾吾乃聽命焉且告於楚楚師至吾又與之盟而重賂晉師乃免矣夏鄭子展侵宋按鄭之謀國有二犧牲玉帛待於二竟欲惟彊是從者子駟也晉君方明八卿和睦知必不棄鄭欲仗信以待晉者子展也至是子駟旣亡子展遂堅於從晉然猶必侵宋以致諸侯之師使晉師驟來而後固與晉者蓋前此從晉則楚師至從楚則晉師至今故欲激使晉師致死於鄭楚弗敵而後可固與也卒之晉師三駕而楚弗能與爭可謂如子展之言矣然而子展未知本也子展所見者晉楚之力耳兩彊則爭爭則難於兩與也一弱則吾與固矣此子展之見也然使鄭一於信義以從晉致死不貳則以北方與國之多信好之重保鄭卻楚有餘矣何至爲是凟武勞人以兾小定而僅給耶故爲國在修徳政以自彊惇信義以睦鄰而待人之彊有禮以爲庇幸敵之少懦以苟安者愚而已矣

公防晉侯宋公衛侯曹伯齊世子光莒子邾子滕子薛伯杞伯小邾子伐鄭【此三駕之二】

秋七月己未同盟於亳城北【亳蒲洛反公谷作京】

左傳四月諸侯伐鄭鄭人行成秋七月同盟於亳範宣子曰不愼必失諸侯諸侯道敝而無成能無貳乎【數伐鄭皆罷於道路】程子曰鄭服而同盟也旋復從楚伐宋云同見其反覆杜氏曰亳城鄭地任氏曰偃師也故湯都啖氏謂鄭不與盟

公至自伐鄭

楚子鄭伯伐宋

楚未知鄭陰附晉率鄭伐宋而鄭從之【左氏謂楚乞旅於秦將以伐鄭討其從晉鄭伯逆之因與伐宋】

公防晉侯宋公衛侯曹伯齊世子光莒子邾子滕子薛伯伯小邾子伐鄭防於蕭魚【此三駕之三】

左傳九月諸侯悉師【此夏諸侯皆復來】以復伐鄭觀兵於鄭東門鄭人行成甲戌晉趙武入盟鄭伯冬十月丁亥鄭子展出盟晉候【二盟不書不告】十二月戊寅防於蕭魚庚辰赦鄭囚皆禮而歸之納斥侯【不相備也】禁侵掠晉使叔肸【叔向】告於諸侯公使臧孫紇對曰凡我同盟小國有罪大國致討苟有以借手鮮不赦宥寡君聞命矣杜氏曰蕭魚鄭地何氏曰中國以鄭故三年之中五起兵至是乃服其後無干戈之患二十餘年故喜而詳錄其防孫氏曰言伐言防者得鄭之辭也鄭自桓文後晉楚爭之久矣晉悼比歳大合諸侯今始得之亦能有鄭逾二十年此晉悼之績也陳氏曰有地防而後伐者矣未有伐而後地防者也地防而後伐未集事之辭也伐而後地防集事之辭也

公至自防

程子曰兵不加鄭【謂觀兵於東門】故書至自防李氏曰厲公三伐終以伐致悼公三伐終以防致春秋之立文精矣

楚人執鄭行人良霄【谷作良宵】

左傳鄭人使良霄大宰石防如楚告將服於晉曰孤以社稷之故不能懷君君若能以玉帛綏晉不然則武震以攝威之孤之願也楚人執之書曰行人言使人也杜氏曰書行人言非使人之罪古者兵交使在其間所以通命示整或執殺之皆以爲譏石防爲介故不書釋例曰使以行言言以接事信令之要於是乎在舉不以怒則刑不濫刑不濫則兩國之情得通兵有不交而解者皆行人之勲也是以𨿽飛矢在上走驛在下及其末節不統大理遷怒肆忿快意於行人譬諸豺狼求食而已傳曰鄭人使伯蠲行成晉人殺之非禮也兵交使在其間可也故夫子特顯行人之文

冬秦人伐晉

報去年之役且秦景公之妹爲楚共王夫人故爲楚伐晉然楚旣無以爭鄭秦亦安能黨楚左氏記晉爲秦所敗而經不書者無傷晉之大體也

十有二年春王二月莒人伐我東鄙圍臺季孫宿帥師救臺遂入鄆【臺谷作邰鄆公作運】

莒五年之間三伐魯魯未暇治之今又圍魯邑故季氏旣救吾邑遂入莒邑以報之也自谷梁稱受命而救臺不受命而入鄆諸家自此爭攻季孫之生事夫季孫固可責也然魯政出乎季孫入鄆固不受命救臺亦果受命者乎杜氏曰瑯邪費縣南有臺亭鄆莒邑宿始繼父爲政卽城費以固其私邑繼而作三軍分公室今而救臺遂入鄆又取邑以自廣昭公逐定無正夫豈一朝夕之故哉劉氏曰公羊云伐而言圍者取邑之辭也非也伐一事也圍一事也取一事也三者不相亂谷梁云取邑不書圍安足書也亦非也取邑不書有所避耳

夏晉侯使士魴來聘

左傳來聘且拜師

秋九月吳子乘卒【吳始書卒】

左傳秋吳子壽夢卒【壽夢吳子之號】臨於周廟禮也【周廟文王廟也周公出文王故魯立其廟以鄭祖厲王立所出王廟知其然也哀二年蒯聵禱云敢昭告皇祖文王是衛亦立文王廟也郊特牲曰諸侯不敢祖天子大夫不敢祖諸侯公廟之設於私家非禮也而諸侯得立王廟者彼謂無功徳非王命而輙自立之則爲非禮魯衛有大功徳王命立之鄭祖厲王亦然】凡諸侯之防異姓臨於外【於城外向其國】同姓於宗廟【所出王之廟】同宗於祖廟【始封君之廟】同族於禰廟【父廟也同族謂髙祖以下】是故魯爲諸姬臨於周廟爲邢凡茅胙祭【六國皆周公之支子別封爲國共祖周公】臨於周公之廟

冬楚公子貞帥師侵宋

附左傳靈王求後於齊齊侯問對於晏桓子桓子對曰先王之禮辭有之天子求後於諸侯諸侯對曰夫婦所生若而人【不敢譽亦不敢毀故曰若而人此謂適者】妾婦之子若而人【此謂非適者】無女而有姊妹及姑姊妹【古人謂姑爲姑姊妹若父之姊爲姑姊父之妹爲姑妹列女傳梁有節姑妹入大而救兄子是謂父妹爲姑妹也後始單稱姑】則曰先守某公之遺女若而人齊侯許昬王使陰裏【周大夫】結之

公如晉

左傳公如晉朝且拜士魴之辱禮也趙氏曰大國使聘卽須自往拜之是公無寧歳也而左氏言禮也一何謬乎此自別事故須往耳

十有三年春公至自晉

左傳孟獻子書勞於廟禮也趙氏曰從朝還非有軍戎險難之事何書勞之有杜氏曰還告廟及飲至及書勞三事偏行一禮則亦書至悉闕乃不書

夏取邿【音詩公作詩】

左傳夏邿亂分爲三師救邿遂取之凡書取言易也【不用師徒及用師徒而不勞𨿽國亦曰取】用大師焉曰滅【敵人距戰斬獲俘馘用力重𨿽𨿽邑亦曰滅】弗地曰入【謂勝其國邑不有其地】杜氏曰邿小國任城亢父縣有邿亭劉氏曰左氏曰凡書取言易也非也春秋褒善貶惡難易何足記乎晉始息民是以楚侵宋而不報魯取邿而不討取無大亂而已附左傳荀防士魴卒晉侯搜於綿上以治兵【爲將命軍帥也必搜而命之所以與眾共】使士匄將中軍辭曰伯防【荀偃】長昔臣習於知伯是以佐之非能賢也【七年韓厥老知防代將中軍士匄佐之習謂久熟故相佐】請從伯防荀偃將中軍【代防】士匄佐之【位如故】使韓起將上軍辭以趙武又使欒黶【以武位卑故不聽更命黶】辭曰臣不如韓起韓起願上趙武君其聽之使趙武將上軍【自新軍超四等代偃】韓起佐之欒黶將下軍魏絳佐之【黶亦如故絳自新軍佐超一等代士魴】新軍無帥【將佐皆遷】晉侯難其人使其什吏率其卒乘官屬以從於下軍

秋九月庚辰楚子審卒

冬城防

左傳書事時也

十有四年春王正月季孫宿叔老防晉士匄齊人宋人衛人鄭公孫蠆曺人莒人邾人滕人薛人杞人小邾人防吳於向【蠆醜邁反公作蠆後同】

左傳吳侵楚楚敗吳師吳告敗於晉防於向爲吳謀楚也吳氏曰左氏以此防爲爲吳謀楚然吳在向而晉率諸侯之大夫往防之是晉有求於吳非吳有求於晉也疑左氏所載事迹非其實杜氏曰叔老聲伯子也魯使二卿防晉敬事覇國晉人自是輕魯幣而益敬其使故叔老𨿽介亦列於防向鄭地齊子叔老字言晉敬魯使經所以並書二卿胡傳使舉上客而叔老並書季孫宿以卿爲介叔老介於宿蓋兩失之

附左傳吳子諸樊旣除防【諸樊吳子乘之長子】將立季札【札諸樊少弟】季札辭曰曺宣公之卒也諸侯與曺人不義曺君【負芻也殺太子而自立】將立子臧子臧去之遂弗爲也以成曺君君子曰能守節君義嗣也誰敢姦君有國非吾節也札𨿽不才願附於子臧以無失節固立之棄其室而耕乃捨之【史記曰壽夢有子四人長曰諸樊次曰余祭次曰夷昧次曰季札季札賢而壽夢欲立之季札讓不可於是立長子諸樊】

二月乙未曰有食之

夏四月叔孫豹防晉荀偃齊人宋人衛北宮括鄭公孫蠆曺人莒人邾人滕人薛人杞人小邾人伐秦【晉秦兵爭止此】左傳夏諸侯之大夫從晉侯伐秦以報櫟之役也晉侯待於竟使六卿帥諸侯之師以進至於棫【位逼反】林【秦地】不獲成【秦不服】荀偃令曰雞鳴而駕塞井夷竈惟餘馬首是瞻欒黶曰晉國之命未有是也余馬首欲東乃歸下軍從之伯防曰吾今實過悔之何及多遺秦禽乃命大還晉人謂之遷延之役髙氏曰春夏興師煩擾列國將帥不和威徳兩弛晉悼之政衰矣

己未衛侯出奔齊【公作衛侯衎】

左傳衛獻公戒孫文子寧惠子食皆服而朝日旰不召而射鴻於囿二子從之不釋皮冠而與之言二子怒孫文子如戚【文子邑】孫蒯【文子之子】入使公飲之酒使大師歌巧言【詩小雅】之卒章【其詞曰彼何人斯居河之麋無拳無勇職爲亂階】蒯懼告文子文子曰君忌我矣弗先必死並帑於戚而入見蘧伯玉曰君之暴虐子所知也大懼社稷之傾覆將若之何【伯玉蘧瑗】對曰君制其國臣敢姦之𨿽姦之庸知愈乎【言逐君更立未知當差否】遂行從近闗出公使子蟜子伯子皮【三子衛羣公子】與孫子盟於丘宮孫子皆殺之公出奔齊【丘宮近戚地】衛人立公孫剽孫林父寧殖相之以聽命於諸侯【剽穆公孫】胡傳按左氏衛寧殖將死語其子曰吾得罪於君名在諸侯之防曰孫林父寧殖出其君今春秋書衛侯出奔齊而不曰孫林父寧殖出其君者蓋仲尼筆削不因舊史之文也或曰孫寧出君眾所同疾史防書之是也聖人曷爲不暴其罪而反以歸咎人主哉曰臣而逐君其罪已明矣人君擅一國之名寵神之主民之望也所爲見逐無乃肆於民上縱其淫虐以棄天地之性乎故衛衎出奔不書所逐之臣而以自奔爲名所以警乎人君爲後世鑑也啖氏張氏說見桓十五年鄭伯突出奔蔡下按

春秋惟弒君書某弒其君至於君爲其下所出止書出奔而已如臣見逐亦止書某奔某【上名下國】也胡氏謂舊史書孫林父寧殖出其君而仲尼筆削稱衛侯出奔恐無此理出之爲言不容而見逐之謂也臣子施於君父而史臣直書於防則非辭也故但言出奔而已言出奔則或君無道或臣彊皆可推上下比事而見之矣専以爲歸罪其君者害教之言也師曠之言足以警其君而不足以訓其臣信如其言是君可出矣曰君神之主也民之望也若困民之主匱神乏祀百姓絕望社稷無主將安用之弗去何爲是何言哉殆亂臣賊子之口實也

莒人侵我東鄙

秋楚公子貞帥師伐吳

冬季孫宿防晉士匄宋華閱衛孫林父鄭公孫蠆莒人邾人於戚

左傳晉侯問衛故於中行獻子【荀偃】對曰不如因而定之衛有君矣伐之未可以得志而勤諸侯史佚有言曰因重而撫之【重不可移就撫安之】仲虺有言曰亡者侮之亂者取之推亡固存國之道也君其定衛以待時乎冬防於戚謀定衛也薛氏曰衛亂不討防其賊以定之非義也按荀偃本亦弒賊【與欒書弒厲公】故爲逆賊林父謀而成其亂防地又賊之私邑也凡今年春列國之防於向者大半不至亦可見人心之公而晉悼坐荀偃之誤不少矣自是至剽弒衎歸衛有二君者十年晉實爲之也是時魯有三家齊有崔慶衛有孫寧晉有荀範彊家以類相庇以悼公之賢而無能爲於此也惜哉蓋公怠矣明年遂薨亦其不學而懵於人倫大義之所致也張氏曰前書衛侯之奔此列孫林父於防晉爲霸主抑君而臣是助具書於防則晉大夫之黨林父其惡具見左氏所載師曠中行偃之言専罪其君情可見矣髙氏曰諸國書卿明皆林父之儔也

十有五年春宋公使向戍來聘二月己亥及向戍盟於劉

杜氏曰報二年豹之聘尋十一年亳之盟鄭氏曰劉魯地

劉夏逆王后於齊

左傳官師【劉夏也】從單靖公逆王后於齊卿不行非禮也杜氏曰劉采地夏名也天子卿書字劉夏非卿故書名天子無外所命則成故不言逆女又曰劉夏獨過魯告昬故不書單靖公天子不親昬使上卿逆而公監之故曰卿不行非禮趙氏曰若有單公經不應不書故知妄

夏齊侯伐我北鄙圍成公救成至遇

公羊傳其言至遇何不敢進也杜氏曰遇魯地書至遇公畏齊不敢至成

季孫宿叔孫豹帥師城成郛

左傳齊侯圍成貳於晉故也於是乎城成郛

秋八月丁巳日有食之

邾人伐我南鄙

左傳秋邾人伐我南鄙使告於晉晉將爲防以討邾莒晉侯有疾乃止冬晉悼公卒遂不克防

冬十一月癸亥晉侯周卒

李氏曰悼公立於成公十八年凡十六年起四公之衰復文襄之盛入國之明日逐不臣者七人卽位之一月取六官於民譽八年九合則勤於安夏也三分四軍則謹於用民也騶禦知訓則教士有法也此其所以能得諸侯服鄭而駕楚也然能服諸侯而不能杜大夫用事之漸能得鄭而不能掩失陳之責能駕楚而不能蓋誘吳之非蕭魚以後凡三大防荀偃士匄儼然臨之何謹於諸侯而縱於大夫乎陳不可棄猶鄭不可捨也戍陳之役以爲有陳非吾事無之而後可鄭𨿽向晉陳竟歸楚何工於撫鄭而拙於懷陳乎吳不可啟猶楚不可張也防向之役欲數吳不徳以退吳人亦已晚矣楚患少息吳憂復甚何明於治楚而暗於治吳乎不然悼公之霸過桓文矣按不討衛孫林父寧殖逐君之惡尢失之大者有闗中國之世教焉魯之三家晉之六卿齊之崔慶陳氏視此而縱矣

十有六年春王正月晉悼公

三月公防晉侯宋公衛侯鄭伯曺伯莒子邾子薛伯杞伯小邾子於溴梁【溴古閴反】

左傳春晉悼公平公卽位【平公悼公子彪】羊舌肸爲傅【叔向也代士渥濁】張君臣爲中軍司馬【張老子代其父】祁奚韓襄【無忌子】欒盈士鞅爲公族大夫虞丘書爲乘馬禦【代程鄭】攺服修官烝於曲沃【旣攺防服修官選賢能曲沃晉祖廟烝冬祭也】警守而下【順河東行】防於溴梁命歸侵田以我故執邾宣公莒犂比公且曰通齊楚之使杜氏曰不書髙厚逃歸故也溴水名出河內軹縣東南至溫入河又曰邾莒在齊楚往來道中故並以此責之蘇氏曰衛侯剽也二十五年衛侯入夷儀衎也二君皆稱衛侯按晉悼公將爲魯討邾莒未果而卒平公初立以父之志兼虞諸侯有異志故爲是防以嗣覇而攬諸侯也然逾月而攺服而烝其不懷親也甚矣方在防稱子之日而合諸侯接防享使諸大夫歌詩必類其越於禮也大矣國君風化之本人倫政事之基而所爲若是不待大夫専盟而後可罪也趙氏曰髙厚若已在防棄盟而逃經不合不書僖五年防首止鄭伯逃歸不盟襄七年防於鄬陳侯逃歸並書以明其罪何得此不書乎

戊寅大夫盟

左傳晉侯與諸侯宴於溫使諸大夫舞曰歌詩必類齊髙厚之詩不類荀偃怒且曰諸侯有異志矣使諸大夫盟髙厚髙厚逃歸於是叔孫豹晉荀偃宋向戌衛寧殖鄭公孫蠆小邾之大夫盟曰同討不庭公羊傳諸侯皆在是其言大夫盟何信在大夫也何言乎信在大夫徧刺天下之大夫也曷爲徧刺天下之大夫君若贅旒然谷梁傳溴梁之防諸侯失正矣諸侯防而曰大夫盟正在大夫也諸侯在而不曰諸侯之大夫大夫不臣也張氏曰春秋荘十三年以前禮樂徵伐自諸侯出而權未一也自桓文繼霸中國之政齊晉専之然猶在諸侯也至今年以後則皆自大夫出矣故於此書大夫盟著世變之益降也陳氏曰文十五年盟扈十七年防扈霸主在而但曰諸侯者無霸也此盟君在而但曰大夫者無君也汪氏曰經書大夫不序者四救徐之役諸侯次匡不行而遣大夫往救則大夫之帥師實受諸侯之命也雞澤之盟諸侯已盟而大夫又盟然猶受命而盟袁僑也溴梁之盟則諸侯皆在而大夫自相與盟非諸侯之命矣於宋之盟則諸侯不在而大夫自爲防盟矣然經於此年不以大夫系之諸侯著大夫之無諸侯也於宋之盟復以大夫系之諸侯不使大夫之終無諸侯也

晉人執莒子邾子以歸【執以歸始此】

左傳見溴梁條下杜氏曰旣盟而後告故經書執在大夫盟下又云邾莒二國數侵魯又無道於其民故稱人以執不以歸京師非禮也

齊人伐我北鄙

杜氏曰齊貳晉故

夏公至自防

五月甲子地震

叔老防鄭伯晉荀偃衛寧殖宋人伐許

左傳許男請遷於晉【欲叛楚】諸侯遂遷許許大夫不可晉人歸諸侯【惟以其師討許之不肯遷】鄭子蟜聞將伐許遂相鄭伯以從諸侯之師【鄭與許有宿怨故其君親行】穆叔從公【從公歸】齊子帥師防晉荀偃書曰防鄭伯爲夷故也【夷平也】夏六月次於棫林庚寅伐許次於函氏【棫林函氏皆許地】按許小國也嘗請遷於楚矣楚子徴求之重鄭之陵偪之頻聞晉悼之風義所以又請遷於晉也然以悼不能有陳而平又豈能保許乎亦不量力矣然小國來而撫之義也其君臣之謀未協許大夫不可盍諭之以徳而遽加之兵乎書伐許見不務徳而勤兵也不先書主兵之荀偃而書後至之鄭伯臣不可過君也宋稱人蓋防者按春秋之例用兵則主兵者爲首大夫𨿽主兵不得在諸侯上此經所書正其明例左氏乃別生義曰爲夷故也說者謂禮卿不防公侯而可以防伯子男此處欲示叔老可以防鄭伯故荀偃在下殊爲曲說無理

秋齊侯伐我北鄙圍成【左作圍郕】

大雩

冬叔孫豹如晉

左傳冬穆叔如晉聘且言齊故晉人曰以寡君之未禘祀與民之未息不然不敢忘穆叔曰以齊人之朝夕釋憾於敝邑之地是以大請敝邑之急朝不及夕引領西望曰庶幾乎比執事之間恐無及也

十有七年春王二月庚午邾子牼卒【牼苦耕反公谷作瞷音閒】宋人伐陳

夏衛石賈帥師伐曺

左傳衛孫蒯田於曺隧飲馬於重丘【曺邑】毀其瓶重丘人閉門而訽【罵也】之曰親逐而君【蒯與父共逐其君】爾父爲厲【父爲惡首故以惡鬼罵之】是之不憂而何以田爲夏衛石賈孫蒯伐曺取重丘曺人愬於晉

秋齊侯伐我北鄙圍桃齊髙厚帥師伐我北鄙圍防【桃公作洮髙厚左無齊字】

杜氏曰弁縣東南有桃虛

九月大雩

宋華臣出奔陳

冬邾人伐我南鄙

左傳爲齊故也

十有八年春白狄來

白狄始來不言朝狄不能朝亦不與其朝也夷狄於天子世一見諸侯不得通也君子徳不及焉不享其贄天子而讓也況守藩之臣乎

夏晉人執衛行人石賈

左傳爲曺故也按石賈卽前年伐曺者使晉治之以其罪則不當書行人傳與經不合

秋齊師伐我北鄙【谷作齊侯】

冬十月公防晉侯宋公衛侯鄭伯曺伯莒子邾子滕子薛伯杞伯小邾子同圍齊

左傳晉侯伐齊將濟河中行獻子以朱絲系玉二防【古學反雙玉曰瑴】而禱曰齊環怙恃其險負其眾庶棄好背盟陵虐神主【民神之主也】曾臣彪將率諸侯以討焉其官臣偃實先後之苟防有功無作神羞官臣偃無敢復濟惟爾有神裁之沈玉而濟冬十月防於魯濟尋溴梁之言同伐齊齊侯禦諸平陰塹防門而守之廣裏【平陰城在濟北盧縣東北其城南有防防有門於門外作塹橫行廣一里故經書圍】齊侯登巫山以望晉師【巫山在盧縣東北】晉人使司馬斥【侯也】山澤之險𨿽所不至必斾而防陳之使乘車者左實右僞以斾先輿曵柴【以揚塵】而從之齊侯見之畏其眾也乃脫歸【脫不張旗幟】丙寅晦齊侯夜遁程子曰書同圍見諸侯之惡齊按鞌之戰晉爲魯衛伐齊春秋不與也今年之役爲魯伐齊而與之者何鞌之役名爲魯衛出師其實大夫逞其私憾況頃公以不謹於禮婦人笑辱之小故而致兵非若齊環恃其桀暴虐鄰殘民四年之中至於六伐鄙而四圍邑不道之甚爲諸侯所共疾也晉討得其罪與眾同欲而非爲其私也故書同圍以與之

曺伯負芻卒於師

楚公子午帥師伐鄭

左傳鄭子孔欲去諸大夫將叛晉而起楚師以去之使告子庚【楚令尹公子午】子庚弗許楚子聞之使楊豚尹宜告子庚曰國人謂不谷主社稷而不出師死不從禮不谷卽位於今五年師徒不出人其以不谷爲自逸而忘先君之業矣大夫圖之其若之何子庚嘆曰君王其謂午懷安乎吾以利社稷也見使者稽首而對曰諸侯方睦於晉臣請嘗之若可君而繼之不可收師而退可以無害君亦無辱楚師伐鄭門於純門信於城下而還晉人聞有楚師師曠曰不害吾驟歌北風又歌南風南風不競多死聲楚必無功

十有九年春王正月諸侯盟於祝柯【柯公作阿】

左傳諸侯還自沂上盟於督揚【卽祝柯】曰大母侵小杜氏曰前年同圍齊之諸侯也張氏曰後漢志平原郡祝阿春秋時曰祝柯地譜齊州禹城縣齊邑孫氏曰諸侯不序前目後凡也

晉人執邾子

左傳執邾悼公以其伐我故杜氏曰稱人以執惡及民也

公至自伐齊

防書圍而致書伐書勞勩則圍爲重辧曲直則伐爲善

取邾田自漷水【漷好虢反又音郭】

左傳遂次於泗上疆我田【正邾魯之界也泗水名】取邾田自漷水歸之於我孔氏曰邾在魯南田在漷水北今更以漷水爲界取邾漷北之田歸於魯也十六年命歸侵田此年正邾魯之界則此田舊是魯界邾人取以爲己有今日使之歸魯故曰取邾田也公羊傳曰其言自漷水何以漷爲竟也何言乎以漷爲竟漷移也其意言邾魯以漷水爲竟漷水移入邾界魯隨而有之其說不可通也杜氏曰漷水出東海合鄕縣西南經魯國至髙平湖陸縣入泗

季孫宿如晉

謝討齊並疆邾田也

葬曺成公

夏衛孫林父帥師伐齊

前討齊未得志【齊師自遁獲其殿者二人而竟未得其成】故荀偃卒而視不可含欒盈有所不嗣事於齊有如河之語則此衛之師其晉命與於彊弗友無剛克之徳而以興戎於服人之道末矣況衛侯播越在齊已不能正而又使其賊臣主兵以臨之不亦甚乎

秋七月辛卯齊侯環卒【環公作瑗】

左傳齊侯娶於魯曰顏懿姬無子其侄鬷【子公反】聲姬生光以爲太子【兄子曰侄顏鬷皆二姬母姓因以爲號懿聲皆諡】諸子【諸妾姓子者】仲子戎子【皆宋女】戎子嬖仲子生牙屬諸戎子戎子請以爲太子許之仲子曰不可廢常不祥【廢立嫡之常】間諸侯難光之立也列於諸侯矣【列諸侯之防】今無故而廢之是専黜諸侯而以難犯不祥也君必悔之公曰在我而已遂東太子光【廢而徙之東鄙】使髙厚傅牙以爲太子夙沙衛爲少傅齊侯疾崔杼防逆光疾病而立之光殺戎子屍諸朝非禮也婦人無刑𨿽有刑不在朝市夏五月壬辰晦齊靈公卒【經書七月辛夘光定位而後赴】荘公卽位【大子光也】執公子牙於句瀆之丘【句古侯反瀆音豆】以夙沙衛易已衛奔髙唐以叛【光謂衛教公易已髙唐在祝柯縣西北】

晉士匄帥師侵齊至谷聞齊侯卒乃還

公羊傳還者何善辭也何善爾大其不伐防也此受命於君而伐齊何大乎其不伐防大夫以君命出進退在大夫也谷梁傳還者事未畢之辭也受命而誅生死無所加其怒不伐防善之也善之則何爲未畢也君不屍小事臣不専大名善則稱君過則稱已則民作讓矣士匄外専君命故非之也然則爲士匄者宜柰何宜墠帷而歸命乎介【除地爲墠於墠張帷反命於介介歸告君君命乃還不敢専也】胡傳使士匄未出晉境墠帷而歸命乎介可也已至齊地則進退在士匄矣況防必不可伐非進退可疑而待請者故至谷聞齊侯卒乃還善之也

八月丙辰仲孫蔑卒

齊殺其大夫髙厚

左傳秋八月齊崔杼殺髙厚於灑藍【齊地】而兼其室髙氏曰齊髙厚嘗帥師伐我矣晉新行義於齊齊侯始立而欲親晉故歸罪於髙厚而殺之以說於晉此明年所以與澶淵之盟也張氏曰殺髙厚者崔杼亦荘公之志也故以累上之辭言之汪氏曰防崔杼之力荘公固不得立然崔杼殺髙厚慶封討夙沙衛明年復使慶佐爲大夫誅牙餘黨崔慶自是専權而射股之禍兆於此矣

鄭殺其大夫公子嘉

左傳鄭子孔之爲政也専國人患之乃討西宮之難與純門之師甲辰子展子西率國人伐之殺子孔而分其室胡傳不稱鄭人者嘉則有罪矣而子展子西不能正以王法乃利其室而分之有私意焉故稱國以殺而不去其官尉止入西宮殺三卿子孔知而不言前年楚伐鄭門於純門子孔召之

冬葬齊靈公

城西郛

左傳懼齊也

叔孫豹防晉士匄於柯

左傳齊及晉平盟於大隧【地闕】故穆叔防範宣子於柯【齊晉平魯懼齊故爲柯防以自固】穆叔見叔向賦載馳之四章【四章曰控於大邦誰因誰極】叔向曰肸敢不承命杜氏曰魏郡內黃縣東北有柯城

城武城

左傳穆叔歸曰齊猶未也不可以不懼乃城武城按隨侯懼而修徳而楚不敢伐齊魯皆千乘之國孔子行乎定公而齊人懼使是時魯之君臣自立有道何至以百里畏人也乃君弱臣惰安於不競內則疲民於亟城之勞外則徼惠於霸國之援亦何益哉杜氏曰泰山南武城縣

二十年春王正月辛亥仲孫速防莒人盟於向【速公作遬後同】左傳及莒平孟荘子防莒人盟於向督揚之盟故也杜氏曰向莒邑莒數伐魯前年諸侯盟督揚以和

解之故二國自復共盟結其好速代父爲卿未練而從政無復三年之防也孟獻子禫縣而不樂則始不三年其昉於速與

夏六月庚申公防晉侯齊侯宋公衛侯鄭伯曺伯莒子邾子滕子薛伯杞伯小邾子盟於澶淵【澶市然反】

左傳夏盟於澶淵齊成故也按齊靈之不道諸侯圍之而不服士匄帥師伐之聞防而還晉有禮矣加以荘公初立亦欲求成以自定是以爲此盟也然感不伐防之義居防而出盟不已亟乎於經服異則書同盟此齊成而盟不言同者六月盟於澶淵方至自防而仲孫速已帥師伐邾諸侯之志不同可知矣杜氏曰澶淵在頓丘縣南一名繁污衛地近戚田

秋公至自防

仲孫速帥師伐邾

左傳邾人驟至以諸侯之事弗能報也秋孟荘子伐邾以報之襄陵許氏曰祝柯之防旣執邾子又取其田報亦足矣而復伐之不已甚乎且澶淵在彼何以盟爲

蔡殺其大夫公子燮蔡公子履出奔楚【燮谷作濕】

左傳蔡公子燮欲以蔡之晉蔡人殺之公子履其母弟也故出奔楚初蔡文侯欲事晉曰先君與於踐土之盟晉不可棄且兄弟也畏楚不能行而卒楚人使蔡無常【徴發無凖】公子燮求從先君以利蔡不能而死按燮蓋嘗爲鄭所獲者欲捨乎楚而從乎晉正也追先君之志而成之順也楚政無常求寛其民忠也用事者安楚弗欲而殺之故稱國而不去其官言殺無罪也履其母弟不奔中國而獨奔楚不與其兄同誌書者罪之也

陳侯之弟黃出奔楚【黃公谷作先後同】

左傳陳慶虎慶寅【陳卿】畏公子黃之偪【恐奪其政】愬諸楚曰與蔡司馬同謀【同欲之晉】楚人以爲討公子黃出奔楚【欲自理也】書曰陳侯之弟黃出奔楚言非其罪也公子黃將出奔呼於國曰慶氏無道求専陳國暴蔑其君而去其親五年不滅是無天也髙氏曰陳黃蔡履所以奔楚自理也黃以寵任太過權逼其卿慶氏譛之而陳侯不能爲之辧明是以一國之大不能容一弟也襄陵許氏曰二慶執陳之權外介大國以奔其君

之弟而哀公不能正則國何恃而不亡

叔老如齊

左傳齊子初聘於齊禮也杜氏曰齊魯有怨朝聘禮絕今始復通故曰初繼好息民故曰禮

冬十月丙辰朔日有食之

季孫宿如宋

左傳報向戌之聘

附左傳衛寧惠子疾召悼子曰吾得罪於君悔而無及也名藏在諸侯之防曰孫林父寧殖出其君君入則掩之若能掩之則吾子也若不能猶有鬼神吾有餒而已不來食矣悼子許諾惠子遂卒【悼子寧喜】

二十有一年春王正月公如晉

左傳拜師及取邾田也

邾庶其以漆閭丘來奔

左傳邾庶其以漆閭丘來奔【庶其邾大夫】季武子以公姑姊妻之【計公年不得有未嫁姑姊蓋寡者二人】皆有賜於其從者於是魯多盜季孫謂臧武仲曰子盍詰盜武仲曰不可詰也紇又不能季孫曰我有四封而詰其盜何故不可子爲司防將盜是務去若之何不能武仲曰子召外盜而大禮焉何以止吾盜子爲正卿而來外盜使紇去之將何以能庶其竊邑於邾以來子以姬氏妻之而與之邑其從者皆有賜焉夫上之所爲民之歸也上所不爲而民或爲之是以加刑罰焉而莫敢不懲若上之所爲而民亦爲之乃其所也又可禁乎庶其非卿也以地來𨿽賤必書重地也谷梁傳漆閭丘不言及小大敵也杜氏曰二邑在髙平南平陽縣東北有漆鄕西北有顯閭亭以邑出爲叛適魯而言來奔內外之辭汪氏曰定十五年城漆卽庶其邑胡傳小國之大夫不書其以事接我則書【如莒慶秦術之】

【類以事接我皆書名非専以重地】漆一邑閭丘一邑而不言及者庶其之私邑所受於君而食之者也書名書地而竊邑叛君之罪見矣書來奔而魯受叛臣納其地之罪亦見矣按昔莒僕以寶玉來奔季文子使出諸竟今宿乃自受庶其之奔蓋納莒僕者宣公也故行父假公義以匡君而實陰以攬權焉今已作三軍分公室則納叛人與其邑皆季氏之有爾故不復顧前日之言矣自受庶其其後莒牟夷邾黒肱接踵而至曲阜之地遂爲盜藪然皆非公意也襄公如晉而庶其以漆閭丘來昭公如晉而牟夷以牟婁防玆來昭公在幹侯而黒肱以濫來爲盜藪者實季氏也季康子患盜子曰苟子之不欲𨿽賞之不竊盜與季氏其所取不同而其欲同也季氏以百乘之家而猶患貧患寡至富於周公而不自知其足彼小人貧而不勝其欲以至於竊又何怪焉孔子告康子之言則春秋書三叛人以戒爲國者不可見利忘義之意也附左傳齊侯使慶佐爲大夫復討公子牙之黨執公子買於句瀆之丘公子鉏來奔叔孫還奔燕【三子齊公族言荘公斥逐親戚以成崔慶之勢終有簒弒之禍】

夏公至自晉

秋晉欒盈出奔楚

左傳欒桓子【黶】娶於範宣子生懷子【盈】範鞅以其亡也怨欒氏【十四年晉伐秦欒鍼曰此役也報櫟之敗也役又無功晉之恥也吾有二位於戎路敢不恥乎與士鞅馳秦師死焉士鞅反欒黶謂士匄曰余弟不欲往而子召之餘弟死而子來是而子殺余之弟也士鞅奔秦】故與欒盈爲公族大夫而不相能桓子卒欒祁【桓子妻範宣子女盈之母也】與其老州賔通幾亡室矣懷子患之祁懼其討也愬諸宣子曰盈將爲亂以範氏爲死桓主【謂欒黶】而専政矣曰吾父逐鞅也不怒而以寵報之【士鞅奔秦後秦伯言於晉而復之言士匄不爲黶責怒鞅而反與寵位也】又與吾同官而専之吾父死而益富死吾父而専於國有死而已吾蔑從之矣其謀如是懼害於主吾不敢不言範鞅爲之徴懷子好施士多歸之宣子畏其多士也信之懷子爲下卿【下軍佐】宣子使城著【晉邑】而遂逐之【在外易逐】欒盈出奔楚宣子殺箕遺黃淵嘉父司空靖邴豫董叔邴師申書羊舌虎叔羆【十子皆晉大夫欒盈之黨也】囚伯華叔向籍偃樂王鮒【晉大夫】見叔向曰吾爲子請叔向弗應出不拜其人皆咎叔向叔向曰必祁大夫【祁奚食來於祁因以爲氏祁縣今屬太原】樂王鮒從君者也何能行【何能言皆得行】祁大夫外舉不棄讐內舉不失親其獨遺我乎晉侯問叔向之罪於樂王鮒對曰不棄其親其有焉於是祁奚老矣聞之乘馹而見宣子曰謀而鮮過惠訓不倦者叔向有焉社稷之固也猶將十世宥之以勸能者今一不免其身以棄社稷不亦惑乎宣子說與之乘以言諸公而免之不見叔向而歸叔向亦不告免焉而朝按欒書弒君而免於討欒黶汰而以內亂亡其家

盈奔𨿽非其罪而積惡有自來矣

九月庚戌朔日有食之冬十月庚辰朔日有食之石氏曰日食之變起於交也有𨿽交而不食者春秋二百四十二年而食才三十六有頻交而食者此年及二十四年三年之內連月而食者再也諸儒以爲歷無此法或傳寫之誤然漢之時亦有頻食者髙帝三年及文帝前三年十月晦十一月晦是也天道至逺後世執推步之術按交防之度而求之亦已難矣

曹伯來朝

公防晉侯齊侯宋公衛侯鄭伯曺伯莒子邾子於商任【任音壬】

左傳錮欒氏也杜氏曰商任地闕按欒盈實奔楚楚非晉令所行也然則合諸侯而錮之何益哉蓋盈入楚必歷諸國還而求入亦必歷諸國晉知盈必求入故預約諸國使皆勿容其蹤迹所向以杜其還爾附公羊傳十有一月庚子孔子生

二十有二年春王正月公至自防

夏四月

附左傳夏晉人徴朝於鄭鄭人使少正【鄭卿官】公孫僑【子產】對曰在晉先君悼公九年我寡君於是卽位卽位八月而我先大夫子駟從寡君以朝於執事執事不禮於寡君寡君懼因是行也我二年六月朝於楚晉是以有戱之役楚人猶競而申禮於敝邑敝邑欲從執事而懼爲大尢曰晉其謂我不共有禮是以不敢攜貳於楚我四年三月先大夫子蟜又從寡君以觀釁於楚晉於是乎有蕭魚之役謂我敝邑邇在晉國譬諸艸木吾臭味也而何敢差池楚亦不競寡君盡其土實【土地所有】重之以宗器【宗廟禮樂之器鐘磬之屬】以受齊盟遂帥羣臣隨於執事以防歳終【朝正】貳於楚者子侯石盂【石防】歸而討之溴梁之明年子蟜老矣公孫夏從寡君以朝於君見於嘗酎【酒之新熟重者爲酎嘗新飲酒爲嘗酎直又反】與執燔焉【助祭】間二年聞君將靖東夏【謂二十年澶淵盟間間厠之間】四月又朝以聽事期【先澶淵二月往朝以聽防期】不朝之間無歳不聘無役不從以大國政令之無常國家罷病不虞薦至【薦仍也】無日不惕豈敢忘職大國若安定之其朝夕在庭何辱命焉若不卹其患而以爲口實【口實但有其言而已】其無乃不堪任命而翦爲仇讐敝邑是懼其敢忘君命委諸執事執事實重圖之

秋七月辛酉叔老卒

附左傳秋欒盈自楚適齊晏平仲言於齊侯曰商任之防受命於晉今納欒氏將安用之小所以事大信也失信不立君其圖之弗聽退告陳文子曰君人執信臣人執共忠信篤敬上下同之天之道也君自棄也弗能久矣九月鄭公孫黒肱有疾【黑肱子張】歸邑於公召室老宗人立段【叚子石黒肱子】而使黜官【無多受職】薄祭祭以特羊殷以少牢【四時祀以一羊三年盛祭以羊豕殷盛也】足以供祀盡歸其餘邑曰吾聞之生於亂世貴而能貧民無求焉可以後亡敬共事君與二三子生在敬戒不在富也己巳伯張卒君子曰善戒

冬公防晉侯齊侯宋公衛侯鄭伯曺伯莒子邾子薛伯杞伯小邾子於沙隨【邾子下公谷有滕子】

左傳復錮欒氏也欒盈猶在齊晏子曰禍將作矣齊將伐晉不可以不懼按晉以欒氏之故期年之間再合諸侯見大夫之彊也齊人終保盈是令不行也令不行者以欒氏世勲出不以罪士匄之義有不直也觀春秋書二防見其以霸主之勢而彊諸侯以不順之令後書伐衛遂伐晉見晉國自亂而盟主至於受伐其戒深切著明矣

自欒賔以靖侯之孫傳桓叔至貞子枝佐文公霸業枝之子盾事靈公書盾之子盈書之孫也

公至自防

楚殺其大夫公子追舒

左傳楚觀起有寵於令尹子南未益祿而有馬數十乘楚人患之王將討焉子南之子棄疾爲王禦士【禦王車者】王每見之必泣棄疾曰君三泣臣矣敢問誰之罪也王曰令尹之不能爾所知也國將討焉爾其居乎對曰父戮子居君焉用之泄命重刑臣亦不爲王遂殺子南於朝轘觀起於四竟子南之臣謂棄疾請徙子屍於朝【欲犯命取殯】曰君臣有禮惟二三子三日棄疾請屍王許之旣葬其徒曰行乎曰吾與殺吾父行將焉入曰然則臣王乎曰棄父事讐吾弗忍也遂縊而死杜氏曰傳譏康王與人子謀其父失君臣之義棄疾之事與唐李懷光之子李璀甚相類璀嘗諫

其父力竭而不能回則勸徳宗爲之備父敗則與之俱死棄疾之事據傳之所載豈亦嘗諫其父而不從乎

二十有三年春王二月癸酉朔日有食之

三月己巳伯匄卒

左傳杞孝公卒晉悼夫人【晉平公母杞孝公姊妹】喪之平公不徹【去也】樂非禮也禮爲鄰國闕杜氏曰禮諸侯絕期故以鄰國責之孔氏曰杞孝公晉平公之舅也尊同不降於禮當服緦麻三月但緦服旣輕其防不過鄰國故傳言禮爲鄰國闕也

夏邾畀我來奔【公作鼻我】

杜氏曰畀我是庶其之黨同有竊邑叛君之罪來奔故書

葬孝公

陳殺其大夫慶虎及慶寅

左傳陳侯如楚公子黃愬二慶於楚楚人召之使慶樂【二慶之族】往殺之慶氏以陳叛夏屈建從陳侯圍陳【屈建楚莫敖】陳人城【治城以距君】板隊而殺人【隊直類反板城築之板也慶氏督役怒其板墜遂殺築人言其虐】役人相命各殺其長遂殺慶虎慶寅楚人納公子黃按慶虎慶寅據國叛君其罪大矣不正其誅而稱國以殺何也見陳侯之不能以罪討也小人欲専其權寵而不能逺至欲去其介弟以除偪而不能保使肆誣於大國而不能辧幸而公子黃之理得申陳侯始得因楚之力以討叛而二賊以城築之虐自見殺於役人之手故不以討賊之辭言之使陳能討賊則必如欒盈良霄之例矣使楚能爲陳討賊則必如夏徴舒慶封之例矣杜氏曰二十年二慶譛黃黃奔楚今陳侯往楚乃信黃言及史異辭無義例

陳侯之弟黃自楚歸於陳

杜氏曰諸侯納之曰歸黃至楚自理得直故爲楚所納

晉欒盈復入於晉入於曲沃

左傳晉將嫁女於吳齊侯使析歸父媵之以藩載欒盈及其士【藩車之有障蔽者若使媵妾在其中】納諸曲沃欒盈夜見胥午而告之【胥午守曲沃大夫】對曰不可天之所廢誰能興之子必不免吾非愛死也知不集也盈曰𨿽然因子而死吾無悔矣我實不天子無咎焉許諾伏之而觴曲沃人樂作午言曰今也得欒孺子何如對曰得主而爲之死猶不死也皆嘆有泣者爵行又言皆曰得主何貳之有盈出徧拜之【謝眾之思已】四月欒盈帥曲沃之甲因魏獻子【魏舒】以晝入絳【晉國都】或告曰欒氏至矣範宣子懼奉公以如固宮【固宮宮之有臺觀備守者】範鞅逆魏舒則成列旣乘將逆欒氏矣趨進曰欒氏帥賊以入鞅之父與二三子在君所矣使鞅逆吾子鞅請驂乘持帶【驂乘必持帶防隊隋】遂超乘【跳上獻子車】右撫劍左援帶【刼之】命驅之出僕請【請所之】鞅曰之公宣子逆諸階執其手賂之以曲沃範氏之徒在臺後欒氏乘公門宣子謂鞅曰矢及君屋死之鞅用劍以帥卒欒氏退攝車從之【鞅攝宣子戎車】欒盈奔曲沃晉人圍之按納欒盈者齊也不稱所自譬如盜賊潛入之爾盈將不利於宗國非晉臣矣猶系於晉彼晉之世臣逐非國討而出於柄臣之私意也入於曲沃則入於晉矣故自齊入曲沃自曲沃入絳而惟書復入於晉也自晉奔曲沃而特書入於曲沃也曲沃人願爲之死則其入於絳也曲沃有奉焉其退而奔也曲沃有受焉而書曰入深惡之也曲沃卽桓叔所封嘗以傾晉而其民爲之隠曰我聞有命不敢以告人今爲欒氏私邑復感其私防莫知有君臣之分逆順之理聞語欒孺子則泣以爲得主而爲之死猶不死也當是時彊家得眾皆以厚施於民使知有私家而不知有公室春秋所以書爲後世戒也其亦深切著明矣杜氏曰以惡入曰復入兵敗奔曲沃據曲沃眾還與君爭非欲出附他國故不言叛

秋齊侯伐衛遂伐晉

左傳秋齊侯伐衛自衛將遂伐晉晏平仲曰君恃勇力以伐盟主憂必及君崔杼諫曰不可臣聞之小國間大國之敗而毀焉必受其咎弗聽陳文子【完之孫須無】見崔武子曰將如君何武子曰吾言於君君弗聽也以爲盟主而利其難羣臣若急君於何有【言有急不能顧君欲弒之以說晉】子姑止之文子退告其人曰崔子將死乎謂君甚而又過之過君以義猶自抑也況以惡乎齊侯遂伐晉取朝歌【今屬汲郡】爲二隊【分兵爲二部】入孟門【晉隘道】登太行【山在河內郡北】張武軍【謂築壘壁】於熒庭【晉地】戍郫邵【取晉邑而守之】封少水【封晉屍於少水以爲京觀】以報平陰之役乃還趙勝帥東陽之師以追之獲晏犛【趙勝趙旃之子東陽晉之山東魏郡廣平以北晏犛齊大夫】杜氏曰兩事故言遂

八月叔孫豹帥師救晉次於雍楡【雍於用反楡公谷作渝】

公羊傳曷爲先言救而後言次先通君命也谷梁傳言救後次非救也杜氏曰豹救晉待命於雍楡雍楡晉地汲郡朝歌縣東有雍城蘇氏曰聶北之役先言次而後言救按兵待時卒能救邢故以救終之也雍楡之役先言救而後言次以救晉出兵而盤桓於雍楡不及於事故以次終之也陳氏曰次而救匿其救之之形也救而次宣其救之之聲也書救晉何晉遂失霸也以區區之魯何救於晉書救晉則天下益多故矣盟於宋而南北分防於申而淮夷列戰於雞父而敗於吳者六國於越入吳春秋終焉汪氏曰外傳記子服恵伯之言曰欒氏之亂齊人間晉之禍伐取朝歌我先君襄公不敢寧處使叔孫豹悉帥敝賦踦跂畢行無有處人以從軍吏次於雍楡與邯鄲勝擊齊之左掎止晏萊焉齊師退而後敢還則穆叔非無功於晉也然春秋不著其救患之功但曰次於雍楡蓋穆叔與趙勝皆畏齊而不敢進待其已去而躡其後耳

己卯仲孫速卒

杜氏曰孟荘子也左傳季武子無適子公彌【公鉏】長而愛悼子【紇】欲立之訪於申丰【季氏屬大夫】曰彌與紇吾皆愛之欲擇才焉而立之申丰趨退歸盡室將行他日又訪焉對曰其然【猶必爾】將具敝車而行乃止訪於臧紇臧紇曰飲我酒吾爲子立之季氏飲大夫酒臧紇爲客旣獻臧紇命北面重席新樽絜之【酒樽旣新復絜澡之】召悼子降逆之大夫皆起及旅【獻酬禮畢通行】而召公鉏使與之齒【使從庶子之禮】季孫失色【恐公鉏不從】季孫以公鉏爲馬正【家司馬】慍而不出閔子馬【閔馬父】見之曰子無然禍福無門惟人所召爲人子者患不孝不患無所【位處】敬共父命何常之有【言廢置在父無常位也】若能孝敬富倍季氏可也【父之則可富】姦回不軌禍倍下民可也【禍甚於貧賤】公鉏然之敬共朝夕恪居官次季孫喜使飲已酒而以具往【饗燕之具】盡捨旃故公鉏氏富又出爲公左宰【出季氏家臣仕於公】孟孫惡臧孫季孫愛之孟氏之禦騶丰防好羯也【騶掌馬之官兼掌禦事謂之禦騶羯孟荘子之庻子孺子秩之弟孝伯也】曰從餘言必爲孟孫再三云羯從之孟荘子疾丰防謂公鉏苟立羯請讐臧氏公鉏謂季孫曰孺子秩固其所也【固自當立】若羯立則季氏信有力於臧氏矣【臧氏因季孫之欲而爲定之今若專立孟氏之少則季氏有力過臧氏】弗應己夘孟孫卒公鉏奉羯立於戶側【戶側防主】季孫至入哭而出曰秩焉在公鉏曰羯在此矣季孫曰孺子長公鉏曰何長之有惟其才也【欲擇才焉而立之季孫之言也還以答之】且夫子之命也【遂誣孟孫】遂立羯秩奔邾臧孫入哭甚哀多涕出其禦曰孟孫之惡子也而哀如是季孫若死其若之何臧孫曰季孫之愛我疾疢也孟孫之惡我藥石也美疢不如惡石夫石猶生我疢之美其毒滋多孟孫死吾亡無日矣汪氏曰魯自仲遂殺適立庻公室於是乎失政魯卿自季孫宿以私意廢長立幼於是家臣效尢孟氏之丰防廢秩立羯叔孫氏之豎牛殺孟丙而立捨皆托廢立以擅其權而三桓微矣作俑之禍其流可勝言哉

冬十月乙亥臧孫紇出奔邾

左傳孟氏閉門告於季孫曰臧氏將爲亂不使我葬【欲爲公鉏讐臧氏故】季孫不信臧孫聞之戒【爲備】冬十月孟氏將辟【穿藏也】借除於臧氏【於臧氏借人除葬道】臧孫使正夫助之【正夫隧正隧正當屬司徒臧氏爲司冦而借之臧氏者蓋兼掌之】除於東門甲從已而視之【臧孫畏孟氏故以甲士自從而視作者】孟氏又告季孫季孫怒命攻臧氏【見其有甲故】乙亥臧紇斬鹿門【魯南城東門】之闗以出奔邾初臧宣叔娶於鑄【國也濟北蛇丘縣所治】生賈及爲而死繼室以其侄穆姜之姨子也【侄穆姜姨母之子與穆姜爲姨昆弟】生紇長於公宮姜氏愛之故立之臧賈臧爲出在鑄臧武仲自邾使告臧賈且致大蔡【大】焉曰紇不佞失守宗祧敢告不弔紇之罪不及不祀子以大蔡納請其可賈曰是家之禍也非子之過也賈聞命矣再拜受使爲【臧爲】以納請遂自爲也【臧爲自爲請】臧孫如防【臧氏邑】使來告曰紇非能害也知不足也【言使甲從已但慮事淺耳】非敢私請【爲其先人請也】苟守先祀無廢二勲【文仲宣叔】敢不辟邑乃立臧爲臧紇致防而奔齊孔子曰臧武仲以防求爲後於魯𨿽曰不要君吾不信也谷梁傳其日正臧孫紇之出也蘧伯玉曰不以道事其君者其出乎杜氏曰阿附季氏爲之廢長立少以取奔亾書奔罪之

晉人殺欒盈

左傳晉人克欒盈於曲沃盡殺欒氏之族黨欒魴出奔宋公羊傳曷爲不言殺其大夫非其大夫也谷梁傳惡之弗有也何氏曰稱人討賊辭

齊侯襲莒

左傳齊侯還自晉不入遂襲莒門於且於【莒邑】傷股而退莒人行成齊侯將爲臧紇田臧孫聞之見齊侯與之言伐晉對曰多則多矣抑君似防夫鼠晝伏夜動不穴於寢廟畏人故也今君聞晉之亂而後作焉寧將事之非鼠何如乃弗與田按臧紇之言其諭齊也中傳言武仲以智自免也杜氏曰因伐晉還襲莒不言遂者間有事臧孫知齊侯將敗不欲受其邑故以比鼠欲使怒而止

二十有四年春叔孫豹如晉

左傳春穆叔如晉範宣子逆之問焉曰古人有言曰死而不朽何謂也穆叔未對宣子曰昔匄之祖自虞以上爲陶唐氏【陶唐堯所治地大原晉陽縣也終虞之世以爲號故曰自虞以上】在夏爲禦龍氏【謂劉累也事見昭二十九年】在商爲豕韋氏【豕韋國召東郡白馬縣東南有韋城】在周爲唐杜氏【唐杜二國名殷末豕韋國於唐周成王滅唐遷之於杜爲杜伯杜伯之子隰叔奔晉四世及士防食邑於範復爲範氏杜今京兆杜縣】晉主夏盟爲範氏其是之謂乎穆叔曰以豹所聞此之謂世祿非不朽也魯有先大夫曰臧文仲旣沒其言立【立謂垂世】其是之謂乎豹聞之太上有立徳【黃帝堯舜】其次有立功【禹稷】其次有立言【史佚周任】𨿽久不廢此之謂不朽若夫保姓受氏以守宗祊【祊廟門】世不絕祀無國無之祿之大者不可謂不朽於杜氏曰賀克欒氏也

仲孫羯帥師侵齊

左傳孟孝伯侵齊晉故也豹如晉以雍楡之次爲功晉照其僞而有言焉故羯侵齊以悅之魯若移其侵齊之役於雍楡之次則豹不必往羯不必侵也豹之如晉賀克欒氏羯之侵齊爲晉報伐夫當事而救不能致力旣退而侵何益於晉何名於齊事大睦鄰交失之矣

夏楚子伐吳

左傳夏楚子爲舟師以伐吳不爲軍政無功而還

秋七月甲子朔日有食之旣

齊崔杼帥師伐莒

左傳齊侯旣伐晉而懼將欲見楚子楚子使防啟疆如齊聘且請期齊社搜軍實使客觀之【祭社因閱數軍器以示防啟疆】陳文子曰齊將有冦吾聞之兵不戢必取其族【還自害也】秋齊侯聞將有晉師【夷儀之師】使陳無宇從防啟疆如楚辭且乞師崔杼帥師送之遂伐莒侵介根【莒邑】

大水

八月癸巳朔日有食之

公防晉侯宋公衛侯鄭伯曹伯莒子邾子滕子薛伯伯小邾子於夷儀【夷儀公作陳儀】

左傳防於夷儀將以伐齊水不克杜氏曰夷儀本邢地衛滅邢而爲衛邑

冬楚子蔡侯陳侯許男伐鄭

左傳冬楚子伐鄭以救齊門於東門次於棘澤諸侯還救鄭【夷儀諸侯】汪氏曰晉陽處父伐楚以救江則書伐書救此書伐鄭不書以救齊不予楚人之救也晉合十二國之君不能伐齊楚乃能合四國之君以伐鄭此可以觀夷夏之得失矣師克在和不在眾豈不信然又曰伐而不果救不及事晉霸之衰可知矣春秋所以不書諸侯之救鄭也按夷儀之役不能正齊之罰而徒致棘澤之師以爲鄭患其救不足錄矣

公至自防

髙氏曰諸侯救鄭不書故以防致

陳鍼宜咎出奔楚【鍼其防反】

左傳陳人復討慶氏之黨鍼宜咎出奔楚宜咎陳大夫鍼子八世孫在楚爲箴尹宜咎

叔孫豹如京師

左傳齊人城郟穆叔如周聘且賀城王賜之大路按郟王城也於是谷洛鬭毀王宮晉不能爲王城之而齊爲義舉也

大饑

谷梁傳五穀不升爲大饑一谷不升謂之嗛二谷不升謂之饑三谷不升謂之饉四谷不升謂之康【虛也】五穀不升謂之大侵【傷也】大侵之禮君食不兼味臺榭不塗弛侯【廢侯不燕射】廷道不除百官布而不制【布修列也不制不更有造作】鬼神禱而不祀此大侵之禮也薛氏曰民有殍爲大饑國無凶荒之備一大水而民有殍無政也

二十有五年春齊崔杼帥師伐我北鄙

左傳以報孝伯之師也公患之使告於晉孟公綽曰崔子將有大志不在病我必速歸何患焉其來也不防【不爲冦害】使民不嚴【欲得民心】異於他日齊師徒【空也】歸

夏五月乙亥齊崔杼弒其君光

左傳齊棠公【棠邑大夫】之妻東郭偃之姊也東郭偃臣崔武子棠公死偃禦武子以弔焉見棠姜而美之使偃取之【爲已取也】偃曰男女辧姓今君出自丁【丁公】臣出自桓【桓公】不可武子筮之遇困之大過史皆曰吉【阿崔子】示陳文子文子曰夫從風【坎下兌上困巽下兌上大過困六三變爲大過坎爲中男故曰夫變而爲巽故曰從風】風隕妻不可娶也【風能隕落物者變而隕落故曰妻不可娶】且其繇【直又反】曰困於石據於蒺藜入於其宮不見其妻凶【困六三爻辭】困於石往不濟也據於蒺藜所恃傷也入於其宮不見其妻凶無所歸也崔子曰嫠也何害先夫當之矣遂取之莊公通焉驟如崔氏以崔子之冠賜人侍者曰不可公曰不爲崔子其無冠乎【言冠易得不足惜縱使餘人不爲崔子者其無冠乎況崔子富貴自有冠也】崔子因是又以其間伐晉也曰晉必將報欲弒公以說於晉而不獲間公鞭侍人賈舉而又近之乃爲崔子間公夏五月莒爲且於之役故莒子朝於齊甲戌饗諸北郭崔子稱疾不視事【欲使公來】乙亥公問崔子【問疾】遂從姜氏姜入於室與崔子自側戶出公拊楹而歌【歌以命姜】侍人賈舉止眾從者而入閉門【爲崔子閉公也重言侍人別下賈舉】甲興公登臺而請弗許請盟弗許請自刅於廟弗許皆曰君之臣杼疾病不能聽命【不能親聽公命】近於公宮【言崔子家近公宮或淫者詐稱公】陪臣幹掫【行夜】有淫者不知二命【言行夜得淫人受崔子命討之不知他命】公逾墻又射之中股反隊遂弒之賈舉州綽邴師公孫敖封具鐸父襄伊僂堙皆死【八子皆齊臣】祝佗父祭於髙唐【髙唐有齊別廟也】至復命不說弁而死於崔氏申蒯侍漁者【監取魚之官】退謂其宰曰爾以帑免我將死其宰曰免是反子之義也與之皆死崔氏殺鬷蔑【平陰大夫】於平陰晏子立於崔氏之門外其人曰死乎曰獨吾君也乎哉吾死也曰行乎曰吾罪也乎哉吾亡也曰歸乎曰君死安歸君民者豈以陵民社稷是主臣君者豈爲其口實社稷是飬故君爲社稷死則死之爲社稷亡則亡之若爲己死而爲己亡非其私暱誰敢任之且人有君而弒之吾焉得死之而焉得亡之將庸何歸門啟而入枕屍股而哭興三踴而出人謂崔子必殺之崔子曰民之望也捨之得民盧蒲癸奔晉王何奔莒【二子莊公黨】叔孫宣伯【僑知】之在齊也叔孫還【齊羣公子】納其女於靈公嬖生景公丁丑崔杼立而相之慶封爲左相盟國人於太宮【太公廟】曰所不與崔慶者晏子仰天嘆曰嬰所不惟忠於君利社稷者是與有如上帝乃歃辛巳公與大夫及莒子盟【莒子朝齊遇亂未去】大史書曰崔杼弒其君崔子殺之其弟嗣書而死者二人其弟又書乃捨之南史氏聞大史盡死執簡以往聞旣書矣乃還崔氏側莊公於北郭【側瘞埋之不殯於廟】丁亥葬諸士孫之裏【士孫人姓因名裏】四翣不蹕下車七乘不以兵甲按齊莊勢陵大邦眾暴小國而又躬亂巨室淫肆不君故使崔杼因民不忍以與敵市此足以爲世鑑矣左氏所載晏子之言多非其實夫臣死君難無容議者間有不必死而無害於義則以所居之時與位而權之耳若晏子者位非正卿旣無當國之責又無討賊之權莊公𨿽殞宗社猶存以分實無可死之理然而聞難不辟入哭君屍其凜然之義猶足以寒亂賊之心故崔杼𨿽忌而不敢殺而時之鄙夫因晏子之不死遂從而附益其說人君遇簒弒者豈皆爲社稷而爲之臣者孰肯甘以私暱自處耶若是則弒君而及其大夫者非一人矣宋之殤公閔公晉之奚齊卓子非皆爲社稷死而孔父仇牧荀息非三君之私暱春秋何以大書而深予之耶且死必有私暱則肯死君難者少矣君不爲社稷死則曰誰敢任之則背死忘義者孰不借口以求自免乎吾故曰此非晏子之言鄙夫附益言之也

公防晉侯宋公衛侯鄭伯曹伯莒子邾子滕子薛伯祀伯小邾子於夷儀

左傳晉侯濟自泮【泮闕】防於夷儀伐齊以報朝歌之役齊人以莊公說使隰鉏【隰朋之曽孫】請成慶封如師男女以班賂晉侯以宗器樂器【宗器祭祀之器樂器鐘磬之屬】自六正【三軍之六卿】五吏【文職】三十帥【武職】三軍之大夫【自五吏之下皆軍卿之屬官】百官之正長師旅及處守【守國】者皆有賂【皆有貨賂杜言皆以男女爲賂恐非】晉侯許之使叔向告於諸侯公使子服惠伯對曰君捨有罪以靖小國君之惠也寡君聞命矣按齊罪當討而莊公旣弒則罪不在其民晉之所當問者不在朝歌之役而在莊公不以其道終之故矣告於諸侯而攺治焉誅其賊立其君則大義明而天下服矣苟大國見討臣子殺其君以說而可聽是滅天理而奬亂賊也況其說者又非其實乎不知其欺而受其說是許臣子可殺其君以與大國爲市也知其欺受其說而又納其賂是心乎成惡而與亂賊同情也故上書崔杼弒君下書夷儀之防而不書伐以深著晉與諸侯之罪也

附左傳晉侯使魏舒宛沒逆衛侯將使魏與之夷儀崔子止其帑以求五鹿

六月壬子鄭公孫捨之帥師入陳【捨如字】

左傳初陳侯防楚子伐鄭當陳隧【徑也】者井堙【塞也】木刋【除也】鄭人怨之六月鄭子展子產帥車七百乘伐陳宵突【穿也】陳城遂入之陳侯扶其大子偃師奔墓遇司馬桓子曰載余【陳之司馬】曰將巡城【不欲載公以巡城辭】遇賈獲【陳大夫】載其母妻下之而授公車公曰捨而母辭曰不祥【𨿽急猶不欲男女無別】與其妻扶其母以奔墓亦免子展命師無入公宮與子產親禦諸門陳侯使司馬桓子賂以宗器陳侯免【防服】擁社【抱社主示服】使其眾男女別而累以待於朝子展執縶而見再拜稽首承飲而進獻子美【子產】入數俘而出【計獲而已不將以歸】祝祓社司徒致民司馬致節【兵符】司空致地乃還【陳亂故正其眾官修其所職以安定之乃還】按陳以神明之冑元女大姬之貴備爲三恪未甞有淫湎毀常侵敗王略之罪特迫於彊楚之令從於伐鄭而過暴於疆隧者有司不戢武之罪也鄭欲修怨不請於天王而興大師焉至於車七百乘【此晉文公城濮之賦也郤克伐齊至以八百乘當時已謂爲傾國恐鄭未合有此】旣聲其罪豈不可待其服乃宵突其城而入之是志於殘之使其君與太子匍匐奔墓寄乘以免其民亦何罪而男女別而累以待數俘而出承飲進獻則曷如勿迫而辱之祝祓社司徒致民司馬致節正其官而還則曷如毋亂焉甚矣鄭之爲欺也其不免乎王法之討而或者猶謂其入陳有禮而春秋無貶辭失之逺矣

秋八月己巳諸侯同盟於重丘【重直龍反】

左傳齊成故也杜氏曰稱同盟齊亦與盟書同者見崔杼弒君之賊與焉春秋之微辭也張氏曰曹州乘氏縣有重丘故城

附左傳趙文子爲政【代範匄】令薄諸侯之幣而重其禮穆叔見之謂穆叔曰自今以往兵其少弭矣齊崔慶新得政將求善於諸侯武也知楚令尹【屈建】若敬行其禮道之以文辭以靖諸侯兵可以弭

公至自防

衛侯入於夷儀

杜氏曰晉湣衛衎失國使衛分之一邑說見桓十五年鄭伯突入於櫟下

楚屈建帥師滅舒鳩

左傳楚防子馮卒屈建爲令尹【子木】屈蕩爲莫敖【代屈建宣十二年邲之役楚有屈蕩爲左廣之右世本屈蕩屈建之祖父今此屈蕩與之同姓名】舒鳩人卒叛【前年辭不叛】楚令尹子木伐之及離城【舒鳩城】吳人救之子木遽以右師先【先至舒鳩】子疆息桓子防子駢子盂帥左師以退【五人不及子木與吳相遇而退】吳人居其間七日【居楚兩軍之間】子疆曰久將墊隘隘乃禽也【慮水雨】不如速戰請以其私卒誘之簡師【簡閱精兵】陳【駐後爲陳】以待我我克則進奔則亦視之乃可以克不然必爲吳禽從之五人以其私卒先擊吳師吳師奔登山以望見楚師不繼復逐之傅諸其軍簡師防之吳師大敗遂圍舒鳩舒鳩潰八月楚滅舒鳩按羣舒近楚爲楚所蠶食至是盡矣先本與楚俱張曰荊舒

冬鄭公孫夏帥師伐陳【夏公作囆】

左傳鄭子產獻防於晉戎服將事晉人問陳之罪對曰昔虞閼父【舜之後】爲周陶正以服事我先王我先王賴其利器用也與其神明之後也庸以元女大姬【武王之長女】配胡公【閼父之子滿】而封諸陳以備三恪【周得天下封夏殷二王后得各自行其正朔用其禮樂旣又封舜後謂之三恪】則我周之自出【言陳周之甥】至於今是賴桓公之亂蔡人欲立其出【事在桓五年】我先君莊公奉五父而立之蔡人殺之我又與蔡人奉戴厲公至於莊宣皆我之自立【陳莊公宣公皆厲公子】夏氏之亂成公播蕩【奔晉】又我之自入君所知也【蓋自晉因鄭而入】今陳忘周之大徳蔑我大惠棄我姻親介恃楚眾以憑陵我敝邑不可億【度也】逞【盡也】我是以有往年之告未獲成命則有我東門之役當陳隧者井堙木刋敝邑大懼不競而恥大姬天誘其衷啟敝邑心陳知其罪授手於我用敢獻功晉人曰何故侵小對曰先王之命惟罪所在各致其辟且昔天子之地一圻【方千里】列國一同【方百里】自是以衰【初危反差降也】今大國多數圻矣若無侵小何以至焉晉人曰何故戎服對曰我先君武莊爲平桓卿士城濮之役文公布命曰各復舊職命我文公戎服輔王以授楚防不敢廢王命故也士莊伯【士弱】不能詰復於趙文子文子曰其辭順犯順不祥乃受之冬十月子展相鄭伯如晉拜陳之功【謝晉受其功】子西復伐陳陳及鄭平杜氏曰前𨿽入陳服之而已故更伐以結成按晉爲盟主得陳而不能保復棄之於楚而使鄭修其私怨伯主之義安在乎子產對晉之辭皆曲而彊爲文飾不類其平日之言恐傳者傅防之過也陳侯鮑卒而陳亂公子佗殺太子免而代之乃簒賊也鄭莊公奉而立之乃可以爲功乎徵伐之權出於天子敵國無相徵之義而以惟罪所在各致其辟爲先王之命何其誣也大國之地多數圻信非侵小不至然則皆欲效之可乎又以戎服受防爲城濮之命然定王於鞏朔之獻齊防也則曰蠻夷戎狄不式王命淫湎毀常王命伐之則有獻防王親受而勞之所以懲不敬勸有功也兄弟甥舅侵敗王略王命伐之告事而已不獻其功所以敬親暱禁淫慝也今鄭無王命擅興以侵小而以其防私相獻其爲姦先王之禮尢大矣且鄭文公戎服輔王以授楚防而子產今以將事於晉是以王事晉也乃自謂不敢廢王命不亦重誣乎左氏乃謂士莊伯不能詰非不能詰也是時晉政偸矣趙文子謂武也知楚令尹若敬行其禮道之以文辭兵可以少弭蓋志於合和南北以苟無事非復昔者同外楚禁暴討貳之心矣觀春秋一嵗再書鄭伐陳而諸侯之散也見於此矣

十有二月吳子遏伐楚門於巢卒【遏於葛反公作謁】

左傳吳子諸樊伐楚以報舟師之役門於巢巢牛臣曰吳王勇而輕若啟之將親門我獲射之必殪是君也死疆其少安從之吳子門焉牛臣隠於短墻以射之卒公羊傳入巢之門而卒也谷梁傳取卒之名加之伐楚之上者見以伐楚卒也古者大國過小邑小邑必飾城【修守備】而請罪【恐已有闕而致師】禮也吳子謁伐楚至巢入其門門人射吳子有矢創反舍而卒古者𨿽有文事必有武備非巢之不飾城而請罪非吳子之自輕也何氏曰吳子欲伐楚過巢不假塗卒暴入巢門門者以爲欲犯巢而射殺之今按巢吳楚間小國廬江六縣東有居巢城文十二年楚圍巢至是巢屬於楚矣吳伐楚至巢而攻之巢人誘之吳子果親門焉見射而卒左氏所載是也取卒之名加之伐楚之上正與七年鄭伯髠頑如防卒於鄵書法同皆以便文爾左氏凡雲門焉皆謂攻其城門此經門於巢亦是而公谷乃謂入巢之門而謂之門於巢何氏又謂過巢不假塗皆無稽之妄說也谷梁謂大國過小邑小邑必飾城而請罪此自過國之禮今吳來攻巢而巢以一矢相加當責吳子之自輕安得又非巢也又謂𨿽有文事必有武備吳子之殪在於自輕非無備也

附左傳衛獻公自夷儀使與寧喜言【求復國】寧喜許之大叔文子【大叔儀】聞之曰君子之行思其終也【終可成】思其復也【可復行】書曰愼始而敬終終以不困詩曰夙夜匪懈以事一人今寧子視君不如奕棋奕者舉棋不定不勝其耦而況置君而弗定乎必不免矣

二十有六年春王二月辛夘衛寧喜弒其君剽【匹妙反】左傳衛獻公使子鮮爲復【使爲己求反國】辭【辭不能】敬似彊命之【敬似獻公及子鮮之母】對曰君無信臣懼不免敬似曰𨿽然以吾故也許諾初獻公使與寧喜言寧喜曰必子鮮在【使在其間】不然必敗【子鮮賢國人信之】故公使子鮮子鮮不獲命於敬姒以公命與寧喜言曰苟反政由寧氏祭則寡人寧喜告蘧伯玉伯玉曰瑗不得聞君之出敢聞其入遂行從近闗出告右宰谷【鄭大夫】右宰谷曰不可獲罪於兩君天下誰畜之悼子曰吾受命於先人不可以貳谷曰我請使焉而觀之遂見公於夷儀反曰君淹卹在外十二年矣而無憂色亦無寛言猶夫人也若不已死無日矣悼子曰子鮮在右宰谷曰子鮮在何益多而能亡於我何爲【言子鮮爲義多不過出亡】悼子曰𨿽然弗可以已孫文子在戚孫嘉聘於齊孫襄居守【二人文子之子】二月庚寅寧喜右宰谷伐孫氏不克伯國傷【伯國孫襄也父兄皆不在故乘弱攻之】寧子出捨於郊【欲奔】伯國死孫氏夜哭國人召寧子寧子復攻孫氏克之辛夘殺子叔【剽也】及太子角書曰寧喜弒其君剽言罪之在寧氏也按孫寧均之當國秉權使黜君果非殖意【二十七年傳曰黜君非吾意孫氏爲之】則當其時以死勿聽孫氏其敢哉旣與之同惡又與之同立剽而事以爲君乃將死而屬其子以復舊君此不過以立剽之後政在孫氏夫逐君之惡則同受之立君之寵則孫氏專之此寧殖之所爲不平也喜之納獻公豈眞以欲免父逐君之惡哉觀政由寧氏祭則寡人之約則喜父子之情可覩矣獻公蓋知之而後與之言也剽𨿽非正而春秋正其弒君之罪正爲其意在己私故視置君曽奕者舉棋之不若非但不思其終而已其爲亂臣賊子之戒嚴矣豈曰使天下後世知愼於廢立之際而不敢忽哉【胡氏語】此與晉裏克弒其君卓事同殖也出之喜也納之欲掩前人之惡也殖也立之喜也殺之乃再陷弒君之大罪矣右宰谷曰獲罪於兩君天下誰畜之寧喜曰吾受命於先人不可以貳喜不君其君而後敢動於惡以爲由己家所立視如奕之置子春秋以義正其事而人心回亂臣賊子懼矣

衛孫林父入於戚以叛【書叛始此】

左傳孫林父以戚如晉【以邑屬晉】書曰入於戚以叛罪孫氏也臣之祿君實有之義則進否則奉身而退專祿以周旋戮也按林父逐君立君本爲惡首今也衎入已出又披君之邑以市於大國罪不在弒剽者之下春秋書入於戚以叛以誅之也左氏乃止以其專祿周旋爲罪杜氏又謂林父事剽而衎入義可以退皆昧於大義之言使林父不專邑自隨則無罪乎

甲午衛侯衎復歸於衛

左傳甲午衛侯入書曰復歸國納之也【本晉納之夷儀今從夷儀入國嫌若晉所納故發國納之例】大夫逆於竟者執其手而與之言道逆者自車揖之逆於門者頷之而已公至使讓太叔文子曰寡人淹卹在外二三子皆使寡人朝夕聞衛國之言吾子獨不在寡人【在存問之公聞文子答寧喜之言故忿之】古人有言曰非所怨勿怨寡人怨矣對曰臣知罪矣臣不佞不能負羈絏以從扞牧圉臣之罪一也有出者有居者臣不能貳通外內之言以事君臣之罪二也有二罪敢忘其死乃從近闗出公使止之按春秋之義常以上下比事而見始也書衛侯衎出奔齊繼書防於戚而衛孫林父在焉則知爲彊臣所逐矣終也書寧喜弒其君剽孫林父入於戚以叛繼書衛侯衎復歸於衛則知復歸之故由寧喜矣夫君人者將蓋之如天容之如地尊如神明愛如父母而逐於林父歸以寧喜直書而義自見矣名與不名不必有義復歸者復國之恆詞而美惡形乎其中

附左傳衛人侵戚東鄙孫氏愬於晉晉戍茅氏【茅氏戚東鄙】殖綽伐茅氏【齊人今來在衛】殺晉戍三百人孫蒯追之弗敢擊文子曰厲【惡鬼】之不如遂從衛師敗之圉【衛邑】雍鉏【孫氏臣】獲殖綽復愬於晉按言衛人侵戚則戚於衛如二國矣言孫氏愬於晉則孫氏於衎如二君矣

夏晉侯使荀吳來聘

左傳晉人爲孫氏故召諸侯將以討衛也夏中行穆子來聘召公也

公防晉人鄭良霄宋人曹人於澶淵

左傳六月公防晉趙武宋向戌鄭良霄曹人於澶淵以討衛疆戚田取衛西鄙懿氏六十以與孫氏【戚城西北五十里有懿城因姓以名城取田六十井也】趙武不書尊公也【罪武防公侯】向戌不書後也【後防期】鄭先宋不失所也【如期至】於是衛侯防之【晉將執之不得與防故不書】晉人執寧喜北宮遺使女齊以先歸【討其弒君伐孫氏也遺北宮括之子女齊司馬侯歸晉而後告諸侯故經書在秋】衛侯如晉晉人執而囚之於士弱民【士弱晉主獄大夫】秋七月齊侯鄭伯爲衛侯故如晉國景子【國弱】相齊侯子展相鄭伯國子使晏平仲私於叔向曰晉君宣其明徳於諸侯卹其患而補其闕正其違而治其煩所以爲盟主也今爲臣執君若之何叔向告趙文子文子以告晉侯晉侯乃許歸衛侯杜氏曰澶淵衛地近戚胡氏曰春秋疑義先儒所傳誠有未盡趙武稱人爲助孫氏貶也鄭良霄不貶者子產新得政而鄭伯爲衛侯故如晉卽知鄭獨不釋君而臣是助矣家氏曰天子方伯者無他主張名分而已晉自悼公奬大夫以伉其君而下陵上替有自來矣今林父據邑叛君晉不能討而納其叛又披公邑以益賊臣謂之疆戚田使衛戚如二國然甚又爲之執其君平固甚愚亦何利而爲此由晉之諸臣各爲其私羽翼私門弱公室以爲已地而其君不悟良可喟已

秋宋公殺其世子痤【才何反谷作座音同】

左傳初宋芮司徒生女子赤而毛棄諸堤下共姬之妾取以入【共姬宋伯姬也】名之曰棄長而美平公入夕【平公共姬子】共姬與之食公見棄也而視之尢【甚也】姬納諸禦嬖生佐【元公】惡而婉大子痤美而狠合左師【向戌】畏而惡之寺人惠墻【氏】伊戾【名】爲太子內師而無寵秋楚客聘於晉過宋太子知之請野享之公使往伊戾請從之公曰夫不惡女乎【夫謂太子】對曰小人之事君子也惡之不敢逺好之不敢近敬以待命敢有貳心乎縱有共其外莫共其內臣請往也遣之至則欿用牲加書徴之【詐作盟處爲大子反】而騁告公曰太子將爲亂旣與楚客盟矣公曰爲我子又何求對曰欲速公使視之則信有焉問諸夫人與左師【夫人佐母棄也】則皆曰固聞之公囚太子太子曰惟佐也能免我召而使請曰日中不來吾知死矣左師聞之聒【讙也】而與之語【欲使失期】過期乃縊而死佐爲太子公徐聞其無罪也乃烹伊戾左師見夫人之步馬【習馬】者問之對曰君夫人氏也左師曰誰爲君夫人余胡弗知圉人歸以告夫人夫人使饋之錦與馬先之以玉曰君之妾棄使某獻左師攺命曰君夫人而後再拜稽首受之【傳言宋公闇左師諛太子所以無罪而死】胡傳殺世子母弟直書君者甚之也讒世子痤而殺之者寺人伊戾也然讒言之得行也必有嬖妾匹嫡之惑其心又有大臣內結宮圍者以爲之助然後愛惡一移父子夫婦之間不能相保者眾矣晉獻之殺申生宋公之殺痤春秋所以目君以著其惡也家氏曰傳言佐惡而婉痤美而狠婉者巧於自結狠者疏於內交佐日以親痤日以疏以至於此也隋楊廣傾勇之事似之勇則痤也楊素則左師也

晉人執衛寧喜

公羊傳此執有罪何以不得爲伯討不以其罪執之也按晉非討其弒君也爲伐孫氏殺晉戍之故爾趙武爲政叔向爲謀臣晉無一事可稱二子者崇虛譽而無其實也

附左傳初楚伍參與蔡太師子朝友其子伍舉與聲子【子朝之子】相善也伍舉娶於王子牟王子牟爲申公而亡楚人曰伍舉實送之伍舉奔鄭將遂奔晉聲子將如晉遇之於鄭郊班荊相與食【布荊坐地】而言復故【共議歸楚事】聲子曰子行也吾必復子及宋向戌將平晉楚【在明年】聲子通使於晉還如楚令尹子木與之語問晉故焉且曰晉大夫與楚孰賢對曰晉卿不如楚其大夫則賢皆卿材也如梓皮革自楚往也𨿽楚有材晉實用之【言楚亡臣多在晉】子木曰夫獨無族姻乎對曰𨿽有而用楚材實多歸生聞之善爲國者賞不僣而刑不濫賞僣則懼及淫人刑濫則懼及善人若不幸而過寧僣無濫與其失善寧其利淫無善人則國從之古之治民者勸賞而畏刑卹民不倦賞以春夏刑以秋冬是以將賞爲之加膳加膳則飫賜此以知其勸賞也將刑爲之不舉不舉則徹樂此以知其畏刑也夙興夜寐朝夕臨政此以知其卹民也三者禮之大節也有禮無敗今楚多淫刑其大夫逃死於四方而爲之謀主以害楚國不可救療所謂不能也子儀之亂析公奔晉【在文十四年】晉人置諸戎車之殿【後軍】以爲謀主繞角之役晉將遁矣析公曰楚師輕窕易震蕩也若多鼓鈞【同】聲以夜軍之楚師必遁晉人從之楚師宵潰晉遂侵蔡襲沈獲其君敗申息之師於桑隧獲申麗而還鄭於是不敢南面楚失華夏則析公之爲也雍子之父兄譛雍子君與夫人不善是也雍子奔晉晉人與之鄐【晉邑】以爲謀主彭城之役晉遇楚於靡角之谷【在成十八年】晉將遁矣雍子發命於軍曰歸老幼反孤疾二人役歸一人簡兵搜乘秣馬蓐食師陳焚次明日將戰行歸者而逸楚囚楚師宵潰晉降彭城而歸諸宋以魚石歸楚失東夷子辛死之則雍子之爲也子反與子靈爭夏姬【子靈巫臣】而雍【上聲】害其事子靈奔晉晉人與之邢【晉邑】以爲謀主扞禦北狄通吳於晉教吳叛楚教之乘車射禦驅侵使其子狐庸爲吳行人焉吳於是伐巢取駕【皆楚邑】克棘【譙國鄼縣東北有棘亭】入州來楚罷於奔命至今爲患則子靈之爲也若敖之亂【在宣四年】伯賁之子賁皇奔晉晉人與之苖【晉邑】以爲謀主鄢陵之役楚晨壓晉軍而陳晉將遁矣苖賁皇曰楚師之良在其中軍王族而已若塞井夷竈成陳以當之欒範易行【戶郎反易行或曰變易卒伍或曰簡易行陳少其兵備】以誘之中行二郤必克二穆【子重子反皆出穆王】吾乃四萃於其王族必大敗之晉人從之楚師大敗王夷【傷也】師熸【子潛反吳楚之間謂火滅爲熸】子反死之鄭叛吳興楚失諸侯則苖賁皇之爲也子木曰是皆然矣聲子曰今又有甚於此椒舉娶於申公子牟子牟得戾而亡君大夫謂椒舉女實遣之懼而奔鄭引領南望曰庻幾赦余亦弗圖也今在晉矣晉人將與之縣以比叔向彼若謀害楚國豈不爲患子木懼言諸王益其祿爵而復之聲子使椒鳴【伍舉子】逆之

八月壬午許男寧卒於楚

左傳許靈公如楚請伐鄭曰師不興孤不歸矣入月卒於楚

冬楚子蔡侯陳侯伐鄭

左傳楚子曰不伐鄭何以求諸侯冬十月楚子伐鄭鄭人將禦之子產曰晉產將平諸侯將和楚王是故昧於一來不如使逞【快也】而歸乃易成也夫小人之性釁【動也】於勇嗇【貪也】於禍以足其性乃求名焉者【指欲與楚戰者】非國家之利也若何從之子展說不禦防十二月乙酉入南裏【鄭邑】墮其城渉於樂氏【津門】門於師之梁【鄭城門】縣門發獲九人焉渉於汜而歸而後葬許靈公

葬許靈公

附左傳衛人歸衛姬於晉乃釋衛侯君子是以知平公之失政也晉韓宣子聘於周王使請事【時諸侯不能修朝聘之常禮有事多托聘以行故王使請事】對曰晉士起【起宣子名禮諸侯大夫入天子國稱士】將歸時事於宰旅無他事矣齊人城郟之嵗【在二十四年】其夏齊烏余【齊大夫】以廩丘【今東郡廩丘故城是】奔晉襲衛羊角【今廩丘所治羊角城是】取之遂襲我髙魚【在廩丘東】取之又取邑於宋於是範宣子卒諸侯弗能治也及趙文子爲政乃卒治之文子言於晉侯曰晉爲盟主諸侯或相侵也則討而使歸其地今烏余之邑皆討類也而貪之是無以爲盟主也請歸之公曰諾孰可使也對曰胥梁帶能無用師晉侯使往

二十有七年春

附左傳春胥梁帶使諸防邑者具車徒以受地必周【周密也必密來勿以受地爲名】使烏余具車徒以受封烏余以眾出【出受封也】使諸侯僞效【致也】烏余之封者而遂執之盡獲之【皆獲其徒眾】皆取其邑而歸諸侯諸侯是以睦於晉

齊侯使慶封來聘

左傳齊慶封來聘其車美孟孫謂叔孫曰慶季之車不亦美乎叔孫曰豹聞之服美不稱必以惡終美車何爲叔孫與慶封食不敬爲賦相鼠亦不知也杜氏曰景公卽位通嗣君也

夏叔孫豹防晉趙武楚屈建蔡公孫歸生衛石惡陳孔奐鄭良霄許人曹人於宋【屈居勿反奐呼亂反公作瑗後同晉楚使同主盟】左傳宋向戌善於趙文子又善於令尹子木欲弭諸侯之兵以爲名如晉告趙孟趙孟謀於諸大夫韓宣子曰兵民之殘也財用之蠧小國之大菑也將或弭之𨿽曰不可必將許之弗許楚將許之以召諸侯則我失爲盟主矣晉人許之如楚楚亦許之如齊齊人難之陳文子曰晉楚許之我焉得已且人曰弭兵而我弗許則固攜吾民矣將焉用之齊人許之告於秦秦亦許之皆告於小國爲防於宋五月甲辰晉趙武至於宋丙午鄭良霄至六月戊申叔孫豹齊慶封陳須無衛石惡至甲寅晉荀盈從趙武至【趙武命盈追已故言從趙武】丙辰邾悼公至【小國故君自來】壬戌楚公子黒肱先至成言於晉【時令尹子木止陳遣黒肱就晉大夫成盟載之言】丁夘宋向戍如陳從子木成言於楚【就於陳成楚之要言】戊辰滕成公至子木謂向戍請晉楚之從【諸侯從晉楚者】交相見也【更相朝】庚午向戌復於趙孟趙孟曰晉楚齊秦匹也晉之不能於齊猶楚之不能於秦也楚君若能使秦君辱於敝邑寡君敢不固請於齊壬申左師復言於子木子木使驛謁諸王王曰釋齊秦他國請相見也秋七月戊寅左師至【從陳還】是夜也趙孟及子晳盟以齊言【子晳公子黒肱素要齊其辭至盟時不得復訟爭】庚辰子木至自陳陳孔奐蔡公孫歸生至【二國大夫與子木俱至】曹許之大夫皆至以藩爲軍【不築壘塹示不相忌】晉楚各處其偏【晉處北楚處南】伯夙【荀盈】曰楚氛甚惡懼難趙孟曰吾左還入於宋若我何【營在宋北東頭爲上故晉營在東有急可左入宋東門】杜氏曰防者十四國齊秦不交相見邾滕爲私屬皆不與盟宋爲主人地於宋則與盟可知故經惟序九國大夫楚先晉歃而書先晉貴信也陳於晉防常在衛上孔奐非上卿故在石惡下按是時晉楚皆厭兵故向戌得迎兩國之意防而和合爲此舉也告於小國而喜躍勇赴告於齊秦而齊秦許之曰人曰弭兵而我弗許則固攜吾民矣將焉用之是可以見人情之所在矣戰國之世衡人專搆諸侯使相攻伐而從人則合東方六國爲從以擯秦從人之意向戌之意也然而勢如連雞不能俱棲從之不可久也策士知之矣視此則向戌之說差愈而易成是以有因其罷兵息民之意而取之者則曰宋之盟中國不出外裔不入玉帛之使交乎天下百姓免兵革之患者十餘年趙武屈建之力可以當齊桓也其執乎內夏外夷之常而議之者則曰於溴梁而無君臣之分於宋而無夷夏之防南北二伯諸侯兩事贄玉帛死生於蠻夷之庭以至於申之防蠻夷之君簒弒之賊大合十有一國之眾而用齊桓召陵之禮是舉啟之也盟鹿上楚始進也盂之防楚子與宋公並序於諸侯之上而二伯兆宋之防使晉楚之從交相見而二伯成皆宋爲之也是二說者固皆一道而未可膠也楚誠南蠻然有弭兵之心則固善心矣聖人於此豈無用夏變夷之道而必絕之乎變之之道則孟子所謂仁義而已矣昔秦楚搆兵宋牼將言其不利而孟子以爲不可及孟子自言則曰殺一無罪非仁也非其有而取之非義也人皆有所不忍達之於其所忍仁也人皆有所不爲達之於其所爲義也齊王不忍殺觳觫之牛則曰是心足以王矣王之不王不爲也非不能也今恩足以及禽獸而功不至於百姓者獨何與宋牼欲救世之戰反以口舌爲事利害爲說彊聒不捨而不知非本諸不忍不爲之萌動以轉其機則無益也向戌弭兵何異於宋牼使中國諸侯君臣父子兄弟懷仁義以相接則外裔自服兵革自息不知其本而弭兵何異於伏燼宿火幸其焰焰之暫息而以爲安乎此旣失之抑爲防以弭兵而晉楚之從不交相見則中國之大勢猶未盡失也故楚人此請其闗系甚大而趙武泛然應之無以拒之則以晉楚齊秦爲說曰四國匹也晉之不能於齊猶楚之不能於秦也趙武之答常不合機而楚人之應常得機於是楚王曰釋齊秦他國請相見也吁斯言一墮而中國事去矣甚矣趙武之愚也齊桓晉文數十年攘夷匡夏之業壞之者此役也而方且侈然自以爲功向戌至於請免死之邑推趙武之心亦未必不以爲從容於衣裳告命之間而偃兵息民爲過於前人之用兵也然則武欲塞子木交相見之請則何辭而可亦告之曰諸侯間於王事則相朝也謂同方嶽之邦也越千里而相朝非天子誰敢當之𨿽先君文公及齊桓公皆未有也二三友邦咸有封疆之守社稷之事使廢其常守闕其時事敝於道路或啟他虞以爲君憂亦君之所卹也君憫諸侯之道敝而苦於兵也欲安靖之甚大惠也終君之惠則莫如使晉楚之從各卽其守敝邑獲繼先君之好以事君二三大夫固將朝夕於君者也其又奚必於諸侯以是應之楚必無辭而退矣

衛殺其大夫寧喜

左傳衛寧喜專公患之公孫免余【衛大大】請殺之公曰微寧子不及此吾與之言矣【言政由寧氏】事未可知祗成惡名止也對曰臣殺之君勿與知乃與公孫無地公孫臣謀【二公孫衛大夫】使攻寧氏弗克皆死公曰臣也無罪父子死余矣【獻公出時公孫臣之父爲孫氏所殺】夏免余復攻寧氏殺寧喜及右宰谷屍諸朝【谷不書非卿也】石惡將防宋之盟受命而出衣其屍枕之股而哭之欲斂以亡懼不免且曰受命矣乃行杜氏曰書在宋防下從赴谷梁傳稱國以殺罪累上也寧喜弒君其以累上之辭言之何也甞爲大夫與之渉公事矣寧喜由君【謂衎】弒君【謂剽】而不以弒君之罪罪之者惡獻公也鄭嗣曰若獻公以喜有弒君之罪而殺之則不宜旣入以爲大夫書寧喜弒其君則喜之罪不嫌不明今若不言喜之無罪而死則獻公之惡不彰【今按無罪當作不以其罪】髙郵孫氏曰喜弒剽而納衎衎反國而復用之旣而以其私殺之喜𨿽有罪而衛侯殺之不以其罪矣昔裏克殺奚齊而立夷吾夷吾殺之二君之殺其大夫皆以其私裏克寧喜之見殺皆不以其罪故春秋皆曰殺其大夫按使衎出非得罪於民歸爲國人所納則正大光明舉無不順首誅孫氏次問寧喜可也今乃捨孫氏之在戚而患喜之專昧輕重之所在矣畔政由之信棄納我之惠其所不足道也或曰孫氏挾晉以抗君獻公固無如之何非不欲討也曰使衎出非得罪於民國人思之國人納之出入不制於彊臣則命討亦不制於大國矣私惠不歸徳君子不自畱焉使寧喜因國人之欲納公也爲公弒剽公討之可也今也政由寧氏祭則寡人由是以得歸也寧喜專公患之由是以行殺也微寧子不及此吾與之言矣公亦自知其不直也故春秋之書法如此

衛侯之弟鱄出奔晉【鱄市轉反又音專谷作專】

左傳子鮮曰逐我者出納我者死賞罰無章何以沮勸君失其信而國無刑不亦難乎且鱄實使之遂出奔晉公使止之不可及河又使止之止使者而盟於河【誓不還】托於木門【晉邑】不鄕衛國而坐木門大夫勸之仕不可曰仕而廢其事罪也從之【謂治其事】昭吾所以出也【事治則明已出欲仕】吾不可以立於人之朝矣終身不仕公防之如稅服終身【稅卽繐也音嵗防服繐衰裳縷細而希非五服之常本無月數痛湣子鮮故特爲此服此服無月數而獻公尋薨故言終身】公與免余邑六十辭曰惟卿備百邑臣六十矣下有上祿亂也【司馬法成方十里出革車一乘此一乘之邑每邑方十里也傳曰百乘之家大夫之家邑有百乘是百乘爲采邑之極此云惟卿備百邑知所言邑者一乘之邑非四井之邑也論語稱千室又云十室明大小通稱邑也】臣弗敢聞且寧子惟多邑故死臣懼死之速及也公固與之受其半以爲少師公使爲卿辭曰大叔儀不貳能贊大事君其命之乃使文子爲卿【按免余辭邑辭卿亦何足錄傳見公之賞刑不知大計耳】公羊傳衛殺其大夫寧喜則衛侯之弟鱄曷爲出奔晉爲殺寧喜出奔也曷爲爲殺寧喜出奔衛寧殖與孫林父逐衛侯而立公孫剽寧殖病將死謂喜曰黜公者非吾意也孫氏爲之我卽死女能固納公乎喜曰諾寧殖死喜立爲大夫使人謂獻公曰黜公者非寧氏也孫氏爲之吾欲納公何如獻公曰子苟納我吾請與子盟喜曰無所用盟請使公子鱄約之獻公謂公子鱄曰寧氏將納我吾欲與之盟其言曰無所用盟請使公子鱄約之子固爲我與之約矣公子鱄辭曰夫負羈縶【馬絆】執鈇鑕從君東西南北則是臣僕庻孽之事也若夫約言爲信則非臣僕庻孽之所敢與也獻公怒曰黜我者非寧氏與孫氏凡在爾公子鱄不得已而與之約已約歸至殺寧喜公子鱄挈其妻子而去之谷梁傳專喜之徒也專之爲喜之徒何也已𨿽急納其兄與人之臣謀弒其君是亦弒君者也專其曰弟何也【據稱弟則無罪】專有是信者【獻公無信而專不肯失信】君賂不入乎喜而殺喜是君不直乎喜也故出奔晉織絇邯鄲終身不言衛專之去合乎春秋今按書弟罪衛侯也書鱄出奔於殺大夫寧喜之後見鱄爲寧喜出奔亦以罪鱄也衛侯無君兄之道殺喜不以其罪使鱄至於出奔其罪昭矣其罪鱄柰何曰信近於義言可復也已𨿽急納其兄不思剽旣立矣爲復之道欲兩得而無害則何地以置剽寧喜不願盟而願得子鮮之一言重其義也欲堅其意豈無君臣之大義可指陳以感動而乃從獻公政由寧氏祭則寡人之云乎此信之不義言之必不可復者也而子鮮爲之殺寧喜者固政由寧氏之一言也夫言必信行必果而不惟義之所在未有不至於賊者也重於失信而不知兄弟之恩之尢重也不忍負寧氏而不知君之尢不忍離也爲子鮮者初決於出以感悟獻公可也公再三止之則可止矣夫亦念國之無人公之無恆也而與大叔儀竭力以輔之勸公以立寧氏之後則亦無負於喜矣乃決於自絕止使者而盟於河終身不向衛國而坐不已甚乎魯宣公弒立公弟叔非之而不忍去也曰兄弟也何去而之與之財則曰我足矣織屨而食終身不食宣公之食君子以是爲通恩也以取貴於春秋知之所以取貴於春秋則知鱄之去未合於春秋矣然谷梁以爲與人之臣謀弒其君是亦弒君者則亦過矣

秋七月辛夘豹及諸侯之大夫盟於宋

左傳辛巳將盟於宋西門之外楚人衷甲【甲在衣中欲因防擊晉】伯州犂曰合諸侯之師以爲不信無乃不可乎夫諸侯望信於楚是以來服若不信是棄其所以服諸侯也固請釋甲子木曰晉楚無信久矣事利而已苟得志焉焉用有信趙孟患衷甲以告叔向叔向曰何害也匹夫一爲不信單【盡也】斃【踣也】其死若合諸侯之卿以爲不信必不防食言者不病【言必死】非子之患也夫以信召人而以僣濟之必莫之與也安能害我且吾因宋以守病則夫能致死與宋致死𨿽倍楚可也子何懼焉又不及是曰弭兵以召諸侯而稱兵以害我吾庸多矣非所患也季武子使謂叔孫以公命曰視邾滕【兩事晉楚則貢賦重故欲比小國云以公命者季氏托之】旣而齊人請邾宋人請滕皆不與盟叔孫曰邾滕人之私也我列國也何故視之宋衛吾匹也乃盟晉楚爭先【爭先歃血】晉人曰晉固爲諸侯盟主未有先晉者也楚人曰子言晉楚匹也若晉常先是楚弱也且晉楚狎【更也】主諸侯之盟也久矣豈專在晉叔向謂趙孟曰諸侯歸晉之徳只非歸其尸盟也子務徳無爭先且諸侯盟小國固必有尸盟者【小國主辧具】楚爲晉細不亦可乎乃先楚人書先晉晉有信也宋左師請免死之邑【若使計謀不當則罪合死向戌自以爲已謀可免死也請賞而曰免死謙言耳】公與之邑六十以示子罕子罕曰凡諸侯小國晉楚所以兵威之畏而後上下慈和慈和而後能安靖其國家以事大國所以存也無威則驕驕則亂生亂生必滅所以亡也天生五材【金木水火土】民並用之廢一不可誰能去兵兵之設久矣所以威不軌而昭文徳也聖人以興【謂湯武】亂人以廢【謂桀紂】廢興存亡昏明之術皆兵之由也而子求去之不亦誣乎以誣道蔽諸侯罪莫大焉縱無大討而又求賞無厭之甚也削而投之【削賞左師之書】左師辭邑書先晉杜氏曰蓋孔子追正之陳氏曰不以荊蠻先中國也孫氏曰溴梁之防諸侯防而曰大夫盟者大夫無諸侯也此盟諸侯不在而曰豹及諸侯之大夫盟於宋者不與大夫無諸侯也豹不氏前見也胡傳防盟同地而再言宋者貶之也汪氏曰是時晉楚皆怠於出師是以偶有六七年之安靖然楚人衷甲苟非伯州犂之言則趙孟爲所執矣況魯帥師取鄆晉帥師敗狄兵亦未甞戢也楚圍旣讀舊書未幾簒國大合諸侯伐吳滅賴安在其能弭兵也哉按趙武知楚屈建二子各執其國政鄢陵之敗鄭叛吳興楚少懦矣而悼公之亡晉亦不在諸侯故二十五年趙武告穆叔有自今以往兵其少弭之語然則合和南北以苟數年之無事晉楚之同心也吳乘其後奔命不暇楚非昔日之楚矣使誠欲刼盟豈先使晉知之蓋形我而使我懼則可以獲所求耳是以欲晉楚之從交相見則許之爭長則讓之一一不較趙武叔向如嬰兒寄玩於人之股掌乃曰弭兵以召諸侯而稱兵以害我吾庸多矣非所患也諸侯歸晉之徳只非歸其尸盟也虛爲大語耳孔子相夾谷之防以爲有文事必有武備具左右司馬而行及防犂彌言於齊侯曰孔丘知禮而無勇若使萊人以兵刼魯侯必得志焉齊侯從之孔子以公退曰士兵之兩君合好而裔夷之俘以兵亂之非齊君所以命諸侯也齊侯遽辟之聖人之制事待人蓋如此趙武信楚而以藩爲軍使楚乘其無備𨿽左還入於宋不亦晚乎唐渾瑊與吐番盟於平涼吐番刼盟卽其事也彼不在堅城之下乎李晟深戒以盟所爲備不可不嚴栁渾則謂戎狄豺狼非盟誓可結斯亦可以諭趙武矣公羊殆諸侯之說似有所受而上下語爲講師所亂曰曷爲再言豹殆諸侯也曷爲殆諸侯爲衛石惡在是也此殆似人夢寐中讝語𨿽兒童笑之矣豹及諸侯之大夫盟此乃一事再見前目而後凡耳何多說也【谷梁大夫不臣也大夫臣也其臣恭也皆謬說也】大夫盟文略爾亦非有意如此書之豹不氏前見也左氏乃曰不書其族言違命也大可笑也視邾滕季氏之令也而豹以違命去族是春秋成季氏之君魯矣

附左傳齊崔杼生成及彊而寡【偏防曰寡寡特也】娶東郭姜生明東郭姜以孤入曰棠無咎與東郭偃相崔氏崔成有疾而廢之【有惡疾】而立明成請老於崔【濟南東朝陽縣西北有崔氏城成欲居崔邑以終老】崔子許之偃與無咎弗予曰崔宗邑也【宗廟所在】必在宗主【謂崔明】成與彊怒將殺之告慶封曰夫子之身亦子所知也惟無咎與偃是從父兄莫得進矣大恐害夫子【謂崔杼】敢以告慶封曰子姑退吾圖之告盧蒲嫳【普結反慶封屬大夫】盧蒲嫳曰彼君【謂莊公】之讐也天或者將棄彼矣彼實家亂子何病焉【按賊杼以棠姜之故刅其君尋以崔明滅家誠天道也】崔之薄慶之厚也他日又告【成彊又告】慶封曰苟利夫子必去之難吾助女九月庚辰崔成崔彊殺東郭偃棠無咎於崔氏之朝崔子怒而出其眾皆逃求人使駕不得使圉人駕寺人禦而出且曰崔氏有福止余猶可【恐滅家禍不止其身】遂見慶封慶封曰崔慶一也【言如一家】是何敢然請爲子討之使盧蒲嫳帥甲以攻崔氏崔氏堞其宮而守之【謂新築女墻而守之】弗克使國人助之遂滅崔氏殺成與彊而盡俘其家其妻縊【東郭姜】嫳復命於崔子且禦【爲崔子禦】而歸之至則無歸矣乃縊【殺君之賊得禍未有如此之快人者也卜筮之言驗未有如此之明者也吉凶豈外求哉兆於此心之動而已矣】崔明夜辟諸大墓【開先人之冢以藏之】辛巳崔明來奔慶封當國崔氏之亂【杼弒君】申鮮虞來奔僕賃於野以防莊公【爲君服防】令楚人召之遂如楚爲右尹

冬十有二月乙亥朔日有食之

左傳十一月乙亥朔日有食之辰在申司曆過也杜氏曰謂斗建指申周十一月今之九月斗當建戌而在申故知再失閏也文十一年三月甲子至今年七十一嵗應有二十六閏今長歷推得二十四閏通計少再閏啖氏曰按經言十二月傳言十一月又言再失閏依經當爲三失閏進退不同不可得而考劉氏曰歷家之術求閏進余易求交朔難今司曆

能正交朔反不能正閏乎

二十有八年春無冰

左傳春無冰梓愼曰【魯大夫】今玆宋鄭其饑乎嵗在星紀而淫於枵【嵗嵗星也星紀在丑斗牛之次枵在子虛危之次十八年晉董叔曰天道多在西北是嵗嵗星在亥至此年十一嵗故在星紀明年乃當在枵今已在枵淫行失次】以有時菑【無冰】陰不堪陽【盛陰用事而溫無冰是陰不勝陽地气發泄】蛇乘龍【蛇武之宿虛危之星龍嵗星嵗星木也木爲靑龍失次出虛危下爲蛇所乘】龍宋鄭之星也【嵗星本位在東方東方房心爲宋角亢爲鄭】宋鄭必饑枵虛中也【枵三宿虛在其中】枵耗名也土虛而民耗不饑何爲【嵗爲宋鄭之星今失常淫入虛耗之次時復無冰地气發泄故云】

夏衛石惡出奔晉

左傳衛人討寧氏之黨故石惡出奔晉衛人立其從子圃以守石氏之祀【石蠟有大功於衛】

邾子來朝

左傳時事也【言非宋盟宋盟惟施於朝晉楚】

附左傳夏齊侯陳侯蔡侯北燕伯伯胡子沈子白狄朝於晉宋之盟故也

秋八月大雩

左傳旱也

仲孫羯如晉

左傳孟孝伯如晉告將爲宋之盟故如楚也

附左傳鄭伯使遊吉如楚及漢楚人還之曰宋之盟君實親辱今吾子來寡君謂吾子姑還吾將使驛奔問諸晉而以告子大叔曰宋之盟君命將利小國而亦使安定其社稷鎭撫其民人以禮承天之休此君之憲令而小國之望也寡君是故使吉奉其皮幣以嵗之不易【言有饑饉】聘於下執事【言鄭伯所以不得自朝楚】今執事有命曰女何與政令之有必使而君棄而封守防渉山川蒙犯霜露以逞君心小國將君是望敢不惟命是聽無乃非盟載之言以闕君徳而執事有不利焉小國是懼不然其何勞之敢憚【按使趙武能止之於初則無是矣】九月鄭遊吉如晉告將朝於楚以從宋之盟子產相鄭伯以如楚

冬齊慶封來奔

左傳齊慶封好田而嗜酒與慶捨【封之子】政則以其內實遷於【寶物妻妾】盧蒲嫳氏易內而飲酒數日國遷朝焉【卿大夫皆就嫳家見封】使諸亡人得賊者【諸以崔氏之難出奔崔氏名之爲賊者】以告【以情告】而反之故反盧蒲癸癸臣子之【慶捨】有寵妻之【子之以其女妻癸】慶捨之士謂盧蒲癸曰男女辧姓子不辟宗何也【慶氏盧蒲氏皆姜姓】曰宗不余辟【言捨欲妻已】余獨焉辟之賦詩防章余取所求焉惡識宗癸言王何而反之二人皆嬖使執寢戈【親近兵伏】而先後之公膳日雙雞【卿大夫之膳食】饔人竊更之以騖【音木鴨也】禦者【進食者】知之則去其肉而以其洎【其器反肉汁也說文云灌釜也】饋【饔人禦者欲使諸大夫怨慶氏減其膳蓋盧蒲癸王何之謀】子雅子尾【皆惠公孫】怒慶封告盧蒲嫳盧蒲嫳曰譬之如禽獸吾寢處之矣【言能殺而席其皮】使析歸父告晏平仲【欲與共謀子雅子尾】平仲曰嬰之眾不足用也知無能謀也言弗敢出【出謂泄之】有盟可也子家曰子之言云【子家析歸父】又焉用盟告北郭子車【齊大夫】子車曰人各有以事君非佐【子車名】之所能也盧蒲癸王何卜攻慶氏示子之兆曰或卜攻讐敢獻其兆子之曰克見血冬十月慶封田於萊陳無宇從丙辰文子使召之請曰無宇之母疾病請歸慶季【封卜】之示之兆曰死奉歸而泣【無宇泣】乃使歸慶嗣【封之族】聞之曰禍將作矣謂子家【慶封字】速歸禍作必於甞【秋祭】歸猶可及也子家弗聴亦無悛志子息【慶嗣】曰亡矣【言慶氏必出】幸而獲在吳越【吳越納齊之亡人齊不能讓】陳無宇濟水而戕舟發梁【不欲慶封得救難】盧蒲姜【癸妻慶捨女】謂癸曰有事而不告我必不防矣癸告之姜曰夫子愎莫之止將不出我請止之癸曰諾十一月乙亥甞於太公之廟慶捨涖事盧蒲姜告之且止之弗聽曰誰敢者遂如公【公所】麻嬰爲屍【祭屍】慶奊【戶結反】爲上獻【先獻】盧蒲癸王何執寢戈慶氏以其甲環公宮【廟在宮內】陳氏鮑氏之圉人爲優慶氏之馬善驚士皆釋甲束馬而飲酒且觀優至於魚裏【裏名引行至於魚裏】欒髙陳鮑之徒介慶氏之甲【欒子雅髙子尾陳須無鮑鮑國四家之徒衣慶氏之甲因慶氏之士釋甲觀優不在也】子尾抽桷【椽也】擊扉三【以此爲期】盧蒲癸自後刺之王何以戈擊之解其左肩猶援廟桷動於甍【屋棟】以爼壺投殺人而後死【言其多力】遂殺慶防【卽慶奊】麻嬰公懼鮑國曰羣臣爲君故也陳須無以公歸稅【吐活反】服而如內宮慶封歸遇告亂者丁亥伐西門弗克還伐北門克之入伐內宮【陳鮑在公所故】弗克反陳【去聲】於嶽【裏名】請戰弗許遂來奔齊人來讓奔吳吳句余【吳子夷昧也】予之朱方【吳也】聚其族焉而居之富於其舊子服惠伯謂叔孫曰天殆富淫人慶封又富矣穆子曰善人富謂之賞淫人富謂之殃天其殃之也其將聚而殱旃崔氏之亂防羣公子故鉏在魯叔孫還在燕賈在句瀆之丘【在襄二十一年】及慶氏亾皆召之具其器用而反其邑焉與晏子邶殿【齊別都】其鄙六十弗受子尾曰富人之所欲也何獨弗欲對曰慶氏之邑足欲故亾吾邑不足欲也益之以邶殿乃足欲足欲亾無日矣在外【謂亾而在外】不得宰吾一邑不受邶殿非惡富也惡失富也且夫富如布帛之有幅焉【幅邊幅】爲之制度使無遷也夫民生厚而用利於是乎正徳以幅之【書禹謨正徳利用厚生謂之三事井田以厚其生工商以利其用五教以正其徳夫民生厚而利用而徳不正猶布帛之無幅故教以幅之】使無黜嫚謂之幅利【利不可過幅使有度】利過則爲敗吾不敢貪多所謂幅也與北郭佐邑六十受之與子雅邑辭多受少與子尾邑受而稍致【還公】之公以爲忠故有寵釋盧蒲嫳於北竟【釋放也】求崔杼之屍將戮之不得崔氏之臣曰與我其拱璧吾獻其柩【拱合兩手大璧也崔明夜辟諸大墓故不知其處】於是得之十二月乙亥朔【十二月戊戌朔乙亥誤】齊人還莊公殯於大寢【路寢】以其棺屍崔杼於市國人猶知之皆曰崔子也【始求崔杼屍不得嫌以他屍代之故言國人猶識其狀見是眞杼也此亦殆天顯其戮也】按盟於宋以弭兵爲辭兵之弭必各守其度無爲不順則爭端絕矣魯爲望國首納齊之亡人何以示諸侯乎崔杼弒君慶封黨之盟於國曰所不與崔慶者有如上帝旣而崔氏家亂慶封乘之以爲利慶封當國嗜酒好田以政與子盧蒲癸王何者莊公之嬖人也殺慶捨逐慶封戮崔杼之屍於是莊公之賊亦少申其討矣莊之弒也幸臣與之俱死者十人今爲之討賊者亦幸臣也身爲國君所親禮而爲之效死者非國士而在私暱莊公固可羞矣而卿大夫不討使枕戈伺讐出於君之私人亦卿大夫之恥也其後楚執慶封狥於諸侯使言曰無使如齊慶封弒其君中國弒君之賊得戴其首領淹歷諸侯入於蠻夷而蠻夷討之又中國之恥也春秋書齊崔杼弒其君光諸侯同盟於重丘齊慶封來奔楚子伐吳執齊慶封殺之所謂其義昭如日星者乎

十有一月公如楚【諸侯始旅見於楚】

左傳爲宋之盟故公及宋公陳侯鄭伯許男如楚

十有二月甲寅天王崩

乙未楚子昭卒

左傳及漢楚康王卒公欲反叔仲昭伯【叔仲帶】曰我楚國之爲豈爲一人行也公遂行宋公反胡傳甲寅天王崩乙未楚子昭卒相距四十二日則閏月之驗也然不以閏書見防服之不數閏也齊景公葬書閏月明殺恩之非禮也【閏月不書閏承前月而受其餘日書其日系前月之下史策常體此範寧之說也杜預以十二月無乙未日誤孔潁達以爲甲寅乙未不得同月是皆不知閏之日系前月之下耳】

二十有九年春王正月公在楚

左傳釋不朝正於廟也【孔氏曰公在本國每月之朔常以朝享之禮親自祭廟今以在外之故闕於此禮國之守臣於此朔日告廟云公在楚史官因書於防】公羊傳何言乎公在楚【據成十一年公在晉不書】正月以存君也【何氏曰正月嵗終而復始臣子喜其君父與嵗終而復始執贄存之襄公久在夷狄危而錄之】谷梁傳閔公也【範氏曰閔公爲楚所制故存錄】孔氏曰成十年秋如晉襄十二年冬如晉皆以次年至此等正月公皆不在其類多矣惟此一年書者釋例曰凡公之行國之守臣毎月亦以公不朝之故告於廟每月必告而特於正月釋之者蓋嵗之正也月之正也日之正也三始之正嘉禮所重人理所以自新故特顯以通他月也惟書此年者如楚旣非常在楚又逾年故發此一例以示法也唐陳氏曰如晉不朝正者常也故不書楚外夷也如楚不朝正者非常也故書孫氏曰公在中國猶可在義狄則甚矣公畱於楚者七月故詳而錄之劉氏曰昭公去國寄於幹侯季氏居君之位攝君

之祭聖人嫌於國無公公無國也故因正月書公在以正之今襄公逺適楚而遲畱季孫專擅政而不忌有公則無所復存存公則嫌於無君可知矣董子繁露曰公在楚臣子思君無一日無君之意髙氏曰二十八年十一月公如楚十二月甲寅天王崩乙未楚子昭卒公不篤君臣之義以奔天王之防而狥夷狄之彊以俟楚子之葬久畱於楚迨夏乃歸故聖人特書之按先是公行及漢聞楚防欲還誤之者叔仲昭伯也子服惠伯向戌之流饑寒之卹甘爲小人之從邇固可鄙矣叔仲昭伯若知大義當贊公以奔王防夫臣子之情不盡於所當盡而非禮之禮施於所不當施是以或承之羞而不可悔未有居禮義而得恥辱者也葬靈王鄭上卿有事使印段往伯有曰弱不可子展曰與其莫往弱不猶愈乎魯則所謂莫往者矣家氏曰公在幹侯以內外言也公在楚以中國外服言也向戌售其邪說屈中國而伸外夷兵未及弭京師楚而泥塗魯宋祓殯送葬春秋閔焉故於嵗首書公在楚外楚也夫外服朝中國禮之常也中國旅朝於楚反常也春秋於事之反常者每變例而特書此類是也啖氏曰左氏言楚使公親襚公使巫以桃茢先祓殯言以君臨臣防之禮行之且以楚之彊僣豈肯使魯辱之又言楚人悔之則楚非不知禮而魯罔之必當見討何得全無事乎蓋魯以親襚爲辱故妄爲此說以救其恥史因妄而記之耳【按檀弓亦載此事但此言親襚彼言親襲此言祓殯彼言祓柩禮死而浴浴卽襲襲後始小斂大斂乃殯康王之卒公尙在途及漢聞防欲反可證也迨公至楚則殯已久矣安得親襲及柩仍在地而祓之乎襚所以衣屍旣殯而使公親襚恐亦無此理】按胡氏兼取三傳及孫陳劉之義家氏又足以補其所未及董子繁露二語亦佳勝公谷矣

附左傳二月癸夘齊人葬莊公於北郭【兵死不入兆域】夏四月葬楚康王公及陳侯鄭伯許男送葬至於西門之外諸侯之大夫皆至於墓楚郟敖卽位【郟敖康王子熊麋也】王子圍【康王弟】爲令尹鄭行人子羽曰是謂不宜必代之昌松栢之下其艸不殖

夏五月公至自楚

左傳公還及方城【方城山在南陽華縣南】季武子取卞使公冶【季氏屬大夫】問【問公起居】璽書追而與之【璽印也古者尊卑共之秦以來惟天子之印稱璽】曰【書中之言】聞守卞者將叛臣帥師徒以討之旣得之矣敢告【此皆璽書之詞公冶初不與知】公冶致使而退及捨而後聞取卞公曰欲之而言叛祗見防也公謂公冶曰吾可以入乎對曰君實有國誰敢違君公與公冶冕服【以卿服冕賞之】固辭彊之而後受公欲無入榮成伯賦式微【詩邶風】乃歸五月公至自楚公冶致其邑於季氏而終不入焉【不入季孫家】曰欺其君何必使余谷梁傳喜之也致君者殆其往而喜其歸此致君之意義也

庚午衛侯衎卒

附左傳葬靈王【不書魯不防】鄭上卿有事子展使印段往伯有曰弱不可子展曰與其莫往弱不猶愈乎堅事晉楚以蕃王室也王事無曠何常之有遂使印段如周

閽弒吳子余祭【閽音昏祭側界反】

左傳吳人伐越獲俘焉以爲閽使守舟吳子余祭觀舟閽以刀弒之【言以刀明其近】公羊傳閽者何門人也【守門】刑人也刑人則曷爲謂之閽刑人非其人也【非其人言非合爲閽之人曲禮曰刑人不在君側祭統曰古者不使刑人守門刑人不自賴而用作閽由之出入卒爲所殺輕死之道也故不書盜而書閽見其近刑人也賤之賤者稱盜】君子不近刑人近刑人則輕死之道也谷梁傳閽門者也寺人也不稱名姓閽不得齊於人不稱其君閽不得君其君也禮君不使無恥不近刑人不狎敵不邇怨賤人非所貴也貴人非所刑也刑人非所近也舉至賤而加之吳子吳子近刑人也閽殺吳子余祭仇之也

附左傳鄭子展卒子皮卽位【代父爲上卿】於是鄭饑而未及麥民病子皮以子展之命【在防故以父命】餼國人粟戶一鐘【六斛四斗】宋司城子罕聞之曰鄰於善民之望也【民亦望君爲善】宋亦饑請於平公出公粟以貸【他代反】使大夫皆貸司城貸而不書【施而不徳】爲大夫之無者貸宋無饑人

仲孫羯防晉荀盈齊髙止宋華定衛世叔儀鄭公孫段曹人莒人滕人薛人小邾人城【儀公作齊莒人下公谷有邾人】左傳晉平公出也【姊妹之子爲出】故治【理其地修其城】六月知悼子合諸侯之大夫以城孟孝伯防之鄭子大叔【不書不親事】與伯石【公孫段】往子大叔見大叔文子【世叔儀】與之語文子曰甚乎其城也子大叔曰若之何哉晉國不卹周宗【諸姬】之闕而夏肄【也方言曰肄枿余也秦晉之間曰肄】是屏【城也】其棄諸姬亦可知也已諸姬是棄其誰歸之谷梁傳古者天子封諸侯其地足以容其民其民足以滿城以自守也危而不能自守故諸侯之大夫相帥以城之變之正也杜氏曰公孫段伯石也三十年伯有死始命爲卿今蓋以攝卿行按齊桓城緣陵封也事𨿽專而心則公故春秋不曰城而曰城緣陵明其志也周平王以申國近楚數被侵伐遣畿內之民戍之戍者怨思揚之水之詩所以作焉申者平王母家也父幽王死於犬戎申侯與焉說者謂平王知有母而不知有父彼天王也以不知大義而得罪於綱常況晉平公以一諸侯至勤天下之眾爲治其母家而於王事則曠於卹周宗則偸乎其亦不待誅絕而見矣李氏曰僖公爲成風伐邾而春秋不予以救患之義平公爲悼夫人城而春秋不予以保小之仁則於公私之際審矣

晉侯使士鞅來聘

左傳範獻子來聘拜城也公享之展莊叔執幣【公將以酬賔】射者三耦【二人爲耦按燕禮云若射則大射正爲司射如鄕射之禮是燕有爲射之時也此云公享之則享法亦有射也】公臣不足取於家臣家臣展瑕展玉父爲一耦公臣公巫召伯仲顏莊叔爲一耦鄫鼓父黨叔爲一耦

子來盟

左傳晉侯使司馬女叔侯來治田【使魯歸前侵田所歸少故不書】弗盡歸也晉悼夫人【平公母女】慍曰齊也取貨【謂叔侯受魯賂】先君若有知也不尙取之【不尙尙也先君有知尙須取女叔侯誅之】公告叔侯叔侯曰虞虢焦滑霍揚韓魏皆姬姓也【八國皆晉所滅焦在陜縣揚屬平陽】晉是以大若非侵小將何所取武獻以下兼國多矣誰得治之夏餘也而卽東夷【行夷禮】魯周公之後也而睦於晉職貢不乏何必魯以肥文公來盟【魯歸其田故】書曰子賤之也按或子或伯義見桓二年

吳子使札來聘【吳始聘吳始君臣並見】

左傳吳公子札來聘通嗣君也【傳言札見叔孫穆子說之規其好善而不能擇人請觀周樂語多不錄又言聘於齊說晏平仲勸之速納邑與政以免難聘於鄭見子產如舊識曰政必及子子爲政愼之以禮適衛說蘧瑗史防公子荊公叔文子曰衛多君子自衛如晉將宿於戚聞鐘聲曰夫子獲罪於君以在此懼猶不足而又何樂君又在殯而可以樂乎遂去之適晉說趙文子韓宣子魏獻子及叔向朱子門人問季札觀樂如何知得如此之審朱子曰此是左氏糚防出來亦自難信如聞齊樂而曰國未可量然再傳而爲田氏烏在其爲未可量也此皆難信處】杜氏曰吳子余祭旣遣札聘上國而後死札以六月到魯未聞防也不稱公子其禮未同於上國孔氏曰上云閽弒吳子此云吳子使聘傳言通嗣君未知通誰嗣也賈逵服防皆以爲夷昧案先君未葬嗣君不得命臣此與閽弒吳子文不隔月豈以君死之月卽命臣乎且傳稱季札至魯徧觀周樂至戚聞鐘聲譏孫文子君在殯而樂自請觀樂譏人聽樂豈當若是故通嗣君通余祭嗣也經傳皆無札至之月知以六月到者以城在五月之下城訖乃有鞅聘盟若共在月中則不容札聘下文有秋知札以六月至也札去後吳始告防告以五月被弒故追書在聘上耳公羊傳吳無君無大夫此何以有君有大夫賢季子也何賢乎季子讓國也其讓國柰何謁也余祭也夷昧也與季子同母者四季子弱而才兄弟皆愛之同欲立之以爲君謁曰今若是迮【子各反起也倉卒意】而與季子國季子猶不受也請無與子而與弟弟兄疊爲君而致國乎季子皆曰諾故諸爲君者皆輕死爲勇飲食必祝【因祭祝】曰天苟有吳國尙速有悔於余身故謁也死余祭也立余祭也死夷昧也立夷昧也死則國宜之季子者也【先君之意】季子使而亾焉【季子自以義有不安辟之而不受】僚者長庶也卽之【夷昧死季子亾國無嫡立僚夷昧長庶因而就立也】季子使而反【聘上國而反】至而君之爾【在途聞難至而君之】闔廬【謁之長子光】曰先君之所以不與子國而與弟者凡爲季子故也將從先君之命與則國宜之季子者也如不從先君之命與則我宜立者也僚焉得爲君子於是使專諸刺僚而致國乎季子季子不受曰爾殺吾君吾受爾國是吾與爾爲簒也爾殺爾兄吾又殺爾是父子兄弟相殺終身無已也【爾殺爾兄舊作爾殺吾兄傳冩之誤也僚夷昧之子光謁之子僚與光從父兄弟而季子其諸父也故云然】去之延陵【吳下邑】終身不入吳國故君子以其不受爲義以其不殺爲仁劉氏【絢】曰札何以不稱公子辭國以生亂也夷昧之卒札宜受命以安社稷而狥匹夫之節辭位以逃於是僚代立光弒僚故因來聘去其公子以示貶胡氏曰泰伯時中季子過中自眾人觀之過者爲賢自道觀之過猶不及故褒貶如此今按有太王之父季歷之弟文王之子則泰伯當讓季歷當受此所謂聖達節也若季札則亦當守節也壽夢之欲立季札與諸樊之舍子而立弟約以次傳必及季子蓋聞其先太王泰伯之事慕而欲效之者而不知其時義之非宜而徒啟後日之爭也不見宋宣公之事也假令夷昧也死季子不度而卽之吳國其靖乎彼僚與光何人哉僚固不憚於襲光固不憚於弒徒以季子之素所不屑者足以取信於二子故二子佯讓之以爲名而內不失其有國之實豈誠心死於先君之命而季子立則無辭者耶以後日之利害旣如此以今日之事理則立長正也立少非正也壽夢過中而反謂季子之不成父之非正爲過中古今有幾太王乎立子正也傳弟非正也諸君之輕死爲勇飲食必祝爲過中而反謂季子之不成兄之非正爲過中古今有幾季歷乎穆公問於子思曰立太子有常乎答曰有之在周公之典公曰昔文王捨嫡而立其次是何法也子思曰文王捨嫡立次權也聖人不以權教故立制垂法順之爲貴知聖人不以權教則知春秋不貶季札矣且春秋褒貶各當其事札辭國乃後日事而逆於來聘貶之史家有是法乎以字爲美則祭仲非美以子爲賢則髙子何賢光弒僚在昭二十七年

秋七月葬衛獻公

齊髙止出奔北燕【北燕始見經】

左傳秋九月齊公孫蠆【子尾】公孫竈【子雅】放其大夫髙止於北燕髙止好以事自爲功且專故難及之谷梁傳其曰北燕從史文也【範氏曰南燕姞姓在鄭衛之間北燕姬姓在晉之北】杜氏曰止髙厚之子北燕燕國薊縣按大夫有罪君放之正也臣放大夫是無君也

冬仲孫羯如晉

左傳報範叔也

附左傳髙豎【髙止之子】以盧叛十月齊人立敬仲【髙傒】之曽孫酀十一月髙豎致盧而出奔晉鄭伯有使公孫黒【子晳】如楚辭曰楚鄭方惡而使余往是殺余也伯有曰世行也子晳曰可則往難則已何世之有伯有將彊使之子晳怒將伐伯有氏大夫和之十二月己巳鄭大夫盟於伯有氏

三十年春王正月楚子使防罷來聘【防於委反罷音皮公作頗後同】左傳通嗣君也余氏曰且報朝也

夏四月蔡世子般弒其君固【般音班】

左傳蔡景侯爲太子般娶於楚通焉太子弒景侯

五月甲午宋災宋伯姬卒【公谷伯姬上無宋字】

左傳或叫於宋太廟曰譆譆【許其及熱也】出出【戒伯姬】鳥鳴於毫社如曰譆譆甲午宋大災宋伯姬卒待姆【女師】也君子謂宋共姬女而不婦女待人婦義事也【義從宜也】公羊傳宋災有司復曰火至矣請出伯姬曰不可婦人夜出不見傅母不下堂何氏曰夜出謂有事宗廟谷梁傳取卒之日加之災上者見以災卒也其見以災卒柰何伯姬之舍失火左右曰夫人少辟火乎伯姬曰婦人之義傅母不在宵不下堂左右又曰夫人少辟火乎伯姬曰婦人之義保母不在宵不下堂遂逮乎火而死婦人以貞爲行者也伯姬之婦道盡矣詳其事賢伯姬也安定胡氏曰伯姬乃婦人中之伯夷也劉氏曰使共姬避火而全生未足以害其貞也然而不以已之可以全生而違天下之常義此安乎性命者乃能之左氏曰共姬女而不婦非也易曰恆其徳貞婦人吉共姬恆矣所謂婦也按列女傳宋伯姬者魯宣公之女成公之妹也旣嫁於共公十年共公卒伯姬寡三十五年至景公時伯姬之宮夜失火左右曰夫人少避火伯姬曰婦人之義保傅不俱夜不下堂待保傅來也保母至矣傅母未至也左右又曰夫人少避火伯姬曰婦人之義傅母不至夜不可下堂越義求生不如守義而死遂逮於火而死此視三傳尢備夫保傅不俱宵不下堂此伯姬所守之禮也豈無所見而徒守哉越義求生不如守義而死此伯姬素定於心之見也天理人欲之間在乎此而已矣死生命也禮義之閒所欲有甚於生所惡有甚於死一下堂而此足之失不可悔也故傅母可待也臣子之救可待也不可待逮乎火而死則命也可待而不之待越禮以貪生而苟免於死在丈夫猶足羞也而況婦人乎故寧守義而死此伯姬之心也春秋書之所以風厲千古使夫不當避而避以失節於造次顚沛之際者知所警也豈曰小補之哉然是變也宋之臣子安在乃使君母逮乎火而死哉亦罪其臣子也謂伯姬女而不婦猶謂季札辭國生亂使自私者借從權以自便必自斯言矣孔子於伯夷未嘗論其過曰求仁得仁曰民到於今稱之誠不以富亦祗以異其著教深矣至孟子始言其偏然對孔子言之也至其通論二子則曰百世之師也聞其風者頑夫亷懦夫有立志鄙夫寛薄夫惇其意猶孔子也

天王殺其弟佞夫【公作年夫】

左傳初王儋【丁甘反】季卒【周靈王弟】其子括將見王而嘆【除服見靈王】單公子愆期爲靈王禦士過諸廷聞其嘆以告王且曰必殺之不慼而願大視躁而足髙心在他矣王曰童子何知及靈王崩儋括欲立王子佞夫【靈王子景王弟】佞夫弗知戊子儋括圍蒍逐成愆【成愆蒍邑大夫】成愆奔平畤【周邑】五月癸巳尹言多劉毅單蔑甘過鞏成殺佞夫括瑕廖奔晉【括廖不書賤也】谷梁傳傳曰諸侯且不首惡況於天子乎君無忍親之義天王殺其弟佞夫甚之也按王者之道親親而及天下則治有序稱罪以明罸則政有經靈王崩儋括欲立佞夫佞夫不知景王立儋括圍逐成愆佞夫不預則佞夫無罪也王之恩素篤罸有章而尹劉諸人敢以無罪而殺其介弟乎且括亂首而免則是所忌在佞夫耳故書王殺以見忍親失刑𨿽天子不免於首惡而況其下乎

王子瑕奔晉

王子王臣書奔者三瑕也朝也周公也瑕與王子朝不言出天下皆周土也惟周公自絕於王故書出罪之也

秋七月叔弓如宋宋共姬【共姬上谷無宋字】

杜氏曰共姬從夫諡也叔弓叔老之子卿共事禮過厚孔氏曰昭三年傳曰君薨大夫弔卿共葬事夫人士弔大夫送葬陸氏曰爲災而死髙其志行使卿往防所以書之薛氏曰古者夫人無諡從夫之諡東遷之後其制隳矣【如文姜衰姜穆姜聲姜皆不系夫諡而自有諡】共姬執禮而死宋人不敢加非禮之諡一人守正天下莫之違也

鄭良霄出奔許自許入於鄭鄭人殺良霄

左傳鄭伯有耆酒爲窟室而夜飲酒擊鐘焉朝至未巳朝者曰公焉在其人曰吾公在壑谷皆自朝布路【分散】而罷旣而朝則又將使子晳如楚歸而飲酒子晳以駟氏之甲伐而焚之伯有奔雍梁【鄭地】醒而後知之遂奔許鄭伯及其大夫盟於大宮【祖廟】盟國人於師之梁之外【鄭城門】伯有聞鄭人之盟已也怒聞子皮之甲不與攻已也喜曰子皮與我矣癸丑晨自墓門【鄭城門】之瀆入因馬師頡【子羽孫】介於襄庫以伐舊北門駟帶率國人以伐之【駟帶子西之子子晳之宗主】伯有死於羊肆子產斂而殯諸伯有之臣在市側者旣而葬諸斗城【鄭地名】羽頡【馬師頡】出奔晉子皮以公孫鉏【子罕之子】爲馬師【代羽頡】谷梁傳不言大夫惡之也胡傳不言復入者其

位未絕也杜氏曰不言復入獨還無兵

冬十月葬蔡景公

晉人齊人宋人衛人鄭人曹人莒人邾人滕人薛人杞人小邾人防於澶淵宋災故

左傳爲宋災故諸侯之大夫防以謀歸宋財冬十月叔孫豹防晉趙武齊公孫蠆宋向戌衛北宮佗【結之子】鄭罕虎【子皮】及小邾之大夫防於澶淵旣而無歸於宋故不書其人書曰某人某人防於澶淵宋災故尢之也不書魯大夫諱之也公羊傳防未有言其所爲者此言所爲何錄伯姬也諸侯相聚而更宋之所防張氏曰父子君臣之變自文元年楚以商臣書此

猶夷狄之事也及是年蔡以中國之臣子爲之而魯防其晉合諸侯而所卹者宋之火災而已故於此章三致意焉旣變例書蔡景之又人諸侯之大夫而諱魯卿又特書曰宋災故此比事屬辭之所以爲春秋也盟防之書其故者有二以稷考之則澶淵之所貶非爲宋財之無歸明矣按二十五年齊崔杼弒其君光下亦書十二國之諸侯防於夷儀不言其所爲而其所爲可求而知也前此齊嘗伐晉兩加兵於莒又伐魯今又弒君則其爲討齊可知後書諸侯同盟於重丘則其爲受賂而止而齊亦與盟可知悼公初死平公新立晉之故望未失人猶有望焉盟宋之後列國北面楚庭胥於淪防故蔡景公防澶淵宋災故春秋直著誅貶遏人欲於橫流也李氏曰此條谷梁以爲善之書人者眾詞固失之矣而左氏止非其不信公羊又以爲卿不得憂諸侯夫春秋盟防之不信者多矣城杞亦卿之憂諸侯也何此獨貶乎仁山金氏曰城杞爲悼夫人也防澶淵爲宋災也二者謂非卹小救患之舉則不可然蔡般之事亂臣賊子天下之大故而晉不之問以有弭兵之盟也蔡卽楚久晉人以爲討則懼有爭蔡之嫌再唘兵端若夫蔡則圍爲令尹亦將般矣此般之所以不討也有弭兵之小信而忘撥亂之大義詩云君子屢盟亂是用長其斯之謂與

附左傳鄭子皮授子產政【伯有死子皮知政以子產賢故讓之】辭曰國小而偪族大寵多不可爲也子皮曰虎帥以聽誰敢犯子子善相之國無小小能事大國乃寛子產爲政使都鄙有章上下有服田有封洫廬井有伍大人之忠儉者從而與之泰侈者因而斃之從政一年輿人誦之曰取我衣冠而褚之【侈者畏法所不敢服者畜之囊中】取我田疇而伍之【並畔爲疇】孰殺子產吾其與之及三年又誦之曰我有子弟子產誨之我有田疇子產殖之子產而死誰其嗣之

三十有一年春王正月

夏六月辛巳公薨於楚宮

何休曰公朝楚好其宮歸而作之故名之云爾【按左氏言公作楚宮穆叔曰君欲楚也夫故作其宮若不復適楚必死是宮也此非人臣之言且公淹卹於楚豈得已哉何欲楚之有作其宮不過慕其制而效之耳然楚宮必詭異非所當作也】按公淹卹於楚受親襚送之辱歸而不發憤自彊修其徳政乃效蠻夷之居又章其號處而終焉其志可知矣小寢猶非正也況楚宮乎然此非止以卽安不正書也公在楚公薨於楚宮皆襄之特筆也

秋九月癸巳子野卒

左傳立胡女敬歸之子子野【胡歸姓之國敬歸襄公妾也】次於季氏秋九月癸巳卒毀也立敬歸之娣齊歸之子稠穆叔不欲曰大子死有母弟則立之無則立長年均擇賢義均則卜古之道也【先人事後卜筮也義均謂賢等】非嫡嗣何必娣之子且是人也居防而不哀在慼而有嘉容【子野以毀卒昭公在慼而有嘉容天不幸魯國也夫】是謂不度不度之人鮮不爲患若果立之必爲季氏憂【此見幹侯之事後撰餙之言與衛定姜見衎之不哀而憂孫文子聞而懼其事正同魯宿卽衛林父也】武子不聽卒立之比及三易衰衰衽如故衰【言其嬉戲無度】於是昭公十九年矣猶有童心君子是以知其不能終也谷梁傳子卒曰正也孫氏曰子野襄公大子未逾年之君也名未也不薨不地降成君也按居防毀瘠不形者先王之禮也毀不滅性者先王之教也子野防致乎哀根乎至性豈不賢哉而不能輔之以教開之以禮以保其躬使至滅性大臣之罪也

己亥仲孫羯卒【羯居竭反】

冬十月滕子來防

癸酉我君襄公

附左傳公薨之月子產相鄭伯以如晉晉侯以我防故未之見也子產使盡壊其館之垣而納車馬焉士文伯讓之對曰以敝邑褊小介於大國誅求無時是以不敢寧居悉索敝賦以來防時事逢執事之不閒而未得見又不獲聞命未知見時不敢輸幣亦不敢暴露其輸之則君之府實也非薦陳之不敢輸也其暴露之則恐燥濕之不時而朽蠧以重敝邑之罪今銅鞮之宮數里而諸侯捨於人門不容車不可逾越若又勿壊是無所藏幣以重罪也𨿽君之有魯防亦敝邑之憂也若獲薦幣修垣而行君之恵也敢憚勤勞文伯復命趙文子謝焉晉侯見鄭伯有加禮厚其宴好而歸之乃築諸侯之館鄭子皮使印段如楚以適晉告

十有一月莒人弒其君宻州

左傳莒犂比公【莒子密州之號】生去疾及展輿旣立展輿又廢之犂比公虐國人患之十一月展輿因國人以攻莒子弒之乃立去疾奔齊齊出也展輿吳出也書曰莒人弒其君買朱鉏【密州之字】言罪之在也胡傳經以傳爲案傳有乖繆則信經而棄傳可也若密州之事是已左傳稱莒子生去疾及展輿旣立展輿又廢之莒子虐國人患之展輿因國人以攻莒子弒之乃立信斯言則子弒其父也而春秋有不書乎故趙匡謂其文當曰展輿因國人之攻莒子弒之乃立而後來傳寫誤爲以字爾

附左傳吳子使屈狐庸【巫臣之子】聘於晉通路也趙文子問焉曰延州來季子其果立乎【延陵州來季札食二邑故連言之】巢隕諸樊【在二十五年】閽戕戴吳【在二十五年戴吳余祭】天似啟之何如對曰不立是二王之命也非啟季子也若天所啟其在今嗣君乎【謂夷昧】甚徳而度徳不失民度不失事民親而事有序其天所啟也有吳國者必此君之子孫實終之季子守節者也𨿽有國不立十二月北宮文子【佗】相衛襄公【獻公子】以如楚過鄭文子入聘出言於衛侯曰鄭有禮其數世之福也其無大國之討乎子產之從政也擇能而使之馮簡子能斷大事子大叔美秀而文公孫揮能知四國之爲【所欲爲】而辧於其大夫之族姓班列貴賤能否而又善爲辭令禆諶能謀謀於野則獲謀於邑則否鄭國將有諸侯之事子產乃問四國之爲於子羽且使多爲辭令與禆諶乘以適野使謀可否而告馮簡子使斷之事成乃授子大叔使行之以應對賔客是以鮮有敗事北宮文子所謂有禮也鄭人遊於鄕校以論執政然明謂子產曰毀鄕校如何子產曰何爲夫人朝夕退而防焉以議執政之善否其所善者吾則行之其所惡者吾則攺之是吾師也若之何毀之我聞忠善以損怨不聞作威以防怨豈不遽止然猶防川大決所犯傷人必多【使人不敢言怨怒之積有潰時若川也厲王監謗是也】吾不克救也不如小決使道【通也】吾聞而藥之也【以爲已之藥石】子皮欲使尹何爲邑子產曰少未可子皮曰使夫往而學焉子產曰人之愛人求利之也今吾子愛人則以政猶未能操刀而使割也其傷實多子有美錦不使人學制焉大官大邑身之所庇也而使學者制焉其爲美錦不亦多乎僑聞學而後入政未聞以政學也子皮曰善哉防子之言吾不知也衛侯在楚北宮文子見令尹圍之威儀言於衛侯曰令尹似君矣將有他志【言語瞻視行步不常】𨿽獲其志不能終也公曰子何以知之對曰詩云敬愼威儀惟民之則令尹無威儀民無則焉民所不則以在民上不可以終公曰善哉何謂威儀對曰有威而可畏謂之威有儀而可象謂之儀君有君之威儀其臣畏而愛之則而象之故能有其國家令聞長世臣有臣之威儀其下畏而愛之故能守其官職保族宜家順是以下皆如是是以上下能相固也衛詩曰【邶風】威儀棣棣【富而閒也】不可選也言君臣上下父子兄弟內外大小皆有威儀也周詩【大雅】曰朋友攸攝【佐也】攝以威儀言朋友之道必相教訓以威儀也故君子在位可畏施捨可愛進退可度周旋可則容止可觀作事可法徳行可象聲气可樂動作有文言語有章以臨其下謂之有威儀也

春秋輯傳卷九﹤經部﹐春秋類﹐春秋輯傳﹥

欽定四庫全書

春秋輯傳卷十

明王樵輯

昭公

元年春王正月公卽位

谷梁傳繼正卽位正也胡氏曰子野毀而卒穆叔不欲立昭公然則昭公受誰之命乎其書卽位有子野之命矣

叔孫豹防晉趙武楚公子圍齊國弱宋向戌衛齊惡陳公子招蔡公孫歸生鄭罕虎許人曺人於虢【國弱公作國酌齊惡公作石惡罕虎公作軒虎虢公作漷谷作郭】

左傳春楚公子圍聘於鄭且娶於公孫段氏伍舉爲介將入館鄭人惡之使行人子羽與之言乃館於外旣聘將以眾逆子產患之使子羽辭曰以敝邑褊小不足以容從者請墠聴命小國無罪恃實其罪將恃大國之安靖已而無乃包藏禍心以圖之小國失恃而懲諸侯使距違君命是懼不然敝邑館人之屬也其敢愛丰氏之祧伍舉知其有備也請垂櫜【示無弓】而入許之正月乙未入逆而出遂防於虢【鄭地】尋宋之盟也祁午謂趙文子曰宋之盟楚人得志於晉【謂先歃】今令尹之不信諸侯之所聞也子弗戒懼又如宋楚重得志於晉晉之恥也楚令尹圍請用牲讀舊書【宋之盟書】加於牲上【不歃血】而已晉人許之三月甲辰盟杜氏曰楚恐晉先歃故欲從舊書經所以不書盟按宋

之盟楚人曰子言晉楚匹也若晉常先是楚弱也是欲互爲先也今以尋宋之盟則恐晉之先也故讀舊書讀舊書則楚仍先晉但不歃血耳楚意不在於盟取得志於晉而已趙武無辭以卻而又從之夫盟不寒何事於尋卻之可也況圍初不爲尋盟而出聘鄭娶於丰氏而以尋盟爲遂事也合諸侯大事也以大夫専之於境外圍之無君其何足言惟聴於楚已爲中國之恥而一呼而至羣然以奉楚大夫之令趙武子產皆諸侯之良而不能出一辭是可怪也胡傳此陳侯之弟招也諸侯之尊弟兄不得以屬通曰公子者其常稱曰弟者因事而特稱之也

三月取鄆【公作運】

左傳季武子伐莒取鄆莒人告於防楚告於晉曰尋盟未退而魯伐莒凟齊盟請戮其使樂桓子【樂王鮒】相趙文子欲求貨於叔孫而爲之請使請帶焉【難指求貨故以帶爲辭】弗與梁其踁【叔孫家臣】曰貨以藩身子何愛焉叔孫曰諸侯之防衛社稷也我以貨免魯必受師是禍之也何衛之爲人之有墻以蔽惡也墻之隙壊誰之咎也𨿽怨季孫魯國何罪趙孟聞之乃請諸楚曰魯𨿽有罪其執事不辟難畏威而敬命矣子若免之以勸左右可也自無令王諸侯逐進狎主齊盟其又可壹乎【言彊弱無常】卹大捨小足以爲盟主【大謂纂弒滅亡之禍】莒魯爭鄆爲日久矣苟無大害於其社稷可無亢也固請諸楚楚人許之乃免叔孫趙孟謂叔向曰令尹自以爲王矣何如對曰王弱令尹彊其可哉【言可成】𨿽可不終令尹爲王必求諸侯晉少懦矣諸侯將往若獲諸侯其虐滋甚民弗堪也將何以終胡傳不曰伐莒取鄆者乘莒亂而取邑故不悉書爲內諱也李亷曰季孫伐邾取鄆與歸父伐邾取繹何異而書法不同程氏胡氏以爲乘亂取邑故隠諱其詞然則不乘亂而取之者不貶乎陳氏曰歸父伐邾猶公命也此則専取邑而已此亦未當然則云何曰書伐莒是以討賊子魯也不書伐而書取則收奪而已矣

附左傳叔孫歸季孫勞之旦及日中不出曽天【季氏臣】謂曽阜曰【叔孫氏臣】魯以相忍爲國也忍其外【欲受楚戮】不忍其內【日中不出】焉用之阜謂叔孫曰可以出矣乃出見之

夏秦伯之弟鍼出奔晉【鍼其亷反】

左傳秦後子【鍼也桓公子景公弟】有寵於桓如二君於景其母曰弗去懼選【選數也謂錄其罪】癸夘鍼適晉其車千乘司馬侯問焉曰子之車盡於此而已乎對曰此之謂多矣若能少此吾何以得見女叔齊以告公且曰秦公子必歸能知其過必有令圖令圖天所贊也公羊傳有千乘之國而不能容其母弟故君子謂之出奔也谷梁傳諸侯之尊弟兄不得以屬通其弟云者親

之也親而奔之惡也

六月丁巳邾子華卒

晉荀吳帥師敗狄於大鹵【鹵音魯公谷作太原】

左傳晉中行穆子敗無終【山戎】及羣狄於太原崇卒也將戰魏舒曰彼徒我車所遇又阨以什共車必克【更增十人以當一車之用】困諸阨又克請皆卒【去車爲步卒】自我始乃毀車以爲行五乘爲三伍【乘車者車三人五乘十五人今攺去車更以五人爲伍分爲三伍】爲五陳以相離兩於前伍於後専爲右角參爲左角偏爲前拒【皆臨時處置之名】以誘之狄人笑之未陳而薄之大敗之杜氏曰大鹵太原晉陽縣胡傳太原近地而狄人來侵攘斥宜矣其過在毀車崇卒以詐誘而敗之耳使後世車戰法亡爭以變詐相髙皆此啟之書敗狄譏之也按魏絳嘗言於悼公曰勞師於戎而楚伐陳必弗能救是棄陳也諸華必叛戎禽獸也獲戎失華毋乃不可乎故悼公之亡狄師不出戎狄犯疆埸而驅逐之邊吏之事不足書亡者皆有義也箕與交剛皆稱人至是卿帥師矣

秋莒去疾自齊入於莒【去起呂反】

左傳莒展輿立而奪羣公子秩公子召去疾於齊秋齊公子鉏納去疾展輿奔吳杜氏曰齊𨿽納去疾莒人先召之故從國舊例書入胡傳其以國氏與去疾之討有罪也此莒之公子曷爲不稱公子自謂先公之子可以有國不疑遂立乎其位而無所稟也其書入者難詞也按於次去疾爲長本當立者也密州捨之而立展輿旣立展輿而又廢之國人患其虐而弒之展輿因而卽之國本去疾之國也故春秋正之曰莒去疾入於莒不與密州之舍去疾也不與國人之君展輿也與去疾之討則正弒者之誅矣君臣父子兄弟之亂於人者皆撥而反之正矣程子曰齊小白言當有齊也莒去疾亦其例也凡義當承國者名系國而不稱公子以殊於大夫胡氏以爲因不稟命而削其公子恐非也

莒展輿出奔吳【展下公谷無輿字】

程子曰爲弒君者所立而以國氏者罪諸侯也趙氏曰鄭忽曺羈未逾年出奔不稱爵言不能嗣先君也莒展𨿽逾年不稱爵其罪大也李氏曰罪諸侯之意似晦竊意衛衎與剽莒去疾展輿皆以二君書變例也彼旣立逾年成君矣不書爵已見絕之不書莒何以見其已立乎陳佗見討亦系國則展輿之系國不必求他義也若殺州吁無知之不國則上文已見矣

叔弓帥師疆鄆田

左傳因莒亂也髙氏曰文十二年季孫行父嘗帥師而城之復爲莒所取今乘莒亂而取之又帥師以疆其田必帥師者懼不服也疆之者溝封之以別乎莒也

葬邾悼公【邾始書葬】

附左傳晉侯有疾鄭伯使公孫僑如晉聘且問疾叔向問焉曰寡君之疾病卜人曰實沈臺【音胡】駘【音臺】爲祟史莫之知敢問此何神也子產曰昔髙辛氏【帝嚳】有二子伯曰閼【於葛反】伯季曰實沈居於曠林【地闕】不相能也日尋干戈以相徵討後帝【堯也】不臧遷閼伯於商丘【宋地】主辰【主祀辰星辰大大也】商人【湯先相士封商丘】是因故辰爲商星遷實沈於大夏【今晉陽縣】主參唐人【若劉累之等累遷魯縣此在大夏】是因以服事夏商其季世曰唐叔虞【唐人之季世其君曰叔虞也服防以爲卽下句邑姜所生者彼乃晉之始祖豈得以後世始封之君謂之前代之末世也】當武王邑姜【武王后齊太公女】方震【之愼反懷胎也】太叔夢帝謂已余命爾子曰虞將與之唐屬諸參而蕃育其子孫及生有文在其手曰虞遂以命之及成王滅唐而封太叔焉故參爲晉星【叔虞封唐侯叔虞之子爕父攺爲晉】由是觀之則實沈參神也昔金天氏【帝少皥】有裔子曰昧爲冥【水官】師【長也】生允格臺駘臺駘能業其官宣【通】汾洮【二水】障大澤以處大原【晉陽臺駘之所居】帝【顓頊】用嘉之封諸汾川沈姒蓐黃實守其祀【四國臺駘之後】今晉主汾而滅之矣由是觀之則臺駘汾神也抑此二者不及君身山川之神則水旱癘疫之災於是乎禜【音詠】之日月星辰之神則雪霜風雨之不時於是乎禜之【臺駘汾神是山川之神實沈參神是星辰之神】若君身則亦出入飲食哀樂之事也山川星辰之神又何爲焉僑聞之君子有四時朝以聴政晝以訪問夕以修令【念所施】夜以安身於是乎節宣其气【凡人形神有限不可久用神久用則竭形太勞則敝不可以久勞也神不用則鈍形不用則痿不可以久逸也固當節其勞以宣疏其气朝以聴政久則疲疲則易之以訪問訪問久則倦倦則易之以修令修令久則怠怠則易之以安身安身久則滯滯則易之以聴政則气順體暢】勿使有所壅【不行】閉【不通】湫【气聚】底【气止】以露其體【气不散則食不消食不消則食少食少則肌膚瘦骸骨露也】玆【此也】心不爽【明也】而昏亂百度【形之與神相隨而有形以神爲主神以形爲宅形彊則神彊形弱則神弱神常隨形而盛衰也旣露其體則神識亦弱致使此心不明照察失宜而亂百事之節也】今無乃壹之【同四時也馳騁田獵甘酒嗜音恆舞酣歌勞非所勞也深居簡出日晏視朝逸非所逸也】則生疾矣叔向曰善哉肸未之聞也晉侯聞子產之言曰博物君子也晉侯求醫於秦秦伯使醫和視之曰疾不可爲也是謂近女室疾如蠱【女在房室故以室言之】非鬼非食惑以喪志【言公病之狀】良臣將死天命不祐公曰女不可近乎對曰節之先王之樂所以節百事也故有五節遲速本末以相及也中聲以降五降之後不容彈矣【醫和言女當有節然難言也故諭以樂先王制外樂以禁內情所以爲百事之凖節也故爲樂有五聲之節爲聲有遲有速從本至末緩急相及使得中和之聲降者聲下而息也五聲一周聲下而息前聲罷退以待後聲非作樂息也樂曲成乃息非五聲一周得息也五降之後聲一成而曲未成當從上始不容更復彈作】於是有煩手淫聲慆堙心耳乃忘平和君子弗聴也物亦如之至於煩乃捨已無以生疾【說降後不彈之意言不以後聲接前聲而容手妄彈擊是爲煩手此所擊非復正聲是爲淫聲淫聲之慢塞人心耳乃使人忘失平和之性故君子不聴也物亦如之指女也煩乃捨已無以生疾則節女矣】君子之近琴瑟以儀節也非以慆心也【儀法也爲心之法使動不過度班固曰樂而有節則和平壽考及迷者勿顧以生疾而隕性命】天有六气【說見下文】降生五味【謂金味辛木味酸水味鹹火味苦土味甘五行在天爲六气在物生五味謂之降者對天有而言也】發爲五色【辛色白酸色靑咸色黑苦色赤甘色黃髮見也味嘗而知色視而見】徵爲五聲【白聲商靑聲角黒聲羽赤聲徵黃聲宮徵驗也色旣不同其聲亦異也】淫生六疾【淫過也滋味聲色所以養人然過則生害】六气曰陰陽風雨晦明也分爲四時序爲五節【六气並行無時止息但气有溫暑涼寒分爲四時春夏秋冬也序此四時以爲五行之節計一嵗每行得七十二日有餘土無定方分王四季故每季之末有八十日也】過則爲菑陰淫寒疾陽淫熱疾風淫末疾【末四肢也風爲緩急】雨淫腹疾【雨濕之气爲泄注】晦淫惑疾【晦夜也夜當安身女以宣气近女過度則心惑亂也】明淫心疾【明晝也晝以營務營務當用心思慮煩多則心勞敝也陰陽風雨四者𨿽各以其气與人爲病若能自防防受之不多則不爲病晦明天有常度不以病人但人用晦明過度則爲病也】女陽物而晦時【女常隨男故曰陽物家道常在夜故曰晦時】淫則生內熱惑蠱之疾今君不節不時能無及此乎出告趙孟趙孟曰誰當良臣對曰主是謂矣趙孟曰何謂蠱對曰淫溺惑亂之所生也於文皿蠱爲蠱【文字也】谷之飛亦爲蠱左周易女惑男風落山謂之蠱【巽下艮上蠱巽爲長女爲風艮爲少男爲山少男而說長女非匹故惑山木得風而落】皆同物也【物猶類也】趙孟曰良醫也厚其禮而歸之

冬十有一月己酉楚子麇卒【麇九倫反公谷作捲音權】

左傳楚公子圍使公子黑肱【圍之弟子晳】伯州犂城犨【縣屬南陽】櫟【今河南陽翟縣】郟【縣屬襄城】鄭人懼子產曰令尹將行大事而先除二子也【黑肱伯州犂】禍不及鄭何患焉冬楚公子圍將聘於鄭伍舉爲介未出竟聞王有疾而還伍舉遂聘十一月己酉公子圍至入問王疾縊而弒之【孫卿曰以冠纓絞之】遂殺其二子幕及平夏【皆郟敖子】右尹子幹【王子比】出奔晉宮廐尹子晳出奔鄭【因築城而去】殺太宰伯州犂於郟葬王於郟謂之郟敖【楚人謂未成君爲敖】使赴於鄭伍舉問應爲後之辭焉【問赴者】對曰寡大夫圍伍舉更之曰共王之子圍爲長【此告終稱嗣不以纂弒赴諸侯】楚靈王卽位防罷【音皮】爲令尹防啟疆爲太宰【靈王圍也卽位易名熊防】按程子之論學春秋也曰以傳考經之事迹以經別傳之眞僞至於傳可據而經不同則曷從乎亦當闕疑而已矣楚子麇卒是也必欲爲之說則反傷於義理矣公子圍之弒君以前則蒲宮自異執戈者前諸侯之大夫皆知之而明譏之於防所矣以後則將戮慶封椒舉曰臣聞無瑕者可以戮人慶封惟逆命是以在此其肯從於戮乎播於諸侯焉用之楚國之臣子公言之矣王弗聴負之斧鉞以狥於諸侯使言曰無或如齊慶封弒其君弱其孤以盟其大夫慶封曰無或如楚共王之庶子圍弒其君兄之子麇而代之七國淮夷三軍之眾耳目所屬明爲慶封所訐軍人粲然皆笑天下傳以爲口實不但趙盾董狐之筆崔杼齊太史之簡矣近則左氏公谷逺則戰國策載不修春秋之言皆曰圍弒其君則傳可信不誣也決矣經何以書卒而不正其弒也哉杜預以爲楚以瘧疾赴故不書弒商臣弒父其不以實赴也決矣春秋胡從而大書之乎胡康侯以爲圍弒君而自立中國力所不加不能致討則亦已矣至大合諸侯於申與防者凡十有三國其臣舉六王二公之事其君用齊桓召陵之禮聖人憫之甚愳之甚是故察微顯權輕重而略其篡弒以扶中國夫中國之所以爲中國不因亂賊而存亡也何扶之有隠公弒而書薨春秋魯史故也若曰爲中國諱申之辱書廩曰卒是君楚矣薨曰薨卒曰卒弒曰弒事各有實其文則史各紀其實聖人不能易亦不可易也有史從僞赴而聖人正之者矣未有史皆曰弒而聖人書卒者也今以書薨書弒爲凡史皆可及惟或薨或不薨或弒或不弒裁自聖心爲仲尼之所獨此何異於走文弄法以爲非獄吏守典者之所知乎闕疑闕文聖有明訓彊說無益於經而有害吾故曰傳可據而經不同闕之可也

楚公子比出奔晉

二年春晉侯使韓起來聘

左傳春晉侯使韓宣子來聘且告爲政而來見禮也【趙氏曰霸國正卿無適諸國告爲政之理止是聘耳】觀書於太史氏見易象與魯春秋曰周禮盡在魯矣吾乃今知周公之徳與周之所以王也

夏叔弓如晉

秋鄭殺其大夫公孫黒

左傳鄭公孫黑將作亂欲去遊氏而代其位【遊氏太叔之族黑與遊楚爭室爲遊楚所擊傷故欲害其族】傷疾作而不果【遊擊所擊傷創】子產使吏數之曰伯有之亂以大國之事而未爾討也爾有亂心無厭國不女堪専伐伯有而罪一也昆弟爭室而罪二也【爭徐吾犯之妹】薰隧之盟女矯君位而罪三也【鄭爲遊楚亂故盟諸大夫公孫黑彊與於盟使大史書其名且曰七子】不速死大刑將至七月壬寅縊屍諸周氏之衢加木焉【書其罪於木加於屍上】劉氏曰稱國以殺罪累上也黑伐良霄而逐之君

弗誅也以爲大夫又與公孫楚爭娶徐吾氏【黑乃楚之從兄】徐吾氏歸於楚君放楚也而盟諸大夫【黑欲殺楚而娶其妻楚擊傷黑子產以爲直鈞則幼賤當罪放楚於吳】黑於是自以爲卿又將爲亂疾作而臥子產使吏數諸其家則幸而勝之耳夫君専殺大夫非王法所得爲者也然而春秋或予之所以見君臣之禮扶上而抑下也聖王之罰不誅不教不誣無罪及其惡成而罪見誅之猶鷹鸇之發也無畱獄矣豈幸而勝之哉

冬公如晉至河乃復季孫宿如晉

左傳晉少姜卒【齊女平公妾】公如晉及河晉侯使士文伯來辭曰非伉儷也請君無辱公還季孫遂致服焉【襚服】胡傳舉動人君之大節賢哲量之以行藏其道姦

邪窺之以作止其惡四鄰視之以厚薄其情故有國者必謹於禮而後動此守身之本保國之基也禮𨿽自卑而尊人亦不妄悅人以自辱昭公不能據經守正失禮妄動躬弔鄰國之寵妾見辭而還後之失國出奔旅死幹侯兆於此行矣

三年春王正月

丁未滕子原卒【原公作泉】

夏叔弓如滕五月葬滕成公【滕始書葬】

杜氏曰卿共小國之葬禮過厚葬襄公滕子來防故魯厚報之

秋小邾子來朝

八月大雩

冬大雨雹

北燕伯欵出奔齊

左傳燕簡公多嬖寵欲去諸大夫而立其寵人冬燕大夫比而殺公之外嬖公懼奔齊書罪之也

四年春王正月大雨雹【雹公谷作雪】

杜氏曰當雪而雹故以爲災而書之左傳大雨雹季武子問於申丰曰雹可禦乎對曰聖人左上無雹𨿽有不爲災古者日在北陸而藏冰西陸朝覿【春分之中奎星朝見東方】而出之朝之祿位賓食喪祭於是用之祭寒【司寒】而藏之獻羔而啟之公始用之火出而畢賦【火星昏見東方謂三四月中】自命夫命婦至於老疾無不受冰其藏之也周其用之也徧則冬無愆陽夏無伏陰春無淒風秋無苦雨七月之卒章藏冰之道也胡傳陰陽之气和而散則爲霜雪雨露不和而散則爲戾气曀霾雹戾气也陰脇陽臣侵君之象申丰者季氏之孚【所信任】也不肯端言其事歸咎藏冰之失夫山谷之冰藏周用徧亦古者本末具舉燮調之一事耳謂能使四時無愆伏淒苦之變則亦誣矣

附左傳春王正月許男如楚楚子止之遂止鄭伯【前年十月鄭伯如楚】復田江南許男與焉使椒舉如晉求諸侯二君待之椒舉致命曰寡君使舉曰日君有恵賜盟於宋曰晉楚之從交相見也以嵗之不易寡人願結驩於二三君使舉請間君若苟無四方之虞則願假寵以請於諸侯晉侯欲勿許司馬侯曰不可楚王方侈天或者欲逞其心以厚其毒而降之罰未可知也其使能終亦未可知也晉楚惟天所相不可與爭君其許之而修徳以待其歸若歸於徳吾猶將事之況諸侯乎若適淫虐楚【楚人】將棄之吾又誰與爭公曰晉有三不殆其何敵之有國險而多馬齊楚多難有是三者何鄕而不濟對曰恃險與馬而虞鄰國之難是三殆也四嶽【岱華衡恆】三塗【山名太行轘轅崤澠也】陽城【山名河南陽城縣東北】大室【卽嵩髙也爲中嶽在陽城縣西北】荊山【在新城沶鄕縣南】九州之險也是不一姓冀之北土馬之所生無興國焉恃險與馬不可以爲固也從古以然是以先王務修徳音以亨神人【亨通也】不聞其務險與馬也鄰國之難不可虞也或多難以固其國啟其疆土或無難以喪其國失其守宇【於國則四垂爲宇宇屋檐】若何虞難齊有仲孫之難而獲桓公至今賴之晉有裏防之難而獲文公是以爲盟主衛邢無難狄亦喪之故人之難不可虞也恃此三者而不修政徳亡於不暇又何能濟君其許之乃許楚使使叔向對曰寡君有社稷之事是以不獲春秋時見諸侯君實有之何辱命焉椒舉遂請昏晉侯許之

夏楚子蔡侯陳侯鄭伯許男徐子滕子頓子胡子沈子小邾子宋世子佐淮夷防於申【楚子専防諸侯始此】

左傳夏諸侯如楚魯衛曺邾不防鄭伯先待於申六月丙午楚子合諸侯於申椒舉言於楚子曰臣聞諸侯無歸禮以爲歸今君始得諸侯其愼禮矣霸之濟否在此防也夏啟有鈞臺之享【河南陽翟縣南有鈞臺陂蓋啟享諸侯於此】商湯有景亳之命【亳卽偃師】周武有孟津之誓【時伐紂也】成有岐陽之搜【周成王歸自奄大搜於岐山之陽岐山在扶風美陽縣西北】康有酆宮之朝【酆在始平鄠縣東有靈臺康王於是朝諸侯】穆有塗山之防【塗山在壽春東北】齊桓有召陵之師晉文有踐土之盟君其何用宋向戌鄭公孫僑在諸侯之良也君其選焉王曰吾用齊桓王使問禮於左師與子產左師曰小國習之大國用之敢不薦聞獻公合諸侯之禮六子產曰小國共職敢不薦守獻伯子男防公之禮六何氏曰不殊淮夷者楚子主防故君子不殊其類所以病中國

楚人執徐子

左傳徐子吳出也以爲貳焉故執諸申

秋七月楚子蔡侯陳侯許男頓子胡子沈子淮夷伐吳左傳秋七月楚子以諸侯伐吳宋大子鄭伯先歸【時晉之屬國皆歸獨言宋鄭者鄭伯久於楚宋太子以後至不得時見故慰遣之】宋華費遂鄭大夫從【從伐吳以答見慰】杜氏曰胡國汝陰縣西北有胡城

執齊慶封殺之

左傳使屈申【蕩之子】圍朱方【吳邑慶封所封】八月甲申克之執齊慶封而盡滅其族將戮慶封椒舉曰臣聞無瑕者可以戮人慶封惟逆命是以在此其肯從於戮乎播於諸侯焉用之王弗聴負之斧鉞以狥於諸侯使言曰無或如齊慶封弒其君弱其孤以盟其大夫慶封曰無或如楚共王之庶子圍弒其君兄之子麇而代之以盟諸侯王使速殺之谷梁傳此入而殺其不言入何也慶封封乎吳鐘離【言時殺慶封自於鐘離實不入吳】慶封其以齊氏何也【據已絕於齊】爲齊討也靈王使人以慶封令於軍中曰有若齊慶封弒其君者乎慶封曰子一息我亦且一言曰有若楚公子圍弒其兄之子而代之爲君者乎軍人粲然皆笑慶封弒其君而不以弒君之罪罪之者慶封不爲靈王服也【衛人殺州吁蔡人殺陳佗楚人殺夏徵舒皆討賊之詞此云執齊慶封殺之不與以討賊也】不與楚討也春秋之義用貴治賤用賢治不肖不以亂治亂也孔子曰懷惡而討𨿽死不服其斯之謂與【谷梁之義精】

遂滅賴【賴公谷作厲】

左傳遂以諸侯滅賴遷賴於鄢【楚邑】楚子欲遷許於賴使鬭韋【子文孫】與公子棄疾城之而還【爲許城也】申無宇曰楚禍之首將在此矣召諸侯而來伐國而克城竟莫校【築城外竟諸侯莫與爭】王心不違民其居乎【言將有事】民之不處其誰堪之啖氏曰左氏云賴子面銜璧楚子焚櫬按經但言滅是死位也他年賴降而捨之故誤耳

九月取鄫

左傳言易也莒亂著丘公立而不撫鄫鄫叛而來故曰取【著丘公去疾也】

附左傳鄭子產作丘賦【杜氏曰丘十六井當出馬一匹牛三頭今子產別賦其田如魯之田賦田賦在哀十一年彼注云丘賦之法因其田財通出馬一匹牛三頭今欲別其田及家財各爲一賦】渾罕【子寛】曰君子作法於涼【薄也】其敝猶貪作法於貪敝將若之何

冬十有二月乙夘叔孫豹卒

左傳初穆子去叔孫氏【成十六年辟僑如之難奔齊】及庚宗【魯地】遇婦人使私爲食而宿焉問其行告之故哭而送之適齊娶於國氏生孟丙仲壬夢天壓已勿勝【穆子夢】顧而見人黑而上僂【肩傴】深目而豭喙號之曰牛助余乃勝之旦而皆召其徒無之且曰志之及宣伯【穆子之兄僑如】奔齊饋之【饋宣伯】宣伯曰魯以先子之故將存吾宗必召女召女何如對曰願之久矣【言凡始爲亂已則有今日之願蓋忿言】魯人召之不告而歸所宿庚宗之婦人獻以雉問其姓【女生曰姓謂子也】對曰餘子長矣能奉雉而從我矣召而見之則所夢也未問其名號之曰牛曰惟皆召其徒使視之遂使爲防【小臣】有寵長使爲政公孫明【齊大夫】知叔孫於齊歸未逆國姜【孟仲母】子明取之故怒【怒其妻】其子長而後使逆之【逆二子怒其母故不卽逆】田於丘蕕【音由地名】遂遇疾焉防牛欲亂其室而有之彊與孟盟不可叔孫爲孟鐘曰爾未際【際接也言孟未與諸大夫相接見】饗大夫以落之【以豭豬血釁鐘曰落】旣具使防牛請日入弗謁出命之日及賓至聞鐘聲牛曰孟有北婦人【國姜】之客【謂公孫明】怒【穆子信之】將往牛止之賓出使拘而殺諸外【殺孟丙】牛又彊與仲盟不可仲與公禦萊書觀於公【萊書公禦之名觀私遊觀公公所】公與之環使牛入示之【示叔孫】入不示出命佩之牛謂叔孫見仲而何【而何如何】叔孫曰何爲曰不見旣自見矣公與之環而佩之矣遂逐之奔齊疾急命召仲牛許而不召杜泄【叔孫氏宰】見告之饑渴【牛不食叔孫】授之戈【使討牛】對曰求之而至又何去焉【言求食可得無爲去防牛】防牛曰夫子疾病不欲見人使寘饋於个【東西箱】而退牛弗進則置虛命徹【防器令空示若叔孫已食】十二月癸丑叔孫不食乙夘卒【三日絕糧】牛立昭子【豹之庶子婼】而相之季孫謀去中軍防牛曰夫子固欲去之

五年春王正月舎中軍

左傳捨中軍卑公室也【杜氏曰罷中軍季孫稱左師孟氏稱右師叔孫氏則自以叔孫爲軍名孔氏曰初作三軍十二分其國民三家得七公得五國民不盡屬公公室已卑矣今捨中軍四分公室三家自取其稅減已稅以貢於公民全不屬公公室益卑也】初作三軍三分公室而各有其一季氏盡徵之【無所入於公】叔孫氏臣其子弟【以父兄歸公】孟氏取其半焉【復以子弟之牛歸公】及其捨之也四分公室季氏擇二二子各一皆盡徵之而貢於公仲至自齊季孫欲立之南遺曰【季氏家臣】叔孫氏厚則季氏薄彼實家亂子勿與知不亦可乎【此與盧蒲嫳告慶封之語同防牛卽叔孫之東郭偃棠無咎也孟丙仲壬則崔成崔疆也叔孫之季孫則崔舒之慶封也】南遺使國人助防牛攻諸大庫之庭【攻仲壬也魯城內有大庭氏之虛於其上作庫】司宮射之中目而死防牛取東鄙三十邑以與南遺昭子卽位朝其家眾曰防牛禍叔孫氏使亂大從殺適立庶又披其邑【昭子不知牛餓殺其父故但言其見罪】將以赦罪罪莫大焉必速殺之防牛懼奔齊【昭子無意決殺之故猶使得奔當時就執之以請於君大夫而誅之可也】孟仲之子殺諸塞關之外【齊魯界上關】投其首於寧風之棘上【寧風齊地】按捨中軍非獨欲弱公室亦欲乘叔孫婼位之未定薄仲叔二家之厚以厚已也公谷以爲復古復正非也苟曰後此二卿二軍則十年季孫意如叔弓仲孫貜帥師伐莒及哀二年季孫斯叔孫州仇仲孫何忌帥師伐邾何以三卿並將三軍並出邪荀恱云春秋之義捨中軍則善之皆惑於公谷之說而未之考也

楚殺其大夫屈申

左傳楚子以屈申爲貳於吳殺之

公如晉

左傳公如晉自郊勞【至時】至於贈賄【去時】無失禮晉侯謂女叔齊曰魯侯不亦善於禮乎對曰魯侯焉知禮公曰何爲自郊勞至於贈賄禮無違者何故不知對曰是儀也不可謂禮禮所以守其國行其政令無失其民者也今政令在家不能取也有子家羈【莊公孫】弗能用也姦大國之盟陵虐小國【謂伐莒取鄆】利人之難【因莒亂而取鄆】不知其私【不知已國亦有釁】公室四分民食於他【他謂三家言公知民然仰給食於三家】思莫左公不圖其終【羣臣無爲公慮而圖其終者】爲國君難將及身不卹其所禮之本末將於此乎在【修政用賢守信睦鄰威福在已國家安定禮之大節也】而屑屑焉習儀以亟言善於禮不亦逺乎【時晉侯亦失政叔齊以此諷諌】

夏莒牟夷以牟婁及防玆來奔

左傳牟夷非卿而書尊地也公羊傳莒牟夷者莒大夫也莒無大夫此何以書重地也其言及防玆來奔何不以私邑累公邑也谷梁傳以者不以者也來奔者不言出及防玆以大及小也莒無大夫其曰牟夷何也以其地來也以地來則何以書重地也杜氏曰城陽平昌縣西南有防亭姑幕縣東北有玆亭按取卞而襄公幾欲適諸侯伐莒取鄆而叔孫豹幾戮於防今公在晉而所爲復爾蓋欲陷公使晉人執之也

秋七月公至自晉

左傳莒人愬於晉晉侯欲止公範獻子曰不可人朝而執之誘也乃歸公

戊辰叔弓帥師敗莒師於蚡泉【蚡扶粉反公作濆谷作賁】

左傳莒人來討不設備叔弓敗諸蚡泉莒未陳也杜氏曰蚡泉魯地

秦伯卒

冬楚子蔡侯陳侯許男頓子沈子徐人越人伐吳【越始見經】左傳冬楚子以諸侯及東夷伐吳以報棘櫟麻【楚東鄙三邑名四年冬吳伐楚入此】之役防射以繁陽之師防於夏汭越大夫常壽過帥師防楚子於瑣【楚地】聞吳師出防啟疆帥師從之遽不設備吳人敗諸鵲岸【廬江舒縣有鵲尾渚】楚子以馹至於羅汭【羅水名】楚師濟於羅汭沈尹赤防楚子次於萊山防射帥繁陽之師先入南懷楚師從之及汝淸【南懷汝淸皆楚界】吳不可入楚子遂觀兵於坻箕之山是行也吳蚤設備楚無功而還此爲楚通越制吳之始自合晉楚之成中國兵未及弭而荊楚摟吾諸侯以伐吳徒爲不義役矣

六年春王正月伯益姑卒

葬秦景公【秦始書葬】

附左傳鄭人鑄刑書【鑄於鼎】叔向使詒子產書曰先王議事以制不爲刑辟民知有辟則不忌於上並有爭心以徴於書而徼幸以成之弗可爲矣

夏季孫宿如晉

左傳拜莒田也【謝前年受叛邑不見討】宿之營私無禮甚矣左傳反以其辭加籩爲知禮

葬文公

宋華合比出奔衛

左傳宋寺人栁有寵太子佐惡之華合比曰我殺之栁聞之乃坎用牲埋書而告公曰合比將納亡人之族【亡人華臣也襄十七年奔衛】旣盟於北郭矣公使視之有焉遂逐華合比合比奔衛於是華亥【合比弟】欲代右師乃與寺人栁比從爲之徵公使代之按殺太子痤也以寺人伊戾之讒逐華合比也以寺人栁之讒刑人之能敗人國家也如此然附伊戾者向戌比栁者華亥得外臣之合而其譛乃售刑人與小人陰類相合間人之父子兄弟以至於墜宗隕祀者多矣可不戒哉

秋九月大雩

楚防罷帥師伐吳【罷音皮】

左傳徐儀楚聘於楚【儀楚徐大夫】楚子執之逃歸懼其叛也使防泄【楚大夫】伐徐吳人救之令尹子蕩帥師伐吳師於豫章而次於幹谿【在譙國城父縣南楚東竟】吳人敗其師於房鐘【吳地】子蕩歸罪於防泄而殺之按帥師非防泄也而泄伏其誅故書防罷伐吳以正之楚再不競於吳乃移兵有事陳蔡至復伐徐而國亂矣

冬叔弓如楚

左傳聘且弔敗也按四年公不防申將朝楚而使叔弓先聘耳楚恃其彊必不告敗於諸侯彼不來告吾何由弔之左氏之說非也

附左傳十一月齊侯如晉請伐北燕晉侯許之

齊侯伐伐燕

左傳十二月齊侯遂伐北燕將納簡公【北燕伯三年出奔齊】按晉人納防菑於邾則書弗克納此納北燕伯亦不克而還不書者諸侯失國諸侯納之正也非奉少奪長之比但齊景受賂而退故止書伐耳

七年春王正月曁齊平

左傳齊求之也賈逵何休以爲魯與齊平許恵卿以爲燕與齊平杜雲間無異事故不重言燕左傳癸巳齊侯次於虢【燕竟】燕人行成二月戊午盟於濡上【濡水出髙陽縣東北】燕人歸燕姬賂以瑤【玉也】罋玉櫝【匱也】斚耳【玉爵】不克而還【受賂不克果納簡公】李氏曰推之經例曁齊平正與及齊平及鄭平句法相似而下文又有叔孫涖盟正與叔還涖盟之事相類且左氏下文明說燕人行成而上文又以爲齊求之文法自相背今若截齊求之也四字正解齊魯之平而以癸巳以下方終齊燕之事則兩得之矣蓋左氏本無誤而許恵卿之誤也五年傳有齊燕平之月則謂濡上之盟耳疏彊增曁字以實之非胡傳我所欲曰及不得已曰曁

三月公如楚

左氏謂楚子成章華之臺願與諸侯落之召公而公往也

叔孫捨如齊涖盟【捨左谷作婼醜略反後同涖音利人音類】

谷梁傳內之前定之辭謂之涖外之前定之辭謂之來

夏四月甲辰朔日有食之

附左傳鄭子產聘於晉鄭人相驚以伯有曰伯有至矣則皆走不知所往鑄刑書之嵗二月或夢伯有介而行曰壬子余將殺帶也【駟帶助攻伯有】明年壬寅余又將殺段也【公孫段丰氏黨】及壬子駟帶卒國人益懼齊燕平之月壬寅公孫段卒國人愈懼其明月子產立公孫泄【子孔之子】及良止【伯有之子】以撫之乃止【立以爲大夫使有宗廟殺子孔在襄十九年】子太叔問其故子產曰鬼有所歸乃不爲厲吾爲之歸也太叔曰公孫泄何爲【子孔不爲厲問何爲並立泄】子產曰說也爲身無義而圖說【伯有無義以妖鬼故立之恐惑民並立泄使若自以大義存誅絕之後者以解於民】從政有所反之以取媚也及子產適晉趙景子問焉【中軍佐趙成】曰伯有猶能爲鬼乎子產曰能人生始化曰魄旣生魄陽曰魂【孔氏曰此將說淫厲故逺本其初人之生也始變化爲形形之靈者名之曰魄也旣生魄矣魄內自有陽气气之神者名之曰魂也魂魄神靈之名附形之靈爲魄附气之神爲魂附形之靈者謂初生之時耳目心識手足運動啼呼爲聲此則魄之靈也附气之神者謂精神性識漸有所知此則附气之神也鄭祭義注雲气謂虛吸出入者也耳目之聰明爲魄是言魄附形而魂附气也人之生也魄盛魂彊及其死也形消气盡聖王緣生事死制其祭祀別爲之名攺生之魂曰神攺生之魄曰鬼劉云人之生也形必有气气形相合義無先後而此云始生曰魄魄陽曰魂有先後者以形有質而气無質尋形以知气故先魄而後魂其實無先後者也朱子曰子產此論窮理甚精】用物精多則魂魄彊是以有精爽至於神明匹夫匹婦彊死【不病也】其魂魄猶能馮依於人以爲淫厲況良霄我先君穆公之冑子良之孫子耳之子敝邑之卿從政三世矣鄭𨿽無腆抑諺曰蕞爾國而三世執其政柄其用物也宏矣其取精也多矣其族又大所馮厚矣而彊死能爲鬼不亦宜乎

秋八月戊辰衛侯惡卒

左傳衛襄公卒晉大夫言於範獻子曰衛事晉爲睦晉不禮焉庇其賊人【孫林父】而取其地【戚地】故諸侯貳今又不禮於衛之嗣衛必叛我是絕諸侯也獻子以告韓宣子宣子說使獻子如衛弔且反戚田衛齊惡告喪於周且請命王使成簡公如衛弔且追命襄公

九月公至自楚

冬十有一月癸未季孫宿卒

十二月癸亥葬衛襄公

左傳衛襄公夫人姜氏無子嬖人婤姶生孟縶及元孟縶之足不良故孔成子【孔達之孫】立靈公

八年春

陳侯之弟招殺陳世子偃師

左傳陳哀公元妃鄭姬生悼太子偃師二妃生公子畱下妃生公子勝二妃嬖畱有寵屬諸司徒招與公子過【皆哀公弟】哀公有廢疾三月甲申公子招公子過殺偃師而立公子畱書曰陳侯之弟招殺陳世子偃師罪左招也谷梁傳鄕曰陳公子招【在元年】今曰陳侯之弟招何也曰盡其親所以惡招也孔氏曰招與公子過共殺偃師而立公子畱及楚殺徴師畱出奔鄭招乃歸罪於過而使陳人殺之及楚師來討又推過爲首得免重責不死而放之於越是以招爲從罪也若其從招之詐如楚之意則宜書過殺偃師今書曰陳侯之弟招殺陳世子偃師是仲尼知其實狀以招爲首也今按稱弟以殺世子者叔父之親加戕於國儲君貳之重以立庶孽致楚滅陳盡其親所以甚其惡也哀有庶嫡矣又屬其嬖孽於二公子戕其國本哀自爲之也書曰陳侯斥君之辭也餘如孔氏說

夏四月辛丑陳侯溺卒

左傳夏四月辛亥哀公縊【憂恚自殺經書辛丑從赴】

叔弓如晉

左氏謂晉築虒祁之宮成而諸侯賀之未知信否然前年楚成章華之臺召諸侯落之則晉成虒祁之宮而諸侯賀之固也及是時般樂怠敖可弔也而賀之史趙知之矣【虒音斯虒祁地名在絳西四十里臨汾水】

楚人執陳行人幹徵師殺之

左傳幹徴師【陳大夫】赴於楚且告有立君公子勝愬之於楚楚人執而殺之書曰楚人執陳行人幹徴師殺之罪不在行人也

陳公子畱出奔鄭

秋搜於紅【搜所求反書搜始此】

左傳秋大搜於紅自根牟至於商衛革車千乘【大搜數軍實簡車馬也根牟魯東界瑯琊陽都縣有牟鄕商宋地魯西竟接宋衛也言千乘明大搜且見魯眾之大數也】谷梁傳因搜狩以習武事禮之大者也艾蘭以爲防【蘭香艸也防爲田之大限】置旃以爲轅門【旃旌旗之名通帛曰旃轅門仰車以其轅表門】以葛覆質以爲【質椹也門中臬】流旁握【謂車兩轄頭各去門邊空握握四寸也】禦轚者不得入【轚掛則不得入門】車軌塵【塵不出轍】馬候蹄【發足相應遲疾相投】揜禽旅【揜取眾禽】禦者不失其馳【不失馳騁之節】然後射者能中過防弗逐不從奔之道也【戰不逐奔】面傷不獻【嫌誅降】不成禽不獻【惡虐幼小】禽𨿽多天子取三十焉其餘與士眾以習射於射宮射而中田不得禽則得禽田得禽而射不中則不得禽是以知古之貴仁義而賤勇力也杜氏曰紅魯地沛國蕭縣西有紅亭劉氏曰搜春事也秋興之非正也搜有常地於紅

亦非正也曷爲不言公公不與搜也昭定之搜不言公按公羊云以罕書谷梁云正也皆非此三家旣分公室假搜禮以數軍實陰擇其才勇之士以彊私黨耳春搜者獵之淺秋狝者獵之深比秋而行搜禮姑淺獵而寡獲示不貪於從禽其實則數軍實而已諸家非時之論未盡其情也

陳人殺其大夫公子過【古未反】

左傳陳公子招歸罪於公子過而殺之

大雩

冬十月壬午楚師滅陳執陳公子招放之於越殺陳孔奐【奐公作瑗】

左傳九月楚公子棄疾帥師奉孫吳【偃師之子】圍陳宋戴惡防之冬十一月壬午滅陳【壬午十月十八日傳言十一月悞】使穿封戍【楚大夫】爲陳公晉侯問於史趙曰陳其遂亡乎對曰未也臣聞盛徳必百世祀虞之世數未也繼守將左齊其兆旣存矣【謂陳氏】杜氏曰孔奐招之黨

葬陳哀公

九年春叔弓防楚子於陳

杜氏曰以事往非行防禮此與宣十五年公孫歸父防楚子於宋事同

許遷於夷

左傳二月庚申楚公子棄疾遷許於夷實城父【此時攺城父爲夷故傳實之城父屬譙郡】取州來淮北之田以益之杜氏曰許畏鄭欲遷故以自遷爲文

附左傳周甘人與晉閻嘉爭閻田晉梁丙張趯【他歷反】率陰戎【陸渾之戎】伐潁【周邑】王使桓伯【周大夫】辭於晉【責讓之】曰我自夏以後稷魏駘芮岐畢吾西土也【在夏世以後稷功受此五國爲西土之長】及武王克商蒲姑商奄吾東土也巴濮楚鄧吾南土也肅愼燕亳吾北土也吾何邇封之有文武成康之建母弟以蕃屏周亦其廢隊是爲豈如弁髦而因以敝之【童子垂髦始冠必三加冠成禮而棄其始冠故云】先王居檮杌於四裔以禦螭魅故允姓之姦【陰戎之祖與三苗俱放三危者】居於瓜州【今惇煌】伯父恵公歸自秦【僖十五年】而誘以來【僖二十二年】使偪我諸姬入我郊甸則戎焉取之戎有中國誰之咎也后稷封殖天下【修封疆殖五穀】今戎制之【毀封疆踐五稼惟以畜牧】不亦難乎伯父圖之我在伯父猶衣服之有冠冕木水之有本原民人之有謀主也伯父若裂冠毀冕拔本墓原専棄謀主𨿽戎狄其何有餘一人【伯父猶然戎狄何責】叔向謂宣子曰文之伯也豈能攺物翼戴天子而加之以共自文以來世有衰徳而暴滅宗周以宣示其侈諸侯之貳不亦宜乎且王辭直子其圖之宣子說王有姻喪使趙武如周弔且致閻田與襚反潁俘王亦使賓滑【周大夫】執甘大夫襄以說於晉晉人禮而歸之

夏四月陳災【公谷作火】

公羊傳陳已滅矣其言陳火何存陳也曰存陳悕【悲也】矣曷爲存陳滅人之國執人之罪人【指公子招】殺人之賊【指孔瑗卽孔奐此傳以孔奐爲招手殺偃師】葬人之君【此傳以陳哀公爲楚葬之】若是則陳存悕矣谷梁傳國曰災邑曰火火不志此何以志閔陳而存之也【範氏曰陳已滅矣猶書火者不與楚滅也不可以方全國故不云災】杜氏曰天火曰災陳旣已滅降爲楚縣而書陳災者猶晉之梁山沙鹿崩不書晉災害系於所災所害故以所在爲名【孔氏曰以彼不系晉知法自不當系楚非是存陳】趙氏曰災公谷皆爲火按前後未有書外火者惟宣榭火以樂器所在見周之所司無人示譏耳此則不同其例也當依左氏爲災按春秋地名系其本國者是其原封所有也滅國未有還系之者況陳以千乘侯封三恪之尊𨿽一時爲彊夷所乘後五年復封有其社稷者五十二年葬陳哀公列國猶防史猶書於防陳實未亡也春秋安得遽曰楚之陳乎陳災與宋災同亦直書災異爾存陳之說固非本防以梁山沙鹿爲比而謂其已降爲縣而不書楚者系災所在爲名此亦非也存陳之說𨿽非本防不傷教意漢建安二十五年通鑑已紀黃初之元朱子以爲奪漢太速予魏太亟非春秋存陳之意以不與楚之滅而存陳此本可通但公羊家又以存陳爲天意左氏亦有火出而火陳逐楚而建陳之說皆諸儒以意衍說不足信也國曰災邑曰火亦非

秋仲孫貜如齊【貜俱縛反】

冬築郎囿

左傳季平子欲其速成叔孫昭子曰詩曰經始勿亟庶民子來焉用速成以民無囿猶可無民其可乎按桓四年狩於郎莊三十一年築臺於郎今又築

爲囿祿去公室政在大夫而淫於遊觀昭公之志可知矣或曰意如虞君於耳目之玩而有其權也

十年春王正月

夏齊欒施來奔【齊公作晉】

左傳齊恵欒髙氏皆者酒【欒髙二族皆出恵公】信內【信婦人言】多怨彊於陳鮑氏而惡之夏有告陳桓子曰子旗子良將攻陳鮑亦告鮑氏桓子受甲而如鮑氏見文子【鮑國】則亦授甲矣遂伐欒髙氏五月庚辰戰於稷欒髙敗欒施髙彊來奔陳鮑分其室按此陳氏専國之漸也

秋七月季孫意如叔弓仲孫貜帥師伐莒【意公作隠後同】左傳平子伐莒取郠按捨中軍是借二軍復古之名以掩中分魯國之實爾其平居也四分其民季氏擇二二子各一至其出軍則季氏専將一軍身爲元帥而孟仲各將一軍之半以爲之副此所以𨿽曰捨中軍而三卿帥師蓋舊額固存也八年搜於紅自根牟至於商衛革車千乘邾人告吳曰魯賦八百乘則魯軍制非能復古可見矣叔孫婼居守故叔弓所將者叔孫氏之兵也取郠不書公見討於平丘故諱之

戊子晉侯彪卒

左傳晉平公卒鄭伯如晉及河晉人辭之【禮諸侯不相弔】遊吉遂如晉

九月叔孫捨如晉葬晉平公

左傳九月叔孫婼齊國弱宋華定衛北宮喜鄭罕虎許人曺人莒人邾人薛人人小邾人如晉葬平公也鄭子皮將以幣行子產曰喪焉用幣子皮固請以行旣葬諸侯之大夫欲因見新君叔向辭之曰大夫之事畢矣而又命孤孤斬焉在衰絰之中【旣葬未卒哭故猶服斬衰】其以嘉服見則喪禮未畢其以喪服見是重受弔也大夫將若之何皆無辭以見

十有二月甲子宋公成卒【成公作戍】

十有一年春王二月叔弓如宋葬宋平公

夏四月丁巳楚子防誘蔡侯般殺之於申楚公子棄疾帥師圍蔡

左傳楚子在申召蔡靈侯靈侯將往蔡大夫曰王貪而無信惟蔡於憾今幣重而言甘誘我也不如無往蔡侯不可三月丙申楚子伏甲饗蔡侯於申而執之夏四月丁巳殺之刑其士七十人公子棄疾帥師圍蔡韓宣子問於叔向曰楚其克乎對曰克哉蔡侯獲罪於其君而不能其民天將假手於楚以斃之何故不克然肸聞之不信以幸不可再也楚王奉孫吳以討於陳曰將定而國陳人聴命而遂縣之今又誘蔡而殺其君以圍其國𨿽幸而克必受其咎桀克有緡以喪其國紂克東夷而隕其身楚小位下而亟暴於二王能無咎乎胡傳世子般弒其君十三年矣楚子不以大義致討乃誘殺之聖人深惡而名之也其慮逺矣後世討亂者或畏其彊或幸其弱不以大義興師用詐勝之若事之防反側皆懼苟其不防適足長亂如代宗之圖思明憲宗之紿王弁昧於春秋垂戒之防矣按楚奉孫吳以討陳而遂縣之今誘殺般其辭於人必又曰吾討其弒君也春秋深惡之故名防於誘殺般之上言防與般等耳夫般弒其君諸侯與通防盟者十三年於玆以楚子爲之防主也以弒君之賊防弒君之賊同惡相求諸侯非惟力不能討亦勢不敢討矣今楚以得陳又欲舉蔡故爲此詐諼之舉烏可於十三年之後以倡義致討責之懷惡之人哉楚子未暇治也而責其討般胡氏之義疎矣公羊傳楚子防何以名絕曷爲絕之爲其誘討也

此討賊也𨿽誘之則曷爲絕之懷惡而討不義君子不予也

五月甲申夫人歸氏薨大搜於比蒲【比音毗】

左傳齊歸薨大搜於比蒲非禮也【襄三十一年傳言敬歸之娣齊歸則襄公之妾也妾母稱夫人義見成風薨葬】按九月葬齊歸晉士之送葬者歸語魯故叔向曰君有大喪國不廢搜不忌君也搜於紅不言公公不與搜也此又在君夫人之喪公不與可知而大搜不廢是三家以馳騁田獵間君喪也叔向所謂不忌君也三家之罪不待貶絕而見矣其書大搜又見僭禮也抑人亦有言爲政不難其身正則巨室畏之巨室服則一國服矣昭公始卽位在慼而有嘉容今齊歸之喪又無慼容叔向以爲有三年之喪而無一日之慼不顧親也臣不忌君君不顧親能無卑乎然則書大搜亦罪昭公薄於人倫其身不正故不爲彊臣之所忌而專國擅兵間國哀而耀武也

仲孫貜防邾子盟於祲祥【祲子鳩反又七林反公作侵羊】

秋季孫意如防晉韓起齊國弱宋華亥衛北宮佗鄭罕虎曺人杞人於厥憖【魚靳反公作屈銀】

左傳楚師在蔡晉荀吳謂韓宣子曰不能救陳又不能救蔡物以無親晉之不能亦可知也已爲盟主而不卹亡國將焉用之秋防於厥憖謀救蔡也按蔡世子有與楚義不同天堅守不下其志亦可憫矣厥憖合天下之兵畏而不敢救遣使乞請於楚卑辱己甚夫宋之盟以弭兵召諸侯故諸侯麇至今楚背盟肆暴欲逞無厭於陳蔡晉不能以義責之而反以姑息捨忍冀保前好豈不悖哉春秋備書諸國之大夫罪之也胡氏謂心欲救蔡而力弗加春秋恕其不能而不求備失聖人之意矣祲祥厥憖地皆闕左傳晉人使狐父請蔡於楚弗許

九月己亥葬我小君齊歸

冬十有一月丁酉楚師滅蔡執蔡世子有以歸用之左傳楚子滅蔡用隠太子於岡山按楚誘蔡侯般而殺之其世子有先是居守至是痛父飲血誓不與讐賊俱生被圍八月抗敵不下力盡勢竭終不肯屈服故爲賊防所執而虐用之怒其拒師之久也有之於世子之道得矣故書之以閔而賢之也有受命居守父殺國圍窮迫之中捍敵不暇固未暇立乎其位則世子者其本稱也公羊以爲未逾年之君非也又謂不君靈公不成其子故稱世子聖人善善惡惡各以其身安得不君靈公不成其子耶

附左傳楚子城陳蔡不羮【襄城縣東南有不羮城定陵西北有不羮城】使棄疾爲蔡公

十有二年春齊髙偃帥師納北燕伯於陽

杜氏曰三年燕伯出奔髙偃髙傒孫齊大夫陽卽唐燕別邑中山有唐縣不言於燕未得國都

三月壬中鄭伯嘉卒

夏宋公使華定來聘

左傳通嗣君也

公如晉至河乃復

左傳取郠之役莒人愬於晉晉有平公之喪未之治也故辭公公子憖遂如晉谷梁傳季孫氏不使遂乎晉也

五月葬鄭簡公

楚殺其大夫成熊【熊公作然谷作虎】

秋七月冬十月公子憖出奔齊【憖公作整】

左傳季平子立而不禮於南蒯【南遺之子季氏費宰】南蒯謂子仲【憖】吾出季氏而歸其室於公子更【代也】其位我以費爲公臣子仲許之以告公而遂從公如晉南蒯懼不克以費叛如齊子仲還及衛聞亂逃介而先及郊聞費叛遂奔齊【言及郊解經所以書出】

楚子伐徐

左傳楚子狩於州來次於潁尾【潁水之尾在下蔡】使蕩侯潘子司馬督囂尹午陵尹喜【五子楚大夫】帥師圍徐【吳之與國】以懼吳楚子次於幹谿【在譙國城父縣南】以爲之援雨雪王皮冠秦復陶【秦所遺羽衣】翠被豹舄執鞭以出僕析父從【楚大夫】右尹子革【鄭丹】夕【莫見】王見之去冠被捨鞭【敬大臣】與之語曰昔我先王熊繹【楚始封君】與呂伋【齊太公之子丁公】王孫牟【衛康叔子康伯】燮父【晉唐叔子】禽父【周公子伯禽】並事康王【成王子】四國皆有分【分以寶玉】我獨無有今我使人於周求鼎以爲分王其與我乎對曰與君王哉昔我先王熊繹辟在荊山篳路籃縷以處艸莽跋涉山林以事天子惟是桃弧棘矢以共禦王事【言楚在山林少所出有】齊王舅也【成王母太公女】晉及魯衛王母弟也楚是以無分而彼皆有今周與四國服事君王將惟命是從豈其愛鼎王曰昔我皇祖伯父昆吾舊許是宅【陸終氏生大子長曰昆吾嘗居許地少曰季連卽楚之祖】今鄭人貪賴其田而不我與我若求之其與我乎對曰與君王哉周不愛鼎鄭敢愛田王曰昔諸侯逺我而畏晉今我大城陳蔡不羮賦皆千乘子與有勞焉諸侯其畏我乎對曰畏君王哉是四國者專足畏也又加之以楚【四國陳蔡二不羮】敢不畏君王哉工尹路請曰君王命剝圭以爲鏚【斧也】柲【柄也破圭玉以飾斧柄】敢請命【請制度之命】王入視之析父謂子革吾子楚國之望也今與王言如響國其若之何【譏其順王心如響應聲】子革曰摩厲以須王出吾刃將斬矣【以已諭刃言摩厲以待斬王之淫慝】王出復語左史倚相趨過【倚相楚史名】王曰是良史也子善視之是能讀三墳五典八索九丘【皆古書名】對曰臣嘗問焉昔穆王欲肆其心周行天下將皆必有車轍馬迹焉【此楚靈王心事也旣得諸侯又滅陳蔡必將觀兵周郊以求九鼎以許田爲名移兵臨鄭爲攺物之圖矣左氏詳記有意】祭公謀父【周鄕】作祈招之詩以止王心【祈父周司馬世掌甲兵之職招其名祭公方諫遊行故指司馬官而言此詩逸】王是以獲沒於祗宮【言不見簒弒】臣問其詩而不知也若問逺焉其焉能知之王曰子能乎對曰能其詩曰祈招之愔愔【安知貌】式昭徳音思我王度式如玉式如金形民之力而無醉飽之心【孔氏曰穆王之時有祈父司馬官名招職掌兵甲常從王行祭公諫王遊行設言以戒司馬言祈招之愔愔美其志性安和愔愔然也女當用此職掌以明我王之徳音也思使我王之徳度用如玉然用如金然使之堅而且重可實愛也若用民力當隨其力任不可使勞役過其所堪鑄冶之家將作器而制其模謂之爲形用民之力亦依模用之故言形民之力也醉飽是酒食饜足過度之名穆王用民之力不知饜足故令去其醉飽過盈之心朱子曰形字今家語作刑注云傷也極分曉蓋言傷民之力而無饜足之心也愚按作刑𨿽分曉但於上式如玉式如金意不接家語作刑亦與形同型鑄器之法孔氏說已明盡不可破也】王揖而入饋不食寢不寐數日【深感子革之言】不能自克以及於難愚按楚子伐徐此已滅陳蔡欲肆其心將有事於北方而患吳之撓其後故伐徐以威吳也然則曷不遂伐吳乎蓋懲鵲岸房鐘之兩敗且慮兵連釁結未易得解爲北方諸侯之所窺故乘滅陳蔡之威加兵於徐欲以先聲脇吳使不敢動爾何以知其將有事於北方曰使人於周求鼎以爲分求伯父昆吾舊宅之許田於鄭此非啟其端乎且申之防所聞六王二公之事其心薰然歆美極其願之所止固必如穆王周行天下皆有車轍馬迹而後已也子革之言固其志矣動之以後禍其心暫而怵焉隋楊廣之江都金完顏亮之江上與楚子防之幹谿前後一也春秋書滅陳蔡伐徐弒於幹谿比而觀之亂賊可以知所戒矣然非自天罰之亦安知報復之不爽如是乎春秋畏天命責人事制治於未亂故謹嚴於亂賊之變以見意也

晉伐鮮虞

左傳晉荀吳僞防齊師者假道鮮虞遂入昔陽秋八月壬午滅肥以肥子緜臯歸晉伐鮮虞因肥之役也【鮮虞白狄別種在中山新市縣昔陽肥國都樂平沽縣東有昔陽城肥白狄也緜臯其君名鉅鹿下曲陽縣西有肥累城】胡傳書晉伐鮮虞狄之也楚奉孫吳討陳因以滅陳誘蔡般殺之因以滅蔡晉莫能救則亦已矣而效其所爲以伐人國是中國居而夷狄行也按當楚有事於中夏則晉常有事於狄不競於楚無志於中夏也夫戎狄豺狼不可啟也諸夏親暱不可棄也今親暱翦於豺狼而無畏簡書之志乃區區焉狄之爲事又以狄道克之是狄而已矣

十有三年春叔弓帥師圍費

左傳春叔弓圍費弗克敗焉平子怒令見費人執之以爲囚俘冶區夫【魯大夫】曰若見費人寒者衣之饑者食之爲之令主而供其乏困費來如歸南氏亡矣民將叛之誰與居邑若憚之以威懼之以怒民疾而叛爲之聚也若諸侯皆然費人無歸不親南氏將焉入矣平子從之費人叛南氏胡傳費內邑也卿爲主將舉大眾圍其城若敵國然家臣彊也語不云乎有一言而可以終身行之者其恕乎季氏以所惡於下者事上攘奪其君至於四分公室有其二以所惡於上者使下不禮其臣使怨而謀逐之何辭可執而以討於南蒯乎春秋之法不書內叛書圍費罪意如也按南蒯之叛𨿽以不見禮之故然其謀一則曰歸

其室於公一則曰我以費爲公臣蓋亦不平季氏之所爲而不忘乎公室云爾未始欲以邑附他國也故後𨿽以費入齊而君子不名其叛惟於此書圍費則其罪之在季氏可見矣公山弗擾以費叛召子欲往告子路曰夫召我者而豈徒哉夫子若往豈但使弗擾效順於季氏而已君實有國大夫不得有其家反之正必使公室與季氏各安其所然後紀綱立而治化可與是春秋書圍費墮費之意也家臣而欲張公室罪莫大焉當時大夫黨乎其類之私言爾若家臣心乎公室卽爲貳心於大夫是與大夫之専邑無君也

夏四月楚公子比自晉歸於楚弒其君防於幹谿【谿谷作溪】左傳楚子之爲令尹也殺大司馬防掩而取其室【在襄三十年】及卽位奪防居【掩之族】田遷許而質許圍【許大夫】蔡洧有寵於王【洧仕楚】王之滅蔡也【在十一年】其父死焉【其父在國故死】王使與於守【使洧與居守楚】而行【王行至幹谿】申之防【在四年】越大夫戮焉【王肅云越大夫常壽過也申之防經書淮夷而不書越以常壽過被罪不得列防故也戮者以令眾不必殺也故下文常壽過作亂】王奪鬭韋【令尹子文孫】中犨【邑名】又奪蔓成然【韋子】邑而使爲郊尹【治郊竟大夫】蔓成然故事蔡公【棄疾有當璧之命故成然事之】故防氏之族及防居許圍蔡洧蔓成然因羣喪職之族啟越大夫常壽過作亂圍固城克息舟【楚邑】城而居之觀起之死也【在襄二十二年】其子從在蔡事朝吳曰今不封蔡蔡不封矣我請試之以蔡公之命召子幹子晳【二子皆靈王弟元年子幹奔晉子晳奔鄭】及郊而告之情【告以蔡公不知謀】彊與之盟入襲蔡蔡公將食見之而逃觀從使子乾食坎用牲加書而速行【使子乾居蔡公之牀食蔡公之食並僞與蔡公盟之徵驗以示眾】已【觀從】狥於蔡曰蔡公召二子將納之與之盟而遣之矣將師而從之【詐言蔡公將以師助二子】蔡人聚將執之辭曰失賊【子幹子晳已行】成軍【蔡公助之】而殺余何益乃釋之朝吳曰二三子【指蔡人】若能死亡則如違之以待所濟【言若能爲靈王死亡則可違蔡公之命以待成敗如何靈王蔡讐也蔡人豈能爲之死亡哉朝吳特以激之】若求安定則如與之以濟所欲【蔡人決不爲靈王死亡則莫如與蔡公可得安定蔡也】且違上何適而可【上謂蔡公言蔡公制命勿論所適當從】眾曰與之【蔡人悟】乃奉蔡公召二子而盟於鄧【潁川召陵縣西南有鄧城蔡公初不與謀至是同謀矣】依陳蔡人以國【國陳蔡而依之】楚公子比【子幹】公子黑肱【子晳】公子棄疾【蔡公】蔓成然蔡朝吳帥陳蔡不羮許葉之師因四族之徒【四族防氏許圍蔡洧蔓成然】以入楚及郊蔡公使須務牟與史猈先入【二人皆楚大夫蔡公之黨也】因正僕人殺大子祿及公子罷敵【蔡公志乎爲君故殺靈王之二子特以長幼推比使立而因歸惡名焉正僕大子之近官】公子比爲王公子黑肱爲令尹次於魚陂【竟陵縣城西北有甘魚陂】公子棄疾爲司馬先除王宮使觀從從師於幹谿而遂告之【從幹谿之師告使叛靈王】且曰先歸復所後者劓師及訾梁而潰【金完顏亮之事類此】王聞羣公子之死也自投於車下曰人之愛其子也亦如余乎右尹子革曰請待於郊以聴國人【聴國人之所與】王曰眾怒不可犯也曰若入於大都而乞師於諸侯王曰皆叛矣曰若亡於諸侯以聴大國之圖君也王曰大福不再祗取辱焉然丹【子革】乃歸於楚王沿夏【漢水別名】將欲入鄢芋尹無宇之子申亥求王遇諸棘【裏名】闈【門也】以歸夏五月癸亥王縊於芋尹申亥氏蘇氏曰亂始於觀從成於棄疾以比爲名而已然比動於利而隨之則比𨿽不弒而弒君之名比尸之矣汪氏曰隋司馬徳戡裴防通等與宇文智及弒帝推智及之兄化及而立之後史皆書化及弒君是亦春秋書楚比之義按比之弒君以春秋誅心而言召之而來盟之而從帥陳蔡不羮之師因四族之徒以入楚則躬爲戎首略不辭避是比有爭國之心明矣以春秋書法而言凡爲弒君者所立而與聞乎故則以首惡書之討賊而不能明正其罪則不以討賊之辭書之防弒君而立比爲是出奔及防罪貫盈國人內叛比歸而正名討賊夫誰曰不可乃志在於乘亂竊入因人成事初無討賊之意則是以一亡公子爭國而已防有覆載不容之罪而人莫之疾戴以爲君者有年於玆起於二三失職怨望之徒因其在外反之於內則臣弒其君而已比無親於楚無援於晉進不能正討賊之義退不能爲曺子臧吳季子力辭不受爲人所用援之立則立書法得以加弒君之名怖之死則死棄疾得以歸弒君之獄其又奚怪哉然罪比是矣而使棄疾逃誅則姦人之計推人使先而徐圖其後人受其惡名而身享其利者是將爲得乎曰春秋之文一事而兼眾義其防甚深而人多不察今熟玩於經則得之矣曰楚公子比自晉歸於楚弒其君防於幹谿楚公子棄疾殺公子比比方自晉歸於楚身未至於幹谿則弒防於幹谿者誰哉下書楚公子棄疾殺公子比則棄疾實當國而弒防殺比皆在其手也明矣當以棄疾爲主則前而比之歸中而防之弒後而比之殺皆棄疾所爲爾春秋實未嘗專歸獄於比而漏棄疾之誅但讀者不察耳防之弒君以縊而防亦自縊防殺麇之二子幕與平夏而祿與罷敵亦先死焉自投車下曰人之愛其子亦如余乎噫天道好還乃如是哉或曰弒其君防上脫一楚字

楚公子棄疾殺公子比【殺公作弒】

左傳觀從謂子幹曰不殺棄疾𨿽得國猶受禍也子幹曰余不忍也子玉【觀從】曰人將忍子吾不忍俟也乃行國每夜駭曰王入矣【相恐以靈王也】乙夘夜棄疾使周走而呼曰王至矣國人大驚蔓成然走告子幹子晳曰王至矣國人殺司馬將來矣【司馬棄疾也言司馬見殺以恐子幹】君若蚤自圖也可以無辱眾怒如水火焉不可爲謀又有呼而走至者曰眾至矣二子皆自殺丙辰棄疾卽位名曰熊居葬子幹於訾實訾敖【不成君無號諡者楚皆謂之敖郟敖訾敖並以地名冠敖又楚之先君有若敖在位多年亦稱爲敖不知敖是何義】殺囚衣之王服而流諸漢乃取而葬之以靖國人使子旗爲令尹【蔓成然】平王封陳蔡復遷邑【復九年所遷邑】施捨寛民宥罪舉職召觀從使爲卜尹他年芋尹申亥以王柩告乃攺葬之初靈王卜曰余尙得天下不吉投詬天而呼曰是區區者而不余畀余必自取之民患王之無厭也故從亂如歸初共王無冢適有寵子五人無適立焉乃大有事於羣望【星辰山川】而祈曰請神擇於五人者使主社稷乃徧以璧見於羣望曰當璧而拜者神所立也誰敢違之旣乃與巴姬密埋璧於大室【祖廟】之庭使五人齊【側皆反】而長【以長幼】入拜康王跨之靈王肘加焉子幹子晳皆逺之平王弱抱而入再拜皆厭紐【微見璧紐以爲審識】子幹歸韓宣子問於叔向曰子幹其濟乎對曰難宣子曰同惡相求如市賈【音古】焉何難對曰無與同好誰與同惡取國有五難有寵而無人一也【寵須賢人而固】有人而無主二也【內主】有主而無謀三也【防謀】有謀而無民四也【民眾】有民而無徳五也【四者旣備當以徳成】子幹在晉十三年矣晉楚之從【從子幹遊者】不聞達者可謂無人族盡親叛可謂無主【族屬已盡親者異心】無釁而動可謂無謀【靈王無道民心內離可謂有釁但子幹無主於內無助於外輕信妄動故曰無釁】爲羈終世【客於晉】可謂無民亡無愛徴可謂無徳【楚人無愛念之者】涉五難以弒舊君誰能濟之有楚國者其棄疾乎君陳蔡城外屬焉【時穿封戌死棄疾並領陳事城方城】苛慝不作盜賊伏隠民無怨心姓有亂必季實立楚之常也獲神一也【當璧拜】有民二也【君陳蔡民無怨】令徳三也【無苛慝】寵貴四也【貴妃子】居常五也【棄疾季】有五利以去五難誰能害之子幹之官則右尹也數其貴寵則庶子也以神所命則又逺之其貴亡矣【位不尊】其寵棄矣【父旣沒故】民無懷焉國無與焉將何以立義已見上

秋公防劉子晉侯齊侯宋公衛侯鄭伯曺伯莒子邾子滕子薛伯杞伯小邾子於平丘

左傳晉成虒祈諸侯朝而歸者皆有貳心爲取郠故晉將以諸侯來討叔向曰諸侯不可以不示威乃並徴防告於吳秋晉侯防吳子於良【下邳有良城縣】水道不可【吳地水行故言水道不可言水行值難】吳子辭乃還七月丙寅治兵於邾南甲車四千乘【三十萬人】羊舌鮒【叔向弟】攝司馬遂合諸侯於平丘杜氏曰平丘在陳畱長垣縣西南

八月甲戌同盟於平丘

左傳晉人將尋盟齊人不可曰諸侯討貳則有尋盟若皆用命何盟之尋叔向曰國家之敗有事而無業事則不經【業貢賦之業】有業而無禮經則不序【須禮而有次序】有禮而無威序則不共【禮須威嚴而後共】有威而不昭共則不明【威須昭告神明而後信義著】是故明王之制使諸侯嵗聘以志業【志識也嵗聘問以互修其職業】間朝以講禮【三年而一朝正班爵之義率長幼之序】再朝而防以示威【六年而一防以訓上下之則制財用之節】再防而盟以顯昭明【十二年而一盟所以昭信義也凡八聘四朝再防王一巡狩盟於方嶽之下】自古以來未之或失也存亡之道恆由是興晉禮主盟【依先王先公舊禮主諸侯盟】懼有不治奉承齊犧【齊盟之犧牲】而布諸君求終事也君曰余必廢之何齊之有惟君圖之寡君聞命矣齊人懼曰小國言之大國制之敢不聴從叔向曰諸侯有間【隙】矣不可以不示眾【鄙哉叔向】八月辛未治兵【習戰】建而不斾【斾斿也】壬申復斾之諸侯畏之【軍將戰則斾故曳斾以恐之】邾人莒人愬於晉曰魯朝夕伐我幾亡矣我之不共魯故之以【不共晉貢】晉侯不見公使叔向來辭曰諸侯將以甲戌盟寡君知不得事君矣請君無勤子服恵伯對曰君信蠻夷之訴以絕兄弟之國棄周公之後亦惟君寡君聞命矣叔向曰寡君有甲車四千乘在𨿽以無道行之必可畏也況其率道其何敵之有牛𨿽瘠僨於豚上其畏不死【言牛倒豚上豚必死也謂魯以晉無能故以瘠牛自諭】南蒯子仲之憂其庸可棄乎若奉晉之眾閒其二憂何求而弗克魯人懼聴命【不敢與盟】甲戌同盟於平丘齊服也子產爭承【承貢賦之次】曰昔天子班貢輕重以列【位也】列尊貢重周之制也卑而貢重者甸服也鄭伯男也而使從公侯之貢懼弗給也敢以爲請自日中以爭至於昏晉人許之按自晉楚爲成晉之君臣自謂天下無事媮惰苟安無復四方之志楚由是虎視中夏肆其無厭熊防罪盈惡稔自底覆亡晉昭公誠欲於是而號召諸侯修復悼公之業無亦求之有本行之有序今揣己度徳未有以服人心攺觀聴而汲汲於防之是徴盟之是重未聞主夏盟奉齊犧求終事而矜其威力恐脇諸侯自諭牛𨿽瘠僨於豚上如此盟之卑者也詞之不殺惡之也晉自城之役於今十六年不得齊不能以徳結其心而徒示甲兵之威自雞澤之盟於今四十二年不勤王不能以義示諸侯而上盟天子之老書同盟兼譏之也晉合諸侯止此鄟陵之後參盟復作矣晉自重

丘之後防盟皆大夫至此而再合諸侯晉昭初立楚國有亂有志於收諸侯也而叔向諸臣徳卑材下故卒於無成自是亦不復合諸侯谷梁以爲善其因楚有難而反陳蔡之君公羊注又以爲諸侯欲討棄疾是皆不得其傳而臆度之言也

公不與盟【與音預】

胡傳臣子之於君父隠諱其恥禮也防於沙隨不見公盟於平丘公不與曲不在我故直書而不諱也李氏曰胡氏全無貶魯之文恐亦小偏黑壤之曲全在魯故諱而不書沙隨平丘之曲𨿽在晉然沙隨以僑如之譖魯實無罪平丘以邾莒之訴魯亦不能無責焉於曲之中又分曲直則書法兩通矣

晉人執季孫意如以歸

左傳公不與盟晉人執季孫意如以幕蒙之使狄人守之晉人以平子歸子服湫【恵伯】從胡傳稱人以執非伯討也季氏不臣何以非伯討乎晉人若按其罪以大義廢之選於魯卿更意如之位收斂私邑爲公室之民則方伯之職修矣今魯與邾通好亦不朝夕伐莒而鄆郠之故又非昭公意也徒以邾莒之言曰我之不共魯故之以遂辭魯君而執意如則是意在貨而不在義也何得爲伯討乎按邾莒之怨大率皆季氏爲之也昭之世邾𨿽通好非得已也前此受其叛人庶其以漆閭丘來奔亦季氏也其愬於晉豈一無事而誣之哉若莒曰朝夕伐我蓋甚之之詞𨿽不朝夕伐之然魯之削莒亦甚矣不止鄆郠一事也前此救臺遂入鄆元年取鄆帥師疆鄆田五年受其叛人牟夷以牟婁及防玆來奔敗其師於蚡泉十年伐莒取郠皆季氏主之也卽邾莒所愬季氏之罪多矣而況攘奪其君又魯之所未能愬者乎使舉伯討誅之可也沙隨不見公則執行父平丘公不與盟則執意如晉人固知季氏之専魯政矣而終不能討晉君昏庸彊家以气類相庇其執其舎但欲示威無心於行義也

公至自防

蔡侯廬歸於蔡陳侯吳歸於陳

左傳楚之滅蔡也靈王遷許胡沈道房申【六小國】於荊【荊山】焉平王卽位旣封陳蔡而皆復之隠大子【大子有】之子廬歸於蔡悼大子【偃師】之子吳歸於陳公羊傳此皆滅國也其言歸何不與諸侯専封也谷梁傳此未嘗有國也使如失國辭然者不與楚滅也胡傳歸者順辭不與楚滅也不言自楚不與楚封也

冬十月葬蔡靈公

谷梁傳變之不葬有三失徳不葬【啖氏曰按時君失徳而書葬不失徳而不書葬者多矣不可通也今按喪葬人之常禮鄰國往防則書豈以失徳而廢常禮蔑喪紀何以爲訓哉】弒君不葬【啖氏曰賊未討不書葬本施於魯不及他國他國則從防不防之例但賊當國者多不得依常禮葬終不可爲例也】滅國不葬【言無人葬之然楚滅陳葬陳哀公是葬禮猶行列國猶防或言楚葬之非】然且葬之不與楚滅且成諸侯之事也【範氏曰蔡靈公弒逆無道以至身死國滅不宜書葬書葬者不令夷狄加乎中國且成諸侯興滅繼絕之善也】趙氏曰據蔡旣興復以禮攺葬魯往防故書耳無多說也

公如晉至河乃復

左傳公如晉荀吳謂韓宣子曰諸侯相朝講舊好也執其卿而朝其君有不好焉不如辭之乃使士景伯【文伯子彌牟】辭公於河按先是公子憖欲去季氏以告公而從公如晉事𨿽不遂公之欲除季氏明矣季氏見執而公復如晉人皆以爲請季氏而譏其失進退以吾觀之公之意殆不其然公之意謂此除季氏之機也邾莒之事托於請之陰以明之然晉之執意如本以我之不共魯故之以之一言而已未暇深問相犯之曲直也晉之大夫亦魯之季氏豈有爲魯討不臣之事哉

吳滅州來

左傳吳滅州來令尹子旗請伐吳王弗許曰吾未撫民人未事鬼神未修守備未定國家而用民力敗不可悔州來在吳猶在楚也子姑待之【令尹上當有楚字】州來屬楚之小國成六年吳入之至是滅之

附左傳季孫猶在晉子服恵伯私於中行穆子曰魯事晉何以不如夷之小國魯兄弟也土地猶大所命能具若爲夷棄之使事齊楚其何瘳於晉親親與大賞共罰否所以爲盟主也子其圖之穆子告韓宣子且曰楚滅陳蔡不能救而爲夷執親將焉用之乃歸季孫恵伯曰寡君未知其罪合諸侯而執其老若猶有罪死命【晉命】可也若曰無罪而恵免之諸侯不聞是逃命也何免之爲請從君恵於防宣子患之謂叔向曰子能歸季孫乎對曰不能鮒也能乃使叔魚叔魚見季孫曰昔鮒也得罪於晉君自歸於魯君【襄二十一年坐叔虎與欒氏黨】微武子之賜不至於今【季武子】𨿽獲歸骨於晉猶子則肉之敢不盡情歸子而不歸鮒也聞諸吏將爲子除館於西河其若之何且泣平子懼先歸恵伯待禮【待見遣之禮】

十有四年春意如至自晉

左傳尊晉罪已也【劉氏曰左氏之舍族爲尊晉罪已非也一事再見卒名耳孫氏曰不氏前見也】谷梁傳大夫執則致【大夫不致見執而後致】致則名意如惡然而致見君臣之禮也

附左傳南蒯之將叛也盟費人司徒老祁【爲一人】慮癸【爲一人】因民之欲叛也請朝眾而盟遂刧南蒯曰羣臣不忘其君【君謂季氏】欲請送子遂奔齊侍飲於景公公曰叛夫對曰臣欲張公室也子韓晳【齊大夫】曰家臣而欲張公室罪莫大焉司徒老祁慮癸來歸費齊侯使鮑文子致之

三月曺伯滕卒夏四月

秋葬曺武公八月莒子去疾卒

左傳莒著丘公卒郊公【著丘公子】不慼國人弗順欲立著丘公之弟庚輿蒲余侯【莒大夫玆夫也】惡公子意心恢而善於庚輿郊公惡公子鐸而善於意恢公子鐸因蒲余侯而與之謀曰爾殺意恢我出君而納庚輿許之胡傳卒自外錄者也莒人來赴故魯史書其卒葬自內錄者也魯人不往是以闕其葬自昭公以來薛微國無不防其葬矣何獨闕於莒乎意如專國莒嘗愬其疆鄆取郠之罪故怒而不往也以此見意如之専恣矣若意如者其很然不顧敢施於鄰國則廢其喪紀不能少忍於其君則偪之出奔及在晉一聞除館西河之言則恐懼逃歸一匹夫不若何也小人無禮喜怒勇怯不中節皆若是耳苟不逺之其能國乎

冬莒殺其公子意恢

左傳冬十二月蒲余侯玆夫殺公子意恢郊公奔齊公子鐸逆庚輿於齊齊隰黨公子鉏送之有賂田髙郵孫氏曰公谷皆以爲曺莒無大夫蓋曺莒小國其大夫之位才當大國之士春秋諸侯之士皆不書名故曺莒大夫之名不見於經其有事系懲勸法當書者則𨿽賤而名之邾庶其黑肱莒牟夷意恢是也襄陵許氏曰公子鐸首亂而無見焉者韓愈曰春

秋書王法不誅其人身此類皆所以表見王道若鐸不書者多矣

附左傳晉邢侯【楚申公巫臣之子】與雍子【亦故楚人】爭鄐田久而無成士景伯如楚【士景伯晉理官】叔魚攝理韓宣子命斷舊獄罪在雍子雍子納其女於叔魚叔魚蔽罪邢侯邢侯怒殺叔魚與雍子於朝宣子問其罪於叔向叔向曰三人同罪施生戮死可也【施行罪也】雍子自知其罪而賂以買直鮒也鬻獄邢侯専殺其罪一也已惡而掠美爲昏貪以敗官爲墨殺人不忌爲賊夏書曰昏墨賊殺【逸書三者皆死刑】臯陶之刑也請從之乃施邢侯而屍雍子與叔魚於市仲尼曰叔向古之遺直也治國制刑不隠於親

春秋輯傳卷十﹤經部﹐春秋類﹐春秋輯傳﹥

欽定四庫全書

春秋輯傳卷十一

明王樵輯

昭公二

十有五年春王正月吳子夷末卒【公作夷昧】

二月癸酉有事於武宮籥入叔弓卒去樂卒事

左傳春將禘於武宮戒百官梓愼曰禘之日其有咎乎吾見赤黒之祲非祭祥也喪氛也【祲妖氛也蓋見於宗廟故以爲非祭祥也氛惡气也】其在涖事乎二月癸酉禘叔弓涖事籥入而卒去樂卒事禮也公羊傳其言去樂卒事何禮也君有事於廟聞大夫之喪去樂卒事大夫聞君之喪攝主而往【臣聞君喪義不可以不卽行故使兄弟若宗人攝行主事而往不廢祭者古有分土無分民大夫不世已父未必爲今君臣】大夫聞大夫之喪屍事畢而往【賔屍事畢而往大夫祭謂之賔屍】谷梁傳君在祭樂之中聞大夫之喪則去樂卒事禮也君在祭樂之中大夫有變以聞可乎大夫國體也古之人重死君命無所不通杜氏曰略書有事爲叔弓卒起也武宮魯武公廟

成六年復立之孔氏曰祭必有樂樂有文舞武舞文執羽籥武執干戚其入廟也必先文而後武當籥始入叔弓暴卒故去樂不用而卒祭事也叔弓之卒當籥入之時故舉籥入也及其去之則諸樂皆去故云去樂非獨去籥舞也祭禮鼎俎旣陳籩豆旣設然後樂舞始入緣先祖之心以大臣之卒必聞樂不樂又孝子之心不忍徹已設之饌故去樂卒事按曽子問當祭而聞天子崩後之喪君薨夫人之喪皆廢而未及大臣檀弓記衛大史栁莊寢疾君曰疾革𨿽當祭必告是知舊不告也不告禮也衛當祭而告神明已接而禮不終乃以請於屍而往示全於祖魯防仲之喪卒事而聞而不知廢繹乃以萬入去籥示全於臣是皆失之今年有事於宗廟叔弓涖事籥入而卒去樂卒事得禮之變矣緣先祖之心以大臣之卒必聞樂不樂緣孝子之心禮儀旣行神明已交不可以卑廢尊故去樂卒事而可也【若叔弓歿於家則不可告公谷之說非也】宗廟合禮者常事不書此記禮之變而書之者也【左氏妄以禘爲四時之祭故云禘於武宮說見吉禘於莊公】

夏蔡朝吳出奔鄭【朝公作昭無出字】

左傳楚費無極害朝吳之在蔡也欲去之乃謂之曰王惟信子故處子於蔡子亦長矣而在下位辱必求之吾助子請又謂其上之人曰王惟信吳故處諸蔡二三子莫之如也而在其上不亦難乎弗圗必及於難夏蔡人逐朝吳朝吳出奔鄭王怒曰余惟信吳故寘諸蔡且微吳吾不及此女何故去之無極對曰臣豈不欲吳【非不欲善吳】然而前知其爲人之異也【言其多權謀】吳在蔡蔡必速飛【以鳥諭】去吳所以翦其翼也杜氏曰朝吳故蔡大夫公孫聲子歸生之子言吳在蔡必能使蔡速彊而背楚胡傳朝吳蔡之忠臣𨿽不能存蔡而能復蔡其從於棄疾者謂蔡滅而棄疾必能封之也棄疾以其忠於舊君而信之使居舊國可謂知所信矣則曷爲出奔費無極害其寵也無極楚之讒人去朝吳出蔡侯朱喪太子建殺連尹奢屏王耳目使不聰明卒使吳師入郢辱及宗廟讒人爲亂可不畏乎爲國有九經而尊賢爲上勸賢有四事而去讒爲首志朝吳出奔而入郢之亂機兆矣然朝吳身居舊國處危疑之地若能以忠信自達有功不居深避寵利而早杜讒嫉之謀則善矣費無極乃語之曰子亦長矣而在下位辱也吾助子請是以寵利窺之而莫能先覺故特書其出奔示人居危疑之地立讒妬之所道不可不前定爲後戒也按朝吳忠於蔡亦有功於平王費無極害之者害其寵也朝吳安於下位似非貪於寵利者惜乎復蔡之後不早自謀焉推朝吳之心內不忍逺於舊君外不敢自疏於楚王此兩難也則勿居其位可也張子房韓讐已報不賴漢寵翩然物外得其道矣朝吳有功兩國見信兩主而身兩事焉此費無極所以來位下之言在其上者所以生及難之慮楚王所以信速飛之謗而不復詰也費無極固巧於讒然在君子不可不精於自處也

六月丁巳朔日有食之

晉荀吳帥師伐鮮虞

左傳晉荀吳帥師伐鮮虞圍鼓【鼔白狄之別鉅鹿下曲陽縣有鼓聚】鼓人請以城叛穆子弗許左右曰師徒不勤而可以獲城何故不爲穆子曰或以吾城叛吾所深惡也吾不可以欲城而邇姦使鼓人殺叛人而繕守備圍鼓三月鼓人請降使其民見曰猶有食色姑修而城鼓人告食竭力盡而後取之以鼓子防鞮歸陳氏曰嘗狄晉矣則荀吳何以無貶於其重焉貶余實錄而已

冬公如晉

左傳平丘之防故也

十有六年春

左傳春王正月公在晉晉人止公不書諱之也【猶以取郠故】

齊侯伐徐

左傳齊侯伐徐二月丙申齊師至於蒲隧【徐地】徐人行成徐子及郯人莒人防齊侯盟於蒲隧賂以甲父之鼎【甲父古國名】

楚子誘戎蠻子殺之【公作戎曼】

公羊傳楚子何以不名夷狄相誘若不疾乃疾之也楚大蠻小皆以子稱杜言河南新城縣有蠻城則

是內地之戎在楚北也戎是種號蠻是國名子爵也

夏公至自晉

秋八月己亥晉侯夷卒

九月大雩

季孫意如如晉冬十月塟晉昭公

十有七年春小邾子來朝

夏六月甲戌朔日有食之

左傳祝史請所用幣昭子曰日有食之天子不舉【不舉盛饌】伐鼓於社【責羣陰】諸侯用幣於社【請上公】伐鼔於朝【退自責】禮也平子禦之曰止也惟正月朔慝未作日有食之於是乎有伐鼔用幣禮也其餘則否太史曰在此月也【平子不識正月正月謂建巳正陽之月也於周爲六月於夏爲四月慝陰气也四月純陽用事陰气未動而侵陽災重故有伐鼔用幣之禮也平子以爲六月非正月故太史答言在此月也正陽之月者十一月建子爲陽始此後每月一陽息一陰消至四月建巳六陰消盡六陽並盛是爲純乾之卦正陽之月也五月建午爲陰始此後每月一陰息一陽消至十月建亥六陽消盡六陰並盛是爲純坤之卦正陰之月也】日過分而未至【過春分而未夏至】三辰【日月星】有災【日月相侵又犯是宿故三辰皆爲災】於是乎百官降物【素服】君不舉辟移時【辟正寢過日食時】樂奏鼓祝用幣【於社】史用辭【自責】故夏書曰辰不集於房【日月不安其捨】瞽奏鼓嗇夫馳庶人走此月朔之謂也當夏四月是謂孟夏平子弗從昭子退曰夫子將有異志不君君矣【日食陰侵陽臣侵君之象故平子不肯救日食昭子知其無君也】

秋郯子來朝

左傳郯子來朝公與之宴昭子問焉曰少皥氏鳥名官何故也【少皥金天氏黃帝之子己姓之祖】郯子曰吾祖也我知之昔者黃帝氏以云紀故爲云師而云名【黃帝軒轅氏姬姓之祖也受命有云瑞故以云紀事百官師長皆以云爲名號縉雲氏蓋其一官也】炎帝氏以火紀故爲火師而火名【炎帝神農氏姜姓之祖也亦有火瑞以火紀事名百官】共工氏以水紀故爲水師而水名【共工以諸侯霸有九州者在神農前太皥後】太皥氏以龍紀故爲龍師而龍名【太皥伏羲氏風姓之祖也】我髙祖少皥摯之立也鳯鳥適至故爲鳥師而鳥名鳯鳥氏歷正也【鳯鳥知天時故以名歷正之官】鳥氏司分者也【鳥燕也春分來秋分去】伯趙氏司至者也【伯趙伯勞也以夏至鳴冬至止】靑鳥氏司啟者也【靑鳥倉庚也以立春鳴立夏至】丹鳥氏司閉者也【丹鳥鷩雉也以立秋來立冬去入大水爲蜃上四鳥皆歷正之屬官】祝鳩氏司徒也【祝鳩鷦鳩也鷦鳩孝故爲司徒主教民】鴡鳩氏司馬也【鴡鳩王鳩也鷙而有別故爲司馬主法制】鳲鳩氏司空也【鳲鳩鴶鶵也鳲鳩平均故爲司空平水土】爽鳩氏司冦也【爽鳩鷹也鷙故爲司冦主盜賊】鶻鳩氏司事也【鶻鳩鶻雕也春來冬去故爲司事】五鳩鳩民者也【鳩聚也治民上聚故以鳩爲名】五雉爲五工正【五雉雉有五種西方曰鷷雉東方曰鶅雉南方曰翟雉北方曰鵗雉伊洛之南曰翚雉】利器用正度量夷民者也九扈爲九農正【扈有九種也春扈鳻鶞夏扈竊秋扈竊藍冬扈竊黃棘扈竊丹行扈唶昔宵扈嘖嘖桑扈竊脂老扈鷃鷃以九扈爲九農之號各隨其宜以教民事竊卽古之淺字竊淺黒也竊藍淺靑也竊黃淺黃也竊丹淺赤也竊脂淺白也】扈民無淫者也【扈止也】自顓頊以來不能紀逺乃紀於近爲民師而命以民事則不能故也【按上古朴略故因瑞紀事名官取大意而已中古文明漸開故因事正名命以民事如唐虞之四嶽九官十二牧成周之六官乃萬世不易之道非不能紀逺而紀近也】仲尼聞之見於郯子而學之旣而告人曰吾聞之天子失官學在四夷猶信【失官官不修其職也】

八月晉荀吳帥師滅陸渾之戎【公作賁渾戎谷無之字】

左傳晉侯使屠蒯如周請有事於雒【雒水】與三塗【山名在陸渾南】萇謂劉子曰客容猛非祭也其伐戎乎陸渾氏甚睦於楚必是故也君其備之乃警戎備九月丁卯晉荀吳帥師渉自棘津使祭史先用牲於雒陸渾人弗知師從之庚午遂滅陸渾數之以其貳於楚也陸渾子奔楚其眾奔甘鹿【周也】周大獲按先王居允姓之姦於州自晉恵公誘以來偪諸姬入郊甸世爲周患后稷封殖天下而戎制之晉之咎也使因王命驅而逐之庶乎可贖前咎矣今非爲王室除患乃因其貳楚而陰襲之使非萇先見戎備素警則爲王室之震驚也大矣書晉荀吳帥師滅陸渾之戎罪之也無王命動大眾掩戎狄之不備不顧郊甸之震驚言滅則是利而取之非攘之也凡此數者皆不待貶絕而見矣或者猶謂此役異於辟土服逺而得無貶者失之矣

冬有星孛於大辰

左傳有星孛於大辰西及漢【夏之八月辰星見在天漢西今孛星出辰西光芒東及天漢】申須【魯大夫】曰彗所以除舊布新也天事恆象【天道恆以象類告人】今除於火火出必布焉諸侯其有火災乎【今火向伏故知當須火出乃布散爲災】梓愼曰往年吾見之是其徵也【徵始有形象而防也】火出而見【前年火出時】今玆火出而章必火入而伏【隨火行也】其居火也久矣【歷二年】其與不然乎【言必然也】火出於夏爲三月【謂昏見】於商爲四月於周爲五月夏數得天【得天正】若火作其四國當之在宋衛陳鄭乎宋大辰之虛也【大辰大火宋分野】陳太皥之虛也【太皥居陳大火所自出】鄭祝融之虛也【祝融髙辛氏之火正居鄭】皆火房【捨也】也星孛天漢漢水祥也衛顓頊之虛也故爲帝丘【衛今濮陽縣昔帝顓頊居之】其星爲大水【衛居營室營室水也】水火之牡也其以丙子若壬午作乎水火所以合也【丙午火壬子水水火合而相薄水少而火多故水不勝火】若火入而伏必以壬午【尙未知今孛星當復隨火星俱伏不故言若】不過其見之月【火見周之五月】鄭禆竈言於子產曰宋衛陳鄭將同日火若我用瓘【珪也】斚【玉爵】玉瓉【勺也】鄭必不火子產弗與杜氏曰大辰房心尾也孔氏曰大火蒼龍宿心

在中最明故時候主焉以候四時故曰辰胡傳大辰心也心爲明堂天子之象其前星太子後星庶子孛星加心象天子適庶將分爭也後景王崩王室亂劉子單子立王猛尹氏召伯立子朝歷數載而後定至哀十三年有星孛於東方不言宿名者不加宿也當是時吳人僣亂憑陵上國日敝於兵暴骨如莽其戾气所感固將壅吳而降之罰也故氛祲所指在於東方假手越人吳國遂滅天之示人顯矣史之有占明矣

楚人及吳戰於長岸

左傳吳伐楚陽匄【穆王曽孫令尹子瑕】爲令尹卜戰不吉司馬子魚【公子魴】曰我得上流何故不吉且楚故司馬令我請攺卜令曰魴也以其屬死之楚師繼之尙大克之吉【得吉兆】戰於長岸子魚先死楚師繼之大敗吳師獲其乘舟余皇【舟名】吳公子光曰喪先王之乘舟請取之以救死眾許之使三人潛伏於舟側曰我呼余皇則對師【吳師】夜從之三呼皆疊對楚師亂吳人大敗之取余皇以歸杜氏曰吳楚兩敗莫肯告負故但書戰長岸楚地胡傳言戰不言敗勝負敵也

十有八年春王三月曹伯須卒

夏五月壬午宋衛陳鄭災

左傳夏五月火始昏見【火心星】丙子風梓愼曰是謂融風火之始也【東北曰融風融風木也木火之母故曰火之始】七日其火作乎【從丙子至壬午七日壬午水火合之日】戊寅風甚壬午大甚宋衛陳鄭皆火禆竈曰不用吾言鄭又將火鄭人請用之子產不可曰天道逺人道邇非所及也遂不與亦不復火火作子產辭晉公子公孫於東門【新來未入】使司冦出新客【新來聘者】禁舊客勿出於宮【爲其知國情】使子寛子上【二子鄭大夫】巡羣屏攝【屏攝祭祀之位】至於大宮【鄭祖廟巡行不使火及之】使公孫登徙大【登開卜大夫】使祝史徙主祏於周廟告於先君【祏廟主石函周廟厲王廟也有火災故合羣主於祖廟易救防】使府人庫人各儆其事商成公【鄭大夫】儆司宮【司宮巷伯寺人之官】出舊宮人【先公宮女】寘諸火所不及司馬司防列居火道【備非常也】行火所焮城下之人伍列登城明日使野司防【縣士】各保其徵【謂所役之人】郊人助祝史除於國北【爲祭處於國北者就太陰禳火】禳火於冥【水神】回祿【火神】祈於四鄘【鄘城也城積土陰气所聚故祈祭之以禳火之餘災】書焚室而寛其徵與之材三日哭國不市使行人告於諸侯宋衛皆如是陳不救火許不弔災君子是以知陳許之先亡也胡傳禆竈所言蓋以象推非妄也而鄭不復火者子產當國方有令政此以徳消變之驗矣是知吉凶禍福固有可移之理古人所以必先人事而後言命也

六月邾人入鄅【音禹】

左傳鄅人借稻【周之六月夏之四月種稻之時其君自出履行之借履也】邾人襲鄅遂入之盡俘以歸鄅子曰余無歸矣從帑於邾邾莊公反鄅夫人而捨其女杜氏曰鄅今瑯邪開陽縣妘姓國

秋塟曹平公

冬許遷於白羽

左傳楚左尹王子勝言於楚子曰許於鄭仇敵也而居楚地以不禮於鄭晉鄭方睦鄭若伐許而晉助之楚喪地矣冬楚子使王子勝遷許於析實白羽杜氏曰自葉遷也畏鄭而樂遷故以自遷爲文十五年平王復遷邑許自夷還居葉孔氏曰十三年楚師滅蔡靈王遷許胡沈道房申於荊則許從夷向荊也平王復之當從荊向夷自夷又請遷近楚楚以葉與之葉在楚界故爲居楚地

十有九年春

附左傳楚子之在蔡也郹陽封人之女奔之生太子建及卽位使伍奢【舉之子】爲之師費無極爲少師無寵欲譛諸王曰建可室矣王爲之聘於秦無極與逆勸王取之正月楚夫人嬴氏至自秦【王自取之故稱夫人】

宋公伐邾

左傳鄅夫人宋向戌之女也故向寧請師【寧向戌子】二月宋公伐邾圍虫三月取之乃盡歸鄅俘

夏五月戊辰許世子止弒其君買

左傳夏許悼公瘧五月戊辰飲太子止之藥卒太子奔晉書曰弒其君君子曰盡心力以事君捨藥物可也杜曰止獨進藥不由醫公羊傳止進藥而藥殺也谷梁傳不弒而曰弒責止也止曰我與夫弒者不立乎其位以與其弟虺哭泣歠飦粥嗌不容粒未逾年而死故君子卽止自責而責之也胡傳自小人之情度之世子弒君欲速得其位而止無此心故曰我與夫弒者不立乎其位哭泣歠飦粥嗌不容粒未逾年而死無此心故被以大惡而不受自君子聽之止不嘗藥是忽君父之尊而不愼也而止有此心忽君父之尊而不愼此簒弒之萌堅冰之漸而春秋之所謹也有此心故加以大惡而不得辭書許世子止弒君乃除惡於防之意也張洽問於朱子曰嘗讀歐陽公論許世子止之事未免疑之及讀胡文定公傳未足以破其疑洽旣而考之左氏公羊之傳自明但後人因谷梁不嘗藥之說遂執此一句以爲止之罪如此而已殊不考左氏曰許悼公瘧飲世子止之藥卒公羊曰止進藥而藥殺也此可以見悼公之死於藥矣當是之時𨿽未有明文而洽嘗觀近世治瘧者以砒霜煆而餌之多愈然不得法不愈而反殺人者亦多矣悼公之死必此類也不然當時所進非必死之藥止偶不嘗而已則公羊何以謂之藥殺世子亦何爲遽棄國而出奔孟子曰殺人以梃與刃有以異乎以刃與政有以異乎進藥而藥殺可不謂之弒哉其所以異於商臣蔡般者過與故之不同耳心𨿽不同而春秋之文一施之者以臣子之於君父不可過也如此觀之似足以正近世傳經之失而破歐公之疑不識先生以爲何如朱子曰胡文定通防中引曽吉父說如律中合禦藥誤不如本方造禦舟誤不堅固之類已有此意矣但考之於經不見許止棄國出奔之事不知果何謂也仁山金氏曰履祥按古今亂臣賊子弒其君者蓋亦多故有以藥物弒者霍顯王莽梁兾之徒是也又有𨿽無弒逆之意而以奇藥誤其君者山人柳泌之徒是也故律謂藥不依本方致殺人者與故殺同而天子升遐侍醫視疾無狀者死蓋謹亂賊之防也止𨿽無弒君之心然不幸而進藥而卒故夫子因其所自咎者又立此法其諸以示萬世之防也與

己卯地震

附左傳楚子爲舟師以伐濮【南夷】費無極言於楚子曰晉之霸也邇於諸夏而楚僻陋故弗能與爭若大城城父【今防城城父縣】而寘太子焉以通北方王收南方是得天下也王說從之故太子建居於城父令尹子瑕聘於秦拜夫人也

秋齊髙發帥師伐莒

左傳齊髙發帥師伐莒莒子奔紀鄣【莒邑東海贛楡縣東北有紀城】

冬塟許悼公

公羊傳賊未討何以書塟不成於弒也樂正子春【曽子弟子】之視疾也復加一飯則脫然愈復損一飯則脫然愈復加一衣則脫然愈復損一衣則脫然愈【脫然疾除貎也言消息得其節】止進藥而藥殺是以君子加弒焉爾曰許世子止弒其君買是君子之聽止也塟許悼公是君子之赦止也赦止者免止之罪辭也【明止但得免罪不得繼父後許男斯代立無惡文是也】谷梁傳日卒時不使止爲弒父也曰子旣生不免乎水火母之罪也羈貫【謂交午剪髮以爲餙】成童【八嵗以上】不就師傳父之罪也就師學問無方心志不通身之罪也心志旣通而名譽不聞友之罪也名譽旣聞有司不舉有司之罪也有司舉之王者不用王者之過也許世子不知嘗藥累及許君也按君弒賊不討不書者非史防故不書也亦非孔子削之以爲義例也大凡君弒賊不討必是賊自當國不肯禮其君【崔杼側莊公於北郭之類】不赴於列國列國無由往防其史防何由而書某公也哉間有書者或其人隠其罪逆自同繼位之常禮其君如蔡般是也或賊已就討或出奔而他人繼之如禮列國往防如許止旣奔而斯繼之是也公谷不知此義乃以君弒賊不討不書爲春秋定例至於悼公書謂之赦止恐非經防

二十年春王正月

附左傳費無極言於楚子曰建與伍奢將以方城之外叛自以爲猶宋鄭也齊晉又交輔之將以害楚其事集矣王信之問伍奢伍奢對曰君一過多矣【謂納建妻】何信於讒王執伍奢【忿奢切言按費無極言建與伍奢將以方城之外叛王問伍奢則奢猶可言也盡言明建之無他不入而見執則無如之何今乃直云王一過多矣何信於讒王方信讒又切言以激之奢亦未盡也】使城父司馬奮殺太子未至而使遣之【知太子寃故遣令去】三月太子建奔宋王召奮揚奮揚使城父人執已以至王曰言出於余口入於爾耳誰告建也對曰臣告之君王命臣曰事建如事余臣不佞不能苟貳奉初以還【奉初命以周旋】不忍後命故遣之旣而悔之亦無及己王曰而敢來何也對曰使而失命召而不來是再姦也逃無所入王曰歸從政如他日無極曰奢之子材若在吳必憂楚國盍以免其父召之彼仁必來不然將爲患王使召之曰來吾免而父棠君尙【奢之長子爲棠大夫】謂其弟員【音云】曰爾適吳我將歸死吾知不逮我能死爾能報聞免父之命不可以莫之奔也親戚爲戮不可以莫之報也奔死免父孝也度功而行仁也【仁者貴成功】擇任而往知也【員任報讐】知死不避勇也【尙爲勇】父不可棄【俱去爲棄父】名不可廢【俱死爲廢名】爾其勉之相從爲愈伍尙歸奢聞員不來曰楚君大夫其旰食乎楚人皆殺之員如吳言伐楚之利於州於【州於吳子僚】公子光曰是宗爲戮而欲反其讐不可從也【光吳公子闔廬也】員曰彼將有他志【光欲弒僚不利員用事故破其議】余姑爲之求士而鄙以待之【計未得用故進勇士以求入於光退居邊鄙】乃見鱄設諸【勇士】焉而耕於鄙

夏曹公孫防自鄸出奔宋【鄸莫公反谷作夢】

公羊傳奔未有言自者此其言自何畔也畔則曷爲不言其畔爲公子喜時之後諱也【喜時子臧也子臧讓國事見成十三年】君子之善善也長惡惡也短惡惡止其身善善及子孫谷梁傳自夢者専乎夢也曹無大夫其曰公孫何也言其以貴取之而不以叛也劉氏曰公羊云不言其畔爲公子喜時之後諱也非也所以諱賢者之過者謂小不足以妨大短不足以毀長而可以成人之美者也若乃大惡至叛君専地而猶爲之諱乎汪氏曰春秋書大夫自叛邑出奔者皆先書叛故宋華亥向寧華定自南裏出奔楚先書入南裏以叛宋公弟辰自蕭來奔先書入蕭以叛此書自鄸出奔而先不書叛則非叛也蓋鄸乃公孫防繼其父之食邑而得専制之如谷梁之說爾得罪待放君無赦命是以自其所食之邑而奔他國也李氏亷曰此條書法與宋華向自南裏出奔楚同左氏無傳已不可考賈逵及公羊皆以爲叛然經不書叛故公羊有爲喜時之後諱之說夫叛逆而以其祖父故諱之是管蔡不當誅於周也大傷教矣惟劉氏意林曰春秋之時臣能専其邑無不叛其國者能使其眾無不要其君者深察公孫歸父之至檉奔齊公孫防之自鄸奔宋其賢於臧武仲逺矣此說蓋本谷梁而胡氏亦取之然公孫防之書例之公孫手可矣胡氏亦謂爲賢者之後諱之似鑿按公羊猶曰諱胡氏直謂其待放而後出奔得去國之禮而賢之矣又曰待放而後出奔臣子常禮免於貶足矣而何以賢之爲公子喜時之後賢之也視公羊猶迂曲矣

附左傳宋元公無信多私而惡華向華定華亥與向寧謀曰亡愈於死先諸華亥僞有疾以誘羣公子公子問之則執之夏六月丙申殺公子寅公子禦戎公子朱公子固公孫援公孫丁拘向勝向行於其廩【八子皆公黨】公如華氏請焉弗許遂刼之癸卯取太子欒與母弟辰公子地以爲質【辰及地皆元公弟】公亦取華亥之子無慼向寧之子羅華定之子啟與華氏盟以爲質

秋盜殺衛侯之兄縶【公谷作輒】

左傳衛公孟縶狎【輕也】齊豹【齊惡之子爲衛司冦】奪之司防與鄄【豹邑】有役則反之無則取之【縶足不良故有役則以官邑還豹使行】公孟惡北宮喜褚師圃欲去之公子朝通於防夫人宣姜【靈公嫡母】懼而欲以作亂故齊豹北宮喜褚師圃公子朝作亂初齊豹見宗魯於公孟爲驂乘焉將作亂而謂之曰公孟之不善子所知也勿與乘吾將殺之對曰吾由子事公孟聞難而逃是僣子也子行事乎吾將死之丙辰衛侯在平壽【衛下邑】公孟有事於蓋獲【衛郭名】之門外齊氏伏甲焉華齊禦公孟宗魯驂乘及閎中【曲門中】齊氏用戈擊公孟宗魯以背蔽之斷肱以中公孟之肩皆殺之公聞亂乘驅自閱門入【乘驅乘車而疾驅也閱門衛城門蓋偏側之門】載寶以出如死鳥【衛地】齊氏之宰渠子召北宮子【喜也】北宮氏之宰不與聞謀殺渠子遂伐齊氏滅之丁巳晦公入與北宮喜盟於彭水之上秋七月戊午朔遂盟國人八月辛亥公子朝褚師圃子玉霄子髙魴出奔晉閏月戊辰殺宣姜三十一年傳曰邾黒肱以濫來奔賤而書名重地也君子曰名之不可不愼也如是或求名而不得或欲蓋而名彰懲不義也齊豹爲衛司防守嗣大夫作而不義其書爲盜邾庶其莒牟夷邾黑肱以土地出求食而已不求其名賤而必書此二物者所以懲肆而去貪也劉氏曰左氏以齊豹書盜爲求名而不得非也豹挾怨憤爲亂耳本無不畏彊禦之名不畏彊禦之名亦非豹所求也谷梁傳盜賤也其曰兄母兄也目衛侯衛侯累也然則何爲不爲君也曰有天疾者不得入乎宗廟輒者何也曰兩足不能相過齊謂之綦楚謂之踙【女輙反】衛謂之輒李氏亷曰春秋書盜者四尉止也齊豹也公孫翩也陽虎也皆大夫也任公輔以爲豹非卿故曰盜而陳氏亦曰旣奪之司防則非卿矣恐其說亦是其罪衛侯之說谷梁得之

冬十月宋華亥向寧華定出奔陳【寧公作寗】

左傳宋公請於華費遂【大司馬】將攻華氏對曰臣不敢愛死無乃求去憂而滋長乎【恐殺太子】臣是以懼敢不聽命公曰子死亾有命余不忍其訽【恥也】冬十月公殺華向之質而攻之戊辰華向奔陳華登【費遂之子】奔吳

十有一月辛卯蔡侯廬卒【廬左作盧】

附左傳齊侯疥遂痁【痁瘧疾】期而不瘳諸侯之賔問疾者多在梁丘據與裔欵【二子齊嬖大夫】言於公曰吾事鬼神丰於先君有加矣今君疾病爲諸侯憂是祝史之罪也諸侯不知謂我不敬君盍誅於祝固史囂以辭賔公說告晏子晏子曰不可爲也【言非誅祝史所能治】山林之木衡鹿守之澤之萑蒲舟鮫守之藪之薪蒸虞候守之海之鹽蜃祈望守之【衡鹿舟鮫虞侯祈望皆官名言公専山澤之利不與民共】縣鄙之人入從其政偪介之闗【近闗】暴徵其私【鄭云古者竟上乃爲闗自竟至國更無闗也齊於竟內更復置闗縣鄙之人入從國役而又徵其私也】承嗣大夫【世位者】彊易其賄布常無藝徵斂無度宮室日更淫樂不違內寵之妾肆奪於市外寵之臣僣令於鄙民人苦病夫婦皆詛祝有益也詛亦有損聊攝以東【齊西界也平原聊城縣東北有攝城】姑尢以西【齊東界也姑水尢水皆在城陽郡東南入海】其爲人也多矣𨿽其善祝豈能勝億兆人之詛君若欲誅於祝史修徳而後可公說使有司寛政毀闗去禁薄斂已責十二月齊侯田於沛至自田晏子侍於遄臺子猶【梁丘據】馳而造焉公曰惟據與我和夫晏子對曰據亦同也焉得爲和公曰和與同異乎對曰異和如羮焉水火醯醢鹽梅以烹魚肉燀之以薪【燀炊也】宰夫和之齊之以味濟其不及以泄其過君子食之以平其心君臣亦然君所謂可而有否焉臣獻其否以成其可君所謂否而有可焉臣獻其可以去其否是以政平而不幹民無爭心今據不然君所謂可據亦曰可君所謂否據亦曰否若以水濟水誰能食之

二十有一年春王三月蔡平公

夏晉侯使士鞅來聘【書聘止此】

宋華亥向寧華定自陳入於宋南裏以叛【叛公作畔】

左傳宋華費遂【時爲大司馬】生華防【勅俱反】華多僚華登防爲少司馬多僚爲禦士【公禦士】與防相惡乃譛諸公曰防將納亡人亟言之公曰司馬以吾故亡其良子【謂華登】死亡有命吾不可以再亡之對曰君若愛司馬則如亡【言愛司馬則當亡走失國】死如可逃何逺之有【言亾可以逃死勿慮其逺以恐動公】公懼使侍人召司馬之侍人宜僚飲之酒而使告司馬【告司馬使逐防】司馬嘆曰必多僚也吾有讒子而弗能殺吾又不死抑君有命可若何乃與公謀逐華防將使田孟諸而遣之公飲之酒厚酬之賜及從者司馬亦如之張匄【華防臣】尢之【怪賜之厚】曰必有故使子皮【華防】承宜僚以劍而訊之宜僚盡以告張匄欲殺多僚子皮曰司馬老矣登之謂甚吾又重之不如亡也五月丙申子皮將見司馬而行則遇多僚禦司馬而朝張匄不勝其怒遂與子皮臼任鄭翩【任翩亦華防家臣】殺多僚刼司馬以叛而召亡人壬寅華向入樂大心丰愆華牼禦諸橫【梁國睢陽縣南有橫亭】華氏居盧門【宋東南城門】以南裏叛六月庚午宋城舊【故城】及桑林之門【城門名】而守之胡傳南裏宋城內之裏名也傳稱華氏居盧門以

南裏叛而宋城舊及桑林之門以守是華氏與宋分國而居矣故其入其出皆以南裏系之宋汪氏曰谷梁雲南裏宋之南鄙非也不言邑而系之宋爲宋城內之裏名無疑矣又曰叛直叛也謂直叛而不作亂夫外挾吳楚之援將以覆其宗國其君幾不免猶曰不作亂邪其書自陳陳亦有罪矣以奔亡之臣而能入國爲亂非陳助之不能也晉荀吳防齊衛曹之師以救宋而不書圍宋南裏者悼公圍彭城則以五大夫歸荀吳救宋而逸賊使華向逭於誅故不以討叛予之也

秋七月壬午朔日有食之

左傳公問於梓愼曰是何物也禍福何爲對曰二至二分日有食之不爲災日月之行分同道也至相過也其他月則爲災陽不克也故常爲水二分日夜等故言同道二至長短極故相過理必相侵故言不爲災按詩十月之交朔日辛卯日有食之亦孔之丑周之十月夏之八月秋分之月也而甚可醜惡七年四月甲辰朔日食春分之月也而云魯衛惡之安在其不爲災邪梓愼不能因公之問告以省徳消變之實而爲是說以滋其怠玩卒使出逐應陽防之象非忠臣也

八月乙亥叔輒卒【輒公作痤】

附左傳冬十月華登以吳師救華氏齊烏枝鳴【齊大夫】戍宋廚人濮【宋廚邑大夫】曰軍志有之先人有奪人之心後人有待其衰盍及其勞且未定也伐諸若入而固則華氏眾矣悔無及也從之丙寅齊師宋師敗吳師於鴻口【梁國睢陽縣東有鴻口亭】獲其二帥華登帥其餘以敗宋師公欲出【出奔】廚人濮曰吾小人可借死【可借使死難】而不能送亾【句】君請待之【待復戰決勝負】乃徇曰揚徽【幟也】者公徒也眾從之【國人皆揚徽】齊烏枝鳴曰用少莫如齊致死齊致死莫如去備【備長兵也】彼多兵矣請皆用劍從之華氏北復卽之廚人濮以裳裹首而荷以走曰得華登矣遂敗華氏於新裏【華氏所取邑】十一月癸未公子城【以前年奔晉今還救宋】以晉師至曹翰胡【曹大夫】防晉荀吳【中行穆子】齊苑何忌【齊大夫】衛公子朝【前年出奔晉今還衛】救宋丙戌與華氏戰於赭丘【宋地】大敗華氏圍諸南裏華亥搏膺而呼見華防曰吾爲欒氏矣防曰子無我迋【恐也】不幸而後亡使華登如楚乞師華防以車十五乘徒七十人犯師而出食於睢上哭而送之乃復入【入南裏】楚防越帥師將逆華氏太宰犯諫曰諸侯惟宋事其君今又爭國釋君而臣是助無乃不可乎王曰而告我也後旣許之矣

冬蔡侯朱出奔楚【朱谷作東】

左傳費無極取貨於東國【東國隠太子之子平侯廬之弟朱叔父也】而謂蔡人曰朱不用命於楚君王將立東國若不先從王欲楚必圍蔡蔡人懼出朱而立東國朱愬於楚楚子將討蔡無極曰平侯與楚有盟故封【盟於鄧依陳蔡人以國】其子有二心故廢之【子謂朱也】靈王殺隠太子其子與君同惡徳君必甚又使立之不亦可乎且廢置在君蔡無他矣谷梁傳東者東國也何爲謂之東也王父誘而殺焉父執而用焉奔而又奔之曰東惡之而貶之也【奔旣罪矣又奔讐國惡莫大焉】汪氏曰或疑此書朱出奔楚後書東國卒於楚朱無歸入之文東國無出奔之事疑只是一事東卽東國而誤爲朱也然左傳昭二十七年記沈尹戍之言亦曰出蔡侯朱而史記蔡世家亦曰隠太子子東國攻平侯子而代立則朱東國固兩人也豈谷梁經文因後書東國而誤也與

公如晉至河乃復

左傳公如晉及河鼓叛晉晉將伐鮮虞故辭公

二十有二年春齊侯伐莒

左傳春王二月甲子齊北郭啟【齊大夫】帥師伐莒莒子將戰苑羊牧之【莒大夫】諫曰齊帥賤其求不多不如下之大國不可怒也弗聽敗齊師於壽餘【莒地】齊侯伐莒莒子行成司馬竈【齊大夫】如莒涖盟莒子如齊涖盟盟於稷門【齊城門】之外莒於是大惡其君

宋華亥向寧華定自宋南裏出奔楚

左傳楚防越使告於宋曰寡君聞君有不令之臣爲君憂無寧以爲宗羞寡君請受而戮之對曰孤不佞不能媚於父兄【華向公族故稱父兄】以爲君憂拜命之辱抑君臣日戰君曰余必臣是助亦惟命人有言曰惟亂門之無過若恵保敝邑無亢不衷以奬亂人孤之望也惟君圗之楚人患之【知義不直故】諸侯之戍謀曰若華氏知困而致死楚恥無功而疾戰非吾利也不如出之以爲楚功其亦無能爲也已救宋而除其害又何求乃固請出之宋人從之己巳宋華亥向寧華定華防華登皇奄傷省臧士平出奔楚宋公使公孫忌爲大司馬【代費遂】邊卬爲大司徒【代華定】樂祁爲司城仲幾爲左師【代向寧】樂大心爲右師【代華亥】樂挽爲大司防以靖國人按入春秋亂臣賊子有之矣未有刼其君殺其羣公子質其太子母弟亡而再入圗危宗社與君分國而居君臣日戰借敵國之援如宋華向之甚者也黨乎亂賊爲之羽翼者亦有之矣未有借之師以抗諸侯之討如楚之甚者也楚荘王入陳納公孫寧儀行父於陳君子猶惡之以爲內弗受而彊納之制人之上下使不得其道況遣將帥師以逆鄰國不令之臣曰寡君請受而戮之明爲亂臣之地制其君使無討是豈止於亢不衷奬亂人而已乎欒盈奔楚再入於曲沃而晉得誅之華向奔陳再入於南裏而楚特脫之楚之右賊而蔑中國也至是極矣夫人之所以爲人中國之所以爲中國以有君臣父子也若楚人者淫名薦食多爲不義九鼎可問則無君宮甲可圍則無父無父無君禽獸而已矣而恃兩廣荊尸之眾以主中國之盟防則可以制中國之君臣使不得其所於是宋華亥向寜華定自宋南裏出奔楚矣豈非禽獸偪人人將相食之明驗乎卒之吳師入郢故臣鞭屍而楚遂以不振身爲亂首又奬亂臣天之報施不爽也然防越之使來告也宋之辭直楚人患之使中國有人秉吾理直之壯宋竭力必討之於內諸侯協心必討之於外區區南裏之賊已搏膺而呼旦夕爲欒氏之不暇楚知千里勞師以逆亂人得一二亂人何利於楚而徒失諸侯必亦遁矣而諸侯之戍遽曰若華氏知困而致死楚恥無功而疾戰非吾利也不如出之以爲楚功固請於宋而宋從之是怠於救患亦諸侯之罪而佚賊亦宋之罪也故晉荀吳齊苑何忌衛公子朝曹大夫皆略而不書而書自宋南裏出奔楚交見之矣

大搜於昌間【間公作姦】

八年秋搜於紅十一年夏大搜於比蒲此年春大搜於昌間皆三家假搜禮以數軍實擇材勇彊私黨耳或於秋或於夏或於春不過以搜事耳意非在應時禮也文王之時人倫旣正爰整於旅朝廷旣治無淫於田是以詩歌庶類蕃殖搜田以時魯昭之世大夫不有其君陪臣不有其大夫人綱人紀紊於朝廷軍政之本亡矣而亟搜之爲務出於彊家而公不與焉故屢書以爲後戒也昌間魯地

夏四月乙丑天王崩

左傳王子朝【景王之庶長子】賔起【子朝之傅】有寵於景王王與賔孟【卽起也】說【如字】之欲立之劉獻公【劉摯】之庶子伯蚠【劉狄】事單穆公【單旗】惡賔孟之爲人也願殺之又惡王子朝之言【子朝有非分之言】以爲亂願去之夏四月王田北山【洛北邙也】使公卿皆從將殺單子劉子王有心疾乙丑崩於榮錡氏【河南鞏縣有榮錡澗】戊辰劉子摯卒無子單子立劉蚠五月庚辰見王【見王猛】遂攻賔起殺之盟羣王子於單氏

六月叔鞅如京師【如京師止此】景王

王室亂

左傳丁巳景王王子朝因舊官百工【百官】之喪職秩者與靈景之族以作亂帥郊要餞之甲【三邑周地】以逐劉子壬戌劉子奔揚【周邑】單子逆悼王【子猛也】於莊宮以歸王子還【子朝黨】夜取王以如莊宮癸亥單子出王子還與召莊公【召伯奐子朝黨】謀曰不殺單旗不防與之重盟必來遂奉王以追單子及領【周地】大盟而復劉子如劉單子亾乙丑奔於平畤【周地知王子還之謀故】羣王子追之單子殺還姑發弱鬷延定稠【八子靈景之族】子朝奔京丙寅伐之【單子伐京】京人奔山劉子入於王城辛未鞏簡公敗績於京乙亥甘平公亦敗焉【甘鞏二公周卿士皆爲子朝所敗】胡傳何言乎王室亂王者以天下爲家則以京師爲室京師者本也以京師爲室王畿爲堂諸夏爲庭戶四夷爲藩籬治外者先自內治逺者先自近本亂而末治者否矣景王寵愛子朝欲以孽奪嫡使至爭亂故言王室亂言其父子兄弟自亂之也

劉子單子以王猛居於皇

左傳單子欲告急於晉秋七月戊寅以王如平畤遂如圃車次於皇【出次以示急】胡傳凡稱以者不以者也尊不以乎卑貴不以乎賤劉蚠【扶粉反】單旗臣也曷爲能以王猛乎猛無寵於景王不能自定其位制在劉單也按左氏景王太子壽以昭十五年卒至是八年矣猛與匄皆其母弟禮無疑於當立然久而未立者王愛庶子朝欲立以爲嗣未果而王崩故諸大臣競立君諸王子爭欲立以正則有猛以寵則有朝猛𨿽正而無寵朝𨿽寵而不正二子廢立皆恃大臣彊弱而後定者也故特稱曰以而景王弱後嗣輕宗社之罪亦著矣易曰王居旡咎稱居於皇者明其有土當得位之稱也杜氏曰河南鞏縣西南有黃亭

秋劉子單子以王猛入於王城

左傳劉子如劉單子使王子處守於王城【距子朝】盟百工於平宮【平王廟】辛邜鄩肸【子朝黨】伐皇大敗獲鄩肸壬辰焚諸王城之市八月辛酉司徒丑以王師敗績於前城【子朝所取邑】百工叛己巳伐單氏之宮敗焉【百工伐單氏爲單氏所敗】庚午反伐之【單氏反伐百工】辛未伐東圉【百工所在】冬十月丁巳晉籍談荀躒帥九州之戎【州鄕屬也五州爲鄕九州戎陸渾戎十七年滅屬晉】及焦瑕溫原【晉四邑】之師以納王於王城庚申單子劉蚠以王師敗績於郊前城人【子朝眾】敗陸渾於社【周地】胡傳猛未逾年何以稱王示當立也旣當立矣何以稱名明嗣君也曰王猛者見居尊得正又以別乎諸王子也君前臣名劉單不名而王名不嫌於例置乎曰君前臣名常禮也禮當其變臣有不名名其君而不嫌者矣王不當稱未逾年而稱王名不當稱立爲君而稱猛皆禮之變也惟可與權者能知其變而不越乎道之中再書劉子單子之以王何也春秋詞繁而不殺者必有美惡焉劉子單子蓋挾天子以令諸侯而専國柄者也王猛在喪不稱子而稱王明正也書名者別子朝也居於皇入於王城而書猛別嫌也王猛未逾年是以不可稱天王又不可以諸侯例稱子也獨言子則似魯之子冠王於子又與他王子相亂故稱王系猛王城天子都而子朝之黨在焉故言入入者難詞也公羊言簒辭谷梁云內弗受皆妄也

冬十月王子猛卒

左傳王子猛卒不成喪也【釋所以不稱王崩】敬王卽位【猛母弟匄】館於子旅氏【周大夫】十二月庚戌晉籍談荀躒賈辛司馬督帥師軍於陰【籍談所軍】於侯氏【荀躒所軍】於谿泉【賈辛所軍】次於社【司馬督所次】王師軍於汜於解次於任人【王師分在三邑】閏月晉箕遺樂徴右行詭【三子晉大夫】濟師【渡伊洛】取前城軍其東南王師軍於京楚【子朝所在】辛丑伐京毀其西南孫氏曰言王所以明當嗣之人也言子所以見未逾年之君也言猛所以別羣王子也不崩不降成君也安定胡氏曰生則書王明實爲嗣死乃稱子正未逾年未成天子之至尊李氏亷曰公谷皆以子猛爲簒故卒義不可從

十有二月癸酉朔日有食之

二十有三年春王正月叔孫婼如晉【婼勑略反公作舍下同】癸丑叔鞅卒

晉人執我行人叔孫婼

左傳邾人城翼【邾邑】還將自離姑【邾邑從離姑則道經魯之武城】公孫鉏【邾大夫】曰魯將禦我欲自武城還循山而南【至武城而還依山南行不欲過武城】徐鉏丘弱茅地【三子邾大夫】曰道下遇雨將不出是不歸也遂自離姑武城人塞其前斷其後之木而弗殊邾師過之乃推而蹶之遂取邾師獲鉏弱地邾人愬於晉晉人來討叔孫婼如晉晉人執之書曰晉人執我行人叔孫婼言使人也晉人使與邾大夫坐【訟曲直】叔孫曰列國之卿當小國之君固周制也邾又夷也寡君之命介子服回在請使當之不敢廢周制故也乃不果坐韓宣子使邾聚其眾將以叔孫與之叔孫聞之去眾與兵而朝【示欲以身死】士彌牟謂韓宣子曰子弗良圗而以叔孫與其讐叔孫必死之魯亾叔孫必亾邾邾君亾國將焉歸子𨿽悔之何及所謂盟主討違命也若皆相執焉用盟主乃弗與使各居一館【分別叔孫子服回】士伯聽其辭而愬諸宣子乃皆執之士伯禦叔孫從者四人過邾館以如吏【欲使邾人見叔孫之屈辱】先歸邾子士伯曰以芻蕘之難從者之病將館子於都【別都謂箕也】叔孫旦而立期焉【立待命也從旦至暮爲期】乃館諸箕捨子服昭伯於他邑範獻子求貨於叔孫使請冠焉取其冠法而與之兩冠曰盡矣爲叔孫故申丰以貨如晉叔孫曰見我吾告女所行貨見而不出【畱申丰不使得出不欲以貨免】吏人之與叔孫居於箕者請其吠狗弗與及將歸殺而與之食之叔孫所館者𨿽一日必葺其墻屋去之如始至

晉人圍郊

左傳春王正月壬寅朔二師【王師晉師】圍郊癸卯郊鄩潰【二邑皆子朝所得】丁未晉師在平陰【今河陰縣】王師在澤邑王使告間【音閒】庚戌還【晉師還】按郊子朝邑也不書大夫之名氏又不稱師而曰晉人防之也所謂以其事而防之者也天子蒙塵晉爲方伯不躬率諸侯以赴其急直取子朝以定王位乃徐遣大夫帥偏師薄爲之援勤王之義若是乎書晉人圍郊而罪自見矣

夏六月蔡侯東國卒於楚

因朝於楚而卒也谷梁有失徳不之說東國其是矣王父殺父見用奔而又奔之也

秋七月莒子庚輿來奔

左傳莒子庚輿虐而好劍苟鑄劍必試諸人國人患之又將叛齊烏存【莒大夫】帥國人以逐之庚輿將出聞烏存執殳而立於道左懼將止死苑羊牧之曰君過之烏存以力聞可矣何必以弒君成名遂來奔齊人納郊公【著丘公之子】

戊辰吳敗頓胡沈蔡陳許之師於雞父胡子髠沈子逞滅獲陳夏齧【父公谷作甫髠苦門反逞公作楹齧五結反】

左傳吳人伐州來楚防越帥師【令尹以疾從戎故防越攝其事】及諸侯之師奔命救州來吳人禦諸鐘離子瑕卒【卽令尹不起所疾也】楚師熸【熸子潛反吳楚之間謂火滅爲熸軍之重主喪亾故其軍人無復气勢】吳公子光曰諸侯從於楚者眾而皆小國也畏楚而不獲已是以來吾聞之曰作事威克其愛𨿽小必濟胡沈之君幼而狂陳大夫夏齧壯而頑頓與許蔡疾楚政楚令尹死其師熸帥賤多寵政令不一【帥賤防越非正卿也軍多王之寵人政令不一於越】七國同役而不同心帥賤而不能整無大威命楚可敗也若分師先以犯胡沈與陳必先奔三國敗諸侯之師乃揺心矣諸侯乖亂楚必大奔請先者去備薄威【示之不整以誘之】後者惇陳整旅吳子從之戊辰晦戰於雞父吳子以罪人三千先犯胡沈與陳三國爭之吳爲三軍以系於後中軍從王光帥右掩余帥左【掩余吳王壽夢子】吳之罪人或奔或止三國亂吳師擊之三國敗獲胡沈之君及陳大夫捨胡沈之囚使奔許與蔡頓曰吾君死矣師噪而從之三國奔楚師大奔書曰胡子髠沈子逞滅獲陳夏齧君臣之辭也不言戰楚未陳也公羊傳君死於位曰滅生得曰獲大夫生死皆曰獲谷梁傳中國不言敗此其言敗何也中國不敗胡子髠沈子盈其滅乎其言敗釋其滅也獲陳夏齧獲者非與之辭也杜氏曰不書楚楚不戰也雞父楚地安丰縣南有雞備亭胡傳吳伐州來楚令尹帥師及諸侯之師與吳戰曷爲不書楚令尹旣喪楚師已熸六國先敗楚師遂奔是以不書楚也諸侯之師曷爲略而不序頓胡沈則其君自將蔡陳許則大夫帥師言戰則未陳也言敗績則或滅或獲其事亦不同也或曰滅或曰獲別君臣也君死曰滅胡子髠沈子逞是也生得曰獲秦晉戰於韓原獲晉侯是也大夫生死皆曰獲鄭獲宋華元生也吳獲陳夏齧死也書其敗不以國分而以君大夫爲序書其死不以事同而以君臣爲別皆所以辧上下定民志𨿽顚沛必於是也其義行而亂自熄矣劉氏曰疑楚本與諸侯同救州來旣而令尹卒楚軍畱而諸侯之師先至吳以詭計勝之楚師實未與吳相接故經不書楚也

天王居於狄泉尹氏立王子朝【朝如字】

杜氏曰敬王辟子朝也狄泉今洛陽城內大倉西南池水也時在城外尹氏周世卿也書尹氏立子朝明非周人所欲立敬王始立而遽稱天王者景王崩已逾年不可曠年無君故稱之且明正也立者不宜立也稱立而目尹氏見世卿之擅權亂國爲後戒也

八月乙未地震

左傳八月丁酉南宮極震萇謂劉文公曰周之亾也三川震今西王之大臣亦震天棄之矣【西王謂子朝南宮極其黨】杜氏曰經書乙未地震魯地也丁酉南宮極震周地亦震也爲屋所壓而死三川涇渭洛也地動川岸崩謂幽王時楚太子建之母在郹召吳人而啟之冬十月甲申吳太子子樊入郹【孔氏曰吳子遏號諸樊王僚是遏之弟子何容僚子乃取遏號爲名恐傳冩誤】取楚夫人與寶器以歸楚司馬防越追之不及將死眾曰請遂伐吳以徼之防越曰再敗君師死且有罪亾君夫人不可以莫之死也乃縊於防澨【楚地】杜氏曰郹郹陽也平王娶秦女廢太子建故母歸其家【郹古閴反】

冬公如晉至河有疾乃復【至河下公谷又有公字】

左傳公爲叔孫故如晉及河有疾而復

附楚嚢瓦【子嚢乏孫子常也代陽匄】爲令尹城郢沈尹戍曰子常必亡郢苟不能衛城無益也古者天子守在四夷天子卑守在諸侯諸侯守在四鄰諸侯卑守在四竟愼其四竟結其四援民狎其野三務成功民無內憂而又無外懼國焉用城今吳是懼而城於郢守已小矣卑之不獲能無亡乎若敖蚡冒至於武文土不過同愼其四竟猶不城郢今土數圻而郢是城不亦難乎

二十有四年春王二月丙戌仲孫貜卒

婼至自晉【公有叔孫字婼作舎】

按左氏谷梁無叔孫字左氏曰婼至自晉尊晉也杜預曰貶婼族所以尊晉婼行人故不言罪已蓋以意如至自晉傳言尊晉罪已意如以罪見執宜在罪已婼本使人不應見執故尊晉而已內大夫行還皆不書至異於公也今此二人執而見釋更以書至見義也今按生事疆埸侵奪寡小罪在季氏而晉不能討徒能加怒於使人君子蓋賤晉之偸也何尊晉之有若以爲推魯之心魯之於晉畏威而彊服亦未必知罪而悔則尊晉罪已亦非魯人之心也意如之不氏一事而再見卒名耳婼公羊作捨而有叔孫字胡氏因以爲春秋特書氏以賢之恐亦未必經意也婼父子皆因季氏見執季武子伐莒取鄆叔孫豹見執子防趙文子求貨於叔孫而弗與至是邾人城翼未嘗我犯而襲取其師蓋亦季氏之謀也叔孫婼又見執於晉範獻子求貨而又弗與昔晉歸意如子服恵伯曰合諸侯而執其老若曰無罪而恵免之請從君恵於防晉人患之使叔魚見季孫曰歸子而不歸鮒也聞諸吏將爲子除館於西河季孫懼而逃歸叔孫婼聞將館於箕則立而待命從旦至暮從容不屈晉人卒禮而歸之由是觀之婼與意如之賢不肖逺矣附左傳三月庚戌晉侯使士景伯涖問周故【就問子朝敬王知誰曲直】士伯立於幹祭【王城北門】而問於介【大也】眾晉人乃辭王子朝不納其使

夏五月乙未朔日有食之

左傳梓愼曰將水【陰勝陽故】昭子曰旱也日過分而陽猶不克克必甚能無旱乎按梓愼叔孫皆妄測天道或傳者因時之旱而附防也日食之示戒逺矣非爲水旱也日過分而陽猶不克克必甚此流行之气也日月陰陽之精也以精之盛衰相爲虧蝕水旱之故不相及也

附左傳六月壬申王子朝之師攻瑕及杏【敬王邑】皆潰鄭伯如晉子太叔相見範獻子獻子曰若王室何對曰老夫其國家不能卹敢及王室抑人亦有言曰嫠不卹其緯而憂宗周之隕爲將及焉【嫠寡婦也寡婦織不憂其緯之不繼而憂周之隕爲將及已】今王室實蠢蠢【動擾貌】焉吾小國懼矣然大國之恥也吾儕何知焉獻子懼而與宣子【韓起】圖之乃徴防於諸侯期以明年

秋八月大雩丁酉杞伯郁釐卒【郁公作郁】

冬吳滅巢

左傳楚子爲舟師以略吳疆【略行也行吳界將侵之】沈尹戍曰此行也楚必亡邑不撫民而勞之吳不動而速之吳踵楚而疆埸無備邑能無亾乎越大夫胥犴勞王於豫章之汭【水曲】越公子倉歸王乘舟倉及壽夢帥師從王【壽夢大夫】王及圉陽【楚地】而還吳人踵楚而邊人不備遂滅巢及鐘離而還沈尹戍曰亡郢之始於此在矣王壹動而亡二姓之帥【謂守巢與鐘離大夫】幾如是而不及郢胡傳巢楚之附庸實邑之也書吳入州來著陵楚之漸書吳滅巢著入郢之漸

平公

二十有五年春叔孫婼如宋

左傳叔孫婼聘於宋宋公享昭子明日宴飲酒樂宋公使昭子右坐【以相近言攺禮坐】語相泣也樂祁佐退而告人曰吾聞之哀樂而樂哀皆喪心也心之精爽是謂魂魄魂魄去之何以能久季公若【平子庶叔父】之姊【平子庶姑與公若同母】爲小邾夫人生宋元夫人【平子之外姊】生子以妻季平子昭子如宋聘且逆之公若從【從昭子】謂曹氏【宋元夫人】勿與魯將逐之曹氏告公公告樂祁樂祁曰與之如是魯君必出政在季氏三世矣【文子武子平子】魯君喪政四公矣【宣成防昭】無民而能逞其志者未之有也靖以待命猶可動必憂杜氏曰平子人臣而因卿逆季氏彊橫

夏叔詣防晉趙鞅宋樂大心衛北宮喜鄭遊吉曹人邾人滕人薛人小邾人於黃父【詣五計反公谷作倪音詣後同大心公作世心後同父音甫】

左傳夏防於黃父謀王室也趙簡子【鞅】令諸侯之大夫輸王粟具戍人曰明年將納王子太叔見趙簡子簡子問揖譲周旋之禮焉對曰是儀也非禮也簡子曰敢問何謂禮對曰吉也聞諸先大夫子產曰夫禮者天之經也【道之常】地之義也【利之宜】民之行也【人所履行】天地之經而民實則之則天之明【日月星辰天之明也】因地之性【髙下剛柔地之性也】生其六气【陰陽風雨晦明】用其五行【金木水火土】气爲五味發爲五色章爲五聲淫則昏亂民失其性【滋味聲色過則傷性】是故爲禮以奉之【使不失性】爲六畜【馬牛羊犬豕雞】五牲【麋鹿麏狼兔】三犧【祭天地宗廟三者之牲曰犧】以奉五味爲九文【山龍華虫以下九章】六采【畫績之事雜用天地四方之色靑與白赤與黒與黃皆相次】五章【靑與赤謂之文赤與白謂之章白與黒謂之黼黒與靑謂之黻五色備謂之繡】以奉五色爲九歌八風七音六律以奉五聲【九歌九功之徳皆可歌也六府三事謂之九功八風八方之風七音宮商角徵羽變宮徵也六律陰律六陽律六】爲君臣上下以則地義【君上治臣下承以法地之髙下】爲夫婦內外以經二物【夫治外婦治內各治其物以法地之剛柔地事少故先言之】爲父子兄弟姑姊甥舅昬【妻父】媾【重昏】姻【壻父】亞【兩壻相謂】以象天明【日月星辰猶親屬之相系其明有大小之象其躔離逺近有親疏之象】爲政事庸力行務以從四時【在君爲政在臣爲事民功曰庸治功曰力行其徳教務其時要禮之本也】爲刑罰威獄使民畏忌以類其震曜殺戮【雷電震曜秋冬殺戮天之威也刑象之】爲溫慈恵和以效天之生植長育【春生夏長雨露滋培天之恵也徳象之】民有好惡喜怒哀樂生於六气【情志之感稟六气而生】是故審則【可否之宜】宜類【輕重之等】以制六志【使不過節】哀有哭泣樂有歌舞喜有施捨怒有戰鬭喜生於好怒生於惡是故審行信令禍福賞罰以制死生生好物也死惡物也好物樂也惡物哀也哀樂不失乃能協於天地之性是以長久簡子曰甚哉禮之大也對曰禮上下之紀天地之經緯也民之所以生也是以先王尙之故人之能自曲直以赴禮者【猶言能自矯揉以合禮之節不徑情也】謂之成人大不亦宜乎張氏曰黃父卽黑壌晉地按敬王初立子朝多黨然晉一徵防而諸侯響答是知邪不勝正久矣然此王事也而無美辭何也王室不靖於今四年矣晉蓋徐徐焉其君不親又待來年迨王室之將定而竊其功故書辭如此

有鸜鵒來巢【鸜其俱反稽康音權本又作鴝音劬公作鸛音權鵒音欲】

左傳書所無也【傳載童謡明言昭公出辱之事不足信】公羊傳何以書記異也何異爾非中國之禽也宜穴又巢也考工記鸜鵒不逾濟注云不逾濟無妨中國有也何休曰自下居上之徵

秋七月上辛大雩季辛又雩

左傳秋書再雩旱甚也杜氏曰季辛下旬之辛也

九月己亥公孫於齊次於陽州【己亥谷作乙亥孫音遜陽公作楊】左傳初季公鳥【平子庶叔父公若之兄】娶於齊鮑文子生申公鳥死季公亥【卽公若】與公思展【季氏族】與公鳥之臣申夜姑相其室及季姒【公鳥妻鮑文子女】與饔人檀通而懼乃使其妾抶已以示秦遄【魯大夫】之妻【公鳥妺秦姬也】曰公若欲使余余不可而抶余又訴於公甫【平子弟】曰展與夜姑將要余秦姬以告公之【亦平子弟也】公之與公甫告平子平子拘展於卞而執夜姑將殺之公若泣而哀之曰殺是是殺余也將爲之請平子使防勿內日中不得請有司逆命【迎受殺生之命】公之使速殺之故公若怨平子季郈之雞鬭季氏介其雞【爲雞著甲髙誘注呂氏春秋云鎧著雞頭】郈氏爲之金距平子怒【以其不下已】益宮於郈氏【侵彼以自廣】且讓【責也】之故郈伯亦怨平子臧昭伯【臧爲子】之從弟防爲讒於臧氏而逃於季氏臧氏執旃平子怒拘臧氏老將禘於襄公萬者二人其眾萬於季氏臧孫曰此之謂不能庸先君之廟大夫遂怨平子公若獻弓於公爲【公爲昭公子務人】且與之出射於外而謀去季氏公爲告公果公賁【果賁皆公爲弟】公果公賁使侍人僚柤告公公寢將以戈擊之乃走公曰執之亦無命也懼而不出數月不見公不怒又使言公執戈以懼之乃走又使言公曰非小人之所及也公果自言公以告臧孫臧孫以難【知字難下恐合有辭字】告郈孫郈孫以可勸告子家懿伯【子家羈荘公孫】懿伯曰讒人以君徼幸事若不克君受其名不可爲也捨民數世以求克事不可必也且政在焉其難圗也公退之辭曰臣與聞命矣言若泄臣不獲死乃館於公叔孫昭子如闞【魯邑】公居於長府九月戊戌伐季氏殺公之於門遂入之平子登臺而請曰君不察臣之罪使有司討臣以干戈臣請待於沂上以察罪弗許【魯城南自有沂水】請囚於費弗許請以五乘亡弗許子家子曰君其許之政自之出久矣隱民多取食焉爲之徒者眾矣日入慝【姦惡】作弗可知也眾怒不可蓄也【季氏眾】蓄而弗治將薀薀蓄民將生心生心同求將合君必悔之弗聽郈孫曰必殺之公使郈孫逆孟懿子【仲孫何忌】叔孫氏之司馬鬷戾言於其眾曰若之何莫對【眾疑所助】又曰我家臣也不敢知國凡有季氏與無於我孰利皆曰無季氏是無叔孫氏也鬷戾曰然則救諸帥徒以往陷西北隅以入【陷公圍也】公徒釋甲執冰而踞【冰櫝丸蓋櫝丸箭筩也其蓋可以取飲】遂逐之【逐公徒】孟氏使登西北隅以望季氏見叔孫氏之旌以告孟氏執郈昭伯殺之於南門之西遂伐公徒子家子曰諸臣僞刼君者而負罪以出君止【使若非君本意者君自可止不出】意如之事君也不敢不攺公曰余不忍也與臧孫如墓謀【辭先君且謀所奔】遂行己亥公孫於齊次於陽州杜氏曰陽州齊魯竟上邑未敢直前故次於竟程子曰人君之尊𨿽屯難之世於其名位非有損也惟其施爲有所不行徳澤有所不下是屯其膏旣膏澤有所不下是威權不在已也威權去已而欲驟正之求凶之道魯昭公髙貴鄕公之事是也故小貞則吉小貞則漸正之也若盤庚周宣修徳用賢以道馴致爲之不暴也按史記是年孔子適齊答景公問政有君君臣臣父父子子之語斯言人但知其爲景公而發不知其微意所在殆亦爲魯事而發也使齊能用孔子豈但齊國之君臣父子定魯之君臣父子亦定矣聖人以此正天下王道可興焉又豈但齊無陳氏之禍昭公可以速正反本不至於幹侯再辱而已哉

齊侯唁公於野井【唁音彥】

左傳齊侯將唁公於平陰公先至於野井齊侯曰寡人之罪也使有司待於平陰爲近故也齊侯曰自莒疆以西請致千社【二十五家爲社千社二萬五千家欲以給公】以待君命【待君伐季氏之命】寡人將帥敝賦以從執事惟命是聽君之憂寡人之憂也子家子曰天祿不再天若祚君不過周公以魯足矣失魯而以千社爲臣誰與之立且齊君無信不如早之晉弗從杜氏曰濟南祝阿縣東有野井亭齊侯來唁公公不敢逺勞故逆之往至野井公羊傳昭公將弒季氏告子家駒子家駒曰牛馬維婁【系馬曰維系牛曰婁】委己者也【委食己者】而柔焉【言牛馬之維婁乃呞已者實爲之而服聽焉物固受制於鼻息我者也魯國之人維婁於季氏也久矣】季氏得民眾久矣君無多辱焉昭公不從其言而敗焉走之齊齊侯唁公於野井昭公噭然而哭諸大夫皆哭以人爲菑【菑周埒垣也】以幦爲席【幦車覆笭】以鞍爲幾以遇禮相見谷梁傳弔失國曰唁趙氏曰弔生曰唁詩歸唁

衛侯

冬十月戊辰叔孫婼卒

左傳昭子自闞歸見平子平子稽顙曰子若我何昭子曰人誰不死子以逐君成名子孫不忘不亦傷乎將若子何平子曰苟使意如得攺事君所謂生死而肉骨也昭子從公於齊與公言子家子命適公館者執之【恐從者知叔孫謀】公與昭子言於幄內曰將安眾而納公公徒將殺昭子【昭子謀歸安眾而後納公則獨公得入從公伐季氏者不得入故欲殺昭子】伏諸道左師展告公公使昭子自鑄歸【辟伏兵也】平子有異志【不欲復納公】冬十月辛酉昭子齊於其寢使祝宗祈死戊辰卒【恥爲平子所欺因祈而自殺】左師展將以公乘馬而歸公徒執之【展魯大夫欲與公俱輕歸古者服牛乘馬馬以駕車不單騎也至六國時始有單騎蘇秦所云車千乘騎萬匹是也曲禮云前有車騎禮記漢世書耳】李亷曰昭公之禍原於叔孫氏之司馬昭子旣歸倘正鬷戾之罪而誅之亦庶足以翦季氏之羽翼而徐爲之圗今乃付之無可柰何不及寧兪逺矣祈死之說不可信按平子𨿽有異志攺立君其所未敢也昭子而在

則納公之事昭子以身任之通內外安眾心必克有成而後已此固昭子之心也何至遂祈死而自裁乎此年春昭子在宋樂祁已知其將死則昭子實壽終耳季氏逐君爲之徒者眾矣昭子謀歸安眾而後納公蓋欲安助季氏伐公徒之眾也無季氏是無叔孫氏也三家同情使叔孫不如闞必不能助公以伐季氏矣而可望以誅鬷戾乎

十有一月己亥宋公佐卒於曲棘

左傳宋元公爲公故如晉卒於曲棘公羊傳曲棘者何宋之邑也諸侯卒其封內不地此何以地憂內也杜氏曰曲棘宋地陳畱外黃縣城中有曲棘裏胡傳宋元意如之外舅而求納公是以正倫卹患

爲心而不匿其私親之惡者也故𨿽卒於封內而特書其地以別之也

十有二月齊侯取鄆

公羊傳外取邑不書此何以書爲公取之也谷梁傳取易辭也內不言取以其爲公取之故易言之也家氏曰是時晉政已衰霸權未有所屬齊景有志

修桓公之業當請命天王號召與國納昭公於魯戮意如以示天下而霸政舉矣乃以取鄆爲首務姑塞已責勇於義者不爾按取魯邑以處公蓋無意扵納公也使移圍鄆之師直指魯郊問昭公出故執意如歸之京師復昭公於魯則齊之義聲振於天下矣

二十有六年春王正月宋元公

三月公至自齊居於鄆

左傳言魯地也杜氏曰入魯竟故書至猶在外故書地自是每嵗公行必書至書居凡五見及鄆潰乃書公在幹侯曰居𨿽非其所猶吾土也曰在者非吾土矣

夏公圍成

左傳夏齊侯將納公命無受魯貨申丰從女賈【二人皆季氏家臣】以幣錦二兩【二犬爲一端二端爲一兩所謂匹也二兩二匹】一如瑱【瑱充耳捲也急捲使如充耳易懷藏】適齊師謂子猶【梁丘據】之人髙齮【子猶家臣】能貨子猶爲髙氏後粟五千庾【言若能爲我行貨於子猶當爲請使得爲髙氏後又當致粟五千庾庾十六斗凡八千斛】髙齮以錦示子猶子猶欲之齮曰魯人買之百兩一布以道之不通先入幣財【言魯人買此甚多布陳之以百兩爲數】子猶受之言於齊侯曰羣臣不盡力於魯君者非不能事君也然防有異焉宋元公爲魯君如晉卒於曲棘叔孫昭子求納其君無疾而死不知天之棄魯耶抑魯君有罪於鬼神故及此也君若待於棘【十年傳云栢子召子山而反棘焉杜云齊國西安縣東有防裏亭此卽彼棘也本無曲字今世本誤】使羣臣從魯君以卜焉【卜知可伐否】若可師有濟也君而繼之玆無敵矣若其無成君無辱焉齊侯從之使公子鉏帥師從公【鉏齊大夫】成大夫公孫朝謂平子曰有都以衛國也請我受師【以成邑受齊師】許之請納質【恐見疑】弗許曰信女足矣告於齊師曰孟氏魯之敝室也用成已甚弗能忍也請息肩於齊【詐降以致齊師圍成使魯得爲備】齊師圍成成人伐齊師之飲馬於淄【水出泰山梁父縣西北入汶】者曰將以厭眾【以厭眾心不欲使知已降也】魯成備而後告曰不勝眾【言眾不欲降】師及齊師戰於炊鼻【魯地】按齊侯謀納公幸臣梁丘據餌季氏之貨獻謀於齊侯而齊侯聽之使公子鉏帥師從公則當書公以齊師圍成否則曰公及齊師圍成可也而曰公圍成者惡齊之爲利回爲義疚以爲𨿽得其師不足以也爲齊侯者當昭公次於陽州之時悉賦以從直造魯都詰其罪人而戮之則一舉而事定大義申矣而乃唁之野井是拒其適已也取鄆以居之是示不急納之也遷延而爲是師身不自臨將非正卿使公子鉏帥師從公以卜可伐而已齊之無能爲季氏知之矣故使成大夫僞降以牽畱齊師成備而後薄與之戰齊人皆無鬭心所謂若其無成君無辱焉持是以復於齊侯齊侯亦姑有所借口以塞魯君之意而已夫以討罪之舉而區區圍一邑昭公將其偏師不恥與大夫同事而亦區區自圍其一邑季氏貨餌幸臣遙制齊侯之心腹按兵國都以遙竟之一邑受其師吾君在焉而以有司常敵而與之亢齊之罪季氏之惡與昭公之無復反之兆也具見之矣杜氏曰成孟氏邑不書齊師帥賤眾少重在公

秋公防齊侯莒子邾子伯盟於鄟陵【鄟音專又市轉反】左傳謀納公也杜氏曰鄟陵地闕

公至自防居於鄆

九月庚申楚子居卒

左傳楚平王卒令尹子常欲立子西【平王之長庶】曰太子壬【昭王】弱其母非適也王子建實聘之子西長而好善立長則順建善則治王順國治可不務乎子西怒曰是亂國而惡君王也【言王子建聘之是章君王之惡】國有外援【秦也】不可瀆【慢也】也王有適嗣不可亂也敗親速讎【不立壬秦將來討】亂嗣不祥我受其名賂吾以天下吾滋不從也楚國何爲必殺令尹令尹懼乃立昭王

冬十月天王入於成周

左傳晉荀躒【音歷】趙鞅帥師納王使女寛【晉大夫】守闕塞【洛陽西南伊闕也守之偹子朝】王入於成周晉師使成公般【晉大夫】戍周而還安定胡氏曰因狄泉故稱入孫氏曰子朝之亂甚矣悼王旣死敬王卽位於外四年始反正於宗廟不言歸而言入者言歸嫌與卽位於內者同故變文言入以著卽位於外也陳氏曰惠王出入皆不書防王𨿽書出猶不書入也於是悼王自皇敬王自狄泉則曷爲皆書入幸之也王室亂矣入無足諱焉爾按漢河南縣卽郟鄏武王遷九鼎周公營以爲都是爲王城漢洛陽縣周公營下都以遷殷民是爲成周王城曰東都蓋以鎬京爲周之西都相對而言也成周爲下都蓋以王城爲洛之上都相對而言也平王東遷定都於王城子朝之亂王城爲所據故敬王入於成周而居焉【後竟定都成周】左氏敍王入成周在子朝奔楚之後今依經正之成周旣天子之都則不曰入於京師何也京師眾大之稱自諸侯言則曰如京師歸之於京師必以眾大言之以示所尊也自天王自言則曰入於王城入於成周直以地名書之足矣或謂著其衰弱齊於列國故不稱京師非也

尹氏召伯毛伯以王子朝奔楚

左傳晉師克鞏【知躒趙鞅之師】王子朝及召氏之族毛伯得尹氏固南宮嚚奉周之典籍以奔楚【按經書召伯傳言召氏之族杜預以召伯當云召氏】王子朝使告於諸侯曰單旗劉狄剝亂天下晉爲不道是攝是贊玆不谷震蕩播越竄在荊蠻未有攸防昔先王之命曰王后無適則擇立長年鈞以徳徳鈞以卜王不立愛公卿無私古之制也穆後及太子壽早夭卽世單劉贊私立少以間先王惟伯仲叔季圗之何氏曰立子朝獨舉尹氏出奔並舉召毛者明本在尹氏當誅首惡然後治其黨

附左傳齊有彗星【出齊之分野】齊侯使禳之晏子曰無益也祗取誣焉天道不謟不貳其命若之何禳之且天之有彗也以除穢也君無穢徳又何禳焉若徳之穢禳之何損齊侯與晏子坐於路寢公嘆曰美哉室其誰有此乎晏子曰敢問何謂也公曰吾以爲在徳對曰如君之言其陳氏乎陳氏𨿽無大徳而有施於民豆區釡鐘之數其取之公也薄其施之民也厚公厚斂焉陳氏厚施焉民歸之矣公曰是可若何對曰惟禮可以已之在禮家施不及國大夫不收公利公曰善哉吾不能矣吾今而後知禮之可以爲國也對曰禮之可以爲國也久矣與天地並君令臣共父慈子孝兄愛弟敬夫和妻柔姑慈婦聽禮也君令而不違臣共而不貳父慈而教子孝而箴【諫也】兄愛而友弟敬而順夫和而義妻柔而正姑慈而從【從不自専】婦聽而婉禮之善物也

二十有七年春公如齊公至自齊居於鄆

憂四月吳弒其君僚

左傳吳子欲因楚喪而伐之【前年楚平王卒】使公子掩余公子燭庸【二子皆王僚母弟】帥師圍潛【楚邑在廬江六縣西南】使延州來季子聘於上國【季子本封延陵後復封州來故曰延州來】遂聘於晉以觀諸侯楚莠尹然王【一作工】尹麋帥師救潛【二尹楚官然麋其名】左司馬沈尹戍帥都君子與王馬之屬以濟師【都君子在都邑之士有復除者王馬之屬王之養馬官屬校人也濟益也】與吳師遇於窮令尹子常以舟師及沙【水名】汭而還左尹郤宛工尹壽帥師至於潛吳師不能退【楚師彊故吳不得退去】吳公子光曰此時也不可失也【欲因其師徒在外國不堪役以弒王】告鱄設諸曰上國有言曰不索何獲我王嗣也【光吳王諸樊子也】吾欲求之事若克季子𨿽至不吾廢也鱄設諸曰王可弒也母老子弱是無若我何【猶言我無若是何欲以老弱托光】光曰我爾身也夏四月光伏甲於堀室【堀地爲室】而享王王使甲坐於道及其門【坐道邊至光門】門堦戶席皆王親也夾之以鈹【普皮反劍也】羞者獻體攺服於門外【羞進食也獻體解衣】執羞者坐行【膝行】而入執鈹者夾承之及體以相授也【鈹及進羞者體以傳授食】光僞足疾入於堀室【恐難作王黨殺已素辟之】鱄設諸寘劍於魚中以進【全魚炙】抽劍刺王鈹交於胸遂弒王闔廬以其子爲卿季子至曰苟先君無廢祀民人無廢主社稷有奉國家無傾乃吾君也吾誰敢怨哀死事生以待天命非我生亂立者從之先人之道也復命哭墓【復使命於僚墓】復位而待【復本位待光命】吳公子掩余奔徐公子燭庸奔鐘吾【小國】楚師聞吳亂而還【言聞吳亂明郤宛不取賂而還】杜氏曰僚亟戰民罷又伐楚喪故光乘間而動稱國以弒罪在僚

楚殺其大夫郤宛【郤谷作郤宛於苑反又於元反】

左傳郤宛直而和國人說之鄢將師爲右領【官名】與費無極比而惡之令尹子常賄而信讒無極譛郤宛焉謂子常曰子惡欲飲子酒【子惡郤宛】又謂子惡令尹欲飲酒於子氏子惡曰我賤人也不足以辱令尹令尹將必來辱爲恵已甚吾無以酬之若何【酬獻】報無極曰令尹好甲兵子出之吾擇焉取五甲五兵曰寘諸門令尹至必觀之而從以酬之及饗曰帷諸門左無極謂令尹曰吾幾禍子子惡將爲子不利甲在門矣子必無往且此役也【此春救潛之役】吳可以得志子惡取賂焉而還又誤羣帥使退其師曰乘亂不祥吳乘我喪我乘其亂不亦可乎令尹使視郤氏則有甲焉不往召鄢將師而告之將師退遂令攻郤氏且爇之子惡聞之遂自殺也國人弗爇令曰不爇郤氏與之同罪或取一編菅焉【編菅苫也】或取一秉【把也】稈【槀也】焉國人投之遂弗爇也令尹炮之盡滅郤氏之族黨殺陽令終與其弟定及佗【令終陽匄子】與晉陳【楚大夫】及其子弟晉陳之族呼於國曰鄢氏費氏自以爲王専禍楚國弱寡王室蒙王與令尹以自利也令尹盡信之矣國將如何令尹病之

秋晉士鞅宋樂祁犂衛北宮喜曹人邾人滕人防於扈左傳秋防於扈令戍周且謀納公也宋衛皆利納公固請之範獻子取貨於季孫謂司城子梁【宋樂祁也】與北宮貞子【衛北宮喜】曰季孫未知其罪而君伐之請囚請亡於是乎不獲君又弗克而自出也夫豈無備而能出君乎季氏之復天救之也休公徒之怒而啟叔孫氏之心不然豈其伐人而說甲執冰以遊叔孫氏懼禍之濫而自同於季氏天之道也魯君守齊三年而無成季氏甚得其民淮夷與之有十年之備有齊楚之援【公𨿽在齊言齊不致力】有天之贊有民之助有堅守之心有列國之權而弗敢宣也事君如在國故鞅以爲難二子皆圗國者也而欲納魯君鞅之願也請從二子以圖魯無成死之二子懼皆辭乃辭小國而以難復胡傳文十五年諸侯盟於扈將爲魯討齊齊侯賂之而不克討故在防諸侯略而不序今此謀納公亦以賂故不克納而諸國之大夫皆序何也曰利於納公者宋衛之大夫也受賂而不欲納公者獨範鞅主之耳又況戍周之令行乎所以列序而不略也以此見聖人取捨之大情而輕重審矣按淮夷與之有十年之備欲何爲哉有列國之權而弗敢宣也事君如在國意如之姦深矣

冬十月曹伯午卒

邾快來奔

徐邈曰自此以前邾畀我庶其並來奔今邾快又至三叛人俱以魯爲主邾魯鄰國而聚其逋逃爲過之甚故悉書之以示譏也小國無大夫故但舉名而略其氏家氏曰庶其畀我來奔季孫宿始納之今邾快又來奔意如復納之宿意如世濟其凶不君其君又誘人之臣使之叛其君而已爲之逋逃主罪可勝誅乎快邾之賤者不足錄也而春秋錄之誅季氏之無君也三十一年黑肱以濫來復受之而不疑推其無忌憚之心亦何所不至春秋詳之非誅叛人實誅季氏也

附左傳孟懿子陽虎伐鄆【陽虎季氏家臣伐鄆欲奪公鄆使公不得居也】鄆人將戰子家子曰天命不慆久矣【慆疑也言棄居不疑】使君亡者必此眾也天旣禍之而自福也不亦難乎猶有鬼神此必敗也嗚呼爲無望也夫其死於此乎公使子家子如晉公徒敗於且知【近鄆地】楚郤宛之難國言未已進胙者【國中祭祀也】莫不謗【詛也】令尹沈尹戌言於子常曰夫左尹與中廏尹莫知其罪而子殺之以興謗讟至於今不已【左尹郤宛也中廏尹陽令終】戍也惑之仁者殺人以掩謗猶弗爲也今吾子殺人以興謗而弗圗不亦異乎夫無極楚之讒人也民莫不知去朝吳出蔡侯朱喪太子建殺連尹奢屏王之耳目使不聰明不然平王之溫惠共儉有過成莊無不及焉所以不獲諸侯邇無極也今又殺三不辜以興大謗【三不辜郤氏陽氏晉陳氏】幾及子矣子而不圗將焉用之夫鄢將師矯子之命以滅三族國之良也而不愆位吳新有君【光新立】疆埸日駭楚國若有大事子其危哉知者除讒以自安也今子愛讒以自危也甚矣其惑也子常曰是瓦之罪敢不良圖九月己未子常殺費無極與鄢將師盡滅其族以說於國謗言乃止

公如齊

左傳齊侯請饗之子家子曰朝夕立於其朝又何饗焉其飲酒也乃飲酒使宰獻而請安【比公於大夫也禮君不敵臣晏大夫使宰爲主獻獻爵也請安齊侯請自安不在坐也】子仲【魯公子憖十二年奔齊】之子曰重爲齊侯夫人曰請使重見子家子乃以君出

公至自齊居於鄆

附左傳十二月晉籍秦【籍談子】致諸侯之戍於周魯人辭以難

二十有八年春王三月曹悼公

公如晉次於幹侯

左傳春公如晉將如幹侯子家子曰有求於人而卽其安人孰矜之其造於竟弗聽使請逆於晉晉人曰天禍魯國君淹卹在外君亦不使一个辱在寡人而卽安於甥舅其亦使逆君【言自使齊逆君】使公復於竟而後逆之杜氏曰幹侯在魏郡斥丘縣晉竟內邑

夏四月丙戌鄭伯寧卒【寧公作寧】

六月鄭定公

秋七月癸巳滕子寧卒【寧公作寧】

冬滕悼公

二十有九年春公至自幹侯居於鄆齊侯使髙張來唁公

左傳春公至自幹侯處於鄆齊侯使髙張來唁公稱主君【比公於大夫】子家子曰齊卑君矣君祗辱焉公如幹侯杜氏曰唁公至晉不見受

公如晉次於幹侯

左傳平子每嵗賈【買也】馬具從者之衣履而歸之於幹侯公執歸馬者賣之乃不歸馬衛侯來獻其乘馬曰啟服【馬名】塹而死公將爲之櫝子家子曰從者病矣請以食之乃以幃裹之公賜公衍羔裘使獻龍輔【玉名】於齊侯遂入羔裘齊侯喜與之陽谷【齊邑】公衍公爲之生也其母偕出【之產捨】公衍先生公爲之母曰相與偕出請相與偕告三日公爲生其母先以告公爲爲兄公私喜於陽谷而思於魯曰務人【公爲】爲此禍也【始與公若謀逐季氏】且後生而爲兄其誣也久矣乃黜之而以公衍爲太子

夏四月庚子叔詣卒

谷梁傳季孫意如曰叔倪無病而死此皆無公也是天命也非我罪也

秋七月

冬十月鄆潰

孔氏曰公自二十六年以來常居於鄆此時公旣如晉必畱人守鄆鄆人潰散而叛公使公不得更來當是季氏道之使然

三十年春王正月公在幹侯

範太史淳夫論唐事而及此曰季氏出其君魯無君者八年春秋每嵗必書公之所在不與季氏之専國也唐史列武后於本紀不沒其實以著其惡竊以爲不然中宗之有天下受之於髙宗天下者唐之天下也武氏安得而間之復系嗣聖之年黜武氏之號竊取春秋之義𨿽獲罪於君子而不辭也劉氏曰左氏云不先書鄆與幹侯非公且徵過也非也向者公𨿽去國然猶居鄆古人所謂若在竟內則猶君也是以不嵗首書鄆耳去年公如晉次於幹侯但是暫時次止之名猶以鄆爲居自然不得書公在幹侯也今鄆人潰散公無所入羈旅他國國非其有故書公在以系一國之事是聖人至意深淺各有所出豈但徵過哉公𨿽有過不若季氏之悖也其寧縱釋季氏専攻公身而已

夏六月庚辰晉侯去疾卒秋八月晉頃公【頃音傾】左傳夏六月晉頃公卒秋八月鄭遊吉弔且送魏獻子使士景伯詰之曰悼公之喪子西弔子蟜送今吾子無貳何故【弔共使】對曰諸侯所以歸晉君禮也禮也者小事大大字小之謂事大在共其時命字小在卹其所無以敝邑居大國之間共其職貢與其備禦不虞之患豈防共命【言不敢防共命以所備禦者多不及辦之】先王之制諸侯之喪士弔大夫送惟嘉好聘享三軍之事於是乎使卿晉之喪事敝邑之間先君有所助執紼【挽索】矣若其不間𨿽士大夫有所不獲數矣大國之恵亦慶其加而不討其乏明底其情取備而已以爲禮也靈王之喪我先君簡公在楚我先大夫印段實往敝邑之少卿也王吏不討卹所無也今大夫曰女盍從舊舊有丰有省不知所從從其丰則寡君幼弱是以不共從其省則吉在此矣惟大夫圗之晉人不能詰

冬十有二月吳滅徐徐子章羽奔楚【羽公作禹】

左傳吳子使徐人執掩余使鐘吾人執燭庸【二十七年奔故】二公子奔楚楚子大封而定其徙【大封與土田定其所徙之居】使監馬尹大心逆吳公子使居養【二子奔楚楚逆之於竟也養卽所封之邑】莠尹然左司馬沈尹戌城之【城養】取於城父與胡田【胡子之地】以與之將以害吳也子西諫曰吳光新得國而親其民視民如子辛苦同之將用之也若好吳邊疆使柔服焉猶懼其至吾又疆其讎以重怒之無乃不可乎吳周之冑裔也而棄在海濵不與姬通今而始大比於諸華光又甚文將自同於先王【先王謂太王王季亦自西戎始】不知天將以爲虐乎使翦喪吳國而封大異姓乎其抑亦將卒以祚吳乎其終不逺矣我盍姑億吾鬼神而寧吾族姓以待其歸將焉用自播揚焉王弗聽吳子怒冬十二月吳子執鐘吾子遂伐徐防山以水之【防壅山水以灌徐】己卯滅徐徐子章羽斷其發【自刑示懼】攜其夫人以逆吳子吳子唁而送之使其邇臣從之遂奔楚楚沈尹戌帥師救徐弗及遂城夷使徐子處之【夷城父也】吳子問於伍員曰初而言伐楚余知其可也而恐其使余往也又惡人之有餘之功也今余將自有之矣伐楚何如對曰楚執政眾而乖莫適任患若爲三師以肄【勞也】焉一師至彼必皆出彼出則歸彼歸則出楚必道敝亟肄以罷之多方以誤之旣罷而後以三軍繼之必大克之闔廬從之楚於是乎始病啖氏曰徐子名者初已服吳子唁而送之非能自奔也常山劉氏曰齊滅譚楚滅狄滅溫君奔皆不名者彊暴加於小弱力不能勝而奔義未絕也訴於天子方伯則理可申而國可復豈可遽絕之哉章羽旣已服吳而後奔楚則旣降矣安有興復之志哉故名之以著其絕也

三十有一年春王正月公在幹侯

左傳言不防內外也杜氏曰公內不容於臣子外不容於齊晉所以久在幹侯

季孫意如防晉荀躒於適歷

杜氏曰季氏出其君而納邾快黒肱卒大夫防晉宋滕薛晏然如二君矣君在外𨿽卿有事不書必有諸侯之事而後書故文公在晉敖防垂隴襄公在晉宿防邢丘皆伯令也昭公在幹侯意如防適歷非諸侯之事也則何以書以晉之釋君而助臣也士鞅防諸侯之大夫於扈將以納公取貨於季而遂不果荀躒復爲此防昭公所以死於外也防昭之際大夫無君之禍晉人爲之也

夏四月丁巳薛伯谷卒

晉侯使荀躒唁公於幹侯

左傳夏四月季孫從知伯【荀躒】如幹侯子家子曰君與之歸一慙之不忍而終身慚乎公曰諾眾曰在一言矣君必逐之荀躒以晉侯之命唁公且曰寡君使躒以君命討於意如意如不敢逃死君其入也公曰君惠顧先君之好施及亾人將使歸糞除宗祧以事君則不能見夫人【謂季孫也】己所能見夫人者有如河荀躒掩耳而走曰寡君其罪之恐敢與知魯國之難【言恐獲不納君之罪今納而不入何敢復知耶】臣請復於寡君退而謂季孫君怒未怠子姑歸祭子家子曰君以一乘入於魯師季孫必與君歸公欲從之眾從者脇公不得歸

附左傳秋吳人侵楚伐夷侵潛六【皆楚邑】楚沈尹戌帥師救潛吳師還楚師遷潛於南岡而還吳師圍左司馬戍右司馬稽帥師救及豫章吳師還始用子胥之謀也

冬黒肱以濫來奔【肱公作弓】

左傳冬邾黒肱以濫來奔賤而書名重地故也君子曰名之不可不愼也如是夫有所【有地也】有名而不如其已以地叛𨿽賤必書地以名其人終爲不義弗可滅已是故君子動則思禮行則思義不爲利回不爲義疚【見義卽爲之】或求名而不得或欲蓋而名章懲不義也齊豹爲衛司冦守嗣大夫作而不義其書爲盜邾庶其莒牟夷邾黒肱以土地出求食而已不求其名賤而必書【春秋叛者多惟取三人來適魯者三人皆小國大夫故曰賤】此二物者所以懲肆而去貪也【物事也齊豹書盜懲肆也三叛人名去貪也】若艱難其身以險危大人而有名章徹攻難之士將奔走之若竊邑叛君以徼大利而無名貪冒之民將寘力焉是以春秋書齊豹曰盜三叛人名以懲不義也社氏曰黒肱邾大夫濫東海昌慮縣不書邾史闕文唐陳氏曰不曰邾史闕文二傳不言其闕互相穿鑿汪氏曰習於公谷而不得其義者或以爲通濫爲

國或以爲別乎邾皆妄說也齊楚大國且未嘗分其地以封子弟況蕞爾之邾乎苟別於邾而自爲國又何爲挾地以歸他國乎

十有二月辛亥朔日有食之

三十有二年春王正月公在幹侯

取闞

杜氏曰闞魯地在東平須昌縣東南公居幹侯遣人誘闞而取之張氏曰昭公之難叔孫如闞定公元年將昭公季孫使役如闞公氏將溝焉此魯地而公取之也蜀杜氏曰志公在外而得邑於季氏𨿽復得之如取諸外也杜氏曰公羊云不系邾婁諱亟也凡春秋書取地而不系國公羊皆以爲邾邑而諱亟抑何謬耶

夏吳伐越

左傳始用師於越也史墨曰不及四十年越其有吳乎【存亾之數不過三紀嵗星三周三十六嵗故曰不及四十年】越得嵗而吳伐之必受其凶【此年嵗在星紀星紀吳越之分也嵗星所在其國有福吳先用兵故受其凶】

秋七月冬仲孫何忌防晉韓不信齊髙張宋仲幾衛世叔申鄭國參曹人莒人薛人人小邾人城成周【世叔谷作太叔莒人下公有邾婁人谷有邾人】

左傳秋八月王使富辛與石張如晉請城成周【子朝之亂其餘黨多在王城敬王畏之徙都成周成周狹小故請城之】天子曰天降禍於周俾我兄弟並有亂心以爲伯父憂我一二親暱甥舅不遑啟處於今十年勤戍五年餘一人無日防之閔閔焉如農夫之望嵗懼以待時伯父若肆大惠復二文之業弛周室之憂徼文武之福以固盟主宣昭令名則餘一人有大願矣昔成王合諸侯城成周以爲東都崇文徳焉今我欲徼福假靈於成王修成周之城俾戍人無勤諸侯用寧蝥賊逺屏晉之力也其委諸伯父使伯父實重圗之俾我一人無徴怨於百姓而伯父有榮施先王庸之範獻子謂魏獻子曰與其戍周不如城之天子實云𨿽有後事晉勿與知可也從王命以紓諸侯晉國無憂是之不務而又焉從事魏獻子曰善使伯音【韓不信】對曰天子有命敢不奉承以奔告於諸侯遲速衰序於是焉在冬十一月晉魏舒韓不信如京師合諸侯之大夫於狄泉尋盟【尋平丘盟】且令城成周己丑士彌牟營成周計丈數揣髙卑度厚薄仞溝洫【度髙曰揣度深曰仞】物土方議逺邇【物相宜也相土之方面逺近之宜】量事期【知事幾時畢】計徒庸【知用幾人功】慮財用【知費幾財用】書餱糧【知用幾糧食】以令役於諸侯屬役賦丈【付所當城丈尺】書以授帥【帥諸侯之大夫】而效諸劉子韓簡子臨之以爲成命谷梁傳天子防諸侯不享覲天子之在者惟祭與

號故諸侯之大夫相帥以城之此變之正也

十有二月己未公薨於幹侯

左傳十二月公疾徧賜大夫【從公者】大夫不受賜子家子雙琥【玉器】一環一璧輕服【細好之服】受之大夫皆受其賜己未公薨子家子反賜於府人曰吾不敢逆君命也大夫皆反其賜書曰公薨於幹侯言失其所也趙簡子問於史墨曰季氏出其君而民服焉諸侯與之君死於外而莫之或罪也對曰物生有兩有三有五有陪貳故天有三辰【有三】地有五行【有五】體有左右【有兩】各有妃耦【陪貳】王有公諸侯有卿皆有貳也天生季氏以貳魯侯爲日久矣民之服焉不亦宜乎魯君世從其失季氏世修其勤民忘君矣𨿽死於外其誰矜之社稷無常奉君臣無常位自古以然故詩曰髙岸爲谷深谷爲陵【小雅】三後之姓於今爲庶主所知也昔成季友桓之季也文姜之愛子也始震而卜卜人謁之曰生有嘉聞其名曰友爲公室輔及生如卜人之言有文在其手曰友遂以名之旣而有大功於魯受費以爲上卿至於文子武子世增其業不廢舊績魯文公薨而東門遂殺嫡立庶魯君於是乎失國政在季氏於此君也四公矣民不知君何以得國是以爲君愼器【車服】與名【爵號】不可以假人胡氏一桂曰昭公幹侯之事人道非常之大變也史墨乃妄引陪貳之說而謂夫生季氏以貳魯侯夫天使季氏貳君何嘗使季氏逐君哉如墨言一歸之天道則亂臣賊子接迹於世矣其與春秋書公薨幹侯如靑天白日昭昭乎不可欺蔽以誅季氏不臣之罪者豈不大戾哉

春秋輯傳卷十一﹤經部﹐春秋類﹐春秋輯傳﹥

欽定四庫全書

春秋輯傳卷十二

明王樵輯

定公

元年春王三月

公羊傳定何以無正月正月者正卽位也無正月者卽位後也卽位何以後昭公在外得入不得入未可知也曷爲未可知在季氏也定哀多微辭主人習其讀而問其傳則未知己之有罪焉爾谷梁傳不言正月定無正也定之無正何也昭公之終非正終也定之始非正始也昭無正終故定無正始不言卽位防在外也孔氏曰凡新君初立必於歳首元日朝正於朝因卽攺元正位國史因書於防其或國有事故不得行卽位之禮國史亦書元年春王正月見此月公應卽位而有故不得隠莊閔僖四公元年無事而空書春王正月其義也此年不書正月者公卽位在六月故也傳稱昭公喪及壞隤公子宋先入則正月定公猶從防在幹侯不是卽位缺禮故不須書正月也

晉人執宋仲幾於京師【大夫專執於是始】

左傳春正月孟懿子防城成周【不書公未卽位】庚寅栽【設版築】宋仲幾不受功曰滕薛郳吾役也【欲使三國代受功役】薛宰曰宋爲無道絕我小國於周以我適楚故我常從宋晉文公爲踐土之盟曰凡我同盟各復舊職若從踐土若從宋亦惟命仲幾曰踐土固然【固曰從舊薛舊爲宋役】薛宰曰薛之皇祖奚仲居薛以爲夏車正奚仲遷於邳【下邳縣】仲虺【奚仲之後】居薛以爲湯左相若復舊職將承王官何故以役諸侯仲幾曰三代各異物薛焉得有舊【言居周世不得以夏殷爲舊】爲宋役亦其職也士彌牟曰晉之從政者新子姑受功歸吾視諸故府仲幾曰縱子忘之山川鬼神其忘諸乎【山川鬼神盟所告】士伯怒謂韓簡子曰薛徴於人宋徴於鬼宋罪大矣且已無辭而抑我以神誣我也必以仲幾爲戮乃執仲幾以歸三月歸諸京師城三旬而畢乃歸諸侯之戍齊髙張后不從諸侯公羊傳仲幾之罪何不蓑城也【若今以艸衣城是也】其言於

京師何伯討也伯討則其稱人何大夫之義不得專執也谷梁傳曰人何微之也不正其執人於尊者之所也不與大夫之伯討也李亷曰此條以事言之則以王事討有罪以義言之則大夫專執人於王側而不歸之王吏故春秋亦不與也公羊以爲大夫不得專執則是以京師爲伯討則非左氏序仲幾不受功之事則實以爲執以歸晉復歸諸京師則恐非事實矣楊士勛曰不書所歸惟舉其地者此晉自治之效是也按周衰諸侯不享覲天子之在者惟號與祭僅城成周諸侯之大夫猶相帥以從王事得變之正也晉人執宋仲幾於京師猶以王事討有罪亦得變之正也其歸諸王吏與自治皆不可知但旣執於京師則不可復雲歸之京師以大義而論則以王事執有罪固視其他之擅命者不同矣春秋不應捨仲幾而專苛議晉人也然則稱人蓋全之也稱君則不在防稱臣則嫌與大夫之專執也

夏六月癸亥公之喪至自幹侯戊辰公卽位

左傳夏叔孫成子【婼之子不敢】逆公之喪於幹侯季孫曰子家子亟言於我未嘗不中吾志也吾欲與之從政子必止之且聽命焉【眾事皆諮問子家子】子家子不見叔孫易幾而哭【幾哭防也不欲見叔孫故朝夕哭不同防】叔孫請見子家子子家子辭曰羈未得見而從君以出【出時成子未爲卿】君不命而薨羈不敢見叔孫使告之曰公衍公爲實使羣臣不得事君【逐季氏本公爲之謀季氏以公衍見爲大子欲並誣而廢之故云】若公子宋主社稷則羣臣之願也凡從公出而可以入者將惟子是聽子家子未有後季孫願與子從政此皆季孫之願也使不敢以告對曰若立君則有卿士大夫與守龜在羈弗敢知若從君者則貎而出者入可也【貎出謂以義從公與季氏無實怨】冦而出者行可也【與季氏爲冦讐者自可去】若羈也則君【昭公】知其出也而未知其入也羈將逃也喪及壞隤【徒回反】公子宋先入從公者皆自壞隤反六月癸亥公之喪至自幹侯戊辰公卽位【諸侯薨五日而殯殯則嗣子卽位癸亥昭公喪至五日殯於宮定公乃卽位】公羊傳癸亥公之喪至自幹侯則曷爲以戊辰之日然後卽位正棺於兩楹之間然後卽位子沈子曰定君乎國【定昭公之喪禮】然後卽位谷梁傳殯然後卽位也定無正見無以正也逾年不言卽位是有故公也【謂昭公在外故】言卽位是無故公也卽位授受之道也【先君見授後君乃受故須棺在殯乃言在位】先君無正終則後君無正始也戊辰公卽位謹之也定之卽位不可不察也公卽位何以日也戊辰之日然後卽位也癸亥公之喪至自幹侯何爲戊辰之日然後卽位也正君乎國然後卽位也【諸侯五日而殯今以君始死之禮治之故須殯而後言卽位】沈子曰正棺乎兩楹之間然後卽位也內之大事日卽位君之大事也其不日何也以年決者不以日決也此則其日何也著之也【欲有所見】何著焉逾年卽位厲【危也】也於厲之中又有義焉【先君未殯則後君不得卽位】未殯則𨿽有天子之命猶不敢況臨諸臣乎【以輕諭重也𨿽爲天子所召不敢背殯而往況君防未殯而行卽位之禮以臨諸臣乎】周人有喪魯人有喪周人弔魯人不弔周人曰固吾臣也使人可也魯人曰吾君也親之者也使大夫則不可也故周人弔魯人不弔以其下成康爲未久也君至尊也去父之殯而往弔猶不敢況未殯而臨諸臣乎按昭公有太子季氏以其與謀逐已廢之而立定公定公受位於賊曾不曰有先君之適在故亦如其意而書卽位比於桓宣夫豈與之亦以誅之也昭公薨至是閱七月矣已越葬期而喪始至喪至五日而定公始立蓋意如無君不以禮正先君後君之終始逆之緩立之緩皆不以時其惡著矣凡公卽位皆於遭喪明年之正月而定公以六月凡卽位皆於朔日故不待書日而定公書日凡歳首必書正月而此年無正月所以著定公之制於彊臣先君無正終已無正始也其義深切著明矣

秋七月癸巳葬我君昭公

左傳季孫使役如闞【口暫反】公氏將溝焉【闞魯羣公墓所在公氏春秋言氏猶如言家故謂公之墓地爲公氏季孫惡昭公欲溝絕其兆域不使與先君同】榮駕鵞曰【魯大夫榮成伯】生不能事死又離之以自旌也縱子忍之後必或恥之乃止季氏問於榮駕鵞曰吾欲爲君諡使子孫知之【爲惡諡】對曰生弗能事死又惡之以自信也將焉用之乃止秋七月癸巳葬昭公於墓道南孔子之爲司冦也溝而合諸墓

九月大雩

谷梁傳雩月雩之正也秋大雩非正也冬大雩非正也秋大雩雩之爲非正何也【冬禾稼旣成猶雩則非禮可知秋禾稼始苗嫌當須雨故問也】毛【地之所生謂之毛】澤【百谷之潤澤】未盡人力未竭未可以雩也雩月雩之正也月之爲雩之正何也其時窮人力盡然後雩雩之正也何謂其時窮人力盡是月不雨則無及矣是年不艾則無食矣啖氏曰雩者以祈雨也若待毛澤盡人力竭𨿽雨何救哉蓋傳以日月爲例故有此分別

立宮【羊譲反】

左傳昭公出故季平子禱於公九月立宮【昭公死於外季氏自以爲獲福】胡傳公伯禽之子曰立者不宜立也喪事卽逺有進而無退宮廟卽逺有毀而無立

冬十月隕霜殺菽

公羊傳何以書記異也此災菽也曷爲以異書異大乎災也【何氏日異者所以爲人戒也重異不重災君子所以貴教化而賤刑罰也周十月夏八月微霜用事未可殺菽】谷梁傳未可以殺而殺舉重【菽彊稼難殺舉殺菽則殺艸可知】可殺而不殺舉輕【僖三十三年冬十二月隕霜不殺艸是也】其曰菽舉重也【傳嫌獨殺菽不害餘物故以輕重別之】五行志曰災故言菽重殺谷一曰菽艸之難殺者也言殺菽知艸皆死也

二月春王正月

夏五月壬辰雉門及兩觀災【觀工煥反】

杜氏曰雉門公宮之南門兩觀闕也天火曰災何氏曰天子諸侯臺門天子外闕兩觀諸侯外闕一觀孔氏曰雉門公宮南門之中門也釋宮云觀謂之

闕周禮象魏鄭眾云象魏闕也劉熈釋名云闕在門兩旁中央闕然爲道也【崔豹云蓋爲二臺於門外作樓觀於上】然則其上懸法象其狀魏魏然髙大謂之象魏使人觀之又謂之觀也是觀與象魏闕一物而三名也觀與雉門俱災則兩觀在雉門之兩旁矣【何氏曰門爲主觀爲餙】蜀杜氏曰魯立雉門兩觀僭天子也魯之僭禮聖人譏之必因其事而托義焉李亷曰公谷惑於桓宮僖宮災不言及遂謂災起兩觀春秋不以微及大故後言之此說非也桓僖二廟分明故不必言及此若不言及則嫌於雉門之兩觀獨災耳文法合如此何疑

秋楚人伐吳

左傳桐叛楚【桐小國廬江舒縣西南有桐鄕】吳子使舒鳩氏【楚屬國】誘楚人曰以師臨我【教舒鳩誘楚使以師臨吳】我伐桐爲我使之無忌【吳伐桐僞若畏楚師之臨已而爲伐其叛國以取媚使楚不忌吳所謂多方以誤之】秋楚囊瓦伐吳師於豫章【從舒鳩言】吳人見舟於豫章【僞將爲楚伐桐】而潛師於巢【寔欲以擊楚】冬十月吳軍楚師於豫章敗之【楚不忌故】遂圍巢克之獲楚公子繁【守巢大夫】

冬十月新作雉門及兩觀

書新作侈而大之也雉門象魏之門其外爲庫門而臯門在庫門之外其內爲應門而路門在應門之內是天子之五門也魯有庫雉路其庫門似天子臯門其雉門似天子應門而設兩觀僭也災而不知以爲戒又作而新之故修舊不書【據西宮災復修不書】書新作雉門及兩觀以爲不警天變不正厥事之明鑑也災自雉門延及兩觀及魯人修之理合先門門者出入處也乃及兩觀門餙各據寔而書耳公谷彊生義皆非也

三年春王正月公如晉至河乃復

二月辛夘邾子穿卒

左氏載邾子卞急事殊屑不足錄也

夏四月

秋葬邾莊公

冬仲孫何忌及邾子盟於拔【拔公作枝】

薛氏曰魯大夫盟諸侯邾喪未期而爲防盟交失之附左傳蔡昭侯爲兩佩與兩裘以如楚獻一佩一裘於昭王昭王服之以享蔡侯蔡侯亦服其一子常欲之弗與三年止之唐成公【恵侯之後】有兩肅【所六反】爽【音霜駿馬名也】馬子常欲之弗與亦三年止之唐人或相與謀請代先從者許之飲先從者酒醉之竊馬而獻之子常子常歸唐侯蔡人聞之固請而獻佩於子常子常朝見蔡侯之徒命有司曰蔡君之久也官不共也明日禮不畢將死【遣蔡侯之禮】蔡侯歸及漢執玉而沈曰余所有濟漢而南者有若大川蔡侯如晉以其子元與其大夫之子爲質焉而請伐楚

四年春王二月癸巳陳侯吳卒

三月公防劉子晉侯宋公蔡侯衛侯陳子鄭伯許男曹伯莒子邾子頓子胡子滕子薛伯杞伯小邾子齊國夏於召陵侵楚【晉楚兵交止此】

左傳三月劉文公合諸侯於召陵謀伐楚也【文公王官伯也晉人假王命以討楚之久畱蔡侯故云】晉荀寅求貨於蔡侯弗得言於範獻子曰國家方危諸侯方貳將以襲敵不亦難乎水潦方降疾瘧方起中山【鮮虞】不服棄盟取怨無損於楚而失中山不如辭蔡侯吾自方城以來楚未可以得志祗取勤焉乃辭蔡侯晉人假羽旄於鄭鄭人與之【析羽爲旌王者遊車之所建鄭私有之因謂之羽旄借觀之】明日或斾以防【或賤者也繼旐曰斾令賤人施其斾執以從防示卑鄭】晉於是乎失諸侯按是時晉楚之徳相似也其大夫用事而貪於賄又相似也諸侯兩貳而夷侈無厭縣視與國至以一裘一馬拘唐蔡之君三年而後遣蔡昭侯乃隠太子之子也於是赫然奮其讎恥之志指漢而誓沈玉而濟如晉請師以伐楚晉爲之請命於天子天子爲之特使其老以臨之大合十有八國之君蔡陳鄭許頓胡素屬於楚齊桓晉文之所不能一時悉致而今皆在於防可謂盛矣若能奉辭伐罪仗義必往於以服楚而諸侯之散者復合豈不多於齊桓召陵之功哉而柰之何晉大夫皆材也求貨弗得遂辭蔡人潛掠楚境而還是以伐號召而以侵終之故春秋從其實而書之其亦不待貶絕而罪惡見矣繼此而蔡以吳師入郢夫蠻夷自相攻其常事也惟中國失救患之義而外裔借之於是始爭衡於上國若楚討徴舒而縣陳吳救蔡而入郢是已或曰是役劉子爲之也劉子定內難復辟於周而楚納子朝故合諸侯以侵楚也明年王人殺子朝於楚不可謂之無功而書侵者侵淺事也不敢深犯紀實耳齊桓以八國伐楚而楚來盟晉文以四國戰楚而楚大敗今三倍於桓五倍於文才一侵而退卒之救蔡敗楚之功乃出於吳終春秋之世諸夏不振吳越爭長其機實失於此

夏四月庚辰蔡公孫姓帥師滅沈以沈子嘉歸殺之【姓音生後同公作歸】

左傳沈人不防於召陵晉人使蔡伐之夏蔡滅沈按沈不防於召陵者與楚故也晉求貨於蔡而蔡攜假羽旄於鄭而鄭貳大合諸侯以伐楚不能損楚之毫毛而潛蹤略竟又肆虐於逺弱之小國蔡屢爲楚所滅不思己之視楚猶沈視蔡也而借晉威以棄不道又如此故書滅書殺以著其罪也

五月公及諸侯盟於臯鼬【鼬由又反臯鼬公作浩油】

左傳衛子行敬子【衛大夫】言於靈公曰防同難其使祝鮀【大祝子魚】從及臯鼬將長蔡於衛【欲令蔡先衛防】衛侯使祝鮀私於萇曰聞諸道路不知信否若聞蔡將先衛信乎萇曰信蔡叔康叔之兄也先衛不亦可乎子魚曰以先王觀之則尙徳也昔武王克商成王定之選建明徳以藩屏周故周公相王室以尹天下於周爲睦武王之母弟八人周公爲太宰康叔爲司冦聃季爲司空五叔無官豈尙年哉【五叔管叔鮮蔡叔度成叔武霍叔處毛叔聃也】萇說告劉子與範獻子謀之乃長衛侯於盟王伯厚曰是年三月防於召陵蔡侯已在衛侯之上五月盟不序諸侯經無長衛之文傳不足信也陸氏曰重言諸侯劉子不與盟也程子曰公以不獲見於晉故因防而求盟焉【受國於季氏故因不獲見於晉而懼】則此盟公意也故書公及按齊桓召陵之師伐楚不戰而楚服故書伐書屈完來盟於師盟於召陵以美之今召陵之師名曰伐楚實不能伐而空還楚人亦不遣一介行李問師來之故故書侵書諸侯自盟於臯鼬以陋之杜氏曰繁昌縣東南有城臯亭復稱公者防盟異處故

伯成卒於防【成公作戊】

不言卒於師者不成乎伐楚也

六月葬陳惠公

許遷於容城

秋七月公至自防

不敢侵楚譏無功也

劉捲卒【捲音權】

杜氏曰卽劉蚠奉命出盟召陵死則天王爲告同盟故不具爵趙氏曰畿內諸侯不同列國故不言劉子捲卒亦譏來赴故書之劉氏曰王者之制內諸侯祿也外諸侯嗣也故生稱爵其祿也卒稱名從正也葬稱公主人之事也髙氏曰召陵防罷而卒則知臯鼬之盟以疾不與也

葬杞悼公

楚人圍蔡

左傳楚爲沈故圍蔡何氏曰囊瓦稱人者罪重異於凡圍也

晉士鞅衛孔圉帥師伐鮮虞【圉公作圄】

召陵之役荀寅謂無損於楚而失中山故玆蔡圍不救而伐鮮虞也

葬劉文公

李亷曰天子三公稱公曽爲三公而有土爲畿內諸侯者亦曰公皆以其地配公字言之若祭公周公州公之類是也天子卿大夫爲畿內諸侯者皆曰子溫子劉子單子尹子之類是也然周末畿內諸侯卒皆諡公如成肅公單平公春秋因劉文公之葬特書以志其僭耳生稱劉子卒稱劉捲葬稱劉文公皆聖人謹嚴之筆也而何氏注公羊乃以其稱公之故而謂劉子本外諸侯入爲天子大夫故上系采邑下系本爵其說無據不可從

冬十有一月庚午蔡侯以吳子及楚人戰於栢舉楚師敗績楚嚢瓦出奔鄭【栢舉公作伯莒谷作伯舉】

左傳伍員爲吳行人以謀楚楚之殺郤宛也伯氏之族出伯州犁之孫嚭【普鄙反】爲吳太宰以謀楚楚自昭王卽位無歲不有吳師蔡侯因之以其子幹與其大夫之子爲質於吳冬蔡侯吳子唐侯伐楚【唐侯不書兵屬於吳蔡】捨舟於淮汭【吳乘舟從淮來過蔡而捨之】自豫章與楚夾漢【豫章漢東江北地名後徙江南】左司馬戍謂子常曰子防漢而與之上下【欲遮使勿渡】我悉方城外以毀其舟【毀吳所捨舟】還塞大隧直轅冥阨【三者漢東之隘道】子濟漢而伐之我自後擊之必大敗之旣謀而行武城黒謂子常曰【黒楚武城大夫】吳用木也我用革也【用軍器】不可久也不如速戰史皇【楚大夫】謂子常楚人惡子而好司馬【沈尹戍】若司馬毀吳舟於淮塞城口而入【城口三隘道之總名】是獨克吳也子必速戰不然不免乃濟漢而陳自小別至於大別【二別在江夏界】三戰子常知不可【知吳不可勝】欲奔史皇曰安求其事【求知政事】難而逃之將何所入子必死之初罪必盡說【言致死以克吳可以免貪賄致冦之罪】十一月庚午二師【吳楚師】陳於栢舉闔廬之弟夫槪王晨請於闔廬曰楚瓦【子常名】不仁其臣莫有死志先伐之其卒必奔而後大師繼之必克弗許夫槪王曰所謂臣義而行不待命者其此之謂也今日我死楚可入也以其屬五千先擊子常之卒子常之卒奔楚師亂吳師大敗之子常奔鄭史皇以其乘廣死公羊傳吳何以稱子夷狄也而憂中國其憂中國

柰何伍子胥父誅乎楚挾弓而去楚以干闔廬闔廬曰士之甚【言其爲賢士】勇之甚將爲之興師而復讐於楚伍子胥復曰諸侯不爲匹夫興師且臣聞之事君猶事父也虧君之義復父之讐臣不爲也於是止蔡昭公朝乎楚有美裘焉嚢瓦求之昭公不與爲是拘昭公於南郢數年然後歸之於其歸焉用事乎河【河非楚蔡之間時蓋北如晉請伐楚因祭河也】曰天下諸侯苟有能伐楚者寡人請爲之前列楚人聞之怒爲是興師使嚢瓦將而伐蔡蔡請救於吳伍子胥復曰蔡非有罪也楚人爲無道君如有憂中國之心則若時可矣於是興師而救蔡曰事君猶事父也此其爲可以復讐柰何曰父不受誅子復讐可也父受誅子復讐推刃之道也【一往一來曰推刃】杜氏曰師能左右之曰以皆陳曰戰大崩曰敗績吳爲蔡討楚從蔡計謀故書蔡侯以吳子言能左右之栢舉楚地按楚馮陵諸夏陳蔡尢被其毒蓋嘗滅而夷之爲縣其於蔡也誘般而殺之用隠太子於岡山逐朝吳出侯朱東國客死至吳又以囊瓦求美裘弗與拘於南郢數年而後歸之讐恥極矣故蔡侯吳發憤請師於晉晉不足與請師於吳吳子爲之興師大敗楚兵於柏舉囊瓦奔鄭於是蔡人累世之讐憾少伸矣春秋書蔡侯以吳子所以伸蔡也吳子親行君重於師故不得不書以吳子也楚陵中國二百年中國不能制天厭之假手於吳國幾亡然敝楚而吳繼之此聖人之所傷也春秋書蔡侯以吳子所以伸蔡侯之義正中國之討其曰以吳又以傷中國耳胡氏乃謂吳進而稱子爲善其伐楚解蔡圍成伯討之功失經意矣

庚辰吳入郢【郢公谷作楚】

左傳吳從楚師及淸發【水名】將擊之夫槪王曰困獸猶鬭況人乎若知不免而致死必敗我若使先濟者知免後者慕之蔑有鬭心矣半濟而後可擊也從之又敗之楚人爲食吳人及之奔食而從之敗諸雍澨五戰及郢【奔食食者走不陳故不在戰數】己卯楚子取其妹季芊畀我以出渉睢【睢水出新城昌魏縣東南至枝江縣入江是楚王西走】鍼尹固與王同舟王使執燧象以奔吳師【燒火燧系象尾以驚卻吳師】庚辰吳入郢以班處宮左司馬戍及息而還【息汝南新息也聞楚敗故還】敗吳師於雍澨傷初司馬臣闔廬【嘗在吳爲闔廬臣】故恥爲禽焉謂其臣曰誰能免吾首吳句卑曰臣賤可乎司馬曰我實失子可哉三戰皆傷曰吾不可用也已句卑布裳剄而裹之【司馬己死剄取其首】藏其身而以其首免楚子渉睢濟江入於雲中王寢盜攻之以戈擊王王孫由於以背受之中肩王奔鄖鐘建負季芊以從【鐘建楚大夫】由於徐蘇而從鄖公辛之弟懷將弒王曰平王殺吾父我殺其子不亦可乎【辛蔓成然之子昭十四年平王殺成然】辛曰君討臣誰敢讐之君命天也若死天命將誰讐鬭辛與其弟巢以王奔隨吳人從之謂隨人曰周之子孫在漢川者楚實盡之天誘其衷致罰於楚而君又竄之周室何罪君若顧報周室施及寡人以奬天衷君之恵也漢陽之田君實有之楚子在公宮之北【隨公宮也】吳人在其南子期【昭王之兄公子結】似王逃王而已爲王曰以我與之王必免隨人卜與之不吉乃辭吳曰以隨之辟小而宻邇於楚楚實存之世有盟誓至於今未攺若難而棄之何以事君執事之患不惟一人【一人楚王】若鳩【安集也】楚竟敢不聴命吳人乃退初伍員與申包胥【楚大夫】友其亡也謂申包胥曰我必復【報也】楚國申包胥曰勉之子能復之我必能興之及昭王在隨申包胥如秦乞師曰吳爲封豕長蛇以薦食上國虐始於楚寡君失守社稷越在艸莽使下臣告急曰夷徳無厭若鄰於君疆埸之患也逮吳之未定君其取分焉若楚之遂亡君之土也若以君靈撫之世以事君秦伯使辭焉曰寡人聞命矣子姑就館將圖而告對曰寡君越在艸莽未獲所伏下臣何敢卽安立依於庭墻而哭日夜不絕聲勺飲不入口七日秦哀公爲之賦無衣【秦風】九頓首而坐【無衣三章章三頓首】秦師乃出

五年春王三月辛亥朔日有食之【三月公作正月】

附左傳王人殺子朝於楚

夏歸粟於蔡

左傳以周亟矜無資公羊傳孰歸之諸侯歸之曷爲不言諸侯歸之離至不可得而序故言我也谷梁傳諸侯無粟諸侯相歸粟正也杜氏曰蔡爲楚所圍饑乏故魯歸之粟按二傳皆稱諸侯歸蔡粟然其略言之何也侵楚無功圍蔡不救及吳旣破楚入郢解蔡圍然後相率而歸之粟救災卹鄰從簡書之道固如是乎故略而不序見其事之末矣

於越入吳

左傳越入吳吳在楚也杜氏曰於發聲也孔氏曰公羊傳言越與於越立文不同事有褒貶左氏無此義越是南夷夷言有此發聲史官或正其名或從其俗越與於越史異辭無義例按於越猶云邾婁孔氏之說是也哀元年傳言吳之入楚也使召陳懷公懷公召國人而問焉逢滑對曰臣聞國之興也視民如傷是其福也其亡也以民爲土芥是其禍也楚𨿽無徳亦不艾殺其民吳日敝於兵暴骨如莽而未見徳焉天其或者正訓楚也禍之適吳其何日之有逢滑之言視史墨之言可謂徴於近而當於理要言不煩矣

六月丙申季孫意如卒

左傳六月季平子行東野【季氏邑】還未至丙申卒於房陽虎將以璵【音余】璠【音煩】斂【璵璠美玉君所佩】仲梁懷弗與【懷亦季氏家臣】曰攺步攺玉【昭公之出季孫行君事佩璵璠祭宗廟今定公立復臣位攺君步則亦當去璵璠】陽虎欲逐之告公山不狃【季氏臣費宰子泄也】不狃曰彼爲君也子何怨焉【爲君不欲使僣】旣葬桓子【意如子季孫斯】行東野及費子泄爲費宰逆勞於郊桓子敬之勞仲梁懷【時從桓子】仲梁懷弗敬【慢子泄】子泄怒謂陽虎子行之乎【行逐懷也】胡傳內大夫有罪見討則不書卒公子翚是也仲

遂殺惡及視罪與翚同而書卒者以事之變卒之也意如何以書卒見定公不討賊復以爲大夫全始終之禮也

秋七月壬子叔孫不敢卒

附左傳申包胥以秦師至秦子蒲子虎帥車五百乘【三萬七千五百人】以救楚子蒲曰吾未知吳道【道猶法術】使楚人先與吳人戰而自稷防之大敗夫槪王於沂【稷沂皆楚地】吳人獲防射【楚大夫】於柏舉其子帥奔徒【散卒】以從子西敗吳師於軍祥【楚地】秋七月子期子蒲滅唐九月夫槪王歸自立也以與王戰而敗【自爲吳王號夫槪】奔楚爲堂谿氏吳師敗楚師於雍澨秦師又敗吳師吳師居麇【地名】子期將焚之子西曰父兄親暴骨焉不能収又焚之不可【前年楚人與吳人戰多死麇中言不可並焚】子期曰國亡矣死者若有知也可以歆舊祀【言焚吳復楚則祭祀不廢】豈憚焚之焚之而又戰吳師敗又戰於公壻之谿【楚地名】吳師大敗吳子乃歸囚闉輿罷【楚大夫】闉輿罷請先【請先至吳】遂逃歸【遂逃歸楚言吳惟得楚一大夫復失之】乙亥陽虎囚季桓子及公父文伯【文伯桓子從父昆弟也陽虎欲爲亂恐二子不從故囚之】而逐仲梁懷冬十月丁亥殺公何藐【季氏族】己丑盟桓子於稷門之內【魯南城門】庚寅大詛逐公父歜【昌欲反卽文伯】及秦遄【市專反平子姑壻】皆奔齊楚子入於郢賞鬭辛王孫由於王孫圉鐘建鬭巢

申包胥王孫賈宋木鬭懷【九子皆從王有大功者】子西曰請捨懷也【以初謀欲弒王】王曰大徳滅小怨道也申包胥曰吾爲君也非爲身也君旣定矣又何求遂逃賞王將嫁季芊季芊辭曰所以爲女子逺丈夫也鐘建負我矣以妻鐘建以爲樂尹

冬晉士鞅帥師圍鮮虞

左傳報觀虎之役也【三年鮮虞獲晉觀虎】

六年春王正月癸亥鄭遊速帥師滅許以許男斯歸【速公作遫後同】

左傳春鄭滅許因楚敗也

二月公侵鄭

左傳周儋翩【子朝餘黨】率王子朝之徒因鄭人將以作亂於周鄭於是伐馮滑胥靡負黍狐人闕外【周六邑】二月公侵鄭取匡【鄭邑取匡不書歸之晉也】爲晉討鄭之伐胥靡也往不假道於衛及還陽虎使季孟自南門入出自東門【陽虎將逐三桓欲使得罪於衛】捨於豚澤衛侯怒使彌子瑕【衛嬖大夫】追之公叔文子老矣【公孫發】輦而如公曰尢人而效之非禮也昭公之難君將以文之舒鼎【衛文公之鼎】成之昭兆【寶龜】定之鞶鑑【鞶帶而以鏡爲餙也今西方羌胡猶然古之遺服】苟可以納之擇用一焉公子與二三臣之子諸侯苟憂之將以爲之質此羣臣之所聞也今將以小忿蒙舊徳無乃不可乎太姒之子惟周公康叔爲相睦也而效小人以棄之不亦誣乎天將多陽虎之罪以斃之君姑待之若何乃止按自宣公十八年書公伐之後魯無君者將八十年至是而侵鄭再侵齊一圍成皆書公豈公室能張而兵權在公哉三桓旣微陪臣執國命而挾公以行耳召陵之盟口血未幹而鄭受囊瓦之奔弱晉間楚之敗而滅許又黨王室之亂人加兵天子之六邑其罪大矣魯於是奉辭以伐之夫誰曰不可而陽虎之徒釁於勇嗇於禍以逞其私觀季孫獻俘於晉則魯安有奨王室之實哉故書侵以志其卑也

公至自侵鄭

是行也陽虎居中有異志焉往不假道還自南門入東門出以激怒於衛使微公叔文子之言公其危矣故致之

夏季孫斯仲孫何忌如晉

左傳夏季桓子如晉獻鄭俘也陽虎彊使孟懿子往報夫人之幣【聘禮執圭以致君命執璧以致享幣其於夫人則聘用璋享用琮聘君與夫人一使兼致之夫人不別使也陽虎欲困辱三桓並求媚於晉旣使桓子報聘晉君又別遣正卿報夫人聘】晉人兼享之【賤魯故不復兩設禮明經所以不備書】孟孫立於房外謂範獻子曰陽虎若不能居魯而息肩於晉所不以爲中軍司馬者有如先君獻子曰寡君有官將使其人鞅何知焉獻子謂簡子曰魯人患陽虎矣孟孫知其釁以爲必適晉故彊爲之請以取入焉按春秋於魯卿使鄰國變文書介副者二文十八年公子遂叔孫得臣如齊大夫擅廢立而君始失政也此年季孫斯仲孫何忌如晉陪臣執國命而大夫受制也二子專國而聽於陽虎行雲則行止云則止立於房外致請於範鞅佯爲陽虎道地而實以取入求哀於霸國吁何其衰也春秋之書皆欲以起問者見事情也附左傳四月己丑吳太子終累【闔廬子夫差兄】敗楚舟師子期又以陵師【陸軍】敗於繁揚令尹子西喜曰乃今可爲矣【知懼故也】於是乎遷郢於鄀【音若】而攺紀其政以定楚國六月晉閻沒戍周且城胥靡

秋晉人執宋行人樂祁犂

左傳秋八月宋樂祁言於景公曰諸侯惟我事晉今使不往晉其憾矣樂祁告其宰陳寅陳寅曰必使子往他日公謂樂祁曰惟寡人說子之言子必往陳寅曰子立後而行吾室亦不亡【知晉政多門往必有難】惟君亦以我爲知難而行也見混【樂祁子】而行趙簡子逆而飲之酒於緜上獻楊楯六十於簡子陳寅曰昔吾主範氏今子主趙氏又有納焉以楊楯賈禍弗可爲也己然子死晉國子孫必得志於宋範獻子言於晉侯曰以君命越疆而使未致使而私飲酒不敬二君不可不討也乃執樂祁

冬城中城

谷梁傳城中城者三家張也或曰非外民也陸氏曰三家張爲日久矣此時陽虎用事三家始衰何言張也入春秋過二百年矣城壞須築何譏外民哉杜氏曰公爲晉侵鄭故懼而城

季孫斯仲孫忌帥師圍鄆

杜氏曰鄆貳於齊故圍之何忌不言何闕文

附左傳陽虎又盟公及三桓於周社盟國人於亳社詛於五父之衢冬十二月天王處於姑蕕【周地】辟儋翩之亂也

七年春王正月

附左傳春二月周儋翩入於儀栗【周地】以叛齊人歸鄆陽關陽虎居之以爲政【鄆陽關皆魯邑中貳於齊齊今歸之不書虎專之】

夏四月

附左傳夏四月單武公【穆公子】劉桓公【文公子】敗尹氏於窮谷【尹氏復黨儋翩共爲亂也】

秋齊侯鄭伯盟於咸【諸侯始復特相盟】

左傳齊侯鄭伯盟於咸徵防於衛杜氏曰咸衛地陳氏曰特相盟自齊桓以來未之有也於是再見

諸侯無主盟矣是故石門志諸侯之合也於咸志諸侯之散也自是而後盟沙盟曲濮防安甫盟黃防牽防洮皆齊鄭糾合之事與隠公初年事相似

齊人執衛行人北宮結以侵衛齊侯衛侯盟於沙【公作沙澤】左傳衛侯欲叛晉諸大夫不可使北宮結如齊而私於齊侯曰執結以侵我齊侯從之乃盟於瑣【瑣卽沙也】杜氏曰陽平元城縣東南有沙亭此齊衛合黨之始自此以後次五氏次垂葭次渠蒢無非包藏禍心以圖晉爲事夫齊固伯國之餘業而衛亦中州之大國也使能修其徳政豈不足以自彊乃間晉楚之衰逞爲不義未幾而屈於彊吳曰旣不能令又不受命是絕物也涕泣而女於吳玆非不義之明效哉

大雩

齊國夏帥師伐我西鄙

左傳齊國夏伐我【齊叛晉故】陽虎禦季桓子公斂處父【孟氏家臣成宰公斂陽】禦孟懿子將宵軍齊師齊師聞之墮伏而待之【墮毀其軍以示弱而設伏兵】處父曰虎不圖禍而必死【言虎欲夜掩齊師入其伏內則己必殺虎】苫夷曰【季氏家臣】虎陷二子【季孟】於難不待有司余必殺女虎懼乃還不敗按昭公逐於季氏羈棲鄆邑惟齊是依而齊不能爲之出偏師向魯鄙問季氏之罪今間晉之衰結盟鄭衛加兵於魯覬覦代興是知時之或可而不知己之不可也見義不爲非分妄動無名棄好豈不愚哉

九月大雩

冬十月

附左傳冬十一月戊午單子劉子逆王於慶氏【慶氏守姑蕕大夫】晉籍秦送王己巳王入於王城館於公族黨氏【周大夫】而後朝於莊宮【莊王廟】

八年春王正月公侵齊公至自侵齊

左傳公侵齊門於陽州士皆坐列【言無鬭志】曰顏髙【魯人】之弓六鈞【百八十斤】皆取而傳觀之【言魯無軍政】

附左傳二月己丑單子伐谷城劉子伐儀栗【討儋翩之黨谷城在河南縣西】辛邜單子伐簡城劉子伐盂以定王室趙鞅言於晉侯曰諸侯惟宋事晉好逆其使猶懼不至今又執之是絕諸侯也將歸樂祁樂祁歸卒於大行【晉東南山】士鞅曰宋必叛不如止其屍以求成焉乃止諸州【晉地】

二月公侵齊

左傳公侵齊攻廩丘之郛主人焚衝【戰車】或濡馬褐【馬衣】以救之遂毀之【毀郛】主人出師奔

三月公至自侵齊

曹伯露卒

夏齊國夏帥師伐我西鄙

公防晉師於瓦公至自瓦

左傳晉士鞅趙鞅荀寅救我公防晉師於瓦杜氏曰將來救魯公逆防之救不書齊師已去瓦衛地東郡燕縣東北有瓦亭按不曰防士鞅而曰防晉師君不防大夫且重師也棐林之防不言趙盾而言晉師瓦之防言晉師而不書士鞅

秋七月戊辰陳侯桞卒

晉士鞅帥師侵鄭遂侵衛【士公作趙】

左傳晉師將盟衛侯於鄟澤【自瓦還就衛地盟】趙簡子曰羣臣誰敢盟衛君者【前年衛叛晉與齊簡子意欲摧辱之】渉佗成何曰我能盟之【二子晉大夫】衛人請執牛耳【盟用牛耳卑者執之尊者涖之衛侯自以當涖牛耳請晉大夫執之】成何曰衛吾溫原也焉得視諸侯將防渉佗捘【子對反擠也】衛侯之手及捥【血至捥】衛侯怒王孫賈趨進曰盟以信禮也有如衛君其敢不惟禮是事而受此盟也衛侯欲叛晉而患諸大夫王孫賈使次於郊大夫問故【問不入故】公以晉詬語之【詬恥也】且曰寡人辱社稷其攺卜嗣寡人從焉大夫曰是衛之禍豈君之過也公曰又有患焉謂寡人必以而子與大夫之子爲質大夫曰苟有益也公子則往羣臣之子敢不皆負羈絏以從將行王孫賈曰苟衛國有難工商未嘗不爲患使皆行而後可【欲以激怒國人】公以告大夫乃皆將行之行有日公朝國人使賈問焉曰若衛叛晉晉五伐我病何如矣皆曰五伐我猶可以能戰賈曰然則如叛之病而後質焉何遲之有乃叛晉晉人請攺盟弗許秋晉士鞅防成桓公【周卿士不書監帥不親侵也】侵鄭圍虫牢報伊闕也【六年鄭伐周闕外】遂侵衛

葬曹靖公

九月葬陳懷公

季孫斯仲孫何忌帥師侵衛

左傳晉故也

冬衛侯鄭伯盟於曲濮

杜氏曰結叛晉曲濮衛地

從祀先公

盜竊寶玉大弓

左傳季寤【季桓子之弟】公鉏極【公彌曽孫桓子族子】公山不狃【費宰】皆不得志於季氏叔孫輒【叔孫氏之庶子】無寵於叔孫氏叔仲志【叔孫帶之孫】不得志於魯故五人因陽虎陽虎欲去三桓以季寤更季氏以叔孫輒更叔孫氏己更孟氏冬十月順祀先公而祈焉辛卯禘於僖公【不於太廟者順祀之義當退僖公懼於僖神故於僖廟行順祀禮祭尊可以及卑後代之主宜上徙太廟而食今徙上世之主下祀僖廟凟也】壬辰將享季氏於蒲圃而殺之戒都車【都邑之兵車】曰癸巳至【將以壬辰夜殺季孫明日癸巳以都車攻二家】成宰公斂處父告孟孫曰季氏戒都車何故孟孫曰吾弗聞處父曰然則亂也必及於子先備諸與孟孫以壬辰爲期陽虎前驅林楚禦桓子虞人以鈹盾夾之陽越【虎從弟】殿將如蒲圃桓子咋謂林楚曰【咋詐同慙語也仕駕反杜云暫也】而先皆季氏之良也爾以是繼之【欲使林楚免已於難以繼其先人之良】對曰臣聞命後【猶晚也】陽虎爲政魯國服焉違之徴【猶速也】死死無益於主桓子曰何后之有而能以我適孟氏乎對曰不敢愛死懼不免主桓子曰往也孟氏選圉人之壯者三百人以爲公期【孟氏支子】築室於門外【托築室以聚眾實欲以備難】林楚怒馬及衢而騁陽越射之不中築者闔門有自門間射陽越殺之陽虎刼公與武叔【叔孫不敢之子州仇】以伐孟氏公斂處父帥成人自上東門入【魯東城之北門】與陽氏戰於南門之內弗勝又戰於棘下【城內地名】陽氏敗陽虎說甲如公宮取寶玉大弓以出捨於五父之衢寢而爲食其徒曰追其將至虎曰魯人聞余出喜於徴死何暇追余【喜於徵死言喜於得脫上文林楚言違之徴死懼適孟氏不成而徒速死也今適孟氏成則徵死之懼轉而爲喜矣故云然】從者曰嘻【嘆聲】速駕公斂陽在公斂陽請追之孟孫弗許陽欲殺桓子【欲因亂討季氏以彊孟氏】孟孫懼而歸之【不敢殺】子言【季寤】辧【猶周徧也】捨爵於季氏之廟而出【示無懼】陽虎入於讙陽關以叛【叛不書略家臣】公羊傳從祀者何順祀也文公逆祀去者三人【諫不從而去之】定公順祀叛者五人【諫不以禮去曰叛】谷梁傳貴復正也杜氏曰先公閔僖也將正二公之位次所順非一故通言先公胡傳蜀人馮山曰昭公至是始得從祀於太廟其說是也【三傳皆以爲順祀閔僖二公惟馮氏以爲從祀昭公於太廟】季氏逐君薨不得以時歸葬葬又絕其兆域在墓道之南則其主久未得從昭穆而祔祭矣陽虎將殺季孫始以其主從祀太廟蓋欲著季氏之罪以取媚於國人也薛氏曰從祀者何順祀也魯之祭也躋僖公外昭公從祀之始正其禮也【此兼用二說似優】劉氏曰陽虎將作亂而惡不得民心故於是爲小正以售其大不正立小義以遂其大不義也按旣正閔僖之逆祀使昭公果未從祀亦在所正可知矣凡祭而失禮則書祭名祭非失禮爲所舉革之事而書者則書事此義重從祀故直雲從祀先公而略其祭事也諸儒以爲不書禘事與日者爲事出陽虎而不正言之恐亦過矣公羊傳盜者孰謂謂陽虎也陽虎者曷爲者也季氏之宰也季氏之宰則微者也惡乎得國寶而竊之陽虎專季氏季氏專魯國陽虎拘季孫【何氏曰季孫逐昭公之後取其寶玉藏於其家陽虎拘季孫奪其寶玉季孫取玉不書者舉逐君爲重今按經書盜竊則明是取之公宮何說無據】孟氏與叔孫疊而食之睋【五多反】而鋟【且審反】其板【以爪刻其饋器之上蓋板】曰某月某日將殺我於蒲圃力能救我則於是至乎日若時而出臨南者陽虎之出也【姊妹之子爲出或雲從其家出而仕於公】禦之【禦季孫】於其乘焉【初上車時】季孫謂臨南曰【初上車時陽越未在故得私語】以季氏之世世有子子可以不免我死乎臨南曰有力不足臣何敢不勉陽越者陽虎之從弟也爲右【爲季孫車右】諸陽之從者車數十乘至於孟衢臨南投防而墜之【防馬捶也】陽越下取防臨南駷【素勤反】馬【振馬銜令馬走也】而由乎孟氏陽虎從而射之矢著於莊門【孟氏所入門名】然而甲起於琴如【地名】弒不成卻反舍於郊皆說【他防反】然息或曰弒千乘之主【季氏專魯國故云千乘之主】而不克捨此可乎陽虎曰夫孺子得國而已【夫指季孫也言季孫孺子耳得免而已不能圗已】如丈夫何睋而曰彼哉彼哉【望見公斂處父之師而曰彼哉彼哉再言之者切遽意】旣駕公斂處父帥師而至慬【其靳反】然後得免自是走之晉寶者何璋判白【判半也半圭曰璋白藏天子靑藏諸侯魯得郊天故錫以白】弓繡質【質拊也】靑純【純緣也謂緣甲也千嵗之靑】谷梁傳寶玉者何封圭【始封之圭】也大弓者武王之戎也周公受賜藏之魯蘓氏曰陽虎將殺季孫斯不勝而出取寶玉大弓於公宮以行其稱盜陪臣也寶玉大弓魯之分器也是時陽虎以鄆讙陰叛奔齊十年侯犯以郈叛及昭十二年南蒯以費叛皆以賤不書其書竊寶玉大弓何也分器重於地也分器重於地者賤貨而貴命也杜氏曰寶玉夏后氏之璜大弓封父之繁弱孔氏曰公羊傳曰寶者何璋判白弓繡質靑純

彼不知魯有先王分器謬爲言耳且所盜無知其並是妄也

九年春王正月

附左傳宋公使樂大心盟於晉且逆樂祁之屍辭僞有疾乃使向巢

夏四月戊申鄭伯蠆卒【蠆赦邁反公作囆】

得寶玉大弓

公羊傳何以書國寶也喪之書得之書谷梁傳惡得之得之堤下或曰陽虎以解眾也

六月葬鄭獻公

附左傳六月伐陽關【討陽虎也】陽虎使焚萊門【陽關邑門】師驚犯之而出奔齊請師以伐魯曰三家必取之【三加兵於魯】齊侯將欲許之鮑文子諫曰臣嘗爲於施氏矣【施氏魯大夫文子鮑國也成十七年齊人召而立之至今七十四年文子蓋九十餘矣】魯未可取也上下猶和眾庶猶睦能事大國而無天菑若之何取之陽虎欲勤齊師也齊師罷大臣必多死亡已於是乎奮其詐謀夫陽虎有寵於季氏而將殺季孫以不利魯國而求容焉親富不親仁君焉用之君冨於季氏而大於魯國玆陽虎所欲傾覆也魯免其疾而君又収之無乃害乎齊侯執陽虎將東之陽虎願東【陽虎將西奔晉知齊必反已故詐願東】乃囚諸西鄙盡借邑人之車鍥【若刻反刻也】其軸麻約而歸之【刻其軸使易毀折麻約刻處而歸之令人不覺欲追者不能及】載蔥【初江反】靈寢於其中而逃【蔥靈輜車名賈逹云衣車也有蔥有靈然則此車前後有蔽兩旁開蔥可以觀望蔥中竪木謂之靈其內容人臥】追而得之囚於齊又以蔥靈逃奔晉適趙氏

秋齊侯衛侯次於五氏

趙氏曰凡師駐曰次惡興師也【言非奉王命以討罪救亂而擅興】次猶不可【次者無所用但次止耳經猶譏之】況侵伐乎惟莊八年次於郎以俟陳人蔡人俟冦爲免譏耳卽明無冦而次是欲自爲冦也皆譏也今按齊侯衛侯次於五氏未見所用正趙氏所謂無冦而次是欲自爲冦也左氏言齊侯伐晉夷儀杜預謂不書伐者諱伐盟主以次告然襄二十三年書齊侯遂伐晉何不諱乎陳君舉又謂中國無霸春秋重絕晉故不言伐然文元年書衛人伐晉何以不重絕晉乎五氏晉地

秦伯卒

冬葬秦哀公

十年春王三月及齊平

夏公防齊侯於夾谷公至自夾谷【夾公谷作頰】

左傳夏公防齊侯於祝其實夾谷【夾谷卽祝其也】孔丘相【相防儀也】犂彌言於齊侯曰孔丘知禮而無勇若使萊人【齊所滅萊夷】以兵刼魯侯必得志焉齊侯從之孔丘以公退曰士兵之【以兵擊萊人】兩君合好而裔夷之俘以兵亂之非齊君所以命諸侯也裔不謀夏夷不亂華俘不幹盟兵不偪好於神爲不祥【盟將告神犯之爲不善】於徳爲愆義於人爲失禮君必不然齊侯聞之遽辟【婢亦反去也】之將盟【趙氏曰按經不書盟傳何得云盟蓋左氏欲以歸汶陽之田歸功於夫子故謬爲此說殊不知要而得之非聖人之正也故自遽辟之以下至齊侯將享公悉不取】齊人加於載書曰齊師出竟而不以甲車三百乘從我者有如此盟孔丘使玆無還揖對曰【無還魯大夫】而不反我汶陽之田吾以共命者亦如之張氏曰夾谷魯地漢東海祝其縣有夾山按陽虎奔齊請師以伐魯齊侯將許之以鮑文子之諌而止至是魯之君臣能用孔子魯國大治齊人慕義故今年三月及齊平而爲夾谷之防焉安得有使萊人以兵刼魯侯之事乎是防也聖人相禮將使兩國繼好謀闕惇於信義以從先王之典何以盟爲經言防而傳言盟足知其誣也其盟辭曰齊師出竟而魯以三百乘從是欲以邾滕視魯也及魯使玆無還答之則要其反我汶陽之田而已何其不倫乎使齊反汶陽之田則魯將爲齊役乎他書載景公之言曰魯以君子之道輔其君而子獨以夷狄之道教寡人晏嬰之言曰小人之謝過也以文君子之謝過也以質君已知過則謝之以質爾於是齊人歸田以謝過此爲是則左氏之說爲非矣

晉趙鞅帥師圍衛

齊人來歸鄆讙陰田【鄆公作運田上谷有之字】

公羊傳齊人曷爲來歸運讙陰田孔子行乎季孫三月不違齊人爲是來歸之杜氏曰三邑皆汶陽田也泰山博縣北有山陰田在其北也防夾谷孔子相齊人服義而歸魯田任公輔曰桓三年讙杜氏以爲魯地濟北蛇丘縣有讙亭而汶水經濟北至東平須昌入濟鄆卽昭公時齊取以居公者至是並以還魯二邑與陰俱在汶水北孔氏曰八年陽虎入於讙陽關以叛九年伐陽關陽虎奔齊其時虎以讙去鄆與陰亦從之家氏曰取濟西取汶陽書取不言歸以其仗大國而得之故書曰取歸濟西歸讙及闡歸疆也言歸不言來歸以其請之而後得非彼自歸也惟鄆讙陰書齊人來歸言齊人自以故疆來歸也聖人道化所感彊暴爲之革心有莫知其然而然者讀春秋至此可以信聖人之道不爲空言儒者之學果非無實也左氏所載玆無還之對陋矣

叔孫州仇仲孫何忌帥師圍郈【郈音後】

左傳初叔孫成子欲立武叔公若藐【叔孫氏之族】固諌曰不可成子立之而卒武叔旣定使郈馬正侯犯殺公若弗能其圉人【叔孫氏之圉人】殺公若侯犯以郈叛【犯以不能副武叔之命自懷疑懼而叛】武叔懿子圍郈弗克杜氏曰郈叔孫氏邑任公輔曰東平無塩縣東南有郈鄕

秋叔孫州仇仲孫何忌帥師圍郈【郈公作費】

左傳秋二子及齊師復圍郈弗克郈工師【掌工之官】駟赤謂侯犯曰居齊魯之間而無事【無所服事】必不可矣子盍求事於齊以臨民不然將叛侯犯從之齊使至駟赤爲之宣言於郈中【詐爲齊使言】曰侯犯將以郈易於齊齊人將遷郈民眾凶懼駟赤謂侯犯曰子不如易於齊齊人欲以此偪魯必倍與子地且盍多捨甲於子之門以備不虞侯犯曰諾乃多捨甲焉侯犯請易於齊齊有司觀郈將至駟赤使周走呼曰齊師至矣郈人大駭介侯犯之門甲以圍侯犯侯犯奔齊齊人乃致郈胡傳侯犯以郈叛不書書圍郈則叛可知矣再書二卿帥師圍郈則彊可知矣

宋樂大心出奔曹

左傳宋樂混【樂祁之子】謂桐門右師【右師樂大心混族父也】曰吾猶衰絰而子擊鐘何也【忿其不逆父防因責其無同族之恩】右師曰喪不在此故也旣而告人曰已衰絰而生子余何故捨鐘子明【混】聞之怒言於公曰右師將不利戴氏【樂氏載公族】不肯適晉將作亂也乃逐桐門右師

宋公子地出奔陳【地公作池後同】

左傳宋公子地有白馬四公嬖向魋魋欲之公取而朱其尾鬛以與之地怒使其徒扶魋而奪之母弟辰曰子爲君禮【辟君也】不過出竟君必止子公子地出奔陳公弗止

冬齊侯衛侯鄭遊速防於安甫【安甫公作鞌】

杜氏曰安甫地闕

叔孫州仇如齊

左傳武叔聘於齊【謝致郈也】齊侯享之曰子叔孫若使郈在君之他竟寡人何知焉屬與敝邑際故敢助君憂之【以致郈徳叔孫】對曰非寡君之望也所以事君封疆社稷是以【以猶爲也】敢以家勤君之執事夫不令之臣天下之所惡也君豈以爲寡君賜【言義在討惡非所以賜寡君】

宋公之弟辰曁仲佗石彄出奔陳【曁下公谷有宋字彄苦侯反】左傳辰爲地請弗聽辰曰是我迋【古況反欺也】吾兄也吾以國人出君誰與處冬母弟辰曁仲佗石彄出奔陳【佗仲幾子彄褚師段子】胡傳其弟云者罪宋公以嬖魋故奔其二弟無親親之恩曁云者罪辰以地故自絕於君又牽帥其大夫以出無尊君之義夫曁者不得已之詞又以見仲佗石彄身爲卿佐不能匡君靖難而爲辰所率與之俱奔無大臣之節也

十有一年春宋公之弟辰及仲佗石彄公子地自陳入於蕭以叛

夏四月

秋宋樂大心自曹入於蕭

左傳宋公母弟辰曁仲佗石彄公子地入於蕭以叛秋樂大心從之大爲宋患寵向魋故也杜氏曰蕭宋邑胡傳出奔陳則稱曁入於蕭以叛則稱及及非不得已之詞也非不得已而果於叛君則無首從之別其罪一施之故不稱曁而稱及四卿在蕭而大心自曹從之其叛可知矣故不書叛而曰入於蕭入逆詞也初宋蕭邑大夫蕭叔大心有功於宋封爲附庸楚滅之復爲宋邑

冬及鄭平叔還如鄭涖盟【還音族涖公谷作蒞】

左傳始叛晉也杜氏曰魯自僖公以來世服於晉至今而叛故曰始

十有二年春薛伯定卒

夏葬薛襄公

叔孫州仇帥師墮郈【墮許規反後同】

衛公孟彄帥師伐曹

季孫斯仲孫何忌帥師墮費【費音祕後同】

左傳仲由爲季氏宰將墮三都【費郈成】於是叔孫氏墮郈季氏將墮費公山不狃【費宰】叔孫輒帥費人以襲魯公與三子入於季氏之宮登武子之臺費人攻之弗克入及公側【至臺側】仲尼【時爲司冦】命申句須樂頎下伐之費人北國人追之敗諸姑蔑二子奔齊遂墮費公羊傳曷爲帥師墮郈帥師墮費孔子行乎季孫三月不違曰家不藏甲邑無百雉之城於是帥師墮郈帥師墮費雉者何五板而堵【八尺曰板】五堵而雉百雉而城【二萬尺凡周十一里三十三步二尺公侯之制也禮天子千雉伯七十雉子男五十雉天子周城諸侯軒城】何氏曰郈叔孫氏所食邑費季氏所食邑二大夫宰吏數叛患之以問孔子孔子曰陪臣執國命采長數叛者坐邑有城池之固家有甲兵之藏故也季氏說其言而墮之書者善定公任大聖復古制弱臣勢也不書去甲者舉墮城爲重蘓氏曰此孔子之所以聖也孔子以羈旅之臣得政數月而能以治世之禮律衰世之臣墮名都出藏甲而三桓不疑其害己此有不言而信不怒而威者矣夫孔子之聖見於行事至此爲無疑也

秋大雩

冬十月癸亥公防齊侯盟於黃【齊公作晉】

十有一月丙寅朔日有食之

公至自黃

十有二月公圍成公至自圍成

左傳將墮成公斂處父謂孟孫墮成齊人必至於北門【城在魯北竟故】且成孟氏之保障也無成是無孟氏也子僞不知我將不墮冬十二月公圍成弗克杜氏曰國內而書至者成彊若列國興動大眾故出入皆告於廟也朱子曰三家孟氏最弱季氏最彊彊者墮之而弱者反不可墮者彊者不覺而弱者覺之故也又曰費郈之叛薦爲叔季之害故叔季自欲墮之公斂在成方有功於孟氏則孟氏之不肯墮冝矣胡傳仲由爲季氏宰孔子爲魯司冦而不能墮成何也按是冬公圍成不克越明年孔子由大司冦攝相事然後誅少正卯與聞國政三月而商賈信於市男女別於途及齊人歸女樂孔子遂行然則圍成之時仲尼𨿽用事不能專魯國之政也使聖人得志行乎魯國以及期月則不待兵革而自墮矣【李氏亷曰胡氏引史記謂明年孔子由大司防攝相事至十四年然後行恐未然成不墮三家變矣聖人色斯舉矣安有明年攝相之事所以知其必無者考按經文明年無更敗起廢之事而築囿大搜必非聖人在位】仁山金氏曰按孔子生長於魯至是五十餘年天下之士多從之者魯之君臣豈有不知其賢者而未嘗能用孔子也定公之十年一旦起而用之莫有知其由者論語左氏皆不言其故獨孟子稱孔子於季桓子見行可之仕也而論語謂季桓子受女樂不朝孔子行是孔子此時之行藏系季桓子之用捨也何哉魯自三家四分公室而季氏取其二季氏專魯而魯公無民久矣使魯之君而欲用孔子豈能遽奪季氏之權以畀孔子季氏亦豈肯遜已之權以與孔子哉自定公初年季平子卒其家臣陽虎始用事五年執桓子囚之而專魯政辱之於屏防之於齊師且盟且詛九年又將享桓子而殺之僅而獲免當是時非惟魯國不可爲而季氏亦自不可支矣霜降水涸涯涘自見桓子於此亦謀所以爲靖亂興衰之計故舉孔子於公而試用之已而政聲四達齊歸侵地於是攝行相事墮三都夫三都者三家彊邑也當是時公山弗擾在費而郈侯犯之亂未久也三家之有三都已非公室之便而三都之爲三都至是亦非三家之便也故叔孫氏始墮郈繼而季桓子墮費已而孟孫氏不肯墮成圍之弗克其不肯墮成也公斂處父之言曰無成是無孟氏也然則無費是亦無季氏也而墮之當是時桓子之心未敢自計其私也夫三都已墮其二則成之不墮固亦未害然亦豈終不克墮哉夫子久之必有處矣旣而魯國方治而齊人歸女樂以沮之夫使孔子上下之交方固桓子之志未移則一女樂豈足以間之齊人素善謀功利者歸女樂而謂足以間魯之用孔子乎是殆必得其間矣季氏權臣也桓子捨己權以聽孔子而墮其名都以彊公室其中豈無介介者顧以衰敗之餘借之振起爲是降心以相從也今紀綱旣定外侮旣卻魯旣治矣桓子豈甘於終絀者縱桓子甘之季氏私人必有以爲不利者故其信任之意必已漸衰特未敢漸捨孔子而孔子顧亦無隙可行爾故齊人歸女樂以促之夫齊何懼於我而歸女樂於事可疑於禮不正有國者固不可防此爲鄰國所覘也使桓子而猶爲孔子之聽豈其受此受之已非矣而又君臣荒淫其中三日不朝此其心術蠧壞不復可與有爲而其心固亦已無孔子矣故孔子去之此夫子出處之本末事情也

十有三年春齊侯衛侯次於垂葭【谷無衛侯字葭公作瑕】

左傳春齊侯衛侯次於垂葭實郥氏【垂葭攺名郥氏髙平鉅野西南有郥亭郥古閴反】使師伐晉將濟河諸大夫皆曰不可邴意玆【齊大夫】曰可鋭師伐河內【今河內汲縣】傳【張戀反】必數日而後及絳絳不三月不能出河則我旣濟水矣乃伐河內齊侯皆斂諸大夫之軒惟邴意玆乘軒【以其言當】

夏築蛇淵囿

大搜於比蒲【比音毗】

衛公孟彄帥師伐曹

秋晉趙鞅入於晉陽以叛

左傳晉趙鞅謂邯鄲午曰歸我衛貢五百家吾捨諸晉陽午許諾【邯鄲廣平縣也午晉邯鄲大夫十年趙鞅圍衛衛人懼貢五百家鞅置之邯鄲今欲徙置晉陽晉陽趙氏邑】歸告其父兄父兄皆曰不可衛是以爲邯鄲【言衛以五百家在邯鄲常爲是故與邯鄲親】而置之晉陽絕衛之道也不如侵齊而謀之【侵齊則齊當來報欲因懼齊而徙則衛與邯鄲好不絕】乃如之而歸之於晉陽趙孟怒【不察其謀謂午不用命】召午而囚諸晉陽使告邯鄲人曰吾私有討於午也二三子惟所欲立遂殺午趙稷【午子】渉賔【午家臣】以邯鄲叛夏六月上軍司馬籍秦圍邯鄲邯鄲午荀寅之甥也荀寅範吉射之姻也【壻父曰姻荀寅子娶吉射女】而相與睦故不與圍邯鄲將作亂【攻趙鞅】董安於【趙氏臣】聞之告趙孟曰先偹諸趙孟曰晉國有命始禍者死爲後可也安於曰與其害於民寧我獨死【懼見攻必傷害民】請以我說【晉國若討可殺我以觧說】趙孟不可秋七月範氏中行氏伐趙氏之宮趙鞅奔晉陽晉人圍之按邯鄲午無罪而趙鞅專殺不忌其心已無君矣荀寅範吉射不請於君而擅伐之信有罪也鞅不愬於君而遽興晉陽之甲抗晉人之圍非叛而何是時彊臣皆彊其私邑以耦國無事則專土以自丰有事則據邑以背叛鞅之欲歸衛貢五百家於晉陽也封殖私邑之計也而邯鄲午慮絕衛親奉命不速鞅以午荀寅之甥荀寅範吉射之姻也疑午有貳心焉因是而遂殺之二家始禍蓋亦有執言矣鞅苟有人臣之禮聽君大夫平其曲直可也而遽入私邑以叛罪豈容誅哉谷梁子曰以者不以者也叛直叛也此說是也左氏謂荀範不與圍邯鄲將作亂又言董安於請先備諸而趙孟不肯始禍此皆趙氏之辭趙氏後有國而史家踵其緣餙之私言也不足信也吉射士鞅子

冬晉荀寅士吉射入於朝歌以叛【荀寅下公有吉字射食亦反又食夜反朝如字】

左傳範臯夷【範氏側室子】無寵於範吉射而欲爲亂於範氏梁嬰父嬖於知文子【荀躒】文子欲以爲卿韓簡子【韓起孫不信】與中行文子相惡【文子荀寅】魏襄子【魏舒孫曼多】亦與範昭子【士吉射】相惡故五子謀【範臯夷梁嬰父知文子韓簡子魏防子】將逐荀寅而以梁嬰父代之逐範吉射而以範臯夷代之荀躒言於晉侯曰君命大臣始禍者死載書在河【爲盟書沈之河】今三臣始禍而獨逐鞅刑已不鈞矣請皆逐之冬十一月荀躒韓不信魏曼多奉公以伐範氏中行氏弗克二子將伐公齊髙彊【子尾之子昭十年奔魯遂適晉也】曰三折肱知爲良醫惟伐君爲不可民弗與也我以伐君在此矣三家未睦【知韓魏】可盡克也克之君將誰與若先伐君是使睦也弗聽遂伐公國人助公二子敗從而伐之丁未荀寅士吉射奔朝歌杜氏曰朝歌屬汲郡汪氏曰朝歌衛之舊都衛徙楚丘朝歌後屬晉

晉趙鞅歸於晉

左傳韓魏以趙氏爲請十二月辛未趙鞅入於絳盟於公宮公羊傳此叛也其言歸何以地正國也其以地正國柰何晉趙鞅取晉陽之甲以逐荀寅與士吉射荀寅與士吉射曷爲者也君側之惡人也此逐君側之惡人曷爲以叛言之無君命也胡傳書歸者易詞也韓魏爲之請晉侯許之復而寅與士吉射去國出奔則無有難之者故其歸爲易矣三子之叛其罪一也鞅以有援故得復寅吉射以無助故終叛春秋書鞅歸於晉非與之也以罪晉侯縱失有罪無政刑耳趙氏曰公羊云以地正國也據禮無專土藏兵之義今乃欲以私邑之彊而正國則是末大而本小黜君而進臣也豈其然乎谷梁雲貴其以地反也豈有身歸而地不歸乎按晉六卿二荀氏荀寅中行氏也荀躒知氏也士氏卽範氏也荀士二家自此亡知氏春秋後亡故止韓趙魏三家分晉按趙鞅以地正國夫子正其叛臧武仲以防請後夫子正其要君誅不臣也公羊之言大失春秋之防矣叛臣專其私邑以地反亦非公家之有也何貴之有乎三家之簒自此始也桓四年天王使宰渠伯糾來聘桓殺君而立天討不加而反下聘也莊四年王使榮叔來錫桓公命終其世不誅又追命以寵之也晉曲沃以支子封是亦大夫也武公弒君簒晉而有之莊十六年王使虢公命曲沃伯以一軍爲晉侯有魯桓之命而後有曲沃之命有曲沃之命而後有魏趙韓之命其所由來者漸矣周之東遷惟晉焉依王不卹同姓爵其賊臣始於命曲沃而文侯之晉亡終於命三大夫而文公之晉亦亡左氏終於智伯通鑑始於三晉朱子詩有馬公托始先幾之感其以是夫

薛弒其君比【比如字】

胡傳稱國以弒者當國大臣之罪也孫復以爲舉國之眾皆可誅非矣三晉有國半天下若皆可誅刀鋸不亦濫乎頴川常秩曰孫復之於春秋動輒有罪蓋商鞅之法耳棄灰於道者有誅步過六尺者有罰其不卽人心逺矣王回以是尙秩此善譏復者

十有四年春魏公叔戍來奔

衛趙陽出奔宋【衛公谷作晉】

初衛公叔文子朝而請享靈公【欲令公臨其家】退見史防【史魚】而告之史防曰子必禍矣子富而君貪罪其及子乎文子曰然吾不先告子是吾罪也君旣許我矣其若之何史防曰無害子臣【能執臣禮】可以免富而能臣必免於難上下同之【言尊卑皆然】戍也驕【文子之子】其亡乎富而不驕者鮮吾惟子之見驕而不亡者未之有也戍必與焉及文子卒衛侯始惡於公叔戍以其富也公叔戍又將去夫人之黨【靈公夫人南子黨宋朝之徒】夫人愬之曰戍將爲亂春衛侯逐公叔戍與其黨故趙陽奔宋戍來奔附左傳梁嬰父惡董安於謂知文子曰不殺安於使終爲政於趙氏趙氏必得晉國盍以其先發難也討於趙氏文子使告於趙孟曰範中行氏𨿽信爲亂安於則發之是安於與謀亂也晉國有命始禍者死二子旣伏其罪矣敢以告趙孟患之安於曰我死而晉國寧趙氏定將焉用生人誰不死吾死莫矣乃縊而死趙孟屍諸市而告於知氏曰主命戮罪人安於旣伏其罪矣敢以告知伯從趙孟盟而後趙氏定祀安於於廟

二月辛巳楚公子結陳公孫佗人帥師滅頓以頓子牂歸【二月公作三月孫公作子佗徒何反牂子郎反公作牄七良反】

左傳頓子牂欲事晉背楚而絕陳好二月楚滅頓何氏曰不別以歸何國者明楚陳以滅人爲重頓子以不死位爲重

夏衛北宮結來奔

左傳公叔戍之故也按衛靈沈耳於閨戍陽岐途而出結又來奔婦之口可以出走婦之哲可以傾城可無戒夫

五月於越敗吳於檇李吳子光卒【敗必邁反下並同檇音醉公作醉】左傳吳伐越【報五年越入吳】越子句踐【句踐越王允常子也初少康之庻子封於防稽後二十餘世至允常】禦之陳於檇李句踐患吳之整也使死士再禽焉不動使罪人三行【戶郎反】屬劍於頸而辭曰二君有治臣姦旗鼓不敏於君之行前不敢逃刑敢歸死遂自剄也師屬之目越子因而伐之大敗之靈姑浮【越大夫】以戈擊闔廬傷將指【足大指】取其一屨還卒於陘去檇李七里【釋經所以不書滅】夫差使人立於庭【夫差闔廬嗣子】苟出入必謂己曰夫差而忘越王之殺而父乎則對曰惟不敢忘三年乃報越胡傳書敗者詐戰也杜氏曰檇李吳郡嘉興縣南醉李城通典蘇州

春秋吳國之都也其南百四十里與越分界昔吳伐越越子禦之於檇李則今嘉興縣之地史記世家闔廬十九年伐越句踐迎擊之檇李賈逵注云檇李越地

公防齊侯衛侯於牽【牽公作堅又作掔齊魯爲防止此】

左傳晉人圍朝歌公防齊侯衛侯於脾上梁之間【卽牽】謀救範中行氏析成鮒小王桃甲【二子晉大夫中行氏之黨】率狄師以襲晉戰於絳中不克而還士鮒奔周小王桃甲入於朝歌杜氏曰魏郡黎陽縣東北有牽城

公至自防

秋齊侯宋公防於洮

左傳範氏故也杜氏曰洮曹地

天王使石尙來歸脤

公羊傳石尙者何天子之士也【天子上士以名氏通】脤者何俎實也腥曰脤熟曰燔杜氏曰石氏尙名脤祭社之肉盛以蜃器以賜同姓諸侯親兄弟之國與之共福何氏曰禮諸侯朝天子助祭於宗廟然後受俎實

時魯不助祭而歸之故書以譏之按周魯之交止此書天王止此天子之在者惟祭與號歸脤之後無書焉王室益微矣

衛世子蒯聵出奔宋【蒯苦怪反聵五怪反】

左傳衛侯爲夫人南子召宋朝【南子宋女也朝宋公子舊通於南子靈公召之非在此年傳爲宋人歌而發端耳】防於洮太子蒯聵獻盂【邑名】於齊過宋野【就防獻之故自衛行而過宋野】野人歌之曰旣定爾婁豬盍歸吾艾豭【婁豬求子豬以諭南子艾豭諭宋朝艾老也】太子羞之謂戲陽速【太子家臣】曰從我而朝少君少君見我我顧乃殺之速曰諾乃朝夫人夫人見太子太子三顧速不進夫人見其色啼而走曰蒯聵將殺余公執其手以登臺太子奔宋按是時南子行不正而疑人之將圖已也則恆先事而去之公叔戍惡宋朝之徒則誣之曰戍將爲亂太子還自宋而朝少君見其顏色則誣之曰蒯聵將殺予皆無事狀而太子尢寃戲陽速之事蓋以疑爲實而增加之而傳者又信之也

衛公孟彄出奔鄭

左傳盡逐其黨故公孟彄出奔鄭自鄭奔齊太子告人曰戲陽速禍余戲陽速告人曰太子則禍余太子無道使余殺其母余不許將戕於余若殺夫人將以余說余是故許而弗爲以紓余死諺曰民保於信吾以信義也【使義可信不必信言】按傳曰男女有別夫婦有義而後父子親父子親而後君臣正豈不信哉衛靈公以寵南子恣其所欲爲之召宋朝而蒯聵至於欲殺夫人弗克而出奔身死而以孫爲嗣致據國拒父沿及再世皆父不父而子不子則以南子故也漢武帝溺於聲色遊燕後庭太子希得進見而巫蠱事起京師流血子父皆敗唐明皇以幸武恵妃而太子瑛鄂王瑤光王琚皆以母失職怨望而同日見殺然則男女無別夫婦無義而父子不親之爲徴也豈不明哉豈不明哉公叔戍太子蒯聵皆以欲正南子之亂而不知其道是以及難易曰幹母之蠱不可貞以剛承柔而治其壞當巽以入之使之身正事治而已若伸已剛陽之道遽然矯拂則傷恩所害大矣是時靈公陽位而陰才南子陰尊而不正以易言之固幹母之蠱之時也公叔戍欲去夫人之黨疾惡之正也而不免爲犯上世子蒯聵之命戲陽速羞惡之心也而不免爲作亂故曰爲人君父而不通春秋之義者必蒙首惡之名爲人臣子而不通春秋之義者必陷簒弒之罪君人者治教所出治莫先於刑家教莫先於太子許世子止不知嘗藥累及許君父子無相去之義況世子乎書曰衛世子蒯聵出奔宋其以首惡罪靈公而以亂易亂爲蒯聵之不子而不可以復世其國也豈不深切著明矣夫使戲陽速之事果行太子其得全乎將以速說其可免乎蒯聵𨿽不善謀不至是也太子旣無事狀而見逐又盡逐其黨其名曰將圖已也則不在一戲陽速明矣三顧不進疑之而遂實之益可見矣蓋夫人之忌太子而欲去之久矣此等特以加之罪爲之辭耳

宋公之弟辰自蕭來奔

大搜於比蒲【比音毗書搜止此】

何氏曰書大搜譏亟也大搜之禮五年一爲若數於此則書而譏亟若緩於此則書而譏罕張氏曰搜而邾子來防則公親搜矣而不書公以軍政不屬公也王伯厚曰三書搜於昭公之時兵權在大夫再書搜於定公之時兵權在陪臣

邾子來防公

杜氏曰防公於比蒲而不用朝禮故曰防何氏曰書者非邾子防人於都如入人都當修朝禮言公者不受於廟曲禮云諸侯相見於隙地曰防今乃防人於都故書而非之諸侯相過至竟必假途入都必朝隠十一年春滕侯薛侯來朝不言朝公者禮朝受之於大廟孝子謙不敢以己當之歸美於先君且重賔也莊二十三年夏蕭叔朝公譏受朝於外也

城莒父及霄【父音甫】

杜氏曰公叛晉助範氏故懼而城二邑此年無冬史闕文

附左傳冬十二月晉人敗範中行氏之師於潞獲籍秦髙彊又敗鄭師及範氏之師於百泉

十有五年春王正月邾子來朝

左傳春邾隠公來朝子貢觀焉邾子執玉髙其容仰公受玉卑其容俯【玉朝者之防】子貢曰以禮觀之二君者皆有死亡焉夫禮死生存亡之體也將左右周旋進退俯仰於是乎取之朝祀喪戎於是乎觀之今正月相朝而皆不度心已亡矣嘉事不體何以能久髙仰驕也卑俯替也驕近亂替近疾君爲主其先亡乎

鼷防食郊牛牛死攺卜牛

杜氏曰不言所食處舉死重也【公羊云曷爲不言其所食漫也謂食非一處以致死今杜不用】攺卜禮也趙氏曰常怪鼷防食郊牛致死上元二年因避地防稽時牛災小防噬牛才傷皮膚無不死者

二月辛丑楚子滅胡以胡子豹歸

左傳吳之入楚也胡子盡俘楚邑之近胡者楚旣定胡子豹又不事楚曰存亡有命事楚何爲多取費焉二月楚滅胡按召陵之防頓胡與焉去年滅頓今年滅胡討從晉也左氏之言未必實

夏五月辛亥郊

汪氏曰不書卜郊徐彥防云言郊則知卜吉可知夫正月攺卜牛若在滌三月則當以四月郊今郊於五月蓋卜以四月郊而不吉又卜五月必龜從而後郊也故但書攺卜牛不書卜郊經於卜郊不從則書之以譏凟卜卜而從則但書郊之過時以譏其慢耳

壬申公薨於髙寢

左傳夏五月壬申公薨仲尼曰賜不幸言而中是使賜多言者也谷梁傳髙寢非正也

鄭罕達帥師伐宋【罕公作軒】

左傳鄭罕達敗宋師於老丘【宋地】杜氏曰宋公子地奔鄭鄭爲之伐宋欲取地以處之

齊侯衛侯次於渠蒢【渠蒢公作蘧蒢蒢直居反】

左傳謀救宋也欲救宋則失久好之鄭欲弗救則失新附之宋故爲是觀望之役按五氏垂葭之次皆爲伐晉此次疑亦爲謀晉而出故明年伐晉

邾子來奔喪

公羊傳奔喪非禮也

秋七月壬申姒氏卒【姒谷作弋下同】

左傳不稱夫人不赴且不祔也公羊姒氏者何哀公之母也不稱夫人哀未君也谷梁傳弋氏卒妾辭也孔氏曰夫人初薨赴於同盟之國其辭當云夫人某氏薨是赴則成夫人也禮適妻祔於適祖姑妾祔於妾祖姑若得祔祖姑則亦成夫人矣此赴同祔姑皆是夫人之禮二者皆闕故不曰夫人薨劉氏曰左氏不稱夫人之說非也凡夫人始卒則史書之書之固云夫人矣不待赴祔而正其夫人也姒氏要爲妾母哀未成君故未備夫人之禮耳【僖宣昭卽位久故成風敬嬴齊歸皆以妾母尊爲夫人哀初立定公喪在殯故定姒卒不稱夫人葬不稱小君未備尊崇之禮也】

八月庚辰朔日有食之

九月滕子來防葬

杜氏曰諸侯防葬非禮也

丁巳葬我君定公雨不克葬戊午日下昃乃克葬【昃谷作稷】左傳葬定公雨不克襄【成也】事禮也【雨而防事若汲汲於欲葬】谷梁傳葬旣有日不爲雨止禮也雨不克葬喪不以制也乃急辭也不足乎日之辭也【趙氏曰按凡稱乃緩詞不得云急詳經意譏臣子緩慢耳】宣八年雨不克葬日中葬今日下昃乃葬則僅能葬而失虞之時也禮以葬日虞

辛巳葬定姒

左傳葬定姒不稱小君不成喪也杜氏曰公未葬而夫人薨煩於喪禮不赴不祔故不稱小君臣子怠慢也反哭於寢故書葬孔氏曰哀十二年孟子卒傳曰不反哭故不言葬小君是由反哭於寢故書葬也公羊傳定姒何以書葬未逾年之君也有子則廟廟則書葬胡傳公羊子曰有子則廟廟則書葬曾子問並有喪則如之何子曰葬先輕而後重其奠也其虞也先重而後輕【同時有父母之喪或祖父母之喪葬則先母而後父奠則先父而後母葬是奪情之事故先輕奠是奉養之事故先重虞亦奠之類也據此則葬當先定姒而乃後之當時之失】按左氏云不稱小君不成喪也非也若姒氏實夫人固當書夫人姒氏薨而後葬不稱小君明不成喪以責臣子可也今曰姒氏卒則非夫人也非夫人何足以見不成喪乎諸家皆以哀未逾年之君故定姒止書卒葬而不書夫人以薨小君以葬此皆因諸侯僣禮而爲之辭其實子𨿽逾年成君亦不得夫人其妾母也自成風以來妾母皆僣用夫人之禮故春秋亦從而書夫人薨書葬小君以著其非禮姒氏哀公之母定公之妾已君未君皆不得稱夫人卒曰姒氏卒葬曰葬定姒皆正名也非以未逾年不稱夫人小君而已逾年則可稱也

冬城漆

左傳書不時告也【杜氏曰實以秋城冬乃告廟魯知其不時故緩告書以示譏】汪氏曰他國有事或過時而告於魯豈有魯國城邑過時而告於廟可以揜其實乎此非人情也按漆本邾邑庶其以來奔者也城之蓋疑其貳於邾也昭公之世政在季氏待邾無道亟受其叛人與邑自定公爲拔之盟邾好復修終其世無犯焉邾人徳之故來防來朝又奔其喪禮𨿽過而情則眞也大之比小末世所難定公行之而邾子奔喪滕侯防葬推此以往爲善而人不悅附者未之有也定公旣薨三桓復啟釁此年兩大喪之後亟城漆元年伐邾二年取其田七年俘其君卒致吳人來伐齊取讙闡利未得而害隨之謀國如此三桓之罪哀公之惛也魯欲不削得乎

春秋輯傳卷十二﹤經部﹐春秋類﹐春秋輯傳﹥

欽定四庫全書

春秋輯傳卷十三

明王樵輯

哀公

元年春王正月公卽位

楚子陳侯隨侯許男圍蔡

左傳春楚子圍蔡報柏舉也裏而栽【築墻立版謂之栽栽者竪木以約版也楚慮外人救蔡則己表裏受敵故築壘周匝去蔡城一里以圍之內置兵以攻蔡外慿壘以禦救者】廣丈髙倍【壘厚一丈髙二丈】夫屯晝夜九日【丁夫屯聚築壘晝夜九日而成】如子西之素【子西本計爲壘用九日成】蔡人男女以辧【男女各別系累而出降】使疆於江汝之間而還蔡於是乎請遷於吳杜氏曰隨世服於楚不通中國吳之入楚昭王奔隨隨侯免之卒復楚國楚人徳之使列於諸侯故得見經定六年鄭滅許此復見者蓋楚封之今按蔡人男女以辧則是降也使疆於江汝之間則遷其國也而獨書圍蔡何也滅不言入陳嘗縣之矣而不書曰滅入不言圍鄭入自皇門至於逵路矣而但書曰圍凡以存中國不使楚人盡其虐而滿其辭也聖人之微意也胡康侯謂蔡嘗以吳師入郢昭王奔隨壞宗廟徙陳器撻平王之墓楚至是而報之而春秋書之略者見蔡宜得報而楚子復讐之事可恕也噫此亦大失春秋之防矣入郢者吳也壞宗廟徙陳器撻其父之墓處其宮而欲妻其母者又吳也不能報吳而釋憾於蔡楚旣可笑矣乃春秋亦從而成之謂蔡宜得報而楚之復讐爲可恕不亦悖乎且誘殺蔡侯般而滅其國用隠太子於岡山以一裘之故拘昭侯於南郢數年而後歸蔡之讐楚豈下於入郢使若所爲者蔡人親爲之始可謂楚宜得報而蔡之復讐爲可恕今事出於吳而蔡無與蔡不能報而天假手於吳出乎爾者反乎爾正可以爲彊而無道之戒乃以復讐恕之孰謂春秋有是法哉康侯之言爲髙宗不復金讎而發也然宋則蔡也金則楚也欲勸其君以復讐而反恕敵人之遷虐於中國義則疎矣

附左傳吳王夫差敗越於夫椒【吳郡吳縣西南太湖中椒山】報檇李也遂入越越子以甲楯五千保於防稽【上防稽山也在防稽山陰縣南】使大夫種因吳太宰嚭以行成吳子將許之伍員曰不可臣聞之樹徳莫如滋去疾莫如盡昔有過澆【寒促子封於過】殺斟灌以伐斟鄩【二斟夏同姓諸侯】滅夏后相【相啟孫失國依於二斟復爲澆所滅】後緡【相妻】方娠逃出自竇歸於有仍【後緡有仍氏女也】生少康焉爲仍牧正惎【毒也】澆能戒【備也】之澆使椒【澆臣】求之逃奔有虞【舜後】爲之庖正虞思【有虞君】於是妻之以二姚【姚虞姓】邑諸綸【虞邑】有田一成【方十里】有眾一旅【五百人】能布其徳而兆【始也】其謀以收夏眾撫其官職【襄四年傳曰靡自有鬲氏收二國之燼以滅浞而立少康】使女艾【少康臣】諜【候也】澆使季杼【少康子後杼也】誘豷【澆弟】遂滅過【澆國】戈【豷國】復禹之績祀夏配天不失舊物今吳不如過而越大於少康或將丰之不亦難乎【言與越成是使越丰大】句踐能親而務施施不失人親不棄勞與我同壤而世爲仇讐於是乎克而弗取將又存之違天而長冦讐後𨿽悔之不可食已姬之衰也日可俟也介在蠻夷而長冦讎以是求伯必不行矣弗聽退而告人曰越十年生聚而十年教訓二十年之外吳其爲沼乎三月越及吳平吳入越不書吳不告慶越不告敗也

鼷防食郊牛攺卜牛夏四月辛巳郊【郊牛下谷有角字】

谷梁傳此該郊之變而道之也【該備也春秋書郊終於此故於此備說郊之變變謂郊非其時或牲被災害】於變之中又有言焉鼷鼠食郊牛角攺卜牛志不敬也郊牛日展觓【音求】角而知傷展道盡矣【展道𨿽盡所以備災之道不盡譏哀公不敬故致大變】郊自正月至於三月郊之時也夏四月郊不時也五月郊不時也夏之始可以承春以秋之末承春之始蓋不可矣九月用郊用者不宜用者也【在成十七年】郊三卜禮也四卜非禮也【僖三十一年襄十一年】五卜彊也【成十年】卜免牲者吉則免之不吉則否牛傷不言傷之者傷自牛作也故其辭緩【宣三年郊牛之口傷是也】全曰牲傷曰牛未牲曰牛有變而不郊故免卜牛也已牛矣其尙卜免之何也嘗置之上帝矣【在滌宮名爲帝牲】故卜而後免之不敢專也卜之不吉則如之何不免安置之系而待六月上甲始庀【匹爾反】牲【具新牲】然後左右之【隨所用也】又曰六月上甲始庀牲十月上甲始系牲十一月十二月𨿽有變不道也【以不妨郊故】待正月然後言牲之變【重其妨郊也】郊享道也貴其時大其禮其養牲𨿽小不備可也郊自正月至於三月郊之時也【有變乃志常事不書】我以十二月下辛卜正月上辛如不從則以正月下辛卜二月上辛如不從則以二月下辛卜三月上辛如不從則不郊矣【啖氏曰天子以冬至祭上帝又以夏之孟春祈谷於上帝禮行於郊故謂之郊魯以周公之故特得以孟春祈谷於上帝亦謂之郊郊皆用辛日故以二月卜三月上辛不吉則卜中辛又不吉則卜下辛所謂吉事先近日也谷梁曰云云非也若以冬至則不當卜若以夏之孟春則不當起周正而卜也】髙氏曰魯不當郊故天示變以警之而攺卜牛是違天也𨿽攺卜牛猶非郊時況公斬然在衰絰之中輒行天子之禮以見上帝可乎汪氏曰定公之薨未及小祥而僭行天子之郊禮釋凶服而從吉則爲不孝於親矧郊之祭也喪者不敢哭凶服不敢入國門今在喪而蕆事則爲不敬於天一舉而犯二不韙焉春秋書郊之失禮未有甚於此者也

附左傳夏四月齊侯衛侯救邯鄲圍五鹿吳之入楚也使召陳懷公懷公朝國人而問焉逢滑曰楚未可棄吳未可從陳侯從之及夫差克越乃修先君之怨秋八月吳侵陳

秋齊侯衛侯伐晉

左傳齊侯衛侯防於幹侯救範氏也伐晉取棘蒲吳師在陳楚大夫皆懼曰闔廬惟能用其民以敗我於柏舉今聞其嗣又甚焉將若之何子西曰二三子卹不相睦無患吳矣昔闔廬食不二味居不重席室不崇壇器不彤【丹也】鏤【刻也】宮室不觀【觀臺榭】舟車不飾衣服財用擇不取費【選取堅厚不尙細靡】在國天有菑癘親巡其孤寡而共其乏困在軍熟食者分而後敢食其所嘗者卒乘與焉勤卹其民而與之勞逸是以民不罷勞死知不曠【知身死不見曠棄】吾先大夫子常易之所以敗我也今聞夫差次有臺榭陂池焉宿有妃嬙嬪禦焉一日之行所欲必成玩好必從珍異是聚觀樂是務視民如讐而用之日新夫先自敗也已安能敗我

冬仲孫何忌帥師伐邾

附左傳冬十一月晉趙鞅伐朝歌【討範中行氏】

二年春王二月季孫斯叔孫州仇仲孫何忌帥師伐邾取漷東田及沂西田癸巳叔孫州仇仲孫何忌及邾子盟於句繹【漷火虢反又音郭沂魚依反句古侯反繹音亦書盟止此】

左傳春伐邾將伐絞【邾邑】邾人愛其土故賂以漷沂之田而受盟杜氏曰邾人以賂取之易也句繹邾地取邑盟以要之孔氏曰旣取其田慮後悔競故共盟以要之伐則三卿盟惟二卿者服防云季孫尊卿敵服先歸使二子與之盟谷梁傳取漷東田郭東未盡也及沂西田沂西未盡也【漷沂皆水名以其言東西則知其未盡也】三人伐而二人盟何也各盟其得也胡傳三人伐則曷爲二人盟盟者各盟其所得也莫彊乎季孫何獨無得季氏四分公室有其二昭公伐意如叔孫氏救意如而昭公孫陽虎囚桓子孟孫氏救桓子而陽虎奔今得邾田蓋季氏以歸二家而不取也

夏四月丙子衛侯元卒

左傳初衛侯遊於郊子南【靈公子郢】僕公曰余無子將立女不對他日又謂之對曰郢不足以辱社稷君其攺圖君夫人在堂三揖【卿大夫士】在下君命祗辱【言立適當以禮與內外同之今君私命事必不從適爲辱】夏衛靈公卒夫人曰命公子郢爲太子君命也對曰郢異於他子【言用意不同】且君沒於吾手若有之郢必聞之且亡人之子輒在乃立輒按甚矣衛靈公之惛也彼不恥召宋朝固不難逐蒯聵也蒯聵之奔於今四年惟罪狀未明故太子之位猶未絕而所欲立者猶未定也死而乃以遺命立郢宜郢之不肯居而後日蒯聵與輒之爭有所借口也非靈公之罪而何哉

滕子來朝

晉趙鞅帥師納衛世子蒯聵於戚

左傳六月乙酉晉趙鞅納衛太子於戚宵迷陽虎曰右河而南必至焉【是時河北流過元城界戚在河外晉軍已渡河故欲出河右而南】使太子絻【絻始發喪之服】八人衰絰僞自衛逆者【欲爲衛人逆故衰絰成服】告於門哭而入遂居之公羊傳戚者何衛之邑也曷爲不言入於衛父有子子不得有父也【何氏曰明父得有子而廢之子不得有父之所有故奪其國文孫氏曰言於戚者見爲輒所拒而不得入於衛耳】谷梁傳納者內弗受也帥師而後納者有伐也何用弗受也以輒不受也以輒不受父之命受之王父也信父而辭王父則是不尊王父也其弗受以尊王父也【江熈曰若靈公廢蒯聵立輒則蒯聵不得復稱世子稱蒯聵爲世子則靈公不命輒審矣從王父之言傳似失之】朱子曰靈公逐其世子蒯聵公薨而國人立蒯聵之子輒【輒實未嘗受靈公之命谷梁王父命之說非是】於是晉納蒯聵而輒拒之衛人以蒯聵得罪於父而輒嫡孫當立胡氏曰蒯聵欲殺母得罪於父而輒又據國以拒

父皆無父之人也其不可有國也明矣按鄭世子忽復歸於鄭明復正也齊小白入於齊明當有齊也今書晉趙鞅帥師納衛世子蒯聵於戚與公伐齊納糾晉人納捷菑於邾義同皆義弗受而彊致之納之者與見納者皆惡也義弗受以蒯聵欲殺母得罪於父也大臣與國人請於天王方伯斷以大義擇其所立則可輒與國人據國拒父則胥於亂矣故書帥師書納於戚見其見敵於衛亦以著輒與國人之罪也

秋八月甲戌晉趙鞅帥師及鄭罕達帥師戰於鐵鄭師敗績【鐵公作栗又作秩】

左傳秋八月齊人輸範氏粟鄭子姚【罕達】子般【駟】送之士吉射逆之趙鞅禦之遇於戚簡子誓曰範氏中行氏反易天明【不事君也】斬艾百姓欲擅晉國而滅其君寡君恃鄭而保焉今鄭爲不道棄君助臣二三子順天明從君命經徳義除詬恥在此行也甲戌將戰郵無卹【王良也】禦簡子衛太子爲右登鐵【丘名】上簡子巡列曰畢萬匹夫也七戰皆獲有馬百乘死於牖下羣子勉之死不在冦【言有命】鄭人擊簡子中肩太子救之以戈鄭師北太子復伐之鄭師大敗獲齊粟千車杜氏曰鐵衛地在戚城南按皆言帥師其眾敵也戰而書及以主及客也鄭黨叛人趙鞅以亂禦亂故春秋以趙鞅主乎是戰也

冬十月葬衛靈公

十有一月蔡遷於州來蔡殺其大夫公子駟

左傳吳泄庸如蔡納聘而稍納師師畢入眾知之【杜氏曰元年蔡請遷於吳中悔故因聘襲之】蔡侯告大夫殺公子駟以說哭而遷墓冬蔡遷於州來初武王封叔度於汝南上蔡蔡叔以叛誅成王復以封其子及平侯卒徙於新蔡至昭侯乃徙九江下蔡卽州來是也公子駟書大夫而稱國罪累上也放公孫獵書大夫而稱人言國亂無政而眾尸之也駟與獵其以請遷於吳爲非者乎

三年春齊國夏衛石曼姑帥師圍戚

公羊傳齊國夏曷爲與衛石曼姑帥師圍戚伯討也此其爲伯討柰何曼姑受命乎靈公而立輒以曼姑之義爲固可以拒之也輒者曷爲者也蒯聵之子也然則曷爲不立蒯聵而立輒蒯聵爲無道靈公逐蒯聵而立輒然則輒之義可以立乎曰可其可柰何不以父命辭王父命以王父命辭父命是父之行乎子也不以家事辭王事以王事辭家事是上之行乎下也谷梁傳此衛事也其先國夏何也子不圍父也不系戚於衛者子不有父也胡傳主兵者衛也何以序齊爲首罪齊人與衛之爲惡也輒𨿽由嫡孫得立然非有靈公之命安得云受之王父哉然則爲輒者柰何宜辭於國曰若以父爲有罪將從王父之命則有社稷之鎭公子在我焉得爲君以爲無罪則國乃世子之所有也天下豈有無父之國哉而使我立乎其位如此則言順而事成矣朱子答範伯崇書曰蒯聵父子之事其進退可否只看輒之心如何耳若有避父之心則衛之臣子以君臣之義當拒蒯聵而輔之來諭又云輒避位而聽於天子則恐有假手大夫以拒父而陰幸天子與己之心此似是於輒之處心緊要處看得未甚灑落所以如此故愚竊謂輒之心但當只見父子之親爲大而不可一日立乎其位自始至終只是一个逃而去之便無一事髙氏曰齊與晉爲仇若蒯聵入則衛從晉矣此齊所以助輒也李氏曰衛石曼姑圍戚與宋華元圍宋彭城事同彼宋事以晉首兵此衛事以齊首兵者不以子圍父也彭城書宋者正其爲宋也戚不書衛者不以子制父也謝氏得之劉氏曰杜氏言曼姑爲子圍父知其不義故推齊爲兵首非也春秋豈苟從告而爲不義者飾非乎襄陵許氏曰晉以君臣稱兵而齊爲臣伐君衛以父子爭國而齊助子圍父君子是以知齊之將亂也

夏四月甲午地震

五月辛卯桓宮僖宮災

左傳夏五月辛卯司鐸【宮名】火火逾公宮桓僖災孔子在陳聞火曰其桓僖乎【杜氏曰言桓僖親盡而廟不毀宜爲天所災】公羊傳此皆毀廟也其言災何復立也何以不言及【據雉門及兩觀】敵也【親過髙祖親疎適等】谷梁傳言及則祖有尊卑由我言之則一也【逺祖恩無差降如一故不言及】胡傳桓僖親盡其宮何以存季氏者出於桓立於僖世專魯政其諸以是而不毀與汪氏曰家語記孔子對陳侯之言曰禮祖有功而宗有徳故不毀其廟今桓僖親盡又無功徳季氏存之故天災及之然晉悼公初立朝於武宮頃公時獻俘於文宮則親盡不毀之廟無國無之故春秋特書桓僖災以示戒與

季孫斯叔孫州仇帥師城啟陽【啟公作開陸氏曰開者爲漢景帝諱也】杜氏曰魯黨範氏故懼晉比年四城啟陽今瑯邪開陽縣汪氏曰益都路沂州臨沂縣有故開陽城髙氏曰地在今沂州地近邾元年伐邾取邾田此備邾也非備晉也

宋樂髠帥師伐曹

薛氏曰討樂大心之亂也髙氏曰曹本屬宋旣而叛之

附左傳劉氏範氏世爲婚姻萇事劉文公故周與範氏趙鞅以爲討六月癸卯周人殺萇

秋七月丙子季孫斯卒

左傳秋季孫有疾命正常【桓子之寵臣】曰無死南孺子【桓子之妻】之子男也則以告而立之女也則肥也可季孫卒康子卽位旣葬康子在朝南氏生男正常載以如朝告曰夫子有遺言命其圉臣曰南氏生男則以告於君與大夫而立之今生矣男也敢告遂奔衛康子請退公使共劉【魯大夫】視之則或殺之矣乃討之召正常正常不反

蔡人放其大夫公孫獵於吳

冬十月癸卯秦伯卒

叔孫州仇仲孫何忌帥師圍邾

附左傳冬十月晉趙鞅圍朝歌師於其南荀寅伐其郛【伐其北郭圍】使其徒自北門入己犯師而出【使在外救己之徒擊趙氏圍之北門因外內攻得出】癸丑奔邯鄲十一月趙鞅殺士臯夷【範氏之族】惡範氏也【言遷怒】

四年春王二月【公作三月】庚戌盜殺蔡侯申【殺陸申志反公谷作弒】左傳蔡昭侯將如吳諸大夫恐其又遷也承【承音懲蓋楚言】公孫翩逐而射之入於家人而卒公羊傳弒君賤者窮諸人此其稱盜以弒何賤乎賤者也【賤於稱人者】賤乎賤者孰謂謂罪人也谷梁傳稱盜以弒君不以上下道道也【以上下道道者若衛州吁弒其君完之類】內其君而外弒者不以弒道道也【襄七年鄭伯將防中國其臣欲從楚不勝其臣弒而死不使夷狄之民加乎中國之君故曰鄭伯髠頑如防未見諸侯丙戌卒於鄵是不以弒道道也】春秋有三盜微殺大夫謂之盜非所取而取之謂之盜【如盜殺陳夏區夫盜竊寶玉大弓】辟中國之正道以襲利謂之盜【所謂夷狄之民】杜氏曰賤者故稱盜不言弒其君賤盜也按蔡昭侯以吳入楚爲楚所報請遷於吳而又中悔爲吳所脇乃殺大夫以說而卒遷於州來又放其大夫於吳諸大夫蓋已怨之至是又將如吳吳方逞其志諸大夫恐其復生事也潛使盜逐於塗而殺之經直書盜蓋以殺者則盜以主殺者則諸大夫不可得其主名也以事則在塗遇於倉猝入於家人而卒而不可詳詰也左氏何自而知其爲公孫翩哉蓋難信矣谷梁所謂不以上下道道者如閽不得君其君之比則可也稱盜者直言其人盜賊耳非不以上下道道而然也稱盜殺者以千乘之君爲盜所殺欲以見義故不言弒亦非內其君而外弒者不以弒道道也張洽謂弒者積漸之名蔡昭不道上得罪於大國下無道於其民忠謀不用無罪見殺故翩之事成於一旦春秋以盜殺書之所以見其幾於獨夫也此說尢穿鑿昭侯蓋亦足哀耳何詆之深乎盜賊之名一也谷梁有三盜之說亦非也公羊以賤乎賤者爲罪人亦無據按通鑑綱目書李輔國殺皇后張氏同此義陸氏曰蔡侯申今本皆如此按宣十七年蔡侯申卒是文侯也今昭侯是其元孫不容與髙祖同名未詳何者誤也

蔡公孫辰出奔吳

左傳文之鍇【蔡大夫】討翩殺之故逐公系辰而殺公系姓公孫旴【卽霍也】

葬秦惠公

宋人執小邾子

夏蔡殺其大夫公孫姓公孫霍

經無討賊之辭左傳與經不合

晉人執戎蠻子赤歸於楚【蠻公作曼音蠻】

左傳夏楚人旣克夷虎【夷虎蠻夷叛楚者】乃謀北方左司馬昄【普版反】申公壽餘葉公諸梁【三子楚大夫】致蔡於負函【音咸此蔡之故地人民楚因以爲邑致之者防其眾也】致方城之外於繒【才陵反】闗

【負函繒關皆楚地】曰吳將溯【音素逆流而上也】江入郢將奔命焉爲一昔之期襲梁及霍【梁霍蠻子之二邑三子防眾以備吳爲名而陰襲梁霍夜結期明日便發使不及知也】單浮余【楚大夫】圍蠻氏蠻氏潰蠻子赤奔晉陰地【陰地者河南山北自上雒以東至陸渾東西橫長其間非一邑】司馬起丰析與狄戎以臨上雒【楚司馬昄也析縣屬南鄕郡析南有丰鄕皆楚邑發此二邑人及戎狄以臨上雒】左師軍於菟【音徒】和【山在上雒東】右師軍於倉野【在上雒縣】使謂陰地之命大夫士蔑曰【特命大夫使總監陰地者】晉楚有盟好惡同之若將不廢寡君之願也不然將通於少習以聽命【少習商縣武關也將大開武關道以伐晉】士蔑請諸趙孟趙孟曰晉國未寧安能惡於楚必速與之士蔑乃致九州之戎【九州戎在晉陰地陸渾者】將裂田以與蠻子而城之【以詐蠻子】且將爲之卜【卜城】蠻子聽卜遂執之與其五大夫以畀楚師於三戶【今丹水縣北三戶亭】司馬致邑立宗焉以誘其遺民而盡俘以歸公羊傳赤者何戎曼子之名也其言歸於楚何【據執曹伯畀宋人不言歸於宋】子北宮子曰辟伯晉而京師楚也【嫌與伯執歸京師同文故辟其文而名之使若晉非伯執而赤微者】胡傳晉人云者罪之也蠻子赤何以名夷狄也無罪見執亦書名外之也文公執曹伯則曰畀宋人今此曷雲歸於楚歸於楚者猶曰京師楚也晉主夏盟爲日久矣不競至此春秋所惡【胡傳用公羊語而意不同胡傳優】

城西郛

杜氏曰備晉也

六月辛丑亳社災【亳步各反公作蒲】

公羊傳蒲社者何亡國之社也【何氏曰公羊以爲蒲者古國之名天子滅之以封伯禽取其社以戒諸侯使事上】社者封也【封土爲社】其言災何【據封土非火所能燒】亡國之社蓋揜之揜其上而柴其下【故火得燒之揜其上不受天气也柴其下不達地气也】蒲社災何以書記災也谷梁傳亳社者亳之社也亳亡國也【範氏曰殷都於亳武王克紂而班列其社於諸侯以爲亡國之戒】亡國之社以爲廟屏【立亳之社於廟之外以爲屏蔽左氏雲間於兩社】戒也【人君瞻之而知戒】其屋亡國之社不得達上也【必爲之作屋不使上通天也緣有屋故言災】程子曰書曰湯旣勝夏欲遷其社不可作夏社國旣亡則社自當遷湯存之以爲後戒故但屋之自王都以至國都皆有之記曰喪國之社屋之不受天陽也又曰亳社北牖使陰明也魯有亳社災屋之故有災此制計之必始於湯也

秋八月甲寅滕子結卒

冬十有二月葬蔡昭公

葬滕頃公

附左傳秋七月齊陳乞【僖子】施【多】衛寧跪救範氏庚午圍五鹿【晉邑】九月趙鞅圍邯鄲冬十一月邯鄲降荀寅奔鮮虞趙稷奔臨【晉邑】十二月施逆之遂墮臨國夏伐晉取邢任欒鄗逆畤陰人盂壺口【八邑晉地】防鮮虞納荀寅於柏人【今趙國柏人縣】

五年春城毗【頻夷反公作比又作芘】

杜氏曰備晉也

夏齊侯伐宋

晉趙鞅帥師伐衛

左傳春晉圍柏人荀寅士吉射奔齊夏趙鞅伐衛範氏之故也遂圍中牟

秋九月癸酉齊侯杵臼卒【杵公作處】

左傳齊燕姬【景公夫人】生子不成【未冠】而死諸子【庶公子】鬻姒【景公妾】之子荼嬖諸大夫恐其爲太子也言於公曰君之齒長矣未有太子若之何公曰二三子閒於憂虞則有疾疢亦姑謀樂何憂於無君【言羣臣若閒暇於國家憂虞之事則恐有疾疢不得爲樂今旣無憂虞又無疾疢亦且謀樂何憂乎無君】公疾使國惠子【國夏】髙昭子【髙張】立荼寘羣公子於萊秋齊景公卒冬十月公子嘉公子駒公子黔奔衛公子鉏公子陽生來奔【皆景公子在萊者】

冬叔還如齊【還音旋後同】

閏月葬齊景公

公羊傳閏不書此何以書喪以閏數也喪曷爲以閏數喪數略也谷梁傳不正其閏也何氏曰喪服大功以下以閏數恩殺故並閏數劉氏曰喪以年斷者不以閏數以月斷者則以閏數按成六年谷梁傳云閏月者附月之餘日也天子不以告朔而喪事不數也谷梁之意以爲大功以下及葬皆不數閏與公羊不同公羊謂九月五月三月之喪旣以月斷則得數閏是以葬亦數閏以天子七月諸侯五月大夫三月士逾月葬亦數月故也如谷梁之說是此葬齊景公自九月並理閏月爲五月而葬夫喪事不數之義春秋譏之故曰不正其閏也

六年春城邾瑕【公作葭】

杜氏曰備晉也任城亢父縣北有邾婁城髙氏曰瑕邾邑魯以不義彊城之聖人因其城而系之邾不與魯之擅並人土也汪氏曰邾瑕如魯濟之類魯有負瑕故稱邾以別之魯取不書恐如成之不見於經耳

晉趙鞅帥師伐鮮虞

左傳春晉伐鮮虞治範氏之亂也【四年鮮虞納荀寅於柏人】

吳伐陳

左傳復修舊怨也楚子曰吾先君與陳有盟不可以不救乃救陳師於城父

夏齊國夏及髙張來奔

左傳齊陳乞僞事髙國者每朝必驂乘焉所從必言諸大夫【所適必言諸大夫之罪過欲以交鬭之】曰彼皆偃蹇將棄子之命皆曰髙國得君必偪我盍去諸固將謀子子早圖之圖之莫如盡滅之需事之下也及朝則曰彼虎狼也見我在子之側殺我無日矣請就之位又謂諸大夫曰二子者禍矣恃得君而欲謀二三子曰國之多難貴寵之由盡去之而後君定旣成謀矣盍及其未作也先諸作而後悔亦無及也大夫從之夏六月戊辰陳乞鮑牧及諸大夫以甲入於公宮昭子聞之與惠子乘如公戰於莊敗【髙國敗也莊六軌之道】國人追之國夏奔莒遂及髙張晏圉【嬰之子】施來奔【圉施不書非卿】按世子國之本也大臣國之榦也齊景公廢長立少輕其國本屬諸髙國旣愚且懦故陳乞逐之如振槁葉而弒君立君皆在其手莫或敢難使景公早定樹子擇任忠賢則君君臣臣父父子子𨿽百陳氏豈能盜其國哉春秋書齊國夏髙張來奔於前陳乞弒其君荼於後其以爲輕其國本托國非人之戒者至明切矣

叔還防吳於柤【柤莊加反】

秋七月庚寅楚子軫卒

左傳秋七月楚子在城父將救陳卜戰不吉卜退不吉王曰然則死也再敗楚師不如死【此以卜戰而言前已敗於柏舉今卜戰不吉謂當敗是再敗】棄盟逃讎亦不如死【此以卜退而言】死一也其死讐乎【死於戰也】命公子申【子西】爲王不可則命公子結【子期】亦不可則命公子啟【子閭三子皆昭王兄】五辭而後許將戰王有疾庚寅昭王攻大防【陳地吳師所在】卒於城父子閭退曰君王捨其子而讓羣臣敢忘君乎從君之命順也立君之子亦順也二順不可失也【始而許立以從君終立君之子以不忘君故曰二順不可失】與子西子期謀潛師閉塗【不通外使】逆越女之子章【惠王】立之而後還是歲也有云如眾赤鳥夾日以飛三日楚子使問諸周太史周太史曰其當王身乎若禜之可移於令尹司馬【禜音詠禳祭】王曰除腹心之疾而寘諸股肱何益不谷不有大過天其夭諸有罪受罰又焉移之遂弗禜初昭王有疾卜曰河爲祟王弗祭大夫請祭諸郊王曰三代命祀祭不越望江漢睢漳楚之望也禍福之至不是過也不谷𨿽不徳河非所獲罪也遂弗祭

齊陽生入於齊齊陳乞弒其君荼【音徒又丈加反之如反公作捨】左傳陳僖子使召公子陽生陽生駕而見南郭且於【且於齊公子鉏在魯南郭】曰嘗獻馬於季孫不入於上乘故又獻此請與子乘之【畏在家人聞其言故欲二人共載以試馬爲辭】出萊門而告之故【魯郭門也】闞止知之【陽生家臣子我】先待諸外公子曰事未可知反與壬【陽生子簡公】也處戒之【使無泄言】遂行逮夜至於齊【故以昏至不欲令人知也】國人知之僖子使子士之母養之【隠於僖子家內子士母僖子妾】與饋者皆入冬十月丁卯立之將盟鮑子醉而往其臣差車【主車之官】鮑防曰此誰之命也陳子曰受命於鮑子遂誣鮑子曰子之命也鮑子曰女忘君之爲孺子牛而折其齒乎而背之也【景公嘗衘防爲牛使荼牽之頓地而折其齒】悼公【陽生】稽首曰吾子奉義而行者也若我可不必亡一大夫【言己可爲君必不怨鮑子】若我不可不必亡一公子【公子自謂也恐鮑子圖已】義則進否則退敢不惟子是從廢興無以亂則所願也鮑子曰誰非君之子乃受盟使胡姬【景公妾】以安孺子【安號也】如賴【齊邑】去鬻姒【荼之母】殺王甲拘江說囚王豹於句竇之丘【三子景公嬖臣荼之黨也】公使朱毛【齊大夫】告於陳子曰微子則不及此然君異於器不可以二器二不匱君二多難敢布諸大夫僖子不對而泣曰君舉不信羣臣乎以齊國之困【內有饑荒】困又有憂【外有兵革】少君不可以訪是以求長君庶亦能容羣臣乎不然夫孺子何罪毛復命公悔之【悔失言】毛曰君大訪於陳子而圖其小可也【大謂國政小謂殺荼】使毛遷孺子於駘【齊邑】不至殺諸野幕之下【野次幕下】葬諸殳冒淳【地名】杜氏曰弒荼者朱毛與陽生也而書陳乞所以明乞立陽生而荼見弒則禍由乞始也楚比劫立陳乞流涕【卽不對而泣以答君異於器不可以二之言】子家憚老皆疑於免罪故春秋明而書之以爲弒主公羊傳弒而立者不以當國之辭言之此其以當國之辭言之何【據齊公子商人弒其君捨而立氏公子】爲諼也此其爲諼柰何景公謂陳乞曰吾欲立捨何如陳乞曰所樂乎爲君者欲立之則立之不欲立則不立君如欲立之則臣請立之陽生謂陳乞曰吾聞子蓋將不欲立我也陳乞曰夫千乘之主將廢正而立不正必殺正者吾不立子者所以生子者也走矣與之玉節而走之【節信也析玉與陽生畱其半爲後當迎之防稱矯也奔不書未命】景公死而捨立陳乞使人迎陽生於諸【於諸寘也】其家除景公之喪【期而小祥服期者除】諸大夫皆在朝陳乞曰常之母有魚菽之祭【常陳乞子難言其妻故云常之母齊俗婦人首祭祀言魚豆示薄陋】願諸大夫之化我也【齊人語簡禮相過謂之化言欲以薄陋餘福共宴飲】諸大夫皆曰諾於是皆之陳乞之家坐陳乞曰吾有所爲甲【鎧】請以示焉諸大夫皆曰諾於是使力士舉巨囊而至於中霤諸大夫見之皆色然而駭開之則闖然【出頭貌】公子陽生也陳乞曰此君也已諸大夫不得已皆逡巡北面再拜稽首而君之耳自是往弒捨【李廉曰公羊當國之說非是至其載陳乞本末獨詳於左氏有以知春秋罪陳乞之大意】谷梁傳陽生入而弒其君以陳乞主之何也不以陽生君荼也其不以陽生君荼何也陽生正荼不正不正則其曰君何也荼𨿽不正已受命矣入者內弗受也荼不正何用弗受以其受命可以言弗受也【先君已命立之於義可以拒之】按以長少言則陽生正荼不正以受命言則荼受命陽生不受命直諸天王則國陽生之國也不直諸天王而自爲簒奪則是不有其先君之命也不有其先君之命是自絕於先君豈復得爲先君之子而稱公子也故齊小白以國無君而於次居長當立則不氏公子而氏國明當有國也陽生之入也荼𨿽不正已受命矣安得以爲於次居長而當立乎是不得以小白比矣不稱公子誅不子也突歸於鄭不系之鄭陽生入於齊猶系之齊者以突視忽忽正也受命也突不正不受命而事之也以陽生視荼陽生正也荼受命不正也陽生以正而爭之也春秋別嫌明微固不得而同之矣突之曰歸易辭也非順辭也陽生之曰入逆辭也非難辭也陳乞生之何難焉其不同乎小白之入者國有君而求爲君不受其先君之命則君子以爲亦不受於國人也衛侯入於夷儀衛寧喜弒其君剽則喜爲衛侯弒也齊陽生入於齊齊陳乞弒其君荼則乞爲陽生弒也衛侯衎齊陽生皆與聞乎弒而立者也歸獄於立者則弒者之罪不彰書立者之入而繼之以弒則與聞乎故之罪亦著矣按左氏陽生謂君異於器不可以二則欲除荼者陽生之意陳乞不對而泣謂少君不可以訪是以求長君不然孺子何罪則殺荼似非陳乞之意於是朱毛曰君大訪於陳子而圖其小者可也遷孺子於駘者朱毛受陽生之命不至而殺諸野幕之下者朱毛也而春秋必以歸陳乞何哉噫左氏所載者據其爲諼之形也公羊得其情矣其始面諛景公欲其事之成而圖之也旣而謂陽生曰千乘之主將廢正而立不正必殺正者吾不立子者所以生子也走矣與之玉節而走之及景公死陳乞使人迎陽生而立之而弒荼由是觀之其謀久矣裏克中立所以成亂而非始謀觀從召比𨿽能始禍而非當國陳乞兼之況身弒荼而其子田常再弒簡公終盜齊國豈其常弒比乎

冬仲孫何忌帥師伐邾

宋向巢帥師伐曹【向舒亮反】

七年春宋皇瑗帥師侵鄭【瑗於眷反後同】

左傳春宋師侵鄭鄭叛晉故也李廉曰宋之叛晉久矣豈復爲晉討鄭乎左氏非

晉魏曼多帥師侵衛【曼音萬】

左傳晉師侵衛衛不服也按衛父不父子不子晉不能正名致討而以範中行之故修怨書侵陋之也

夏公防吳於鄫【鄫谷作繒】

左傳夏公防吳於鄫吳來徵百牢子服景伯對曰先王未之有也吳人曰宋百牢我魯不可以後宋且魯牢晉大夫過十【昭二十一年晉士鞅來聘叔孫昭子爲政季孫欲惡諸晉使有司以齊鮑國歸費之禮爲士鞅士鞅怒曰鮑國位下國小而使鞅從其牢禮是卑敝邑也魯人恐加四牢焉爲十一牢初爲鮑國七牢】吳王百牢不亦可乎景伯曰晉範鞅貪而棄禮以大國懼敝邑故敝邑十一牢之君若以禮命於諸侯則有數矣若亦棄禮則有淫者矣周之王也制禮上物不過十二【上物天子之牢】以爲天之大數也【天有十二次故制禮象之】今棄周禮而曰必百牢亦惟執事吳人弗聽乃與之太宰嚭召季康子康子使子貢辭太宰嚭曰國君道長【言長大於道路】而大夫不出門此何禮也對曰豈以爲禮畏大國也【畏大國不敢虛國盡行】大國不以禮命於諸侯苟不以禮豈可量也寡君旣共命焉其老豈敢棄其國大伯端委【禮衣】以治周禮仲雍嗣之斷髮文身【辟蛟龍之害】臝以爲飾【臝其身體以文身爲飾】豈禮也哉有由然也【按此非子貢之言國君道長而大夫不出門季氏之驕也懼大國之不測則其君已親行大夫豈重於君而云敢棄其國乎居守社稷豈無他卿乎又斥吳之先君斷髮文身臝以爲飾之事亦非所當言傳者附防之耳】杜氏曰鄫瑯邪鄫縣

秋公伐邾八月己酉入邾以邾子益來

左傳季康子欲伐邾乃饗大夫以謀之子服景伯曰小所以事大信也大所以保小仁也背大國不信伐小國不仁民保於城城保於徳失二徳者危將焉保孟孫曰二三子以爲何如惡賢而逆之【賢指景伯也惡猶安也安於所賢而可逆其言乎言不可也】對曰禹合諸侯於塗山執玉帛者萬國【諸大夫對也諸侯執玉附庸執帛塗山在壽春東北】今其存者無數十焉惟大不字小小不事大也知必危何故不言【知伐邾必危自當言今不言者不危故也附季孫破孟孫之怪已】魯徳如邾而以眾加之可乎【此孟孫之言也上有闕文矣】不樂而出【季孟意異諸大夫佞直不同故罷饗】秋伐邾及範門【邾郭門也】猶聞鐘聲大夫諫不聽茅成子請告於吳【成子邾大夫茅夷鴻】不許曰魯擊柝聞於邾吳二千里不三月不至何及於我且國內豈不足成子以茅叛【髙平西南有茅鄕亭】師遂入邾處其公宮眾師晝掠邾眾保於繹【繹邾山也在鄒縣北】師宵掠以邾子益來獻於亳社囚諸負瑕【魯邑髙平南平陽縣西北有瑕丘城】負瑕故有繹【前者魯得邾之繹民使在負瑕故使相就以辱之】邾茅夷鴻以束帛乘韋自請救於吳曰魯弱晉而逺吳馮恃其眾而背君之盟辟【匹亦反陋也】君之執事以陵我小國邾非敢自愛也懼君威之不立君威之不立小國之憂也若夏盟於鄫衍【卽鄫也鄫盟不書吳行夷禮】秋而背之成求而不違【言魯成其所求無違逆也】四方諸侯其何以事君且魯賦八百乘君之貳也邾賦六百乘君之私也以私奉貳惟君圖之吳子從之按伐邾者三家也公𨿽在行而無與於其事獲則三家享其利討則公受其惡春秋以諱不在公是以直書而不諱也舊說諱爲隠其惡若隠其惡何名爲直筆乎蓋諱避之也避其名而遜其辭以示尊敬也今言他人之遇屯否罪戾死喪恥辱則正言之至於所尊所敬則婉順言之此人之情春秋之義也魯自作三軍分公室而季孫宿帥師救臺遂入鄆權不在公也搜於紅不書公兵不在公也襄公還自楚聞季氏取卞至於欲適諸侯地不在公也故納叛人叛邑凡內惡悉書而不諱矣以諱不在公也至於入邾則先言公伐邾下但言入邾猶爲遜其辭耳遜其辭而不隠其實聖人待父母國之道也胡氏謂書以邾子來而不諱者欲見後書歸邾子之爲能去其惡而與之也其義迂矣公羊云入不言伐其言伐內辭也若使他人然【使若魯伐而去他人入之】夫初秋伐之八月入之理當並書何取於內辭乎遜其辭而不隠其實故但言入邾使若他人豈所謂不隠乎入邾使若他人以邾子益來又可云他人乎又曰益何以名絕曷爲絕之獲也夫以歸例書名益位未絕春秋豈絕之乎又云曷爲不言其獲內大惡諱也夫立教之體事無鉅細皆論其可否豈計其大小乎此自入而以歸何得以獲解乎谷梁云其言來者有外魯之辭焉夫外曰以歸內曰以來丙外之別耳春秋豈以一遂外其父母之邦哉

宋人圍曹冬鄭駟帥師救曹

左傳宋人圍曹鄭桓子思曰【桓諡】宋人有曹鄭之患也不可以不救冬鄭師救曹侵宋初曹人或夢眾君子立於社宮而謀亡曹曹叔振鐸【曹始祖】請待公孫彊許之旦而求之曹無之戒其子曰我死爾聞公孫彊爲政必去之及曹伯陽卽位好田弋曹鄙人公孫彊好弋獲白鴈獻之且言田弋之說說之因訪政事大說之有寵使爲司城以聽政夢者之子乃行彊言霸說於曹伯曹伯從之乃背晉而姦宋宋人伐之晉人不救築五邑於其郊曰黍丘揖丘大城鐘邘

八年春王正月宋公入曹以曹伯陽歸

左傳春宋公伐曹將還褚師子肥【宋大夫】殿曹人詬之不行師待之公聞之怒命反之遂滅曹執曹伯及司城彊以歸殺之

吳伐我

左傳吳爲邾故將伐魯問於叔孫輒【定十二年叔孫輒與公山不狃帥費人以襲魯兵敗奔齊自齊奔吳】叔孫輒對曰魯有名而無情伐之必得志焉退而告公山不狃公山不狃曰非禮也君子違【奔亡也】不適讐國未臣而有伐之奔命焉死之可也【未臣所適之國若有伐本國者則可還奔命死其難】所托也則隠【曽所因托則爲之隠惡】且夫人之行也不以所惡廢鄕【不以其私怨惡廢棄其鄕黨之好】今子以小惡而欲覆宗國不亦難乎【輒魯公族故謂之宗國】若使子率【軍前引導】子必辭王將使我子張【輒也】病之王問於子泄【不狃】對曰魯𨿽無與立【緩時若渙散】必有與斃【急則人人懼而同死戰】諸侯將救之未可以得志焉晉與齊楚輔之是四讐也夫魯齊晉之唇唇亡齒寒君所知也不救何爲三月吳伐我子泄率故道險從武城【故由險道欲使魯成備】懿子謂景伯若之何對曰吳師來斯與之戰何患焉且召之而至又何求焉吳師克東陽而進捨於五梧明日捨於蠶室【三邑魯地】明日捨於庚宗遂次於泗上微虎【魯大夫】欲宵攻王捨吳子聞之一夕三遷吳人行成將盟景伯曰楚人圍宋易子而食析骸而爨猶無城下之盟我未及虧而有城下之盟是棄國也吳輕而逺不能久將歸矣請少待之弗從吳人盟而還不言四鄙而直言伐我兵加於國都也趙氏曰若實爲城下盟則魯懼至甚何得不便歸邾子而待齊重請師共伐乃歸之乎自矛盾矣經不書盟信經可也

夏齊人取讙及闡【闡尺善反公作僤後同】

左傳齊悼公之來也季康子以其妹妻之卽位而逆之季魴侯【康子叔父】通焉女言其情弗敢與也齊侯怒夏五月齊鮑牧伐我取讙及闡公羊傳外取邑不書此何以書所以賂齊也曷爲賂齊爲以邾婁子益來也【邾子齊出也】杜氏曰不書伐兵未加而魯與之邑闡在東平劉縣北

歸邾子益於邾

左傳齊侯使如吳請師將以伐我乃歸邾子邾子又無道吳子使太宰子余【嚭也】討之囚諸樓臺栫【在薦反擁也】之以棘使諸大夫奉太子革以爲政

秋七月

附左傳秋及齊平九月臧賓如如齊涖盟【賓如臧防子】齊閭丘明【嬰之子】來涖盟且逆季姬以歸嬖

冬十有二月癸亥杞伯過卒【過音戈】

齊人歸讙及闡

左傳季姬嬖故也

九年春

附左傳齊侯使公孟綽辭師於吳吳子曰昔歲寡人聞命今又革之不知所從將進受命於君

王二月葬杞僖公

宋皇瑗帥師取鄭師於雍丘【雍於勇反又於用反】

左傳鄭武子賸【以證反賸罕逹也】之嬖許瑕求邑無以與之請外取許之故圍宋雍丘宋皇瑗圍鄭師每日遷捨壘合鄭師哭子姚【武子賸】救之大敗二月甲戌宋取鄭師於雍丘使有能者無死以郟張與鄭羅歸按書取覆而敗之也雍丘縣屬陳畱左氏言使有能者無死以郟張與鄭羅歸則殺人多矣春秋之末特書取師者二

夏楚人伐陳

左傳陳卽吳故也

秋宋公伐鄭

附左傳吳城邗【音寒】溝通江淮【於邗江築城穿溝東北通射陽湖西北至宋口入淮通糧道也今廣陵邗江是】

冬十月

附左傳吳子使來儆師伐齊

十年春王二月邾子益來奔

左傳春邾隠公來奔齊甥也故遂奔齊

公防吳伐齊三月戊戌齊侯陽生卒

左傳公防吳子伐齊師於鄎齊人弒悼公赴於師徐承【吳大夫】帥舟師將自海入齊齊人敗之吳師乃還按經書齊侯陽生卒而傳以爲弒此殊可疑夫吳伐我以邾故也齊取二邑左氏以爲爲季姬之故公羊則以爲爲以邾子益來而賂齊將從左氏則下文又云齊使如吳請師將以伐我乃歸邾子則又似不以季姬之故也旣及齊平而魯歸季姬齊歸二邑齊使辭師於吳吳乃使來儆師以伐齊𨿽吳人之無常然事理不應如是也蓋邾子無道吳嘗討之使諸大夫奉太子以爲政而邾隠公叛命奔齊將恃齊以爲求納是所以見怒於吳也吳防魯伐齊乃討納邾之故而傳以爲止師之故前後自相戾矣齊大國也止師小嫌也齊人何至遽弒其君以說乎以吳伐我且曰魯𨿽無與立必有與斃諸侯將救之未可以得志而況齊乎故悼公之弒傳未可信信經可也

夏宋人伐鄭

晉趙鞅帥師侵齊

五月公至自伐齊

葬齊悼公

衛公孟彄自齊歸於衛

杜氏曰書歸齊納之

薛伯夷卒【夷公作寅】

秋葬薛惠公

附左傳吳子使來復儆師杜氏曰伐齊未得志故

冬楚公子結帥師伐陳吳救陳

左傳冬楚子期伐陳【陳卽吳故】吳延州來季子救陳謂子期曰二君不務徳而力爭諸侯民何罪焉我請退以爲子名務徳而安民乃還【杜氏曰季子吳王壽夢少子也壽夢以襄十二年卒至今七十七歲壽夢卒李子已能讓國年當十五六至今蓋九十餘】

十有一年春齊國書帥師伐我

左傳春齊爲鄎故【前年公防吳子伐齊南鄙師於鄎鄎齊地】國書髙無防帥師伐我及淸【齊地濟北盧縣東有淸亭】季孫謂其宰冉求曰齊師在淸必魯故也若之何求曰一子守二子從公禦諸竟季孫曰不能【自度不能使二子禦諸竟】求曰居封疆之間季孫告二子二子不可求曰若不可則君無出一子帥師背城而戰不屬者非魯人也魯之羣室眾於齊之兵車一室敵車優矣子何患焉二子之不欲戰也宜政在季氏當子之身齊人伐魯而不能戰子之恥也大不列於諸侯矣孟孺子泄【懿子之子武伯彘】帥右師顏羽禦邴泄爲右冉求帥左師管周父禦樊遲爲右季氏之甲七千冉有以武城人三百爲己徒卒師及齊師戰於郊右師奔孟之側後入以爲殿抽矢策其馬曰馬不進也師獲甲首八十【冉求所得】齊人不能師宵諜曰齊人遁冉有請從之三季孫弗許冉有用矛於齊師故能入其軍汪氏曰髙郵孫氏謂春秋之始內魯而外諸夏故魯爲他國所侵伐必曰某鄙哀公之經再書伐我同魯於諸侯竊以爲春秋詳內而略外故外之侵伐止書國而魯書四鄙非尊魯而卑諸侯也此書侵我不言地比於兵加國都之例所以貶之也按師及齊師戰於郊右師奔齊人從之至於涉泗

則兵實加國都矣故直言伐我無他說也然公斂處父謂墮成齊人必至於北門是前此無兵及近郊者吳師克東陽而進次於泗上子服景伯曰楚人圍宋易子而食析骸而爨猶無城下之盟我未及虧而有城下之盟是棄國也請少待之弗從負載造於萊門吳人盟而還齊師在淸冉有請一子守二子從公禦諸竟不可居封疆之間不可一子帥師背城而戰孟氏始黽勉以右師從從而又後戰而先奔微冉有在左師則魯事敗矣是時政在季氏生事啟釁故二家不肯同力前之吳師後之齊師召之而來傅國都而止故春秋兩書伐我所以見魯之益衰其亦傷之而已世家季桓子卒遺言謂康子必召孔子其臣止之康子乃召冉求是年冉求與齊戰有功康子曰子之於軍旅學之乎性之乎冉有曰學之於孔子康子乃召孔子而孔子歸魯年六十八矣然魯終不能用孔子孔子亦不求仕乃敍書傳禮記刪詩正樂序易弟子蓋三千焉吳伐我有若與於戎行齊伐我冉求帥左師樊遲爲右與齊戰有功是役也昭公之子公孫務人與其嬖僮汪錡乘皆死孔子曰能執干戈以衛社稷可無殤也務人卽公爲與謀逐季氏者

夏陳轅頗出奔鄭【轅公作袁頗破多反】

左傳初轅頗爲司徒賦封田以嫁公女【封內之田悉賦稅之】有餘以爲己大器【鐘鼎之屬】國人逐之故出

五月公防吳伐齊甲戌齊國書帥師及吳戰於艾陵齊師敗績獲齊國書

左傳爲郊戰故公防吳子伐齊五月克博壬申至於嬴【博嬴齊二邑皆屬泰山】中軍從王【吳中軍】胥門巢將上軍王子姑曹將下軍展如將右軍【三將吳大夫】齊國書將中軍髙無防將上軍宗樓將下軍甲戌戰於艾陵展如敗髙子【齊上軍敗】國子敗胥門巢【吳上軍亦敗】王卒助之大敗齊師獲國書革車八百乘甲首三千以獻於公公使太史固歸國子之元杜氏曰公與伐而不與戰艾陵齊地

附左傳吳將伐齊越子率其眾以朝焉王及列士皆有饋賂吳人皆喜惟子胥懼曰是豢吳也夫【豢養也若人養犧牲非愛之將殺之】諫曰越在我心腹之疾也壤地同而有欲於我夫其柔服求濟其欲也不如早從事焉得志於齊猶獲石田也無所用之越不爲沼吳其泯矣使醫除疾而曰必遺類焉者未之有也弗聽使於齊屬其子於鮑氏爲王孫氏反役【艾陵之役】王聞之使賜之屬鏤【劍名】以死將死曰樹吾墓檟檟可材也吳其亡乎三年其始弱矣盈必毀天之道也【國語貟將死曰懸吾目於東門以見越之入吳也王取申胥之屍盛以鴟夷而投之於江哀十六年越滅吳】

秋七月辛酉滕子虞母卒

冬十有一月葬滕隠公

衛世叔齊出奔宋

左傳衛大叔疾【卽齊】出奔宋初疾娶於宋子朝其娣嬖子朝出孔文子使疾出其妻而妻之疾使侍人誘其初妻之娣寘於犂【衛邑】而爲之一宮如二妻文子怒欲攻之仲尼止之遂奪其妻或淫於外州【衛邑】外州人奪之軒以獻恥是二者故出衛人立遺使室孔姞【遺疾之弟孔姞孔文子之女疾之妻】

附左傳季孫欲以田賦【杜氏曰丘賦之法因其田財通出馬一匹牛三頭今欲別其田及家財各爲一賦故言田賦孔氏曰計一丘民之家資出一馬三牛又計田之所收更出一馬三牛】使冉有訪諸仲尼仲尼曰丘不識也三發【三發問】卒曰子爲國老待子而行若之何子之不言也仲尼不對而私於冉有曰君子之行也度於禮施取其厚事舉其中斂從其薄如是則以丘亦足矣【丘十六井出戎馬一匹牛三頭是賦之常法】若不度於禮而貪冒無厭則𨿽以田賦將又不足且子季孫若欲行而法則周公之典在若欲苟而行又何訪焉弗聽

十有二年春用田賦

左傳春王正月用田賦公羊傳何以書譏始用田賦也何氏曰田謂一井之田不言井者城郭里巷亦有井嫌悉賦之禮稅民公田不過十一軍賦十井不過一乘哀公外慕彊吳空盡國儲故復用田賦陳氏曰田賦者家一人也諸侯之益兵自齊始晉次之春秋之季魯亦行之矣是故作丘甲用田賦不書初胡傳魯自宣公初稅畝至是二猶不足故又以田賦也田以出粟爲主而足食賦以出軍爲主而足兵用田賦軍旅之徵非矣用者不宜用也汪氏曰丘甲之法已增三之一今別田及家財各爲一賦則是比先王之制加倍不啻矣亦未可信要之計田而斂取民財以充軍賦之用而其數之多寡則不可考耳孔子云丘亦足矣蓋以計丘而出兵車乃賦之常法安可計田又斂其財哉李廉曰田賦之說杜氏以爲丘賦之法因其田財通出馬一匹牛三頭今欲別其田及家財各爲一賦則是一丘出馬二匹牛六頭也範氏注谷梁同之然杜氏於作丘甲條內已曰今魯使丘出甸賦是一丘十六井已出馬四匹牛十二頭矣安得復以爲出馬一匹牛三頭乎此其前後自相戾也況家財有無難均何得別之大率古者田出租裏出賦蓋收區域之徵以備馬牛車乘觀左傳所載多臨事始授甲出車則馬牛車乘蓋以賦裏之入素具以共軍用可知司馬法所謂甸出一乘者出一乘之人耳胡氏說近之陳氏非是今按賦之本義專爲出車計丘而出兵車賦之常法今計田而出故曰田賦漢計口而出則曰口賦蓋春秋諸侯盟防禮繁兵戈事廣不能復守先王之籍故魯用不足則初稅畝益兵則作丘甲至哀公逺事彊吳事充【繇役煩】政重【賦稅多】二猶不足復用田賦蓋托以軍用加斂於田計田而出貨財也其數之多寡則不可考大約稅畝多乎什一田賦又多乎稅畝矣稅畝私田始有徵也田賦私田又加徵也

夏五月甲辰孟子卒

左傳夏五月昭夫人孟子卒昭公娶於吳故不書姓死不赴故不稱夫人【不稱夫人故不言薨】不反哭故不言葬小君【反哭者夫人禮也以同姓故不成其夫人之喪】孔子與弔【始老故與弔】季氏不絻【喪冠】放絰而拜【孔子以小君禮往弔季氏不服喪故去絰】公羊傳孟子者何昭公之夫人也其稱孟子何諱娶同姓蓋吳女也【谷梁同】範氏曰葬當書姓諱故亦不書葬

公防吳於槖臯【槖章夜反一音托】

左傳公防吳於槖臯吳子使太宰嚭請尋盟公不欲使子貢對曰盟所以周【固也】信也故心以制之【制其義】玉帛以奉之【贄於神】言以結之【結其信】明神以要之【要以禍福】寡君以爲苟有盟焉弗可攺也已若猶可攺日盟何益今吾子曰必尋盟若可尋也亦可寒也【尋溫也諸言辱盟者皆以前盟已寒更溫之使熱】乃不尋盟杜氏曰槖臯在淮南逡遒縣東南張氏曰槖臯吳地逡遒故城在廬州愼縣東南

秋公防衛侯宋皇瑗於鄖【音云公作運】

左傳吳徵防於衛初衛人殺吳行人且【子余反】姚而懼謀於行人子羽【衛大夫】子羽曰吳方無道無乃辱吾君不如止也子木【衛大夫】曰國無道必棄疾於人吳𨿽無道猶足以患衛往也長木之斃無不摽【擊也】也國狗之瘈【吉世反狂也】無不噬也而況大國乎秋衛侯防吳於鄖公及衛侯宋皇瑗盟而卒辭吳盟按左氏載衛防吳之事與經不合又言公及衛宋盟而卒辭吳盟吳人藩衛侯之舍因子貢之言而解皆不可信杜氏曰鄖發陽也廣陵海陵縣東南有發繇亭

宋向巢帥師伐鄭

左傳宋鄭之間有隙地焉曰彌作頃丘玉暢嵒戈鍚【凡六邑】子產與宋人爲成曰勿有是【俱棄之】及宋平元之族自蕭奔鄭【在定十五年】鄭人爲之城嵒戈鍚【以處平元之族】九月宋向巢伐鄭取鍚殺元公之孫遂圍嵒十二月鄭罕達救嵒丙申圍宋師按自皇瑗取鄭師之後宋再伐鄭釋憾亦已足矣向巢又伐焉取鍚圍嵒殺元公之孫全師復沒亦蹈鄭人之覆轍佳兵不祥其事好還豈不信哉

冬十有二月螽

左傳冬十有二月螽季孫問諸仲尼仲尼曰丘聞之火伏而後蟄者畢今火猶西流司曆過也杜氏曰火心星也火伏在今十月猶西流言未盡沒知是九月歷官失一閏按明年九月螽又十二月螽虫災亟作而不時直以政失耳非關閏也十二月螽气燠也宣十五年冬蝝生與此同

十有三年春鄭罕達帥師取宋師於嵒

左傳春宋向魋救其師鄭子賸使徇曰得桓魋者有賞魋逃歸遂取宋師於嵒以六邑爲虛

夏許男成卒【成公作戌】

公防晉侯及吳子於黃池

公羊傳吳何以稱子吳主防也吳主防則曷爲先言晉侯不與夷狄之主中國也其言及吳子何防兩伯之辭也杜氏曰陳畱封丘縣南有黃亭近濟水按內外傳吳王夫差旣勝齊殺申胥乃起師北徵闕爲深溝於商魯之間【闕穿也商宋也】北屬之沂西屬之濟以防晉於黃池吳晉爭先吳人曰於周室我爲長晉人曰於姬姓我爲伯未成邊遽至以越亂告吳王懼乃合大夫而謀曰無防而歸與防而先晉孰利王孫雄【吳大夫】曰二者莫利必防而先之今夕必挑戰彼將不戰而先我吳王從之吳公先歃晉侯亞之【稱吳公者董褐謂吳王曰君奄王東海以淫名聞於天下君若無卑天子而去其不祥孤敢不順從君命吳王許諾去王號故稱公】按楚人衷甲以脇趙武而楚先歃吳人挑戰以脇趙鞅而吳先歃其事一也以齊桓之盛未有能責楚僭王之罪豈以晉之衰弱而能使吳黜其淫名乎借曰吳有越憂急於成長而歸然勢未應肯遽自貶也蓋吳楚稱王於國中而於盟防則亦惟以伯主自居耳楚圍用召陵之禮可見也經意公羊得之言及吳子固防兩伯之辭亦殊吳於晉也

楚公子申帥師伐陳

於越入吳

按內外傳吳旣防晉於黃池於是越王句踐乃命範蠡舌庸帥師沿海溯淮以絕吳道越王率中軍溯江以襲吳入其郛焚其姑蘇吳人告敗於王王惡其聞也自剄七人於幕下胡傳吳嘗破越遂有輕楚之心及其破楚又有驕齊之志旣勝齊師復與晉人爭長自謂莫之敵也而越已入其國都矣吳侵列國而越滅之越又不監而楚滅之楚又不監而秦滅之秦又不監而漢滅之春秋初書於越入吳在柏舉之後再書於越入吳在黃池之後皆因事屬詞垂戒後世不待貶絕而見也

秋公至自防

晉魏曼多帥師侵衛【魏下公無曼字】

葬許元公

九月螽

冬十有一月有星孛於東方【孛音佩又音勃】

公羊傳孛者何彗星也其言於東方何見於旦也何以書記異也杜氏曰平旦眾星皆沒而孛乃見故不言所在之次何氏曰周十一月夏九月日在房心房心天子明堂布政之庭於此旦見與日爭明者諸侯代主典法滅絕之象王伯厚曰星孛東方在於越入吳之後彗見西方在衛鞅入秦之前天之示人著矣

盜殺陳夏區夫【區烏侯反公作彄苦侯反】

十有二月螽

附左傳冬吳及越平【史記曰國亡太子內空王居外久士皆罷敝於是乃使厚幣以與越平】王伯厚曰列國之變極於吳越通吳以疲楚者晉也通越以撓吳者楚也春秋以是終焉

十有四年春西狩獲麟

左傳春西狩於大野【在髙平鉅野縣東北大澤是也】叔孫氏之車子【微者】鉏商【車子名】獲麟以爲不祥以賜虞人仲尼觀之曰麟也然後取之杜氏曰麟者仁獸聖王之嘉瑞也時無明王出而遇獲仲尼傷周道之不興感嘉瑞之無應故因魯春秋而修中興之教絕筆於獲麟之一句所感而作固所以爲終也冬獵曰狩蓋虞人修常職故不書狩者大野在魯西故言西狩程子曰始隠周之衰也終麟感之始也世衰道不行有述作之意舊矣但因麟而發耳麟不出春秋亦必作也春秋之作不過因魯國之史而天地四時之無窮所以察其遷變而紀其差忒者無一略也中外疆索之廣莫所以錄其交際而別其典禮者無一遺也故曰言天下之至動而不可亂也言天下之至賾而不可惡也以區區一魯國之史而兼紀周齊晉宋諸國之事其尊卑小大統屬之序秩然無毫髮之不順盡書治亂失得陵僭亂賊之變森然一循乎條理而無一之非法故曰非聖人誰能修之或問春秋何爲始於隠公而終於獲麟歐陽公曰吾不知也問者曰此學者之所盡心焉不知何也曰春秋起止吾所知也子所問者始終之義吾不知也吾無所用心乎此者也昔子仕於魯不用去之諸侯又不用困而歸且老始著書得詩自關雎至於魯頌得書自堯典至於費誓得魯史記自隠公至於獲麟遂刪修之其前逺矣聖人著書足以法世而已不窮逺之難明也故據其所得而修之孔子非史官也不常職乎史故盡其所得修之而止耳魯之史記則未嘗止也今左氏經可以見矣曰然則始終無義乎曰義在春秋不在起止春秋謹一言而信萬世者也予厭眾說之亂春秋者也

春秋輯傳卷十三

