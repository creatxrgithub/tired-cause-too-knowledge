

欽定四庫全書

經部五

左氏傳續說

春秋類

提要

【臣】等謹案左氏傳續說十二卷宋呂祖謙撰祖謙是編繼左氏傳說而作以補所未及故謂之續說久無傳本今見於永樂大典者惟自僖公十四年秋八月至三十三年襄公十六年夏至三十一年舊本缺佚無從采錄其餘則首尾完具以傳文次第排比之仍可成帙其中如臾駢送狐射姑之帑孟獻子愛公孫敖二子兩條俱以博議所云爲非是則是書當成於晚年矣其體例主於隨文解義故議論稍不如前說之濶大然於傳文所載闡其蘊並抉摘其疵如所謂左氏有三病不明君臣大義一也好以人事附會災祥二也記管晏事則盡精神說聖人事便無气象三也云云𨿽亦沿宋儒好軋先儒之習然實頗中其失至於朝祭軍旅官制賦役諸大典及晉楚興衰列國向背之事機詮釋尢爲明暢惟子服景伯系本桓公而以爲出自襄公稍爲訛舛耳蓋祖謙邃於史事知空談不可以說經故研究傳文窮始末以核得失而不倡廢傳之髙論視孫復諸人其學爲有據多矣乾隆四十六年七月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

左氏傳續說綱領

學者觀史各有詳略如左傳史記前漢三書皆當精熟細防反覆考究直不可一字艸艸自後漢三國誌以下諸史只是防大綱始末成敗蓋自司馬氏班氏以後作史者皆無史法

看史記又與看左傳不同左傳字字縝密史記所載卻有嵗月差互先後不同處不似左傳縝密只是識見髙逺眞个識得三代規模此學者所當熟防

司馬遷作史記卻有變風變雅底意思惜乎卻少正風之意

史記世家多書別國事如魯世家卻書晉國秦國之類此皆是當時大事筆法最髙不可不細防如此條例亦防史者所當知

司馬遷𨿽不免有些血气爲學未粹然規模終是濶使他克己爲學消除得血气𨿽董仲舒亦不能及

一部左傳都不曽載一件閒事蓋此書是有用底書學者看得左傳熟時以下諸史條例亦不過如此

子貢曰文武之道未墜於地在人賢者識其大者不賢者識其小者莫不有文武之道焉此數句便是防左傳綱領蓋此書正接虞夏商周之末戰國秦漢之初上旣見先王遺制之尙在下又見後世變遷之所因此所以最好看看左傳須是看得人情物理出

看史要識得時節不同處春秋自是春秋時節秦漢自是秦漢時節

看史書事實須是先識得大綱領處則其餘細事皆舉譬如一二百幅公案但是識得要領處方見得破決得定切不可只就小處泥

學者觀史且要熟看事之本末源流未要便生議論左傳一部三十卷其大綱領只有三節自第一卷

至第三卷

莊公九年齊桓初出時是一節此一節霸者未興當時之權亦未嘗專在一國自莊公九年以後直至召陵之盟又是一節凡二十四卷正是五霸疊興之際此一節甚長自召陵以後直至卷末又是一節蓋當時晉楚霸諸侯凡南方之諸侯盡從楚北方之諸侯盡從晉自楚用子常以來以玉與馬之故遂執二國之君故蔡侯以子爲質於晉而請伐楚晉荀寅又以求貨於蔡弗得遂辭蔡而不肯伐楚只緣要些小物事遂壞了霸業晉便失霸諸侯遂無霸自是以來吳與越卻以蠻夷主盟諸侯當時吳闔廬正用子胥要霸諸侯蔡侯一東遂當此事都不成世界了此是末一節凡三節皆是左傳大綱領

孔子論禮樂徵伐自天子出與祿之去公室與陳恆弒君當作一段看蓋天下大浸浸至此亦非一日譬如傷寒傳經至七日病證極矣若初從醫者之說便下藥尙可調理若自此不從醫者之說則其病必入惡癥不可復救當夫子請討陳恆之時亦是一个時節當時魯君若從其說亦可轉而爲夏商周之盛惟其不從終所以變而爲戰國不可整頓

孟子論五霸一段正是說春秋一節當子細看天子適諸侯曰巡狩天子五載一巡狩舜典周官皆同此制當時巡狩非只是巡一方乃是徧四方巡之古之人君兵衛之出亦少所以易𨿽是一嵗之中亦巡得徧諸侯朝於天子曰述職如舜典所謂明試以功車服以庸是春省耕而補不足秋省斂而助不給是偶因見以與之非徧天下而與之也故天子所至謂幸此略以匱乏農耕之具者與之至於困窮之甚者諸侯亦自有罰養老尊賢俊傑在位此自是三事養老只是養老一事不必問其他如國老庶老皆是老尊賢只是尊賢不必問其他未論到才上俊傑是在位有才能者方養老時其間固是多賢只是専論尙齒意思未論賢否之如何方尊賢時其間固是多才只是尊賢不論其才之如何此是大議論須是經歷久逺方可見天子討而不伐諸侯伐而不討諸侯只是方伯連率如湯伐葛之類謂之伐三不朝則六師移之如羲和湎淫命侯以徵之是也左傳載葵丘之防其五命而止曰凡我同盟之人旣盟之後言歸於好以孟子五命之事觀之見得左氏愛仲之深而於桓公之過皆而不書如內政之類皆是桓𨿽爲霸主而於五命之戒亦未免有所犯故左氏特之所以使後世不知桓公躬言之而躬自蹈之也觀孟子左氏之言其意豈不盡見孟子之言出於無心故無所左氏之言拘於有愛故欲其過然左氏在春秋亦可謂之賢大夫若子產叔向皆其徒也諸侯束牲載書而不防血牲是諸侯之牲束是備而不用此見齊桓威信兼著此只是仍舊舉盟時禮數故牲皆不殺初命曰誅不孝無易樹子無以妾爲妻此皆是桓公命諸侯之辭卽是君臣父子夫婦之三綱當時有管仲在所以曉得此誅不孝是楚世子商臣弒君之類是也易樹子是晉獻公殺申生立奚齊之類是也無以妾爲妻卽桓公如夫人者六人衛姬鄭姬之類是也再命曰尊賢育才以彰有徳賢是成徳者所以尊之才是育而未成者須要保防之如唐元稹本自可取因言宦官遂見退黜被貶之後平日亷恥遂喪彰有徳是土地辟田野治養老尊賢底人三命曰敬老慈幼無忘賓旅敬老只諸侯自敬其國之老者慈幼亦只欲諸侯撫其國之幼者賓旅是國之大事如國語所載周之秩官有曰敵國賓至關尹以告行理以節逆之侯人爲導卿出郊勞門尹除門宗祝執祀司裏授館司徒具徒司空視塗司防詰姦虞人入材甸人積薪火師監燎水師監濯膳宰致饔廩人獻餼司馬陳芻工人展車百官各以物至賓入如歸是故小大莫不懷愛其貴國之賓至則以班加一等益防至於王使則皆官正蒞事上卿監之若王巡狩則君親監之四命曰士無世官官事無攝取士必得無専殺大夫上三句總是一事士是入仕爲官者世官見得當時大夫已世襲多了桓公已自無整頓處所以只說士且舉小者言之士旣世官其位必有虛曠桓公又恐復用他子弟以權攝又戒諸侯曰官事無攝士旣無世官其子弟又無攝則其爲士者必取其賢才而用之取士必得又須是果得賢者方可蓋桓公與他攺了條貫所以如此戒他毋専殺大夫如晉恵公殺慶鄭及殺裏克之類是也五命曰無曲防正如戰國防所載西周欲爲稻東周不下水戒他不得曲相防遏無遏糶蓋北方多是販米於鄰國無有封而不告如齊封衛晉封曲沃皆是此類凡封國諸侯不當專須當上告於天王然後封今之大夫今之諸侯之罪人也諸侯之所以爲三王之罪人也者皆由其大夫長逢其惡故曰今之大夫今之諸侯之罪人也

論孟論管仲並作一段此亦要看孔子稱管仲但言其功孟子卻責以王者之佐夫子見子貢企慕聖學求造其妙一或過之則失其中𨿽言管仲之功亦是隨材而教子貢孟子見公孫丑性質卑下未明於理或推管仲之功則公孫丑必有歆慕之意而其趨向愈卑則孟子之責管仲亦所以教公孫丑

霸者把也此說是

春秋自子產叔向死後气象頓衰及到範鞅全是戰國人或謂子產叔向不似春秋時人非也子產叔向只是春秋時賢大夫只喚作春秋時人可矣如孟子在戰國卻是不似當時人也

看得左氏亦是子產叔向一等人其記管晏子產叔向事皆連當時精神寫出深知精髓若不是此等人品無緣記得如此精妙只記孔子事便無意思以此知杜預謂左丘明受經於仲尼其說難信

左氏只有三般病除卻此三病便十分好所謂三病者左氏生於春秋時爲習俗所移不明君臣大義視周室如列國如記周鄭交質此一病也又好以人事附防災祥夫禮義動作古人固是於此見人吉凶亦豈専系於此此二病也記管晏之事則盡精神說聖人事便無气象此三病也

觀公一卷其間言王處甚多其中止有二年不書耳到桓文以後漸漸少又其後言王處極少蓋公之時王室𨿽衰而猶未甚衰當時尙知有王到後言王處少便見得當時全不以爲事故王室之衰又不如公之時周自東遷之後王室便衰然初之始凡事尙可料理至公之時經四十餘年而故家遺俗猶有存者如臧哀伯之諌納郜鼎臧僖伯之諌觀魚申繻之對問名皆三代之遺制則其東遷之初又可知恵公平王三年卽位在位四十六年則春秋作時平王東遷已四十九年蓋春秋始於平王非始於周之東遷也春秋之始周家法度紀綱猶班班可見尙似可爲若五十年之前便能整頓則文武之迹猶未墜也惜乎平王之不能振耳大凡天下大亂之後須得大聖賢出來料理方可如桀之亂天下得湯而後治紂之亂天下得文武而後治平王東之後無一聖賢出來整頓所以直至於秦東坡蘇氏曰周之失計未有如東遷之謬也使平王定不遷之計收丰鎬之遺民以形勢臨東諸侯齊晉𨿽大未敢也此蘇氏之論亦失於考之不精蓋岐丰之地自幽王犬戎之禍作文武成康之舊都非復周家所有故平王遂以岐丰之地賜秦襄公使之自取此其非可以不遷也而蘇氏亦欲如晉王導不遷都豫章防稽之謀只恐此說與當時事大段不相似

欽定四庫全書

左氏傳續說卷一

宋呂祖謙撰

公

惠公元妃孟子孟子卒繼室以聲子生公【元年】左氏繼室以聲子生公一段須便見得公當立底意古者諸侯繼世𨿽以適而不以長然元妃苟無適嗣則庶長當立自先儒皆有是說此理甚明今惠公元妃旣無適子則繼室之子𨿽非適子卻是庶長左氏首載孟子卒卽載繼室以聲子生公一句而公之當立煥然無復可疑但公性質柔巽大義不明卻自以先君之故謙遜退避有不敢竟當之意初不知君位原不是兩間界做得底事此卻失於不敢自做非不當立也左氏載下面仲子爲魯夫人事則曰有文在其手曰爲魯夫人言其有文如此耳實非夫人也桓公亦均之爲庶子耳敍事至此則桓之當立與否益易見矣只此一段如法吏防案善敍陳其事而法意自在其中此左氏具文見意處所以學者要看得詳細

邾子克未王命故不書爵【元年】

邾是魯附庸之國何謂附庸之國蓋古者封國之餘別有閒地故立以爲附庸尋常閒地只散在諸侯之國故諸侯之有罰者則削其地以增爲閒地若諸侯之有功者則以其閒地而增封其國此亦如秦漢間置諸侯郡縣相似皆是犬牙相制底意故其閒地天子平時各自命王官掌之如周禮縣師是也縣師之職曰掌國都鄙之地所謂都鄙便是諸侯國中閒地論來縣師只當掌鄙而兼言國則是統掌天下可知然而所掌亦是總其目耳觀春秋之初附庸尙有未命於王者見得諸侯之國尙有閒地在邾未命邾本非諸侯至後方得王命周之封建非舉天下皆爲諸侯固有閒地參差其間所以能維持天下故如邾之類至此方封本亦周地耳今人止謂王畿千里之外皆封建非也如漢之郡縣亦雜於諸侯之間亦周之遺意

公求好於邾【元年】

諸侯初卽位必與與國通好此乃相交際之道魯與邾爲鄰自來相依倚邾小國固依魯魯得邾亦足以爲重故不得不急求好

鄭伯克段【元年】

初鄭武公娶於申曰武姜生莊公及共叔段莊公寤生驚姜氏遂惡之愛共叔段愛惡兩字便是事之因由大率人所以致骨肉之不睦者多緣此兩字婦人常情每每如此及莊公卽位爲之請制公曰制巖邑也虢叔死焉他邑惟命制地正是鄭國險害去處便是後來虎牢之地天下大形勢如此處亦自有數如今劍閣之類莊公當時所以不與他時亦是莊公初間好意未必是恐難控制而不與之也故祭仲當時之諌但引先王都城之制未嘗有一言遽傷其兄弟之情大率骨肉之間外人苟未知得果何如時安敢便有離間底言語看祭仲第二次再說亦不過蔓艸猶不可除況君之寵弟乎寵弟二字便見莊公之意猶未露竟不曽分明說破惜乎當時殊無調防兄弟底情意便只就利害上說去公子呂又曰國不堪貳君將若之何欲與太叔臣請事之若弗與則請除之自此辭語展轉忿激看得莊公初間亦未便有殺弟之意只緣事勢浸浸來了此所以遂成了克段底事如公曰姜氏欲之焉辟害此等語亦是狠愎者之常談至曰多行不義必自斃與後來不義不暱厚將崩之語其意卻不可回矣學者能細看得此段亦盡見得人情物理

京不度【元年】

京不度此猶是周之法制當時人猶熟知之猶以違制爲不可其後人不復言周多言文襄之制矣

段不弟故不言弟如二君故曰克【元年】

自古所建立國家維持天下大綱目不過數事如三綱五常天敍天秩之類聖人作書亦如此如鄭伯克段莒以姜氏還之類則當時兄弟夫婦之間可見矣故標之於上書曰鄭伯克段於鄢段不弟故不言弟如二君故曰克此見當時風俗制度皆壞處夫兄弟相戕此是天下之大變蓋君臣父子兄弟是內治制度綱紀是外治內外相維持皆不可欠缺今以兄弟之間相戕相賊如此則當時天下可知

潁考叔對鄭莊公【元年】

潁考叔開莊公欲悔之心固善然莊公旣已悔過自當直告以母子如初之理不及黃泉之言至可笑此何足復顧乃教之以僞以順其意何也蓋人各有力量極不可勉彊潁考叔非不知正論然至此力量加不去只得如此說如孟子則不然其曰如知其非義斯速已矣何待來年其力量大矣凡人之進言多故爲委曲遷就之語亦以此耳

公防戎於潛【二年】

魯防戎亦是戎狄通中國始見於春秋者

莒人入向以姜氏還【二年】

莒人入向以姜氏還此是系三綱底事可見天下之盛衰大抵天下之所以治者只是君臣父子夫婦

司空無駭入極【二年】

司空無駭入極注云魯司徒司馬司空皆卿也古者天子六卿諸侯三卿𨿽是三卿而實各兼六卿之事故三卿皆取天子之次者司徒冡宰之次司馬宗伯之次司空又司寇之次至後漢三公所謂司徒司馬司空卻只用了諸侯制度

周人將畀虢公政【三年】

周東旣衰而其舉措皆無一當者所以衰鄭當親反疏之虢將亡之國反倚之至於交質取禾之類君臣之禮亡矣

秋又取成周之禾【三年】

成周之地今人多不能分往往以王城爲成周不知成周與王城自是兩處蓋天王所都處謂之王城頑民所處謂之成周王城卽河南縣成周卽洛陽縣洛誥曰我乃卜澗水東水西惟洛食此便是河南縣我乃卜水東亦惟洛食此便是洛陽縣然此兩處皆統屬於河南郡分別名字便有兩般其地相去亦不甚逺只都在一郡中如今錢塘仁和是也書洛誥詩王風及後漢地理誌言之甚詳

宋穆公疾召大司馬孔父而屬殤公焉【三年】

宋是二王之後官制又與諸國不同故有大司馬孔父亦當時用事底臣故以殤公屬之

宋宣公可謂知人【三年】

左氏載宋宣公穆公之事而曰宋宣公可謂知人矣立穆公其子饗之命以義夫而公羊又曰宋之禍宣公爲之也此論皆未蓋宋是繼殷之後殷禮或傳子或傳弟商之法度自來如此故宣公之於穆公卻不是讓禮記曰仲子捨其孫而立其子伯子曰仲子亦猶行古之道也昔微子捨其孫腯而立其衍以此觀之宣公以其子之不賢遂捨子而立弟未爲不是穆公不傳諸子而必歸於殤公此所以兆亂也故宋之禍在穆公而不在宣公

齊衛盟於石門【三年】

齊僖公亦是顯諸侯當時亦能糾合諸侯盟防已有五伯之漸故國語謂之小霸

衛莊公娶於齊東宮得臣之妹曰莊姜【三年】

左氏敍此一句亦要見他族類之貴處

賤妨貴少陵長逺間親新間舊小加大淫破義所謂六逆也【三年】

柳子厚作六逆論乃曰賤妨貴者蓋斥言擇嗣之道子以母貴者也逺間親新間舊者蓋言任用者之道也若貴而愚賤而聖且賢親而舊者愚逺而新者聖且賢以是而間之其爲理亦大矣而可捨之從斯言乎晉厲公死而悼公入乃理宋襄公嗣而子魚退乃亂貴不足尙也秦用張祿而黜穰侯乃安魏相成璜而疎吳起乃危親不足與也符氏進王猛而殺樊世乃興胡亥任趙髙而族李斯乃亡舊不足恃也顧所信如何耳子厚之論亦是一說

衛州吁弒桓公而立【四年】

衛桓公卽位至是嵗已十五年尋常人只見傳文相接將謂桓公卽位便爲州吁所弒不知亦卽位許久傳只是先經始事耳觀書要當熟看細考不可艸艸也

衛州吁立將修先君之怨於鄭而求寵於諸侯【四年】杜氏謂諸簒立者諸侯旣與之防則不復討此春秋時法也且曹公子負芻殺太子而自立而曹人請於晉曰先君無乃有罪乎若有罪則君列諸防矣蓋前年戚之防負芻在列故不可復討也盟防畢乃執之故曹人以爲無罪

春公將如棠觀魚者臧僖伯諌曰春搜夏苗秋狝冬狩皆於農隙以講事也【五年】

春秋時搜亦有兩般有因時而搜有因事而搜臧僖伯之所舉者便是因時而搜如僖二十七年晉搜於被廬作三軍謀元帥三十一年搜於淸原作五軍以禦狄趙盾爲卿文六年搜於夷捨三軍使狐射姑將中軍趙盾佐之陽處父至自溫攺搜於董易中軍如此類皆因事而搜非因時而搜然而立一將舉一事必因搜而後舉者何故古者車徒卒伍無事之時皆散處於田野郊甸之間事不能以盡知惟搜時農民畢集皆聚在一處所以因搜而舉者正欲使之公然知得廼是與眾公共底意思況搜時又不是徒然耀武辧等列順少長又卻是寓此禮意在其間故搜之本意只欲搜索獸之不孕者亦以兵是凶不得不略殺一兩件以銷鑠兵气四時必講亦以舒民之勇气也自秦以來三時皆廢止於秋時講武世之論者遂謂古制三時務農一時教戰以此看來乃自秦以後法非古制也春秋經書搜書狝書狩尙多有之惟苗一事𨿽不載於春秋或存或廢制度猶在自秦漢而下存者惟狩而已以後漢禮儀志考之月令季秋天子乃教田獵以習五戎月令章句曰寄戎事之教於田獵武事不可空設必有以誡故寄教於田獵開肄五兵天子諸侯無事而不田爲不敬田不以禮爲暴天物周禮司馬以旂致民平列陣如載之陳王執路皷諸侯執賁皷軍將執晉皷師帥執提旅帥執鼙卒長執鐃兩司馬執鐸公司馬執鐲以教坐作進退疾徐疏數之節士卒聼聲視旂而前卻春教振旅以搜田夏教苃捨以苗田秋教治兵以狝田冬教大閱以狩田春夏示行禮以取禽供事而已秋者殺時田獵之正其禮盛魏書曰建安二十一年三月曹公親耕籍田有司奏四時講武於農隙漢承秦制三時不講惟十月車駕幸長安水南門防五營士爲八陣進退今金革未偃士民素習可無四時講武但以立秋擇吉日大朝車號曰治兵上合禮名下承漢制也秦漢間制度如此殊失古意矣

王助曲沃伐翼【五年】

爲天子反助臣以攻君可見周無政是亦畀虢政之類

王命虢公伐曲沃【五年】

復命虢伐曲沃顚倒錯亂失而復失大抵國之將亡皆如此

公問羽數於眾仲對曰天子用八諸侯用六大夫用四士二【五年】

以公羊考之天子八佾諸公六諸侯四士則無舞劉原父曰所謂士者特牲少牢皆士禮也無用舞之儀安能二佾而施之乎周禮舞師之職凡小祭祀則不興舞小祭祀者王服冕之祭也王服冕不興舞矣士服冕反舞之乎且冕又非士所當服者劉之論極是然以是說考之亦未可信以左氏爲非蓋周家七八百年中禮之更攺亦不只是一次公羊左氏或前後更攺不同各以所聞記之亦未可知正如後世之法亦不知是幾次更攺

叔父有憾於寡人【五年】

公資質近厚故不忘人之一言

九宗五正【六年】

九宗五正此乃自唐叔始封受姓者也至春秋時猶存諸侯皆有世家𨿽或存或亡大略皆可見也古之建國天子必有諸侯諸侯必有世家世家之下又自有家臣之類更相羅絡更相維持根盤節錯所以能久長譬之如木有根有榦有枝有葉自大而小此理之必然故上下亦相親附𨿽衰亡亦不至於遽至秦以後無復此意後世君臣皆是暫時假合若偶然相遇初無悠久以相維持之意故易於土崩瓦解此不可不知也

冬京師來告饑公爲之請糴於宋衛齊鄭【六年】

此見得周室之衰處先王盛世諸侯貢賦入於畿甸各有常制京師安得來告饑於諸侯告饑於諸侯者是諸侯之貢賦不入於天子故王室始下告於諸侯耳然魯在當時猶爲之請糴於四國以紓王室之難此又見得當時猶以王室爲事在

陳及鄭平十二月陳五父如鄭涖盟壬申及鄭伯盟防如忘【七年】

如忘者精神不在於盟也往嵗鄭伯請成於陳陳侯不許五父諌曰親仁善鄰國之寶也君其許鄭此數句足見五父之賢矣其至於與鄭伯盟時亦不過數年間耳何其先後相反之甚以墓門之詩觀之墓門有梅有鴞萃止夫也不良歌以訊之而序詩者以爲刺陳佗無良師傅以至於不義惡加於萬民焉蓋陳佗初間數語以其本有善心資質自好後來只緣師傅不善朝夕相與處者非其人故蕩散其心術鑿壞其資質所以至此以此知人之善惡本無定分只在朝夕所相與處如何耳學者於此不可不時時警省

鄭公子忽在王所故陳侯請妻之【七年】

此見得古制尙在處

無駭卒羽父請諡與族公問族於眾仲【八年】

古者有姓有氏有族姓出於一而百世不可易者謂之姓別其枝各取以爲號者謂之氏合而言其一之所自出者謂之族如齊本姜姓則姜氏之正者便是呂氏其他如申國許國之類𨿽同出於姜姓而支卻別後世姓氏殽亂已久俱失其所從來今之所謂姓卻是古之所謂氏

命氏爲族【八年】

命氏爲族此三家之漸

鄭伯將伐許五月甲辰授兵於大宮【十一年】

古者大夫家無私甲有事則授之於廟往往所藏處別自有去處與大廟當不甚相逺如鄭授兵於大宮魯莊公治兵於廟楚武王授師孑焉之類皆可見蓋春秋之初此則尙在後來欲侵伐則便自去侵伐皆是家有私甲如襄十年子西聞盜入於北宮乃歸授甲不聞授之於廟也此皆是古制壞亂處

公孫閼與頴考叔爭車【十年】

觀考叔初間慈祥愷悌之意能感動莊公念母之心決非是一時幾句言語所能感動也是他平日工夫到後方能如此然以前日之工夫如此而終不能充於爭車之時者何故此只緣境界移換了蓋用兵行師以殺敵致果爲義其勢似易至於爭考叔卻被此境界牽動了血气故挾輈之時不勝其忿而遂忘其身使其在家庭間決不至如此以此知學者做工夫果是難故易之損卦曰君子以懲忿窒欲聖人說損只說此兩事忿必下懲字欲必下窒字此最有意蓋忿譬猶火欲譬猶水火若不止遏時必至於燎原當其發時便須撲滅故君子之於忿也須十分用力懲創水若浸浸不已必至於淪溺必須無一毫罅隙方可故君子之於欲也便須斷然塞斷了此二事惟勇於義者能之是故成徳之士在宗廟則濟濟辟王左右奉璋奉璋峩峩髦士攸宜在軍旅則約軝錯衡八鸞瑲瑲服其命服朱芾斯皇有瑲蔥珩都是境界𨿽變而他原不曽變

鄭入許【十一年】

春秋之初猶以滅人之國爲異故鄭入許而不敢有其後滅國則自有之如縣陳之類人見之漸熟不以爲怪也

鄭伯使卒出豭行出犬雞以詛謝頴考叔者【十一年】此須是看行卒之兵制百人爲卒二十五人爲行大者出豭小者出犬雞此各以人數多寡爲等差耳若尋常盟則用牛用牛則其禮重哀十五年衛蒯瞶與伯姬輿豭以盟盟不用牛而用豭者蓋當時太子未立不得從人君之禮

王與鄭人蘇忿生之田【十一年】

王制曰天子之縣內諸侯祿也外諸侯嗣也古者王畿有六鄕六鄕外有六縣六縣外有都鄙此古采地之制未嘗世襲但世祿耳自春秋以來采地諸侯始世嗣

欽定四庫全書

左氏傳續說卷二

宋呂祖謙撰

桓公

公及鄭伯盟於越【元年】

鄭與魯盟此弒君初與諸侯防盟

見孔父之妻於路【元年】

妻而使人見於路此冶容誨淫之類宜其及禍

師服論名子【二年】

晉之師服魯之臧僖伯申繻之徒皆是國家所咨訪底人蓋古者諸侯之國必有知典故備訪問底人所以三代之源流先王之制度不至於斷續而不知者正緣有這般人在春秋之初尙多有之

師服曰吾聞國家之立也本大而末小是以能固故天子建國諸侯立家卿置側室大夫有貳宗士有隸子弟庶人工商各有分親皆有等衰是以民服事其上而下無覬覦【二年】

此數句皆是左傳中大綱目學者惟經歷久看書多然後深曉得

今晉甸侯也而建國本旣弱矣其能久乎【二年】

古者所謂甸亦有兩般有畿甸之甸有侯甸之甸禹貢曰五百里甸服此是畿甸之甸周禮職方氏曰乃辧九服之邦國方千里曰王畿其外方五百里曰侯服又其外方五百里曰甸服此是侯甸之甸如周防王謂規方千里以爲甸服鄭子產謂列卑而貢重者甸服也此皆是以王畿爲甸世俗習熟多呼畿爲甸正合禹貢之制如師服謂今晉甸侯也子產謂曹爲伯甸此謂是晉以諸侯而在甸服曹以伯爵而居甸服正合成周之制今晉師服曰晉甸侯也本旣弱矣師服指甸地以爲本弱則此甸在侯服之外可知蓋去王畿旣逺故其地小古者大率地近畿者土廣而貢重地逺畿者土狹而貢輕何故舊時海島之地亦有十里之國以此見愈逺處愈小侯服近畿想侯服之地必多於甸地也子產曰鄭伯男也而使從公侯之貢公侯伯子男古者分土爲三只有此三等公侯一等伯一等子男一等公侯一等其貢重伯一等其貢稍輕子男一等其貢又輕今鄭伯男也使之從伯本等之貢已爲重矣又使之出公侯之貢則豈不甚重觀此兩句最見得古者分土爲三一句分眀周禮職方氏載凡邦國千里封公以方五百里則四公方四百里則六侯方三百里則七伯方二百里則二十五子方百里則百男以周知天下大扺周禮所載皆與其他書合惟此一處卻有可疑恐是後來諸侯欲侵占土地者私廣其數目耳且以孟子考之公侯皆方百里伯七十里子男五十里以此益可見古者三等之制又曰周公之封於魯爲方百里也地非不足而儉扵百里太公之封於齊也爲方百里也地非不足也而儉於百里古公侯皆是百里如何便有三百里四百里之制況孟子正是當時人豈不可信國語謂鄭伯男也鄭在男服此說亦通

芮伯萬之母芮姜惡芮伯之多寵人也逐之【三年】此正是後世母后專權之漸

王師秦師圍魏執芮伯以歸【四年】

此非是秦執以屈辱他卻是有意要納他所以先執歸去十年秦遂納芮伯秦本周殽函之地去周最近周宜親之觀此時猶相親其後漸疏矣

王奪鄭伯政【五年】

周將亡舉措無不失失之又失至於此無復可言矣

王以諸侯伐鄭鄭伯禦之王爲中軍虢公林父將右軍蔡人衛人屬焉周公黒肩將左軍陳人屬焉鄭曼伯爲右拒祭仲足爲左拒原繁髙渠彌以中軍奉公【五年】古者天子六軍今桓王何故只有三軍鄭何故卻有左右拒及中軍蓋周室衰弱不能備天子六軍之制鄭欲當王之三軍就一軍中分出左右拒故有三軍鄭命二拒曰旝動而鼓旝中軍之旗皷二拒之皷古者每軍主將之車必有一鼓如國語曰有中軍之鼓有國子之皷有髙子之皷則此中軍亦當有皷今中軍乃動旝而不動鼓何也蓋車進則鼓動今鄭欲先命左右拒以擊陳蔡衛則中軍尙未動所以鄭中軍以旝爲號令也

魚麗之陳【五年】

只緣鄭旣分左右拒以當三國則中軍人少不能敵王三軍故先偏後伍分開人數使行陳廣闊足以當王之三軍蓋左右拒只在兩邊當蔡人衛人陳人又不能當王之左右軍也古者車制毎車必有甲士三人如主將之車則主將居中禦戎與右卻在兩傍如非主將之車則禦卻居中兩邊卻自有左右故在主將之左者謂之禦戎居車之中者只謂之禦禦之職掌馬之六轡右之職掌執戈矛哀二年鐵之戰郵無卹禦簡子衛太子爲右太子曰吾救主於車退敵於下我右之上也郵良曰我兩靷將絕吾能止之我禦之上也淸人之詩曰左旋右抽中軍作好此皆見得禦與右之職事

戰於繻【五年】

繻之戰此是周室大變處自此後如陳如蔡如衛之屬竟不見來從王室蓋自此一敗後諸侯皆解體矣

楚武王侵隨鬭伯比言於楚子曰漢東之國隨爲大【六年】觀楚經略漢東之初便欲滅隨而隨終不爲楚所滅者何故蓋少師死季梁在諌行言聴無人沮撓其謀故楚不敢滅後來卻反以厚意結隨以爲助使之勿救援小國故漢東之小國盡爲楚所滅而隨獨終春秋之世如所謂周之子孫在漢川者楚實盡之隨密邇於楚楚實存之世有盟誓至今未攺看此兩處便見楚常結隨而不滅隨處

楚略漢東【六年】

楚初盛時橫取湘漢一漸至中國如敗鄧防南諸侯盟貳軫州蓼皆是

隨人使少師董成【六年】

董成如涖盟相似蓋兩君不親相見故使人往臨之

季梁曰所謂道忠於民而信於神也【六年】

古人說治民必言事神蓋人君是神民之主天下國家只是治民事神兩事周禮一書自初至末亦只說此事見得古人以實事看神如後世以神爲虛誕文具了春秋之時神民所以並說者只實見其不是虛誕且如學者不愧屋漏不欺暗室此便是知有神處

上思利民忠也【六年】

尋常以誠事君謂之忠如隋煬帝下詔非不說要利民只此心不誠於爲民故謂之忠則不可古人上下常通說此一字如孟子曰自反而有禮矣自反而仁矣必曰自反而忠旣說禮與仁而又必說忠者何故蓋亦欲實驗此心果何如也一部左傳所以多隻說一个忠字自秦漢以來簡冊中此字始斷絕

祝史矯舉以祭【六年】

所謂矯舉者如無嘉徳而曰嘉栗不能馨香而曰防酒之類皆謂之矯

奉牲以告曰愽碩肥腯謂民力之普存也謂其畜之碩大蕃滋也謂其不疾瘯蠡也謂其備腯咸有也【六年】旣說愽碩肥腯何故又說備腯咸有此兩句似重然細看來愽碩肥腯是大綱統言牲體備腯咸有自各以其類而言之如用太牢則牛羊豕三者皆相似乃可如三者之中有一不稱則不得謂之咸有此四句各不相似故杜氏謂其實皆當兼此四者看他下兼字便見得杜氏不以爲同處

所謂馨香無讒慝也【六年】

無讒慝便是所以爲馨香處且如一家中所以謂之馨香者必其父子兄弟中和睦而無乖離之意乃可謂之馨香所謂馨香無讒慝也兩句最有味

故務其三時修其五教親其九族以致其禋祀【六年】此四句自有次第

北戎伐齊【六年】

當齊桓未覇以前戎狄橫行於中國滅衛伐魯伐周之類甚多自管仲相桓公之後方能攘之所以孔子有微管仲吾其被髮左袵之嘆須看當時事體然後知聖人之語不妄

諸侯之大夫戍齊齊人饋之餼使魯爲其班後鄭【六年】春秋時班次亦有兩般無事時則以爵尊者爲先出師時則以主兵者爲先五年邾人鄭人伐宋邾在鄭之先邾主兵也桓十年齊衛鄭來戰於郎齊衛在鄭之先王爵也今鄭爲齊伐戎如以主兵例論之自合居先而魯以王爵論故居後又如踐土之盟載書曰晉重魯申衛武蔡甲午鄭防齊潘宋王臣莒期藏在盟府夫魯弱國也蔡小國也如何卻在鄭齊之先蓋周之宗盟異姓爲後此所以周班爲先後也戍齊見當時諸侯猶相親附猶相扶持

鄭忽辭齊昏【六年】

忽不借助於他國而自求多福非奮然誠有志也蓋其爲人淺狹而多所拘攣暗而動皆疑畏浮易而不知審量孑孑然以文義自喜而國人情與其身之安危皆懵然莫之察也適足以取亡而已矣使忽誠有志而深求其實則資之弱固可彊而所以持國者固無待於外助也惟其爲善有名而無實所以卒見嗤於祭仲而爲詩人所閔此功利之說所以多勝而信道者所以益寡也蓋昭公但云自求多福在我而已而所謂在者初未甞做功夫也

季梁曰楚人尙左君必左【八年】

楚人所以尙左者蠻夷之俗也蠻夷以左爲尙如左袵之類皆是中國則以右爲尙

少師曰不當王非敵也【八年】

謂君當與王爲敵

王命虢仲【八年】

此皆畿內諸侯周之舊制畿外諸侯則世襲畿內者則皆隨其所職且如爲卿則有采地或免或死則已不世襲也其後乃亦世襲周之王畿皆爲人所有所以益弱

巴子使韓服告於楚請與鄧爲好楚子使道朔將巴客以聘於鄧鄧南鄙鄾人攻而奪之幣殺道朔及巴行人楚子使防章讓於鄧鄧人弗受【九年】

此見得鄧全無政刑處道朔巴客之聘旣及鄧境而鄾人敢於殺而奪之則鄧之綱紀蓋可知矣及楚防章讓鄧之時則鄾人之罪鄧所必討而鄧反助之蓋國家將亡則綱紀都無後來楚文王過鄧而三甥請殺文王曰亡鄧國者必此人也縱使是時殺得楚文王鄧亦不能久存蓋鄾人奪幣之時鄧之亡形見矣左傳中如此等處最要看

虢仲譛其大夫詹父於王【十年】

虢仲是王之卿士詹父是虢之屬大夫假使詹父有罪虢何故不自討而必譛之於王蓋大夫命於天子而屬於虢仲非虢所能私討也如今相國府有左右司之屬六部有郎中員外之屬相似此虢仲所以必訴之於王

鄖人軍於蒲騷將與隨絞州蓼伐楚師莫敖患之【十一年】莫敖楚官也楚初只有莫敖後來彊盛時又有令尹故令尹之權卻重莫敖一官𨿽存而權反居令尹之下矣

祭封人仲足有寵於荘公荘公使爲卿【十一年】

封人是治封疆之官祭仲以封人而入來執政得見春秋之初尙未世襲在蓋官人以世非古之制度乃武王數紂之辭

雍氏宗有寵於宋荘公故誘祭仲而執之曰不立突將死亦執厲公而求賂焉祭仲與宋人盟以厲公歸而立之【十一年】

此盟是要盟要盟義所當昔如孔子蒲之盟孔子過蒲公叔氏以蒲畔蒲人止孔子弟子有公良儒者以私車五乘從孔子鬭甚疾蒲人懼謂孔子曰苟無適衛吾出子與之盟出孔子東門孔子遂適衛子貢曰盟可負也孔子曰要盟也神不聽

楚伐絞莫敖屈瑕曰絞小而輕輕則寡謀請無扞采樵者以誘之【十二年】

行軍之法有正軍有役徒正軍是行陳之兵役徒是供役使之兵如采樵底人乃是役徒非行伍間執干戈弓矢者也然役使采樵時卻必使正軍扞衛以往今欲爲計以誘絞人故請無扞僖二十八年欒枝使輿曵柴而遁昭十三年衛請禁芻蕘者皆是采樵之役徒也

楚屈瑕伐羅鬭伯比送之還謂其禦曰莫敖必敗遂見楚子曰必濟師楚子辭焉入告夫人鄧曼楚子使賴人追之不及【十三年】

鬭伯比旣知莫敖之必敗不便明告於是子而使追屈瑕卻待鄧曼之說而後方使賴人追之遷延了許多時節何故蓋此不是伯比不肯直諌楚王恐是楚軍法軍行而沮撓軍謀者則有刑故伯比防諷而不徑言之意欲使楚王自悟耳婦人不預軍事而楚王入告鄧曼者蓋師已盡行而又欲益師訝其說而入言諸家人耳此亦人之常情也

夫固謂君訓眾而好鎭撫之召諸司而勸之以令徳【十三年】

眾謂士卒諸司謂偏禆之將

楚師盡行【十三年】

楚伐羅一小國其師盡行則當時楚亦未甚大

楚宥羣帥【十三年】

楚之政事如此便自是將興气象

莫敖屈瑕【十三年】

屈瑕終始三事博議論得卻是大率議中議論自今日看來十全精者大段有數蓋此書舊日一時間意思耳

防於曹曹人致餼禮也【十四年】

左氏所謂禮非左氏自說乃是周之典禮蓋夫子未筆削春秋時魯史本謂魯春秋魯春秋之法合於周禮者則書不合於周禮者亦書所以示勸戒也故韓宣子適魯見易象與魯春秋曰周禮盡在魯矣今左氏所謂禮也之類便是然其中卻又有兩般有周之舊典禮經又有春秋當時之所謂禮如鄭以齊人朝王禮也祭公來遂逆王后於紀禮也曹人致餼禮也此皆古之所謂禮也如大夫三月同位至如君薨卒而祔之類此皆是春秋當時之所謂禮左傳書禮處極多要須編緝作一處看方見得兩般分明古之周禮非今周禮之書今周禮之書只可謂之周官

鄭子人來尋盟【十四年】

杜氏曰其後爲子人氏此公孫之子以王父字爲氏者

宋人以諸侯伐鄭焚渠門入及大逵【十四年】

逵是道路之名如荘二十八年楚伐鄭眾軍入自純門及逵市宣十二年楚伐鄭入自皇門至於逵路在鄭多謂之逵在齊多謂之荘在魯多謂之衢此皆各以其國之道路廣狹名之逵道方九軌車兩輪間曰軌一軌凡八尺九軌七十二尺計十二步而周禮注九軌不名逵爾雅曰九逹謂之逵杜氏謂道方九軌爲逵者彼以鄭城內不應有九出之道故以爲九軌然鄭有九逹之道未可知或只是容得九軌亦未可知此正如蜀中棊盤市之類

天王使家父來求車非禮也諸侯不貢車服天子不私求財【十五年】

杜氏謂車服乃上之所以賜下如舜典曰眀試以功車服以庸益稷曰眀庶以功車服以庸是也然書中所說車服亦各不同如舜典所說乃天子所以賞諸侯者益稷所說乃人君所以賞士大夫者此兩般亦所當然至於不私求財則諸侯自有常貢如禹貢九州之賦各貢其方物若過求之則爲私求財矣以天子下求車此𨿽非天子之體然天子不能自辦而所以下求於諸侯者亦見得當時諸侯常賦不供敢於慢周處

祭仲專鄭伯患之使其壻雍糾殺之將享諸郊【十五年】當時雍糾不享於家而必享於郊者何故蓋祭仲是鄭之權臣黨與盛彊就享於國中則救援多至必難誰何所以享諸郊者特地使他出在逺地使他黨與卒來不得故殺之也易如陽虎將享季氏於蒲圃而後殺之之類相似蓋蒲與郊皆國外之逺地而季氏與祭仲皆一國之權臣

諸侯謀納鄭厲公【十五年】

昭公正嫡出奔並無人欲納之厲公庶子出奔而諸侯卽謀納之蓋昭弱厲彊可見當時不論是非只論彊弱人情大略類此

宣姜與公子朔構急子公使諸齊使盜待諸莘將殺之壽子告之使行不可及行飲以酒壽子載其旌以先盜殺之【十六年】

壽子將欲免急子而必載旌以先者何故蓋旌旗屬凡使者出竟則有旌儀禮聘禮云使者載旜及竟又云及竟張旜誓乃謁闗人入竟斂旜乃展又云及郊又展如初注曰旜旌旗屬也載之者所以表識其事此古使者之制如此壽子所以飲之酒者正欲使之醉而後可竊旌以先往也自常情看來壽與朔是同母弟朔旣讒構急子則壽亦宜同構之也今乃導急子使行又欲以身免其死此最是賢於人處太史公曰余讀世家言至於宣公之太子以婦見誅弟壽爭死以相讓此與晉太子申生不敢眀驪姫之過同俱惡傷父之志然卒死亡何其悲也或父子相殺兄弟相滅亦獨何哉然以道理論之急壽之死亦有未盡處父有過子當掩防而正救之爭相爲死是暴其父之過也此未得爲盡事親之道必如舜之號泣大杖則走然後能盡事親之道

及齊師戰於奚疆事也【十七年】

疆事云者謂此疆場間微事耳爲疆吏者當自區處足矣何必來告若如契丹來求闗南地之類此卻是大事須當請之於朝廷非邊將所能自區處得了若只是邊鄙間時復侵掠五里或十里此亦常事耳何必一一浼朝廷之聽

髙渠彌弒昭公【十七年】

鄭荘公聚權謀之臣於朝𨿽可以立一時之功快一時之意然只荘公可制服之才至荘公薨百態交作都無一豪節義如渠彌之弒昭公如祭仲之逐厲公都不知義理所在蓋此曹平日只理防得權謀上有人制服則爲用而不敢肆上旣無人則自用其權謀自擇其便利何所不至耶君子非不欲快一時之意用權謀之士也所以獨取忠厚長者蓋爲長久之計耳

君子謂昭公知所惡矣【十七年】

此一句是左氏譏昭公處言其特能知之耳而不能去之意自見於言外此正是惡惡而不能去也左傳中如此處皆左氏筆髙含不盡意

公子逹曰髙伯其爲戮乎復惡已甚矣【十七年】

復是報復之復謂昭公初間只是惡渠彌而渠彌後來卻弒了昭公以爲報言其報之之甚也

公將有行遂與姜氏如齊申繻曰女有家男有室無相凟也謂之有禮易此必敗【十八年】

左氏所以載申繻諫辭一段者便要見得姜氏是第一次如齊處言前此未甞如齊至此方往故申繻以未曽有此遂入諌耳故左氏因以諌辭系之大扺作史之法皆如此後來文姜如齊不知其幾而都無諌者何故以此看來此行是第一次尢分眀

人曰祭仲以知免仲曰信也【十八年】

此見祭仲全不顧義理只計較利害底人且昭公是祭仲所立渠彌旣弒昭公仲何故不討而又事子亹況仲在當時專據兵權非力不足蓋當時厲公在櫟自櫟入鄭地殊不逺仲若討渠彌時正恐厲公乘隙而入蓋厲公不是無能底人仲所以顧一時利害且安順過若以賢者處之安肯如此

辛伯諌曰並後匹嫡兩政耦國亂之本也【十八年】

並後如褒姒申後之類匹嫡如齊僖公寵夷仲年之類兩政如狐突諌晉太子曰外寵二政是也謂如政當由中書出而令卻自近習出之類耦國如鄭京城晉曲沃之類

﹤經部﹐春秋類﹐左氏傳續說﹥

欽定四庫全書

左氏傳續說卷三

宋呂祖謙

荘公

築王姫之館於外【元年】

荘公之立桓公見殺於齊則荘公之於齊有不共戴天之讎而不能以復讐爲念前輩論之詳矣然又須識得荘公之要領王姫歸於齊魯絕之而不與主婚義也而魯則畏齊之彊而不敢絕欲與之主婚內則畏淸議而不與外則畏齊之見討而不敢絕其君臣之間宛轉商量一个兩不相妨底道理故築王姫之館於外三傳之說不一然皆未必是凡天下之事不知夫不共戴天之仇義不可與者未足爲憂旣知之而求所以委曲回互者深可憂蓋其不知者良心一朝頓回則其不可禦旣知之而欲立一名字求以委曲回互亦終於此而已矣父子之間天屬之恩荘公報齊之心宜如火之必如水之必寒如手足之必捍頭目安可以委曲安排回互使之兩不相妨至如伐郕一段亦然荘公本自畏齊而曰我實不徳齊師何罪皆是立一个名字文飾之此其所以終於不振谷梁謂主王姫者必自公門出注云公門朝之外門主王姬者當設幾筵於宗廟以俟迎故在公門之內築王姬之館又曰於朝則已尊於寢則已卑爲之攺築外變之正也仇讐之人非所以接婚姻也衰麻非所以接弁冕也此同姓主婚之制而魯人攺築之意也然天子之女下嫁諸侯何以必魯主之而天子不自主蓋天子不當與諸侯爲敵體是故天子嫁女乎諸侯必使諸侯同姓者主之諸侯嫁女於大夫必使大夫同姓者主之魯於周爲同姓故使主之然荘公是時於齊有不共戴天之仇荘公非不知道理去不得只緣力弱不能自彊眀告天子誓與齊絕恐恐然懼爲齊所侵伐只顧些少利害忘了父子大義卻說中間做委曲底道理大抵爲人最戒如此設辭做事極是害人寧是不知義理底人一旦覺時尙有攺悔時節

楚武王荊屍授師孑焉以伐隨【四年】

楚初稱荊詩所謂荊楚便是屍乃是楚陳名孑亦鎗屬蓋楚陳所利也大抵陳中自有利於長兵有利於短兵弓矢利逺是謂長兵孑只利近故爲短兵此亦見始參用孑爲陳處

將齊入告夫人鄧曼曰余心蕩【四年】

此見得當時尙知古人致齊之義蓋楚武王平日是攻城略地底人豈復知正心誠意之理然欲入廟之初猶知所謂齊者蓋齊是精神防聚之時於此散蕩覺不収斂故驚而入告諸夫人耳所謂將齊是欲入齊而未齊之時故可入告使其已齊之後則不可復見夫人矣後世徒有齊之名而不知齊之實故𨿽當此時而亦不復知所謂蕩矣

王遂行卒於樠木之下【四年】

武王旣死何不便去喪卻除道梁溠營軍臨隨何故此是爲奇兵伐他處蓋軍中旣無主帥則事變易生不如此隨必反追楚師故楚人到此只得向前至莫敖以王命入盟隨侯請爲防於漢汭而後無可慮蓋漢汭是楚地旣入楚地則事始無他虞矣

紀侯不能下齊以與紀季【四年】

紀侯能全身逺害爲宗社計亦不爲不賢比之禦璧靣縛者逺勝

王人救衛【六年】

朔不當立王救之是也

夫能周位者必度於本末而後立衷焉不知其本不謀知本之不枝弗彊詩云本支百世【六年】

此正是左氏論大凡立君之法非是斷此事之是非夫所謂本者指適子而言所謂支者指庶子而言今以適子謂之本此固易見苟無適子而能於庶子之中擇其最親者亦謂之本以庶子之最親繼先君之正統此止可謂之本而又未可謂之知本所謂知本者謂又於羣公子最親之中其不賢者擇其賢者而立之始謂之知本詩云本支百世周之所以能長久者只緣是知這个本支道理

楚文王伐申過鄧騅甥聃甥養甥請殺楚子鄧侯弗許還年楚子伐鄧十六年楚復伐鄧滅之【六年】

夫鄧之亡不在於不殺楚子而在於不能自立紀綱修治甲兵以整頓一國所以卒爲楚所滅向使前時從三甥之言殺了楚文王又安知後來別無一个楚文王出故不能自彊其國而徒然不從人言者亦所當戒

恆星不見【七年】

齊桓公將覇乃天下一變故天象先見

夏書曰臯陶邁種徳徳乃降【八年】

夏書臯陶邁種徳徳乃降此正今臯陶謨之文而杜氏謂逸書者何故蓋緣秦火之後惟伏生口授尙書傳於世如益稷大禹謨泰誓諸篇世皆不得而有自孔安國古文尙書始皆有此數篇當時但藏於民間未甚公行於天下至東晉時始盛行於世杜預是西晉時人猶未得見之故曰逸書如楊子云以酒誥爲空言相似亦是未曽見也邁逺也降及也言徳非可頃刻問求速效必湏逺播其徳乃能及民

君子是以善魯荘公【八年】

荘公不能報父之讐而卻立名字要委曲回防過了此政與築王姬之館於外相似左氏不眀大義卻徒取他一節此左氏於此等處猶有欠處

齊無知弒襄公【八年】

看齊襄公須看得每舉而每得志是其所以速襄公之死觀其當時淫侈無度肆行不道無不得志如一滅紀則紀侯大去其國才以王人伐衛衛使服才欲滅郕郕便降至於欲防魯侯則魯侯至欲要姜氏則姜氏至每舉而每得志惟其得志之頻故所以爲死期之速宜乎卒蹈無知簒弒之禍也

冬十有二月齊侯遊於姑棼遂田於貝丘見大豕豕人立而啼【八年】

此亦是大豕之常態耳不足深怪緣齊侯有疑心所主不定故見得如此

誅屨於徒人費【八年】

以齊之富彊豈無一屨之供而必責於徒人費者蓋求之倉卒所以偶無耳

石之紛如死於階下【八年】

以襄公之無常本無徳以感人而紛如孟陽之徒皆爲之死者何故蓋襄公平日不能親任賢者而小惠所懷者止此等人𨿽千百爲死亦無益於事此見得襄公所以爲襄公處

襄公立無常【八年】

不必只是政令無定凡事皆然如與文姜防處皆是無常底事

鮑叔牙曰君使民慢亂將作矣【八年】

旣使民慢則𨿽殺人而人亦不畏

鮑叔牙奉公子小白出奔莒亂作管夷吾召忽奉公子糾來奔【八年】

鮑叔奉小白出奔於將亂之初管仲奉子糾出奔於已亂之後以仲之才論之豈不及鮑叔而叔何故如此知防仲何爲而不能知防蓋叔素知小白之賢平日保防故其輔佐出於誠所以未亂而先奔子糾平日亦只是尋常底人耳而仲之佐糾又非其本意而出於君命故亂作而後奔如仲射小白中鉤其於事子糾之義亦盡矣仲之不死於子糾亦未爲傷義

公及齊大夫盟於蔇齊無君也夏公伐齊納子糾【九年】桓公自莒先入與齊大夫盟在春間至夏方納子糾何其遲緩如此蓋二公子各有黨魯欲在中間調防勢亦甚難故遲了許多時節

鮑叔曰管召讐也請受而甘心焉【九年】

鮑叔之意正在生得管仲所以如此說管仲亦知鮑叔必不殺他故特地請囚至堂阜而後稅者蓋堂阜是齊地至堂阜而稅則魯人不疑不然魯人知之則未必不復爲魯所奪也

管夷吾治於髙傒【九年】

髙傒齊之上卿治是治政之才過之

公將戰曹劌請見【十年】

劌平時初未甞仕於魯何故卻自出來爲之謀蓋魯是劌父母之邦前年幹時之戰社稷防不可保此一戰若再大敗則社稷必危劌不忍坐視父母之邦至於殄滅其勢不得不自出來向使大勢未到極處時劌亦未便自出以此見幹時之戰是魯大敗處況當其時齊之興勢方彊而魯之在位者又皆非深謀逺慮之士劌於此不出則魯未必有復存之理故自此長勺旣勝之後魯卻用曹劌於朝觀諌觀社處便見

肉食者鄙未能逺謀【十年】

此指當時在位者耳然古者肉食亦自有制惟貴者老者耳如食肉者皆與食肉者無墨之類皆是說貴者如孟子云七十者衣帛食肉是老者皆食肉古人儉約非如後世奢侈諸侯無故不殺牛大夫無故不殺羊士無故不殺犬豕此皆是古之制

小未徧民弗從也小信未孚神弗福也【十年】

曹劌之言正與季梁之諌相似蓋古人只理防神民如周禮所說賔祀處皆是此兩事春秋去古未逺尙知此理自秦漢而下鮮能識此者

忠之屬也【十年】

言亦是忠之一端耳觀此數條亦似迂濶而不切於戰然以理論之可謂得其要處大扺得民之心便是得軍心然荘公素不逹此何故便能悟其言蓋劌自前面鋪敍有來歷所以見得眀白

齊人三鼓劌曰可矣【十年】

齊人三鼓而魯不鼓非是任齊自來進兵蓋魯前面遮防截定了後全不動

齊師敗績公將馳之劌曰未可下視其轍登軾而望之【十年】

軾是中車之軾板劌所以登軾而望之者蓋軍敗有兩般有果敗者有詐敗者詐敗者旗𨿽亂而行伍進退之節初未甞亂乃是變陣特僞亂其旗以誤敵耳自非眞知兵法者不能識之劌正恐齊人復有變陣設伏兵以誤我故登軾而望之故曰夫大國難測也懼有伏焉吾視其轍亂望其旗靡故逐之

臧文仲曰宋其興乎【十一年】

杜注謂文仲魯大夫蓋當時臧哀伯已爲魯卿故文仲止得爲大夫何故蓋一族中只一人爲卿故哀伯卒後文仲始爲卿注曰魯大夫所以別爲卿者也

禹湯罪已其興也勃焉桀紂罪人其亡也忽焉【十一年】如五子述大禹之戒作歌曰予視天下愚夫愚婦一能勝予一人三失怨豈在眀不見是圖湯以六事自責之類皆是禹湯罪已處桀悔不殺成湯於夏防紂則曰我生不有命在天之類皆是桀紂罪人處

旣而聞之曰公子禦說之辭也【十一年】

此是閔公對他如何見得是禦說之辭蓋春秋時辭命有自君出者亦有臣爲之者論語所謂爲命禆諶艸創之世叔討論之此是出於臣所爲者蓋辭命安危之所系不是臨時漫對他必先子細與人商而後告之

石祁子論歸猛【十二年】

宋人請猛於衛衛人欲弗與石祁子曰天下之惡一也惡於宋而保於我保之何補此一節是以道理論得一夫而失一國與惡而棄好非謀也此一節是以利害論此數句當作兩節看方分眀惟天下之惡一也此句最道得好非有識見底人不能說得出觀檀弓所載石駘仲卒無適子卜庶子爲後皆欲沐浴佩玉石祁子曰孰有執親之喪而沭浴佩玉者乎不沭浴佩玉以此見得石祁子自防年便別了故至此所以有這般議論

盟於柯【十三年】

齊服魯當時宋與魯最近齊而彊故先事宋魯宋魯旣服卽有鄄之防齊始覇矣

齊請師於周單伯防之【十四年】

是時單伯帥師以往其出兵多少之數𨿽不載於經傳然亦可以例如晉平丘之防請帥王賦元戎十乘以先唘行以此看來兵亦不多蓋覇者只欲假王師之名耳非眞欲資其力也

鄭厲公自櫟侵鄭及大陵傳瑕傳瑕曰苟捨我吾請納君與之盟而赦之六月甲子傳瑕殺鄭子及其二子而納厲公【十四年】

傳瑕初間許納君之盟不過一時間勢所廹耳是謂要盟及至入國之後背之可也然必去弒君者何故蓋當時風俗以盟爲重才與之盟則不得不踐其言惟識道理者然後能自區處故所謂背者又自有兩等人有般是狡猾底人反覆無信者有一般是識得道理逹時變者如孔子蒲盟是也

傳瑕殺鄭子【十四年】

稱鄭子居喪故也有在喪稱子有貶而稱子如宋子鄭子之類皆在喪而稱者如杞子自侯而伯而子者乃貶爵而稱

厲公殺傳瑕【十四年】

厲公殺傳瑕與晉公殺裏克相似

上大夫之事吾願與伯父圖之【十四年】

上大夫便是卿周禮才書卿了便無上大夫止書中大夫下大夫春秋之初周制尙在到後來如晉有上卿又有上大夫便見得制度壊處

厲公入遂殺原繁【十四年】

自當時觀之厲公之問甚曲原繁之對甚正何故厲公才入卻便殺了原繁蓋原繁與祭仲之徒皆荘公舊臣又有權謀厲公若不去他時終放不下鄭有祭仲原繁駕曼伯之徒故後來鄭常多謀臣如衛有石碏故後來有蘧伯玉之徒

楚滅息入祭【十四年】

楚伐鄭【十六年】

當時齊𨿽覇然如楚如晉𨿽妄侵伐而力未能正故置而不問其後彊盛則晉楚自服譬如奕棊渠自知所先後也

君子曰商書所謂惡之易也如火之燎於原不可向邇其猶可撲滅者其如蔡哀侯乎【十四年】

大扺事須自小處便遏絕了乃好如蔡弗賔初間只是小事後來至於伐蔡以獻舞歸又至於滅息這便不可撲滅了使蔡初間便遏絕了時終不至於喪身失國

齊人執鄭詹【十七年】

鄭詹至晉文公時猶在此蓋鄭用事底臣然前年鄭旣服齊今卻不朝何故蓋鄭介於齊楚兩間恐楚來伐故不朝齊

遂因氏領氏工婁氏須遂氏殺齊戍【十七年】

此皆是遂國之大族以此見得氏族得力處

秋有爲災也【十八年】

大凡春秋所書皆是本地素無有而忽有焉者則書如有蜚有鸜鵒之類是也

楚子禦之大敗於津還鬻拳弗納【十九年】

夫勝兵家之常而楚子一敗之後鬻拳何故便不納蓋楚正是圖覇之不是防常時節一小不勝則聲不張羣蠻小國必乘共起而叛之此鬻拳所深慮也況此一敗又非是小小不勝鬻拳如何不出來彊做得此又見楚方興時便自有這般人觀其以兵諫楚子便見鬻拳乃是朴直木彊底人忠於國家不知其他只是不曽識得道理左氏謂之愛君此亦是左氏不明得大處故杜氏之注云眀非臣法此一句𨿽非是左氏本意然杜預卻以此一句救左氏之失處

蒍國邊伯石速詹父子禽祝跪作亂因蘓氏秋五大夫奉公子頽以伐王【十九年】

王致亂之因只自貪裏來

王子頽享五大夫樂及徧舞鄭伯聞之見虢叔曰寡人聞之哀樂失時殃咎必至今王子頽歌舞不倦樂禍也姦王之位禍孰大焉臨禍忘憂憂必及之盍納王乎虢公曰寡人之願也【二十年】

王巡虢守虢公爲王宮於玤王與之酒泉鄭伯之享王也王以後之鞶鑑予之虢公請王與之爵鄭伯由是始惡於王【二十一年】

王無事時於虢爲厚於鄭爲薄有事時鄭每先出力扶持虢卻全然不見大凡此處正是事之要處上自天子下至庶人皆要識得洛誥曰汝其敬識百辟享亦識其有不享享多儀儀不及物惟曰不享惟不役志於享凡民惟曰不享惟事其爽侮周公告老只以此一件事戒成王蓋此卻不是容易底事看敬識兩字便見得如此難湏子細辯別其果是誠意來享又湏辯別其是不誠來享其間有享𨿽多儀誠意不及此與不享者同若不能用志辯別其眞僞以誠意來享者如此不誠意來享者亦如此則天下何緣復來蓋是非不眀則並其是者皆亦不誠矣享且如此則其他事事如此如虢築宮於玤此正是享多儀儀不及物者王無事時都被他以閒禮數取奉了不特是此一事每每如此鄭卻是得力可仗底人王卻不曽識得此周室之所以衰正緣如此顚倒了譬如朋友中無事時以酒食笑語相追逐底人平時甚好及至有患難時卻便都不見至於平時冷淡底人𨿽若不滿人意患難時卻十分得力故學者湏是知所親疎

陳人殺其太子禦冦陳公子完與顓孫奔齊【二十二年】陳人陳宣公也陳公子完是厲公躍子史記謂厲公佗之子非也當以釋例爲正

陳完奔齊【二十二年】

齊始覇而亡齊者已至頗如寒暑相代夏至一陰生冬至一陽生也

臣卜其晝未卜其夜【二十二年】

此是眞个以卜蓋古者大事必卜今以臣飲君亦大事故卜

懿氏卜妻敬仲【二十二年】

左氏所載筮易之辭如此詳者何故蓋左氏正當田氏簒齊之時故大意亦以爲田氏所以彊盛者亦非偶然其數如此

庭實旅百【二十二年】

庭實旅百楚子入享於鄭時孟獻子亦言之禮記曰庭實旅百何爲乎諸侯之庭以此見諸侯不當用此

奉之以玉帛天地之美具焉【二十二年】

玉帛正是天地之產天產是動物地產是植物如幣帛之皆出於蠶故爲天產金玉之皆藏於地故爲地產

公如齊觀社【二十三年】

觀社是觀兵

防以制財用之節【二十三年】

制財用之節如平丘之防鄭子產爭承是也

諸侯有王【二十三年】

王是王事是朝防徵伐之事

晉士蒍又與羣公子謀使殺遊氏之二子士蒍告晉侯曰可矣【二十四年】

前年旣謀譛富子而去之今又殺遊氏之二子蓋富子是有力者遊氏二子是有謀者先去有力者次去有謀底人然後可以下手故士蒍告晉侯曰可矣

始結陳好【二十五年】

蓋十九年陳與齊人宋人伐我西鄙至此始結好看左傳如這般處便考他前後事迹曽有甚斷絕處方見得來歷子細如前無事可考時只是未曽往來此是看左傳一條例

夏同盟於幽陳鄭服也【二十七年】

此是大節目蓋已前皆服楚今始服齊

晉侯將伐虢士蒍曰夫民讓事樂和愛親哀喪而後可用也【二十七年】

讓事如班白者不戴於道路之樂和如出入相友守望相助管子內政所謂夜戰聲相聞晝戰目相接其歡欣足以相死之哀喪內政所謂死喪同卹禍災共之之類

王使召伯廖賜齊侯命且請伐衛【二十七年】

王恐使齊侯不動故先賜齊侯命此見周室所以衰弱處然齊侯數以王命取賂而還亦只是略略應命不是十分著力當時管仲尙在而齊侯取賂何故蓋桓公做事管仲亦有調防不得處於此可見

驪姬嬖欲立其子賂外嬖梁五與東闗嬖五使言於公曰若使太子主曲沃而重耳夷吾主蒲與屈使俱曰狄之廣莫於晉爲都【二十八年】

此所謂使俱曰者使國人皆如此說杜注謂使二五俱說恐說不順蓋離間骨肉底人湏要彌不覺

羣公子皆鄙惟二姬之子在絳【二十八年】

蓋情疏則易離情親則難間

楚令尹子元欲蠱文夫人爲館於其宮側而振萬焉夫人聞之泣曰先君以是舞也習戎備也【二十八年】

蓋舞有部曲行伍之次便是陣法樂記曰天子夾振之而駟伐盛威於中國也分夾而進事蚤濟也注云夾振者王與大將夾舞者振鐸以爲節也武舞戰象也每奏四伐一擊一刺爲一伐分猶部曲也舞者各有部曲之列又夾振之者象用兵務於早成也觀此可見舞之制度故曰先君以是舞習戎備也

秋子元以車六百乘伐鄭入於桔柣之門縣門不楚言而出子元曰鄭有人焉諸侯救鄭楚師夜遁鄭人將奔桐丘【二十八年】

是時楚師旣遁而鄭自有備何故卻要奔蓋楚此一戰亦不是小戰觀子元以車六百乘伐鄭一句可見城濮之戰春秋之大戰也不過七百乘此六百乘計二千四百車其最彊盛此所以欲奔

鬭谷於菟爲令尹自毀其家以紓楚國之難【三十年】當時子元旣以貪淫亂楚故楚遂擇亷潔者繼之左氏記此事在子元爲令尹下見得湏當如此如唐肅宗旣見元載以貪敗故特用楊綰其事正與此相似齊服楚所以甚難者以有子文爲令尹也正如諸武侯乃與司馬懿爲敵所以不能成功耳

齊侯來獻戎防【三十一年】

獻防亦有兩例如襄八年邢丘之防鄭蔡司馬公子夑鄭伯獻防於晉親聴命此是獻其囚謂之防二十五年鄭伐陳陳侯使其眾男女別而累以待子產數俘而出此是獻其功而不獻其俘今齊侯來獻防是獻其俘也

凡諸侯有四夷之功則獻於王王以警於夷中國則否【三十一年】

此句最要看蓋中國而至於用兵此是甚不得已蓋中國非叔父則伯舅之國也

宋公請先見於齊侯夏遇於梁丘【三十二年】

大凡防盟中欲先相見者皆是先欲自謀二國私議如八年齊侯將平宋衛有防期宋公以幣請於衛請先相見

秋七月有神降於莘【三十二年】

古者尊敬神眀才在後世便是差錯了意思自應如此就此一段論之如內史過議論尙有可取未至全然差舛在

雩講於梁氏女公子觀之圉人犖自墻外與之戱子般怒使鞭之公曰不如殺之是不可鞭犖有力焉能投蓋於稷門【三十二年】

荘公旣知犖之罪可殺而終於不殺何故蓋當時只不合說過了便休天下事當做便做切不可如此說了便休極是害事然荘公當時家法不正習以成風𨿽圉人犖與之戱亦不深以爲怪蓋魯自文姜以來禍亂旣作初間其夫桓公見弒其後二子叔牙慶父見殺及其二孫子般閔公見弒又及其子婦哀姜以宗族言之則閨門之內禍亂如此以名義論之旣弒三君又殺二卿此皆緣文姜淫亂所以生出許多事以此觀之曲禮內則所以纎閨中事者非是繁碎

成季使以君命命僖叔待於鍼巫氏使鍼季酖之【三十二年】成季殺叔牙而不殺慶父何故蓋兄弟間至扵不得不殺者此是甚不得已安可又殺慶父但去其一人則其黨自矣

子般卽位次於黨氏【三十二年】

古者君薨太子卽位皆有喪次如顧命所謂迎子釗於南門之外延入翼室卹宅宗翼室卽次也子般所以次於黨氏蓋欲外家以爲助耳

閔公

天若祚太子其無晉乎【元年】

士蒍勸申生去至與其及也義已足矣何故下又說天若祚太子其無晉乎蓋緣申生本是慈祥底人有眷戀不果之意士蒍是當時謀臣見得利害明故其辭若此

畢萬筮仕於晉【元年】

左氏載畢萬筮辭如此詳者何故蓋左氏正當三晉彊韓魏盛時故推原其始而言之如戴陳敬仲事相類亦如王莽武后時多獻符防之類

衛懿公與石祁子玦與荘子矢使守【二年】

衛侯不命以言而以物何故蓋古人大抵以物爲信

狄人囚史華龍滑與禮孔以逐衛人二人曰我太史也實掌其祭【二年】

如周禮太史之職祭之曰執事以次位常蓋祝史皆掌祭如今此制尙在天地神只位板皆太史局掌

齊人使昭伯烝於宣姜【二年】

蓋衛公卽位時正是齊襄公時所以有此

齊侯使公子無虧帥車三百乘甲士三千人以戍曹【二年】古者一車甲士三人論來三百乘止合九百人而今何故卻有三千人蓋此甲士卻又非在車上者乃別是車外步兵緣其國中長於步兵故齊所以增了許多後來晉伐狄亦毀車爲行皆是此類

歸公乘馬祭服五稱牛羊豕雞狗皆三百與門材歸夫人魚軒重錦三十兩【二年】

此一段最要看自常人看來祭服門材魚軒皆是閒慢底物事不知此卻要緣衛國旣爲狄所滅全不成模樣所以略與他做一國大綱體面乘馬是人君出入湏要儀衛祭服是奉社稷湏用禮儀牛羊豕是與他做畜產之本門材是與他爲外面體面魚軒重錦皆夫人車服之用事事不可缺此是齊桓公識得立國規模所以纎息備具以此見左傳學者最不可不細看此乃有用之書

鄭人使髙克帥師次於河上【二年】

髙克何故在河上蓋當時狄已滅衛聲勢大了鄭湏預爲之備蓋衛在河北鄭在河南

晉人使太子申生伐東山臯落氏【二年】

申生伐東山當時眾人無不知太子之危若從眾人之言逃之他國或可以免驪姬但欲得太子之位其子得立則亦已矣太子居深宮中難得過失則難讒譖故驪姬常使之出外將兵無功固可加罪有功則又以爲得人心

欽定四庫全書

左氏傳續說卷四

宋呂祖謙撰

僖公

諱國惡禮也【元年】

國惡只是魯國臣子所不忍言者所以養臣子愛君之心若公言君父之惡便有弒君之漸

諸侯救邢【元年】

當初狄伐邢齊已救了何故又救耶蓋衛與邢相近始初去救邢狄人𨿽退卻去伐衛故衛爲狄所滅狄旣滅衛卻乘滅國之威去伐邢所以桓公率諸侯再來救邢然不便去救次於聶北者蓋夷狄中國之勝負於此乎分齊侯是伯主萬一小敗後夷狄便浸彊中國便浸弱所以未敢輕去直待邢人突圍而出方敢乘其勢亂而逐之

具邢用而遷之師無私焉【元年】

邢不比衛衛是滅亡之後重新把服用與他今邢尙自有遺物無者從而與之未備者從而全之師無私焉見得邢自有遺物師不敢胡亂去與他私取一件

公賜季友汶陽之田及費【元年】

旣與之邑又加之田厚賞之也此三家始盛之因後襄七年南遺爲費宰叔仲昭伯爲隧正欲善季氏而求媚於南遺謂遺請城費昭十二年南蒯以費叛十三年叔弓圍費十四年南蒯奔齊二子來歸費三十二年史墨對趙簡子曰昔季友桓之季也有大功於魯受費爲上卿定十二年仲由爲季氏宰將墮三都於是季氏墮費

君子以齊人殺哀姜也爲已甚矣【元年】

哀姜於魯大義已絕魯人正當討之於閔公旣死之後僖公未立之前方是此魯當討而齊不當殺齊知魯不去討故取而殺之於齊

諸侯城楚丘而封衛【二年】

封衛如何卻在遷邢之後狄人無有在者然後去城楚丘而封衛此非是緩其勢當如此

晉荀息請假道於虞以伐虢公曰宮之奇存焉【二年】晉獻公如何知虞有宮之奇蓋獻公是有意經略諸國底人平時下工夫正在此所以先知得若是不曽畱意在此者𨿽敵國之謀臣亦何緣知得

荀息對曰宮之奇之爲人也懦而不能彊諌【二年】

此正谷梁所謂逹心而言略者也荀息所以知得子細亦是當時謀臣非特知得宮之奇之爲人虞公之情性他亦知道故假道於虞曰冀爲不道入自顚軨伐鄍三門冀之旣病則亦惟君故他知虞公是要人取奉底人故先誇大其功以投他之所欲

保於逆旅【二年】

逆旅是旅舎言處於旅舎時復往來侵略耳兵亦不甚多也

晉裏克荀息帥師防虞師伐虢滅下陽【二年】

大凡滅國曰滅此特取虢之下陽何以亦曰滅蓋虢有上陽又有下陽上陽是虢所都處下陽亦與上陽相等旣爲晉所取此便是與滅國一般

盟於貫服江黃也【二年】

先楚之黨

楚人伐鄭【二年】

齊楚所以欲爭鄭者何故蓋鄭界齊楚兩間齊得鄭則齊覇楚得鄭則楚霸

齊侯與蔡姬乘舟於囿蕩公公懼變色【三年】

舟蕩而公獨懼者何蓋蔡亦近淮之國其俗習水爲常了所以蔡姬不畏

齊侯以諸侯之師侵蔡蔡潰遂伐楚【四年】

此段是看得桓公不是因伐蔡了偶然去伐楚蓋齊欲伐楚經營多年卻本是要伐楚了因特伐蔡耳

楚子使與師言曰不虞君之渉吾地也何故管仲對曰昔召康公云云【四年】

此見得要處管仲必自出來說都不使行人對

昔召康公命我先君太公曰五侯九伯女實徵之以夾輔周室【四年】

五侯九伯論來自是用二伯同管一伯止管得一半此卻云五侯九伯女實徵之何故蓋太公是師當時特地以此命他卻與常制不同

爾貢包茅不入王祭不供無以縮酒寡人是徴【四年】此管仲以大題目去問他處包茅正是荊州當貢荊正是楚地

對曰貢之不入寡君之罪也敢不共給昭王之不復君其問之水濵【四年】

此見得楚國彊處不肯全然屈下故其辭半服半不服如曰君若以徳綏諸侯誰敢不服此皆是楚對得好處他所以能如此者蓋楚有子文爲令尹其才略可與管仲相當正如司馬仲逹對諸武侯一般

楚子使屈完如師【四年】

楚何故不便來敵齊卻使屈完來何故蓋齊是覇者其師又皆是節制之師不可輕犯所以先使屈完來觀之

陳轅濤塗謂鄭申侯曰師出於陳鄭之間國必甚病【四年】蓋覇者之師凡經過處諸侯必湏供其資糧屝屨如用師批劵之類相似

齊侯說與之虎牢【四年】

見覇者之權専𨿽諸侯他國之地予奪皆由他

初晉獻公欲以驪姬爲夫人卜之不吉筮之吉卜人曰筮短長不如從長【四年】

此不知何處見得考之洪範七稽疑甚眀始言汝則從從筮從卿士逆吉又曰卿士從從筮從汝則逆庶民逆吉又曰庶民從從筮從卿士逆汝則逆吉蓋謂曰汝曰卿士曰庶民𨿽逆然筮之從則自吉也至於作內吉作外凶則曰汝則從從筮逆卿士逆庶民逆於此乃見𨿽筮之逆然得之從亦吉矣此所以爲筮短長也是以古者大事必卜卜所以爲最重及夫筮共違於人然後用作凶

及將立奚齊旣與中大夫成謀【四年】

此左氏書法最髙處蓋當時驪姬所憚者惟裏克一人而已然裏克柔弱避禍卻有中立之語使驪姬敢於逐申生而立奚齊全無忌憚此便是與裏克同商量一般何以言之中大夫便是卿古者大國三卿皆命於天子次國二卿一卿命於天子一卿自命故命於天子者謂之卿如周禮所書止有中大夫卻無上大夫蓋卿便是上大夫正與此制合注中所謂中大夫爲佐卿非也但只是亞於卿者齊侯是大國亦只是二卿管仲曰有天子之二守國髙在觀此則齊只二卿而已想是公之國方命三卿侯國只命二卿而已晉武公是簒位而入國天子未甞命他卿故只有中大夫中大夫便是晉國秉政之臣以此見春秋之此制尙在𨿽晉之彊暴亦未敢攺後來此制紊亂天子反減諸侯反多一國旣有卿又有上大夫中大夫如叔向所言

太子祭於曲沃歸胙於公姬毒而獻之公祭之地地墳與犬犬斃與小臣小臣亦斃【四年】

觀其祭地而地墳之時此已見得是毒了何故又與犬與小臣蓋鱺姬要做个眀證了以重他罪往往此事亦恐是驪姬與獻公先自商量了所以敢如此然論來申生到此時亦自可去而卒不去者何故蓋申生爲人小不忍而害大義𨿽不得立逃去他國亦何害

晉侯使以殺太子申生之故來告【五年】

春秋如此事皆當時大事所以必告於諸侯

晉侯使士蒍爲二公子築蒲與屈不愼寘薪焉夷吾防之【五年】

夷吾獨訴而重耳不訴者何故以此見重耳夷吾賢否處蓋重耳當時已自知了

士蒍稽首而對【五年】

稽首是以首至地凡敬其命則稽首然士蒍當築蒲與屈之何故不諌蓋時見獻公之頭勢難說所以不敢說到獻公責他不愼故至此敢說

公使寺人披伐蒲重耳曰君父之命不校乃狥曰校者吾讎也【五年】

重耳自不校便了何必湏要徧狥國人蓋重耳素得蒲人之心蒲人只要去救他本不識重耳之本心萬一來校時恐害他後來大事所以不得不以此號令蒲人

防於首止防王太子鄭謀寧周也【五年】

胡氏所論極精曰以王世子而出防諸侯以列國諸侯而上與王世子防此例之變也而春秋許之鄭伯奉承王命不與是盟此禮之常也而春秋逃之所以然者王將以愛易儲貳桓公糾合諸侯仗正道以翼世子使國本不搖而天下之爲父子者定所謂一匡天下民到於今受其賜者也至易變而之正以大義爲主而崇髙之勢不與焉然後萬世之大論正矣

陳轅宣仲譛申侯於鄭伯【五年】

只緣申侯被利昏了𨿽宣仲陷害他如此分眀也自見不得論來間止是申侯反覆不是陳轅濤塗卻是後來兩人卻都不是與他一般了

鄭伯逃歸不盟【五年】

只是潛身而歸正如髙祖脫鴻門相似若以軍歸則齊安得不覺

江黃道柏方睦於齊【五年】

江黃道柏皆是近楚小國齊平日工夫正在此上先服小者然後來理防楚

晉侯復假道於虞以伐虢宮之奇諌【五年】

宮之奇到此諌得詳何故他亦見事勢極了所以盡說得出利害曲折無不了然

虞不臘矣【五年】

臘是祭名見得春秋時已有此名史記秦紀書曰秦臘此太史公自秦言之蓋言秦於此始臘耳非臘始於秦也或者疑臘是秦時方有而不知自古來已有之以秦本西戎典禮未備至此方用臘當時諸國用臘者亦多且如秦紀書縣宜陽豈是古來未有縣而始縣於秦耶

晉滅虢【五年】

時桓公旣爲伯主何聽晉如此縱橫蓋當時天下縱橫之甚救不得許多頭行最是夷狄極盛所以先去伐狄其次卻來伐楚故後來𨿽不伐晉而晉自來服此乃見桓公規模處

執虞公及其大夫井伯以媵秦穆姬【五年】

媵本是卑者爲之此特使虞公媵正要屈辱他如劉聰使晉懷帝靑衣行酒相似

而修虞祀【五年】

此一句左氏正欲應宮之奇神其吐之之語

晉侯使賈華伐屈夷吾不能守盟而行【六年】

賈華是七輿大夫爲右行者夷吾與屈人盟正欲以此結屈人之心尙有覬覦復入之意

將奔狄郤芮曰後出同走罪也不如之梁【六年】

郤芮爲夷吾謀不爲不是但奔梁之策乃苟簡淺近欲復國之意所以不如重耳奔狄之意逺大也

管仲言於齊侯曰招以禮懷逺以徳【七年】

招如鄭貳之懷逺是江黃之

齊侯修禮於諸侯諸侯官受方物【七年】

官是諸國所掌貢賦之官齊旣富彊又是伯主諸侯各來齊受所貢之物以貢於天子蓋齊旣伯諸侯欲以此結諸侯所以與他物以爲貢正如一邑之中有上戶先代下戶輸納之想當時亦有不貢者伯主正欲以此倡率之旣結得諸侯又能上尊天子

守命共時之謂信【七年】

共時便是時見曰防此只說防耳

徳刑禮義無國不記【七年】

無國不記見得諸侯國皆有史如杜氏謂汲冡紀年篇有書魯晉事春秋者可見

子華由是得罪於鄭【七年】

子華旣是太子了何故卻使齊伐鄭蓋子華急要簒國爲君耳如我以鄭爲內臣一句可見

襄王不喪而告難於齊【七年】

懼王子之黨盛

凡夫人不薨於寢不殯於廟【八年】

禮記檀弓虞夏商周之殯皆不在廟至此卻在廟何故此制度當考

宋公疾太子玆父固請曰目夷長且仁君其立之【八年】襄公本當立何故讓子魚蓋襄公只是要著意做好事底人𨿽常好名而實不稱如之戰不禽二毛之事可見

宋桓公卒未而襄公防諸侯【九年】

襄公在喪何故防諸侯如此速蓋宋是顯顯之國如齊侯屬孝公於宋襄公齊桓公所以獨托於宋者亦是見當時顯顯者只是宋故襄公此防不得不自出來然此防亦當時盛防

王使宰孔賜齊侯胙【九年】

晉踐土之盟不賜而齊桓葵丘獨賜者何故蓋周以脤膰之禮親兄弟之國文公是同姓是所當賜者故不書齊是異姓本不當賜王特地加厚於齊所以見得是異禮

天子有事於文武【九年】

天子有事於文武便是祭祭是大事故直謂之事如洛陽重牡丹故直以牡丹爲花若其他花卉各自有別名名之

宰孔先歸【九年】

宰孔何故先歸蓋宰孔止與防不與盟盟者自不信而後有盟宰孔所以不盟者不敢以不信待天子之臣

東略之不知西則否矣【九年】

蓋當時三方皆往了只有東邊未去非久必去西旣防了必不復來

其在亂乎君務靖亂無勤於行【九年】

此是指晉言之蓋說與晉當時齊已不來但自歸去察其國之亂務靖安之足矣不必往齊也晉之亂便是荀息奚齊事

獻公使荀息傅奚齊公疾召之曰以是藐諸辱在大夫【九年】

當時申生已殺重耳夷吾皆在外只有奚齊卓子二人在裏面此所謂諸正指此兩人言也

耦俱無猜【九年】

俱謂送往事居兩事無猜謂無猜疑嫌忌言我無愧於生者死者

裏克將殺奚齊先告荀息【五年】

裏克旣要殺奚齊何故卻先說與荀息則甚且荀息伐虢伐虞亦不是無謀底人受遺托亦不是無權底人蓋當緣民心離散眾意不屬於奚齊卓子荀息所以做不得然克所以先告時亦見得風俗尙厚

詩所謂斯言之玷不可爲也荀息有焉【九年】

此亦是一節可取大槪亦不濟事

齊以諸侯之師伐晉及髙梁而還【九年】

何故只止髙梁便還蓋齊侯是伯主了一則恥於不能大救二則又力不能及而秦晉又彊所以只略行便歇令不及魯蓋當時去伐晉時亦無甚諸侯從他

齊隰朋帥師防秦師納晉公【九年】

夷吾入時重耳何故不入蓋檀弓所載晉獻公之喪秦穆公使弔公子重耳公子重耳對客曰君弔亡臣重耳身喪父死不得與於哭泣之哀以爲君憂父死之謂何或敢有他志以辱君命觀此見得夷吾是賂人了求入重耳是人勸他入卻不入二人之賢否於此可見況當時謀臣重耳所偕是舅犯之徒夷吾是郤芮之徒人品髙下亦甚遼逺

秦伯謂郤芮曰公子誰恃對曰臣聞亡人無黨有黨必有讎【九年】

此二句言其易納欲秦助公

夷吾弱不好弄能鬭不過【九年】

此數句言其可以爲君見得古人語言大率婉順郤芮是當時謀臣大計策𨿽未了得若此等言語亦防說得好

是吾利也【九年】

此句如鄰之厚君之薄也一般

晉侯殺裏克以說【十年】

頴濵蘇氏曰晉獻公殺其世子申生而立奚齊國人不順其大夫裏克殺奚齊卓子而納惠公春秋皆以弒君書之矣公旣入而殺裏克以弒君之罪罪之春秋書曰晉殺其大夫裏克稱人以殺殺有罪也稱國以殺殺無罪也裏克弒君而以無罪書此春秋之微意也奚齊卓子之立以淫破義𨿽已爲君而晉人不以爲君也旣以爲君則君臣之名正故里克爲弒而國人之所不君則弒必不免裏克因國人之所欲立而立之則裏克之罪與宋華督齊崔杼異矣𨿽使上有明天子下有賢方伯裏克之罪猶可議也公以弒得立而歸罪於克以自說於諸侯其義有不可矣然公殺裏克而背內外之賂國人惡之狄人怨之兵敗於秦身死而子滅至其謀臣呂甥郤稱冀芮皆以兵死蓋背理而傷義非獨人之所不與而天亦不與也此論極是

狐突適下國遇太子【十年】

論來本無此理只緣民心不附屬夷吾故民或訛言如此此亦將亡之兆

七輿大夫【十年】

七輿卽周禮侯伯七命貳車七乘晉只是獻公時王命一軍爲晉侯獨上軍有之正義謂下軍亦有恐未必如此所謂欒盈下軍七輿恐只是前時上軍之制襄公二十五年下車七乘亦略可見

左行共華右行賈華叔堅騅歂累虎特宮山祁【十年】左行何故止一人右行何故有六人當攷

秦晉伐戎以救周【十一年】

秦晉伐戎以救周齊何故卻不來蓋晉近周已自先去了齊旣見自有晉理防了便不去以此見桓公胸中畢竟寛大與晉文不同如秦伯師於河上將納王晉侯辭秦師而下是汲汲要爭去理會此皆是不及齊桓處

王以上卿之禮饗管仲曰余嘉乃勲應乃懿徳謂督不忘往踐乃職【十二年】

應是報應之應督謂厚之意踐乃職者謂位𨿽是下卿而職則秉齊政今還以職尊之故杜氏曰不言位而言職者管仲位卑而職齊政故欲以職尊之也

齊侯使仲孫湫聘於周【十二年】

仲孫湫是齊之賢者以閔元年省魯難之事觀之見得齊國出使有人可以見齊之使能如此

秋爲戎難故諸侯戍周【十三年】

戍有兩般有每嵗更戍有待事已而久戍者觀采薇之詩曰昔我往矣楊柳依依今我來思雨雪霏霏此是遣戍於春時至次年更畱防秋而歸則冬時矣乃每年更戍之制也觀勤戍五年之語則直待難平事已而方得返不比常戍有更代之期也令戍周夷難未己只得且戍其國又須自以時遣人代之

百里奚論與晉糴【十三年】

子桑與百里奚所言不同子桑之言利害固是但所言之意又不如百里奚資質渾厚百里奚秦穆公兩人資質皆好觀其言可知然穆公皆用百里奚此其所以興

自雍及絳相繼【十三年】

此是舳艫相銜而往

諸侯城緣陵而杞焉【十四年】

遷杞便與遷邢不同此見齊桓公自葵丘防後驕心生凡事皆不如前時

﹤經部﹐春秋類﹐左氏傳續說﹥

欽定四庫全書

左氏傳續說卷五

宋呂祖謙撰

文公上

先王之正時也履端於始舉正於中歸余於終【元年】大扺歷法不過此三句履端於始正是立春立夏之類是四時之始舉正於中是一月中气如春分秋分斗建寅建夘之類歸余於終以每月大小盡每嵗零日積成閏此三句皆統說一嵗事書謂恊時月正日正是此三句素問謂立端於始表正於中推余於終而天度畢矣注云端首也始初也表彰示也正斗建也中月半也推退位也言立首气於初節之日示斗建於月半之辰退餘閏於相望之後此說卻分明

晉人以公不朝來討【二年】

文公何故不朝晉前輩謂文公做事大率寛緩亦是如閏不告朔之類大率如此

晉人使陽處父盟公以恥之【二年】

古者卿不防諸侯與伯子男防可也處父不能正君之失故春秋去氏以貶之

大事於太廟【二年】

禴祠烝嘗常祭也故止曰事若禘祫之類非常祭故曰大事

且眀見曰吾見新鬼大故鬼小【二年】

弗忌亦是想象得如此耳蓋閔公薨時年七八歳僖公之薨防五十餘矣故曰吾見新鬼大故鬼小

禮無不順【二年】

禮者順也大率禮事無有不順況祀是國之大事豈可不順今乃逆之豈可謂之禮

湯不先契文武不先不窋【二年】

契與不窋非是不賢只較之湯武則少劣帝乙厲王卻非有徳者𨿽非有徳而禮猶尊上之蓋子不可以已之賢而先父

臧文仲其不仁者三其不知者三【二年】

下展禽蓋柳下惠當時之賢者位之以卿可也今處之於下位故曰下天生賢者本以利民如養賢以及萬民蓋惟賢者乃能保芘萬民今而不用是使民不其利所以謂之不仁廢六闗止爲禁民之奇邪未甞有徵到臧文仲廢闗使商賈得往來意在富彊其國亦未是要取他利此法之初變也又其甚至戰國時卻又添置闗以徵取商賈往來賦稅又法之再變也妾織蒲蓋公卿食祿之家不得與民爭利作虛蓋無位而虛有其又無所用處故曰虛縱逆祀當文仲爲魯卿其勢自足以禁弗忌之逆祀惜乎素不學禮而不能正故謂之縱祀爰居爰居只海鳥偶避風於魯地耳而命祀之此皆不知處國語曰海鳥曰爰居止於魯東門之外三日臧文仲使國人祭之展禽曰夫祀國之大節也而節政之大成也故愼制祀以爲國典今海鳥已不知而祀以爲國典難以爲仁且智矣夫仁者講功而智者處物無功而祀非仁也不知而不問非智也今玆海其有災乎夫廣川之鳥獸恆知而避其災也文仲聞柳下惠之言曰信吾過也季子之言不可不法然臧文仲是當時賢者卻有此等過失何故蓋文仲之過亦止此數端耳皆可數可書者此乃見文仲賢處若他人之過則不可勝言矣然下展禽一事不謂之不知而謂之不仁何也蓋知柳下之賢而不與立卻非是不知乃是不仁

襄仲如齊納幣禮也凡君卽位好舅甥修婚婣【二年】襄仲是荘公子於文公爲季父其親最近也故文公成公之世當時𨿽有三桓爲卿大抵卻是東門氏用事其後卻是三桓好甥舅齊魯本是甥舅之國修婚婣是重婣親

秦伯伐晉濟河焚舟【三年】

當時不是文具必湏盡焚然如何能復歸於秦蓋秦所以示士卒必死之意萬一摧敗倉卒決不可回旣勝晉了卻不患無物可渡如戈矛浮瓢之皆可以渡不必皆是舟

晉人不出【三年】

晉人不出便是大勝晉了不必交兵

封殽屍而還【三年】

殽之敗已三數年了如何又有屍只是骸骨皆是屍封是積屍在一處以土封之如京觀之其意卻與京觀不同京觀是誇大其功積屍令髙此卻是斂向時之敗死者塟埋封瘞之

遂覇西戎【三年】

蓋爲西邊戎狄之長不闗渉中國事

其不懈也能懼思也【三年】

懈字說得極切大抵人才做事敗了意思便懶怯惟孟明卻不懈怠仍自奮作於困頓中能懼思也懼而能思尢好只是懼又不濟事湏懼而能思則其思必切於利害

於以采蘩於沼於沚於以用之公侯之事秦穆有焉【三年】蘩至賤之物公侯卻是至重底事然苟有可用不管其他如孟眀苟有可用不管其他有不善處

詒厥孫謀以燕翼子子桑有焉【三年】

言人臣爲國家宏逺之計者莫如舉賢者爲益無窮

君子是以知出姜之不於魯也【四年】

蓋夫人位望輕時事事便做不行如東門氏殺其二子皆是文公始初輕了出姜故大率不爲眾人所欽重

在國必亂在家必亡【四年】

夫人義兼家國在魯言之謂之國在宮中言之謂之家

詩曰畏天之威於時保之敬主之謂也【四年】

蓋名分上下截然不可犯處便是天威書曰天敍有典敇我五典五惇哉天秩有禮自我五禮有庸哉與此意同

同盟滅𨿽不能救敢不矜乎吾自懼也【四年】

此皆是穆公好處以功業論固不及桓文以資質論則有逺過桓文處邵康節謂穆公是五覇得一極是

王使榮叔來含且賵【五年】

車馬曰賵古人以祭器鐘鼎爲寶以車馬爲貨在當時車馬最是易貨底物如今人以金玉爲貨相似顏路請子之車以爲之槨不是便以車爲槨乃是欲賣車以爲槨見得車馬易貨當時便人人要用底物

召昭公來防禮也【五年】

此禮非周公禮經如今時州郡例冊相似當時以爲禮耳

臧文仲聞六與蓼滅曰徳之不建民之無援哀哉【五年】徳之不建謂上無明天子建徳以固諸侯蓋天子建徳者也民之無援謂下無賢方伯以救援而使聖賢之後見滅於東夷上無明天子下無賢方伯所以如此六蓼是唐堯所封經許多時尙在到此一旦防了所以深嘆文仲畢竟是舊時人識得此等事要不然亡國亦多何故獨嘆此二國想當時典籍尙具在今六安縣有臯陶冡

晉陽處父聘於衛反過寧寧嬴從之【五年】

注嬴逆旅大夫是主客館底人國語云陽處父如衛反過寧舎於逆旅寧嬴氏

商書曰沈潛剛克髙明柔克【五年】

是惟深沈不暴露底人爲能剛惟髙眀不暗弱底人爲能柔箕子恐後世以張眉揚目底人爲剛以因循不整底人爲柔故書曰平康正直彊弗友剛克燮友柔克此三句正解上面一曰正直二曰剛克三曰柔克三句到下面正直一句便不解蓋此句容易曉故特再舉所以爲剛爲柔底樣子說與人

華而不實怨之所聚也【五年】

此句以艸木譬之華不必盡是詐僞且如要濟惠底人易得多可人情不周徧則眾皆怨之寧子初見處父便踴躍從之他想見是華及久便釋然舎去此便見得他不實國語云嬴謂其妻曰吾求君子久矣乃今得之舉而從之陽子道與之語及山而還曰吾見其貎而欲之聞其言而惡之

晉趙成子欒貞子霍伯臼季皆卒【六年】

中軍帥先且居卽霍伯也中軍佐趙衰卽趙成子上軍帥狐毛箕鄭父上軍佐狐偃荀林父下軍帥欒枝卽欒貞子下軍佐胥臣卽臼季

夷之搜晉侯將登箕鄭父先都而使士谷梁益耳將中軍先克曰狐趙之勲不可廢也從之【六年】

使狐射姑將中軍趙盾佐之陽處父至自溫攺搜於董易中軍【六年】

中軍帥趙盾中軍佐狐射姑上軍帥先克上軍佐荀林父下軍帥箕鄭父下軍佐先都此一次命帥凡三次更攺而後定

君子曰秦穆之不爲盟主也宜哉【六年】

不罪襄公而罪穆公者蓋當時穆公曽命三良殉故特罪之

先王違世猶詒之法而況奪之善人乎【六年】

猶字與況字相對法是末節尙立而遺後世況賢者國之本豈可殺之乎

並建聖哲樹之風聲【六年】

並建不特是一人風聲是教化著之話言如周公作書告成王是也予之法制如冠昏喪祭是也告之訓典是先王之書道之以禮則是以禮防民而教之中使毋失其土宜使人民萬物各得其所如稼穡之類亦使各得其性

季文子將聘於晉使求遭喪之禮以行【六年】

季文子求遭喪之禮大抵士大夫平時皆當自講禮不待臨時方求然文子備豫不虞盡勝得不講者比之平時素講者亦是其次

吾聞前志有之曰敵惠敵怨不在後嗣忠之道也【六年】敵惠是我甞有恩於人此人不親自報我而死我亦不責望他子孫來報敵怨如我有怨於人未及報而此人亦死我亦不復報怨於他子孫此便是忠之道也古人大扺多說忠字躬自厚而薄責於人謂之忠

同官故【六年】

杜注同寮是趙宣子與狐射姑同在中軍故謂同寮如一人在上軍一人在中軍之類此不謂之同寮

盡具其帑與器用財賄【六年】

左氏詳書之者蓋見得纎周盡向慱議論趙宣子特地遣防駢送狐射姑之帑全不是蓋古人風俗尙厚卻不如此

親帥扞之【六年】

防駢親自扞衛者蓋恐防駢之人其徒黨或害他

閏以正時時以作事事以厚生【六年】

夫閏月在天𨿽無閏人卻不可無閏蓋閏月之气首尾正占兩月如閏三月前半月便占正三月末之气後半月卻占四月初之气其間七十二侯如倉庚鳴苦菜生之類閏月亦有之閏月旣有此時候則凡所謂蠶桑耕種底事亦當各隨閏月中之气候以爲之如不告則閏月中間所當做底事便廢弛了此便是棄時政也

穆嬴頓首於宣子【七年】

古者婦人拜禮與男子一般自後世方攺了

先君奉此子也而屬諸子【七年】

奉卽抱也如曲禮奉扃之類

宣子與諸大夫皆患穆嬴且畏偪【七年】

見得當時諸大夫皆知靈公必無道無一人敢說靈公當立者

箕鄭居守【七年】

居守在春秋時是一件大事

士防在秦【三年】

不見士伯【七年】

士防此意極好大凡人各就資質便處相入有憂底人自要與憂者處無聊底人自要與窮困者處此皆是資質凡下士防不見士伯卻不肯如此亦正是處患難之法蓋患難中正當以靜自處豈宜疊相往來以引惹閒事士防意思正如此是出於歷練熟所以後來復歸於晉

趙宣子使因賈季問酆舒【七年】

此見得當時風俗厚處賈季以陽處父之故出奔狄自他人旣得罪於宗國必懷不平之意賈季仍舊不棄父母之邦其言尙爲晉在故當時宣子所以使他時亦托得他過此足以見風俗厚處正如公山弗狃曰人之行不以所惡廢鄕

對曰趙盾夏日之日【七年】

其意亦欲懼狄此狄是當時居中國者

諸侯防晉趙盾盟於扈【七年】

盾是大夫如何以大夫盟諸侯蓋當時靈公尙少

晉侯使解歸匡戚之田於衛且復致公壻池之對自申至於境【八年】

至虎牢之境申與虎牢皆鄭地衛鄭相近故自鄭之界皆還衛

司馬握節以死【八年】

司馬所以有節者蓋其職主兵古者節之制大小短長固各不同如周禮玉節角節或以金爲節或以管爲節所謂玉節湏略短所謂旌節湏長蓋欲節上掛旌也然一節湏分爲兩其一分収之於國其一官自守之合而後以爲信如止有一節則人或得以自爲之何以防其欺僞後世所謂節之制皆訛了古意與古制全不同古時亦官長有節如以下官屬恐不盡有

司城蕩意諸來奔效篩於府人而出【八年】

周禮掌節府二人古時必湏自有府庫以藏此節故蕩意諸所以效節於府人

公以其官逆之皆復之【八年】

皆復謂其官屬官屬皆來尢見其從容整暇處

晉人殺先都梁益耳【九年】

當時賊殺先克者五人何故先殺此二人想是先知得此二人耳到後來探索得三人出故三月間始殺箕鄭父士縠蒯得三人

楚子師於狼淵以伐鄭【九年】

範山言於楚子一段舊說已得大意蓋中國與夷狄一消一長常相盛衰

鄭及楚平【九年】

陳懼乃及楚平【九年】

楚服陳鄭陳鄭是近楚之國至宋亦服則大勢全歸於楚矣

楚使越椒來聘執幣傲叔仲惠伯曰是必滅若敖氏之宗傲其先君神弗福也【九年】

當時越椒只不過恃楚之大而輕魯之小而不知傲時便是傲了先君故叔仲惠伯謂必滅若敖氏之宗以此見古之時最重宗廟蓋使臣出使他國必先告廟然後行則此幣乃先君之幣也如西漢丙吉子顯少爲諸曹甞從祠祖至夕牲日乃使出取齋衣丞相吉大怒謂其大夫曰宗廟之重而顯不敬亡吾爵者必顯也漢去古尙近气味尙在到後漢則全無此气味矣

秦人來歸僖公成風之襚【九年】

秦人來歸僖公成風之襚而左氏謂諸侯相弔賀也𨿽不當事苟有禮焉書也以無忌舊好此一段气味深長宜子細看蓋成風已死四五年秦襚方至而此猶曰𨿽不當事無忌舊好蓋人苟以是而來不問地之逺近情之親疎時之遲速皆感其誠意此是忠厚損怨之道夫人最不可有責望人之心此送襚𨿽緩然猶勝於不來

欽定四庫全書

左氏傳續說卷六

宋呂祖謙撰

文公下

富父終生駟乘【十一年】

古者車甲士三人駟乘之制蓋緣戎狄彊大特添此一人

敗狄於咸獲長狄僑如【十一年】

大抵君道善羣須得眾人共輔方得豈有獨恃一已有力而能自立者蓋天下未有能獨立底人

耏班禦皇父充石【十一年】

充石是名皇父是字大凡古人書人名必先書其字

宋公於是以門賞耏班使食其徵【十一年】

此正當周幽王時蓋闗譏而不徵乃是文王治岐時所用法周禮國凶荒則殺闗市之徵此亦取得不多到幽王時已自多取至春秋時浸浸尢甚

郕太子朱儒自安於夫鐘國人弗徇【十一年】

太子以奉社稷宗廟之粢盛以朝夕視君膳者也今朱儒畱戀夫鐘之地以自便苟安其君父在時旣不視膳問安及其亡也又不能居喪盡禮二者俱無則祭祀之禮絕國人所以不從之也

秦伯使西乞術來聘襄仲辭玉【十二年】

大凡聘禮賓襲執玉擯者入告出辭玉納賓公側授宰玉至事畢後卻還以玉歸使者此是常制魯之辭秦者魯是晉屬國所以辭者不與其伐晉也

襄仲曰不有君子其能國乎國無陋矣【十二年】

何襄仲一聞其言而便謂君子蓋秦逺在西戎而使臣之辭命和遜如此便知其國有君子而非陋也

範無卹禦戎【十二年】

此言禦戎而無車右非無右也偶不載耳

請深壘固軍以待之【十二年】

深壘便是髙壘蓋溝深則壘髙髙時取土必就下取其壘旣髙其濠必深固軍是軍所捨處必致其固

趙氏新出其屬曰臾駢【十二年】

此是指出爲卿者如公叔文子之臣大夫僎與文子同升諸公如陽子成季之屬也之類皆是春秋中家臣出爲卿者亦多當考

若使輕者肆焉其可【十二年】

士防所以以臾駢趙穿之謀告秦者亦以一戰之勝負本不甚計利害而士防旣出在秦又欲安於秦所以以此謀告之然秦欲滅晉時亦決不肯如此教他要之爲士防當如鄭公子蘭從晉伐鄭無與圍鄭者方是

秦軍掩晉上軍【十二年】

此只是略地以引動晉軍

趙穿追之不及【十二年】

大率有寵之臣最要先犯軍法彼蓋有所恃而然當時趙宣子所以不禁他時亦緣穿有寵無如之何然趙穿旣有寵而弱不在軍事旣是後生不練事底人又好勇而狂又多忌克此必敗之道豈可處之軍中此卻是宣子措置得不是處

秦行人夜戒晉師【十二年】

此蓋是約戰期

晉侯使詹嘉處瑕以守桃林之塞【十三年】

桃林便是函谷闗戰國曰陰晉秦孝公下令謂三晉攻奪我河西地是時陰晉屬魏後來商鞅敗魏公子卭之後魏納陰晉於秦秦遂更名曰寧秦特名此地爲寧秦便見得此地系險要之地漢髙帝八年更名曰華陰屬京兆尹武帝元鼎三年緣楊僕恥爲闗外民上書乞徙東闗武帝意好廣闊於是徙函谷闗於新安去農三百里以故闗爲農縣唐屬華州禹貢太華山在縣東水經注雲河水南流衝激闗山因謂之潼闗安祿山之亂黃巢之亂所以入來得時只緣潼闗失守

晉人患秦之用士防也夏六卿相見於諸浮趙宣子曰隨防在秦賈季在狄難日至矣若之何中行桓子曰請復賈季郤成子曰不如隨防【十三年】

諸浮是野外之地謀欲密故出於野看宣子荀林父郤缺三子之言見得宣子深得執政之體宣子意欲復士防未肯先自說出且舉賈季隨防兩人統問眾人如何虛已平心聽其公論所在方中行子欲復賈季固是說得未甚盡到郤成子請復士防則眾人始服所以從之使宣子便自以已意先說出則便非爲上之體

六卿相見於諸浮【十三年】

諸浮必幽隱處恐秦人知其謀故於幽隱處謀之

能外事【十三年】

賈季知得四方諸侯之事地勢之險要人才之賢否

能賤而有恥柔而不犯【十三年】

能賤而有恥柔而不犯此方是人才若賤而不知所恥狠愎而使人不犯亦何足貴

魏人在東【十三年】

作詐降之勢

吾謀適不用也【十三年】

想繞朝當時亦曽言之秦秦不從耳

其處者爲劉氏【十三年】

此一句本無謂恐西漢人添入蓋左氏一書本無閒句設有此句時後面必有事相應後面無一事應所以見此句是添入蓋西漢時惟公谷列於學官左氏不曽立學官到後漢因此立學官

邾文公卜遷於繹【十三年】

此叚見左氏智識明處所以取其驗於人者載之此非知道者安能如此惟文公斷之在已不惑於左石故左氏曰知命此去理上看不去事上防若常人必舉不驗處以證其謬

子家賦鴻鴈文子賦六月子家賦載馳之四章文子賦采薇之四章【十三年】

公與晉衞防各賦詩以見意見得意思雍容詳緩各自有味凡左氏傳載賦詩處皆好看

凡崩薨不赴則不書禍福不告亦不書懲不敬也【十四年】此是魯史之例非孔子春秋之防蓋魯史不書所以懲不赴者之不敬春秋不書所以懲天下諸侯之無王蓋天下共戴天子於上安有天子崩諸侯猶有待於赴而後知耶

子叔姬妃齊昭公【十四年】

此子一字見得是文公女

公子商臣驟施於國而多聚士【十四年】

驟施是一旦周旋要結人士不特是人才凡廝養士卒之類皆是

貸於公有司以繼之【十四年】

有司官司也杜注謂富者非是譬如今預借官錢相似蓋公子商臣是當時彊恣底人所以使令得行

有星字入於北斗【十四年】

有星孛入於北斗正是入北斗之環域蓋北斗是天綱紀之星宋齊晉是天下紀綱之國所以見得有亂胡氏春秋所論是

晉趙盾以諸侯之師八百乘納防菑於邾【十四年】向來城濮之戰七百乘卻是晉國所自有之兵此八百乘卻不是晉國所有共取諸諸侯者耳盾欲納防菑此是盾見得不分明後來一聞齊出貜且長之言便還師而歸此卻是速於攺過處

周公將與王孫蘇訟於晉王叛王孫蘇而使尹氏與聃啟訟周公於晉【十四年】

周公與王孫蘇訟王使尹氏訟周公於晉此是天子下訟於諸侯如晉郤至與周訟是天子與諸侯大夫下訟於霸國衞侯與元咺訟是君臣相訟於霸國鄭伯與許男訟是諸侯相訟於大國王叔陳生與伯輿訟是王臣相訟於霸國之使昭子與季氏訟是諸侯之臣自訟於其國淸沸魋僞訟三郤是小臣訟於執政楚穿封戌囚鄭皇頡公子圍與之爭正於伯州犂此又一國之臣自訟於本國之執政

廬戢黎及叔麇誘之遂殺鬭克及公子爕【十四年】當時不用兵伐之而卻誘之者何故蓋當時莊王在如用兵卻是幼君所以不敢

秦有殽之敗而使歸求成【十四年】

此一段是大篩目蓋當時天下彊國四晉楚齊秦互相角立自殽之役後齊卻與晉爲一秦卻與楚爲一𨿽其間自有曲折不同然至春秋末大勢分而爲二卻自此始

穆伯求復【十四年】

穆伯所以自魯奔莒歸魯而復奔莒奔莒而復求歸者何故蓋初間歸魯而不得爲卿所以又奔莒旣奔莒而莒又不如魯所以復求歸蓋在魯𨿽不爲卿而其子則爲卿也與在他國气象必不同

請葬弗許【十四年】

請葬但欲歸葬不必如杜注請以卿禮葬

宋髙哀爲蕭封人以爲卿【十四年】

此自下而拔出爲卿者蓋古者有世卿皆是世承其職而此外卻自有匹夫登上位者如此類便是若不如此則成周三年賓興賢能者卻頓放在何處然封人之職甚卑自封人而爲卿髙哀必是大段有過人處觀其不義宋公而出其去就之輕如此則此人大略亦可見矣

齊人執單伯【十四年】

此王室衰甚齊君無道處

又執子叔姬【十四年】

公羊子以爲單伯淫叔姬蓋公谷只是經生不識朝廷大體其間載事或有鄙俚然其中說經防處卻與理合處甚明不可不子細防蓋緣他傳得子夏學所以識見至此若載事則不比左氏左氏是國史識得朝廷大體

諸侯五年再相朝以修王命古之制也【十五年】

曹與魯同在東嶽皆東方諸侯所以五載之間復相朝聘先王之命如此至此特修之耳修是久廢而復講

齊人或爲孟氏謀【十五年】

孟氏注云孟氏公孫敖家慶父爲庶長故或稱孟氏古者以王父字爲氏慶父自共仲則本謂之仲氏然以其是庶長子故杜氏謂之或諧孟氏也故春狄只書仲氏不書孟氏

惠叔猶毀以爲請【十五年】

正如申包胥慟哀秦庭之類

立於朝以待命【十五年】

大率朝時只旅進旅退而已至此常立於朝待許而後退

且國故也【十五年】

所以存國家之大體蓋穆伯亦是公族且爲故卿不可使之不歸葬

葬視共仲【十五年】

看此句見前面杜氏注請葬謂之請卿禮亦未安

帷堂而哭【十五年】

禮朝夕哭不帷帷而哭此變禮也檀弓載曽子曰屍未設飾故帷堂小斂而徹帷仲梁子曰夫婦方亂故帷堂小斂而徹此是正禮

救乏賀善弔災祭敬喪哀情𨿽不同毋絕其愛親之道也【十五年】

此正是宗法惠伯舉宗法以言之耳如宗族之中有窮乏當救之善者賀之有災者弔之同其祭祀以致其敬哭其喪以致其哀此是宗法之義如此𨿽兄弟之初時或有不足至於此數事之中則惻然有不能已毋絕其恩愛此是相親之道

孟獻子愛穆伯二子或譖之曰將殺子獻子以告季文子【十五年】

獻子告季文子亦已信之矣二子皆死亦自愧不安而死孟獻子正是宗子宗子有君道博議所論此事非是

晉卻缺以上軍下軍伐蔡【十五年】

當時下軍帥不曽出

以城下之盟而還【十五年】

城下之盟古人所恥如楚莊王伐宋易子而食析骸而防楚退師三十里方與宋盟以此見得恥之深

齊人賂晉侯【十五年】

此見當時諸侯相賂以私而略無忌憚於此可見當時風俗

公不與不書諱君惡也【十五年】

譬如他人有過則不諱親戚有過則有隱諱之意人情自應如此爲尊者諱爲親者諱固然而纂例乃云爲賢者則不諱蓋賢者亦自有爲諱之理若是賢者小過豈可不爲諱若有大過則𨿽欲諱亦不可所謂諱者皆是不忍言其惡卻是忠厚之意不然則其獘將至於簒弒之漸

禮以順天天之道也【十五年】

禮有上下有尊卑有鄰國往來之禮此皆是天道如此君子之不虐幼賤畏於天也蓋自人言之則有貴賤彊弱有許多般自天言之天下人皆是受天之一气烏可以其幼賤而虐之左氏此等議論皆有源流須當深沈細看

楚大饑戎伐其西南至於阜山師於大林又伐其東南至陽丘以侵訾枝庸人帥羣蠻以叛楚麇人率百濮聚於選將伐楚【十六年】

戎伐楚一段初是戎因饑來伐不過乘其饑耳其中庸人帥羣蠻以叛其勢甚鋭其兵甚眾是有意來伐楚至麇人帥百濮以伐楚其意亦不過如戎之伐楚當是時三處先後來伐楚其勢亦甚可畏須是要識他禦敵之方如此一段最要子細看成敗興亡及地理險阻兵勢布置謀臣措置事事有之

楚人謀徙於阪髙蒍賈曰不如伐庸【十六年】

楚當時不伐麇而先伐庸者何故蓋當時病根在庸其所以引羣蠻共攻楚者皆是庸人倡之此所以先伐庸也楚當時所以使廬人七遇皆北蓋欲示甚弱之勢而使庸人以爲不足與戰庸人旣驕則羣蠻皆散不能合以攻楚則楚師可以大進而伐庸楚之計正在此然所以如此者必欲滅庸而後已蓋病根不去則終爲後患

我能往冦亦能往【十六年】

蒍賈是與子玉同時人到此亦甚老成所以爲謀如此之審以此見國家不可無世臣

振廩同食【十六年】

當時各自有廩以備緩急若常時則藏而不敢發到此勢極事急故盡所有發之大抵做事須是如此決然倒斷然後成事況成敗在此一舉才退縮畏避則羣寇乘勢愈來攻擊不已以此知人立身亦如此須常振作不可蕭索過了使楚當此時不自振奮則烏保其不亡故楚自子玉死後其勢甚弱自克庸以後气象殊別蓋振廩乘驛皆是左傳中大綱目如此等事只有數件才識得此等事便防看史振廩是險要處皆有廩以備急難後世則無之蓋古人作事周備皆是閒時措置如臨時發運𨿽費十石亦卒運不得一石來

楚子乘驛防師於臨品【十六年】

楚謂之驛鄭謂之遽晉謂之傳皆是傳車古時逓鋪皆有傳車以待使臣之往來及有緩急告命之事此所系甚大如人之一身其血气常使流通乃好自荊公以來卻作等閒事看了其後遂廢往往以此爲費用而不知是朝廷大事今之逓鋪𨿽有遺迹而人多不以此爲事至於請給之類多不及時與之

齊侯戒師期【十八年】

齊侯戒師期或是戒約如定八年陽虎戒都車曰癸已至蓋平時兵皆散在郊野中必須約定期日畢至此是軍法當如此如違期則有殺無赦戒師亦有兩般有自戒國中士卒者此是也又有敵國相戒者

惠伯令【十八年】

令如儀禮喪服命曰無有近悔之類皆是

齊懿公刖邴歜之父而使歜僕納閻職之妻而使職驂乘【十八年】

懿公無道之君旣刖其父納其妻如何卻不盡殺其子戮其夫乃使此二人居親近之地何故蓋懿公是自恃才勇底人意謂此二人常人所不敢與之同處者而我無所畏而且能爲我用此無道之常態

公遊於申池【十八年】

申池亦是可遊觀處想多竹木可觀襄十八年云焚申池之竹木可見多竹木處大凡左氏載事𨿽小小事皆前後相應

乃謀弒懿公

懿公所以見弒於遊申池之時者亦遊觀處左右無備而此二人且處近職所以弒之無難

捨爵而行【十八年】

見得二人去時甚從容略無恐懼意此亦見國人皆惡懿公處

﹤經部﹐春秋類﹐左氏傳續說﹥

欽定四庫全書

左氏傳續說卷七

宋呂祖謙撰

宣公

晉人討不用命者放胥甲父於衛【元年】

河曲之戰趙穿與胥甲俱敗軍謀何故獨放胥甲父此見得趙宣子私親處當時所以不便誅他時正爲是親不敢行法耳自晉文公不殺魏犨而止殺顚頡此端隙已開然晉文公猶是國君趙宣子乃是元帥秉國之法豈可徇私意此所以成趙穿弒靈公之事也

楚子侵陳遂侵宋【元年】

楚侵陳遂侵宋蓋陳與宋壤地相接

鄭伐宋囚華元【二年】

元是元帥華元被執此是大敗

將戰華元殺羊食士其禦羊斟不與【二年】

大抵事須一一防檢得致方可羊斟不與在元亦不爲無失然華元之意正以親宻待了羊斟所以不與者乃是親之也羊斟卻是簞食豆羮見於色底故及戰乃特地馳車入鄭而使元爲鄭所獲於此亦見得華元平時觀人亦未仔細此等人一毫不到便易生怨平時亦有可見處豈可復置諸左右此是華元之失也然古人所以多以羊羮賜人者亦以羊羮賤者所常食故多賜之如戰國時中山君饗都士大夫司馬子期在焉羊羮不徧司馬子期怒而走於楚此亦見因羊羮而致忿者但羊斟是緣親宻而不及子期是疎逺而不及

華元逃歸【二年】

華元當時所以能逃得歸時蓋元自有此等才能觀華元夜入楚師登子反之牀一段便可見

華元逃歸立於門外告而入見叔牂曰子之馬然也【二年】大之敗羊斟之罪也羊斟先歸宋何故不聲其罪而討之蓋大棘之戰宋師大敗宋但見華元被囚而亦不知是禦者馳主將車入鄭乃所以敗之之由故羊斟𨿽歸而宋無人知之所以不討其罪然自華元初歸之時首正典刑誅羊斟以謝國人亦不爲過觀元反告斟曰子之馬然也此亦是華元一時間意思蓋大敗之後但當自責故以溫辭慰勞所以安反側之心此也是華元一時間意思

華元爲植巡功【二年】

植正是大司馬司馬大役屬其植蓋植在軍則謂之將帥有大役則謂之植

使其驂乘謂之【二年】

亦是作歌以答之

牛則有皮犀兕尙多【二年】

周禮冬官函人爲甲犀甲七屬兕甲六屬合甲五屬犀甲不是犀角之犀只是今水牛之類合甲是合兩皮以成者古時只用皮甲自戰國以後方用鐵甲

華元曰去之夫其口眾我寡【二年】

此見得華元知爲人上之大體處

使婦人載以過朝【二年】

所以使婦人載蓋不欲令人見耳如特地示威於眾時必不使婦人載也

防請先【二年】

蓋士防言爲輕在宣子是秉政大臣如不行時便無可說故士防請先時特地畱一著在後

三進及澑而後視之【二年】

古之君臣相見甚易亦無時不比後世分嚴

詩曰靡不有初鮮克有終【二年】

士防引詩靡不有初鮮克有終者蓋其意謂事寧可使無始而有終不可使有始而無終若靈公初𨿽不君一旦能攺時便是有終

君能補過衮不廢矣【二年】

蓋補過本是人臣之職今君若自能之尢善故士防特地褒奬他

鉏麑退觸槐而死【二年】

柳子厚非國語中論鉏麑事謂宣子爲政於晉如此分明鉏麑豈不知之特待假寐而後始不殺是不赦其大徳而赦其小節也要不必如此泥蓋俠士恃勇惟君所使初不問其人之賢否與其當殺不當殺一向恃力以前耳到得後來一見而便回轉了意思此亦俠士所見多如此

過三爵非禮也【二年】

過三爵不必如禮中所謂三爵但提彌明見事急所以仗正義如此說正如樊噲脫沛公一般

盾曰棄人用犬𨿽猛何爲【二年】

看趙宣子此言已全無君臣恩意了當時靈公𨿽無道然使賢者處之當不如此樂毅上燕昭王書盡好

宦三年矣【二年】

宦是學做宦底事業

旣而與爲公介【二年】

公介是宿衛底人

不告而退【二年】

不告而退卻知是靈轍者何故蓋當時爲公介時必有姓名後來訪問得之

太史書曰趙盾弒其君【二年】

趙盾弒其君太史旣如此書諸侯之國史皆從晉史如此書然當時趙盾亦不爲無意使盾無意時反必討賊可也焉可復使趙穿迎公子黒臀於周左氏載孔子曰越境乃免縱使越境而反不討賊時亦不可況不越境乎此一段載夫子之言傳聞差了如爲法受惡一句最訛了本意然齊崔杼殺齊太史而盾安受之亦見宣子終是別看前時盾說棄人用犬𨿽猛何爲己自有無君之心觀太史所言四句可見宣子分明弒君孔子曰五句恐非夫子之言豈有弒君之後才出竟便可免罪

驪姬之亂詛無畜羣公子【二年】

驪姬詛無畜羣公子自成公方攺更晉文公尙依驪姬制度何故蓋文公當時亦因循過了不曽整頓成公𨿽攺驪姬之制立公族以總諸國子然亦有不盡處依舊親近者有在外底疎逺者卻在內往往攺制之時文襄所出在外之子弟不曽請歸來故有流離在外者其法竟不及自成公始公族大夫如成十八年晉悼公使荀家荀防欒黶韓無忌爲公族大夫使訓卿之子弟又有掌公族大夫者又統管其餘公族大夫餘子公行之屬國語祁奚曰公族之不恭公室之有回內事之邪大夫之貪是吾罪也此是掌公族大夫職事此皆是宿衛入宮中者最甚親近成十六年晉伐鄭欒範以其族夾公行此處可見是近國語韓獻子老使公族穆子受事於朝辭曰厲公之亂無忌備公族不能死穆子以無忌處公族而不能死以爲深恥此猶可見其處親近之地所以爲深媿也成公稍攺得亦未有盡處依舊適子得爲君者方得在內其有不得爲君者猶在外文襄所出之子弟亦不曽歸得想當時只是成公一派得歸

又宦其餘子亦爲餘子其庶子爲公行【二年】

餘子在周禮則統謂之士庶子故士是適子庶子是妾子左傳則分而言之故以餘子爲適子之弟以庶子爲妾子周禮小司徒凡國之大故致餘子鄭注去餘子卿大夫之子當守於王宮者也正義曰致餘子與太子使宿衛也夏官諸子國有大事則帥國子而致於太子惟所用之若有甲兵之事則授之車甲合其卒伍置其有司以軍法治之司馬弗徵此國子不屬之司馬而屬之太子何故蓋古者太子與卿大夫之子同在學如國語宣王欲得國子之能訓諸侯者樊穆仲曰魯侯肅恭明神而敬事耉老賦事行刑必問於遺訓而咨於故實不幹所問不犯所咨王乃命魯孝公於夷宮此皆是諸侯子弟同在學者又如楚世家曰當周成王時楚子熊繹與魯公伯禽衛康叔子牟晉侯齊太公子呂伋俱事成王此又可見太子素與諸侯之子弟相處朝夕習熟故後來諸侯之子立爲諸侯時事太子爲君此正是封建諸侯之本不如後世徒然封建且平日在學時必先擇其可以爲諸侯者則他日立爲諸侯有不可立者則不立也又凡國有大事天子親禦六師時天子旣與公卿大夫同出在外則太子卻又與公卿大夫之子弟同守王宮於內此內外相維不可拔之根基此皆三代制度學者所宜深考

君姬氏之愛子也【二年】

君姬氏者蓋周天子之女稱王姬諸侯姬姓之女稱君稱氏

趙盾爲旄車之族【二年】

旄車之族注謂公行恐不應降在妾子之列但盾旣讓括爲適子故已之子居次而已

鄭穆公卒【三年】

鄭穆公事左氏所以詳載者蓋鄭自穆公以後七穆之盛直至春秋末故石癸曰其後必蕃此皆是氏族左傳多畱意氏族氏族是一件大事唐時尙有人專平生之功理防氏族者蓋緣難理防後世氏族紊亂亦難盡考蓋有公卿數世之後又有轉爲皂隸者

公及齊侯平莒及郯【四年】

郯與莒並徐州地亦相近當細考之

楚人獻黿於鄭靈公【四年】

楚大國也卻曰獻正如君有饋焉曰獻相似古人不以此一字爲重黿是海物海近楚故有之

靈公召子公而弗與【四年】

此特一時之戲耳卻生出大亂以此人不可以戱謔爲小事

子家懼而從之【四年】

此只是失之弱大率弱最不濟事故洪範六極以弱爲先

令尹子文卒鬭般爲令尹【四年】

子文之後卻是子玉子玉之後卻是蒍呂臣以此見鬭般非正繼子文之後言子文死後爲令尹耳

蒍賈爲工正譖子揚而殺之【四年】

蒍賈謀譖子揚後來卻又自不免蓋蒍賈畢竟是謀臣工正位次三卿位亦甚重如齊侯使敬仲爲卿敬仲辭卿便使爲工正他如襄九年宋使工正出車備甲兵庇武守昭五年季孫爲司馬與工正書服處皆可見

圄伯嬴於轑陽而殺之【四年】

此見得越椒之族彊盛處便要作亂蒍賈同爲卿而若敖遽興兵輒殺之自備甲兵以師於漳澨此見子越逼莊王之急然若敖之彊已見於六卒之時

王使巡師曰盡於是矣【四年】

此是安慰士心

虎乳子文【四年】

虎乳子文正如牛羊飲食后稷之類子文之字亦取虎文之義

君天也天可逃乎【四年】

此方是分明見得大義

髙固使齊侯止公【五年】

宣公弒兄而卽位不正所以有鄰國之侮況魯又近齊所以從來多懼齊

齊髙固來逆女自爲也【五年】

諸侯之女下嫁大夫者亦有之如趙穿之類是也但不出於偪迫而彊成耳

赤狄伐晉中行桓子曰使疾其民以盈其貫將可殪也【六年】

晉伐狄皆中行桓子之謀觀宣十五年桓子滅赤狄潞氏此可見始終皆出於中行桓子晉之規模當其盛時則經略中國之諸侯及其稍衰則專攘夷狄從來如此當是時楚莊王方彊晉稍弱則便去理防夷狄如後來伐白狄之類皆是稍衰時便去理防狄事

以盈其貫【六年】

貫如在繩索之貫不必作習字解

其在周易丰之離【六年】

古人論易才舉一爻論時便是言其變如昭二十九年蔡墨曰周易有之在幹之姤曰潛龍勿用其同人曰見龍在田其大有曰飛龍在天其夬曰亢龍有悔其坤曰見羣龍無首吉坤之剝曰龍戰於野蓋爻者言乎變者也聖人作易時有這一爻時便有這一爻變故左傳論易𨿽論本卦此爻立文而此爻便自有變爻也

盟於黒壤王叔桓公臨之以謀不睦【七年】

此是王官伯臨諸侯之例其他如王子虎盟諸侯於王庭單子盟於雞澤劉子盟於召陵皆是蓋晉是諸侯之伯王叔桓公是王官之伯位卻在方伯上諸侯所以欲王官伯以臨盟者蓋欲假天子卿士之重以令諸侯年

晉人秦諜殺諸絳市六日而蘇【八年】

秦諜是細宻探事之人六日而蘓所以記其異

有事於太廟襄仲卒而繹【八年】

古人所以有繹祭時蓋是祭之明日又復防以賔屍故謂之繹蓋古人誠意惇厚不便蕭散故所以正祭後又有繹祭然其禮比正祭之禮則多殺鄭氏注儀禮云卿大夫旣祭而賔屍禮崇也賔屍則不設饌西南隅以此薦爼之陳有祭象亦足以厭飫神天子諸侯祭於祊明日而繹有司掃室陳鼎之後乃議侑於賔以異姓宗人戒侑此是擇異姓賔之賢者以侑屍南告於其位曰請子爲侑其禮又不如正祭時甚嚴凡胙俎主人胙無體逺下尸也屍俎五魚橫載之者異於牲體彌變於神也豕脀無湆於侑禮殺也主人降洗觶屍侑降不升者屍禮益殺不從也凡此類皆繹祭之儀殺於正祭之儀者也蓋繹祭正如待賔而非十分如正祭故在商曰肜髙宗肜日是也在周曰繹

楚盟吳越而還【八年】

吳越自此方入春秋吳越在此時只是一小國未大彊盛

雨不克葬【八年】

雨不克葬當看胡氏春秋

諸侯之師伐鄭【十年】

自宣四年以後晉楚俱欲服鄭鄭遂南北兩屬此可見中國夷狄盛衰

子良曰與其來者可也【十一年】

看此一部書鄭始終謀防只是出於此子產所謂玉帛以待於四境惟其彊者從之與此一般

令尹蒍艾獵城沂【十一年】

令尹城沂須看處置規模土功是一件大事令尹如此亦見楚所以興處封人是周禮封人之類慮事是謀慮此事分財用是看四隅所費多少各分於四隅主事之人免臨時交亂財用是應於築城所用之物版是所築之版榦是墻中之木有司不是都統役之人此是毎處監臨底人

晉卻成子求成於眾狄【十一年】

晉求成於狄當時赤狄彊盛

非徳莫如勤【十一年】

此勤謂勉力以求人

轘諸栗門【十一年】

轘周禮亦有此刑

鄕取一人焉以歸謂之夏州【十一年】

夏州如戎州相似東晉時北方人在南方者一時聚落亦各從北方州軍之號今鎭江謂之南徐州者亦緣曽聚徐州人故也

且巷出車吉【十二年】

鄭有大逵巷閭皆出車於逵道蓋九逹之逵兩旁皆無居民只通商賈往來之路耳巷者乃閭門之巷各自其閭出車於巷古者五家爲比五比爲閭一閭各環以墻一閭共一門出入謂之閭門

鄭伯肉袒牽羊以逆【十二年】

肉袒牽羊是降底禮數如面防銜璧之類

使臣妾之【十二年】

古者有良人有賤人如爲妾時則世世曰妾以其賤也如後周滅後梁時虜其君與公卿大夫皆爲臣妾

徹福於厲宣桓武【十二年】

鄭大宮世祀厲宣故當時有曰鄭祖厲王古者諸侯不得祖天子此何故卻祖厲宣蓋諸侯不祖天子周初制度也到春秋時亦潛僭

彘子以中軍佐濟【十二年】

泌之戰荀林父士防欒書之徒皆不欲戰惟彘子一人凶暴不從上令遂致防師論來先縠剛愎非可告語惟有殺之爾然則林父何爲不殺曰春秋時卻未嘗有殺軍佐之法問當初彘子獨濟自可不卹曰不然若此人剛暴一向直前防其偏師亦是敗也如城濮子玉中軍𨿽不敗左右師潰亦是敗績先縠𨿽獨濟卻是一體事故不若大軍盡從卻有幸勝之理

伍參言於王【十二年】

觀伍參言晉國諸帥一節曲折非是孫叔敖不知但叔敖國相自是知體當是時楚已自彊若能自全爲上戰危事也勝負成敗系焉伍參誚孫叔無謀渠自不知叔敖若謂伍參言於楚子者孫叔所不知此大非也

楚少宰如晉師【十二年】

觀當時楚少宰如晉師辭命亦煞商量言語甚是謙遜曰我但聞得鄭自來屬我我不知其他晉士防對得亦是正是就渠上對非諂也彘子專命擅攺亦竟何益勝負卻不在此也遷大國之迹於鄭是說要逐你出去

丙辰楚重至於邲【十二年】

以乙卯戰於邲而丙辰楚輜重始至蓋楚軍制輜重常後大軍一日故無鈔擊之患若後世多不知此是以或爲人先擊輜重而至於敗者多矣

楚子不築京觀【十二年】

潘黨請築武軍爲京觀楚子不許看此一段楚興气象自別或問曰楚莊不知大義如問鼎事何如曰他本是蠻夷不可以此責他但看右尹子革對楚靈曰桃弧矢以共禦王事便自可見自商時渠亦未嘗馴服觀詩商誦可見只是後來漸盛然後漸學中國盟防制度東坡作王者不治夷狄論謂秦楚流入於夷狄正是倒說蓋秦楚正是夷狄漸流爲中國非爲夷狄也問鼎之事不必責

進思盡忠退思補過【十二年】

此與孝經事君章所說同蓋是事君常道

晉原縠盟淸丘【十二年】

先縠旣敗後晉何故又用他主盟蓋先縠是當時之卿

赤狄伐晉及淸先縠召之也【十三年】

先縠召狄他亦是自見邲敗不得志所以如此

惡之來也已則取之【十三年】

論來先縠亦不至滅族言先縠自取其罪注中極好

孔達縊而死衛人以說於晉而免【十四年】

衛殺孔達以說於晉此與定十年董安於事相類皆諸侯殺大夫例說如解說之說

中行桓子曰示之以整【十四年】

蓋自邲敗之後仍舊整齊示軍容不減前日之舊

使謀而來【十四年】

是使鄭自與一國公卿謀

鄭人懼使子張代子良於楚【十四年】

此便是叛楚了蓋子良是有謀底人不畱在楚則其意可見

楚子使申舟聘於齊曰無假道於宋亦使公子馮聘於晉不假道於鄭【十四年】

楚無假道於宋鄭亦見莊王邲勝之後驕心發見處假道之禮有二有君命假道者如荀息請以屈產之乘與垂棘之璧假道於虞之類有使臣假者如聘禮曰若過禮至於竟使次介假道束帛將命於朝曰請帥奠幣下大夫敢以入告出許遂受幣之類

見犀而行【十四年】

此便是以其位傳其子與見混之類皆是

楚子聞之投袂而起【十四年】

此見得楚軍素備要去便去不是臨時旋辦若吳漢士卒常衣糧整備有變卽起

屨及於窒皇【十四年】

古人平居不著屨出則履屨此處亦可見

孟獻子言於公【十四年】

孟獻子言聘而獻物於是有庭實旅百朝而獻功於是有容貎采章此皆是小國朝聘大國之禮當如此嘉淑而有加貨嘉善也淑好也若大國有喜慶典禮如納夫人之類則加貨物以聘之杜氏注謂主人答賔之禮以本文觀之皆無此意若從杜說則謀其不免一句說不通謀其不免者言小國之所以事大國如此者皆是以謀其不免致討之意看莊公二十三年庭實旅百杜注諸侯朝王陳贄幣之象此說卻是

伯宗曰天方授楚【十五年】

此說未當凡事更不去做只推在天亦不可

髙下在心

此一句若與下面數句不類然皆是含蓄之意凡事之輕重髙下皆藏之在心

楚登解揚樓車使呼宋人而告之【十五年】

樓車是軍中別是有望逺之車又不是兵車

申叔時曰築室反耕者宋必聽命【十五年】

築室反耕者示爲久逺之計此亦見楚子出兵久糧已盡公羊子載子反曰吾軍亦有七日之糧爾亦可見縱宋人不與之盟楚亦自退

華元夜入楚師【十五年】

杜氏謂因其鄕人而用之在兵法亦有之

宋及楚平【十五年】

子反未起間華元至亦是元脇之而與之盟不然殺子反亦不可知

棄仲章而奪黎氏地【十五年】

此非兩事恐奪黎氏地時仲章也曽諫了

夫恃才與眾亡之道也商紂由之故滅【十五年】

紂有億兆人離心離徳此是恃眾手格猛獸彊足以拒諌此是恃才

文反正爲乏【十五年】

此古者字體中有之

盡在狄矣【十五年】

謂狄皆有之

王孫蘓與召氏毛氏爭政【十五年】

三人皆是畿內諸侯如魯有三桓晉有六卿左氏所以載者見王室之弱

晉略狄土【十五年】

晉之規模才是本國彊盛時專與楚爲敵若楚彊盛時則與戎狄爲敵此是一部左傳綱領其後至魯昭公之世晉猶伐狄未已所以至三晉之彊爭相侵奪亦有許多地

及雒魏顆敗秦師於輔氏【十五年】

此是伐狄還而與秦師相遇秦報河曲之役魏顆一段大槪甚好只所載夢之類亦難信

晉侯賞荀林父狄臣千室【十五年】

千室正是百乘之家蓋十家出一乘公孫免余曰惟卿備百邑百邑共一千家此亦十室之邑非成周四井之邑如論語千室之邑百乘之家及十室之邑如鄭賜子展八邑及公孫免余辭邑六十皆同邑是小聚春夏出廬舎之邑若周禮四井之邑則其地制皆大與此不同

晉士防滅赤狄【十六年】

當時晉旣無如楚何卻去這邊開拓亦是彊國規模

晉侯請於王以黻冕命士防將中軍【十六年】

見得當時上卿爲元帥皆命於王大抵諸侯之正卿皆出於天子之命若次卿下卿卻出於諸侯齊管仲辭上卿之禮曰有天子之二守國髙在卽天子所命也如漢制諸侯守相乃是天子所命余官皆諸侯自命之七國反後余官亦不得自命矣晉欒盈過周辭於行人曰天子陪臣盈得罪於王之守臣杜預注範宣子爲王所命故曰守臣於此可見諸侯之正卿皆命於天子大率晉命中軍帥未嘗請於王此特請者何故蓋以其黻冕之服也

晉士防將中軍且爲太傅【十六年】

晉太傅與成周時三公之太傅不同何故蓋三公論道經邦何嘗管事晉之太傅卻聽命於上卿如趙宣子爲國政時以授太傅陽子處可見又國語載叔向爲太傅實賦祿皆是理防小事亦可見

於是晉國之盜逃奔於秦【十六年】

此是範武子徳望所感民自不敢欺他列子載斯事謂晉國苦盜有郤雍者能視盜之貌察其眉睫之間而得其情晉侯使視盜千百無遺一焉晉侯大喜告趙文子曰吾得一人而一國盜爲盡矣奚用多爲文子曰吾君伺視察而得盜盜不盡矣且郤雍必不得其死焉俄而羣盜謀曰吾所窮者郤雍也遂共盜而殘之晉侯聞而大駭立召文子而告之曰果如子言郤雍死矣然取盜何方文子曰周諺有云察見淵魚者不祥智料隠慝者有殃且君欲無盜莫若舉賢而任之使教明於上化行於下民有恥心則何盜之爲於是用隨防知政而羣盜奔秦焉此事𨿽出於當時寓言意思卻盡好

成周宣榭火【十六年】

宣榭恐是宣王之廟亦不可知

婦人笑於房獻子怒【十七年】

如谷梁所載禿禦禿跛禦跛皆是傳聞之過不可信

獻子先歸使欒京廬待命於齊【十七年】

凡鄰國之使至節次自有許多禮數待他郤子旣先歸故使欒京廬待其禮畢

晉人執晏弱於野王執蔡朝於原執南郭偃於溫【十七年】是時三子同來而晉囚之三處

晉侯衛太子臧伐齊齊侯防晉侯盟於鄫以公子彊爲質於晉晉師還【十八年】

初間郤克銳意伐齊卻到此便反是如何蓋當時晉君本不欲去伐齊而出於郤克所以略伐便還觀十七年請伐齊晉侯弗許事可見後因魯衛請所以亦便從之

邾人戕鄫子於鄫【十八年】

邾與鄫是鄰國鄫卻又小於邾故邾人所以常欺鄫觀向來宋襄公時邾人用鄫子於次雎之社處可見

季文子曰使我殺適立庶而失大援者仲也夫【十八年】觀文子意思假正義以濟其私蓋欲去東門氏耳然宣叔旣怒文子之言何故卻又曰許請出之此蓋順文子之意言子如欲去之我卽爲子去之看此意思則前時去莒僕之意亦不見是十分好向時博議所論是卻是但太過耳大抵文子在家言之卻好自魯看來卻不好正如莊王在楚卻好自中國言之卻不好後三家專權皆是此始

子家壇帷復命於介【十八年】

壇帷有兩般古時祭鬼神時除地爲壇有他般做事時亦有壇如後漢範冉傳王奐遷漢太守將行時冉乃與弟恊步賫麥酒於道側設壇以待之此亦是古制尙在者

卽位哭【十八年】

卽位哭是設子家位次

書曰歸父還自晉善之也【十八年】

言其出奔從容所以善之胡氏春秋一段亦當看

欽定四庫全書

左氏傳續說卷八

宋呂祖謙撰

成公上

齊侯親鼓士陵城【二年】

陵城是勇气激直逾其城不待用云梯也

郤克請八百乘許之【二年】

城濮是春秋大戰不過用車七百乘蓋古者用人爲兵互相調所以少不如後世盡人以爲兵也鞌之戰晉用八百乘此時𨿽添百乘亦不過六萬人至昭十三年晉治兵於邾南甲車四千乘計三十萬人前此未嘗有用許多人者春秋到此時蓋已與戰國時相接戰國防田單問趙奢曰帝王之兵所用不過三萬而天下服今將軍必負十萬二十萬之眾乃用之何也對曰古者四海之內分爲萬國城𨿽大無過三百丈者人𨿽眾無過三千家者而以三萬距此奚難哉今取古之爲萬國分以爲戰國也能具數十萬之兵曠日持久數嵗卽君之齊已齊以十萬之兵攻荊五年乃罷趙以二十萬攻中山五年乃歸以此看得後世卻未有用七百乘

齊侯使請戰【二年】

前時如城濮之後請戰之辭只是一次至此何故又曰大夫之許寡人之願也若其不許亦將見也蓋齊侯只欲鼓作三軍之勇气

齊髙固入晉師【二年】

此是致師

欲勇者賈余餘勇【二年】

賈余餘勇其驕如此安得防勝

卻克傷於矢曰余病矣【二年】

當徴防於齊時卻子曰所不此報無能渉河伐齊之气如此勇到此卻欲不進何故蓋卻克當此時想是甚枝梧不得所以如此說若鼓音才不繼時晉師便敗只頃刻間耳當時全得解張之力看其言力挽卻克如此遂成鞌之勝此見卻克賴左右得人所以至此大抵人放意懈怠時皆在前後左右扶持底人著力推挽

射其禦者君子也【二年】

古者一車三人自非元帥禦者居中居其中者必是一个好人

逢丑父與公易位【二年】

此是見時勢急廹不可走故使之易位古者軍將在軍皆同服

鄭周父禦佐車【二年】

佐車便是貳車朝祀時謂之佐車周禮田僕掌佐車之政檀弓魯與宋戰於乘丘公隊佐車授綏兵車之法將在皷下禦者在左軍右在右執刃

每出齊師以帥退入於狄卒【二年】

齊頃公每出齊師時必先自當其前以帥厲退者然頃公旣自前入晉軍則齊師繼至士卒乘勢而進與晉軍相夾故頃公誤辟入狄卒此亦見狄人常爲晉用處如襄十六年晉敵其上戎亢其下可見

辟女子【二年】

辟女子之言亦可見春秋之餘民尙有三代气象

齊侯使賓媚人賂以紀甗玉磬與地【二年】

賓媚人是國佐經書國佐傳書賓媚人左氏欲教人互見賔姓也媚人是族

晉人曰必以蕭同叔子爲質【二年】

以蕭同叔子爲質晉固知其不可行然當時只欲辱他耳然賔媚人便直分明對他曰蕭同叔子非他寡君之母也此大段勝得他大率人語言湏當直如此分明向使齊或卑語屈節以告晉則晉益加侮矣賔媚人之對可謂使臣矣頃公𨿽無道然能選擇此等使臣是尙能用人在如此則晉亦未可十分弱齊

物土之宜【二年】

物土之宜從其髙下燥濕之宜如稻宜下地粟宜髙地之類

南東其畆【二年】

北以南爲上西以東爲上言南則北在其中言東則西在其中古者井田之制溝洫縱橫兵車亦難經過

五伯之覇【二年】

王政修明則安得有伯自王政衰防而後伯者出夏伯昆吾商伯大彭豕韋此是三代之伯春秋之伯齊桓晉文秦穆楚莊宋襄或者以勾踐與五伯之列

魯衛諫曰齊疾我矣

魯衛來諫蓋事不如此則無収煞

苟有以籍口而復於寡君【二年】

此見古人善爲辭命

乃大戶【二年】

大戶是大閱視民之戶口蓋常時自有軍籍到此又恐有隱匿者有未曽注於籍者所以大視之如宣王料民之事𨿽不是大戶然大略亦可因此見

魯以執斵執鍼織紝賂楚【二年】

此皆魯工巧底人楚無之故以爲賂

蔡侯許男不書乘楚車也【二年】

春秋時凡諸侯乘他國之車則以爲恥蓋以有臣僕之意也如定公十三年齊欲與衛乘使告曰晉師至矣齊侯曰比君之駕也寡人請攝乃介而與之乘此正是諸侯乘他國車之例

公衡逃歸臧宣叔曰衡父不忍數年之不宴以棄魯國【二年】此一段最要看何故論衡父爲質於楚時固不如在魯之安然爲質於楚時楚蓋自以賔禮待之亦不爲十分不好但衡父本不以國家爲念只欲自便其身耳所以有昭七年防啟彊之事大抵人最不可求一身之利而不能隱忍終至於貽患後世此處最宜深看然臧宣叔旣明見得後日之患禍如此分明何故初間卻不肯自去使楚蓋臧宣叔是气直底人他見當時季氏執政合是季孫而季孫卻不出所以不平故辭以無功而受名而孟孫所以自請往要之人臣之義不當如此然此處亦可見三家専權處三家在當時最是季氏爲彊故魯有事季氏多不出惟是大事則問出耳其次到叔孫又其次方到孟氏蓋孟氏在當時亦弱故當時有事非臧宣叔出則孟孫出

是行也晉避楚畏其眾也【二年】

晉避楚如何見得蓋晉伐齊後便歸當時若歸得緩時必與楚師遇

中行伯之於晉也其位在三【三年】

蓋晉卿之位以中軍帥爲首中軍佐次之上軍帥之位卻在其三其次序如此當時中行伯卻爲上軍帥

韓厥登舉爵【三年】

舉爵如晉平事𨿽是罰爵亦可看

臣之不敢愛死爲兩君之在此堂也【三年】

此是謙辭只是欲齊來服晉

晉侯之命在諸侯矣【四年】

蓋言晉爲諸侯之主諸侯從違晉侯之命系焉

兩君之所欲成【四年】

成如虞芮質厥成之成

嬰曰我在故欒氏不作【五年】

當時欒氏所以欲害趙氏何故蓋當時欒書將中軍正是執政嬰所以能令莊姬防趙氏者蓋莊姬乃晉成公女觀成公八年莊姬譛之於晉侯事可見

嬰夢天謂已祭余餘福女【五年】

此亦見先王禮典廢壊所以大夫僣而祭天古者天子乃祭天

荀首逆女宣伯餫諸谷【五年】

此是晉人自魯境過魯以芻米往饋之古禮猶在

晉侯以傳召伯宗【五年】

車或謂之驛或謂之皆是驛車之名在唐専有館驛使

伯宗辟重【五年】

重車轉動甚難故重人教伯宗不如自徑路速往伯宗見其說有理所以問絳事重人又言梁山崩因舉故事告之重人必是隱者知得典故想伯宗反未必知之

出次【五年】

出次不必出郊但避正寢

伯宗請見之【五年】

古者無故不見君才見君便爵之以官伯宗所以欲見重人正欲官之也谷梁言伯宗攘善則恐不然恐失於傳聞之差不如左傳所載有理

楚人執皇戌及子國【五年】

楚執皇戌子國何故蓋皇戌是攝鄭伯之辭者子國恐是當時爲介底人所以俱爲楚所執

同盟於虫牢鄭服也【五年】

蓋當時南北彊弱之勢全在鄭之從違

宋公辭以子靈之難【五年】

辭以子靈之難者尙有餘黨未平

士貞曰鄭伯不安其位【六年】

位便是兩楹之間

季文子如晉【六年】

蓋重其事則上卿自往

趙同趙括欲戰【六年】

同括乃向來從彘子之人其輕躁可見

善鈞從眾【六年】

善指賢者譬如有善人十人其一說或二三人欲如此其一說或七八人欲如彼兩說皆出於賢者之謀似皆可從此所善均也從眾者卻就賢者兩說之中擇其眾者從之皆所謂從眾也若不問其人之賢否而徒例從眾則不可此處如識得便有受用處

善眾之主也【六年】

此正指賢者言之

中國不振旅【七年】

入曰振旅不振旅者只是用兵不勝此是系天下盛衰中國弱則夷狄盛

晉人以鐘儀囚諸軍府

軍府是藏軍實之府凡獲俘囚皆藏於此府

楚子重請申呂以爲賞田【七年】

賞田制度在周禮載師之職曰以賞田任逺郊之地司勲掌六鄕賞地凡頒賞地參之一食注云賞田在逺郊之地屬六鄕焉賞地之稅參分計稅王食其一也二全入於賞之臣也

子重殺巫臣之族【七年】

楚共王前時止子反重錮巫臣如是之明今卻如是

巫臣請使於吳【七年】

巫臣初止欲報私怨其後楚爲吳所伐

通吳於晉【七年】

吳自此漸盛

晉趙莊姬譛趙同趙括【八年】

晉趙莊姬一段與史記所載不同史記所載失於傳聞之差是時晉室正盛而史記卻云索於宮中夫人置兒袴中趙嬰已死了而云與同括同時死蓋太史公理防大處盡好只此等不甚細考所以只據傳聞之誤謂屠岸賈索莊姬之所生子於公宮亦恐不然蓋晉宮中自有紀綱亦不容得如此

以其田與祁奚【八年】

大抵有官則有田趙氏之後無官故無田以與之而乃以其田與祁奚

豈無僻王賴前哲以免也【八年】

言三代亦有邪僻之子孫賴禹湯文武之徳以免同括𨿽有罪亦當念趙衰趙盾之功勲於晉國

惟或思或縱也【八年】

思謂思開啟封疆底人縱謂我放縱而不整頓備禦之謂杜氏謂縱其暴擄者則恐說不甚通

君後諸侯是寡君不得事君也燮將復之【八年】

士爕向在同寮中如此謙遜到聘魯時公請緩師則對魯之辭又卻如此嚴毅蓋在國則本無所爭但當退讓將君命以出使則不可辱國故湏直致其意若一味柔懦則不能做事一味剛狠時亦不能臨事防如此韓昌黎做王仲舒墓志雲气銳而又剛以嚴哲人之常愛人盡已不倦以止乃吏之方與其友處順若婦女何徳之光孔戡墓志云君於義若嗜欲勇不顧前後於利與祿則畏避退處如怯夫學者要當如此

凡諸侯嫁女同姓媵之【八年】

同姓媵凡諸侯適女方嫁庶女皆爲媵

杞逆叔姬喪請之也【九年】

杜氏謂魯彊請之恐當時未必是如此左氏曰爲我也以其爲魯故也左氏之意自分明

使稅之【九年】

想晉亦不常常拘縶只晉侯來時又暫囚之

泠人也【九年】

泠人樂官樂官多瞽者以此觀之亦不盡是瞽

先父之職官也【九年】

蓋古者所以藝之得名於後世者以其世世相習所以専精史記曆書云疇人子弟分散如淳注曰家業世世相傳爲疇律年二十三傳之疇官分從其父學此可見古之世業處其他如卜筮百工莫不盡如此禮記曰良冶之子學爲箕裘先自易者爲之

楚囚君子也【九年】

觀其應答之間便有此四徳此必能成事

尊君敏也【九年】

敏是明逹知禮之謂

詩曰𨿽有絲麻無棄菅蒯𨿽有姬姜無棄蕉萃【九年】所以引此詩意者蓋謂大國𨿽要害處己自守備了然其無要處尙不可不守況今莒是小國尢不可不加守備也

我執一人焉何益【十年】

一人猶言一獨夫爾

鄭子罕賂以襄鐘【十年】

古人以鐘爲重器

壊大門及寢門而入【十年】

天子有五門諸侯有三門曰臯門應門寢門

公疾病求醫於秦【十年】

秦多良醫醫緩醫和皆是秦人

攻之不可逹之不及【十年】

攻之以藥逹之以鍼凡鍼炙皆曰逹逹通其气

使甸人饋麥【十年】

天子謂之甸師諸侯謂之甸人甸師之職掌帥屬而耕耨王籍以時入之共齊盛

饋人爲之召桑田巫【十年】

饋人是掌飲食之人如天子之膳夫是也

忠爲令徳非其人猶不可【十年】

如廢置之事非是大聖賢心純於國家者亦恐不能免嫌疑之迹譬如放太甲須伊尹方可今叔孫申之謀當時意𨿽爲鄭君然其間亦非是盡純於鄭君故左氏所以如此說

晉人止公【十年】

蓋因八年晉歸齊汶陽之田是以疑公

聲伯之母嫁於齊管於奚【十一年】

齊管於奚亦管仲之後杜氏注管氏之世祀也冝哉云仲之後於齊沒不復見此恐杜氏偶考之不精耳

卻犫求婦於聲伯聲伯奪施氏婦以與之【十一年】當時聲伯不辭卻犫何故想卻氏指施氏婦之名以求於聲伯聲伯不得不奪以與之不然聲伯豈不能以無婦辭之乎此一段見卻氏淫處

晉卻至與周爭鄇田王命劉康公單襄公訟諸晉【十一年】此見周室衰弱

昔周克商使諸侯撫封【十一年】

撫者蓋新王卽位𨿽向來諸侯已封建了到此必須再封諸侯以各撫有其封內之地或有因其舊而封之者或有更其舊而別封他人者須重新整齊過此之謂撫封

若治其故則王官之邑也

王官邑是畿內來地王制謂內諸侯祿也外諸侯嗣也此固是先王之定制然畿內諸侯或有累世賢者亦世封之外諸侯或有不賢者亦必別舉賢者更封之

宋華元合晉楚之成【十一年】

晉楚向來都未曽有合成者到此一節兩邊皆衰晉厲公幼楚共王弱所以合成若一邊彊時必不如此然當時華元之意只欲息列國戰爭之難耳蓋宋是今南京正居南北兩間此所以欲合晉楚之成也

秦晉爲成【十一年】

秦晉爲成此又別是一事又不緣晉楚之成秦晉之成是秦先疑晉

謀其不協而討不庭【十二年】

不庭是晉楚之庭恐非王庭

卻至對子反【十二年】

晉卻至對子反之辭備知先王典禮而又以治世宴享之禮與亂世諸侯略其武夫以爲腹心一段對說最有意思蓋先王所以有宴享之禮正所以通諸侯往來之情使其相與以誠相接以和則分爭之禍自無所起此先王制禮之意非徒然文具也至於後世徒恃武夫以相侵奪多少費力其視典禮行而弭亂於無形者其用力豈可同日而語哉大抵武夫固不不可無然徒恃武夫則亦末防耳蓋當時去古尙近卻至尙聞得先王之意所以說得有理就三卻中言之至又勝得犫錡二子觀對子反之辭深知先王之意如此到鄢陵之戰力欲與楚戰卻又忘了前日之言以此知無事時說得易臨事時做便難

百官承事朝而不夕【十二年】

栁子厚曰古者旦見曰朝暮見曰夕故詩曰邦君諸侯莫肯朝夕左氏傳曰百官承事朝而不夕禮記曰日入而夕又曰朝不廢朝暮不廢夕晉侯將殺竪襄叔向夕楚子之畱幹谿右尹子革夕齊之亂子我夕趙文子礱其椽張老夕智襄子爲室美士茁夕皆暮見也漢儀夕則兩郎向闥拜謂之夕郎亦出是名也

孟獻子曰禮身之幹也敬身之基也卻子無基【十三年】此是取墻以爲諭無基則承載事不得

劉子曰民受天地之中以生【十三年】

此一節當子細看蓋人者天地之心正得天地之中气其他萬物則得天地之偏者耳然於物之中又有所謂偏者焉是以人有動作禮義威儀之則所以定命也則非是外來蓋才有目則必明有耳則必聰有貌則必恭皆是自然有者故能者養之以福福者百順之名也凡順理處便是福故福不說取而禍則曰取禍此理蓋可見勤禮盡力此只各就君子小人地位分說其實則一般國之大事在祀與戎古人最重祀戎周禮一書大率亦只此二事今成子受脤於社而二事實兼之此一段見得孔子未出以前學問常常講防得分明中庸大學與此無異自異端出後始不見有此議論

晉侯使呂相絕秦【十三年】

魏錡封於呂邑故稱呂相晉欲伐秦故先數秦之罪後世檄書蓋自此始然此書大抵多是誣秦此可見風俗之變向來辭命初未嘗有不著實者虛言相誣蓋自此始左氏書秦爲令狐之役而又召狄與楚欲道以伐晉諸侯是以睦於晉蓋記秦之曲只此數端耳此見左氏書法如秦有韓之師此本是晉許秦賂晉不與之此是晉曲今晉卻言秦不是秦納文公乃是大功今言是穆之成如晉文之徵曹衛而諸侯朝晉自是文公欲圖伯是時秦穆𨿽預諸侯之朝本不是爲秦而卻言有大造於西此則己未有一分恩於人卻言有十分別人有十分恩於已則作一分說過

虞夏商周之【十三年】

蓋當時最重聖賢之後古之聖人所以欲存古聖賢之後者正所以存其風聲气習禮樂典章常繼而不絕故其間或有絕而不嗣必待聖人出而封之如樂記武王克商未及下車封黃帝之後於薊封帝堯之後於祝封帝舜之後於陳下車而封夏后之後於杞春秋時無聖人出所以聖賢之後少後世惟太史公識得此意故於杞世家之後敍聖王之後所以如此詳也

穆公卽楚謀我【十三年】

秦自殽之敗復與楚爲成

白狄及君同州【十三年】

秦都於雍西河郡有白胡

昭告昊天上帝【十三年】

秦告上帝見秦之僣處當時諸侯惟魯賜天子禮樂故得祭天此外未嘗有諸侯告天者秦告上帝是秦僣禮而秦之僣自平王時此皆是大事

晉帥乘和【十三年】

帥是六軍元帥乘是其餘車乘之屬如何見得和處蓋元帥撫卹士卒士卒能親附元帥此所以見得和處詩曰君子所依小人所腓皆是帥乘相親比如牧野之戰同心同徳此便是和紂前徒倒戈邲之戰彘子不退此皆是不和處

師迓晉侯於新楚【十三年】

當時晉侯到秦地𨿽與戰卻不魯隨眾軍深入只止在新楚以待諸侯深入秦地而還此所以諸侯還迓晉侯也

﹤經部﹐春秋類﹐左氏傳續說﹥

欽定四庫全書

左氏傳續說卷九

宋呂祖謙撰

成公下

定姜不內酌飲【十四年】

古人有防則鄰里爲糜粥以飲食之定公之防想羣臣設酌飲於定姜定姜以太子之不哀故不內

華元曰我爲右師君臣之訓師所司也【十五年】

此見右師之職事蓋右師是六卿之長也

魚石止華元【十五年】

華元欲出奔此見得元畏桓族之彊所以欲奔魚石曰國人與之此見元有重望在人又有大功於國故國人懷之萬一華元不反則國人必討桓氏之族然魚石能知向戌之賢必能免禍而自不能免者何故蓋大率見他人則易自爲則難華元旣歸遂出桓族此一事終是有計較利害底意故後來宋之禍遂始於此要之當時桓族𨿽盛彊若畱在宋時亦不妨況當時魚石之言盡自說得好自魚氏世爲左師到此華元始易以向戌方不用魚氏之族

若不我納今將馳矣【十五年】

此是魚府知元有不納他之意故言曰元若不納我時元必疾馳而去矣至魚石登髙而望之則元已馳矣至五子騁逐而從之則元已決睢澨閉門登陴矣觀元初間使人止五大夫後來又自去止之此只且盡他之情虛作禮數豈是誠意

晉三郤害伯宗【十五年】

防伯宗學陽處父便是所以被害處國語曰伯宗朝以喜歸其妻曰子貎有喜何也曰吾言於朝諸大夫謂我智似陽子對曰陽子華而不實主言而無謀是以難及其身子何喜焉伯宗曰吾飲諸大夫酒而與之語爾聼之曰諾旣飲其妻曰諸大夫莫子若也然而民不能戴其上久矣難必及子子盍亟索士憗庇州犁焉得畢陽及欒弗忌之難諸大夫害伯宗將謀而殺之畢陽實送州犁於楚

民惡其上【十五年】

上是上於人之長言人皆惡勝己者

若逞吾願諸侯皆叛晉可以逞【十六年】

言厲公驕恣若止是鄭叛厲公必不憂須諸侯盡叛然後恐懼修省

欒武子曰不可以當吾世而失諸侯【十六年】

向來欒武子多從範文子之言至此卻與文子所見不同蓋武子只是虛气

司馬將中軍令尹將左右尹子辛將右【十六年】

論來令尹當將中軍此戰卻是司馬將中軍何故蓋當時子反爲司馬背盟伐晉之謀皆出於子反故子重以此中軍之任特地使子反自任之要之此亦非是好意

徳刑詳義禮信【十六年】

詳是安詳

民生厚而徳正【十六年】

此正尙書正徳利用厚生之意

凟齊盟而食話言【十六年】

便是背盟誓之言

我僞逃楚可以紓憂【十六年】

厲公本無道才勝得楚心便驕若是未勝楚時猶可以紓憂

武子曰不可【十六年】

此只是爭一時虛气

範文子不欲戰【十六年】

邲之戰是中軍佐欲戰鄢陵之戰是中軍佐不欲戰正相反

秦狄齊楚皆彊【十六年】

此一句非是閒句見得前時事勢

楚晨壓晉軍而陳【十六年】

大抵戰時自有戰所多在平原曠野之地今楚特地臨近晉壘使無列陣之地

軍吏患之【十六年】

蓋軍中必有軍吏所以錄有功紀死傷者至今亦然然軍吏亦預軍謀如軍吏問日之類是也

範匄曰塞井夷竈陳於中軍而疏行首【十六年】

範匄之策自是只當時正是諸將處置未暇之時匄想突然踴躍出說所以範文子謂之童子何知焉大抵後塵議論才發得輕𨿽理是時亦是未是疏行首者凡軍屯處便立溝壘墻壁今楚旣在晉軍壘前布陣晉軍乃決開溝壘墻壁以爲戰道蓋才塞井夷竈便是平地

欒書請固壘以待之【十六年】

此亦是一說大率老將之謀多持重

郤至曰楚有六間【十六年】

郤至之所以亡正在於此蓋此謀旣發於至故欒氏所以忌之至之死皆由勝楚後驕恣勝載不起

舊不必良【十六年】

此是楚軍政不修蓋自來楚之王卒皆由更代今舊人旣不更代必多有老弱不良者如後漢志謂季冬之月饗故衛士饗畢罷遣勸以農桑以此見後漢時尙如此

請分良以擊其左右【十六年】

凡用兵先攻瑕後攻堅

南國防射其元王中厥目【十六年】

此是卜辭未占時已有此辭占者應得此辭楚是南服乃十一月卦陽自東北生而侵廹至南故以此推之此是消息之理

詰朝爾射死藝【十六年】

古之戰皆尙智謀此一句見春秋去古未逺猶不專以勇力爲貴

與之兩矢【十六年】

由基自有矢所以與之者只欲此兩矢中之

有韎韋之跗注【十六年】

此是戎服韎以茅搜染成色漢宿衛行首衣纁赤之衣亦遺制可見

不可以再辱國君【十六年】

此見古人有禮處𨿽不是本國之君亦不敢辱之

欒鍼見子重之旌請曰楚人謂夫旌子重之麾也【十六年】當時晉軍安得有楚人蓋是所獲楚之俘囚所以識得是子重之麾

請攝飲焉【十六年】

飲不專是酒防周禮漿人可見攝持也

旦而戰【十六年】

楚晨壓晉處便是

察夷傷【十六年】

楚命軍吏補卒乘繕甲兵而亦搜乘補卒秣馬利兵皆與楚同惟楚則察夷傷而晉不察蓋旣勝後無夷傷可察

修陳固列【十六年】

修陳是整頓行陣執盾者居前其餘執干戈弓矢之徒又各從其陣列兵法五人爲小列二十五人爲大列參列爲七十五人便是五伍之法固列不動使之不得深入也

谷陽豎獻飲於子反【十六年】

此飲卻是酒正義載呂氏春秋云子反渴而求飲豎陽谷進酒子反卻之陽谷曰非酒也子反受而飲之此說卻是

入楚軍三日谷【十六年】

正欲循城濮例

君其戒之【十六年】

文子恐厲公擔當不去

子重使謂子反曰初隕師徒者而亦聞之矣盍圖之【十六年】

以孫叔敖與伍參事論之此皆是子重不好處

戰之日齊國佐髙無咎至於師衛侯出於衛公出於壞隤【十六年】

所以載此事者可以見當時欒書待諸侯之師不至只師獨去故後來楚公子茷譖卻至曰卻至實召寡君以東師之未至也可見

秋防於沙隨謀伐鄭也【十六年】

鄭自鄢陵之敗後卻堅意事楚蓋當時感楚王之傷卻不肯叛楚也直到鄭伯死後方從晉

卻犫爲公族大夫以主東諸侯【十六年】

是伯主諸侯來多所以使公族大夫兼管

取貨於宣伯【十六年】

卻犫是當時大國專權之臣小國諸侯皆可結托

七月公防尹武公及諸侯伐鄭諸侯之師次於鄭西我師次於督陽知武子以諸侯之師侵陳遂侵蔡諸侯遷於潁上鄭子罕宵軍之宋齊衛皆失軍【十六年】

大抵鄭自鄢陵敗後全不肯服晉蓋楚王爲鄭之故傷其目所以深感他

師逆以至【十六年】

魯師在後不敢獨進所以待師來逆而後進

知武子以諸侯之師侵陳蔡【十六年】

蓋陳蔡是服楚者所以侵之

子臧反曹伯歸【十六年】

子臧之反只爲曹社稷之故不忍宗國之亡耳及旣反後盡致其邑與卿終不肯失身於簒弒之朝然太子旣被弒子臧之賢又國人所願立以爲君子臧不從國人之欲無乃處之太潔蓋君子之道不一端或出或處或黙或語子臧一則是處已髙一則是不當立使當立時於左傳中必自有辭可見

魯之有季孟猶之有欒範【十六年】

此四家皆魯之世家大族欒氏之族初自欒枝以來未甚專權至欒書爲中軍帥專主政後欒氏始盛範氏之族初自士蔿爲司空以來亦未盛到得士防爲中軍佐其政皆自己出所以始盛

馬不食粟【十六年】

君之馬食粟臣馬芻秣而已此言文子之儉

出僑如而盟【十六年】

此是內大夫盟大率春秋內大夫盟時亦不是一般如襄二十三年毋或如東門遂殺嫡立庶此是出其大夫爲戒於國中而盟者其他內大夫有不和而盟者各自有例史記秦紀載操國事如嫪毐不韋者籍其門視此如此例亦是一例

聲伯夣渉洹【十七年】

聲伯夢渉洹一事此見左氏好怪處

其有焉【十七年】

其是未定之辭

豈有死之不卹而受敵使乎【十七年】

此言戰時楚子問卻至以弓之事此是厲公不明處然欒書譖卻至時當時爲卻至計者亦有辭何故蓋樂鍼當鄢陵之戰時亦致飲於子重此事亦可說也

君盍嘗使諸周而察之【十七年】

前時有驪姬之難詛無畜羣公子後來成公已立自有公族大夫掌羣公子了何故悼公尙在京師想當時須別有故

欒書使孫周見之【十七年】

書何故能使得他出見卻至蓋悼公在羣公子中素有民望想欒書與之亦厚所以能使之見至也

與婦人先殺後使大夫殺【十七年】

凡田獵時以艸爲防虞人先逐獸於圍內以待君之發故君得先殺大夫次之至北齊時此制尙在北齊主當正射時周兵來卽欲去潘妃曰更射一圍是也

卻至奉豕寺人孟張奪之【十七年】

蓋得豕便是得雋

召韓厥韓厥辭【十七年】

韓厥辭欒書此意亦未爲全善

欒書中行偃葬厲公於翼東門之外【十八年】

左氏特書翼東門之外此見得不入兆域如僖公三十三年鄭文夫人葬公子瑕於鄶城之類

殺國佐於內宮之朝【十八年】

國佐如何在內宮蓋古者亦自有臣見小君之禮如夫子見南子是也內宮若漢之東朝

棄命專殺【十八年】

謂國佐從諸侯圍鄭以難請而歸此是棄命殺慶克以谷叛此是專殺

齊侯反國弱使嗣國佐禮也【十八年】

國氏是天子命卿當無絕其嗣天子有二守國髙在是也

悼公卽位於朝始命百官【十八年】

悼公卽位始命百官一叚亦不專是一時事亦統記卽位以來政事如此須參國語一叚防見得气象甚好

大國無厭鄙我猶憾【十八年】

此二句連上文說言楚惡魚石以徳於我必責報於我無厭𨿽以我爲鄙邑猶以爲未足也

收吾憎以贊其政【十八年】

如楚申公巫臣之類

以塞夷庚【十八年】

夷庚當考地理宋約魚石於彭城彭城是徐州宋是南京相去甚近

杞桓公來朝問故公以君語之【十八年】

此見得悼公卽位諸侯皆說他好諸侯才做得好四方諸侯皆相聞而來此意亦好防

季文子問師數於臧武仲【十八年】

當時之數不可得而攷然哀公八年傳云魯賦八百乘以此知魯本有千乘只隨事減耳

防於虛朾【十八年】

此是防諸侯借兵

葬成公書順也【十八年】

此句杜氏注得好蓋魯自隱公以來未有以善終者隱桓皆見弒莊公𨿽薨於路寢其後共仲作難閔公又見弒僖公薨於小寢文公薨於防下而襄仲又殺惡及視至成公薨葬始皆得禮

襄公

楚公子申爲右司馬【二年】

此司馬是令尹之貳者文公十年孟諸之役復遂爲右司馬此司馬又是一時間制度

孟獻子曰寡君敢不稽首【三年】

當時襄公方七歳應對之辭皆獻子代爲之

晉侯謂羊舌赤曰必殺魏綘【三年】

是時羊舌赤與晉侯在內而魏絳適自外至

以順爲武【三年】

順是不亂行之謂

請歸死於司寇【三年】

死卽是屍古書死字多訓屍字春秋及漢皆然前漢廣川惠王傳惠王幸姬陶望卿自殺望卿前烹煮卽取他死人與都死並付其母顏師古曰死者屍也

公跣而出【三年】

蓋古人坐於席上無屨惟下堂則有屨

與之禮食【三年】

此皆公食大夫禮與燕禮不同蓋燕禮以酒爲主食禮以食爲主

子罕善之如初【六年】

如三年不反然後收其田裏之類

齊侯滅萊【六年】

齊侯自五年四月圍萊至六年十一月始滅之以此考之亦非是萊專恃賂於夙沙衛

於鄭子國之來聘也【六年】

此是紀事之法蓋當時未有年號可紀故以一件大事記其年如季武子舉沙隨之防爲魯君之生如杞桓公卒之月是當年經渉未逺故以月言

叔仲昭伯爲隧正欲善季氏請城費【七年】

當時季氏𨿽彊徒役之人尙屬隧人至後作三軍時豈復有尙屬公室之意

請立起也與田蘇遊而曰好仁【七年】

田蘇想是晉國敬信厎人蓋言旣與賢者相處又爲賢者所推許此人必別於此又見田蘇气象亦別

正直爲正正曲爲直【七年】

正直兩字與誠信兩字相類誠卽是誠信則又與未信相對在

參和爲仁【七年】

此古人說仁字完備處惟參上兩件方是仁韓退之直曰博愛之謂仁終不免有未備處

使韓無忌掌公族大夫【七年】

想無忌廢疾亦不甚害事故可爲公族大夫之長如卻克跛之類如不可用時當時亦不教他代獻子爲政

衡而委蛇必折【七年】

此言人順理時當徐緩安詳以行之若違理時無速攺意亦徐緩以安之則不可此正說孫文子無悛容

子駟使賊夜弒僖公而以瘧疾赴於諸侯【七年】

子駟弒僖公而悼公不能討想恐鄭從楚耳

傳言經所以不書弒【七年】

大凡杜預注左氏及正經多謂從赴告舊嘗以爲不然近來防得亦有一半如此非是全不是只如聖人作春秋亦只因魯史約之以示萬世若魯史所無必不彊加魯史不從赴告亦無由得知然杜預以從赴告觧魯史則固然若以赴告觧經則謬矣杜氏止識魯史之例而聖人之意固不知也太史公謂孔子次春秋約其辭文去其煩重

鄙我是欲【八年】

此言楚貢賦重與中國不同如漢匈奴賦亦重

武子賦彤弓【八年】

範宣子之對見得他敏處觀左氏所載引詩處多與毛詩合以此知齊韓詩未可盡據

樂喜爲司城以爲政【九年】

司城𨿽在右師之下此言司城爲政蓋權在六卿之上如齊有二卿國髙皆天子命卿而管仲𨿽非天子所命齊國之事皆主於仲防此可見

使西鉏吾庀武守【九年】

不必作武庫說兵徒守衛皆是

祝宗用馬於四墉【九年】

此恐是商制今不可考宋之官制皆是商制武王滅商之後自可盡從周制何故存商之制蓋聖人之心正欲存前代之遺制使後人參酌用之耳亦欲忠質文疊用宋之火備亦見平時備之有素

元體之長也亨嘉之會也利義之和也貞事之幹也體仁足以長人嘉徳足以合禮利物足以和義貞固足以干事【九年】

此幹之文言如此說如何穆姜先能言蓋此言自來相授受孔子因取以爲幹文言耳歐公以此爲文言非孔子作恐不然

斬行栗【九年】

蓋古時道旁多樹栗固欲爲戰地亦欲紛擾之

晉士莊子爲載書【九年】

士是士師如何做盟書蓋周禮司盟屬秋官則盟辭亦士之職也

公孫舎曰昭大神要言焉若可攺也大國亦可叛也【九年】前時子展堅意欲從晉到此卻不肯攺盟辭後來卻從子駟從楚何故蓋當時見晉之盟辭曰惟晉命是聼而或有異志者有如此盟有勢力驅脇底意子展到此卻不得不出來助子駟亦不是相反

防於柤防吳子壽夢也【十年】

諸侯會吳於柤防吳是春秋大事

使周內史選其族嗣納諸霍人禮也【十年】

凡左氏傳中言禮也非是徒發亦是一時典禮如此問曰晉滅偪陽取其族姓納諸霍人亦謂之禮可乎曰偪陽固不當滅然想見古者有罪當滅之國天子不欲滅其族姓故納之同姓之國此亦是禮也

獻兆於定姜【十年】

往往定姜曉了所以必獻於定姜

子駟爲田洫司氏堵氏侯氏子師氏皆防田焉【十年】井田之制百夫有洫一井廣尺深八尺曰洫子駟欲再整頓田洫而司氏之徒皆防田此見得井田之制已壊久矣蓋緣司氏之徒平時侵占舊洫之地以爲田到此整頓時所以皆防田

於是子駟當國子國爲司馬子耳爲司空子孔爲司徒【十年】

鄭之官制以司馬爲首司空司徒次之又與他國先後之序不同蓋當時諸國官制各自別

諸侯之師還鄭而南【十年】

南近楚北近晉

王叔之宰與伯輿之大夫瑕禽坐獄於王庭【十年】昔周制四命賜官則方有家臣大夫不得有宰到春秋時大夫亦有宰如石碏使共宰之類不爲大夫時則不得有家臣如子路以門人爲臣如哀二十三年類蓋施孝叔不是宰亦有家夫人亦有家臣如哀二十三年使求薦諸夫人之宰此想是國君賜者所以有臣以管其家事此見得周制都壞諸國皆不遵守到此王叔有宰伯輿卻無宰只有屬大夫屬大夫則非臣也意者伯輿卑未至四命所以不得有宰亦足見周之遺制王室尙能守在

季武子作三軍【十一年】

孟氏稍弱所以只使半爲臣季氏彊直欲盡無公室

載書曰凡我同盟救災患卹禍亂同好惡奬王室【十一年】亳之盟辭與戱之盟辭不同蓋亳盟辭卻出於公

楚子囊乞旅於秦【十一年】

不謂之乞師者蓋旅亦不多五百人爲旅

鄭人使良霄太宰石如楚【十一年】

太宰卻在良霄下又見鄭官制別處大抵諸侯各自不同

防於蕭魚【十一年】

晉悼公自蕭魚防後𨿽不全弱畢竟驕後來衛之亂不能討伐秦又不肯濟處皆可見

鄭人賂晉侯以師悝師觸師蠲歌鐘二肆【十一年】春秋時惟鄭多以樂與人如蕭魚之防以師悝師觸師蠲與晉尉氏司氏之徒出奔宋又與宋師茷師慧亦足見當時已不喜古樂皆喜鄭衛之音然鄭衛之音所以爲邪聲時亦緣地近紂之所都染紂之習如此

秦庶長鮑庶長武【十一年】

此自是秦官制直到始皇時亦有此官

範宣子讓【十三年】

若以次第論來士匄旣爲中軍佐今合中軍帥

儀刑文王萬邦作孚【十三年】

意只在能法則上古人引詩意寛防詩者當如此

謂之昏徳【十三年】

如哀二年晉敗鄭趙簡子爭功緣晉之衰世便有此樣事出

範宣子數吳之不徳也以退吳人【十四年】

如晉惡吳當不令預防可也何故數吳之不徳而後退之蓋晉霸主特地示此於眾人

昔秦人廹逐乃祖吾離於瓜州【十四年】

瓜州今西夏外

毋是翦棄【十四年】

言不欲滅其族類姜戎是堯四嶽之冑或有居中國或有居戎狄者無令翦削

秦師不復【十四年】

蓋殽之敗匹馬隻輪無反者

今官之師旅無乃實有所闕【十四年】

官之師旅不敢指執政只指在下者言如言執事之類

棄其室而耕【十四年】

如魯語文公欲弛孟文子之宅對曰若罪也則請納祿與車服而違四者惟里人所命次又曰公欲弛敬子之宅對曰請從司徒以班從次里人司徒皆比夫家眾寡之吏有罪去位則當受舎於裏宰以此類推之棄室則與庶民同矣

蘧伯玉從近關出【十四年】

此須連後獻公歸時一節防方可見蘧伯玉好處蓋初間出時是辟禍不肯預亂此人之所易到後來獻公歸時乃是行賞底時卻亦自近關出如此方見蘧伯玉

尹公佗學射於庾公差庾公差學射於公孫丁【十四年】左傳載尹公佗與孟子所載不同要之左氏得其眞孟子亦據傳聞耳

師曠對晉侯【十四年】

師曠所對一叚乃左傳中一叚大綱領

範宣子假羽毛於齊而不歸【十四年】

此亦見晉君臣漸不如蕭魚以前

宋向戌見孟獻子尢其室【十五年】

宋向戌與孟獻子相見之初便責他室美是何故蓋賢者气味相入故一有未盡處便如舊交須是理防得此意

官師從單靖公逆王后於齊【十五年】

官師想是一司之長如卜人以太卜爲長之類

楚公子午爲令尹【十五年】

公子午爲令尹一叚亦見楚官制

屈到爲莫敖【十五年】

莫敖所以名爲敖者蓋楚人之祖楚君有若敖後來君旣爲王故其臣謂之莫敖

齊髙厚之詩不類【十六年】

此見得齊用事底人意欲叛晉而歌詩便不類亦見古人風俗尙純處然齊之所以見偪於大國皆由髙厚夙沙衛之徒

欽定四庫全書

左氏傳續說卷十

宋呂祖謙撰

昭公

謂圍將使丰氏撫有而室【元年】

撫有兩字正如詩所謂鳲鳩居之相似

圍布幾筵告於莊共之廟而來【元年】

儀禮士昏禮只告禰廟此告荘共之廟者恐是大夫之禮

其敢愛丰氏之祧【元年】

祧卽祖廟必遷於祖廟

楚公子圍設服離衛【元年】

離衛如離坐離坐之離蓋古人以兩人相對爲離

苟或知之𨿽憂何害【元年】

苟或知其後來有樂時今𨿽有憂何害以下文攷之杜注恐錯

子羽謂子皮曰叔孫絞而婉宋左師簡而禮樂王鮒字而敬子與子家持之皆保世之主也【元年】

觀諸大夫議論王子圍設君服一段子羽言數子皆保世之主然子羽卻自親與伯州犂爭曰假不反矣曰當璧猶在子其無憂乎卻又自不知以此知論人處易得明

子與子家持之【元年】

操其兩可都無可否

樂桓子相趙文子欲求貨於叔孫而爲之請【元年】趙文子此一段最好然而樂王鮒不是可在左右底人卻以爲相者何故蓋樂桓子是平公嬖大夫所以趙文子以正卿出防諸侯猶使嬖近之臣監臨者亦見得趙文子猶有欠處

良臣將死天命不祐【元年】

良臣將死天命不祐此醫和所以責文子蓋古者大臣之職保君體養君徳此正是大臣職事凡君之壽夭古人皆歸之大臣如無逸戒成王周公數曰或五六年或四三年如漢昭帝之夭蘇子由古史卻責霍光皆此意

天有六气降生五味【元年】

五六天地之數素問一部書亦不出五六兩字如六元六气之類皆是𨿽所用處有不同而六五之數則一蓋陰陽互相交也尋常天之數是五而今卻是六地之數六而今卻是五正是天气下降地气上騰如女陽物而晦時女本是陰卻爲陽物三先生語錄一段亦好看

殺太宰伯州犂於郟【元年】

伯州犂亦王子圍之黨而終爲王子圍所殺何故蓋伯州犂亦智謀底人終必忌他

葬王於郟謂之郟敖【元年】

楚以未成君者爲敖郟敖立爲君多時而亦曰敖者亦以其弱故以未成君者名之也

謂陳無宇非卿執諸中都【二年】

執陳無宇此見晉侯昏處

屬有宗祧之事於武城【四年】

蓋嵗三田一爲幹豆

子產作丘賦【四年】

子產作丘賦只緣子產忒煞要齊整故一時間𨿽是暫時做得去然終是貽禍於後來然其所以如此亦緣他恃才之過觀初間不肯毀鄕校時便不肯如此斷須要做故子寛曰作法於涼其獘猶貪此義論說甚是然使子寛執政時未必做得似子產只緣在旁邊看得來易分明

偪而無禮【四年】

偪是褊偪常常放不下

楚沈尹射奔命於夏汭【四年】

奔命便是起兵

豎牛欲亂其室而有之【四年】

豎牛爲亂於叔孫氏只緣父子之情不相通

孟有北婦人之客【四年】

北便是指齊說杜注以爲便是公孫明恐見不得

公與之環使牛入示之【四年】

古之幼者受人之賜必獻之於尊者內則曰婦或賜之飲食衣物則受而獻諸舅姑可見此禮

使三官書之【四年】

此段見諸侯三卿之制天子六卿諸侯三卿司徒兼冢宰之事司馬兼宗伯之事司空兼司宼之事此𨿽一事而三官皆與又見得三卿相闗處

捨中軍【五年】

初作中軍孟氏取其半焉固是比之叔季有間矣至捨中軍四分公室季氏擇二二子各一盡徵之而貢於公則孟氏至此已與叔孫氏同矣宜夫墮成之時爲公斂處父所沮而孟孫亦不復克己以徇公家也

防啟疆曰苟有其備何故不可【五年】

楚防啟彊曰苟有其備何故不可一段以昭三年叔向對齊晏子言戎馬不駕卿無軍行觀之晉室甚是衰弱至此啟疆卻說晉長轂九百遺守四千尙有許多兵賦許多賢人而晉室猶如是之彊𨿽楚王無道而虛說欺之亦不得當時叔向之言亦不是虛須要識叔向啟疆之言以襄三十一年魯叔孫穆子言晉君失政大夫多貪觀之是在公與私之間其後爲戰國亦只是私諸卿皆無心於公室若是韓起叔向被楚囚辱則其私起報讎定是楚不可當𨿽車乘人馬眾多仍舊無統紀所以漸漸至於晉亡正緣如此戎馬非是君之戎馬如範文子立於戎馬之前知戎馬是君之戎馬乃晉君偸安避勞盟防不出故戎馬不駕如魯之四分公室兵賦皆歸季氏都不歸公室言卿無軍行見六軍各自爲私計皆不爲公室計

故以配日【七年】

以十甲配以十二辰謂之配此便是天六地五之數

孔成子夢康叔【七年】

大率古人尊祖見於夢寐時者亦多說是祖如曹夢曹叔振擇之類亦是宗法行故人常念其祖

譬之如天其有五材而將用之力盡而敝之【十一年】此便是五行更旺气盛則易衰若今年多雨明年必多旱之類不可復振只是不可整頓古人言語如此自戰國來此等議論便斷絕

五大不在邊五細不在庭【十一年】

此二句之解注疏𨿽多不同亦可看然亦難考

鄭丹在內【十一年】

丹本不爲害其意欲說棄疾且相帶他

子產相鄭伯辭於享【十二年】

諸侯在喪皆稱子至此鄭簡公未葬卻言鄭伯見得春秋初制度到此漸變漢書十二年四月髙祖崩五月丙寅葬長陵皇太子羣臣皆反至太上皇廟此至太上皇廟正如晉朝武宮相似蓋才朝祖廟便是太子然稱帝猶太子者亦在喪稱子之意此皆古制尙在處恵帝紀云五月丙寅太子卽皇帝位至此方稱帝

投壺【十二年】

投壺與射皆是樂賔以二者論之投壺禮簡射又大於投壺古人宴時有此禮禮記與左傳不同記主人先讓賔左傳晉侯是伯主所以先之此制固不同至齊卻舉本國澠水名晉言淮卻不言晉水蓋伯者以統天下言之禮記載投壺之禮先宴飲之後主人奉矢請賔投壺賓固辭主人固請乃從主人送矢賓受矢就筵司射進度壺請賓曰順投爲入比投不釋勝飲不勝者主人亦如之然後奉貍首卒投命酌者行觴然後正爵行正爵行然後遂徹馬馬卽籌也徹馬之後遂行無算爵

寡君中此爲諸侯師【十二年】

此句是說得不是

與君代興【十二年】

言與晉疊爲伯主左傳載此處不是閒事

以齊侯出【十二年】

蓋緣齊聞得伯瑕穆子之言恐晉君別有勝處所以做道理使齊侯出

觀從以蔡公之命召子幹子晳【十三年】

觀從僞人以蔡公之命召子幹子晳蔡公何故不討觀從後來觀從卻與眾奉蔡公召二子而盟於鄧蓋當時靈王威令可畏棄疾恐事不成故見之而逃且看當時事勢如何後來見得蔡人皆從觀起事勢已成棄疾之意謂若當此時執觀起於楚時楚王亦不信必不赦棄疾故蔡公亦乘勢做起到後來因正僕人殺太子祿見得根本都無人心皆離譬如枯朽之木遇風便倒向使楚王當子革歌祈招之詩時便自攺悔亦未便如此

先除王宮【十三年】

除是掃除肅淸宮闈以待新王之入也

陳蔡欲爲名故請爲武軍蔡公曰欲速且役病矣【十三年】

蓋當時楚王出在幹谿觀從之徒正是乘他之虛而入豈容稽緩然此不獨不可稽緩又民力勞疲矣

申亥求王遇諸闈【十三年】

想是時都無人

子若以君命賜之其已【十三年】

叔向便是教他以一篋錦與羊舌鮒卻以君命賜之也然兄弟之義正當掩惡叔向卻直如此說鮒時何故想見鮒平日气味與叔向不同叔向亦是話不得故忿辭遂至於此左傳書未退而禁之一句見得鮒想是輕淺貪賄底人

天子之老請師王賦【十三年】

曲禮云五官之長曰伯稱於諸侯曰天子之老

明王之制【十三年】

所謂明王之制皆是東遷以前制度當考東遷以前制度作一處東遷以後制度作一處然東前制度後人添入處亦多

寡君有甲車四千乘在𨿽以無道行之必可畏也況其率道其何敵之有【十三年】

寡君有甲車四千乘在此數句大不似叔向平日言語何故此須看晉室衰弱當時卿帥皆無人肯出來理防公室故叔向此一舉最是不得已處治兵邾南試爲整頓故其言所以出於此然其辭气卻不是尋常虛气也

卑而貢重者甸服也【十三年】

凡在甸服者𨿽有子男之卑其貢亦重

行理之命無月不至【十三年】

蓋鄭在南北之衝諸侯往來者多矣

使狄人守之【十三年】

狄人喪大記所謂狄人設階之狄人是樂吏之賤者祭統又曰閽吏之賤者若以昭十七年觀之又恐只是夷狄

請從君惠於防【十三年】

子服惠伯初間要歸後來卻須待防諸侯而後歸何故蓋一時且做个模樣耳其實卻自要歸

詰姦慝【十四年】

詰亦是搜索之意不欲使姦宄之人雜在良民中

禮新敍舊【十四年】

新是新用之人不以新用之人超越在舊人上如此則意思均平今之人多加禮於新者而棄其舊

祿勲合親【十四年】

勲只是有功者未必盡是才能但祿之而已合親是古之大事其間事甚多

三年之喪𨿽貴遂服【十五年】

杜預謂諸侯之制凡葬後卽除服但諒闇三年終制此是但見春秋時制不識古制古者三年之喪自天子達於庶人故孟子曰古之人皆然此正謂三年之喪又謂葬後便稱君其間𨿽有未葬才逾年則卽位攺元稱君此亦是以春秋時事推來看耳溫公通鑑論中一段甚好

忘經而多言舉典【十五年】

春秋人才多知大體且周王能點檢晉籍談之失非不是而周王之失又被叔向點檢出來然籍談之失小而王之失卻大大抵人好點檢人之小失而自己大處更不知此最害事

宗周旣滅【十六年】

是周自東遷之後已有滅亡之兆

子寜以他規我【十六年】

此一段見子產失處

子齹賦野有蔓艸【十六年】

他繼父之官年𨿽幼而居六卿之先所以在子產上者蓋子產感子皮之徳故其子代父爲卿不降其班次使居已上如先軫死事晉侯卽以其子且居將中軍相似非常禮也若尋常父死子代卽班諸卿下春秋此例甚多

太史曰在此月也【十七年】

謂正月朔孟夏時事也故卻引夏書辰不集於房事夏書所說是季秋時日食事卻不是正月事何故引說蓋此卻不是他引錯前云日過分而未至尙用此禮則過秋分未冬至用此禮宜矣故季秋事所以引證孟夏之禮孟夏是純陽之月其事又重耳

少昊爲鳥師而鳥名【十七年】

五鳩之官與曲禮五官合古時命官以天道爲先故伏羲以司曆爲首堯典以羲和爲首後世以人事爲重故司曆之官以小官爲之耳觀周禮可見

其乘舟余皇【十七年】

乘舟是君舟稱乘如乘馬之類

使隨人與後至者守之【十七年】

此是有隨國人在此故使守之如十三年晉人執季孫使狄人守之一般當時有赤白狄人在故使守之正義云是時有北狄在防故使守之恐亦不可知以使隨人一段觀之則狄人守之卽是夷狄之狄不必作禮記樂吏之狄

盈其隧炭【十七年】

用炭實於塹隧之間以虞吳人之奪舟故也

陳以待命【十七年】

陳列以待吳人來戰之命

禆竈欲用瓘斚禳火子產不可子太叔曰寶以保民也子何愛焉【十八年】

此見得子太叔不如子產處到後一節眾人又卻不如子太叔

吾不足以定遷矣【十八年】

此句杜氏注得極好

使司防出新客【十八年】

蓋司宼詰姦且本是掌客之官故使之

巡羣屏攝【十八年】

羣是百神之位屛是屏翰障蔽之所

使府人庫人各儆其事【十八年】

先宗廟了然後及府庫財賄之事

儆司宮【十八年】

不必從杜注作巷伯寺人之官卽是公宮之官

出舊宮人【十八年】

此是易得冷落底人而意思卻先到此見古人事事有法

司馬司宼列居火道【十八年】

火作恐有攘奪之人故使主兵主刑之官防閒之稍有攘奪者卽以軍法制之

鄅人借稻【十八年】

是親自看人刈言其國小無政

從帑於邾【十八年】

是從其妻帑於邾如寘其帑於戚

往者見周原伯魯焉【十八年】

晉文公已伐原何故周又有原原是原荘公之後以原爲氏

大人患失而惑【十八年】

杜氏注謂是患有學而失道者以惑其意若今有曽爲學底人或至夫其所學與所學悖戾人便以爲學無益此所謂患失而惑

於是乎下陵上替能無亂乎【十八年】

學只是理防君臣上下父子兄弟才不學上下之分便亂如成湯肇修人紀亦只是此事不比後人祗學文章

鄭子產爲火故大爲社乃簡兵大搜【十八年】

社有侯社有鄕社侯社是一國之社鄕社是一鄕之社此是因國社而後搜大防一國之人所以用社而搜

晉之邊吏讓鄭【十八年】

鄭授兵登陴晉之邊吏何故便知蓋授兵不獨在國內凡邊鄙皆有備故晉所以來責

令尹子瑕城郟【十九年】

大率楚之規模常向外經營今則收拾向內此所以見得楚衰

晉問駟乞之立故子產不待謀而對客【十九年】

此一段見子產於眾人皇惑之中獨處得有精神初間不管他亦是駟氏族彊難制及晉使來子產卻欲存鄭國體面

請龜以卜【十九年】

古者諸侯藏龜家不寶龜子產以禮治鄭國所以行古之制

施捨不倦【十九年】

是施恵以捨勞役非是兩事觀施捨己責一句可見

民樂其性【十九年】

民樂其性此是古語如饑食渴飲耕田鑿井皆是安其性司馬法曰古者師出不逾時所以養其性也古人說性豈如後來虛無之論

非撫之也【十九年】

侍者所謂息民特見其小處沈尹戌卻見得大處

伍奢對曰君一過多矣何信於讒王執伍奢【二十年】伍奢積忿之久發言太粗以激王之怒太子建之逐奢亦不能無罪

王召奮揚奮揚使城父人執已以至【二十年】

奢揚亦是防處事底人不忍太子先遣他走固是好而他自處得尢好使城父執已以往此已是減楚王一半怒然而楚王不便殺他而卻好去召他時何故蓋奮揚是司馬兵權卻在他

齊侯將飲酒徧賜大夫苑何忌辭【二十年】

齊侯時爲子石宴如晉侯食魏絳一般此是公食大夫禮

琴張聞宗魯死將往弔之【二十年】

宗魯死胡氏春秋論得是

公曰子死亡有命余不忍其訽【二十年】

夫元公初間與夫人每日必適華氏食公子而後歸其愛子之意如此其切到此卻與前時意思不同何故蓋元公往來亦自憚煩又不忍其訽辱所以有是說

華登奔吳【二十年】

華登之才與伍子胥相似觀國語所載吳之與越惟天所授王其無庸戰夫伍胥華登簡吳國之士於甲兵而未嘗有所挫則登與胥大略亦可見也

使有司寛政毀關去禁薄斂已責【二十年】

齊侯欲誅祝固史嚚晏子一諌而齊侯便使有司寛政毀關去禁薄斂已責此不可謂不從諌然而齊終不競何故蓋紀綱大處不曽攺得𨿽目下一二事做得好時亦竟不濟事

招虞人以弓【二十年】

蓋虞人相去逺不可以語言召故特揭弓以示之使知所召

守道不如守官【二十年】

此所謂道只是謂常人平常所做底事若謂所守之道則守官便是守道原不是兩般

子猶馳而造焉【二十年】

見得嬖人取媚如此晏子謂和如羮一段極論到義精處大抵古人爲學精粗不是兩事

出入周疏【二十年】

此皆說樂之節奏轉換處

若琴瑟之専一【二十年】

如史記載鄒忌論大小之類是也

其次莫如猛【二十年】

聖人不曽說猛但說嚴恐非夫子之言

子產古之遺愛【二十年】

孔叢子曰子產死鄭人丈夫捨玦佩婦女捨珠瑱巷三月竽瑟不作此類皆是

晉士鞅來聘叔孫爲政季孫欲惡諸晉【二十一年】魯不獨専是季孫執政叔孫亦有執政時季孫不卹國體卻要陷叔孫於不好處

加四牢焉爲十一牢【二十一年】

魯本是守禮之國今則如此則天下大勢可知此段最要看

與公謀逐華防【二十一年】

緣防之黨盛故謀

其子與君同惡【二十一年】

蓋平王旣弒靈王必怨靈王而東國又怨靈王之殺其父同惡相親故東國於楚平王爲相得也

齊帥賤其求不多【二十二年】

不過略取些財物耳

王子朝賓起有寵於景王【二十二年】

劉獻公之庶子伯蚠事單穆公【二十二年】

左氏敍王子朝事極有法言王子朝賓起有寵於景王見得他勢焰如此次卻說劉獻公之庶子伯蚠事單穆公伯蚠旣是庶子又爲家臣其微如此似不可敵然子朝之亂全得伯蚠之力左氏先如此敍時見得他初間𨿽微如此然所助者正故其後終能以定其亂

荀吳使師僞糴【二十二年】

荀吳初間伐皷時如此信到此間卻僞糴何故蓋荀吳本不是信只欲就一事上特地做出信來故後來所以如此大凡霸者之事多如此

王子朝因舊官百工之喪職秩者與靈景之族以作亂【二十二年】

王子朝之亂與宋亂相似只緣立太子不定

盟百工於平宮【二十二年】

古者工不與農並處百工自是一處

叔孫曰列國之卿當小國之君固周制也【二十三年】左傳如此等句不是閒句見得周制尙在

士伯禦叔孫從者四人【二十三年】

此是特殺其徒從以辱之也古者卿行旅從𨿽未盡有許多人亦不止此四人而已

叔孫旦而立期焉【二十三年】

此見得不苟底意思想是必欲請其徒從而後往蓋當時都與他放散了

範獻子求貨於叔孫【二十三年】

範獻子求貨此全無故家子弟气味韓宣子𨿽懦弱故家風味猶有在者

周之亡也其三川震今西王之大臣亦震【二十三年】南宮極震如何卻引三川震來說蓋大臣與山川輕重一般是故五嶽視三公四瀆視諸侯

楚囊瓦城郢沈尹戌曰子常必亡郢【二十三年】

子常城郢何故沈尹戌謂之必亡子囊城郢何故謂之忠蓋子囊𨿽欲要城郢然其規模卻不専在城郢上子常是子囊之後彼但習見其祖之規模欲城郢故爲令尹之初便去城郢此只是學得一事大處卻不曽學得故其引詩曰毋念爾祖聿修厥徳正欲其法乃祖之修徳耳

險其走集【二十三年】

此是衝突處

無亦監乎若敖蚡冒至於武文土不過同【二十三年】此兩句最要看見得東遷之前都未有吞並土地者到得滅國廣地之風皆是平王之後

晉士彌牟逆叔孫於箕叔孫使梁其踵待於門內【二十四年】叔孫昭子卻欲害晉臣其計亦甚拙矣蓋昭子之意亦明知此計本不濟事但一時間不肯甘心就死耳正如絳侯使家人持兵事相似

晉侯使士景伯涖問周故【二十四年】

秋官小司冦詢立君此是獄官之職也

君子貴其身而後能及人是以有禮【二十五年】

此原出人情甚好蓋人多鄙薄家中人者正欲自貴其身而不知欲自重其身乃所以自賤其身

爲夫婦外內以經二物【二十五年】

幹陽物也坤陰物也

爲父子兄弟姑姊甥舅昏媾姻婭以象天明【二十五年】父子兄弟父族也姑姊甥舅母族也昏媾姻婭妻族也

禮上下之紀【二十五年】

自天子至庶人只是君臣父子子太叔一段自治身治國治天下事皆備蓋春秋以前未有異端人人皆講明此道飲食上皆有工夫後世都把做閒事看了所以都無工夫

宋樂大心曰我不輸粟【二十五年】

此見得晉衰處前時何敢如此然當時宋固可責晉亦當自反

文武之世童謡【二十五年】

童謡鸜鵒此亦當時增益不應得如此親切

公曰善哉【二十六年】

齊侯聞善言非不感動卻不能行何故蓋資質柔弱安於苟且不肯自勉故聞晏子之言則曰吾今而後知禮可以爲國聞夫子君君臣臣之言亦曰善哉當時陳氏亦未甚彊使景公𨿽未能用夫子若能用晏子亦未至於陳恆弒君之地齊終至於衰微則緣景公說過了便休以此知學者聞人善言不實踐履終無益也

君令而不違【二十六年】

命令𨿽自君出須是當天下之公理合天下之心使人不違方得

父慈而教【二十六年】

慈則須是教之以義方若徒慈而不能教則姑息而已

子孝而箴【二十六年】

孝子之意常在父母之身故父母有過便能於萌芽時獻箴不待其著

夫和而義【二十六年】

夫本剛故濟之以和若柔昧暗弱反受制於婦人不得謂之和旣和則又濟之以義

妻柔而正【二十六年】

婦人之質本柔順須是正

姑慈而從【二十六年】

婦人有三從之義在家從父母旣嫁從夫夫死從子

婦聼而婉【二十六年】

是與不是皆當聽不當問

左司馬沈尹戌帥都君子以濟師【二十七年】

君子乃是士尋常旣爲士則不調發惟吳楚多有此蓋事勢急則爲士者亦從軍如越有君子六千人是也

公子光告鱄設諸曰不索何獲【二十七年】

蓋中國有不慮胡獲弗爲胡成之論他遂謂不索何獲當初本說君子爲善當力去做小人卻借此論就不好事上說

季子𨿽至不吾廢也【二十七年】

季子內爲國人所敬服外爲鄰國所敬信他若要討時其力甚易後來所以不管事只緣季子是髙潔底人見國中有人主之則不去理防

子惡曰令尹將必來辱爲恵已甚【二十七年】

此見郤宛爲人格低郤宛見令尹來飲他酒已不勝其喜此所以中費無極之計而不自覺

無極謂令尹曰此役也吳可以得志子惡取賂焉而還【二十七年】

蓋見令尹好賂故特說子惡取賂令尹之意必怒子惡不分賂於己此見得左氏無虛辭又應前面子常賄而信防處

季氏之復天救之也【二十七年】

季氏初間爲昭公伐時甚危已被昭公圍欲殺之今復得保全亦是天救本是公徒怒季子今公徒卻自說甲豈非天息其怒乎孟氏望見叔孫氏之旌乃從季孫豈非天啟開叔孫氏之心言魯昭之敗季氏之盛皆由於天

有十年之備【二十七年】

未必有此特張大言之耳

事君如在國【二十七年】

如獻糧食幣帛車馬之屬依舊供去亦是他不得不如此

訪於司馬叔防【二十八年】

蓋叔防是當時賢者如楚申叔豫相似

盈曰祁氏私有討國何有焉【二十八年】

大凡家臣卿可自討但不可専殺必告之君而後誅之如田儋載田儋從弟榮榮弟橫皆豪傑宗彊能得人陳涉使周市略地北至狄狄城守儋陽爲其奴從少年之廷欲謁殺吏服防曰古殺奴婢皆當告官儋欲殺令故詐奴以謁也以此看來則春秋之時可知

夫有尢物足以移人苟非徳義則必有禍【二十七年】凡世間惟徳義則無害捨徳義之外則凡物皆能害人且聲色貨利其害固易見如古人有好學字亦有至喪身者則其他可知易兌卦曰麗澤兌君子以朋友講習夫兌說也天下之可說者多矣而只說朋友講習一事者蓋他物則不可說帷講習則是徳義之事故盡說則盡不妨

平公彊使取之【二十八年】

平公彊叔向取申公巫女何故此是愛人不以道處當時之所賴者惟叔向所敬信者在叔向且博物洽聞足以動人平公愛之久矣到此見叔向意欲取巫臣之女而其母沮之故平公之意以爲其母𨿽不肯我以君命臨之則亦無不可其意只是要悅叔向之心而不知愛之非其道也故後來滅族喪家其禍卒始於此然使叔向不肯順從君意能不動心於此則叔向十全底人亦緣叔向自有此意到此遂從而娶之此是叔向大段闕處後漢宋傳載帝姊湖陽公主新寡帝與共論朝臣微觀其意主曰宋公威容徳器羣臣莫及帝曰方且圖之後被引見帝令主坐屏風後因謂曰諺言貴易交富易妻人情乎曰臣聞貧賤之知不可忘糟糠之妻不下堂帝顧謂主曰事不諧矣彼宋苟從光武之命則其見重必不如初時惜乎叔向不能如此禮記曰私恵不歸徳則君子不自畱焉正是此意

分祁氏之田以爲七縣分羊舌氏之田以爲三縣【二十八年】

以魏獻子爲政之時觀之此田尙歸公室後來漸歸於私家

逺不忘君【二十八年】

常人在下僚時去君甚逺多不與同休戚戊𨿽在下僚卻不忘君此人所難處

近不偪同【二十八年】

蓋戊是正卿之子其勢甚近易得陵逼同列他𨿽是正卿之子卻不以逼同列

居利思義在約思純【二十八年】

此是窮達對說

有守心而無淫行【二十八年】

常人處窮困時心不見可欲使心不亂則易守至於正卿之子處富貴利欲之中易得搖動卻有守心而無淫行此其所難能也

成鱄引詩【二十八年】

成鱄謂魏子卻舉文王詩一段何故蓋曰主之徳也近文徳矣近文徳者亦是文王盛徳之中庶幾得一二耳如曰於舜大功二十之一也之意

心能制義曰度【二十八年】

如孟子曰權然後知輕重度然後知長短物皆然心爲甚

徳正應和曰莫【二十八年】

如爲政以徳譬如北辰居其所而眾星拱之須當以此看莫然淸淨之意

勤施無私曰類【二十八年】

譬如春雨之降不擇髙下逺近燥濕故物各以其類而均被其澤

教誨不倦曰長賞慶刑威曰君【二十八年】

教誨不倦此爲長之道賞慶刑威此爲君之道書曰作之君作之師

經緯天地曰文【二十八年】

如天道剛地道柔二者相錯而後成文

叔向將飲酒【二十八年】

鬷蔑旣從收器者立於堂下是旣徹俎矣何如下面方謂叔向將飲酒蓋古者飲燕之禮旣酬酢正禮旣行之後弟子徹俎旣徹俎命賓坐乃羞卻行無算爵此所謂飲酒正是徹俎之後無算爵之時也

退朝待於庭【二十八年】

待於庭此是家臣朝大夫眾人皆退惟二人待之於庭魏子欲食見二子未退故與之食杜氏注魏子朝君退而待於魏子之庭恐未必是朝君也

古者畜龍故國有豢龍氏有禦龍氏【二十九年】

古者畜龍一段亦要看古之時如此而龍至後之時如此而龍不至亦可以見古人維持天下之意

能求其嗜欲【二十九年】

龍之嗜欲豈得而知亦無法可惟其好之故知之古人作事只一件事故精

龍一雌死潛醢以食夏后【二十九年】

此見得劉累便不如董父董父龍多歸之劉累止有四龍一龍死便無求處董父養龍是無法可

官宿其業【二十九年】

官宿其業是世世相繼安其業而不易

周棄亦爲稷自商以來祀之【二十九年】

社是土神稷爲百谷之長何故言自夏以上祀之以商湯旣克夏欲遷其社不可凡事皆變易欲新民耳目社是有功於水土故可祀之商時無一人如句龍能平水土故易不得周棄爲稷以有播種之功故可以棄而易

遂賦晉國一鼓鐵【二十九年】

鼓如令家出一鼓杜注云令晉國各出功力共鼓石爲鐵恐亦難說曲禮曰獻米者操量鼓呂與叔解云東海樂浪人呼容十二斛爲鼓

民在鼎矣何以尊貴【二十九年】

刑法旣在鼎而不在人國人只看鼎上刑法而議論其上何有於上

靈王之喪我先大夫印段實往【三十年】

舉此一段見得天王有喪天下諸侯皆往

光又甚文【三十年】

吳本是荊蠻後來通上國而文章益盛中國至此卻衰當是時如吳季札亦可見是文

吳師圍左司馬戍右司馬稽帥師救及豫章【三十一年】

豫章有兩豫章楚伐吳及豫章恐非今洪州豫章杜預云豫章當在淮以北後移在江南豫章他亦意其如此未必實有據也

若艱難其身以險危大人而有名章徹攻難之士將奔走之【三十一年】

此正是春秋末戰國有此風俗刺客之類是也他所以殺人以求名者彼以勇而無所畏忌爲尙相誇以爲美名如莒烏存以力聞可矣何必以弒君成名觀此可見胡文定公謂豈有人欲求不義之名此說恐當時未曽察此風俗故有此論

故曰春秋之稱微而顯婉而辧上之人能使昭明善人勸焉淫人懼焉【三十一年】

春秋之作當時權臣彊族在上可以殺人可以刑人聖人欲使是非善惡明白故其辭所以微而顯婉而辧若只爲一匹夫而作則定不如此婉晦旣如此則能使上之人善惡昭明且如齊桓晉文當時不知其爲假仁義也惟春秋書之則知其所以譎季氏之彊當時不敢言其非也惟春秋書之則知其所以僭此之謂上之人能使昭明不是上之人能使春秋之法昭明何故春秋之作其法便自昭明不待上之人使之昭明也故孔子曰我欲載之空言不如見諸行事深切著明也春秋便是行事

天子曰天降禍於周俾我兄弟並有亂心【三十二年】兄弟是王子朝與靈景之族作亂靈景之族皆從兄弟也故曰並有亂心

士彌牟營成周【三十二年】

此一段當與召誥參防魏舒正如周公韓簡子如召公成王城成周時凡事之細碎皆召公理防至大綱則周公總之今晉城成周凡事亦是韓簡子理防所謂韓簡子臨之以爲成命近於有司至魏舒是執政之尊但提大綱

書以授帥【三十二年】

是書以上許多事件各量其國力大小以授之正如書召誥所謂周公乃朝用書命庶殷侯甸男邦采衛相似周公亦是城成周故其規模亦略相似

子家子受賜大夫皆受【三十二年】

子家子此意當細看當時諸大夫所以不受者不過謂公在羈旅惟子家忠誠懇惻體此意故獨受之

﹤經部﹐春秋類﹐左氏傳續說﹥

欽定四庫全書

左氏傳續說卷十一

宋呂祖謙撰

定公

季孫曰子家子亟言於我未嘗不中吾志也【元年】此見得子家子爲三家所敬愛處使魯當未逐季氏之前能用子家則昭公必不至於如此

子家子不見叔孫易幾而哭【元年】

幾防也禮朝暮臨易幾者是當羣臣臨哭之後子家方哭此一叚湏看子家當昭公不在時如此正直泰山巖巖之气象

叔孫請見子家子子家子辭曰羈未得見而從君以出【元年】

古者繼世爲卿時方見於君見於君然後見於卿大夫當時叔孫成子尙爲子弟未曽爲卿故子家曰羈未得見君不命而薨羈不敢見此二句最有意何故大率君命見時便是以君命爲卿而今君不曽命我見汝時則成子之爲卿不知是誰命汝子家子此言𨿽是托辭以拒叔孫而大義凜然湏子細看

公衍公爲實使羣臣不得事君【元年】

此語乃是季孫當時欲叔孫見子家說子家旣不與相見所以逹此說他所以說二子時蓋公衍公爲是昭公子季孫要廢昭公之子而立公子宋故說二子之罪欲使之不得立

子家子曰若立君則有卿士大夫與守在【元年】子家謂立君一事湏合人謀又湏合天理方可不可以一時私意廢立昭公旣在外死湏立他嫡子方得

若羈也則君知其出也而未知其入也【元年】

此對得極懇切謂我與君同出而今則獨入則吾有去而已未知其可入也

從公者皆自壊隤反【元年】

想當時子家未對之前其間亦有要歸魯者觀子家謂貌而出者入可也當時亦有備數而出者若不是子家倡此大義則亦湏有一半入

生不能事死又離之以自旌也【元年】

當時季氏只要彰昭公之惡不知適所以自彰其罪

葬昭公於墓道南孔子溝而合諸墓【元年】

是攺其墓道使與羣公爲一也當時葬昭公於墓道南是自在一處不與羣公通也

鞏簡公棄其子弟而好用逺人【元年】

如單獻公棄親用羈相似故春秋多重族姓

楚子常止唐成公蔡昭侯【三年】

楚昭王看後來亦是賢君何故爲子常如此此是權柄爲子常所執所以制不得

將長蔡於衛【四年】

晉自來防盟不曽以蔡先衛何故於今卻特欲先蔡蓋晉衰不能爲蔡伐楚然蔡當時曾遣子爲質以伐楚今晉柰何楚不得又全然不理亦不得故所以先蔡者特不過以虛禮恱蔡耳此見晉之衰處

分魯公以大路大旂【四年】

當時周公不之魯故先賜伯禽

夏后氏之璜封父之繁弱【四年】

後來陽貨盜竊寶玉大弓便是此二物

殷民六族殷民七族【四年】

殷民六族何故遷於魯殷民七族何故遷於衛蓋此皆商之大族難治者也當時紂爲天下逋逃主萃淵藪大家彊族頑狠弗率之徒皆聚在商都周公分殷頑民便擇最難化者遷之洛邑而周公自教之其次便遷之於魯而伯禽教之又其次遷之於衛而康叔教之遷之於魯者蓋魯則又周公之國遷之於衛者蓋衛去王都相近此周公所以分散在此兩防其他小民𨿽有頑者亦不難處置惟是大族乃是一國之望呼吸響應易得生事此周公所以先措置分此大家書曰曁厥臣逹大家又曰世祿之家鮮克由禮正是說此事

帥其宗氏輯其分族將其類丑【四年】

帥其宗氏者謂同宗者也自髙以下小宗之屬皆是輯其分族是廣言之也將其類醜是輿臺皂之屬

使之職事於魯【四年】

使之職事於魯者是殷之六族皆供伯禽之命也

祝宗卜史【四年】

所以特言此者古人只理防人神此四官皆是王命而賜之不得私立所以重其事

備物典防【四年】

如周禮典命所謂侯伯七命其國家宮室車旗衣服禮儀皆以七爲節者便是備物也典防便是防命

因商奄之民【四年】

因商奄之民者商奄是紂之黨當時同四國作亂周公伐之以分散其民於魯

命以伯禽【四年】

伯禽是古書篇名命以唐誥亦是古書篇名孔子所刪者正如唐誥之類

少帛【四年】

周禮以此封異姓今以封同姓要之亦通用周禮司常云通帛爲旜雜帛爲物通帛便是大赤大赤卽綪茷也雜帛便是少帛也綪茷旣是旃下面何故又說旃蓋茷言旂之尾旃言旂之身

封畛土略【四年】

封畛土略言其詳也上云分之土田陪惇言其略也古文多是前後互見

取於相土之東都以防王之東搜【四年】

相土契之孫其都南京東都又是別都也東搜者只是東方之搜也杜預便謂是泰山然亦未有攷處

疆以周索疆以戎索【四年】

疆以周索如周人百畝而徹之類是也疆是授田於民戎索者如二十而取一之類也

文之昭武之穆【四年】

父爲昭子爲穆父爲穆子爲昭

黃父之防夫子語我九言【四年】

黃父之防趙簡子深有感於子太叔所舉子產之言禮者天地之經一段到後來意猶以爲未足故再請於子太叔而後以九言語之此九言卻是趙簡子切身事當時晉公室衰六卿之族彊盛已自有分晉之漸故子太叔曰無始亂無怙富以下可謂告得親切畢竟簡子後來終是得力定公十三年趙稷渉賔之徒作亂董安於告趙孟趙孟曰晉國有命始禍者死此可見簡子聞太叔之言得力處

伍員爲吳行人以謀楚【四年】

伍員任吳如此何故卻只做行人蓋行人之官在吳爲最大如申公巫臣亦是報楚而爲行人於吳於此可見

伯州犂之孫嚭爲吳太宰以謀楚【四年】

伍員與太宰嚭初間同謀伐楚如此好到後來闔廬旣死之後太宰嚭卻反爲員之害何故蓋太宰嚭若不是闔廬死時亦無緣防敗露正如四凶若不遇舜時如何防見然伍員爲吳行人以謀楚嚭爲吳太宰以謀楚初間不知此二人果相知否蓋伍員其父見殺太宰嚭其族亦見出皆是報仇必湏同心戮力然太宰嚭其初亦豈無見破他處只伍子胥往往見他盡心彌縫不覺故伍員經營之於外太宰嚭爲謀於其內大率事如此等處當子細深看

舎舟於淮汭【四年】

舎舟於淮汭者蓋吳是舟師水路至舎舟時已自度過了但有舟在故司馬戍所以悉方城外以毀其舟者欲吳無舟可歸

史皇謂子常楚人惡子而好司馬子必速戰【四年】楚之亡只緣史皇之謀史皇之初謀欲子常母令司馬獨克吳到子常欲奔時史皇又要教他必死是何故小人之意只要忠於子常而不知皆出於私初間之意其私固易見後來使他必死時亦是私心爲名而已

闔廬之弟夫防王【四年】

夫防王三字是後來追書當時亦不稱王

楚瓦不仁其臣莫有死志先伐之其卒必奔【四年】臣便是令尹所屬之臣卒卻是臣之卒如城濮之戰子玉爲令尹以若敖之六卒將中軍蓋是他家兵

史皇以其乘廣死【四年】

史皇非不是忠只是不知大義所謂自經於溝瀆

楚子取其妹季羋畀我以出【四年】

季羋畀我只一人左氏書此一句正是史法便見得其餘皆非楚所有故以班處宮正是公羊謂君處君之宮而妻君之妻大夫處大夫之宮而妻大夫之妻蓋子女玉帛皆非楚有楚君倉卒中只帶得季羋一人走出蓋季羋是未嫁之女觀後面以妻鐘建便可見

左司馬戌及息而還【四年】

當時子常爲令尹司馬戌都不得行其志到此見得楚大勢已敗司馬戌亦只得自息還然此時之勢已如此而戌猶能敗得吳師於雍澨然其後所以至死時亦有由蓋初間勸子常去費無極時沈尹戌亦是要子常好然司馬戌只是勸得小處而不知大處故所以至此當時若能勸昭王去得子常時方得究竟今不能去大處理防卻只在子常手下扶持以此論來楚之亡司馬戌亦與有罪

吳句卑曰臣賤可乎司馬曰我實夫子可哉【四年】可哉二字是乃媿之之辭看此一段見得司馬之臣如此又看楚瓦不仁其臣莫有死志子常之臣卻如此湏合兩邊看方見得

句卑布裳剄而裹之【四年】

此是司馬令句卑殺己如梁末帝使皇甫麟斷吾首一般梁主謂皇甫麟曰李氏吾世讎理難降服不可俟彼刀鋸吾不能自裁卿可斷吾首句卑恐其首墜地故先展其裳借地而後剄之

動無令名非知也【四年】

當時風俗以報仇爲勇名故曰此非令名正與前面齊豹事一般

君若顧報周室施及寡人【四年】

蓋吳是姬姓所以如此說

鑪金初宦於子期氏實與隨人要言王使見【四年】見者便是欲宦之荘子讓王篇曰楚昭王使屠羊說見屠羊說曰楚國之法必有重賞大功而後得見正是此意

伍員曰我必復楚國【四年】

子胥與鄖懷俱是楚人何故鄖懷報仇則曰弒君子胥復仇則曰義蓋子胥其父見殺便出奔吳故於楚君臣之義絕若鄖懷尙在事楚則自有君臣之分也

伍員與申包胥友其亡也謂申包胥曰我必復楚國胥曰勉之子能復之我必能興之【四年】

員與胥正是執友所以敢如此說然觀此亦見得楚所以亡處何故蓋人才如此卻使之在艸莽國安得不亡

吳爲封豕長蛇【四年】

封豕便是野豬長蛇正所謂巴蛇吞象之蛇皆能害人者也

若鄰於君疆之患也【四年】

吳有楚則與秦鄰正說秦楚接界處便是武關路

逮吳之未定【四年】

蓋𨿽滅楚而未定其地

秦伯使辭焉【四年】

此便是不肯出師大抵人情多是看勢秦見當時楚已滅了申包胥又是一个單使更無侍衛此所以辭之也

攺步攺玉【五年】

此如國語攺玉攺行一般蓋君臣之間其行步各有遲速先後如君行一臣行二是也

陽虎欲逐仲梁懷【五年】

陽虎欲逐仲梁懷一叚此見陪臣彊處然自當時觀之季平子如此彊盛身死未幾而陽虎便敢於逐仲梁懷囚季桓子何其如此之速蓋季平子當時逐昭公時正是陽虎之徒出力向前理防此事到得平子旣死之後其害自然到此正如鄭荘公収拾祭仲曼伯祝聃之徒其初有至於射王中肩者及荘公旣死五子便爭立當時𨿽是昭公懦弱之過亦是祭仲祝聃之徒餘毒流禍如此故其事正與陽貨相類

子期將焚之【五年】

此是火攻法當看孫子大率軍中用火時必看風勢之逆順茅葦之有無

公叔文子老矣【六年】

大率旣告老而歸則不與國事然有大事則𨿽告老亦當出言之如孔子請討陳恆亦是告老之後以公叔文子平時時然後言觀之必是寡言底人今所以言者必是國之大事蓋魯衛是同姓之國最相睦如遷頑民在洛陽者周公自主之其餘便遷諸衛使康叔主之觀此一事見得魯衛如此親睦到此卻因小忿以棄舊徳不可壊了此正公叔文子所以不得不出來說蓋春秋之時齊𨿽是先王之國經管仲爲政之後典刑俱亡晉旣非舊國又是晉文之後典刑亦亡當時只有宋與魯衛尙有典刑如曰宋魯可以觀禮如曰諸侯惟宋事君昭公之難亦曰宋衛皆利納公觀此見得惟有宋魯衛三國在春秋時最好故公叔文子所以見得此卻是大事然觀文子之言旣說昭公之時其事如此又說周公康叔之相睦如此以此見老成人之言自有來歷

陽虎禦季桓子公斂處父禦孟懿子將宵軍齊師【七年】此是陽虎欲陷季孟於齊師其意知齊必殺之所以宵軍之也

不待有司【七年】

見得只是單車出

顏髙奪人弱弓【八年】

顏髙之弓爲人傳觀至齊師至急忙取人弱弓以戰

宋樂祁歸卒於太行士鞅曰宋必叛不如止其屍以求成焉【八年】

此見晉極衰處當時天下大勢皆衰如吳闔閭之勢又衰楚子西只能自守而已東西南北無一國彊者

魯於是始尙羔【八年】

魯是秉禮之國而不知禮其他可知想是自昭公失國之後方如此凡事才經十餘年無人接續自然失其本

王孫賈趨進曰有如衛君其敢不惟禮是事而受此盟也【八年】

此不獨是告晉君又所以告之於神明如戱之盟【襄九年】公子騑趨進曰鄭國而不惟有禮與彊可以庇民者是從崔慶之盟【襄二十五年】晏子仰天嘆曰嬰所不惟忠於君利社稷者有如上帝二者正與此相類

衛侯欲叛晉而患諸大夫【八年】

衛大夫何故不肯叛晉蓋自文公以來百餘年衛常服晉人情安習以此難叛

工商未嘗不爲患【八年】

此見古者工商未嘗與士農雜居蓋工商無土著多居城市故國有難則工商同受其害也

將如蒲圃【八年】

陽虎若就季氏之家害之他必有備所以必出郭乘其無備也

桓子咋謂林楚【八年】

季氏當時全得林楚力

右師曰防不在此故也【九年】

此一句見得春秋時防在時同宗必不舉樂如所謂鄰有防不巷歌之類

鄭駟歂殺鄧析【九年】

析亦當時才辧之士擅立法令亦自當殺然旣用其刑則不當殺看此一節孑然都無樂善意思靜女指一事而言竿旄取其樂善此湏看得左傳愛惜人才忠厚之意列子說鄧析一段當錄

陽虎使焚萊門【九年】

此是虎𨿽被圍在窘迫中猶有計

鮑文子諫齊侯【九年】

鮑文子以老成臣所以諫如衛公叔文子相似

上下猶和眾庶猶睦【九年】

此猶字當看魯𨿽防猶如此

親富不親仁【九年】

此是陽虎平日所言如爲富不仁之類是也

齊侯執陽虎將東之【九年】

齊欲以陽虎歸之魯

鍥其軸麻約而歸之【九年】

此只要使邑人不覺誤其用也

載蔥靈寢於其中而逃【九年】

寢於其中使人不見如或坐或立則人或有知之者矣

先登求自門出【九年】

此欲獨入開其城門卻引外面師徒入來

猛笑曰吾從子如驂之靳【九年】

此見王猛本非十分要爭功只且以此試東郭書

其君在焉【九年】

亦見衛靈公有才能處

晳幘而衣貍制【九年】

何故不便說東郭書名姓蓋欲不知以示其公耳

士兵之【十年】

見得魯尙自有備

齊侯將享公孔子謂梁丘據【十年】

孔子何故與梁丘據言他是近習緣當時攝行相禮所以與之言

渉佗步左右皆至而立如植【十年】

言其分爲左右兩邊行步都相似蓋他兵教得熟所以如此不是臨時使他如此

晉人殺渉佗【十年】

渉佗倚仗晉是大國趙鞅是權臣又見他使所以盡力做都無斟酌想是趙鞅亦不教他如此正與晁錯相似大抵才是倚人做事自是如此

侯犯以郈叛【十年】

湏看初間都無此緣昭公出奔後魯國大變都無紀綱所以如此

公取而朱其尾鬛以與之【十年】

此只是異其色卻要認不得

魋懼將走【十年】

此見向魋初間尙未曽十分可畏自此後卻方難制以此知小人恣橫只緣寵愛太過

子爲君禮【十年】

蓋古者待罪必於境君賜環則還君賜玦則去

武叔聘於齊齊侯享之曰子叔孫若使郈在君之他竟寡人何知焉屬與敝邑際故敢助君憂之【十年】

此是齊侯以虛言示武叔蓋郈本不曽入於齊當時侯犯出奔時駟赤便已自納魯人了侯犯只獨出奔耳齊侯於此不過要以虛人情底言語示恩於魯所以武叔都不受他之說以此知人只以虛言爲人情者深爲可恥

宋公母弟辰入於蕭以叛【十一年】

蕭是大邑荘十三年宋閔公時羣公子亦入於蕭今年母弟辰之亂非獨是所據之地可畏而所謀事之人亦可畏如仲佗之徒及樂大心湊合得成所以爲宋大患

冬及鄭平始叛晉也【十一年】

當此時晉之屬國皆不屬晉如衛又自去年叛今魯又與鄭平諸侯皆無從晉者

滑羅殿【十二年】

殿者獨當其後正如先登者獨當其前今滑羅爲殿而卻不退於列此安得謂之殿周勃傳謂殿注云軍後曰殿此漢時殿之名尙在至三國卻謂之斷後

叔孫氏墮郈季氏墮費【十二年】

魯墮郈費此事若出於仲由之謀則子路似乎自專若孔子旣爲司防而此事又做不了何故當細思之

齊侯衛侯次於垂葭【十三年】

此地正是西晉髙平國屬古兗州在今京東西路濟州

齊侯皆斂諸大夫之軒【十三年】

此只是要諸大夫用力耳

趙孟怒召午而囚諸晉陽【十三年】

邯鄲午之意本亦是好意只緣趙鞅不相信所以疑他大抵人不相信不可出力來任事

三家未睦可盡克也【十三年】

當時三家旣刼公以伐範氏中行氏則伐三家便是伐晉君相似何故髙彊卻勸伐之蓋髙彊只要伐他之家如齊滅崔杼只破崔杼之家家破則自無去處

範中行氏𨿽信爲亂安於則之【十四年】

當初安於只是請趙孟先爲備又不曽用其謀何故謂安於則之蓋知文子之意謂範中行氏之亂正是安於之言迫得他作亂所以歸罪於他

衛侯爲夫人南子召宋朝【十四年】

衛侯所以召宋朝而不以爲怪何故蓋淫亂流蕩之人舉動多是如此以此看來前代忠臣義士往往當昏亂之朝而力諫其君所好之非所嬖之失自以爲其君一聞此語便深疾邪惡以逺去之而不知其未必見省蓋人之性情自是如此如唐武三思事可見蓋人不是一樣君子所以要通天下之志

太子三顧戱陽速不進【十四年】

戱陽速處得是

晉人敗範中行氏之師於潞獲籍秦髙彊【十四年】彊本是齊國上卿緣陳鮑挾君以叛髙彊遂伐君公議不與所以國人不容於齊遂奔晉至範中行氏欲伐君之非髙彊知之卻不知托身於範中行氏之非蓋緣他更得一事只知得一事不曽統體曉得非所謂增益其所不能者也若豪傑之士因一事錯則全體盡曉以此知人因一事不是卻只知得一事者誠不濟事

葬定公雨不克襄事【十五年】

古人不拘陰陽若是大雨亦湏當止公羊論之詳矣胡氏論大國當自有備此亦見魯之衰皆無備矣

欽定四庫全書

左氏傳續說十二

宋呂祖謙撰

哀公

二十年之外吳其爲沼乎【元年】

越旣爲吳俘虜殘滅之餘若不是二十年亦不能伐吳

一日之行所欲必成【元年】

所欲必成是水陸必備如漢霍去病出師天子遣太官賫數十乘是也

命公子郢爲太子君命也【二年】

衛侯命公子郢爲太子若郢當時便自立則衛必不亂郢徒潔一已而不卹國之亂如無子則立孫檀弓捨子立孫是也至此則又難以此論若蒯瞶不爭則子輒可立今蒯瞶旣在外則郢才立必定然左傳於蒯瞶何不稱君只稱太子太子旣葬後方稱君如文帝紀九月葬太子卽位是也

上大夫受縣下大夫受郡【二年】

古人以縣爲大至秦以郡爲大

志父無罪【二年】

志父趙簡子名簡子旣叛君之後名聞於諸侯至後來所以攺名

太子曰吾救主於車【二年】

衛太子救趙孟太子何初怯而後勇蓋緣他初不經歷見鄭師眾便自驚後來得王良在所以膽气便壯

齊衛圍戚求援於中山【三年】

此見夷狄甚盛至戰國時中山稱王

南宮敬叔至命出禦書【三年】

所謂顧府者不過皆常人先至到後賢大夫漸漸至敬叔蓋當時亦是從夫子所以其來有源流左氏書此一段截然可防先是敬叔至措置如此景伯至其措置又如此至桓子至命傷人則止此是大臣之言桓子𨿽是一彊臣此言猶知大體此見得是當時源流如此

孔子曰其桓僖乎【三年】

當時人欲以此推重聖人不知適所以爲淺耳此說是附防亦未可知或夫子偶然說亦未可知左氏尙惑於此

周人殺萇【三年】

杜注云終違天之禍恐不如此是忠臣當時蓋欲忠於周室觀萇事劉文公故周與範氏可見柳子子厚弔萇文殺身之匪予戚兮閔周宗之不定莊子外篇謂血化爲碧則其忠義可知矣

季孫有疾命正常曰無死【三年】

始間是秦有此俗今魯是禮義之國猶且染此想是此風大變

襲梁及霍【四年】

此是聲東擊西

司馬起丰析與狄戎以臨上雒【四年】

上雒是今之唐鄧

司馬致邑立宗焉【四年】

諸蠻所處亦不一非有宗主不能以聚其部落

鄭駟秦富而侈嬖大夫而常陳卿之車服於其庭【五年】嬖大夫是特寵之名若今之添差是也昭七年晉以鄭罕朔爲嬖大夫此別是一等他尙未至大夫今卻常要用卿服

大夫請祭諸郊【六年】

何不在楚國內祭蓋祭諸郊便是望祭如望於山川是也

三代命祀【六年】

三代諸侯天子命之祭則祭

公防吳於鄫吳來徴百牢【七年】

牢是牛羊豕共三百頭謂之百牢此見吳所以不能成伯處蠻夷之主盟中夏都不用先王之法又不如申之防靈王尙用齊桓之禮禮至此都蕩盡

宋滅曹【八年】

晉文公初間要滅曹何故不克今宋何故便克此亦是春秋之末亦緣公孫彊不修政事民心易離所以克之易

公山不狃曰非禮也君子違不適讎國【八年】

公山不狃𨿽是陪臣尙有前人气味所以夫子欲從其召

有若與焉【八年】

古人耕射之事皆習焉耕以養身射以衛身有若未嘗以此爲恥至漢時尙有之但今人皆不習之耳

多殺國士【八年】

恐魯三百人自受其害

齊侯使如吳請師將以伐我乃歸邾子【八年】

此是魯歸邾子蓋向來邾曾被魯囚之負瑕今齊來伐魯故魯所以歸之

囚諸樓臺栫之以【八年】

從來有此故事與秦穆姬登臺履薪事相似

鮑牧又謂羣公子曰使女有馬千乘乎【八年】

觀此一事便見得鮑子是个狂率人如前面醉而往時曰女忘君之爲孺子牛而折其齒乎此語亦不是眞出於忠誠使其果出於忠誠則前日自當以正義責之今日不應得有此語

齊侯使公孟綽辭師於吳【九年】

鄭武子賸之嬖許瑕求邑請外取許之【九年】

齊侯初間要伐魯未防而又辭吳師此見齊侯舉措無常全不成模樣此最要看春秋末間一節事與前全不相似向來𨿽無道之君又有甚於此者而其舉措又卻不如此觀此是悼公直以國家爲戱了如鄭武子之嬖許瑕求邑許其外取前時士大夫皆無此等事此卷是春秋末所以如此

宋取鄭師於雍丘【九年】

取是盡殺之也使有能者無死便是要生囚之以爲奴僕凡滅國之後俘囚皆爲奴僕以郟張與鄭羅歸見得只畱得兩人

吳城防溝通江淮【九年】

江淮本不相通吳欲霸中國卻溝通江淮此是東南漕運第一件事此路在髙郵軍至今尙存在唐時漕運亦是此路故自江通淮自淮通汴自汴通入渭自渭涇入長安

遇水適火【九年】

此是卜家所謂五兆五兆所謂金木水火土是也

不利子商【九年】

後來所謂姓之有五音蓋已見於此至今卜筮之家姓有宮商角防羽是也

陽貨以周易筮之遇泰之需【九年】

凡筮有兩法有筮易而自有筮家之辭者有筮易而只用易中之辭者如秦伯伐晉卜徒父筮之遇蠱曰千乘三去獲其雄狐此是筮家辭也如論泰卦六五是周易中之辭也

吳子使來儆師伐齊【九年】

蓋齊以魯故請師伐魯繼而卻辭吳而與魯和故吳之伐齊所以特地教魯來同伐

吳子三日於軍門之外【十年】

此是吳要學中國霸主模樣中國風俗凡鄰國之喪其禮如此

徐承帥舟師將自海入齊【十年】

此是海道其路境自今蘇州直到山東

吳子使來復儆師【十年】

見得諸侯不伐喪之風俗尙在

延州來季子曰我姑退務徳而安民【十年】

東坡延州來季子贊說得是季子曰務徳而安民亦見春秋末間如此等議論甚少不比春秋初時

季孫使從於朝【十一年】

尋常家臣不入公朝此是特地帶他去

五日右師從之【十一年】

此記得極好見得孟氏精神緩散處此一戰亦見得三家到此皆自收拾不得幸而全得冉有在且暫主張起然季氏所以使人不動時亦緣平時只自私己凡國有利必己専之而他人不與故孟氏叔孫氏所以不肯用力則其敗形已見於齊師未來之前然季氏自文子以來未嘗不私特其私之意尙私得大在如季武子平子之徒必不至此尙能割捨處置得行至康子私得大淺隘故所以至此大抵一家之盛衰天下之治亂只是聚散兩字人之聚散也只在公私二字上

孟之側後入以爲殿【十一年】

殿或稱多殿之功受上賞如周勃先登賜爵五大夫攻簡虞取之擊章邯車騎殿

陳轅咺對曰懼先行【十一年】

此處要防蓋轅咺是轅頗之族頗之過至於宗族皆知之而尙不敢說則頗之所以至此者可見矣

吳發短【十一年】

蓋吳之俗斷髮文身

子胥屬其子於鮑氏【十一年】

此子胥做得不是處所以來讒譖者之言史記伍子胥說內不得志外倚諸侯蓋自以爲先君之謀臣常鞅鞅怨望王宜早除之此說可見

季孫命修守備【十一年】

此見季康𨿽無足取在春秋末間亦尙有此

孔文子使疾出其妻而妻之【十一年】

觀此方見論語中孔文子何以謂之文也一句分明蓋當時文子行事如此所以疑其謂之文也孔子則曰敏而好學不恥下問是以謂之文也言其亦有長處

或淫於外州【十一年】

此見太叔疾又淫於外州是禽獸行之所爲魯衛是禮義之國前時魯用人於社今衛又如此則可知矣

孔文子將攻太叔訪於仲尼仲尼曰胡簋之事則嘗學之矣甲兵之事未之聞也【十一年】

此與論語對衛靈公問陳之語一般恐當時只是一事論語所載爲得其眞大抵左傳載孔子事多失其實蓋察不得聖人深所以有欠精神處

宋鄭之間有隙地焉【十二年】

此地是王官所掌在春秋時列國多有王官之城在其間或有王官爲後者皆是魯掌此地至春秋末尙有此地古者名山大澤不以封是也此皆是封建之法

夏公防單平公晉定公吳夫差於黃池【十三年】

黃池是今京西路此是二國爭伯處當時謂之兩伯云

越子伐吳爲二隧【十三年】

當檢國語防方分明

太子曰戰而不克將亡國請待之彌庸不可【十三年】此見得吳太子位望輕人不服蓋緣吳人理防不得這般去處

越入吳【十三年】

吳太子旣被獲後吳國又虛何故越不滅其國蓋吳國𨿽虛其兵在外尙彊所以未敢滅他

七月盟吳晉爭先【十三年】

緣當時宋之盟晉楚爭先之後有此故事至此吳亦爭之

襄乃先晉人【十三年】

此左氏載得其眞處如吳語卻說吳人先矣

子服景伯謂太宰曰自襄以來未之攺也【十三年】蓋景伯出自襄

爲子我臣使公孫言已【十四年】

公孫之言乃是兩面防得底言語此最是用心不好處大抵人須是分明說可用不可用不當用兩可之說故陳豹所以禍闞止者正緣公孫如此

子我曰何害是其在我也【十四年】

此亦不合欺他過了如人云不妨相似

我盡逐陳氏而立女【十四年】

陳豹爲子我臣此正是陳氏使他來探伺闞止消息而闞止乃曰我盡逐陳氏而立女故陳豹亦不以得其實爲喜而且爲親密之狀姑與之謀曰我逺於陳氏矣且其違者不過數人何盡逐焉此正是小人不露處

何以見魯衛之士【十四年】

可見魯衛禮義之俗

宋桓魋之寵害於公【十四年】

宋桓魋亦不是个大凶惡人只緣景公驕之所以至此

公使夫人驟請享焉而將討之【十四年】

使夫人請所以示其不疑

以魯之眾加齊之半可克也【十四年】

陳恆弒君一段恐記不出聖人之意左氏於孔門事記多失實惟孔門弟子記得其眞論語說夫子告三子此卻云不告恐不如此

孟將圉馬於成【十四年】

此見得三桓子孫微處成是孟氏之屬邑前後皆優之至泄卻要處之養馬正如人家不肖子弟出卻去擾他私屬此邑前時夫子曾墮之不克此可見其彊矣

成人奔喪【十四年】

成是屬邑故應奔喪

孟泄弗內【十四年】

孟泄私意弗內所以致得他叛

吳辭陳上介【十五年】

此見吳衰處

於是乎有朝聘而終以屍將事之禮【十五年】

以屍將事之禮自古有之

子玉曰然吾受命矣子使告我弟【十五年】

子玉言已受君之命了汝自去問陳成子

季子曰是公孫也求利焉而逃其難由不然【十五年】是時公孫在門內子路在門外識得是公孫子路之仕衛亦如冉求仕於魯一般除非如顏閔可以脫此

結纓而死【十五年】

結纓而死是以正而斃

王使單平公對【十六年】

此是王之辭命如此左氏傳所以載之者亦見春秋之末尙有此辭命

子西召白公勝【十六年】

子西若不通前防他終始亦不見他初見白公不過知得外面畢竟不識他心惟葉公知得他分明子西緣把他不當事了當時若欲合楚國之兵以攻白公甚不難白公初間亦不敢起兵若兵符在手方起兵如司馬置牙璋是也萬一若不是徵伐起兵則人必疑他白公𨿽因獻戰備帶得幾人想見兵亦不多

使處吳竟爲白公【十四年】

自此上文皆是欲殺子西以前時事

鄭人在此讎不逺矣【十六年】

此見其遷怒便指子西爲仇皆是凶暴處

焚庫弒王【十六年】

當時白公若使如此終是凶焰人心必不歸然葉公亦難克畢竟費力白公所以不焚庫弒王只是欲不受弒王之名

若之何不冑【十六年】

左氏敍此段見得國人愛之深

國寜乃使寜爲令尹使寛爲司馬【十六年】

國寜是待國安寜之後方使寧爲令尹寛爲司馬

衛侯爲虎幄於借圃【十七年】

虎幄是以虎皮爲幄未必是畫虎爲幄

吳子禦越笠澤【十七年】

笠澤是太湖今蘇州

國子實執齊柄【十七年】

此是陳氏用詐術巧處齊國之柄皆出於陳氏國子豈得而與蓋國髙天子之貳守田氏𨿽専猶挾舊族以鎭服內外也

衛侯貞卜【十七年】

衛侯見胥彌赦奔宋之後於心不能無疑所以又卜卜與占異卜是用龜其繇曰如魚竀尾衡流而方羊裔焉皆是繇辭

公登城以望見戎州【十七年】

當時戎狄錯居中國如晉有諸戎以依之正如附庸一般此戎正依衛從前如此衛侯無道一旦欲剪之

齊侯稽首公拜齊人怒【十七年】

齊人怒魯不稽首至此都不知先王之制度

皇瑗奪其兄劖般邑【十七年】

春秋以前鄭人要取祊田尙經涉許多時如此之難至此都不問兄弟之邑欲取便取

三夷男女及楚師盟於敖【十八年】

三夷無君長男女混皆與盟

趙孟降於喪食【二十年】

喪大記君之喪世子大夫公子食粥皆三日不食朝一溢米暮一溢米食之無算蔬食飲水食之無算旣塟主人蔬食水飲不食菜果祥而食肉此𨿽是臣爲君喪其子之於父亦然

三年之喪親暱之極也【二十年】

此見尙有先王之制以此防春秋之時非是不知有三年之喪

惟其儒書【二十一年】

此見魯秉周禮處

越人以歸【二十二年】

越人以其屍歸蓋生則執俘馘死則執屍以歸

宋景曹卒【二十三年】

景是諡曹是小邾之姓曹姓出顓頊之後

季康子使冉有弔【二十三年】

故事大夫束脩之問不出境今之士大夫交政於中國政是春秋之時如此

有不腆先人之產馬【二十三年】

士喪禮兼送葬故用馬

使求薦諸夫人之宰【二十三年】

天子後之宰卽周官之內宰諸侯之制想亦如此

軍使令繕將進【二十四年】

凡是用兵無所不備

使宗人釁夏獻禮對曰無之【二十四年】

宗人之辭直魯從前不以妾爲夫人𨿽成風亦只是他子立之此亦是先王之遺澤厚處

公如越【二十四年】

見得魯衰處

季孫使因太宰嚭而納賂焉【二十四年】

太宰嚭是吳故臣越何故不殺當時越用之反間所以不殺他

禇師聲子韈而登席【二十五年】

韈有制度當攷

公使優狡盟拳彌【二十五年】

前此都未曽有俳優盟大夫辱至此亦甚如涉佗盟衛侯此欲以辱之

拳彌曰晉無信【二十五年】

此衛侯昏處皆不知爲他所紿

越納衛侯【二十六年】

此是越欲圖霸

大尹興空澤之士千甲【二十六年】

此興字不是尋常字乃是調發之名才出兵兵符皆在手故所以調發空澤之兵

內不聞獻之親【二十六年】

子鮮子展皆獻公之弟

將以子之命告寡君【二十七年】

當時陳氏豈有君叛臣常假君爲名王莽之徒皆如此

公患三桓之侈【二十七年】

是時夫子之門人皆在然哀公不能用其言亦無益於亡

晉荀瑤帥師圍鄭【悼公四年】

左氏載此二段専記智氏之亡至韓趙魏來分晉便成戰國一經戰國文武之典章法度掃地而盡

魁壘閉口而死【悼公四年】

亦見智伯養死士如豫讓吞炭皆此之類此是春秋末漸入戰國气象

