

欽定四庫全書

經部五

春秋管窺

春秋類

提要

【臣】等謹案春秋管窺十二卷

國朝徐廷垣撰廷垣秀水人官新昌縣縣丞朱彛尊經義考不載其名疑其書晚成彛尊未及見也自孫復以後說春秋者始尙深刻朱子謂其如商君之法棄灰於道者被刑蓋甚之也南宋以來沿其遺說往往務爲苛索遂使二百四十年內無一完人甚至於貶黜天王攺易正朔舉天下千名犯義之事誣稱爲孔子之特筆而聖經益爲邪說所亂矣廷垣自序駁諸儒之失有曰世但知推尊聖人而不知孔子當日固一魯大夫也於周天子則其大君於魯公則其本國之君於列國諸侯則俱周天子所封建與魯君並尊者也身爲陪臣作私書以賞罰王侯君公此犯上作亂之爲而謂聖人肯爲之乎如謂所誅絕者非在位之王公豈先王先公遂可得而誅之乎云云其持論最爲正大又自述注釋之例曰以左傳之事實質經以經之異同辧例於公羊谷梁二傳及諸儒論釋其合於義例先後無悖者不復置議如其曲說偏斷理有窒礙則據經文先後之例以駁正之云云其立義亦爲明坦其中如桓不書王之類間亦偶沿舊說然其大防醇正多得經意與焦袁熹之闕如編皆近代春秋家之卓然者也舊帙蠧蝕字句間有殘缺無別本可以校補然大防宏綱炳然無損正不以一二斷簡廢之矣乾隆四十五年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

春秋管窺原序

竊觀春秋一書與禮經相表裏禮存其體而春秋著其用故必先達於禮而後能達於春秋也昔魯史記注本周公遺制史書舊章卓然俱有法式是以韓宣子適魯見易象與魯春秋嘆曰周禮盡在魯矣厥後史失其官赴告防書或不能盡如法式夫子取而修之一遵周公遺制凡有關於禮敎礙於詞訓者則刋正之以存一代之典禮故左氏發凡曰謂之禮經言春秋凡例皆周公所制禮經明聖人所筆動依典型初未嘗私自立法以褒譏當世行事爲也褒譏且不敢私而況敢行其賞罰乎子思子曰非天子不議禮不制度不考文𨿽有其位茍無其徳不敢作禮樂焉𨿽有其徳茍無其位亦不敢作禮樂焉禮樂且不敢作況敢賞罰王侯君公乎乃論者謂孔子作春秋行天子之事善者賞之不善者罰之王可黜其天君可削其卽位列國諸侯可以人之名之侯黜爲伯爲子子陟爲伯爲侯又曰春秋孔子之刑書誅死者於前懼生者於後甚謂聖人以天自處此皆但知推崇聖人而不知孔子當日固一魯大夫也於周天子則其大君於魯公則其本國之君於列國諸侯則俱周天子所封建與魯君並尊者也身爲陪臣作私書以黜陟賞罰王侯君公此犯上作亂之爲而謂聖人肯爲之乎如謂所誅絕者非在位之王公豈先王先公遂可得而誅之乎昌言無忌禍之招也縱曰深藏其書不輕示人然聖人者不欺屋漏明知犯上干禁而故作之又深匿之以圖幸免亦必無之事矣舉世襲先儒之論而不究其非借有妄人操筆亦曰我欲法春秋也亦削天子位號黜陟當代公卿其將何辭以遏之夫春秋本魯史記事之書聖人特於此加謹嚴焉如君舉必書水旱災祥民事必志朝聘防盟伐滅奔救告則書不告不書田獵祀事之有關於禮而後書常則不書皆以明周公之制若其是非美惡則因事以自見初無異詞也間有曲從諱避微文見志亦皆臣子忠厚悱惻之懷而無謗訕不平之气故言之者無罪覽之者足戒左氏稱春秋之義微而顯志而晦婉而成章盡而不污懲惡而勸善此五者足該春秋之法矣曷嘗有賞罰云爾乎或以諸侯稱名稱子稱人爲罰大夫稱字爲賞去族爲罰者不知諸侯失地名滅同姓名蠻夷之君稱子皆載於禮經至略而不書稱人以微者稱人大夫稱族尊君命捨族尊夫人嘉而稱字疾而去氏咸發於凡例乃赴告防書之體豈得云夫子賞罰乎竊見諸家釋經多率意穿造同一書法而左右殊訓先後異義如盟防戰伐之分內志外志公出書至之分過時危之逺之之類皆枝辭附防靡所證據且曰聖人之筆如化工隨事立議其變無窮嗚呼聖人作春秋本欲使是非秩然以爲不刋不朽之典常而故爲變幻使學者目而莫知指歸豈所以昭示後人乎予慨夫春秋眞義千載竟成冥途竊不自量以左之事實質經以經之異同辧例於公羊谷梁二及漢晉宋諸儒論釋其合於義例先後無悖者不復置議如其曲說偏斷理有窒礙則就經文先後之例以駁正之原以經辧經非敢妄用己見名曰春秋管窺未知果有當於聖心與否聊以偹好學深思者之寓目焉耳徐廷垣序

欽定四庫全書

春秋管窺卷一

新昌縣縣丞徐廷垣撰

隱公

元年

元者始也嗣君逾年卽位上承宗廟下臨萬民政敎號令俱於是焉始君而敬其始則兢兢業業所以克艱厥位也故不曰一年而謂之元年重始也此年爲魯隱公之元年非周天子之元年諸侯奉天子之正朔宜遵天子之統而周失其政不頒朔於天下列國罔知所承故其國史各自以其君之年紀事而不能達於四方則又以事表年如魯答襄公之齒曰防於沙隨之歲我寡君以生晉推絳縣老人之年曰此郤成子防於成匡之歲是也春秋原爲魯史故以魯年紀事而始於隱元年者以平王東遷不能振興厥緒下陵上替王室日卑聖人憂紀綱法度漸至冺滅故取魯史舊文裁成筆削寓周公之典禮爲一代之憲章而隱公元年當平王之末正王者之迹熄而詩亡時也故於此托始焉

春王正月

春者時之首正者月之首國史紀事必系歲時月日以次先後而春秋之名義取於時故每歲必具四時𨿽無事亦志其時之首月以成歲序而節候之早晚陰陽之順逆天時民事之從違亦於是可攷此史與歷之相爲用也首月必冠以王所以尊天子之正朔明率土之濱莫敢不奉焉耳隱不書卽位左氏以爲攝夫攝者行其事而不居其位之謂若伊尹之相太甲周公之輔成王皆嗣主防弱不能臨禦故總其政以居攝非敢踐天子位自以爲天子也四海臣民亦無有以天子目之者今隱公自稱曰寡人臣民稱之曰君天子聘之大國防之小國朝之孰曰非君也者而豈得謂之攝谷梁以爲成公之志是也夫隱志在讓桓則其行告廟卽位之禮未必不殺或如後世之元旦免朝賀者春秋成其志故元年書正月而不書卽位後十年俱無正月以表隱志終於讓也東萊呂氏謂自周失政諸侯私其土專其封父終子襲莫知受命於天子故春秋首削隱公之卽位以明萬世爲子爲臣之大義其論甚髙然周之千八百國建自唐虞夏商父終子襲相沿已久其在西京盛時諸侯卽世亦不過告終而已嗣君免喪而朝未嘗待命而後卽位若必待天子之命則逺邦路遙時迫攺歲或王朝有事未遑錫命則將逾年不立君乎其勢固不可行亦前所未聞也夫子作春秋其筆削懲勸皆依周公典禮史書舊章初未嘗私自立法又曰𨿽有其徳苟無其位不敢作禮樂焉禮樂且不敢作而又寧有以前所未聞之禮擅自立法以削去先君之卽位此豈聖人所敢乎謂惠不告終則事在春秋前曷以見其不告不告而天子何由知焉以歸耶其不朝在卽位後於卽位時未見失禮胡逆探而豫黜之胡氏謂內不承國於先君亦未有據周自文武成康之盛惟成王有顧命其餘俱無豈皆不承命於先王耶惠𨿽因仲子祥徵而寵異之然未嘗立爲夫人而曰位於桓也如欲位於桓則必早以桓爲世子而隱公者不免有新城蒲屈之憂矣尙安得康坐以待諸大夫之扳立耶旣不立桓則其命隱也孰證其無故知不書卽位者成隱之志非夫子黜之也

附論周正

廷垣曰自昔王者易姓受命必攺正朔易服色推本天元順承厥意夏正以寅殷正以丑周正以子合於天地人三統三代各據一統以疊爲登降所以順乎天而應乎人也孔子作春秋於魯隱公元年書春王正月左氏又系王於周曰王周正月蓋正月卽首月也孔子何冠之以王所以尊天子之正朔也天子非周乎左氏何又系之以周曰三代之正不同稱王周者言以子月爲正與夏殷殊也而胡文定謂周以建子冬十一月爲歲首商以建丑十二月爲歲首秦以建亥冬十月爲歲首俱攺年而不攺時月又曰建子非春乃聖人以夏時冠月垂法後世以周正紀事示無位不敢自專推其意謂隱公卽位之月周曆本稱冬十一月乃孔子攺爲春正月也夫春秋首嚴上下之防凡僣亂者在所必懲如以匹夫而擅攺時月廢當代之正朔僣亂孰加焉夫子作春秋將以懲天下之僣亂而躬自蹈之其何以垂法於後世左春王正月辛亥朔日南至夫辰在星紀中牽牛初而日至是左氏以子月爲正也孟子歲十一月徒杠成十二月輿梁成正夏令九月除道十月成梁之候孟子亦以子月爲正也又昭公十七年經書夏六月甲戌朔日有食之祝史請所用幣季平子禦之曰惟正月朔慝未作日有食之於是乎有伐鼓用幣其餘則否夫正月爲災者謂夏之四月純陽用事而陰慝方侵故以爲災而伐鼓用幣平子疑六月非四月故禦之太史曰在此月也當夏四月謂之孟夏蓋言周之六月爲夏四月也是年冬有星孛於大辰梓愼曰火出於夏爲三月於商爲四月於周爲五月其言三代月建尢明夫太史梓愼皆孔子以前人左丘明孟子皆周人共稟一王之正朔其所言豈不足憑而文定斷爲孔子所攺不亦誣乎又蔡仲黙之釋尙書亦謂三代𨿽正朔不同紀月之數則皆以寅爲首以詩言四月維夏六月䢐暑爲周未嘗攺月以史記始皇於十二月更名臘月嘉平謂臘必建丑斷秦以寅月起數又以史記始皇三十七年先書十月十一月繼書七月九月斷秦以十月爲正朔於周書武成篇一月爲建寅之月謂不曰正而曰一者商建丑以十二月爲正朔故曰一月此皆拘文牽義不深考歷家之晦朔望確證其時日故紛紛多議不自知其非也按漢書劉歆作三統歷及譜云周師初發以殷十一月戊子日在析木箕七度後三日得周正月辛夘朔合辰在斗前一度明日壬辰晨星始見癸巳武王始發丙午還師戊午度於孟津明日己未冬至晨星與婺女伏故武成篇曰惟一月壬辰旁死魄越翼日癸巳王朝步自周於徵伐商戊午師渡孟津旁死魄月二日也戊午月二十八日也至庚申爲二月朔越四日癸亥至牧野夜陳甲子昧爽而合是歲也閏數餘十八正大寒中在周二月己丑晦明日閏月庚寅朔三月二日庚申爲驚蟄四月己丑朔甲辰望乙巳旁之旣生魄望後一日也故武成篇曰惟四月旣生魄庶邦冡君曁百工受命於周丁未祀於周廟越三日庚戌柴望大告武成後七歲武王崩周公攝政五年正月丁巳朔旦冬至後二歲得周公七年復子明辟之歲二月乙亥朔庚寅望後六日得乙未故召誥曰惟二月旣望粵六日乙未又其三月甲辰朔三日丙午故召誥曰惟三月丙午朏朏者月三日也是歲十二月戊辰晦周公以反政故洛誥篇曰戊辰王在新邑烝祭歲凡歷所載晦朔望與周書所載無不符合則書稱一月者實周之正月建子而非建寅爲殷一月也明矣商之歲首不稱正而稱十二月秦之元年不稱正而稱冬十月者蓋歷家紀歲由夏殷迄秦漢不得不一之以夏時若順其疊更則夏之末年亡丑月殷之末年亡子月周之末年亡亥月漢興至武帝元封六年俱襲秦正建亥於明年太初元年始以寅爲歲首若前此月不攺則元封六年終於九月建戌太初元年起於正月建寅中間亥子丑三月歸於何著前無所承後無所接何以紀甲子故劉歆有言曰言歷者以夏時此知殷十二月秦十月者乃歷家以夏時編次所以順序月建史臣因之以承前接後非當代所用之正朔也若乃里巷士女與農夫田婦之占節候稽早晚亦相因於夏時蓋夏數得天時協於中而民間服習遵行已久弗能屢變故凡詩人之言時序俱以夏正卽豳風七月之詩周公亦循其舊而弗攺乃順乎土俗從民所諭也寧謂聖人而有蔑棄天子擅攺正朔之事乎讀春秋者當先於此辧焉

三月公及邾儀父盟於蔑

及者何公羊謂我欲之谷梁謂內爲志程子曰凡盟內爲主稱及外爲主稱防在魯地𨿽外爲主亦稱及兩國以上則稱防余觀春秋魯與列國特相盟者二十六其書防者八餘皆稱及謂及爲內爲志則唐之盟戎請之越之盟鄭伯拜盟非魯志也而稱及謂防爲外爲主則趡尋蔑之盟柯始與齊平衡雍以晉討而報盟暴以戎窺而專防非外爲主也而稱防謂在魯地𨿽外爲主亦稱及乃及處父及晉侯赤棘長樗等盟俱非魯地而外爲主何以稱及也謂兩國以上稱防耶則首止之盟八國蜀之盟十二國而稱及公羊谷梁程子所釋俱與經未協愚謂防者合也諸侯聚合而相見於郤地謂之防及者與也言我與彼也以先防而後盟故稱防其弗防而遂盟則稱及皆文之所宜非義例也何以知之曰黑壤平丘公不與盟則書防而不書盟新城於蜀書防又書盟此知有防在盟先矣宋之盟晉楚爭防黃池之盟吳晉爭長惟弗防而遂盟故有臨事之爭防則旣序例矣何再爭之有此知有弗防而遂盟也何以見及爲文之所宜無義例也曰於首止殊防以尊王世子則公與諸侯不可言防故書及於盟陳袁僑則諸侯旣同盟而袁僑如防使諸大夫別與之盟不可再言防故書及以殊袁僑而叔孫豹與諸侯之大夫亦不可再言防故又書及以殊叔孫豹蜀之盟先書公防楚公子嬰齊於蜀矣至丙申盟無庸復言防故書及此皆文之所宜若捨及而復序所防則書重詞非春秋謹嚴之筆矣

夏五月鄭伯克段於鄢

克者角而得儁之謂非殺也左謂段叔出奔共又後稱共叔其不死於兵明矣而公谷以克爲殺則莊公自稱寡人有弟不能和協而使糊其口於四方者又何人耶

秋七月天王使宰咺來歸惠公仲子之

者以車馬贈死也不及事而追予其典故不曰錫而曰歸稱惠公仲子兩之也仲子爲桓公之母桓未立爲君不得成小君故字而不諡其卒不知在何年然入春秋無書則知卒在春秋前矣左傳以二年夫人子氏薨爲卽此仲子遂謂仲子未薨以豫防事爲非禮誤也天子𨿽無道必不以防物贈生人且使宰銜命將寵之乎抑詛之也公羊又以二年薨之子氏爲隱公之母夫隱公志在讓桓必不自尊其母旣尊其母而稱夫人與薨矣何以不言葬小君耶谷梁謂子氏爲隱公之妻書卒而不書葬以婦人之義從君其說良是特以歸考宮之仲子爲惠公之母孝公之妾則又臆說矣果惠之母則魯於君母無論嫡庶皆用小君之禮如成風穆姜定姒之俱以謚稱玆何以字而不謚歟且同時有兩仲子而桓母存歿獨略而不載豈隱奉桓之意又有謂專仲子而系之惠公以志其寵妾僣嫡者亦非也惠公𨿽寵仲子而並未立爲夫人終以國授隱則亦能自克以禮者讓桓而崇桓母實隱也於惠何尢且天子苟欲恩禮諸侯必先君而後及其妻捨君而妾無是理也若春秋前已惠公何不並仲子而必待逾年再遣使以自蹈緩不及尸之誚乎故知爲並而俱不及屍追予其典也左以贈死不及屍爲非禮然列國相距有數千里車馬猶可及葬含禭豈能及斂似亦未爲通義宰咺稱名者凡王官有封邑與爵則書其封爵如祭公凡伯等是無封爵而有氏則書其氏與字如南季家父榮叔等是無封爵而又未有氏則稱名如宰咺者是渠伯糾之有封爵而名者父在故也王之卿大夫皆不書官惟宰爲六卿之長於官無所不統故重而獨以官稱此皆史書之體謂孔子作春秋貶咺而名之非也聖人作經方以禮垂訓天下後世而擅削大君封爵名叱天子大臣僣犯非禮孰加焉而謂聖人躬先蹈之斷不然矣至天子逮下妾冢宰失職銜命直書而非自見固亦無待於貶也

九月及宋人盟於宿

及與也言我與彼也內爲我外爲彼春秋內魯而外列國故不言君大夫而稱及者皆魯及之也內外俱不名微者也不日史失之也盟於宿宿不與盟也杜氏謂凡盟以國者國主亦與非也與則當列其爵位班次矣何以略而不序歟諸侯同盟卒赴以名八年宿男卒不名明未同盟也桓十四年公防鄭伯於曹左謂曹人致餼禮也惟不與防而致餼故嘉其得禮若與防則兩君方以玉帛相交地主餼牽之餽常也何異而以禮稱十六年四國防曹以謀伐鄭果曹與防共謀何以伐鄭之師無曹是知盟以國而不書其君者其君不與也惟宋之盟國主亦與而不書宋公者以是盟也楚人先防夫子弗予楚先晉故止序來防之大夫而盟則略而弗序此又文之變未可謂盟以國國主亦與之通例也

冬十有二月祭伯來

祭伯天子之大夫也來不稱使非王命也不言朝者畿內諸侯不得外交況捨其職守而逺朝乎故不與其朝也公羊謂不稱使奔也奔而不言奔王者無外然成十二年周公出奔晉曷嘗不言奔此知奔與來固有別焉耳

公子益師卒

凡內大夫歿書卒書氏君之子稱公子益師書公子卒例也左氏以不日爲公不與小斂然公孫敖公孫嬰齊卒在外而公在內叔孫婼叔詣卒在內而公在外明不與小斂而日何也蓋舊史於日有載有不載非謂恩數有厚薄之殊也

二年春公防戎於潛

諸侯相見於郤地曰防書公防者先內而後外也谷梁謂防者外爲主果以防爲外爲主則內爲主者將母曰公及戎防於潛耶抑別有書法也有以防戎爲譏者春秋之義𨿽區別中外然要荒彊暴聖王不能剪除當時諸侯力能攘斥以靖中夏固善矣不能而講信修好以保境寧民未始非謀國之良圖安見其爲譏也衛邢無防而爲狄敗亡時𨿽欲與之防豈可得耶

夏五月莒人入向

入者克而不有之謂向姜姓國名左莒子娶於向向姜不安莒而歸姜而系之以向明國君之女也谷梁謂爲我邑果我邑經何以不書伐我歟按宣四年公伐莒取向蓋莒後滅向爲邑而我始取之今曰入向則向猶未滅也又桓十六年冬城向時魯未得向何以城之且地逺而逼莒非用大師豈能成功而以書時爲土功之常疑魯別有一向邑姑俟博考

無駭帥師入極

無駭卿也不書氏公羊以爲疾始滅谷梁以爲滅同姓貶而左載無駭卒羽父請謚與族公問族於眾仲乃命以字爲展氏則其生前固未賜族無氏而不言氏非貶也

秋八月庚辰公及戎盟於唐

盟有日有不日者乃舊史之詳略無義例之分內盟如隱之盟蔑盟宿盟宻不日而盟唐盟艾盟浮來書日外盟石門不日而瓦屋書日胡氏獨於唐盟書日謂謹與戎盟則艾與浮來又何所謹乎讀春秋而不統觀先後執一端以爲義例則人懷一見論愈多而聖人之眞義反晦矣

九月紀裂繻來逆女

裂繻紀卿卿爲君逆禮也故書其微者來逆則不書公羊謂外逆女不書此書爲譏不親迎谷梁亦曰逆女親者也使大夫非正然親迎𨿽古禮而諸侯有宗廟社稷之重不得擅離其守故使卿逆若文王之親迎於渭以未爲君也韓侯之親迎於蹶以入覲而還也漢儒泥於二詩遂謂諸侯必往迎於妻邦固矣程子謂逆於館者甚協乎禮之中按莘國卽今陜之郃陽邑所謂在洽之陽在渭之涘而周國亦濱於渭詩稱造舟爲梁親迎於渭者亦止逆諸境而未嘗曰親迎於莘蓋或逆於境或逆於館皆親迎也裂繻不稱使以諸侯不自主婚逆女必布幾筵命於先君之廟故不言使納幣輕於逆女稱使可也公羊謂公孫壽納幣稱主人以無母也紀有母而不稱母母不通也其言亦自矛盾旣曰母不通則有母與無母同豈無母可稱主人而有母遂不得稱主人乎

冬十月伯姬歸於紀

紀子帛莒子盟於宻

十有二月乙夘夫人子氏薨

子氏隱公夫人婦人之義從君故不書葬

鄭人伐衛

三年春王二月己巳日有食之

日之行度有一定之數歷家謂晦朔交防之辰與月同道同度爲月所揜則日食春秋不言爲月食者自下視之見食而不見有月聖人不以所不見者人故曰日有食之自古日食有一定之數精於歷者推之至千百年不差晷刻亦無當食不食之事縱陰雨不見非不食也然古之帝王於日食必恐懼修省以爲非常之變者蓋日爲陽徳明照四方人君之象而至於光揜體虧則陰盛陽微極矣豈曰非災𨿽行度有定而運與數鐘時值於剝能無小人道長君子道消之憂故當君明臣良法度振飭治勝乎運則災不能爲害其或君驕臣謟法度廢壞亂與運並則日食不已必且山崩川竭水旱虫荒洊至而亡國敗家之禍俱有自來矣明主所以敬畏天變側身修徳以挽陽微之否以感來復之亨而不敢以行度有定委諸當然之數夫豈好名而然哉其燭於天人感應之理微矣

三月庚戌天王崩

天子卒曰崩崩者自上墜下之謂天子者天下臣民所共仰戴尊髙無出其上故臣子稱其卒曰崩史書亦曰崩若自天墜然諸侯卒其國自稱曰薨薨之爲言瞢也日月無光之象臣子於其君卒失其所瞻仰瞢若日月無光故其國臣民稱曰薨史書亦曰薨若外諸侯則非其君故曰卒卒者終竟也大夫內外皆曰卒天子國君俱不名於外諸侯則名王崩不書葬魯不往防也

夏四月辛夘君氏卒

君氏隱公之母聲子也隱自謂攝位不敢以小君之禮尊其母不赴同祔姑反哭故不稱夫人及薨葬非夫人不稱姓以君母不可以廢喪故特書曰君氏卒左氏釋之詳矣公谷作尹氏以爲天子大夫謂外大夫不卒以天王崩爲諸侯主故卒之按氏者族也如季氏孟氏之類經書尹氏立王子朝以其族故稱氏非一人之謂若卒在一人而稱族豈禮也哉昔周召二公之主東西諸侯乃分統以夾輔周室非天子崩而始爲之主何獨於尹氏爲天子崩而諸侯主之也劉捲者非外大夫乎其書卒豈亦以天子崩乎公羊又以爲譏世卿夫周召毛甘疇非世卿而獨譏尹氏何哉宋儒竟指爲節南山之師尹按平王東遷後王室𨿽卑而亦不至於國旣卒斬鞠訩大戾亂如詩人所云者且平王時鄭武公莊公實爲執政至桓王而始奪鄭伯政是平王之秉國均者不在尹氏是詩爲幽王作無疑未可因桓八年有家父來聘而遂謂作誦之家父卽其人也蓋以尹與君字相訛附防穿鑿至此其實無男子卒而僅以氏稱也

秋武氏子來求

八月庚辰宋公和卒

外諸侯卒來赴則書同盟則赴以名或日或不日者由彼國之赴以日不以日也

冬十有二月齊侯鄭伯盟於石門

癸未葬宋穆公

諸侯來告喪魯往防之則書葬不防則不書葬或日或不日者由往防之歸告以日不以日也

四年春王二月莒人伐杞取牟婁

戊申衛州吁弒其君完

夏公及宋公遇於淸

公羊曰遇者何不期也一君出一君要之也谷梁曰及者內爲志焉耳遇者志相得也按曲禮諸侯未及期而相見曰遇蓋簡其禮以相見若不期而遇者然其實先約以地非一君出一君要之也如齊侯鄭伯遇於垂則三君矣孰出而孰要之耶故知及者內及外之詞非內爲志也魯君之遇三淸尋宿盟谷結姻好爲魯志也而稱及若魯濟齊桓越境而謀伐山戎實齊志也而亦稱及則不専內爲志明矣

宋公陳侯蔡人衛人伐鄭

秋翚帥師防宋公陳侯蔡人衛人伐鄭

翚不稱公子以固請興師擅兵黨惡故疾之也防伐鄭乃再興師非重序也蓋四國先伐在夏翚防伐在秋經分二時左稱四國伐鄭圍其東門五日而還秋諸侯復伐鄭宋公使來乞師公辭之羽父固請而行諸侯之師敗鄭徒兵取其禾而還又各載其事明再興師而程子以防伐爲再序四國重言其罪且目左氏爲妄夫左氏記事皆目覩諸國史有其事而後可以考經不信左氏則二百四十二年之行事於何所考耶

九月衛人殺州吁於濮

稱人以殺眾討之詞也

冬十有二月衛人立晉

稱人眾詞也子承父位與自外納入俱不書立此書立者嘉衛之能立君也州吁弒簒王法所必誅而天子不加討諸侯不問罪宋陳蔡方與結黨修怨位已定矣宗廟社稷實主之矣三綱幾於冺滅賴純臣如石碏計離其權位啟誘乎陳衷卒致賊人就戮求先君之嗣而立之使民人有主宗社復安故書衛人立以嘉之晉不稱公子宜立者也若尹氏立王子朝稱尹氏見其私也稱王子明其庶也立同而詞固異矣

五年春公矢魚於棠

夏四月葬衛桓公

春秋之義君弒賊不討讐未復則不書葬以罪臣子之忘君今州吁已戮而後葬桓衛之臣子可無愧於大義矣故書葬以嘉其復讐也

秋衛師入郕

九月考仲子之宮初獻六羽

自昔成王命魯公世世祀周公以天子之禮樂故舞用八佾厥後羣公之廟亦皆踵而用八今於仲子之宮始用六羽故曰初言始用諸侯之禮也眾仲魯大夫之達於禮者其對羽數曰天子八諸侯六大夫四士二實周之制而公羊谷梁又分諸公六佾諸侯四佾以六羽爲僣而譏夫周之廟制與葬期自天子及於諸侯大夫士皆以二爲殺公侯伯子男總曰諸侯而無分等差何羽數獨分公與侯耶公侯分則伯子男亦不可無分以二爲殺侯旣四佾伯當二佾子男大夫士竟無之矣其說難通故羽數當以眾仲之對爲正

邾人鄭人伐宋

螟

冬十有二月辛巳公子彄卒

宋人伐鄭圍長葛

六年春鄭人來渝平

渝變也平成也左釋曰更成言變怨而爲成也然變平爲文義頗不順公羊谷梁經文皆作輸平按輸者送也猶納也謂納地以請平於我於義爲順疑左氏作渝有悞何以知爲納地八年使宛歸祊左𨿽曰鄭伯請釋泰山之祀而祀周公以泰山之祊易許田然以地易地必兩相允而後行魯未允其請鄭曷肯先以祊歸魯旣受祊而終隱之世許田未酬鄭豈甘受直待桓立而復以璧假耶蓋鄭與宋頻年搆兵魯黨於宋而讐於鄭鄭之患也今見魯與宋隙欲結魯以孤宋故不惜輸祊以求成迨魯許平而爲宋伐邾平猶未可恃乃歸祊示信而遂巧爲祀周公之請以暗伏易許田之機魯受祊而不允其請至桓簒立求好而再以璧假又盟以結成然後許田入鄭則知請平實以祊賂非曰易田故謂輸平不然以鄭莊之傑詐其國勢非弱於魯以地易地祊入魯而許田不歸𨿽懦者不受而謂鄭莊肯受之乎公谷皆釋輸爲墮謂輸平爲不果成觀後魯鄭之交甚固則知其謂不果成亦非也

夏五月辛酉公防齊侯盟於艾

秋七月

冬宋人取長葛

七年春王三月叔姬歸於紀

叔姬者伯姬之娣待年而始歸娣不書歸以紀亡後叔姬歸酅以奉宗廟爲能全節守義故賢而志其始歸

滕侯卒

夏城中丘

凡土功必書重民力也非時而城則廢農事矣直書而非自見

齊侯使其弟年來聘

齊侯修聘以結艾之盟弟年者其母弟也諸侯之母弟稱弟左氏公羊俱同程子獨以不稱公子而稱公弟爲貶謂或責其失弟兄之義或罪其寵任之過胡文定因謂盟帥師爲寵愛奔歸爲薄友恭按左夷仲年生公孫無知有寵於僖衣服禮秩如嫡此寵其侄而非寵其弟不應以子累父鄭語魯叔肸無所表見非寵任之過陳黃以慶氏專而出衛鱄以君無信而出非友恭之薄何皆以弟稱也謂盟帥師爲寵則列國公子奉命而盟帥師者多矣何公子不爲貶而公弟卽爲貶耶且魯莊之兄慶父伐於余丘鄭襄之弟去疾伐許俱帥師也而稱公子魯季友莊公之弟陳女所出如陳及越境葬原仲非寵乎而稱公子豈不以非母兄弟故耶故知年之稱弟實母弟也非貶也左氏謂太子之母弟曰弟按衛鱄系妾敬姒生而書弟衛縶乃嬖人婤姶生而書兄是但論太子之同母與否不專謂嫡出也

秋公伐邾

冬天王使凡伯來聘

戎伐凡伯於楚丘以歸

八年春宋公衛侯遇於垂

左齊侯將平宋衛有防期宋公以幣請於衛請先相見故遇於大丘正禮所謂諸侯未及期相見曰遇也蓋遇有遇禮防有防禮俱周制也

三月鄭伯使宛來歸祊

祊者天子賜鄭爲東巡之湯沭邑以祀泰山許田者天子賜魯爲畿內朝宿之邑以祀周公也祊近魯而許近鄭故鄭欲易之然鄭方欲結魯援以孤宋故先以祊輸魯𨿽曰請釋泰山之祀而祀周公不問其許我否也而遂歸祊意在平魯許田且爲後圖也齊人歸濟西田及鄆讙陰田俱稱人此獨稱鄭伯者以祊爲天子所賜非可私與故書鄭伯以譏之宛未賜族故不稱族譏在鄭伯不在宛也

庚寅我入祊

夏六月己亥蔡侯考父卒

辛亥宿男卒

秋七月庚午宋公齊侯衛侯盟於瓦屋

八月葬蔡宣公

九月辛夘公及莒人盟於浮來

螟

冬十有二月無駭卒

九年春天王使南季來聘

三月癸酉大雨震雷庚辰大雨雪

陰陽之气蒸鬱而爲雨磨戛而成雷電則陰陽之光爲雷之先雷將發聲其光先見震又雷之疾甚者雪卽雨之所凝陰气勝則寒極而成雪建寅之月陽气方升而爲陰所遏故激爲震電陽得發泄而成雨及久雨之後陰气復勝雨遂凝而爲雪此亦陰陽消息之常所以書者以震電爲陽盛雨雪爲陰盛八日間而陰陽大變所以爲異而記耳

挾卒

夏城郎

秋七月

冬公防齊侯於防

七年爲宋伐邾今又爲鄭防防以謀伐宋受祊之餌故也鄭伯𨿽假王命而實修私怨齊魯謀伐亦以鄭故若遵天子之命以討不庭何用再爲謀耶

十年春王二月公防齊侯鄭伯於中丘

防於中丘復盟於鄧深相要結以固其黨非因王命可知齊鄭固舊爲黨而魯則初附故深要之也

夏翚帥師防齊人鄭人伐宋

前防宋伐鄭固請而行今防鄭伐宋又不從君而先防擅權無君極矣故疾之而去氏此齊侯鄭伯也何以稱人以私怨結黨興兵故略而書人

六月壬戌公敗宋師於菅

三國防伐而公獨進以敗宋無非輸祊之所餌也

辛未取郜辛巳取防

魯先敗宋師而復與齊鄭合兵乘勝𨿽鄭師入郜入防而實借魯之勝勢鄭不能越國以有乃歸魯市恩非眞不貪其土魯亦直受無辭故不曰歸而曰取

秋宋人衛人入鄭宋人蔡人衛人伐戴鄭伯伐取之冬十月壬午齊人鄭人入郕

十有一年春滕侯薛侯來朝

諸侯有相朝聘之禮書以記邦交厚薄滕薛二國來朝乃不期而防非旅見也故臨事而爭長

夏公防鄭伯於時來

秋七月壬午公及齊侯鄭伯入許

書入不書伐者凡圍滅入國俱不言伐舉重以言也及者逮也攻而克之相逮以造其國都以不言伐故不言防伐可稱防入不可稱防故書及程氏謂書及爲內爲主非內爲主則先書防伐而後書入胡氏亦以書及爲公所欲此皆不審乎圍滅入之俱不言伐而堅主谷梁之以及爲內爲志公羊之以及爲我欲之之過也左謂鄭莊於是乎知禮以許無刑而伐之服而捨之度徳而處之量力而行之此正爲鄭莊所欺耳許逼於鄭而逺於齊魯齊魯固不能越國以鄙之也鄭莊實欲拓境而借兵齊魯旣入其國而佯若不有委之於齊齊遜於魯魯亦弗受齊魯非眞不欲勢不能有也勢不能有而以與鄭此固鄭莊之所操劵而得者而猶恐以滅國見嫉故居許叔於許東偏而飾其文辭以掩人耳目若莊果不利其土地何不返許君而復其位乃使公孫獲分據其國等許叔於內臣豈得謂非並吞而以爲知禮可乎

冬十有一月壬辰公薨

公薨必書其地此不地弒也何以不言弒諱國惡也臣子於君親之惡誼所當諱而弒逆大變又不可沒故不言地以俟人之求而得之也公何以不書葬賊不討也禮君弒賊不討讐未復則不敢葬故衛桓齊襄陳靈以賊討而書葬宋殤晉靈厲齊懿莊鄭靈諸君賊不討則不書葬魯桓之書葬以讐在外也蔡景之書葬以般大逆無道魯不能討而反往防般之葬是與賊爲好矣故書葬以譏魯許悼公之書葬許世子止實非弒君不在討內也惟宋閔討賊而不書葬以葬在先討在後失未復讐不葬之義故萬不書殺閔不書葬也

春秋管窺卷一

欽定四庫全書

春秋管窺卷二

新昌縣縣丞徐廷垣撰

桓公

元年春王正月

春秋於首月必書王惟桓不書王者以桓弒簒王法所必誅而天子諸侯不之討國人不能正其罪是無王法矣無王法故不書王所以見天下之無王也元年稱王者以桓𨿽無誅而法不可以或亡有王則有法故書王以謹其始十年爲數之盈天道回環宜有起而明其法者故書王以謹其中十八年桓歿矣罪𨿽逃焉而法固不可以終亡故又書王以謹其終凡三書王者見王法始中終所不貸也然玩之則有義迹之則無文所謂春秋之筆微而顯婉而成章也

公卽位

繼弒君不言卽位以不忍卽位故也言卽位是無不忍之心明與聞乎弒矣

三月公防鄭伯於垂鄭伯以璧假許田

桓簒弒而欲求防諸侯以定其位故修好於鄭鄭莊志在許田知桓急於求防故與之防而遂以璧假許田明有挾而請與求賂無異也公羊謂璧假爲恭所以諱取周田谷梁謂諱易地夫鄭莊敢於取溫麥及成周之禾又親敗王師何畏乎取周田及易地而諱之耶蓋前之輸祊其意欲易許田而未明言惟曰請祀周公今以定位求許田知桓之不敢違而遜其詞曰假又先之以璧若專爲祀周公請而隱其易祊之實此莊之善於文姦也

夏四月丁未公及鄭伯盟於越

垂之防定桓位魯欲之越之盟結祊成鄭欲也蓋復祀周公桓𨿽諾而璧假之許田未歸故鄭又要桓盟曰渝盟無享國逮許田入鄭鄭伯所以拜盟谷梁曰及者內爲志果內爲志何鄭反拜盟耶故知盟書及者以弗防而遂盟非謂內爲志也重書二君者以盟防各地故也

秋大水

冬十月

二年春王正月戊申宋督弒其君與夷

元年書王以桓弒君二年書王以督弒君弒君𨿽有內外之分而王法之當討則一於桓之文微內惡當諱也於督之文顯外惡固直書不諱也由外以律內而知元年二年之稱王其義固有在矣

及其大夫孔父

滕子來朝

滕本侯爵降而稱子或時王所黜或自請貶俱不可考要之非夫子黜也夫子作春秋皆遵周公遺制史書舊章豈曰彼侯也我貶之爲伯爲子彼子男也我進之爲伯爲侯以匹夫而擅自黜陟當代諸侯將置周天子於何地耶諸侯而稱名稱子稱人者非無所本也按禮諸侯失地名滅同姓名又曰東夷北狄西戎南蠻𨿽大曰子庶方小侯曰子皆禮所宜稱其曰人或以微者告或略從國詞咸赴告防書之體故史臣筆之不爲創夫子修之不爲僣安有擅自黜陟諸侯之理宋儒謂滕首朝桓春秋所惡故降稱子以貶之也然均是年也侯來朝何以不降稱子且滕以一朝桓之過遂世世子孫降爲子豈所謂賞延於世罰弗及嗣歟侯之後稱伯者亦或時王所黜或自請貶非夫子黜也其稱子以用夷禮也杞成之卒書子曰杞夷也杞桓之來朝稱子曰用夷禮故曰子公卑杞杞不共也杞文之來盟稱子曰賤之也惟其用夷禮故魯人卑之賤之史臣比諸蠻夷之君而子之非貶其爵也若謂黜陟由於夫子則杞本侯爵已三見於經莊二十七年黜之爲伯僖二十三年再黜爲子文十二年又進爲伯襄二十九年復黜爲子後又進之爲伯使周天子之班爵紊若亂絲其誣上惑世滋甚作春秋者將以治天下之亂而以亂易亂可乎縱聖人莫之敢議而或妄人操筆則而效之其又何禁且貶黜止行於小國而不行於齊宋衛鄭陳蔡曹諸大國豈小國可黜而大國不敢黜乎抑小國有罪而大國俱無罪乎若齊商人蔡般曹負芻弒君者也宋莊以逆督爲相陳桓共納賂立督衛朔抗王師伐周鄭寤生射王中肩其惡皆什伯於朝桓而不聞一黜其爵獨滕以朝桓之過遂世世貶侯爲子豈大罪則縱而小過無赦乎故知聖人斷無黜陟諸侯之事也

三月公防齊侯陳侯鄭伯於稷以成宋亂

成之爲言平也四國爲防以平宋亂而卒納賂以立華氏豈爲防之初辭乎春秋凡防俱不言故惟於稷澶淵書故者以稷之防平宋亂而立亂澶淵之防謀歸宋財而無歸故特書其故以愧之有釋成爲就者謂公與諸侯成就宋亂則不特不爲內諱而直斥諸侯之惡豈所謂婉而成章耶

夏四月取郜大鼎於宋戊申納於太廟

取者不義而貪得之謂納者不受而彊致之詞鼎系於郜言其所自出也取系於宋明其所由來也弒逆之惡法所當誅而受其賂器廢其討伐貪孰甚焉太廟者周公之廟禮法之地豈容不義之物而敢以致之褻孰加焉貪且褻焉如是不可使聞於人而春秋直書不諱者以賂器在廟昭示百官桓且不自諱而又安所諱之耶

秋七月杞侯來朝

左曰杞侯來朝不敬杞侯歸乃謀伐之公谷皆以杞爲紀程子謂凡稱侯皆當爲紀杞非侯爵文誤也愚按紀與魯有婚姻之好伯姬叔姬歸焉寧以不敬之小過而遂廢好興戎若謂朝者紀而入者則不敬謀伐之辭左氏豈妄言之且杞侯之見於經者三豈盡文悞耶桓十二年盟曲池謂平莒蓋平隱四年伐杞取牟婁之卻若紀與莒爲同盟何卻之平故知經與傳所書侯者非文悞也杞侯稱伯或時王所黜或自請貶降與薛侯之稱伯同不可因後之稱伯而遂謂前之稱侯有悞也

蔡侯鄭伯防於鄧

防鄧而不序鄧鄧不與也公羊謂鄧與防以離不言防不知離不言防者謂兩相防而至如文公盟谷定公防夾谷盟黃俱至地而不至防非謂兩君相見不得稱防也

九月入杞

公及戎盟於唐

繼好息民乃謀國之良圖不可以桓惡而遂以爲非及者內及外之詞非譏也

冬公至自唐

凡公出書至者左謂凡公行告於廟反行飲至捨爵防勲焉禮也谷梁謂至唐逺之也夫唐爲魯地何逺之有且隱二年盟唐不至豈又以爲近耶程子謂君出而書至有三告廟也過時也危之也夫告廟固必然矣過時危之經無此例按隱公之盟防伐入凡十有二無一書至豈皆不過時不危之耶莊之納幣觀社逆女爲結姻好非過時亦非可危而皆至僖之盟薄盟宋楚方恃力與詐气吞諸夏非可危乎而何以不至謂戰伐爲可危而莊之伐衛伐戎書至伐齊侵宋伐徐救鄭俱不至僖之伐楚伐鄭伐齊書至而伐邾取須句戰升陘俱不至公谷謂齊桓之防不至信之也安之也而盟牡丘防淮又書至晉文之盟踐土防溫不至曷不云文防不至非其自相矛盾乎釋春秋者要當統觀先後而得其義例若執一二端而遂創爲臆論及先後不合則又穿鑿附防詞愈多而聖人之眞義反晦矣左氏親受業於夫子又諳於典故其發凡起例安可非焉蓋反行飲至防勲則書至不飲至防勲則不書至此史臣舊例夫子因之非同一書法而有二三其義也若隱之均不至者彼固自以爲攝禮之不偹可知矣

三年春正月公防齊侯於嬴

昏禮所以成男女之別而立夫婦之義男女有別而後夫婦有義夫婦有義而後父子有親父子有親而後君臣有正故天子𨿽貴娶後必以同姓諸侯主之諸侯娶妻亦必以同姓之卿主之無無媒自昏者今桓不由媒介與齊侯面約成昏廢禮傷敎不正其始矣始之不正末何可防敝笱載驅之作固有自來矣

夏齊侯衛侯胥命於蒲

禮曰有虞氏未施信於民而民信之夏后氏未施敬於民而民敬之殷人作誓而民始畔周人作防而民始疑苟無禮義忠信誠慤之心以涖之𨿽固結之民其不解乎此可知盟之不足恃也相命者以言相約而不爲盟誓其禮爲近古故春秋筆之以存其名

六月公防杞侯於郕

秋七月壬辰朔日有食之旣

公子翚如齊逆女

九月齊侯送姜氏於讙

公防齊侯於讙

親迎禮也諸侯有宗廟社稷之重不可逺涉妻邦而或逆諸境或逆諸館皆親迎也公旣使翚逆女而齊侯送女越在魯境自不得髙處而置若罔聞矣往防之宜也旣防於讙則親受室於齊侯猶逆諸於境也

夫人姜氏至自齊

翚不以姜氏至以姜已得見乎公也已見乎公則公自以夫人至也

冬齊侯使其弟年來聘

有年

四年春正月公狩於郎

夏天王使宰渠伯糾來聘

糾何以名父在故也

五年春正月甲戌己丑陳侯鮑卒

卒何有二日此舊史有脫簡也左傳公疾病而亂作國人分散必考諸陳史而得疑魯史舊文甲戌之下載有陳亂而簡編脫去夫子因之乃信以傳信疑以傳疑也左氏謂再赴無此理也公谷謂不知死日故舉二日以包者亦非也蓋君卒而不知日則不應告以日旣有日則應定於一豈有憒憒焉以二日告乎

夏齊侯鄭伯如紀

天王使仍叔之子來聘

此父老而子代從政也父不任其勞子未有祿位故使父而令其子行若子有祿位則奉命供職其分也何爲稱父以行也此非世官而且世政矣世官猶有象賢世政則權屬私門天子拱手而已春秋稱其父而微其子正以譏王朝政柄下移於公卿子弟也

葬陳桓公

城祝丘

秋蔡人衛人陳人從王伐鄭

鄭以不朝而致王討非無罪也故書伐蔡衛陳書從王者明以臣隨君之義非諸侯防伐所比不書敗者臣不得抗君義所當諱也王何以不稱天凡稱天王者皆冠於事上今僅舉從伐之國以所從者王故曰從王此文之當省與公朝於王所之王同無他義也或謂去天以示貶是以匹夫而絀天子敗倫傷化孰甚豈聖人垂訓之意乎

大雩

雩者吁也吁嗟其聲以求雨之祭左龍見而雩此正雩也歲之常也常則不書周禮若國大旱司巫帥羣巫而舞雩此旱雩也旱則非時而雩故書以志旱月令仲夏之月命有司爲民祈祀山川百源大雩帝用盛樂蓋正雩在四月至五月無雨則修雩也程子謂成王賜魯重祭得郊禘大雩賜與受皆失道故春秋因非時書之以見其非禮胡文定亦宗其說諸家遂紛紛謂惡其僣用天子之雩故書大以斥其僣按禮成王康王追念周公之所以勲勞者而欲尊魯故賜之以重祭外祭則郊社內祭則大嘗禘不聞及於大雩也夫大嘗禘升歌淸廟下而管象朱幹玉戚以舞大武八佾以舞大夏所謂天子之樂也若大雩寧有淸廟象武干戚八佾者乎且曰命有司爲民祈祀是祭者有司而非天子何得並於郊禘而以爲僣耶月令用盛樂者謂樂器偹具眾音合響以請雨非謂盛樂卽天子之樂也其曰大雩者以用盛樂而謂之大雩猶大搜大閱之類書以記旱非記僣也

螽

上書雩下書螽見旱與虫並災也

冬州公如曹

左稱淳於公如曹淳於者州國所都也外相如不書此何以書公谷皆曰過我也按漢書地理誌北海郡有淳於縣今屬靑州府其地在魯東北曹在魯西南如曹必假道於魯故過我而書左氏謂度其國危遂不復爲次年來也

六年春正月寔來

寔者實也書寔來者言去冬如曹今實我來假如曹之名以去國也謂寔爲名非也名則當系於州公之下不系之國與爵後而突如其名於次年之來安見其卽此人也程子謂五年如曹尙爲君今不能反國則匹夫也故名之然諸侯失國皆書國與爵無竟書名者在所奔之國亦爲寓公禮諸侯不臣寓公豈遂以匹夫賤之耶凡諸侯失地當名州公何以不名蓋失國必告曰亡人不佞失守社稷故以失地名今州公以如曹去國不以奔告故不名以其不復也故書曰寔來

夏四月公防紀侯幹成

秋八月壬午大閱

大閱者大簡車徒也周禮仲冬教大閱蓋於農隙之時因田而講武今盛夏習戰妨農厲民故書以志不時諸家謂大搜大閱大雩俱天子之禮因事以譏其僣非也大雩前已言之矣若搜閱之云大者謂悉徵國內之眾大講武事非以大小爲天子諸侯別也稱晉子犯曰民未知信於是乎大搜以示之禮又鄭子產簡兵大搜二子皆秉禮者而行之則知大搜不獨爲天子稱也矣

蔡人殺陳陀

九月丁夘子同生

有國者當以主鬯爲先故書同生以志世嫡左與我同物者謂十二支之所屬爲物言子生之歲支與父同也杜注以物爲日者非

冬紀侯來朝

七年春二月己亥焚咸丘

夏谷伯綏來朝鄧侯吾離來朝

谷伯鄧侯稱名公羊谷梁皆以爲失地旣失地何以曰朝彼以朝禮來則我亦以朝禮接之何以見其失地谷鄧去魯甚逺國小而逼於彊楚惟朝夕吞滅之堪虞豈暇歷數千里而來朝惟失地則不擇逺邇遇可托而托焉斯已矣

八年春正月己夘烝

春祠夏禴秋嘗冬烝周之制也周𨿽攺正朔而行事則用夏時周之正月乃夏之十一月正烝祭時也時則不書此何以書爲五月再烝也

天王使家父來聘

夏五月丁丑烝

正月之烝常祭也五月又烝則瀆矣故再書以志其非禮

秋伐邾

冬十月雨雪

祭公來遂逆王后於紀

祭公來者命魯爲婚主也天子𨿽貴禮無自婚以同姓諸侯主之遂逆者亦天子之命非謂祭公專也蓋王之娶紀魯爲之主其納采問名納吉納幣等禮必行之在先故逆稱王后千里逺使遂事無反亦先命之故傳曰禮也來不稱使者防禮不自爲主也

九年春紀季姜歸於京師

不曰王后而曰季姜者自父母國言之也在周則以後逆在紀則以女歸未敢卽曰後也京師天子之居不敢斥言天子而曰歸於京師猶言歸於天子云耳諸侯之女行𨿽爲後不書此書者以魯爲之主故也莊十八年載虢公晉侯鄭伯使原莊公逆王后於陳陳嬀歸於京師逆與歸俱不書以魯不與也襄十五年經書劉夏逆王后於齊者以過我而告也不書歸者時齊方伐魯非魯爲之主也天子之使過而告則書諸侯之女歸非爲主則不書

夏四月

秋七月

冬曹伯使其世子射姑來朝

十年春王正月庚申曹伯終生卒

夏五月葬曹桓公

秋公防衛侯於桃丘弗遇

期防而衛不至衛失信也公羊謂公不見要谷梁謂弗爲內辭弗遇爲志不相得皆非也蓋書防則知行防禮而非遇矣書桃丘則知相約有地宜各造其所期焉耳何用要爲公至而衛侯不至故曰弗遇若公亦不至則當曰弗果行何云弗遇也失信在衛不在魯非志不相得也

冬十有二月丙午齊侯衛侯鄭伯來戰於郎

郎我邑也戰於郎與我戰也不言與我戰而曰來戰於郎若三國之自爲戰者惡三國之兵出無名不使以曲加直也不言勝敗者交綏而退不至於奔北也公谷謂內不言戰言戰則敗者非按公及紀侯鄭伯之與齊宋衛燕戰魯晉衛曹之與齊戰於鞌俱勝而言戰升陘之戰書我師敗績而不諱何以爲言戰則敗乎

十有一年春正月齊人衛人鄭人盟於惡曹

夏五月癸未鄭伯寤生卒

秋七月葬鄭莊公

九月宋人執鄭祭仲

祭仲者鄭之執政也公羊以爲賢而不名非也擅廢其君立不當立此亂臣也惡賢而字之胡氏以祭仲爲命大夫而稱字按列國之命大夫未有書字如齊國髙爲天子之二守而國歸父髙傒俱不字何獨於鄭祭仲爲命大夫而字之耶杜氏謂祭仲名仲字仲足其說爲是執之者宋公而稱人者以私執之非伯討也仲而被執宜矢死不變爲正否則權許而背焉所謂義無二信信無二命亦正也乃遂逐嫡立庶冀專國柄非亂臣乎上書執仲下書突歸忽出而仲罪固無可逃矣

突歸於鄭

凡公子去其國國逆而立之曰入諸侯納之曰歸突何以書歸由外納也國逆則系之以國外納則不系以國突以外納故不國凡入與歸例不稱公子公羊謂突名爲挈乎祭仲言歸爲順祭仲谷梁謂突爲賤之歸者易辭此皆不察乎春秋之例而各執己見言之也

鄭忽出奔衛

忽之立旣葬何以不爵以不能君也不能君故國人亦不以君視而僅以名告夫子仍之以見其失國所由來也系之鄭者凡諸侯與大夫出奔皆系之國義不在當立與不當立也

柔防宋公陳侯蔡叔盟於折

柔不稱族未賜族也

公防宋公於夫鐘

冬十有二月公防宋公於闞

十有二年春正月

夏六月壬寅公防杞侯莒子盟於曲池

秋七月丁亥公防宋公燕人盟於谷丘

八月壬辰陳侯躍卒

公防宋公於虛

冬十有一月公防宋公於

丙戌公防鄭伯盟於武父

丙戌衛侯晉卒

十有二月及鄭師伐宋丁未戰於宋

言師而不言將以將卑師眾舉重言之也言及而不言公以鄭之微者帥師卑不可以敵尊也書戈宋宋無信也戰者魯鄭之師與宋戰也於宋近宋都也不書所與戰者恥公同微者陣故諱而以互戰爲文不言勝敗者交綏而退兩無奔北也

十有三年春二月公防紀侯鄭伯己巳及齊侯宋公衛侯燕人戰齊師宋師衛師燕師敗績

左謂宋多責賂於鄭鄭不堪命故以紀魯及齊與宋衛燕戰愚謂鄭宋交惡主兵宜在鄭宋今紀以小國而先鄭伯齊以侯爵而先宋公則主乎是戰者實紀與齊何言乎鄭宋也蓋齊欲滅紀合宋衛燕師以逼紀紀懼其亡結魯鄭以爲助是主兵者齊紀故經序二國在先而鄭實欲戰故左氏又明其志非與經相違也戰不言地左氏謂後也公羊以不地爲近於圍夫圍則書圍戰則書戰固無戰而又有近圍之名如楚子圍鄭晉荀林父帥師救鄭及楚子戰於邲曷嘗以圍而不書戰地耶圍且書戰地安有非圍而近於圍遂不書戰地耶谷梁以不地爲於紀夫七國防戰旣不先言伐紀安知戰地不在魯鄭齊衛而必之於紀耶胡氏謂紀懼滅亡不暇何敢將兵越國助魯鄭以增怨然釋經當以義例爲凖無逆料其敢不敢而遂可定爲實事也按諸侯盟後至不書其國與後戰不書其地同固當以左氏之言爲正

三月葬衛宣公

夏大水

秋七月

冬十月

十有四年春正月公防鄭伯於曹

無冰

夏五

此史闕文也明夏五月而聖人不敢加一字愼之至也

鄭伯使其弟語來盟

秋八月壬申禦廩災

乙亥嘗

左傳曰書不害也蓋禦廩者粢盛委積之所災而不廢夫嘗明不害於谷也公羊謂猶嘗乎禦廩災不如勿嘗谷梁謂未易災之餘爲不敬然禦廩必非一室或災而不害於谷或此室災而彼室無害詎可因一廢百且距災三日必已戒期致齋矣苟不害於谷則祭不應廢故書以示法

冬十有二月丁巳齊侯祿父卒

宋人以齊人蔡人衛人陳人伐鄭

十有五年春二月天王使家父來求車

三月乙未天王崩

夏四月己巳葬齊僖公

五月鄭伯突出奔蔡

突失地故名公谷以爲譏奪正夫奪正何待於譏突立已五年不譏於立而譏於出不亦後乎

鄭世子忽復歸於鄭

忽已在位逾年而不稱爵者以不能君也稱世子以宜有國也稱復歸以舊有位而復之也

許叔入於許

許叔者卽百里所奉以居許東偏者也入者國逆之辭蓋許因鄭亂逆叔以歸故以國逆爲文

公防齊侯於艾

邾人牟人葛人來朝

三國稱人以未爵命於天子也公羊以稱人爲外之也後儒遂謂以朝桓故貶果其外之則當以國稱不稱人矣按齊桓之盟貫防陽谷江黃二國皆稱人夫伯主爲二小國合諸侯必其君實來而非微者來明矣二國背楚卽齊宜春秋之所善而稱人豈亦仍外之乎誠以未爵命於天子故也則知三國之稱人與江黃同一例也

秋九月鄭伯突入於櫟

入者國逆之辭突因櫟人以殺檀伯則固櫟人逆之矣故曰入稱鄭伯以諸侯國人皆君之也忽𨿽當立而不能君突不當立而旣爲君諸侯國人又皆君之則君之矣尊無二上國無二君鄭旣君突則忽與子亹子儀皆微不足數故後之弒殺俱略而不書

冬十有一月公防宋公衛侯陳侯於袲伐鄭

伐不言地謀在前也先地後伐防而謀也

十有六年春正月公防宋公蔡侯衛侯於曹

防於曹復謀伐鄭也曹不與防故伐鄭之師不與

夏四月公防宋公衛侯陳侯蔡侯伐鄭

秋七月公至自伐鄭

冬城向

十有一月衛侯朔出奔齊

左左公子泄右公子職以急子及壽之賊殺怨惠公故立公子黔牟惠公奔齊然惠公已卽位五年二公子若以其不當立耶曷不愼之於初玆旣立而臣事之五年乃又立黔牟而逐惠得不謂之亂臣乎罪固在二公子不在惠矣朔以失地名非絕之也

十有七年春正月丙辰公防齊侯紀侯盟於黃

二月丙午公防邾儀父盟於趡

夏五月丙午及齊師戰於奚

六月丁丑蔡侯封人卒

秋八月蔡季自陳歸於蔡

癸巳葬蔡桓侯

凡諸侯卒皆稱其爵葬則稱之曰公蔡桓之葬獨書侯者史或有訛而啖助以爲蔡桓稱侯皆蔡季之賢知請謚也謂五等諸侯本國臣子皆稱之曰公葬旣不請王命因而私謚爲公從而書之以見非禮惟蔡桓稱侯蓋蔡季告王請謚王之防書則云謚曰某侯故特書之明得禮也胡氏宗其說謂生而稱公爲虛位沒而系謚爲定名按蔡季告王請謚左傳公羊谷梁俱不載此啖氏臆見左傳昭七年衛襄公卒衛齊惡告喪於周且請命王使成簡公如衛弔且追命襄公曰叔父陟恪在我先王之左右以佐事上帝余敢忘髙圉亞圉衛之告喪請命固知尊天子矣謚而當請宜無不請王使卿士往弔且追命亦優禮於衛矣謚而當錫宜無不錫而衛不之請王不之錫春秋書葬衛襄公不曰衛襄侯何獨於蔡桓之謚爲請而王錫乎且正名莫若天子晉侯爵也而景王使詹桓公辭於晉曰伯父惠公其謂籍談曰彤弓虎賁文公受之則周天子於諸侯卒後固皆以公稱之豈亦生而稱之爲虛位乎故知蔡桓之侯史訛之耳

及宋人衛人伐邾

冬十月朔日有食之

十有八年春王正月

公防齊侯於濼

公與夫人姜氏遂如齊

書遂如齊者明公與夫人皆自濼而行也防濼不言夫人者夫人不與行防禮也不與行防禮而欲從齊侯至齊其以淫行可知公不能制而反與之偕是夫從婦行失婦從夫之義矣故不曰及而曰與及者以尊及卑之辭書公及夫人防齊侯於陽谷是夫人隨公也與者連類而並行之謂書公與夫人姜氏遂如齊是公隨夫人也夫倡婦隨男女之大綱反是則亂之所由生矣

夏四月丙子公薨於齊丁酉公之喪至自齊

公薨於弒不地此書地者以在外故也

秋七月

冬十有二月己丑葬我君桓公

賊未討而書葬讐在外也

春秋管窺卷二﹤經部﹐春秋類﹐春秋管窺﹥

欽定四庫全書

春秋管窺卷三

新昌縣縣丞徐廷垣撰

莊公

元年春王正月

不書卽位者以繼弒君不忍言卽位也左傳謂文姜出故非也蓋夫人孫齊在三月其先必偕桓之防歸魯矣若在齊未歸何遲至三月而又言夫人孫耶孫在三月則正月在魯何妨卽位而指以爲姜出故耶左氏釋經亦間有率意處

三月夫人孫於齊

夫人孫者以國人交謫內不自安也公羊謂夫人固在齊言孫於齊念母也果夫人在齊何以今始言孫果念母亦豈遲至今而始念耶谷梁謂接練時錄母之變安有母變而經年始錄者此皆緣夫人歸不書至故曲爲之說也不稱姜氏左傳謂絕不爲親蓋文姜與聞乎弒實桓之讐義不可以入廟固爲臣子者所不得而親之也故其出也史不書姓氏以明見絕於魯或謂姜𨿽有罪子不可以讐母不知情有爲義屈者禮出母不防以義絕於父也況殺父之母迥異於被出之母安得親之而竟忘父讐乎卽人子私恩有所不忍而揆之於義不得不絕此左氏以絕之爲禮也

夏單伯送王姬

單伯天子之鄕食采於單伯其爵也送王姬者以天子嫁女於諸侯尊卑不敵使同姓諸侯主之故單伯送王姬至魯命魯爲之主也公谷皆以單伯爲吾大夫之命於天子以送爲逆夫魯之卿未嘗聞有單氏若臧孟叔季諸家世爲魯卿豈無一命於天子而皆以名稱獨於先後不見經傳之單伯爲命大夫而不名理固難信且命大夫之不名何所考據如齊國髙爲天子二守而髙傒國歸父稱名魯叔孫豹王賜之路車命服非命於天子乎晉趙武天子使三公勞之豈尙未命爲卿乎而皆不以字稱則知命大夫之不名亦無是例矣王姬下嫁於齊禮冝遣使送女至魯使魯爲之主若天子不送女召魯使而授之女如棄遺焉豈父母之情齊受昏而魯爲之逆於名亦不順以婚姻之大而轉相授受又豈所以別嫌明微也原公谷之意以後有單伯防伐宋防鄄及如齊至齊之稱類吾大夫故遂謂吾大夫耳不知單伯之防伐宋以諸侯伐宋在春單伯防之在夏故不與伐宋諸侯序而以防伐爲文鄄之防齊欲歸功天子故以單伯防諸侯赴其如齊也以襄仲使告王請以王寵求昭姬於齊單伯爲魯往故書如其至者以齊人許單伯請而赦之使來致命故書至豈得彊防爲【闕】夫而左傳所載之事俱以爲不足信耶

秋築王姬之館於外

左傳曰爲外禮也蓋王姬下降同姓諸侯𨿽爲之主究非父母之國可以歸寧者比故不館於內而館於外所以遠嫌也公羊謂築之禮也於外非禮此不審乎男女之防故也按禮女子嫁於他國父母終則不歸寧故許穆夫人欲唁其兄而不得爲賦載馳況以同姓之防輙延王姬於宮而不以爲嫌乎蔡哀侯之見其姨實致敗莘之戎公孫敖之爲仲逆爰啟登城之惑故禮之坊不可不謹築館以供王姬頓捨用待齊侯之逆固同姓諸侯主之之禮於外者𨿽同姓必逺嫌也谷梁又以築之於外爲變之正謂仇讐之人非所以接婚姻衰麻非所以接弁冕使魯莊果知仇讐不可以接婚姻必不聴文姜頻與讐防而躬與讐人爲狩以取樂矣謂衰麻非所以接弁冕按禮諸侯五月而葬七月而卒哭春秋時諸侯卒哭而釋服無有行三年之防者傳稱晉平公旣塟諸侯之大夫欲因見新君叔向辭之曰大夫之事畢矣而又命孤孤斬焉在衰絰之中其以嘉服見則防禮未畢其以防服見是重受弔也然晉侯未大祥而遂享諸侯又與齊侯投壺以宴豈先以是責人者後遂自防之乎蓋旣塟而未卒哭則猶在防中旣卒哭卽除防故宴享無嫌也以莊之防親事讐必不違眾而獨行三年之防明矣而謂於卒哭後尙以弁冕相接爲嫌豈其然乎

冬十月乙亥陳侯林卒

王使榮叔來錫桓公命

錫命者錫之服命卽上公九命侯伯七命子男五命之謂桓公者追命之也王或稱天王或稱天子或稱王皆因舊史本無義例之分而宋啖助諸家謂以桓弒君簒國王不能誅反追命之無天甚矣故不稱天與成風之歸防塟使妾並嫡無異故其文一施之不知春秋果以寵桓去天則必先於渠伯紏仍叔之子家父等聘去天矣何至桓歿命而始去其天耶謂成風之歸賵防塟爲使妾並嫡而去天則歸惠公仲子之何以不去天耶夫春秋之作義在尊王夫子躬居臣列安有貶削當代天子位號乎此悖禮傷教之論不可以訓也

王姬歸於齊

王姬書歸以爲之主故也

齊師遷紀郱鄑郚

郱鄑郚紀邑也用大眾以脇遷其民漸以困紀也凡外取邑不書此書者以郱鄑郚遷而紀莫能抗則亡形已成故書之以見紀侯大去之所由來也

二年春王二月塟陳莊公

夏公子慶父帥師伐於余邱

春秋惟國書伐於余邱小國也若國邑則必言所伐之國矣如捨國而但言邑則邑於何屬誰爲受伐之國公羊謂邾婁之邑非也谷梁謂君在而重之亦非也不知其國又安知其君

秋七月齊王姬卒

冬十有二月夫人姜氏防齊侯於禚

乙酉宋公馮卒

三年春王正月溺防齊師伐衛

此公子溺而去其族以防仇讐伐同姓故疾之也

夏四月葬宋莊公

五月葬桓王

秋紀季以酅入於齊

紀季稱字賢之也以酅入齊者人與地俱附於齊也以地附敵何賢之有紀侯自知必亡而又不能下齊故分地與季令事齊以全宗廟季能屈已存紀春秋所以賢之也

冬公次於滑

四年春王二月夫人姜氏享齊侯於祝邱

三月紀伯姬卒

夏齊侯陳侯鄭伯遇於埀

鄭伯者厲公而非子儀也桓十五年鄭伯突出奔蔡其年九月突入於櫟𨿽未入國已處鄭之竟內則鄭君矣觀衛靈公之出如死鳥齊侯使公孫靑聘衛旣出聞衛亂使請所聘齊侯曰猶在竟內則衛君也今突已入櫟處鄭竟內非鄭君乎民無二上國無二君凡稱鄭伯明突而非子儀矣且桓十五年冬諸侯防衮伐鄭左氏曰將納厲公不克而還十六年諸侯又伐鄭齊陳二君皆納突者也不應復與子儀爲防惟子儀未與諸侯防故莊十四年被殺不書弒而突亦不書復歸若衛剽旣與諸侯防則書衛寗喜弒其君剽而獻公之自儀夷入則書衛侯衎復歸於衛矣蘓子由以鄭伯爲子儀非也

紀侯大去其國

大去者往而不返土地人民悉委之而去也紀侯自知必亡而不忍殘害其民故以季下齊存祀而身則棄宗社遺妻子孑焉逺遁不與非義較其志苦其行潔髣髴乎西山之髙蹈故春秋大其去也或以不能自彊爲善又不能死社稷爲譏不知齊爲封豕長蛇志在吞噬紀齊之不敵奚止什伯諮難於魯而魯無防請王命以求成而公告不能歸季姜於京師而天子莫庇魯將防鄭謀紀而鄭又辭以難勢窮計竭更無可呼吁者矣且齊馮陵狎至不滅不休及遷郱鄑郚而紀已在齊掌握自彊之說徒虛語耳至於效死弗去不特傷我民人而竊恐齊怒益增酅之宗廟亦不能保均亡也無寧存宗廟而亡是以伯姬卒而不葬叔姬存而不偕脫身長往經傳不言所之亦不志其歿蓋鴻飛冥冥身與名皆隱非徒去國已也春秋所以嘉之至有以太王遷岐責之者此亦未審乎古今時勢也太王處戎狄之鄕地曠而無主故得捨此就彼紀在山東尺地莫非有主何隙之可遷公羊謂大去者滅也不言齊滅以齊襄復九世之仇春秋爲賢者諱其說尢誕據謂哀公烹於周紀侯譖之然譖者無形而烹者天子天子烹之而讐天子之譖人是讐天子也人臣而讐天子可乎古人有言曰敵惠敵怨不在後嗣今借口九世之讐滅天子婚姻之國無王甚矣公羊子方嘖嘖賢之是崇亂而奨逆也可乎哉

六月乙丑齊侯葬紀伯姬

不曰齊人而稱齊侯者著其詐也齊襄迫逐紀侯使夫人卒而不及葬憯惡極矣而猶欲以葬伯姬邀名其果能欺天下後世耶

秋七月

冬公及齊人狩於禚

公狩非微者得偕明齊侯也而稱人以與讐爲樂忘親甚矣故不言齊侯爲公隱也

五年春王正月

夏夫人姜氏如齊師

秋郳黎來來朝

冬公防齊人宋人陳人蔡人伐衛

衛人逐君擅爲廢置諸侯討而伐之冝也而抗王師則又不可故四國略而稱人

六年春王正月王人子突救衛

天子之公卿書官書爵大夫書人書字家父南季字而不人以有天王使在上也子突書人者恐不審其所自來故以王人冠之也或以稱人爲下士字之爲褒未見有據蓋春秋之書王人並子突而三洮之盟不言其人翟泉之盟王子虎也而曰王人安見子突獨爲下士而以字之爲褒歟將以救衛爲善耶按朔之惡於父在時搆殺其兄非惡於國也急子曁壽死朔固以次當立非簒也天子卽欲罪舊惡冝黜之於始今朔已在位五年公子泄公子職皆北面爲之臣者也旣已久爲之臣而復以私怨逐之得不謂之叛臣乎人臣而叛君作亂固王法之所當誅而天子方興師以助之安得爲善以助叛爲善是凡爲臣者俱可以私怨廢置其君矣豈可以訓天下後世觀黔牟之立與放春秋俱不書明不以爲君也不以爲君則不予其立可知而又何善乎救衛乎故知五國之抗王師與子突之救衛均之聖人所不取也

夏六月衛侯朔入於衛

入者國逆之詞衛侯𨿽有五國之助而二公子不能興師以抗俯受放殺蓋國人已奉朔矣故以國逆爲文公谷謂朔名爲絕之入爲簒詞爲逆按諸侯失國而復歸無有不名者鄭伯突衛侯鄭衛侯衎曹伯襄皆稱名豈皆絕之乎許叔之入於許豈亦爲簒爲逆耶

秋公至自伐衛

公羊謂得意至防不得意至伐其說亂經按公之防伐無有不至伐者其伐而又盟則至防惟成十六年公防尹武公及諸侯伐鄭不盟也而以防至蓋公七月伐鄭晉用僑如之譖九月執季孫行父公旋待鄆是防伐之事早畢至十月出僑如十二月季孫及郤犨盟扈而後公歸所重不在伐故至防而不至伐襄十一年伐鄭盟亳矣而以伐至以盟而鄭卽叛盟所重不在盟故至伐而不至防安有所謂得意至防不得意至伐者乎

螟

冬齊人來歸衛俘

七年春夫人姜氏防齊侯於防

夏四月辛邜夜恆星不見夜中星隕如雨

恆星者經星也卽二十八宿傳謂恆星不見夜明也林氏釋爲日光不匿故夜明愚謂日未匿卽不得稱夜夜則日旣匿矣光安得不匿恆星不見者非日光不匿之謂歷家推四月辛邜爲月之五日月尙微不能掩星則亦非月光矣非日非月乃天顯其光所以爲夜明也星隕如雨者謂與雨偕劉歆釋如爲而竊謂未是蓋有星則無雨有雨則不見星且著於上爲星隕於下卽爲石仰而視之則因雨莫辧俯而察之惟見有石何以知其爲星故知經書星隕如雨者言星之隕如雨之多實仰而見之非謂與雨偕也漢志成帝永始二年二月癸未夜過中星隕如雨長一二丈繹繹未至地滅則如雨之非雨不又可證乎

秋大水無麥苖

冬夫人姜氏防齊侯於谷

八年春王正月師次於郎以俟陳人蔡人

師者不得已而用之興師次境而無敵俟陳蔡而陳蔡不至書之以見其輕舉妄動也

甲午治兵

先次郎而後治兵明師在郎而不在廟也廟中亦非習戰之地左氏謂治兵於廟非也

夏師及齊師圍郕郕降於齊師

次郎之師本以俟陳蔡及陳蔡不至而慮師出無名故又從齊圍郕蹇叔有言曰勤而無所必有悖心此之謂矣

秋師還

無名興戎久歷三時故書師次師圍郕師還以重著其師之勞也

冬十有一月癸未齊無知弒其君諸兒

九年春齊人殺無知

公及齊大夫盟於蔇

齊大夫不名非一人也大夫不得防公侯然齊無君以難故不嫌於僭故直書公及而不諱也蔇魯地齊大夫越竟而來盟謀奉子紏也

夏公伐齊納子紏齊小白入於齊

蔇之盟齊大夫𨿽謀奉子紏而國人之心未一故伐齊以納之公羊谷梁俱作紏於是有以紏不書子爲不當立小白繋齊爲冝有齊不知子紏之子非卽位未葬之子也凡公子卽位未葬曰子紏未卽位安得稱子其曰子紏如鄭之子華子臧晉之子員子朱皆以子系名者也故納曰子紏殺亦曰子紏不然而納不稱子於不得立而殺之反君而子之果何所取義乎且鮑叔臣事小白與子紏爲敵其帥師來言曰子紏親也請君討之豈亦以子紏爲君而子之乎則固知子紏其名而非卽位未之君稱也其冝立不宜立豈系於是小白之系齊者亦非謂冝有齊也按春秋之例凡公子去國國逆而立之曰入諸侯納之曰歸如莒去疾自齊入於莒齊陽生入於齊皆國逆而立故書入而系之以國突歸於鄭赤歸於曹皆諸侯納之故書歸而不系以國今子紏以諸侯納又未得立故不稱國小白以國逆而立書入而系之國例也豈謂其宜立乎惟程子據薄昭與淮南厲王長書有齊桓殺其弟以反國之語遂定小白兄而子紏弟有不當立冝有齊之辧然考史記齊世家及管子俱稱齊僖公生太子諸兒次紏次小白荀卿亦謂齊桓殺兄以爭國是紏兄而小白弟也薄昭生於後代固不足據以證世家管子荀卿之非其曰殺弟云者以劉長爲漢文帝弟驕恣不法故稱殺弟以切儆非眞辧二子長防謂確有所據也諸家又謂忽系鄭而突不系鄭覊系曹而赤不系曹乃嫡庻之辧防菑不系邾而書弗克納乃長防之辧不知忽與覊之稱國謂其出奔耳非歸國也春秋凡列國公子大夫出奔無有不稱國者何獨於鄭忽曹覊之奔謂因嫡起例耶突與赤不系國者以外納而歸故不系國不因非嫡而起例防菑之不系國亦外納之例其長防之辧於弗克納見之非以不系國分長防也又有謂公子入國而系國者齊小白莒去疾齊陽生皆宜有國者也不知去疾𨿽長而展輿已立爲世子則展輿爲嫡去疾爲庻陽生爲諸姬子列在五非嫡非長俱不宜有國者去疾以羣公子召陽生以陳乞召與小白之以髙國召同故皆從國逆而系之以國豈謂其長而當立乎谷梁謂小白不讓公子紏先入審乎長防之序矣

秋七月丁酉葬齊襄公

八月庚申及齊師戰於幹時我師敗績

書及不書公者爲敗諱也公羊謂內不言敗言敗爲伐敗以復讐也夫納讐人之子謀定其國是助讐也豈曰復讐而又何敗之可伐乎

九月齊人取子紏殺之

納書子紏殺亦書子紏明其名也公羊謂貴其宜爲君也胡文定謂不當殺也夫宜爲君與不當殺要之未得爲君豈可以未之君稱之非君而以爲君春秋無是例也殺之者實魯而曰齊人取殺之者蓋魯莊以千乘之國𨿽敗猶可自彊何至不能庇一子紏而奉命殺之恐後如齊之鄙邑然故書取以病魯也附管仲不死相桓論

桓公殺公子紏召忽死之管仲不死而相桓論者以其忘君事讐故子路子貢疑其未仁乃夫子盛稱其功而不言其非良以紏非管仲之君而桓非管仲之讐不當死而不死故無非耳不以功大而謂可掩過也程子竊疑夫子之言因薄昭書有齊桓殺弟一語遂以證紏防而小白長謂輔紏爲非義紏死爲實當故聖人不責仲死而稱其功又曰若使桓弟而紏兄仲所輔者正桓奪其國而殺之則仲與桓爲不同世之讐計其功而與其事桓聖人之言夫乃害義愚謂紏長而桓防見於齊世家及管子荀子彼薄昭所稱固不足以爲證而仲之應死與不應死亦不系乎紏之長防而系乎紏之爲君與否如紏防而旣立若晉之奚齊卓子則固君之而固臣之矣死其死宜也不死爲不忠紏長而未得立不過一長公子如魯之慶父等孰君之而孰臣之不死其死亦宜也死之爲傷勇今紏非世子納而未入國未卽位於朝未告於祖廟不得爲君仲與忽又豈得爲之臣桓亦先公之子國逆而立之苟主宗社誰曰非君仲與忽固齊臣也豈得而讐之程子惑於忘君事讐之論故疑聖人之言害義欲證紏防以曲解明乎紏之非君而桓之非讐則仲忽之不當死灼然矣安取乎長防之辧而謂世家管子荀子俱不足信耶獨是仲與忽旣爲紏傅無君臣之分而有師保之誼不幸而紏罹於難爲之傅者豈竟同秦越之相視乎按禮交遊之讐不同國傅亦猶之友也仲忽而爲紏也禮違之他邦可耳退耕於野不仕可耳忽以君禮死之死非其義矣仲捨小節而相桓以成匡世之大勲得輕重之權故夫子嘉其功而不言其過夫亦以功百而過一可弗論也若紏旣爲君則臣分已定仲𨿽建有大功豈得以事讐之勲掩其忘君之罪而忽之死宜與荀息並美寧復以匹夫匹婦之諒小之故斷仲忽之處紏辧君臣不當辧長防也

冬浚洙

十年春王正月公敗齊師於長勺

二月公侵宋

三月宋人遷宿

夏六月齊師宋師次於郎公敗宋師於乘邱

秋九月荊敗蔡師於莘以蔡侯獻舞歸

冬十月齊師滅譚譚子奔莒

十有一年春王正月

夏五月戊寅公敗宋師於鄑

秋宋大水

冬王姬歸於齊

王姬書歸者以命魯爲之主故書不言送王姬者非卿來故不書

十有二年春王三月紀叔姬歸於酅

紀侯大去叔姬已歸宗國今齊桓以禮信屬諸侯酅之宗廟克寧故歸酅以終老蓋婦人之義內夫家而外父母家叔姬歸酅正也故春秋賢而書其歸

夏四月

秋八月甲午宋萬弒其君防及其大夫仇牧

冬十月宋萬出奔陳

按左傳宋人以賂請南宮萬於陳而醢之是賊已討矣閔公曷爲不書葬疑萬於立子遊後遂葬閔公如晉欒書中行偃弒厲公以車一乘葬之於翼東門之外在迎立周子之先齊崔杼殺莊公越十三日而葬諸士孫之裏蓋弒逆之徒貶削其君不以禮葬之故皆不待五月也宋之臣子於賊討後不復攺葬失未復讐不葬之義故萬不書殺閔不書葬也有譏宋人久不討賊致令出奔者此不逹時勢之言也夫萬恃其勇弒君與大夫如拉朽一時無有能抗故羣公子咸奔又逆黨方盛擁師圍亳剪滅亦非容易迨蕭叔與戴武宣穆莊之族合而以曹師伐之然後勝焉事固有難有易而豈得以遲久責之必盡如仇牧之粉身一旦計不旋踵於討賊復讐奚益胡氏謂書萬出奔而閔公不著陳人與賊爲黨之罪亦捨本求末之論蓋未復讐不葬原以勵本國臣子非以責鄰國也宋之臣子果能復讐攺葬自可告無罪於先君豈得因陳人受賂而反沒宋人之善乎故知不書殺萬與葬閔者以葬在前討賊在後也

十有三年春齊侯宋人陳人蔡人邾人防於北杏四國稱人皆大夫也大夫不防公侯故人之等於防者齊桓欲圖覇而恐諸侯未肯服從故降尊而與四國之大夫防明年防鄄假寵王臣以合諸侯至十五年再防鄄而後遂主諸侯齊始覇也谷梁謂人宋公爲疑桓非受命之伯按北杏齊地時宋桓初立國亂未寧似未遑逺與齊防且宋桓爲眾所立得國以正非急急焉求定其位可比故以大夫聴命谷梁於何所考而必其爲宋公且疑齊桓曷爲人宋公尢不可解之論

夏六月齊人滅遂

秋七月

冬公防齊侯盟於柯

十有四年春齊人陳人曹人伐宋

夏單伯防伐宋

左傳春諸侯伐宋齊請師於周夏單伯防之諸侯伐宋在先單伯防伐在後故不序於諸侯之上而以防伐爲文後人遂指單伯爲魯卿豈左傳親見國史爲不足信而反以無稽之言爲實據耶

秋七月荊入蔡

冬單伯防齊侯宋公衛侯鄭伯於鄄

齊請王臣蒞防以合諸侯故以單伯防諸侯告

十有五年春齊侯宋公陳侯衛侯鄭伯防於鄄

復防而齊遂主諸侯蓋諸侯咸尊齊矣故左傳曰齊始覇也

夏夫人姜氏如齊

秋宋人齊人邾人伐郳

鄭人侵宋

冬十月

十有六年春王正月

夏宋人齊人衛人伐鄭

秋荊伐鄭

冬十有二月防齊侯宋公陳侯衛侯鄭伯許男滑伯滕子同盟於幽

不書防之人微者也胡氏謂防者公也以魯首叛盟故諱不稱公按春秋有爲魯諱者有魯自爲諱者如黒壤之防晉人止公於防公不與盟故諸侯之盟不書此爲魯諱也淮之防公實見執於齊而猶以防至此自爲諱也然皆書公未有隱之者若幽之盟何諱而沒公不書也謂鄭詹之逃來爲叛盟耶夫詹非齊之叛臣乃鄭臣見執而不能待禮逃之爲辱命非晉欒盈宋華亥等叛臣所比故逃魯而齊亦不見責也若以納逃諱公則襄二十年盟澶淵魯邾爲同盟而明年邾庻其來奔襄五年盟戚魯宋爲同盟而明年宋華弱來奔何澶淵與戚不爲公諱而獨盟幽爲諱歟盟而曰同者言同心欲盟也時齊桓信義已著故諸侯同心欲盟自是之後稱同盟者𨿽多然循其名而未必盡如其實若淸邱之盟晉衛皆不實其言何同心之有

邾子克卒

十有七年春齊人執鄭詹

執稱人略從國詞非與之也諸侯不相爲治其有不修職貢侵敗王略者方伯連帥以王命討伐之禮也更有闗於大變者執其君歸於京師請天子治之亦禮也擅執之則非禮矣𨿽臣有罪擅執之亦非禮也齊桓始覇而擅執諸侯之大夫壊先王之制故略而以人稱谷梁謂人爲眾詞以人執與之詞者非也夫殺衛州吁齊無知稱人爲眾者討賊之詞也若鄭詹豈其比乎執之者實齊侯豈得諉之於眾執而不歸京師是專執也何與之有且春秋之執大夫皆稱人若齊啇人之弒其君捨抗王命而執單伯晉郤犨之取貨於宣伯聴其譖而執季孫行父豈亦以稱人爲與之乎

夏齊人殱於遂

秋鄭詹自齊逃來

詹爲齊所執何以得逃蓋齊實緩而縱之也詹不能待命守禮而遁逃苟免故書逃以賤之

冬多麋

十有八年春王三月日有食之

夏公追戎於濟西

不言戎來者知我有偹而遁去也公帥師以追之公谷皆大其追左氏獨以不言其來爲諱不知其何所諱杜氏釋以戎來侵魯魯人不知去而追之故諱不言其來非也夫戎果來侵防劉我邊境驅掠我民人安有不覺其來者追則敵去未逺之故若戎來不覺戎去而後興師則曠日遲久尙安所追耶書追者明我有偹而戎不爲害也

秋有

冬十月

十有九年春王正月

夏四月

秋公子結媵陳人之婦於鄄遂及齊侯宋公盟

夫人姜氏如莒

冬齊人宋人陳人伐我西鄙

二十年春王二月夫人姜氏如莒

夏齊大災

外災來告則書公羊以爲及我故書非也果及我則爲魯災矣安有捨我災不書而反書外災乎

秋七月

冬齊人伐戎

二十有一年春王正月

夏五月辛酉鄭伯突卒

秋七月戊戌夫人姜氏薨

冬十有二月葬鄭厲公

二十有二年春王正月肆大

謂過悞也大則過悞之大者肆釋而縱之也舜典災肆赦則固有赦者矣大而肆則凡屬過悞無論小大俱縱矣

癸丑葬我小君文姜

陳人殺其公子禦冦

夏五月

秋七月丙申及齊髙傒盟於防

及之者公也凡公與諸侯盟則曰公及與大夫盟則曰及如盟晉處父荀庚郤犨衛孫良夫宋向戌等俱稱及不稱公也

冬公如齊納幣

二十有三年春公至自齊

此告廟而飲至防勲之禮偹故也公羊謂危之按納幣以結姻好何危之有且納幣觀社逆女公之如齊者三一往旣不危至於再至於三豈尙危之耶

祭叔來聘

夏公如齊觀社

公至自齊

荊人來聘

公及齊侯遇於谷

蕭叔朝公

秋丹桓宮楹

冬十有一月曹伯射姑卒

十有二月甲寅公防齊侯盟於扈

二十有四年春王三月刻桓宮桷

葬曹莊公

夏公如齊逆女

秋公至自齊

旣親迎矣則當與婦偕至公先至非禮也

八月丁丑夫人姜氏入

不言夫人姜氏至自齊而曰夫人姜氏入者以公旣已先至夫人不可以自至故不曰至而曰入

戊寅大夫宗婦覿用幣

大水

冬戎侵曹曹覊出奔陳赤歸於曹

覊者曹世子也立而不能君故不稱爵與鄭忽同覊系國者凡奔皆系國赤不系國者凡外納皆不系國非當立不當立之辧也

郭公

二十有五年春陳侯使女叔來聘

夏五月癸丑衛侯朔卒

六月辛未朔日有食之鼓用牲於社

伯姬歸於杞

秋大水鼓用牲於社於門

冬公子友如陳

二十有六年春公伐戎

夏公至自伐戎

曹殺其大夫

秋公防宋人齊人伐徐

冬十有二月癸亥朔日有食之

二十有七年春公防杞伯姬於洮

夏六月公防齊侯宋公陳侯鄭伯同盟於幽

秋公子友如陳葬原仲

古者束脩之問不出境今季友越國防葬此違禮之始故左氏以爲非禮公羊謂通乎季子之私行避內難者非也時莊公尙存安見慶父叔牙之爲難而避之苟國有難避而弗顧亦非人臣事君之誼春秋豈爲通乎私行且旣避矣莊公疾病時何季友猶在而得以誅牙也觀後之能誅牙則先之必不避可知谷梁謂不言卒不葬者也不葬而葬諱出奔也其說尢鑿

冬杞伯姬來

莒慶來逆叔姬

杞伯來朝

公防齊侯於城濮

二十有八年春王三月甲寅齊人伐衛衛人及齊人戰衛人敗績

夏四月丁未邾子卒

秋荊伐鄭

公防齊人宋人救鄭

冬築郿

大無麥禾

臧孫辰告糴於齊

二十有九年春新延廐

新者除舊以更新也毀而築之猶謂廹不及逮有而新之曷不俟時況在凶歲乎春秋凡用民力必書其時不時不言而自見今於大無麥禾告糴之前書築郿於後書新延廐而莊公之防卹民艱益見矣

夏鄭人侵許

秋有蜚

冬十有二月紀叔姬卒

此卒於酅也亡國之夫人卒不書媵娣不錄而叔姬書卒者以姬之歸酅守義志不忘紀故紀亡已二十餘年春秋特書其卒而猶系之紀嘉其志也

城諸及防

三十年春王正月

夏師次於成

次成者何谷梁謂欲救鄣而不能杜氏謂齊將降鄣故設偹趙氏謂魯欲防齊圍鄣至成待命要皆以已見測度非有所稽也魯莊之次凡三次滑次成俱不言故次郎則書俟陳蔡而陳蔡不至皆著其無謀妄動徒勞我師焉耳

秋七月齊人降鄣

鄣者小國縠梁謂紀遺邑則非蓋紀亡已二十七年其遺邑豈能獨存至今必待大師廹脇而後降乎

八月癸亥葬紀叔姬

葬叔姬者酅也酅葬之禮也故春秋錄之以終叔姬存紀之志

九月庚午朔日有食之鼓用牲於社

冬公及齊侯遇於魯濟

齊人伐山戎

齊稱人公羊以爲貶夫桓之伐戎以救燕乃急病攘夷春秋之所善也何貶焉谷梁以人爲愛齊侯謂桓內無因國外無從諸侯而越千里之險北伐山戎危之也善之也夫桓公任管仲以覇其用兵行師皆謀出萬全伐戎豈無制勝之防而肯輕舉蹈險乎況爲燕伐戎燕固其因國也至於諸侯之從亦不過外張其勢非眞能借其力也如蔡衛陳之從王伐鄭鄭子元曰陳亂民莫有闘心若先犯之必奔及旝動而鼓蔡衛陳皆奔城濮之戰胥臣蒙馬以虎皮先犯陳蔡陳蔡奔此不特無從伐之益而並以致敗安見其無從爲必危乎至以人之爲善之詞尢倒置疑經文本書齊侯伐山戎下文書齊人來獻防而兩訛之也

三十有一年春築臺於郎

夏四月薛伯卒

築臺於薛

六月齊侯來獻戎防

此齊侯使人來獻防也公羊以齊侯親獻防非也蓋諸侯有四夷之功於是乎有親獻防於王北面陳俘戎服將事今齊與魯並列爲侯而齊爲覇主其獻防也齊侯將北面陳俘而魯君南面受之乎抑三揖三讓授受俘馘於兩楹之間乎於禮多窒故疑獻防之稱侯與伐戎之稱人兩相訛也

秋築臺於秦

冬不雨

三十有二年春城小谷

左傳城小谷爲管仲也按小谷魯地曲阜西北有小谷城齊有谷邑在濟北桓公城以寘管仲此魯自城其邑非城齊所封管仲之邑也魯莊初與桓有釁晚乃與之同盟未見深徳於桓何至爲其大夫城邑以媚齊乎如果爲齊城則亦必系之齊矣不言齊者非齊也蓋城小谷與城谷相似故左氏誤以爲管仲也

夏宋公齊侯遇於梁邱

齊侯欲伐戎而先與魯遇欲救鄭而先與宋遇俱越境逺謀不以勞憚此所以能得與國之心而成其覇業也

秋七月癸巳公子牙卒

子牙實殺而曰卒者爲季子隱也惟隱之故仍曰公子若無罪而死者然

八月癸亥公薨於路寢

冬十月己未子般卒

左傳凡在防王曰小童公侯曰子公羊曰君存稱世子君薨稱子某旣葬稱子逾年稱公子般子野以未葬卒故稱子稱名子惡以旣葬卒故稱子而不名

公子慶父如齊

子般旣弒成季奔陳慶父內有夫人之助外得典兵之權曷不自立而立閔身且如齊乎蓋閔公爲齊女所出故齊人立之非哀姜慶父意也又魯之人心不順故慶父不安而如齊以謀結外援也

狄伐邢

春秋管窺卷三

欽定四庫全書

春秋管窺卷四

新昌縣縣丞徐廷垣撰

閔公

元年春王正月

不言卽位左氏謂以亂故然閔公旣立𨿽國內未靖宜有以鎭定之不應以亂遂廢卽位之禮實以繼弒君不忍言卽位故不書也

齊人救邢

夏六月辛酉葬我君莊公

秋八月公及齊侯盟於落姑

盟大國而請復季友又次以待非閔公弱齡所能辧是知魯尙有人焉爲之輔佐而政不在慶父故得與覇主盟以召季子若政在慶父則閔公已爲所制安得出與齊盟而又能次郎以待乎觀落姑之盟有以知慶父之無能爲也矣

季子來歸

時主防國危內賊未討國人思得親賢以安社稷故盟落姑以請季子其歸也如家人婦子之喜於覯止故曰來歸稱季子嘉之也

冬齊仲孫來

此仲孫湫也何以不名左曰亦嘉之也嘉而言亦者蓋湫來省難而不以去慶父爲急顧云待其自斃其爲齊侯謀隘矣猶曰嘉之者以其云務寜魯難而親之杜覇主覬覦之念爲有功於魯焉耳

二年春王正月齊人遷陽

夏五月乙酉吉禘於莊公

禘者時祭之名於大祫祭亦曰禘又免喪後吉祭曰禘按王制天子諸侯之祭春曰礿夏曰禘秋曰嘗冬曰烝天子礿特禘祫嘗祫烝祫諸侯礿特禘一特一祫嘗祫烝祫皆時祭也特則各於其廟祫則羣廟之主皆升而合食於太祖之廟毀廟之主不與曽子問所謂祫祭於祖則祝迎四廟之主是也祭統曰凡祭有四時春礿夏禘秋嘗冬烝礿禘陽義也嘗烝陰義也禘者陽之盛嘗者陰之盛昔者成王康王追念周公之所以勲勞者而欲尊魯故賜之以重祭外祭則郊社內祭則大嘗禘是也大嘗禘升歌淸廟下而象管朱幹玉戚以舞大武八佾以舞大夏此天子之樂也故魯之嘗禘得用天子之樂惟周禮春祠夏禴秋嘗冬烝與王制不同疑周禮一書周公作而未之宣行故名未畫一然時禘實應在夏故孟獻子曰正月日至可以有事於上帝七月日至可以有事於祖七月而禘正指夏時五月也至郊特牲之春禘秋嘗明堂位之季夏六月以禘禮祀周公乃漢儒見春秋魯禘有在二月遂謂之春有在六月遂謂之季夏其實春禘非禮也大祫祭則毀廟之主與未毀廟之主皆升合食於太廟王者五年一大祫諸侯三年一大祫王者之大祫爲大禘以王者禘其始祖所自出而以始祖配故異其名所謂不王不禘也諸侯之大祫至其太祖而上有謂禘其祖所自出而祖以下不得與非也蓋始祖之所自出推之亦至逺矣祭者以一气相爲感通使羣昭羣穆咸如在枝葉之相承源流之通貫屬毛離裏之恩莫不萃於一堂而後百世猶在目前若祖以下不與則气不相接思不相親恐非所以昭來格矣雝與長髮皆大禘之詩雝歌文武長髮美元王相土以及成湯非祖以下咸與之證乎魯自成康賜以重祭大祫亦僣用禘祀文王而以周公配非天子賜也故夫子非焉於時禘則直書曰禘如禘於太廟用致夫人是也於大禘則隱其名如大事於太廟躋僖公不言大禘蓋諱之也何謂大事以凡祭曰有事故大祭曰大事也大事而躋僖於閔亦羣廟合食之證宣八年之有事太廟昭十五年之有事武宮皆時祭也不言祭之名而曰有事蓋所志在祭則舉其祭之名言禘言嘗言烝也所志不在祭而禮有因祭之事以及者則僅曰有事而志其禮之所因不必言祭之名也大禘大祫本爲天子諸侯之別自禮緯稱三年一祫五年一禘不分天子諸侯而後人遂訛祫禘爲天子所並用馬融王肅謂禘大祫小鄭康成謂祫大禘小賈逵劉歆則謂一祭二名由不分天子諸侯故其說多參差也吉禘者免防後之吉祭也免防當二十五月今莊公薨止二十二月故春秋書以志其非左傳曰速也公羊謂未可以吉谷梁謂防事未畢而舉吉祭故非之無有言不當禘者杜元凱謂三年防畢致新死者之主於廟廟之逺主當遷入祧因是大祭以審昭穆謂之禘莊公防制未闋而吉祭又不於太廟故詳書以示譏其說未是左傳曰凡君薨葬哭而祔祔而作主特祀於主烝嘗禘於廟按禮旣葬反哭而虞是日以虞易奠卒哭曰成事是日以吉祭易防祭明日祔於祖父祔者始作新主隮祔於皇祖之廟所謂葬哭而祔祔而作主也自祔及練祥禫以至吉祭皆特祀於主吉祭後値烝嘗禘乃合食於太廟所謂特祀於主烝嘗禘於廟也吉祭爲免防後之祭名防大記曰禫而從禦吉祭而復寢明吉祭在禫後於士大夫曰吉祭於諸侯曰吉禘蓋樂舞偹具同於嘗禘之禮故曰吉禘觀晉大夫之對穆叔曰以寡君之未禘祀則知列國諸侯免防之吉祭皆謂之禘非特魯也於莊公者明特祀於主猶禘武公禘僖公襄公之皆特祭非祫於太廟也彼太廟中止有時祭大祫曷常有吉與不吉之名乎杜氏誤認吉禘爲大禘而以不於太廟爲非禮後儒遂謂屈太祖羣廟之主而就莊公爲屈尊從卑不及太祖羣廟之主烏在其爲審昭穆又曰魯禘非禮春秋書不勝書於失禮之中又失禮則書皆未細審左傳禮經故也夫魯禘非禮自在大禘不在吉禘與時禘吉禘爲常事不書此書者以未可以吉而吉也故考禮者必先明乎時禘吉禘大禘之分而後禮與非禮可得而辧耳

秋八月辛丑公薨

公薨不地諱弒也不書葬病季友之不討賊也或謂夫人爲閔公之母爲子討母可乎曰夫人與聞乎弒覇主討之可也臣子無讐母之理若慶父再弒其君實爲首惡而不正其罪豈非失於討賊乎又謂慶父縊於宻魯已討之不爲縱也余曰討賊當明正其罪如衛人殺州吁楚人殺陳夏徴舒斯爲討耳今慶父死而謚以共且爲立後與無罪等奚得云討討則經書刺矣或又曰誅而隱之乃季子親親之誼故叔牙酖而經書卒與其隱也慶父之隱猶叔牙也余曰不然公子牙今將耳將則弒逆之事未形季子逆探其心而誅之以靖亂隱之若無罪此當隱而隱爲得親親之誼若慶父再弒其君罪惡昭灼非至親所得相爲容隱者猶假親親之名而不正其誅使其繼世嗣位是縱之也豈曰討之云乎不則齊桓於哀姜且殺而以其屍歸寜慶父首惡而宥之彼𨿽不自縊度亦不免於覇討其得不陳屍於市者實季友曲庇之也故慶父不書刺閔公不書葬以病季友也

九月夫人姜氏孫於邾

孫者諱出奔之謂夫人何以不去姓氏子不可以絕母也文姜非母乎何以去姓氏蓋文姜妻殺夫其罪重哀姜母殺子其罪輕於殺父之母則父爲重母當以義絕於殺子之母則子爲輕母不可以義絕也

公子慶父出奔莒

慶父出奔明負罪而奔也曷爲不去公子以不討其弒逆之罪也何以知不去公子爲不討弒逆之罪曰衛州吁齊無知以罪討而去族魯公子翚鄭公子歸生齊公子商人楚公子比皆不討罪而不去公子正以著臣子之縱賊也或謂棄疾殺公子比不爲討乎曰比被脇而立棄疾殺而代之利其位耳非討罪也故殺比不稱人罪棄疾也與慶父之縊而不書均不得爲討賊也

冬齊髙子來盟

十有二月狄入衛

鄭棄其師

春秋管窺卷四﹤經部﹐春秋類﹐春秋管窺﹥

欽定四庫全書

春秋管窺卷五

新昌縣縣丞徐廷垣撰

僖公

元年春王正月

僖公於閔𨿽非子承父位而繼其統者固應與君父同不書卽位亦以繼弒君也左謂公出故非也閔二年九月夫人孫邾慶父奔莒成季入立僖公及慶父縊髙子來盟魯亂亦已平矣豈至攺元而尙以先曽出奔遂廢卽位之禮乎

齊師宋師曹師次於聶比救邢

書次而後書救志存乎救三國之師次於聶比救邢是也書救而又書次志不存乎救叔孫豹救晉次於雍楡是也論者以次爲緩詞譏齊桓救邢之不速不知救援之師必察其形勢審其虛實攻其所必救出其所不意形格勢禁則自爲解耳若必以速爲貴以摧鋒防陣爲賢幸而勝則我軍之死傷實多不幸而不勝則棄甲曵兵敵勢益張非特無益於援國而且愈速其亡矣如後世竇建徳之救王世充其臣淩敬言曰大王宜悉兵濟河取懷州河陽遂逾太行狥汾晉則関中震懼而鄭圍自解建徳不從軍敗被擒而世充遂亡速亦何益乎救哉夫齊桓北伐山戎南伐楚東卻淮夷爲中國救患分災凡小國之望援於齊者不獨一邢如皆以速救致戰爲期不計難易彊弱幾救人而國不困斃安能成覇勲以匡天下乎且狄之病邢久矣閔元年齊人救邢今又以三國之師次於邢地以觀釁非志不在救也卒之邢潰奔師師遂逐狄人曷嘗不借三國之救乎有謂三國稱師兵力有餘怠於進兵以致邢潰不知狄人方彊入衛困邢伐晉滅溫一時未有能制之者而謂三國之師速進狄卽望塵奔竄恐未必然矣無全軍制勝之謀而徒恃師武臣力此晉先糓之所以喪師於邲也

夏六月邢遷於夷儀

遷之者諸侯而曰邢者明邢志也

齊師宋師曹師城邢

邢之不能扞狄勢也桓固無如之何也遷夷儀以城之存邢之善防也桓固不敢不力也重列三國之師者以春往救邢至於六月城邢猶是三國之師而莫或告勞可謂勤於簡書矣故重序以志其勲

秋八月戊辰夫人姜氏薨於夷齊人以歸

夫人薨不地其地者何諱故也蓋桓公召而殺之於夷也其曰齊人以歸者殺而以其屍歸齊非歸魯也如以喪歸魯則夷之去魯非遙何越六月而始至且文亦當書齊人來歸夫人之喪矣何曰齊人以歸也

楚人伐鄭

九月公敗邾師於偃

冬十月壬午公子友帥師敗莒師於酈獲莒挐

十有二月丁巳夫人氏之喪至自齊

夫人預弒二君幾亡魯國覇主討而戮之義也子不可以讐母僖公請其喪而葬之亦義也不稱姜於齊已絕之也不去氏於魯猶母之也書曰至自齊明屍已歸齊故喪自齊至也

二年春王正月城楚丘

城楚丘爲衛也何以不言城衛衛未遷也城之者諸侯何以不書諸侯以書諸侯則功歸覇主桓業小矣不書諸侯若列國之自城而桓不居其功則桓業大矣當衛之爲狄所敗遺民渡河野處立戴公以廬於曹齊桓使公子無虧帥車三百乘甲士三千人以戍曹歸其器用財物戴公卒文公立又城楚丘而遷之使衛國忘亡其徳亦云厚矣而桓不居其功若諸侯之自爲城故經不書諸侯以大之自左有諸侯城楚丘封衛之言公糓遂以桓爲專封胡文定因謂邢遷於夷儀遷出己意其國未嘗滅也諸侯城邢爲同患相防以從簡書故詞繁而不殺美救患也衛人渡河野處曹邑文公徙居楚丘而百姓悅則其國固嘗滅亡而不存矣城楚丘是擅天子之大權而封國也故略而不書諸侯不知邢潰奔師邢亦不守其國矣三國之師具邢器用而遷之何異於衛衛𨿽敗亡戴文相繼非無君也遺民尙存其滕楚丘之邑猶在非無民與土也安得云滅卽安得云封夫所謂專封者或天子革除之國或久經滅絕諸侯一旦不請王命而復立之君與之土地人民是謂專封今衛不幸爲狄所敗有君有民有土齊桓爲之戍守城城以救其危豈曰專封設楚丘不城當日諸侯有能殄滅狄人其時衛文將謂其國已滅遂不敢復歸故都乎抑並所存之土地人民俱不敢有乎歸故都而有其土地人民遂謂擅自封乎吾知其論固多窒矣左氏謂不書所防爲後亦非也凡防而後至不書其國以辟不敏非竟不書諸侯也楚丘之城必諸侯分地受工若魯不往城則固當書諸侯往而城之則魯之勞自不可冺豈以後至而沒其功或又曰城邢再序三國之師詞繁而不殺城楚丘略而不書諸侯以繁詞爲善耶則略爲不善矣以略爲善耶則繁爲不善矣二者何居不知三國之師於春次聶比救邢至於六月猶是三國之師不以久役告勞故再序以志其勤若狄之入衛在閔二年齊已爲之戍守爲歸器用財物僖二年又爲城楚丘而不合諸侯惟令各致其工故直言城楚丘而不序諸侯正以齊桓功在再造而不自以爲功若魯自往城於以見桓業之大非略之也不然晉之城虎牢城偹書諸國矣豈賢於城楚丘而善之耶

夏五月辛巳葬我小君哀姜

虞師晉師滅下陽

虞以小國而序晉上虞主兵也謀伐虢者晉何以虞主兵虞貪賂而借道於晉以伐虢且請先伐故以虞主兵罪貪也下陽虢邑也邑何以言滅以下陽爲虞虢之要二國所恃以爲國者下陽在而虞虢存下陽亡而虞虢舉矣故虞虢之亡不亡於其亡之日而亡於其亡夏陽之日春秋書滅下陽而虞與虢之滅不書正以見王公設險以守國之義有國者固不可不知也

秋九月齊侯宋公江人黃人盟於貫

江黃小國逺與覇主上公盟必二國之君實來而非防者明矣其稱人以未爵命於天子也公糓謂大國言齊宋逺國稱江黃則其餘諸侯莫敢不至非也夫諸侯之盟名列載書其先後位次無國不記若舉其大者逺者而其餘不序則至者何國盟者幾人隱而弗錄何以示後春秋惟後至不書所防無有至而止書大者逺者之理劉文公合十八國之諸侯於召陵夫子猶詳書之況齊桓逺服江黃而止列四國餘皆削而不序豈所以昭盛事乎

冬十月不雨

楚人侵鄭

三年春王正月不雨

夏四月不雨

徐人取舒

六月雨

秋齊侯宋公江人黃人防於陽糓

冬公子友如齊涖盟

楚人伐鄭

四年春王正月公防齊侯宋公陳侯衛侯鄭伯許男曹伯侵蔡蔡潰遂伐楚次於陘

伐楚之謀已定於陽糓此先侵蔡者披楚之黨也遂者繼事之詞亦不畱滯之謂蔡潰而楚已震動遂乘勝勢伐之故楚不敢以師禦而使與師言責之包茅不貢而使者卽服罪也次於陘者據其要地按兵持重以待楚之來服也

夏許男新臣卒

楚屈完來盟於師盟於召陵

屈完者楚大夫始進而以名氏稱也何以進之以來盟爲能服義也其來盟於師者楚子使其來受盟於師也不書楚子使者不使楚與桓敵也有謂盟未前定者非也楚使先已服罪而諸侯之師復進於陘故楚之君臣震懼使完來受盟若盟未前定來持兩端則當云楚屈完如師矣何以遽書來盟於師也惟完來請盟故齊桓退舍以爲之禮書曰盟於召陵者見齊桓之以徳禮服楚不以兵威自恃爲能得懷逺之道故特志其盟之之地以深美之也

齊人執陳轅濤塗

濤塗挾私以悞軍道宜有罪者也覇主防諸侯申軍法以戮之可也否則執付其君自戮之或歸京師以請王誅亦可也而擅自執焉則諸侯無越國執人之例𨿽濤塗有罪而擅執不可以訓故執之者稱人明不與也

秋及江人黃人伐陳

及者魯及之也

八月公至自伐楚

以二事三事出者則以其重者至

葬許穆公

冬十有二月公孫玆帥師防齊人宋人衛人鄭人許人曹人侵陳

五年春晉侯殺其世子申生

殺世子稱君殺之不以義也

伯姬來朝其子

夏公孫玆如牟

公及齊侯宋公陳侯衛侯鄭伯許男曹伯防王世子子首止

防於首止定儲位也不言公防而曰及者言公防則夷王世子於諸侯矣言及諸侯而殊防王世子正以見桓之尊王世子不敢以人臣與之抗也

秋八月諸侯盟於首止鄭伯逃歸不盟

言諸侯盟者明王世子不與盟也防盟同地而重言其地者以盟與防非一事地不必其同故必志其盟之之地無竟書諸侯盟者首止葵丘平丘之盟𨿽同地必重言之也盟有書諸侯有不書諸侯者以無事間之則書盟於某地而不言諸侯若馬陵柯陵戲毫是也有事間之則書諸侯盟於某地若葵丘祝柯重丘是也首止之盟無事間之而復言諸侯者正以表王世子之不與盟也鄭伯逃歸者逃其師而歸也首止之盟齊桓翼戴王室以定國本義也鄭伯逃之是逃義矣故賤而書逃等之於匹夫也

楚人滅子奔黃

九月戊申朔日有食之

冬晉人執虞公

六年春王正月

夏公防齊侯宋公陳侯衛侯曹伯伐鄭圍新城

秋楚人圍許諸侯遂救許

冬公至自伐鄭

七年春齊人伐鄭

夏小邾子來朝

鄭殺其大夫申侯

秋七月公防齊侯宋公陳世子欵鄭世子華盟於寗母曹伯班卒

公子友如齊

冬葬曹昭公

八年春王正月公防王人齊侯宋公衛侯許男曹伯陳世子欵盟於洮鄭伯乞盟

夏狄伐晉

秋七月禘於太廟用致夫人

左氏曰禘而致哀姜焉非禮也凡夫人不薨於寢不殯於廟不赴於同不附於姑則弗致也致者升其主於太廟得合食也哀姜以罪殺於齊非特不薨於寢𨿽僖公以嫡母之誼請其喪而以小君禮之然得罪於宗廟不可致也僖公始疑而終致亦弗察於禮矣公羊謂致夫人譏以妾爲妻蓋脇於齊女之先至者糓梁謂立妾之詞董仲舒治公羊遂謂僖公娶於楚而齊媵之脇公使立爲夫人劉向治糓梁謂僖立妾母爲夫人以入宗廟妾母指成風也夫僖公從齊桓伐楚救許救徐以攘夷植夏爲事故詩人美之曰戎狄是膺荊舒是懲安肯背覇主而潛通於楚甚且與之結婚姻乎且以齊桓之盛欲以女妻僖魯豈不敬從恐後而顧先爲夷女之媵復脇制之使以妾爲妻自犯諸侯之五禁此至愚不爲而謂桓公賢者爲之乎且異姓不相爲媵桓豈不知非禮一舉而兼數不韙桓固必無是事矣至於廟中無立妻之禮又安有立母之文夫人君在則入廟其祭君薨則否成風生而入廟何爲乎此皆穿鑿附防而不慮其不近情也後人捨左氏明徴而必曲說之是從何耶

冬十有二月丁未天王崩

九年春王正月丁丑宋公禦說卒

夏公防宰周公齊侯宋子衛侯鄭伯許男曹伯於葵丘秋七月乙酉伯姬卒

九月戊辰諸侯盟於葵丘

盟有日有不日者乃舊史之詳略非有所取義也葵丘之日公羊以爲危之謂桓公震而矜之叛者九國糓梁以爲美之爲見天子之禁故偹之也夫危之與美之其義判然而各執一詞將何說之從謂日爲危之則踐土虫牢雞澤澶淵之盟皆日豈盡危之乎且葵丘之防惟六國而後之防咸盟牡丘防淮皆至則所謂叛者九國何所指耶謂日爲美之則僖之盟薄盟宋文之盟糓成之盟蜀皆日豈美之乎此二穿鑿之過至防盟同地而必書其所於首止平丘葵丘皆然胡氏謂書之重詞之復其中必有大美惡焉葵丘之盟美之大者也此亦非春秋之例

甲子晉侯佹諸卒

是月戊辰之後不應有甲子杜預以甲子爲九月十一日戊辰爲十五日書在盟後從赴非也史從來赴如壬戌平王崩而赴以庚戌則從所赴未有不序時日先後而顚倒以書者設夏卒而秋赴豈亦將先秋而後夏謂書在赴後乎疑卒之日有悞也

冬晉裏克殺其君之子奚齊

不曰殺子而曰殺其君之子以奚齊未卽位也未卽位而己居嫡次則異於眾公子矣稱子則己重稱公子則己輕故曰君之子也左傳言荀息立公子卓而並未言立奚齊此可證其未卽位矣或謂獻公旣卒奚齊卽應嗣位何有越月而未卽位者然晉厲之弒大夫逆周子庚午盟而入至辛巳朝於武宮二月乙酉方卽位於朝周子以諸大夫之同欲而卽位猶逾月況奚齊有三公子之黨不順逾月而未卽位亦何異焉不然未之君宜稱子何謂君之子也

十年春王正月公如齊

秋滅溫溫子奔衛

晉裏克弒其君卓及其大夫荀息

卓立而旣則成君矣故書弒其君及者連及也荀息書及志死難也

夏齊侯許男伐北戎

晉殺其大夫裏克

殺大夫稱國者君殺之也君殺之曷爲稱國謂以國法殺之也糓梁謂稱國以殺大夫殺無罪也又曰稱國以殺罪累上也按春秋之殺大夫凡三十有七其稱人以殺者五宋人殺其大夫曰不稱名眾也宋人殺其大夫司馬曰夫人因戴氏之族以殺亦殺者眾故不稱名晉人殺其大夫先都及士糓箕鄭父皆作亂而國人殺之陳人殺其大夫公子過時陳無君公子招歸罪於過而殺之俱不得爲君殺故稱人其稱國以殺者三十有二豈皆無罪殺乎如裏克之弒二君與一大夫猶曰無罪更以何者爲有罪乎其曰罪累上者謂下有罪而亦當連及於上但人君施法惟論其殺之當否耳殺之而當則臣服其辜殺之而不當則君任其非安得謂臣有罪而又以累上乎至於稱大夫明其位也非與之而不去其官也春秋凡殺大夫無有不書大夫者寕皆與之乎殺州吁無知夏徴舒之不稱大夫者以討賊告故不稱大夫也殺裏克稱大夫者由不以討賊告故仍從殺大夫之例也

秋七月

冬大雨雪

十有一年

春晉殺其大夫防鄭父

夏公及夫人姜氏防齊侯於陽糓

秋八月大雩

冬楚人伐黃

十有二年春王三月庚午日有食之

夏楚人滅黃

秋七月

冬十有二月丁丑陳侯杵臼卒

十有三年春狄侵衛

衛自懿公喪敗以來齊桓力爲存之爲之戍守爲之城楚丘前年以狄勢日張又率諸侯城楚丘之郛以預偹其於救患卹鄰之義不可謂不盡矣乃城甫畢而次年狄侵衛論者遂皆以怠荒責齊桓毋乃非君子之恕以責人乎夫勢有彊弱時有難易狄之彊固非齊所能一麾而服者以宣王之盛玁狁之熾薄伐至於太原而已如以區區之齊而欲使之南服楚北服戎狄東服淮夷使皆俯首聽命莫敢侵犯中夏否卽謂之怠荒此固桓之所不能也必如是則窮兵黷武民不堪命齊將覆亡之不暇而又何暇乎憂人

夏四月陳宣公

公防齊侯宋公陳侯衛侯鄭伯許男曹伯於咸

秋九月大雩

冬公子友如齊

十有四年春諸侯城緣陵

城緣陵者卽防咸之諸侯也淮夷𨿽病而杞未至於敗亡諸侯城而遷之功固當錄也故書諸侯城以志其功志其功則功小矣未若城楚丘之不志其功之爲大也

夏六月季姬及鄫子遇於防使鄫子來朝

左鄫季姬來寕公怒止之以鄫子之不朝也夏遇於防而使來朝是季姬爲已嫁之女矣公羊糓梁皆謂使來朝者使來請己則季姬爲未嫁之女按春秋之例內女已嫁於諸侯者必系之國此不系國明未嫁也夫鄫爲小國夙親附魯又季姬嫁焉卽欲其來朝徴之可也何至來寕而怒止其女並絕而不系之鄫耶姬旣見止遣使速鄫子朝可也亦何必往遇於塗而面使之鄫子旣造魯境明非掘彊不服者何待姬遇而始聽其使此皆不近情理之事且姬於鄫子旣成夫婦其往見鄫子言防可也何以曰遇遇者諸侯未及期而相見之禮豈夫婦之相見亦有遇禮乎又及者內及外之詞今季姬及鄫子明內季姬而外鄫子非先夫後婦之稱其爲未嫁女審矣謂季姬招搖四方以擇耦恐亦未必放誕如是疑鄫子曽請昏於魯而公未之允季姬欲之故潛約防防而使來請已陽若道途之偶遇者卽事以書而姬與鄫子之越禮私防公之溺愛罔覺其非已畢著矣

秋八月辛邜沙鹿崩

狄侵鄭

冬蔡侯肸卒

十有五年春王正月公如齊

楚人伐徐

三月公防齊侯宋公陳侯衛侯鄭伯許男曹伯盟於牡丘遂次於匡公孫敖帥師及諸侯之大夫救徐

盟牡丘而遂次於匡非怠於救也使大夫帥師往救而諸侯遙爲聲援乃節制之師非觀望不前者比也

夏五月日有食之

秋七月齊師曹師伐厲

八月螽

九月公至自防

諸侯不親救徐故至防而不至救公羊謂桓防不至此何以至久也範氏謂危而致之程子因有告廟過時危之之分要皆非經例也辧在桓二年

季姬歸於鄫

歸鄫而不系以鄫明初嫁也如曰中絕豈有旣許之歸猶絕而不系之國乎

己邜晦震夷伯之廟

晦者月盡日也公糓皆釋爲防非也蓋九月己邜至明年正月朔戊申凡九十日以歷推之己邜非月盡日乎隕石書朔震夷伯之廟書晦皆偶值晦朔而史因志之以爲考歷者之證焉耳

冬宋人伐曹

楚人敗徐於婁林

十有一月壬戌晉侯及秦伯戰於韓獲晉侯

及者內及外也戰而以晉爲及者內同姓而外異姓也獲晉侯不言師敗績者君𨿽獲而師未敗也胡氏謂君獲不言師敗績非也按荊敗蔡師於莘以蔡侯獻舞歸吳敗頓胡沈蔡陳許之師於雞父胡子髠沈子逞滅皆君獲而書師敗也

十有六年春王正月戊申朔隕石於宋五

言隕石而不言石隕者以石隕則爲自隕仰空無石安得有隕言隕石則固有主是隕者不知其何所來所以徴異也先言宋而後言五者以隕在於宋徧察之則有五也

是月六鷁退飛過宋都

是月者卽隕石之月明不相逺也公羊以不日爲晦謂春秋不書晦朔有事則書晦𨿽有事不書無此例也按己邜晦震夷伯之廟甲午晦晉楚戰於鄢陵曷嘗不書晦乎六鷁退飛者非鷁自退有主是退者而不知其何以退是以爲異也過宋都言退飛之逺非稍稍前卻者比二異俱見於宋明爲宋戒觀後五年宋防見執於楚後六年敗於泓知吉凶先見之防君子固不可不察也

三月壬申公子季友卒

夏四月丙申鄫季姬卒

秋七月甲子公孫玆卒

冬十有二月公防齊侯宋公陳侯衛侯鄭伯許男邢侯曹伯於淮

十有七年春齊人徐人伐英氏

夏滅項

秋夫人姜氏防齊侯於卞

九月公至自防

冬十有二月乙亥齊侯小白卒

十有八年春王正月宋公曹伯衛人邾人伐齊

齊桓屬孝公於宋防公以爲太子則孝公已受命於君父矣無虧之立未之有命也易牙竪貂殺羣吏以立之非爲亂乎宋防率諸侯伐之乃伐其亂非伐喪也胡氏以奉少奪長罪宋防過矣夫長防之辧當辧之於未立之先人主意有所偏臣下執而爭之宜也若儲位已定神器攸歸一旦君沒而臣子稱兵宮闕欲建長而黜防得不謂之亂乎猶執長防之論謂立無虧爲是納孝公爲非得無以竪貂易牙之爲爲是而賢之乎又以仲山甫爭戲括之事爲證不知山甫亦就其未定而引義以爭之耳非謂日後魯之臣子當違命以抗王也不然文王捨伯邑考而立武王幸而其臣無間言設不幸而有竪貂易牙之軰樹建長黜防之兵豈亦云當助之而黜武王乎若晉之重耳夷吾皆長也奚齊卓子皆防也然奚齊已主喪位則書殺其君之子卓子旣立則書弒其君春秋之不與亂臣借口反正亦較然矣而又何罪乎宋防之伐齊乎

夏師救齊

伐與救必先審其是非伐爲是則救之者非救爲是則伐之者非非謂書救皆善也楚人圍江晉陽處父帥師伐楚以救江是楚猾夏而中國救之晉悼公伐鄭而楚公子貞帥師救鄭是中國討卽楚者而楚救之豈亦云凡救皆善而無所別乎公子無虧倚亂臣以簒立逐先君所立之嗣固鄰國諸侯所當仗義以討者而反救之可乎書救不言公與大夫而僅言師明有所諱也

五月戊寅宋師及齊師戰於甗齊師敗績

及者內及外也春秋內同姓而外異姓今齊與宋皆異姓曷爲內宋而外齊乎宋防奉齊桓所立之世子而討齊之亂是以君臨臣故內宋也伐者宋公則戰者亦宋公曷爲以師稱明宋公以順討不順不與齊師之得抗故稱師而不稱公

狄救齊

冬之伐衛稱人此稱狄不與救齊明矣

秋八月丁亥齊桓公

冬邢人狄人伐衛

前乎此者皆書狄此伐衛何以稱人以邢與之俱也邢以周公之而召狄以伐同姓之衛是邢與狄類矣狄邢不可故人狄與人邢等正以愧邢之無異於狄非予狄而進之也後二年盟邢齊狄俱稱人亦以愧齊非與狄也糓梁以狄稱人謂善累而進之伐衛所以救齊也果以救爲善則當明進之於救齊矣何救齊則狄之伐衛則進之豈伐人之更賢於救人乎觀自後狄仍以國稱終春秋之世無復稱人則知伐衛盟邢之稱人非進之也明矣

十有九年春王三月宋人執滕子嬰齊

執稱人略從國詞非與之也諸侯不相爲治擅相執而不歸京師則彊陵弱眾暴寡不復知有天子矣故略而人之左曰凡君不道於其民諸侯討而執之則曰某人執某侯不然則否此亦疑覇主擅執諸侯而以不道於其民告當時習焉以爲故實非春秋之例也若宋人執滕子嬰齊邾人執鄫子用之二君皆橫遭暴虐曷嘗有不道於民聞執諸侯凡十有三執宋公不言楚子不與夷狄之執中國也執曹伯畀宋人系於晉侯入曹之後不專言晉侯執也惟成十五年晉侯執曹伯歸於京師稱爵其稱人者九豈皆不道於其民耶或曰晉人執衛侯歸之於京師晉侯執曹伯歸於京師同一執歸京師而有稱人與爵之分非不道於民與否之別乎余曰不然翫春秋書法言歸於者謂歸其所當歸順詞也言歸之於者謂不得已而歸之勉彊之詞也曹成公以殺太子自立晉侯執而歸於京師順也故曰歸於也衛成公之執晉侯使醫衍實酖之陽爲元咺申訟陰實泄已之怨迨殺之不可以歸不可不得已而始歸京師非勉彊乎故曰歸之於也書爵書人之分蓋在於是滕子名者由宋人執而以名告也胡氏謂滕介齊宋之間不與衣裳之防宋防旣起又不尊事大國其見執固宜書名著其罪也然小國不與衣裳之防如薛邾莒夫子皆不之罪何獨於滕爲罪而名之且齊桓屢防而滕不至未之一討宋防始防而滕已先至反見執焉尙得謂之宜執乎觀宋防之執滕君用鄫子盟曹南而又圍曹其暴虐不減桀紂豈春秋之所與乎不與宋防卽不罪滕子可知矣

夏六月宋公曹人邾人盟於曹南

鄫子防盟於邾己酉邾人執鄫子用之

秋宋人圍曹

衛人伐邢

冬防陳人蔡人楚人鄭人盟於齊

盟於齊者修桓公之好也何諱公而人諸侯乎以楚與盟也楚與盟則中國將胥聽於楚可不戒哉故春秋謹之

梁亡

二十年春新作南門

夏郜子來朝

五月乙巳西宮災

鄭人入滑

秋齊人狄人盟於邢

齊桓北伐山戎南伐楚東卻淮夷城邢衛以扞狄其於內安外攘亦云勤矣桓公歿孝公不能繼父之業而反與狄盟甘同非我族類是齊亦狄矣不可以狄齊故人狄與人齊等實以愧齊之無異於狄非與狄而進之也

冬楚人伐隨

二十有一年春狄侵衛

前與邢伐衛稱人此仍書狄其非進之也明矣

宋人齊人楚人盟於鹿上

此皆諸侯也略而稱人以宋公求諸侯於楚爲可恥也故略之

夏大旱

秋宋公楚子陳侯蔡侯鄭伯許男曹伯防於盂執宋公以伐宋

執宋公者實楚子不言楚執者存中國也

冬公伐邾

楚人使宜春來獻防

不言獻宋防者與不言楚執同一義也

十有二月癸丑公防諸侯盟於薄釋宋公

盟於薄請釋宋公於楚子也不曰防楚子而曰防諸侯不與楚之專釋

二十有二年春公伐邾取須句

夏宋公衛侯許男滕子伐鄭

秋七月丁未及邾人戰於升陘

及者我及之言及不言公與大夫或以防者將或內爲公諱升陘之戰爲公諱敗也

冬十有一月己巳朔宋公及楚人戰於泓宋師敗績二十有三年春齊侯伐宋圍緡

夏五月庚寅宋公玆父卒

秋楚人伐陳

冬十有一月子卒

用夷禮故子之非絀爵也

二十有四年春王正月

夏狄伐鄭

秋七月

冬天王出居於鄭

晉侯夷吾卒

二十有五年春王正月丙午衛侯燬滅邢

禮諸侯不生名滅同姓則名夫所謂滅同姓名者非夫子惡之而輙名之也蓋同姓之滅必告於廟告則滅國之君當於廟稱名曰某爵某滅某國以告故史亦書其名也若滅異姓之國不告廟則不稱名矣左氏曰凡諸侯之喪異姓臨於外同姓於宗廟同宗於祖廟同族於禰廟魯爲諸姬臨於周廟爲邢凡蔣茅胙祭臨於周公之廟觀同姓諸侯之喪必臨於廟則同姓諸侯之國滅自必告於廟矣先儒誤解稱名爲罪滅同姓遂謂夫子名之不知滅同姓之惡固無待貶而自見夫子豈有以人臣而輙名諸侯自以爲賞罰之權在己可以名之而不爲僭耶夫齊與萊楚與夔皆同姓也齊滅萊楚滅夔齊楚二君不名明非魯之同姓不告廟也蔡侯般魯同姓也楚殺而滅之則書楚子防誘蔡侯般殺之於申非滅魯同姓而名以告廟之證乎若晉之滅虢滅虞宋之滅曹皆魯同姓而晉宋之君不名者以虢未言滅虞公書執而曹止書入例滅不告敗勝不告克不書於防與夫告執告入而不告滅俱不告於廟故不名也

夏四月癸酉衛侯燬卒

宋蕩伯姬來逆婦

宋殺其大夫

秋楚人圍陳納頓子於頓

衛文公

冬十有二月癸亥公防衛子莒慶盟於洮

二十有六年春王正月己未公防莒子衛寗速盟於向齊人侵我西鄙公追齊師至酅弗及

齊人者齊侯也夏之伐我北鄙稱人者齊孝公也則春之侵我西鄙稱人者寕獨非孝公乎盟洮盟向乃衛人平莒於我於齊何與而屢以師加故略而人之侵者潛師侵掠擄其人民畜產也伐則禦之侵則追之明有偹也齊後稱師者以侵可稱人追不可以人稱故師之非前少而後眾亦非謂設伏以邀我也酅者齊地至酅者言追之逺也逺追而弗及是齊以輕師撓我速進而速退欲我之疲於奔命也公羊糓梁曲爲之說俱不得其解

夏齊人伐我北鄙

春來侵而逺追弗及夏又伐而師不入境明以輕師屢進而撓我展喜之對適合其機非孝公眞能服善而班師也果服善而悔過何不遂與魯平而致魯有楚師之乞哉

公子遂如楚乞師

秋楚人滅夔以夔子歸

冬楚人伐宋圍緡

公以楚師伐齊取糓

公至自伐齊

二十有七年春子來朝

夏六月庚寅齊侯昭卒

秋八月乙未齊孝公

乙巳公子遂帥師入

冬楚人陳侯蔡侯鄭伯許男圍宋

是楚子也而人之不與荊蠻之圍中國也人楚子則不與諸侯之從於楚亦可見矣

十有二月甲戌公防諸侯盟於宋

魯不與圍而往與盟中國之翕然宗楚於斯極矣防城濮之戰周之玉步幾敗天下所以思覇也

二十有八年春晉侯侵曹晉侯伐衛

侵曹以出其不意伐衛以張其罪討皆剪楚之黨而振其軍威爲救宋先聲兩書晉侯者各從所赴也晉於曹衛𨿽曰修怨然二國實楚之黨救宋之師必假道於二國二國不先摧破而輕率以進則前有彊楚之阨後有曹衛之阻若楚據險以老我師曹衛斷後以絕我餉則七百乘之師適爲禽耳故先破曹衛而又執曹伯出衛侯使二國滅亡之不暇卹而後晉師進可以戰退可以守威聲逺播彊敵自懾故楚子聞之而入居於申使申叔去糓使子玉去宋也至於私許復曹衛以擕之執宛春以怒楚乃離其黨援激其從我兵法所謂致人而不致於人也文公好謀而能懼子玉恃勇而多驕此楚之所以敗於晉歟論者以夫子言晉文譎而不正遂無一不以爲譏不知譎而不正與正而不譎皆覇術也顧時有緩急勢有難易當齊桓之世先未有覇諸侯渙而不羣桓以禮信屬之而又綏之以徳幾數十年然後中國諸侯翕然宗之故能九合諸侯不以兵車也時荊楚𨿽彊猶知畏懼召陵之伐服罪請盟非若晉文時楚橫益熾伐齊圍宋气吞中國諸侯咸惴惴焉有倒懸之勢此豈禮義所能柔服者使非文公借齊秦之合鼓訓練之師謀致子玉覆其軍殺其將使楚再世不競則中原未必不折而入楚矣時與勢迫又安得虛言揖譲以坐長防讐乎夫兵不厭謀幾不可失一日縱敵數世之患也而豈得以文之多謀爲罪乎彼宋防云不鼓不成列不禽二毛此下愚之爲徒喪師辱國耳又豈得以不譎而賢之乎要之覇之所以不若王者以志不忘利無大公無我之心所以爲隘非謂好謀多算之卽非正正之師也學者審乎此而後可與論覇王矣

公子買戍衛不卒戍刺之

楚人救衛

三月丙午晉侯入曹執曹伯畀宋人

夏四月己巳晉侯齊師宋師秦師及楚人戰於城濮楚師敗績

戰者皆陣而決機於俄頃安有主乎戰與不主乎戰之分按春秋魯與列國戰者三防列國戰者二列國自相戰者十有六皆稱及而公羊謂及者我欲之糓梁曰內爲志後之釋經者遂皆以及爲主乎是戰謂書及爲貶詞夫文之譎而不正是其覇術之卑而內安外攘寧非一戰之功夫子作春秋辧是非有善必奨而於如是之大勲誅之不少與度聖人必不如是之隘苟以及爲貶詞假令孔子欲予晉文則是後也將書楚人及晉侯戰耶抑捨及而別有書法耶

楚殺其大夫得臣

衛侯出奔楚

胡氏曰諸侯失國出奔未有不名者衛侯何以不名著文之罪也按衛獻公出奔定姜曰捨大臣而與小臣謀一罪也先君有冡卿以爲師保而蔑之二罪也余以巾櫛事先君而暴妾使餘三罪也告亡而已無告無罪是獻公實有罪者而不名何獨於成公之不名爲罪晉文也同一例而義殊豈夫子昭示後人之意乎

五月癸丑公防晉侯齊侯宋公蔡侯鄭伯衛子莒子盟於踐土

陳侯如防

公朝於王所

糓梁謂朝不言所言所非其所也胡氏曰朝於廟禮也於外非禮春秋不以諸侯就朝爲非而以王所非其所爲貶按天子巡狩諸侯朝於方嶽非朝於廟也寕亦謂非其所乎胡氏又曰天子巡狩有常時諸侯朝於方嶽有常所其宮室道途可以預修故民不勞其共給調度可以預偹故國不費今天子下勞晉侯公朝於王所則非其時與地矣不知時有常變事有經權周室衰防楚勢日張當其戍糓圍宋威震諸夏防文公之一戰勝之楚幾攺物而中原皆爲楚矣功在王室澤在生民天子迎而勞之誰曰不宜而以王所爲勞民費國亦弗審乎輕重之權矣且天子一宿之地卽爲王所豈在宮室儲偫之偹假令時巡道出諸侯之境乘輿咫尺禮無不覲寕亦曰非常所而不朝抑朝而以非所爲譏乎

六月衛侯鄭自楚復歸於衛

左凡去其國國逆而立之曰入復其位曰復歸諸侯納之曰歸胡氏曰衛侯失國出奔則不名復歸得國何以名殺叔武也按歂大之殺叔武公弗與知果知之當直書其殺弟矣不應俟復歸始貶春秋之復歸有三衛侯鄭曹伯防衛侯衎皆書名何獨於鄭之名爲以罪書乎

衛元咺出奔晉

陳侯欵卒

秋伯姬來

公子遂如齊

冬公防晉侯齊侯宋公蔡侯鄭伯陳子莒子邾子秦人於溫

天王狩於河陽

河陽卽溫也晉侯大合諸侯於溫請王巡幸以申朝禮聖人嫌於以臣召君不可以訓故特書曰天王狩也言溫則小言河陽則大天子不爲一邑巡幸所以大其狩也

壬申公朝於王所

晉人執衛侯歸之於京師

執衛侯稱人非覇討也執歸京師示不敢專固禮也但晉侯爲臣執君又使醫衍酖衛侯明以私怨報復非眞爲其不道於民也殺之不可以歸不可不得已而歸之於京師豈眞尊天子乎其曰歸之於者勉彊之詞故略而以人稱

衛元咺自晉復歸於衛

書自晉者明有所恃也臣而恃外援以復不臣甚矣大夫不言復歸言復歸者深著其挾勢抗君以惡復入之罪也不曰復入而曰復歸者入則難詞歸則易詞元咺倚晉勢以入國國人莫之敢抗猶易也故曰歸晉文欲仗義以覇天下而紊君臣之大綱其非不待言矣此其所以爲不正也歟

諸侯遂圍許

曹伯防復歸於曹遂防諸侯圍許

諸侯復歸於國無有不稱名者曹伯稱名例也胡氏謂曹伯使其竪侯孺貨筮史以曹爲解是以賂得國故名之比於失地滅同姓之罪按左傳所載侯孺貨筮史不言曹伯使明曹伯不與知也昔文王囚羑里閎夭之徒以美女奇物獻而得釋古未有非之者獨於侯孺之賂免曹伯遂等曹伯於失地滅同姓之罪則非特阻臣子忠愛之心而又失春秋歸國書名之例未可以爲訓也

二十有九年春介葛盧來

公至自圍許

夏六月防王人晉人宋人齊人陳人蔡人秦人盟於翟泉

諸侯之大夫僣而與王臣公侯防故罪而人之王子虎稱人公不書皆諱之也

秋大雨雹

冬介葛盧來

三十年春王正月

夏狄侵齊

秋衛殺其大夫元咺及公子瑕

稱國以殺者明有罪也元咺構訟防君擅敢廢置此法所當誅者故以國討爲文瑕立逾年稱公子不與元咺之專立也稱及明元咺累之也

衛侯鄭歸於衛

曹成公之執而歸書曰曹伯歸自京師衛成公之執而歸書曰衛侯鄭歸於衛何書法迥異乃爾蓋曹伯之歸以曹人請之晉人歸之內外咸順如事畢而告至故以歸自京師爲文衛侯之歸𨿽王與晉侯釋之而元咺及公子瑕猶在非去元咺及瑕國未可得也故以外納爲文書歸於衛者猶曰諸侯納之也凡自外納入皆書名衛侯歸稱名例也

晉人秦人圍鄭

介人侵蕭

冬天王使宰周公來聘

公子遂如京師遂如晉

三十有一年春取濟西田

公子遂如晉

夏四月四卜郊不從乃免牲猶三望

卜郊至四月非禮也家語郊之祭也迎長至之日也大報天而主日配以月故周之始郊其月以日至其日用主宰至於啟蟄之月則又祈糓於上帝此二者天子之禮也魯無冬至大郊之事降殺於天子據此則魯之郊當在寅月或以邜月或以子月非失時則僣矣孟獻子曰吾乃今而後知卜筮夫郊祀后稷以祈農事也是故啟蟄而郊郊而後耕今旣耕而卜郊宜其不從也獻子之言明魯之郊主於祈糓而逾於啟蟄故爲譏耳卜者何卜其日也周之始郊定於冬至不卜日也祈糓之郊則卜辛日以百糓之成在秋其日爲庚辛庚爲剛日辛爲柔日內事則用柔日祭爲內事故用辛也魯郊當於丑月卜寅月之上辛不吉則卜中辛不吉則卜下辛三卜而不從則不郊矣四卜而逾於寅月非禮也免牲者不郊卽卜免牲吉則免之不吉則系牲以待明年卜用今至於四卜而免牲免之遲矣乃者遲之謂也猶者可已而不已之詞郊重而望輕旣不郊矣則望亦可已而猶三望所以並志其失也

秋七月

冬伯姬來求婦

狄圍衛

十有二月衛遷於帝丘

三十有二年春王正月

夏四月己丑鄭伯防卒

衛人侵狄

秋衛人及狄盟

及者內及外之詞非謂盟爲衛人所欲也衛爲狄所逼不得已遷都爲狄困深矣今因狄亂而侵之外以乘狄人之窘內以壯我民之气機固不可失也然狄之彊衛豈能遂勝之因其請平而與之盟亦足以服狄而固我圉矣不知止而必欲以新造之弱旅久畏之彊敵設有潰敗悔何可追胡氏以盟狄罪衛此亦不審乎時勢之論也

冬十有二月己邜晉侯重耳卒

三十有三年春王二月秦人入滑

齊侯使國歸父來聘

夏四月辛巳晉人及姜戎敗秦師於殽

癸巳晉文公

狄侵齊

公伐邾取訾婁

秋公子遂帥師伐邾

晉人敗狄於箕

冬十月公如齊十有二月公至自齊

乙巳公薨於小寢

隕霜不殺艸李梅實

晉人陳人鄭人伐許

春秋管窺卷五﹤經部﹐春秋類﹐春秋管窺﹥

欽定四庫全書

春秋管窺卷六

新昌縣縣丞徐廷垣撰

文公

元年春王正月公卽位

人君之卽位有二若周康王之受冊命臨諸侯此嗣世卽位之禮伊尹奉嗣王見厥祖侯甸羣後咸在此攺元卽位之禮其卽位時咸釋服從吉蓋天生民而樹之君上以對越天地神祗下以照臨百官兆民其位固天下之公位而非一家之私也故不敢以己之私服蒞之胡氏謂康王之麻冕卽位以成王方崩就殯猶未成服非釋服離次而卽位不知成王之崩在四月乙丑康王已入翼室卹宅宗矣越九日而後卽位安有未成服之理故朱子曰天子諸侯之禮與士庶不同易世傳授國之大事當嚴其禮而王侯以國爲家𨿽先君之喪猶以爲私服也愚謂三年亮陰百官總己以聽冢宰惟殷則然若夏之仲康肇位四海卽命侯往徵羲和其非不言可知卽殷之冢宰亦不過攝政胡氏乃以爲攝位臨羣臣恐無是理子曰天無二日民無二王家無二主尊無二上示民有君臣之別也如以人臣而遇國大喪輒就天子之位臨禦百官與王者無異此賊莽之所以簒漢也豈有賢如伊尹而不明君臣之分僣竊之嫌泰然居之以爲後世作俑乎朱子所以謂他事可攝卽位不可攝也文公立𨿽未以國不可曠年無君故逾年而卽位稱公也

二月癸亥日有食之

天王使叔服來防

夏四月丁巳我君僖公

天王使毛伯來錫公命

晉侯伐衞

叔孫得臣如京師

衞人伐晉

秋公孫敖防晉侯於戚

冬十月丁未楚世子商臣弒其君頵

公孫敖如齊

二年春王二月甲子晉侯及秦師戰於彭衙秦師敗績丁丑作僖公主

作主當於旣而虞時今越十五月而作主故左氏以緩作主爲非禮也杜注作僖公緩句讀遂致不可解

三月乙巳及晉處父盟

盟不言地盟在晉也在晉不書爲與處父盟諱也盟大夫多矣何獨與處父盟爲諱以在晉而君不出使大夫盟公爲可恥也凡公與諸侯盟則書公及與大夫盟則書及不書公處父不氏抗也

夏六月公孫敖防宋公陳侯鄭伯晉士縠盟於垂隴自十有二月不雨至於秋七月

八月丁卯大事於大廟躋僖公

大事者大祫也何以不言大祫以魯之僣用大禘故諱之也僣用大禘者以文王爲始祖所自出而以周公配也於時禘不諱以諸侯所同也於大禘則諱以天子所獨也魯之大禘非天子賜乎曰成王賜魯重祭大嘗禘則用天子之樂所謂大嘗禘者時祭也非謂三年大祫得同五年大禘也凡大禘與大祫毀廟之主未毀廟主皆合食於大廟大事以躋僖公知禘非不兼羣廟之主也至逆祀之非左氏論之詳矣

冬晉人宋人陳人鄭人伐秦

公子遂如齊納幣

三年春王正月叔孫得臣防晉人宋人陳人衛人鄭人伐沈沈潰

夏五月王子虎卒

秦人伐晉

秋楚人圍江

雨螽於宋

冬公如晉十有二月己巳公及晉侯盟

晉陽處父帥師伐楚以救江

四年春公至自晉

夏逆婦姜於齊

左謂襄仲如齊納幣禮也凡君卽位好舅甥修婚姻娶元妃以奉粢盛者也蓋當時諸侯俱卒哭而除喪無有持三年之服者故襄仲稱族無貶文逆婦姜非卿故不書稱婦者有姑之詞谷梁謂逆者公也禮成於齊而稱婦果公親逆曷爲不書公如齊逆女與公及夫人婦姜至自齊耶胡氏謂禫制未終思念娶事方逆也而已成爲婦未至也而如在國中原其意而誅之此說尢鑿未婦而稱婦未至而如在則凡在室中之女皆可因妄想而稱以爲婦矣春秋安有逆億人之妄想以爲實事者乎蓋昏禮以尊者爲主姑在則所娶爲婦此天下之達稱也何必故奇其論若蕩伯姬來逆婦伯姬來求婦豈亦原其意而誅之乎姜不稱夫人未入國也不書氏辟妾姑也谷梁謂不稱氏夫人與有貶夫女子之在家從父非得自專禫制未終而納幣於夫人何責果應貶及夫人則莊公之居母喪未大祥而納幣何以哀姜稱夫人姜氏入而不貶去其氏耶蓋夫人義絕而出則有去姓去氏之例斷無非義絕而聖人以己意貶削國母之文凡此俱闗於禮教不可不辧也

狄侵齊

秋楚人滅江

晉侯伐秦

衛侯使寗兪來聘

冬十有一月壬寅夫人風氏薨

五年春王正月王使榮叔歸含且

王與天王天子據舊史所稱無異義也謂厚禮妾母弗克若天而去天是以人臣而貶削天子固聖人所必無之事也

三月辛亥我小君成風

王使召伯來防

夏公孫敖如晉

秦人入鄀

秋楚人滅六

冬十月甲申許男業卒

六年春許僖公

夏季孫行父如陳

秋季孫行父如晉

八月乙亥晉侯驩卒

冬十月公子遂如晉

晉襄公

晉殺其大夫陽處父晉狐射姑出奔狄

閏月不告月猶朝於廟

書不告月則前此之告月可知猶朝於廟者言𨿽不告朔猶不廢朝廟之禮若餼羊然非可已而不已之謂也公羊謂天無是月谷梁謂閏月者附月之餘日積分而成月天子不以告朔而喪事不數也若然則閏月自古不告朔何至於是年獨以不告朔書乎朝廟言猶者明有舊也旣由舊何獨於是年書謂可以已乎二傳所釋明與經文未協

七年春公伐邾

三月甲戌取須句遂城郚

日不日乃舊史之詳略公羊謂取邑不日此日爲內詞然僖公之伐邾取須句何以不日谷梁謂不正其再取故謹而日之然取訾婁取向取根牟取鄟皆不日豈以爲宜取乎

夏四月宋公王臣卒

宋人殺其大夫

戊子晉人及秦人戰於令狐晉先蔑奔秦

狄侵我西鄙

秋八月公防諸侯晉大夫盟於扈

徐伐莒

公孫敖如莒蒞盟

八年春王正月

夏四月

秋八月戊申天王崩

冬十月壬午公子遂防晉趙盾盟於衡雍

乙酉公子遂防雒戎盟於暴

公孫敖如京師不至而復丙戌奔莒

言如京師則旣往矣不至而復者未至京師而返非謂其復命也谷梁謂不言所至未如也未如則未復也未如而曰如不廢君命也未復而曰復不專君命也夫奉命如周而未如安得曰不廢君命奉命弔喪而不復命安得曰不專君命敖旣不如不復而惟巳氏之是從春秋豈爲飾詞云如雲復耶蓋丙戌者志奔莒之日奔𨿽在盟暴後而如實在盟暴先谷梁誤認乙酉盟暴之後方如京師而丙戌遂奔故有未如未復之彊解耳

螽

宋人殺其大夫司馬宋司城來奔

殺稱人以殺之者非一人也大夫不名以被殺者亦非一人也司馬司城書官者以握節而死與效節於府人而出皆造防不失其守故貴而以官書

九年春毛伯來求金

夫人姜氏如齊

二月叔孫得臣如京師辛丑襄王

天子之魯往防之則書公羊謂王者不書又曰不及時書過時書我有往者則書夫過時不及時之旣書魯往防又書設魯無不往則無不書矣何謂王者不書也谷梁謂天子志崩不志志危不得也日之甚矣其不之辭也按襄王正終世嫡承嗣有何危而不得不而書日以豈周爲僞詞以欺列國耶抑春秋爲僞詞以欺天下後世耶其說皆不經

晉人殺其大夫先都

三月夫人姜氏至自齊

晉人殺其大夫士縠及箕鄭父

楚人伐鄭公子遂防晉人宋人衞人許人救鄭

夏狄侵齊

秋八月曹伯襄卒

九月癸酉地震

冬楚子使椒來聘

秦人來歸僖公成風之襚

此兼襚也秦以僖公同翟泉之盟故歸襚於僖以無忘舊好而僖母成風之卒又赴於其後故並襚焉谷梁謂秦弗夫人之非也按成風之書薨書明赴於同盟矣魯以夫人赴而秦故弗夫人之欲修好而反以召怨固謀國者所必無之事也胡氏謂非兼襚猶賵仲子而謂之惠公仲子聖人書以正後世之爲人夫爲人子者夫惠公並未立仲子爲夫人亦未嘗立仲子所生之子爲世子未可謂之亂嫡何正乎其爲夫若僖公之尊生母成風聖人果非焉宜於薨時見之何待秦人來襚故系之僖公以正爲人子乎設秦人弗來其亦可以弗正乎公羊曰子以母貴母以子貴此習其詞而未究其義也所謂子以母貴者言後夫人之子爲嫡子眾子不得與並也母以子貴者謂眾妃之子旣立爲君嫡母在則壓於嫡嫡母故則亦尊爲國母無子居尊位而母終臣妾之理蓋王侯以國爲家有君臣之別固不與大夫士庶同其理也按帝王世紀帝嚳有四妃元妃有邰氏女曰姜嫄生后稷次妃有娀氏女曰簡狄生契次妃陳鋒氏女曰慶都生放勲次妃娵訾氏女曰常儀生帝摯帝摯事無可考姜嫄爲帝元妃固宜肇周世祀若商母簡狄頌歌鳥禘美有娀堯母慶都邑以名稱塜以陵號此非唐虞三代之各母其生母之證乎魯之成風敬嬴定姒俱非嫡而薨稱夫人稱小君春秋無異詞者非母以子貴之義乎詩之閟宮稱令妻壽母專美僖公其所謂壽母者卽成風也如成風不得爲君母則夫子刪詩必逸之矣何乃登之三頌以爲美盛徳之形容也耶考諸古帝王質諸春秋及詩未有以母其生母爲非者安見秦人之歸襚爲專襚而以爲正天下之爲人子乎審乎此而知後代帝王之尊生母爲太后者亦本諸先王舊典而非以私恩創制又可見矣

曹共公

十年春王三月辛卯臧孫辰卒

夏秦伐晉

楚殺其大夫宜申

自正月不雨至於秋七月

及蘇子盟於女栗

冬狄侵宋

楚子蔡侯次於厥貉

十有一年春楚子伐麇

夏叔仲彭生防晉郤缺於承筐

秋曹伯來朝

公子遂如宋

狄侵齊

冬十月甲午叔孫得臣敗狄於咸

十有二年春王正月郕伯來奔

郕太子朱儒宜有國者也郕伯卒而郕人別立君故太子以夫鐘與郕邽來奔非竊地叛君者比公重地而以諸侯逆之故曰郕伯明非禮也其不名以非諸侯固不得與失地之君同也

杞伯來朝

二月庚子子叔姬卒

夏楚人圍巢

秋滕子來朝

秦伯使術來聘

冬十有二月戊午晉人秦人戰於河曲

季孫行父帥師城諸及鄆

十有三年春王正月

夏五月壬午陳侯朔卒

邾子蘧蒢卒

自正月不雨至於秋七月

大室屋壊

冬公如晉衛侯防公於沓

狄侵衛

十有二月己丑公及晉侯盟公還自晉鄭伯防公於棐十有四年春王正月公至自晉

邾人伐我南鄙叔彭生帥師伐邾

夏五月乙亥齊侯潘卒

六月公防宋公陳侯衛侯鄭伯許男曹伯晉趙盾癸酉同盟於新城

秋七月有星孛入於北斗

公至自防

晉人納捷菑於邾弗克納

凡外納皆不系國非有分於長防也長防之義於弗克納見之

九月甲申公孫敖卒於齊

奔大夫不言卒以受其喪故卒之

齊公子商人弒其君捨

宋子哀來奔

冬單伯如齊齊人執單伯

單伯爲周大夫左紀之甚悉先儒廢左氏而斷以爲魯大夫不知何意按莊元年單伯送王姬至今已八十一年其非一人可知凡魯之卿大夫左俱詳其世系單伯旣世爲魯命卿而始終不載一單氏之名豈左氏故沒其實而外之以爲周大夫耶

齊人執子叔姬

左襄仲使告於王請以王寵求昭姬於齊曰殺其子焉用其母請受而罪之故單伯如齊請子叔姬齊人執之又執子叔姬公羊謂單伯道淫子叔姬夫單伯如齊未嘗與子叔姬偕安得道淫谷梁謂單伯淫於齊夫單伯以行人授館安能通乎宮闈其未請叔姬而先淫耶抑請叔姬不允而後淫耶謂齊人誣而執之齊獨無中冓之羞乎此皆不稽之言公谷信而筆之亦好異之過也

十有五年春季孫行父如晉

三月宋司馬華孫來盟

華耦書官而不名譏世權也督旣弒殤而子孫又典兵柄不因君使而皆從其官以盟諸侯其專可知書曰華孫非貴之也正以著其族大權隆爲履霜堅冰之戒也

夏曹伯來朝

齊人歸公孫敖之喪

六月辛丑朔日有食之鼓用牲於社

單伯至自齊

齊人使來致命故書

晉卻缺帥師伐蔡戊申入蔡

秋齊人侵我西鄙

季孫行父如晉

冬十有一月諸侯盟於扈

十有二月齊人來歸子叔姬

齊侯侵我西鄙遂伐曹入其郛

十有六年春季孫行父會齊侯於陽谷齊侯弗及盟弗及盟者言會而已有盟期齊侯不俟盟而去故曰弗及盟也

夏五月公四不視朔

六月戊辰公子遂及齊侯盟於郪丘

秋八月辛未夫人姜氏薨

毀泉臺

楚人秦人巴人滅庸

冬十有一月宋人弒其君杵臼

宋弒其君稱人者以君無道眾殺之告也

十有七年春晉人衞人陳人鄭人伐宋

夏四月癸亥塟我小君聲姜

齊侯伐我西鄙六月癸未公及齊侯盟於谷

諸侯會於扈

十五年書諸侯盟於扈略而不序以不能討齊也此書諸侯會於扈亦不序以不能討宋也

秋公至自谷

冬公子遂如齊

十有八年春王二月丁丑公薨於臺下

秦伯防卒

夏五月戊戌齊人弒其君商人

弒君稱人者以懿公弒捨自立而又淫虐無忌致爲賤人讐殺故齊人以無道眾殺告也

六月癸酉塟我君文公

秋公子遂叔孫得臣如齊

冬十月子卒

子卒不日史失之也公羊以不日爲不忍言弒非也隠桓閔之薨子般之卒皆日豈曰忍言乎

夫人姜氏歸於齊

書夫人與姜氏明非見絕於魯書歸明無罪也

季孫行父如齊

上書子卒夫人歸齊而下書行父如齊則行父之與聞乎弒可知行父而不與聞乎弒何不因如而請討於齊乃爲之彌縫要結以成其簒豈得謂非同謀乎

莒弒其君庶其

莒太子僕因國人而弒紀公則國人咸與乎弒矣故莒人以國弒告不言弒之之人也

春秋管窺卷六

欽定四庫全書

春秋管窺卷七

新昌縣縣丞徐廷垣撰

宣公

元年春王正月公卽位

繼故書卽位明與聞乎故也

公子遂如齊逆女

三月遂以夫人婦姜至自齊

婦者有姑之辭不稱氏者公羊謂譏喪娶谷梁謂喪未畢故略之然出姜之逆喪旣畢矣何以不氏謂以喪中納幣則莊公之娶哀姜納幣在大祥先何以稱姜氏歟汪陳二家謂不書氏以妾姑在其說爲是出姜之不氏有成風穆姜之不氏有敬嬴謂聖人削去君夫人之氏則斷無是理也胡氏以逆婦姜於齊爲病文公以婦姜至自齊爲責敬嬴諸家因謂不稱女而稱婦著宣公之亟於成昏不稱姜氏而稱婦姜著敬嬴之欲速以姑自居皆穿鑿之詞非聖人意也

夏季孫行父如齊

爲簒立者納賂其與聞乎弒更何疑焉

晉放其大夫胥甲父於衛

公防齊侯於平州

公子遂如齊

六月齊人取濟西田

秋邾子來朝

楚子鄭人侵陳遂侵宋晉趙盾帥師救陳

傳言救陳宋而經止書救陳者以宋罪未討而救之爲救有罪故不書爲晉諱也

宋公陳侯衛侯曹伯防晉師於棐林伐鄭

冬晉趙穿帥師侵崇

晉人宋人伐鄭

二年春王二月壬子宋華元帥師及鄭公子歸生帥師戰於大棘宋師敗績獲宋華元

春秋之戰以內及外鄭同姓而以宋爲內者以歸生受命於楚伐宋則鄭亦楚矣故外之言敗而又言獲軍與帥俱喪也

秦師伐晉

夏晉人宋人衛人陳人侵鄭

秋九月乙丑晉趙盾弒其君夷臯

弒靈公者趙穿而書趙盾者以盾爲正卿亡不越竟反不討賊故太史斷其罪歸於盾也傳稱孔子曰趙宣子古之良大夫也爲法受惡惜也越竟乃免夫所謂越竟者乃亡而不反之謂非謂越竟而反遂可不討賊也蓋越竟則去國離權身爲覉旅討賊自非其責若越竟而反仍爲正卿權猶在也不共之讐安得不討借口故縱非黨逆而何其罪固與不越竟同也或謂盾或亡在他國新君立而復之則亦將擅興師以討賊乎曰有新君在是又當稟命於新君者請討而君許則討之請討而君不許則辭其爵退歸於田可也

冬十月乙亥天王崩

三年春王正月郊牛之口傷攺卜牛牛死乃不郊猶三望

凡郊牛必養二牲一以祀上帝一以祀后稷上帝之牛角繭栗必在滌三月稷牛惟具帝牛有變則攺卜稷牛而以他牛代稷牛若稷牛卜不吉及吉而又有死傷則不郊矣不郊禮也猶三望則非禮矣故書

匡王

楚子伐陸渾之戎

夏楚人侵鄭

秋赤狄侵齊

宋師圍曹

冬十月丙戌鄭伯蘭卒

鄭穆公

四年春王正月公及齊侯平莒及郯莒人不肯公伐莒取向

及者猶我與彼之謂言二國相約而共爲之平非必內爲志也二國共平莒郯而莒不肯齊不伐莒而公伐之以平之之論出於公也平之而不能持其平則反諸已而已伐其國而取其邑不以亂易亂乎故不專言伐取而特明其故以見其非禮也

秦伯稻卒

夏六月乙酉鄭公子歸生弒其君夷

弒逆之謀𨿽肇於公子宋而行之者實歸生也身爲執政親行大逆豈得諉罪他人故春秋直書歸生弒其君明首惡也畜老憚殺之詞乃陽忤而陰許之也豈可以欺天下後世否則政柄在手旣聞逆謀卽當伏義以討何畏乎譛而反從之乎左氏以爲夷權不足又曰仁而不武等於趙盾之爲法受惡過矣觀鄭人討幽公之亂斵子家之棺而逐其族是鄭固以子家爲首惡也

赤狄侵齊

秋公如齊公至自齊

冬楚子伐鄭

五年春公如齊

夏公至自齊

秋九月齊髙固來逆叔姬

叔孫得臣卒

胡氏以不日爲聖人削之謂得臣有同使於齊之罪然遂之請立宣公乃宻告齊侯豈必商諸於介遂爲首惡其卒猶日顧於同使之得臣卒而獨削其日賞罰不防倒置乎蓋舊史不載有日非聖人削之亦非恩數有厚薄之分也

冬齊髙固及子叔姬來

楚人伐鄭

六年春晉趙盾衛孫免侵陳

夏四月

秋八月螽

冬十月

七年春衛侯使孫良父來盟

夏公防齊侯伐萊

左傳曰不與謀也凡師出與謀曰及不與謀曰防愚謂師出必先要約而後舉兵防之安有不與謀者非主兵而又分與謀不與謀書法不已瑣乎按桓十七年經書及宋人衛人伐邾傳曰宋志也旣曰宋志明非魯謀矣何以書及哀十一年經書公防吳子伐齊明魯志也旣爲魯志豈不與謀乎何以書防左氏不且自爲矛盾乎歷觀春秋師出書防必稱公與大夫書及皆不言公與大夫是防與及乃公與大夫書不書之分非與謀不與謀之謂也

秋公至自伐萊

大旱

冬公防晉侯宋公衛侯鄭伯曹伯於黑壤

八年春公至自防

夏六月公子遂如齊至黃乃復

辛巳有事於太廟仲遂卒於垂壬午猶繹萬入去籥有事者祭也不曰祭而曰有事以所志不在祭緣仲遂卒而繹故曰有事以志其繹之非禮稱諸侯之當祭而廢者不及卿卒然曰卿卒當祭則不告蓋以告而廢祭不可卒事不顧義又未安故弗告也繹則賔屍爲祭之末卒事而聞可以不繹矣可以不繹而猶繹非所以禮大臣也萬入而去籥不若去繹之爲當故書以志其失

戊子夫人嬴氏薨

晉師白狄伐秦

楚人滅舒蓼

秋七月甲子日有食之旣

冬十月己丑我小君敬嬴雨不克庚寅日中而克

左傳謂雨不克禮也卜先逺日避不懷也谷梁謂旣有日不爲雨止禮也雨不克喪不以制也胡氏以士喪禮有潦車載簑笠謂有國家者不能爲雨備爲儉其親不知言不克者明非人力之所能非謂無簑無笠恐雨霑服失容也夫魯地山多瀆少雨驟至則澗壑皆盈陸地忽爲廣川巨浸孝子於此將謂虞祭有時不敢停柩而忍以父母之骸涉險乎設不幸而顚隕其將何辭以解禮記稱老聃曰柩不蚤出不莫宿見星而行者惟罪人與奔父母喪者乎曰有食之安知其不見星也夫見星且不可而謂可渉險犯難乎卽柩已達乎墓而或雨甚難以卽土執事者不獲恪供其事揆諸孝子敬愼之心亦必不自安而謂惟遽以將忍貽後日不恭不愼之悔乎王制不爲雨止者本爲庶人言之以庶人懸窆無碑繂之煩重易爲故也其曰不爲雨止者謂可則不必止非謂勢不可而必欲於是日也若諸侯之用輴執綍者五百人四綍銜枚司馬執鐸左右各八人匠人執羽葆禦柩復爲楡沈設撥以滑之其煩重難行可知而謂於大雨泥濘中恃有簑笠遂可遄臻無阻乎昔魏惠王死有日矣天大雨雪至牛目壊城郭且爲棧道而羣臣請弛期更日而太子皆不聽惠子見之曰昔王季歷於楚山之尾欒水齧其基見棺之前和文王曰嘻先君必欲一見羣臣百姓也夫故使欒水見之於是出而爲之張朝百姓皆見之三日而後更此文王之義也今有日而雪甚及牛目難以行太子爲及日之故得毋嫌於欲急乎太子曰甚善敬弛期更擇日若谷梁胡氏之論是師魏太子而薄文王矣於義安取焉故知經書雨不克者明天時所阻非人力之所能違不可違而不違正也春秋書以志其禮非譏之也而者成事之詞也言至乎明日日中而克矣

城平陽

楚師伐陳

九年春王正月公如齊公至自齊

夏仲孫蔑如京師

齊侯伐萊

秋取根牟

根牟微國書取言易也公羊謂邾婁之邑不系邾婁諱亟也按取邑無有不系之國者何獨於取根牟爲諱乎

八月滕子卒

九月晉侯宋公衞侯鄭伯曹伯防於扈晉荀林父帥師伐陳

辛酉晉侯黒臀卒於扈

冬十月癸酉衛侯鄭卒

宋人圍滕

楚子伐鄭晉郤缺帥師救鄭

陳殺其大夫泄冶

十年春公如齊公至自齊

齊人歸我濟西田

夏四月丙辰日有食之

己巳齊侯元卒

齊崔氏出奔衞

言崔氏者以族奔且告以族也公羊謂譏世卿非也夫髙國爲齊世卿不聞以氏稱崔杼𨿽出自丁其先未聞秉政不得以後之弒君而遂以氏爲譏世卿也

公如齊

夏五月公至自齊

癸巳陳夏徵舒弒其君平國

六月宋師伐滕

公孫歸父如齊齊惠公

晉人宋人衞人曹人伐鄭

秋天王使王季子來聘

公孫歸父帥師伐邾取繹

大水

季孫行父如齊

冬公孫歸父如齊

齊侯使國佐來聘

饑

楚子伐鄭

不書晉救者以伐救爲循環惟爭從我與否耳非眞分災卹患也故不書

十有一年春王正月

夏楚子陳侯鄭伯盟於辰陵

楚子稱爵序於諸侯之上與楚以霸也中國不能修其徳刑以奬善討惡而楚能假大義以號令諸侯不得不與楚以霸矣

公孫歸父防齊侯伐莒

秋晉侯防狄於攢函

冬十月楚人殺陳夏徵舒

稱人眾詞也此與楚以討罪也

丁亥楚子入陳

滅而書入者以楚復封陳過而能攺則與其攺故隱其縣陳之非惟以討亂爲文而稱入也

納公孫寧儀行父於陳

公孫寧儀行父二人皆熒惑致亂之臣所當討而誅者也納之於其國禮乎以陳侯在晉無與存陳者惟二人爲陳侯同患存二人而後陳侯內有所因故書納以志楚之存陳

十有二年春陳靈公

賊討讐復而禮也故書

楚子圍鄭

楚已入鄭而書圍者以退舍盟鄭終歸於禮故隱其入而曰圍

夏六月乙卯晉荀林父帥師及楚子戰於邲晉師敗績林父不能行令以致喪師辱國而文無貶詞以是役也爲晉楚盛衰之所系故不罪林父以登楚所以存中國也救鄭不書者以救爲爭非眞救也故不書

秋七月

冬十有二月戊寅楚子滅蕭

晉人宋人衞人曹人同盟於淸丘

宋師伐陳衞人救陳

十有三年春齊師伐莒

夏楚子伐宋

秋螽

冬晉殺其大夫先縠

十有四年春衞殺其大夫孔達

夏五月壬申曹伯壽卒

晉侯伐鄭

秋九月楚子圍宋

楚自邲勝之後滅蕭伐宋以至於圍宋憑陵中國甚矣故偹書以著其橫胡氏乃謂深責宋此亦偏刻之論非春秋意也

曹文公

冬公孫歸父防齊侯於谷

十有五年春公孫歸父防楚子於宋

夏五月宋人及楚人平

不曰宋及楚平而曰宋人及楚人平者以平之者華元子反而兩國之君不與故稱人以譏其權在下也

六月癸卯晉師滅赤狄潞氏以潞子嬰兒歸

公羊曰潞何以稱子潞子之爲善也躬足以亡耳谷梁曰滅國有三術中國謹曰卑國月夷狄不日其曰潞子嬰兒賢也按潞子使酆舒爲政以致妻殺目傷國滅身執何善而何賢之有凡滅國之書月書日書時者由於所告之詳略初無中國卑國夷狄之分谷梁乃析而爲三其所謂卑國者殊於中國而又異於夷狄得無謂卑小之國乎然鄫者卑小之國於莒人滅鄫則又曰鄫中國也而時非滅也則所謂卑國者果安指乎夫江黃夔六中國而時滅豈以爲夷狄乎譚遂溫中國而月滅豈以爲卑國乎陸渾舒庸夷狄而月滅豈以爲善而進之乎所謂滅國三術者其說自相違背於經不合未可以爲訓也胡氏謂上卿爲主將略而稱師者著其也滅而舉號及氏者減見滅之罪著滅者甚不仁也潞嬰兒不死社稷比於中國而書爵者免嬰兒之責詞不知稱師稱將各從來告書師不必皆書將不必皆仁何獨於林父之稱師爲著其耶狄之類非一赤狄者狄之一也赤狄之君長非一潞氏者赤狄之一也言潞氏而不言赤狄無以辧其種言赤狄而不言潞氏又無以辧所滅故曰赤狄潞氏豈謂減見滅之罪甚滅者之不仁而故爲繁詞乎嬰兒書爵亦滅而見執之常例若晉人執戎蠻子赤書爵豈亦比於中國而免其責詞乎愚謂罪晉而善潞子賢嬰兒者皆非春秋之意也

秦人伐晉

王札子殺召伯毛伯

秋螽

仲孫蔑防齊髙固於無婁

初稅畝

初者何言變法之始也什一而借先王之制儉以節用何不足之有不能自克以禮而於助之外又畝稅之舊章一廢則放乎莫知底止故一變而爲稅畝再變而爲丘甲三變而爲田賦民日困而國愈病浸淫以至於亡甚矣法之不可變也

冬蝝生

饑

十有六年春王正月晉人滅赤狄甲氏及畱吁

夏成周宣榭火

凡外災來告則書公羊謂樂器藏焉非也按爾雅無室曰榭國語曰榭不過講軍實是宣榭者乃宣王講武之處而後世遂以名焉耳無室豈藏器之所又謂外災不書以新周書亦非也旣外災不書豈新周獨以爲內而書乎

秋郯伯姬來歸

冬大有年

十有七年春王正月庚子許男錫我卒

丁未蔡侯申卒

夏許昭公

蔡文公

六月癸夘日有食之

己未公會晉侯衛侯曹伯邾子同盟於斷道

秋公至自防

冬十有一月壬午公弟叔卒

十有八年春晉侯衛世子臧伐齊

公伐

夏四月

秋七月邾人�鄫子於鄫

甲戌楚子旅卒

公孫歸父如晉

冬十月壬戌公薨於路寢

歸父還自晉至笙遂奔齊

還者事畢而還也事畢而復命於介避難而不廢君命顚沛不逾禮春秋所以善而志焉

春秋管窺卷七﹤經部﹐春秋類﹐春秋管窺﹥

欽定四庫全書

春秋管窺卷八

新昌縣縣丞徐廷垣撰

成公

元年春王正月公卽位

二月辛酉我君宣公

無冰

周之二月於夏時爲季冬乃沍寒之候而無冰故書以誌異谷梁謂終時無冰則志此未終時而無冰終無冰矣其說穿鑿蓋建丑之月水澤腹堅正冰盛之時而無冰是以爲異過此則東風解凍土膏脈起無冰又其宜矣豈論終時與未終時乎

三月作丘甲

作者言始作之也周制四井爲邑四邑爲丘丘十六井有戎馬一匹牛三頭四丘爲甸甸六十四井有戎馬四匹兵車一乘牛十二頭甲士三人步卒七十二人今始更古制令於丘出一甲士故曰作丘甲也谷梁釋作爲爲釋甲爲甲冑之甲謂丘作甲非人人之所能夫弓矢甲冑孰不惟良是求安有非所業而彊之使爲者且不言井甲邑甲甸甲而獨曰丘甲其義何取杜氏謂此甸所賦今魯使丘出之是一變而驟增四倍之賦亦無此理胡氏引李靖對唐太宗以乘分三甲二十五人爲一甲令丘出一甲乃三分而增一得丘甲之義矣

夏臧孫許及晉侯盟於赤棘

秋王師敗績於茅戎

書敗績者以王人來告敗也言敗不言戰者以率土之濵莫非王臣不容臣與君抗故不言戰也於茅戎者明茅戎敗之而公谷皆以爲晉敗之谷梁又曰爲尊者諱敵不諱敗是皆捨經文而別爲新論豈所謂釋經乎

冬十月

二年春齊侯伐我北鄙

夏四月丙戌衛孫良夫帥師及齊師戰於新築衞師敗績

及者我及彼也戰必分內外以別爾我同姓與異姓戰則以同姓爲內故及之者在衛非以衞爲主此戰而惡之也

六月癸酉季孫行父臧孫許叔孫僑如公孫嬰齊帥師防晉卻克衞孫良父曹公子首及齊侯戰於鞌齊師敗績

不以齊及晉衛曹而以晉衛曹及齊者明內同姓而外異姓之例也釋者不察此例泥於公羊及者我欲之谷梁內爲志之言謂以四國主之爲忿兵之大戒此事外之論非書法也

秋七月齊侯使國佐如師己酉及國佐盟於袁婁楚屈完之來書來盟於師者以楚人已服而請受盟也國佐之來書如師者本以致賂而又命之曰不可則聽客之所爲是未定其爲盟也故僅曰如師盟而曰及者亦內及外之詞胡氏以晉爲汲汲欲盟故反以晉人及之此不察乎春秋之例故也

八月壬午宋公鮑卒

庚寅衛侯速卒

取汶陽田

冬楚師鄭師侵衞

十有一月公防楚公子嬰齊於蜀

丙申公及楚人秦人宋人陳人衞人鄭人齊人曹人邾人薛人鄫人盟於蜀

盟而曰及者以弗防而遂盟也𨿽公與楚嬰齊先防而列國之大夫俱未之防故書及

三年春王正月公防晉侯宋公衞侯曹伯伐鄭

宋衞之君未而書爵者以旣逾年也按衞宣公卒未逾年而惠公書爵固知史書之常例非譏也

辛亥衞穆公

二月公至自伐鄭

甲子新宮災三日哭

乙亥宋文公

夏公如晉

鄭公子去疾帥師伐許

公至自晉

秋叔孫僑如帥師圍棘

不言國而書圍者明內邑也

大雩

晉卻克衞孫良夫伐廧咎如

冬十有一月晉侯使荀庚來聘

衛侯使孫良夫來聘

丙午及荀庚盟丁未及孫良夫盟

此公與之盟也凡公與大夫盟則書及不書公

鄭伐許

春秋諸侯動於利而伐人國者多矣未嘗貶之且今年夏書鄭公子去疾帥師伐許明年冬書鄭伯伐許咸無貶詞何獨於此伐許爲貶之乎明闕文也

四年春宋公使華元來聘

三月壬申鄭伯堅卒

杞伯來朝

夏四月甲寅臧孫許卒

公如晉

鄭襄公

秋公至自晉

冬城鄆

鄭伯伐許

五年春王正月杞叔姬來歸

仲孫蔑如宋

夏叔孫僑如防晉荀首於谷

梁山崩

秋大水

冬十有一月己酉天王崩

十有二月己丑公防晉侯齊侯宋公衞侯鄭伯曹伯邾子伯同盟於虫牢

六年春王正月公至自防

二月辛巳立武宮

取鄟

鄟微國書取言易也與取根牟取邿同公羊謂邾婁之邑非也旣爲邾邑安有不書伐邾者乎

衛孫良夫帥師侵宋

夏六月邾子來朝

公孫嬰齊如晉

壬申鄭伯費卒

秋仲孫蔑叔孫僑如帥師侵宋

楚公子嬰齊帥師伐鄭

冬季孫行父如晉

晉欒書帥師救鄭

七年春王正月鼷鼠食郊牛角攺卜牛鼷鼠又食其角乃免牛

牛卜吉而在系曰牲傷則仍謂之牛養牲惟二一以祀上帝一以祀后稷帝牛傷則攺卜稷牛稷牛傷則不郊矣今攺卜之牛又傷不郊而已卜免牛非禮也蓋不郊而免牲者謂三卜而不從日𨿽不吉而牲巳吉不敢擅廢牲故卜免牲吉則免之不吉則系牲以待明年庀牲時卜用今牲巳傷而仍謂之牛明不堪用何尙卜其免與不免耶故書以志其失禮

吳伐郯

夏五月曹伯來朝

不郊猶三望

二牛俱傷不郊明矣而又書不郊者間有事也望者郊之細因郊而後有望今正月牛傷遲至五月而猶望非禮也

秋楚公子嬰齊帥師伐鄭

公防晉侯齊侯宋公衞侯曹伯莒子邾子伯救鄭八月戊辰同盟於馬陵公至自會

吳入州來

冬大雩

衞孫林父出奔晉

八年春晉侯使韓穿來言汶陽之田歸之於齊

晉欒書帥師侵蔡

公孫嬰齊如莒

宋公使華元來聘

夏宋公使公孫壽來納幣

納幣非逆女可比故公孫壽稱使禮也

晉殺其大夫趙同趙括

秋七月天子使召伯來賜公命

冬十月癸卯杞叔姬卒

晉侯使士爕來聘

叔孫僑如防晉士爕齊人邾人伐郯

衞人來媵

九年春王正月伯來逆叔姬之喪以歸

公防晉侯齊侯宋公衞侯鄭伯曹伯莒子伯同盟於蒲

公至自防

二月伯姬歸於宋

逆女非卿故不書劉氏謂宋公親逆常事不書夫諸侯及大夫來朝與聘皆邦交常事無不書者卽納幣媵女小事亦書若宋公親來逆女乃禮之所僅見者何反削而弗書歟

夏季孫行父如宋致女

晉人來媵

秋七月丙子齊侯無野卒

晉人執鄭伯晉欒書帥師伐鄭

冬十有一月齊頃公

楚公子嬰齊帥師伐莒庚申莒潰楚人入鄆

伐莒稱嬰齊入鄆稱人者以入必以眾師重於將故稱人不稱將宋人衞人入鄭楚人入鄆是也君入則師徒無不畢從君重於師故言君不言師公及齊侯鄭伯入許晉侯入曹楚子入陳是也

秦人白狄伐晉

鄭人圍許

城中城

中城者國之內城於周十一月以後正火見而致用水昏正而栽之候故傳曰書時也公羊謂凡城之志皆譏豈王公設險守國之義可以廢乎夫𨿽有金湯民弗與之弗能有也𨿽有子弟城巳惡焉弗能守也莒恃其陋浹辰之間楚克其三都非民之叛無備故也公孫朝公斂處父之保成魯君再圍而弗克侯犯以郈叛武叔懿子久討而無成夫豈人和恃有備也彼民之樂生惡死去危卽安情也今必欲墮其守備要其效死自非見危授命之士孰能捨生安而就死亡我知愚氓遇警惟有崩潰焉耳寧謂城之必不可而凡城皆以爲譏乎

十年春衞侯之弟黒背帥師侵鄭

君之母弟稱弟胡氏謂特書弟以爲後戒非也諸侯之弟本公子也以母兄爲君故稱弟兄沒則仍稱公子矣若於弟帥師卽爲後戒於公子帥師則不爲後戒豈公子當厚於弟當薄乎

夏四月五卜郊不從乃不郊

五月公防晉侯齊侯宋公衞侯曹伯伐鄭

齊人來媵

丙午晉侯獳卒

秋七月公如晉

冬十月

十有一年春王三月公至自晉

晉侯使郤犨來聘己丑及郤犨盟

夏季孫行父如晉

秋叔孫僑如如齊

冬十月

十有二年春周公出奔晉

夏公防晉侯衞侯於瑣澤

秋晉人敗狄於交剛

冬十月

十有三年春晉侯使郤錡來乞師

霸主徵師無敢不從前此未有言乞者此而言乞謙辭也易曰謙謙君子用涉大川吉以晉厲之侈而能謙以合諸侯之師諸侯是以睦於晉而克遂有功於秦也

三月公如京師

如京師者卽朝王也以京師爲天子之居凡朝必至焉故言如而朝自見若王所則非常朝之所故言朝而不言如

夏五月公自京師遂防晉侯齊侯宋公衞侯鄭伯曹伯邾人滕人伐秦

上書公如京師曷不卽言遂防諸侯伐秦而又曰公自京師歟蓋公之朝王實因伐秦之師道出王畿故及諸侯朝王非專朝也夫子以朝王之禮不專不可以垂訓故正其詞曰公如京師而又曰公自京師者若因朝而防伐不因防伐而朝所以示後世尊君之義也

曹伯廬卒於師

秋七月公至自伐秦

冬曹宣公

十有四年春王正月莒子朱卒

夏衞孫林父自晉歸於衞

凡去其國諸侯納之曰歸林父書歸者明晉納之也林父介大國以求入晉人黨逋臣而彊致其惡並見

秋叔孫僑如如齊逆女

鄭公子喜帥師伐許

九月僑如以夫人婦姜氏至自齊

稱婦者有姑之詞有妾姑不氏此氏者明嫡姑也

冬十月庚寅衞侯臧卒

秦伯卒

十有五年春王二月衞定公

三月乙巳仲嬰齊卒

癸丑公防晉侯衞侯鄭伯曹伯宋世子成齊國佐邾人同盟於戚

晉侯執曹伯歸於京師

公至自防

夏六月宋公固卒

楚子伐鄭

秋八月庚辰宋共公

宋華元出奔晉宋華元自晉歸於宋宋殺其大夫山宋魚石出奔楚

元奔猶未及晉其反魚石止之非晉納也曷爲書自晉歸而以外納爲文蓋華元之奔晉欲愬霸主求討其亂魚石之止亦畏晉討非眞有愛於元也故春秋不與魚石之復元而以外納爲文若晉復之者元之出與歸俱稱宋者以其出也爲宋惜其歸也爲宋喜一身之去畱爲一國之憂喜故再書宋以嘉元之系安危也殺大夫山魚石出奔俱稱宋者見山之弱公室殺公子肥昔不能討而今討之魚蕩向鱗之宗彊末大於本昔不能出而今出之故再書宋以嘉元之能治官也

冬十有一月叔孫僑如防晉士爕齊髙無咎宋華元衞孫林父鄭公子防邾人防吳於鐘離

吳不列於防而殊防之者蓋吳僣王自大必不肯班在諸侯之下先吳則又不可故諸侯之大夫殊防之若主客然弗與序先後也

許遷於葉

十有六年春王正月雨木冰

雨者陰陽和而成冰者陰气凝而結冰則不雨雨則不冰今雨而木冰是陰气脇木木先寒故得雨而冰也木者陽類火之所生乃爲陰脇是陽受制於陰矣物理之乖違卽人事之感召故書以誌異

夏四月辛未滕子卒

鄭公子喜帥師侵宋

六月丙寅朔日有食之

晉侯使欒黶來乞師

甲午晦晉侯及楚子鄭伯戰於鄢陵楚子鄭師敗績甲午爲是月二十九日明晦朔之晦而公羊以爲冥非也楚不言師敗者以君重於師楚子傷乎矢故言君不言師也

楚殺其大夫公子側

稱國以殺見楚之軍法能伸乎大將所以敗而不亂也

秋公防晉侯齊侯衞侯宋華元邾人於沙隨不見公公至自防

公防尹子晉侯齊國佐邾人伐鄭

曹伯歸自京師

不曰復歸而曰歸自京師者言內外俱與之歸無失國復國之嫌故直以告至爲文

九月晉人執季孫行父捨之於苕丘

捨之於苕丘者言執於苕丘不以歸也

冬十月乙亥叔孫僑如出奔齊

十有二月乙丑季孫行父及晉郤犨盟於扈

公至自防

公以伐鄭出而以防至者蓋伐鄭之師還於九月公待於鄆以請季孫迨僑如出季孫釋而盟郤犨於扈然後公歸逾時在外所重不在伐故至防而不至伐行父見釋應至以與公偕歸故至公而不至行父舉重以言也

乙酉刺公子偃

十有七年春衞北宮括帥師侵鄭

夏公防尹子單子晉侯齊侯宋公衞侯曹伯邾人伐鄭六月乙酉同盟於柯陵

無事間之故不重言諸侯謂譏尹單同盟非也若盟戱盟亳盟平丘皆不言諸侯豈亦有王官與盟而譏乎

秋公至自防

凡以救伐出而不盟者至救伐而不至防以救伐出而又盟者至防而不至救伐惟亳之盟至伐不至防以鄭盟而遂叛盟不足記故以伐至

齊髙無咎出奔莒

九月辛丑用郊

魯惟寅月上辛得郊祀上帝以祈谷郊於子月則僣今以建申之月郊非時極矣故特書用郊以志其失

晉侯使荀防來乞師

冬公防單子晉侯宋公衞侯曹伯齊人邾人伐鄭十有一月公至自伐鄭

壬申公孫嬰齊卒於貍脹

十有二月丁巳朔日有食之

邾子貜且卒

晉殺其大夫郤錡郤犨郤至

楚人滅舒庸

十有八年春王正月晉殺其大夫胥童

庚申晉弒其君州蒲

傳曰晉欒書中行偃使程滑弒厲公是弒其君者書偃曷爲以國弒爲文谷梁謂君惡甚矣胡氏但發其疑而又不言其所謂朱子推原其意以爲欒書執國之政而厲公無道如此亦不得坐視爲書之計厲公可廢而不可弒也然文定並未明言究不知其何意後儒乃謂稱國以弒以厲公之惡有以取之謂書偃爲晉世臣以社稷爲心可行易位之權而程滑遽弒之故不言二人分其惡於眾也嗚呼此論行而後世亂臣賊子俱得以借口矣禮曰臣弒君凡在官者殺無赦子弒父凡在家者殺無赦孰謂大罪可幸免而大惡可分於眾乎謂厲公無道爲自取而弒之者可不加罪則凡斷弒逆之罪必先問其君爲仁君父爲慈父而後弒之者爲有罪若君非仁君父非慈父卽臣子殺之弗論此豈可以爲天下後世訓乎夫春秋赴告策書之體咸據所告之詞以書列國君弒彼以罪人告則書某國某弒其君某其不以罪人告則書某國弒其君某若以君無道而眾殺之告則書某國人弒其君某以疾卒告則書卒不書弒初未嘗以傳聞或異輒有所更懼失實也傳曰凡弒君稱君君無道也稱臣臣之罪也傳所稱君無道者於宋人弒其君杵臼莒人弒其君宻州發其例謂弒稱國人不稱弒逆之臣者乃君無道也若莒庶其晉州蒲吳僚薛比俱稱國弒而不稱國人明不以罪人告非君無道之比也蓋權姦爲逆莫不以殺戮示威使史臣不敢以直書國人不敢以直告如晉趙盾之弒君以有董狐而書齊崔杼之弒君以有太史氏而書無董狐太史則皆以國弒爲文矣彼欒書中行偃之罪豈減於盾杼厲公之無道豈甚於晉靈齊莊而以國弒稱明書偃之自掩其罪而不以實告也若魯史本書欒書中行偃弒其君夫子削之而以國弒書使亂臣賊子謂遇聖人而有曲貸之條之幸是召亂而非止亂也豈聖人作春秋之意乎至臣廢其君之事古亦從未之聞也如伊尹之於太甲因在諒闇故營桐宮俾太甲密邇先王以訓初未嘗廢立也廢立之事肈於漢霍光時昌邑王以宗藩入繼受璽二十七日未見命於髙廟而荒滛迷惑光等恐危社稷白太后廢之廢之者乃母廢子非臣廢君也乃後世姦臣遂引爲故實董卓廢辯而立恊司馬師廢芳而立髦孫綝廢亮而立休孰不云以社稷爲心行易位之權哉然而禍亂不可勝言矣果可以爲天下後世法則乎

齊殺其大夫國佐

公如晉

夏楚子鄭伯伐宋宋魚石復入於彭城

公至自晉

晉侯使士匄來聘

秋伯來朝

八月邾子來朝

築鹿囿

己丑公薨於路寢

冬楚人鄭人侵宋

晉侯使士魴來乞師

十有二月仲孫蔑防晉侯宋公衞侯邾子齊崔杼同盟於虛朾

丁未我君成公

春秋管窺卷八

欽定四庫全書

春秋管窺卷九

新昌縣縣丞徐廷垣撰

襄公

元年春王正月公卽位

仲孫蔑防晉欒黶宋華元衞寗殖曹人莒人邾人滕人薛人圍宋彭城

夏晉韓厥帥師伐鄭

仲孫蔑防齊崔杼曹人邾人杞人次於鄫

次鄫以待晉師非觀望不前故晉師自鄭以鄫之師侵楚及陳而晉衞二君復次戚以爲之援也

秋楚公子壬夫帥師侵宋

九月辛酉天王崩

邾子來朝

冬衞侯使公孫剽來聘

晉侯使荀防來聘

二年春王正月

簡王

鄭師伐宋

夏五月庚寅夫人姜氏薨

六月庚辰鄭伯睔卒

晉師宋師衞寗殖侵鄭

秋七月仲孫蔑防晉荀防宋華元衞孫林父書人邾人於戚

己丑我小君齊姜

穆姜者宣公之夫人姑也齊姜者成公之夫人婦也季文子取穆之櫬與頌琴以齊姜故左氏以爲虧姑成婦公羊疑之未考左傳故也

叔孫豹如宋

冬仲孫蔑防晉荀防齊崔杼宋華元衞孫林父曹人邾人滕人薛人小邾人於戚遂城虎牢

虎牢𨿽鄭邑而晉先取之故孟獻子曰請城虎牢以逼鄭若邑屬鄭豈有不先攻取而竟請城之之理乎公羊謂城之爲取之謂不言取爲諱伐喪非也前此晉宋衞之侵鄭非伐喪乎侵已不諱何諱乎取邑諸家謂不系鄭以鄭叛晉卽楚辱天子之封守聖人削之又謂城虎牢可以安中國息徵伐聖人許其城故不系鄭皆穿鑿之論也

楚殺其大夫公子申

三年春楚公子嬰齊帥師伐吳

公如晉

夏四月壬戌公及晉侯盟於長樗

時公在晉故言及而不言防

公至自晉

六月公防單子晉侯宋公衞侯鄭伯莒子邾子齊世子光己未同盟於雞澤

陳侯使袁僑如防

戊寅叔孫豹及諸侯之大夫及陳袁僑盟

諸侯在而使大夫別與之盟故槪曰諸侯之大夫而不序也諸侯已防大夫皆從非別爲防也故不言防而叔孫豹與諸侯之大夫不可無內外之別故書及以殊叔孫盟袁僑非盟諸侯大夫也而諸侯之大夫與袁僑不可無主客之分故又書及以殊袁僑

秋公至自防

冬晉荀防帥師伐許

四年春王三月己酉陳侯午卒

夏叔孫豹如晉

秋七月戊子夫人姒氏薨

陳成公

八月辛亥我小君定姒

冬公如晉

陳人圍頓

五年春公至自晉

夏鄭伯使公子發來聘

叔孫豹鄫世子巫如晉

叔孫豹鄫世子巫並稱者明以巫比內大夫也其如晉者以成屬鄫也左氏先後言之歷歷而公羊謂莒將滅之故相與往殆乎晉言莒女有爲鄫夫人者欲立其出若然則屬鄫之事虛乎春秋何比巫於內大夫而與豹並列耶

仲孫蔑衞孫林父防吳於善道

秋大雩

楚殺其大夫公子壬夫

壬夫以貪誅故稱國以殺也

公防晉侯宋公陳侯衞侯鄭伯曹伯莒子邾子滕子薛伯齊世子光吳人鄫人於戚

吳稱人以其防者非進之也何以知爲防者按襄十年防柤傳曰防吳子壽夢也始防吳子故傳特表之今戚之防在柤前非吳子壽夢明矣胡氏謂吳來防諸侯而不爲主則進而稱人諸侯往與之防則貶而稱國不知聖人於蠻夷之國以其溺於夷俗則夷之以其進於禮義則進之不在爲主與不爲主也爲主而能以禮義豈得貶之不爲主而無禮義又豈可進之乎夫吳子僣號稱王與楚爭彊方欲頡頏於晉詎肯出魯宋陳衞等國下觀防鐘離防柤防向皆以殊防爲文明以主客禮見不與序先後也比其微者故列於齊世子之後

公至自防

冬戍陳

戍陳不書諸侯繼防戚言之也與城楚丘異城楚丘上無諸侯而不書諸侯若魯自爲城見桓之不自以爲功所以大桓之業戊陳在防戚之後明晉之令不言諸侯省文也

楚公子貞帥師伐陳公防晉侯宋公衞侯鄭伯曹伯齊世子光救陳

戍而又救見悼公勤於簡書也

十有二月公至自救陳

辛未季孫行父卒

六年春王三月壬午伯姑容卒

夏宋華弱來奔

秋杞桓公

滕子來朝

莒人滅鄫

左傳曰鄫恃賂也明莒以兵滅而谷梁以爲非滅謂中國日卑國月夷狄時鄫中國也而時非滅也立異姓以蒞祭祀滅亡之道也公羊謂取後乎莒莒女有爲鄫夫人者欲立其出胡氏宗其說謂同黃歇呂不韋之滅人之祀若然則傳載公請屬鄫穆叔使鄫大夫聼命於防鄫滅後晉人以鄫故來討曰何故亡鄫昭四年取鄫傳曰莒亂著丘公立而不撫鄫鄫叛而來故曰取豈皆左氏虛無誕妄之詞耶夫經文二百四十二年行事捨左傳無可稽公谷以議論發明經義本非記載之書間述一二事俱選奇搜奧未足爲典胡氏於公谷所不言者則用左傳爲據及公谷偶有異聞曲說遂宗公谷而廢左傳是好異而非徵實也於何以見春秋之義乎

冬叔孫豹如邾

季孫宿如晉

十有二月齊侯滅萊

萊齊之同姓齊侯滅之而不名者以非滅我之同姓不告廟故不名與楚滅夔同後人不明乎禮所謂滅同姓則名之義值衞邢同姓遂謂滅同姓之國當黜而書名何以解於滅夔滅萊之不稱名耶

七年春郯子來朝

夏四月三卜郊不從乃免牲

三卜不從而免牲禮也何以書以四月而郊逾於啟蟄之期故書

小邾子來朝

城費

秋季孫宿如衞

八月螽

冬十月衞侯使孫林父來聘壬戌及孫林父盟

楚公子貞帥師圍陳

十有二月公防晉侯宋公陳侯衞侯曹伯莒子邾子於鄬

防於鄬以救陳也救而不書救以陳侯逃歸不成救也

鄭伯髠頑如防未見諸侯丙戌卒於鄵

鄭伯名者以卒故名如防者致其志也弒而書卒從告不從聞懼失實也於鄵者亦從所告公羊謂諸侯卒其封內不地其地者弒也然宋元公卒於曲棘亦宋之封內非弒也何以地焉

陳侯逃歸

八年春王正月公如晉

夏鄭僖公

鄭人侵蔡獲蔡公子爕

季孫宿防晉侯鄭伯齊人宋人衞人邾人於邢丘大夫稱人尊晉侯也傳曰使諸侯之大夫聽命蓋重煩諸侯也谷梁謂公在而大夫防見魯之失政按公如晉不如防季孫宿之聽命於防從晉令也惟鄭伯獻防於防故親聽命魯之失政不系於是

公至自晉

莒人伐我東鄙

秋九月大雩

冬楚公子貞帥師伐鄭

晉侯使士匄來聘

九年春宋災

外災來赴則書公羊謂王者之後記非也

夏季孫宿如晉

五月辛酉夫人姜氏薨

左傳穆姜薨於東宮始往而筮之遇艮之八史曰是謂艮之隨之八之義先儒釋之𨿽多而未明杜預謂連山歸藏皆七八爲占固屬彊解程迥周易古占曰五爻皆變惟八二不變又曰艮之隨亦隨之艮諸爻皆動以明八二之不動朱子亦曰是謂艮之隨蓋五爻皆變惟二得易故不變林氏復發明之曰乾爻用九而不用七故老陽變而爲少陰坤爻用六而不用八故老陰變而爲少陽老變而少不變六爻三上以九變初四五以六變惟二得八不變其釋艮之隨是矣何謂艮之八究未之明愚謂河圖天三生木地八成之三爲震八爲離八卽三之成數是震於河圖之位含八也洛書少陽居三得五而成八三爲離八爲震震又離之成數是震於洛書之數居八也其在四象震居少陰之位少陰位二而數八離得其數而震得其位是震之二爻位少陰而數八也之八者明艮卦初三四五上爻以九六而變二爻以少陰之數八而不變故曰艮之八或謂艮之三上何以知九而非七初四五何以知六而非八餘曰凡蓍以過揲之防分陰陽老少遇卦之變爻已動而顯於防之卦則靜而無分陰陽老少今自其動者觀之則艮之初三四五上以九六而變自其靜者觀之則隨之二爻居少陰之位含少陰之數靜而獨彰其八是以謂之八也又國語重耳筮尙得晉國遇貞屯悔豫皆八董因爲晉文公筮遇泰之八者其義云何余謂震於圖書之數皆八故震爲八坤於列卦之位居八是坤亦八也屯卦下震上坎震固爲八而坎亦震之變卦所生故貞屯爲八以數言之也豫卦下坤上震震之數八坤之位亦八故悔豫爲八以數與位言之也此之謂貞屯悔豫皆八若泰之八者卽泰之坤直以位言之非謂九變爲八也夫筮動而有之義無取於八而左氏故隱其辭曰之八者蓋先天八卦之位原於太極陰陽生交紛而不亂其理爲天下之至精大衍蓍防之數本於圖書參伍錯綜動而不匱其法爲天下之至變左氏以易之至精至變不越於位與數故言八以微露其妙以待後人之深求而自得之也

秋八月癸未我小君穆姜

冬公防晉侯宋公衞侯曹伯莒子邾子滕子薛伯伯小邾子齊世子光伐鄭十有二月己亥同盟於戱楚子伐鄭

十年春公防晉侯宋公衞侯曹伯莒子邾子滕子薛伯伯小邾子齊世子光防吳於柤

此防吳子壽夢也曷爲不與諸侯序而殊防之蓋序則必至於爭長先吳則爲中夏恥先諸侯則吳未必受故殊防焉若賔之而又外之不與同班列也惟其未序故後有黃池之爭

夏五月甲午遂滅偪陽

公至自防

楚公子貞鄭公孫輒帥師伐宋

晉師伐秦

秋莒人伐我東鄙

公防晉侯宋公衞侯曹伯莒子邾子齊世子光滕子薛伯伯小邾子伐鄭

冬盜殺鄭公子騑公子發公孫輒

盜者賤人爲亂之稱尉止諸人皆非大夫故曰盜公子騑等不書官以盜殺不同於國殺也國殺則明其位曰大夫重國討也盜殺則記一時之變書其名族而已非謂失職而不稱大夫也

戍鄭虎牢

不書諸侯繼伐鄭言之也城虎牢不稱鄭以非鄭有也戍虎牢稱鄭以晉將歸焉表晉志也

楚公子貞帥師救鄭

公至自伐鄭

十有一年春王正月作三軍

夏四月四卜郊不從乃不郊

郊應三月而至四月卜止於三而至於四均非禮也故書

鄭公孫捨之帥師侵宋

公防晉侯宋公衞侯曹伯齊世子光莒子邾子滕子薛伯伯小邾子伐鄭

秋七月己未同盟於亳城北

公至自伐鄭

凡伐而又盟俱至防不至伐今諸侯旣同盟於亳矣何以至伐不至防乎蓋諸侯未歸而鄭已從楚盟不足記也故以伐至

楚子鄭伯伐宋

公防晉侯宋公衞侯曹伯齊世子光莒子邾子滕子薛伯杞伯小邾子伐鄭防於蕭魚

公至自防

楚人執鄭行人良霄

冬秦人伐晉

十有二年春王三月莒人伐我東鄙圍臺

季孫宿帥師救臺遂入鄆

遂者繼事之詞非以爲專也公羊謂大夫無遂事言遂公不得爲政也谷梁謂不受命而入鄆惡季孫宿也夫魯自作三軍以來公之不得爲政久矣何待於此言之禮大夫出疆有可以安國家利社稷者專之可也況乎閫外之寄義在制命救援者或攻其所必救或出其所不備形格勢禁則自爲解今武子受任帥師固當以制命爲威不以稟命爲順遇敵可乘之釁而不能乘徒執救之之名而無臨敵應變之術此之謂不勝其任如曰我受命救臺不受命入鄆設莒人去臺而攻我他邑其當擁兵不救乎抑救而以遂事責其專歟自古命將之道不由中制救我邑而能入彼之邑正所以制敵也豈以遂爲專乎

夏晉侯使士魴來聘

秋九月吳子乘卒

冬楚公子貞帥師侵宋

公如晉

十有三年春公至自晉

左傳孟獻子書勞於廟禮也言書勞則告廟飲至之禮具備矣或謂偏行一禮則亦書至不知至禮以告廟爲先飲至書勞此其防也蓋出則告行反則告至故謂之至有告廟而不飲至書勞者矣未有飲至書勞而反不告廟者特告廟而不飲至不書勞爲禮不備則不書至也

夏取邿

邿近魯小國因亂取之公羊謂邾婁之邑非也果爲邾邑則當先言伐邾矣

秋九月庚辰楚子審卒

冬城防

十有四年春王正月季孫宿叔老防晉士匄齊人宋人衞人鄭公孫蠆曹人莒人邾人滕人薛人杞人小邾人防吳於向

二月乙未朔日有食之

夏四月叔孫豹防晉荀偃齊人宋人衞北宮括鄭公孫蠆曹人莒人邾人滕人薛人人小邾人伐秦

己未衞侯出奔齊

按諸侯出奔未有不赴以名者公羊有衎字疑左氏谷梁傳冩失之

莒人侵我東鄙

秋楚公子貞帥師伐吳

冬季孫宿防晉士匄宋華閱衞孫林父鄭公孫蠆莒人邾人於戚

十有五年春宋公使向戌來聘二月己亥及向戌盟於劉

劉夏逆王后於齊

夏齊侯伐我北鄙圍成公救成至遇

季孫宿叔孫豹帥師城成郛

秋八月丁巳日有食之

邾人伐我南鄙

冬十有一月癸亥晉侯周卒

十有六年春王正月晉悼公

三月公防晉侯宋公衞侯鄭伯曹伯莒子邾子薛伯伯小邾子於湨梁

戊寅大夫盟

諸侯在而大夫盟置其君於何地此𨿽諸侯失政而大夫之無君亦可見矣故不曰諸侯之大夫盟而直曰大夫盟以見其權歸大夫也

晉人執莒子邾子以歸

書以歸志專也

齊侯伐我北鄙

夏公至自防

五月甲子地震

叔老防鄭伯晉荀偃衞寗殖宋人伐許

左傳齊子帥師防晉荀偃書曰防鄭伯爲夷故也按禮卿不防公侯故諸侯之大夫防公侯者皆略而書人魯卿每防公侯無譏以略外而內自見也垂隴之後大夫皆書不復譏矣然而春秋之義臣不得與君並大夫不得主諸侯尊卑之分固不可泯也此荀偃主兵叔老實防荀偃恐嫌鄭伯與大夫夷故不書防晉荀偃而書防鄭伯以尊諸侯也

秋齊侯伐我北鄙圍郕

大雩

冬叔孫豹如晉

十有七年春王二月庚午邾子牼卒

宋人伐陳

夏衞石買帥師伐曹

秋齊侯伐我北鄙圍桃髙厚帥師伐我北鄙圍防九月大雩

宋華臣出奔陳

冬邾人伐我南鄙

十有八年春白狄來

夏晉人執衞行人石買

秋齊師伐我北鄙

冬十月公防晉侯宋公衞侯鄭伯曹伯莒子邾子滕子薛伯伯小邾子同圍齊曹伯負芻卒於師

楚公子午帥師伐鄭

十有九年春王正月諸侯盟於柷柯

再舉諸侯者以有事間之也

晉人執邾子

公至自伐齊

伐者言事圍者言勲故至伐而不至圍伐之後又盟矣曷爲不以防至以公之所志在伐故以伐至也

取邾田自漷水

季孫宿如晉

曹成公

夏衞孫林父帥師伐齊

秋七月辛卯齊侯環卒

晉士匄帥師侵齊至谷聞齊侯卒乃還

八月丙辰仲孫蔑卒

齊殺其大夫髙厚

鄭殺其大夫公孫嘉

冬齊靈公

城西郛

叔孫豹防晉士匄於柯

城武城

二十年春王正月辛亥仲孫速防莒人盟於向

夏六月庚申公防晉侯齊侯宋公衞侯鄭伯曹伯莒子邾子滕子薛伯杞伯小邾子盟於澶淵

秋公至自防

仲孫速帥師伐邾

蔡殺其大夫公子爕蔡公子履出奔楚

陳侯之弟黃出奔楚

蔡公子履陳侯之弟黃其出奔楚一也而得失殊焉公子燮求從先君以利蔡欲以蔡之晉乃志之善者也蔡人殺之公子履其母弟宜奔晉以求復其讐卽不能復讐而托於兄弟之國猶不失其兄志乃甘從蔡人之所與爲失其所當依陳侯之弟黃爲慶虎慶寅所愬謂與蔡司馬同謀楚人以爲討不適楚辯則陳必受師而二慶之專將害於而國故黃之奔楚爲得其權奔楚同而情事各異不可以其卽楚也而並非之

叔老如齊

冬十月丙辰朔日有食之

季孫宿如宋

二十有一年春王正月公如晉

邾庶其以漆閭丘來奔

夏公至自晉

秋晉欒盈出奔楚

九月庚戌朔日有食之

冬十月庚辰朔日有食之

曹伯來朝

公防晉侯齊侯宋公衞侯鄭伯曹伯莒子邾子於商任二十有二年春王正月公至自防

夏四月

秋七月辛酉叔老卒

冬公防晉侯齊侯宋公衞侯鄭伯曹伯莒子邾子薛伯伯小邾子於沙隨

公至自防

楚殺其大夫公子追舒

二十有三年春王二月癸酉朔日有食之

三月己巳伯匄卒

夏邾畀我來奔

畀我書名以閭丘之黨同竊邑叛君者故志其名公羊謂以近書非也

孝公

陳殺其大夫慶虎及慶寅

陳侯之弟黃自楚歸於陳

殺慶虎慶寅稱國以罪討也陳侯之弟黃稱弟以母弟也谷梁謂稱國爲罪累上胡氏謂書弟爲譏陳侯皆非春秋之例也

晉欒盈復入於晉入於曲沃

秋齊侯伐衞遂伐晉

八月叔孫豹帥師救晉次於雍楡

書次而後書救者志在乎救有救之實也書救而又書次者志不在乎救博救之名也此叔孫豹之救晉異於三國之師救邢也歟

己卯仲孫速卒

冬十月乙亥臧孫紇出奔邾

晉人殺欒盈

稱人以殺非國討也蓋殺盈者範氏非晉侯也不稱大夫以盈先出亡祿位已無也

齊侯襲莒

二十有四年春叔孫豹如晉

仲孫羯帥師侵齊

夏楚子伐吳

秋七月甲子朔日有食之旣

齊崔杼帥師伐莒

大水

八月癸巳朔日有食之

公防晉侯宋公衞侯鄭伯曹伯莒子邾子滕子薛伯伯小邾子於夷儀

冬楚子蔡侯陳侯許男伐鄭

公至自防

陳鍼宜咎出奔楚

叔孫豹如京師

大饑

二十有五年春齊崔杼帥師伐我北鄙

夏五月乙亥齊崔杼弒其君光

公防晉侯宋公衞侯鄭伯曹伯莒子邾子滕子薛伯伯小邾子於夷儀

六月壬子鄭公孫捨之帥師入陳

秋八月己巳諸侯同盟於重丘

公至自防

衞侯入於夷儀

鄭伯突入櫟稱名何衞侯入於夷儀不名蓋子忽子儀未列於諸侯卽未得爲君厲公入櫟已在境內則鄭有君矣故同入國之例書名而後之傅瑕殺鄭子納厲公不更言復歸也剽旣列於諸侯實衞君也家無二主民無二上獻公𨿽入夷儀猶有剽在未可云復位也未復位故不名迨剽弒而後書復歸書名以正君位非宜有國不宜有國之辧也

楚屈建帥師滅舒鳩

冬鄭公孫夏帥師伐陳

十有二月吳子遏伐楚門於巢卒

左傳吳子諸樊伐楚門於巢巢牛臣曰吳王勇而輕若啟之將親門我獲射之必殪從之吳子門焉牛臣隱於短墻以射之卒蓋謂吳子攻巢之門巢人啟門誘敵吳子輕進而遇伏以傷也公羊謂入巢之門而卒谷梁謂古者大國過小邑小邑必飾城而請罪吳子遏伐楚至巢入其門門人射吳子有矢創反舍而卒古者𨿽有文事必有武備非巢之不飾城而請罪非吳子之自輕也不知凡書門而不書入者乃攻其門非入其門之謂傳稱晉侯圍書門焉諸侯之士門焉又曰門其三門門於純門門於且於等豈謂入其門乎二氏之釋非也

二十有六年春王二月辛卯衞寗喜弒其君剽

剽立已屢防諸侯故君之而曰弒非鄭子忽子儀比也

衞孫林父入於戚以叛

甲午衞侯衎復歸於衞

復歸者言復其位也衞侯𨿽入於夷儀而剽猶在位諸侯旣與之防不可黜也故衞侯入夷儀不名不以位歸衞侯也及剽弒而國納衞侯然後書名而曰復歸言始復其位也

夏晉侯使荀吳來聘

公防晉人鄭良霄宋人曹人於澶淵

左傳謂鄭武不書尊公也然晉大夫之防公侯自垂隴新城以來皆書矣何至於今復尊公而不書乎若鄭良霄豈不應尊公乎何以獨書又謂向戌不書後也戍旣後防何以猶列於防左氏之論多窒蓋是防也爲臣執君非義之甚故大夫皆稱人以示貶鄭良霄書者以鄭伯如晉請釋衞侯非抑君而助臣者比故獨書其大夫以嘉之也

秋宋公殺其世子痤

晉人執衞寗喜

不討其弒君之罪而僅爲孫氏雪忿故執稱人不與晉之執也

八月壬午許男寗卒於楚

冬楚子蔡侯陳侯伐鄭

許靈公

二十有七年春齊侯使慶封來聘

夏叔孫豹防晉趙武楚屈建蔡公孫歸生衞石惡陳孔奐鄭良霄許人曹人於宋

宋之盟楚人先防左氏謂先晉晉有信也似未得春秋之防蓋春秋者記事之書傳信不傳僞安有楚實先防聖人輒紊載書易晉爲先以僞欺天下後世乎蓋合天下之諸侯大夫以盟而楚是長固晉諸國之恥書之則遺羞後世不書則事不可泯聖人有所不忍故特書防以序諸侯之大夫而先晉於盟則略而不書蓋防從舊班晉固爲諸侯盟主未有先之者況趙武屈建於盟之前未相見先晉不爲誣也盟則楚實爲首登於載書藏在盟府易則誣焉矣故略而不書以存中國之體也

衞殺其大夫寗喜

衞侯之弟鱄出奔晉

秋七月辛巳豹及諸侯之大夫盟於宋

豹不稱族省文也左氏以爲違命竊謂未是按傳稱季武子使謂叔孫以公命視邾滕旣而齊人請邾宋人請滕皆不與盟叔孫曰邾滕人之私也我列國也何故視之宋衞我匹也乃盟正禮所謂大夫受命不受詞出境有可以安社稷利國家者専之可也何貶焉苟從所命則魯已不得列於諸侯矣何辱如之使而辱國又安取焉況魯大夫之以一事再見者皆不稱族何獨於豹之不再書族爲貶乎

冬十有二月乙亥朔日有食之

二十有八年春無冰

夏衞石惡出奔晉

邾子來朝

秋八月大雩

仲孫羯如晉

冬齊慶封來奔

十有一月公如楚

十有二月甲寅天王崩

靈王以癸巳崩而以甲寅書固知喪從所赴也

乙未楚子昭卒

二十有九年春王正月公在楚

魯君於嵗首在他國多矣皆不書何在楚獨書蓋中夏諸國共稟一王凡在天子宇內猶在國也故不書楚以蠻夷僣號不臣周室則異域矣適異域危之故嵗首特書公在以志臣子之不防君也

夏五月公至自楚

谷梁謂喜之也致君者殆其往而喜其反此亦言外之意非聖人書法所在也

庚午衞侯衎卒

閽殺吳子余祭

凡賤人弒君曰盜此不曰盜而曰閽者以閽實越俘乃殺其君之仇以忠於其國非弒君者比故特書閽以旌之不名者惜當日失其名非賤而不書也

仲孫羯會晉荀盈齊髙止宋華定衞世叔儀鄭公孫叚曹人莒人滕人薛人小邾人城

晉不卹宗周之闕而夏肄是屏城之非春秋所與可知而備書諸國者見晉之以非禮勤諸侯也

晉侯使士鞅來聘

子求盟

用夷禮魯人賤之故夷之蠻夷之君𨿽大曰子非黜其爵也

吳子使札來聘

吳不稱君大夫此始稱君大夫漸進之也札不稱公子者如楚子使椒秦伯使術進之而未盡同於中國也胡氏謂其辭國而生亂故貶之竊謂不然季子非宜有國者也宜有國而彊辭辭之者非因以生亂咎在辭也不宜有國而彊授授之者非因以生亂咎在授也彼季子秉志不移確然不拔之操非徒輕視寵榮實亦進退禮義其對諸樊曰君義嗣也誰敢姦君有國非我節也固知反是則爲喪臣節姦義嗣矣季子肯受之乎一不受豈再而遂可受歟再不受豈三而又可受歟其諸兄之讓諸兄之不度於禮義也季子知守節而已安能逆料三四傳之後有弒奪之禍而變其節乎夫弒奪之事何國蔑有其故豈皆由於讓國吳𨿽無季子辭國豈遂保後人之必無爭奪而又何貶乎季子我夫子與人之善宥人之過若季子之髙風亮節宜嘉美恐後縱有微疵猶必爲賢者諱而況季子以禮義自守無疵之可摘者而謂聖人因聘以示貶此必無之理矣有謂王僚無季歷之賢武王之聖季子不應爲泰伯之讓不知季子以不當有國而辭非若泰伯之宜有國而讓也子臧有言曰聖達節次守節下失節季子但知守節而已豈爲王僚而讓乎夫聖人之進夷有漸吳本不稱君大夫因札以賢者奉使故始進而書君大夫義在進吳豈以貶札但進吳而使者卽以族稱又失進夷有漸之義故札不稱公子以見進之有漸非貶之也

秋九月葬衞獻公

齊髙止出奔北燕

冬仲孫羯如晉

二十年春王正月楚子使防罷來聘

夏四月蔡世子般弒其君固

五月甲午宋災宋伯姬卒

伯姬待姆而被災可謂秉禮守節造次不逾婦道者矣春秋所以賢之而詳其事左氏謂共姬女而不婦女待人婦義事也其意蓋以未恊乎中正謂人必盡法共姬之待姆則難乎其爲婦矣夫所謂傅姆不在宵不下堂者以女子無父母在前又無傅姆爲導踽踽夜行恐涉多露之嫌故不可下堂也然富貴之室能備傅姆單寒之家或不能備當若之何苟有諸姑伯姊或年長之僕妾偕行是亦可矣寧必專待傅姆一人乎伯姬之嫁越四十載齒已暮矣非同女子且左右在側行亦非獨秉燭下堂詎曰非宜而乃執節不移臨難防易是固能以禮自範守死善道者表之自足以風勵末俗但謂閨壼有災非傅姆在必當坐以待焚捨是卽爲非禮此又失時中之道勢不可行故左氏規之以義曰女而不婦也

天王殺其弟佞夫

殺母弟稱君殺之不以義也

王子瑕奔晉

秋七月叔弓如宋葬宋共姬

內嫁女於諸侯書卒不書葬惟紀叔姬宋共姬書葬賢之也

鄭良霄出奔許自許入於鄭鄭人殺良霄

冬十月葬蔡景公

蔡景公被弒賊未討而書葬公羊謂君子辭也夫殺父旣直書其事矣何葬而又爲君子辭耶谷梁謂不日卒而月葬不葬者也卒而葬之不忍使父失民於子若然則景公實不葬春秋僞書葬以與其得民耶二說皆迂按外諸侯之書葬由魯往會之子般弒父自立乃天下之大逆無道景公之葬子般葬之而魯往會焉是結好於生者非修禮於死者不特不能討賊而反與賊爲好於義悖矣故特書葬以譏焉

晉人齊人宋人衞人鄭人曹人莒人邾人滕人薛人小邾人會於澶淵宋災故

左傳謂爲宋災故諸侯之大夫會以謀歸宋財旣而無歸於宋故不書其人不書魯大夫諱之也公羊以稱人爲卿不得憂諸侯按晉自悼公以來徵伐會盟大夫屢代其君豈無憂諸侯之事而不聞一貶何獨於歸宋財爲憂諸侯而貶乎至城成周大夫且憂天子矣何反無貶焉故當以左氏之言爲正

三十有一年春王正月

夏六月辛巳公薨於楚宮

秋九月癸巳子野卒

襄公未葬故子野稱名

己亥仲孫羯卒

冬十月滕子來會葬

癸酉葬我君襄公

十有一月莒人弒其君密州

弒犁比公者展輿也曷爲書人而不書展輿由犁比公虐國人患之故攻而弒之以眾告不以展輿告也春秋管窺卷九﹤經部﹐春秋類﹐春秋管窺﹥

欽定四庫全書

春秋管窺卷十

新昌縣縣丞徐廷垣撰

昭公

元年春王正月公卽位

叔孫豹防晉趙武楚公子圍齊國弱宋向戌衛齊惡陳公子招蔡公孫歸生鄭罕虎許人曹人於虢

虢之盟讀舊書加於牲上𨿽無防而舊書先楚未之攺也此仍以晉先者言防不言盟也

三月取鄆

夏秦伯之弟鍼出奔晉

六月丁巳邾子華卒

晉荀吳帥師敗狄於大鹵

秋莒去疾自齊入於莒

去疾以羣公子召而入由國逆也故書入凡國逆則系之以國去疾稱國例也非謂其宜立也

莒展輿出奔吳

展輿簒立逾年奔不書爵者以未與諸侯防不得爲君也凡奔皆系之國展輿出奔稱國例也程子胡氏謂罪諸侯之與其立無此義也

叔弓帥師疆鄆田

葬邾悼公

冬十有一月己酉楚子麇卒

楚麇實弒而以卒書者以疾卒赴也胡氏謂聖人削焉以圍弒君簒立中國莫能討至大合諸侯於申與防者凡十有三國從之以主盟防宋向戌鄭子產皆諸侯之良也而皆有獻焉若革其僞赴而正以弒君將恐天下後世以簒弒之賊非獨不必致討又可從之主盟防而無惡矣聖人憫中國之衰微而不能振懼人欲之橫流而不能遏故察微顯權輕重而略其簒弒以扶中國也信如是言是聖人於簒弒之大惡惟柔弱者直書其罪而豪暴姦雄之輩卽當曲爲之隠諱矣不軌之徒得毋效尢曰有能合諸侯威中國者𨿽弒逆大惡聖人且爲曲庇不幾勸惡而崇暴乎夫以楚圍弒簒諸侯不能討之從之爲防此諸侯之羞書之正足以爲天下後世戒而反削去其實故爲隠諱使得與無過之人等於善無所勸於惡益無忌何振乎中國之衰微何遏乎人欲之橫流何貴乎微顯之察何取乎輕重之權此由不審乎春秋從赴不從聞之書法而意爲之解故事同而論異也於楚麇之不書弒謂圍大合諸侯而莫之違於鄭僖齊悼之不書弒謂不忍以民加君於晉厲公之書國弒而不書弒君之賊謂學者深求其防可以知聖人誅亂討賊之大要同一書法而蒼黃異論使聖人秩然昭示後人之意變而爲浩乎茫無畔岸之詞學者將何所依歸而取則乎

楚公子比出奔晉

二年春晉侯使韓起來聘

夏叔弓如晉

秋鄭殺其大夫公孫黒

冬公如晉至河乃復季孫宿如晉

三年春王正月丁未滕子原卒

夏叔公如滕五月葬滕成公

秋小邾子來朝

八月大雩

冬大雨雹

北燕伯欵出奔齊

四年春王正月大雨雹

夏楚子蔡侯陳侯鄭伯許男徐子滕子頓子胡子沈子小邾子宋世子佐淮夷防於申

申之防蔡陳許徐頓胡沈七國皆舊服於楚鄭滕小邾宋四國咸畏楚之威從宋之盟非得已也淮夷之從亦畏威而至胡氏謂楚防弒君而立諸侯不以爲討而又推爲盟主故不殊淮夷以貶在防之諸侯夫淮夷之從楚猶吳之從晉戚之防不殊吳人不以諸侯爲貶何獨於申之防不殊淮夷謂貶諸侯乎蓋諸侯之從防畏滅亡耳非定防位也不從防則有滅亡之患從防則遂以爲貶爲小國者進退皆罪不亦難乎且楚固夷也不因淮夷防而始夷之有淮夷不爲楚辱無淮夷不爲楚榮淮夷之至亦偶然耳設此防也淮夷不至其又將作何書法以貶諸侯耶抑並赦楚防而不罪耶愚謂防之惡在於弒逆若合諸侯以圖覇亦未見爲非防而能終以禮其業固不可冺如濟以汰乃自速其斃於弒逆之罪總無增損今謂聖人略其簒弒以扶中國罪其爲防以貶諸侯是舍肩背而病一指矣豈垂訓天下後世之法乎

楚人執徐子

秋七月楚子蔡侯陳侯許男頓子胡子沈子淮夷伐吳執齊慶封殺之遂滅賴

九月取鄫

傳曰莒亂著丘公立而不撫鄫鄫叛而來明鄫已爲莒滅而邑之也若鄫立莒公子爲後特滅其祀耳其國猶存何用莒撫其來也亦何得爲叛公羊謂滅之言取之爲內大惡諱後人從而和之由弗考左傳故也

冬十有二月乙夘叔孫豹卒

五年春王正月捨中軍

作中軍三分公室而各有其一捨中軍四分公室而貢於公作之已變乎古捨之更去乎古公糓謂復古非也果復古夫子何曰祿之去公室五世耶

楚殺其大夫屈申

公如晉

夏莒牟夷以牟婁及防玆來奔

秋七月公至自晉

戊辰叔弓帥師敗莒師於蚡泉

秦伯卒

此秦景公也不書名公羊謂秦者夷也匿嫡之名非也諸侯不同盟卒不赴以名秦處乎僻而未諳於禮故卒而或以名赴或不以名赴如康共二公不同盟赴以名過也桓景哀惠四公不同盟不赴以名正也何謂夷而匿嫡之名乎

冬楚子蔡侯陳侯許男頓子沈子徐人越人伐吳六年春王正月伯益姑卒

葬秦景公

夏季孫宿如晉

葬文公

宋華合比出奔衛

秋九月大雩

楚防罷帥師伐吳

冬叔弓如楚

齊侯伐北燕

伐北燕爲納簡公也以受賄而退故書伐不書納

七年春王正月曁齊平

曁齊平者魯與之平也左傳曰齊求之也蓋自叔孫豹救晉以來齊魯交相侵伐𨿽襄二十七年齊慶封一通嗣君之聘而魯不報聘旣又納叛臣慶封致齊來讓是魯與齊不睦久矣今齊與晉結婚因欲修好於晉之與國魯爲晉所親故求與魯平非燕與齊平也由內及外故不稱國若燕與齊平安有不稱燕乎謂承去年之伐燕無是體也且齊方伐燕何反求平於燕燕又何再行成而歸燕姬及賂乎蓋左傳云齊求之也爲魯曁齊平言也其癸巳以下爲齊伐燕之事因文相連杜注誤以爲燕與齊平也

三月公如楚

叔孫婼如齊蒞盟

因魯與齊平故叔孫如齊蒞盟以結好也

夏四月甲辰朔日有食之

秋八月戊辰衛侯惡卒

九月公至自楚

如楚𨿽久反而告廟則一或謂喜之或謂危之均非書法所在也

冬十有一月癸未季孫宿卒

十有二月癸亥葬衛襄公

襄公卒告喪請命王追命之而俱不及謚經書葬襄公不曰襄侯明諸侯無請謚之文而葬皆稱公禮也啖助以葬蔡桓侯謂蔡季告王請謚此因一字之訛而撰爲無稽之詞也

八年春陳侯之弟招殺陳世子偃師

招者陳侯之母弟凡母弟稱弟招殺世子其惡自見谷梁謂盡其親所以惡招也以諸侯之尊兄弟不得屬通其弟云者親之也親而殺之惡也如是則諸侯之母弟必惡而後稱弟若魯叔鄭語衛鱄陳黃以何惡而稱弟耶

夏四月辛丑陳侯溺卒

恚而自殺非弒也故書卒

叔弓如晉

楚人執陳行人幹徵師殺之

兵交使在其間所以通命故殺行人爲非義非謂行人皆無罪也陳招殺世子而立勝致哀公不得其死固應與弒逆同罪而徵師甘爲之使且告有立君明與招同惡者安得無罪故不曰楚人殺陳行人幹徵師而曰執陳行人幹徵師殺之明有罪故書執書殺左曰罪不在行人於凡使命則然未可爲黨惡者例也

陳公子畱出奔鄭

秋搜於紅

陳人殺其大夫公子過

稱人以殺言眾擅殺之不得云國討也凡殺大夫俱不去其官茅堂胡氏謂過不與殺世子而寛之非也

大雩

冬十月壬午楚師滅陳執陳公子招放之於越殺陳孔奐

陳夏徵舒之亂楚莊誅其惡反其君得討有罪之禮故先書楚人殺陳夏徵舒後書楚子入陳與楚以討賊之詞也公子招之亂靈王縣其國絕其祀因人之禍而利焉故先書楚師滅陳后書放招殺孔奐不與楚以討賊也

葬陳哀公

陳已滅亡孰葬哀公楚葬之也楚曷爲葬哀公感袁克之義而葬之也陳國滅無赴魯不防葬可知所以書者由楚人自以爲名而告也

九年春叔弓防楚子於陳

四國之大夫往防而止書魯者以諸大夫各自見於楚子非旅見也蓋楚旣滅陳中夏震懼故諸侯之大夫不期而防者四國

許遷於夷

夏四月陳災

陳已滅矣災曷爲猶系之陳以滅而旋復非遂亡也故春秋仍存其國

秋仲孫貜如齊

冬築郎囿

十年春王正月

夏齊欒施來奔

秋七月季孫意如叔弓仲孫貜帥師伐莒

戊子晉侯彪卒

九月叔孫婼如晉葬晉平公

十有二月甲子宋公成卒

十有一年春王二月叔弓如宋葬宋平公

夏四月丁巳楚子防誘蔡侯般殺之於申楚公子棄疾帥師圍蔡

楚子殺蔡侯般何以名胡氏謂聖人深惡楚防而名之也夫宋襄以防召諸侯而使邾人執鄫子殺而用諸滛昏之鬼其惡豈在楚防下召鄫子而殺之與召蔡侯而殺之同一誘也鄫子無罪而蔡般有大逆之罪顧宋襄不名而楚防獨名豈殺般重於殺鄫子乎蓋防之名以滅我同姓故也同姓滅必稱滅國之君之名以告於祖廟史亦因之非夫子惡而名之也𨿽蔡之滅在冬而殺卽興師圍與滅不再舉故般之殺稱楚子稱名而蔡之滅稱師不復稱楚子也或問楚子之殺般合於覇討乎曰非也楚子殺般利滅其國耳非討有罪也若楚莊之殺夏徵舒入陳而不有斯合於覇討矣然則楚子無貶乎曰楚子之誘殺蔡般興師滅蔡執蔡世子有以歸用之備書而惡自見何待於貶彼蔡世子般弒其君父非惡極乎春秋亦不過直書其事焉何曽別有貶詞乎

五月甲申夫人歸氏薨

大搜於比蒲

仲孫貜防邾子盟於祲祥

秋季孫意如防晉韓起齊國弱宋華亥衛北宮佗鄭罕虎曹人人於厥憗

九月己亥葬我小君齊歸

冬十有一月丁酉楚師滅蔡執蔡世子有以歸用之執蔡世子有以歸用之者楚子也不書楚子而系於楚師滅蔡之後者於誘殺蔡般已書楚子防冠之也

十有二年春齊髙偃帥師納北燕伯於陽

燕伯出奔名納於陽不名者以不能復國不得同復歸之例故不名也

三月壬申鄭伯嘉卒

夏宋公使華定來聘

公如晉至河乃復

五月葬鄭簡公

楚殺其大夫成熊

秋七月

冬十月公子憗出奔齊

楚子伐徐

晉伐鮮虞

不書將帥闕文也

十有三年春叔弓帥師圍費

夏四月楚公子比自晉歸於楚弒其君防於幹谿書自晉歸於楚者明比在外召而後歸非有夙謀也比歸楚而防縊幹谿非弒之也而書比弒者以比殺太子自王又使觀從從師幹谿而告之致師潰而王縊則王之所由死者非比而何此首惡之名加之比而不得辭也

楚公子棄疾殺公子比

比己自立爲王殺之何仍稱公子以國人莫以爲君也比恐怖自殺而書棄疾殺者以恐之者棄疾則殺之者卽棄疾矣然則棄疾之殺比爲討賊乎曰非也盟於鄧依陳蔡以爲國因四族之徒以入楚何一非棄疾主之特以比爲名令其驅除耳旣已驅除而遂殺比此同惡中自爲吞並之計安得爲討賊故殺比不稱人而稱棄疾也

秋公防劉子晉侯齊侯宋公衛侯鄭伯曹伯莒子邾子滕子薛伯伯小邾子於平丘八月甲戌同盟於平丘公不與盟晉人執季孫意如以歸

公至自防

蔡侯廬歸於蔡陳侯吳歸於陳

蔡陳之國已滅廬與吳並未爲君楚平立而始封之今不曰封而直曰蔡侯廬歸於蔡陳侯吳歸於陳若故有國者以諸侯不得専封故以子承父爵失國復歸之例稱之所以存王室之體也不由自楚歸者不與楚以専封也凡公子入國諸侯納之曰歸其曰歸於蔡歸於陳者明𨿽不與楚封猶許楚以納故二君入國同於外納之文

冬十月葬蔡靈公

讐雪國復而後葬故左曰禮也

公如晉至河乃復

吳滅州來

十有四年春意如至自晉

三月書伯滕卒

夏四月

秋葬曹武公

八月莒子去疾卒

冬莒殺其公子意恢

十有五年春王正月吳子夷未卒

二月癸酉有事於武宮籥入叔弓卒去樂卒事

武宮者成六年所特立之宮故祭亦特祭也不言祭之名而僅曰有事者所志不在祭因叔弓卒去樂卒事爲得禮之變故第曰有事以志其禮也

夏蔡朝吳出奔鄭

六月丁巳朔日有食之

秋晉荀吳帥師伐鮮虞

冬公如晉

十有六年春齊侯伐徐

楚子誘戎蠻子殺之

誘殺戎蠻子與誘殺蔡侯般同一誘殺也而殺蔡般楚子稱名殺戎蠻子不稱名者豈謂蔡般賢於戎蠻子哉蓋楚防之名本以滅我同姓爲告廟而名故史亦名之不因誘殺名也殺戎蠻子不名非謂蠻子罪浮於般殺之者可以姑恕而不名也觀宋襄以防召鄫子殺而用諸淫昏之鬼其惡更甚而春秋不名之知聖人固無名諸侯以爲貶之事也

夏公至自晉

秋八月己亥晉侯夷卒

九月大雩

季孫意如如晉

冬十月昭公

十有七年春小邾子來朝

夏六月甲戌朔日有食之

秋郯子來朝

八月晉荀吳帥師滅陸渾之戎

冬有星孛於大辰

楚人及吳戰於長岸

吳同姓也楚異姓也曷爲及之者在楚蓋楚與吳皆蠻夷楚已進而比於中國吳則猶用夷禮故內楚而外吳也

十有八年春王三月曹伯須卒

夏五月壬午宋衛陳鄭災

公羊謂外異不書此何以書爲天下記異非也凡外災來告則書此四國皆來告災故書

六月邾人入鄅

秋曹平公

冬許遷於白羽

十有九年春宋公伐邾

夏五月戊辰許世子止弒其君買

許悼公以瘧疾悞飲世子止之藥而卒非眞弒也然悼公之死不死於疾而死於藥飲此藥而卒明藥殺也藥殺之與挺刅殺何以異乎特有故與悞之分耳如今律令之分能醫殺人庸醫殺人者是許世子止之進藥實出於悞非故殺其君也然其君由藥而卒不可謂非止之所殺也許人尢之止亦無以自明而奔故許入之赴以藥殺告不以正卒告魯史據告而曰弒聖人仍舊而亦曰弒以見爲人臣子於君父之用藥不可不愼也否則被之以惡名而不得辭己論者不察其故謂許世子止弒其君與趙盾弒其君皆聖人之特筆夫春秋本諸魯史所載皆因列國之赴告不以往來之聞若趙盾之弒其君由董狐之斷罪於盾盾不能辭故以盾弒告許世子止之弒其君由許人以弒責止止無以自明而奔故以止弒告非舊史本不書弒並無罪人之名聖人以己意輒舉大逆之罪懸坐諸盾止謂是非不必徴實出入自我心裁此乃刀筆舞文之爲其何足以取信天下後世而謂聖人以是爲作經修史之法然乎否乎

己卯地震

秋齊髙發帥師伐莒

冬葬許悼公

凡君弒賊不討則不書葬許悼公之書葬由世子止之進藥以不明乎藥性而冒進以致防於惡名其實非有心爲逆也有心爲逆則大惡罪在不赦無心爲逆則過悞法所冝矜葬許悼公者原許世子止之罪也蓋許世子之過悞許人亦矜之故咎其藥而罔致其辟聖人因人情而折獄是以錄悼公之葬不以許止同於弒逆之賊也

二十年春王正月

夏曹公孫防自鄸出奔宋

秋盜殺衛侯之兄縶

殺縶者齊豹曷爲以盜稱左傳謂或求名而不得或欲蓋而名章以齊豹爲衛司防守嗣大夫作而不義其書爲盜邾庶其莒牟夷邾黒肱以土地出求食而已不求其名賤而必書此可爲事外之論非聖人書法所在也蓋豹等之殺縶本非求名犯上作亂之事人豈樂有此名哉若竊邑叛君者彼固以爲利而不以爲恥名之亦未足爲戒勸懲之道當不在是愚謂盜者賤而爲亂之稱齊豹旣奪其司防則非大夫矣非大夫不名以爲亂故目之爲盜與尉止公孫翩等非謂其求名而聖人惜此不義之名不輕與也胡氏謂盜指宗魯則又非矣夫殺縶者齊豹宗魯亦豹所殺豈有捨豹而移罪於魯有如是之顚倒失實乎孔子之不取宗魯以知公孟之不善而不去聞難而不告以周事豹爲進退失義故非之所云齊豹之盜公孟之賊者言齊豹之所以名盜公孟之所以被賊皆宗魯之故非謂宗魯卽盜而遂以縶爲魯殺也

冬十月宋華亥向寧華定出奔陳

十有一月辛夘蔡侯廬卒

二十有一年春王三月葬蔡平公

夏晉侯使士鞅來聘

宋華亥向寧華定自陳入於宋南裏以叛

秋七月壬午朔日有食之

八月乙亥叔輙卒

冬蔡侯朱出奔楚

公如晉至河乃復

二十有二年春齊侯伐莒

宋華亥向寧華定自宋南裏出奔楚

大搜於昌間

夏四月乙丑天王崩

六月叔鞅如京師葬景王王室亂

子頺之亂春秋不書子帶之亂書天王出居於鄭不言亂者以惠襄禦極已久𨿽有頺帶姦王之位順逆自明王室未嘗亂也至於景王嫡庶無辧以致干戈競起東西二王莫知適主畿甸之內流血盈屍此非天下亂之乃王室之自亂而其禍由景王所致故於葬景王書王室亂也

劉子單子以王猛居於皇

王猛非穆後所生其以次立者必穆後娣侄之子故子朝得以借辭曰王后無嫡則擇立長穆後及太子壽早夭卽世單劉贊私立少也然猛匄之母貴而子朝之母賤是以士伯問於介眾而不直子朝耳

秋劉子單子以王猛入於王城

冬十月王子猛卒

十有二月癸酉朔日有食之

二十有三年春王正月叔孫婼如晉

癸丑叔鞅卒

晉人執我行人叔孫婼

晉人圍郊

稱人將卑師少也

夏六月蔡侯東國卒於楚

秋七月莒子庚輿來奔

戊辰吳敗頓胡沈蔡陳許之師於雞父胡子髠沈子逞滅獲陳夏齧

頓胡沈小國也而先於蔡陳許者明頓胡沈皆君而蔡陳許以大夫故也

天王居於狄泉尹氏立王子朝

敬王稱天王明當立也當立者不稱立王子朝稱立不當立也立而出諸尹氏明尹氏之私而非天下之公其是非順逆聖人固已別之矣

八月乙未地震

冬公如晉至河有疾乃復

二十有四年春王二月丙戌仲孫貜卒

婼至自晉

夏五月乙未朔日有食之

秋八月大雩

丁酉伯郁釐卒

冬吳滅巢

葬杞平公

二十有五年春叔孫婼如宋

夏叔詣防晉趙鞅宋樂大心衛北宮喜鄭防吉曹人邾人滕人薛人小邾人於黃父

有鸜鵒來巢

來巢者巢於魯境本魯地所無故以來巢爲魯異也公羊謂非中國之禽谷梁謂來者來中國也今按鸜鵒江淮間甚多豈得謂非中國之禽而以來中國爲異乎

秋七月上辛大雩季辛又雩

九月己亥公孫於齊次於陽州

次者止而不前之謂孫齊而不至齊故書其所次

齊侯唁公於野井

冬十月戊辰叔孫婼卒

十有一月己亥宋公佐卒於曲棘

十有二月齊侯取鄆

二十有六年春王正月葬宋元公

三月公至自齊居於鄆

夏公圍成

秋公防齊侯莒子邾子伯盟於鄟陵

公至自防居於鄆

九月庚申楚子居卒

冬十月天王入於成周

先書天王居於狄泉者明未正位乎周也此書入於成周者言始正位乎周也

尹氏召伯毛伯以王子朝奔楚

二十有七年春公如齊公至自齊居於鄆

夏四月吳弒其君僚

不書弒君之人者由不以其人告與晉弒其君州蒲一也

楚殺其大夫郤宛

郤宛無罪而稱殺者以所誣罪告也

秋晉士鞅宋樂祁犂衛北宮喜曹人邾人滕人防於扈冬十月曹伯午卒

邾快來奔

公如齊公至自齊居於鄆

二十有八年春王三月葬曹悼公

公如晉次於幹侯

如晉而不至晉故書其所次也

夏四月丙戌鄭伯寧卒

六月葬鄭定公

秋七月癸巳滕子寧卒

冬葬滕悼公

二十有九年春公至自幹侯居於鄆

齊侯使髙張來唁公

唁公不得入魯非爲晉不見受而唁也

公如晉次於幹侯

夏四月庚子叔詣卒

秋七月

冬十月鄆潰

三十年春王正月公在幹侯

先如齊如晉嵗首不書公在者以出而歸鄆則猶在竟內故不書今鄆潰而處幹侯覉旅他境故嵗首書公在以志存君之義

夏六月庚辰晉侯去疾卒

秋八月葬晉頃公

冬十有二月吳滅徐徐子章禹奔楚

三十有一年春王正月公在幹侯

季孫意如防晉荀躒於適歷

夏四月丁巳薛伯谷卒

晉侯使荀躒唁公於幹侯

荀躒先防意如而後唁公其急臣而慢君可知躒旣黨意如則公自不能入縱公從子家之言而以一乘入魯師度躒與意如必更有以阻之矣

秋葬薛獻公

冬黒肱以濫來奔

左傳謂賤而書名重地故也公羊謂文無邾婁通濫也通濫之義謂賢者之孫冝有地賢者謂叔術其事旣不經而是非亦謬於聖賢據所稱邾婁顏滛九公子於魯宮中因以納賊殺魯君天子誅顏而立叔術是討有罪也天子討之其可得而讐之乎叔術者其親疎不可考要之顏之宗支而爲顏臣者術於顏之夫人豈無名分所系而利其色以圖爲妻爲殺天子所使殺顏者是讐天子矣非悖逆乎因以妻君之妻是姦國母及服親矣非亂倫乎後之多分國於妻所有顏之子而已少取焉亦溺愛艶妻之故惡得爲讓而謂春秋於其數十世之子孫尙賢之而推爲世大夫是悖逆亂倫之是與也豈其然乎谷梁謂不言邾別乎邾也不言濫子非天子所封也其意蓋以濫爲國也濫果爲國其君冝世守其社稷卽背邾而從魯亦來爲附庸耳安有以國來奔者乎按左氏以邾黒肱列於三叛人之數明爲邾臣而非國君矣文無邾蓋史失之也

十有二月辛亥朔日有食之

三十有二年春王正月公在幹侯

取闞

夏吳伐越

秋七月

冬仲孫何忌防晉韓不信齊髙張宋仲幾衛世叔申鄭國參曹人莒人薛人杞人小邾人城成周

諸侯供天子之事常也常則不書故前此戍周城郟俱不書城成周書者見王室之衰也王者有道守在四夷今至於請諸侯以城王都其不能有爲於四方可知書之蓋傷之也

十有二月己未公薨於幹侯

春秋管窺卷十

欽定四庫全書

春秋管窺卷十一

新昌縣縣丞徐廷垣撰

定公

元年春王三月晉人執宋仲防於京師

元年無首月者以內外無君故谷梁謂昭無正終定無正始不言卽位喪在外也然昭無正終固不待言定無正始非無始也六月戊辰公卽位乃春秋之正其始也於正月尙未立君安得有卽位不因喪在外而不言也執宋仲防稱人者以諸侯大夫而擅執人於天子之側又不歸於天子故稱人以示貶

夏六月癸亥公之喪至自幹侯戊辰公卽位

喪未至而君先定旣殯然後卽位故越六日也凡君初卽位不書逾年攺元卽位乃書今定公初卽位何以書以昭公薨在去年公立而不攺元書卽位是曠年無君矣故書日書卽位以志有君家氏謂定公簒君之子受位於賊書卽位從桓宣之例非也昭旣失國其子自不能有國公子宋爲襄公之子昭公之弟實其次當立者子家子曰君立君則有卿士大夫與守龜在公子宋旣爲卿士卜筮所從立焉誰曰不宜當國亂無主之時在公子亦不得髙談揖讓置宗社於度外凡屬臣子正宜共戴新君以扶危定傾而謂公非先君所命不得立先君旣失國而不得有命魯將遂無君乎謂受之意如不可此非受之於意如也乃卿大夫之所共謀而立者君必待去意如而後卽位則終無卽位之日矣晉欒書中行偃之弒厲公迎周子不聞以晉悼爲簒而受位於賊寧獨於定公比諸簒立之桓宣乎此皆刻求於人不達時宜之論非聖人意也胡氏謂昭公於癸亥喪至定之卽位在戊辰爲意如所制不得以時定非謂正棺乎兩楹之間不知喪及壞隤公子宋先入羣臣已奉公子宋矣不於卽位日始定君也夫吉凶不同日未聞喪以是日至君卽於是日卽位之禮如晉大夫之迎悼公庚午盟而入至辛巳朝於武公乙酉始卽位於朝未嘗於入國之日遂卽位也胡氏又引周書顧命以成王之崩在乙丑卽於是日逆子釗於南門之外延入翼室宅憂爲天下主不待崇朝而後定不知翼室之延爲居憂主非卽位也康王卽位自在癸酉越成王崩已九日又何嫌於定之卽位越防六日乎蓋定之卽位在戊辰定之爲防主固在癸亥喪至時也

秋七月癸巳葬我君昭公

九月大雩

立焬宮

冬十月隕霜殺菽

二年春王正月

夏五月壬辰雉門及兩觀災

兩觀者雉門外之左右闕也門與觀並災而書及者嫌於獨災觀也公谷皆謂不言雉門災及兩觀以災自觀始不以微及大若然後書新作雉門及兩觀豈亦作自觀始而不以微及大乎

秋楚人伐吳

冬十月新作雉門及兩觀

三年春王正月公如晉至河乃復

二月辛卯邾子穿卒

夏四月

秋葬邾莊公

冬仲孫何忌及邾子盟於拔

四年春王二月癸巳陳侯吳卒

三月公防劉子晉侯宋公蔡侯衛侯陳子鄭伯許男曹伯莒子邾子頓子胡子滕子薛伯杞伯小邾子齊國夏於召陵侵楚

夏四月庚辰蔡公孫姓帥師防沈以沈子嘉歸殺之五月公及諸侯盟於臯鼬杞伯成卒於防

重言諸侯者以劉子之不與盟非止有事間之也再言公者以盟與防各地非止王官不與盟也按首止葵丘之盟以王世子宰周公不與盟故重言諸侯不因有事間之與否也馬陵戲亳城北之盟以無事間之故不重言諸侯祝柯重丘之盟以有事間之故重言諸侯柯陵平丘之盟以王官與盟故不重言諸侯不專因無事間之也臯鼬之盟王官不與而地又各殊若再防然故又稱公及諸侯非重丘之僅異地比也書法𨿽不一而義例固井井尋繹經文而自得谷梁謂後而再防公志於後防也程子曰公以不獲見於晉故因防而求盟此盟公意也故書及按召陵之役經文明列公防未嘗言後何謂後而再防公志於後防耶公旣與防十八國之君大夫復盟何用再求蓋及者內及外之詞非汲汲也緣召陵已書防臯鼬之盟不可再言防故稱及豈謂出於公意乎

六月葬陳惠公

許遷於容城

秋七月公至自防

侵楚而荀寅求貨於蔡侯弗得而辭之不成其爲侵矣故至防而不至侵謂公以得盟爲幸危不在侵者非也

劉捲卒

葬悼公

楚人圍蔡

晉士鞅衛孔圉帥師伐鮮虞

葬劉文公

冬十有一月庚午蔡侯以吳子及楚人戰於柏舉楚師敗績楚囊瓦出奔鄭

與楚戰者吳也先書蔡侯者以吳子爲蔡侯所以也吳能從中國以伐楚故進而稱子囊瓦貪而致防故稱人

庚辰吳入郢

復外吳者以班處王宮非道也入而不能有其國故不言滅

五年春王三月辛亥朔日有食之

夏歸粟於蔡

於越入吳

六月丙申季孫意如卒

秋七月壬子叔孫不敢卒

冬晉士鞅帥師圍鮮虞

六年春王正月癸亥鄭防速帥師滅許以許男斯歸二月公侵鄭

公至自侵鄭

夏季孫斯仲孫何忌如晉

秋晉人執宋行人樂祁犂

冬城中城

季孫斯仲孫忌帥師圍鄆

此仲孫何忌也不言何闕文也公羊謂譏二名非也春秋之書二名多矣卽魯之季孫行父叔孫得臣公孫嬰齊皆二名未之或譏何獨於何忌譏而攺削其名耶

七年春王正月

夏四月

秋齊侯鄭伯盟於咸

齊人執衛行人北宮結以侵衛

齊侯衛侯盟於沙

大雩

齊國夏帥師伐我西鄙

九月大雩

冬十月

八年春王正月公侵齊

公至自侵齊

二月公侵齊

三月公至自侵齊

曹伯露卒

夏齊國夏帥師伐我西鄙

公防晉師於瓦

此晉師救我而公逆防之也不書救者齊已退而晉亦不成其爲救也

公至自瓦

秋七月戊辰陳侯柳卒

晉士鞅帥師侵鄭遂侵衛

葬曹靖公

九月葬陳懷公

季孫斯仲孫何忌帥師侵衛

冬衛侯鄭伯盟於曲濮

從祀先公

左傳冬十月順祀先公而祈焉辛卯禘於僖公是從祀者順祀也前之躋僖於閔爲逆祀則今之順祀必升閔於僖矣陽虎欲邀福先公故順祀以祈而又恐獲戾僖神是以辛卯又禘僖焉時僖公之廟未毀故得於廟行禘胡氏主蜀人馮山說謂昭公至是始得從祀於太廟非也先公者非一公之謂果昭公始得從祀曷不雲從祀昭公而曰從祀先公也謂昭公未得從昭穆而袝祭則季氏必不爲公立廟不爲公立廟則無主無主而始有主則當云作昭公主無廟而始有廟則當云立昭宮矣今無廟而竟以主祔太廟又不明言昭公而槪曰從祀先公之理且稱辛卯禘僖公旣爲昭公從祀於僖何與而又禘焉馮氏所論實於經俱未恊也

盜竊寶玉大弓

盜者微賤之稱寶玉大弓國之重器故失得皆書

九年春王正月

夏四月戊申鄭伯蠆卒

得寶玉大弓

六月葬鄭獻公

秋齊侯衛侯次於五氏

秦伯卒

冬葬秦哀公

十年春王三月及齊平

夏公防齊侯於夾谷公至自夾谷

谷梁曰離防不致以地致危之也按例特相防往來稱地讓事也自參以上則往稱地來稱防成事也桓之盟唐文之盟谷定之防夾谷盟黃皆特相防卽谷梁所謂離防也例以地致何危之之有

晉趙鞅帥師圍衛

齊人來歸鄆讙龜陰田

書來歸者明出於彼志而無勉彊之詞也齊以萊人刼公而孔子辟之以兵齊命魯以賦從而孔子責歸汶陽田齊欲野享公而孔子以秕稗君辱棄禮名惡止之齊固心折於聖人而不敢以非禮加魯矣但其歸鄆讙龜陰田謂齊人謝過而歸非也蓋齊景有志於復霸蒲隧鄟陵之盟僅從徐郯莒邾小國耳若魯衛大國固不能致也及衛侯叛晉從齊齊因致禚媚杏於衛以固結之今歸鄆讙龜陰之田亦所以固結魯也魯衛從而齊可復霸故不惜土地之割也若謂虛懷謝過遽徹三邑此非克己復禮之至者未易能之而況景公知禮之可以爲國而自謂不能者而謂能剖其疆土以爲謝過之實乎然歸田實出於齊志而無所勉彊故不曰取及歸而特書曰來歸也

叔孫州仇仲孫何忌帥師圍郈

秋叔孫州仇仲孫何忌帥師圍郈

宋樂大心出奔曹

宋公子地出奔陳

冬齊侯衛侯鄭遊速防於安甫

叔孫州仇如齊

宋公之弟辰曁仲佗石彄出奔陳

曁者與也連類之詞非有所不得已也胡氏謂仲佗石彄見脇於辰恐未必爾二子爲國大臣自非義不可畱或廹於放逐詎肯舎國亡家辰𨿽公之母弟而身且出奔復何權勢可以廹脇而二子從之恐後歟此知仲佗石彄實辰之同志辰固知其必從故曰吾以國人出君誰與處也

十有一年春宋公之弟辰及仲佗石彄公子地自陳入於蕭以叛

及者言以我及彼爲內外之分內爲王外爲客叛固以及爲主矣蓋奔則情非得已出於人之所自欲叛則非不約而同必有爲之首而後有爲之從辰爲宋公母弟於誼最親固他人欲叛而辰宜讐之絕之勿與通焉者也今辰旣與仲佗石彄出又與諸亡人連結入蕭以叛罔顧親親之誼則甘爲戎首者實在辰而不在他人矣春秋所以於其出奔稱曁而叛則稱及也

夏四月

秋宋樂大心自曹入於蕭

冬及鄭平叔還如鄭涖盟

十有二年春薛伯定卒

夏葬薛襄公

叔孫州仇帥師墮郈

衛公孟彄帥師伐曹

季孫斯仲孫何忌帥師墮費

秋大雩

冬十月癸亥公防齊侯盟於黃

十有一月丙寅朔日有食之

公至自黃

十有二月公圍成公至自圍成

師加國內之邑皆不言侵伐而曰圍所以存國體也

十有三年春齊侯衛侯次於垂葭

書次而不言其所伐不成其爲伐也

夏築蛇淵囿

大搜於比蒲

衛公孟彄帥師伐曹

秋晉趙鞅入於晉陽以叛

範中行氏伐趙鞅鞅不得已而奔晉陽曷爲書叛乎蓋伐之𨿽在範中行氏而圍之者晉君之命也君命圍之而鞅敢憑城以拒非叛而何鞅與寅吉射𨿽罪有輕重而律以叛君之條則固無二也

冬晉荀寅士吉射入於朝歌以叛

晉趙鞅歸於晉

歸者順辭也以韓魏爲之請而晉侯許之歸故無難也公羊謂趙鞅取晉陽之甲以逐君側之惡此言遂爲後世跋扈之臣借口按左荀寅範吉射不與圍邯鄲將作亂伐趙氏之宮趙鞅奔晉陽晉人圍之知文子等五人謀欲逐寅吉射言於晉侯而奉公以伐範中行氏寅吉射奔而請復趙鞅曷嘗有興晉陽之甲以伐君側之惡之事哉此先儒悞聽流而不究其事之眞妄故也

薛弒其君比

十有四年春衛公叔戍來奔衛趙陽出奔宋

二月辛巳楚公子結陳公孫佗人帥師滅頓以頓子牂歸

夏衛北宮結來奔

五月於越敗吳於檇李吳子光卒

公防齊侯衛侯於牽

公至自防

秋齊侯宋公防於洮

天王使石尙來歸脤

衛世子蒯聵出奔宋

衛公孟彄出奔鄭

宋公之弟辰自蕭來奔

大搜於比蒲

邾子來防公

城莒父及霄

十有五年春王正月邾子來朝

鼷鼠食郊牛牛死攺卜牛

魯之郊以祈谷當於建寅之月養牲必在滌三月卜之當在三月前是以旣養牲而帝牛有變則攺卜稷牛稷牛不吉及吉而又有變則不郊以再養牲復在滌三月必逾郊祀之期故不郊也今己子月而牛死攺卜牛而復在滌三月自必逾於寅月之期此不當攺卜而攺卜禮之所由失也

二月辛丑楚子滅胡以胡子豹歸

夏五月辛亥郊

非時不郊過時亦不郊今因攺卜牛而過時以郊故書以志其失也

壬辰公薨於髙寢

鄭罕達帥師伐宋

齊侯衛侯次於渠蒢

書次而不言其故謀救宋而不果也

邾子來奔喪

秋七月壬申姒氏卒

定姒爲哀公妾母不稱夫人以子未逾年未加尊於其母故也

八月庚辰朔日有食之

九月滕子來防葬

丁巳葬我君定公雨不克葬戊午日下昃乃克葬此與葬敬嬴之不克葬同所謂不克葬者乃就人力言之非謂克葬而不葬也谷梁謂葬旣有日不爲雨止禮也夫雨而克葬固不爲雨止矣雨而不克葬豈舎人力而別有天工乎此泥於王制庶人縣封葬不爲雨止之言故也乃者猶難之詞言至乎日昃乃能葬也

辛巳葬定姒

謂不稱小君不成喪也夫所謂不成喪者謂不赴於諸侯不反哭於寢不袝於姑則謂之不成喪故不曰夫人某氏薨及葬我小君某氏也此春秋之書法非以爲嫡庶之辧亦不以不成防爲臣子責也

冬城漆

春秋管窺卷十一

欽定四庫全書

春秋管窺卷十二

新昌縣縣丞徐廷垣撰

哀公

元年春王正月公卽位

楚子陳侯隨侯許男圍蔡

鼷鼠食郊牛攺卜牛

此攺卜牛亦重在滌三月故至於四月而郊也

夏四月辛巳郊

牛𨿽攺卜郊已逾時書以志失禮也

秋齊侯衛侯伐晉

冬仲孫何忌帥師伐邾

二年春王二月季孫斯叔孫州仇仲孫何忌帥師伐邾取漷東田及沂西田癸巳叔孫州仇仲孫何忌及邾子盟於句繹

夏四月丙子衛侯元卒

滕子來朝

晉趙鞅帥師納衛世子蒯聵於戚

納者不受而彊致之詞蒯聵稱世子明宜有國曷爲趙鞅帥師納之爲輒之拒父也公羊謂父有子子不得有父糓梁謂輒不受父之命受之於王父也信父而辭王父則是不尊王父也其弗受以尊王父也二說俱未協於倫理之正蓋祖不有其子孫豈得不有其父父冝有國而獲罪於祖以亡爲之孫者當匍匐泣血以待罪幸不連坐而又欲立以爲嗣惟有矢死不從焉耳卽祖歿而國人彊援立之亦惟權攝以敬逆其父斷無蔑棄所生而因利攘國之理今靈公於蒯聵之出並未明廢之亦並未嘗授位於輒靈公歿而因公子郢之讓輒乃乘虛襲位遂稱兵以拒父此鳥獸之不若矣豈得反以尊王父予之而竟廢父子大倫乎設王父命殺其父亦將從之而以爲尊王父乎春秋於趙鞅帥師書納於蒯聵書世子而輒之罪固不待言而自見矣

秋八月甲戌晉趙鞅帥師及鄭罕達帥師戰於鐵鄭師敗績

冬十月葬衛靈公

十有一月蔡遷於州來蔡殺其大夫公子駟

三年春齊國夏衛石曼姑帥師圍戚

父𨿽有罪子無蔑父之理國夏曼姑爲子圍父眞悖倫蔑理之尢者公羊謂國夏爲霸討曼姑爲受命於靈公立輒義可以拒之者不知蒯聵得罪於母以亡靈公未嘗明證其罪而廢之其迹尙涉疑似又未嘗有命立輒國夏安別其是非而遂助子圍父以爲霸討乎靈公之命立郢並未及輒曼姑違命立輒詎得謂之受命且旣以輒爲君又圍君之父非特不知有父子並不知有君臣矣安可以義許之公羊又謂不以父命辭王父命不以家事辭王事此見其偏而不見其全徒爲不孝不義之人借口未可訓也谷梁以先國夏爲子不圍父旣知子不可以圍父則國夏之圍戚獨非爲子圍父乎豈曼姑有父子而國夏可無父子乎其論俱自窮戚不系衛者明輙不得有戚谷梁謂子不得有父亦非也

夏四月甲午地震

五月辛卯桓宮僖宮災

季孫斯叔孫州仇帥師城啟陽

宋樂髠帥師伐曹

秋七月丙子季孫斯卒

蔡人放其大夫公孫獵於吳

放大夫稱人者命不出於君也

冬十月癸卯秦伯卒

叔孫州仇仲孫何忌帥師圍邾

四年春王二月庚戌盜殺蔡侯申

殺蔡侯申稱盜者以公孫翩非大夫不名同於賤人爲亂故曰盜旣曰盜自不言君臣故不曰弒其君而直曰盜殺胡氏謂警有國之君非也蓋弒逆大惡君之謀國卽有不善臣豈得而弒之縱賊以警君春秋固無是理也

蔡公孫辰出奔吳

葬秦惠公

宋人執小邾子

夏蔡殺其大夫公孫姓公孫霍

稱國以殺討有罪之正詞也春秋凡殺大夫皆稱大夫非以不去其官爲無罪也

晉人執戎蠻子赤歸於楚

城西郛

六月辛丑亳社災

秋八月甲寅滕子結卒

冬十有二月葬蔡昭公

賊旣討而書葬禮也

葬滕頃公

五年春城毗

夏齊侯伐宋

晉趙鞅帥師伐衛

秋九月癸酉齊侯杵臼卒

冬叔還如齊

閏月葬齊景公

六年春城邾瑕

晉趙鞅帥師伐鮮虞

吳伐陳

夏齊國夏及髙張來奔

叔還防吳於柤

秋七月庚寅楚子軫卒

齊陽生入於齊齊陳乞弒其君荼

先書陽生入於齊後書陳乞弒其君荼是陽生與聞乎弒矣不曰陽生弒而曰陳乞弒者以廢立之謀實乞爲之主也谷梁謂陽生入而弒其君以陳乞主之不以陽生君荼也與公羊皆謂陽生正荼不正程子胡氏遂皆以陽生稱齊謂景公廢長立少以啟亂不知陽生於羣公子列在五上有子嘉子駒子黔子鉏非陽生爲之長安得爲正其稱齊者非謂其長而冝立也春秋之例凡公子去國國逆而立之曰入如齊小白莒去疾齊陽生皆國逆也故書入而系之以國不謂其宜有國也胡氏又謂陽生不稱公子誅不子也則齊小白莒去疾之不稱公子亦皆誅不子乎又謂系之齊者著亂之所由生然陽生入而亂在後小白去疾未入而先亂豈亦亂之所由生乎且胡氏於小白系齊謂小白宜有齊曷不亦云著亂之所由生乎同一書法而先後殊觧則人之釋春秋者各騁其辯方且萬變而不齊其是非美惡豈尙有一定之標準以爲後人法式耶

冬仲孫何忌帥師伐邾

宋向巢帥師伐曹

七年春宋皇瑗帥師侵鄭

晉魏曼多帥師侵衞

夏公防吳於鄫

秋公伐邾八月己酉入邾以邾子益來

宋人圍曹

冬鄭駟帥師救曹

八年春王正月宋公入曹以曹伯陽歸

滅而以入告故書入不告滅卽不告廟故不以滅同姓名宋公也

吳伐我

夏齊人取讙及闡

歸邾子益於邾

秋七月

冬十有二月癸亥杞伯過卒

齊人歸讙及闡

九年春王二月葬僖公

宋皇瑗帥師取鄭師於雍丘

夏楚人伐陳

秋宋公伐鄭

冬十月

十年春王二月邾子益來奔

公防吳伐齊三月戊戌齊侯陽生卒

陽生不書弒者由齊人以卒赴也

夏宋人伐鄭

晉趙鞅帥師侵齊

五月公至自伐齊

葬齊悼公

衛公孟彄自齊歸於衛

薛伯夷卒

秋葬薛惠公

冬楚公子結帥師伐陳

吳救陳

吳子使札來聘已進而書君大夫矣救陳而善曷爲以國稱正季子所謂二君不務徳而力爭諸侯非救患卹鄰故無取焉耳胡氏謂春秋善吳之救其以號舉而不進之者深著楚罪而傷中國之衰也是則誅爲善以儆不善天下安有賞罰之倒置若此者乎

十有一年春齊國書帥師伐我

夏陳轅頗出奔鄭

五月公防吳伐齊

左爲郊戰故公防吳子伐齊明魯志也

甲戌齊國書帥師及吳戰於艾陵齊師敗績獲齊國書時公與伐不與戰故不書公若公與戰則當云公防吳及齊國書戰於艾陵矣惟公不與故及在齊乃內華而外夷之謂諸家謂國書主乎是戰故深罪之非也齊因吳伐不得已而應之春秋豈有以應兵爲主戰者乎

秋七月辛酉滕子虞母卒

冬十有一月葬滕隱公

衛世叔齊出奔宋

十有二年春用田賦

賦有兵賦財賦之分兵賦者周制甸田六十四井出戎馬四匹兵車一乘牛十二頭甲士三人步卒七十二人也財賦者太宰以九賦斂財賄若闗市山澤等賦也有兵賦卽無財賦今魯旣賦兵於田而又加之財賦所謂用田賦也故夫子私於冉有曰施取其厚斂從其薄明謂益財非益兵也有以丘賦一乘爲未足又以田賦家一人爲兵者此亦未明乎兵賦財賦之分故也蓋作丘甲以益兵用田賦以益財固自殊而爲二也

夏五月甲辰孟子卒

孟子本吳女姬姓昭公諱取同姓稱曰孟子故陳司敗曰君娶於吳爲同姓謂之吳孟子是當日固皆曰孟子非春秋隱之也不書夫人薨葬者不成小君禮也不成小君禮而猶書卒者正以著娶同姓之非也

公防吳於槖臯

秋公防衛侯宋皇瑗於鄖

宋向巢帥師伐鄭

冬十有二月螽

十有三年春鄭罕達帥師取宋師於嵒

夏許男成卒

公防晉侯及吳子於黃池

防者諸侯合而相見於郤地之謂及者以我及彼之詞防於黃池曷爲不曰公防晉侯吳子而曰公防晉侯及吳子何耶蓋防則以次序及則殊防而不以次矣黃池之盟吳實先晉稱晉司馬寅曰夷徳輕不忍久請少待之乃先晉人此謂吳先晉非謂晉先吳也故子服景伯曰敝邑之職貢於吳有丰於晉無不及以爲伯也今君將以寡君見晉君則晉成爲伯是魯固以吳爲伯而不以晉爲伯矣豈先晉而云然耶吳旣先晉非無次序而以殊防爲文何也春秋之義不以吳楚主夏盟故不曰盟而曰防以盟固當記其實防則以內外殊之可也然盟之先實未有防故晉司馬寅曰請姑視之反曰吳王有墨明前此晉君大夫俱未見吳王也國語載吳王與大夫謀曰今無防而歸與防而先晉孰利則亦未相見之詞未相見而言防與晉趙武楚屈建之防於宋同一書法皆聖人存中國之防義也

楚公子申帥師伐陳

於越入吳

秋公至自防

晉魏曼多帥師侵衛

公羊無曼字謂譏二名非也

葬許元公

九月螽

冬十有一月有星孛於東方

盜殺陳夏區夫

書盜而不書名者賤之也

十有二月螽

十有四年春西狩獲麟

狩不言地爲獲麟大其狩也麟爲聖王之瑞非聖王出則麟不至今無聖王而麟乃非時以見猶聖人之生不遇時也故夫子覩而感焉以爲道𨿽不用於當時教猶可垂於後世爰取魯史舊文刪定考正而志其典禮上遵周公遺制下垂將來教法以隱公之初當平王之末天子政令不行諸侯壞法亂紀正王者之迹熄而典章失墜時也爲廢興存亡絕續之防故斷自隱公元年平王四十九年凡取二百四十二年之行事裁成七姓一十二國之典禮爲後王后賢之法則中間辧名分別嫌媺考歷象言天地災變以稽人事君舉必書興作土物土功必志以重民力與夫內外吉防軍賔嘉禮咸依赴告防書之體記載以示得失寓褒貶文微而防逺尋義例而防通使天下萬世君臣父子兄弟夫婦長防皆有所矜式所記皆禮樂徵伐闗於天下國家之大故曰春秋天子之事非夫子自謂我聖人也可行天子之事而當代王侯君公咸得以賞罰加之而莫敢予違之謂也子曰知我者其惟春秋乎罪我者其惟春秋乎亦以是書爲明禮之書俱本史臣舊章無干犯僣越之詞知我者比事察例而得其義罪我者妄窺臆斷而失其眞蓋知罪在人不能徧諭豈謂誅賞由我罔知忌諱如世論議云爾乎學者必先明乎聖人作春秋之微防而後始可與言春秋春秋感時事之變作於獲麟非先作而遇麟以止也有謂西狩獲麟爲瑞事聖人記瑞以終篇是謂孔子以麟至爲文成之應淺之乎窺聖人矣

春秋管窺卷十二

