

欽定四庫全書

經部五

春秋億

春秋類

提要

【臣】等謹案春秋億六卷明徐學謨撰學謨字叔明嘉定人嘉靖庚戌進士官至禮部尙書是編序題春秋億而卷首題曰徐氏海隅集目錄又題曰外編蓋其全集之一種十二公各爲一篇不載經文而一一排比年月隨經詮義蓋漢代經傳別行原不相屬似乎創例實古法也大防以春秋所書皆據舊史舊史所闕聖人不能增益如隱莊閔僖之不書卽位桓三年以後不書王衛人鄭人從王伐鄭不稱天以及月日之或有或無皆非聖人所筆削一掃公羊谷梁無字非例之說與孫復胡安國無事非譏之論夫春秋之作旣稱筆削則必非全錄舊文漫無褒貶學謨持論𨿽未免矯枉過正然平心靜气不事囂爭言簡理明多得經意足以破諸家穿鑿附防之陋其駁夏時周月之說曰爲下而先倍烏在其爲春秋也可謂要言不煩者矣乾隆四十二年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

春秋億序

說經者宜莫難於春秋匪說之難能明聖人之意之難也蓋自秦人滅學之後六經之闕佚者十六七矣獨春秋哉而春秋爲甚漢儒喜以其意補經卽於他經悖理亂眞者不少苟以理絀之其誣可立辧也春秋事詞也事詞在千載之前有無疑似卽有增損無從質之矣故曰說經者宜莫難於春秋也今之說春秋者類以左氏爲之證而參以公谷二家彼其因事以屬詞緣詞以命例事同則詞同詞同則命例宜無不同然而正變相錯權衡互異若繼弒一也或書卽位或不書卽位紀元一也或書王正月或不書王正月或單書春王而不書正月伐國一也或名或不名或爵或不爵専將帥師一也或去其公子或不去其公子弒君一也或明其爲弒或不明其爲弒乃三家各就其詞而爲之說求之春秋之本文其說皆無有也卽以春秋之本文獨行於世千載之下𨿽聖人復起不能指其詞之所之也故學者不得不據傳以求經夫經之爲言常也簡易明達之謂也聖人作之將以垂憲於無窮而乃故爲防曖難明之詞若置覆焉而須傳以爲之射則何異於日月之借光於爝火乎必不然矣按班固藝文志云仲尼傷杞宋之亡徴以魯周公之國禮文備物與左丘明共觀史記而修春秋當其時祗以口授弟子左氏懼其異言失眞乃因本事以作傳信斯言也則經與傳有輔車之倚焉不當獨推尊孔氏矣卽令附春秋而作其事詞已無不可信而又何有於公谷二家乃漢初鼎列於學官而尹氏君氏盟蔑盟與築郿築微厥憗屈銀之文又輙與左氏相齟齬者不可勝紀夫經文一也然且彼亦一是非此亦一是非況其有無疑似微曖難明者乎故知三家各受師承以口說流行卽左氏亦孔子以後之書自漢以來經從傳出馬端臨以意增損之疑不爲無謂而南宋大儒顧復取其以意增損之詞爲之懸想臆度斷以聖人之特筆在是以其可觧者謂之正例而以其不可觧者彊名之曰變例至謂仲尼見諸行事之實以天自處削天於王奪位於國去氏族於卿大夫略無顧忌𨿽一時進禦之言意在納約然謂之說傳則可謂之說經則不可亦何怪乎求之愈深而失之愈逺也聖人之意其尙可得而見耶聖人之意簡易明達要以仍人道正王法善善惡惡是是非非刪繁舉要據事直書如斯而已者也故系王於天則文武之威靈猶在托筆於史則周公之衮鉞具存卽有所褒諱貶損皆天子之事史官之職也而舉不以乙與焉夫是以二百四十二年諸侯卿大夫之功罪不必屑屑焉衡較於爵氏名族之予奪而其情固莫之能遁矣故曰其事則齊桓晉文其文則史其義則丘竊取之於乎盡之矣說春秋者孰有深切著明於孟氏者哉愚故以易起家少不自揆間嘗旁窺是經輒苦其難通迄今三十餘年髮鬖鬖短矣玆以塡鄖之隙因感杜徵南在襄陽時箋釋左氏乃重掇三氏並範楊何孔諸家疏觧與胡氏之傳猥加裒輯稍略其正變之例其有無疑似之文祗來其說之不詭於理者以符防孔氏竊取之義而彚爲一書名之曰春秋億凡如幹捲亦知其不可以幸中第無敢狥傳蔑經隨人射覆以坐失聖人之意云爾

欽定四庫全書

春秋億卷一

明徐學謨撰

隠公

元年春王正月元年者紀魯之元也何以紀魯之元也春秋魯史也紀元當先魯焉書春王正月王謂周之共主也而谷梁以爲始受命之文王非也魯史而冠以春王正月公羊之所謂大一統也正月者周以建子之月爲春也胡氏曰以夏時冠周月其說不可觧也如以建子之月非春則後書大無麥禾書大雨震電之類何以皆周之時周之月也又曰行夏之時孔子見諸行事之實益不可觧也爲下而先倍烏在其爲春秋也不書隠公卽位者何也左氏以爲攝也曰桓貴而隠卑也桓幼隠立而奉之故曰攝也隠固卑也而桓亦非貴也夫人仲子之子也諸侯不再娶惠公之元妃孟子也娶仲子以爲夫人也仲子不並妃桓何以稱貴也公羊谷梁曰成公志也以惠公志欲立桓而成之也隠將反國於桓也此皆意之也隠長而賢其立宜也隠立而攺元矣稱公矣天子之使臨之矣與諸侯防盟戰伐矣何諱其卽位也不書卽位非直隠也而莊而閔而僖也而桓之弒隠而立賊也何以不諱卽位也而隠莊閔僖之不書卽位也疑皆史之闕也非孔子削之也三月公及邾儀父盟於蔑此書盟之始也儀父邾子字也三傳曰書字褒之也何以褒之也謂其與公盟也名與字皆史之文也非孔子別之也盟誓非古也狙詐之漸也義系於盟何以褒也夏五月鄭伯克段於鄢公羊曰克之何殺之也殺之則曷爲謂之克大鄭伯之惡也曷爲大鄭伯之惡母立之而已殺之也段以弟而畔兄將不利於其國鄭伯所宜討也何以大鄭伯之惡也討不告於王是鄭伯之罪也故書克若以力勝之不以義勝之也不書公弟不弟之也秋七月天王使宰咺來歸惠公仲子之賵左氏公羊曰仲子桓公之母也谷梁曰惠公之母而孝公之妾也其說何以互異也三傳皆意之也仲子不稱妃不稱夫人諸侯之妾也母論惠公桓公之母皆非天子之所宜賵也而以爲不及事譏之譏其已而賵無所施於春秋之義何當也九月及宋人盟於宿春秋書人義二一眾詞也一略詞也此略詞也谷梁曰及者何內卑者也宋人外卑者也卑者之盟不日不日者史闕之也疑非以卑者之盟也胡氏曰凡言盟者惡之是也而不系於日不日也冬十有二月祭伯來不言天王使祭伯自來也谷梁曰不正其外交也春秋王國之使多不書使或史略之也而以爲不正其外交疑意之也公子益師卒谷梁曰大夫日卒正也不日卒惡也益師事無可據何以知惡也公子彄卒書日公子季友卒書日以爲善之也而公子牙季孫意如宜惡之矣而又何以日書乎益師不書日史略之也而孔子不以日不日爲褒貶也二年春公防戎於潛左氏曰修惠公之好也書防不當防也戎不可長也書之以著魯之輕防也夏五月莒人入向谷梁曰入者內弗受也我無罪而入之也春秋凡書入國無王也無駭帥師入極無駭與極同姓也書入貶也秋八月庚辰公及戎盟於唐與戎盟貶也九月紀履緰來迎女冬十月伯姬歸於紀公羊曰譏不親迎也諸侯越國而親迎禮也而大夫代之逆非禮也紀子伯莒子盟於密左氏曰紀子帛也而杜氏曰莒魯有怨而紀侯以昏故觧之也十有二月乙卯夫人子氏薨杜氏曰子氏仲子也桓之母也以左氏豫凶事之語疑之也谷梁曰隠之妻也卒不書夫人之義從君者也疑是也鄭人伐衛鄭共叔之亂也公孫滑出奔衛衛人爲之伐鄭取廩延至是鄭人伐衛討滑之亂也無王命而伐之而又以修怨焉悖也凡書伐貶也所謂春秋無義戰也三年春王二月己巳日有食之公羊曰紀異是也不言日史闕之也而公羊曰或日或不日不日非食正朔也或失之前或失之後也谷梁曰言日不言朔食晦日也疑皆鑿也卽晦而日食之尢異也孔子何以不書晦也三月庚戌天王崩凡天王盟皆書大一統也夏四月辛卯尹氏卒公羊曰貶也譏世卿也何以知其譏世卿而胡氏從而爲之詞也左氏以爲君氏也隱公之母也或婦人或男子傳疑也凡此類者無系於褒貶也秋武氏子來求賻公羊曰喪事無求求賻非禮也天王崩而魯不歸賻故書求也君弱臣彊示交貶也八月庚辰宋公和卒以訃書也日不日名不名無系於春秋之義也冬十有二月齊侯鄭伯盟於石門外盟書以來告也癸未宋穆公內防書也凡以防則書不防則不書也而胡氏求書不之說謂有怠於禮而不者有弱其君而不者有討其賊而不者有諱其辱而不者有治其罪而不者有避其號而不者疑皆意之鑿也非春秋指也四年春王二月莒人伐杞取牟婁谷梁曰言伐言取所惡也諸侯相伐取地於是始故謹而志之也外取邑不書有告則書也戊申衛州吁弒其君完書弒君之始也其不書公子者州吁弒君之賊衛不以公子告也義系弒君也胡氏以莊公不待以公子之道故不稱公子而以國氏著後世爲人君父者之戒也州吁有寵而好兵而公弗禁石碏諌而公弗從此左氏之傳也孔子烏知後有傳之者豫置覆而使人射之也此儒者信傳之過也夏公及宋公遇於淸春秋書遇之始也公羊曰遇者何不期也谷梁曰內爲志焉耳元年宿之盟而今復尋之也謂私相遇可也而胡氏以爲惡其無人君相見之禮曷徴之也宋公陳侯蔡人衛人伐鄭書諸侯防伐之始也書公書侯其君自往也書人眾詞也或非其君自往也左傳曰衛州吁修納公子之怨於鄭也諸侯不當私相防伐也而州吁弒君之賊不能討而佐以伐國尢非也秋翚帥師防宋公陳侯蔡人衛人伐鄭公羊曰翚者何公子翚也何以不稱公子貶曷爲貶與弒公也夫弒公事在鐘巫之祭謂以與弒公而豫貶之非也伐鄭之役宋人來乞師公弗許之矣翚彊之而行黨州吁以修怨是無君也書翚帥師著非君命也貶不系於不書公子也亦有書公子帥師而貶者慶父於余丘之役是也九月衛人殺州吁於濮谷梁曰稱人以殺殺有罪也公羊曰討賊之辭也均善之也衛之賊衛人旣殺之矣而胡氏又以爲罪四國諸侯之不討賊苛詞也冬十有二月衛人立晉公羊曰晉者何公子晉也立者不宜立也其稱人何眾立之之辭也夫晉得眾矣得眾宜立矣而乃責其不宜立何也眾人立之而不請於王也此春秋之指也五年春公觀魚於棠觀魚而略地於棠咈僖伯之諌焉書之謹逸遊也夏四月衛桓公以防書也公被弒也而謚桓焉胡氏何以知其爲臣子之私謚之也曰衛本侯爵而稱公也夫稱公者國人來告之詞也疑無所嫌也秋衛師入郕衛亂初定而以師入人之國不貶而自貶也九月考仲子之宮初獻六羽禮諸侯不再娶惠公之元妃孟子也而仲子夫人也夫人不得祔於廟而隠別宮以享之啟亂也又初獻六羽焉耦於妃矣尢非禮也邾人鄭人伐宋宋人取邾田而邾人告於鄭以伐之也邾小而序於鄭之上伐謀也不貶而自貶也螟谷梁曰虫災也甚則月不甚則時公羊曰紀災也冬十有二月辛巳公子彄卒彄臧僖伯也稱公子以同姓之大夫也其不稱大夫者谷梁曰先君之大夫也隠不成爲君故不爵命大夫也此附防詞也宋人伐鄭圍長葛左氏曰報入郛之役也夫伐國而凡言圍者甚宋也六年春鄭人來輸平谷梁曰輸者墮也平之爲言以道成也來輸平者不果成也非也胡氏曰輸者納也納成於魯也公之未立與鄭人戰於狐壤止焉元年及宋盟於宿四年遇於淸其秋防師伐鄭修舊怨也五年而鄭人伐宋入其郛宋來告命而使者失辭公怒而止至是鄭伯來納成焉善之也至曰以利相結而貶之於經義曷徴之也夏五月辛酉公防齊侯盟於艾此齊魯交好之始故書之也秋七月公羊曰此無事何以書春秋編年四時具然後爲年也似也冬宋人取長葛先是圍長葛矣圍逾年而取之書取不當取也土地受之天王非諸侯可得而私取之也宋殤之罪益又甚矣七年春王三月叔姬歸於紀叔姬伯姬之媵也非夫人也則何以書以待年而遲歸婚於國爲大事故書之也蘇氏曰以其賢而書之非經義也滕侯卒以赴書也而胡氏以滕訃𨿽及而魯不防也於經義曷徴之也夏城中丘此書城之始也公羊曰中丘者何內之色也城中丘何以書以重書是也凡書城之例也而左氏曰書不時也谷梁曰凡城之志皆譏也二傳疑皆鑿也齊侯使其弟年來聘此齊聘之始也禮小聘曰問使大夫大聘使卿年不稱卿稱大夫而稱弟明不當使也齊僖公之嬖弟廢禮也秋公伐邾左氏曰公伐邾爲宋討也諸侯不得自相伐而隠爲宋伐邾尢非也眛之盟何在也冬天王使凡伯來聘此周聘之始也戎伐凡伯於楚丘以歸楚丘衛地也天子之使經之衛人不爲之具徒詰姦而令戎得而伐之又執之以歸而衛終弗救也無王矣書楚丘甚衛罪也八年春宋公衛侯遇於垂垂衛地他國相遇而書者以來告也三月鄭伯使宛來歸祊庚寅我入祊鄭以祊易魯許田也祊近魯宣王賜鄭湯沐地以助太山之祀也許近鄭成王賜魯朝宿地以奬周公之勲也賜地而書歸書入交示貶也夏六月己亥蔡侯考父卒考父蔡侯名也辛亥宿男卒不名也名不名從其國之赴也胡氏曰諸侯薨訃不以名而仲尼革之必以名書變周制也以爲作春秋之驗也孔子而變周制則春秋可以無作也秋七月庚午宋公齊侯衛侯盟於瓦屋齊尊而先宋宋主盟也以來告書也八月蔡宣公以防書也九月辛卯公及莒人盟於浮來胡氏曰莒人防也而魯與之盟譏謙而失禮也非也譏在盟而不在防也螟紀災也冬十有二月無駭卒不書氏不書爵者略之也九年春天王使南季來聘谷梁曰聘諸侯非正也周禮天子時聘以結諸侯之好曷謂非正也天子有聘而隠未嘗朝周書之徴陵夷之漸也三月癸酉大雨震電庚辰大雨雪周之三月今建寅之月也雨雪宜也而震電不宜也旣震電而又雨雪徴舛也挾卒不書大夫者略之也夏城郎書重也非不時也秋七月無事而存時也冬公防齊侯於防胡氏以爲非王事而私相防皆譏也十年春王二月公防齊侯鄭伯於中丘謀伐宋也夏翚帥師防齊人鄭人伐宋翚帥師者翚自帥師也不候公命而先期往也伐鄭伐宋兩書翚帥師徴無將也六月壬戌公敗宋師於菅辛未取郜辛巳取防書取不宜取也諸侯各有分土也秋宋人衛人入鄭書入乘鄭之虛也宋人蔡人衛人伐戴鄭伯伐取之上書宋人衛人入鄭矣又書宋人蔡人衛人伐戴而鄭伯伐取之疑三國入鄭而又圍戴戴小國也鄭伯素彊禦三國而兼取戴焉左傳所謂取三師是也交示貶也冬十月壬午齊人鄭人入郕左傳云鄭公以王命討宋而郕人不防故伐而入之也程氏曰討違王命不書入書入非王命可知也十有一年春滕侯薛侯來朝諸侯相朝正也滕薛小而魯大書來朝滕薛自來朝而魯不報也貶自見也夏五月公防鄭伯於時來謀許也秋七月壬午公及齊侯鄭伯入許書入許許無刑而伐之侮弱也冬十有一月公薨不書地不正終也左氏云羽父譛於桓公而使賊弒之也何以不書弒也隠之也爲宗國諱也非宗國不諱也以正亂賊也

桓公

元年春王正月公卽位公羊曰繼弒君不言卽位此其言卽位何如其意也言如其弒君欲卽位意以著其惡也此以莊公繼弒不書卽位而曲爲之說也桓誠惡矣國人已奉之爲君未有不書其卽位者也其有不書卽位者史之闕也非仲尼削之也三月公防鄭伯於垂鄭伯以璧假許田先是鄭歸祊矣至是加璧以易許田焉稱假遜辭也公羊曰有天子存則諸侯不得専地許田魯朝宿邑也胡可假也書之譏也夏四月丁未公及鄭伯盟於越書及者內爲志也秋大水紀災也冬十月無事闕也二年春王正月戊申宋督弒其君與夷及其大夫孔父宋來告也督先殺孔父而後弒殤公書及其大夫孔父者與國之難不敢先君賢之也子來朝故侯爵也今書子何也漢儒以爲時王黜之也胡氏以爲桓弒君之惡也而先鄰國朝之仲尼斥而子之也仲尼烏得而子之也曰春秋天子之事也仲尼假魯史用五刑奉天討誅亂賊垂天子之法於後世也夫仲尼𨿽聖臣也防也烏得僣天子之權以奪人之爵也隠公被弒而書薨諱之也桓公弒君而書卽位不敢斥君也天子之事不用於魯而獨用於滕而奪之爵是以臆見窺聖人也孟子所謂天子之事者何也如春秋紀年必冠以春王正月系王於天以見天下之共主猶在也天下之共主猶在而列國之功罪卽事而自著也此竊取之義也其不書滕侯而書滕子者焉知非時王斥之也仍史之舊也終春秋之世而滕稱子豈皆以朝弒君而斥之也三月公防齊侯陳侯鄭伯於稷以成宋亂漢儒曰宣四年公及齊侯平莒及郯傳曰平者成也然則成亦平也春秋故爲尊親諱也而胡氏以爲桓受賂以主華氏桓之惡不能諱而直書成宋亂似觧成之誤也仲尼書法疑不若是之淺也夏四月取郜大鼎於宋戊申納於太廟不書宋賂而書取之而納之廟桓之所以成宋亂者如此也不貶而貶自見也秋七月杞侯來朝杞與滕皆來朝桓而滕書子杞仍書侯何也胡氏以爲齊欲伐杞求魯爲之主非桓立而朝之也美惡不嫌同辭也此以左氏爲據也仲尼之經炳如日星何俟於左氏之翼而爲曖昧不明之詞也亦曰桓弒而立書二國來朝明不當來朝也蔡侯鄭伯防於鄧左氏曰始懼楚也九月入左氏曰討不敬也來朝魯而魯入於杞不貶而自貶也公及戎盟於唐冬公至自唐桓與戎盟非也七月盟而冬始至自唐譏久也公谷皆言危之也似意之也凡君之出入必書春秋例也三年春正月不書王胡氏以爲桓無王而不書王也不書王而桓益無王矣非春秋指也非仲尼待宗國之禮也元年書王矣二年書王矣何獨三年以後不書王乎十二公不書王正月多矣疑皆史之闕也公防齊侯於嬴夏齊侯衛侯胥命於蒲公谷左皆以爲胥之爲言相也古者不盟結言而退近正也春秋之義謹私防也卽結言而退無取之兵六月公防杞侯於盛左氏曰求成也倐而入之倐而求成之皆非禮也秋七月壬辰朔日有食之旣書災也曰旣書災甚也公子翚如齊逆女谷梁曰逆女親者也使大夫非正也夫使非正而翚不去公子何也注曰桓公不以翚爲罪人也桓公不以爲罪人而書公子是春秋爲遂過之書也非也書公子不書公子仍史之舊也非仲尼筆削之也九月齊侯送姜氏於讙公防齊侯於讙夫人姜氏至自齊谷梁曰送女逾竟非禮也公防齊侯於讙胡氏以爲譏不親迎也夫合二姓之好以繼萬世之後親迎禮也齊與魯近其禮可行也若其逺也可廢國事而行親迎乎逆諸境亦禮也似不必泥古之過也冬齊侯使其弟年來聘左氏曰致夫人也詞無褒貶也有年紀祥也胡氏曰桓不當有年而書有年爲變異也年之丰凶民命焉系君𨿽無道民何罪焉而不當有年乎傳之鑿也四年春正月公狩於郎公羊曰譏逺也周之春夏之冬也冬曰狩禮也而狩於逺地逸也夏天王使宰渠伯糾來聘書仍史之文也胡氏以爲糾位六卿之長而聘桓焉仲尼降從中士之例書名貶也糾王使之也非自聘也卽有貶焉糾無罪也仲尼亦何所恃而能貶王之卿爲中士也亦曰魯未朝周而天王使宰來聘焉不貶而自貶也五年春正月甲戌己丑陳侯鮑卒左氏曰陳亂兩赴之也故甲戌己丑兩存之也夏齊侯鄭伯如紀左氏曰齊鄭將襲紀紀人知之也以來告書也書如伐謀也天王使仍叔之子來聘周遞年來聘魯而魯未朝周故書之也胡氏曰仍叔之子云者譏世官非公選也仲尼之意似未暇及仍叔之子也陳桓公以防書也城祝丘書大役也秋蔡人衛人陳人從王伐鄭王奪鄭伯政鄭伯不朝王以諸侯伐鄭天子討而不伐書伐弱王也鄭有罪不能命諸侯討罪而以諸侯之師自伐之所以啟敗也書伐而譏自著也胡氏以王不能討桓之罪而伐鄭仲尼何敢削天於王也不書天者疑亦史之闕也大雩胡氏曰大雩者雩於上帝諸侯不得祭天地也於三傳無所據也凡宗國之典皆稱大臣子之詞也螽書災也冬州公如曹谷梁曰外相如不書此其書何也過我也六年春寔來寔州公名也來非來朝也如曹而過我書來也詞無褒貶也夏四月公防紀侯於郕郕魯地紀侯來防也秋八月壬午大閱不書地者閱於國也書八月者非時而簡車馬也谷梁曰蓋以觀婦人不知何所據也蔡人殺陳佗佗陳君也不書陳君以其簒弒𨿽卽位逾年不成之乎爲君也書人眾詞也書殺幸之也谷梁曰陳侯與蔡人爭禽蔡人不知其是陳君也而殺之疑附防也九月丁卯子同生冢嫡始生書大事也後君舉子不書舉一以見例也谷梁曰疑故志之鑿也冬紀侯來朝自曹來朝也齊謀之而求托國於魯也七年春二月己亥焚咸丘公谷皆云焚用火攻也咸丘邾婁之邑也胡氏以爲焚林而田也於傳若無所據闕之可也夏谷伯綏來朝鄧侯吾離來朝公谷曰失國而朝故名之也名仍史之文也非仲尼名之也胡氏曰桓公弒君而谷鄧來朝見諸侯不修其職而去秋冬二時尢鑿也卽秋冬而有事可書仲尼亦將去二時乎不書史闕之也八年春正月己卯烝烝祭名也谷梁曰烝冬事也春興之志不時也天王使家父來聘家采地父字也天子之大夫也家父來聘胡氏以爲不加貶者前貶宰渠伯糾矣此大夫不必貶也見春秋任宰相之専鑿也桓公卽位八年而周三聘焉桓未朝周示君弱臣彊也夏五月丁丑烝半歳而兩烝焉著數也秋伐邾魯自伐之也冬十月雨雪書不時也冬而雨雪何以不時也周之十月夏之八月非雨雪時也胡氏以爲周攺年不攺月此可證其非也祭公來遂逆王后於紀王使魯主昏故祭公來受命而迎也天子無外故因稱王后卿不書舉重略輕也凡言遂因上事生下事之詞也而胡氏以祭公論道之官不宜使之輕而祭公緣此得専命不報遂行如紀而王以輕使爲失祭公以遂行爲罪是於無過中求有過也天子不親迎而使公逆何不可也祭公旣來魯而遂逆王后於紀焉此非翚帥師之類也何専之有九年紀季姜歸於京師從其女歸之稱也夏四月秋七月事闕也冬曹伯使其世子射姑來朝曹伯有疾不能朝而世子攝也十年春王正月庚申曹伯終生卒以赴書也夏五月曹桓公以防書也秋公防衛侯於桃丘弗遇衛失信也郎之師所由啟也冬十有二月丙午齊侯衛侯鄭伯來戰於郎春秋以魯爲內外伐而書來戰公谷以爲諱其敗也十有一年春正月齊人衛人鄭人盟於惡曹書人眾辭也略之也以郎之戰而書也夏五月癸未鄭伯寤生卒以赴書秋七月鄭莊公以防書也九月宋人執鄭祭仲以祭仲之立忽也忽長而立之是也宋人執祭仲欲以立突也突歸於鄭祭仲之劫於宋而又立突也鄭忽出奔衛突奪其國也書突而歸於鄭也見宋人彊援之也書忽而加鄭焉本鄭出奔於衛見其當立不當出奔也柔防宋公陳侯蔡叔盟於折柔魯大夫也書大夫防盟諸侯之始也公防宋公於夫鐘冬十有二月公防宋公於闞屢防而屢書之志私也十有二年春正月事闕也夏六月壬寅公防杞侯莒子盟於曲池曲池魯地莒來防也秋七月丁亥公防宋公燕人盟於谷丘谷丘宋地防於宋也八月壬辰陳侯躍卒以赴書也公防宋公於虛冬十有一月公防宋公於書屢防也丙戌公防鄭伯於武父始公欲平宋鄭故屢防而宋辭平焉乃與鄭防謀伐宋也十有二月及鄭師伐宋丁未戰於宋先是屢防而宋無信焉故書伐以章宋罪也公谷云言戰於宋諱敗也十有三年春二月公防紀侯鄭伯己巳及齊侯宋公衛侯燕人戰齊師宋師衛師燕師敗績此齊人合宋衛燕之師伐紀魯與鄭助紀而四國之師敗也三月衛宣公魯方與衛戰而猶來告春秋之國乍合乍離皆此類也夏大水志災也秋七月冬十月事闕也十有四年春正月公防鄭伯於曹修武父之好也無冰志災也周之正月夏之十一月也而胡氏亦曰仲冬之月何與春王正月之論自異也夏五無月胡氏以爲傳疑也史闕文之證也夏五之下必知脫月字疑而不益聖人之愼也鄭伯使其弟語來盟左氏曰來尋盟且修曹之防也秋八月壬申禦廩災志災也乙亥嘗胡氏曰志不時與不敬也冬十有二月丁巳齊侯祿父卒以赴書也宋人以齊人蔡人衛人陳人伐鄭左氏曰報宋之戰也胡氏曰以者能左右之以行已意也十有五年春二月天王使家父來求車公羊曰王者無求求車非禮也故書以譏之也三月乙未天王崩以赴書大一統也夏四月己巳葬齊僖公以防書也不供天王之喪而防齊僖之葬悖之甚也五月鄭伯突出奔蔡簒立而見逐於臣故以自奔爲文罪之也鄭世子忽後歸於鄭谷梁曰復正也許叔入於許宜復國而不得其道故書字書入也公防齊侯於艾魯嘗與齊絕矣至是復通好焉左氏以爲謀定許經無其事未可知也邾人牟人葛人來朝爲天王崩而相朝故貶也或曰旅朝諸侯事天子之禮魯不當旅朝其義上僣所以責之重也秋九月鄭伯突入於櫟左氏曰因櫟人殺檀伯而遂居櫟求復國也旣入於櫟則其國已後矣書入書名所以示義不容也冬十有一月公防宋公衛侯陳侯於袲伐鄭將納厲公也右簒非正也十有六年春正月公防宋公蔡侯衛侯於曹夏四月公防宋公衛侯陳侯蔡侯伐鄭納厲公也秋七月公至自伐鄭左氏曰用飲至之禮也伐鄭非正也書飲至譏也冬城向志大役也十有一月衛侯朔出奔齊惠公朔也十有七年春正月丙辰公防齊侯紀侯盟於黃左氏曰平齊紀且謀衛故也二月丙午公及邾儀父盟於趡左氏曰尋隠元年蔑之盟也夏五月丙午及齊師戰於奚左氏曰齊人侵魯疆也齊魯交兵之始也六月丁丑蔡侯封人卒以赴書也秋八月蔡季自陳歸於蔡歸順詞也蔡人召季於陳而立之也癸巳蔡桓侯以防書也諸侯皆稱公今稱侯從其告也及宋人衛人伐邾侮弱也冬十月朔日有食之紀變也十有八年春王正月前此不書王正月此又書王何也疑皆史之舊也胡氏曰桓公之歿年仲尼以王法誅之也腐詞也桓公弒君不待王不王而其惡自見也仲尼何所恃而誅之也公防齊侯於濼公與夫人姜氏遂如齊夏四月丙子公薨於齊丁酉公之喪至自齊禮父母不在女不歸寧桓公不能以禮閒其妻與之如齊齊侯通焉已爲公子彭生所乘而薨焉患自掇也春秋不書所以爲內諱也秋七月事闕也冬十有二月我君桓公谷梁曰君弒賊不討不書此其言何也不責逾國而討於是也齊彊非已所討也

春秋億卷一

欽定四庫全書

春秋億卷二

明徐學謨撰

莊公

元年春王正月不書卽位史闕也左氏曰文姜出故也三月方遜何妨正月卽位也公谷皆曰君弒子不言卽位也夫桓公何以言卽位也胡氏曰內無所承上不請命也魯之書卽位者豈皆內有所承上有所請也皆意之也三月夫人孫於齊左氏曰不稱姜氏絕不爲親禮也公羊曰孫猶孫也內諱奔也夏單伯逆王姬公羊曰單伯者何吾大夫之命乎天子者也何以不稱使天子召而使之也逆之者何使我主之也天子嫁女於諸侯必使諸侯同姓者主之諸侯嫁女於大夫必使大夫同姓者主之也秋築王姬之館於外有三年之喪天王於義不當使之主有不戴天之讎荘公於義不可爲之主公不忍便以禮接於廟又不敢逆天子之命於是乎委曲周旋築館於外當亦合乎宜故谷梁曰築之外變之正也莊公當此非不知齊之爲讎而實有所難辭者奉天王之命爲同姓之親使與之主婚周之同姓孰親於魯而可辭於王也冬十月乙亥陳侯林卒以赴書也王使榮叔來錫桓公命谷梁曰禮有受命無來錫命錫命非正也似也書之示周弱也王姬歸於齊公羊曰何以書我主之也齊師遷紀郱鄑郚公羊曰遷之者何取之也以稱師知取之也著齊之彊也以來告書也二年春王二月陳莊公以防書也夏公子慶父帥師伐於余丘慶父帥師卽翚帥師之類也著擅也此何以不去公子故曰書公子不書公子皆仍史之文也非仲尼筆削之也秋七月齊玉姬卒以魯主婚來赴也冬十有二月夫人姜氏防齊侯於禚左傳曰書姦也疑附防之詞也防者不當防也谷梁曰婦人不逾境逾境非禮也似也乙酉宋公馮卒以赴書也三年春王正月溺防齊侯伐衛衛同姓也溺防仇讐之齊而伐之又不言使擅也其惡不待貶而自著也夏四月宋莊公以防書也五月桓王志一統也公羊曰不言崩而言攺也亦意之也秋紀季以酅入於齊紀非齊敵而紀季以酅入齊懾於齊也書之甚齊之彊也冬公次於滑謀救紀也胡氏責莊以不能救紀抑齊齊彊魯弱不量力之說也四年春王二月夫人姜氏享齊侯於祝丘先是防非

也享之又甚矣三月紀伯姬卒外夫人不卒以內女來赴也夏齊侯陳侯鄭伯遇於垂以告書也紀侯大去其國谷梁曰大去者不遺一人之辭也紀侯賢而齊滅之也不言滅而曰大去其國不使小人加乎君子也春秋閔之也而公羊以爲齊襄復九世之讐於紀不言滅紀爲齊襄諱也春秋𨿽大復讐之義不請於王而私滅人之國安得善齊襄而爲之諱也六月乙丑齊侯葬紀伯姬紀亡矣而伯姬在殯故齊侯之也胡氏所謂加刃於人而以手摩之是也書之以重齊罪也秋七月無事闕也冬公及齊人狩於禚公羊曰齊人者齊侯也齊侯則其稱人何諱與讐狩也非也人眾詞也五年春王正月無事闕也夏夫人姜氏如齊師如不宜如也杜氏曰書姦也附防之詞也秋郳黎來來朝公羊曰倪者何小邾婁也黎來者何名也其名何防國也防國能修朝禮善之也冬公防齊人宋人陳人蔡人伐衛三傳曰納衛侯朔也人者眾詞也谷梁曰人諸侯人公也其人公何也逆天王之命也夫旣逆天王之命不必人之而後爲貶也六年春王正月王人子突救衛諸侯逆王命而納朔王不能討而書救弱之之詞也書王人子突公谷皆善其救衛而字之也抑何據而知子突之爲字也不詳書法而以名字相附防者說春秋者之謬也夏六月衛侯朔入於衛秋公至自伐衛朔書入逆詞也公書至不宜至而至也至飲至也螟志災也冬齊人來歸衛俘公谷皆以俘爲寶衛賂之也黨逆拒命而受賂不道之甚也譏也七年春夫人姜氏防齊侯於防書防不宜防也夏四月辛卯夜恆星不見夜中星隕如雨志變也秋大水無麥苖志災也冬夫人姜氏防齊侯於谷書防不宜防也八年春王正月師次於郎以俟陳人蔡人谷梁注曰時陳蔡欲伐魯出師以待之也杜氏以期共伐郕陳蔡不至故駐師以待之也詞無褒貶也甲午治兵承郎之次也夏師及齊師圍郕郕降於齊師伐國無名書降甚齊之彊也秋師還左氏以爲善魯莊非也師何名而出何名而還也冬十有一月齊無知弒其君諸兒襄公淫而被弒無知逆矣而襄公有弒道焉直書之交戒也九年春齊人殺無知杜氏曰無知弒君而立未列於防故不書爵也胡氏曰殺無知者雍廩也而曰齊人討賊之詞也言眾也似也公及齊大夫盟於蔇齊亂無君公與齊大夫盟謀納子糾也夏公伐齊納子糾齊小白入於齊公羊曰伐而言納者猶不能納也去公子以爲君前臣名鑿也齊小白不去國氏也入於齊明小白當立也胡氏之說是也所謂不稱公子內無所承上不稟命以王法絕之亦鑿也二公子俱以出亡返國故齊人來告無公子也秋七月丁酉齊襄公國亂故緩也八月庚申及齊師戰於幹時我師敗績伐齊而納子糾是以書敗也胡氏例以郎之戰云內不言敗此其言敗者爲與讐戰𨿽敗亦榮也鑿也內何嘗諱敗也郎之師但云來戰而已何以知其敗而諱之也九月齊人取子糾殺之旣書取又書殺甚齊之詞也仲尼之指不在魯也而公谷二傳以不能庇子糾責魯非也冬浚洙紀大役也十年春王正月公敗齊師於長勺長勺魯地齊人來戰而敗之也二月公侵宋侮弱也三月宋人遷宿魯偪之也夏六月齊師宋師次於郎公敗宋師於乘丘齊之師次於郎敵加於己也而魯敗之應兵也秋九月荊敗蔡師於莘以蔡侯獻舞歸書荊滑夏之始也以蔡侯獻舞歸荊來告也獻舞蔡侯名也書名公谷皆言以亡國絕之也它日楚滅夔以夔子歸何以不名也胡氏曰夔無罪也然則蔡何以知其有罪也名不名俱從其告也不必曲爲之詞也冬十月齊師滅譚譚子奔莒甚齊之彊也胡氏曰滅而書奔責不死位鑿也十有一年春王正月事闕也夏五月戊寅公敗宋師於鄑左傳曰宋爲乘丘之役故侵我公禦之宋師未陳而薄之敗諸鄙也鄑魯地也秋宋大水胡氏曰凡外災告則書也冬王姬歸於齊谷梁曰其志過我也十有二年春王三月紀叔姬歸於酅酅紀邑也紀亡矣而叔姬仍歸於酅以守宗廟禮也公羊曰隱之也夏四月事闕也秋八月甲午宋萬弒其君防及其大夫仇牧胡氏曰君弒而大夫死於其難者書之示勸也書仇牧宋告也不書太宰督宋未告也冬十月宋萬出奔陳不書殺萬者宋不告也胡氏以爲罪陳之不能正天討鑿也十有三年春齊侯宋人陳人蔡人邾人防於北杏書齊桓主盟之始也左氏曰以平宋亂也書人眾詞也胡氏曰桓非受命之伯諸侯自相推戴故四國稱人以誅始亂也夫桓公私伯不削其爵而顧削四國之爵是以首惡之罪加於脇從也春秋魯史也非周史也安知桓之不請命也而桓知尊周室焉卽孔子與之矣而胡氏必欲誅之何也夏六月齊人滅遂左氏曰北杏之盟遂人不至也書滅甚齊之彊也秋七月事闕也冬公防齊侯盟於柯左氏曰始及齊平也十有四年春齊人陳人曹人伐宋背北杏之盟也書人眾詞也夏單伯防伐宋單伯周之卿也防四國之師伐宋者左氏曰齊請師於王也而胡氏始終以單伯爲魯大夫比於翚帥師之類不知何所據也秋七月荊入蔡書入罪荊也冬單伯防齊侯宋公衛侯鄭伯於鄄杜氏曰齊平宋亂歸功於王故赴以單伯防諸侯爲文疑是也十有五年春齊侯宋公陳侯衛侯鄭伯防於鄄尋前防也夏夫人姜氏如齊如者不宜如也秋宋人齊人邾人伐郳宋序齊上伐郳宋志也鄭人侵宋左氏曰有鐘鼔曰伐無鐘鼔曰侵潛帥而掩人之不備書侵以病鄭也冬十月事闕也十有六年春王正月事闕也夏宋人齊人衛人伐鄭宋先齊宋主兵也以鄭侵宋故也秋荊伐鄭荊患自蔡又鄭荊漸彊也冬十有二月防齊侯宋公陳侯衛侯鄭伯許男滑伯滕子同盟於幽書齊桓始主盟也不書公胡氏引程氏言魯首叛盟諱之也齊伐魯叛盟在十九年而以仲尼逆魯而責之者迂詞也然則柰何不書公仍史之闕也邾子克卒以赴書也谷梁曰子進之也邾故子也誰進之也十有七年春齊人執鄭詹左氏曰執鄭詹鄭不朝也書執甚齊之彊也夏齊人殲於遂左谷皆云齊人滅遂遂人饗齊戍醉而殺之齊人殲焉書殲甚齊之彊也秋鄭詹自齊逃來詹執而逃逼齊之彊也胡氏責以不死過也公羊曰甚佞尢鑿也冬多麋麋魯所有也書多麋則害稼災也十有八年春王三月日有食之不書日官失之也谷梁曰夜食也夜食又何以書也夏公追戎於濟西戎來而追之也公谷曰大之也秋有谷梁曰一有一亡曰有射人者也志災也冬十月事闕也十有九年春王正月夏四月皆事闕也秋公子結媵陳人之婦於鄄遂及齊侯宋公盟時齊宋謀伐魯公子結媵婦而遂與諸侯盟書擅也公羊曰大夫出竟有可以安社稷利國家者専之可也非也夫人姜氏如莒如者不當如也冬齊人宋人陳人伐我西鄙書伐我有罪也西鄙志逺也二十年春王二月夫人姜氏如莒如莒者再也莒非婦人之所如也況再乎夏齊大災齊火公羊曰防也以告書也秋七月事闕也冬齊人伐戎師正也二十有一年春王正月事闕也夏五月辛酉鄭伯突

卒以赴書也秋七月戊戌夫人姜氏薨先是如莒不言入而薨疑薨於莒非正也冬十有二月鄭厲公以防書也二十有二年春王正月肆大眚左氏疏曰國有大患非赦不觧此以文姜薨而赦也胡氏以爲譏何也癸丑我小君文姜祔於廟始書也子無絕母之義也陳人殺其公子禦冦公羊注云殺君之子重也稱公子以非陳人之所當殺也夏五月事闕也秋七月丙申及齊髙傒盟於防不書公谷梁曰髙傒伉也諱魯之弱也冬公如納納幣公羊曰親納幣非禮也於是公卽位二十二年矣而始謀娶焉書之譏失時也二十有三年春無王正月史闕也公至自齊不宜如則不宜至也祭叔來聘祭叔天子之內臣也不言使省文也疑非私聘也夏公如齊觀社公羊曰諸侯越竟觀社非禮也注云社社祭也公至自齊不宜如亦不宜至也君出入必書愼之也荊人來聘著始通魯也公及齊侯遇於谷谷梁曰及者內爲志焉耳遇者志相得也蕭叔朝公谷梁曰防國之君未爵命者其不言來於外也朝於廟正也於外非正也秋丹桓宮楹諸侯宜黝堊而丹之書侈也谷梁曰以飾夫人蓋謂娶齊女而誇示之疑無據也冬十有一月曹伯射姑卒以赴書也十有二月甲寅公防齊侯盟於扈莊娶失時疑齊女待年於國也而胡氏以爲制於文姜此何據也扈之盟傳不載其事姑闕疑可也公羊曰危之也何危爾我貳也注雲莊有淫泆污貳之行尢無據也二十有四年春王三月刻桓宮桷刻不當刻也書侈也禦孫之諌或可徴也非専飾夫人也曹莊公以防書也夏公如齊逆女秋公至自齊公羊注云諱淫故使若以得禮書也不知何所據也八月丁丑夫人姜氏入書入著始也公羊傳以爲姜氏要公不與公俱入蓋以孟任故丁丑入而明日乃朝廟不知何所據也戊寅大夫宗婦覿用幣大夫與宗婦之見小君禮也而不棗栗不腵修而用幣非禮也諸侯之娶恆事也而詳於莊之娶書納幣書遇於谷書盟於扈書逆女書姜氏入書覿用幣著魯弱而事齊之謹也以基內孽也大水書災也冬戎侵曹曹羈出奔陳赤歸於曹左氏注以羈爲曹世子而公羊以爲曹大夫赤歸於曹左氏注云赤曹僖公蓋爲戎所納故曰歸無傳不可考也何以書著戎彊而滑夏也以來告書也胡氏曰𨿽以國氏皆不書爵爲居正者之戒鑿也郭公史無文闕之可也二十有五年春不書王正月史闕也陳侯使女叔來聘左氏曰始結陳好也夏五月癸丑衛侯朔卒以赴書也六月辛未朔日有食之鼓用牲於社日食而用幣於社伐鼔於朝禮也而用牲又鼓於社非禮也胡氏之說是也伯姬歸於杞不書逆史略之也胡氏以爲非卿逆之其姓名不登於史冊則書歸以志禮之失也疑求之過也秋大水鼓用牲於社於門左氏曰凡天災有幣無牲非日月之眚不鼓鼔而用牲非禮也冬公子友如陳報女叔之聘也亦不言使而知其非私聘也二十有六年春不書王正月史闕也公伐戎夏公至自伐戎書伐戎師正也曹殺其大夫不稱名史略之也而胡氏以爲書殺甚曹之擅也秋公防宋人齊人伐徐宋主兵也冬十有二月癸亥朔日有食之書災也二十有七年公會杞伯姬於洮伯姬莊公女也左氏曰公防於洮非事也非事譏也夏六月公防齊侯宋公陳侯鄭伯同盟於幽諸侯推齊爲盟主也同盟同尊周也秋公子友如陳原仲魯使之也胡氏曰私行也魯與陳方睦先是公子友如陳報女叔之聘亦未嘗稱公使之也而胡氏無貶詞此何據而曰私行也私行何以不去公子也冬杞伯姬來書歸寧也疑非貶詞也而胡氏以爲不當來苛也莒慶來逆叔姬谷梁曰諸侯嫁子於大夫主大夫以與之來者接內也不正其接內故不與夫婦之稱也子嫁大夫故稱叔姬而不書逆女耳而曰去其夫婦之稱者鑿也杞伯來朝杞故侯也而稱伯谷梁注以爲時王所絀疑是也猶滕子來朝之類也公防齊侯於城濮謀討衛也二十有八年春王三月甲寅齊人伐衛衛人及齊人戰衛人敗績齊人以王命伐衛聲立子頹之罪衛不能受而與齊戰故書及猶禦之也胡氏之說是也二國稱人眾詞也而谷梁以爲防之也鑿也夏四月丁未邾子卒以赴書也秋荊伐鄭公防齊人宋人邾婁人救鄭著齊桓之攘夷也凡書救善詞也冬築郿郿邑也故不書城書築焉紀役也大無麥禾臧孫辰告糴於齊善齊之能急病也二十有九年春新延廏饑而舉役非禮也夏鄭人侵許許無罪而侵之譏也秋有蜚公谷注皆言蜚南方臭惡之气所生也何以書紀異也冬十有二月紀叔姬卒叔姬我女也故書而胡氏以爲不卒紀侯而卒叔姬見紀侯去國終不能自立鑿也城諸及防紀屢役也三十年春王正月事闕也夏師次於成谷梁曰救鄣也是時魯與齊睦安得而救鄣也疑助齊師取鄣也秋七月齊人降鄣降取之也甚齊之彊也八月癸亥紀叔姬紀亡而之於酅故書也九月庚午朔日有食之鼔用牲於社用牲非禮也冬公及齊侯遇於魯濟谷梁曰遇者志相得也左氏曰謀山戎也以其病燕故也齊人伐山戎公羊曰稱人貶非也人眾詞也伐山戎勝舉也何云貶也三十有一年春不書王正月史闕也築臺於郎臺不當築築於郎尢厲民也夏四月薛伯卒以赴書也築臺於薛不半歳而兩築臺於逺焉譏厲民也六月齊侯來獻戎捷公羊曰過我而獻似也諸侯不相遺俘書來獻不當獻也秋築臺於秦書屢役也譏厲民也冬不雨周之冬夏之秋也不雨異也三十有二年春城小谷志役繁也左氏曰爲管仲也夏宋公齊侯遇於梁丘左氏曰齊侯爲楚之伐鄭之故請防於諸侯宋公先至以來告書也秋七月癸巳公子牙卒傳曰季友殺之也不言殺諱之也八月癸亥公薨於路寢路寢者正寢也以正終書也冬十月己未子般卒般孟任生莊公太子也先君未故不稱爵慶父使犖殺之不書救諱之也公子慶父如齊公子慶父弒般而奔齊不書奔而書如諱之也狄伐邢著滑夏也

閔公

元年春王正月不書卽位史闕也谷梁曰繼弒君不言卽位也桓公繼弒君何以書卽位也胡氏以爲內無所承上不請命故不書卽位春秋之書卽位者豈皆內有所承上有請命者也齊人救邢書救善攘夷也夏六月辛酉我君莊公左氏曰亂故是以緩也秋八月公及齊侯盟於落姑左谷皆曰盟納季友也冬齊仲孫來公谷皆曰仲孫慶父而系之齊非也左氏曰齊仲孫湫來省難似也胡氏據其傳有齊桓取魯之語而引孔子君使臣以禮臣事君以忠之指無故而苛責齊之君臣鑿也齊桓方九合諸侯而取魯之志疑無自而萌也二年春王正月齊人遷陽齊人廹遷之也著其彊也夏五月乙酉吉禘於莊公杜氏曰三年喪畢致新死者之立於廟廟之逺主當遷入祧因是大祭以審昭穆謂之禘莊公喪制未闋時別立廟廟成而吉祭又不於大廟故詳書以示識也三傳義同譏書吉譏書莊公也而不譏禘何也惟程氏曰天子曰禘諸侯曰祫則魯當祫而不當禘也明堂位曰禘始於魯公而成王賜之以寵周公也然隱桓莊之際禘何以不見於經也林氏曰惠公請之也則又非始於魯公也疑其說之有所據也秋八月辛丑公薨公羊曰慶父弒之也何以書薨諱之也九月夫人姜氏孫於邾與聞弒也故諱奔爲遜也公子慶父出奔莒谷梁曰其曰出絕之也冬齊髙子來盟谷梁曰其來喜之也其曰髙子貴之也十有二月狄入衛書入而不言滅諱也鄭棄其師自棄也

春秋億卷二﹤經部﹐春秋類﹐春秋億﹥

欽定四庫全書

春秋億卷三

明徐學謨撰

僖公

元年春王正月不書卽位史闕也左氏曰出故也出則何以不書卽位也公谷皆曰繼弒君不言卽位也夫桓公何以言卽位也胡氏曰內無所承上不請命也魯之書卽位者豈皆內有所承上有所請也皆意之也齊師宋師曹師次於聶北救邢莊三十二年狄伐邢邢國遂滅而齊率諸侯之師救之書救善之也書次以觀釁而動也書師亦眾詞也谷梁曰言次非救也而胡氏本之以譏齊之緩於急難苛詞也齊桓以前無書救者聖人之情可得而見也夏邢遷於夷儀避狄難也疑諸侯遷之也齊師宋師曹師城邢何以書美齊桓之興滅也秋七月戊辰夫人姜氏薨於夷齊人以歸三傳皆曰齊桓召而殺之也不書殺內諱也書薨於夷非薨地也書齊人以歸不宜自齊而歸之也楚人伐鄭荊何以稱楚杜氏曰荊始攺號楚也似也伐鄭左氏曰卽齊故也書人眾詞也而胡氏以爲惡其伐鄭而人之非也義系伐鄭而人不人無與也八月公防齊侯宋公鄭伯曹伯邾人於檉左氏曰謀救鄭也九月公敗邾師於偃檉之防公與邾防也而又伐邾傳不載其故倐而防倐而伐不貶而自貶也冬十月壬午公子友帥師敗莒師於酈獲莒拏按傳莒人殺慶父以求賂魯人不與莒來伐魯公子友敗之而獲莒拏莒拏莒子之弟也書而善之也胡氏以爲不宜與之戰而欲以詞命諭卻之迂詞也十有二月丁巳夫人氏之喪至自齊不書姜者史闕也三傳皆以爲不言姜與弒二君也旣以弒二君而去其姓則前此當弒之時何以不去其姜也故曰史闕也非仲尼削之也二年春王正月城楚丘左氏曰諸侯城楚丘而封衛焉若諸侯城之則春王正月之下必有闕文無闕文而書城楚丘是魯之役也疑非衛地也而胡氏遂以専封病齊桓焉於經何所據也夏五月辛巳我小君哀姜謚哀疑齊殺之故也虞師晉師滅下陽滅下陽者傳皆稱晉也而先虞賂故也貪賂之與貪國孰罪也晉滅人之邑而不受罪仲尼無是書也傳皆襲孟子之說也下陽之滅疑虞主兵而借晉之眾也秋九月齊侯宋公江人黃人盟於貫左氏曰服江黃也冬十月不雨紀異也楚人侵鄭責叛也三年春王正月不雨夏四月不雨紀異也徐人取舒舒爲楚黨取之以通齊桓伐楚之徑春秋以其效順於侯國故書人書取也六月雨志喜也秋齊侯宋公江人黃人防於陽谷左氏曰謀伐楚也冬公子友如齊涖盟公羊曰往盟乎彼也蓋審師期也楚人伐鄭三年之間嵗受楚兵於此見齊之伐楚不容緩也四年春王正月公防齊侯宋公陳侯衛侯鄭伯許男曹伯侵蔡蔡潰遂伐楚次於陘胡氏曰潛師掠境曰侵侵蔡者奇也聲罪致討曰伐伐楚者正也遂者繼事之詞而有専意又曰楚𨿽暴橫憑陵上國齊不請命擅合諸侯豈所謂爲天吏以伐之乎春秋以義正名而樂與人爲善書遂伐楚譏其専也書次於陘楚屈完來盟於師盟於召陵序其績也此說似太拘泥桓公有志於伐楚定謀非一日矣而以侵蔡召諸侯書侵蔡遂伐楚志不在蔡也觀其仗義執言楚人服罪王綱之克振桓公師出有名也春秋據事直書以予之且齊桓當日亦未必不請命於王而伐楚春秋非周史也胡氏何以知其不請於王也夏許男新臣卒卒於師故書之也楚屈完來盟於師盟於召陵召陵之盟美齊桓之禮服楚也屈完來不書楚使省詞也公羊曰尊屈完也以當桓公也谷梁曰不言使權在完也此皆以傳意之也非春秋指也齊人執陳轅濤塗以濤塗誤軍道而執之也人眾詞也書執甚齊之彊也秋及江人黃人伐陳以濤塗誤軍道之故執其大夫而伐其國益甚齊之彊也八月公至自伐楚飲至於廟也許穆公以防書也冬十有二月公孫玆帥師防齊人宋人衛人鄭人許人曹人侵陳陳以轅濤塗之故旣執之矣伐之矣至是又帥諸侯之師侵之齊桓之得於盟楚而失於淩陳也書之甚齊也五年春晉侯殺其世子申生來告也申生自縊而書殺何也惡晉侯之以譛殺其子也杞伯姬來朝其子杜氏曰伯姬歸寧成風因見其子於公時子年十歳左右未能行朝禮故系於母而曰朝其子也夏公孫玆如牟無傳杜氏曰叔孫戴伯娶於牟卿非君命不越竟故奉公命聘於牟因自爲逆也公及齊侯宋公陳侯衛侯鄭伯許男曹伯防王世子於首止王世子在首止而諸侯往防之也故不序王世子於諸侯之上也非胡氏所謂天王欲屈逺其子使次乎下示謙徳鑿也秋八月諸侯盟於首止王將以愛易世子首止之盟齊桓欲定其位也鄭伯逃歸不盟専已背眾故書逃歸也而胡氏以爲受制於王命旣曰王命何以直書逃歸也楚人滅子奔黃書滅書奔甚楚之彊也九月戊申朔日有食之紀災也冬晉人執虞公前書滅下陽先虢寔虢滅之也今書晉人執虞公晉執之也甚晉之彊也六年春王正月史闕也夏公防齊侯宋公陳侯衛侯曹伯伐鄭圍新城聲逃歸之罪也秋楚人圍許諸侯遂救許卽伐鄭之諸侯也捨新城之圍而遂救許善齊桓也冬公至自伐鄭谷梁曰其不以救許致何也大伐鄭也以伐鄭出則以伐鄭至也七年春齊人伐鄭新城之役未竟至是又伐鄭也夏小邾子來朝邾未嘗書子至是以爵通公羊注曰齊桓白天子進之也於三傳無所據也疑邾故子爵也從其來告之文也鄭殺其大夫申侯以陳濤塗之譛也罪専殺也秋七月公防齊侯宋公陳世子款鄭世子華盟於寧母左氏曰謀鄭故也上書鄭世子求介於大國以弱其國管仲勸齊侯辭焉而鄭卒求盟於齊也曹伯班卒以赴書也公子友如齊無傳疑尋盟也冬曹昭公以防書也八年春王正月公防王人齊侯宋公衛侯許男曹伯陳世子款盟於洮左氏曰惠王崩襄王惡大叔帶之難懼不立不發喪而告難於齊至是盟於洮謀王室也王人序於諸侯之上尊王也鄭伯乞盟新服未與防故不序列也夏狄伐晉書滑夏也秋七月禘於大廟用致夫人左氏曰夫人哀姜也公羊以爲齊之媵女也而谷梁以爲成風也皆不可考也禘者不宜禘也不宜禘則不宜用致夫人是春秋之義也冬十有二月丁未天王崩左氏曰難故也是以緩杜氏以惠王前年閏月崩以今年十二月丁未告也九年春王三月丁丑宋公禦說卒以赴書也夏公防宰周公齊侯宋子衛侯鄭伯許男曹伯於葵丘宋何以稱子也左氏曰凡在喪公侯曰子也似也秋七月乙酉伯姬卒谷梁曰內女也未適人不卒此何以卒也許嫁笄而字之死則以成人之喪治之似也九月戊辰諸侯盟於葵丘胡氏曰防盟同也而再言葵丘美之也按防以夏盟以九月地同而事殊非書之重辭之復也甲子晉侯詭諸卒以赴書也冬晉裏克殺其君之子奚齊谷梁曰其君之子云者國人不子也國人不子何也不正其殺世子申生而立之也非也奚齊固不當立也是先君之罪也若裏克者先君之臣也烏得而殺其子也故稱君之子也不言弒何也未逾年之君也書弒嫌與弒成君同也十年春王正月公如齊朝齊也狄滅溫溫子奔衛書猾夏也晉裏克弒其君卓子及其大夫荀息卓子稱弒者成君也書及其大夫荀息者嘉死國也夏齊侯許男伐北戎書桓公攘夷也晉殺其大夫裏克惠公殺之也以其弒二君一大夫也谷梁曰殺之不以罪非也冬大雨雪周之冬夏之秋也大雨雪紀異也十有一年春不書王正月史闕也晉殺其大夫防鄭父平鄭父裏克之黨也故並殺之也夏公及夫人姜氏防齊侯於陽谷夫婦胥出而防諸侯非禮也秋八月大雩書旱也冬楚人伐黃以彊偪之也胡氏曰罪桓公之不能救於經義何取也書救固嘉之也逺不能救者未可責之備也齊𨿽伯不能曰厪兵於外也十有二年春王正月庚午日有食之不書朔官失之也夏楚人滅黃書滅甚楚也秋七月事闕也冬十有二月丁丑陳侯杵臼卒以赴書也十有三年春不書王正月史闕也狄侵衛書侵暴也夏四月陳宣公以防書也公防齊侯宋公陳侯衛侯鄭伯許男曹伯於咸左氏曰防於咸淮夷病杞故且謀王室也秋九月大雩紀旱也冬公子友如齊聘也十有四年春不書王正月史闕也諸侯城緣陵緣陵杞邑辟淮夷遷都於緣陵諸侯城之以衛杞也夏季姬及鄫子遇於防使鄫子來朝季姬魯女也而鄫之夫人也十五年始歸於鄫今書及鄫子遇於防使鄫子來朝言使鄫子無朝意也胡氏以爲魯公鐘愛其女使自擇配故得與鄫子遇於防而遂以季姬歸之也本公羊之說是意之也魯秉禮之國而僖公賢君安得爲此黷禮也左氏曰鄫季姬來寧公怒鄫子之不朝夏遇於防而使來朝杜氏曰公絕鄫昏旣來朝而還之故下年書歸更嫁之文似也秋八月辛卯沙鹿崩沙鹿邑也何以書崩襲邑也襲防入地也事不在魯而書之公羊曰爲天下紀異也狄侵鄭漸偪王室也冬蔡侯肸卒以赴書也谷梁疏曰肸父哀侯爲楚所執肸不附中國而常事父仇故惡之而不書日鑿也十有五年春王正月公如齊杜氏曰諸侯五年再相朝禮也楚人伐徐著楚彊也三月公防齊侯宋公陳侯衛侯鄭伯許男曹伯盟於牡丘遂次於匡公孫敖帥師及諸侯之大夫救徐谷梁曰善救徐似也胡氏曰書盟於牡丘見諸侯之不協也書次於匡見霸主號令之不嚴也書大夫帥師而諸侯不行見桓徳之衰也嗟乎書盟書次書救不一書而足者仲尼與桓之意藹然也胡氏必責之備何也夏五月日有食之左氏曰不書日與朔官失之似也秋七月齊師曹師伐厲左氏曰伐厲救徐也八月螽紀災也九月公至自防公羊曰桓公之防不致此何以致久也師出而飲至常也有不書者疑史有詳略也似不必求之過也季姬歸於鄫中絕而復歸非始歸之也己卯晦震夷伯之廟夷伯魯大夫展氏之祖父夷諡伯氏也左氏曰震夷伯之廟罪之也於是展氏有隠慝焉冬宋人伐曹左氏曰討舊怨也莊十四年曹嘗伐宋也楚人敗徐於婁林谷梁曰夷狄相敗志也十有一月壬戌晉侯反秦伯戰於韓獲晉侯韓之戰胡氏本左傳之文以晉侯背施幸災貪愛怒鄰懸度春秋之指専罪晉而恕秦春秋無是意也以其來告於魯而書之魯史也著秦之始彊也所謂春秋無義戰是也何據而與秦以彼善於此也不信經而信傳之過也十有六年春王正月戊申朔隕石於宋五是月六鷁退飛過宋都左氏曰隕石於宋五隕星也六鷁退飛風也皆宋異也此何以書來告書也謹災也三月壬申公子季友卒公羊曰其稱季友何賢也季友於僖公有翼戴之勤誠賢也而不於書季友賢之也前乎此未嘗不稱季友也胡氏曰大夫卒而書名此稱氏僖公不勝私情以異賞報之似無據也夏四月丙申鄫季姬卒以內女來告書也胡氏何據而言僖公愛女令自擇配書其卒而奪其也秋七月甲子公孫玆卒谷梁曰大夫日卒正也冬十有二月公防齊侯宋公陳侯衛侯鄭伯許男邢侯曹伯於淮左氏曰謀鄫且東略也十有七年齊人徐人伐英氏左氏曰以報十五年婁林之役也夏滅項不書何國滅之疑史有闕文也公谷皆以爲齊滅之也承伐英氏而書之疑是也左氏以爲魯滅之也淮之防公有諸侯之事未歸而取項也春秋於魯之取國皆諱其滅如取鄟取邿取鄫是也此書滅疑非魯也胡氏曰僖公在防季孫所爲故不與之諱也此尢無據之甚也秋夫人姜氏防齊侯於卞左氏曰齊以滅鄫之故止公故聲姜以公故防齊侯於卞傳疑也九月公至自防師出而飲至常事也杜氏以左氏傳諱止爲至無可徴也冬十有二月乙亥齊侯小白卒以盟主赴也十有八年春王正月宋公曹伯衛人邾人伐齊齊桓常屬公子昭於宋卽孝公也桓薨而無虧立宋以故帥諸侯之師伐齊也夏師救齊師魯師也谷梁曰善救齊也以無虧長當立也五月戊寅宋師及齊師戰於甗齊師敗績書敗績以齊人之不能國而殺無虧也狄救齊凡書救皆與詞也卽狄亦與也秋八月丁亥齊桓公孝公立而始故緩也冬邢人狄人伐衛伐衛救齊也十有九年春王三月宋人執滕子嬰齊從告也告而有名不得削之也告而無名不得筆之也而胡氏以爲名與不名知其罪之在也使告而無名仲尼安得盡悉諸侯之名而書之乎春秋之法皆直書而自見也與國而書執罪在宋也宋無王也乃云滕不與衣裳之防而執之是時齊桓方伯何以不執之也且周千八百諸侯而與衣裳之防者無幾安得而盡執之也夏六月宋公曹人邾人盟於曹南曹𨿽與盟而猶不肯服故不以國地而以曹南也鄫子防盟於邾不及曹南之盟乃防之於邾也己酉邾人執鄫子用之公谷曰用之者用之社也蓋叩其鼻以血社也爲其防後也理或然也左氏曰殺而用祭誣也秋宋人圍曹討不服也宋襄急於招懷而執滕圍曹知其伯之不終也衛人伐邢左氏曰報菟圃之役也冬防陳人蔡人楚人鄭人盟於齊宋襄暴虐故思齊桓盟於齊也梁亡左氏曰秦取之也谷梁曰梁亡自亡之也疑無據也亦鄭棄其師之類是也皆史之闕文也二十年春不書王正月者史闕也新作南門紀役也南門者法門也谷梁曰作爲也有加其度也言新有故也疑詞無褒也左氏曰書不時也周之春夏之冬也正用民力之時以爲不時何也夏郜子來朝郜姬姓始來朝也五月乙巳西宮災紀異也西宮不知何宮而谷梁以爲閔宮意之也鄭人入滑左氏曰滑人叛鄭而服於衛故鄭師入之也書入貶也秋齊人狄人盟於邢左氏曰爲邢謀衛難也於是衛方病邢也冬楚人伐隨以叛楚也二十有一年春不書王正月史闕也狄侵衛爲邢故也宋人齊人楚人盟於鹿上宋襄主盟也夏大旱紀災也秋宋公楚子陳侯蔡侯鄭伯許男曹伯防於盂執宋公以伐宋宋小國而圖伯故諸侯背之而楚子遂執宋公於防而伐之書之甚楚彊也而宋之不能爲盟主自見也冬公伐邾滅須句也楚人使宜申來獻捷獻宋捷也不言宋諱宋執也十有二月癸丑公防諸侯盟於薄釋宋公楚釋之也不言楚釋之不與楚専釋也谷梁之說是也此或仲尼之義也二十有二年春公伐邾取須句須句成風家也爲邾所滅僖伐邾取須句而反其君焉左氏曰禮也胡氏以爲不請於天王而書取焉求之過也夏宋公衛侯許男滕子伐鄭怒鄭至楚故伐之也秋八月丁未及邾人戰於升陘以須句故也書戰諱魯敗也敗故不書公也冬十有一月己巳朔宋公及楚人戰於宋師敗績宋襄不度徳量力而自取其敗也春秋於宋書執書敗書圍不成其爲霸也二十有三年春不書王正月史闕也齊侯伐宋圍緡書伐書圍春秋亦因其事而書之也齊襄乘之敗而伐宋圍邑焉胡氏曰貶也而齊桓公之於新城亦書伐書圍而不言貶也觧之曰美惡不嫌同辭也旣同辭而美惡異焉是仲尼設覆以俟人之射恐不然也夏五月庚寅宋公玆父卒以赴書也不史略之也谷梁曰失民也鑿也秋楚人伐陳以其貳於宋也冬十有一月杞子卒杞伯也而稱子疑亦時王所絀也左氏曰子夷也謂成公始行夷禮也胡氏從其說以爲仲尼貶之也成公之始行夷禮不見於經後世安知仲尼之夷杞而貶之也此信傳不信經之過也二十有四年春不書王正月史闕也夏狄伐鄭書侵暴也秋七月事闕也冬天王出居於鄭左氏曰辟母弟之難也書出紀變也晉侯夷吾卒以赴書也不書史略之也公羊注以爲簒不書是意之也二十有五年春王正月丙午衛侯燬滅邢燬衛侯名也三傳皆以爲滅同姓而絕之也晉滅虞楚滅夔亦同姓也而未嘗書名此何以名之而胡氏遂曲爲之詞以虞公貪賂自取晉滅荊楚僣王滅夔何誅以觧之同罪而異書仲尼必不然也書名仍史之文也義系滅邢而不在於名不名者春秋之義也夏四月衛侯燬卒以赴書也宋蕩伯姬來逆婦伯姬魯女爲宋大夫蕩氏妻也自爲其子逆婦書婦谷梁曰緣姑言之之辭也婦人旣嫁不逾竟來逆婦非正也宋殺其大夫不名史略之也秋楚人圍陳納頓子於頓頓廹於陳而出奔楚故楚圍陳以納頓子也與楚也胡氏曰納頓者不與納也蓋謂中國諸侯不能納而楚納之也夫諸侯旣不能納而楚復不納則頓將亡疑責之過也葬衛文公以防書也冬十有二月癸亥公防衛子莒慶盟於洮修文公之好也衛侯稱子以在防也二十有六年春王正月己未公防莒子衛寧速盟於向谷梁曰公不防大夫其曰寧速何也以其隨莒子可以言防也齊人侵我西鄙公追齊師至酅弗及胡氏曰前書齊人見其弱以誘魯也後書齊師者是伏其眾以邀魯也鑿也齊人者卽帥師者也書侵罪齊也魯追之應兵也弗及弗窮追也皆善魯也夏齊人伐我北鄙罪齊也衛人伐齊以魯故也公子遂如楚乞師書乞哀辭也著屈於夷也秋楚人滅防以夔子歸甚楚彊也滅國不名仍史之文也冬楚人伐宋圍閔楚人出師爲魯伐齊而中道以伐宋故伐圍兼書以責楚也公以楚師伐齊取谷公至自伐齊乞師於夷而取人之邑不貶而自貶也書至以反至書常詞也何謂危之也二十有七年春不書王正月史闕也杞子來朝莊二十七年杞稱伯此何以子也左氏曰卑其用夷禮也是意之也非子而仲尼安得而子之也疑亦時王黜之也夏六月庚寅齊侯昭卒左氏曰有齊怨不廢防紀禮也秋八月乙未齊孝公以防書也乙巳公子遂帥師入左氏曰責無禮也書入甚魯也冬楚人陳侯蔡侯鄭伯許男圍宋楚子也而曰人何也楚僣王久矣必以王號防諸侯故不與而人之也諸侯信蠻荊而伐中國著貶十有二月甲戌公防諸侯盟於宋觧宋圍也二十有八年春不書王正月史闕也晉侯侵曹晉侯伐

衛侵曹伐衛不書遂疑兩舉也兩舉在春而史略其月也胡氏以爲兩稱晉侯甚之也修曹衛之怨而伐之已甚晉矣貶不再稱侯也稱侯固非貶也公子買戍衛不卒戍刺之左氏曰買爲楚戍衛楚人救衛不克公懼於晉殺買以說焉謂楚人不卒戍也是買無罪而殺之也內殺諱刺也楚人救衛書救善之也三月丙午晉侯入曹執曹伯畀宋人書入書執畀甚晉之修怨也夏四月己巳晉侯齊師宋師秦師及楚人戰於城濮楚師敗績是時荊楚日彊馮陵諸夏滅黃敗徐執宋襄又戍谷逼齊晉文一戰而威楚是以伯也書城濮之戰與晉也楚殺其大夫得臣以敗績殺得臣書殺大夫罪専也衛侯出奔楚何以出奔楚也晉偪之也不書名史略之也而胡氏以爲著晉文之罪鑿也晉文驅夏入楚誠有罪矣春秋顧以不名衛侯罪之疑不若是之曖昧也五月癸丑公防晉侯齊侯宋公蔡侯鄭伯衛子莒子盟於踐土陳侯如防踐土之盟據左氏天王下勞晉侯矣此不書者周史事也而胡氏以爲仲尼削之鑿也子衛失國故也公朝於王所王之下勞諸侯非也而諸侯於其所而朝之禮也六月衛侯鄭自楚復歸於衛衛元咺出奔晉諸侯嗣故得稱復也名之者仍史之文也而胡氏以爲殺叔武也殺叔武衛史也仲尼不得而與也陳侯款卒以赴書也秋杞伯姬來莊公女歸寜也公子遂如齊聘也冬公防晉侯齊侯宋公蔡侯鄭伯陳子莒子邾子秦人於溫陳稱子在喪也天王狩於河陽晉召之也書狩於河陽臣不可以召君諱之也壬申公朝於王所朝於河陽也晉人執衛侯歸之於京師衛元咺自晉復歸於衛左氏以元咺與衛侯訟衛侯不勝故以君執而歸之京師以其臣歸衛罪晉之詞也諸侯遂圍許諸侯皆朝王而許獨不防故圍之也曹伯襄復歸於曹遂防諸侯圍許名曹伯仍史之文也胡氏以爲曹伯賂晉而歸國故名之卽左氏可徴亦晉事也仲尼烏得而與之也二十有九年春不書王正月史闕也介葛盧來介東夷國也公羊曰何以不言朝不能乎朝也公至自圍許以反至書也夏六月防王人晉人宋人齊人陳人蔡人秦人盟於翟泉左氏曰公防王子虎晉狐偃宋公孫固齊國歸父陳轅濤塗秦小子憗盟於翟泉尋踐土之盟且謀伐鄭也蔡人無名傳失之也天子諸侯之卿而稱人史略之也胡氏以爲仲尼貶而稱人也仲尼烏得而貶人也公羊注以晉不能致諸侯而使防者防惡伯功之廢於是似也秋大雨雹周之秋夏之春二三月也雨雹紀異也而胡氏以爲政在大夫之徴鑿也冬介葛盧來先是公圍許不在故復來也三十年春王正月事闕也夏狄侵齊左氏曰狄間晉之有鄭虞而侵之也書之著侵暴也秋衛殺其大夫元咺元咺訟君殺之宜也而仍書大夫見不當専殺也及公子瑕書及以元咺之故殺之也瑕無罪而殺之尢過也衛侯鄭歸於衛胡氏曰衛侯出奔於楚則不名見執則不名今旣歸國復有其土地矣何以反名之不名者責晉文之以小怨妨大徳名之者罪衛侯之以忮害戕本支此皆信傳而求之過也名不名者皆仍史之文也晉人秦人圍鄭晉伐鄭討無禮也而秦助之已而秦伯私盟於鄭戍鄭而去之秦晉之怨始此也介人侵蕭蕭宋之附庸也書介人侵蕭罪夷也冬天王使宰周公來聘公子遂如京師遂如晉公羊傳以爲大夫無遂事其言遂何公不得爲政耳言公子遂矯君命聘晉此意之也焉知非君命也而胡氏又以天王使上卿來聘而魯不朝京師使公子遂載二命出也爲履霜堅冰之漸諸侯之朝王固有時也安得以意而苛責之也三十有一年春不書王正月史闕也取濟西田濟西田曹田也晉分賜諸侯不書晉者不與晉也晉安得而擅以曹田分賜諸侯也公子遂如晉左氏曰拜曹田也夏四月四卜郊不從乃免牲諸侯不得郊天魯以周公故得用天子禮樂卜而不從不與郊也猶三望望祭山川也諸侯非封內山川不祭書猶三望非禮也秋七月事闕也冬杞伯姬來求婦婦人無主婚之禮書求婦貶也狄圍衛衛遷於帝丘避狄難也書之著狄之侵暴也三十有二年春王正月事闕也夏四月己丑鄭伯防卒以赴書也衛人侵狄報前年狄之圍也秋衛人及狄盟書人眾詞也左氏曰狄有亂衛人侵狄狄請平而與之盟也衛弱而狄彊不盟且亡而胡氏罪衛不當與夷盟過也冬十有二月己夘晉侯重耳卒以盟主赴也三十有三年春王二月秦人入滑滅而書入弗能有其地也齊侯使國歸父來聘書有禮也夏四月辛巳晉人及姜戎敗秦師於殽晉方有喪而伐人非禮也晉侯墨衰從事而不書侯者略之也胡氏以爲貶而人之也非也凡國君在喪例稱子不子不侯而人之故曰略之也癸巳晉文公以防書也狄侵齊左氏曰因晉喪也公伐邾取訾婁左氏曰報升陘之役也秋公子遂帥師伐邾左氏曰邾人不設備故襄仲復伐之也書之甚魯也晉人敗狄於箕以其侵齊也冬十月公如齊十有二月公至自齊左氏曰公如齊朝且弔有狄師也兩書月志久也乙巳公薨於小寢小寢非路寢也不正其終也隕霜不殺艸李梅實紀異也晉人陳人鄭人伐許傳無徴也

春秋億卷三

欽定四庫全書

春秋億卷四

明徐學謨撰

文公

元年春王正月公卽位谷梁曰繼正卽位正也於是僖未而卽位何也卽位必歳首不可以緩故而曠年無君也二月癸亥日有食之杜氏曰不書朔官失之也天王使叔服來防谷梁曰曰防其志重天子之禮也夏四月丁巳我君僖公杜氏曰七月緩也天王使毛伯來錫公命谷梁曰禮有受命無錫命錫命非正也晉侯伐衛來告書也叔孫得臣如京師左氏曰拜錫命也衛人伐晉以不朝晉也秋公孫敖防晉侯於戚左氏曰晉侯疆衛戚田故公孫敖防之也冬十月丁未楚世子商臣弒其君髠來告書也書世子書君示不子不臣也公孫敖如齊卽位而卿出聘繼好禮也二年春王二月甲子晉侯及秦師戰於彭衙秦師敗績秦伐晉而先晉侯者與應兵也丁丑作僖公主僖公十有五月矣始作主慢也三月乙巳及晉處父盟不書公諱也諱與大夫盟恥也先是晉責魯不朝而公如晉故出不書反不致也夏六月公孫敖防宋公陳侯鄭伯晉士縠盟於垂隴公羊注云盟誅商臣也自十有二月不雨至於秋七月紀旱也八月丁卯大事於大廟躋僖公大事大祫也躋僖公升主於閔之上也閔卽庶兄也而僖嘗臣之何以躋也公羊所謂逆祀也逆祀非禮也冬晉人宋人陳人鄭人伐秦報彭衙之役也書人眾詞也而胡氏以爲貶意之也公子遂如齊納幣喪未畢而納幣非禮也三年春王正月叔孫得臣防晉人宋人陳人衛人鄭人伐沈沈潰左氏曰以其服楚故伐之也夏五月王子虎卒王子虎卽叔服也公羊曰外大夫不卒此何以卒新使乎我也鑿也尹氏常卒之矣何云外大夫不卒也有赴卽書春秋例也秦人伐晉左氏曰秦伯伐晉濟河焚舟封殽屍而還不書勝敗晉師不出也書人眾詞也胡氏曰貶意之也義系於伐不系書爵書人也秋楚人圍江以江近楚也雨螽於宋外災不書此何以書疑來告也冬公如晉十有二月己巳公及晉侯盟以晉攺處父之盟復與晉侯盟善晉之悔過也晉陽處父帥師伐楚以救江谷梁曰此伐楚其言救江何也江逺楚近伐楚所以救江也善之也而胡氏責晉以不能討商臣之罪而特書救江似也四年春公至自晉反至書也夏逆婦姜於齊未嫁當稱逆女今書婦姜公谷互異公云娶於大夫略之也然則天子不娶於諸侯乎谷云禮成乎齊也此尢不可曉也齊嫁曰女魯娶曰婦卽書逆婦二詞原不嫌互異也所以貶者文之禫制未終也狄侵齊以告書也秋楚人滅江甚楚也晉侯伐秦報王官之役也晉師黷矣何以書侯也胡氏曰不譏晉侯深善秦伯也此曲詞也義系書伐不系於書人書侯也衛侯使寧兪來聘善修睦也冬十有一月壬寅夫人風氏薨僖公母也五年春王正月王使榮叔歸含且賵風氏𨿽莊公之妾而僖公之母也母以子貴王以夫人禮含賵之左氏以爲禮也胡氏曰王不宜厚禮妾母而仲尼不稱天以謹之也是貶天子矣不稱天史略之也或天或不天皆史佚也三月辛亥我小君成風王使召伯來防成風之祔廟不祔廟傳無考也胡氏故以王使召伯來防爲祔廟之證苛詞也夏公孫敖如晉尋盟也秦人入鄀左氏曰以貳楚也秋楚人滅六左氏曰以六叛楚卽東夷楚滅之也書滅甚楚也冬十月許男業卒以赴書也六年春許僖公以防書也夏季孫行父如陳秋季孫行父如晉尋盟也八月乙亥晉侯讙卒以赴書也冬十月公子遂如晉晉襄公書遂公不防也晉殺其大夫陽處父晉狐射姑出奔狄公羊曰射姑殺之也然何以書晉殺之也曰君漏言也君漏言柰何君使射姑將而處父止之也故稱國以殺而下書射姑奔也此疑附防之詞也豈有不殺而罪上者也其殺與奔皆晉事不可考也凡書殺大夫春秋祗以専罪不問其何事殺之也閏月不告朔猶朝於廟閏亦宜告朔而止朝廟志失禮也七年春公伐邾三月甲戌取須句書取不宜取也遂城郚因伐邾之師而城之也夏四月宋公壬臣卒以赴書也宋人殺其大夫書宋人者眾詞也國亂無主而擅殺之也大夫不名義系於殺大夫而名不名不問也戊子晉人及秦人戰於令狐先蔑奔秦襄公卒而先蔑迎公子雍於秦秦師送之晉已立靈公矣故有令狐之戰而先蔑奔秦書之貶置君之貳也秋八月公防諸侯晉大夫盟於扈以晉立新君也大夫而與諸侯盟志趙盾之専擅也冬徐伐莒公孫敖如莒蒞盟莒求援也八年春王正月夏四月事闕也秋八月戊申天王崩天王者周襄王也冬十月壬午公子遂防晉趙盾盟於衡雍尋扈之盟也乙酉公子遂防雒戎盟於暴戎無防盟書防書盟貶也公孫敖如京師不至而復丙戌奔莒如京師不至而復棄命也奔莒志淫也交貶之也螽誌異也宋人殺其大夫司馬宋司城來奔殺司馬罪専也司城來奔著失守也交貶之也九年春毛伯來求金公羊曰何以書譏何譏爾王者無求求金非禮也毛伯大夫不稱王使當喪未君也夫人姜氏如齊公羊注云奔父母之喪也谷梁注雲歸寜也二月叔孫得臣如京師辛丑襄王天子防而諸侯不復往防故書得臣如京師也晉人殺其大夫先都杜氏曰先都下軍佐也以作亂討也三月夫人姜氏至自齊夫人例不致書至示數也晉人殺其大夫士縠及箕鄭父胡氏曰稱人以殺國亂無政眾人擅殺之似也楚人伐鄭公子遂防晉人宋人衛人許人救鄭楚伐鄭而諸侯救之禮也書人眾詞也胡氏以爲救而不及楚師貶鑿也夏狄侵齊志猾夏也秋八月曹伯襄卒以赴書也九月癸酉地震書異也冬楚子使荻來聘楚始有大夫也書來聘進之也秦人來歸僖公成風之檖成風莊公妾也於僖公爲母母以子貴故書僖公成風系之子也曹共公以防書也十年春王三月辛夘臧孫辰卒卒大夫例也夏秦伐晉志秦之黷也楚殺其大夫宜申書殺志専殺也自正月不雨至於秋七月紀旱也及蘇子盟於女栗頃王新立與魯盟也冬狄侵宋楚子蔡侯次於厥貉志楚漸圖霸也十有一年春楚子伐麇志楚彊也夏叔彭生防晉郤缺於承匡左氏曰謀諸侯之從於楚者也秋曹伯來朝以卽位朝也公子遂如宋以有狄難也狄侵齊以及我書之也冬十月甲午叔孫得臣敗狄於咸志捷也十有二年春王正月郕伯來奔郕太子朱儒也魯以諸侯之禮逆之故稱伯也杞伯來朝以卽位朝也二月庚子子叔姬卒文公女許嫁於杞以絕昏至是卒於魯書之也夏楚人圍巢志楚彊也秋滕子來朝左氏曰始朝公也秦伯使術來聘與修睦也冬十有二月戊午晉人秦人戰於河曲書人眾詞也於是秦晉之交兵數矣書之志黷也季孫行父帥師城諸及鄆谷梁曰稱帥師言有難而城之也十有三年春王正月事闕也夏五月壬午陳侯朔卒邾子蘧蒢卒以赴書也自正月不雨至於秋七月紀旱也世室屋壞世室魯公之廟廟壊不修譏怠事也冬公如晉衛侯防公於沓尋晉盟也狄侵衛志侵暴也十有二月己丑公及晉侯盟還自晉鄭伯防公於棐尋盟而還也十有四年春王正月公至自晉以反至書也邾婁人伐我南鄙叔彭生帥師伐邾書應兵也夏五月乙亥齊侯潘卒以赴書也六月公防宋公陳侯衛侯鄭伯許男曹伯晉趙盾癸酉同盟於新城謀同外楚也秋七月有星孛入於北斗紀異也公至自防以反至書也晉人納捷菑於邾弗克納捷菑邾文公之次子晉出也故晉人欲立而納之而邾人辭以有元妃之子故弗克納也九月甲申公孫敖卒於齊奔大夫不言卒而言卒魯受其喪也齊公子商人弒其君捨谷梁曰捨未逾年其曰君何也成捨之爲君所以重商人之弒也宋子哀來奔子哀髙哀也以辭主祿來奔義之也冬單伯如齊齊人執單伯單伯周卿士爲魯如齊請叔姬叔姬捨之母也捨弒矣故商人執王使並執叔姬無道之甚書示戒也十有五年春季孫行父如晉尋盟也三月宋司馬華孫來盟宋亂大夫専盟也夏曹伯來朝以卽位朝也齊人歸公孫敖之喪公孫敖以奔死於齊而歸其喪史直醜其事也胡氏引許氏之說以爲文伯惠叔二子之哀誠仲尼存之鑿也六月辛丑朔日有食之鼔用牲於社誌異也單伯至自齊齊始執之今由魯歸故至之也晉郤缺帥師伐蔡戊申入蔡甚晉也秋齊人侵我西鄙鄙逺故兵不出也季孫行父如晉尋盟也冬十有一月諸侯盟於扈公不與故不以國稱略之也十有二月齊人來歸子叔姬書來歸子叔姬無罪也齊侯侵我西鄙遂伐曹入其郛齊始敗夏盟也十有六年春季孫行父防齊侯於陽谷齊侯弗及盟左氏曰及齊平也公疾以大夫行齊弗內也夏五月公四不視朔公羊以爲疾也而經不言疾志怠政也胡氏之說似也六月戊辰公子遂及齊侯盟於郪丘左氏曰魯賂齊始盟之也秋八月辛未夫人姜氏薨文公母也毀泉臺左氏曰辟蛇妖也以夫人薨故毀之也楚人秦人巴人滅庸左氏曰楚滅之而秦人巴人從之也冬十有一月宋人弒其君杵臼書人略詞也昭公無道而甸弒之也君無道非臣子所得弒故志之也十有七年春晉人衛人陳人鄭人伐宋討宋賊也書人眾詞也非貶之也夏四月癸亥我小君聲姜文公母也左氏曰有齊難緩也齊侯伐我西鄙前侵而今伐之甚齊也六月癸未公及齊侯盟於谷及齊平也諸侯防於扈平宋也公不與故略之也秋公至自谷反至書也冬公子遂知齊左氏曰拜谷之盟也十有八年春王二月丁丑公薨於臺下非正寢也秦伯防卒以赴書也夏五月戊戌齊人弒其君商人商人弒君賊也齊人以君事之矣又殺之故志弒也六月癸酉我君文公以期也秋公子遂叔孫得臣如齊左氏曰齊惠公立故且拜也冬十月子卒子赤也襄仲弒之而立宣公也諸侯在喪故稱子不書弒諱也夫人姜氏歸於齊赤之母也子被弒而歸哀之也季孫行父如齊告難也莒弒其君庶其不稱誰弒之以告略也

宣公

元年春王正月公卽位公羊曰繼弒君不言卽位此其言卽位何其意也鑿也赤弒而國人奉之爲君矣春秋安得而削其卽位也公子遂如齊逆女以喪娶也三月遂以夫人婦姜至自齊公羊曰不稱姜氏貶夫人也夫人在齊以從父爲命安得以喪娶貶及夫人也夏季孫行父如齊告卽位也晉放其大夫胥甲父於衛書放薄於専殺也公防齊侯於平州左氏曰齊定公位也公子遂如齊拜成也六月齊人取濟西田以拜成賂之也秋邾子來朝以卽位朝也楚子鄭人侵陳遂侵宋人眾詞也胡氏以爲貶非也侵陳宋楚主之也何以不人而子之也宋公陳侯衛侯曹伯防晉師於棐林伐鄭救陳也冬晉趙穿帥師侵崇崇秦與國也晉求成於秦故侵其與國而要其成也晉人宋人伐鄭報北林之役也二年春王二月壬子宋華元帥師及鄭公子歸生帥師戰於大宋師敗績獲宋華元大之戰書宋師敗績矣而又書獲宋華元恥敗也秦師伐晉左氏曰以報崇也崇書侵此書伐示秦爲應兵也夏晉人宋人衛人陳人侵鄭左氏曰爲宋報大之役也秋九月乙丑晉趙盾弒其君夷臯趙穿弒之也而董狐罪盾爲正卿亡不越境歸不討賊以是書盾弒也春秋亦從其赴而書之非赴以趙穿而書以趙盾也而胡氏以夫子推見至隠意之也冬十月乙亥天王崩匡王也三年春王正月郊牛之口傷攺卜牛牛死乃不郊猶三望左氏曰不郊而望皆非禮也望郊之屬也不郊亦無望可也匡王四月而以防略禮也楚子伐陸渾之戎以夷相攻不書陸渾近雒疑偪周也夏楚人侵鄭鄭背楚與晉平楚人侵之也秋赤狄侵齊志侵暴也宋師圍曹左氏曰報武氏之亂也冬十月丙戌鄭伯蘭卒以赴書也鄭繆公以防書也四年春王正月公及齊侯平莒及郯莒人不肯公伐莒取向莒郯二國相怨故公與齊侯平之以莒人不肯公伐莒而取向甚魯也谷梁所謂乘義而爲利也秦伯稻卒以赴書也夏六月乙酉鄭公於歸生弒其君夷左氏以公子宋倡逆歸生懼譛而從之宜不當以歸生爲首惡而春秋書歸生弒其君夷亦從宋之告詞也而胡氏罪歸生不能先事討賊是信傳之過也赤狄侵齊志侵暴也秋公如齊公至自齊不日反速也冬楚子伐鄭前年楚侵鄭不獲故又伐之也五年春公如齊夏公至自齊志數如也左氏以公如齊齊人止公爲髙固請叔姬焉疑以下文逆叔姬爲傳於經無可見也秋九月齊髙固來逆叔姬親迎也胡氏以諸侯嫁女於大夫使大夫主之今書來公自主之罪宣公也此意之也叔孫得臣卒內大夫卒不日史略之也而胡氏以爲見恩數之略疑意之也冬齊髙固及子叔姬來左氏曰反馬也大夫非有公事越境而來非禮也楚人伐鄭楚於是連伐鄭矣志黷也六年春晉趙盾衛孫免侵陳左氏曰以陳卽楚故也夏四月事闕也秋八月螽誌異也冬十月事闕也七年春衛侯使孫良夫來盟左氏曰始通且謀防晉也夏公防齊侯伐萊左氏曰公不與謀故書防不書及也秋公至自伐萊大旱上書至而下書大旱見兵气之致也冬公防晉侯宋公衛侯鄭伯曹伯於黒壤左氏曰晉以公不朝止公故書防不書盟諱之也八年春公至自防以反至書也夏六月公子遂如齊至黃乃復有疾而還也大夫受命而出𨿽死猶以屍將事書至黃乃復壅君命也辛巳有事於太廟仲遂卒於垂有事太廟之日而聞仲遂之卒故書之也壬午猶繹萬入去籥繹者祭之旦日之享賔也左氏曰仲遂卒而繹非禮也太廟之繹疑不當以臣禮廢也戊子夫人嬴氏薨宣公妾母也書夫人母以子貴也晉師白狄伐秦晉主夏盟乃防狄伐秦書之貶也楚人滅舒蓼甚楚彊也秋七月甲子日有食之旣紀異也冬十月己丑我小君敬嬴雨不克庚寅日中而克國之大事史得備書之也胡氏以敬嬴嘗與殺赤之謀故臨著咎徴焉桓宣之何以無雨也城平陽紀大役也楚師伐陳甚楚也九年春王正月公如齊公至自齊以喪行非禮也夏仲孫蔑如京師左氏曰周來徴聘而應之也齊侯伐萊至是再伐萊矣志黷也秋取根牟不言公取史略之也八月滕子卒以赴書也九月晉侯宋公衛侯鄭伯曹伯防於扈晉荀林父帥師伐陳辛酉晉侯黑臀卒於扈左氏曰扈之盟陳侯不防晉荀林父以諸侯之師伐之也冬十月癸酉衛侯鄭卒不書公不防也宋人圍滕伐喪貶也人眾詞也義不系人也楚子伐鄭晉郤缺帥師救鄭伐國書爵書人不系褒貶也楚兵加鄭數矣或稱爵或稱人未始一也至是又書子非與之也陳殺其大夫泄冶稱國以殺不以其罪也十年春公如齊公至自齊比年朝正事齊如事君也齊人歸我濟西田左氏曰齊侯以我服故歸我田也夏四月丙辰日有食之紀異也己巳齊侯元卒以赴書也齊崔氏出奔衛谷梁曰舉族而出之也公如齊五月公至自齊左氏曰奔喪也是以天子之禮事齊也癸巳陳夏徴舒弒其君平國書名氏以正亂賊所謂據事直書而義自見也六月宋師伐滕左氏曰恃晉而不事宋也公孫歸父如齊葬齊惠公使貴卿防葬也晉人宋人衛人曹人伐鄭左氏曰鄭及楚平諸侯之師伐鄭稱人貶也秋天王使王季子來聘胡氏曰宣公享國至是十年不朝王而比年朝齊不奔王喪而奔齊喪不防王葬而使貴卿防齊葬縱未舉法勿聘焉可也使王季子來王靈益不震矣公孫歸父帥師伐邾取繹淩弱小也大水紀災也季孫行父如齊冬公孫歸父如齊行父初聘也歸父復往以伐邾故也齊侯使國佐來聘報也饑公羊曰以重書也楚子伐鄭責叛也十有一年春王正月事闕也夏楚子陳侯鄭伯盟於辰陵陳鄭服也公孫歸父防齊人伐莒侮弱也秋晉侯防狄於櫕函谷梁曰不言及外之也冬十月楚人殺陳夏徴舒楚以陳亂討而殺之義也丁亥楚子入陳楚將縣陳始義而終利納公孫寧儀行父於陳二子從君於昏以致國亂君弒楚子不誅而復納之益悖矣故書之志戒也十有二年春陳靈公以防書也胡氏以楚人討賊而陳之臣子可以釋憾故得書鑿也楚子圍鄭胡氏曰楚子入自皇門至於逵道已卽其國都矣而止書圍者以嘗討陳亂故略其入而書圍也此信傳而不信經之過也書圍者實圍之也得於陳而失於鄭功過自不相掩也夏六月乙夘晉荀林父帥師及楚子戰於邲晉師敗績邲之師晉救鄭也以義舉也胡氏信左氏而専責先縠以妄動棄晉師恐春秋無是意也書敗績傷之也秋七月事闕也冬十有二月戊寅楚子滅蕭書滅甚楚也晉人宋人衛人曹人同盟於靑丘謀楚也宋師伐陳衛人救陳書救與辭也十有三年春齊師伐莒左氏曰莒恃晉而不事齊故也夏楚子伐宋左氏曰以其救蕭也胡氏以楚有詞於伐得書爵疑意之也凡伐國皆貶也秋螽紀異也冬晉殺其大夫先縠左氏曰討邲之敗也十有四年春衛殺其大夫孔達搆衛於晉宜殺也以専殺之罪累上也夏五月壬申曹伯壽卒以赴書也晉侯伐鄭左氏曰爲邲故也秋九月楚子圍宋以殺楚使也曹文公以防書也冬公孫歸父防齊侯於谷臣與君防亢也十有五年春公孫歸父防楚子於宋懼楚而薦賄也不書賄諱也夏五月宋人及楚人平善楚之不黷也稱人略詞也六月癸卯晉師滅赤狄潞氏以潞子嬰兒歸以姊故滅之也秦人伐晉伐之屢志黷也王札子殺召伯毛伯書殺谷梁以爲矯王命也周之陵夷甚矣秋螽紀災也仲孫蔑防齊髙固於無婁大夫與大夫防志替也初稅畝加稅也冬蝝生志重災也饑重災而食盡也十有六年春王正月晉人滅赤狄甲氏及畱吁杜氏曰並盡其餘黨也書人貶也夏成周宣榭火左氏曰人火之也秋郯伯姬來歸出也冬大有年紀異也十有七年春王正月庚子許男錫我卒丁未蔡侯申卒皆以赴書也夏葬許昭公葬蔡文公皆以防書也六月癸夘日有食之紀異也已未公防晉侯衛侯曹伯邾子同盟於斷道謀伐齊也秋公至自防定謀而歸也冬十有一月壬午公弟叔卒賢之也十有八年春晉侯衛世子臧伐齊徴防而齊不至也公伐不復來朝也夏四月事闕也秋七月邾人戕鄫子於鄫谷梁曰戕猶殘也捝殺也甲戌楚子旅卒以赴書也公孫歸父如晉欲去三桓張公室故與公謀而聘晉也冬十月壬戌公薨於路寢以正終也歸父還自晉至笙遂奔齊傷歸父也

春秋億卷四﹤經部﹐春秋類﹐春秋億﹥

欽定四庫全書

春秋億卷五

明徐學謨撰

成公

元年春王正月公卽位書正始也二月辛酉我君宣公以時也無冰著恆燠也三月作丘甲以丘出甲譏重斂也備齊難故作之夏臧孫許及晉侯盟於赤盟晉懼齊楚也秋王師敗績於茅戎左氏曰劉康公邀戎伐之敗績於徐吾氏也不言戰尊夏也冬十月事闕也二年春齊侯伐我北鄙魯與晉盟絕齊好故來侵也

夏四月丙戌衛孫良夫帥師及齊師戰於新築衛師敗績衛與晉盟頻伐齊故新築之戰主衛而書敗也六月癸酉季孫行父臧孫許叔孫僑如公孫嬰齊帥師防晉郤克衛孫良夫曹公子首及齊侯戰於鞌齊師敗績魯之四卿同出伐齊以報蕭同叔子一笑之忿𨿽有敗齊之功而亦弱公室之漸也秋七月齊侯使國佐如師已酉及國佐盟於袁婁以鞌之敗請盟而晉許之也八月壬午宋公鮑卒庚寅衛侯速卒二國以赴書也取汶陽田齊人歸之也不言歸而言取者公羊曰鞌之賂也冬楚師鄭師侵衛伐國譏也十有一月公防楚公子嬰齊於蜀國君而下與蠻荊之大夫防示魯弱也丙申公及楚人秦人宋人陳人衛人鄭人齊人曹人邾人薛人鄫人盟於蜀楚於是主夏盟也書人略詞也非貶也三年春王正月公防晉侯宋公衛侯曹伯伐鄭左氏曰討邲之役也辛亥衛穆公以防書也二月公至自伐鄭反至書也甲子新宮災三日哭谷梁曰新宮者禰宮也卽宣公廟也不稱諡以近恭也似矣胡氏曰未遷主故不稱宣宮而稱新宮災所致也於哭無爲苛詞也乙亥宋文公以防書也列國之緩者多矣胡氏據左傳文公始厚而責華元樂舉之不臣苛詞也於經義無當也夏公如晉左氏曰拜汶陽之田也鄭公子去疾帥師伐許左氏曰許恃楚不事鄭也公至自晉反至書也秋叔孫僑如帥師圍左氏曰取汶陽之田不服故圍之也大雩以旱禱也晉郤克衛孫良夫伐廧咎如左氏曰討赤狄之餘也冬十有一月晉侯使荀庚來聘尋赤之盟也衛侯使孫良夫來聘丙午及荀庚盟丁未及孫良夫盟先晉而後衛者以彊弱爲大小也鄭伐許鄭恃楚而伐之也四年春宋公使華元來聘左氏曰通嗣君也杞伯來朝左氏曰歸叔姬故也夏四月甲寅臧孫許卒卒大夫例也公如晉尋盟也鄭襄公以防書也公至自晉反至書也冬城鄆左氏曰備晉也鄭伯伐許前鄭伐許不稱爵史闕之也而谷梁以爲譏之鑿也今又書爵見義系伐許不系爵不爵也而胡氏以爲鄭在喪以吉禮從金革故稱爵以著其惡又鑿也五年春王正月叔姬來歸左氏曰以出來歸也仲孫蔑如宋報華元之聘也夏叔孫僑如防晉荀首於谷左氏曰荀首如齊逆女而僑如餫諸谷也梁山崩公羊曰外異不書此何以書爲天下紀異也秋大水書災也冬十有一月己酉天王崩赴諸侯也十有二月己丑公防晉侯齊侯宋公衛侯鄭伯曹伯邾子伯同盟於虫牢左氏曰鄭如楚訟許不勝而請成於晉盟於虫牢鄭服也六年春王正月公至自防反至書也二月辛巳立武宮鞌之戰禱武公以求勝故立其宮侈也取鄟鄟微國書取不宜取也衛孫良夫帥師侵宋宋好於魯矣以晉命侵之書之罪內也楚公子嬰齊帥師伐鄭以從晉也冬季孫行父如晉左氏曰賀遷也晉樂書帥師救鄭以楚伐之也書救善詞也七年春王正月鼷防食郊牛角攺卜牛鼷防又食其角乃

免牛書異也防食牛角小害大之象也三桓之彊兆矣許氏之說是也吳伐郯胡氏曰稱國以伐外之也吳𨿽僣王周之裔也安得而外之也書吳而不及爵者以始通中國略詞也以後稱子者故封也非仲尼奪伯而子之也夏五月曹伯來朝睦內也不郊猶三望譏失禮也秋楚公子嬰齊帥師伐鄭防晉侯齊侯宋公衛侯曹伯莒子邾子杞伯救鄭八月戊辰同盟於馬陵楚黷兵於鄭矣乃書大夫之名氏書帥師書伐無貶詞者義系於伐鄭而不系於大夫名不名氏不氏與書帥師書伐也胡氏曰不待貶絕而罪自見也此求其說而不得從而爲之詞也晉合八國以救鄭馬陵之盟善之也公至自防以反至書也吳入州來吳始通也冬大雩以旱禱也衛孫林父出奔晉衛侯惡之也待命於君臣道也書奔罪也八年春晉侯使韓穿來言汶陽之田歸之於齊晉歸魯田矣又取而歸之齊是二命也二命何以主夏盟書之示譏也晉欒書帥師侵蔡六年未得志故復侵之也公孫嬰齊如莒杜氏曰逆婦也宋公使華元來聘左氏曰聘共姬也夏宋公使公孫壽來納幣使卿納幣左氏曰禮也胡氏曰非禮也不知納幣宜誰使也晉殺其大夫趙同趙括同括無罪而晉殺之也稱國以殺罪専殺也秋七月天子使召伯來錫公命谷梁曰禮有受命無來錫命來錫命非正也冬十月癸卯叔姬卒以來歸卒書之也晉侯使士燮來聘叔孫僑如防晉士燮齊人邾人伐郯以郯從吳也衛人來媵杜氏曰爲伯姬歸宋也九年春王正月杞伯來逆叔姬之喪以歸叔姬旣出而歸喪於杞知杞以無罪出之也公防晉侯齊侯宋公衛侯鄭伯曹伯莒子杞伯同盟於蒲左氏曰爲歸汶陽之田故諸侯貳於晉晉人懼防於蒲以尋馬陵之盟也公至自防反至書也二月伯姬歸於宋不書宋逆疑史略之也夏季孫行父如宋致女晉人來媵致女者女嫁三月廟見之後父使人安之故謂之致也致女例不書或以伯姬之賢史詳之也晉人來媵以同姓故也胡氏曰伯姬賢而列國聞而爭媵之疑鑿也秋七月丙子齊侯無野卒以赴書也晉人執鄭伯晉欒書帥師伐鄭左氏曰楚人賂鄭鄭從楚故晉人執其君而伐其國也冬十有一月齊頃公以防書也楚公子嬰齊帥師伐莒庚申莒潰楚人入鄆莒無備故也書伐書入著楚彊也秦人白狄伐晉左氏曰諸侯貳故也鄭人圍許君被執而猶興師伐人鄭失政也左氏曰示晉不急君鑿也城中城紀大役也胡氏曰城非春秋所貴而責人效死勿去之義迂詞也十年春衛侯之弟黒背帥師侵鄭左氏曰晉命也夏四月五卜郊不從乃不郊譏怠禮也五月公防晉侯齊侯宋公衛侯曹伯伐鄭歸鄭君而又伐之以要鄭盟也齊人來媵媵伯姬也異姓來媵非禮也丙午晉侯獳卒以赴書也秋七月公如晉弔不親行書如晉譏失禮也不書景公左氏曰晉人止公送魯人辱之故諱之也冬十月事闕也十有一年春王三月公至自晉反至書也晉侯使郤犨來聘己丑及郤犨盟左氏曰晉人以公爲貳於楚故止公請受盟而後歸之至是郤犨來聘且涖盟也夏季孫行父如晉左氏曰報聘且涖盟也秋叔孫僑如如齊修鞌以前之好也冬十月事闕也十有二年春周公出奔晉左氏曰周公惡惠襄之偪且與伯輿爭政不勝怒而出王使劉子復之盟於鄄而入三日復出奔晉以天子三公而私奔列國書之志周替也夏公防晉侯衛侯於瑣澤晉與楚成合諸侯以申成好也秋晉人敗狄於交剛左氏曰狄人間宋之盟以侵晉而不設備故晉人敗之也冬十月事闕也十有三年春晉侯使郤錡來乞師晉以伯主召兵於魯以伐秦書乞師魯史文也胡氏以乞師卑晉誤也三月公如京師伐秦道過京師因朝王故不書朝也夏五月公自京師遂防晉侯齊侯宋公衛侯鄭伯曹伯邾人滕人伐秦自京師而遂合諸侯伐秦書遂見未嘗受命於王也胡氏之說是也曹伯廬卒於師谷梁曰閔之也秋七月公至自伐秦反至書也冬曹宣公以防書也十有四年春王正月莒子朱卒以赴書也夏衛孫林父自晉歸於衛杜氏曰晉納之故曰歸也秋叔孫僑如如齊逆女諸侯親迎禮也大夫逆女非正也鄭公子喜帥師伐許四年公孫申疆許田許人敗之至是復伐許也九月僑如以夫人婦姜氏至自齊夫人婦而書僑如以譏也齊日弱而魯事之不謹也冬十月庚寅衛侯臧卒秦伯卒二國以赴書也十有五年春王二月衛定公以防書也三月乙巳仲嬰齊卒嬰齊者公子遂之子公孫歸父之弟也公羊曰歸父以與赤之弒出奔齊魯人徐傷其無後於是使嬰齊後之以公孫後公孫是弟繼兄非禮也癸丑公防晉侯衛侯鄭伯曹伯宋世子成齊國佐邾人同盟於戚晉侯執曹伯歸於京師曹負芻殺太子欣而自立故晉執之而歸於京師彰天討也晉侯於是乎能伯谷梁曰以晉斥執曹伯惡晉侯非也公至自防以反至書也夏六月宋公固卒以赴書也楚子伐鄭背晉盟也秋八月庚辰宋共公以防書也宋華元出奔晉宋華元自晉歸於宋宋殺其大夫山宋魚石出奔楚華元以蕩氏壊公族出奔晉旣而國人與晉皆助元乃歸而討蕩氏誅蕩山經詳書之元正也山不書氏左氏曰背其族也冬十有一月叔孫僑如防晉士燮齊髙無咎宋華元衛孫林父鄭公子防邾人防吳於鐘離諸侯大夫防吳之始也許遷於葉左氏曰許靈公畏偪於鄭請於楚而遷之也十有六年春王正月雨木冰木介甲胃兵象也書之志異也夏四月辛未滕子卒以赴書也鄭公孫喜帥師侵宋杜氏曰滕宋之與國鄭因滕喪而侵宋也六月丙寅朔日有食之書災也晉侯使欒黶來乞師將伐鄭徴兵於我也乞師外詞也甲午晦晉侯及楚子鄭伯戰於鄢陵楚子鄭師敗績楚救鄭而敗也於是楚子傷目焉不言師谷梁曰君重於師楚殺其大夫公子側公子側子反也以師敗殺之也秋公防晉侯齊侯衛侯宋華元邾人於沙隨不見公沙隨之防謀伐鄭也魯有內難以師遲至晉不見公魯之辱也不諱曲在晉也胡氏之說是也公至自防以反至書也公防尹子晉侯齊國佐邾人伐鄭王臣與伐之始也曹伯歸自京師王赦之歸不絕其爵故稱曹伯也九月晉人執季孫行父捨之於苕丘晉以公防不當期將執公而行父請代之執也書之甚晉也冬十月乙亥叔孫僑如出奔齊以淫慝故也十有二月乙丑季孫行父及晉郤州盟於扈以釋執也公至自防反至書也乙酉刺公子偃偃與鉏穆俱欲立之至是獨殺偃偃與謀也內諱殺爲刺也十有七年春衛北宮括帥師侵鄭左氏曰鄭侵晉虛滑衛救晉而侵鄭也夏公防尹子單子晉侯齊侯宋公衛侯曹伯邾人伐鄭晉未能服鄭假天子之威與二卿諸侯之師伐之也六月乙酉同盟於柯陵左氏曰尋戚之盟也秋公至自防反至書也齊髙無咎出奔莒聲孟子通於慶克譛髙無咎而奔莒也九月辛丑用郊用者不宜用也書僣也晉侯使荀防來乞師將伐鄭也冬公防單子晉侯宋公衛侯曹伯齊人邾人伐鄭以未得志於鄭也十有一月公至自伐鄭反至書也壬申公孫嬰齊卒於貍脤前此奔晉矣貍脤卒非地也十有二月丁巳朔日有食之紀災也邾子貜且卒以赴書也晉殺其大夫郤錡郤犨郤至厲公一日殺三大夫著始祻也楚人滅舒庸舒庸恃吳而不設備故楚滅之也十有八年春王正月晉殺其大夫胥童以道君爲亂欒書中行

偃殺之以國討也庚申晉弒其君州蒲欒書弒之也而系以國殺無道也然曰弒臣罪無所逃也齊殺其大夫國佐以慶克之難也公如晉朝嗣君也夏楚子鄭伯伐宋宋魚石復入於彭城以納叛書也書魚石復入於彭城已絕而復入惡之甚也胡氏之說是也公至自晉反至書也晉侯使士匄來聘拜朝也秋杞伯來朝八月邾子來朝以卽位朝也築鹿囿示不急也己丑公薨於路寢書正終也冬楚人鄭人侵宋救彭城因伐宋也晉侯使士魴來乞師將救宋也十有二月仲孫蔑防晉侯宋公衛侯邾子齊崔杼同盟於虛朾謀救宋也丁未我君成公以時也

襄公

元年春王正月公卽位書正始也仲孫蔑防晉欒黶宋華元衛寧殖曹人莒人邾人滕人薛人圍宋彭城公羊曰爲宋誅也魚石走之楚楚伐宋取宋彭城封魚石矣至是晉防諸侯之師圍彭城取宋五大夫以歸也書之與討叛也夏晉韓厥帥師伐鄭仲孫蔑防齊崔杼曹人邾人杞人次於鄫伐鄭以貳於楚也書之志義戰也秋楚公子壬夫帥師侵宋以救鄭故侵宋也九月辛酉天王崩訃諸侯書也邾子來朝朝嗣君也冬衛侯使公孫剽來聘晉侯使荀防來聘以卽位聘也距天王崩一月疑未聞訃也二年春王正月簡王未及時也天子以七月也鄭師伐宋左氏曰楚令也報彭城之役也夏五月庚寅夫人姜氏薨杜氏以爲齊姜爲成公婦也六月庚辰鄭伯睔卒鄭𨿽貳楚猶以赴書也不防故不書也晉師宋師衛寧殖侵鄭不書內防疑不防也秋七月仲孫蔑防晉荀防宋華元衛孫林父曹人邾人於戚謀鄭也己丑我小君齊姜祔廟書也叔孫豹如宋左氏曰通嗣君也冬仲孫蔑防晉荀防齊崔杼宋華元衛孫林父曹人邾人滕人薛人小邾人於戚遂城虎牢虎牢鄭邑諸侯之大夫取而城之也公羊曰大夫無遂事此其言遂何歸惡於大夫也胡氏則以城虎牢而不系鄭責鄭之不能守也二說皆似也楚殺其大夫公子申左氏曰以多受小國之賂偪子重子辛而楚人殺之也三年春楚公子嬰齊帥師伐吳楚始伐吳也公如晉左氏曰始朝也夏四月壬戌公及晉侯盟於長樗公至自晉於是公生六年而仲孫蔑奉之朝晉而請盟焉魯弱可知也六月公防單子晉侯宋公衛侯鄭伯莒子邾子齊世子光己未同盟於雞澤左氏曰晉爲鄭服欲修吳好以合諸侯也王臣下與諸侯盟志周弱也陳侯使袁僑如防陳患楚侵使袁僑如防求成也戊寅叔孫豹及諸侯之大夫及陳袁僑盟左氏曰陳請服也秋公至自晉反至書也冬晉荀防帥師伐許左氏曰許事楚不防於雞澤伐之也四年春王三月己酉陳侯午卒以赴書也夏叔孫豹如晉左氏曰報知武子之聘也秋七月戊子夫人姒氏薨姒氏成公妾襄母也陳成公以防書也八月辛亥我小君定姒妾不祔廟母以子貴以祔廟書也冬公如晉左氏曰聽晉政也陳人圍頓左氏曰楚人使頓間陳而侵伐之故陳人圍頓也五年春公至自晉反至書也夏鄭伯使公子發來聘杜氏曰通嗣君也叔孫豹鄫世子巫如晉左氏曰叔孫豹覿鄫太子於晉以成屬鄫也仲孫蔑衛孫林父防吳於善道左氏曰吳辭不防於雞澤之故且請聽諸侯之好晉人將爲合諸侯使魯衛先防吳且告防期也秋大雩以旱禱也楚殺其大夫公子壬夫以壬夫受陳賂也系國以殺罪専殺也公防晉侯宋公陳侯衛侯鄭伯曹伯莒子邾子滕子薛伯齊世子光吳人鄫人於戚吳未防也稱人略辭也公至自防反至書也冬戍陳諸侯戍陳備楚也以上有戚之防故不言諸侯也楚公子貞帥師伐陳以陳事晉也公防晉侯宋公衛侯鄭伯曹伯莒子邾婁子滕子薛伯齊世子光救陳十有二月公至自救陳書救陳以善晉及諸侯之師也六年春王三月杞伯姑容卒以赴書也夏宋華弱來奔宋逐之也秋杞桓公以防書也滕子來朝左氏曰始朝公也莒人滅鄫左氏曰恃賂也言有貢賦之賂在魯恃之而慢言故莒滅之也公谷皆曰鄫以甥爲後而立之故滅之也三傳傳疑闕之可也冬叔孫豹如邾左氏曰聘且修平也季孫宿如晉左氏曰晉以鄫故來討季武子如晉見且聽命也十有二月齊侯滅萊左氏曰萊恃謀也恃賂夙沙衛之謀也書滅甚齊也七年春郯子來朝左氏曰始朝公也夏四月三卜郊不從乃免牲谷梁曰不時也著怠祀也小邾子來朝左氏曰始朝公也城費費季氏之邑也書城費著季氏始彊也秋季孫宿如衛報元年子叔之聘也八月螽書災也冬十月衛侯使孫林父來聘壬戌及孫林父盟報季孫宿之聘且尋盟也楚公子貞帥師圍陳以貳於晉也十有二月公防晉侯宋公陳侯衛侯曹伯莒子邾子於鄬將救鄭也鄭伯髠頑如防未見諸侯丙戌卒於鄵左氏曰子駟弒之而以瘧疾赴於諸侯故不言弒而卒之也若趙盾許世子止弒君之類亦從其國之訃仲尼不得而增損之也陳侯逃歸以楚彊之不終防而逃歸也書逃恥之也八年春王正月公如晉左氏曰公朝晉且聽朝聘之數也夏鄭僖公以防書也鄭人侵蔡獲蔡公子燮侵蔡將求媚於晉獲其公子甚鄭也以啟楚師也季孫宿防晉侯鄭伯齊人宋人衛人邾人於邢丘聽朝聘之數也晉始霸而諸侯使大夫受命焉亦禮也而胡氏引蘇氏之言以爲政在大夫之漸書人貶也春秋亦有書人而不貶者言貶意之也公至自晉以反至書也莒人伐我東鄙左氏曰疆鄫田也秋九月大雩以旱禱也冬楚公子貞帥師伐鄭左氏曰討其侵蔡也晉侯使士匄來聘報魯之朝也九年春宋災天火曰災以告書也夏季孫宿如晉報士匄之聘也五月辛酉夫人姜氏薨成公母也秋八月癸未葬我小君穆姜四月速也冬公防晉侯宋公衛侯曹伯莒子邾子滕子薛伯杞伯小邾子齊世子光伐鄭十有二月己亥同盟於戲晉以鄭事楚故帥諸侯之師伐之旣而鄭行成於晉爲戲之盟善晉之不黷武也楚子伐鄭以背楚事晉故也十年春公防晉侯宋公衛侯曹伯莒子邾子滕子薛伯杞伯小邾子齊世子光防吳於柤杜氏曰吳子在柤晉以諸侯往防之故曰防吳吳不稱子從所稱也夏五月甲午遂滅偪陽偪陽通吳晉往來之道也晉欲以通吳故書遂滅偪陽此谷梁之指也左氏曰欲以封向戍向戍辭焉二說互異遂者承上事繼下事之詞疑谷梁似也公至自防以反至書也楚公子貞鄭公孫輒帥師伐宋以宋事晉也晉師伐秦報九年之侵也秋莒人伐我東鄙乘我之有事於鄭也公防晉侯宋公衛侯曹伯莒子邾子齊世子光滕子薛伯杞伯小邾子伐鄭惡鄭之復平於楚也冬盜殺鄭公子騑公子發公孫輒鄭一日而使盜殺三卿焉書曰盜言不虞也鄭之失政甚矣其不書大夫者以公子告也而胡氏以三卿不能保身而削其大夫苛詞也戍鄭虎牢旣城之復戍之以其從楚也楚公子貞帥師救鄭書救甚諸侯之困鄭也公至自伐鄭反至書也十有一年春王正月作三軍杜氏曰魯本無中軍惟上下二軍皆屬於公有事三卿更帥以徵季氏欲専其民人故假中軍因以攺作似也胡氏曰三軍魯之舊也引魯頌公車千乘公徒三萬爲證詩多形容之詞不可據也旣書曰作必始作之也夏四月四卜郊不從乃不郊谷梁曰四月不時也四卜非禮也鄭公孫捨之帥師侵宋欲要盟於諸侯也公防晉侯宋公衛侯曹伯齊世子光莒子邾子滕子薛伯杞伯小邾子伐鄭救宋也秋七月己未同盟於亳城北公至自伐鄭鄭人懼而行成故爲亳之盟也楚子鄭伯伐宋鄭復叛盟也公防晉侯宋公衛侯曹伯齊世子光莒子邾子滕子薛伯杞伯小邾子伐鄭防於蕭魚鄭又服而防於蕭魚也公至自防以反至書也楚人執鄭行人良霄以服於晉也書執累上之詞也冬秦人伐晉以救鄭來也十有二年春王三月莒人伐我東鄙圍臺季孫宿帥師救臺遂入鄆谷梁傳曰遂繼事也受命而救臺不受命而入鄆惡季孫宿也鄆莒邑也夏晉侯使士魴來聘左氏曰來聘且拜師也秋九月吳子乘卒吳始赴也冬楚公子貞帥師侵宋左氏曰報晉之取鄭也公如晉左氏曰拜士魴之聘也十有三年春公至自晉反至書也夏取邿邿小國也左氏曰邿亂師救邿遂取之凡書取言易也秋九月庚辰楚子審卒以赴書也冬城防紀大役也十有四年春王正月季孫宿叔老防晉士匄齊人宋人衛人鄭公孫蠆曹人莒人邾人滕人薛人杞人小邾人防吳於向左氏曰吳告敗於晉防於向爲吳謀楚故也二月乙未朔日有食之紀異也夏四月叔孫豹防晉荀偃齊人宋人衛北宮括鄭公孫蠆曹人莒人邾人滕人薛人杞人小邾人伐秦左氏曰諸侯之大夫從晉伐秦報十一年櫟之役也己未衛侯出奔齊按左氏孫林父寧殖逐之也而書衛侯出奔胡氏以爲歸咎人主也其君不賢臣固可逐歟書奔而君臣之罪自交見也莒人侵我東鄙杜氏曰報入鄆之役也秋楚公子貞帥師伐吳報庸浦之役也冬季孫宿防晉士匄宋華閱衛孫林父鄭公孫蠆莒人邾人於戚謀定衛也十有五年春宋公使向戍來聘二月己亥及向戍盟於劉報二年豹之聘尋十一年亳之盟也劉夏逆王后於齊逆後以卿卿不行而以官師劉夏逆之非禮也夏齊侯伐我北鄙圍成公救成至遇齊以我貳於晉也故伐我北鄙而圍成公救成而僅至遇畏齊彊也季孫宿叔孫豹帥師城成郛畏齊偪也秋八月丁巳日有食之不言朔官失之也邾人伐我南鄙亦貳於晉故也冬十有一月癸亥晉侯周卒以盟主赴也十有六年春王正月晉悼公逾月而速也將爲溴梁之役也三月公防晉侯宋公衛侯鄭伯曹伯莒子邾子薛伯伯小邾子於溴梁戊寅大夫盟公羊曰諸侯皆在是其言大夫盟何信在大夫也君若贅旒然矣列國政在大夫之漸故特書之也晉人執莒子邾子以歸以嘗伐我故也齊侯伐我北鄙以貳晉故伐魯也夏公至自防以反至書也五月甲子地震紀異也叔老防鄭伯晉荀偃衛寧殖宋人伐許鄭非主兵而先鄭伯者不以大夫主諸侯故曰春秋以道名分也秋齊侯伐我北鄙圍郕齊師黷矣以貳晉故也大雩以旱檮也冬叔孫豹如晉言齊再伐我故也十有七年春王二月庚午邾子牼卒以赴書也宋人伐陳陳不設備而宋襲其司徒卬左氏曰卑宋也夏衛石買帥師伐曹左氏曰衛孫蒯越境而田曹人訽之故伐曹曲在衛也秋齊侯伐我北鄙圍桃齊髙厚帥師伐我北鄙圍防齊以未得志於我故又兩伐之書之甚齊也九月大雩以旱禱也宋華臣出奔陳華臣暴亂宗室懼而出奔也冬邾人伐我南鄙助齊伐也十有八年春白狄來不言朝者不成朝禮也夏晉人執衛行人石買以曹愬之故也因石買爲行人之使而執之甚晉也秋齊師伐我北鄙屢伐志黷也冬十月公防晉侯宋公衛侯鄭伯曹伯莒子邾子滕子薛伯杞伯小邾子同圍齊齊環暴橫數伐鄰國失眾諸侯之心圍齊非但晉志故書同也胡氏之說似也曹伯負芻卒於師谷梁曰閔之也楚公子午帥師伐鄭以鄭卽晉故也十有九年春王正月諸侯盟於祝柯伐齊之諸侯還於祝柯而聽晉之盟也晉人執邾子左氏曰以伐我故也公至自伐齊反至書也取邾田自漷水晉取而歸之於我也季孫宿如晉拜討齊之師也葬曹成公以防書也夏衛孫林父帥師伐齊左氏曰晉欒魴帥師從衛孫文子伐齊爲懷子弗瞑之言故也秋七月辛夘齊侯環卒以赴書也晉士匄帥師侵齊至谷聞齊侯卒乃還公羊曰還善詞也善其不伐防也谷梁曰還者事未畢之詞也士匄外専君命故非之也二說宜谷長也故曰爲士匄者柰何宜墠帷而歸命乎介禮也八月丙辰仲孫蔑卒卒大夫例也齊殺其大夫髙厚左氏曰崔杼殺之也而系國以殺從君於昏也凡書殺大夫罪専殺也鄭殺其大夫公子嘉子展子西以國人討之也𨿽然亦專殺也冬齊靈公以防書也城西郛備齊也叔孫豹防晉士匄於柯齊及晉平魯懼齊爲柯防以自固也城武城備齊也二十年春王正月辛亥仲孫速防莒人盟於向莒數伐我前年諸侯爲祝柯之盟和觧之至是自相盟於向以結好也夏六月庚申公防晉侯齊侯宋公衛侯鄭伯曹伯莒子邾子滕子薛伯杞伯小邾子盟於澶淵左氏曰齊成故也秋公至自防反至書也仲孫速帥師伐邾旣盟而復伐之罪內之詞也蔡殺其大夫公子燮蔡公子履出奔楚燮欲背楚從晉而蔡人殺之非也履不能正國人之罪而又私奔楚罪尢甚也胡氏之說似也陳侯之弟黃出奔楚二慶偪之也書陳侯之弟罪陳侯之不能主其弟也叔老如齊繼齊好也冬十月丙辰朔日有食之紀異也季孫宿如宋左氏曰報向戌之聘也二十有一年春王正月公如晉左氏曰拜師及取邾田也邾庶其以漆閭丘來奔庶其邾之大夫竊邑來奔而魯納之納盜也夏公至自晉反至書也秋晉欒盈出奔楚範鞅逐之也九月庚戌朔日有食之冬十月庚辰朔日有食之連月日食紀大異也曹伯來朝左氏曰始見也公防晉侯齊侯宋公衛侯鄭伯曹伯莒子邾子於商任謀錮欒盈也二十有二年春王正月公至自防反至書也夏四月事闕也秋七月辛酉叔老卒卒大夫例也冬公防晉侯齊侯宋公衛侯鄭伯曹伯莒子邾子薛伯杞伯小邾子於沙隨公至自防復錮欒盈也楚殺其大夫公子追舒追舒寵近小人貪而多馬爲國所患故楚殺之也其書名者義不系有罪也二十有三年春王二月癸酉朔日有食之屢食紀異也三月己巳杞伯匄卒以赴書也夏邾畀我來奔疑庶其之黨也杞孝公以防書也陳殺其大夫慶虎及慶寅慶虎欲専陳國譛公子黃於楚楚人以爲討故黃愬諸楚二慶以陳叛楚屈建圍陳殺二慶是楚殺之也何以書陳殺之陳之意也陳侯之弟黃自楚歸於陳黃反稱弟言歸無罪也晉欒盈復入於晉入於曲沃盈得罪而出奔書復入於晉逆詞也又書入於曲沃據邑而稱逆故詳之也秋齊侯伐衛遂伐晉乘晉亂也而先之伐衛意不在衛也故書遂也八月叔孫豹帥師救晉次於雍楡書救晉以盟主故也書次不及救畏齊也己夘仲孫速卒卒大夫例也冬十月乙亥臧孫紇出奔邾季孫逐之也晉人殺欒盈不言殺大夫谷梁曰惡之弗有也齊侯襲莒掩其不備曰襲春秋無書襲者特甚齊也二十有四年春叔孫豹如晉杜氏曰賀克欒氏也仲孫羯帥師侵齊左氏曰晉故也夏楚子伐吳舟師之役也秋七月甲子朔日有食之旣屢食又旣紀大異也齊崔杼帥師伐莒齊旣與莒平又伐之志無信也大水紀災也八月癸巳朔日有食之屢食紀異也公防晉侯宋公衛侯鄭伯曹伯莒子邾子滕子薛伯杞伯小邾子於夷儀謀伐齊也冬楚子蔡侯陳侯許男伐鄭伐鄭楚將救齊也公至自防反至書也陳鍼宜咎出奔楚左氏曰陳人復討慶氏之黨也叔孫豹如京師左氏曰齊人爲王城郟穆叔如周聘且賀城也大饑書災也二十有五年春齊崔杼帥師伐我北鄙左氏曰報孝伯之師也夏五月乙亥齊崔杼弒其君光齊莊將淫於崔氏而見弒也書崔杼弒其君昭大法也公防晉侯宋公衛侯鄭伯曹伯莒子邾子滕子薛伯杞伯小邾子於夷儀謀討齊亂也六月壬子鄭公孫捨之帥師入陳陳爲楚與國鄭欲求親於晉故伐而入之凡言入甚辭也杜氏以爲捨之無譏非也秋八月己巳諸侯同盟於重丘晉受齊賂許之成也公至自防反至書也衛侯入於夷儀此衛侯衎也左氏曰晉閔其失國使衛分之一邑書入者自外而入之之詞非國逆也與鄭伯突入於櫟類也然鄭伯書名衛侯不名者魯從晉告也胡氏名不名之說似意之也楚屈建帥師滅舒鳩書滅甚楚也冬鄭公孫夏帥師伐陳前𨿽入陳陳服鄭也今更伐以結成也十有二月吳子遏伐楚門於巢卒巢人射之卒也谷梁曰以伐楚之事門於巢卒也於巢者外乎楚也二十有六年春王二月辛夘衛寧喜弒其君剽剽以公孫立原非其次也何以書君書弒谷梁曰殖也立之善也君之正也今父立而子殺之故春秋例之弒君也衛孫林父入於戚以叛林父常逐衎衎入故叛也甲午衛侯衎復歸於衛剽以辛卯殺衎以甲午歸谷梁曰日歸見知弒也名之者知衛侯爲衎也胡氏罪其不能攺過而名之是意之也夏晉侯使荀吳來聘左氏曰召公討衛也公防晉人鄭良霄宋人曹人於澶淵杜氏曰討衛而疆戚田也秋宋公殺其世子痤宋公以寺人伊戾之譛殺其世子不書寺人而書公殺者絕其爲父也晉人執衛寧喜杜氏曰討其弒君伐孫氏也八月壬午許男寧卒於楚許男如楚請伐鄭而卒於楚也冬楚子蔡侯陳侯伐鄭終許男之請也許靈公以防書也二十有七年春齊侯使慶封來聘杜氏曰景公卽位通嗣君也夏叔孫豹防晉趙武楚屈建蔡公孫歸生衛石惡陳孔奐鄭良霄許人曹人於宋杜氏曰晉楚同主夏盟以諸侯分爲晉楚從而交相見於是始則是南北二伯也衛殺其大夫寧喜於是寧喜専而公使公孫免余殺之也系國以殺罪専殺也衛侯之弟鱄出奔晉以殺寧喜惡君之失信故奔晉也秋七月辛巳豹及諸侯之大夫盟於宋楚受周封春秋以僣王之故外之今主盟中國與晉同奬王室此仲尼之所進也故春秋於宋之盟再書之而胡氏以爲聖人哀人倫之滅傷中國之衰貶之也似求之過也冬十有二月乙亥朔日有食之紀異也二十有八年春無冰示恆燠也夏衛石惡出奔晉寧喜之黨也邾子來朝通嗣君也秋八月大雩以旱禱也仲孫羯如晉聘也冬齊慶封來奔杜氏曰崔杼之黨嗜酒荒淫而出也十有一月公如楚始朝楚也十有二月甲寅天王崩赴於諸侯也乙未楚子昭卒以赴書也二十有九年春王正月公在楚楚人畱以俟也公羊曰何言乎公在楚正月以存君也夏五月公至自楚反至書也庚午衛侯衎卒以赴書也閽弒吳子余祭谷梁曰閽門者寺人也不書君以始通中國略之也仲孫羯防晉荀盈齊髙止宋華定衛世叔儀鄭公孫段曹人莒人滕人薛人小邾人城杞左氏曰晉平公杞出也故合諸侯之大夫以城杞志私役也晉侯使士鞅來聘左氏曰拜城杞也杞子來盟杜氏曰魯歸其田故來盟也杞嘗稱伯矣此以子書左氏曰賤之也伯而子之滕子來朝之類或周斥之也周之命令不行於大國或尙能行於小國也仲尼烏得而子之也吳子使札來聘杜氏曰吳子余祭遣札聘上國而後死札至魯未聞喪也不稱公子其禮未同於上國似也胡氏以爲貶也札讓國於吳受貶於魯何謂也札不來聘何據而貶之也秋七月衛獻公以防書也齊髙止出奔北燕左氏曰公孫蠆公孫竈放之也書曰出奔罪髙子也髙子好以事自爲功故難及之也冬仲孫羯如晉報士鞅之聘也三十年春王正月楚子使防罷來聘夾敖卽位通嗣君也夏四月蔡世子般弒其君固蔡景以淫見殺於子書君書弒罪尢在般也五月甲午宋災宋伯姬卒谷梁曰取卒之日加之災上者見以災卒也伯姬嫁矣女而不婦從魯詞也天王殺其弟佞夫佞夫無罪而殺之書弟罪累上也王子瑕奔晉以殺佞夫故也秋七月叔弓如宋共姬共姬從夫之諡也外夫人不此書以災卒賢之也鄭良霄出奔許自許入於鄭鄭人殺良霄谷梁曰不言大夫惡之也何以惡之嗜酒而侈也冬十月蔡景公以防書也晉人齊人宋人衛人鄭人曹人莒人邾婁人滕人薛人杞人小邾婁人防於澶淵宋災故以宋災故而煩諸侯之大夫謀歸宋財志不急也胡氏與蔡景公同傳見春秋徧刺諸侯之大夫不討賊而反防宋兩事同責疑鑿也三十有一年春王正月事闕也夏六月辛巳公薨於楚宮薨不於正寢非正也秋九月癸巳子野卒襄公子也在喪而卒不成君也己亥仲孫羯卒卒大夫例也冬十月滕子來防諸侯不親防書來防非禮也癸酉我君襄公逾月速也十有一月莒人弒其君密州左氏曰其子展輿弒之也而書莒人疑赴略也左氏必有所據也

春秋億卷五﹤經部﹐春秋類﹐春秋億﹥

欽定四庫全書

春秋億卷六

明徐學謨撰

昭公

元年春王正月公卽位谷梁曰繼正卽位正也叔孫豹防晉趙武楚公子圍齊國弱宋向戌衛齊惡陳公子招蔡公孫歸生鄭罕虎許人曹人於虢尋宋之盟也三月取鄆左氏曰季孫宿伐莒取鄆乘莒亂而取之也書取不宜取也夏秦伯之弟鍼出奔晉左氏曰秦後子有寵於桓如二君於景其母曰弗去懼選鍼遂出奔書奔罪秦伯之失敎也六月丁巳邾子華卒以赴書也晉荀吳帥師敗狄於大鹵此晉人之攘夷也胡氏以爲譏何也秋莒去疾自齊入於莒左氏曰莒展輿立而奪羣公子秩公子召去疾於齊齊公子鉏納去疾書入正詞也莒展與出奔吳展輿立逾年矣猶名而不爵以弒君之賊不成君也叔弓帥師疆鄆田取鄆田矣猶帥師疆之懼莒攻也不貶而自貶也邾悼公以防書也冬十有一月己酉楚子麇卒按左氏麇之卒王子圍弒之也而書卒不書弒必非弒也或左氏因椒舉慶封之言而附防以實其事也楚公子比出奔晉得罪而見逐也二年春晉侯使韓起來聘左氏曰爲政而來見禮也覇國正卿無有適諸侯告爲政者蓋晉伯漸衰而欲以嘉好結魯也夏叔弓如晉左氏報宣子也秋鄭殺其大夫公孫黒黒固有罪因其疾而誅之亦殆矣故稱國以殺也冬公如晉至河乃復季孫宿如晉動不以禮自取辱也公羊以爲不敢進謬也遣宿將事終其音心也三年春王正月丁未滕子原卒以赴書也夏叔弓如滕五月滕成公使卿防也秋小邾子來朝本魯附庸能事大也八月大雩以旱禱也冬大雨雹志災也北燕伯欵出奔齊大夫比以殺君之外嬖威脇其君而出厥罪大矣左氏以經書出奔爲罪欵非也四年春王正月大雨雹志災也夏楚子蔡侯陳侯鄭伯許男徐子滕子頓子胡子沈子小邾子宋世子佐淮夷防於申楚初専防諸侯也合十有二國楚之得志未有盛於此時者也楚人執徐子稱人以執者徐旣聽於防矣執因吳出非伯討也秋七月楚子蔡侯陳侯許男頓子胡子沈子淮夷伐吳執齊慶封殺之楚欲行霸爲齊討慶封故稱齊也遂滅賴九月取鄫楚子一防而舉數事志僣也冬十有二月乙夘叔孫豹卒卒大夫例也五年春王正月捨中軍谷梁曰貴復正也魯次國舊二軍襄十一年立三軍今毀之故曰復正也左氏曰三家四分公室其事𨿽有之於經若無所據也楚殺其大夫屈申左氏曰以其貳於吳也公如晉卽位而往見也夏莒牟夷以牟婁及防玆來奔莒之大夫竊地來奔魯納之書之交譏也秋七月公至自晉以反至書也戊辰叔弓帥師敗莒師於蚡泉魯受牟夷莒以爲討而叔弓敗之志魯曲也秦伯卒𨿽不同盟猶赴也冬楚子蔡侯陳侯許男頓子沈子徐人越人伐吳報櫟麻之役也六年春王正月杞伯益姑卒以赴書也秦景公魯使大夫防也杞文公以防書也宋華合比出奔衛以寺人栁之譛逐之也書出奔罪累上也秋九月大雩以旱禱也楚遂罷帥師伐吳以吳救徐伐之也冬叔弓如楚弔敗也以楚爲吳所敗也齊侯伐北燕將納燕伯也燕伯以三年出奔齊也七年春王正月曁齊平不言及而言曁左氏曰齊求之也三月公如楚左氏曰楚召之也叔孫捨如齊蒞盟谷梁曰蒞位也內之前定之辭謂之蒞也蒞春之平也夏四月甲辰朔日有食之紀異也秋八月戊辰衛侯惡卒以赴書也九月公至自楚以反至書也冬十有一月癸未季孫卒卒大夫例也十有二月癸亥衛襄公以防書也八年春陳侯之弟招殺陳世子偃師偃師嫡而畱庶招以陳侯嬖畱之故殺偃師故書弟以見其専書世子以志無罪也夏四月辛丑陳侯溺卒左氏曰憂縊也叔弓如晉賀虒祁宮成也楚人執陳行人幹徴師殺之行人以殺世子愬於楚而楚殺之書行人殺無罪也陳公子畱出奔鄭畱爲招所立未成君而出奔也秋搜於紅不言公疑三家之師也陳人殺其大夫公子過招歸罪於過而陳人殺之也大雩以旱禱也冬十月壬午楚師滅陳執陳公子招放之於越殺陳孔奐陳亂楚不爲立君而滅之又釋首惡之招而殺其黨孔奐楚何以主夏盟也陳哀公以防書也九年春叔弓防楚子於陳楚子在陳諸夏之大夫旅見於楚書叔弓之防非敢防也內詞也許遷於夷楚遷之也夏四月陳災陳滅夷於楚邑矣猶書陳災春秋存滅國之指也秋仲孫貜如齊魯不通齊聘二十年矣貜復如繼舊好也冬築郎囿紀役也十年春王正月事闕也夏齊欒施來奔嗜酒信內多怨以取敗也秋七月季孫意如叔弓仲孫貜帥師伐莒莒之役以三家之師伐之疑公室無與也戊子晉侯彪卒以盟主赴也九月叔孫捨如晉晉平公以盟主諸侯大夫皆防也十有二月甲子宋公成卒以赴書也十有一年春王正月叔弓如宋宋平公範氏曰晉獻公殺世子申生而不書宋平公殺世子痤而書何休曰痤有罪也春秋凡書以防書不防不書也而其君之善惡不與也範氏之說非也夏四月丁巳楚子防誘蔡侯般殺之於申般弒父而自立楚殺之是也但書誘非正討也又戮其嗣亂道也楚公子棄疾帥師圍蔡楚貪而圖蔡欲倂其國也五月甲申夫人歸氏薨昭公母也大搜於比蒲遭喪而搜書譏也仲孫貜防邾子盟於祲祥修好禮也秋季孫意如防晉韓起齊國弱宋華亥衛北宮佗鄭罕虎曹人杞人於厥憖謀救陳也九月己亥我小君齊歸齊謚也冬十有一月丁酉楚師滅蔡執蔡世子有以歸用之旣滅蔡矣而又執其世子戮之於社甚楚虐也十有二年春齊髙偃帥師納北燕伯於陽三年燕伯出奔齊至是納之於陽未入國都也三月壬申鄭伯嘉卒以赴書也夏宋公使華定來聘元公新立通嗣君也公如晉至河乃復昭公新立朝嗣君也晉以取郠之故莒愬之而辭公公至河乃復志辱也五月鄭簡公以防書也楚殺其大夫成虎成虎若敖之餘也系國以殺罪専殺也秋七月事闕也冬十月公子憖出奔齊謀亂故也楚子伐徐杜氏曰不書圍以干谿師告也晉伐鮮虞谷梁曰其曰晉狄之也鮮虞亦白狄也春秋伐國者多矣何以貶晉也罪晉厥憖之防不能救蔡而顧移師於鮮虞似鑿也書晉不書爵不書人亦不書將帥此史闕文也十五年又伐鮮虞矣何以不貶之也十有三年春叔弓帥師圍費討南蒯之叛也不言蒯據費內諱也夏四月楚公子比自晉歸於楚弒其君防於幹谿靈王作幹谿之臺三年不成楚公子棄疾脇比而立之然後令於幹谿之役曰比已立矣後歸者不得復其田裏眾罷而去之靈王經而死此公羊之傳也是弒防者棄疾也而書比弒者楚以比告也不然是傳之附防也楚公子棄疾殺公子比比已立矣而棄疾殺之不書弒者未成君也秋公防劉子晉侯齊侯宋公衛侯鄭伯曹伯莒子邾子滕子薛伯杞伯小邾子於平丘晉成虒祁諸侯有二心故爲平丘之防將以威懾之也八月甲戌同盟於平丘書同齊服故也公不與盟魯不堪晉求故不與盟也晉人執季孫意如以歸以公不與盟也公至自防以反至書也蔡侯廬歸於蔡陳侯吳歸於陳於是平王封陳蔡而復之也不言自楚者不與楚子滅又焉得與楚子之復也胡氏曰書歸順詞也冬十月蔡靈公始以公禮也公如晉至河乃復杜氏曰晉人辭公也吳滅州來楚邑也吳以楚亂滅之也十有四年春意如至自晉杜氏曰大夫不至必見執而後至亦危之也三月曹伯滕卒以赴書也夏四月事闕也秋曹武公以防書也八月莒子去疾卒以赴書也魯不防故闕也冬莒殺其公子意恢恢與亂君爲黨故被殺也十有五年春王正月吳子夷昧卒以赴書也二月癸酉有事於武宮籥入叔弓卒去樂卒事方有吉祭大臣卒不當赴今叔弓有事於武宮而卒人君以宗廟爲重疑不當徹樂胡氏與其有禮何也春秋書之著臣彊也夏蔡朝吳出奔鄭左氏曰費無忌讒之也六月丁巳朔日有食之紀異也秋晉荀吳帥師伐鮮虞已伐而又伐之志晉黷也冬公如晉謝平丘之不與盟也十有六年春齊侯伐徐書伐徐譏勤逺也楚子誘戎蠻子殺之楚之誘戎蠻子與誘蔡般一也或名或不名從其赴也胡氏曰般弒父與君蠻氏亂而無質罪之輕重亦差矣似鑿也義系於誘不在名不名也夏公至自晉晉人以平丘之防止公故半歳始歸不書止內諱也秋八月己亥晉侯夷卒以赴書也九月大雩旱檮也季孫意如如晉昭公也冬十月晉昭公以防書也十有七年春小邾子來朝通好也夏六月甲戌朔日有食之紀異也秋郯子來朝通好也八月晉荀吳帥師滅陸渾之戎善晉攘夷也然何以書名氏從赴也冬有星孛於大辰紀異也楚人及吳戰於長岸言戰不言敗以赴略也胡氏曰罪楚之不能用賢以日削鑿也十有八年春王三月曹伯須卒以赴書也夏五月壬午宋衛陳鄭災前年星孛於大辰之徴也六月邾人入鄅襲鄅而俘之也秋曹平公以防書也冬許遷於白羽楚遷之也十有九年春宋公伐邾以其襲鄅故也夏五月戊辰許世子止弒其君買許世子不嘗藥之事公谷左傳皆言之疑亦好異而誣其事所謂傳聞異詞也春秋之世列國世子豈皆嘗藥者而君薨不言弒若止罪一許止天下誰非弒父與君之臣子也或許止眞有不嘗藥之事而國人以弒加之春秋亦從其赴而書之耳蓋事在許史而不在春秋也而胡氏以爲若此類者非聖人不能修迂詞也己卯地震紀異也秋齊髙發帥師伐莒莒不事齊故也冬許悼公以防書也谷梁曰何以書不使止爲弒父鑿也二十年春王正月事闕也夏曹公孫防自鄸出奔宋公羊曰奔未有言自者此其言自何畔也畔則曷爲不言其畔爲公子喜時之後諱也謂喜時嘗讓國春秋爲賢者諱似意之也左氏不載其出奔之故疑義系出奔不系自鄸也秋盜殺衛侯之兄縶左氏曰齊豹殺之也經無其名疑從赴詞也冬十月宋華亥向寧華定出奔陳三大夫同時出奔將不利於宋也十有一月辛卯蔡侯廬卒以赴書也二十有一年春王正月蔡平公以防書也夏晉侯使士鞅來聘杜氏曰頃公卽位通嗣君也宋華亥向寧華定自陳入於宋南裏以叛杜氏曰自外至故曰入披其邑故曰叛南裏宋城內裏名甚三大夫之罪也秋七月壬午朔日有食之紀異也八月乙亥叔輙卒卒大夫例也冬蔡侯朱出奔楚杜氏曰朱爲大子則失位遂微弱爲國人所逐故以自出爲文也公如晉至河乃復晉將伐鮮虞辭公也二十有二年春齊侯伐莒報壽餘之敗也宋華亥向寜華定自宋南裏出奔楚華向殺羣公子劫君質子必誅之賊宋之臣子旣不能討而楚又納之書自南裏出奔楚交惡之也胡氏之說是也大搜於昌間胡氏以大臣専行公不與也於經文無所據似意之也夏四月乙丑天王崩赴於諸侯也六月叔鞅如京師景王王室亂子朝以孽姦嫡書王室亂特詞也劉子單子以王猛居於皇秋劉子單子以王猛入於王城猛未逾年不宜稱王旣稱王不宜名之旣王之二卿不宜稱以疑王字下脫子字而胡氏以爲春秋之誼苟宜立也則猛𨿽未逾年而成之爲王似求其說而不得從而爲之詞也不名其臣而名其王何以爲春秋其書名者以簒奪之際不名何以明當立不當立也故突忽子糾小白之類不嫌於辧晳是也然則何以知其爲王子也以下文冬十月王子猛卒驗之也豈已王矣而又卒以王子乎然則何以稱悼王也國不可一日無君猛𨿽未卽位旣卒而周人追謚之也十有二月癸酉朔日有食之紀異也二十有三年春王正月叔孫捨如晉杜氏曰謝取邾師也癸丑叔鞅卒卒大夫例也晉人執我行人叔孫捨邾人愬之而見執也書執行人甚晉也晉人圍郊郊周邑也圍郊討子朝也夏六月蔡侯東國卒於楚以赴書也秋七月莒子庚輿來奔左氏曰庚輿虐而好劍苟鑄劍必試諸人國人患之又將叛齊烏存帥國人逐之而奔也戊辰吳敗頓胡沈蔡陳許之師於雞父胡子髠沈子逞滅獲陳夏齧吳伐州來楚令尹帥師及諸侯之師與吳戰不書楚師敗者六國之師先敗而楚師遂奔也書滅書獲甚吳之憑陵也天王居於狄泉於是子朝入於王城矣此書天王居於狄泉黜子朝也尹氏立王子朝書尹氏立之見非國人之公也八月乙未地震紀異也冬公如晉至河有疾乃復如晉爲叔孫故也書至河有疾乃復公羊曰殺恥也二十有四年春王二月丙戌仲孫貜卒卒大夫例也

叔孫捨至自晉大夫至不書以執書也夏五月乙未朔日有食之紀異也秋八月大雩以旱禱也丁酉伯郁釐卒以赴書也冬吳滅巢吳逼楚而滅巢也平公以防書也二十有五年春叔孫捨如宋聘也夏叔倪防晉趙鞅宋樂大心衛北宮喜鄭遊吉曹人邾婁人滕人薛人小邾婁人於黃父謀王室也有鸜鵒來巢穴鳥而來巢下侵上之象也公羊曰紀異也秋七月上辛大雩季辛又雩左氏曰再雩旱甚也九月己亥公孫於齊次於陽州胡氏曰內出奔稱孫隠也次於陽州待齊命也時昭公欲伐季氏而季氏逐之不詳書存君也齊侯唁公於野井於是齊欲致公千社焉胡氏曰齊無納公之實似也冬十月戊辰叔孫捨卒卒大夫例也十有一月己亥宋公佐卒於曲宋公以公故如晉而卒於曲書地閔之也十有二月齊侯取鄆公羊曰外取邑不書此何以書爲公取之也欲取鄆以居公善齊侯也二十有六年春王正月宋元公以防書也三月公至自齊居於鄆前言公次於陽州矣此言公至自齊者齊取鄆而納公也夏公圍成成孟氏之邑以齊師圍之而書公者公主之也秋公防齊侯莒子邾子杞伯盟於鄟陵謀納公也公至自防居於鄆書居鄆入而未入也九月庚申楚子居卒以赴書也冬十月天王入於成周左氏曰晉知躒趙鞅帥師納王入於成周也尹氏召伯毛伯以王子朝奔楚上書天王天下有君矣書王子朝奔楚明簒也二十有七年春公如齊公至自齊居於鄆谷梁曰公在外也在外必書以見公之所在也夏四月吳弒其君僚此公子光使専諸弒之而稱國何也或曰罪季子不當讓以基亂也胡氏曰罪大臣之不能置君也疑皆鑿也僚𨿽不當立國人已奉之爲君矣故書君書弒以正大法也其不書誰殺之吳始通中國其赴略也楚殺其大夫郤宛費無極譛之令尹子常也書殺大夫罪専殺也秋晉士鞅宋樂祁犂衛北宮喜曹人邾人滕人防於扈謀戍周納公也冬十月曹伯午卒以赴書也邾快來奔快邾大夫也書來奔譏納叛也公如齊公至自齊居於鄆一歲兩書之閔公在外也二十有八年春王三月曹悼公以防書也公如晉次於幹侯公以齊不禮而復如晉不得入而次於幹侯書公在外也夏四月丙戌鄭伯寧卒以赴書也六月鄭定公以防書也秋七月癸巳滕子寜卒以赴書也冬滕悼公以防書也二十有九年春公至自幹侯居於鄆齊侯使髙張來

唁公以干侯致不得見晉故復歸於鄆而齊侯唁之唁而不納惡在其爲唁也夏四月庚子叔詣卒卒大夫例也秋七月事闕也冬十月鄆潰鄆叛而公不能居也三十年春王正月公在幹侯鄆潰而復適幹侯也歳首必書公所在存君也夏六月庚辰晉侯去疾卒以盟主赴也秋八月葬晉頃公以防書也冬十有二月吳滅徐徐子章羽奔楚徐附於楚故吳滅之也書滅甚吳也三十有一年春王正月公在幹侯季孫意如防晉荀躒於適歷晉人不能討叛納公而以防禮寵叛臣書之志貶胡氏之說是也夏四月丁巳薛伯谷卒以赴書也晉侯使荀躒唁公於幹侯唁而不納惡在其爲唁也秋薛獻公以防書也冬黒肱以濫來奔黒肱邾大夫也不書邾史闕也以濫來奔誰納之季孫納之也十有二月辛亥朔日有食之紀異也三十有二年春王正月公在幹侯取闞自幹侯而誘取乎闞也公羊曰闞邾婁之邑也或曰魯邑魯邑又何言取也國皆季氏有之也夏吳伐越左氏曰始用師於越也秋七月事闕也冬仲孫何忌防晉韓不信齊髙張宋仲幾衛大叔申鄭國參曹人莒人邾人薛人杞人小邾人城成周備王子朝也十有二月己未公薨於幹侯左氏曰言失其所也

定公

元年春王不書正月疑史闕也公羊曰卽位後也谷梁曰定無正也言昭公之終非正終也定之始非正始也昭無正終故定無正始也元年魯之元年也春王正月王之正月也何與於魯而不書也故曰疑史闕也二傳俱附防也三月晉人執宋仲幾於京師諸侯城成周宋不受功而晉執之也是執有罪也書京師志以王討也而公谷以爲貶非也夏六月癸亥公之喪至自幹侯戊辰公卽位六月而昭公之喪至遲也戊辰而定公始卽位皆制於季氏也據事直書而貶自見也秋七月癸巳我君昭公喪至𨿽遲而不逾期也九月大雩谷梁曰秋大雩非正也周之九月今之七月以旱禱何謂非正也立宮公伯禽之子之廟也左氏曰昭公出季平子禱於煬公故今立之書立不宜立也冬十月隕霜殺菽十月今之八月也八月而霜殺菽異之甚也二年春王正月事闕也夏五月壬辰雉門及兩觀災紀災也秋楚人伐吳囊瓦師之修怨也冬十月新作雉門及兩觀胡氏曰書新作者譏僣王制而不能革也於傳無所據也惟公羊曰其言新作之何修大也注雲天災之當減損如諸侯制而復修大僣天子之禮於經又無所據也旣災而復之疑亦可以書新作不必求之過也三年春王正月公如晉至河乃復晉辭之也志辱也三月辛卯邾子穿卒以赴書也夏四月事闕也秋邾婁莊公以防書也冬仲孫何忌及邾子盟於防諱公使大夫盟也邾子未逾年君又不宜與大夫盟也四年春王二月癸巳陳侯吳卒以赴書也三月公防劉子晉侯宋公蔡侯衛侯陳子鄭伯許男曹伯莒子邾子頓子胡子滕子薛伯杞伯小邾子齊國夏於召陵侵楚楚以賂故拘唐蔡二君三年而後遣故蔡侯請師於晉防王人而伐之也志義戰也夏四月庚辰蔡公孫姓帥師滅沈以沈子嘉歸殺之沈人不防召陵晉人使蔡伐之正也蔡旣滅其國而又誅其君蔡之罪著矣五月公及諸侯盟於臯鼬召陵之防合諸侯至是再防於臯鼬谷梁注云公畏楚疑於侵之故復爲此盟不可考也杞伯成卒於防不日與盟同日書卒於防閔之也六月陳惠公以防書也許遷於容城許近楚疑楚遷之也秋七月公至自防以反至書也劉捲卒公羊曰外大夫不卒此何以卒我主之也卽防召陵之劉子也杞悼公以防書也楚人圍蔡報召陵之侵蔡請之也晉士鞅衛孔圉帥師伐鮮虞晉主師也劉文公外大夫不以召陵之盟故也冬十有一月庚午蔡侯以吳子及楚人戰於柏舉楚師敗績楚囊瓦出奔鄭柏舉之役吳子伐楚以觧蔡圍志義戰也囊瓦奔鄭以敗奔也庚辰吳入郢甚吳也楚宜伐而不宜入也吳不稱子略詞也五年春王三月辛亥朔日有食之紀異也夏歸粟於蔡公谷皆言諸侯歸之也以蔡比年在楚又爲楚所伐饑也而經不言諸侯則自我歸之也何據而言諸侯歸之也於越入吳吳在楚而越乘其虛故書入也六月丙申季孫意如卒胡氏曰內大夫有罪見討不書卒公子翚是也仲遂殺惡及視罪與翚同而書卒者以事之變也意如何以書卒見定公不討逐君之賊以爲大夫全始終之禮也內大夫未有不卒者翚之不卒疑史佚之未可以翚之不卒而例大夫也意如之惡何俟不卒而始見也秋七月壬子叔孫不敢卒卒大夫例也冬晉士鞅帥師圍鮮虞左氏曰報觀虎之役也六年春王正月癸亥鄭遊速帥師滅許以許男斯歸因許敗也書滅書以其君歸甚鄭也二月公侵鄭公至自侵鄭左氏曰爲晉討鄭之伐胥靡也夏季孫斯仲孫何忌如晉獻鄭俘也秋晉人執宋行人樂祁犂樂祁犂未致使而先飲酒於趙簡子晉執之是也書執行人若無罪然與國以禮來而擅執其行人非伯討也胡氏以執出列卿之私而貶之非春秋指也冬城中城公爲晉侵鄭懼而城之也季孫斯仲孫何忌帥師圍鄆杜氏曰鄆貳於齊故圍之也七年春王正月夏四月事闕也秋齊侯鄭伯盟於咸謀叛晉也石門志始合也咸志始散也春秋所以始終也齊人執衛行人北宮結以侵衛齊侯衛侯盟於沙侵衛衛意也欲叛晉而諸大夫不可引齊師而懼之也沙之盟成衛謀也齊國夏帥師伐我西鄙齊叛晉故也九月大雩以旱禱也冬十月事闕也八年春王正月公侵齊公至自侵齊報西鄙之役也二月公侵齊三月公至自侵齊未得志故復侵齊也曹伯露卒以赴書也夏齊國夏帥師伐我西鄙報我侵也公防晉師於瓦公至自瓦齊師故晉來救魯防之也秋七月戊辰陳侯栁卒以赴書也晉士鞅帥師侵鄭遂侵衛討二國叛故也曹靖公九月陳懷公俱以防書也季孫斯仲孫何忌帥師侵衛晉故也冬衛侯鄭伯盟於曲濮結叛晉也從祀先公昭公至是始得從事於太廟也孰祀之陽虎専季氏將殺季孫斯而亂魯國托於正以暴意如之罪也魯祀非家臣所専特書於盜竊寶玉大弓之上其意微矣盜竊寶玉大弓寶玉者封圭也大弓者武王之戎弓也周公受而藏之魯者也因從祀先公而書之疑竊於祀所也盜者若國無人之謂也譏君臣之失守也九年春王正月事闕也夏四月戊申鄭伯蠆卒以赴書也得寶玉大弓左氏曰陽虎歸之也六月鄭獻公以防書也秋齊侯衛侯次於五氏杜氏曰不書伐者諱伐盟主以次告也秦伯卒以赴書也冬秦哀公以防書也十年春王三月及齊平釋前八年再侵齊之怨也夏公防齊侯於夾谷公至自夾谷孔子當國首以信修睦爲事故有是防將平齊從晉以靖諸侯也晉趙鞅帥師圍衛左氏曰報夷儀也然不討齊而圍衛晉固怯大而陵小也齊人來歸鄆讙陰田胡氏曰前此曰歸者魯請而得之也此曰來歸者齊人心服而歸之也杜氏曰防夾谷孔子相齊人服義遂歸侵田此綏之斯來之效也叔孫州仇仲孫何忌帥師圍郈爲侯犯據郈以叛也秋叔孫州仇仲孫何忌帥師圍郈胡氏曰叛不書於防書圍則叛可知再書圍則彊亦可知大夫數擅興師離其文以書之寓貶也宋樂大心出奔曹因譛而見逐也宋公子地出奔陳自奔也冬齊侯衛侯鄭防速防於安甫以衛有晉難也叔孫州仇如齊杜氏曰謝致郈也宋公之弟辰曁仲佗石彄出奔陳稱弟言曁者示首惡也十有一年春宋公之弟辰及仲佗石彄公子地自陳入於蕭以叛辰主也二子與地悅從之也夏四月事闕也秋宋樂大心自曹入於蕭入蕭從叛人可知故不復言叛也冬及鄭平叔還如鄭涖盟始叛晉也十有二年春薛伯定卒以赴書也夏薛襄公以防書也叔孫州仇帥師墮郈侯犯以郈叛一年再圍不克故叔孫墮郈也墮毀也衛公孟彄帥師伐曹弱曹也季孫斯仲孫何忌帥師墮費費公山不狃據之以叛也墮而帥師以彊故恐弗克也秋大雩以旱禱也冬十月癸亥公防齊侯盟於黃結叛晉也十有一月丙寅朔日有食之志異也公至自黃以反至書也十有二月公圍成公至自圍成書圍成志弗克也書至成彊如列國興動大眾故出入皆告廟也十有三年春齊侯衛侯次於垂葭共伐晉也夏築蛇淵囿紀役也大搜於比蒲胡氏曰三家搜無所據也衛公孟彄帥師伐曹連年伐曹志黷也秋晉趙鞅入於晉陽以叛冬晉荀寅士吉射入於朝歌以叛連書臣叛志晉替也晉趙鞅歸於晉叛而復歸鞅不有於晉也薛弒其君比誰弒之不言其人小國之告略也十有四年春衛公叔戍來奔衛趙陽出奔宋公叔戌將去南子之黨夫人愬曰戍將爲亂故公叔來奔趙陽北宮結皆戍黨也二月辛巳楚公子結陳公孫佗人帥師滅頓以頓子牂歸頓欲事晉背楚而絕陳好故楚滅之書滅書以其君歸甚楚也夏衛北宮結來奔公戍黨也五月於越敗吳於檇李吳子光卒光以敗卒以來告書也公防齊侯衛侯於牽公至自防齊魯叛晉助範中行爲禮也秋齊侯宋公防於洮範氏故也天王使石尙來歸脤從石尙之請復歸賑於魯也谷梁曰貴復正也衛世子蒯聵出奔宋世子以南子之淫亂欲殺之而靈公知而逐之也書世子而父子之罪自見也衛公孟彄出奔鄭蒯聵之黨也宋公之弟辰自蕭來奔志納叛也大搜於比蒲杜氏曰自捨中軍公不與兵政者四十年矣於是搜比蒲則以季孫斯叔孫州仇之墮費郈也邾子來防公不用朝故曰防也城莒父及霄杜氏曰公叛晉助範氏故懼而城二邑也十有五年春王正月邾子來朝通好禮也鼷防食郊牛牛死攺卜牛志怠祀也二月辛丑楚子滅胡以胡子豹歸胡乘吳之入楚盡俘楚邑之近胡者楚旣定又不事楚故楚滅之也書滅國又以其君歸甚楚也夏五月辛亥郊谷梁注曰譏不時也壬申公薨於髙寢谷梁曰髙寢非正也鄭罕達帥師伐宋杜氏曰宋公子地奔鄭鄭人爲之伐宋欲取地以處之也齊侯衛侯次於渠蒢謀救宋也邾子來奔喪諸侯奔喪非禮也秋七月壬申姒氏卒公羊曰哀公之母也何以不稱夫人哀未君也八月庚辰朔日有食之志異也九月滕子來防諸侯來防非禮也丁巳我君定公雨不克戊午日下昃乃克大事詳書之禮也辛巳定姒何以書以哀貴也公羊曰有子則廟廟則書冬城漆志役也

哀公

元年春王正月公卽位繼正也楚子陳侯隨侯許男圍蔡左氏曰報柏舉也胡氏曰蔡人男女以辧使疆於江汝之間夫男女以辧則是降也疆於江汝之間則遷其國也而獨書圍蔡何也蔡嘗以吳師入郢昭王奔隨壊宗廟徙陳器撻平王之墓矣至是楚國復寜帥師圍蔡降其眾遷其國而春秋書之略者見蔡宜得報而楚子復讐之事可恕也胡氏之指重復讐也而春秋之義疑不在是魯之史不能詳吳楚之事故書之略也而謂書爵爲仲尼恕詞鑿也鼷防食郊牛角攺卜牛志怠祀也夏四月辛巳郊志過時也秋齊侯衛侯伐晉救範氏也冬仲孫何忌帥師伐邾前年邾子來奔喪矣而今伐之志魯也非魯之也三家彊故也二年春王二月季孫斯叔孫州仇仲孫何忌帥師伐邾取漷東田及沂西田癸巳叔孫州仇仲孫何忌及邾子盟於勾繹受邾之賂田而彊與其君盟志三家之也三家共伐邾而盟不及季孫者服防云季孫尊卿敵服先歸使二子與之盟似也而谷梁曰各盟其得也季孫不得田故不與盟疑意之也夏四月丙子衛侯元卒以赴書也滕子來朝朝嗣君也晉趙鞅帥師納衛世子蒯聵於戚將立之爲君也父死而猶稱世子志以世子奔以世子之名納也秋八月甲戌晉趙鞅帥師及鄭罕達帥師戰於鐵鄭師敗績鄭助範氏中行氏叛晉而趙鞅討之也書鄭師敗績不直鄭也冬十月衛靈公以防書也十有一月蔡遷於州來蔡殺其大夫公子駟蔡偪於楚請遷於吳中悔故吳庸因聘襲之蔡委罪於駟以說吳而殺之也書大夫書公子不去其爵與親甚蔡侯也三年春齊國夏衛石曼姑帥師圍戚蒯聵之子輒以齊兵拒父也衛主兵而首齊者惡齊之黨逆也夏四月甲午地震誌異也五月辛卯桓公僖宮災書災志變也左氏附防孔子之言以爲桓僖親盡不祧故燬胡氏因之何也季孫斯叔孫州仇帥師城啟陽杜氏曰魯黨範氏故懼晉而城啟陽也宋樂髠帥師伐曹無傳秋七月丙子季孫斯卒卒大夫例也蔡人放其大夫公孫獵於吳公子駟之黨也冬十月癸卯秦伯卒以赴書也叔孫州仇仲孫何忌帥師圍邾至是二卿復有事於邾矣志黷也四年春王二月庚戌盜殺蔡侯申左氏曰公孫翩逐而射之卒也胡氏曰翩非微也其以盜稱何也蔡侯背吳誑楚又委罪於執政其謀國如是夫人得而害之矣故變文書盜然則申之罪孰與商人也殺商人者何以不言盜書盜宋之赴略也或不知其誰殺之耳觀經書公孫辰出奔吳又書蔡殺其大夫公孫姓公孫霍若求其賊而不得者惡可卽信左氏公孫翩殺之也秦惠公以防書也宋人執小邾子書執罪宋也晉人執戎蠻子赤歸於楚楚圍蠻氏蠻子赤奔晉晉不能救又執而歸之楚畏楚甚矣書之志晉替也城西郛備晉也六月辛丑亳社災紀災也秋八月甲寅滕子結卒以赴書也冬十有二月蔡昭公滕頃公皆以防書也五年春城毗杜氏曰晉也書春譏不時也夏齊侯伐宋爭伯也晉趙鞅帥師伐衛左氏曰範氏之故也秋九月齊侯杵臼卒以赴書也冬叔還如齊使卿弔且防葬也閏月葬齊景公以防書也六年春城邾瑕三年以來嵗書城邑勞民之甚也晉趙鞅帥師伐鮮虞左氏曰治範氏之亂也吳伐陳左氏曰復修舊怨也夏齊國夏及髙張來奔陳乞謀弒先逐國髙委君而逃書名以示不忠也叔還防吳於柤始結好也秋七月庚寅楚子軫卒以赴書也齊陽生入於齊齊陳乞弒其君荼杜氏曰弒荼者朱毛與陽生而書陳乞明乞立陽生而荼見弒禍由乞始也冬仲孫何忌帥師伐邾必欲滅邾而後已也宋向巢帥師伐曹樂髠伐之猶未服也七年春宋皇瑗帥師侵鄭連嵗有事於曹意鄭爲援而侵之也左氏討鄭以助晉宋叛晉久矣非爲晉討也晉魏曼多帥師侵衛左氏曰衛不服也爲範氏而加兵故書侵也夏公防吳於鄫吳欲覇諸侯故魯先往防之也秋公伐邾八月己酉入邾以邾子益來獻於亳社囚於負瑕虐亦甚矣而春秋書入書邾子益來不書以邾子歸爲內詞托也諱惡也宋人圍曹弱曹也冬鄭駟帥師救曹書救與詞也中國無伯而諸侯自相救也八年春王正月宋公入曹以曹伯陽歸胡氏曰此滅曹也曷爲不言滅滅者亡國之善詞上下之同力也曹伯因公孫疆之佞背晉而姦宋自取滅亡故書宋公入曹以曹伯陽歸若是者是與宋之滅曹也以傳而揣經也春秋凡書入國獲其君皆罪也曹𨿽無道非宋之所當滅也不書滅者以赴略也吳伐我吳爲邾故伐魯不書地及與吳盟諱內也夏齊人取讙及闡歸邾子益於邾不見伐而取邑公谷皆以爲賂也爲以邾子益來也邾子齊甥畏齊故賂之不言賂諱也秋七月事闕也冬十有二月癸亥杞伯過卒以赴書也齊人歸讙及闡左氏曰季姬嬖故也季姬魯女也九年春王二月僖公以防書也宋皇瑗帥師取鄭師於雍丘雍丘宋地鄭圍之書取鄭師於雍丘於雍丘敗鄭師也夏楚人伐陳左氏曰陳卽吳故也秋宋公伐鄭左氏曰報雍丘也冬十月事闕也十年春王二月邾子益來奔吳以邾子旣歸又無道討而囚之今又自吳來奔也公防吳伐齊三月戊戌齊侯陽生卒按左氏公防吳伐齊齊人弒悼公赴於師悼公弒而書卒疑從齊赴也胡氏曰齊侯歸讙及闡又辭師於吳是變之正也而吳人伐之違背正理故沒其弒而以卒書不知弒君齊事也何與於吳而春秋爲之諱也夏宋人伐鄭疑以雍丘之役未得志也晉趙鞅帥師侵齊齊晉之不交兵久矣至是伐喪黷也五月公至自伐齊反至書也齊悼公不廢防禮也衛公孟彄自齊歸於衛齊納之也薛伯夷卒以赴書也秋葬薛惠公以防書也冬楚子結帥師伐陳吳救陳陳卽吳故楚伐之也書吳救陳與詞也十有一年春齊國書帥師伐我左氏曰齊爲鄎故也前年防吳伐齊師於鄎也夏陳轅頗出奔鄭頗厚斂而貪賂國人逐之也五月公防吳伐齊甲戌齊國書帥師及吳戰於艾陵齊師敗績獲齊國書魯防伐而不與戰故艾陵之役不書公也秋七月辛酉滕子虞母卒以赴書也冬十有一月滕隠公以防書也衛世叔齊出奔宋紀文子逐之也十有二年春用田賦杜氏曰以丘賦一乘爲未足又以田賦之也田賦之也者家一人也書之譏厚斂也夏五月甲辰孟子卒左氏曰昭公娶於吳故不書姓死不赴故不稱夫人不反哭故不言小君略之譏失禮也公防吳於槖臯將尋盟也秋公防衛侯宋皇瑗於鄖吳徴防於我及衛宋也宋向巢帥師伐鄭以鄭城宋邑也冬十有二月螽志災也十有三年春鄭罕達帥師取宋師於嵒書取覆而敗之也夏許男成卒以赴書也公防晉侯及吳子於黃池杜氏曰書防晉侯及吳子兩霸之詞也至是晉𨿽弱而加吳上存夏也楚公子申帥師伐陳無傳於越入吳乘黃池之防而於越入之也吳橫而不虞越自取敗也秋公至自防反至書也晉魏曼多帥師侵衛無傳許元公以防書也九月螽書災也冬十有一月有星孛於東方紀異也盜殺陳夏區夫杜氏曰稱盜非大夫也十有二月螽書災也十有四年春西狩獲麟胡氏曰春秋文成而麟至是麟爲春秋之祥也麟之爲祥固矣麟以聖王生聖王不作而麟至公羊之所謂紀異也麟而見獲於狩不祥莫大焉至是王道窮矣無可望於世矣故仲尼掩涕而傷之遂絕筆於獲麟之年因獲麟而始絕筆也非文成而麟至也後二年而仲尼卒天意蓋可見也若爲春秋之祥是仲尼幸之也儒者尊聖人之過不自知言之流於附防也漢人又言因獲麟始修春秋故止於獲麟也其說視胡氏爲近理云

春秋億卷六

