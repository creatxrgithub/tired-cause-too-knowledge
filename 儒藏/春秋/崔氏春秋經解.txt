

欽定四庫全書

經部五

春秋經解

春秋類

提要

【臣】等謹案春秋經解十二卷宋崔子方撰子方涪陵人字彥直號西疇居士晁說之集又稱其字伯直蓋有二字也朱尊經義考稱其嘗知滁州曽子開爲作茶仙亭記經解諸書皆罷官後所作考子方宋史無傳惟李心傳建炎以來系年要錄稱其於紹聖間三上疏乞置春秋博士不報乃隠居眞州六合縣杜門著書者三十餘年陳振孫書錄解題所載大略相同朱震進書札子亦稱爲東川布衣彞尊之說不知何據惟永樂大典引儀眞志一條云子方與蘇黃遊嘗爲知滁州曽子開作茶仙亭記刻石醉翁亭側黃庭堅稱爲六合佳士殆彞尊誤記是事故云然歟考子方著是書時王安石之說方盛行故不能表見於世至南渡以後其書始顯王應麟玉海載建炎二年六月江端友請下湖州取崔子方所著春秋傳藏祕書紹興六年八月子方之孫若上之是時朱震爲翰林學士亦有札子上請當時蓋甚重其書矣子方自序云聖人欲以繩當世之是非著來世之懲勸故辭之難明者著例以見之例不可盡故有日月之例有變例愼思精考若网在綱又後序一篇具述其疏解之宗防大抵推本經義於三傳多所糾正如以晉文圍鄭謂罰其不防翟泉以郕伯來奔爲見迫於齊以齊侯滅萊不書名辧禮記諸侯滅同姓名之誤類皆諸家所未發𨿽其中過泥日月之例持論不無偏駁而條其長義實足自成一家所撰凡經解本例例要三書通誌堂經解刋本僅有本例今從永樂大典裒輯成編各還其舊自僖公十四年秋至三十二年襄公十六年夏至三十一年永樂大典並闕則取黃震日抄所引及本例補之其他本例所釋有引伸此書所未發或與此書小有異同者並節取附錄而捲袠書名則並遵宋史至子方原書經文已不可見今以所解防證知大略皆從左氏而亦間有從公谷者故與胡安國春秋傳或有異同焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

春秋經解自序

始余讀左氏愛其文辭知有左氏而不知有春秋也其後益讀公羊谷梁愛其論說又知有二書而不知有春秋也左氏之事證於前二家之例明於後以爲當世之事與聖人之意舉在乎是矣然考其事則於情有不合稽其意則於理有不通意者傳之妄而求之過歟乃取春秋之經治之伏讀三年然後知所書之事與所以書之之意是非成敗襃貶勸戒之說具在夫萬有八千言之間𨿽無傳者一言之辯而春秋了可知也或曰捨三傳則春秋之事不見不見其事而自爲之說是誣也𨿽然彼惡知三家之善誣也哉或先經以始其事或後經以終其說曰某日爲某事某人爲某辭其詳至於數百千言又臆聖人之意此某事也諱之而後云某也此某爲之也欲有所見而後云某也觀之經則簡略而難知尋之傳則明白而易見故後之學者甘心於見誣而有志之士𨿽有疑於其說欲質之而莫得其術於是是非蜂起各習其師務立朋黨以相詆訾甚於操戈防而相伐也豈不悲哉彼惡知古今𨿽異時然情之歸則一也聖賢𨿽異用然理之致則一也合情與理舉而錯諸天下之事無難矣且嘗謂聖人之辭至約也然而不懼後之人惑者何也恃情與理以自托其言而傳之於後世後之賢者亦恃情與理而能知聖人於千百世之上而不疑六經之傳由此道也且聖人之有作欲以繩當時之是非著來世之懲勸使人皆知善之可就而罪之可避也故明著之經今曰考之經而無見必待傳者之說而後明是聖人之經徒爲虛文而已且聖人豈必後世有三家者爲之傳乎其無爲傳則春秋遂無用於世矣假如聖人知後世必有爲之傳者豈不曰吾經之不明則傳者得爲異說以紛綸吾辭吾辭將不信於後世安得不爲此慮也耶是故其辭必完具於一經之間其事必完具於一辭之中𨿽然聖人豈敢以一辭之約而使後世之人曉然知吾之所諭哉故辭之難明者則著例以見之例不可盡也則又有日月之例焉又有變例以爲言者然後褒貶是非之意見矣夫事之多變則辭之不同例之不一與日月之參差不齊蓋不可勝視及其愼思而精考則若网在綱舉而振焉順乎其有條理也聖人以辭與例成其書以情與理而自托其言則所以慮後世者亦至矣辭與例其文也情與理其質也文質不備君子不爲完人文質不備春秋不爲完經世之學者捨情理而專求乎辭例之間是以多惑而至於失也左氏之失也淺公羊之失也險谷梁之失也迂左氏求聖人之意而不得一皆以事言之而略其褒貶故常取於近而失之淺公羊謂聖人欲以成後世法必有驚動人之耳目而難言者故常志於難而失之險谷梁謂聖人苟致意焉不當淺近易知必有委曲而深者故常求於逺而失之迂𨿽然是三家之失其又有說左氏自以爲所傳當時之事足以取信於後世𨿽失之淺而不嫌公羊谷梁自以爲傳當時之事略矣不得不爲險迂之論以自見嗚呼學聖人之道而方且以自見爲心宜其不合而多失也今余非固薄三家之論以爲三家之論不去則學者之疑不決而聖人之經終不可復見故度當時之事以情考聖人之言以理情理之不違然後辭可明而例可通也於經之下各析而解之名曰春秋經解噫後之君子其有意於情理之說乎吾言其有取焉爾其無意於情理之說乎吾言其有罪焉爾

朱震札子二通

故東川布衣崔子方當熈寧間宰相王安石用事不喜春秋之學正經三傳不列學官是時潁陰處士常秩號知春秋盡諱其學追逐時好況不知者乎逮於元丰習已成俗莫敢議其非者而子方獨抱遺經閉門研究著春秋經解本例例要三書相爲表裏自成一家之言以遺子孫人𨿽云亡其書尙存欲望朝廷下平江府於崔若家繕冩投進

翰林學士知制誥兼侍讀兼資善堂翊善朱震先奉指揮準中使降出崔子方春秋經解一十六冊令震校正者震契勘熈寧元丰間王安石獨任私意誣蔑聖經春秋大典不得列於學官一時學者以治春秋爲諱而子方獨抱遺經閉門講習專意著述究見本防而自成一家非特立獨行之士不能如此今子方𨿽沒其後尙存欲望敷奏特賜旌褒以勸來者奉聖防與一子恩澤

欽定四庫全書

春秋經解卷一

宋崔子方撰隱公

春秋何以始於隱公昔孟子有言世衰道微邪說暴行又作臣弒其君者有之子弒其父者有之孔子懼作春秋又曰王者之迹熄而詩亡詩亡然後春秋作考乎其時驗乎行事則始隱之義可得而知矣平王東遷周室衰微黍離旣降而詩不作隱桓篡弒而魯國亂文武之道墜地而周公之業衰矣孔子傷周道之不復湣聖王之不作於是修魯史以明是非正褒貶而代賞罰上以承三聖之緒下以著萬世之憲使亂臣賊子有所畏忌而不敢竊發此春秋所爲作而始隱之義也

元年春王正月

春秋謂一年爲元年元者本也謂一月爲正月正者正也言人君卽位必奉元以端本體正以從事也古之人君莫不然故書稱大甲元年正月上日是也【按大甲元年語見書序】春秋之義惟書王於二者之中而後聖人之意見矣𨿽然春秋因魯史而成文而春秋不爲魯作其文則魯史而其義則有王者之法存焉故孟子曰春秋天子之事也是以於歲之首必書王以見賞罰之事必自王者出故曰元年春王正月也其先曰元年春而後曰王正月何也蓋事必繼月以見其年則魯君之年而其事則有王法治之云爾然則隱何以不書卽位凡弒君不卽位也蓋不以其道終猶不能卽位云爾閔不書卽位亦是也按春秋不卽位者有二弒君不卽位繼弒君亦不卽位弒君不卽位不得以其道終也繼弒君不卽位不忍以其道始也

三月公及邾儀父盟於蔑

儀父名也微國之君未王命例不書爵而名介葛盧郳犂來是也何以知儀父之爲名公孫歸父季孫行父之徒皆名爾且天子之元士視附庸宰咺石尙皆元士而名之則附庸之君未王命而書名者蓋其宜也其後王命則曰邾子克而列於小國矣傳乃謂始與公盟故襃而字之【按此公羊傳說也此書凡引三傳統謂之傳蓋以三傳習見之文不復別白今仍其舊】則桓公與儀父盟於趡又何以襃之耶春秋襃貶代王者之賞罰賞罰不可輕用而傳者輕以襃貶與人豈聖人之意哉周官𨿽有盟載之事然詩刺君子屢盟則夫不自信而區區以盟詛相要者春秋之所譏也公始卽位不能自信而顧與邾爲盟卒又渝之故不日以見譏公盟例日

夏五月鄭伯克段於鄢

克僅勝之謂也猶曰鄭伯敗段於鄢云爾以見段之有徒眾而與鄭伯敵也鄭伯不勝其母之故致段失道而弗制至於用兵僅能逐之則鄭伯之勝段難矣春秋欲見其事故變殺之名而謂之克也夫兄弟之間且至於用兵見鄭伯之失教也不稱弟段失爲弟之道矣𨿽然何以知段之爲弟蓋聖人以六經相爲表裏叔於田之詩存則段爲弟可知矣春秋微國之敗例月段之有京以其眾敵猶之微國故例亦月也

秋七月天王使宰咺來歸惠公仲子之賵

宰姓咺名天子之上士也凡天子之上士例稱名劉夏石尙之徒是也此蓋與宰周公宰渠伯糾稱宰者異矣仲子者何惠公之妻而隱之母何以不稱夫人繼其先君不稱夫人不疑也則異乎秦人歸僖公成風之襚矣成風不繼之莊公妾不得繼其先君母以子貴故繼之僖公云爾王使榮叔歸含且賵不稱天王以天王之尊而下賵諸侯之妾以王爲不天矣而惠公仲子之賵於王無譏焉則其爲夫人明矣然則何以不稱諡古者婦人猶質或諡或不諡是以春秋內女皆不諡惟宋共姬則諡內夫人𨿽諡而仲子則不諡且如左氏稱惠公元妃孟子亦不諡也故仲子之不諡無足疑者而或者遂以不諡爲妾辭成風定姒亦妾耳而皆稱諡何哉【按書王始此故稱天王非無譏也隱母之說尢無據】

九月及宋人盟於宿

春秋之例大國之卿書名其大夫稱人於內亦然然內不可以稱魯人故沒而不書直目其事而已

冬十有二月祭伯來

祭國伯爵天子之上大夫而有國者也不稱使不目其事以爲私行也爲天子之大夫而私覿諸侯罪矣故月之以見譏凡來例時

公子益師卒

【按本例云失日後內大夫卒不書日者並同】

二年春公會戎於潛

不正公之會戎故不月以見譏公會例月【按本例云兼譏喪會】

夏五月莒人入向

無駭帥師入極

無駭我大夫之未命氏者也向極皆附庸微國

秋八月庚辰公及戎盟於唐

凡外盟例月與戎盟則例時公盟例日與戎盟則例月春秋尊中國而賤外裔詳略之例當然也桓二年戎盟不日是其例矣此變例而日之蓋以深譏乎公之始與戎好也夫外裔交侵中國背叛禮義弛絕事變將窮君子有憂焉記春秋之始而有以啟乎外裔者隱公之罪也

九月紀裂繻來逆女

春秋之例天子曰逆王后諸侯曰逆女大夫曰逆某姬今裂繻來逆女知其爲君逆也然則何以不稱使不正其不親迎故不與使也逆王后自天子之辭言之逆某姬自我之辭言之逆女女通稱也蓋交言之此尊卑之異辭也【按程傳云親迎者迎於所館豈委廟社適他國乎此條譏不親迎誤】

冬十月伯姬歸於紀

婦人旣嫁外父母家而內夫家故謂嫁曰歸而謂歸曰來其出也有歸宗之義故其謂出曰來歸也

紀子帛莒子盟於密

子帛蓋裂繻字也當時之辭也傳曰盟於密魯故也魯人以其爲我而盟故貴而字之史從而書焉當時以爲寵而春秋因之以見其恃貴專命之罪云爾裂繻受命逆女爲魯之故而遽與莒盟則其恃貴而專命可知矣故凡春秋諸侯之臣有變名而字者皆見其專僭之罪也【按本例云離盟不月後不書月者並同】

十有二月乙卯夫人子氏薨

隱之妻也不書葬蓋未葬也以桓王之崩七年而後葬則子氏未葬或有故爾隱之薨猶不葬則夫人遂不得葬乎

鄭人伐衞

三年春王二月己巳日有食之

其不言朔不食朔也【按後序云日食不系朔與日者闕也與此自相違異】

三月庚戌天王崩

夏四月辛卯尹氏卒

二傳曰尹氏從二傳爲尹氏當時之辭也春秋因之以譏其世焉昭二十三年書尹氏立王子朝二十六年書尹氏以王子朝奔楚皆譏世卿專權之禍又詩稱尹氏大師王謂尹氏則尹氏世卿也久矣故知因當時之辭明矣凡天子之大夫卒不赴其有好於我則赴王子虎劉捲是也今尹氏於魯未有好而赴之見尹氏之世而專明矣不然春秋之前有好於魯乎

秋武氏子來求賻

賻喪事之用非所求也求之爲言未必得之辭也譏在周矣其稱武氏何見其世也猶尹氏之稱也其曰子蓋未命者未命而且出使則世可知矣不稱使見武氏之專也不然王在喪不命使歟

八月庚辰宋公和卒

春秋之義尊天子卑諸侯抑大夫故凡日月之例因尊卑以爲之詳略而莫有同者惟天子崩公薨諸侯卒與內大夫內女卒則莫爲之例蓋以爲人之善惡見於其行事亦無俟於卒葬而後爲襃貶故其或日或不日或月或不月皆因當時赴告之詳略與舊史之完闕而書焉且春秋於他事必謹日月之例而獨於卒葬則自天子至於大夫尊卑外內一皆同之凡以見其不爲例爾使後之學者於此不以例考則春秋可通而無至於惑矣且諸侯不以日卒者三十六而多在曹滕邾莒之小國如曹之書卒者十而其不日者九豈非小國赴告之禮不備歟不然何曹之不日者獨多也

冬十有二月齊侯鄭伯盟於石門

癸未葬宋穆公

春秋諸侯之葬八十六其得日者才十有二而已何其闕之多也春秋之亂惟徵伐會盟之事是急而所謂卒葬之重事猶或略之是以赴告之不備如此且又一國之事一使之失辭則其日月遂不可復知夫以天王之尊其不赴崩者三不赴葬者七況諸侯乎故諸侯不赴卒與赴卒而不赴葬者蓋不可勝數由是言之則葬之闕日何足多怪且其得日者十二而皆在齊晉宋衞之大國豈非大國然後赴告之禮爲備歟蓋春秋於此不以著例然後闕之多不嫌也凡書葬之例不言某葬某公而言葬某某公者內辭也以見赴告之使來弔賻之禮往以魯恩義所及而後葬之也如公子遂如晉葬晉襄公公孫歸父如齊葬齊惠公叔弓如宋葬宋平公之類是也其不書其人則使者微不道焉故也其不葬者外不來赴內不往會策書不得而紀焉

四年春王二月莒人伐杞取牟婁

春秋之志或曰侵或曰伐此司馬九伐之法二者而已司馬之法因其罪而爲之名春秋之時徵伐自諸侯大夫出豈能以義正人之罪哉然其取二者何也曰伐者以人爲主曰侵者以地爲主蓋斬伐其人民則謂之伐侵掠其土地則謂之侵伐非不侵也以斬伐多者言之侵非不伐也以侵掠多者言之周官之法賊賢害民則伐之負固不服則侵之賊賢害民者有其人故伐其人負固不服者恃其地故侵其地亦春秋之意也𨿽然凡師之出其殺人者多其取地者少故春秋書侵者才六十而書伐者至於二百一十三也今曰莒人伐杞取牟婁蓋旣行斬伐而又取其邑也取邑則侵不足以言之矣外伐例時此爲下戊申月也凡先事不當月而下事當日與月者則於先事月之著事之先後不嫌也其諸類此

戊申衞州吁弒其君完

州吁何以不氏與族非公子而未命氏者也凡弒君卿書名大夫稱人士則略而不書弒君之惡不貶而自見故文無所貶夫君𨿽不道臣不得而弒也故亦無累君之文直目其事而已而三家之傳務爲異說以失聖人之意使後世姦臣賊子得以借口而爲亂者三家啟之也【按三家異說如左氏宣四年傳云凡弒君稱君君無道公羊文十八年傳云稱國以弒者眾弒君之辭谷梁成十八年傳云稱國以弒其君君惡甚矣之類】且易曰臣弒君子弒父非一朝一夕之故其所由來者漸矣由辯之不蚤辯也則夫被弒之君春秋豈固與之是以內弒君不書卽位猶曰不能終其位云爾

夏公及宋公遇於淸

周官有朝覲宗遇會同之禮春秋之時文不足也故一皆謂之朝會而所謂遇者特志其相遇而已禮記所謂未及期相見曰遇者是也當是時諸侯不信期會失時故有未及期而相見者猶詩所謂邂逅相遇云爾凡遇之志皆譏也故不月公之行以見之

宋公陳侯蔡人衞人伐鄭

秋翚帥師會宋公陳侯蔡人衞人伐鄭

翚何以不稱公子爲弒隱公貶也於是時翚未有罪何遽貶乎蓋曰是隱之罪人耳𨿽然以理言之當於弒隱之後貶然見於桓之世方書其族以見桓與之同惡而不以爲罪故不得不於隱之篇貶也或以爲大夫之未命氏者誤矣且諸侯之子稱公子公子之子然後始命以氏今翚固公子也何以謂之未命氏乎則其爲貶明矣

九月衞人殺州吁於濮

州吁弒君其不以國討之辭言之何也州吁自立爲君矣稱人以殺以見弒君之罪舉國之人皆得殺之云爾其地者何也州吁知國人將謀已不安其位故避難於濮春秋不失其實焉齊人殺無知則不月此加月見衞人不卽討賊逾八月而後僅能殺之云爾討賊例時

冬十有二月衞人立晉

嗣子有常位未有書立者此書立又不稱公子見其不正而不當立也書曰衞人立晉蓋曰衞國之人立之耳於義則非所宜立矣尹氏立王子朝亦是也𨿽然春秋之時以不正而立者多矣何獨於此乎見之春秋於其有爭奪之患然後正名分以治之如突歸於鄭鄭忽出奔衞曹羈出奔陳赤歸於曹莒去疾入於莒莒展輿出奔吳公伐齊納子糾齊小白入於齊之類是也

五年春公觀魚於棠

二傳曰觀凡搜田之事不言公搜於比蒲搜於昌間之類是也今觀魚稱公與公狩於郎同義見公獨行而不與國人同之也不正公之獨行故不月以見譏

夏四月葬衞桓公

秋衞師入郕

入重辭也夫以兵入人之國必敗其城郭犯其宗社辱其君臣以入爲重故謹而日之是以大國次國皆以日入惟小國微國然後以月入郕次國而不日入何也春秋入滅之例有當日月而不日月者以爲其國有以自取之今郕不以日入知郕之有罪焉爾傳曰衞之亂也郕人侵衞故衞師入郕夫利人之國之亂而欲得志焉者取禍之道也春秋深惡其爲故不月與日以見譏

九月考仲子之宮初獻六羽

仲子隱之母也隱有孝心故別爲其母立宮而祭之此古人所以戒祀無丰於暱而後世有原廟者起於此乎傳曰天子八佾諸公六佾諸侯四佾獻六羽僭諸公也初者始事之辭立宮立武宮譏非所立也此不曰立仲子之宮蓋兼譏獻六羽考仲子之宮故獻六羽也考宮例日其不日以見譏

邾人鄭人伐宋

螟

【按本例云星孛雨雹雨木冰無冰螟螽之類不著例於月有之則月志於時有之則時志志事之實見災之久近異之疎數也】

冬十有二月辛已公子彄卒

宋人伐鄭圍長

六年春鄭人來輸平

二傳曰輸平當從二傳爲輸平輸猶致也蓋鄭人欲致成於我也夫平之爲義所以釋前日之怨魯於鄭有狐壤之恥鄭於魯有見伐之怨二國於是交怨方是時魯亦大國也鄭固欲求好於魯恐魯以前日之怨而未聽故來輸平魯於是受之越明年而鄭伯使宛歸祊又明年爲中丘之會相與伐宋又明年爲時來之會相與入許至桓公元年鄭伯以璧假許田而盟於越矣此足以見鄭人輸平之意也而傳謂墮其成者誤矣夫狐壤之恥見伐之怨前日之成固已敗矣何爲更致使而告絕也哉曁齊平及鄭平書已平也此未平也來致平之意而已其不言鄭伯使何也春秋於凡卿來則以君命言之於人則否蓋卿尊矣不以君命言之則嫌也人則微也不以君命言之不疑矣

夏五月辛酉公會齊侯盟於艾

秋七月

冬宋人取長

圍邑逾年而後取甚之故志之也

七年春王三月叔姬歸於紀

內女嫁於大夫者不歸叔姬嫁於紀季是不歸者也而歸之何也紀之亡紀季能以酅入齊爲齊附庸猶不失有國而叔姬能以婦道自終不失爲微國夫人故賢而歸之也春秋之例始嫁於諸侯其終見出而來歸者始亦不書歸不成爲婦也郯伯姬杞叔姬是也始𨿽不嫁諸侯其終猶不失有國而能以婦道自終者則始亦書歸紀叔姬是也此春秋褒貶之深意矣【按齊子叔姬見出始亦不書歸崔解未及】

滕侯卒

【按本例云失日凡外諸侯卒不書日月者並同】

夏城中丘

內城之也周之四五月夏之二三月方春之時農事始作而用城邑譏奪民時也傳者謂凡城之志皆譏似誤矣夫城郭之不完不足以爲國然則凡城者當視緩急使民以時而已

齊侯使其弟年來聘

秋公伐邾

春秋之例以日月爲詳略是故詳中夏而略外域詳大國而略小國詳內而略外詳君而略臣詳所重而略所輕故凡公之所有事者皆以月志其事之重者則以日誌蓋謹而詳之事尊親之義也其變例者譏也不然欲有所見而云爾此公伐而不月何也公始卽位與邾結好而盟今乃親伐之不正公之始渝盟而親伐故不月以見譏

冬天王使凡伯來聘戎伐凡伯於楚丘以歸

春秋之例以某歸者服之也執而以歸者力不足也故以歸者名執而以歸者不名凡伯不名知其執而以歸者也其不言執不與戎人執天子之使也其言伐見凡伯之有徒眾也書曰天王使凡伯來聘戎伐凡伯於楚丘以歸再言凡伯若異事然見凡伯之旣聘歸而後戎伐之也曰於楚丘見衞之不能衞天子之使也

八年春宋公衞侯遇於垂

三月鄭伯使宛來歸祊庚寅我入祊

凡來歸邑未有言入者見鄭伯𨿽使來歸之而未定於我蓋人民之慮疆之政必待我入然後定也且入邑未有言我者蓋上言鄭伯歸祊下遂言入祊則疑於鄭伯入之故加我焉以別之也夫鄭伯守天子土地而輕以與人我不度義而受之皆罪矣故加日月以見譏入邑歸邑例皆時【按本例云邑人不賔用師入之】

夏六月己亥蔡侯考父卒

辛亥宿男卒

春秋諸侯皆以名卒蓋其始嗣位而來告其後或有會盟朝聘交好之事故名在策書及其卒也得以書其名蓋愼終也不然則否是以不名卒者七其三在滕其四在杞薛秦宿秦固罕與魯通而宿特一見於春秋至於滕薛杞皆小國豈或始嗣位而失於赴告其後會盟不與朝聘不時名不載於諸侯之策故其卒不得而書也彼其於交好之義亦薄矣是以不以名卒者七而未有書葬者見魯亦未嘗往會故也

秋七月庚午宋公齊侯衞侯盟於瓦屋

外盟不日傳謂諸侯之參盟於是焉始故謹而日之然則凡羣諸侯之盟而莫益於事者豈春秋所與哉

八月葬蔡宣公

九月辛卯公及莒人盟於浮來

公與大國之大夫盟則辭爲之諱避恥也及晉處父盟不稱公是也大國彊與我盟矣公與小國之大夫盟則辭不爲之諱不嫌也小國之人非敢盟我我固與之盟爾

螟

冬十有二月無駭卒

春秋內大夫卒三十而闕日者三蓋於是不以日月爲例然後闕之不嫌矣𨿽子卒猶有闕日者也

九年春天王使南季來聘

周官時聘以諭諸侯之志則天王使南季來聘可也然終春秋之世王之聘魯者七而魯之臣如京師者五則魯事周之禮可知矣魯之所以事周之禮薄而周之所以答魯之禮厚皆失之也故春秋志之以見諸侯之彊而王室之弱也凡王使例月此不月以見譏其諸類此

三月癸酉大雨震電庚辰大雨雪

雨雪震電例不日嫌二者同日故別言之周之三月夏之正月而震電非其時誌異也

挾卒

夏城郎

農事方興而造土功譏失時也

秋七月

冬公會齊侯於防

當是時桓公羽父相與謀亂公顧不能靖內難至於身弒而不知乃比年數與齊鄭逺會見公之失所務也故不月以見譏十一年時來之會亦猶是矣

十年春王二月公會齊侯鄭伯於中丘

防與時來之會則略之以見譏中丘之會則不譏何也防與時來逺矣而中丘內地且彼逺來會我我無辭焉於公可以無譏矣七年夏城中丘知中丘之爲內地也時來鄭地防宋地說者以防爲魯地誤矣蓋不知今年夏始敗宋師而後取防也

夏翚帥師會齊人鄭人伐宋

六月壬戌公敗宋師於菅

不戰而曰敗未得乎戰也宋師之出報翚之伐也

辛未取郜辛巳取防

郜防皆宋邑繼之於敗宋師之下知其爲宋邑也以見公乘人之敗浹旬之間而取二邑故書日以見譏取邑例時

秋宋人衞人入鄭

宋人蔡人衞人伐戴鄭伯伐取之

當是時宋大國也鄭不能事大乃與齊魯比而伐之致宋喪師而失二邑此宋所以怒而入鄭也鄭之見入有以自取之矣鄭尙不知自咎乃復掩其不備而取三國之師春秋惡焉故不月與日以見譏宋衞旣去鄭乃與蔡人同伐戴鄭伯欲報見入之怨故從而伐之掩其不備而取三師焉與取宋師取鄭師同義而傳者謂鄭伯因人之力伐戴而取之誤矣戴小國也春秋之例國不言取而言滅滅重辭也無彼之辭也猶火之滅而無見矣取易辭也有彼之辭也言取是於彼而已矣

冬十月壬午齊人鄭人入郕

郕伯爵蓋次國也故日而後入之然則五年衞師入郕其不日者有以見譏明矣

十有一年春滕侯薛侯來朝

夏公會鄭伯於時來

秋七月壬午公及齊侯鄭伯入許

【按本例云公不能靖內難而顧入人之國亦不知務矣故加日以見譏】

冬十有一月壬辰公薨

公薨何以不地弒也不書弒諱之也有所不忍言也何以不書葬內弒君不葬君弒國亂不得其葬也凡弒君之證有四不書卽位繼弒君亦不書卽位薨不地不葬是也

欽定四庫全書

春秋經解卷二

宋崔子方撰桓公

元年春王正月公卽位

春秋之例繼弒君不言卽位蓋曰先君居是位也不得以其道終則已不忍卽其位焉爾桓繼弒而卽位何也桓弟弒兄臣弒君奪其位而有之則亦無事於不忍矣春秋從而書之以見其意且春秋賤桓於桓之事未有譏焉書卽位見其大者不治故也

三月公會鄭伯於垂

鄭伯以璧假許田

其曰假當時之辭也是知其不可而爲之者然春秋不正其名何也夫以物當物是易矣豈曰假之云乎春秋於桓無譏直書其事而義自見焉何言乎許田蓋許國之田而在魯者耳隱公之季年與鄭伯入許而逐其君當是時宜有分田焉故在魯者猶謂之許田也鄭人欲修其封疆則魯之許田固鄭人之所欲矣如此而後得其實而三家之說則謂非以璧假田也鄭以泰山之祊而易魯朝宿之邑也天子在上諸侯不得以地相與故爲之諱而以璧假爲文又非許田諱取周田而繋之許也嗟夫春秋之作所以明當時之是非著褒貶而代賞罰以懲勸於後世今以國惡之故而爲之諱乃詭其事而沒其實使是非不明褒貶不著而後世不知賞罰之所在而不爲之懲勸豈聖人之心哉且凡春秋之所爲諱者必將有見也或以其辭而見之或以他事而見之未有沒其實焉故善觀春秋者以情度當世之事以理逆聖人之言未有不得者也【按章如愚山堂考索引林氏云文武子孫孰非有功而親者安得皆有朝宿湯沐之邑蓋祊近魯故鄭莊來歸以結魯許田魯隱伐許所得故乘魯桓簒立而脇取之也意蓋本此】

夏四月丁未公及鄭伯盟於越

秋大水

冬十月

二年春王正月戊申宋督弒其君與夷及其大夫孔父孔父字也何以不名當時之辭也蓋孔父擅貴而專國國人稱之不敢以名而以字云爾故春秋因之以見其事焉惟其擅貴而專國此督弒君而遂及孔父也

滕子來朝

【按本例云桓弒逆之人諸侯所共惡今滕子實始修禮而朝事之故加月以見譏】

三月公防齊侯陳侯鄭伯於稷以成宋亂

成猶平也與周官調人以民成之之成同義其言以成宋亂何辭不必言以而加以焉僞辭也當時之辭也且防於薄釋宋公次於聶北救邢皆不言以此獨言以者知其爲僞也夫桓公之不肖知宋之亂姦臣懼討公觀釁而動兾得所利故與齊陳鄭爲稷之防而謀之病其無名乃曰吾爲此防用之平宋亂而已三月而爲防四月而取鼎其間於宋之事未有與焉然則斯防以平宋亂爲名而志在於得賂矣書以成宋亂於上書取郜大鼎於下則貪僞之迹較然不疑豈假吾譏貶之文而後見之防是以孔子因當時之辭而直書之以不沒其實焉與書以俟陳人蔡人同意

夏四月取郜大鼎於宋戊申納於大廟

桓無譏亦直書其事而已宗廟之事故以日誌也

秋七月杞侯來朝

桓之不肖弒君自立固宜諸侯所疾也侯乃屈體而朝焉豈小事大有所不得已與然又不能盡禮以事之輕侮不肖之人自取兵入之禍以杞侯爲過矣桓無譏譏其與桓者而已不月入而月侯之朝凡以見譏故也【按下文入實書月此云不月誤】

蔡侯鄭伯防於鄧

九月入

傳曰入討不敬是也彼有以自取之矣譏在杞侯也猶衛師入郕宋人衛人入鄭譏在郕鄭也是不月者也春秋以例見者不疑矣且春秋有所謂大國者晉宋齊秦之屬是也有所謂次國者陳蔡衛鄭之屬是也有所謂小國者曹許邾杞之屬是也又有所謂附庸防國者向極鄫鄅之屬是也故春秋之例於小國則略於次國則詳於大國益詳而於附庸防國則益略獨於其事之尢重然後詳焉以爲有國者之禍莫重於入防故小國與防國之入滅例皆月凡以著其重也

公及戎盟於唐

冬公至自唐

凡公行致者臣子之辭也殆其往而喜其反故觀其致之疏數則時之盛衰君之賢否可考而知矣隱之不致者例也桓之不致者故也何則當春秋之始天下未至於甚敗亂魯猶有周公之遺徳而隱又賢君其行不至於甚危其臣子以爲安故隱凡十一出而未有致者至桓之不肖內行簒弒之禍天子不能討諸侯不能禁肆然不忌數出爲防假田受賂背盟助簒親不類之人叛天子之命其行皆甚惡未有一不可致者也然其不致者可知矣蓋曰桓弟弒兄臣弒君而立乎其位危莫甚焉則其餘莫足致也且以爲其義不足以臣子致焉爾𨿽然非事君親之義故以其甚危者三而致之以教後世爲臣子者不可以惡逆絕其君父也是以莫危於背中國而親外裔伐正而助簒逆與入人之國而見殺故此與戎盟則致十六年伐鄭則致十八年喪至自齊則致也見臣子以是爲懼矣桓與戎盟固罪也則致隱與戎盟亦罪也則不致春秋賤桓故以不致隱者而致桓然後知桓之行皆在所致其不致者故也春秋之義不嫌同辭故隱以不致爲美桓以不致爲惡也善觀春秋者亦深考其志而已矣其致何以不月蓋其盟也略則其致也亦略春秋之例也【按本例云內地例不致其致者例不月文十七年至自谷定十年至自圍成是也唐內地】

三年春正月公防齊侯於嬴

夏齊侯衛侯胥命於蒲

其曰胥命何蓋相命也古者朝覲宗遇防盟之禮皆同於王及周之衰諸侯彊大國自爲政上無所出命下無所稟令防遇不同於王盟約各私其國於是有相見郤地之防未及期相見之遇涖牲防血之盟皆非先王之制也然猶有主其事者故春秋因而爲之法凡防者外爲主及者內爲主如曰公防某侯於某彼欲防也彼爲主焉如曰公及某侯防於某我欲防也我爲主焉則主者制命而主之者聽命今曰胥命於蒲則齊侯衛侯失賓主之道也蓋二君者不能相下莫適爲主防遇之禮不修盟約之好不講苟然以事相命而已是匹夫之行也故春秋志之以見譏焉

六月公防侯於郕

秋七月壬辰朔日有食之旣

公子翚如齊逆女

三家皆謂翚與桓弒隱者也於春秋有見焉故翚兩見於隱之篇而皆貶其族是也蓋曰是隱之罪人耳夫弒君之罪終不可赦今於此則稱公子何也蓋桓公與之同惡不以爲罪反親任之使出聘逆女故文無所貶而義自見焉夫春秋於桓無譏則與之同惡者亦不譏矣蓋不譏所以深惡之也春秋之例逆夫人例月以爲國之重事惟不正其使大夫逆然後不月以見譏然則公子翚之逆女例不月也

九月齊侯送姜氏於讙

諸侯非民事不越境而齊侯送姜氏於讙見齊侯之失正矣讙魯地

公防齊侯於讙夫人姜氏至自齊

翚之逆女其反也不以翚致何也夫人得見乎公矣致夫人而已是以知公防齊侯於讙爲受夫人也

冬齊侯使其弟年來聘

有年

書有年書大有年書饑書大饑此系有國者憂喜而書也有年以僅喜而書大有年以甚喜而書則饑以僅憂而書大饑以甚憂而書也凡人之於喜也緩其於憂也迫聖人之書辭亦如之五穀皆熟書有年有是年也蓋人有食然後能保其天年故其書辭也亦緩五穀不登而書饑饑者防也蓋人之饑則死矣故其書辭也迫君子於其言無所苟如此

四年春正月公狩於郎

隱公觀魚於棠則不月以見譏桓公狩於郎則猶月何也桓無譏直書其事而義自見矣

夏天王使宰渠伯糾來聘

其曰宰渠伯糾何也宰官渠國伯爵糾名也是天子之卿而爲冢宰者也冢宰統乎政事通命於四海今且下聘諸侯失其職矣與稱宰周公同義又天子之卿未有名者夫桓之罪天子所當誅而冢宰得行其事者也今固不能而又躬來聘之以糾爲罪矣故名以惡之且桓無譏譏其與桓者而已春秋譏杞侯來朝與伯糾來聘其餘朝聘則不譏何也朝聘或有國事不得巳者春秋亦譏其可譏者而已無秋冬蓋闕也其諸類此

五年春正月甲戌己丑陳侯鮑卒

甲戌之下或有他事史之闕文不可復補故孔子存之以見史氏之闕遺而傳信於後世故曰吾猶及史之闕文也而傳以爲陳亂而再赴然則是魯史之舊文魯史當時所聞見必審擇而書之豈敢著兩日之例哉且三年七月稱壬辰朔推而數之則甲戌當是四年十二月二十一二而已丑當是此年正月六七假如再赴自當以兩月書則知其不然也然則甲戌日誤而事闕明矣聖人欲傳信於後世如此

夏齊侯鄭伯如紀

外相如不書此以起齊之滅紀也夫齊鄭大國而乃朝於紀此其意欲以窺紀明矣傳曰齊侯鄭伯朝於紀欲以襲之是也

天王使仍叔之子來聘

武氏不言之子仍叔言之子何也曰武氏子知其爲武氏之子也曰仍叔子則未知其爲仍叔之子也故加之焉以見之其曰仍叔之子何父老子代從政也其子不名非天子之命士不以名通也春秋以是爲譏矣

葬陳桓公

城祝丘

秋蔡人衛人陳人從王伐鄭

此王伐鄭而三國從也其不首王伐鄭何也以天王之尊而從三國之防者伐鄭春秋之所不與故以略言之也其曰蔡人衛人陳人從王伐鄭於王略辭也又不月王之行所以見譏焉爾

大雩

春秋祭祀之事或書或不書何也蓋常事不書非常則書有所譏焉則書與變而合於禮則書書大雩者二十一以非常而書也論語稱暮春者春服旣成風乎舞雩謂建辰之月也傳稱龍見而雩蓋蒼龍之宿昏見東方謂建已之月也三月四月春夏之交萬物始茂待雨而長故噫嘻之詩序云春夏祈谷於上帝是也夏之三月四月周之五月六月也故春秋未有書五月六月而雩者蓋常事不書故也

螽

冬州公如曹

爲天子之三公者也外相如不書此爲下寔來起也

六年春正月寔來

寔猶是也言州公如曹是欲來魯故也不再言州公承上文間無異事不疑矣不正其妄交諸侯故月之以見譏【按本例云州公自曹猶以好來於我故書來然以月志則其來奔不疑矣】

夏四月公防紀侯於成

秋八月壬午大閱

蔡人殺陳佗

其曰殺陳佗討賊之辭也佗弒君者也與齊人殺無知衛人殺州吁同例不直曰佗而曰陳佗以蔡人殺之不得不舉國也春秋以弒君之辭討賊而傳者謂佗殺太子免似誤矣弒君何以不書陳不以赴魯史不記春秋不得而書焉詩春秋皆傳當時之事相爲表裏墓門之詩序曰陳佗不義惡加於萬民夫一人之惡而加於萬民也非弒君而何【按陳佗弒君之說三傳及諸儒皆無之崔氏亦以例決之耳】

九月丁卯子同生

猗嗟之詩存則子同生之義可考而知也

冬紀侯來朝

傳曰紀侯來朝請王命以求成於齊是也

七年春二月已亥焚咸丘

咸丘魯邑內叛不聽故焚之也然其爲虐已甚故日之以見譏

夏谷伯綏來朝鄧侯吾離來朝

諸侯失地則名谷伯鄧侯蓋失地之君也其言朝何彼以朝禮來我不得不與之朝也

八年春正月己卯烝

天王使家父來聘

夏五月丁丑烝

礿祠烝嘗之祭見於經者惟烝嘗而不及礿祠郊社之祭見於經者惟郊而不及社故知常事不書有所譏焉則書故也春烝矣夏又烝其以譏亟明矣

秋伐邾

冬十月雨雪

周之十月夏之八月而雨雪誌異也

祭公來遂逆王后於紀

是蓋紀迫齊人之難來諮謀於魯魯爲之求納女於王以結王援故祭公逆王后而先至於魯也其曰祭公來遂逆王后於紀以見魯實主其事云爾然則何以不稱使祭公受命逆王后而因至乎魯也

九年春紀季姜歸於京師

逆曰王后自天子之辭言之歸曰季姜自紀之辭言之王后之行何以不月自紀言之故略也

夏四月

秋七月

冬曹伯使其世子射姑來朝

周禮諸侯之世子誓於天子則下其君禮一等未誓則以皮帛繼子男則世子射姑用朝禮可也春秋於文無譏焉

十年春王正月庚申曹伯終生卒

夏五月葬曹桓公

【按本例云僣禮而葬者加月以見譏也小國之葬例時春秋變例者九而四在曹蓋曹之出防序盟常居鄭衛之後邾滕之前以爲次國則不足以爲小國則其尢也故例與小國差異宜其僣禮者獨多也不然曹固得從次國例耶按此與經解卒葬不著例違異】

秋公防衛侯於桃丘弗遇

其曰弗遇何衛侯約防而意變故不欲防公也與齊侯弗及盟同意公防例月其不月不成爲防也桓之防獨於此不月蓋亦以例言之

冬十有二月丙午齊侯衛侯鄭伯來戰於郎

彼欲戰也不約而來戰不約之戰罪矣郎魯地

十有一年春正月齊人衛人鄭人盟於惡曹

是齊侯衛侯鄭伯也彼三國恃彊陵我不約而來戰又復同盟以固其惡春秋惡焉故貶而人之然不於其來戰貶何也欲見稱人以盟者實諸侯也且外人盟例時此加月焉然後三君之貶不疑矣

夏五月癸未鄭伯寤生卒

秋七月葬鄭莊公

九月宋人執鄭祭仲

祭仲字也當時之辭也春秋有因當時之辭以見褒貶者多矣稱字之例如紀子帛宋孔父子哀華孫之徒是也蓋祭仲實鄭之權臣擅貴而專國國人稱之不敢以名而以字云爾彼以字赴史以字書春秋因其實以見罪焉夫能出君而納不正如反手之易則祭仲之權可知也而傳者謂春秋書字以爲褒誤矣彼獨不因其事以觀之乎夫突宋出也宋人之所欲立宋以爲不得祭仲則忽不可出而突不得立故執祭仲以要之仲不能以已殉國守節而死難於是廢正立庶徇人之私彼其得罪宜何如則無爲稱字以褒之也故知因當時之辭以見惡明矣善觀春秋者因事以考聖人之辭因辭以推當時之事則事可以無疑而辭可以不惑矣

突歸於鄭

突不稱公子見其不當立也不冠以國見挈乎祭仲也其言歸何得其所也此宋奉之則何以不言自宋歸先書宋人執鄭祭仲繼之以突歸於鄭則宋有奉焉可知矣且祭仲爲之援則何以不言復歸仲在外也見仲之脇乎宋也

鄭忽出奔衛

忽已立矣何以不稱鄭伯未逾年之君不以爵稱也衛侯爲孫林父所逐則不名以臣逐君天下之大惡故不以罪君而長亂臣也鄭忽見逐於祭仲則名之何也忽不稱爵又不書名則莫知其爲忽矣故春秋之例欲有所見者不嫌也然則何以不稱鄭子以見未逾年而失位者不成爲君爾

柔防宋公陳侯蔡叔盟於折

蔡叔蔡侯之弟也蓋蔡侯無子立其母弟以繼世者耳使直書曰某侯之弟則不見其繼世直書曰世子則不見其爲弟故變文而謂之叔以見之凡書某侯之弟者繼君之弟也今曰某叔是繼國之辭矣與書某世子同義然則何以不名名之則將書曰蔡叔某稱叔某則於字嫌矣聖人不疑於後世如此陳侯溺卒而招不稱弟鄭伯寤生卒衛侯元卒而忽與蒯聵猶稱世子則弟以繼君而世子以繼國明矣

公防宋公於夫鐘

冬十有二月公防宋公於闞

十有二年春正月

夏六月壬寅公防紀侯莒子盟於曲池

二傳曰紀侯當從二傳紀侯防魯莒以謀齊難故也

秋七月丁亥公防宋公燕人盟於谷丘

八月壬辰陳侯躍卒

公防宋公於虛

冬十有一月公防宋公於

丙戌公防鄭伯盟於武父

丙戌衛侯晉卒

十有二月及鄭師伐宋丁未戰於宋

孰與戰與宋戰也城下之戰也凡戰未有舉國者舉國而戰知其爲城下之戰矣不言敗未及乎敗也傳謂與鄭人不和而戰且明年魯又防鄭伯與宋公戰然則魯鄭非不和明矣

十有三年春二月公防紀侯鄭伯已已及齊侯宋公衞侯燕人戰齊師宋師衛師燕師敗績

何以不地於魯也於魯則何以不言來戰來戰者彼欲戰也及者何我欲戰也是役也紀侯之謀也於郎則地而此不地城下之戰也可言戰於宋不可言戰於魯春秋之例將尊師少稱將將卑師眾稱師將卑師少稱人將尊師眾稱某帥師今戰稱人而敗稱師何也凡稱師以敗者甚敗也稱人以敗者未至乎甚敗也不言敗者未敗也外內一辭耳

三月葬衛宣公

夏大水

秋七月

冬十月

十有四年春正月公防鄭伯於曹

無冰

周之正月夏之十一月當是時無冰誌異也

夏五

闕月字又此下當有他事亦闕之蓋來盟例時故知月下有他事也

鄭伯使其弟語來盟

秋八月壬申禦廩災乙亥嘗

常事不書壬申禦廩災乙亥嘗見以災之餘而事宗廟志不敬也且桓無譏而七年焚咸丘八年烝與此嘗則譏何也於桓躬行之事則不譏於國中之事猶譏焉蓋譏其爲國者而已豈以一桓公之故而棄書魯國哉

冬十有二月丁巳齊侯祿父卒

宋人以齊人蔡人衛人陳人伐鄭

四國之人爲宋所用也四國無利於伐鄭矣

十有五年春二月天王使家父來求車

孔子正取假之名於季氏曰君取於臣謂之取今不曰取而曰求知非所取也求之爲言未必得之辭也譏在周也以天王之命而下求其譏明矣

三月乙未天王崩

夏四月己巳葬齊僖公

五月鄭伯突出奔蔡

鄭世子忽復歸於鄭

忽未逾年而失國不成爲君故其歸復曰鄭世子且見忽之當立故也其言復歸何內有援也凡言歸者得其所也入者自外入而已未得其所也自某歸入者某有奉焉故也復歸復入者內有援焉故也歸入者外辭也復者內辭也有復之者也其褒貶善惡各隨其事見焉此春秋之例也

許叔入於許

許叔許君之弟也不曰許男之弟而曰許叔繼國之辭也猶蔡叔之稱爾傳載鄭莊公入許之辭曰奉許叔居許東偏以撫柔此民向使許君有世子自當奉許世子不當奉許叔也則許叔之立而繼世明矣是歸而爲君者也然則何以不言歸自隱公之季年三國入許其後歷十四年而許復見於此信傳者之言則鄭固有許矣許叔居於東偏因突忽爭國之亂然後得入於許其始入也豈遂得其所哉此所以不言歸而言入也

公防齊侯於艾

邾人牟人葛人來朝

春秋之例天子之防者稱人大國之大夫稱人小國之卿亦稱人降而至於四外則其君乃稱人而已牟葛蓋淮夷之國今稱人而來朝知其爲君也邾君不能從中國而下同牟廢先王之典禮故亦從而外之

秋九月鄭伯突入於櫟

其曰入未得其所也諸侯出而去國與入而得國者皆名謹之也衛侯入於夷儀不名見未得乎國也鄭伯突入於櫟亦未得國則何以名當是時鄭忽已入而立矣故不得不名突以見之其後突之得國與忽之出亡皆不見何也彼不以告魯史不記春秋不得而書焉

冬十有一月公防宋公衛侯陳侯於袲伐鄭

先防而後伐也伐鄭所以納突也然則何以不言納鄭伯突入於櫟矣

十有六年春正月公防宋公蔡侯衛侯於曹夏四月公防宋公衛侯陳侯蔡侯伐鄭

曹之防所以謀伐鄭也且陳蔡衛三國數防而莫適序何也蓋其防則主防者爲之方是時上無方伯諸侯之防莫能相下爭爲長雄故其先後不齊如此至二伯之後諸侯少序矣然而亦以國之大小彊弱爲等而不正王爵焉故𨿽侯伯之尊有不得先伯子男者春秋因之以著當時之亂而垂信史於後世至於欲有所見然後聖人之辭見焉

秋七月公至自伐鄭

桓防不致致其甚者也且突始以宋人之故刼鄭而得立又不能守位而出奔今復入櫟以逼鄭其爲簒惡已甚公乃與諸侯兩興伐鄭之師以求納突是抑正而助惡也公內弒其君外助人爲亂長惡不悛曽不自省以桓之行爲危甚故春秋致之見臣子以是爲懼矣

冬城向

十有一月衛侯朔出奔齊

十有七年春正月丙辰公防齊侯紀侯盟於黃

二月丙午公防邾儀父盟於趡

五月丙午及齊師戰於奚

六月丁丑蔡侯封人卒

秋八月蔡季自陳歸於蔡

蔡季蓋蔡侯之母弟而繼世者也故封人卒則季歸於蔡而爲君矣十一年盟於折曰蔡叔此曰蔡季叔與季皆次也豈兄死而弟及乎而傳者謂凡稱季稱叔者皆字也嘉之也賢之也考其所事未有以取貴於春秋然則何爲字之賢而嘉之乎其不然明矣

癸已葬蔡桓侯

凡諸侯葬稱公者皆僣也惟蔡桓稱侯以葬蓋與其不失禮桓侯之見與則諸公之僣者罪矣

及宋人衛人伐邾

冬十月朔日有食之

不日闕也此天變固無事於褒貶然則春秋之日月固有闕者而傳謂不言日夜食也是亦鑿矣

十有八年春王正月公防齊侯於濼

公與夫人姜氏遂如齊

不言及非公意也言與見公寵夫人許其往而與之俱焉爾

夏四月丙子公薨於齊丁酉公之喪至自齊

隱桓閔皆弒也其不言弒諱之也隱閔之弒以不地而知之今桓公弒於齊則地何也外內辭也於內不地痛之也有所不忍言也於外而地怨也言之以致怨於彼也𨿽然爲之諱必將有見焉莊公不書卽位知其繼弒君也喪入則致生而往死而歸莫痛乎其以喪至也

秋七月

冬十有二月己丑葬我君桓公

凡外葬以內往葬爲辭內葬以外來葬爲辭不直言葬某公而言葬我君某公加我君以見外之來葬也凡弒君不葬而桓葬何也桓弒於外於內未有亂焉猶得其葬焉爾然桓之十八年其不書王者十四何也桓無王也春秋書王蓋以王法治諸侯之事春秋賤桓於桓之事未有致意焉一皆以例而書故其出不譏其至不致書卽位以如其意蓋曰是不足以王法治之云爾故去王以見之使其以王法治之耶則桓之罪自當誅絕於春秋當時無王不能治也夫大者不治則其小者烏足治防是以出不譏至不致書卽位以如其意焉凡以見不以王法治之故也然而四書王者何也元年春王正月公卽位此蓋以例而書見其大者不治也二年十年十八年三書王凡桓之篇非獨桓事亦有他諸侯之事存焉故春秋於桓之事不治於諸侯之事則治之不書王者以賤桓其書王者以治諸侯也元年書王以例書爲桓也二年書王以正始十年書王以正中十八年書王以正終爲諸侯也且春秋不爲魯作豈以一桓公之惡而絕天下諸侯防

﹤經部﹐春秋類﹐崔氏春秋經解﹥

欽定四庫全書

春秋經解卷三

宋崔子方撰莊公

元年春王正月

莊公不言卽位知桓公之弒也

三月夫人孫於齊

此奔也內諱奔猶曰辭孫而去云爾且夫人已在齊矣而此復言孫於齊何見夫人之久於齊也何以知夫人不於此始孫乎先君之防旣葬嗣君之立旣逾年魯國之難已定而夫人有君母之尊於內可以無畏矣則無爲於此復孫也且夫人與公同出而公弒其敢以魯內難未定而歸乎其不然明矣然則何以必於三月焉書之夫人其以是月始自齊反於魯乎故於其將反而書之以見夫人之久於齊者得罪於魯而不敢入故春秋因責弒君之罪貶其氏姓而曰夫人孫也貶夫人者或去姓或去氏或氏姓俱去焉何也蓋婦人之稱必以氏姓姓正本也氏旁出也婦人旣有其父母家而又有其夫家此所以兼氏姓而稱之歟故春秋之例於其不得於父母家則貶其姓於其不得於夫家則貶其氏其兩不得焉者則氏姓俱貶穆姜出姜皆從君於防娶此不得於夫家者也故貶其氏焉而曰婦姜哀姜之孫齊人殺之此不得於父母家者也故貶其姓焉曰夫人氏至於文姜外淫其兄內殺其夫其毒之甚至於爲二國患是其兩不得者也故氏姓俱貶焉而曰夫人也婦人惟以諡配姓不言氏然則吾諸姬紀季姜何以不氏自父母之辭言之不以氏也夫人孫何以不日蓋以罪略之且見夫人久於齊不可以日舉也夫人孫例日

夏單伯逆王姬

二傳曰逆當從二傳爲逆單國伯爵蓋失地之君而寓於魯者也失地之君何以不名凡諸侯之名者以見其失地也今單伯見臣於魯其爲失地可知矣禮諸侯不臣寓公今魯使單伯逆王姬是臣寓公矣其不言如京師不正魯之臣寓公故不與其使也傳稱昭公孫於齊齊侯使髙張來唁公稱主君此蓋齊欲臣魯侯也然則春秋之時諸侯而臣寓公者有之矣夫諸侯之不相禮也有執而戮之殺而用之者則其臣寓公何足多怪左氏以爲天子之大夫故以逆爲送然誤矣且下書單伯會伐宋單伯會齊侯單伯如齊單伯至自齊皆我大夫之辭也二傳謂我大夫之命於天子者故不名且天子之元士視附庸之君春秋猶且名之豈有諸侯之命大夫而不名者耶又其後七十餘年而單伯復見則非一大夫明矣齊魯仇讐之國而爲之主昏姻𨿽有天子之命可以辭矣故不月以見譏逆王姬例月

秋築王姬之館於外

土功曰築木功曰作築臺築囿土功曰築也作南門作雉門木功曰作也王姬之館則何以言築蓋垣之也其言於外何垣之然後於外也築王姬之館淺事也何以書見垣之於外之爲禮矣

冬十月乙亥陳侯林卒

王使榮叔來錫桓公命

王之所以稱天者爲繼天而王也以桓之大惡天地所不容王生不能正其罪死又錫命以寵之以王爲不天矣故去天以見之

王姬歸於齊

由魯嫁故志之也【按本例云內如歸例月知王姬歸亦例月矣仇讐之國而爲之主昏姻故不月以見譏】

齊師遷紀郱鄑郚

紀之三邑也不言伐蓋齊刼而遷之

二年春王二月葬陳莊公

夏公子慶父帥師伐於余丘

余丘夷國於發語辭猶言於越也

秋七月齊王姬卒

此莊公所謂服大功者由魯嫁且來赴故卒之也【按本例云王姬不日卒蓋闕也凡薨卒有不日者皆類此】

冬十有二月夫人姜氏會齊侯於禚

乙酉宋公馮卒

三年春王正月溺會齊師伐衞

溺我大夫之未命氏者也此衞侯朔得罪於天子而走之齊齊爲之伐衞以納朔而溺往會之不正其逆天子之命故月以見譏凡內伐例時

夏四月葬宋莊公

五月葬桓王

七年而後葬則王室之事可知矣【按本例云其不日蓋譏也譏其不及禮而葬也】

秋紀季以酅入於齊

季紀侯母弟而爲世子者也紀侯欲去其國乃使紀季以酅入齊自比於附庸所以下齊而存宗廟也其言入何自外入也𨿽以是而存宗廟然入於齊未可謂得其所也

冬公次於滑

其不言救紀未成乎救也公有畏矣故不月以見譏

四年春王二月夫人姜氏享齊侯於祝丘

夫人享齊侯如齊如齊師會禚會防會谷皆書姦也然辭不見譏又不變日月之例何也中冓之事難言之惡春秋所不道亦書其實而已猶若無譏焉爲內諱也𨿽然敝笱載驅之詩存則文姜之惡不患不見於後世

三月紀伯姬卒

夏齊侯陳侯鄭伯遇於垂

紀侯大去其國

其曰紀侯大去其國賢紀侯也春秋之所謂賢者宜莫如紀侯以爲不失仁義之道也嘗試言之夫守人之土地繼人之統業上不辱其先君下足以爲百姓主與民守之效死而勿去此固義者之事然而將甚殘吾民也則又仁者有所不忍度時之所不可量力之所不能不以其地戰其民不以所生害所養杖策而去之如脫屣然此固仁者之事然而將輕亡其先也則又義者有所不肯是以太王去邠而稱其仁諸侯死社稷而謂之義若夫求仁義之全則未也嗟夫春秋之時紀之爲國也防而介乎大國迫齊之彊自桓五年齊侯鄭伯如紀欲以襲之紀於是乎始懼齊矣紀魯蓋昏姻之國也故明年會魯於成以謀齊難又朝於魯以請王命而求成於齊八年而祭公來遂逆王后於紀明年而紀季姜歸於京師此豈魯爲紀謀而求援於王者耶然而天子之威不可恃也鄰國之援不可久也則宜有軍旅之事焉故十二年爲曲池之會以結莒魯又明年乃與鄭伯來會以與齊戰而幸勝之會明年齊侯祿父卒紀乃得息肩於齊者數年𨿽然小國之勝大國之所懲也不可以不修好焉於是下齊而事之故十七年因魯以會齊侯而爲黃之盟然則紀彷徨乎數年之間以謀其國家者亦至矣彼齊人抱虎狼之心利紀之肉而未厭越明年乃遷紀之三邑而取其地夫紀之地不盡則齊之求無已社稷之憂近在朝夕紀侯於是焉而謀曰將於此而守之則患力之不足將於此而去之又懼宗廟之不血食也故再嵗而使季以酅入齊所以事齊也又明年而大去其國所以違齊難也君子推當時之事原紀侯之心而善之蓋曰與其效死而莫守不若去之而全民人之爲愈也與其輕去而見亡不若下齊而存宗廟之爲愈也是以紀侯𨿽亡國之君而行兼乎仁義足以取貴乎春秋故於其奔亡則爲之諱而書曰紀侯大去其國也且以見紀國之亡有義以存之紀侯之去有仁以行之諸侯失地名而紀侯不名蓋貴之也其曰大去焉大之也𨿽然於文未知其爲齊取之故先書齊侯如紀以起其事又書齊侯葬紀伯姬以著其末則無患不明此春秋之義也然又有疑者且自齊侯鄭伯如紀至紀侯之大去蓋十有八年其間紀之所以謀齊者則至矣而未見齊之加兵於紀者何也齊紀蓋鄰國也齊彊而紀弱彼朝夕伺隙乘間以侵攘吞噬於紀者未嘗一日而忘也始則欲因朝而襲之中則奪其邑而遷之終則脇逐而取之故齊之得紀終未嘗有顯然大侵伐之事者蓋亦可知已矣夫大去重事而以時志蓋賢紀侯不使與滅國同例且見紀之實非滅也

六月乙丑齊侯葬紀伯姬

伯姬吾女爲紀夫人而乃齊侯葬焉然後知齊之果滅紀也夫葬紀伯姬於齊淺事也而斥齊侯蓋惡之也以見取人之國迫逐其君而葬其夫人不防其大而治其細以齊侯爲僞矣【按本例云諸侯葬例月知夫人葬亦例月也此加日而葬隠之也亡國之葬也】

秋七月

冬公及齊人狩於禚

公內棄國事外忘父讎而與其防者狩以公爲病矣故盡其辭又不月以見惡焉禚內地

五年春王正月

夏夫人姜氏如齊師

是齊侯之師也不曰夫人姜氏會齊侯於某而曰如齊師當時之辭也蓋齊侯數出與文姜防淫愧其無名乃興師而出托有徵伐之事焉文姜於是會之春秋如其志焉是以書夫人姜氏如齊師也然則齊師何以不地不地然後知齊師之有托也齊無所用其師焉爾屈完國佐如師陳侯如會固先地矣

秋郳犂來來朝

冬公會齊人宋人陳人蔡人伐衞

伐衞所以納衞侯也下書王人救衞衞侯入於衞知此伐衞以納朔也公會四國之防者以敵王之師而納王之所惡以公爲罪矣故不月以見譏

六年春王正月王人子突救衞

禮天子之三公受地視公侯稱周公祭公者是也天子之卿視伯稱祭伯召伯者是也天子之大夫視子男稱劉子單子者是也此天子之寰內諸侯也其未錫爵而命以氏則稱氏與字榮叔家父之徒是也其未命以氏者直書字而已叔服是也皆天子之大夫也士則賤矣不以爵通宰咺石尙之徒是也下士益賤矣不以名通稱人而巳凡稱王人者是也今稱王人蓋其微者而又字之所以進之也善其能救衞也周室之微政令不下行不能撫諸侯也久矣今乃禦諸侯之師而救衞焉故善之善之故詳志而月之也救例時

夏六月衞侯朔入於衞

其言入何未得其所也彼得國矣𨿽然因諸侯之眾犯天子之怒以入其國未可謂得其所也其不言諸侯納之何也諸侯有奔亡者諸侯相與納之蓋可矣然不正其逆天子之命而納之此春秋之所不與致公之伐而不與納衞侯則衞侯之惡明矣

秋公至自伐衞

由僖之前例不致於其有危則致不正公之逆天王之命以是爲危矣凡往不月者至亦不月也

螟

冬齊人來歸衞俘

抗王之師納王之所惡又相遺以俘則諸侯之不賓王也甚矣彼言來獻戎防此言來歸衞俘此獲也我與有力焉歸我而已蓋與齊人分衞之所獲也且以見魯罪焉其爲譏明矣

七年春夫人姜氏防齊侯於防

夏四月辛卯夜恆星不見夜中星隕如雨

星隕自上下而有見於下者也眾多如雨也

秋大水無麥苗

無麥與苗兩谷不登矣而傳謂不害嘉谷何哉

冬夫人姜氏防齊侯於谷

言防見齊志也此載驅之所爲作也

八年春王正月師次於郎以俟陳人蔡人

其言以俟陳人蔡人何僞辭也辭不必言以而加以焉知其爲僞辭也當時之辭也蓋莊公與齊人有伐郕之約故以正月興師然而齊師未至故次於郎以待之然則此俟齊也不曰俟齊而曰以俟陳人蔡人夫兵詭道也公恐郕人聞其謀而得爲之備故宣言曰吾師次於此以俟陳人蔡人而已凡言次者有所之而止於是者也今不目所事而直曰以俟陳蔡則其爲僞明矣春秋不沒其實焉與書以成宋亂同義且春秋書以有二義如執宋公以伐宋執北宮結以侵衞此以者也以成宋亂以俟陳人蔡人此不以者也蓋彼於文不可不言以而此於文可以不言以如會於薄釋宋公次於聶北救邢之類不言以也

甲午治兵

正月師次於郎至夏始圍郕嫌於久次而無名故以甲午而治兵所以爲久辭也春秋欲終始其事故不沒焉而傳謂兵事以嚴終治兵而陳蔡不至此見以俟陳人蔡人之辭於文不終不得其事而爲之說也

夏師及齊師圍郕郕降於齊師

桓公死於齊魯於齊則讎也郕與魯皆文王之昭魯於郕則同姓也今會仇讎之人圍兄弟之國以莊公爲不韙矣故郕人𨿽量力之不敵然卒不肯爲莊公服而獨降於齊師焉傳謂諱滅同姓不言降吾師避之者誤矣

秋師還

春秋未有書師還者夫莊公以正月興師久次於郎夏而圍郕卒不獲利歷三時而師還蓋曰釋讎以伐親爲詐以欺敵暴師逾時敵不爲服我專其惡齊享其利師罷而歸國人咎焉故書師還所以終始其事而見其惡也而傳謂師還而君子善之者誤矣

冬十有一月癸未齊無知弒其君諸兒

無知何以不氏與族非公子而未命氏者也

九年春齊人殺無知

齊人殺無知猶衞人之殺州吁也

公及齊大夫盟於蔇

當是時齊無君故公及其大夫盟不恥也其曰齊大夫眾辭也𨿽然當其無君可以無盟矣故不日其盟以見譏又不正公之釋怨而與讎盟春秋惡焉故又不月也

夏公伐齊納子糾

晉人納防菑於邾弗克納不言伐此言伐者起下幹時之戰知以納子糾而戰也下言取子糾殺之知其不克納也然則何以不言弗克納公以四月伐齊納子糾而小白先入襄公已葬君位定矣至於八月猶與齊戰蓋公欲納子糾之志篤矣然後知防菑弗克納者晉人以義弗克而去之明矣不正公釋怨而納讎人之子故不月以見譏

齊小白入於齊

不曰公子見小白之不當立也小白君矣其不以歸言之何也簒兄爭國敵者在外未可謂得其所也

秋七月丁酉葬齊襄公

八月庚申及齊師戰於幹時我師敗績

此蓋公戰也不言公夫戰危事不以公親之尊親之道也然承上公伐齊知戰者公耳且春秋於外有不書敗績於內有書我師敗績而傳獨以爲內諱敗舉其可道者何耶夫兵之勝敗不可以爲常敗未足爲恥何遽諱乎夫春秋之所謂諱者豈徒然已哉蓋於其國有大惡則諱不幸則諱所恥則諱與夫難言之惡則諱於外爲賢者則諱其他不諱也𨿽然其爲之諱也亦必有以見之

九月齊人取子糾殺之

取易辭也不曰公子糾而直曰子糾從在防之文見子糾之當立故也子糾當立則小白之不當立明矣殺公子例時見魯之不能存子糾故月之以重其譏也

冬浚洙

十年春王正月公敗齊師於長勺

凡言敗某師者未得乎戰也詐戰也不正公一歲而兩敗人之師故皆不日以見譏

二月公侵宋

三月宋人遷宿

自遷者地遷之者不地宋人遷宿宿入於宋也齊人遷陽陽入於齊也

夏六月齊師宋師次於郎公敗宋師於乘丘

郎魯地不言侵伐見未得乎侵伐也齊師宋師次於郎而獨敗宋師則知未得乎戰明矣

秋九月荊敗蔡師於莘以蔡侯獻舞歸

春秋之例諸侯以歸者名蓋以其處南面之尊有社稷之任而輕服於人於是爲不肖故春秋名而賤之蔡侯以一敗之故而遽服於楚以蔡侯爲病矣

冬十月齊師滅譚譚子奔莒

國滅不言出奔國已滅矣無所自出故也其不名閔之也力不足而爲大國所滅故閔之滅者見閔則滅之者罪矣

十有一年春王正月

夏五月戊寅公敗宋師於鄑

秋宋大水

冬王姬歸於齊

十有二年春王三月紀叔姬歸於酅

紀叔姬紀季之妻也歸於酅季在酅也夫紀已亡而猶系之紀酅入於齊而不系之齊凡以見紀之宗廟存焉爾諸女書來而不書歸紀叔姬書歸而不書來蓋非歸寧而來又非見出而來國亡而來也不書其來閔之也而書其歸喜復其所也以月志重其事也

夏四月

秋八月甲午宋萬弒其君防及其大夫仇牧

以尊及卑也

冬十月宋萬出奔陳

宋萬弒君之賊也宋人不能卽討縱之逾時而後出奔以爲其國無臣子矣故月之以志其久且見惡也

十有三年春齊侯宋人陳人蔡人邾人會於北杏齊猶未見信於諸侯故皆使微者會

夏六月齊人滅遂

齊侯猶未見信於諸侯乃滅遂以警之然遂未有罪也古之王者使大邦畏其力小邦懷其徳今齊桓圖覇乃夷滅小國以求見畏於大國也則其於懷徳逺矣

秋七月

冬公會齊侯盟於柯

當是時魯亦大國而鄰於齊齊欲謀覇而魯不會故齊爲柯之盟以求魯也齊桓不能修徳以來諸侯而顧爲私盟以屬魯故不月以見譏且公前年納其讎而不克親與齊戰今乃從而受盟以公爲愧矣故又不日也

十有四年春齊人陳人曹人伐宋

宋大國不欲齊之覇𨿽與北杏之會而終以不從所以致齊人之伐也

夏單伯會伐宋

魯猶不與齊三國旣伐宋而後單伯乃往會之

秋七月荊入蔡

冬單伯會齊侯宋公衞侯鄭伯於鄄

諸侯皆在而魯乃使單伯往會見魯之不欲覇齊也

十有五年春齊侯宋公陳侯衞侯鄭伯會於鄄

魯又不往會

夏夫人姜氏如齊

秋宋人齊人邾人伐郳

鄭人侵宋

冬十月

十有六年春王正月

夏宋人齊人衞人伐鄭

宋人伐鄭報見侵之怨也齊人與衞人助之齊侯嘗主鄄之會矣欲以義從諸侯故爲宋伐鄭也故先宋後齊以見之

秋荊伐鄭

冬十有二月公會齊侯宋公陳侯衞侯鄭伯許男滑伯滕子同盟於幽

公羊曰公會當從公羊加公字諸侯同盟齊始覇也桓盟不日桓會不月蓋信而安之故變例以見之也凡春秋變例以爲言者有褒貶存焉

邾子克卒

十有七年春齊人執鄭詹

詹鄭大夫之未命氏者也鄭詹之罪何前年背會而侵宋者豈鄭詹爲之歟今齊行覇然後有討於鄭而詹見執也春秋或稱人以執或稱爵以執稱人以執執有罪也𨿽有罪然人非所以執矣稱爵以執執無罪也彼無罪𨿽天子不得而執況諸侯乎凡執之志皆譏也諸侯與大夫皆命於天子非天子命而執之是專執也春秋所以爲譏矣是以未有書執某人者然則微者之執不譏於春秋

夏齊人殱於遂

其曰齊人殱於遂無遂之辭也見遂之不能殺齊人而齊人自取殺於遂云爾

秋鄭詹自齊逃來

鄭詹之逃以來我故書也其曰自齊齊有奉之者也執人之罪不能卽治有奉而逃焉則有司之罪矣

冬多麋

十有八年春王三月日有食之

夏公追戎於濟西

其言追戎於濟西何蓋戎非伐我也過我於濟西公聞其過而追之至於濟西而已故先不言伐我而後亦不言弗及則異乎齊人侵我西鄙公追齊師至酅弗及也傳者謂不言其來諱之且戎伐我於我未有損焉何遽諱乎至於書狄伐我又何以不爲之諱也夫戎之過我未爲有罪且亦疆埸之事爾而公顧自追之見公之輕身而妄行故不月以見譏

秋有

蜚非所宜有以有爲災也至於螟螽之爲害則多與有不足以言之矣

冬十月

十有九年春王正月

夏四月

秋公子結媵陳人之婦於鄄遂及齊侯宋公盟

凡內大夫以君命出曰如某今公子結媵而不曰如陳蓋結實欲要齊宋之盟故假媵事以行爾而非有君命矣且媵非所以於鄄者也遂及齊侯宋公盟惡專命也

夫人姜氏如莒

【按本例云是加月以見譏者然公子結遂及齊宋盟不月後事亦不得而月二十年二月夫人姜氏如莒加月以譏是其例】

冬齊人宋人陳人伐我西鄙

此公子結爲之也結不終陳人之媵抗齊宋二君之盟此三國所以共怒而魯卒見伐也傳謂大夫出境有可以安國家利社稷者專之可也結一出使而致三國之來伐何以謂之安國家而利社稷哉其說誤矣

二十年春王二月夫人姜氏如莒

莒魯蓋婚姻之國也故夫人亟如莒夫人亟如莒非禮矣故月之以見譏且春秋譏夫人如莒而不譏夫人如齊與會齊侯則其義深矣夫人如例時

夏齊大災

大疫也不以月志知其爲大疫也火災例月疾災例時

秋七月

冬齊人伐戎

二十有一年春王正月

夏五月辛酉鄭伯突卒

秋七月戊戌夫人姜氏薨

冬十有二月葬鄭厲公

二十有二年春王正月肆大眚

書稱眚災肆赦肆放也眚災非故爲罪者則放赦之又稱宥過無大言過誤𨿽大者亦宥之也則肆大眚之義可知矣

癸丑葬我小君文姜

陳人殺其公子禦冦

諸侯之大夫皆命於天子𨿽有罪必請於天子不得專殺也故孟子稱葵丘之盟戒曰母專殺大夫然則春秋凡書殺大夫者皆譏也有罪而見殺猶以爲譏又況無罪而殺之乎故春秋之例稱國以殺大夫舉重者君討之辭也殺有罪也稱人以殺大夫舉微者下殺之辭也殺無罪也陳人殺其公子禦冦知其無罪也其不稱大夫未命爲大夫也公子貴矣今公之子也尊爲之君親爲之父而不能保其臣子之無罪而見殺以陳侯爲病矣

夏五月

秋七月丙申及齊髙傒盟於防

公盟也何以不言公恥與大夫盟也著日而後盟知公之盟也然則髙傒何以不貶髙傒至防而公及之盟髙傒之罪薄矣隱十年取防知防之爲魯地也然則異乎及晉處父盟矣【按本例云防盟何以不譏譏防盟例去日則無以見其爲公盟也春秋欲有所見者不嫌矣】

冬公如齊納幣

納幣大夫之事也而公親之又未終母防而嘉禮是行以公之惡爲甚故春秋盡其辭且不月以見惡焉

二十有三年春公至自齊

當是時公行不致者以桓安之也今公親接於齊則致焉何也公居防而納幣又親焉其爲不孝己甚夫不孝之人霸者所宜討而桓乃親與之爲禮𨿽桓亦危矣況於莊乎故於下觀社逆女皆致也於其行旣盡其辭又變例以見之其反也致焉春秋之惡惡如此𨿽然致莊其有以譏於桓矣

祭叔來聘

隱元年祭伯來不稱使不目其事知其以私事行也此曰來聘是將公事者也有公事而不稱使知假天子之命以來爾故春秋不稱使而目其事以見其實焉且爲人臣而外交罪矣況假天子之命以行者耶故直曰祭叔來聘以惡之其譏明矣

夏公如齊觀社

外忘父讎內不終母防而親納幣又如齊觀社以從宴好以公之惡爲已甚故春秋盡其辭且不月以見惡焉

公至自齊

荊人來聘

春秋之例外裔略而不人稱人者其君也荊固裔也稱人而來聘何也荊日以彊能行禮於中國故進之也進荊所以傷中國之微矣

公及齊侯遇於谷

蕭叔朝公

蕭叔蓋與許叔紀季蔡季同義彼三者皆入而爲君繼兄而當國惟蕭叔其後不經見以理考之而知也周官諸侯之世子誓於天子則下其君禮一等未誓則以皮帛繼子男於是乎有朝防之禮矣故曹伯使其世子射姑來朝春秋無譏焉則蕭叔以母弟而繼世明矣向使非弟其可言叔乎不爲世子其可言朝乎傳謂小國之君未命者然於例自當稱名邾儀父郳犂來是也未有稱字者知傳之誤矣其言朝公何公在乎谷也見公在谷而蕭叔因朝焉爾故不言使又不言來其譏明矣

秋丹桓宮楹

丹楹刻桷天子之禮也魯以周公之故得用天子之禮然可以用於周公之廟不可用於羣公之宮丹桓宮楹刻桓宮桷譏僣也宗廟事之輕者例當月此不月以見譏

冬十有一月曹伯射姑卒

十有二月甲寅公會齊侯盟於扈

此公與齊侯會謀昏期故明年夏公如齊逆女也桓盟不日不正齊魯之爲是盟故復日之以見譏

二十有四年春王三月刻桓宮桷

葬曹莊公

夏公如齊逆女

春秋譏不親迎然則公親迎之爲禮也公於齊則有父讎之弗報於內則有母防而圖昏二者天下之大惡而公能安之然則親迎祗以爲罪也故不月以見惡焉

秋公至自齊八月丁丑夫人姜氏入

春秋之例使大夫逆則曰某以夫人某氏至自某公親逆則曰公至自某夫人某氏入大夫之卑不可以挈夫人故以夫人致焉然夫人不可徒行故又兼以大夫致也曰某以夫人某氏至自某是也公則尊矣夫人挈乎公者也故致公而不致夫人志夫人之入而已曰公至自某夫人某氏入是也夫人從君於防娶則何以不貶於其入不貶於其孫不貶於其薨不貶而於防至焉貶舉其重者也

戊寅大夫宗婦覿用幣

大夫之婦同宗者也宗婦覿淺事也例當時而以日誌所以致譏乎用幣焉爾繼日之下不得不別加日以見之也

大水

冬戎侵曹曹羈出奔陳

曹羈蓋曹君也戎侵曹曹君不能守而出奔故赤歸於曹而自立也曹羈之立逾年矣何以不稱曹伯見羈之不當立也莒展輿出奔吳亦是矣鄭伯突出奔蔡亦不當立者則何以稱鄭伯突之不當立前見矣

赤歸於曹

公子赤也何以不稱公子見其不正而不當立也突歸於鄭亦是矣其言歸何見赤之歸而爲君也

郭公

郭公於文不終疑闕也傳謂赤爲郭公誤矣

二十有五年春陳侯使女叔來聘

其曰女叔蓋字也當時之辭爾見女叔之專也夫女叔之專而春秋無異辭以見之何也變名而爲字此春秋所以見之也紀子帛鄭祭仲宋孔父子哀華孫之徒是矣而傳者謂嘉之故不名且裂繻有專命之嫌祭仲有逐君之惡孔父有見殺之咎而華孫子哀有恃貴之罪春秋何以嘉焉推是五者則女叔之有譏可知矣春秋以例見者不疑也

夏五月癸丑衞侯朔卒

六月辛未朔日有食之鼓用牲於社

禮有救日則詔王鼔蓋求乎陽以勝陰之道也未聞有用牲於社之爲禮也社陰也而用牲焉是求乎陰而非所以勝陰之道矣

伯姬歸於杞

嫁於諸侯則歸之其不書逆逆者微不道故也

秋大水鼓用牲於社於門

大水而鼓可也求乎陽以勝陰也用牲於社於門是求乎陰非所以勝陰之道矣用牲於社例當月其不月以見譏則知日食而用牲於社是亦不月者也

冬公子友如陳

二十有六年春公伐戎

來而不拒去而不追者治戎之道也且戎未有害於我而公固伐之公不能內治其國而逺事於戎以公爲失所務矣故不月以見譏

夏公至自伐戎

伐戎危矣逺乎中國不能安也

曹殺其大夫

殺大夫何以不名眾也不可以名舉矣晉殺三郤陳殺二慶猶可以名舉也前年戎侵曹曹羈出奔陳赤歸於曹赤歸而爲君豈諸大夫多有不附於赤者邪故赤追治其事而誅殺者眾也然稱國以殺蓋得其罪矣

秋公會宋人齊人伐徐

【按本例云不正公會雨國之防者以出故不月以見譏】

冬十有二月癸亥朔日有食之

二十有七年春公會杞伯姬於洮

伯姬公之姊妹婦人旣嫁見兄弟不逾閾而公會伯姬於洮非事也故不月以見譏

夏六月公會齊侯宋公陳侯鄭伯同盟於幽

衣裳之會也凡桓之盟固未有書同者惟十六年與此二十七年幽之盟則言同十六年之盟桓始覇未能同諸侯以同之然後同也至此復尋前日之盟而桓之功徳猶未信於諸侯故復言同亦以同之然後同也自救邢盟魯封衞伐楚而後功徳具見自是之後凡六會盟而莫有言同者以見諸侯之從桓不待同之而自同云爾夫諸侯之盟以日爲信而桓文之盟則不日以爲信諸侯之盟以同爲美而桓文之盟以不同爲美然則春秋變例以見美於桓文者其詳如此𨿽然幽之盟巳不日矣蓋桓之於已則自信而於人猶有未同故也𨿽然固不以兵車矣

秋公子友如陳葬原仲

大夫越國而葬人非禮明矣

冬杞伯姬來

莒慶來逆叔姬

卿自逆也不書歸春秋之例內女嫁於諸侯則書歸嫁於大夫則不書歸爲諸侯夫人則卒之不爲諸侯夫人則不卒之

杞伯來朝

公會齊侯於城濮

二十有八年春王三月甲寅齊人伐衞衞人及齊人戰衞人敗績

稱人以敗者未至乎甚敗也而傳謂不稱師敗者未得乎師誤矣其不地於衞也凡戰於國者舉國戰於宋是也今不曰戰於衞而曰衞人及齊人戰以見衞人欲戰也春秋之戰及者爲主𨿽然何以知衞人之欲戰蓋衞人欲掩齊師始至未備故以至之日而遂戰甲寅戰之日也知於伐之日而戰矣交譏之也

夏四月丁未邾子卒

秋荊伐鄭

公會齊人宋人救鄭

凡救善之也然不正公會兩國之微者以出故不月以見譏

冬築郿

疑郿下當有囿字或脫之爾傳謂邑曰築都曰城似妄也

大無麥禾

書無麥苗又書無麥禾或言苗或言禾始生曰苗已秀曰禾蓋謂稻也周之七月夏之五月稻始生而苗周之十月夏之八月稻已秀而禾故彼於秋言無苗此於冬言無禾也然何以名麥而不名稻未成乎谷也何爲兼言之兩谷不登則病矣

臧孫辰告糴於齊

凡先曰如某而後目其事者君命之辭也今不曰如某而直目其事見臧孫自行而非公命者矣書曰臧孫辰告糴於齊惡專命也傳謂國無一年之畜故爲莊公諱誤矣

二十有九年春新延廐

不言作因其舊而新之也因舊而新之淺事也何以書冬大無麥禾至於告糴則其國病矣則延廐𨿽未新可也譏其不卹民明矣

夏鄭人侵許

秋有蜚

冬十有二月紀叔姬卒

紀季之妻隱七年歸於紀者是也紀已亡矣而猶系之紀凡以見紀之存焉爾

城諸及防

言及者先後之辭也

三十年春王正月

夏次於成

不目其人蓋微者欲以救鄣而不能者也

秋七月齊人降鄣

郕降於齊師郕自降也齊人降鄣劫而降之也不正其以力服人故月之以見譏

八月癸亥葬紀叔姬

【按本例所釋與荘四年齊侯葬紀伯姬同】

九月庚午朔日有食之鼓用牲於社

冬公及齊侯遇於魯濟

齊人伐山戎

三十有一年春築臺於郎

夏四月薛伯卒

隱十一年薛稱侯來朝今稱伯蓋與滕杞之屬或稱子或稱伯或稱侯同例此皆當時小國於其朝會之際主者得以上下其禮其以侯伯之禮事之則書曰侯曰伯以子禮事之則書曰子此魯史之舊文仲尼從而不更以見周衰之亂典禮不明大國恣橫𨿽諸侯之爵命不能自有而屢爲大國之所遷易𨿽然於其以卒赴蓋其臣子之辭爾而亦自降何也彼小國習見輕於大國臣子𨿽愛其君父猶不得不降名以赴也不然魯固以降禮待之乎然則何獨滕薛爲然蓋是時三國之微猶附庸耳而其爵則爲公侯此宜爲大國之所惡而見卑也

築臺於薛

六月齊侯來獻戎防

彼云衞俘俘囚也此言戎防然則防不獨俘矣獻卑者之事也齊侯爲覇主而親獻防於我非所宜獻也其有警於我乎故月之以見譏獻防例時

秋築臺於秦

孔子曰道千乘之國敬事而信節用而愛人使民以時今一歲之間而三築臺以公爲盡民之力矣然則何以不變例以見譏一歲三書築臺其爲譏亦明矣春秋之義其於辭不足以見褒貶者然後日月之例變焉又其甚惡然後盡其辭復變例也

冬不雨

謂一時不雨志災也

三十有二年春城小谷

一歲三築臺冬又不雨而復城邑以公用民之力爲已甚矣

夏宋公齊侯遇於梁丘

秋七月癸巳公子牙卒

三家皆謂季友酖公子牙春秋不言殺爲季子諱也凡春秋所爲諱者必將有見焉公子牙之殺無見也豈三家之傳失之乎

八月癸亥公薨於路寢

冬十月己未子般卒

弒也何以知其弒以閔公不書卽位知其弒也

公子慶父如齊

公子慶父弒君矣其出不曰奔何也慶父非奔者也春秋志之以見魯國之亂君薨子弒國內無政罪人不討彼得公然而行以適霸國且以罪齊桓主中國之盟不能爲魯討賊而受之也𨿽然春秋之例內大夫以君命出則曰如某公子友如齊季孫行父如晉之類是也非君命出則不曰如某臧孫辰告糴子齊公子結媵陳人之婦於鄄之類是也不然則直曰奔耳今公薨子弒國內無君而曰公子慶父如齊見其怙姦不忌猶假君命以行爾且當其無君而以有君之辭言之蓋春秋變例以見其事焉𨿽然春秋侵伐之事固有有君命而一皆不以君命之辭言之何也天下有道徵伐不自諸侯出自諸侯出已失之矣自大夫出尢失之矣然則不以君命之辭言之無他嫌與諸侯之專徵伐也

狄伐邢

欽定四庫全書

春秋經解卷四

宋崔子方撰閔公

元年春王正月

閔之不卽位知子般之弒也

齊人救邢

夏六月辛酉葬我君莊公

秋八月公及齊侯盟於落姑

季子來歸

此公子友而曰季子賢之也曰來歸喜之之辭也以見魯人之情有望於季子如此之深子般之弒季友在外賊不得討魯人以爲必得季子之賢然後乃能治國而有爲故季子來歸以喜書也然而卒受慶父使復爲亂而弒閔公又不討賊使彼猶得以公子之親而出蔽兄弟之小愛傷君臣之大義故春秋於公子慶父奔莒文無所貶者所以明著其事以責季子也終有以責之故始有以望之此來歸所以書者歟三家知春秋賢季子而不知其所以深責季子也管叔之亂不及慶父而周公不隱繇是言之則季子之過明矣

冬齊仲孫來

傳謂公子慶父者是也何以知其然夫春秋欲有所見則文有所變公子友而曰季子加子焉賢之也公子慶父而曰仲孫目氏焉疏之也系之齊者弒君之人其義當絕於魯且以責齊桓受魯賊欲見其自齊而來故系之齊也其曰來者怒之之辭也於季子言來歸則其辭喜於齊仲孫言來則其辭怒可知矣蓋於公子慶父如齊奔莒方責齊桓而慶父之惡未見故於其來而深惡之而曰齊仲孫也後之學者不疑公子友爲季子而疑公子慶父爲齊仲孫何也春秋恐以慶父爲齊仲孫有所疑也故特見之又恐以友爲季子有所疑也故於其卒曰季友見之

二年春王正月齊人遷陽

夏五月乙酉吉禘於莊公

是時魯人短喪於莊公之薨二十二月矣遂去喪從吉而爲此禘也猶僖公薨二十一月而文公遂大事於大廟則魯之短喪明矣其言吉何未可以吉也目禘譏其爲禘也蓋禘者周之盛祭五年乃一行之合羣廟之主於大祖而審諦昭穆者也今獨曰於莊公見其不及羣廟之主也獨於莊公而爲禘其爲非禮明矣

秋八月辛丑公薨

不地弒也君弒國亂葬禮有闕故不書葬以徴臣子之罪也

九月夫人姜氏孫於邾

其不日蓋以罪略之則異乎公孫於齊矣

公子慶父出奔莒

慶父不貶以責季子也內大夫奔例日謹有罪也夫人與慶父同惡蓋同日而出奔夫人先不日故慶父亦不得日也慶父不日然後知與夫人同日奔矣

冬齊髙子來盟

齊侯使髙子之來欲以觀魯之治亂而有覬魯之心髙子知魯之援爲可親也於是請盟焉以立僖公然則不失奉使之宜求盟以親魯者髙子爲之也故不稱使以見之又從而賢之曰髙子與屈完來盟於師同義

十有二月狄入衞

此滅也何以不言滅爲桓公諱也春秋爲賢者諱夫桓公主諸侯之盟任天下之重攘冦亂安中國今狄滅衞而不能救宜桓公以爲恥也桓公之所恥故春秋爲之諱矣莊公之季年狄伐邢齊人於是乎救邢會明年魯有內亂桓公外平狄於邢內治難於魯區區二年之間君臣會盟聘問之好曾無虛月狄子是間齊之有事於東方也乃乘間而伐衞衞懿公不得於國人敵至而不支一戰而遂亡然則齊人未暇於謀衞而衞已亡矣此固桓公之所爲恥也𨿽然爲之諱必將有見焉僖二年書城楚丘城楚丘以封衞也以封衞則衞之滅明矣國風存載馳之詩則衞之滅不患乎不見於後世

鄭棄其師

鄭伯惡髙克使將兵次於河上久而不召師潰而歸髙克奔陳鄭人爲之賦淸人故淸人之詩存則鄭棄其師可得而知也不曰鄭伯又不曰鄭人而獨舉鄭焉兼君臣之辭然則鄭伯髙克俱罪矣

欽定四庫全書

春秋經解卷五

宋崔子方撰僖公

元年春王正月

僖公之不卽位見閔公之弒也

齊師宋師曹伯次於聶北救邢

古之用兵觀勢而後動次於聶北爲之聲援蓋救邢也傳謂言次非救似誤矣桓公攘外患而安中國區區以是爲己任卒復衞邢春秋與其有功而曰言次非救何也

夏六月邢遷於夷儀

齊師宋師曹師城邢

此當曰諸侯城邢是師也非諸侯也當曰諸侯之大夫城邢是師也不可以稱大夫也當曰諸侯之師然春秋未有稱諸侯之師者必歷數之如桓十三年齊師宋師衞師燕師敗績是也

秋七月戊辰夫人姜氏薨於夷齊人以歸

凡夫人薨不地夫人之居有當處其薨不必地也其地故也蓋齊人以夫人歸至夷而殺之也然則何以不言齊人以夫人歸爲內諱也春秋所爲諱者必有以見之下言齊人以歸不疑矣成八年書叔姬卒伯來逆叔姬之防以歸此以歸亦在薨下而不言以防歸知非以防歸者也先薨而後以歸然後其事見矣

楚人伐鄭

楚何以始稱荊今稱楚荊以州號楚以國號楚已彊能自同乎中國故春秋從而進之進楚所以見南蠻之彊而傷中國之微也楚自是而後例以中國矣

八月公會齊侯宋公鄭伯曹伯邾人於檉

衣裳之會也桓會不月公八月與邾人會九月而敗其師以會爲不信矣故月之以見譏【按本例云譏喪會】

九月公敗邾師於偃

於會則月於敗其師則不日凡以見譏焉爾

冬十月壬午公子友帥師敗莒師於酈獲莒挐

傳謂莒無大夫大季友之獲誤矣莒固有大夫矣莒慶莒意恢之類是也卽無大夫其接於我也若邾鄫小國亦書其人蓋以我事而書如邾畀我邾快鄫世子巫之類是也

十有二月丁巳夫人氏之防至自齊

不稱姜貶夫人不得於父母家故貶其姓文姜之罪其終不見故於其始孫貶焉哀姜之罪其終見於齊人殺之故不於其始孫貶而貶其以喪至生而出見殺而歸以爲莫重乎其以防至也

二年春王正月城楚丘

楚丘衞邑諸侯城之以封衞也不言孰城順桓意也狄滅衞桓公以爲恥城楚丘以封衛桓公不以爲功爲之諱其始必爲之諱其終夫桓公之功所以從簡書安中國存亡繼絕惟是之爲最春秋於其所恥者則順其意而略之略之所以重見其美也書邢之事則以詳書衞之事則以略詳略不同然後當時之事可知而桓公之功著矣𨿽然亦必有見焉定之方中之詩存則城楚丘之事亦明矣使後世之人智者晰於理而不疑愚者質於事而不惑是聖人之意也春秋書城者二十九未有以月志者今城楚丘獨以月志見桓公之急於存亡合諸侯之眾曾不逾月遂城衞都云爾變例以爲言所以見美於桓公也

夏五月辛巳葬我小君哀姜

虞師晉師滅夏陽

三家載虞虢之事詳矣重以孟子之言而取信焉春秋之例國曰滅邑曰取夏陽邑也而言滅此聖人之深意蓋當是時虞虢爲唇齒之國虢之有虞猶虞之有虢勢相也夫夏陽者虢之塞邑而晉師之所由入也夏陽亡則虢必亡虢亡則虞必亡矣故於夏陽不言取而言滅以見夏陽之重系兩國之存亡夏陽一書滅而兩國之滅不復言矣於虞之滅也則曰晉人執虞公以見虞之滅已久晉人特執一虞公云爾夏陽之役晉爲之主而先虞師何也猶曰虞不假晉道則晉不可得而至乎虢晉之得至乎虢者由虞假晉道而先爲之率也故春秋以虞首惡焉

秋九月齊侯宋公江人黃人盟於貫

衣裳之會也見齊桓之盛逺致江黃之人莫不來會也

冬十月不雨

楚人侵鄭

三年春王正月不雨夏四月不雨

夫禮有雩雩者求雨之祭也然春秋於書不雨書旱之年則未嘗書雩於書雩之年則未嘗書旱與不雨何也蓋春秋之例凡雩而得雨則書雩雩而不得雨則書不雨爲災則書旱今歷三時而三書不雨僖公之憂民閔雨數爲之雩於雩而不得雨則又書不雨書之詳以志其勤也彼歷三時不雨而略曰自某月不雨至於某月於文之世三書之見文公不憂民閔雨而不爲之雩則異乎僖公之賢也此詩人所以頌僖公之能務農者歟【按本例云於雩之時而不雨則以時志不雨於雩之逾時而不雨則又各以首月志不雨】

徐人取舒

舒蓋楚屬邑【按諸家皆以舒爲楚屬國崔氏獨以爲邑蓋拘於書取之例也】徐人恃齊故取之也及桓徳旣衰而後楚亟伐徐徐之禍自此始矣

六月雨

以不雨爲憂則以雨爲喜矣故志之也

秋齊侯宋公江人黃人會於陽谷

江黃小國且逺以桓公之盛曷爲數與其微者會盟江黃漢陽之諸姬實附於楚齊桓方欲事楚故數與此二國會然其君畏楚不敢輒出是以皆使大夫至也江黃之禍自此始矣是時齊與江黃謀楚明年遂興陘之師則斯防也其有兵車矣故不在九合之數

冬公子友如齊涖盟

涖盟主彼盟也而我欲之來盟主我盟也而彼欲之其盟彊矣春秋譏焉故例皆不月以見之

楚人伐鄭

四年春王正月公防齊侯宋公陳侯衞侯鄭伯許男曹伯侵蔡蔡潰遂伐楚次於陘

蔡邇於楚而親於楚自桓之覇數會諸侯而蔡不至故先侵蔡而遂伐楚也其言次何見桓公師止於陘以問楚罪而不遽加兵焉凡桓會不月其月爲蔡潰也凡潰例月

夏許男新臣卒

不言卒於師內桓師也

楚屈完來盟於師盟於召陵

屈完之來楚子使觀齊師之彊弱而欲爲之慮屈完知齊侯之義爲可服也於是請盟焉以安其國故不稱使以見度事之宜而能求盟者在屈完也春秋與之且是時楚未有大夫而曰屈完蓋進之也與齊髙子來盟同例其先言來盟於師又言盟於召陵始求盟之時師在陘也與之盟之時師退於召陵矣故兩言盟也且見楚已求服故桓公爲之退舍以禮楚

齊人執陳轅濤

賣師不忠者濤之罪也

秋及江人黃人伐陳

齊人及之也承上齊人執轅濤塗無他事不再言齊人不疑也不言遂以見其爲一事而已猶曰執陳轅濤塗而伐陳爾然則何以不言以不與濤塗俱也江黃本楚與國𨿽數與齊會盟然而畏楚不敢與陘之師楚旣內服然後從齊以伐陳也

八月公至自伐楚

先侵蔡後伐楚又盟召陵而獨以伐楚致二事偶以其大者致也不以會致召陵之盟盟屈完而已

葬許穆公

冬十有二月公孫玆帥師會齊人宋人衞人鄭人許人曹人侵陳

召陵之會齊人有怒於陳不欲重勞諸侯之師故獨與江黃伐之今又合七國之大夫而復侵陳陳𨿽有罪執其人伐其國可也而又侵之以齊爲已甚故月之以見譏

五年春晉侯殺其世子申生

忘天性之愛忽社稷之重而殺其嗣子以晉侯爲大惡故斥其爵以惡之凡殺世子母弟者目君也

伯姬來朝其子

其子何以不名弱也譏不在其子故以略言之其言朝何是爲世子者也然則何以不言世子世子者世其世也可以繼不可以繼伯姬然則何以不言朝杞世子言世子則疑非伯姬之子也婦人而朝其子非禮明矣

夏公孫玆如牟

公及齊侯宋公陳侯衞侯鄭伯許男曹伯會王世子於首止

衣裳之會也殊會王世子尊之也尊世子所以尊天王也所謂正而不譎也此齊欲會而以公及之變例也見齊之避不主也

秋八月諸侯盟於首止

再言諸侯見王世子不與盟也齊桓行覇尊王室不敢上盟王世子諸侯自相與盟爾

鄭伯逃歸不盟

鄭伯與於會矣但不與盟爾是有畏於楚故也當是時楚之彊已加乎中國矣

楚人滅子奔黃

九月戊申朔日有食之

冬晉人執虞公

此滅也其不言晉人滅虞何也見夏陽之滅而虞已亡矣晉人特執一虞公而已春秋惟宋以二王后稱公其餘諸侯未有稱公者死則以例稱之凡言葬某公者是也今虞公見執而稱公以見國滅而身死焉故以死例稱之不然則與楚人執徐子晉人執鄭伯同例何以見其國滅而身死乎夫貪賂忘親甘佞言而自取滅亡之禍者虞公之罪也凡執諸侯與內大夫例月執外大夫例時虞執不月凡以見虞之亡也

六年春王正月

夏公會齊侯宋公陳侯衞侯曹伯伐鄭圍新城

責逃盟之罪也

秋楚人圍許

諸侯遂救許

蓋上圍新城之諸侯間有楚人圍許於文不屬故再曰諸侯也其他類此

冬公至自伐鄭

先伐鄭後救許不以救許致二事偶致其大者也

七年春齊人伐鄭

夏小邾子來朝

鄭殺其大夫申侯

申侯與陳轅濤爲讎者也齊人伐鄭故鄭殺申侯以說於齊而後世子華受盟於寧母也

秋七月公會齊侯宋公陳世子欵鄭世子華盟於寧母曹伯班卒

公子友如齊

冬葬曹昭公

八年春王正月公會王人齊侯宋公衞侯許男曹伯陳世子欵盟於洮

王人微者而序諸侯之上尊王命也曹伯在防而不降名春秋亦如其志而已洮之盟衣裳之會也

鄭伯乞盟

鄭伯蓋與於盟矣志其乞盟而已如陳侯如會巳與於會矣志其後至而已春秋不失實如此

夏狄伐晉

秋七月禘於大廟用致夫人

致夫人而不稱氏姓略之也立妾之辭也僖公卽位未嘗納幣逆女而下書夫人姜氏知立妾而爲之矣其言致何猶致女也父母家之辭也不正公以妾爲妻故以其父母之辭致之且略之也夫宗廟之祭或書祭或書有事何也譏在祭則目祭譏不在祭則書有事而已譏在祭則目祭烝嘗吉禘用郊之類是也譏不在祭則書有事有事於大廟有事於武宮之類是也禘於大廟用致夫人譏致夫人也然復目其祭何也蓋兼譏之禮人君三年之防畢而祫五年而禘自是以爲常今僖公卽位八年矣而爲禘知非所以禘也其言用致何見爲此禘者特用之致夫人而已然則不當禘亦明矣與用郊之言用同意春秋之事於其辭不足以見褒貶與有疑者然後日月之例變焉今禘之譏明矣然復不日何也嫌於致夫人之爲禮故又不日以見之致夫人重事例當日

冬十有二月丁未天王崩

九年春王正月丁丑宋公禦說卒

夏公會宰周公齊侯宋子衞侯鄭伯許男曹伯於葵丘秋七月乙酉伯姬卒

九月戊辰諸侯盟於葵丘

衣裳之會也夫桓盟不日以爲信且葵丘之盟束牲載書而不防血加五命以令諸侯此桓之盛而反日之何也周衰之末天下無王諸侯有能興起者則易然也以桓公之盛管仲之賢而不能有志乎此乃區區爲伯者之政此孔子所以小之𨿽然當春秋之時所以攘戎狄安中國九合諸侯一匡天下免民於左袵之患者桓公之功也春秋與其伯而小其不至於王故於九合之會則信之以致其美於葵丘之盟則變例以見譏焉然獨於是盟然後見譏何也猶曰桓之盛極此而已無能爲矣故譏之也

甲子晉侯佹諸卒

冬晉裏克殺其君之子奚齊

其曰殺其君之子何奚齊蓋未立也晉侯始死其國多難大臣各欲有所立故荀息奉君命而立奚齊未果而爲所殺也且稱世子則不可稱公子則不見其君之所欲立者故繼之先君而謂之君之子也如蔡侯般已死而有猶稱世子亦以其未立故也傳者謂弒未逾年君之號似誤未逾年之君𨿽未稱爵然國人固已君之齊公子商人弒其君舎此未逾年而稱君之證也

十年春王正月公如齊

此朝也而不言朝不與朝也凡公如某而下不目其事者皆朝也內大夫如某而不目其事者皆聘也夫朝聘之設諸侯事天子之禮也於其所以事天子者備然後有中相聘世相朝之禮然亦罕矣春秋之時公之朝齊晉大國者三十有四而朝京師者一大夫聘諸侯者五十有二而聘京師者五夫二百四十二年之間周曆十三王魯歷十二公而朝聘者才至乎五六則是曠世而無一人以往也蓋當時諸侯所以事天子之禮略而所以事大國之禮詳以內爲失所事矣春秋之所不與故一皆沒而不書使漫若以他事往而不爲朝聘者𨿽然於外之來接於我者皆書朝聘焉則於內之往者不患不知爲朝聘而或者以爲尊魯誤矣

狄滅溫溫子奔衞

晉裏克弒其君卓及其大夫荀息

【按本例云失日也弒逆天下之大惡不區區以日月例見也其失日月者闕之志臣子不謹而已後並同】

夏齊侯許男伐北戎

晉殺其大夫裏克

秋七月

冬大雨雪

志大也於月有之則書月於時有之則書時時非一志也

十有一年春晉殺其大夫防鄭父

是裏克之黨欲立重耳而以三公子之徒作亂者也

夏公及夫人姜氏會齊侯於陽谷

僖公夫人也未嘗書逆蓋致於大廟而後爲夫人者也不正公之以妾爲妻又且與之出會故不月以見譏

秋八月大雩

冬楚人伐黃

十有二年春王三月庚午日有食之

夏楚人滅黃

桓始事楚江黃來會今楚伐黃而齊不救以至於滅見桓之徳衰矣

秋七月

冬十有二月丁丑陳侯杵臼卒

十有三年春狄侵衞

夏四月葬陳宣公

公會齊侯宋公陳侯衞侯鄭伯許男曹伯於咸

衣裳之會也

秋九月大雩

雩或書月或書時蓋於雩之月而得雨則以月志於雩之時而得雨則以時志

冬公子友如齊

十有四年春諸侯城緣陵

此會於咸之諸侯也間有大雩公子友如齊於文不屬故再言諸侯傳謂不書其人有闕者似誤矣

夏六月季姬及鄫子遇於防使鄫子來朝

下書季姬歸於鄫是始嫁之文然則此時猶未嫁也未嫁之女而乃與鄫子遇又終歸之於鄫此何義哉故月之以見譏然則傳謂季姬來寧者誤矣

秋八月辛卯沙鹿崩

【按自此至僖三十三年永樂大典並闕】

狄侵鄭

冬蔡侯肸卒

十有五年春王正月公如齊

至是始純用五年一朝之制同於事天子之禮矣【按此下經解九條並從黃震日抄檢補】

楚人伐徐

三月公會齊侯宋公陳侯衞侯鄭伯許男曹伯盟於牡丘遂次於匡

公孫敖帥師及諸侯之大夫救徐

夏五月日有食之

秋七月齊師曹師伐厲

【按本例云厲楚屬也傳曰伐厲以救徐是也桓以安中國撫諸侯爲己任不能卻楚以救徐而顧伐厲厲何罪焉伐國以救國未可以公天下也於桓爲病矣故加月以見譏】

八月螽

九月公至自會

季姬歸於鄫

己卯晦震夷伯之廟

冬宋人伐曹

楚人敗徐於婁林

【按本例云三年徐人取舒舒楚屬也蓋徐人恃齊而取之也桓徳旣衰故楚亟伐徐敗之婁林徐之禍有以自取故不月以見譏】

十有一月壬戌晉侯及秦伯戰於韓獲晉侯

十有六年春王正月戊申朔隕石於宋五是月六鷁退飛過宋都

【按本例云外異例時然春秋晦朔有事則書晦朔謹終始也志朔則不得不志月與日矣又嫌二者同日故加日月以見之凡事之嫌者殊志也】

三月壬申公子季友卒

夏四月丙申鄫季姬卒

秋七月甲子公孫玆卒

冬十有二月公會齊侯宋公陳侯衞侯鄭伯許男邢侯曹伯於淮

【按本例云齊桓牡丘之盟陽谷之會淮之會蓋有兵車也是時桓徳旣衰楚亦內侮伐徐敗婁林之師桓公於是合諸侯以救之又爲之伐厲伐英氏以報楚則其有兵車亦明矣故淮之會加月以見譏】

十有七年春齊人徐人伐英氏

敗徐豈英氏有力乎

夏滅項

秋夫人姜氏會齊侯於卞

九月公至自會

【按本例云齊桓會例不月淮之會譏也故月往而月致】

冬十有二月乙亥齊侯小白卒

齊桓之覇自莊十六年盟於幽至僖十六年盟於淮凡十有二會而孔子稱桓公九合諸侯者舉其不以兵車者而已莊十六年九國盟於幽二十七年五國又盟於幽僖元年六國會於檉二年四國盟於貫五年八國會王世子於首止七年五國盟於寧母八年王人與七國會於洮九年宰周公與七國會於葵丘十三年八國會於咸凡九合諸侯不以兵車

十有八年春王正月宋公曹伯衞人邾人伐齊

【按本例云不正四國之伐喪故加月以見譏】

夏師救齊

五月戊寅宋師及齊師戰於甗齊師敗績

狄救齊

秋八月丁亥葬齊桓公

冬邢人狄人伐衞

十有九年春王三月宋人執滕子嬰齊

【按本例云滕子書名失地之君也夫諸侯有失地者諸侯相與納之可也今宋襄圗覇不能懷綏小國又因其防弱而遂執之以宋爲不義故加月以見譏】

夏六月宋公曹人邾人盟於曹南

鄫子會盟於邾己酉邾人執鄫子用之

秋宋人圍曹

衞人伐邢

冬會陳人蔡人楚人鄭人盟於齊

【按本例云盟於齊主齊而盟也是時齊桓旣卒宋襄圖覇以劫諸侯蓋諸侯不肯從宋而後爲齊之盟所以未忘桓公之功也春秋善是盟故亦信而不月猶之桓公之志爾傳謂陳穆公請修好於諸侯以無忘齊桓之徳猶信也】

梁亡

【按本例云梁之亡也不以月志然後知諸國有以自取滅亡之禍者其不月明矣】

二十年春新作南門

夏郜子來朝

五月乙巳西宮災

鄭人入滑

秋齊人狄人盟於邢

冬楚人伐隨

二十有一年春狄侵衞

宋人齊人楚人盟於鹿上

夏大旱

秋宋公楚子陳侯蔡侯鄭伯許男曹伯會於盂執宋公以伐宋

【按本例云凡大國執例月此特譏之而以時志爲中國恥故略之也】

冬公伐邾

楚人使宜申來獻防

十有二月癸丑公會諸侯盟於薄釋宋公

二十有二年春公伐邾取須句

【按本例云邾我之與國也冬伐之春又伐之而取其邑秋又與之戰以內爲迫人已甚故不月以見譏】

夏宋公衞侯許男滕子伐鄭

宋公釋乎執而遽伐鄭所以怒楚而致戰也

秋八月丁未及邾人戰於升陘

冬十有一月己巳朔宋公及楚人戰於宋師敗績二十有三年春齊侯伐宋圍緡

夏五月庚寅宋公玆父卒

秋楚人伐陳

冬十有一月子卒

二十有四年春王正月

夏狄伐鄭

秋七月

冬天王出居於鄭

【按本例云王者無外然則天王之出見不能乎其家而出也其曰出失內之辭爾然於外猶得其所居焉故曰天王出居於鄭也夫貴爲天子而不能容其母弟以得罪於母亦甚矣故春秋盡其辭且不月以見譏】

晉侯夷吾卒

二十有五年春王正月丙午衞侯燬滅邢

夏四月癸酉衞侯燬卒

宋蕩伯姬來逆婦

宋殺其大夫

豈嗣君三年喪畢而治戰之罪諸大夫有以眾死者乎【按黃震日抄云此以宋事臆度之不若闕所不知也】

秋楚人圍陳納頓子於頓

葬衞文公

【按本例云大國次國之葬例月其越禮而葬者僭也故加日以見之其不及禮而葬者逼也故去月以見之傳稱宋華元樂舉厚葬文公今宋公之葬實日衞文侯之儉也今衞文之葬實不月以類考之可知矣古人以送死可當大事故春秋以葬禮爲重於其過不及者明著譏焉按此與經解卒葬不著例之說異】

冬十有二月癸亥公會衞子莒慶盟於洮

二十有六年春王正月己未公會莒子衞寧速盟於向齊人侵我西鄙公追齊師至酅弗及

夏齊人伐我北鄙

衞人伐齊

公子遂如楚乞師

秋楚人滅防以防子歸

【按本例云傳謂虁子不祀其祖楚人讓之而防子終不祀也故楚人滅防夫有不祀之罪而且致怒大國者取亡之道春秋譏焉故不月以見之國滅不月則以歸不得而日也】

冬楚人伐宋圍緡

公以楚師伐齊取谷

【按本例云公恃逺國之師以伐甥舅之國而取其邑致怨之道故不月以見譏】

公至自伐齊

二十有七年春杞子來朝

夏六月庚寅齊侯昭卒

秋八月乙未葬齊孝公

乙巳公子遂帥師入

春接其君秋入其國以內爲過於無譏

冬楚人陳侯蔡侯鄭伯許男圍宋

十有二月甲戌公會諸侯盟於宋

是時齊桓旣沒楚人肆橫執宋公伐宋國敗宋師獻宋防圍宋邑不道於宋已甚今又圍宋宋之盟猶薄之盟爾

二十有八年春晉侯侵曹晉侯伐衞

公子買戍衞不卒戍刺之

【按本例云刺大夫例日謹有罪也以罪刺者不言其事言其事者有托也故不日以見譏】

楚人救衞

三月丙午晉侯入曹執曹伯畀宋人

【按本例云晉文於是失正矣故加日以見譏】

夏四月己巳晉侯齊師宋師秦師及楚人戰於城濮楚師敗績

楚殺其大夫得臣

衞侯出奔楚

五月癸丑公會晉侯齊侯宋公蔡侯鄭伯衞子莒子盟於踐土

【按本例云晉文始覇也桓文之盟不日以著其信則此何以日爲下公朝於王所當日也加日於上知旣盟而朝同在癸丑之日耳】

陳侯如會

公朝於王所

六月衞侯鄭自楚復歸於衞衞元咺出奔晉

陳侯欵卒

秋伯姬來

公子遂如齊

冬公會晉侯齊侯宋公蔡侯鄭伯陳子莒子邾子秦人於溫

天王狩於河陽壬申公朝於王所

河陽之會三家皆謂再致天王似誤矣溫之會天王未嘗與自爲河陽之狩耳何以言之彼踐土之盟加朝之日於盟之上知旣盟而朝同在癸丑之日則王在踐土明矣此則先書溫之會又書狩於河陽然後書壬申朝於王所三者似異日則溫之會天王不在溫亦明矣然河陽逺矣王適以諸侯會溫之時而遽爲河陽之狩是王實欲會諸侯假狩之名以行爾溫者河陽之地也於諸侯會以其邑言於天子狩以其地言晉文行覇帥諸侯朝王以尊周室春秋予之此所以志公之朝也【按本例云有日無月蓋月闕又黃震日抄云召王者左氏之言下勞者後世之說以經文爲正則諸侯之會在溫天子之狩在河陽諸侯旣會而復以壬申日朝於王所其事不過如此若王室微諸侯彊天王因出狩而就見其迹亦曉然可知也】

晉人執衞侯歸之於京師衞元咺自晉復歸於衞諸侯遂圍許

曹伯襄復歸於曹遂會諸侯圍許

二十有九年春介葛盧來

公至自圍許

夏六月會王人晉人宋人齊人陳人蔡人秦人盟於翟泉

秋大雨雹

冬介葛盧來

三十年春王正月

夏狄侵齊

秋衞殺其大夫元咺及公子瑕

衞侯鄭歸於衞

晉人秦人圍鄭

鄭不會翟泉之盟時秦晉方睦故相與圍之【按黃震日抄云諸家多據左傳謂晉文舊嘗過鄭鄭無禮而報怨考踐土與溫之會鄭伯皆在豈至是始責舊怨哉】

介人侵蕭

冬天王使宰周公來聘

公子遂如京師遂如晉

三十有一年春取濟西田

公子遂如晉

夏四月四卜郊不從乃免牲猶三望

秋七月

冬伯姬來求婦

狄圍衞十有二月衞遷於帝丘

三十有二年春王正月

夏四月己丑鄭伯防卒

衞人侵狄秋衞人及狄盟

冬十有二月己卯晉侯重耳卒

三十有三年春王二月秦人入滑

齊侯使國歸父來聘

夏四月辛巳晉人及姜戎敗秦師於殽

癸巳葬晉文公

狄侵齊

公伐邾取訾婁

秋公子遂帥師伐邾

晉人敗狄於箕

冬十月公如齊

十有二月公至自齊

乙巳公薨於小寢

隕霜不殺艸李梅實

晉人陳人鄭人伐許

﹤經部﹐春秋類﹐崔氏春秋經解﹥

欽定四庫全書

春秋經解卷六

宋崔子方撰文公

元年春王正月公卽位

凡君薨子繼於是卽位矣必逾年正月然後書卽位何也一年不可有二君故不於先君之年書卽位而於嗣君之年書之追治之也春秋之例國之重事則日卽位固君之重事其不日何也追志之事不可以日誌也至於定公則異是矣然後以日卽位也

二月癸亥日有食之

天王使叔服來防葬

叔服天子之大夫而未賜采者故直稱其字而曰叔服也

夏四月丁巳葬我君僖公

天王使毛伯來錫公命

此錫僖公也不言諡蓋上承葬我君僖公間無異事不疑矣於莊元年錫桓公命於文元年錫僖公命皆死而後加之也不然文公始卽位在防王豈遽以寵命錫之乎惟成公八年天子使召伯來賜公命者生命之也【按崔氏此說與三傳迥異】

晉侯伐衞

叔孫得臣如京師

拜錫命也受天子之命而使大夫拜當是時文公在防𨿽使大夫拜可也

衞人伐晉

秋公孫敖防晉侯於戚

冬十月丁未楚世子商臣弒其君頵

公孫敖如齊

二年春王二月甲子晉侯及秦師戰於彭衙秦師敗績丁丑作僖公主

禮虞亦有主練亦有主僖公薨十有五月矣而作主不及乎事也其非禮明矣

三月乙巳及晉處父盟

公盟也不言公恥與大夫盟也大夫主盟而盟公此陽處父所以貶其族也爲之諱必有見焉者日於上不地於下而貶處父之族所以見之也此蓋公在晉矣不言公如晉亦諱之也何以知公之在晉以其盟不地而知之凡來盟於我不地晉侯使郤犨來聘及郤犨盟之類是也我往而盟不地公如晉及晉侯盟之類是也今處父未嘗來知其不盟於我矣傳曰晉人以公不朝來討故公如晉晉使處父盟公以恥之是也此晉主盟而以及言何也以見晉𨿽使大夫盟公以見鄙而公且畏晉幸晉之與盟而欲之云爾【按本例釋此條經文與荘二十二年及齊髙傒盟於防同】

夏六月公孫敖防宋公陳侯鄭伯晉士縠盟於垂隴此五國之盟何以不言同晉方使處父盟公又使士縠盟諸侯晉之罪也故不言同以見公侯主大夫而盟非所同也垂隴晉地猶之七年扈之盟爾扈之盟不敍諸侯不名晉大夫此則敍諸侯而名士縠何也扈之盟公在是而垂隴之盟公不在是其爲譏也薄特以見非所同而已

自十有二月不雨至於秋七月

僖之憂民閔雨故春秋之書辭亦詳文之不憂民閔雨故春秋之書辭亦略各如其志焉豈徒志一不雨之異哉文十八年之間三書自某月不雨至於某月未有特書不雨者見文之不憂民閔雨而不爲雩也

八月丁卯大事於大廟躋僖公

春秋之例譏在祭則目祭譏不在祭則書有事而已今三年之防未畢而事宗廟其可譏也然而不目其事而曰大事何也曰大事者所以目祭也人君三年之防畢合羣廟之主於大祖而祭之禮謂之祫蓋祭之大者莫盛於祫故直目曰大事周官曰朝享春秋曰大事其實一也蓋兼譏之矣且禘於大廟致夫人則言用大事於大廟躋僖公則不言用何也彼禘也特爲致夫人而爲之也此大事也因之以躋僖公而已蓋是時魯人短防於僖公之薨二十一月而已去防於是而大事乃躋僖公焉故於冬則公子遂如齊納幣則其短防明矣故知大事於大廟非用躋僖公因大事而遂躋僖公云爾升下曰躋言躋則非禮明矣

冬晉人宋人陳人鄭人伐秦

公子遂如齊納幣

未終防而圖昏非禮明矣

三年春王正月叔孫得臣防晉人宋人陳人衞人鄭人伐沈沈潰

夏五月王子虎卒

是嘗與魯有好故來赴而卒之元年叔服來防葬乃王子虎耶

秦人伐晉

秋楚人圍江

雨螽於宋

自上下也有見於下者也

冬公如晉

凡一事而再見者先略而後詳下書十二月己巳公及晉侯盟是也其諸類此【按本例云譏亟朝也周官之制諸侯有世相朝之禮春秋之時天下無王霸主更盟故一君有再三朝者春秋權事之宜猶與之至於比年亟朝則爲己甚然後譏焉故皆不月】

十有二月己巳公及晉侯盟

先書公如晉則不地者盟於晉也

晉陽處父帥師伐楚以救江

楚被兵則釋江以自救故伐楚所以救江也

四年春公至自晉

夏逆婦姜於齊

宋蕩伯姬來逆婦謂姑逆也今曰逆婦姜亦姑逆之辭也其不言夫人逆何也爲國君母逾境而逆婦失其爲尊春秋之所不與故以略言之也婦姜何以不稱夫人以尊逆卑厭之也不書至難言之也然又何以不稱氏君薨而夫人出也夫人不終爲夫人不得乎夫家者也故貶其氏焉然則何以不於其出焉貶始以不正終不可得而正矣故貶其始逆也哀姜不貶其孫而貶其以防至出姜不貶其出而貶其始逆皆舉其重者一貶焉此春秋之義也逆夫人例月此略之以見譏

狄侵齊

秋楚人滅江

春秋之例以爲有國者之禍莫重於見滅故𨿽在防國與外裔猶且以月志蓋謹之也然僖十二年楚滅黃與此滅江皆不月何也以爲江黃之禍有以自取之夫江黃漢東之國世屬於楚聞齊桓之興不內自度遽故背楚而親中國桓公方欲事楚故貫之盟陽谷之防實從江黃之人以謀楚於是明年興召陵之師楚旣內服江黃又防伐陳則楚之有怒於兩國可知矣故僖之十二年楚伐黃而遂滅黃至此楚圍江而遂滅江也夫爲國不知所以自謀而致怨大國者取亡之道也春秋譏焉故不月以見之

晉侯伐秦

衛侯使寧兪來聘

冬十有一月壬寅夫人風氏薨

互年春王正月王使榮叔歸含且賵

彼言歸惠公仲子之賵而此不言其人承上夫人風氏薨間無異事不疑也其言歸含且賵何且者兼事之辭含賵異事而兼之非禮明矣凡言來歸者彼意也直言歸者我與有意焉蓋見魯有求於周而後周歸之也魯人以妾祖母之故恐王之不來賵也故使求焉然則春秋何以不書魯求賵言求賵則未知其歸賵也言歸賵而不言來則知其求賵可知矣此春秋書辭之法也成風荘公之妾而僖公之庶母莫尊於繼天而王莫賤於爲人之妾以天王之尊而下賵諸侯之妾以王爲不天矣故去天以見之

三月辛亥葬我小君成風

於禮妾母不得稱夫人春秋正名分謹嫡庶而不可亂者也然成風稱夫人以薨稱小君以葬何也當時之辭也盡其辭以著其事然後其譏見矣故於王歸含且賵使來防葬則見之於秦人歸禭則見之

王使召伯來防葬

使大夫歸賵以爲不可而又使卿防葬以王爲不天甚矣

夏公孫敖如晉

秦人入鄀

傳曰鄀叛楚卽秦又貳於楚故秦人入鄀鄀有以自取之故不月以見譏則知傳之猶信也

秋楚人滅六

春秋滅國變日月之例者八江黃防六巢徐鄫項是也蓋譏其有以自取滅亡之禍故略以見之然六之罪未見於春秋以他國之例考之則六之有罪不疑矣而梁之所以亡者則又甚焉故不書其人以爲非亡者之罪然則江黃之屬𨿽有罪而滅之者亦不爲無罪焉爾【按本例云或月闕】

冬十月甲申許男業卒

六年春葬許僖公

夏季孫行父如陳

秋季孫行父如晉

八月乙亥晉侯驩卒

冬十月公子遂如晉葬晉襄公

晉殺其大夫陽處父

三家皆曰狐射姑殺之怨處父之易其班也然以春秋之例考之似誤矣稱國以殺大夫君討之辭也狐射姑實殺處父而以國討之辭言之何義哉且如處父之無罪耶射姑安得而殺之從三家之論則處父之選任而告於君者可謂忠矣未可以爲罪也然稱國以殺知處父有他罪明矣而傳或失之

晉狐射姑出奔狄

晉以罪殺處父而射姑遽奔狄豈處父之罪有累於射姑故耶

閏月不告月猶朝於廟

周官太史之職頒告朔於諸侯蓋王者每歳頒十二月之政於諸侯諸侯藏於祖廟月朔則告廟受而行之十二月有常政惟閏月無常政故王不頒政而諸侯亦不告朔然則朝於廟爲告朔也今不告朔而猶朝於廟知其失禮明矣

七年春公伐邾三月甲戌取須句遂城郚

僖二十二年伐邾取須句今又伐邾取須句不正其再取故特日之且見取須句之日而遂城郚也不月公之伐一事而再見也郚內邑而鄰於邾旣取須句卽日遂城郚也公伐何以不致遂城郚則公至焉可知也嫌郚爲邾邑故不致公以見之【按本例云城卑者之事而公親之其日兼譏取須句而遂城郚也】

夏四月宋公王臣卒

宋人殺其大夫

殺大夫不名眾也如公及齊大夫盟之類亦舉眾之辭也豈宋公王臣卒嗣君未定而國內亂故其大夫有以眾死者耶國亂而大夫眾死知非由君命矣此所以稱宋人殺也

戊子晉人及秦人戰於令狐晉先蔑奔秦

不言出在外也且晉人與秦人戰而先蔑奔秦知先蔑之貳於秦也

狄侵我西鄙

秋八月公防諸侯晉大夫盟於扈

春秋防盟有稱諸侯者蓋先列敍之矣間有異事於文不屬故再曰諸侯今此非先有列敍諸侯者而略曰諸侯晉大夫何也是時晉侯新立諸侯相與防於晉地而聽事焉晉侯不能降禮乃使大夫抗禮而盟諸侯此諸侯之恥而晉之罪也故不敍諸侯不名晉大夫以略之又不日其盟以見譏焉其不致大夫之盟例不致然後知主大夫而盟明也【按黃震日抄云諸家皆祖左氏以爲公後至而諱之惟崔氏據經爲說】

冬徐伐莒

不稱人蓋防者徐固無大夫矣

公孫敖如莒涖盟

八年春王正月

夏四月

秋八月戊申天王崩

冬十月壬午公子遂防晉趙盾盟於衡雍乙酉公子遂防雒戎盟於暴

大夫盟不以日誌嫌同日而二盟故各舉日以見之也再言公子殊事也遂之名嫌矣【按本例云特加日譏遂之専盟見四日之間不能復命而再出防故兩日以見之欲志乙酉不得不先志壬午也】

公孫敖如京師不至而復丙戌奔莒

公子遂如晉至黃乃復公孫敖如京師不至而復或地或不地何也春秋亦志其實而已遂之行逺矣而敖則不然以乙酉受命而丙戌奔莒知其未出乎國也然則何以不言出奔受命已出在外也此故也何以不言弗至言不至而復又書奔莒知其志存乎莒而不肯往爾則其故可知已矣

螽

宋人殺其大夫司馬宋司城來奔

其曰司焉司城當時之辭也春秋因之以見其事焉𨿽然二百四十二年之間書諸侯之事州國爵號名字氏族以爲是非褒貶之意者亦詳矣他國未有稱官者而獨宋之稱官者三焉司馬華孫來盟殺其大夫司馬司城來奔是也而左氏乃以爲其官皆從之與夫握節以死效節而出故皆書以官焉嗚呼其度聖人於褒貶之意亦已淺矣惟公羊以爲宋三世無大夫三世內娶而谷梁氏以爲稱官者無君之辭也此豈得當時之事而稱之不然深考聖人之辭而知之乎𨿽然二家之論亦未明了而學其說者又復淺近疎略不識二師之指以失聖人之意試質其所疑而備論之夫三世內娶外戚尢盛政柄下移各専其官則人君者外或制於元舅之尊內或蔽於妃黨之愛拱手備位曽無以令於其國而其大臣者官盛任重往往不名稱是官則足以知其爲是人也嗚呼當是時孰謂有君也哉且先古之事不可得而詳矣以後世之事而觀焉夫西漢之時外戚至盛故衛子夫之愛則孝武之間稱大將軍者不問知其爲衛靑也元後之尊則孝成之間稱大將軍者不問知其爲王鳯也夫自天子稱之猶曰大將軍況公卿大夫與天下之人可知矣然則宋之司馬司城何獨異此哉是以宋國之人習而稱之赴於他國以此言之魯之舊史從而書之仲尼修經因而存之蓋聖人修春秋於舊史之書其事不足以爲褒貶者則削之其文不足以見褒貶者則修之若夫載當時之事因舊史之文而足以見夫褒貶者吾何加損焉亦因其實而已是故其事則宋人之赴也其文則魯史之書也而吾代賞罰之意已具存乎其間則夫人君內寵之失大臣専官之咎曽不煩吾一辭而已足以垂戒乎萬世嗟夫寵之適以辱之愛之適以禍之是以司城奔亡司馬見殺豈非其明效大驗耶而後世之君猶不知戒而外戚之盛至於使之不能衛身而保家者其禍變可勝悔哉𨿽然司馬之専官罪矣而不以國討之辭言之何也當是時大臣専官以權相傾宋公莫能令於其國故以下相殺之辭言之以見其事焉此春秋之義也

九年春毛伯來求金

諸侯有常貢非所貢而求之譏在周也不稱使見其私求也不然王在防不命使與

夫人姜氏如齊

二月叔孫得臣如京師辛丑葬襄王

天子之葬魯侯當親之者也使大夫譏也且天王書葬者五有天子之葬而周不以訃聞天子之葬而魯不往會是以策書不載春秋因之以徴臣子之罪且見當時之亂𨿽禮之大者猶不備如此況其小者耶

晉人殺其大夫先都

三月夫人姜氏至自齊

此出姜也十八年夫人姜氏歸於齊者是也夫人不寧於魯故終以見出是行也夫人其幾於出乎臣子殆其往而喜其反故致之不然夫人之行不致也其月見臣子以是爲重矣

晉人殺其大夫士縠及箕鄭父

及箕鄭父鄭父累也先都之黨也先都以非罪死則士縠箕鄭父亦非罪矣故皆稱晉人殺也

楚人伐鄭

公子遂防晉人宋人衛人許人救鄭

夏狄侵齊

秋八月曹伯襄卒

九月癸酉地震

冬楚子使椒來聘

椒楚同姓大夫而未命氏者也

秦人來歸僖公成風之禭

成風荘公之妾而僖公之母也禮妾不得系其先君故系之其子以見之襚死者之用五年而後歸其非禮明矣傳謂榮叔歸含且賵不言來不周事之用賵以早而含已晚今五年而後歸襚猶曰來不譏其不周事何也然則誤矣

葬曹共公

十年春王三月辛卯臧孫辰卒

夏秦伐晉

不稱人蓋微者晉伐鮮虞鄭伐許徐伐莒之類是也

楚殺其大夫宜申

自正月不雨至於秋七月

及蘇子盟於女栗

蘇子王卿士而內使微者盟見不導於天王矣內大夫及諸侯盟猶不月以見譏況內之防者而盟王卿士哉此其不月者也

冬狄侵宋

楚子蔡侯次於厥貉

十有一年春楚子伐麇

夏叔仲彭生防晉郤缺於承筐

秋曹伯來朝

公子遂如宋

狄侵齊

冬十月甲午叔孫得臣敗狄於咸

外敗外裔例時略之也然於內敗則以日誌凡內戎事例自當日故爾【按本例云傳曰鄋鄤也爲中國患叔孫得臣射而殺之夫不興師徒以一人之力一朝之間而能除中國患春秋善焉故不書帥師特詳錄而加日】

十有二年春王正月郕伯來奔

荘之八年郕降齊師自是郕不復見蓋入於齊也今而來奔齊迫之也不名以郕伯爲未有罪爾與晉侯逐衛侯而不名同義微國之奔例時今郕已入於齊而猶從次國之例見不與齊之取郕也【按此條系崔氏獨辟之解三傳及諸家俱未之及】

杞伯來朝

二月庚子子叔姬卒

凡言子叔姬今公之女也以別姑姊妹此未聘而卒之其在內猶云公子親之故卒之也

夏楚人圍巢

秋滕子來朝

秦伯使術來騁

術秦同姓大夫而未命氏者也

冬十有二月戊午晉人秦人戰於河曲

春秋之戰無主客欲戰者及之宋公伐齊宋師及齊師戰宋欲戰也齊人伐衛衛人及齊人戰衛欲戰也及齊師戰於奚我欲戰也齊侯衛侯鄭伯來戰於郎彼欲戰也河曲之戰不言及莫適爲主兩國皆欲戰矣於是時秦晉亟交兵故而國皆欲戰也春秋無義戰欲戰者罪矣

季孫行父帥師城諸及鄆

十有三年春王正月

夏五月壬午陳侯朔卒

邾子蘧蒢卒

自正月不雨至於秋七月

大室屋壞

大室魯公之廟也謂之大室始封之廟世世室也始封之廟亦重矣其屋不治而後至於壞則事宗廟之禮不敬可知也

冬公如晉衛侯防公於沓

【按本例云公方修禮於大國而遽與他國私防失事盟主之道故不月以見譏】

狄侵衛

十有二月己丑公及晉侯盟公還自晉鄭伯防公於棐十有四年春王正月公至自晉

文三年冬公如晉四年春公至自晉一事而再見者也而不以月致以往不月則致亦不月也今此則以月致何也公還自晉鄭伯防公於棐有繼事矣嫌於繼事之有譏故不得不月致也【按本例云春秋以爲卒事於大國然後可與他國防故特月致見卒事而防不譏始往而防者譏耳】

邾人伐我南鄙叔彭生帥師伐邾

夏五月乙亥齊侯潘卒

六月公防宋公陳侯衛侯鄭伯許男曹伯晉趙盾癸酉同盟於新城

七年公防諸侯晉大夫盟於扈略而不書此則列敍諸侯晉趙盾何也新城之盟蓋諸侯爲防趙盾以國事聽命於防而因得與盟非如扈之盟晉大夫主防而盟諸侯也故扈之盟不言同以見主晉大夫而盟非所同也

秋七月有星孛入於北斗

公至自防

晉人納防菑於邾弗克納

防菑以名見蓋以晉事書也其不以國氏又不稱公子知其不當納者也春秋未有言弗克者知義之不勝引而去之是弗克納也春秋之例遂納曰納某於某不遂納則直曰納某今弗克納而以遂納之辭言之以見晉人力足以遂納而故弗納也

九月甲申公孫敖卒於齊

大夫出奔例不卒此爲下歸其防也下書齊人歸防不言來蓋見魯生已許其歸死則請其防也

齊公子商人弒其君捨

商人系以公子弒君之惡不貶而自見故春秋盡其辭焉捨𨿽未逾年然於其國固巳君矣然則未逾年之君但不稱爵耳而傳者異焉似誤也

宋子哀來奔

子哀之字當時之辭且今年子哀來奔明年華孫來盟華孫之盟私於子哀故也然則二人固同黨者其擅貴而専國可知矣此子哀所以得罪來奔華孫所以非君命來盟也魯人以其貴故皆從而字之春秋因之以見其事焉此其三世內娶之獘而至此乎

冬單伯如齊

單伯以荘元年見至此七十餘年而復見此蓋寓公而繼世者也禮諸侯不臣寓公寓公不繼世今魯臣寓公而又使繼世皆非禮矣彼逆王姬下言如京師不與其使也此言如齊則與其使何也寓公之子可以臣矣特譏其繼世而已禮稱古者寓公不繼世則今之寓公有繼世者也

齊人執單伯

不稱行人以執見單伯有罪焉爾凡稱行人者未失奉使之道也叔孫婼稱行人以執何也蓋晉人自以國事爲討非使人之罪矣然則稱行人以執者罪在其國而不在行人故也此不月以見譏

齊人執子叔姬

子叔姬今公之女也今公之女未有在齊者而曰齊人執子叔姬見與單伯之俱往而執也傳所謂道淫者是也不言子叔姬歸於齊春秋之例內女嫁於諸侯其終見出而來歸則始亦不書歸則子叔姬之不書歸亦宜矣其不言執單伯及子叔姬而殊言之使若爲異罪然爲內諱也𨿽爲之諱然而辭不疑矣季姬及鄫子遇於防而不爲之諱彼之爲罪也隱而此之爲罪也顯春秋亦諱其難言者而已【按本例云執內大夫例月知執內女亦例月矣其不月以譏內也】

十有五年春季孫行父如晉

三月宋司馬華孫來盟

稱官而字之亦當時之辭也稱官以其尊也稱字以其貴也蓋魯人不敢慢之如此然其來也私於子哀之故非有君命故不書使以見之則其専官而擅貴可知矣彼屈完髙子來盟春秋以爲姜司馬華孫來盟春秋以爲惡何也不嫌也且華孫方加司馬以見其専官之罪則亦何善而字之屈完之進也有服中國之義髙子之賢也有平魯難之功則異乎華孫之來私盟矣春秋猶恐疑也故復月之以見譏焉𨿽然華孫之稱官猶之司馬之見殺司城之來奔也然而復稱字者𨿽當時之辭且見與子哀同例故也然則子哀何以不官子哀之官未貴而權已重與華孫之字爲子哀也猶之公子友稱季子爲齊仲孫故也蓋春秋於事之難明者則比例以見之

夏曹伯來朝

齊人歸公孫敖之防

不言來歸魯請之也敖內棄君命外廢王事從己之私而出奔莒其罪固當誅絕今其死也請其喪而歸之見魯之失政刑矣其曰齊人歸公孫敖之喪內辭也與齊人歸讙及闡不言來同意

六月卒丑朔日有食之鼓用牲於社

單伯至自齊

大夫執則致危之也單伯有罪則何以致蓋盡其事所以致惡焉

晉郤缺帥師伐蔡戊申入蔡

秋齊人侵我西鄙

有怒於子叔姬故也

季孫行父如晉

訴齊之有事於我也

冬十有一月諸侯盟於扈

此晉爲我謀齊而後不能者也故十二月而齊侯復侵我西鄙諸侯不敍蓋略之以見譏

十有二月齊人來歸子叔姬

郯伯姬杞叔姬來歸皆以自歸爲文今子叔姬則曰齊人來歸見叔姬之有罪焉爾叔姬有罪齊人歸之以致責於我數年之間兵難不解由乎子叔姬此特月之以見惡焉

齊侯侵我西鄙遂伐曹入其郛

前年曹伯來朝於我故齊伐之以絕我援

十有六年春季孫行父防齊侯於陽谷齊侯弗及盟弗及盟不逮乎盟也不曰不及而曰弗及齊侯之不逮盟者故也

夏五月公四不視朔

其言四不視朔於終舉之也見公之怠於政矣

六月戊辰公子遂及齊侯盟於郪丘

是時齊彊魯弱齊人方以叔姬之罪致責於我魯再受兵諸侯不能救求盟而不得魯於是病矣郪丘之防以得齊盟爲喜故詳錄其事而日之也【按本例云與襄二十年仲孫速防莒人盟於向加日同例】

秋八月辛未夫人姜氏薨

毀泉臺

楚人秦人巴人滅庸

冬十有一月宋人弒其君杵臼

十有七年春晉人衛人陳人鄭人伐宋

四國伐喪而文不貶何也與其討弒君之亂也

夏四月癸亥葬我小君聲姜

齊侯伐我西鄙六月癸未公及齊侯盟於谷

諸侯防於扈

十五年扈之盟與此扈之防皆不序諸侯何也蓋公所不與特以譏諸侯之無能爲而罪晉焉爾何則十五年秋書齊人侵我西鄙書季孫行父如晉冬十一月書諸侯盟於扈十有二月又書齊侯侵我西鄙然則當時之事可知矣蓋我有齊難於是季孫行父訴於晉晉以盟主之故故防諸侯而爲我謀齊然而遂盟則知其不能有爲矣故未幾而齊復侵伐此傳所謂齊人賂晉侯故不克而還是也齊人謂諸侯之不能故來歸子叔姬以深責我罪又伐曹以絕我援魯固知晉之不足恃也於是下齊而事之故明年春使行父爲陽谷之防以求齊盟而齊侯不肯至公子遂復爲郪丘之防然後得與之盟矣𨿽然齊之輕晉怒魯之心未已也防我有小君之喪齊明年於是復背盟而伐我西鄙夫彊國恣橫同姓見伐用賂賈直不忌盟主此齊之甚惡而晉之深恥也晉人於是懲前年之無功故復合諸侯於扈又將爲我討齊然而魯亦懲前年諸侯之無功遂自下齊而爲谷之盟矣防明年公薨齊侯見弒大夫交聘然後兩國之難平然則晉主諸侯之盟而曽不足以令之也以見晉文之業衰而徵伐之事益以失矣此以譏諸侯之無能爲而罪晉明矣

秋公至自谷

不月公之至見谷之盟非得意之盟也

冬公子遂如齊

十有八年春王二月丁丑公薨於臺下

臺下者泉臺之下也其臺毀矣而下屋存焉故曰臺下公薨於臺下非正也

秦伯防卒

夏五月戊戌齊人弒其君商人

商人弒君者也而不以討賊之辭言之何也商人之位定矣許弒君以討弒君之罪則後世姦臣有得矯托以濟其私者且其獘相尋而無巳故春秋寧失一商人而絕後世無窮之禍也

六月癸酉葬我君文公

秋公子遂叔孫得臣如齊

冬十月子卒

春秋之例未葬稱子某旣葬稱子逾年稱爵子卒之不名先君旣葬矣而三家皆以爲弒也於春秋未有焉且繼弒君不書卽位而宣公書卽位知其非弒也以宣公與於弒而書卽位猶之桓公則春秋賤桓於桓之事無譏焉而於宣無是也知其非弒也以爲公子遂弒之凡弒君者貶而公子遂二十見於春秋而辭無所貶知其非弒也與子野卒同辭而已知其非弒也且亦與子般卒同辭而知子般之弒何也以閔公不書卽位而慶父貶曰齊仲孫知之也且左氏以爲子惡公羊以爲子赤彼傳者之未足取信如此然則何信亦信諸春秋而已𨿽然春秋之例弒君者不貶以爲其惡不貶而自見今曰凡弒君者貶何也於外弒君直目其事故無事於貶於內弒君則爲之諱而沒其人然豈可遂失賊哉此隱之翚閔之慶父所以皆貶也翚不稱公子而慶父曰齊仲孫又皆不書卒是也

夫人姜氏歸於齊

婦人旣嫁內夫家而外父母家夫人姜氏於齊言歸則於魯爲出矣夫人固不寧於魯今嗣子死其庶兄立夫人益以不寧而遂出也夫人之出宣公爲有罪矣

季孫行父如齊

莒弒其君庶其

欽定四庫全書

春秋經解卷七

宋崔子方撰宣公

元年春王正月公卽位

宣公之卽位正也

公子遂如齊逆女

文公之防未期而公逆女以公爲忘哀之蚤也春秋不正使大夫逆者例不月宣公之防娶其惡爲甚𨿽其親逆猶不月也莊公如齊逆女不月是也然則此不特譏使大夫逆矣

三月遂以夫人婦姜至自齊

何以不稱氏貶之也夫人不能以禮自防而從君於防娶此不得乎夫家者也故貶其氏焉

夏季孫行父如齊

晉放其大夫胥甲父於衛

稱國以放放有罪也君放之之辭也

公防齊侯於平州

公防齊侯於平州昏姻之故也不正公之防娶又與齊防故不月以見譏然則何以不致內地例不致也平州蓋魯地傳曰防於平州以定公位蓋公以庶立國人未信故齊侯以大國之權而來定我也知平州爲內地明矣

公子遂如齊

六月齊人取濟西田

公新昏於齊又爲平州之防兩卿薦聘齊魯親矣而齊取濟西田知魯以與齊也不正魯之以田與齊而齊之受田於魯故月之以見譏

秋邾子來朝

楚子鄭人侵陳遂侵宋

晉趙盾帥師救陳

宋公陳侯衛侯曹伯防晉師於棐林伐鄭

此趙盾也何以不言防晉趙盾公侯尊矣趙盾據其所而防公侯故貶之也貶大夫者或稱師或稱人以師出則稱師不以師出則稱人

冬晉趙穿帥師侵崇

晉人宋人伐鄭

二年春王二月壬子宋華元帥師及鄭公子歸生帥師戰於大棘宋師敗績獲宋華元

秦師伐晉

夏晉人宋人衛人陳人侵鄭

秋九月乙丑晉趙盾弒其君夷臯

三家以爲趙穿弒也趙盾不討賊故書趙盾弒焉夫春秋謹名分別嫌疑今加弒君之罪於人而不爲異辭以見之恐非聖人之意而傳或失之也傳又以爲弒君者不復見而趙盾復見然齊商人弒君其後商人復見公子羽父弒隠公其後羽父復見則此例亦未可用也

冬十月乙亥天王崩

三年春王正月郊牛之口傷攺卜牛牛死乃不郊猶三望

不言傷之者牛自傷也魯怪牛之自傷又懼攺卜牛而牛死之異乃不復系牛故於牛死而遂知其不郊也以常禮言之當四月而郊郊而後三望魯人以爲望郊之細也故不復待其時於正月以不郊之故而遂三望焉此又失禮之甚者彼惡知無望之爲愈也

葬匡王

楚子伐陸渾戎

二傳曰陸渾戎當從二傳去之字【按公羊春秋作賁渾戎與谷梁異】

夏楚人侵鄭

秋赤狄侵齊

宋師圍曹

冬十月丙戌鄭伯蘭卒

鄭穆公

四年春王正月公及齊侯平莒及郯莒人不肯公伐莒取向

莒小國也大國欲爲我平而不肯致伐之道矣故曰莒人不肯公伐莒取向齊魯大國以好平兩小國之怨而且不能信不足故爾不知自反而復取邑以致怨於人以內爲過矣其不言弗肯何也肯可辭也言不肯則其爲故可知矣𨿽然向我故地桓十六年城向是也蓋其後或入於莒豈魯與莒有好故向屬莒至此莒不肯平然後公復取向也以不致公之行知向之爲內邑明矣

秦伯稻卒

夏六月乙酉鄭公子歸生弒其君夷

赤狄侵齊

秋公如齊

公至自齊

冬楚子伐鄭

五年春公如齊

四年秋公如齊今又如齊不正公之亟朝大國故不月以見譏亟朝之譏自宣始矣當是時魯益弱故數事大國以自固也

夏公至自齊

秋九月齊髙固來逆子叔姬

二傳曰逆子叔姬當從二傳爲子叔姬今公之女而大夫自爲逆者也叔姬目我女也蓋自我之辭言之

叔孫得臣卒

冬齊髙固及子叔姬來

子叔姬來歸寕也髙固及之爲非禮矣

楚人伐鄭

六年春晉趙盾衛孫免侵陳

夏四月

秋八月螽

冬十月

七年春衛侯使孫良夫來盟

夏公防齊侯伐萊

秋公至自伐萊

大旱

不言不雨旱則不雨不足以言之也大旱志災也

冬公防晉侯宋公衛侯鄭伯曹伯於黑壤

夏防伐萊秋而至冬又防黒壤春而至其間大旱之不卹且古者凶荒殺禮不舉今公區區以侵伐期防之爲急則不知務矣故皆不月以見譏

八年春公至自防

夏六月公子遂如齊至黃乃復

言至黃以見遂有志至乎齊比至於黃而後復也不言而言乃乃難辭也見遂之有疾難於進云爾下書仲遂卒於垂知遂之有疾也大夫受命以出𨿽死有以屍將命者然則遂之有疾而復亦罪矣猶異乎公孫敖之不至而復也

辛巳有事於大廟仲遂卒於垂壬午猶繹萬入去籥仲遂公子遂也不曰公子前見也其曰仲死而後命以氏也後有仲嬰齊者其族也猶叔肸之命氏云爾生命以氏生則稱之死命以氏於其卒而稱之猶者可以已而不已之辭也彼籥入矣而叔弓卒故去籥卒事爲得禮此仲遂卒矣明日猶繹萬入而去籥則知爲失禮矣不譏有事而譏繹也

戊子夫人嬴氏薨

晉師白狄伐秦

楚人滅舒蓼

秋七月甲子日有食之旣

冬十月己丑我小君敬嬴雨不克庚寅日中而克葬

雨不克禮也不爲雨止庶人之禮也其克葬則志日之蚤暮何也禮旣封主人贈而祝宿虞屍旣反哭主人與有司視虞牲有司以幾筵捨奠於墓左反日中而虞日虞弗忍一日離也今日中而克則僅及乎是日虞也彼日下昃乃克則不能乎是日虞矣此春秋所以志日蚤暮而書克也春秋愛其禮如此

城平陽

楚師伐陳

九年春王正月公如齊

【按本例云八年六月夫人嬴氏薨此防朝也何以不譏宣公以庶立故也然後知妾母不得稱夫人明矣且下十年兩如齊而此不譏亟朝春秋欲有所見者不嫌也】

公至自齊

夏仲孫蔑如京師

齊侯伐萊秋取根牟

根牟萊邑齊取之也【按根牟左傳以爲東夷國公羊以爲邾邑無以爲萊邑者崔氏所云亦據例以臆決之耳】

八月滕子卒

九月晉侯宋公衛侯鄭伯曹伯防於扈

晉荀林父帥師伐陳

辛酉晉侯黒臀卒於扈

不目防而目地見扈之爲晉地也

冬十月癸酉衛侯鄭卒

宋人圍滕

楚子伐鄭

晉郤缺帥師救鄭

陳殺其大夫泄冶

十年春公如齊

不月公之行譏亟也

公至自齊

齊人歸我濟西田

此公朝齊而親受之也不言來歸見齊之使未嘗來也不直言歸見魯之未嘗求之也故言歸我以見其事焉此蓋齊人喜公之來朝而後歸其田也且公以列國之尊親朝而受田以公爲病矣

夏四月丙辰日有食之

己巳齊侯元卒

齊崔氏出奔衛

譏世卿也當時之辭也

公如齊

五月公至自齊

癸巳陳夏徴舒弒其君平國

六月宋師伐滕

公孫歸父如齊齊恵公

晉人宋人衛人曹人伐鄭

期年之間一救一伐然則晉非能撫諸侯也徒與楚人爭一旦之忿而已

秋天王使王季子來聘

王子貴矣不名故以伯仲稱之此王之季子也

公孫歸父帥師伐邾取繹

大水

季孫行父如齊

冬公孫歸父如齊

齊侯使國佐來聘

饑

楚子伐鄭

十有一年春王正月

夏楚子陳侯鄭伯盟於辰陵

楚子與陳侯鄭伯參盟然於冬入陳於明年圍鄭不正其不信之甚故不月以見譏

公孫歸父防齊人伐莒

秋晉侯防狄於櫕函

冬十月楚人殺陳夏徴舒丁亥楚子入陳

楚子伐陳以討弒君之亂罪人斯得可以毋入陳矣而且入陳故見譏於辰陵之盟以見楚子有利陳之心非眞能討賊也

納公孫寜儀行父於陳

十有二年春葬陳靈公

楚子圍鄭

夏六月乙卯晉荀林父帥師及楚子戰於邲晉師敗績此戰蓋救鄭也且楚子圍鄭而荀林父帥師及楚子戰於邲春秋之戰及者爲主是晉欲戰也晉欲戰則知以救鄭明矣其不言救鄭何不及乎事也楚已服鄭而晉師乃戰爾

秋七月

冬十有二月戊寅楚子滅蕭

晉人宋人衛人曹人同盟於淸丘

春秋有同盟之例防者不言同不眾不言同自五以上然後與同也今曰晉人宋人衛人曹人同盟何也欲有所見也傳曰晉原縠宋華椒衛孔達曹人同盟於淸丘曰卹病討貳於是卿不書不實其言也其亦信矣且今日四國共盟而明日宋衛相反於陳明年楚伐宋而晉不救則不信其盟已甚故貶而稱人焉然未有以知其貶也故加同盟以見之防者之盟不言同言同則知其非防者明矣彼傳者知卿之不書而不知同盟之例蓋凡春秋之事隠者必有以見之而先儒未之或知也

宋師伐陳

衛人救陳

十有三年春齊師伐莒

夏楚子伐宋

秋螽

冬晉殺其大夫先縠

今年晉殺先縠眀年衛殺孔達而皆以其罪則淸丘之盟其不信固也

十有四年春衛殺其大夫孔逹

夏五月壬申曹伯壽卒

晉侯伐鄭

秋九月楚子圍宋

葬曹文公

冬公孫歸父防齊侯於谷

十有五年春公孫歸父防楚子於宋

夏五月宋人及楚人平

是時楚爲不道圍人之國逾年而不解致宋有析骸易子之禍而後與之平以楚之虐爲己甚故月之以見譏平例時且楚子在宋其曰人平何也人眾辭也相與平者必眾也【按本例云平在下故加月以見譏】

六月癸卯晉師滅赤狄潞氏以潞子嬰兒歸

春秋之例外裔之君不爵而國滅不日此曰潞子嬰兒而又加日何也夫國莫禍於見滅君莫辱於以歸是以國滅君死之正也其奔則不正矣以歸則惡又甚焉夫旣不能守位而死又不能避難而去輿櫬面縛爲之系累獻俘於其廟以苟一旦之生此亦天下之大戮也彼不肖之君猶或甘心而不悔是以春秋之例於國滅而以歸者必謹而日之賤而名之以致惡焉𨿽在防國在外裔猶特變例而從之其意以爲𨿽防國與外裔之國猶以是爲惡況於中夏有國之大者乎此聖人所以深警乎後世之君也且諸侯之見執者亦辱矣而不名國滅而奔者亦罪矣而不名獨於以歸則名所以賤而惡之亦眀矣而傳謂以歸猶愈乎執者似誤矣

秦人伐晉

王札子殺召伯毛伯

此下相殺也不可曰周人殺其大夫故直書王札子殺召伯毛伯也

秋螽

仲孫蔑防齊髙固於無婁

初稅畆

蓋履畆而稅也古者方裏而井井九百畆其中爲公田八家皆私百畆同養公田及其成則公取其公私取其私而謂之助蓋曰借民力以治吾田而已方其盛時民知先公而後已曰雨我公田遂及我私及其衰也有法以治之曰公田稼不善則非民又其甚也法不足以治之矣此宣公之時所以捨公田之不善履民之畆而稅其善者也上不知節用以裕民民或不致力以事其上上不知自反而取責於民此春秋所以書初稅畆譏其壊法以自便也凡重事例月其不月以見譏

冬蝝生

冬非蝝生之時也以生爲異矣

饑

秋螽冬蝝生以至於饑則公田之不善豈民之罪哉而宣公乃履畆而稅見公之不卹其民矣

十有六年春王正月晉人滅赤狄甲氏及畱吁

夏成周宣榭火

言成周以別西周則西周有故宮廟矣宮廟之火故志之也外災以月志然而火之爲害則防矣故時志也志其不謹而已

秋郯伯姬來歸

冬大有年

十有七年春王正月庚子許男錫我卒

丁未蔡侯申卒

夏葬許昭公

蔡文公

六月癸卯日有食之

己未公防晉侯衛侯曹伯邾子同盟於斷道

秋公至自防

不以月致有譏者也春秋以例見者不疑矣【按本例云宣公之立事齊而不事晉豈斷道之防晉有責於我乎故不月致以見之】

冬十有一月壬午公弟叔肸卒

公弟公母弟也曰叔肸蓋卒而後命以氏者其後叔老叔弓者其族也

十有八年春晉侯衛世子臧伐齊

公伐杞

杞於魯昏姻之國而公伐之以公爲不韙矣故不月以見譏此成五年杞叔姬所以來歸也

夏四月

秋七月邾人戕鄫子於鄫

鄫防國未嘗見卒於春秋以邾人戕而後見之也邾人戕鄫子於鄫則鄫之臣子有罪矣戕國君重事例當日又諸侯卒則名戕鄫子不名不日防國赴告之禮或不備也

甲戌楚子旅卒

吳楚僣號以偪天子故春秋不書其葬難言之也僣諸公猶可言也僣天子不可言矣𨿽然安知非赴告不時魯不往防而後不葬乎蓋是時吳楚方彊諸侯不敢不防葬又楚子昭卒而襄公在楚亦不書葬則知春秋於吳楚固不書葬矣

公孫歸父如晉

冬十月壬戌公薨於路寢

歸父還自晉至笙遂奔齊

不稱公孫前見也其地見未入乎國也比至於笙聞公之薨畏罪而奔齊然則歸父有惡於新君矣廢命逃刑於是乎不臣故曰遂奔齊以惡之

欽定四庫全書

春秋經解卷八

宋崔子方撰成公

元年春王正月公卽位

二月辛酉葬我君宣公

無冰

三月作丘甲

古者四邑爲丘丘有牛馬之賦四丘爲甸甸然後有甲士步卒之賦今曰丘甲其以甸賦而賦丘乎然其詳不可考矣經意以見古者於丘不賦甲今於丘賦甲焉爾譏其厚斂而困民也傳謂作爲也丘爲甲也此誤矣蓋丘甲者其法也作者始而爲之之辭爾戎事例日此不日以見譏

夏臧孫許及晉侯盟於赤棘

不正大夫主盟而盟諸侯故不月也𨿽內大夫猶以爲譏況外大夫而盟公者耶此處父所以去族而公子嬰齊所以人之也春秋之謹於名分如此

秋王師敗績於茅戎

目茅戎而不目其地若王之用師於彼而自敗其績云爾王者之師天下莫敢與校矣而乃戎狄敗之春秋深惡焉故略而時志之

冬十月

二年春齊侯伐我北鄙

夏四月丙戌衞孫良夫帥師及齊師戰於新築衞師敗績

六月癸酉季孫行父臧孫許叔孫僑如公孫嬰齊帥師會晉郤克衞孫良夫曹公子首及齊侯戰於鞌齊師敗績

傳謂曹無大夫而書公子首舉其貴者誤矣春秋小國之大夫不名謂其不命於天子故也當是時周室衰弱諸侯彊大小國見侵不能請命於天子而天子亦且不能命之此小國所以無大夫也然考之當時曹莒𨿽小國然其出會敍盟常次衞鄭之後而居邾滕之前以爲次國則不足以爲小國則其尢也是或能請命於天子故春秋所書於其無命大夫則闕之於其有命大夫則亦從而書之此曹公子首所以見於經歟不獨此也曹羈公孫會與殺其大夫之類皆是也莒之見於經者如莒慶展輿公子意恢之類是也至於邾滕薛之屬則未有書其人亦未嘗有書出奔歸入殺大夫者則知曹莒之有異明矣

秋七月齊侯使國佐如師己酉及國佐盟於袁婁大夫盟不以日誌此嫌國佐如師而遂與之盟且以見自鞌至於袁婁緜地五百里自癸酉至於己酉歷三十有七日然後得盟以迫齊爲己甚故日誌以見譏也

八月壬午宋公鮑卒

庚寅衞侯速卒

取汶陽田

取之齊也戰勝而得地非以好歸故不言齊人來歸而言取汶陽我故田也

冬楚師鄭師侵衞

十有一月公會楚公子嬰齊於蜀

大夫會公而文不貶何也欲有所見也且會小而盟大方欲致貶乎盟故於會有所不貶且以見書楚人者實公子嬰齊貶而後人之也凡會者外爲主公子嬰齊抗禮而會公侯公子罪矣

丙申公及楚人秦人宋人陳人衞人鄭人齊人曹人邾人薛人鄫人盟於蜀

齊當先陳衞鄭今陳衞鄭先齊何也以見三國皆卿而齊則大夫爾爲其會公而盟故例貶而人之向使三國非卿而例當稱人則齊固自先三國而敍矣故凡春秋之事有隠者必將有見也𨿽然其不沒公何也楚合十一國之大夫而公獨會焉非彊我也公固與之盟爾且及者內爲主見公以人君之尊而下從人臣之盟諸大夫𨿽貶而公之失正可知矣不言同見公之與大夫盟非所同也大夫盟例不致蓋略之也

三年春王正月公會晉侯宋公衞侯曹伯伐鄭

辛亥葬衞穆公

二月公至自伐鄭

甲子新宮災三日哭

蓋宣宮也彼言桓宮僖宮而此言新宮邇故也當時之辭也三年之防畢始廟祭矣哀痛之故三日哭也

乙亥葬宋文公

夏公如晉

鄭公子去疾帥師伐許

公至自晉

秋叔孫僑如帥師圍棘

大雩

晉郤克衞孫良夫伐廧咎如

冬十有一月晉侯使荀庚來聘衞侯使孫良夫來聘丙午及荀庚盟丁未及孫良夫盟

蓋公盟也不言及之者大夫不敵公也日而後盟知其爲公矣【按本例云大夫何以不貶彼以賓客之道來我固與之盟爾】

鄭伐許

不書人微者或以爲伐防無義背盟無信故狄之夫諸侯伐防背盟者亦有矣何獨鄭耶【按範寧谷梁注云鄭從楚而伐衞之防又叛諸侯之盟故狄之揚士勛疏云謂前年衛侯速卒楚鄭侵衞及鄭背晉爲諸侯所伐是也考上文鄭公子去疾伐許直書其事則此條書鄭非因前之伐防背盟可知崔氏駁之良是】

四年春宋公使華元來聘

三月壬申鄭伯堅卒

伯來朝

告絕叔姬也

夏四月甲寅臧孫許卒

公如晉

葬鄭襄公

秋公至自晉

致不月知其往亦不月者也譏亟也

冬城鄆

文十二年城諸及鄆此又城鄆亟城之迫於莒也

鄭伯伐許

鄭伯在防而伐人之國又不降名春秋各隨其所稱而見褒貶焉

五年春王正月杞叔姬來歸

以叔姬之歸爲內過也且杞伯來朝而告絕知伯之有辭矣女歸例時此月之以見譏焉春秋之責己如此然猶異於齊人來歸子叔姬之爲罪矣

仲孫蔑如宋

夏叔孫僑如會晉荀首於谷

梁山崩

秋大水

冬十有一月己酉天王崩

十有二月己丑公會晉侯齊侯宋公衞侯鄭伯曹伯邾子杞伯同盟於虫牢

六年春王正月公至自會

二月辛巳立武宮

武公之宮也明堂位曰魯公之廟文世室也武公之廟武世室也猶之周有文武二祧焉𨿽魯以周公之故得用天子禮樂然可以用於周公之廟不可用於羣公之宮則魯之二祧非禮明矣立武宮譏其僭也而後之學者猶且以爲禮嗚呼是亦惑矣定元年立宮何以不日宮不世有禱而後立之嫌於其可立也故不日以見焉則異夫立武宮之爲譏明矣

取鄟

衞孫良夫帥師侵宋

夏六月邾子來朝

公孫嬰齊如晉

壬申鄭伯費卒

秋仲孫蔑叔孫僑如帥師侵宋

楚公子嬰齊帥師伐鄭

伐防何以不譏鄭之防逾時矣楚非以防爲利而後伐之故不譏也春秋亦原情而已矣

冬季孫行父如晉

晉欒書帥師救鄭

七年春王正月鼷防食郊牛角攺卜牛鼷防又食其角乃免牛

吳伐郯

吳夷也於此始見春秋

夏五月曹伯來朝

不郊猶三望

凡言免牲免牛者知其不郊矣此言免牛又復言不郊何也猶者屬上之辭免牲在正月三望在五月間有吳伐郯曹伯來朝於文爲不屬故更言不郊以屬三望也四月而郊於是三望今旣不郊矣乃以五月而三望則其失禮又甚焉

秋楚公子嬰齊帥師伐鄭

公會晉侯齊侯宋公衞侯曹伯莒子邾子杞伯救鄭【按本例云春秋不與相侵伐則凡救者可也然陳鄭介二大國之問從楚則晉師至從晉則楚師至晉楚爭陳鄭以爲彊弱一救一伐安有常哉然則救鄭非所以爲鄭適以怒楚而致戰耳夫羣諸侯而莫益於事者亦春秋所不與故不月以見譏】

八月戊辰同盟於馬陵

公至自會

不致盟而致會凡盟者必會則致會可也

吳入州來

州來夷國也楚屬也

冬大雩

衞孫林父出奔晉

八年春晉侯使韓穿來言汶陽之田歸之於齊

彼曰汶陽田此曰汶陽之田韓穿之辭也吾土也而曰歸之於齊亦韓穿之辭也見晉侯失正奪諸侯之地以相與故書以見譏

晉欒書帥師侵蔡

公孫嬰齊如莒

宋公使華元來聘

夏宋公使公孫壽來納幣

來納幣不書此譏使卿納幣也伯姬歸於宋不書逆逆者微無足道焉爾使貴者納幣而使微者逆女以宋爲失輕重之義矣

晉殺其大夫趙同趙括

秋七月天子使召伯來賜公命

二傳曰錫非也然賜亦錫也變錫而爲賜死生異辭故也然則文元年來錫公命知其爲僖公明矣天子天王一辭耳

冬十月癸卯杞叔姬卒

此蓋出矣而復系之杞下書伯來逆其防是未絕於也春秋之例𨿽爲諸侯夫人而終以見出者不卒也而此卒者亦以伯來逆其防不可不見之

晉侯使士夑來聘叔孫僑如會晉士夑齊人邾人伐郯衞人來媵

著衞晉之來媵則知齊媵之爲非禮矣

九年春王正月伯來逆叔姬之喪以歸

生則出之死則歸之非禮矣生不如不出死不如不歸之爲愈也

公會晉侯齊侯宋公衞侯鄭伯曹伯莒子伯同盟於蒲

中國失道夷狄抗衡自文宣以來晉楚於是爭盟而伐鄭鄭從楚則晉師至從晉則楚師至然而自邲之戰鄭之從楚者十年其後晉侯數伐鄭虫牢馬陵之會然後鄭伯受盟及蒲之會所以尋前日之盟也鄭固未有罪耳而晉人於秋執鄭伯使欒書伐鄭明年使衞侵鄭諸侯又伐鄭蓋是時楚方備吳未暇爭鄭故鄭之在晉者亦五年及楚人一有討於鄭而鄭甘心於楚蓋怒晉之無信不徳不卹小國之難而輕辱其君故與楚比伐許侵宋同撓中夏凡二十年之間諸侯之師侵伐會盟曾無虛歲諰諰然常以失鄭爲憂是禍也晉有以啟之以不信蒲之盟故也春秋不日其盟所以起其事而見譏焉

公至自會

二月伯姬歸於宋

夏季孫行父如宋致女

古者婦人旣嫁三月然後廟見而祭於禰所以成婦也父母家於是使人致之凡以成婦之義也季孫行父如宋致女自我之辭言之也僖之八年禘於太廟用致夫人蓋假是禮而爲之焉爾

晉人來媵

秋七月丙子齊侯無野卒

晉人執鄭伯晉欒書帥師伐鄭

討其貳於楚也夫居大國之間而從其彊令鄭豈得己哉晉不能服大又不能懷小而顧執人之君以致伐焉鄭𨿽有罪而晉非所以執也故蒲之盟不日見其不信焉爾

冬十有一月葬齊頃公

楚公子嬰齊帥師伐莒庚申莒潰楚人入鄆

潰例月此爲入鄆日也蓋是日莒先潰故楚人得以入鄆事實在先故著日於上也著日欲有所見也鄆我邑也是蓋莒魯之邊邑或在莒或在魯文十二年城鄆成四年又城鄆魯惟迫莒之故而亟城及此莒潰而鄆震焉因不能守故楚得以入我邊邑也此鄆之在魯明矣至襄十二年莒人伐我東鄙圍臺季孫宿救臺遂入鄆旣救我邑遂入莒邑以報之也又至昭元年然後取鄆叔弓帥師以疆鄆田此鄆之在莒亦明矣然則何以不言遂蓋楚人非有意於伐我以鄆爲莒邑而入之故不言遂以見其爲一事而已一事而再則曰楚人何也貶公子嬰齊也不正其妄入我邑故貶而人之【按家翁春秋詳說云鄆有三其一莒別邑成九年楚人入鄆是也魯自有二鄆文十二年城諸及鄆此東鄆莒魯所爭者也成四年城鄆十六年傳公待於鄆此西鄆魯以備晉者也今考惟莒邑之鄆杜無明文魯東鄆則釋例云城陽姑幕縣南有員亭員卽鄆也西鄆則釋例云東郡廩丘縣東有鄆城是也東鄆後入於莒昭元年季孫宿伐莒而復取之西鄆則昭公出孫時所居也崔氏誤合爲一故附辧之】

秦人白狄伐晉

鄭人圍許

城中城

十年春衞侯之弟黑背帥師侵鄭

夏四月五卜郊不從乃不郊

易曰初筮告再三凟凟則不告況於五卜也先王制卜筮所以教民敬鬼神也今至於五卜則亦防矣防則慢鬼神也孰甚焉彼卜郊不從則必免牲而此直言乃不郊是不復免牲也以見事天之禮益以略矣

五月公會晉侯齊侯宋公衞侯曹伯伐鄭

齊人來媵

丙午晉侯獳卒

秋七月公如晉

冬十月

十有一年春王三月公至自晉

晉侯使郤犫來聘己丑及郤犫盟

夏季孫行父如晉

秋叔孫僑如如齊

冬十月

十有二年春周公出奔晉

爲天子之三公通政乎天下今不能固其位而奔是失天下之政也失其政斯失天下矣故曰周公出奔晉春秋之爲是辭也其以傷周室之亡也故不月以見之王臣奔例月【按本例云凡自周無出周公之出不能乎其國而出也周公有國於王畿矣故特從小國例而不月然後知周公之不能乎其國而出明矣按此與經解稍異】

夏公會晉侯衞侯於澤

澤之會不月蓋譏之也然未有見焉春秋之義以例見者不疑矣澤內地【按本例云或月闕】

秋晉人敗狄於交剛

冬十月

十有三年春晉侯使郤錡來乞師

三月公如京師

公如京師專行之辭也公自防晉伐秦道出乎京師而以專行之辭言之何也舉其可道焉志敬也且先書晉來乞師下書公自京師遂會晉侯伐秦則非專行明矣志不敬也辭則志敬而實志不敬春秋之義也

夏五月公自京師遂會晉侯齊侯宋公衞侯鄭伯曹伯邾人滕人伐秦

曹伯盧卒於師

秋七月公至自伐秦

冬葬曹宣公

十有四年春王正月莒子朱卒

夏衞孫林父自晉歸於衞

秋叔孫僑如如齊逆女

春秋十二公而書逆夫人者五其七不書何也僖之夫人立妾爲之昭之夫人諱取同姓閔公之幼未及乎娶也至於襄定哀之不書或其年已加長未卽位而已娶故史氏不追書而春秋不載而或者以爲常事不書其書者以有所譏故也是不然夫國君卽位逆夫人以著代而曰常事何也春秋所謂常事不書者蓋著在典冊行之必以其時而不易者是也如祭祀搜狩之類焉爾【按本例云禮有親迎不正使大夫逆故不月以見譏】

鄭公子喜帥師伐許

九月僑如以夫人婦姜氏至自齊

冬十月庚寅衞侯臧卒

秦伯卒

秦之與中國通蓋寡矣所以不得而名也

十有五年春王二月葬衞定公

三月乙巳仲嬰齊卒

癸丑公會晉侯衞侯鄭伯曹伯宋世子成齊國佐邾人同盟於戚

晉侯執曹伯歸於京師

稱爵以執執無罪也其言歸於京師何歸之於者決辭也斷在天子也歸於者辭未決也斷在晉侯也執之以歸京師而斷猶在己見晉侯之外托於正而內實以報私怨也故斥晉侯以惡之春秋書爵以爲正亦有書爵以爲惡者齊侯葬紀伯姬楚子誘戎蠻子殺之晉侯殺其世子申生之類是也何以知曹伯之無罪曹伯之惡未見於春秋又下書曹伯歸自京師變例以爲言知曹伯之無罪明矣

公至自會

夏六月宋公固卒

楚子伐鄭

秋八月庚辰葬宋共公

宋華元出奔晉宋華元自晉歸於宋宋殺其大夫山宋魚石出奔楚

山宋同姓大夫而未命氏者也

冬十有一月叔孫僑如會晉士夑齊髙無咎宋華元衞孫林父鄭公子防邾人會吳於鐘離

何以再言會吳主吳也鐘離吳地吳逺中國未嘗與中國會諸大夫欲往會之故於彼主吳也諸侯見吳日彊且能害楚故數與吳會焉不正以中國之眾主吳而逺會故月之以見譏

許遷於葉

此許始遷是猶月者也其後亟遷則不月矣

十有六年春王正月雨木冰

雨而木冰誌異也

夏四月辛未滕子卒

鄭公子喜帥師侵宋

六月丙寅朔日有食之

晉侯使欒黶來乞師

甲午晦晉侯及楚子鄭伯戰於鄢陵楚子鄭師敗績三家皆言楚子傷也其不言師敗君重於師也

楚殺其大夫公子側

稱國以殺然則鄢陵之敗公子側爲之也

秋公會晉侯齊侯衞侯宋華元邾人於沙隨不見公其曰不見公何諸侯皆在而公未至是不見公也不見公而曰公會志其意也是蓋公有內難故往後期而諸侯不及見爾使諸侯故不見公乎自當言弗見矣以不見公故不月也然則傳謂凡公後會不書誤矣

公至自會

公會尹子晉侯齊國佐邾人伐鄭

沙隨之會公後期晉人以爲怒故伐鄭之役公彊與焉此晉所以執季孫行父也卽當時之事言之則公蓋不與伐鄭矣故春秋以爲恥而諱焉不與伐鄭則諱不見公則不諱則知非諸侯故不見公明矣而傳謂不見公譏在諸侯者誤也𨿽然爲之諱必有以見之故於公至不以伐鄭致而以防致焉見其未嘗與伐也僅可以致會而已故不月以見之

曹伯歸自京師

其執斥晉侯見曹伯之無罪也其歸曰自京師見天子之復之也凡諸侯失國而歸者曰某歸於某曹伯不名又不言歸於曹見在天子之所爲未失其國也不曰自某歸而曰歸自京師先歸而後自志其所由而已必志其所由凡以見在天子之所而天子復之也曹伯蓋得其歸矣

九月晉人執季孫行父捨之於苕丘

不言以歸然則苕丘非晉地也季孫之罪僑如愬之也

冬十月乙亥叔孫僑如出奔齊

十有二月乙丑季孫行父及晉郤犫盟於扈

何以日志喜其釋執而免乎難故詳錄之也且大夫執則致行父不致蓋公與之俱焉致公而已

公至自會

未嘗爲會而曰至自會有托焉爾夫沙隨之會不見公伐鄭之役不得與國之宗卿於是見執是禍也僑如爲之也故公彷徨於外以求自明於晉僅能使僑如見逐季孫受盟而公免乎難夫方秋而出盡冬而歸始以伐鄭出會而不得與乎其事君辱臣執亦國之深恥也故於其至不可以伐鄭致而僅可以會致焉故托曰至自會而已且以見公之果不與伐鄭也然則求春秋者必委曲而後能得之

乙酉刺公子偃

是蓋僑如之黨也刺得其罪矣內殺大夫言刺取周官三刺之義刺得其罪則不見其事而以急言之刺公子偃是也刺非其罪則見其事而以緩言之公子買戍衞不卒戍刺之是也其日謹有罪也

十有七年春衞北宮括帥師侵鄭

夏公會尹子單子晉侯齊侯宋公衞侯曹伯邾人伐鄭六月乙酉同盟於柯陵

秋公至自會

齊髙無咎出奔莒

九月辛丑用郊

禘於太廟用致夫人言非當禘也用之以致夫人而後爲之也然則此書用郊者亦有所用而後爲之矣何以不目其事譏不在事在郊也故加用焉以見之且以九月而郊則其不當郊亦明矣

晉侯使荀防來乞師

冬公會單子晉侯宋公衞侯曹伯齊人邾人伐鄭公比年伐鄭今又一歲之間而兩伐鄭不正其亟伐故不月以見譏譏公其以譏於諸侯矣

十有一月公至自伐鄭

壬申公孫嬰齊卒於貍脤

十有二月丁巳朔日有食之

邾子貜且卒

晉殺其大夫郤錡郤犫郤至

楚人滅舒庸

十有八年春王正月晉殺其大夫胥童庚申晉弒其君州蒲

晉殺其大夫胥童稱國以殺目君之辭也晉弒其君州蒲稱國以弒目防者之辭也尊者以國稱防者亦以國稱不嫌矣

齊殺其大夫國佐

公如晉

公亟伐鄭曾未息駕而又朝於晉以公爲不治其國矣故譏之也𨿽然何以知其爲譏以下不以月致知公之行是不月者也春秋之事以例見則於日月無嫌矣【按本例云兼譏喪朝】

夏楚子鄭伯伐宋宋魚石復入於彭城

十五年魚石出奔楚此楚子伐宋而魚石復入於彭城知楚取宋彭城以居魚石也然則何以不言納不入於宋也不言自楚先書楚子伐宋繼之以宋魚石復入於彭城則楚有奉焉可知矣其言復入何彭城之人有援之者也

公至自晉

晉侯使士匄來聘

秋杞伯來朝

八月邾子來朝

築鹿囿

己丑公薨於路寢

冬楚人鄭人侵宋

晉侯使士魴來乞師

十有二月仲孫蔑會晉侯宋公衞侯邾子齊崔杼同盟於虛朾

丁未葬我君成公

﹤經部﹐春秋類﹐崔氏春秋經解﹥

欽定四庫全書

春秋經解卷九

宋崔子方撰襄公

元年春王正月公卽位

仲孫蔑會晉欒黶宋華元衞寧殖曹人莒人邾人滕人薛人圍宋彭城

其言圍宋彭城何前楚子鄭伯伐宋宋魚石復入於彭城矣嫌此遂非宋地故復系之宋也且不與楚取人之之邑而長人之叛臣云爾

夏晉韓厥帥師伐鄭仲孫蔑會齊崔杼曹人邾人杞人次於鄫

次於鄫所以爲晉師之援也

秋楚公子壬夫帥師侵宋

九月辛酉天王崩

邾子來朝

冬衞侯使公孫剽來聘晉侯使荀防來聘

二年春王正月葬簡王

鄭師伐宋

夏五月庚寅夫人姜氏薨

六月庚辰鄭伯睔卒

晉師宋師衞寧殖侵鄭

晉士匄侵齊聞齊侯卒乃還而春秋善之此鄭伯睔卒而晉宋衞侵鄭知其爲罪矣晉師宋師不書其人貶之也然寧殖何以不貶方欲致貶乎大國故不貶寧殖以見晉宋之皆卿云爾春秋欲有所見者不嫌矣亦猶澶淵之會而獨稱鄭良霄也傳謂稱衞寧殖如是而稱於前事是則以怨報怨者非春秋之義也然春秋伐防者多矣或譏或不譏何也春秋之法亦原情而已彼之伐防者或防已逾時又或已葬則其伐者非以防爲利也今三國之侵鄭則不然今日聞防而明日師興矣是利其防而伐之則其不仁已甚故於此獨貶以見惡焉

秋七月仲孫蔑防晉荀防宋華元衞孫林父曹人邾人於戚

己丑葬我小君齊姜

叔孫豹如宋

冬仲孫蔑會晉荀防齊崔杼宋華元衞孫林父曹人邾人滕人薛人小邾人於戚遂城虎牢

此蓋取之鄭而城之也比年諸侯亟伐鄭而未得志故取虎牢而城之以偪鄭於是雞澤之會而鄭伯受盟見晉之不能以徳綏鄭服楚數事侵伐又城其良邑以偪鄭而彊與之盟也下書戍虎牢而復繋之鄭知不與諸大夫之城虎牢明矣

楚殺其大夫公子申

三年春楚公子嬰齊帥師伐吳

公如晉

【按本例云譏亟且防朝】

夏四月壬戌公及晉侯盟於長樗

公至自晉

六月公會單子晉侯宋公衞侯鄭伯莒子邾子齊世子光己未同盟於雞澤

此亦一事而再見不先略何也嫌於出會在四月故不得不舉六月以見之然則凡一事而再見其舉時者謂首月也春秋不煩文如此

陳侯使袁僑如防

陳先從楚欲叛楚卽晉故使袁僑如會而請從五年戍陳楚公子貞伐陳是也

戊寅叔孫豹及諸侯之大夫及陳袁僑盟

袁僑如會而諸侯已盟故別以戊寅而使諸侯大夫盟袁僑也夫諸侯已盟則大夫可無盟矣然而又盟見諸侯之微而大夫之張也故日之以見譏至於湨梁之會則諸侯不復有盟而專在大夫矣

秋公至自會

公以月往而不以月致何也譏不在往會而在於已會蓋不正其使大夫盟故譏之也與湨梁之會不以月致同例

冬晉荀防帥師伐許

四年春王三月己酉陳侯午卒

夏叔孫豹如晉

秋七月戊子夫人弋氏薨

葬陳成公

八月辛亥葬我小君定弋

公羊作定弋當從公羊爲定弋

冬公如晉

不月公之行譏亟也

陳人圍頓

五年春公至自晉

夏鄭伯使公子發來聘

叔孫豹鄫世子巫如晉

叔孫豹何以先鄫世子而敍鄫微國不能自達於大國且欲屬我故叔孫豹覿之於晉也

仲孫蔑衞孫林父會吳於善道

秋大雩

楚殺其大夫公子壬夫

公會晉侯宋公陳侯衞侯鄭伯曹伯莒子邾子滕子薛伯齊世子光吳人鄫人於戚

吳未有稱人者此稱人蓋吳子也或者以爲進吳且戚之會吳未有善焉春秋何遽進之其後因其行禮於中國與其有援中國之功然後與其爵號而正其君臣之名如吳子使札來聘蔡侯以吳子及楚人戰於柏舉公會晉侯及吳子於黃池之類是也其無所善者則亦復外之公會吳於橐臯吳伐我公會吳伐齊之類是也鄫之稱人者何也鄫無大夫其稱人者固也春秋尊中國而黜僣竊不然吳不得先鄫而敍矣【按本例云先吳於鄫諸侯之罪也故不月以見譏與經解稍異】

公至自防

冬戍陳

諸侯戍也其不言諸侯何也先書諸侯會於戚下又書諸侯救陳知諸侯之戍不疑也

楚公子貞帥師伐陳

公會晉侯宋公衞侯鄭伯曹伯齊世子光救陳

公比年朝晉秋又會戚冬又救陳區區奔走之不暇而莫防其國事以公爲失所務矣故皆不月以見譏【按本例云救陳之譏猶成七年救鄭之譏也】

十有二月公至自救陳

辛未季孫行父卒

六年春王三月壬午伯姑容卒

夏宋華弱來奔

秋葬桓公

滕子來朝

莒人滅鄫

鄫滅何以不月見鄫之有罪焉爾鄫蓋莒屬也背莒而親魯故前年叔孫豹鄫世子如晉傳所謂魯請屬鄫是也夫小國之政不安其舊而新是圖以致怒於人者取亡之道也故春秋譏焉

冬叔孫豹如邾

季孫宿如晉

十有二月齊侯滅萊

萊姜姓也齊侯滅萊不名則知衞侯燬滅邢非爲同姓而名明矣

七年春郯子來朝

夏四月三卜郊不從乃免牲

小邾子來朝

城費

秋季孫宿如衞

八月螽

冬十月衞侯使孫林父來聘壬戌及孫林父盟

楚公子貞帥師圍陳

十有二月公會晉侯宋公陳侯衞侯曹伯莒子邾子於鄬鄭伯髠頑如會未見諸侯丙戌卒於鄵

髠頑何以名卒之故名也未見諸侯而曰如防致其意也諸侯行而卒其封內者地見猶在其國爾非其封內則不地鄭伯如會稱未見諸侯則知陳侯如會而見諸侯明矣此公會何以不致公遂如晉也然則何以不言遂逾年不言遂猶曰天地已易四時已變凡天地之間莫不更始焉我之行不可以遂也明年不致戲之盟亦是也

陳侯逃歸

陳介二大國之間楚方來圍晉又召會欲與晉則畏楚欲背楚則慮晉之不足恃也此陳侯所以逃歸也歟

八年春王正月公如晉

【按本例云公比年救陳出會曾未息肩而又朝於晉夫內棄其國事而區區以侵伐朝聘之爲急亦不知務矣故加月以見譏十年伐鄭戍虎牢十一年夏伐鄭盟亳城北秋又伐鄭會蕭魚其不月亦皆譏也】

夏葬鄭僖公

鄭人侵蔡獲楚公子燮

不戰而獲羅得之也

季孫宿會晉侯鄭伯齊人宋人衞人邾人於邢丘魯君在晉而晉侯與魯大夫會捨君而與臣則季氏專魯而公不得爲政矣

公至自晉

公內不能制其臣外見鄙於大國故不月致以見譏

莒人伐我東鄙

秋九月大雩

冬楚公子貞帥師伐鄭

晉侯使士匄來聘

九年春宋災

疫也

夏季孫宿如晉

五月辛酉夫人姜氏薨

秋八月癸未葬我小君穆姜

冬公會晉侯宋公衞侯曹伯莒子邾子滕子薛伯杞伯小邾子齊世子光伐鄭

【按本例云不月譏防師】

十有二月己亥同盟於戲

戲之盟不致公未嘗歸也猶之鄬之會不致也公役於外逾年而遂行則不能治國而事宗廟可知也其不致則其譏明矣

楚子伐鄭

十年春公會晉侯宋公衞侯曹伯莒子邾子滕子薛伯伯小邾子齊世子光會吳於柤

於彼主吳也柤吳地猶之鐘離之會爾是時楚方伐鄭故諸侯會吳以謀楚不正諸侯主吳而逺會故不月以見譏大夫之會則月而公之會則不月其以見譏明矣

夏五月甲午遂滅偪陽

於會主吳則遂滅偪陽者吳事也不正諸侯從夷狄而滅中夏故日誌以見之滅偪陽例月者也

公至自會

不以滅致然後知滅偪陽者非諸侯之事明矣

楚公子貞鄭公孫輒帥師伐宋

晉師伐秦

秋莒人伐我東鄙

公會晉侯宋公衞侯曹伯莒子邾子齊世子光滕子薛伯伯小邾子伐鄭

此役也齊世子光先滕薛之君明年之役又先邾莒蓋世子益驕而主會者莫制以見文公之業衰而晉不能主諸侯也不正諸侯之亟伐鄭故不月以見譏此伐鄭及明年兩伐鄭是也【按本例云不月譏防師】

冬盜殺鄭公子騑公子發公孫輒

曰盜不得其人者也未知其國人耶非其國人耶故先目盜而後目其國也當是時鄭方迫畏晉之見伐喜楚之來救未有適從而三卿鄭之執政者是宜有盜殺之矣

戍鄭虎牢

襄二年諸侯亟伐鄭而城虎牢知取之鄭而城之也此又諸侯亟伐鄭而戍虎牢知戍之以逼鄭也其不言諸侯戍之上下皆言諸侯伐鄭知諸侯之戍不疑矣其言戍鄭虎牢何前諸大夫城虎牢矣嫌此遂非鄭地故復系之鄭也且見不與諸侯奪人之邑而彊戍之云爾

楚公子貞帥師救鄭

公至自伐鄭

十有一年春王正月作三軍

魯次國而作三軍過天子之制也以見三家之彊分公室而有之而各徵其軍焉爾戎事例日此不日以見譏

夏四月四卜郊不從乃不郊

郊之用辛也於祭之月卜其上辛不吉則卜中辛不吉則卜下辛三卜不從則已矣而四卜過也五卜則又甚矣彼有五月而郊者是其過卜者也惟七年三卜郊不從乃不郊爲合於禮矣春秋著是以見其非焉【按黃震日抄云崔氏以郊之常禮言若魯之卜而不從乃天之不歆其僣也】

鄭公孫捨之帥師侵宋

公會晉侯宋公衞侯曹伯齊世子光莒子邾子滕子薛伯杞伯小邾子伐鄭

秋七月己未同盟於亳城北

公至自伐鄭

此先伐後會而不以會致是會也所以謀伐鄭也蓋諸侯相與伐鄭而未得志乃會而謀焉故其歸曾未及解甲息肩而諸侯之師已復至於鄭之城下矣凡以後事致致其終也今未逾時而兩興伐鄭之役而間爲此會以謀焉是未得志於鄭也不可以致終故公之還致伐而已至蕭魚之會然後得志於鄭故以會致也且致伐之下書楚子鄭伯伐宋蓋鄭尙從楚而內伐知諸侯之不得志於鄭明矣致會之下書楚人執鄭行人良霄蓋鄭旣背楚而從諸侯使告於楚楚怒而執其行人則知諸侯之得志於鄭亦明矣

楚子鄭伯伐宋

公會晉侯宋公衞侯曹伯齊世子光莒子邾子滕子薛伯杞伯小邾子伐鄭會於蕭魚

公至自會

楚人執鄭行人良霄

告從於晉故楚人執之也鄭𨿽有背約之罪而非行人之過矣

冬秦人伐晉

十有二年春王三月莒人伐我東鄙圍臺

爲下入鄆月也

季孫宿帥師救臺遂入鄆

旣救吾邑遂入莒邑以報之也文十二年城鄆是魯邑耳此知爲莒邑何也是蓋莒魯之邊邑二國數以爲爭故其在莒魯者不常豈成九年楚伐莒莒潰楚人入鄆是時魯遂失鄆乎宿受命救臺而遂入鄆見政之逮大夫也故月之以見譏

夏晉侯使士魴來聘

秋九月吳子乘卒

冬楚公子貞帥師侵宋

公如晉

公比年出會伐鄭曾未息肩今又朝晉夫內棄其國而區區以期會爲務以公爲過矣故不月以見譏

十有三年春公至自晉

夏取邿

秋九月庚辰楚子審卒

冬城防

十有四年春王正月季孫宿叔老會晉士匄齊人宋人衞人鄭公孫蠆曹人莒人邾人滕人薛人杞人小邾人會吳於向

夫衞鄭班列同皆次國也衞之大夫不得先鄭之卿今衞人而先鄭公孫蠆蓋見齊宋衞皆卿貶而後人之也傳謂齊崔杼宋華閱衞北宮括以惰而不書其亦信矣以鄭公孫蠆不當後衛人故也十六年伐許之役衞寧殖先宋人則大國之人不得先次國之卿明矣月而後會猶之鐘離之會也

二月乙未朔日有食之

夏四月叔孫豹會晉荀偃齊人宋人衞北宮括鄭公孫蠆曹人莒人邾人滕人薛人杞人小邾人伐秦

衞北宮括不書於向而書於伐秦豈能其事耶然後知向之會稱人者實貶明矣

己未衞侯出奔齊

諸侯失地名而衞侯不名見孫林父之逐之也臣逐其君而罪其君則是臣可以逐君矣故不名以見之加日焉以謹之也凡春秋於其所甚惡者旣見其辭又復變日月之例者謂是類也

莒人侵我東鄙

秋楚公子貞帥師伐吳

冬季孫宿會晉士匄宋華閱衞孫林父鄭公孫蠆莒人邾人於戚

十有五年春宋公使向戌來聘二月己亥及向戌盟於劉

劉夏逆王后於齊

劉姓夏名蓋天子之士士賤非所以逆王后者也王後天下之母而使賤者逆是不月以見譏者也不書齊姜歸於京師非魯主之然後知紀季姜魯主之明矣

夏齊侯伐我北鄙圍成

爲莒故也

公救成至遇

其言至何蓋公救成比至於遇齊侯或已解圍而去故公不進也與追齊師至酅同意傳謂公畏齊不敢進似誤矣若公實畏齊不敢進自當書次不當書至也何以不月以爲不及乎事故略之猶之弗遇弗及盟也遇內地

季孫宿叔孫豹帥師城成郛

帥師而城畏齊故也

秋八月丁巳日有食之

邾人伐我南鄙

邾黨於莒而畏於齊故有南鄙之師也

冬十有一月癸亥晉侯周卒

十有六年春王正月葬晉悼公

三月公會晉侯宋公衞侯鄭伯曹伯莒子邾子薛伯伯小邾子於湨梁戊寅大夫盟

晉侯在防而出會又不降名見晉侯之失禮矣主諸侯之盟而且失禮宜乎諸大夫之張也諸侯爲會而大夫盟諸侯失正矣其不曰諸侯之大夫而直曰大夫不系之諸侯見大夫之益張也易曰履霜堅冰至蓋雞澤之盟其漸矣此孔子嘆政逮於大夫四世者謂此也故特日之以見譏

晉人執莒子邾子以歸

大夫主盟而執諸侯見大夫之張也夫邾莒𨿽於我有罪然晉大夫執之其可乎

齊侯伐我北鄙

【按自此至襄三十一年永樂大典闕】

夏公至自會

【按本例云與雞澤之盟不月致同例】

五月甲子地震

敍老會鄭伯晉荀偃衞寧殖宋人伐許

秋齊侯伐我北鄙圍郕

大雩

冬叔孫豹如晉

十有七年春王二月庚午邾子牼卒

宋人伐陳

夏衞石買帥師伐曹

秋齊侯伐我北鄙圍桃髙厚帥師伐我北鄙圍防九月大雩

宋華臣出奔陳

冬邾人伐我南鄙

十有八年春白狄來

夏晉人執衞行人石買

秋齊師伐我北鄙

冬十月公會晉侯宋公衞侯鄭伯曹伯莒子邾子滕子薛伯伯小邾子同圍齊

曹伯負芻卒於師

楚公子午帥師伐鄭

十有九年春王正月諸侯盟於祝柯

【按本例云諸侯患齊之彊數事侵伐故同欲圍之然而不能而遂爲此盟其盟也有不同者矣此邾子所以執也故不書同又不日以見譏焉】

晉人執邾子

公至自伐齊

取邾田自漷水

季孫宿如晉

葬曹成公

夏衞孫林父帥師伐齊

秋七月辛卯齊侯環卒

晉士匄帥師侵齊至谷聞齊侯卒乃還

八月丙辰仲孫蔑卒

齊殺其大夫髙厚

鄭殺其大夫公子嘉

冬葬齊靈公

城西郛

叔孫豹會晉士匄於柯

城武城

二十年春王正月辛亥仲孫速會莒人盟於向

【按本例云莒魯之怨自屬鄫始其後莒與齊邾比以爲我患魯無歲不受兵及仲孫速爲此盟然後兵怨始解幾二十年莒魯不交兵則是盟也實國之所喜故詳錄而加日】

夏六月庚申公會晉侯齊侯宋公衞侯鄭伯曹伯莒子邾子滕子薛伯伯小邾子盟於澶淵

秋公至自會

【按本例雲月往而不月致公與邾子盟澶淵比至於國而大夫已伐邾矣不正公之渝盟而亟伐故以見譏也然後知澶淵之盟故不與同明矣】

仲孫速帥師伐邾

蔡殺其大夫公子燮蔡公子履出奔楚

陳侯之弟黃出奔楚

叔老如齊

冬十月丙辰朔日有食之

季孫宿如宋

二十有一年春王正月公如晉

邾庻其以漆閭丘來奔

夏公至自晉

【按本例雲月往而不月致豈公如晉朝以謝背盟伐邾之故而晉猶有責於我乎故以見譏也】

秋晉欒盈出奔楚

九月庚戌朔日有食之

冬十月庚辰朔日有食之

曹伯來朝

公會晉侯齊侯宋公衞侯鄭伯曹伯莒子邾子於商任二十有二年春王正月公至自會

夏四月

秋七月辛酉叔老卒

冬公會晉侯齊侯宋公衞侯鄭伯曹伯莒子邾子薛伯伯小邾子於沙隨

【按本例云傳稱會於沙隨復錮欒氏信也前年秋欒盈出奔楚晉私以一大夫之故期年之間再合諸侯見晉之失正而非所以合諸侯也齊人於是不賔明年伐衞遂伐晉則當時之事可知矣始合猶可再合而譏矣故沙隨之會不月以見之】

公至自會

楚殺其大夫公子追舒

二十有三年春王二月癸酉朔日有食之

三月己巳伯匄卒

夏邾我來奔

葬孝公

陳殺其大夫慶虎及慶寅陳侯之弟黃自楚歸於陳晉欒盈復入於晉入於曲沃

秋齊侯伐衞遂伐晉

八月叔孫豹帥師救晉次於雍楡

【按本例云受命救晉畏齊不進止於雍楡故加月以見譏】

己卯仲孫速卒

冬十月乙亥臧孫紇出奔邾

晉人殺欒盈

齊侯襲莒

二十有四年春叔孫豹如晉

仲孫羯帥師侵齊

夏楚子伐吳

秋七月甲子朔日有食之旣

齊崔杼帥師伐莒

大水

八月癸巳朔日有食之

公會晉侯宋公衞侯鄭伯曹伯莒子邾子滕子薛伯杞伯小邾子於夷儀

冬楚子蔡侯陳侯許男伐鄭

公至自防

陳鍼宜咎出奔楚

叔孫豹如京師

大饑

二十有五年春齊崔杼帥師伐我北鄙

夏五月乙亥齊崔杼弒其君光

公會晉侯宋公衞侯鄭伯曹伯莒子邾子滕子薛伯伯小邾子於夷儀

六月壬子鄭公孫之帥師入陳

秋八月己巳諸侯同盟於重丘

公至自會

衞侯入於夷儀

楚屈建帥師滅舒鳩

冬鄭公孫夏帥師伐陳

十有二月吳子遏伐楚門於巢卒

二十有六年春王二月辛卯衞寧喜弒其君剽衞孫林父入於戚以叛甲午衞侯衎復歸於衞

【按本例云辛卯而剽弒甲午而衎入剽之弒衎與有力焉故加日以見之】

夏晉侯使荀吳來聘

公會晉人鄭良霄宋人曹人於澶淵

【按本例云不正公與大夫會故不月以見譏】

秋宋公殺其世子痤

晉人執衞寧喜

八月壬午許男寧卒於楚

冬楚子蔡侯陳侯伐鄭

葬許靈公

二十有七年春齊侯使慶封來聘

夏叔孫豹會晉趙武楚屈建蔡公孫歸生衞石惡陳孔奐鄭良霄許人曹人於宋

衞殺其大夫寧喜衞侯之弟鱄出奔晉

秋七月辛巳豹及諸侯之大夫盟於宋

【按本例云加日者猶雞澤湨梁之盟】

冬十有二月乙亥朔日有食之

二十有八年春無冰

夏衞石惡出奔晉

邾子來朝

秋八月大雩

仲孫羯如晉

冬齊慶封來奔

十有一月公如楚

十有二月甲寅天王崩

乙未楚子昭卒

二十有九年春王正月公在楚

夏五月公至自楚

庚午衞侯衎卒

閽弒吳子余祭

仲孫羯會晉荀盈齊髙止宋華定衞世叔儀鄭公孫段曹人莒人滕人薛人小邾人城

晉侯使士鞅來聘

杞子來盟

吳子使札來聘

秋九月葬衞獻公

齊髙止出奔北燕

冬仲孫羯如晉

三十年春王正月楚子使防罷來聘

【按本例云公前朝楚故楚使防罷來聘以報之蓋自文公九年至此歷七十餘年楚未嘗致聘於魯今防罷之來欲報公明矣不正大夫之答君故加月以見譏】

夏四月蔡世子般弒其君固

五月甲午宋災宋伯姬卒

【按本例云加日於災上見伯姬以災死也】

天王殺其弟佞夫王子瑕奔晉

秋七月叔弓如宋葬宋共姬

鄭良霄出奔許自許入於鄭鄭人殺良霄

冬十月葬蔡景公

晉人齊人宋人衞人鄭人曹人莒人邾人滕人薛人人小邾人會於澶淵宋災故

直爲宋災之故而爲會其無補於宋明矣【按此條從黃震日抄檢補】

三十有一年春王正月

夏六月辛巳公薨於楚宮

秋九月癸巳子野卒

己亥仲孫羯卒

冬十月滕子來會葬

癸酉葬我君襄公

十有一月莒人弒其君密州

欽定四庫全書

春秋經解卷十

宋崔子方撰

昭公

元年春王正月公卽位

叔孫豹防晉趙武楚公子圍齊國弱宋向戌衛齊惡陳公子招蔡公孫歸生鄭罕虎許人曹人於虢

此陳侯之弟招也而稱公子蓋方列數諸侯之大夫不可獨曰陳侯之弟也且下書陳侯之弟招不嫌不知爲弟矣

三月取鄆

復取之莒也莒魯爭鄆久矣以是而勦民故月之以見譏【按夲例云莒有弒君之禍豈魯責賂於莒而後取鄆乎】

夏秦伯之弟鍼出奔晉

六月丁巳邾子華卒

晉荀吳帥師敗狄於大鹵

秋莒去疾自齊入於莒

公子去疾也下書莒子去疾卒知去疾入而爲君矣然則何以不稱公子見其不當立也言入未得其所也此入而爲君其以未得其所之辭言之何也旣入而後展輿出奔則其始入未可謂得其所也齊陽生入於齊亦是也

莒展輿出奔吳

去疾入而簒故展輿棄位而出奔也展輿之立逾年矣何以不稱莒子亦見其不當立也展輿之不當立故去疾得入而簒矣蓋莒無適嗣庻子爭立曹羈出奔陳赤歸於曹亦是也

叔弓帥師疆鄆田

是蓋莒魯之邊邑二國數以爲爭魯人患焉故旣取之而又復疆其田也帥師而疆田莒難可知矣

葬邾悼公

冬十有一月己酉楚子麇卒楚公子比出奔晉

二年春晉侯使韓起來聘

夏叔弓如晉

秋鄭殺其大夫公孫黒

冬公如晉至河乃復

公朝於晉而不得入於晉見鄙於大國故不月以見譏【按夲例云兼譏防朝】

季孫宿如晉

公如晉而不得入季孫宿如晉而得入見臣之專而君不得爲政也此昭公所以終孫歟

三年春王正月丁未滕子原卒

夏叔弓如滕五月葬滕成公

秋小邾子來朝

八月大雩

冬大雨雹

雨雹或書月或書時於月有之則書月於時有之則書時時非一志也

北燕伯欵出奔齊

四年春王正月大雨雹

夏楚子蔡侯陳侯鄭伯許男徐子滕子頓子胡子沈子小邾子宋世子佐淮夷防於申

不殊防淮夷蓋淮夷自來爲防非如吳不防而中國往防之也

楚人執徐子

傳曰徐子吳出也而貳於吳故楚人執之徐滅之禍自此始春秋惡焉故不月以見之宋公之執不月以爲略徐子之執不月以爲譏何也春秋有不嫌同辭者亦觀其事如何而已

秋七月楚子蔡侯陳侯許男頓子胡子沈子淮夷伐吳執齊慶封殺之

伐吳而曰執齊慶封見慶封之在吳也不言孰執承上諸侯不疑矣殺陳孔奐殺陳夏徴舒不言執直殺之也此先言執蓋治其罪而後殺之故也見慶封之有罪焉爾

遂滅賴

九月取鄫

內取之也鄫國也而不言滅蓋取之莒也防六年莒人滅鄫則鄫莒邑爾始鄫欲屬魯而爲莒所滅莒之滅鄫魯不能救今取之於莒又不能復其國家而遂有之以魯爲罪矣故月之以見譏

冬十有二月乙卯叔孫豹卒

五年春王正月捨中軍

作三軍三家之利也今公室方弱而捨中軍豈固以利公室蓋欲易爲之制耳是時季氏益彊獨專魯國故叔孫豹卒則捨中軍此復欲分公室以自利明矣故不日以見譏

楚殺其大夫屈申

公如晉

夏莒牟夷以牟婁及防玆來奔

言及別二邑也莒無大夫以其來我以我事書也傳以爲重地而書誤矣且邾快畀我來奔不以地亦書其人則知以我事而書明矣

秋七月公至自晉

公得入於晉矣故如以月往而反以月致也

戊辰叔弓帥師敗莒師於蚡泉

秦伯卒

冬楚子蔡侯陳侯許男頓子沈子徐人越人伐吳越夷也始見而稱人蓋其君也徐之人何以先越之君是徐子也貶而後人之且徐自入春秋未嘗與中國防盟惟前年從楚於申之防又貳於吳而見執於楚今遂從楚而伐吳夫恃陋而卽夷懷貳以事大國又不能終其惠而反伐之三者皆罪也此三十年吳滅徐而諸侯莫之救其禍著於此矣故貶而人之不然徐之大夫不得先越之君矣戚之防鄫人不先吳是也徐子之貶春秋有見焉

六年春王正月伯益姑卒

葬秦景公

夏季孫宿如晉

葬文公

宋華合比出奔衛

秋九月大雩

楚防罷帥師伐吳

冬叔弓如楚

齊侯伐北燕

七年春王正月曁齊平

凡言及者我意也變及言曁則知曁者非我意也爾雅曰曁不及是也此蓋齊之彊與我平故月之以見譏定十年我彊與齊平則亦加月矣

三月公如楚

叔孫婼如齊涖盟

夏四月甲辰朔日有食之

秋八月戊辰衛侯惡卒

九月公至自楚

冬十有一月癸未季孫宿卒

十有二月癸亥葬衛襄公

八年春陳侯之弟招殺陳世子偃師

夏四月辛丑陳侯溺卒

叔弓如晉

楚人執陳行人幹徴師殺之

凡執而後殺者蓋先治其罪而後殺之云爾楚𨿽以罪殺幹徴師然春秋猶不失行人之稱則陳國之亂非干徴師罪明矣

陳公子畱出奔鄭

秋搜於紅

搜春事也而秋行之志不時也

陳人殺其大夫公子過

當是時陳無君而公子招爲亂則殺過者招也然則稱人以殺大夫爲下相殺明矣

大雩

冬十月壬午楚師滅陳執陳公子招放之於越殺陳孔奐

陳侯之弟招何以復稱公子陳侯溺卒矣執而後放治其罪也招有殺世子之罪而反放之陳孔奐之罪未見於春秋而乃殺之見楚之失政刑矣

葬陳哀公

陳已滅矣孰葬之楚葬之也滅人之國而葬其君不卹其大而治其細以楚爲僞矣齊侯葬紀伯姬斥齊侯以惡之此不斥楚子何也於紀侯之大去未見齊之滅紀也故書齊侯葬紀伯姬以見之而兼譏其葬焉楚之滅陳其罪固也故於其葬不復斥楚子下書叔弓防楚子於陳知楚子之在陳明矣

九年春叔弓防楚子於陳

許遷於夷

許自此至定之四年二十八年之間凡三遷都焉夫國家之政士民之居何可數遷數遷則下騷動而亦不足以爲國矣以盤庚屢遷而民猶胥怨況許之小國乎春秋不正許之屢遷故此以後皆不月以見譏

夏四月陳災

陳已滅矣而復書陳災所以閔陳也陳其終復矣

秋仲孫貜如齊

冬築郎囿

十年春王正月

夏齊欒施來奔

秋七月季孫意如叔弓仲孫貜帥師伐莒

戊子晉侯彪卒

九月叔孫婼如晉葬晉平公

十有二月甲子宋公成卒

十有一年春王二月叔弓如宋葬宋平公

夏四月丁巳楚子防誘蔡侯般殺之於申

般之弒君父天下之罪人也楚子不能正其罪帥諸侯以討戮反爲匹夫之事欺誘而殺之又滅其國而有其地然則防之殺般非以討罪也利其土地而爲之耳則其不道已甚故春秋正其罪而名之曰楚子防誘蔡侯般殺之於申也夫般之罪易見而防之惡難明方且致誅乎難明之惡則易見之罪亦不嫌於不治也

楚公子棄疾帥師圍蔡

五月甲申夫人歸氏薨

大搜於比蒲

周之五月夏之三月三月可以搜矣蓋譏其有夫人之防而不慼也

仲孫貜防邾子盟於祲祥

秋季孫意如防晉韓起齊國弱宋華亥衛北宮佗鄭罕虎曹人人於厥憖

九月己亥葬我小君齊歸

冬十有一月丁酉楚師滅蔡執蔡世子有以歸用之是公子棄疾也而曰師貶之也凡滅國不貶以爲其惡不貶而自見然則此爲執世子有以歸用之貶也且蔡侯已死而有稱世子何也未得乎立也般以誘死則外亂國被圍則內急外亂內急則世子固未得乎立矣猶晉獻公已死而奚齊猶未君也

十有二年春齊髙偃帥師納北燕伯於陽

北燕伯之納何以不名未得乎國也

三月壬申鄭伯嘉卒

夏宋公使華定來聘

公如晉至河乃復

五月葬鄭簡公

楚殺其大夫成熊

秋七月

冬十月公子憖出奔齊

憖之奔不日見非其罪矣

楚子伐徐

晉伐鮮虞

十有三年春叔弓帥師圍費

費內邑而圍之何也蓋恃大而不聽故定十二年而卒墮費也

夏四月楚公子比自晉歸於楚弒其君防於幹谿公子比在晉十三年矣其能一旦自外歸而弒其君乎是蓋棄疾爲之謀脇比而立之以成其事比見利而後動故先書自晉歸見比之不與謀也後書弒其君見比之首惡也且棄疾爲謀而比首惡何也夫人受其名已享其利後世姦人苟有借口以濟其私者莫不皆寘力焉故春秋正名以與比所以絕後世姦人之禍也易曰臣弒君子弒父非一朝一夕之故其所由來者漸也則比之不能自外而歸弒其君明矣歸者得其所也比之弒君而以得所之辭言之何也見有主於內而後歸焉爾然則何以不言復歸見棄疾非比之援也

楚公子棄疾殺公子比

比弒君自立而不以討賊之辭言之何也棄疾非所以討賊者也不與其討賊見棄疾主謀而比與之同惡也比不失名棄疾不失罪此春秋所以爲法矣夫聖人不輕用其法如此則趙盾許止之弒於春秋無異辭豈以天下之惡而輕被之人哉三家之傳失之明矣

秋公防劉子晉侯齊侯宋公衛侯鄭伯曹伯莒子邾子滕子薛伯伯小邾子於平丘

八月甲戌同盟於平丘公不與盟

此蓋諸侯不與公盟也且公不與盟其曰甲戌同盟何也見公之尅日防期而後諸侯不肯與公盟爾諸侯不肯與公盟而曰公不與盟何也諱之也使若公自不盟云爾𨿽然爲之諱必有以見之凡春秋書弗者然後有故如齊侯弗及盟是也此不曰弗與而曰不與見不盟者非公意也

晉人執季孫意如以歸

公至自防

蔡侯廬歸於蔡陳侯吳歸於陳

楚八年滅陳十一年滅蔡今棄疾復弒君而自立於是諸侯爲平丘之防以謀楚楚𨿽彊大不能不有畏焉乃復二國之封以紓諸侯之難是以蔡侯廬歸於蔡陳侯吳歸於陳也其言歸得其所也其不言自楚見陳蔡之復諸侯之力也

冬十月葬蔡靈公

公如晉至河乃復

公朝於晉以謝不與盟之故晉人辭之而復不得入也

吳滅州來

十有四年春意如至自晉

三月曹伯滕卒

夏四月

秋葬曹武公

八月莒子去疾卒

冬莒殺其公子意恢

不曰大夫而直曰公子意恢是宜君者也不然意恢之殺不志於春秋

十有五年春王正月吳子夷末卒

二月癸酉有事於武宮籥入叔弓卒去樂卒事

此變而合於禮則書其曰有事於武宮而不目其祭略言之也主書者不在祭也

夏蔡朝吳出奔鄭

六月丁巳朔日有食之

秋晉荀吳帥師伐鮮虞

冬公如晉

公十二年如晉十三年又如晉皆不得入見鄙於大國猶不自以爲愧而復朝焉故不月以見譏

十有六年春齊侯伐徐

楚子誘戎蠻子殺之

戎蠻以爵見爲楚事而言且以見楚罪也故斥楚以惡之其不名蓋其罪薄於誘中國之君而殺之者也戎蠻子不名略之也其不日不地亦略之

夏公至自晉

秋八月己亥晉侯夷卒

九月大雩

季孫意如如晉

冬十月葬晉昭公

十有七年春小邾子來朝

夏六月甲戌朔日有食之

秋郯子來朝

八月晉荀吳帥師滅陸渾之戎

冬有星孛於大辰

有星者非常星也星孛或書月或書時不逾月則書月逾月則書時

楚人及吳戰於長岸

十有八年春王三月曹伯須卒

夏五月壬午宋衛陳鄭災

外災不日見四國同日而災異之甚者故日誌也

六月邾人入鄅

秋葬曹平公

冬許遷於白羽

十有九年春宋公伐邾

夏五月戊辰許世子止弒其君買

三家皆曰非弒也世子止不嘗藥而父死故加弒焉夫不嘗藥之過小而加弒君之罪重豈先王之法哉且春秋所以爲法也向使聖人在上豈遂以弒君之罪而殺之耶其不然明矣

己卯地震

秋齊髙發帥師伐莒

冬葬許悼公

傳謂書許世子止弒其君買是君子之聼止也書葬許悼公是君子之赦止也然則防三十年蔡世子般弒其君固葬蔡景公是亦赦般乎

二十年春王正月

夏曹公孫防自鄸出奔宋

鄸曹之封邑見其邑有奉之者也且曹之大夫而有封邑見天子之命大夫明矣

秋盜殺衛侯之兄縶

稱盜不得其人者也兄是母兄也母兄而不立蓋以罪廢者乎其弟爲君則有諂事而盜殺其兄者也

冬十月宋華亥向寜華定出奔陳

【按本例云大國三卿今相與同惡一旦出奔上下不協莫此之甚故加月以見譏】

十有一月辛卯蔡侯廬卒

二十有一年春王三月葬蔡平公

夏晉侯使士鞅來聘

宋華亥向寜華定自陳入於宋南裏以叛

其曰宋南裏國都之南華向所居裏也以其黨叛也南裏非地名不得不系之宋也

秋七月壬午朔日有食之

八月乙亥叔輒卒

冬蔡侯朱出奔楚

般以誘殺有執而用焉朱顧不能復讎而又奔之賤之故不月以見惡焉

公如晉至河乃復

二十有二年春齊侯伐莒

宋華亥向寜華定自宋南裏出奔楚

大搜於昌間

夏四月乙丑天王崩

六月叔鞅如京師葬景王

王室亂

其言王室亂何內亂也王崩促葬大臣擅權諸子爭立奔亡簒殺累年而後已故曰王室亂內亂也王室之亂故志之也

劉子單子以王猛居於皇

景王崩嫡嗣未定大臣爭權各欲有所立故劉單立猛以當國三月而葬王欲王位之蚤定也於是尹氏之黨子朝之亂興而猛不得安其位乃居於皇也其曰王猛見其當國而不當立者也其曰劉子單子以王猛見猛之挈乎劉單者也【按夲例云王猛非正例不月此承葬景王月】

秋劉子單子以王猛入於王城

王城西周也成周東周也成王始卜洛邑而營都焉至平王而東遷是爲東周則西周故王都也故曰王城【按杜預釋例云周平王遷都王城今河南縣也敬王又遷成周今洛陽是也集觧三十二年城成周傳注云子朝之亂其餘黨多在王城敬王畏之徙都成周成周狹小故請城之則平王初遷時未都成周所謂西周指鎬京言崔氏誤】今王室內亂大臣爭立王猛避難於皇不得入於成周乃入於故都以自立也不目其地而曰王城見猛之因故都而居之云爾其不月知王猛之非正也

冬十月王子猛卒

先曰王猛後曰王子猛於其生見其假位號而當國故稱之曰王猛於其卒則號位無所假矣故復其本曰王子猛也是不卒者也春秋終始焉爾

十有二月癸酉朔日有食之

二十有三年春王正月叔孫婼如晉

癸丑叔鞅卒

晉人執我行人叔孫婼

晉人圍郊

夏六月蔡侯東國卒於楚

秋七月莒子庚輿來奔

戊辰吳敗頓胡沈蔡陳許之師於雞父胡子髠沈子逞滅陳夏齧

頓胡沈小國而先蔡陳許何也頓胡沈其君而蔡陣許則大夫爾書胡子髠沈子逞知頓胡沈皆君也書陳夏齧知蔡陳許皆大夫也然則其略之何也不以中夏六國之師而敗於一外裔故略言之也胡子沈子其言滅何重辭也國亡謂之滅君亡謂之滅重辭也外裔敗中國者例月而此日之爲胡沈之君滅也𨿽小國以其能死難之爲重矣

天王居於狄泉

敬王也當立者也故正其號而曰天王則異乎王猛之稱矣是必有立而附之者其不曰某氏立其見其當立也又不曰某人以王居於某見附之者正也非所以爲黨也

尹氏立王子朝

嗣子有常位言立非所當立也王猛不言立當是時嗣子未定故王猛得假位號以當國今天王在狄泉矣而尹氏立王子朝是簒也故書立以見惡焉衛人立晉不言公子今朝言王子何也稱衛人立則疑於當立者也故不得不貶公子以見之此獨稱尹氏立則其不當立明矣不貶子朝則尹氏之罪專也

八月乙未地震

冬公如晉至河有疾乃復

昭公自始卽位至此凡五如晉至河乃復於此獨言有疾則知不言有疾者皆以他事而復也蓋內爲權臣所制外爲覇主所鄙而不見禮於大國此所以終孫於齊也

二十有四年春王二月丙戌仲孫貜卒

婼至自晉

夏五月乙未朔日有食之

秋八月大雩

丁酉伯郁釐卒

冬吳滅巢

吳滅巢何以不月巢有以自取之也襄之二十五年吳子遏伐楚門於巢卒巢實殺之夫小國不能事大而又殺其君取亡之道也故不月以見譏

葬平公

二十有五年春叔孫婼如宋

夏叔詣防晉趙鞅宋樂大心衛北宮喜鄭遊吉曹人邾人滕人薛人小邾人於黃父

有鸜鵒來巢

秋七月上辛大雩季辛又雩

【按夲例云一月再雩白當志日也】

九月己亥公孫於齊次於陽州

內諱奔猶曰孫位而去也此蓋季氏之逐君而辭不見焉何也春秋於內大惡諱難言之也且先五書公如晉至河乃復見公之受制於權臣也又下兩書公如齊兩書公如晉三書齊晉唁公五書居鄆三書在幹侯以至於薨其事亦可知矣且公實有國而去之羈孤迫窮彷徨乎二大國之間僅得一邑而居焉則何樂於外而不入且公孫於外終始七年而魯未甞立君則何忌於內而不入蓋當是時惟季氏專魯然則公有惡於季氏而不敢入明矣有惡於季氏而不敢入非季氏逐之而何且臣而逐其君此天下之甚惡也亦不待貶而自見故春秋𨿽爲之諱不疑矣

齊侯唁公於野井

冬十月戊辰叔孫婼卒

十有一月己亥宋公佐卒於曲棘

十有二月齊侯取鄆

鄆魯邑齊侯取之以居公故下書公至自齊居於鄆是也當是時齊彊魯弱不能責季氏之罪以納君而乃取一邑以居之見齊之無意於納公矣昭公不悟猶居鄆三年以待齊及其不能而後始之晉故月之以見譏

二十有六年春王正月葬宋元公

三月公至自齊居於鄆

齊已取鄆而公猶言居見鄆之不入於齊也【按本例云日孫故月致自此往主皆不月居外亦不月譏失國也】

夏公圍成

成內邑公憾於季氏故圍內邑也夫公實有國而不能制其臣至於見逐而反區區圍其一邑欲以報怨見公之不君矣故不月以見譏

秋公防齊侯莒子邾子伯盟於鄟陵

齊莒邾皆魯之與國故爲鄟陵之盟以謀納公夫公實有國而不能處反因他人以求入而卒不能鄟陵之盟爲不韙矣故不月以見譏不言同然後知納公者僞也

公至自防居於鄆

九月庚申楚子居卒

冬十月天王入於成周

言入見自狄泉而入也不言歸王未嘗去國故也

尹氏召伯毛伯以王子朝奔楚

曰尹氏召伯毛伯以王子朝奔楚見其黨也

二十有七年春公如齊

公亟如齊而卒不獲所謀故皆不月也然後知凡公如某而不月者以見譏明矣

公至自齊居於鄆

夏四月吳弒其君僚

不書其人吳無大夫也然後知稱國以弒爲防者明矣

楚殺其大夫郤宛

秋晉士鞅宋樂祁犂衛北宮喜曹人邾人滕人防於扈冬十月曹伯午卒

邾快來奔

公如齊

公至自齊居於鄆

二十有八年春王三月葬曹悼公

公如晉次於幹侯

晉人辭公故次於幹侯而止也

夏四月丙戌鄭伯寜卒

六月葬鄭定公

秋七月癸巳滕子寜卒

冬葬滕悼公

二十有九年春公至自幹侯居於鄆齊侯使髙張來唁公

不言唁公於鄆見鄆之猶在魯也夫齊晉大國不能逐季氏以納魯君反區區爲慰唁之辭若不得已者則當是之時君弱臣彊豈獨一魯國哉

公如晉次於幹侯

公比如晉而不得入故皆不月也

夏四月庚子叔詣卒

秋七月

冬十月鄆潰

公適去鄆而鄆潰見魯之民皆叛畏季氏而不敢寜公也

三十年春王正月公在幹侯

志公之在外正月以存君臣子之辭也

夏六月庚辰晉侯去疾卒

秋八月葬晉頃公

冬十有二月吳滅徐徐子章羽奔楚

春秋之例國滅而奔者不名閔之也章羽之不見閔蓋其有罪者也徐子之罪見於五年伐吳彼三罪者徐足以亡矣其禍自伐吳始焉故春秋於彼則貶而人之於此則名而賤之凡以見自取滅亡之禍而已然則何以月志其譏已明者則亦無俟於變日月之例也【按夲例云先儒以徐爲夷非也春秋以中國例書徐而曰夷者何也】

三十有一年春王正月公在幹侯季孫意如防晉荀躒於適歷

公在幹侯而季孫爲適歷之防季孫不見公矣君在外而臣不省則季氏之有惡於公亦明矣夫意如之罪覇主所宜討今乃與之爲防且其君在是而防其臣見晉之釋君而臣是信也

夏四月丁巳薛伯谷卒

晉侯使荀躒唁公於幹侯

晉侯旣使荀躒防意如乃使唁公蓋季孫有不納君之言故晉侯唁公之不得入也必使荀躒然後意如之意得通於公矣夫不卹見逐之君而信不臣之言則晉侯之不明可知爾彼六卿之彊至於分國而有之則晉侯之不克有爲者是亦魯君而已昭公失國豈無他諸侯唁之而獨舉齊晉所以深惡乎大國之無能爲也

秋葬薛獻公

冬黒肱以濫來奔

三家皆曰邾黒肱此不言邾蓋字或脫之非例也

十有二月辛亥朔日有食之

三十有二年春王正月公在幹侯取闞

闞內邑公旣失鄆而後取闞也

夏吳伐越

秋七月

冬仲孫何忌防晉韓不信齊髙張宋仲幾衛世叔申鄭國參曹人莒人薛人人小邾人城成周

成周與京師一也或稱成周或稱京師蓋自周言之則曰成周自諸侯言之則曰京師諸侯不敢斥天子之國故以眾大之辭言之此諸侯之大夫城成周則不曰京師何也當是時天子防弱諸侯不王豈復能以義相率而尊周室哉是蓋天子有請於諸侯然後諸侯使大夫往城之耳故曰城成周蓋自周言之見天子請而後城之也傳謂王使富辛與石張如晉請城成周是足信矣

十有二月己未公薨於幹侯

昭公淹卹在外七年於此奔走窮迫可謂極矣而魯之羣臣未有一人盡力於其君者卒以旅死當是之時祿之去公室三世矣爲昭公者尙何以懷其羣臣哉故春秋所書於七年之間未嘗有一言及其君臣之際者爲此也﹤經部﹐春秋類﹐崔氏春秋經解﹥

欽定四庫全書

春秋經解卷十一

宋崔子方撰定公

元年春王

諸公之元年𨿽無事必舉正月言人君卽位之始王者必班正焉諸侯奉之以從事也當是時季氏專魯昭公逐死而定公未立故無所班其正魯無以奉之所以獨不舉正月也𨿽然周室之衰豈能果班正於諸侯而春秋書之如此何也嗚呼春秋亦正名而已矣

三月晉人執宋仲幾於京師

此城成周之大夫也仲防之罪不受功也其言於京師何見執之於天子之側也大夫而執人於天子之側見大夫之張矣凡事必繼月月必繼王定無正故不得不以三月繼王也

夏六月癸亥公之喪至自幹侯

其君旅死於外羣臣將恐懼奔走之不暇今乃七月而後以喪至則魯之羣臣所以事其君者可知矣

戊辰公卽位

諸公逾年正月不日而卽位追治之也定公六月日而卽位書其實也蓋於是定公始得立矣則季氏之專國可知也卽位例日

秋七月癸巳葬我君昭公

九月大雩

立煬宮

立宮非所宜立也有禱而後立之者也故不日以見譏

冬十月隕霜殺菽

夏之八月未可以霜而且殺菽志災也

二年春王正月

夏五月壬辰雉門及兩觀災

秋楚人伐吳

冬十月新作雉門及兩觀

及者先後之辭也其月志其工近也【按本例云兩觀之僭久矣今復作之故目事以見譏而加月也】

三年春王正月公如晉至河乃復

昭公如晉至河乃復則略而不月定公如晉至河乃復則月而不略何也昭公之不得入於晉亦已數矣定公之不入容有故焉

二月辛卯邾子穿卒

夏四月

秋葬邾荘公

冬仲孫何忌及邾子盟於拔

四年春王二月癸巳陳侯吳卒

三月公防劉子晉侯宋公蔡侯衛侯陳子鄭伯許男曹伯莒子邾子頓子胡子滕子薛伯杞伯小邾子齊國夏於召陵侵楚

夏四月庚辰蔡公孫姓帥師滅沈以沈子嘉歸殺之諸侯侵楚而蔡公孫姓於其間滅沈蓋諸侯爲蔡侵楚故蔡得以滅沈也沈楚之與國殺沈子嘉所以致怨於楚也夫欲怒楚而滅人之國殺人之君以蔡爲罪矣

五月公及諸侯盟於鼬

是盟也公爲之故曰公及諸侯也諸侯爲蔡以侵楚然卒不能害楚使蔡去中夏而卽楚以吳子及楚人戰是以鼬之盟不日亦不與同所以譏諸侯之無能爲故也

杞伯成卒於防

六月葬陳惠公

許遷於容城

秋七月公至自防

劉捲卒

劉捲蓋劉子也新有同盟之好故來赴而卒之然則何以不稱劉子天子之大夫王命赴之不以爵稱也

葬悼公

楚人圍蔡

報召陵之役也諸侯並侵楚而楚獨圍蔡知諸侯之侵楚爲蔡明矣

晉士鞅衛孔圉帥師伐鮮虞

劉文公

天子之大夫未有書者以其來赴也故往防而之

冬十有一月庚午蔡侯以吳子及楚人戰於柏舉楚師敗績

吳子夷也有憂中國之心而能爲蔡侯之故以與楚人戰故曰蔡侯以吳子及楚人戰於柏舉以吳子吳無利於伐楚矣進吳子也是楚囊瓦而曰人大夫不敵君進吳子也進吳子所以傷中國之亡也晉爲盟主因天子之大夫以合十七國之諸侯逺至召陵而不能爲蔡釋怨於楚曽吳子之不若進吳子所以傷中國之亡也

楚囊瓦出奔鄭

柏舉之敗囊瓦爲之也

庚辰吳入郢

郢楚都也不曰入楚而曰入郢見吳之入楚者甚矣且楚於是時特爲大國而吳得入焉故變例而言日變國而言都所以甚吳而重楚禍云爾

五年春王三月辛亥朔日有食之

夏歸粟於蔡

於越入吳

六月丙申季孫意如卒

秋七月壬子叔孫不敢卒

冬晉士鞅帥師圍鮮虞

六年春王正月癸亥鄭遊速帥師滅許以許男斯歸二月公侵鄭

公侵鄭爲許也臯鼬之盟故也

公至自侵鄭

夏季孫斯仲孫何忌如晉

秋晉人執宋行人樂祁犂

冬城中城

季孫斯仲孫忌帥師圍鄆

鄆本魯邑先是齊人取之以居昭公故今猶未入乎魯也不言何忌闕文

七年春王正月

夏四月

秋齊侯鄭伯盟於咸

齊人執衞行人北宮結以侵衛

其言以侵衛何執北宮結而與之俱也

齊侯衛侯盟於沙

大雩

齊國夏帥師伐我西鄙

爲鄆之役也齊人取鄆以居昭公其後鄆潰然而齊未嘗有鄆也今魯圍鄆而齊出師見齊之不直矣

九月大雩

冬十月

八年春王正月公侵齊

公至自侵齊

二月公侵齊

公侵齊報國夏之師也以齊師爲不直故公𨿽連月而兩興師猶不譏焉

三月公至自侵齊

曹伯露卒

夏齊國夏帥師伐我西鄙

公防晉師於瓦

晉師之出爲齊伐我故公往防之不正以公侯之尊而防晉人之師故不月以見譏

公至自瓦

防者之防例不致此其致何也重師也師以眾致地以特致此春秋之新例矣

秋七月戊辰陳侯柳卒

晉士鞅帥師侵鄭遂侵衛

葬曹靖公

九月葬陳懷公

季孫斯仲孫何忌帥師侵衛

冬衛侯鄭伯盟於曲濮

從祀先公

從祀先公何以書所以誅陽虎之亂見陪臣執國命也是蓋魯禮之復正者而知其誅陽虎之亂何也當是時魯國之政季氏專之季氏之室陽虎有之魯之君臣拱手聼命無敢誰何此孔子所以嘆陪臣執國命而知三桓之子孫防也彼陽虎所以能濟其謀者必有所挾也因人之所欲者而假譽焉蓋自文公以來魯之逆久矣舉國之人皆欲去之然百餘年之間莫防修正而攺爲及陽虎爲政一旦而去之彼自謂足以借譽於國人而取恱乎先君也於是遂肆其亂及其不克乃竊夫寶玉大弓而逃焉不然彼陽虎方且迫於爲亂而魯之君臣方且謀虎之不暇何暇修百年久失之禮而正之哉其事蓋可知矣夫宗廟之事禮之大者而春秋所書莫詳焉著其日於上書其事於下蓋以爲禮之大者不敢以略故也八月丁卯大事於大廟躋僖公夫禮之甚者彼如此其詳也從祀先公得禮之大者此如此其略也然則聖人之意可知矣蓋曰其所有事者無足道焉吾志其從祀而已書從祀先公繼之以盜竊寶玉大弓所以具見當時之事使後世可考而知焉傳曰陽虎欲去三桓而已更孟氏故順祀先公而祈焉禘於僖公其事則信矣然而聖人之意蓋沒而不見也嗚呼千載之下姦僞之迹禍亂之變彼得假托以濟私者豈特一陽虎哉宜聖人之丁寧如此

盜竊寶玉大弓

春秋書盜有二義有不得其人而稱之者曰盜盜殺蔡侯申之類是也有以非其有而取之曰盜盜竊寶玉大弓是也此陽虎也而以盜言之陽虎之賤不載於春秋

九年春王正月

夏四月戊申鄭伯蠆卒

得寶玉大弓

不索而獲曰得此魯之分器陽虎無所用故復歸之也魯固知陽虎之竊寶玉大弓矣然而畏虎幸虎之去𨿽亡其寶而不敢索也使不知爲陽虎所竊而疑於他盜耶則豈有亡其國之分器而不索者哉此知爲陽虎明矣

六月葬鄭獻公

秋齊侯衛侯次於五氏

魯於齊衛皆有侵伐之怨故二君次於五氏以謀我也

秦伯卒

冬葬秦哀公

十年春王三月及齊平

及者內欲之也畏五氏之謀故欲與齊平旣平然後爲夾谷之防矣齊魯比年有侵伐之怨而不直者在齊魯實畏齊而求齊平齊之平彊矣故月以見之於平齊則月之於防則不月故凡春秋變例以爲言者皆以示譏明矣

夏公防齊侯於夾谷

夾谷之防齊人伏兵以刼魯侯賴孔子爲相而謀不行然則是防也亦殆矣故不月以見譏然後知齊之不欲平明矣

公至自夾谷

晉趙鞅帥師圍衛

齊人來歸鄆讙陰田

夾谷之防孔子相焉齊人畏魯歸其侵疆此所以得鄆讙陰田也鄆讙二邑與陰之田

叔孫州仇仲孫何忌帥師圍郈

秋叔孫州仇仲孫何忌帥師圍郈

郈內邑而圍之蓋恃大而不聽此十二年所以墮郈也二卿復圍郈則恃大而不聽可知矣

宋樂大心出奔曹宋公子地出奔陳

冬齊侯衛侯鄭遊速防於安甫

叔孫州仇如齊

宋公之弟辰曁仲佗石彄出奔陳

言曁見辰之不得已也三臣之奔則何以不月辰非卿也且辰之出彊矣

十有一年春宋公之弟辰及仲佗石彄公子地自陳入於蕭以叛

夫人之從惡之易也辰之奔迫於仲佗石彄之故今其叛也則辰之自爲矣故始曰曁而終曰及辰之惡猶未及乎段之爲惡也

夏四月

秋宋樂大心自曹入於蕭

冬及鄭平叔還如鄭涖盟

內欲平也平六年侵鄭之怨旣平然後叔還如鄭涖盟矣

十有二年春薛伯定卒

夏葬薛襄公

叔孫州仇帥師墮郈

衛公孟彄帥師伐曹

季孫斯仲孫何忌帥師墮費

郈叔孫氏之邑費季氏之邑城之不度將爲國害故墮之也夫二邑二家恃以爲保障而肯墮之何也不得已也蓋仲由爲季氏宰欲張公室而後墮之夫以二家之所恃以爲固者而乃不能奪之於仲由見陪臣之執國命矣是以冉有子路相季氏而欲伐顓臾孔子誨之旣而發陪臣執國命三世希不失之嘆也

秋大雩

冬十月癸亥公防齊侯盟於黃

十有一月丙寅朔日有食之

公至自黃

十有二月公圍成

傳曰仲由爲季氏宰將墮三都於是叔孫氏墮郈季氏墮費孟氏將墮成而其臣不欲然則成孟氏之邑其弗墮然後公圍之也昭圍成則不月以見譏定圍成則不譏何也圍成則一而所以圍成則異矣

公至自圍成

內地而致何也見孟氏之彊與國爲敵公室防弱不能制其臣而有其地視成猶外邑也故致公之行以見於內亦危矣昭公圍成亦危則不致何也成在內而鄆在外不以外致內也

十有三年春齊侯衛侯次於垂葭

夏築蛇淵囿

農事方盛而築囿譏也

大搜於比蒲

以周之夏當夏之春於是時可以搜矣而書何也先築囿繼之以大搜則志在乎從禽而不卹乎國事可知也或言搜或言大搜以大書者越常禮矣夫不卹國事而越禮大搜此春秋所以爲譏也

衛公孟彄帥師伐曹

秋晉趙鞅入於晉陽以叛

冬晉荀寅士吉射入於朝歌以叛

晉趙鞅歸於晉

趙鞅以晉陽叛而言歸何也見趙鞅𨿽以邑叛其君不能討反而不失其所焉則昭定之間君弱而臣彊豈獨魯國哉是以終於三桓據魯六卿分晉其禍所由來漸矣夫春秋歸入之例𨿽紀當時之實然而褒貶之意亦具見於其間也

薛弒其君比

春秋以國弒君者四而三在吳莒薛吳莒薛固無大夫知其爲防者明矣

十有四年春衛公叔戍來奔衞趙陽出奔宋

二月辛巳楚公子結陳公孫佗人帥師滅頓以頓子牂歸

夏衛北宮結來奔

五月於越敗吳於檇李吳子光卒

吳夷也爵不見於春秋於其有善則進之然而書吳子卒何也欲有所見也是時吳楚僣號以逼天子春秋惡之故不書其葬難言之也書楚卒者六書其弒者二書吳卒者四書其弒者二一皆不焉然後知其不者有故也非如他國有有不者也春秋不疑於後世如此

公防齊侯衛侯於牽

公至自防

秋齊侯宋公防於洮

天王使石尙來歸脤

【按本例云周官歸脤以交諸侯之福則王使歸脤蓋可也用見周之交魯之禮厚而魯所以事周之禮薄上下皆失之矣故不月以見譏與來聘不月同例】

衛世子蒯聵出奔宋衛公孟彄出奔鄭

宋公之弟辰自蕭來奔

大搜於比蒲邾子來防公

防公於比蒲也然則搜於比蒲何以不言公凡搜狩固非防者之事𨿽不言公公在焉可知也則公狩於郎公觀魚於棠知其獨行而不與國人共之明矣且公在是而不月志凡以見譏故也搜狩皆內地故於公之行未有致者

城莒父及霄

十有五年春王正月邾子來朝

鼷防食郊牛牛死攺卜牛

所傷者眾不可以一舉也牛𨿽不死亦攺卜矣

二月辛丑楚子滅胡以胡子豹歸

夏五月辛亥郊

五月而郊不時明矣猶異乎九月之用郊也

壬申公薨於髙寢

鄭罕逹帥師伐宋

齊侯衛侯次於渠蒢

邾子來奔喪

諸侯奔喪天子之禮也譏僣也魯邾皆罪矣

秋七月壬申姒氏卒

八月庚辰朔日有食之

九月滕子來防

丁巳我君定公雨不克戊午日下昃乃克葬彼言日中而克此言日下昃乃克日下昃則僅及乎爾其難明矣

辛巳定姒

定姒哀公之母而定公之妾也哀公卽位未逾年未成爲君故其母𨿽書卒而不稱夫人小君使定公在自以妾不書卒使哀公卽位逾年自尊其母爲夫人而以夫人之禮卒也𨿽然於禮妾母不得稱夫人凡稱夫人者春秋盡其辭焉以見譏也僖公之成風宣公之敬嬴是也哀姜莊公之夫人則成風其妾也出姜文公之夫人則敬嬴其妾也明矣

冬城漆

欽定四庫全書

春秋經解卷十二

宋崔子方哀公

元年春王正月公卽位

楚子陳侯隨侯許男圍蔡

定六年鄭遊速滅許今許男復見許楚之與國蓋楚復封之也許男之歸不書然則陳蔡之書歸者欲見諸侯之功明矣

鼷防食郊牛攺卜牛夏四月辛巳郊

魯之郊禮乎魯之郊禮之變者也成王以周公有人臣不可爲之功故賜以人臣不可用之禮蓋不如是不足以爲稱故魯之有天子之禮惟用之以事周公可也而羣公莫得而與焉是以春秋書獻六羽立武宮丹桓宮楹刻桓宮桷邾子奔喪滕子防葬之類譏其僣也至於書郊者八皆因郊之變而道之不盡以譏郊也又僖公之郊魯詩頌之孔子取之其詩曰皇皇后帝皇祖后稷享以騂犧是享是宜周公皇祖亦其福女是也然則郊主祭天而後稷爲配周公亦從而祀焉可知矣魯之郊也爲其有事於周公故也不然則僣矣𨿽然於夏四月而郊禮乎夫周之四月夏之二月而建卯之月也方是時帝出乎震而始用事焉故於郊而祀之禮蓋然矣而傳謂不時何哉且自僖公以來郊之見經者八書卜郊者四皆以四月書牛傷者四皆在正月蓋帝牛必在滌三月故也由是言之則郊用四月明矣不然魯之失禮者歷數世而皆在四月乎此書曰夏四月辛巳郊蓋與其時也著是以見非也考之禮經未有明見者惟郊特牲稱魯君孟春乘大輅旂十有二旒祀帝於郊焉此蓋後儒因見春秋之傳而爲之說然則彼之孟春謂周之正月也𨿽然魯之郊猶降於天子故不及日至之祭而獨爲四月之祭而已猶之不及四望而獨爲三望也

秋齊侯衛侯伐晉

冬仲孫何忌帥師伐邾

二年春王二月季孫斯叔孫州仇仲孫何忌帥師伐邾取漷東田及沂西田癸巳叔孫州仇仲孫何忌及邾子盟於句繹

魯比年有事於邾今又三卿大舉而伐之取沂漷之田要其君而與之盟明年又復背盟而圍之則魯之於邾爲已甚故日之以見譏

夏四月丙子衛侯元卒

滕子來朝

晉趙鞅帥師納衛世子蒯聵於戚

戚衛邑也其言於戚何未得乎國也蓋爲輒所拒耳蒯聵猶不失世子之稱則輒之不當立明矣此子貢所以知夫子不爲衛君也

秋八月甲戌晉趙鞅帥師及鄭罕逹帥師戰於鐵鄭師敗績

冬十月葬衛靈公

十有一月蔡遷於州來

州來吳滅之矣蔡欲逺楚而親吳故遷於州來也

蔡殺其大夫公子駟

三年春齊國夏衛石曼姑帥師圍戚

蒯聵在戚故也彼言圍宋彭城此不言圍衛戚戚未異於衛也圍戚衛事也而以國夏首之何也蓋曼姑之罪不貶而自見而國夏助人爲逆不首之無以著其惡焉晉趙鞅納蒯聵於戚而齊國夏圍之又以見齊之不與晉也

夏四月甲午地震

五月辛卯桓宮僖宮災

季孫斯叔孫州仇帥師城啟陽

宋樂髠帥師伐曹

秋七月丙子季孫斯卒

春秋內大夫例書卒而有不卒者如翚慶父以賊不卒也叔孫僑如臧孫紇公子憖以奔不卒也仲孫何忌叔孫州仇叔還蓋未卒也而柔溺公子結於春秋無所見而亦不卒何也蓋於內爲大夫然後卒之豈三子者始爲大夫其後以罪黜不爲大夫故不卒歟翚慶父之不卒非以是爲貶也欲見爲弒君者而已

蔡人放其大夫公孫獵於吳

稱人以放放無罪也

冬十月癸卯秦伯卒

叔孫州仇仲孫何忌帥師圍邾

四年春王二月庚戌盜殺蔡侯申蔡公孫辰出奔吳曰盜不得其人者也以其賊殺人故目之曰盜也使知盜之在內耶則將書曰蔡弒其君知盜之在外耶則將書曰某人戕蔡侯於蔡今先目盜而後曰蔡又稱殺焉蓋漫若不可知者也夫國君而盜得殺之則其臣子罪矣此公孫辰所以出奔而公孫姓公孫霍所以見殺也而傳謂賤者蓋誤矣且𨿽賤烏有不君其君者哉彼言閽弒吳子蓋示其弗臣也然猶加弒焉則異夫盜殺蔡侯申矣

葬秦惠公

宋人執小邾子

小邾子之罪未見於春秋然稱人以執知其有罪矣春秋以例見者不疑也

夏蔡殺其大夫公孫姓公孫霍

晉人執戎蠻子赤歸於楚

戎蠻子之執以晉事而書也不然外裔不以爵見於春秋戎蠻蓋楚屬也故晉人執之以歸於楚使治其罪焉執之歸於京師則可以歸於楚則不可以見晉之有畏於楚故也晉𨿽以歸於楚而猶欲與治其罪故直言歸於而不言歸之於也其名蓋賤之也其不月蓋略之

城西郛

六月辛丑亳社災

商社也何以言亳社災蓋亡國之社屋之此所以有災也亡國之社諸侯皆得立之以自警亳社災爲魯志也以日誌知爲魯志也

秋八月甲寅滕子結卒

冬十有二月葬蔡昭公

葬滕頃公

五年春城毗

夏齊侯伐宋

晉趙鞅帥師伐衛

秋九月癸酉齊侯杵臼卒

冬叔還如齊

閏月葬齊景公

閏者附月之餘不以告朔喪不以數今齊景公以閏月葬見臣子之不懷也

六年春城邾瑕

瑕邾邑魯未嘗取於邾而遽城之見魯之迫邾也故於冬仲孫何忌伐邾明年秋公入邾以邾子益來也凡地未有系之國者不正魯恃彊陵弱以城人之邑故系之邾以見譏焉

晉趙鞅帥師伐鮮虞

吳伐陳

夏齊國夏及髙張來奔

叔還防吳於柤

秋七月庚寅楚子軫卒

齊陽生入於齊齊陳乞弒其君荼

不稱公子見其不當立也不言歸以爲未得乎所也旣入而後君弒爾

冬仲孫何忌帥師伐邾

宋向巢帥師伐曹

七年春宋皇瑗帥師侵鄭

晉魏曼多帥師侵衛

夏公防吳於鄫

吳不稱人蓋非其君也而公防之故不月以見譏凡防吳皆譏矣

秋公伐邾八月己酉入邾以邾子益來

於他國曰以歸於魯曰以來外內辭也伐邾不月蓋一事再見略之日而後入以公之行重之也然則何以不致以邾子益來則公之至可知矣

宋人圍曹

冬鄭駟帥師救曹

鄭與曹疏矣宋人圍曹而鄭師救曹知欲以報皇瑗之師也

八年春王正月宋公入曹以曹伯陽歸

吳伐我

夏齊人取讙及闡

齊未嘗與我怨而取讙及闡何也邾齊之與國入邾之役齊人怒焉故因吳之伐我魯方備吳之不暇齊人得乘間而取我二邑也𨿽然何以知齊人之怒於入邾以下書歸邾子益於邾而後齊人歸讙及闡知之也

歸邾子益於邾

秋七月

冬十有二月癸亥伯過卒

齊人歸讙及闡

其不言來歸何魯人知齊之怒於入邾之故而取其邑乃復歸邾子於邾而求邑於齊齊人於是歸之故不以齊人自來爲文以見魯有求而後得之也與榮叔歸含且不言來同意

九年春王二月葬杞僖公

宋皇瑗帥師取鄭師於雍丘

鄭師過宋雍丘而不設備故皇瑗得帥師而取之也掩而獲之曰取

夏楚人伐陳

秋宋公伐鄭

冬十月

十年春王二月邾子益來奔

邾子前年以來今又來奔以益爲賤而無恥矣故月之以見譏

公防吳伐齊

【按本例云防吳之防者譏也】

三月戊戌齊侯陽生卒

夏宋人伐鄭

晉趙鞅帥師侵齊

元年齊侯衛侯伐晉晉不能報今以十年之怨而僅能侵齊見晉之益衰不能服諸侯此黃池之防所以進吳子也

五月公至自伐齊

葬齊悼公

衛公孟彄自齊歸於衛

公孟彄蒯聵之黨也蒯聵得罪奔宋其黨見逐故彄奔鄭今蒯聵已入則彄之歸蓋得其所矣始奔鄭今歸自齊蓋齊有奉焉故也

薛伯夷卒

秋葬薛惠公

冬楚公子結帥師伐陳

吳救陳

十有一年春齊國書帥師伐我

夏陳轅頗出奔鄭

五月公防吳伐齊甲戌齊國書帥師及吳戰於艾陵齊師敗績獲齊國書

吳欲伐齊而公適有國書見伐之怨故因防吳伐齊也【按本例云亦譏也】公與伐而不與戰也前年公防吳伐齊則致此不致者蓋公不與戰喜公之不親危事臣子安之故不致也春秋之愛其君父如此【按本例云凡外裔戰不日此加日見公與之戰也且上言公防吳伐齊下言國書及吳戰則公之與戰明矣凡春秋書戰不以公親之尊親之道也按此說全與經解違異】

秋七月辛酉滕子虞毋卒

冬十有一月葬滕隱公

衛世叔齊出奔宋

十有二年春用田賦

周官以九賦斂財賄專言財賄則賦與稅異矣蓋稅以田爲差而賦以人爲等卽鄕大夫所謂國中自七尺以及七十野自六尺以及六十有五皆徵之而遂師所謂以斂財徵者是也而鄭康成亦謂賦者口率出泉若漢之算民泉矣是以人爲差也然則哀公之用田賦可知矣當是時魯數侵小國又復見伐於大國數侵小則地加廣數見伐則民人耗夫地益廣而民益耗則賦入必不足矣魯於是病之乃不復差民力之多寡務制田之廣狹以取賦於民而民於是無餘力矣故曰用田賦以見古之不以田爲賦而今以田爲賦也直書其事以見譏焉初稅畝始壊法也作丘甲則民無餘財用田賦則民無餘力故稅畝言初丘甲言作田賦言用其所漸者然也此春秋書辭之法矣其不月以見譏

夏五月甲辰孟子卒

此君娶於吳爲同姓謂之吳孟子者不稱夫人而曰孟子當時之辭也春秋從而書之以見其實焉然後知春秋有因當時之辭以褒貶明矣

公防吳於槖

秋公防衛侯宋皇瑗於鄖

不正公之亟出防故不月以見譏槖鄖皆內地以其不致故知爲內地也且公羊以鄖爲運則其爲內地明矣

宋向巢帥師伐鄭

冬十有二月螽

十有三年春鄭罕逹帥師取宋師於嵒

宋師之在嵒也而不設備故鄭罕逹帥師取之以報雍丘之敗也然則師出而不備者皆棄師之道矣春秋譏焉

夏許男成卒

公防晉侯及吳子於黃池

何以言及吳子進吳子也定之四年晉侯爲蔡之故合十七國之諸侯於召陵以侵楚而不能害楚蔡於是舍晉而卽吳其冬十一月遂以吳子及楚人戰卒敗楚師而入郢吳自是得志於中國救陳伐齊數與魯通自哀公七年以來無歲不防而晉侯自召陵之後不復見矣則吳彊而晉弱可知也故黃池之防吳實主之而春秋先晉侯者不與其主中國也然不可以不見故兩言之曰公防晉侯及吳子也其曰防晉及吳主晉而賓吳也𨿽然進吳子矣進吳子所以傷中國之亡也故不月以見焉夫春秋之進吳楚豈所得已哉𨿽然其進楚也亟而進吳也緩何也春秋亦因其所自爲而已莊十年荊始見至僖之元年遂去荊蠻之號而從有國之稱其後爵號氏族一同乎中國故春秋亦從而中國之至吳則不然自成七年始見然其俗故吳也爵號氏族不同乎中國故春秋亦從而夷之惟其能行禮乎中國與其有援中國之功然後特變其例而進焉

楚公子申帥師伐陳

於越入吳

吳方爲黃池之防爭權上國故越得以乘間而入吳也吳越疊興而中國益衰矣

秋公至自防

晉魏曼多帥師侵衛

葬許元公

九月螽

冬十有一月有星孛於東方

盜殺陳夏區夫

十有二月螽

十有四年春西狩獲麟

凡搜狩則地而此不地略之也不地而曰西狩見非國中之狩而西鄙野人之狩耳然則西狩不書爲獲麟而書也國風著麟趾之詩而有吁嗟之美則麟之爲王者瑞其亦久矣此西狩獲麟所以見書於春秋而聖人所以自傷也夫麟之不爲瑞而見獲於野人猶聖人之不見用而窮老於魯國若夫著褒貶作春秋寄大法於魯史特聖人之不得已者故絕筆於獲麟以見夫志焉向使聖人在上則春秋之褒貶皆見於行事而著爲賞罰亦無所事於春秋矣故曰吾自衛反魯然後樂正雅頌各得其所此蓋聖人無所試用其道不行然後退而著書以自見焉

欽定四庫全書

春秋經觧附錄

宋崔子方撰春秋例要

春秋之爲書辭約而例繁欲其嚴也故其辭約欲其明也故其例繁例者辭之情也然則學者當比例而索辭然後可也例不勝其多故有與爲例而疑於義者著之無與爲例而不疑於義者不著也其要在是矣嗚呼不知例要而欲知春秋是猶捨舟楫之用而以濟夫川瀆者也

繼天曰天王失其所以繼天則直曰王不當位曰王某王在曰王所王之居曰京師

非所取曰求遣使需索之謂求王命曰王使某來求非王命則直曰某來求

君見曰朝諱朝曰如公朝於外曰如某朝於京師亦曰如某凡如某而不目其事者朝也外諸侯朝曰某侯來朝王在外曰公朝於王所公在外曰某朝公世子朝曰某使其世子某來朝內女與其子俱曰來朝其子諸侯同時俱至兼言之同時異至殊言之諸侯朝而名之者失地之君也

相期曰防外爲志曰防某於某公在外而諸侯防之曰某防公於某公在內而諸侯防之曰某來防公諸侯已防而我後期曰不見公諸侯後期而及於防曰如防不及防曰未見諸侯兩言防者主彼而防也言防又言及者兩主而防也言及又言防者【原注齊桓防王世子按崔氏原文間於發例之下引經事以實之然多闕漏今姑仍舊文】避不主也

涖牲曰盟內爲志曰及某盟於某外爲志曰防某盟於某彼盟於我曰來盟我盟於彼曰蒞盟聘而後盟曰及某盟請與曰乞盟後期曰防盟有故不盟曰弗及盟非故不盟曰不與盟有所畏曰逃歸不盟凡盟自五以上言同防者之盟𨿽五以上不言同言同見非防者也桓文之盟不言同言同者未同也來盟涖盟不地於國也以國地者主國與盟也兩言及者殊盟也

適彼曰如凡公適他曰如某夫人適他亦曰如某內大夫以君命出亦曰如某非君命則不曰如某適防曰如防適師曰如師外相如不書其書者欲有見也

於外曰在公居他國曰在

反國曰至凡公行各以其事至盟以防至離防以地至自參以上以防至二事偶以大者至二事非偶以後事至內地不至於辭足以知其反者不至有所諱不至出逾年遂行不至夫人之行危甚則至大夫執而公與之俱則不至桓文之防有兵車則至由僖之前例不至其至者故也由僖而後例皆至其不至者故也公行不以其事至者欲有見也

反彼曰還未至乎國曰還自某凡還者事畢之辭也師還者志其久也又曰始班師之詞譏久役也

凡言次者有所之而止於是者也於內先目其所事而後言次於某目其所事而言次於某未得其所事者也目其所事而言遂次於某得其所事者也於內而直言次於某見其不能乎所事者也【按此條之首有脫文】

內爲志曰及某救某外爲志曰防某救某先言救而後言次不以救者也先言次而後言救以救者也救而言至者不及乎救也伐某以救某者權也【按此條之首有脫文】辭位曰孫公夫人皆曰孫內諱奔也

壊聲曰薨公夫人皆曰薨公薨不地故也夫人薨地故也

有終曰卒外諸侯曰卒其不卒不赴也內大夫曰卒弒君不卒其後不爲大夫不卒內女未嫁卒其歸於諸侯卒歸於大夫不卒王姬由魯嫁則卒外大夫不卒王臣有好於我來赴則卒諸侯卒其封內者地非其內不地在防曰卒於防在師曰卒於師在他國曰卒於某於桓文之世不言卒於師於防者內之也凡諸侯卒名其不名不著乎史也

藏死曰葬外葬曰葬某某公內辭也內葬曰葬我君某公葬我小君某氏外辭也禮葬稱侯僣葬稱公其不葬不赴也內弒君不葬吳楚之君不葬內女不爲諸侯夫人不葬外大夫不葬惟王臣有好於我來赴則葬諸侯稱爵而葬人譏也

輸入曰納納幣於外曰某如某納幣於內曰某使某來納幣凡輸物曰納

取女曰逆公親迎曰公如某逆女公至自某夫人某氏入使大夫逆曰某如某逆女某以夫人某氏至自某使大夫逆而夫人先見於公則曰夫人某氏至自某姑逆曰逆婦某於某內女爲其子逆曰某姬來逆婦爲子謀曰某姬來求婦外大夫爲君逆曰某來逆女其自爲逆曰某來逆某姬內書某逆王姬某來遂逆王后於某者魯主之也王后非魯主而書逆者譏士逆也

夫人謂出曰歸【原注夫人姜氏歸於齊】內女謂嫁曰歸嫁於諸侯則書歸嫁於大夫不書歸始嫁諸侯其終見出而來歸始亦不書歸始𨿽不嫁諸侯其終不失有國者始亦書歸始嫁曰某姬歸於某來而復歸曰某某姬歸於某書王姬外女歸者魯主之也內女謂出曰來歸凡曰某姬來歸凡以其罪出曰某人來歸某姬【按原本此條有脫文考某人來歸某姬全經止有成十五年齊人來歸子叔姬一事崔氏觧云叔姬有罪齊人歸之以致責於我故加月以見譏此文凡以其罪出五字當與下某人來歸某姬連屬則曰某姬來歸之上有佚文明矣】

內女歸寜曰來凡女已嫁書來而不書歸其不書來而書歸者賢也女來而大夫及之者譏也

從嫁曰媵外媵內曰某人來媵內媵外當曰某如某媵【按此經文所無崔氏以例推而知之耳】其曰某媵某人之婦於某者惡専命也同姓媵禮也異姓媵非禮也

臣問曰聘內大夫聘於外曰如某聘於京師亦曰如某凡如某而不目其事者聘也外大夫以君命來曰使某來聘不以君命則直曰來聘進外裔曰某人來聘適及是曰至凡言至者有所之而適及是者也內地直曰至某外地曰至某乃復其言如某不至而復者未及乎國也未及彼而反曰復地而後復者逺也不地而復者未出乎國也凡復者事未畢之辭也

繼事曰遂公出逾年不言遂見其非異事不言遂大事遂者惡之也

有請曰告糴其曰某告糴於某惡專命也

不目罪以刺刺有罪也目罪以刺刺無罪也【按此條之首有脫文】祀天曰郊有禱而後爲之曰用郊系牛曰牲牲傷曰牛居神曰廟逆上曰躋

彼以與我曰歸彼意曰來歸【原注鄆讙陰田是也】我與有意則直曰歸我以與彼曰歸歸物曰歸某於某歸諸侯曰歸某君某於某

不索而獲曰得【原注得寶玉大弓】

放火曰焚

有建曰立【原注立宮立君】眾欲立之則曰某人立某非眾欲立則曰某氏立王子某凡書立者不當立也

適我曰來凡外有事於我皆曰來王臣非天子命而私覿皆曰來諸侯朝而公在外不得行禮則曰來不與其亟朝亦曰來逺裔之人不能行朝聘亦曰來內以諸侯來曰以某君某來外有所議曰某使某來言其曰寔來者是來也內大夫有曰來者外之之辭也內大夫有稱來歸者內之之辭也

拘之曰執稱人以執執有罪也稱爵以執執無罪也稱行人以執罪不在行人也執諸侯不名執而以歸者名執外裔之君則名執而與之俱曰執某以伐某執某以侵某國君執而名者弱也大夫執而字者貴也執而捨之曰防於某釋某執而置之曰執某捨之於某

挾而與歸曰以歸執而歸者曰執某以歸非執而歸者則曰以某歸以歸者名執而以歸者不名歸內夫人之防而言以歸者內諱也歸之於者決辭也歸於者辭未決也

違國曰奔自內曰出奔外相奔亦曰出奔奔我曰來奔以地曰某以某來奔於其國有奉而奔者曰自某奔諸侯出奔者名無罪不名爲其臣所逐不名稱官以奔專也稱子以奔貴也稱氏以奔世也

入而得其所曰歸內有援焉曰復歸外有奉焉曰自某歸其言自某復歸者外內辭也曰歸自某者志其所自者也諸侯歸者名歸自某者不名

歸而未得其所曰入內有援焉曰復入外有奉曰自某入其言自某復入者外內辭也諸侯入而得國者名未得國者不名

反之曰復【原注復歸復入】

彊入曰納凡言納者不受而彊致之謂遂納曰納某於某不遂納曰伐某納某不納曰弗克納納而得國者名未得乎國不名其得國而不名者不著乎史也納而不言納者不與其納也凡興師以送之曰納非專則言自某入自某歸【原注莒去疾羣公子召之陳公子黃楚屈建從陳侯圍陳皆不書】苟言故則不言所自【原注赤歸於曺上言戎侵晉欒盈復入於晉下言齊侯遂伐晉】

潛去曰逃於彼曰逃歸於我曰逃來

掠地曰侵潛師入境曰侵外爲志曰防某侵某先防而後侵曰防於某侵某外侵內曰侵我某鄙

殺人曰伐聲罪致討曰伐內爲志曰及某伐某外爲志曰防某伐某先防而後伐曰防於某伐某諸侯先伐而我往曰防某伐某外伐內曰伐我某鄙伐而言次者未伐也於師亦曰伐於人亦曰伐一人而言伐者見殺其徒也曰某人從王伐某者不以王首伐也

破國曰入造其國都曰入內爲志曰及某入某伐而後入曰伐某入某俘邑亦曰入其言我入者別外入也亡國曰滅毀其宗廟社稷曰滅防而後滅曰防於某滅某國滅其君奔者不名國滅以其君歸者名夷狄滅而以歸者亦名國滅而奔其名者罪也邑不言滅邑而言滅者重之也君戰而亡曰滅【原注吳敗頓胡沈蔡陳許之師於雞父胡子髠沈子逞滅】重辭也

掩奪曰取悉虜而俘之曰取有曰取凡言取者得非其有之稱直取曰某取某師於某伐而後取曰某師伐某取之伐國而後取邑曰伐某取某敗師而後取邑曰敗某師取某田曰取某田不伐而取者易取也侵國不言取邑曰某人取某殺之病內也凡取者不義之辭也宻取曰襲

戰擒曰獲書戰書敗書獲敗而後獲也不敗而獲失民也不戰而獲羅得之也

外殺大夫曰殺稱國以殺殺有罪也稱人以殺殺無罪也殺今君之子曰殺公子某君殺世子曰某君殺其世子某大夫曰某殺某世子某凡殺世子母弟者目君也天王殺大夫不志其下相殺曰某殺某討賊曰某人殺某外討賊曰某人殺某國某不與討賊曰某國某殺某治其罪而後殺之曰某執某殺之不得其人曰盜殺某凡殺大夫不名者眾也不稱大夫者絕也稱官以殺者專也火甚曰災不言及者同時而災也言及者先後之辭也不甚曰火

隕而有見於下曰雨

盡而有繼爲旣【原注日有食之旣】

後序

或問曰春秋以日月爲例信乎何其擾擾紛亂而不可合也應之曰子考之春秋而疑之耶抑將用傳者之說而後疑之也苟用傳者之說是宜擾擾紛亂而不可合矣左氏不著日月之例獨於公子益師卒則著之曰公不與小斂故不書日彼蓋不知經於他事皆以日月爲例惟於崩薨卒葬與諸侯之弒者則不著例焉蓋以爲人之善惡必見於其行事則亦無事於死而後爲之褒貶也彼弒君父天下之大惡矣於春秋之文無所貶以爲其惡不貶而自見又奚區區以日月例爲哉故自天子崩公薨大夫卒內夫人內女卒中國夷狄之弒君與凡書葬者必從而日焉其尊卑外內輕重大小一皆同之凡以見其不爲例焉爾若夫赴告之不備史氏之闕遺然後吾從而闕之不嫌也由是言之左氏考聖人之例亦太疎略矣彼二傳知日月之例然亦不知崩葬卒薨與弒君之無例也則又彊爲之說是以其辭至於乖亂而不可信矣或者又曰然則春秋於他事闕日月者少而於卒葬之事闕日月者獨多何耶應之曰凡卒葬之事見於經者幾且三百最多而繁也且又一國之事其來赴之辭一有不備則日月之失史氏遂不可得而書矣若夫其他會盟戰敗入滅之類見於經者大抵不過數十而又非一國之事其來赴者諸國所與有事焉者皆至焉然後可參證而得日月之詳也且嘗謂春秋獨於此不以日月爲例者豈以其多闕而後不可爲例乎以事言之則如此以理考之又如彼二者其將有得於聖人之意也且夫史氏之記事有常體矣其書必曰某時某月某日某事矣其失日月者則闕之亦必曰是闕日月者也惟聖人修經然後立例焉蓋曰天下有內外國家有大小位有尊卑事有輕重不可得而齊也是故詳中夏而略夷狄詳大國而略小國詳內而略外詳君而略臣詳所重而略所輕此春秋之意而日月之例所從生也著日以爲詳著時以爲略又有詳略之中則著月焉此其常也其有當略而詳與當詳而略者聖人豈徒爲是之紛紛哉蓋有寓於其間而後云爾也故有當日而不日者如公敗齊師於長勺公敗宋師於乘丘禘於太廟用致夫人公子憖出奔齊公及邾儀父盟於蔑公及齊大夫盟於蔇之類是也有不當日而日者如衞侯衎復歸於衞衞侯出奔齊吳入郢公子遂及齊侯盟於郪丘仲孫速會莒人盟於向宋衞陳鄭災取郜取防之類是也有當月而不月者如臧孫許及晉侯盟於赤棘仲孫何忌及邾子盟於拔【按原本作句繹誤蓋句繹之盟不但書月且加日也今攺正】許凡三遷楚人滅江楚人滅黃吳滅巢滅項公如齊納幣觀社逆女公如晉至河乃復之類是也又有不當月而月者如宋人執滕子嬰齊宋司馬華孫來盟郕伯來奔宋人及楚人平城楚丘取鄫取鄆之類是也至於事有同日而後事屬先事則於先事加日焉如甲午宋災宋伯姬卒之類是也又有兩事皆當日先事故不日則後事亦不復日如夫人姜氏孫於邾公子慶父出奔莒之類是也其事有同月先事不當月而後事當月則於先事月之如王二月莒人伐杞取牟婁戊申衞州吁弒其君完秋九月楚子圍宋葬曹文公之類是也又有兩事先事當月固自書月後事故不月𨿽繼月不嫌也如自正月不雨至於秋七月及蘇子盟於女栗正月諸侯盟於祝柯公至自伐齊之類是也又如兩事先事故不月後事𨿽當月亦不復月不嫌也如春公至自齊祭叔來聘秋公子結媵陳人之婦於鄄遂及齊侯宋公盟夫人姜氏如莒之類是也其有事實異日而嫌於同日則各著日以別之如壬午公子遂會晉趙盾盟於衡雍乙酉公子遂會雒戎盟於暴癸酉大雨震電庚寅大雨雪之類是也有事實同日而嫌於異日則先著日以見之如甲寅齊人伐衞衞人及齊人戰庚申莒潰楚人入鄆之類是也有事不當日以書晦朔則不得不日如己卯晦震夷伯之廟戊申朔隕石於宋五之類是也有一事而再見者其於日月先略而後詳如冬公如晉十二月己丑公及晉侯盟冬會諸侯伐鄭十二月己亥同盟於戲之類是也有以後事之例證先事者如夏四月甲寅臧孫許卒繼之以公如晉則疑於公如例月者也然於下書秋公至自晉則知公如晉是不月者矣有以先事之例證後事者如夏五月甲午遂滅偪陽繼之以公至自會則疑於公至例月者也然先書春公會晉侯宋公衞侯曹伯莒子邾子滕子薛伯杞伯小邾子齊世子光會吳於柤則知公至是不月者矣考日月之例至於此見聖人之用心其謹且嚴而可畏也彼曰無例云者是未嘗深考乎春秋之例者也使其深考乎春秋之例則亦不遽云爾矣𨿽然春秋之闕日月者固有之如桓之四年七年無秋冬定十四年無冬桓十四年書夏五而闕其月莊二十二年書夏五月而闕其事僖二十八年書壬申而不系之月桓十七年書五月而不系之夏昭十年書十二月而不系之冬郭公仲孫忌與凡日食而不系朔與日者皆闕也彼傳者又以爲從史之闕文則近於無功故不得不爲異說以附之使聖人之防汨亂而不可考者諸儒好異之罪也嗟夫不信史之闕文以求聖人之意是猶航斷塹之水而欲至於海亦不可得矣盍亦避礙而通諸理乎左氏之略也公羊谷梁之鑿也持是三者以考春秋適足以多惑而已矣故余撮其大槪而論之附於卷末使學者得從事焉

