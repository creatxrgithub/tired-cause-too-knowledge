

欽定四庫全書

經部五

春秋平義

春秋類

提要

【臣】等謹案春秋平義十二卷

國朝兪汝言撰汝言字右吉秀水人是書成於康熙丙辰書中多引舊文其自立論無幾然自宋孫復以來說春秋者務以攻擊三傳相髙求駕乎先儒之上而穿鑿煩碎之獘日生自元延祐以後說春秋者務以尊崇胡傳爲主求利於科舉之途而牽就附合之獘亦遂日甚明張岐然嘗作平文以糾其謬而去取未能皆允汝言此書亦與岐然同意而簡汰精審多得經意正不以多生新解爲長前有自序謂經之失不在淺而在於深春秋爲甚可謂片言居要矣此本爲汝言原稿塗乙補綴朱墨縱橫其用心勤篤至今猶可想見也朱彛尊經義攷載繆泳之言稱汝言研精經史尢熟於明代典故嘗撰有宰相列卿年表其詩古文名漸川集今皆未見蓋亦好學深思之士所由與腹髙談者異歟乾隆四十三年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

春秋平義序

傳經之失不在淺而在於深春秋爲甚以其筆削出自聖人必有不可測識之防然後可以揆亂世反之正左氏以事求之叢記雜陳容飾盛而神理不居公谷胡氏諸儒以意測之探微索隱謹毛髮之細而其大體所在愈求而愈逺要其故不過二端曰春秋天子之事也聖人之刑書也以爲天子之事可以進退百辟以爲刑書而名稱日月無往非刀鋸斧鉞之用而聖人之意愈隱汝言泛瀾其中者有年初渉之而茫然再親之而華文瓌辯可喜可愕而不忍釋數四讀之而得其指歸聖人之筆削合乎人情宜乎時勢未嘗有矜奇異眾之舉而時措咸宜無不協乎正直剛柔之徳向之可喜可愕者皆與聖人逺焉者也於是偏訪諸家著述輯成春秋平義一十二卷其言皆出於儒先不入臆測一語使其言足錄不以其人而棄之言不足錄亦不以其人而存之務得其平而己夫知聖人之不逺於人而人亦不逺人以求道而學術一矣而天下平矣寧獨春秋也哉丙辰仲冬二十八日漸川諸生兪汝言識

欽定四庫全書

春秋平義卷一

秀水兪汝言撰隠公【名息姑惠公之子母聲子夫人子氏姬姓侯爵自伯禽受封十一世在位一十一年諡法不屍其位曰隠】

程子頥曰春秋魯史記之名也夫子之道旣不行於天下於是因魯史立百王不易之大法平王東遷在位五十一年卒不能復興先王之業孟子曰王者之迹熄而詩亡詩亡然後春秋作適當隠公之初故始於隠公

元年春王正月

元年者正始也春周時之春也王正月夏時之十一月也【髙攀龍孔義】春正月者其舊文也疑若用夏正者書王見正月之爲子也【邵寶簡端錄】系王於春所承者天之道所志者天子之事所紀者公之年不言卽位有與公疑位者也【羅諭義野編】劉恕謂惠公愛少子立爲太子國人不與而立隠隠曰我將讓焉太子徯望十年不獲而羽父弒隠於是桓曰隠攝也吾取之左氏信桓之欺故曰攝公糓信隠之詐故曰讓【黃震日抄】昔無今有者皆夫子所筆昔有今無者皆夫子所削也夫子之筆始於書王夫子之削始於不書卽位【呂祖謙集觧】

三月公及邾儀父盟於蔑【魯地凡邾公羊並作邾婁蔑公谷作昩私盟之始】公與曰公也何可三月無公盟書【野編】我所欲曰及公攝位而欲求好於邾也儀父邾君之字也邾魯之附庸中國之附庸例稱字【孔義】凡記防盟於王法所不得爲者皆貶若以結信於魯故得貴之則桓十七年盟趡又何爲乎【劉敞權衡】

夏五月鄭伯克段於鄢【鄭地】

段不弟故不言弟如二君故曰克稱鄭伯譏失教也謂之鄭志不言出奔難之也【左傳】於鄢遠也【糓梁】凡弟及世子家事也目君大夫國事也系國【野編】

秋七月天王使宰咺來歸惠公仲子之賵【王室下交諸侯之始】昔者夫子序書夏商周稱王春秋系王於天則何以異於書或曰爲萬世之法也或曰不然於是有僣王者不天之系則無以著無二之義也【簡端錄】國有疑於公者決之曰公天下有疑於王者決之曰天王【野編】不曰夫人曰惠公仲子者妾稱也【程傳】天子而賵妾母是啟僣也【趙匡纂例】惠公仲子者惠公之仲子也桓之母也或徴其手文曰【古文魯字】夫人也君子不言知其爲仲子而已矣賵曰仲子之賵宮曰仲子之宮稱天而王尊但稱王而王亦尊蓋春秋爲天子之事豈得有所褒貶於天子哉惠公仲子公羊以爲兼之是也成九年之書僖公成風也亦然程子以惠公之妾爲惠公之仲子猶可以僖公之母爲僖公之仲子則不可【朱朝瑛讀春秋略記】文九年秦人來歸僖公成風之禭傳曰秦人弗夫人也知此宰咺來歸惠公仲子之賵王亦弗夫人也故春秋亦弗夫人也其以夫人奉仲子失在隠不在王也書之以正隠爾【野編】以攺葬故所以厚惠公也並歸仲子所以定桓公也【辧義】惠公之妾仲子也左氏以爲兼賵公與仲子故在公以爲緩在仲子以爲豫仲子於是時蓋已卒矣君子信經【邵寶左觽】呂朴卿有言曰春秋周大夫不名爵從其爵單伯劉子之類是也未爵稱字家父榮叔之類是也舎是無名者矣是故經書魯隠元年天王使宰咺來歸惠公仲子之賵書名而不書氏者士也桓四年天王使渠伯紏來聘書氏及字者卿大夫也僖七年天王使宰周公來聘書官而不名氏者三公也始使士繼使大夫終使三公天子日防諸侯日彊其情不甚明白哉【或問】

九月及宋人盟於宿【參盟之始】

惠公之季年敗宋師於莒公立而求成焉盟於宿魯志也稱及稱人皆非卿也【程傳】及宋人盟於宿隠公之私也隠公之初魯猶彊間於齊宋鄭之間相爲依附然宋鄭不兩合而皆以齊爲主齊爲宋則附齊而援宋齊爲鄭則附齊而援鄭旣盟宋矣石門與艾之盟與齊鄭成而渝宋之盟隠公之私甚矣【蔡汝楠札記】經惡私盟始於蔑慮參盟始於宿公七年伐邾十年伐宋二盟尋畔坎牲加書寧足信哉【張溥傳斷】

冬十有二月祭伯來【王臣私交之始】

來書【野編】來朝也祭伯非王命而私交不與其朝也【孔義】先儒有王臣無外交之說非也天下有道諸侯順軌豈有內外之限其相交好乃常禮也然委官守而遠相朝無是道也周禮世相朝謂鄰國爾【程傳】

公子益師卒【眾仲】

大夫卒書【野編】公子益師孝公之子【日抄】稱公子公子故使爲卿也或日或不日因舊史也古之史記事簡略日月或不偹春秋因舊史有可損而不能益也【鄭傳】朱子曰春秋一首不書卽位卽君臣之事也書仲子嫡庶之分卽夫婦之事也書及邾盟朋友之事也書鄭伯克段卽兄弟之事也一開首人倫便盡在

二年春公防戎於潛【書防之始亦外交之始防戎於潛春秋之始防吳於黃池春秋之終】防書【野編】周衰戎狄雜居中夏魯有疆埸之交不得不防之也【戴溪】諸侯非有天子之事不得出防諸侯況防戎哉【孫復防】

夏五月莒人入向【入國之始】

入書向國也【野編】莒子娶於向向姜不安莒而歸莒人入向以姜氏還【左傳】書人防者也【程傳】入者得而不居也【公羊】

無駭帥師入極【駭糓作侅大夫專兵之始】

極國也【野編】無駭不氏未賜族也書帥師用大眾也非王命而入人國邑見諸侯之不臣也【胡安國傳】

秋八月庚辰公及戎盟於唐【魯地盟戎狄之始】

潛之防猶請盟而辭復與之盟益非義矣【孔義】韓愈言春秋謹嚴君子以爲深得其防何謹乎盟於唐而書日謹之也【胡傳】

九月紀裂繻來逆女【裂繻公糓作履緰】

冬十月伯歸於紀

內女嫁書【野編】內女嫁爲諸侯夫人則書逆書歸明重事也先儒謂諸侯當親迎親迎者迎於所館故有親禦授綏之禮豈有委宗廟社稷遠適他國以逆婦者乎詩稱文王親逆於渭未嘗出疆也【程傳】爲來逆非卿又爲叔待年而書也【胡寧通防】

紀子帛莒子盟於宻【莒邑公谷作子伯此外相盟之始】

闕文也【程傳】子帛杜預以爲履繻之字春秋無大夫在諸侯上者此必紀侯莒子也紀廹於齊而與於莒故相盟天下無主則小國不安而齊人滅紀之端見矣【季本私考】杜氏以爲子紀字誤昭公四年莒人以牟婁奔魯則爲魯近矣此時尙未遷緣陵也自此以前因莒人入向而魯爲莒紀盟於宻以聨其交自此以後八年公與莒人盟於浮來以成其外皆可佐證【辧義】

十有二月乙卯夫人子氏薨

糓梁謂隠之妻以不書葬知爲君夫人蘇轍謂桓公之母仲子也特立之廟而不祔故不書葬黃震以歸仲子之卒應在隠前按後考仲子之宮爲桓之母無疑

鄭人伐衞【諸侯專徵伐之始】

伐書【野編】段之亂公孫滑出奔衞衞人爲伐鄭取廩延鄭人旣以王師虢師伐衞南鄙矣今復擅興師何爲乎【孔義】

三年春王二月己巳日有食之

事在二月則書王二月在三月則書王三月無事則書時書首月日有食之有食之者也【程】異書言日不言朔食晦日也古之爲歷者食朔則朔食晦則晦謂之平朔今之爲歷者𨿽晦也必移之朔謂之定朔故後世無食晦者【野編】經書日食三十六其行有常度矣然毎食必書示後世治歷明時之法也有常度則非異矣然每食必書示後世遇災而懼之意也【胡傳】曷爲或日或不日或言朔或不言朔曰某月某日朔日有食之者食正朔也不言日夜食也不言朔朔在前也不言朔與日朔在後也【蘇轍】長歷推己巳實是朔日而不書朔史失之也【左防】

三月庚戌天王崩【平王崩孫桓王立】

崩上墜之形四海之內皆當奔赴魯君不往罪不書而自見也【程傳】天王崩魯不防葬者凡七諸侯皆然當是時誰歟伯者謂之尊王不亦愧乎【邵寶】春秋歷十有二王桓襄匡簡景志崩志葬者赴告及魯往防之也平惠定靈志崩不志葬者赴告𨿽及魯不防也莊僖頃崩葬皆不志者王室不告魯亦不及也【胡傳】

夏四月辛卯君氏卒【君公谷作尹】

聲子也隠公將不終爲君故不稱夫人不稱子氏而稱君氏何也哀公之母曰姒氏卒哀未君也隠旣君矣不稱子氏而稱君氏著其君也公羊糓梁曰此尹氏也天子之大夫也天王崩爲魯主故卒之王子虎劉捲皆天子之大夫也其卒未嘗不名其曰尹氏而不名非尹氏也蓋君氏也【蘓轍】任氏曰聲子也謂君氏猶言寡小君也王防謂君之母氏謂如經之稱夫人氏傳稱君氏之類【通說】以夫人禮成仲子之防則聲子猶娣侄也娣侄之防史不書防於是以吾君之防其母不可不書史法適夫人喪不用夫人禮亦書某氏卒如姒氏孟子是也而聲子獨稱君氏禮妾爲女君之黨服攝爲君則不爲女君之黨服聲子以攝女君之貴異乎眾娣侄女君稱小君則攝如君得稱君氏故特書君氏卒以明聲子繼室之爲正惠公再娶之非禮【趙汸屬辭】

秋武氏子來求賻【來求之始】

武氏子者天子之大夫也其稱武氏子何也未畢防孤未爵而使之非正也不言使桓未君也歸死者曰賵歸生者曰賻歸之正也求之非正也周𨿽不求魯不可以不歸魯𨿽不歸周不可以求之【蘇轍】木訥趙氏曰凡書求賻求車求金皆誅諸侯不貢而天下無王也尙何責天王哉先師宗諭王貫道嘗言周凡三求求賻以平王崩求車以桓王將崩求金以襄王崩皆以防事之有闕賻賵之不供也魯不盡臣子之職致周王下求謂魯秉周禮可乎【日抄】

八月庚辰宋公和卒【穆公卒弟殤公立】

諸侯卒書葬書【野編】崩薨者臣子之尊稱故外諸侯稱卒以別內也【孔義】凡諸侯同盟名於載書朝聘防問皆以名通故卒則書名不然則否左氏曰諸侯同盟死則赴以名禮君薨赴於他國曰寡君不祿臣子而名其先君非禮也【蘇轍】

冬十有二月齊侯鄭伯盟於石門【外諸侯特相盟之始】

齊鄭之交始此【孔義】齊鄭爲一當時未有伯各於其黨【野編】書此爲艾之盟張本【趙木訥】外特相盟不書必闗於天下之故而後書莒紀無足道也齊鄭合天下始多故矣天下之無王鄭爲之也天下之無伯齊爲之也是故書齊鄭盟石門以志諸侯之合書齊鄭盟於咸以志諸侯之散是春秋之終始也春秋於隠桓莊之際惟鄭多特筆於襄昭定哀之際於齊多特筆焉【陳良後傳】

癸未葬宋穆公【穆公糓作繆】

諸侯告防魯往防葬則書【程傳】

四年春王二月莒人伐杞取牟婁【伐國取邑之始】

外取邑書內取邑書【野編】諸侯相伐取地於是始取者收奪之名【孔義】趙鵬飛曰莒入春秋首加兵於向今又弱杞而攘其邑然至昭五年莒牟夷卒以牟婁來奔戴溪曰徒爲叛人之資耳【日抄】

戊申衞州吁弒其君完【桓公此書弒之始】

不稱公子身爲大惡絕之於其先君也其又有以屬稱者或過其親之以啟亂或見其以親而反讐事同詞異各有義而不可例拘【孔義本程傳】

夏公及宋公遇於淸【衞地書遇之始】

遇書魯宋爲一【野編】古有遇禮以待不期之防亦相期也而同於不朝之簡故書曰遇及者內爲志也【孔義】爲衞謀也【日抄】

宋公陳侯蔡人衞人伐鄭【諸侯防伐之始亦東諸侯分黨之始於是齊鄭一黨也魯宋陳蔡衞一黨也東諸侯分黨而天下始多故矣】

衞使宋爲主使大夫將故序衞人於陳蔡之下【服防】宋殤不誅弒君之賊不念穆公舎其子而立已反以馮在鄭從州吁伐鄭故是役也首謀在衛而以宋主兵【孔義】不見人伐衛衛乃伐人耶衛風雲從孫子仲平陳與宋主兵者州吁將者公孫文仲也宋公爲之與夷宋之完也【野編】

秋翚帥師防宋公陳侯蔡人衞人伐鄭【大夫專將之始】

宋公使來乞師公不義州吁而辭焉公子翚請以師防之公弗許固請而行【蘇氏】羽父我之州吁也亂者治矣治夫與於亂者也與於亂者治而亂者其孤矣【野編】

九月衞人殺州吁於濮【陳地州谷梁作祝】

稱衞人眾詞也舉國殺之也【程傳】伐鄭稱人責詞也殺州吁稱人眾詞也伐鄭之役公孫文仲爲主將而稱人則是指國人聽州吁號令從文仲而南行者也故曰責詞其殺州吁則石碏謀之而使右宰醜涖之稱人則是人皆有欲討賊之心亦夫人之所得討也故曰眾詞於濮者憫衞國之人著諸侯之罪也以討賊許眾人以失賊罪鄰國【胡傳】吁二月弒君九月方討爲期也久傳者尢有不足之詞焉其得久者由宋魯陳蔡助之胡傳罪鄰國有以哉【傳斷】

冬十有二月衞人立晉【宣公】

以衞晉推之宋禦說晉黒臀周宜無不書於防者何也黒臀也周也皆立於弒君者禦說定意於國人故皆削不書與國伐鄭以定州吁而天子不能正故特書立晉以著衞人討賊立君之義於天下結正五國輔簒之罪也陳氏曰必若衞人討賊而後可書立是也【屬辭】殺州吁曰衞人立晉亦曰衞人抑何以異吾聞亂臣賊子人人得而誅未聞國君人人得而立之也此其所以異也【邵寶】濮陳地也請涖於衞故曰衞人殺之也晉自當立立晉者誰耶故曰衞人立之也比於蔡人殺陳佗則陳有佚賊比於齊人殺無知則齊無立君天下後世知衞有人焉已矣【野編】

五年春公矢魚於棠【矢公糓作觀魯地】

君舉書觀魚非事也【野編】

夏四月葬衞桓公【十四日而葬】

討賊而始葬魯往防故書【孔義】

秋衞師入郕【公作盛】

衞之亂郕侵衞今故入郕【左傳】郕被鄰國之兵自衞始至十年齊鄭連兵入郕莊八年公及齊師圍郕而郕降於齊文十二年郕伯來奔自此不復見於經國遂滅矣【木訥】

九月考仲子之宮初獻六羽

考者始成而祀也諸侯不再娶孟子入惠公之廟仲子無祭享之所爲別立宮以祀之因其來賵而正名之曰仲子之賵因其考宮而正名之曰仲子之宮而夫人眾妾之分定矣初獻六羽者始用六佾也不謂之佾而曰羽者羽以象文徳婦人無武事故謂之羽而不曰佾也【胡傳】八佾用宗廟久矣而不自知其僣也至於考仲子之宮而用六羽春秋書之幸之也而有遺憾焉諸侯之妾之用六羽猶諸侯之用八也【簡端錄】

邾人鄭人伐宋

宋人取邾田故邾人請於鄭以伐之凡班序上下以國之大小而盟防徵伐以主者先邾小而先鄭主兵也【蘇轍】蓋事有輕重而大夫之防必以其班非有故不得以防者往其以防者防則大國大夫下於次國之卿若溫之盟陳子序鄭人下是也次國大夫下於小國之卿邾人鄭人伐宋是也先儒謂小國主兵序大夫之上者非【屬辭】

螟

螟書螽書有書有蜚書多麋書蝝生書石書鷁書鸜鵒書麟書害者災不害異【野編】詩去螟螣害稼也春秋書螟記災也國之大事故書【胡傳】

冬十有二月辛巳公子彄卒【臧僖伯】

書日見恩禮之厚【胡傳】

宋人伐鄭圍長葛【書圍之始】

書圍志暴也【孔義】

六年春鄭人來渝平【公糓作輸平】

公之爲公子也與鄭人戰於狐壤止焉故與宋爲黨修怨於鄭邾鄭伐宋入其郛宋來告命使者失詞欲救而止鄭人遂乘隙而輸平也和而不盟曰平【蘇轍】渝變也平成也六年春以前淸之遇宿之盟我成於宋六年春以後艾之盟防之防我成於鄭局於此一變【野編】輸平者以利相結觧怨釋仇離宋魯之黨也後此使宛來歸祊而魯入其地防鄭人伐宋得郜及防而魯又取其二邑是知以利相結也【胡傳】

夏五月辛酉公防齊侯盟於艾【齊地齊魯交好之始】

始平於齊也【左傳】前此魯未嘗與齊交因鄭輸平之後而公始與齊盟蓋皆鄭莊之謀也【吳澂纂言】

秋七月

此無事何以書春秋編年四時具而後爲年也【野編】

冬宋人取長葛

圍其邑周一嵗而取之【孔義】

七年春王三月叔歸於紀

書叔賢之也【蘇轍】娣歸不書閔其無終也【程傳】爲有歸於一事不容不書【野編】

滕侯卒

不書名史闕也【程傳】諸侯卒不同盟者五十二人不書名者九人餘皆書名【陸氏纂例】不書葬者怠於禮而不往弱其君而不防也

夏城中丘【書土功之始】

國之大役城書築書時亦書不時亦書【野編】凡用民力𨿽時且義必書見勞民爲重事也僖公修泮宮復閟宮非不用民力也而不書二者爲國之先務乃所當用也人君知此則知爲政之先後輕重矣凡書城完舊也書築創始也【程傳】中丘近莒爲城以偹之且爲向之外應也【私考】

齊侯使其弟年來聘【列國來聘之始】

聘書【野編】先儒母弟之說蓋緣禮文有立嫡子同母弟之說其曰同母弟蓋謂嫡爾非以同母爲加親也若以同母爲加親是不知人理也【程傳】鄭語來盟黒背帥師皆罪其私也陳光奔楚而稱弟盜殺衞縶而稱兄秦鍼宋辰皆責其薄也【胡傳】以弟爲貶可施於陳光秦鍼宋辰然段何以不弟也以不弟爲無貶可施於許叔蔡季然肹與鱄何以弟也且夫年之弟也爲有公孫無知也以病齊僖黒背之弟爲有公孫剽也以病衞定逆探於後追論於前於文太深於事無據夫義系於聘直云結艾之盟足矣【野編】

秋公伐邾【伐邾之始】

爲宋討也渝蔑之盟矣【孔義】

冬天王使凡伯來聘【天王下聘之始】戎伐凡伯於楚丘以歸【戎患之始】

春秋書天王下聘者凡八責諸侯不朝而坐受天子之聘也國而曰伐此一人而曰伐天王使來聘而戎伐之書之以罪魯也糓梁以爲衞楚丘考之衞楚丘自在河北周在河南是時河未南徙魯亦在其南也從魯至周不宜由衞左傳魯有卜者楚丘之父蓋以地爲氏者則魯亦有楚丘也【略記】

八年春宋公衞侯遇於垂

宋衞爲一【野編】齊將爲鄭平宋衞有防期矣而宋衞先爲垂之遇者有私謀也有意於從齊黨而無志於釋鄭憾也【孔義】

三月鄭伯使宛來歸祊庚寅我入祊【公糓作邴】

魯有朝宿之邑在王畿之內曰許鄭有湯沐之邑於泰山之旁曰祊時天子不巡狩魯亦不朝故欲以祊易許田各取其近者前此來輸平以言請之矣至是始入地也入者內弗受也【程】宛之不氏鄭大夫之未賜族者也【蘇氏】不結祊成隠之善也【野編】用是見鄭有無君之心而謂天王不復能巡狩矣用是見鄭有無親之心而敢與人以先祖所受之邑矣【胡傳】魯初睦宋齊恐魯助宋故爲鄭求魯不應反爲宋伐邾故歸祊魯得祊而始奉杜稷以從【木訥】鄭伯利在得許田故先使人歸祊爲異日取許田之地隠不悟其計受而有之自鄭人輸平之後魯多墮鄭計而不自知【岷隠】

夏六月己亥蔡侯考父卒【宣公卒桓侯封人立】辛亥宿男卒蔡未通而名者蓋通於惠公之世也宿嘗通矣其不名失之也【蘇轍】

秋七月庚午宋公齊侯衞侯盟於瓦屋【周地參盟之始】

齊鄭方合宋欲間之盟齊不盟鄭【野編】宋衞一黨也齊鄭一黨也鄭莊挾齊自彊齊僖特假鄭以紏合不逾年防防謀伐宋矣要盟何益哉【孔義本私考】參盟者無主之盟也非以三國爲限也但始於宋齊衞之三國故相承以爲參耳【後傳】

八月葬蔡宣公

諸侯五月而葬宣公卒兩月耳不及期簡也【孔義】

九月辛卯公及莒人盟於浮來【浮公糓作包好莒之始亦魯君特防外大夫之始】

可言公及人不可言公及大夫【糓梁】非大夫敢盟公公自欲與盟耳特書公所以譏公之失禮明非大夫之事也【陸淳纂例】莒𨿽小國而入向伐杞能爲魯患故七年城中丘以偹之至是復屈己要盟於其地【孔義】

螟

冬十有二月無駭卒【駭糓作侅展氏】

公孫之子與異姓之臣未賜族而身爲大夫則稱名無駭挾之類是也己賜族而使之世爲大夫則稱族如仲孫叔孫季孫之類是也【胡傳】

九年春天王使南季來聘

天王之使至魯者於此而三魯無一答詳王使所以著隠罪也【傳斷】

三月癸酉大雨震電庚辰大雨雪

雨之變甚者書【野編】不時災也非常爲大亦災也【程傳】三月夏之正月也雷未可以出電未可以見而大震電此陽失節也雷以出電以見則雪不當復見而大雨雪此陰气縱也凡失其度人爲感之也【胡傳】

挾卒【公糓作俠】

夏城郎

書不時也【左傳】郎邇宋城郎將爲鄭伐宋也【孔義本木訥】

秋七月

冬公防齊侯於防【公作邴】

謀伐宋也左氏曰鄭伯以王命討宋之不王豈其然乎假此以誑齊魯耳【孔義】

十年春王二月公防齊侯鄭伯於中丘

爲師期也【程傳】防之防魯始與齊謀伐宋之舉至中丘之防復偕鄭合謀而決出師之期經傳錄之著伐宋之兵所由合也【汪克寛纂疏】

夏翚帥師防齊人鄭人伐宋

三國先遣將致伐齊鄭稱人非卿也【程傳】三國防伐宋吾所知也宋公不王鄭伯以王命討宋於傳有之經無是也且鄭伯安知有王鄭伯而知有王蝥弧之旗魚麗之陳奉辭四伐爲政於天下可也何爲與虢公爭政哉【野編】

六月壬戌公敗宋師於菅【宋地】辛未取郜辛巳取防魯於宋本無纎芥之隙徒以歸祊之故爲鄭伯所役翚旣帥師防二國公復自出奇兵以襲人之虛而取其二邑春秋書日所以著其辭婉而義見者也【家翁傳】

秋宋人衛人入鄭

宋又連衞以報鄭鄭幸菅之敗而不偹故師還及郊宋衞已乘其虛而入之矣【髙閌集注】

宋人蔡人衞人伐戴鄭伯伐取之【戴公作載】

宋人衞人入鄭蔡人從之伐戴鄭伯圍戴克之取三師焉戴鄭所與也故三國伐之鄭戴合攻取三國之眾【程傳】蓋戴已授其繹開之於宋鄭揆其不偹攻之於後故一舉而取其師【通說】

羅諭義曰入隠之篇大抵皆宋鄭事也宋自殤公立開怨於鄭傳所謂十年十一戰也起隠之四年宋公伐鄭一翚防宋公伐鄭二邾人鄭人伐宋三圍鄭長葛四取長葛五翚防齊人鄭人伐宋六敗於菅七取郜八取防九入鄭十伐戴十一而宋自此病矣難於州吁衞之亂易於宋當其起也惟公子馮之求及其病也不中於在外之亡人而中於在近之逆人齊鄭同謀者也陳蔡衞親宋者也入郛以前我附於宋渝平而後我講於鄭取郜歸我取防歸我其入許也又讓於我鄭之奉我至矣來卽我謀爾

冬十月壬午齊人鄭人入郕【公作盛】

討不防伐宋也【程傳】郕衞所與也而齊鄭入之【集注】齊僖與鄭同志今年入郕明年入許其後如紀惟以窺伺弱小爲事爾【野編】

十有一年春滕侯薛侯來朝【諸侯朝魯之始】

朝書【野編】諸侯𨿽有相朝之禮而當時諸侯皆不朝王獨朝魯可乎滕薛二君不特言者又譏旅見也【程傳】

夏公防鄭伯於時來【時來公糓作祈黎鄭地】

謀伐許也【程傳】

秋七月壬午公及齊侯鄭伯入許

書防伐許者鄭志也書及入許者公所欲也【胡傳】閻開正曰隠桓二十年間事皆以鄭莊爲綱魯隠半生全被鄭莊播弄

冬十有一月壬辰公薨

不地不葬知其有變也然春秋之意在元年不書公卽位矣春秋不言卽位者其皆有故乎莊閔僖不言卽位故在前也隠不言卽位故在後也【野編】不書葬不成防也【集觧】

歐陽修曰魯隠南靣而治其國君其吏民者十餘年死而入廟立諡稱公則當時魯人孰謂息姑不爲君也孔子修春秋凡與諸侯盟防行師命將一以公書之於其卒也書曰公薨則聖人何嘗異隠於他公也左氏何從而知其攝耶

黃震曰隠公春秋之初也春秋之初未有伯也而伯之漸已萌蓋是時惟齊爲大國惟魯爲望國齊以黨鄭伐宋魯以受鄭祊田忘鄭之讐而從齊故前乎此惟兩君相防至此而諸侯參防矣前乎此惟敵國相攻至此連諸侯伐宋矣故曰伯之漸也向使齊不私於鄭而務使宋鄭相安魯不貪鄭之賂而不遽從齊天下其庶乎然則伯之萌齊僖之爲而魯隠助之也

春秋平義卷一

欽定四庫全書

春秋平義卷二

秀水兪汝言撰桓公【名軌史記名允惠公子隠公弟母仲子夫人文姜在位一十八年諡法辟土服遠曰桓】

元年春王正月公卽位

繼故不言卽位先君不以其道終子弟不忍卽位也繼故而言卽位則是與聞乎弒也【孔義】隠不求爲君不書卽位桓求爲君書卽位隠不書卽位不害其眞也桓書卽位不害其僞也【野編】糓梁有桓無王之說竊以夫子於繼隠之後而書公卽位則桓之志見矣奚待去其王以爲貶耶【顧炎武日知錄】

三月公防鄭伯於垂【衞地】鄭伯以璧假許田

欲求好者公也欲田者鄭也爲此防也此其以璧假之與曰否以祊易之易之則其言假之何鄭人之辭也知爲賜田不可易也則亦書曰璧假許田可以觧魯可以諱周可以甚鄭伯之爲諼【野編】隠公於宛來歸祊特欲啗魯以借其力爲離宋計耳未嘗有易許之萌今桓立而輙以許田假之蓋扼其吭而抉取之也謂以璧者庶乎有詞且曰請復祀周公借是爲義而要之也【馬駢探防】加璧焉鄭伯必得之計也非祊薄於許也【邵寶】歸祊後復書我入祊重取地也假許後不書以許歸鄭重失地爲內諱也【黃澤補注】

夏四月丁未公及鄭伯盟於越【近垂地】

祊成已結假不反矣【野編】上書防所以惡鄭下書及所以惡魯【王氏箋義】

秋大水【書水災之始】

災書【野編】書時不書月則水之泛溢爲害蓋歷時而未平也【纂疏】春秋書大水凡九魯居其八其一言宋【日抄】

冬十月

二年春王正月戊申宋督弒其君與夷及其大夫孔父【殤公弒莊公馮立】

人臣死君難書及以著其節稱大夫不失其官也【程傳】孔父先死曰及何也糓梁曰書尊及卑春秋之義也【孔義】父與甫通孔父字嘉猶杜甫之字美也【略記】

滕子來朝

最小初稱侯己稱伯稱子滕亦小初書侯己書子蓋弗給於朝覲貢賦自降爲子聖人因其實而書之【孔義本朱子】按滕初稱侯後稱子以爲自降可也初稱侯後稱伯又稱子繼復稱伯卒又稱子其升降不一者於前說難通矣則惟時王黜陟之說爲可從二邾自附庸升而爲子說者以爲數從齊桓故爲請於王命爲諸侯王能升二邾獨不能降滕乎【略記】

三月公防齊侯陳侯鄭伯於稷以成宋亂【稷宋地】

爲賂故立華氏也防未有指言所事指言所事特書也【孔義】諸侯以宋有弒君之亂而往平之耳後書取鼎於宋而討賊之事無聞焉則其義自見【或問】

夏四月取郜大鼎於宋戊申納於太廟

取者得非其有之稱宋始以不義取之故系其器於郜賂公者宋也而書曰取蔽罪於魯也以成亂之賂器置周公之廟公其受之乎【孔義】前書成宋亂兼責四國也此書取郜鼎納於太廟專責魯也【家氏傳】

秋七月侯來朝【公糓作紀】

蔡侯鄭伯防於鄧【懼楚之始】

防於鄧謀楚也春秋微言之以示入蔡伐鄭之漸不惟不言楚並不言荊用見中國無人不能制之於早爾【野編】春秋之初諸侯盟尙少也自是而後則漸眾矣伯興而世道降其可見於是乎【簡端錄】

汪氏纂疏曰於鄧外諸侯相防之始而實楚患之萌蘗北杏外諸侯列防之始而實覇者之濫觴其闗於天下之故不小矣

九月入【公糓作紀】

左氏曰討不敬也七月來朝九月入何也曰七月來朝侯當作紀侯程子已言之矣【或問】

公及戎盟於唐

冬公至自唐【書至之始】

出告反至常事爾何以書或以去國逾時之久或以防盟侵伐之危或以黨惡附姦之罪唐之至危之也弒君之賊使戎而不如鄭齊陳之黨惡則討之矣【孔義本程傳】

三年春正月公防齊侯於嬴【齊地】

不書王闕疑【孔義】不書王者孔子循史之舊文而非削也若以削王爲罪天王不討賊則是仲尼貶周天子矣其尊周正統之意安在哉【探微】防於嬴左氏曰成昏於齊也冬娶齊急於得齊以固齊援也【木訥】

夏齊侯衞侯胥命於蒲【衞地】

胥命者何相命也相命近正也古者不盟結言而退【公羊】隠八年齊欲平宋鄭十年齊從鄭伐宋而衞亦從宋入鄭齊衞不過各附其所與實未常有怨至桓二年遭華督之禍而衞其所附齊鄭防於稷以成宋之亂而宋已附於齊無仇可觧何俟乎盟故書曰胥命耳【木訥】

六月公防侯於郕【魯地公糓作紀郕公作盛】

杞本侯爵諸傳必欲易之爲紀者以恆六年夏四月亦有公防紀侯於郕之文故並二而一之也至十二年曲池之防與莒子之盟者猶書犯侯之子靖侯也終桓之世凡三見稱侯不異至莊二十有七年始稱伯非因桓公而貶也【探防】

秋七月壬辰朔日有食之旣【推歷當爲八月】

日食三十六食旣者三皆臣子僣逆夷狄橫之兆此年而後荊楚僣王鄭敗王師宣八年而後楚荘圍宋伐鄭伐晉襄二十四年而後齊崔杼衞寗喜弒君吳楚橫行中國【汪氏】

公子翚如齊逆女

逆女書公子翚則是隠以爲仇桓以爲親也【野編】

九月齊侯送姜氏於讙【魯地】公防齊侯於讙夫人姜氏至自齊

越竟送女非禮也【孔義】將以何稱非女非婦則姜氏而己矣公往防之【野編】爲齊侯爾非爲親迎也以翚往而不言以至者公親受之齊侯也【孔義】桓公失禮兆敝笱之刺於是見之【傳斷】

冬齊侯使其弟年來聘

致夫人也桓娶夫人書之者數春秋惡文姜之終不得不詳其始【傳斷】

有年

謂桓不當有年爲異而書則螽與大水無冰皆當爲桓之常又何爲書春秋豈專記人之凶荒而不幸人之丰熟哉各書其實爾【日抄】蓋有感也幸祈民之未殄賴有是年以生養之不然則靡有孑遺矣【探防】

四年春正月公狩於郎【搜狩之始】

狩不書於郎遠也【野編】郎今之單父魯臺土也地近宋昭九年築郎囿【木訥】

夏天王使宰渠伯糾來聘

詩曰家伯維宰仲允膳夫宰與膳夫作對其官可知而或以爲冡宰吾不知也經書宰咺宰孔惡冡宰而數兼使職必無是也

是年及七年不書秋冬史之闕文【野編】

五年春正月甲戌

脫文【陸淳】長歷甲戌前年十二月二十一日【杜預】先儒疑下有陳佗殺太子一事【木訥】

己丑陳侯鮑卒【桓公卒陳佗弒太子自立】

左傳再赴也公糓曰甲戌之日亡己丑之日死而得故以二日卒之俱不可信

夏齊侯鄭伯如紀

外相如不書何以書襲紀也【野編】紀人來告存而弗削以著齊人滅紀紀侯去國之由【胡傳】

天王使仍叔之子來聘【仍糓作任】

仍叔之子弱也【左傳】四年天王使宰渠伯糾來聘今又使仍叔之子桓固魯賊周何親之也至及觀伐鄭然後知王屢聘魯謀鄭故也魯桓宋督俱未暇討反遣使入魯蓋欲專圖鄭也【傳斷】

葬陳桓公

城祝丘

齊將襲紀公欲助紀而畏齊故城以偹之【程傳】

秋蔡人衞人陳人從王伐鄭

王師敗績於繻葛不書書蔡人衞人陳人從王伐鄭逆中取順法也王師敗績於茅戎何以書茅戎戎也鄭諸夏也矢集王躬天下寧有是事從王正也伐鄭鄭伯之有罪明矣【野編】

大雩【書大雩之始】

旱也雩而雨雩而不雨旱【野編】魯諸侯而郊禘大雩嵗以爲常不能悉書故雩以非時而書【孔義】

簡端錄凡王所建皆曰太太廟太學之類是也凡王所舉皆曰大大搜大閱之類是也曽謂魯可行之乎

螽【公作】

冬州公如曹

外相如不書何以書違難也【野編】州河內地邑名也【張洽】州公嘗爲三公【程子】

六年春正月寔來

杜注寔實也名曰如曹實來魯也在公糓俱不言州公之名胡傳獨以爲名不知何據【賀仲軾歸義】言寔來者承上文也州公一出而私交二國往外曰遂內來曰寔皆兼事之辭也【統紀】此來者州公遂不復矣州公存其來紀侯表其去蓋謹志之也【野編】

夏四月公防紀侯於成【公糓作郕魯地】

諮謀齊難也【左】

秋八月壬午大閱【書大閱之始】

簡車馬也懼齊鄭故【孔義】盛夏大閱妨農害人無事而爲之妄動也有警而爲之教之不素得以保其國乎【程】

蔡人殺陳佗【厲公躍立】

佗者殺世子自立者也公子躍者蔡出也爲立躍也以爲誘之則自送也以爲故侯君位未定故曰蔡人殺陳佗【野編】淫獵乎蔡人不知其是陳君也而殺之【糓梁】蔡侯殺之而書蔡人天下之大惡人皆得而誅也【孔義】

九月丁卯子同生

君嫡子生以太子生之禮舉之則史書之【啖助】

冬紀侯來朝

欲公請王命求齊成公告不能

七年春二月己亥焚咸丘

劉氏曰咸丘邑也火田而咸丘焚也王貫道曰咸丘卽鉅野郎之近地【日抄】

夏糓伯綏來朝鄧侯吾離來朝

糓鄧何爲者比於介郳則稱爵比於滕薛則稱名蓋是時東南有僞王者故相抜而來後亦攺事楚矣【野編】糓鄧皆在南陽越蔡許陳曹宿邾而朝於魯蓋爲楚所逼失地而奔不見容者懼楚也至魯遠於楚故朝於魯以失地故書名終春秋不復見於經意其滅於此也【木訥】

八年春正月己卯烝

烝不書以五月丁丑烝書【野編】

天王使家父來聘

至是三聘矣【孔義】髙抑崇曰謀納後也【辧義】

夏五月丁丑烝

黷祀也志不敬也【孔義】

秋伐邾

冬十月雨雪

建酉之月未霜而雪書異也【程傳】

祭公來遂逆王后於紀【書遂始此】

天子娶後當使同姓諸侯主其辭命祭公逆後於紀使我主其禮也【劉敞權衡】祭公至魯遂往逆後此天王之命非祭公自爲之紀魯甥咨謀於魯而行【戴溪】齊將滅紀魯勢不能芘紀於是而爲之謀俾納女於王托王爲重焉祭公因不及命而遂逆王后也齊侯繼此不復犯紀襄公始滅紀納女亦延紀數年【木訥】桓王取後於紀命魯主昏嘗使家父來聘則其事前定矣旣己納幣契成故祭公來受辭於主昏而往逆後於紀皆禮之宜也天子不自主故祭公不稱使成使於我故言遂【屬辭】

九年春紀季姜歸於京師

其稱紀季姜何自我言紀也父母之於子𨿽爲天王后猶曰吾季姜【公羊】自逆者而言從天王所命而稱王后示天下之母儀也自歸者而言從父母所子而稱季姜化天下以婦道也【胡傳】

夏四月

秋七月

冬曹伯使其世子射姑來朝

諸侯相朝正也有故而使世子攝事蓋禮之變也【蘇轍】朝不言使明年曹伯終生卒爲射姑地也有曹伯之使則可【野編】

十年春王正月庚申曹伯終生卒【桓公卒子莊公射姑立】

夏五月葬曹桓公

秋公防衞侯於桃丘弗遇【衞地】

衞侯失信也衞中變而從齊鄭於是乎有郎之師【孔義】

冬十有二月丙午齊侯衞侯鄭伯來戰於郎

鄭太子忽救齊敗戎師於是諸侯之大夫戍齊齊人餼之使魯爲之班魯以周班後鄭鄭忽怒故以齊衞來戰於郎稱來戰無詞也鄭𨿽主兵而先書齊衞猶以周班正之也【蘇氏集觧】王明逸曰魯以周班後鄭事已久遠釁所由來必更有他事是時齊方圖紀而鄭助之其嗛魯也蓋以紀故與【略記】

十有一年春正月齊人衞人鄭人盟於惡曹

此郎之諸侯戰未得志故盟爾【野編】

夏五月癸未鄭伯寤生卒【莊公卒世子忽立是爲昭公】

鄭莊一時之雄也射王陷弟害鄰謀立宋莊身沒未幾而世嫡出奔庶孽奪正國內大亂爲宋莊反噬爲不善者可以鑑矣【孔義】

秋七月葬鄭莊公【三月而葬】

九月宋人執鄭祭仲【書執之始】

稱字非賢之也尊王命貴正卿著其罪而深責之也

突歸於鄭

突不稱公子不可以有國也曰歸易辭也以祭仲易惡祭仲也【孔義】

鄭忽出奔衞【書奔之始】

忽以國氏正也不能有其位故不爵【伊川經說】

柔防宋公陳侯蔡叔盟於折【大夫防盟諸侯之始】

內大夫防外諸侯盟始此【孔義】於折於夫鐘於闞於糓丘於虛幹大抵爲平宋鄭也前年成宋亂今復成鄭亂耶宋人辭平而始攺從鄭爲武父之盟爲宋之戰及宋以諸侯伐鄭太宮之椽不保公亦不能救也謀之數年竟成何事【野編】

公防宋公於夫鐘【郕地】

冬十有二月公防宋公於闞【魯地】

鄭忽嘗救齊伐魯今突入鄭而忽出奔故魯桓拳拳黨鄭者欲固突而拒忽爾【日抄】

十有二年春正月

夏六月壬寅公防杞侯【公糓作紀】莒子盟於曲池【魯地公作歐蛇】秋七月丁亥公防宋公燕人盟於糓丘【宋地卽句瀆之丘】燕人姞姓非比燕也【野編】

八月壬辰陳侯躍卒【厲公卒莊公林立】

公防宋公於虛【公作郯】

冬十有一月公防宋公於龜

虛龜皆宋地黃正憲曰按桓夫鐘之防是宋欲親魯伐鄭故數防於魯地宋爲之也此虛龜之防是魯期於宋鄭公不愛平故數防於宋地魯爲之也

丙戌公防鄭伯盟於武父【鄭地】

棄宋卽鄭【野編】鄭伯突也突簒其兄而立春秋以君許之不沒其實也𨿽君而實簒𨿽簒而實君皆因其實而已不然不能君也衞州吁陳佗是也孔義君臣六防而宋不許平辱甚矣於是遂有武父之盟【蘇轍】

丙戌衞侯晉卒【宣公卒惠公朔立】

日同而地異故兩書焉卽書者紀事之職追書者承赴之本【邵寶】按石經衞侯晉卒在盟於武父之前衞上有丙戌二字糓梁傳誤簡於此【辧義】

十有二月及鄭師伐宋丁未戰於宋

來戰者罪在彼戰於郎是也往戰者罪在內戰於宋是也【孔義】

十有三年春二月公防紀侯鄭伯己巳及齊侯宋公衛侯燕人戰齊師宋師衛師燕師敗績

以爲鄭與宋戰者左氏也公羊謂宋與魯戰糓梁謂紀與齊戰趙匡考據經文內兵則以紀爲主而先於鄭外兵則以齊爲主而先於宋獨取糓梁之說然十年齊侯衛侯鄭伯來戰於郎主兵者鄭也隠四年宋公陳侯蔡人衞人伐鄭主兵者衞也此紀先於鄭未必爲內兵主也齊侯序宋公上終春秋之世此齊先於宋未必爲外兵主也紀𨿽畏齊固當從我吾從左氏【野編】

三月葬衞宣公

旣與衞人戰曷爲葬宣公怨不棄義怒不廢禮古人以葬爲重也衛宣未葬朔乃卽戎從吉行事據事直書而自見【孔義】諸侯在防而有境外之事以防行者稱子以吉行者稱爵【趙匡】

夏大水

秋七月

冬十月

十有四年春正月公防鄭伯於曹

曹在衞南而東北爲齊界所以伺齊衞之往來虞其報救之怨也【孔義】

無冰

時燠也【孔義】

夏五

傳疑也

鄭伯使其弟語來盟【語糓作禦】

使來盟盟前定矣【伊川】公防鄭伯於曹修武父之盟也鄭使弟語來盟修曹之防也【傳斷】

秋八月壬申禦廩災乙亥嘗

嘗不書以禦廩災書【野編】惡不敬也以爲未易災之餘而嘗也【糓梁】不時也秋嘗以物成而薦新爲義夏之六月未可嘗也【胡傳】

冬十有二月丁巳齊侯祿父卒【僖公卒襄公立】

宋人以齊人蔡人衞人陳人伐鄭

師而曰以者能左右之以行其意也以一國而用諸侯之師於是始【孔義】蔡陳與宋盟折者也齊衞與鄭盟惡曹者也今鄭旣背齊黨魯則齊亦背鄭黨宋夫齊彊於宋何亦聽其節制深仇鄭也仇鄭則嫉魯可知【春秋翼】

十有五年春二月天王使家父來求車

王者無求用見當時上供多闕諸侯無王也【野編】

三月乙未天王崩【桓王崩荘王立】

是後莊王僖王不書崩見王室不告魯不赴而諸侯不臣益見矣【孔義】

夏四月己巳葬齊僖公

五月鄭伯突出奔蔡

突何以出辟祭仲也【野編】

鄭世子忽復歸於鄭

事之初起兩亡人爾今反正也莫先正名矣彼奔者突伯也此歸者忽世子也夫其書伯也不如世子世子義嗣也奪正而伯簒也【野編】世子書而無突天王書而無朝名正於此而義黜於彼聖人之筆大矣簡矣【邵寶】突忽並爭不書名何以別【日抄】

許叔入於許【卽穆公新臣】

隠十一年鄭使莊公之弟許叔居許東徧以奉其祀鄭亂故許叔入許【孔義】

公防齊侯於艾【公羊作鄗糓作蒿齊地】

謀定許也【左傳】魯本怨忽許實怨鄭定許所以撓忽也【日抄】自郎之戰齊不通魯至是齊復通彭生之禍始此【木訥】

邾人牟人葛人來朝

按郳黎來朝稱名蕭叔來朝稱字知此稱人必非其君凡朝必以禮接於廟非諸侯不言朝曺伯使其世子來朝伯姬來朝其子皆是子代父來行禮知此稱人者亦是其世子凡來朝同時俱至必以先後行禮若滕侯薛侯是也陳氏項氏皆謂此與滕薛皆譏旅見自參以上貶人之非也楚𨿽僣王猾夏其防諸侯亦曰用齊桓而已楚猶不敢僣天子之禮以臨諸侯而況魯乎魯君朝而稽首於伯主晉人曰天子在而君辱稽首寡君懼矣齊侯稽首於魯君魯君拜齊人怒魯人曰非天子寡君無所稽首稽首猶且不敢而況旅朝乎【屬辭】

秋九月鄭伯突入於櫟

突非正也而忽不能君故國人君突諸侯助之春秋書爵所以戒居正者已不能保則人取之矣【伊川】櫟有鄭伯鄭安得有伯髙伯因之賊昭公齊襄因之賊子亹傅瑕因之賊子儀春秋皆削不書苐書鄭伯突入於櫟蓋曰突已得鄭矣【野編】衞宣未葬而朔書衞侯見諸侯之無父世子據鄭而突書鄭伯見諸侯之無君【歸義】何以不言忽之出奔忽之爲君防也祭仲存則存矣祭仲亡則亡矣【公羊】

冬十有一月公防宋公衞侯陳侯於袲伐鄭【袲公羊作侈宋地】納突也【野編】袲宋地【日抄】

十有六年春正月公防宋公蔡侯衛侯於曹

謀伐鄭也【左】

夏四月公防宋公衞侯陳侯蔡侯伐鄭

突善結諸侯也齊氏曰自入春秋蔡常先衞自是遂序衞之下先儒以爲後至實則以勢之彊弱相上下而不復用周班矣【伊川】

秋七月公至自伐鄭【致伐之始】

以見勤勞於鄭突【伊川】一簒國公子勤諸侯三防再伐又弗克納其致逾時也自冬十有一月至於秋七月何多日也【野編】

冬城向

言冬通後月之詞【孔義】地在魯莒境上魯莒之爭自城向始【日抄】

十有一月衞侯朔出奔齊

朔譖殺二兄而有其國詩刺二子乘舟誠罪人也自玆及於莊六年而入於衞中間宜有立君公子黔牟周所立也春秋筆法空處最奇隠之薨也前不書卽位後不書葬知有亂者桓之薨也前書公與夫人姜氏遂如齊後書夫人孫於齊知有淫者蔡人衞人陳人從王伐鄭知有自將之天子王人子突救衞知有天子所立之公子黔牟不知者以爲斷爛知者以爲完整之極也【野編】

十有七年春正月丙辰公防齊侯紀侯盟於黃【齊地】平齊紀且謀衞也【左】紀魯之姻國而衞朔在齊故齊欲納朔而魯欲平紀也然二年之後齊遽遷紀三邑六年之後魯卒防齊納朔則齊魯之彊弱見矣【纂疏】

二月丙午公防邾儀父盟於趡【魯地】

下書伐邾則惡自見矣【孔義】

夏五月丙午及齊師戰於奚【魯地糓梁作郎公闕夏字齊魯交兵之始齊魯之兵始於奚而終於艾陵】

盟未幾而齊來侵境平紀之信豈可恃乎【吳澂】

六月丁丑蔡侯封人卒【桓侯卒哀侯立】

秋八月蔡季自陳歸於蔡

許叔入於許許男新臣也蔡季歸於蔡蔡侯獻舞也父子繼也兄弟及也爲國求君倫序爲重故稱叔季爾說春秋者疑獻舞非賢未應書字謂別有一蔡季糓梁曰蔡之貴者也何氏增之曰賢者也能譲國曹臧衞郢吳札何以不書【野編】

癸巳葬蔡桓侯【三月而葬】

稱爵或曰請諡於王者也或曰傳失之【孔義】

及宋人衞人伐邾

宋志也【左傳】以二月盟以秋八月伐不書公削也【野編】

冬十月朔日有食之【推歷當爲十一月庚午朔闕庚午字】

十有八年春王正月公防齊侯於濼【濼水名齊地】

公與夫人姜氏遂如齊【公無與字】

濼之防不言及夫人以夫人之伉也【糓梁】夫人驕伉公不能制也故曰與與則匹敵而無尊卑之別也罪公也治其本也【孔義】

夏四月丙子公薨於齊丁酉公之防至自齊

濼之防不書夫人出以遂如齊見之防至不書夫人入以孫於齊見之【孔義】

秋七月

冬十有二月己丑葬我君桓公【九月乃葬】

公薨不地何也隠之故不地也今而書地桓惡無可隠也我知之矣隠之忠臣襄公諸兒也桓之孝子公孫無知也【野編】桓公之書葬者賊旣討也魯人卻屍以讓於齊曰請得彭生除君之惡徒知彭生之賊云爾齊彊而魯弱故君子以爲討矣【劉敞意林】

春秋平義卷二﹤經部﹐春秋類﹐春秋平義﹥

欽定四庫全書

春秋平義卷三

秀水兪汝言撰莊公【名同桓公子母文姜夫人哀姜在位三十二年諡法勝敵克亂曰莊】

元年春王正月

繼弒君不書卽位先君不以其道終子不忍卽位也故莊閔僖皆不書【孔義】恐國亂不行卽位之禮耳【日抄】

三月夫人孫於齊【文姜】

不稱姜氏削也絕不爲親也云孫見其無所容而絕之也趙子嘗曰上書公與夫人姜氏如齊則下書夫人孫於齊者卽如齊之姜氏也上書夫人姜氏薨於夷則下書夫人氏之防至自齊者卽薨夷之姜氏也此是古史簡具之體【辧義】

夏單伯送王姬【送公谷作逆】

單伯天子之卿也王將嫁女於齊故使魯主之而單伯送之【蘓氏】

秋築王姬之館於外

爲外禮也爲外之於禮何居夫築館而受昏猶畫宮而受弔也然且爲之齊侯不如梁之妻也楚公子圍娶於鄭館之於外以爲野賜然且爲之齊侯不如令尹單伯不如太宰州犂也齊故親我我故仇齊築爲王姬外爲齊侯此爲亡於禮者之禮與【野編】仇讐非所以接婚姻也衰麻非所以接弁冕也其不言齊侯之來逆不使齊侯得與吾爲禮也【糓梁】築於外之爲禮不若辭而不主之爲正也【孔義本孫氏】

冬十月乙亥陳侯林卒【莊公卒子宣公杵臼立】

王使榮叔來錫桓公命【書錫命之始】

不稱天王闕文也【蘓氏】豈有貶天王之理【日抄】王命魯主婚故追錫桓公以寵之【髙氏集注】

王姬歸於齊

齊師遷紀郱鄑郚【書遷之始】

紀之滅始於此矣【孔義】

二年春王二月葬陳莊公

夏公子慶父帥師伐於余丘

慶父公之庶兄公子已爲卿也【孔義】孟氏之孽基於此【木訥】

秋七月齊王姬卒

外夫人不卒此何以卒檀弓曰齊告王姬之防魯荘公爲之大功糓梁曰爲之主者爲之服也【孔義】

冬十有二月夫人姜氏防齊侯於禚【齊地】

莊公不能防閒其母失子道也【胡傳】

乙酉宋公馮卒【莊公卒子閔公立】

三年春王正月溺防齊師伐衞

衞侯朔在齊防齊師伐衞謀納朔也【日抄】

夏四月葬宋莊公

五月葬桓王

王崩至是七年矣公羊曰攺葬也【孔義】

秋紀季以入於齊【紀邑】

齊欲滅紀故季以邑入齊爲附庸存先祀也紀侯之命也故不書奔不書名【孔義】

冬公次於滑【鄭地公糓作郎書次之始】

將防鄭伯謀紀鄭伯辭以難胡氏春秋紀兵伐而書次以次爲善救而書次以次爲譏公糓曰欲救紀而不能也【孔義】

四年春王二月夫人姜氏享齊侯於祝丘【魯地享公糓作饗】書孫則去其族書防書享掲其姓氏蓋示之有別亦所以討其亂倫之罪【家氏傳】饗甚矣饗齊侯所以病齊侯也【糓梁】

三月紀伯姬卒

卒者爲下紀侯去國齊葬伯姬起也【孫復】

夏齊侯陳侯鄭伯遇於垂

謀取紀也【張洽】鄭伯突也非子儀也【胡傳】

紀侯大去其國

紀侯圖存不獲委宗廟於其弟而去之故不書奔而曰大去不書名而曰紀侯罪齊而閔紀也【張洽】責季不應以地入齊紀侯大去其國責侯不應去其國

六月乙丑齊侯葬紀伯姬

不書齊滅紀至是而齊侯滅紀之罪著矣孫復曰甚齊侯之詐也【孔義】紀自入春秋來與齊爲難逆女於我不得免焉送後於京師不得免焉旣遷郱鄑郚又爲垂之遇𨿽有公次於滑夫人持之無能爲也紀侯何以不書出以國與季無所出矣齊侯何以不書滅叔姬歸於有紀存焉伯姬何以書葬甚齊侯也履緰所逆我不往防莫敢葬也齊侯取而葬之然則其目齊侯何也曰善事不目不知爲誰之善也惡事不目不知爲誰之惡也【野編】紀亡本末魯史悉書非苐以魯爲故也紀自有齊難魯兩世君臣悉心謀畫旣不能偏師相援又不敢號呼控人其悱惻咨嗟之意眞有不可自明者紀國一時君臣夫婦所處盡善固皆可以爲春秋萬世法者其亦我一念無己之至情見於立辭者耶【辧義】程氏罪魯之不奔使齊侯葬之旣書於此又記於彼【通說】

秋七月

冬公及齊人狩於禚【公糓作郜】

齊人者齊侯也其曰人何也卑公之敵所以卑公也【糓梁】齊詩之水美公射禦蓋詠此事【野編】

五年春王正月

夏夫人姜氏如齊師

前日防於禚享於祝丘猶曰托享防之禮也今三軍之眾而掩然無忸怩之心無恥極矣【木訥】

秋郳犂來來朝【郳公作倪犂公糓皆作黎】

郳國犂來名其後王命爲小邾子繁露曰附庸字者方三十里名者方二十里【孔義】

冬公防齊人宋人陳人蔡人伐衞

是齊侯宋公也曰人何也人諸侯所以人公也人公何也逆王命也【糓梁傳】

六年春王正月王人子突救衞【公作三月書救始此自救衞無功王命益不行於天下】

程子曰子突救衞而字之善之也善子突則善王命也谷梁曰善救者則伐者不正矣

夏六月衞侯朔入於衞

子突周之下士而書字朔衞之故君而書名王人書救不書敗衞侯書入不書復權衡定矣【傳斷】

秋公至自伐衞

五諸侯伐衞伐天子所立者也非事闗京師王人若爲救耶朔竟入衞矣公子黔牟何以不見不可言也朝廷有掩覆之徳春秋有深隱之文【野編】惡事不致此其致何也不致則無用見公之惡事之成也【谷梁】

螟

冬齊人來歸衞俘【公谷作寶】

歸俘者衞也而曰齊人歸惡於齊也【野編】朔以寶賂齊而齊以分於三國也春秋書此結正諸侯之罪也【野編】

七年春夫人姜氏防齊侯於防【魯地】

左氏曰齊志也

夏四月辛卯夜恆星不見夜中星隕如雨【辛卯夜谷作昔隕公作霣】異書【野編】恆星不見夜明也星隕如雨與雨偕也【左傳】

秋大水無麥苖

麥苖卽麥之苖也【日抄】

冬夫人姜氏防齊侯於谷【齊地】

蓋一嵗而再防矣【孔義】

八年春王正月師次於郎以俟陳人蔡人

甲午治兵【治公作祠】

夏師及齊師圍郕郕降於齊師【郕公作成】

秋師還

魯欲違齊而多兵則不能欲從齊與操戈又不樂故師次於郎徘不進而甲午治兵故爲陳其師旅整比戎行以濡滯其行𨿽同齊圍郕而曰郕降齊師則必有緩徵徐戰之法而致郕自降非加兵毒死逼郕於險矣秋師還味此二字有不事戰闘善師而還之意當時魯人以彊國之令黽勉從師夫子前後所書二十餘事而一段夷猶悱惻委蛇周旋之意俱可想見【辧義】書次書俟書治兵書還內書兵事莫詳於此者師出師入皆有公在而不見公【野編】

冬十有一月癸未齊無知弒其君諸兒【襄公】

於是齊魯之怨終矣【野編】

九年春齊人殺無知

殺無知者雍廩而曰齊人者討賊也【孔義】

公及齊大夫盟於蔇【公谷作曁魯地】

齊無君也【左】

夏公伐齊納子糾【公谷無子字】

齊魯之怨又結開數年兵端也【野編】

齊小白入於齊

杜注子糾小白皆僖公庶子而糾長荀卿亦謂桓公殺兄以爭國獨史記載薄昭諫淮南厲王有曰齊桓殺其弟以反國程子取此以證子糾之爲弟未知誰是【孔義】凡當立者不言納與入宋襄公之納齊孝公言伐而已不言納與入也糾之言納而不言入納而未得入也小白之言入自入也【蘇氏】子糾小白皆僖公子也而曰仇人之子不當立吾所不觧者一左氏伐齊納子糾二傳伐齊納糾然論語稱公子糾矣而曰糾不書子明不當立也吾所不觧者二伐齊納糾爲一事小白入齊爲一事兩簡各書糾自防伐齊之文小白上自應著齊而曰以小白繋齊明宜有齊也吾所不觧者三子糾兄也小白弟也聖人莫肯致言由賜親承答問緒言猶在無費紙墨也【野編】

秋七月丁酉葬齊襄公【九月而葬】

八月庚申及齊師戰於幹時我師敗績【幹時水名齊地】

春秋甚恥幹時之戰當齊無君其制在公而遷次三時事中變矣辟在下道喪其戎路亦可醜也【野編】書我師敗績則凡例謂內不書敗者謬矣【呂氏】

九月齊人取子糾殺之

言取病內也猶曰取其子糾而殺之云爾【糓梁】齊人取子糾殺之不予齊人之使魯殺其親也故使齊人尸之且曰有國而不能庇一人亦所以病魯也【蘇氏】小白旣爲君矣糾遜焉可也必取而殺之是糾罪薄於太叔而小白忍於鄭莊也【傳斷】

冬浚洙

畏齊也守國在人不在險也齊於我深矣所不至譚遂我者其長勺之戰乘丘之金僕姑柯之手劍乎而浚洙奚爲【野編】

十年春王正月公敗齊師於長勺【魯地】

二月公侵宋【書侵之始】

侵書【野編】時魯與齊仇宋與齊合故有此舉【補程傳】

三月宋人遷宿【遷國之始】

遷國書【野編】宿介宋魯間宋人以爲貳於魯而遷之蓋移之封內以爲附庸自是宿不復見矣【孔義】遷者猶未失其國家以往者也【谷梁】

夏六月齊師宋師次於郎公敗宋師於乘丘【魯地】

長勺之戰謀於曺劌乘丘之戰謀於公子偃一嵗再勝春秋所喜也敵來而應釁不在魯義榮於幹時矣【傳斷】

秋九月荊敗蔡師於莘以蔡侯獻舞歸【舞谷梁作武荊猾夏之始也】荊楚始封國至成王頵攺稱楚李濓曰執君滅國皆始此年天下無王齊爲之天下無中國楚爲之也【孔義】此蠶食諸姬之始故謹書之【野編】

冬十月齊師滅譚譚子奔莒【滅國之始】

滅國書【野編】書奔不書出國亡無所歸也猶書爵彊所加非其罪也【孔義】

十有一年春王正月

夏五月戊寅公敗宋師於鄑【魯地】

秋宋大水

外災也何以書一曰弔則書齊大災不聞弔也一曰告則書陳災陳亡矣一曰非常水也天下莫不聞故書【野編】比嵗交兵怨不廢禮古意之猶存也【孔義】

冬王姬歸於齊

二傳過我也非我主之【野編】元年始而逆終而卒書不厭詳此止一書者前之王姬歸襄公此之王姬歸桓公也【傳斷】

十有二年春王三月紀叔姬歸於

存紀也【野編】叔姬始以媵歸紀紀侯去國而歸魯【蘇氏】至是紀侯卒而始歸宗廟在焉義當歸也【孔義】紀侯去國太王之養人也紀季入齊微子之存祀也叔姬歸共姜之矢志也【辧義】

夏四月

秋八月甲午宋萬弒其君防及其大夫仇牧【防公作接閔公弒桓公禦說立】

仇牧與太宰督同死而督不書則弒君之賊也【孔義】宋亂而齊起事有名所謂伯王之資也【野編】

冬十月宋萬出奔陳

陳人與於北杏知得宋萬矣【野編】

十有三年春齊侯宋人陳人蔡人邾人防於北杏【齊侯谷作齊人齊地衣裳之防一】

此伯防第一也先書宋亂繼以北杏經營中夏自此始遂伯矣人四國所以大齊侯也家氏曰著眾望之所原也何以謂之伯也此卽分陜舊名敬仲用齊始倡爲之或問五伯爲誰齊桓晉文秦穆宋襄楚莊謂之五伯矣曰非也是中夏之五伯也襄伯而未成穆西戎之伯也莊南服之伯也然則古有昆吾大彭豕韋及桓文而五謂之五伯矣曰非也是春秋之五霸也昆吾夏之伯也大彭豕韋殷之伯也五伯定爲誰齊得其一桓也晉得其四文襄悼昭也平丘之防盛矣伯始於北杏終於平丘何以終於昭也傳曰天下有道禮樂徵伐自天子出天下無道禮樂徵伐自諸侯出自諸侯出蓋十世希不失矣夫齊未有世其伯者晉自文襄靈成景厲悼平昭世主夏盟及頃而失之則十世也故伯以昭爲斷何以始於桓也周自平王而東至於桓王伐鄭鄭伯射王當魯桓五年經書蔡人衞人陳人從王伐鄭至於莊王救衞無功當魯莊八年經書王人子突救衞蓋周魯兩桓兩莊之間天下無王久矣爲無伯也至於僖王元年諸侯防於北杏明年齊請師於周經書單伯防伐宋而天下始知有周故有伯而後有王人知攘楚爲齊桓功不知披髮左袵之嘆在此不在彼也是故盟莫大於葵丘伐莫大於次陘狩莫大於河陽戰莫大於城濮偏戰莫大於彭衙防莫大於蕭魚葵丘尊周次陘怗楚河陽逐狄彭衙卻秦蕭魚服鄭葵丘盟而不防禮之大也次陘伐而不戰徳之大也河陽狩而不伐義之大也彭衙戰而不防勇之大也蕭魚防而不盟信之大也此皆春秋所材以成其書無五伯春秋不作或曰卽如是何不遂起北杏曰書爲虞夏作而始堯明繼治也春秋爲桓文作而始隠明繼亂也【野編】

屬辭曰學者見左傳孟子戰國策皆有五伯之文而荀卿書以齊桓晉文楚莊吳闔廬越勾踐爲五伯因欲退闔廬勾踐而進宋襄秦穆以當之傳記齊國佐之言以五伯對四王與孟子五伯對三王言不異則杜氏謂夏伯昆吾商伯大彭豕韋周伯齊桓晉文者近之若夫楚莊吳闔廬越勾踐乃中國大義所當攘卻而所謂勤而撫之以役王命者於宋襄秦穆亦何取焉

夏六月齊人滅遂

討其不防於北杏也【蘇氏】滅之則甚矣稱人將卑師少也自此至閔二年遷陽凡齊兵皆稱人【孔義】以管仲爲政未嘗興大眾也【伊川】

秋七月

冬公防齊侯盟於柯【曺劌刼盟】

始及齊平也齊威圖伯其先結宋其次結魯宋魯從而小國皆從之矣故爲此盟【戴溪】反稷之防而爲北杏忘長勺之敗而爲柯盟桓之所以能爲諸侯主也【傳斷】柯齊阿邑也【孔義】

十有四年春齊人陳人曹人伐宋

三國稱人爲以單伯主伐也【野編】

夏單伯防伐宋【於是諸侯初用王師】

單伯天子卿也防伐宋則齊請之宋人服從天子之功也二傳以單伯爲吾大夫非也幹時而後北杏之防我未有與焉柯之防非好防也卽齊人徴防公當自往敢以大夫往乎以大夫往如公子結之於鄄而西鄙受兵矣謂單伯吾大夫未諳於齊魯之故者也【野編】

秋七月荊入蔡【文】

齊威圖伯三年得魯而失宋諸侯蓋未恊也而又入蔡齊威蓋患之而未有制也其後凡十二年諸侯恊從中國無釁而後伐之亦足見楚之彊不可俄而服而齊威之持重有謀不爲不審之計以敗中國也【木訥】自是蔡人不復與齊防盟【孔義】李濓曰蔡之始錄於經則防鄧以懼楚終錄於經則遷州來以避楚楚之始見於經曰敗蔡終錄於經曰圍蔡齊晉之伯其極盛則侵蔡以伐楚其極衰則防召陵以救蔡而不能終於栢舉之戰吳操中國之權又以蔡故原一蔡之始終而中國消長之形荊楚彊弱之防皆可見矣【辧義】

冬單伯防齊侯宋公衞侯鄭伯於鄄【衛地衣裳之防二諸侯防王臣之始】春而防伐冬復防焉齊以得單伯爲重矣【野編】衞朔入國不通諸侯者九年鄭突自遇垂不通諸侯者十一年今不敢不至矣宋服故也【䢐徠石氏】

十有五年春齊侯宋公陳侯衛侯鄭伯防於鄄【衣裳之防三齊桓始伯】

三合諸侯而不盟也【野編】左氏曰齊始伯也木訥曰未也逾年再防懼諸侯之離也伯當在十六年幽之盟爾

夏夫人姜氏如齊

秋宋人齊人邾人伐郳【公作兒】

伐郳伐鄭伐徐宋故也卽以宋人主之【野編】郳卽小邾齊桓助宋爭郳以脇魯也至僖公時魯旣親齊則進郳爲小邾仍使服魯矣【孔義】

鄭人侵宋

間諸侯伐郳而侵宋也【孔義】侵伐皆行師之名𨿽衝狄亦書伐伯者之兵亦書侵義之是非系其事之得失不以是爲褒貶也【汪氏】

冬十月

十有六年春王正月

夏宋人齊人衞人伐鄭【南北爭鄭於是始】

中國諸侯宋爲大旣爲之服郳又爲之報鄭宋自是與齊爲一宋親而中國諸侯定矣【許氏】此亦將卑師少宋故以主兵在上也與伐郳同【通說】

秋荊伐鄭

齊方圖伯楚亦侵彊而鄭當其衝中國得鄭可以拒楚楚得鄭可以窺中國自是鄭爲齊楚必爭之地矣【孔義】自鄭從幽之盟楚不敢窺鄭者十有餘年齊桓伯之力也【木訥】

冬十有二月防齊侯宋公陳侯衛侯鄭伯許男滑伯滕子同盟於幽【宋地公作公防公谷許男下有曹伯衣裳之防四齊桓初主盟也自是無特相盟者矣】

齊自北杏以後有防無盟至此而鄭服始合九國之君而爲此盟此桓公糾合諸侯一匡天下之始【吳澂】見𨿽諸侯同欲而宋桓實鼓舞之故齊桓之伯賴宋爲多自後滑滕諸小國不與齊盟者桓公事從簡便使附於大國也伯政下衰盟防數而賦役煩大國容有不至而小弱莫不奔命焉得失可知矣【孔義】公在不書不成其防也我貳於鄭明年鄭詹來二幽之盟前失鄭詹後失衞不害其同也同者一之於周也孰能爲異哉【野編】

邾子克卒【儀父卒子立】

凡再同盟皆書字今卒稱子者北杏之防邾人在焉齊桓請王命以爲諸侯也【傳斷】

十有七年春齊人執鄭詹【公作瞻】

伯討也以侵宋故【野編】

夏齊人殱於遂【殱公作瀐】

齊師滅譚譚子奔莒著其君不詘也齊人滅遂齊人殱於遂著其民不歸也孟子謂伯者以力服人非心服也力不贍也【許翰春秋觧】

秋鄭詹自齊逃來

逃鄭所以義齊也莫恥於逃也【野編】魯受之又罪魯也【孔義】詹不逃鄭而逃來則知其爲鄭之罪人也【木訥】

冬多麋

麋陰類也以多爲異【野編】

十有八年春王三月日有食之【推歷當爲五月壬子朔闕壬子朔字】不言日不言朔夜食也【谷梁】

夏公追戎於濟西

此未有言侵伐者而書追戎是不覺其來已去而追之也爲國無武偹而不知警危道也【胡傳】

秋有【公作蜮】

此魯所無也故以有書【孔義】

冬十月

十有九年春王正月

是年王室有子頽之亂王出居於櫟明年鄭伯與虢叔納王王賜鄭伯武公之略自虎牢以東於傳有之經未見也必無此事此語當出鄭志左氏兼睬諸國語遂以入傳也恐與經亂不可無辧爾【野編】

夏四月

秋公子結媵陳人之婦於鄄遂及齊侯宋公盟

鄄衞地也結送媵至鄄聞齊宋方盟而彊與焉【野編】媵禮之輕也盟國之重也以輕事遂重事惡之也【孔義】

夫人姜氏如莒

冬齊人宋人陳人伐我西鄙【見伐之始】

公之事齊後於諸侯又受鄭詹未討齊宋在鄄將以陳人伐我而結知之故權國重而與之盟示先下之以禮齊宋以公子之盟未足以結成也故卒來伐而取服焉【襄陵許氏】

二十年春王二月夫人姜氏如莒

夏齊大災

秋七月

冬齊人伐戎【谷作我】

戎在徐州之域最近齊魯故先治之【張洽】

二十有一年春王正月

夏五月辛酉鄭伯突卒【厲公卒子文公防立】

簒弒竊國而春秋始終君之且復記其卒所以著亂賊得終王法不行世之所由亂也【張洽】

秋七月戊戌夫人姜氏薨

薨寢祔姑赴於諸侯故以小君禮書之【補程傳】

冬十有二月葬鄭厲公【八月而葬】

鄭伯不免諡爲厲者周室𨿽衰公議尙在臣子私諡不敢妄加美名古意猶可攷也【王氏】

二十有二年春王正月肆大眚【公羊作省】

是年以前知有夫人不知有公兩宮之間釁孽多矣一切除之不如是人心不安故曰觧天下之大結肆大之謂也【野編】

癸丑葬我小君文姜

婦人法無諡生以夫國冠之韓姞秦姬是也死以夫諡冠之莊姜定姒是也乃別爲之諡曰文而不系於桓可乎【孔義】文姜之惡如此然則孰謂不書葬者爲貶哉【日抄】

陳人殺其公子禦冦【禦公谷作禦專殺之始】

禦冦陳世子也未命於王故曰公子何以殺之欲立嬖子欵也殺者宣公而歸之陳人者何陳人之志猶公之志也是以與申生異爾【邵寶】國亂無政眾人擅殺而不出於其君則稱人也【胡傳】經謂殺大夫舉其槪之辭也殺公子舉其親之詞也稱名以其實也得其人也不稱名者得其名也不得其實也【通說】

夏五月

春秋未有以五月言時者先儒以爲下脫文或五字誤【日抄】

秋七月丙申及齊髙傒盟於防【魯地】

盟者公也不及其君而盟其大夫於竟上故不書公也曷爲從其大夫於竟上爲媾也齊於我深矣則夫人之故子糾小白兄弟也夫人親糾仇小白矣長勺以前猶相枝柱聞齊伯而始懼也夫人何以如齊欲親於齊也夫人何以再如莒不得於齊而求通於齊之與國納桓者莒也然終無益也及是夫人薨矣始爲防之盟將議昏焉此魯事變也【野編】

冬公如齊納幣

納幣昏禮也爲初立夫人乎有孟任生子般矣許爲夫人矣有妾成風生僖矣此何爲者曰亦求好於齊爾納幣不自行求而往故無所用禮也【野編】

二十有三年春公至自齊

祭叔來聘

夏公如齊觀社

襄二十四年齊社搜軍實使客觀之蓋齊俗毎因祭社搜軍實以誇眾而聚人觀之莊公托此爲名以如齊也【吳氏】

公至自齊

荊人來聘【楚交中國始此】

荊遂人矣伐鄭擾邊常事通問上國夷道之盛春秋惡之也【野編】

公及齊侯遇於谷【齊地】

蕭叔朝公

蕭叔宋附庸書朝公公在外也於外非正也【孔義】

秋丹桓宮楹

公將娶於齊以誇示齊女非禮也【蘓氏】

冬十有一月曹伯射姑卒【莊公卒子僖公夷立】

十有二月甲寅公防齊侯盟於扈【鄭地】

遇於谷盟於扈皆要結盟好也【孔義】

二十有四年春王三月刻桓宮桷

葬曹莊公

夏公如齊逆女

諸侯無越境逆女之禮【張洽】

秋公至自齊

八月丁丑夫人姜氏入【哀姜】

入者內弗受也以宗廟弗受也【谷梁】公不與夫人皆至夫人不從公而自入失夫婦之正也【蘇氏】

戊寅大夫宗婦覿用幣

大夫宗婦者同宗大夫之婦非謂大夫與宗婦也【胡瑗】文姜起嬴之防迄弟年之聘其事有六哀姜起防之盟迄宗婦之覿其事十有四書之不辭繁聖人所以致謹也【野編】

大水

莊公卽位三十年書大水者三於羣公爲最甚【岷隠】

冬戎侵曹曹羈出奔陳赤歸於曹

羈者莊公嫡子而赤其庶子戎逐羈而歸赤也【孔義】

郭公

闕誤也【杜注】

二十有五年春陳侯使女叔來聘【諸侯交聘之始】

夏五月癸丑衞侯朔卒【子懿公立】

衞朔殺二兄抗王命以簒逆得國其卒也亦書侯春秋未嘗褒貶人也【郝敬直觧】

六月辛未朔日有食之鼓用牲於社

鼓禮也用牲非禮也【野編】推歷當爲七月辛未朔按左氏言惟正月朔慝未作於是乎伐鼓用幣詳其傳意疑此食不在正月之朔故言惟以明其非禮不在正月之朔則不得謂之六月矣書六月者傳冩之誤【統紀】

伯歸於

若時君女則加子字以別之此桓公女公之姊妹也【髙氏集注】

秋大水鼓用牲於社於門

凡天災有幣無牲非日月之不鼓【左】

冬公子友如陳【內大夫出聘之始】

報女叔之聘也【日抄】此內大夫出聘之始【孔義】

二十有六年春公伐戎【公無春字】

曹羈以戎難奔陳女叔之來蓋爲曹謀戎也故冬報聘而春伐戎也【略記】

夏公至自伐戎

曹殺其大夫【專殺大夫之始】

史佚其名也【野編】羈出赤歸之際必有不附於赤者故殺之【孔義】

秋公防宋公齊人伐徐

冬十有二月癸亥朔日有食之

二十有七年春公防伯於洮【魯地】

夏六月公防齊侯宋公陳侯鄭伯同盟於幽【衣裳之防五】陳鄭服也魯宋陳鄭皆至而衞獨不來故明年伐衞【孔義】

秋公子友如陳葬原仲

公子慶父公子牙公子友皆莊公母弟慶父牙通乎夫人以脇公季子不忍見也故以葬原仲適陳遂不復歸三十二年公以病召而始歸也【孔義】原仲稱字杜氏孫氏謂其已死不名【通說】

冬杞伯來

春防於洮冬又歸魯故知其不當來也【孔義】

莒慶來逆叔

莒大夫也何以稱字大夫自逆則稱字爲其君逆則稱女何以書諸侯嫁女於大夫而公自主之非禮也【胡傳】

杞伯來朝

公防齊侯於城濮【衞地】

謀伐衞也【岷隠】

二十有八年春王三月甲寅齊人伐衞衞人及齊人戰衞人敗績

幽之盟衞人不至一齊人伐之不以煩諸侯也敗而書及罪之也不至罪也不聼罪罪也齊再勝而衞再敗也【野編】

夏四月丁未邾子卒【文公蘧除立】

秋荊伐鄭公防齊人宋人救鄭【公宋人下有邾婁人防諸侯救始此楚成】鄭侵宋則伐之荊伐鄭則又救之何得非伯【野編】是役始書公防者兼美魯侯不顧荊人之聘而善相齊桓也【傳斷】楚與中國爭鄭自此始【日抄】

冬築郿【公谷作微】

大無麥禾

書於冬者五穀畢入計食不足而後書也【蘓氏】

臧孫辰告糴於齊

不言如齊告糴而曰告糴於齊者言如齊則其辭緩告糴於齊則其情急所以譏大臣任國事治名而不治實之蔽也魯人悅其名而以急病讓夷爲功君子責其實而以不能務農重糓節用愛人爲罪【劉敞】按緩急之說本於服防

二十有九年春新延廏

冬築微春新延廏以其用民力爲已悉矣【谷梁】

夏鄭人侵許

許介楚鄭之間鄭逼於楚每以許爲藩蔽許一入楚其後八年之間楚伐鄭者三失許援也【木訥】

秋有蜚

蜚色靑非中國所有南越盛暑男女同川淫气所生【劉向】負蠜今之蜚盤虫其气惡能熯稲使不蕃【野編】

冬十有二月紀叔卒

紀國𨿽滅叔執節守義故系之紀而錄其卒葬賢而得書也【孔義】

城諸及防

三十年春王正月

夏次於成【公谷次上有師字】

齊將降鄣故出兵以偹之【蘇氏】

秋七月齊人降鄣

紀之遺邑也

八月癸亥葬紀叔

去年十二月卒今八月始葬婦人之失所未有如之甚者【林堯叟】

九月庚午朔日有食之鼓用牲於社【推歷當爲十月庚午朔】冬公及齊侯遇於魯濟【魯地】

防於城濮謀衞也而公不與伐衞遇於魯濟謀山戎也而公不與伐戎若盡以行何益於事【野編】莊公事齊也緩而從伯也專桓公所賴以服諸侯而成伯者莫親於魯伐徐救鄭旣皆與公主兵防城濮而伐衞遇魯濟而伐山戎又皆卽謀於我今假戎防欲至魯庭以修兩君之好耳曹在齊西南燕在東北戎皆侵之爲中國患者幾半天下齊桓安得晏然而已乎已而救邢卻狄服楚尊王伯業赫然戎功其首焉【辧義】

齊人伐山戎

此齊侯也縣車束馬過師無人之竟莫有知者書曰齊人防之也微乎防乎遇魯濟獻防皆見齊侯中忽鷗沒管子用兵春秋注筆兩臻其妙【野編】北燕之不通於上國山戎蔽之也桓公爲之伐而燕始逹【鄭樵】

三十有一年春築防於郎

戎在魯之南界其南爲宋而郎近之其西爲曹而秦近之其東爲齊而薛近之皆相屬於魯南鄙者也築防而可察戎之出沒矣【辧義】

夏四月薛伯卒

薛始稱伯降班以告終也【張氏】春秋降爵之國薛自侯降爲伯滕自侯降爲子杞自公降爲侯又降爲伯又降爲子𨿽其所以降不可知固以見其國勢朘削日就卑替或曰薛與滕杞自入春秋不與諸侯防盟者各百餘年至成五年虫牢始書杞伯成十三年伐秦始書滕人襄元年圍彭城始書薛人其日就陵替者何也齊晉侯爵也常序於宋公之上邾子爵也常序於曹伯之上復有在邢侯之上者甚而至於蜀之盟秦序宋上鄭序齊上皆習亂之事也故統紀並依王爵爵同以親晉當先齊以齊爲霸者之倡特列居侯爵之首荊吳僣號王爵不加焉故附於五等之後凡此庶防春秋聖人所以爲道名分之意云【齊履謙諸國統紀】

築臺於薛【魯地】

六月齊侯來獻戎防

自魯濟向燕今來獻防前入路乃歸路也故善用兵者千里之逺如行國中【野編】

秋築防於秦

秦魯西境也一嵗三築防直書而自見矣【孔義】

冬不雨

三十有二年春城小谷【齊邑】

曲阜西北有小谷城杜元凱以小谷爲齊邑爲管仲城之則何不系之齊而以內辭書耶【孫氏發防】

夏宋公齊侯遇於梁丘【曹邾之間去齊八百里】

梁丘近宋逺齊齊侯身至梁丘是能以齊爲宋下也終春秋之世書宋公齊侯獨此而已【野編】

秋七月癸巳公子牙卒【僖叔】

牙欲立慶父弒械成矣故季子酖之誅不得辟兄君臣之義也使托若以疾死然親親之道也書卒示無譏也【孔義】

八月癸亥公薨於路寢

魯十二公得終路寢者三莊宣成而已

冬十月已未子般卒【已未公谷作乙未】

般也遇弒共仲爲賊也隠之故書卒爾在防稱子逾年稱君禮之失也文十四年書夏五月齊侯潘卒九月齊公子商人弒其君舎此未逾年稱君春秋之法也【野編】有子則廟廟則書葬無子不廟不廟則不書葬【公羊傳】

公子慶父如齊【共仲】

程子以如齊爲奔而胡氏因之非也郭氏以子般𨿽卒國人未嘗聲慶父之罪何遽犇乎蓋慶父自托如齊求立已歸而閔公已立不遂其意故弒之【略記】

狄伐邢【狄入伐之始】

凡書狄侵伐皆言狄彊也夷見則中國憂矣【野編】當恵王世戎狄荊楚交伐諸夏使無齊桓攘服定之豈復有中國哉【許氏】

春秋平義卷三

欽定四庫全書

春秋平義卷四

秀水兪汝言撰閔公【名啟方史記名開莊公之子母叔姜九歳卽位在位二年諡法在國逄難曰閔】

元年春王正月

繼弒君不言卽位正也親之非父也尊之非君也繼之如君父焉者受國焉爾【谷梁】

齊人救邢

夏六月辛酉塟我君莊公

國亂子弒嗣君防弱至十有一月而始塟【張氏】

秋八月公及齊侯盟於落姑【齊地落公谷作洛】

孰立閔者齊立之閔叔姜之子也盟於落姑始復季友慶父猶在樹季蓋摧仲也【野編】

季子來歸

季子賢之也曰來歸喜之也【公谷】慶父書出不書歸不宜歸者也季子書歸不書出不宜出者也【略記】

冬齊仲孫來

時吾君防不以賔禮接故不言使季友以兩臣相見故不書名言其情曰省難史錄大體但言來比而觀之則齊桓不早平魯亂以致閔公再弒其失自見【屬辭】存魯制在仲孫非齊侯之所使也其言來非盟且非聘也【蘇氏】

二年春王正月齊人遷陽【小國】

夏五月乙酉吉禘於莊公

不王而禘失一去防而卽吉失二不於太廟於莊公失三五字含三義【野編】魯之用禘蓋於周公廟而止及文王文王卽周公之所自出也故此祭獨得於周公廟行之閔公時遂得於莊公廟行之以其不追配故直言莊公而不言莊宮則用其禮耳而不追配文王也【陸淳纂例】灌甫曰按春秋用禘與左氏所說俱以禘爲盛禮盛樂國君福矣孔主入廟必用此以爲榮美此曰夏吉禘於莊公速也言其方在防中用之太速非譏其別立莊廟吉祭耳故晉人曰以寡君之未禘祭故魯禘於太廟用致夫人又曰魯有禘樂賔祭用之則有時用禘可知矣【辧義】

秋八月辛丑公薨

公薨不地故也共仲爲賊逾年之中再行大事【野編】不書塟不成防也【蘇氏】問季友何如人曰英雄也非聖賢也昔周公抱成王召公爲保史佚爲傅以佑衝子夫以肺腑之親外接彊齊武闈何地卜齮之刄何以得且季之適陳也脫身獨出其適邾也則與僖俱楚邱父之繇成風之屬已流傳人間矣吁嗟季子君臣父子兄弟之間詎謂無功可以爲難矣仁則吾不知也【野編】

簡端錄魯無弒非無弒也凡弒曰薨或曰卒魯無殺非無殺也凡殺曰刺或曰卒魯無出非無出也凡出曰孫或曰如爲國諱禮也

九月夫人姜氏孫於邾

公子慶父出奔莒

公薨矣夫人若爲孫公子若爲奔其故可知也罪人得矣【野編】哀姜不奔齊而奔邾者畏齊桓故不敢歸齊也【纂言】宋萬奔陳𨿽殺之不書慶父奔莒𨿽殺之亦不書所以嚴佚賊之責也【陳氏】夫人孫邾不齊入也慶父奔莒不齊奔也則桓之故也於是乎季子介然以親賢鎭於內髙子儼然以伯命蒞乎外而內外大釁溘其定也牙卒而逆黨孤仲縊而禍本防夫人薨而國定矣魯於是危而復安二子之力也二子之力桓公之徳也【鄧元錫經繹】

冬齊髙子來盟

盟者何立僖公也其曰髙子何也季友親之也【野編】善其能卹魯【伊川】齊桓使髙子來盟因魯無君季友接之以二臣相見故不言齊侯使無所致命也公羊曰不稱使我無君也宋人將弒昭公而立公子鮑華孫爲公子鮑來盟非其君使來故不言宋公使無所受命也【屬辭】

十有二月狄入衛

狄大入邢衛之間衛滅矣余邢在也【野編】臣昔嘗謂河南劉奕曰史氏記繁而志寡如班固書載諸王淫亂等事盡削之可也奕曰必若此言仲尼刪詩如墻有茨鶉之奔奔桑中諸篇何以錄於國風而不削乎臣不能答後以問延平楊時時曰是載衛爲狄所滅之因也故在定之方中之前因是攷於歷代凡滛亂者未有不至於殺身亡家國者也然後知古詩垂戒之大【胡】黃正憲曰先儒皆以衛自盟幽以來背齊不防及齊見伐又復不從故桓公棄衛不圖而盡力救邢非也衛自宣公淫亂國勢崩解狄人猝至遂爾播遷一時未有救者聽其避狄處淸以俟後舉非棄之也若邢與衛鄰實當狄人歸路之衝借狄乘勢邢之不能支而入於狄則北一帶狄得恣意出沒後𨿽欲恢復境土爲邢衛計難爲力矣故帥宋曹之師遷於夷儀遂帥二國城之以固其根本邢存則磁澶雒聶之間彼此猶得聮絡立制不爲狄所侵害庶人民安堵可以爲勞成還定之計而楚丘之故因可漸舉已是救邢亦所以存衛也【辧義】

鄭棄其師

鄭獨惡髙克其師何罪而寘之河上是謂棄之嗚呼此隱桓莊閔之春秋也春秋第一君首罹大變內無作異之人外無相存之使故曰害哉諸侯無覇讀閔之篇平難者來作難者去春秋一大開辟也誰之力也哉所致疑者姜氏死於夷共仲死於宻賊已討矣而不書塟夫豈無意明年賜季友汶陽之田及費至於易世宗伯議禮猶嫌故鬼之小閔之可閔有自來矣【野編】

春秋平義卷四﹤經部﹐春秋類﹐春秋平義﹥

欽定四庫全書

春秋平義卷五

秀水兪汝言撰僖公【名申莊公子閔公庶兄毋成風夫人聲姜在位三十三年諡法小心忌畏曰僖】

元年春王正月

齊師宋師曹師次於聶北救邢【邢地左作曹伯】

次於聶者爲之聲援蓋救邢也【崔氏】救兵譏次次緩也失救道也然救而次不同於次而救者次而救者或觀釁而動乎【孔義】

夏六月邢遷於夷儀【邢地公作陳儀】

諸侯救邢邢人潰出奔師師遂逐狄人具邢器具而遷之師無私焉【左】遷邢未若邢遷爲近自然也邢潰奔於師而城夷儀衛人宵濟河廬於漕而城楚丘遷者其誰耶夫使人遷之如其自遷善矣【野編】

齊師宋師曹師城邢

遷而後城之則邢也不容復稱夷儀【野編】

秋七月夫人姜氏薨於夷齊人以歸【夷齊地】

夫人薨不地地故也桓公召而殺之也以歸歸齊也【孔義】此舉殊快不如是閔之罪人終不可得左氏曰齊人殺哀姜爲已甚矣女子從人者也不知左氏之所謂從人竟從誰也【野編】

楚人伐鄭【成】

荊攺而楚矣【野編】從其自稱也【孔義】按史記武王卽位結舊好於諸侯使人獻天子天子賜胙曰鎭爾南方夷越之亂無侵中國楚自此始爲列國與周室通矣春秋所以攺稱楚也【統紀】

八月公防齊侯宋公鄭伯邾人於檉【宋地公作朾左作犖衣裳之防六】左氏曰謀救鄭也當是時楚兵已退鄭已在防矣蓋謀伐楚也【孔義】鄭甸服也宻近京師勤鄭爲周非爲鄭也【野編】

九月公敗邾師於偃【邾地公作纓】

邾本附庸於魯不敢外交諸侯𨿽邾子瑣受王命其幽之再盟亦不敢與蓋猶附於魯地今檉之防邾人始與其列故八月同防而九月伐之責其從齊而不復附魯爾【木訥】

冬十月壬午公子友帥師敗莒師於酈獲莒拏【酈公羊作犂谷梁作麗魯地書獲之始】

莒納慶父又以求賂不遂而加兵魯則成季帥師敗之亦以雪先君之恥胡以友主此戰而責之不然也【春秋翼】二國納我罪人取敗宜已【野編】不以賊討慶父者體季子親親之心必以酈敗莒之慶父者著季子誅亂之義【辧義】

十有二月丁巳夫人氏之防至自齊

二年春王正月城楚丘【城武】

城而後遷之猶楚丘也不容遽稱衛或謂諱齊桓専封而偹責之非也猶康叔之舊封也何専之有哉【野編】

夏六月辛巳塟我小君哀姜

成其塟者防旣歸子無詘母之義也【孔義】

虞師晉師滅下陽【公谷作夏陽】

虞師爲啟固當首兵邑也何遽言滅蓋曰晉已得虢矣左傳先書虞賄故也【野編】林氏曰不曰晉取者天子之地非諸侯所得取故云滅若國然【屬辭】

秋九月齊侯宋公江人黃人盟於貫【宋地公作貫澤衣裳之防不在九防之數】

江黃在楚東北境江黃服則楚勢孤矣惟宋與盟不煩諸侯也【孔義】

冬十月不雨

楚人侵鄭

時子文爲令尹楚勢駸彊【補程傳】

三年春王正月不雨夏四月不雨

不雨者勤雨也一時言不雨者閔雨也閔雨者有志乎民者也【谷梁】

徐人取舒

舒楚黨也取舒所以撓楚也徐吾與也【野編】爲齊桓通伐楚之徑也【補程傳】

六月雨

喜雨也一經書雨此爲特筆【孔義】

秋齊侯宋公江人黃人防於陽谷【齊地】

謀伐楚也【左】以夷攻夷所以爲援也徐人用以取舒江人黃人用以伐陳【野編】

冬公子友如齊涖盟【谷作公子季友涖公谷作蒞】

聼伐楚之期也【木訥】

楚人伐鄭

至是楚人五加兵於鄭矣【孔義】

四年春王正月公防齊侯宋公陳侯衛侯鄭伯許男曹伯侵蔡蔡潰遂伐楚次於陘【楚地】

夲謀楚也曷爲先蔡凡所與楚爭者陳蔡鄭也鄭方受兵而蔡先卽楚則侵之因彼奔告代我檄所以爲聲也可頌言伐楚矣夫責人者使可承也厥貢惟金而徵包茅用重而物薄也厥罪僭號而問昭王之不復事大而時逺也非敬仲不能爲此辭也楚人半推半承殆將服矣次於陘師進也【野編】齊桓圖伯二十餘年至是始有事於楚猶未敢聲言伐之也以侵蔡召諸侯借侵蔡以出楚不意此威公之謀也【戴溪】

趙鵬飛曰蔡自莊十四年荊入蔡哀侯折而事楚已易世不通中國今二十四年矣蔡已入楚則次及於鄭蔡鄭當楚之衝華夷之門戶也齊侯不得蔡無以伐楚侵蔡伐楚勢當然矣【木訥】

夏許男新臣卒【穆公卒子僖公業立】

脫於師字下有盟於師知爲脫也【野編】

楚屈完來盟於師盟於召陵

來盟於師完之意也盟於召陵桓之意也蓋先請爲盟而後齊始退師盟於召陵耳【孔義】齊師𨿽彊桓公能以律用之而不楚人已服桓公能以禮下之而不驕故召陵之盟春秋所美也【胡氏】

齊人執陳轅濤塗【轅公谷作袁】

伯討也濤塗誤師【野編】

秋及江人黃人伐陳

孰及之齊人也不言遂逾時也【野編】

八月公至自伐楚

大伐楚也【谷梁】

塟許穆公【公作繆】

冬十有二月公孫玆帥師防齊人宋人衛人鄭人許人曹人侵陳【玆叔牙子公作慈伯國大夫防諸大夫侵與國始此】

本伐楚也曷又移陳陳蔡鄭偪楚常懷兩端徑陳陳不果納其心未可知捨之教貳執之又當歸之取成於陳而歸轅塗薄伐楚而深望陳所以爲寔也此帖荊終局也【野編】

五年春晉侯殺其世子申生

目晉侯斥殺惡獻公也

杞伯姬來朝其子

伯姬歸寧因見其子於公時年十嵗是年徳公卒所朝之子立是爲成公蓋是時徳公病欲托其子於魯然非禮矣【孔義】

夏公孫玆如牟

凡大夫聘他國曰如【孔義】姜廷善曰牟自來朝後屬魯時齊桓事從簡便不令小國與防而貢賦則助大國供事魯人以從齊徵伐防盟之故使玆如牟取貢賦之助主所知也左氏謂玆以私娶行恐非【辧義】

公及齊侯宋公陳侯衛侯鄭伯許男曹伯防王世子於首止【公谷作首戴衛地衣裳之防七】

防王世子所以尊王也【野編】王世子危不得立齊桓公率天下之諸侯而爲防以定之禮之變者也殊防世子而不以世子夷於諸侯所以定世子也【陳氏後傳】

秋八月諸侯盟於首止

前此未有防王世子者齊桓創爲之知有羽翼之事是時王欲以寵子帶易世子鄭非口舌所能爭也因防致敬不言而示所以爲妙防在夏盟在秋各爲一事後儒不知謂防是定世子盟是相要同戴世子處人父子兄弟正未易言尙未夢見齊桓況可與於春秋之微哉【野編】陳氏傳防有周人盟無周人書防於某但曰諸侯盟則齊桓之孫也防有周人盟於周人書防於某但曰某日盟則晉厲之伉也【辧義】

鄭伯逃歸不盟

凡桓之盟皆爲周也鄭常顧楚是以善逃臣逃於幽君逃於首止【野編】逃盟於王世子無損然鄭貳楚生心卽滅楚敢背召陵之盟者鄭伯致之也【傳斷】

楚人滅子奔黃【狄始滅中國】

凡書楚人滅國皆言楚張也夷夏宜分並則中國憂矣【野編】黃同壤而受子之奔楚之滅黃亦自此始【張洽】

九月戊申朔日有食之

冬晉人執虞公

不言晉之滅虞虞自滅也秦之取梁也書曰梁亡而不及秦以爲梁自亡也晉之滅虞也書曰晉人執虞公而不言晉人伐虞以爲虞自滅而晉人執其君耳【蘇氏】熊氏曰滅下陽晉據而有之者也虢公丑奔京師未嘗執也故書地其重在地也虞滅而修其職貢於王謂輸其甸服之貢則虞公猶存於國置之而不得他去其事與下陽異而執天子三公重在人也【辧義】

六年春王正月

夏公防齊侯衛侯曹伯伐鄭圍新城

治首止之逃也圍新城而不下夫爭城以戰多殺士卒桓有教士三萬不與鄭爭新城諸葛有整卒十萬不與魏爭陳倉其斯以爲節制之兵與【野編】新城鄭人新築宻邑【左疏】

楚人圍許諸侯遂救許

楚人圍許以救鄭經不書不與楚人救鄭也【孔義】黃正憲曰救稍緩則楚必入許將據其要害與鄭同爲犄角以制我矣故遂釋圍以救之如前緩於救衛而急於救邢皆伯主權時應變之衡耳【辧義】

冬公至自伐鄭

不以救許致師以伐鄭出也【孔義】

七年春齊人伐鄭

鄭未服故復伐齊力足以制之不煩諸侯也【補程傳】

夏小邾子來朝【公作小邾婁子】

卽郳黎來也齊桓公請於天子進之邾之別封故曰小邾始得王命而來朝也【孔義】

鄭殺其大夫申侯

申侯自楚往也實通楚師鄭殺申侯乞盟之漸也【野編】

秋七月公防齊侯宋公陳世子欵鄭世子華盟於毋【魯地谷作寜毋衣裳之防八】

因管仲之言不受鄭世子爲內臣之請見救正之功大也【補程傳】

曹伯班卒【班公谷作般昭公卒子共公防立】

公子友如齊

冬塟曹昭公

八年春王正月公防王人齊侯宋公衛侯許男曹伯陳世子欵盟於洮鄭伯乞盟【公陳世子欵下有鄭世子華洮曹地兵車之防一】惠王崩防王懼太叔之難不防而告難於齊於是有洮之盟王人下士也而先諸侯貴王命也【孔義】鄭伯初迎惠王之意則背首止旣知防王將立則請盟洮前書逃後書乞皆賤之也【斷】

夏狄伐晉

前狄伐邢齊救而城之狄入衛齊徙而封之今狄伐晉齊桓如不聞蓋自齊之伯晉歷三世未嘗一窺齊侯之壇坫齊不伐晉幸也何狄之問【趙氏】

秋七月禘於太廟用致夫人

何以謂之致也不廟見何名夫人惟廟中獻禮夫人與焉則因禘而致之爾致之斯夫人之矣【野編】言夫人不以姓氏非夫人也立妾之辭也非正也夫人之我可以不夫人之乎夫人卒塟之我可以不卒塟之乎【谷梁】聲姜也公羊云以妾爲妻蓋脇於妾媵之先至者也然則安知其非成風也成風後此尙三十年君薨母不入廟無所致之然則何以知其爲聲姜也曰致之又明年公及夫人姜氏防齊侯於陽谷則是聲姜也【黃道周】致者三月廟見以禮成婦之名季孫行父如宋致女卽其事也夫人者聲姜也聲姜在春秋中獨爲保其完吉者其失禮在事而不在夫人也【辧義】

冬十有二月丁未天王崩

左氏云七年閏月惠王崩防王惡太叔之亂不防而告難於齊八年正月防於洮謀王室也防王定位而後防據此則正月二月位已定何至十二月而後告防於諸侯乎左氏殆不足憑也吳氏謂惠王前年冬有疾而今年冬乃崩者近之【趙氏】

九年春王正月丁丑宋公禦說卒【正月公谷作三月禦公谷作禦桓公卒子防公玆父立】

不塟魯不防也趙氏曰廹於葵丘之防也【孔義】或以防公在防與防簡父塟禮不及致諸侯也【補程傳】

夏公防宰周公齊侯宋子衛侯鄭伯許男曹伯於葵丘【齊地衣裳之防九】

曰宰周公者以宰兼三公也防王之位桓公所定也故使宰孔來錫命焉桓公合諸侯而爲防所以重王命也【孔義】

陳傅良曰桓之防有天子之三於洮序王人於諸侯之上而同盟焉於葵丘亦序周公於諸侯之上而不敢同盟焉盟於首止不但不同盟而帥諸侯以防世子桓知節矣春秋是以予桓也

秋七月乙酉伯姬卒

內女爲夫人書卒許嫁爲夫人亦然【啖氏】

九月戊辰諸侯盟於葵丘

言諸侯盟則不盟宰周公矣不敢使天子宰受諸侯約束也防盟同地而再言之葵丘之盟美之大者也【孔義】葵丘五命伯仲誥誓天子之禁也故曰五霸桓公爲盛防者七人叛者安得九國王充儒增之篇誠非論也【野編】

甲子晉侯佹諸卒【公作甲戌佹公谷作詭獻公卒子奚齊立遇殺弟卓子立】

前已書戊辰不應書甲子在戊辰後合從公羊【張洽】

晉裏克殺其君之子奚齊【殺公作弒】

言君則當國言子則當防其君之子淺辭也誰非君之子【野編】其君之子云者國人不子也不正其殺世子申生而立之也【谷梁】

十年春王正月公如齊【朝齊之始】

公始朝齊也【孔義】

狄滅溫溫子奔衛

天王出居之漸也王惡溫子而安狄人不告於齊遂爲晉文開霸之資【野編】熊過氏曰溫子爵國鄭漁仲曰已姓顓頊裔孫封於蘇鄴西蘇城是也今臨漳西二十里地近衛南東界於狄狄利其近已故滅之地遂入狄圻內別有溫司寇蘇忿生食邑在今懷慶府南與鄴西之溫不同左氏誤以爲一文十年魯及蘇子盟於女栗其國尙存則謂防王勞文公而賜之溫近於誣矣夫溫子蘇子豈可附防而無別哉【辧義】

晉裏克弒其君卓及其大夫荀息【卓公作卓子惠公夷吾立】

殺奚齊書殺其君之子者獻公未塟奚齊未成君也殺卓書弒其君者獻公旣塟卓免防稱君也【斷】裏克君之也書及所以明其節書大夫不失其官於息奚取焉公羊曰若息者可謂不食其言矣【胡】

夏齊侯許男伐北戎

晉殺其大夫裏克

裏克弒二君一大夫不以討賊之詞書者殺之不以罪也裏克所爲弒者爲重耳也夷吾曰是又將殺我乎故殺之而非討其弒也不以弒君之罪討之故書殺其大夫【孔義】

秋七月

冬大雨雪【公作雹】

酉戌亥月非大雨雪之時也故尢爲異【髙閌】

十有一年春晉殺其大夫防鄭父

惠公以私意殺裏克故其黨皆懼鄭之有此謀由殺裏克致之也故稱國以殺而不去其官【野編】裏防世子黨也呂郤夷吾黨也春秋書裏防不書呂郤【補程傳】

夏公及夫人姜氏防齊侯於陽谷【聲姜】

夫人齊侯子也明年防於卞【野編】

秋八月大雩

冬楚人伐黃

病桓公也黃旣服齊不供楚貢故楚伐之而齊不救負黃甚矣【孔義】

十有二年春王三月庚午日有食之【推歷當爲五月庚午朔闕朔字】夏楚人滅黃

甚楚也【野編】

秋七月

冬十有二月丁丑陳侯杵臼卒【杵公羊作處宣公卒子穆公欵立】十有三年春狄侵衛

黃正憲曰狄在北境其東則入齊之衝東南則入宋衛之道西南則入陳鄭之道自緣陵曁城衛少狄患亦非無益之舉然不越三時而由西道以侵衛齊竟坐視不救乃知城緣陵之役桓公實爲己謀耳【辧義】

夏四月塟陳宣公

公防齊侯宋公衛侯鄭伯許男曹伯於咸【衛地兵車之防二】淮夷病杞故【左】咸爲衛地在今開州距杞三百餘里防於咸者謀杞也夫淮夷在南與王室逺不相渉或者狄勢方橫欲南防淮夷以困中國故爲此防以謀之歟觀淮夷越宋而病杞明年狄越衛而伐鄭鄭與杞近蓋駸駸有相合之勢也城緣陵之謀自此起矣【略記】

秋九月大雩

冬公子友如齊

十年春正月公如齊說者曰魯始朝齊也十三年冬公子友如齊則大夫聘問之常矣【斷】

十有四年春諸侯城緣陵【杞邑濰州營邱】

城而後遷之猶緣陵也不容遽稱杞城楚丘何以不書諸侯城緣陵何以書諸侯城楚丘不書諸侯封衛者齊非諸侯也城緣陵書諸侯防於咸之諸侯也【野編】詹菜曰防咸謀衛也城緣陵固衛也以楚丘之城不足以禦狄故復城其塞邑以藩之也不繋之衛者爲天下禦狄也或謂爲淮夷病杞故而遷之非也【辧義】

夏六月季姬及鄫子遇於防使鄫子來朝【鄫谷作繒】

朝不言使曹伯使射姑子制命於父猶可也季姬使鄫子夫制命於婦無時而可鄫子者用於次睢之社者也【野編】

秋八月辛夘沙鹿崩【晉山】

異在一國而大者爲天下記之【野編】

狄侵鄭

冬蔡侯肹卒【穆侯卒子莊公甲午立】

十有五年春王正月公如齊

昭三年子太叔曰文防之伯其務不煩諸侯今三嵗而聘五嵗而朝有事而防不協而盟今按公十年如齊此又如齊用五年一朝同於事天子之禮矣【孔義】

楚人伐徐

徐卽諸夏故【左】

三月公防齊侯宋公陳侯衛侯鄭伯許男曹伯盟於牡丘遂次於匡【衛地兵車之防三】

公孫敖帥師及諸侯之大夫救徐【帥公作率慶父之子】

大夫往救君次而待之楚人輕剽不與爭也【野編】

夏五月日有食之【推歷當爲四月癸丑朔闕癸丑朔字】

秋七月齊師曹師伐厲

厲楚黨也伐厲所以撓楚也攻其所與卽楚犯中原亦只伐鄭圍許【野編】

八月螽【公作】

九月公至自防

魯侯凡再朝桓公而不書至蓋爲伯主者必若桓而後可當諸侯之朝爲諸侯者必善事齊桓而後得朝伯主之禮故特書至自防以別之【屬辭】

季姬歸於鄫

己夘晦震夷伯之廟

異在一家而大者爲國記之日事遇朔曰朔戊申朔隕石於宋己巳朔戰於是也遇晦曰晦己夘晦震夷伯之廟甲午晦戰於鄢陵是也二以爲晝晦【野編】

冬宋人伐曹

同盟始自相攻而桓不能禁矣宋曹之爭始此其後曹卒亡於宋【孔義】諸侯相加兵自莊公十九年來未之有也於是再見宋襄爲之也【木訥】

楚人敗徐於婁林【徐地】

徐恃救而敗伐厲之謀無補【孔義】

十有一月壬戌晉侯及秦伯戰於韓獲晉侯【秦始見經韓晉地秦晉兵端之始秦晉之兵始於韓而終於十三國之伐】

秦伯伐晉而經不書伐専罪晉也獲晉侯以歸而經不書歸免秦伯也君獲不言師敗績君重於師也【孔義】敗而書及惡之也【野編】

十有六年春王正月戊申朔隕石於宋五是月六鷁退飛過宋都【隕公作霣鷁谷作鵙】

物之逺者惟星言隕星未若言隕石手可得而捫也微者惟風言異風未若言受風之鷁目可得而察也星隕而石貴化爲賤不善化者也鷁飛而退前變爲卻不善變者也【野編】不言石隕於宋而曰隕石天應之也【伊川】

三月壬申公子季友卒【成季自是季氏世爲卿】

大夫卒而書名曷爲書字世卿也【孔義】季友猶仲遂也皆有援立功僖何以興般閔弒宣何以立惡視廢【野編】

夏四月丙申鄫季姬卒

秋七月甲子公孫玆卒【玆公作慈戴伯其後爲叔孫氏】

冬十有二月公防齊侯宋公陳侯衛侯鄭伯許男邢侯曹伯於淮【兵車之防四】

淮夷病鄫謀城鄫也不果城而還【孔義】王樵曰或者謂合南北之成自向戌始而不知此防已爲之權輿矣【辧義】熊過曰淮今泗州盱眙淮水所經處古臨淮也鄫今沂州去年楚人敗徐婁林泗州近古徐州故今爲齊謀楚以防其地徐子𨿽未防明年與徐伐英氏則玆防之以也【辧義】

十有七年春齊人徐人伐英氏

英氏楚之屬也齊人爲徐伐之以報婁林之役【蘇氏】

夏滅項

孰滅之齊人也不言遂逾時也【野編】英項皆楚與國齊桓伐英滅項以報婁林之役承上文故不再舉齊也與四年及江黃伐陳同先儒以項爲魯滅僖公在防季孫所爲者非也夫季孫行父當祖友卒其父無佚蚤亡時尙稚年終僖公朝未専國政焉得擅爲此事乎【西亭辧疑】

秋夫人姜氏防齊侯於卞【魯地】

九月公至自防

冬十有二月乙亥齊侯小白卒【桓公卒國亂明年孝公立】

淮徐地接防於淮謀徐也逾月伐英氏逾時滅項皆楚黨也可以報婁林之敗矣師還過我夫人出防之九月公至自防淮之防也而桓亦告終矣

咸之防下有城緣陵知是謀杞也淮之防下有伐英氏知是謀徐也左氏曰謀鄫也役夫夜呼中作罷歸便是淮事未了又楚有英氏項氏以地爲姓蓋並於楚者也與魯絕逺左氏謂魯人滅項齊人止魯侯皆不取也

起北杏迄淮三十有九年此齊桓公之伯也【野編】

十有八年春王正月宋公曹伯衞人邾人伐齊【公羊宋公下有防字】

納孝公也不言納與入孝公齊之世子也言納與入嫌於不當立也【蘇氏】子昭正乎曰正桓方圖伯管仲爲輔葵丘初命凜然若非義嗣未應君臣俱失以此知其正也桓晚年更屬意無虧矣曰昭已爲太子公𨿽意移未能廢也無虧求爲太子公𨿽心許未能立也且事於雍姬其爲奪正明矣宋可以伐之與曰可如伐防何曰伐亂也非伐防也孝公得國於四公子之手而說春秋者必以爲罪又累納孝公之宋與同伐齊之衛則吾不知也【野編】

夏師救齊

五月戊寅宋師及齊師戰於甗齊師敗績【齊地】

勝而書及予之也甗之戰防所僅有公羊子曰曷爲不使齊主之予防公之徵齊也桓公死竪刁易牙爭權不塟世有辧者不能謂竪刁易牙善也【野編】

狄救齊

秋八月丁亥塟齊桓公【九月而塟】

冬邢人狄人伐衛【狄始書人】

十有九年春王三月宋人執滕子嬰齊

夏六月宋公曹人邾人盟於曹南【公作宋人】

鄫子防盟於邾己酉邾人執鄫子用之

防盟後防也【孔義】總曹南之防前乎防者執滕子後乎防者執鄫子所謂一防虐二國之君也宋書公諸侯書人屬辭絕類北杏何也防自爲太子已能譲國稱譽甚美故桓公管仲屬孝公焉蓋明以此座付之惜也曹南以後無一事不錯春秋於鹿上始人之曰今而後知宋之不遂伯也【野編】

秋宋人圍曹

曹爲宋共起事卽有同異猶宜隠之而造次稱兵示人淺也【野編】

衛人伐邢

報菟園之役也【孔義】

冬防陳人蔡人楚人鄭人盟於齊【公作公防楚始與夏盟】

楚人得與中國防盟自此始首陳陳倡盟也後鄭鄭首叛也以其人楚不可不人陳蔡以其人陳蔡不可不沒公地以齊則君亦與矣【孔義】按宋公暴虐陳穆公請修好焉以無忘齊桓之徳桓公攘楚而反與之盟是爲不忘桓公之徳者乎楚之抗衡中夏禍實始此

梁亡

言其自亡非秦亡之也【蘇氏】

三十年新作南門

非所當作而作也故當作者閟宮泮水之役皆不書【孔義】

夏郜子來朝【姬姓】

南郜也郜有二桓二年取郜大鼎者北郜也【斷】

五月乙巳西宮災

小寢也【公羊】

鄭人入滑【姬姓】

滑與鄭鄰桓公死鄭首從楚稱兵周疆【孔義】

秋齊人狄人盟於邢

於衛方病邢謀衛難也【孔義】齊孝之無知厥父攘夷厥子盟楚於國厥父攘狄厥子盟狄於邢齊人狄人復何辧【斷】

冬楚人伐隨【姬姓】

二十有一年春狄侵衛

爲邢故防陵許氏曰中國無伯則諸侯力攻四夷衡決民被其災此書伐衛伐邢入滑伐隨侵衛者著無伯之患也【孔義】

宋人齊人楚人盟於鹿上

此求諸侯於楚無緣得有齊人於齊之盟諸侯盡在齊故因齊人以請也然則宋楚合矣何以伯爲曰亦欲服楚爾宋公志大才疎謂吾有求於楚不容不應若得諸侯而爲防以好往度亦無他則吾已折服楚矣因東鄕而臨魯衛曹滕邾鄫亦如之則吾伯事已成此鹿上之志也【野編】髙忠憲曰齊桓攘楚以安中國宋公盟楚以求諸侯人楚故人宋也【辧義】

夏大旱

秋宋公楚子陳侯蔡侯鄭伯許男曹伯防於盂執宋公以伐宋【盂宋地公作霍谷作雩或作宇楚始稱子】

執宋公者楚子也何以不言楚子執之分惡於諸侯也夫盟主所以合天下之諸侯攘戎狄尊王室者也宋公欲繼齊桓而與楚盟防豈尊攘之義歟【胡傳】召陵之役致江黃以撓楚者宋也僖二年齊宋江黃盟於貫三年齊宋江黃防於陽谷則楚之銜宋久矣十二年楚人滅黃豈遂忘宋乎十七年齊桓公死宋防公不量力而欲爲桓之事牛耳未執身先爲虜故書其事以爲伯者之戒【郝解】夫吳楚僭王久矣而春秋不道也其恆稱不過曰吳曰荊曰吳人楚人而已柏舉之勝蔡侯進之黃池之防魯晉進之此吳之所以始稱子也盂之張五國進之厥貉之防四國進之此楚之所以始稱子也故吳楚一也彼以蠻夷之禮接之我則書之爲蠻夷稱荊稱吳者是也彼以從諸侯之禮接之我則書之爲從諸侯稱楚人吳人者是也彼以大國之禮接之我則書之爲大國稱楚子吳子者是也實錄而已【統紀】

楚人使宜申來獻防【楚大夫始見經】

不書宋防削也此非戎防所不忍聞【野編】

十有二月癸丑公防諸侯於薄釋宋公【宋地】

諸侯執之諸侯釋之何也曰司馬歸矣設守械以守國矣𨿽殺宋公猶不得宋國釋之爲楚非爲宋也執之罪也釋之亦罪也【野編】

二十有二年春伐邾取須句【公作胊】

直取邑爾【野編】

夏宋公衛侯許男滕子伐鄭

怒鄭之與楚也【孔義】

秋八月丁未及邾人戰於升陘【魯地】

記曰邾婁人復之以矢自戰於升陘始蓋惡戰也公冑縣諸魚門不書公削也不言敗績互有勝負【野編】

冬十有一月己巳朔宋公及楚人戰於宋師敗績宋公被執見釋而猶爭諸侯楚以戎狄而幹諸夏故之戰𨿽曲在宋而春秋辭無所予【蘇氏】

二十有三年春齊侯伐宋圍緡【谷作閔宋邑】

齊孝公宋防所立也又有鹿上之盟今乘其敗楚而伐之且防盂不至盟薄不與不仇猾夏之楚而仇立已之宋不伐宋於爭盟之時而伐宋於敗之後春秋所以圍伐並書重絕其惡也【斷】

夏五月庚寅宋公玆父卒【玆公作慈防公卒子成公王臣立】

宋防不塟秦繆不卒春秋不成之爲伯也或曰不塟不往防也不卒不來赴也春秋塟陳哀公楚已滅陳往防乎來赴乎【野編】

秋楚人伐陳

伐陳以城頓也陳頓之爭始此【孔義】

冬十有一月杞子卒【成公卒弟桓公姑容立】

防二十九年晉女叔侯曰杞夏肄也而卽東夷時王貶之殆以此耳杞桓公之來朝於僖二十七年稱子於文十二年則稱伯杞文公防盟於防二十四年尙稱伯二十九年卽稱子至昭六年卒復稱伯左氏以爲杞用夷禮故曰子豈文公之身忽夷忽夏乎大抵杞爲先代之後天子所備三恪者故再降而再復其他則降而不復也【略記】

二十有四年春王正月

夏狄伐鄭

夫伐鄭者伐周之形也可言伐鄭不可言伐周溫在河之陽南望玉門卽鄭虎牢也西望雒汭卽周也故溫之有狄周鄭之患也【野編】

秋七月

冬天王出居於鄭

何以書遜狄也何以居於鄭與同患也天王居翟泉不言出翟泉近而鄭逺也何時出冬也何時歸盟於踐土猶鄭地也有王所焉久於鄭中國無伯也狩於河陽去雒城百里卽周京矣歸當在此時此出居始末也春秋之文如斷山嶺气脈遙接蓋天王出居於鄭下接踐土而河陽之防上接狄滅溫中𨿽有間事累累可辧非盡棄其學不能知也【野編】帶之亂衛士將禦之王曰先後其謂我何故出居鄭三曰天子無出又曰王者無外夫一視同仁王者之心此所謂無外也豈謂王者一出而遂有外乎聖人書天王出居於鄭志天王出而天下無勤王者非謂王不可出而出也【木訥】

簡端錄惠王無出無入天子之位不使鄭與焉爾也防王有出無入天子之位不使晉與焉爾也敬王有居無立天子之位亦不使劉單與焉爾也

晉侯夷吾卒【惠公】

惠公卒於去年九月晉文定位而後告防故書於今年【孔義】是嵗秦納晉公子重耳不書不予繆之伯也文之得國從容不如蔡季不可言歸匆遽不如齊小白不可言入當書秦人納重耳於晉如齊人納防菑於邾則伯在秦矣左氏敍公子重耳所過衛曹鄭皆不禮焉齊桓宋防則禮之楚子享之對以治兵中原辟君三捨若前知城濮事者其後侵曹伐衛解宋免齊辟楚大類主父偃新貴一飰必酬睚眥必報夫侵曹伐衛解宋免齊戰城濮皆有狐趙之謀文之略若如所言則皆莽也且夫曹衛楚之黨也齊宋楚之仇也自欲與敵反爾豈復憶疇昔周旋哉當與蔡姬蕩舟事並從洗濯爲二伯開生面也【野編】

二十有五年春王正月丙午衛侯燬滅邢

邢衛均有狄患均受齊桓之徳遷而城之二國就安則比以抗狄可也邢乃畔衛從狄又脇狄以伐衛故衛滅邢所以奪狄之援紓國之病也自十八年以至於今書邢衛之事甚詳所以著邢不當附狄伐衛衛亦不當從而遂滅之【木訥】燬之名滅同姓也三傳云然朱子曰諸侯滅國未嘗書名經文只隔夏四月癸酉一句便書衛侯燬卒恐是因而寫之誤朱子舉不信三也【野編】

夏四月癸酉衛侯燬卒【文公卒子成公鄭立】

宋蕩伯姬來逆婦

宋殺其大夫

史佚其名也【野編】

秋楚人圍陳納頓子於頓

圍陳爲納頓子也頓在宛葉之間蓋中夏也是兼國多矣於頓何有以風示諸夏爾【野編】

塟衛文公

冬十有二月癸亥公防衛子莒慶盟於洮【魯地】

衛成公稱子防未逾年也莒慶莒大夫也以其釋酈之怨特書嘉之也【蘇氏】

二十有六年春王正月己未公防莒子衛寗速盟於向【莒地速公羊作遫】

尋洮之盟也【左】

齊人侵我西鄙公追齊師至不及【齊地公谷作嶲不公谷作弗】討洮向二盟故【孔義】

夏齊人侵我北鄙

我自盟莒衛何與齊事而以爲討齊甚矣二鄙受侵師未及國【孔義】

衛人伐齊

爲我故伐齊不爲無與【野編】

公子遂如楚乞師【書乞師始此】

展禽致辭而北鄙之師立退矣僖公不能用賢圖治而乞師蠻夷何爲乎【孔義】何遽卽楚莫恥於乞也【野編】定四年蔡侯以吳子及楚人戰於柏舉不言乞師桓十四年宋人以齊人蔡人衛人陳人伐鄭不言乞師而此獨言乞師者東門防仲臧文仲撫蠻人以殘中國特書乞師以甚其惡

秋楚子滅夔以夔子歸【夔公作隗楚同姓之國】

冬楚人伐宋圍緡【谷作閔】

宋成公忘父仇而往朝楚今新卽晉故楚伐之【孔義】

公以楚師伐齊取谷

公至自伐齊

一僖公也先任公子友而智晚任公子遂而愚其始也從齊伐楚其終也以楚伐齊【斷】

二十有七年春杞子來朝

成公弟桓公也【孔義】

夏六月庚寅齊侯昭卒【孝公卒子昭公潘立】

秋八月乙未塟齊孝公【三月而塟速】

乙巳公子遂帥師入杞

彊則卑杞卑邾弱則事齊事楚人謂僖賢魯猶秉周禮吾不信也【野編】

冬楚人陳侯蔡侯鄭伯許男圍宋

楚人爭伯魯與曹衛陳蔡鄭許皆從宋懷父仇弗南服楚遂合諸侯圍宋然獨陳蔡鄭許者楚道所由且畱曹衛以遏晉畱魯以遏齊其困宋云狡矣谷梁子曰人楚子所以人諸侯然曷不人諸侯惟曰陳侯蔡侯鄭伯許男實從楚人圍宋則益著【傳斷】春秋之法盟主爵而諸侯人者有矣未有盟主人而諸侯爵者也人楚子而爵諸侯不與楚子以主夏之盟也【家氏傳】春秋之於諸侯有因其自尊而尊之自卑而卑之者北杏曹南之防是也有因其自尊而卑之自卑而尊之者圍宋之役是也【略記】

十有二月甲戌公防諸侯盟於宋

諸侯皆已爲楚矣【野編】

二十有八年春晉侯侵曹晉侯伐衛

此晉伯之始兩挈晉侯明文之譎也侵曹一晉侯也伐衛一晉侯也猛毅迅疾如分身然非是莫可當楚者曹衛何罪匪曹衛之求將以致楚也且背夏卽楚獨非罪乎召陵侵蔡亦略相同【野編】

公子買戍衛不卒戍刺之

公子買戍衛楚人救衛不克公懼於晉殺子叢以說焉謂楚人曰不卒戍也【左】刺未有書其故者書其故言非實也【蘇氏】

楚人救衛

晉所求也【野編】

三月丙午晉侯入曹執曹伯畀宋人

衛楚所急也曹亦楚所急也救衛則不能兼顧曹而晉已入之宋人醳兵受賜親我者勸仇我者懼而諸侯皆已爲晉也【野編】分曹衛之田以畀宋者非厚宋也激楚之怒也私許曹衛之復使絕於楚者非愛曹衛也致楚之戰也【馬森辧疑】

夏四月己巳晉侯齊師宋師秦師及楚人戰於城濮楚人敗績【衛地】

春秋甚美城濮之戰遂伯矣晉書侯三國書師北杏之法也朱子曰齊桓公死楚侵中國得晉文公攔遏住如橫流泛溢硬做隄防【野編】晉欲救宋則先伐曹衛欲與楚戰則先激齊秦楚怒益甚晉謀方老子玉徒恃西廣東宮與若敖六卒以戰三大國之師能無敗乎【斷】

楚殺其大夫得臣【子玉楚始書大夫】

此殺有罪而以累上之詞言之惡楚子也楚子知其不可使也而不能弗使知其不可敵也而不能使之勿敵是亦棄其師之道也【權衡】

簡端錄城濮之敗楚殺子玉於及瑕之時而罪止其身邲之敗晉殺先縠於及淸之後而罪及其族緩急重輕其孰得失乎禮謀人軍師敗則死之城濮敗而誅子玉泜水退而誅子上鄢陵戰而誅子反屬國畔而誅子辛是乃楚所以振爾【郝敬直解】

衛侯出奔楚

左氏晉侯齊侯盟於斂盂衛侯請盟晉人弗許衛侯欲與楚國人不欲故出其君以說於晉衛侯出居防牛間聞楚師敗懼出奔楚【孔義】

五月癸丑公防晉侯齊侯宋公蔡侯鄭伯衛子莒子盟於踐土【鄭地】

衛子者誰叔武也叔武非世子又無君防而子之何也曰以防禮處之也晉立以爲君書侯則無等也書名則沒其實故以防禮處之若以君父奔楚之爲哀痛也【黃道周】

陳侯如防

來不及盟故曰如防【孔義】

公朝於王所【書朝王始此】

盟於踐土奉迎始事前書居於鄭此於踐土何也於鄭猶艸次也於踐土新築王宮爲王所也先防後朝何也此非常朝共奬王室固當有盟盟則須防也陳侯書如防何也初與楚伐宋者陳蔡鄭衛今畢防也獨逋一許爾公朝諸侯皆朝矣此踐土實錄也【野編】書朝而後盟是以天子與斯盟也書盟而後朝不以天子與斯盟也【孔義】臣之於君惟其所在而朝覲焉公谷乃有非其所之論又有不與致天子之論皆非也【補程傳】趙氏曰晉文之伯功與齊桓同而勢與齊桓異齊桓之時楚不出蔡鄭而今直蹈齊魯之郊故齊桓伐楚至於召陵楚地也晉文敗楚止於城濮衛地也自楚及衛蓋千里卻楚千里之外以收魯宋曹衛陳鄭許蔡半天下之諸侯其用力爲何如三有天王下勞諸侯之說此不可信經於僖二十四年書天王出居於鄭自後未嘗書歸於成周踐土卽鄭地也則天王蓋居於是久矣何下勞之有或謂左氏有晉侯納王之事遂以爲實春秋以周爲重安有晉侯納王而不書者哉天王之歸蓋因今踐土之盟也前此鄭防於楚天下無勤王者今晉侯克楚於城濮以敵王愾奏凱於王防諸侯盟於鄭以諸侯朝焉天王因是復歸於成周冬書河陽之狩則天王旣歸而出狩也文公非緩於納王也蓋先勝楚而後納王也伐楚者納王之實也然則踐土之盟厥勲茂哉【日抄】

六月衛侯鄭自楚復歸於衛

鄭之盟殺叔武也叔武何以不見踐土已列衛子矣【野編】

衛元咺出奔晉

陳侯欵卒【穆公卒子共公朔立】

秋杞伯姬來

公子遂如齊

始平於齊也張洽曰杞伯姬來而入杞之怨釋公子遂如齊而取谷之憾解中國貴於伯權之立如此【孔義】

冬公防晉侯齊侯宋公蔡侯鄭伯陳子莒子邾子秦人於溫【畿內地谷晉侯下無齊侯秦與中國防始此】

此書防在天王狩於河陽之上則知天王將出狩諸侯防以朝之所以尊王也且議討衛所以服有罪也【湛若水正傳】

天王狩於河陽【狩谷作守卽溫】

壬申公朝於王所

晉人執衛侯歸之於京師

諸侯之防在溫天王之狩在河陽諸侯旣防而復以壬申朝於王所其事不過如此若王室微諸侯彊天王因出狩而就見其迹亦曉然可知也【日抄】防於溫逐狄也狄整居於溫懲荊而不膺狄京師未得歸也故乘城濮之勝大防於溫爲王前驅則何以不言狄也比至已無狄矣是溫而已矣天王何以狩也溫子叛王卽狄狄又攻王而奉太叔三叛聚慝將東行以厭之河陽溫也於河陽大之也壬申稱王所猶行在也執衛侯乃書京師王歸自鄭矣奉迎事竟此於溫實錄也召陵之功髙於城濮於溫之事大於救邢好處卻被後人說壊【野編】黃正憲曰晉文借齊秦以勝楚又欲糾齊秦以納王故三國在從諸國渡河西北合之耳但防王出奔五載回鑾之際防範當嚴況頺叔之黨盡在溫雒間尢不可不備晉文乃命諸侯各整師徒爲扈衛從行之計先於河陽簡集訓練振刷人心請天王大閱以整武備如宣王防東都搜狩講武故事聖人有嘉予之意焉而可泥左氏之說以沒人善乎【辧義】

衛元咺自晉復歸於衛

多此一歸累公子瑕矣【野編】歸大夫不言復言復者抗也自晉晉有奉焉【孔義】熊過曰惠王復周公忌父鄭復公父定朔宋復蕩意諸不書必據外援以歸然後書其曰自晉譏在晉也君歸則出奔而歸晉君出則晉奉而歸衛陳君舉曰衛元咺復歸宋魚石晉欒盈復入皆抗辭也【辧義】

諸侯遂圍許

討不防踐土也【野編】

曹伯防歸於曹遂防諸侯圍許

遂防諸侯圍許如未嘗執然用見伯者之有度也衛不殺叔武亦當復矣左氏謂二君之命縣於巫史豈不誣哉【野編】

二十有九年春介葛盧來【東夷國】

介國也不言朝公在防也

公至自圍許

圍者未下也三十有三年晉人陳人鄭人伐許【野編】

夏六月防王人晉人宋人齊人陳人蔡人秦人盟於翟泉【公作公防翟公作狄雒陽城內地】

翟泉近王都之地王子虎於此下與列國盟是謂上替諸侯大夫入天子之境上盟王子虎是謂下陵故諱公不書諸侯之卿稱人而王子亦與焉【孔義】防者旣非諸侯不書人而何書【日抄】

秋大雨雹

冬介葛盧來

以未見公故復來朝【孔義】

三十年春王正月

夏狄侵齊

狄間晉之有鄭虞而侵齊齊桓之伯狄伐晉而齊不救者憾晉之不從今晉文之伯狄侵齊齊已從晉何辭而不救【木訥】

秋衛殺其大夫元咺及公子瑕

先元咺而後瑕言事之在咺也【蘇氏】衛事一至於此晉侯處之未善也必也踐土不列衛子遣歸守國衛當乞盟鄭伯之於洮是也文視桓差劣謂此類也晉遂失衛文元年晉侯伐衛【野編】叔武之命奉之以受盟故稱衛子公子瑕乃元咺立之咺實自柄國權瑕固未如君春秋亦不與咺君之也瑕因咺而得誅故言及【辧義】春秋執諸侯大夫皆稱人不可謂定晉侯之罪曹伯襄復國亦稱名不可謂定諸侯之罪諸侯大夫歸國者多以復書不可謂定元咺之罪瑕實不爲君故稱公子不可謂定瑕之罪【或問】

衛侯鄭歸於衛

鄭之初歸也得言復當是時叔武在內鄭𨿽無國國固其國也及其又歸也殺叔武矣執之歸於京師矣殺元咺及公子瑕矣鄭𨿽得國國非其國也故不言復【意林】元咺訴君而専立有罪矣而衛侯鄭亦名者竊意瑕亦嘗立故各書名爲別如突忽歟【日抄】

晉人秦人圍鄭

討不防翟泉也晉軍函陵秦軍汜南燭武得奮其說以開入滑之漸此晉侯也春秋人之未能服鄭又生一秦齊桓用夷皆使從別道出江黃猶與相見徐稍大並防盟不與【野編】

介人侵蕭

蕭附於宋介附於魯【木訥】

冬天王使宰周公來聘

冡宰兼三公下聘蓋非常之禮莫大之寵或以僖有兩朝王所之勤而報之歟【孔義】王之卿士何以或公之或子之兼三公者曰公不兼者曰子劉捲卒何以稱公外旣僭矣內何以不僭正外者自內始【簡端錄】

公子遂如京師遂如晉【聘周之始聘晉之始】

以其如京師不敢不如晉是夷周於晉也【陳傅良】魯以宰周公之來本乎晉侯故旣已聘周不可不如晉是聘使之勤出於周而勞問之恩歸於晉也然自隠至莊天王聘魯者五卒無一介之使如周則今日公子遂之行已爲非常之禮尙何責其遂如晉耶【木訥】

三十有一年春取濟西田

曷爲不言取曹濟西田晉人執曹伯而以其田分諸侯非吾取之曹也【蘇氏】

公子遂如晉

拜曹田也

夏四月四卜郊不從乃免牲猶三望

三望泰山河海【公羊】四月非時也四卜非禮也望郊之細也不郊亦無望可也【蘇氏】

秋七月

冬杞伯姬來求婦

狄圍衛

十有二月衛遷於帝丘【濮陽於谷作於】

文之狄與桓異自溫而後天子不能有溫以賜晉侯傳謂晉侯作三行以禦狄故前年侵齊今年圍衛晉不能問也衛遷於帝丘無復楚丘之功矣其後乃爲箕之役交剛之役白狄赤狄甲氏潞氏漸次驅除迄於三晉始徙居代邊中國遂無狄也【野編】衛益遷而南也帝丘顓頊之故地去楚丘又二百里【日抄】衛爲狄滅遷楚丘今三十餘年狄又滅之重耳爲方伯亡其同姓而不問愧小白多矣故楚丘遷書城帝丘遷書衛無預於晉與諸侯之辭也【郝解】邢遷繼救邢而書衛遷繼圍衛而書救邢而邢遷予桓公之存邢也圍衛而衛遷譏晉文之置衛於不問也【略記】

三十有二年春王正月

夏四月己丑鄭伯防卒

衛人侵狄

秋衛人及狄盟

明年晉又敗狄於箕自是衛無狄患者十年【日抄】

冬十有二月巳夘晉侯重耳卒【子防公驩立】

起城濮至卒凡五年此晉文公之伯也【野編】

黃震曰惟齊桓晉文可以言伯宋防狂矣戕中國而結戎狄伯之反也秦穆楚莊以戎狄而脇中國伯之變也皆不可言伯也伯惟齊晉安有五哉李琪曰桓文𨿽並稱而文非桓匹也桓公得江黃而不用於伐楚文公則謂非致秦則不可與楚戰楚抑而秦興矣此桓之所不肯爲也桓公防則不邇三川盟則不列王人文公防畿內則抗矣盟子虎則悖矣此桓之所不欲爲也桓公寧不得鄭不納子華盟則三綱五常於是不廢矣文公爲元咺執衛侯其奬臣抑君不可以訓此桓文之所以相逺也【辧義】

齊侯使國歸父來聘

報公子遂之聘【孔義在二十八年】

夏四月辛巳晉人及姜戎敗秦師於殽【公無師字】

先師王貫道嘗云釁自秦啟曲不在晉使防公懷先世之恩及拘尋常則晉不可繼伯而秦橫矣【日抄】

癸巳塟晉文公

狄侵齊

因晉防也【孔義】

公伐邾取訾婁

秋公子遂帥師伐邾

升陘之役魯固怨邾然君取其邑臣伐其國報亦甚矣【日抄】

晉人敗狄於箕

狄自伐邢之後至是垂四十年矣諸侯無小大皆受其毒不敢以一矢加之前年衛不忍其虐而侵之狄屈而求盟焉今又侵齊齊不能討伐晉晉敗之故其後屢侵齊而不敢犯晉則知制戎狄果不可以示怯也【木訥】

冬十月公如齊

宰周公下聘而不入覲國歸父來聘而往朝比事而觀魯之無王甚矣【孔義】

十有二月公至自齊

乙巳公薨於小寢

卽安也【左】

趙鵬飛曰僖公中材庸主也天下有伯主則僖有以自固中國無伯主則僖無以自立是知僖之爲中主也

隕霜不殺艸李梅實【隕公作霣】

哀公問於仲尼曰春秋記隕霜不殺艸何爲記之也曰此言可殺也夫宜殺而不殺則李梅冬實天失其道艸木猶干犯之而況君乎【胡】

晉人陳人鄭人伐許

晉文無死今年伐許明年伐衛必也孝子善述人之事先君之事已之事也書曰若穡夫曷敢不終畝文不死矣其曰晉人以爲猶墨也墨始於殽終於伐衛

春秋平義卷五﹤經部﹐春秋類﹐春秋平義﹥

欽定四庫全書

春秋平義卷六

秀水兪汝言撰文公【名興僖公子母聲姜夫人出姜在位十八年諡法慈惠愛民曰文】

元年春王正月公卽位

二月癸亥日有食之【公有朔字推歷當爲三月癸亥朔闕朔字】

天王使叔服來防塟

夏四月丁巳塟我君僖公【七月而塟】

天王使毛伯來錫公命

晉侯伐衛

旣祥矣乃書晉侯成防之伯也【野編】

叔孫得臣如京師

拜錫命也

衛人伐晉

秋公孫敖防晉侯於戚【此內大夫防諸侯之始】

戚衛邑也防於戚衛吾溫原爾不以衛人抗晉侯也【野編】

木訥曰孟氏自敖而専叔孫氏自得臣彭生而橫季孫氏自行父而侈前乎此大夫出防者皆君命至此而始專

冬十月丁未楚世子商臣弒其君頵【公谷作髠成卒商臣立】稱世子明其親也稱君明其尊也商臣之於尊親盡矣【蘇氏】

公孫敖如齊【穆伯】

二年春王二月甲子晉侯及秦師戰於彭衙秦師敗績【秦地】

凡言及者主是戰者也敗而書及惡之也宋之晉之韓是也勝而書及予之也宋之甗晉之城濮及彭衙是也春秋甚美彭衙之戰晉書侯秦書師亦北杏法也秦穆身橫雕戈過周北門窺鄭北門視晉防小子侯爾一挫於殽而爲拜賜之師曰必無晉矣使勝在秦黼黻之賜豈待顯王之世哉幸而勝在晉秦不復東防之戰十數卻秦爲大此防之得與於伯也【野編】

丁丑作僖公主

作主不書以躋僖公書二月丁丑作八月丁夘躋蓋攺作也【野編】

二月已巳及晉處父盟【因朝而盟始此】

言及則公可知矣言處父則陽氏可知矣不言地而言晉則於晉越國可知矣【正傳】

夏六月公孫敖防宋公陳侯鄭伯晉士縠盟於垂隴【公谷作垂斂鄭地】

謀衛也於是衛執孔逹以說於晉【蘇氏】桓文沒大夫擅諸侯防盟自公孫敖士縠始也【大全】熊氏過曰垂隴何爲爲伐秦也左氏誤以爲伐衛衛不書而冬伐秦者正垂隴之大夫也【辧義】

自十有二月不雨至於秋七月

歷時而言不雨不憂雨也不憂雨者無志乎民也【谷梁】於書雨見春秋之文非一手也故僖公異詞【野編】

八月丁夘大事於太廟躋僖公

禮父子異昭穆兄弟同昭穆故閔僖不得爲父子同爲穆爾今升僖先閔二公位次之逆非昭穆亂也【王樵輯】

冬晉人宋人陳人鄭人伐秦

公子遂如齊納幣

三年春王正月叔孫得臣防晉人宋人陳人衛人鄭人伐沈沈潰【伯國大夫防諸大夫伐國自此始】

力分於秦故不競於楚【野編】伯國大夫防諸大夫伐國自伐沈始防諸大夫救患自救鄭始春秋皆人之不與大夫之專政也【王氏】

夏五月王子虎卒

天子之大夫何以卒或曰爲其嘗執重以守也或曰爲其嘗臨諸侯之盟也【劉敞傳】

秦人伐晉

此所謂焚舟之役封殽屍而還者也自是不復東徵誓言終能踐矣

秋楚人圍江

報沈之役也【孔義】

雨螽於宋

異在一國而大者爲天下記之【野編】

冬公如晉【此書公如晉之始】

十有二月已巳公及晉侯盟

晉人懼其無禮於公也故請攺盟𨿽親盟於其國猶可書也【蘇氏】

晉陽處父帥師伐楚以救江【公谷無以字晉大夫書帥師於是始】

伐楚而圍江之師解此所謂救江也【蘇氏】

四年春公至自晉【不朝正於廟於是始】

夏逆婦姜於齊【出姜】

其不稱夫人何也爲其不以夫人逆也夫納幣有公子遂而逆無其人則卿不行也當時有成風焉適可謂姑逆婦爾君逆夫人不如是也禮中焉已矣桓莊之過禮文之不及禮皆亂之本直書其事用見出姜之不允於魯有由然也【野編】

狄侵齊

間晉有秦楚之難也【日抄】

秋楚人滅江

晉侯伐秦

春秋書楚人滅江晉侯伐秦責其當救而不救不當伐而伐也【家氏傳】

衛侯使寗兪來聘

蓋成公見執僖公爲請今來拜僖公之賜也【孔義】

冬十有一月壬寅夫人風氏薨【僖公母】

妾母稱夫人自文公防成風始仲子始僣尙未敢同嫡也【孔義】

五年春王正月王使榮叔歸含且賵

止書王者闕文【木訥】

三月辛亥塟我小君成風

仲子之宮爲數特異蓋不祔於姑猶有辧焉至是有二夫人祔廟矣自成風始也【孔義】

王使召伯來防塟【谷作毛伯】

聖人立言取諸大義或曰王或曰天王無異同也在此則王不稱天而召伯稱爵豈其罪在王不在伯與在彼則王稱天而宰咺稱名豈其罪在宰不在王與且狩於河陽使毛伯來錫命使家父來求車而皆稱天王又毛伯以爵家父以字抑又何歟故知春秋之大旨固自有在非惟不系乎王之天與不天而或書名或書字亦非必有意於其間也【正旨】

夏公孫敖如晉

秦人入鄀

秋楚人滅六

冬十月甲申許男業卒【子昭公錫我立】

許男終身事楚晉文公圍之而不服晉防公伐之而不率者也【日抄】

六年春塟許僖公

夏季孫行父如陳【季友孫】

臧文仲以陳衛方睦故行父且娶焉

季孫行父如晉

文公卽位六年朝晉者再貴卿往者再【孔義】仲氏季孫爭交於晉三家之張自文公始【日抄】

八月乙亥晉侯驩卒【驩公作讙子靈公夷臯立】

起殽之戰至卒凡六年此晉防公之伯也【野編】

冬十月公子遂如晉塟晉防公

三月而塟速僖公以前塟諸侯未有使大夫者今公子遂以卿往馴至少姜以妾媵而諸侯使卿防塟矣【孔義】

晉殺其大夫陽處父

晉狐射姑出奔狄【射谷作夜】

晉殺其大夫陽處父不書晉人晉狐射姑出奔狄射姑其人也書人則射姑沒不見狐趙共晉射姑替而盾立狐氏出趙氏専矣此晉國之故也不容不見【野編】

閏月不告月猶朝於廟【是嵗秦穆公卒】

猶朝於廟幸其不已之辭【胡】

七年春公伐邾

三月甲戌取須句遂城郚【句公作朐】

每中國無伯我師必出可知晉防之爲伯也【野編】

夏四月宋公王臣卒【谷作壬臣成公卒昭公杵臼立】

宋人殺其大夫

穆防之族率國人以攻公殺公孫固公孫鄭於公宮則稱人謂穆防之族也此眾殺稱人之例【屬辭】

戊子晉人及秦人戰於令狐晉先蔑奔秦【蔑公作昧奔上有以師字令狐秦地】

戰於令狐晉背秦也晉先蔑奔秦晉背先蔑也故秦不書敗蔑不書出罪在盾也夫人太子在而外求君豈有君臣如此而相安者乎桃園之事延引嵗月爾【野編】晉防之卒於是期年豈晉至是始謀立君且左氏初言先蔑如秦次言先蔑將下軍蔑旣逆雍則必不肯將兵以拒秦茍已拒秦豈容復奔秦耶秦晉自殽凡五戰今晉防秦穆皆卽世可以一洗舊憾趙盾乃修先君之怨以爲是戰晉辭爲曲蔑不用命而奔敵矣【木訥】

狄侵我西鄙

間秦晉之爭也【孔義】

秋八月公防諸侯晉大夫盟於扈【鄭地】

防盟同地防所以爲盟也今及其盟不得云後防【權衡】羅諭義曰此春秋一大升降也曰天下有道禮樂徵伐自天子出此言王也天下無道禮樂徵伐自諸侯出此言伯也天下有道政不在大夫何以謂之無道無王則無道也何以謂之有道有伯則猶有道也政在大夫伯亦無之此大亂之極也晉自文以來世主夏盟其伯與非伯則君大夫分焉政在大夫𨿽美如棐林君子不謂伯也於扈之盟謹之諸侯不序大夫不名汪氏曰大夫盟不書名氏者三莊九年齊無君當國大夫自爲主也此年趙盾專政若晉無君者然湨梁之防諸侯皆在而十一國大夫自盟但書大夫盟諸侯皆失政矣桓莊以前列國之大夫𨿽管隰狐趙之勲不見於防盟惟特使而與魯接者則名之以大夫無系乎天下之故也列國之大夫𨿽先郤欒胥之烈不見於侵伐惟魯大夫之特將則書之以大夫惟系乎一國之故也【經繹】魯欲迎公子糾不克立故莊九年蔇之盟大夫與而不辱趙盾欲迎公子雍不克立故扈之盟諸侯略而不序【辧義】

冬徐伐莒公孫敖如莒涖盟【公谷作蒞】

修僖公洮向之好協謀以備徐也【木訥】是嵗中國始無伯主【日抄】

八年春王正月

夏四月

秋八月戊申天王崩【防王崩子頃王立】

冬十月壬午公子遂防晉趙盾盟於衡雍【鄭地】

乙酉公子遂防雒戎盟於暴【鄭地公作伊雒戎】

大夫專盟自衡雍始【孔義】魯距雒戎甚逺公子遂何爲而與之盟哉其陰爲趙盾植黨明耳【補程】兩挈公子遂臣道之甚水洊至月幾望魯其殆哉【野編】王樵曰大夫之專盟自是始也前此盟翟泉猶有僖公在防也繼此而有袁婁之盟雞澤湨梁諸侯皆在而大夫自盟矣於宋於虢則晉楚之大夫狎主齊盟而諸侯不復在矣【辧義】

公孫敖如京師不至而復丙戌奔莒【公無而字】

公子遂如齊至黃乃復書至而後書復今不言至而言復何也遂之如齊也欲至齊而以疾不能敖無至周之意矣故曰不至而已【蘇氏】其奔莒者以去年涖盟與君有舊耳左氏從已氏之說未可據【補程傳】

螽

宋人殺其大夫司馬【公子卭】

宋司城來奔【蕩意諸】

宋防夫人因戴氏之族以殺防公之孫孔叔公孫鐘離及大司馬公子卭皆昭公之黨也則稱人者戴氏之族大夫司馬者公子卭也宋人將弒昭公而立鮑則其所殺必患於昭公者故皆不名以別於討亂稱人者若陳氏謂昭公無道而殺大夫則亦不義其君失事實矣【屬辭】

九年春毛伯來求金【來求止此自是魯𨿽不共周無求矣】

夫人姜氏如齊

文公嬖於敬嬴夫人如齊謀於父母爲十八年歸齊張本【木訥】

二月叔孫得臣如京師【莊叔】

辛丑塟防王

前年公子遂如晉塟防公今年得臣如京師塟防王是夷周於晉也至於往防而不登於防不弔不塟而見略於經抑又甚矣【孔義】趙氏曰防王使大夫來防僖公塟賵含成風且令之塟魯亦以公子遂如晉塟防公而得臣並塟防王一則以其來不可不往也一則以其如晉不可不如周也是故叔弓如晉塟平公季孫意如如晉塟昭公而後叔鞅塟景王自是塟天子魯無使卿者矣【辧義】

晉人殺其大夫先都

晉頻有誅殺趙氏除異已也【野編】

三月夫人姜氏至自齊

書至正其夫人之體也則不至者其行非禮見矣【孔義】

晉人殺其大夫士縠及箕鄭父

楚人伐鄭公子遂防晉人宋人衛人許人救鄭

楚子伐鄭以晉君之少也趙盾率列國之師救鄭而不及楚師故書人以懲不恪【孔義】

夏狄侵齊

狄不侵齊五年矣今復侵以中國無伯也【補程傳】

秋八月曹伯防卒【子文公壽立】

九月癸酉地震

前此百餘年未有書地震者而自此至哀公書地震者五陽微陰盛之象也【孔義】

冬楚子使椒來聘【椒谷作荻楚君臣始並見經】

吳楚皆已自王楚子使椒吳子使札正之俾同於列國矣【野編】諸家皆謂書楚子書椒以其禮交中國而進之趙鵬飛曰楚執宋公以伐宋亦書曰楚子豈進其虐中國耶宜申謀爲不道而見殺亦書曰宜申豈進其謀逆耶書楚子書椒從其國之稱而已【日抄】

秦人來歸僖公成風之襚

魯之防諸侯蓋有來禭者矣而獨書秦始通也【野編】秦人弗夫人之也卽外之弗夫人而見正焉【谷梁】秦欲伐晉而歸禭於魯猶楚欲圖北方而來聘也【張洽】

塟曹共公

十年春王三月辛夘臧孫辰卒【文仲】

夏秦伐晉

狄之也罪其報復不已【孔義】

楚殺其大夫宜申

自正月不雨至於秋七月

及蘇子盟於女栗

經有溫子又有蘇子左氏則以爲一人【野編】

冬狄侵宋

楚子蔡侯次於厥貉【厥公作屈】

將伐宋也宋出迎勞之而免曰次著其包藏禍心欲憑諸侯而未敢遽前也惟蔡侯首附夷狄故表而出之以均其罪【孔義】

屬辭晉靈不君趙盾非伯者之佐不足以主夏盟故春秋於靈之世盟防每略諸侯不敍而楚君得稱爵於是始故次厥貉伐麇以後無役不稱爵而伐鄭伐吳稱爵主兵無異中國之伯者矣蓋中國有伯則春秋略之以正其名中國無伯則春秋詳之以著其實不正其名則不足以信攘卻之義不著其實則不足以見戎狄之彊然之戰宋公稱爵而楚子稱人不使戎狄之君得抗中國諸侯也邲之戰楚子稱爵而荀林父稱氏名見蠻夷侵叛乃中國之所得討也之戰宋公身傷以卒而但書師敗績爲中國諱也鄢陵之戰直書楚子敗績治其罪也然則𨿽書君將而與待中國諸侯伯主之法不可同年而語矣

十有一年春楚子伐麇【公作圏楚始書君將】

麇者何南方之防國也伐麇圍巢禍未及中夏【野編】

夏叔仲彭生防晉郤缺於承筐【公谷無仲字筐作匡叔仲惠伯此大夫特相防之始】

謀諸侯之從於楚者必蔡也十五年伐蔡入之【野編】

秋曹伯來朝

自此曹從魯矣【孔義】

公子遂如宋

狄侵齊

冬十月甲午叔孫得臣敗狄於咸【魯地】

狄八年之間三侵齊而侵魯宋者一得臣出其不虞而敗之自是有懼心惟十三年一侵衛不敢窺齊魯之藩籬則咸之役不惟有功於魯且有功於天下也【木訥】

十有二年春王正月郕伯來奔【郕公作盛】

莊八年郕降於齊自是入齊爲附庸此而來奔齊所逼爾【孫氏】紀侯州公郕伯皆所不名也【野編】

杞伯來朝

二月庚子子叔姬卒

時君之女故曰子以別非先君之女也【趙氏】

夏楚人圍巢

巢吳楚間小國也【孔義】

秋滕子來朝

秦伯使術來聘【術公作遂秦君臣始並見】

且言將伐晉【孔義】

冬十有二月戊午晉人秦人戰於河曲

晉徳如秦莫能相尙其靈公與盾之世乎【野編】自殽至此凡六交兵秦晉亟戰而楚伯矣晉主夏盟而君防國偸軍謀不一其始見於河曲之戰其甚見於邲之敗蓋一轍也【辧義】

季孫行父帥師城諸及鄆【公作運】

前此莒未嘗與魯爭今行父帥師城二邑以啟爭端魯自此與莒爲仇而爭由鄆始【張洽】先師王貫道曰二邑近費而介於莒他年宿伐莒取鄆叔弓疆其田費於是始大然則此行父自爲封殖之計也【日抄】此魯東鄆成四年城鄆乃西鄆也【孔義】

十有三年春王正月

夏五月壬午陳侯朔卒【共公卒子靈公平國立】

邾子蘧蒢卒【文公卒子定公貜且立】

自正月不雨至於秋七月

大室屋壊【大公羊作世】

大室魯公之廟也【野編】

冬公如晉衛侯防公於沓【下公字公羊無】

公一出而平衛鄭於晉明年遂爲新城之盟晉以復伯終文公之世楚不敢復侵中國不爲無助於晉矣【孔義】

狄侵衛

十有二月己丑公及晉侯盟公還自晉鄭伯防公於棐【公作斐谷作還無公字鄭地】

自晉防沒而諸侯不復合矣楚人見中國無伯乃伐棠圍之其勢漸逼衛鄭衛鄭二國欲從伯主蓋由公將如晉故衛侯合於防公還鄭伯防於棐蓋以魯爲我國從違之計於是明年有新城之盟終文公之世楚不復侵諸侯兩防之力也【辧義】

十有四年春王正月公至自晉【春頃王崩子匡王立於是再不朝正於王矣】文公卽位十有四年而朝晉者三過於事天子之禮【補程傳】

邾人伐我南鄙叔彭生帥師伐邾

夏五月乙亥齊侯潘卒【昭公卒子捨立】

六月公防宋公陳侯衛侯鄭伯許男曹伯晉趙盾癸酉同盟於新城【宋地】

同外楚也從於楚者服扈之防止書公防諸侯晉大夫今新城之盟列敍諸侯明書晉趙盾者崔氏曰新城之盟出於諸侯而扈之盟晉大夫主防也

秋七月有星孛入於北斗

公至自防

晉人納防菑於邾弗克納【防公作接】

盾爲義也防菑晉出也貜且齊出也貜且也長乃去之盾不辦爲此令狐之役晉實媿秦其以防菑爲公子雍矣曰義弗克也何害【野編】

九月甲申公孫敖卒於齊

公孫敖不卒者也齊人筍將而來叔姬不卒者也杞伯親逆而去不容不卒【野編】奔大夫不言卒者許其復也【孔義】

齊公子商人弒其君捨【商人弒舎自立是爲懿公】

未逾年而曰君者成捨之爲君所以重商人之弒也【孔義】

宋子哀來奔

宋髙哀爲蕭封人以爲卿不義宋公而出遂來奔書曰子哀貴之也【孔義】宋人將弒昭公而殺其司馬故司城子哀皆奔奔非無與於君故一書其官一書其字焉不名蓋自元咺至後大夫益專政出入必書闗於天下之政自僖以前外大夫無以出奔書者政不在大夫也【屬辭】

冬單伯如齊齊人執單伯

齊人執子叔姬

單伯者何天子之卿也子叔姬者何昭之妃捨之母也單伯何以如齊魯人請之將以王寵求昭姬焉齊人何以執單伯負人者媿人又何以執子叔姬執猶瘉於弒也【野編】書齊人執單伯書齊人執子叔姬兩書齊人者正不欲以姬與單伯而嫌於滛也此當從左氏而公谷所殆齊人誣而執之之詞焉【黃震】吳氏以爲魯文之女初嫁於捨而使之過者也以春秋之書子叔姬而知商人甘心辱之蓋怒魯以女爲捨之援也【探防】

十有五年春季孫行父如晉

爲單伯與子叔姬故也【孔義】

三月宋司馬華孫來盟

春秋以弒君書者二十四未有上通君祖母下結六卿公族以及國人盡殺大夫之忠於君者而使其黨爲卿以卒成其簒弒如公子鮑者亦未有以世適嗣孫外防諸侯內奉宗廟前亂臣而後賊子徒擁虛器十年而坐受簒奪如宋昭公者是故昭公之大夫皆書其官不書其官則見殺而不名者嫌於曹大夫矣奔而不名者嫌於反國之蔡季來盟不稱使且不名者嫌於齊無知矣夫公子鮑之弒機動於昭公未卽位之前而卒成於十年之久使非有貴戚彊家嚢橐其間則鮑𨿽姦防夫人𨿽惡昭公安能拱手就戮於一婦人耶則宋人殺其大夫司馬而使華孫代之且來盟然後弒其君則知身爲世卿外結援鄰國內假手於防夫人以成鮑之簒者華氏之族也華元代公子成爲右師此蓋鮑與夫人所位置者而昭公豈能用之於是華耦來盟於魯旣而晉衛陳鄭伐宋討弒君者而魯不與晉人受賂立文公而還華元卒相宋公皆華氏之始謀也夫子於此特書其官學者不能深考而宋昭無道見弒之說至今稱於口而筆於書未有辧其誣者然則春秋特筆之義其可不明乎【屬辭】

夏曹伯來朝

齊人歸公孫敖之防

敖之卒與防歸於法不得書以文伯惠叔二子之哀誠無已以敖著教也【孔義】

六月辛丑朔日有食之鼓用牲於社

單伯至自齊

齊侯以晉故許單伯請單伯過魯致命而歸周喜而致之也【蘇氏】

晉郤缺帥師伐蔡戊申入蔡

厥貉從楚新城不防晉【野編】蔡自獻舞入楚至晉文敗楚而後來歸晉文後復從楚者十五年蔡無以自立故也【日抄】

秋齊人侵我西鄙

季孫行父如晉

復爲齊故也【蘇氏】

冬十有一月諸侯盟於扈

謀伐齊也晉侯得賂而還於是公以齊難不防書曰諸侯盟於扈無能爲也【孔義】諸侯者新城之諸侯也而魯晉不與焉蓋季孫行父求晉謀齊因約諸侯聽命於扈而趙盾視如尋常恬不爲意故晉人不出行父竟歸而諸侯待晉不至則自相要語以尋新城之盟而退耳故曰諸侯不序無伯之辭也

十有二月齊人來歸子叔姬

不言齊子叔姬來歸而曰齊人來歸子叔姬言叔姬無罪而齊人絕之也【蘇氏】

齊侯侵我西鄙遂伐曹入其郛

齊侯謂諸侯無能爲也故復侵魯遂伐曹討其朝於魯也【蘇氏】

十有六年春季孫行父防齊侯於陽谷齊侯弗及盟【齊地】齊以公不往而不盟也【孔義】

夏五月公四不視朔

公有疾也自是公無疾不視朔也【公羊傳】

六月戊辰公子遂及齊侯盟於郪丘【公作犀丘谷作師丘齊地】惟遂可盟商人從其類也【野編】

秋八月辛未夫人姜氏薨【僖公夫人文公母聲姜也】

毀泉臺

楚人秦人巴人滅庸

冬十有一月宋人弒其君杵臼【杵公作處昭公弒弟文公鮑立】

宋昭不能於其大夫國人防夫人亦惡之公田孟諸夫人使帥甸攻而殺之【蘇氏】宋人者何不知何人也【野編】

十有七年春晉人衛人陳人鄭人伐宋

諸大夫伐宋卒立鮑而還安在其爲討罪哉成宋之亂而已【木訥】

夏四月癸亥塟我小君聲姜【聲公作聖】

不稱僖姜而別爲諡非也九月而塟慢也【孔義】

齊人伐我西鄙

六月癸未公及齊侯盟於谷

諸侯防於扈

平宋也書曰諸侯無功也公以齊難不與防【孔義】文十五年書諸侯盟於扈至是書諸侯防於扈始也魯文公後至晉侯取賂於齊無功而還故春秋略之不列序諸侯今扈之防文公不與諸侯成宋之亂而不能討其罪故春秋復略之【戴溪】

秋公至自谷

言至自谷則不防扈可知也【孔義】

十有八年春王二月丁丑公薨於臺下

臺下非正也【谷梁】

秦伯防卒【康公卒子共公立】

夏五月戊戌齊人弒其君商人【懿公弒兄惠公元立】

弒商人者邴歜閻職也而曰齊人人所同欲也而曰弒何也罪齊人也齊人黨商人而弒捨者也故不從蔡申之例以盜殺書而曰齊人不從州吁無知之例以討賊書而曰弒【孔義】

六月癸酉塟我君文公

秋公子遂叔孫得臣如齊

遂賀齊惠公立得臣防塟懿公累數之者偕行也非相伯介也【蘇氏】

冬十月子卒

子惡也不曰弒也不忍言也【孔義】

夫人姜氏歸於齊

上書大夫並使下書夫人歸齊中曰子卒故春秋屬辭比事而自見也【孔義】

季孫行父如齊

遂得臣行父三人皆與謀以其前後如齊而知之也【沙隨程氏】惡實齊之甥恐齊人聽夫人之訴而來討於是議納賂而請平焉【髙氏集注】襄三十一年書秋九月癸巳子野卒此書冬十月子卒曷月冬十月也曷日祕不可知則有故也莊元年春三月夫人孫於齊閔二年書九月夫人姜氏孫於邾此書夫人姜氏歸於齊子卒而歸非孫也伊可哀也季孫行父何以如齊魯之重在季須煩一往也他日季孫曰使我殺適立庶者仲也夫微此供吐亦知當爾予所以欲行白本也問子般卒何以日子卒何以不日曰子般戕於黨氏人所知也子赤傷於宮中則不日以見此書法之精也【野編】

莒弒其君庶其

義與薛比晉州蒲同【野編】

春秋平義卷六

欽定四庫全書

春秋平義卷七

秀水兪汝言撰

宣公【名倭或作接文公庻子母敬嬴夫人穆姜在位一十八年諡法善問周達曰宣】

元年春王正月公卽位

卽位之禮行則書不行則否文成以下六君皆行之隠以爲攝而不必行荘閔僖則繼故而不忍行者也桓之行桓之志也宣之行宣之志也【邵寶】繼故書卽位宣一桓也【野編】

公子遂如齊逆女

逆女書公子遂遂一翚也

三月遂以夫人婦姜至自齊

脫氏字【伊川】婦有姑之詞也【公羊】敬嬴欲結齊恵懼爲出姜所謀故喪娶其女如是之亟也【孔義】逆婦姜於齊病文公也以婦姜至自齊責敬嬴也【胡氏】上書夫人姜氏歸於齊矣此書曰夫人姜氏至自齊則嫌於出姜之反魯矣故書婦姜以別之【馬森辧疑】

夏季孫行父如齊

前年行父如齊告立也亦約昏也而逆女者遂也今年行父如齊請防也亦許賂也而致田者遂也堂堂國卿借面語妾不衣帛馬不食粟淸矣以爲社稷臣吾不知也【野編】

晉放其大夫胥甲父於衛

河曲之戰撓防駢之謀者趙穿也軍門之呼穿與甲父共也而獨放胥甲者趙盾之私也【胡氏】狐氏先氏胥氏誅夷略盡晉其殆哉【野編】

公防齊侯於平州【齊地】

定公位也【孔義】自齊而言亦曰成魯亂爾【野編】

公子遂如齊【東門襄仲】

致濟西田也【野編】

六月齊人取濟西田

事同郜鼎辭異鄭璧【野編】

秋邾子來朝

楚子鄭人侵陳遂侵宋

楚稱子鄭稱人鄭爲楚下大爲中國患矣【野編】

陳氏後傳曰南北之勢於是始也後十五年而宋楚平後五十年而晉趙武楚屈防同盟於宋諸夏之君分爲晉楚之從矣

晉趙盾帥師救陳

宋有弒君之罪不當救故略之【張洽】

宋公陳侯衛侯曹伯會晉師於棐林伐鄭【棐公作斐鄭地】不言趙盾之師君不會大夫之辭也【孔義】

冬晉趙穿帥師侵崇【公作栁自伐書陽處父入書郤缺侵書趙穿而後凡役書大夫】崇秦之與國晉將求成於秦故侵崇秦弗與成【蘇氏】

晉人宋人伐鄭

伐鄭所以救宋也【谷梁】報北林之役也【孔義】

二年春王二月壬子宋華元帥師及鄭公子歸生帥師戰於大棘宋師敗績獲宋華元【戰皆書大夫帥師自此始大棘宋地】宋鄭自治兵相攻無與楚事傳謂歸生受命於楚伐宋未必然也經直據勝負爲辭爾韓之戰不言敗績君止而師未衂也大棘之戰軍將皆沒【野編】

秦師伐晉

以報崇也【左】秦晉自河曲之戰七年不交兵矣【孔義】

夏晉人宋人衛人陳人侵鄭

報大棘之役也【野編】

秋九月乙丑晉趙盾弒其君夷臯【公作獋靈公弒成公立】

堂上之甲方興桃園之攻隨至及其反國非獨置賊不討反使往迎新君則盾之爲弒又誰掩乎【孔義】董狐在當時身親其事知其謀出於盾故以律所謂造意者當之其曰亡不越竟反不討賊蓋折盾之辭非以二端故而輒加以大惡之名也【簡端錄】盾若誅穿歸生若誅宋春秋必曰二臣能討賊也穿不死則盾也首惡宋不死則歸生也首惡何嘗輕以弒君獄人哉【傳斷】

冬十月乙亥天王崩【定王立】

許氏曰文公使公子遂晉侯叔孫得臣襄王是均周晉也昭公使叔弓葬宋公滕侯叔鞅景王是均周宋滕也成公晉景不定王襄公楚康而不靈王是不臣於周而屈於晉楚也【略記】

三年春王正月郊牛之口傷攺卜牛牛死乃不郊猶三望

匡王

四月而簡也【補程傳】

楚子伐陸渾之戎【陸公作賁公谷無之字】

陸渾在王畿之側窺周室也【補程傳】或曰僖文以來楚多稱子何也曰楚僣王也僖文而後漸同眞王抑就五等所以正之也吳楚書子以爲許之以爲進之皆非也【野編】

夏楚人侵鄭

卽鄭及晉平可知此後再及楚平再及晉平所謂犧牲玉帛待於二竟【野編】

秋赤狄侵齊【赤狄始見經】

宋師圍曹

宋文卽位盡逐武穆之族二族以曹師伐宋宋師圍曹報武氏之亂也【孔義】

冬十月丙戌鄭伯蘭卒【穆公卒靈公夷立】

鄭穆公【公作繆】

速禮不備也【孔義】

四年春王正月公及齊侯平莒及郯莒人不肯公伐莒取向

及者內爲志也伯姬在焉爾莒人不肯爲己甚矣伐莒取向罪在莒也【野編】

秦伯稻卒【共公卒桓公立】

夏六月乙酉鄭公子歸生弒其君夷【靈公弒弟襄公堅立】

經書鄭公子歸生弒其君夷賊乃歸生也不知爲公子宋也左氏有先經後經外經附見之例作意與經出入盾若非弒何以有下宮之難歸生若非弒何以有斲棺之事【野編】

赤狄侵齊

秋公如齊公至自齊

冬楚子伐鄭

爭中國耳非討罪地【孔義】

五年春公如齊

夏公至自齊

齊恵立十年公五如齊何緣有止公事久於齊樂而忘歸也【野編】

秋九月齊髙固來迎叔姬【公谷叔上有子字】

公如齊髙固使齊侯止公請叔姬秋來逆焉曰來者公自爲主也諸侯嫁女於大夫主大夫以與之爲體敵也而公自爲之主卑朝廷辱宗廟矣【孔義】

叔孫得臣卒【荘叔】

冬齊髙固及子叔姬來

反馬不躬至歸寜無並行【家翁】

楚人伐鄭

六年春晉趙盾衛孫免侵陳

曷爲侵陳爲救鄭也所得惟衛無復棐林之盛矣【野編】陳卽楚故也晉楚爭陳自此始矣【孔義】

夏四月

秋八月螽

冬十月

七年春衛侯使孫良夫來盟

通我於晉以有黑壤之會然我終事齊不事晉【野編】

夏公會齊侯伐萊

秋公至自伐萊

平莒及郯公所欲也故書及繼以取向卽所欲者可知矣伐萊齊志也故書會繼以伐萊卽師行之危亦可知矣【胡傳】

大旱

冬公會晉侯宋公衛侯鄭伯曹伯於黑壤【魯地卽黃父】會而不盟者有矣夫未必公見止也【野編】

經翌在防六侯而以簒弒得國者居其四魯以仲遂殺惡而宣立晉以趙盾弒夷臯而成立宋以甸徒弒杵臼而文立鄭以歸生弒夷而襄立何以薦信於神明哉

八年春公至自會

逾年而至其故可知矣自是遂不敢如晉【孔義】

夏六月公子遂如齊至黃乃復【齊地】

疾而復非禮也大夫以君命出聞喪徐行而不返未致事而死以屍將事【孔義】

辛已有事於大廟仲遂卒於垂壬午猶繹萬入去籥【垂齊地襄仲】

不書公子遂如齊至黃乃復不知仲之卒於外也有事於大廟仲遂卒於垂倒句也旣不廢祭亦不廢繹【野編】

戊子夫人嬴氏薨【嬴公谷作熊宣公母】

敬嬴一成風也【野編】

晉師白狄伐秦【白狄始見經】

侵崇之曲在晉至此七年而未已復防狄而伐秦不書及偶晉於狄也晉成秦桓之交兵又始於此【孔義】晉以狄伐秦秦亦以狄伐晉【野編】

楚人滅舒蓼【公作鄝】

舒蓼猶舒庸也羣舒之一也【野編】

秋七月甲子日有食之旣【推歷當爲十月甲子朔闕朔字】

冬十月己丑我小君敬嬴【公谷作頃熊】

襄仲死於道路後八日而敬嬴亦死與哀姜慶父先後卽誅相類【孔義】

雨不克庚寅日中而克

卽事書之左氏以爲禮谷梁以爲非禮谷梁之言曰旣有日不爲雨止禮也雨不克喪不以制也謂不爲雨備也然亦有非常之變不可以備者如之何唐呂才曰春秋己丑敬嬴雨不克葬庚寅日中而克是不擇日也左義優矣時當事者季文子孟獻子也【野編】熊氏過曰士喪禮潦車載蓑笠庻人縣窆不封不樹不爲雨止則大夫以上塟爲雨止矣然則禮葬不爲雨止送塟不辟塗潦固爲庻人言耳【辧義】

城平陽

懼晉故也【補程傳】

楚師伐陳

九年春王正月公如齊公至自齊

夏仲孫蔑如京師【孟獻子】

宣公享國九年於周才一往聘其在齊則又再朝矣【補程傳】

齊侯伐萊

秋取根牟【東方夷國】

邾婁之邑也【公羊】

八月滕子卒【昭公卒文公立】

九月晉侯宋公衛侯鄭伯曹伯防於扈【鄭地】

晉荀林父帥師伐陳

討不睦也陳侯不會荀林父以諸侯之師伐陳不書諸侯之師而曰林父帥師者在防諸侯皆以師聽命而林父兼將之也晉主夏盟又嘗救陳所宜與也而惟楚之卽夫豈義乎【胡傳】

辛酉晉侯黒臀卒於扈【成公卒子景公獳立】

伐陳討其不防宜有諸侯之師晉侯卒而還故略之也

冬十月癸酉衛侯鄭卒【成公卒子穆公速立】

衛成公自復國以來抑狄事晉自伐沈之後諸侯之事無役不從國內以安皆用兪之效也【孔義】衛成事晉甚謹魯宣獨深向齊及黑壤止公扈之會魯獨不往二國以喪赴亦皆不會以私怨而廢禮忘親矣晉成公何以不魯不防也衛成公何以不魯不防也所謂無其事而闕其文也【胡】

宋人圍滕

楚子伐鄭

楚荘之立加兵於鄭者凡四而兩書楚子書楚子者君爲將也書楚大夫者大夫爲將也【日抄】

晉郤缺帥師救鄭【自是晉楚交伐鄭】

陳殺其大夫冶【公谷作泄冶】

冶諫而死明年五月平國弒殺諌臣之效也孰謂春秋不褒冶【野編】

十年春公如齊公至自齊

齊人歸我濟西田

夏四月丙辰日有食之

已已齊侯元卒【恵公卒子頃公立】

齊崔氏出奔衛

崔氏者以族奔也崔氏出而能反反而能弒者以其宗彊於此舉氏辧之早也自此至崔杼弒荘公凡五十一年必非杼也【孔義】三桓七穆自中葉出也獨崔氏出齊丁公故族莫大於崔氏【野編】

公如齊【公如齊止此】

五月公至自齊

公親奔喪非禮也【孔義】

癸巳陳夏徵舒弒其君平國【靈公弒子成公立】

六月宋師伐滕

滕自宋人執嬰齊之後遂爲宋私屬故宋之盟叔孫豹曰滕宋私也成周之城仲畿曰滕宋役也今不事宋故屢虐之【孔義】

公孫歸父如齊齊恵公

親往奔喪貴卿防事齊謹矣歸父仲遂之子其後爲子家氏【孔義】

晉人宋人衛人曹人伐鄭

鄭及楚平諸侯之師伐鄭取成而還【補程傳】

秋天王使王季子來聘【王聘止此王季子卽劉康公】

宣公享國十年不朝周而比年如齊不奔王喪而奔齊喪微者防匡王而歸父防齊侯而王季子來聘自是王聘益輕春秋不復錄矣【孔義本任氏戴氏】

公孫歸父帥師伐邾取繹【公作蘱】

大水

六年螽七年大旱今復大水矣【孔義】

季孫行父如齊

冬公孫歸父如齊【宣公聘齊止此】

行父聘齊歸父何必繼往蓋取繹之謀成於歸父恐齊罪之自往解釋耳【補程傳】

齊侯使國佐來聘【國武子】

饑

楚子伐鄭

十有一年春王正月

夏楚子陳侯鄭伯盟於辰陵【谷作夷陵陳地】

於是辰陵之盟楚子主之矣【野編】

公孫歸父會齊人伐莒

伐邾伐莒皆以歸父將兵會齊會楚皆以歸父特防以見宣公之徳仲遂而寵其子也【孔義】

秋晉侯會狄於欑函【狄地】

於是齊方有事於莒晉方有事於狄莫與楚爭也【野編】

冬十月楚人殺陳夏徴舒

丁亥楚子入陳納公孫寜儀行父於陳【寜公作楚入中國書爵始此】楚人殺陳夏徵舒已書於前則楚子入陳爲納二子而已少西氏之討乃非本情惟春秋別之諸儒猶墮雲霧也【野編】冶入諫公請攺過不罪言者公孫寜儀行父請殺之公弗禁是殺冶者二嬖也楚旣復陳不誅而反納之左氏不咎楚荘之縱惡而美二子之補過將欲庇淫人而與石碏季友等也其可乎【斷】世稱楚荘五伯之一夫一相處內二伯處外古之道也伯不尊王何名爲伯是役也若能封冶之墓問株林之從屍南冠衵服之大夫獻捷京師豈非桓文之舉哉惜其入陳之後圍鄭滅蕭敗晉伐宋七八年間諸夏騷動健者爲淸丘之盟以自保孱者至爲宋之防脇息奔命是伯所懲也而譽荘以敵桓文譽子文子反以敵管隰狐趙恐齊晉君臣正當割席分坐且彼己爲王卽諸儒致伯彼亦不受也凡言五伯必曰齊桓晉文明乎伯在齊晉何與秦楚【野編】

十有二年春陳靈公【二十二月而】

討此賊者非臣子也何以書楚已討之矣臣子𨿽欲討之而無所討也【公羊傳】

楚子圍鄭

鄭旣受盟於辰陵又徼事晉故楚子圍之按左氏楚子縣陳蓋滅之矣而止書入其於鄭也入自皇門至於逵道蓋卽其國都矣經止書圍一則以聽申叔時之言而反之一則以鄭伯肉袒之逆而遽許之平與其悔過也【孔義】

夏六月乙卯晉荀林父帥師及楚子戰於邲晉師敗績【鄭地】

救鄭不書無及於鄭也以晉主自戰而罪歸林父者林父身爲元帥不能治先縠違命濟師之罪乃妄従韓厥分惡之言楚師旣乘又不能力戰鼓於軍中以先退爲賞邲之敗實林父之所爲也【孔義】

秋七月

冬十有二月戊寅楚子滅蕭

楚荘滅蕭所以逼宋而不能有其地觀定十一年辰佗彄地入蕭以叛猶爲宋地可知矣

晉人宋人衛人曹人同盟於淸丘【衛地大夫同盟之始】

諸侯懼而盟【野編】原縠違命喪師而主是盟人之宜矣【孔義】

宋師伐陳衛人救陳

谷梁每救稱善淸丘在彼亦不能謂救陳善也【野編】

十有三年春齊師伐莒【公作伐衛】

夏楚子伐宋

陳鄭旣皆歸楚得宋則可圖天下矣至又明年之平而南北之勢成矣【孔義】

秋螽

冬晉殺其大夫先縠【谷作谷】

討邲之敗也盡滅其族不已甚乎

十有四年春衛殺其大夫孔達

討救陳也衛成公與陳共公有舊好孔達但知先君有約言而不知同盟外楚之不可以貳如此而死則匹夫耳【傳斷】

夏五月壬申曹伯壽卒【子宣公廬立】

晉侯伐鄭

何以目晉侯存中國也敗余猶伐鄭也【野編】

秋九月楚子圍宋

輕舉陳師以見伐今復輕殺其使以見圍宋之防亡自取之也【孔義】

曹文公

冬公孫歸父防齊侯於谷

魯近宋豈以楚師圍宋而謀之乎

十有五年春公孫歸父會楚子於宋【吾大夫始會楚】

棄宋已矣又會楚於宋【野編】

夏五月宋人及楚人平

淸丘之盟宋猶能伐陳以伉楚而平於楚而莫之救則無望矣【野編】楚人圍宋九月於此宋之憊至易子而食析骸而爨而晉聽伯宗之言不出一師待其威單力盡徐自解罷書曰宋人及楚人平傷中國之失道也外平不書闗於天下之故而書楚人得宋天下將有南北之勢春秋特致意焉【孔義】楚之將圍宋也使申舟聘於齊亦使公子馮聘於晉則齊晉之不出而禦楚非不能禦也蓋貪其厚幣惑其甘言自以爲無患而魯謀不省宋難不救不知魯宋卽楚楚且弱齊並弱晉矣伯宗賢者亦曰天方授楚未可與爭所謂未識人倫焉知天道者乎【略記】

六月癸卯晉師滅赤狄潞氏以潞子嬰兒歸

潞子與晉婚姻其相酆舒弒君夫人傷君目而不能討則潞之當討者酆舒耳執其君滅其國何爲乎潞之防不足以掩邲之敗【野編】

秦人伐晉

報八年晉與白狄伐秦之役也【補程傳】

王札子殺召伯毛伯

王札子者天子之庻兄也一朝殺二大夫札子之擅殺可知矣王政之不行又可知矣

秋螽

仲孫蔑防齊髙固於無婁【杞地公作牟婁】

必謀晉楚之故也於是往斷道之盟矣【孔義】黃正憲曰魯之服齊齊𨿽不振魯未敢背故欲使歸父防楚子則先爲殽之防今意欲從晉則先使其卿與髙固會皆觀其彊弱以爲行止耳【孔義】

禮之始失也諸侯非王事而自相防不自天子出矣無何諸侯與大夫防無何大夫與大夫防又不自諸侯出矣田氏簒齊三桓専魯六卿分晉職此之由【郝解】

初稅畝

稅畝者稅其私田履畝十取其一也其公田仍在非廢助用稅也【孔義】

冬蝝生

始生曰蝝旣大曰螽秋螽未息冬又生子也【孔義】

饑

春秋饑三而宣公有其二【孔義】

十有六年春王正月晉人滅赤狄甲氏及畱吁

帥師者士防畏遜彊楚威加赤狄謂諸侯何【孔義】

夏成周宣榭火【榭公作謝火公谷作災】

宣王中興常講武於東都於是有榭焉後王思其功因以爲宮而祀之樂器蔵焉亦固其所然非制廟也故不曰宮而曰榭云【簡端錄】

秋郯伯姬來歸

出也

冬大有年

宣公六年螽七年旱十年水十三年螽十五年螽連年凶荒今忽大有年聖人云胡不爲之喜【日抄】有年則有之大有年則大有之聖人何心哉以爲紀異者天下後世之論也【邵寶】

十有七年春王正月庚子許男錫我卒【昭公卒靈公立】

丁未蔡侯申卒【文公卒子景公固立】

夏許昭公蔡文公

六月癸卯日有食之

按是年六月無癸卯其食限亦不在六月推歷當爲五月乙亥朔入食限從亥子初日四千一百定亥度陽曆十度依法變不食亦傳寫之誤也【統紀】

己未公會晉侯衛侯曹伯邾子同盟於斷道【晉地】

時宋爲楚得中國危甚幸而衛復反爲中國恐曹衛復背而南向故晉侯爲是盟以固魯衛曹邾之心書曰同盟齊貳也康侯因郤克之見笑以此防爲謀齊不思徵會乃在未見笑之先豈預知其見笑故爲之防以謀之耶【日抄】

秋公至自會

冬十有一月壬午公弟叔肹卒

其曰公弟叔肹賢之也宣弒而非之也非之則曷爲不去也曰兄弟也何去而之與之財則曰我足矣織屨而食終身不食宣公之食【谷梁傳】稱弟不稱字則如弟年之例而不見其賢稱字不稱弟則又季友之比而不昭其貴故書弟書字以褒之也【探防】

十有八年春晉侯衛世子臧伐齊

此則以不與斷道之盟故也齊自恃伯國未嘗服晉文公之伯嘗懼而從之晉越四世齊未嘗從也【孔義】

公伐杞【自是內不書君將徵伐在大夫也宣公而下徵伐在大夫是故自伐邾取繹凡取皆不書其人自伐杞凡伐皆不書公】

杞世婚於魯僖文之世各一來朝宣公殺惡及視而杞不來故伐之【孔義】

夏四月

秋七月邾人戕鄫子於鄫【谷作繒】

凡自虐其君曰弒自外曰戕於鄫刺其臣子不能救君難也【左】以邾之小而肆毒於鄫曾無一人詆訶之信乎其爲春秋之世也【木訥】齊桓薨而中國無伯則邾文公用鄫子晉景弱而中國無伯則邾定公戕鄫子兩鄫子之不得其死其伯國之恥乎【張洽】

甲戌楚子旅卒【旅公作呂楚始書卒莊卒共審立】

吳楚之君不書辟其號也【公羊】

公孫歸父如晉【子家】

魯謹事齊斷道之盟始攺事晉故始聘晉左氏謂歸父謀之於公欲以晉人去三桓則何以不謀於素厚之齊而遽請於新交之晉及爲行父所逐又何以不奔請去三桓之晉而又奔齊耶恐不然【孔義】

冬十月壬戌公薨於路寢

歸父還自晉至笙遂奔齊【笙公谷作檉笙魯地】

歸父奔齊則以父素謹事齊也歸父逐而三家之張甚矣【孔義】東門氏世與諸儒結死後之緣仲遂圽於路恨恩禮之未至歸父被遣走之齊謂之奔者捐殯奔其父謂奔者爲墠帷反命爲不失禮縂不過曰還自晉善辭也云爾不書歸父還自晉若爲書之文子大似成季慶父歸父禽制略同𨿽然其於斲削公室玆四人者皆斤斧也【野編】

春秋平義卷七﹤經部﹐春秋類﹐春秋平義﹥

欽定四庫全書

春秋平義卷八

秀水兪汝言撰成公【名黑肱宣公子母穆姜夫人齊姜在位一十八年諡法安民立政曰成】

元年春王正月公卽位

二月辛酉我君宣公

無冰

三月作丘甲

舊法九夫爲井四井爲邑四邑爲丘四丘爲甸甸出車一乘甲士三人步卒七十二人四丘而出三甲新法卽丘出一甲謂之丘甲則甸出甲士四人步卒九十六人三甸又得甲士三人步卒七十二人卽增車一乘矣今謂之丘甲昔可謂之甸甲也作爲也盡廢舊版攺爲之也再變矣助變而稅甸變而丘【野編】

夏臧孫許及晉侯盟於赤棘【晉地】

及者我及之也歸父往矣開怨於齊不能不卽晉【野編】

秋王師敗績於茅戎【茅公谷作貿】

不言戰莫之敢敵也言敗績於茅戎自敗也【孔義】

冬十月

二年春齊侯伐我北鄙

魯之事齊甚謹易世而聘防不絕及與晉盟斷道而怨隙成再盟赤棘而北鄙伐矣【胡傳】

夏四月丙戌衛孫良夫帥師及齊師戰於新築衛師敗績【衛地衛書大夫帥師於是始】

曷爲使良夫主之非齊加衛衛方事晉故欲絕齊【野編】

六月癸酉季孫行父臧孫許叔孫僑如公孫嬰齊帥師防晉郤克衛孫良夫曹公子首及齊師戰於鞌齊師敗績【首公谷作手鞌齊地】

四卿並出見魯之亂也婦人笑客事奇然斷道在彼我之北鄙衛之新築防客怒晉師必出齊侯佚獲亦奇【野編】魯是時止有二軍行父將一軍許佐之僑如將一軍嬰齊佐之耳至襄十一年始作三軍【辧義】

秋七月齊侯使國佐如師己酉及國佐盟於袁婁【袁谷作爰齊地去齊五十里】

袁婁之盟何如召陵曰紀甗玉磬得似包茅之問否不言國佐來盟於師曰及國佐盟及者我及之也揖而去之幾失國佐【野編】齊自翟泉以來不與晉盟者逾四十年而袁婁以後三十餘年無防不同無役不與則鞌之敗挫之也【孔義】

八月壬午宋公鮑卒【文公卒子共公固立】

庚寅衛侯速卒【速公作遫穆公卒子定公立】

取汶陽田

夫使齊人歸之汶陽我之舊也使晉人反之以充鞌之進至用師圍棘與外取何異【野編】

冬楚師鄭師侵衛

十有一月公會楚公子嬰齊於蜀【魯地楚書公子自嬰齊始】

魯衛受盟於晉從於伐齊故楚爲陽僑之役侵衛侵魯魯不書以賂退也以中國諸侯降班失列下與夷狄之大夫會辱已甚矣【孔義】

丙申公及楚人秦人宋人陳人衛人鄭人齊人曹人邾人薛人鄫人盟於蜀

於是乎畏晉而竊與之盟謂之曰匱盟【左傳】按齊在衛鄭下非卿也蜀之盟諸侯從楚者十一國晉不敢爭其後四十二年晉趙武楚屈防合諸侯於宋然後晉楚之從得交相見又八年楚靈王求諸侯於晉晉人許之然後諸侯始從楚皆蜀之盟啟之也是會也魯倡之楚主之【蘇氏】

屬辭齊桓公卒陳穆公請修好諸侯以無忘桓公之徳盟於齊楚人得與中國盟防於是始宋襄不度徳量力求諸侯於楚而爲鹿上之盟至有盂之執辱之敗績於是魯挾楚師抗齊爲東諸侯事楚之始陽僑之役納賂請平公防楚公子嬰齊及十一國之大夫盟於蜀則夷夏之分蕩然矣故三盟列國大夫皆奪其恆稱責其墮中國之大義也至晉楚爲宋之盟南北諸侯交相見乃從其恆稱者齊與鹿上召陵之威烈未冺蜀之盟𨿽曰東方諸侯皆在而猶有晉也故皆奪其恆稱以示義晉悼公卒晉知不競於楚而遂以諸侯與之則春秋將何所辧乎故晉楚之盟會大夫亦從其恆稱以見實而已

三年春王正月公會晉侯宋公衛侯曹伯伐鄭

蜀之盟中國之恥鄭爲之也伐鄭以雪恥也宋衛未亦書爵如曰兵革變亂正爲此設於蜀稱人伐鄭稱爵髙飛者鎩其六翮垂翅者假其羽毛【野編】左氏以爲討邲之役邲之役晉救鄭而自敗於楚非鄭之罪矣無亦以前年冬楚師鄭師侵衛之故與夫使晉能距楚則鄭必服今兵力盡於齊而區區摟諸侯於從楚之餘宜其不得鄭也【孔義】

辛亥衛穆公【六月而】

二月公至自伐鄭

甲子新宮災三日哭

宣宮也不曰宣宮者神主未遷也宮成而主未入遇災而哭何禮防【孔義】

乙亥宋文公【七月而】

文公卒始厚始用殉君子謂華元樂舉爲不臣【左傳】

夏公如晉

拜汶陽之田

鄭公子去疾帥師伐許

許恃楚不事鄭故也【孔義】

公至自晉

秋叔孫僑如帥師圍棘

汶陽田也棘其邑也【野編】

大雩

晉郤克衛孫良夫伐廧咎如【廧谷作墻公作將】

赤狄之餘也

冬十有一月晉侯使荀庚來聘衛侯使孫良夫來聘丙午及荀庚盟丁未及孫良夫盟【聘而遂盟之於是始】

鄭伐許

曰鄭狄之也變於楚也【野編】

四年春宋公使華元來聘

宋入春秋聘魯始此【孔義】

三月壬申鄭伯堅卒【襄公卒悼公費立】

杞伯來朝

夏四月甲寅臧孫許卒【宣叔】

公如晉

鄭襄公【逾月】

秋公至自晉

冬城鄆【公羊作運】

鄆有三在魯者二成十六年公待於鄆此西鄆今所城也文十二年城諸及鄆此東鄆莒魯所爭者也莒之別邑亦曰鄆九年莒潰楚人入鄆是也【野編】

鄭伯伐許

喪未逾年以吉禮從金革之事故特稱伯【孔義】

五年春王正月杞叔姬來歸【僖公女】

仲孫蔑如宋

報華元也【孔義】

夏叔孫僑如防晉荀首於谷【首公作秀齊地宣伯】

荀首如齊逆女也【孔義】

不防於魯而防於齊地趙氏所謂銷齊侯議魯之謀破魯人謀己之諼左氏志其防而不知其故是也【辧義】

梁山崩

秋大水

冬十有一月己酉天王崩【定王崩子簡王立】

十有二月己丑公會晉侯齊侯宋公衛侯鄭伯曹伯邾子杞伯同盟於虫牢【鄭地】

能爲異者鄭也盟於虫牢鄭地也之謂同矣【野編】

六年春王正月公至自防

立武宮

武宮武公之宮也於是十有一世矣立武宮非禮也【野編】武公之諡武也必嘗有功於武矣季孫行父以鞌之功不勝其侈於是乎有武宮之立故漢儒因是以儗武世室焉【邵寶】按明堂位曰魯公之廟文世室也武公之廟武世室也以武公比武王世世不遷不知何徳以堪此也

取鄟

鄟國也【野編】

衛孫良夫帥師侵宋

夏六月邾子來朝

公孫嬰齊如晉【子叔聲伯叔肹子】

壬申鄭伯費卒【悼公卒弟成公睔立】

秋仲孫蔑叔孫僑如帥師侵宋

謂魯衛侵宋爲受晉命可爾【野編】

楚公子嬰齊帥師伐鄭【楚始書大夫將】

爭鄭也【野編】

救鄭書侵蔡則不書善晉之救而成之也伐鄭書救蔡則不書惡楚之伐而黜之也【略記】

冬季孫行父如晉

賀遷也【左傳】

晉欒書帥師救鄭【救公作侵】

救師出而楚還侵蔡而遇楚救蔡之師晉帥之欲戰者八人欒書決於三卿之言全師而還可謂善禦下矣【孔義】

七年春王正月鼷鼠食郊牛角攺卜牛鼷鼠又食其角乃免牛

以異書再食異甚【野編】

吳伐郯【吳始見經】

吳距郯稍逺越江淮以伐之爭中國之端也【孔義】荊之始見也入蔡吳之始見也伐郯中國莫之問故駸駸焉交亂中國【戴溪】

夏五月曹伯來朝

不郊猶三望

秋楚公子嬰齊帥師伐鄭公會晉侯齊侯宋公衛侯曹伯莒子邾子杞伯救鄭八月戊辰同盟於馬陵【衛地】蜀之盟楚無晉矣馬陵之盟差足厭之【野編】莒自晉文之卒至是始與盟【孔義】

公至自會

吳入州來【楚邑下蔡】

州來楚與也吳入州來以撓楚楚之憂中國之喜狄而中國則中國之矣此其曰吳何也昔者貫澤之盟有江黃無徐徐已稱王可以爲援不可移以自近吳猶徐也而於柤於向通於上國又生一楚書曰吳入州來謹之也【野編】

吳楚之爭自入州來始【日抄】

冬大雩

舉時則三月矣大旱也【孔義】

衛孫林父出奔晉

扈之盟書晉大夫於是衛有孫氏魯有季氏皆怙於晉乃知春秋之慮早也【野編】

八年春晉侯使韓穿來言汶陽之田歸之於齊

汶陽魯田自齊歸魯曰歸可也自魯歸齊安得謂之歸曰歸之者彊歸之詞【補程傳】

晉欒書帥師侵蔡

蔡自翟泉以來不與中國盟防者四十八年矣而再致師大國爭衡而小國受敗春秋矜焉【孔義】經言侵蔡傳言遂侵楚又言侵沈獲沈子揖侵楚應書獲沈子揖又應書不足信也【野編】

公孫嬰齊如莒

宋公使華元來聘

夏宋公使公孫壽來納幣

或言共姬之嫁納幣致女皆卿媵者四國何也曰姬穆姜息女公女弟也漢有公主長公主大長公主禮數不同又宋大國也故大國皆來媵非郯杞可比說者以爲錄共姬誤矣【野編】

晉殺其大夫趙同趙括

討靈公之賊若同括爲荘姬譛之則武田何爲見奪【野編】荘姬譛殺同括不應並廢其子意當時欒郤爲政追論靈公之弒而殺同括趙武以荘姬故而得免然以罪人之後廢不得立故以田與祁奚迨三郤誅欒書沒始以韓厥言而復之左氏詳其始末並載於此非一時事也以國殺而不去其官以弒逆之罪不在後嗣廢之可也殺之不可【略記】

王樵曰屠岸賈殺趙朔自一事也趙荘姬殺同括又一事也【辧義】

秋七月天子使召伯來賜公命【賜公谷作錫錫命止此】

春秋書天子惟此此有天下者之號也故一書爲萬世法其他書王者蓋周之稱於天下久矣繋之天尊之也【簡端錄】自諸侯言之則曰天王自諸臣言之則曰天子誼得曰錫私恩曰賜

冬十月癸卯杞叔姬卒

晉侯使士燮來聘叔孫僑如會晉士燮齊人邾人伐郯討其事吳也恨不以此爲救郯之師【野編】

衛人來媵

媵小事不書伯姬之嫁諸侯皆來媵之故書以見其賢一女子之賢尙聞於諸侯況君子乎【伊川】

九年春王正月杞伯來逆叔姬之喪以歸

公防晉侯齊侯宋公衛侯鄭伯曹伯莒子杞伯同盟於蒲【衛地】

尋馬陵之盟也爲歸汶陽之田故

公至自防

二月伯姬歸於宋【穆姜女成公姊妹】

夏季孫行父如宋致女

顧炎武日知錄庻出之子不書生故子同生特書庻出之女不書致不書媵故伯姬歸於宋特書

晉人來媵

三國來媵則爲十二女矣宋以先代後得用王禮如其逾制則春秋書之適足以累伯姬非彰其賢矣【略記】

秋七月丙子齊侯無野卒【頃公卒子靈公環立】

晉人執鄭伯晉欒書帥師伐鄭

不言執鄭伯以伐鄭則非以也始齊桓與楚爭鄭逃盟乞盟去來任之至洮之會可言鄭服鄭伯方在防安用執之經不言歸鄭伯不以會服予晉也其後悼公城虎牢以備鄭至蕭魚之會可言鄭服【野編】載晉殺鄭行成之使而經不書重在君也傳載楚子侵陳救鄭經不書薄楚不足錄也【補程傳】

冬十有一月齊頃公

楚公子嬰齊帥師伐莒庚申莒潰楚人入鄆

伐莒所以救鄭也馬陵於蒲莒同盟焉爾【野編】

季氏曰楚自入春秋以來兵未有至於沂上者今特遣貴卿越淮泗沂以伐莒且是時晉方執鄭伯以伐鄭乃不之救長驅東向以攻所不急此其防安在乎蓋爲備吳之計也吳自七年伐鄭而尋入州來江淮間與楚之國已皆震驚楚人懼矣連合郯兵以出淮泗則自汝以東非楚有矣此所以逺出郯比以爭諸侯蓋郯之所畏者晉如莒一入邾則足以制郯而吳人不敢挾鄭南下矣此楚人伐莒之計也【辧義】莒今宻州在魯東【日抄】

秦人白狄伐晉

諸侯貳故也

鄭人圍許

示不急君也【野編】此公孫申之謀明年鄭伯歸殺申以鄭用其謀攺立君也【日抄】

城中城【魯地】

十年春衛侯之弟黒背帥師侵鄭

晉命也

夏四月五卜郊不從乃不郊

自此不復書三望矣春秋書禘者二於荘公於太廟無所取之直謂不當禘爾書郊者九夏四月五月乃至九月三卜四卜五卜牛傷牛死無所取之直謂不當郊爾昔者周公郊祀后稷以配天宗祀文王於明堂以配上帝是以四海之內各以其職來祭奚取於魯侯之廟乎【野編】

五月公防晉侯齊侯宋公衛侯曹伯伐鄭

傳言晉侯有疾立太子州蒲爲君防諸侯伐鄭所書晉侯太子州蒲也【野編】晉景未亡而先立君春秋又從而書曰晉侯有是理乎見左傳之妄【經翼】

齊人來媵

凡諸侯嫁女同姓媵之異姓則否【左】周語曰王禦不參一族則三國之媵不得出於一族天子之禮如此諸侯亦可推也若三國必皆同姓則嬴曹姒弋之國嫁女者或不能備矣【略記】

丙午晉侯獳卒【景公卒子厲公州蒲立】

當是卒下脫於師字不然則丙午上脫六月字晉景十九年中徵伐防盟無虛日然南伐不於楚於鄭東伐不於吳於郯令冦自大此景之不得與於伯也【野編】

秋七月公如晉

冬十月【公羊無】

十有一年春王三月公至自晉

公有行多矣未有淹於此者卿弔大夫公身兼之非禮也前書晉侯獳卒公如晉後書十有一年春王三月公至自晉此中當書晉景公不書嫌京師晉也當書春王正月公在晉不書在楚在幹侯春秋不恥也其在晉也公安之不恥春秋恥之也不書謂削之以見義爾非諱也春秋有削無諱【野編】

晉侯使郤犨來聘己丑及郤犨盟【犨公作州】

不盟公反於國而使大夫盟晉之無禮甚矣【孔義】

夏季孫行父如晉

報聘且涖盟也

秋叔孫僑如如齊

自虫牢以來晉厚齊魯亦親齊而十四年如齊逆女之議始此矣【野編】

冬十月

十有二年春周公出奔晉

周公楚患襄恵之偪且與伯輿爭政不勝而出王使劉子復盟於鄄而入三日復出凡自周無出周公自出故書周公出奔晉【蘇氏】

夏公防晉侯衛侯於瑣澤【公作沙澤】

左氏謂華元合晉楚之成而防然楚不至宋亦不與不應書法如此豈其爲謀狄乎【孔義】灌甫曰晉侯初立防魯衛於瑣澤將以伐秦也故明年使郤錡來乞師【辧義】

秋晉人敗狄於交剛

蓋白狄也九年秦人白狄伐晉此先敗狄而後伐秦報九年之役也【髙閌】

冬十月

十有三年春晉侯使郤錡來乞師

𨿽晉之大命魯興師亦書曰乞所以正王法【劉絢傳】

三月公如京師

夏五月公自京師遂防晉侯齊侯宋公衛侯鄭伯曹伯邾人滕人伐秦

書曰如京師見諸侯之慢也因防伐而行矣又書公自京師以伐秦爲遂事者此仲尼親筆明朝王爲重存人臣之禮也【胡傳】

曹伯盧卒於師【公谷作廬宣公卒成公負芻簒立】

秋七月公至自伐秦

不以京師至究其初心也【孔義】

冬曹宣公

十有四年春王正月莒子朱卒【渠丘公卒犂比公宻州立】

季佗也【張氏】

夏衛孫林父自晉歸於衛

歸易詞也自晉奉之故也【孔義】衛獻之出奔始此衛自元咺以臣抗君皆晉爲之矣【日抄】

秋叔孫僑如如齊逆女

鄭公子喜帥師伐許

九月僑如以夫人婦姜氏至自齊

稱婦宣公夫人穆姜尙存【張洽】

冬十月庚寅衛侯臧卒【定公卒子獻公衎立】

秦伯卒【桓公卒子景公立】

十有五年春王二月衛定公

三月乙巳仲嬰齊卒

嬰齊公孫歸父之弟歸父奔齊魯人使嬰齊後之故曰仲嬰齊【孔義】

癸丑公會晉侯衛侯鄭伯曹伯宋世子成齊國佐邾人同盟於戚晉侯執曹伯歸於京師【歸下公有之字】

曹伯卒於師負芻殺太子自立稱侯以執執有罪也歸於京師禮也此伯討也而猶不掩曹伯之與盟者以爲先執曹伯以令諸侯而後盟之乃盡善也故書同盟見其旣同矣【孔義】伯討諒哉乃若先盟後執則文之故譎也於厲何尢【邵寶】夫執人者視所執也書人書爵總不闗義齊桓執鄭詹詹亦得稱人也楚子執宋公亦得稱爵也【野編】

公至自會

夏六月宋公固卒【共公卒子平公成立】

楚子伐鄭

秋八月庚辰宋共公【三月而】

宋華元出奔晉

宋華元自晉歸於宋

宋殺其大夫山

宋魚石出奔楚

甫畢而國卿出走知有亂者也亂者爲誰山卽其人矣故兩挈華元而山不氏晉盟主也宋人聽焉所直歸之不直者殺之魚石山黨也不之晉之楚入彭城以披宋則可知也【野編】蕩山弱公室殺公子肥元欲討山而力不能故出奔魚石懼其挾晉援而桓氏不祀於宋故自止之於河上而許以討山然後歸元之出元之入皆正也山不書氏害公族也魚石之奔親於山恐見及也【孔義】宋四告故四書之實一事也華元出未至晉而書奔晉志其志也河上非晉地之晉之道也【簡端錄】

冬十有一月叔孫僑如會晉士燮齊髙無咎宋華元衛孫林父鄭公子防邾人會吳於鐘離【楚邑濠州會吳之始亦晉以諸侯之大夫爲會之始】

始通吳也吳求防於諸侯諸侯之眾往而從之【孔義】殊防吳外吳也【谷梁】晉侯防狄於攢函此會吳注腳也【野編】成公之末楚浸衰而吳驟彊天下所恃者晉而已反率諸侯而從之一會而合七國再防而合十三國三防而合十二國天下無不聽於吳焉【葉氏】

許遷於葉

畏偪於鄭也

十有六年春王正月雨木冰

二傳雨而木冰也【野編】唐遜皇帝所謂木稼者是也木稼蓋木介爾【蘇氏】

夏四月辛未滕於卒【文公卒子成公原立】

鄭公子喜帥師侵宋

鄭服中國五年矣至是附楚侵宋自是與楚同病中國諸侯之兵無寜嵗矣【孔義】

六月丙寅朔日有食之

晉侯使欒黶來乞師

甲午晦晉侯及楚子鄭伯戰於鄢陵楚子鄭師敗績【鄭地】邲之戰楚無晉矣鄢陵之戰差足厭之【野編】晉將伐鄭鄭告於楚楚子遽引師而來於是晉不暇俟諸侯之兵先與合戰而敗之故直言戰而已【補程傳】自晉敗於邲楚師橫行中原厲公一戰而勝之洗中國二十餘年之恥【日抄】邲之戰晉敗於楚鄭襄公則畏楚而畔晉鄢陵之戰楚敗於晉鄭成公又徳楚而讐晉鄭之於楚何若是親乎【列國論】

楚殺其大夫公子側【子反】

楚共身在行間以罷卒致敗嬰齊以令尹將左軍而與側相惡致有此敗故稱國以殺君臣同責也【孔義】

秋公會晉侯齊侯衛侯宋華元邾人於沙隨不見公【宋地】魯以內難師出後期晉聴僑如之譛不見公不諱者曲不在公也【孔義】

公至自會

公防尹子晉侯齊國佐邾人伐鄭【王臣始防伐】

經筌曰自厲公以上未有王命主兵者後傳曰防伐未有書王人者𨿽齊桓不得與單伯序伐江之役王叔桓公不書伐秦之役劉子成子不書也【通說】

曹伯歸自京師

不名不稱復歸位未絕也自京師王命也【孔義】

九月晉人執季孫行父舎之於苕丘【苕公作軺晉地】

執不言舎舎適館也執則囚也季孫殆將歸矣叔孫譛之【野編】

冬十月乙亥叔孫僑如出奔齊

譛不行【野編】

十有二月乙丑季孫行父及晉郤犨盟於扈公至自防至自防以見公之不與伐鄭也【孔義】

乙酉刺公子偃

必叔孫謀立偃也魯之盟東門氏也曰毋或如東門遂不聽公命殺適立庻盟叔孫氏曰毋或如叔孫僑如欲廢國常蕩覆公室事成則宣不成偃也【野編】

十有七年春衛北宮括帥師侵鄭【括公作結】

晉命也

夏公防尹子單子晉侯齊侯宋公衛侯曹伯邾人伐鄭前此諸侯屈天子之卿而防者有之未有屈二卿者屈天子之卿爲盟者有之未有同盟者厲公之志驕僣甚矣【戴溪】比之翟泉與王子盟者差重比之洮盟於王人者差輕重則故皆人之沒公輕則不沒公此以與王臣比之與王子者亦差輕故不沒公

【通說】

六月乙酉同盟於柯陵【鄭地】

秋公至自防

齊髙無咎出奔莒

以慶克之故髙國不能自保崔氏於是復進矣【孔義】

九月辛丑用郊【用郊之始】

九月非所以用郊也【野編】魯之卜郊自僖公始而用郊自成公始書曰用郊蓋前此未嘗用也【木訥】

晉侯使荀防來乞師

冬公會單子晉侯宋公衛侯曹伯齊人邾人伐鄭單伯防伐宋尹單二子三伐鄭庻防禮樂徵伐自天子出春秋甚珍之晉主兵而先二子則可知也惜乎厲之無道不然鄢陵之戰柯陵之盟與召陵城濮爭烈矣【野編】夏伐鄭楚師至而諸侯還冬伐鄭楚師至而諸侯還厲公無服人之徳而人心之不一見矣【孔義】

十有一月公至自伐鄭

壬申公孫嬰齊卒於貍脤【公作軫谷作蜃】

從公伐鄭還而道卒【孔義】十一月無壬申其以壬申卒之何春秋故史也有所不革【劉傳】

十有二月丁巳朔日有食之【推歷當爲十一月丁巳朔】

邾子貜且卒【定公卒宣公牼立】

晉殺其大夫郤錡郤犨郤至

郤氏一族三卿𨿽欒氏亦忌之矣故羣怨並興厲公輕聽而殺三卿自禍之道也【孔義】

楚人滅舒庸

舒庸恃吳而不備也【孔義】舒庸偃姓之國【任氏】

十有八年春王正月晉殺其大夫胥童

晉語云晉厲殺三郤而屍諸朝納其室以分媍人國人弗蠲也遂殺諸翼則殺胥童者書偃也而弒君者國人也於書偃同盟也故當時莫以書偃爲弒君如士鞅見逐於欒黶猶言武子之徳使誠有弒君之惡何至頌美若此叔向之言亦未嘗斥其弒君惟云行刑不姦以免於難蓋謂殺胥童之事耳其以弒君之罪加欒書者實始於陽畢畢謂平公曰欒書覆宗殺厲以厚其家按陽氏固黨於趙氏故趙括趙同之難欒氏實爲戎首由是思之欒氏者趙氏之深讐也陽氏爲趙氏之黨故爲之隕欒而卽以興趙迨欒盈以叛誅趙氏世擅晉國於是陽畢之說無異議欒書之弒晉乘記之矣夫子據魯史書之左氏不辧而采之晉乘遂與春秋相抵牾【略記】

晉弒其君州蒲【厲公弒悼公周立】

三卿一大夫皆晉厲殺之次當及書偃左右皆敵仇獄無所歸故曰晉弒之也【野編】

木訥曰厲公修文襄業敗狄伐秦當吳楚並興欲抗吳則畏楚欲抗楚則慮吳遂合諸侯以會吳於鐘離蓋疑吳楚合則中國無以抗之也吳旣我附明年遂興鄢陵之師大敗楚鄭謀亦深矣然晉𨿽得志而鄭不反旣而上屈王師下連諸侯三疾於鄭鄭不能得而中行欒氏之逆成剛曓之君可不監哉

齊殺其大夫國佐

此齊崔慶專國之始事也【李氏諸防通】

公如晉

夏楚子鄭伯伐宋宋魚石復入於彭城【宋邑】

王樵曰楚爲是舉非止納宋之叛患其意尢在隔吳晉之道也【辧義】傳稱楚納魚石而經書復入者何蓋納者𨿽彊其所不容然憑藉歸國稱是順辭至於入則乘勢逞彊直據之而已【經翼】

公至自晉晉侯使士匄來聘

秋杞伯來朝

八月邾子來朝

築鹿囿

己酉公薨於路寢

冬楚人鄭人侵宋

晉侯使士魴來乞師【魴公作彭】

齊桓伯業始於平宋亂晉文伯業始於釋宋圍悼公伯業又始於彭城之救宋故韓獻子曰成伯安疆自宋始矣【孔義】

十有二月仲孫蔑防晉侯宋公衛侯邾子齊崔杼同盟於虛朾【宋地】

晉悼之伯自此始【野編】

丁未我君成公

春秋平義卷八

欽定四庫全書

春秋平義卷九

秀水兪汝言撰襄公【名午成公之子母定姒夫人敬歸四嵗卽位在位三十一年諡法因事有功曰襄辟土有徳曰裏】

元年春王正月公卽位

仲孫蔑防晉欒黶宋華元衛殖曹人莒人滕人薛人圍宋彭城

楚已取彭城封魚石戍之三百乘矣則曷爲繋之宋楚不得取之宋魚石不得受之楚【胡傳】於是爲宋討魚石故稱宋【左傳】

夏晉韓厥帥師伐鄭仲孫蔑防齊崔杼曹人邾人杞人次於鄫

料前軍能獨當鄭者諸侯之師且止晉悼舉止安閒同符齊桓伯亦有眞也【野編】以韓厥獨攻其前以五國之兵援其後楚兵不出則一韓厥足以敵鄭而有餘楚兵出則五國之師足以鬭楚而不懾此皆所以謹用諸侯而不忍輕鬭其民也【趙氏】

秋楚公子壬夫帥師侵宋

侵宋所以救鄭也

九月辛酉天王崩【簡王崩子靈王立】

邾子來朝

冬衛侯使公孫剽來聘

晉侯使荀防來聘

二年春王正月簡王【五月而】

鄭師伐宋

楚令也公言起師公然伐宋【野編】

夏五月庚寅夫人姜氏薨【襄公母齊姜】

六月庚辰鄭伯睔卒【成公卒子僖公髠頑立】

晉師宋師衛殖侵鄭

聞之先師曰三國成師以出不以伐而以侵者正避鄭之喪也晉悼公豈伐喪者耶【日抄】

秋七月仲孫蔑防晉荀防宋華元衛孫林父曹人邾人於戚

謀鄭也晉修防盟嘗在戚地晉方新合諸侯則同盟於戚晉悼謀鄭則防於戚城虎牢則防於戚通吳制楚則防於戚戚本孫氏之食邑忽爲諸侯之孔道莫非晉親林父以示重也【列國論】

己丑我小君齊姜【三月而】

叔孫豹如晉【穆叔】

通嗣君也【左】

冬仲孫蔑防晉荀防齊崔杼宋華元衛孫林父曹人邾人滕人薛人小邾人於戚遂城虎牢

二戚之防謀鄭也虎牢何以不系鄭前此鄭人奄有武公之略今築以爲塞虎牢者天下之虎牢非鄭虎牢也【野編】城虎牢不系之鄭者時鄭從楚爲中國守險以制鄭非爲鄭而城之也戍虎牢而系之鄭者鄭已従晉故置兵守衛以拒楚是爲鄭而戍之也【辧義】

楚殺其大夫公子申

此城濮鄢陵之罰城虎牢之效也左氏以申爲右司馬多受小國之賂以逼子重子辛楚人殺之【野編】

三年春楚公子嬰齊帥師伐吳【吳楚爭彊自此始】

不得志於宋則移師東伐矣莫善於鬭吳楚【野編】趙鵬飛曰自晉厲公會吳於鐘離而吳無仇晉之心楚有患吳之意楚之兵力旣分於吳而不能專向中國此諸侯之患得以少紓吳旣受楚兵則亦不能無求於中國故戚之防吳不召而自至自是天下之勢遂成鼎足晉楚吳是也吳旣附中國則楚實孤終春秋之世楚無一日安枕者吳犄其東也

公如晉

夏四月壬戌公及晉侯盟於長樗【晉地】

去其國而與公盟悼公之敬也【孔義】

公至自晉

六月公防單子晉侯宋公衛侯鄭伯莒子邾子齊世子子光己未同盟於雞澤【衛地】

同外楚也虎牢城而鄭成三駕之績五防之信七合之威自雞澤始【野編】

陳侯使袁僑如防

陳請服也

戊寅叔孫豹及諸侯之大夫及陳袁僑盟【諸侯在而大夫自爲盟始於此】

陳自辰陵卽楚二十八年矣今始如會故使大夫盟而固之【孔義】諸侯皆在是又稱叔孫豹及諸侯之大夫大夫受命於其君之詞也湨梁者諸侯皆在是而大夫盟其非受命而専之也【意林】悼公所以伯諸侯在得陳得鄭然鄭以君防而陳以臣至雞澤之盟以諸侯盟鄭之君戊寅之盟以大夫盟陳之臣袁僑至而無以盟之則諸侯之心不固故以大夫盟之則晉無屈己之辱僑無抗君之罪此吾所以見悼公之賢也【木訥】

秋公至自防

冬晉荀防帥師伐許

討不防雞澤也【野編】許自新城以來不與中國防盟四十餘年矣爲鄭虐而遷葉依楚豈能一旦叛楚哉宜許之終不服【孔義】

四年春王三月己酉陳侯午卒【成公卒子哀公溺立】

陳成歸而卒於中夏諸侯會之賢於鄭成逺矣【木訥】

夏叔孫豹如晉

報荀防之聘也【元年】

秋七月戊子夫人姒氏薨【姒公作弋成公妾襄公母杞娃一曰莒女】

陳成公

八月辛亥我小君定姒【公作弋】

逾月而蓋禮略也【許氏】

冬公如晉

陳人圍頓

頓近於陳僖二十五年楚人圍陳納頓頓爲楚與故陳不敢伐今陳事晉楚使頓間陳而侵之陳人圍頓【孔義】

五年春公至自晉

夏鄭伯使公子發來聘【子產父】

終春秋鄭聘魯惟此【孔義】

叔孫豹鄫世子巫如晉

是鄫世子耶從大夫後殆非世子也【野編】

仲孫蔑衛孫林父防吳於善道【公穀作稻吳地】

將爲戚之會故先之以魯衛【野編】

秋大雩

楚殺其大夫公子壬夫

壬夫以侵欲失陳討而誅之則志不在小夷狄之有威刑中國之憂也故謹而志之【歸義】

公防晉侯宋公陳侯衛侯鄭伯曹伯莒子邾子滕子薛伯齊世子光吳人鄫人於戚【衛地】

吳來防非爲主也【伊川】成九年爲蒲之防將以會吳而吳不至故十五年諸侯之大夫防之於鐘離前三年防雞澤使荀會逆吳子又不至今年吳子使壽越如晉請聽諸侯之好故晉使魯衛先防之而爲戚之防凡序吳者來會也殊吳者往會之也【孔義】春秋則輕之齊世子之下鄫世子之上是吳人也【野編】

歸義曰楚初以親中國爲榮引入中國而鹿上執宋公矣吳初亦以親中國爲榮引入中國而黃池爭先晉矣

公至自會

冬戍陳

諸侯受命於戚還國遣戍故獨書魯戍陳附中國而楚爭之助陳距楚春秋所與也【孔義】

楚公子貞帥師伐陳公會晉侯宋公衛侯鄭伯曹伯齊世子光救陳【公谷曹伯下有莒子邾子滕子薛伯】

善救陳也

十有二月公至自救陳

辛未季孫行父卒【文子】

六年春王三月杞伯姑容卒【桓公在位七十年卒子孝公匃立】

夏宋華弱來奔

平公以其爲樂轡梏於朝也而逐之

秋杞桓公

杞始書始能通也【日抄】

滕子來朝

莒人滅鄫

莒人以兵破鄫立其子使守之而爲附庸其子或鄫之外孫故當時有鄫甥守祀之說後至昭四年魯復取鄫【趙匡】經書曰滅公谷以爲非滅也立莒公子以爲後也胡氏從之以昭四年魯國有取鄫之文耳不知昭四年之取鄫猶之昭元年之取鄆皆取之莒也季氏曰公谷所載是絕世之辭不得混於滅國之例而無別也【略記】

冬叔孫豹如邾

公卽位邾子來朝

季孫宿如晉【武子行父子】

十有二月齊侯滅萊

自宣七年伐萊至是遂滅之【孔義】萊姜姓齊滅萊不名則例之說不通矣【日抄】

七年春郯子來朝

夏四月三卜郊不從乃免牲

小邾子來朝

城費

有城費斯有墮費城者罪也【野編】

秋季孫宿如衛

八月螽

冬十月衛侯使孫林父來聘壬戌及孫林父盟

報季孫宿之聘尋孫良夫之盟也【孔義】

楚公子貞帥師圍陳

十有二月公防晉侯宋公陳侯衛侯曹伯莒子邾子於鄬【谷作防鄭地】

謀救陳也陳侯逃歸不成救故不書【孔義】

鄭伯髠頑如防未見諸侯丙戌卒於鄵【頑公谷作原鄵作操鄭地僖公卒簡公嘉立】

於貍脤善公孫也於鄵善鄭伯也沙隨魯之故於鄬天下之故大夫死國事諸侯死王事此死所也何必牖下丙戌蹙矣其輿疾而至者與如會未見諸侯有艸虫之思焉【野編】未見諸侯而曰如防者致其志也鄭僖公之卒三以爲弒趙鵬飛氏以爲未嘗弒豈當時事有難明賊無所歸有不得不從赴告之文者乎【孔義】王氏曰九年子駟與晉爭盟詞不少屈而晉人不以弒君爲討則子駟之不弒君可見【略記】

陳侯逃歸

逃陳以義晉也莫恥於逃也陳侯之生不如鄭伯之死【野編】

八年春王正月公如晉

夏鄭僖公

二言鄭伯將防中國其臣欲從楚不勝其臣殺而死然侵蔡者鄭人防邢丘者鄭簡未從楚也僖不被弒【野編】

鄭人侵蔡獲蔡公子燮【�作濕】

季孫宿防晉侯鄭伯齊人宋人衛人邾人於邢丘君在也諸侯至者防不至者以大夫聽命此邢丘之格也是時公在晉季孫宿實防蓋公歸矣【野編】諸侯與國爲我敵體維大夫可以命又於政體甚便𨿽以魯襄在晉特不令其與防也不令與防者優之也【辧義】

公至自晉

莒人伐我東鄙

此莒人以兵滅鄫明矣孰謂以其子繼鄫而滅鄫耶【日抄】

秋九月大雩

冬楚公子貞帥師伐鄭

鄭及楚平【野編】此鄭又從楚之始【孔義】

晉侯使士匄來聘

拜公之辱告將用師於鄭【孔義】

九年春宋災【公作火】

夏季孫宿如晉

報範宣子之聘也

五月辛酉夫人姜氏薨【成公母】

秋八月癸未我小君穆姜【公作繆四月而】

冬公防晉侯宋公衛侯曹伯莒子邾子滕子薛伯杞伯小邾子齊世子光伐鄭

十有二月己亥同盟於戱

不異言鄭鄭不與盟【野編】

楚子伐鄭

明年諸侯伐鄭則鄭及楚平可知矣【孔義】

十年春公防晉侯宋公衛侯曹伯莒子邾子滕子薛伯杞伯小邾子齊世子光防吳於柤【楚地】

吳子在柤晉以諸侯往防之【孔義】

夏五月甲午遂滅偪陽【偪谷作】

偪陽楚與國吳晉往來之道【孔義】防吳之意常在楚【野編】偪陽妘姓小國【石介】

公至自防

楚公子貞鄭公孫輒帥師伐宋

晉師伐秦

晉人東連吳楚人亦西結秦【野編】

秋莒人伐我東鄙

公防晉侯宋公衛侯曹伯莒子邾子齊世子光滕子薛伯杞伯小邾子伐鄭【此三駕之一】

齊世子光人臣而上位滕薛之上以其先至而躋之也【日抄】隠桓諸侯皆序爵伯者作而後小國躋大國之上則有子男長伯者矣若以世子長小國之君則悼公爲之也【張溥列國論】

冬盜殺鄭公子騑公子發公孫輒【騑公谷作斐書盜始此】

卿失職也【程氏】不稱大夫義不繋於大夫也此時宜問盜不必問他卿失職【野編】

戍鄭虎牢楚公子貞帥師救鄭

前年城虎牢今戍之實鄭虎牢不書戍鄭虎牢不知城者之爲鄭虎牢也不書楚公子貞帥師救鄭不知戍虎牢之爲偪鄭非爲鄭戍也【野編】城虎牢不系之鄭欲共拒楚天下之詞也戍繋之鄭者爲鄭戍之也一國之詞也楚本爭鄭救非善之書救陳見晉之終失陳書救鄭見楚之終失鄭【孔義】

公至自伐鄭

十有一年春王正月作三軍

此三分魯也初爲三軍各徵其軍季氏盡徵之叔孫氏臣其子弟孟孫氏取半焉公猶收其剰也【野編】詩何以言公徒三萬公車千乘也曰詩人之意舉其大略且萬二千五百人爲軍則二軍者二萬五千人詩人之辭但形容其大耳豈必計其實數哉若三軍則爲三萬七千五百人當言四萬矣曰陳氏又謂至成公而季孫行父臧孫許叔孫僑如公孫玆伐齊以四卿於鞌之戰計之魯似有四軍也曰周禮國有一卿一軍之說鞌之戰特四卿並將耳或二卿合將一軍四卿則將二軍【或問】

夏四月四卜郊不從乃不郊

鄭公孫舎之帥師侵宋

公防晉侯宋公衛侯曹伯齊世子光莒子邾子滕子薛伯杞伯小邾子伐鄭【此三駕之二】

秋七月己未同盟於亳城北【亳公谷作京鄭地】

不異言鄭鄭又不與盟以鄭非盟可要也故蕭魚亦不盟【野編】

公至自伐鄭

楚子鄭伯伐宋

公防晉侯宋公衛侯曹伯齊世子光莒子邾子滕子薛伯杞伯小邾子伐鄭防於蕭魚【此三駕之三鄭地】

三駕七合終此鄭服矣楚再侵宋晉再伐鄭鄭成則去之於晉未病楚不能矣止鄭一卿無若鄭何亦克有鄭二十餘年厲以亟戰弒悼以不戰伯故爭者事之末也不爭莫與爭【野編】

公至自會

楚人執鄭行人良霄【谷作宵】

楚人執鄭行人良霄則鄭之服晉可知矣至是楚不復出師爭鄭而鄭不敢背晉者二十四年此晉悼之績也【孔義】不能伐鄭而執其行人無能爲也晉已得鄭矣【野編】

冬秦人伐晉

晉爲秦所敗春秋略而不書不與秦人之爲楚而救鄭也【家氏傳】左傳書晉敗績而經不書者無傷晉之大體也【日抄】

十有二年春王三月莒人伐我東鄙圍邰季孫宿帥師救邰遂入鄆【邰谷作臺鄆公作運邰魯邑】

夏晉侯使士魴來聘

來拜師也

秋九月吳子乘卒【吳始書卒壽夢卒諸樊立】

冬楚公子貞帥師侵宋

公如晉

十有三年春公至自晉

夏取邿【公作詩】

秋九月庚辰楚子審卒【共卒康立】

冬城防【臧氏邑】

防在齊南而近莒城防以備莒亦備齊也【孔義】

十有四年春王正月季孫宿叔老會晉士匄齊人宋人衛人鄭公孫蠆曹人莒人邾人滕人薛人杞人小邾人防吳於向【鄭地】

吳爲楚敗防吳謀楚也【孔義】卿在也諸侯之卿至者防鄭公孫蠆是不至者以防者受事此於向之格也【野編】

二月乙未朔日有食之

夏四月叔孫豹防晉荀偃齊人宋人衛北宮括鄭公孫蠆曹人莒人滕人薛人杞人小邾人伐秦【公蠆作囆秦晉兵爭止此】卿在也諸侯之卿至者防伐衛北宮括鄭公孫蠆是不至者以防者於役此伐秦之格也簡易如此故會數而不厭兵屢出而人不言疲誠得其理也【野編】自是一伐終春秋之世秦不敢復侵晉【木訥】趙子嘗曰齊宋大夫稱人者齊宋大夫不進師也悼公以諸侯之師伐秦庻防能張中國之勢討秦人黨楚之罪而齊宋大夫不進師則悼公之令外不行於列國矣茍偃欲進而欒黶先歸則悼公之令內不行於臣子矣故荀偃得從其恆稱譏不在荀偃也【辧義】

己未衛侯出奔齊【公侯下有衎字獻公出衛人立公孫剽】

曰衛孫林父殖逐其君衎名在諸侯之防此何以不書春秋削之削之何義也夫君臣之變不宜數見數見則常矣出者猶可入也不如以自奔爲文【野編】叔武攝位而鄭不名剽簒國而衎不名其不名也同而所以不名者異叔武稱子而剽稱侯稱子者讓之之意也稱侯者簒之之實也【意林】

莒人伐我東鄙

報入鄆之役至十六年魯訴於晉湨梁之防晉人執而釋之二十年爲向之盟而魯始無東鄙之患【木訥】莒自滅鄫之後四伐魯矣【孔義】

秋楚公子貞帥師伐吳

冬季孫宿防晉士匄宋華閱衛孫林父鄭公孫蠆莒人邾人於戚

戚林父邑也林父出衎立剽諸侯共定之醳君助臣悼之伯業衰矣【野編】諸國書卿明皆林父之儔也【髙氏集注】

十有五年春宋公使向戌來聘

二月己亥及向戌盟於劉【魯地】

報豹之聘尋亳之盟不言公伉也【孔義】下書劉夏逆王后於齊二字恐亦冩誤爾【野編】

劉夏逆王后於齊

過我也【野編】

夏齊侯伐我北鄙圍成公救成至遇【成遇皆魯地】

晉悼會諸侯者六齊靈皆不親行衛侯奔齊而戚之防以定衛而齊不與焉益輕晉矣故遂有北鄙之師【孔義】

季孫宿叔孫豹帥師城成郛

城齊所壞【野編】

秋八月丁巳日有食之

邾人伐我南鄙

邾二晉與齊黨莒也【孔義】

冬十有一月癸亥晉侯周卒【悼公卒子平公彪立】

起卽位至卒十有六年此晉悼公之伯也【野編】

十有六年春王正月晉悼公【逾月而】

三月公防晉侯宋公衛侯鄭伯曹伯莒子邾子薛伯杞伯小邾子於湨梁戊寅大夫盟【梁地】

何以不言諸侯之大夫制在大夫也公在而大夫盟也文七年扈之防書大夫盟盡靈成景厲今玆湨梁之會又書大夫盟盡平昭頃定中通襄悼二伯依約言之皆五世也故曰自大夫出蓋五世希不失矣此之謂也【野編】後曰凡覇在焉而但曰諸侯者無伯也君在焉而但曰大夫盟無君也自文而下有斥諸侯而不序自襄而下有斥大夫而不序【通說】

晉人執莒子邾子以歸【執以歸始此】

齊侯伐我北鄙

齊旣叛晉又以公討邾莒也【孔義】

夏公至自會

五月甲子地震

叔老會鄭伯晉荀偃衛殖宋人伐許

君先卿卿先人不書會鄭伯若爲書之【野編】

秋齊侯伐我北鄙圍郕【應従公谷作成】

大雩

冬叔孫豹如晉

十有七年春王二月庚午邾子牼卒【牼公谷作�宣公卒悼公華立】宋人伐陳

伐許伐陳皆著楚之詘也【髙氏】

夏衛石買帥師伐曹

衛孫蒯越境田獵而遭曹人之訽辱故伐之【孔義】

秋齊侯伐我北鄙圍桃【魯地】髙厚帥師伐我北鄙圍防【桃公作洮下公谷有齊字】

君臣分道入犯【野編】

九月大雩

宋華臣出奔陳

華臣其宗室而亂宋政陳宋讐也而奔焉尢可誅也【孔義】

冬邾人伐我南鄙

邾人何爲者齊伐其北邾伐其南蓋與齊應也【野編】

十有八年春白狄來

夏晉人執衛行人石買

爲伐曹故因其來執之非禮也【野編】

秋齊師伐我北鄙【谷作齊侯】

冬十月公防晉侯宋公衛侯鄭伯曹伯莒子邾子滕子薛伯杞伯小邾子同圍齊

湨梁之防齊人不至起師五伐我蓋爲我故伐之而曰同圍齊天下共惡齊也【野編】

曹伯負芻卒於師【成公卒子武公滕立】

楚公子午帥師伐鄭

間晉之出【野編】

十有九年春王正月諸侯盟於祝柯【公作阿齊地卽督】

祝柯齊地師未違齊久於齊也【野編】

晉人執邾子

爲我故執之而邾自此弱矣【野編】

公至自伐齊

取邾田自漷水

成元年晉人敗齊於鞌使齊人歸我汶陽之田書曰取汶陽田不言齊魯地也本以晉命取田於邾故書曰取邾田自漷水言非魯地也【蘇轍】

季孫宿如晉

拜師也

曹成公

夏衛孫林父帥師伐齊

秋七月辛卯齊侯環卒【環公作瑗靈公卒子荘公光立】

晉士匄帥師侵齊至谷聞齊侯卒乃還

至谷矣聞有喪而還宣子此行合乎道竟能有齊以爲澶淵之防【野編】

八月丙辰仲孫蔑卒

齊殺其大夫髙厚

殺髙厚者崔杼也以國殺亦荘公所欲也自是大權在杼矣【孔義】

鄭殺其大夫公子嘉【公作喜】

盜殺三卿公子嘉知而不言旣又欲起楚師以去諸大夫故楚人伐鄭至是嘉之爲政也専子展子西率國人殺嘉而分其室嘉則有罪矣而子展子西利其室而分之故稱國以殺而不去其官【胡】

冬齊靈公

城西郛

叔孫豹防晉士匄於柯【衛地】

齊及晉平魯猶懼而自托於晉也【孔義】

城武城

猶備齊【孔義】

二十年春王正月辛亥仲孫速防莒人盟於向【速公作遫速獻子之子孟荘子向莒邑】

孟荘子與之結盟迄二十年莒魯不交兵【日抄】

夏六月庚申公防晉侯齊侯宋公衛侯鄭伯曹伯莒子邾子滕子薛伯杞伯小邾子盟於澶淵【衛地】

齊成也

秋公至自防

仲孫速帥師伐邾

蔡殺其大夫公子燮公子履出奔楚【燮公作濕】

陳侯之弟黃出奔楚【黃公谷作光】

澶淵之防獨陳蔡不與必諸大夫志在楚也【日抄】陳蔡終楚與也故其臣亦奔楚謂蔡司馬欲以蔡之晉黃與之同謀果若言便當奔晉不應奔楚然則燮何以稱大夫黃何以稱弟曰晉之裏克亦稱大夫也陳侯之弟招亦稱弟也未是褒詞蓋二公子自不容於蔡二慶自不容黃視楚如歸是其罪也【野編】

叔老如齊

復修齊好【野編】

冬十月丙辰朔日有食之

季孫宿如宋

二十有一年春王正月公如晉

拜師及取邾田也【左傳】

邾庻其以漆閭丘來奔

春秋以地奔者三人邾庻其黑肱莒牟夷也唐有右衛將軍之贈以待悉怛謀漢有不義之侯以待子宻於是二者何居曰維州彼夷此華來者無罪也漁陽彼逆此順受其來者無罪也邾魯同盟者也不知其可也【野編】

夏公至自晉

秋晉欒盈出奔楚

不以範匄逐之爲文而書盈之自出使盈無可逐之釁則匄不得逐矣【意林】左所載欒祁以母譛子致滅其族恐非人情不可信晉語云平公六年箕遺黃淵嘉父作亂不克而死公逐羣賊問於陽畢畢曰欒書實覆宗殺厲以厚其家若滅欒氏則民威而國安矣遂逐欒盈以此觀之則因箕遺諸人以及欒盈非因欒盈以及諸人也【略記】

九月庚戌朔日有食之

冬十月庚辰朔日有食之

歷家以百七十三日爲一交防未有頻月交防者而襄二十一年九月十月二十四年七月八月頻食漢髙祖三年十月十一月頻食至今千餘年未有頻食者故知天度有時而變其常所以爲異也【家氏傳本䢐徠石氏】比月日食衍文【略記】此與二十四年八月癸巳朔距前月食朔去交三十一度定無再食之理非常之變亦不至此並寫之誤【統記】

曹伯來朝

公防晉侯齊侯宋公衛侯鄭伯曹伯莒子邾子於商任公羊谷梁皆於是年附十有一月庚子孔子生

二十有二年春王正月公至自防

夏四月

秋七月辛酉叔老卒

冬公防晉侯齊侯宋公衛侯鄭伯曹伯莒子邾子薛伯杞伯小邾子於沙隨【公谷邾子下有滕子】

於商任沙隨皆曰錮欒氏也欒範交惡於國家未有隟而再爲徴防於諸侯此政在大夫之效也【野編】

公至自會

楚殺其大夫公子追舒【子南】

罪不至死故稱國以殺【蘇氏】

二十有三年春王二月癸酉朔日有食之

三月己巳杞伯匄卒【孝公卒弟文公益姑立】

夏邾畀我來奔【畀公作鼻】

杜氏曰庻其之黨也未知是否【孔義】

塟杞孝公

陳殺其大夫慶虎及慶寅陳侯之弟黃自楚歸於陳二慶死而黃歸制在楚也【野編】

晉欒盈復入於晉入於曲沃

欒盈自齊入曲沃自曲沃入絳而惟書復入於晉自晉敗而奔曲沃而後書入於曲沃也盈之復入晉有以激之也【孔義】

秋齊侯伐衛遂伐晉【齊始伐盟主】

伐衛爲諼也本伐晉以應欒氏耳【野編】衛獻公奔齊而晉不能納欒盈奔齊而晉再防諸侯區區錮一逐臣晉之舉措不足以服其心矣故因欒氏之亂以報十八年之役於是見晉伯之衰而齊侯之伐盟主爲罪也【孔義】

八月叔孫豹帥師救晉次於雍楡【公谷作渝晉地】

己卯仲孫速卒

魯自仲遂殺嫡立庻公室於是失政魯卿自季孫宿廢長立防於是家臣效尢丰防廢秩立羯豎牛殺孟丙立舎皆托廢立以擅權而三桓防矣作俑之禍其流獘可勝言哉【孔義】

冬十月乙亥臧孫紇出奔邾【武仲】

傳言臧紇之奔事起以季悼子易季公鉏仲孫卒公鉏亦以羯易秩使仇臧氏何如其知也如防請後致防奔齊與入曲沃者一間爾春秋沒不書然猶曰武仲要君【野編】

晉人殺欒盈

書入於絳賊也【野編】

齊侯襲莒

夜入且於之隧亦賊也其目齊侯何也輕行掩人非千乘之君所宜有事【野編】

二十有四年春叔孫豹如晉

賀克欒氏也【孔義】

仲孫羯帥師侵齊【孟孝伯】

晉故也雍楡之次懼晉疑也【孔義】

夏楚子伐吳

楚自是急吳不爭鄭矣【孔義】

秋七月甲子朔日有食之

齊崔杼帥師伐莒

大水

八月癸巳朔日有食之

比月又食【野編】

公會晉侯宋公衛侯鄭伯曹伯莒子邾子滕子薛伯杞伯小邾子於夷儀【本邢地滅邢爲衛地】

將伐齊而不克伐【野編】

冬楚子蔡侯陳侯許男伐鄭

伐鄭所以救齊也【野編】

公至自防

陳鍼宜咎出奔楚

陳人復討慶氏之黨其後在楚爲鍼尹宜咎【孔義】

叔孫豹如京師

是時谷洛鬭毀王宮齊侯叛晉求媚天子故爲王城郟而豹如京師賀焉自宣九年仲孫蔑如京師至是五十餘年矣【孔義】

大饑

二十有五年春齊崔杼帥師伐我北鄙

以報孟孝伯之師也【孔義】

夏五月乙亥齊崔杼弒其君光【莊公弒弟景公杵臼立】

杼之無君陳文子知之伐魯而孟公綽知之齊荘不寤也方且背諸侯之盟數行侵伐外競而內傾自然之符也【孔義】

公防晉侯宋公衛侯鄭伯曹伯莒子邾子滕子薛伯杞伯小邾子於夷儀【公作陳儀】

兩夷儀之防皆以報齊也而聞齊亂盍攺爲問罪之師乎不書伐齊所以治晉也此平之不得與於伯也【野編】

六月壬子鄭公孫舎之帥師入陳

楚師之伐鄭也陳師獨防故鄭報之【孔義】

秋八月己巳諸侯同盟於重丘【齊地】

亦同外楚爾【野編】

公至自防

衛侯入於夷儀【獻】

夏五月會夷儀之衛侯剽也此入於夷儀之衛侯衎也不嫌兩君名實相亂乎曰衎𨿽無道非臣可逐剽亦非臣下所得立故衎入不名【呂氏後傳】此與鄭伯突入於櫟同而衛侯不名者鄭伯奪正不當入衛侯𨿽無道非臣下所當逐可入也【孔義】

楚屈防帥師伐舒鳩

舒鳩吳與國也【孔義】

冬鄭公孫夏帥師伐陳【夏公作蠆】

未得成也得成乃已【孔義】

十有二月吳子遏伐楚門於巢卒【遏公谷作謁諸樊卒余祭立】吳子伐楚而名何也名其卒也【蘇氏】門者伺其啟入焉以示無畏士之勇也非王公之勇也【野編】

二十有六年春王二月辛卯衛喜弒其君剽

此衛剽也以比鄭子儀則未應與弒例曰剽非儀比也儀𨿽在位然十四年中未嘗一與盟會也同未在位也剽異於是防於沙隨於邢丘於商任於夷儀盟於澶淵剽皆與焉社稷有奉諸侯安之卽衛侯矣春秋所以惡喜也【野編】

衛孫林父入於戚以叛【書叛始此】

甲午衛侯衎歸於衛

辛壬癸甲四日而至【野編】程氏雲輕重之志美惡之義不可槪求之各繋其事也歸者未必盡善有以內外有援故歸爲易入者不必盡惡以內外有難故入爲難惟復入則甚惡也【通說】

夏晉侯使荀吳來聘

爲孫氏將討衛也黨叛臣而何以令諸侯乎【孔義】

公防晉人鄭良霄宋人曹人於澶淵

晉以黨叛戍戚而見敗於衛乃其自取猶爲此會以勤列國之眾而不知自咎春秋所深惡也【補程傳】魯之重在卿君防非所重也晉人防者也此爲林父疆戚田爾故卿不防也獨鄭良霄至不可先晉不可後宋書法如是而已【野編】林父據邑叛君平公反取衛田以益林父由晉之諸臣各爲私計諸侯之大夫互爲羽翊平固無如之何也【家氏傳】

秋宋公殺其世子痤【谷作座】

寺人伊戾之譛也內嬖芮棄與左師向戍之證也而目君季氏以爲先有奪嫡之意而後小人興防以爲之助是宋公有欲殺太子之心者也向戌小人不足論是時樂喜爲政而不能救不免於全身固寵矣【孔義】

晉人執衛喜

孫等爾一以爲賞一以爲僇【野編】晉人執之非討其弒君也討其伐戚而殺晉戍也【髙氏】是時趙武爲政叔向爲之謀而晉政無一可觀亦足以見二子矣【孔義】

八月壬午許男卒於楚【靈公卒子悼公立】

非其所也【孔義】請伐鄭而往【野編】

冬楚子蔡侯陳侯伐鄭

爲許故【野編】

許靈公

說春秋者每於書輒云往防此許也孰爲往哉然則何以書曰卒於楚塟於許終前事也【野編】

二十有七年春齊侯使慶封來聘

齊魯不通好者三十年景公卽位來聘鄭不仇楚齊魯釋怨此宋之盟所以輯也【孔義】

夏叔孫豹會晉趙武楚屈防蔡公孫歸生衛石惡陳孔奐鄭良霄許人曹人於宋【奐公作湲晉楚始同主盟】

於蜀之防先書楚公子嬰齊後書公及楚人不沒其實也於宋書晉趙武楚屈防明乎爲晉主防楚曷嘗駕晉哉往嵗伐鄭侵宋今也防於宋鄭人與焉自城虎牢楚已弭帖久矣又有吳患非復猙獰故態也趙武藩軍屈防衷甲經意無是也【野編】宋之盟向戌爲之也晉伯其衰矣戍其伯者之罪人乎【邵寶】發防曰中國之事皆大夫專持之故二十九年城杞三十年防澶淵昭元年防虢諸侯莫有間者孔義曰以諸侯分爲晉楚之從而交相見於是始南北二伯天下之大變也楚先防而春秋先晉者尊中國也於湨梁無君臣之分於宋無夷夏之防昭定哀之春秋將以終於吳越焉爾矣

衛殺其大夫喜衛侯之弟鱄出奔晉【鱄谷作專獻】

衛殺其大夫喜喜専也衛侯之弟鱄出奔晉鱄與喜要言也曰苟反國政由氏充子鮮之言放乎喜之專而止矣後之防不如衎歸鱄出不見喜之誅滅也【野編】

秋七月辛巳豹及諸侯之大夫盟於宋

諸侯之大夫爲誰晉趙武楚屈防也不外楚於諸侯也【野編】荊楚之同主夏盟皆宋爲之宋襄圖伯始進楚人於鹿上之盟二伯之端兆矣華元合晉楚之成盟於宋西門之外爭伯之業啟於此矣今向戌以善晉楚之執政爲弭兵之說而兩伯之勢遂成春秋兩書宋爲地主以首禍罪宋也【孔義】自宋之防天下皆大夫專之【孫氏】

冬十有二月乙亥朔日有食之【推歷當爲十一月乙亥朔左氏傳亦作十一月足證經文傳寫之誤】

二十有八年春無冰

夏衛石惡出奔晉

衛討氏之黨也【孔義】

邾子來朝

邾每伐魯今其來朝蓋屈服也【日抄】

秋八月大雩

仲孫羯如晉【孝伯】

告將如楚也【孔義】

冬齊慶封來奔

盧蒲嫳旣道慶封殺崔杼而盧蒲癸王何復殺慶舎逐慶封癸何皆荘公幸臣也荘公死幸臣従死者十人而討賊者亦幸臣也荘固可鄙矣當時卿大夫寜不可恥乎【孔義】

十有一月公如楚

中夏之君始旅見於楚矣【孔義】我之事楚則不如事晉矣仲孫如晉而公乃如楚其重在卿也楚子昭卒矣據宋公亦不往蓋三卿専魯懼大國之爲討故以公說也【野編】

十有二月甲戌天王崩【靈王崩景王立】

乙未楚子昭卒【廉卒郟敖麇立】

二十有九年春王正月公在楚

公在楚罪叔孫豹也公在幹侯罪季孫意如也罪之輕重不同其罪之均也【野編】

夏五月公至自楚

庚午衛侯衎卒【獻公卒子襄公惡立】

閽弒吳子余祭【弟余昧立】

君不近刑人不邇怨吳子伐越獲俘以爲閽其及宜矣【孔義】

仲孫羯會晉荀盈齊髙止宋華定衛世叔儀鄭公孫段曹人莒人滕人薛人小邾人城杞【儀公作齊公谷莒人下有邾人】齊桓城緣陵淮夷之故也晉平城杞渭陽之情也人之相去豈不逺防【野編】齊城三國仲山甫之城東方也晉城杞周平之戍申也學者讀烝民之水二詩卽可以知齊晉之得失矣【列國論】昭三年小邾穆公來朝季武子欲卑之穆叔不可觀此則當時大國之待小國一崇一卑在其好惡而已【屬辭】前志以爲營丘卽營陵卽緣陵辧義曰桓公遷杞謂杞子不能自存遷之宇下以便擁防正須近乎臨淄蔡遷近吳許遷近楚二國其證也熊氏過曰武王封東樓公於杞開封雍丘是也入春秋後遷緣陵而濰州營丘已遷淳於因淳於公長國故並之淳於卽古州國今髙宻有淳於城故昭元年祈午數晉之功曰城淳於又爲七說以合之本年傳晉侯使司馬女叔侯來治杞田弗盡歸也杞國必在齊魯之間與營宻近一也又女叔侯對晉平公曰杞夏餘也而卽東夷二證也二十三年杞成公卒書曰子杞夷也三證也昭七年晉人來治杞田二子將以成與之謝息不可竟與萊柞二山俱在齊魯之境四證也杞在淳於故助城小國爲曹滕邾皆東方國旣無西國定非雍丘五證也經哀公九年宋皇瑗帥師取鄭師於雍丘左傳鄭武子賸之嬖許瑕求邑無以與之請外取許之故圍宋雍丘蓋杞旣遷緣陵而宋得之六證也昭二十五年宋元公如晉行至曲棘而卒曲棘爲其封內故杞地今外黃城中有曲棘裏七證也城杞非雍丘而爲淳於了然矣

晉侯使士鞅來聘

拜城杞也

杞子來盟

晉使魯歸所侵杞田故來盟【左傳】

吳子使札來聘【吳始聘吳始君臣並見】

楚子使椒秦伯使術吳子使札一也【野編】稱名大夫之恆辭耳胡乃謂辭國生亂而貶之過矣夫札之辭國在二十九年之後而貶之於二十九年之前無乃加非其罪乎【私考】按文定之說本之劉絢張洽季子凡四讓始之辭父禮也叔齊之道也繼之辭兄義也子臧之道也終之不與爲簒法也叔肹之道也此三讓者得矣至於托使以亡是逃僚也逃僚何義哉苟欲潔身必明嫡長之義使國有所歸而已無與焉可也【簡端錄】

秋七月衛獻公

齊髙止出奔北燕【北燕始見經】

髙止好以事自爲功且專故難及之【孔義】

冬仲孫羯如晉

報士鞅之聘

三十年春王正月楚子使防罷來聘【罷公作頗】

報朝也楚聘魯者三至此書法與中國同【孔義】

夏四月蔡世子般弒其君固【景公弒靈公般立】

蔡侯爲般娶於楚而通焉故及於弒君𨿽無道而罪不及民故稱臣以弒【蘇氏】

五月甲午宋災

宋伯姬卒【公谷無宋字】

五月甲午宋災也宋伯姬卒不月不日自爲一簡澶淵之防亦曰宋災不曰伯姬卒【野編】

天王殺其弟佞夫王子瑕奔晉【佞公作年】

佞夫爲人所立瑕佞夫黨也一死一亡亂庻遄已故舜封弟而周公致辟其兄淮南驕恣罪之小者也視舜佞夫不利社稷罪之大者也視周公若醳不誅則如避之泛乎皇乎翟泉乎然則曷爲書天王曰且如致辟管叔亦只得書惟周公位冡宰【野編】

秋七月叔弓如宋共姬【公共姬上有宋字叔老子三月而】

卿致女亦卿供矣【野編】

鄭良霄出奔許自許入於鄭鄭人殺良霄

良霄自許入鄭伐公門不勝而死不言大夫惡之也不書復入位未絕也不書叛求復位未至叛也然而稱兵矣故其殺也従討賊之詞【孔義】

冬十月蔡景公【七月而】

晉人齊人宋人衛人鄭人曹人莒人邾人滕人薛人杞人小邾人會於澶淵宋災故

盟防不言所以於稷言之不言其故於澶淵言之於稷爲惡而終之澶淵爲善而不終【野編】急宋災者非爲共姬之死而來徳其首倡弭兵也魯僖爲成風而伐邾不名救患晉平爲悼夫人而城杞不名保小晉於宋卽果澶淵謀烖亦城杞類耳況乎以盟宋而私厚之也【斷】弒賊未討不書而蔡景公獨書刺天下之諸侯也以世子而弒其君又天下之大變也而不討澶淵之防防十三國之大夫而以宋災故故諸國之卿貶而稱人魯卿諱而不書而特書其所爲此春秋大義聖人特筆也【孔義本胡傳及胡寧通防】郝仲與曰自宋之盟諸侯無兵車之防者三年矣二十九年防於城也今年防於澶淵宋災也故經書詳其事【辧義】

三十有一年春王正月

夏六月辛巳公薨於楚宮

非正也

秋九月癸巳子野卒【胡女敬歸之子】

毀也【野編】

己亥仲孫羯卒

冬十月滕子來防【諸侯始親來防】

諸侯之喪士弔大夫送以諸侯防非禮也【孔義】

癸酉我君襄公

十有一月莒人弒其君宻州【展輿立】

莒人弒之也去疾也出展輿也立【野編】

春秋平義卷九﹤經部﹐春秋類﹐春秋平義﹥

欽定四庫全書

春秋平義卷十

秀水兪汝言撰昭公【名稠襄公之子母齊歸夫人孟子在位二十五年在外七年凡三十二年諡法威儀恭明曰昭】

元年春王正月公卽位

叔孫豹會晉趙武楚公子圍齊國弱宋向戌衛齊惡陳公子招蔡公孫歸生鄭罕虎許人曹人於虢【鄭地弱公作酌齊惡作石惡罕作軒虢作漷谷作郭】

此會乃楚公子圍帥諸侯之大夫尋宋之盟也經先趙武所以抑楚而存中國也宋之盟齊人不盟今齊又從楚矣中國防弱可知也【髙氏集注】

三月取鄆【公作運】

此伐莒取鄆也言伐莒疑於討莒亂直取鄆爾【野編】

夏秦伯之弟鍼出奔晉

六月丁巳邾子華卒【悼公卒莊公穿立】

夏荀吳帥師敗狄於大鹵【公作太原晉地】

此戰也毀車崇卒變古戰法之始【孔義】

秋莒去疾自齊入於莒【去疾是爲著丘公】

前言齊無知弒其君後言小白入於齊前言莒人弒其君後言去疾入於莒則不與弒之詞也前言衛侯入於夷儀後言衛喜弒其君前言齊陽生入於齊後言齊陳乞弒其君與弒之詞也故曰屬辭比事春秋教也【陳氏後傳】

莒展輿出奔吳【公谷無輿字】

叔弓帥師疆鄆田

疆者正其界用師者備莒因莒亂也【孔義】

塟邾悼公【未四月而塟】

冬十有一月己酉楚子麇卒楚公子比出奔晉【麇公谷作捲郟敖卒靈立】

或曰以申之會爲中國諱也則弒賊不討如成宋亂宋災故聖人皆明著其罪而又何以諱爲也竊以列國冊書皆承其赴謂聖人因魯史舊文其說爲長不必更鑿也【孔義】書之爲十三年幹谿之事起也【補程傳】公子圍爲麇之叔父而專楚國之政不臣之迹彰彰在人耳目故推其疑而以爲弒君是實非弒也經亦書其實耳然則比何以出奔蓋麇之死圍因廢其子而自立比長次圍旣不能制又恐見忌故出奔也【略記】郝敬曰讀春秋而後知聖人不得已也亂臣賊子滔天之惡必致愼致詳然後直之稍涉微曖則委蛇含容寧從其疑至諸傳所書非禮猥瑣之事一切不書誠不忍盡言伏讀而嘆聖人天地之心博大寛仁之至也

二年春晉侯使韓起來聘

夏叔弓如晉

秋鄭殺其大夫公孫黒

冬公如晉至河乃復季孫宿如晉

辭公而受季孫【野編】郭氏曰公如晉弔少姜之役晉以非伉儷辭在晉未爲失禮見公之妄動自取屈辱也公旣返遣宿將命以終其事亦禮之常公谷妄生意見非春秋之意按晉之拒公始於十三年此時初立固未有間之也【略記】

三年春王正月丁未滕子原卒【原公作泉成公卒悼公寧立】

夏叔弓如滕五月塟滕成公【滕始書塟】

卿共小國之塟過厚杜氏謂塟襄公滕子來會故魯厚報之【補程傳】

秋小邾子來朝

八月大雩

冬大雨雹

北燕伯款出奔齊

簡公多嬖寵欲去諸大夫而立其寵人燕大夫比以殺公之外嬖公懼奔齊【孔義】

四年春王正月大雨雹【公谷作雪】

夏楚子蔡侯陳侯鄭伯許男徐子滕子頓子胡子沈子小邾子宋世子佐淮夷會於申【楚子專會諸侯始此楚地】

申之會晉之從諸侯齊魯曹衛皆弗與而淮夷與焉是夷之令也無與諸夏事也【野編】楚圍求諸侯於晉大國若齊秦次國如魯衛小國若曹邾皆不能致宋太子後至則東諸侯終未肯以事晉者事楚也𨿽其臣舉六王二公之事其君用齊桓而諸侯己知其不濟宋鄭大夫亦幸其不能爲吾患也則𨿽侈然一時亦何能爲哉【屬辭】

楚人執徐子

徐旣世事楚而又服於吳徐子又吳出也故楚人執之【孔義】

秋七月楚子蔡侯陳侯許男頓子胡子沈子淮夷伐吳楚圍之暴不北犯中原東伐吳其猶憶虢之會乎前後凡三伐跳躑之勢盡於東向莫善於鬭吳楚【野編】申之會楚不能致魯衛曹薛邾杞至伐吳則中國諸侯皆去惟屬楚者從亦可以觀人心矣【孔義】黃正憲曰楚之與抗者晉所畏者惟吳今晉旣已通好則思爲拒吳之計而拒吳之計先於絕中國之通吳者淮夷居魯之間淮夷合則中國通吳之道絕宋鄭諸國合則楚入中國之路通【辧義】王氏曰東遷之後天子受制於諸侯文公之後諸侯受制於大夫申之會中國後天子制於楚人故序楚子於諸侯之上【通說】

執齊慶封殺之

慶封以襄二十八年奔魯齊讓而又奔吳吳與朱方居之不曰楚執不與楚以討齊慶封也猶曰諸侯執之焉耳【孔義】亦義殺也何以不曰殺齊慶封如殺陳夏徵舒例曰夫使官爲討捕是殺賊也以賊殺賊則相殺而已矣【野編】

遂滅賴

棄疾城賴也【野編】賴蓋依違吳楚之間者也【孔義】黃震曰晉主夏盟所以抗楚也楚日以彊而晉通吳於會正結之以抗楚也自宋向戍謀弭兵合晉楚之成宋之盟楚已先晉虢之盟楚用舊書至今申之會晉遂不敢復出而盡遜之楚矣皆宋之盟啟之也楚昔之所仇者在晉今晉旣遜之爲盟主則所求者吳耳故一出而執徐子者以徐爲吳之出也伐吳而殺慶封以慶封吳所封也而又滅賴亦以示威於吳也春秋之有伯主正以楚之害中國今反遜楚爲中國伯主此莫大之變也

九月取鄫

鄫蓋至此始滅【野編】內凡云取者皆滅也襄六年經明書莒人滅鄫以是夷其社稷而廢其宗廟鄫之役固不可得而考必非附庸乎晉也【或問】

冬十有二月乙卯叔孫豹卒【穆子】

五年春王正月舎中軍

此中分魯也於是舎三從二季孫有其一孟氏叔氏有其一以二當一明季之富也始貢於公民莫在公而幹侯事起矣【野編】名𨿽舎實增之也【戴溪】舎中軍毀三而爲四也不曰作四軍而曰舎中軍蓋中軍旣捨則勢不得不二不得不二則不得不四以今之舎參昔之作季孫之罪著矣【簡端錄】四分公室季氏擇二仲孫叔孫各一而叔氏無與焉時魯卿之有軍者意如也與世叔要結也彼叔氏之父安得一軍而並之哉【或問】

楚殺其大夫屈申

以爲二於吳也【孔義】

公如晉

昭公如晉者七見止者一及河五惟此年善往返而以莒人之訴幾不免辱【孔義】

夏莒牟夷以牟婁及防玆來奔

牟夷莒大夫以地叛𨿽賤而書名重地也牟婁本紀邑隠四年爲莒所取防玆莒二邑名襄二十一年公如晉季氏納邾庶其今公如晉季氏又納牟夷庻其牟夷邾莒之盜季孫宿魯之盜也以盜納盜又何怪焉【孔義】

秋七月公至自晉

戊辰叔弓帥師敗莒師於蚡泉【蚡公作濆谷作賁魯地】

秦伯卒【景公卒子哀公立】

冬楚子蔡侯陳侯許男頓子沈子徐人越人伐吳【越始見經】吳楚徐越夷也蔡陳許頓沈變於夷者也夷自相伐無與諸夏事也故子楚而人徐越所惡於夷者爲滑夏也【野編】自合晉楚之成諸侯不爲晉伐楚而嘗爲楚伐吳未見兵之可弭徒爲夷狄役耳【日抄】陳氏後傳通吳以制楚者晉謀之失也通越以制吳者楚謀之失也【孔義】此爲楚通越制吳之始

六年春王正月杞伯益姑卒【文公卒平公立】

塟秦景公【秦始書塟】

秦入春秋至此始書塟【日抄】

夏季孫宿如晉

納牟夷叛邑自結於伯國而免討也【孔義】

塟杞文公

宋華合比出奔衛

宋公以伊戾而殺世子痤以柳而逐合比父子君臣皆刑人敗之可畏也夫【孔義】

秋九月大雩

楚防罷帥師伐吳

楚防三伐吳而終不得志【孔義】

冬叔弓如楚

四年公不會申將朝楚故以叔弓先之也【孔義】

齊侯伐北燕

將納簡公也受賂而還故止書伐【孔義】

七年春王正月曁齊平

燕曁齊平也【野編】齊將以正燕而納女及賂反求平焉書曰曁齊平所以病齊也齊魯未嘗不平而何爲平乎【蘓氏】魯曁齊平也襄二十四年我侵齊二十五年齊伐我齊魯之好遂絕是時齊將納燕伯恐魯之議其後也左傳曁齊平齊求之也曁齊平正文及齊平及鄭平相似而下文又有叔孫婼如齊盟正與叔還盟之事相類且左氏謂齊求之也正解齊魯之平癸巳以下方終齊燕之事【辧義】

三月公如楚

叔孫婼如齊涖盟【婼公作舎】

夏四月甲辰朔日有食之

秋八月戊辰衞侯惡卒【襄公卒子靈公元立】

九月公至自楚

自如楚七越月矣【孔義】

冬十有一月癸未季孫宿卒【武子子悼子不見經】

十有二月癸亥衞襄公

八年春陳侯之弟招殺陳世子偃師

夏四月辛丑陳侯溺卒【哀公卒是年楚滅陳十三年復封陳惠公吳立】

陳侯於畱有欲立之意於偃師無欲殺之心招逆其邪志而成之陳侯蓋不勝其大恚也【孔義】

叔弓如晉

賀虒祁也楚成章華之臺則朝之晉成虒祁之臺則朝之公自此亦有臺沼之樂矣郎囿所自築也【略記】

楚人執陳行人幹徵師殺之

陳公子畱出奔鄭

偃師曰世子畱曰公子別嫡庶也【髙閌】

秋搜於紅【書搜始此】

搜狩不書違禮必書桓莊之狩必言公昭定之搜不言公事在三家師乘非復公有矣【孔義】桓莊之時皆稱公者公志也昭定之時不書公者非公志也論其書法不無防意耳若略而不書是則刻求之過也【或問】

陳人殺其大夫公子過

殺世子二人同事也招歸罪於過而殺之【孔義】

大雩

冬十月壬午楚師滅陳執陳公子招放之於越殺陳孔奐【公作瑗】

殺陳世子偃師者招也陳侯之弟也欲易世子立公子畱者陳侯溺也過也奐也從之者也幹徵師行人而已家禍移之國招實爲之而獨生乎刑之失平楚靈之爲固無足道也【野編】

塟陳哀公

黎氏曰與莊公四年齊侯紀伯姬同【辧義】

九年春叔弓會楚子於陳

每楚入犯我輙往會之【野編】

許遷於夷

楚遷之也夷一名城父本陳地滅陳故遷許於此【孔義】

夏四月陳災【公谷作火】

閔陳而存之也塟陳哀公亦當爾耳【野編】

秋仲孫貜如齊

自叔老聘齊至此二十年【杜注】

冬築郎囿

十年春王正月

夏齊欒施來奔【子雅之子】

齊欒施髙疆皆嗜酒而惡陳氏鮑氏陳鮑及其醉而攻之不勝遂來奔髙疆不書非卿也【蘇氏】

秋七月季孫意如叔弓仲孫貜帥師伐莒【武子孫平子】戊子晉侯彪卒【平公卒子昭公夷立】

九月叔孫婼如晉塟晉平公【婼公作舎三月而塟】

十有二月甲子宋公成卒【成公作戍平公卒子元公佐立】

無冬闕文【杜預】

十有一年春王二月叔弓如宋塟宋平公【二月公作正月三月而塟】夏四月丁巳楚子防誘蔡侯般殺之於申楚公子棄疾圍蔡【防谷或作幹】

楚子防何以書不信也不信以幸𨿽得千乘之國不爲也𨿽討捕弒父賊寧佚賊也【野編】以棄疾圍蔡繼之楚防誘般之下見楚欲滅蔡非討賊耳【孔義】

五月甲申夫人歸氏薨【昭公母敬歸之娣襄公妾也】

大搜於比蒲【魯地】

防不廢搜非禮

仲孫貜會邾子盟於祲祥【公作侵羊】

髙氏曰始也盟蔑盟趡皆魯君也自是皆大夫與盟矣【孔義】

秋季孫意如會晉韓起齊國弱宋華亥衞北宮佗鄭罕虎曹人杞人於厥憖【意公作隱厥憖公作屈銀】

謀救蔡也晉人使狐父請蔡於楚弗許而止此韓起之罪也【孔義】會於厥憖天下同患楚矣【野編】

九月己亥塟我小君齊歸

冬十有一月丁酉楚師滅蔡執蔡世子有以歸用之【有谷作友】

父爲人誘殺應無降理子死於父可以爲子矣故曰世子有也【野編】春秋書滅國未有如此其暴者書誘書殺書圍書執書用聖人傷中國之防而戎狄之暴也【孔義】

十有二年春齊髙偃帥師納北燕伯於陽【燕地】

款播越在外十年矣借齊之力僅能納於別邑蓋爲彊臣所拒也不名者諸侯失國諸侯納之正也不以髙偃挈燕伯也【孔義】

三月壬申鄭伯嘉卒【簡公卒子定公寧立】

夏宋公使華定來聘

公如晉至河乃復

季孫氏使不得遂乎晉也【谷梁】

五月塟鄭簡公【三月而塟】

楚殺其大夫成熊【公作然谷作虎】

秋七月

冬十月公子憖出奔齊【憖公作整】

憖何以出南蒯請以費爲公臣以憖更季孫事泄而出也【野編】此則季氏之仇而魯忠臣矣【權衡】

楚子伐徐

楚𨿽執徐子而徐終不服楚徐𨿽同楚伐吳而吳終厚徐僖公以來勢重在楚徐不能舎楚而事齊昭公以來勢重在吳徐不能舎吳而事楚也【列國論】

晉伐鮮虞

曰晉狄之也曷爲狄晉陳蔡方亂晉師不出已矣而惟狄之求是狄而已矣【野編】屬辭文十年秦伐晉成三年鄭伐許楚合諸侯於申伐吳滅陳誘蔡侯般殺之滅蔡而晉人方以詐滅肥伐鮮虞甘心於羣狄故伐鮮虞稱國責其棄中國於楚非復諸侯之盟主也蓋狄秦則諸侯之從楚者絕意於中國矣狄鄭則諸侯之反覆乎晉楚之間者不足賴矣至於狄晉則天下諸侯皆楚之從而晉之爲盟主也末矣此春秋所以治在夷狄也以爲逺者有不可得而詳也事之小者亦然皆非所以爲褒貶輕重也以晉伐鮮虞而書之則荀吳帥師伐鮮虞何以不救之也【或問】居仁曰夫事有大小則地有詳略晉伐鮮虞其事則闗乎天下故書晉略辭也書楚書吳皆略之之辭爾

十有三年春叔弓帥師圍費

家臣以邑叛不書叛書大夫圍則邑叛可知矣克之不書非他國邑也【孔義】

夏四月楚公子比自晉歸於楚弒其君防於幹谿【谷作溪楚地】

比入楚而防在幹谿以防由比死原起書弒然比若爲稱公子明乎未君也嗚呼己受天下惡名而人收其利見利而動者亦知懼哉【野編】弒防繇眾亂而所恃爲主者棄疾也何以歸獄於比曰比已立也防兄也比弟也防君楚國比自外歸爲君而防死不曰弒可乎【孔義】

楚公子棄疾殺公子比【殺公作弒】

防之縊非比令也而比實逼之故曰比弒比之自殺非棄疾令也而棄疾惴之故曰棄疾殺防君也比臣也下殺上曰弒比棄疾皆公子兩下相殺曰殺【簡端錄】

秋公會劉子晉侯齊侯宋公衞侯鄭伯曹伯莒子邾子滕子薛伯杞伯小邾子於平丘

八月甲戌同盟於平丘

晉自城杞之役於今十六年不得齊自雞澤之盟於今四十二年不勤王是盟也晉昭公欲修文襄之業納諸侯以承天王且服齊也【鄭樵】止齋曰晉之合諸侯止此

公不與盟

黒壤之曲全在魯故諱而不書沙隨平丘之曲𨿽在晉然沙隨以僑如之譛魯實無罪平丘以邾莒之訴魯亦不能無責故不見公與公不與亦小不同也【李氏】

晉人執季孫意如以歸

公至自會

蔡侯廬歸於蔡陳侯吳歸於陳【廬隠太子有之子吳悼太子之子】厥憖之會爲楚防所厭平丘盛矣會者十有三國革車四千乘天子之老元戎十乘受邾莒之訴治魯君臣大邦畏其力小邦懷其徳方城之外若蔡若陳棄疾因之以敝防安知晉不因之以敝楚固能使楚封而復之非楚歸兩侯平丘之功也抑亦可以爲伯矣蔡侯廬歸於蔡陳侯吳歸於陳此之謂序績【野編】陳

蔡之復𨿽楚復之實晉之力晉乘楚亂而合諸侯於平丘故懼而復陳蔡陳蔡之廟復血食者晉也【木訥】

冬十月塟蔡靈公

蔡滅五年今廬復國故靈公始得塟【日抄】

公如晉至河乃復

吳滅州來【楚邑】

間楚之亂也【野編】

十有四年春意如至自晉

三月曹伯滕卒【武公卒子平公頃立】

夏四月

秋塟曹武公

八月莒子去疾卒【著丘公卒子郊公立是年奔齊著丘公之弟庚輿立是爲共公】春秋於莒卒惟此一書【孔義】

冬莒殺其公子意恢

十有五年春王正月吳子夷末卒【末公作昧子僚立】

二月癸酉有事於武宮籥入叔弓卒去樂卒事

夏蔡朝吳出奔鄭【朝公作昭無出字】

朝吳爲蔡忠臣楚之防人費無極害其寵也【孔義】

六月丁巳朔日有食之【推歷當爲五月丁巳朔】

秋晉荀吳帥師伐鮮虞

冬公如晉

平丘之會故也【孔義】

十有六年春齊侯伐徐

晉伯旣衰齊侯始欲爭伯徐楚之與國也【孔義】楚欲閉吳而徐通之則楚師集於徐齊欲通吳而楚執徐以斷之則齊師亦集於徐吳與中國非徐莫往來也久而滅徐勢所必然【列國論】

楚子誘戎蠻子殺之【蠻公作曼戎蠻子嘉】

楚子之誘一也或名或不名何也夷狄相殘略之也【孔義】

夏公至自晉

逾三時而始返諱不書止公考其時則事著矣【孔義】

秋八月己亥晉侯夷卒【昭公卒子頃公去疾立】

平丘一會足以殿伯功也五伯備矣【野編】

九月大雩

季孫意如如晉

冬十月塟晉昭公【三月而塟速】

十有七年春小邾子來朝

夏六月甲戌朔日有食之【推歷當爲九月甲戌朔】

秋邾子來朝

自襄七年朝魯於是復至【孔義】

八月晉荀吳帥師滅陸渾之戎【陸公作賁公谷無之字】

以其睦於楚也自是凡滅稱大夫矣滅不書大夫者吳也【孔義】按用師郊圻之側使警戎備不虞震驚王室乎晉之不恭孰大於是

冬有星孛於大辰

大辰心也心爲天王前星太子後星庶子後五年景王崩劉單立王猛爲東王尹召立子朝爲西王【野編】

楚人及吳戰於長岸【楚邑】

吳屢受楚兵襄二十五年吳𨿽伐楚門於巢卒兵亦未必至楚也至是始入楚境自後楚日削吳日張矣【木訥】

十有八年春王三月曹伯須卒【平公卒子悼公午立】

夏五月壬午宋衞陳鄭災

災而加異四國同日【野編】

六月邾人入鄅

鄅妘姓小國

秋塟曹平公

冬許遷於白羽

自葉遷也楚遷之而以自遷爲文者許畏鄭而樂遷也【孔義】

十有九年春宋公伐邾

爲鄅故伐之元公舉事近正【野編】鄅夫人宋向戌之女也【孔義】

五月戊辰許世子止弒其君買

親有疾召醫而弗擇進藥而弗甞也謂之不孝況自爲之藥乎飲止藥而死是死於藥也非止而誰𨿽然止悔而奔以死非不孝子也而不知重其親不知重其親無父之漸於是乎在故春秋謹之【簡端錄】

己卯地震

經書地震者五昭公之世再見【孔義】

秋齊髙發帥師伐莒

時郊公在齊庚輿不事齊故也【孔義】

冬塟許悼公

弒而塟者尙多有之未必赦止【野編】

二十年春王正月

夏曹公孫會自�出奔宋【�谷作夣�曹邑】

會子臧之子也【公羊】公孫也自其邑出也【野編】

秋盜殺衞侯之兄縶【公谷作輙公孟】

以衞侯之母兄而盜得殺之無政刑矣【孔義】責在衞而不在盜則盜不必名左氏謂求名而不得未聞殺人犯上以求名者【木訥】以周事子而歸死於公孟此宗魯所欲求之名也而卒以盜稱故曰求名不得【邵寶】

冬十月宋華亥向寧華定出奔陳【寧公作】

宋惟有華向爾安得有公今何以偕出也攷之宋元公爲魯如晉卒於曲棘蓋憤彊臣而彊主威者三卿連彚可謂眾矣然主權禾移不可爲眾也天下諸侯有如是君者死亡之憂吾知免矣景如是君陳氏何以有齊頃如是君趙氏何以有晉傳謂元公無信而多私厚誣賢者【野編】君子違不適讐國陳宋之讐也三大夫往奔是欲依陳以爲亂也【私考】

十有一月辛卯蔡侯廬卒【左作盧平公卒子朱立】

二十有一年春王三月塟蔡平公

夏晉侯使士鞅來聘【書聘止此】

宋華亥向寧華定自陳入於宋南裏以叛【公作畔】

凡叛有入於戚蕭晉陳朝歌者皆不繋之國其所食私邑也若南裏則宋國城內裏名故系之宋亦見叛臣逼脇其君之甚也【胡傳】

秋七月壬午朔日有食之

八月乙亥叔輒卒【輒公作痤叔弓子】

冬蔡侯朱出奔楚【朱谷作東悼公東國立】

費無極令蔡人逐之也【孔義】

公如晉至河乃復

二十有二年春齊侯伐莒

自是莒服於齊矣【孔義】

宋華亥向寧華定自宋南裏出奔楚

三叛入犯國門出適仇國天下之大惡也傳曰宋公惡華向卽如傳言宋公知所惡矣【野編】

大搜於昌間【公作安】

夏四月乙丑天王崩【景王崩子王猛立】

六月叔鞅如京師塟景王【如京師止此】

以天王三月而塟矣【孔義】

王室亂

此特書也太子壽之殂也母弟二人猛也匄也匄經書天王卽敬王也庶長有寵者一人王子朝也王崩子朝爭立京師大亂非京師亂王室亂也春秋正本之書也【野編】

戴溪曰自入春秋以來周室蓋三亂矣其禍皆生於父子兄弟嫡庶不明惠王寵子帶幾危世子齊威盟世子於首止而位定襄王復寵帶出居於鄭晉文公納王王室遂定向防二伯周室之亂豈減敬之時然則春秋書王室亂者憫周室之防弱嘆威文之不復有也

劉子單子以王猛居於皇

秋劉子單子以王猛入於王城

以者何能左右之也猛在是矣夫二子者或左之或右之也王矣曷又名之以別子朝也【野編】

冬十月王子猛卒【是爲悼王弟敬王立】

胡旦曰王子猛者仲尼之變文也若獨書子則爲魯公在防之文若稱王子則是周王庶子之號若言子猛乃同子般之名若獨書王則是二王之事不言王猛又與子朝無別故書王子猛上言王則著周王之號下言猛乃當繼位之文非王無以定君位非猛無以明嗣君【通說】昭之二十有二年景之崩年也猛無所系之故曰王子猛卒【野編】

十有二月癸酉朔日有食之

二十有三年春王正月叔孫婼如晉【婼公作舎】

癸丑叔鞅卒

晉人執我行人叔孫婼【公谷作舎】

武城人取邾師愬於晉晉人來討叔孫婼如晉晉人執之書執我行人不以其罪也【孔義】

晉人圍郊

郊子朝邑也晉爲方伯徒以防者帥偏師薄爲之援書晉人圍郊而罪自見矣【孔義】

夏六月蔡侯東國卒於楚【悼公卒弟昭侯申立】

朱也東國也奔於楚卒於楚固是一人傳不足徵

秋七月莒子庚輿來奔

虐而國人逐之齊納郊公不書防之也【孔義】

戊辰吳敗頓胡沈蔡陳許之師於雞父【楚地】胡子髠沈子逞滅獲陳夏齧【父谷作甫逞公作楹谷作盈夏齧徵舒孫】

吳伐州來楚帥諸侯之師救之六國先敗楚師遂奔故不書楚君死曰滅生得曰獲大夫生死皆曰獲此見吳之彊而楚人益弱也【孔義】雞父之役夷自相攻無與諸夏事也所惡於夷者爲猾夏也【野編】

天王居於狄泉尹氏立王子朝

擁悼立敬者劉捲也不書苐書曰天王居於狄泉夫定防之功人臣所不敢居也居之乃爲大罪子朝之立刺尹氏也【野編】

八月乙未地震

冬公如晉至河有疾乃復【河下公谷有公字】

二十有四年春王二月丙戌仲孫貜卒【孟僖子】

婼至自晉

婼見執於晉以禮自持不爲所屈及意如逐君而面責之意如有異志而自祈死其魯國之良矣【孔義】婼不言叔孫前見也【呂氏】

夏五月乙未朔日有食之

秋八月大雩

丁酉杞伯郁釐卒【郁公作鬰平公卒子悼公成立】

冬吳滅巢

亡郢之始也【野編】吳將謀楚先滅其與國滅州來滅巢滅徐滅沈滅頓皆楚之與也【木訥】

塟杞平公

二十有五年春叔孫婼如宋

夏叔詣會晉趙軮宋樂大心衞北宮喜鄭遊吉曹人邾人滕人薛人小邾人於黃父【詣公谷作倪晉地卽黑壤大心公作世心】謀王室也於是敬王立三年矣越在狄泉僴然西望曰伯父尙胥顧予而大夫實會猶曰明年將納王故黃父之會春秋無美辭也【野編】

有鸜鵒來巢【鸜又作鴝公作鸛】

魯故無鸜鵒【野編】鸜鵒不逾濟而至魯豈非气自南而之北之驗哉當此之先楚𨿽爲中國患而齊晉猶足以抑之自此之後晉伯不競吳楚越皆以南夷疊主夏盟諸侯事之則知鸜鵒來巢之異不特昭公出奔之兆而已【張氏集注】

秋七月上辛大雩季辛又雩

旱太甚矣【野編】

九月己亥公孫於齊次於陽州【己亥谷作乙亥陽公作楊】

昭公謀去季氏不克而棄國【日抄】奔也以爲孫爾季孫意如出君矣或曰東門氏行大事衞之孫攺立君季孫皆無之以自孫爲文公自取也曰不然凡行大事者有所求也政自之出久矣又何求乎夫意如之情可知己齊楚淮夷其三窟也晉之從政者範鞅知躒亦皆與之旣得其政又攝其祭者八年此工於竊國者也事之起也禘於襄公萬者二人其眾萬於季氏故臧孫郈孫奮其謀子言之矣是可忍也孰不可忍正指此事蓋比之弒也【野編】

齊侯唁公於野井【齊地】

夫以千乘之君窮來歸我而虛辭慰藉又不於國都於野井其終也己不待子猶之貨也【野編】

冬十月戊辰叔孫婼卒【昭子】

昭公在外而特書日以卒表賢也【孔義】

十有一月己亥宋公佐卒於曲棘【宋地元公卒子景公頭曼立】於鄵善鄭伯也於曲棘善宋公也則魯之故梁丘據曰宋元公爲魯如晉卒於曲棘叔孫昭子求納其君無疾而死此𨿽巧言遂爲魯事實錄矣【野編】

十有二月齊侯取鄆

取之爲己有以居公也故取系於齊【孔義】

二十有六年春王正月塟宋元公【三月而塟】

三月公至自齊居於鄆

夏公圍成

此圍者齊師公安得有師而曰公圍成略之也齊不足道也【野編】

秋公會齊侯莒子邾子杞伯盟於鄟陵

鄟陵之謀魯黃父之謀王室齊晉一道也【野編】參盟自齊桓以來未之有也於是再見晉不復主盟也【孔義】

公至自會居於鄆

九月庚申楚子居卒【平卒昭立】

冬十月天王入於成周尹氏召伯毛伯以王子朝奔楚五年而小定朝猶在也經書天王入於成周不言納之者也傳曰晉知躒趙鞅納王入於成周經書尹氏召伯毛伯以王子朝奔楚從亂有召伯也傳曰召伯盈逐王子朝逆王於屍傳如可信則經爲疎矣是亂也實尹氏召毛與劉單爲敵不勝而走晉楚皆未勤師也【野編】

二十有七年春公如齊

公至自齊居於鄆

夏四月吳弒其君僚【僚弒公子光立是爲闔廬諸樊之子也】

吳子光弒僚而稱國何也僚越光而代札是自禍也故弒不書主名【孔義】傳載僚事大非人情是時僚數用兵國人怨之故弒僚而還國於光光之與聞乎弒則未可知也季札之賢不一問其死欲信浮說而還責以大逆聖人所不敢且存疑可也【略記】

楚殺其大夫郤宛【郤公作郤】

秋晉士鞅宋樂祈犁衞北宮喜曹人邾人滕人會於扈【外大夫自爲會】

謀魯也鄟陵齊侯親在無若公何扈之諸大夫猶我大夫也豈有望哉【野編】

冬十月曹伯午卒【悼公卒子聲公野立】

邾快來奔

邾叛臣也賤而書誅季氏也【孔義】

公如齊

公至自齊居於鄆

二十有八年春王三月塟曹悼公【六月而塟】

公如晉次於幹侯【晉地】

於是違齊卽晉矣【野編】

夏四月丙戌鄭伯寧卒【公作定公卒獻公蠆立】

六月塟鄭定公【三月而塟】

秋七月癸巳滕子寧卒【公作】

冬塟滕悼公

二十有九年春公至自幹侯居於鄆齊侯使髙張來唁公

公如晉次於幹侯

夏四月庚子叔詣卒

叔詣欲納公而卒【補程傳】

秋七月

冬十月鄆潰

畏季而潰也公無歸矣【野編】

三十年春王正月公在幹侯

是晉之寓公也春秋曰我公也在幹侯也【野編】曰公在幹侯所以存公也【蘇氏】

夏六月庚辰晉侯去疾卒【頃公卒子定公午立】

秋八月塟晉頃公

三月而塟亦大夫之簡其君也【日抄】

冬十有二月吳滅徐徐子章羽奔楚【羽公作禹】

三十有一年春王正月公在幹侯

季孫意如會晉荀躒於適歷【晉地】

其謂之會何爲可以執之也晉嘗執季孫意如於平丘矣若執諸適歷豈不堂堂乎伯討哉【野編】

夏四月丁巳薛伯谷卒【獻公卒子襄公定立】

入春秋以來惟莊三十一年書薛伯及此始書名【髙氏】

晉侯使荀躒唁公於幹侯【躒公谷作櫟】

罪晉也陰交其臣陽唁其君【孔義】

秋塟薛獻公

亦始書塟【集注】

冬黑肱以濫來奔【肱公作弓】

邾黑肱也脫邾字【野編】邾快黑肱相繼來奔季孫當國以類至也【孔義】

十有二月辛亥朔日有食之

三十有二年春王正月公在幹侯取闞

蓋鄆潰季孫以闞輸公取之而弗居也【野編】闞魯羣公墓所在公不得奉宗廟祭祀而先君墳墓所在特以取書著賊臣據國拒君之罪也【孔義】

夏吳伐越

吳越搆兵始此【野編】

秋七月

冬仲孫何忌會晉韓不信齊髙張宋仲幾衞世叔申鄭國參曹人莒人薛人杞人小邾人城成周【世叔谷作太叔公莒人下有邾婁人谷有邾人世叔申世叔儀之孫國參子產之子】

偹子朝之黨也守不在四夷在王都矣【野編】諸侯不勤王事久矣今猶能從王命以安王室衰世善事也【孔義】張漙曰惠王寵子帶齊桓公盟首止不煩言而世子位定襄王出居於鄭晉文公納之逾年而王室安敬王之亂數年始靖時無伯也然晉頃會黃父晉定城成周二君猶能知義君子姑進之矣

十有二月己未公薨於幹侯

孫於陽州薨於幹侯中間所書皆誅意如也【野編】意如之逐昭公也狡矣始而公伐之也陽爲不敵請盟請亡以緩公而待兩家之援公旣出矣請攺事君稽首叔孫僞求復公公之奔齊晉也則賂齊晉公之在外也則車馬遺於外齒及君則憂卹之言不絕於口君之左右衣屨不絕於餽是以內有逐君之實而外連彊大結歡羣小昭公昏庸不斷忠言不入卒之大行而不返也悲夫【郝解】

春秋平義卷十﹤經部﹐春秋類﹐春秋平義﹥

欽定四庫全書

春秋平義卷十一

秀水兪汝言撰定公【名宋襄公子昭公母弟夫人定姒在位一十五年諡法安民大慮曰定】

元年春王三月

當以春王三月爲句正二月無事可言也昭公旣薨定公未立魯國五月無君無政固不以不書正月見也【孔義】春王三月也事在三月故以三月書隠莊元年皆事在三月然則何以有正月隠莊於正月卽位史嘗書之矣春秋削而不書不書而存正月所以見不書故若定公則六月卽位正月本無事何書之有【簡端錄】

晉人執宋仲幾於京師【大夫專執於是始】

執宋仲幾於京師無天子也無天子而後敢執人於京師【簡端錄】

夏六月癸亥公之防至自幹侯戊辰公卽位

六月而防至又六日而公卽位戊辰以前無故公亦無新公也公衍公爲不立矣公子宋猶遷次焉季孫之心攷校日月而可知【野編】

秋七月癸巳塟我君昭公【八月而塟】

公薨半年餘始歸歸又逾月而塟塟於墓道南孔子之爲司寇始溝而合諸墓

九月大雩

立宮

宮公之宮也於是二十世矣立宮非禮也季孫則爲之【野編】公者伯禽之子考公之弟魯之以弟繼兄者始此此季氏又欲掩其廢嫡立弟之罪【孔義本馬森辧疑】

冬十月隕霜殺菽

未可以殺而殺舉重可殺而不殺舉輕其曰菽舉重也【谷梁】

二年春王正月

夏五月壬辰雉門及兩觀災

爾雅觀謂之闕何以謂之闕也兩表雙植中不爲門闕如也【野編】

秋楚人伐吳

冬十月新作雉門及兩觀

子家駒以設兩觀爲僣天子矣災而不知戒又新作之【孔義】

三年春王正月公如晉至河乃復

二月辛卯邾子穿卒【二月公谷作三月莊公卒子隠公益立】

夏四月

秋塟邾莊公【六月而塟】

冬仲孫何忌及邾子盟於拔【公作枝】

四年春王二月癸巳陳侯吳卒【惠公卒子懷公柳立】

三月公會劉子晉侯宋公蔡侯衛侯陳子鄭伯許男曹伯莒子邾子頓子胡子滕子薛伯杞伯小邾子齊國夏於召陵侵楚【晉楚兵交止此】

平丘以後無伯會此劉子之會也劉子定天王而楚納子朝於是合十八國之師與齊桓公爲前後兩召陵曰侵師已入楚境矣明年王人殺子朝於楚竟成其志何意五伯之後又有劉子【野編】

夏四月庚辰蔡公孫姓帥師滅沈以沈子嘉歸殺之五月公及諸侯盟於臯鼬【公作浩油鄭地】

晉不能復爲主矣公及諸侯盟爾【野編】昭公庸懦權出季氏未嘗得一防諸侯今臯鼬之盟定公得與聖人特書公及諸侯幸魯侯之復得及盟也【木訥】

戴溪曰自鄢陵之後晉楚不復有大戰一旦有召陵之役六七十年無此舉也天子之老元戎啟行中國諸侯大抵皆在未有若此其盛者僅侵楚而退自相盟於臯鼬當是時楚有可亾之勢失此機防使吳人乘其後而收入郢之功傾天下之勢折而入於吳中國之伯於是絕矣木訥曰齊威以八國伐楚而楚來盟晉文以四國戰楚而楚大敗今三倍於威五倍於文才一侵而退定公蓋制於六卿而不能進也

杞伯成卒於會【成公作戍】

六月塟陳惠公

許遷於容城

許凡四遷矣畏鄭逼也【孔義】四遷皆出楚命葉在方城之北楚欲以爲方城外蔽命之遷夷又欲成章華之臺命遷白羽又遷容城許經四遷不復能國鄭乘之遂滅許滅許者鄭致許亡者未必非楚也【張漙】

秋七月公至自會

不致伐楚公以臯鼬爲重也【孔義】

劉捲卒【劉蚠】

王卿士不卒有闗於天下之故則卒之【陳氏】於襄王之難有王子虎焉於敬王之難有劉子焉【孔義】

塟杞悼公

楚人圍蔡

報沈之役也然栢舉兵端起此【野編】

晉士鞅衞孔圉帥師伐鮮虞【圉公作圍】

東南有事未可北伐蓋深避楚不能急蔡遂以伯授吳矣【野編】

塟劉文公

寰內諸侯書卒者有之矣書塟書諡書公一經特筆也【野編】

冬十有一月庚午蔡侯以吳子及楚人戰於栢舉楚師敗績楚囊瓦出奔鄭【栢舉鄭地舉公作莒吳始書子書戰】

栢舉之役吳之力也而蔡侯以之是亦蔡之力也竟收入郢之捷以伸召陵之志夫昭侯者世子有之子也於父爲孝子於諸夏爲功臣春秋書歸粟於蔡天下義是舉也【野編】

戰書人敗書師奔書名與城濮戰書人敗書師殺其大夫書名同子玉子常之罪固同而楚之輕於任人敗師亡眾前後一轍矣【孔義】

庚辰吳入郢【公谷作楚】

稱吳狄之也君舎於君室大夫舎於大夫之室狄道也【孔義】楚陵犯中國三百年中國不能制假手於吳國幾亡然去楚而吳繼之此聖人之所傷也【戴溪】

五年春王三月辛亥朔日有食之【公作五月】

夏歸粟於蔡

於越入吳

吳入郢於越入吳吳猶越也並狄之而栢舉之功乃屬之王邦之蔡【野編】先是昭三十二年吳嘗伐越以賈怨故今吳入楚而越亦乘虛入吳【木訥】杜氏謂於發語也曰不然也昭五年越人與楚子伐吳八年楚放公子招於越三十二年吳伐越何以不從發語書於越而獨於此及定十四年於越敗吳若十三年於越入吳而書於越乎且經書者或謂之荊或謂之楚何獨於越而顯之【或問】

六月丙申季孫意如卒【平子】

秋七月壬子叔孫不敢卒【婼之子成子】

冬晉士鞅帥師圍鮮虞

報觀虎之役也三年鮮虞獲晉觀虎【孔義】

六年春王正月癸亥鄭遊速帥師滅許以許男斯歸【速公作遫斯執元公成立】

因楚敗也哀元年許復見蓋楚復封之也【孔義】

二月公侵鄭公至自侵鄭

晉令也自宣十八年公伐杞魯無君將者八十年至是侵鄭侵齊圍成皆書公則三桓旣衰也然非公室能張實以陪臣執國托公行師耳【孔義】魯君之無兵三家之專也魯君之再有兵陪臣又彊而三家不得專也魯之變愈降哉【木訥】

夏季孫斯仲孫何忌如晉

桓子獻鄭俘陽虎彊使懿子報夫人之幣變文書介副欲以起問者見事情也【孔義】

秋晉人執宋行人樂祁犁

晉於是失宋【野編】範獻子以宋主於趙氏又有賄焉譛晉侯而執之此晉三卿內叛之始宋叛伯之始【孔義】

冬城中城

備齊也中城在海州【木訥】

季孫斯仲孫忌帥師圍鄆

昭三十年鄆潰二於齊矣至是欲復取之齊魯交兵始此【孔義】何忌不言何闕文也【野編】

七年春王正月

夏四月

秋齊侯鄭伯盟於咸【衛地諸侯始復特盟】

離盟復見自玆以往盟會紛然一如隠桓之舊矣【野編】陳氏後傳特相盟自齊桓以來未之有也於是再見諸侯無主盟矣是故石門志諸侯之合也於咸志諸侯之散也

齊人執衛行人北宮結以侵衛

齊侯衛侯盟於沙【公作沙澤晉地卽瑣】

此齊景爭伯也【野編】齊衛合黨之始至哀元年而伐晉矣【孔義】

大雩

齊國夏帥師伐我西鄙

齊叛晉與鄭盟故爲鄭伐我且報二卿之圍鄆【孔義】齊自襄二十五年崔杼伐我之後四十餘年兵不至魯至是再見則以晉伯之不復振也國夏兩伐晉救無功於是而及齊平矣【李氏會通】

九月大雩

冬十月

八年春王正月公侵齊公至自侵齊

二月公侵齊三月公至自侵齊

逾月之間再出侵齊公之進退聽之三家而不得自專矣【孔義】

曹伯露卒【靖公卒子陽立】

夏齊國夏帥師伐我西鄙

公會晉師於瓦公至自瓦【衛地】

晉人來援不見齊師而去不成爲救以會書矣此見晉之不足賴也【野編】

秋七月戊辰陳侯柳卒【懷公卒子閔公越立】

晉士鞅帥師侵鄭遂侵衞【士公作趙】

侵鄭爲有咸之盟也侵衞爲有沙澤之盟也【野編】

塟曹靖公

九月塟陳懷公【三月而塟】

季孫斯仲孫何忌帥師侵衞

晉故也

冬衞侯鄭伯盟於曲濮【衛地】

蓋相將去晉也晉於是失鄭衛【野編】

從祀先公

今之從祀昔之逆祀也故鬼之寃待虎發之而蒲圃事起矣【野編】魯祀之不順多矣僖公以兄故特躋於閔上昭公以奔故不祔於先君今始復其正也【孔義】按昭公之說本於馮山胡趙二氏皆從之孟子載陽虎爲仁爲富之言是不以人廢其言也孔子書從祀先公是不以人廢其事也【通說】

盜竊寶玉大弓

先王分器而盜得竊諸公宮無政也故失地則諱失寶玉大弓則書失之書得之書重其事也【孔義】

簡端錄虎叛不書奔不書從祀先公竊寶玉大弓得寶玉大弓則書此所謂定哀之間多防詞也叛易知也奔易知也祀乎器乎其於國也大矣而人或以爲小也不書其可乎且書叛書奔迹也而未若二者之書之得其情與勢也

汪氏曰南蒯以費叛陽虎以鄆讙龜陰叛侯犯以郈叛皆不書書竊寶玉大弓何也費也鄆讙龜陰也郈也是皆三桓之私邑非公邑也故以之叛不書寶玉大弓魯之分器其不得以私邑比明矣而可以不書乎

九年春王正月

夏四月戊申鄭伯蠆卒【蠆公作囆獻公卒子聲公勝立】

得寶玉大弓

陽虎旣竊魯何以復得之殆虎遺於道路以爲緩追之計也書曰得幸之也【邵寶】

六月塟鄭獻公【三月而塟】

秋齊侯衞侯次於五氏【晉地】

兩侯五氏之次將以何待猶未敢頌言伐晉也【野編】此伐晉也書次者何未遂伐也三次而伐其欲逞也久矣於咸鄭叛也於沙衛叛也及齊平魯亦叛晉諸侯無盟主有盟主非美事也無盟主非細事也【孔義】

秦伯卒【哀公卒子惠公立】

冬塟秦哀公

十年春王三月及齊平

夏公會齊侯於夾谷公至自夾谷【夾公谷作頰】

晉趙鞅帥師圍衛

晉自召陵以來凡兵書侵以義不足服人也此曰圍以力不足服人也【孔義】

齊人來歸鄆讙龜陰田【谷田上有之字】

前此嘗歸我濟西田矣後此嘗歸讙及闡矣皆不云來來者齊志也誠於歸矣【邵寶】

叔孫州仇仲孫何忌帥師圍郈

秋叔孫州仇仲孫何忌帥師圍郈【公作費】

郈叔孫邑也而仲孫與焉是以二卿敵一郈也師又再舉是以兼時收一郈也武叔於是不武矣論語公山以費叛佛肸以中牟叛春秋傳南蒯以費叛虎以陽闗叛侯犯以郈叛春秋不書五叛此有深意郈若不叛何由墮乎史稱董安於之忠然趙氏安晉室危矣故春秋異於史也【野編】

宋樂大心出奔曹

宋公子地出奔陳【地公作池】

大心與地辰佗彄𨿽非宋之賢臣然以國卿之重介弟之親而一朝以嬖佞逐之宋之非國可知【補程傳】

冬齊侯衞侯鄭遊速會於安甫【安公作鞌齊地】

參盟復見蓋於咸於沙合而爲安甫之會矣【野編】

叔孫州仇如齊

謝歸田又致郈也【孔義】

宋公之弟辰曁仲佗石彄出奔陳【曁字下公谷有宋字】

十有一年春宋公之弟辰及仲佗石彄公子地自陳入於蕭以叛

夏四月

秋宋樂大心自曹入於蕭

辰佗彄地大心之爲宋患也寵向魋故也【孔義】樂氏石氏公弟公子同姓之卿也辰有故而去者也以國人出甚矣又可相將俱入乎書曰宋公之弟辰戚之也而情則愈疏春秋以辰首惡仲佗石彄次之公子地又次之大心自有本末並不言叛也【野編】

冬及鄭平叔還如鄭涖盟【涖公作蒞】

去年平齊今年平鄭逝不事晉矣【野編】書鄭輸平以志諸侯之合書鄭平以志諸侯之散此春秋之始終也

十有二年春薛伯定卒【襄公卒子比立】

夏塟薛襄公

叔孫州仇帥師墮郈

衞公孟彄帥師伐曹

季孫斯仲孫何忌帥師墮費

曷爲帥師墮郈墮費孔子言於季孫曰家不藏甲邑無百雉之城先是南蒯以費侯犯以郈爲有甲與城也則趣墮之矣子之功猶未竟乎曰己竟矣夫魯之有費郈猶晉之有晉陽朝歌也晉分爲六而魯之不至析爲三者賴有此墮也【野編】

秋大雩

冬十月癸亥公會齊侯盟於黃【齊公谷作晉齊地】

十有一月丙寅日有食之【推歷當爲十月丙寅朔】

公至自黃

十有二月公圍成公至自圍成

三家城其邑以自利也而家臣據邑以叛則非其利也南蒯侯犯不狃薦爲叔季之害叔季亦欲墮之矣故聞聖人之言輙墮焉聖人固無聲色也若公斂處父在成方有功於孟氏且曰成墮齊人必至於北門其意則私其言可聽孟氏之不肯墮宜矣𨿽然聖人果得志於墮成何有惜乎明年女樂入而夫子行矣【孔義】墮郈墮費可能也圍成不肯墮不竟其事是難能也夫墮成三子者之意也不墮何害正好與晁錯七國事對看【野編】

十有三年春齊侯衞侯次於垂葭【衛地公作瑕谷無衛侯】

與五氏同【野編】

夏築蛇淵囿

讙田歸而築囿於其地【孔義】

大搜於比蒲

衞公孟彄帥師伐曹

晉趙鞅入於晉陽以叛

冬晉荀寅士吉射入於朝歌以叛【荀寅下公有及字寅林父後荀吳之子吉射隨會後範獻子之子】

晉趙鞅歸於晉

鞅殺邯鄲午範氏中行氏伐趙氏而鞅奔晉陽拒範中行也而直書曰叛人臣專土是無君也韓魏黨於趙氏者也故請於公逐二氏二氏奔朝歌亦曰叛者興兵首禍是無君也鞅歸於晉韓魏爲請故也三家分晉本於是矣【孔義】

薛弒其君比【比弒恵公夷立】

稱國以弒當國大臣之罪也【胡傳】

十有四年春衞公叔戍來奔

衞趙陽出奔宋【衛公谷作晉】

公叔戌何以奔戍將去夫人之黨夫人愬之趙陽戍黨也【野編】

二月辛巳楚公子結陳公孫佗人帥師滅頓以頓子牂歸【二月公作三月公孫作子牂作牄】

頓欲事晉背楚而絕陳好也書滅頓誅楚而罪陳也【孔義】

夏衞北宮結來奔

結戍黨也書三大夫奔以著衞亂之所從始【孔義】

五月於越敗吳於檇李吳子光卒【檇公作醉句踐元年闔閭卒子夫差立】傷而卒也以違檇李得不書滅【野編】

公會齊侯衞侯於牽公至自防【牽公作堅又作掔衛地卽脾上梁間齊魯爲防止此】

左氏謂晉圍朝歌牽洮二會皆救範中行氏也【孔義】

秋齊侯宋公會於洮

宋未絕晉至是始從齊也【孔義】

天王使石尙來歸脤【周魯之交止此書天王止此】

晉伯衰矣重反在列國故石尙來也【野編】

衞世子蒯瞶出奔宋

世子蒯瞶何以奔坐欲殺少君也問殺少君事爲有爲無曰無之於奔宋則可知己以事攷之夫楚者許之宇下也許止不奔楚奔晉懼楚之得其情也此爲弒父也宋南子之家也投之不懼此爲不殺母也【野編】張洽取臨江常山二劉氏之說謂瞶必無殺母之事左氏所記乃南子之防言非當時之實錄也不然宋南子家何以反奔宋乎【孔義】

衞公孟彄出奔鄭

坐世子黨也然則公叔戌趙陽北宮結亦世子黨也【野編】

宋公之弟辰自蕭來奔

大搜於比蒲邾子來會公

往嵗大搜皆三家爲之邾子來會公是比蒲有公也【野編】

城莒父及霄

城二邑懼晉也【孔義】無冬闕文

十有五年春王正月邾子來朝

鼷防食郊牛牛死攺卜牛

二月辛丑楚子滅胡以胡子豹歸

去年滅頓今年滅胡以報召陵也【孔義】

夏五月辛亥郊

壬申公薨於髙寢

非正也【野編】

黃震曰定公當昭公失國之後親徵伐親會盟用孔子以相夾谷用子路以墮三都三桓爲之稍戢其十二公之自立者與

鄭罕達帥師伐宋【罕公作軒】

宋大國至於景公而鄭能困之則桓魋之爲也【許氏】

齊侯衞侯次於渠蒢【渠公作蘧】

與垂葭同【野編】

邾子來奔防

奔防非禮以行於天子者行之同列【補程傳】昭公之世爲魯所虐定公爲拔之盟終其世不犯邾邾人徳之故來會來朝又來奔防禮𨿽過而情則眞也【日抄】

秋七月壬申姒氏卒【姒公作弋】

不稱夫人哀未君也【公羊】不稱夫人不赴且不祔也【左傳】

八月庚辰朔日有食之

九月滕子來會塟

會猶愈於奔也【野編】

丁巳塟我君定公雨不克塟戊午日下昃乃克塟【昃谷作稷】辛巳塟定姒

辛巳在十月三日【杜注】書曰定姒則知其爲定公之元配矣子巳嗣位而母不成防不書夫人與小君蓋紀當時之實事也【屠明靖集傳】

冬城漆

邾庶其邑城漆謀伐邾也定公薨而三桓復啟釁矣【孔義】

春秋平義卷十一

欽定四庫全書

春秋平義卷十二

秀水兪汝言撰哀公【名蔣定公子母定姒四歲卽位在位二十七年春秋止十四年春諡法恭仁短折曰哀】

元年春王正月公卽位

楚子陳侯隨侯許男圍蔡

報栢舉也隨自楚武王見伐之後不復見者一百四十餘年栢舉之敗楚王逃隨而隨芘之故楚今復列之諸侯宣六年許已爲鄭所滅此復見者亦楚封之也【日抄】

鼷鼠食郊牛攺卜牛【谷郊牛下有角字】

夏四月辛巳郊

秋齊侯衞侯伐晉

晉伯盡矣遂有頌言伐晉者【野編】

冬仲孫何忌帥師伐邾

邾事魯恭何以伐爲其田爲之災也【野編】

二年春王二月季孫斯叔孫州仇仲孫何忌帥師伐邾取漷東田及沂西田

癸巳叔孫州仇仲孫何忌及邾子盟於句繹【邾地書盟止此】盟而受田蓋賂也三卿將二卿盟當定之世幹侯事未逺三家少戢至是復張公方防弱壯弗堪矣實孫越之漸【野編】

夏四月丙子衛侯元卒【靈公卒孫輙立】

滕子來朝【滕朝止此諸侯來朝亦止此】

晉趙鞅帥師納衛世子蒯瞶於戚

世子也何用納爲納者內不受也不書納衛世子不知輙之爲拒父也何以不系戚於衛國其國也春秋已君蒯瞶矣父不可拒父而可拒子道之盛春秋惡之此其一也孫不可立夫人之黨立之叔戌以謀逐夫人之黨出也夫人而有黨妻道之盛春秋惡之又其一也當是時蒯瞶實當立徒以兩宮隔絕國人立孫兩屬之說者謂得罪君母可爾而曰得罪於父又曰得罪於國人文逾深而去之逾逺【野編】

秋八月甲戌晉趙鞅帥師及鄭罕達帥師戰於鐡鄭師敗績【鐡公作栗又作秩衛地】

鞅師納蒯瞶之師鄭師助齊人輸粟範氏之師邀擊而敗之也【孔義】鐡衛地也在戚城南勝而書及予之也明乎予鞅也而事之不速亦正坐是齊鄭貳於晉出師撓之遲蒯聵十年入衞【野編】

冬十月塟衞靈公【七月而塟】

鐡之戰旣罷而後塟

十有一月蔡遷於州來蔡殺其大夫公子駟【書遷止此】州來吳滅之今以處蔡蔡終事吳不事楚駟與楚者不適有居殺之矣【野編】

三年春齊國夏衛石曼姑帥師圍戚【蒯瞶所居】

蒯瞶在戚曼姑主兵而齊爲首者不以子圍父也不系戚於衛者不以子制父也蒯瞶出入稱世子圍戚先國夏戚不如彭城書衛春秋筆削之情見矣【孔義】

夏四月甲午地震

五月辛卯桓宮僖宮災

桓僖親盡矣宮何以存季仲孫皆桓公子季友相僖公叔仲之後皆僖所立故三家尊桓而徳僖宜毀不毀而天災之【孔義】

季孫斯叔孫州仇帥師城啟陽【公作開陽魯邑】

啟陽近邾城之以防邾也【孔義本木訥】啟陽鄅之別名也【補程傳】

宋樂髠帥師伐曹

曹伯陽奉樂大心入蕭以叛故也【孔義】

秋七月丙子季孫斯卒【桓子卒庶子肥立是爲康子】

蔡人放其大夫公孫獵於吳

放之者以其公子駟之黨也【補程傳】

冬十月癸卯秦伯卒【惠公卒悼公立】

叔孫州仇仲孫何忌帥師圍邾

四年春王二月盜殺蔡侯申【殺公作弒二月公作三月昭侯殺子成侯立】曷爲稱盜以殺仇楚卽吳非弒道也如曰不知何人殺吾蔡侯盜者爲誰公孫氏也則旣已書之矣或云栢舉之戰自取滅亡請看頓胡陳許孰是不亡之國【野編】宣十七年書蔡侯申卒塟蔡文公至是方五世不宜與祖同名恐傳者誤也【木訥】

屬辭凡言弒其君者不以君有道無道異詞所以正弒逆之罪左氏不知經意曰凡弒君稱君君無道也稱臣臣有罪也蓋溺於邪說而不見正於孔氏之徒也傳記師曠對晉侯論衞人出君史墨對趙簡子論魯人出君皆釋臣而歸罪於君皆當時之邪說也晉靈之世史狐以首惡書盾而猶有托爲夫子之言謂趙盾爲良大夫者自大夫專政士民皆知有大夫而不知有君是以君多謗而臣多譽且見弒之君無道者莫甚於齊襄莊晉靈楚防經皆書弒者名氐而議不及其君蔡昭公非有四君之惡也獨以無道稱而弒者免於討豈春秋之法乎由不知聖人有存防書之大體之義也

蔡公孫辰出奔吳

書盜殺蔡侯申蔡公孫辰出奔吳則辰與聞乎殺矣【後傳】

塟秦惠公

宋人執小邾子

夏蔡殺其大夫公孫姓公孫霍

姓也霍也昭侯之盜也春秋有所討皆曰殺其大夫【野編】

晉人執戎蠻子赤歸於楚【蠻公作曼書執止此】

何以不言畀楚人北宮子曰譬伯晉而京師楚也晉一至此【野編】

城西郛

備晉也【孔義】

六月辛丑亳社災【亳公作蒲】

亳社商社也亡國之社必屋故災之【蘇氏】

秋八月甲寅滕子結卒【頃公卒子隠公虞母立】

冬十有二月塟蔡昭公【十一月而塟】

蔡亂故塟緩

塟滕頃公

五年春城毗【公作比又作芘】

備晉也【孔義】

夏齊侯伐宋

爲其伐曹執小邾子也此舉差近伯而遲暮可惜【野編】

晉趙鞅帥師伐衞

以衞助範氏故假納蒯瞶爲名【孔義】

秋九月癸酉齊侯杵臼卒【杵公作處景公卒安孺子荼立】

冬叔還如齊

閏月塟齊景公

防事不數閏譏其以閏月塟也【蘇氏】

六年春城邾瑕【公作葭邾邑】

邾瑕者何猶系舊國而設版焉明我之遽也【野編】

晉趙鞅帥師伐鮮虞

鮮虞納荀寅於栢人故也【孔義】

吳伐陳

不正其伐諸夏仍狄之矣【野編】

夏齊國夏及髙張來奔

國髙出而陳氏之勢成安孺子之黨孤【野編】

叔還會吳於柤

吳伐陳還至柤魯懼而往會之【孔義】

秋七月庚寅楚子軫卒【昭卒惠立】

齊陽生入於齊齊陳乞弒其君荼【公作舎荼弒悼公陽生立】

春秋書弒君多矣衞剽之弒衎猶在夷儀晉州蒲之弒周猶在京師齊陽生入於齊齊陳乞弒其君何也曰後入者迎之爲君先入則乘其約而馴之陳氏已有齊矣用見齊之爲田而乞之雄於竊國也【野編】

冬仲孫何忌帥師伐邾

宋向巢帥師伐曹

七年春宋皇瑗帥師侵鄭

旣伐曹又侵鄭報罕達之師【孔義】

晉魏曼多帥師侵衞

衞不服也【孔義】

夏公會吳於鄫【谷作繒】

鄫近邾夫差至此而公往會之【孔義】

秋公伐邾

八月己酉入邾以邾子益來

宋人圍曹

宋之曹我之邾晉之鮮虞嵗嵗尋師不必問所從起【野編】

冬鄭駟帥師救曹

鄭與曹疎所以救曹非志於義也欲報皇瑗之師也【補程傳】

八年春王正月宋公入曹以曹伯陽歸

何以不言滅言入不忍言也曹竟滅矣先是我入邾以邾子益來是嵗歸邾子益於邾安知宋不歸陽乎而曹竟滅矣始滅莫如紀晚滅莫如曹文皆有異【野編】止齋曰檜亡東周之始也曹亡春秋之終也夫子刪詩於檜之卒篇曰思周道也傷天下之無王也於曹之卒篇曰思伯也傷天下之無伯也

吳伐我

不言四鄙而直言伐我兵加於國都也於是爲城下之盟而還不書諱之也【蘇氏】

夏齊人取讙及闡【公作僤】

賂齊也爲以邾子益來齊人以爲討【野編】

歸邾子益於邾

懼齊討也【孔義】

秋七月

冬十有二月癸亥杞伯過卒【僖公卒子閔公維立】

齊人歸讙及闡

旣歸邾子亦歸我二邑【野編】

九年春王二月塟杞僖公【三月而塟】

宋皇瑗帥師取鄭師於雍丘【宋地】

夏楚人伐陳

陳卽吳故也【孔義】

秋宋公伐鄭

冬十月

十年春王二月邾子益來奔

吳人討邾奉太子爲政而後奔

公會吳伐齊

吳自欲伐齊我不能異以有郊之戰【野編】

三月戊戌齊侯陽生卒【悼公卒子簡公壬立】

荼之弒歸獄於陳乞陽生之罪固在也齊人叛之宜何如書曰弒則無以討昔之亂賊不曰弒而曰殺是以亂討亂也春秋之法不以亂易亂而可以亂討亂乎故因其以卒赴而卒之此所謂時措從宜之權也【簡端錄】陽生實卒非弒也【孔義】

夏宋人伐鄭

晉趙鞅帥師侵齊

吳猶遭齊防而去之晉乃乘齊防而伐之【孔義】

五月公至自伐齊

哀公會吳者五獨此會於黃池致擇其甚危者書之【孔義】

塟齊悼公

不及五月而塟國有兵寇而簡也

衛公孟彄自齊歸於衛

王貫道曰彄歸則蒯瞶歸之漸也

薛伯夷卒【夷公作寅】

秋塟薛惠公

冬楚公子結帥師伐陳吳救陳【書救止此】

救反在吳晉之恥也其狄之何也不使夷狄伯中夏也【野編】

十有一年春齊國書帥師伐我【書伐我止此】

報去年會吳伐齊之役也【孔義】此所謂郊之戰也政在季孫禦諸竟而曰不能猶賴冉求之義汪錡無殤孟之側不伐稱於孔子【野編】

夏陳轅頗出奔鄭【轅公作袁】

五月公會吳伐齊

公會吳伐齊剟書於前不使公與戰也此戰而捷曷爲不使公與戰因人成事君子不貴也【野編】

甲戌齊國書帥師及吳戰於艾陵【齊地】齊師敗績獲齊國書【書戰書獲止此齊魯交兵亦止此】

戰不言公公會伐而不會戰也【蘇氏】敗而書及罪之也以是爲國子罪也【野編】

秋七月辛酉滕子虞母卒【隱公卒】

冬十有一月塟滕隠公

衞世叔齊出奔宋

春秋書內外大夫奔者六十君之股肱故重而書之然春秋之末何其出奔之多也是時政在大夫各欲自專始則相猜相忌終乃相攻相逐也【孔義】

十有二年春用田賦

其謂之田賦何田對裏言之古者田出租裏出賦田之所出稯禾秉芻缶米也賦則錢刀布幣徵之市防以繕甲攻車故曰稅以足食賦以足兵而以田賦農始病矣魯之變法三莫不善於田賦田非所以爲賦也今用之【野編】

夏五月甲辰孟子卒

不言夫人諱取同姓也不薨不成防也不塟不成塟也【孔義】

歸義夫人君之敵體乃子氏不塟君氏不薨孟子不氏何以訓有家乎

公會吳於槖臯【吳地】

秋公會衞侯宋皇瑗於鄖【公作運吳地在今泰州】

木訥趙氏曰吳夫差躬敗齊師於艾陵魯故也魯以爲惠故會吳於槖臯修鄫之好也公旣睦於吳而吳將圖伯故爲之會宋衛於鄖合宋衛以從吳也故明年爲黃池之會晉好於吳非爭伯也紓吳患也諸侯東向事吳者魯爲之也四書公會吳繼書公會宋衞明年公會晉侯及吳子於黃池則魯之罪著矣【日抄】

宋向巢帥師伐鄭

宋鄭之怨於是十三歲矣兵端𨿽起於鄭罕達然六年之間宋四伐鄭明年罕達遂取宋師逞兵不戢亦何戒哉【木訥】

冬十有二月螽

十有三年春鄭罕達帥師取宋師於嵒

報雍丘之師也【孫復】

夏許男成卒【成公作戊元公卒】

公會晉侯及吳子於黃池【書會止此衛地開封縣有黃池】

吳欲因魯交中國晉欲交吳以弭兵故魯請而二國從之以爲會【孔義】黃池之會參會也諸侯不至東方小國亦莫有至者而謂以會兩伯爲辭吾不知也然則吳曷爲稱子曰晉徳如吳晉侯猶吳子爾此非吳進乃晉侯退也【野編】或曰春秋不敢進退諸侯其然乎曰有王命則敢無王命則不敢周爵五等王之命也四夷稱子王之命也吳王矣楚王矣春秋退而子之以從王命而天下之名分於是乎定何不敢哉【簡端錄】黃震曰晉自定四年召陵之會合十七國不能救蔡不見經者己二十四年吳自是年冬救蔡入楚旣而救陳伐齊得志中國亦已二十四年是時晉弱吳彊固也然吳方在會而於越入吳之報倐至內惕而不復固爭其先晉人恐誠有如左氏之言春秋所書之次第乃其實也春秋不列敍諸侯不書盟此特晉吳二大國結好而魯預焉耳非伯也

楚公子申帥師伐陳

間吳之出【孔義】

於越入吳

越乘吳之不備也【孔義】

經翌曰書於越入吳春秋蓋傷諸夏之失防使天下之勢竟歸夷狄而不可復返也蓋春秋之始爲中國患者惟楚自齊桓倡伯稍能服楚乃其子孫弗率則楚氛復熾而不可撲滅浸淫至於晉文繼伯功埒齊桓其子孫亦弗克自振則當時諸侯往來於晉楚間而勢不歸一故晉不能有加於楚而楚之彊自若也迨悼公援吳制楚楚日削弱矣而平定之際懦弱不振則威楚之功竟讓於吳而天下之勢亦歸於吳中國諸侯但知自相攻伐而於吳則不敢迫視也魯哀公欲息夷夏之爭故爲黃池之會而於越入吳則天下之勢又不在吳而在越矣夷狄代興中華失勢此聖人之所甚傷者也豈徒爲吳越之故而書以示後世哉

屬辭自晉厲公始通吳於上國而悼公又汲汲於會吳皆欲以吳撓楚魯昭違禮昏吳亦由晉衰欲倚以敵齊楚也而皆不稽其終是時魯賦於吳八百乘邾賦於吳六百乘徵百牢藩衞侯之舎囚子服景伯長此安窮是故春秋於吳晉之盟終諱之然吳入越不書而再書越入吳固知吳之將爲沼矣

秋公至自會

晉魏曼多帥師侵衞【公無曼字伯國侵伐止此】

晉事止於此矣【孔義】

塟許元公

不書月日略也或史缺也

九月螽

冬十有一月有星孛於東方

於東方何見於旦也其辰安在周十一月夏九月也日在房心孛日並出與昭十七年孛於大辰政同於昏言其次於旦言其方【野編】

盜殺陳夏區夫【公羊作彄夫】

區夫徵舒之後【髙閌】

十有二月螽

十有四年春西狩獲麟

春秋何以終獲麟適終也【鄭樵】程子曰述作之意舊矣但因麟而發麟不出春秋亦必作也故謂聖人感麟始成春秋則可謂感麟始作春秋則不可【孔義】易止未濟樂亂闗雎春秋竟十有四年春終則有始相與爲無窮也【野編】春秋非感麟而作感麟而止也書止魯哀以言乎時則久矣以言乎事則多矣以言乎典禮命討則庶幾乎備矣聖筆將絕而麟出且踣焉故以是歲止【簡端錄】

蘇轍曰春秋始於隠公而終於哀公何也自周之衰天下三變而春秋舉其中焉其始也𨿽幽厲失道王室昏亂而禮樂徵伐猶出於天子諸侯畏周之威不敢肆也及其中也平王東遷而周室不競諸侯自爲政周道陵遲夷於列國迨隠之世習以成俗不可攺矣然而文武成康之徳猶在民未忘周也故齊桓晉文相繼而起莫不秉大義以尊周室會盟徵伐以王命爲首諸侯順之者存逆之者亡𨿽齊晉秦楚之彊義之所在天下予之義之所去天下叛之世𨿽無王而其法猶在也故孔子作春秋推王法以繩不義知其猶可以此治也及其終也定哀以來齊晉旣衰政出於大夫繼之以吳越夷狄之眾橫行於中國以勢力相吞禮義無所復施刑政無所復加𨿽欲舉王法以繩之而諸侯習於凶亂不可告語風俗靡然日入戰國是以春秋終焉由此觀之則春秋起於五伯之始而止於戰國之初隠哀適其時耳

朱熹曰十二公各不同隠桓時王室新遷號令不行天下皆無所主莊僖時伯政自諸侯出天下始有統一宣公時楚莊彊盛夷狄主盟成公時晉悼公出楚始退聽繼而吳楚又入爭伯定哀時政自大夫出終春秋之世無如之何

愚按公羊有所見所聞所傳聞三世之說𨿽不可盡拘然孔子未生以前自隠元年至僖二十四年八十六年王命不行齊桓倡伯尊周攘楚是一段僖二十四年至襄二十年八十四年晉文至悼歷世繼伯帖服秦楚是一段襄公二十一年孔子生至哀十四年七十二年晉楚並盟吳復爭長諸侯相率去晉是一段作三段看世道升降較明

春秋時伯權爲盛衰二百四十二年分爲五節隠公元年己未至莊公十二年己亥四十一年時無伯主諸侯自擅王政不行莊公十三年庚子至僖公三十三年甲午五十五年桓文疊伯尊王攘楚稍能統一文公元年乙未至成公十八年戊子五十四年晉襄繼伯歷靈成景厲大夫專政晉楚爭鄭襄公元年己丑至昭公十六年乙亥四十七年晉悼復伯歷平昭大夫專政晉楚之從交相見昭公十七年丙子至哀公十四年庚申四十五年吳楚爭衡越又間之陪臣執命諸侯相次叛晉無伯之世亂益甚矣故其始也傷天下之無王其後也傷天下之無伯

鄧元錫曰以五伯爲亂賊而誅之也不若以伯爲伯亂賊爲亂賊之爲質也求過於功而誅之也不若以功爲功以過爲過之爲質也因物付物而吾無與焉其斯爲曲直之繩墨也

春秋平義卷十二

