

欽定四庫全書

經部五

春秋本例

春秋類

提要

【臣】等謹案春秋本例二十卷宋崔子方撰子方字彥直涪陵人爲人介而有守黃庭堅極稱其賢紹聖中罷春秋取士子方三上書乞復之不報其爲是書也大防謂聖人之書編年以爲體舉時以爲名著日月以爲例而日月之例又其本乃列一十六門皆以日月時例之而分著例變例二則州分部居自成條理考春秋公羊谷梁二傳専以日月爲例固有穿鑿破碎之病然二傳之作去聖人時代猶近遞相授受其學必有所傳自啖助趙匡陸淳諸人廢例言經舉漢晉以來相傳師說一槪斥之亦不免於憑臆自用子方是書陳振孫書錄解題譏其墨守公羊未始不中其失顧能於新學方熾異說漸起之時獨硜硜守先儒之舊訓𨿽所言不免膠固而要不失爲謹嚴視後來無所師承而敢於放言髙論者固猶有先儒篤實之遺矣春秋家有此一書亦未始非補偏救之道也乾隆四十二年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

春秋本例序

春秋之法以爲天下有中外侯國有大小位有尊卑情有防戚不可得而齊也是故詳中夏而略外域詳大國而略小國詳內而略外詳君而略臣此春秋之義而日月之例所從生也著日以爲詳著時以爲略又以詳略之中而著月焉此例之常也然而事固有輕重矣安可不詳所重而略所輕乎其槪所重者日其次者月又其次者時此亦易明爾然而以事之輕重錯於大小尊卑防戚之閒又有變例以爲言者此日月之例至於參差不齊而後世之論所以不能合也今考之春秋之法權事之輕重而著爲之例分其類而條次之可以具見而不疑若夫事有疑於其例者則備論焉且嘗論聖人之書編年以爲體舉時以爲名著日月以爲例春秋固有例也而日月之例蓋其本也故號本例嗚呼學者苟通乎此則於春秋之義斯過半矣

欽定四庫全書

春秋本例卷一

宋崔子方撰

例目

王門

例日【凡三】

師敗

崩

葬

例月【凡四】

居

入

狩

殺其弟

王后門【王姬附】

例日【凡一】

卒【王姬】

例月【凡三】

逆王后

王后歸

王姬歸

例時【凡一】

內逆王姬

王臣門

例日【凡一】

卒

例月【凡五】

立

奔

救

殺

葬

例時【凡三】

來

來求

來聘

凡王事門

例月【凡七】

王室亂

使來聘錫命

歸脤

歸賵

使求

防葬

公門

例日【凡七】

卽位

朝

盟

孫

喪至

薨

葬

例月【凡二十五】

會

如

至

在

居

還

復

次

遇

至

以

城

侵

伐

圍

取

追

救

納

狩

觀

視

平國成亂釋諸侯

子門

例日【凡二】

生

卒

夫人門

例日【凡六】

入

致

孫

喪至

薨

葬

例月【凡八】

公納幣公逆女姑逆婦大夫逆女

至大夫以夫人至歸

饗

例時【凡六】

防

如

至

大夫納幣諸侯逆女大夫宗婦覿

內女門

例日【凡一】

卒

例月【凡四】

大夫爲君逆

歸

執

葬

例時【凡十二】

來納幣

大夫自逆

致女

來媵來

來歸

復歸

遇

逆婦

求婦朝子

逆喪

內大夫門

例日【凡三】

奔

刺

卒

例月【凡二】

盟

執

例時【凡二十五】

蒞盟防

如

至

來

來歸還

復

逆

媵

告糴乞師墮邑疆田城

入邑侵

伐

圍

取

救

次

戍

歸喪如葬

宗廟郊祭門

例日【凡十一】

立宮作主郊

禘

大事烝

嘗

有事繹

從祀納鼎

例月【凡五】

考宮獻羽

卜郊

用牲於社

不告月猶朝廟

屋壞

例時【凡二】

丹楹

刻桷

內戎事門

例日【凡五】

戰

敗

治兵

大閱

焚邑

例月【凡三】

作軍捨軍作甲

凡內事門

例月【凡三】

諸侯來盟

肆眚

邑潰

例時【凡四十九】

來盟

來朝

來聘

來防來唁來言

來求

來輸平胥命凡來以來

逃來

來獻防來歸俘

來歸襚來奔防來防葬侵我伐我圍內邑入內邑取內邑取內田

內入邑內取邑內取田歸內田

假田

稅

田賦

搜

狩

乞師

來乞師平

戍

次

師救

師圍

師還

歸

城

築

作

浚

毀

竊

得

取殺

凡外事門

例日【凡十一】

戰

敗

入

滅

國滅以君歸國君滅

誘殺國君

盜弒國君

執國君用之

弒君

卒

例月【凡十七】

諸侯盟立君

執國君獲國君

釋國君國君奔國君歸國君入

敗小國入小國滅小國戕國君

國遷

國潰

亡

克

葬

例時【凡四十七】

諸侯防大夫盟大夫防相如如防如師

乞盟

平

還

次

遇

以

逃歸

大去

小國君奔

小國君入

小國君歸

執小國君

大夫奔

大夫歸

大夫入叛

殺世子

殺君之子

執世子用之殺大夫

盜殺大夫

獲大夫執大夫放大夫討賊侵

伐

圍

取

救

納

降

戍

襲

殱

棄師取師遷邑入郛城

小國葬

外域門

例月【凡八】

公與盟滅諸國入諸國敗諸國

爲諸國滅

國滅以君歸弒君卒

例時【凡十六】

諸國與盟

諸國與戰

爲諸國敗

爲諸國侵

爲諸國伐

爲諸國圍

侵諸國伐諸國圍諸國救諸國

執歸

誘殺

相滅

相入

相敗

相伐

內災異門

例日【凡六】

日食

地震

震電

山崩

星變

災

例月【凡二】

雨雪

隕霜

例時【凡十二】

有年

無麥禾李梅實大水旱

饑

有蜚

有蜮

多麇

有鸜鵒蝝生

獲麟

不著例【凡八】

星孛

雹

無冰

雨木冰

螟

螽

雩

不雨

外災異門【凡一】

災

例時【凡七】

大災

火

山崩

大水

雨螽

隕石

鶂退飛

春秋本例卷一

欽定四庫全書

春秋本例卷二

宋崔子方撰

王門

例日

師敗

成元年秋王師敗績於茅戎【以時志而知例日者春秋以軍事爲重故凡戰敗例皆日則王師之敗固當日矣王者之師天下莫敢校今茅戎乃能敗之春秋深惡焉故其詞使若王師自敗於彼云爾又特略其事而以時志也】

右一變例

崩

隱三年三月庚戌天王崩

桓十五年春三月乙未天王崩

僖八年冬十有一月丁未天王崩

文八年秋八月戊申天王崩

宣二年冬十月乙亥天王崩

成五年冬十有一月己酉天王崩

襄元年秋九月辛酉天王崩

襄二十八年冬十有二月甲寅天王崩

昭二十二年夏四月乙丑天王崩

右九著例

葬

莊三年夏五月葬桓王【其不日蓋譏也譏不及禮而葬也】

文九年春二月辛丑葬襄王

宣三年春王正月匡王

襄二年春王正月簡王

昭二十二年夏六月景王

右五著例一變例四【五書葬其不及禮者四何其失禮多耶且凡葬皆以內往葬爲詞春秋九書王崩而書葬五則內之不赴葬者凡四也以天子之葬而諸侯不往防者如此之多則宜其不及禮者亦多也有以見王室之微矣】

例月

居

僖二十四年冬天王出居於鄭【王者無外然則天王之出見不能乎其家而出也其曰出失內之辭爾然於外猶得其所居焉故曰天王出居於鄭也夫貴爲天子而不能容其母弟以得罪於母亦甚矣故春秋盡其辭且不月以見譏】

昭二十二年六月劉子單子以王猛居於皇【王猛非正例不月此承景王月】

昭二十三年秋七月天王居於狄泉

右三著例一其變例二

入

昭二十二年秋劉子單子以王猛入於王城【入王城不月知居於皇亦不月者也居入不月然後知王猛之非正而春秋譏矣】

昭二十六年冬十月天王入於成周

右二著例一其變例一

狩

僖二十八年冬天王狩於河陽【溫河陽之邑也晉文始霸防諸侯於溫而王適於是時爲河陽之狩蓋王實畏晉欲來防之故假狩事以行耳春秋不月王之行所以見譏而三家皆謂再致天王諱之似誤矣詳具經觧】

右一變例

殺其弟

襄三十年五月天王殺其弟佞夫

右一著例

王后門【王姬附】

例日

卒

莊二年秋七月齊王姬卒

右一【王后外夫人卒葬皆不書王姬由魯嫁猶內女且來赴故卒之也死人之重事例皆日然不以是爲譏王姬不日卒蓋闕也凡薨卒有不日者皆類此】

例月

逆王后

桓八年冬十月祭公來遂逆王后於紀【承雨雪月】襄十五年二月劉夏逆王后於齊【承盟月王後天下之母而使士逆士賤非所以逆王后也故不月以見之詳具經解】

右二變例

王后歸

桓九年春紀季姜歸幹京師【自紀言之猶略也】

右一變例

王姬歸

莊元年冬十月王姬歸於齊【承陳侯卒月】

莊十一年冬王姬歸於齊

右二變例【內女歸例月知王姬歸亦例月矣王姬歸不書主我故書齊魯仇讎之國而爲之主婚姻𨿽有天子之命可以辭矣故不月以見譏】

例時

內逆王姬

莊元年夏單伯逆王姬【齊魯仇讎之國而爲之主婚姻𨿽有天子之命可以辭矣故不月以見譏逆王姬例月】

右一變例

王臣門

例日

卒

隱三年夏四月辛卯尹氏卒

文三年夏五月王子虎卒

昭二十二年冬十月王子猛卒

定四年秋七月劉捲卒

右四著例一其失日三

例月

立

昭二十三年秋七月尹氏立王子朝

右一著例

奔

成十二年春周公出奔晉【凡自周無出周公之出不能乎其國而出也周公有國於王畿矣故特從小國例而不月不月然後知周公不能乎其國而出明矣】

襄三十年五月王子瑕奔晉

昭二十六年冬十月尹氏召伯毛伯以王子朝奔楚

右三著例二其變例一

救

莊六年春王正月王人子突救衞【救例時善其能救衛也故詳志而月之也】

右一著例

殺

宣十五年六月王紮子殺召伯毛伯

右一著例

葬

定四年秋七月葬劉文公

右一著例

例時

來

隱元年冬十有二月祭伯來【爲天子之大夫而私覿諸侯罪矣故月之以見譏凡來例時】

右一著例

來求

隱三年秋武氏子來求賻

文九年春毛伯來求金

右二著例

來聘

莊二十三年春祭叔來聘

右一著例

凡王事門

例月

王室亂

昭二十二年六月王室亂

右一著例

使來聘

隱七年冬天王使凡伯來聘

隱九年春天王使南季來聘

桓四年夏天王使宰渠伯糾來聘

桓五年夏天王使仍叔之子來聘

桓八年春正月天王使家父來聘【承烝月】

僖三十年冬天王使宰周公來聘

宣十年秋天王使王季子來聘

右七變例【以時志而知例月者春秋之例以尊卑爲詳略故凡王事未有不月者其不月志者譏也周官時聘以諭諸侯之志則王使來聘蓋可也然終春秋之世周之聘魯者七而魯之臣如京師者五見周之所以交魯之禮厚而魯之所以事周之禮薄而上下皆失之矣春秋之所不與故於內之如京師者不言聘而於王使來聘則去月以見譏】

錫命

莊元年冬十月王使榮叔來錫桓公命

文元年夏四月天王使毛伯來錫公命

成八年秋七月天子使召伯來錫公命

右三著例

歸脤

定十四年秋天王使石尙來歸脤【周官歸脤以交諸侯之福則王使歸脤蓋可也用見周之交魯之禮厚而魯之所以事周之禮薄而上下皆失之矣春秋之所不與故猶不月以見譏與來聘不月同例】

右一變例

歸賵

隱元年秋七月天王使宰咺來歸惠公仲子之賵文五年春王正月王使榮叔歸含且賵

右二著例

使求

桓十五年春二月天王使家父來求車

右一著例

防葬

文元年二月天王使叔服來防葬

文五年三月王使召伯來防葬

右二著例

春秋本例卷二

欽定四庫全書

春秋本例卷三

宋崔子方撰

公門

例日

卽位

桓元年春王正月公卽位

文元年春王正月公卽位

宣元年春王正月公卽位

成元年春王正月公卽位

襄元年春王正月公卽位

昭元年春王正月公卽位

定元年六月戊辰公卽位

哀元年春王正月公卽位

右八著例一其變例七【七以月志而知例日者內之重事例當日也凡君薨子繼於是卽位然則卽位當在先君之年嫌一年而二君故於嗣君之年正月書之追治之也見卽位者嗣君之始焉爾追治之事不可以日誌也定公則異是矣故以日卽位口卽位其例也】

朝

僖二十八年五月癸丑公朝於王所

是年冬壬申公朝於王所【有日無月蓋月闕】

右二著例

盟

隱元年三月公及邾儀父盟於蔑【公始卽位不能自信而顧與邾爲盟卒又渝之故不日以見譏公盟例日】

隱六年夏五月辛酉公防齊侯盟於艾

隱八年九月辛卯公及莒人盟於浮來

桓元年夏四月丁未公及鄭伯盟於越

桓十二年夏六月壬寅公防侯莒子盟於曲池是年秋七月丁亥公防宋公燕人盟於谷丘是年冬十有一月丙戌公防鄭伯盟於武父桓十七年春正月丙辰公防齊侯紀侯盟於黃是年二月丙午公防邾儀父盟於趡

莊九年春公及齊大夫盟於蔇【是時齊無君其曰齊大夫眾辭也𨿽然當其無君可以無盟矣又不正公之釋怨而與仇盟春秋深惡焉故不月與日以見譏】

莊十三年冬公防齊侯盟於柯【是時魯亦彊國而鄰於齊齊欲圗霸而魯數不防故齊爲柯之盟以親魯也齊桓不能修徳以來諸侯而顧爲私盟以屬魯以桓公爲病矣且公前年納其仇不克親與齊戰今乃從而受盟以公亦病矣故不月與日以見譏】

莊十六年冬十有二月防齊侯宋公陳侯衞侯鄭伯許男曹伯滑伯滕子同盟於幽【公羊曰公防當從公羊加公字桓盟不日齊始霸也】

莊二十二年秋七月丙申及齊髙傒盟於防【著日而盟蓋公盟也不言公大夫不敵也且又喪盟何以不譏譏防盟例去日去日則無用見其爲公盟也春秋欲有所見者不嫌矣詳具經觧】

莊二十三年冬十有二月甲寅公防齊侯盟於扈【桓盟不日不正齊魯之爲是盟復日之以見譏也】

莊二十七年夏六月公防齊侯宋公陳侯鄭伯同盟於幽【齊桓始霸也凡桓文之盟不日以著其信】

閔元年秋八月公及齊侯盟於落姑【桓盟不日】

僖五年秋八月諸侯盟於首止【桓盟不日】

僖七年秋七月公防齊侯宋公陳世子款鄭世子華盟於母【桓盟不日】

僖八年春王正月公防王人齊侯宋公衞侯許男曹伯陳世子款盟於洮【桓盟不日】

僖九年九月戊辰諸侯盟於葵丘【桓盟不日以著其信且葵丘之盟束牲載書而不歃血加五命以令諸侯此桓公之盛而反加日何也周襄之末天下無王諸侯有能行王政而興起者則易然也以桓公之盛管仲之賢而不能有志乎此乃區區爲霸者之政此孔子之門所以小管仲而下桓文𨿽然當是時攘戎狄安中國九合諸侯免民於左祍之患者桓公之功也春秋與其霸而小其不至於王故於九合之防則信之以著其美而於葵丘之盟則變例以見譏焉然獨於是盟然後見譏何也猶曰桓之盛極此而己無能爲矣故譏之也】

僖十五年三月公防齊侯宋公陳侯衞侯鄭伯許男曹伯盟於牡丘【桓盟不日】

僖二十一年十有二月癸丑公防諸侯盟於薄釋宋公

僖二十五年冬十有二月癸亥公防衞子莒慶盟於洮

僖二十六年春王正月己未公會莒子衞速盟於向

僖二十七年十有二月甲戌公防諸侯盟於宋僖二十八年五月癸丑公防晉侯齊侯宋公蔡侯鄭伯衞子莒子盟於踐土【晉文始霸也桓文之盟不日以著其信則此何以日爲下公朝於王所當日也加日於上知旣盟而朝同在癸丑之日耳】

文二年三月乙巳及晉處父盟【著日而盟蓋公盟也不言公大夫不敵也是又喪盟何以不譏譏喪盟例去日去日則無用見其爲公盟也春秋欲有所見者不嫌矣詳具經解】

文三年十有二月己巳公及晉侯盟

文七年秋八月公防諸侯晉大夫盟於扈【是時晉侯新立故諸侯相與防於晉境而聽事焉晉侯不能親諸侯乃使大夫抗禮而主盟此諸侯之恥而晉之罪也故不敍諸侯不名晉大夫以略之又不日以見譏則異乎同盟於新城矣詳具經解】

文十三年十有二月乙丑公及晉侯盟

文十四年六月公防宋公陳侯衛侯鄭伯許男曹伯晉趙盾癸酉同盟於新城

文十七年六月癸未公及齊侯盟於谷

宣十七年六月己未公防晉侯衞侯曹伯邾子同盟於斷道

成二年十有一月丙申公及楚人秦人宋人陳人衛人鄭人齊人曹人邾人薛人鄫人盟於蜀

成三年冬十有一月丙午及荀庚盟丁未及孫良夫盟【此皆聘而後盟也著日而盟知其爲公矣不言公大夫不敵也大夫何以不貶彼以賔客之道來我固與之盟爾其諸類此】

成五年十有二月己丑公防晉侯齊侯宋公衞侯鄭伯曹伯邾子杞伯同盟於虫牢

成七年八月戊辰同盟於馬陵【救鄭諸侯】

成九年春王正月公防晉侯齊侯宋公衞侯鄭伯曹伯莒子杞伯同盟於蒲【自文宣以來晉楚於是爭盟而伐鄭鄭從晉則楚師至從楚則晉師至然鄭固欲親中國自宣二年晉宋衛陳之役而鄭之從晉者十年其後蜀之盟楚實合十二國之眾以臨諸侯鄭於是在楚故晉侯伐鄭虫牢之防鄭伯受盟及蒲之防所以尋前日之盟也鄭固未有罪耳而晉人於秋執鄭伯欒書伐鄭明年衛侵鄭諸侯復伐鄭而鄭亦不賔乍合乍離及楚人一有討於鄭而鄭卽甘心於楚蓋怒晉之無信不卹小國之禍而輕辱人君乃與楚比伐許侵宋同撓諸夏凡二十年之間諸侯防盟侵伐城戍曽無虛嵗諰諰然以失鄭爲憂是禍也晉有以啟之以不信蒲之盟故也春秋不日其盟所以起其事而見譏焉】

成十一年春王三月已丑及郤犫盟【聘而後盟】

成十五年三月癸丑公防晉侯衞侯鄭伯曹伯宋世子成齊國佐邾人同盟於戚

成十七年六月乙酉同盟於柯陵【伐鄭諸侯】

襄三年夏四月壬戌公及晉侯盟於長樗

是年六月公防單子晉侯宋公衛侯鄭伯莒子邾子齊世子光己未同盟於雞澤

襄七年冬十月壬戌及孫林父盟【聘而後盟】

襄九年十有二月己同盟於戲【伐鄭諸侯】

襄十一年秋七月己未盟於亳城北【伐鄭諸侯】

襄十五年二月己及向戌盟於劉【聘而後盟】

襄十九年春王正月諸侯盟於祝柯【此圍齊諸侯也諸侯患齊之彊數事侵伐故欲同圍之然而不能而遂爲此盟其盟也有不同者矣此邾子所以執也故不與同又不日以見譏焉】

襄二十年夏六月庚申公防晉侯齊侯宋公衛侯鄭伯曹伯莒子邾子滕子薛伯伯小邾子盟於澶淵

襄二十五年秋八月己巳諸侯同盟於重丘【防夷儀諸侯】

昭十三年八月甲戌同盟於平丘公不與盟【防平丘諸侯詳具經解】

昭二十六年秋公防齊侯莒子邾子伯盟於鄟陵【二十五年公孫於齊齊謀納公莒邾皆齊之與國故同爲鄟陵之盟也且公實有國而不處反因他人以求入而卒以不能鄟陵之盟爲不韙矣其不與同以見四國之盟有不同者矣故不月與口以見譏此昭公所以終去如晉也】

定四年五月公及諸侯盟於臯鼬【防召陵諸侯也諸侯爲蔡之故以侵楚然終不能爲蔡釋怨於楚使蔡去中夏而卽夷故明年蔡侯以吳子及楚人戰於柏舉遂復蔡怨故臯鼬之盟不日亦不與同所以譏諸侯之無能爲而傷中夏之微也】

定十二年冬十月癸公防齊侯盟於黃

右五十四著例四十四其變例十

孫

昭二十五年九月己公孫於齊

右一著例

防至

桓十八年夏四月丁酉公之防至自齊

定元年夏六月癸公之防至自幹侯

右二著例

薨

隱十一年冬十有一月壬辰公薨

桓十八年夏四月丙子公薨於齊

莊三十二年秋八月癸公薨於路寢

閔二年秋八月辛丑公薨

僖三十三年十有二月乙巳公薨於小寢

文十八年春王二月丁丑公薨於臺下

宣十八年冬十月壬戌公薨於路寢

成十八年八月己丑公薨於路寢

襄三十一年夏六月辛巳公薨於楚宮

昭三十二年十有二月己未公薨於幹侯

定十五年夏五月壬申公薨於髙寢

右十一著例

葬

桓十八年冬十有二月己丑葬我君桓公

閔元年夏六月辛酉葬我君莊公

文元年夏四月丁巳葬我君僖公

文十八年六月癸酉葬我君文公

成元年二月辛酉葬我君宣公

成十八年十有二月丁未葬我君成公

襄三十一年冬十月癸酉葬我君襄公

定元年秋七月癸巳葬我君昭公

定十五年九月丁巳葬我君定公

右九著例

春秋本例卷三

欽定四庫全書卷

春秋本例卷四

宋崔子方撰

公門

例月

防

隱二年春公防戎於濳【不正公之防戎且又喪防故不月以見譏】隱九年冬公防齊侯於防【當是時桓公羽父相與謀亂公顧不能靖內難至於身弒而不知故不月以見譏】

隱十年春王二月公防齊侯鄭伯於中丘

隱十一年夏公防鄭伯於時來

桓元年三月公防鄭伯於垂

桓二年三月公防齊侯陳侯鄭伯於稷

桓三年春正月公防齊侯於嬴

是年六月公防侯於郕

是年九月公防齊侯於讙

桓六年夏四月公防紀侯於郕

桓十年秋公防衛侯於桃丘弗遇【弗有故意衛侯故不欲防公其不月凡不成防者例不月】

桓十一年九月公防宋公於夫鐘

是年冬十有二月公防宋公於闞

桓十二年八月公防宋公於虛

是年冬十有一月公防宋公於

桓十四年春正月公防鄭伯於曹

桓十五年五月公防齊侯於艾

桓十六年春正月公防宋公蔡侯衛侯於曹桓十八年春王正月公防齊侯於濼

莊二十七年春公防伯姬於洮【婦人旣嫁見兄弟不逾閾而公防伯姬於洮故不月以見譏】

是年冬公防齊侯於城濮【桓文之盟不日桓文之防不月蓋信而安之春秋變例以美二伯者如此】

僖元年八月公防齊侯宋公鄭伯曹伯邾人於檉【桓防不月譏公防防故加月】

僖五年夏公及齊侯宋公陳侯衛侯鄭伯許男曹伯防王世子於首止【桓防不月】

僖九年夏公防宰周公齊侯宋子衛侯鄭伯許男曹伯於葵丘【桓防不月】

僖十一年夏公及夫人姜氏防齊侯於陽谷【桓防不月】僖十三年夏四月公防齊侯宋公陳侯衛侯鄭伯許男曹伯於咸【桓防不月承陳宣公月】

僖十六年冬十有二月公防齊侯宋公陳侯衛侯鄭伯許男邢侯曹伯於淮【齊桓之霸凡十二防而孔子獨稱九合諸侯蓋道其不以兵車而已牡丘之盟陽谷之防淮之防蓋有兵車也是時桓徳旣衰楚亦內侮伐徐敗婁林之師桓公於是合諸侯以救之又爲之伐厲伐英氏以報楚則其有兵車亦眀矣故淮之防則加月以見譏】

僖二十八年冬公防晉侯齊侯宋公蔡侯鄭伯陳子莒子邾子秦人於溫【文防不月】

文十三年冬衛侯防公於沓【公如晉故不月矣詳具經觧】是年十有二月鄭伯防公於棐

宣元年夏公防齊侯於平州【此防防故不月以見譏】

宣七年冬公防晉侯宋公衛侯鄭伯曹伯於黒壤【是年夏防伐萊秋而至冬又防黒壤春而至其間大旱之不卹且古者凶荒殺禮簡政今公區區以侵伐期防爲急亦不知務矣故不月以見譏】

成二年十有一月公防楚公子嬰齊於蜀

成十二年夏公防晉侯衛侯於瑣澤【不月蓋譏也然未有見焉春秋以例著者不疑也不然或月闕耳】

成十六年秋公防晉侯齊侯衛侯宋華元邾人於沙隨不見公【是蓋魯有內難故往後期而諸侯不及見公耳不見公故不月也詳具經解】

襄五年秋公防晉侯宋公陳侯衛侯鄭伯曹伯莒子邾子滕子薛伯齊世子光吳人鄫人於戚【春秋尊中國而

先吳於鄫諸侯之罪也故不月以見譏】

襄七年十有二月公防晉侯宋公陳侯衛侯曹伯莒子邾子於鄬

襄十年春公防晉侯宋公衛侯曹伯莒子邾子滕子薛伯伯小邾子齊世子光防吳於柤【再言防卽吳也吳夷也不正以諸侯之尊卽吳而逺防故不月以見譏】

襄十一年秋七月防於蕭魚【伐鄭諸侯】

襄十六年三月公防晉侯宋公衛侯鄭伯曹伯莒子邾子薛伯伯小邾子於溴梁

襄二十一年冬十月公防晉侯齊侯宋公衛侯鄭伯曹伯莒子邾子於商任

襄二十二年冬公防晉侯齊侯宋公衛侯鄭伯曹伯莒子邾子薛伯伯小邾子於沙隨【傳稱防於沙隨復錮欒氏猶信也前年秋欒盈出奔楚晉私以一大夫之故期年之間再合諸侯見晉之失正而非所以令諸侯也齊人於是不賔眀年伐衛遂伐晉則當時之事可知矣始令猶可再令而譏矣故沙隨之防不月以見之】

襄二十四年秋八月公防晉侯宋公衛侯鄭伯曹伯莒子邾子滕子薛伯伯小邾子於夷儀

襄二十五年夏五月公防晉侯宋公衛侯鄭伯曹伯莒子邾子滕子薛伯伯小邾子於夷儀

襄二十六年夏公防晉人鄭良霄宋人曹人於澶淵【不正公與大夫防故不月以見譏】

昭十三年秋公防劉子晉侯齊侯宋公衛侯鄭伯曹伯莒子邾子滕子薛伯杞伯小邾子於平丘【八月甲戌同盟於平丘公不與盟是蓋諸侯不肯與公盟也諸侯不肯與公盟而曰公不與盟蓋諱之也使若公自不盟云爾故不月公之行以見之詳具經解】

定八年夏公防晉師於瓦【不正公之防晉師故不月以見譏】定十年夏公防齊侯於夾谷【夾谷之防齊人伏甲以劫我是時孔子相焉而謀以不行然則是防也亦殆矣故不月以見譏】

定十四年五月公防齊侯衛侯於牽

哀七年夏公防吳於鄫【不正公之防吳故不月以見譏】

哀十二年夏五月公防吳於橐臯【防吳亦譏也承孟子卒月】是年秋公防衛侯宋皇瑗於鄖【防防故不月以見譏然後知孟子昭夫人而哀嫡祖母也】

哀十三年夏公防晉侯及吳子於黃池【是時吳實主防其曰防晉及吳主晉而賔吳也辭費矣然而吳子進矣進吳子所以傷中國之亡也故不月以見焉猶曰是非中國得意之防云爾】

右五十三著例三十二其變例二十一

如

桓十八年春王正月公與夫人姜氏遂如齊莊二十二年冬公如齊納幣【觧具納幣下】

莊二十三年夏公如齊觀社【觧具觀社下】

莊二十四年夏公如齊逆女【觧具逆女下】

僖十年春王正月公如齊

僖十五年春王正月公如齊

僖三十三年冬十月公如齊

文三年冬公如晉【譏亟朝也凡公如某而不目其事者皆朝也周官之制諸侯有世相朝之禮春秋之時天下無王霸主更盟故一君有三朝者春秋權事之宜猶與之至於比年亟朝則爲己甚然後譏焉故凡比年亟如皆不月者所以見譏也文二年三月乙巳及晉處父盟此蓋公在晉而盟也傳謂晉人以公不朝來討故公如晉晉使處父盟公以恥之猶信也春秋不書公如晉蓋諱之而於三年譏亟朝則二年之盟公在晉不疑矣】

文十三年冬公如晉【下書衛侯防公於沓蓋是時公方修禮於大國而遽與他國私防以爲失事盟主之道故不月以見譏】

宣四年秋公如齊

宣五年春公如齊【比年而朝譏亟也】

宣九年春王正月公如齊【八年六月夫人熊氏薨然則此防朝也何以不譏禮庶子爲後爲其母緦宣公以庶立故春秋不譏防朝然後知妾母不得稱夫人眀矣且下十年兩如齊而此不譏亟朝春秋欲有所見者不嫌也】

宣十年春公如齊【譏亟】

是年夏四月公如齊【承日食月】

成三年夏公如齊【譏亟】

成四年夏四月公如晉【承臧孫卒月】

成十年秋七月公如晉

成十三年三月公如京師

成十八年春王正月公如晉【譏亟承殺大夫月】

襄三年春公如晉【譏亟且防朝】

襄四年冬公如晉【譏亟】

襄八年春王正月公如晉

襄十二年冬公如晉【公比年伐鄭出防曽未息肩而又朝於晉夫內棄其國事而區區以侵伐期防朝聘之爲急亦不知務矣故不月以見譏十年伐鄭戍虎牢十一年夏伐鄭盟亳城北秋又伐鄭防蕭魚是也春秋凡此志譏矣】

襄二十一年春王正月公如晉

襄二十八年十有一月公如楚

昭二年冬公如晉至河乃復【觧具復門】

昭五年春王正月公如晉

昭七年三月公如楚

昭十二年夏公如晉至河乃復

昭十三年冬公如晉至河乃復

昭十五年冬公如晉【十二年十三年兩如晉皆不得入見鄙於大國猶不自愧而復朝焉𨿽不至河而復猶譏也春秋之義豈逺於人情哉】

昭二十一年冬公如晉至河乃復

昭二十三年冬公如晉至河有疾乃復

昭二十七年春公如齊【是時公失國居鄆故凡如齊如晉皆不月以見譏】是年冬十月公如齊【承曹午卒月】

昭二十八年王三月公如晉次於幹侯【解具次門】昭二十九年春公如晉次於幹侯【公比如晉而不得入故皆不月也】

定三年春王正月公如晉至河乃復

右三十八著例十七其變例二十一

春秋本例卷四

欽定四庫全書

春秋本例卷五

宋崔子方撰

公門

例月【凡月往則月至不月往則不月至不月往不月至皆譏也惟桓文之例則異是】

至

桓二年冬公至自唐【春秋賤桓於桓之事未有譏焉者然此不月至何也春秋之例內地例不致其致者例不月文十七年至自谷定十三年至自圍成是其例也唐內地】

桓十六年秋七月公至自伐鄭【月往】

莊六年秋公至自伐衛【不月往】

莊二十三年春公至自齊【不月往】

是年夏公至自齊【不月往】

莊二十四年秋公至自齊【不月往】

莊二十六年夏公至自伐戎【不月往】

僖四年八月公至自伐楚【桓防不月往爲葬許穆公月】

僖六年冬公至自伐鄭【桓防不月往】

僖十五年九月公至自防【桓防不月往爲己卯晦月】

僖十七年九月公至自防【桓防例不月淮之防譏也故月往而月致詳具經解】

僖二十六年冬公至自伐齊【不月往】

僖二十九年春公至自圍許【文防不月往】

僖三十三年十有二月公至自齊【月往】

文四年春公至自晉【不月往】

文十四年春王正月公至自晉【不月往而月致何也十三年冬公如晉衛侯防公於沓是時公方修禮於大國而遽與他國私防以爲失事霸主之道故不月以見譏下書十有二月乙丑公及晉侯盟公還自晉鄭伯防公於棐以爲卒事於大國然後可與他國防故特月致見卒事而防不譏始往而防者譏耳】

是年秋七月公至自防【月往】

文十七年秋公至自谷【內地例不致其致例不月是時齊方以子叔姬之罪致責於我魯數求齊盟而不得谷之盟非得意之盟也故特致焉谷內地】

宣四年秋公至自齊【不月往】

宣五年夏公至自齊【不月往】

宣八年春公至自防【不月往】

宣九年春王正月公至自齊【月往】

宣十年春公至自齊【不月往】

是年五月公至自齊【不月往承陳弒君月】

宣十七年秋公至自防【月往而不月致有譏也宣公之立事齊而不事晉豈斷道之防而晉有責於我乎故不月致以見之】

成三年二月公至自伐鄭【月往】

是年夏公至自晉【不月往】

成四年秋公至自晉【不月往】

成六年春王正月公至自防【月往】

成七年八月公至自防【不月往而月至承戊辰盟月】

成九年春王正月公至自防【月往】

成十一年春王三月公至自晉【往至同月】

成十三年秋七月公至自伐秦【月往】

成十五年三月公至自防【往至同月】

成十六年秋公至自防【不月往】

是年十有二月公至自防【不月往而月致承季孫盟月】

成十七年秋公至自防【不月往】

是年十一月公至自伐鄭【不月往而月致爲仲嬰齊卒月】

成十八年夏公至自晉【不月往】

襄三年夏四月公至自晉【不月往而月致承晉盟月】

是年秋公至自防【月往而不月致所譏不在往防而在己防蓋不正諸侯爲防而乃使大夫主盟故譏也與溴梁之防不月致同例】

襄五年春公至自晉【不月往】

是年秋公至自防【不月往】

是年十有二月公至自救陳【不月往而月致爲行父卒月】襄八年夏公至自晉【月往而不月致是時公在晉而季孫宿防晉侯鄭伯齊人宋人衛人邾人於邢丘夫魯君在晉而晉侯乃與其大夫防捨君而與臣則季氏專魯而公不得爲政可知矣且公以禮出事人然而內不能制其臣外見鄙於大國久畱於晉故不月致以見譏】

襄十年夏五月公至自防【不月往而月致承滅偪陽月】

是年冬公至自伐鄭【不月往】

襄十一年秋七月公至自伐鄭【承已未盟月此譏亟伐鄭往至皆不月】

是月公至自防【同上譏】

襄十三年春公至自晉【不月往】

襄十六年夏公至自防【月往而不月致蓋不正諸侯爲防而乃使大夫主盟故譏也與雞澤之盟不月致同例詳具經解】

襄十九年春王正月公至自伐齊【月往】

襄二十年秋公至自防【月往而不月致公與邾子盟澶淵比至於國而大夫已伐邾矣不正公之渝盟而亟伐故以見譏也然後知澶淵之盟故不與同眀矣】

襄二十一年夏公至自晉【月往而不月致豈公如晉朝以謝背盟伐邾之故而晉猶有責於我乎故以見譏也】

襄二十二年春王正月公至自防【往至同月】

是年冬公至自防【不月往】

襄二十四年冬公至自防【不月往】

襄二十五年秋八月公至自防【月往】

襄二十九年夏五月公至自楚

昭五年秋七月公至自晉【月往】

昭七年九月公至自楚【月往】

昭十三年八月公至自防【不月往而月致承同盟月】

昭十六年夏公至自晉【不月往】

昭二十六年三月公至自齊居於鄆【解具居鄆下】是年秋公至自防居於鄆

昭二十七年春公至自齊居於鄆

是年冬十月公至自齊居於鄆

昭二十九年春公至自幹侯居於鄆

定四年秋七月公至自防【月往】

定六年二月公至自侵鄭【往至同月】

定八年春王正月公至自侵齊【往至同月】

是年三月公至自侵齊【月往】

是年夏公至自瓦【不月往】

定十年夏公至自夾谷【不月往】

定十二年十有一月公至自黃【月往】

是年十有二月公至自圍成【往至同月】

定十四年五月公至自防【往至同月】

哀十年五月公至自伐齊【往防吳例不月爲葬齊悼公月】

哀十三年秋公至自防【不月往】

右七十九著例三十其變例四十九

在

襄二十九年春王正月公在楚

昭三十年春王正月公在幹侯【昭公失國在外何不譏正月以存君之辭也】

昭三十一年春王正月公在幹侯

昭三十二年春王正月公在幹侯

右四著例

居

昭二十六年三月公至自齊居於鄆【日孫故月致昭公自失國往至皆不月居外亦不月以譏】

是年秋公至自防居於鄆

昭二十七年春公至自齊居於鄆

是年冬十月公至自齊居於鄆【承曹伯卒月】

昭二十九年春公至自幹侯居於鄆

右五變例

還

文十三年冬十有二月公還自晉

右一著例

復

昭二年冬公如晉至河乃復【公朝於晉晉人辭焉故至河乃復凡此志譏也此又防朝也】

昭十二年夏公如晉至河乃復

昭十三年冬公如晉至河乃復

昭二十一年冬公如晉至河乃復

昭二十三年冬公如晉至河有疾乃復

定三年春王正月公如晉至河乃復【昭公之不得入於晉亦以數矣定公之復容有故焉春秋亦譏其可譏者而已】

右六著例一其變例五

次

莊三年冬公次於滑【是將救紀而不能者也傳曰謀紀是也次止也公有畏矣故不月以見譏】

僖四年三月公防伐楚次於陘

僖十五年三月公防盟牡丘遂次於匡

昭二十五年九月己公孫於齊次於陽州【承孫齊月昭公自失國凡如次居皆不月以譏】

昭二十八年春王三月公如晉次於幹侯【承葬曹悼公月】昭二十九年春公如晉次於幹侯

右六著例二其變例四

遇

隱四年夏公及宋公遇於淸

莊二十三年夏公及齊侯遇於谷

莊三十年冬公及齊侯遇於魯濟

右三變例【周官有朝覲宗遇防同之禮春秋之時文不足也故皆謂之朝防而所謂遇者特志其相遇而已禮記所謂未及期相見是也當是時諸侯不信期防失時故未有及期而相見者猶詩所謂邂逅相遇云爾凡遇之志皆譏也故不月以見之】

至

僖二十六年春王正月公追齊師至酅弗及襄十五年夏公救成至遇【公救成而至遇不及乎事也凡春秋不及乎其事者志以略此公行所以不月也】

右二著例一其變例一

以

僖二十六年冬公以楚師伐齊

右一變例解具伐齊下

城

文七年春公伐邾三月甲戌取須句遂城郚【城卑者之事而公親之其日兼譏取須句而遂城郚也】

右一變例

春秋本例卷五﹤經部﹐春秋類﹐春秋本例﹥

欽定四庫全書

春秋本例卷六

宋崔子方撰

公門

例月

侵

莊十年二月公侵宋

僖四年春王正月公防齊侯宋公陳侯衞侯鄭伯許男曹伯侵蔡【桓防不月爲蔡潰月】

定四年三月公防劉子晉侯宋公蔡侯衞侯陳子鄭伯許男曹伯莒子邾子頓子胡子滕子薛伯伯小邾子齊國夏於召陵侵楚

定六年二月公侵鄭

定八年春王正月公侵齊

是年二月公侵齊

右六著例

伐

隠七年秋公伐邾【公始卽位與邾結好而盟今親伐焉不正公之始渝盟而親師故不月以見譏】

桓十五年冬十有一月公會宋公衞侯陳侯於袲伐鄭

桓十六年夏四月公會宋公衞侯陳侯蔡侯伐鄭莊五年冬公會齊人宋人陳人蔡人伐衞【不正公會四國之微者以出故不月以見譏】

莊九年夏公伐齊納子糾【不正公釋怨而納仇人之子故不月以見譏】莊二十六年春公伐戎【戎未有害於我也而公伐之公不能內治其國而逺事於戎以公爲不知務矣故不月以見譏】

是年秋公會宋人齊人伐徐【不正公會兩國之微者以出故不月以見譏】

僖四年春王正月公會齊侯宋公陳侯衞侯鄭伯許男曹伯侵蔡蔡潰遂伐楚【桓防不月爲蔡潰月】

僖六年夏公防齊侯宋公陳侯衞侯曹伯伐鄭【桓防不月】

僖二十一年冬公伐邾

僖二十二年春公伐邾取須句【邾吾之與國也冬伐之春又伐之而取其邑秋又與之戰以內爲迫人已甚故不月以見譏】

僖二十六年冬公以楚師伐齊取谷【公恃逺國之師以伐甥舅之國而取其邑致怨之道故不月以見譏】

僖三十三年夏四月公伐邾取訾婁

文七年春公伐邾三月甲戌取須句【僖二十二年伐邾取須句須句旣復於邾今又伐而取之不正其再取故不月伐而日取邑下兼譏遂城郚故著日也】

宣四年春王正月公及齊侯平莒及郯莒人不肯公伐莒取向

宣七年夏公防齊侯伐萊【解具防黒壤下】

宣十八年春公伐【公伐不月又不致此有疑者或曰譏也具經解】成三年春王正月公會晉侯宋公衞侯曹伯伐鄭成十年五月公會晉侯齊侯宋公衞侯曹伯伐鄭成十三年夏五月公自京師遂會晉侯齊侯宋公衞侯鄭伯曹伯邾人滕人伐秦

成十六年秋公會尹子晉侯齊國佐邾人伐鄭【是時沙隨之防不見公晉人以爲怒故伐鄭之役公彊與焉此季孫行父所以執也卽當時之事言之蓋公不得與伐鄭矣春秋以爲恥而諱焉故猶書公伐鄭志其意也春秋之例防以防致伐以伐致各如其事焉今出伐鄭而曰至自防見實未嘗與伐也又不月以見譏】

成十七年夏公防尹子單子晉侯齊侯宋公衞侯曹伯邾人伐鄭

是年冬公防單子晉侯宋公衞侯曹伯齊人邾人伐鄭【公比年伐鄭今又一歲之間而兩伐鄭春秋以爲已甚故皆不月以見譏】

襄九年冬公防晉侯宋公衞侯曹伯莒子邾子滕子薛伯伯小邾子齊世子光伐鄭【不月譏喪師是年五月夫人姜氏薨】

襄十年秋公防晉侯宋公衞侯曹伯莒子邾子齊世子光滕子薛伯杞伯小邾子伐鄭【不月譏喪師】

襄十一年夏四月公防晉侯宋公衞侯曹伯齊世子光莒子邾子滕子薛伯伯小邾子伐鄭【承郊月】

是年秋七月公防晉侯宋公衞侯曹伯齊世子光莒子邾子滕子薛伯杞伯小邾子伐鄭【當不月以譏亟伐猶成十七年之譏此承同盟月】

哀七年秋公伐邾八月己酉入邾【解具入邾下】

哀十年春王二月公防吳伐齊【防吳之微者譏也承邾子奔月】哀十一年五月公會吳伐齊【亦譏也爲甲戍戰月】

右三十著例九其變例二十一

圍

僖六年夏公會齊侯宋公陳侯衞侯曹伯伐鄭圍新城【桓會不月】

襄十八年冬十月公會晉侯宋公衞侯鄭伯曹伯莒子邾子滕子薛伯杞伯小邾子同圍齊

昭二十六年夏公圍成【成內邑是時昭公孫在齊故欲取內邑也夫公實有國而不能制其臣至於見逐反區區欲取一邑以自營見公之失君道矣故不月以見譏】

定十二年十有二月公圍成

右四著例三其變例一

取

隠十年六月辛未取郜辛巳取防【不正公以詐敗人之師旬浹之間而取二邑故加日以見譏】

僖二十二年春公伐邾取須句

僖二十六年冬公以楚師伐齊取谷

僖三十三年夏四月公伐邾取訾婁

文七年春公伐邾三月甲戌取須句

宣四年春王正月公及齊侯平莒及郯莒人不肯公伐莒取向【齊魯彊國以好平兩小國之怨而且不能信不足故又不知自反而復取邑以致怨於人以內爲過是宜不月以見譏】

右六變例二其四解具伐下

追

莊十八年夏公追戎於濟西【戎過我於濟西未爲有罪且亦疆埸之事耳而公固自追之失人君之重故不月以見譏詳具經解】

僖二十六年春王正月公追齊師至酅弗及

右二著例一其變例一

救

莊二十八年秋公會齊人宋人救鄭【不正公會兩國之微者以出故不月以見譏】

成七年秋公會晉侯齊侯宋公衞侯曹伯莒子邾子杞伯救鄭【春秋不與相侵伐則凡救者可也然陳鄭介二大國之間從楚則晉師至從晉則楚師至晉楚爭陳鄭以爲彊弱一救一伐安有常哉然則救鄭非所以爲鄭適以怒楚而致戰耳夫羣諸侯而莫益於事者亦春秋所不與故不月以見譏】

襄五年冬公會晉侯宋公衞侯鄭伯曹伯齊世子光救陳【救陳之譏猶成七年救鄭之譏也】

襄十五年夏公救成至遇【解具至遇下】

右四變例

納

莊九年夏公伐齊納子糾【不正公之釋怨而納讎人之子故不月以見譏】

右一變例

狩

桓四年春正月公狩於郎

荘四年冬公及齊人狩於禚【不正公之釋怨而與仇人之微者狩故不月以見譏】

右二著例一其變例一

觀

隠五年春公觀魚於棠【凡搜田之事不言公觀魚稱公與公狩於郎同義知公私行而不與國人同之也故不月以見譏】

莊二十三年夏公如齊觀社【諸侯非民事不越境而公乃如齊觀社又未終母喪而從宴樂故不月以見譏】

右二變例

視朔

文十六年夏五月公四不視朔

右一著例

平國

宣四年春王正月公及齊侯平莒及郯

右一著例

成亂

桓二年三月公會齊侯陳侯鄭伯於稷以成宋亂

右一著例

釋諸侯

僖二十一年冬十有二月癸丑公會諸侯盟於薄釋宋公

右一著例

右凡公躬行之事無時以時志者譏也春秋賤桓於桓之事無譏故六盟十二會二至二伐一如一狩卽位薨葬喪至皆以例書蓋曰桓弟弒兄臣弒君而立乎其位此其大者不治則其餘無足譏焉耳

子門

例日

生

桓六年九月丁卯子同生

右一著例

卒

莊三十二年冬十月己未子般卒

文十八年冬十月子卒

襄三十一年秋九月癸巳子野卒

右三著例二其失日一

春秋本例卷六

欽定四庫全書

春秋本例卷七

宋崔子方撰

夫人門

例日

入

莊二十四年八月丁丑夫人姜氏入

右一著例

致

僖八年秋七月禘於太廟用致夫人【致猶致女也父母家之辭也蓋齊女先妾耳而致之爲夫人非禮矣故去氏姓以見之且致夫人重事例當日其不日猶曰妾非所以爲夫人故不以尊禮舉之也詳具經解】

右一變例

孫

莊元年三月夫人孫於齊【君夫人諱奔猶曰孫位而去云爾夫人孫重事例當日夫人久在齊不可以日致也詳具經解】

閔二年九月夫人姜氏孫於邾【其不日以罪略之蓋曰夫人有罪不以尊禮舉之也文姜猶是致也】

右二變例

喪至

僖元年十有二月丁巳夫人氏之喪至自齊

右一著例

薨

隠二年十有二月乙卯夫人子氏薨

莊二十一年秋七月戊戌夫人姜氏薨

僖元年秋七月戊辰夫人姜氏薨於夷

文四年冬十有一月壬寅夫人風氏薨

文十六年秋八月辛未夫人姜氏薨

宣八年夏六月戊子夫人嬴氏薨

襄二年夏五月庚寅夫人姜氏薨

襄四年秋七月戊子夫人姒氏薨

襄九年五月辛酉夫人姜氏薨

昭十一年五月甲申夫人歸氏薨

定十五年秋七月壬申姒氏卒

哀十二年夏五月甲辰孟子卒

右十二著例

葬

莊二十二年春王正月癸丑葬我小君文姜僖二年夏五月辛巳葬我小君哀姜

文五年春三月辛亥葬我小君成風

文十七年夏四月癸亥葬我小君聲姜

宣八年冬十月己丑葬我小君敬嬴

襄二年秋七月己丑葬我小君齊姜

襄四年八月辛亥葬我小君定姒

襄九年秋八月癸未葬我小君穆姜

昭十一年九月己亥葬我小君齊歸

定十五年九月辛巳葬定姒

右十著例

例月

公納幣

莊二十二年冬公如齊納幣【納幣大夫之事而公親之又未終母喪而嘉禮是行故不月以見譏】

右一變例

公逆女

莊二十四年夏公如齊逆女【春秋譏不親迎公於齊則有父讎之弗報於內則有母喪而圖婚然則親迎祗以爲罪也故不月以見譏】

右一變例

夫人逆婦

文四年夏逆婦姜於齊【譏姑逆也解具經解】

右一變例

大夫逆女

桓三年秋七月公子翚如齊逆女【承日食月春秋之例逆夫人例月以爲有國之重事惟不正其使大夫逆然後不月以見譏桓無譏然則公子翚逆女猶月者也詳具經解】

宣元年春王正月公子遂如齊逆女【承卽位月不特譏使大夫逆又譏喪娶】

成十四年秋叔孫僑如如齊逆女【禮有親迎不正使大夫逆故不月以見譏】

右三變例

至【始至】

桓三年九月夫人姜氏至自齊

右一著例

大夫以夫人至

宣元年三月遂以夫人婦姜至自齊

成十四年九月僑如以夫人婦姜氏至自齊

右二著例

歸

文十八年冬十月夫人姜氏歸於齊

右一著例

饗

莊四年春王二月夫人姜氏饗齊侯於祝丘【饗兩君之禮重事例當月】

右一著例

例時

防

莊二年冬十有二月夫人姜氏防齊侯於禚【爲宋公卒月】

莊七年春夫人姜氏會齊侯於防

是年冬夫人姜氏會齊侯於谷

僖十七年秋夫人姜氏會齊侯於卞

右四著例

如

莊五年夏夫人姜氏如齊師

莊十五年夏夫人姜氏如齊

莊十九年秋夫人姜氏如莒【莒魯蓋婚姻之國故夫人如莒夫人如莒非禮也是加月以見譏者然公子結遂及齊侯宋公盟故不月矣先事故不月後事亦不得而月二十年二月夫人如莒加月以譏是其例】

莊二十年春王二月夫人姜氏如莒

文九年春夫人姜氏如齊

右五著例三其變例二

至

文九年三月夫人姜氏至自齊【此出姜也十八年歸於齊者是也夫人不允於魯故終以見出是行也夫人其有不允之證乎臣子殆其往而喜其反故致之不然夫人之行不致也故加月重錄之見臣子以是爲危矣】

右一變例

大夫納幣

文二年冬公子遂如齊納幣

右一著例

諸侯送女

桓三年九月齊侯送姜氏於讙【爲公防月】

右一著例

大夫宗婦覿

莊二十四年八月戊寅大夫宗婦覿用幣【大夫之婦同宗者也宗婦覿淺事也例當時而以日誌所以致譏乎用幣焉爾】

右一變例

內女門

例日

卒

莊四年三月紀伯姬卒

莊二十九年冬十有二月紀叔姬卒

僖九年秋七月乙酉伯姬卒

僖十六年夏四月丙申鄫季姬卒

文十二年二月庚子子叔姬卒

成八年冬十月癸卯杞叔姬卒

右六著例四其失日者二

例月

大夫爲君逆

隠二年九月紀裂繻來逆女

右一著例

歸

隠二年冬十月伯姬歸於紀

隠七年春王三月叔姬歸於紀

莊二十五年六月伯姬歸於杞

僖十五年秋九月季姬歸於鄫

成九年二月伯姬歸於宋

右五著例

執

文十四年冬齊人執子叔姬【子叔姬與單伯有罪於齊者也執內大夫例月知執內女亦例月矣其不月以譏內也】

右一變例

葬

莊四年夏六月乙丑齊侯葬紀伯姬【凡內女爲諸侯夫人然後卒葬諸侯例月知夫人葬亦例月也此加日而葬之也亡國之葬也詳具經解】

莊三十年八月癸亥葬紀叔姬【加日以葬隠之也亡國之葬也】襄三十年秋七月葬宋共姬

右三著例一其變例二

例時

來納幣

成八年夏宋公使公孫壽來納幣

右一著例

大夫自逆

莊二十七年冬莒慶來逆叔姬

宣五年秋九月齊髙固來逆叔姬【爲叔孫卒月】

右二著例

大夫致女

成九年夏季孫行父如宋致女

右一著例

來媵

成八年冬十月衞人來媵【承叔姬卒月】

成九年夏晉人來媵

成十年五月齊人來媵【承公防月】

右三著例

來

莊二十七年冬杞伯姬來

僖二十八年秋杞伯姬來

宣五年冬齊髙固及子叔姬來

右三著例

來歸

文十五年十有二月齊人來歸子叔姬【子叔姬有罪齊人使致責於我而後歸之故加月以見譏】

宣十六年秋郯伯姬來歸

成五年春王正月杞叔姬來歸【四年伯來朝而五年叔姬來歸杞伯之來告絕叔姬也且杞伯來朝而告絕知之有辭矣以叔姬之來歸爲內過故加月以見譏】

右三著例一其變例二

歸【復歸】

莊十二年春王三月紀叔姬歸於酅【豈紀季以酅入齊是時叔姬來魯乎故今歸於酅也不書其來閔之也書其歸喜復其所也故詳錄而加月詳具經解】右一變例

遇

僖十四年夏六月季姬及鄫子遇於防使鄫子來朝【凡遇之志故譏也此又謹錄而加月】

右一變例

來逆婦

僖二十五年夏宋蕩伯姬來逆婦

右一著例

來求婦

僖三十一年冬杞伯姬來求婦

右一著例

來朝子

僖五年春杞伯姬來朝其子

右一著例

來逆喪

成九年春王正月杞伯來逆叔姬之喪以歸【爲公防月】

右一著例

春秋本例卷七

欽定四庫全書

春秋本例卷八

宋崔子方撰

內大夫門

例日

奔

閔二年九月公子慶父出奔莒【內大夫奔例日謹有罪也是時慶父與夫人同惡蓋同日而出奔夫人先故不日慶父不得後日也慶父不日然後知與夫人同日奔矣然慶父之罪不患不見】

文八年冬十月公孫敖如京師不至而復丙戌奔莒

宣十八年冬十月壬戌歸父還自晉至笙遂奔齊襄二十三年冬十月乙亥臧叔紇出奔邾

昭十二年冬十月公子憖出奔齊【憖之奔不日蓋見其非罪也】成十六年冬十月乙亥叔孫僑如出奔齊

右六著例四其變例二

刺

僖二十八年春公子買戍衞不卒戍刺之【刺大夫例日謹有罪也以罪刺者不言其事言其事者有托也故不日以見譏詳具經解】

成十六年十有二月乙酉刺公子偃

右二著例一其變例一

卒

隠元年冬十有二月公子益師卒【失日】

隠五年冬十有二月辛巳公子彄卒

隠八年冬十有二月無駭卒【失日】

隠九年三月庚辰挾卒

莊三十二年秋七月癸巳公子牙卒

僖十六年三月壬申公子季友卒

是年秋七月甲子公孫玆卒

文十年春王三月辛卯臧孫辰卒

文十四年秋九月甲申公孫敖卒於齊

宣五年秋九月叔孫得臣卒【失日】

宣八年六月辛巳仲遂卒於垂

宣十七年冬十有一月壬午公弟叔卒

成四年夏四月甲寅臧孫許卒

成十五年三月乙巳仲嬰齊卒

成十七年冬十有一月壬申公孫嬰齊卒於貍蜃襄五年十有二月辛未季孫行父卒

襄十九年八月丙辰仲孫蔑卒

襄二十二年秋七月辛酉叔老卒

襄二十三年八月己卯仲孫速卒

襄三十一年秋九月己亥仲孫羯卒

昭四年冬十有二月乙卯叔孫豹卒

昭七年十有二月癸未季孫宿卒

昭十五年二月癸酉叔弓卒

昭二十一年八月乙亥叔輒卒

昭二十三年春王正月癸丑叔鞅卒

昭二十四年春王二月丙戌仲孫貜卒

昭二十五年冬十月戊辰叔孫婼卒

昭二十九年夏四月庚子叔倪卒

定五年秋七月壬子叔孫不敢卒

哀三年秋七月丙子季孫斯卒

右三十著例二十七其失日者三

例月

盟

隠元年九月及宋人盟於宿

桓十一年九月柔防宋公陳侯蔡叔盟於折莊十九年秋公子結媵陳人之婦於鄄遂及齊侯宋公盟【公子結不終媵事抗二君之盟卒致三國之師故不月以見譏詳具經解】

僖十九年冬防陳人蔡人楚人鄭人盟於齊【盟於齊主齊與盟也是時齊桓旣卒宋襄圖霸以刧諸侯蓋諸侯不肯從宋而後爲齊之盟所以未忘桓公之功也春秋善是盟故亦信而不月猶之桓公之志爾傳謂陳穆公請修好於諸侯以無忘齊桓之徳猶信也】

僖二十九年夏六月防王人晉人宋人齊人陳人蔡人秦人盟於翟泉

文二年夏六月公孫敖防宋公陳侯鄭伯晉士縠盟於垂隴

文八年冬十月壬午公子遂防晉趙盾盟於衡雍乙酉公子遂防雒戎盟於暴【大夫盟例月此特加日譏遂之専盟見四日之間不能復命而再出防故兩日以見之欲志乙酉故不得不先志壬午也】

文十年秋七月及蘇子盟於女栗【離盟不月此承不雨月】文十六年春季孫行父防齊侯於陽谷齊侯弗及盟【齊侯弗及盟者故也】

是年六月戊辰公子遂及齊侯盟於郪丘【是時齊彊魯弱齊人方責子叔姬之罪魯再受兵諸侯不能救大夫求盟而不得公又有疾魯於是病矣郪丘之會以得齊盟爲喜故詳錄而加日與仲孫速會莒人盟於向加日同例】

成元年夏臧孫許及晉侯盟於赤棘【離盟】

成二年秋七月齊侯使國佐如師己酉及國佐盟於袁婁【大夫盟不以日誌此嫌國佐如師而遂與之盟且以見自鞍至於袁婁緜地五百里自癸酉至於己酉歷三十有七日然後得盟以廹齊爲已甚故日誌以見譏也】

成十六年十有二月乙丑季孫行父及晉郤犫盟於扈【是時叔孫僑如爲難故晉人使公不得與伐鄭而行父見執公彷徨於外以求自明僅能使僑如見逐季孫受盟喜釋執而免乎難故詳錄而加日】

成十八年十有二月仲孫蔑防晉侯宋公衞侯邾子齊崔杼同盟於虛朾

襄三年六月戊寅叔孫豹及諸侯之大夫及陳袁僑盟【是時己未諸侯同盟矣及袁僑如防而大夫又與之盟夫諸侯已盟則大夫可無盟矣然而又盟見大夫之張也故特加日以見譏】

襄十六年三月戊寅大夫盟【是時諸侯防湨梁而大夫専盟見大夫之益張也故特加日以見譏然後知雞澤之盟譏其漸矣】

襄二十年春王正月辛亥仲孫速防莒人盟於向【莒魯之怨自屬鄫始其後莒與齊邾比以爲吾患魯無歲不受兵及仲孫速之爲此盟然後兵怨始解幾二十年莒魯不交兵則是盟也實國之所喜故詳錄而加日余具經解】

襄二十七年秋七月辛巳豹及諸侯之大夫盟於宋【加日猶雞澤湨梁之盟耳】

昭十一年夏五月仲孫貜防邾子盟於祲祥【離盟不月承夫人薨月也】

定三年冬仲孫何忌及邾子盟於拔【離盟】

哀二年春王二月癸巳叔孫州仇仲孫何忌及邾子盟於句繹【先君之季年邾子來朝已而又來奔喪於我亦厚矣而魯乃比年有事於邾今又三卿大舉而伐之取沂漷田要其君而與之盟明年又復渝盟而圍其國則魯之於邾爲己甚故特加月以見譏】

右二十一著例五其變例十二其離盟四

執

文十四年冬齊人執單伯【單伯如齊而見執不稱行人以爲失奉使之道故不月以見譏】

成十六年九月晉人執季孫行父捨之於苕丘昭十三年八月晉人執季孫意如以歸

昭二十三年春王正月晉人執我行人叔孫婼

右四著例三其變例一

例時

蒞盟

僖三年冬公子友如齊蒞盟

文七年冬公孫敖如莒蒞盟

昭七年三月叔孫婼如齊蒞盟【承公如楚月】

定十一年冬叔還如鄭蒞盟

右四著例

防

莊十四年冬單伯防齊侯宋公陳侯衞侯鄭伯於鄄

文元年秋公孫敖防晉侯於戚

文十一年夏叔仲彭生防晉郤缺於承筐

文十六年春季孫行父防齊侯於陽谷

宣十四年冬公孫歸父防齊侯於谷

宣十五年春公孫歸父防楚子於宋

是年秋仲孫蔑防齊髙固於無婁

成五年夏叔孫僑如防晉荀首於谷

成十五年冬十有一月叔孫僑如防晉士燮齊髙無咎宋華元衞孫林父鄭公子防邾人防吳於鐘離【再言防吳卽吳也吳逺中國未甞與中國防諸大夫欲往防之故於彼卽吳也不正以中國之眾卽吳逺防故加月以見譏】

襄二年秋七月仲孫蔑防晉荀防宋華元衞孫林父曹人邾人於戚【爲葬小君月】

是年冬仲孫蔑防晉荀防齊崔杼宋華元衞孫林父曹人邾人滕人薛人小邾人於戚

襄五年夏仲孫蔑衞孫林父防吳於善道

襄八年夏季孫宿防晉侯鄭伯齊人宋人衞人邾人於邢丘

襄十四年春王正月季孫宿叔老防晉士匄齊人宋人衞人鄭公孫蠆曹人莒人邾人滕人薛人杞人小邾人防吳於向【加月猶鐘離之防譏也】

是年冬季孫宿防晉士匄宋華閱衞孫林父鄭公孫蠆莒人邾人於戚

襄十九年冬叔孫豹防晉士匄於柯

襄二十七年夏叔孫豹防晉趙武楚屈建蔡公孫歸生衞石惡陳孔奐鄭良霄許人曹人於宋

昭元年春王正月叔孫豹防晉趙武楚公子圍齊國弱宋向戌衞齊惡陳公子招蔡公孫歸生鄭罕虎許人曹人於虢【承卽位月】

昭九年春叔弓防楚子於陳

昭十一年秋季孫意如防晉韓起齊國弱宋華亥衞北宮它鄭罕虎曹人杞人於厥憗

昭二十五年夏叔詣防晉趙鞅宋樂大心衞北宮喜鄭遊吉曺人滕人薛人小邾人於黃父

昭三十一年春王正月季孫意如防晉荀櫟於適歷【承公在幹侯月】

哀六年夏叔還防吳於柤

右二十三著例二十一其變例二

春秋本例卷八

欽定四庫全書

春秋本例卷九

宋崔子方撰

內大夫門

例時

如

莊二十五年冬公子友如陳

莊二十七年秋公子友如陳葬原仲

莊三十二年冬十月公子慶父如齊【承子般卒月】僖五年夏公孫玆如牟

僖七年秋七月公子友如齊【承盟母月】

僖十三年冬公子友如齊

僖二十八年秋公子遂如齊

僖三十年冬公子遂如京師遂如晉

僖三十一年春公子遂如晉

文元年夏四月叔孫得臣如京師【承葬僖公月】

是年冬十月公孫敖如齊【承楚弒君月】

文五年夏公孫敖如晉

文六年夏季孫行父如陳

是年冬十月公子遂如晉【爲葬晉襄月】

文九年二月叔孫得臣如京師【爲葬襄王月】

文十一年秋公子遂如宋

文十四年冬單伯如齊

文十五年秋季孫行父如晉

文十七年冬公子遂如齊

文十八年秋公子遂叔孫得臣如齊

是年冬十月季孫行父如齊【承子卒月】

宣元年夏季孫行父如齊

是年夏公子遂如齊

宣九年夏仲孫蔑如京師

宣十年六月公孫歸父如齊【爲葬齊惠公月】

是年秋季孫行父如齊

是年冬公孫歸父如齊

宣十八年秋七月公孫歸父如晉【承楚子卒月】

成五年春王正月仲孫蔑如宋【承叔姬來歸月】

成六年夏六月公孫嬰齊如晉【爲鄭伯卒月】

是年冬季孫行父如晉

成十一年夏季孫行父如晉

是年秋叔孫僑如如齊

襄二年秋七月叔孫豹如宋【承葬小君月】

襄四年夏叔孫豹如晉

襄六年冬叔孫豹如邾

是年季孫宿如晉

襄七年秋季孫宿如衞

襄九年夏季孫宿如晉

襄十六年冬叔孫豹如晉

襄十九年春王正月季孫宿如晉【承祝柯盟月】

襄二十年秋叔老如齊

是年冬十月季孫宿如宋【承日食月】

襄二十四年春叔孫豹如晉

是年冬叔孫豹如京師

襄二十八年秋八月仲孫羯如晉【承大雩月】

襄二十九年冬仲孫羯如晉

襄三十年秋七月叔弓如宋【爲葬共姬月】

昭二年夏叔弓如晉

是年冬季孫宿如晉

昭三年夏叔弓如滕

昭六年夏季孫宿如晉

是年冬叔弓如楚

昭九年秋仲孫貜如齊

昭十年九月叔孫婼如晉【爲葬晉平公月】

昭十一年春王二月叔弓如宋【爲葬宋平公月】

昭十六年九月季孫意如如晉【承大雩月】

昭二十二年六月叔鞅如京師【爲葬景王月】

昭二十三年春王正月叔孫婼如晉【爲叔鞅卒月】昭二十五年春叔孫婼如宋

定十年秋叔孫州仇如齊

哀五年冬叔還如齊

右六十二著例

至

文十五年六月單伯至自齊【承日食月】

昭十四年春意如至自晉

昭二十四年春王二月婼至自晉【承仲孫貜卒月】

右三著例

來

閔元年冬齊仲孫來

右一著例

來歸

閔元年秋八月季子來歸【承公盟月】

右一著例

還

宣十八年冬十月歸父還自晉【承公薨月】

右一著例

復

文八年冬十月公孫敖如京師不至而復【爲奔莒月】宣八年夏六月公子遂如齊至黃乃復【爲有事月】

右二著例

媵

莊十九年秋公子結媵陳人之婦於鄄

右一著例

告糴

莊二十八年冬臧孫辰告糴於齊

右一著例

乞師

僖二十六年夏公子遂如楚乞師

右一著例

墮邑

定十二年夏叔孫州仇帥師墮郈

是年夏季孫斯仲孫何忌帥師墮費

右二著例

疆田

昭元年秋叔弓帥師疆鄆田

右一著例

城

文十二年冬十有二月季孫行父帥師城諸及鄆【承戰月】

襄二年冬仲孫蔑防晉荀防齊崔杼宋華元衞孫林父曹人邾人滕人薛人小邾人於戚遂城虎�

襄十五年夏季孫宿叔孫豹帥師城成郛

襄二十九年夏五月仲孫羯防晉荀盈齊髙止宋華定衞世叔儀鄭公孫段曹人莒人滕人薛人小邾人城杞【承公至月】

昭三十二年冬仲孫何忌防晉韓不信齊髙張宋仲幾衞世叔申鄭國參曹人莒人薛人杞人小邾人城成周

哀三年五月季孫斯叔孫州仇帥師城啟陽【承桓宮災月】

右六著例

入邑

襄十二年春王正月季孫宿帥師救邰遂入鄆【宿受命救邰而遂入鄆見政之逮大夫也故加月以見譏】

右一變例

侵

僖四年冬十有二月公孫玆帥師防齊人宋人衞人鄭人許人曹人侵陳【伐楚之役齊有怒於陳執袁濤塗與江黃伐之矣陳𨿽有罪執其人伐其國可也今又合七國之眾而侵之以齊桓責人爲已甚故加月以見譏】

成六年秋仲孫蔑叔孫僑如帥師侵宋

襄二十四年春仲孫羯帥師侵齊

定八年九月季孫斯仲孫何忌帥師侵衞【承葬陳懷公月】

右四著例三其變例一

伐

隠四年秋翚帥師防宋公陳侯蔡人衞人伐鄭隠十年夏翚帥師防齊人鄭人伐宋

桓十二年十有二月及鄭師伐宋【爲戰於宋月】

桓十七年秋八月及宋人衞人伐邾【承葬蔡桓侯月】莊二年夏公子慶父帥師伐於余丘

莊三年春王正月溺防齊師伐衞【衞侯得罪天子而奔齊爲之伐衞以納朔而溺往防之故加月以見譏】

莊十四年夏單伯防伐宋

僖三十三年秋公子遂帥師伐邾

文三年春王正月叔孫得臣防晉人宋人陳人衞人鄭人伐沈【爲沈潰月】

文十四年春王正月叔彭生帥師伐邾【承公至月】宣十年秋公孫歸父帥師伐邾

宣十一年夏公孫歸父防齊人伐莒

成八年冬十月叔孫僑如防晉士燮齊人邾人伐郯【承叔姬卒月】

襄十四年夏四月叔孫豹防晉荀偃齊人宋人衞北宮括鄭公孫蠆曹人莒人邾人滕人薛人杞人小邾人伐秦【承衞侯奔月】

襄十六年五月叔老防鄭伯晉荀偃衞殖宋人伐許【承地震月】

襄二十年秋仲孫速帥師伐邾

昭十年秋七月季孫意如叔弓仲孫貜帥師伐莒【承晉侯卒月】

哀元年冬仲孫何忌帥師伐邾

哀二年春王二月季孫斯叔孫州仇仲孫何忌帥師伐邾【爲邾子盟月】

右十九著例十八其變例一

圍

成三年秋叔孫僑如帥師圍棘

襄元年春王正月仲孫蔑防晉欒黶宋華元衞殖曹人莒人邾人滕人薛人圍宋彭城【承卽位月】

昭十三年春叔弓帥師圍費

定六年冬季孫斯仲孫何忌帥師圍鄆

定十年夏叔孫州仇仲孫何忌帥師圍郈

是年秋叔孫州仇仲孫何忌帥師圍郈

哀三年冬十月叔孫州仇仲孫何忌帥師圍邾【承秦伯卒月】

右七著例

取

宣十年秋公孫歸父帥師伐邾取繹

右一著例

救

僖十五年三月公孫敖帥師及諸侯之大夫救徐【承牡丘盟月】

文九年三月公子遂防晉人宋人衞人許人救鄭【承夫人至月】

襄十二年春王三月季孫宿帥師救邰【爲遂入鄆月】襄二十三年八月叔孫豹帥師救晉【爲下己卯月】

右四著例

次

襄元年夏仲孫蔑防齊崔杼曹人邾人杞人次於鄫

襄二十三年八月叔孫豹帥師救晉次於雍楡【受命救晉畏齊不進止於雍楡故此加月以見譏】

右二著例一其變例一

戍

僖二十八年春公子買戍衞

右一著例

歸喪

文十五年夏齊人歸公孫敖之喪

右一著例

如葬

莊二十七年秋公子友如陳葬原仲

右一著例

春秋本例卷九

欽定四庫全書

春秋本例卷十

宋崔子方撰

宗廟郊祭門

例日

立宮

成六年二月辛巳立武宮

定元年九月立宮【立宮譏也故不日以見之】

右二著例一其變例一

作主

文二年春王二月丁丑作僖公主

右一著例

郊

成十七年九月辛丑用郊

定十五年夏五月辛亥郊

哀元年夏四月辛巳郊

右三著例

禘

閔二年夏五月乙酉吉禘於莊公

僖八年秋七月禘於太廟用致夫人【譏致夫人故不日解具致夫人下】

右二著例一其變例一

大事

文二年八月丁卯大事於太廟躋僖公

右一著例

烝

桓八年春正月己卯烝

是年夏五月丁丑烝

右二著例

甞

桓十四年秋八月乙亥甞

右一著例

有事

宣八年夏六月辛巳有事於太廟

昭十五年二月癸酉有事於武宮

右二著例

繹

宣八年夏六月壬午猶繹

右一著例

右立宮作主郊禘凡宗廟之祭皆有國之常事常事不書有譏焉則書凡書譏也故於日月之例無變焉然後知春秋之日月不以例著者皆以示譏其足以知乎譏者不變也

從祀

定八年冬從祀先公【此魯禮之復正者其不日何也非常祀也是時陽虎欲爲亂故順祀先公而祈焉春秋以爲其所有事者無足道也吾志其從祀而已故特略而時志之且以志陽虎之僞也】

右一變例

納鼎

桓二年夏四月取郜大鼎於宋戊申納於太廟

右一著例

例月

考宮獻羽

隠五年九月考仲子之宮初獻六羽

右一著例

卜郊【卜牛牛傷免牲免牛三望附】

僖三十一年夏四月四卜郊不從乃免牲猶三望宣三年春王正月郊牛之口傷攺卜牛牛死乃不郊猶三望

成七年春王正月鼷防食郊牛角攺卜牛鼷防又食其角乃免牛夏五月不郊猶三望

成十年夏四月五卜郊不從乃不郊

襄七年夏四月三卜郊不從乃免牲

襄十一年夏四月四卜郊不從乃不郊

定十五年春王正月鼷防食郊牛牛死攺卜牛哀元年春王正月鼷防食郊牛攺卜牛

右八著例

用牲於社【於門附】

莊二十五年六月辛未朔日有食之鼓用牲於社是年秋大水鼓用牲於社於門

莊三十年九月庚午朔日有食之鼓用牲於社文十五年六月辛丑朔日有食之鼓用牲於社右四【凡大祀例日則次祀例當月此非常祀當去月以見譏惟秋大水不加月是其例餘皆承日食月】

不告月猶朝於廟

文六年閏月不告月猶朝於廟

右一著例

大室屋壊

文十三年秋七月大室屋壊

右一著例

例時

丹楹

莊二十三年秋丹桓公楹

右一著例

刻桷

莊二十四年春王三月刻桓公桷【爲葬桓公月】

右一著例

內戎事門

例日

戰

桓十年冬十有二月丙午齊侯衞侯鄭伯來戰於郎

桓十二年冬十有二月及鄭師伐宋丁未戰於宋桓十三年春二月公防紀侯鄭伯己巳及齊侯宋公衞侯燕人戰齊師宋師衞師燕師敗績

桓十七年夏五月丙午及齊師戰於奚

莊九年八月庚申及齊侯戰於幹時我師敗績僖二十二年秋八月丁未及邾人戰於升陘成二年六月癸酉季孫行父臧孫許叔孫僑如公孫嬰齊帥師防晉郤克衞孫良夫曹公子首及齊侯戰於鞍齊師敗績

右七著例

敗

隠十年六月壬戌公敗宋師於菅

莊十年春王正月公敗齊師於長勺【不正公一歲而兩敗人之師故不日以見譏】

是年六月公敗宋師於乘丘【詐戰而勝曰敗某師𨿽然有勝矣豈君子之所尙乎不正公不旬月之間而兩敗人之師故皆不日以見譏】

莊十一年夏五月戊寅公敗宋師於鄑

僖元年九月公敗邾師於偃【是喪師故不日以見譏】

是年冬十月壬午公子友帥師敗莒師於酈昭五年秋七月戊辰叔弓帥師敗莒師於蚡泉

右七著例四其變例三

治兵

莊八年春王正月甲午治兵

右一著例

大閱

桓六年秋八月壬午大閱

右一著例

焚邑【火攻也】

桓七年春二月己亥焚咸丘

右一著例

例月

作軍

襄十一年春王正月作三軍【戎事例日此不日以見譏詳具經解】

右一著例

捨軍

昭五年春王正月捨中軍【戎事例日此不日以見譏詳具經解】

右一著例

作甲

成元年三月作丘甲【戎事例日此不日以見譏詳具經解】

右一著例

凡內事門

例月

諸侯來盟

襄二十九年夏五月杞子來盟

右一著例

肆眚

莊二十二年春王正月肆大眚

右一著例

邑潰

昭二十九年冬十月鄆潰

右一著例

春秋本例卷十﹤經部﹐春秋類﹐春秋本例﹥

欽定四庫全書

春秋本例卷十一

宋崔子方撰

凡內事門

例時

來盟

桓十四年夏五鄭伯使其弟語來盟【闕月字又其下當有他事亦闕】

閔二年冬齊髙子來盟

僖四年夏楚屈完來盟於師

文十五年三月宋司馬華孫來盟【稱官而字之見其專官而恃貴也不稱使以其私來也嫌與齊髙子同例故加月以見譏】

宣七年春衛侯使孫良夫來盟

右五著例四其變例一

來朝

隱十一年春滕侯薛侯來朝

桓二年春正月滕子來朝【桓弒逆之人諸侯所共惡今滕子實始修禮而朝事之故加月以見譏】

是年秋七月侯來朝【亦譏始朝桓也詳具經觧】

桓六年冬紀侯來朝

桓七年夏谷伯綏來朝鄧侯吾離來朝

桓九年冬曹伯使其世子射姑來朝

桓十五年五月邾人牟人人來朝【承鄭伯奔月】荘二十三年夏蕭叔朝公

荘二十七年冬杞伯來朝

僖七年夏小邾子來朝

僖十四年夏六月季姬及鄫子遇於防使鄫子來朝【觧具內女遇鄫子下】

僖二十年夏郜子來朝

僖二十七年春子來朝

文十一年秋曹伯來朝

文十二年春王正月杞伯來朝【承郕伯奔月】

是年秋滕子來朝

文十五年夏曹伯來朝

宣元年秋邾子來朝

成四年三月伯來朝【承鄭伯卒月】

成六年夏六月邾子來朝【爲鄭伯卒月】

成七年夏五月曹伯來朝【爲三望月】

成十八年秋杞伯來朝

是年八月邾子來朝【爲公薨月】

襄元年九月邾子來朝【承天王崩月】

襄六年秋滕子來朝

防七年春郯子來朝

是年夏四月小邾子來朝【承卜郊月】

防二十一年冬十月曹伯來朝【承日食月】

防二十八年夏邾子來朝

昭三年秋小邾子來朝

昭十七年春小邾子來朝

是年秋郯子來朝

定十五年春王正月邾子來朝【爲食郊牛月】

哀二年夏四月滕子來朝【承衛侯卒月】

右三十四著例三十二其變例二

來聘

隱七年夏齊侯使其弟年來聘

桓三年冬齊侯使其弟年來聘

荘二十三年夏荊人來聘

荘二十五年春陳侯使女叔來聘

僖三十三年春王二月齊侯使國歸父來聘【承入滑月】文四年秋衛侯使寗兪來聘

文九年冬楚子使椒來聘

文十二年秋秦伯使術來聘

宣十年冬齊侯使國佐來聘

成三年冬十一月晉侯使荀庚來聘【爲盟月】

是月衛侯使孫良夫來聘

成四年春宋公使華元來聘

成八年春宋公使華元來聘

是年冬十月晉侯使士爕來聘【承叔姬卒月】

成十一年春王三月晉侯使郤犫來聘【承公至月】成十八年夏晉侯使士匄來聘

襄元年冬衛侯使公孫剽來聘

是年冬晉侯使荀防來聘

襄五年夏鄭伯使公子發來聘

襄七年冬十月衛侯使孫林父來聘【爲盟月】

襄八年冬晉侯使士匄來聘

襄十二年夏晉侯使士魴來聘

襄十五年春宋公使向戌來聘

防二十六年夏晉侯使荀吳來聘

襄二十七年春齊侯使慶封來聘

襄二十九年夏五月晉侯使士鞅來聘【承公至月】是月吳子使札來聘

襄三十年春王正月楚子使防罷來聘【公前朝楚故楚使防罷來聘以報之蓋自文公九年至此歷七十餘年楚未嘗致聘於魯今防罷之來欲報公明矣不正大夫之答君故加月以見譏】

昭二年春晉侯使韓起來聘

昭十二年夏宋公使華定來聘

昭二十一年夏晉侯使士鞅來聘

右三十一著例三十其變例一

來防

定十四年秋邾子來防公

右一著例

來唁

昭二十五年九月齊侯唁公於野井【承公孫月】

昭二十九年春齊侯使髙張來唁公

昭三十一年夏四月晉侯使荀躒唁公於幹侯【承薛伯卒月】

右三著例

來言

成八年春晉侯使韓穿來言汶陽之田歸之於齊

右一著例

來求

隱三年秋武氏子來求賻

文九年春毛伯來求金

右二著例

來渝平

隱六年春鄭人來渝平

右一著例

胥命

桓三年夏齊侯衛侯胥命於蒲

右一著例

來

隱元年冬十有二月祭伯來【爲益師卒月】

桓六年春正月寔來【寔猶是也言州公是欲來魯州公自曹猶以好來於我故書來然春秋以月志然後州公之奔不疑矣詳具經解】

桓八年冬十月祭公來【承雨雪月】

僖二十九年春介盧來

是年冬介盧來

襄十八年春白狄來

右六著例五其變例一

以來

哀七年八月以邾子益來【承入邾來月】

右一著例

逃來

荘十七年秋鄭詹自齊逃來

右一著例

來獻防

莊三十一年夏六月齊侯來獻戎防【獻防大夫之事而齊侯親之故加月以見譏】

僖二十一年冬楚人使宜申來獻防

右二著例一其變例一

來歸俘

莊六年冬齊人來歸衛俘

右一著例

來歸襚

文九年冬秦人來歸僖公成風之襚

右一著例

來奔喪

定十五年夏五月邾子來奔喪【承公薨月】

右一著例

來防葬

襄三十一年冬十月滕子來防葬【爲葬月】

定十五年九月滕子來防葬【爲葬月】

右二著例

春秋本例卷十一

欽定四庫全書

春秋本例卷十二

宋崔子方撰

凡內事門

例時

侵我

僖二十六年春王正月齊人侵我西鄙【承公盟月】文七年夏四月狄侵我西鄙【承宋公卒月】

文十五年秋齊人侵我西鄙

是年十有二月齊侯侵我西鄙【承歸子叔姬月】

襄十四年夏四月莒人侵我東鄙【承衛侯奔月】

右五著例

伐我

莊十九年冬齊人宋人陳人伐我西鄙

荘二十年冬齊人伐我

僖二十六年夏齊人伐我北鄙

文十四年春王正月邾人伐我南鄙【承公至月】

文十七年夏四月齊侯伐我西鄙【承葬小君月】

成二年春齊侯伐我北鄙

襄八年夏莒人伐我東鄙

襄十年秋莒人伐我東鄙

防十二年春王三月莒人伐我東鄙【爲遂入鄆月】襄十五年夏齊侯伐我北鄙

是年秋八月邾人伐我南鄙【承日食月】

襄十六年三月齊侯伐我北鄙【承大夫盟月】

是年秋齊侯伐我北鄙

襄十七年秋齊侯伐我北鄙

是秋齊髙厚帥師伐我北鄙

是冬邾人伐我南鄙

襄十八年秋齊師伐我北鄙

襄二十五年春齊崔杼帥師伐我北鄙

定七年秋齊國夏帥師伐我西鄙

定八年夏齊國夏帥師伐我西鄙

哀八年春王正月吳伐我【承入曹月】

哀十一年春齊國書帥師伐我

右二十二著例

圍內邑

襄十二年莒人伐我東鄙圍臺

襄十五年夏齊侯伐我北鄙圍成

襄十六年秋齊侯伐我北鄙圍成

襄十七年秋齊侯伐我北鄙圍桃

是年秋齊髙厚帥師伐我北鄙圍防

右五著例

入內邑

隱二年夏五月莒人入向【爲入極月】

成九年冬十有一月楚公子嬰齊帥師伐莒庚申莒潰楚人入鄆【是日莒先潰楚人得以入鄆也著日欲有所見也鄆吾邑也蓋是時楚非有意於伐我因鄆之不守而遂入之耳然則何以不言遂再稱楚人不可以遂言也其再稱楚人何也是公子嬰齊不正其見利而妄入吾邑故貶之不與名稱也詳具經解】右二著例一其變例一

取內邑

昭二十五年十有二月齊侯取鄆【公孫在齊故齊取鄆以居公也是時齊彊魯弱不能責季氏之罪以納公而乃取一邑以居焉見齊之無意於納公矣昭公不悟猶居鄆三年以待齊及其不能然後始之晉故此加月以見譏】

哀八年夏齊人取讙及闡

右二著例一其變例一

取內田

宣元年六月齊人取濟西田【宣公以庻立齊侯以大國之權來爲平州之防以定公位故以田賂齊也不正魯之以田與齊而齊之受田於魯故加月以見譏】右一變例

內入邑

隱八年三月庚寅我入祊【鄭伯守人之土地而妄以與人我不度義而受之邑人不賔至於用師而入之亦病矣故加月以譏歸祊而加日以譏入祊也】

右一變例

內取邑

成六年二月取鄟【承立武宮月】

襄十三年夏取邿

昭元年三月取鄆【取之莒也莒魯爭鄆久矣是時莒有弒君之禍豈魯責賂於莒而後取鄆乎故加月以見譏】

昭四年九月取鄫【取之莒也始鄫欲屬魯而爲莒所滅魯不能救今復取之於莒又不復其國家而遂有之故加月以見譏】

昭三十二年春正月取闞【承在幹侯月】

右五著例三其變例二

內取田

僖三十一年春取濟西田

成二年秋八月取汶陽田【承宋公卒月】

襄十九年春王正月取邾田自漷水【承盟柯月】

右三著例

歸內邑

隱八年二月鄭伯使宛來歸祊【加月譏也觧具入祊下】哀八年冬十有二月齊人歸讙及闡【承伯卒月】

右二著例一其變例一

歸內田

宣十年春齊人歸我濟西田

定十年夏齊人來歸鄆讙陰田

右二著例

假田

桓元年三月鄭伯以璧假許田【承公防月】

右一著例

稅畝

宣十五年秋初稅

右一著例

田賦

哀十二年春用田賦

右一著例

搜

昭八年秋搜於紅

昭十一年五月大搜於比蒲【承夫人卒月】

昭二十二年春大搜於昌閒

定十三年夏大搜於比蒲

定十四年秋大搜於比蒲

右五著例

狩

哀十四年春西狩獲麟

右一著例

來乞師

成十三年春晉侯使郤錡來乞師

成十六年六月晉侯使欒黶來乞師【承日食月】

成十七年九月晉侯使荀防來乞師【承盟柯陵月】成十八年冬晉侯使士魴來乞師

右四著例

平

昭七年春王正月曁齊平【凡言及者我意也變及言曁知非我意也吾之平彊矣故加月以見譏】

定十年春王三月及齊平【齊魯比年有侵伐之怨魯實畏齊平齊之平彊矣故加月以見譏頰谷之防齊有異謀知齊之不欲平亦明矣】

定十一年冬及鄭平

右三著例一其變例二

戍

襄五年冬戍陳

襄十年冬戍鄭虎牢

右二著例

次【俟附】

莊八年春王正月師次於郎以俟陳人蔡人【爲治兵月】荘三十年夏次於成

右二著例

師救

僖十八年夏師救齊

右一著例

師圍

莊八年夏師及齊師圍郕

右一著例

師還

荘八年秋師還

右一著例

歸

定五年夏歸粟於蔡

哀八年夏歸邾子益於邾

右二著例

城

隱七年夏城中丘

隱九年夏城郎

桓五年夏城祝丘

桓十六年冬城向

莊二十九年冬十有二月城諸及防【承杞叔姬卒月】莊三十二年春城小谷

宣八年冬十月城平陽【承葬小君月】

成四年冬城鄆

成九年冬十有一月城中城【承葬齊頃公月】

襄七年夏四月城費【承卜郊月】

襄十三年冬城防

襄十九年冬城西郛

是冬城武城

定六年冬城中城

定十四年秋城莒父及霄

定十五年冬城漆

哀四年夏城西郛

哀五年春城毗

哀六年春城邾瑕

右十九著例

築

荘元年秋築王姬之館於外

莊二十八年冬築郿

莊三十一年春築臺於郎

是年夏四月築臺於薛【承薛伯卒月】

是年秋築臺於秦

成十八年八月築鹿囿【爲公薨月】

昭九年冬築郎囿

定十三年夏築虵淵囿

右八著例

作

僖二十年春新作南門

定二年冬十月新作雉門及兩觀【兩觀之僭久矣今復作之故目事以見譏而加月也】

右二著例一其變例一

新

莊二十九年春新延廐

右一著例

浚

莊九年冬浚洙

右一著例

毀

文十六年秋八月毀泉臺【承夫人薨月】

右一著例

竊

定八年冬盜竊寶玉大弓

右一著例

得

定九年夏四月得寶玉大弓【承鄭伯卒月】

右一著例

取殺

荘九年九月齊人取子糾殺之【凡外殺世子公子例皆時以魯之不能存子糾故加月以見譏】

右一變例

春秋本例卷十二

欽定四庫全書

春秋本例卷十三

宋崔子方撰

凡外事門【凡外與內接而於外事爲重者自見本門】

例日

戰【敗績附】

莊二十八年春王三月甲寅齊人伐衛衛人及齊人戰衛人敗績

僖十五年十有一月壬戌晉侯及秦伯戰於韓僖十八年五月戊寅宋師及齊師戰於甗齊師敗績

僖二十二年冬十有一月己巳朔宋公及楚人戰於宋師敗續

僖二十八年夏四月己巳晉侯齊師宋師秦師及楚人戰於城濮楚師敗績

文二年春王二月甲子晉侯及秦師戰於彭衙秦師敗績

文七年夏四月戊子晉人及秦人戰於令狐文十二年冬十有二月戊午晉人秦人戰於河曲宣二年春王二月壬子宋華元帥師及鄭公子歸生帥師戰於大棘宋師敗績

宣十二年夏六月乙夘晉荀林父帥師及楚子戰於邲晉師敗績

成二年夏四月丙戌衛孫良夫帥師及齊師戰於新築衛師敗績

成十六年六月甲午晦晉侯及楚子鄭伯戰於鄢陵楚子鄭師敗績

定四年冬十有一月庚午蔡侯以吳子及楚人戰於柏舉楚師敗績

哀二年秋八月甲戌晉趙鞅帥師及鄭罕逹帥師戰於鐡鄭師敗績

右十四著例

敗

僖三十三年夏四月辛巳晉人及姜戎敗秦師於殽

右一著例

右戰敗大國次國同例

入

隠五年秋衞師入郕【凡入大國次國例皆日郕伯爵蓋次國而不日入何也傳謂防之亂也而郕人侵衛故衞師入郕猶信也夫利人之亂而欲得志焉者取禍之道春秋深惡焉故不月與日以見譏】

隱十年秋宋人衞人入鄭【宋爲大國鄭不能事大乃與齊魯比而伐之致宋喪師而失二邑此宋所以怒而入鄭也鄭之見入有以自取之矣鄭尙不知自咎乃復掩其不備而取宋衛蔡三國之師春秋深惡焉故不月與日以見譏】

是年冬十月壬午齊人鄭人入郕

文十五年六月晉郤缺帥師伐蔡戊申入蔡宣十一年冬十月丁亥楚子入陳

襄二十五年六月壬子鄭公孫捨之帥師入鄭

右六著例四其變例二

滅

僖二十五年春王正月丙午衞侯燬滅邢

宣十二年冬十有二月戊寅楚子滅蕭

昭八年冬十月壬午楚師滅陳

昭十一年冬十有一月丁酉楚師滅蔡

右四著例

右入滅大國次國同例然大國未有見也

滅國以君歸【殺之附】

僖二十六年秋楚人滅夔以夔子歸【傳謂夔子不祀其祖楚人譲之而夔子終不祀也故楚人滅夔夫有不祀之罪而且致怒大國者取亡之道春秋譏焉故不月以見之國滅故不月則以歸不得而日也】

定四年夏四月庚辰蔡公孫姓帥師滅沈以沈子嘉歸殺之

定六年春王正月癸亥鄭遊速帥師滅許以許男斯歸

定十四年二月辛巳楚公子結陳公孫佗人帥師滅頓以頓子牂歸

定十五年二月辛丑楚子滅胡以胡子豹歸

右五著例四其變例一

國君滅

昭二十三年秋七月戊辰吳敗頓胡沈蔡陳許之師於雞父胡子髠沈子逞滅

右一著例

誘殺國君

昭十一年夏四月丁巳楚子防誘蔡侯般殺之於申

右一著例

盜殺國君

哀四年春王二月庚戌盜殺蔡侯申

右一著例

執國君用之

僖十九年夏六月己酉邾人執鄫子用之

右一著例

弒君

隱四年春二月戊申衛州吁弒其君完

桓二年春王二月戊申宋督弒其君與夷及其大夫孔父

莊八年冬十有一月癸未齊無知弒其君諸兒莊十二年秋八月甲午宋萬弒其君捷及其大夫仇牧

僖十年春王正月晉裏克弒其君卓及其大夫荀息【失日】

文元年冬十月丁未楚世子商臣弒其君頵文十四年九月甲申齊公子商人弒其君捨文十六年冬十有一月宋人弒其君杵臼【失日】文十八年夏五月戊戌齊人弒其君商人

是年冬十月莒弒其君庻其【失日】

宣二年秋九月乙丑晉趙盾弒其君夷臯

宣四年夏六月乙酉鄭公子歸生弒其君夷宣十年夏五月癸巳陳夏徴舒弒其君平國成十八年春王正月庚申晉弒其君州蒲

襄二十五年夏五月乙亥齊崔杼弒其君光襄二十六年春王二月辛夘衛寗喜弒其君剽襄三十年夏四月蔡世子般弒其君固【失日】襄三十一年十有一月莒人弒其君密州【失日】昭十三年夏四月楚公子比自晉歸於楚弒其君虔於幹溪【失日】

昭十九年夏五月戊辰許世子止弒其君買定十三年冬薛弒其君比【失月】

哀六年秋七月庚寅齊陳乞弒其君荼

右二十二著例十五其失月者一失日者六【弒君父天下之大惡春秋於其辭不加譏貶焉亦不區區以日月例見也其失日月者闕之志臣子不謹而已】

卒

隱三年八月庚辰宋公和卒

桓十四年冬十有二月丁巳齊侯祿父卒

莊二年冬十有二月乙酉宋公馮卒

僖九年春王正月丁丑宋公禦說卒

是年九月甲子晉侯佹諸卒

僖十七年冬十有二月乙亥齊侯小白卒

僖二十三年夏五月庚寅宋公玆父卒

僖二十四年冬晉侯夷吾卒【失月】

僖二十七年夏六月庚寅齊侯昭卒

僖三十二年冬十有二月己夘晉侯重耳卒文六年八月乙亥晉侯驩卒

文七年夏四月宋公王臣卒【失日】

文十四年夏五月乙亥齊侯潘卒

文十八年春王二月秦伯防卒【失日】

宣四年春王正月秦伯稻卒【失日】

宣九年九月辛酉晉侯黒臀卒於扈

宣十年夏四月己巳齊侯元卒

宣十八年七月甲戌楚子旅卒

成二年秋八月壬午宋公鮑卒

成九年秋七月丙子齊侯無野卒

成十年夏五月丙午齊侯獳卒

成十五年夏六月宋公固卒【失日】

襄十三年九月庚辰楚子審卒

襄十五年十有一月癸亥晉侯周卒

襄十九年秋七月辛夘齊侯環卒

襄二十八年十有二月乙未楚子昭卒

昭元年冬十有一月己酉楚子麇卒

昭十年秋七月戊子晉侯彪卒

是年十有二月甲子宋公成卒

昭十六年秋八月己亥晉侯夷卒

昭二十五年十有一月己亥宋公佐卒於曲昭二十六年九月庚申楚子居卒

昭三十年六月庚辰晉侯去疾卒

哀五年秋九月癸酉齊侯杵臼卒

哀六年秋七月庚寅楚子軫卒

哀十年三月戊戌齊侯陽生卒

右大國卒三十六著例三十一其失月者一失日者四

隱八年夏六月己亥蔡侯考父卒

桓五年春正月甲戌己丑陳侯鮑卒【再著日義具經解】桓十一年夏五月癸未鄭伯寤生卒

桓十二年八月壬辰陳侯躍卒

桓十七年六月丁丑蔡侯封人卒

莊元年冬十月乙亥陳侯林卒

莊二十一年夏五月辛酉鄭伯突卒

荘二十五年夏五月癸丑衛侯朔卒

僖十二年十有二月丁丑陳侯杵臼卒

僖十四年冬蔡侯卒【失月】

僖二十五年夏四月癸酉衞侯燬卒

僖二十八年六月陳侯款卒【失日】

僖三十二年夏四月己丑鄭伯捷卒

文十三年夏五月壬午陳侯朔卒

宣三年冬十月丙戌鄭伯蘭卒

宣九年冬十月癸酉衞侯鄭卒

宣十七年春王正月丁未蔡侯申卒

成二年秋八月庚寅衛侯速卒

成四年三月壬申鄭伯堅卒

成六年夏六月壬申鄭伯費卒

成十四年冬十月庚寅衛侯臧卒

襄二年六月庚辰鄭伯睔卒

襄四年春王三月己酉陳侯午卒

襄七年冬十有二月鄭伯髠頑如防未見諸侯丙戌卒於鄵

襄二十九年夏五月庚午衞侯衎卒

昭七年八月戊辰衛侯惡卒

昭八年夏四月辛丑陳侯溺卒

昭十二年三月壬午鄭伯嘉卒

昭二十年十有一月辛夘蔡侯盧卒

昭二十三年夏六月蔡侯東國卒於楚【失日】昭二十八年夏四月丙戌鄭伯寜卒

定四年春王二月癸巳陳侯吳卒

定八年秋七月戊辰陳侯栁卒

定九年夏四月戊申鄭伯蠆卒

哀二年四月丙子衛侯元卒

右次國卒三十五著例三十二其失月者一失日者二

隱七年春王三月滕侯卒【失日】

隱八年夏六月辛亥宿男卒

桓十年正月庚申曹伯終生卒

荘十六年冬十有二月邾子克卒【失日】

荘二十三年冬十有一月曹伯射姑卒【失日】荘二十八年四月丁未邾子卒

莊三十一年夏四月薛伯卒【失日】

僖四年夏許男新臣卒【失月】

僖七年秋七月曹伯班卒【失日】

僖二十三年十有一月杞子卒【失日】

文五年冬十月甲申許男業卒

文九年秋八月曹伯防卒【失日】

文十三年夏五月壬午邾子籧篨卒

宣九年八月滕子卒【失日】

宣十七年春王正月庚子許男錫我卒

成十三年夏五月曹伯廬卒於師【失日】

成十四年春王正月莒子朱卒【失日】

成十六年夏四月辛未滕子卒

成十七年十有二月邾子玃且卒【失日】

襄六年春王三月壬午杞伯姑容卒

襄十七年春王二月庚午邾子牼卒

襄十八年十月曹伯負芻卒於師【失日】

襄二十三年三月己巳杞伯匄卒

襄二十六年八月壬午許男卒於楚

昭元年六月丁巳邾子華卒

昭三年春王正月丁未滕子原卒

昭六年春王正月杞伯益姑卒【失日】

昭十四年三月曹伯滕卒【失日】

是年八月莒子去疾卒【失日】

昭十八年春王三月曹伯須卒【失日】

昭二十四年八月丁酉杞伯郁釐卒

昭二十七年冬十月曹伯午卒【失日】

昭二十八年秋七月癸巳滕子寜卒

昭三十一年夏四月丁巳薛伯谷卒

定三年二月辛夘邾子穿卒

定四年夏五月杞伯成卒於防【失日】

定八年三月曹伯露卒【失日】

定十二年春薛伯定卒【失月】

哀四年秋八月甲寅滕子結卒

哀八年冬十有二月癸亥杞伯過卒

哀十年五月薛伯夷卒【失日】

哀十一年秋七月辛酉滕子虞母卒

哀十三年夏許男成卒【失月】

右小國卒四十三著例二十其失月三其失日二十【小國赴告之禮有不傋故其失日月者特多也且又不名者七然後知赴告之禮不傋明矣春秋以人之善惡皆見於行事亦無事於死而後爲之譏貶故𨿽闕日之多不嫌也志臣子不謹而已矣】

春秋本例卷十三

欽定四庫全書

春秋本例卷十四

宋崔子方撰

凡外事門

例月

諸侯盟【離盟則不月】

隱二年冬十月紀子帛莒子盟於密【離盟不月承伯姬歸月】隱三年冬十有二月齊侯鄭伯盟於石門【離盟不月爲宋公月】

隱八年秋七月庚午齊侯宋公衛侯盟於瓦屋【謂諸侯之參盟於是焉始故謹而日之或然也其詳具經解】

僖二年秋九月齊侯宋公江人黃人盟於貫僖十九年六月宋公曹人邾人盟於曹南鄫子防盟於邾

文十五年冬十有一月諸侯盟於扈

宣十一年夏楚子陳侯鄭伯盟於辰陵【楚子之與陳鄭盟謀以討陳亂而安鄭也然終以入陳而納其姦人又明年圍鄭以楚子不信其盟甚矣故不月以見譏】

定七年秋齊侯鄭伯盟於咸【離盟】

是秋齊侯衛侯盟於沙【離盟】

定八年冬衛侯鄭伯盟於曲濮【離盟】

右十著例八其變例二

立君

隱四年冬十有二月衛人立晉

右一著例

執國君【以伐以歸附】

僖二十一年秋宋公楚子陳侯蔡侯鄭伯許男曹伯防於盂執宋公以伐宋【凡大國執例月此特譏之而以時志猶曰爲中國恥故略之也】

僖二十八年冬晉人執衛侯歸之於京師【承天王狩河陽故不月】

成九年秋七月晉人執鄭伯

右三著例一其變例一其闕文一

獲國君

僖十五年十有一月壬戌晉侯及秦伯戰於韓獲晉侯

右一著例

釋國君

僖二十一年十有二月癸丑公防諸侯盟於薄釋宋公【承盟日】

右一著例

國君奔

桓十一年九月鄭忽出奔衛

桓十五年五月鄭伯突出奔蔡

桓十六年十有二月衛侯朔出奔齊

僖二十八年夏四月衛侯出奔楚

文十二年春王正月郕伯來奔

襄十四年夏四月己未衞侯出奔齊【是時孫林父費逐其君春秋惡焉故不名防侯以見之又加日以謹林父之惡也】

昭二十一年冬蔡侯朱出奔楚【般以誘殺有執而用焉朱顧不能復讎而又奔之春秋賤焉故不月以譏】

右七著例五其變例二

國君歸

桓十五年五月鄭世子忽復歸於鄭

僖二十八年六月衞侯鄭自楚復歸於衛

襄二十六年春王二月甲午衛侯衎復歸於衛【辛夘而剽弒甲午而衎入剽之弒衎與有力焉故加日以見之】

昭十三年八月蔡侯廬歸於蔡

是月陳侯吳歸於陳

右五著例四其變例一

國君入

桓十五年秋九月鄭伯突入於櫟

莊六年夏六月衛侯朔入於衞

襄二十五年秋八月衛侯入於夷儀

右三著例

右奔歸入大國次國同例然大國未有見也

敗小國

僖十五年冬楚人敗徐於婁林【三年徐人取舒舒楚屬也蓋徐人恃齊而取之及桓徳旣衰而後楚亟伐徐敗之婁林徐之禍有以自取之春秋譏焉故不月以見之】

右一變例

入小國

隱二年夏五月無駭帥師入極

隱十一年秋七月壬午公及齊侯鄭伯入許【是時桓公羽父爲亂公不能靖內難至於身弒而不知而顧入人之國亦不知務矣故加日以見譏】

桓二年九月入

僖二十年五月鄭人入滑

僖二十七年秋八月乙巳公子遂帥師入【是年子來朝夫春接其君秋入其國以內爲過矣故加日以見譏】

僖二十八年三月丙午晉侯入曹【晉侯入曹而執曹伯畀宋人晉文於是失正矣故加日以見譏】

僖三十三年春王二月秦人入滑

文五年夏秦人入鄀【謂鄀叛楚卽秦而又貳於楚故秦人入鄀猶信也蓋鄀之禍有以自取之故不月以見譏】

昭十八年六月邾人入鄅

哀七年秋公伐邾八月己酉入邾【觧具公伐下】

哀八年春王正月宋公入曹以曹伯陽歸

右十一著例七其變例四

滅小國【君奔附】

莊十年冬十月齊師滅譚譚子奔莒

荘十三年夏六月齊人滅遂

僖二年夏五月虞師晉師滅夏陽

僖五年秋八月楚人滅子奔黃

僖十二年夏楚人滅黃

文四年秋楚人滅江【江黃漢東之國而屬於楚聞齊桓之興不內自度遽欲背楚而親中國桓公方欲事楚故貫之盟陽谷之防實從黃江之人以謀楚明年遂興召陵之師楚旣內服江黃遂防伐陳則楚之有怒於兩國可知矣及桓徳旣衰楚益內侮僖之十二年楚伐黃而遂滅黃至此楚伐江而遂滅江也夫爲國不知所以自謀而致怒大國者取亡之道春秋譏焉故不月以見之】

文五年秋楚人滅六【春秋滅國變日月之例者八江黃夔六項鄫巢徐是也蓋譏其有以自取滅亡之禍而已然六之罪未有見焉春秋以例著者不疑矣不然或月闕耳】

襄六年秋莒人滅鄫【鄫故莒屬也欲去莒而附魯故前年叔孫豹鄫世子如晉明年又防戚所謂公請屬鄫是也夫小國之政不安其舊而新是圗以致怒於人者取亡之道春秋譏焉故不月以見之】

是年十有二月齊侯滅萊

昭四年秋七月楚子蔡侯陳侯許男頓子胡子沈子淮夷伐吳遂滅賴

右十著例六其變例四

右敗入滅小國微國同例

戕國君

宣十八年秋七月邾人戕鄫子於鄫【戕國君重事例當日諸侯卒則名鄫子不名不日見微國赴告不備】

右一著例

克

隱元年夏五月鄭伯克叚於鄢

右一著例

亡

僖十九年冬梁亡【梁之亡也不以月志然後知諸國有以自取滅亡之禍者其不月明矣】

右一變例

國遷

莊十年三月宋人遷宿

閔二年春王正月齊人遷陽

僖元年夏六月邢遷於夷儀

僖三十一年十有二月衛遷於帝丘

成十五年冬十有一月許遷於葉

昭九年春許遷於夷【許自此至定之四年二十五年之間凡三遷都焉夫國家之政士民之居何可數遷數遷則下騒動而亦不足以爲國矣春秋譏焉故不月以見之】

昭十八年冬許遷於白羽

定四年六月許遷於容城【承葬陳惠公月】

哀二年冬十有一月蔡遷於州來

右九著例六其變例三

國潰

僖四年春王正月公會齊侯宋公陳侯衛侯鄭伯許男曹伯侵蔡蔡潰

文三年春王正月叔孫得臣防晉人宋人陳人衛人鄭人伐沈沈潰

成九年冬十有一月楚公子嬰齊伐莒庚申莒潰楚人入鄆【解具入鄆下】

右三著例

葬

隱三年十有二月癸未葬宋繆公

桓十五年夏四月己巳葬齊僖公

莊三年夏四月葬宋莊公

莊九年秋七月丁酉葬齊襄公

僖十八年秋八月丁亥葬齊桓公

僖二十七年秋八月乙未葬齊孝公

僖三十三年夏四月癸巳葬晉文公

文六年冬十月葬晉襄公

宣十年六月葬齊惠公

成三年二月乙亥葬宋文公

成九年冬十有一月葬齊頃公

成十五年八月庚辰葬宋共公

襄十六年春王正月葬晉悼公

襄十九年冬葬齊靈公

昭十年九月葬晉平公

昭十一年春王二月葬宋平公

昭十六年冬十月葬晉昭公

昭二十六年春王正月葬宋元公

昭三十年秋八月葬晉頃公

哀五年閏月葬齊景公

哀十年五月葬齊悼公

右大國葬二十一著例十二其變例九【加日者八不月者一】

隱五年夏四月葬衞桓公

桓五年夏葬陳桓公

桓十一年秋七月葬鄭莊公

桓十三年三月葬衛宣公

桓十七年八月癸巳葬蔡桓侯

莊二年春王二月葬陳莊公

荘二十一年冬十有二月葬鄭厲公

僖十三年夏四月葬陳宣公

僖二十五年秋葬衛文公

宣三年冬十月葬鄭穆公

宣十二年春葬陳靈公

宣十七年夏葬蔡文公

成三年春王正月辛亥葬衛穆公

成四年夏四月葬鄭襄公

成十五年春王二月葬衛定公

襄四年秋七月葬陳成公

襄八年夏葬鄭僖公

襄二十九年秋九月葬衛獻公

襄三十年冬十月葬蔡景公

昭七年十有二月癸亥葬衛襄公

昭八年冬十月壬午葬陳哀公【此加日隱之也亡國之葬也與葬紀伯姬紀叔姬同例】

昭十二年五月葬鄭簡公

昭十三年冬十月葬蔡靈公

昭二十一年春王三月葬蔡平公

昭二十八年六月葬鄭定公

定四年六月葬陳惠公

定八年九月陳懷公

定九年六月鄭獻公

哀二年冬十月葬衛靈公

哀四年冬十有二月葬蔡昭公

右次國葬三十著例二十一其變例九【加日者三不月者六其一亡國之葬】

右大國次國之例月其越禮而葬者僭也故加日以見之其不及禮而葬者逼也故去月以見之傳稱宋華元樂舉厚文公今宋文之葬實日衛文侯之儉也今衛文之葬實不月以類考之可知矣古人以送死可當大事故春秋以葬禮爲重於其有過不及者皆明著以見譏焉是以大國之僭禮者多而次國之僭禮者少次國不及禮者多而大國之不及者少理勢然也蓋惟天子無僭而小國無逼耳

春秋本例卷十四

欽定四庫全書

春秋本例卷十五

宋崔子方撰

凡外事門

例時

諸侯防

桓二年秋七月蔡侯鄭伯防於鄧【承紀侯朝月】

莊十五年春齊侯宋公陳侯衞侯鄭伯防於鄄僖三年秋齊侯宋公江人黃人防於陽谷

僖二十一年秋宋公楚子陳侯蔡侯鄭伯許男曹伯防於盂

文十七年六月諸侯防於扈【承公盟月】

宣九年秋九月晉侯宋公衞侯鄭伯曹伯防於扈【承晉侯卒月】

定十年冬齊侯衛侯鄭遊速防於安甫

定十四年秋齊侯宋公防於洮

右八著例

大夫盟

桓十一年春正月齊人衞人鄭人盟於惡曹【是三國來戰之人也彼恃彊淩我不約而來戰又復同盟以固其惡春秋惡焉故加月以見譏】

僖二十一年春宋人齊人楚人盟於鹿上

宣十二年冬十有二月晉人宋人衛人曹人同盟於淸丘【承滅蕭月】

右三著例二其變例一

大夫防

襄三十年冬十月晉人齊人宋人衛人鄭人曹人莒人邾人滕人薛人杞人小邾人防於澶淵宋災故【承葬蔡景公月】

昭二十七年秋晉士鞅宋樂祁犂衛北宮喜曹人邾人滕人防於扈

右二著例

相如

桓五年夏齊侯鄭伯如紀

是年冬州公如曹

右二著例

如防如師

僖二十八年五月陳侯如防【承盟月】

成二年秋七月齊侯使國佐如師【爲盟月】

襄三年夏六月陳侯使袁僑如防【承盟月】

襄七年十有二月鄭伯髠頑如防【承防月】

右四著例

乞盟

僖八年春王正月鄭伯乞盟【承盟月】

右一著例

平

宣十五年夏五月宋人及楚人平【稱人以平平在下也故加月以見譏詳具經觧】

右一變例

還

襄十九年秋七月晉士匄帥師侵齊至谷聞齊侯卒乃還【承齊侯卒月】

右一著例

次

莊十年夏六月齊師宋師次於郎【爲敗宋師月】

僖元年春王正月齊師宋師曹師次於聶北【承元年正月】

文十年冬楚子蔡侯次於厥貉

定九年秋齊侯衛侯次於五氏

定十三年春齊侯衛侯次於垂葭

定十五年夏五月齊侯衛侯次於蕖蒢【承郊月】

右六著例

遇

隱八年春宋公衛侯遇於垂

荘四年夏齊侯陳侯鄭伯遇於垂

荘三十二年夏宋公齊侯遇於梁丘

右三著例

以

桓十四年冬十有二月宋人以齊人蔡人衛人陳人伐鄭

定四年冬十有二月庚午蔡侯以吳子及楚人戰於柏舉

右二解具本事下

逃歸【不盟附】

僖五年秋八月鄭伯逃歸不盟【承盟月】

右一著例

大去

荘四年夏紀侯大去其國

右一著例

小國君奔

荘二十四年冬曹羈出奔陳

昭元年秋莒展輿出奔吳

昭三年冬北燕伯欵出奔齊

昭二十三年秋七月莒子庚輿來奔【爲敗雞父月】哀十年春王二月邾子益來奔【邾子之前年以來今又奔之以益爲賤而無恥矣故加月以見譏】

右五著例四其變例一

小國君歸

僖二十八年冬曹伯襄復歸於曹

成十六年秋曹伯歸自京師

右二著例

執小國君【畀附歸於附】

僖五年冬晉人執虞公

僖十九年春王三月宋人執滕子嬰齊【滕子之名失地之君也夫諸侯有失地者諸侯相與納之蓋可也今宋防圗霸不能懷綏小國又因其防弱而遂執之以宋爲不義故加月以見譏】

僖二十八年三月丙午晉人入曹執曹伯畀宋人【解具入曹下】

成十五年三月晉侯執曹伯歸於京師【承盟月】襄十六年三月晉人執莒子邾子以歸【承盟月】襄十九年春王正月晉人執邾子【承盟月】

昭四年夏楚人執徐子

哀四年春王二月宋人執小邾子【承殺蔡侯月】

右八著例七其變例一

大夫奔

莊十二年冬十月宋萬出奔陳【萬弒君之賊宋人不卽討縱之逾時而後出奔以爲其國無臣子矣故加月以志其久且見譏也】

僖二十八年六月衛元咺出奔晉【承衛侯歸月】

文六年冬十月晉狐射姑出奔狄【承葬晉防公月】

文七年夏四月晉先蔑奔秦【承宋公卒月】

文八年十月宋司城來奔【承盟月】

文十四年九月宋子哀來奔【承公孫敖卒月】

宣十年夏四月齊崔氏出奔衛【承日食月】

成七年冬衛孫林父出奔晉

成十五年秋八月宋華元出奔晉【承葬宋防公月】

是月宋魚石出奔楚

成十七年秋齊髙無咎出奔莒

防六年夏宋華弱來奔

襄十七年九月宋華臣出奔陳【承雩月】

襄二十年秋蔡公子履出奔楚

是秋陳侯之弟光出奔楚

襄二十一年春王正月邾庻其以漆閭丘來奔【承公如晉月】

是年秋晉欒盈出奔楚

襄二十三年夏邾畀我來奔

防二十四年冬陳鍼冝咎出奔楚

襄二十七年夏衛侯之弟鱄出奔晉

防二十八年夏衞石惡出奔晉

是年冬齊慶封來奔

襄二十九年秋九月齊髙止出奔北燕【承葬衞獻公月】防三十年秋七月鄭良霄出奔許【承葬宋姬月】

昭元年夏秦伯之弟鍼出奔晉

是年冬十有一月楚公子比出奔晉【承楚子卒月】昭五年夏莒牟夷以牟婁及防玆來奔

昭六年夏宋華合比出奔衞

昭八年夏四月陳公子畱出奔鄭【承陳侯卒月】

昭十年夏齊欒施來奔

昭十五年夏蔡朝吳出奔鄭

昭二十年夏曹公孫防自鄸出奔宋

是年冬十月宋華亥向寧華定出奔陳【大國三卿今相與同惡一旦出奔臣旣罪惡君亦孤露上下不協莫此之甚故加月以見譏】

昭二十二年春宋華亥向寧華定自宋南裏出奔楚

昭三十一年冬黒肱以濫來奔

定四年冬十有一月楚嚢瓦出奔鄭【承吳楚戰月】定十年秋宋樂大心出奔曹

是年冬宋公之弟辰曁仲佗石彄出奔陳

定十四年春衞公叔戌來奔

是春衛趙陽出奔宋

是年秋衛世子蒯聵出奔宋

是秋衛公孟彄出奔鄭

是秋宋公之弟辰自蕭來奔

哀四年春王二月蔡公孫辰出奔吳【承殺蔡侯月】哀六年夏齊國夏及髙張來奔

哀十一年夏陳轅頗出奔鄭

是年冬十有一月衞世叔齊出奔宋【承葬滕隱公月】

右四十七著例四十五其變例二

大夫歸

桓十一年九月突歸於鄭【爲防盟月】

桓十七年秋八月蔡季自陳歸於蔡【承蔡侯卒月】莊二十四年冬赤歸於曹

僖二十八年冬衞元咺自晉復歸於衛

成十四年夏衛孫林父自晉歸於衛

成十五年秋八月宋華元自晉歸於宋【承葬共公月】襄二十三年夏陳侯之弟光自楚歸於陳

昭十三年夏四月楚公子比自晉歸於楚【爲弒君月】定十三年冬晉趙鞅歸於晉

哀十年五月衛公孟彄自齊歸於衛【承齊悼公月】

右十著例

大夫入

桓十五年五月許叔入於許【承鄭伯奔月】

莊三年秋紀季以酅入於齊

莊九年夏齊小白入於齊

成十八年夏宋魚石復入於彭城

襄二十三年夏晉欒盈復入於晉入於曲沃防三十年九月鄭良霄自許入於鄭【承葬共姬月】昭元年秋莒去疾自齊入於莒

定十一年秋宋樂大心自曹入於蕭

右八著例

叛

襄二十六年春王二月衞孫林父入於戚以叛【承弒君月】

昭二十一年夏宋華亥向寧華定自陳入於宋南裏以叛

定十一年春宋公之弟辰及仲佗石彄公子地自陳入於蕭以叛

定十三年秋晉趙鞅入於晉陽以叛

是年冬晉荀盈士吉射入於朝歌以叛

右五著例

春秋本例卷十五﹤經部﹐春秋類﹐春秋本例﹥

欽定四庫全書

春秋本例卷十六

宋崔子方撰

凡外事門

例時

殺世子

僖五年春晉侯殺其世子申生

襄二十六年秋宋公殺其世子痤

昭八年春陳侯之弟招殺陳世子偃師

右三著例

殺君之子

僖九年冬晉裏克殺其君之子奚齊

右一著例

執世子用之

昭十一年冬十有一月楚師滅蔡執蔡世子有以歸用之【承滅國月】

右一著例

殺大夫

荘二十二年春王正月陳人殺其公子禦防【承葬月】荘二十六年夏曹殺其大夫

僖七年夏鄭殺其大夫申侯

僖十年夏晉殺其大夫裏克

僖十一年春晉殺其大夫丕鄭父

僖二十五年夏四月宋殺其大夫【承衛侯卒月】

僖二十八年夏四月楚殺其大夫得臣【承戰城濮月】僖三十年秋衛殺其大夫元咺及公子瑕

文六年冬十月晉殺其大夫陽處父【承葬晉襄公月】文七年夏宋人殺其大夫

文八年冬十月宋人殺其大夫司馬【承盟月】

文九年二月晉人殺其大夫先都【承葬襄王月】

是年三月晉人殺其大夫士縠及箕鄭父【承夫人至月】文十年夏楚殺其大夫冝申

宣十一年冬十月楚人殺陳夏徴舒【爲入陳月】

宣十三年冬晉殺其大夫先縠

宣十四年春衛殺其大夫孔逹

成八年夏晉殺其大夫趙同趙括

成十五年秋八月宋殺其大夫山【承葬宋公月】

成十七年十有二月晉殺其大夫郤錡郤犫郤至【承日食月】成十八年春王正月晉殺其大夫胥童【爲弒君月】是月齊殺其大夫國佐

襄二年冬楚殺其大夫公子申

襄五年秋楚殺其大夫公子壬夫

襄十九年八月齊殺其大夫髙厚【承仲孫蔑卒月】

是月鄭殺其大夫公子嘉

襄二十年秋蔡殺其大夫公子燮

襄二十二年冬楚殺其大夫公子追舒

襄二十三年夏陳殺其大夫慶虎及慶寅

是年冬十月晉人殺欒盈【承臧紇出奔月】

襄二十七年夏衛殺其大夫喜

襄三十年秋七月鄭人殺良霄【承葬共姬月】

昭二年秋鄭殺其大夫公孫黒

昭四年七月楚子執齊慶封殺之【爲滅賴月】

昭五年春王正月楚殺其大夫屈申【承捨中軍月】昭八年夏楚人執陳行人於徴師殺之

是年秋陳人殺其大夫公子過

昭十二年五月楚殺其大夫成熊【承葬簡公月】

昭十四年冬莒殺其公子意恢

昭二十七年夏楚殺其大夫郤宛

哀二年十有一月蔡殺其大夫公子駟【承蔡遷月】哀四年夏蔡殺大夫公孫姓公孫霍

右四十二著例

盜殺大夫

襄十年冬盜殺鄭公子騑公子發公孫輒

昭二十年秋盜殺衛侯之兄縶

哀十三年冬十有一月盜殺陳夏區夫【承星孛月】

右三著例

獲大夫

僖元年冬十月敗莒師於酈獲莒拏

宣三年春王二月宋鄭戰於大獲宋華元襄八年夏鄭侵蔡獲蔡公子燮

昭二十三年秋七月吳敗頓胡沈蔡陳許之師獲陳夏齧

哀十一年夏五月齊吳戰艾陵獲齊國書

右五著例一其四各承戰敗月

執大夫

桓十一年九月宋人執鄭祭仲【爲盟月】

荘十七年春齊人執鄭詹

僖四年夏齊人執陳轅濤塗

襄十一年秋楚人執鄭行人良霄

襄十八年夏晉人執衛行人石買

襄二十六年秋晉人執衛喜

定元年三月晉人執宋仲幾於京師【定無正以三月繼王】定六年秋晉人執宋行人樂祁犂

定七年秋齊人執衛行人北宮結以侵衛

右九著例

放大夫

宣元年夏晉放其大夫胥甲父於衛

昭八年冬十月楚師滅陳執公子招放之於越【承滅陳月】

哀三年秋蔡人放其大夫公孫獵於吳

右三著例

討賊

隱四年九月衛人殺州吁於濮【衛人不卽討賊逾九月而僅能殺之於濮故加月以見之】

桓六年八月蔡人殺陳佗【承大閱月】

莊九年春齊人殺無知

昭十三年夏四月楚公子棄疾殺公子比【承弒君月】

右四著例三其變例一

春秋本例卷十六

欽定四庫全書

春秋本例卷十七

宋崔子方撰

凡外事門

例時

侵

荘十五年秋鄭人侵宋

莊二十九年夏鄭人侵許

僖二年冬十月楚人侵鄭【承不兩月】

僖二十八年春晉侯侵曹

僖三十年秋介人侵蕭

宣元年秋楚子鄭人侵陳遂侵宋

是年冬晉趙穿帥師侵崇

宣二年夏晉人宋人衛人陳人侵鄭

宣三年夏楚人侵鄭

成二年冬楚師鄭師侵衛

成六年二月衛孫良夫帥師侵宋【承立武宮月】

成八年春晉欒書帥師侵蔡

成十年春衛侯之弟黒背帥師侵鄭

成十六年夏四月鄭公子喜帥師侵宋【承卒月】成十七年春衛北宮括帥師侵鄭

成十八年冬楚人鄭人侵宋

襄二年六月晉師宋師衛殖侵鄭【承鄭伯卒月】襄八年夏鄭人侵蔡

襄十一年夏四月鄭公孫捨之帥師侵宋【承卜郊月】襄十二年冬楚公子貞帥師侵宋

襄十九年秋七月晉士匄帥師侵齊【爲齊侯卒月】定七年秋齊人執衛行人北宮結以侵衛

定八年秋七月晉士鞅帥師侵鄭遂侵衛【承陳侯卒月】哀七年春宋皇瑗帥師侵鄭

是春晉魏曼多帥師侵衛

哀十年夏晉趙鞅帥師侵齊

哀十三年秋晉魏曼多帥師侵衛

右二十七著例

伐

隱二年十有二月鄭人伐衛【承子氏薨月】

隱四年春王二月莒人伐杞【爲弒君月】

是年宋公陳侯蔡人衛人伐鄭

隱五年九月邾人鄭人伐宋【承考宮月】

是年冬十有二月宋人伐鄭【承公子卒月】

隱十年秋宋人衛人蔡人伐戴

桓五年秋蔡人衛人陳人從王伐鄭

桓十四年冬十有二月宋人以齊人蔡人衛人陳人伐鄭【承齊侯卒月】

荘十四年春齊人陳人曹人伐宋

莊十五年秋宋人齊人邾人伐郳

莊十六年夏宋人齊人衛人伐鄭

莊二十八年春王三月甲寅齊人伐衛【爲戰月】僖元年秋七月楚人伐鄭【承夫人薨月】

僖三年冬楚人伐鄭

僖七年春齊人伐鄭

僖十一年冬楚人伐黃

僖十五年春王正月楚人伐徐【承公如月】

是年秋七月齊師曹師伐厲【厲楚屬也傳曰伐厲以救徐是也桓以安中國撫諸侯爲已任不能卻楚以救徐而顧伐厲厲何罪焉伐國以救國未可以公天下也於桓爲病矣故加月以見譏】

是年冬宋人伐曹

僖十八年春王正月宋公曹伯衛人邾人伐齊【十二月齊侯卒不正四國之伐喪故加月以見譏】

是年冬邢人狄人伐衛

僖十九年冬衛人伐邢

僖二十年冬楚人伐隨

僖二十一年秋防於盂執宋公以伐宋

僖二十二年夏宋公衛侯許男滕子伐鄭

僖二十三年春齊侯伐宋

是年秋楚人伐陳

僖二十六年冬楚人伐宋

僖二十八年春晉侯伐衛

文元年夏四月晉侯伐衛【承葬僖公月】

是月衛人伐晉

文二年冬晉人宋人陳人鄭人伐秦

文三年夏五月秦人伐晉【承王子虎卒月】

是年冬晉陽處父伐楚【承公盟月】

文七年冬徐伐莒

文九年三月楚人伐鄭【承夫人至月】

文十年夏秦伐晉

文十一年春楚子伐麇

文十七年春晉人衛人陳人鄭人伐宋

宣元年秋宋公陳侯衛侯曹伯防晉師於棐林伐鄭

是年冬晉人宋人伐鄭

宣二年春王二月秦師伐晉【承戰月】

宣四年冬楚子伐鄭

宣五年冬楚人伐鄭

宣八年六月晉師白狄伐秦【承有事月】

宣九年夏齊侯伐萊

是年九月晉荀林父帥師伐陳【爲晉侯卒月】

是年冬十月楚子伐鄭【承衛矦卒月】

宣十年五月晉人宋人衛人曹人伐鄭【承葬齊恵公月】是年六月宋師伐滕

宣十二年冬十有二月宋師伐陳【承滅蕭月】

宣十三年春齊師伐莒

是年夏楚子伐宋

宣十四年夏五月晉侯伐鄭【承曹伯卒月】

宣十五年六月秦人伐晉【承滅潞月】

宣十八年晉侯衛世子臧伐齊

成三年夏鄭公子去疾帥師伐許

是年冬十有一月鄭伐許【承盟月】

成四年冬鄭伯伐許

成六年秋楚子嬰齊帥師伐鄭

成九年秋七月晉欒書帥師伐鄭【承齊侯卒月】

是年冬十有一月秦人白狄伐晉【承葬齊頃公月】

是月楚子嬰齊帥師伐莒

成十四年秋鄭公子喜帥師伐許

成十五年夏六月楚子伐鄭【承宋公卒月】

成十八年夏楚子鄭伯伐宋

襄元年夏晉韓厥帥師伐鄭

襄二年春王正月鄭伯伐宋【承葬簡王月】

襄三年冬晉荀防帥師伐許

襄五年冬楚公子貞帥師伐陳

襄八年冬楚公子貞帥師伐鄭

襄九年冬十有二月楚子伐鄭【承盟戲月】

襄十年夏五月楚公子貞鄭公孫輒帥師伐宋【承滅偪陽月】

襄十一年秋七月楚子鄭伯伐宋【承盟月】

是年冬秦人伐晉

襄十七年春王二月宋人伐陳【承邾子卒月】

是年夏衛石買帥師伐曹

襄十八年冬十月楚公子午帥師伐鄭【承曹伯卒月】襄十九年夏衛孫林父帥師伐齊

襄二十四年秋七月齊崔杼帥師伐莒【承日食月】襄二十五年冬鄭公孫夏帥師伐陳

襄二十六年冬楚子蔡侯陳侯伐鄭

昭六年冬齊侯伐北燕

昭十六年春齊侯伐徐

昭十九年春宋公伐邾

是年秋齊髙發帥師伐莒

昭二十二年春齊侯伐莒

定十二年夏衛公孟彄帥師伐曹

定十三年夏衛公孟彄帥師伐曹

定十五年夏鄭罕逹帥師伐宋

哀元年秋齊侯衛侯伐晉

哀三年五月宋樂髠帥師伐曹【承桓宮災月】

哀五年夏齊侯伐宋

是夏晉趙鞅帥師伐衛

哀六年冬宋向巢帥師伐曹

哀九年夏楚人伐陳

是年秋宋公伐鄭

哀十年夏宋人伐鄭

是年冬楚公子結帥師伐陳

哀十二年秋宋向巢帥師伐鄭

哀十三年夏楚公子申帥師伐陳

右百一著例九十九其變例二

圍

隱五年冬十有二月宋人伐鄭圍長葛【承公子彄卒月】僖六年秋楚人圍許

僖十九年秋宋人圍曹

僖二十三年春齊侯伐宋圍緡

僖二十五年秋楚人圍陳

僖二十六年冬楚人伐宋圍緡

僖二十七年冬楚人蔡侯陳侯鄭伯許男圍宋僖二十八年冬諸侯遂圍許

僖三十年秋晉人秦人圍鄭

文三年秋楚人圍江

宣三年秋宋師圍曹

宣九年冬十月宋人圍滕【承衛侯卒月】

宣十二年春楚子圍鄭

宣十四年秋九月楚子圍宋【爲葬曹文公月】

成九年冬十有一月鄭人圍許【承葬齊頃公月】

襄四年冬陳人圍頓

襄七年冬楚公子貞帥師圍陳

昭十一年夏四月楚公子棄疾帥師圍蔡【承殺蔡侯月】昭二十三年春王正月晉人圍郊【承叔鞅卒月】

定四年秋七月楚人圍蔡【承公至月】

定十年夏晉趙鞅帥師圍衛

哀元年春王正月楚子陳侯隨侯許男圍蔡【承卽位月】哀三年春齊國夏衛石曼姑帥師圍戚

哀七年秋八月宋人圍曹【承入邾月】

右二十四著例

取

隱四年春王二月莒人伐杞取牟婁【爲弒君月】

隱六年冬宋人取長葛

僖三年夏四月徐人取舒【承不月】

宣九年秋取根牟

右四著例

春秋本例卷十七

欽定四庫全書

春秋本例卷十八

宋崔子方撰

凡外事門

例時

救

閔元年春王正月齊人救邢【例書正月】

僖元年春王正月齊師宋師曹師救邢【例書正月】僖六年秋諸侯遂救許

僖二十八年春楚人救衛

文三年十有二月晉陽處父伐楚救江【承盟月】宣元年秋晉趙盾帥師救陳

宣九年冬十月晉郤缺帥師救鄭【承衛侯卒月】

宣十二年冬十有二月衛人救陳【承滅蕭月】

成六年冬晉欒書帥師救鄭

襄十年冬楚公子貞帥師救鄭

哀七年冬鄭駟帥師救曹

右十一著例

納

僖二十五年秋楚人圍陳納頓子於頓

文十四年秋七月晉人納防菑於邾弗克納【承公至月】宣十一年冬十月楚子入陳納公孫寧儀行父於陳【入陳月】

昭十二年春齊髙偃帥師納北燕伯於陽

哀二年夏四月晉趙鞅帥師納衛世子蒯聵於戚【承衛矦卒月】

右五著例

降

莊八年夏郕降於齊師

莊三十年秋七月齊人降鄣【郕降於齊郕自降也齊人降鄣劫而服之也不正齊桓行覇而劫人以降故加月以見譏】

右二著例一其變例一

戍

襄五年冬戍陳

襄十年冬戍鄭虎牢

右二著例

襲

襄二十三年冬十月齊侯襲莒【承臧孫奔月】

右一著例

殱

莊十七年夏齊人殱於遂

右一著例

棄師

閔二年冬鄭棄其師

右一著例

取師

隱十年秋宋人蔡人衛人伐戴鄭伯伐取之哀九年春王二月宋皇瑗帥師取鄭師於雍丘【承葬杞僖公月】

哀十三年春鄭罕逹帥師取宋師於嵒

右三著例

遷邑

莊元年冬十月齊師遷紀郱鄑郚【承陳侯卒月】

右一著例

入郛

文十五年十有二月齊侯遂伐曹入其郛【承齊人歸叔姫月】

右一著例

城

僖元年夏六月齊師宋師曹師城邢【觧見城楚丘】僖二年春王二月城楚丘【楚丘衛邑齊人城之以封衛也不言孰城如桓意也狄滅衛桓公以爲恥故春秋爲之諱不書滅而書入城楚丘以封衛桓公不以爲功故春秋不書其人始終諱之也定之方中木之詩存則滅衛城楚丘不患不見扵後世又城邢與楚丘獨以月志見桓公之急於存亡曽不逾月而遂能城衛邢之都云爾蓋變例以見之也詳具經觧】

僖十四年春諸侯城緣陵

右三著例一其變例二

葬

桓十年夏五月葬曹桓公【故加月】

荘二十四年春王三月葬曹荘公【故加月】

僖四年八月葬許穆公【承公至月】

僖七年冬葬曹昭公

文六年春葬許僖公

文九年冬葬曹共公

宣十四年九月葬曹文公【故加月】

宣十七年夏葬許昭公

成十三年冬葬曹宣公

襄六年秋葬杞桓公

襄十九年春葬曹成公

襄二十三年夏葬杞孝公

襄二十六年冬葬許靈公

昭元年秋葬邾悼公

昭三年五月葬滕成公【故加月】

昭六年夏葬杞文公

昭十四年秋葬曹武公

昭十八年秋葬曹平公

昭十九年冬葬許悼公

昭二十四年冬葬杞平公

昭二十八年三月葬曹悼公【故加月】

是年冬葬滕悼公

昭三十一年秋葬薛獻公

定三年秋葬邾荘公

定四年秋七月葬杞悼公【承公至月】

定八年秋七月葬曹靖公【承陳侯卒月】

是年九月葬陳懷公

定十二年夏葬薛襄公

哀四年冬十有二月葬蔡昭公

哀四年十有二月葬滕頃公【承葬蔡】

哀九年春王二月葬杞僖公【故加月】

哀十年秋葬薛惠公

哀十一年冬十有一月葬滕隱公【故加月】

哀十三年秋葬許元公

右三十四著例二十五其變例九【蓋僭禮而葬者加月以見譏也此變例者九而四在曹蓋曹𨿽小國其出防敍盟常居鄭衛之後邾滕之前以爲次國則不足以爲小國則其尢也故曹之爲例與小國差異冝其僭禮者獨多也不然曹固得從次國例耶】

春秋本例卷十八

欽定四庫全書

春秋本例卷十九

宋崔子方撰

【楚始見於春秋稱荊其後乃稱楚蓋荊以州號而楚以國號其後日以彊大來慕禮義其君臣爵號名氏自同乎中國故春秋亦從而書之自屈完來盟之後楚於是例中國矣吳亦外域之彊也然其君臣爵號名氏不自同乎中國惟其行禮於中國與其有援中國之功則春秋從而進之其他因其故俗而已故吳終春秋之世貶也】

例月【凡南蠻與內接而與中國同例者各見本門】

公與盟

隱二年秋八月庚辰公及戎盟於唐【凡外盟例月與戎盟例時公盟例日與戎盟例月春秋尊中國而敗吳楚詳略之例然也桓二年公及戎盟不日是其例此變例而加日蓋以譏公之始與戎好也】

桓二年九月公及戎盟於唐

右二著例一其變例一

滅中國

僖十年春王正月狄滅溫溫子奔衛

襄十年春公防諸侯防吳於柤夏五月甲午遂滅偪陽【言防吳主吳也於防主吳則遂滅偪陽者吳事也不正諸侯從於吳而滅中夏故

加日以見譏】

昭三十年冬十有二月吳滅徐徐子章羽奔楚【先儒以徐爲夷非也春秋以中國例書徐而曰夷者何也】

右三著例二其變例一

入中國

荘十四年秋七月荊入蔡

閔二年十有二月狄入衛

定四年冬十有一月庚辰吳入郢【入國甚矣春秋之時未有大國見入者春秋略吳楚而曰吳之入郢所以重大國之禍云爾故變例以見之詳具經觧】右三著例二其變例一

敗中國

荘十年秋九月荊敗蔡師於莘

昭二十三年秋七月戊辰吳敗頓胡沈蔡陳許之師於雞父【爲胡沈子滅日】

右二著例

爲中國滅

僖十七年夏滅項

文十六年秋八月楚人秦人巴人滅庸

宣八年夏六月楚人滅舒蓼

宣十六年春王正月晉人滅赤狄甲氏及畱吁成十七年十有二月楚人滅舒庸

襄二十五年秋八月楚屈建帥師滅舒鳩

昭十七年八月晉荀吳帥師滅陸渾戎

右七著例

國滅以君歸

宣十五年六月癸卯晉師滅赤狄潞氏以潞子嬰兒歸【春秋略未有以日誌者蓋以爲有國之禍莫重於見滅人君之辱莫甚於以歸故特變例而加日所以深警乎後世不肖之君知以是爲恥耳況於有國之諸侯乎】

右一著例

弒君

襄二十九年夏五月閽弒吳子余祭

昭二十七年夏四月吳弒其君僚

右二著例

卒

襄十二年秋九月吳子乘卒

襄二十五年冬十有二月吳子遏伐楚門於巢卒昭十五年春王正月吳子夷末卒

定十四年夏五月吳子光卒

右四著例

例時

中國與盟

僖二十年秋齊人狄人盟於邢

僖三十二年秋衛人及狄盟

文八年冬十月乙酉公子遂防雒戎盟於暴【觧具內大夫盟下】

右三著例二其變例一

中國與戰

昭十七年冬楚人及吳戰於長岸

哀十一年夏五月公防吳伐齊甲戌齊國書及吳戰於艾陵【凡夷狄戰不日此加日見公與之戰也且上言公防吳伐齊而下言國書及吳戰則公之與戰亦明矣凡春秋之戰不以公親之尊親之道也】

右二著例一其變例一

爲中國敗

僖三十三年秋晉人敗狄於箕

文十一年冬十月甲午叔孫得臣敗狄於咸【曰長狄也屢肆侵暴叔孫得臣射而殺之夫不興師徒以一人之力一朝之間而能除此大患春秋善焉故詳錄而加日不言帥師而特加日知之猶信也】

成十有二年秋晉人敗狄於交剛

昭元年六月晉荀吳敗狄於太原【承邾子卒月】

右四著例三其變例一【春秋以戰敗爲有國之重事而皆以日誌今於狄之戰敗猶不及月何也兵革固所以禦外侮也則夫今日之與之戰而敗之者乃其常耳故略也】

爲中國侵

僖三十二年夏四月衛人侵狄【承鄭伯卒月】

右一著例

爲中國伐

荘三十年冬齊人伐山戎

僖十年夏齊侯許男伐北戎

僖十七年春齊人徐人伐英氏

宣三年春王正月楚子伐陸渾戎【承郊牛月】

襄三年春楚公子嬰齊帥師伐吳

襄十四年秋楚公子貞帥師伐吳

襄二十四年夏楚子伐吳

昭四年秋七月楚子蔡侯陳侯許男頓子胡子沈子淮夷伐吳【爲滅賴月】

昭五年冬楚子蔡侯陳侯許男頓子沈子徐人越人伐吳

昭六年秋九月楚防罷帥師伐吳【承雩月】

昭十二年冬十月晉伐鮮虞【承公子憗奔月】

昭十五年晉荀吳帥師伐鮮虞

定四年秋七月晉士鞅衛孔圉帥師伐鮮虞【承劉捲卒月】哀六年春晉趙鞅帥師伐鮮虞

右十四著例

爲中國圍

文十二年夏楚人圍巢

右一著例

侵中國

莊二十四年冬戎侵曹

僖十三年春狄侵衛

僖十四年八月狄侵鄭【承沙鹿崩月】

僖二十一年狄侵衛

僖三十年夏狄侵齊

文四年夏狄侵齊

文九年夏狄侵齊

文十年冬狄侵宋

文十一年秋狄侵齊

文十三年冬狄侵衛

宣三年秋赤狄侵齊

宣四年夏六月赤狄侵齊【承鄭弒君月】

右十二著例

伐中國【以歸附】

隱七年冬戎伐凡伯於楚丘以歸

荘十六年秋荊伐鄭

荘二十八年秋荊伐鄭

荘三十一年冬十月狄伐邢【承子般卒月】

僖八年夏狄伐晉

僖二十四年夏狄伐鄭

成七年春王正月吳伐郯【承鼷防食郊牛月】

哀六年春吳伐陳

右八著例

圍中國

僖三十一年冬狄圍衛

右一著例

救中國

僖十八年五月狄救齊【承戰月】

哀十年冬吳救陳

右二著例

執歸

哀四年夏晉人執戎蠻子赤歸於楚

右一著例

誘殺

昭十六年春楚子誘戎蠻子殺之

右一著例

相滅

昭十三年冬十月吳滅州來【承葬蔡靈公月】

昭二十四年冬吳滅巢

右二著例

相入

成七年八月吳入州來【承盟馬陵月】

定五年夏於越入吳

哀十三年夏於越入吳

右三著例

相敗

定十四年五月於越敗吳於檇李【爲吳子卒月】

右一著例

相伐

昭三十二年夏吳伐越

右一著例

春秋本例卷十九

欽定四庫全書

春秋本例二十

宋崔子方撰

內災異門

例日

日食

隱三年春王二月己巳日有食之

桓三年秋七月壬辰朔日有食之旣

桓十七年冬十月朔日有食之

荘十八年春王三月日有食之

荘二十五年六月辛未朔日有食之

荘二十六年冬十有二月癸亥朔日有食之荘三十年九月庚午朔日有食之

僖五年九月戊申朔日有食之

僖十二年春王三月庚午日有食之

僖十五年夏五月日有食之

文元年二月癸日有食之

文十五年六月辛丑朔日有食之

宣八年秋七月甲子日有食之旣

宣十年夏四月丙辰日有食之

宣十七年六月癸卯日有食之

成十六年六月丙寅朔日有食之

成十七年十有二月丁巳日有食之

襄十四年二月乙未日有食之

襄十五年秋八月丁巳日有食之

襄二十年冬十月丙辰日有食之

襄二十一年九月庚戌朔日有食之

是年冬十月庚辰朔日有食之

襄二十三年春王正月癸酉朔日有食之

襄二十四年秋七月甲子朔日有食之

是年八月癸巳朔日有食之

襄二十七年冬十有二月乙朔日有食之昭七年夏四月甲辰朔日有食之

昭十五年六月丁巳朔日有食之

昭十七年夏六月甲戌朔日有食之

昭二十一年秋七月壬午朔日有食之

昭二十二年十有二月癸酉朔日有食之

昭二十四年夏五月乙未朔日有食之

昭三十一年十有二月辛朔日有食之

定五年春王三月辛朔日有食之

定十二年十有一月丙寅朔日有食之

定十五年八月庚辰朔日有食之

右三十六著例三十三其闕日者三

地震

文九年九月癸酉地震

襄十六年五月甲子地震

昭十九年夏五月己卯地震

昭二十三年八月乙未地震

哀三年夏四月甲午地震

右五著例

震電【震廟附】

隱九年三月癸酉大雨震電

僖十五年九月己卯晦震夷伯之廟

右二著例

山崩

僖十四年秋八月辛卯沙鹿崩

右一著例

星不見星隕

荘七年夏四月辛卯夜恆星不見夜中星隕如雨

右一著例

災

桓十四年秋八月壬申禦廩災

僖二十年五月乙巳西宮災

成三年二月甲子新宮災三日哭

定二年夏五月壬辰雉門及兩觀災

哀三年五月辛卯桓宮僖宮災

哀四年六月辛丑亳社災

右六著例

例月

雨雪

隱九年三月庚辰大雨雪【爲抉卒月】

桓八年冬十月雨雪

右二著例

隕霜

僖三十三年十有二月隕霜不殺艸

定元年冬十月隕霜殺菽

右二著例

右雨雪隕霜志時候之差故自當月也

例時

有年【大】

桓三年冬有年

宣十六年冬大有年

右二著例

無麥禾

荘七年秋無麥苖

荘二十八年冬大無麥禾

右二著例

李梅實

僖三十三年十有二月李梅實【承隕霜月】

右一著例

大水

桓元年秋大水

桓十三年夏大水

荘七年秋大水

荘二十四年八月大水【承夫人入月】

荘二十五年秋大水

宣十年秋大水

成五年秋大水

襄二十四年秋七月大水【承日食月】

右八著例

旱

僖二十一年夏大旱

宣七年秋大旱

右二著例

饑【大】

宣十年冬饑

宣十五年冬饑

襄二十四年冬大饑

右三著例

有蜚

荘二十九年秋有蜚

右一著例

有蜮

荘十八年秋有蜮

右一著例

多麇

荘十七年冬多麇

右一著例

有鸜鵒

昭二十五年夏有鸜鵒來巢

右一著例

蝝生

宣十五年冬蝝生

右一著例

獲麟

哀十四年春西狩獲麟

右一著例

不著例

星孛

文十四年秋七月有星孛入於北斗

昭十七年冬有星孛於大辰

哀十三年冬十有一月有星孛於東方

右三

雨雹

僖十年冬大雨雹

僖二十九年秋大雨雹

昭三年冬大雨雹

昭四年春王正月大雨雹

右四

無冰

桓十四年春正月無冰

成元年二月無冰

襄二十八年春無冰

右三

雨木冰

成十六年春王正月雨木冰

右一

螟

隱五年九月螟

隱八年九月螟

荘六年秋螟

右三

螽

桓五年秋螽

僖十五年八月螽

文八年冬十月螽

宣六年秋八月螽

宣十三年秋螽

宣十五年秋螽

襄七年八月螽

哀十二年冬十有二月螽

哀十三年九月螽

是年十有二月螽

右十

右六物不著例於月有之則月志於時有之則時志志事之實見災之久近與異之疏數也

雩

桓五年秋大雩

僖十一年秋八月大雩

僖十三年秋九月大雩

成三年秋大雩

成七年秋大雩

襄五年秋大雩

襄八年秋九月大雩

襄十六年秋大雩

襄十七年九月大雩

襄二十八年秋八月大雩

昭三年八月大雩

昭六年秋九月大雩

昭八年秋大雩

昭十六年九月大雩

昭二十四年秋八月大雩

昭二十五年秋七月上辛大雩李辛又雩【一月再雩自當志日也】

定元年九月大雩

定七年秋大雩

是年九月大雩

定十二年秋大雩

右二十一

不雨

荘三十一年冬不雨

僖二年冬十月不雨

僖三年春王正月不雨夏四月不雨六月雨文二年自十有二月不雨至於秋七月

文十年自正月不雨至於秋七月

文十三年自正月不雨至於秋七月

右六

右雩者求雨之祭春秋之例於雩而得雨則書雩雩而不得雨則書不雨爲災則書旱故於書雩之年未嘗書旱與不雨書旱與不雨之年未嘗書雩也其例蓋於雩之月而雨則以月志雩於雩之時而雨則以時志雩於雩而不雨則以時志不雨於逾時而不雨則又各以首月志不雨則自某月不雨至於某月者志實不雨而已非

志雩而不得雨者也僖公曆三時三書不雨而書六月雨蓋僖公憂民閔雨而數爲之雩於雩而不雨則書不雨以志其憂於其得雨則書雨以志其喜書之詳以見其勤也文公曆三時不雨而略曰自某月不雨至於某月於文之世三見之蓋文不憂民閔雨而不爲之雩其不雨不以爲憂其雨不以爲喜書之略以志其怠也故觀所書之詳略以考二君之行事則其爲例可見矣

外災異門

月例

災

襄三十年五月甲午宋災【宋伯姬卒加日扵災上見伯姬以災死也】昭九年夏四月陳災

昭十八年夏五月壬午宋衛陳鄭災【加日見四國同日災也】

右三著例一其變例二

時例

大災【疫也】

荘二十年夏齊大災

襄九年春宋災

右二著例

火

宣十六年夏成周宣榭火

右一著例

山崩

成五年夏梁山崩【爾雅曰梁山晉望也】

右一著例

大水

荘十一年秋宋大水

右一著例

雨螽

文三年秋雨螽於宋

右一著例

隕石六鶂退飛

僖十六年春王正月戊申朔隕石於宋五

是月六鶂退飛過宋都

右各一【二事以日月志而知例時者外異例時也然春秋晦有事焉則書晦謹終始也志則不得不志月與日矣又嫌二者之同日故加是月以見之凡事之嫌者殊志也】

春秋本例卷二十

