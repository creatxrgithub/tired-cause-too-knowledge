

欽定四庫全書

發墨守

漢鄭撰

古者鄭國處於畱髮曰鄭始封君曰桓公者周宣王之母弟國在宗周畿內今京兆鄭縣是也桓公生武公武公生荘公遷易東周畿內國在虢鄶之間今河南新鄭是也武公生荘公因其國焉畱乃在陳宋之東鄭受封至此適三世安得古者鄭國處於畱祭仲將往省畱之事乎

孝子祭祀惟致其誠信與其忠誠而已不求其爲隠爲攝位周公爲攝政𨿽俱相幼君攝政與攝位異也聖人制法必因其事非虛之孟子曰夫人必自侮而後人侮之家必自毀而後人毀之國必自伐而後人伐之今襄王實不能孝道稱惠後之心令其寵専於子失教而亂作出居於鄭自絕於周故孔子因其自絕而書之公羊以母得廢之則左氏已死矣

發墨守

