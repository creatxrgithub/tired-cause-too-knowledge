

欽定四庫全書

經部五

春秋名號歸一圖

春秋類

提要

【臣】等謹按春秋名號歸一圖二卷蜀馮繼先撰陳振孫書錄觧題載其書所列國名周一魯二齊三晉四楚五鄭六衛七秦八宋九陳十蔡十一曹十二吳十三邾十四杞十五莒十六滕十七薛十八許十九雜小國二十崇文總目謂其以官諡名字裒附初名之左文獻通考引李燾云昔邱明春秋於列國君臣之名字不一其稱多者或至四五始學者蓋病其紛錯難記繼先集其同者爲一百六十篇以是二端推之是繼先舊本本爲旁行如表譜之體故分至一百六十篇也今本目次與振孫所言合其毎一人爲一條旣非裒附初名之左亦無所謂一百六十篇者與崇文總目及李燾所說迥異按嶽珂雕印相臺九經記云春秋名號歸一圖二卷刻本多訛錯嘗合京杭建蜀本參校有氏名異同實非一人而合爲一者有名字若殊本非二人而析爲二者有自某國適他國而前後互見者有稱某公與某年而經不合者或以爲經或以注爲或偏旁疑似而有亥豕之差或行欵牽連而無甲乙之別今皆訂其譌謬且爲分行以見別書然則今本蓋珂所刋定移易非復李燾以前之舊本觀燾所稱宋大夫荘堇秦右大夫詹未始有父字而繼先輙增之若子韓晳者蓋齊頃公孫世族譜與同而繼先獨以爲韓子晳與楚鄭二公孫黒共篇今檢驗此本皆無此文則爲珂所削攺明矣乾隆三十九年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

春秋名號歸一圖卷上五代馮繼先撰

周

魯

齊

晉

周【姬姓黃帝苗裔后稷之後也武王伐紂而有天下至幽王爲犬戎所殺謂之西周平王東遷洛邑謂之東周卽春秋之始也今據經傳有異呼者合而錄之】

文王【太王之孫也見序】文王昌【桓六注】周文王【僖十九年文王並同】皇祖文王【哀二】

周桓公周公黒肩【隱六桓五桓十八】

王子克【莊王弟】子儀【並同桓十八】

平王【見序隱三年】宜臼【昭二十六年王名也】

召康公【僖四】召公奭【爲周太保】召伯【定九年傳引甘棠之詩】

召穆公【僖二十四】召公虎【同上年注召穆公周之卿士】

石速【莊十九年王之元士也】膳夫【同上年卽石速也】

蘇忿生【隱十一】司寇蘇公【武王時爲司寇同上年注】

王子帶【僖十一惠王之子襄王母弟也】叔帶【僖二十四昭二十六】太叔帶【僖七】甘昭公【僖二十四食邑於甘諡昭】

周公閱【文十四】宰孔【僖五年注】宰周公【僖九年經五年周公同】

王子虎【僖二十八王之卿士】王叔【同上年文三】王叔文公【文三王卿士也虎名叔族文諡】

叔興【僖十六周內史也】叔興父【後爲大夫僖二十八年】

蒍國【莊十六周大夫】子國【同上年字也】

陳嬀【陳國嬀姓之女】王后惠後【並同莊十八年防王子帶之母】

王世子【僖五年經】王太子鄭【同上年傳】襄王【僖二十四經雲天王同】

虢仲【桓八年王之卿士也】虢公林父【同上年】

王季子【宣十年天王母弟季子成公元年同】劉康公【同上年食采於劉十五年同】樊皮【莊二十九周大夫樊其采地皮名】樊仲皮【莊公三十年】

王札子王子札【上注云王札子卽王子札也】王子捷【並同宣十五年】王叔陳生【襄十年王之卿士也】王叔【同上年下云王叔氏】

單公子愆期成愆【襄公三十年蒍邑大夫按釋例卽一人也】

芮伯【文公元年周大夫也】芮良夫【同上年】

毛伯【毛國伯爵諸侯爲王卿士者也文元】毛伯衞【衞伯字也同上年】

尹子【成十六年經王卿士者也文元】尹武公【經傳異文】

劉夏【襄十五天子官師非卿也下云劉子】劉定公【昭元】

原伯【昭十二年周大夫】原公【同上年】

周甘人【昭九周大夫襄也】

祈招【昭十二周大夫爲司馬掌兵甲之職招名也】圻父【同襄十六年】

甘簡公之弟過【昭十二名過周之卿士】甘悼公【同上年悼公卽過】甘過【襄三十年】

單子單襄公【並同成元年十六年經傳異文】

毛伯過【昭十八周大夫】

毛得【同昭十八過之族】毛伯得【昭二十六】

景王【昭十一】

王猛【昭二十二景王子也】王子猛【同上年王子名猛】悼王【並同上年未卽位追諡】劉獻公【昭十三年定公之子王卿士名摯亦云劉子】劉摯【昭二十二注】劉子摯【同上年】

原伯魯【昭十八周大夫】原伯魯之子【昭二十九卽伯魯也】伯魯子【上年注】伯蚠【昭二十二劉獻公之庶子】劉狄【昭二十六劉蚠也】劉文公【昭二十三年】劉捲【杜云劉捲卽劉蚠也定四】

單子【昭二十六】單穆公【昭二十二單旗】單旗【昭二十二年下云單子同或云單氏謂單子之家也】○

單子【昭十一年】成公【同上年單子爲王官伯】

賔起【昭二十二年王子朝之傅也】賔孟【同上年卽賔起也】

樊頃子【昭二十二】樊齊【名也同上年】

王子朝【昭二十二景王長庶子】西王【昭二十三子朝在王城之西故謂西王】

王子匄【昭二十二子猛之母弟】東王【昭二十三敬王居狄泉在王城之東故曰東王】敬王【昭二十二年冬卽位定五年殺王子朝於楚】

召莊公【昭二十二】召伯奐【昭二十召莊公】

召簡公【昭二十四莊公子】召伯盈【同上年注簡公】

甘平公【昭二十周卿士】

甘桓公【昭二十四】甘氏【下云甘氏又往矣卽桓公也】

尹氏固【昭二十六王子朝之黨】尹圉【昭二十三尹文公也與尹固同是子朝之黨疑是一人】夷王【昭二十六厲王父】

宣王【厲王子】

幽王【宣王子】

伯服【幽王少子褒氏所生】攜王【伯服】

惠王【平王六世孫】

定王【襄王孫】

頿王靈王【定王孫並同上年】

魯【姬姓侯爵文王之子周公旦之後也周公翼戴天子輔相成王成王封其子伯禽爲魯侯至隱公十三君春秋之始也今據經傳有異文呼者合而言之】

魯公【文十二】禽父【昭十二】伯禽【定四周公之子始封之君】

魯武公【哀二十四】武公敖【桓六注哀二十四注】

仲子【惠公夫人桓公之母宋武公之女隱元傳】惠公仲子【隱元年經傳】子氏【同上年傳仲子也】夫人子氏【隱二】

魯隱公【下云隱公同】魯隱【並見杜序公名息姑與桓閔文宣成襄經及傳不載故知而不書凡諸侯皆放此】

費伯【隱元年魯大夫】費庈父【隱二年】

聲子【惠公元妃侄娣隱公之母也隱元】君氏【隱公攝位不敢從正君之禮尊其母避正夫人故書曰君氏卒隱三】

公子益師【隱元年經】眾父【益師字也經傳異文】

公子彄【隱五年經孝公子】臧僖伯【同上年公子彄也諡】

臧孫逹【僖桓二年僖伯之子】臧哀伯【也同上年卽臧孫】

臧孫辰【逹莊二十八魯大】臧文仲【夫莊十】

臧孫許【一宣十八文仲之子武仲之父成二年】臧宣叔【臧孫同】

臧武仲【宣十八成十八魯大夫文仲之】臧紇【孫宣叔之子襄四】臧孫【年臧武仲也襄十四臧紇也下】

臧昭伯【云臧氏並同昭二十】臧孫【五臧爲之子也同上】

公子展【年下云】夷伯【臧氏同呼族展氏祖僖十五年展氏之祖父】

無駭【夷諡伯字經震夷伯之】司空無駭【廟隱二年】展氏【經魯卿未賜族者也同上年傳隱八】

展禽【年無駭卒公賜族】柳下惠【曰展氏賜族之始魯大夫僖二十六並同上年名獲字禽柳下食邑諡惠按】

公子翚【血脈圖盜跖之兄也按莊子卽】羽父【柳下季也隱】

子同【四年十年魯大夫貶去族】莊公【下皆同同上年字也桓六年桓】

夫人姜氏【公子莊公文姜所生】文姜【春秋】

公子慶父【十二公惟莊僖昭定】仲慶父【名諡】共仲【見傳】

公孫敖【僖十五慶父之子也魯大夫】孟穆伯【文元年下云穆伯同】

文伯【文十四穆伯之子谷也】谷【文元文十四】

公子遂【僖二十六魯卿莊公之子公孫敖從父昆弟】襄仲【文七】東門襄仲【僖二十六年襄仲居東門故曰東門襄仲】東門遂【襄公二十三】東門氏【同上年】仲【文十八年傳仲卽襄仲也】仲遂【宣八經】

公孫歸父【宣十襄仲之子也】子家【同上年字也】東門氏【呼其族也宣十八逐東門氏卽歸父也】

仲嬰齊【成十五年襄仲子公孫歸父弟宣十八年逐東門氏又使嬰齊紹其後曰仲氏】

父子牙【莊三十二同母弟】叔牙僖叔叔孫氏【並同上年】

公孫玆【僖四經叔牙子也】叔孫戴伯【同上年戴氏也】

叔孫得臣【文元叔牙之孫】莊叔【文三昭五】

叔彭生【文十一經注叔仲惠伯叔牙孫】叔仲惠伯【同上年傳文十八注文七文十四】叔孫舒【哀二十六武叔之子】文子【同上年】

公子友【莊二十五魯上卿莊公之母弟】季子【公子友字閔元】季友【莊三十二】成季友【昭三十二】

季文子【文十八季友之孫魯之宗卿季孫行父也下云文子同】季孫行父【上年同經下傳云行父】

季孫宿【襄六行父之子魯之正卿也】季武子【同上年】

公彌【襄二十三季武子長庶子也公鉏】公鉏【上注】

悼子【襄二十三季武子庶子紇平子父也】悼子紇【注】季悼子【昭十二】

季孫平子【昭九年季孫意如】季孫意如【昭十三】平子季孫【並同上年】季氏【昭二十六】

季孫斯【定五年平子意如子桓子】季桓子桓子【同上年】

南孺子【哀三季桓子之妻】南氏【同上年】

季康子【哀八桓子之子肥】肥【哀三】

公父歜【定五年季桓子從父昆弟父文伯】公父文伯【同上年】

公山不狃【定五年季氏臣費宰子泄也】費宰子泄【同上年泄亦作泄】

鍼巫【莊三十二魯大夫傳云鍼巫氏謂其家也】鍼季【並同】

公子魚【閔二奚斯也】奚斯【同上年】

夫人風氏【文四莊公妾僖公之母魯之附庸湏句國之女】成風【文五】

夫人姜氏【哀姜莊公夫人莊二十四】哀姜【上年同傳】夫人氏【僖元年經不言姜闕文】子【子在喪之稱也文公子惡文十八年經書子卒】惡【傳云殺惡注惡太子上年同】

公子買【僖二十八經魯大夫】子叢【同上年經傳異文】

婦姜【文四年有姑之稱】夫人姜氏【文十八惡視之母出姜也】出姜【上年同注大公薨而見出故曰出姜】哀姜【上年同傳東門至卽出姜也】

惠叔【文元文伯弟名難】難【文元文七】

仲孫蔑【文十四文伯谷之子】孟獻子【文十五】

仲孫羯【襄二十三孟莊子速之庶子孺子秩之弟孝伯也】孟孝伯【同上年襄三十一年】孝伯【同上年】孟孫【同上年】

子服昭伯【昭十六惠伯之子子服回】子服回【同上年】

敬嬴【文十八文公妃宣公母】夫人嬴氏【宣八】

僖公【閔二莊公之子成風所生閔公庶兄也】魯申【定四】

公孫嬰齊【成二叔肸之子魯大夫】子叔聲伯【成六】聲伯【成八】嬰齊【成十六】子叔嬰齊【同上年】

叔老【襄十四聲伯子也】子叔齊子【同上年子叔族也齊子字也襄十六年云齊子】叔弓【昭三叔老子也】敬子【同上年】子叔子【昭二】

宣伯【文十一成八叔孫得臣之子僑如】叔孫僑如【成二】僑如【成十六】叔孫宣伯【成六】叔孫氏【襄二十三呼其家也】

叔孫豹【成十六僑如之弟也】叔孫穆子【襄二十八下云叔孫皆同二十七二十九惟云穆子皆同】穆叔【襄公二年】

叔孫不敢【定元年武叔之父下云不敢同】叔孫成子【定十年下云成子同】

叔孫氏【定八】武叔【上年注叔孫不敢之子州仇也同上後注】叔孫武叔州仇【哀十一注】州仇【同上年】叔孫武叔【哀十一注】叔孫【同上年】武叔懿子【定十】子叔孫【同上年】

叔孫輒【定十二年叔孫氏族恨叔孫不禮叛而出奔】子張【字也哀八年奔在吳】

公若藐【定十叔孫氏之族郈宰】公若【同上年】

伯姬【成九年穆姜之女成公之姊妹】共姬【襄三十年在魯曰伯姬嫁爲宋共公夫人故曰共姬從夫之諡也】

郰人紇【襄十年郰邑大夫仲尼父叔梁紇也】叔梁紇【注】郰叔紇【襄十七】厚成叔【襄十四年後攺爲郈氏名瘠】厚孫【同上年稱其族也】瘠【同上年】

公子稠【襄三十一敬歸之姊齊歸之子昭公名】稠父【昭二十五】魯昭公【上注】孟莊子【襄十六獻子之子魯公族大夫】孟孺子速【同上年】莊子速【同上年】仲孫速【襄二十孟氏本出共仲故族稱仲孫亦曰孟孫】

昭子【昭四昭十叔孫豹之庶子】叔孫婼【同上年注昭二十五】叔孫昭子【同上年】叔孫【昭二十三二十四】叔孫氏【昭二十五】

孔子【序】素王【今古皆云見序】仲尼【散在諸捲】孔丘【序定十哀十六】尼父【哀十六】孟椒【襄二十三孟獻子之孫子服惠伯】子服惠伯【同上年】子服椒【昭三】惠伯【同上年】子服湫【昭十三湫子服惠伯】子服子【襄二十八】子服氏【昭十六族也】

閔子馬【襄二十三魯大夫閔馬父】閔馬父【同上年注昭十八二十六】

叔仲帶【襄三十一叔仲小之父也】叔仲父【襄二十八】叔仲昭伯【襄七叔仲惠伯之孫】叔仲昭子【昭四叔仲帶也】

榮駕鵞【定元年魯大夫】榮成伯【同上年】

孟丙【昭四年叔孫豹之子】孟【同上年下皆呼孟】

仲壬【孟丙之弟同昭四年】仲【亦同上年下云仲者皆仲壬也】

孟僖子【昭七仲孫貜也】仲孫貜【昭九】

孟懿子【昭二十五孟僖之子仲孫何忌】仲孫何忌【同上年】何忌【昭七】孟孫【定元】仲孫閱【襄三年僖子之子南宮敬叔】南宮敬叔【昭十一哀三孔子弟子也下云敬叔並同】孟孺子【哀十一孟懿子之子孟孺子泄武伯彘】孟孺子泄【同上年下云右師同】右師孟武伯【哀十四注】孟孫【同上年】武伯彘【孟孫並哀十一】

子家懿伯【昭二十五年注云子家懿伯羈莊公孫】子家羈【昭公二十五莊公孫下注云羈也自稱】子家子【並同上年】子家氏【定元】

齊歸【襄三十一昭公之母胡女也齊諡歸姓】夫人歸氏【昭十一經】小君齊歸【昭十一】

叔仲小【昭十二叔仲帶之子】叔仲子【當世所呼】叔仲穆子【同上年】

南蒯【昭十二南遺之子季氏費邑宰】南氏【昭十三】

琴張琴牢子開【並同昭二十年孔子弟子也】

叔輒【昭二十一叔弓之子伯張】伯張子叔【並同上年】

公子宋【定元昭公弟】定公【同上年】宋父【昭二十五】

季公若【昭二十五下云公若】季公亥【公亥卽公若也同上年】

秦遄之妻【昭二十五】秦姬【昭二十五年】

郈昭伯【昭二十五年】郈孫【同上年下云郈氏同】

公爲【昭二十五昭公子務人】務人【昭二十九】公叔務人【哀十一】

泄聲子【昭二十六魯大夫下云聲子同】野泄【同上年字亦作泄同】

苫夷【定七季氏家臣】苫越【定八】

公斂處父【定七孟氏家臣成宰公斂陽】公斂陽【上注】

季孫寤季寤【季桓子之弟】子言【字也並同定八年】

定姒【定十五定公夫人】姒氏【同上年】

子服何【哀三十二子服景伯】子服景伯【同上年】景伯【哀十】

顏羽【哀十一孟氏臣字子羽】子羽【同上年】

樊遲【哀十一孔子弟子樊湏字子遲】樊湏【上注下云湏也同】

冉求【哀十一三十三求名字子有孔子弟子】冉有有子【並哀十一】

孟之側【哀十一年孟氏族】子反【哀十一或云字反何論云孟之反】

子貢【定十五衞人姓端木名賜孔子弟子】衞賜端木賜【見上】

公孫成【哀十五公孫氏爲孟氏成邑宰下文成皆同】公孫宿【宿卽名也哀十四】公子寧【哀二年哀十七公子也】悼公【同上年】

公子有山【哀二十四年季孫之黨】公孫有山氏【哀二十七公自其家出遜於邾故呼其家】

齊【姜姓侯爵太公望之後也其先四嶽佐禹有功遂封於呂故太公曰呂望也太公股肱周室成王封其子呂伋爲齊侯僖公九年卽隱之元年也今據經傳有異呼者合而言之】

呂伋【昭十二太公望之子】齊丁公【丁伋諡也襄二十五】

齊侯祿父【桓十四】齊僖公【桓十五經】

弟年【隱七】季仲年【同上年傳】齊仲年【桓三】

諸見【莊八經】齊襄公【莊九經】

公子小白【莊八】齊小白【莊九】齊侯小白【僖十七】齊桓公【莊九或云齊桓僖十九】

王姬【莊十一冬嫁爲齊桓夫人魯主防也見經】共姬【莊十一此與齊姜並不從夫人之諡】鮑叔牙【莊八年傳小白正卿也】鮑叔【莊九年】

鮑牽【成十七鮑叔牙曾孫】鮑莊子【同上年】

鮑國【成十七牽之弟齊人於魯召而立之定九年鮑子九十餘】鮑文子【同上年注】

管仲【莊八年管仲夷吾】夷吾【同上年】管敬仲【閔元年】

齊無知【莊八年經】公孫無知【同上年傳】無知仲孫【昭四與仲孫湫同呼族也】髙傒【莊二十二齊卿惠公族】髙子【閔二】敬仲【襄二十九】

髙固【宣五齊大夫下云髙子同】髙宣子【宣十四年】

髙止【襄二十九髙厚之子】髙子容【同上年】髙氏【同上年】

公孫蠆【襄二十九蠆子尾齊大夫】子尾【襄二十八髙子尼】子尾氏

髙彊【昭八昭十子尾之子】子良孺子【同昭八謂其幼也】子良氏【昭八呼其家也】髙張【昭二十九髙偃子】髙昭子【哀五年】

公子完【莊二十二陳公子完】敬仲【上年同自陳奔齊國】

仲孫【齊大夫閔元年適魯還齊使齊桓務寜魯難桓公善其言魯人嘉之不名】仲孫湫【同上年湫卽名也】

公子昭【僖十七桓公子也】齊孝公【僖二十二年】

公子潘【僖十七桓公子】齊侯潘【文十四】齊昭公齊潘【定四年】公子無虧【桓公子也閔二】武孟【閔二年】

雍巫【雍人名巫僖十七】易牙【同上年字也】

國歸父【僖二十九年】國莊子【僖三十三下云國子族也】

國佐【齊上卿宣十】國子【成十七】國武子【並同上年】賔媚人【成二年國佐也】國弱【成十八佐之孫】國景子【襄二十六】國子【同上年】

國夏【哀三】國惠子【哀五】惠子【哀六】

國姜【昭四國氏姜姓魯大夫叔孫豹之妻】國氏北婦人【並同上年齊在魯之北故豎牛云】公子商人【僖公十七】齊懿公【文十八】商人【同上年】

公子元【僖十七】齊侯元【宣十】齊惠公【文十四十八年惠公同】

子叔姬【文十四魯女齊侯之母】叔姬【傳】昭姬【並同上年齊昭公夫人從夫之諡】豎貂【僖三年】寺人貂【同上年十七年同】

晏弱【宣十五桓子晏嬰父也世呼晏子】晏桓子【宣十四】

晏嬰【襄二十五晏弱之子大夫】晏子嬰【襄十七世呼晏子】晏平仲【襄三十三】齊侯無野【成九年經】頃公【成二年傳】

齊侯環【襄十九】齊環【襄十八靈公名】靈公【上年同注】

太子光【靈公太子襄元】世子光【襄二】齊莊公【襄二十一】

陳文子【襄二十三二十八】陳無湏【襄二十七】

陳桓子【襄二十八年】陳無宇【襄六二十四文子之子】

孫書【昭十九陳無宇之子子占也】子占【同上年】書【哀十一陳僖子謂其弟書】

陳武子【昭二十六年】子彊【字也並同上年】

陳乞【哀四下云陳子皆同】陳僖子【同上年六年同】

陳恆【哀十四】陳成子【同上年陳常兄弟八人昭子莊簡子齒宣子來穆子安廩丘子意玆子芒盈惠子得】陳常【同上年】大夫陳子【哀二十七】

陳逆【哀十四子行陳氏宗也】子行【同上年】

陳瓘【哀十五大夫陳恆之兄子玉】子玉【同上年】

析文子【襄十八齊大夫子家】子家【同上年】析歸父【襄二十三】

崔杼【襄元諸捲皆云崔子】崔子崔武子【諡也襄二年】

華還【襄二十三年齊大夫】華周【同上年卽華還也】

殖【襄二十三年齊大夫】梁【同上年卽殖也】

棠姜【襄二十五下云姜氏同】東郭姜【同上年】

慶封【襄二十五崔杼黨】慶季【襄二十八季字也】子家【亦字也】慶氏【並同上年】北郭佐【襄二十八冬齊大夫】北郭子車【同上年下云子車皆同】

慶【慶封子也代父専政】子之【字也並同襄二十八年】

慶嗣【襄二十八慶封之族】子息【同上年慶嗣】

慶奊【襄二十八】慶繩【同上年慶奊】

公孫竈【襄二十九子雅】子雅【襄二十八欒子雅惠公族】

欒施【昭十年正卿也大夫子雅之子】子旗【昭八年字也】

公孫明【昭四年齊大夫】子明【字也】北婦人之客【謂子明也並同上年】

公子固【昭八子尾之屬子成頃公子也】子成【同上年】

子工【昭八子成之弟鑄也】鑄【同上年】

子車【昭八頃公之孫捷也】捷公孫捷【昭十】子淵捷【昭二十六年下云淵捷同】公孫靑【昭二十頃公之孫】子石【同上年】

梁丘據【昭二十嬖大夫】子猶【同上年二十六年字也】

子囊帶【昭二十六齊大夫囊帶】囊帶【同上年注】

齊侯杼臼【襄二十五立哀五年卒在位五十九年】齊景公【魯叔孫僑如奔納女於靈公生景公】

鬻姒之子荼【哀五年下云荼皆同】君荼【哀六年陳乞弒其君荼】孺子【六年注云孺子同】安孺子【哀八年杜云安號也】

公子陽生【哀五年六年】齊陽生【哀六年經】陽生【同上年傳】悼公【同上年】齊侯陽生【哀十注】齊悼公【哀八】

施【哀四至六年奔魯】多【哀十一年】

公子鉏【昭二十六哀五】南郭且於【且於卽鉏也哀五年奔魯居於南郭故曰南郭且於哀六】闞止【哀六陽生家臣子我也簡公寵之以國政致陳桓弒並在十四年】子我【哀六年十四年】壬【哀六悼公之子簡公】齊簡公【哀十四】君壬【陳恆弒其君壬並同哀十四】

齊侯敬【哀十七年注簡公弟】齊侯【同上年】

宗樓【哀十一】宗子陽【同上年】子陽【注】

大陸子方【哀十四子我臣】東郭賈【卽子方也】

顏庚【哀二十三齊大夫顏涿聚】顏涿聚【同上年注哀二十七】

晉【姬姓侯爵武王之子唐叔虞所封國也成王封母弟虞於唐爕父攺唐爲晉昭侯封桓叔成師於曲沃相襲至武公遂並宗國爲晉侯今合而錄之】

唐叔【昭十五始封之君】唐叔虞【桓六昭元】叔虞【昭元唐之季世其君曰叔虞叔虞成王之母弟太叔】太叔晉侯【同上年注】

僖侯【桓六】司徒【同上年名也晉廢司徙之官爲攺中軍避僖侯之諱也】

太子仇【桓二穆侯之太子文侯也】文侯【同上年】文侯仇【昭二十三注】

成師【桓二】桓叔【同上年】曲沃伯【同上年晉文侯卒子昭侯立元年危不自安故封桓叔爲曲沃伯】

曲沃莊伯【桓二桓叔子桓叔卒立莊伯襲父之爵亦爲曲沃伯】

曲沃伯【莊十六年武公襲父之爵亦爲曲沃伯】曲沃武公【桓三莊伯之子莊伯卒武公立】晉武公【莊十六年曲沃武公遂並晉國僖王因使虢公以君命命爲晉侯卽獻公之父文公重耳之祖也】晉侯【同上年】

晉獻公【僖九年武公之子也】晉侯佹諸【名也同上年】

太子申生【僖五年傳】世子申生【僖五年經】太子【僖四僖十】共太子【僖十】共子【昭二十八】晉申生【同上年注】

荀息【僖二晉大夫】荀叔【僖九年】

驪姬【莊二十八】姬氏【僖公四年】

卓子【莊二十八僖九驪姬之娣生卓子】公卓子【僖九】

夷吾【莊二十八獻公子小戎子生夷吾僖九】晉侯夷吾【僖二十四經】晉惠公【僖九二十三】惠公【僖十五】晉侯晉君【同上年】

懷嬴【僖二十二秦女先妻子圉子圉諡懷公故曰懷嬴】嬴女【同上年】辰嬴【後妻文公生公子樂諡曰辰嬴文六】

太子圉【僖十七惠公太子懷公】子圉圉【同上年】懷公【僖十五年注二十三二十四】孺子【僖五】

公子重耳【莊二十八獻公子犬戎狐姬生僖九二十三】晉公子【僖二十三】晉重耳【定四】晉文公【同上年】文公【僖三十八】

韓簡【僖十五韓萬之孫】定伯【國語也】

寺人披【僖五年】寺人勃鞮【僖二十五】

司空季子【僖二十三胥臣臼季也】胥臣【名也同上年】臼季【僖三十三食采於臼】瑕呂飴甥【僖十五卽呂甥也蓋姓瑕呂名飴甥字子金】呂甥子金【同上年】瑕甥【僖二十四】陰飴甥【僖十五食采於陰】

趙衰【僖二十三正卿也趙盾之父】子余【僖二十四字也】趙成子【文五諡也】成季【文六】孟子余【昭元年】原大夫【僖二十五】

原同【僖二十四季隗生原邑也】原叔【宣十五】趙同【宣十二】

屏括【僖二十四季隗生同之弟屏邑】屏季【宣二】公族大夫【同上年】

樓嬰【僖二十四括之弟樓邑】趙嬰【成四】趙嬰齊【宣十二】

頭湏【僖二十四一曰裏鳧湏】裏鳧湏【同上年注】

趙盾【文六傳宣二經叔隗生】盾【僖二十三】趙宣子宣子【同上年宣二】宣孟【成八】

趙武【襄十八正卿也朔之子盾之孫莊姬所生也】趙文子【襄二十五二十六】趙孟【襄三十一】

趙朔【宣十二盾之子】趙莊子【並同上年】

趙成【昭五昭七】趙景子【昭七】

趙鞅【昭二十五執政上卿】志父【哀二簡子之一名也定公十三年避範中行氏出奔晉侯召歸復位攺名志父】趙簡子【昭二十五】先主【哀二十年無卹呼簡子】

無卹【哀二十鞅之子簡子廢嫡子伯魯而立襄子】襄子【哀二十七】趙孟【哀二十年當世所呼】趙姬【僖二十四文公女成公之姊趙衰妻也宣二】君姬氏【同上年】

趙莊姬【成四成八晉成公女趙朔妻】姬氏【同上年】孟姬【成十七】

趙旃【宣十二】趙傁【同上年老稱】

邯鄲午【定十三】趙午【國語十五注】

狐突【閔二年晉大夫文公外祖狐毛狐偃之父也】伯行【同上年】

狐偃【僖二十三狐突之子】子犯【同上年字也】舅氏【僖二十四子犯重耳舅也】舅犯【國語十】

狐射姑【文六年狐偃之子】賈季【同上年食采於賈字季】

狐鞫居【文二】續簡伯【同上年】續鞫居【文六】

狐庸【成七巫臣之子父子自楚奔晉】邢伯【襄十八晉大夫】屈狐庸【襄三十一】邢侯【襄十八昭十四】

介推【僖二十四】介之推【同上年】

先軫【僖二十八三十二】原軫【同上年食采於晉】

先蔑【文六士伯也】士伯【文七】

先且居【先軫之子僖三十三】霍伯【文五年先軫之子食采於霍】

先縠【宣十二年中軍佐也】原縠【同上】彘季【與士魴同字】彘子【並同上年】

欒枝【僖二十七二十八】欒貞子【僖二十七注文五】

欒書【宣二十年盾之子黶之父】欒伯【同上年當世所呼成二年同】欒武子【並同上年襄十四年武子同】

弁糾【成十八】欒糾【同上年】

欒黶【成十七欒書之子】欒桓子【襄二十二】欒伯【襄十四】桓主【襄二十一卿士曰主】欒盈【襄十八黶之子也】欒懷子【襄二十一】陪臣盈【襄二十一自稱】欒孺子【襄二十二下欒氏同】

魏犫【僖二十七年畢萬之子也】魏武子【僖二十七年】

陽處父【僖三十三年】晉處父【文二】太傅陽子【文六下云陽子同】

卻缺【僖三十三卻萬之子】冀缺【同上年】卻成子【文十三】

卻克【宣十七下云卻子同】卻子卻獻子【同上年成二】卻伯【成二】駒伯【宣十二國語十二與卻錡同】

卻犫【成十一年卻克從父兄弟】苦成叔【成十四年晉卿士也】苦成【同上年】

卻錡【成十三卻克子卿士也下云卻子同】駒伯【與卻克同成十七】

卻至【成二年三卻皆正卿】溫季【成十六年新軍佐】季子【字也成十七年】

卻毅【成十三卻至弟】步毅【成十六】

韓武子【唐宰相世系韓厥之父也】子輿【成二字也】

韓厥【宣十二韓萬孫】韓獻子【同上年】

韓無忌【成十八韓厥子襄七】公族穆子【襄七年爲公族大夫下云穆子同】

韓起【襄七無忌弟宣子】士起【襄二十六大夫入天子之國則稱士】韓宣子【同上年】韓不信【昭三十二年韓起之孫】伯音【字也同上年】韓簡子【同上年定元年】士防【文六士蒍之孫將中軍加太傅】士季【文七】隨季【文六注食采於隨字季】隨防【文十三】季氏【宣十六年呼其字也】隨武子【僖二十八宣十二武諡也】範武子【成十八初封隨後攺封範故互而言之或曰隨武子或曰範武子其後有範文子士爕範宣子士匄範獻子士鞅皆爲執政上卿襄十七】範防

士貞【士渥濁宣十二】士伯【宣十五】士貞伯【成五】士渥濁【成十八】

範文子【成二】士爕【同上】範叔【同上】爕【宣十七】文子【襄二十六】

範匄【成十六年自稱匄也同】士匄【成十七】範宣子【成十八年文子之子】

士魴【成十八】彘季【同上年與先縠同字】

士弱【襄九士渥濁之子莊子或云士弱氏】士莊子【同上年】士莊伯【襄公二十五與已前鞏朔同諡】士鞅【襄十四士匄之子上卿也鞅也同】範鞅【襄十八昭五】範叔【襄二十九】範獻子【同上伐魏舒將中軍】

士文伯【襄三十士弱子】伯瑕【同上年昭十二】

士景伯【昭十三士文伯之子彌牟】士伯【昭二十三字與士貞子同】彌牟【昭十三】士彌牟【昭二十三】司馬彌牟鄔大夫【昭二十八年】

範吉射【定十三士鞅子下云範氏】士吉射【同上年】範昭子【同上年哀五昭子同】範臯夷【定十三範氏側室子也】士臯夷【哀三年】

荀林父【僖二十八中行桓子中行氏之祖也】荀伯【文七】伯氏【宣十五伯字也】桓子【同上年】中行桓子【宣六桓子始將中軍自此以爲族世稱中行】中行伯【宣十五成二年皆曰中行伯自後子孫襲將中行者皆曰中行伯伯爵也與字義乖】

荀首【宣十二林父弟趙同趙嬰兄知氏之先與中行同祖自此分族稱知氏】知莊子知季【同上年】

荀防【成三荀首之子】知武子【襄十四】知伯【成十八襄十三】

荀庚【成三林父之子】中行伯【同上年襲將中行】

荀偃【成十六荀庚子中軍帥】中行偃【成十七】官臣偃【襄十八自誓】中行伯【襄十四】伯遊【襄十三字也】中行獻子【襄十六十八】獻子中行氏【襄二十三族也】

荀盈【襄二十七知防之子晉上卿也】知盈【昭五】知氏【昭九】伯夙【襄二十七】知悼子【襄二十三】

荀吳【襄二十六林父之孫偃之子】中行伯【國語十五自林父至吳三世襲將中行故族稱中行氏】中行吳【昭五】穆子【昭十二】中行穆子【同上年襄二十六】

荀躒【昭九年荀盈之子下軍佐也】知躒【昭二十六下云知氏同】知伯【昭二十一】知文子【定十四】

荀寅【定十三昭二十九中行荀吳之子下卿將中軍】中行寅【昭二十九】中行文子【定十三】

荀瑤【哀二十三荀躒之子知伯襄子】知伯【豫讓主也】知伯襄子【並同上年】

箕鄭【文九注】箕鄭父【文八文九】

胥甲【文公十二胥臣之子】胥甲父【宣元】

晉靈公【宣二】夷臯【同上年經云弒其君夷臯】

公子黒臀【宣二年文公之子也】成公【同上】晉侯黒臀【宣九】

防鄭【僖十】防鄭父【僖十一經】

晉侯驩【文六】晉襄公【文二文六】子【僖三十三年傳曰子墨衰絰謂襄公也公未葬故曰子】魏錡【宣十二年魏犫之子】廚武子【宣十二】呂錡【成十六卽魏錡也呂相父】

呂相【成十三魏錡之子】魏相【成十八】

魏絳【襄三】魏莊子【襄四獻子之父也】

魏舒【魏絳之子執政大夫昭二十八】魏獻子【同上年下云魏子同】

魏曼多【定十三】魏襄子【同上年】

詹嘉【文十三】瑕嘉【成元年嘉處瑕故曰瑕嘉】

觧張【成二年】張侯【同上年】

晉景公【成十年】晉侯獳【同上年】

晉侯【成十年經太子也景公在州蒲生代父稱爵失人子之禮也】太子州蒲【傳】晉厲公【成十三】君州蒲【十八年經弒其君州蒲】

孫周【成十七晉襄公曽孫悼公】周子【十八】晉侯周【襄十五】悼公周【成十八】晉悼公【襄十六】

羊舌大夫【閔二年爲太子申生軍尉叔向祖父也】

羊舌職【成十八佐祁奚伯華叔向之父叔魚叔虎皆庶子也】

羊舌赤【襄三職之子叔向之兄】伯華【同上年注字也】銅鞮伯華【昭五銅鞮所封之邑也】

羊舌肸【昭五年羊舌職之子也】叔向【襄十四】叔肸【襄十一】叔譽【禮記趙文子與叔譽觀九原叔譽叔向也】

羊舌虎【襄二十一下云虎也同叔向庶弟也】叔虎【同上年】

羊舌鮒【昭十三叔向庶弟也】叔鮒【同上年下云鮒也同】叔魚【字也並同十三】

晉平公【襄十八注】曽臣彪【襄十八傳】晉侯彪【昭十】

申公巫臣【宣十二本楚大夫出奔仕晉晉以爲邢邑大夫下晉臣同】屈巫【成二】子靈【昭二十八】

樂王鮒【襄二十一嬖大夫也】王鮒【同上年】鮒【昭元年】樂桓子【同上年】祁奚【襄三晉大夫】祁大夫【國語】

女齊【襄二十司馬侯下云齊也襄二十九】司馬侯【襄二十六昭元】女叔齊【昭五】叔齊【昭元】女叔侯【襄二十八】叔侯【同上年】

女寛【昭二十六大夫】女叔寛【定元年】

師曠【襄十八昭八】子野【字也昭八】工【昭九傳曰酌以飲工工謂樂師師曠也】

嬖叔【昭九】外嬖【外都大夫公之嬖者傳曰公欲廢知氏而立其外嬖禮記謂之李調是也】鞏朔鞏伯士莊伯【並同成二年下與士弱同諡】

楊石【昭五叔向子食我】食我【同上年】楊食我伯石【並昭二十八】張趯【昭三大夫也】孟【同上年】

少姜【昭二晉平公之夔妾齊之女也】少齊【昭三謂之少齊言異眾妾也】

犬戎狐姬【莊二十八年文公之母】狐季姬【昭公十三】

籍黶【昭十五注晉卿籍談九世祖也司晉典籍故曰籍氏】孫伯黶【昭十五】

籍談【昭三十】叔氏【同上呼其族也】籍父【敬而不名】

晉頃公【昭十三】晉侯去疾【同上年】

晉昭公【昭十六】晉侯夷【同上年】

史墨【昭三十二晉太史也】蔡墨【昭二十九卽史墨也】蔡史墨【同上年】

晉定公【哀二年】晉午【同上年】

郵無卹【哀二年王良也】王良郵良子良【並同上年】

楚隆【趙襄子家臣】陪臣隆【哀二十年自稱也】

春秋名號歸一圖卷上

欽定四庫全書

春秋名號歸一圖卷下五代馮繼先撰

楚

鄭

衛

秦

宋

陳

蔡

曹

吳

邾



莒

滕

薛

許

雜小國

旁引王者附

楚【羋姓子爵顓頊之後也周成王封熊繹於楚至熊通乃僭號稱王】

熊通【史記楚世家武王名】楚武王【莊四年傳注楚自魯桓之世始僭稱王】

屈瑕【桓十一】莫敖【同上年莫敖楚官也莊四年屈重亦襲此官】

屈禦寇【僖二十五息公子邊】息公子邊【同上年】

屈建【襄二十二】子木【襄二十五年爲令尹】

公子元【莊三十】令尹子文【莊二十八年子元同】

鬭防【桓九若敖子也】鬭射【莊三十】

鬭谷於菟【鬭伯比之子莊三十僖二十】令尹子文【同上年下子文同】

鬭克【僖二十五】子儀【文十四】申公子儀【同上年】

得臣【僖二十三年宣十二】成得臣【僖二十三】令尹【同上年】子玉【僖二十七】鬭椒【宣二宣四司馬子良之子】子越椒【下云椒也越椒同】子越司馬令尹伯棼【同上年亦作賁襄二十六若敖謂伯賁也】

鬭勃【僖二十八年楚大夫】子上【同上年】令尹子上【僖三十三年爲令尹】楚子上子上【同上年】

成大心【文五令尹得臣之子也】大心【僖二十八】孫伯【同上年】大孫伯【僖三十三】成嘉【文十二若敖曽孫】子孔【同上年】

鬭宜申【僖二十六二十八】宜申【僖二十八文十】子西【同上年】

鬭般【宣四子文之子子楊亦作班】子楊【同上年】申公鬭班【莊三十】司馬子西【僖二十六注】

箴尹克黃【宣四子楊之子子文之孫箴尹楚官】箴尹鬭【楚王攺其名曰生】

成然【昭十三韋龜之子鬭辛之父】郊尹蔓成然【同上年】

鬭成然【昭十四令尹子旗】子旗【同上年定五】

鬭辛【昭十四成然之子】鄖公辛【定四年楚滅鄖爲邑辛爲邑大夫】

鬭懷【定四年鬭辛之弟】懷【上年同下云懷也】

仲歸【文五文十】子家【同上年】

息嬀【荘十四嬀姓之女息侯之妻】文夫人【莊二十八文王滅息以息嬀爲夫人】

申公叔侯【僖二十六】申叔【僖二十八】

蒍賈【僖二十七伯嬴孫叔敖之父】伯嬴【同上字也宣四年】

孫叔敖【宣十一注蒍賈之子】令尹孫叔敖【宣十二】孫叔【同上年】蒍敖【同上年】蒍艾獵【宣十一】

楚子頵【文元年經弒其君頵】楚成王【同上年】

榮黃【僖二十八年】榮季【同上年】

太子商臣【僖三十三】世子商臣【文元】穆王【文元文十】

息公子朱【文九子朱息公也】子朱息公【同上年】

文之無畏【文十左司馬也下云無畏】子舟【字也同上年】申舟【宣十四年楚子使申舟聘齊】

公子爕【文十四】王子爕【同上年楚僭稱王故公子亦呼王子】

公子嬰齊【宣十一年注莊王之弟楚之正卿成二】先大夫嬰齊【昭七】左尹子重【宣十一子重字也】令尹子重【成二】子重【同上年】

公子側【宣十二注正卿成十六經】子反【宣十二注字也宣十五成二成七成十五成十六】司馬【成十六】大司馬側側【成四子反名成九成十六】

潘尪【宣十二大夫】師叔【同上年】

潘黨【宣十二潘尪之子】叔黨【同上年】潘尪之黨【成十六】

楚子旅【宣十八經】楚莊王【文十四年傳】

公子貞【襄七經莊王之子】子囊【同上年成十五襄八十三】

公子壬夫【襄五】令尹子辛【同上年】右尹子辛【成十六】

公子辰【成九年】子商【楚太宰也見成十年】

公子谷臣【成三】王子【邲戰下句與成二年皆云王子卽谷臣也】

司馬子庚【襄十二莊王子午也】公子午【襄十五令尹公子午皆同】

楚子審【襄十三年共王也】共王【成二年文七年襄五年楚共王皆同】

養由基【成十六】養叔【襄十四】

公子追舒【襄十五莊王子子南爲箴尹】箴尹【同上年】子南【襄二十一令尹子南同】令尹子南【襄二十二】

叔伯【僖二十三】防呂臣【同上年】

鍼尹固【定四年鋮或作箴哀十六】工尹固【哀十八或云工尹亦同】防固【防氏固名箴尹楚官攺職爲工尹並同十八年】

防子馮【襄二十一年爲令尹】防子【同上年】

防罷【襄三十下云防氏】子蕩【襄二十七三十令尹子蕩同】

申叔豫【襄三十一申叔時之孫申叔跪之子】申叔【下並云申叔或云夫子大夫之美稱】伍舉【襄二十六年】椒舉【同上年】

伍奢【昭二十子胥之父】連尹奢【昭二十七】

棠君尙【昭二十年】伍尙【昭二十奢之子貟之兄】

伍貟【昭二十下云貟同伍舉之孫伍奢之子】子胥【同上年昭三十一】

申無宇【昭十一】芋尹【昭七十三】芋尹無宇【昭十三】

楚子昭【襄二十八】楚康王【同上年】

郟敖【襄二十九康王子】熊麇【同上年】楚子麇【昭元經】

公子圍【昭元康王弟】楚令尹【襄三十】令尹圍【昭元】大夫圍【昭公元年】王子圍【襄二十九】楚公子圍【昭元】熊防【昭元】楚子【昭十一】其君防【昭十三】楚靈王【昭元】庶子圍【昭元】王子【襄二十】

公子黒肱【昭元】宮廏尹子晳【同上年】子晳【昭十三】

觀從【昭十三觀起之子】其子從子玉【同上年】

王子比【昭元】公子比【昭十二】子幹【昭元】右尹子幹【昭元】楚公子【昭元年與公子圍皆曰楚公子三月晉楚防盟重言楚公子者皆公子圍也冬秦後子與子幹俱奔在晉後子謂楚公子者卽子幹也】楚君子幹【昭十三】訾敖【昭十三不成君者楚人皆謂之敖葬於郟曰郟敖死於訾曰訾敖】

公子棄疾【昭十二】蔡公【昭十三】君司馬【昭十三】熊居【同上年立後攺名居】楚子居【昭二十六】平王【昭十三年後二十六年楚平王同】

右尹子革【昭十二】鄭丹【昭十二】然丹【昭十三】

陽匄【昭十七穆王曽孫令尹子瑕】令尹子瑕【同上年】

陽令終【昭二十七陽匄子】中廏尹【同上年】

公子魴【下云魴也自稱】司馬子魚【同昭十七年下云子魚者皆同】

太子建【昭十九卽陽封人之女生】楚太子建【哀十六】王子建【昭二十六】子木【哀六】

勝【哀十六子木之子】白公【同上年下云王孫亦謂白公也】

囊瓦【定二年子囊之孫以王父字爲氏】令尹子常【昭二十六下子常同】楚瓦【定四】子常【同上年】

卻宛【昭二十七】子惡左尹【並同上年】

沈尹氏【葉公子髙之父也昭三十一下云戌也自稱】左司馬戌【昭三十一注定四下云司馬皆同】

葉公【定五年食采於葉楚僭稱王故宰邑皆僭稱公】諸梁【定五諸梁卽名也下葉公諸梁同】沈諸梁【哀十九父爲沈尹戌子髙以父之邑爲氏攺封業故互言之】子髙【哀十六】

伯州犁【晉大夫伯宗之子下云太宰州犁同昭元】太宰【同上年呼其官】

王孫由於【定四下由於同】寢尹【哀十八】吳由於【同上年】

季【楚姓也平王之女昭王之妹定五】季畀我【服防云畀我卽季字也定四】太子壬【昭二十六平王太子】楚子軫【立後攺名哀六年】楚昭王【同上年】越女之子章【哀六年越女昭王妾章惠王】楚惠王【同上年哀十六】

公子結【定四年昭王兄】子期【定四哀十六】

公孫寛【哀十九子期之子】司馬【哀十六】

公子申【昭王兄定四哀六年十三年與成六年公子申同名相去八十年非一人也】子西【哀十六與穆王之世鬭宜申同字子西】

公孫寧【哀十八子西之子下云寜同】令尹【哀十六十七】子國【十七下十八年右司馬子國同】

公孫朝【哀十七】武成尹【同上年】令尹之子【同上年】

公子啟【哀六昭王兄也王救陳在外將卒欲立子西子期子閭皆辭之】子閭【同上年與公子申公子結皆平王之子也】

鄭【姬姓伯爵西周厲王之子宣王之母弟桓公友所封之國也】

莊公寤生【隱元】鄭伯寤生【桓十一經】鄭莊公【隱十一桓十一】

公子呂【隱元鄭大夫】子封【同上年】

共叔段【隱元】共叔【莊十六】京城太叔【隱元下云太叔同】太叔段【隱元】祭仲【隱元祭氏仲名初爲祭封人掌封疆者後以爲氏】祭足【字也桓五】祭仲足【桓五】祭封人仲足【桓十一年】

公孫閼【隱十一鄭大夫】子都【同上年】公子閼【莊十六與隱十一年相去三十四年不合別有公子同名世族未逺蓋一人也子當爲孫】

曼伯【桓五昭十一】檀伯【守櫟大夫也櫟鄭邑名桓十五年】

鄭太子忽【桓元】世子忽【桓十五經】公子忽【隱三桓十】鄭忽【桓六】鄭昭公

昭公【桓十一】

公子突【隱九】突【桓十一】鄭伯突【桓十五經】鄭伯【桓十二十五】厲公【桓十一十五莊四】

泄伯【隱七年字亦作泄】泄駕【隱五宣三】

泄堵兪彌【僖二十四注云堵兪彌】子兪彌【文公娶於蘇所生宣三年傳下云兪彌】髙渠彌【鄭卿桓十七十八】髙伯【桓十七】

鄭子【昭公弟子儀桓十八莊十四在位十四年遭弒傳復云鄭子蓋其微弱臣子不以君禮赴於諸侯】子儀【莊十四】鄭伯【莊三傳莊四經】

鄭伯捷【文公也僖三十二年】鄭文公【僖二十三】鄭捷【定四】鄭伯【僖二十四三十三十三】

公子蘭【文公子燕姞生僖三十宣三】鄭伯蘭【宣三】鄭穆公【三年冬】

子良【穆公庶子宣四成三】去疾【宣四】公子去疾【成二】

公孫輒【襄九伯有之父】子耳【襄八襄九注襄十】

行人良霄【襄十一公孫輒之子】伯有【襄十五】伯有氏【襄二十九】良氏【襄三十】公子宋【宣四】子公【同上年】

公子歸生【宣四】子家【同上年執政大夫仁而不武懼譖從逆春秋書爲首惡防弒君之名】公子堅【宣四】襄公堅【同上年】鄭伯堅【成四經】鄭襄公【同上年】太子夷【文十七】君之嫡夷【同上年】鄭靈公【宣四】其君夷【宣四經】子蠻【成二】子貉【昭二十八】

世子華【僖七經】太子華【僖七傳】子華【同上年】

公子魚臣【宣十二】僕叔【同上年】

石制【宣十二】子服【同上年】

公孫申【成四九】叔申【成十十四】

公子班【成十】子如【同上年】

鄭伯費【成六】鄭悼公【同上年】

鄭伯睔【襄二】鄭成公【同上年】

髠頑【成十成公太子】太子髠頑【成十七】鄭伯髠頑【襄七】鄭僖公【同上年】鄭子罕【成十六穆公之子執政上卿襄二】公子喜【成十六釋例諡成子經傳不見】子展【襄八子罕之子上卿也】舎之【名也同上八年】公孫之【襄九】罕氏【襄二十九釋例諡桓子】

子皮【襄二十九子展之子代父爲上卿】罕虎【襄三十子皮子罕之孫以王父字爲罕氏昭三同】嬰齊【昭十六子皮之子】子齹孺子【同上年】

罕逹【哀二哀十二十三子齹之子】子姚【哀二哀九】武子賸【哀九】鄭子賸【哀十三】罕朔【昭七】馬師氏【同上年馬師職也】

公子偃【成三穆公子也】子遊【成六】

公孫蠆【襄九襄十四襄十九公子偃之子】子蟜【襄八】

防眅【襄二十二公孫蠆之子太叔之兄】子明【同上年】

子太叔【襄二十四正卿】太叔【襄二十二昭元】防吉【襄二十八公子偃之孫以王父字爲氏昭子】

公子【襄五經穆公之子子產父】子國【成五襄二襄三釋例諡惠子】

子產【襄十五公子之子執政上卿昭二十】子美【襄二十五】公孫僑【襄二十二昭元穆公之孫】鄭僑【襄二十四】少正【襄二十二鄭卿官也】

國參【哀五子產之子】子思桓子思【哀七桓諡也】

公子騑【襄九穆公之子執政上云騑也同】子駟【成十襄八】

公孫黒【襄十五】子晳【襄三十昭元】駟氏【同上年】

公孫夏【襄十子駟之子次卿也】子西【同上年】

駟帶【襄三十子西之子】子上【同上年昭十八】

駟偃【昭十九駟帶之子】子防【同上年與公子偃同名同字】

駟乞【昭十九子防叔父】子瑕【同上年】

駟歂【定八駟乞之子】子然【襄元定八注】

駟宏【哀二十七駟歂之子】子般【哀二】

公子嘉【襄九穆公之子】子孔【襄八】司徒孔【襄十九傳以襄十年嘗爲司徒之官故云】公孫楚【昭元穆公孫太叔之叔父嬖大夫】防楚防氏子南子南氏【同上年】

子張【宣十四穆公孫】公孫黒肱【襄二十二】伯張【同上年】

子革【襄十九穆公之孫子然之子】然丹【子革名昭九昭十六】鄭丹【昭十二注仕楚爲右尹楚人謂之鄭丹】

然明【襄二十四鄭大夫】鬷蔑【蔑名也】鬷明【並昭二十八】

印段【襄二十七】印氏【同上年】子石【襄三十】

印癸【昭十六印段之子】子柳【同上年】

公孫段【襄二十七】子石【同上年】伯石【亦字伯石襄三十】公孫段氏【昭元】丰施【昭七公孫段之子也】丰氏【同上年昭元】子旗【昭十六】

丰捲【襄三十】子張【同上年】

公孫揮【襄二十四】子羽【同上年二十九行人子羽同】行人揮【昭元】

馬師頡【襄三十子羽孫馬師官也】羽頡【同上年以王父字爲氏】

渾罕【昭四年鄭大夫】子寛【同上年】

宛射犬【襄二十四】鄭公孫【同上年下云公孫同】

鄭伯嘉【昭十二經】鄭簡公【同上年下云簡公同】

鄭伯寧【昭二十八經】鄭定公【同上年】

鄭伯蠆【定九經】鄭獻公【同上年】

鄭勝【哀二】鄭聲公【同上年】

衞【姬姓侯爵文王之子武王之弟康叔所封之國也】

其君完【隱四年衞州吁弒其君完】桓公【同上年】衞桓公【隱五年】

公子晉【隱五】衛侯晉【桓十二】衞宣公【桓十三】

石碏【隱四衞大夫】石子【同隱四呼其氏也】

石稷【成二年下云石子同石碏四世孫】石成子【同上年】石子【同上年】

石買【襄十七】石共子【襄十九】

悼子【襄十九】石惡【襄二十七二十八】

石盂【襄二十二】石【同上年】

從子圃【襄二十八年】石圃【哀十七年】

壽子【桓十六】壽【同上年】

公子朔【桓十六】衞侯朔【同上年】惠公【同上年】

昭伯【閔二諡也惠公庶兄宣公子也】公子頑【同上年】

戴公【閔二宣姜生立其年卒】申【同上年注名也】

速【閔二注】莊子【同上年】

兪【僖二十八注下子同】武子【同上年】

殖【襄無經二十傳】惠子【襄二十或云子見成十四】

喜【襄二十六惠子下云子氏】悼子【襄二十】

子路【杜序孔子弟子孔悝邑宰也定十二定十四同】仲由【同上年下由也同】季路【哀十四】季子【哀十五】

衞侯燬【僖二十五】燬【僖十八傳】衞文公【閔二】

衞子【僖二十五經】衞侯鄭【宣九】衞成公【僖三十一】

叔武【僖二十八成公弟】衞子【僖二十八經】夷叔【同上夷諡也】衞武【定四】公子瑕【僖二十八】子適【僖三十】

衞侯速【成二】衞穆公【同上年】

孫良夫【宣七經林父之父成十四】孫桓子【同上年傳成三年孫子同】

孫林父【襄七傳下云孫子孫氏同】孫文子【成十四】

孫襄【襄二十六林父之子】伯國【同上年】

衞侯臧【成十四經】衞定公【成十四傳】定公【同上年】

衞侯弟黒背【成十經】子叔黒背【同上年傳】

衞獻公【襄十四】衞侯衎【襄二十六】

公孫剽【襄元子叔黒背子襄十四】衞侯剽【襄二十六注】弒其君剽【同上年】子叔【同上年】

北宮括【成十七】北宮懿子【襄十四下云懿子同】

北宮佗【襄三十】北宮文子【襄三十一】

北宮喜【昭十下云北宮子北宮氏皆同】貞子【昭二十與析成子皆生賜諡】

蘧伯玉【襄十四】蘧瑗【襄二十九】

庾公差【襄十四】子魚【同上年】

母弟鱄【襄十四】衞侯之弟鱄【襄二十七】子鮮【同上年】

太叔文子【襄二十五下云文子】太叔儀【襄二十七】世叔儀【昭三十二經注】世叔齊【哀十一經太叔懿子之子】太叔疾【上年傳云卽世叔齊也下云疾同】太叔悼子【並同上年】

太叔遺【哀十六太叔疾之弟】太叔僖子【同上年】

史狗【襄二十九史朝之子】衞文子【同上年】

史防【襄二十九年】史魚【同上年】

公叔文子【定六下云文子同】公叔【襄二十九】

孔成子【昭七衞卿孔逹之孫】孔烝鉏【同上年】

孔文子【哀十一執政上卿悝之父】羈之孫圉【昭七】孔圉【哀十五】烝鉏之曽孫圉【同昭七年烝鉏覊之父也】

孔姬【哀十五蒯瞶之姊孔圉之妻悝之母也伯姬姬氏同】孔伯姬伯姬【同上年】孔悝【哀十五孔文子圉之子】孔叔【同上年】

王孫牟【昭十三康叔之子】康伯【同上年】

衞侯兄縶【昭二十靈公兄】孟縶【昭七】公孟【昭二十】公孟縶【同上年】析朱鉏【昭二十】成子【同上年與北宮貞子皆生賜諡】析成子【同上】

齊豹【昭二十年云齊氏同】齊氏子【同上謂其家也】衞司宼【昭三十一年】

公子荊【襄二十九】南楚【昭十二】公子楚【同上年】

祝佗【定四祝史名佗】太祝子魚【同上年下云子魚同】

衞侯元【哀三】衞靈公【同上年】

蒯聵【定十四】世子蒯聵【定十四經】太子蒯聵【定十四傳】曽孫蒯聵【哀二】莊公【哀十五】

亡人之子輒【哀二】衞侯輒【哀十五】出公輒【哀十二】衞出公【哀二十六】公子郢【哀二公孫彌牟之父】子南【同上年】

公孫彌牟【哀二十五彌牟子南之子】南氏【以父字爲族】文子子之【並同上年】髙柴【哀十七衞大夫孔子弟子也】柴【哀十五】子羔【同上年】季羔【哀十七】禇師比【哀十六哀二十五】禇師【哀二十五】禇師聲子【同上年】

司徒瞞成【哀十五】瞞成【哀十六】子還成【哀十六經】

襄公之孫般師【哀十七】公孫般師般師【並同上年】

公子起【哀十七靈公子】其君起【哀十八】

公文要【哀二十五】公文懿子【同上年】

彌子瑕【定六嬖大夫】彭封彌子【哀二十五下云彌子】

夫人之弟期【哀二十五】司徒期【同上年下云期】

王孫齊【哀二十六衞大夫王孫賈之子】昭子【同上年】

衞大夫肸【哀十六注】下臣肸【哀十六】鄢武子【同上年】

子伯【哀十六注】子伯季子【同上年】

許公爲【哀十六】許爲【同上年】

公子黚【哀二十六蒯聵庶弟】悼公【同上年】

秦【嬴姓伯爵自伯益佐堯舜有功舜乃賜姓封邑至周穆之世造父與秦仲有功遂爲列國穆公始見春秋】

秦穆公秦穆秦伯任好【穆公名文六年卒】

公孫枝【僖九秦大夫僖十五】子桑【文三】

孟明【僖二十二下云孟子】孟明視【文二】百里孟明視【僖三十三】

西乞【僖三十二】西乞術【同上年】

白乙【僖三十二】白乙丙【僖三十三】

太子防【僖十五】秦伯防【文十八】秦康公【僖十五文七】

秦伯之弟鍼【昭元經下云鍼同】後子【同上年自秦奔晉】景公母弟鍼【注】秦鍼【傳注】秦公子【昭元】秦伯車弟鍼公子鍼【並釋例】

秦穆姬【僖十五下穆姬同】秦穆夫人【穆公夫人】伯姬【僖十五姬姓之女嫁於秦也在晉曰伯姬伯謂長女也在秦曰穆姬從夫之諡也嫁於小國則不從夫之諡紀伯姬郯伯姬潞伯姬是也次國亦不從夫之諡自有諡者文姜聲姜出姜齊姜齊歸是也其有叔姬者各據本國長幼次序】宋【子姓公爵其先契之後也武王伐紂封微子啟爲宋公以繼殷之也】

宋穆公【隱三】宋公和【同上年經】

宋殤公【隱三四年殤公同】與夷【隱三】

孔父【桓二大司馬孔父】孔父嘉【桓二】大司馬【隠三】司馬【桓二呼其官也】宋武公司空【武公名司空故廢司空之官攺爲司城避其諱也桓六】

華父督【桓元】宋督【桓二】督太宰【同上年】

司馬華孫【文十五貴而不名】華耦【同上年華督孫】司馬子伯【文十八】華定【襄二十九】宋司徒【同上年】華費遂【昭二十大司馬】司馬【同上年】華防【昭二十一年大司馬華費遂之子爲少司馬】子皮【字也同上年】

少司宼牼【昭二十華亥庶兄】華牼【同上年】

其君捷【莊十二經】閔公【同上年】

公子禦說【莊十一宋莊公子】宋公禦說【僖九】宋桓公【同上年】

公子馮【隱四年三年馮也亦同】宋公馮【莊二年經】宋莊公【莊二經】

太子玆父【僖八】宋子【九年經】宋公玆父【僖二十三】宋襄公【同上年】大司馬固【僖二十二莊公孫】公孫固【僖二十七】

目夷【僖八下九年公子目夷同】子魚【僖十九下云司馬子魚同】司馬子魚司馬【僖三十三】宋公王臣【文七】宋王臣【定四】宋成公【文七】

司徒皇父【文十一下云皇父戴公子】皇父充石【同上年】

宋昭公【文十六下昭公同】杵臼【同上年昭公名】

公子鮑【文十七十六】宋公鮑【成二】宋文公【同上年】

髙哀【文十四】子哀【同上年】

王姬【文十六下云夫人王姬同】襄夫人【同上年】君祖母【同上】

公子圍龜【成五年】子靈【同上年】

靈不緩【哀二十六公子圍龜之後】左師【同上年】

羊斟【宣二年禦士】叔牂【同上年】

蕩澤【成十五公孫壽之孫】大夫山子山【並同上年】

宋共公【成十五】宋公固【同上年】

子罕【襄六下云司城子罕同】司城子罕【同上年】樂喜【襄九】

樂轡【襄六】子蕩【同上年】

桐門右師【定九】樂大心【同上年】樂祁【昭二十二子罕孫定八】樂祁犁【同上年定六經】子梁【定八】司城子梁【昭二十七】

樂混【定八樂祁子】子明【定九】

樂茷【哀二十六樂混子】子潞司城茷【並同上年】

樂得【哀二十六】門尹得【同上年】

禇師段【襄二十段共公子】子石【同上年】

宋伯姬【襄二十六三十】共姬【同上年從夫之諡】

合左師【襄十七合向戌邑也下云左師皆謂官也】宋左師向戌【並同上年】

向魋【哀十三】桓魋【同上年下云司馬桓魋魋也皆同】桓司馬【哀十四】司馬【同上年此亦與子仲同十四年傳云司馬欲入謂向魋也】

左師【向巢官也哀十四】向巢左師巢【同上年】

向宜【昭二十一向戌子】子祿【同上年】

皇野【哀十四】司馬子仲【同哀十四十七年末子仲同】司馬【哀十四年傳上云司馬曰司馬請謂子仲也下云司馬欲入謂向魋也】

公子朝【宋公子名朝出奔仕衞滛亂懼罪奔晉昭二十一年歸宋】衞公子朝【在衞爲大夫懼罪奔晉昭二十一年自晉歸宋救華氏之亂其年傳以仕衞之故謂之衞公子朝】宋子朝【哀十一年經注也下云子朝並同】宋朝【歸宋後至定十四年衞靈公爲南子召之朝復適衞】宋公子朝【定四哀十一】

世子成【成十五】宋公成【昭十年】宋平公【昭十一元公父也】

世子痤【襄二十六年經】太子痤【同上年經傳異文】

世子佐【昭四】太子佐【同上年】宋公佐【昭二十五年經下云宋公同】宋元公【昭二十五二十六】

公子城【昭二十年下云城也也語助】子城【字也同上年】

太子欒【元公太子也昭二十二十五】宋景公【哀二十六】

姒之子非我【哀十七】皇非我【哀二十五】司馬【同上年】

公之弟辰【定十年注云景公弟辰傳云辰同】母弟辰【並同昭二十定十一】

公孫周【哀二十六元公孫】子髙【同上年】

周之子得【哀二十六公孫周之子】昭公【同上年】

陳【嬀姓侯爵舜之後也周武王封遏父之子滿於陳賜姓嬀氏號胡公卽始封之祖也】

陳侯林【莊元年】陳莊公【莊二年】

五父【隱六年桓公之弟也】陳公子佗【同上年】陳佗【桓六年】文公子佗【桓五年】陳五父【隱七年】五父佗【襄二十五年注】

陳侯躍【威十二年】厲公【同上年】

公子完【莊二十二年厲公子也】敬仲【同上年】

陳子【僖二十八年經先君未葬故曰子】陳侯朔【文十三年】陳共公【文元年】轅濤塗【陳大夫下雲濤塗僖四】轅宣仲【僖五年】

陳侯杵臼【僖十二】陳宣公【十三年】

陳侯平國弒其君平國【同宣十】陳靈公【宣九】靈侯【成二年】少西【子夏之名徴舒之祖宣十一注】子夏【同上注】

夏徵舒【宣十一年大夫也下云徵舒同】夏氏【同十一年】少西氏【同上年皆謂徴舒之家】夏南【子夏之後字子南成二年】

夏齧【昭二十三年徴舒孫】陳大夫齧【同上年】陳夏齧【同上】

成公午【宣十一】陳侯午【襄四】陳成公【襄四】

陳侯之弟黃【襄二十】公子黃【同上年】

鍼子【隱八年陳大夫】陳鍼子【同上年】

陳鍼宜咎【陳大夫襄二十四】陳鍼【同上】鍼宜咎【同上年注】宜咎【同上年】葴尹宜咎【昭四年陳大夫奔楚爲葴尹】

公子招【昭元年八年】子招【同上年】陳侯之弟招【昭八經】司徒招【八年傳】

太子偃師【襄二十五】世子偃師【昭八年經】悼太子偃師【同上年傳】孫吳【昭八年太子偃師之子】悼太子之子吳【昭十三】陳侯吳【昭四】陳惠公【同上年】陳侯溺【昭八年】陳哀公【同上年】

陳子【先君未葬定四年防諸侯稱子】陳侯栁【定八】陳懷公【同上年至湣公爲楚所滅】蔡【姬姓侯爵武王封弟叔度爲蔡侯叔度作亂見誅其子蔡仲名胡成王復封之於蔡也】

蔡叔【定四年始封之君】蔡叔度【蔡世家叔度之名也得罪放逐尙書有放驩兜之義寛而宥之放之於逺也】

蔡仲【定四年蔡叔之子周公舉而命之】蔡侯【同上年注周公以王命命之爲蔡侯】胡【同上年蔡仲名也尙書云小子胡】

蔡侯考父【隱八年】蔡宣公【同上年】

蔡侯封人【桓十七年】蔡桓侯【同上年】

蔡季【桓十七年】蔡侯獻舞【莊十年】蔡哀侯【莊十四年】

蔡甲午【定四】莊侯【注】蔡侯甲午【蔡世家】蔡莊公【襄八注】

蔡侯申【宣十七】蔡文公【同上年】蔡文侯【襄二十】

公子燮【襄八年】司馬燮【同上年】蔡司馬【襄二十】

聲子【蔡大夫也與楚大夫伍舉世相善】歸生【名也並同襄二十六年】

蔡侯【成二年】蔡景公【同上年襄三十年】其君固【襄三十年】

世子般【襄三十】太子般【同上年】蔡侯【昭十一】蔡靈侯【昭十一楚靈王誘而殺之刑其士七十人遂國蔡滅之】蔡靈公【昭十三年楚平自蔡得國復封其孫盧爲蔡侯遂得成禮葬之】

世子有【昭十一年】隱太子【同上年蔡靈公之太子蔡平公之父】

蔡侯盧【昭十三隱太子之子盧楚靈滅蔡爲邑使公子棄疾爲蔡公疾卽位是爲平王乃封盧而復之】蔡平公【昭二十一年】平侯【同上年】

太子朱【昭二十一年傳】蔡侯朱【昭二十一年經平侯之子】

蔡侯蔡君【並定三年】蔡侯申【宣十七年蔡侯申卒諡曰文侯今昭侯是孫不合與髙祖同名春秋之誤也哀四】

蔡昭侯【哀四年爲大夫公孫翩所弒】蔡昭公【同上年經】

公孫霍【哀四年經】公孫盱【同上年傳注云盱卽霍也弒君之黨】

曹【姬姓伯爵文王之子振鐸之後也武王封弟振鐸於陶丘卽其國也】

曹伯終生【桓十年】曹桓公【同上年】

曹太子【桓九年】世子射姑【同上年】曹伯射姑【莊二十三】曹莊公【莊二十四】曹赤【莊二十四年自外歸於曹】曹僖公【同上年注】

曹伯班【僖七】曹昭公【同上年】

曹伯襄【僖二十八經】曹共公【僖二十三】

曹伯壽【宣十四】曹文公【同上年】

曹伯盧【成十三】曹宣公【同上年】

公子負芻【成十三】曹伯負芻【襄十七】曹成公【成十五】

子臧【成十五子臧惡簒弒之君抱淸愼之故能守節讓位致邑全身公子之賢無以加也】公子欣時【成十三傳欣時卽子臧名也】

曹伯滕【昭十四】曹武公【同上年】

曹伯湏【昭十八】曹平公【同上年】

曹伯午【昭二十七年】曹悼公【昭二十八】

曹伯露【定公八年】曹靖公【同上年】

公孫疆【哀七年寵嬖大夫執政防國】司城疆【哀八年】

吳【姬姓子爵周太王之子太伯仲雍之後也武王封周章爲吳子至壽夢而僭號稱王始通中國】

吳子壽夢【襄十二】吳子乘【名也同上年】

吳子諸樊【乘之長子也襄十四】吳子遏【名也襄二十五】

吳子句余【襄二十八】吳子夷本【同上年注昭十五】

吳子余祭【襄二十九】戴吳【史紀卽余祭也】

吳公子札【襄二十九壽夢之子】季子【襄三十一注昭二十七至哀公十年九十餘嵗】札【襄二十九經】季札【襄三十一年注】延州來季子【昭二十七延州來季札之邑也禮記謂之延陵季子】

吳子僚【昭二十年注】其君僚【昭二十七經】州於【昭二十七經】

鱄設諸【昭二十七年】鱄諸【定十注】

吳公子光【諸樊子也昭十七】吳光【十七年注昭三十】吳子光【定十四】吳子闔廬【號也昭二十七年三十年闔廬同】

吳太宰嚭【晉大夫伯宗曾孫伯州犁之孫吳大夫哀元年七年太宰同】子余【字也】太宰子余【哀八年】

王子姑曹【哀八年】公子姑曹【哀十七】

邾【曹姓子爵顓頊之後有陸終氏生子曰邾安周武王封其苗裔邾俠居邾十二世至儀父始見春秋】

邾儀父【字也桓十七】邾子克【名也隱元莊十六年同】邾莊公【見後序與邾子穿同諡】

邾子蘧蒢【文十三】邾文公【文十四】

邾定公【文十四下定公同】貜且【同上年】

邾子牼【襄十七】邾宣公【成十八】

邾子華【昭元年】邾悼公【同上年】

邾子穿【定三年經】邾莊公【同上年】

邾子益【定十五注哀七】邾隱公【同上年下云邾子同】

太子革【哀八年二十四年並同】邾桓公

茅夷鴻【哀七年】茅成子【邾大夫也下云成子同上年】

【姒姓公爵夏禹之苗裔也武王克殷求禹後得東樓公而封之九世至成公始見春秋】

子【僖二十三年經入春秋自桓以來二年本皆侯爵莊二十七年爲時王所黜稱伯成公始用夷禮復爲仲尼所貶故僖二十三年書杞子卒】成公【同上年傳】

子【僖二十七年桓公朝魯猶有夷禮故亦書子】伯姑容【襄六】杞桓公【同上年】杞伯匄【襄二十三】孝公【同上年】

子【襄二十九年文公來盟復用夷禮春秋賤之故貶書子】伯益姑【昭六年卒經復稱伯】文公【同昭六年】

伯郁釐【昭二十四年】平公【同上年】

伯成【定四年】悼公【同上年】

杞伯過【哀八年】僖公【哀九年】

莒【嬴姓子爵少昊之後周武王封玆輿於莒十一世至玆防公始見春秋自共公以下微弱不復見】

莒挐【僖元年】莒子弟挐【同上年】

莒子【僖二十六年經】莒子防公【同上年傳注莒夷無諡以號爲稱此卽時君之號也其後各以遷都爲號】莒期【定四年】

莒紀公【文十八】庶其【同上年經】

太子僕【莒紀公太子文十八】莒僕【同上年】

犁比公【號也襄十六襄二十一】密州【名也襄三十一】買朱鉏【同上年密州之字也乃經傳互文】鉏【注惟一字】

莒展【昭元年】展輿【襄三十一】

著丘公【昭四年十四年】莒子朱【成十四】

公弟庚輿【昭十四】莒子庚輿【昭二十三經】莒共公【昭十九此一君有諡僖二十六年杜云莒夷無諡此卽不言】

莒玆大夫【莒大夫昭十四】蒲余侯【同上年】蒲輿侯玆夫【此在下文】滕【姬姓侯爵文王子叔繡之後也自叔繡至宣公十七世始見春秋】

滕子嬰齊【僖十九】滕宣公【同上年】

滕子【宣九年卒經不書名】滕昭公【同上年傳】

滕子【成十六年文公卒經不書名】滕文公【同上年傳】滕侯【並同上年滕本侯爵自隱十一年傳稱侯二年朝魯稱子蓋爲時王所黜其後不復本爵今文公傳注復云侯者是杜呼其舊爵】

滕子原【昭三年】滕成公【襄六】

滕子寜【昭二十八】滕悼公【同上年】

滕子結【哀四】滕頃公【同上年】

滕子虞母【哀十一】滕隱公【同上年】

薛【任姓侯爵黃帝之苗裔仲虺居薛爲湯左相武王復其封爲薛侯齊桓黜之爲伯】

薛伯谷【昭三十一年】薛獻公【同上年】

薛伯定【定十二】薛襄公【同上年】

薛伯夷【哀十年經】薛惠公【同上年經】

許【姜姓男爵堯四嶽伯夷之國也周武王封文叔於許十一世至莊公始見春秋】

許男業【文五年】許僖公【六年】

許男新臣【僖四】許穆公【同上年】

許男錫我【宣十七】許昭公【同上年】

許男【襄二十六】許靈公【同上年】

其君買【昭十九年許悼公防飲太子止之藥卒孔子以君父有疾藥當由醫太子可以視膳問安不宜獨進藥物責止失於愼慮致害君親故加弒逆之名亦以教誡】許悼公【同上年】許男成【哀十三年】許元公【同上年】

雜小國【凡見經傳小國並旁引者附】

越子【定十四】勾踐【同上年允常子也下云越子勾踐】

常壽過【昭十三】越大夫【同上】

紀裂繻【紀國大夫隱二年】紀子帛【字也隱二】

郕太子朱儒【文十一】郕伯【同上年】

有窮后羿【襄四下云后羿】夷羿【同上年夷氏也下云羿同】鉏羿【注】

戎子駒支【駒支名也】姜戎氏【同上襄十四】

韓服【桓九年巴大夫】巴行人巴客【同上年行人與客𨿽非名字諡號考其傳義亦宜錄之】

北燕伯【昭十二】北燕伯【昭三】燕簡公【同上昭六年簡公同】

鄧侯吾離【桓七經】鄧侯【同上傳】

季杼【哀元】後杼【襄四少康子亦同哀元】

孔甲【夏之天子少康之後九世君】夏后【並昭二十九】

逢公【殷諸侯姜姓】逢伯陵【並昭二十九】

州公【州國名公爵】淳於公【淳於州國所都同桓五年】

唐侯【定三年】唐成公【同上年】

南燕伯【莊二十】燕仲父【同上年】

虢公【莊二十年周惠王爲子頽之亂失國二十一年虢公與鄭厲公共討子頽以安王室】虢叔【莊二十一】虢公醜【僖五醜卽名也莊三十二年有神降於莘至僖五年爲晉獻所滅】

卜招父【僖十七】招【傳云招曰然】

臯陶【堯舜臣也文五年】庭堅【臯陶字也文十八年】

髙陽氏顓頊【文十八年】

髙辛氏帝嚳【文十八年】

伯虎【文十八年】朱虎【同上年】

仲熊【文十八】熊羆【同上年】

渾惇【文十八】驩兜【同上年】

窮奇【文十八】共工【同上年】

檮杌【文十八年饕餮傳無異名三苗也】夏鯀【注云鯀夏禹父也同上】

伯封【昭二十八】封豕【同上年其三凶封豕所有異呼皆天下之民各據其惡目之也】

後夔妃【昭二十八】妻【同上年】

管叔【周公之兄成王叔父與蔡叔祿父作亂惎間王室周公誅之】管叔鮮【鮮卽叔之名也同定四年】

春秋名號歸一圖卷下

