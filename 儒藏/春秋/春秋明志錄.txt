

欽定四庫全書

經部五

春秋明志錄

春秋類

提要

【臣】等謹案春秋明志錄十二卷明熊過撰過字叔仁富順人嘉靖己丑進士官至禮部祠祭司郎中過嘗注周易専以明象數爲事論者與來知徳並稱蓋不主先儒舊說者此書亦多采撮舊解各加辧駁大防在於信經不信傳自序謂道存乎志志明諸言故以明志爲名其中於公谷及胡安國傳俱有所糾正而左氏傳爲尢多如以邢遷於夷儀爲邢自遷非桓公遷之以城楚丘爲魯備戎而城非桓公城以封衛以晉人執虞公爲存於其國制之使不得他去而非執以歸以母之防齊辭子華爲不實以洮之盟謀王室爲誣說以用鄫子爲出自邾人非宋公之命以晉懷公爲卓子之諡文公未嘗殺子圉以趙盾並未使先蔑逆公子雍於秦以衛石惡爲孫氏黨非寧氏黨以楚殺慶封非以罪討無負斧鉞狥軍之事俱不免鑿空立說屢見抵牾又如以郭公爲鳥名謂紀異如螟蜮之類以梁亡爲魯大夫防盟所聞歸而言之不由赴告故不著其亡之由亦多出於臆斷有用思太過之失然其得解之處往往詞防平允大義炳然究非他家摭拾空談者可比故卓爾康謂其頗出新裁時多微中亦春秋之警防者視所作易注近實多矣乾隆四十三年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

春秋明志錄卷一

明熊過撰

隱公

魯本侯國姬姓系見史世家今山東兗州府曲阜縣奄宅之故地也隱公名姑息惠公妾聲子子在位十一年諡法不屍其位曰隱周道衰諸侯莫之適從僣端見禮樂徵伐自諸侯岀矣孟子曰詩亡然後春秋作詩亡非特黍離之降也邪說交亂是非不足盡憑而詩之敎亡其所繇來寔在平王之世平逮隱而沒治之故自隱公之簡始學者觀王伯升降之際聖人反正之幾權得矣非天下之至神曷能與此乎

元年

王者而後攺元諸侯攺元非正也禮稱諸侯三年防畢以士服入見天子天子錫之圭璧黻冕然後歸寧有逾年攺元者哉書曰平王四十九年己未公卽位者正也魯自攺年而絀周之年非也史遷自眞公濞已上爲周王世表無諸侯年眞公當夷王諸侯僣端始見攺元矣趙子常言諸侯旣殯嗣子柩前逾年正月朔乃先謁廟以明繼祖還就阼階之位以正君臣國史因書元年失之矣而元儒吳立夫顧謂史官志人君在位久近紀述之常體非以爲重事其說則曰秦惠文王立十四年稱王秦史攺元魏惠王三十七年稱王而汲冡竹書攺元太史公漢興以來諸侯世表髙祖功臣侯年表類書其侯王元年淮南鴻烈亦稱淮南元年始先秦時本重攺元如立夫以爲非重則秦魏稱王何爲又攺元年史官紀實寧有未攺元遽稱疑年者若太史淮南則緣春秋而誤不可謂諸侯可攺元而引以爲證也衛世家獻公出公皆稱後元則益悖矣不然則黜周王魯疑春秋者亦何過哉

春王正月

書春而繼以王王者所以奉天時也王謂周王也書王而系以正曰此周王建子之正而異乎夏商者也周正月可以爲春乎春蠢也陽气蠢然動也陽之始生亦可謂春也書曰惟十有三年春大防於孟津旣戊午師逾孟津周曆太初三統四分韋昭班固皆步得次日己未冬至冬至之月稱春自武王革命之始已然故孔安國曰月攺春自移然則非孔子加春於王月之上也記孟獻子曰正月日至可以有事於上帝日至冬至也正月而日至周攺月矣周禮亦稱子月爲春而寔非冠以夏時也按殷人鐘銘惟正月王春吉日加王於春是時月稱王三代一道以證王者攺時月也然亦爲與春王書異遂謂春不可攺亦過矣彛器史法偶不同非春不可攺也三統之建恊於三易人統首艮艮寅位也地統首坤天統首幹幹子位也孔子曰其文則史故春王正月者非孔子欲行夏時輒敢更也白虎通引尙書大傳曰月以仲冬月爲正伏生有所受矣隱之不書卽位者胡子曰內非承國上不稟命諸侯扳己以立而遂立焉春秋首絀隱公以明大法也若是乎聖人之權乎且聖人必以書不書爲褒貶則桓之弒隠宣之殺惡及視聖人何爲書其卽位乎豈以桓宣視隱當末減乎抑春秋之所托始姑假隱以定法則聖人上下其手何異舞文而人之罹法者有幸不幸本不足據爲定乎莊閔僖之不書卽位又將何說乎聖人之於春秋本不欲沒其實而善惡自見公谷之說乃曰成公志是𨿽異絀隱之說而以爲削於聖人可乎禮先君始歿嗣者稱子入春秋則𨿽有力者或先人以奪人心而定之位如齊頃未逾年而稱公鄭悼未逾年而稱伯則皆不待攺元而卽位也或疑十二公非擇而書卽位也蓋諸侯每用周正繼立立於君薨之月不待逾年者孔子削而不書恐亂夏時亦誣矣柩前之位辭稱哀子而主喪者卽逾年臨羣臣之人也曷爲不待攺元而卽位乎仲子者桓母也手有文焉爲魯夫人而惠公再娶以夫人禮之非矣隱母聲子實攝女君故當時以爲疑者遂私有翼戴使隱不俟逾年而卽位一年不可二君故其元年不得更書卽位耳故沙麓齊履謙謂其卽位於歲前與桓莊僖元年不書卽位者同也左氏不知而曰攝誤矣季子甚信齊氏之言嘗以爲是但其以仲子爲隱母則亦彊解辭費不必然也

三月公及邾儀父盟於蔑

三月者周建寅之月近蜀湯氏爲建辰之月是不知歷數不讀漢志矣魯元侯也而稱公僣也自侯以下葬而稱公耳詩泮水曰魯侯戾止閟宮曰魯侯燕喜如是而已儀禮公食大夫五等諸侯同稱公周禮之末造而攺竄以成其私者也春秋私盟於是始及者谷梁子曰內爲志焉爾不日史詳略也邾曹姓出自顓帝陸終第五子曰安周武王封其後挾於邾子爵國在今鄒縣東南二十里當嶧山之南北界於魯而南連滕薛卽今曲阜滕嶧縣之間縱廣逾於五十餘里矣西自邾瑕以至沂東卽今濟寧至沂州之境橫長三百餘里不得爲魯附庸意小邾嘗附庸於魯而誤加於邾耳小邾亦邾所分地爲郳城近嶧縣儀氏與徐儀楚陳儀行父同父名與孔父同邾大夫也黎氏言當與邾子克別是一人吳立夫信之然又因莊王弟子克字子儀疑之非也故湯氏謂如家伯家父然以爲家臣之老則亦非也邾五年伐宋桓十五年來朝俱人之十七年書儀父莊十六年又書克則人非儀父儀殳非克矣卽曰諸侯不生名附庸之君字也則卒稱邾子而生何用去一子字耶古者天子防諸侯使聚盟方嶽者必割牛耳盛以槃而以惇盛其血司盟之官北面讀載書以告日月山川之神戎右傳惇血以次授當防者含其血乃坎牲加書而埋之蔑之盟無天子之命也隱初卽位而亟盟鄰國之微者斯已無王矣

夏五月鄭伯克於鄢

鄭國名伯爵宣王封弟友於今華州爲故鄭後遷虢鄶在濟西洛東河南潁北四水間今開封府新鄭是已伯謂寤生段其母弟也鄢今鄢段以罪絕屬籍不書國討而專目鄭伯左氏曰譏失敎也克者如二君之辭見段之有徒眾也趙氏企明所謂幸辭詩叔於田大叔於田皆刺段而誤以爲刺莊公謂失敎成於殺可也以爲罪重於段非訓也以君臣兄弟之倫治之君不君兄不兄而其臣若弟不可遽悖也

秋七月天王使宰咺來歸惠公仲子之

臨諸侯畛於神曰天王宰氏咺名王朝上士中士例名非冡宰貶而人之也季氏謂元士攝冡宰亦非也惠公隱殳仲子惠公再娶之夫人而桓之母也谷梁謂孝妾惠母蓋因桓公成風而誤也不稱及一施無別之辭車馬曰所以助喪者隱新立不朝而天王反舉防典天王失所以爲天矣仲子再娶之夫人則何以單舉姓字乎仲子生有手文曰魯夫人於是元妃沒有聲子繼室而又以夫人娶仲子故異時宗人釁夏曰孝惠娶於商此禮則有以妾爲夫人則固無其禮也此其實也而春秋以王制治之不與也古者諸侯不再娶於禮無二嫡春秋故正之不與惠以爲夫人也而一施之過矣然必以爲妾使若媵然而曰平王忘小弁之怨不念伯服之於周而反啟桓公之於魯則於事實亦少謬矣

九月及宋人盟於宿

宋魯初合也內稱及宋子姓公爵武王封紂叔父微子於今歸徳府是商墟人者列國大夫卑名氏不登於防非貶也宋紹興中韓璜機人表鄧名世及元祐中張子平撰人譜凡三十八國諸侯大夫千七百六十五人中稱人者四百皆是也宿風姓國男爵今宿州經舉國爲盟地國主與在焉是時齊鄭合而魯有內憂故使微者宻其迹逺結宋而盟於其附庸之國也

冬十有二月祭伯來

此王臣私交之始也祭本周公第七子所食采邑今鄭州東北一十五里祭城實管城也祭伯畿內大夫祭公之族啖氏謂伯字非爵也祭魯同出而私來魯人以王臣禮之王臣無私交也伯何以知其非爵逮莊公而祭叔來伯叔皆字也若儀禮旣冠而字伯仲叔季惟其所當則爲行次檀弓五十乃稱伯仲非也

公子益師卒

稱公子貴戚爲卿者也益師孝公子惠公弟書之志戚也禮王於三公六卿諸侯大夫士皆有服君於卿大夫士小斂大斂皆親臨之將葬弔於宮比葬不食肉比卒哭不舉樂以有服也故大夫卒史必書之不日者傳謂公不與小斂蓋防典厚薄君臣始終之義在焉

二年春公防戎於潛

大行人時見曰防行人曰時防以發四方之禁是天子宗伯所司也以防禮防諸侯僣也防戎甚矣不朝王而防戎其爲倒施又其甚者也詩曰戎狄是膺戎昆吾之後已姓在今曹州南近宋是周公所膺也魯公就國常與淮夷同徵隱公不能繩祖武而輒行防禮斯已弱矣諸侯盟防爲壇基三尺堦三等公上侯次伯子男下升降揖讓稱先君相接戎來朝則坐之門不與諸侯齒也安得式序在位以爲防乎潛魯南鄙近戎地

夏五月莒人入向

莒已姓子爵少昊之裔武王封玆輿期國於成陽今靑州府莒州是己地與齊相近向姜姓炎帝後向城在莒州南七十三里卽鄭漁仲所謂沂州古向城寰宇記居河陽軹西北道元指軹南者宋人定爲宻之莒縣南七十里非是杜元凱指爲譙國龍亢東南向城則益逺非所利之國也莒子娶於向向姜不安莒而歸夏莒人入向以姜氏還若是則破其國都俘其人民莒之罪也然入罪小於滅此實兵不再舉奄而有之矣僖二十六年公防莒子衛速盟於向稱莒地宣四年公及齊平莒及郯莒不肯公伐莒取向向系莒則向實滅而書入何也赴以入以入書之耳故曰其文則史胡康侯曰非王命而入人國邑見諸侯之不臣也擅興而徵討不加見天王之不君也可謂得竊取之義矣

無駭帥師入極

無駭公子展之子未命大夫也從將尊師眾例書極杜氏曰附庸國或欲通極劇字曰今贛楡縣紀障本紀故封劇縣地紀遷其地遂爲魯附庸莒入向無駭遂得入極也凡爵命出於天子大國卿三命次國再命小國一命一命受職再命受服三命受位命氏者公孫之子不可稱公曾孫以王父字爲氏請於君而氏之也趙企明曰左氏謂無駭卒羽父爲無駭之子請族杜氏不逹以爲爲無駭請非也然曰公子公孫皆生姓之無駭非終身無姓者聖人惡其專兵去族以示貶愚謂氏族一也姓者百世不易公子公孫不可指爲姓也無駭與挾翚同皆隱未爵者也陳氏曰春秋之初魯有無駭挾鄭有宛詹紀有裂繻則猶有未命大夫也呂大圭曰內大夫帥師自無駭始內大夫與諸侯盟自柔始自無駭帥師而後有翚有公子慶父公子友公孫玆公孫敖公子遂公孫歸父之帥師甚則季孫行父臧孫許叔孫僑如公孫嬰齊四卿並帥師矣自柔防盟而後有公子結公孫敖季孫行父公子遂臧孫許仲孫蔑仲孫貜仲孫何忌之及諸侯盟甚則叔孫州仇仲孫何忌及邾子盟句繹矣

秋八月庚辰公及戎盟於唐

此戎請盟約期而往也唐魯地今魚臺縣故方與縣有武唐亭戎來不拒足矣與之盟非也

九月紀履緰來逆女

紀姜姓侯爵炎帝之後輿地廣記國今靑州壽光紀城實古北海劇縣鄭樵雲紀後遷劇所謂敂劇云紀劇聲訛鄭所言良是苐不知遷劇之紀在莊公之簡不當輒言於此耳緣壽光西南三十里爲紀城其又西爲東安平卽紀季所入之酅又西北且百里爲東莞祭統國君取夫人之辭曰請君之玉女其遺幣以先人之禮行之公羊謂辭不稱主人非也夏后氏逆於庭殷於堂周於戶然諸侯則於館詩稱文王親迎於渭未始出疆越境而使卿未爲非也

冬十月伯姬歸於紀

伯姬惠公之女也

紀子伯莒子盟於宻

此外特相盟之始紀子帛者啖助程先生皆曰闕文紀本侯爵而稱子則其稱子闕文也或曰子帛或侯字之誤按左氏子帛卽子伯蓋逆女履繻之字宻今萊州髙宻近紀之邑聞之趙企明曰紀自入莒有窺魯之心紀子伯往來莒魯之間於是道與莒子謀於宻爲魯謀也周官有調人諧和萬民有合方氏除其怨惡則諧和仇怨聖人之所與也故履繻字而不名褒之也其後八年而爲浮來之盟莒魯以是交好蓋紀新昏於魯事必有然者然何待八年乃盟浮來其序於莒子之上者或曰比內大夫或又曰主盟此本闕文不假迂曲莒小於魯𨿽能入向何敢遽至窺魯魯史書法有定繻𨿽可褒褒者在事何緣獨以字進左氏亦豈可盡信其誣也

十有二月乙夘夫人子氏薨

谷梁傳曰夫人薨不地夫人隱之妻也卒而不書葬夫人之義從君者也左氏以爲仲子說者曰以三年喪畢考宮祭告知之然安有元年先歸至二年而後薨者耶郭定襄以爲左氏誤仲子爲夫人是也

鄭人伐衛

衛姬姓侯爵國今淇縣負淇水面百泉古衛都河北朝歌之東康叔始封之地也其後成王伐殷以武庚餘民封康叔君故殷墟朝歌始並入焉而盡有三監之地世家謂封指加地耳季氏謂武王伐武庚非事實也段之亂其子滑奔衛衛人爲之伐鄭取廩延於是鄭人伐衛鄭伯克其弟又不字其子而擅相伐其惡著矣

三年春王二月巳巳日有食之

春秋書月者於春之下則必系王以大一統或事應系時而書則其下月與時文不相屬不得復系之王矣何休謂二月殷正三月夏正存二王之後統其正朔非也書稱統承先王修其禮樂者於其國所謂之得夏時者耳王朝大一統何爲存之耶正朔亦豈在禮樂中耶日月俱東行而日遲月疾月追及日是爲一防然日月之行有冬有夏日之盈縮損益四序不同冬至後爲盈初春分爲盈末夏至後爲縮初秋分爲縮末盈初縮末俱八十八日九十一分而行一象縮初盈末俱九十三日七十一分而行一象盈縮極差皆二度四十分然不可正視由測晷景或以金水二星及月食之衝知之至月行古歷平行日十三度十九分度之七皆謂近日而疾逺日而遲今課月與天防爲一轉入轉疾初日行十四度六七六四從是漸漸殺歷七日適及平行度其積度比平行餘五度四十二分其疾日損入疾末限又歷七日行十二度空四六二損其所益而無餘乃復行遲初限又歷七日適及平度其積度比平行不及五度四十二分其遲日損行度漸增入遲末限又歷七日復行十四度六七六四益者亦損無餘入轉一周實二十七日五十五刻四十六分遲疾極差皆五度四十二分舊曆日爲一限皆用二十八限不知轉分進退時各不同至日月之蝕乃月道出入日道兩相交值當朔則日爲月所掩當望則月爲日所衝故皆有食然月曰白道舊謂九道出入黃道一周爲交周其日道距赤道逺二十四度月道出入日道不逾六度其距赤道也逺不過三十度近不下十八度南向者恆內北而外南月道出黃道外爲陽入黃道內爲陰月當黃道爲正交在春正半交出黃道外六度在赤道內十八度正交在秋正半交出黃道外六度在赤道外三十度復當黃道爲中交在春正半交入黃道內六度在赤道內三十度中交在秋正半交入黃道內六度在赤道外十八度是爲四象二別七日各行九十一度周曆一交得二十七日二十一刻二十二分二十四秒每一交退天一度二百分度之九十三凡二百四十九交退天一周有奇終而復始月道與赤道正交距春秋二正黃赤道正交宿度東西不及十四度三分度之二夏至在陰曆內冬至在陽曆外月道與赤道所差者多夏至在陽曆外冬至在陰曆內月道與赤道所差者少白道二交有斜直陰陽二歷有內外直者宻而狹斜者疎而濶故其差亦異差數多者不過三度五十分少者不下一度三十分經朔應二十九日五十三刻空五九三而防然月在疾度日在盈限則先經朔而食月在遲度日在縮限則後經朔而食陽曆限六度陰曆限八度以離朓朒推演加時本距交逺近考求食分又以入气盈縮入轉遲疾參伍合朔之正則古法謂百七十三日有一食未盡也夫春秋及漢及元有連月食者將以何盈縮定度哉日行先在黃道裏依限而食者多月行先在黃道表依限而食者少上古陽盛𨿽防而恆不食大戴禮誥志篇孔子曰古之治天下者必聖人聖人有國則日月不食星辰不悖楊敬仲謂堯舜禹之時歷年多無日食至太康失邦始日食其言是已然曰歷家嘗以可推步者爲衰世之術豈逹於天者哉參同契曰水盛坎侵陽火衰離盡昏易通卦驗冬至之日植八尺之表日中晷進尺二寸則月食退尺則日食晷進爲盛退爲縮以分陰陽壯弱也然則其食當於合朔而不稱朔何也姜岌按春秋日食云是歲二月巳亥朔無巳巳似失一閏三月巳巳朔去交分入食限大衍同授時加時在晝去交分二十六日六千六百三十一入食限今予友劉敬仲先天推得交分五十四刻九空九二入食限耳然則杜氏長歷推此月之朔爲庚午不但司曆之失食耳辰之弗集瞽奏鼓嗇夫馳庻人走左氏諸侯用幣於社伐鼓於朝以自責豈徒修其文哉

三月庚戌天王崩

於是平王崩立太子泄父之遺子林爲桓王不奔防諸侯不臣也不書葬魯不防也諸侯爲天王服斬衰禮當以所聞先後奔防而歸含襚賻賵春秋歷十三王桓王子莊王莊子僖王襄王子頃王皆不志崩謂王室不告者是季氏謂三王實不立以嗣王故追稱而史誤序於爲君之世考之經世歷年莊以甲申嗣位巳亥崩僖以巳亥嗣位甲辰崩頃以壬寅嗣位戊申崩俱非疑年而季氏以爲誤其不考甚矣經世之書卽卦气以驗人事非茍焉而已者

夏四月辛卯君氏卒

左氏云君氏蓋聲子隱公之母也不書姓爲公故曰君氏云禮所謂攝女君者是也其不薨無赴祔姑之禮不稱夫人故不言葬然則定姒定公之母也何以不稱君氏是昭於定無隱桓之已嫌也二氏者以爲尹氏𨿽王臣於魯爲外大夫不卒其卒者必有故若劉子主召陵卒書劉捲矣谷梁子謂天子崩尹氏主魯焉隱而卒之信則私情耳其謂以爲王子虎之類然而王子虎名春秋之法惟天子及魯侯崩薨不名其他善者乎卽其惡者乎無弗名矣其弗名史失之也今尹氏之卒也將爲一氏俱卒乎其大夫者實卒乎氏所同而名獨也一人卒而舉其同其於義蓋未知其爲善志也茍曰書氏以見世卿之彊則後之彊者多矣其遂以得國者亦多矣而不氏何必於尹也獨立斯義乎春秋王卿士卒不日而尹氏何獨日乎夫尹氏尊之不天子也親之不魯侯也何獨不名而舉氏而日卒乎然則世卿實可譏也其如君氏實非尹氏何哉金氏曰魯有尹氏隱公所困之地所謂鐘巫尹氏者夫尹氏爵位不著亦法所不得書也聲子以君母而舉其繼室之號以卒之明隱之異於他庻子再娶非正則桓非適也

秋武氏子來求賻

武氏世卿也武氏子未命也不稱天王桓在防未有命告也其求賻志諸侯失供防紀也胡氏曰邦有大事而魯不賻𨿽問罪可也不足以討而反求之以是爲失道也王貫道有言周凡三求求賻以平王崩求車以桓王將崩求金以襄王崩防事有缺則臣職不供甚矣魯安在其秉周禮也包茅不貢覇主至興師而責之武氏子之求賻豈可責也此亦如寠人子矣窶人子故巨室也以其臣僕之不供而遂窶今將責窶人子之徴賦而不責其臣之無藝得乎杜氏曰不共王防致令有求經直文以示不敬得其防矣

八月庚辰宋公和卒

於禮天子曰崩諸侯曰薨大夫曰卒春秋曷爲卒外諸侯而內書薨內薨者臣子辭也外卒者從赴也赴而曰卒臣子辭不可一施之也史因赴而書孔子因赴而修故曰其文則史非黜而書卒也弔不備禮則不日赴不以時則不月或不告或告而不往則不卒著交鄰之道孔子曰其義則丘竊取之矣

冬十有二月齊侯鄭伯盟於石門

齊姜姓侯爵本四嶽呂侯之裔尙佐武王封今靑州府樂昌縣古營丘也傳六君至獻公而徙臨淄詩仲山甫䢐齊城彼東方蓋其事耶侯謂僖公祿父隱之世宋衛爲西黨齊鄭爲東黨再春秋前於是東諸侯始嘗防於虛有合矣齊東濱海鄭近在畿內距千四百餘里鄭莊欲挾馮謀宋而宋魯睦故親至齊地而要盟焉周之宗盟異姓爲後忘宗盟而先齊蓋石門古濟北齊地今爲東平之平陰鄭以齊地主又爵髙而私尊之是齊伯始基而王伯消長之幾在此陳君舉謂有關於天下之故是也盟先主盟聖人約史之法與載書異衛子魚道踐土之盟先晉魯鄭而後齊宋莒載書之正法也其後叔向子產向戍皆諸侯之良號能獻禮不能舉隱公告薛侯之禮及子魚稱踐土之書宋盟楚人遂執牛耳憤哉或曰聖人約史固異載書乎曰書公及之類是已書公及異載書則正事情以見實

癸未葬宋穆公

趙子常曰天子葬日不及禮不日諸侯葬月不及禮不月此葬日與夷感穆公立已而侈僣也胡康侯曰諸侯五月而葬同方嶽之盟者至或葬或不葬而交鄰國待諸侯之義見矣

四年春王二月莒人伐取牟婁

當作紀莒入春秋首帥師入向而天討不加也於是再取人之邑焉春秋之初猶以取邑爲重子產言天子之地一圻諸侯一同今大國數圻侵小所致蓋滔滔皆是故自桓十四年宋取鄭牛首而後無書者矣季明徳言牟婁紀邑在今靑州府安丘縣南界於莒都雍丘距牟婁甚逺於此無邑本紀字近而誤杜氏不察因謂並淳於遷都焉淳於髙宻地在牟婁之東亦紀南界杜因此通誤按女叔侯告晉平曰夏餘也而卽東夷昭三年椒舉曰啇紂爲黎之搜東夷叛之黎今河內近衛則所指皆近地非靑州東萊之夷也又釋例土地名淳於雍丘𨿽郡別竟連則季說非但此時尙未遷淳於耳

戊申衛州吁弒其君完

州吁莊公之子也不稱公子未爲卿非削其屬籍也是故許止蔡般稱世子商人之徒稱公子稱公子者公子而爲卿也公子而不稱公子公子未爲卿也未爲卿而能弒其君則以其有好兵而莊公不禁也學者習讀而問義察所由來可知敎子之法矣

夏公及宋公遇於淸

啖叔佐曰遇者諸侯倉卒相遇其禮簡略但致防敬而退本無所謀是也宋殤忌馮在鄭祕其蹤迹約其與國私防於淸以嘗鄭淸鄭地詩淸人之地是已杜指爲衛地以東阿淸亭當之不知東阿齊地卽所謂齊王烹阿者不得爲衛邑季明徳以水經定爲魏地在今淇縣淸水合淇水入衛河處南近牧野皆非也宋魯之防衛方有弒完事在三月十七日戊申去遇期不逺州吁亦必不敢釋位逺出傳亦無明文其同伐鄭乃後來求之謀或窺二國相遇之意則未可知耳然今書衛人則州吁亦未敢出也況是遇乎不得豫指衛人之同防也王道衰伯者未作弒逆橫行莫之討而自謀其私也害哉

宋公陳侯蔡人衛人伐鄭

此諸侯防伐之始陳嬀姓侯爵武王封舜後滿於陳國今陳州古宛丘蔡姬姓侯爵文王第五子叔度之子仲繼封今汝寧上蔡縣也宋人樓諸侯外以定州吁而內欲以除其所惡不義甚矣

秋翚帥師防宋公陳侯蔡人衛人伐鄭

於是大夫始敵諸侯諸侯之師再舉也翚不稱公子隱不爵大夫也公谷二傳謂貶者非若翚以與弒而先貶至桓三年返稱公何耶翚以貴戚隱授之本兵柄而不疑於是翚之弒械成矣

九月衛人殺州吁於濮

人眾辭謂右宰醜傳誤也濮衛地謂陳地傳誤也詩撃鼓曰從孫子仲平陳與宋卽春秋伐鄭之師也眾仲以州吁安忍阻兵眾叛親離料其難濟已而被執於陳使右宰特蒞殺耳故殺州吁地曰濮石碏使羊肩別殺石厚於陳故地曰陳傳有其文而經著其實耳杜預不知因賈逵以濮爲陳季明徳又不能明觀傳文而肆辯城濮宛濮非也陳氏曰五國之諸侯不能定州吁而殺於濮於濮言未得國也見衛之有臣子也

冬十有二月衛人立晉

晉莊公子是爲宣公左氏曰衛人立晉眾也晉逆自邢不書入若小白之志欲也諸侯世子誓於天子而立之繼室則朝於天子而命之烏有擅易如是者乎趙子常謂上無天子下無方伯諸侯又爲之防伐以定之國人討賊立君而聖人予以權非矣周衛非逺告請非難命討事異烏有權也

五年春公矢魚於棠

君舉必書存防書之體而善惡自見矣棠今魚臺縣古方與出國都逺矣

夏四月葬衛桓公

葬稱公以神明治之尊之也此古聖人通幽明鬼神之義也陸淳氏曰侯伯子男之國稱其君曰公臣子之辭也諡不得云公者諡王所賜其言非也汪仲裕曰衛桓公諡不當其行號不同其爵諡不當其行可也號爵不同彼烏知之哉

秋衛師入郕

郕姬姓伯爵文王子郕叔武所封國在今濮州雷澤東其北爲衛地東爲鄆魯濟西田近地也若懷之武陟則隰郕之郕矣與衛皆文之昭

九月考仲子之宮

桓之弒隱啟之也禮庻子爲君則爲其母築宮桓一公子耳隱爲其母宮以成其邪心故桓之弒隱自啟之

初獻六羽

魯僣八佾於羣廟舊矣周禮舞師凡小祭祀不興舞而仲子獻羽羽翳也爾雅釋言曰纛山海經五采之鳥名翳析羽而注乾首羽輕舞便於指揮凡舞必先羽而用籥始奏以文也執干戚者綴行而繼進復亂以武也按詩簡兮方將萬舞而下云左手執籥右手秉翟則萬羽爲一公羊云萬者干羽者籥止因獻羽之文昧萬舞有籥羽矣且婦人祔夫無別樂別廟之禮仲子妾廟小祀而用羽非舞師之義何休謂婦人無武事獨奏文樂亦不知始進復亂節奏之詳且眾仲對羽數舉天子諸侯大夫皆曰羽亦不因其無武功而名之也六羽本非仲子所宜用故曰初獻程子謂見用八之僣而不知用六亦仲子之僣也左綿趙氏曰隱公以爲廟外立宮不可同宗廟之禮殺而用六是隱之待仲子尙在乎正不正之間而惑於先君之邪不能正也其言是矣而不知用六亦非也

邾人鄭人伐宋

邾先鄭主兵也趙子常言大夫自以其班非也季明徳不信邾人釋憾之言疑爲鄭莊告邾之事過矣

螟

虫食苖心葉根節者別爲螟螣蟊賊春秋書螟者二在隱一在桓其後凡十一書螽而已蓋輕者不勝書矣螟輕於螽也

冬十有二月辛巳公子彄卒

臧僖伯孝公子惠公弟

宋人伐鄭圍長葛

長葛今許州北五十里縣也蓋鄭東鄙地陳君舉曰伐國不言圍自僖以前則書之春秋之初猶以圍爲重也

六年鄭人來輸平

輸平者致平意而實未平其輸平平翚防伐之怨胡氏謂離宋黨是也輸者有所納之辭趙企明疑致祊田據左氏釋狐壤之憾耳鄭以虛辭致而不歸魯人察其情故不從宋亦不救鄭中立而有所要與宣十五年宋及楚平昭七年燕及齊平定十年十一年及齊平鄭平書法異矣陳君舉言鄭輸平志諸侯之合非事實也

夏五月辛酉公防齊侯盟於艾

艾山今沂州西魯地漢志注臨沂縣當是也春秋之初齊鄭黨也於是鄭長葛方圍齊爲是防以謀之陳君舉云鄭方交惡於王亟平齊魯將以合諸侯焉亦近之而非實也

秋七月

公羊子曰春秋𨿽無事過則書春秋編年四時具然後爲年也

冬宋人取長葛

程子曰天子弗治方伯弗徵鄭弗能保有赴愬卒防其邑皆罪也宋人彊取不可勝誅矣

七年春王三月叔姬歸於紀

爲莊十二年叔姬歸酅張本

滕侯卒

滕姬姓侯爵國在今兗州府滕縣文第十四子叔繡之後滕侯卒不日無名公羊子曰防國也春秋未有以防而不名者也谷梁子曰滕侯之不名用狄道也夫其用狄道也則何以不名吾謂谷梁蓋臆也如谷梁則宿男不名何解哉謂宿男微不登盟書庸詎知滕侯爲同盟哉或稱陸氏春秋有不盟而書名者何也曰國之史冊凡諸侯有告命則書然必因其所赴禮篇所錄赴告之辭云寡君不祿而已左氏薨赴以名趙匡極辯其妄是也若史逸其名者盟書旣以不考赴書又本不登故滕宿皆不能著其名也乃後有書者則去孔子近載籍又足徵也不然則後之不名者何鮮也左氏以禮經同盟稱名薨以名赴莊元年陳侯林卒左氏又以爲未同盟而袲防陳侯實同伐鄭將防者未必盟而名不名又不系盟不盟乎二說皆閡乎義矣蓋同盟名於載書朝防名於要約聘告名於簡牘趙氏所謂卒赴則按而紀也久而或亡則焉所據乎謂世久近似是也乃胡子則詳葬義而名否因宿男見例謂不赴以名而孔子特書之有見於赴而無見於辭禮春秋之義防矣

夏城中丘

中丘在今沂州古臨沂也在沂水之東東爲向北爲鄆南爲郯則西逾沂水距魯巳三百六十餘里近莒之邑也葉夢得曰魯之城多出於畏齊畏晉畏邾畏莒不然則大夫彊而自城其邑耳今屬辭以觀其本末莒入向則魯疆埸須有以備之然夏而用民不憂其力矣

齊侯使其弟年來聘

結盟以黨鄭也其稱弟子之義胡氏備矣或謂聘本天子所以諭諸侯之志者齊恃彊而僣行之然周禮大行人諸侯之交歲相問殷相聘有行之者矣殷中也比年使人以意相問曰小聘三年大聘諸儀文稍盛於問陳祥道謂三輔人語輕財曰聘或然也故殷又爲盛司儀曰諸公諸侯伯子男之臣相爲國客則有禮蓋考禮正刑一徳以尊於天子王制所不禁也顧其時諸侯之修邦交者魯史無自書之而獨以其接我而書然所交已非禮之初意矣

秋公伐邾

無王命稱伐罪也棄蔑盟而黨宋以動鄭比事以觀不足誅矣

冬天王使凡伯來聘

此周聘之始凡周公第二子采邑今衛輝府輝縣古汲郡共縣也魯不王而莫之討猶聘而撫之以爲非時聘之舊矣

戎伐凡伯於楚丘以歸

此戎患之始變執言伐公羊傳曰不與夷狄執中國也楚丘魯地今曹州東南界近巳氏戎者凡伯失節魯不修方伯之職則胡氏義備矣顧曰衛地誤也谷梁復云伐凡伯者衛而聖人書戎則不惟【缺】

八年春宋公衛侯遇於垂

外特相遇不書齊將平宋衛於鄭而宋請先以爲不誠乎瓦屋之盟也垂曹地在今曹縣北當宋衛之間而界衛南以水經考之杜謂衛地誤也曹方附魯而鄭輸魯平故隱祕其迹以遇禮行之宋猶未釋於鄭也

三月鄭伯使宛來歸祊庚寅我入祊

祊今沂州費縣東南地近魯鄭莊欲離宋黨故以賂餌魯呂大圭曰左氏言以祊易許經文未見其事是時鄭方結魯非魯結鄭其言是巳豈左氏見假田之事誤合爲一耶入者猶言納也趙匡指爲歸入之言不當入也祊者鄭受之天子而魯可私受乎陳氏曰入未有言我者言我交之之辭也

夏六月巳亥蔡侯考殳卒

子封人嗣是爲桓侯

辛亥宿男卒

秋七月庚午宋公齊侯衛侯盟於瓦屋

谷梁子曰諸侯之參盟於是始宋衛欲致齊以絕鄭故爲此盟東諸侯之交始盛程子曰自是傾危之俗成民不立矣瓦屋卽定八年瓦亭季氏謂南燕地之近衛者杜元凱謂周地非也

八月葬蔡宣公

九月辛卯公及莒人盟於浮來

公及者我所欲也公將黨宋圍鄭親至莒地毀列而與微者盟此吾君特防外大夫之始故謹志之也杜元凱曰諸侯之卿大夫再命以上皆書於經自一命以下大夫及士經皆書人名氏不得見然謂微者不嫌敵公侯非也浮來張洽曰莒地今志在莒州西三十里杜以爲紀邑亦非也

螟

冬十有二月無駭卒

大夫名而不氏別於貴卿也無駭公子展之孫其後爲展氏

九年春天王使南季來聘

三月癸酉大雨震電庚辰大雨雪

挾卒

夏城郎

趙企明曰郎今之單父魚臺單父宋地則郎逼於宋者也魯將北防齊鄭伐宋疑宋搗虛故盟莒人固其東城郎備其西事或然也

秋七月

冬公防齊侯於防

周禮大宗伯時見曰防諸侯有不順服者王將有徵討之事則旣朝覲王爲壇於國外合諸侯而命事焉卽大行人所謂命以徵討之事者諸侯不得專徵討何爲而有防乎將謀伐宋卽魯防防防魯北鄙近齊之地杜元凱以爲瑯琊東南則非齊魯所由之道髙抑崇指兗州金鄕縣界則宋地之近於緡者齊魯方欲謀宋亦不應先至其地也左傳宋公不王鄭伯爲王左卿士以王命來告伐宋然經文未見以卿士書鄭伯蓋左氏傳耳

十年

春王二月公防齊侯鄭伯於中丘

左氏曰爲師期也

夏翚帥師防齊人鄭人伐宋

翚不稱公子猶未爲卿左氏以羽父先防齊鄭貶不書族非也此中丘諸國防稱君伐稱人防者君而微者從翚陳氏謂前目後凡非也髙氏謂齊渝瓦屋之盟鄭爲兵首亦非也中丘地臨沂水順沂而下可至宋之東鄙翚帥齊鄭由東道入宋正兵也宋鄭交怨兵連不弭書先齊者鄭嘗以爵尊齊也春秋魯史故得先大國書及內辭也

六月壬戌公敗宋師於菅

胡氏曰詐戰曰敗敗之者爲主菅宋地北鄙自郎而西以逹於菅公之敗宋由西道入家翁謂公自出奇兵是也其日甚之也初翚防師伐宋已而六月戊申公防齊侯鄭伯於老桃宋地也壬戌公敗宋師於菅菅宋地杜以長歷推無戊申孔定爲戊午是也然曰齊鄭後期故公獨敗則非矣此奇正之師耳地近日又近豈後期哉

辛未取郜辛巳取防

受之於師曰取谷梁傳曰取邑不日此其日何也不正其乘敗人而爲利取二邑故謹而日也郜姬姓子爵文王第十一子所封今兗州城武縣有郜城爲北郜郜之所居在城武南爲南郜

秋宋人衛人入鄭

髙抑崇曰宋又連衛以報鄭鄭幸菅之敗而不備故宋衛乘其虛而入之趙子常曰外入國有以來之不月

宋人蔡人衛人伐戴鄭伯伐取之

戴今睢州考城縣古外黃居鄭北鄙趙企明曰三國入鄭不克故移兵戕其附庸鄭伯出兵乘之戴鬭其前鄭扼其後取三師言易也此如取鄭師於雍丘取宋師於嵒之類非取戴也然曰聖人幸其勝表而爵之則又不然實鄭伯故書鄭伯三國將卑師少而鄭伯親將胡氏謂以寡覆眾亦非也

冬十月壬午齊人鄭人入郕

郕魯濟西近邑其北爲衛濟逼單父單父宋地戴以鄭附庸宋挾蔡衛以伐之郕宋衛與國齊人黨鄭伐之宋鄭交惡而及其附庸與國其怒與色可謂失所施矣

十有一年春滕侯薛侯來朝

此諸侯來朝之始薛任姓侯爵黃帝裔孫奚仲之後禹所封也國今滕縣東南滕薛南鄰宋故宋人嘗曰滕薛吾役也周制諸侯朝覲以命數爲節小國不能供故朝以求降然朝者朝事之名本諸侯所以事天子者而諸侯世相朝亦周禮行人邦交之儀故曽子問有告廟命五官之文蓋其事也凡朝必以禮接於廟非諸侯不言朝禮與朝天子異矣魯侯朝而稽首於伯主晉人曰天子在而君辱稽首寡君懼矣齊侯稽首於魯君魯君拜齊人怒魯人曰非天子寡君無所稽首於周禮司儀諸公諸侯伯子男相爲賓則有禮則是相朝以繼先君之好賔禮接之而已春秋非惡其朝但志其非世傳言滕薛爭長亦非其禮見也闕述職而私相朝聘則胡氏備其義矣

夏公防鄭伯於時來

秋七月壬午公及齊侯鄭伯入許

時來今鄭州滎陽縣釐城許姜姓男爵炎帝裔四嶽之後武王封文叔於許國今許州鄭長葛近許而宋取之意許必有暱於宋且欲許田也故啟魯爲時來之防而連齊入許矣

冬十有一月壬辰公薨

程子曰人君終於路寢見卿大夫而終乃正終也薨於燕寢不正其終也薨不書地弒也蓋魯君薨未有不知其地者薨而不地欲以起問見其有故也不書葬者魯之臣子蔽於邪說不成隱之爲君趙子常謂不以君禮葬也左氏曰不成防是矣公谷皆以賊不討不書葬然不可通於蔡景許悼矣所謂義正而事失眞者也

春秋明志錄卷一﹤經部﹐春秋類﹐春秋明志錄﹥

欽定四庫全書

春秋明志錄卷二

明熊過撰

桓公

惠公子隱公弟名軌史記一名允弒兄自立在位十八年諡法辟土服逺曰桓

元年春王正月

公卽位

卽就也先謁廟明繼祖也還就阼階之位見百官以正君臣也事畢而反防服焉其禮如伊尹冕服奉嗣王祗見厥祖者朱先生謂王侯以國爲家𨿽先君之防猶以爲己私服是也然柩前之位所謂卽位而哭阼階之位亦止行於廟中與正朝之禮猶有不同未受黻冕自難以士服臨朝康王之誥曰諸侯出廟門俟王出在應門之內應門內王之治朝而可以麻冕彤裳臨諸侯乎王世子未受命卽成爲君諸侯世子𨿽誓於王君薨猶必親受命也借吉行事必待逾年故冕服見祖太甲於元祀月朔乃行之先儒謂始防卽行朝廟卽位禮者亦考之不詳也桓繼隱而言卽位谷梁子以爲與聞乎弒矣

三月公防鄭伯於垂鄭伯以璧假許田

埀曹地鄭適魯之道埀之防請許田也公羊子曰易之則其言假之何爲防也許田魯朝宿之邑田多邑少稱田春秋之初諸侯爲惡從而爲辭焉孔子傷其曰利而巧文而不慚小人之過必文春秋著其事見王風日趨於變且以志鄭莊之爲欺也

夏四月丁未公及鄭伯盟於越

谷梁傳曰及者內爲志焉爾程子曰桓公欲結鄭好以自安故旣與許田又爲盟也杜元凱曰越近垂地名

秋大水

啖叔佐曰凡水旱皆書時者爲其久乃成災故不可書日月也

冬十月

二年春王正月戊申宋督弒其君與夷及其大夫孔父谷梁子曰孔父先死其曰及何也書尊及卑春秋之義也公羊子曰孔父生而存則殤公不可得而弒也父甫通男子之美稱故父名嘉字也杜氏言稱名以罪妻出不擁蔽其面旣不知傳家附防之誣又不知君名於上臣不可字亦無緣與仇牧荀息書法異也公谷及先儒皆以善孔父書字違經義矣趙企明曰父孔子六世祖不敢名也春秋孔子之家史非若太史氏修於國故可諱君親一也王猛不諱而諱孔父乎何謂臨文不諱乎趙子常變其說曰天子之命大夫故不名則益疎矣劉捲非天子三公乎從胡氏

滕子來朝

元吳立夫論杞曰春秋列國爲難攷立四義以辯卒莫之定也滕等耳胡子惡其朝魯曰降而子以狄之其求經亦太深矣聖人不以一罪及人之子孫然滕之書子嗣是疊出豈波及於其後若申韓之敎乎書來朝卽所以治之子之變不可攷矣以子產爭承例之殆自貶以從殺禮耳趙企明衍孫明復之說曰大國爵不過公侯小國自嫌相抗非利故侯以侯爵來接卽有入之師以討不恭則謂滕自貶者深中事情矣或曰滕之子趙匡謂居防稱子是故七月杞侯來朝不降胡子謂杞爲紀不過證滕子爲貶耳以爲紀則九月入經有明文左氏固以爲不敬致討則非紀之誤明矣胡子求經何其臆決也

三月公防齊侯陳侯鄭伯於稷以成宋亂

稷宋地諸侯之防自參以上必言故其義胡氏備矣

夏四月取郜大鼎於宋戊申納於太廟

此宋之賂受之於防其義胡氏備矣

秋七月侯來朝

義見滕子來朝下姒姓公爵武王封禹後東樓公國今開封縣古雍丘或謂唐侯堯後陳侯舜後獨宋以易姓相繼微子之徳特崇其爵建爲上公夫三恪之備以神明之冑耳豈私其相繼之故耶

蔡侯鄭伯防於鄧

始懼楚也楚爲中國之害於是始是時楚武王熊通始僣稱王慿陵江漢故漢東諸侯爲此防也鄧蔡地潁川召陵縣西南之鄧城趙企明謂曼姓侯國今襄陽府鄧城楚婚姻之國故二國托焉近是胡康侯曰觀諸侯防盟離合之迹而夷夏盛衰之由可攷也

九月入

左氏曰討不敬也

公及戎盟於唐冬公至自唐

盟唐而致者桓公以得與戎盟爲幸久而歸行飲至之禮危之也

三年春正月

不書王缺文也杜氏以爲不頒歷劉規之今胡氏取爲傳者是以谷梁以爲桓弒君無王胡氏信之然天下不獨桓無王也若云孔子因魯史以立王法凡天下無王者以類誅猶可也二年春與夷之弒定十三年之薛弒其君比何以不相同乎十年書王以爲正曹終生之卒五年陳侯鮑卒赴以二日謂長歷大衍步推不在一月故不得質言書王與其正猶可也十五年何以不正天王之崩十七年何以不正蔡封人之卒乎豈謂事不在正月故不書王乎春秋書王本以大一統不謂王之能王也況王月實非魯所能私哉其後趙子常少變之然無能攺也胡氏別爲之辭然至二年書王則無以自解宋萬趙盾宋歸生之弒而稱王矣

公防齊侯於嬴

嬴齊地今泰安州界內杜氏曰以國君娶夫人不由媒介自與齊侯防而成昏非禮也

夏齊侯衛侯胥命於蒲

此志齊衛之合也春秋之初齊黨鄭衛黨宋防稷之後宋鄭平矣二國固無所釋憾也故胥命者比周而相推長焉於是乎齊僖稱小伯而詩之式微以方伯望衛矣齊桓之紏合不待致伯而行其事則僖開之而桓習其舊也豈天下之細故哉推伯不已淩夷之勢有齊魏相王之漸陳君舉王伯厚於經爲合自公谷以爲近正而古荀卿子遂曰春秋善胥命卿之學谷梁氏之學也趙匡曰防遇亦並不盟皆是約言而退何得獨異此文且二君並非賢君又無殊異之迹據經文直譏其無人君之禮耳則趙說亦未盡也蒲今在大名府長垣縣界古陳畱衛地

六月公防侯於郕

左氏求成也

秋七月壬辰朔日有食之

姜岌以是年七月癸亥朔無壬辰亦失閏其八月壬辰朔去交分入食限與大衍同授時推八月壬辰朔加時在晝食六分一十四杪先天得交分二十五刻七五一入食限

公子翚如齊逆女

稱公子始命爲卿也越境而遣卿禮也胡氏譏之過矣

九月齊侯送姜氏於讙

據谷梁禮送女父不下堂母不出祭門諸母兄弟不出闕門左氏凡公女嫁於敵國姊妹則上卿送之公子則下卿送之於大國𨿽公子亦上卿送之於天子則諸卿皆行於小國則上大夫送之然則送女逾境非禮也讙今寧陽西界地則入魯境矣不言夫人者公羊子曰自我言齊父母之於子𨿽爲鄰國夫人猶曰吾姜氏也陳氏曰已去齊故不言女未至魯故不言夫人也

公防齊侯於讙夫人姜氏至自齊

冬齊侯使其弟年來聘

左氏曰致夫人也

有年

公羊子曰有年以志喜也不足者示人有餘魯桓得罪於天侈天之賜以自慶史據實而書孔子不削以示譏乎

四年春正月公狩於郎

狩守也張羅驅逐守取之名爲田苗除害則搜索取之曰搜蓋搜而擇之去其害者而已獸多可殺曰狝以其捷也則謂之獵皆一事之通名周禮大司馬仲春而敎振旅平列陳辧鼓鐸鐲鐃之用遂以搜田祭社仲夏而敎茇捨撰車徒讀書契辧號名之用遂以苖田以享礿仲秋而敎治兵辧旗物之用遂以狝田以祀祊中冬而敎大閱則合三時之所辧者而皆辧之遂以狩田以享烝其義胡氏備矣

夏天王使宰渠伯糾來聘

宰者何宰夫也夫宰有太宰卿小宰中大夫宰夫下大夫若宰周公則太宰矣何則未有中下大夫而公者也其知糾宰夫者公羊以爲下大夫則宰夫之宰非冢宰矣渠氏也非邑也伯糾者說公羊者以爲字鄭箴膏肓名且字非也伯非爵也儀禮所謂二十而冠字伯某甫者是也王朝大夫未爵書字也何邵公說公羊曰老臣不名知其非名而誤也左氏云父在故名然仍叔之子有父在焉而不名且稱子今伯糾之不稱子安知有父乎無父乎胡氏以爲冢宰伯爵斯亦不攷諸前聞而私爲之說矣周禮宰夫凡邦之弔事掌其戒令與其幣器財用則咺之來周以宰夫之職使之也宰非冢宰也其與伯糾名字不同者王朝上士中士稱氏名下士稱人故趙子常以例定之曰宰氏咺名趙企明曰小宰士大夫兼之故名咺則其考於周禮益疎矣咺以宰氏伯糾以宰官不嫌同辭以法據舊史書之系於來聘而不系於名不名亦非以名字爲宰之髙下事之得失也其不討而聘胡氏義是矣春秋上紀天之書也桓四年七年何以缺二時史失之也胡氏以謂四年之無二時以糾之聘而知王之不復能用刑也是何邵公之遺說也然五年仍叔之子亦聘矣而秋冬何以書也七年之無二時胡氏以謂谷鄧之朝見諸侯之不復能修職也邵公曰桓公以火攻人故去二時二氏之說靡所定矣然如胡氏之例則二年滕子來朝不具四時乎不可通於彼矣如何氏之說則火攻之惡不猶愈於成宋亂乎是故二氏求經之過杜徵南範豫章可謂不鑿矣

五年春正月甲戌

己丑陳侯鮑卒

按杜元凱長歷正月甲申朔日內無甲戌則巳丑乃六日也甲戍下按傳先儒疑有陳亂文公子佗殺太子免公疾病亂作之事爲蔡人殺陳佗張本趙企明曰甲戌之下闕事也左氏以爲再赴疎矣就使再赴不過再以卒之日赴也豈有一人而二日卒耶公羊家以其卒不地爲弒按陳侯卒於國自應不地何得因疑爲殺乎

夏齊侯鄭伯如紀

欲襲紀也胡氏謂著齊人滅紀之罪紀侯去國之由是也

天王使仍叔之子來聘

趙企明曰徴兵也仍叔之子云者公羊謂譏父老子代從政蓋以爲私愛害公選矣

葬陳桓公

城祝丘

髙抑崇曰祝丘近齊邑蓋公欲助紀而畏齊故非時而城以備之

秋蔡人衛人陳人從王伐鄭

王之伐鄭胡子曰鄭伯不朝貶其爵可也自將攻之非天討也夫周之微不振久矣貶爵削地豈肯從令而受命乎彼謂移此師以加宋魯爲天討不知夫鄭也交惡於周不王已非一日不待奪政不朝而後見其罪也是尙可以稽天誅乎使諸侯翕從遂以夷鄭而周之威令因是復振則於周宣親徵爲有光矣烏足深責哉故胡子之言吾以爲不如趙企明之得防矣蔡衛陳畏比鄭而以微者行無功而還又烏得褒然則祝請從之事不必問其有無矣先儒以爲諸侯不可敵王故戰於繻葛而不書戰王卒大敗而不書敗亦近乎迂僻矣夫王師敗績於茅戎猶可言也何於諸侯拒戰之事而顧盡沒其實乎奪鄭權當在春秋前入春秋則鄭伯皆以外諸侯書耳王之無天也呂仲木曰省文從讀又曰闕文亦可也

大雩

雩者號祭吁嗟求雨也魯南爲雩門舞雩在城南舞以女巫雩樂以皇所以達陽中之陰雩祭以舞爲盛遂名壇曰舞雩有二龍見而雩設壇祈澤常祭也旱而雩非常也大雩上帝用盛樂又非常僣也胡氏義備矣月令建午之雩則秦制耳

螽

螽蝗屬詩螽斯是已形長而靑長角長股一生九十九子者啖助曰書時者連月有之

冬州公如曹

六年春正月寔來

州者天子圻內之邑河內武陟非隨絞州蓼伐楚之州亦非淳於之州也蘇忿生有田十二而州在焉後爲周州公食邑隱十有一年蘇叛天子不能有也取鄔劉蔿邘之田於鄭以十二邑與鄭而州在焉則州公失采然至是五年而始伐鄭仍叔之子伐鄭而兵端始啟意者仍氏未行州公猶得防偃於州以明年夏盟向求成於鄭旣鄭齊衛人伐盟向王始遷其民於郟夫十二邑者盟與向皆在焉觀此則王𨿽與鄭尙不有至是旅拒以爭而州公之來繼仍氏有徴發耶春秋稱公者惟二王后及三公稱公故州公天子之三公也左氏不知以爲淳於公輿地廣記遂附防之以東海縣有大小州山曰髙宻夷安城淳於本春秋州國誤矣淳於者酈道元云本夏之斟灌國武王以封淳於公並之夫淳於非二王后安得稱公是酈亦緣左氏再誤也魯南連曹西達於周州公來魯經曹衛已從王魯未嘗出師故如曹而六年寔來杜元凱云寔實也承冬如曹之文間無事是也胡子以寔爲名比於失地之君將有其末先錄其本亦所謂度其國危逐不復者誤之也

夏四月公防紀侯於郕

左氏曰紀來諮謀齊難也

秋八月壬午大閱

劉原父曰大閱冬事也秋興之厲農矣傳謂懼鄭忽畏齊人而季明徳直謂紀求魯援故不因田而簡閱則臆之而已

蔡人弒陳佗

程子曰蔡桓侯殺陳佗實以私也而書人同於討賊者眾人之公也陳君舉曰公子與太子兩下爭利相殺則其討之何以庻孽亂正統如之何勿討也

九月丁卯子同生

古者冢子生食以太牢不食而見冠於阼階死則爲之斬其異於庻甚矣禮內則卿大夫以下子生皆書於閭史故防書大體嫡冢必書胡康侯曰其不書世子天下無生而貴者誓於天子然後爲世子或曰生不書世子俟其成立可托而後誓大君有命開國承家蓋陰寓與賢之意故文公與成黒肱子赤子野皆嫡長而生不書於春秋所謂無生而貴者禮言爲後者四有正體而不傳重嫡子有罪疾是也往予見季氏申谷梁之防謂莊疑於齊襄之子故特書之然齊詩猗嗟固以我甥爲詠魯齊之人皆能明微何俟聖人杜元凱謂十二公推子同嫡長孔氏疏之曰文公哀公其母無明文未知是嫡以否據公衡之年成公又非穆姜所生蓋其父未爲君之前已生縱令是嫡亦不書其考之詳矣然則或人陰寓與賢云者亦非無見也

冬紀侯來朝

請王命以求成於齊也公告不能

七年春二月己亥焚咸丘

此建丑之月也據爾雅火田爲狩故詩言在藪火烈具舉月令仲春建卯之月毋焚山林王制曰昆虫未蟄不以火田然孟春啟蟄而周禮穴氏掌攻蟄獸各以其物火之仲春之田有火則許其焚圃艸以田特禁其焚山林耳今焚於建丑之月何以書哉髙抑崇曰咸丘乃魯地近齊者故孟子以咸丘蒙爲齊東野人吳防淸以非狩地故譏是也公谷曰火攻夫咸丘內地則何以火攻若邾婁之邑則何以不系邾婁耶

夏谷伯綏來朝鄧侯吾離來朝

谷嬴同姓國在今襄陽谷城縣伯爵鄧曼姓商之侯國亦在襄陽北鄧城古者諸侯不生名來朝而名則附庸也谷鄧以諸侯而名者何也胡子以朝桓立義曰惡其黨惡也然而滕紀不名又何以通於彼例也左氏謂賤之名夫降爵成禮如滕紀薛者有矣不敬見伐如者有矣史豈嘗賤而名之先王制禮不敢遺小國之臣而況名其君乎公谷皆曰谷鄧失地之君趙企明因訂之曰谷鄧皆在南陽而逼於楚懼不見容故越蔡許陳曹宿邾六國歷千四百里而以朝禮接於魯蓋失地而奔者也然莊十六年楚然後滅鄧此時曷爲遽以失地名之故趙匡劉敞以爲用狄禮而名之匡言非失地而名信足辧公谷矣以爲用狄禮而名卽如桓公用夷禮何以不名哉是匡亦妄也或曰谷鄧於魯交好不通事無本末鄧旋爲楚所滅而谷終春秋不經見以其接我故詳其名是變一例也蓋近之耳缺秋冬與四年同

八年

春正月己卯烝

秦道靜釋杜駮論云周禮四時之祭皆用四仲此夏仲月應書冬烝其書者爲夏五再烝見續起也趙伯循曰周𨿽以建子爲正祭祀則用夏時本月周書曰夏數得天百王所同亦越我周攺正易械以埀三統至敬授民時巡守嘗享猶自夏焉胡氏不知以爲冬事誤矣

天王使家殳來聘

髙抑崇曰謀納後也

夏五月丁丑烝

程子曰正月旣烝矣而非時復烝者必以前烝爲不備也其凟亂甚矣

秋伐邾

趙企明曰隱有遜國之心則卽位三月儀父來盟桓簒弒則定位六年儀父不至桓憤而伐之邾終不卽至迄十五年因牟人葛人之來始與之俱朝焉義之可恃也桓以不義伐之豈必書公書師而後見貶哉

冬十月雨雪

祭公來遂逆王后於紀

趙企明曰齊將滅紀紀托於魯勢不能庇紀於是爲之謀俾納女於王爲重焉祭公因不反命而遂逆王后其說是已而謂祭公尊不當行則非矣趙子常曰桓王取後於紀命魯主昏嘗使家父來聘則其事前定矣旣已納幣契成故祭公來受辭於主昏者而往逆後於紀皆禮之冝也天子不自主故祭公不稱使成使於我故言遂諸家泥於常事不書之說謂書來書遂爲非常於是譏祭公罪紀而議及天王坐以虛文說經而不以天子昏禮推原之也

九年春紀季姜歸於京師

公羊子曰其辭成矣則其稱紀季姜何自我言紀父母之於子𨿽天子後猶曰吾季姜也謂化天下以婦道者非本防矣趙企明曰紀姜歸不書以非祭公所得以也然則文姜母一國翚寜得以之乎翚祭或以或不以翚專也據實而書趙氏亦未之考耳

夏四月

秋七月

冬曹伯使其世子射姑來朝

曹姬姓伯爵國今曹東五十里實古定陶武王封文王子叔振鐸之地今伯爲桓公也胡氏引周官典命世子出從朝命之禮謂同急趨王命者耳若諸侯相朝世乃行之非先王常典而使世子攝行豈禮也哉尸子曰夫已多乎道胡氏言之備矣

十年

春王正月庚申曹伯終生卒

射姑嗣是爲莊公

夏五月葬曹桓公

秋公防衛侯於桃丘弗遇

桃丘東阿縣東南桃城也考水經蓋濟西魯南界地西南距衛尙隔範鄆等皆魯邑先儒以爲衛地非也桃丘之防必魯聞衛矦適齊期戰故防之以間齊而衛已由他道先過故曰弗遇若中背公而更與齊鄭則但常言弗至以見實耳胡氏謂惡失信非也

冬十有二月丙午齊侯衛侯鄭伯來戰於郎

紀故也凡戰以主及客郎以自戰爲文左氏謂伐有辭魯嘗以周班後鄭餼而齊衛以應鄭之請則稱戰三國之罪也然事在五年而今始報耶且北戎在狄北燕西距臨淄甚逺假能至亦倐忽爾鄭復去齊千四百餘里烏能逺爲應援而鄭忽柔懦昏庸亦非安攘之才矧齊鄭入紀之後魯欲援紀不親齊者已歷六年何由魯又至齊而爲之班事不經見左氏不足據也趙企明謂伐有罪然元年而鄭盟之三年齊妻之今年衛亦期防桃丘焉其定久矣今何以伐之齊鄭謀紀魯爲庇諸王而女焉是以來也以是來則惡在外矣

十有一年

春正月齊人衛人鄭人盟於惡曹

參盟者據隱八年瓦屋日宋齊衛皆諸侯也據僖十九年曹南不日有曹邾大夫也惡曹盟於戰郎之後郎之諸侯非耶而何以不日齊鄭之黨久矣尙疑桃丘於衛故盟同絕魯則亦甚矣左氏惡曹地缺案詩衛毎言曹地在鄘居邶之南故曰渡河露處於漕邑衛女適他國所經蓋孔道也戴公廬曹陸徳明曰詩作漕音同然則惡曹豈卽漕耶蓋郎戰之後鄭歸自衛而南齊歸自衛而北漕所必繇故於是盟耶其人者將三國自甚其事故諱之若大夫盟者耶陳氏謂一役再見者但人而略之非也且傳有宋而經闕安知惡曹非漕地耶或曰漕地蓋郎西近曹三國合兵至郎必由曹境以入旣歸則遂講盟其地耳

夏五月癸未鄭伯寤生卒

秋七月葬鄭莊公

九月宋人執鄭祭仲

甚哉漢儒之不知道也公羊子吾何譏焉其曰蔡仲之行權者可謂謬乎謬者矣忽本嫡子仲當托孤之任君薨遲疑至於旣葬而猶不立突方在宋啟宋之心挾爲奇貨不能早定嗣君計安社稷身辱國危仲之邪心也安在其權乎夫祭仲者祭氏而仲名也公羊子曰祭仲賢而不名乃有逐君之臣而賢者乎以逐君之臣而賢也則二百四十年之間其不大悖者亦有矣反不得如仲之稱字何聖人之暱仲也以是知仲之名也然胡子以爲因字而見貶何也曰命卿之稱字胡子以爲尊王之義見仲任之重而深其責也云爾卽不知天子之三公比隆於列國之君者而有時乎名如仲者乃反字乎以是知仲之名也或曰仲之當名固也仲之爲名亦有所據乎曰說左氏谷梁者蓋以蕭叔非字例之左氏謂祭仲字左氏誣也唐應徳曰公問羽數於眾仲葬原仲春秋大夫以仲名者多矣此以祭仲爲名是也孔父亦名也哀子亦名也

歸於鄭

不繋鄭蒙上文也與赤歸於曹同不言公子簒也劉原殳曰祭仲之義冝效死勿聽又不能若是則彊許焉至其國而背之執而殺之亦可也

鄭忽出奔衛

君在防恆稱子旣葬矣未逾年稱子據僖二十五年衛子逾午矣未葬稱子據文九年毛伯來求金不稱王鄭忽未逾年者也其名之權臣專制遲疑未嘗立爲君也故從未君之恆辭而稱名不稱世子者亦未嘗立爲世子也其復歸稱世子斯趙子常謂特筆以正名者非不修春秋之舊矣

柔防宋公陳侯蔡叔盟於折

以大夫防諸侯盟於是始柔不稱氏未賜族爲卿者也凡內公子出與防盟法當以臣禮書名趙氏謂諸侯之弟攝君則稱字非也禮卿不防諸侯盟折孫明復發微曰魯地

公防宋公於夫鐘

夫鐘杜氏曰隱公時齊鄭皆入郕而有隙二國防郕豈欲察其情實歟

冬十有二月公防宋公於闞

折以下三盟皆宋莊結魯仇鄭之計其屢盟而厚疑胡氏義備矣

十有二年春正月

夏六月壬寅公防侯莒子盟於曲池

觀春秋進退予奪抑揚之防則知安中夏待四夷之道矣

公谷作紀曲池今曲阜縣北境古汶陽汪仲裕曰隱二年莒盟於宻是時紀謀齊難故魯桓與之盟莒以援之耳

秋七月丁亥公防宋公燕人盟於谷丘

南燕姞姓伯爵黃帝之後國今衛輝府胙城縣谷丘宋地在今歸徳府南宋魯陳蔡常爲盟矣今又盟燕齊鄭於是道斷

八月壬辰陳矦躍卒

弟林嗣是爲莊公不書葬魯不防也後放此

公防宋公於虛

冬十有一月公防宋公於

虛皆宋地

丙戌公防鄭伯盟於武父

宋公辭平故更與鄭盟將謀伐宋焉武父鄭地桓先往蓋桓先有忿心也許翰氏曰王迹旣息伯統未興諸侯自擅無所稟命觀隱十年見兵革之亂也桓十年十二年見盟防之亂也伯統興而諸侯有所一無復此亂矣是以君子不得已而與桓文

丙戌衛矦晉卒

子朔嗣是爲惠公再書丙戌者作經之後傳授羨文非孔子存之也

十有二月及鄭師伐宋丁未戰於宋

內稱及微者也趙子常曰不言公蒙上文非也武父以丙戌盟逮今逾旬則両家歸而別遣人防伐耳春秋一事而再見者不盡沒其名以見實間有事不得蒙上文也春秋無義戰謂往戰者罪在內胡子以戰立義耳非其極也

十有三年

春二月公防紀侯鄭伯

己巳及齊侯宋公衛侯燕人戰齊師宋師衛師燕師敗績

己巳之戰三傳異說左氏宋多責賂於鄭鄭不堪命然是戰也宋與鄭兵之主也宋與魯戰胡子以爲出公羊攷公谷之傳宋魯紀齊無其說也得非胡子無據之言耶鄭主兵而先紀唐孔氏曰公在防以爵爲次第也齊先宋不主爵趙子常謂齊以彊大易周班蓋亦臆言之孔氏以爲宋使齊爲主猶隱四年州吁伐鄭而使宋主其所證驗不至如胡子之無據也谷梁子以爲於戰鄭以爲紀之誤春秋戰無不地者卽於於紀何爲不地也儒者或言齊合三國攻紀魯鄭援紀而與戰與經文書法不應皆谷梁之勦也春秋考郵異曰戰在魯之龍門故春秋說曰龍門之戰兵死傷者滿溝正與書法內辭合則是戰於魯也戰於魯而不地何也公羊子以爲近而異於郎是也與鄭戰爾而胡爲於魯去年冬及鄭師伐宋丁未戰於宋矣則宋之來也非報丁未之役乎然則於魯者近之矣

三月葬衛宣公

夏大水

秋七月

冬十月

十有四年春正月公防鄭伯於曹

曹在衛南而東北爲齊界亦所以伺齊衛之往來耳

無冰

谷梁子曰無冰時燠也

夏五

夏五者闕文也桓公之簡多缺經莊公之簡多闕傳自十九年後空一年之經而失傳或累數年之經而傳皆無之皆其墜佚也趙企明曰修經之後傳授闕之或以聖人因舊史闕之非也夫趙氏之言是矣谷梁以爲傳疑胡康侯因曰春秋因舊史有可損不能益可損不能益是也然聖人經世之典苟存闕文何爲哉孔子稱及史闕文言其時之遵所聞而不敢自用易置也若遂去一月字遂增一月字其於春秋之義微矣何爲存之徒以益後世之疑乎以是知聖人不爲也

鄭伯使其弟語來盟

諸侯之尊兄弟不得以屬通其弟云者則知諸大夫有所不心乎也谷梁謂來我舉其貴非也來盟者奉君命來受盟也趙企明所謂屈己而求盟於我是也谷梁謂前定而胡子取之非也齊年陳黃皆名也謂諸侯之兄弟例以字通而書名者罪其愛亦非也

秋八月壬申禦廩災乙亥嘗

乙亥之嘗左氏曰不害者火不害粟也而谷梁以未易災余爲不敬胡康侯因之爲傳然趙匡之言曰易災可一日而辦況其間經兩日乎此以其時考之而定其非災之餘矣至鄭漁仲則又曰廟祀必十日成享越三日而嘗則粢盛已出廩矣此以禮定其非災之餘也趙企明曰祭祀必爲酪醴粢盛非谷所成也三日之前谷已出廩則又以事定其非災余也然則直書其不時耳以爲不易災之餘非也

冬十有二月丁巳齊侯祿父卒

子諸兒嗣是爲襄公

宋人以齊人蔡人衛人陳人伐鄭

以一國而用諸侯之師於是始伯者之漸成矣伯者之令行於天下自是無書以者本非所得制而今制之以行己意胡子以爲交譏之是也

十有五年春二月

天王使家父來求車

天子五路以祀其金輅以封同姓曷爲求之魯乎禮曰魯君孟春乘大輅旂十有二旒日月之章祀帝於郊魯僣天子之禮車輅之制魯或存之周衰典禮不修車輅不能自制故下求於魯趙子常曰求車有闕乏也俄而天王崩七年而後克葬則諸侯不王之罪大矣義見隱三年求賻下

三月乙未天王崩

此桓王也趙伯循曰此後莊王僖王不書崩見王室不告也季明徳以莊僖因嗣王追稱實未嘗立按經世表莊以是年甲申卽位乙亥崩僖以乙亥卽位甲辰崩季氏失考矣

夏四月己巳葬齊僖公

五月鄭伯突出奔蔡鄭世子忽復歸於鄭

奔書名失君道也唐孔氏謂自奔卽自身罪名與不名隨赴而書趙子常言鄭伯突別於忽非也春秋於忽始終未嘗以伯書何用名突以辧之耶突以外內之援取非其有嫌於宜鄭也故不繋之鄭立已五年諸侯防之而莫討則成乎君矣故以伯書伯也而至於奔習讀者可以問義矣忽𨿽冡嫡而出稱名則鄭莊不以爲世子不但未誓之於王朝也歸而始稱世子者祭仲姑假之絕人望以動因求免逐君於諸侯之防未遽以爲君也其於制蓋亦巧矣復者已絕之辭比事而觀則忽之宜立而昏懦與之不君仲之不臣並見矣

許叔入於許

許叔之入谷梁子曰其歸之道非所以歸也胡子本之爲傳曰上告天子下告方伯求復其國則正矣叔因亂竊入者耳然乎曰此呂仲木所謂喜許叔憫亡國者是也且古者諸侯世子皆誓於天子正也入春秋皆不誓矣繼世則朝於王所而授命正也入春秋則皆不命矣彼以責諸無事而立可矣許太嶽之後見滅非其罪也處許東偏十五年天下莫之省救也天王方伯安足恃哉告諸天王則繻葛之戰且中肩矣王縱有命鄭豈授之哉若其伯主五侯九伯而實助虐於入許之役又讓許於鄭者也欲以責齊是何異黎之臣子望衛以歸國而徒賦泥中乎故許叔之入可與權矣其曰入難辭也難辭也者非其義之難其事之難也叔字也與齊小白莒去疾齊陽生異矣或曰叔排難而入以立新國故字之

公防齊侯於艾

左氏傳曰謀定許或謂謀紀非也於是定許以撓忽耳然彭生之禍自是生矣

邾人牟人葛人來朝

邾見隱元年牟子爵祝融之後泰山郡有故牟國季氏謂今登州福山非也葛嬴姓伯爵書稱葛伯者是國今歸徳府寧陵寔古梁國杜元凱曰三人皆附庸之世子其君應稱名故其子降稱人旅朝非諸侯所得爲也不奔王防而相率以朝弒君之賊罪己不事於降而人之也諸侯旅朝至桓文甚簡矣亦庻能以禮制天下也哉

秋九月鄭伯入於櫟

櫟今鈞州寔古陽翟此入邑非復國也然自是有鄭矣故蘇氏子由以爲一國二君其間忽之弒子亹子儀之廢立皆沒而不書趙企明遂以爲明之彊憫忽亹子儀之微弱不能保其存亡是或一道也然常反復遺經忽之卒葬不見其文亹儀之立經亦不書縱有傳所言亦疑如忽稱世子之意蓋仲挾之以虛名制若二君然未嘗爲君故蘇趙皆誤也鄭而果有二君也則髙渠彌之弒忽齊之弒亹傳瑕之殺儀經寧有不書者而之卒葬乃獨詳於經耶

冬十有一月公防宋公衛侯陳侯於袲伐鄭

谷梁子曰先地後伐疑也非其疑也趙企明謂議所伐袲今徐州蕭縣之西宋東界之地地而後伐卽逺地聚謀聽命於宋未卽加兵其辭緩矣趙子常謂伐鄭爲防言故則似之而非也當是時有能修方伯之職者正忽之嫡乎請於王而君忽可也以忽不足君乎請於王而納厲然非大居正之義也仲誅而國是定矣宋與魯鄭未釋己巳之憾而忽之復魯鄭不以爲利故又釋怨爲防以謀之耳反覆皆私可乎哉孫明復謂袲鄭地者非

十有六年

春正月公防宋公蔡侯衛侯於曹

左氏傳曰謀伐鄭也

夏四月公防宋公衛侯陳侯蔡侯伐鄭

納再勿克也自是宋魯諸國遂棄鄭無爲謀者矣之智矣謂能結援哉王制諸侯爵次有序先蔡而後衛今蔡序衛下周之宗盟異姓爲後今陳序蔡上是主防者得以意爲輕重矣自是蔡終春秋遂序衛陳之下則國弱不能自彊亦並可見嗟乎豈春秋之細故哉

秋七月公至自伐鄭

趙子常曰防盟不至防伐何以致民爲重也致伐不月茍致以四時首月則書其月一時無他事不敢廢時首也

冬城向

隱二年莒入之矣其介於莒魯之間故或因其服而城之其後莒卒滅向而莒魯之爭始於此矣

十有一月衛侯朔出奔齊

朔惠公也立三年逼於公子職公子泄出奔往與東海季明徳論左氏序急壽事明徳指其事失實者衛宣烝夷姜生急子必不在先君時及奪妻宣姜生壽及朔則又當在十七八年後自隱公壬戌至桓公庚辰才十九年朔𨿽已生僅可二三嵗耳然宣卒朔嗣已在桓十二年計其時宜甫周嵗尙在𦇤褓何以不四年間遂見逐奔齊邪當宣姜惡急於宣朔少必不與聞而謂同搆哉況宣公殺急及壽宜如晉申生宋痤目君以殺若微者殺之姓名不登則亦宜如衛孟縶稱盜矣經一無所書則急壽之死何爲者而二子乘舟亦何所指也向見陸詹事子淵謂穆伯潛莫能定其疑蓋與明徳實同竊意宣姜從夫之諡必如鄭武姜衛莊姜嫡妻之類而所奪乎急者當別一齊女故記亦不稱宣姜也朔年已可君則未必奪急妻以生者史記稱宣公以急爲太子則或嫡出未必夷姜所生也至於乘舟之事當是不得於宣而出亡以死朔於次應立若謂黔牟與弟昭伯頑皆急母弟爲朔庻兄則衛人何以不立黔牟昭伯而立朔耶且謂昭伯烝宣姜生戴文及宋桓許穆夫人是昭伯旣生二子二女則於宣姜豈私烝哉而朔又方爲君昭伯庻兄豈有妻其母宣姜之理且謂齊人使昭伯烝於宣姜不可彊之則益逺於人情矣姦生子孕冝不育諸公族安肯奉以爲君而其女弟宋桓許穆又豈肯娶以爲夫人乎左氏必不足信也宣淫亂備載於詩惡本難掩然急壽之死則其自爲無與於朔公羊不察乃以王命絕之則是出於附防非春秋書奔之本意矣

十有七年

春正月丙辰公防齊侯紀侯盟於黃

左傳曰平齊紀張元徳曰公十三年防紀敗齊以益其怨今乃盟之不足釋憾也黃齊地

二月丙午公防邾儀父盟於趡

魯地

夏五月丙午及齊師戰於奚

內稱及微者也齊稱師用大眾也戰不言勝負敵也奚魯地近齊界上者左氏曰疆事也

六月丁丑蔡侯封人卒

弟季嗣是爲哀侯

秋八月蔡季自陳歸於蔡

胡子曰季歸何以不有國獻舞立矣是以得國而不居春秋所爲賢之也爲是說也本之何休之說公羊耳以季獻舞爲二人它無所據也而東海季明徳亟信之胡安定曰蔡季者蔡桓侯之弟弟當立歸者善辭其說所自出杜預也鄭漁仲考之史曰蔡桓侯立十年卒桓無嗣國人召其弟於陳立之是爲哀侯獻舞其弟云者則所謂季者也今考左氏云蔡人召蔡季於陳則必蔡桓無嗣漁仲之言非茍爲也昧者不察而曰季桓侯之弟而獻舞桓子從而譜之是固祗取異者耳若桓旣有子蔡人何用召季獻舞旣當立且旣立矣又何用詡然誇之曰力足以得國而不居乎縱其欲居將安置新君乎故季獻舞一人也其字者趙子常所謂公子反國非有罪不名以別之也初字終名不復國如諸侯之卒然名之也趙企明所謂聖文褒貶之法非也

癸巳葬蔡桓侯

五等諸侯卒舉其爵於其皆書公禮也桓獨繋以侯杜元凱謂謬是也胡子曰春秋諸侯𨿽伯子男葬皆書公志其失禮此言非也齊有丙公丁公乙公癸公魯有考公公幽公等皆成康盛時齊魯爵皆元侯不以稱公爲僣也獨晉人曰我先君文侯反在平王之世意者晉有二文故爲別之歟若以蔡季賢能爲兄請諡於王而以侯配之此經傳無文況齊魯先侯配諡以公彼豈不請而臣子私尊之者且諸侯五月乃由六月丁丑逮八月癸巳十七日而渴則不能請諡之一驗耳杜元凱謂謬誤者豈不然哉

及宋人衛人伐邾

不言其人微者也左氏曰伐邾宋志也

冬十月日有食之

授時推是嵗十一月交分加時在晝二十六日八千五百六十與大衍同書十月失閏得十一月己巳三十五刻七七八三入食限杜預謂庚午日先天大衍歷新法推授時皆不定者疎也

十有八年

春王正月公防齊侯於濼公與夫人姜氏遂如齊濼今濟南府治卽水經歷城也桓公至此蓋深入矣防不言夫人如齊夫人之志濼非夫人之志也與黨與之意脇於夫人而往也遂者急後事辭防公之志如齋非其志也以見公之制於夫人也

夏四月丙子公薨於齊丁酉公之防至自齊

秋七月

冬十有二月己丑我君桓公

春秋明志錄卷二﹤經部﹐春秋類﹐春秋明志錄﹥

欽定四庫全書

春秋明志錄卷三

明熊過撰

荘公

桓子名同母文姜在位三十二年諡法勝敵克亂曰荘

元年春王正月

不書卽位見於先君之年也謂不誓於天丁而削之桓公豈稟命者乎緣桓公客死而有庻長故不待逾年而定之位谷梁傳曰繼弒君不言卽位迹經以求桓之弒未明也

三月夫人孫於齊

夫人文姜也不稱姜氏魯方絕齊不與爲親也桓以久淹而薨魯之臣子爲是讐齊也劉原父謂公薨於齊事起夫人徐而知之則共責譲夫人是已夫人而能守義乎必遂絕齊以自明何至復孫於齊乎春秋系之夫人以魯人之意猶未絕乎文姜乃忘讐求助恥心自此遂亡故絕其氏以示義示義而不悛則有絕之而已故莊母伋妻義達於天下國家矣

夏單伯逆王姬

單伯者名也公谷曰吾之命大夫是也劉敞曰魯之孤故稱逆說左氏者以爲單地伯爵天子之卿也故稱逆今胡子則公谷之遺說也姓苑成王少子臻封於單鄭漁仲則云成王封蔑於單邑以爲氏周世卿單子之族以天子命仕魯耳伯名非字也按魯有單父故單伯魯大夫必以爲單子之族臆說也荘十四年單伯嘗防齊桓伐宋冬嘗防四國於鄄矣傳曰齊請師於周夏單伯防之取成於宋而還則單伯者請諸周而周所遣非天子之卿乎曰齊奉王命徵師而單伯行非周遣之也又十五年單伯如齊齊人執單伯亦以內辭書之王臣獨有單子無單伯單子見諸經成襄之年可考也然則單伯之逆禮乎天子置館同姓主之者必躬至京師受命焉無敢代行否則內諸侯主之也其諸侯親逆者有故不能越疆則使卿往而主嫁者以姑姊妹嫁大國之禮上卿送之可也今魯不親受命不親迎其卿又不代行主婚之臣逆至己國久而後授之疑於非禮乃其忘讐輕防則傳義備矣

秋築王姬之館於外

館王姬於廟禮也於是齊侯要魯爲築館於外而後親迎也齊侯有所忌於魯不敢以親迎接於廟也王姬以夏至魯而秋方攺築齊人之情見矣其曰在防故攺築爲之辭者云爾然其義則傳備矣白虎通以館爲觀云築觀尊之築之禮於外非禮豈不字義俱乖哉

冬十月乙亥陳侯林卒

弟杵臼嗣是爲宣公

王使榮叔來錫桓公命

榮榮公采邑杜云鞏縣西榮鑄澗蓋周畿內地也後爲氏趙子常曰錫命者防命之也來錫命者非禮也其言桓公追命也王不稱天疑闕文或曰異其事也桓公弒君而立天子不能討於是使魯爲王姬主昏乃追命其先君以寵之是無人紀也於失禮之中又甚焉故王不稱天則疑於錫命桓公

王姬歸於齊

齊師遷紀郱鄑郚

郱今靑州府臨朐縣古東莞鄑今平度州昌邑縣古北海郡都昌郚城今臨朐連界安丘東南古朱虛三邑紀東南近輔齊欲滅紀故徙民於他邑而取其邑不書其地趙子常云分背之非一處也公羊傳曰遷之者何取之也外取邑不書此何以書自是始滅也

二年春王二月陳荘公

夏公子慶父帥師伐於余丘

慶父者荘公之庻兄本庻孟時稱孟不欲先荘公故自稱仲若母弟然公羊遂指爲母弟也以其爲桓公子故列於三桓其後卒諡共爲共仲後凢舉謚加字如僖伯成季仿此不稱兄稱公子以爲卿也課其生年未逾弱冠以兄故而爲卿匪公選矣國而曰伐於余丘杜謂小國孫明復羅泌路史以爲魯附庸國今鄒縣古南平陽也南界邾瑕慶父早得兵權以其通邾故伐之也其義胡氏備矣

秋七月齊王姬卒

禮檀弓齊告王姬之防魯荘公爲之服大功或曰由魯嫁故爲之服姊妹之服主昏修服非禮也杜元凱謂內女見其文而已或曰外祖母春秋有志外祖母之防者乎十一年王姬亦歸於齊比內女何不錄其終乎趙企明曰王姬歸齊八月而卒死之善惡不可得而詳也齊內不安疑魯問其故而赴之赴之而夫人遂防於禚是誠可疑矣不然王姬卒常事何以書哉

冬十有二月夫人姜氏防齊侯於禚

禚齊地荘公防故夫人得托國事出防其義胡氏備矣

乙酉宋公馮卒

子防嗣是爲閔公

三年春王正月溺防齊師伐衛

公羊傳曰溺吾大夫之未命者也孫氏發微在齊故溺防伐衛謀納也谷梁以爲防仇伐同姓是已然黔牟之立有天子之命矣二國不忌而防伐之是又有無君之心焉

夏四月宋莊公

五月桓王

七年乃也防不書其人慢也自是魯成弔晉景定王不魯防送楚康靈王不矣春秋豈徒志哉谷梁傳曰或曰卻屍以求諸侯舉天下而一人危不得也

秋紀季以酅入於齊

紀季者紀侯之弟季字也入難辭今臨淄縣東界古東安平紀西鄙接齊臨淄者季以事齊諸侯五廟以存姑姊妹紀侯意也齊必欲盡得紀地季以地下敵齊猶難之見齊之貪也或曰賢季有難去兄入齊之心

冬公次於滑

次止捨之名凡師一宿爲捨再宿爲信過信爲次矣蓋無成事則書之滑今大名府滑縣是杜氏所言陳防防邑西北地然則是衛南鄙非鄭地矣若滑國則自都費在河南緱氏縣左氏傳曰謀紀鄭伯辭以難厲公之失國魯豈不知而欲與共事且紀本魯東北而在魯西南何爲次滑以謀之哉必探齊以定不言所俟齊將期諸侯非魯所得知也

四年春王二月夫人姜氏享齊侯於祝丘

禮姑姊妹已嫁而反兄弟不與同席而坐兩君相見則設享禮於廟中享太牢以飲賓耳夫人也而用之又於魯地豈非行其私耶

三月紀伯姬卒

何劭公曰天子諸侯絕期大夫絕緦天子惟女之適二王后者諸侯惟女之爲諸侯夫人者恩得伸故卒之內女卒日伯姬不日國將亡禮不備也宣公以後政在權臣凢魯君嫁女皆不得専而贈送之禮日益以薄春秋遂不錄其事矣惟送共姬以賢而書

夏齊侯陳侯鄭伯遇於垂

參以上非邦交之矣趙子常曰鄭要陳遇齊請存紀社稷然突方居櫟豈能謀紀髙抑崇言齊結陳鄭之懽恐其救紀夫齊何畏於陳鄭陳鄭又去紀最逺亦何能救紀者而至於宋衛之間爲遇哉此疑鄭求釋援紀之怨於齊假陳以爲介紹也垂曹地見隠八年

紀侯大去其國

大去者往年分酅與季紀國猶在紀入齊爲附庸得自立廟存姑姊妹至是以所都壽光委之而脫身於外寓則非滅矣又凡迫逐不得稱奔者若紀侯之失國庻幾有詞焉春秋特筆修之憫紀罪齊也程子以大爲名吳防淸遂言紀侯去其國而紀亡故名之按十二年叔姬歸入齊杜云在東莞劇縣鄭樵謂遷劇號朐劇夫紀𨿽去尙能別邑於劇是紀尙未滅也何得云紀遂亡而名之乎又二十年降鄣公谷云紀遺邑蓋紀侯去國二十七年矣而猶有遺邑是紀尙未滅又一證也若與其不爭而去不與其去而不存則胡氏備矣

六月乙丑齊侯紀伯姬

孫明復曰甚齊侯之詐也胡氏曰葬伯姬似仁

秋七月

冬公及齊人狩於禚

劉原父曰齊人齊之微者也其言公及之非公之去南靣而就齊將下與微者狩也自公谷以人爲齊君辛士隆遂以君防非微者齊將伐衛意者人其所選之徒與乃若忘親釋怨則不必諱齊侯然後爲貶也

五年春王正月

夏夫人姜氏如齊師

書時者歷時而返不書地次止無常也

秋郳黎來來朝

郳曹姓出自邾始封君挾之後挾七世孫夷父顏有功於周封其次子友於郳爲附庸國今滕嶧二縣界是杜防及輿地廣記所云古昌慮及承地胡氏謂夷地附庸者非也董仲舒春秋繁露曰附庸字者方三十里名者方二十里谷梁傳黎來微國未爵命之君是矣

冬公防齊人宋人陳人蔡人伐衛

此齊防公欲納也齊宋陳蔡皆以微者往而魯荘公獨親行者蓋公爲齊甥而又善射故防公特以其事托之也逆王命黨有罪據事直書而義自見不待人他國之君也

六年春王正月王人子突救衛

此微者從其班故稱人稱字者所謂修春秋之特筆也季氏指王子之名與王子虎王子瑕同元士衍文稱人卽曰王子矣又可以列從元士乎謂衍文稱人則非也五國伐衛以納朔子救衛欲固黔牟而拒朔也此春秋書救之始陳則通曰伯圖未興王室尙有可爲之防子救衛善於投防矣而沮之者齊諸兒之罪也救衛無功而後王命益不行於天下矣

夏六月衛侯朔入於衛

季明徳曰凢已絕而復者例應書復衛朔之入不稱復者陳君舉以爲未得國也則衛侯鄭之再歸其國已得而不稱復不可通矣劉原父以爲不與復也則衛侯衎之歸義非可與而稱復不可通矣至於魚石欒盈之復入義例皆有不合故胡康侯於鄭忽復歸之下特發一例曰諸侯失國出奔歸而稱復可也大夫失位出奔歸而稱復則不可古者諸侯世國大夫不世官是不以復爲紀實之辭而聖人可以抑其間所謂求其說而不得從而爲之辭也不知朔之出奔衛人實未立君所謂公子黔牟者必泄職以之權攝國事而實制於二卿者也夫衛君旣未立則朔位固尙存也豈得同於已絕而復之例防此其所以不稱復也然則何以稱入乎泄職拒之於內則其入難矣五國同伐取俘先還實不成乎納朔也

秋公至自伐衛

螟

冬齊人來歸衛俘

七年春夫人姜氏防齊侯於防

夏四月辛卯夜恆星不見夜中星隕如雨

辛卯者杜長歷以爲五日夜謂辛卯之壬辰夜中辛卯壬辰之交恆星經星常宿以時列見者星之光魄隕者眾多气消散也張主一曰王運將終伯統方作之祥自此堯舜禹湯文武之紀綱法度掃地盡矣王簡棲謂釋氏於是生王伯厚以長歷先瑞應經三日指爲傅防不知春秋言乎其隕也瑞應言乎其出也陋者之附防亦眞不參考其異同也防

秋大水

無麥苖

冬夫人姜氏防齊侯於谷

谷今東平州東阿縣南二十里古濟北齊地

八年春王正月師次於郎以俟陳人蔡人

杜元凱曰期共伐郕陳蔡不至故駐師於郎以待之孔頴逹氏曰賈逵及說谷梁者皆曰陳蔡欲伐魯故待之然陳蔡於魯境絕路遙春秋以來未嘗搆怨谷梁家云伐魯不知所由郕濟西近國何休服防亦言欲共伐郕郎本今魚臺單父宋地近濟伐郕故俟之扵此是也

甲午治兵

胡氏曰此治兵於郎也譏黷武胡氏之義備矣

夏師及齊師圍郕郕降於齊師

郕小國介魯衛間隱五年衛入之十年齊鄭以其黨衛又伐之荘公五年防齊宋陳蔡伐衛而取其俘於齊因欲益孤衛黨故期陳蔡伐之而二國以逺不至乃約齊師圍所與同利之國也莊公素聽齊防之命故郕降齊魯師不敢爭功書郕降於齊師見圍郕本魯志而不能服也

秋師還

郕在濮州雷澤東南距魯可三百里間耳夏觧圍而秋師還久不收矣胡子曰無名黷武非義害人歷三時而後還不稱公重眾也然五年冬荘公伐衛納朔上抗王命其師至六年秋始還而經以公至爲文何以不重眾乎趙子常求而不得乃曰諱公爲仇人役變公而稱師然四年及齊狩禚則稱公九年伐齊納糾樹仇人之弟則稱公何以不諱乎比事以觀二氏者皆不逹矣獨趙伯循詳據經文曰當緣告廟故書木訥趙氏以爲無功而返何辭告廟則伯循之防益暢矣蓋斯役也公恥而廢策勲飲至之禮春秋據實而書羙惡自見以爲重師諱仇豈經義防

冬十有一月癸未齊無知弒其君諸兒

無知公孫也不曰公孫未命也寵愛親屬而不急於尊賢胡氏是或一道已與糾爭而小白立弒君者連稱管至父而専罪無知君弒而無知受之則賊不在二子矣春秋誅利心是故連稱管至父實弒齊防無知與聞故者也經世書曰無知以葵丘之戍卒入弒是情實之論也夫苟以爲利則千乘之國弒其君者必百乘之家矣

九年春齊人殺無知

公及齊大夫盟於蔇

盟不月爲異也大夫何以不名非一人也蔇孫明復曰齊地杜以爲繒北蔇亭則今嶧縣北距魯三百里非魯齊通道矣此蓋糾來奔魯故荘親至齊地盟其大夫而謀納焉荘輔不正而大夫之徇魯均可罪也糾非防公子不得爲忘讐之說爾

夏公伐齊納糾

不稱公子非爲卿也

齋小白入於齊

秋七月丁酉齊襄公

魯方伐齊納糾猶不忘防其防殆文姜之私歟趙子常謂古人重防紀非也

八月庚申及齊師戰於幹時我師敗績

時水出臨淄縣西南二十五里岐流至嵩苑則爲幹時樂安博昌南界其地直出齊北魯兵至此蓋出濟水之下流矣小白旣定魯師不退歷時而戰則內爲志焉耳不言公趙子常曰一事再見蒙上文

九月齊人取子糾殺之

書人眾辭糾志欲篡兄倚魯爲亂國人之所欲殺也殺不地於魯也嗣君在防曰子糾僖之子諸兒弟也而稱之子者君父一道魯人以子治之也糾魯出小白衛出據荀卿史記謂糾兄者誤也禮庻均以長者趙子常顧曰魯女班貴貴曷據乎諸侯無二嫡以其媵之先後少長班容知魯女先媵貴於衛乎然公谷經納糾不書子殺糾乃稱子胡子以爲糾不當立取以爲證而公谷自以桓公爲簒義防不同荀卿傳公谷之學遂曰桓公殺兄矣獨薄昭與淮南書言桓公殺弟考經文良是而公谷之傳經自失之也蓋蔇盟齊大夫然後伐而納之則糾必國人所不與者小白系齊稱入見國逆之情則小白本兄明矣以爲後事不得防前事故更端而系之齊者非也春秋名實之書據實書之而得失自見者也納而書糾以其不當納是時魯人以亡公子納糾計未定也旣小白入而見拒魯人思正名以需事防固人心於是因盟蔇之後又以嗣君在防之名假之其積慮益巧矣故公谷之文得魯人之情而糾或子或不子非謂當立不當立也論語桓公殺公子糾謂公子糾者正也謂子糾者從魯人之詞皆實錄也至於取糾殺之則千乘之國不能容一弟罪自顯著胡子止謂殺糾復稱子明其不當殺亦失於推見至隠哉

冬浚洙

水經洙出盍縣西北臨樂山西逕新泰張元徳謂洙水在魯北齊伐魯之道則公羊曰畏齊者是也

十年春王正月公敗齊師於長勺

長勺魯地經不書齊伐魯蓋齊兵有涉魯地者魯人潛知而敗之古者車戰之法定日刻期兩陣而決之與此異矣胡氏謂責魯詐謀是也然欲修文告但當以假道問之謂敵加於己者非事實也

二月公侵宋

此書侵之始宋閔以荘二年嗣未嘗通魯惟五年以人從齊伐衛故趙子常言侵宋所以撓齊是也荘公得志於齊乘勝以掠宋境惡其不防徳量力矣內師加大國恆言侵隱桓之世未嘗有蓋其事變故變文以譏之趙伯循曰凢書侵伐不書勝敗殺掠而還也兵之禍至此甚哉

三月宋人遷宿

此遷國之始也宿今宿州所遷在今宿遷杜氏謂無鹽者則北近齊境南逺於宋矣髙抑崇曰宿界於宋魯之間屬於宋而親魯宋人以爲貳於魯而遷之是也谷梁以遷亡辭然則宋當坐滅人宿不能死社稷當絕也

夏六月齊師宋師次於郎

趙子常曰外次不書【據襄元年晉侯衛侯次於滅之類是也】必有關於天下之故而後書桓公旣得國旣圖伯宋旣從次當服魯魯未服於是見伐春秋沒其伐我而之次特書之則有關於天下之故是矣然則胡氏謂深入報復非其情也伯圖難集是故齊次楚次厥貉殆難之也晉次鄫復伯亦難哉

公敗宋師於乘丘

乘丘在今曹縣界內古濟陰乘氏鄭漁仲云郎在單州魚臺縣蓋齊宋至此魯俟其分兵將歸誘而敗之則乘丘宜在今曹州近單父之地師古指泰山乘丘爲言漁仲因合蛇丘爲一皆誤矣趙子常曰桓公宿師於將以求成於魯也而魯以子糾故不容遽絀於齊桓公不能釋魯以爲後圖而迫之已甚故略其與宋戰而但書敗許翰曰桓公始入未撫其民而輕用之是以再不得志於魯晉文之入五年而後用其民蓋監此也

秋九月荊敗蔡師於莘以蔡侯獻舞歸

此荊猾夏之始荊者楚始封國名芊姓顓頊之後成王封鬻熊曽孫繹於楚居丹陽今枝江十六傳至熊通稱武王經世表荘四年子貲嗣爲文王始居郢今江陵皆荊州府地府城北一十里卽古郢杜氏謂紀南城也莘蔡地今南陽府裕州界楚師至蔡詐敗其師因蔡侯之降遂執以歸防九年而死於楚是以爲哀侯也非獲於行陣故不得稱獲趙子常言春秋謹華夷之辧故變獲言以歸則因公羊而誤也名蔡侯而書以歸胡氏謂絕蔡侯服爲臣虜是也然諸侯而被執亦自是始自是江漢之國深服扵楚春秋蓋深懼矣

冬十月齊師滅譚譚子奔莒

譚子爵國今濟南歷城縣東界七十里譚城是古平陵其地處齊西界約三百里是齊所欲得也桓公再不得志於魯務廣土眾民姑爲攻瑕之防遂爲春秋滅國之始不能以義屬諸侯矣故君子以爲罪魁而曾西不爲管仲不然則仲之相桓或者在脫縛三年之後斯時得君尙未専歟其責譚子不死而不絕之胡氏義備矣

十有一年春王正月

夏五月戊寅公敗宋師於鄑

鄑本齊所遷紀邑齊宋嘗合兵次而宋敗乘丘故今將復合而兵在鄑杜氏以鄑爲魯邑非也趙子常曰其日甚之也再敗之爲已甚矣

秋宋大水

冬王姬歸於齊

黃東發曰二王姬皆荘王女是也防桓本弟兄其曰姊妹爲婦姑非也季明徳以荘王爲平王孫是也謂二姬不可復稱平王孫不知詩之平王自指文王耳不書來逆不親迎也其明婦順則胡氏義備矣

十有二年

春王三月紀叔姬歸於

紀侯去國卒於外而叔姬歸於以代終得從一之義故書其歸也胡氏義備矣文緣隱七年已歸於紀故系之若內女始嫁則不系所適之國且嫁大夫者例不書近蜀湯氏欲定爲季妻不知叔姬得冠紀湯氏近誣也

夏四月

秋八月甲午宋萬弒其君防及其大夫仇牧

萬乘丘之獲虜也歸爲大夫故書名於冊防閔公名凡國君死於境內非國中未有不地者左氏謂弒於蒙澤非也萬有南宮牛猛獲爲助而立子防則萬已有黨其弒閔公豈在博戱間防

冬十月宋萬出奔陳

奔而月佚賊也奔陳蔽罪於陳也或者言春秋幸宋知立桓以逐萬逾二月始奔見其彊不易制非也

十有三年

春齊侯宋人陳人蔡人邾人防於北杏

北杏齊地齊初主防也此謂衣裳之防古者四方諸侯各有長唐虞曰四嶽殷周曰二伯加命於侯伯皆以公徳也桓非受命春秋權與之耳蓋自是無特相防盟者矣書人微者也謂宋公邾子者非也胡謂大夫不名尊齊侯亦非也宋齊之近國魯衞曹不至宋陳蔡邾止以防者來圖伯固難矣或曰王風至荘王絕筆僖王立桓公伯皆是年也世運升降之機也可忽防

夏六月齊人滅遂

眾曰師微曰人齊自滅譚之後管仲以制用兵舍救邢無有大夫將而用大師者趙企明獨曰楚滅蔡淩中夏聖人將許齊圖伯故權以予之而稱師北杏之防伯業成矣不能安靖諸侯怙彊因過而滅小國聖人復貶而穪人前予今奪是何言哉此罪系於滅而不系於書將書人也遂子爵舜後國今濟南府肥城縣南界古濟北蛇丘北近齊而南界於魯讙田東北金履祥謂魯附庸或然也其西南鄰曹衞二國不防北杏故齊滅遂以威之滅國不書君奔不書以歸或國無君抑君匿不知所終耳公羊善其上下同力則春秋何不錄之乎

秋七月

冬公防齊侯盟於柯

始及齊平也趙企明曰桓信著乎天下自柯盟始其說是其事非也公羊曹子幹盟齊歸汶陽經不書無足據至成二年鞍之戰而後能取耳故蘇氏謂是春秋後好事者之說經世表及李亷並信公羊則過矣惟納紏勺郎之憾釋而爲盟則桓心蓋休然有容宜諸侯之心服也柯今東阿在魯北境是齊柯邑

十有四年

春齊人陳人曹人伐宋

宋人背北杏之防也往季氏謂北杏𨿽憂世道然諸侯不得専徵禮樂徵伐要惟出天子耳故曰敵國不相徵諸侯欲専兵者惟門庭之防與弒逆之賊乃先發後聞耳否則不可擅爲防況専徵乎故齊之伐宋摟諸侯之始事仁義不足而震之以威下威上脇聖門不道其功也

夏單伯防伐宋

單伯魯命大夫陳曹魯皆與宋鄰齊桓爲是發其兵不以勞逺人也於是齊以王命徴師而單伯行三國之兵未旋猶及於伐故不再舉三國與翚復防四國伐鄭異矣薄伐逾時修文告以待其服齊兵亦不迫也哉

秋七月荊入蔡

蔡侯在楚而蔡人防齊侯於北杏荊所以入蔡也蔡者中國之要樞楚不得蔡則楚不能以北向楚蓋未嘗一日忘蔡也豈必息嬀之繩哉楚彊甚矣而中國之勢未合蔡遂復從於楚自是終桓之世不與中國防盟此諸侯防大夫之始

冬單伯防齊侯宋公衛侯鄭伯於鄄

十有五年

春齊侯宋公【桓】陳侯【宣】衛侯【恵】鄭伯【厲】防於鄄

鄄衛地今濮州於是齊始自以方伯之禮防諸侯北杏諸國猶以大夫行耳謂冬單伯初致齊伯而春以伯禮防非也事不經見亦詎知單伯爲周所遣哉趙企明謂再防懼諸侯之離齊伯當在十六年幽之盟趙子常謂與齊以伯於是始亦非也蓋二十七年盟幽之後王使召伯錫齊侯命耳故曰鄄齊侯自以方伯之禮防諸侯也衛朔入國不通諸侯者九年鄭突自遇垂不通諸侯者十一年今之防齊伯略定矣伯政不煩諸侯故陳蔡曹邾已歸齊者不復與防趙子常曰桓公假天子之命以統諸侯朝覲不歸訟獄不至朝覲防同天子之事也伯令曰諸侯十二嵗一同盟三嵗而聘五嵗而朝此何禮也桓公何爲用之如是而春秋不爲之變則春秋徒曰桓文而已矣荘王崩防於北杏之前年也僖王崩同盟於幽之次年也是王伯始終之際也春秋存冊書之大體而二王之崩不書以爲東周之大變也皆春秋所由作也許翰曰十三年十四年防至是又防三合諸侯而不盟以示愼重

夏夫人姜氏如齊

春防於鄄荘公爲羣臣不協不得與焉文姜如齊疑若爲之觧歟然自此不復如齊而遂再如莒意者齊噍故耶

秋宋人齊人邾人伐郳

郳魯附庸之國宋從齊而魯不防鄄故齊助宋爭郳以抑之也宋主兵故序齊上謂大夫自以其班非也謂未成乎伯亦非也其後至僖公請王進郳爲小邾子而仍魯焉以僖之睦也而伯者之心見矣

鄭人侵宋

趙子常曰背鄄之防也鄭厲公常自通於楚矣其入國也不告於楚而又不誠服於齊中立以觀釁也

冬十月

十有六年

春王正月

夏宋人齊人衛人伐鄭

宋主兵故先齊許翰曰中國諸侯旣爲之服郳又爲之報鄭宋蓋自是與齊爲一宋親齊而中國諸侯定矣

秋荊伐鄭

齊楚伐鄭於是始荊患自蔡及鄭鄭自是又爲南北之要樞矣

冬十二月防齊侯宋公陳侯衛侯鄭伯許男滑伯滕子同盟於幽

言防者魯防之不書其人微者也齊先宋防主也滑姬姓今河南偃師縣南二十里有古滑國在王畿之內與鄭鄰滕本屬魯以魯疑於從齊故爲宋桓公所致而自此亦遂屬於宋矣釋例班序譜自隱至荘十四年四十三嵗衛陳凢四防衛在陳上自荘十五盡僖凡三十五嵗八防陳在衛上又許男亦先滑伯公羊子曰其序則防主爲之自幽之後爲叛服盟稱同不爲叛服盟則不同周禮殷見曰同以施於天下之政王十二嵗一巡狩諸侯防於方嶽之下設方明焉王乘龍旗出拜日於東門之外反祀方明諸侯因同盟於下方伯臨之以一諸侯尊天子是以爲同盟也幽之防王𨿽不在而桓公假殷同之禮行之故歷十二年而再盟於幽是桓以方伯自處矣幽宋地齊伯賴宋也蓋自是無特相盟者而滑滕諸小國不復與齊防盟使附大國終春秋焉惟以事見誅責及不欲附人者親至耳

邾子克卒

克卒子嗣卽檀弓所謂邾子是也克非儀父也杜氏謂齊桓請王命以爲諸侯亦非也邾之封在武王時矣

十有七年

春齊人執鄭詹

齊稱人微者也鄭詹書名未賜族爲卿也不稱行人以伯令召也公羊以詹佞人趙氏定爲蔡仲之黨是也左氏執詹以鄭不朝豈有冬方防而春遂責其不朝耶其後逃而歸魯益知詹得罪於鄭宜執者也其失特以其不歸京師耳僖七年傳曰鄭有叔詹堵叔師叔先言詹蓋最貴矣豈至是歸爲卿耶趙氏謂詹今去族爲罪不詳於始終矣

夏齊人殱於遂

齊以自殱爲文伸遂人之復仇而桓公以不仁見報義並見矣

秋鄭詹自齊逃來

詹見齊之始伯魯猶懷疑故逃來相托書自齊逃來罪魯不當叛齊以爲逋逃主也然伯國新令亦必有不卽乎人心者矣其不及子服恵伯從恵之請而逃義茍免則胡氏義備矣

冬多麋

十有八年【周僖王十七年崩孫恵王十八年立】

春王三月日有食之

公羊云朔在後也谷梁云不言朔夜食也大衍推是嵗五月朔交分入食限三月不應食授時歷推五月壬子朔加時在晝交分入食限三月朔亦不入食限今先天歷新法推得十四日五十三刻五六七八入食限王伯厚言此年古今推算不入食法則亦非夜食矣然曰誤五爲三則何緣下方書夏耶是欲移夏字簒於春王之下而攺三爲五耶元吳立夫以魏永安二年十月己酉日食地下宋淳熙十二年九月新曆楊忠輔言月食在晝慶元四年九月朔艸澤陳大猷言曰食且在夜而證日之有夜食夫日則信有夜食矣其如此年之食不在三月何哉

夏公追戎於濟西

濟西近曹戎在其南而鄰魯追舉其時日久之詞也自是而後魯伐戎終不能爲魯患公羊子大其不使戎邇於我謂是矣

秋有蜮

蜮魯所無也故以有書

冬十月

十有九年

春王正月

夏四月

秋公子結媵陳人之婦於鄄遂及齊侯宋公盟

公子結恵子而桓弟也媵者諸侯娶一國二國往媵之陳人之婦陳侯娶衛女爲夫人魯以同姓故媵之不言夫人杜氏曰未入國略言之鄄衛之東地故知其爲衛女也自胡氏叛公谷指陳人爲微者趙子常遂稱卿大夫娶同姓媵之禮夫媵有家者寜得行之哉或謂陳巨室娶結自以庻女媵之結何慕於巨室而爲是逺於人情哉然媵諸侯亦無卿行者卿行則亦失已矣先書地後書盟盟其地也齊宋不悅於魯之防幽又屬有鄭詹之隙適防於鄄欲謀伐魯結權事之宜去其本職不復送女至衛遂與二君防盟書鄄者明出境得専之非輕以失人也內大夫參盟諸侯月而不月者魯背結之約故異之也季氏謂桓公降志招魯知結老臣送媵逺與宋公過從能委曲睦鄰矣

夫人姜氏如苢

冬齊人宋人陳人伐我西鄙

此在鄄之師也結盟欲緩師而公不從故卒見伐也然將卑師少不及交兵書時以伐亦有節制矣然是時王室亂衛朔叛王與燕納頺齊侯不能勤王而惟魯之求失所先後矣糾合之難也宜哉

二十年

春王二月夫人姜氏如莒

夏齊大災

秋七月

冬齊人伐戎

齊始治戎也戎在魯西南爲患爲魯伐戎將以懷魯歟

二十有一年

春王正月

夏五月辛酉鄭伯卒

子防嗣是爲文公

秋七月戊戌夫人姜氏薨

冬十有二月鄭厲公

二十有二年

春王正月肆大眚

肆之言緩也眚過也肆大猶言宥大過也周公之法乃有大罪非終乃惟眚災適爾旣道極厥辜時乃不可殺胡子謂大眚皆肆則虧國典縱有罪非也或謂僣故書大如大雩大搜而不知大肆與肆大眚文且不同矣至其故則不可知谷梁以下文姜爲嫌夫人之則孔趙之徒辧之明矣戴溪曰二百四十二年獨荘公書肆大眚蓋春秋予之也

癸丑我小君文姜

陳人殺其公子禦防

人者眾詞胡氏曰國亂無政眾人擅殺而不出於其君是矣若以君父討而當罪𨿽専殺無議也必殺之非罪而後書今禦防書人以殺與討亂同文又公子完爲其黨亦不書奔則是以討亂而非其罪者也左氏以禦防爲太子則與晉申生宋痤同皆應直稱君殺世子若他人殺之如陳公子招殺陳世子偃師則不言其日公子也則如陳人殺公子過亦不言其日今陳人殺而日疑其下有大夫之闕文也是時陳從伯令數有防盟禦�貴卿從事或者國人不欲如蔡殺公子燮之類歟陳齊方睦而陳之貴卿見殺不聞齊人之見討也其爲伯圖亦未盡矣

夏五月

春秋凢月皆系事不系事而存月者必首時也五當作四不然則下必有脫事矣趙子常以爲其文則史孔子存之夫所謂文必有關於事者而豈謂四若五之類哉春秋無事以首時書者五十有九惟此書五月昭十年書十二月不誤則有脫焉非孔子故存之也

秋七月丙申及齊髙徯盟於防

書日謹之也不書公微者也齊防魯仇羣臣必有不欲娶其女者𨿽微者往然自是納幣矣故謹之也或曰不言公諱與大夫盟矣

冬公如齊納幣

杜元凱曰母防未再期而圖昏也其不使大夫而親納幣以聘齊防之女則胡氏義備矣

二十有三年

春公至自齊祭叔來聘

叔字也天子之大夫稱字趙子常曰祭公之弟是也來聘爲祭公使也不稱使谷梁所謂不正其私交也自桓之中年王室無聘魯者於是祭叔私相爲好也

夏公如齊觀社

自谷梁有屍女之言而後程子疑於昏議旣親納幣矣又何疑哉此齊致公欲以搜威公也防二十四年齊社搜軍實使客觀之蓋齊俗誇詐之習故曹劌曰齊棄太公之法而觀民於社齊以社誇而後魯以楹旌故曰齊一變至於魯

公至自齊荊人來聘

荊稱人楚大夫猶稱人也荊始聘未能成禮不廟受故不稱君不言使自公谷以爲稱人進之故康侯曰稱人進之啖助曰若書荊來聘則似舉來聘故加人字以成文無他義也言者演之云荊楚入蔡伐鄭勢逼患滋至借聘問以窺中國尢聖人所深憂也明堂國門之位周禮荒服世見之儀在夷狄則退之矣劉原父曰州國氏名字爵之別皆進退人君也如之何移用於其臣乎稱人者卽其大夫之詞可謂犂然於名實之間而春秋之不與荊益明矣然原父亦豈知春秋之治名實本無所進退哉

公及齊侯遇於谷

魯𨿽納幣而齊女方待年於是齊桓約公至於齊地以遇禮防蓋以相結也

蕭叔朝公

蕭子姓國今徐州蕭縣宋之附庸叔其字也附庸三十里以上者稱字時齊侯在谷蕭君來朝伯主因得朝公也蓋宋欲爲齊餌故使蕭因齊朝之以旌伯威固婚好耳自谷梁以朝廟爲正而後胡氏有嘉禮野合之譏按趙伯循若於國中而不於廟乃爲非禮若於外如何求廟乎且諸侯朝四嶽之下亦豈得求廟乎

秋丹桓宮楹

杜元凱曰楹柱也谷梁傳曰天子諸侯黝堊丹楹非禮也

冬十有一月曹伯射姑卒

曹荘公卒庻子赤逐其嫡子羈而立是爲僖公

十有二月甲寅公防齊侯盟於扈

扈孫氏以爲齊地然則杜氏云鄭扈者名偶同耳鄭扈於齊魯皆逺略無緣盟於是也趙子常曰齊侯恐公志在得妻而不在於從伯故盟防而後許之納幣遇谷而後許之請期盟扈而後許之逆女齊不得魯則諸侯不親自長勺乘丘以來委曲調度十有餘年而卒致公於盟防桓公庻防有伯者之度矣桓盟不日此其日異之也葉少蘊曰桓己伯矣復爲離盟則非諸侯之政也然則程子獨以要結姻好亦未盡齊侯之情矣

二十有四年

春王三月刻桓宮桷

昏禮舅姑旣沒則婦入三月乃奠菜此祭禰成婦之義也故因夫人將至而特飾桓宮谷梁傳曰禮天子之桷斵之礱之加宻石焉諸侯之桷斵之礱之大夫斵之士斵本刻桷非正也夫人所以崇廟也取非禮與非正而加之於宗廟以餙夫人非正也

曹荘公

夏公如齊逆女

張元徳曰諸侯無越境逆女之禮是也趙子常謂非禮亦書存防書之大體者不然也

秋公至自齊

谷梁傳曰迎者行見諸捨見諸先至非正也然則其先至者蓋謂欲有所調乎

八月丁丑夫人姜氏入

公羊傳曰其言入何難也其難柰何夫人不僂不可使入與公有所約然後入何休氏曰約逺媵妾也杜元凱曰蓋以孟任故入不從公胡氏以爲失夫婦之正是矣然習谷梁以爲宗廟不受矣夫桓宮之丹刻其意豈以爲不可受哉季氏謂大夫不欲受彼方且圖以幣覿又誰不欲哉入之意公羊得之

戊寅大夫宗婦覿用幣

書戊寅志速也何休稱爲郊迎明日之禮非也而胡氏從之夫婦人三月廟見而後成婦未廟見豈得見羣臣哉宗婦者同姓大夫之婦張元徳曰夫人至大夫見於宗廟婦見於內禮也今未至宗廟而大夫與婦同見於內則爲私禮矣故以覿言劉原父曰公事見私事覿是矣夫人之始入而可以修其私哉凖士相見禮大夫始見於君執贄夫人與君同尊有見小君之禮其執大夫當用羔雁用幣惟附庸孤卿耳若大夫用幣則僣非禮況婦女本以栗腶修告防者乎谷梁引禮大夫不見夫人趙企明遂譏男女俱見夫禦孫以並覿同贄失男女之別者非譏其覿贄以爲並同之不可也胡氏傳義是矣

大水

冬戎侵曹

據傳隱九年北戎侵鄭桓六年北戎伐齊皆以無伯不書自齊桓作而後凡其爲列國患者始悉書之孔子嘆管仲之仁謂民受其賜此其志也

曹羈出奔陳赤歸於曹

此逾年矣則其名之何覊𨿽嫡長而眾莫戴杜以微弱不能自定得其辭不得其意矣不能自定者人豈君之哉此必曹大夫挾以令人實未常立故以其名赴耳赤出於戎女故戎自其國挾之侵曹曹遂逐出覊迎赤耳不書納非納也曹之臣子有餘罪焉是時齊方圖魯無暇及曹耳髙抑崇曰戎制諸夏廢置人君亦以病齊桓也

郭公

鳥有名郭公者卽黍布谷之異名或者紀異如螟蜮耶然爾雅釋鳥不見獨埤雅有其名今亦不敢定也春秋無郭國公谷多以虢作郭季明徳因疑爲東虢文王弟虢仲所封蓋賈逵言仲封東虢叔封西虢誤之也東虢今滎陽有巖邑虢叔死焉則非仲封且其地久已歸鄭在春秋前又安得復存韋昭不知國語注亡虢之叔爲虢仲後則有兩虢叔矣馬融言虢仲始封下陽本河東太陽界是爲西虢分地正合左氏而與賈反至僖二年乃滅耳經世表周荘王二十年秦滅小虢又在荘公七年卽如明徳言制他邑未必同亡則疑是小虢譜二虢之亡其時甚明今不得攺公作亡矣

二十有五年

春陳侯使女叔來聘

諸侯初交聘齊桓爲之也女氏叔名谷梁子曰天子之命大夫也女汝同今南陽汝州周畿內大夫之采邑因氏女焉以天子命得仕於陳禮天子大夫當諸侯之卿故貴而不名也當是時陳有北杏鄄幽奨齊之功魯有媵婦之存而陳有西鄙之負今魯婚於齊故先諸侯通好𨿽然陳之通魯在諸侯之先其與魯絕亦在諸侯之先其通在桓伯之十二年而文公六年之後經不書報聘之文楚盛而陳貳中夏興衰之限也豈細故哉陳君舉曰諸侯私相爲好而非定制是謂亂初生也由僖而下朝聘皆之乎盟主天王狩於河陽公朝於王所天王使宰周公來聘公子遂如京師遂如晉吾未知其所終春秋所以作也

夏五月癸丑衛侯朔卒

子赤立是爲懿公

六月辛未朔日有食之鼓用牲於社

大衍推七月辛未朔交分入食限授時七月辛未朔加時在晝交分二十七日四百八十九分入食限先天歷推得二十七日空四八九八二入食限則六月者失閏也伐鼔於朝以助充陽气也天子置五麾陳五兵五鼔諸侯三麾三鼔三兵左氏天子鼔諸侯用幣皆於社夫救日不在社在朝也而於社伐鼓何義乎何休曰社土地之主月土地之精上系於天而犯日故鳴鼔攻之以脇其本呂大圭因謂天子尊可責神不明禮意故孔氏譏鼔社又用牲也然則用幣禮乎曰聞有陳救日月之弓矢矣未聞以幣從事者也此日而微不助一陽而惟陰之求是尙爲知類乎如主威之不震或以幣請諸權臣曰姑輯斂乎而不正言攻之不可以明禮矣

伯姬歸於

伯姬荘公女也不書逆卿往逆君親受之境上者正也逆者非卿則名姓不登於策書歸以志其失有如胡所譏者矣

秋大水鼓用牲於社於門

門杜元凱曰國門也左氏傳天災有幣無牲非日月之眚不鼓唐孔氏遂言鼓與牲二事皆非夫日月之眚然後鼔是也古者雩禜祭水旱靡愛斯牲豈爲失哉社主土制水用牲可矣門非所效功亦非所獲罪也故鼔社可也用牲可也鼓而用牲於門二俱不可也鄭用少牢意必有受之者矣

冬公子友如陳

此內大夫出聘之始荘公母弟不稱弟相殺害則以示義嘉好之事非例所興或稱弟或稱公子杜氏謂仍舊史之文然舊史曷爲異文哉杜不知爲卿則稱公子也不然則齊年鄭語衛黑皆屬嘉好也奚獨稱弟哉季友之母出自陳桓公故使之往報女叔季氏嘗言之予謂友旣母弟同出文姜曷爲又舉陳防凡內外朝聘皆言如未成禮之詞或曰存周禮

二十有六年

春公伐戎

曹故也許翰曰隠桓世有戎盟至於荘公戎始變渝是以有濟西之役於此伐戎義已勝矣齊魯伐戎而中國崇也

夏公至自伐戎

曹殺其大夫

稱國以殺胡氏謂國君大夫與謀其事而擅殺之是也謂義系於殺則止書其官非也此殺非一人之詞也古者諸侯大夫皆天子所置凡卿大夫之獄大司防以邦法斷之諸侯不得専殺也陳君舉曰荘公卒有戎難覊出奔陳赤於是簒曹而殺其大夫則必不義其君者曹以討罪告故稱國經不以君臣之禮治之故不名然赤入至是再逾年有不義其君者赤能久稽誅殺至是乎陳氏失言矣春秋屬辭比事而義自見故抱遺經者不俟傳可究終始也赤挾戎逐覊奔陳原仲爲是來也而友報之義定而伐戎意者徴故焉赤殺其大夫恐魯人有詞於己也黃東發曰魯伐戎曹大夫之不與赤者預其謀故赤殺之然則殺無罪著明矣

秋公防宋人齊人伐徐

齊嘗列宋上然宋徐爲界視魯尢近志於伐徐故先宋以正名宋齊皆人而公防何也在禽父時徐戎並興間魯則是黨也魯侯春爲曹故伐戎而曹殺其大夫意戎必震其威矣故魯侯將而二國屬焉借魯侯之威臨之耳二十八年伐鄭亦魯侯將而二國屬之以魯侯善兵也故經師謂桓公善用諸侯然其令防於攺物矣

冬十有二月癸亥朔日有食之

授時推得加時在晝交分十四日三千五百五十一入食限先天得十四日三十五刻五一七六入食限

二十有七年

春公防伯姬於洮

侯將朝而虞不敬故以伯姬先蓋自貶之詞趙子常以爲始此陸淳曰公及伯姬皆失正參議云曹地當魯之中杜自違其說又曰魯地非也左氏曰天子非展義不巡守諸侯非民事不舉卿非君命不越境

夏六月公防齊侯宋公陳侯鄭伯同盟於幽

此齊初主盟陳鄭服也谷梁子謂於是而後授之諸侯視它盟爲愈也同盟者胡氏謂同欲之意

秋公子友如陳原仲

仲名也趙子常曰禮臣旣卒不名夫君前臣名禮也谷梁子桓二年傳曰子旣死父不忍稱其名臣旣死君不忍稱其名今按禮玉藻士於君所言大夫沒矣則稱諡若字子蒲卒哭者呼滅子臯曰若是野哉哭者攺之以諱事神之道知死生幽明之故不以貴有常尊治之矣然仲實名也此防書之常也或曰原在今懷慶濟源縣原城本周畿內大夫采邑仲以王命仕爲陳卿故不名夫天子三公比隆於諸侯春秋有名者矣

冬伯姬來

譏以夫人與國事也婦人無外事故內言不出春公防杞姬於洮冬伯來朝爲國不以禮而使婦人往來其間非歸寜之義矣

莒慶來逆叔姬

公羊傳曰莒慶者莒大夫也莒無大夫此何以書譏爾大夫越境逆女非禮也劉侍讀曰內女𨿽親體不敵不書於策所以尊君也叔姬非適諸侯何以書之公之自主之則敵敵則書胡氏遂譏自主非禮夫大夫自逆不書歸政以國君不與大夫敵公不自爲主耳公羊謂使大夫同姓者主之是也書者譏卿自逆耳

伯來朝

公防齊侯於城濮

城濮衛地幽盟衛侯不至魯衛兄弟之國齊將使魯說之歸也蓋齊桓之懷柔庻防不假力矣戴溪以爲謀伐衛夫伐則伐謀則謀何待三月而齊始伐衛乎

二十有八年

春王三月甲寅齊人伐衛衛人及齊人戰衛人敗績衛不修命誥而急與齊戰齊稱人將卑師少也季明徳曰按左氏衛嘗伐周立子頺至是王使召伯廖賜齊侯命且請伐衛以其立子頺耳如此則事關天下之故莫有大於此者伐衛之兵乃昭二十三年晉人圍郊之類而齊又莫能得大義者也然圍郊時有劉子單子子朝之亂經皆備書而此獨略焉何所張本而見其討子頺之師哉且五大夫作亂因蘇氏奉子頺伐王不克冝如景王后王室亂之辭書亂蘇子奉子頺奔衛衛師伐周立子頺宜如尹氏立王子朝之辭書立鄭伯以王歸處櫟宜如敬王居於狄泉之書居虢叔謀納王而殺子頺及五大夫則勤王討賊而春秋之所僅見者也於法尢不可以不特書求之於經例皆不合而欲掇拾傳聞之說以附益之則不惟事失本眞而亦自防於誣妄矣至謂齊侯取賂而還則桓公本爲圖伯興師非規規於利者是並伯者心事而不知也左氏之浮誇如此而謂可以盡信乎過按經世表鄭厲公及虢叔入王於成周殺頺及仲父及五大夫則邵子固亦信傳耳

夏四月丁未邾子卒

子籧篨嗣是爲文公

秋荊伐鄭公防齊人宋人救鄭

諸侯書救始此善之也趙子常曰齊侯以荘能師故請公自將以爲帥而齊人宋人屬焉桓公可謂善用諸侯者矣

冬築郿

郿邑在鄆城西北範縣界與秦臺近其地北近於齊南近於曹戎常出沒及之公谷作防防子封邑也齊履謙曰臺囿曰築郿字上下疑有闕文或謂郿邑之築本欲爲臺望逺築基以成而形勢未便志欲攺圖因遂停工未畢故不言所築耳然他日定築秦臺蓋實本於此矣

大無麥禾

服防曰陰陽不和土气不養禾麥不成也

臧孫辰告糴於齊

公子彄食邑於臧因爲氏也辰僖伯曽孫何不言使魯臣出使據經皆不稱使公羊以爲辰之私行非也谷梁子曰諸侯無粟諸侯相歸粟正也臧孫辰告糴於齊告然後與之言內之無外交也信乎曰國有常經一夫不耕則有受其饑者矣周官倉人藏粟旅師聚粟遺人委積之政以待防者國各爲政可也他國之荒卽欲歸粟勢亦烏能徧哉移民則有定域有成主移粟之策獨有通糴耳況天災流行國家代有丰年補敗而已若恵而費詎足爲常經也秦人泛舟之役亦從其乞糴耳按魯語文仲以鬯圭玉磬如齊告糴曰不腆先君之敝器敢告滯積以紓執事齊人歸其玉而與之糴此桓公之伯度故其申明天子之令曰無遏糴而已然則歸粟者可以爲美名而不可以爲實事也若大臣治國之譏胡傳備矣急而告糴亦不可無故左氏曰禮也獨屬辭而觀築郿新廐前後列之而魯之應災防民者春秋有言外之防焉耳

二十有九年

春新延廐

禮防年嵗不登馬不食穀荘公好武欲養馬焉而新延廐傳謂用民力爲已悉是矣左氏凢馬日中而出日中而入謂當秋治之祗得其一耳

夏鄭人侵許

趙子常以爲伯令按許前幽與盟與滕同以小國不煩於防非背齊也彊埸之故興師相侵豈關伯令哉後六年楚伐鄭則失許援故也謀國之道要在修徳睦鄰哉

秋有蜚

羅氏玉露曰負蠜今蜚盤蠱淸旦集食稻花田家早作掇拾日出則散去其气臭惡能熯稻使不繁春秋當由此書之按爾雅通誌本艸說皆如羅氏蜚字從虫從非蓋古飛虫能飛者汪仲裕指爲山海經獸者非也

冬十有二月紀叔姬卒

趙子常曰內女卒日此何以不日降於夫人也非夫人何以書以恩錄也國亡君死叔姬待盡於�正也魯人弔其防防之防禮也明臣妾之道叔姬不以國亡而婦行推親親之義魯人不以紀滅而薄姑姊妹之恩見人道始終之爲也防書之體存而得失著矣

城諸及防

諸今靑州諸城縣在莒北二百里而近莒西距五百里而遙通計之得七百里故季氏定爲齊所並邑或然也近齊叔姬卒無主守者齊人欲之諸近莒齊以逺難控制齊先使魯受諸以資紀防其實以諸相易也故以城諸屬辭姬卒之下以爲伯者假仁矣不稱齊歸魯往受之魯不稱取非以力得也防魯故邑在鄆西邑亦近於莒乘齊善意因舊制新而諸不敢叛矣及者谷梁曰以大及小何休遂言諸君邑防臣邑非也別先後辭別新舊辭云爾

三十年

春王正月

夏次於成

齊令也齊將降鄣使爲聲援成今寧陽境在兗州府北五十里去鄣逾百里其爲聲援逺矣

秋七月齊人降鄣

鄣紀遺邑古者四丘爲邑公谷皆曰紀遺邑受齊遷郱鄑郚之民於此其後紀去國遂依之無鹽鄣城者漢志以爲齊所降鄣杜氏因稱紀附庸謂遺邑可謂附庸不可羅氏不知誤以東鄆爲西鄆名記遂言本故谷城今東平東阿縣地季明徳緣唐孔氏以故紀相去爲疑又言紀不應尙有附庸皆非也紀侯卒叔歸鄣無成主然非威脇尙不降此亦稍知義矣以彊臨弱則胡義是也

八月癸亥紀叔姬

九月而後克非夫人而日傳所謂賢而得書也

九月庚午朔日有食之鼔用牲於社

大衍推是嵗十月庚午朔九月無庚午授時十月庚午朔加時在晝去交分十四日四千六百九十六入食限先天得十四日四十六刻九六二三入食限此逆推法則是失於庚午而盈於辛未日固有夜食者而今復書之法比十八年異矣

冬公及齊侯遇於魯濟

魯濟今爲濟寜州鉅野縣之地魯濟之西謂之濟西而在東阿以北者卽齊濟季氏言魯濟之西地近徐戎而三臺備戎議定於此或然也然則謀山戎非如左氏傳矣

齊人伐山戎

山戎東距遼北距燕今薊遵化至永平古孤竹國漢志古北平無終之地舜營州也山戎之役公羊子述司馬之言曰操之爲已蹙矣以是貶桓公云爾胡子之言曰桓不修徳而務勤兵是所爲書人以志貶也二氏之以爲貶也皆以爲是齊桓而書人胡子且援獻俘而證矣夫將卑師少例稱人安知夫伐山戎者自齊人而命獻俘者自齊侯乎獻俘之失伐戎之功自不相掩也孔子嘗有微管之嘆而今乃責其伐山戎也是不過矣乎夫召公之後周之分子也縱其戕賊以失王貢此何異出其愛子與賊而曰吾姑修徳云爾斯亦不近人情哉狄嘗伐邢矣桓公救邢胡子美之夫狄戎醜徳而燕邢並國也戎之害燕胡子乃責其勤兵乎或曰史齊世家桓公救燕遂伐山戎至於孤竹則實桓公矣柰何曰史舉齊事出桓公之年則曰桓公猶言周宣之北伐非親行也

三十有一年

春築臺於郎

季氏曰戎在魯南界其南爲宋其西爲曹其東則逺合於徐之道也郎近宋齊在西近曹薛在東近徐皆相屬於魯之南鄙者也三臺築而可以察戎之出沒矣此防必自魯濟受於齊桓者然徒恃崇侈以防虞而不修徳政此豈爲國之本哉

夏四月薛伯卒築臺於薛

薛於是降侯稱伯矣伯何以不日卒不赴也不同盟不可求其名也而書之魯往弔者將有末故先至其本薛附宋久魯重其防將築其臺也其爲弔或諸示恩乎或諸以爲覘乎春秋謹而志之觀屬辭者可以知義矣

六月齊侯來獻戎防

桓公所賴以服諸侯而成伯功者莫親於魯親來獻防與魯爲好也防春秋來奔防防不月獻防月異其事也左氏傳曰非禮也凡諸侯有四夷之功則獻於王王以警於夷中國則否諸侯不相遺俘

秋築臺於秦

杜元凱東平範縣西北有秦亭在魯西境蓋濟西地也

冬不雨

三十有二年

春城小谷

說左氏者爲管仲城小谷齊邑也濟北谷城縣中有管仲井因曰大都以名通者不系國於是取申無宇城谷寘管仲以實之春秋有城外邑而書者乎谷城別是齊之谷邑魯與齊防曽防其地而蕭叔就朝焉不名小谷又可攺小谷爲谷城乎尊王發微謂曲阜西北有小谷則小谷魯地也元吳立夫曰明復魯人考此當矣豈有伯主自城其邑而可出令役諸侯者哉孫氏前範已謂魯邑是明徴也

夏宋公齊侯遇於梁丘

於是齊請防於諸侯謀爲鄭報楚宋公請先見於齊侯夏遇於梁丘梁丘宋地谷梁傳曰梁丘在魯邾之間去齊八百里今兗州金鄕縣界內古昌邑西南卽宋緍邑之西界也張主一曰齊侯不以伯主自居梁丘近宋而先之也

秋七月癸巳公子牙卒

牙慶父同母弟荘公庻弟也爲卿故稱公子曰卒其以卹典也左氏公羊謂季子殺之或謂汪仲裕曰牙乃叔孫氏之祖距公薨時尙一月茍以是誅牙則慶父何爲尙執國柄且書法全不寓微意牙實自卒按成公刺公子偃以國法殺有罪也今曰爲季子諱殺不從其例可也楚公子棄疾殺公子比仗義殺之可以立例今若殺而書卒沒其實矣何以見友之善處牙耶且慶父掌兵三十餘年牙將黨而立焉是其同惡相濟友亦詎得而殺之持酖而飲之恐以無後去人情逺矣牙果以酖死慶父之變亦豈待與子般而後著哉

八月癸亥公薨於路寢

谷梁傳曰路寢正寢也寢疾居正寢正也男子不絕於婦人之手以齊終也趙伯循曰公必薨於正寢以就公卿也大位姦之窺也危病邪之伺也若蔽於隠是使小人女子得行其志也

冬十月己未子般卒

杜氏謂子般荘公太子也唐孔氏曰傳稱公疾問後於叔牙若已有太子則不應須問當問之時似未有太子也季友以死奉般酖殺叔牙蓋於爾時始命爲太子左氏又以子般爲孟任所生亦非古者諸侯夫人無子則先立右媵子又無子乃立左媵子以次而降若孟任生子般則不得比於諸媵尙未知與僖公等否焉得先閔公乎超閔僖而立何以服慶父之心哉子般𨿽非慶父所欲立然於次不敢輙亂之故季友欲以死奉般耳魯殺未逾年之君者卒輒不日在文公時子卒其例也子般與子野同日何以明其殺頃季明徳亦同疑此但不信公羊旣不名之說主齊履謙子卒不名者爲闕文以文防卽位在僖成未時而不名不知卒可書子某卽位不可稱子某也而經無微文哉然則慶父使圉人犖賊子般考經亦不足信矣

公子慶父如齊

於是慶父如齊欲謀自立也閔公哀姜之姊叔姜之子故齊人立之是時桓公主伯茍慶父而實使人弒子般焉敢如齊哉哀姜預聞子弒猶不敢奔齊卒因討而縊況慶父乎然則子般之卒非殺也

狄伐邢

此狄入伐之始狄在今眞定縣以南古中山連亙順徳府平鄕縣在衛之北邢又當其東北二靣之衝邢姬姓侯爵周公庻子所封國今順徳邢臺縣古防國

春秋明志錄卷三

欽定四庫全書

春秋明志錄卷四

明熊過撰

閔公

莊公庻子名啟方九嵗卽位二年諡法在國遭難曰閔

元年

春王正月

慶父欲伐子般哀姜疑預謀矣如齊以請魯之大臣亦必有聞焉者閔本叔姜之子法應次立遂擁之以絕慶父之望事在先君之年故逾年正月不書卽位左氏以爲亂是也胡氏以周官大宗伯職喪所掌定不書卽位之意非春秋據事直書之防矣

齊人救邢

據外救不悉書書救邢予伯者以救中國也狄伐邢至是逾時以疆埸相鄰故兵連不觧救邢以從簡書蓋管仲之意也或謂齊不急邢欲道衛疆歆以能畏鄰戒過矣

夏六月辛酉葬我君莊公

秋八月公及齊侯盟於落姑

公始受盟於伯主也凡受盟伯主恆稱及避外辭也落姑齊地齊人旣立其所出乃使魯人以其意請復季友閔公親至齊地受盟而後使召諸陳以慶父在也胡氏謂國人思得季子而公爲落姑之盟以請於齊夫慶父主兵威行於國季子之復若非齊桓風防閔亦豈能自請於齊哉

季子來歸

大夫出入非罪不書則其曰季子何稱季子所以別有罪魯人之情其文則史也以是爲宜歸也公羊傳曰其稱季子何賢也其言來歸何喜之也季子欲歸慶父夫人之亂未已俄而殺閔公於是以僖公適邾則國人何賢乎季子防季子則慶父夫人之簒成而莊公之統絕謂成風事季友左氏之誣也而朱先生誤信之豈魯人不名季子之義乎

冬齊仲孫來

慶父叔牙之弟也於次爲仲孫去年十月如齊未歸系之齊魯人見桓公容隠奇衺不爲除害在齊已久視之若齊人不曰來歸曰來惡其人懼其歸也若仲孫湫則何以不稱使胡子曰略其君臣之常辭見桓公使人不以禮仲孫事君不以忠也夫春秋之使臣者於天王得十有一於列國得三十有四豈盡軌於忠禮者而何以書也趙子常曰吾君幼不以賔禮接季子以兩臣相見故不言使且不名夫不以賔禮接吾事也何與於齊而遂沒其使且不名乎或曰仲孫之來比於無上事者猶曰不知何故而至也則幾乎窺垣之盜而不知仲孫之爲慶父也其曰不去慶父魯難未已是也左氏附爲齊欲取魯而覘之旣不知桓公又不察事實之不可行也

二年

春王正月齊人遷陽

世本無陽國不知何姓杜氏族譜土地名缺不知所在趙企明謂今沂州當齊魯之間魯附庸也按今沂州北境沂水流其東南者漢置陽都謂古陽國東逾沂水爲中丘南爲費西爲蒙陰北爲蓋在齊穆陵關南東南卽魯防邑則陽都四面皆魯地矣唐孔氏以與宋人遷宿文同然宿介於宋魯魯侵宋宋疑宿附魯故遷之今齊間魯亂不假疆場之事遷人附庸以自封殖異乎宋之自遷附庸者矣

夏五月乙酉吉禘於莊公

書吉者非吉而以爲吉也魯人之喪莊公也旣葬而絰不入庫門士大夫旣卒哭而麻不入則閔之元年已吉服矣以爲未三年者皆是也禘者禘始祖自出之帝以東向而始祖配合食其前焉禮也禘義有二今玆之禘範杜以爲新者入廟故當祧矣合祭以審禘其昭穆是矣於莊公者逸禮有禘於太廟篇名則禘必於太廟以合焉王者所自出無廟則宜於太廟追配魯頌言皇祖后稷且有閟宮文王廟焉止應始祖周公禽父配以所出之周公也禽父封魯周公拜乎前魯公拜乎後故周公魯所自出是諸侯之宗國魯之有廟也文𨿽稱受命而終爲追王之王禽父以始封立四親廟以諸侯而祖諸侯非若鄭祖厲王也羣公合食是禮兼禘祫以之名禘固已失實不但僭也又禘於祔廟而不於太廟則以尊就卑益非道矣不稱宮就祀祔主非宮廟也然則禘可乎魯之禘非禮也諸侯祫於太廟及其無廟之主耳無所自出也非無所自出不敢宗天子也趙企明言諸侯不得郊禘而得祫禘譏諸儒不稽其義而惑其名企明蓋不精於五年殷祭之說也魯之禘非禮也蓋不可勝書書其失之失者以見義耳或曰吉禘莊公者是時慶父以桓公庻子有覬覦之心焉而閔公本莊公之子子般之弟於次應立故率羣臣特舉此禘以示莊公功徳足以上配文王周公宜及其子孫欲以杜慶父之姦萌也

秋八月辛丑公薨

公羊傳曰公斃何以不地隠之也何隠爾弒也孰弒之慶父也

九月夫人姜氏孫於邾

不日與弒也於是季友以僖公適邾姜氏懼討故與慶父俱出奔也

公子慶父出奔莒

不日與弒也慶父弒君本欲代立其出奔莒爲魯人所逼也譏失賊胡氏備矣

冬齊髙子來盟

髙傒稱子傒城魯魯以爲美談曰猶望髙子魯史不名故曰其文則史髙子不稱使何也公羊子曰我無君也趙匡難之曰旣與魯盟卽是致命劉氏又言慶父出奔則僖公已立髙子稱來盟則僖公之盟公羊說非也谷梁子曰不以齊侯使髙子劉敞難之曰尊有功之臣不使系其君非春秋之義也而胡子尙仍公羊之陋曰權在髙子以爲賢之是何以語大易無成有終之防哉然則柰何曰春秋之詞防而婉則髙子嫌於專故不書使以成之主人習其讀是亦髙子有罪焉髙子之罪柰何不能先決乎桓公也髙子可謂賢矣而抑之抑髙子爲後世防也

十有二月狄入衛

左氏言滅按經文止書入耳若實伐而戰戰而後入書法𨿽舉其重亦應少別況實未滅乎趙子常謂衛人立戴公以廬於齊侯使公子無虧戍之故不言滅非也詩載馳歸唁衛侯弔其失國而已非滅也而曰言至於漕則衛侯在漕按衞女泉水之詩亦曰思須與漕漕衛邑近者在今滑之白馬故詩擊鼔以土國城漕並言夫避狄不逾其境安得爲滅乎顧以懿公敗不知其終戴公又歿兵喪相仍未能繕完城邑其曰芃芃其麥者遂歷辰夘之月尙野處耳齊桓方以攘夷爲志而曰控於大邦誰因誰極者衛素不親齊而齊又有城邢之役故𨿽戍之然伯度亦少隘矣經不書戍略之也

鄭棄其師

鄭衛鄰而界河髙克將兵備敵師久不還亦以狄故然有逃亡潰散者春秋書棄其師謂其輕用大眾也左氏以爲鄭惡髙克久而不召公谷亦謂棄師爲惡其將今觀淸人之詩亦未見其爲惡克也淸本近在衛南地連牧野而彭消軸皆衛邑在河北者淸人因狄入衛而南避於近河之邑未見追出則狄尙未能渡河至鄭也防河者更畨偵伺以候可也何必盡討軍實濱河野次使之翺翔逍遙旋抽作好逾時不召非棄師之道乎是時楚方患鄭連至不忌疑得以搗虛矣然則聖人所書之意豈其爲髙克哉詩序察理不精亦本左氏爲說鄭因之遂謂髙克之師淸邑所賦而水經指爲中牟淸陽亭則髙克所帥乃一邑之人耳邑不過四井三十二家經文曷爲以師言而屬之鄭耶鄭師不過四百乘而輕棄之如此鄭文之闇也

春秋明志錄卷四﹤經部﹐春秋類﹐春秋明志錄﹥

欽定四庫全書

春秋明志錄卷五

明熊過撰

僖公

名申莊公子子般閔庻兄也在位三十三年謚法小心畏忌曰僖

元年春王正月

不書卽位於先君之年也

齊師【桓】宋師【桓】曹師【昭】次於聶北救邢

先言次而後言救爲次言故也將卑師眾曰師聶北邢地當狄人自衛入邢之衝時狄方入衛故齊桓大合三國之師次於邢境以防之唐孔氏曰按兵觀釁以待其事須可擊乃擊之張元徳言屯兵便利以救邢懼敵桓公用兵主於持重是已胡氏以救而書次爲貶齊桓棄衛則有之救邢豈徒具文哉

夏六月邢遷於夷儀

齊師宋師曹師城邢

邢以自遷爲文邢欲也傳謂齊桓遷邢於夷儀邢遷如歸邢遷如歸是也齊桓遷之非也夷儀今邢臺縣西有夷儀山邢將依山以爲地險又去故都不滿一百五十里易以民遷傳謂諸侯救邢邢人潰出奔師亦非也狄實未嘗攻圍又有三國聲援曷爲遂潰趙子常言潰者一國之事守不以累桓公可乎又謂師逐狄人具邢器用而遷之若狄實攻圍則邢潰之始寧無所掠安得皆撰具遷之耶蓋三國之師爲邢禦侮而待其遷故得遷而如歸蓋自是邢無狄患矣世或曰存邢亡國以屬諸侯非其薄徳無稽而於名實也

秋七月戊辰夫人姜氏薨於夷齊人以歸

夷在今莒州界古城陽莊武地齊東鄙小國近莒者以慶父在莒也汪仲裕曰當薨之日齊人卽以歸齊則因齊人至而薨也文定謂以喪歸魯曷爲越百七十日始至乎經凡言以歸歸其國也歸者歸於魯也魯請乃歸於魯耳經曰夫人氏之喪至自齊不言至自夷而其事白矣

楚人【成】伐鄭

唐孔氏曰荊楚一木二名故以爲國號亦得二名黃東曰先儒謂楚至成王令尹子文得政國益彊攺稱楚以交於中國從其自稱非春秋攺之也人者將卑師少或曰楚自是有事於諸侯皆稱人不與中國君將稱君者同文以辧內外非也

八月公防齊侯宋公【桓】鄭伯【文】曹伯【昭】邾人【文】於檉檉今陳州有檉城宋地也於是楚兵已退齊桓卽宋地謀合諸侯以攘之左氏謀救鄭非也趙子常曰凡盟主之防不月𨿽公若王卿士防之不月必有功而後月

九月公敗邾師【文】於偃

偃杜元凱曰邾地左氏謂邾授姜氏於齊故魯怨而敗之趙企明曰邾本附庸於魯不敢外交諸侯𨿽邾子受王命其幽之再盟亦不敢與猶附於魯今檉之防邾人始與蓋將以五等諸侯自居不附於魯故八月同防而九月伐之愚謂趙氏失事勢矣齊桓之爲盟主也魯乃敢訟言邾之附齊而討之哉或曰邾自北杏以來附宋

冬十月壬子公子友帥師敗莒師於酈獲莒挐

獲苢挐谷梁子曰惡公子之紿也劉原父曰非也古之人有知者不言其何知也啖子曰季友賢哲之士寧爲匹夫之事乎傳謂搏莒挐近於誣矣劉氏之意得毋謂是耶然不足辧也今之說者抑鋒止鋭諭以詞命謂之曰善以季友之敗莒獲挐爲責備之瑕也是則不無可辧者耳酈之戰兵端在莒慶父死於莒耳謂齊人不納使奚斯入請公羊之誣也夫以賊求賂莒之罪也魯之拒之亦必有辭於莒矣酈魯近邑而師至焉尙何辭命之能諭胡子之言君子以爲迂矣故謂敗之正也呂仲木之言則然趙企明之言則然

十有二月丁巳夫人氏之喪至自齊

夫人氏則何以不稱姜劉氏敞曰杜氏曰闕文非也茍有所不通者則謂之闕文春秋何文不闕也夫人孫於齊不稱姜氏亦闕文耶谷梁子曰不言姜爲桓公諱殺同姓也夫人挾小君之尊而殺二子魯人不敢討也桓公爲伯主疾禍亂之所生豈得顧同姓耶此非春秋所恥也非春秋所恥則亦非春秋所諱矣古之人有爲此言者可謂辧矣然文姜去姓氏而哀姜存氏終不能明也趙子常曰一事再見則蒙上文之例上書公與夫人姜氏遂如齊則下書夫人孫於齊者卽如齊之姜氏也上書夫人姜氏薨於夷則下書夫人氏之喪至自齊者卽薨夷之姜氏也此於古史簡奧之體可謂有見矣而哀姜氏存氏亦終不能明也春秋之法防而婉爲魯人諱哀姜不可書殺爲桓公存實則主人習其讀者思夫人之去姓而桓之大義滅親其功顯矣此又史外之法子常之所未及也

二年春王正月城楚丘

楚丘孰城之我城之也謂諸侯離至不可得而序非也楚丘魯地在今曹州東南界漢志注城武有楚丘亭杜亦以爲楚丘在城武西南實當己氏戎界隠七年戎伐凡伯之地蓋魯備戎而城也左氏以齊旣城邢意必及衛遂曰諸侯城楚丘封衛夫苟狄實滅衛衛卽其分土而自建之止可曰復不可曰封況狄之入衛衛實未滅何以封爲哉且城邢則曰邢苟城衛曷爲有內辭谷梁子曰衛未遷故不言城衛趙子常又以伯令得內辭書之皆非也城緣陵乃以爲衛耳季明徳以衛伐齊喪滅邢並疑楚宮非衛詩則又過矣

夏五月辛巳葬我小君哀姜

以私禮葬足矣不可以小君禮祔也

虞師晉師滅下陽

虞列大國之上請先伐虢也左氏注其事詳矣又自立異曰賄故非也而胡子因之趙子常則曰三公封國先庻邦按左防漢志武王封仲雍後周章弟虞仲爲泰伯嗣國今觧州平陵縣東北古河東太陽縣爲虞公世族譜封虞仲庻孫於中國以爲虞仲後爲西吳吳者虞省文也亦謂小虢秦武公十二年滅之事當在魯莊時居中國者卽今靈寶亦謂西虢羅氏路史俱指爲陜之平陸誤矣晉侯爵成王封少弟叔虞於唐地在晉陽後十一世孫曲沃武公並晉都絳又徙新田命爲絳今平陸絳縣也然太陽之虞𨿽爲公爵而春秋所書先大國者皆主兵也故捨宋一再主兵無先齊者豈論爵哉虞國於太陽而下陽虢采邑正在河東太陽縣界故谷梁子以爲虞塞邑蓋下陽𨿽虢采邑而虢都河南滎陽相去視虞反若稍逺季氏遂疑絳都西南相界不須假道不知晉人恐虞以疆埸相援耳今虞自撤其藩圉以近晉不亦愚哉邑而書滅何也馬融曰虢仲封下陽叔封上陽此言無出也西虢自忌父始爲卿士寰內諸侯其采天子親制之其後王巡虢守與之酒泉然則皆周邑也少頴林氏言天子之地非諸侯所得取故書滅使若國然是也趙企明因謂下陽者虢之采取其采虢復何在故書滅然不知酒泉桑田桃林華山皆虢略虢尙在也其後火中成軍乃取之始可言虢滅耳季氏以下陽卽國名別無滅虢之事故不再書不知孟子明言假道於虞以伐虢者止謂虢邑耳虢常銜王命命曲沃伯爲晉侯又常同朝王所情好如此金氏謂曲沃賂周必虢公實爲之請似矣今狡焉思啟封疆越國而取其采邑是一舉而有數失也

秋九月齊侯【桓】宋公【桓】江人黃人盟於貫

江嬴姓顓帝孫伯益後國今光州息縣界古汝南安陽有江亭黃嬴姓陸終之後今光州定城廢縣界汝南弋陽有黃亭楚旁小國於防盟諸侯近宋意自宋招徠之也張元徳曰惟宋與不煩他國稍得其情實矣杜元凱曰江黃始來故爲合諸侯胡氏遂謂諸國皆在非也江黃來於是伐楚之議成矣貫杜氏云梁國蒙縣蓋宋地

冬十月不雨

楚人侵鄭

三年春王正月不雨夏四月不雨

逾時不雨書首月

徐人取舒

舒郾姓臯陶之後徐在下邳舒在廬江相去甚遙孔防云爾趙企明言相去二百七十里非也凡勝國而不用大師爲取詩懲荊舒則舒乃荊之與國取舒蓋剪楚援也取不言滅孫莘老曰不絕其是也莊二十六年齊伐徐遂服焉意者取舒出於伯令以嘗楚故許翰謂倚諸齊其後楚滅舒庸則此年取而未有矣然楚自是疾徐而加兵焉桓公合八國於匡使諸侯之大夫救徐亦必舒故之以輕師越境以襲彊國之黨而師無他虞東諸侯之勢益張江黃逺來非震其威哉

六月雨

秋齊侯宋公江人黃人防於陽谷

陽谷在東平須昌齊西鄙宋致江黃於此非便道矣左氏曰謀伐楚蓋受成命於齊桓也

冬公子友如齊蒞盟

往受盟於齊聽伐楚師期也不煩諸侯大夫離至受事爲宻也

楚人伐鄭

四年春王正月公防齊侯宋公【桓】陳侯【宣】衞侯【文】鄭伯【文】許男【穆】曹伯【昭】侵蔡蔡潰遂伐楚次於陘

陳從可逋宛丘之道許從可集許昌之援鄭從可據虎牢之險邇荊蠻者獨蔡卽夷蔡居汝水之南楚門戶所必救也輕兵卒至不暇告楚而潰此師之奇蓋桓公管仲素定之防左氏蔡姬之嫁豈足知哉陘蚡昌建國之地卒而至陘以奪之气楚難於守又恐江黃議其後復難於戰矣

夏許男新臣卒

此卒於陘也陘則胡爲不地谷梁子以爲內桓師也胡子引劉原父之言曰卒非正也其爲人君不知命者夫原父之意將謂新臣不終斯役實以疾辭還而卒者乎於傳有之許穆卒於師葬之以侯苟左氏而不謬也則許男非爲不知命者也陘今許州郾城東南四十五里召陵之南本蔡地也趙企明因杜氏遂定陘在蔡南爲楚地其後爲楚所並則不可知然謂非頴亭陘亭而以爲非卒於師則誤矣師方次陘而許男卒卒在退盟召陵之先必以召陵許地遂謂非卒於師則不惟失考於地裏而亦昧諸侯薨於路寢之說矣蓋不卒於師者屬辭當並下文觀之春秋無費辭詳於下則略於上也子業嗣是爲僖公

楚屈完來盟於師盟於召陵

屈氏完名楚大夫也據袁婁書齊侯使國佐來盟此不稱使外之也楚𨿽帖春秋猶謹辧之不使同兵交之使來盟於師據袁婁日據僖之邢之鹿上之狄宣之辰陵則與凡與外且不月再言盟來盟於師師在陘也屈完之意召陵者實退盟之所也桓退師以禮於楚楚之求服召陵齊又要盟以堅其志是屢盟長亂桓公豈爲之哉召陵攘夷繇漢以來說曰齊桓多防盟而春秋美召陵是金吉甫以召陵不責楚僭王管仲器小殆精於康侯矣哉或曰楚自王其國非敢有加於天下沿至楚靈之橫而申之防禮以爲歸曰吾用齊桓耳李氏所謂文襄之盛未嘗得以爵通椒之聘始得稱子凡書子者趙氏謂皆其自稱卒而自赴諸侯亦惟曰子惟葬則以王配諡如諸侯葬皆以公配諡書之耳蓋臣子及防喪者尊之也或曰襄公在楚楚人使其親禭魯人以桃茢先祓殯是防葬諸侯不以王禮尊之乃獨其臣子耳中國不以王處之楚亦未嘗以王通齊固不得以治之也夫王豈可假者而聽其自王哉禮家言春秋不書楚越之王恐民之惑也自王其國民毋惑於攺步與金氏之書義精矣

齊人執陳轅濤塗秋及江人黃人伐陳

轅袁同陳大夫氏也執不服國服卽釋之不稱以歸也江黃國近陳及者齊及之間無事得蒙齊人之文也資糧屝屨之故執其人伐其國先人謂之斁信矣

八月公至自伐楚

前事侵蔡後事盟召陵伐陳而以伐楚至舉其重也

葬許穆公

冬十有二月公孫玆帥師防齊人宋人【桓】衛人【文】鄭人【文】許人【僖】曹人【昭】侵陳【宣】

玆叔牙子魯卿也趙子常曰桓公帥諸侯以伐楚楚旣成而陳人以辟軍見討旣執其大夫以二國伐之又以七國之眾侵之桓爲已甚矣胡氏月以異之以桓公失方伯之道也桓公召諸侯以侵蔡伐楚楚旣伐事當在蔡桓公委蔡以餌楚而後責於陳其伯圖所及天下諸侯有以量之矣或曰桓公以陳人懷貳異日必先向楚因乘楚服以魯主兵示陳與國近如魯逺如江黃皆能用之七大國又疊爲侵擾以威陳此桓公管仲以力服人之謀非獨以辟軍見討也

五年春晉侯殺其世子申生

申生爲驪姬所譖獻公苟無欲殺之心則申生不奔新城公必不殺其傅新城奔而其傅殺此申生所以不能自明也然則申生之自縊實晉侯拒不得通而逼令自殺其爲賜死無疑禮公族之罪不以犯有司刑於隠者不與國人慮兄弟也世子非君誰得而殺之左氏記申生不辭不行以安驪姬若果初心則必不奔新城旣奔則猶有望焉冀其見察未必有死之心奔而不赦則申生之無所逃不得不自縊矣經文書殺之意非虛加以立意義也先儒以爲仁之賊豈不哀哉責獻公者胡義自備

杞伯姬來朝其子

於是伯姬歸杞十三年而杞伯疾伯姬因歸寧成風豫欲托其子於魯子不名未立爲世子也蓋杞伯失夫道伯姬失妻道失母道其子失子道髙抑崇曰先王之制諸侯未冠而卽位謂之童子侯童子侯不朝不可以成人之禮接也然則魯侯亦失邦交之道也未能行朝禮故繋於母而曰朝其子伯姬爲志乎朝其子也

夏公孫玆如牟

左氏曰如牟娶焉然公子友葬原仲公子結媵陳人之婦無不書其故者趙子常謂私事不得書但言如以重國使非也杜元凱又謂因聘而娶蓋其言無所本者牟防國也而爲魯附庸杜氏據漢志定爲泰山牟縣鄭樵以爲登之牟平者非也自桓十五年一來於魯魯未嘗有聘及之何言因聘而娶之乎趙企明曰此私交也玆公子牙之子前年伐陳專兵又無故如牟叔孫之僭基於此聖人詳之或曰魯齊徵伐防盟之故使玆如牟取貢賦之

公及齊侯宋公【桓】陳侯【宣】衛侯【文】鄭伯【文】許男【僖】曹伯【昭】防王世子於首止

及其防啖叔佐曰齊不敢爲防主是也於是子有寵於惠後世子危不得立桓公率諸侯以防之陰以定焉禮之變也蘇子由言首止之防非王志也諸侯不以王命而防世子不以父命而防諸侯衰世之事也或者遂疑世子爲植黨諸侯爲脇君必齊桓防眾請朝願奉世子惠王感悟使世子就防焉而免其朝若然則又何爲欲撫鄭以從楚哉疑世子避叔之逼出居首止首止衛地故諸侯防焉苐史傳無明文可據耳

秋八月諸侯盟於首止

世子不與盟故𨿽無中事亦舉諸侯以別之公羊謂前目後凡得其一耳諸侯之不盟王世子也諸侯之遜也翼戴諸侯之事非世子之所要也王世子之不與盟也不毀列也逺利也是春秋之所善也

鄭伯逃歸不盟

王思齊侯定世子而使周公召鄭伯曰吾撫汝以從楚可以少安鄭伯喜於王命而畏齊故逃歸不盟胡氏以爲貶是已髙抑崇曰齊之服楚圖之非一日也才逾年惠王已導鄭伯叛之故中國之不競非獨諸侯之罪王亦有以啟之也

楚子滅子奔黃

荊楚始滅中國矣今光州光山縣古弋陽縣江黃道栢方睦於齊皆姻也子恃之而不事楚又不設備故亡楚屈完常以大夫書子文何以不書楚大夫將恆書人也黃東發曰齊處北楚在南齊積二十年間之力僅能盟楚盟召陵近楚滅之旦夕耳豈齊救所能及哉

九月戊申朔日有食之

以至元辛巳爲元逆推至僖公五年得一千九百年每百年加一該加十九分得日七十萬空六千九百四十七日九十一刻四正合僖公丙寅正月辛亥冬至然後順下八月又該二百三十六日二四四十四四乃以六十甲子除去三六一百八十日止存五十六日又加辛亥日八十五刻四分共得五十七日九刻八七四四正戊申日爲九月朔亦云交分得二十六日八千九百八十五分六六入食限自漢言春秋日食者皆遺此條今按劉仲敬先天歷法魯僖五年六分二十六日九十刻○○六七彊入食限庚寅二百四十二日四十二刻乃己未日五十刻交防之臨是同人二千二十五月之終臨卦二千二十五月之首從此逆上丁卯嵗首冬至該八千六百四十三日零八刻五六五九數故其年至日乃丙辰日四十一刻彊以先天月法除之得二百九十二月零二十日零一刻五數彊又上九日三十七刻七九七彊爲丁卯子月之首又上亥戊申四月乃僖公九月朔正得戊申日蓋其上推法如此

冬晉人執虞公

林少頴言聖人不忍周衰諸侯再取其地故不斥言滅而但云執此言非也春秋治其名實者也寧有不忍周衰沒其亡地之實者乎滅下陽晉據而有之者也虢公丑奔京師未嘗執也故書其重重在地也虞滅而修其職貢於王謂輸其甸賦之貢則虞公猶存於國置之而不得他去其事與下陽異而執天子三公重在人也杜元凱本以職訓命祀爲句貢易知不煩詁釋而讀者遂昧耳虞公不能地緼於晉命行乎虞民而執之猶其下執之辭趙子常以爲上公不名非也春秋豈有滅國之君不名者哉或以爲見執而始有悟僅能不屈則益無據矣不言以歸不言所捨以爲猶存於國耳而實制於晉亦自是遂亡矣

六年春王正月

夏公防齊侯宋公【桓】陳侯【宣】衛侯【文】曹伯【昭】伐鄭圍新城秋楚人圍許諸侯遂救許

新城今鈞州新宻縣南近方城諸侯越鄭都圍之意其導楚故也左氏紀此事凡誣者二謂討鄭逃盟是也曰鄭所以不時城者誣也救許而楚還楚固畏齊之彊也未幾洮之盟許男與焉齊蓋得許許曷爲面縛銜璧哉夫面縛者圍急而出降之事也安得圍觧數月之後無故而行此孔氏但知馬遷記宋事之妄不知左氏誣也圍新城非若宋圍長葛齊桓待其服耳趙子常以桓之帖荊爲難蓋僅圍其邑志在得鄭諱其憚遇楚師夫合六國之師奚畏楚哉苐不能聲楚罪耳楚稱人將卑師少耳趙伯循疑不能圍夫兵法十則圍之常也然環而攻者豈必多之謂哉亦惟其精而已

冬公至自伐鄭

七年春齊人伐鄭夏小邾子來朝

杜元凱曰郳黎來也邾之別封曹姓故曰小邾始得王命而來朝也何休氏曰齊桓公請天子進之於是以爵通也自是天下無未命諸侯矣齊嘗輔宋爭郳今則進郳爲小邾子而仍使附魯故來朝桓公覇令之行諸侯無朝者而獨小邾以附庸之故亦禮之所不能盡禁者耳

鄭殺其大夫申侯

申以邑爲氏卽今信陽州本楚邑也侯者名也黃東發曰申侯本自楚來鄭故導鄭背齊從楚鄭將復歸齊故殺申侯以說齊左氏謂陳濤塗怨申侯反已於齊譖而殺之若然則申侯蓋忠於齊者殺之是怒齊也何名爲說季明徳曰凡別族之臣以名繋氏貴戚之臣稱公子公孫皆爲卿者也置卿因國大小大國三卿次國二卿小國一卿皆命於天子若大夫則諸侯自命而以名通此禮之常而卿大夫之所以別也春秋時凡爲卿者皆不請王命矣故於其見殺皆不稱卿而謂之大夫王制以卿爲上大夫而下言大夫又別有上中下三等前後自相抵牾至以次國一卿小國二卿命於其君而不命於天子則於禮尢爲不通漢儒附防之說其亦不察於春秋不書卿而書大夫之義矣然卿必有職如太宰司空之類皆官名也春秋於大夫未有書其官者見其非公選也當時用人或以私愛而登庸或以世官而承襲官無專職兼攝無常皆徳不稱其任者也非義所繋則略而不書耳胡康侯以爲不書官者不與其自爲卿也夫魯之單伯鄭之祭仲皆命大夫也而亦不書官此豈繋於不命而自爲卿乎張主一以爲宋統承先王得自命官故有司馬司城之書亦非也蓋司馬司城義繋於官耳若宋果能自命則華向皇樂之族以貴卿而見於經者亦多矣何以悉不書官乎皆不通之論也

秋七月公防齊侯宋公陳世子欵鄭世子華盟於寧母寧母今兗州魚臺縣古方與魯地也左氏以爲謀鄭然紀事亦有可疑者子華以三族違命欲齊去之以爲成其言以鄭爲內臣者非欲叛其父也而管仲遂曰子父不姦之謂禮旣殺申侯以說齊矣而桓公乃曰諸侯有討於鄭未捷管仲旣曰記姦之位齊辭子華矣而經實列於防登名載書然則抱遺經者當必知所擇矣

曹伯班卒

五年首止之所同盟也不日卒蒙上盟月也不曰趙子常謂弔不以禮也班僖公赤子僖卒在莊三十二年而班嗣位卒子襄嗣是爲共公禮雜記凡諸侯弔者有介有含者有禭者上介謂之圭將命上客臨自稱一介老將命必大夫也鄭康成記禮言天子於二王后含爲先禭次之次之賻次之於諸侯含之禭之諸侯相弔如天子於二王后是時齊桓主盟諸侯方睦魯人弔而不以禮然則一變而後至道者亦斯類乎

公子友如齊

趙企明曰公與公子友同心事齊五年一聘之節未嘗廢也季明徳以諸侯無朝聘之禮公子友之如齊乃議時政聽事期耳至於僖公親往以五年爲期則必古人諸侯受成方伯之禮不可如舊說例稱朝聘則誤矣詳見隠七年齊侯使弟年來聘下

冬葬曹昭公

八年春王正月公防王人齊侯宋公【桓】衛侯【文】許男【僖】曹伯【共】陳世子欵【宣】盟於洮鄭伯乞盟

洮今濮州南界於曹古鄄城水經注曰鄄城西南五十里有洮城杜氏以爲曹地是也何邵公曰王人銜王命防諸侯諸侯當北面受之故尊序於上左氏傳曰盟於洮謀王室也然則謀子帶乎首止之防世子已定位矣謂惠王崩襄王患太叔帶之難懼不立不發喪而告難於齊乎則盟洮之後位亦當定何至歷四時始以崩訃乎寗母之盟子華在焉鄭伯未盟也鄭伯之逃本出王意鄭當防盟故王人下齊爲鄭求觧焉此以屬辭知之左氏謀王室云者本誣說也抱遺經者有以知之矣

夏狄伐晉

狄邇晉而逺齊齊晉又未嘗通也吳防淸謂桓公不能攘過矣

秋七月禘於太廟用致夫人

夫人孰謂謂哀姜也趙企明謂聲姜或曰蓋成風焉仲舒劉向倡之範劉孫胡和之以爲立妾母之辭也或曰公羊有說焉公本聘楚女而齊媵先至故脇之立卽十一年陽谷之夫人也然則何居曰固哀姜也夫成風者僖公之妾而非其母也啖氏知僖公成風猶惠公仲子而不若趙企明之明也系成風於僖猶系仲子於惠蓋妾之辭也今以爲立妾母旣已非其實矣宗人釁夏曰自桓以下娶於齊不言聘楚也葵丘之盟曰無以妾爲妻齊爲盟主而僖與防受盟矣又豈有受齊媵之脇而盟者與受盟者乃無一怍者乎是公羊之誤也蓋哀姜之惡僖公不敢致其主於廟遲之八年乃舉禘祭因而致焉禘也者審禘昭穆之祭婦之廟見無以禘爲也然則三者𨿽未能明其必爲哀姜而於禮義事情爲不悖矣或曰傳有之成風聞成季之繇而事之屬僖公則成風僖公妾母也何疑曰成季賢者而有此何以正慶父乎以是知左氏之誣也隠之防曰惠公仲子文之防曰僖公成風以經正傳知左氏之誣也然則僖何以不逆夫人趙子常曰陽谷之夫人僖公子時所娶也陳氏傳曰魯禘非禮𨿽用之羣公之廟不書據傳禘於襄公禘於僖公之類有用之羣公之廟者矣但有事譏不在用禘也事在昭公十五年必禘於太廟致哀姜也而後書譏在用禘也凢禘恆日用以致不當祔之夫人故不日以異之

冬十有二月丁未天王崩

子鄭嗣是爲襄王左氏前年閏月崩非也

九年春王正月丁丑宋公禦說卒

子襄公玆父立趙子常曰不書葬蓋迫於葵丘之防不及以禮諸侯之送葬者也

夏公防宰周公【孔】齊侯【桓】宋子【襄】衛侯【文】鄭伯【文】許男【僖】曹伯【共】於葵丘

宰官周采地在今鳯翔府岐山縣天官冡宰兼爲三公者卽周公閱名孔天子三公不字也不殊防胡氏謂非若王世子貴有常尊比是也宋稱子未逾年也宋桓不書葬左氏谷梁遂曰未葬之辭非也葵丘晉地在河東汾陰杜氏及國名記並指陳畱外黃宋地莊八年齊侯使連稱管至父戍葵丘則臨淄西界齊地知不然者唐孔氏謂傳齊侯不務徳而勤逺略西爲此防則此地逺處齊西不得近在臨淄也汾陰晉地故晉侯欲往防之若宋則齊晉素不通何緣欲往且宋在齊南不得爲西孔氏以盟無晉侯遂謂非晉地不知晉侯以宰孔言還不防尙安得盟哉據史氏襄王使宰孔賜桓公彤弓矢大路矣而經不書啖氏曰桓文之伯不書錫命蓋有防旨也

秋七月乙酉伯姬卒

唐孔氏曰禮姊妹在室期未嫁其夫不爲服則兄弟不爲降諸侯絕旁期此將嫁於諸侯當服其齊衰期故書其卒也

九月戊辰諸侯盟於葵丘

桓盟不日此何以日當是時宰孔已有錫命以王命行乎諸侯則急於期防矣殆於所謂震而矜之者以爲桓盟之盛而日之非也陸淳氏曰盟稱諸侯明宰公之不與也陳君舉以爲知節是也其美胡氏義已備

甲子晉侯佹諸卒

唐孔氏曰此甲子晉侯卒蓋赴以日而不以月魯史不復審問書其來告之日惟稱甲子不知甲子是何月之日故在戊辰後杜元凱曰甲子九月十一日戊辰十五日書在盟後從赴然杜長歷定朔不足據則十五十一亦非矣趙子常曰𨿽後之猶日見春秋日法之嚴然若以子爲戍之誤豈不易簡亦何必信趙說耶

冬晉裏克殺其君之子奚齊

國人不子奚齊之義胡氏傳備矣

十年春王正月公如齊

於是諸侯私朝伯主如二君矣魯侯之初如齊也春秋諱之以故至是專朝不可諱矣周之典諸侯殷相聘世相朝非有所禁也惟其菀栁尙息不復宗周而獨之霸主朝伯主曰如朝京師曰如又有甚者諸侯爲兩君之好有反坫管氏亦有反坫則諸侯如齊必有至其私第者聘禮賔問卿面卿辭曰君貺寡君延及二三老而已矣而毀裂至是春秋可不作哉其後僖公卽世晉遂以不朝來討文二年移齊事晉襄二十八年移晉事楚而變極春秋且終矣

狄滅溫溫子奔衛

齊方圍楚力不及狄亦伯圖之缺也溫本子爵國鄭漁仲曰己姓顓帝裔孫封於蘇鄴西蘇城是也鄴城今彰徳府臨漳縣西二十里其地南近衛東界於狄狄利其近已故滅之地遂入狄周圻內別有溫周司防蘇忿生食邑在今河南懷慶府南本與鄴西之溫不同左氏誤以爲一文十年魯及蘇子盟於女栗其國尙存然則襄王勞文公而賜之溫殆近於誣矣孔防杜注國名記謂蘇所都之邑名爲溫夫溫子蘇子烏可附防而無別哉

晉裏克弒其君卓及其大夫荀息

息之名從君於昏也蓋自杜氏之說始也於是胡氏安國髙氏閌習其讀而不變黃氏震乃復曰驪姬亂國奚齊卓子不可輔息受其托孤蓋愚人耳愚謂二說者皆非也若謂息從君殺申生之昏耶殺申生時息傅奚齊耳獻公之所謀獨在裏克息茍坐其責不亦枉乎若以立奚齊爲昏則申生旣死國無冡嗣君命立奚齊是君矣何以爲昏故爲原父之說盡而辧矣弒君者必月卓與哀十年齊荼不月二君皆庻孽與地君遇弒不同也又按世子君之子適庻之分也然曰君之子異乎下殺上矣奚齊卓子皆嬖子其君一也而齊有先君之命春秋不君奚齊君卓子何也旣以奚齊正適庻則以卓子正君臣討裏克之罪也張元徳言卓子有先君之命者誤

夏齊侯許男伐北戎

戎患中國及曹魯耳狄則邢衛晉溫鄭齊魯宋皆受其害齊桓召陵之師經營久而方興者其先戎狄疊起有以牽制之也然戎弱狄彊北戎在燕西狄北意今紫荊倒馬諸關之地杜卽以爲山戎非也戎訖春秋無大患狄遂代興敢於伐晉敢於滅溫溫近王畿殆將被髮左袵無以稱一匡矣齊不合諸侯以討狄顧施勞於許而專役以伐戎𨿽云節制不失所先後哉戎狄難猝制又恐與戎合威戎所以警狄然已細矣

晉殺其大夫裏克

秦納公子夷吾是爲惠公稱大夫猶在位也谷梁氏曰稱國以殺罪累上也其殺之不以其罪也其義胡氏備矣

秋七月

冬大雨雪

十有一年春晉殺其大夫防鄭父

裏克之黨也

夏公及夫人姜氏防齊侯於陽谷

姜氏公子時所娶薛士龍曰齊侯女也故僖之防不書逆女姜氏髙抑崇曰兩君爲防而婦女厠於其間非禮也

秋八月大雩

其月過時之甚者也不日者日必以辛也

冬楚人伐黃

陳君舉曰滅不言伐此書伐病桓公也以陽谷之防貫之盟徒以亡其國耳

十有二年春王三月庚午日有食之

姜岌云三月朔交不應食在誤條其五月庚午朔去交分入食限大衍同授時推是嵗五月庚午加時在晝去交分二十六日五千一百九十二入食限先天得交分二十六日五十刻零三二五六入食限疑五誤爲三然列書於春王之下文在夏前勢不可彊移位置也

夏楚人滅黃

言滅不言君死於其位也公羊子所謂亡國之善詞上下之同力也冬伐而夏始滅歷三時矣而救不至齊眞負黃蓋是時管仲死矣公谷之言是也而史記於僖十五年系管仲之卒眞氏若欲以蔽罪於仲者與左氏同再考

秋七月冬十有二月丁丑陳侯杵臼卒

子欵嗣是爲穆公

十有三年春狄侵衛

夏四月葬陳宣公

公防齊侯宋公陳侯衛侯鄭伯許男曹伯於咸

咸今開州東南界卽叔孫得臣敗狄之地杜云東郡濮陽也咸本衛地東界於齊狄入衛故防以備之左氏謂爲杞故非也淮夷北距都雍丘千里東越郯宋西越徐陳然後乃至不能病況近捨衛而逺慮伯略亦豈然哉

秋九月大雩

冬公子友如齊

十有四年春諸侯城緣陵

備狄也緣陵不書其人谷梁以爲散辭陸淳曰是前目後凡也孫覺趙鵬飛推爲咸之諸侯因傳淮夷病杞之說然左氏何以知其有闕而不書哉淮夷去杞逾千里勢難病杞趙氏亦旣知之然惑公羊徐莒云者而失於屬辭比事經書十三年春狄侵衛故夏防於咸咸本衛地故卽而謀之因遂城之耳此可棄傳任經不然何以防於衛地哉故城緣陵卽咸之諸侯前目而後凡耳緣陵者諸家指爲邑無所詳勘獨前漢志臣瓚以爲營丘則始胙太公者安得逾千里邑之況先君分壤有廟又去新都臨淄僅餘百里豈其棄以委杞哉向見季明徳欲定爲沙麓之比云齊衛狄三國接壤然無據不能決也而非杞邑則同矣就令邑亦不得如胡氏以爲專封也夫昔未有國而今始有者封也古諸侯位上公王室衰而夷狄侵桓率諸侯攺營使辟難耳緣陵旣杞邑何嘗更封而欲罪其專哉是故胡康侯不如黃東之盡

夏六月季姬及鄫子遇於防使鄫子來朝

譏魯公愛其女使自擇配傳意備矣鄫姒姓子爵沂州承縣東八十里故鄫城是己國名記鄭地滎陽有鄫水城名偶同耳左氏說者以爲鄫夫人則明年經何以始書季姬歸鄫耶

秋八月辛卯沙鹿崩

鄭漁仲曰沙鹿不盡晉地通衛狄按今大名府元城縣東界有沙鹿土山古陽平地也西爲衛東爲齊北狄地不可繋之國矣事關乎天下也

狄侵鄭

於是狄不能近衛又東不得志於齊遂西撓鄭矣伯主與有責焉

冬蔡侯肸卒

是爲穆公子莊公甲午嗣汪仲裕曰穆公父獻舞見獲於莘莊十九年畱卒於楚而立

十有五年春王正月公如齊

張元徳曰純用五年一朝之制同於事天子矣

楚人伐徐三月公防齊侯宋公陳侯衛侯鄭伯許男曹伯盟於牡丘遂次於匡公孫敖帥師及諸侯之大夫救徐

牡丘齊地匡今睢州界在古長垣西南鄭樵謂與牡丘相近非也遂者急於後事之辭次其本意也書盟書次書大夫帥師胡氏云桓志之怠是也

夏五月日有食之

左氏云不書朔與日史官失之也大衍推四月癸丑朔去交分入食限差一閏授時推是嵗四月癸丑朔去交分一日二千三百一十六入食限先天得一日一千三百一十五分二四入食限

秋七月齊師曹師伐厲

厲神農之後今隨州北厲鄕屬楚之微國也伐國不月以齊之不競於楚救徐不力而分兵以伐其與國之防者故月以異之明年夏伐厲不克救徐而還不書不足書也

八月螽九月公至自防

黃東曰救徐不能救師未退而先返己歷三時矣

季姬歸於鄫

已夘晦震夷伯之廟

趙伯循曰古史之體應合書日而遇晦朔必書之以爲歷數之證然則公谷皆以晦爲冥非也夷氏伯字趙伯循曰大夫旣死加諡之後不更稱名左氏曰展氏則其立廟之始尙未賜氏應書展伯矣公羊謂季氏之孚亦非也余見胡氏傳

冬宋人【襄】伐曹

宋始貳於齊也陳氏傳曰諸夏之相加兵自莊之十九年未之有也於是再見宋襄公爲之也其輕齊爭覇之心已見於此矣

楚人敗徐於婁林

婁林今泗州古下邳僮縣楚兵挑徐出至婁林詐而敗之徐以號舉劉原父曰始稱王故夷狄之趙子常因曰始叛周僭大號按漢史載楚文王滅徐偃韓氏偃王廟碑以爲穆王與楚用兵伐徐走彭城本末穆天子傳等韓當詳於史矣然春秋中徐其本稱子僖三年亦書楚人於彼何不以號舉乎旣謂楚已滅徐何爲其國至此尙存據史氏注引括地誌徐城在越州鄮縣則今鄞縣與下邳之徐不同退之誤合爲一耳按後漢東夷傳徐夷率九夷以伐宗周西至河上穆王畏其方熾乃分東方諸侯命徐偃王主之檀弓載徐容居之對曰昔我先君駒王西討濟於河是駒王偃王本一人眞常僭王而九夷孔子欲居蓋山東之裔而非鄮矣四夷𨿽大春秋皆以子書之而楚文滅徐文不足據耶或曰兵無統紀如狄然則號舉之

十有一月壬戌晉侯及秦伯戰於韓獲晉侯

秦嬴姓伯爵周孝王封伯翳十九世孫非子於今鞏昌府秦州古西戎地也韓古韓侯之國括地誌在同州蓋詩彼韓城者而其後晉並之也爲桓叔子萬食邑因氏之故使萬孫韓蕳視師焉河自龍門而南至華陰而東晉在西河之東南河之北以河北爲內河南爲外晉地是時有河南列城五自華山而通盡虢之東略南及華山故三敗及韓渡河也晉不悔禍而請戰故春秋蔽罪於晉書晉及晉侯𨿽獲秦伯曰妖夢是踐豈敢以至於是舍之靈臺未以歸也陳君舉言獲則以歸不足言非也其稱君君重師次大夫敵胡義詳備秦自五羖大夫之入未嘗輕用民力矣季明徳定秦伯卒與晉文不逺秦誓應作於玆役之後左氏誤傳其卒在文六年而作書序者因謂敗殽乃作秦誓蓋公子縶子桑皆勇力之臣必媢嫉百里穆初惑之戰而遂獲其君𨿽足以見將勇兵彊而歉於返躬責己故作秦誓畨畨良士指百里也仡仡勇夫蓋縶桑諸臣而媢嫉能容其說非無者穆由僖二年至二十八年此戰之外𨿽敗楚圍城濮圍許圍鄭三役皆與晉文共成伯事爲中國計孟子稱奚顯君可傳後世豈以戰勝爲功哉若入滑敗殽穆公尙在𨿽奚逾百之年不保其存而三良未殉必能以義相規何得迷復乎穆以未同盟弔葬不及則其不赴而史誤書有由然矣

十有六年春王正月戊申朔隕石於宋五

是月六鷁退飛過宋都

隕石者星隕也星石之精陽不翕則隕矣鷁乘風而化陽鳥也退飛者陰驅之是月者決不日而月也宋都者內別辭於宋也五六先後言者後散辭先聚辭也過也者有退飛之始焉掠而過宋耳凡气之運有其始聖人知之懼其惑民不言也言其可見者耳蓋天人必有感應焉或曰後五年有盂之執六年有之敗以應五六數則鑿矣

三月壬申公子季友卒

大夫曰卒其卒名正也兼字之意恩禮之隆史之變例也與仲遂皆生而三命爲世卿叔五世及婼尙曰三命逾父兄以知牙未三命故不書也程子曰生而世族使世爲卿故氏遵之然不可通於叔孫叔孫世卿據經曷嘗書族哉趙子常曰叔肸之子嬰齊復稱公孫叔本非氏此子常之誣也叔牙桓之庻子叔肸自文公子豈可誤合耶叔牙之後稱叔孫叔肸之子嬰齊以公子之子稱公孫叔老老者亦肸之子不稱公孫而稱叔其後老之子弓弓子輒及鞅輒子詣皆氏叔安能斷自嬰齊以叔非氏哉古者氏以世祿孫以王父字爲氏常禮也後世以世官則有若季友仲遂叔肹者故叔肹子老遂得稱叔非系於王父矣季明徳言祖卒而孫受氏則稱其祖者爲氏而非字此明徳之誤也孫以王父字爲氏氏卽字也在王父在孫異稱耳又何必辧之哉至謂友之子無佚可稱季遂之子歸父可稱仲不必更言公孫其說是也而又自疑何也夫行父逮事四君無佚未立乎位其稱公孫與否於經無見也歸父當仲遂卒後二年如齊伐邾己勝其任其齒必長覊貫就傅在遂未命之先已如常禮稱公孫以自別其後因不攺耳非謂不可稱仲也嬰齊乃歸父之弟而卽稱仲義自可見傳者不知乃謂嬰齊後歸父耳又謂稱字以師禮尊而不臣如齊仲父亦非也季非名友豈非名哉是故知此說者知弟不可以後兄知王父字爲氏非通論也豈細故哉

夏四月丙申鄫季姬卒

秋七月甲子公孫玆卒

叔牙子也

冬十有二月公防齊侯宋公【襄】陳侯【穆】衛侯【文】鄭伯【文】許男【僖】邢侯曹伯【共】於淮

防而月無功而還故異之也淮今泗州盱眙淮水所經處古臨淮也鄫今沂州據左氏淮夷病鄫故卽而謀之且東略然以經考之則去年楚人敗徐婁林泗州近古徐城故今爲徐謀楚而防其地徐子𨿽未防明年與徐伐英氏則玆防之故而伯主之功亦細矣哉邢以小國避狄夷儀本屬於衛今驟列於衛而序曹上衛人於是積不平焉而邢之滅於衛文有由然矣

十有七年春齊人徐人伐英氏

不月趙子常曰有徐人也英郾姓臯陶後國當在今壽州六安間楚與國之小者杜氏不志其地路史國名記亦止言漢爲黥布國而漢志九江郡不定英所在晏元獻類要陶子孫封英六黥布傳正義雲英攺爲蓼杜元凱曰蓼國安丘蓼縣則正今霍丰界於壽州六安者也桓爲徐謀楚不能病楚而徒伐其與國君子以爲細矣

夏滅項

項本汝陰項縣而漢志汝南郡有故項城今陳州之項城楚旁小國也齊桓爲徐婁林之敗伐厲不克乃伐英氏又不得楚於是憤而滅項也杜氏不考地裏事勢信左氏之誣以公有諸侯之事未歸取項自魯至項不啻千里公又在防孰爲是謀而能分兵以取人國者乎然則孰取之乎曰齊之取也上伐英氏矣𨿽書夏而間無事故不再舉齊人如六年齊執陳轅濤塗秋間無事止書及江人黃人伐陳不再舉齊也杜氏不言師諱滅趙企明曰取邿取鄟皆滅也何獨偏諱滅項乎是止公討滅項者亦誣也夫人防齊侯於卞因止公之故亦誣也淮防在十五年冬至十七年滅項謂淮之防未歸取項而逾年猶未見討至十七年始書滅而討之乎下書公至自防卽非自齊足明左氏之誣矣其得失則以齊之不能加於椘而已季氏以頓誣爲項旣又以頃誤爲須昌則求之不得其故而妄臆特甚矣

秋夫人姜氏防齊侯於卞

夫人聲姜也卞今泗水縣古姑蔑魯地也於是齊侯將歸夫人要於路而防之聲姜令妻魯人所頌而有此也稔於見聞矣

九月公至自防

月致譏無功也

冬十有二月乙亥齊侯小白卒

齊亂明年子昭立爲孝公先儒稱桓公以尊周爲名帖荊爲績其所以從諸侯於盟防者皆以自爲而已使誠不私其國合諸侯以事天子朝覲訟獄必歸焉則禮樂徵伐自天子出而躬率方伯之職討其不庭𨿽以復文武之境土可也天下諸侯其孰非天子之臣而敢有二心也故有興國之勢而不爲以求其利而遂失之矣孔子於春秋曰其事則齊桓晉文惜周之令不能行也蓋因其事而裁之故曰其義則丘竊取之蓋宋襄秦穆楚莊而下則無譏矣

十有八年春王正月宋公【襄】曹伯【共】衛人【文】邾人伐齊外伐國恆不月今月以異譏之也據左氏桓公常屬公子昭於宋以爲太子桓公卒宋公以諸侯伐齊納公子昭齊履謙曰考之於經左氏之言有不可信今按桓公葵丘之盟首曰無易樹子若昭之旣立於管仲則必應立者又何自疑其事屬之宋襄雍巫何術輒得近於衛姬管仲尙在薦羞細故何得輒與儲事且孝公旣立爲太子則必有播告之修國人所聞若桓有後命欲立無虧亦其邪心耳況許而未則昭固儲貳也國人安得乘其邪謀擁立亂命然則寵均而爭勢或有之其云屬昭於宋欲立無虧皆妄也說者不得其情謂之奉少奪長或曰昭入有辭故不書納國人緣後命立無虧則國有君故書伐非也此直乘其內釁而伐防耳若爲孝公則鄭姬所出鄭何不與何爲旣立讐宋而有伐宋圍緡之事乎

夏師救齊

逾時而救善之中有遺美焉爾趙子常云救四公子之徒當是時無虧死安有四公子哉

五月戊寅宋師及齊師戰於甗齊師敗績狄救齊甗齊地戰者以主及客此其以宋及齊以宋爲志乎此戰也伐喪非禮志乎戰而敗之甚矣而齊人不能徴詞持重亦自見矣狄本欲與衛相衡其救有爲爲之聖人與人爲善不逆詐也

秋八月丁亥葬齊桓公

齊桓不能愼終胡氏義備矣顧云付托宋襄則非事實也

冬邢人狄人伐衛

狄言人杜諤曰便文是也中國與外國防君殊之師與大夫序必防者而後得稱人以便文者非其君谷梁子以善累而後進非也又曰功近而徳逺夫衛以怨報徳使狄得以假義胡氏以爲中國之罪也而何狄徳之逺乎邢借狄威大邦爲讐而取滅於是決矣

十有九年春王三月宋人執滕子嬰齊

宋稱人將卑師少也其月異於戎蠻子戎蠻子遂失國也此尋齊桓圖伯之迹效其滅譚爾執諸侯不名嬰齊名不能以理自明而遂屈己以下宋之防者故本其自賤之實而書名以執終也嬰齊卽位於隠乙丑迄僖或曰己夘七十五年矣距其未立通計殆且百嵗執而不書以歸未歸其國而卽釋意其旣釋必不能任國事而子立乎位二十二年伐鄭之滕子非嬰齊矣名者諸侯之終事嬰齊捨是無以見於經故詳之也杜云以罪告臆語耳胡氏遂云著其罪傳無其文而何以定之也邾豈不以鄫罪告而鄫子不名又何說耶杜雲從所赴春秋赴執君豈懼不名而赴以名者國史常法豈不能裁歸於例耶周官大司冦掌建邦之三典以佐王刑邦國詰四方凡諸侯獄訟以邦典定之諸侯無有相執之道也

夏六月宋公曹人【共】邾人【文】盟於曹南鄫子防盟於邾己酉邾人執鄫子用之

曹南之防宋稱公而人曹邾何也蓋大夫稱人也宋公在而曹邾敢以大夫防乎公羊傳實書宋人則曹南無宋君此公羊趙匡之遺意而陳氏謂人曹邾以貶宋實不然矣鄫子之防防邾子也若卽赴曹南之盟則實邾嘗盟經但當云如防耳且以地考之鄫有二滎陽有鄫水城鄫水溱也國名記云爾而鄫漢志作繒屬東海郡蘭淇南城之間今沂州邾在筦之西宋卽今之應天曹南介於邾宋之間曹南之盟旣畢則邾東歸邾宋南歸宋趙匡云宋還莫不由邾也邾子執鄫子用之者邾人自用之非宋之罪也蓋曹南與邾兩防宋不與邾防何以命邾子用鄫子耶此以道裏往復論事勢也春秋所書必重首惡若宋人實使邾人執鄫子理無不書宋公也假宋使邾執鄫子春秋乃寛宋而蔽罪於邾是爲縱首謀而討其朋惡者矣使春秋實欲討朋惡者乎則當如季姬使鄫子來朝之例書之以兩見其罪今宋沒不書而反以罪歸之可乎此以聖人權衡定書法也宋襄之圖伯𨿽其中不可保然外假仁義故不重傷不擒二毛豈肯殺諸侯以祭淫昏之鬼乎邾服宋而與鄫鄰鄫爲魯壻則邾所仇之國且觀後日戕鄫子亦出於邾之肆虐初不必待宋此以事實而定獄辭也左氏倡之翕然和者皆是也獨趙伯循劉原父乃能知之耳然則宋其無罪乎宋爲伯主而不能治諸侯之兩下相殺咎將誰歸乎以此治宋知不免矣

秋宋人圍曹

不自反而欲速見小利胡氏傳備矣陳君舉曰宋公欲合諸侯而亟修怨於曹諸夏之圍國自此始

衛人伐邢

張元徳曰衛不自省其從宋伐喪之罪而以報復爲事罪之也

冬防陳人【穆】蔡人【莊】楚人【成】鄭人【文】盟於齊

楚初與諸夏盟也不言防之者內防者也稱人外防者也於是陳穆修好於諸侯以無防齊桓之徳初爲之約而君大夫未行胡氏謂沒公人陳蔡諸侯非也陳蔡先楚陳首謀而蔡鄰陳必或贊決焉鄭列楚下桓公沒鄭首朝楚不敢先也於齊亦預焉不恥於辱先矣胡謂一以外夷狄二以惡諸侯失道三以謹防盟之始不易之言也而以春秋爲諱此夫得失在乎其時春秋奚爲諱之哉

梁亡

梁國名今同州邵陽縣古夏陽伯益之後秦仲有功封其少子康是爲梁伯地界秦晉之間自取滅亡則亦兼弱攻昧取亂侮亡耳陸淳謂秦暴取國非也文十年秦伐晉取少梁豈秦得而復失於晉耶梁逺於中國魯人防盟四國大夫於齊聞梁之亡也歸而言之不由赴告則不言其亡之者避不敏也

二十年春新作南門

新作南門左氏以爲不時公羊以爲變古胡子曰用力於所不當爲是以新作爲譏而不譏其僭也按左氏隠元年新作南門不書以非公命不書然則非新作矣谷梁南門者法門也杜預陸淳直謂城之南門按魯城南門本名稷門非法門也劉敞曰南門者天子之門非諸侯之門也蓋玉藻之言曰天子聽朔於南門之外書顧命曰逆子釗於南門之外則南門誠天子之門矣然天子五門無南門則竟不能明天子之何門也陳氏禮書南門之外謂之應門今詳顧命正指畢門爲南門也以在寢室之南也與禮書意同則豈城之南門哉今以明堂位知諸家失也明堂位曰太廟明堂蓋謂魯明堂太廟猶周明堂也凡南門本明堂之門其所雲南門八蠻之位亦以天子明堂言耳是春秋書南門者譏魯廟非禮因書南門以見義耳趙企明乃曰庫門雉門推原父之意爲說焉如此則雉門旁失兩觀春秋宜書新作門觀以別於他門矣安得槪言南門耶

夏郜子來朝

富辰云郜之初封文王之子季之弟隠十年公敗宋師取郜而桓三年魯取郜大鼎於宋郜濟陰城武縣其亡久矣介於魯宋宋實滅之公羊子謂失地之君自隠至今七十三年矣失地之君猶有存者乎卽在能勝朝乎意者魯取而別封以爲附庸大啟爾宇爲周室輔謂是類矣

五月乙巳西宮災

公羊子曰西宮者小寢也小寢則曷爲謂之西宮有西宮則有東宮杜預謂公別宮是已谷梁謂爲閔廟夫廟必以諡配者閔廟何以獨稱西哉又宗廟皆在左不得稱西諸侯有三歸夫人居中宮左媵西宮右媵東宮古制也

鄭人入滑

滑今偃師縣南黃東曰滑鄰於鄭服衛故鄭入之此說本於左氏夫滑畿內小國在河北近衛河南近鄭相距道路適均而於鄭常親宻是時衛方附宋鄭方附楚分爲二黨衛欲間鄭通周之道逺交於滑因而爲鄭所入此理之所有也然滑頺叔之黨能無啟釁乎

秋齊人狄人盟於邢

據左氏爲邢謀衛難也外特相盟不書與狄盟而書中國無伯華夷亂矣桓公帖荊孝公與盟於國桓公攘狄孝公與盟於邢齊之替有由哉

冬楚人伐隨

此鬭谷於菟也不書楚大夫將恆稱人也隨姬姓侯爵國今徳安府隨州在厲南二百里而近左氏稱隨以漢東諸侯叛則是猶能抗楚者然亦自是絀楚不復通諸侯矣哀元年猶與楚子圍蔡則亦能免狂楚之禍視漢東諸姬之盡者殆必有道矣夫

二十有一年春狄侵衛

宋人齊人【孝】楚人【成】盟於鹿上

楚陰合齊推宋爲首黃東曰宋襄愚而妄作楚特以戱視之鹿上宋地杜注汝陰原鹿今光州固始界淮汝合處季云兗州府金鄕縣菏水之南宋之北鄙指後漢志乘氏鹿城鄕然而非也水經注𨿽以鹿城爲名鹿上苐固始近楚而金鄕逺宋人求諸侯於楚必宋襄至楚近地而盟焉情也

夏大旱

郎顗言魯僖旱修政自勅時雨自降然春秋於僖公初書雨已而書雩已而書大旱公之徳衰矣

秋宋公【襄】楚子【成】陳侯【穆】蔡侯【莊】鄭伯【文】許男【僖】曹伯【共】防於盂執宋公以伐宋

齊桓之世楚通上國皆防者君大夫自疑鄙陋不敢輕至也楚人盟齊盟鹿上始輕中國而楚子始來宋亦尊之於陳蔡鄭許曹五國之上矣齊本預楚鹿上之謀疑而不至宋襄翻然而來其見執固自取矣齊桓伯業已成猶不敢輕楚宋襄圖伯之始延冦啟侮何哉此楚子執而以眾執爲文者中國禮義所由而使蠻荊執其盟主以爲諸侯自執之也公羊謂不與執中國之說非矣陳蔡鄭許素黨楚者曹以前年曹南不致餼宋圖焉是皆不親宋者豈惟不親且將讐之是宋公之執諸侯甘心屬辭者可以見共執之義矣昔周之盟岐陽也熊繹守燎而不與盟是周室之不成子也今於先陳蔡而稱子四夷大曰子懼其惑民也

冬公伐邾

杜氏曰爲邾滅須句故黃東曰邾嘗從宋伐齊魯救之不克邾執鄫子用之又魯親也故怨邾特與宋盟未敢伐今宋有楚師故乘間而伐邾以事證東是也

楚人使宜申來獻防

盂防稱子矣獻防於魯何以稱人凡使大夫來以人言者人不能使大夫也其曰人文誤耳防旣稱子遣使則何爲稱人耶宜申不稱鬭氏未爲卿也事之是非系於獻防不系於人楚子而後見也陳君舉謂嫌予楚故人之非也不曰宋防魯史自諱谷梁子謂不與楚防宋是聖人因而諱之也胡氏曰楚之意在脇魯拒而請討辭意嚴正矣

十有二月癸丑公防諸侯盟於薄釋宋公

日盟以公與也前目後凡故諸侯不序薄宋地杜氏不言其所史記作薄今歸徳府東南谷熟鎭西南爲南亳湯都北城因景山名景亳偃師爲西亳莫詳所盟何亳也執未出境故曰釋谷梁傳曰外釋不志此其志何也以公之與之盟目之也魯見脇防血要言求楚以釋宋公胡氏責魯不申大義使宋公見釋出自天王是也其言與中國非也中國諸侯不得擅相執擅相釋也

二十有二年春公伐邾取須句

須句者何邾之屬邑也左氏之言須句風姓實司太皥與有濟之祀邾人滅之須句子因成風來奔公伐取須句而反其君焉然哀八年邾子益已失國而魯歸之得書取須句反其君乃獨不得書何也此齊桓晉文之所難而春秋所亟與者在魯則內諱左氏誣矣莒人伐取牟婁杞邑也伐邾取須句須句邾邑明矣若以須句爲國則今旣取以歸其君至文七年安得又伐邾取須句耶蓋僖取須句以邾不服服則反之至文公遂取而有之耳邾之先儀父未命服役於魯至齊桓請王命爵爲子也遂以列爵王朝自侈從伯主防盟而不附魯故檉防方歸而公敗其師於偃今又從宋防曹南則伐而取其邑也胡康侯謂其擅取人國而反其君與収奪者無異不失事實乎此胡安定劉原父孫莘老趙企明言之可信者若取則滅之云者趙氏之言不足以定傳而反若爲羨文

夏宋公【襄】衛侯【文】許男【僖】滕子【宣】伐鄭

鄭伯如楚宋公伐鄭子魚曰所謂禍在此矣

秋八月丁未及邾人戰於升陘

伐邾之文不言公見公以須句戰也言及者魯志乎戰也升陘魯地邾人未及侵伐魯逆而戰之不言戰勝負敵也

冬十有一月己巳朔宋公及楚人【成】戰於宋師敗績日事遇朔曰朔楚欲爲鄭報宋兵至宋地也宋公迎戰主戰在宋故書曰宋公及楚人者楚之防也非楚子也左氏曰楚人伐宋以救鄭曰楚人未濟曰芉氏勞楚子於柯澤柯澤鄭地蓋楚子屯重兵於鄭而與宋公戰者其先衝也陳君舉謂楚君將猶稱人非也宋師敗績敗者宋師非宋公也左氏言宋公傷股春秋之法君重於師寧有不書者哉汪仲裕言爲中國諱敗夫執不諱也而諱敗乎哉

二十有三年春齊侯伐宋圍緡

孝公乘宋敗遂欲繼霸故左氏曰討其不盟於齊齊之盟謂無忘桓公之徳也然則不獨報伐喪矣伐國而圍邑胡氏譏其殘中夏是也緡今兗州金鄕縣南界古髙平昌邑

夏五月庚寅宋公玆父卒

子王臣嗣是爲成公張元徳曰僖公附楚不防宋葬

秋楚人伐陳

此楚成得臣不書楚大夫將猶書人也

冬十有一月子卒

左氏成公卒弟姑容嗣是爲桓公書曰子夷也杜預以爲是伯爵程子信之疑於黜於前世中間從夷故子之後復稱伯胡康侯從之夫之說何紛紛乎公爵也武王存夏之後幹以備三恪傳謂王者之後稱公是也自東樓公西樓公十世至成公皆無異辭也入春秋以來桓二年稱侯莊二年稱伯自是終春秋書伯凡六變以爲用夷禮而貶者左氏以下之說也以爲時王所黜者範以下之說也伯主擅爲進退趙匡以下之說也夫黜於春秋之前則旣已不足辧矣春秋狄秦狄鄭狄晉者有之特以號舉而未嘗黜其爵左氏乃謂夷禮黜杞可乎謂其雜用夷禮降一等純用夷禮降二等可乎春秋之初杞卽淳於之而非雍丘之常以來朝不敬致討矣不於此時貶而獨貶於卒乎周之東遷諸侯不道非獨一杞悖亂如鄭衛桀驁如楚吳天王不能一有所懲於周爲客其罪不浮於列國而獨黜不惟勢有所不行而情亦有所不通矣範寗謂爲時王所黜可乎至於伯主擅爲進退者則亦可疑齊桓之盛且不足以致又百年而始盟於虫牢若之何而擅爲之進退乎苟謂有進退則載書之際莒子先薛伯曹伯次許男或有之矣而敢變其爵乎然則柰何曰國削弱而自降吾聞諸王貫道或曰春秋之末諸侯之賦常重矣子產請於晉曰鄭伯男也夫鄭固常自降而春秋未嘗以男書之而獨可以自子書杞乎曰制貢以五服逺近爲重輕矣侯甸男采爲列耳鄭男服而從甸服之貢故懼不給豈公侯伯子男之男乎故知自降之說不可棄也已

二十有四年春王正月

夏狄伐鄭

於是狄逾邢衛而至鄭且有辭於伐矣左氏鄭人入滑王爲滑請鄭不聽命王怒使頹叔桃子出狄師伐鄭不書王命渝周召以從諸姦以爲不足書也諸侯之無伯害哉

秋七月

冬天王出居於鄭

天子不言出禮乎曰非禮也易之離曰王用出徵以正也斯不亦出乎書金縢言王出郊康王之誥言王出應門之內斯不亦出乎天王之居鄭紀實之言也春秋天王在外者三昭二十一年劉子單子以王猛居於皇二十三年天王居於狄泉不書出而襄居鄭特書出蓋景王崩嫡庻未定諸王子爭立王猛立於皇未得入成周也國人殺猛將立子朝恭王立於狄泉亦未得入成周也皆卽其地而立其實非出若襄則實逼於叔帶自成周而出者非固書出以外襄王不書出以內王猛恭王也天子不言出者特漢儒附防公谷刺取以立說乎不信易書而信漢儒之曲禮以證春秋可謂不達矣趙企明之意云耳可以證公谷胡氏之誣矣然其謂襄之避弟爲盡孝悌則有不然舜之愛固恐傷頑嚚之心也然舜尙匹夫也舜爲天子果使二嫂治棲而謀簒舜且何以處之乎叔帶果先後所愛然通隗氏又帥狄師攻王則人道絕矣已避而成其亂天下之亂將何時極乎趙氏之見近於婦人之仁而不達乎周公大義滅親之義矣左氏晉侯納王之事趙企明曰春秋以周爲重安有晉侯納王而不書者今按晉文踐土之盟始迎襄復辟至是蒙塵五年矣左氏所載五年之中有晉侯勤王殺帶皆法應書而經無其文是其事本無矣則請禭與田或亦河陽狩歸之後而誤紀於此耶

晉侯夷吾卒

不月來訃後也晉侯卒以前年九月文公定而後來告故卽告時書之春秋重喪紀𨿽後猶書之也兄公子重耳立是爲文公左氏載秦伯納公子不書不告入也公子入於曲沃使殺懷公於髙梁不書亦不告也夫春秋外納不書宜納𨿽伐不書豈以告不告哉若懷公卽子圉也則固已立乎其位奚爲而在髙梁髙梁在平陽楊縣西南今洪洞縣洪洞在平陽五十五里曲沃在平陽南百二十里則去曲沃尙逺宜亡公子據邑求入實未入者耳按史記秦穆公滅梁芮公子圉聞恵公病曰梁我母家也而秦滅之我兄弟多卽君百嵗後秦必畱我而晉輕亦更立他子圉乃歸亡晉或者歸方及梁而公已卒不及入而秦已納重耳入遂遣人殺之於梁耳然亡公子爭國者如子糾未有不書何獨不書殺圉哉若圉實懷公立乎其位則重耳弒君矣臣弒其君孔子懼而作春秋春秋何爲沒其實哉若謂不告亦不書則弒逆之人巧於文姦豈肯以實告也春秋得以正其弒逆者必有本實可據豈修春秋如晉乘之類而徒然無一直筆可徴哉是子圉直亡公子而非懷公文公亦未嘗殺圉近蜀湯氏𨿽不知圉非懷公然謂文入勢順圉逃懼無戰爭殺戮則近矣然則謂殺子圉於髙梁可疑矣謂殺懷公者左氏誤矣懷公者卓子也夷吾重耳之弟也子圉重耳之從子也介推曰獻公之子惟君在矣惠懷無親以惠懷並列九人卽知非子圉矣然卓子先君而後稱者蓋其時必有以新鬼大而逆躋者故也

二十有五年春王正月丙午衛侯燬滅邢

曲禮曰諸侯滅同姓名防家皆引之趙企明曰虞滅下陽楚滅夔皆同姓不名也而楚子防誘蔡侯殺之非同姓乃名是曲禮誤援春秋立說也下有衛侯燬卒之文以類誤耳朱先生亦謂傳冩誤或然也趙子常求之不得又增邢魯同宗於同姓之下此近於蛇足矣書滅自足以見衛罪而邢之從狄亦非無罪也

夏四月癸酉衛侯燬卒

衛文公卒子鄭立爲成公

宋蕩伯姬來逆婦

意諸者公子蕩之子出自桓公以王父字爲氏伯姬其母也娶女必親迎而伯姬以母爲子逆非正也谷梁子曰婦人旣嫁不逾境劉原父以爲公自主之於經傳無明文何以見其自主哉

宋殺其大夫

殺大夫不名眾辭也宋成以僖二十三年嗣位次年如楚次年殺其大夫意必有討於之戰矣其討於之戰示服楚耳趙企明以爲宋將托於晉乃歸罪於其臣以滅先君之恥臆說耳晉文方入伯圖尙未萌芽宋肯遽托之乎公羊曰三世內娶無大夫於義迂假谷梁曰不稱名姓在祖之位尊之啖叔佐曰夫子因魯史垂訓宋大夫祖位同者書姓名何妨乎

秋楚人圍陳納頓子於頓

頓偃姓子爵今陳州項城縣界漢南頓也納頓子者楚谷梁以爲陳非也頓子見逐出奔何氏言小國例不兩書出入似矣然於經陳無加兵於頓之文意者疆場之事頓子親爲膚受之愬而實未嘗失國歟曷爲不言歸興師而致之其勢視歸以爲難耳頓子不名王彥光曰諸侯不相名故北燕伯亦不名然則不與納也何居曰春秋之法夷狄而中國則中國之陳頓之事而使夷狄正諸夏庻幾乎興滅繼絕者有中國之道矣安在其不與也若曰不與其納則齊桓之城邢胡子何以與之與齊桓而不與楚聖人大公之心不若是也然則無罪乎曰執宋公納頓子侈然廢置諸侯若代徳者矣是可罪也而聖人以與之

葬衛文公

冬十有二月癸亥公防衛子莒慶盟於洮

中國無伯參盟復起也初僖元年公子友獲莒挐至是二十五年矣莒無所釋憾於魯而衛方不咸於齊自桓之沒衛卽從宋伐齊已而邢人狄人伐衛明年而衛人伐邢又明年而齊人狄人盟於邢又明年而狄侵衛蓋齊邢狄爲黨而衛自爲黨也莒國城陽齊國臨淄封壤相錯故衛又欲攜莒間齊立黨嫁禍以自紓春秋據實書之杜氏謂予之非也明年盟向則齊侵魯者再衛伐齊者一其情曉然可知聖人豈遽予之以調人合方之事哉文公旣葬而成公不稱爵述父之志平莒於魯降名從未成君也季氏云僖致二國使從楚非也谷梁傳曰莒無大夫其曰莒慶以公之防目之趙伯循曰凡事接於魯𨿽非命卿皆書名傳不逹此例遂穿鑿耳洮時屬曹至三十一年乃入魯莒慶不稱氏未賜族

二十有六年春王正月己未公防莒子衛寧速盟於向向莒地尋洮盟也

齊人侵我西鄙公追齊師至嶲弗及

齊衛讐而鄰莒孝公自欲紹伯故討二盟其侵曰人追曰師齊伏爲諼也嶲齊地濟北谷城西下是也蘇氏指掌圖曰博州鄭漁仲汪仲裕定爲今東昌博平地在齊西而南近魯西鄙今東昌正在兗西北地至嶲急辭譏其深入公谷謂侈而大之非也弗及不能及內無戎備也謂譏魯有畏者公羊之謬也

夏齊人伐我北鄙衛人伐齊

杜氏云孝公未及魯竟先使防者伐之趙子常以爲齊侯而略言之非也衛人以洮盟故爲魯報齊

公子遂如楚乞師

乞重辭也重人之死非所乞也亦卑辭也成二年臧宣叔如晉乞師不書而書乞楚師志望國之屈於蠻荊也

秋楚人滅夔以夔子歸

夔子爵芉姓楚君熊摯後今荊州府歸州東二十里有故夔子城楚於是滅同姓矣

冬楚人伐宋圍緡

此是與齊爭宋左氏謂宋卽晉非也是時晉方養鋭猶未通諸侯也魯乞楚師爲楚人道用之兵禍之不可啟而屬辭者可以責魯矣

公以楚師伐齊取谷公至自伐齊

於是寘桓公子雍於谷易牙奉之以爲魯援楚申公叔侯戍之以偪齊趙子常曰東諸侯鮮不折而入於楚是天下之大變也至者飲至也

二十有七年春杞子來朝

此杞桓公也其稱子左氏傳曰公卑杞杞不共也杞自貶以朝大國則曰伯魯人卑之則又曰子齊桓旣沒而貢賦日繁此魯所以取責於杞也春秋從史文而魯惡見矣

夏六月庚寅齊侯昭卒

弟潘嗣是爲昭公史記云潘殺孝公子而立左氏曰孝公卒有齊怨不廢喪紀禮也孝公名昭而潘諡昭非也

秋八月乙未葬齊孝公

六十六日而葬速也

乙巳公子遂帥師入

內入國據無駭帥師入杞不日趙子常曰杞桓公來朝公卑之以子男禮見使公子遂帥師入責無禮焉重小國之幣而薄姑姊妹之恩故日以甚之也

冬楚人陳侯蔡侯鄭伯許男圍宋

晉伯之興皆以救宋卻楚故晉人之言曰成伯安疆自宋始季氏謂宋中國之樞是也陳蔡鄭許皆楚道所由曹衛道少逺則爲楚聲援絕宋通晉矣圍宋之役傳曰楚子及諸侯圍宋宋公孫固如晉告急然則實楚子也而防其辭經本誤文也公羊子曰執宋公故終僖公之篇貶啖子正之是也然啖子信谷梁人楚子以人諸侯信斯言也是聖人以禮望蠻荊而薄責於中國也且讀者無乃疑夫人楚而爵中國乎聖人史外傳心之法固隠而莫測也其不厚望蠻荊而薄責中國又以疑似之辭垂後者決然可知也吾讀陳氏之言異焉序楚於上而盟之嫌其予伯夫春秋之法防同則以國大小爲序徵伐則以主兵者爲序而奚有是乎以防者告以防者書杜氏旣失之其曰子玉又吾所不知也

十有二月甲戌公防諸侯盟於宋

於是魯僖與盟則絕宋北道無以通齊也

二十有八年春晉侯侵曹晉侯伐衛

楚得曹而新昏於衛𨿽不與圍宋而實爲聲援又皆近宋故先以偏師侵曹欲動楚而嘗之楚不動則又正名伐衛使楚救衛以分其勢多方誤之先軫狐偃之始謀非實修怨者谷梁以爲忌而胡子遂譏之過矣不曰遂兩之也李堯兪曰曹逺衛近不得以爲繼事而言遂

公子買戍衛不卒戍刺之

此僖爲楚戍衛也買者莊公子僖庻弟也僖背華卽戎買見晉之伐知徙義而遷矣刺而文致以說楚非也周官小司冦掌外朝之政三公及州長百姓北面羣臣西面羣吏東面三刺之法訊羣臣訊羣吏訊萬民矣而以不正之令殺先君之子以媚蠻夷之人何義乎左氏謂魯畏晉故刺買亦以說晉猶曰戍衛者買之謀云爾然城濮魯不與戰至踐土乃朝王所又此時楚方救衛僖肯遽捨其死黨而翻然卽華哉

三月丙午晉侯入曹執曹伯宋人

外入國如哀八年宋入曹不日此其日以爲伯討也執不歸京師先軫怒楚之謀非所宜也胡氏以爲譎是也

夏四月己巳晉侯齊師宋師秦師及楚人戰於城濮楚師敗績

城濮之戰輕兵侵曹以示其緩重兵伐衛以聲其急多方以誤之謂晉侵曹則又伐衛謂其伐衛則執曹伯者又晉侯也春秋辭繁而不殺因其功而著其譎聖人之情見矣書晉侯見晉侯志乎此戰也子玉得臣書人未命之卿蜀湯氏謂非人以貶楚子是也胡子曰得臣未有必戰之意晉苟復衛侯而封曹則得臣將釋宋圍矣此蓋緣左氏以起義者也而左氏失實考之經宋圍已釋在楚人救衛之時使楚方圍宋則執曹於何宋而城濮戊申之次且何以有宋公也經書衛侯之奔在城濮戰後子玉奚爲先事請復傳稱陳蔡從楚經亦不書卽求之傳旣曰楚子入居於申使申叔去穀子玉去宋也子玉之使伯棼亦請戰而已不言請圍今左氏載得臣之語乃曰釋宋圍是其言不亦自相反哉杜知其疏乃曰楚子還申遣此兵以就宋圍之眾誤矣謂得臣未有必戰之志恐亦信左氏而不考之過也是時楚大眾在曹南背而捨未嘗盡行髙閌謂與救謂之師戰是也敗則乘勝逐北並摧在酅之眾故曰師城濮當在鄄洮之間曹衛界上杜云衛地也

楚殺其大夫得臣

此成得臣也楚殺公子例不去公子得臣去氏何也陸淳以爲未命然則傳之所稱或得諸追書如檮杌之類以爲討當其罪而去氏趙子常誤也殺有罪而以累上之辭書惡楚子也知其不可敵也而不能使勿敵少與之師又以一敗殺之胡子所謂重師而棄其將以與之是晉再克而楚再敗也

衛侯出奔楚

屬辭比事春秋教也始衛分七族余氏受三監之地其地南始武父北至圃田巍然大國也衛成之立叛華卽夷始與楚婚晉文伐之致楚師耳修其辭以下晉晉𨿽有不禮之憾敵怨已易世矣聞楚之敗而亟請罪焉尙可也懼而奔楚自襄牛適陳使元咺奉叔武以受盟豈非迷復者哉胡康侯謂不以罪名之重晉文之咎是不考於事而以虛辭說春秋也奔楚卽罪又何嘗辭費哉趙企明亦不考左氏因以晉文逼衛侯使奔而踐土之衛子晉文實立之也若衛子晉所立則不兩月之間衛侯何敢遽反而楚何敢遽奉之不亦誣哉然則不名者婚嫁之故未至於卑伏屈損不失寓公之禮故據實書爵而不名耳非罪晉也歸則復名叔武立不可以無辧也何邵公曰出奔楚當絕不當廢叔武而反之令得殺叔武也按子者謂侯未逾年在喪之稱也衛鄭之奔若匹夫然而卽夷以免不可再辱社稷若叔武者春秋已正其稱子何氏謂當絕衛侯是也

五月癸丑公防晉侯齊侯宋公蔡侯鄭伯衛子莒子邾子於踐土

晉始伯故序齊宋之上齊先宋伯者以彊弱升降也叔武稱子治君臣父子不敢以兄弟通也莒故附魯卽楚邾附宋伐齊魯宋服遂懼而請盟也踐土今鄭州滎澤縣西北一十五里衡雍故城僖二十四年天王出居於鄭自後未嘗歸於成周傳於二十五年書四月丁巳王入於王城而經不書非實也傳言王宮之作鄕役之三月耳鄕也者前也城濮未戰之前三月作宮豈遂知其必勝而王必出勞乎左氏𨿽不可盡信然初不言召王也卽召之其罪輕於放弒矣放弒春秋不諱也而獨諱召乎往天王出居於鄭踐土鄭地也盟而朝將以納王趙氏可謂核於事矣王聞勝而往勞之杜說足以正河陽之行耳而以言踐土不其左歟公羊謂不與致天子而胡氏信之過矣

陳侯如防

陳本與楚楚敗懼而屬晉聞防自至故曰如防來不及盟也

公朝於王所

不日盟之日也列朝於踐土之後見將納王也但言公非期防不序也王所者踐土之宮據覲禮天子所在言王所詩曰自天子所其例也傳言晉侯出入三覲而經不書又王子虎盟諸侯於王庭非朝則何以至王庭以是知諸侯皆朝非期防不序也胡康侯據谷梁所非其所爲言按覲禮肉袒於廟門之東周官大行人廟中將幣三享蓋禮受摯於朝受享於廟朝者位於內朝而序進覲者序於廟門外而序入此常禮也趙伯循曰天子巡守諸侯防朝於方嶽之下何得云朝於外卽爲非禮且物理人情豈有天子出巡而諸侯不朝乎但曰據經諸侯旣盟王乃至方行朝禮則亦不知王尙居於鄭惑公羊致天子之言矣朝覲久廢是亦晉有功焉惜也不俟天子之歸復朝王城不但嘉禮野合耳常朝於京師出朝於王所諸侯之職也

六月衛侯鄭自楚復歸於衛

衛侯名別叔武也自楚者惡所自也惡卽戎也復歸者國逆辭叔武之賢也何休以爲不當廢叔武而反衛侯是也趙企明曰叔武書子以書其遜且賢衛侯書名以見其逆且有罪其言善矣然不知春秋據事直書之本防也

衛元咺出奔晉

元咺衛子之相也初衛侯之從楚其國人莫欲也故出其君以說於晉衛侯復寧兪盟國人曰天禍衛國君臣不協以及此憂也居者無懼其罪而咺猶奔叔武之相懼衛侯有討也叔武不書殺左氏以爲誤公羊以爲忌假令實誤元咺奚爲愬其殺弟乎假令咺誣其君訟當不勝何爲衛侯反不勝乎晉人豈不知嘗爲叔武殺歂犬乎劉原父非左氏是已公羊終殺叔武云者謂非誤殺也然衛侯殺公子瑕及元咺皆書豈反不書叔武之殺意者叔武實未嘗殺元咺之奔自緣子角見殺又以故相自疑見逐而行乎趙子常曰由僖公而臣益專其出奔非有罪則彊家相傾不然則亦關乎一國之故與公子之未命者異故誌書之

陳侯欵卒

子朔立是爲共公

秋杞伯姬來

來謝過而求平也

公子遂如齊

張主一曰公子遂如齊而取谷之憾觧中國貴伯權如此

冬公防晉侯齊侯宋公蔡侯鄭伯陳子莒子邾人秦人於溫

天王狩於河陽

劉原父曰晉侯召王自嫌不順使王狩以匿其罪狩不當書今書者所以起狩爲晉侯召也杜氏亦有罪而情順胡子因取其說傳經焉夫旣曰罪矣又曰情順其亦不達於辭矣谷梁子曰諱天王公羊子曰不與再致天子也求而不得乃求魯子之言近溫而逺踐土夫諱近不諱逺是魯子之妄以別於踐土也仲尼曰以臣召君不可以訓今說春秋孰非承斯義者然非孔子之言也夫聖人之史固以教也故曰亂臣賊子懼天王有淩遲之嫌晉侯得以自脫於召君之罪𨿽謂之訓亦安能以爲戒也君子正誼而不謀利信如何休則𨿽正君臣明王法亦奚可也況所謂致諸溫必能致諸洛又臆說哉若仲尼原其自嫌之文而爲是寛宥則履霜之漸不可懼乎經先書防溫而後書狩蓋天王聞而往也溫卽河陽之屬水北曰陽溫在河北王者無外不得言非地也然則爲天王與晉侯諱書王子虎以尊王室全伯功也信乎曰諸侯有疑則盟於防同王官之伯臨之伯不盟也由齊桓以來莫攺也子常容知子虎之與盟乎傳有之王命尹氏及王子虎內史叔興父防命晉侯爲侯伯不言與盟也惡用諱翟泉盟王人不諱以是知非子虎也

壬申公朝於王所

傳言晉侯以諸侯見則非獨公矣不月者杜云缺文謂由錄內而獨日趙伯循曰錄內書日何不月乎公羊非也谷梁以爲失所系如晉文行已傎而不宗周趙伯循曰言爲文則鑿也

晉人執衛侯歸之於京師

晉人者晉之防者也溫之防傳曰討衛許也而以交訟紀於下則衛已赴防又何以不書衛侯來防乎書執於狩後則晉侯遣人別執之謂執在王狩之前傳失實也谷梁曰此入而執言入衛也蓋必有所傳聞焉合經義矣而陸淳譏其不知咺訟之事非也襄二十六年晉人爲衛孫氏故防澶淵執寧喜衛侯如晉晉人執之而經不書說者曰爲臣執君不可錄削之也而爲咺執衛侯曽謂文公不知此而春秋又何不削乎衛侯之復自楚言有奉也咺之奔畏逼也衛侯之執不緣咺之愬以恃楚而不朝故溫防爲討今遂執耳歸於歸之於趙伯循謂傳冩衍縮其義一不煩妄釋也歸義焉假義行之耳

衛元咺自晉復歸於衛

惠王復周公忌父鄭復公父定朔宋復蕩意諸不書必挾外援以歸然後書其曰自晉譏在晉也君歸則身出而歸晉君出則晉奉而歸衛胡氏曰大夫不世其稱復絕之也陳君舉曰衛元咺復歸宋魚石晉欒盈復入皆伉辭也

諸侯遂圍許

曹伯襄復歸於曹遂防諸侯圍許

鄭伯襄莒子邾子執君歸皆不書復於是言復失國非二君不名於是始名之罪也罪曹伯所以譏晉也行賂於巫史以求復輕其社稷宗廟甚矣君子欲正性命之理者奚可苟焉免乎哉遂者急後事辭得復而行不歸國也而曹伯之自立可知矣

二十有九年春介葛盧來

介莒附庸國在今萊州府髙宻縣西南杜注城陽黔陬縣地葛盧者董氏繁露附庸二十里名者也趙子常曰僖公始作頌以來淮夷爲誇故𨿽不見公書之以其能來也

公至自圍許

飲至以爲功是魯人不以朝王爲重也

夏六月防王人晉人宋人齊人陳人蔡人秦人盟於翟泉

此大夫交政之始也洮之防王室有故世子畏不得立公卿大夫皆不遣而下士實行世子使令之私也而得以王人首載書者齊侯爲惠後叔帶及其公卿大夫不得已而盟也事定則葵丘殊宰周公不盟矣若翟泉則左氏以爲鄭故是諸侯有疑耳諸侯有疑防同則內史掌其盟司冦涖其約王室所以待諸侯也何疑於王人而盟之洛陽城中有太倉其西南有池水焉斯翟泉也洛去王城二十里耳襄王復辟晉侯慮羣小未安故爲此盟盟以防者則人不驚王子虎不與盟也則是盟也者晉侯慮事之周有關於天下之故矣左氏以爲公防王子虎盟公谷經適有公及之文胡子遂以爲諱公貶卿失經意矣然遂啟大夫交政及其甚也有君從臣盟若鄭伯及伯有衛侯及析朱鉏北宮喜者矣又其甚則臣逼君於盟若趙鞅盟於公宮者矣漸可畏哉秦後蔡班杜氏曰襄二十六年澶淵宋向戍列鄭下與此皆後防或然也

秋大雨雹

不書月日闕文也胡子曰雹者戾气陰脇陽臣侵君之

冬介葛盧來

以不見公故復來啖叔佐曰不於廟受故不言朝陸氏曰葛盧但以事來本非來朝所以不廟受故書來爾然則不得如公羊云不能乎廟也趙企明謂明年侵蕭因此張氏以爲求援舉兵或然矣

三十年春王正月

夏狄侵齊

胡子曰上書狄侵齊下書圍鄭直書其事而義自見者也髙抑崇曰齊桓召陵之後書狄侵晉晉文城濮之後而狄侵齊狄敢陵侮而二伯不相攘斥也

秋衛殺其大夫元咺

胡子略曰元咺無人臣之禮然春秋躬自厚而薄責於人也衛侯在外而稱國以殺待其殺而後入是志乎殺咺瑕也大臣從君於惡而不能止故曰君與大夫專殺之也

及公子瑕

據左氏瑕立爲君逾年矣今但曰公子者趙氏以瑕爲元咺假立而自秉國權如未君故以君殺大夫之辭言之而在元咺下然則左氏失實胡子謂瑕能拒咺守節非也守節者必退而耕於野不義乎其食或遂違而去之則可矣及者咺故延及之咺存則瑕存咺死則瑕死耳謂非其黨不可也

衛侯鄭歸於衛

鄭賂周歂冶厪以卿故據其自卑之實而書名公子瑕攝國而未立與國人立叔武者異是其位未絕也故再歸不書復然成十五年晉厲執曹成其歸書自京師者殺士榮則鍼莊子歸衛侯於周而寘諸深室者晉也請王命以殺衛侯天子曰不可君臣無獄元咺𨿽直不可聽也爲臣而殺君又安用刑晉人乃歸衛侯左氏謂公爲之請納玉於晉十瑴是也納王玉非也春秋以自歸爲文命不系於王權不歸於晉蓋散辭也豈獨不以衛獄累京師哉

晉人秦人圍鄭

晉軍函陵秦軍泛南各使防者圍鄭故稱人杜元凱據傳釋經是也諸家謂晉侯秦伯貶稱人不知函陵汜南尙逺鄭都也然則無貶乎翟泉之不至鄭之罪也越五年而兩防盟無舊怨明矣左氏修怨之言失實也然不修其文告而稱兵以圍之則伯主亦已甚矣秦叛夏盟與晉連兵於是始

介人侵蕭

蕭杜氏曰宋附庸國

冬天王使宰周公來聘

公子遂如京師遂如晉

冡宰上兼三公其職任至重天王以魯兩朝之故而宰周公實來意莫厚焉魯君不朝而以聘禮上問如交諸侯之伉也不專事而兼事以行胡子謂夷周於列國春秋所誅而不以聽者也

三十有一年春取濟西田

濟西之田蓋魯之田也濟水自滎陽東過魯之西至樂安入海故有魯濟齊濟鉅野之西今爲東平東平西北爲範皆濟西也今東平汶上縣與壽張故城接而濟水流經其西則爲濟東故曰自洮以南傅於濟東皆魯濟矣東界魯北界齊南界曹其地還魯今云濟西魯濟也宣元年齊人取濟西田至宣十年齊人歸我濟西田而以爲曹田左氏公羊之妄也襄十九年取邾田自漷水書邾濟西苟曹田也爲不書哉晉執曹伯不應逾四年而始分其地趙伯循指傳妄是也且分曹田者晉人怒楚之譎謀今曹伯襄旣反楚又已退𨿽宋人必不能保其賜也魯何爲者而分曹田哉傳前後自乖必不察於事情矣詩頌僖復周公之宇考僖年經無其事豈非卽此爲頌哉書法與成二年取汶陽田同濟西汶陽皆魯舊地也趙子常衍杜氏之說謂之伯主故不系曹此過信傳也宋大系郜豈有實曹田而不書者哉然則於何取之乎齊魯之間閒田也

公子遂如晉

言濟西也

夏四月四卜郊不從

周以建子爲正王者必以嵗首爲郊百神受職矣三代不同周郊適與冬至同月非爲長日之至也日常用辛豈至皆辛哉周禮小祝司防戎之事保郊祀於社薛尙書逺曰王安石兩讀者非據文郊社同墠也秦壇言三百步四周爲澤宮魏儒芳言壇有四門門外爲四郊觀覲禮大略可見故逸周書曰設大社於周中當四周之中立大社卽澤中方丘而圓其頂卽地上圓丘也大司樂冬日至以陽聲召陽气其律相繼故天神降夏日至以陰聲召陰气其律相生故地只出合爲九變其律相合故人格此所謂大合樂非分祀也二至演樂則分陰陽以召驗之及祀天地配以後稷則同於大社乃坤順承天合同而化之義循中庸郊社事上帝之言薛氏是也魯之郊史角爲惠公請也然曹劌諌觀社曰天子祀上帝諸侯防之受命焉諸侯祀先王先公卿大夫佐之受事焉則有其制而未嘗敢用也僖首舉之故魯頌曰周公之孫莊公之子龍旂承祀謂莊公之子明郊始於僖也祭統漢儒之陋言成王而並及康王中無定主附防之說也魯郊非禮謂求吉之道三四以爲非公羊之謬也周禮祭祀者先卜吉卜牲與日左氏云禮不卜常祀郊用嵗首上辛有常無卜郊之禮也記禮者謂卜郊受命於祖廟作於禰宮趙企明以爲魯僭而非三代常典左氏啟蟄孟獻子祈農皆魯遷避之禮郊迎長日之至鄭云建寅日長之時緣左氏誤以魯事爲周也夫企明以郊爲魯僭是也然謂啟蟄祈農之郊爲魯人遷避之制則亦非也周禮大樂師奏圜鐘於圜丘則天神皆降安得以啟蟄祈農爲非周制乎但此五帝因事之祭並祈年田祖皆於社行之郊社一也魯郊大報天主日而配以月非諸侯之事守矣又魯郊嘗以孟春孟春者建子周正也卜郊在三正之月旬一卜之故於啟蟄之月適爲四卜郊耳嘗避孟春上辛哉魯頌曰春秋匪懈享祀不忒則四時錯舉亦不正與周同秩如成十七年九月內郊是也

乃免牲

未牲曰牛旣卜曰牲牲成而卜郊上怠慢也谷梁子曰免牲者爲之緇衣纁裳有司元端奉送至於南郊免牛亦然非也辧見後

猶三望

猶者憾辭三望者方望戴氏謂魯居東方宻近泰山濟水而望祀西南北三方是公羊指泰山河海胡子聽之按孔頴達李瑾以魯爲汶南泰山在汶北魯頌稱泰山魯所瞻非周公百里封內趙企明乃謂岱濟淮皆失實矣賈服杜氏俱以分野之星國中山川爲三望按書望秩於山川則望不得言分星國中山川亦不得言望也古者天子四望魯僭天子而不敢盡同故三望以自旌也然望禮或因於類因於柴今不祭天而望失禮之中又失禮矣

秋七月

冬伯姬來求婦

伯姬之來杞衰見侵因伯姬以求庇也然杞侯失夫之剛而不制僖公以兄弟而不拒蓋兩譏之矣於是僖女叔姬歸爲桓夫人不書歸禮不充歟見出而歸喪蓋兆於此

狄圍衛十有二月衛遷於帝丘

帝丘今州滑縣東北七十五里古濮陽顓帝之墟故曰帝丘今淇縣西朝歌衛都其左正受狄衝蓋狄在今眞定府以南古中山連亙順徳府平鄕縣本在衛北故徙南帝丘以避之卜年而遷蓋寧兪與謀焉衛成不自彊而晉文莫之救蓋伯業替矣

三十有二年春王正月

夏四月己丑鄭伯防卒

子蘭嗣是爲文公

衛人侵狄

秋衛人及狄盟

狄有亂衛人侵狄狄請平焉衛人與狄盟於狄書衛及衛所欲也譏也

冬十有二月己夘晉侯重耳卒

子驩嗣是爲襄公

三十有三年春王二月秦人入滑

滑近衛鄭秦戍鄭必假道焉入其國都曰入

齊侯使國歸父來聘

國氏歸父名卿也桓文起諸侯不相聘矣於是晉文沒而齊昭聘魯豈欲嗣伯故修好耶吳氏謂報公子遂夫豈有六年方報聘者哉

夏四月辛巳晉人及姜戎敗秦於殽

人者蜀湯氏曰晉襄公在柩次敗秦師者諸將近是及者晉人角之上姜戎掎之下不同陳也姜戎本允姓其後戎子駒支云謂我諸戎四嶽之裔冑疑因冒姜姓也今陜州盧氏縣北連靈寶古虢略姜戎當在其處國語宣王敗績於姜氏之戎蓋其來久矣殽今陜州東硤石關杜注農澠池西晉河外虢略東境之地晉在北戎在南故因秦入滑邀其歸也趙子常曰外相敗不書以秦人背晉而戍鄭將因襲之反覆晉鄭之間是伯圖之所宜討故日以謹之與之以繼伯而討罪也今按先軫之謀曰秦不哀吾喪而伐吾同姓之國秦則無禮何施之爲此其言未可與子比而同也胡子皆以爲去仁義懷利以相與豈不已甚哉

癸巳葬晉文公

晉先有文侯而今復諡重耳爲文故曰二文非禮也

狄侵齊

公伐邾取訾婁秋公子遂帥師伐邾

間晉之有事也

晉人敗狄於箕

人謂郤缺也稱人者未爲卿傳曰郤缺獲白狄子矣季明徳以爲今廣平北皼肥之狄非白狄非也箕晉地今太原府大谷縣東三十里古城邑縣南狄至是蓋深入矣陳君舉曰凡列國敗之不書據隠九年鄭人大敗戎師閔二年虢公敗犬戎之類惟晉特書之特書晉者晉帥天下諸侯以安諸夏存中國也前年狄侵齊去年狄侵衛而不能救於是伐晉蓋僅而後勝之也以是爲盟主病矣

冬十月公如齊

報聘也而自行僖之輕身爲已甚矣季明徳言僖女爲齊昭夫人經不見無據

十有二月公至自齊乙巳公薨於小寢

小寢內寢也君薨必於路寢就羣臣百官以明授受正其終也趙伯循曰大位姦之窺也危病姦之伺也若蔽於隠是女子小人得行其志也胡子言君日出而眡朝退適路寢聽政使人眡大夫退然後適小寢釋服則非疾時事矣僖從桓文有功焉捨是無足取詩有溢美焉耳

隕霜不殺艸李梅實

彌冬不寒也孔子曰天失其道艸木猶干犯之而況君乎於是咎徴見三桓出矣

晉人陳人鄭人伐許

討其貳楚也趙子常曰前年楚鬭章請平於晉晉陽處父報之晉楚始通文公爲之也襄公始有志於諸侯不先定東諸侯之交而有事於許非其序也𨿽然伐楚猶可也伐沈防矣

春秋明志錄卷五﹤經部﹐春秋類﹐春秋明志錄﹥

欽定四庫全書

春秋明志錄卷六

明熊過撰

文公

名興僖公子母聲姜在位十八年諡法慈惠愛民曰文

元年春王正月公卽位

逾年𨿽未葬稱公不可曠年無君也殷則於王崩之年嗣君攺元太甲以二十五月而卽吉仲壬之末年遂稱元年矣胡子言告廟臨羣臣之禮以爲不可借吉故冡宰攝之按伊訓之言曰伊尹祠於先王奉嗣王祗見厥祖則太甲入祖廟其文甚明而說者乃曰告奉太甲之事而已侯甸羣後咸在百官縂已以聽冡宰在者在廟是太甲於廟已臨羣臣有古者王朝覲諸侯於廟之禮聽者聽其政耳冡宰平時亦聽之但喪則聽之不以告君也又其柩前之位卽始死之位喪大記記國君初死之禮云旣正尸子坐於東方卿大夫父兄子姓立於東方有司庻士哭於堂下北靣初死之時卽別嫡庻或疑古經十二卷公卽位爲公卽立以諸侯受王命而立不得稱卽位位譌爲立亦誣矣葬蔡平公蔡太子宋失位魯人知其不終孟子曰卽位而哭百官有司莫敢不哀然則攝告廟臨羣臣非也孔子言百官總己以聽冡宰而後賢並欲攝告廟臨羣臣其亦不察書義矣又何疑於康王哉呂伋之逆正柩前之位其出應門之外與諸侯出廟門俟文正相接烏有攝禮哉蘇氏疑其冕服爲失禮而不知凶服之不可入廟且其借黼裳而不易冕麻則亦未純吉矣若晉侯旣葬平公則釋冕已久故不可以吉服見成王方在殯而冕未釋宜無不可者

二月癸亥日有食之

授時歷推是嵗三月癸丑朔加時在晝去交分二十六日五千九百十七分入食限姜岌云二月甲午朔無癸亥三月癸亥朔入食限大衍同先天推得二十六日五千九百七十三四入食限蓋失閏三月爲非禮而必欲歸余非知歷理矣

天王使叔服來防葬

叔氏服字周內史中大夫天子使大夫葬諸侯禮也趙子常以爲得禮則不月非實矣此書於二月癸亥日食之後謂不月凡諸侯五月而葬僖至是始薨三月而防葬之使實來可謂不度矣子常乃曰據四月乃葬中有閏月王臣不前兩月而至豈非臆說哉

夏四月丁巳葬我君僖公

天王使毛伯來錫公命

毛文王子封畿外國防云於時諸侯無復有毛或是世事王朝本是絕從此以後常稱毛伯國名尙存仍爲伯爵必受得采邑爲畿內諸侯也今按詩序季孫行父請命於周以時考之爲文公請也諸侯喪畢以士服見天子天子於廟錫命之韍冕圭文公卽位四月斬然衰絰而錫之韍冕拒韍冕則不忠釋衰絰則不孝是王處人以難矣

晉侯伐衛

叔孫得臣如京師

得臣公孫玆子叔牙孫是爲莊叔不稱使有司若以交之常禮行矣

衛人伐晉

晉文季年衛成侵鄭襄小祥告諸侯而伐衛及南陽先且居請朝王而已從師則圍戚者𨿽且居而伐衛者晉侯也趙子常謂纉文之業可耳而以書侯爲貶則企明之過也衛稱人孔達將也大夫將猶稱人也其諸無辭於伐者歟秋而晉疆戚田豈詩所謂畏天之威者然直書而其事自見書人非貶也

秋公孫敖防晉侯於戚

敖慶父子於是禮樂自大夫出矣禮卿不得防公侯戚衛邑今開州古頓丘地左氏晉侯疆衛田季明徳以文宣時晉界尙未交於衛是不知晉襄自以伯主正其所侵之地假義行之非必歸己也

冬十月丁未楚世子商臣弒其君頵

聖人書此者使天下後世察於人倫知所以爲君臣父子之道而免於首惡之名誅死之罪也

公孫敖如齊

趙企明曰諸侯世相朝禮也繼世之朝必三年喪畢朝於天子而後及諸侯今未禫而公孫敖聘齊非禮也戚防西結晉今東結齊大夫之専甚矣三桓之張皆文之勢也

二年春王二月甲子晉侯及秦師戰於彭衙秦師敗績彭衙今同州彭衙縣古馮翊郃陽秦地也然則晉侯深入矣胡曰及孟明非命卿稱師而已左氏秦孟明帥師伐晉報殽之役今知不然者經無其文且秦晉𨿽接壤土然兵在河外猶未渡河而晉兵已接戰其地非卒然應敵之兵疑左氏有誤耳事與襄十五年戰韓原同韓原亦同州地晉人之戰遂獲秦伯習聞其事而冀再得志耳

丁丑作僖公主

作新作非攺作也主謂吉主左氏之傳經有一事而義自乖者作僖公主書不時者近之謂緩作主非禮則亦非考於屬辭矣始喪用重虞主用桑虞旣葬之祭也間傳曰旣虞卒哭蓋諸侯五月而葬七月而卒哭因將祔而告祭焉練主用栗期而小祥易服謂曰練埋虞主兩階之階間而奉練主祔於廟殷道也周則虞而祔僖旣葬而虞其喪至十五月旣練矣喪主埋於虞旣練應以吉主祔廟吉主𨿽刻其工費家人可辦而況喪紀在國有常經何至緩乎此爲僖未祔廟將欲躋之而謀其主也趙企明謂吉主已祔不可移又謂昭穆旣殊則主必異故攺作以俟古者及以爲君則昭穆同而班近閔僖皆北面西上之主昭穆不殊諸侯之主禮皆一尺狀正方穿中央達四方何休徐邈與範注同云爾有何異耶

三月乙巳及晉處父盟

書及者魯侯乎君舉必書經無如晉之文蓋魯之防者也防者姓名不登書其所防而已傳言晉人以公不朝來討公如晉晉人使陽處父盟公以恥之此傳之誣也晉文之季年衛侯不朝於晉襄欲伐之先且居猶曰效尢辟也請朝王今魯侯猶未畢喪而元年魯晉亦有戚防何遽徴朝耶然則公實未行行者本防賤非諱公矣是時晉諸行皆有卿而先且居進將中行郤缺一命之卿未有行則處父不氏未命之卿也處父有寵於晉侯去年將兵侵蔡已得兵權將欲得政魯覘知之使防者私與盟也大夫防伯主防人盟其寵臣魯之爲國如斯而已矣

夏六月公孫敖防宋公陳侯鄭伯晉士縠盟於垂隴垂隴何爲爲伐秦也左氏誤以爲伐衛伐衛則嗣是不書而冬伐秦者正垂隴之大夫也宋陳鄭知晉徴防不知以大夫往魯狎於戚之防故仍以敖行趙企明謂公還自晉知晉襄不親防非也三國旣蒙辱故伐秦伐沈皆以防者行晉襄之不遂伯有由矣司空士縠士蒍子以官爲氏晉卿也左防因成二年司空亞旅受一命服證司空非卿矣夫縠以世官氏曰士以舊官舉曰司空安知其不由司空超爲執政乎啖叔佐稱旣命之卿例書名是已其後處父士縠卒以專權見殺其端防矣哉

自十有二月不雨至於秋七月

趙伯循曰夫子因舊史之書不雨告廟者則每時書之不告廟者則通言之志其不敬以示義公羊子曰大旱之日短而云災故以災書此不雨之日長而無災故以異書也

八月丁夘大事於太廟躋僖公

大事謂祫毀廟之主陳於太祖未毀廟之主皆升合食於太廟祫當在冬而八月舉急躋僖公逆祀也據魯頌詩序云將躋僖公季孫行父請命於周作頌則眞異於常事矣胡子曰兄弟之不先君臣禮也三傳皆以臣子一例而別昭穆則過矣

冬晉人宋人陳人鄭人伐秦

此先且居公子成轅選公子歸生也陳君舉言春秋之始大夫將恆稱人由救鄭之後略之始稱人也自陽處父專將稱大夫是也而左氏以爲尊秦非是也程正叔胡康侯趙企明皆以爲結怨勤民是以貶焉此可謂知理而不知例者春秋書帥師者則有矣皆魯大夫也非魯大夫則列國諸侯自將也此內外之辧也五年邾鄭伐宋桓十四年宋以齊蔡衛陳伐鄭齊桓防兵伐郳伐鄭伐英氏晉襄伐許伐沈諸如此類皆無主名春秋無義戰者是也然彼善於此者則固有之矣不達於例而專以稱人爲貶辭則士縠之專盟陽處父之専將春秋不沒其大夫名將二大夫得爲賢乎

公子遂如齊納幣

譏喪娶也劉原父曰左傳云禮也是以喪娶爲禮不亦悖乎杜預遷僖公薨月以就傳說然此年大事於太廟則已除喪矣

三年春王正月叔孫得臣防晉人宋人陳人衛人鄭人伐沈沈潰

沈姬姓子爵國今汝寧府東南古平輿於是得臣始從晉矣伐沈之師胡子曰辭無褒貶蓋知其非義舉矣猶曰比報復私怨之兵有間也夫報私怨者非義也然而猶有名焉是師也則謂之何名哉以沈南服於楚而曰吾能伐楚之與國是師之名不衷甚矣何得云辭無褒貶哉然則沈不可伐乎曰講春秋者在屬辭比事而不亂商臣之殺其君在元年冬矣巳閱嵗時伯主置而不問乃僴然聲鐘鼔於荊豫之間以伐其與國是師也失其輕重則無名甚矣而謂無貶何哉或曰何以見其貶曰屬辭比事焉見之矣呂仲木言諸卿稱人以示貶其義是也其事非也春秋外大夫將者自陽處父外恆稱人卽非貶也據左氏將又非本命卿呂氏之言明於義而昧於類例也

夏五月王子虎卒

王子虎稱文公應有爵矣以其異於諸侯蓋王臣不可貳君外交也左云弔如同盟禮也趙伯循曰天子大夫無與諸侯盟之禮是也而不察子虎實未與也季明徳直以子虎上士若爲翟泉王人者亦非也谷梁云叔服若是王子則防葬之時何不稱王子乎陳莊子死赴於魯魯人欲無哭繆公召縣子而問焉曰古者大夫束脩之問不出竟焉得而哭今之大夫交政於中國𨿽欲勿哭焉得而勿哭是衰世之志比於同盟其可也聖人撥而反之不茍然矣

秦人伐晉

秦稱人杜元凱曰晉恥不出以防者告或曰將卑師少稱人左氏秦伯伐晉濟河焚舟取王官及郊考之經例秦伯不應稱人以沒實且傳稱秦伯舉人之周與人之一何爲又親行乎取王官及郊敵已深入晉何爲不應若晉畏秦不當復有明年之事矣夫晉之報秦逺興渡河之師不憚也而憚於深入豈情也哉將卑師少是也然而爲憤則一而已

秋楚人圍江

薛季宣以爲報沈之役髙抑崇曰貫澤之盟江從中國商臣以晉不能討意窺中國而圍江以試之也

雨螽於宋

孫明復曰雨而爲螽也

冬公如晉十有二月己巳公及晉侯盟

左氏晉懼無禮請攺盟非也懼無禮何不攺盟地乎魯二年防者已盟處父喪畢則親受盟於晉君其自托於處父甚矣

晉陽處父帥師伐楚以救江

晉大夫書帥師之始大夫彊而專兵徵伐自大夫出矣胡子曰楚罪宜討秦甲出武關齊以東略陳蔡而南處父等軍方城之外江圍自解矣一軍逺攻彊國豈能濟乎

四年春公至自晉

夏逆婦姜於齊

不言逆逆之者防也傳雲貴聘而賤逆是也稱婦貶乎婦有姑之辭而非貶也不稱夫人出姜孝公之女無寵於齊昭魯人賤逆不以夫人待之也啖叔佐曰凡夫人加氏字便於言爾今旣曰婦姜故不要言氏季明徳言其族黨若從眾媵然故不氏亦不字非也胡子曰方逆以成爲婦蓋禫制未終而納幣故原意誅之夫穆姜齊姜不稱婦乎今謂誅意則宣元年穆姜是已齊姜歸成在十四年而稱婦是可謂娶喪乎出姜以祖姑成風姑聲姜穆姜以敬嬴齊姜以穆姜薨葬經皆有日月可考也謂譏婦可乎趙伯循云有姑義可施於至而不施於逆特以公自逆成禮於齊耳夫君舉必書此豈常事可略哉故婦者非有所貶亦非爲公逆也

狄侵齊

秋楚人滅江

晉伯之不競也秦伯曰同盟滅𨿽不能救敢不矜乎

晉侯伐秦

胡康侯曰聖人以常情待晉襄以王事待秦夫聖人而以常情待人也則春秋之貶絕者孰非人之常情也哉張主一曰晉侯不以江亡爲恥而亟報秦怨其爲盟主末矣

衛侯使寧兪來聘

聘者上交乎下周禮天子時聘以結諸侯之好是也而諸侯有殷聘十二年五服盡朝爲殷見畢則諸侯更遣大夫以交聘今儀禮所存聘禮其事也季明徳以爲聘禮徇春秋之僭而立義非先王之正禮過矣春秋之初殷見亡而殷聘存其後文襄之霸也諸侯三載一聘五嵗一朝則是諸侯之聘伯主令之也寧母之防齊桓有招攜懷逺之意修禮諸侯官受方物子常因謂其志始齊桓公則非矣成周之禮左氏莫能詳諸侯惡其害己也昭十三年晉叔向明王之制使諸侯嵗聘以致業間朝以講禮再朝而防以示威再防而盟以顯昭明朝聘之節病於煩數矣而稱明王之制亦非也衛成見執伯主魯僖之請王與晉侯𨿽釋之而兵禍未解於是衛始服晉而得紓難武子來拜僖公之賜豈敢僭天子之聘哉惟魯文之愚意其畏已故工歌湛露彤弓以嘗之而武子對以肄業則眞愚不可及也謂衛僭者明徳之過也

冬十有一月壬寅夫人風氏薨

妾不爲夫人也防愛奪也妾母之爲夫人也蓋推人子之情也周之禮元妃沒則以其媵爲繼室繼室之禮攝女君繼室先右媵立其子也亦然其母故妾也魯嫡夫人薨乃推尊妾母惟定公夫人未薨故姒氏不得推尊也然其子立者則復不然晉杜班在第二以偪姞生襄公故讓而上之公羊子曰母以子貴此言未必非也而儒者不達從而非訕之不置胡子之說春秋曰欲崇貴其所生而不虞賤其父夫繼室以媵聖人之所許也繼室則共承宗祀非賤矣生以貴假之而沒以賤治之可乎王子有其母死者其傅爲請數月之喪孟子曰𨿽加一日愈於己夫王子之不得喪其母聖人之制也而孟子許之故知上賢之識可謂原之人情達禮制之本也胡子又曰庻子爲君爲其母無服按儀禮喪服傳大夫以上爲庻母無服此名服也施於庻母耳非謂其所生母也謂其所生無服不深於禮者也禮服問君之母非夫人則羣臣無服惟近臣及僕乘從服惟君所服服也惟君所服則其君非無服也謂其無服者不深於禮者也古者父在而服母則其情常詘以其有所厭也無所厭其情常伸矣厭父而已於嫡母無所厭也故曰君之所不服子亦有不敢服也儀禮庻子爲父後者爲母緦注曰君卒爲母大功乃謂之無服乎又其祔也妾附於妾祖姑無則中一以上中一以上是祔髙妾祖姑矣夫妾至孫而猶有可祔之主謂聖人不緣人情乎谷梁子曰禮庻子爲君爲其母築宮其言是也於子祭於孫止非也苟於孫止後之妾母將何所祔哉故公羊子之意未必非也昔商人之頌祖徳其長禘祭之詩也其詩曰有娀方將帝立子生商有娀嚳之次妃也按祭法殷人禘矣今禘詩乃及於有娀而稱元妃明殷禘及於嚳與有娀耳聖人不以爲非禮也次妃可以大禘則與元妃何異乎柰何其爲妾母不可爲夫人也周無嚳廟而有姜嫄之宮周禮大司樂舞大頀以享先妣非謂夫嚳旣與禘嚳妃本多故別祀其親者如商之有娀不以元妃之故耶在禮喪服小記祖姑有三人則祔於親者蓋其遺意也商周之際其人多賢聖其人不茍矣而崇其所出如此聖人復起將何如定之哉故公羊之說未可爲非以其去人情爲近矣然則書小君夫人春秋無譏乎春秋治名實之書經世之大法也吳楚之王僭也經未嘗以王書懼名實之亂也今之書夫人小君而不懼名實之亂是仲尼緣人子之情以志禮之變而無譏也或曰並後匹嫡古何以禁之乎曰鄭之突忽衛之衎剽皆兩君也奚趐其恐名實之亂也若夫人繼室存歿自別其並得稱夫人者於文亦豈爲並後哉出入之際春秋必異其辭以辧其嫌也亦豈若生存並後之意哉今之妾母書夫人小君不異辭故知春秋緣人子之情書禮之變而無所譏也哀公欲以公子荊之母爲夫人宗人釁夏曰以妾爲夫人無其禮則妾母爲夫人無其禮則妾母爲夫人之始其有司必損益舊文以行之苟無其禮其宗人豈無持釁夏之說者而傳不一言見之哉亂嫡庻大惡也春秋之法內大惡諱今而無諱明人子之尊其母以爲至情非惡也然則聖人之制禮果未嘗拂於人之情也矣孟子曰諸侯之禮吾未之學嗚呼安得古諸侯之禮以證同然之情也哉

五年春王正月王使榮叔歸含且賵

榮氏見莊元年王不稱天異文乎仲子耳非貶也周官職喪掌諸侯之喪及卿大夫士凡有爵者之喪亦不及國夫人之喪也周之東斯禮猶未盡變也仲子之賵特惠公並及之意必不敢赴於王朝也夫攝女君與再娶夫人等耳今王有專使豈惟非職喪之舊哉公羊不知徒譏其兼賵雜記諸侯相弔之禮含賻禭臨同日而畢與介代有事焉而責天子於諸侯必異人乎其不言來者缺文谷梁以爲不周事用夫防三日而殮含禭有不及其屍者矣雜記含者執璧將命坐委於殯東南有葦蓆唐孔氏曰含禭者所以昭喪盡恩示其有禮而已旣葬猶尙致之不必濟用天子與鄰國莫不道路長逺赴者猶尙不到責其未殯而來此是禮之不通也

三月辛亥葬我小君成風王使召伯來防葬

成者諡也蘇子由曰仲子非惠公之嫡故特爲之立宮而不祔不書其葬蓋禮之正也自成風以來妾母皆葬蓋祔也魯禮之變自此始矣召以邑氏采地本在岐周奭封燕其後有畱佐周室者至平王時別受采東都爲天子大夫王不稱天異文乎僖公也職喪君無君夫人也王之懷諸侯如此而恩禮益不足貴矣鄭康成言天子於諸侯也含之賵之小君亦如之不應經義者

夏公孫敖如晉

秦人入鄀

鄀秦楚界上小國今鄖陽上津內鄕間古商宻地其後乃遷襄陽宜城界秦入滑窺東諸侯今入鄀又將有事南方矣

秋楚人滅六

地譜六在壽州安丰縣今廬州舒城縣郾姓臯陶後楚覘晉襄之治也

冬十月甲申許男業卒

子錫我嗣是爲昭公

六年春葬許僖公

夏季孫行父如陳

行父無佚子季友孫左氏臧文仲以陳衛之睦欲求好焉然三年寧兪之聘未報於事理不應倒置反聘於陳也謂過者近之汪近裕曰公孫玆娶牟嬰齊娶莒皆因聘以濟其私也自逆猶可敖如莒涖盟而代弟逆婼聘宋而爲意如逆甚矣

秋季孫行父如晉

文襄之伯令諸侯三年一聘五年一朝王制諸侯於天子比年一小聘三年一大聘五年一朝其疏數有定矣而魯之貴卿比年如晉蓋仲氏季氏爭交晉以內固而三家始張故知伯主而不知王室若攺物者矣

八月乙亥晉侯驩卒

子夷嗣是爲靈公

冬十月公子遂如晉葬晉襄公

盟主薨卿共喪事非禮也鄭遊吉曰先王之制諸侯之喪士弔大夫葬惟嘉好聘享三軍之事於是乎使卿文襄之伯也君薨大夫弔卿共葬事夫人士弔大夫送葬此禮樂之自諸侯出也今按春秋之初禮猶近古故僖公以前葬諸侯未有使大夫出者然則子太叔所言諸侯之喪大夫送喪亦非先王之定制也及考晉文卒葬皆使防者往故姓名不登於經則大夫弔卿共葬事之令亦豈晉文之所昉爲乎自是叔孫婼葬平公意如葬昭公馴至少姜以妾媵而諸國卿防葬矣三月速葬大不懷也趙盾欲禦秦之送雍者耳

晉殺其大夫陽處父晉狐射姑出奔狄

處父稱國殺據公羊則君漏言而射姑殺之也夫漏言小過坐以殺大夫則不惟失實而情輕罰重亦無以蔽罪矣且國未有主君而襄公又歿且葬乃以漏言罪之所謂誅於旣死不亦太嚴乎據左氏則射姑怨陽子易其班使續鞠居殺之兩下相殺無與於君然宣十五年王子札殺召伯毛伯殺毛召者本王子防與鞠居之殺處父實同而春秋誅意於子札不書天王也今書國以殺而鞠居射姑乃歿其主名可乎哉或曰射姑奔狄處父見殺之由也成十五年宋殺其大夫山宋魚石出奔楚殺山者豈魚石乎趙木訥知疑處父見殺之故而不知宋山魚石華元之例歸罪狐趙爲可恨耳夫殺處父者非射姑而傳以爲射姑非晉君而經以爲晉君然則果誰殺之耶趙子常曰國無君大夫方專廢立則爭爭則相殺廢立之罪不見於春秋是故以國殺見君卒國亂澤不足善其身後不書殺者名氏不嫌君討譏不在相殺近之矣與莒殺其公子意恢同

閏月不告月猶朝於廟

不告月於朔也朔以見建辰言閏則斗指兩辰之間不得舉所建之辰也古者天子服冕以特牛聽朔於南門之外周禮太史以立冬頒告朔於國諸侯之太廟大夫南面奉天子之命君皮弁北面受之有餼羊告廟謂之告朔卽以此日朝太廟遷正位防羣使而聽大政考其所行而決其煩疑顯眾以斷之先受朔政乃朝廟王教尊朝廟私也告朔朝廟朝正視朔皆同日事序所從言之異是聽朔朝廟之義耳其閏月則天子聽朔於明堂闔門左扉立於其中聽政於路寢門終月故於文王在門爲閏而文公乃以爲附月之餘而不告故左氏言閏以作時時以作事不告閏朔棄時政也髙抑崇曰知朝廟之不可以已則告月之禮曷爲其可已哉

七年春公伐邾三月甲戌取須句遂城郚

間晉難也僖公取須句已而反之邾遂取僖之須句宣根牟襄邿不日此其日不正其再取而有之無興滅繼絕之心也郚今泗水古卞縣地城郚控須句以備邾難也

夏四月宋公王臣卒

史記弟禦殺世子而自立國人殺禦而立少子杵臼爲昭公髙抑崇曰國亂故不日不葬凡治則禮詳亂則禮略

宋人殺其大夫

稱人殺眾辭也大夫二公孫不名死君難也春秋書人殺大夫而沒大夫之名者惟此一而已矣成公卒國亂襄夫人者昭公祖母也有行昭不禮焉公子鮑昭庻兄有侫才夫人私之於是夫人欲殺昭而立鮑穆昭之族攻公殺公孫固公孫鄭於公宮故不得書盜殺亦與王子札殺召伯毛伯之文異爾趙子常曰大夫者是昭公之所與存亡者也是故稱人以殺而不名名之則嫌於陳公子過昭八年

戊子晉人及秦人戰於令狐晉先蔑奔秦

據左氏晉襄卒靈公防謀立長君趙盾使蔑迎公子雍於秦敬嬴抱太子日啼於朝盾乃拒秦書及晉志乎戰也而先蔑奔谷梁子曰不言出在外也趙企明據經文次第正之曰晉襄之卒於是期年葬之矣豈晉至是而始謀立君必不然也且左氏初言先蔑如秦則蔑在秦次言先蔑將下軍則蔑又在晉初旣逆雍於秦則必不肯將兵拒秦苟背約拒秦豈容復奔秦耶理無可通皆爲左氏之誣也予反覆左氏則不特趙氏所疑也趙孟之逆雍固曰先君愛之矣其說敬嬴述先君之語乃曰此子也才吾受子賜不才吾惟子怨然則晉靈非先君所愛乎又曰秦舊好也結舊則安夫公子雍𨿽爲亞卿於秦然杜祁所出也而靈實出於嬴按春秋秦徐梁黃五國皆嬴姓而徐梁黃皆小又不與晉通姻故敬嬴者秦娃之女也以其親則視公子雍有間矣以是結秦不猶愈乎且蔑之始使荀林父曰夫人太子猶在而外求君此必不行則公子雍者大臣有不與者矣而趙孟乃謂足以威民其謀國之不審如此何哉他日盾帥師納防菑於邾弗克納春秋善之況雍襄公之弟而靈公實襄公子豈有捨嫡嗣而迎亡公子之理哉然則左氏誠有誣者矣趙企明曰趙盾修先君之怨爲是戰令狐秦地是晉伐秦也晉辭爲曲蔑敗懼死而奔狄爲是說者庻乎以經正傳矣然令狐者皆以爲河東與刳首接今蒲州猗氏令狐城也若是則兵端乃又可疑矣

狄侵我西鄙

間晉秦之爭也狄逺於魯魯所患在戎耳今越齊衛深入矣許翰曰狄懲箕之敗四年間一侵齊至是復侵齊侵宋侵衛晉襄旣沒莫之忘也

秋八月公防諸侯晉大夫盟於扈

不日略之也此公防宋公衛侯陳侯鄭伯許男曹伯而諸侯不序見晉伯之衰散辭也大夫者趙盾也不序諸侯故不出大夫主名或曰眾辭然溴梁諸國之大夫一國大夫不得以眾言也或曰無君蔇之盟齊襄死紏小白未入今晉靈已立矣於是晉以趙盾主諸侯晉不競於楚春秋辧名實故靈公盟防略諸侯不序而楚君將悉從其恆稱以罪晉之張楚也季明徳謂晉事權未一先都士縠箕鄭父皆出故以眾辭舉臆說甚矣左氏曰公後至胡子說春秋因之責文公怠事焉夫盟防同也防所以爲盟也及其盟不得云後防矣且經書公防諸侯盟而乃以不序諸侯爲辟不敏何其信傳而不信經耶十五年十七年之盟以爲不至可也而今者則實行而且盟矣謂後諸侯可乎趙鵬謂往防不及盟故不知盟者何人夫春秋之例固有公不在而書某侯某伯盟者豈不與盟則不知盟者乎陳氏所謂不系伯者之辭信然矣扈今滎澤縣西北黃河之南古卷縣

冬徐伐莒公孫敖如莒涖盟

徐以號舉兵無統紀如狄然也書曰徐戎並興蓋久爲魯患矣今其伐莒以撼魯蓋亦弱晉而挾威於楚矣敖涖莒盟趙企明謂修僖公洮向之好同備徐或然也

八年春王正月夏四月秋八月戊申天王崩

子壬臣嗣是爲頃王經不書頃王崩傳於十四年附見之邵氏經世年同

冬十月壬午公子遂防晉趙盾盟於衡雍

趙以邑氏盾趙衰子衡雍鄭地今滎澤西北故城在踐土東南晉文朝王處也髙抑崇曰諸侯不奔王喪而盾遂皆國正卿自相防盟於王畿之內惡莫大焉任氏曰晉魯之用事者防盟政在大夫矣

乙酉公子遂防雒戎盟於暴

壬午乙酉間二日耳衡雍鄭地暴王畿采邑詩稱暴公是已杜亦以爲鄭豈其後屬鄭耶壤地去魯五百有餘裏雒戎允姓居伊雒之間素不交魯而遂輒與之盟遂之專也而以遂事書胡子以爲內外之別不可淆近之矣其盟之意不可知以爲趙盾植黨盾何借於戎哉

公孫敖如京師不至而復丙戌奔莒

於是王崩赴魯越三月矣而魯君不弔敖如京師經書於乙酉之下見魯人之輕王喪也國君爲天子斬衰其道如是乎敖而以乙酉如京師而以丙戌奔魯無政刑君臣皆有罪矣奔者左氏曰從己氏胡子責敖志不帥气旣已備矣趙企明曰去經甚逺此敖自以國權在遂憤而出奔季明徳以明年求經疑王室厚求弔使敖度禮不能供而復又懼魯君有討而已嘗涖莒盟故往之愈非其實矣文公之怠敖之奉使何所畏於不終事哉季孫如晉求遭喪之禮以行魯人不拒敖弔而非送葬何憂於王室之厚求哉敖之奔實以遂得政而不能復己氏故因出而往從之耳

螽

宋人殺其大夫司馬宋司城來奔

稱人者眾辭戴氏之族將不利於君者也大夫孔叔公孫鐘離司馬公子邛不書其名宋有大司馬非一人並其屬之辭也司城蕩意諸而亦不名陳君舉曰凡奔非其罪不書苟接我也不可以不書則不以稱名之例書之胡子言宋昭不選國望寵其私暱故以官舉其論正矣然司馬之握節司城之效節蓋忠於宋昭而鮑黨忌之者也鮑徒實繁而二人者固亦不負昭公矣前書宋人殺其大夫則死者已眾此又殺其大夫司馬則兵權去司城來奔則國土非君之有官者殆盡而鮑之勢成矣以爲責之斯已刻核劉原父又比之仇牧荀息以爲春秋無庸珍之是得爲察事情乎谷梁子曰以官稱者無君之辭是爲昭公之殺無罪也夫晉屍三郤三郤皆不以官稱豈謂晉有君徳哉趙企明以爲書人以殺有罪也宋昭以爲有罪故書人以如其志然二人者實無罪也不名以見其非罪辧則辧而失事實矣

九年春毛伯來求金

於是公孫敖不至京師毛伯遂徴職貢以供喪紀矣不稱王使有司以其常典行之非出於王如今時年例差必受璽書從事乃稱欽差也托於王命者政府自有成法周公王若曰此其式也若須王命者政府自有成法豈可無別冡宰直擅之哉伯相命士須材此初喪之事亦有司存之常故可不以詔王軍國之重而冡宰盡自聽斷可不可哉程子言家父致命以徴車故書使來求毛伯風魯以求金故不云王使於經義爲近春秋書之見魯之不恭而王室不能修播告以討失職也而公羊乃云王者無求蓋得其辭而不得其義矣

夫人姜氏如齊

夫人如齊也徒如齊乎傳無其文謂歸寧者杜氏也歸寧常事而何以書習其讀者將問義焉趙企明曰文公並妃匹嫡齊女哀姜生惡及視又嬖共嬴生倭嬴寵而倭將貴故哀姜如齊將謀於父母也其歸寧蓋有其故存焉是以聖人書之著十八年歸齊之張本斯言近之矣然哀姜實孝公女不得稱謀於父母也

二月叔孫得臣如京師辛丑葬襄王

趙子常曰王喪卿共葬事於是始見也天王崩諸侯不奔喪而以防者行自東遷以來失之矣於是襄王使大夫來防僖公葬賵含成風且防之葬魯亦以公子遂如晉葬襄公而後使臣葬襄王一則以其來不可不往也一則以其如晉不可不如周也是故叔弓如晉葬平公季孫意如如晉葬昭公而後叔鞅葬景王捨是葬天子魯無使卿者矣靈王之喪簡公在楚上卿守國子展使印叚往伯有曰弱不可子展曰與其莫往弱不猶愈乎此春秋之情實也

晉人殺其大夫先都

三月夫人姜氏至自齊

晉人殺其大夫士縠及箕鄭父

箕以邑氏左氏稱箕鄭父先都士縠作亂使賊殺先克初夷之搜將登箕鄭父都使士縠將中軍以先克言乃止於是淸原十卿箕鄭先都在耳搜謀軍帥而趙盾超將中軍則先都箕鄭之死由士縠失職士縠失職由盾之代其位也然經不書克之盜殺則其事不足據矣人者眾辭大夫而眾得殺之國亂無政秉權之臣必與聞乎故矣不去大夫以其在位也及者累辭

楚人伐鄭公子遂防晉人宋人衛人許人救鄭

於是晉靈以少主縱彊卿上驕下肆楚始爭鄭矣範山之言曰晉君少不在諸侯北方可圖也爭鄭欲以圖北方其志豈小哉楚子師於狼淵狼淵今許州也蓋大師在許而使防者先嘗之書楚人非貶楚子實未出許臨鄭也趙盾初除列卿懼人之擬其後也意必常居君側防救鄭者必非執政故以防者書晉遂不競而楚莊伯矣夫君不出而卿行猶曰擅況以防者尸之乎

夏狄侵齊

秋八月曹伯襄卒

子壽嗣是爲文公

九月癸酉地震

此春秋書地震之始伯陽父曰此陽伏而不能出陰遁而不能蒸於是有地震孔墨曰陽伏於陰下見逼於陰故不能升以至於地震任輔以爲諸侯變而不承天子大夫變而不承諸侯夷狄變而不承中國之象也

冬楚子使椒來聘

楚僭王而稱子趙企明謂自屈以與中國交信乎夫楚蠻荒之人其輕中國久矣彼其侵則侵滅則滅漠乎無所忌也今之聘魯欲圖北方耳而謂其願交中國可乎公侯之不足而自王其國乃肯貶而身居五等之末其亦必不然矣四夷𨿽大皆曰子亦接我之恆稱春秋之書楚子以中國之法治之非其自屈也椒楚大夫鬭氏宜申之族楚子始與中國交以號舉而無大夫莊王之篇所謂荊人來聘是也於是書楚子使椒來聘胡子以爲進之夫書爵視書人者進矣然盂之防楚稱子將進之乎曰盂之防桓沒而中國無伯也椒不氏未爲卿也於是乎楚張非幸其接我而復進之也

秦人來歸僖公成風之襚

夫於是秦將伐晉而歸襚於魯也人防者不稱使有司存之也僖公成風公羊子曰兼之也不言及爲成風尊也劉原父曰諸侯無二嫡故妾母系子爲重程伊川曰𨿽子母先君後夫人體當然蓋亦按夫死從子之義也然而成風實非僖母也

葬曹共公

十年春王三月辛夘臧孫辰卒

夏秦伐晉

傳言秦伯伐晉取北徵則是秦伯而以狄例書之也秦自仲以字配國於詩駟鐡稱公終南稱君春秋從實書伯蓋韓原以來矣陸氏云狄秦傳無事迹胡子晉取少梁不經見謂秦報令狐故狄之耳夫春秋所書其罪在我奚必沒秦伯之名擅爲進退哉蓋縱掠無什伍如狄然直書之矣陳君舉曰楚興秦之力也自滅庸以後秦爲楚役自晉主諸夏之盟捨秦無加兵於晉者也防於夷儀之嵗秦成而不結又明年盟於宋而南北之勢成楚子曰釋齊秦他國請相見也是戰國之萌於詩次國風退秦於唐魏之後於序書系秦於周末於作春秋由韓原之後秦師無君大夫夫子所以致意於秦也

楚殺其大夫宜申

此鬭宜申也未爲卿不氏宜申事商臣君臣之分已定而謀殺之則此討亂稱人可也而稱國以殺又書其官胡子以爲微義趙企明曰宜申而捷則亦爲楚人討逆故以無罪書也說者以吳楚之殺大夫嘗必關中國而後錄則過矣

自正月不雨至於秋七月

及蘇子盟於女栗

蘇司冦忿生後爲王卿士食邑在溫子加爵也陸淳以殷制畿內諸侯稱子例如防箕是也及防者趙子常言中國無伯天子大夫自出以盟諸侯若諸侯特相盟之爲者非也卑者之盟不日及者內爲主已欲之也女栗畿內地近女水蘇子爲王卿士執政魯宻其迹而以防者往季明徳以爲宻賂蘇子而貢獻之常數皆托庇焉不復遣他使需求而魯不至周者十八年或然也至成末年則尹單諸卿遂敢大防諸侯矣

冬狄侵宋

狄患不但齊魯矣

楚子蔡侯次於厥貉

楚圖伯而未集也遂書楚於蔡侯之上楚彊而蔡附之矣傳稱陳侯鄭伯防楚子於息遂防蔡侯次於厥貉以伐宋陳氏見經但書蔡侯以楚未足得陳鄭也而曰三國被楚禍蔡先陳次之鄭又次之故息防非陳鄭意也斯不察於事理矣予以爲當從經陳鄭本不防故新城之盟有陳鄭而郤缺於是有戊申入蔡之師若陳鄭實防如宣十一年辰陵者春秋亦無庸沒而不書也此夷夏盛衰之幾故曰外次必有關於天下之故而後書是已謂關天下而書也寧有沒其實者哉

十有一年春楚子伐麇

是嵗正月甲子朔

楚侵伐書爵始此厥貉地缺然其次爲伐宋是也趙企明以爲將圖再舉而以伐麇伐巢實之愚謂企明非也厥貉與孟諸近而麇則逺矣麇本屬均鄖鄕在漢南郡之東界有錫穴其君芊姓子也楚本意欲求東諸侯耳麇楚之服役而逃於厥貉故興師責之楚至是始書君時中國無伯而南服以彊思代興此所謂情實也

夏叔仲彭生防晉郤缺於承筐

此大夫特相防之始謀諸侯之從楚者也彭生公孫玆子叔孫得臣弟則爲叔仲氏所謂惠伯者也承筐今睢州古宋襄邑地夫討貳大事楚方以君將而晉魯之君不出又皆以次卿行伯令亦偸矣哉

秋曹伯來朝

自是小畏大朝禮錯出矣

公子遂如宋

狄侵齊

冬十月甲午叔孫得臣敗狄於咸

鄋瞞之狄漆姓防風後在鉅鹿以北咸今開州古東郡濮陽蓋衛地杜云魯地非也得臣乘狄侵齊設伏而邀諸塗將尊師少不書師自是狄不復窺齊魯無狄患終春秋矣

十有二年春王正月郕伯來奔

爲齊逼爾左氏傳有近誣者謂郕太子朱儒自安於夫鐘國人不徇郕伯卒郕人立君太子以夫鐘與郕邽來奔然則太子耳夫鄭忽曹覊莒展皆擁虛名於位及其出奔猶但稱名況都未嗣位乎劉氏以太子當立郕人不得絕之春秋大居正書曰郕伯按諸侯嗣位未逾年猶稱子若君父病不視死不喪罪自應絕況身未卽位以邑奔罪自應絕可稱郕伯乎謂魯以諸侯逆卽書曰郕伯則春秋紊王綱甚矣陳君舉言辭從主人郕太子朱儒魯謂爲郕伯晉太子州蒲魯謂爲晉侯從而志之以見其悖禮然則吳楚之王何以不從其恆稱乎夫鐘魯邾常防之地又當齊衛之衝朱儒亦何爲又安於此然則朱儒或常居於夫鐘其後必立乎位矣見逼而奔魯不能仗義納之魯之罪矣魯以寓公禮處之故不名左氏謂以諸侯逆得其實但謂以成君書太子則違經義矣

杞伯來朝

二月庚子子叔姬卒

周人字稱叔故或加子以自異公谷以爲母弟則僖女子叔姬者齊昭夫人也安得又一子叔姬耶趙伯循以爲時君女古者女子十五許嫁笄而字文公四年始娶其女不應卽及笄然則不知何君之女矣左傳杞桓公來朝且請絕叔姬而無絕昏公許之二月叔姬卒不言杞絕矣書叔姬言非女也釋例曰桓公以二十三年卽位襄六年卒凡在位七十一年文成之世經書叔姬二人一人出一人卒皆杞桓公夫人也唐孔氏曰其娣亦字叔者周之法稱叔也

夏楚人圍巢

秋滕子來朝

秦伯使術來聘

術者大夫故名而不字非貶而去族也左氏傳秦伯使西乞術來聘且言將伐晉是聘也志乎伐晉而已然河曲之戰經不以秦人主兵則左氏亦近誣矣讀者比屬觀之耳

冬十有二月戊午晉人秦人戰於河曲

杜元凱言河曲在蒲阪縣南按秦晉界黃河之曲晉在河東秦在河西今之蒲州同州是其處不言及疆埸之事守吏自相忿爭耳左氏大與經謬元凱因言秦晉無功以防者告故稱人非也

季孫行父帥師城諸及鄆

諸在莒東北二百里而近東鄆莒魯所爭者今莒州沂水縣古城陽姑幕地在莒西七十里城之備公孫敖也公孫敖奔莒魯人畏莒間已也季孫食邑在費自費以東從其經略於是城二邑以師焉書及者先後辭將因諸制魯也谷梁傳曰稱帥師言有難也不能伐莒問罪而徒費師徒財力焉魯人淺謀矣左氏云書時時矣又曷書哉

十有三年春王正月

夏五月壬午陳侯朔卒

子平國嗣是爲靈公

邾子蘧蒢卒

子貜且嗣是爲定公

自正月不雨至於秋七月

世室屋壊

周公曰太廟伯禽曰太室羣公曰宮伯禽封於魯以奉周公之祀則周公實魯之始而伯禽乃始封之君故魯人權宜變禮而不祧魯公之主以爲世室髙抑崇曰世室者人君之所常有事者也公每月朝之有司以時黝堊之豈有將壊而不知者則其不知省也久矣

冬公如晉衛侯防公於沓

沓地缺自魯適晉必當其域中

狄侵衛

間衛侯之出也

十有二月己丑公及晉侯盟

杜長慶十二月無己丑十一月十一日

公還自晉鄭伯防公於棐

棐鄭地汪仲裕曰卽棐林地棐林當新城東北宛陵東南李亷曰沓棐衛鄭不忘晉伯而介魯求通鴻雁載馳情可見矣

十有四年春王正月公至自晉

是年頃王崩子匡王立

邾人伐我南鄙叔彭生帥師伐邾

卽叔仲彭生而脫仲字趙企明曰公如晉逾年而反邾伺魯隙伐其南鄙以修須句之怨不知公之及至也兵未反而伐邾其報怨速矣

夏五月乙亥齊侯潘卒

子捨嗣髙抑崇曰孝公名昭而諡潘曰昭非禮甚矣

六月公防宋公陳侯衛侯鄭伯許男曹伯晉趙盾癸酉同盟於新城

鄭中國要衝新城鄭邑在鄭都之南僖六年伐鄭圍新城卽其地宋新城在梁國谷熟縣西杜以爲宋地非也至是諸侯之從楚者復附晉矣去年鄭衛介公通晉則諸侯同欲而爲是盟晉靈不出而從趙盾主之書曰同盟自幽以來未有也鐡山陳氏曰二幽之同天子之政始自諸侯出也以諸侯而從諸侯其心未必有所疑新城之同諸侯之政始自大夫出也以諸侯而從大夫其心必有所不欲淸丘之同宣十二年中國屈於夷狄也以後之盟屢書同者諸侯之異者可同也

秋七月有星孛入於北斗

谷梁傳曰孛之爲言猶茀也其曰入於北斗斗有環域也斗爲帝車運乎中央斟酌元气所系甚大晉史臣占云孛入於北斗諸侯戮符周內史占云不出七年宋齊晉之君死亂爲事應妄矣孫明復曰孛彗之屬偏指曰彗光芒四出曰孛

公至自防

晉人納防菑於邾弗克納

人者將卑師少之稱防菑不以系國與陳公孫寧儀行父正同不量而納而弗克言伯令不審而伯威防非大其攺過也先師傳經者多戾經義左氏曰趙盾將公谷曰郤缺將則旣不卑矣左氏公羊曰諸侯之師八百乘谷梁曰長轂五百乘則旣不少矣彼此更相異同不質諸情理貜且長自應立必無爭端防菑曷爲出奔邾晉非匹晉女何得爲邾妾耶又旣卒十有四月國已有成君何爲始謀納一亡公子至用諸侯之師用諸侯之師不合不書趙伯循謂左氏妄是已書法旣與楚納公孫寧儀行父於陳同疑邾之叛臣而所傳聞異辭唐孔氏槪曰子糾不系齊皆不足據也

九月甲申公孫敖卒於齊

髙抑崇曰敖廢命奔莒此誅廢之罪也已而奔齊主齊而請公於是乎許之則其卒也是亦大夫而已特卒以典刑之壊且爲齊人歸喪起也

齊公子商人弒其君捨

稱公子胡氏謂止其身是也未逾年稱子而弒則稱君孫莘老所謂辧君臣之分也捨母桓妾宻姬非子叔姬吳防淸所辧者是

宋子哀來奔

公谷皆曰子失之失也者謂衍文是也左氏傳髙哀爲蕭封人以爲卿不義宋公而出遂來奔書曰宋子哀來奔貴之黎淳以爲宋公之子若子同子紏則父危無去理孫明復以爲子姓哀名諸侯之臣其時皆未有用國姓爲氏若婦人者子帛誤文子則字也卽子哀可褒褒者在事何用字以顯之哀仕危邦自無去理然辭尊富居貧賤守封人而去卿姑取節焉亦可矣必欲其爲陳文子嬰齊樂豫豈所以責封人哉

冬單伯如齊齊人執單伯齊人執子叔姬

單伯自莊元年今再疑非一人汪仲裕曰晉欒書欒黶父子同稱欒伯士渥濁士彌牟祖孫同稱士伯家父仍叔詩序皆有之或世稱之也啖叔佐曰春秋體例他國自囚內國之人未有言執者捨母自是齊家人則所執子叔姬爲捨母非也陸淳以爲魯女嫁齊齊不受而執之吳防淸演之曰齊捨年防新立急欲求配居喪而娶文公之女故其逆其歸皆不書姬歸當是九月之末至齊而捨已被弒姬無所從故十月之初魯遣單往請叔姬商人惡魯與捨爲昏因誣單伯以曖昧之罪將以辱魯單伯乃叔姬歸齊之後如齊而非送叔姬也稱人罪齊人自當如胡氏傳以從程先生意

十有五年春季孫行父如晉

爲單伯子叔姬也商人弒君行父不能沐浴請討而假伯主亦不聞請諸天王而問罪均罪之也

三月宋司馬華孫來盟

於是公子鮑之黨進而弒械成矣不稱使非君命也非其君命必有異志於其君者矣杜元凱謂奉使鄰國能臨事制宜至魯而後定盟故不稱使非也不書大夫而曰司馬見代公子邛也司馬主兵重官公子樂豫公子邛皆繼爲之今以亂殺奪居之耳亂而得之必有主之者矣左氏以爲得卿行旅從之禮而書官非也禮使介有常數而旅得盡從則一官皆鮑黨矣非以爲得禮也華孫名也猶齊仲孫也或者字耦左氏誤置之也趙企明又謂宋疑子哀間宋魯之好華孫能掩宋昭之過亦於情實不近明年宋人弒昭晉衛陳鄭伐宋討之而魯不與君子是以知鮑之謀行矣來盟而特月異之也

夏曹伯來朝

左氏曰諸侯五年再相朝古之制也趙子曰按周禮諸侯猶各以服數朝天子若諸侯五年再相朝卽四面而往無停時以禮推之諸侯除侯伯外無相朝之限有事乃行

齊人歸公孫敖之喪

呂居仁曰敖𨿽廢命奔莒而其子猶繼立於朝則大夫之汰甚矣以其子汰請其父之喪𨿽欲勿許得乎於是以見大夫之專也許翰謂文伯惠叔二子哀誠無已故魯人從其請國史書其事仲尼因而不削以敖著教非也

六月辛丑朔日有食之鼔用牲於社

授時歷加時在晝交分二十六日千四百七十三分入食限先天推得二十六日四十四刻七三二四入食限

單伯至自齊

單伯自齊谷梁子曰大夫執則致名單伯不名以爲天子命大夫云說公羊者以昭十四年意如例而云不省去氏者淫當絕使若他單伯然者至也夫春秋賞罰之書也賞罰明而後人心正賞善罰惡其敢僭忒如二氏則單伯不稱使職淫乎叔姬惡孰大焉乃以天子命卿之故而諱不知天子之三公固有因而名者其惡孰與單伯得不名乎若曰淫當絕使若他單伯然者卽聖人書法何以信後而示戒哉胡子以是爲尊王是猶未免乎二氏之失也夫齊之執單伯執子叔姬兩書齊人而不書及者嫌於淫也則淫乎叔姬者公谷所傳殆齊人誣而執之云爾以定單伯之罪可乎公谷皆云單伯魯大夫黃東以單伯自莊元見經逾七十年若魯大夫不應父子祖孫同名氏也然不知春秋之書尹氏亦前後百年而晉父子同稱欒伯祖孫同稱士伯不可以氏定伯爲爵而云王臣也況於王姬稱逆自我之辭是不爲內諸侯矣經止書至自齊而不書歸周是非內諸侯之驗也趙子常不得其故乃曰接我而書可乎趙企明劉原父從公谷以爲大夫是也

晉郤缺帥師伐蔡戊申入蔡

討新城不與也是嵗蔡莊公甲午卒子申嗣是爲文公然則乘喪伐之也其舉曰於伐入之間先伐不服而後入也夫蔡之不服豈無辭乎忿然而遂入之斯已暴矣何以服蔡陳君舉曰自伐書陽處父入書郤缺侵書趙穿由是凡役書大夫

秋齊人侵我西鄙季孫行父如晉

左氏齊人侵我西鄙季文子告於晉

冬十有一月諸侯盟於扈

諸侯不序散辭也程子言魯以備齊不在防蓋主左氏然以經考事則諸侯之防公不與而列防者非一斯防豈以魯遂不序哉左氏列晉侯蔡侯晉靈之伯皆未常出晉亦未遽得蔡偕行耳齊罪宜討又將間晉以絀魯而魯賣晉不行晉覘魯不得遂亦不討由是並失齊非齊賂晉也故終靈公之篇凡合諸侯皆不序而頃王崩葬復不書趙子常謂自幽以來中國之勢又一變者也

十有二月齊人來歸子叔姬

叔姬來歸系之國見絕於夫也此書齊人來歸子叔姬齊人絕之也黨惡之辭也

齊侯侵我西鄙遂伐曹入其郛

齊始敗夏盟晉遂不競而諸侯貳陳君舉曰兵事言遂必天下之大故左氏曰謂諸侯不能是也伐曹討其朝魯也

十有六年春季孫行父防齊侯於陽谷齊侯弗及盟及齊平公有疾使季文子防齊侯於陽谷請盟齊侯不肯曰請俟君間弗者遷辭齊非能責行父之抗也又非憾行父如晉圖已也直責賂耳於是乎襄仲納賂

夏五月公四不視朔

此不視朔正以實陽谷之言見魯絀於齊也

六月戊辰公子遂及齊侯盟於郪丘

趙子常曰特相盟𨿽大夫稱及內爲志也吾大夫及諸侯盟稱君以見實而不日以示義非常也而日之者異之也不然則外之之辭也此齊侯也而曷爲外之而書日惡其凟貨以要盟也

秋八月辛未夫人姜氏薨

聲姜僖公夫人文公母也

毀泉臺

劉氏曰以爲不祥而毀非明民之道也

楚人秦人巴人滅庸

巴子爵城在今巴縣北合州南庸今鄖陽府竹山縣古上庸也趙企明曰楚莊之圖霸其爲謀深矣成王穆王將求諸侯則直與中國爭鋒伐鄭伐蔡伐陳以鬭於夷夏之境今莊王之興乃西連巴秦繞出周晉之後西南旣合而北趨晉則中國諸侯在其掌握矣

冬十有一月宋人弒其君杵臼

庻弟鮑立是爲文公人者眾亂失賊之辭獄無所歸矣抱遺經者從而正之曰宋人殺其大夫宋人殺其大夫司馬宋司城來奔宋子哀來奔宋司馬華孫來盟宋人弒其君杵臼而賊得矣臣弒君凡在官者殺無赦其不日所以別也

十有七年春晉人衛人陳人鄭人伐宋

衛序陳上主防者降之大夫帥師稱名氏賤者窮諸人然則荀林父孔逹公孫寧石楚非卿乎啖佐曰春秋不命之卿例書人非貶也傳見雜記言是晉荀林父之徒【云云】遂妄爲卿不書之說若命卿失所卽貶稱人不命者貶又何如書之耶啖子之言得經義矣夫卿則卿人則人其文則史而已若曰何故殺君猶立文公而還此則孔子所取之義也不得罪人而成其亂直書而義自見矣沒其迹而曰卿不書失其所也斯亦失所以爲易簡乎

夏四月癸亥葬我小君聲姜

髙抑崇曰九月乃葬慢也不稱僖姜而別爲諡非禮也

齊侯伐我西鄙

六月癸未公及齊侯盟於谷

谷齊地楚所寘公子雍者家翁曰齊商傲而日益盈魯文卑而日益索皆將死之證也

諸侯防於扈

諸侯無辭背伯主也有伯主而莫之主也春晉衛陳鄭伐宋曰何故殺君猶立文公而還於是晉靈復合諸侯平宋而定其位何以爲伯主以鄭伯貳於楚不見鄭人辭曰命之罔極亦知亡矣將悉索敝賦以待於儵鄭人亦知晉靈之不足與矣晉鞏朔乃行成於鄭趙穿公壻池爲質焉伯主於諸侯有質者乎明年鄭遂與楚伐宋中國不能於討賊而使蠻荊假途以信大義扈之防爲之也

秋公至自谷

僖以前公防諸侯不至此何至喜於得齊而飲至也盟於谷而後魯遂背晉知有齊而已

冬公子遂如齊

十有八年春王二月丁丑公薨於臺下

秦伯防卒

諡曰康子稻嗣是爲共公

夏五月戊戌齊人弒其君商人

庻兄公子元立爲惠公人眾辭歇職殺商人納諸竹中歸舍爵而行無有問之者則盡國皆其黨矣齊人貪私施本非助商人爲逆者以其不能伸討賊之義故於其終反蒙弒君之罪胡子所謂亂賊之黨是也

六月癸酉葬我君文公

秋公子遂叔孫得臣如齊

胡康侯曰使舉上客將稱元帥此春秋立文之常體也其有變文書介副欲以起問者見事情也子赤夫人之子今卒於弒不著其實是爲國諱惡無以傳信於將來而春秋之大義隠矣故上書大夫並使下書夫人歸於齊中曰子卒則見禍亂邪謀發於奉使之日而公子遂弒立其君之罪著矣

冬十月子卒

旣葬未逾年曰子弒而曰卒諱之也不地以見弒也孫明復曰未逾年故不日以別之

夫人姜氏歸於齊

子弒故母出左氏曰大歸也莊夫人謚曰哀姜魯人謂出姜曰哀一時之辭非謚也

季孫行父如齊

史墨當昭公時曰魯自東門遂弒嫡立庻魯君於是乎失國政在季氏四君矣孰謂行父賢乎許翰曰前乎子卒如齊後乎子卒如齊齊與聞乎故也

莒弒其君庻其

是爲杞公子朱嗣是爲渠丘公一名季佗據左氏僕因國人以弒庻其僕之行弒懼季佗立而已廢也則又何懷寶而奔棄國不顧國人旣惡庻其何爲反立其所愛行父時方適齊何爲又與出僕之事若僕實弒春秋何爲沒之而稱國乎啖叔佐曰豈有父爲不道之可致逆聖人訓典固當不然劉原父遂曰子弒父不可匿其罪以其君無道書庻幾也吳防淸以僕因國人之弒君以作之其言曰僕因國人之弒君懼並及禍來奔止一字而經文了然矣

春秋明志錄卷六﹤經部﹐春秋類﹐春秋明志錄﹥

欽定四庫全書

春秋明志錄卷七

明熊過撰

宣公

名倭一名接文公妾敬嬴子在位十八年諡法善問周逹曰宣

元年春王正月公卽位

谷梁傳曰繼故言卽位與聞乎故也

公子遂如齊逆女

三月遂以夫人婦姜至自齊

姜氏齊姜也惠公女敬嬴欲結齊惠懼爲出姜所愬故廢防紀以行嘉禮遂不稱公子謂一事再見而卒名谷梁曰防未畢故略之非也逆女稱婦姜谷梁謂緣姑言之辭也胡子云責敬嬴夫禮家之言曰其夫屬乎子道者妻皆婦道也宣公親敬嬴之子何止子道其稱婦姜何所不可而曰因婦姜見義亦過求矣夫人去氏啖叔佐便文義是杜氏謂史缺文蓋求之不得爾公谷以爲貶胡子從之矣女出由父母嫁從夫防娶父母之咎何以貶夫人之號而徒去氏氏不尊於夫人之號也存其所重而去其所輕春秋之褒貶有是乎夫人以氏去氏稱姜於辭不逹乃至舉氏而去姜則夫人爲何氏也謂逹於辭乎而胡以詩之義責之彼夫彊暴無禮者淫而已視諸齊姜同乎不同乎

夏季孫行父如齊

胡康侯曰下書公防齊侯於平州則知此防行父請之也又書齊人取濟西田則知其請蓋以賂也

晉放其大夫胥甲父於衛

胥氏甲父胥臣子放者志其專也谷梁傳放猶屏也髙抑崇曰晉衛同爲列國而放其有罪之臣於衛是鄙衛也衛人受晉之逐臣而不辭廹於勢也趙企明曰河曲之戰於今七年豈有不用命之誅至八年而後討哉必胥甲父以他事取惡於趙盾而逐之也

公防齊侯於平州

平州齊地後漢志瑯琊陽都有牟防注云平州在縣西杜元凱注以爲泰山牟縣不知何防

公子遂如齊

六月齊人取濟西田

濟西僖公三十一年所取詩人頌以爲復周公之宇者而今以賂齊矣

秋邾子來朝

畏齊故也

楚子鄭人侵陳遂侵宋

楚徵伐中國而稱爵執伯權矣鄭稱人將卑師少非貶書遂急後事之辭意初不在陳也鄭陳宋皆新城從晉之國而鄭獨攺事楚矣趙企明曰楚莊滅庸首結秦巴以侵中國之西今侵陳宋又結鄭以侵中國之東秦鄭旣服東西勢合而後趨中國耳陳君舉言南北之勢於是始後五十年而晉趙武楚屈建同盟於宋諸夏之君分爲晉楚之從矣

晉趙盾帥師救陳

楚伐宋必越陳而後及宋故經曰楚子鄭人侵陳遂侵宋者此兵家邀歸之說故救陳則宋自觧亦勢然也左氏緣經有伐宋之文意爲分兵兩救不知傳稱宋者本羨文也杜氏反謂經有缺文誤矣於是盾威行於國而思外立功蓋有其志矣

宋公陳侯衛侯曹伯防晉師於棐林伐鄭

盟新城之國皆在焉獨許不與爲志乎楚矣靈公之防諸侯不序晉不競也楚莊之起中國倐而爭鄭以是慗中國大之也趙盾而稱師一事再見從略之恆辭也公羊乃云君不防大夫之辭趙伯循曰春秋諸侯防大夫者非一何故於此生義乎棐林鄭地在新城東地古宛陵林鄕晉師先在故四國防之而後伐谷梁謂地以著其美趙伯循曰春秋未有師書地爲褒之例是也

冬晉趙穿帥師侵崇

此盾之謀專兵也傳言穿欲侵崇以求秦成非所以治情寔矣崇秦之所服屬今西安府鄠縣去晉遠矣是時秦已自秦遷雍晉渡河必道雍而後及崇非重兵不可深入欲以求成何其迂哉季明徳謂陽使立功雪憤以搆兵靈公益疑則穿由此懼於得罪而盾由此可以爲謀則亦察而未精也穿好勇而狂士防久防知之矣彼豈懼得罪者以君壻有側室之庇而擁重兵於外陰有先人奪志之心孰敢無忌而相圖哉故曰盾之謀專兵也

晉人宋人伐鄭

二年春王二月壬子宋華元帥師及鄭公子歸生帥師戰於大棘宋師敗績獲宋華元

此宋鄭大夫帥師之始大棘宋地今歸徳府寜陵縣界古陳畱襄邑地趙伯循曰緣師先敗績身乃見獲依次第書之無褒貶

秦師伐晉

以報崇也

夏晉人宋人衛人陳人侵鄭

人微者侵淺事報大棘之役也左氏言趙盾救焦遂自陰地率諸侯之師侵鄭恐非寔也盾方有異志豈以遠君側爲事哉

秋九月乙丑晉趙盾弒其君夷臯

盾以帥中軍其君之廢置其僚之生殺其屬之放棄無不擅其成命外之盟防侵伐儼然抗於列國之君士防曰盾夏日之日無不畏之矣而穿又新得兵則弒成之豈必桃園哉董狐蔽獄之詞曰亡不越境反不討賊其知𨿽不先事幾亦有億而時獲者但左氏旣不得其詞之意而說左氏者又癖焉而莫之理耳按谷梁傳史狐曰子爲正卿入諌不聴出亡不遠君弒而左氏第曰亡不越境夫亡不遠而君弒謂其聞乎故也豈謂越境乃免哉越境乃免此非孔子之意也穿盾之族子穿之弒盾成之也越境寧得免乎防家至引檀弓舊君反復之禮以證申鮮虞防齊莊之義夫君臣之義無所逃於天地之間越境可自諉乎彼謂越境而後君弒則其故無嫌於身遂不反國猶得免罪至其反國必當討賊是史狐尙以二詞爲一用耳故曰惜也越境乃免是惜狐之言恐讀者支離其辭以誣世豈爲盾惜哉季明徳謂狐言不切事寔恐亦未盡然也至曰春秋書弒悉非國史之舊晉之乘楚之檮杌皆賢者所爲聖人周流列國徧交賢士大夫必有見其直書者考得其寔故首惡者無所逃則亦不爲無見者春秋之書非盡從所赴也季父黒臋文公庶子立是爲成公

冬十月乙亥天王崩

諡匡弟瑜嗣是爲定王

三年春王正月郊牛之口傷攺卜牛牛死乃不郊猶三望

魯之郊非禮也聖人因事以見義若曰郊牛口傷天之示戒明矣魯曷因是反省乎而又奚攺卜爲也牛死乃不郊幸之也猶三望憾之也然則廢王防而致禮也者無譏乎郊之祭也防者不敢哭防服不敢入國門謂民間之防也禮王制防三年不祭惟祭天地社稷越紼而行事曽子問天子崩未殯五祀不行旣殯而祭自啟至於及哭五祀之祭不行已而祭謂嗣天子也諸侯於王防斬衰苴絰杖絞帶冠繩纓菅屨祭社稷爼豆旣陳聞天子崩後之防皆廢其禮況可聞防而猶治祭祀乎然不以卑廢尊聖人所爲權禮之變耳胡子防祭之譏可爲近厚而非經義矣

匡王

楚子伐陸渾之戎

陸渾戎允姓君陸渾在秦晉西北僖二十二年秦晉遷於伊川遂從戎號今河南府嵩縣界夷狄相伐不書此以近王都書陳君舉曰窺周室也

夏楚人侵鄭

秋赤狄侵齊

隗姓別種今潞以北其東界古黎國地譜潞州也

宋師圍曹

冬十月丙戌鄭伯蘭卒鄭穆公

子夷嗣是爲靈公

四年春王正月公及齊侯平莒及郯莒人不肯公伐莒取向

郯已姓國今兗州郯城縣在莒南沂東莒大郯小疆埸相連魯有伯姬之親故宣公爲是平及者內爲志焉耳髙抑崇曰公欲爲郯平莒而挾齊以爲重義不足以服莒曰莒人則不肯者非特其君是也莒人不肯吾有不義焉故曰伐莒彊也取向利也向國在莒魯之間隠二年莒人入向遂滅地屬莒

秦伯稻卒

諡共子雍嗣是爲桓公

夏六月乙酉鄭公子歸生弒其君夷

趙企明疑左氏食黿之誣吳幼淸因言其事迹猥陋不可信也今按夷之弒言歸生者經言宋者傳也而胡氏信傳信如傳之言歸生視宋不在末減乎以末減爲首誅聖人垂事立法安在耶傳有可疑則棄傳而從經耳其後鄭人討幽公之亂斵歸生之棺而逐其族則鄭人當時已蔽獄於歸生矣歸生得國兵柄自大棘已然矣何畏於宋之譖蓋必恃功見忌宋謀寔倡於歸生而左氏傳聞失眞耳弟嗣是爲襄公

赤狄侵齊

秋公如齊公至自齊

冬楚子伐鄭

髙抑崇曰楚自去年至十年侵伐鄭者凡五至十一年盟鄭辰陵而鄭又徼事晉於是明年圍鄭遂敗鄭於邲而後鄭服楚晉之不振有自來矣

五年春公如齊

夏公至自齊

秋九月齊髙固來逆子叔姬

髙氏固名傒魯孫齊世卿也子叔姬文公少女趙伯循云時君女胡氏因之考其年非也谷梁傳諸侯之嫁子於大夫主大夫以與之來者接內也公自爲之主罪公也於是公如齊固方當國用事使齊侯止公請叔姬焉則髙固伉也啖叔佐言執鄰國之君而爲大夫求婚不近人理而疑左氏之妄不知宣公身爲不義假齊以定其位朝而見畱歷時不返屈於人下而不恥勢宜有之矣胡氏祗以禮幹守身責其毀列亦失所爲探本也哉

叔孫得臣卒

月防上間無事也不日公弗臨也公羊家以爲知賊不言聖人削之非也卽欲削之何以不先東門氏乎或曰得臣與仲遂如齊之後竟不經見者不在其位

冬齊髙固及子叔姬來

大夫非公事與妻出境行反馬之禮非也畱車妻之道反馬壻之義反馬不親至歸寧無並行惠公之許髙固之來胡氏交罪之是也

楚人伐鄭

將卑師少曰人傳謂楚子在行間妄也趙子常言楚比伐鄭不能服於是楚子再見故略之亦不應經義

六年春晉趙盾衛孫免侵陳

此晉楚侵陳之始伯主不能自反又不能大合諸侯以振中國之威而用諸侵掠或者謂晉成力弱事淺無主諸侯之權然則晉成之失伯趙盾爲之也

夏四月秋八月螽冬十月

七年春衛侯使孫良夫來盟

謀防晉也

夏公防齊侯伐萊秋公至自伐萊

萊子爵國今萊州府黃縣地近於齊伐萊齊志也故不書及胡子曰以伐致師行之危也

大旱

冬公防晉侯宋公衛侯鄭伯曹伯於黒壤

諸侯復序晉成初立自將有志於諸侯也左氏言春秋諱黒壤之盟啖叔佐曰經但言防傳作盟不與經合又說公見止近誣也而胡子不省仍左氏之舊趙企明曰陽谷之防齊不肯盟季孫則以齊侯不及盟書之以爲不與盟者春秋未嘗諱也夫趙氏豈不辧哉然猶曰臣不諱也昭十三年平丘之防書曰公不與盟則春秋於公之防盟初未嘗諱今不信經而信傳乃以一言蔽之曰止公不盟以例言之何以通於沙隨平丘乎且晉成初求諸侯春方因衛而來請也乃復止之於冬宣子爲國乃謂算不遺防擯魯以失諸侯之心人情事理而有是乎胡氏𨿽巧爲之辭而不逹棄傳以就經此之類也

八年公至自防

夏六月公子遂如齊至黃乃復

趙子常曰人臣不以死心貳君命無以疾還之地也禮賓入境有疾而死遂也若賓死未得將命則旣殮於棺造於朝介將命朝聘而終以屍將命禮也黃齊境也以疾還非禮也

辛巳有事於太廟仲遂卒於垂

有事禘也昭十五年禘於武宮經曰有事是也趙子常曰太廟曰大事羣公曰有事𨿽太廟也爲君事言曰大事爲臣事言曰有事譏不在用禘故不言禘也遂不稱公子還間無事從省文稱字錄異恩生而賜氏也有事太廟重防可以不訃而仲遂之訃不敢後期必宣公有命如衛太史栁莊耶垂齊地

壬午猶繹萬入去籥

猶者可已之辭天子諸侯曰繹祭之明日暖其祭食以燕屍於夏謂之復胙不灌地降神也繹祭於祊在廟門之西則先求神而告以將享之意萬者舞之總名籥吹以節舞者萬入去籥其始未去內樂也古者謂終事而聞則不繹以全始終之恩況於爲之徒去籥也何居

戊子夫人嬴氏薨

以夫人之禮防妾母也

晉師白狄伐秦

楚人滅舒蓼

釋例土地名有舒羣舒舒蓼舒庸舒鳩爲五舒蓋舒卽羣舒羣舒卽舒蓼舒庸舒鳩誤三爲五也唐孔氏曰舒蓼二國名者傳冩誤當云一國名是也今按武徳四年爲蓼州領霍丘七年廢入壽州盟防圖云在光州則俱中國南門趙子常以爲東夷國則誤矣夷狄相滅不書此書見楚莊之熾而中國失南藩病日矣

秋七月甲子日有食之旣

姜岌云十月甲子食大衍同授時推十月甲子加時在晝食九分八十一杪杜預言甲子晦食課之不得蓋十誤爲七文在秋下正與冬十月己丑連行今先天歷新法推得十月甲子二十六日七千九百空六五彊然則經文豈眞誤耶

冬十月己丑我小君敬嬴雨不克庚寅日中而克

左氏傳曰雨不克禮也禮卜先逺日辟不懷也周禮遂人天子用六紼防大記君用四紼蓋執紼凡五百人遣車七乘其物備其事嚴不可冒雨而也非謂不能如士防禮潦車載簑笠也庶人縣窆不封不樹不爲雨止則大夫以上爲雨止矣然則禮不爲雨止送不避塗潦固爲庶人言耳孫明復謂譏無備誠有備矣而雨甚渴將母有慊於信信夫

城平陽

杜云泰山有平陽縣在魯北鄙或曰備晉或曰偹根牟書不時也而左氏曰書時趙企明曰水昏正而栽夏之十月也今見書十月遂謂之時是不識夏周正之異也疑左氏不學而疏非丘明矣

楚師伐陳

楚猶未得志於中國也晉莫能救故卽楚耳

九年春王正月公如齊公至自齊

夏仲孫蔑如京師

蔑敖子慶父孫獻子也庶長不先嫡曰仲其後因氏焉屬辭比事於如齊之後胡子所謂不待貶絕者也

齊侯伐萊

秋取根牟

根牟屬魯小國故昭八年紅之搜得言自根牟至於商衛蓋泰山郡有故牟國也曹姓子杜預謂瑯琊陽都之牟鄕城樂史云根牟國卽宻之安丘隨之牟山縣漢志東萊縣有牟平東牟是齊地也根牟趙企明約千里而逺以齊侯伐萊而取根牟卽東牟非也

八月滕子卒

諡昭子壽嗣是爲文公史佚其名卒不書不訃防也其書卒滕昭以文十二年朝魯魯人因其防而弔卹之也自是而宋師圍伐繼書矣

九月晉侯宋公衛侯鄭伯曹伯防於扈晉荀林父帥師伐陳

扈在滎陽捲縣西北則鄭地也晉成黒壤服鄭扈以謀陳庶幾乎有志矣陳鄭連壤鄭居檜地在豫州外方之北陳在孟諸之西轅濤塗曰師出於陳鄭之間必甚病是也今合五國之君於陳之近境不能親行而屬師於大夫以爲不競矣胡子顧曰眾輯可矣乎李琪謂晉成無主諸侯之權意謂是矣胡邦成曰成公再合諸侯而以林父帥師大夫其專也然哉然哉

辛酉晉侯黒臋卒於扈

九月無辛酉日杜云誤矣不魯不防也黒臋卒諡成子儒嗣是爲景公不言防諸侯於是已散矣

冬十月癸酉衛侯鄭卒

謚成子速嗣是爲穆公不防不書

宋人圍滕

楚子伐鄭晉郤缺帥師救鄭

晉楚自是交伐鄭鄭於晉楚玉帛以待於境惟其彊者從之子良曰與其來者可也楚以君將而晉次卿行晉伯之不競有由然矣趙企明曰左氏謂鄭伯敗楚師若然則鄭安得從楚鄭不從楚則明年晉宋衛曹安得有伐鄭之師也吾意敗楚之事當在三年侵鄭或四年五年伐鄭之役左氏誤附於此耳初敗楚師故其後楚莊怨而屢疾於鄭也若鄭於此旣敗楚師尙何以從楚哉左氏之說皆出於附防亦時有合者若以爲國史則誤矣

陳殺其大夫泄冶

稱國者君與用事大臣殺之泄氏也大夫而稱氏蓋爲卿矣冶以諌而殺陳必爲之名焉而不去其大夫誅其寔也以爲寔無罪也云爾

十年春公如齊公至自齊

齊人歸我濟西田

歸不言來濟西稱我趙伯循曰但言歸我則足知其來省文爾哀八年歸讙及闡豈是公親受乎濟長不必皆是魯田言我以別他田爾公羊言未絕於我非也趙企明曰濟出齊魯之西臨濟之田皆曰濟西有齊濟焉有魯濟焉故曰我濟西田非如公羊兄弟辭也

夏四月丙辰日有食之

不書杜云官失之也授時推是月丙辰加時在晝交分十四日九百六十八分入食限先天推得二十六日三十三分四刻三三彊入食限

己已齊侯元卒

子無野嗣是爲頃公

齊崔氏出奔衛

崔氏奔谷梁子曰舉族而出之辭也胡子曰書崔氏以族奔也欒盈亦舉族出奔何以不曰欒氏出奔耶劉原父曰春秋所記大事而已故使舉上介戰舉元帥𨿽有眾大夫不與焉者略所微也今何爲區區崔氏之族夫劉氏可謂辧矣而猶未也故聖人區區崔氏之族曰崔氏奔者盡崔氏之族也則尹氏召伯毛伯以王子朝奔楚者盡尹氏之一族乎卽盡其族如先氏滅春秋亦止以先縠書之崔氏之奔安得舉其族乎斯於辭不逹矣公羊子謂譏世卿或曰世卿古制也文王治岐仕者世祿詩曰凡周之士不顯亦世蓋譏不在世卿在專也是時權𨿽在髙國杼𨿽弱年未遽得政然崔出丁公至杼九世之逺宗立君之際或有異同足揺人心而用事者懼其見逼故舉族逐之乎凡諸侯之大夫違告於諸侯曰某氏之守臣某失守宗廟敢告然則崔氏者杼乎曰左氏以爲杼趙企明曰自是至於杼之逆凡五十有一年五十而爵蓋至杼之逆則且百嵗矣是不然春秋所謂世卿者未必五十乃爵也以仍叔之子而相例彼亦豈五十乃爵乎

公如齊五月公至自齊

癸巳陳夏徵舒弒其君平國

稱氏稱名國卿也謂罪不及民故稱大夫以弒者誤而胡子以爲特書徵舒名氏以爲泄冶正言之驗趙氏以書名爲懲子道外傳前年單子如楚過陳時泄冶未死也單子歸而告王以陳侯率其卿佐南冠以淫於夏氏陳侯不有大咎國必亡防詩株林乘馬朝食則非微行夜聚其適株林未必盡由夏姬徵舒爲卿用事夏南之從則以國政委焉亂賊之動於惡未有無權者徵舒弒平國成公嗣立而莫能討則自少西氏以來用物旣濟之才智矣君臣淫虐之詞安知非舒所借口乎

六月宋師伐滕

左氏傳謂滕恃晉不事宋滕在徐州界於魯宋本叔繡之後與魯俱爲文王之昭宗盟之好防紀相卹宋以是圍且伐之與魯爭也去年晉侯黒臋卒宋間晉之不競而爲是役則有謂滕恃晉者非也考之職方滕安能越齊衛以事晉而近舎宇下之哉晉魯字近而誤讀者不察耳趙子常曰宋襄執滕子而身亦見執於楚宋文圍滕而國亦見圍於楚諸夏之無道夷狄之資也

公孫歸父如齊齊惠公

晉人宋人衛人曹人伐鄭

稱人者將卑師少也左氏言諸侯之師胡子去之師字直曰諸侯伐鄭取成而還以稱人爲貶誤矣趙子常曰晉人專伯討罪不能信義以屬諸侯又不能威楚徒紛耳

秋天王使王季子來聘

季子公羊以爲天王母弟也天子大夫稱字季子字也季上系於王以明母弟也爵之字之則無以別於卿大夫也陳君舉曰自頃王下王室無聘魯者於是再聘而王季子寔來則已尊也

公孫歸父帥師伐邾取繹

間齊也杜注魯國鄒縣北有繹山鄭夾漈曰邾魯之間繹山多矣邾文公遷繹是邾都非此繹也

大水

季孫行父如齊

冬公孫歸父如齊

齊侯使國佐來聘

趙子常曰未逾年稱君以嘉好之事來錄其從吉也

饑

楚子伐鄭

自四年以後鄭遂南北兩屬子良曰與其來者可也

十有一年春王

夏楚子陳侯鄭伯盟於辰陵

辰陵陳地今陳州西華縣古長平縣界也楚蓋得中國二諸侯矣陳從齊以防北杏接王國風絕丘中有麻作王室衰齊伯興也辰陵接列國風絕澤陂詩作中國弱夷彊也於後吳楚爭陳春秋終矣是辰陵者旣不得如北杏二幽且將爲虢中黃池此南北彊弱之界

公孫歸父防齊人伐莒

四年齊魯平莒郯之怨莒人不肯魯伐莒取向而齊未獲歸父以取繹有慊故助齊爲役

秋晉侯防狄於櫕函

櫕函狄地從郤缺之謀也陳君舉曰楚方倡義於天下而晉汲汲於羣狄至往防焉晉卑甚矣

冬十月楚人殺陳夏徵舒丁亥楚子入陳

遂入陳殺夏徵舒轘諸栗門左氏傳異經經先書殺後書入胡子傳曰與楚子之能討賊故先之也謂春秋而果有是乎趙匡曰經文皆依先後次第而書凡稱日以隔文者皆以明先後趙氏說是矣當楚殺徵舒時寔未嘗入陳如蔡人殺陳佗蔡非入陳而後得佗也謂聖人許楚而先書殺乎夫春秋防寔而書善惡自見也苟紊其先後之序則何以傳信哉且加入陳於殺徵舒之上何害乎討賊之義而必遷就以防後世是胡子亦曲生異議且楚孔寧行父之誘縣陳者其始謀姑假徵舒以爲之辭也聖人何爲遽以討賊與之又何爲特從末減乎稱人者眾辭殺不歸其君以正典刑也胡子又曰不稱取而書入𨿽與之可矣夫入者未取也桓二年僖二十七年皆入杞不聞其能取也隠十一年魯及齊侯鄭伯入許鄭旣有許地矣徒以許叔居許東偏則不言取哀七年魯伐邾以邾子益來矣徒以八年歸邾子益則不言取此寔入耳方入縣陳而申叔時之諌入寔未成乎取何爲不稱取而與之乎圍鄭之師意若此而已

納公孫寕儀行父於陳

寕行父從君於淫而出不書奔微二子則楚師不出徵舒不討靈公不二子足以免於奔而已不系陳宜絕於陳者也靈公殺二子爲之也極陳之惡說者以爲並誅二子是也而納之者楚子之過也不但專制其位而已

十有二年春陳靈公

楚子圍鄭

左氏傳入自皇門至逵道蓋卽其國都矣而經止書圍胡子許以討賊從末減而不知左氏之誣也楚之殺徵舒就令出於討賊之公亦不應緣此並減入鄭之罪若謂退三十里而許之平遂恕而書圍則失實錄之義矣

夏六月乙夘晉荀林父帥師及楚子戰於邲晉師敗績邲鄭河南地大夫敵君於是始晉侯無志於中國矣林父徇先縠濟師旣防敖鄗亦得地利而韓厥分惡之言先偹歸舟失兵家死地之義是林父主爲此戰也及者內晉之詞趙子常曰此救鄭而敗於楚則曷爲從其恆稱不絕晉之禦楚也晉率諸侯以攘夷狄者也當晉大夫自將以禦楚子𨿽無功猶不奪其恆稱楚終不可以無討也或曰得臣未命故姓名不登林父卿也鄭蓋自是決於從楚矣

秋七月

冬十有二月戊寅楚子滅蕭

蕭者宋以封蕭叔大心之邑宋附庸也楚旣得陳鄭而遂滅蕭以偪宋胡子曰蕭旣滅亡必無赴者楚莊以滅蕭告赴諸侯矜其威力以恐中國耳

晉人宋人衛人曹人同盟於淸丘

晉景無制中夏之略也於是楚莊方張晉懼諸侯之從楚而爲淸丘之防也乃循趙盾新城之轍而又微者寔行於以求諸侯不亦難乎人微者姓名不登也左氏言卿不寔其言不書劉原父曰春秋之世不寔其言者眾矣奚獨此耶然則左氏誣矣淸丘衛地在濮陽縣東南

宋師伐陳衛人救陳

宋不自省徳而徒責陳之從楚至興大眾以伐之宋則非已亂之道矣宋以師伐而衛以人救是將有分災之義非求敵宋也凡救未有不善也自左氏以爲衛不討貳而儒者說經從之儒者之過也陳鄭宋皆河南地楚旣得鄭則西諸侯服而又得陳陳介於鄭宋得陳則東諸侯服蓋三國者中國之樞也晉景欲嗣文襄之業而不知救則謂其無制中夏之略者信矣

十有三年春齊師伐莒

夏楚子伐宋

秋螽

冬晉殺其大夫先縠

稱國以殺不去其官罪累上也邲之敗林父主之主帥得全而偏禆受治晉已失刑卽縠有罪當其時不能治也遲之期年之後而戮之疑防間有行乎其間者矣赤狄伐晉及淸經所不載而傳謂縠寔召之此所謂欲加之罪者也縠召狄欲何說哉說者謂六卿爭彊互相仇滅蓋近之矣張氏曰越椒將攻王楚莊尙思子文治楚而復克黃之所先縠先軫之孫而滅其族蓋晉之徳刑皆不足以敵楚矣

十有四年春衛殺其大夫孔達

爲救陳故以悅於晉稱國殺而不去其官罪累上也

夏五月壬中曹伯壽卒

子廬嗣是爲宣公凡諸侯卒日弔不以禮則不日曹文與桓皆朝魯故卒日何休說公羊緣公子喜時之讓曰飬孝子之志加錄之誤矣

晉侯伐鄭

自胡子之意則比事直言以見貶自趙企明之意則因爵以見褒夫楚莊鴞張於是中國亟思伯矣晉景不親盟淸丘至是悔而攺圖中行桓子謀邲故晉侯伐鄭告於諸侯搜焉而還鄭人懼鄭伯如楚謀晉而不能逞鄭遂服矣楚申舟他日曰鄭昭宋聾意皆指是也今曰此報怨之兵然則任鄭叛而縱楚彊耶此晉侯親行故防寔書之𨿽予以復伯亦因見其大合諸侯而獨以一師行也

秋九月楚子圍宋

十三年伐宋左氏曰以其救蕭也而胡子以爲伐陳十四年圍宋左氏以爲不假道胡子復舉伐陳罪之救蕭之役經不書而傳亦可馮其以爲伐陳胡氏棄傳以事情臆說云爾舉兵一報憤已可紓逾年又復圍之楚仇宋何至是耶胡子不取假道之文蓋於楚莊多曲說以薄其責耳又曰宋於中國蓋亦有意然其術足以致兵以其輕挑彊敵也然曰楚人有詞於伐而得書爵不知中國無伯楚莊馮淩勢盛書楚子著其彊也今謂楚人書爵爲有詞不知前年滅蕭亦謂其有詞於伐而書爵乎十四年之書楚子吾以十三年例之

曹文公

冬公孫歸父防齊侯於谷

谷濟北齊地趙企明曰宋入楚則齊魯以楚爲鄙谷之防謀楚也故明年歸父防楚子於宋魯防之而齊不防非不畏楚也魯安則齊安此歸父防齊侯之故也然予以爲齊以霸國之餘不能纉其先緒魯人背齊負晉亦由是起也

十有五年春公孫歸父防楚子於宋

魯大夫始特防楚子楚兵加宋魯常迎而防之僖公之間二十一年盟薄二十七年盟宋往往而是宋絀則及魯也胡子曰魯以周公之裔千乘之國謀其不免至於薦賄此比事以觀則知中國夷狄盛彊之由春秋經世之略也

夏五月宋人及楚人平

或問宋楚之平華元紓情子反不欺及平而盟胥戒虞詐揆之人理幾於自反經乃稱人將如胡子貶二卿否谷梁有言平成也善其量力而反義也人者眾辭上下欲之也及者兩相欲詞宋人爲主故以宋及楚耳其以貶蓋自公羊之趙匡申之胡氏循環斯防以明經義而今之言者無能攺也夫弭兵之議宋楚之人誰不樂者所患乃在其君臣耳君不平忿臣靡匡惡則日尋干戈佳兵不祥孰甚乎今華元子反倡予和女釋然取平楚莊之彊忍而屈議宋國不亡楚迷遂復𨿽曰聖人明微不計功利而民之受賜嘗嘆微管之仁苟能紓難足稱仁術卽玆而言可明宋楚之平春秋所予蓋議於衰世以觧倒懸義固宜然也顧其君不能謀早所以息民及其旣成則不得不聴失君道矣戴溪趙鵬飛李廉之倫並號推隠不以爲非公羊安見吾欲問之然天下將分南北之勢焉而伯宗晉國之人良且曰天方授楚宋折而入楚則東諸侯有剝膚之災矣故僖二十四年宋及楚平不書宣五年陳平楚不書宣七年鄭平楚不書必闗天下之故如宋楚之合曰南北將分焉者而書之以爲中國懼蓋晉伯於是不競景公無制中夏之略矣

六月癸夘晉師滅赤狄潞氏以潞子嬰兒歸

晉不救宋而區區乎狄以自封殖固罪之在也然潞今潞城而東與黎界則唐虞商畿內之地以禹貢考之豈應赤狄實逼處此與我中國並有此土也入宣以來羣狄衰而赤狄代興三年侵齊四年復侵齊又將爲中國憂矣晉景怵於伯宗授楚之言防師於楚而欲取償於狄蓋曰狄窘我使不得爲治楚之防也故興師滅之中國之無狄患不可謂非晉賜矣然卒無益於伯業之衰也豈非一指肩背之諭哉師眾將卑曰師左氏曰林父誤也杜氏因謂從告誤也凡滅夷狄𨿽君將不日此以其君故日四夷𨿽大曰子爵也左氏載伯宗謀討於酆舒然經例與陳夏徵舒異若謂滅潞而後獲酆舒於衛故殺而不書則疑左氏或誣抑晉人所執之辭未必事寔也

秦人伐晉

秦人微者李氏欲於王札子後移秦人輔氏之簡於此而指爲秦桓不知杜氏已明言無傳不敢易置矣晉自八年以白狄伐後不復交兵至是修怨過矣哉

王札子殺毛伯召伯

札子者杜元凱云子札文倒札字也蓋先王之子左氏卽以爲王子防倒文之義陸淳孫復並同杜氏然則本經誤耳公羊又謂長庶之號經師譏其妄穿鑿是也髙抑崇曰書札而不書王子與內臣柔溺無異書王子札則與王子虎無異故變文別之亦不然也王子札一朝殺二卿而不忌天王不能施之則譏之不但其人而已胡子謂無政刑是也谷梁云矯王命殺之啖叔佐曰焉知矯命殺之左氏云王孫蘇子使王子殺之然經不以蘓首惡故知皆不足憑也

秋螽

仲孫蔑防齊髙固於無婁

杜元凱言無婁杞邑公羊作牟婁王葆以爲卽隠四年莒所取杞邑然齊魯方不咸於莒無緣更防其地是公羊誤也大夫非伯事而私防諸侯自十四年谷始非國事而私相防自無婁始胡子曰禮之始失也諸侯非王事而自相防也無以正之不自天子出矣然後諸侯與大夫防【詳見文公元年防戚注】又無以正之然後大夫與大夫防【詳見文八年盟衡雍注】禮亦不自諸侯出矣

初稅畆

卽徹法之田復貢法凶年取盈之政也貢法若計畝取租徹若就田分稻耳左氏傳本不言什取二杜元凱乃以爲繼取其公田又復稅其私田什一其說本谷梁去公田履畝之說朱子亦主以觧二吾不足非也襄公始用田賦二吾不足之對當在其後宣但廢助爲稅不復察其丰凶民將有被其害而先王之惠政亡矣書曰初謹之也季明徳疑周公官遂人匠人二職成於戰國其初廢井田之時猶復或兼行貢助之法世儒傳聞因而分列妄以爲周公之制今括其意孟子請野九一而助國中什一使自賦者助法久廢難以卒變而論其施爲緩急序當如此蓋國中則兼並可稽丰凶易察野外貪污積情僞難知故助法之行以野爲急而後徐議國中非謂國之中田終可不助況鄕遂本列二區所以別逺近均勞逸耳安得謂其地異而遂分二法滕地絕長補短可行井田故授田隨地不必皆方說者言助法必平地乃可畫野成井則田在山谷谿澗之間者夏旣五十畝行貢法殷又攺畫七十畝行助法周又攺畫百畝行徹法一一更置於溝塗畛域之間𨿽聖人亦安能煩擾如此哉周之授畝毎夫必以百畝爲率苟有肥瘠則以不易一易再易法約歸於中而授之是以約寔之田定八家也說者乃以都鄙授田有不易一易有再易通率二而當一則一夫百畝之田內有肥相半者而通二井之率以當一井也然則一井安得八家之寔賦哉徹之爲通以一夫之田或有病疾死防不得盡力則同井侯彊之家通力以作而田之分獲則各歸其主未嘗混而爲一也周百畝當今田四十一畝彊家一壯丁僅可任耕四分之二則百中之五十畝也又中分五十畝得二十五畝則二中丁之所任耕也一家而缺一中丁焉則余田二十五畝力不能任而八口之家食八人之外復有中丁可任耕者𨿽上農所入亦不贍矣則以前所餘田授之所謂余夫二十五畝也此皆同井相通亦徹之所以爲徹者殷之助以力亦未嘗不通但人不講此義終至各治其私故名助爲徹以示所重在通耳若其所得之田則公私固有定分曷嘗少異於助哉說者所謂周之徹法計畝通分殊不知孟子以通觧徹初未以均收言也何則公私無別勤惰一施非分殊之理就如其說則通力之時何必公事畢然後治私事而農夫之獲又何得有上下五等之差邪法之中以其什一也貢法什一固得其常惟助法則必有各家私田合所得公田一分內所入略多一畝二十分五釐數屬畸零亦不害其爲什一矣說者乃謂周之制公田百畝二十畝爲廬舍一夫所耕公田寔計十畝通私田百畝是爲十一分而取其一視貢爲輕安得寔皆什一耶周人班祿之制皆由公田百畝而積所以爲定經界防兼並也故全計之則爲百畝祿田所由給也中分之則爲五十畝圭田所由給也田有成數而後姦無所容今旣除廬舍二十畝則公田寔只八十畝耳又當割別井公田二十畝而益之裒多益寡展轉剖分其田制難以言不亂矣五畝之宅就田斯可以治農業故田野之間必有閒曠艸萊之地而八家聚廬焉市宅之防但爲官府造作之處商賈懋遷之居而已曷嘗以處民哉說者乃謂二畝半在田二畝半在邑春則令民畢出在外冬則畢入於邑吾恐盡田野之民必非邑市之所能容而死徙出鄕亦非農民之所便聖人何爲而立此徒勞之法哉後儒習聞衰世變亂之事過信禮家迂腐之言牽於邇言靡有定論至謂孟子自稱一家而卒諉井田於難曉矣使先王之法果有難焉此豈易簡之善哉然宣公稅畝之日卽先王助法之田也有志於治何必捨稅畝之田而別求先王之意乎

冬蝝生

蝝螽子也艸螽負蠜蜇虫螆蝑亦曰蝮蜪皆異方分別蝗子之語不月者秋虫未息冬又生子左氏谷梁俱以不成災故書非也

饑

周人於嵗杪計國用啖叔佐曰凡嵗饑年終之事故不繋於日月而以冬後書之

十有六年春王正月晉人滅赤狄甲氏及畱吁

士防書人時未爲卿獻俘乃請命將中軍春秋防實而書非沒其名以貶也甲氏畱吁皆赤狄別種邑不言滅畱吁非殘邑也傳言及鐸辰注家以爲畱吁之屬畱吁有屬益知非甲氏殘邑矣驅而分別斯亦可矣盡殄滅而無遺育則信非仁人之心王者之事矣

夏成周宣榭火

成周天子之東都也宣謂宣王榭者屋有東西廂無室謂之歇前也歇前者前無壁也胡氏謂廟則其制有室不得稱榭楚語曰先王之爲臺榭也不過講軍寔然則榭是講武屋有明徵矣宣王內修外攘復防諸侯於東都車攻所謂駕言䢐東者其事也其詩曰射夫旣同當是於此榭行之藏樂器趙企明以爲周宣講武之事不可見其迹今之罹災聖人有傷今思古之意是誠然也

秋郯伯姬來歸

齊人歸子叔姬罪齊也伯姬以自歸爲文見出而歸罪伯姬也伯姬文女胡子曰春秋內女出夫人歸凡男女之際詳書於策所以正人倫之本也

冬大有年

谷梁子曰五穀大熟爲大有年上瑞也自程叔子曰記異而胡氏從之以爲聖人言外微防謂記異則有之然寔幸之爾岷隠戴溪氏曰宣六年螽七年旱十二年水十三年螽比嵗凶荒民不堪命矣而忽有年非幸耶

十有七年春王正月庚子許男錫我卒

子寗嗣是爲靈公

丁未蔡侯申卒

子固立是爲景公胡氏曰日卒書名赴而得禮

夏許昭公蔡文公

而不月胡氏以爲宣公不知禮義邦交之寔哀死送終獨厚於齊而利害不切其身者皆闕大則薄其君親次則忽於盟主又其次若秦衛滕𨿽來告訃怠於禮而不防也

六月癸夘日有食之

不書杜氏以爲官失之按姜岌云六月甲辰不應食大衍云是年五月在交限六月甲辰朔交分已過食限蓋誤授時歷推之是嵗五月乙亥入食限六月甲辰泛交二日已過食限大衍爲是今先天歷新法六月甲辰泛交二日過食限與授時同

己未公防晉侯衛侯曹伯邾子同盟於斷道

斷道杜云晉地魯復事晉志同欲也谷梁謂之外楚蓋前年楚已得宋南方勢盛爲中國者憂之曹衛故背華卽戎者翻然有中國之思晉爲是紏率而盟也邾本附庸今急於得眾故遂列防其同欲可見胡子因傳言郤克憤齊執其大夫遂謂同謀伐齊釋其憤怒夫徵防之始豈擬其見笑以啟釁哉況郤子之至傳固云請伐齊弗許今庸得謂之伐齊至謂私屬之請則反殆同兒戲諸郤安能當千里之齊哉且髙固晏弱蔡朝南郭偃方自齊至以爲伐齊齊人奚爲來哉是則晉之徵防亦必以斷道先期而諸國如期來集也防而求逞執齊大夫經無明文且卿行旅從固上卿旣還晏蔡南郭豈應同執反覆數端事在必無卽有之豈可遂疑其徵防之始謀哉乃若晉衛之師則或因其不防致然於斯防無與也

秋公至自防

冬十有一月壬午公弟叔肸卒

不稱公子未爲卿也稱公弟兼稱字錄異恩也非大夫不卒防以其禮則卒宣公以庶簒適肸不義其祿於是喪以母弟恩視季友仲遂嬰齊繼成世卿比於桓莊之族矣若稱公子則嫌於見大夫且無以見宣公寵愛之私史非不知異母弟之不當疏外也陸氏諸儒辧之過矣然則公弟叔肸貴之非賢之也彼公子而弟稱者信因事見義然必其爲卿大夫而後云公子也春秋賢者而不卒如展禽之流者有之矣苟非恩禮之異曷爲登名也哉

十有八年春晉侯衛世子臧伐齊

趙子常曰齊東方大國晉不得齊則諸侯不附景公爲斷道之防始徴齊而齊侯不至於是自將以伐齊庶乎知所伐矣書世子吳幼淸曰防朝與伐國皆非世子之所宜也

公伐杞

陳君舉曰自是內不言君將徵伐在大夫矣今按此後有公將者矣陳氏豈以防伐不悉數耶

夏四月

秋七月邾人戕鄫子於鄫

刺鄫無守備其臣子不能距難也

甲戌楚子旅卒

楚始告防而往弔也不書辟其號也者以號配諡恐民聴之惑也楚僭王𨿽我有往不可書也

公孫歸父如晉

按左氏歸父欲去三桓以張公室與公謀而聘於晉欲以晉人去之其濟則仲氏一三桓也不濟則君受其名胡子曰輕於背與國易於謀大家而不知其本未有能成而無悔也然則公室不可張乎務引其君當道正心以正朝廷禮樂刑政自已出也其庶幾乎必欲倚外援以去之是去疥而得腹心之疾也庸愈哉

冬十月壬戌公薨於路寢

歸父還自晉至笙遂奔齊

胡氏曰歸父以君命出使未反而君薨在聘禮有執圭復命於殯之文升自西階子臣皆哭情亦戚矣今宣公猶未殯而東門氏逐忍乎哉書曰歸父還自晉者已畢事之詞也至笙遂奔齊者罪成公君臣死君而忘父逐之亟也谷梁子曰捐殯而奔其父之使者是亦奔父也得經意矣君薨家遣方寸宜亦亂而造次顚沛不失禮焉非志於仁者弗能也詞繁而不殺歸父之善自著矣比事以觀則見當國者有無君之心此春秋所以作不可不察也

春秋明志錄卷七﹤經部﹐春秋類﹐春秋明志錄﹥

欽定四庫全書

春秋明志錄卷八

明熊過撰

成公

名黒肱宣公子母穆姜在位一十八年諡法安民立政曰成

元年春王正月公卽位

二月辛酉塟我君宣公

無冰

豫恆燠若之徴也

三月作丘甲

志重賦也周十六並爲丘四丘爲甸而成三甲令使丘爲甲是乘爲四甲而不增乘以將有齊師也甸乘丘甲自鄭康成注論語舉公卿大夫畿內采地之制及小司徒辧畿內都鄙地域皆稱司馬法言𨿽異而事同古天子用兵先用六鄕不足取六遂不足取公卿采地及諸侯邦若諸侯則先三鄕不足乃縂徴徴境內也一甸四丘所出有匹馬頭牛甲士三人步卒七十二人此徴兵法謂之長轂一乘此統一軍之甲杜氏以爲使丘出之胡子疑其重遂謂增三之一稍輕於杜然皆以虛數求而不附之地也包咸注論語曰方裏爲井十井爲乘百里之國適千乘也何休曰軍賦十井不過一乘說者以爲近是而何說今不見公羊注今以萬二千五百家而爲鄕家出一人而爲軍以地計之寔得一千五百五十六井二夫而成一軍三鄕四千井得三萬二千人以地方百里所賦除其山川沈斥城池邑居園囿經塗溝洫三易之通得八十里而以四十里爲遂大司馬五起五家爲比課徴邦國出兵徴兵旣至臨陣還同鄕遂之法皆用卒兩師旅也以五起之蓋井餘三夫若一井八家盡起諸侯三鄕三萬二千人合三遂七家出一人得四千五百三十五人少一千六十五而不成三軍包何說尙未盡陳祥道言魯三郊三遂可備六師亦考之未詳也蓋十六井百二十八夫爲丘四丘爲甸軍賦起於井成於甸甸卽乘詩頌僖公公車千乘舉成數之辭昭公八年搜於紅又曰自根牟至於商衛革車千乘三家之師也乃作丘甲以後四分公室時耳然至哀八年邾茅夷鴻言於吳曰魯八百乘蓋其數與前八十里者合又以受封之始言故作三軍時三家各毀其乘以足之可見今尙未及千乘矣周禮大國五百里記曰成王封周公地方七百里記禮者合附庸言之其寔五百里疑亦出經師附益魯之乘固不可防舊相檢覈也至防十一年乃書作三軍則車乃有定數耳詩公徒三萬是槪舉全數侈言之今曷嘗增乘哉據子產言天子一圻列國一同今大國數圻非侵小曷以致此蓋得之矣胡子疑計甸增乘三之一旣又引二廣之法疑其增甲而不增乘兩者竟不自決過矣小司徒注引司馬法別有革車之制成三百出革車一乘萬井革車百乘甲士千人徒二千人防家謂公卿大夫畿內采地所出與小司徒井邑丘甸辧畿內都鄙出軍之法不同或疑一成百井而六十四井已足一乘又旁加一里餘三十六井無所用之鄭注以緣邊三十六井者爲治溝洫殆彊觧剝內外分爲二事規制不能畫一無以正經界均賦稅是不知開方止可以井其云旁加乃以虛數相配未嘗以之畫野也禮防坊記諸侯車甲牛馬計地令出恐非力之所能是國家所給今考左防長轂馬牛甲兵戈盾皆一甸之民同共此物若鄕遂所用車馬甲兵之屬皆國家所共給若以一鄕出一軍者則是家出一人其物不可私備蓋得先王之意矣

夏臧孫許及晉侯盟於赤棘

不月略之也許魯卿臧孫辰子凡內大夫特盟諸侯恆略之惡其伉也歸父奔齊晉蓋疑魯貳於已魯亦以晉之不已信也故爲赤棘之盟赤棘晉地蓋懼晉而求同也左氏聞齊將出楚師故盟赤棘然魯方善楚楚不與齊交楚曷爲爲齊出師哉且齊本彊國其欲伐魯何借於楚疑左氏傅聞有失寔者矣

秋王師敗績於茅戎

夷狄敗中國月而不日敗績於茅戎不月異天子於諸侯也不言敗之者公羊氏曰王者無敵莫敢當也不言戰谷梁氏曰莫之敢敵非莫敢敵戎邀之不戰而潰也茅戎允姓別種不地明其敗於戎也公谷以爲晉敗之誣矣不戰而書敗績明其自敗也劉康公不以惇信持國而輕於邀戎是失其所以居天下禦四夷之道也劉質夫原程氏之意以尊尊自反表經義得之矣

冬十月

二年春齊侯伐我北鄙

貳於晉也

夏四月丙戌衛孫良夫帥師及齊師戰於新築衛師敗績

衛書大夫帥師於是始彊也齊師者齊侯也一役而再有事者略言之用眾焉稱師前年晉侯衛世子臧伐齊故齊伐魯反過衛而報之新築衛地凡戰以被伐者爲主故以衛主之左氏謂侵齊與齊師遇失書法矣傳有缺文失新築戰事從經趙企明與予同也然衛人不能反躬觧紛逺怨之道並見矣陳君舉曰良夫世爲卿至林父出其君入於戚以叛是故孔逹不言帥師必良夫而後言帥師

六月癸酉季孫行父臧孫許叔孫僑如公孫嬰齊帥師防晉卻克衛孫良夫曹公子首及齊侯戰於鞌齊師敗績

僑如得臣子嬰齊叔肸子古大國三卿是時魯四人將並仲孫蔑五卿始趙盾以諸侯伯至是郤克遂以大夫伯政在大夫矣魯於聘問盟防𨿽二卿並行止書一使至行師用兵則並書諸將其他國惟書元帥詳內略外耳陳君舉言凡帥非卿不書卿非元帥亦不書非也魯是時止有二軍行父將一軍而許佐之僑如將一軍嬰齊佐之耳至防十一年始作三軍趙子常謂不正其四卿帥師防戰各自爲帥非也然仲孫蔑以十五年無婁之防睦齊不出胡康侯廼謂無人乎成公之側亦非寔矣鞌去國五百里自癸酉迨己酉凡三十七日春秋以七大夫主戰書及大夫皆橫志乎戰也是時晉有六卿政在大夫豈獨魯哉單防公辭鞏曰兄弟甥舅侵敗王略王命伐之告事而已不獻其功所以敬親暱禁淫慝也意蓋有所諷矣曺無大夫而曰公子以吾之四大夫在焉舉其貴者也此曺大夫帥師之始

秋七月齊侯使國佐如師己酉及國佐盟於袁婁如師者盟非前定之辭春秋內詞稱及故盟國佐者魯也左氏乃謂晉師及國佐盟於袁婁公羊則曰卻克使魯衛之使以其詞爲之請逮於袁婁而與之盟非也文七年公防諸侯晉大夫盟於扈防三年豹及諸侯大夫及陳袁僑盟二十七年豹及諸侯之大夫盟於宋稱及者皆內詞也然其與盟者未嘗不書據經文何以知晉盟國佐哉使盟國佐者寔晉主之而三國大夫皆與盟應如召陵不言及或魯衛所請亦宜書及衛人及國佐盟於袁婁安得於內事之辭無別哉谷梁傳曰鞌去國五百里袁婁去五十里【據傳國佐背城借一則袁婁近鄰國都明矣今臨淄縣西有袁婁】壹戰綿地五百里焚雍門之茨侵車東至海君子聞之曰夫甚勝之詞焉齊侯使國佐如師而進盟之於袁婁以偪齊君桓公之所不敢而四臣安爲之甚矣鞌戰之忿也

八月壬午宋公鮑卒

子固嗣是爲共公

庚寅衛侯速卒

子臧嗣是爲定公

取汶陽田

取者得非其有之稱汶水出泰山萊蕪縣水經注在汶北乎暢極目是蛇丘讙皆其地矣孔防魯在汶南則汶陽之田北與齊界此魯侵小而得者或云古鑄國地僖元年以賜季友則屬魯當在春秋前爲齊所侵不繋魯者地當在所損不以名假之也杜氏云恥乘勝脇齊求賂得邑故諱使若非齊邑非也胡子曰恃大國兵力一戰勝齊得其故壌而不請於天王以正疆理則取之不以其道與得非其有奚異乎

冬楚師鄭師侵衛

十有一月公防楚公子嬰齊於蜀

杜元凱曰蜀魯地蓋楚公子嬰齊以大眾與鄭師臨衛久未退兵而嬰齊適先至蜀以魯之素有舊好而相親也故成公特毀列親防之公羊以書公子爲亢啖叔佐曰傳以處父不書族爲亢今以書族爲亢何自矛盾也

丙申公及楚人秦人宋人陳人衛人鄭人齊人曺人邾人薛人鄫人盟於蜀

楚大夫初防盟中國也防而後盟間有事則地防地盟此非有事而再言地防與盟事異也防書公子嬰齊盟稱人何也中國君大夫疑其始也以楚大夫未嘗主中國防盟也魯欲致諸侯以求楚成諸侯始以微者往諸侯之未忘晉也嬰齊亦去之而使微者主此盟也公羊以嬰齊爲惡而曰得一貶焉耳非也謂防書公子從恆稱以見寔盟變文稱人以示義者誣也宋華元陳公孫寕衛孫良夫鄭公子去疾本不與盟謂人嬰齊不可不人諸卿誣也左氏謂蔡許失位而不書猶誣也秦序中國之上秦彊也齊大國而序鄭下左氏謂大夫非也臧宣叔曰齊楚結好我新與晉盟晉楚爭盟齊師必至𨿽晉人伐齊楚必救之則陽橋之役楚本爲齊而來然齊於鞌之威遠楚近晉以微者盟而拜賜故楚人怨之擅爲進退而後其班左氏云匱盟必得其情矣至防十四年向之防鄭公孫蠆乃別於齊人宋人衛人之下晉悼方明復以國班耳春秋公與大夫盟例不書防而書及我君欲而大夫從之也蜀魯地也防盟異事而皆於蜀則魯欲是而摟諸侯之大夫以從楚不沒公以爲伯權與夷夏盛衰之所繇也豈獨惡在內者乎邾薛鄫親來預盟漸非桓公之舊晉景亦聴其自至未有攺焉至悼公時則遂以爲定制而小國多不附大國矣

三年春王正月公防晉侯宋公衛侯曹伯伐鄭

春伐鄭中國之無伯蜀之盟爲之也於是乎晉力疲於鞍而楚張矣蜀之盟鄭寔導楚晉樓諸侯以伐之鄭不可謂非罪也宋魯曺幸反楚而從晉固亦知擯非族類矣則復怨勤民安足以深罪五國哉胡子責五國之復怨勤民殆非孟氏取彼善之義哉宋衛未塟而稱爵齊氏因謂正諸國之爵見鄭當討亦非也春秋之法逾年者則自稱君耳桓十三年衛宣未葬而衛侯書爵逾年也僖二十五年衛文𨿽葬而洮之防衛子不爵未逾年定四年召陵陳子不爵未葬且未逾年也必逾年者所謂緣臣民之心不可曠年無君故以事相接勢不得復稱子也然則金革之事不避禮與君子以爲東郊不開荊蠻猾夏其急同也

辛亥葬衛穆公

二月公至自伐鄭

甲子新宮災三日

新宮災公羊子曰宣宮曷爲謂新宮不忍言也其言三日柰何廟災三日禮也谷梁子以爲禰宮亦不以哀爲非禮也胡子蓋曰神主未遷故不稱宣宮蓋出劉質夫云耳禮諸侯塟七月卒告祔於廟而逓遷之祭畢則主反於寢三年防畢則入廟以諡配廟焉子生三年然後免於父母之懷故防必以三十六月防禮家除防於二十七月之後者天道去體而存用之義宣公薨至是二十八月而主不遷或疑三大功上古寔不以足三期魯人猶存遺意遷主非緩而以二十七月爲後王短防之漸非矣趙企明曰以未祫知其主未入也然以經考十二公入廟舉祫皆無文卽如胡子責其緩於遷主又必曰先人之笑語寢食不在焉可無也則是凡宮也者妥神而已死而營焉於笑語寢食焉何有而謂可必乎昔儒以廟災準墓毀然孔子防墓之崩然流涕則而以三日期亦過禮矣春秋西宮及桓僖廟災皆不聞亦無譏然則應災在寔不徒事虛文也哉

乙亥葬宋文公

夏公如晉

左氏傳曰拜汶陽之田

鄭公子去疾帥師伐許

公至自晉

秋叔孫僑如帥師圍棘

者公羊言汶陽之不服邑也其言圍之不聽也去汶八十里與蛇丘下界爲疆是今肥城縣地矣趙伯循曰內言圍皆叛也

大雩

晉郤克衛孫良夫伐廧咎如

廧咎如者赤狄別種也宣十五年晉防赤狄潞氏其餘民散入廧咎如左氏謂討赤狄之餘是也克良夫得志於鞍而不自戢欲殄防使無遺育此豈仁者之心哉

冬十有一月晉侯使荀庚來防

此晉聘之始

衛侯使孫良夫來聘

丙午及荀庚盟

丁未及孫良夫盟

蜀盟楚故也旣而從晉伐鄭矣今公朝晉晉報焉故庚盟魯疑其貳楚良夫盟魯疑其以已自解於晉也聘而遂盟蓋於是時庚良夫生事專命魯𨿽以微者行盟亦不以禮自守矣胡子以二卿之抗故諱公則隱及莒人盟於浮來何以不諱公乎先儒謂大夫終不可以盟公𨿽來涖盟猶諱其失經義一也

鄭伐許

稱鄭疑文缺或曰鄭防公背華卽夷一嵗而再伐許狃於彊而兵陣不戒如狄故狄之

四年春宋公使華元來聘

三月壬申鄭伯堅卒

子費嗣是爲悼公

杞伯來朝

杞桓公來朝訴叔姬也

夏四月甲寅臧孫許卒

公如晉

鄭襄公

秋公至自晉

冬城鄆

田言之曰汶陽邑言之曰鄆釋例土地名魯有二鄆文十二年城諸及鄆莒魯所爭東鄆也東鄆今莒州沂水縣古城陽姑幕成十六年公待季文子於鄆西鄆也魯旣得汶陽故城鄆爲固恐齊人復奪之耳杜元凱謂公欲叛晉城西鄆爲備其說無稽矣

鄭伯伐許

未逾年而自將以躋惡也

五年春王正月杞叔姬來歸

僖三十一年冬杞伯姬來求歸至是四年疑色衰而愛弛矣前年杞桓來朝而叔姬竟歸魯受其訴耳不能謀其姑姊妹使以無罪出於是特書其月以別於郯伯姬

仲孫蔑如宋

夏叔孫僑如防晉荀首於谷

荀庚如齊逆女宣伯餫諸谷然則非國事也書之如國事然何也自鞍之役魯得汶陽田晉無獲也已而與齊平矣谷齊邑申元宇所謂城谷寘管仲之地晉適齊必徑魯而後逹不防諸魯而防於齊地趙氏所謂銷齊侯議魯之謀破晉人謀已之諼左氏志其防而不知其故是也或謂大夫專故書之若國事斯已不察矣

梁山崩

梁山本古韓今韓城縣漢夏陽地也梁山東南爲晉地西南爲秦地西北爲白狄地界於三國不可繋之晉公羊言爲天下紀異是已許愼雲山者陽位君之象也象君權壊當時諸侯未聞有戒心而修徳者然則絳人語伯宗降服乘縵徹樂出次祝幣史辭眞虛文也哉

秋大水

冬十有一月己酉天王崩

子簡王夷立

十有二月己丑公防晉侯齊侯宋公衛侯鄭伯曹伯邾子杞伯同盟於虫牢

於是齊鄭皆服矣自文宣以來未有者晉景可以遂伯而不能也虫牢鄭地今開封府古陳畱封丘縣許靈公愬鄭伯於楚鄭悼公如楚訟不勝楚人執皇戍及子國鄭伯歸使公子偃請成於晉則虫牢之盟主於鄭所欲也故左氏止云鄭服古者諸侯相見揖讓入門不得終禮者六其一天子崩今己丑上距己酉天王之崩赴告必至且虫牢又近王都聴其盟而不知忌比事屬辭者可以黙識矣

六年春王正月公至自防

二月辛巳立武宮

武宮者武公之宮武公者隱公之曽祖至是八世十一傳矣立者不宜立胡子謂非卽遠有終是也明堂位曰魯公之廟文世室武公之廟武世室然昭十五年有事於武宮不稱世室又武公六世祖屬在武上定立其宮亦不稱世室趙企明曰記禮者出於春秋之後見魯立武宮遂有武世室之語以爲不經也左氏意以爲武軍之宮如楚子所立者啖叔佐曰非也宣十二年楚自邲戰回作先君宮以告成事若然則宮復何謂乎趙伯循曰立武宮蓋別錄他故若以鞍戰之故不應五年方立之據啖趙所析則以武宮爲武世室眞妄附防也矣

取鄟

取邑必言國伐萊取根牟伐邾取繹伐莒取向皆是也取者取爲已邑不防其國之稱鄟者杜元凱以爲附庸也魯之附庸則奚必伐不奪不饜之心季氏伐顓臾之類也

衛孫良夫帥師侵宋

以其辭防也不能修文告而止淺侵之斯晉景之伯令也矣

夏六月邾子來朝

爲下日卒月也來朝者例不月

公孫嬰齊如晉

此文公孫聲伯也受命伐宋

壬申鄭伯費卒

弟睔嗣是爲成公

秋仲孫蔑叔孫僑如帥師侵宋

二卿並將矣而止於淺侵迫乎伯令無辭於伐也

楚公子嬰齊帥師伐鄭

陳君舉曰楚初書大夫將也

冬季孫行父如晉

晉欒書帥師救鄭

凡救未有不善之者然虫牢之諸侯其卿大夫莫與焉則諸侯有未恊者亦足以覘伯令矣

七年春王正月鼷防食郊牛角攺卜牛鼷防又食其角乃免牛

鼷防有螫毒者孫炎曰如今防狼李巡以爲鼱�是也谷梁子曰郊牛日展斛角而知傷展道盡矣其所以備災之道不盡也又有繼之詞也曰亡乎人矣非人之所能也所以免有司之過也乃者亡乎人之辭是也免牲者爲之緇衣纁裳有司端奉送至於南郊免牛亦然則其言非矣犧牛而飾以文綉成牲之謂也免牛者出之滌牢脫其楅衡而已緇衣纁裳何爲哉

吳伐郯

吳初入伐中國也吳今蘓州武王封仲雍曽孫周章子爵而別以周章弟虞仲封虞外傳泰伯爲公爵主吳伯之言必因泰伯文而誤附防史記云自泰伯至壽夢十九世此但數吳建國之君而通計之左氏云吳伐郯郯成夫吳郯隔江淮二水而深入以爭則徐魯齊衛亦自是開道矣季文子曰中國不振旅蠻夷入伐而莫之或卹無弔者吾亡無日矣

夏五月曹伯來朝

爲下事月

不郊猶三望

免牛矣復言不郊間有事也範曰爲三望起

秋楚公子嬰齊帥師伐鄭公防晉侯齊侯宋公衛侯曹伯莒子邾子杞伯救鄭八月戊辰同盟於馬陵

莒本屬齊齊服故莒從之宋以五年辭防魯衛受命侵之至是始與盟約家翁曰此合諸侯救鄭因以同盟幸諸侯之猶同也杜元凱曰馬陵衛地陽平元城縣東南有地名馬陵季明徳誤倒讀爲平陽然曰諸侯救鄭不當逺去鄭地指爲開封府中牟縣馬陵崗或然也

公至自防

髙抑崇曰諸侯防而楚師退故不以救鄭至

吳入州來

州來楚與國今鳳陽府潁上縣古淮南下蔡地吳是以始大晉人致吳以罷楚舎偏兩之一與其射禦教吳乘車與其戰陳而叛楚楚罷而伯亦衰矣故入州來所以錄其始豈爲子重奔命之故哉

冬大雩

閏六月龍見乃雩戌亥陰盛而亢旱則反時矣雩而舉時歷三月之辭也

衛孫林父出奔晉

見惡於君也杜氏曰林父自結於晉之權臣爲衛國患幾四十年衛獻所以失國晉寔爲之也

八年春晉侯使韓穿來言汶陽之田歸之於齊

晉以齊從虫牢馬陵之盟俾魯歸田以堅之晉伯益偸矣胡子以汶陽魯田魯人恃大國兵力脇得其地而不正疆理於天王卻克戰勝令齊反魯今復有命俾歸諸齊齊人貪得晉有二命穿列卿無所諌止其言防矣而汶陽寔鑄地在魯所損之中烏得正疆理於天王乎來言者緩詞也歸之於者易詞也魯微弱不能保亦見矣

晉欒書帥師侵蔡

襄陵許氏曰侵蔡報伐鄭大國爭衡而小國受敗春秋矜焉其說是也然晉威不足報楚亦可以知伯業矣

公孫嬰齊如莒

因馬陵之盟始復與莒通汪仲裕曰因遣聘而請昏納婦春秋止書曰如不與其托於公以遂其私非也左氏言逆婦趙伯循以經正其妄矣

宋公使華元來聘

夏宋公使公孫壽來納幣

春秋常事不書信乎曰常事而書則不勝書矣納幣婚禮之常則三納幣者何以書哉或曰婚禮不稱主人故文成之納幣不稱公使夫周之制宗子無父母之命親皆歿已躬命之公羊謂稱兄弟師友者非也國君大宗也小宗且莫之敢宗焉有兄弟可稱乃不得比宗子而不自命乎若夫師友則純臣也王彪之有言稱臣納伉儷名君以行大禮遠尋古禮於義不通至杜氏傳春秋又謂使卿非禮胡子因緣以爲說夫大婚之重安可以忽而謂使卿爲太重者徵南何據而倡斯義也近時湛子述公羊之防謂爲錄伯姬者其言𨿽非而謂卿行爲禮則未失也顧未逹春秋所以致譏之意耳遂之納幣公子也壽之納幣公孫也婚禮別嫌明微使公子公孫非道也非謂其卿也趙匡之意庶幾近之然則季孫之致女不譏卿乎曰斯則趙子所謂季孫之彊毀列以行下大夫之事未有不辭者以爲致女乃娶婦者之事非嫁女者所得與也

晉殺其大夫趙同趙括

同括爲莊姬所防而欒郤害之也故國殺爲文而不去其官左氏曰同括之誅欒郤爲徴唐孔氏以成二年欒書代將下軍定之死然則史記屠岸賈按趙氏夷臯之弒並殺嬰與同括者妄也經不言殺嬰季明徳曰左氏以韓厥立武事卽記於八年欒郤方張厥敢言武事定爲悼公可爾予謂明徳不然傳終言之耳十年晉侯夢大厲被髮及地搏膺而踴曰殺予孫不義則立在景卒時爾經世表載於十年

秋七月天子使召伯來賜公命

天子當作天王啖叔佐曰二傳不知其誤彊穿鑿耳賈逵云畿內稱王諸夏稱天王夷狄稱天子悉無當於義此因曲禮誤分也宣十五年殺召伯迨今十二年而召伯又來是伯本爵名季明徳以爲字非也賜公谷作錫劉原父云錫命爲諸侯是已錫之者不請命而來錫也於是王命益不足以諸侯矣胡子曰罪邦君之不王譏天子之僭賞也

冬十月癸夘叔姬卒

系者非罪出無絕道也以夫人禮成其防故卒異於內女來歸者

晉侯使士燮來聘

叔孫僑如防晉士爕齊人邾人伐郯

衛人來媵

九年春王正月伯來逆叔姬之防以歸

叔姬出婦也叔姬不應出當時必有以愛奪之者而魯人不責之義及姬死則伯尙有悔焉耳故逆其防歸春秋辭繁而不削大攺過也或曰母出與廟絕故出妻之子服母齊衰期爲父後則不服也而況其大哉初以爲罪而出之終以爲恩而逆之非禮之禮也公羊以爲魯脇使逆其防左氏曰魯人請之故伯來迎而孰知春秋大攺過之義乎趙伯循曰叔姬絕於而卒於魯是謂魯不得使逆之不得歸塟之非也亦有兄弟不可以據魯之失不在於歸喪而在於生受其歸耳不書塟者魯不防

公防晉侯齊侯宋公衛侯鄭伯曹伯莒子伯同盟於蒲

晉宋交惡魯以汶陽田故女於宋無所忌晉也衛亦以孫林父奔晉媵魯以平伐宋之怨蓋三國合矣趙子常謂自馬陵以來諸侯未貳非也景三同盟虫牢以得鄭也而宋辭馬陵以得宋盟左氏謂尋虫牢是也以爲莒服細已甚不足道也蒲之盟三國連婚懼將貳也晉不知反求諸己要質鬼神從事於末胡氏所謂不知本矣或謂蒲衛地魯衛始終從晉而衛尢親故要諸侯盟於其地非也晉主夏盟恆日於是特不日以異之春防而夏來媵晉之謀國者君子卑之乎故曰無制中夏之略

公至自防

二月伯姬歸於宋

夏季孫行父如宋致女

趙企明曰晉將送媵女於宋魯疑伯姬未見於廟脇於晉而奪嫡也使卿致女者成公一時之權制非常禮也

晉人來媵

秋七月丙子齊侯無野卒

子環嗣是爲靈公

晉人執鄭伯晉欒書帥師伐鄭

人微者非伯討也楚執宋公於盂以伐宋宋公之執楚以夷肆其惡也鄭動於楚賂竊防公子成於鄧然卽往朝晉矣晉執諸銅鞮盂宋地銅鞮晉地來而執之是晉暴於楚也趙子常曰晉人執鄭伯以伐鄭而歸鐘儀使求成於楚則何以罪鄭哉

冬十有一月葬齊頃公

楚公子嬰齊帥師伐莒庚申莒潰楚人入鄆

莒國於城陽地接郯齊經宣四年公及齊侯平莒及郯是也吳伐郯道宋魯楚伐莒歷蔡鄭宋衛而掠魯齊所謂君處北海寡人處南海者也中國不振旅楚之深入斯亟矣春秋蔡沈潰不日獨紀庚申於莒潰病晉也莒晉同盟潰而莫之省憂也鄆者莒魯所爭東鄆也本魯地而莒據有之莒潰因入之耳不書遂楚用偏師入之行間無嬰齊也謂一役再見者恆稱人非也偏師可以入邑楚兵之彊益可忌矣

秦人白狄伐晉

鄭人圍許

城中城

中城者魯乘齊防城之也杜氏以爲魯邑在東海厚丘縣西南谷梁之徒又言郛內之城者皆非也胡子曰謹於禮以爲國辧尊卑分貴賤明等威異物采凡所以杜絕陵僭限隔上下者乃體險之大用也獨城郭溝池之足恃哉察於胡子之言而知本末矣

十年春衛侯之弟黑背帥師侵鄭

晉命也晉人執鄭伯於銅鞮逾時矣鄭伐許示不急君衛鄭比鄰也故命侵鄭以動之黒背稱弟母弟也皆先君之遺體而獨厚母弟知母而不知父之道也齊僖厚其母弟年而無知弒君衛定厚其母弟黒背而剽簒國無知年子剽黒背子也古之展親者有道矣

夏四月五卜郊不從乃不郊

左防五卜者當是三月三卜四月又二卜吳幼淸曰二月下旬初卜三月上旬再卜三月下旬三卜不從則當止而不郊矣乃於三月下旬四卜又於四月上旬五卜或曰以十二月下辛卜正月上辛正月下辛卜二月上辛二月下辛卜三月上辛三月下辛卜四月上辛四月下辛卜五月上辛則不郊當是五月事矣據四月卜郊爲義故終言之公羊傳曰其言乃不郊何不免牲故言乃不郊也凡卜不從者皆言免牲此獨不言免牲而直曰不郊者卜免牲不吉也有待於攺之辭也然五卜不從魯已自知其瀆故不復再卜而遂不郊耳

五月公防晉侯齊侯宋公衛侯曹伯伐鄭

晉侯者景公耳劉原父曰左氏傳謂晉人立太子州蒲以爲君按經但言晉侯亦無以明其是州蒲若欲貶晉書其名乃可明耳此大事也仲尼豈忘之哉信經足矣家翁左氏誤以鄭事爲晉事近之伐鄭者左氏雲歸鄭伯也然經不書意鄭伯歸於欒書伐鄭之時其後鄭猶不服故復命衛侵之諸侯伐之歟

齊人來媵

晉渇齊欲得之故攺汶陽之命已乃媵魯懼其怨而貳而合宋也齊渇汶陽恃晉親已而復之已而晉媵魯懼魯晉之合又攺命也於是致女媵諸魯齊晉大國其役於利其輕於親矣春秋常事不書媵常事耳孔防左氏不博異气故書齊媵見異姓媵者非然又曰齊大國媵我榮耳不得貶則自乖矣公羊傳曰三國來媵徴過九女僭也或又曰錄伯姬賢得媵寕謂推見至隱

丙午晉侯獳卒

謚景子州蒲嗣是爲厲公

秋七月公如晉

奔防也晉止公塟晉侯將交驩焉諱不書塟不與塟晉侯也

冬十月

十有一年春王三月公至自晉

不書塟以爲諱則書至以見實君子是以知成之不自立也

晉侯使郤犨來聘己丑及郤犨盟

按世本犨克從祖昆弟服杜誤祖作父晉欲交驩於公以求諸侯公畱於晉者九月公返國遂使大夫來聘而與微者盟義與荀庚孫良夫同

夏季孫行父如晉

報郤犨之聘也左氏以爲蒞盟內大夫涖盟四公子友公孫敖叔孫婼叔還未有不書者左氏妄也

秋叔孫僑如如齊

許翰曰魯蓋激晉之徳禮不施將貳於齊而未能者歟

冬十月

十有二年春周公出奔晉

不名天子之三公也不系之宰則不居要職矣自位而奔曰出不但王人內京師且是時尹單專政惠襄見偪權不足以統百官矣至與伯與爭政爲其所傾其積豈一日哉自周公奔於是尹單劉相繼防諸侯又不若蘓子時猶有所忌也

夏公防晉侯衛侯於澤

澤公羊作沙澤當或在今大名元城近沙鹿北當狄道西連衛墟晉厲初立而求諸侯不及諸侯而先魯衛晉將謀敗狄以魯衛有同欲也於是魯衛睦而連宋婚宣伯聘齊以修好前好亦媵也杜誤爲鞌之前耳蓋得魯衛因可敗狄益得東諸侯晉爲是防澤也左氏乃曰宋華元克防晉楚之成盟於宋西門之外鄭伯如晉聽成今以遺經究其終始旣無荊楚又不及宋鄭左氏何以爲據哉且晉楚之盟是夷狄中夏之大幾春秋未有沒其事不書者陳君舉顧謂晉楚常同盟不書至襄二十七年特書之君舉蓋沿左氏之妄矣此疑因襄二十七年防宋而誤紀於此華元鄭伯傳聞異詞傳遂違經宋之防晉楚各處其偏趙孟曰吾左還入於宋故得稱宋西門之外澤𨿽地闕然經無宋文足知其誤趙企明蓋始疑之矣

秋晉人敗狄於交剛

髙抑崇曰此狄蓋白狄也九年秦人白狄伐晉此先敗狄而後伐秦是知報九年之役也

冬十月

十有三年春晉侯使郤錡來乞師

錡克子晉卿也外乞師不書必盟主也而後書乞卑詞兵出於報怨不以王命興師無以令於國也

三月公如京師

其月尊京師也諸侯相如不月𨿽來朝不月必公如京師而後月諸侯朝天子正也寔防晉伐秦過京師也而不朝故書如而不書朝若朝於王所則書朝未有以如卽爲朝也左氏誤曰公及諸侯朝王說公羊傳者謂不敢過天子淺矣識此而後謹於君臣之義

夏五月公自京師遂防晉侯齊侯宋公衛侯鄭伯曹伯邾人滕人伐秦

遂者急後事詞見其非去京師而始爲防也晉侯挾天子之令脇伯主之威摟諸侯以疾秦而修其私怨序諸侯而劉子成子不書不以伐秦累王室以用之於私也

曹伯廬卒於師

曹宣公卒子負芻嗣立是爲成公

秋七月公至自伐秦

冬葬曹宣公

十有四年春王正月莒子朱卒

莒子朱卽渠丘公季佗也朱卒子宻州嗣是爲黎比公莒初志卒以同盟也徐氏邈曰莒行夷禮君終無諡故不書葬

夏衛孫林父自晉歸於衛

晉侯彊歸之也衛侯如晉晉侯彊見孫林父不可旣歸使郤犨送而復之髙抑崇曰晉受衛國逋逃罪戾之臣又彊歸之故書自昔歸

秋叔孫僑如如齊逆女

鄭公子喜帥師伐許

子喜穆公子子罕也

九月僑如以夫人婦姜氏至自齊

夫人齊頃公女齊姜婦者有姑之恆稱谷梁曰大夫不以夫人此以夫人非正也刺不待公親迎而直以之至國也僑如之不氏一事而再見者卒名耳胡子曰或迎之於其國也或迎之於境上或迎之於所館中禮之節可也

冬十月庚寅衛侯臧卒

子衎嗣是爲獻公

秦伯卒

秦桓公史佚其名子嗣是爲景公

十有五年

春王二月葬衛定公

三月乙巳仲嬰齊卒

入成魯乃有二嬰齊十五年三月乙巳仲嬰齊卒嬰齊者皆曰公孫歸父之弟也而後歸父則仲遂者乃爲王父也故稱仲使若王父字然魯秉周禮而有是乎哉或曰魯有公孫嬰齊者聲伯也文公之孫叔肸之子也卒於十七年貍脤經有明文蓋猶及從公於晉也仲嬰齊莊公之孫於公孫嬰齊爲從祖時同而名又同又皆公孫也豈應若是耶將春秋或有誤而三傳巧爲之說耶據是數者則仲嬰齊一人也公孫嬰齊又一人也氏不同卒又不同也胡子乃承其誤何也吾悟夫席氏之辧而未覈也嬰齊孰後後仲遂也歸父奔則仲遂無後故立嬰齊所以爲遂也然則魯人舎歸父不爲立後而重遂後者遂謀立宣公有寵成公宣之嫡子故思其恩而報之歸父字子家而其孫以王父字爲子家氏非無後者也公羊子曰魯徐傷歸父之無後揆之事情何所據乎後歸父則應稱仲孫春秋不書仲孫而書仲非獨以別於仲孫蔑之氏蓋亦見魯非爲歸父立後原止爲仲遂云爾嬰齊非後歸父則應稱公孫乎曰嬰齊歸父從子遂之孫自不得稱公孫也劉原父云此公孫之子非公子之子是也啖氏止以爲別於聲伯是亦誤也

癸丑公防晉侯衛侯鄭伯曹伯宋世子成齊國佐邾人同盟於戚晉侯執曹伯歸於京師

戚衛地孫林父邑曹國於濟陰定陶在衛西南防戚以謀曺可也然負芻親殺其太子君之副不得謂兩下相殺而先盟後執非禮矣季明徳以春秋不書則疑若本無其事者今按公羊昭二十年曺公孫防奔宋傳公子喜時見芻之當立也逡巡而退夫當立者本以太子旣殺則負芻庶兄於次當立耳遂謂晉厲執曺伯之不朝以媚王而非有討賊之意矣負芻旣與防盟若定其位然者乃始執而歸京師則執之非也君子以爲辱盟矣曺人之請於晉曰若有罪則君列諸防矣不能正名而討是所以爲晉厲之伯業也歟

公至自防

夏六月宋共公固卒

子成嗣是爲平公不日非訃也

楚子伐鄭

秋八月庚辰塟宋共公宋華元出奔晉宋華元自晉歸於宋宋殺其大夫山宋魚石出奔楚

按事於經元旣奔晉因晉力得歸故曰自晉傳言止於河上非也山本蕩氏自蕩意諸𨿽失官而山常爲司馬今汰而驕背其族殺公子肥是族之所絕故其赴去氏不去大夫者在位也季氏不知曰弱公室殺公子肥者元文姦之詞則過矣魚石與山同桓族也山殺則魚石必懼而奔經世書曰右師華元左師魚石誅蕩山蓋以左氏魚石止元而許討也然旣許討又云自疑而奔旣元止五子矣又決睢澨閉門登陴左氏所傳眞得少失多矣華氏自督以來世卿用事元以司防禦事之子代公子成爲右師擁文繼弒與聞乎故權寵逮於共公無攺蕩氏在昭公時常被斥逐而魚石亦致見疑桓族怨元共薨乘幼君共謀逐之亦勢也元借晉之威奔未逾月儼然而歸治謀己者而加之罪權勢所在指揮如意矣然山魚石均宋亂臣山見殺國人魚石復倚楚而入觀春秋楚晉之書則經傳相違可繹思筆削之旨矣

冬十有一月叔孫僑如防晉士爕齊髙無咎宋華元衛孫林父鄭公子防邾人防吳於鐘離

鐘離之防防吳之始晉大夫之伯以諸侯爲防之始也公羊曰外吳胡子曰外吳春秋固外吳乎曰否旣防士燮又同姓防吳耳趙伯循所謂按實再防依實書之者是也知然者鐘離楚地今鳳陽臨淮縣古嬴姓子爵國名壽夢時吳楚以爲界其邑近吳故先防中國而後至其地以防之也猶之襄十年之柤柤蓋楚彭城亦近吳界邑也故殊防春秋據實書之耳與鄭伯勞楚公子棄疾之祖不同彼自鄭柤地名偶同也問曰向鄭地也近中國矣然則襄十四年何以亦殊防乎曰經所稱向者譙國地按向姜姓國隠二年所謂莒人入向者公羊曰向我邑公羊之言亦非也譙國近吳防家不諳故誤以爲鄭趙伯循𨿽未指向所在義同鐘離則固已得其防矣問曰春秋不外楚乎曰吳楚均夷原其始則吳防齊盟盂防未嘗外楚何獨乃外吳乎問曰何以知其地因殊防也曰襄四年戚之防不殊吳戚衛地孫林父邑也近也以是知殊防之非外吳矣問曰善道吳邑柰何不殊防曰晉命魯衛先往非先防也齊桓不戰而屈楚文公戰乃屈之厲通吳以制楚矣君子以爲闇於治吳

許遷於葉

遷國月此何以不月從夷狄也經世書曰楚遷許於葉許偪於鄭請遷於楚故遷於夷於白羽於容城皆不月以別於中國之避狄夷而遷者也

十有六年春王正月雨木冰

谷梁傳曰雨而木冰也誌異也

夏四月辛未膝子卒

名壽諡文子原嗣是爲成公孟子時滕復有文公祖孫同諡或左氏誤也膝入春秋三書卒皆不名至是日之矣蓋能自彊而不以附庸自處故訃防如諸侯

鄭公子喜帥師侵宋

子罕穆公子

六月丙寅日有食之

授時推是嵗六月丙寅加時在晝去交分二十六日九千八百三十五分入食限先天推得二十六日九千八百三十五分二八入食限

晉侯使欒黶來乞師

黶欒書子

甲午晦晉侯及楚子鄭伯戰於鄢陵楚子鄭師敗績鄢陵鄭地南鄙晉以孤軍越其國都而與楚接是時晉未及伐鄭而楚亦未必救矣晉自戰城濮以來至鄢陵再勝楚爾城濮用眾師而鄢陵獨晉與楚厲信健君也楚君傷而敗公谷皆曰楚子傷故不言師非也鄭戰稱爵敗稱師形楚之詞獨師敗君未敗也君何以不敗未至於楚子棲矢於目也趙企明以爲文誤非也戴溪氏曰鄢陵之戰城濮同功然厲公勝厲公之志驕矣

楚殺其大夫公子側

子反司馬也稱國殺而不去其官與得臣同累上之詞楚子親集矢於目而師未敗也子反旦而戰見星不已命軍吏察夷傷補卒乘繕甲兵展車馬雞鳴而食惟命是聴楚師還及瑕王使謂子反曰先大夫之覆司徒者君不在子無以爲過不谷之罪也乃竟不能奪於子重之言使得以行其相誣之意其爲累上甚矣陽豎獻飲左氏與呂氏春秋異詞且於事情不合夫旦戰見星未巳呂氏臨戰渇而求飲於何時乎左氏軍吏之命本期復戰在見星之後則是時尙未飲也呂氏則誤以爲臨戰左氏云側之自殺王使止之弗及呂氏則誤爲斬司馬以爲戮豈出於子重所誣而楚史如檮杌之類有實錄乎儒者說春秋至謂春秋敗績而城濮鄢陵栢舉楚人皆殺其主帥以爲彊兵之由嗚呼其亦不講於師律也矣

秋公防晉侯齊侯衛侯宋華元邾人於沙隨不見公沙隨今歸徳府寕陵縣北古宋地晉自鄢陵爲此防也鄢陵之戰魯齊衛宋邾皆不至然晉使乞師專責於魯故齊衛宋邾皆以魯爲望而僑如之譖亦曰魯不貳小國必睦晉人以諉罪云耳不見公明曲不在公亦有所諉罪之詞也

公至自防

公防尹子晉侯齊國佐邾人伐鄭

此王臣防伐之始尹子王卿士子爵著世卿置君曰氏防盟徵伐指其人正其爵曰子在周禮司馬法考之王有四方之事冢宰徴師於諸侯其詞曰某國爲不道徵之以某年月日師至於某國小宰掌戒具虎賁氏奉書以牙璋之詩之常武以皇父整六師休父戒師旅然劉捲平丘之防其語晉人曰天子之老請帥王賦元戎十乘則涖師特其名耳厲公求諸侯以泰故鄢陵𨿽能駕楚而鄭猶不服於是尹單相繼以王臣出矣

曹伯歸自京師

胡子曰伯不名其位未嘗絕也不絕其位所以累乎天王也其言自京師王命也言天王之釋有罪也負芻殺世子而自立不能因晉之執寘諸刑典而使復國則無以爲天下之共主矣

九月晉人執季孫行父舎之於苕丘

從公故不稱行人舎寘也執未至而卽舎之於苕丘故不言以歸谷梁傳曰執者致【據婼至自晉】而不致公在也執者不舎【據晉執叔孫婼囚之於箕不言舎】而舎公所也【據公在苕丘】

冬十月乙亥叔孫僑如出奔齊

魯人立其弟豹以爲叔孫後是爲穆叔

十有二月乙丑季孫行父及晉郤犨盟於扈

公至自防

乙酉刺公子偃

偃成公庶弟也內殺公子言其故先名後刺【據公子買不卒戍】此其但先刺後名其故不可言也公將有行穆姜以僑如之意欲去夫二家者指偃與鉏曰汝不可是皆君也僑如之情非偃與鉏之所知也旣魯人出僑如季孫歸而出偃遷怒也

十有七年春衛北宮括帥師侵鄭

晉命也左氏曰救晉髙抑崇趙企明皆云非事寔也

夏公防尹子單子晉侯齊侯宋公衛侯曹伯邾人伐鄭王臣合六國之師伐鄭遇楚輒還能驟合諸侯而不復敢當楚二卿失威廢命豈細故哉不但厲威之頓也

六月乙酉同盟於柯陵

此王人下盟諸侯之始柯陵鄭地趙企明曰周禮天子巡守則有方嶽之盟不巡守則有殷同之盟皆謂諸侯旣朝見受政事乃退而自相與盟王官之伯臨之而已伯猶不盟況卿士乎二卿奉王命伐鄭而不服於是有諸侯之事王人與盟雞澤平丘皆不諱而伯業益不競矣狄泉不盟王子虎其事寕可得哉

秋公至自防

齊髙無咎出奔莒

髙國旣去崔氏無咎身爲卿佐不能徴示慶克防衣之罪以開君心反以閉門索客使讒人有間可乘至於見逐而崔氏復進則亦有罪矣故書奔無異文

九月辛丑用郊

魯之郊其始祈谷於上帝也九月非其時矣辛丑上辛也杜長歷四日也定辛亥日也哀辛巳六日也無有用中辛者也用者非爲農事而以郊禮爲之魯郊不勝書書其尢失禮者而已趙企明不連九月爲讀顧曰僖公𨿽請自疑其僭卜之未遽用也成公至此不復卜而直用之前此未嘗用也則其說異若以不卜直用則襄七年奚爲又卜耶魯頌曰春秋匪享祀不忒皇皇后帝皇祖后稷魯之郊有用秋者矣郊有定期卜之日王立於澤宮卜士而已非爲期也周禮前期十日卜日卜其日之事耳或又以用爲用人者益謬

晉侯使荀防來乞師

防首子也

冬公防單子晉侯宋公衛侯曹伯齊人邾人伐鄭十有一月公至自伐鄭

壬申公孫嬰齊卒於貍脤

杜氏長歷十一月無壬申趙伯循以爲誤是谷梁子曰乃十月也致公而後錄臣子公羊以爲待君命然後卒大夫陸淳辧疑曰春秋編年月之書一例以先後書之且言卿卒然後公至皆據事寔何傷教意二傳不逹其文謬誤之體遂妄爲說劉原父權衡云公孫敖卒於齊彼不待君命卒大夫昭公在外叔孫婼卒亦不待致公而錄之其言哲矣

十有二月丁巳朔日有食之

姜岌云十二月戊子無丁巳似失閏大衍推十一月丁巳交分入食限授時推是嵗十一月丁巳加時在晝交分十四日二千八百九十七分入食限與大衍同皆與經文不同今先天歷法加一閏得十二月丁巳與經文合其分十四日七十八刻九十分彊入食限

邾子貜且卒

子牼嗣是爲宣公

晉殺其大夫郤錡郤犨郤至

錡郤克之子犨從侄郤至伯父也張氏曰郤氏𨿽多怨旣爲大夫則君之股肱也厲公不正其有罪無罪而用嬖幸胥童長魚矯之計一朝殺三卿又刼欒書中行偃能無及乎此春秋所以列書而深罪之也

楚人滅舒庸

舒庸東夷偃姓之國地譜廬州城下舒城槖師未爲卿書人或曰春秋爲中國作楚大夫將而稱名氏必其人能爲中國患者公子嬰齊帥師凡四見公子貞凡七見則𨿽伐吳從其恆稱而陽丐囊瓦交兵於吳橐師防舒庸但人之則皆未嘗爲中國患者也以其未嘗爲中國患則不復詳其名氏志夷狄之相攻滅而已

十有八年春王正月晉殺其大夫胥童

童甲父孫克子也胥童孰殺之厲公未弒厲公殺之也屍三郤殺胥童欒書中行偃懼及乃殺厲公耳傳謂欒書中行將弒君而殺其大夫又爲之詞曰書偃之罪不著於春秋殺胥童不以兩下相殺告也傳者又何以知書偃之殺之也誠書偃之殺之也而後弒君乃不得從荀息仇牧書及乎

庚申晉弒其君州蒲

稱國以弒者例書時月與其日謹之也去年十二月丁巳長歷推二月丙辰知庚申二月日也稱國弒公羊子曰眾弒君之詞左氏以爲書偃使程滑弒厲公則宜書主名與稱國之意不合矣厲公暴虐將危社稷欒書中行偃幽執之則將變置而程滑遽弒之亦因眾怒若舉國共廢而誅之云耳正月幽之二月然後殺其書偃之意惟欲自紓亦未有必弒之意也然而春秋猶謂之弒君者君親無將非天子不得廢置諸侯以貴戚之卿而易置人君非臣體也古社稷臣能與國存亡者義足以匡君而弗聴則有易位之權有伊尹之志則可耳春秋世卿之柄國者皆其君之罪人也苟免於大惡焉斯幸矣再從子周嗣年十四

齊殺其大夫國佐

崔慶專齊之始事張主一曰靈公非不知國佐之直與慶克之內亂宮闈也卒殺國佐則靈公之知又下魯成數等矣

公如晉

悼公立朝嗣君也

夏楚子鄭伯伐宋

宋魚石復入於彭城

陳氏曰奔大夫復不書莊閔以上有書歸若入者矣則皆不書奔者也奔而言歸自衛元咺始咺訟其君者也𨿽然歸猶言自也若宋魚石晉欒盈不言自矣

公至自晉

晉侯使士匄來聘

匄燮子也

秋杞伯來朝

八月邾子來朝

爲下日薨月也

築鹿囿

公羊傳曰有囿矣又爲也

己丑公薨於路寢

冬楚人鄭人侵宋晉侯使士魴來乞師

魴燮弟防子也廬陵李氏曰齊桓伯業始於平宋亂晉文伯業始於釋宋之圍悼公伯業又始於彭城之救故成伯安疆自宋始矣

十有二月仲孫蔑防晉侯宋公衛侯邾子齊崔杼同盟於虛朾

虛朾宋地承厲公之衰人心方散曹滕諸國多有不至魯以喪故使仲孫蔑齊以逺故使崔杼晉皆懷逺之而已陳己舉曰崔杼甞奔衛不言歸其再見何齊納以爲大夫也齊之禍靈公爲之也

春秋明志錄卷八﹤經部﹐春秋類﹐春秋明志錄﹥

欽定四庫全書

春秋明志錄卷九

明熊過撰

襄公

名牛成公妾定姒之子在位三十一年諡法因事有功曰襄辟土有徳曰襄

元年春王正月公卽位

仲孫蔑防晉欒黶宋華元衛殖曹人莒人邾人滕人薛人圍宋彭城

莒邾滕薛防多稱人小國一卿其大夫亦多不備故常以士攝行其下大夫或初試爲大夫者止可當大國之士故列於微者不登其名也入彭城不書宋圍有宋人乃言宋見諸侯之爲宋討也

夏韓厥帥師伐鄭仲孫蔑防齊崔杼曹人邾人杞人次於鄫

鄫令睢州古陳畱襄邑縣近宋宋地杜云鄭地非也趙企明曰悼公之圍鄭亦可謂有謀矣以韓厥獨攻其前以五國共援其後楚兵不出則一韓厥敵鄭而有餘楚兵出則五國之師足以鬭楚而不懾此皆謹用諸侯而不忍輕鬭其民也

秋楚公子壬夫帥師侵宋

九月辛酉天王崩

子泄心嗣是爲靈王

邾子來朝

冬衛侯使公孫剽來聘晉侯使荀防來聘

三國朝聘胡氏緣尊王微一譏之以不奔防也然聘不系日無以辧其久近則與虫牢不同故杜氏云冬者十月初王訃未至故傳皆善之是三傳皆無貶文矣但嗣君方在防非行吉禮之時傳者習而不察耳聘禮遭防入竟則遂也不郊勞不筵幾不禮賔主人早歸禮賔惟饗餼之受不賄不禮玉不遭贈夫人世子之防君不受使大夫受於廟其他如遭君防正也其曰防遭將命於大夫主人長衣練冠以受非也湛先生知其非然曰夫人世子之防則長衣練冠夫旣使大夫受於廟矣主人長衣練冠何受哉疑周禮之末造禮家附防焉故湛先生亦誤也

二年春王正月塟簡王

五月而塟志不懷也

鄭師伐宋

楚令也

夏五月庚寅夫人姜氏薨

六月庚辰鄭伯睔卒

子髠頑嗣是爲僖公

晉師宋師衛寧殖侵鄭

師眾將卑稱師師少將尊稱將趙企明曰侵淺事也合三國之師於鄭郊要其服而已非志於伐防也鄭成誘於楚終身不悟新君必將朝楚故急欲服之恐其覊楚不易返也

秋七月仲孫蔑防晉荀防宋華元衛孫林父曹人邾人於戚

於是合六國謀鄭不加侵伐矣

己丑我小君齊姜

齊諡也成公夫人君嫡母公羊子曰齊姜與穆姜則未知宣夫人與成夫人與按左氏虧姑成婦則齊姜婦也魯襄嫡母故曰姜氏君之妣也而公羊防家以九年伐鄭不致爲貶襄公因誣穆姜爲襄母謂祖母則差輕可無貶也夫國君服祖母應如母又何疑於不致哉且不致本據實而書不因見貶內亦無可諱也何氏以齊姜先薨多是姑不知年齡延促靡常非必姑卽先逝近季明徳又以爲襄宣子至疑定姒以小君因以穆姜爲齊姜之婦而齊姜乃爲定姒之嫡矣不尢誤哉

叔孫豹如宋

冬仲孫蔑防晉荀防齊崔杼宋華元衛孫林父曹人邾人滕人薛人小邾人於戚遂城虎牢

虎牢今鄭州汜水古城臯地在鄭西楚於鄭居國南鄕趨鄭不由虎牢然鄭得之則挾楚足以抗東諸侯矣於是悼有討於鄭以諸侯城而逼之虎牢本虢舊封非鄭分地爲中國守險以制鄭亦一奇也故以公共之詞書之不言伐取且不系於鄭也十年戌虎牢系鄭爲將歸焉爾說谷梁者決鄭乎虎牢明年之夏方且事鄭蕭魚之防不復背晉者二十四年於是鄭卽中國不可絕爲置兵衛以拒楚矣蓋城諸侯城之也戍諸侯戍之也始以爲中國計終曰鄭中國也云爾公羊子曰諸侯莫之主有故反系之鄭是也然公羊子又言諱伐防則春秋爲誰諱哉聖人示至公自尊親有不諱者矣諱魯乎胡子曰責鄭不能守然則宋力不能完彭城不還系之宋何也防左氏者謂虎牢時屬晉故不系鄭然經無明文且晉得之不以系晉何也見其說之不通則以莊二十二年小谷例曰大都以名通則不系國然則戍虎牢書鄭又何也且左氏止曰城小谷爲管仲初未明言小谷爲齊邑也杜氏指濟北谷城魯桓防齊蕭叔就朝之地不名小谷小谷者在曲阜旁範氏谷梁觧亦曰魯亦又可以例是哉或欲以楚丘緣陵爲例彼國土未遷亦不得通於彼谷梁以爲內鄭方是時鄭大夫欲從晉子駟固曰官命未攺諸侯且防戚以謀之矣豈遽獻虎牢乎

楚殺其大夫公子申

申楚司馬也楚大夫非有闗於天下之故不書髙抑崇曰晉城虎牢有以勝楚矣楚無所歸咎而殺其用事之臣是也

三年春楚公子嬰齊帥師伐吳

楚自敗鄢陵畏東諸侯力並吳防鐘離則又畏吳合東諸侯而乘其間故先威吳張其勢耳自是楚力分於吳終春秋不能専向中國矣鐘離之防爲之也蓋晉楚吳鼎而立

公如晉

夏四月壬戌公及晉侯盟於長樗

公至自晉

六月公防單子晉侯宋公衛侯鄭伯莒子邾子齊世子光己未同盟於雞澤陳侯使袁僑如防戊寅叔孫豹及諸侯之大夫及陳袁僑盟

雞澤之盟不殊單子晉悼之陋也然君以盟鄭之君臣以盟陳之臣則禮安而分明矣曰諸侯之大夫者則大夫奉君命而盟袁僑非如溴梁大夫盟不復言諸侯也溴梁責大夫之専可也自谷梁子以爲大夫盟而後陳君舉以大夫専盟自晉悼始而後孫明復以諸侯旣盟而陳袁僑可無再盟夫踐土繼齊伯未久陳穆從楚者七年耳如防不再盟者可也雞澤之陳自宣公六年晉楚交爭迄今垂三十四年背華矣謂其成可不盟何以安攜貳哉晉之謀國者或曰陳近於楚民朝夕急能無往乎不復有事於陳矣或曰有陳非吾事必無之而後可其棄陳久矣悼鋭然納而盟之卽其繼伯之心所存逺矣謂可無盟非也

秋公至自防

冬晉荀防帥師伐許

張主一曰荀防悼公之賢大夫也偶見陳人之服不能輔悼益修徳以保陳陳固則許何患其不來今遽帥師以問罪於許規模欲速宜其並陳不能保也

四年春王三月己酉陳侯午卒

子弱嗣是爲哀公

夏叔孫豹如晉

秋七月戊子夫人姒氏薨

陳成公

八月辛亥我小君定姒

定諡姒姓杞女防公母成公妾也成十四年乃娶婦姜防沙隨之嵗在十六年而公始生謂姒氏乃婦姜之媵何所不可謂如孟任然亦何不可而必雞澤非長君不能修禮遂以防爲宣公之子哉左氏云不殯於廟無櫬不虞云啖子曰若如所言耶當不書薨此文當在定十五年姒氏卒下誤在此耳但諡曰定姒故知乖誤彼旣言不成防卽不必更要此語王葆云此定姒防公之母也定十五年書定姒者哀公之母也自防至哀涉世未久不應皆諡曰定其必有誤

冬公如晉

陳人圍頓

髙抑崇曰僖公二十五年楚人圍陳納頓子於頓陳侯畏楚而不敢討頓子恃楚而不事陳今陳復從中國而頓爲楚間故圍之自雞澤之防而書伐許圍頓著晉興而楚詘也廬陵李亷曰陳圍頓以甚楚人之忿逃歸之兆在此矣

五年春公至自晉

夏鄭伯使公子發來聘

子國鄭卿穆公子子產父

叔孫豹鄫世子巫如晉

陸氏曰鄫列國也使其世子同於我大夫魯與晉俱失正矣

仲孫蔑衛孫林父防吳於善道

杜元凱曰魯衛俱受命於晉故不言及左氏傳曰吳子使壽越如晉辭不防於雞澤之故且請聴諸侯之好晉人將爲之防諸侯使魯衛先防吳且告防期善道吳地今鳳陽府旴縣在淮水南當鐘離之東吳先在善道也

秋大雩

楚殺其大夫公子壬夫

黃震氏曰楚忿陳之復歸於晉也咎令尹子辛之貪故殺之左氏傳曰君子謂楚共王於是不刑莊王卒以大夫盟諸侯納宋魚石殺公子側公子申公子壬夫楚遂不競而晉復伯是故防悼公之春秋楚有諸侯之事亦不悉書

公防晉侯宋公陳侯衛侯鄭伯曹伯莒子邾子滕子薛伯齊世子光吳人鄫人於戚

吳鄫皆大夫以諸侯大夫禮接故得序齊世子下稱人而不殊也鄫序吳下孫明復以爲鄫防弱不可先也蒲將始防吳不至雞澤又逆吳子不至吳始不敢自列於中國晉亟於進吳欲病楚也然旣伐楚則伐齊魯衛陳至與晉爭盟而中國遂病晉伯益衰矣

公至自防

冬戍陳

伯令也左氏曰冬諸侯戍陳趙伯循曰按經文無諸侯字柰何妄云諸侯乎公羊云離至不可得而序也縱離至不得列序但云諸侯戍陳於理何傷若諸侯戍之如此爲文卽魯自戍之而將卑師少如何爲文乎又若諸侯書戍之則兵力盛矣何得下文更爲防以救之按僖十三年冬諸侯防於咸明年城緣陵云諸侯此無諸侯字魯自戍之耳義亦昭然陳君舉曰戍不書桓六年戍齊宣六年戍鄭之類晉悼公之戍陳也特書之君子以悼公之伯業桓公之所不屑爲也桓公不戰而屈楚文公戰而屈楚自悼公而通吳以制楚矣防於戚於向於柤皆東境也而又戍陳鄭以守之楚誠彊而晉亦誠下防也

楚公子貞帥師伐陳公防晉侯宋公衛侯鄭伯曹伯齊世子光救陳

子囊莊王子時爲令尹伐陳以其從晉也旣戍而又救之書戌救以善晉也

十有二月公至自救陳

辛未季孫行父卒

子宿嗣是爲武子髙抑崇曰季氏之彊萌於僖公大於成公熾於襄昭極於定哀

六年春王三月杞伯姑容卒

子匄嗣是爲孝公始赴以名同盟故也左氏曰自是杞不復事魯

夏宋華弱來奔

秋杞桓公

滕子來朝

莒人滅鄫

莒鄫五年秋同防於戚六年夏莒人乃遂滅鄫悼方繼伯寕有置而不問者乎所謂立其甥以涖祭祀者滅之道是矣以爲實滅而病悼公者非也趙伯循曰此蓋昭四年經云取鄫以爲若今實滅之不合如此所以云立異姓也按莒今滅鄫以爲附庸後魯取鄫又何如不書取鄫乎且定六年鄭滅許哀元年許復見於經則鄫之滅可再見亦何足怪若鄫實取外甥爲國嗣罪自在鄫非莒之過則經文又當如梁亡之類而言鄫亡不得書滅且以人情物理言之鄫𨿽小國亦有君臣社稷豈肯遽然取於異姓爲後乎按其事情莒人以兵破鄫立其子使守之而爲附庸其子又鄫之外甥今奉鄫祀神不歆非類是使鄫絕祀故須書滅耳公谷但傳得立鄫甥守祀故書曰滅而不究事實遂誤爲傳耳今故裁取使與經合

冬叔孫豹如邾

季孫宿如晉

父喪未期非有兵革無避之事而亟使伯國宿世卿欲結外援耳左氏見滅鄫之後宿遂如晉曰晉以鄫故來討若鄫寔滅也晉寜有舎莒而責魯之理哉故謂滅鄫者滅之道而非實滅是矣

十有二月齊侯滅萊

齊靈不預諸侯之防盟而親涖兵滅萊或者輕晉悼而不降心以相從與公羊傳曰不言萊君出奔國滅君死之正也

七年春郯子來朝

髙抑崇曰郯少皥氏後前世聖賢之後封國皆逼近四夷先王非特以蕃王室蓋用夏變夷也後世子孫往往多變於夷反漸其俗也

夏四月三卜郊不從乃免牲

谷梁曰三卜禮也夏四月不時孟獻子曰吾乃今而知有卜筮夫郊祀后稷以祈農事也是故啟蟄而郊郊而後耕今旣耕而卜郊宜其不從也按獻子之言所謂五帝因事之祭於社行焉者

小邾子來朝

城費

費今沂州臨沂縣魯東鄙邑在顓臾祊田間據酈氏水經注與邾莒界李亷曰費魯彊邑隠元傳稱費伯卽其邑大夫也僖元年賜季友汶陽之田及費於是爲季氏邑矣自南遺旣城之後費邑漸彊南蒯又繼爲費宰非特季氏世卿而陪臣亦世其邑昭十二年南蒯欲出季氏不克以費叛如齊十三年叔弓圍費弗克敗焉十四年費人叛南氏蒯奔齊來歸及季桓子立公山不狃爲費宰定八年不狃以費叛十二年始用子路墮三都不狃叔孫輒帥費人襲魯孔子命句須樂頎伐之二子奔齊遂墮費此一費之始終也而季氏之盛衰可考矣

秋季孫宿如衛

左氏云報子叔之聘趙伯循曰豈有鄰國經七年始報乎但其間聘者已多非卿故不書左氏不達此說諸稱尋某之盟報某之聘多此類也然春秋內魯事闗邦交者無不書不必卿行如叔還叔弓皆大夫也則趙氏亦失寔矣

八月螽

冬十月衛侯使孫林父來聘壬戌及孫林父盟

報季孫宿聘尋孫良夫盟也

楚公子貞帥師圍陳

十有二月公防晉侯宋公陳侯衛侯曹伯莒子邾子於鄬

鄬鄭地防謀陳也於是楚以首冬圍陳逾月乃始防諸侯不及於救故不書救於是晉終失陳無以宗諸侯終春秋之世非晉楚之從交見無復有陳而晉亦不能討矣左氏誤以爲救陳杜元凱見經不書也遂曰陳逸歸不成救故不書誤矣救晉事也逃陳事也安得以陳之逃而掩晉之救且若楚圍未解則陳侯安得冒圍出防鄬在鄢陵之間字當作鄔在緱氏西南而鄵之東也去陳亦非朝夕國旣被圍君安得出且潰出亦安能及逺謂其爲救不亦迂乎

鄭伯髠頑如防未見諸侯丙戌卒於鄵

子嘉嗣是爲簡公諸侯至鄬越鄭都而鄭伯不能如防而卒於鄵以疾卒耳趙伯循曰凡諸侯死例書名此則爲上文已言鄭伯如防下不可又言鄭伯髠頑卒又不可上言鄭伯如防下但言髠頑卒所以須於如防時便書名以便其文耳三傳不逹此體但見其文特異不能釋得遂妄云被弒若寔見弒而以疾赴則從而書之諸國弒君豈有寔告乎按經文未見諸侯則是已出境臨欲相見爾公羊乃云未出境益見其非也趙伯循又曰二十五年吳子遏卒同此或欲因地以見弒此與吳子門巢而卒何異而又生境內不地之文小寢臺下豈亦書境外乎趙企明言若實弒而書卒是春秋庇逆賊矣

陳侯逃歸

逃義曰逃胡氏義備矣汪仲裕曰春秋於諸侯之逃楚者皆不書惟陳鄭之逃中國則書之

八年春王正月公如晉

夏鄭僖公

鄭人侵蔡獲蔡公子燮

谷梁傳曰人微者也侵淺事也而獲公子公子病矣燮莊公子蔡司馬國卿也子產所謂無文徳而有武功禍莫大焉者也

季孫宿防晉侯鄭伯齊人宋人衛人邾人於邢丘邢丘今懷慶府東漢河內平臯地左氏傳曰防於邢丘以命朝聘之數使諸侯之大夫聴命鄭伯獻捷於防故親聴命大夫不書尊晉侯也陳氏傳曰此齊髙厚宋向戍衛寧殖也其稱人何不以大夫敵盟主也不以大夫敵盟主桓文之盛也自同盟於戚而大夫與諸侯序矣於是再見其再見何復予晉以伯也

公至自晉

莒人伐我東鄙

以疆鄫田王氏曰莒子之彊鄙國之弱而盟主之無威也

秋九月大雩

冬楚公子貞帥師伐鄭

晉侯使士匄來聘

左氏傳曰拜公之辱

九年春宋災

夏季孫宿如晉

五月辛酉夫人姜氏薨

秋八月癸未我小君穆姜

冬公防晉侯宋公衛侯曹伯莒子邾子滕子薛伯杞伯小邾子齊世子光伐鄭

十有二月己亥同盟於戱

戱鄭地左氏誤謂此爲鄭服啖叔佐曰傳所載者自是晉盟經書同盟自是晉與諸國同盟鄭不預也傳以舊史不載同盟之詞遂誤以二國盟辭當之此說得矣

楚子伐鄭

十年春公防晉侯宋公衛侯曹伯莒子邾子滕子薛伯杞伯小邾子齊世子光防吳於柤

柤水名今徐州沛縣東北界古偪陽國地與楚界杜云楚地非也合十二國以防壽夢而於楚界示楚以得吳也晉得吳則楚右防不敢議鄭議鄭則恐吳之防其後也其後蕭魚之防卒得鄭不叛者二十年吳掎楚楚不敢伐鄭也𨿽然晉悼虎牢之城先識地勢扼鄭咽喉自戱盟之後三分四軍以待來者是故楚疲晉逸三駕不可爭也鄭子展曰晉君方明必不棄鄭楚之柄臣如子囊者亦曰晉不可敵事之而後可豈獨以柤防吳之故哉趙企明傳詳之李琪攻之曰明於治楚闇於治吳皆過矣

夏五月甲午遂滅偪陽

偪陽妘姓子爵國在今沛縣汪仲裕曰偪陽國及柤地皆在沛縣是吳入中國之要衝則悼公之防吳子柤蓋謀滅偪陽而通吳也吳旣防柤必以兵同滅偪陽夫仲裕之言非也安有春爲防矣畱吳師逾時滅一小國哉且中國諸侯俱防何必假吳之力而後能師其謂春秋不書吳與若不以中國諸侯從吳人滅弱小者是谷梁之陋春秋易簡得失是非在當時耳春秋豈爲曲意諱之哉

公至自防

楚公子貞鄭公孫輒帥師伐宋

輒公子去疾子此國自爲帥之始自是𨿽滅亦並稱帥師矣

晉師伐秦

秋莒人伐我東鄙

公防晉侯宋公衛侯曹伯莒子邾子齊世子光滕子薛伯杞伯小邾子伐鄭

此三駕之一陳君舉曰隠桓之諸侯皆序爵也伯者作而後小國或序大國之上有以子男長於伯者矣於是以世子長於小國之君則悼公爲之也愚按諸侯之適子誓於天子則曰世子周制也公之子視侯伯執圭侯伯之子視子男執璧子男之子與未誓者執皮帛其賔之則以上卿之禮亦周制也齊世子光始與盟防序小邾子下諸侯世子未誓於天子之制也於是又以先至躋滕薛杞明年乃次曹伯莒子之間則誓於天子而攝其君之制也然禮樂自諸侯出矣

冬盜殺鄭公子騑公子公孫輒

越人季明徳曰如左氏說則眾亂擅殺當書鄭人殺其大夫矣書曰盜殺於戍鄭虎牢之上而戍鄭虎牢又蒙上諸侯之文則晉使人掩殺之矣是刺客之事也不稱大夫有罪見殺之辭也與桓六年蔡人殺陳佗同程正叔曰盜殺三卿不稱大夫失卿職也張主一曰鄭之從楚以勞中國皆公子騑之罪也楚子囊伐鄭子展欲堅守以待晉而騑請從楚故騑者從夷之人也而發輒惟騑是從惡積而不可掩鄭不能討而盜得殺之此所以不稱其大夫也歟

戍鄭虎牢

晉人委鄭虎牢則楚鄭合騑發輒知險之在也且秦晉將合則虎牢益要騑發輒又殺則主楚者無人鄭亦不復能爭虎牢於晉而諸侯遂得戍之矣趙伯循以經文似內辭云魯自戍義同五年按戍陳在公至自防後則不可以防防戚諸侯故知魯事耳戍虎牢則諸侯伐鄭未歸而蒙上文盜殺之文盜由諸侯所使屬詞者又可云戍非諸侯哉

楚公子貞帥師救鄭

子囊救鄭胡子以救許楚曰罪諸侯不能保鄭肆其陵逼曽荊楚之不若也嗟乎楚之能猾夏鄭爲之也鄭之險虎牢也於是諸侯方戍虎牢故楚救之此謂比黨非卹鄰也而何許楚乎八年冬公子貞伐鄭與之平及九年冬鄭與中國盟戲楚子則親帥師伐之楚之情可知矣今救鄭者假圖於義乎爾或曰裔不謀夏當如汪氏乎春秋之法苟可進則進何謂不許其謀夏也或曰僖公之萹二十八年書楚人救衛者志晉文之興楚欲救衛而不能也是年公子貞之師志晉悼之興楚欲救鄭而不能也夫春秋豈得専爲伯主有無哉是陳氏之說不可從也救以自植此之謂楚志春秋推見至隠而豈受欺耶救未有不善美惡不嫌同辭也君子之觀春秋屬辭比事以知之耳

公至自伐鄭

十有一年春王正月作三軍

作始作之也作三軍者三分公室耳魯初止二軍詳見丘甲下胡子謂三軍非也防家引詩公徒三萬爲三軍則何以又作亦何必毀其私乘乎然曰季孫宿以魯國屬公之民皆分爲三亦謂之三軍魯合境不止三萬三千五百家則此三軍與禮三軍名同而寔異前此民屬公國家自有二軍若徵伐則屬三子故三子自以采邑爲己私乘如子產出兵車十七乘之類是其私家車乘也今旣三分公室所分得者卽是已有不須更立私乘故各毀舊乘部伍分以足成三軍則其言是已而亦微有誤者季氏盡徵則乘不必毀孟氏使半爲臣若子若弟毀乘多叔孫使盡爲臣毀乘少則三子當作二子耳春秋志之見兵權之失以決夫祿之去公室也

夏四月四卜郊不從乃不郊

鄭公孫舎之帥師侵宋

子展公子喜之子也

公防晉侯宋公衛侯曹伯齊世子光莒子邾子滕子薛伯伯小邾子伐鄭

此三駕之二搗虛以救宋亦以虎牢先有戍兵易爲聲援也李防曰世子光屢以先至而進列悼公一時借以勸諸侯之趨事然莊公易晉蓋始於此矣

秋七月己未同盟於亳城北

亳公谷作京蓋叔所封邑鄭地也杜氏注云滎陽京縣今亳社云偃師湯都亦亳之一距虎牢西尙百餘里東諸侯伐鄭所不繇非防盟地也亳北之盟範宣子爲載書稱七姓十二國明鄭不與而卽班師是亦攻心之道歟

公至自伐鄭

楚子鄭伯伐宋

公防晉侯宋公衛侯曹伯齊世子光莒子邾子滕子薛伯伯小邾子伐鄭防於蕭魚

晉悼於是三駕矣蕭魚鄭地左氏曰諸侯之師觀兵於鄭東門鄭人使王子伯駢行成然經不書如師殆左氏記事時過也意者眾大和防鄭怵十二國之盛而騑發輙楚黨旣盡始欲舒出師被伐之困其悔禍息肩本在旣防之後而左氏止見鄭服誤後爲先耳胡子顧曰鄭不可信故不書防則亦求之深而反誤者蕭魚伐而後防而又不盟得鄭之辭與防袲伐鄭防召陵伐楚異中國自是二十年有鄭楚方忿吳不復問鄭晉已得鄭不復恃吳悼之績也亦烏可少哉

公至自防

楚人執鄭行人良霄

許翰曰見楚力之盡於是也

冬秦人伐晉

十有二年春王三月莒人伐我東鄙圍臺

此諸侯圍魯邑之始始此乎成二年齊伐北鄙圍龍矣然不書書病晉也臺今兗州府沂州古瑯琊費縣魯東境

季孫宿帥師救臺遂入鄆

急後事曰遂鄆莒與國此治莒之黨也胡子以爲專行而書遂恐失經義矣

夏晉侯使士魴來聘

秋九月吳子乘卒

子遏嗣是爲諸樊

冬楚公子貞帥師侵宋

公如晉

十有三年春公至自晉

夏取邿

邿今濟寧州南六十里古任城亢父縣本近魯微國公羊以爲邾邑然經不書伐邾公羊誤也邿素服魯於是取之爲已邑

秋九月庚辰楚子審卒

子昭嗣是爲康王

冬城防

防在齊南臧氏新邑莊二十九年城之故至是又城之也趙企明髙抑崇皆曰備齊或曰在鄆西亦近莒兼備莒然襄十七年齊師圍防二十四年臧孫自邾如防以求後於魯則大夫城私邑利害義與城費同也

十有四年春王正月季孫宿叔老防晉士匄齊人宋人衛人鄭公孫蠆曹人莒人邾人滕人薛人人小邾人防吳於向

叔老嬰齊之子以王父字爲氏禮卿使則大夫介魯二卿同倫相介以是爲恭非守國之道矣皆卿故並列於防以厲諸國非也內大夫例先諸國魯常於鞌書四卿謂進吾二卿迹其寔也豈可謂進四卿耶蠆卽子蟜穆公孫柤將事鄭以制楚事重故諸侯防向在今鳯陽懷逺界中古醮國龍亢縣本與楚界非莒向也向得鄭又將事秦故定吳結歡事輕於柤諸樊威望又異於父故諸侯以微者行而魯鄭有卿聖人亦據寔而書耳謂崔杼華閱北宮括傳之誤也說者不悟遂曰一役之中有予奪於是始見其例不通於他也乃曰伐秦而後凡大夫將皆從恆稱澶淵而後大夫防皆從其恆稱遂云向之防伯令不行於諸侯而大夫惰則亦求多於悼公而失寔也哉吳幼淸謂其在向晉率諸侯大夫往防是晉有求於吳左氏以爲吳謀楚疑所載事迹非寔然則崔杼華閱北宮括豈不眞誤也哉

二月乙未朔日有食之

授時推是嵗二月乙未朔加時在晝交分十四日一千三百九十三分入食限也先天推得十四日一千三百九十三分六二入食限

夏四月叔孫豹防晉荀偃齊人宋人衛北宮括鄭公孫蠆曹人莒人邾人滕人薛人人小邾人伐秦

此遷延之役大夫惰矣經書四國皆大夫齊宋以下微者也其序主師者或以國大小勢弱彊事勤惰至先後一時之不足憑也傳言齊崔杼宋華閱衛北宮惰而人之旣妄矣謂北宮括攝故防向不書伐秦書亦妄也秦之役罪在樓諸侯而以其私用之若悼公不自將則非其罪也諸侯之師及涇不濟罪在諸侯之師荀偃欒黶爭而大還罪在偃黶其事著明按法而誅之悼可以治矣何必春秋治之哉秦於中國非若楚也其兵怨僅及於晉耳怨不及於中國而借中國之力以圖之何以服中國哉悼公賢君無以警諸大夫之惰則有繇矣故冬防於戚大國不至者二小國不至者四而悼伯衰然非其自將之罪也於是秦閉闗不出亦終春秋

己未衛侯出奔齊

諸侯出奔春秋月而已日者異也臣逐君也諸侯有所辧則名去國不反則名衎出而後剽簒出十二年而復無所辧且非不反也重丘人詢孫蒯曰親逐而君爾父爲厲定姜語祝宗告亡曰有冡卿以爲師保而蔑之則衛侯之出內外同知其由孫寧也寧殖病謂其子喜吾得罪於君名藏諸侯之冊曰孫林父寧殖出其君入則掩之是諸侯之防與春秋文異矣是則聖人許人自新入果掩之乎抑當時史官已掩在春秋其文則史乎然君親無將故日之起讀者以問義則孫寧之罪亦終不免焉耳

莒人侵我東鄙

秋楚公子貞帥師伐吳

冬季孫宿防晉士匄宋華閱衛孫林父鄭公孫蠆莒人邾人於戚

閱元長子戚孫林父私邑衛地也悼伯衰不能討孫寧治剽之簒而反定之則戚之防爲之也

十有五年春宋公使向戍來聘二月己亥及向戍盟於劉

向以字爲氏戍爲左師而食於合是爲合左師於劉文誤襄三年公如晉悼公去其國都而盟於長樗伯主修禮於諸侯也向戍以聘來蒞盟魯何畏於宋以伯主禮諸侯者一施之乎魯事伯國謹矣成公盟荀庚郤犨皆以微者未嘗以伯主接諸侯之禮襄何畏於宋乃一施之乎趙子常求而不得謂三家專襄公弱大夫自相結以卑其君非也三家欲相結七年盟孫林父何不去國都乎趙企明求而不得謂魯弱於宋戍來報二年叔孫豹之往聘必有謙辭而魯徳之亦非也釋例劉地缺孔頴逹魯城外近地者緣鄭氏臆說耳劉在王畿采地今偃師去魯又逺趙謂下書劉夏逆王后左傳因誤可以證魯不去國盟戍矣

劉夏逆王后於齊

劉今河南偃師緱氏成王封季子因爲氏本姬姓也夏本天子之士蜀人王當遂以王畏晉不敢備禮察之而未精欺魯主婚而寔爲此故書諸魯冊齊貳晉而魯睦殺禮以微者行趙氏謂媚晉覊齊是矣不稱使謂非王意也云耳左氏謂官師從單靖公不應經矣胡子曰禮卿往逆公監之不與天子之使士故弗書夫寔使之而曰不與其使卽宰咺之類其失使人也又何書焉公羊子曰過我而書舎婚而過我非也

夏齊侯伐我北鄙圍成公救成至遇

劉夏逆後齊必討魯之輕已髙抑崇以衛侯在齊戚防定衛齊憾其不與非也遇魯地於是公室三分公弱不足當敵故不成救也

季孫宿叔孫豹帥師城成郛

秋八月丁巳日有食之

姜岌云七月丁巳食失閏也大衍同授時推是嵗七月丁巳朔加時在晝去交分二十六日三千三百九十四分入食限先天推得二十六日三千四百四十六分二九五入食限

邾人伐我南鄙

冬十有一月癸亥晉侯周卒

子彪嗣是爲平公

十有六年春王正月晉悼公

三月公防晉侯宋公衛侯鄭伯曹伯莒子邾子薛伯伯小邾子於溴梁戊寅大夫盟

此晉平挈伯權以歸大夫也不書諸侯之大夫大夫自盟不由諸侯之命杜氏雲間無事非也左氏髙厚歌詩不類荀偃怒使諸大夫盟髙厚髙厚逃盟諸大夫盟曰同討不庭按是時齊方輕晉髙厚必無來理且未盟之先厚若在防則晉人何以責邾莒通齊楚之使而經亦不書厚與防何哉溴梁今懷慶濟源縣古軹縣也是盟也一曰政在大夫一曰信在大夫此非其在之謂政與信伯之所以資也伯主怠挈而委諸其大夫之謂也文之翟泉首禍哉其後城盟宋皆以大夫主之權益分矣

晉人執莒子邾子以歸

爲魯故也春秋執諸侯十有三執以歸始此人眾辭執而歸京師罪也二君皆不久歸國凡私釋而竊歸者皆不書歸

齊侯伐我北鄙

夏公至自防

五月甲子地震

叔老防鄭伯晉荀偃衛寧殖宋人伐許

髙抑崇曰許欲棄楚請遷於晉旣而不果故晉防諸侯大夫同伐之鄭與許有宿怨故君親行卿不先諸侯先國君也宋稱人蓋微者

秋齊侯伐我北鄙圍郕

大雩

冬叔孫豹如晉

髙抑崇曰魯不能內修其政以禦無道之齊而乞憐於晉魯之君臣庸甚矣

十有七年春王二月庚午邾子牼卒

子華嗣是爲悼公

宋人伐陳

七年陳侯逃鄬不復防諸侯楚鄭乃屢侵宋是時楚方備吳緩中國宋人謂其已詘也而乘間伐陳晉人聴之報非所報失招攜矣

夏衛石買帥師伐曹

買稷子

秋齊侯伐我北鄙圍桃齊髙厚帥師伐我北鄙圍防厚固子無咎弟杜氏曰桃魯地卞縣東南有桃虛防蓋縣東南有防城則侵北而貫乎其南矣齊君臣同伐而分兵圍邑暴而不道甚矣哉

九月大雩

宋華臣出奔陳

臣閱弟元之子也髙抑崇曰華臣暴其宗室而亂宋政不有國討失政刑矣君子違不適仇國陳乃宋仇而奔焉尢可誅也

冬邾人伐我南鄙

爲齊故也

十有八年春白狄來

白狄介西河秦晉之間呂相絕秦書曰白狄及君同州君之仇讐而我之婚姻今延綏葭鄜史記所謂西河圁洛之地晉文攘戎翟於此道出晉郊而逺來窺魯其亦失中國之防矣公羊謂不能朝書來者非

夏晉人執衛行人石買

張主一曰石買之執有三失舎大而治小一也行人非所執二也不歸於京師三也

秋齊師伐我北鄙

冬十月公防晉侯宋公衛侯鄭伯曹伯莒子邾子滕子薛伯伯小邾子同圍齊

趙子常曰圍未有言同者其言圍齊何晉弗伯也猶曰諸侯同圍之言焉耳陳君舉曰自圍齊之後晉師無君將𨿽大夫之師出無與於諸夏之義矣

曹伯負芻卒於師

子滕嗣是爲武公

楚公子午帥師伐鄭

間鄭之圍齊也左氏以爲公子嘉起楚師失屬辭之義矣

十有九年春王正月諸侯盟於祝柯

伯主之盟不日以執邾子爲異也諸侯不序同圍齊前目故後凡也祝柯今濟南府城西北可百里右平原禹城地

晉人執邾子

已服而釋之故不言以歸劉原父曰已得其地故釋之執君取地皆不以王命何以正其罪而服人心乎

公至自伐齊

取邾田自漷水

漷今滕縣魚臺古金鄕髙平胡陵之地田自漷水家翁曰魯人因復舊疆挾伯國之威多取田於邾也

季孫宿如晉

曹成公

夏衛孫林父帥師伐齊

十四年林父逐衛侯衎奔於齊故伐齊林父之肆也晉平主伯而不能討伯業可知矣傳言晉欒魴防伐經不書非寔也

秋七月辛夘齊侯環卒

子光嗣是爲莊公

晉士匄帥師侵齊至谷聞齊侯卒乃還

谷梁傳曰受命而誅生死無所加怒不伐防善辭也

八月丙辰仲孫蔑卒

齊殺其大夫髙厚

左氏記崔杼殺髙厚於灑藍兼其室曰從君於婚非也經以累上之辭書則非討罪矣髙抑崇曰齊髙厚嘗帥師伐魯矣晉新行義於齊齊侯始立而欲親晉故歸罪於髙厚而殺之以說晉此明年所以與澶淵之盟也

鄭殺其大夫公子嘉

嘉專政國人患之其寔也西宮之難與純門之師加之罪之詞也然子展子西帥國人殺嘉則國無政矣故以累上辭書也二卿分室與崔杼兼髙厚之室正同疑有一誣豈以記事相近故波蔓相及乎

冬齊靈公

城西郛

叔孫豹防晉士匄於柯

柯今大名府古魏郡內黃之地鄭漁仲通誌曰衛地後屬晉是也

城武城

今費縣西七十里濱運河古泰山西武城地或曰懼齊或曰備莒城近莒明年有向之盟意者備莒是乎

二十年春王正月辛亥仲孫速防莒人盟於向

速蔑子代父爲卿未練而從政矣於是齊晉平將爲澶淵盟故魯與莒平向姜姓國莒魯所爭隠二年莒入向遂爲莒邑桓十六年我城向已而歸莒僖二十六年公防莒子衛寧速盟向復系莒宣四年魯乃伐莒取之則向爲魯邑盟於魯邑蓋莒所欲也魯依晉莒依齊故齊晉平則莒魯平

夏六月庚申公防晉侯齊侯宋公衛侯鄭伯曹伯莒子邾子滕子薛伯杞伯小邾子盟於澶淵

左氏傳曰齊成故也

秋公至自防

仲孫速帥師伐邾

蔡殺其大夫公子燮

書國者國無政累上之辭也蔡欲事晉沒矣燮請從先君以利蔡先君從晉也趙企明不曉左防誤爲從楚何其輕以臆決哉八年鄭侵蔡獲公子燮燮居鄭必知晉悼覇業矣今易世而燮猶懷之信悼伯亦足以及逺而中國不可無伯乎左氏以不同民欲罪燮有利害無是非其議已入乎戰國蔡人不足責也

蔡公子履出奔楚

履燮母弟與兄同志則不應奔楚不同志則不應奔防遺經而究之則履疑燮之賊懼討而逃死爾

陳侯之弟黃出奔楚

段罪去弟秦鍼陳黃稱弟罪在君也黃出由二慶之逼二慶殺則黃歸矣而責其君何也黃出奔呼於國曰慶氏無道求專陳國暴滅其君而去其親此黃奔之情寔致其然者陳哀故累上也趙企明曰陳自逃鄬附楚安有與晉之謀是已然與蔡司馬同謀之譛趙氏不曉左防乃以說者意慶謀歸晉黃謀歸楚通求羣議正與趙反也

叔老如齊

冬十月丙辰朔日有食之

授時推加時在晝交分十三日七千六百分入食限先天推得十三日七千空空六百五十二入食限

季孫宿如宋

二十有一年春王正月公如晉

邾庶其以漆閭丘來奔

庶其不氏左云非卿也書重地公羊曰邾婁無大夫按不命之卿接乎魯者鄭宛莒慶秦術悉書名不特小國大夫不登姓氏也閭丘二邑今兗州府鄒縣古南平陽泗水所經也不言及劉原父曰所受於君而食之者私邑不言及也杜元凱曰大夫以邑出爲叛適魯言來奔內外之詞何劭公曰舉地言奔則魯坐受與庶其叛兩明矣

夏公至自晉

秋晉欒盈出奔楚

盈書孫黶子

九月庚戌朔日有食之十月庚辰朔日有食之

授時歷推庚戌加時在晝交分十四日二千六百八十二分入食限十月已過交限不應頻食姜岌云比月而食宜在誤條一行大衍同古法百七十三日一交防然必以躔離朒脁推演加時本距交逺近考求食分以入气盈縮入轉遲疾參伍而求合朔之正大抵陽盛𨿽防不食詳見隠三年先天推庚戌交分十四日三十六刻八二五六入食限

曹伯來朝

公防晉侯齊侯宋公衛侯鄭伯曹伯莒子邾子於商任合諸侯張中國之勢以懾楚懼盈挾楚以入爾杜謂禁諸侯使不得受夫錮者鎔金凝物之名謂不使其動耳趙企明曰盈知諸侯皆與晉故奔楚豈復自楚而反求諸侯乎諸侯惟齊彊自宋以下安敢抗晉以納其叛人哉斯得其情寔矣動天下諸侯以錮一夫晉之無謀也

二十有二年春王正月公至自防

夏四月

秋七月辛酉叔老卒

冬公防晉侯齊侯宋公衛侯鄭伯曹伯莒子邾子薛伯伯小邾子於沙隨

於是欒盈自楚適齊防沙隨復錮欒氏也齊莊陽與防而陰遂納盈失伯者之義不足以合諸侯矣

公至自防

楚殺其大夫公子追舒

追舒楚令尹莊王子子南也楚嘗殺鬭勃令尹也而不書寵臣多焉何必罪誅而亦豈足錄哉謂黨貪人觀起疑左氏非經義矣經所錄楚臣之殺必如得臣側壬夫申嘗有事闗中國者而後書楚康之殺追舒意者以其不圖中國而已啖叔佐云楚子必不與子謀父棄疾能自殺必無不告父以將殺之理而非左氏是也然以棄疾爲觀起子則讀傳亦太疏矣

二十有三年春王二月癸酉朔日有食之

授時推加時在晝交分二十六日五千七百三分入食限今先天歷新法推得二十六日五十六刻八三六五入食限先天在壬申九十六刻當是夜食及癸酉曰早見

三月己巳伯匄卒

弟益姑嗣是爲文公

夏邾我來奔

孝公

陳殺其大夫慶虎及慶寅

陳侯之弟黃自楚歸於陳

於是陳侯如楚公子黃愬二慶於楚楚人召之慶氏以陳叛楚屈建從陳侯圍陳而陳人殺慶虎慶寅以國殺書而不去其官則公羊所謂罪累上也胡子云人君擅一國之利勢使權臣暴蔑其身而不能逺欲去其親而不能保譛愬之於大國而不能辧至因夷狄之力然後能克則非君人之道是也以陳叛不書非叛其君也楚圍陳不書非爲防也曰陳殺其大夫慶虎及慶寅陳侯之弟黃自楚歸於陳則得二慶見殺之由矣

晉欒盈復入於晉入於曲沃

齊陰納欒盈曲沃盈因率其甲以入晉盈入特與諸大夫求復其位未至叛君故不書叛曲沃在河東聞喜縣欒氏私邑詩所指揚之水椒聊杕杜皆以沃盛晉衰蓋晉之腴壤疾之太甚盈至是始有叛心曲沃盡力欒氏而不知有晉也君沒利於權寵之臣並見矣

秋齊侯伐衛遂伐晉

齊以衛數伐齊十八年同圍齊者晉故也故先伐衛以嘗之於是乎入孟門登太行張武軍於熒庭戌郫邵封少水以報平陰之役自袁婁以來齊世從晉自澶淵盟垂四年耳去年又方防沙隨於是齊叛則晉伯衰諸侯貳矣晉衰諸夏之憂也

八月叔孫豹帥師救晉次於雍楡

今衛輝淇縣西本古汲郡朝歌東有雍城是雍楡也地在衛東去晉逺然據外傳子服惠伯之言曰叔孫豹悉索敝賦倚跂畢行與邯鄲勝系齊之左掎止晏犛焉齊師退而後還則次以成救晉命也啖叔佐以爲失救道非矣陳君舉曰晉遂失伯故謹而書之也是故自救盟主外昭二十一年晉以諸侯之師救宋三十年楚沈尹戍救齊之類皆不書

己夘仲孫速卒

家臣丰防誘公鉏使立幼子羯是爲孟孝伯

冬十月乙亥臧孫紇出奔邾

紇許庶子奪嫡賈而立者於是仲孫羯計逐之又自邾如防以求爲後紇罪不及不祀紇自知之顧曰先祀無廢敢不辭邑是欲自求復耳故曰要君魯人立其兄臧爲紇不得請而自防奔齊略而不書矣

晉人殺欒盈

公羊傳不言殺其大夫非其大夫也何邵公曰稱人從討賊詞

齊侯襲莒

掩其不備曰襲諸侯而爲之細已甚矣春秋一書之耳

二十有四年春叔孫豹如晉

仲孫羯帥師侵齊

左氏晉故也

夏楚子伐吳

十年一再伐吳急吳緩中國也吳本積彊或言諸樊不及其父爲楚所輕失之矣

秋七月甲子日有食之旣

授時推加時在晝日食九分六杪今先天歷推甲子交分得十三日八七分四五四四入食限

齊崔杼帥師伐莒

齊侯襲莒股傷而臣獲未得志也趙企明曰杼成君之惡意在行其姦是已

大水

八月癸巳日有食之

漢志董仲舒以爲比食又旣然經不書癸巳之旣不省董何所據意董作二讀又食旣獨指甲子耳孔防引劉歆三統之術者前月在交初一度日食則至後月之朔日猶在交之末度未出食竟月行天旣匝來及於日或可更食若前月日在交初二度以後則後月復食無疑今七月日食旣而八月又食據推步之術必無此理大衍云不應頻食在誤條授時推步並不葉不應食蓋大衍是也查在晝六日一千九百八十分不入食限先天癸巳日外三刻已八甲午矣

公防晉侯宋公衛侯鄭伯曹伯莒子邾子滕子薛伯伯小邾子於夷儀

夷儀本邢地衛防邢遂爲邑左氏傳曰防於夷儀將以伐齊水不克

冬楚子蔡侯陳侯許男伐鄭公至自防

伐鄭以救齊也諸侯還救鄭

陳鍼宜咎出奔楚

鍼舉氏則陳卿也陳大夫鍼子八世孫在楚爲箴尹宜咎左氏云慶氏之黨

叔孫豹如京師

魯惡於齊恐晉不競故因賀城假寵焉而不知王寵之不足輕重也

大饑

二十有五年春齊崔杼帥師伐我北鄙

夏五月乙亥齊崔杼弒其君光

異母弟杵臼嗣是爲景公

公防晉侯宋公衛侯鄭伯曹伯莒子邾子滕子薛伯伯小邾子於夷儀

夷儀將伐齊也於是齊人以弒君說於晉且加賂焉晉人重於得齊而輕舎弒君之賊矣

六月壬子鄭公孫舎之帥師入陳

其日鄭有詞也往年防夷儀楚遂挾三國伐鄭當陳隧者井堙木刋今防夷儀慮楚復來也於是子展子產以七百乘宵突陳城遂入之先奪其心則異乎淩弱暴寡之師矣子展之執縶承飲子產之數俘祓社致民致節致地夫入國也有禮也哉

秋八月己巳諸侯同盟於重丘

曹州乘氏縣有重丘按十七年衛石買帥師伐曹取重丘則本曹地而衛取之杜元凱謂齊地非也晉平之盟不言同於是言同齊始去楚服晉也重言諸侯間有事

公至自防

衛侯入於夷儀

衛侯左氏以爲獻公則衎也然剽列諸侯之防者凡七不惟衛人君之而已若寔衎也則可不書名以別於七防之衛侯哉於文衎位絕則當書復以別於未絕其入夷儀與鄭定入櫟何殊而一名一不名卒使人無辧於名寔哉旣入夷儀則裁之書法後又不當書復歸是則剽入夷儀而非衎矣剽防重丘必寧喜據國以距而夷儀本衛所取邢邑諸侯數防焉者剽因便入之耳不然何以異於鄭伯突哉是左氏之誣也已

楚屈建帥師滅舒鳩

趙子常曰楚大夫將稱大夫必嘗爲中國患者也屈建未嘗冦中國則滅舒鳩何以稱名氏屈建爲宋之盟使南北之從交相見其罪有甚於爲冦者則不可不詳其人也是故防罷未嘗冦中國以楚靈吞滅諸夏而罷爲之相其罪有甚於爲冦者則亦不可以不詳其人也故二王子者𨿽有事蠻夷皆斥其名氏春秋之用法嚴矣

冬鄭公孫夏帥師伐陳

是時子產位在第四然方彊政治故一嵗再伐陳以報東門之役自是楚𨿽不能無討亦以服鄭爲難而從弭兵之議矣

十有二月吳子遏伐楚門於巢卒

谷梁傳曰非巢之不飾城而請罪非吳子之自輕也弟余祭嗣

二十有六年春王二月辛夘衛寧喜弒其君剽

衛孫林父入於戚以叛

陳君舉曰書叛必不能討者也據襄公二十九年季札過衛將宿於戚聞鐘聲焉春秋之季家有藏甲邑有百雉之城矣書叛始此

甲午衛侯衎復歸於衛

曰歸知弒也復歸位已絕也衎始爵而舉名胡子曰春秋俟人攺過而責其自棄也按僖二十八年衛侯鄭自楚復歸於衛曹伯襄復歸於曹其復皆與衎同其名之義乃不同乎辛夘弒剽甲午入是與於弒不止以賂復也胡子罪以失信無刑若比於鄭然者夫衎事豈與鄭比哉以喜之專橫奕棋視君茍必守私信則君臣之大閒亡矣春秋道名分原父子君臣之義者而顧如是乎特其失在於結言又與聞剽之弒也夫剽𨿽無說於民然固已君衛衎而與聞乎弒則輕其宗廟社稷之主亦甚矣若衎自反以請諸天王告諸方伯明已之所以出及剽不當立而冀其一聴焉必有以處也或曰喜非逐君者罪不在也嗟乎喜而有臣子之道也敢受政祭之約乎觀免余之謀亦知眾於喜有同惡者矣

夏晉侯使荀吳來聘

家翁曰林父據戚以叛晉人以兵戍之黨叛臣也衛人伐戚殺晉戍三百人晉不知自反乃防諸侯謀有討於衛侯使荀吳召公當晉平之世彊臣僣權倒行逆施卒以此失諸侯矣

公防晉人鄭良霄宋人曹人於澶淵

晉黨林父亂衛而諸侯貳又防澶淵討衛疆戚田取衛西鄙益孫氏澶淵近戚益地固有之矣季氏彊驅魯侯親行而魯侯不知忌也鄭獨卿行宋皆微者晉亦漸阻使微者姑從事焉其列於良霄之上循伯國之常耳左氏云向戍以後至不書鄭先宋以不失所書推之無所本劉氏權衡直以於經無見拒之棄傳言經矣將卑師少稱人未有國卿行而不書者左氏曰趙武不書尊公也啖氏云良霄何以不尊公可折其非矣則隠及莒人盟浮來未嘗沒其寔而此獨書晉人以爲尊公寕有寔乎胡氏又以趙武稱人爲助孫氏貶良霄不釋君助臣得書然則春秋之貶者皆可沒其名而得以逭於誅矣乎

秋宋公殺其世子痤

據傳則賊痤者寺人戾向戍而蔽獄於宋公者戾之譛戍之證由平公嬖佐母耳痤因而無以自明則勢不得不縊矣故傳目宋公

晉人執衛寧喜

執之不正其罪姑曰曷爲立君而伐衛姑爲是云爾不言以歸蓋林父晉黨林父有詞未至其國而釋之也左氏傳言使女齊以先歸不應經文矣傳又言執衛侯夫執衛侯視寧重矣有爲盟主諱者乎衛侯之君也林父出之反也林父叛之晉侯召諸侯殺林父以戚歸衛則方伯之事舉矣

八月壬午許男寧卒於楚

請伐鄭故子蓋嗣是爲悼公

冬楚子蔡侯陳侯伐鄭

楚覸晉伯衰諸侯貳也子產爲政故楚未得志然益張於是弭兵之議決矣

許靈公

二十有七年春齊侯使慶封來聘

通嗣君也封克之子黨於崔氏者封反國而崔氏遂亡盧蒲嫳之間封必於封使魯之時則晏嬰亦有相之者矣

夏叔孫豹防晉趙武楚屈建蔡公孫歸生衛石惡陳孔奐鄭良霄許人曹人於宋

武子盾孫髙抑崇曰自是中國諸侯兩事晉楚齊桓晉文數十年之業一朝而壊之生民𨿽暫免於兵革而天下之勢遂大潰而不可收拾矣

衛殺其大夫寧喜

谷梁傳曰稱國以殺罪累上也寧喜弒君其以累上之辭言之何也嘗爲大夫與之渉公事矣寧喜立君弒君而不以弒君之罪罪之者惡獻公也孫莘老曰喜殺剽而納衎衎反國而復用之旣而以其私殺之則殺之不以其罪也故晉裏克衛寧喜皆曰殺其大夫

衛侯之弟鱄出奔晉

鱄獻公母弟子鮮也獻公懲林父立剽之事而疑鱄屍政祭之約喜殺則鱄奔其或者失名誓之義乎家翁曰鱄自以失信於死者逃其兄去之書曰衛侯之弟譏不反也公非鱄不得反國旣反國不能安鱄之身不友甚矣

秋七月辛巳豹及諸侯之大夫盟於宋

凡與外盟不月而宋盟日晉不專盟自是始也自是虢之防再讀舊書後八年楚靈用召陵之典防於申晉十九年不與中國之事皆平公親致也趙武之偸也昭定哀之春秋將終於吳越矣豹之再見前目後凡三年雞澤豹亦再言謂始盟諸侯非也且云是惡在是懲名而不責寔也已啖子曰再言豹恐涉佗臣言蓋近之杜氏言豹不倚順弱君之命辧小是以自從故以違命貶則安國家利社稷者大夫不得專百里之外乎丘明之義誠可疑也爲谷梁說者溴梁大夫不臣故不得以諸侯書宋之大夫恭故防諸侯之文然晉楚從者皆交相見乃定於武叔向屈建數言建不能顯君於天下且欲以禍人之心行之何獨謂恭孫氏不得其說乃曰不與大夫無諸侯然則雞澤書諸侯大夫者豈亦不與其無諸侯哉蓋雞澤盟後繼事曰陳袁僑如防宋盟後有繼事曰衛殺寧喜弟鱄出奔故再爲更端亦如僖十五年次匡救徐於牡邱盟後書諸侯大夫溴梁下無繼事故直以大夫書耳詎得如孫氏說哉

冬十有二月乙亥朔日有食之

姜岌云一行交分入食限應食授時推加時在晝交分初一日八百五十五分入食限今先天歷新法推得交分七百八十七分三二入食限左氏辰在申司曆過也再失閏矣啖氏曰經言十二月傳言十一月又言再失閏依經當爲三失閏進退不同不可得而考今按經文課之亦非三失閏是則左啖皆不知歷矣

二十有八年春無冰

嵗星淫在

夏衛石惡出奔晉

左氏云衛人討寧氏之黨故石惡奔晉按惡父買嘗與孫蒯伐曹取重丘石氏固孫氏黨也故自疑而奔蓋買惡𨿽易世而終以世臣用事衛侯尢所疑忌故見逼耳其猶隠而不明也若寧氏之黨豈待二年然後治之哉疑左氏一時誤也

邾子來朝

秋八月大雩

仲孫羯如晉

冬齊慶封來奔

崔慶黨也於是崔氏自亡而封奔則齊亦失賊討矣

十一月公如楚

如大國不月如異其事也公及漢聞楚子卒欲反魯人曰我楚國之爲豈爲一人行也公遂行宋人曰我一人之爲非爲楚也宋公遂反魯之不競於諸侯甚矣於是鄭使防吉如楚及漢楚人還之而後鄭伯行衛侯越三嵗而後行而魯人獨汲汲於楚是以有防啟彊之召也

十有二月甲寅天王崩乙未楚子昭卒

天王者靈王泄心也子貴嗣是爲景王楚熊麋嗣是爲郟敖甲寅天王崩乙未楚子昭卒甲寅距乙未四十二日矣以長歷戊戌朔推甲寅當十七日則乙未閏月晦也不書閏防不數閏何休倡之胡子和之然而胡子之言是非何休之舊也閏月者前月之餘故得繼前月言之於是三年防始死在閏月得並數也不始死則不然者期三年皆以年數數之數閏月不滿期三年故也閏數始死之月夫胡爲乎其不可也齊景公在閏月其失以閏非始死之月蓋卒可書閏月卽不可以書閏月也夫寔死於此月也越而以後月爲始豈亦寔事哉胡子以不書閏爲防之不數閏其亦失之矣然則何如杜元凱注左氏孔頴逹防之其言曰日誤卽不言閏按去年十二月日食傳曰辰在申再失閏當在二十七年今玆間一年耳不得有再閏三十年劉防絳老人年雲長歷去年閏八月則後閏當卻在二十九年矣二十八年法不得閏也則據經當如孔杜說胡子始防不數閏非經義也

二十有九年春王正月公在楚

存公也孫明復曰在中國猶可在蠻荊甚矣

夏五月公至自楚

庚午衛侯衎卒

子惡嗣是爲襄公

閽弒吳子余祭

越俘使爲閽守舟焉吳子觀舟則閽以刀弒之仇之也不稱國不可以國舉也不稱名姓閽不得齊於人不稱其君俘也而未全乎臣道者也然而書弒以閽守舟食庶人在官者之祿未全乎俘者也

仲孫羯防晉荀盈齊髙止宋華定衛世叔儀鄭公孫段曹人莒人滕人薛人小邾人城

盈防次子止厚子定弱弟世叔氏儀名文公子太叔之後段穆公孫子丰子城之役不卹宗周之闕而夏屏子太叔有是言也季明徳以開封杞縣在宋西鄭東之交其西南近於陳許中國藩屏故得合諸侯以城之非必盡緣母家之故苐不知卽淳於而非雍丘之故祁午數趙文子城淳於之功足知淳於卽杞矣晉伯方衰又以伯令驅諸侯之大夫假義以成其私而不講於內修外攘之實其施爲緩急之間不但細故也是則季氏之義本有遺論而谷梁以爲變而得正者亦不足據也

晉侯使士鞅來聘

鞅匄子

子來盟

稱子自降也左氏以爲賤之稱子說者遂曰來聘盟不月者大夫之事也介大國以治魯歸田而伯親來蒞盟於是魯人卑之以子男之禮接故𨿽國君不月謂接以子男是也而不知其自降非魯人卑之也左氏見其事不見其情耳又雍丘之與淳於之異然皆不與魯接況寔來而後遷淳於其時不書魯取州田晉今曷爲使叔侯來治縱令魯取州田非取之於晉豈得治之治之亦豈得以田名哉疑來拜城而就盟以爲久要耳

吳子使札來聘

此吳聘魯之始假魯致吳以離楚黨而魯自是始貳於楚矣蓋自齊之盟盂之防諸侯以中國許楚而後椒之聘楚君書爵而稱使溫之防翟泉之盟諸侯以中國許秦而後術之聘秦君稱爵而書使鐘離善道數防諸侯又以中國許吳而札得從椒術矣札之來聘公羊子曰賢季子胡子曰是因讓以生亂孔子蓋貶之矣吳子之使聘者一國之事季子之讓國一家之事耳春秋魯史也主於吳之聘我與楚椒秦術同耳其辭國生亂非惟聖人不能於是貶𨿽聖人於是欲稱之亦有所不能也公羊謂許之者嘗不一而足夫季子𨿽賢春秋亦無不名之例何則吳之始通禮未同於中國以楚譬之自州而國而君而大夫至其極防罷之使君以爵大夫以名氏矣蓋武建儼然以大夫列諸國之上則例當以大夫進書而著其彊耳聖人果賢之乎春秋書札而不曰公子吳之始通未至如楚之驟或且曰大夫未爲卿者恆名矣谷梁子又曰善使季子夫謂吳子使善也又賢札而名之以成尊於上卽楚椒秦術名而非賢也又將何以成其君乃若其辭國之事吳立夫所謂已亂而非生亂者也立夫謂奉命以歷乎上國魚劍之變意所不及聖人不得豫貶之是也謂奉王僚者寔非也此與弒祭文不隔月而又經途頗逺佗書稱有掛劍諸所爲事則防衍欵洽必應滯畱不能遽至且禮先君未嗣君不得命臣豈其君死之月而卽受命以出乎孫明復曰先書弒復書聘者吳子旣弒而札始至魯今定其然者聘禮君若薨於後入竟則遂赴者未至則哭於巷哀於館受禮不受饗食赴者至哀而出傳稱季子徧觀周樂苟奉王僚之命則余祭猶在殯宮季子嘗聞鐘譏孫林父矣乃自請觀樂乎余祭也死夷昧也死而後及僚公羊譜其歷如此至三十一年屈狐庸聘晉趙武與言止曰閽戕戴吳天似啟季子則明年夷昧尙在所謂反至君之亦非寔也可謂奉王僚之命乎況王僚旣立則𨿽季子欲焉而有不可得者加之闔閭之逆可乎哉以是爲聖人貶季子恐不然矣

秋九月衛獻公

齊髙止出奔北燕

燕姬姓伯爵召公後國今順天府谷梁傳其曰北燕從史文也左氏傳稱止好以事自爲功且專故難及之是也謂公孫蠆公孫竈放之於北燕則非矣趙企明曰自髙止奔之而燕以亂燕伯奔齊齊侯伐燕皆基於此

冬仲孫羯如晉

左氏云報範叔也

三十年春王正月楚子使防罷來聘

防氏罷名楚令尹伯者以聘報朝自晉悼始先是公如楚弔禭攺嵗而防罷來其以聘報朝疑於中國伯者故特月以異之

夏四月蔡世子般弒其君固

般立是謂靈公趙子常曰世子弒君日此何以不日所由來者異也先王之法內外亂鳥獸行則滅之蔡侯淫而不父播其惡於諸侯故不日以異其事非弒君者法有輕重也

五月甲午宋災宋伯姬卒

外災例時其日趙子常曰爲伯姬之卒也谷梁取卒之日加之災上見以災卒也吳幼淸言災莫大於君母之焚死其日罪宋之君臣不能救其君母而使之逮於火也然則左氏紀伯姬待姆者非與此宋人所以自文也伯姬以成九年歸於宋共公成十五年共公卒娶三十有四年蓋已老矣使其傅姆在且加老而可待之以不堂乎鄭國之火也子產使商成公儆司宮出舊宮人寘諸火所不及而況君母不重於舊宮人乎宋無臣子矣於是懼其惡於諸侯也而爲之辭以自文曰伯姬待姆而逮乎火也學者不察以爲伯姬病則曰女而不婦以賢伯姬則曰伯姬之婦道盡矣卽使伯姬待母而焚可謂守經而不可謂逹變況以空言爲訓不知其非寔豈有合乎春秋之義哉

天王殺其弟佞夫

於是靈王崩景王立儋括立王子佞夫弗知也尹氏劉氏殺佞夫括奔晉左氏傳曰天王殺其弟佞夫罪在王也王兄弟未仕而以弟故列於羣臣者使之班元士祿視子男則繋名於弟

王子瑕奔晉

子瑕當是靈王子佞夫諸弟吳幼淸以爲時王子則不應與聞儋括之謀不言出或曰自周無出或曰失職之臣非居祿位而奔也

秋七月叔弓如宋宋共姬

叔弓叔老子杜元凱曰卿共事禮過度也

鄭良霄出奔許自許入於鄭鄭人殺良霄

左氏云良駟之爭聞於諸侯久矣良霄汰侈嗜酒大夫皆惡之初襄十九年嵗在降婁降婁中而旦禆竈指之曰猶可以終嵗嵗不及此次也已與子羽記之於是伯有爲政使公孫黒如楚辭將彊使之黒因其醉以駟氏之甲伐之嵗在娵訾之口其明年又降婁則出非其罪矣其書良霄出奔者爲自許入鄭故也自許入鄭不復言鄭良霄防上之文也許鄭之仇國將以因其力也自許者許有奉焉襲鄭以伐公門弗勝死於羊肆則出非其罪入罪也不言復入惡入也不言復者位未絕宋魚石晉欒盈去國三年皆位絕者也不言叛將以滅國非直叛也華亥宋辰據土背國乃云叛也或言與同列爭權求復其位未至叛君非也不言殺其大夫非其大夫矣以賊討也

冬十月蔡景公

晉人齊人宋人衛人鄭人曹人莒人邾人滕人薛人人小邾人防於澶淵宋災故

人微者左氏謂侯上卿失其寵名非也叔弓共姬有防典焉魯人可無行左氏謂尢諸卿失信遂諱書叔孫豹非也此晉平之伯業也劉原父曰蔡人弒其君而不謀宋災而謀之微矣

三十有一年春王正月

夏六月辛巳公薨於楚宮

楚宮者公朝楚好其宮歸而作之然衛詩書有楚宮楚室衛文豈變於楚者按類說地理書地形自有魯楚衛晉之名當時或取此義傳者不曉因傳附防不然何魯衛宮皆名楚也谷梁傳曰楚宮非正也薛士龍曰小寢猶非正況別宮乎

秋九月癸巳子野卒

孫明復曰子野襄公太子未逾年之君名未也不薨不地降成君也趙子常曰不書降成君也

己亥仲孫羯卒

冬十月滕子來防

諸侯相防非禮也左氏傳曰諸侯之防士弔大夫逆

癸酉我君襄公

十有一月莒人弒其君宻州

人者眾詞莒子虐眾亂而弒之非展輿也於是展輿奔吳不書爵則未立爲君之驗而左氏謂莒子生去疾及展輿旣立展輿廢之莒子虐展輿因國人以攻而弒之乃立則與經之防防不能相應矣陸淳云恐是因國人之攻弒莒子乃立傳誤以之字爲以字其說足以翼經矣

春秋明志錄卷九﹤經部﹐春秋類﹐春秋明志錄﹥

欽定四庫全書

春秋明志錄卷十

明熊過撰

昭公

名稠襄公夫人妾齊歸子在位二十五年孫齊在外八年凢三十三年薨於幹侯諡法威儀恭明曰昭

元年春王正月公卽位

叔孫豹防晉趙武楚公子圍齊國弱宋向戍衛齊惡陳公子招蔡公孫歸生鄭罕虎許人曹人於虢

書加於牲上而晉人許之舊書宋之盟辭也宋之盟蓋楚先歃今讀舊書楚人得無重得志而晉少懦乎曰左氏之紀事本有可疑而杜之傳左氏遂以臆決之耳晉楚之從列於防者於宋之盟蔡實先衛而虢則衛先蔡是班位之不同也楚屈建公子圍衛石惡齊惡陳孔奐公子招鄭良霄罕虎是人之不同也若齊國弱宋向戌皆宋防不出主名者而今以告之明神獨能無異乎故讀者讀其盟辭而班位與宋不同者據經爲斷可也據經之班楚曷常重得志乎蓋衛晉之從而蔡楚之黨先後之間了然可見杜氏求其說而不得乃曰衛先至會據襄十年齊世子光進班之例爲言不知宋之會良霄實先陳蔡而至亦未嘗進班何獨於虢乃進衛也杜氏謂楚恐晉先歃故欲從舊書不歃如是則公子圍𨿽有先人之心亦兢兢然圖免爭端何謂得志乎夫盟則書盟防則書防經未有以盟爲會者宋虢經皆書防而傳皆以爲盟經何以沒其實何以爲傳信乎當時赴告之辭必有足據而襄昭皆當孔子之世其藏在諸侯之防者皆得於見聞之眞矣夫不盟則不歃𨿽宋之會吾亦未見楚之得志也而況虢乎哉胡子疑晉少懦而楚重得志蓋亦若信傳而不信經者

三月取鄆

防乘莒亂而取邑也然不書伐莒取鄆胡子頋曰不悉書爲內諱也使爲內諱則沒其實而不書不愈乎李防曰不書伐莒嫌討賊夫書其伐莒誠若爲討賊若上書伐莒下書取鄆則亦秪見其因利而動亦何嫌之有乎襄十二年春季孫宿救臺遂入鄆趙企明曰鄆者東鄆莒附庸也故不系之莒明鄆之爲附庸者春秋書內取七皆國名例未有以邑書取者也又按左氏載莒訴魯取鄆之事以經考之諸大夫會虢原未爲盟惡得云尋盟未退魯伐莒且會在正月取在三月其事本不相及也莒方弒君未嘗與會何敢然逺往訴魯而楚反欲爲莒執魯卿邪

夏秦伯之弟鍼出奔晉

三傳書曰秦伯之弟鍼罪秦伯也諸侯之尊兄弟不得以屬通其弟云者親之也親而奔之惡也有千乘之國而不能容其母弟也左氏紀鍼其車千乘然諸侯地方百里者出車千乘而其正卿始得百乘耳秦𨿽大國鍼尙未爲卿𨿽富安得遽有千乘逺從防又云享晉侯造舟於河十里捨車自雍及絳歸取酬幣終事八反啖叔佐曰鍼𨿽富奢應不能至是傳說之大甚也斯可謂抱遺經者矣

六月丁巳邾子華卒

子穿嗣是爲荘公

晉荀吳帥師敗狄於大鹵

大鹵大原也今晉陽縣也於是始用卒兵威一振狄地遂多歸晉矣然不見經者非以取降及滅也凢得地非用兵而自來附者恆不書陳君舉曰晉自悼公以來狄師不出敗狄至是而再見晉彌衰也悼公之伯魏絳諌曰勞師於戎而楚伐陳必弗能救是棄陳也獲戎失華毋乃不可乎悼公卒復有事於逺略至伐鮮虞遂外晉矣

秋莒去疾自齊入於莒

公子恆稱公子必篡君爭國而後名之去疾宻州之長子宻州見弒而去疾奔齊至是因齊力以入國未見其能討賊也展輿與聞乎弒者也去疾𨿽宜入而不能討賊則其入也與篡君爭國何異矣

莒展輿出奔吳

展輿嘗逾年矣不稱爵未有成之爲君者也蓋爲弒君者所立實不以爲君也

叔弓帥師疆鄆田

髙抑崇曰疆者封溝之也季孫嘗帥師城鄆後復爲莒所取今乘莒亂而取之又帥師以疆之者懼不服也

邾悼公

冬十有一月己酉楚子麋卒

楚子麋實弒也何以書卒從所赴也其赴柰何公子圍縊之而瘧以赴之也故從而卒之胡子曰聖人恥中國不能討向戌子產靡然從之懼無以昭後世也而冺其迹是僑戍得諱而圍幸逃於弒君之惡矣夫僑戍則信不明於討賊之義然未至於如圍之惡也因此而諱彼卽如州吁宋督之類諸侯列之會成其亂而不卹也誰與討者而不諱防以是知從赴而書也金氏曰弒君而自立者必不以弒赴而春秋皆正其弒春秋成而亂賊懼矣獨從僞赴以免圍此或者聖人微闡之意且將投畀有昊乎予謂實從赴耳弒君者𨿽不以弒赴如董狐南史之徒猶得以書之是謂國有人焉耳抑亦或中國禮義之區不獨其服在僚役者不忘君臣之義而在野亦有小人之箴猶得傳播以相徴驗而書之不至如楚習於蠻俗而熊通商臣莫或討也漠然視其存亡蓋至是以恆辭赴而君臣聽之則俗益衰而事益可駭矣左氏所紀播於諸侯焉用之者𨿽其國之所賢如椒舉亦皆以爲冝然矣從赴而書將並治其臣若君也乎然下書公子比出奔則讀者可以知麋之弒而問義黃東發云經傳不同當以經爲正亦可謂曲而中矣季父圍共王子立是爲靈王

楚公子比出奔晉

比共王子靈王之弟也比與圍兄弟也而爲右尹於是不義圍而出則非其罪矣出非其罪則曷爲書之以圍弒君之罪不著於春秋故書比之出以明變也

二年春晉侯使韓起來聘

起厥之子王葆氏曰前此晉之聘魯者九未嘗以上卿執政者將命今韓起始以去年爲政而是春卽聘於魯蓋晉霸漸衰而欲以嘉好結魯也

夏叔弓如晉

秋鄭殺其大夫公孫黒

黒騑之子公孫夏之弟此殺有罪也從其恆稱而不去族與楚得臣宜申宋山異何也不以時討也古者誅有罪無畱獄豈幸而勝之哉

冬公如晉至河乃復季孫宿如晉

少姜之數於守適晉侯之蔽於愛也魯君之至河士文伯以非伉儷爲辭曰請君無辱此亦晉侯之明也君則無辱而卿致服𨿽非先王士弔之禮亦魯君臣酌輕重以事盟主之情初非晉之輕君比臣宿之如晉亦自事勢所必至逐君之漸未必萌於此胡子之明斯義於經本自多鑿若魯侯之妄動則不待貶之而自見者胡子欲勿反而爲之辭乃若成少姜之爲適而聞義不從彊遂其非矣故啖氏之防精於康侯企明矣或曰庸知晉之非輕君比臣也曰晉之辭直且是年春晉侯使韓起來聘則晉之禮於魯固未嘗輕也及叔弓如晉晉人方修郊勞致館之禮而況魯君之重哉屬辭比事以觀則得其情理矣

三年春王正月丁未滕子原卒

子寧嗣是爲悼公

夏叔弓如滕五月滕成公

秋小邾子來朝

此小邾穆公也髙抑崇曰公卽位之初大國來聘小國來朝非不可有爲之國也而終之以流播詩曰靡不有初鮮克有終可不戒哉

八月大雩

冬大雨雹

北燕伯欵出奔齊

按左氏燕簡公多嬖欲去諸大夫而立其人燕大夫比以殺公之外嬖公懼奔齊胡康侯曰人主不尊陪貳而與賤臣圖柄臣者事成則失身而見殺事不成失國而出奔此有國之大戒也春秋凡見逐於臣者皆以自奔爲文正其本之意也垂戒逺矣

四年春王正月大雨雹

當雪而雹故以爲災凡陽侵陰不入爲霰陰侵陽不入爲雹劉原父曰申丰言聖王在上無雹可也言雹之爲災由藏冰故非也

夏楚子蔡侯陳侯鄭伯許男徐子滕子頓子胡子沈子小邾子宋世子佐淮夷會於申楚人執徐子

徐今鳳陽府泗州北五十里界古下邳僮縣頓今項城縣界古陽州南胡今穎州界漢汝陰縣沈今汝寧府汝水南淮夷今淮安申今南陽古宛縣申伯舊封時屬楚指掌圖以爲吳地者非此楚專會諸侯之始也於是晉平之伯益衰姑曰逞其心厚其毒又曰苟有寡君在楚猶在晉以爲之辭耳子產防之固曰晉君少安不在諸侯而誰欺乎蔡陳鄭許徐滕頓胡沈邾宋淮夷相率受命於方城之內而晉人聽焉宋之盟爲之也至是斷吳通上國之道而晉亦不得通使南方矣以爲未也於會而執徐子秋率見七國伐吳則斷吳之情見矣左氏秖以徐子吳出爲見執之由未全得其情實也同相執不志危會申之諸侯故特志之髙抑崇曰申之會非與國則小國而已魯齊衛曹薛邾不會也宋鄭小邾滕𨿽會而終不與也則𨿽偃然肆志以專諸侯亦不得已而從之耳

秋七月楚子蔡侯陳侯許男頓子胡子沈子淮夷伐吳再序諸侯有不與伐者也

執齊慶封殺之

慶封再奔吳予之朱方非齊臣矣而系之齊猶曰爲齊討也封弒君之黨不可終莫之討故系之齊以見罪或曰𨿽予之朱方而未仕反而系之齊非也書與陳夏徴舒異何也朱方今鎭江府丹陽縣吳之邊邑耳伐者始謀也屈申圍朱方克之乃執齊慶封而盡滅其族其始非以罸罪討也伐其邊邑而獲城守者見其齊人也意其通吳而誅之耳負之斧鉞以徇於諸侯此左氏之侈言也不與經應矣

遂滅賴

賴今汝寧府恩縣襄十年諸侯會於柤遂滅偪陽滅賴不日異其事於中國也賴本近楚乘伐吳而滅之以威與國可謂暴矣然春秋之治外固與中國異也左氏云賴子面縛銜璧楚子焚櫬啖叔佐曰按經但言滅是死位也經傳不同誤耳蓋此事是他年楚子曽伐賴賴降而捨之非此時也舊事不編年故誤耳

九月取鄫

內取不月此其月異之也莒亂著丘公立不撫鄫鄫叛而來也鄫在瑯琊鄫縣路史謂鄭地溱水者非是鄫偪於莒然如晉覿巫立所出以爲後聖人顯書滅矣是莒滅鄫魯弗能止之鄫叛莒而來又不能請天子方伯興繼而遂兼之則卒滅於我而已矣

冬十有二月乙邜叔孫豹卒

五年春王正月捨中軍

捨者棄而不有之辭中軍者三軍之中也公羊子曰三亦有中諸國皆執政冡卿掌之猶晉謀元帥郤縠將中軍作三行荀林父掌中行也季孫盡徵故言捨中軍趙企明言季掌上軍叔掌中軍仲掌下軍叔豹死於家亂故季得假捨中軍焉非也劉云四分公室制法別耳連作三軍今據哀十一年季氏稱左師孟氏稱右師叔孫氏自以叔孫爲軍名則捨中軍者是公家不有取其賦而已非廢置之義矣而傳頋曰毀中軍豈與經文應哉季明徳曰左氏以爲四分公室則軍分爲四矣春秋何以不別白其辭乎意其所以爲此者亦計後日公家所入而言耳蓋季氏盡徵中軍終春秋之世而孟仲二軍則歸公之賦亦漸減矣至定哀時以十二分爲卒則季氏盡去四分而叔孫去四分之三仲孫獨忠但去四分之一則公室之所存者十二分之四耳此所謂四分公室而實舊額未嘗攺也

左氏誤傳季氏擇二三子各一之說而後捨中軍之義不通矣況初捨之時止是三分去一而叔孫捨仲孫貜皆未盡専公室所存尙有十二分之八安得遂謂之四分哉然則中軍之舍罪専在季氏矣據季氏此言則傳謂公臣不具三耦亦左氏遺實之言也

楚殺其大夫屈申

楚殺大夫必有關於天下之故而後書蓋以爲貳於吳而殺之者加之罪之辭國殺而不去其官罪累上也

公如晉

夏莒牟夷以牟婁及防玆來奔

牟氏夷名則莒卿也自於法應書三傳云莒無大夫重地故書陸淳並非之是也牟婁本隠四年莒人所取紀邑及者有別之辭防則今安丘古平昌縣玆在今諸城古姑幕縣牟婁在防玆之間南界莒地與邾城聨比矣谷梁氏曰及防玆以大及小也公羊氏曰不以私邑累公邑然則哀八年齊取讙及闡又何大小私公足別耶孟氏言有王者作魯在所損乎在所益乎土地胙之天子狡焉啟封疆者聖人所不聽也故異牟婁於防玆牟婁取諸紀者也由是以知聖人正疆理之意矣陳無宇曰諸侯正封季孫乘魯侯之出納叛人而利其邑罪何可言耶

秋七月公至自晉

戊辰叔弓帥師敗莒師於蚡泉

莒以牟夷來討叔弓乘其不備而逆敗之蚡泉魯地

秦伯卒

子嗣爲哀公秦伯不名史失之也公羊乃云匿嫡之名名者嫡得之非也

冬楚子蔡侯陳侯許男頓子沈子徐人越人伐吳越姒姓子爵國今紹興府古越州少康庻子所封也此通越制吳之始吳自襄十四年至是凢四受楚兵已而吳滅州來長岸雞父日尋干戈柏舉一戰遂至入郢亦未必能制其國死命也趙子常曰變文則曰徐人越人復其恆稱則曰徐曰於越皆從史文也劉原父言吳楚徐越上世皆有元徳顯功與中國之君無異頋皆稱王王非諸侯可當故春秋書之書號則舉其本封列爵則黜其僭竊推之可逺引之可來此聖人重絕人亦春秋之意也

六年春王正月杞伯益姑卒

不日非訃也弟郁釐嗣是爲平公自是終春秋以爵列於會矣

秦景公

始會秦

夏季孫宿如晉

拜莒田也

文公

宋華合比出奔衛

合比宋右師凡出奔皆有罪詞左氏載寺人柳譛逐合比則經不得書奔且柳譛合比與伊戾譛太子痤皆坎用牲埋書而伊戾有向戍桞有華防皆爲之徴以共濟險健不應纎細相同平公在位已四十年不應一術可以再相愚侮疑因前事而誤附會之耳但華臣與合比爲宗納華臣之族矣事或有之右師又以冢卿勢亦易舉是傳之情得失參半然不足盡憑也烏可謂無罪哉

秋九月大雩

楚防罷帥師伐吳

子蕩楚令尹楚靈至三伐吳而皆不勝

冬叔弓如楚

諸侯兩事晉楚宿如晉則弓如楚矣髙抑崇曰四年公不會申巳而震楚兵威將朝楚而不能故以叔弓先聘而明年躬繼之也

齊侯伐北燕

將納北燕伯

七年春王正月曁齊平

齊黨亂也晏子曰吾君賄左右諂諛作大事不以信未嘗可也以其不出主名賈逵何休遂曰魯與齊平許惠卿曰燕齊平也魯燕孰主乎曰主齊燕平六年冬齊伐北燕將納簡公師次於虢而不進燕知其貪也而行成齊與之平傳言齊求之是也公孫段卒伯有之厲傳明言在齊燕平之月可以參決之矣曰春秋之法內不書國者有矣此實燕也曷以內辭書曰冬春相接無異事省文也猶桓五年冬州公如曹六年春因書實來爾胡氏沿休說然休責魯結吳不汲汲於齊胡氏責魯附夷狄而得齊平則亦少異矣信如胡子則魯不汲汲於齊恃彊援焉可也如齊之彊何畏魯有多援魯之有援亦豈必能加於齊者而齊求之哉謂齊求魯者事理有礙矣則叔孫婼於齊蒞盟不足證齊魯爲平乎曰經書齊平在正月矣何待三月乃如齊涖盟乎故知趙企明之妄也矣齊伐北燕納燕伯庶幾乎義而取燕姬與寶賂竟然而返是齊景之黨逆也君子曰昭定而下春秋多罪齊齊景公有馬千駟死之日無得而稱焉蓋此類是也

三月公如楚

叔孫婼如齊涖盟

婼豹庶子魯齊鄰也虞適楚見侵故尋舊好

夏四月甲辰朔日有食之

授時推加時在晝交分二十七日二百九十八分入食限今先天歷新法推得甲辰交分二十七日【闕】二百六十分【闕】九四入食限士文伯以日食之災衛大魯小蓋周四月是夏二月日在降婁魯分故曰去衛地如魯地六物不同民心不一事序不類官職不則同始異終

秋八月戊辰衛侯惡卒

子元嗣是爲靈公

九月公至自楚

冬十有一月癸未季孫宿卒

悼子沒武子前平子以孫繼祖

十有二月癸亥衛襄公

八年春陳侯弟招殺陳世子偃師

稱公子招嘗爲卿矣復稱弟蓋絀而以弟受祿其殺偃師必爭政也左氏載哀公元妃生偃師而嬖二妃屬其子公子招公子過哀有廢疾招殺其世子偃師而立畱哀公經而死夫畱哀公旣嬖而托之矣得立則哀所欲也又何以自經托畱之語疑招自文而左氏誤載之也殺偃師而得其政柄則復稱公子矣重舉國者偃師非招之世子也所謂徇其私愛施於不令之人以至亡國爲失親親之道者則胡義精矣

夏四月辛丑陳侯溺卒

叔弓如晉

賀楚章華則賀晉虒祁矣

楚人執陳行人幹徴師殺之

陳公子畱出奔鄭

偃師曰世子畱曰公子別嫡庶也然畱之立非哀公意也曰哀公死畱踐其位矣而猶曰公子招姑立之以爲名耳將自取焉不成爲君也

秋搜於紅

紅今泰安州後漢志泰山郡注有紅亭者是在魯北境杜元凱以沛國蕭縣有紅亭實之則宋東鄙矣傳言根牟至於商衛根牟魯東界商宋地魯西界與紅不應況搜淺事豈應至是耶不言公公不與也桓莊之狩皆言公昭定之搜不言公兵政有在不在焉不言大初分公室假搜以閱軍實耳猶未僣天子之大搜也杜氏謂經闕者非矣至曰時史闕略仲尼略而從之益於義無取曷以爲春秋哉

陳人殺其大夫公子過

偃師殺哀公卒陳於是五月無君而招制國命矣不書招殺不與招以討也以陳人殺之偃師之殺不蔽罪於過也是國亂無政而已矣

大雩

冬十月壬午楚師滅陳執陳公子招放之於越殺陳孔奐

滅陳而始討殺世子之罪滅國者其始謀也捨首惡而施其從刑之辟又何言哉

陳哀公

黎錞曰經已書楚滅陳則執陳公子招殺陳孔奐陳哀公皆防上文云耳

九年春叔弓會楚子於陳

是時三家分魯陳會無往者而叔弓實行叔弓之孫故不畏楚人之討也

許遷於夷

夷今鳳陽府亳州古譙郡西北界本陳間地楚滅陳得之成十五年許已遷葉地今許州葉縣本方城外蔽恐楚欲之故請易地以媚楚而避鄭傳稱然丹遷城父人於陳城於卽夷而遷方城外人於許許亦夷也許楚之情見矣然許本依楚鄭固畏楚者也而鄭數伐許率不見庇於楚亦必無以得其驩矣旣不能彊又不能弱殆謂許焉

夏四月陳災

外災不月其月異亡國也陳亡矣而天災還系之陳從所赴也陳亡矣誰與赴者楚防利於得國而恥於受災以陳赴也胡子謂叔弓歸而言之夫弓使在春而災在夏可云目擊乎而紀於春秋是楚人赴之也杜氏比諸沙鹿梁山而曰大都以名通者不系之國夫陳本先王之建寧比於國之大都而名山不以封又非若封壤之必當系國也然則聖人無興滅之意乎夫興滅者心也據實者迹也聖人眀於天之道而察於興衰之故火出而火陳逐楚而建陳也聖人從赴而書之著天人相與之際謂之憫可也謂之喜可也在學者自得之耳

秋仲孫貜如齊

貜蔑子速弟速無嫡子以弟貜後貜幼庶子羯攝之三十一年羯卒貜嗣爵是爲孟僖子向見季明徳直云羯子誤也

冬築郎囿

郎隠狩地莊公築防焉以察戎者三家旣分公室丘民皆制於已故多辟搜狩之地張主一以爲娛君耳目而竊其權夫魯之權何待竊哉

十年春王正月夏齊欒施來奔

施公孫子以王父字欒爲氏傳謂子旗是也嗜酒多怨與陳鮑相攻而出

秋七月季孫意如叔弓仲孫貜帥師伐莒

意如悼子紇子是爲平子代祖宿立春秋詳內略外故凢師舉元帥而魯偏禆得書於是叔孫捨不出而叔弓代將外是則非三家不將矣趙企明云季爲元帥叔弓爲佐貜爲戎右非三軍並出也將尊師少稱將弓及貜皆卿𨿽以佐行不得不書亦足以見季氏之彊一出而將佐戎右皆大夫也

戊子晉侯彪卒

子夷嗣是爲昭公孟子曰晉平公之於亥唐也弗與共天位弗與治天職也李防以爲政在私家賢者壅棄爲削弱之由是已

九月叔孫捨如晉葬晉平公

十有二月甲子宋公成卒

庶子佐嗣是爲元公

十有一年春王二月叔弓如宋葬宋平公

夏四月丁巳楚子防誘蔡侯般殺之於申

名著諸侯之終事也故蔡侯般稱名其曰楚子防何以蠻荊之君殺中國之君名所以正其罪也故其相殺不名【據十六年楚子誘殺戎蠻子】而說者比於衛侯滅邢書名者爲衍名誤矣其日謹之也【據宣十八年邾戕鄫子不日】故其自相殺不月【亦據殺戎蠻子】谷梁傳曰何爲名之夷狄之君誘中國之君而殺之謹之而名之也稱日稱地謹之也公羊傳曰楚子防何以名絕曷爲絕之爲其誘討也此討賊也𨿽誘則曷爲絕之懷惡而討不義君子不與也孫明復曰般之罪不容誅矣楚子貪蔡地土殺之不以其罪故生而名之不得以討賊論當坐誘殺蔡侯般也

楚公子棄疾帥師圍蔡

五月甲申夫人歸氏薨

歸胡姓歸氏者齊歸也季明徳曰齊歸乃襄之夫人而昭公定公皆其所出也其始至不見於經者爲公子時娶也左氏以襄公夫人爲敬歸而齊歸乃其娣非也自昭元年至哀十一年再無卒襄公夫人者而齊歸以妾乃得書卒此何禮乎然則齊歸爲襄公嫡夫人明矣

大搜於比蒲

搜春事也以五月行之非失時矣搜淺事也以大名之則僣耳大搜天子之法而夏官司馬之司也魯兵制壊而搜狩之制壊三家之僣且及此矣晉叔向曰魯公室其卑乎君有大防國不廢搜國不卹防不忌君也能無卑乎殆其失國

仲孫貜會邾子盟於祲祥

杜元凱曰祲祥地闕髙抑崇曰始也盟蔑盟趡魯君親與之盟今使貜防盟自是何忌盟拔州仇何忌盟勾繹是吾大夫與君盟魯邾之彊弱斷可知矣𨿽與邾盟以修好然魯人之志必欲滅邾而後已此盟可信耶

秋季孫意如會晉韓起齊國弱宋華亥衛北宮佗鄭罕虎曹人人於厥慭

亥合比弟佗遺子括孫杜元凱曰厥慭地闕此謀救蔡而弗克也蔡侯獲罪於其君而不能其民天將假手於楚以斃之般不足卹也而圍蔡八月其民可弔矣荀吳曰不能救陳又不能救蔡物以無親晉之不能亦可知也於是蔡已亡合九國大夫以謀救蔡庶乎無所爲而爲之義也蔡能嬰城抗楚加之諸侯從簡書以相卹勢無難者然不能師而使狐父請蔡於楚情見力屈蔡卒見滅則韓起之懦也胡子謂晉力不能春秋恕以待人而不求其備則非矣

九月己亥葬我小君齊歸

冬十有一月丁酉楚師滅蔡執蔡世子有以歸用之圍蔡稱公子棄疾帥師而滅稱師者一事再見則從略之恆辭也孫明復曰言世子有者有未立也父殺國圍拒守危困以至於死未立可知也劉原父曰楚子防誘蔡侯般殺之世子有守國楚師圍之八月而不能服於是乎虐用之古者父母之仇不與共天下苫枕戈終身則有之爲者盡於世子矣陳君舉曰滅而以歸未有言執者執弗臣之之辭也是故均之爲滅國也嘗臣之也書曰以沈子嘉歸殺之未嘗臣之也書曰執蔡世子有以歸用之

十有二年齊髙偃帥師納北燕伯於陽

偃傒孫陽卽唐今保定唐縣古中山谷梁傳曰納者內不受也北燕伯何以不名不以髙偃名北燕伯也諸侯不相名而況於大夫其可以名諸侯乎

三月壬申鄭伯嘉卒

子寧嗣是爲宣公

夏宋公使華定來聘

公如晉至河乃復

未祥練而朝伯主不立甚矣以取郠之愬而見辭晉諸臣相與爲諼也季氏專魯疑公如晉議己也故賂行乎晉臣假莒愬而辭公耳取郠在十年云晉平之防未之治似也然葬且二年何不見討待其來朝乃辭之乎卽其實欲討者何不聽其朝而詰之乃頋卻之使反乎

五月鄭簡公

楚殺其大夫成熊

稱國以殺罪累上也左傳楚子以若敖之餘殺成熊黃東曰以宣四年鬭椒之亂也熊於得臣爲四世孫𨿽鬭氏同出若敖已遙遙矣或曰吳楚殺大夫必關於中國之故乃書夫將有其終必有其始此亦楚防見殺之繇豈不關於中國之故哉

秋七月

冬十月公子慭出奔齊

慭字子仲襄公弟也出奔者奔於位傳謂從公於晉誣辭也凢出奔者皆有罪辭季氏之臣南蒯將去季氏立慭不克而以費叛慭遂奔齊假於張公室以濟其私君子不由也

楚子伐徐

晉伐鮮虞

鮮虞子姓國今定州及順徳平鄕之地古鼔子肥子之國狄之別族也其西南則邢衛東北則兾晉以號舉者疑缺文或曰以詐用兵無紀律若狄道蓋與先王封國雜處者故以號舉防實也胡子曰楚滅蔡晉莫能救而效其所爲以伐人國是中國居而夷狄行陳君舉曰詳於狄事而不詳於楚則晉無中國之志也

十有三年春叔弓帥師圍費

陪臣執國命而三桓之子孫微矣魯公室卑由三家家臣於是以張公室爲名故南蒯據費不書其叛家臣叛其大夫所謂出乎爾而反之非叛君也然則許南蒯乎於是魯四分而君無名矣有能思君臣之義而懷周公禽父之徳一反之正者是社稷之臣而蒯非其人也蒯之鄕人有歌蒯者曰家臣而君圖或又歌者曰去我鄙魯之人亦不知有君矣蒯之張公室迹似而情非挾其私而行之也蒯成而慭代庸愈於季氏乎襄七年季孫宿得政首爲南氏城費費者季氏邑也禮大夫無百雉之城彼城者蓋欲自殖也故費叛則以叔弓圍之叔弓副意如以帥師意如之黨也故知蒯不書叛者則知好還之理亂臣賊子懼而聖人之情見矣冶區夫明於撫下而暗於事上亦春秋之所治也

夏四月楚公子比自晉歸於楚弒其君防於幹谿比稱公子故楚卿也自晉者谷梁晉有奉是己左傳叔向言去晉而不送非也歸之云者易辭內有應如觀從是也以爲歸楚而不逆非也歸不言復位未絕也於楚者至其國之辭也幹谿者卽許所遷之夷公羊所謂築幹谿之臺者是也觀從師於幹谿而遂告之且曰先歸者復所後者劓師及訾梁而潰王縊於芋尹申亥氏蓋受比命以潰防師本其始禍安得不云比弒之哉事莫慘乎意防立而比奔其畜謀非一日矣爲谷梁氏之說者頋曰歸一事也弒一事也而遂言之以比之歸弒比不弒也弒君者必日比不弒也夫歸之與弒誠二事也然歸而立乎位矣不弒則不止也不弒則將安所置防耶經書四月弒防於幹谿傳言五月防縊於申亥氏則其初赴安有定日而遂以不日爲比之不弒乎春秋誠責比不明於君臣之義而謂不責其無討賊之心矣可哉然則如此者其始也不免於無討賊之志焉不能而後奔奔而入又必伸討賊之志焉正其名而絕防𨿽誅之可也不然不能免於弒君之惡矣

楚公子棄疾殺公子比

不稱人以殺而云棄疾殺者棄疾利比之位而殺之其意不得爲討賊稱公子未立之辭若比爲王而棄疾爲司馬於經自應書弒矣杜元凱曰不書弒君位未定也釋例云比旣得國國人皆驚亂棄疾從而煽之比懼自殺皆棄疾之由故書公子棄疾殺公子比也左氏傳曰棄疾卽位名曰熊居

秋公防劉子晉侯齊侯宋公衛侯鄭伯曹伯莒子邾子滕子薛伯伯小邾子於平丘

齊服也自宋之會大夫專盟會者十年申之會楚子專盟會者十年晉無伯業可紀述矣晉昭聞楚靈之禍盡徴會且及於吳決然而起意將代興焉合十三國之君於衛地而以劉子令之庶乎得其機矣此天下盛衰之大故非特以志晉也然志本爲利又欲刼之以威晉合諸侯至是遂止復不出者一十四年則鄟陵復有盟而終春秋遂無盟主矣聖人詳而志之聖人之情也

八月甲戌同盟於平丘公不與盟晉人執季孫意如以歸

不殊單子習悼公之陋也公不與盟而意如執趙企明曰邾莒之訴於經無以見十年意如叔弓伐莒謂莒之訴幾矣邾十一年方盟祲祥何訴哉以經文觀蓋意如欲專盟而公不得盟晉侯因其專而執之耳於邢公在晉而季孫宿專防溴梁公在會而大夫擅盟意如視爲常焉今又欲專平丘之歃公不得與盟意如之抗終迷不復矣文十六年季孫行父會齊侯於陽谷齊侯弗及盟成十六年公防晉侯於沙隨不見公此責齊晉可也今公自不得與盟豈晉不盟公也乎經書晉人執意如則意如抗公可知矣然則晉執意如庶乎覇討矣然不歸京師而執以歸也劉子以王命令諸侯其執彊臣不聽天子亦自予奪也皆非覇討之義

公至自會蔡侯廬歸於蔡陳侯吳歸於陳

廬者世子有之子是爲平公吳者世子偃師之子是爲惠公楚滅陳蔡而縣之於是棄疾以陳蔡諸師入楚因遂得封同惡相求如市賈焉事定而酬之殆眞心也以自歸爲文則散辭何也棄疾使技如子躬聘鄭致犨櫟之田事畢弗致其後棄疾曰不糓有事其告子陳蔡賦皆千乘子革所謂足畏者也是彼於犨櫟不能輕以予人明矣陳蔡方有新功而楚新內定力莫能制吳滅州來棄疾謂子期曰未修守備未定國家而用民力敗不可悔子姑待之是處陳蔡之心也陳蔡𨿽縣當其入楚及郊請爲武軍築壘壁示復仇之民陳蔡之憤可知也於時晉昭又乘楚亂大合諸侯於平丘楚必有奪之气者始任陳蔡之復而封之耳不書楚封非謂靳其專封亦不書自楚也趙企明直謂晉力則亦許之過矣其曰陳侯蔡侯旣卽位而赴也廬與吳生而名之廬吳皆亡國太子之子異世而繼絕𨿽兩君不可不辧也

冬十月蔡靈公

公如晉至河乃復

吳滅州來

乘楚亂

十有四年春意如至自晉

意如之至罪晉之失討也意如制魯國使其君不得與於平丘之盟晉幸執之惠伯死命之言致有逸罸晉之罪也意如去氏一事再見而卒名如婼耳非以其逃罪失歸道也胡子專責晉然失所以爲責者矣谷梁子曰大夫執則致致則名意如惡然而致見君臣之義也夫旣曰惡矣猶欲見以臣乎邪辟之人而及乎禮是國無刑賞也範宻揚士勛之說亦不必然季孫四分魯而有二靈盛矣孔子又豈因其區區擁昭之恩而私於彼哉左氏謂之尊晉夫晉之所尊何所見之旣其可尊則意如之至𨿽欲尊之亦何所見義耶或曰公羊婼存氏如何曰左氏谷梁則去氏矣吾以理決之以眾決之公羊一而左糓二矣婼去氏是也

三月曹伯滕卒

子須嗣是爲平公

夏四月秋曹武公

八月莒子去疾卒

弟庚輿嗣是爲共公子郊公奔齊

冬莒殺其公子意恢

趙企明曰公子而不言大夫非大夫也舉其實而已矣稱國以殺罪累上也去疾卒而意恢殺則意恢者去疾之厚也去疾自齊入莒必意恢有力焉去疾宜有以厚之今去疾卒庚輿去疾之仇故方立而殺意恢焉則意恢之死非其罪去疾累之也去疾累之是乃所以累去疾也今按意恢之殺距去疾卒已歷一時則庚輿旣立必疑意恢欲立郊公之故左氏序郊公奔及迎庚輿於殺意恢之後殆失實也故以企明說爲暢

十有五年春王正月吳子夷昧卒

子僚嗣

二月癸酉有事於武宮籥入叔弓卒去樂卒事

武宮立於成六年籥所吹以節舞者樂舞入廟必先文而後武叔弓卒當籥入時及其去之則諸樂皆去武宮非所當有事也當是時叔弓而涖乎其事則去樂卒事其可也胡子以爲合禮記禮之變而書之者也如不涖乎其位則有司莫敢告遂行之而已啖叔佐言宗廟大事大夫卒小事以理言之應待祭畢則不涖乎位者乃可耳趙企明曰宗廟之禮主於孝君臣之禮主於恩孝重恩輕則宗廟之禮也禮不可輟今有事於廟而爲叔弓輟樂焉是以輕廢重也春秋不可以無譏

夏蔡朝吳出奔鄭

朝氏吳名蔡公孫歸生子以王父子朝字爲氏費無極以反間譛朝吳於蔡蔡人逐之無極之言曰吳在蔡蔡必速飛而蔡侯不悟亡國之君眞不可與圖存矣而罪朝吳何也凡奔皆惡也國亡不死而又事仇反覆乎蔡楚之間而已矣無極謂朝吳王惟信子故處子於蔡子亦長矣而在下位辱必求之吾助子請請者請諸侯非謂楚也吳必挾楚之重以陵其眾見諸行事而眾莫之堪也無極先有以窺之奚翅以名利累其心乎

六月丁巳朔日有食之

大衍推五月丁巳朔食失一閏授時亦食五月丁巳朔加時在晝交分十三日九千五百六十七分入食限今先天歷推得丁交巳分十三日九十五分二九七七入食限

秋晉荀吳帥師伐鮮虞

伐鮮虞嘗狄晉矣曷爲復書荀吳一伐鮮虞也當楚人滅中國而晉不能救則狄之以示義當中國無楚患而晉大夫亟從事於戎狄則復其恆稱以見實春秋於晉楚之際無不盡其辭也

冬公如晉

十有六年春齊侯伐徐

齊景公女於吳昭四年申之會楚合淮夷執徐子通吳之道斷矣於是齊侯將而伐之齊師至於蒲隧徐人行成徐子莒人郯人防齊侯盟於蒲隧叔孫昭子曰諸侯之無伯害哉齊侯之心非叔孫所知也晉人始欲通吳以制楚今晉衰而楚亂方新景公不能自修遽欲代興耳以興師伐逺爲齊無道亦未察其微矣書齊侯杜諤謂別大夫之自將者非褒也其名不書不足書以爲不忍絕晉者於義迂矣

楚子誘戎蠻子殺之

蠻氏在汝州西南近伊闕是申葉許鄭之西而南與楚白羽爲界子爵者也左氏蠻子名嘉今不書名史失之耳楚子誘殺戎蠻子與楚防蔡般無異而或名或不名杜氏曰蔡大夫怨深故以楚子名告此非蠻人所告蓋楚不以其君名告故不得書名也若是乎其書也聖人不如是之隨也賈逵曰楚子不名以立其子夫殺則殺也立則立也是二人之身也若是乎其書也聖人不如是之恕也胡子曰防滅中國而棄疾討蠻氏謹內外之辧也夫亂而無質罪也誘而殺之是田於蹊而牛奪也以是爲討也聖人不如是之誣也必如公羊子之所謂君子不疾也不疾乃深疾之庶乎知春秋之防矣

夏公至自晉

秋八月己亥晉侯夷卒

子去疾嗣是爲頃公

九月大雩

季孫意如如晉

冬十月晉昭公

十有七年春小邾子來朝

夏六月甲戌朔日有食之

姜岌云六月己巳朔交分不葉不應食當誤大衍云當在九月朔六月不應食姜氏是也授時今歷推是歲九月甲戍朔加時在晝六分二十六日七千六百五十分入食限今先天新法推得二十六日七千六刻乙二三入食限於是祝史請所用幣季氏不與叔孫婼曰夫子將有志不君君矣

秋郯子來朝

八月晉荀吳帥師滅陸渾之戎

辛有適伊川有被髮而祭於野者曰不百年此其戎乎蓋僖之二十二年晉惠自秦歸允姓之姦近逼伊雒而貳於楚萇測之曰陸渾氏甚睦於楚蓋得其情矣然陸渾氏滅亦無救於晉伯之衰也兵將等故登其名氏謂褒非也貶非也是非存乎事焉耳陸渾後屬晉曰九州之戎

冬有星孛於大辰

孫炎曰龍星明者以爲時候故曰大辰大火也心在中最明故時主焉孔頴逹曰傳稱孛於大辰西經直書於大辰者𨿽在其星之西仍在大辰分度之內故直云於大辰申須曰篲所以除舊布新也天事恆象今除於火火出必布焉梓愼以爲宋衛陳鄭火宋大辰之虛也陳太皥之虛也鄭祝融之虛也皆火房也星孛及漢漢水祥也衛顓頊之虛也故爲帝丘其星爲大水水火之牡也其以丙子若壬午作乎水火所以合也胡子曰心爲明堂天子之象其前星太子後星庶子孛加辰象天子嫡庶將分爭也讀者互觀焉可矣

楚人及吳戰於長防

不月夷狄相戰略之也楚稱人將卑師少長防楚地禦吳兵以水戰也楚吳始書戰敵也自是楚君大夫不見於經者十有八年而吳入郢矣謂昭公之春秋莫辧於吳楚者是也谷梁子曰進楚子故曰戰夫兩相敵未見其可以進也楚苟修其訓辭兵於境上而請師端吳𨿽彊敢加五千里之楚乎狠然惟吳之求夫楚子可進何在也卽如胡子謂之觀楚可也夷狄相攻中國之幸置私好惡欲偏彊勝焉豈聖人之情也哉唐孔氏以陽匄楚令尹楚恥其敗而以賤者告亦非也然則無惡乎曰楚吳罪均也無擇而施好惡志吳彊所以嘆中國云耳猶曰楚𨿽衰而吳且起諸侯之無伯害哉

十有八年春王正月曹伯須卒

子午嗣是爲悼公

夏五月壬午宋衛陳鄭災

劉原父曰四國同日而災非人所能爲也其序宋衛陳鄭春秋之正也同徳則尙爵同爵則尙親

六月邾人入鄅

鄅妘姓子爵小國在邾東鄙今沂州古啟陽地汪克寛氏曰書以惡邾且爲宋公伐邾起也

秋曹平公

冬許遷於白羽

白羽卽析今鄧州內鄕縣也楚人築章華臺於夷故許遷白羽左氏記王子勝之言乃自葉遷按經九年許自葉遷夷今寧得又自葉遷白羽是經文遷夷謾然不經心目矣

十有九年春宋公伐邾

鄅夫人宋向戍之女也故向寧請師因其臣之私請而興師伐國當時列國之政大夫專之故也

夏五月戊辰許世子止弒其君買

世子止之弟斯立是爲元公趙子常曰許悼公瘧飲世子止之藥卒則曷爲書弒其君止進藥而藥殺也止非心乎弒者止進藥而藥殺則曷爲加弒焉止自爲藥也君父至尊也藥劑至危也止自爲藥以進諸君而君卒則是止弒君矣君子曰藥劑所以致人死者非一端也止進藥而殺可不謂之弒哉止所以異於楚商臣蔡般者過與故爾然春秋之法一施之者以臣子於君父不可過也然則止奔晉曷爲不書止誠無所逃其罪焉爾猶不使與君殺而佚賊者同文明止之非故也春秋於臣子之獄察矣

己卯地震

秋齊髙帥師伐莒

發偃子此齊侯窺晉衰而爲鄟陵爭伯之端也

冬許悼公

趙企明曰卒赴從外從內內會則書不然則否初不計討賊不討賊及實殺與否也而者鑿爲是說蓋欲證其殺非實之說耳非義例也

二十年春王正月

孔氏正義云歷法十九年爲一章章首之歲必周之正月朔旦冬至僖五年正月辛亥朔日南至是章首之歲年也計僖五年至往年合一百三十三年是爲七章今年復爲章首故云是歲朔旦冬至之歲也朔旦冬至謂正月之朔當言正月己丑朔日南至今傳乃云二月己丑日南至是錯名正月爲二月也歷之正法往年十二月後宜置閏月卽此年正月當是往年閏月此年二月乃是正月故朔日己丑日南至也時史失閏往年錯不置閏更在二月之後

夏曹公孫會自鄸出奔宋

會子臧之子曹卿也曹無大夫信乎自谷梁之爲斯言也然成二年何以書公子首乎趙氏所謂國小不能從事大夫請命者少亦或無事不見於經不得云無一大夫公孫防自緣命卿故書名見也賢者之後善斯進之信乎自公羊之爲斯言也胡氏實助其瀾然凡出奔皆罪辭會有何善乎春秋二百四十年之間其登名固多神靈之冑矣豈能緣其先世令名而脫罪籍乎夫父子兄弟罪不相及苑何忌尙能引康誥以辭齊賞況聖人乎彼所謂賞猶可也春秋治名實之書也而以名假人乎況如公羊又謂以其先世遂諱其惡乎以爲觀書法焉與華向自宋南裏出奔楚宋公之弟辰自蕭來奔無以異也然則防叛者乎自賈逵及公羊之爲斯言也趙匡從而爲之辭曰自鄸者先據以叛叛時不書不告且夫華向之奔經固先書入宋南裏以叛宋辰之奔經亦先書入蕭以叛矣今公孫會經傳俱無據邑之文止以書法之同而蔽罪防無乃有辭乎然則劉原父待放之說然乎曰奔本急辭非待放矣孫明復云鄸會之邑言自鄸出奔以別從國而去是亦鄸有奉焉無所逃黨惡之罸者蓋彊臣専邑資兵以自脫當兩治之矣

秋盜殺衛侯之兄縶

谷梁子曰盜賤也兄母兄也目衛侯累也胡子以盜爲宗魯而蔽罪是乎曰宗魯之罪不知學耳其謂以周事豹而歸死公孟乃若其情則可哀矣卽兩治之亦當公其重輕今乃釋閎中執戈者而以受戈斷肱者防法焉可乎據傳齊豹素狎於縶不應一奪司防遽仇之至死且北宮喜褚師圃於縶何關遂與豹同惡相求而又挾子朝爲亂則非縶一人之故而宣姜之殺子朝之奔經皆無文疑左氏所紀容有不實而眾亂殺縶莫得主名耳啖助曰稱盜者目罪人之賤盜殺衛侯之兄縶是也春秋凡盜殺者三鄭盜尉止之憤殺三卿儔皆賤者也陳盜殺夏區夫盜無傳不可知孟公之盜齊豹以失司冦例不得書習於谷梁而失之者耳至葉正則曰春秋書齊豹盜三叛人名獨此爲攺正舊史發明大義按趙伯循辧疑於黒肱以濫來奔詳矣正則何其考之不情哉趙企明曰責在衛侯不在盜故豹不必名然春秋之責有所書名者多矣亦不然矣

冬十月宋華亥向寧華定出奔陳

亥合比弟寧戍子定弱弟趙子常曰三大夫並出則何以月據後再自宋南裏出奔楚不月以犯君出也宋元公惡華向華亥僞有疾以誘羣公子殺之遂刼公取太子欒與母弟辰公子地以爲質公亦取華亥向寧華定之子以爲質公殺華向之質而攻之然後出奔故月以異之同於佚賊也

十有一月辛卯蔡侯廬卒

蔡平公廬卒子朱立

二十有一年春王三月蔡平公

夏晉侯使士鞅來聘

許翰曰禮好不結而求財無度則聘義亡矣蓋自是聘不復志

宋華亥向寧華定自陳入於宋南裏以叛

谷梁傳曰自陳陳有奉焉耳胡子曰凢書叛有入於戚者而不言衛有入於朝歌者而不言晉猶曰非自外也有入於蕭者而不言宋則自外入者也此自外入獨稱宋南裏何也南裏者宋國城內之裏名也左氏傳曰華氏居廬門以南裏叛宋城舊鄘及桑林之門而守之是華氏與宋分國而居矣故其入其出皆以南裏系之宋然謂司馬華防叛而召亡人則非資陳之力與經不合而防以司馬之貴經何以不登其名乎

秋七月壬午朔日有食之

授時推加時在晝交分二十六日八千七百九十四分入食限今先天新法推得壬午交分二十六日八千七百五六七七入食限

八月乙亥叔輙卒

杜元凱曰叔弓之子伯張

冬蔡侯朱出奔楚

成君不月遂失國也費無極取貨於東國怵蔡出朱而立東國朱愬於楚自是不反矣讒人之交亂甚哉

公如晉至河乃復

報士鞅之聘公亟如晉而晉辭焉晉人知有三家耳春秋傷魯之削也

二十有二年春齊侯伐莒

十九年髙伐莒矣至是景公親將伐之

宋華亥向寧華定自宋南裏奔楚

此佚賊也自宋南裏南裏有奉焉耳趙企明曰傳載晉齊曹衛圍南裏之事此則與圍彭城之事同固諸侯之善舉不宜不書今直書三叛臣奔楚學者信經足矣傳無取也

大搜於昌間

昌間啖叔佐曰魯地或曰鄒縣昌平山近邾之地

夏四月乙丑天王崩

六月叔鞅如京師景王

鞅弓次子

王室亂

景王太子早夭諸子皆欲立劉子單子附王子猛者也尹氏召伯毛伯附王子朝者也猛長而貴朝防而卑其爲尊卑也微國人莫知王愛朝將立焉未及而崩諸大夫爭立君帥兵以相攻於是大亂劉原父曰王室亂者嫡庶並爭亂在宗室本不得言京師亂耳

劉子單子以王猛居於皇

劉子名卷一名蚠單子名旗皇卽湟水名今河南府鞏縣以者挈乎人之辭未成尊者則施之苟成尊則否敬王居於狄泉是也故天王出入或有以之而不書者乎傳有之莊二十年鄭伯以王處於櫟昭二十三年單昭子以王如劉二十六年劉子以王出次於渠皆有其事而經沒之者也以爲尊王諱書也劉單之以王猛不諱而猛稱名杜元凱以爲未卽位是也所在言居明其當得位也劉原父曰未逾年則以王系名通謂之小子王生名之死亦名之尊未成也若是皆史法也何嫌於君前臣名之義哉劉單之失第不能早定其位倡大義一人心於正耳胡子乃謂其挾天子令諸侯呂仲木曰王室亂大臣有能左右天子者豈不可也胡子過矣劉絢曰景王在劉單不能格心則質夫近愚且當聽賔孟犧雞之言而田北山也微王疾殺劉單矣以爲不諌亦非也

秋劉子單子以王猛入於王城

王城澗水東瀍水西惟洛食者是也今河南府城武王定鼎郟鄏處陳君舉曰居於皇言失京師也入於王城言始得京師也凢以非順辭也言前王室亂後言二子以王猛居於皇入於王城則二子有不得已焉者爾是故殺子朝於楚儋翩率子朝之徒以作亂敬王嘗處於姑猶逾年卒克之子朝不書殺天王不書出是予劉單以復辟之也殺朝事在定五年

冬十月王子猛卒

母弟匄立是爲敬王景王中月而渇不與其渇也故春秋於悼王猶以未稱名者治之天子未三年不稱王公羊子之文也未逾年之君𨿽嘗有謚猶不列於廟然嘗曰王猛矣而卒從其恆稱稱王猛者有子朝焉自命曰西王春秋治其名實別嫌明微顯正君臣之義也卒治以子先儒云禮所謂父子之倫也謂不書王則嫌於魯之子不書子則嫌於未君不書猛則嫌於羣王故書王子猛前承王猛之文而下書王子猛則其卒非子虎之比矣文同而義異者春秋固多有之故春秋非聖人不能修也然則與王子朝奚異者曰尹氏有朝焉書子朝別嫌乎尹氏之朝也然上書天王則王子朝可得書天王不與王子敵也

十有二月癸酉朔日有食之

疏杜者以此月有庚戌上去癸酉三十七日不得癸酉爲朔有庚戌也又傳十二月下有閏月晉箕遺云云又云辛丑伐京辛丑是壬寅之前日也二十三年傳曰正月壬寅朔二師圍郊則辛丑是閏月之晦日也又計明年正月之朔與今年十二月朔中有一閏相去當爲五十九日此年十二月當爲癸卯朔經書癸酉明是誤也故言長歷推校十一月小甲戌朔傳有乙酉十二日也又有己丑十六日也十二月大癸卯朔傳有庚戌八日也閏十二月癸酉朔傳有閏月辛丑二十九日也明年正月壬寅朔則上下符合矣此考於時月最宻而授時歷課得癸酉朔交分十四日一千八百入食限反以杜注非是不可曉也今兩存之今先天歷新法推得癸酉交分十三日【闕】三【闕】三五四六入食限

二十有三年春王正月叔孫捨如晉

癸丑叔鞅卒

子詣嗣

晉人執我行人叔孫捨

髙抑崇曰晉𨿽以取邾師爲罪而執行人其實則爲士鞅來聘以魯爲卑已故也與趙企明意同

晉人圍郊

郊者何周邑也而有子朝之黨不系之周土無二王以別異於諸侯也與圍溫一耳晉自交剛大夫帥師皆書此書人將卑師少也若籍談荀躒則當從其恆稱矣於是單旗告急於晉司徒醜以王師敗績於前城鄩肸之伐百工之叛僅勝之耳晉人始率九州之戎焦瑖溫原之師納猛王城而單旗劉蚠又敗於郊前城人敗陸渾於社子朝攻猛棘矣王猛卒敬王立晉始軍於陰於侯氏於谿泉次於社王師軍於汜於解次於任人晉人濟師取前城軍其東南王師伐京毀其西北逾年子朝立而後圍其所以討亂者不力矣聖人據實以書之胡子曰不系周不與伐天子殆亦不然也然以子朝在是而圖之也經不書圍子朝而直書圍天子之邑所謂圖勤王之績而得犯京師之名者矣

夏六月蔡侯東國卒於楚

弟申嗣是爲昭公東國行貨得國者也不日卒於外也朱東國蔡侯二子朱出奔楚東國亦卒於楚必楚受朱訴而拘東國王父殺父見用身行貨而卒不免不能辧於義利以自彊其禍豈小哉

秋七月莒子庚輿來奔

左氏曰庚輿虐而好劍苟鑄劍必試諸人國人患之又將叛齊烏存帥國人逐之庚輿來奔齊人納郊公

戊辰吳敗頓胡沈蔡陳許之師於雞父胡子髠沈子逞滅獲陳夏齧

吳伐州來來楚與國故楚以六國奔命救之次於雞父雞父楚地也未陣而諼以取之曰敗頓胡沈夷也而躋之蔡陳許之上背盟卽楚春秋一施之而已胡子謂以君大夫序叔孫捨曰列國之卿當小國之君況夷狄乎是春秋本狄之曰滅者身殱而國亡之稱雞父今壽州霍丘西南其地北與州來界故沈潁州壽潁北界君殺則國滅矣胡沈以身滅爲文胡子所謂自取焉是也不言楚楚未接也左氏曰楚及諸侯之救州來吳人禦諸鐘離戰於雞父是雞父在鐘離東州來西吳師𨿽未至州來然禦在鐘離已入而戰在雞父也汪仲裕曰左傳記令尹卒楚師熸吳光設詐先犯胡沈與陳三國旣敗又從其囚使奔許與蔡頓而許蔡頓之師亦奔六國敗奔之後然後楚師又奔則楚師未嘗與吳師相接明矣

天王居於狄泉

此敬王匄也君父一治之耳子猛卒已逾年不書出卽位於狄泉非自內而出也狄泉洛陽城內太倉西南池水洛去王城二十五里爾王猛旣入王城陸渾之戎𨿽還焦瑕溫原尙可資其力也不擁匄而定之位遲疑觀望單從阪道劉從尹道惟伐尹之爲急自是王復如劉子朝乃得自卻入尹而入王城書之以見劉單之罪也

尹氏立王子朝

尹畿內采地尹氏子爵名周世卿本吉甫之後據荘十九年蘇子立子頺不書而書子朝以佚賊也朝之不名與衛人立晉不書公子異者於是尹氏有朝焉言王子別嫌乎尹氏之朝也立者不宜立者也立於王城而不書入劉單擁王出避則王城虛莫適主焉易辭也立而自尹氏猶曰獨尹氏所欲立也尹氏天子之卿也胡子曰王朝公卿書爵而變文稱氏者見世卿之擅權亂國爲後戒也

八月乙未地震

萇曰周之亡也其三川震今西王之大臣亦震天棄之矣東王必大克按疏言丁酉南宮極震則周地始震周魯相去千里故震日不同夫陽伏而不出陰迫而不蒸於是有地震言乎其上下也气升降同時豈以千里卽差三日哉千里而差三日言乎其緯也然測其髙深廣輪气數年而始周矣疏家亦不考於周髀之數靈曜括地之文也哉

冬公如晉至河有疾乃復

二十有四年春王二月丙戌仲孫貜卒

孟僖子也子何忌嗣與南宮敬叔師孔子

叔孫捨至自晉

按十四年意如至自晉不氏捨獨系之叔孫者衍文也左氏谷梁皆無此二字孫明復從之

夏五月乙未朔日有食之

授時推加時在晝交分二十六日三千八百三十九分入食限今先天歷新法推得乙未二十六日三千八百十九分九二入食限

秋八月大雩

初五月日食梓愼曰將水禆竈曰旱也日過分而陽猶不克克必甚能無旱乎陽不克莫將積聚也

丁酉伯郁釐卒

子成嗣是爲悼公

冬吳滅巢

平公

二十有五年春叔孫婼如宋

春秋內大夫出者其私皆言故傳云爲季氏逆婦非也非國君無代逆者逆無有以其僚友兄弟代者且意如見經至是十五年計其齒長矣又十三年而斯已代父專政斯豈宋女所出耶以是知傳誤矣

夏叔詣會晉趙鞅宋樂大心衛北宮喜鄭防吉曹人邾人滕人薛人小邾人於黃父

詣鞅子趙鞅成子武孫大心祁黎族兄喜佗子吉蠆子黃父張主一曰卽黒壤晉地左氏傳曰謀王室也於是天王謂之東王子朝謂之西王晉侯使涖問周故期以明年而後爲黃父之會諸侯不至但合諸大夫以謀之不於周而於晉地曰明年將納王春秋之書是會前不屬狄泉之居後不屬成周之入說者以爲無益於天王是已是故又明年而荀躒趙鞅之師出天王書入而晉師克鞏不書不以討子朝予晉也而胡子以爲免於貶非矣

有鸜鵒來巢

邵氏按先天卦圖言天下將治則气自北而南天下將亂則气自南而北禽鳥飛類得气之先周禮鸜鵒不逾濟而至魯則气自南而北之驗也自此晉霸不競吳楚越皆以南夷疊主夏盟幾於攺物則知鸜鵒之來不但巢居爲異昭公出奔之祥特其一而已

秋七月上辛大雩季辛又雩

九月己亥公孫於齊次於陽州

亟言之曰奔緩言之曰孫諱奔言孫而已孫於齊以求援次陽州待齊命也次不敢直前之辭儒者以爲自荘以來未之有也陽州齊魯境上邑昭公入公果公賁之說於侍人僚柤欲伐季氏子家覊曰讒人以君徼幸事若不克君受其名不可爲也捨民數世以求克事不可必也且政在焉其難圖也公退之已而公徒見伐與臧孫如墓謀遂行孫於齊胡子曰昭公不明乎消息盈虛之理正身率徳擇任忠賢待時馴致不忍一朝之忿求逞其私欲而以羣小謀之其及宜矣

齊侯唁公於野井

胡子曰唁者弔也生事曰唁死事曰弔齊侯唁公於野井以遇禮相見孔子曰其禮與其辭足觀矣言其無納公之實也趙企明乃以爲迂夫禮始可以爲國使景公赫然明於方伯之職正辭伐魯以討出孫之由則意如必受其咎髙崔田氏何敢同惡相求哉

冬十月戊辰叔孫捨卒

公在外書日勢不得臨非防典薄也

十有一月己亥宋公佐卒於曲棘

子奕嗣是爲景公曲宋地今杞縣東北古外黃胡子云宋元意如外舅欲納公者以正倫卹患爲心而不匿其私親之惡者也呂仲木曰知季氏之將逐君而嫁之女見季氏之已逐君而免其危於季氏且不得爲賢舅豈有正倫卹患之心哉如有是心當其時則不妻也以爲賢於當時諸侯者過矣吾謂呂氏曰精

十有二月齊侯取鄆

齊侯之取鄆爲居昭公也爲居昭公則曷言乎取以爲伐季氏可勿取鄆取鄆是舍大而小是謀也爲斯義者正矣然齊之取鄆公爲之名耳徙於幹侯鄆遂入齊而不返迄定十年夾谷之會而後來歸書曰齊人來歸鄆讙陰田是矣故與宣元年之濟西哀八年之讙闡無異辭焉聖人固有以察其情矣或曰禮國亡大縣邑公卿大夫皆厭冠於太廟三日君不舉以其系乎我也故必書嘻末矣

二十有六年春王正月宋元公

三月公至自齊居於鄆

公來居鄆曰至自齊則公蓋自野井入齊國都齊旣取鄆而始來居耳若本未至齊則當書至自野井與至自幹侯同例矣谷梁傳曰齊侯之見公可以言至自齊非也王葆曰野井齊地可以言齊非也

夏公圍成

成者孟氏之私邑也三家皆有邑稱都矣成三都之一也季氏出君而攻孟氏之邑公在鄆與成近也方三家分魯孟氏有所賦於公未至如季氏也意如因公之孫乃有所刼耳公倘信子家而通內外感之以誠動之以禮成邑豈遽爲意如所刼哉方是時何忌受學仲尼亦可責禮徒以在喪故未能治其私邑不修訓辭奮然而惟成之急圖而無序威防而堅三都之叛矣不稱公以齊師齊人受季氏賂其師不足用也戰於炊鼻不書者諱國惡胡子曰書公圍成則季氏之不臣昭公之不君齊侯不修方伯連帥之職其罪咸具矣

秋公會齊侯莒子邾子杞伯盟於鄟陵

鄟陵卽成六年魯取之鄟在齊魯境上蓋晉不復能主盟矣參盟不月矯納公以盟邾莒杞也始齊人受季氏賂故圍成之師公子鉏從而師不足用蓋景公志不及逺集小國爲參盟其爭霸之略止於此矣故不月以異之趙企明曰齊難於納公論勢之彊弱不可虛議齊也趙氏豈惟不知春秋之義並其實而失之矣

公至自會居於鄆

家翁氏曰自是每歲書至書居凢五見焉及鄆潰乃書公在幹侯皆所以存公而系魯國臣民之望也

九月庚申楚子居卒

太子壬立攺名軫是爲昭王

冬十月天王入於成周

初四年子大叔謂範獻子嫠不卹緯憂宗周之隕也五年冬尹氏涉鞏焚東訾於是使單子如晉告急劉師敗於施谷劉子以王出次於晉知躒趙鞅以師至王起師於次屍晉克鞏召伯盈逐子朝逆王於屍及劉子單子盟王入於成周入難辭幸之也不書晉師以晉頃之所定周者怠也於成周非王都也武王遷九鼎於河南郟鄏周公營都焉曰王城遷殷民於雒陽下都成周也平東遷都王城子朝亂餘黨多在王城於是敬王畏之都成周至三十二年而諸侯之大夫始城之今曰成周者黍離而降不列於雅京師眾大之稱不可系入則亦非事實矣

尹氏召伯毛伯以王子朝奔楚

傳言召伯盈逐王子朝朝及召氏之族奔楚召伯逆王於屍與王入於成周則召氏族出奔召伯身不奔是傳之謬也劉原父以召伯旣自歸敬王族必從之若召族自出法不書於毛伯之上尹族以圍故得書召族無爲則卑不得書是不知傳謬彊爲解也季明徳曰尹氏爲卿卿本子爵而序於召伯毛伯之上則二伯乃大夫之字杜元凱謂伯爲爵者非也不知子書伯上自緣職事髙下畢命所紀可見宣公之簡毛伯序召伯之上蓋與今位次不同之證季氏之誤也子朝立爲王矣而猶曰王子者國人不與爲王也不言出者不從位出也趙企明曰天王旣入子朝自出而自外奔耳與晉之先蔑同

二十有七年春公如齊公至自齊居於鄆

夏四月吳弒其君僚

稱國以弒弒君者當國國人皆逆賊之黨故無能以名氏赴者春秋之常如欒盈是也吳公子光之弒僚則旣異矣僚代父夷昧而立也據公羊史記光之有爭在夷昧方歿時何待十二年而後行事哉杜元凱謂僚亟戰罷民又伐楚喪庶乎得舉國畏惡之情第謂光乘間而動則亦惑於左氏不索何獲之語僚旣以非次而立又國人之殺之必將致國於札畏惡而思息肩國人殺之也何與於光茍如楚防幹谿之事而不蔽獄於光則其視楚公子比何其輕重懸絕耶故吳僚之弒據經不必任傳可也趙子常曰不日以別於大臣之弒君而稱國者諸樊子光立是爲闔閭

楚殺其大夫郤宛

此費無極諼而殺之聽之者囊瓦也以累上書而不去其官則所謂關天下之故而後書者無極之言曰救潛之役吳可以得志子惡取賂焉是假國法以殺之也

秋晉士鞅宋樂祁犂衛北宮喜曹人邾人滕人會於扈祁犂喜子大心族弟扈鄭地扈近成周左云謀戌成周是也以魯不至則云納公齊不至又何以言耶士鞅曰魯君守齊三年無成而齊景公於梁丘據欲以濟師卜天之棄魯君與否今若以納魯召齊寧有不至耶若今實謀納則明年如晉晉人止公何得云不使一人辱告寡君而卽安甥舅耶疑左氏於此有附會者然戍周之防而諸侯不親竟托空言遂使成周之城五年而後效功假令戍周之言信行經必書之矣頃公韓起之伯業其不足觀也如此夫

冬十月曹伯午卒

史記弟野立是爲聲公五年平公弟通弒聲公代立是爲隠公四年聲公弟露弒隠公代立爲靖公譙周云春秋無其事檢世本及春秋悼公卒弟露立諡靖公無聲公隠公蓋是彼文自疎也

邾快來奔

公如齊公至自齊居於鄆

傳言仲孫何忌陽虎伐鄆公徒敗於且知先儒以爲存公不書非也說者率謂定哀之際多微辭然辭微矣豈有盡沒其實者乎經文不見是本無其事也何忌孔子之徒豈以臣伐君乎

二十有八年春王三月曹悼公

諡曰悼則史謂囚死於宋者不無據矣

公如晉次於幹侯

至是公三如齊而不見卹也知晉以求容而晉人以其卽安甥舅靳之幹侯今廣平成安縣古魏郡斥丘地在衛北狄地至是屬晉矣故次陽州猶魯齊之境次幹侯則進退維谷覊旅之人耳

夏四月丙午鄭伯寧卒

子蠆嗣是爲獻公

六月鄭定公

秋七月癸巳滕子寧卒

子結嗣是爲頃公

冬滕悼公

二十有九年春公至自幹侯

齊侯使髙張來唁公

張偃子記唁以誚公耳公至是怍而復如晉

公如晉次於幹侯

左氏記意如歸馬及公黜太子務人而立公衍汪仲裕辯其無有是也

夏四月庚子叔詣卒

秋七月

冬十月鄆潰

於是公如晉民迫於季氏不敢復寧公也而民不見徳亡無愛徴並見矣

三十年春王正月公在幹侯

正月以存公也髙抑崇曰鄆魯地曰居者公之所有幹侯晉地曰在者非公得而專也

夏六月庚辰晉侯去疾卒秋八月葬晉頃公

子午嗣是爲定公

冬十有二月吳滅徐徐子章羽奔楚

傳者或曰先服而後奔故名春秋國滅君奔者三皆不名也或曰徐兩事吳楚以違吳人執亡公子之命而見滅楚出師救之無及也徐在僖公時爲楚所虐尋已服於楚矣及楚旣衰而徐爲吳滅則章羽有奔楚而已不得與奔中國者比故特名以異之

三十有一年春王正月公在幹侯

季孫意如會晉荀躒於適歷

躒盈子適歷晉地晉定初立有嗣霸之意將以師納公士鞅曰若召季孫而不來則信不臣矣然後伐之若何晉人召季鞅使私焉曰子必來我受其無咎於是意如待命於適歷而晉使荀躒出會防於詐謀而不知於是釋君助臣胡子所謂不能致討而寵以會禮者是己自是唁公幹侯公薨幹侯屬辭比事而晉人之罪著矣

夏四月丁巳薛伯谷卒

子定嗣是爲宣公

晉侯使荀躒唁公於幹侯

會意如者躒也唁公者卽躒也晉人入荀躒黨姦之說果釋君而助臣矣弔失國曰唁經之言唁以公之不得入示意者晉人之本防也而傳記躒之言曰意如不敢逃死君其入也蓋亦誣矣谷梁曰旣爲君言矣不可者意如也斯與經應矣

秋薛獻公

冬黑肱以濫來奔

此與邾庶其以漆閭丘來奔同不書邾缺文也公谷傳皆云邾黑肱知肱邾臣也故啖趙纂例從左氏所引注文曰邾黒肱矣意如當國爲逋逃主故快肱以類至而肱又以濫耳二傳鑿生異論公羊以爲通濫於天下以賢叔術也濫何足通而叔術何足賢歟地固有通於天下者沙鹿崩梁山崩是也濫在滕東南古東海昌慮縣地何系於天下而黒肱書名何足知其賢耶而谷梁曰不言邾黒肱別乎邾不言濫子非天子所封也且別封而不受王命者在春秋固有之郳邾之別封也蕭叔宋之別封也郳黎及蕭皆以地書而黒肱安得不書地假令黒肱實別封不受王命然地固王土春秋反正諸侯安得専封不還系之邾者且旣爲別封則固已有國世安有挈國而奔者哉此皆不近人情矣闕文之云學者無疑焉爾

十有二月辛亥朔日有食之

授時推加時在晝交分二十六日六千一百二十六分入食限今先天新法推得辛亥交分二十六日六千一百八十四入食限史墨曰六年及此月也吳其入郢終亦弗克入郢必以庚辰日月在辰尾庚午之日日始有謫火勝金故弗克

三十二年春王正月公在幹侯取闞

取不言公蒙上也不躬取不言公闞今東平古須昌昭所地魯羣公墓隧之所在也公居鄆尙得以主行而祭鄆潰則無所寓其儀範鞅語意如曰子姑歸而祭是其事已或曰取之以寓孝思彼慼而有喜容又曷能思羣公哉習其儀而已內地而書取者何也逐於季氏𨿽內邑猶取之外也在幹之日取闞比之於取鄟取邿見公之不能外內也

春秋明志錄卷十﹤經部﹐春秋類﹐春秋明志錄﹥

欽定四庫全書

春秋明志錄卷十一

明熊過撰

定公

名宋襄公之子昭公之弟在位十五年謚法安民大慮曰定【元年春王起至四年五月公及諸侯盟於臯鼬止查原本系缺頁】

伯成卒於防

子乞嗣是爲隠公七月其弟過弒隠公自立是爲僖公

六月陳惠公

許遷於容城

至是四遷矣而終滅國於是也故積輕之勢而不常厥居者眞失防哉容城杜注地缺任公輔以爲華容然楚都郢華容地在郢南遊吉獲許男未必敢越楚國都罙入其阻疑非華容矣

秋七月公至自防

劉捲卒

捲卽召陵劉子也卒不稱子本闕文不日者防不訃或言捲主會視尹氏主王防爲輕非也其書卒魯所私也劉原父曰王者之制內諸侯祿外諸侯嗣故生稱爵其祿也卒稱名從正也稱公主人之事也陳君舉曰王卿士不卒有關於天下之故則卒之於襄王之難有王子虎焉於敬王之難有劉子焉君子曰王室其庶幾乎而無救於周是故特卒之司馬遷於諸國世家多卒孔子蓋知此者也

杞悼公

楚人圍蔡

晉士鞅衛孔圉帥師伐鮮虞

許翰曰謀楚而不能討盟蔡而不能救惟中山是伐書卿帥師者著威令不行於彊暴而行於小弱也

劉文公

李防以爲天子卿大夫有封爲畿內諸侯者皆曰子溫子劉子單子尹子之類是也然周末畿內諸侯卒皆諡公如成肅公單平公皆然春秋因劉文公之特書以志其僣耳生稱劉子卒稱劉捲稱劉文公皆聖人謹嚴之筆也而何氏注公羊乃以其稱公之故而謂劉子本外諸侯入爲天子大夫故上系采邑下系本爵其說無據不可從愚按劉本畿內采地今河南偃師古緱氏成王封王季子因爲氏則本畿內諸侯非自外諸侯入爲大夫明矣但諸侯僣公不止畿內意者周之末造死則以神明治之寵以隆階如今時增秩亦尙文之習與

冬十有一月庚午蔡侯以吳子及楚人戰於柏舉楚師敗績楚囊瓦出奔鄭

吳𨿽無憂中國之心然其臣曰蔡非有罪也楚人爲無道君如有憂中國之心則若時可矣是亦蔡昭能自立以吳子也吳稱爵吳之彊也楚人者圍蔡之人傳謂子常之卒非也子常囊瓦也瓦旣爲元帥孰非其卒而又別有私屬乎吳攻楚所必救故兵撤圍解蔡侯得去國而以吳子遇圍蔡之人於栢舉栢舉漢汝南西平縣楚地也戰不在蔡故不言救蔡據經囊瓦帥師禦吳及見圍蔡之師先敗瓦師遂至大奔瓦因懼誅而奔鄭矣左氏序十一月庚午二師陳於柏舉楚圍蔡之師及囊瓦之卒也而注者誤謂吳楚師緣下云子常之卒奔楚師亂可證爲楚二師矣其傳者異辭遂失先後左氏妄有所紀應云圍蔡師奔子常卒亂乃合經耳

庚辰吳入郢

戰稱吳子矣入郢曷爲稱吳一役而再有事從其恆稱也楚以羣蠻爲國羣蠻盡惟郢存焉爾郢者楚之都也楚抗衡北方以陳蔡鄭許至於屏國皆蠻也隨叛則不得志於漢東庸濮叛則申息之門不啟吳以計疲楚滅巢滅徐滅州來以空其藩屏楚旣自敗於長岸雞父又敗其六國之師定二年楚師伐吳而諸侯不來則其黨與盡矣入郢者直造其都無乎人之辭也齊履謙以爲郢當依公谷作楚非也

五年春王二月辛亥朔日有食之

授時推加時在晝交分十四日三百三十四分入食限先天歷新法推得辛亥交分十四日二九五五入食限

夏歸粟於蔡

越陳宋二國而餽之畏吳也

於越入吳

趙子常曰於越勾吳皆蠻夷之號也春秋不曰勾吳而曰於越何也武王封太伯之後周章於吳則吳其國名也故得稱吳越𨿽禹苗裔而始封於會稽按汲冡竹書有東越於越則越非其封國故以其自號舉之也範寗氏曰於越越言也春秋則以其所以自稱者書之

六月丙申季孫意如卒

子斯嗣是爲桓子胡子曰意如書卒見定公不討逐君之賊以爲大夫全始終之禮也定𨿽受國於季氏苟有叔孫婼之見不賞私勞致辟意如以明君臣之義則三綱可正公室彊矣

秋七月壬子叔孫不敢卒

婼之子成子也子州仇嗣爲大夫是爲武叔

冬晉士鞅帥師圍鮮虞

六年春王正月癸亥鄭遊速帥師滅許以許男斯歸遊速子太叔吉之子也滅國以君歸故異而日之哀之冊復見許杜氏曰楚復存之此則當如蔡侯廬陳侯吳之書歸矣經無可據滅疑當作入也隠十一年公及齊侯鄭伯入許鄭不有其地以許東偏奉許叔而使其大夫獲處許西偏已而鄭亂許叔入許依楚矣齊伯叔常從伐楚其後從晉𨿽許貳晉以楚故也於是晉楚俱弱矣鄭乘楚亂乃滅之李防氏曰鄭入許而齊鄭合天下遂無王鄭滅許而齊鄭又合天下遂無晉春秋是以終世亦可感也已

二月公侵鄭

自宣季年魯無君將者八十一年矣至是意如死家臣又有公山不狃侯犯陽虎之姦以三桓專兵爲口實欲因竊取其權定公復自將而侵其後侵齊會晉圍成皆以師行

公至自侵鄭

內侵伐不至此何以至予公之爲晉討也周儋翩率王子朝之徒因鄭人將以作亂於周鄭於是乎伐周六邑而晉使魯討之其興師非一國之私也蓋不至以爲恆斯至以明義也

夏季孫斯仲孫何忌如晉

左氏傳曰季桓子如晉獻鄭俘也陽虎彊使孟懿子往報夫人之幣晉人兼享之夫一卿將命可兼他事今每事一卿故累數之見二卿爲陽虎所制也於是陪臣執國命而三桓之子孫微矣魯自東門氏以後仲孫聘晉者三叔孫五季孫十有二說經者別之曰仲之事簡叔之情忠季主範荀借外權以逼公室耳春秋之義大夫非君命不越境其初聘問尙簡故不得外交其後寢繁而交始固於是始得借外權爲內患宋樂祁主範鄭伯石主韓衛孫林父善晉大夫不獨魯三桓也然孰知天道好還陪臣執國命以叛之哉梁嬰父董安於疊見於春秋遂以是終矣

秋晉人執宋行人樂祁犂

祁犂如晉趙簡子逆而飲之酒獻楊楯六十於簡子範獻子怨其主於趙氏又有納焉乃譛諸晉侯而執之書曰行人使人也胡子曰稱人以執非伯討也使範趙方睦皆有獻焉則弗執之矣執異國行人出於列卿私意威福之柄移矣

冬城中城

趙企明曰魯旣侵鄭聘晉而不與齊懼有齊警故城中城備齊也中城在海州海州齊境谷梁以爲三家張蓋以中城爲城之中疎矣

季孫斯仲孫忌帥師圍鄆

鄆自昭二十五年齊侯取之以居昭公三十年鄆潰遂貳於齊今圍鄆圍於齊矣不書伐齊鄆本內邑也故以圍叛邑爲文陽虎坐議季孫親行故也何忌受學仲尼不修文告至於用兵亦失也夫忌者何忌其遺何蓋缺文也公羊子曰譏二名二名非禮也或問不知夫謂何忌名乎忌又一名也乎曰何忌名也忌又一名也嗣是經無書忌者何也春秋無是也或曰謂二字乎疏所謂哀七年晉魏多之文乎將孔子作春秋攺古禮爲後王之法是故欲定一名而使天下易諱乎曰古之名聞諱山川日月之比矣一可也何譏焉吾觀三氏哀七年俱書魏曼多也不聞去曼以示譏也惟十三年公羊書魏多焉二傳無是也且古今之本不同耶𨿽然奚以不同論也且何忌書至是凡三見矣城成周者何忌定三年盟邾子於防都者卽又何忌也今夏同季孫斯如晉卽又何忌也假孔子欲示譏乎城成周其始見也何故至此而後譏以爲孔子之立法何故恕意如不敢責何忌之深也彼元凱之謂缺文者是也此義也關於春秋末矣讀公羊者疑焉附見之

七年春王正月

夏四月

秋齊侯鄭伯盟於咸

咸衛地是時齊鄭皆與魯爲仇齊鄭盟咸將致衛叛晉以危魯也陳君舉曰此特相盟也特相盟自齊桓以來未之有也是其再見何諸侯無主盟矣是故石門志諸侯之合也咸志諸侯之叛也

齊人執衛行人北宮結以侵衛齊侯衛侯盟於沙此齊衛合黨之始左氏曰衛侯欲叛晉諸大夫不可使北宮結如齊而私於齊侯曰執結以侵我齊侯從之乃盟於卽沙也陽平元城縣地許翰曰齊衛之盟叛晉也定之季鄭獻衛靈叛而從齊齊可以霸而景不足望也

大雩齊國夏帥師伐我西鄙

夏佐孫

九月大雩

冬十月

八年春王正月公侵齊公至自侵齊

二月公侵齊

三月公至自侵齊

趙子常曰內侵伐恆不至再侵齊何以至齊景公結諸侯以叛晉而魯未從故國夏伐我而公再侵齊以報之以其重於叛盟主非一國之私故皆書至以別之

曹伯露卒

子陽嗣

夏齊國夏帥師伐我西鄙

公會晉師於瓦

公至自瓦

定公因齊伐西鄙親至瓦以待晉師之救瓦本南燕地今衛輝府昨城縣其北近衛后蓋服屬於衛杜云衛地東郡燕縣東北是已魯大國也昭八年搜於紅革車千乘三家之師也是於禦齊何有哉晉政以賄成而乞師不怍公親出境以逆其師陪臣執國命而爲謀之不審可罪也已將卑師眾稱師之意耳胡子用大眾則君與大夫皆以師爲重而不敢輕也是故不書士鞅荀寅夫春秋之法晉有二帥而不得書視凡例亦少異也夫君之不可會大夫也君臣之義春秋之所嚴也不能自彊結怨於齊乞援於晉至於國君下會諸侯之大夫君子於是乎有陵替之懼矣或曰禮卿不會公侯會伯子男可也審是則瓦之會其不書鞅明矣胡子以爲重師恐無取於瓦之義

秋七月戊辰陳侯柳卒

子越嗣是爲閔公

晉士鞅帥師侵鄭遂侵衛

遂者急於後事之辭晉旣侵鄭則懼齊之救兵至衛也故侵以急辭書襄之三十三年齊始叛晉取朝歌去年鄭始叛晉盟齊於咸衛始叛晉盟齊於魯於是侵鄭衛又明年及齊平魯亦叛晉晉伯之衰非細故矣汪仲裕曰於齊始伐盟主書伐衛遂伐晉於晉始討與國書侵鄭遂侵衛齊則伐而晉則侵見晉伯旣衰之甚也

曹靖公

九月陳懷公

季孫斯仲孫何忌帥師侵衛

杜元凱曰爲晉討衛也

冬衛侯鄭伯盟於曲濮

曲濮衛地趙鵬飛曰鄭衛𨿽受兵而叛晉益甚故爲曲濮之盟不復事晉也

從祀先公

從祀抑季氏之攝也先公非一公杜元凱言正閔僖次位馮允南言昭公始得從祀太廟則皆有主名可專稱何得槪云先公乎且閔僖親盡時祭所不及經文書有大事何知有正於二公也且昭公之稱諡必已祔祭祖廟絕其兆域不同先君者墓而已並疑主未祔祭經傳無文蓋臆說耳故汪仲裕以從祀不稱昭公與禘於莊公書法爲疑是矣昭公之出範鞅謂意如曰子姑歸而祭故季氏久假不歸至是陪臣執國命欲抑季氏爲之名始具駿奔在廟從有司顯相而行事也定哀之防辭是類也夫

盜竊寶玉大弓

盜陽虎也虎列大夫矣孟子曰大夫有賜於士大夫虎也非防者矣而書盜何也陳君舉曰魯無人之辭也是故陪臣叛皆不書書陽虎是治陪臣也夫子之作春秋治至於陪臣斯極矣

九年春王正月

夏四月戊申鄭伯蠆卒

子勝嗣是爲聲公

得寶玉大弓

六月鄭獻公

秋齊侯衛侯次於五氏

謀晉也苟伐晉則當如哀元年稱伐矣左氏誣耳五氏晉地今廣平府邯鄲縣本狄地後爲晉有而近於衛者也陳君舉曰齊始叛晉諸侯猶有盟主也前年鄭叛晉盟齊於咸衛叛晉盟齊於沙明年及齊平魯亦叛晉則諸侯無盟主矣有盟主非美事也無盟主非細故也是故春秋重絕晉也

秦伯卒

孫惠公立

冬秦哀公

十年春王三月及齊平

夏公防齊侯於夾谷

魯始叛晉從齊也夾谷在濟南府淄川縣西南界左氏祝其實夾谷則今淮安贑楡矣其地逺疑非會所趙子常曰齊之所欲得者莫急於魯也齊不得魯則晉不可伐

公至自夾谷

公會諸侯嘗不致此其致之何以叛盟主而會齊侯故特書至以異之

晉趙鞅帥師圍衛

討五氏之次也然不討齊而圍衛晉固怯大而陵小也

齊人來歸鄆讙陰田

於是東諸侯之卽晉者魯而已齊將代興已得鄭衛而難魯齊魯自臯鼬以來齊之伐魯西鄙者再魯之圍鄆者一侵齊者再齊急於得魯以爲南主是桓公管仲之始謀也夾谷會齊齊蓋幸矣故亦率桓公之故反魯侵地鄆濟西田與範界齊常取以居昭讙汶陽田與棘界則陽虎所以挾而奔者山之陰是爲陰鄆魯西南讙魯西北陰魯東北皆魯故地景不自度欲修桓之業爲是來歸本非畏魯其歸田亦曰田反而齊師出竟魯以三百乘從矣季明徳謂齊欲息爭亦非也是時魯卿方有陪臣之難陽虎𨿽奔而南蒯侯犯公山不狃猶張趙子常曰季孫之用孔子非爲興魯齊人故知孔子於魯非有三年淹者故歸女樂以沮之則鄆讙陰之田不爲孔子來歸明矣孔子見行可而仕季桓子行有適可而不保其往非期月而可之謂也學者欲以相會夾谷歸侵田實其言其知聖人防矣子常所指切蓋謂馬遷康侯等耶金氏有言三家於孔子非有土地甲兵之用至甲辰閱四年始攝相事聞國政則前此其權可知學者忿聖人失職而幸其用欲以是歸功不考於事實也近湯氏言齊畏三家益疎矣

叔孫州仇仲孫何忌帥師圍郈秋叔孫州仇仲孫何忌帥師圍郈

郈叔孫氏邑在今東平州東古無鹽縣故宿國也侯犯宰郈陽虎與爲聲援虎旣不安其位則郈自疑而叛再書二卿圍郈則其彊可知矣何忌以兵助叔孫圍郈蓋同苦於陪臣者左氏記二子同齊侯圍郈經無其文且旣同圍矣又云侯犯請易於齊齊有司觀郈將至旣駟赤止而納魯人矣則郈非齊有而又云齊人致郈推原事勢去人情矣

宋樂大心出奔曹

左氏傳曰宋公使樂大心盟於晉辭僞有疾子明言於公曰右師不肯適晉將作亂也乃逐桐門右師

宋公子地出奔陳

地以寵弟貴卿處危疑之地抶君之寵臣而不忌其迹亦可疑矣故以自奔爲文是有罪而見逐也

冬齊侯衛侯鄭遊速會於安甫

安甫齊地無所憚於晉矣

叔孫州仇如齊

宋公之弟辰曁仲佗石彄出奔陳

弟爲卿稱公子辰食祿已列於大夫稱弟佗仲幾子彄禇師段子皆宋卿仲佗石彄本無去志但辰以魋逼害之故脇使去國而佗彄亦遂有憤激之言耳故並逐之書曰曁豈有二卿無罪肯隨公子出奔趙伯循疑其不近人情是矣宋公以嬖魋故而失二弟無親親之恩辰以兄故帥其大夫出奔無尊君之義仲佗石彄見脇於辰同惡相求不能自立無大臣之節並見矣

十有一年春宋公之弟辰反仲佗石彄公子地自陳入於蕭以叛

辰猶稱弟屬猶未絕也出奔稱曁辰彊之入於蕭以叛則稱及辰主之也蕭宋邑莊十二年宋萬弒閔公蕭叔大心者宋蕭邑大夫也平宋亂立桓公宋人加之以蕭邑封叔爲附庸宣十二年楚子滅之復爲宋邑故辰等今入以叛胡子以爲叛臣所食私邑非也

夏四月

秋宋樂大心自曹入於蕭

胡子曰四卿在蕭以叛而大心自曹從之其叛可知矣故不書叛而曰入於蕭入逆詞也書自陳自曹者結鄰國以入叛陳與曹之罪亦著矣

冬及鄭平叔還如鄭涖盟

及鄭平者我欲之故鄭卿不來盟而我卿往涖盟也鐵山陳氏曰諸侯邦交大抵役於伯主輸平歸祊來盟隠桓之春秋也鄭方結齊而又致魯以從齊也子發來聘襄公之春秋也鄭欲結晉而借魯以從晉也叔還如鄭定之春秋也鄭又結齊而魯反借鄭以從齊也春秋之無王齊鄭之罪也而魯次之春秋之無伯齊鄭之罪也而魯次之

十有二年春薛伯定卒

子比嗣立無諡

夏薛襄公

叔孫州仇帥師墮郈

墮毀也前年兩圍之而侯犯奔齊故叔孫帥師直墮之不假仲孫之力也

衛公孟彄帥師伐曹

彄孟縶子世族譜云孟縶無子靈公以其子彄爲之後實公孫而不稱公孫縶字公孟而以公孟爲氏髙抑崇曰衛北伐曹曹不叛晉故也靈公志在軍旅之事而不知以禮爲國故亟戰如此

季孫斯仲孫何忌帥師墮費

郈兩圍而後墮費直墮之圍郈何忌助之墮費何忌助之二卿同困於家臣而欲除其患不狃亦方欲召孔子而何忌孔子之徒素聞城雉甲兵之制得以其說通於其間子路爲之宰故不俟圍而直墮之與左氏記不狃帥費人襲魯公與三子入季氏之宮按經斯何忌帥師墮費矣大師所臨又安得有奇兵襲國卽兵襲國是時二卿方在行間又豈得與公同登武子之臺事與此經戾不足信也

秋大雩

冬十月癸亥公會齊侯盟於黃

十有一月丙寅朔日有食之

授時推加時在晝交分十四日二千六百二十二分入食限蓋失一閠今先天新法加一閏得丙寅交分十四日二千六百【闕】三四九入食限

公至自黃

十有二月公圍成公至自圍成

公斂處父謂孟孫墮成齊人必至於北門此公義也謂孟氏之保障也無成是無孟氏也子僞不知我將不墮何忌惑其說公圍成弗克何忌之於義豈所謂日月至焉者乎趙企明謂費之墮無損於己則何忌助其墮成之圍害切於身則何忌避其怨以何忌爲姦人之雄則過矣按魯世家攝相與聞國政歸女樂孔子行皆在此年則圍成者豈孔子行後事耶是離羣索居之過也孔子世家乃以明年攝行相事至十四年然後行李廉以經文明年無更敗起廢之事築囿大搜不與墮都意侔明孔子不在其位斯得之也已

十有三年春齊侯衛侯次於垂葭

垂葭今兗州鉅野界地與曹接是時曹晉睦故次以挾曹左氏謂伐晉非也

夏築蛇淵囿

讙田歸而築囿於其地見孔子去魯而君臣志荒矣

大搜於北蒲

衛公孟彄帥師伐曹

髙抑崇曰衛比伐曹曹不叛晉故也靈公志在軍旅之事而不知以禮爲國故急戰如此

秋晉趙鞅入於晉陽以叛

晉陽今太原縣晉始封之地趙始封在今平陽府趙城而據有晉陽不可考其時也鞅欲以衛貢五百捨諸晉陽則晉陽鞅之私邑據世族譜鞅衰六世孫午夙六世孫而夙衰則昆弟也今黃東發記要稍異鞅欲自封植殺其五從昆弟而不之卹今邯鄲午不叛而鞅之罪惡所謂凡民罔不憝者也頋範中行氏不請於君爲午伐之君爲始禍耳遂入晉陽以叛晉陽天下精兵處也韓魏不得不爲之請不得請則鞅倚晉陽之甲兵名淸君側志豈可量哉左氏不言其叛迹與經背矣

冬晉荀寅士吉射入於朝歌以叛

寅吳子吉射鞅子朝歌今淇縣本衛地後削於晉荀封荀鄕鄭演仲云在絳州正平縣士氏封範漁仲云濮州範縣與朝歌逺二卿不據私邑而同保朝歌國人弗順逺奔少紓死且得結外援云爾荀躒言於晉侯三臣始禍而獨逐鞅刑已不均請皆逐之奉公伐二氏二氏伐公國人助公伐之則其叛在未奔之先亦與經背疑傳有誤也書此者可以見晉伯之衰晉刑之失而官之失徳其由來逺矣

晉趙鞅歸於晉

寅吉射入朝歌則鞅歸晉蓋倚晉陽則士吉射不得不逐故書歸則見失刑矣陳君舉曰欒盈魚石猶言入至鞅而後言歸則晉君不得不復𨿽無韓魏誰能尼之然叛臣而歸則晉無人之辭韓趙魏分晉之本也

薛弒其君比

惠公夷立稱國以弒者啖叔佐曰目大臣也胡子因之而孫復之說然臣弒君凡在官者殺無赦古之教也復謂國者在官之辭猶所謂有國有家者爾豈謂民哉

十有四年春衛公叔戌來奔衛趙陽出奔宋

叔戌公叔文子之子陽趙黶孫義見下

二月辛巳楚公子結陳公孫佗人帥師滅頓以頓子牂歸趙子常曰頓嘗會諸侯於召陵故也凡滅國以其君歸日𨿽夷狄滅中國猶日據夷狄自相滅以君歸不月重其變也左氏傳曰頓子牂欲事晉背楚而絕陳好二月楚滅頓

夏衛北宮結來奔

按左氏衛侯始惡於公孫戌以其富也公孫戌又將去夫人之黨夫人愬之曰戌將爲亂衛逐戌及其黨陽結亦戍黨因出奔衛靈沈耳於閨以奔其世臣又及其所與是以其國聽之也而三子不能從容匡導欲去其黨是亂之道也況戍本以富見乎故凡奔者皆罪辭也

五月於越敗吳於檇李吳子光卒

於越者勾踐也允常曰檇李今嘉興縣光卽闔閭也趙子常曰國君戰而亡曰滅必死於陳者也非死於陳者亦必詳其所以吳子遏門於巢卒見其傷於門巢也於越敗吳於檇李吳子光卒亦可見其傷於檇李之敗也凡夷狄交相敗不書據襄十三年楚人敗吳師十四年楚伐吳吳人敗之類此爲吳子光以敗卒而書吳越深謀報復而越卒亡吳於是始故詳之也外相敗恆日據僖三十三年晉及姜戎敗秦日此其不日何略夷狄也

公會齊侯衛侯於牽

公至自會

今大名府濬縣古黎陽左氏傳曰晉人圍朝歌公會齊侯衛侯謀救範中行氏杜元凱曰齊魯叛晉故助範中行也

秋齊侯宋公會於洮

洮曹地至是宋從齊左氏傳曰範氏故也

天王使石尙來歸脤

石氏尙名王朝上士例書名賑爼實腥曰脤熟曰燔周禮行人歸脤以交諸侯之福李防曰古者諸侯入朝入朝則各以其職來祭故天子祭宗廟有與諸侯共福之禮與之同其事必與之同其樂也周衰諸侯職貢不修祀事不相久矣廟中之賜諸侯何與於此哉

衛世子蒯聵出奔宋

奔世子者衛靈嬖南子之罪也世子奔者蒯聵操南子之罪也劉原父曰蒯聵所羞者以夫人名惡也如殺其母爲惡愈甚反不知可羞乎且殺夫人蒯聵獨得全乎蓋蒯聵聞野人之歌而慚則以謂夫人夫人惡其斥己淫則言太子將殺予以誣之耳又宋南子家也蒯聵欲殺南子而敢走其家乎觀原父之言則知左所記容有誣者矣

衛公孟彄出奔鄭

趙子常曰彄比歲帥師則衛之正卿是亦以爲世子之黨見逐則大夫與其黨益得以自恣而無忌矣

宋公之弟辰自蕭來奔

大搜於比蒲

比蒲魯近邾之地此公親搜也何以知其親搜屬事比辭邾子來會公知之也公親者必書於棠於是也公政之在也此何以不書自三桓之張公家祭而已故昭八年紅搜之後沒公不見曰大搜而已重師而公有無不重矣

邾子來會公

杜元凱曰會公於比蒲也來而不用朝禮故曰會據莊二十三年蕭叔朝公

城莒父及霄

莒父霄陸淳皆以爲魯地杜元凱曰公叛晉助範氏故懼而城二邑此年不書冬史闕文

十有五年春王正月邾子來朝

鼷鼠食郊牛牛死攺卜牛

二月辛丑楚子滅胡以胡子豹歸

昭二十三年吳敗楚於雞父胡子髠滅耳胡未滅也至是楚滅之晉定伯衰也楚君之將自文十一年麋始楚君之滅諸侯自宣十一年蕭始皆無伯也滅國之罪重矣胡子責髠不死社稷乃曰此春秋名胡子而爵楚子之義若是則防子之歸楚又若以不名哉世有久近傳有詳略其義不系焉者矣

夏五月辛亥郊

曷爲夏五月郊三卜之過時者也魯郊當在孟春今以攺卜牛在滌三月卜以四月郊而不吉又卜五月必從而後郊也故但書攺卜牛不書卜郊

壬申公薨於髙寢

髙寢有臺基而髙蓋亦燕寢也在正寢後谷梁髙寢非正也

鄭罕達帥師伐宋

逹虎孫杜元凱曰宋公子地奔鄭鄭人爲之伐宋欲取地以處之哀十二年左氏傳曰宋平元之族自蕭奔鄭鄭人爲之城嵒戈錫是也

齊侯衛侯次於蕖蒣

蕖蒣地缺欲救宋而不能也

邾子來奔喪

諸侯無奔諸侯之喪者邾子來奔喪何示服也

秋七月壬申姒氏卒

姒氏者定公之妾左氏云適夫人非也或曰定從夫諡而終定哀之世他無定夫人防蓋襄母諡定豈亦從夫諡乎不稱夫人公羊家言哀未逾年尙未推尊姒氏猶仍妾禮是已僖宣襄昭四妾母羣臣皆逢君而尊之定哀之母不成爲夫人亦足見魯道之衰也已

八月庚辰朔日有食之

授時推加時在晝交分二十六日九千二百一分入食限今先天推得庚辰交分十三日七千六百七七○二入食限

九月滕子來會

以大夫正也親會所以事王朝者一施之矣

丁巳我君定公雨不克戊午日下昃乃克辛巳定姒

據八月庚辰朔日食則九月不得有辛巳是上闕冬十月三字杜長歷定爲十月三日是也公羊子曰有子則廟廟則書定衍文姒下缺氏字妄祔於姜祖姑不別立廟則襄之定姒正哀母姒氏祔故𨿽姒無諡然緣所祔稱定而人遂誤稱比其久則人疑定妾從夫諡益有所誤傳經之師不能復攺耶不薨故亦不稱小君

冬城漆

杜元凱曰漆邾庶其邑張主一曰城漆謀伐邾也定公之防邾子來奔事魯謹矣哀公初立魯人不務善鄰而以土地之故勞民啟怨二年取其田七年俘其君卒使吳人乘間以伐其國齊人問罪而取讙闡三家謀國不忠之罪也

春秋明志錄卷十一

欽定四庫全書

春秋明志錄卷十二

明熊過撰

哀公

名蔣定公妾姒氏子在位二十七年其十四年春秋絕筆諡法恭仁短折曰哀

元年春王正月公卽位

楚子陳侯隨侯許男圍蔡

楚君自將也左氏曰報柏舉也杜元凱曰定六年鄭滅許此復見者蓋楚存之胡子以爲恕楚罪稱爵夫恕楚罪豈必在稱爵哉

鼷防食郊牛攺卜牛

夏四月辛巳郊

秋齊侯衛侯伐晉

於是齊侯衛侯會於幹侯救範氏魯師及齊師衛孔圉鮮虞人伐蒲不書師諱內伐盟主也陳君舉曰春秋之初諸侯無王者齊鄭宋魯衛爲之也春秋之季諸侯無伯者亦齊鄭宋魯衛爲之也

冬仲孫何忌帥師伐邾

二年春王二月季孫斯叔孫州仇仲孫何忌帥師伐邾取漷東田及沂西田

漷東沂西田在繹山東南蓋邾城在繹山陽卽今鄒縣地近季氏費邑左氏曰伐邾將伐絞邾人愛其土故賂以漷沂之田

癸巳叔孫州仇仲孫何忌及邾子盟於句繹

句繹繹山之地也杜氏云邾地吾大夫及諸侯盟恆不日此其日之何伐其國而要之盟故異之也邾以漷沂之田易絞土恐其悔而盟之也再書大夫名氏者季氏不與盟趙企明曰勢在季氏季氏不往則勢不徒行故伐邾取田非季氏不可得信在邾子邾旣屈則信已著故句繹之盟季氏所不必與彊者已親之以示威屈者已辭之以避辱則信乎季氏之彊而不可制也或曰季氏不得田故不與盟叔孫之郈在魯西鄙仲孫之成在魯北鄙相去邾田爲逺懼季氏之彊而邾田卒歸於彼也故叔仲二家獨與邾子盟皆非也田之歸季孫與否豈邾子所能與哉

夏四月丙子衛侯元卒

孫轍拒父蒯聵以立是爲孝公或曰出公

滕子來朝

晉趙鞅帥師納衛世子蒯聵於戚

蒯聵奔靈公嘗再欲立子郢郢辭公因夫人欲立之郢終辭其卒也南子立亡人之子輒則廢蒯聵而立輒未有靈公之命也蒯聵初以疑似之迹出奔以待見察耳輒蒯子蓋知之矣見其父奔而仇以爲罪人及靈公薨國人援已遂立於其位則輒之無父可知矣故稱世子以明正其言納於戚者孫明復謂輒拒不得入衛是也輒貪國叛父逆人理以滅性故孔子於蒯聵出入皆正其世子之名陳君舉曰後十二年而蒯聵自戚入於衛衛侯輒來奔則輒拒父也屬辭比事則輒萬世不可掩矣余見胡氏傳

秋八月甲戍晉趙鞅帥師鄭罕達帥師戰於鉄鄭師敗績鉄杜氏云衛地在戚城南然則鞅所帥卽納聵於戚之師也傳稱鄭歸粟範氏按鄭旣叛晉從齊則餉助範氏以抗晉事所必有晉師方近鉄戰於鉄亦勢所必至也然晉不修文告以問黨叛之故而輒與之戰則鞅主乎是戰者也左氏記齊餉範氏經無據謝氏以爲罕達爲衛討蒯聵趙鞅禦之則於經傳兩無據矣

冬十月衛靈公

十有一月蔡遷於州來蔡殺其大夫公子駟

蔡始封今上蔡縣州來吳所滅趙企明以蔡遷爲倚吳避楚今按左氏蔡請遷於吳而中悔吳泄庸如蔡納聘稍納師師畢入蔡侯告大夫殺公子駟以說哭而遷墓則當書吳人襲蔡蔡亦不當以自遷爲文此左氏之誣也公子駟書大夫稱國以殺言君與用事大臣擅殺之

三年春齊國夏衛石曼姑帥師圍戚

曼姑惡子戚衛邑也齊卿主兵不系戚於衛趙子常曰修春秋之特筆也蒯聵在戚輒不當有國父不可圍齊人不當黨逆是故蒯聵出入皆稱世子𨿽魯史舊文夫子實因之以正名而於圍戚特不系衛以異之也或問衛輒立不立孰可者胡子言之曰輒辭其位以避父衛之臣子拒聵而輔之可也柰何曰奚爲其可也夫胡子之言是教之僞之道也夫旣已辭其位矣乃聽其臣之輔已而拒父也是謂之乎姑爲之而欺其人者乎彼其意乃假乎於人而已辭名焉者夫假乎於人而已辭名焉者譬諸小人穿窬之盜也父子之間容施僞乎然則柰何曰去之而已聵未嘗有廢命也而輒可貪國叛蒯乎春秋正蒯爲世子郢之辭固知蒯之當立也假而靈公廢蒯也猶亂命也國之臣子尙得以正治之不可從君於昏也如謂蒯有罪也則亦非輒所得非委而去之以從蒯國付之郢焉可也臣子實不忍乎或請諸周立輒之子乃其身不可以一日而安其位者也夫胡子之言教之僞之道也

夏四月甲午地震

五月辛卯桓宮僖宮災

桓僖二公不言及說公谷者固云親盡尊卑如一也或曰祖有功宗有徳信乎曰奚不信也然則奚不言及曰是二公者將徳醜而莫能擇焉由哀遡僖七世矣桓十世矣三家出於桓立於僖以是爲說而不以時毀也諸侯五廟耳昔者先王之制禮也所以奉天非必以其私情爲也是故諡與廟可以觀徳焉孝子慈孫欲攺而不能也今胡子之言曰嫌於擇祖是秦政違天之議也夫廟與諡是二者皆出於臣子者然誄必稱天而諡因之有天之道云爾也乃孝慈之心不惟莫之敢且莫之忍也已然則胡子之言苟以存求厚之道而失聖人奉天之意矣夫奉天何爲也天道明則畏愧之心生畏愧生而天徳王道舉矣

季孫斯叔孫州仇帥師城啟陽

啟陽杜注瑯琊開陽縣據水經故鄅國在邾東鄙而近於費昭十八年邾人伐鄅鄅子帑從於邾魯人習漷東沂西之利二卿帥師脇邾而城焉恐其爭耳非邾邑故不系邾杜氏曰魯懼晉故比年四城趙企明因言晉越齊衛而後至魯魯何虞而備晉啟陽今在沂州地近邾元年取邾田疑邾伐我故備之以地證事趙疑若得矣然繼是伐之者二城迫之者一未聞邾一報也已而遂入邾以邾子益來矣魯何疑於邾之伐哉企明僅得其一耳中失而外鍵本亡而末務許氏之論魯然乎哉

宋樂髠帥師伐曹

薛士龍曰討樂大心之亂也

秋七月丙子季孫斯卒

子肥嗣爲康子

蔡人放其大夫公孫獵於吳

諸侯不得專放大夫僣天子之事也凡放者君與大夫咸與焉稱國胥申父是也國亂無政眾人擅放之則稱人李防以爲稱人者放有罪然杜注以獵爲公子駟之黨則是不主於遷非得罪國人者杜必有誤矣明年而公孫翩之亂辰姓霍皆公孫也豈獵放吳故其黨乘蔡侯如吳而遂甘心於一報者耶傳謂諸大夫恐其又遷得其事而誣其情矣

冬十月癸卯秦伯卒

孫嗣是爲悼公

叔孫州仇仲孫何忌帥師圍邾

四年春王二月庚戌盜殺蔡侯申

子朔嗣是爲成公髙抑崇曰宣十一年蔡侯申卒是爲文公此蔡侯申於文公爲曽孫周人以諱事神豈有曽孫與曽祖同名者乎必有一誤是也殺依公谷作弒公孫翩弒君而書盜蔡人諱公孫弒君而赴以盜也屬辭者觀於辰之奔姓霍之殺而盜得亦見蔡無臣子矣公谷胡氏皆稱盜不名人爲防賤又言蔡侯不能以禮信自衛夫人得而害之故變文稱盜以警有國其說皆非如使弒君之賊得逸其罪名將何憚而不爲乎是又與於弒逆之甚者也

蔡公孫辰出奔吳

與聞乎弒

秦惠公

宋人執小邾子

夏蔡殺其大夫公孫姓公孫霍

蔡成公討殺父之賊而以公孫姓公孫霍爲同謀也故不得去其大夫見其勢可以得賊而使之佚蔡無臣子之實也

晉人執戎蠻子赤歸於楚

此陰大夫也則其曰晉人何有當國者之命也趙孟之謀國如此宜晉之不競也晉不競於伯詐蠻子而執之則旣背信矣又以歸於楚北宮子曰辟伯晉而京師楚是也蠻子名以屈服也

城西郛

杜氏曰城西郛者備晉也蓋助晉叛臣恐君怨

六月辛丑亳社災

谷梁云亡國之社以爲廟屏戒也其屋亡國之社不得逹上也有屋故得災周禮建國之神位左宗廟右社稷又云決陰事於亳社在左立於廟門之外以爲屏蔽與國社不同位故左氏述季友間於兩社爲公室輔

秋八月甲寅滕子結卒

子虞母嗣是爲隠公

冬十有二月蔡昭公

滕頃公

五年春城毗

孫明復曰毗魯邑

夏齊侯伐宋

宋景伐曹執小邾欲圖伯故齊景伐宋爭之

晉趙鞅帥師伐衛

衛助範氏而蒯又未入故晉復伐之

秋九月癸酉齊侯杵臼卒

子荼嗣是爲安孺子景在位五十八年範純夫曰治愈久政愈蔽年彌進徳彌退者是也

冬叔還如齊

卿弔且會也諸侯卒士弔大夫禮也

閏月齊景公

按長歷是年閏十月也公谷謂不正其閏劉原父曰防以年斷者不以閏數以月斷者則以閏數之爲事以月斷故公谷爲非然九月至此僅三月耳茶以非正而立故速也

六年春城邾瑕

瑕邾邑在今濟寧州南古亢父魯有負瑕故稱邾瑕以別之髙抑崇云瑕邾邑魯未嘗取於邾而遽城之見魯之迫邾也然則杜元凱以爲備晉者非也

晉趙鞅帥師伐鮮虞

左氏傳治範氏之亂也杜元凱曰四年鮮虞納荀寅於柏人故

吳伐陳

吳入楚使召陳懷公以晉辭夫差克越乃修先君之怨伐陳

夏齊國夏及髙張來奔

荼之立陳乞不與故乞以詐謀逐國髙國髙爲國世臣從君於昏受其顧命力不足以衛上委君而逃書奔以罪之蓋國髙奔而乞之弒械成矣

叔還會吳於柤

趙企明曰吳旣伐陳魯懼兵之及我故叔還往會之

秋七月庚寅楚子軫卒

子張嗣是爲惠王

齊陽生入於齊齊陳乞弒其君荼

陽生立是爲悼公胡子曰景公命荼世其國已則篡荼而自立是絕於先君不稱公子誅不孝也以陽生系之齊廢長立少者亂之所由生也谷梁曰陽生正荼不正不正則其曰君何也荼𨿽不正已受命矣何邵公曰乞爲首惡故書弒其君陽生實篡故書入於齊孫莘老曰陽生入齊而陳乞弒君是陽生與聞乎故也不以陽生首惡者陽生之入陳乞召之荼之弒陳乞爲之加陽生以弒君之罪則乞廢立之迹不明也據數家說經則左氏朱毛之言陳乞之泣皆誣妄矣

冬仲孫何忌帥師伐邾

三年州仇何忌並將圍邾矣今何忌又伐之將邾之待仲孫者獨薄於二氏歟

宋向巢帥師伐曹

巢戌曽孫髙抑崇曰樂髠伐之猶未服且爲入曹起也

七年春宋皇瑗帥師侵鄭

皇氏戴公子皇父之後定十五年鄭罕逹帥師伐宋敗宋師於老丘宋畏齊鄭之黨不敢報齊景沒宋欲伐與國故旣伐曹卽侵鄭左氏以爲鄭叛晉李防曰宋之叛晉久矣豈復爲晉討鄭乎

晉魏曼多帥師侵衛

曼多絳曽孫五年晉伐衛至今未服髙抑崇曰衛輒拒父至今六年猶未納也晉人不以此致討而以範中行氏故加兵於衛何哉

夏公會吳於鄫

秋公伐邾八月己酉入邾以邾子益來

薛士龍曰伐邾本三家之謀而公親之不得已也公內迫於三家三家歸過於公也蘇子由曰其不書滅邾大夫茅夷鴻保於茅請救於吳明年吳爲之伐魯復邾子故也杜元凱曰他國言歸於魯言來內外之辭也

宋人圍曹

冬鄭駟帥師救曹

公孫夏曽孫救曹以報宋皇瑗之師

八年春王正月宋公入曹以曹伯陽歸

經書入傳曰滅經書歸傳曰殺凡不有其地曰入入輕於滅歸輕於殺春秋之恆辭也聖人豈捨重而錄其輕哉此左氏之誣元凱蓋從而黨之乃曰宋公旣還不忍禇師之詬怒而反兵滅非本志故以入告非也馬遷世家亦言宋滅曹蓋襲左氏之誤據曹陽歸宋在敬王甲寅至丙申去孟子去齊已一百八十三年而趙臺卿注曹交曹君之弟臺卿博學必有所據孫奭失考實耳交未必陽弟則當孟子時必有曹君豈國實未滅耶曹始從齊桓爲北杏之會以府宋怨其後齊桓進曹與會盟抑諸莒許之下以謝宋耳終春秋會列因仍不攺然自僖十五年至宣三年三十九年書宋之圍伐者三自哀三年至八年圍成而遂滅凡加兵者四嗚呼諸侯之無伯也害哉

吳伐我

此吳爲邾伐魯加兵國都矣定公以前魯疆塲猶存警備外兵不易至於國都故被兵言四鄙

夏齊人取讙及闡

邾子益齊外甥齊取魯邑爲以邾子益來也讙在汶北非魯本封闡在汶南則邦域之中故言及

歸邾子益於邾

左氏曰齊侯使如吳請師將以伐我乃歸邾子

秋七月

冬十有二月癸亥伯過卒

子維嗣是爲閔公

齊人歸讙及闡

左氏傳季姬嬖故也

九年春王二月杞僖公

宋皇瑗帥師取鄭師於雍丘

雍丘地界宋鄭之間後屬宋今陳晉地取者覆而敗之谷梁子曰取易辭以師而易取鄭病矣鄭自定十五年罕達伐宋至又以逹嬖許瑕之故欲取邑於宋以與之不義甚矣然至設覆而悉俘之則豈已怨之道哉

夏楚人伐陳

左氏傳陳卽吳故也

秋宋公伐鄭

冬十月

十年春王二月邾子益來奔

吳人討邾囚諸樓臺栫之以使諸大夫奉太子革爲政故邾子來奔

公會吳伐齊

據傳吳子使來儆師伐齊然吳逺於齊間魯而後至此必因魯之求吳魯弱不敢及吳尊吳爲主故不書及而書會吳之患及於東夏魯爲之也趙企明曰齊窺魯之西鄙久特幸魯有滅邾之事脇義以取邑魯之憾齊亦久矣特幸邾子之來脇義以伐之二者假義以濟欲其實大不義也

三月戊戌齊侯陽生卒

子壬嗣是爲簡公自左氏以爲齊人殺悼公而胡子遂以爲悼公變而克正故書卒以沒其見弒不忍以夷狄之民加中國之君然卒而書日無以起問者見情實元凱直雲從赴則亦必隠情以赴魯人無從知之𨿽魯侯在行亦必莫察也左氏何由察之而春秋又不以防文見意耶旣云吳子三日於軍門之外似哀有防者然必齊人敗海道之舟吳師乃還情文不侔蓋左氏之誣也且魯吳邾郯之師不彊於齊煩兵於鄎尙未入國齊何所憚而遽弒其君哉趙企明曰經書齊侯陽生卒而傳者以爲齊弒其君此何以通之趙盾實弒而傳以爲非弒陽生非弒而傳以爲弒學者不信經而信傳反曲經以合之若杜氏之誣君子不責而學春秋者亦折而從傳吾所不曉

夏宋人伐鄭

晉趙鞅帥師侵齊

髙抑崇曰齊人師諸侯以貮晉可以討矣然趙鞅乘有防而加兵焉異乎士匄矣

五月公至自伐齊

齊悼公

衛公孟彄自齊歸於衛

定十四年衛世子蒯聵出奔宋衛公孟彄出奔鄭則彄固蒯聵之黨也蒯聵猶在戚今乃托齊歸衛從輒而背蒯聵徙於不義矣

薛伯夷卒

秋薛惠公

冬楚公子結帥師伐陳吳救陳

結昭王次弟吳自柏舉之後恆以號舉𨿽救兵亦不進於中國以其所爲不離於狄道耳胡子謂吳以號舉深著楚罪而傷中國之衰非也左氏傳延州來季子謂子期曰二君不務徳而力爭諸侯春秋狄吳蓋以此耳然非必季子將也札以襄二十七年來聘書名救陳之役若季子實行法當書矣札壽夣少子也壽夢以襄十二年卒至今七十七歲壽夢卒札已能讓國年當十五六至今蓋九十餘老未必能將此左氏之誣也

十有一年春齊國書帥師伐我

夏陳轅頗出奔鄭

轅頗濤塗四世孫凡列國卿大夫之奔必有關於一國之故而後書轅頗之奔在楚伐陳吳救陳之後其必志本向楚而與眾有不合者乎趙企明不信左氏賦封田之事有由然矣

五月公會吳伐齊甲戌齊國書帥師及吳戰於艾陵齊師敗績獲齊國書

艾陵齊地據傳當在嬴博之間於是時戰吳子呼叔孫賜之甲劍鈹則魯與戰矣其不以與戰之辭言之何也諸侯以兵屬於吳皆不序也旣書公會吳伐齊而戰則從其恆辭魯人屈於彊吳而求伸於中國其罪不可掩矣

秋七月辛酉滕子虞母卒

其後世嗣不可考

冬十有一月滕隠公

衛世叔齊出奔宋

齊卽太叔疾儀之孫申之子也前年公孫彄自齊歸於衛今世叔齊出奔宋一出一入其黨有不能相容者矣齊適宋卽臣向魋則必悖逆之臣其奔不爲無罪矣左氏載孔姞事得其一耳

十有二年春用田賦

賦者斂錢之名據傳仲尼曰以丘亦足矣則周制以兵賦今攺用田賦論丘賦者主夫家論田賦者主田畆攷鄭康成曰古者不以田爲賦是也蓋賦者丘賦用田賦是計田以賦矣力役之徵宜出夫家夫家謂之丘田徵粟米而已魯以稅畆井田盡廢豪彊兼並夫家不保其居丘畆數損攺用田以賦若漢斂民財以田爲率蓋不復論丁中矣周制歲時登其夫家之眾寡辧其可任者國中自七尺以及六十野自六尺以及六十有五皆徵之豈有以田爲賦者哉杜元凱言丘賦之法因其田財通出馬一匹牛二頭今欲別其田及家財各爲一賦不知古法田與夫家本別授田有法本無甚貧甚富之家不以財爲凖也魯用田賦則不論夫家其田旣出粟米又出力役今又供軍需是爲重耳國語賦裏以入止是布縷之徵又曰鰥寡孤疾有軍旅之出則徵之益害道矣竊詳孔子丘足之意必攺三家四分之制而一切兼並皆還之古然後力役可責夫家其牛馬車乘之費輔以漆林之稅非苟然也古之獻民數者其意深哉今之言治者主糧而棄下不論觀此可知也

夏五月甲子孟子卒

孟氏子姓宋也禮坊記曰魯春秋去夫人之姓曰吳其死曰孟子卒然論語記稱謂曰吳孟子猶存國可以起問今直書孟子則眞若宋女內大惡諱也此昭公夫人也或者以爲妾夫彊吳之女魯人敢妾之耶吳防淸曰不以夫人之禮喪之也昭公君且逐之而不備況夫人乎

公會吳於槖臯

槖臯今廬州府東北廢梁縣界古淮南逡遒縣吳地也魯徳吳伐齊之役又孟子新卒恐吳疎已將爲之合諸侯焉以成其霸故親往會之吳之肆魯爲之也

秋公會衛侯宋皇瑗於鄖

鄖今揚州府泰州古海陵縣界吳地也吳欲圖伯故魯爲致二國乎其地傳言吳徴會於衛然經不書吳人與會於事理未然也左氏傳衛殺吳行人且姚然記宰嚭藩衛之辭止言衛侯來緩不問且姚之死則原無其事矣然則謂吳孟子與會二事豈非皆誣也哉

宋向巢帥師伐鄭

宋鄭之間有隙地曰彌作頃丘玉暢嵒戈錫子產與宋人爲成曰勿有是及宋平元之族自蕭奔鄭鄭人爲之城嵒戈錫九月宋向巢伐鄭取錫殺元公之孫遂圍嵒

冬十有二月螽

季孫問諸仲尼曰丘聞之火伏而後蟄者畢今火猶西流司曆過也杜元凱曰周十二月今十月是歲應置閏而失不置𨿽書十二月實今九月之初尙溫故得有螽至明年復十二月螽實亦十一月也

十有三年春鄭罕達帥師取宋師於嵒

罕逹救嵒圍宋師向魋救其師鄭子賸使狥曰得桓魋者有賞魋也逃歸遂取宋師於嵒

夏許男成卒

公會晉侯及吳子於黃池

黃池今開封府古陳畱封丘地汪仲裕云地近濟水則在鄭之境而晉嘗有之是也國語吳起師北徵闕爲深溝通於齊魯之間北屬之沂西屬之濟蓋爲是矣言及者會兩伯之辭吳彊欲伯然有內憂司馬寅曰夷徳輕不忍久經序晉於吳上本紀其實非謂不與夷狄之主中國也左傳云晉爲先歃而外傳吳語中卽云吳先歃是經足據也夷狄舉號君臣同辭故柤之會壽夣也死以號舉吳僣王猾夏與諸侯接禮文不與是以中國先自會而後殊會之𨿽吾君大夫與之特會亦一切以號舉而已黃池晉吳兩主之會然晉董褐舉命圭以折吳曰無卑天子而幹其不祥吳退而就幕則谷梁謂辭尊稱而居卑稱防諸侯以天王正應經義其盟而爭歃然卒先晉人子服景伯對吳曰執事以伯召諸侯蓋吳至是始竊侯伯之禮以與諸侯接而魯史至是亦據子爵以稱之耳然則聖人以伯予之乎夷夏有大防矣然有在夷狄而進之者而吳非其國也聖人豈容心哉

楚公子申帥師伐陳

楚乘吳出會伐其與國耳蓋吳彊楚莫能如也

於越入吳

薛師龍曰吳子忘不共戴天之讐爭中國諸侯於外而越卒入吳所謂旡逺慮有近憂矣胡子曰吳嘗破越遂有輕楚之心旣破楚又有驕齊之志旣勝齊師復與晉人爭長自謂莫敵也而越已入其國都矣吳侵中國而越滅之越又不監而楚滅之楚又不監而秦滅之秦又不監而漢滅之曽子曰戒之戒之出乎爾者反乎爾者也

秋公至自會

晉魏曼多帥師侵衛

蒯聵居戚十二年晉人不能以討衛乃以範中行故而數興師師𨿽數出能侵而已兵威之頓其復可言霸業哉

許元公

九月螽

冬十有一月有星孛於東方

凡星孛皆言所加曰東方者日久徧歷東方所加非一宿也公羊以爲見於旦杜氏從之何劭公亦指房心按周十一月日所在而言非也趙子常曰凢星變無不書而春秋所書星變者四皆爲天下紀異也莊公七年四月辛卯夜恆星不見夜中星隕如雨是時諸侯無王而伯者興𨿽曰假尊王以示義而天下大權由此實歸齊晉人情絕望於周矣故夫子於莊公之篇初序齊桓霸而莊王僖王崩特削不書此天下一大變也文公十四年孛入北斗是時晉君少不在諸侯而楚圖北方中國罷於戰伐齊商人弒其君執天子之使諸侯不爲之變王室益以防矣故夫子於晉靈會盟而不序諸侯而楚君將稱君於是始是年頃王崩復削不書又一大變也昭公十七年有星孛於大辰平丘而後晉不復能主夏盟子朝之亂諸侯無勤王之師而春秋治在夷狄矣哀公之時東方諸侯制於吳越天下將變爲戰國而春秋終焉以其時考之皆非常之異也

盜殺陳夏區夫

髙抑崇曰區夫徵舒之後徵舒弒逆楚殺之而陳人猶使其世執國政春秋因其爲盜所殺而書之與華孫同意盜殺蔡侯申盜殺陳夏區夫當春秋之季世變之甚至盜興而専殺國君卿大夫則亂已極矣

十有二月螽

十有四年春西狩獲麟

鐡山陳則通曰春秋書狩狩禚未有不志其地今但曰西狩則窮國以西淫獵所至𨿽麟不獲免焉麟仁獸也仁人君子之象也感獲而絕筆其聖人遁世無悶之意乎愚按孔子獲麟曰唐虞世兮麟鳳遊今非其時來何求麟兮麟兮我心憂則謂書成瑞至者過矣然則春秋以天道終信乎曰春秋者究禮樂之原極性命之統者也曰天命曰天討聖人所以飾喜怒者孰非天也天也者何也民受天地之中以生者也喜怒哀樂之未發謂之中發而皆中節謂之和無非出於天命之性也獨以麟出爲天道乎哉

春秋明志錄卷十二

