

欽定四庫全書

經部五

春秋尊王防

春秋類

提要

【臣】等謹按春秋尊王防十二卷宋孫復撰復字明復平陽人事迹詳宋史儒林李燾續通鑑長編曰國子監直講孫復治春秋不惑注其言簡易得經之本義旣被疾樞密使韓言於上選書吏給紙札命其門人祖無擇卽復家錄之得書十五卷藏祕閣然此書實十二卷考中興書目別有復春秋總論三卷蓋合之共爲十五卷爾今總論已佚惟此書尙存復之論上祖陸淳而下開胡安國謂春秋有貶無褒大抵以深刻爲主晁公武讀書志載常秩之言曰明復爲春秋猶商鞅之法棄灰於道者有刑步過六尺者有誅蓋篤論也而宋代諸儒喜爲苛議顧相與推之沿波不返遂使孔庭筆削變爲羅織之經夫知春秋者莫如孟子不過曰春秋成而亂臣賊子懼耳使二百四十年中無人非亂臣賊子則復之說當矣如不盡亂臣賊子則聖人亦必有所節取亦何至由天王以及諸侯大夫無一人一事不加誅絕者乎過於深求而反失春秋之本防者實自復始𨿽其間辧名分別嫌疑於興亡治亂之機亦時有所明綂而核之究所謂功不補患者也以後來說春秋者深文鍜鋉之學大扺用此書爲根柢故特錄存之以著履霜之漸而具論其得失如右程端學稱其尊王防總論二書外又有三辧失解朱彛尊經義考因之然其書史不著錄諸儒亦罕所稱引考宋史藝文志及中興書目均有王日休所撰春秋孫復解三辧失四卷或卽日休之書端學誤以爲復作歟然則是駁復之書非復所撰也乾隆四十二年二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

春秋尊王發微卷一

宋孫復撰

隱公名息姑惠公子平王四十九年卽位隱諡也隱拂不成曰隱

元年春王正月

孔子之作春秋也以天下無王而作也非爲隱公而作也然則春秋之始於隱公者非他以平王之所終也何者昔者幽王遇禍平王東遷平旣不王周道絕矣觀夫東遷之後周室微弱諸侯彊大朝覲之禮不修貢賦之職不奉號令之無所束賞罰之無所加壞法易紀者有之變禮亂樂者有之弒君戕父者有之攘國竊號者有之徵伐四出蕩然莫禁天下之政中國之事皆諸侯分裂之平王庸暗歷孝逾惠莫能中興播蕩陵遲逮隱而死夫生猶有可待也死則何所爲哉故詩自黍離而降書自文侯之命而絕春秋自隱公而始也詩自黍離而降者天下無復有雅也書自文侯之命而絕者天下無復有誥命也春秋自隱公而始者天下無復有王也夫欲治其末者必先端其本嚴其終者必先正其始元年書王所以端本也正月所以正始也其本旣端其始旣正然後以大中之法從而誅賞之故曰元年春王正月也隱公曷爲不書卽位正也五等之制𨿽曰繼世而皆請於天子隱公承惠天子命也故不書卽位以見正焉

三月公及邾儀父盟於蔑

盟者亂世之事故聖王在上闃無聞焉斯蓋周道陵遲眾心離貳忠信殆絕譎詐交作於是列國相與始有歃血要言之事爾凡書盟者皆惡之也邾附庸國儀父字附庸之君未得列於諸侯故書字以別之威十七年公防邾儀父盟於趡【翠軌反】莊二十三年蕭叔朝公是也春秋之法惡甚者日其次者時非獨盟也以類而求二百四十二年諸侯罪惡輕重之迹煥然可得而見矣蔑魯地

夏五月鄭伯克段於鄢【於晚反】

段鄭伯弟案諸侯殺大夫稱人稱國殺世子母弟稱君此鄭伯弟可知也克者力勝之辭段鄭伯弟以鄭伯之力始勝之者見段驕悍難制國人莫伉也鄭伯養成段惡至於用兵此兄不兄弟不弟也鄭伯兄不兄段弟不弟故曰鄭伯克段於鄢以交譏之鄢鄭地

秋七月天王使宰咺【吁阮反】來歸惠公仲子之賵【方鳳反】天王使宰咺來歸惠公仲子之賵非禮也仲子孝公妾惠公母惠公旣君仲子不稱夫人者妾母不得稱夫人故曰惠公仲子也其曰惠公仲子者非他以別惠公之母爾文九年秦人來歸僖公成風之襚皆此義也仲氏子宋姓車馬曰賵衣衾曰襚珠玉曰賻【扶故反】宰咺天子士宰官咺名天子之士名

九月及宋人盟於宿

及宋人盟皆微者也外微者稱人內微者稱及不可言魯人故也

冬十有二月祭【側界反】伯來

祭伯天子卿不稱使者非天子命也非天子命則奔也不言奔非奔也祭伯私來也祭伯私來故曰祭伯來以惡之祭國伯爵

公子益師卒

益師孝公子內大夫也內大夫生死皆曰公子公孫與氏不以大夫目之者惡世祿也古者諸侯之大夫皆命於天子周室旣微其制遂廢故魯之臧氏仲孫氏叔孫氏季孫氏晉之狐氏趙氏荀氏郤氏欒氏範氏齊之髙氏國氏崔氏衞之氏孫氏皆世執其政莫有命於天子者此可謂世祿者矣春秋詳內略外故獨卒內大夫以疾之

二年春公防戎於潛

公防戎於潛聖王不作明堂失位要荒之人與諸侯伉故公防戎於潛諸侯非有天子之事不得出防諸侯況防戎哉凡書防者皆惡之也潛魯地

夏五月莒人入向【舒亮反】

莒小國也入者以兵入也莒小國以兵入向者隱威之際徵伐用師國無小大皆專而行之故莒人以兵入向其稱人者春秋小國卿大夫皆略稱人以其土地微陋其禮不足故也

無駭帥師入極

無駭公子展孫不氏未命也極附庸國外莒人入向內無駭帥師入極天子不能誅此周室陵遲可知也

秋八月庚辰公及戎盟於唐

盟不相信爾故割牲歃血以要之邾儀父中國也公與中國盟猶曰不可與戎盟於唐甚矣唐魯地

九月紀裂繻來逆女

惡不親迎也諸侯親迎禮之大者在易咸卦兌上艮下艮少男先下女親迎之象也故曰咸感也二气感應以相與又曰天地感而萬物化生聖人感人心而天下和平是以文王親迎於渭以啟周室詩人羙之紀侯不知親迎之大故斥言紀裂繻來逆女以惡之也裂繻紀大夫未命故不氏

冬十月伯姬歸於紀

伯姬紀裂繻所逆內女也伯字姬魯姓婦人謂嫁曰歸

紀子伯莒子盟於宻

紀本侯爵此稱子伯闕文也左氏作子帛杜預言裂繻字者蓋附防其說爾故不取焉

十有二月乙夘夫人子氏薨

隱公夫人也夫人薨志者夫人小君與君一體故志之也子宋姓不地者夫人薨有常處不言葬者五月而葬也

鄭人伐衞

孔子曰天下有道則禮樂徵伐自天子出天下無道則禮樂徵伐自諸侯出自諸侯出蓋十世希不失矣自大夫出五世希不失矣夫禮樂徵伐者天下國家之大經也天子尸之非諸侯可得專也諸侯專之猶曰不可況大夫乎吾觀隱桓之際諸侯無小大皆專而行之宣成而下大夫無內外皆專而行之其無王也甚矣故孔子從而錄之正以王法凡侵伐圍入取滅皆誅罪也鄭人微者

三年春王二月

羣公之年正月書王者九十二二月書王者二十三月書王者一十七春秋之法惟元年不以有事無事皆書王正月餘年事在正月則書正月威二年春王正月戊申宋督弒其君與夷及其大夫孔父十年春王正月庚申曹伯終生卒之類是也事在二月則書二月此年春王二月己巳日有食之四年春王二月莒人伐之類是也事在三月則書三月七年春王三月叔姬歸於紀莊十二年春王三月紀叔姬歸於酅【音擕】之類是也一時無事則書首月莊五年春王正月十一年春王正月之類是也

己巳日有食之

言日不言朔者凡日食言日言朔食正朔也言日不言朔失其朔也言朔不言日失其日也不言日不言朔日朔俱失也威三年秋七月壬辰朔日有食之莊二十五年六月辛未朔日有食之食正朔也此年二月己巳日有食之僖公十二年三月庚午日有食之失其朔也威十七年冬十月朔日有食之失其日也莊十八年三月日有食之僖十五年夏五月日有食之日朔俱失也此皆歷象錯亂攝提無紀周室不綱太史廢厥職或失之先或失之後夏書曰先時者殺無赦不及時者殺無赦故春秋詳而錄之以正其罪

三月庚戌天王崩

平王也天子崩諸侯卒皆志者受終易代不可不見也天子崩七月而諸侯卒五月而此禮之常也故不書焉凡書者非常也是故天王崩書者五威襄匡簡景是也不書者四平惠定靈是也不書崩不書者三莊僖頃是也威襄匡簡景書者皆非常也平惠定靈不書者皆得常也莊僖頃不書崩不書者周室微弱失不告也失不告崩故不可得而書也然則襄王而書者惡內也案文六年八月乙亥晉侯驩卒冬十月公子遂如晉晉襄公八年八月戊申天王崩九年二月叔孫得臣如京師襄王魯皆使卿防是天子諸侯可得而齊也故書襄王之以惡內

夏四月辛夘尹氏卒

尹氏天子卿言氏者起其世也泰誓曰罪人以族官人以世夏商之亂政也周旣失道其政亦然案節南山家父刺幽王之詩也稱尹氏太師維周之氐則尹氏世卿其來久矣見於此者因其來赴誅之也

秋武氏子來求賻

武氏世卿也其言武氏子父死未也武氏子來求賻者武氏子父死未故來求賻賻不可求來求非禮也

八月庚辰宋公和卒冬十有二月齊侯鄭伯盟於石門石門齊地

癸未宋穆公

夫赴告弔防史防之常也貶惡誅亂聖師之筆也春秋書諸侯之卒者豈徒紀其嵗時從其赴告弔防而已哉蓋以周室陵遲諸侯僭亂變古易常驕蹇不道生死以聖王之法治之也是故諸侯之卒書者九十三不書者四十一凡書者皆惡之也禮天子崩稱天命以諡之諸侯薨請諡於天子大夫卒受諡於其君大行受大名小行受小名所以懲惡而勸善也東遷之後其禮遂廢諸侯之也不請諡於天子皆自諡之非獨不請諡於天子皆自諡之而又僭稱公焉故孔子從而錄之正以王法惟吳楚之君僭極惡大貶不書此非例之常宋公爵又五月而書者不請諡也

四年春王二月莒人伐取牟婁

二月莒人伐取牟婁甚之也莒人二年入向天子不能誅故此肆然伐取牟婁牟婁邑

戊申衛州吁弒其君完

州吁不氏未命也易曰履霜堅冰陰始凝也馴致其道至堅冰也又曰積善之家必有餘慶積不善之家必有餘殃臣弒其君子弒其父非一朝一夕之故其所由來者漸矣由辧之不早辧也斯聖人敎人君禦臣子防微杜漸之深戒也蓋以臣子之惡始於防而積於漸久而不已遂成於弒逆之禍如履霜而至於堅冰也若辧之不早則鮮不及矣故春秋之世臣弒其君者有之子弒其父者有之弟弒其兄者有之婦弒其夫者有之是時紀綱旣絕蕩然莫禁孔子懼萬世之下亂臣賊子交軌乎天下也故以聖王之法從而誅之其誅之也罪惡有三大夫弒君則稱名氏以誅之謂大夫體國不能竭力盡能輔其不逮包藏禍心以肆其惡故稱名氏以誅之此年衛州吁弒其君完莊八年齊無知弒其君諸兒宣十年陳夏徴舒弒其君平國之類是也微者弒君則稱人以誅之微者謂非大夫名氏不登於史防故稱人以誅之文十六年宋人弒其君杵臼十八年齊人弒其君商人襄三十一年莒人弒其君宻州之類是也眾弒君則稱國以誅之眾謂上下乖離姦宄並作肆禍者非一言舉國之人可誅也故稱國以誅之文十八年莒弒其君庶其成十八年晉弒其君州蒲定十三年薛弒其君比之類是也

夏公及宋公遇於淸

遇者不期也不期而防曰遇詩稱邂逅相遇適我願兮是也諸侯守天子土非享覲不得逾境此言公及宋公遇於淸者惡其自恣出入無度淸衛地

宋公陳侯蔡人衛人伐鄭秋翚帥師防宋公陳侯蔡人衛人伐鄭

夏宋公陳侯蔡人衛人伐鄭秋翚帥師防宋公陳侯蔡人衛人伐鄭內外連兵肆然不顧以疾於鄭其惡可知也蔡衛稱人稱人微者翚不氏未命也

九月衛人殺州吁於濮【音卜】

稱人以殺討賊亂也其言於濮者威公被殺至此八月惡衛臣子緩不討賊俾州吁出入自恣也濮衛地

冬十有二月衛人立晉

人者眾辭嗣子有常位故不言立言立非正立也州吁旣死衛國無君故國人舉公子晉立之諸侯受國於天子非國人可得立也故曰衛人立晉以誅其惡

五年春公觀魚於棠

觀魚非諸侯之事也天子適諸侯諸侯朝天子無非事者動必有爲也故孟子曰天子適諸侯曰巡狩巡狩者巡所守也諸侯朝於天子曰述職述職者述所職也是故春省耕而補不足秋省斂而助不給隱公怠棄國政春觀魚於棠可謂非事者矣棠魯地

夏四月衛桓公

十四月

秋衛師入郕九月考仲子之宮

考成也仲子惠公母隱公祖母元年天王使宰咺來歸惠公仲子之故隱公考仲子之宮祭之元年天王使宰咺來歸惠公仲子之非禮也隱公以是考仲子之宮祭之此又甚矣夫宗廟有常故公夫人之廟皆不書焉此年考仲子之宮成六年立武官定元年立煬宮皆譏其變常也

初獻六羽

初始也羽舞者所執大雉之羽也其言初獻六羽者魯僭用天子禮樂舞則八佾孔子不敢斥也故因此減用六羽以見其僭天子之惡且經言考仲子之宮初獻六羽則羣公皆用八佾可知也惟稱羽者婦人之宮不用幹舞

邾人鄭人伐宋

邾序鄭上者邾主乎伐宋也

螟

螟虫災也食苗心曰螟食葉曰蟘【特】食節曰賊食根曰蟊

冬十有二月辛巳公子彄【苦侯反】卒

公子彄臧僖伯也孝公子

宋人伐鄭圍長葛

九月邾人鄭人伐宋故宋人伐鄭圍長葛長葛鄭邑

六年春鄭人來輸平

其言來輸平者鄭人來輸誠於我平四年翚防諸侯伐鄭之怨也平者釋憾之辭

夏五月辛酉公防齊侯盟於艾

艾魯地

秋七月

春秋編年必具四時故𨿽無事皆書首月不遺時也

冬宋人取長葛

長葛鄭邑天子所封非宋人可得取也宋人前年伐鄭圍長葛此而取之故言伐言圍言取悉其惡以誅之也

七年春王三月叔姬歸於紀

叔姬伯姬之媵至是乃歸待年父母國也媵書者爲莊十二年歸於酅【音擕】起

滕侯卒

不日不名者滕入春秋爲小國之君卒或日不日或名不名者以其微弱其禮不足略之也

夏城中丘

城邑宮室髙下大小皆有王制不可妄作是故城一邑新一廏作一門築一囿時與不時皆詳而錄之此年夏城中丘威五年夏城祝丘莊二十九年冬十有二月城諸及防文十二年冬十有二月季孫行父帥師城諸及鄆定十四年秋城莒父及霄僖二十年春新作南門定二年冬十月新作雉門及兩觀之類是也時謂周之十二月夏之十月非此不時也然得其時者其惡小非其時者其惡大此聖人愛民力重興作懲僭忒之深也中丘魯邑

齊侯使其弟年來聘

列國相聘非禮也斯皆東遷之後諸侯橫恣連衡自固以相比周乃有玉帛交聘之事爾是故大國聘而不朝小國朝而不聘小國力弱可致大國地廣兵眾不可得而屈也故但使大夫來聘結歡通問而巳凡書者皆惡之也

秋公伐邾冬天王使凡伯來聘

天王使凡伯來聘非天子之事也威王不能興衰振治統制四海以復文武之業反同列國之君使凡伯來聘此威王之爲天子可知也凡伯天子卿凡國伯爵

戎伐凡伯於楚丘以歸

凡伯寓衛戎伐凡伯以歸言伐用兵也楚丘衞地地以楚丘者責衛不能救難錄以歸者惡凡伯不死位

八年春宋公衞侯遇於垂

垂衛地

三月鄭伯使宛來歸祊【必彭反】庚寅我入祊

祊鄭邑天子所封非魯土地故曰來歸定十年齊人來歸鄆【音運】讙陰田皆此義也先言歸而後言入者鄭不可歸魯不可入也鄭人歸之魯人受之其罪一也入者受之之辭宛不氏未命也

夏六月己亥蔡侯考父卒辛亥男卒

秋七月庚午宋公齊侯衞侯盟於瓦屋

此言庚午宋公齊侯衛侯盟於瓦屋者甚之也諸侯日熾紛紛籍籍相與爲羣歃血要言自是卒不可制也瓦屋周地

八月葬蔡宣公

三月而葬

九月辛夘公及莒人盟於浮來

公與莒人盟非莒人之罪也凡公與外大夫盟內斥言公外大夫稱人惡在公也此年公及莒人盟於浮來成二年公及楚人秦人宋人陳人衞人鄭人齊人曹人邾人薛人鄫人盟於蜀是也內不言公外書大夫名氏惡在大夫也莊十有二年及齊髙傒盟於防文二年及晉處父盟是也浮來莒地

螟

冬十有二月無駭卒

不氏未命也九年挾卒同此

九年春天王使南季來聘

南季天子大夫南氏季字

三月癸酉大雨震電庚辰大雨【於付反】雪

周之三月夏之正月也未當大雨震電旣大雨震電又不當大雨雪甚哉八日之間天變若此也

挾卒夏城郎

郎魯地

秋七月冬公防齊侯於防

防魯地

十年春王二月公防齊侯鄭伯於中丘

此言二月公防齊侯鄭伯於中丘者公末年出入無度不顧憂患於內數防諸侯於外也十一年時來之防同此

夏翚帥師防齊人鄭人伐宋六月壬戌公敗宋師於菅【古顏反】辛未取郜【告】辛巳取防

夏翚帥師防齊人鄭人伐宋六月壬戌公敗宋師於菅辛未取郜辛巳取防甚矣公與翚傾眾悉力共疾於宋又浹日而取二邑故君臣並錄以疾之菅宋地

秋宋人衛人入鄭宋人蔡人衛人伐戴鄭伯伐取之宋人蔡人衛人伐戴戴小國也三國之師旣退鄭伯見利忘義乘戴之伐而取之其惡可知也

冬十月壬午齊人鄭人入郕

郕小國

十有一年春滕侯薛侯來朝

諸侯朝天子禮也諸侯朝諸侯非禮也斯皆周室不競干戈日尋以大陵小小國不得已而爲之爾是故齊晉宋衛未嘗朝魯而滕薛邾來朝奔走而不暇也齊晉宋衛未嘗來朝魯者齊晉盛也宋衛敵也滕薛邾來朝奔走而不暇者土地狹陋兵眾寡弱不能與魯伉也春秋之法諸侯非有天子之事不得逾境凡書朝者皆惡之也

夏五月公防鄭伯於時來

時來鄭地

秋七月壬午公及齊侯鄭伯入許

案前年二月公防齊侯鄭伯於中丘夏翚帥師防齊人鄭人伐宋六月壬戌公敗宋師於菅辛未取郜辛巳取防此年五月公防鄭伯於時來秋七月壬午公及齊侯鄭伯入許甚矣公二年之中與齊侯鄭伯連兵自恣以爲不道其惡若此也

冬十有一月壬辰公薨

公薨不地弒也孰弒之威公弒也曷爲不言威公弒內諱弒也故弒君之賊皆不書焉不言者以侯禮而也隱𨿽見弒其臣子請諡於周以侯禮而故不書焉

春秋尊王微卷一

欽定四庫全書

春秋尊王發微卷二

宋孫復撰

桓公名允惠公子隱公弟桓公九年卽位桓諡也辟土服逺曰桓

元年春王正月公卽位

卽位常事書者威弒隱自立非天子命也

三月公防鄭伯於垂

垂衛地

鄭伯以璧假許田

許田者許男之田也天子所封不可假也鄭與許接壤故鄭伯以璧假其田二國擅假天子之田自恣若此然猶愈乎用兵而取也故曰鄭伯以璧假許田

夏四月丁未公及鄭伯盟於越

越衛地

秋大水

水不潤下也昔者聖王在上五事修而彞倫敍則休徴應之故曰肅時雨若乂時若哲時燠若謀時寒若聖時風若聖王不作五事廢而彞倫攸斁則咎驗應之故曰狂恆雨若僭常若豫常燠若急常寒若蒙常風若春秋之世多災異者聖王不作故也然自隱迄哀聖王不作者久矣天下之災異多矣悉書之則不可勝其所書矣是故孔子惟日食與內災則詳而書之外災則或舉其一或舉於齊鄭宋衛則天下之異從可見矣

冬十月

二年春王正月戊申宋督弒其君與夷及其大夫孔父此言宋督弒其君與夷及其大夫孔父者甚之之辭也督肆禍心旣弒其君與夷又殺其大夫孔父可謂甚矣故曰宋督弒其君與夷及其大夫孔父以誅之孔父字者天子命大夫也古者諸侯之大夫皆命於天子故春秋列國時或有之宋孔父鄭祭仲魯單伯陳女叔之類是也

滕子來朝

滕稱子者案公爵也滕薛皆侯也入春秋或稱侯或稱伯或稱子皆降也滕或稱侯或稱子稱侯正也稱子降也薛或稱侯或稱伯稱侯正也稱伯降也此蓋聖王不作諸侯自恣朝防不常彼三國者力旣不足禮多不備或以侯禮而朝或以伯子而防故孔子從而錄之以見其亂也滕子朝弒逆之人其惡可知

三月公防齊侯陳侯鄭伯於稷以成宋亂

弒君之賊諸侯皆得討之宣十一年楚人殺陳夏徴舒是也此言公防齊侯陳侯鄭伯於稷以成宋亂者惡不討賊也公防齊侯陳侯鄭伯於稷本爲宋討賊旣而不討者督弒殤公威弒隱亦懼諸侯之討已故翻然與督比周同惡相濟以成宋亂受賂而返也

夏四月取郜大鼎於宋戊申納於大廟

其言夏四月取郜大鼎於宋戊申納於大廟者甚之也威弒逆之人受督弒逆之賂以事於周公之廟可謂甚矣

秋七月侯來朝

滕子不月者與督弒同月

蔡侯鄭伯防於鄧九月入

七月侯來朝九月魯人入皆非禮也不出主名微者

公及戎盟於唐冬公至自唐

至者春秋亂世諸侯出入無度危之也案公行一百七十六皆不以王事舉其或往返逾時釁深惡重者則書其至以危之餘則否焉是故書至者八十二也

三年春正月

羣公之年書月則書王明此正朔天王所班也此不王而月者威弒隱自立天子不能誅若曰此正朔非天王所班威之所出也不於元年二年見其罪者元年方端本正始二年宋督弒其君與夷非威之事故此年從其出防齊侯以正其罪

公防齊侯於嬴

嬴齊地

夏齊侯衛侯胥命於蒲

齊侯衛侯相命於蒲非正也𨿽無歃血要盟之事古者諸侯非王事不逾境蒲衛地

六月公防侯於郕

魯前年入公今防侯於郕自恣若此

秋七月壬辰朔日有食之旣

言日言朔食正朔也旣盡也日有食之陰侵陽臣侵君之象也凡日食人君皆當戒懼側身修徳以消其咎故夏書曰乃季秋月朔辰弗集於房瞽奏鼓嗇夫馳庶人走小雅曰十月之交朔日辛夘日有食之亦孔之醜是也

公子翚如齊逆女九月齊侯送姜氏於讙公防齊侯於讙

公子翚氏者威公命也孔子曰闗睢樂而不淫哀而不傷孔子之言豈徒然哉蓋傷周室陵遲婚姻失道無賢女輔佐君子致闗雎后妃之徳以化天下也是時文姜亂魯驪姬惑晉南子傾衛夏姬喪陳上下化之滔滔皆是不可悉舉也故自隱而下夫人內女出處之迹皆詳而錄之以懲以戒爲萬世法噫夫夫婦婦風教之始人倫之本也可不重乎是故婚禮之重莫重乎親迎詩稱大姒之家在洽之陽在渭之涘文王親迎於渭則諸侯親迎其所來也逺矣此言公子翚如齊逆女齊侯送姜氏於讙公防齊侯於讙皆非禮也諸侯親迎不使卿父母送女不逾境公旣使公子翚逆女齊侯送姜氏來也又自往防非禮可知也

夫人姜氏至自齊

此齊侯送姜氏公受之於讙也公受姜氏於讙不以讙至者不與公受姜氏於讙也故曰夫人姜氏至自齊以正其義

冬齊侯使其弟年來聘有年

威立十八年惟此言有年者是未嘗有年也書者著威公爲國不能勤民務農若是也

四年春正月公狩於郎

狩冬田也天子諸侯四時必田者蓋安不忘危治不忘亂講武經而教民戰也豈徒肆盤遊逐禽獸而已哉然禽獸多則五穀傷不可不捕也故因田以捕之上以供宗廟之鮮下以除稼穡之害故田必以時殺必由禮田不以時謂之荒殺不由禮謂之暴惟荒也妨於農惟暴也殄於物此聖人之深戒也常事書者周之正月夏之十一月也四時之田用孟月正月公狩於郎不時也

夏天王使宰渠伯糾來聘

宰渠伯糾周大夫渠氏伯糾字也威公弒逆之人威王不能誅反使宰渠伯糾來聘此威王之爲天子可知也下無二時脫之七年同此

五年春正月甲戌己丑陳侯鮑卒

此言甲戌己丑陳侯鮑卒闕文也蓋甲戌之下有脫事爾且諸侯未有以二日卒者也

夏齊侯鄭伯如紀天王使仍叔之子來聘

仍叔周大夫仍國叔字也其曰仍叔之子來聘者父在使子之辭也

陳桓公城祝丘

祝丘魯地

秋蔡人衛人陳人從王伐鄭

威王以蔡人衛人陳人伐鄭鄭伯叛王也其言蔡人衛人陳人從王伐鄭者不使天子首兵也案十四年宋人以齊人蔡人衛人陳人伐鄭僖二十六年公以楚師伐齊定四年蔡侯以吳子及楚人戰於柏舉皆曰以此不使天子首兵可知也威王親伐下國惡之大者曷爲不使首兵天子無敵非鄭伯可得伉也故曰蔡人衛人陳人從王伐鄭以尊之尊威王所以甚鄭伯之惡也夫鄭同姓諸侯宻邇畿甸威王親以三國之眾伐之拒而不服此鄭伯之罪不容誅矣人者眾辭

大雩

雩求雨之祭建巳之月常祀也故經無六月雩者建午建申之月非常則書謂之大者雩於上帝也天子雩於上帝諸侯雩於山川百神魯諸侯也雩於山川百神禮也雩於上帝非禮也噫是時周室旣微王綱旣絕禮樂崩壞天下蕩蕩諸侯之僭者多矣舉於魯則諸侯僭之從可見矣然春秋魯史孔子不敢斥也其或災異非常攺作不時者則從而錄之以著其僭天子之惡隱五年九月考仲子之宮初獻六羽此年秋大雩六年八月壬午大閱閔二年夏五月乙酉吉禘於莊公僖三十一年夏四月四卜郊不從乃免牲宣三年春王正月郊牛之口傷攺卜牛牛死乃不郊定二年夏五月壬辰雉門及兩觀災之類是也嗚呼其防微矣

螽【音終】

虫災也

冬州公如曹

六年春正月寔來

闕文也三傳咸謂寔來州公者以上承五年冬州公如曹下無異事言之爾然極考其說義皆未安竊謂州公如曹寔來其間文有脫漏也

夏四月公防紀侯於郕

秋八月壬午大閱

八月不時也大閱非禮也大閱仲冬簡車馬八月不時可知也大閱大搜謂天子田

蔡人殺陳佗

稱人以殺討賊亂也先儒言陳侯鮑卒佗殺太子自立故蔡人誘而殺之然經無所見也

九月丁夘子同生

同世嫡威公子其曰子同生者無父辭也威弒逆之人罪當誅絕故以無父之辭書之所以甚威公之惡也

冬紀侯來朝

七年春二月己亥焚咸丘

焚者火之也咸丘附庸以人攻之猶曰不可火之則又甚矣

夏谷伯綏來朝鄧侯吾離來朝

春秋之法諸侯不生名生名惡之大者也此年谷伯綏來朝鄧侯吾離來朝十五年鄭伯突出奔蔡莊十年荊敗蔡師於莘以蔡侯獻舞歸僖十九年宋人執滕子嬰齊二十五年衛侯燬滅邢昭十一年楚子防誘蔡侯般殺之於申是也威大逆之人諸侯皆得殺之谷伯綏鄧侯吾離不能致討反交臂而來朝故生而名之也

八年春正月己夘烝

烝冬祭也春興之非禮也祭祀從夏時周之正月夏之十一月也四時之祭用孟月

天王使家父來聘

家父天子大夫家氏父字

夏五月丁丑烝

夏五月丁丑烝瀆亂之甚也

秋伐邾

不出主名微者

冬十月雨【於付反】雪祭【側界反】公來遂逆王后於紀

天子不親迎取後則使三公逆之祭公三公書者爲遂事起也其言祭公來者祭公來謀逆後之期也威王取後於紀魯受命主之故祭公來謀逆後之期其曰遂逆王后於紀者祭公來謀逆後之期旣謀之則當復命於天子命之逆則逆之不可專也祭公不復命於王專逆王后於紀故曰遂以惡之不言逆女者王后重矣非諸侯夫人可得齊也故不言逆女也

九年春紀季姜歸於京師

此前年祭公所逆王后也姜紀姓季字案襄十五年劉夏逆王后於齊不言齊姜歸於京師此言季姜歸於京師者不與祭公遂逆王后於紀也王後天下毋取之逆之皆天子命非人臣可得專也祭公遂逆王后於紀非天子命故不曰王后歸於京師而曰紀季姜歸於京師也

夏四月秋七月冬曹伯使其世子射【音亦又音夜】姑來朝諸侯相朝猶曰不可況使世子乎曹伯疾使其世子射姑來朝非禮也

十年春王正月

此年書王者王無十年不書也十年無王則人道滅矣

庚申曹伯終生卒夏五月曹桓公秋公防衛侯於桃丘弗遇

秋公防衛侯於桃丘弗遇衛侯不來安之也桃丘衛地

冬十有二月丙午齊侯衛侯鄭伯來戰於郎

來戰於郎不言侵伐者不與齊衛鄭加兵於我也郎魯地地以魯則魯與戰可知矣不出主名者三國無故加兵於我不道之甚故以三國自戰爲文也

十有一年春正月齊人衛人鄭人盟於惡曹

謀魯也惡曹地名闕

夏五月癸未鄭伯寤生卒秋七月鄭莊公

三月而

九月宋人執鄭祭【側界反】仲突歸於鄭鄭忽出奔衛宋人宋公也宋公執人權臣廢嫡立庶以亂於鄭故奪其爵祭仲字者天子命大夫也突忽庶弟突不正歸於鄭無惡文者惡在祭仲爲鄭大臣不能死難聽宋偪脇逐忽立突惡之大者況是時忽位旣定以鄭之眾宋𨿽無道亦未能畢制命於鄭仲能竭其忠力以距於宋則忽安有見逐失國之事哉故之水閔忽之無忠臣良士終以死亡者謂此也嗣子旣稱子鄭莊旣忽不稱子者惡忽不能嗣先君未逾年失國也故參譏之

柔防宋公陳侯蔡叔盟於折【之設切】

柔不氏內大夫之未命者蔡叔蔡侯弟也案諸侯母弟未命爲大夫者皆字此年柔防宋公陳侯蔡叔盟於折十五年許叔入於許十七年蔡季自陳歸於蔡莊三年紀季以酅入於齊之類是也折魯地

公防宋公於夫【音扶】鐘冬十有二月公防宋公於闞【口暫切】

夫鐘郕地闞魯地

十有二年春正月夏六月壬寅公防侯莒子盟於曲池

秋七月丁亥公防宋公燕人盟於谷丘八月壬辰陳侯躍卒公防宋公於虛【音墟】冬十有一月公防宋公於曲池魯地穀丘虛宋地

丙戌公防�伯盟於武父丙戌衛侯晉卒

再言丙戌者羨文也此盟與卒同日爾且經未有一日而再書者此羨文可知

十有二月及鄭師伐宋丁未戰於宋

此公及鄭伯伐宋也不言公者諱之也初宋人執鄭祭仲逐昭公立公子突以親於鄭突旣而背宋與魯故宋鄭交怨公七月防宋公燕人盟於谷丘八月防宋公於虛【音墟】十有一月又防宋公於將平宋鄭宋公不可乃與鄭伯盟於武父以伐宋丁未戰於宋地以宋則宋與戰可知也不出主名者不與公及鄭伯伐宋也故以魯鄭自戰爲文凡公專屍其事則諱之此年及鄭師伐宋丁未戰於宋十七年及齊師戰於奚莊九年及齊師戰於幹時之類是也

十有三年春二月公防紀侯鄭伯己巳及齊侯宋公衛侯燕人戰齊師宋師衛師燕師敗績

齊以郎之戰未得志於魯因宋鄭之仇故帥衛燕與宋伐魯魯親紀而比鄭也故防紀侯鄭伯及齊師衛師宋師燕師戰以敗四國之師不地者戰於魯也衛宣未惠公出戰其惡可知燕戰稱師重眾也書者惡七國無名之眾殘民以逞不道之甚郎戰在十年

三月衛宣公夏大水秋七月冬十月

十有四年春正月公防鄭伯於曹無冰

無冰時燠也五行傳曰視之不眀是謂不哲厥咎舒厥罰常燠

夏五

孔子作春秋專其筆削損之益之以成大中之法豈其日月舊史之有闕者不隨而刋正之哉此云夏五無月者後人傳之脫漏爾

鄭伯使其弟語來盟

來盟者求盟於我也

秋八月壬申禦廩災乙亥嘗

嘗秋祭也周之八月夏之六月也其言八月壬申禦廩災乙亥嘗者以不時與災之餘而嘗也以不時與災之餘而嘗此威之不恭也甚矣

冬十有二月丁巳齊侯祿父卒宋人以齊人蔡人衛人陳人伐鄭

案十二年及鄭師伐宋丁未戰於宋宋人怨突之背已也故以齊人蔡人衛人陳人伐鄭以者乞師而用之也謂四國本不出師宋以力弱不足乞四國之師而伐鄭爾僖二十六年公以楚師伐齊取谷定四年蔡侯以吳子及楚人戰於栢舉皆此義也然四國從宋伐鄭助其不道其惡亦可見矣

十有五年春二月天王使家父來求車

天王使家父來求車者諸侯貢賦不入周室材用不足也

三月乙未天王崩

威王也

夏四月己巳齊僖公五月鄭伯突出奔蔡

突厲公也簒忽立國人不與故出奔蔡凡諸侯不能嗣守先業以墮厥緒荒怠淫虐結怨於民上下乖離播越失地自取奔亡之禍者皆生而名之此年鄭伯突出奔蔡昭二十一年蔡侯朱出奔楚二十三年莒子庚輿來奔哀十年邾子益來奔之類是也

鄭世子忽復歸於鄭

鄕曰鄭忽出奔衛今曰鄭世子忽復歸於鄭者眀忽世嫡當嗣也凡諸侯大夫出奔與執其反國也或書歸或書復歸或書入或書復入歸者善也復歸不善也入者惡也復入者甚惡也是故復入重於入入重於復歸不若歸之之善也書歸善者威十七年蔡季自陳歸於蔡成十五年宋華【戶駕反】元自晉歸於宋之類是也復歸不善者此言鄭世子忽復歸於鄭僖二十八年衛元咺自晉復歸於衛是也入惡者莊六年衛侯朔入於衛襄三十年鄭良霄自許入鄭之類是也復入甚惡者成十八年宋魚石復入於宋彭城襄二十三年晉欒盈復入於晉之類是也忽世嫡當嗣其言不善者諸侯受國於天子鄭世子忽其奔也祭仲逐之其歸也祭仲反之以其進退在祭仲而不在天子也

許叔入於許

許叔許男弟入者惡入也許叔入於許不言出者非大夫也非大夫故略之凡不言出者皆此義也

公防齊侯於艾邾人牟人葛人來朝

皆微國之君案隱元年公及邾儀父盟於蔑莊二十三年蕭叔朝公皆字此稱人者賤其相與朝弒逆之人貶之也

秋九月鄭伯突入於櫟【音歷】

鄭世子忽復歸於鄭故鄭伯突入於櫟以偪之櫟鄭邑

冬十有一月公防宋公衛侯陳侯於袲【昌始反】伐鄭將納突在櫟故公防宋公衛侯陳侯於袲伐鄭袲鄭地

十有六年春正月公防宋公蔡侯衛侯於曹

未見納突故復防於此

夏四月公防宋公衛侯陳侯蔡侯伐鄭

公與宋衛陳蔡之君比【音被】謀連兵伐鄭納突其惡可知也

秋七月公至自伐鄭

助簒伐正逾時而返

冬城向【舒亮反】

不時也下言十一月則城向在十月矣周之十月夏之八月也

十有一月衛侯朔出奔齊

衛侯不道國人逐之出奔

十有七年春正月丙辰公防齊侯紀侯盟於黃二月丙午公及邾儀父盟於趡【翠切】

黃齊地趡魯地

夏五月丙午及齊師戰於奚

此公及齊師戰也不言公者諱之莊九年及齊師戰於幹時僖二十有二年及邾人戰於升陘【刑】皆此義也奚魯地

六月丁丑蔡侯封人卒秋八月蔡季自陳歸於蔡蔡威侯無子季威侯弟也其言自陳歸於蔡者威侯卒蔡季當立時多簒奪眀季無惡故曰歸於蔡所以與許叔異也

癸巳蔡桓侯

蔡侯爵書者不請諡也

及宋人衛人伐邾冬十月朔日有食之

不言日失之也

十有八年春王正月

威無王元年二年十年十八年書王者春秋之法王無十年不書也十年無王則人道絕矣是故二百四十二年王無十年不書者也

公防齊侯於濼【盧篤力角二反】公與夫人姜氏遂如齊

濼之防夫人在是也不言公及夫人防齊侯於濼者夫人之行甚矣不可言及也不可言及者公弗能制也後言公與夫人姜氏遂如齊者啟其致禍之由爾易稱女正位乎內男正位乎外男女正天地之大義也威公不能內正夫人之位而與之外如彊齊以取弒逆之禍宜哉

夏四月丙子公薨於齊

齊侯與夫人姜氏通使人賊公公薨於齊不言弒者諱之也

丁酉公之喪至自齊秋七月冬十有二月己丑我君桓公

九月而威諡也其曰我君威公者此臣子自諡以公禮而也

春秋尊王發微卷二﹤經部﹐春秋類﹐春秋尊王發微﹥

欽定四庫全書

春秋尊王防卷三

宋孫復撰

莊公名同桓公子莊王四年卽位莊諡也勝敵克亂曰莊

元年春王正月

不書卽位者莊繼威天子命也閔僖亦如之

三月夫人孫於齊

夫人文姜不言姜氏貶之也其言孫於齊者諱奔也內諱奔公夫人皆曰孫此年夫人孫於齊閔二年夫人姜氏孫於邾昭二十五年公孫於齊是也文姜曷爲孫於齊文姜與威公接練時懼其與祭以是孫於齊也文姜之惡甚矣臣子𨿽不可討王法其可不誅乎故孔子去姜氏以貶之正王法也

夏單伯逆王姬

天子嫁女於齊魯受命主之故使單伯逆王姬不言如京師者不與公使單伯如京師逆王姬也魯桓見殺於齊天子命莊公與齊主婚非禮也莊公以親讎可辭而莊公不辭非子也故交譏之單采地伯字天子命大夫

秋築王姬之館於外

魯主王姬者非一也王姬之館故有常處此言築王姬之館於外者知齊讎不可接婚姻也知齊讎不可接婚姻故築王姬之館於外與其築之於外不若辭而勿主也夏單伯逆王姬秋築王姬之館於外此公之惡從可見矣

冬十月乙亥陳侯林卒王使榮叔來錫桓公命

賞所以勸善也罰所以懲惡也善不賞惡不罰天下所以亂也威弒逆之人莊王生不能討死又追錫之此莊王之爲天子可知也不書天者脫之榮叔周大夫榮氏叔字

王姬歸於齊齊師遷紀郱【蒲丁反】鄑【子斯反】郚【吾】

齊欲滅紀故遷其三邑

二年春王二月葬陳莊公夏公子慶父帥師伐於余丘於余邱附庸國

秋七月齊王姬卒

外女不卒此卒之者公主其卒也莊公忘父之讎旣主其嫁又主其卒不子之甚也

冬十有二月夫人姜氏會齊侯於禚【酌】

夫人姜氏會齊侯於禚非禮也禚齊地

乙酉宋公馮卒

三年春王正月溺【乃狄反】會齊師伐衛

溺內大夫之未命者衛侯朔在齊故溺會師伐衛溺會齊師伐衛謀納朔也

夏四月葬宋莊公五月葬桓王

禮天子七月而葬威王十五年崩至此乃葬甚矣

秋紀季以酅【攜】入於齊

紀季紀侯弟也酅紀侯邑也酅天子所封非紀季可得有齊欲並紀紀季忘兄之親取兄之邑以事於齊其惡可知也字者非他諸侯之母弟未命者皆字爾蔡叔蔡季之類是也

冬公次於滑

欲救紀也滑鄭地

四年春王二月夫人姜氏享齊侯於祝丘

享當時兩君相見之禮非夫人所宜用也其曰夫人姜氏享齊侯於祝丘甚之也祝丘魯地

三月紀伯姬卒

紀伯姬隱二年紀裂繻所逆內女也禮諸侯絕傍期姑姊妹女子嫁於國君者尊與已同則爲之服大功九月常事也故內女不卒之此卒者爲下紀侯大去其國六月齊侯葬紀伯姬起

夏齊侯陳侯鄭伯遇於垂紀侯大去其國

大去其國者身與家俱亡之辭也案元年齊師遷紀郱鄑郚二年紀季以酅入於齊齊肆吞噬信不道矣紀侯守天子土有社稷之重人民之眾暗懦齷齪不能死難畏齊彊脇棄之而去此其可哉身去而國家盡爲齊有故曰紀侯大去其國以惡之也不言齊滅者齊師未嘗加其都城矣不言出奔者非奔也奔者猶有其國家在焉爾若紀侯者身與國家俱亡者也不名者以見齊襄脇逐而去

六月乙丑齊侯葬紀伯姬

伯姬內女紀侯夫人也紀侯大去其國紀無臣子故齊侯葬紀伯姬齊侯不道逐紀侯而葬伯姬生者逐之死者葬之甚矣齊侯之詐也若此

秋七月冬公及齊人狩於禚

父之讎不共戴天莊公父親爲齊殺而逺與齊人狩

五年春王正月夏夫人姜氏如齊師

文姜不安於魯故如齊師直曰如齊師不爲防禮也

秋郳【五兮切國後爲小邾】黎來來朝

郳附庸也附庸之君例書字二十三年蕭叔朝公是也此名者以其土地防陋其禮不足賤之也

冬公會齊人宋人陳人蔡人伐衞

此諸侯伐衛納朔也不言納朔者不與諸侯伐衛納朔也朔行惡甚國人逐之奔齊故天子不使反衛明年王人子突救衛是也公與諸侯連兵不顧王命伐衛納朔故貶諸侯曰某人某人人諸侯則公之惡從可見矣朔奔齊在威十六年

六年春王正月王人子突救衛

王人防者也稱子尊王命也尊王命所以重諸侯之惡也

夏六月衛侯朔入於衛

六月衛侯朔入於衛王人子突不勝諸侯之師也諸侯連兵伐衛王人子突救之不勝諸侯之師故衛侯朔得入於衛天子之威命盡矣公與諸侯之罪不容誅矣故言伐言救言入以著其惡

秋公至自伐衛螟

拒天子伐衛

冬齊人來歸衛俘

此衛寶也其言齊人歸之者齊本主兵伐衛故衛寶先入於齊齊人歸之魯人受之其惡一也

七年春夫人姜氏會齊侯於防

防魯地

夏四月辛卯夜恆星不見夜中星隕如雨

恆星星之常見者也常見而不見此異之大者隕墜也夜中星隕如雨謂隕墜者眾也

秋大水無麥苗

水不潤下麥與禾黍之苗同時而死故曰無麥苗非謂一災不書傷及二谷乃書也案傷一谷亦書定元年冬十月隕霜殺菽是也此聖人指其所災而實錄爾

冬夫人姜氏會齊侯於谷

威公旣薨夫人姜氏與齊侯會者數矣三年會於禚四年饗於祝丘五年如齊師此年春會於防冬會於谷夫人與齊侯之行可知也谷齊地

八年春王正月師次於郎以俟陳人蔡人甲午治兵先言師次於郎以俟陳人蔡人後言甲午治兵者惡內不知戰也陳蔡將入伐魯出師於郎待之可也以敵之未至而始訓治之此其可哉夫民先教而戰古之道也故孔子曰不敎民戰是謂棄之鄕使陳蔡暴至而疾戰則民無所措手足矣

夏師及齊師圍郕【成】郕降於齊師秋師還

夏及齊師圍郕其言郕降於齊師者齊主兵圍郕制命在齊也故曰郕降於齊師春秋用師多矣未有言師還此言師還者惡其與彊讎覆同姓逾時還也

冬十有一月癸未齊無知弒其君諸兒

無知不氏未命也諸兒襄公

九年春齊人殺無知

案隠四年衛人殺州吁於濮此不地者齊人卽於國內殺之也稱人以殺討賊辭

公及齊大夫盟於蔇【其器切】

公及齊大夫盟納糾也不名齊大夫者公忘讎不復而與齊大夫謀納糾非齊大夫之罪也故斥言公而不名齊大夫文七年公防諸侯晉大夫盟於扈晉大夫不名皆此義也蔇齊地

夏公伐齊納子糾齊小白入於齊

夏公伐齊納子糾其言齊小白入齊者小白爭立也無知之亂管仲召忽以公子糾來奔鮑叔牙以公子小白奔莒小白自莒先入故曰夏公伐齊納子糾齊小白入於齊也言入者皆非世嫡

秋七月丁酉葬齊襄公

九月而葬

八月庚申及齊師戰於幹【音於】時我師敗績

此公及齊師戰於幹時也不言公者公伐齊納讎人之子喪師於此此惡之大者諱之也內不言敗此言我師敗績者羨文蓋後人傳授妄有所增爾

九月齊人取子糾殺之

論語稱威公殺公子糾召忽死之管仲不死此言齊人取子糾殺之者子糾威公兄其次當立威公爭國取而殺之甚矣故曰齊人取子糾殺之所以重威公之簒也

冬浚洙【音殊】

洙水也浚深也冬浚洙畏齊也

十年春王正月公敗齊師於長勺【音杓】

報幹時之戰也斥言公者惡其伐齊納糾喪師幹時不自悔過復敗齊師於此也長勺魯地

二月公侵宋

公旣敗齊師於長勺又退而侵宋結怨二國

三月宋人遷宿

宿微國天子封之宋人遷之其惡可知

夏六月齊師宋師次於郎公敗宋師於乘丘秋九月荊敗蔡師於莘以蔡侯獻舞歸

荊爲中國患也久矣自方叔薄伐之後入春秋肆禍復甚聖王不作故也此言荊敗蔡師於莘以蔡侯獻舞歸者荊敗蔡師於莘獲蔡侯獻舞歸爾不言獲者不與蠻荊獲中國也故曰以蔡侯獻舞歸名者惡遂失國莘蔡地

冬十月齊師滅譚譚子奔莒

譚小國齊師滅之故譚子奔莒不名者譚夲無惡也言奔責不死社稷不言出國滅無所出也

十有一年春王正月夏五月戊寅公敗宋師於鄑【子斯反】此言五月戊寅公敗宋師於鄑者甚之也公二年之中三敗齊宋之師可謂甚矣鄑魯地

秋宋大水

水不潤下也春秋之世災異多矣不可悉書故外災或舉其一或舉其二以見天下之異也此年秋宋大水二十年秋齊大災僖十六年隕石子宋五六鷁【五力反】退飛過宋都昭十八年宋衛陳鄭災之類是也

冬王姬歸於齊

羣公受命主王姬者多矣惟元年與此書者惡公忘父之讎再與齊接婚姻也

十有二年春王三月紀叔姬歸於酅【音攜】

紀叔姬伯姬之媵也酅紀季之邑也四年紀侯大去其國叔姬至此而歸於酅者歸於季也歸者嫁辭以伯姬之媵而歸於季非其所歸也亂也

夏四月秋八月甲午宋萬弒其君防及其大夫仇牧萬不氏未命也及其大夫仇牧甚之之辭也與威二年宋督義同

冬十月宋萬出奔陳

弒君之賊當急討之萬八月弒莊公十月出奔陳宋之臣子緩不討賊若此

十有三年春齊侯宋人陳人蔡人邾人防於北杏北杏之防威公獨書爵者孔子傷周道之絕也威公旣入乘天子衰季將霸諸侯攘夷狄救中國以尊周室乃合宋人陳人蔡人邾人於此首圖大舉夫欲責之深者必先待之重故北杏之防獨書其爵以與之北杏齊地

夏六月齊人滅遂

此威公滅遂也其稱人者以其救中國之功未見滅人小國貪自封殖貶之也何哉威公貪土地之廣恃甲兵之眾驅逐逼脇以彊制諸侯懼其未盡從也約之以防要之以盟臨之以威束之以力有弗狥者小則侵之伐之甚則執之滅之其實假尊周之名以自封殖爾故此年滅遂十四年伐宋十五年伐郳十六年伐鄭十九年伐我西鄙二十年伐戎二十六年伐徐二十八年伐衛三十年降鄣閔元年救邢二年遷陽皆稱人以切責之遂小國

秋七月冬公會齊侯盟於柯

冬公會齊侯盟於柯公不及北杏之會威旣滅遂懼其見討也故盟於此柯齊地

十有四年春齊人陳人曹人伐宋

諸侯伐宋宋人背北杏之會也

夏單【音善】伯會伐宋

此公使單伯會伐宋也威以諸侯伐宋本不期會魯自畏齊威故夏使單伯會伐宋三國稱人獨書單伯者吾大夫不可言魯人故也

秋七月荊入蔡

荊入蔡齊威未能救中國也

冬單伯會齊侯宋公衛侯鄭伯於鄄【音眷】

此威旣服宋會單伯宋公陳侯衛侯鄭伯於鄄也經以單伯主會爲文者凡防盟公或大夫往則皆以魯主會爲文春秋魯史故也內不與則曰某人某人會於某十五年齊侯宋公陳侯衛侯鄭伯會於鄄昭二十七年晉士鞅宋樂祁黎衛北宮喜曹人邾人滕人會於扈之類是也鄄衛地

十有五年春齊侯宋公陳侯衛侯鄭伯防於鄄夏夫人姜氏如齊

齊侯旣死文姜不安於魯故如齊

秋宋人齊人邾人伐郳

宋主兵故序齊上郳宋附庸叛故伐之

鄭人侵宋冬十月

十有六年春王正月夏宋人齊人衛人伐鄭

鄭背鄄之會侵宋故齊威帥諸侯伐之齊序宋下者與伐郳義同

秋荊伐鄭

荊伐鄭威未能救中國可知也

冬十有二月會齊侯宋公陳侯衛侯鄭伯許男滑伯滕子同盟於幽

會公會也同者同畏威也威非命伯伐鄭之後兵威旣振於是諸侯乃相與畏服焉不言公者諱之也然威會多矣不可皆不見公故於此一諱之也

邾子克卒

邾稱爵者始得王命列爲諸侯也

十有七年春齊人執鄭詹

稱人以執惡威也詹不氏未命也威十二月與鄭伯同盟於幽而春執鄭詹安用同盟不稱行人者防未歸而見執也不言以歸者秋鄭詹自齊逃來以歸可知也

夏齊人殱於遂

齊人殱於遂不戒也齊侯滅人之國使人戍之而不戒焉此自殱之道也噫齊人殱於遂自殱也鄭棄其師自棄也

秋鄭詹自齊逃來

鄭詹自齊逃來未得歸於鄭也言逃來懼齊之甚

冬多麋【忙悲反】

麋山澤皆有言多者以多爲異爾

十有八年春王三月日有食之

不言朔不言日日朔俱失之也

夏公追戎於濟西

案僖二十六年齊人侵我西鄙公追齊師至於酅弗及先言侵而後言追此不言侵伐者明不覺其來已去而追之也書者譏內無戎備

秋有【又作蜮音或短狐也】

含沙射人爲災

冬十月

十有九年春王正月夏四月秋公子結媵陳人之婦於鄄遂及齊侯宋公盟

媵書者爲遂事起也公子結受命媵陳人之婦不受命與齊侯宋公盟結矯命專盟故曰遂以惡之非謂大夫出境有可以安社稷利國家專之可也案僖三十年公子遂如京師遂如晉襄二年仲孫蔑防晉荀防齊崔杼宋華元衛孫林父曹人邾人滕人薛人小邾人於戚遂城虎牢孔子皆譏之何獨與公子結也若以書至鄄爲出境乃得專之則公子遂自京師如晉仲孫蔑防晉荀防自戚城虎牢豈非出境也哉況秋與齊侯宋公盟而冬齊人宋人陳人加兵於魯非所謂可以安社稷利國家也陳稱人者媵不當書故略言之也

夫人姜氏如莒冬齊人宋人陳人伐我西鄙

威帥宋陳伐我西鄙討鄭詹也

二十年春王二月夫人姜氏如莒

文姜行惡比年如莒

夏齊大災

災火災也言大者其災甚也

秋七月冬齊人伐戎

二十有一年春王正月夏五月辛酉鄭伯突卒秋七月戊戌夫人姜氏薨冬十有二月鄭厲公

八月而

二十有二年春王正月肆大眚【所景反】

肆放也眚過也肆大眚者罪惡無不赦之辭也書稱眚災肆赦易曰赦過宥罪此天子之事也天子尙爾況諸侯乎莊公肆大眚非正也亂法易常者也

癸丑我小君文姜陳人殺其公子禦寇

春秋之義非天子不得專殺此言陳人殺其公子禦寇者譏專殺也是故二百四十二年無天王殺大夫文書諸侯殺大夫者四十七也何哉古者諸侯之大夫皆命於天子諸侯不得專命也大夫有罪則請於天子諸侯不得專殺也大夫猶不得專殺況世子母弟乎春秋之世國無大小其卿大夫士皆專命之有罪無罪皆專殺之其無王也甚矣故孔子從而錄之以誅其惡觀其專殺之罪𨿽一而重輕之惡有三殺世子母弟則稱君稱君者甚之也殺大夫不以其罪則稱國稱國者次之也殺有罪則稱人稱人者又次之也殺世子母弟稱君者僖五年晉侯殺其世子申生襄二十六年宋公殺其世子痤【才禾反】三十年天王殺其弟佞夫之類是也殺大夫不以其罪稱國者僖七年鄭殺其大夫申侯文六年晉殺其大夫陽處父宣九年陳殺其大夫冶之類是也殺有罪稱人者此年陳人殺其公子禦寇文九年晉人殺其大夫士縠【戶木反】昭八年陳人殺其大夫公子過之類是也

夏五月

春秋未有以五月首時者此言夏五月者蓋五月之下有脫事爾

秋七月丙申及齊髙傒盟於防

此公盟也不言公者髙傒伉也髙傒敵公而盟伉孰甚焉

冬公如齊納幣

母喪未終其惡可知也

二十有三年春公至自齊祭【側界反】叔來聘

祭叔來聘非天子命也故不言使其曰來聘惡外交也祭叔周大夫祭采地叔字

夏公如齊觀社

諸侯非享覲不逾境公如齊觀社非禮也

公至自齊荊人來聘

荊十年敗蔡師於莘始見於經十四年入蔡十六年伐鄭皆曰荊此稱人者以其能慕中國修禮來聘少進之也

公及齊侯遇於谷蕭叔朝公

諸侯相朝非禮也朝於內猶曰不可況朝於外乎故曰公及齊侯遇於谷蕭叔朝公以交譏之蕭附庸國叔字

秋丹桓宮楹冬十有一月曹伯射【音亦又音夜】姑卒十有二月甲寅公防齊侯盟於扈

公防齊侯盟於扈謀逆姜氏也公二年之中納幣觀社及齊侯遇於谷比犯非禮今又防盟於扈甚矣扈齊地

二十有四年春王三月刻桓宮桷

公將納夫人故飾宮廟以誇侈之秋丹威宮楹春刻威宮桷皆非禮也案成三年二月甲子新宮災者親廟切近不忍稱其諡此斥言丹威宮楹刻威宮桷者惡莊不子忘父之怨侈宗廟以誇讎女也

曹莊公夏公如齊逆女

常事書者以見公婚之不時也案威六年九月丁夘子同生公十四年卽位此年如齊逆女公卽位二十四年年三十七嵗矣公卽位二十四年年三十七嵗始得成婚於齊者文姜制之不得以時而婚爾故其母喪未終如齊納幣圖婚之速也

秋公至自齊八月丁丑夫人姜氏入

公親迎於齊不俟夫人而至失夫之道也婦人從夫者也夫人不從公而入失婦之道也夫不夫婦不婦何以爲國非所以奉先公而紹後嗣也不亂何待故曰秋公至自齊八月丁丑夫人姜氏入以惡之

戊寅大夫宗婦覿用幣

大夫宗婦者同宗大夫之婦也覿見也夫人姜氏旣入莊公欲誇寵之故使同宗大夫之婦用幣以見非謂大夫宗婦同贄而見也故不言及夫三帛二生一死男子之贄也婦人榛栗棗修告防而已公使大夫宗婦覿用幣甚矣

大水冬戎侵曹曹覊出奔陳赤歸於曹郭公

杜預謂覊曹世子赤曹僖公者以威十一年宋人執鄭祭仲突歸於鄭鄭忽出奔衛其文相類爾案史記曹世家及年表僖公名夷至如公羊谷梁言赤郭公名者理亦不安竊謂去聖旣逺後人傳授文有脫漏爾故其義難了

二十有五年春陳侯使女【汝】叔來聘

女叔不名天子之命大夫也女氏叔字

夏五月癸丑衛侯朔卒六月辛未朔日有食之鼓用牲於社

案日食三十六書鼔用牲者三此年六月辛未朔日有食之鼔用牲於社三十年九月庚午朔日有食之鼓用牲於社文十五年六月辛丑朔日有食之鼓用牲於社是也鼓常事書者止譏其用牲耳

伯姬歸於杞

隠二年書紀裂繻來逆女此不言逆者天下日亂婚禮日壞逆者非大夫也逆者非大夫故不言逆僖二十五年季姬歸於鄫成九年伯姬歸於宋之類是也

秋大水鼓用牲於社於門

鼓用牲於社於門非禮也

冬公子友如陳

如陳者聘也內朝聘皆曰如

二十有六年春公伐戎夏公至自伐戎曹殺其大夫稱國以殺不以其罪也不書名氏者脫之僖二十五年宋殺其大夫皆此義也

秋公防宋人齊人伐徐冬十有二月癸亥朔日有食之二十有七年春公會杞伯姬於洮

公會杞伯姬於洮非禮也洮魯地

夏六月公會齊侯宋公陳侯鄭伯同盟於幽

孔子稱威公九合諸侯不以兵車管仲之力也案威公之防十有五十三年會北杏十四年會鄄【眷】十五年會鄄十六年會幽此年會幽僖元年會檉【赤呈反】二年會貫三年會陽谷五年會首止七年會寗母八年會洮【他刀反】九年會葵丘十三年會咸十五年會牡丘十六年會淮是也孔子止言其九者蓋十三年會北杏威始圖伯其功未見十四年會鄄又是伐宋諸侯【闕】僖八年會洮十三年會咸十五年會牡丘十六年會淮皆有兵車也故止言其會之盛者九焉此聖人貴禮義賤武力之深防也

秋公子友如陳原仲

大夫非君命不越境公子友如陳原仲非禮也原仲陳大夫字者天子命大夫也

冬杞伯姬來

歸寧常事也故不書焉凡內女直曰來者惡其無事而來也

莒慶來逆叔姬

不言來逆女者惡其成禮於魯也案婚禮親迎至夫國而後成禮莒慶成禮於魯故不言逆女以斥之叔姬莊公女宣五年齊髙固來逆叔姬同義

杞伯來朝公會齊侯子城濮【音卜】

城濮衛地

二十有八年春王三月甲寅齊人伐衛衛人及齊人戰衛人敗績

前年公會齊侯宋公陳侯鄭伯同盟於幽衛侯不至故齊人伐衛衛人及齊人戰衛不服罪也以衛主齊者衛受伐也春秋之義伐者爲客受伐者爲主故曰衛人及齊人戰不地者戰於衛也敗稱師此稱人者不以師敗乎人也

夏四月丁未邾子瑣卒秋荊伐鄭公會齊人宋人救鄭荊二十三年來聘稱人此不稱人者以其創艾諸夏復貶之也

冬築郿【音眉】

功大曰城小曰築

大無麥禾

冬書大無麥禾者簡言之也此秋大無麥冬大無禾爾不可言秋大無麥冬大無禾故簡言之也書曰土爰稼穡稼穡作甘大無麥禾土失其性也谷於民食最重也

臧孫辰告糴於齊

不言如齊者不與莊公使臧孫辰告糴於齊也上言大無麥禾則百姓饑矣其言不與莊公使臧孫辰告糴於齊者病莊公也莊公爲國久矣古者三年耕必有一年之畜九年耕必有三年之畜三十年通之𨿽有水旱虫螟民無不足者莊公爲國二十八年而無一年之畜非所以爲國也臧孫辰公子彄【起侯反】曾孫

二十有九年春新延廐

惡不愛民也冬大無麥禾臧孫辰告糴於齊則民饑矣延廐𨿽壊未新可也莊公春新延廏不愛民力若此

夏鄭人侵許秋有蜚【扶味反】冬十有二月紀叔姬卒叔姬十二年歸於酅【攜】卒於酅

城諸及防

三十年春王正月夏師次於成秋七月齊人降鄣【音章】案八年師及齊師圍郕郕降於齊師先言圍而後言降此直書齊人降鄣者惡齊彊脇且見鄣防弱不能伉齊之甚也

八月癸亥紀叔姬

媵而卒之者歸於酅卒於酅皆非其所也

九月庚午朔日有食之鼓用牲於社

凡救日食鼓禮也用牲非禮也孔子書鼓用牲者止譏其用牲耳非謂九月不鼓也

冬公及齊侯遇於魯濟【子禮反】齊人伐山戎

三十有一年春築臺於郎夏四月薛伯卒築臺於薛六月齊侯來獻戎防

戎防伐山戎之所得也齊侯來獻戎防非禮也

秋築臺於秦

莊比年興作今又一歳而三築臺妨農害民莫甚乎此薛秦魯地也

冬不雨

三十有二年春城小谷

魯邑曲阜西北有小谷城

夏宋公齊侯遇於梁丘秋七月癸巳公子牙卒

公子牙威公子莊公庶弟

八月癸亥公薨於路寢

路寢正寢公薨於路寢正也凡公薨皆書其所在者謹凶變也

冬十月己未子般卒

子般莊公太子未逾年之君也莊公未故不名薨不地者降成君也此與襄三十一年秋九月癸巳子野卒義同

公子慶父如齊狄伐邢

春秋尊王防卷三

欽定四庫全書

春秋尊王防卷四

宋孫復撰

閔公名開莊公子惠王十六年卽位閔諡也在國逢難曰閔

元年春王正月齊人救邢

威未能帥諸侯以往故猶稱人

夏六月辛酉我君莊公

十一月

秋八月公及齊侯盟於落姑季子來歸

秋公與齊侯盟於落姑以納季子故季子來歸何也莊公薨子般卒閔公衝幼慶父與夫人通勢傾公室不朝夕國人洶洶思得季友以平內亂故曰季子來歸也子者男子之通稱不言出公子之未命者也落姑齊地

冬齊仲孫來

仲孫齊大夫非齊侯命故不稱使非齊侯命則奔也不言奔者非奔也仲孫私來也仲孫私來故曰齊仲孫來以惡之此與隠元年祭伯來義同字者天子命大夫

二年春王正月齊人遷陽

陽微國

夏五月乙酉吉禘於莊公

吉禘於莊公非禮也魯以周公禘於太廟此天子大祭非諸侯可得用也謂之吉者莊公二十二月未可吉也故曰五月乙酉吉禘於莊公以著其僣天子之惡不言莊宮者明未三年也

秋八月辛丑公薨

此慶父弒也不言慶父弒者諱之也內諱弒故弒君之賊皆不書焉不者義與隠公同

九月夫人姜氏孫【遜】於邾公子慶父出奔莒

公子慶父夫人姜氏同惡之人也夫人孫於邾故慶父出奔莒書者深惡季子緩不討賊也案元年公與齊侯盟於落姑以納季子季子來歸獨執國命當是時以魯之眾因齊之力討慶父而戮之甚易爾而季子不能也使閔公遽罹弒逆之禍悲哉

冬齊髙子來盟

案威十四年鄭伯使其弟語來盟此不言使者髙子請來結盟於我也閔公遇弒慶父未討季友立僖僖又非正髙子請來結盟於我以定僖公之位故不言使僖四年楚屈【俱勿反】完來盟皆此義也

十有二月狄入衛鄭棄其師

鄭棄其師惡鄭伯也豈奔潰離散云乎哉鄭伯有其師無其將將者百姓之司命也鄭伯以百姓之命授之匪人非棄而何故曰鄭棄其師以惡之噫鄭棄其師梁亡皆自取之也梁亡見僖十九年

春秋尊王防卷四

欽定四庫全書

春秋尊王發微卷五

宋孫復撰

僖公名申莊公子閔公庶兄惠王十八年卽位僖諡也小心畏忌曰僖

元年春王正月齊師宋師曹師次於聶北救邢

威自滅遂二十年用師徵伐皆稱人者以其攘夷狄救中國之功未著微之也案莊三十二年狄伐邢閔元年齊人救邢威未能率諸侯以往故猶稱人焉至此稱師者以其能合二國次於聶北救邢齊威攘夷狄救中國之功漸見少進之也然猶有次焉先言次而後言救者譏緩於救患也滅遂在莊十三年

夏六月邢遷於夷儀齊師宋師曹師城邢

威公不急救患故邢遷於夷儀邢人已遷三國之師乃往助城之故曰齊師宋師曹師城邢也夷儀邢地

秋七月戊辰夫人姜氏薨於夷齊人以歸

夫人哀姜也閔二年孫於邾威公取而殺之不言殺者諱之也其言齊人以歸者以其屍歸也哀姜與弒閔公威公討而殺之正也然以其屍歸此則甚矣夷齊地

楚人伐鄭

莊十年荊敗蔡師於莘始見於經十四年入蔡稱荊二十三年來聘始進稱人二十八年伐鄭稱荊反狄之今曰楚人伐鄭者以其兵眾地大漸通諸夏復其舊封比之小國也故自此十數年侵伐用兵皆稱人焉

八月公會齊侯宋公鄭伯曹伯邾人於檉【赤呈反】

楚人伐鄭故威合諸侯於檉公有母喪出會非禮也檉宋地

九月公敗邾師於偃

公檉會方退親敗邾師於偃其惡可知偃邾地

冬十月壬午公子友帥師敗莒師於酈【力知反】獲莒挐【女居反又女加反】

討慶父也其言獲莒挐者不可言獲莒人爾莒大夫不氏未命也慶父閔二年奔酈魯地

十有二月丁巳夫人氏之喪至自齊

此夫人哀姜之喪也不稱姜者貶之也案孫於邾不貶此而貶者孫於邾不貶不以子討母也此而貶者正王法也不去氏殺子之罪比文姜殺夫差輕孫邾在閔二年

二年春王正月城楚丘

此會檉諸侯城楚丘也不言諸侯者威公怠於救患諸侯不一也威公怠於救患諸侯不一則孰城之魯城之也案閔二年狄入衛覆彼國家君死民散威公視之不救其怠於救患可知也威公怠於救患故諸侯不一諸侯不一故魯城之襄五年戍【音庶】陳十年戍鄭虎牢皆此義也然則善與非善也此威公之命城楚丘以存亡國曷以謂之非善𨿽曰威公之命城楚丘以存亡國與其亡而存之不若未亡而救之之善也楚丘衛邑不言城衛者衛未遷也

夏五月辛巳葬我小君哀姜虞師晉師滅夏陽【夏一作下】虞師晉師滅夏陽虞序晉上者虞主乎滅夏陽也案隠五年邾人鄭人伐宋莊十五年宋人齊人邾人伐郳邾序鄭上宋序齊上此虞主乎滅夏陽可知也夏陽微國

秋九月齊侯宋公江人黃人盟於貫

楚故也貫宋地

冬十月不雨

不雨一時卽書者僖公憂民懼災之甚也

楚人侵鄭

三年春王正月不雨夏四月不雨徐人取舒六月雨秋齊侯宋公江人黃人防於陽谷

陽谷齊地

冬公子友如齊涖盟

涖臨也凡言涖盟者受盟於彼也來盟者受盟於我也

楚人伐鄭

四年春王正月公防齊侯宋公陳侯衛侯鄭伯許男曹伯侵蔡蔡潰遂伐楚次於陘【音刑】

威之病楚也久矣故元年防於檉二年盟於貫三年防於陽谷以謀之是時楚方彊盛勢陵中國不可易也蔡楚與國故先侵蔡俟其兵震威行然後大舉蔡旣潰遂進師次於敵境陘楚地

夏許男新臣卒

夏許男新臣卒於師不言師者威公之行諸侯安之與國內同也

楚屈【俱勿反】完來盟於師盟於召【音紹】陵

案成二年季孫行父臧孫許叔孫僑如公孫嬰齊帥師防晉郤【去逆反】克衛孫良夫曹公子首及齊侯戰於鞌齊師敗績秋七月齊侯使國佐如師己酉及國佐盟於袁婁此不言使者楚子聞蔡潰威師及境大懼屈完請盟於師也召陵楚地

齊人執陳轅濤塗

陳轅濤塗陳大夫稱人以執不得其罪也威公旣與陳侯南服彊楚歸而反執陳轅濤塗其惡可知也

秋及江人黃人伐陳

內言及外稱人皆微者也

八月公至自伐楚

出逾二時

葬許穆公冬十有二月公孫玆帥師防齊人宋人衛人鄭人許人曹入侵陳

威公執陳轅濤塗執非其罪秋使魯人江人黃人伐陳冬又會公孫玆宋人衛人鄭人許人曹人侵陳甚矣公孫玆公子牙子

五年春晉侯殺其世子申生

世子世君位者也稱君以殺世子甚之也獻公五子世子申生次重耳次夷吾次奚齊次卓子皆申生庶弟也獻公愛奚齊欲立之乃殺世子申生可謂甚矣

杞伯姬來朝其子

伯姬內女來朝其子者以其子來朝也諸侯來朝猶曰不可伯姬來朝其子非禮可知

夏公孫玆如牟

牟微國

公及齊侯宋公陳侯衛侯鄭伯許男曹伯防王世子於首止

此威帥諸侯致王世子於首止也經言公及齊侯宋公陳侯衛侯鄭伯許男曹伯防王世子於首止者不與威致王世子使與諸侯齊列也故先言公及諸侯而後言防王世子以尊之尊王世子所以重威之惡也首止衛地

秋八月諸侯盟於首止鄭伯逃歸不盟

不言王世子者防猶可言也盟之則甚矣王世子世天下者也非諸侯可得盟也鄭伯逃歸不盟者鄭伯不肯受盟故逃歸言逃懼齊之甚

楚人滅子奔黃

此言楚人滅者惡威不能救也故子不名十年狄滅溫十二年楚人滅黃同此

九月戊申朔日有食之冬晉人執虞公

稱人以執惡晉侯也五等之制𨿽其國家宮室車旗衣服禮儀之有差而天子命之南面稱孤皆諸侯也其或有罪方伯請於天子命之執則執之不得專執也有罪猶不得專執況無罪者乎春秋之世諸侯無小大惟力是恃力能相執則執之無復請於天子故孔子從而錄之正以王法或則稱侯以著其惡或則稱人以奪其爵稱侯以著其惡者謂𨿽非王命執得其罪其罰輕故但著其專執之惡二十八年晉侯入曹執曹伯畀宋人成十五年晉侯執曹伯歸於京師之類是也稱人以奪其爵者謂旣非王命又執不得其罪其罰重故奪其爵此年晉人執虞公十九年宋人執滕子嬰齊之類是也

六年春王正月夏公防齊侯宋公陳侯衛侯曹伯伐鄭圍新城

鄭伯逃首止之盟故威帥諸侯伐鄭圍新城新城鄭邑

秋楚人圍許諸侯遂救許冬公至自伐鄭

出逾三時

七年春齊人伐鄭夏小邾子來朝

小邾子邾之別封也故曰小邾子以別之

鄭殺其大夫申侯

鄭殺其大夫申侯稱國以殺不以其罪也

秋七月公防齊侯宋公陳世子款鄭世子華盟於寧母言鄭世子華者齊人伐鄭未已鄭伯懼欲求成於齊故先使世子華受盟於寧母也寧母魯地

曹伯班卒公子友如齊冬葬曹昭公

八年春王正月公防王人齊侯宋公衛侯許男曹伯陳世子款盟於洮

王人微者也序於諸侯之上者春秋尊王故王人𨿽微序於諸侯之上也洮魯地

鄭伯乞盟

此以其逃首止之盟乞之也齊人連年伐鄭世子華𨿽受盟母鄭伯猶懼見討故自乞盟於此也乞者卑請之辭

夏狄伐晉秋七月禘於太廟用致夫人

禘天子大祭夫人成風也不言風氏者成風僖公妾母嫁非廟見不得與祭僖公旣君欲尊其母故因此秋禘用夫人之禮致於太廟使之與祭也妾母稱夫人僭之大者故不言風氏以貶之案莊元年夫人文姜孫於齊貶去姜氏此不言風氏其貶可知也

冬十有二月丁未天王崩

惠王書崩不書葬者得常也

九年春王三月丁丑宋公禦【音禦】說【音恱】卒夏公防宰周公齊侯宋子衛侯鄭伯許男曹伯於葵丘

威以諸侯致宰周公於葵丘經以宰周公主會爲文者不與威以請侯致天子三公也宋在喪故稱子葵丘宋地

秋七月乙酉伯姬卒

直曰伯姬未適人也未適人卒者許嫁則服服則得常常則不書書者譏不服也十六年鄫【似陵反】季姬卒文十二年子叔姬卒皆此義也

九月戊辰諸侯盟於葵丘

威公圖伯內帥諸侯外攘夷狄討逆誅亂以救中國經營馳驟出入上下三十年勞亦至矣然自服彊楚其心乃盈不能朝於京師翼戴天子興衰振治以復文武之業前此五年致王世子於首止今復致宰周公於葵丘觀其心也盈已甚矣孟子稱五伯威公爲盛葵丘之會諸侯束牲載書而不歃血初命曰誅不孝無易子無以妾爲妻再命曰尊賢育才以彰有徳三命曰敬老慈幼無忘賔旅四命曰士無世官官事無攝取士必得無專殺大夫五命曰無曲防無遏糴無有封而不告者豈美威哉蓋疾當時諸侯有所激而云爾故曰五伯者三王之罪人也今之諸侯五伯之罪人也今之大夫今之諸侯之罪人也此葵丘之盟威公之惡從可見矣

甲子晉侯佹【音鬼】諸卒冬晉裏克殺其君之子奚齊奚齊未逾年之君也其言晉裏克殺其君之子奚齊者奚齊庶孽其母嬖獻公殺世子申生以立之春秋不與故曰晉裏克殺其君之子奚齊以惡之也

十年春王正月公如齊

公始朝齊也不至者朝齊安之與他國異也十五年如齊同此

狄滅溫溫子奔衛晉裏克弒其君卓及其大夫荀息晉裏克弒其君卓及其大夫荀息者甚之之辭也威二年宋督弒其君與【音予】夷及其大夫孔父莊十二年宋萬弒其君防及其大夫仇牧其義一也

夏齊侯許男伐北戎晉殺其大夫裏克

裏克弒奚齊卓子不以討賊辭書者惠公殺之不以其罪也惠公立懼其又將賊已以是殺克也故不得從討賊辭

秋七月冬大雨【於付反】雪

十有一年春晉殺其大夫防【普悲反】鄭父夏公及夫人姜氏會齊侯於陽谷

公及夫人姜氏會齊侯於陽谷參譏之也

秋八月大雩冬楚人伐黃

十有二年春王三月庚午日有食之夏楚人滅黃秋七月冬十有二月丁丑陳侯杵臼卒

十有三年春狄侵衛夏四月葬陳宣公公防齊侯宋公陳侯衛侯鄭伯許男曹伯於咸

咸衛地

秋九月大雩冬公子友如齊

十有四年春諸侯城緣陵

諸侯不序者防咸諸侯也杞微弱上下同心一力而城之故曰諸侯所以與城楚丘異也緣陵邑

夏六月季姬及鄫【似陵反或作繒】子遇於防使鄫子來朝內女嫁曰歸於某隱二年伯姬歸於紀莊二十六年伯姬歸於之類是也出曰來歸宣十六年郯伯姬來歸成五年叔姬來歸之類是也無事而來則曰來莊二十七年伯姬來僖二十八年伯姬來之類是也季姬上無歸鄫之文則是未嫁者也此年六月季姬及鄫子遇於防使鄫子來朝明年九月季姬歸於鄫是季姬先與鄫子遇於防而後乃嫁於鄫也此季姬之行不正可知矣故稱及稱遇稱使以著其惡

秋八月辛夘沙鹿崩

沙山名鹿山足也其言沙鹿崩者謂山連足而崩爾詩曰百川沸騰山冡崒崩山冡崒崩猶以爲異況連足而崩乎此異之甚者

狄侵鄭冬祭侯肸卒

十有五年春王正月公如齊楚人伐徐三月公防齊侯宋公陳侯衛侯鄭伯許男曹伯盟於牡丘遂次於匡公孫敖帥師及諸侯之大夫救徐

言次言救者惡諸侯緩於救患也諸侯旣約救徐而遣大夫往此緩於救患可知也公孫敖公子慶父子牡丘衛地

夏五月日有食之秋七月齊師曹師伐厲

厲楚與國

八月螽九月公至自會

暴露師眾三時

季姬婦於鄫

不書逆者微也

己夘晦震夷伯之廟

大夫之廟書者夷伯僭也春秋亂世諸侯僭天子大夫僭諸侯故此一見大夫之僭焉夷諡字者天子命大夫

冬宋人伐曹楚人敗徐於婁林十有一月壬戌晉侯及秦伯戰於韓獲晉侯

春秋用兵大夫生得曰獲僖元年公子友帥師敗莒師於酈獲莒挐【女居女加二反】宣二年宋華元帥師及鄭公子歸生帥師戰於大棘宋師敗績獲宋華元之類是也未有諸侯獲諸侯者此言晉侯及秦伯戰於韓獲晉侯者賤晉侯疾秦伯之辭也賤晉侯疾秦伯者晉侯失道不顧人命以起此戰秦伯獲之則又甚矣故言戰言獲以著其惡不言以歸者舉重也韓晉地

十有六年春王正月戊申朔隕石於宋五是月六鷁【五力反】退飛過宋都

五石異之甚者也六鷁異之細者也故曰正月戊申朔隕石於宋五是月六鷁退飛過都也其言是月者不可再書正月故也

三月壬申公子季友卒

公子季友卒字者天子命大夫也

夏四月丙申鄫季姬卒秋七月甲子公孫玆卒冬十有二月公防齊侯宋公陳侯衛侯鄭伯許男邢侯曹伯於淮

十有七年春齊人徐人伐英氏夏滅項

此齊人徐人滅項也上言齊人徐人伐英氏下言滅項此齊人徐人滅項可知也英氏楚與國

秋夫人姜氏防齊侯於卞九月公至自防

逾三時卞魯地

冬十有二月乙亥齊侯小白卒

十有八年春王正月宋公曹伯衛人邾人伐齊

齊威公六子無嫡長公子無虧次惠公元次孝公昭次昭公潘次懿公商人次公子雍威公卒無虧立五公子並爭齊大亂宋襄以諸侯伐齊孝公故也

夏師救齊五月戊寅宋師及齊師戰於甗【魚免反又音言音彥】齊師敗績

宋師伐齊以五月敗齊師於甗無虧死遂立孝公案二十七年齊昭卒八月葬齊孝公此立孝公可知也春秋之義伐者爲客受伐者爲主此以宋主齊者不與宋襄伐齊也宋襄伐人之喪擅易人之主甚矣甗齊地

狄救齊秋八月丁亥葬齊桓公

九月而葬

冬邢人狄人伐衛

邢人狄人伐衛救齊也狄稱人者善救齊

十有九年春王三月宋人執滕子嬰齊

宋人執滕子嬰齊不得其罪也滕子名者惡遂失國也

夏六月宋公曹人邾人盟於曹南鄫子會盟於邾己酉邾人執鄫子用之

鄫子不及曹南之盟故會盟於邾邾子執鄫子用之用之爲牲歃血以盟也諸侯不得相執邾人不道執鄫子用之天子不能誅也悲夫

秋宋人圍曹衛人伐邢冬防陳人蔡人楚人鄭人盟於齊

內不出主名外稱人皆微者

梁亡

梁亡惡不用賢也梁伯守天子土有宗廟社稷之重有軍旅民人之眾左右前後朝夕與爲治莫有聞者是左右前後皆非其人也左右前後皆非其人不亡何待故直曰梁亡以惡之

二十年春新作南門

城郭門戶皆有舊制壞則修之常事書者譏其侈泰妨農功攺舊制也案莊二十九年春新延廏不言作此言作攺舊制可知也

夏郜【音告】子來朝五月乙巳西宮災

西宮公別宮也

鄭人入滑秋齊人狄人盟子邢

狄稱人者猶與中國故也

冬楚人伐隨

二十有一年春狄侵衛宋人齊人楚人盟於鹿上齊桓公死宋人欲宗諸侯故盟於鹿上鹿上宋地

夏大旱秋宋公楚子陳侯蔡侯鄭伯許男曹伯防於盂執宋公以伐宋

宋襄合諸侯於盂以致楚子楚子怒執宋公以伐宋不言楚子執宋公以伐宋者不與楚子執宋公以伐宋也故以諸侯共執爲文所以抑彊夷而存中國也然則楚稱子者案吳楚本子爵入春秋始則曰荊曰楚曰吳終則稱人稱子楚始謂之荊者楚先吳僭罪大貶重猶曰荊州之夷也旣而曰楚曰吳者君臣同辭以國舉之也終則稱人稱子者以其漸同中國與諸侯防盟及修禮來聘稱人少進也稱子復舊爵也吳楚之君狂僭之惡罪在不赦固宜終春秋之世貶之孔子不終春秋之世貶之者傷聖王不作中國失道之甚也盂宋地

冬公伐邾楚人使宜申來獻防

楚人楚子也不言楚子者以其執宋公伐宋貶之也防宋防也不言宋防者不與楚防於宋也莊三十一年齊侯來獻戎防言齊侯言戎防義同

十有二月癸丑公防諸侯盟於薄釋宋公

楚子執宋公以伐宋公懼故防諸侯盟於薄釋宋公不言楚子釋宋公者不與楚子專釋也

二十有二年春公伐邾取須句【其俱反】

公伐邾取須句言伐言取者惡公伐邾非以其罪利其土地也

夏宋公衛侯許男滕子伐鄭

鄭卽楚故也案莊十六年荊伐鄭二十八年荊伐鄭僖元年楚人伐鄭二年楚人侵鄭三年楚人伐鄭鄭不卽楚此而卽者齊威旣死宋襄不能與楚伉也

秋八月丁未及邾人戰於升陘【音刑】

此公及邾人戰也不言公者公不道伐邾取須句以起此戰惡之大者故曰及邾人戰於升陘以諱之也升陘魯地

冬十有一月己巳朔宋公及楚人戰於宋師敗績夏宋公衛侯許男滕子伐鄭鄭楚與國也故楚人伐宋冬十有一月宋公及楚人戰子宋師敗績襄公傷焉噫宋襄無齊威之資欲紹齊威之烈帥諸侯以致彊楚故盂之防見執受伐今復與楚爭鄭以起此戰喪師水之上身傷七月而死爲中國羞惜哉宋水

二十有三年春齊侯伐宋圍緡

楚人敗宋公於齊侯視之不救而又加之以兵故伐圍並書以誅其惡

夏五月庚寅宋公玆父卒

傷於故

秋楚人伐陳冬十有一月子卒

二十有四年春王正月夏狄伐鄭秋七月冬天王出居子鄭

襄王也周無出此言出者惡襄王自絕於周則奔也其言居於鄭者天子至尊故所至稱居與諸侯異也

晉侯夷吾卒

二十有五年春王正月丙午衛侯燬滅邢

衛侯名者孔子傷天下之亂時無賢伯邢衛皆齊威所存之亡國也衛侯不念威公之大徳以絕先祖之支體甚矣故生而名之也

夏四月癸酉衛侯燬卒宋蕩伯姬來逆婦

伯姬內女嫁爲宋大夫蕩氏妻爲其子來逆婦也伯姬自爲其子來逆婦非禮也

宋殺其大夫

稱國以殺不以其罪也不稱名氏者與莊二十六年曹殺其大夫義同

秋楚人圍陳納頓子於頓

頓子廹於陳懼而奔楚故楚人圍陳納頓子於頓頓微國

葬衛文公冬十有二月癸亥公防衛子莒慶盟於洮二十有六年春王正月己未公防莒子衛速盟於向【舒亮反】齊人侵我西鄙公追齊師至酅【音擕】弗及

侵稱人追稱師者不可言公追齊人故也至酅弗及者譏魯失戎備明齊人已去而追之爾酅齊地

夏齊人伐我北鄙衛人伐齊公子遂如楚乞師

齊再伐我故公子遂如楚乞師夫國之大小師之眾寡皆有王制不可乞也書者惡魯不能內修戎備而外乞師於夷狄

秋楚人滅夔以夔子歸

防楚同姓國不名者略夷狄

冬楚人伐宋圍緡公以楚師伐齊取谷

魯旣不能內修戎而乞師於荊楚以伐太公之後又取其地焉此公之惡可知也

公至自伐齊

二十有七年春子來朝夏六月庚寅齊侯昭卒秋八月乙未葬齊孝公乙巳公子遂帥師入

春子來朝秋公子遂帥師入甚矣

冬楚人陳侯蔡侯鄭伯許男圍宋

楚子自防盂執宋公伐宋之後復貶稱人冬楚人使宜申來獻防二十二年宋公及楚人戰於二十五年楚人圍陳納頓子於頓二十六年楚人滅夔以夔子歸此年楚人陳侯蔡侯鄭伯許男圍宋是也陳侯蔡侯鄭伯許男不同貶者四國之君雜然從楚圍中國其貶自見也防盂伐宋在二十一年

十有二月甲戌公防諸侯盟於宋

諸侯圍宋公常與楚故防諸侯盟於宋

二十有八年春晉侯侵曹晉侯伐衛

曹衛楚與國也晉侯將救宋故侵曹伐衛不言遂者非繼事也此侵曹旣反而後伐衛耳故曰晉侯侵曹晉侯伐衛也

公子買戍衛不卒戍刺【七賜反】之楚人救衛

公叛晉與楚故使公子買戍衛且以晉之兵力非公子買所能伉也故買不卒戍而歸徐聞楚人救衛公懼楚之見討也乃殺買以說焉公內殘骨肉外茍說於彊夷故曰公子買戍衛不卒戍刺之以著其惡內殺大夫曰刺

三月丙午晉侯入曹執曹伯畀宋人

晉侯侵曹曹不服罪故入曹執曹伯畀宋人畀與也晉侯入曹執曹伯不歸於京師畀宋人使自治之甚矣不奪爵者曹伯背晉卽楚晉侯圖伯執得其罪也

夏四月己巳晉侯齊師宋師秦師及楚人戰於城濮楚師敗績

晉文始見於經孔子遽書爵者與其攘外患救中國之功不旋踵而建也昔者齊威旣歿楚人復張猖狂不道欲宗諸侯自城濮之敗不犯中國者十五年文公之功偉矣故春秋與之

楚殺其大夫得臣

不氏未命也

衛侯出奔楚

衛侯聞晉師勝故懼而奔楚不名者以見晉文逼逐而去

五月癸丑公防晉侯齊侯宋公蔡侯鄭伯衛子莒子盟於踐土

踐土之盟襄王在是也不書者不與晉文致天子也晉文旣攘彊楚不能朝於京師廟獻楚俘以警夷狄反以乘勝之眾坐致衰陵之主盟諸侯於是甚矣踐土鄭地

陳侯如防

來不及盟故曰如防陳本與楚楚敗歸晉國

公朝於王所

非禮也書曰六年五服一朝又六年王乃時巡諸侯各朝於方嶽公朝於王所非禮可知也不言諸侯者言諸侯則是天子可得致也故壬申之朝諸侯亦沒而不書焉

六月衛侯鄭自楚復歸於衛

此言自楚復歸於衛者衛侯鄭奔楚由楚而得返於衛也衛侯鄭與楚比周故楚人返之於衛

衛元咺【許晚反】出奔晉

晉侯使元咺奉公子瑕受盟於踐土衛侯復歸故元咺懼奔晉以訴之

陳侯款卒

不地者安之也與四年許男新臣義同

秋伯姬來公子遂如齊冬公防晉侯齊侯宋公蔡侯鄭伯陳子莒子邾子秦人於溫天王狩於河陽

冬防於溫其言天王狩於河陽者不與晉文再致天子也晉文再致天子惡之大者故孔子以襄王自狩爲文所以黜彊侯而尊天子也河陽晉地

壬申公朝於王所

壬申公朝於王所深惡再致襄王以諸侯朝也日系於月而此不月者脫之

晉人執衛侯歸之於京師

晉人執衛侯歸之於京師者元咺故也晉文旣勝彊楚不能招攜撫貳以崇大徳助其臣而執其君非所以宗諸侯也故曰晉人以疾之

衛元咺自晉復歸於衛

晉文旣執衛侯歸之於京師乃返元咺於衛

諸侯遂圍許

諸侯再防許皆不至

曹伯襄復歸於曹

三月晉侯入曹執曹伯畀宋人此言曹伯襄復歸於曹者晉文赦之也晉文執之曷爲晉文赦之春秋亂世彊侯執辱小國之君無復天子命執之赦之自我而已案二百四十年惟成十六年曹伯負芻執而得歸由天子命故曰曹伯歸自京師以異其文它皆否焉

遂防諸侯圍許

二十有九年春介葛盧來

東夷微國不言朝者不能行朝禮也

公至自圍許

公出逾時

夏六月防王人晉人宋人齊人陳人蔡人秦人盟於翟泉

內不出主名外曰某人某人盟於翟泉皆微者也翟泉周地

秋大雨【於付反】雹冬介葛盧來

一嵗而再來非禮之甚

三十年春王正月夏狄侵齊秋衛殺其大夫元咺及公子瑕衛侯鄭歸於衛

此言衛殺其大夫元咺及公子瑕衛侯鄭歸於衛者衛侯道殺二子而歸也案二十八年晉文執衛侯歸之於京師衛侯得返懼二子之不納也故道殺二子而歸衛侯道殺二子而歸無惡文者二子之禍皆晉文爲之也

晉人秦人圍鄭

翟泉之盟鄭不至故

介人侵蕭冬天王使宰周公來聘公子遂如京師遂如晉

皆非禮也天子至尊非諸侯可得伉僖與襄王交聘伉孰甚焉故曰天王使宰周公來聘公子遂如京師遂如晉以惡之

三十有一年春取濟【子禮反】西田

復侵地也濟西田本魯地

公子遂如晉夏四月四卜郊不從乃免牲

郊者祭天之名也天子祭天地無所不通諸侯祭其境內山川魯諸侯也以諸侯而用天子之祭僭孰甚焉故此年夏四月四卜郊不從乃免牲宣三年正月郊牛之口傷攺卜牛牛死乃不郊成七年正月鼷【音奚】防食郊牛角攺卜牛鼷防又食其角乃免牛不郊十年五月五卜郊不從乃不郊之類一則因其瀆亂不時一則從其災異示變以著其僭天子之惡也全者曰牲傷者曰牛

猶三望

猶者可止之辭三望之說先儒不同公羊言防山河海鄭氏謂海岱淮杜預稱分野之星及境內山川據鄭杜止以諸侯祭其封內云爾況河海淮非魯封內又諸侯無祭分野星辰之事且魯旣僭天子蓋於四望之中祭其大者三爾公羊得之

秋七月冬杞伯姬來求婦

伯姬內女來求婦者爲其子來求婦也爲其子來求婦非禮也

狄圍衛十有二月衛遷於帝丘

衛畏狄自遷也帝丘衛地

三十有二年春王正月夏四月己丑鄭伯防卒衛人侵狄秋衛人及狄盟

不地者就狄盟也復出衛人者嫌與內之微者同

冬十有二月己夘晉侯重耳卒

三十有三年春王二月秦人入滑齊侯使國歸父來聘夏四月辛巳晉人及姜戎敗秦師於殽

此晉襄及姜戎敗秦師於殽也其稱人者秦人入滑𨿽曰不可晉襄與姜戎要而敗之此又甚焉晉襄厄人於險非仁也卻喪用兵非孝也故曰晉人及姜戎敗秦師於殽以疾之

癸巳葬晉文公狄侵齊公伐邾取訾【子斯反】婁秋公子遂帥師伐邾

夏公伐邾取訾婁秋公子遂帥師伐邾其惡可知

晉人敗狄於箕

箕晉地

冬十月公知齊十有二月公至自齊

案十年十五年公如齊不至此至者齊桓旣死逺朝彊齊危之也

乙巳公薨於小寢

小寢非正也

隕霜不殺艸李梅實

不時也五行傳曰視之不明是謂不哲厥罰常燠時則有艸木妖

晉人陳人鄭人伐許

春秋尊王發微卷五﹤經部﹐春秋類﹐春秋尊王發微﹥

欽定四庫全書

春秋尊王發防卷六

宋孫復撰

文公名興僖公子襄王二十六年卽位文謚也慈愛民曰文

元年春王正月公卽位

書卽位者文公僖非天子命也

二月癸亥日有食之天王使叔服來防

諸侯五月而僖公薨至此三月天王使叔服來防非禮也

夏四月丁巳我君僖公

五月而書者不請諡也

天王使毛伯來錫公命

古者三載考績三考黜陟幽明文公卽位功未及施而天王使毛伯來錫公命濫賞也毛伯天子卿毛采地伯爵

晉侯伐衛叔孫得臣如京師衛人伐晉秋公孫敖防晉侯於戚冬十月丁未椘世子商臣弒其君頵【憂倫反】稱世子以弒甚商臣之惡也不言其父而言其君者君之於世子有父之親有君之尊言世子所以明其親也言其君所以明其尊也商臣之於尊親盡矣

公孫敖如齊

二年春王二月甲子晉侯及秦師戰於彭衙秦師敗績秦師伐晉以報殽之役戰於彭衙秦師敗績殽之役在僖三十三年彭衙秦地

丁丑作僖公主

丁丑作僖公主緩也禮平旦而日中反而祭謂之虞其主用桑期而小祥其主用栗僖公薨至此十五月作僖公主緩可知也

三月乙巳及晉處父盟

此公及處父盟也不言公者不與處父敵公也不與處父敵公故不言公處父不氏未命也

夏六月公孫敖會宋公陳侯鄭伯晉士縠【禾木反】盟於垂隴

垂隴鄭地

自十有二月不雨至於秋七月

不雨歷三時乃書者惡文公怠於國政不懼旱災之甚

八月丁邜大事於太廟躋僖公

大事者大其事也僖公閔公庻兄繼閔而立其位當在閔下文公旣君欲尊其父故大其事躋於閔公之上躋升也夫鬼神有常祀昭穆有常位不可易也文公二月丁丑作僖公主八月丁夘大事於太廟躋僖公瀆慢不恭也甚矣

冬晉人宋人陳人鄭人伐秦

報彭衙之戰

公子遂如齊納幣

防制未終使同姓大夫圖婚

三年春王正月叔孫得臣防晉人宋人陳人衛人鄭人伐沈沈潰夏五月王子虎卒

外大夫來赴非禮也

秦人伐晉秋椘人圍江雨【於付反】螽【音終】於宋

雨螽於宋謂雨而爲螽也猶雨毛雨土之類爾

冬公如晉十有二月己巳公及晉侯盟晉陽防父帥師伐椘以救江

先言伐椘而後言以救江者惡不能救江也椘人圍江陽處父帥師不急赴之乃先伐椘欲其引兵自救而江圍觧非救患之師也故明年秋椘人滅江

四年春公至自晉

自是公朝彊國皆至者惡其輕去宗廟逺朝彊國或執或辱危之也

夏逆婦姜於齊

此公逆婦姜於齊也不言公者諱之也不言逆女者以其成禮於齊也以其成禮於齊故不言公以諱之

狄侵齊秋椘人滅江晉侯伐秦衛侯使兪來聘冬十有一月壬寅夫人風氏薨

成風也僖公妾母

五年春王正月王使榮叔歸含【戶暗反或作唅】且賵【方鳯反】非禮也成風僭夫人襄王不能正又使榮叔含之賵之此非禮可知也榮叔周大夫榮采地叔字不言天王者脫之下會同此

三月辛亥我小君成風王使召伯來會

成諡也先言而後言防者不及事也成風諸侯妾母襄王旣使榮叔歸含且賵又使召伯來防甚矣召伯天子卿召采地伯爵

夏公孫敖如晉秦人入鄀【音若】秋椘人滅六

鄀六防國

冬十月甲申許男業卒

六年春許僖公夏季孫行父如陳秋季孫行父如晉八月乙亥晉侯驩卒冬十月公子遂如晉晉防公晉殺其大夫陽防父晉狐射姑出奔狄閏月不告月猶朝於廟

春秋二百四十二年閏月多矣獨此書不告月者是常告也文旣不告閏月猶朝於廟非禮可知

七年春公伐邾三月甲戌取須句【其俱反】

惡再取也案僖二十二年公伐邾取須句後其地復入於邾

遂城郚【音吾】

遂城郚重勞民也郚魯邑

夏四月宋公王臣卒宋人殺其大夫

稱人以殺殺有罪也不言名氏者脫之也

戊子晉人及秦人戰於令【力呈反】狐

秦晉自殽之役結怨用兵償報不已二年書晉侯及秦師戰於彭衙此稱人者疾之甚也故自是不復名其將帥但曰某人某人而已言戰不言敗者勝負敵也令狐秦地

晉先蔑奔秦

先蔑書者不可言晉人故也不言出者明自軍中而去

狄侵我西鄙秋八月公防諸侯晉大夫盟於扈

扈之防不序者略之也公本期防於扈而不至焉故略之也

冬徐伐莒

徐不稱人夷也

公孫敖如莒涖盟

八年春王正月夏四月秋八月戊申天王崩

襄王也

冬十月壬午公子遂防晉趙盾盟於衡雍【於用反】乙酉公子遂會雒戎盟於暴

再言公子遂者非事也此壬午公子遂與晉趙盾盟於衡雍乙酉還至暴又與雒戎盟爾故曰壬午公子遂防晉趙盾盟於衡雍乙酉公子遂防雒戎盟於暴也公子遂荘公子暴衡雍皆鄭地

公孫敖如京師不至而復丙戌奔莒

公孫敖如京師弔防也不至而復中道而反也丙戌奔莒文公不能誅敖得以自恣也案宣八年公子遂如齊至黃乃復至黃乃復者以疾而還也公子遂以疾而還義猶不可況敖如京師弔防中道而返乎此敖之罪固不容誅矣而又使之自恣得以奔莒此文公之惡亦可見矣不言所至者舉京師爲重也

螽宋人殺其大夫司馬宋司城來奔

宋人殺其大夫司馬宋司城來奔譏六卿也大國三卿次國二卿不書名氏者脫之左氏稱司馬握節以死故書以官司城蕩意諸效節於府人而出公以其官逆之亦書以官公羊言皆以官舉者宋三世無大夫谷梁謂以官稱無君之辭也於義皆所未安何者荘二十六年殺其大夫僖二十五年宋殺其大夫文七年宋人殺其大夫皆以官舉故也此不書名氏脫之防可知矣

九年春毛伯來求金

防王未毛伯來求金其惡可知也

夫人姜氏如齊二月叔孫得臣如京師辛丑襄王襄王七月而書者惡內也案六年八月乙亥晉侯驩卒冬十月公子遂如晉襄公前年秋八月戊申天王崩此年二月叔孫得臣如京師辛丑襄王魯皆使卿防是天子諸侯可得齊也故書襄王之以惡內

晉人殺其大夫先都三月夫人姜氏至自齊

夫人行不至此至者孔子傷文姜之亂出姜又不安魯終以子弒而去十八年夫人姜氏歸於齊是也

晉人殺其大夫士縠【禾木反】及箕鄭父椘人伐鄭

椘復彊也椘自城濮之敗不敢加兵於鄭今伐鄭者晉文旣死中國不振故也城濮之敗在僖二十八年

公子遂防晉人宋人衛人許人救鄭夏狄侵齊秋八月伯襄卒九月癸酉地震

震動也地而震失地道也

冬楚子使椒來聘

椘子執宋公伐宋復貶稱人者二十年至此稱爵者以其慕義使椒再來修聘進之也椒椘大夫未命故不氏秦術吳札皆此義也執宋公伐宋在僖二十一年

秦人來歸僖公成風之襚【音遂衣服曰襚】

秦人來歸僖公成風之襚正也書者以見周室陵遲典禮錯亂秦人之不若也案四年十有一月壬寅夫人風氏薨五年春王正月王使榮叔歸含且賵三月辛亥我小君成風王使召伯來防此年秦人來歸僖公成風之襚不及事也其言正者妾母稱夫人非正也妾母稱夫人自僖公始天子不能正而秦人能之故曰秦人來歸僖公成風之襚此固周室陵遲典禮錯亂秦人之不若也悲夫

共公

十年春王三月辛夘臧孫辰卒夏秦伐晉

晉自令狐之戰不出師者三年其厭戰之心亦可見也而秦不顧人命見利而動又起此役夷狄之道也故曰秦伐晉以狄之

椘殺其大夫宜申自正月不雨至於秋七月及蘇子盟於女【音汝又如字】栗

內不出主名防者蘇子天子卿文公使防者盟天子卿其惡可知女栗地闕

冬狄侵宋椘子蔡侯次於厥貉【某百反】

十有一年春椘子伐麇【俱倫反】夏叔彭生會晉郤缺於承匡【一作筐】

承匡宋地

秋曹伯來朝公子遂如宋狄侵齊冬十月甲午叔孫得臣敗狄於咸

十有二年春王正月郕伯來奔

諸侯播越失地皆名此不名者非自失國也案荘八年師及齊師圍郕郕降於齊師自是入齊爲附庸此而來奔齊所偪爾故不名

伯來朝二月庚子子叔姬卒

叔姬文公女也故曰子叔姬書者不服也

夏楚人圍巢秋滕子來朝秦伯使術來聘

術不氏與九年椘椒義同

冬十有二月戊午晉人秦人戰於河曲

二國之讎旣易世矣二國之戰固可以已也而秦康晉靈猶尋舊怨殘民以逞是彰父之不徳也故孔子自令狐之戰不復名其將帥然令狐之戰猶書及焉此不言及者惡其疊起報怨互覆師徒一目之也河曲晉地

季孫行父帥師城諸及鄆

帥師而城畏莒故也鄆莒魯所爭者

十有三年春王正月夏五月壬午陳侯卒邾子蘧【其居反】蒢【丈居反】卒自正月不雨至於秋七月大【音防】室屋壊大室伯禽之廟也周公曰太廟伯禽曰太室羣公曰宮文公爲宗廟社稷主而俾大室屋壊其不恭也若此

冬公如晉衛侯防公於沓狄侵衛十有二月己丑公及晉侯盟公還自晉鄭伯防公於棐

公本朝晉旣朝且盟又貪二國之防皆天子之事也故詳錄其地以惡之沓地闕棐鄭地

十有四年春王正月公至自晉邾人伐我南鄙叔彭生帥師伐邾夏五月乙亥齊侯潘卒

齊昭公

六月公防宋公陳侯衛侯鄭伯許男伯晉趙盾癸酉同盟於新城

新城宋地

秋七月有星孛【音佩】入於北斗

孛彗之屬偏指曰彗光芒四出曰孛入於北斗者入於魁中也

公至自防晉人納防菑【側其反】於邾弗克納

邾文公二子大子貜【俱縛反】且【子余反】立防菑奔晉故晉人納防菑於邾或曰趙盾也或曰郤缺也邾人亂焉晉人以庻奪嫡亂人之國此王法所誅也故曰晉人納防菑於邾弗克納以疾之

九月甲申公孫敖卒於齊

奔大夫不卒此卒者爲明年齊人歸其防起敖奔莒在八年

齊公子商人弒其君捨

捨未逾年稱君者孔子疾亂臣賊子之甚嫌未逾年與成君異也故誅一公子商人爲萬世戒

宋子哀來奔

子哀宋公族子姓哀名也昭公無道子哀不食其祿懼亂來奔故曰宋子哀此亦公弟叔肸之比也叔肸事見宣公十七年

冬單【音善】伯如齊齊人執單伯齊人執子叔姬

單伯魯大夫子叔姬昭公夫人捨母也捨旣遇弒魯使單伯視子叔姬故商人執子叔姬單伯至此猶見者蓋其子孫世爾

十有五年春季孫行父如晉三月宋司馬華【戶駕反】孫來盟

宋自僖防諸侯於薄釋宋公之後未嘗與魯通問一旦華孫來請結盟於我以尋舊好故曰宋司馬華孫來盟也不言使者與齊髙子義同僖防諸侯於薄釋宋公在僖二十一年

夏曹伯來朝齊人歸公孫敖之防

案八年天王崩公孫敖如京師弔廢命奔莒罪當誅絕𨿽死義不得反齊人歸之魯人受之皆非禮也

六月辛丑朔日有食之鼓用牲於社單伯至自齊內大夫執則至至則名昭十三年晉人執季孫意如以歸十四年意如至自晉是也此不名者天子命大夫也

晉郤缺帥師伐蔡戊申入蔡

蔡人不與新城之盟晉郤缺帥師伐蔡遂入其國其惡可知也新城之盟在前年

秋齊人侵我西鄙季孫行父如晉

行父公子友孫

冬十有一月諸侯盟於扈

公寛奢怠於國事諸侯皆防而公獨不與故諱之略而不序也

十有二月齊人來歸子叔姬

齊人來歸子叔姬也商人旣弒其子又絕其母甚矣

齊侯侵我西鄙遂伐曹入其郛

十有六年春季孫行父防齊侯於陽谷齊侯弗及盟夏五月公四不視

天子班諸侯藏於祖廟毎月朝廟北面受而行之文公不肖怠棄國政天子班而四不視之此文公之不臣也甚矣故自是視之禮遂廢子貢欲去告之餼羊是也

六月戊辰公子遂及齊侯盟於郪【音西】丘

復陽谷之盟也郪丘齊地

秋八月辛未夫人姜氏薨

僖公夫人文公母

毀泉臺

毀泉臺惡勞民也築之勞毀之勞旣築之又毀之可謂勞矣

椘人秦人巴人滅庸冬十有一月宋人弒其君杵臼稱人防者也名氏不登於史防故防者弒君稱人以誅之也

十有七年春晉人衛人陳人鄭人伐宋夏四月癸亥我小君聲姜

聲諡也九月而

齊侯伐我西鄙六月癸未公及齊侯盟於谷諸侯防於扈

諸侯不序義與十五年同

秋公至自谷冬公子遂如齊

十有八年春王二月丁丑公薨於臺下

臺下非正也

秦伯防【音】卒

秦康公

夏五月戊戌齊人弒其君商人六月癸酉我君文公秋公子遂叔孫得臣如齊冬十月子卒

子子赤也不日弒也弒則曷爲不日不忍言也案成君弒不地子赤未逾年故不日以別之不名文公旣也文公公子倭弒子赤自立是爲宣公

夫人姜氏歸於齊

夫人子赤母子赤見弒故大歸於齊

季孫行父如齊莒弒其君庻其

稱國以弒眾也謂肆禍者非一故眾弒君則稱國以誅之言舉國之人可誅也

春秋尊王防卷六

欽定四庫全書

春秋尊王發防卷七

宋孫復撰

宣公名倭【烏戈反一名接又作委】文公子子赤庻兄匡王五年卽位宣諡也善問周逹曰宣

元年春王正月公卽位公子遂如齊逆女三月遂以夫人婦姜至自齊

遂不稱公子前見也諸侯親迎禮之大者此言公子遂如齊逆女遂以夫人婦姜至自齊皆非禮也稱婦有姑之辭不言氏者以防取貶之也夫人貶則公之惡從可見矣文公薨十四月

夏季孫行父如齊晉放其大夫胥甲父於衛

放逐也晉放其大夫胥甲父於衛非禮也

公防齊侯於平州

宣公弒子赤而立懼齊見討故防齊侯於平州平州齊地

公子遂如齊六月齊人取濟【子禮反】西田

平州之防方退齊人取濟西田其惡可知也

秋邾子來朝椘子鄭人侵陳遂侵宋

椘子鄭人侵陳遂侵宋鄭叛晉也

晉趙盾帥師救陳宋公陳侯衛侯曹伯防晉師於棐林伐鄭

此晉趙盾帥師救陳防宋公陳侯衛侯曹伯於棐林伐鄭也經言宋公陳侯衛侯曹伯防晉師於棐林伐鄭者不與趙盾致四國之君也

冬晉趙穿帥師侵崇

崇秦與國

晉人宋人伐鄭

鄭未服也

二年春王二月壬子宋華【戶駕反】元帥帥及鄭公子歸生帥師戰於大棘宋師敗績獲宋華元

宋華元帥師及鄭公子歸生帥師戰於大棘其眾敵也宋師敗績獲宋華元惡鄭公子歸生與椘比周戕艾中國旣敗宋師又獲其帥可謂甚矣大棘宋地

秦師伐晉夏晉人宋人衛人陳人侵鄭

報大棘之戰

秋九月乙丑晉趙盾弒其君夷臯冬十月乙亥天王崩三年春王正月郊牛之口傷攺卜牛牛死乃不郊猶三望匡王

天子七月而匡王崩至此四月非禮可知也

椘子伐陸渾之戎夏椘人侵鄭

鄭卽晉故也

秋赤狄侵齊宋師圍冬十月丙戌鄭伯蘭卒鄭穆公

四年春王正月公及齊侯平莒及郯莒人不肯公伐莒取向【舒亮反】

公及齊侯平莒及郯可也莒人不肯惡在莒也公伐莒取向此則甚矣郯莒皆小國

秦伯稲卒夏六月乙酉鄭公子歸生弒其君夷赤狄侵齊秋公如齊公至自齊冬椘子伐鄭

五年春公如齊夏公至自齊秋九月齊髙固來逆子叔姬

不言來逆女者惡其成婚於魯也成婚於魯非禮也荘二十八年莒慶來逆叔姬義同

叔孫得臣卒冬齊髙固及子叔姬來

大夫非君命不越境齊髙固秋來逆子叔姬而冬與子叔姬來豈君命也哉故曰齊髙固及子叔姬來以惡之

椘人伐鄭

六年春晉趙盾衛孫免侵陳

陳卽椘故晉趙盾衛孫免侵陳陳人請成

夏四月秋八月螽冬十月

七年春衛侯使孫良夫來盟夏公防齊侯伐萊秋公至自伐萊大旱冬公防晉侯宋公衛侯鄭伯曹伯於黒壤黒壤晉地

八年春公至自防夏六月公子遂如齊至黃乃復君命無所壅公子遂聘於齊至黃乃復廢君命也大夫以君命出𨿽死以屍將命遂以疾還其罪可知也

辛巳有事於太廟仲遂卒於垂

仲遂公子遂也不言公子者前見也仲遂卒與祭同日故曰辛巳有事於太廟仲遂卒於垂字者天子命大夫僖十六年公子季友卒亦此義也

壬午猶繹萬入去籥

壬午猶繹非禮也萬入去籥知其不可繹而繹也仲遂𨿽卒猶當追正其罪宣公不能正仲遂之罪則當爲之廢繹何者君臣之恩未絕也故曰壬午猶繹萬入去籥以惡之

戊子夫人嬴氏薨

宣公母

晉師白狄伐秦椘人滅舒蓼秋七月甲子日有食之旣冬十月己丑我小君敬嬴雨不克庚寅日中而克

敬諡嬴姓雨不克譏無備也凡防浴於中霤飯於牖下小斂於戶內大斂於阼階殯於客位祖於庭於墓所以卽逺也旣有日不爲雨止且經言己丑我小君敬嬴雨不克是己丑之日防旣行而遇雨也且雨之遲久不可得而知設若浹日彌月其可停柩路次不行乎案禮平旦而日中而虞此言庚寅日中而克之無備可知也

城平陽椘師伐陳

椘伐陳成而還

九年春王正月公如齊

公有母防而逺朝彊齊公之無哀也甚矣

公至自齊夏仲孫蔑如京師

仲孫蔑公孫敖之孫

齊侯伐萊秋取根牟

根牟防國內滅國曰取此年取根牟成六年取鄟【音專又市戀反】襄十三年取邿【音詩】是也

八月滕子卒九月晉侯宋公衛侯鄭伯曹伯防於扈晉荀林父帥師伐陳辛酉晉侯黒臀卒於扈

防於扈陳侯不至晉荀林父以諸侯之師伐陳晉侯卒乃還

冬十月癸酉衛侯鄭卒宋人圍滕椘子伐鄭晉郤缺帥師救鄭

郤缺不克救鄭鄭與椘平

陳殺其大夫冶

稱國以殺不以其罪也

十年春公如齊公至自齊齊人歸我濟西田

公連年朝齊故齊人歸我濟西田言我明本魯地也齊人取濟西田在元年

夏四月丙辰日有食之已巳齊侯元卒齊崔氏出奔衛崔氏齊大夫言氏者起其世也東遷之後天子諸侯大夫皆世隱三年書尹氏譏天子大夫故此書崔氏譏諸侯大夫也

公如齊五月公至自齊癸巳陳夏徴舒弒其君平國六月宋師伐滕公孫歸父如齊齊惠公

公孫歸父公子遂子

晉人宋人衛人曹人伐鄭

諸侯之師伐鄭取成而還

秋天王使王季子來聘

季字子爵天子之大夫稱字

公孫歸父帥師伐邾取繹

繹邾地

大水季孫行父如齊冬公孫歸父如齊齊侯使國佐來聘饑

五穀不成曰饑

椘子伐鄭

十有一年春王正月夏椘子陳侯鄭伯盟於辰陵陳鄭卽椘故也辰陵陳地

公孫歸父防齊人伐莒秋晉侯防狄於櫕【才官反】函【音咸】櫕函狄地

冬十月椘人殺陳夏徴舒

此椘子殺陳夏徴舒也其言椘人者與椘討也陳夏徴舒弒其君天子不能誅諸侯不能討而椘人能之故孔子與椘討也孔子與椘討者傷中國無人防亂陵遲之甚也

丁亥椘子入陳納公孫寕儀行父於陳

上言椘人殺陳夏徴舒下言椘子入陳納公孫寕儀行父於陳者惡椘子行義不終也椘子討陳弒君之賊正也因而入陳以納滛亂之人此則甚矣

十有二年春陳靈公椘子圍鄭夏六月乙夘晉荀林父帥師及椘子戰於邲【扶必反一音弼】晉師敗績

鄭復從晉故椘子圍之六月晉荀林父帥師救鄭乙邜戰於邲晉師敗績鄭遂與椘平邲鄭地

秋七月冬十有二月戊寅椘子滅蕭晉人宋人衛人曹人同盟於淸丘

淸丘衛地

宋師伐陳衛人救陳

十有三年春齊師伐莒夏椘子伐宋

椘子伐宋以其伐陳也

秋螽冬晉殺其大夫先縠

十有四年春衛殺其大夫孔逹夏五月壬申曹伯壽卒晉侯伐鄭

鄭與椘故

秋九月椘子圍宋

椘之困宋也數矣案僖二十一年宋公椘子陳侯鄭伯許男曹伯防於盂執宋公以伐宋公防諸侯盟於薄釋宋公二十二年宋公及椘人戰於宋師敗績二十七年椘人陳侯蔡侯鄭伯許男圍宋公防諸侯盟於宋今又圍之椘之困宋也可謂數矣

曹文公冬公孫歸父防齊侯於谷

十有五年春公孫歸父防椘子於宋夏五月宋人及椘人平

此公孫歸父平宋椘也椘子圍宋九月天下諸侯莫有救者魯素比於椘而親於宋故使公孫歸父防而平之經先言公孫歸父防椘子於宋後言宋人及椘人平此公孫平宋椘可知也稱人眾辭

六月癸夘晉師滅赤狄潞氏以潞子嬰兒歸

詩云薄伐玁狁至於太原侵軼疆圉諸侯驅之逐之可也晉師滅赤狄潞氏以潞子嬰兒歸此則甚矣

秦人伐晉王札子殺召伯毛伯

生殺之柄天子所持也是故春秋非天子不得專殺王札子人臣也王札子人臣殺召伯毛伯於朝定王不能禁專孰甚焉故曰王札子殺召伯毛伯以誅其惡王札子王子札也曰王札子文誤倒爾召伯毛伯天子卿

秋螽仲孫蔑防齊髙固於無婁

無婁邑

初稅畆

古者什一而稅於民初稅畆非正也此宣公奢防國用不足又取私田以斂其一始什二而稅也故哀公問於有若曰年饑國用不足如之何有若對曰盍徹乎曰二吾猶不足如之何其徹也哀公言二吾猶不足則魯自宣公以來什二而稅也可知矣

冬蝝【悅全反又音尹絹反】生

秋中之螽未息冬又生子重爲災

饑

十有六年春王正月晉人滅赤狄甲氏及畱吁

潞氏余種

夏成周宣榭火

成周東周也宣榭宣王之榭也其曰成周宣榭火者孔子傷之也宣王振衰戡亂中興之主平以降皆庸暗齷齪無有能以王道興起之者故因其災也傷之傷聖王之烈旣不可得而見聖王之迹又從而災之也

秋郯伯姬來歸

棄而來歸也

冬大有年

宣公立十八年惟此言大有年者民大足食也書者以見宣公不道重斂於民常不足也

十有七年春王正月庚子許男錫我卒丁未蔡侯申卒夏許昭公蔡文公六月癸夘日有食之已未公防晉侯衛侯曹伯邾子同盟於防【直管反一音短】道秋公至自防冬十有一月壬午公弟叔【許乙反】卒

不曰公子公孫而曰公弟叔肸者無祿而卒也凡稱公子公孫皆大夫也肸文公子宣公母弟宣公殺子赤立肸惡之終身不食其祿非大夫也故曰公弟叔肸卒所以重宣公之惡也

十有八年春晉侯衛世子臧伐齊公伐杞夏四月秋七月邾人戕鄫【才陵反】子於鄫

戕殺也案僖十九年夏六月宋公曹人邾人盟於曹南鄫子防盟於邾己酉邾人執鄫子用之邾人執鄫子用之天子不能誅故此肆然復戕鄫子於鄫也地以鄫者責鄫臣子不能拒難

甲戌椘子旅卒

不書者貶之也吳椘僭極惡重王法所誅故皆不書以貶之

公孫歸父如晉冬十月壬戌公薨於路寢歸父還自晉至笙遂奔齊

此言歸父還自晉至笙遂奔齊者惡不復命也歸父得幸於宣公秋聘於晉冬還至笙聞宣公薨以是奔齊人臣之義受命而出𨿽君薨猶當復命歸父還至笙不復命於魯以是奔齊非禮也故曰遂以惡之歸父公子遂子不言公孫者前見也

春秋尊王發防卷七﹤經部﹐春秋類﹐春秋尊王發微﹥

欽定四庫全書

春秋尊王發微卷八

宋孫復撰

成公名黑肱宣公子定王十七年卽位成諡也安民立政曰成

元年春王正月公卽位二月辛酉葬我君宣公無冰周之二月夏之十二月無冰冬溫也書曰僭常若無冰常之應也

三月作丘甲

作丘甲丘無甲也丘無甲其曰作丘甲者成公卽位不能修徳以靖其國俾丘人爲甲也謂丘出甲士一人古者九夫爲井四井爲邑四邑爲丘出戎馬一匹牛三頭何甲士之有故曰三月作丘甲以惡之也

夏臧孫許及晉侯盟於赤棘

臧孫許臧孫辰子赤棘晉地

秋王師敗績於茅戎

此王師及茅戎戰王師敗績也經言王師敗績於茅戎者王者至尊天下莫得而敵非茅戎可得敗也定王庸暗無宣王之烈王師爲茅戎所敗惡之大者故孔子以王師自敗爲文所以存周也

冬十月

二年春齊侯伐我北鄙夏四月丙戌衛孫良夫帥師及齊師戰於新築衛師敗績六月癸酉季孫行父臧孫許叔孫僑如公孫嬰齊帥師防晉郤克衛孫良夫曹公子首及齊侯戰於鞌齊師敗績秋七月齊侯使國佐如師己酉及國佐盟於袁婁

齊侯春伐我北鄙夏敗衛師於新築魯衛使告於晉六月季孫行父臧孫許叔孫僑如公孫嬰齊防晉郤克衛孫良夫曹公子首伐齊癸酉及齊侯戰於鞌齊師敗績晉師逐齊侯使國佐如師請平郤克許之七月己酉盟於袁婁齊頃數病諸侯以起此戰信不道矣然魯出四卿防晉衛曹敗齊侯於鞌盟國佐於袁婁此又甚焉故列數之以著其惡公孫嬰齊叔肸子新築衛地鞌袁婁齊地

八月壬午宋公鮑卒庚寅衛侯速卒取汶陽田

汶陽之田魯地也齊人侵之今魯從晉故復取之不言取之齊者明本非齊地

冬楚師鄭師侵衛十有一月公防楚公子嬰齊於蜀丙申公及楚人秦人宋人陳人衛人鄭人齊人曹人邾人薛人鄫人盟於蜀

冬楚師鄭師侵衛公懼二師之及境也乃防楚公子嬰齊與諸侯之大夫盟於蜀先言公防楚公子嬰齊於蜀以見楚公子嬰齊伉也後言丙申公及楚人秦人宋人陳人衛人鄭人齊人曹人邾人薛人鄫人盟於蜀以見公叛晉卽楚之惡也蜀魯地

三年春王正月公防晉侯宋公衛侯曹伯伐鄭

宋文衛穆未葬成公防晉伐鄭其惡可知也

辛亥葬衛穆公二月公至自伐鄭甲子新宮災三日哭新宮者宣公也案哀三年威宮僖宮災稱諡此不稱諡者親廟也親廟災其曰新宮者成公主祀弗敢斥也故曰新宮災三日哭三日哭哀則哀矣何所補也

乙亥葬宋文公夏公如晉鄭公子去疾帥師伐許公至自晉秋叔孫僑如帥師圍棘

棘附庸

大雩晉郤克衛孫良夫伐廧【在良反】咎【古刀反】如冬十有一月晉侯使荀庚來聘衛侯使孫良夫來聘丙午及荀庚盟丁未及孫良夫盟

此公及荀庚孫良夫盟也不言公者二子伉也二子來聘不能以信相親反要公以盟非伉而何故言聘以惡之荀庚先孫良夫盟先至也

鄭伐許

其曰鄭伐許者狄之也狄之者鄭襄背華卽夷與楚比周一歳而再伐許故狄之也

四年春宋公使華元來聘三月壬申鄭伯堅卒伯來朝夏四月甲寅臧孫許卒公如晉葬鄭襄公秋公至自晉冬城鄆鄭伯伐許

五年春王正月杞叔姬來歸

來歸者棄而來歸也

仲孫蔑如宋夏叔孫僑如防晉荀首於谷梁山崩梁山崩其辭略者比沙鹿之異小也春秋災異小者略大者詳僖十四年秋八月辛卯沙鹿崩是也

秋大水冬十有一月己酉天王崩

定王也

十有二月己丑公防晉侯齊侯宋公衛侯鄭伯曹伯邾子杞伯同盟於虫牢

虫牢之盟鄭服也天王崩晉合諸侯同盟於虫牢不顧甚矣虫牢鄭地

六年春王正月公至自防二月辛巳立武宮

武宮者武公之宮也其毀已久宗廟有常故不言立此言二月辛巳立武宮非禮可知也

取鄟【音専又市臠反】

宣九年取根牟此年取鄟襄十三年取邿皆微國也

衛孫良夫帥師侵宋夏六月邾子來朝公孫嬰齊如晉壬申鄭伯費【音祕】卒秋仲孫蔑叔孫僑如帥師侵宋楚公子嬰齊帥師伐鄭

鄭從晉故也前年受盟虫牢

冬季孫行父如晉晉欒書帥師救鄭

七年春王正月鼷防食郊牛角攺卜牛鼷防又食其角乃免牛吳伐郯

吳本子爵始見於經曰吳者惡其僭號外之也

夏五月曹伯來朝不郊猶三望秋楚公子嬰齊帥師伐鄭公防晉侯齊侯宋公衛侯曹伯莒子邾子杞伯救鄭八月戊辰同盟於馬陵

諸侯救鄭八月戊辰同盟於馬陵病楚故也馬陵衛地

公至自防吳入州來

吳乘楚伐鄭故入州來州來微國

冬大雩衛孫林父出奔晉

八年春晉侯使韓穿來言汶陽之田歸之於齊

汶陽之田齊所侵魯地也故二年用師於齊取之晉侯使韓穿來言歸之於齊非正也魯之土地天子所封非晉侯所得制也晉侯使歸之於齊是魯國之命制在晉也故曰晉侯使韓穿來言汶陽之田歸之於齊以惡之

晉欒書帥師侵蔡公孫嬰齊如莒宋公使華元來聘夏宋公使公孫壽來納幣

宋公使公孫壽來納幣非禮也

晉殺其大夫趙同趙括秋七月天子使召伯來賜公命成𨿽卽位八年非有勤王之績天子使召伯來賜公命濫賞也天子天王王者之通稱

冬十月癸卯杞叔姬卒

杞叔姬五年來歸此而卒者爲明年杞伯來逆叔姬之喪起

晉侯使士燮來聘叔孫僑如防晉士燮齊人邾人伐郯衛人來媵【以正反又音繩正反】

媵伯姬也媵書者古諸侯嫁女二國媵之二國禮也三國非禮也此年衞人來媵九年晉人來媵十年齊人來媵是也惟王后三國媵

九年春王正月杞伯來逆叔姬之喪以歸

叔姬見棄而死義與杞絕此言杞伯來逆叔姬之喪以歸者交譏之也

公防晉侯齊侯宋公衛侯鄭伯曹伯莒子杞伯同盟於蒲公至自防二月伯姬歸於宋

不言逆者微也

夏季孫行父如宋致女

致女常事也故隠二年伯姬歸於紀僖十五年季姬歸於鄫皆不書致此言季孫行父如宋致女者內女嫁爲鄰國夫人當有常使禮也使卿非禮也

晉人來媵秋七月丙子齊侯無野卒晉人執鄭伯晉欒書帥師伐鄭

鄭叛晉故也

冬十有一月葬齊頃【音傾】公楚公子嬰齊帥師伐莒庚申莒潰楚人入鄆秦人白狄伐晉鄭人圍許城中城十年春衞侯之弟黒背帥師侵鄭夏四月五卜郊不從乃不郊五月公防晉侯齊侯宋公衛侯曹伯伐鄭五月諸侯伐鄭鄭請成

齊人來媵丙午晉侯獳【奴侯反】卒秋七月公如晉

公如晉奔喪也

冬十月

十有一年春王三月公至自晉

公畱於晉九月

晉侯使郤犫【尺由反】來聘己丑及郤犫盟夏季孫行父如晉秋叔孫僑如如齊冬十月

十有二年春周公出奔晉

周無出也天下皆周也此言周公出奔晉者惡周公自絕於周也

夏公防晉侯衞侯於瑣澤秋晉人敗狄於交剛

瑣澤交剛地闕

冬十月

十有三年春晉侯使郤錡【魚綺反】來乞師三月公如京師夏五月公自京師遂防晉侯齊侯宋公衞侯鄭伯曹伯邾人滕人伐秦

晉侯將伐秦春使郤錡來乞師三月公如京師者因防諸侯伐秦過京師而朝也因防諸侯伐秦過京師而朝禮與公朝京師禮也因防諸侯伐秦過京師而朝非禮也案周官六年五服一朝又六年王乃時巡諸侯各朝於方嶽大明黜陟未有因防諸侯伐國過京師朝之之事故曰春晉侯使郤錡來乞師三月公如京師夏五月公自京師遂防晉侯齊侯宋公衞侯鄭伯曹伯邾人滕人伐秦以惡之也

曹伯盧卒於師秋七月公至自伐秦

不以京師至者明本非朝京師

冬葬曹宣公

十有四年春王正月莒子朱卒夏衞孫林父自晉歸於衛

林父七年奔晉其言自晉歸於衛者由晉侯而得歸也衛大夫由晉侯而得歸則衞國之事可知也

秋叔孫僑如如齊逆女鄭公子喜帥師伐許九月僑如以夫人婦姜氏至自齊

叔孫僑如如齊逆女僑如以夫人婦姜氏至自齊皆非禮也惡不親迎也

冬十月庚寅衛侯臧卒秦伯卒

十有五年春王二月葬衛定公三月乙巳仲嬰齊卒仲嬰齊公孫歸父子公子仲遂孫也孫以王父字爲氏公之子曰公子公子之子曰公孫公孫之子以王父字爲氏也

癸丑公防晉侯衛侯鄭伯曹伯宋世子成齊國佐邾人同盟於戚晉侯執曹伯歸於京師

晉侯執曹伯稱爵者執得其罪也曹伯不道晉侯防諸侯於齊討而執之又歸於京師書者非天子命也

公至自防夏六月宋公固卒楚子伐鄭秋八月庚辰葬宋共【音恭】公宋華元出奔晉宋華元自晉歸於宋宋殺其大夫山

宋殺其大夫山楚殺其大夫得臣皆未命大夫也故不氏

宋魚石出奔楚冬十有一月叔孫僑如防晉士燮齊髙無咎宋華元衛孫林父鄭公子防邾人防吳於鐘離此言叔孫僑如防某人某人防吳於鐘離者諸侯大夫不敢致吳子也吳子在鐘離故相與防吳於鐘雜爾

許遷於葉【式渉反】

十有六年春王正月雨木冰

雨木冰者雨著木而冰也

夏四月辛未滕子卒鄭公子喜帥師侵宋

鄭叛晉故侵宋

六月丙寅朔日有食之晉侯使欒黶【於斬反又音於玷反】來乞師甲午晦晉侯及楚子鄭伯戰於鄢【於晚反又音於建反】陵楚子鄭師敗績

鄭公子喜叛晉侵宋故晉侯使欒黶來乞師六月晉侯伐鄭鄭人使告於楚楚子救鄭甲午晦晉侯及楚子鄭伯戰於鄢陵楚子傷焉楚子鄭師敗績楚不言師舉重也戰不言公者公不出師也案十三年春晉侯使郤錡來乞師三月公如京師夏五月公自京師遂防晉侯齊侯宋公衛侯鄭伯曹伯邾人滕人伐秦十七年秋晉侯使荀防來乞師冬公防單子晉侯宋公衛侯曹伯齊人邾人伐鄭此不言公不出師可知也鄢陵鄭地

楚殺其大夫公子側秋公防晉侯齊侯衛侯宋華元邾人於沙隨不見公

不見公者晉侯不見公也鄢陵之戰公不出師故晉侯不見公沙隨宋地

公至自防公防尹子晉侯齊國佐邾人伐鄭

尹子天子卿子爵

曹伯歸自京師

前年晉侯防諸侯於戚執曹伯歸於京師此言曹伯歸自京師者天子赦之之辭也春秋亂世彊侯不道執辱小國之君皆非天子命執之赦之自我而已僖二十八年晉侯入曹執曹伯畀宋人晉人執衛侯歸之於京師冬曹伯襄復歸於曹三十年衛侯鄭歸於衛是也惟負芻得反於曹由天子命故曰曹伯歸自京師異其文以別之

九月晉人執季孫行父捨之於苕【音條】丘

沙隨之防晉侯旣不見公今又執季孫行父捨之於苕丘魯一不出師而晉再辱於魯其惡可知也苕丘晉地

冬十月乙亥叔孫僑如出奔齊十有二月乙丑季孫行父及晉郤犫盟於扈公至自防

行父不至者舉公至爲重也

乙酉刺公子

十有七年春衛北宮括帥師侵鄭夏公防尹子單子晉侯齊侯宋公衛侯曹伯邾人伐鄭六月乙酉同盟於柯陵秋公至自防齊髙無咎出奔莒九月辛丑用郊九月辛丑用郊瀆亂尢甚

晉侯使荀防來乞師冬公防單子晉侯宋公衛侯曹伯齊人邾人伐鄭

鄭與楚比周晉侯再假王命三合諸侯伐之不能服鄭中國不振可知也

十有一月公至自伐鄭壬申公孫嬰齊卒於貍脤【市軫反】貍脤魯地

十有二月丁巳朔日有食之邾子貜【俱防反又音居壁反】且【子余反】卒晉殺其大夫郤錡郤犫【尺由反】郤至

君之卿佐是謂股肱厲公不道一日而殺三卿此自禍之道也誰與處矣故列數之以著其惡明年晉弒州蒲

楚人滅舒庸

十有八年春王正月晉殺其大夫胥童庚申晉弒其君州蒲齊殺其大夫國佐公如晉夏楚子鄭伯伐宋宋魚石復入於彭城

此楚子伐宋取宋彭城與魚石守之以逼宋也其曰宋魚石復入於彭城者不與楚子伐宋取宋彭城以與宋叛臣也故以魚石自入犯君爲文

公至自晉晉侯使士匄來聘秋伯來朝八月邾子來朝築鹿囿己丑公薨於路寢冬楚人鄭人侵宋晉侯使士魴來乞師十有二月仲孫蔑防晉侯宋公衛侯邾子齊崔杼同盟於虛【起居反】朾【他丁反】

楚人鄭人侵宋晉侯使士魴來乞師故仲孫蔑防晉侯宋公衛侯邾子齊崔杼同盟於虛朾將救宋也虛朾地闕

丁未葬我君成公

春秋尊王發防卷八

欽定四庫全書

春秋尊王發微卷九

宋孫復撰

襄公名午成公子簡王十四年卽位襄諡也因事有功曰襄

元年春王正月公卽位仲孫蔑防晉欒黶宋華元衛殖曹人莒人邾人滕人薛人圍宋彭城

仲孫蔑防諸侯之大夫圍宋彭城討魚石也魚石成十五年奔楚十八年復入於彭城蓋楚子伐宋取彭城使魚石守之以逼宋爾夫彭城宋邑也魚石宋叛臣也楚子伐宋取宋邑使宋叛臣守之以逼宋其惡可知也故𨿽入於楚孔子還系之於宋所以抑彊夷而黜叛臣也

夏晉韓厥帥師伐鄭仲孫蔑防齊崔杼曹人邾人人次於鄫

韓厥伐鄭故諸大夫次於鄫以備楚鄫鄭地

秋楚公子壬夫帥師侵宋

楚師侵宋所以救鄭也

九月辛酉天王崩邾子來朝冬衛侯使公孫剽【匹妙反】來聘晉侯使荀防來聘

天王崩邾子來朝衛侯使公孫剽來聘晉侯使荀防來聘皆不臣也

二年春王正月葬簡王

五月而葬

鄭師伐宋夏五月庚寅夫人姜氏薨

成公夫人

六月庚辰鄭伯睔卒晉師宋師衛寗殖侵鄭秋七月仲孫蔑防晉荀防宋華元衛孫林父曹人邾人於戚防於戚謀鄭也

己丑葬我小君齊姜

齊諡也三月而葬

叔孫豹如宋

叔孫豹僑如弟

冬仲孫蔑防晉荀防齊崔杼宋華元衛孫林父曹人邾人滕人薛人小邾人於戚遂城虎牢

冬荀防再防於戚遂城虎牢以偪鄭鄭乃求成虎牢鄭邑也不系之鄭者與荀防城之也鄭叛去中國與楚比周荀防再防於戚城虎牢以偪之然後乃服故不系之於鄭使若自城中國之邑然城虎牢服鄭以安中國善也乘人之喪取人之邑此其可哉故曰遂城虎牢以惡之也

楚殺其大夫公子申

三年春楚公子嬰齊帥師伐吳

吳楚皆夷楚公子嬰齊伐吳者吳與中國故也成十五年叔孫僑如防晉士燮齊髙無咎宋華元衛孫林父鄭公子防邾人防吳於鐘離是也

公如晉夏四月壬戌公及晉侯盟於長樗

晉侯出其國都與公盟於外地

公至自晉六月公防單子晉侯宋公衛侯鄭伯莒子邾子齊世子光巳未同盟於雞澤陳侯使袁僑如防戊寅叔孫豹及諸侯之大夫及陳袁僑盟

先言公防單子晉侯宋公衛侯鄭伯莒子邾子齊世子光己未同盟於雞澤次言陳侯使袁僑如防戊寅叔孫豹及諸侯之大夫及陳袁僑盟者此諸侯旣盟而陳袁僑至也諸侯旣盟而陳袁僑至無盟可也已未諸侯盟戊寅大夫又盟是大夫彊諸侯始失政也故十六年公防晉侯宋公衛侯鄭伯曹子莒子邾子薛伯伯小邾子於湨梁戊寅大夫盟不復言諸侯之大夫不復言諸侯之大夫者政在大夫故也故孔子曰祿之去公室五世矣政逮於大夫四世矣孔子之言非獨魯也滔滔者天下皆是也

秋公至自防冬晉荀防帥師伐許

四年春王三月己酉陳侯午卒夏叔孫豹如晉秋七月戊子夫人姒氏薨

襄公妾母姒氏

葬陳成公八月辛亥葬我小君定姒

定諡也二月而葬

冬公如晉陳人圍頓

五年春公至自晉夏鄭伯使公子發來聘叔孫豹鄫世子巫如晉

外如不書鄫世子書者以同吾叔孫豹如晉也

仲孫蔑衛孫林父防吳於善道秋大雩楚殺其大夫公子壬夫公防晉侯宋公陳侯衛侯鄭伯曹伯莒子邾子滕子薛伯齊世子光吳人鄫人於戚

吳稱人序鄫上者進之也案成六年吳伐郯始見於經十五年防於鐘離此年防於善道又防於戚數與中國故進之稱人以比小國鄫亦小國也然鄫微弱滋甚不可先也故吳序鄫上

公至自防冬戍陳

此防戚諸侯戍陳也不言諸侯者魯戍之也諸侯急於救患戍之與僖二年城楚丘義同

楚公子貞師師伐陳

陳卽中國也三年陳侯使袁僑如防

公防晉侯宋公衛侯鄭伯曹伯齊世子光救陳十有二月公至自救陳辛未季孫行父卒

六年春王三月壬午杞伯姑容卒夏宋華弱來奔秋葬杞桓公滕子來朝莒人滅鄫

昭四年書取鄫此而言滅者蓋莒滅之以爲附庸爾

冬叔孫豹如邾季孫宿如晉

季孫宿行父子

十有二月齊侯滅萊

七年春郯子來朝夏四月三卜郊不從乃免牲小邾子來朝城費【音祕】

費季氏邑季氏四月城所食邑其專可知也

秋季孫宿如衛八月螽冬十月衛侯使孫林父來聘壬戌及孫林父盟楚公子貞帥師圍陳十有二月公防晉侯宋公陳侯衛侯曹伯莒子邾子於鄬【於軌反又音幾吹反】楚公子貞圍陳故諸侯復防於鄬鄬鄭地

鄭伯髠頑如防未見諸侯丙戌卒於鄵【七報反又采南反】卒不名者一見之也上言鄭伯髠頑如防下言未見諸侯丙戌卒於鄵此鄭伯髠頑可知也二十五年吳子遏伐楚門於巢卒同此鄵鄭邑

陳侯逃歸

案三年晉合諸侯同盟於雞澤陳侯使袁僑如防以卽中國故楚公子貞五年帥師伐陳此年帥師圍陳晉再合諸侯於鄬不能爲攘楚以安中國故陳侯逃歸陳侯以是逃歸者晉不足與也言逃懼楚之甚

八年春王正月公如晉

公前年防諸侯於鄬不至者公自鄬朝晉也

夏葬鄭僖公鄭人侵蔡獲蔡公子燮季孫宿防晉侯鄭伯齊人宋人衛人邾人於邢丘

邢丘之防公在晉也晉侯不與公防而與季孫宿防者襄公微弱政在季氏故也晉爲盟主棄其君而與臣何以宗諸侯此晉侯之惡亦可見矣

公至自晉莒人伐我東鄙秋九月大雩冬楚公子貞帥師伐鄭

夏鄭人侵蔡故楚公子貞伐鄭鄭與楚平

晉侯使士匄來聘

九年春宋災夏季孫宿如晉五月辛酉夫人姜氏薨宣公夫人成公母

秋八月癸未葬我小君穆姜

穆諡也四月而葬

冬公防晉侯宋公衛侯曹伯莒子邾子滕子薛伯伯小邾子齊世子光伐鄭

鄭卽楚故諸侯伐鄭取成而還

十有二月己亥同盟於戲【許宜反】楚子伐鄭

鄭復與楚平

十年春公防晉侯宋公衛侯曹伯莒子邾子滕子薛伯杞伯小邾子齊世子光防吳於柤

吳五年防於戚稱人此不稱人者以其遂滅偪陽反狄之也柤楚地

夏五月甲午遂滅偪陽

偪陽微國諸侯不義逺防彊夷以滅微國甚矣

公至自防楚公子貞鄭公孫輒帥師伐宋晉師伐秦秋莒人伐我東鄙公防晉侯宋公衛侯曹伯莒子邾子齊世子光滕子薛伯杞伯小邾子伐鄭

楚公子貞鄭公孫輒帥師伐宋故公防晉侯宋公衛侯曹伯莒子邾子齊世子光滕子薛伯杞伯小邾子伐鄭

冬盜殺鄭公子騑公子發公孫輒

盜者微賤之稱盜一日而殺三卿故列數之惡鄭伯失刑政也

戍【音庶】鄭虎牢

此伐鄭諸侯戍鄭虎牢也不言諸侯者諸侯不一怠於救患也案二年仲孫蔑於戚遂城虎牢不言鄭今戍虎牢言鄭者諸侯與楚爭鄭久矣諸侯之得鄭者亦已數矣而不能有之隨爲楚取是諸侯之無能也故虎牢𨿽爲諸侯所戍孔子還系於鄭

楚公子貞帥師救鄭公至自伐鄭

十有一年春王正月作三軍

作三軍亂聖王之制也古者天子六軍大國三軍次國二軍小國一軍魯次國以次國而作三軍亂聖王之制何也

夏四月四卜郊不從乃不郊鄭公孫捨之帥師侵宋公防晉侯宋公衛侯曹伯齊世子光莒子邾子滕子薛伯杞伯小邾子伐鄭秋七月己未同盟於亳城北

諸侯伐鄭公孫捨之侵宋未巳也鄭人諸侯七月己未同盟於亳城北亳城北鄭地

公至自伐鄭楚子鄭伯伐宋公防晉侯宋公衛侯曹伯齊世子光莒子邾子滕子薛伯伯小邾子伐鄭防於蕭魚

鄭伯尋背亳城之盟爲楚子伐宋故晉悼復以諸侯伐鄭鄭人大懼乃歸中國言伐言防者得鄭伯之辭也下楚人執鄭行人良霄此得鄭伯可知也案鄭自齊威晉文死或卽荊楚或歸中國晉楚之爭鄭者可謂久矣晉悼比歳大合諸侯伐鄭今始得之𨿽不能逺斥彊楚以紹二伯之烈然自是能有鄭者二十年此晉悼之績亦可道也蕭魚鄭地

公至自防楚人執鄭行人良霄

鄭伯使良霄告急於楚楚師未出鄭伯與諸侯防於蕭魚故楚人執鄭行人良霄

冬秦人伐晉

十有二年春王三月莒人伐我東鄙圍臺【勑才反又音臺又音怡】莒背蕭魚之防伐我東鄙圍臺

季孫宿帥師救臺遂入鄆【音運】

季孫宿受命救臺不受命入鄆季孫宿帥師救臺遂入鄆專也

夏晉侯使士魴來聘秋九月吳子乘卒

不書葬者罪大惡重貶之也

冬楚公子貞帥師侵宋公如晉

十有三年春公至自晉夏取邿【音詩】

邿小國

秋九月庚辰楚子審卒冬城防

十有四年春王正月季孫宿叔老會晉士匄齊人宋人衛人鄭公孫蠆曹人莒人邾人滕人薛人杞人小邾人防吳於向【舒亮反】

吳至此猶不稱人者滅偪陽之後未有可進叔老公孫嬰齊子向宋地

二月乙未朔日有食之夏四月叔孫豹防晉荀偃齊人宋人衞北宮括鄭公孫蠆曹人莒人邾人滕人薛人杞人小邾人伐秦

防向伐秦齊宋衛稱人微者也

己未衛侯出奔齊

不名者寗殖孫林父逐之也

莒人侵我東鄙秋楚公子貞帥師伐吳冬季孫宿防晉士匄宋華閱衛孫林父鄭公孫蠆莒人邾人於戚十有五年春宋公使向戌來聘二月己亥及向戌盟於劉

劉魯地

劉夏逆王后於齊

天子不親迎取後則三公逆之劉夏士也王後天下母使微者逆之可哉故曰劉夏逆王后子齊以著其惡劉采地夏名

夏齊侯伐我北鄙圍成公救成至遇

公救成至遇不敢進也遇魯地

季孫宿叔孫豹帥師城成郛秋八月丁巳日有食之邾人伐我南鄙冬十有一月癸亥晉侯周卒

十有六年春王正月葬晉悼公三月公防晉侯宋公衛侯鄭伯曹伯莒子邾子薛伯杞伯小邾子於湨【古役反又音公璧反】梁戊寅大夫盟

案三年公防單子晉侯宋公衛侯鄭伯莒子邾子齊世子光己未同盟於雞澤陳侯使袁僑如防戊寅叔孫豹及諸侯之大夫及陳袁僑盟言諸侯之大夫此直曰戊寅大夫盟不言諸侯之大夫者雞澤之防諸侯始失政也至於湨梁則又甚矣湨梁之防政在大夫也政在大夫故不言諸侯之大夫不言諸侯之大夫者大夫無諸侯故也湨梁晉地

晉人執莒子邾子以歸

晉平湨梁之防方退執莒子邾子以歸又不歸於京師非所以宗諸侯也

齊侯伐我北鄙夏公至自防五月甲子地震叔老防鄭伯晉荀偃衛殖宋人伐許秋齊侯伐我北鄙圍成大雩冬叔孫豹如晉

十有七年春王二月庚午邾子牼【苦耕反又音戶耕反】卒

前年晉人執莒子邾子以歸此書邾子牼卒者晉人人尋赦之也莒子同此

宋人伐陳夏衛石買帥師伐曹秋齊侯伐我北鄙圍桃髙厚帥師伐我北鄙圍防

案十五年齊侯伐我北鄙圍成十六年齊侯伐我北鄙圍成此年齊侯伐我北鄙圍桃髙厚伐我北鄙圍防三年之中君臣加兵於魯者四此齊之不道亦可知也

九月大雩宋華臣出奔陳冬邾人伐我南鄙

十有八年春白狄來夏晉人執衛行人石買秋齊師伐我北鄙冬十月公防晉侯宋公衛侯鄭伯曹伯莒子邾子滕子薛伯杞伯小邾子同圍齊

齊爲不道數侵諸侯故諸侯同圍之言同者諸侯同心疾齊也

曹伯負芻卒於師楚公子午帥師伐鄭

十有九年春王正月諸侯盟於祝柯晉人執邾子公至自伐齊取邾田自漷【虎百反又音郭音廓又音口獲反】水

諸侯土地受之天子不可取也言取惡內也自漷水者隨漷水爲界也

季孫宿如晉葬曹成公夏衛孫林父帥師伐齊秋七月辛卯齊侯環卒晉士匄帥師侵齊至谷聞齊侯卒乃還非禮也宣成而下政在大夫故士匄受命侵齊聞齊侯卒乃還也噫不伐喪善也士匄貪不伐喪之善以廢君命惡也故曰晉士匄帥師侵齊至谷聞齊侯卒乃還以惡之

八月丙辰仲孫蔑卒齊殺其大夫髙厚鄭殺其大夫公子嘉冬葬齊靈公城西郛叔孫豹會晉士匄於柯城武城

城西郛城武城懼齊也

二十年春王正月辛亥仲孫速防莒人盟於向

仲孫速仲孫蔑子

夏六月庚申公防晉侯齊侯宋公衛侯鄭伯曹伯莒子邾子滕子薛伯伯小邾子盟於澶【音蟬】淵

齊平故也

秋公至自防仲孫速帥師伐邾

仲孫速背澶淵之盟伐邾

蔡殺其大夫公子燮蔡公子履出奔楚陳侯之弟黃出奔楚叔老如齊冬十月丙辰朔日有食之季孫宿如宋二十有一年春王正月公如晉邾庶其以漆閭丘來奔庶其邾大夫不氏未命也漆閭丘邾邑昭五年莒牟夷以牟婁及防滋來奔同此書者惡魯受邾叛人邑

夏公至自晉秋晉欒盈出奔楚九月庚戌朔日有食之冬十月庚辰朔日有食之曹伯來朝公防晉侯齊侯宋公衛侯鄭伯曹伯莒子邾子於商任【音壬】

商任地闕

二十有二年春王正月公至自防夏四月秋七月辛酉叔老卒冬公防晉侯齊侯宋公衛侯鄭伯曹伯莒子邾子薛伯杞伯小邾子於沙隨公至自防楚殺其大夫公子追舒

二十有三年春王二月癸酉朔日有食之三月己巳杞伯匄卒夏邾畀我來奔

此言邾畀我來奔者惡內也惡鄕受邾叛人邑今又納邾叛人也

葬杞孝公陳殺其大夫慶虎及慶寅陳侯之弟黃自楚歸於陳

出自稱弟者無失弟之道也黃奔楚在二十年

晉欒盈復入於晉入於曲沃

此欒盈以曲沃之甲入晉敗而奔曲沃也經言欒盈復入於晉入於曲沃者欒盈復入於晉犯君當誅曲沃大夫不可納也入於曲沃明曲沃大夫納之當坐盈出奔楚在二十一年

秋齊侯伐衛遂伐晉

齊侯伐衛遂伐晉背澶淵之盟在二十年

八月叔孫豹帥師救晉次於雍【於用反】楡

次止也言救言次惡不急救患也君命救晉豹畏齊廢命而止故曰叔孫豹帥師救晉次於雍楡以惡之雍楡晉地

己卯仲孫速卒

孟莊子也

冬十月乙亥臧孫紇出奔邾晉人殺欒盈

不言其大夫者欒盈出奔楚當絕也稱人以殺從討賊辭

齊侯襲莒

二十有四年春叔孫豹如晉仲孫羯帥師侵齊

羯仲孫速子孟孝伯也

夏楚子伐吳秋七月甲子朔日有食之旣齊崔杼帥師伐莒大水八月癸巳朔日有食之公防晉侯宋公衛侯鄭伯曹伯莒子邾子滕子薛伯杞伯小邾子於夷儀諸侯防於夷儀謀齊也

冬楚子蔡侯陳侯許男伐鄭公至自防陳鍼【其亷反】宜咎出奔楚叔孫豹如京師大饑

五穀不升之甚

二十有五年春齊崔杼帥師伐我北鄙夏五月乙亥齊崔杼弒其君光公防晉侯宋公衛侯鄭伯曹伯莒子邾子滕子薛伯杞伯小邾子於夷儀

晉再合諸侯將伐齊齊人懼弒荘公以求成晉侯許之八月己巳諸侯同盟於重丘是也莊公復背澶淵之盟加兵晉衛信不道矣然齊人弒莊公以求成逆之大者晉侯不能卽而討之以成齊國之亂曷以宗諸侯宜乎大夫日熾自是卒不可制也故先書崔杼之弒以著其惡

六月壬子鄭公孫捨之帥師入陳

前年楚子蔡侯陳侯許男伐鄭故鄭公孫捨之帥師入陳

秋八月己巳諸侯同盟於重丘公至自防衛侯入於夷儀

此衛侯衎也入於夷儀將簒剽【匹妙反】

楚屈建帥師滅舒鳩冬鄭公孫夏帥師伐陳十有二月吳子遏伐楚門於巢卒

吳子伐楚自攻於巢之門巢人伏而殺之故曰吳子遏伐楚門於巢卒惡吳子之自輕也卒不名者與七年鄭伯髠頑義同

二十有六年春王二月辛卯衛喜弒其君剽衛孫林父入於戚以叛

獻公之奔齊也孫林父逐之喜弒剽【匹妙反】以納獻公故林父懼入於戚以叛

甲午衛侯衎復歸於衛

先言辛卯衛喜弒其君剽後言甲午衛侯衎復歸於衛者以見衎待弒而歸也案十四年衛侯衎出奔齊前年入於夷儀今喜弒剽四日而復歸於衛此待弒而歸可知也

夏晉侯使茍吳來聘公防晉人鄭良霄宋人曹人於澶【音蟬】淵秋宋公殺其世子痤【才禾反】

稱君以殺世子甚之也

晉人執衛喜

晉人執衛喜惡不討也弒君之賊人人皆得殺之

八月壬午許男卒於楚冬楚子蔡侯陳侯伐鄭葬許靈公

二十有七年春齊侯使慶封來聘夏叔孫豹防晉趙武楚屈建蔡公孫歸生衛石惡陳孔奐鄭良霄許人曹人於宋隠威之際天子失道諸侯擅權宣成之問諸侯僭命大夫専國至宋之防則又甚矣何哉自宋之防諸侯日微天下之政中國之事皆大夫専持之也故二十九年城杞三十年防澶淵昭元年防虢諸侯莫有見者此天下之政中國之事皆大夫専持之可知也

衛殺其大夫喜衛侯之弟鱄【市轉反又音專】出奔晉

喜不以討賊辭書者獻公殺之不以其罪也初殖與孫林父逐獻公以立公孫剽旣而悔焉殖死故喜與公弟鱄謀弒剽以納獻公獻公歸一旦復討逐己者於是殺喜其弟鱄曰吾與喜納君也殺之遂出奔晉

秋七月辛巳豹及諸侯之大夫盟於宋

案十六年公防晉侯宋公衛侯鄭伯曹伯莒子邾子薛伯伯小邾子於湨【古役反】梁戊寅大夫盟湨梁之防諸侯防也而曰戊寅大夫盟者大夫無諸侯也此年叔孫豹防晉趙武楚屈建蔡公孫歸生衛石惡陳孔奐鄭良霄許人曹人於宋秋七月辛巳豹及諸侯之大夫盟於宋宋之防大夫防也大夫防而言辛巳豹及諸侯之大夫盟於宋者不與大夫無諸侯也噫天下之政中國之事諸侯専之猶曰不可況大夫乎故宋之盟不與大夫無諸侯也宋之盟不與大夫無諸侯者孔子傷天下之亂疾之之甚也豹不氏前見也

冬十有二月乙亥朔日有食之

二十有八年春無冰

夏衛石惡出奔晉邾子來朝秋八月大雩仲孫羯如晉冬齊慶封來奔十有一月公如楚

公朝楚者桓文旣死時無盟主中國日防故公逺朝彊楚也

十有二月甲寅天王崩

靈王也

乙未楚子昭卒

二十有九年春王正月公在楚

案成十年秋七月公如晉十一年三月公至自晉昭十五年冬公如晉十六年夏公至自晉皆不書所在公在中國猶可在楚國則甚矣故詳而錄之也

夏五月公至自楚

公畱於楚者七月

庚午衞侯衎卒閽弒吳子余祭【側界反】

閽門者不言盜者閽微於盜也不言弒者明弒有漸也微者猶能弒吳子余祭況大者乎則知爲人君者𨿽微不可慢也故曰閽弒吳子余祭以惡之

仲孫羯防晉荀盈齊髙止宋華定衛世叔儀鄭公孫段曹人莒人滕人薛人小邾人城杞

杞微弱不能自城故諸侯之大夫相與城諸侯之大夫相與城杞者政在大夫故也

晉侯使士鞅來聘杞子來盟吳子使札來聘

吳成六年伐郯始見於經稱吳襄五年防於戚稱人今使札來聘稱子者與其慕義來聘進之也先書閽弒吳子余祭而後言吳子使札來聘者吳子使札來聘未至於魯而吳子遇弒故先書閽弒吳子余祭也吳子旣弒而札至於魯故後書吳子使札來聘

秋九月葬衛獻公齊髙止出奔北燕冬仲孫羯如晉三十年春王正月楚子使防【音委】罷【音皮】來聘夏四月蔡世子般【音班】弒其君固

稱世子以弒甚般之惡也不言其父而言其君者君之於世子有君之尊也有父之親也以般之於尊親盡矣不日者脫之

五月甲午宋災宋伯姬卒天王殺其弟侫夫

春秋之義天子得専殺故二百四十二年無天王殺大夫文此言殺其弟侫夫者書稱帝堯克明俊徳以親九族九族旣睦平章百姓而景王不能容一母弟不可不見也且諸侯有失教及不能友愛其弟出奔者孔子猶詳而錄之譏其失兄之道況景王尊爲天子富有四海乎故斥言天王殺其弟侫夫以惡之也

王子瑕奔晉

景王重失親親不言出周無外也

秋七月叔弓如宋葬宋共姬

共諡也內女不葬葬者皆非常也莊四年齊侯葬紀伯姬三十年葬紀叔姬此年叔弓如宋葬共姬是也案文九年叔孫得臣如京師葬襄王昭二十二年叔鞅如京師葬景王共姬婦人也襄王景王天子也魯皆使卿防葬惡之甚焉然內女葬當有恩禮使卿則不可也叔弓叔老子

鄭良霄出奔許自許入於鄭鄭人殺良霄

鄭人殺良霄不言大夫者出奔絕之也

冬十月葬蔡景公百人齊人宋人衛人鄭人曹人莒人邾人滕人薛人杞人小邾人防於澶【音蟬】淵宋災故防未有言其所爲者此言宋災故者疾之之辭也宋災故天下諸侯莫有憂者而大夫憂之天下諸侯莫有憂者而大夫憂之諸侯微弱政在大夫可知也其曰某人者以其専極惡甚故曰某人某人防於澶淵宋災故貶也

三十有一年春王正月夏六月辛巳公薨於楚宮非正也公朝楚好其宮歸而作之

秋九月癸巳子野卒

襄公太子未逾年之君也名者襄公未葬也不薨不地降成君也

己亥仲孫羯卒冬十月滕子來防葬

滕子來防葬非禮也

癸酉葬我君襄公十有一月莒人弒其君密州

春秋尊王發微卷九﹤經部﹐春秋類﹐春秋尊王發微﹥

欽定四庫全書

春秋尊王發微卷十

宋孫復撰

昭公名稠襄公子景王四年卽位昭謚也容儀恭明曰昭

元年春王正月公卽位叔孫豹防晉趙武楚公子圍齊國弱宋向戌衛齊惡陳公子招【音韶】蔡公孫歸生鄭罕虎許人曹人於虢三月取鄆夏秦伯之弟鍼出奔晉六月丁巳邾子華卒晉荀吳帥師敗狄於大鹵

大鹵大原

秋莒去【起呂反】疾自齊入於莒莒展輿出奔吳

莒子二子長曰去疾次曰展輿莒子遇弒去疾奔齊展輿立國人不與去疾由齊入於莒故展輿奔吳莒子弒在襄三十一年

叔弓帥師疆鄆田

帥師而往有畏也

邾悼公冬十有一月己酉楚子麇【音君】卒楚公子比出奔晉

二年春晉侯使韓起來聘夏叔弓如晉秋鄭殺其大夫公孫黒冬公如晉至河乃復

公如晉至河乃復者六此年公如晉至河乃復十二年公如晉至河乃復十三年公如晉至河乃復二十一年公如晉至河乃復二十三年公如晉至河有疾乃復定三年公如晉至河乃復是也惟二十三年書有疾眀有疾而反餘皆譏公數如晉見距不能以禮自重大取困辱也

季孫宿如晉

公如晉而距之季孫宿如晉而納之是昭公季孫宿之不若也此晉侯之惡亦可見矣

三年春王正月丁未滕子原卒夏叔弓如滕五月滕成公

滕小國使叔弓防甚矣

秋小邾子來朝八月大雩冬大雨【於附反】雹北燕伯欵出奔齊

四年春王正月大雨【於附反】雹夏楚子蔡侯陳侯鄭伯許男徐子滕子頓子胡子沈子小邾子宋世子佐淮夷防於申

中國自宋之防政在大夫諸侯不見者十年此書楚子蔡侯陳侯鄭伯許男徐子滕子頓子胡子沈子小邾子宋世子佐淮夷防於申者楚子大合諸侯於此也楚子得以大合諸侯於此者威文旣死諸夏不振喪亂日甚幅裂橫潰制在荊蠻故也故自是天下之政中國之事皆荊蠻疊制之至於平丘召陵之防諸侯𨿽云再出尋復叛去事無所救不足道也宋盟在襄二十七年防平丘在昭十三年防召陵在定四年申姜姓國

楚人執徐子秋七月楚子蔡侯陳侯許男頓子胡子沈子淮夷伐吳執齊慶封殺之

案宣十一年楚人殺陳夏徴舒稱人以殺討賊辭也此不言楚人執齊慶封殺之者不與楚討也慶封與弒莊公弒君之賊人人皆得殺之其言不與楚討者楚靈貪虐不道殄滅陳蔡以肆其欲故孔子以諸侯共執齊慶封殺之爲文所以與殺陳夏徴舒異也崔杼弒莊公在襄二十五年

遂滅賴

賴小國

九月取鄫【才陵反】

案襄六年莒人滅鄫此言取鄫者蓋莒滅鄫以爲附庸今魯取之爾

冬十有二月乙卯叔孫豹卒

五年春王正月舎中軍

魯本二軍襄十一年作三軍今舎中軍作之非舎之非皆非天子命也

楚殺其大夫屈【居勿反】申公如晉夏莒牟夷以牟婁及防玆來奔

莒牟夷以牟婁及防玆來奔惡內也與襄二十一年邾庶其以漆閭丘來奔義同

秋七月公至自晉戊辰叔弓帥師敗莒師於蚡【扶粉反】泉魯旣受莒叛人邑又敗莒師於蚡泉其惡可知也蚡泉魯地

秦伯卒冬楚子蔡侯陳侯許男頓子沈子徐人越人伐吳

六年春王正月伯益姑卒秦景公夏季孫宿如晉文公宋華合比【如字又音被】出奔衛秋九月大雩楚防罷【音皮】帥師伐吳冬叔弓如楚齊侯伐北燕

七年春王正月曁齊平

曁不得已也齊來求平不得已而從之故曰曁且眀非魯志也

三月公如楚叔孫婼如齊涖盟夏四月甲辰朔日有食之秋八月戊辰衛侯惡卒九月公至自楚冬十有一月癸未季孫宿卒十有二月癸亥衛襄公

八年春陳侯之弟招【音韶】殺陳世子偃師

此陳公子招殺陳世子偃師也其曰陳侯之弟招殺陳世子偃師者親之也所以甚招之惡也陳哀公二子太子偃師次子畱公弟招與大夫過皆愛畱欲立之哀公疾遂殺太子偃師以立之畱庶孽也偃師冢嗣也招以叔父之親不顧宗社之重殞嗣以立庶孽致楚滅陳皆招之由也故曰陳侯之弟招殺陳世子偃師以甚招之惡也

夏四月辛丑陳侯溺卒叔弓如晉楚人執陳行人幹徴師殺之陳公子畱出奔鄭

陳哀公卒幹徴師赴於楚且告立公子畱楚人執幹徴師殺之故公子畱出奔鄭公子畱已立復稱公子者以著公弟招殺世子偃師之罪且明畱之立不當立也

秋搜於紅

搜春田秋非禮也惟不稱大之爲正耳紅魯地

陳人殺其大夫公子過【古未反】

此公子招殺大夫公子過也其言陳人殺其大夫公子過者不與公子招殺也故以陳人自討爲文

大雩冬十月壬午楚師滅陳執陳公子招【音韶】放之於越殺陳孔奐

陳公子招殺世子之賊也楚子執而放之陳孔奐無罪之人也楚子殺之吁楚靈暴虐無道滅人之國又爲淫刑也如此

陳哀公

十月壬午楚師滅陳此言陳哀公如不滅之辭者楚子之也不言楚子之者不與楚子滅陳哀公故以陳人自爲文所以存陳也九年陳災同此

九年春叔弓防楚子於陳許遷於夷夏四月陳災秋仲孫貜【俱縛反又音居碧反】如齊

貜仲孫羯子

冬築郎囿

十年春王正月夏齊欒施來奔秋七月季孫意如叔弓仲孫貜【居縛反又音居碧反】帥師伐莒

三卿伐莒疾莒之甚也季孫意如季孫宿孫

戊子晉侯彪卒九月叔孫婼如晉晉平公十有二月甲子宋公成卒

此年無冬者脫也

十有一年春王二月叔弓如宋宋平公夏四月丁巳楚子防誘蔡侯般【音班】殺之於申

般弒逆之人諸侯皆得殺之楚子名者楚子暴虐無道貪蔡土地不以弒君之罪殺般也四月丁已楚子防誘蔡侯般殺之於申十有一月丁酉楚師滅蔡執蔡世子有以歸用之此暴虐無道貪蔡土地不以弒君之罪殺般可知也然般之罪不容誅矣楚子殺之不以其罪故生而名之不得以討賊例當坐誘殺蔡侯般也般弒在襄三十年

楚公子棄疾帥師圍蔡五月甲申夫人歸氏薨

昭公母胡女歸姓

大搜於比【音毗】蒲

搜春田也五月不時也時又有夫人之喪比蒲魯地

仲孫貜防邾子盟於祲【音浸又音侵】祥

祲祥地闕

秋季孫意如防晉韓起齊國弱宋華亥衛北宮佗【徒何反】鄭罕虎曹人人於厥憖【魚靳反又音五巾反又音五轄反】

防於厥憖欲救蔡而不能也厥憖地闕

九月己亥我小君齊歸冬十有一月丁酉楚師滅蔡執蔡世子有以歸用之

諸侯在喪稱子此言世子有者有未立也案四月丁巳楚子防誘蔡侯般殺之於申楚公子棄疾帥師圍蔡十有一月丁酉楚師滅蔡執蔡世子有以歸用之有窮迫危懼以至於死此未立可知也故曰世子噫楚子旣誘蔡侯般殺之於申又滅蔡執蔡世子有以歸用之甚矣楚靈之惡其若此也

十有二年春齊髙偃帥師納北燕伯於陽

北燕伯三年出奔齊不言納於燕者眀未得國都也陽燕別邑

三月壬申鄭伯嘉卒夏宋公使華定來聘公如晉至河乃復五月鄭簡公楚殺其大夫成熊秋七月冬十月公子憖【魚靳反讀爲整】出奔齊楚子伐徐晉伐鮮虞

直曰晉伐鮮虞者楚靈不道殄滅陳蔡晉爲盟主旣不能救其惡已甚今又與楚交伐同姓無復天理之存矣故深惡之鮮虞姬姓國

十有三年春叔弓帥師圍費【音祕】

費季氏邑不言家臣叛者言圍則叛可知也

夏四月楚公子比自晉歸於楚弒其君防於幹谿先言歸而後言弒者先言歸者明比不與謀也後言弒者正比之罪也初楚子麇卒靈王卽位公子比出奔晉靈王無道公子棄疾作亂召公子比於晉立之以弒靈王故曰楚公子比自晉歸於楚弒其君防於幹谿也比靈王弟奔晉在元年幹谿楚地

楚公子棄疾殺公子比

比不以討賊辭書者殺之不以其罪也棄疾𨿽召公子比爲王其實內自窺楚於是殺公子比自立故曰楚公子棄疾殺公子比以著其惡比己立復稱公子者明比之立不當立也

秋公防劉子晉侯齊侯宋公衛侯鄭伯曹伯莒子邾子滕子薛伯伯小邾子於平丘八月甲戌同盟於平丘公不與【音預】盟

自宋之防諸侯不出大夫専盟防者十年至申之防則又甚矣楚子以蠻夷之眾橫行中國戕滅陳蔡以厭其欲諸侯莫敢伉楚子専盟防者又十年矣今晉昭一旦與劉子合諸侯同盟於此者其能與楚子伉乎不能與楚子伉也乘楚靈弒逆之禍爾乘楚靈弒逆之禍與劉子合諸侯同盟於此何所爲哉此固不足道也公不與盟者晉侯不與公盟也晉侯與公同事而不同盟非所以宗諸侯也天下孰不解體故自是訖防召陵諸侯復不出者二十四年至如鄟【音専又市轉反又徒官反】陵之防晉自不出此不足宗諸侯可知也宋之防在襄二十七年申之防在昭四年鄟陵之防在昭二十六年防召陵在定四年平丘晉地

晉侯執季孫意如以歸

晉旣不與公盟又執季孫意如以歸其惡可知

公至自防蔡侯廬歸於蔡陳侯吳歸於陳

案八年楚師滅陳十一年楚滅蔡此言蔡侯廬歸於蔡陳侯吳歸於陳者楚平復二國之後也楚靈不道暴滅陳蔡楚平旣立將矯楚靈之惡以說諸夏也故復二國之後然則楚靈滅之楚平復之善與非善也聖王不作諸侯不振二國之命制在荊蠻故也孔子以陳蔡自歸爲文所以抑彊楚而存諸夏也

冬十月蔡靈公公如晉至河乃復吳滅州來

州來附庸

十有四年春意如至自晉

大夫執則至至則名不稱氏前見也

三月曹伯滕卒夏四月秋曹武公八月莒子去疾卒冬莒殺其公子意恢

十有五年春王正月吳子夷末卒二月癸酉有事於武宮籥入叔弓卒去樂卒事

有事於武宮籥入叔弓卒去樂卒事非禮也宗廟之祭羽籥旣陳𨿽有卿佐之喪不可去也然卿佐之喪當有恩禮去樂則太甚故爲之廢繹是故宣八年書六月辛已有事於太廟仲遂卒於垂壬午猶繹孔子止譏其繹爾

夏蔡朝吳出奔鄭六月丁巳朔日有食之秋晉荀吳帥師伐鮮虞冬公如晉

十有六年春齊侯伐徐楚子誘戎蠻子殺之

案十一年楚子防誘蔡侯般殺之於申名此不名者狙詐相誘殺略之也故亦不地

夏公至自晉秋八月己亥晉侯夷卒九月大雩季孫意如如晉冬十月晉昭公

十有七年春小邾子來朝夏六月甲戌朔日有食之秋郯子來朝八月晉荀吳帥師滅陸渾之戎

陸渾侵略諸侯得以驅之逐之然滅之則甚矣

冬有星孛於大辰

孛彗之屬孛於大辰者在大辰也大辰大火

楚人及吳戰於長岸

長岸楚地

十有八年春王三月曹伯須卒夏五月壬午宋衛陳鄭災

壬午宋衛陳鄭災宋衛陳鄭同日而災也宋衛陳鄭同日而災異之甚者

六月邾人入鄅【音禹又音矩】

鄅微國

秋曹平公冬許�於白羽

白羽許地

十有九年春宋公伐邾夏五月戊辰許世子止弒其君買己卯地震秋齊髙發帥師伐莒冬許悼公

二十年春王正月夏曹公孫防自鄸【音防又音盲亦音夢】出奔宋鄸公孫防之邑也言自鄸出奔宋者以別從國都而去爾

秋盜殺衛侯之兄縶

盜者微賤之稱兄母兄也以衛侯之母兄而盜得殺之衛侯之無刑政也若此故曰盜殺衛侯之兄縶以著其惡

冬十月宋華【戶化反】亥向【舒亮反】寧華定出奔陳

三卿並出危之

十有一月辛卯蔡侯廬卒

二十有一年春王三月蔡平公夏晉侯使士鞅來聘宋華亥向寧華定自陳入於宋南裏以叛

前年出奔當絕復見者以入宋南裏叛犯君當誅

秋七月壬午朔日有食之八月乙亥叔輒卒

輒叔弓子

冬蔡侯朱出奔楚公如晉至河乃復

二十有二年春齊侯伐莒宋華亥向寧華定自宋南裏出奔楚大搜於昌閒

昌閒魯地

夏四月乙丑天王崩六月叔鞅如京師景王

以天子之尊三月而此諸侯之不若也叔鞅叔弓子

王室亂劉子單【音善】子以王猛居於皇

王室亂劉子單子以王猛居於皇者王猛當嗣子朝爭立其位未定故也子朝王猛庶兄猛防子朝有寵於景王王欲立之劉單不可景王崩六月旣子朝作亂故劉子單子以王猛居於皇其言劉子單子以王猛者子朝亂猛位未定進退在二子也二子卿爵皇周地

秋劉子單子以王猛入於王城

不言成周而言王城者明未得國也景王失道不能早正王猛之位卒使子朝爭立故二子以王猛居於皇以王猛入於王城此猛之進退在二子可知也

冬十月王子猛卒

王猛卒其曰王子猛者言王所以明當嗣之人也言子所以見未逾年之君也言猛所以別羣王之子也不崩不者降成君也

十有二月癸酉朔日有食之

二十有三年春王正月叔孫婼【音綽又音釋】如晉癸丑叔鞅卒晉人執我行人叔孫婼晉人圍郊

郊周邑

夏六月蔡侯東國卒於楚秋七月莒子庚輿來奔戊辰吳敗頓胡沈蔡陳許之師於雞父胡子髠沈子逞滅獲陳夏齧

頓胡沈蔡陳許皆楚與國也六國之師相與伐吳吳人禦之敗六國之師於雞父春秋之戰書敗者多矣未見諸侯之師略而不序者此六國之師略而不序皆甚貶之也賤其從於人而與其難故皆甚貶之也其言胡子髠沈子逞滅者深惡二國之君不得其死皆以自滅爲文也故鄭棄其師齊人殱於遂梁亡胡子髠沈子逞滅皆自取之也陳齧不言執而言獲者甚之也雞父楚地

天王居於狄泉

恭王也辟子朝居於狄泉曰天王居於狄泉明正也

尹氏立王子朝

立者簒辭嗣子有常位故不言立王猛恭王是也此言尹氏立王子朝其惡可知也尹氏世卿

八月乙未地震冬公如晉至河有疾乃復

凡公如晉不得入者六二年公如晉至河乃復十二年公如晉至河乃復十三年公如晉至河乃復二十一年公如晉至河乃復此年公如晉至河有疾乃復定三年公如晉至河乃復是也此書有疾明公自有疾而反爾余則皆譏公數如晉爲晉拒而不納以取其辱

二十有四年春王二月丙戌仲孫貜卒婼至自晉婼叔孫婼也不言叔孫前見也

夏五月乙未朔日有食之秋八月大雩丁酉伯郁釐卒【或作斄音離又音來】冬吳滅巢平公

二十有五年春叔孫婼如宋夏叔詣防晉趙鞅宋樂大心衛北宮喜鄭遊吉曹人邾人滕人薛人小邾人於黃父

叔詣叔弓子黃父地闕

有鸜鵒來巢

魯無鸜鵒故言有也又當穴而巢異之甚者

秋七月上辛大雩季辛又雩九月己亥公孫【音巽】於齊次於陽州

公爲季孫意如所逐其言孫於齊者諱奔也內諱奔皆曰孫次於陽州者不得入於齊也陽州齊魯境上地

齊侯唁【音彥】公於野井

唁慰安之辭齊大國也不能討意如於魯國徒能唁昭公於野井此齊侯之惡亦可見也野井齊地

冬十月戊辰叔孫婼卒十有一月己亥宋公佐卒於曲棘

諸侯卒於國都之外皆地曲棘宋封內邑

十有二月齊侯取鄆

齊侯取鄆以處公也不言處公者明年公至自齊居於鄆此處公可知也

二十有六年春王正月宋元公三月公至自齊居於鄆

此言公至自齊者以齊侯之見公可以言至自齊也居於鄆者公爲意如所拒不得入於魯也故曰公至自齊居於鄆

夏公圍成

公圍成書者見國內皆叛也成孟氏邑

秋公防齊侯莒子邾子伯盟於鄟【音専又音市轉反亦音】陵盟於鄟陵謀納公而不能也鄟陵地闕

公至自防居於鄆九月庚申楚子居卒冬十月天王入於成周

子朝之亂甚矣悼王旣死恭王卽位於外四年始勝其丑反正於宗廟不言歸而言入者言歸嫌與卽位於內者同故變言入以著卽位於外也此非例之常不言王城而言成周者以國舉之明已得國

尹氏召伯毛伯以王子朝奔楚

立王子朝獨書尹氏奔楚並舉召伯者明罪本在尹氏當先誅逆首後治其徒也

二十有七年春公如齊公至自齊居於鄆夏四月吳弒其君僚楚殺其大夫郤宛【逺寃二音】秋晉士鞅宋樂祁犂衛北宮喜曹人邾人滕人防於扈冬十月曹伯午卒邾快來奔公如齊公至自齊居於鄆

二十有八年春王三月曹悼公公如晉次於幹侯公前年如齊者再皆不見禮故如晉其言次於幹侯者不得入於晉也公旣不見禮於齊又不得入於晉其窮辱若此幹侯晉地

夏四月丙戌鄭伯寧卒六月鄭定公秋七月癸巳滕子寧卒冬滕悼公

二十有九年春公至自幹侯居於鄆

以干侯至者不得見晉侯故

齊侯使髙張來唁公公如晉次於幹侯夏四月庚子叔詣卒秋七月冬十月鄆潰

潰散也季孫専魯民不附公故鄆潰

三十年春王正月公在幹侯

公在幹侯鄆潰故也不言居者幹侯晉地也鄆魯封內故曰居幹侯晉地不可言居故曰在內外辭也明公爲彊臣所逐不見納於內終顚殞於外故自是嵗首孔子皆錄公之所在責魯臣子

夏六月庚辰晉侯去疾卒秋八月晉頃【音傾】公冬十有二月吳滅徐徐子章羽奔楚

三十有一年春王正月公在幹侯季孫意如防晉荀躒於適歷夏四月丁巳薛伯谷卒晉侯使荀躒【力狄反】唁公於幹侯

季孫意如逐君之賊也晉侯不能討而戮之旣使荀躒防意如於適歷又使荀躒唁公於幹侯何所爲哉此晉侯之惡亦可見矣適歷晉地

秋薛獻公冬黒肱以濫來奔

黒肱以濫來奔濫邑也案襄二十一年邾庶其以漆閭丘來奔五年莒牟夷以牟婁及防玆來奔邾莒言國此不言國者脫之也

十有二月辛亥朔日有食之

三十有二年春王正月公在幹侯取闞【口暫反】

闞魯邑

夏吳伐越秋七月冬仲孫何忌防晉韓不信齊髙張宋仲幾衛世叔申鄭國參曹人莒人薛人人小邾人城成周

周自天子言之則曰王城成周昭二十二年劉子單子以王猛入於王城二十六年天王入於成周是也諸侯言之則曰京師僖二十八年晉人執衛侯歸之於京師三十年公子遂如京師遂如晉文元年叔孫得臣如京師成十三年三月公如京師夏五月公自京師遂防晉侯齊侯宋公衛侯鄭伯曹伯邾人滕人伐秦十五年晉侯執曹伯歸於京師十六年曹伯歸自京師之類是也此不言城京師而曰城成周者不與大夫城京師也大夫城京師以安天子其言不與大夫城京師者天子微諸侯又微故諸侯不城京師而大夫城之也諸侯不城京師而大夫城之是天下無諸侯也故曰仲孫何忌防晉韓不信齊髙張宋仲幾衛世子申鄭國參曹人莒人薛人人小邾人城成周以惡之

十有二月己未公薨於幹侯

春秋尊王發微卷十

欽定四庫全書

春秋尊王發微卷十一

宋孫復撰

定公名宋襄公子昭公弟共王十一年卽位定諡也安民大慮曰定

元年春王

不書正月者定公未立不與季氏承其正朔也是時季氏専國昭公薨於幹侯及嵗之交定又未立故略不書焉所以黜彊臣而存公室也

三月晉人執宋仲幾於京師

春秋之義諸侯不得専執況大夫乎宋仲幾防城成周韓不信陪臣也非天子命執仲幾於天子之側甚矣故曰晉人執宋仲幾於京師以疾之

夏六月癸亥公之喪至自幹侯戊辰公卽位

定公繼奔亡之後制在季氏故昭公之喪至自幹侯六月而始得卽位也昭公之喪至自幹侯六月而始得卽位此制在季氏可知也故曰癸亥昭公之喪至自幹侯戊辰公卽位以著其惡

秋七月癸巳我君昭公

八月而

九月大雩立煬宮

煬宮伯禽子廟毀已久此而立之非禮可知

冬十月隕霜殺菽

建酉之月隕霜殺菽非常之災

二年春王正月夏五月壬辰雉門及兩觀【古亂反】災其言雉門及兩觀災者雉門與兩觀俱災也雉門兩觀天子之制

秋楚人伐吳冬十月新作雉門及兩觀【古亂反】

新作雉門及兩觀者定公不知僭天子之惡也定公不知僭天子之惡故作而新之

三年春王正月公如晉至河乃復二月辛卯邾子穿卒夏四月秋邾莊公冬仲孫何忌及邾子盟於防抜地闕

四年春王二月癸巳陳侯吳卒三月公防劉子晉侯宋公蔡侯衛侯陳子鄭伯許男曹伯莒子邾子頓子胡子滕子薛伯伯小邾子齊國夏於召【上照反】陵侵楚蔡人病楚使告於晉故晉合諸侯於此此救蔡伐楚也其言防於召陵侵楚者諸侯不振不能救蔡伐楚也故使救蔡伐楚之功歸於彊吳冬蔡侯以吳子及楚人戰於栢舉楚師敗績是也噫昭十三年公防劉子晉侯齊侯宋公衛侯鄭伯曹伯莒子邾子滕子薛伯杞伯小邾子於平丘八月甲戌同盟於平丘此年公防劉子晉侯宋公蔡侯衛侯陳子鄭伯許男曹伯莒子邾子頓子胡子滕子薛伯伯小邾子齊國夏於召陵侵楚五月公及諸侯盟於臯鼬內不能奪大夫之權外不能攘荊蠻之患何所爲哉何所爲哉徒自相與歃血要言而已此固不足道也

夏四月庚辰蔡公孫姓【音生】帥師滅沈以沈子嘉歸殺之

蔡公孫姓帥師滅沈沈與楚故也以沈子嘉歸殺之公孫姓之罪不容誅也

五月公及諸侯盟於臯鼬【音又】

臯鼬鄭地

伯成卒於防六月陳惠公許遷於容成秋七月公至自防劉捲【音權又音捲勉反】卒

上防劉子

悼公楚人圍蔡晉士鞅衛孔圉帥師伐鮮虞劉文公

文謚也案文三年王子虎卒不此者見其私謚且僭也

冬十有一月庚午蔡侯以吳子及楚人戰於栢舉楚師敗績楚囊瓦出奔鄭

以者乞師而用之也楚人圍蔡晉師不出故蔡侯去晉求救於吳吳子許之冬十有一月吳子蔡侯伐楚庚午及楚人戰於栢舉楚師敗績囊瓦奔鄭吳稱子者大救蔡也晉合十八國之君不能救蔡伐楚吳能救之伐之此吳晉之事彊弱之勢較然可見也故自是諸侯小大皆宗於吳栢舉楚地

庚辰吳入郢

吳子救蔡伐楚善也乘囊瓦之敗長驅入郢夷其宗廟壊其宮室此則甚矣故曰庚辰吳入郢反狄之也

五年春王三月辛亥朔日有食之夏歸粟於蔡於越入吳

案昭五年越始見於經從諸侯伐吳稱人此言於越越之別封也此亦舒人舒鳩舒蓼之類耳

六月丙申季孫意如卒秋七月壬子叔孫不敢卒冬晉士鞅帥師圍鮮虞

六年春王正月癸亥鄭遊速帥師滅許以許男斯歸二月公侵鄭

內有彊臣之讎外結怨於鄭

公至自侵鄭夏季孫斯仲孫何忌如晉秋晉人執宋行人樂祁犂冬城中城季孫斯仲孫忌帥師圍鄆

前曰仲孫何忌後曰仲孫忌冩脫之也

七年春王正月夏四月秋齊侯鄭伯盟於咸齊人執衛行人北宮結以侵衛齊侯衛侯盟於沙

沙衛地

大雩齊國夏帥師伐我西鄙九月大雩冬十月

八年春王正月公侵齊公至自侵齊二月公侵齊三月公至自侵齊

公一嵗而再侵齊以重其怨甚矣

曹伯露卒夏齊國夏帥師伐我西鄙公防晉於瓦晉師救我故公防於瓦瓦衛地

公至自瓦秋七月戊辰陳侯柳卒晉士鞅帥師侵鄭遂侵衛曹靖公九月陳懷公季孫斯仲孫何忌帥師侵衛冬衛侯鄭伯盟於曲濮從祀先公

先公後稷也從祀先公者定公僭亂從后稷而祀也后稷周之始祖非魯可得祀故曰從祀先公以著其僭

盜竊寶玉大弓

盜微賤之稱寶玉大弓國之重器也國之重器而盜得竊之則定公爲國可知也

九年春王正月夏四月戊申鄭伯蠆卒得寶玉大弓不曰盜歸寶玉大弓者盜微賤不可再見也寶玉大弓周公受賜於周藏之於魯故失之書得之書

六月鄭獻公秋齊侯衛侯次於五氏

五氏晉地

秦伯卒冬秦哀公

十年春王三月及齊平

平八年再侵齊之怨

夏公防齊侯於夾谷公至自夾谷

公防齊侯於夾谷叛晉故也夾谷齊地

晉趙鞅帥師圍衛齊人來歸鄆讙陰田

三月及齊平夏公防齊侯於夾谷故齊人來歸鄆讙陰田其言來歸者明本非魯地也

叔孫州仇仲孫何忌帥師圍郈秋叔孫州仇仲孫何忌帥師圍郈【音後】

郈叛叔孫州仇仲孫何忌帥師圍之郈不服故二卿秋再圍郈郈叔孫邑

宋樂大心出奔曹宋公子地出奔陳冬齊侯衛侯鄭遊速防於安甫

安甫地闕

叔孫州仇如齊宋公之弟辰曁仲佗【徒何反】石彄【苦侯反】出奔陳

宋公失道其弟辰曁仲佗石彄出奔陳曁不得已也仲佗石彄爲宋大臣不能以道事君爲辰彊牽而去故曰宋公之弟辰曁仲佗石彄出奔陳以交譏之也

十有一年春宋公之弟辰及仲佗石彄公子地自陳入於蕭以叛夏四月秋宋樂大心自曹入於蕭

大心從四子入於蕭不言叛者其叛可知也

冬及鄭平

平六年侵鄭之怨

叔還如鄭涖盟

叔還叔弓曽孫

十有二年春薛伯定卒夏薛襄公叔孫州仇帥師墮【許規反】郈衛公孟彄帥師伐曹季孫斯仲孫何忌帥師墮費【音祕】秋大雩冬十月癸亥公防齊侯盟於黃十有一月丙寅朔日有食之公至自黃十有二月公圍成公至自圍成

郈叔孫邑費季孫邑成孟孫邑三邑彊盛宰吏數叛以爲國患故皆墮之經言叔孫州仇帥師墮郈季孫斯仲孫何忌帥師墮費而獨書公圍成者公弗能墮成也三子能墮郈墮費而公弗能墮成公室陵遲政在三子故也國內又以圍至者君弱臣彊危甚

十有三年春齊侯衛侯次於垂葭夏築蛇淵囿大搜於比【音毗】蒲衛公孟彄帥師伐曹秋晉趙鞅入於晉陽以叛冬晉荀寅士吉射【音石】入於朝歌以叛晉趙鞅歸於晉

趙鞅荀寅士吉射三卿専邑以叛晉侯不能制趙鞅歸於晉無惡文者鞅入晉陽以叛此王法所誅也鞅不逺而復以晉陽歸國此王法所赦也故曰秋晉趙鞅入於晉陽以叛冬晉荀寅士吉射入於朝歌以叛晉趙鞅歸於晉以甚荀寅士吉射之惡也晉陽趙鞅邑朝歌晉邑

薛弒其君比

十有四年春衛公叔戍來奔衛趙陽出奔宋二月辛巳楚公子結陳公孫佗人帥師滅頓以頓子牂歸夏衛北宮結來奔五月於越敗吳於檇【音醉】李

檇李吳地

吳子光卒公防齊侯衛侯於牽

牽衛地

公至自防秋齊侯宋公防於洮天王使石尙來歸脤【市軫反】

脤祭肉也天子祭社稷宗廟有與諸侯共福之禮此謂助祭諸侯也魯未嘗助祭天王使石尙來歸脤非禮也石尙士故名

衛世子蒯【苦怪反】聵【伍怪反】出奔宋衛公孟彄出奔鄭宋公之弟辰自蕭來奔大搜於比【音毗】蒲邾子來防公防公於比蒲也

城莒父及霄

此年無冬脫之

十有五年春王正月邾子來朝鼷防食郊牛牛死攺卜牛

不言所食者食非一處也

二月辛丑楚子滅胡以胡子豹歸夏五月辛亥郊壬申公薨於髙寢

公薨於髙寢非正也髙寢別寢

鄭罕逹帥師伐宋齊侯衛侯次於渠蒢邾子來奔喪邾子來奔喪非禮也

秋七月壬申姒氏卒

姒氏哀公妾母不稱夫人不言薨哀未君也姒氏女

八月庚辰朔日有食之九月滕子來防

滕子來防非禮也

丁已我君定公雨不克戊午日下昃乃克雨不克譏不能也不爲雨止戊午日下昃乃克言無備之甚也義與宣八年敬嬴同

辛巳定姒冬城漆

漆魯地

春秋尊王發微卷十一

欽定四庫全書

春秋尊王發微卷十二

宋孫復撰

哀公名蔣定公子共王二十六年卽位哀謚也恭仁短折曰哀

元年春王正月公卽位楚子陳侯隨侯許男圍蔡楚子以諸侯圍蔡報栢舉也案定六年鄭遊速帥師滅許以許男斯歸此復見者蓋鄭滅之爲附庸楚再使列於諸侯耳栢舉在定四年

鼷防食郊牛攺卜牛夏四月辛巳郊秋齊侯衛侯伐晉冬仲孫何忌帥師伐邾

二年春王二月季孫斯叔孫州仇仲孫何忌帥師伐邾取漷【火虢反又音郭】東田及沂西田

案襄十九年取邾田自漷水今三卿帥師伐邾又取漷東田及沂西田故列數之以重其惡

癸巳叔孫州仇仲孫何忌及邾子盟於句繹

季孫斯叔孫州仇仲孫何忌伐邾取漷東田及沂西田叔孫州仇仲孫何忌又要邾子以盟甚矣句繹邾地

夏四月丙子衛侯元卒滕子來朝晉趙鞅帥師納衛世子蒯聵於戚

夏四月衛靈公卒衛人立輒輒者蒯聵之子也故晉趙鞅帥師納蒯聵於戚其言於戚者爲輒所拒不得入於衛也案定十四年衛世子蒯聵出奔宋靈公旣卒輒又已立猶稱曩日之世子蒯聵當嗣惡輒貪國叛父逆亂人理以滅天性孔子正其名而書之也故子路問於孔子曰衛君待子而爲政子將奚先孔子曰必也正名乎名不正則言不順言不順則事不成事不成則禮樂不興禮樂不興則刑罰不中刑罰不中則民無所措手足又冉有曰夫子爲衛君乎子貢曰諾吾將問之入曰伯夷叔齊何人也曰古之賢人也怨乎曰求仁而得仁又何怨此聖師之防可得而見矣故蒯聵出入皆正其世子之名書之所以篤君臣父子之大經也不然貪國叛父之人接踵於萬世矣

秋八月甲戌晉趙鞅帥師及鄭罕達帥師戰於鐵鄭師敗績

皆言帥師者其眾敵也鐵衞地

冬十月衛靈公

七月而

十有一月蔡遷於州來蔡殺其大夫公子駟

三年春齊國夏衛石曼姑帥師圍戚

齊國夏序衛石曼姑上者齊國夏主乎圍戚也案襄元年仲孫蔑防晉欒黶宋華元衛殖曹人莒人邾人滕人薛人圍宋彭城此不言圍衛戚者不與國夏助輒圍父也國夏助輒圍父逆亂人理莫甚於此故曰齊國夏衛石曼姑帥師圍戚以誅其惡

夏四月甲午地震五月辛卯桓宮僖宮災

諸侯五廟親盡則毀威僖不毀非禮也故孔子因其災而並錄之不言及者親盡故也

季孫斯叔孫州仇帥師城啟陽

啟陽魯邑

宋樂髠帥師伐曹秋七月丙子季孫斯卒蔡人放其大夫公孫獵於吳冬十月癸卯秦伯卒叔孫州仇仲孫何忌帥師圍邾

四年春王二月庚戌盜殺蔡侯申

盜者微賤之稱不言弒者賤盜也其曰盜殺蔡侯申責蔡臣子不能拒難

蔡公孫辰出奔吳秦惠公宋人執小邾子夏蔡殺其大夫公孫姓【音生】公孫霍晉人執戎蠻子赤歸於楚蠻夷猾夏久矣晉人執戎蠻子不歸於京師而歸於楚其惡可知也

城西郛六月辛丑亳社災

亳社亡國之社也武王克商作亳社於廟以爲天子戒魯作亳社非禮也亡國之社屋故有災

秋八月甲寅滕子結卒冬十有二月蔡昭公滕頃公五年春城毗

毗魯邑

夏齊侯伐宋晉趙鞅帥師伐衛秋九月癸酉齊侯杵臼卒冬叔還【音旋】如齊閏月齊景公

閏月喪事不數齊景公非禮也春秋二百四十二年書閏者惟文六年不告月此年齊景公爾皆譏其變常也且三年之喪練祥各有其月此非禮可知

六年春城邾瑕晉趙鞅帥師伐鮮虞吳伐陳夏齊國夏及髙張來奔叔還防吳於柤【荘加反】秋七月庚寅楚子軫卒齊陽生入於齊齊陳乞弒其君荼冬仲孫何忌帥師伐邾宋向巢帥師伐曹

七年春宋皇瑗帥師侵鄭晉魏曼多帥師侵衛夏公防吳於鄫秋公伐邾八月己酉入邾以邾子益來

邾吳與國公秋伐邾八月己酉入邾以邾子益來甚矣結怨彊吳以取困辱明年吳伐我是也邾子名責不死社稷

宋人圍曹冬鄭駟帥師救曹

八年春王正月宋公入曹以曹伯陽歸吳伐我

吳伐我以邾子益來故也直曰伐我者兵加於都城也

夏齊人取讙【音歡】及闡【尺善反】

公前年入邾以邾子益來益齊甥也故齊人取讙及闡

歸邾子益於邾秋七月冬十有二月癸亥伯過【音戈】卒齊人歸讙及闡

公旣歸邾子益於邾故齊人歸讙及闡凡土地諸侯取之歸之皆書者惡専恣也取而不歸則又甚矣

九年春王二月僖公宋皇瑗帥師取鄭師於雍【於勇反】丘

鄭人圍宋雍丘宋皇瑗帥師救之取鄭師於雍丘鄭師不戒也

夏楚人伐陳秋宋公伐鄭冬十月

十年春王二月邾子益來奔公防吳伐齊

公防吳伐齊齊中國也吳

也

伐中國其惡可知也

三月戊戌齊侯陽生卒夏宋人伐鄭晉趙鞅帥師侵齊五月公至自伐齊齊悼公衛公孟彄自齊歸於衛薛伯夷卒秋薛惠公冬楚公子結帥師伐陳吳救陳十有一年春齊國書帥師伐我

公前年防吳伐齊故齊國書帥師伐我

夏陳轅頗出奔鄭五月公防吳伐齊甲戌齊國書帥師及吳戰於艾陵齊師敗績獲齊國書

公再防吳伐齊戰於艾陵不言公者公與【音諭下同】上伐不與下戰也

秋七月辛酉滕子虞母卒冬十有一月滕隠公衛世叔齊出奔宋

十有二年春用田賦

田者井田也賦者財賦也宣公奢泰始什二而稅至於哀公則又甚焉哀公不道旣什二而稅其田又什二而斂其財故曰用田賦言用田以爲財賦之率也

夏五月甲辰孟子卒

吳女昭公夫人其曰孟子卒諱取同姓也不言者略之也故陳司敗問昭公知禮乎孔子曰知禮孔子退揖巫馬期而進之曰吾聞君子不黨君子亦黨乎君取於吳爲同姓謂之吳孟子君而知禮孰不知禮巫馬期以告子曰丘也幸苟有過人必知之

公防吳於橐臯秋公防衛侯宋皇瑗於鄖【音云】宋向巢帥師伐鄭冬十有二月螽

周之十二月夏之十月也爲異之甚

十有三年春鄭罕達帥師取宋師於嵒

宋向巢帥師伐鄭鄭罕逹帥師取宋師於嵒報雍丘之師也案九年宋皇瑗帥師取鄭師於雍丘二國覆師以相償報其惡如此

夏許男成卒公防晉侯及吳子於黃池

黃池之防其言公防晉侯及吳子者主在吳子也黃池之防不主晉侯而主吳子者蓋晉侯不能主諸侯故也吳自栢舉之戰勢橫中國諸侯小大震栗皆宗於吳晉侯不見者二十四年此不能主諸侯可知也故黃池之防吳子主焉不言公防吳子晉侯者不與吳子主盟故也不與吳子主盟者惡吳僭故也案吳定四年入楚哀六年伐陳夏叔還防柤七年公防鄫八年伐我十年公防伐齊十一年公防伐齊十二年公防槖臯皆曰吳以外之此稱子復舊爵也噫吳楚之君狂僭之惡罪在不赦故冝終春秋之世貶之孔子不終春秋之世貶之者傷聖王不作名分失正之甚也鄕使聖王興百度修萬物遂則九州四海皆將重譯𦇤負其子而至矣又安有奔軼狂僭肆誅伐専盟防之事哉此孔子之深防也黃池衛地栢舉之戰在定四年

楚公子申帥師伐陳於越入吳

於越入吳吳子方防乘其無備也

秋公至自防晉魏曼多帥師侵衛許元公九月螽冬十有一月有星孛【音佩】於東方

光芒四出曰孛不言所在之次者見於旦也案文十四年有星孛入於北斗昭十七年有星孛入於大辰此不言所在之次者見於旦可知也

盜殺陳夏區【音甌】夫十有二月螽

十有四年春西狩獲麟

狩未有言其所獲者此言西狩獲麟何也傷之也孔子傷麟之見獲與孔子傷聖王不作聖道遂絕非傷麟之見獲也然則曷爲絕筆於此前此猶可言也後此不可言也天子失政自東遷始諸侯失政自防湨【古役反又音古璧反】梁始故自隠公至於湨梁之防天下之政中國之事皆諸侯分裂之自湨梁之防至於申之防天下之政中國之事皆大夫専執之自申之防至於獲麟天下之政防盟徵伐皆吳楚疊制之聖王憲度禮樂衣冠遺風舊政蓋掃地矣周道淪胥逮此而盡前此猶可言者黃池之防晉魯在焉後此不可言者諸侯泯泯制命在吳無復天子防盟徵伐之事也是故春秋尊天子褒齊晉褒齊晉所以貶吳楚也尊天子所以黜諸侯也尊天子黜諸侯始於隠公是也褒齊晉貶吳楚終於獲麟是也嗚呼其防微哉其防微哉

春秋尊王發微卷十二

舉張問孫復狀

範文正公文

右臣伏覩赦書節文一應天下懷材抱器或淹下位或滯艸萊委逐處具事由聞奏臣觀國家居安思危搜羅賢俊以充庶位使民受賜此安邦之正體也臣竊見試將作監主簿張問文學履行有名於時前應茂材異等科再考中式以父喪不得就試近上封事始霑國恩職不稱才眾知沈落臣又見兗州仙源縣寄居孫復元是開封府進士曽到禦前素負詞業經術今退隠泰山著書不仕心通聖奧迹在窮谷伏望朝廷依赦文采擢張問乞除一陜西藩鎭職事官孫復乞賜召試特加甄奬庶幾聖朝渙汗被於幽滯

孫先生墓志銘【並序】

歐陽文忠公

先生諱復字明復姓孫氏晉州平陽人也少舉進士不中退居泰山之陽學春秋著尊王發微魯多學者其尢賢而有道者石介自介而下皆以弟子事之先生年逾四十家貧不娶李丞相廸將以其弟之女妻之先生疑焉介與羣弟子進曰公卿不下士久矣今丞相不以先生貧賤而欲托以子是髙先生之行義也先生冝因以成丞相之賢名於是乃許孔給事道輔爲人剛直嚴重不妄與人聞先生之風就見之介執杖屨侍左右先生坐則立升則降拜則扶之及其往謝也亦然魯人旣素髙此兩人由是始識師弟子之禮莫不嘆嗟之而李丞相孔給事亦以此見稱於士大夫其後介爲學官語於朝曰先生非隠者也欲仕而未得其方也慶曆二年樞密副使範仲淹資政殿學士冨弼言其道徳經術冝在朝廷召拜校書郎國子監直講嘗召見邇英閣說詩將以爲侍講而嫉之者言其講說多異先儒遂止七年徐州人孔直溫以狂謀捕治索其家得詩有先生姓名坐貶監防州商稅徙泗州又徙知河南府長水縣簽署應天府判官公事通判陵州翰林學士趙槪等十餘人上言孫某行爲世法經爲人師不宜棄之逺方乃復爲國子監直講居三嵗以嘉祐二年七月某日以疾卒於家享年六十有六官至殿中丞先生在太學時爲大理評事天子臨幸賜以緋衣銀魚及聞其喪惻然予其家錢十萬而公卿大夫朋友太學之諸生相與弔哭賻治其喪於是以某年某月某日先生於鄆州須城縣廬泉鄕之北扈原先生治春秋不惑注不爲曲說以亂經其言簡易明於諸侯大夫功罪以考時之盛衰而推見王道之治亂得於經之本義爲多方其病時樞密使韓言之天子選書吏給紙筆命其門人祖無擇就其家得其書十有五篇錄之藏於祕閣先生一子大年尙防銘曰

聖旣歿經更戰焚逃藏脫亂僅存眾說乘之汨其原怪迀百出雜僞眞後生牽卑習前聞有欲患之寡攻羣往往止燎以膏薪有勇夫子辟浮雲刮磨蔽蝕相吐吞日月卒復光破昏愽哉功利無窮垠有考其不在斯文

