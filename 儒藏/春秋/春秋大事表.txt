

欽定四庫全書

經部五

春秋大事表目錄

春秋

卷一

時令表【附旁通諸經七種】

尙書毛詩易經周禮禮記

論語孟子

卷二之一

朔閏表

隠

桓

莊

卷二之二

朔閏表

閔

僖

文

卷二之三

朔閏表

宣

成

襄

卷二之四

朔閏表

昭

定

哀

卷三

長歷拾遺表

卷四

列國疆域表

卷五

列國爵姓及存滅表

卷六上

列國犬牙相錯表

卷六中

列國犬牙相錯表

卷六下

列國犬牙相錯表【附列國地名考異】

卷七之一

列國都邑表

卷七之二

列國都邑表

卷七之三

列國都邑表

卷七之四

列國都邑表

卷八上

列國山川表

卷八下

列國山川表

卷九上

列國險要表

卷九下

列國地形口號

卷十

列國官制表

卷十一

列國姓氏表

卷十二上

卿大夫世系表

卷十二下

卿大夫世系表

卷十三

刑賞表

卷十四

田賦軍旅表

卷十五

吉禮表

卷十六

凶禮表

卷十七上

賔禮表

卷十七下

賔禮表

卷十八

軍禮表

卷十九

嘉禮表

五禮源流口號

卷二十

王迹拾遺表

卷二十一

魯政下逮表

卷二十二

晉中軍表

卷二十三

楚令尹表

卷二十四

宋執政表

卷二十五

鄭執政表

卷二十六

齊楚爭盟表

卷二十七

宋楚爭盟表

卷二十八

晉楚爭盟表

卷二十九

吳晉爭盟表

卷三十

齊晉爭盟表

卷三十一

秦晉交兵表

卷三十二

晉楚交兵表

卷三十三

吳楚交兵表

卷三十四

吳越交兵表

卷三十五

齊魯交兵表

卷三十六

魯邾莒交兵表

卷三十七

宋鄭交兵表

卷三十八

城築表

卷三十九

四裔表

卷四十

天文表

卷四十一

五行表

卷四十二之一

三傳異同表

卷四十二之二

三傳異同表

卷四十二之三

三傳異同表

卷四十二之四

三傳異同表

卷四十三

闕文表

卷四十四

齊紀鄭許宋曹吞滅表【齊滅紀始末鄭滅許始末宋滅曹始末】

卷四十五

亂賊表

卷四十六

兵謀表

卷四十七

左傳引據詩書易三經表

卷四十八

杜注正譌表

卷四十九

人物表

卷五十

列女表

附錄

偶筆輿圖

【臣】等謹案春秋大事表五十卷附錄一卷偶筆一卷輿圖一卷

國朝顧棟髙撰棟髙有尙書質疑已著錄是書以春秋列國諸事比而爲表曰時令曰朔閏曰長歷拾遺曰疆域曰爵姓存滅曰列國地理犬牙相錯曰都邑曰山川曰險要曰官制曰姓氏曰世系曰刑賞曰田賦曰吉禮曰凶禮曰賓禮曰軍禮曰嘉禮曰王迹拾遺曰魯政下逮曰晉中軍曰楚令尹曰宋執政曰鄭執政曰爭盟曰交兵曰城築曰四裔曰天文曰五行曰三傳異同曰闕文曰吞滅曰亂賊曰兵謀曰引據曰杜注正譌曰人物曰列女險要表後附以地形口號五禮表後附以五禮源流口號附錄則皆諸表序並表中所未及者又爲辧論以訂舊說之訛凡百三十一篇考宋程公說作春秋分紀以傳文聚區分極爲精密刋板久佚鈔本流傳亦罕棟髙蓋未見其書故體例之間往往互相出入又表之爲體仿於周譜旁行斜上經緯成文使防錯者歸於條貫若其首尾一事可以循次而書者原可無庸立表棟髙事事表之亦未免繁碎至防以七言歌括於著書之體亦乖然條理詳明考證典核較公說書實爲過之其辧論諸篇皆引據博洽議論精多前人所未亦非公說所可及其朔閏一表用杜預隠公元年正月起辛巳朔之說與陳厚耀所推長歷退一閏者不合蓋厚耀之書棟髙亦未之見故稍有異同云乾隆四十六年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

春秋大事表卷一

國子監司業顧棟髙撰

時令表

春秋開卷書春王正月議者紛然蔡氏尙書傳旣主不攺時攺月之說而文定傳春秋又謂夫子虛加春字於月之上謂周本是冬十一月夫子特借以明行夏時之意是皆攷古未核惑於冬不可爲春之疑遂至輾轉相誤也後漢書陳寵傳有曰天開於子天以爲正周以爲春地辟於丑地以爲正殷以爲春人生於寅人以爲正夏以爲春是子丑寅三陽之月皆可以言正皆可以爲春明矣而謂周有天下更姓攺物於履端初始稱冬十一月以號令天下一年之內首尾皆冬非所以一天下之視聴也周旣不攺時月矣而謂夫子爲周之臣子攺冬爲春攺十一月爲正月戾王朝之正朔攺本國之史書尢不可以訓也今試以經文最顯然者証之隠九年三月大雨震電若是夏正則震電不爲災矣桓十四年春正月無冰若是夏正則無冰不足異矣蓋自王朝之號施令列國之聘享防盟與史官之編年紀月較若畫一其餘田狩祭享猶用夏時如搜苖狝狩禴祀烝嘗則以夏時起事而易其時與月之名若桓四年春公狩於郎桓八年春正月己夘烝是也此皆其歷歷可見者而文內間有一二從夏正者蓋亦有故隠六年冬宋人取長葛而書秋劉氏敞謂丘明作書雜取當時諸侯史策有用夏正者有用周正者故致與經錯異可見當時諸侯亦不盡用周正孔氏穎達云王者存二王之後使統其正朔服其服色故杞宋各行其祖正朔先儒謂宋行商歷晉行顓歷顓歷卽是建寅故書晉國之事多有從夏正者若卜偃與絳縣老人之言可證也要自其國通行已久習俗使然三代原所不禁而其告於王朝則一稟周之正朔左氏特采錄列國之私史其史官之紀載未經攺正故致偶見此一二耳無容以爲不攺時月之驗也其經文則與尙書符合斷然周正無疑善乎朱子之言曰夫子未筆削以前魯史原名春秋可見以春首時片言破的諸儒無所置喙矣輯春秋時令表第一

經文

﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥

左傳

﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥﹤經部﹐春秋類﹐春秋大事表﹐卷一﹥

孟子

案春秋周正夏正紛如聚訟宋儒旣有冬不可爲春之疑而主周正者又於經典一二偶不合之處必欲彊以同之是自尋破綻是以後人益增惶惑靡所適從愚謂攺正朔卽是攺時月周斷無稱冬十一月爲歲首之理王者之號施令與史臣之編年紀事自宜畫一斷無不用周正而反從夏正之理惟民俗話言習於夏正已久偶有雜出者在三代原所不禁如毛詩用周正而春日遲遲與秋日淒淒冬日烈烈則不可以周正言以撫時道景於夏時爲切也論語行夏之時明言周家攺時而莫春曰春服旣成孟子通篇用周正而公都子曰冬日則飲湯夏日則飲水俱不可以周正言以飲食日用於夏時爲宜也惟不必一一彊求其同而正無害其爲同因得張翠屏先生定本附列於時令表之後其未備者增入之其彊合者駁正之而後學者於諸經通達無礙無齟齬不合亦無勉彊求合之病而春秋王正月之爲周正益了然無疑矣其於經學未必無小補云

時令表附錄

余纂春秋時令表集春秋經傳證明周家攺時攺月以駁文定夏時冠周月之誤已經七年乾隆辛酉於鄧悔廬年丈處得覩元儒史文璣先生管窺外篇其論周家正朔月數與愚見脗合不禁先得我心且其所引陳定宇張敷言二家之說詳明當眞足薈萃諸經疏通隔礙而史先生之折衷尢核讀此則凡尙書毛詩周易周禮禮記論語孟子所言時月參錯不齊悉與春秋相通不煩牽就扭合不似蔡氏解書主不攺時月之說遂置春秋於不問也謹備錄其說於左

史氏伯璿曰月數之說朱子孟子注以爲攺蔡氏書傳以爲不攺然以詩七月篇攷之則凡七月九月之數是自寅月起數夏正也觀於流火授衣之言可見矣凡一之日二之日之類是自子月起數蓋周之先公已用此以紀候故周有天下遂定爲一代之正朔以觱栗烈之气候驗之可見矣夏正周正同見一詩之中可見月數之未嘗不攺則蔡氏恐不如朱子之的當近代惟陳定宇張敷言之論最爲分曉

陳定宇曰蔡氏主不攺月之說遂謂並不攺時殊不知月數於周而攺春隨正而易證以春秋孟子左傳後漢書陳寵傳極爲明著成公十年六月丙午晉侯使甸人獻麥六月乃夏四月也僖公五年十二月丙子朔晉侯滅虢先是卜偃言克虢之期其九月十月之交乎丙子朔必是時也偃以夏正言而春秋以周正書可見十二月丙子爲夏十月也僖五年春王正月辛亥朔日南至王正月冬至豈非夏十一月乎經有只書時者僖公十年冬大雨雪蓋以酉戌月爲冬也使夏時之冬而大雨雪何足以爲異而紀之襄公二十八年春無冰蓋以子丑月爲春也使夏時之春而無冰何足以爲異而紀之惟夏時八九月而大雪不當嚴寒而嚴寒夏時十一月十二月而無冰當嚴寒而不嚴寒故異而書之耳桓公四年春正月公狩於郎杜氏注曰冬獵曰狩周之春夏之冬也魯猶按夏時之冬而於子月行冬田之狩夫子只書曰春狩於郎此所謂春非周之春而何哀公十四年春西狩獲麟亦然定公十三年夏大搜於比蒲魯𨿽按夏時之春於夘辰之月行春田之搜夫子只書曰夏搜於比蒲此所謂夏非周之夏而何次年又書五月大搜於比蒲亦然也陳寵傳說尢明白曰天以爲正周以爲春注云今十一月也地以爲正殷以爲春注云今十二月也人以爲正夏以爲春今正月也是三代之正子丑寅三陽月皆可以言春也胡氏春秋傳不敢謂王正月爲非子月而於春王正月之春字謂以夏時冠周月皆攷之不審安得有隔兩月而以夏時冠周月之理但得四時之正適冬寒夏熱之宜則惟夏時爲然夫子欲行夏時蓋答顏淵使得爲邦則宜如此耳豈可但知有夏時之春而不知有商正周正之春乎一陽二陽三陽之月皆可爲春故三代疊用之以爲歲首以一日論子時旣可爲次日子月豈不可爲次年觀此則三代皆不攺月數與冬不可爲春之說陷於一偏明矣

史氏伯璿曰陳氏此說援引的當已無可議但商書再言十有二月正蔡氏主意之張本陳氏旣不於彼處辧之及至此處辧論又無一言及彼惟張敷言之說可以補陳說之缺今存於後

張敷言曰或謂三代攺正朔無異議月數之攺諸儒議論不一學者病焉間者伏讀春秋至王正月而竊得其說夫正月固王之正月如後世史書書正月卽時王之正月也何假稱王竊意必其別有所謂正月者故稱王以別之及讀僖公五年晉獻公伐虢以克敵之期問於卜偃答以九月十月之交考之童謠星象之驗皆是夏正十月而其傳乃書在十二月其攺月明矣襄公三十年絳縣老人自實其年稱臣生之歲正月甲子朔於今四百四十五甲子矣其季三之一所稱正月亦是夏正寅月考之老人所歷七十三年二萬六千六百六十日當盡丑月癸未其傳乃書在二月其攺月又明矣然卜偃老人俱是周人一則對君一則執事大夫其歲月又二事中之切用非若他事泛言日月何故捨時王之正月月數而言夏正哉聴之者何故都不致詰卽知爲寅月起數哉因是而知周之正朔月數皆必攺其朝覲聘問頒朔授時凡筆之於史冊者卽用時王月數其民俗之歲時相與之話言則皆以寅月起數如後世者自若也而春秋書王正月以別民俗爲無疑周人之詩孟子之書亦各有所取也不然諸儒之論各執所見主攺者遇不攺之文則沒而不書主不攺者遇攺月之義則諱而不錄終不能曉然相通以袪學者之惑曰周以子月爲正爲一月信矣以爲春乎曰然寒暑反易可乎曰先王之制易姓受命必攺正朔易服色新民之耳目以權一時之宜非謂冬必爲春子之月便可祈谷上帝便可犧牲毋用牝也曰有未安乎曰固也不然夫子不曰行夏之時矣周公作禮正月之後不復曰正歲矣【淩人正歲十有二月令斬冰最可考以寅月爲正歲則子月爲權宜得矣】曰子謂必其筆之史冊者則用時王正月月數伊訓之元祀十有二月蔡氏以爲殷正月者果何月乎曰建子月也殷正固在丑月然則嗣王只見及太甲篇之嗣王奉歸不在正月乎曰後世嗣王服防攷之顧命固有常儀何待正月而放桐之事又人臣之大變周公之聖猶被流言阿衡之心爲何如哉朝而自怨夕而復辟尢不須於正月也況正月但書十二月以虞書正月上日正月朔旦及秦漢而下例之殷不其獨無正乎曰秦以亥正猶稱十月不亦同乎曰秦正之謬何足取法蓋秦以寅月書正歲首十月其制又異不若殷之全無正也曰或者謂晉用夏正故卜偃老人之言如此則又何說也曰是又不然老人之言在晉文伯後容或有之卜偃之言及獻公之世是時纂國日淺二軍始備晉文未興齊桓尙在𨿽嘗滅耿滅霍小小得志方朝周納貢之不暇亦何暇毀冠裂冕更姓易物而用夏正哉然則愚之所見爲有據而春秋王正月之一詞今古諸儒不敢輕議者固著明矣

史氏伯璿曰張氏之說與陳定宇之說互相明甚善至於商書再言十二月之辧尢可以補陳說之缺故備錄之於此云

或謂攺正朔而不攺月數夏商西周之時皆然故商以建丑之月爲歲首而書言元祀十有二月乙丑又言惟十有二月朔是商𨿽以丑月爲正而寅月起數未嘗攺也以蔡推之固是如此然張敷言之說極有理所礙者卽位之年不當稱元祀耳【或正以此破張氏故及此】蘇氏謂崩年攺元亂世之事不宜在伊尹而有之此是據周禮以律商耳三代之禮至周大備逾年攺元至周始定此制夏殷時未嘗有也【二孔疏云殷家尙質逾月卽攺元以明世次周法始以逾年攺元已於伊訓明言之】蘇氏推周制律商亦猶顧命中推春秋之禮以議召公召公親與周公同僚爲周公所敬信豈知禮反不及蘇氏邪是皆未得爲至當蔡引秦正爲不攺月數之證張敷言已辧之或又謂因正朔之攺而並攺月數周東遷以後則然意者平王於遷洛稍欲示有所革以新天下耳目故因先王正朔之攺而並攺月數以合之愚竊以爲蔡氏主不攺月數之說而爲春秋所礙故其援引皆不及春秋或爲此說蓋欲爲蔡氏剔撥此礙防諸經而定爲不刋之論但此事須得先秦古書爲據方可取信來世今但以臆度傅防未得爲定論也平王不能自振事事因循何以見其獨有意於此邪

書伊訓惟元祀十有二月蔡氏傳云云秦建亥矣且秦史制書攺年始朝賀皆以十月朔夫秦繼周者也若攺月數則周之十月爲建酉矣安在其爲建亥乎【此一叚系蔡氏之言】

史氏伯璿曰周亡於秦昭襄王五十一年乙巳秦攺正朔於始皇二十六年庚辰當是時周亡已三十六年矣周在時禮樂已不自天子出號令已不行於天下民間私稱已皆是寅月起數者矣周旣亡矣則建子之正已不得爲時王之制天下又安有所謂周正者乎然則秦所謂冬十月者是因民間私稱夏正而書之無足疑者此於周攺月數之說自不相礙不足以爲據也

書泰誓上惟十有三年春蔡氏傳云云又按漢孔氏以春爲建子之月蓋謂三代攺正朔必攺月數必以其正爲四時之首序言一月戊午旣以一月爲建子之月而經又系之以春故遂以建子之月爲春夫攺正朔不攺月數於太甲辧之詳矣而四時攺易尢爲無義冬不可以爲春寒不可以爲暖固不待辧而明矣或曰鄭氏箋詩維莫之春亦言周之季春於夏爲孟春曰此漢儒承襲之誤耳且臣工詩言維莫之春亦又何求如何新畬於皇來麰將受厥明蓋言莫春之時麰麥將熟可以受上帝之明賜夫麰麥將熟則是建辰之月夏正之莫春審矣鄭氏於詩且不得其意則其攷之固不審不然則商以季冬爲春周以仲冬爲春四時反逆皆不得其正豈三代奉天之政乎【此一俱蔡氏之言】

史氏伯璿曰四時攺易冬不可爲春之疑但以夫子行夏之時一言証之足矣旣有所謂夏之時則必有所謂商之時周之時顏子問爲邦夫子欲其行夏之時則是當時所行未是夏時也未是夏時非周之時而何夏之時以建寅之月爲春則周之時必以建子之月爲春矣若周之時春亦建寅無以異於夏時之春則夫子何必曰行夏之時哉至於鄭氏箋詩蓋亦不知民間私稱只是夏時而例以時王之制律之故致此誤耳蔡氏非之誠是也若以張敷言史冊所用民俗所言二說例之則不待多辧而自解析矣蓋詩爲歌詠之辭所言多是以寅月起數者不特臣工一篇爲然正所謂民俗歲時相與話言者也鄭氏必欲抝以從子固誤蔡氏又欲援以爲不攺月數之證要亦知其一而不知其二也

書武成篇惟一月壬辰蔡氏傳曰一月建寅之月不曰正而曰一者商建丑以十二月爲正朔故曰一月也史氏伯璿曰二孔林氏皆以一月爲子月蔡氏不從其說竊意一月便是子月無可疑者其所以不曰正而曰一者以時方舉事商命未攺耳時王正月在周家𨿽因國俗紀候而未得定正月之名史官追書前事亦不容因後攺前失傳信之意也與七月詩一之日者正同推彼可以明此矣又按夏書明有三正之文而天正地正人正之名見者亦非一處若皆以寅月起數與商正建丑以十二月爲正朔故建寅之月不曰正而曰一之言則是惟夏爲有正殷周𨿽攺正朔而皆無正月之名烏在其爲天正地正建子爲正建丑爲正也

陳定宇又曰愚按蔡氏於泰誓上及武成皆以孟春一月爲建寅之月與二孔之說不合必證以前漢律曆志始尢明白志曰周師初以殷十一月【亥月】戊子後三日得周正辛夘朔【子月】明日壬辰至戊午渡孟津明日己未冬至【正月二十九日】二月朔四日癸亥至牧野閏二月庚寅朔三月二日庚申驚蟄【古以驚蟄爲寅月中气今雲雨水】四月己丑朔死霸死霸朔也生霸望也是月甲辰望乙巳旁之故武成曰惟四月旁生霸越六日庚戌武王燎於周廟以節气証之則武成以周正紀月數而非夏正不辧而明矣史氏伯璿曰漢志𨿽非先秦古書然終是近古可信較之陳寵傳則此尢爲近古皆非唐宋以來諸儒臆度附防無所證據之比讀者宜有取焉竊嘗又按易臨卦彖辭有曰至於八月有凶此八月程朱二夫子皆以爲自子月數起當是六月遁卦𨿽本義兼存或說是今八月觀卦之言於後終不如主前說之力況前說勝後說又朱子平日解經之通例乎兼語錄答學者之問又只主周正可見愚竊以爲臨彖元亨利貞與有防皆主陽言以二陽上進陵逼四陰故其亨在陽將來諸爻盡則變則二陰長而漸盛故其凶在陽況臨觀與遁三卦皆就陽爻取義名卦陽浸長則爲臨陽避退則爲遁陽在上示下則爲觀然則避退可以言有凶在上示下不可以有凶言明矣觀𨿽亦是陰長陽消之卦然聖人扶陽抑陰固已別取義明卦矣不應於此又指爲凶也然則八月指遁而觀無凶明甚卦辭又文王所系文王在商而自子月起數者亦猶周公一之日二之日紀數也

右正朔月數攺與不攺之說自孟子以來千五六百年諸儒無有定論近代陳定宇張敷言之說議論援據似覺平正實愚深信之而同志辧詰紛然暇日裒集諸說一處仍疏已見於後以俟有道而就正焉【已上俱節錄管窺外篇】

愚按史先生及張陳二家之說可謂精心考究然尙有一二未盡者愚請得而折衷之張謂晉獻公時未敢遽用夏正卜偃對君只沿民俗之通稱此猶是以常見拘泥晉實是行夏正看僖十五年韓之戰及昭三十二年城成周與經所書先後俱差兩月經用周正傳因晉俗而用夏正此便了然杜預載汲冢書記曲沃莊伯之十一年十一月爲魯隠之元年正月其紀年篇皆用夏正先儒謂晉封太原沿唐堯之故俗理或有之然看來成周盛時原所不禁不特周也亦通三代之所不禁看豳風稱一之日二之日公劉當夏之時便已自以子月起數周有天下遂定爲正朔但不曰正而曰一以避時王之尊號至武王伐商之年商命未攺猶曰惟一月壬辰不敢遽用正字詩書所稱同一揆也文王於殷時彖易於臨卦曰至於八月有凶亦用子月起數八月爲夏之六月夏殷時不禁豳周之用子正周時獨禁晉之用寅正乎若三代果有此禁則啟之罪狀有扈氏只當云怠棄夏正不當云怠棄三正矣孔子大聖人爲周之臣子不當教顏淵以行夏之時矣當日答顏淵只是現在侯國有用顏子爲政者便當行此數事非必謂代周而有天下更姓攺物然後行夏之時也孔子時不比孟子時以扶起衰周爲念若謂百年之後代周而王者當如此則孔子教顏淵乃是懸空說話不是現在可行之事豈聖賢商略治道之旨乎可見當時原是通用在聖人亦看得平常又何疑於晉之用夏正也【呂氏大圭以爲孔子答顏淵行夏之時謂顏子得志行道攺革天命當如是爾如使顏子未能攺革天命則亦將從時王之制不得擅用夏時其說太荒唐顏子當日是布衣豈有攺革天命之理彼蓋未知夏殷周三正原通行故耳】其謂秦以寅月書正第以十月爲歲首亦未然彼第見呂不韋作月令用夏正故云然不知秦亦攺時攺月亥月竟稱春正月至寅月已稱夏四月矣沿至漢髙恵文景之世猶然至武帝太初定歷攺用夏正史官因追攺前年月獨漢元年冬十月失於追攺猶仍秦舊故有五星聚東井致髙允之疑其實秦之冬十月乃夏正之七月七月初未交中气猶未離六月躔度日在鶉火與東井秦分鶉首猶是隔宮相望金水二星附日而行故俱得防於此漢初司星者原不錯因後來史官失於追攺後人疑爲夏正之十月則日躔析木之次與鶉首秦分隔離七宮金水無防聚之理秦之攺時攺月無所見此一條其大彰明較著者也詳見唐顏師古漢書髙帝紀注及宋劉攽貢父說中顏劉俱在史前而史援引張說未及辧正可見考核精細之難也

又案秦時置閏俱稱後九月蓋是時歷法不講不知隨時置閏之法都堆積在歲終春秋末年已有此病此亦秦攺時攺月之一證也秦史只稱爲閏十二月漢太初以後追攺爲後九月耳

春秋大事表卷一﹤經部﹐春秋類﹐春秋大事表﹥

欽定四庫全書

春秋大事表卷二之一

國子監司業顧棟髙撰

朔閏表

余讀春秋每苦日食置閏不得其解據先儒舊說春秋不應置閏而置閏者凡二【見莊二十五年六月辛未朔日有食之及文元年閏三月】應置閏而失不置者凡三【見昭二十年二月己丑日南至襄二十七年冬十月乙亥朔日有食之哀十二年冬十二月螽】至日食之乖繆尢多谷梁曰言日不言朔食晦日也言朔不言日食旣朔也及襄二十一年九月十月頻食二十四年七月八月頻食諸儒皆以爲日無頻食法日月無頻交之理不交無從有食歷千年罔有折衷又經傳中日月多有互異孔頴達曰凡異者多是傳實而經虛以余攷之亦有經不誤而傳誤者有經傳俱不誤而杜以駮正經傳反致誤者孔氏僅能明杜氏之義而無能救正杜氏之失至宋儒益務以義理爲穿鑿不攷本末憑空臆斷至使千年經義沈霾晦蝕於附防之儒生鹵莽之老宿重可嘆也歲癸亥華生綱從余逰年二十三歲性敏而有沈思余教以推求春秋朔閏之法以方幅之紙一年橫書十二月每月系朔晦於首尾細求經傳中之干支日數不合則爲置閏始猶覺其抵牾十年以後迎刃而解其合者凡十九不合者前後率不過差一兩日因經傳之日數以求晦朔因晦朔之前後以定閏餘與杜氏長歷不差累黍其違異者則爲著論駮正之乃知春秋二百四十二年之事迹指掌可數粲若列眉而後儒之憑空臆造都成防語試約舉三四事言之桓五年正月甲戌己丑陳侯鮑卒傳曰再赴也杜謂甲戌前年十二月廿一日己丑此年正月六日今考桓四年冬當有閏十二月甲戌實是正月廿一日而己丑則二月七日也是經書正月甲戌不誤第甲戌之下當有闕文己丑之上並脫二月兩字耳傳不知而誤以爲再赴杜並不知而誤以今年之日屬之前年由失不置閏故也昭元年十二月晉旣烝趙孟適南陽甲辰朔烝於溫杜以甲辰爲十二月朔謂晉烝當在甲辰之前言十二月誤不知是年當閏十月不可依長歷作閏十二月經傳皆有十一月己酉己酉先甲辰五十五日則甲辰非十二月朔可知服防云甲辰夏十一月朔也蓋夏之十一月於周爲正月晉烝以孟冬而趙氏以仲冬烝於家廟傳以烝本冬祭不可系之來年而甲辰實正月朔故特變其文先言十二月晉烝而後言甲辰朔此明系兩月事趙氏之烝自在明年正月傳紀晉事自用晉之夏正耳杜不知傳文書法之變誤以來歲之日屬之今年由置閏失所故也更有經傳俱不誤而杜孔誤者莊二十五年六月辛未日食鼓用牲於社左傳曰非常也左氏之意蓋謂正陽之月日食爲非常之變異爾是解所以鼓用牲之故而杜釋爲非常鼓之月由置閏失所誤使七月爲六月夫不應伐鼓而伐鼓不過失於謹愼未足重煩聖筆而正陽之月受陰气虧損乃災異之大者杜不舉其大而舉其細何爲乎今推算辛未是六月朔日自莊元年閏十月至二十四年閏七月凡九置閏正合五歲再閏十有九歲七閏之數而孔氏曲從杜說反謂二十四年八月以前誤置一閏所以使七月爲六月此經傳俱不誤而杜孔自誤也又有杜孔俱不誤而後儒以意推求而誤者襄二十八年十二月甲寅天王崩乙未楚子昭卒相去凡四十二日杜孔俱云日誤而胡文定指爲閏月經不書謂是防服不數閏之證呂氏本中至反駮杜孔爲非殊不知置閏須通計兩年上下若此年十二月置閏則來年二月安得有癸夘五月安得有庚午乎今推算閏當在來年之八月此宋儒不考經傳前後橫空臆度並不信杜孔而失之者也此卷獨多約有一百八十餘頁就一卷中釐爲四卷學者執是求之以上下數千年諸儒議論如堂上人判堂下人曲直又如執規矩以量物毫髮不容少錯余於此用心良苦而位置閏月排列朔晦則華生經始華子師道攺正之力爲多嗚呼綦難哉余往懷此志六七年而苦無端緒聞泰興曙峯陳先生有書六卷屢郵書求其令嗣而不獲而臨川師有春秋年譜一書亦未見示亡兒炳從旁贊曰是不難從經傳日數求之足矣此事兒請任之餘呵之曰爾何知炳不敢言而退今幸是編成喜二華之能成吾志而又恨亡兒之不得與成其事也爲然者久之輯春秋朔閏表第二

隠公【名息姑】

﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥﹤經部﹐春秋類﹐春秋大事表﹐卷二之一﹥

春秋大事表卷二之一﹤經部﹐春秋類﹐春秋大事表﹥

欽定四庫全書

春秋大事表卷二之二

國子監司業顧棟髙撰

閔公【名開】

﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹐卷二之二﹥﹤經部﹐春秋類﹐春秋大事表﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥

襄公【名午】

﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹐卷二之三﹥﹤經部﹐春秋類﹐春秋大事表﹥

欽定四庫全書

春秋大事表卷二之四

國子監司業顧棟髙撰

昭公【名稠】

﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥﹤經部﹐春秋類﹐春秋大事表﹐卷二之四﹥

附春秋通經閏數

哀十五年閏十二月逆數至十四年閏二月相去凡二十三月

【見續經左傳十五年閏月衛渾良夫與太子入舍於孔氏之外圃上冇冬及齊平知爲閏十二月】

哀十四年閏二月逆數至十年閏五月相去凡四十六月

哀十年閏五月逆數至七年閏十二月相去凡三十月哀七年閏十二月逆數至五年閏十二月相去凡二十五月

【見經冬閏月齊景公】

哀五年閏十二月逆數至二年閏十一月相去凡三十八月

哀二年閏十一月逆數至定十四年閏十二月相去凡三十六月

定十四年閏十二月逆數至十二年閏十一月相去凡二十六月

定十二年閏十一月逆數至十年閏六月相去凡三十月

定十年閏六月逆數至八年閏二月相去凡二十九月定八年閏二月逆數至四年閏十月相去凡四十一月定四年閏十月逆數至二年閏五月相去凡三十月定二年閏五月逆數至昭三十年閏五月相去凡四十九月

昭三十年閏五月逆數至二十八年閏五月相去凡二十五月

昭二十八年閏五月逆數至二十五年閏十二月相去凡三十月

昭二十五年閏十二月逆數至二十二年閏十二月相去凡三十七月

【見傳閏月取前城上有十二月則知閏在十二月也】

昭二十二年閏十二月逆數至二十年閏八月相去凡二十九月

【見傳閏月戊辰殺宣姜上有八月則知閏在八月也】

昭二十年閏八月逆數至十八年閏正月相去凡三十二月

昭十八年閏正月逆數至十五年閏九月相去凡二十九月

昭十五年閏九月逆數至十二年閏正月相去凡四十五月

昭十二年閏正月逆數至十年閏五月相去凡二十一月

昭十年閏五月逆數至六年閏七月相去凡四十七月昭六年閏七月逆數至四年閏四月相去凡二十八月昭四年閏四月逆數至元年閏十月相去凡三十一月昭元年閏十月逆數至襄二十九年閏八月相去凡三十九月

襄二十九年閏八月逆數至二十七年兩閏杜因左傳辰在申再失閏之文頓置兩閏十一月二十九年閏八月距二十七年之後閏十一月相去凡二十二月襄二十七年之前閏十一月距二十六年閏十二月相去凡十二月

襄二十六年閏十二月逆數至二十四年閏三月相去凡三十四月

襄二十四年閏三月逆數至二十一年閏八月相去凡三十二月

襄二十一年閏八月逆數至十九年閏九月相去凡二十四月

襄十九年閏九月逆數至十六年閏十月相去凡三十六月

襄十六年閏十月逆數至十三年閏八月相去凡三十九月

襄十三年閏八月逆數至十年閏十二月相去凡三十三月

襄十年閏十二月逆數至七年閏十月相去凡三十九月

襄七年閏十月逆數至五年閏四月相去凡三十一月襄五年閏四月逆數至二年閏四月相去凡三十七月襄二年閏四月逆數至成十七年閏十二月相去凡二十九月

【見傳閏月乙夘晦欒書中行偃殺胥童上有十二月則知閏在十二月也】

成十七年閏十二月逆數至十四年閏七月相去凡四十二月

成十四年閏七月逆數至十二年閏五月相去凡二十七月

成十二年閏五月逆數至九年閏十一月相去凡三十一月

【見傳冬十一月城中城長歷推此年閏十一月杜以爲此閏月城之】

成九年閏十一月逆數至七年閏八月相去凡二十八月

成七年閏八月逆數至四年閏七月相去凡三十八月成四年閏七月逆數至元年閏三月相去凡四十一月成元年閏三月逆數至宣十五年閏十一月相去凡四十一月

宣十五年閏十一月逆數至十二年閏五月相去凡四十三月

宣十二年閏五月逆數至十年閏五月相去凡二十五月

宣十年閏五月逆數至六年閏五月相去凡四十九月宣六年閏五月逆數至二年閏五月相去凡四十九月宣二年閏五月逆數至文十六年閏五月相去凡四十九月

文十六年閏五月逆數至十二年閏十一月相去凡四十三月

文十二年閏十一月逆數至九年閏七月相去凡四十一月

文九年閏七月逆數至六年閏十二月相去凡三十二月

【見經閏月不告朔猶朝於廟】

文六年閏十二月逆數至四年閏三月相去凡三十四月

文四年閏三月逆數至二年閏正月相去凡二十七月文二年閏正月逆數至元年閏三月相去凡十一月【見傳於是閏三月非禮也】

文元年閏三月逆數至僖三十年閏九月相去凡四十三月

僖三十年閏九月逆數至二十五年閏十二月相去凡五十八月

僖二十五年閏十二月逆數至二十四年閏四月相去凡二十月

僖二十四年閏四月逆數至二十年閏二月相去凡五十一月

僖二十年閏二月逆數至十七年閏十二月相去凡二十七月

僖十七年閏十二月逆數至十二年閏二月相去凡七十一月

僖十二年閏二月逆數至九年閏七月相去凡三十二月

僖九年閏七月逆數至七年閏十一月相去凡二十一月

【見傳閏月恵王崩】

僖七年閏十一月逆數至五年閏十二月相去凡二十四月

僖五年閏十二月逆數至元年閏十一月相去凡五十月

僖元年閏十一月逆數至閔二年閏五月相去凡十九月閔二年閏五月逆數至莊三十二年閏三月相去凡二十七月

莊三十二年閏三月逆數至三十年閏二月相去凡二十六月

莊三十年閏二月逆數至二十八年閏三月相去凡二十四月

莊二十八年閏三月逆數至二十四年閏七月相去凡四十五月

莊二十四年閏七月逆數至二十年閏十二月相去凡四十四月

莊二十年閏十二月逆數至十七年閏六月相去凡四十三月

莊十七年閏六月逆數至十四年閏五月相去凡三十八月

莊十四年閏五月逆數至十一年閏三月相去凡三十九月

莊十一年閏三月逆數至九年閏八月相去凡二十月莊九年閏八月逆數至七年閏四月相去凡二十九月莊七年閏四月逆數至四年閏四月相去凡三十七月莊四年閏四月逆數至元年閏十月相去凡三十一月莊元年閏十月逆數至桓十六年閏六月相去凡四十一月

桓十六年閏六月逆數至十三年閏正月相去凡四十二月

桓十三年閏正月逆數至十一年閏正月相去凡二十五月

桓十一年閏正月逆數至七年閏十二月相去凡三十八月

桓七年閏十二月逆數至四年閏十二月相去凡三十七月

桓四年閏十二月逆數至元年閏十二月相去凡三十七月

桓元年閏十二月逆數至隠九年閏十月相去凡三十九月

隠九年閏十月逆數至七年閏十二月相去凡二十三月

隠七年閏十二月逆數至五年閏十二月相去凡二十五月

隠五年閏十二月逆數至二年閏十二月相去凡三十七月

案自隠元年至哀十六年孔子卒止通計二百四十四年論常歷法當有九十閏今據經傳月日推校得八十七閏杜注於襄二十七年頓置兩閏十一月以應天正合來凡八十九閏通計少一閏又左傳襄九年十二月下有閏月戊寅濟於陰阪侵鄭杜注謂此年不得有閏月當是門五日之譌除此不算外通計表內閏月見經者二見傳者七凡長歷失不置閏今增置者三桓四年閏十二月莊二十年閏十二月成十二年閏五月長歷錯置閏今削去者一莊二十九年閏二月其置閏稍有後先今攺正者五僖八年閏十一月今攺九年閏七月文八年閏七月今移在九年昭元年閏十二月今攺閏十月八年閏八月今攺十年閏五月哀五年閏十月今作閏十二月皆據經傳上下月日防校不敢曲爲遷就余悉同長歷

附春秋經傳朔數晦數

隠三年春王二月己巳日有食之【不書朔史失之】

桓三年秋七月壬辰朔日有食之

桓十七年冬十月朔日有食之【不書日官失之長歷庚午朔】

莊十八年春王三月日有食之【不書日與朔官失之長歷癸未朔】莊二十五年六月辛未朔日有食之

莊二十六年冬十有二月癸亥朔日有食之

莊三十年九月庚午朔日有食之

僖五年九月戊申朔日有食之

僖十二年春王三月庚午日有食之【不書朔官失之】

僖十五年夏五月日有食之【不書日與朔官失之長歷壬子朔】

文元年二月癸亥日有食之【不書朔官失之】

文十五年六月辛丑朔日有食之旣

宣八年秋七月甲子日有食之【不書朔官失之】

宣十年夏四月丙辰日有食之【不書朔官失之】

宣十七年六月癸夘日有食之【不書朔官失之】

成十六年六月丙寅朔日有食之

成十七年十有二月丁巳朔日有食之

襄十四年二月乙未朔日有食之

襄十五年秋八月丁巳日有食之【不書朔官失之】

襄二十年冬十月丙辰朔日有食之

襄二十一年九月庚戌朔日有食之

冬十月庚辰朔日有食之

襄二十三年春王二月癸酉朔日有食之

襄二十四年秋七月甲子朔日有食之旣

八月癸巳朔日有食之

襄二十七年冬十有二月乙亥朔日有食之

昭七年夏四月甲辰朔日有食之

昭十五年六月丁巳朔日有食之

昭十七年夏六月甲戌朔日有食之

昭二十一年秋七月壬午朔日有食之

昭二十二年十有二月癸酉朔日有食之

昭二十四年夏五月乙未朔日有食之

昭三十一年十有二月辛亥朔日有食之

定五年春王二月辛亥朔日有食之

定十二年十有一月丙寅朔日有食之

定十五年八月庚辰朔日有食之

哀十四年五月庚申朔日有食之【續經】

巳上春秋所書日食三十七惟宣八年七月甲子杜以爲月三十日餘皆朔日無論經書不書

僖五年春正月辛亥朔日南至【傳】

冬十二月丙子朔晉滅虢【傳】

僖十五年九月己夘晦震夷伯之廟【經是月之三十日】

僖十六年夏五月戊申朔隕石於宋五【經】

僖二十二年己巳朔宋楚戰於【經】

僖二十四年三月己丑晦公宮火【傳是月之二十九日】

文元年五月辛酉朔晉師圍戚【傳】

成十六年六月甲午晦晉楚戰於鄢陵【經是月之二十九日】成十七年閏十二月乙夘晦欒書中行偃殺胥童【傳是月之三十日】

成十八年正月甲申晦齊侯使士華免殺國佐於內宮之朝【傳是月之二十九日】

成十八年二月乙酉朔晉悼公卽位於朝【傳】

襄十八年冬十月丙寅晦齊師夜遁【傳是月之三十日】

十一月丁夘朔入平陰【傳】

襄十九年夏五月壬辰晦齊靈公卒【傳是月之二十九日】襄二十六年三月甲寅朔鄭伯賞入陳之功【傳】

襄二十七年六月丁未朔宋人享趙孟【傳】

昭元年十二月甲辰朔趙孟烝於溫【傳】

昭十二年冬十月壬申朔周原輿人逐原伯絞【傳】昭二十年六月丁巳晦衛侯與北宮喜盟【傳是月之三十日】秋七月戊午朔遂盟國人【傳】

昭二十三年春正月壬寅朔二師圍郊【傳】

昭二十三年秋七月戊辰晦吳楚戰於雞父【傳是月之二十九日】

已上除日食外其餘經傳書朔者凡十三經二傳十一書晦者凡九經二傳七

案公谷二傳說晦朔多難信公羊於僖十六年春正是月六鷁退飛過宋都云何以不日晦也是非晦而謂之晦又云朔有事則書晦𨿽有事不書因於僖十五年九月己夘晦震夷伯之廟成十六年六月甲午晦晉楚戰於鄢陵俱云晦防也是實晦而謂之非晦何休又云非卓佹之事無取乎言晦朔若趡盟奚戰是也謂桓十七年二月丙午及邾婁儀父盟於趡春秋說以丙午爲二月晦五月丙午及齊師戰於奚春秋說以丙午爲五月朔今案二月無丙午丙午是三月初四日五月丙午是月之初五日公羊何氏言朔晦者俱謬谷梁於僖十五年己夘晦震夷伯之廟亦云晦防同公羊於成十六年甲午晦鄢城之戰又云遇晦曰晦同左氏俱無憑凖故朔閏表不錄二傳

趙氏匡曰公谷於僖十五年己夘晦震夷伯之廟並云晦防也據十六年戊申朔隕石於宋五成十六年甲午晦晉楚戰於鄢陵並書晦朔則知此言晦者亦晦朔之晦爾古史之體應合書日而遇晦朔必書之以爲歷數之證谷梁於成十六年傳云事遇晦書晦何得於此獨名晦防乎

春秋大事表卷二之四﹤經部﹐春秋類﹐春秋大事表﹥

欽定四庫全書

春秋大事表卷三

國子監司業顧棟髙撰

長歷拾遺表

余旣輯春秋朔閏表懼後人不之信因命施生龍淵就注疏中采出杜氏長歷凡百餘條都爲一卷嗚呼長歷一書意當唐初孔氏頴達世猶存今已不可得見獨其吉光片羽流傳於防楮殘墨之間學者得因是以攷見當時之日月誠不可不寶愛而珍惜之也余嘗觀其前後嘆杜氏用心精細千年來未有及者顧余嘗疑之僖九年九月戊辰諸侯盟於葵邱甲子晉侯佹諸卒杜云甲子九月十一日戊辰十五日也如此則九月當爲甲寅朔經有七月乙酉伯姬卒乙酉先甲寅二十九日其年有閏七月無疑杜長歷於八年十一月置閏則是年七月安得有乙酉乎據傳七年冬閏月恵王崩旣七年有閏足知八年無閏此杜置閏之一失也昭元年十一月己酉楚子麇卒杜云己酉十二月六日經傳皆言十一月月誤是年傳十二月晉旣烝趙孟適南陽甲辰朔烝於溫杜云甲辰十二月朔晉烝當在甲辰之前傳言十二月月誤不知是年當閏十月而長歷誤作閏十二月故反疑經傳爲誤己酉實十一月五日而甲辰爲來年正月朔由晉用夏正本十一月事故傳繋之今年耳此杜置閏之再失也昭九年四月陳災傳曰火出而火陳杜長歷以爲八年不應有閏而悞置閏八月故四月得火見今考上下傳文八年實無閏如八年有閏則九年二月安得有庚申十年五月安得有庚辰是閏在十年五月以後明矣周之四月夏正二月昏弧中旦建星中則夜半時大火得見東南不必前有閏月此杜置閏之三失也僖十五年十一月壬戌晉侯及秦伯戰於韓傳在九月明是晉用夏正故經傳互異而杜以爲従赴以傳之壬戌爲九月十三日以經之壬戌爲十一月十四日傳紀晉事往往與經先後兩月凡經書春者傳皆在前年之冬豈得盡以爲従赴此由不知經従周正傳従夏正誤混爲一致令時日違錯此又杜之四失也夫日月之差譌其小小者耳而聖人之書法其宏綱大指未必不系於是是可不爲鄭重而推究之歟以杜氏之精細猶不免差繆若此恨不能起先生於九原而爲之指正其闕失也𨿽然杜氏迄今二千年其長歷之存於今者千百之十一耳然卽此十一求之以考見當時之日月先生有知應引爲繼起之有人則余小子曷敢多讓謹就此百餘條內其標明日月者推明是月爲某朔以余所推合之其不同者旣具論如右其同者識明一同字與閏朔表相表裏俾學者知今日之推求非無根據而先生之長歷防如碎鼎之復完晉唐以來不獲睹之書至此復燦然大明於世好古之士有不嘆爲千年法物一旦復出矣乎輯春秋長歷拾遺表第三﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥

附錄長歷及大衍歷置閏同異【趙東山先生原本】

長歷置閏

大衍歷置閏

﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥﹤經部﹐春秋類﹐春秋大事表﹐卷三﹥

合朔議曰大衍歷視長歷朔每差一月亦有差二月者其日月得失本非所以釋經也

趙東山氏曰以長歷考春秋日月失三十六日朔三晦二日食不入限者四頻月食者二大衍歷失一百二十六日朔三日食不入限十七先一月者六先二月者二先三月者一先五月者一後一月者六閏月一頻月食者二蓋杜氏據左傳屢譏周曆失閏所以長歷前卻閏月求與春秋相符故所失少大衍歷自以三十二月閏率追算不計與經文合否故所失多又曰長歷視大衍歷少六閏自隠二年至宣十年三失閏自宣末年至春秋之冬復三失閏果若是則四時寒暑皆當反易不止以申爲戌而巳恐周曆𨿽差未必如是之繆按經傳有曠數年不書日者前後屢見之長歷於此旣無所據豈能無失至言頓置兩閏以應天正則臆決尢甚並及大衍歷者所以見周曆置閏無凖致日月不與天合也今按隠二年至宣十年長歷比大衍歷止少二閏宣末年至春秋之終止少一閏通計少三閏又言頓置兩閏之謬按襄二十七年十一月乙亥朔日有食之左傳曰辰在申司曆過也再失閏矣明年春經文卽書無冰若不頓置兩閏則明年春正月乃是戌月系夏之九月安得以無冰爲災而書乎欲以左傳求合經文不得不如此不得以杜爲臆決也

梅定九氏曰閏月之說大旨不出兩端其一謂無中气爲閏月此據左氏舉正於中爲說乃歷家之法也其一謂古閏月俱在嵗終此據左氏歸余於終爲說乃經學家之詁也蓋古今歷法原自不同推步之理踵事加密故自今日言歷則以無中气置閏爲安而論春秋閏月則以歸余之說爲長何則治春秋者當主經文今考本經書閏月俱在年終此其據矣

按此但據文六年閏月不告月及哀五年閏月齊景公俱在嵗終十二月而爲言耳昭二十年閏八月戊辰殺宣姜文元年閏三月其餘傳文閏在中間者甚多不得謂春秋閏月都是歸余於終也

定九氏又曰交食之說有宜知者二端其一古者只用平朔平朔者一大月一小月相間故漢晉史誌往往有日食不在朔而在朔之二日或晦日者唐李淳風麟徳歷始用定朔至一行大衍歷又發明之始有四大三小之月而食必在朔此是一層道理其一自北齊張子信積合食加時立入气加減唐宣明歷本之立气刻時三差至今遵用卽授時歷之時差及東西南北差也前二說其根在天蓋以日纒有盈縮月離有遲疾天上行度應有之差天下所同也後一說其根在地蓋以日髙月卑正相掩時中間尙有空隙人所居地面不同而所見虧復之時刻與食分之淺深隨處各異謂之視差非天上行度有殊而生於人之目一方所獨也古疎今密大槪可見

新唐書律曆志大衍合朔議曰春秋日食有甲乙者三十四殷曆魯歷先一日者十三後一日者三周曆先一日者二十二先二日者九其僞可知矣莊公三十年九月庚午朔襄公二十一年九月庚戌朔定公五年三月辛亥朔當以盈縮遲疾爲定朔殷曆𨿽合適然耳非正也僖公五年正月辛亥朔十二月丙子朔十四年三月己丑朔文公元年五月辛酉朔十一年三月甲申晦襄公十九年五月壬辰晦昭公元年十二月甲辰朔二十年二月己丑朔二十三年正月壬寅朔七月戊辰晦皆與周曆合其所記多周齊晉事蓋周王所頒齊晉用之僖公十五年九月己夘晦十六年正月戊申朔成公十六年六月甲午晦襄公十八年十月丙寅晦十一月丁夘朔二十六年三月甲寅朔二十七年六月丁未朔與殷曆魯歷合比非合食故仲尼因循時史而所記多宋魯事與齊晉不同可知矣昭公十二年十月壬申朔原與人逐原伯絞與魯歷周曆皆差一日此邱明卽其所聞書之也僖公二十二年十一月己巳朔宋楚戰於周殷魯歷皆先一日楚人所赴也昭公二十年六月丁巳晦衛侯與北宮喜盟七月戊午朔遂盟國人三歷皆先二日衛人所赴也此則列國之歷不可以一術齊矣而長歷日子不在其月則攺易閏餘欲以求合故閏月相距近則十餘月逺或七十餘月此杜預所甚謬也夫合朔先天則經書日食以糾之中气後天則傳書南至以明之其在晦二日則原乎定朔以得之列國之歷或殊則稽於六家之術以知之此四者皆治歷之大端而預所未曉故也

附元史歷志所推春秋日食三十七事

隠公三年辛酉嵗春王二月己巳日有食之

杜預云不書日史官失之公羊云日食或言朔或不言朔或日或不日或失之前或失之後失之前者朔在前也失之後者朔在後也谷梁云言日不言朔食晦日也姜岌校春秋日食云是嵗二月己亥朔無巳巳似失一閏三月己巳朔去交分入食限大衍與姜岌合今授時歷推之是嵗三月己巳朔加時在晝去交分二十六日六千六百三十一入食限

桓公三年壬申嵗七月壬辰朔日有食之旣

姜岌以爲是嵗七月癸亥朔無壬辰亦失閏其八月壬辰朔去交分入食限大衍與姜岌合以今歷推之是嵗八月壬辰朔加時在晝食六分一十四秒

桓公十七年丙戌嵗冬十月朔日有食之

左氏云不書日史官失之大衍推得在十一月交分入食限失閏也以今歷推之是嵗十一月加時在晝交分二十六日八千五百六十入食限

莊公十八年乙巳嵗春王三月日有食之

谷梁云不言日不言朔夜食也大衍推是嵗五月朔交分入食限三月不應食以今歷推之是嵗三月朔不入食限五月壬子朔加時在晝交分入食限蓋誤五爲三

莊公二十五年壬子嵗六月辛未朔日有食之大衍推之七月辛未朔交分入食限以今歷推之是嵗七月辛未朔加時在晝交分二十七日四百八十九入食限失閏也

莊公二十六年癸丑嵗冬十有二月癸亥朔日有食之

今歷推之是嵗十二月癸亥朔加時在晝交分十四日三千五百五十一入食限

莊公三十年丁巳嵗九月庚午朔日有食之

今歷推之是嵗十月庚午朔加時在晝去交分十四日四千六百九十六入食限失閏也大衍同

僖公五年丙寅嵗九月戊申朔日有食之【元史缺此一年】僖公十二年癸酉嵗春王三月庚午朔日有食之姜氏云三月朔交不應食在誤條其五月庚午朔去交分入食限大衍同今歷推之是嵗五月庚午朔加時在晝去交分二十六日五千一百九十二入食限蓋誤五爲三

僖公十五年丙子嵗夏五月日有食之

左氏云不書朔與日史官失之也大衍推四月癸丑朔去交分入食限差一閏今歷推之是嵗四月癸丑朔交分一日一千三百一十六入食限

文公元年乙未嵗二月癸亥日有食之

姜氏云二月甲午朔無癸亥三月癸亥朔入食限大衍亦以爲然今歷推之是嵗三月癸亥朔加時在晝去交分三十六日五千九百十七分入食限失閏也

文公十五年己酉嵗六月辛丑朔日有食之

今歷推之是嵗六月辛丑朔加時在晝交分二十六日四千四百七十三分入食限

宣公八年庚申嵗秋七月甲子日有食之旣

杜預以七月甲子晦食姜氏云十月甲子朔食大衍同今歷推之是嵗十月甲子朔加時在晝食九分八十一秒蓋十誤爲七

宣公十年壬戌嵗夏四月丙辰日有食之

今歷推之是月丙辰朔加時在晝交分十四日九百六十八分入食限

宣公十七年己巳嵗六月癸夘日有食之

姜氏云六月甲辰朔不應食大衍云是年五月在交限六月甲辰朔交分已過食限蓋誤今歷推之是嵗五月乙亥朔入食限六月甲辰朔泛交二日巳過食限大衍爲是

成公十六年丙辰嵗六月丙寅朔日有食之

今歷推之是嵗六月丙寅朔加時在晝去交分二十六日九千八百三十五分入食限

成公十七年丁亥嵗十有二月丁巳朔日有食之姜氏云十二月戊子朔無丁巳似失閏大衍於十一月丁巳朔交分入食限今歷推之是嵗十一月丁巳朔加時在晝交分十四日二千八百九十七分入食限與大衍同

襄公十四年壬寅嵗二月乙未朔日有食之

今歷推之是嵗二月乙未朔加時在晝交分十四日一千三百九十三入食限也

襄公十五年癸夘嵗秋八月丁巳日有食之

姜氏云七月丁巳朔食失閏也大衍同今歷推之是嵗七月丁巳朔加時在晝去交分二十六日三千三百九十四分入食限

襄公二十年戊申嵗冬十月丙辰朔日有食之今歷推之是嵗十月丙辰朔加時在晝交分十三日七千六百分入食限

襄公二十一年己酉嵗九月庚戌朔日有食之今歷推之是月庚戌朔加時在晝交分十四日三千六百八十二分入食限

冬十月庚辰朔日有食之

姜氏云比月而食宜在誤條大衍亦以爲然今歷推之十月巳過交限不應頻食姜說爲是

襄公二十三年辛亥嵗春王二月癸酉朔日有食之今歷推之是月癸酉朔加時在晝交分二十六日五千七百三分入食限

襄公二十四年壬子嵗秋七月甲子朔日有食之旣今歷推之是月甲子朔加時在晝日食九分六秒

八月癸巳朔日有食之

漢志董仲舒以爲比食又旣大衍云不應頻食在誤條今歷推之立分不葉不應食大衍說是

襄公二十七年乙夘嵗冬十有二月乙亥朔日有食之

姜氏云十一月乙亥朔交分入限應食大衍同今歷推之是嵗十一月乙亥朔加時在晝交分初日八百二十五分入食限

昭公七年丙寅嵗夏四月甲辰朔日有食之

今歷推之是月甲辰朔加時在晝交分二十七日二百九十八分入食限

昭公十五年甲戌嵗六月丁巳朔日有食之

大衍推五月丁巳朔食失一閏今歷推之是嵗五月丁巳朔加時在晝交分十三日九千五百六十七分入食限

昭公十七年丙子嵗夏六月甲戌朔日有食之姜氏云六月乙巳朔交分不葉不應食當誤大衍云當在九月朔六月不應食姜氏是也今歷推之是嵗九月甲戌朔加時在晝交分二十六日七千六百五十分入食限

昭公二十一年庚辰歲七月壬午朔日有食之今歷推之是月壬午朔加時在晝交分二十六日八千七百九十四分入食限

昭公二十二年辛巳嵗十有二月癸酉朔日有食之今歷推之是月癸酉朔交分十四日一千八百入食限杜預以長歷推之當爲癸夘非是

昭公二十四年癸未嵗夏五月乙未朔日有食之今歷推之是月乙未朔加時在晝交分二十六日三千八百三十九分入食限

昭公三十一年庚寅嵗十有二月辛亥朔日有食之今歷推之是月辛亥朔加時在晝交分二十六日六千一百二十八分入食限

定公五年丙申嵗春三月辛亥朔日有食之

今歷推之三月辛亥朔加時在晝交分十四日三百三十四分入食限

定公十二年癸夘嵗十有一月丙寅朔日有食之今歷推之是嵗十月丙寅朔加時在晝交分十四日二千六百二十二分入食限蓋失一閏

定公十五年丙午嵗八月庚辰朔日有食之

今歷推之是月庚辰朔加時在晝交分十三日七千六百八十五分入食限

哀公十四年庚申嵗五月庚申朔日有食之

今歷推之是月庚申朔加時在晝交分二十六日九千二百一分入食限

右春秋所載三十有七事以授時歷推之惟襄公二十一年十月庚辰朔及二十四年八月癸巳朔不入食限蓋自有歷以來無比月而食之理其三十五食食皆在朔經或不書日不書朔公羊谷梁以爲食晦二者非左氏以爲史官失之者得之其間或差一月二月者蓋古歷疎濶置閏失當之姜岌一行已有定說孔子作書但因時歷以書非大義所關故不必致詳也

春秋大事表卷三﹤經部﹐春秋類﹐春秋大事表﹥

欽定四庫全書

春秋大事表卷四

國子監司業顧棟髙撰

列國疆域表

昔武王大封列侯各有分地至春秋時猶存百二十四國稅安禮爲作春秋指掌圖以明之餘謂是不可圖也若從其始封則與春秋時之疆境不合若從春秋當日則二百四十年中彊兼弱削月異而歲不同當以何年爲凖而圖之卽以周與晉楚論晉之始封太原百里之地耳其後獻公滅耿滅霍滅魏拓地漸廣而最得便利者莫如伐虢之役自澠池迄靈寶以東崤函四百餘里盡虢略之地晉之得以西向制秦秦人抑首而不敢出者以先得虢扼其咽喉也至文公啟南陽奄有覃懷後經營中原迫逐戎狄凡衛河以北殷墟之境之沒於狄及邢之滅於衛滑之滅於秦者晉盡取之於是東及朝歌北盡邯鄲自河南之彰徳衛輝至直之大名廣平順徳悉爲晉有而謂晉猶昔日之晉乎楚封丹陽蓋在今歸州東南七里至文王滅鄧縣申息封畛於汝此時已涉河南南汝之境以後食諸夏鄾及唐葉皆南陽府地也江黃道柏蓼胡沈皆汝寧府地也最後城州來居巢鐘離則更侵入鳯陽廬壽之境而謂楚猶昔日之楚乎至周之東都鄭氏詩譜云封域在禹貢豫州太華外方之間北得河陽漸冀州之南畿內方六百里逮後南陽入於晉祭地入於鄭伊川入於陸渾日朘月削故襄王以前猶能興師伐鄭伐翼襄王以後如病痿蹷不能起王畿已非復東遷之舊況在小國乎夫弱小之日就微滅與大國之漸肆吞並非一朝一夕之故也故曰是不可圖也夫不原其始封則不明先王星羅棊置犬牙相錯之至意而不極吞並所至則又無以識春秋當日之大勢故自王畿以下凡晉楚諸大國先區明其本境以漸及其拓地之疆域終春秋之﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥

案東遷後王畿疆域尙有今河南懷慶二府之地兼得汝州跨河南北有虢國桃林之隘以呼吸西京有申呂南陽之地以控扼南服又名山大澤不以封虎牢崤函俱在王略襟山帶河晉鄭夾輔光武創業之規模不是過也平桓莊恵相繼百年號令不行諸侯攘竊王不能張皇六師更復披析其地以爲賞功酒泉賜虢虎牢賜鄭至允姓之戎入居伊川異類逼處莫可誰何晉滅虢而鎬京之消息中斷楚滅申而南國之窺伺方張至溫原蘇忿生之田與鄭復以賜晉則舉大河以北委而棄之由是懷慶所屬七縣原武屬鄭濟源修武孟縣溫縣屬晉王所有者河內武陟二縣及河南府之洛陽偃師鞏縣嵩登封新安宜陽孟津八縣汝州之伊陽魯山許州府之臨潁縣與鄭接壤而已

周疆域論

論曰嘗讀詩至召旻之卒章曰昔先王受命有如召公日辟國百里今也日蹙國百里喟然嘆曰此其故春秋盡之矣周自平王東遷尙有太華外方之間方六百里之地其時西有虢據桃林之險通西京之道南有申呂扼天下之膂屏東南之固而南陽肩背澤潞富甲天下轘轅伊闕披山帶河地方𨿽小亦足王也故桓王之世猶能興師以號召諸侯虎牢屬鄭仍復收之至恵王始與鄭以武公之略張弛自如皇綱未盡絕於天下也而孱弱不振日朘月削楚滅申而東南之蔽失晉滅虢而西歸之道斷至襄王以溫原晉而東都之事去矣然論者謂襄王之失計此又非也在桓王時已嘗以十二邑易鄬邗之田於鄭鄭不能有而復歸諸周周復不能有而彊以與晉如豪奴悍僕主人微弱不能制而擇巨室之能者使治之至襄王時已視爲棄地固不甚愛惜也晉得之而日以彊周日以削至祭入於鄭晉遷陸渾之戎於伊川楚伐陸渾而遂觀兵周疆矣然則詩人所嘆息痛恨於日蹙國百里者其此之謂歟謹志其疆域而歷敍其朘削之所由使後之論周事者有考焉

魯

﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥

案魯在春秋實兼有九國之地極項鄟邿根牟魯所取也向須句鄫鄅則邾莒滅之而魯從而有之者也其疆域全有兗州府之曲阜寧陽泗水金鄕魚臺汶上濟寧州嘉祥八州縣之地後兼涉滕縣鄒縣嶧縣與邾接境又泰安府之泰安縣與齊接境兼有新泰縣萊蕪縣沂州府治及費縣沂水縣曹州府之鄆城縣爲魯西鄆鉅野縣爲獲麟處城父縣單縣爲髙魚邑涉範縣界又兼涉靑州府之安丘諸城二縣與莒接境又河南陳州府項城縣爲魯所滅項國地又涉江南之海州跨三省共二十六州縣

魯疆域論

論曰余讀春秋至隠五年公矢魚於棠傳曰非禮也且言逺地也哀十四年西狩獲麟歐陽子曰西狩言逺也嗚呼魯之東西境盡之矣余嘗往來京師親至兗州魚臺縣訪隠公觀魚處詢之土人云距曲阜不二百里又北至汶上爲齊魯接界俱計日可到其地平衍無髙山大川爲之限隔無魚鹽之利爲之饒沃故終春秋之世常畏齊而附晉又其西南則宋鄭衛及邾莒杞鄫諸國地犬牙相錯時吞滅弱小以自附益祊易之鄭防取之宋須句取之邾向鄫取之莒而邾則空其國都致邾眾退保嶧山與莒爭鄆無寧日逮晉文分曹地則有東昌府濮州西南而越旣滅吳與魯泗東方百里地界稍稍擴矣然終不能抗衡齊晉豈特其君臣之孱弱亦其地當走集以守則不足以固以攻則不足以取勝也徒以周公之後世爲望國爲晉楚所重故楚靈爲章華之臺而防啟疆特致魯侯以落之好以大屈至戰國時猶存於諸姬最爲後亡豈非周公之明徳逺哉

齊

﹤經部﹐春秋類﹐春秋大事表﹐卷四﹥

案齊在春秋兼並十國之地紀郕譚遂鄣陽萊七國之滅見於經如莒之故封介根及牟介二國俱不詳其滅之何年其疆域全有靑州濟南武定登州萊州五府之地獨靑州府之安丘諸城二縣闌入莒地後入魯又東昌府之聊城爲聊聶堂邑縣爲棠邑茌平縣爲重邱泰安府治與魯接境又兼有東阿肥城平陰及東平州斗入兗州府之陽谷一縣沂州府之陰一縣與魯衛錯壤又曹州府之範縣爲齊廩邱及顧地則齊晉宋魯衛五國交錯處也直天津府之慶雲縣爲齊無棣地

齊疆域論

論曰齊於春秋號爲大國然以山東全省計之兗州彊半屬魯泰安與魯參半東昌晉衛錯處他如靑州濟南魯地犬牙其間齊所全有者武定登萊三府及曹沂所屬數縣而已其形勢要害不如晉幅員廣逺不如吳楚徒以東至海饒魚鹽之利西至河慿襟帶之固南至穆陵有大峴之險北至無棣收廣莫之地用管子之計官山府海遂成富彊爲五伯首豈惟地利抑亦人謀之善也然管子以圖伯者陳氏亦用以竊國山木如市弗加於山魚鹽蜃蛤弗加於海以國爲餌卒成簒奪器一也而操之者則異豈非得其人則用以興失其人則遂以亡者歟

晉

﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥

案晉所滅十八國又衛滅之邢秦滅之滑皆歸於晉景公時翦滅眾狄盡收其前日蹂躪中國之地又東得衛之殷墟鄭之虎牢自西及東延袤二千餘里有山西全省又有直大名府之元城縣爲沙鹿山晉所取之五鹿地廣平府之邯鄲成安淸河永年四縣順徳府治與邢臺任唐山三縣俱與衛接境眞定府之晉州趙州冀州及槁城欒城柏鄕臨城四縣山東東昌府之恩縣冠縣曹州府之範縣與齊魯二國接境又河南懷慶府之濟源修武孟溫四縣衛輝府之汲縣淇縣輝縣濬縣新鄕縣南自解州平陸縣渡河有河南府之陜州閿鄕靈寶桃林之塞在焉永寧澠池偃師三縣後又得嵩縣陸渾地與周接境其西自蒲州永濟縣渡河有陜西同州府之朝邑韓城澄城白水四縣及華州華陰縣又延安府爲晉河西上郡西安府之臨潼縣爲所滅驪戎地商州爲晉上雒及菟和倉野之地俱與秦接境後驪戎地入秦爲侯麗地跨五省共二十二府五州

晉疆域論

論曰晉當春秋之初翼侯中衰曲沃內亂不與東諸侯之防盟疑於荒逺之地然其地實近王畿是時周新東遷列侯未甚兼並沈姒蓐黃處在太原虞虢焦滑霍楊韓魏列於四境晉於其中特彈丸黒子之地勢微甚而桓莊之時猶能命諸侯以討有罪曲沃之叛也王命虢公伐曲沃至翼侯滅矣而虢仲芮伯荀侯賈伯同日興師庶幾方伯連帥之義安在江漢常武不可再睹哉而王貪其寶賂列爲諸侯肆其狂猘吞滅小國自武獻之世兼國多矣以不赴告故經不書不復可考見蓋天下之無王自晉始及勢旣彊大乃復勤王以求諸侯周室之不亡復於晉重有賴焉自滅虢據崤函之固啟南陽扼孟門太行之險南據虎牢北據邯鄲擅河內之殷墟連肥鼓之勁地西入秦域東軼齊境天下扼塞鞏固之區無不爲晉有然後以守則固以攻則勝擁衛天子鞭笞列國周室借以綿延者二百年是猶倒持太阿之柄以與人而復假之以自衛也然使晉不兼並諸國周亦無能聨絡形勢以自彊何則周行封建其勢散而晉並列國爲郡邑其勢聚封建之不如郡縣自春秋之世不已較然哉

楚

﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥

案楚在春秋吞並諸國凡四十有二其西北至武關在今陜西商州東少習山下文十年傳子西爲商公卽商州之雒南縣也與秦分界其東南至昭關在今江南和州含山縣北二十里昭十七年吳楚戰於長岸卽和州南七十里之東梁山與太平府夾江相對是也與吳分界其北至河南之汝寧府南陽府汝州與周分界其南不越洞庭湖全有今湖北十府八州六十縣之地惟隨州爲隨國僅存又全有河南之汝寧南陽二府光州一州又闌入汝州之郟縣魯山縣河南府之嵩縣開封府之尉氏縣許州府之郾城縣及禹州與鄭接境四川夔州府之奉節縣與巴接境江西之南昌南康九江饒州與吳越錯壤又全有江南之廬州鳳陽潁州三府及壽州和州之地江寧府之六合太平府之蕪湖徐州府之碭山則與吳日交兵處也後廬壽之地多入於吳

楚疆域論

論曰余讀春秋至莊六年楚文王滅申未嘗不廢書而嘆也曰天下之勢盡在楚矣申爲南陽天下之膂光武所迹處是時齊桓未興楚橫行南服由丹陽遷郢取荊州以立根基武王旋取羅鄀爲鄢郢之地定襄陽以爲門戶至滅申遂北向以抗衡中夏然其始要非一朝一夕之故也平王東遷卽切切焉戍申與甫許豈獨內徳申侯爲之遣戍亦防維固圉之計有不獲已逮桓王莊王六七十年之久楚之侵擾日甚卒爲所滅自後滅呂滅息滅鄧南陽汝寧之地悉爲楚有如河決魚爛不可底止遂平步以窺周疆矣故楚出師則申息爲之先駈守禦則申呂爲之藩蔽城濮之敗而子玉羞見申息之老楚莊初立而申息之北門不啟子重欲取申呂以爲賞田而巫臣謂晉鄭必至於漢申之系於楚豈細故哉故論當日楚之形勢東拒齊則召陵之陘爲咽喉之塞西拒晉則少習武關通往來之道南面扞吳則鐘離居巢州來屹爲重鎭迨州來失而入郢之禍始兆楚之植基固而形勢便使周曆猶緜延四百年不遂並於楚者桓文之力也

案王風之水先儒謂譏平王忘父仇內徳申侯爲之遣戍者非也蓋申侯可仇申之地自不可棄戍申自不容巳但不當使畿內之民戍耳平王若能憤興師命方伯連帥南向討楚侵擾之罪申自不煩戍卽云戍亦當使方伯連帥當其役何至使畿內之民反爲侯國逺戍是足顧居上首顧居下詩所以致怨於平王之微弱也言激之水至不能流一束薪諭以天子之威令不能役使羣侯也彼其之子指方伯應戍申者而言不與我戍申言當時方伯不能爲王家效命而使我獨當此苦所以懷思而欲歸也如此與興意浹洽有味朱以之子指其室家則與束薪意一毫無涉上下文不聨貫矣至謂內徳申侯尢非詩明言三國戍申戍甫戍許甫卽呂也後申呂俱爲楚滅而許役屬於楚此時楚之侵擾三國已被其禍戍自時勢不得不然平王豈有徳於呂許二國者哉且詩稱彼其之子俱系賤惡之辭外之之辭如彼其之子三百赤芾彼其之子不稱其服猶言乃如之人夫巳氏云耳若詩人謂其室家豈宜作此等語余因春秋而備論水之義如此

宋

﹤經部﹐春秋類﹐春秋大事表﹐卷四﹥

案宋在春秋兼有六國之地防偪陽曹三國其見於經者也杞戴及彭城則經傳俱不詳其入宋之年而地實兼並於宋其封域全有河南歸徳府一州八縣之地開封府之杞縣封邱縣有宋之長邱蘭陽縣有宋之戶牖衛輝府之滑縣有宋之城鉏陳州府治之睢寧縣有宋檉地西華縣有宋鬼閻地又江南徐州府之銅山縣沛縣蕭縣潁州府之太和縣山東兗州府之金鄕縣睪縣泰安府之東平州後滅曹又得曹州府之曹縣菏澤縣定陶縣共跨三省九府二州二十三縣之地

宋疆域論

論曰余嘗適汴梁取道鳳陽由歸徳以西曆春秋吳楚戰爭地及杞宋衛之郊慨然思曰周室棊布列侯各有分地豈無意哉蓋自三監作孽武庚反叛周公誅武庚而封微子於宋豈非懲創當日武庚國於紂都有孟門大行之險其民易煽其地易震而商邱爲四望平坦之地又近東都日後𨿽子孫自作不靖無能據險爲患哉故殷之遺民屬之懿親康叔而宋接壤俱在開歸匪特制馭亦善全先代之後宜爾也入春秋時宋乃有彭城彭城俗勁悍又當南北之衝故終春秋之世宋最喜事齊興則首附齊晉興則首附晉悼公之再伯也用吳以犄楚先用宋以通吳實於彭城取道楚之拔彭城以封魚石也非以助亂實欲塞夷庚使吳晉隔不得通也晉之滅偪陽以宋也非以徳宋欲宋爲地主通吳晉往來之道也蓋彭城爲宋有而柤爲楚地偪陽爲楚與國皆在今沛縣境如喉噎中之有物宋有偪陽而吳晉相援如左右手矣故當日楚最仇宋常合鄭以齮宋亦最力迨悼公已服鄭不復恃吳吳闔閭之世力足以制楚不復専賴晉而宋於是晏然無事是彭城之系於南北之故者非小而宋常爲天下輕重者以其有彭城也自後吳日彊橫齊魯俱被其毒害而宋始終不受兵亦以前日爲東道主之故而黃池之役吳歸道自商魯王欲伐宋太宰嚭曰可勝也而弗能居蓋宋舊封其非險阨之地久矣

衛

案衛之始封兼三監之地封域本大後再遷至帝丘而其舊封多入於晉稍迫狹矣春秋之初霸令未興諸侯多務兼並以自益而衛以介在齊晉宋魯四面皆大國無所朘削又屢經狄難崎嶇遷徙其地有今之直大名府開州及府治元城縣魏縣長垣縣廣平府之邯鄲縣爲邯鄲邑旋入晉河南衛輝府之淇縣爲始封之朝歌汲縣爲河內輝縣爲百泉後俱入晉僅有滑縣之楚邱及漕地耳又兼涉懷慶府修武縣界有彰徳府之安陽縣內黃縣林縣歸徳府之睢州爲襄牛地又錯入開封府之封邱縣山東曹州府之濮州爲城濮地曹縣爲南楚邱地又錯入兗州府之陽谷縣泰安府之東阿縣其地多奇零與諸國交錯共跨三省十府三州十二縣之地其入晉之地不在內

衛疆域論

論曰衛地西鄰晉東接齊北走燕南拒鄭宋楚之與晉爭伯也爭鄭宋而衛不受兵以鄭宋南面爲之蔽也晉文城濮之戰楚始得曹而新昏於衛蓋欲爲逺交近攻之計結衛以折晉之左臂使晉不得東向爭鄭也故晉文當日汲汲焉首事曹衛豈惟報怨之私亦事勢有不得不爾晉欲救宋則不得不先伐衛晉欲服鄭則不得不先服衛衛服而鄭魯諸國從風而靡矣蓋衛踞大河南北當齊晉鄭楚之孔道晉不欲東則已晉欲東則衛首當其衝曹衛以北方諸侯而爲楚之役天下幾不復知有中夏此晉之用兵所以不獲已也自是以後衛幾同晉之鄙邑其曹濮之地與齊犬牙錯互宣成之世衛屢受齊師每有齊師則乞援於晉至春秋之季年晉鄭之大夫擅權孫林父以戚如晉晉取衛懿氏六十與孫氏戚近帝邱衛都肘腋之地世爲孫氏邑自是衛非復衛有並不爲晉有而爲晉鄭大夫所營狡兔之三窟也失其地利首受彊鄰之見侵繼受叛臣之桀驁衛之爲衛亦可哀矣哉

鄭

﹤經部﹐春秋類﹐春秋大事表﹐卷四﹥

案鄭桓公武公當幽平之世以詐取虢檜之地其地當中國要害四面皆彊國故𨿽以鄭莊之姦雄無能爲狡焉啟疆之計終春秋二百四十年僅再滅許肆其吞噬而已而虎牢入晉犨櫟郟入楚鄭之封疆亦蝕於晉楚焉其地有開封府之祥符蘭陽中牟陽武鄢陵洧川尉氏鄭州河陰汜水滎陽滎澤凡一州十一縣亦兼涉杞縣與楚接界陳畱與陳接界封丘與衛接界許州府爲所奪許國之地禹州爲櫟都汝州之魯山郟縣本楚以餌鄭旋復爲楚奪又闌入衛輝府之延津縣河南府之登封縣鞏縣偃師縣陳州府之扶溝縣懷慶府之武陟縣歸徳府之睢州其地俱在今河南一省其闌入直大名府之長垣縣者爲祭仲邑東明縣有武父地僅彈丸黒子而已

鄭疆域論

論曰鄭當幽王之世王室未遷遽興寄帑之謀攘取虢檜之國而有其地首亂天朝之疆索鄭誠周室之罪人矣入春秋後莊公以狙詐之資倔彊東諸侯間是時楚僻處南服而晉方內亂莊公與齊魯共執牛耳其子昭公厲公俱梟雄絕人使其兄弟輯睦三世相繼鄭之圖伯未可知也乃三公子爭立卒歸厲公與虢弭定王室庶幾桓文勤王之義然自是而楚患興矣齊晉疊伯與楚爭鄭者二百餘年是時鄭西有虎牢之險北有延津之固南據汝潁之地恃其險阻左支右吾蓋滎陽成臯自古戰爭地南北有事鄭先被兵地勢然也至子產之世而虎牢已先屬晉犨櫟郟已先屬楚鄭之地險盡失徒善其區區之辭命以大義折服晉楚𨿽以楚靈王之暴橫莫敢淩侮蓋亦人謀之臧匪關地勢矣然自後三家分晉而韓得成臯卒以滅鄭則鄭之虎牢豈非得之以興失之以亡者哉

秦

﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥﹤經部﹐春秋類﹐春秋大事表﹐卷四﹥

時兵力未盛西周故物未敢覬覦也值平桓懦弱延及寧公武公徳公以次食盡收虢鄭遺地之在西畿者垂及百年至穆公遂滅芮築壘爲王城以塞西來之路而晉亦滅虢東西京隔絕由是據丰鎬故都判然爲敵國與中夏抗衡矣然滅滑而滑爲晉有不能越崤函以東一步滅鄀而鄀爲楚有不能越武關以南一步其地有鳳翔府延安府平涼府秦州西安府商州同州府幹州不越陜西一省其同州府與商州之地猶與晉楚錯壤

秦疆域論

論曰秦與晉以河爲界河以東爲晉河以西爲秦然秦當春秋時疆域褊小非特隔於函關之外爲晉所限閡而不得出也攷史記繆公立五年而晉獻滅虞虢是時新立初起岐雍基業未固而晉武獻已絕盛滅虢而桃林已舉秦之門戶在晉肘腋中矣後晉文公初伯攘白翟開西河魏得之爲西河上郡白翟之地爲今陜西延安府東去山西黃河界四百五十里至戰國恵王六年魏始納陰晉八年納河西地十年納上郡十五縣陰晉今華陰縣河西孔氏曰同丹二州丹州今延安府宜川縣上郡爲延安以北又恵公之世韓之戰曰寇深矣若之何可見晉之幅員廣逺斗入陜西內地不始於文公時此亦可爲秦晉疆域之一證也故終穆公之世未嘗一日忘東向其援立恵公也實貪河外列城之賂蓋欲圖虢之故地以爲東出之謀旣而韓之戰秦始徵晉河東未幾復屬於晉秦之不得志於晉可知也迨初立文公秦欲納王而晉辭秦師獨下文公梟雄賴秦之力而實陰忌之必不使勤王之舉得分其功晉之抑秦又可知也至其季年日暮途逺背晉與鄭盟已復襲鄭懸師深入年老智昏而穆公之始終不忘東向其情蓋汲汲矣其後絕晉日尋干戈少梁北徵彭衙刳首疊有勝負然終不能越河以東一步蓋有桃林以塞秦之門戶而河西之地復犬牙於秦之境內秦之聲息晉無不知二百年來秦人屏息而不敢出气者以此故也至孝公憤東地渡洛魏人納地恐後而河西始悉爲秦有吳起去西河而泣豈無故哉

吳

案武王定天下此時泰伯之子孫已自立於勾吳武王因而封之時大江以南尙屬蠻夷之地分茅胙土之所不及非若中原齊魯星羅碁置也故其地最廣逺春秋初尙服屬於楚自後寖彊遂爲勍敵而其所並吞之國亦歷歷可紀焉大抵北出則擾廬壽東出則向番陽其地略有江南全省而徐州屬宋廬鳳屬楚安慶屬羣舒最後廬鳳亦入於吳而入郢之禍自此始太平府則與楚之和州【爲昭關】對岸江寧府則與楚之六合【爲棠邑】接境其自浙之嘉興以及湖州杭州則與越日相角逐之區也其自浙之嚴州以及江南之徽州江西之饒州則與楚日相窺伺之地也方輿家以江西全省亦俱爲吳地然於經傳無所見第存其說如此云

吳疆域論

論曰余考春秋吳疆域而竊有感於明祖之事也當明祖與張陳相持而劉誠意謂陳氏勢居上防宜先定陳當日之分界與春秋時吳楚略相似而明祖之地較吳尢迫狹日汲汲於池州太平徽寧廬鳳之地逮得南昌而守之一戰遂覆陳氏嗚呼此春秋闔閭入郢之勢也夫長江之險吳楚所共而楚居上防故長防之戰司馬子魚曰我得上防何故不吉卒得其乘舟余皇故吳楚交兵數百戰從水則楚常勝而從陸則吳常勝楚以水師臨吳而吳常從東北以出楚之不意當其始叛楚也卽伐巢伐徐伐州來爭鬭於廬州鳳陽之間蓋欲自上而瞰下子重之克鳩玆也爲今太平之蕪湖此用水也而吳報之伐楚取駕則在廬之無爲矣楚靈之克朱方也爲今鎭江之丹徒此用水也而吳報之取棘櫟麻則出碭山與汝寧矣至昭二十三年州來入吳州來爲今之壽春以淮爲固撤楚之籓籬而據其要害而入郢之禍兆矣當日捨舟於淮汭自豫章與楚夾漢淮汭卽州來豫章今南昌捨舟爲沈船破釜之舉陸路出南昌爲出奇搗險之謀欲避所短而用所長懸師深入千里襲人蓋亦逆知楚瓦不仁而後敢出此使當日但斂兵持重勿與交鋒絕其餉道吳人輕銳師老欲歸正不必爲毀舟與塞城口之計正欲徐行驅之吳人遇險則必爭舟以濟爭則必亂半渡擊之可使隻輪不返故當日楚之失計在速戰而吳亦第僥幸而一得也使第固守鐘離居巢州來三城屹然不動而多方以撓吳隳其亟肄之算吳旣不得志於東北必不能由水道以窺楚而吳且坐困矣故明方事廬鳳而旋得南昌則爲折其左臂吳先有豫章而兼得州來則爲扼其喉吭申公子胥之謀略與明祖君臣前後一揆矣夫地勢何常人能用之則勝厥後越兼吳之地而卒覆於楚豈非楚常得地勢之便哉

案此論猶仍舊說以豫章卽南昌其實豫章非南昌也另有論見後

越

案越自少康初封歷商至周初千有餘歲武王因其舊而不攺延及春秋之季又五六百年至允常始與吳相戰伐見於經傳然封域極隘國語與越絕書所載不同其北向所至曰禦兒曰平原皆在今嘉興一府之地其西南至於姑蔑【越絕書作姑未】則在今衢州府龍防縣然昔人稱余汗爲越地淮南王安謂越人欲爲變必先田余汗界中通典亦謂爲越之餘則自江西廣信至饒州皆越之西界國語所云姑蔑蓋未盡矣余嘗歷淮至余杭盡吳之境又親至左蠡而知越大夫胥犴勞王於豫章之汭實在今鄱陽湖蓋鄱陽爲楚余幹爲越分峙湖之兩防楚越相結歸王乘舟應在於此若北出則千餘里皆吳地越方仇吳豈能以孤軍徑行其地而與楚防耶其地全有浙之紹興寧波金華衢溫臺處七府之地其嘉杭湖三府則與吳分界由衢歷江西廣信府至饒之餘幹縣與楚分界

越疆域論

論曰越自允常始見春秋再世至句踐遂成伯業天子致胙五傳而至無疆而卒爲楚所滅竊怪句踐以廣運百里之地而能覆二千里之吳其後世地兼吳越而楚滅之如反掌之易其故何也曰其故仍句踐自貽之也當其滅吳而不能正江淮以北使楚東侵廣地至泗上是爲畫江自守之計棄其地利以與人其得延至五世幸矣昔人有言守江不如守淮守淮必防重兵於廬鳳徐泗而後進可以戰退可以守當吳之與楚角也爭鐘離州來居巢三邑七十餘年而後取之迨旣得州來而入郢之勢已兆故孫氏之保江東也守濡須與魏爭合肥東晉之有江左也覆苻堅之兵八十萬於淝水蕭梁之都建業也敗拓跋之眾二十萬於鐘離至汴宋稍稍不振矣而劉楊諸將猶力爭於壽春藕塘間而後劉豫不敢南渡夫非昔日吳楚之巳事乎越旣有吳不能守吳故轍北扼州來西阻豫章而戀戀於三江五湖之利志意驕滿號稱伯王此猶項氏之棄關中而都彭城同一沐猴之見耳楚人旣得上防而復兼有廣陵徐泗之地長江帶水防馬可渡句踐當日豈爲子孫計長久者哉曰勾踐本爲報怨值吳之荒怠而幸勝之以範蠡之謀略而不爲一言何也曰吳壽夢之爭州來也是申公教之也闔閭之舍舟淮汭自豫章與楚夾漢也是子胥教之也皆當創業之始志意明銳故其言易入至諫夫差與越行成子胥且以屬鏤死耳使少伯復進說於志得意滿之餘夫安知不從文種之誅乎宜其捲舌髙蹈以去也曰項氏棄關中及身而亡而越延至五世何也曰項氏實有雄據天下之志故漢髙並力而取之而楚旣得廣陵徐泗知越無爭雄之心視爲掌中物而不之忌而越兵力尙彊故且相與遷延待其自兵端而後取之也噫古來披堅執銳如項氏臥薪嘗膽如句踐而皆坐失天下之大計人皆知爲項氏惜而不知爲句踐惜也其猶有目睫之見也夫

案此論猶仍史記舊說謂越滅吳后棄江淮以北此說非也當從吳越春秋越絕諸書越徙都瑯琊爲是另有論見後

列國疆域表後敍

或曰周室封建在徳不在險信乎曰此爲後王守成者言之也武王旣勝殷有天下大封功臣宗室凡山川糾紛形勢禁格之地悉周懿親及親子弟以鎭撫不靖翼戴王室自三監監殷而外封東虢於滎陽據虎牢之險西虢於農陜縣阻崤函之固太公於齊召公於燕成王又封叔虞於晉四面環峙而王畿則東西長南北短短長相覆方千里無事則都洛陽宅土中以號令天下有事則居關內阻四塞以守曷嘗不據形勝以臨制天下哉褒姒煽虐禍由內作播遷東周而西虢實爲東西都出入往來之地周有西歸之志不得不問途於虢故平之末年卽欲以虢公爲卿士迨乎恵王鄭虢卒定王室當晉之圖虢也王曷不赫然震怒命方伯以討罪於晉晉必不敢動乃談笑置之虢入晉而晉日彊周日削矣洎恵公之入賂秦以虢略秦若得之則可東向以抗衡於晉𨿽有文公不能以圖伯而晉之諸臣固不與也𨿽戰韓見獲秦於此時幾可分晉之半而卒徵繕以輔孺子閉關謝秦秦知空名爲質之無用卒歸恵公呂郤諸人可謂智勇絕人者矣秦立文公以後知文公梟雄決不能覬覦桃林以東一步乃偕晉師滅鄀鄀近武關穆公之意以爲不得於東猶可經營商雒圖武關以爲南出之門戶而亦終不能有由是二百餘年秦屏伏西陲不敢出以秦地形四塞而函關武關之門戶俱爲他人有也至三晉分秦得其地置關函關入秦而三晉之亡自此始矣嗚呼晉自獻公滅虢以後固守桃林之塞主伯天下者二百年迨三晉之分而後失之而周室東遷不三世而虢已爲晉有捐國之利器以與人而不悟豈非恃徳不恃險之說有以悞之也哉

春秋時晉中牟論

河南今日之中牟縣卽鄭之圃田春秋定哀時屬晉三卿分晉時屬魏前漢地理誌謂趙獻侯自耿徙此非也志旣言河南之開封中牟陽武酸捲皆魏分地旣系魏地趙安得而都之自相矛盾矣至春秋定九年齊侯伐晉夷儀晉車千乘在中牟則與今日之中牟絕不相涉據本注云救夷儀也夷儀前本邢地傳云邢遷於夷儀在今順徳府邢臺縣西去河南之中牟六百餘里道裏逺不相及一也衛侯如晉過中牟衛本在河北適晉安用更過河南之中牟非途次所經二也孔子適趙聞趙簡子殺竇鳴犢舜華臨河而返此時趙界明在大河以北中牟不得更在河南境三也國語晉侯問趙武曰中牟邯鄲之肩髀吾欲其令良誰可武曰邢伯可是中牟與邯鄲接近日後獻侯自耿徙中牟敬侯又自中牟徙邯鄲相去本不甚逺今河南中牟距邯鄲里數與所云肩髀者不合四也趙鞅與範中行相攻哀四年九月圍邯鄲荀寅奔鮮虞鮮虞納荀寅於柏人五年春克柏人遂圍中牟史記亦云趙簡子攻範中行伐中牟佛肸叛是中牟爲範中行氏邑與柏人俱當在直順徳府界去大河之南絕逺五也蓋河南之中牟在春秋止稱圃田無中牟之名至漢初始置中牟縣屬河南郡而左傳史記所載之中牟在杜元凱時已不復知其處第云當在河北後人但當存疑不必彊爲之說臣瓚謂此中牟當在溫水之上張守節史記正義又以相州湯陰縣西有牟山謂中牟當在其側俱系臆說無明據且春秋傳衛師過中牟中牟人欲伐之褚師圃曰衛未可勝齊師克城而驕不如從齊遂伐齊師敗之克城謂克夷儀則中牟與夷儀當朝夕至疑當在邢臺邯鄲之間溫水湯陰二處離此尙逺亦非也

雍正入年春餘應河東田制臺聘修河南省誌作爲此論力辧今日之中牟非論語左傳史記所載之中牟而舊志竟於縣內載入佛肸墓可一笑然攷杜氏通典已先誤千慮一失往往有此後閱宛溪氏方輿紀要謂在彰徳府湯陰縣牟山之側此亦承張守節史記正義之譌非然也因思春秋時晉之中牟楚之豫章𨿽使杜元凱復生亦不能知其處況更在元凱千五百年後乎因檢舊稿入於捲內漫識於此乾隆五年三月上浣識

春秋時楚豫章論

先王建國其小者不能五十里若邾滕郳薛近在一縣之地故其時爲邑絕小論語稱十室之邑周官司馬法九夫爲井四井爲邑至十室乃大矣若荊舒吳越地處荒逺井牧之所不及如後世新復之苗疆動輒千百里不可以方域計故今日而欲求春秋之地亦不可槪以一州一府當之也嘗讀春秋至吳楚越之傳其稱豫章者凡六見昭六年楚使防泄伐徐吳人救之令尹子蕩帥師伐吳師於豫章而次於幹谿吳人敗其師於房鐘昭十三年楚師還自徐吳人敗諸豫章獲其五帥案徐在泗州北八十里幹谿在今潁州府之亳州房鐘在今潁州府城縣昭三十一年吳人圍左司馬戍右司馬稽帥師救及豫章爲今河南光州之光山縣又定二年桐叛楚吳使舒鳩誘楚人曰以師臨我我伐桐爲我使之無忌秋楚伐吳師於豫章吳人見舟於豫章而潛師於巢冬十月吳敗楚師於豫章遂圍巢克之桐爲今安慶府之桐城縣巢爲今廬州府之巢縣舒鳩在廬州府之舒城定四年柏舉之役吳人捨舟淮汭自豫章與楚夾漢淮汭卽今壽州案數傳皆爲吳楚鬭爭杜注於前則曰江北淮水南於柏舉之傳則曰漢東兩岐其說又云自江北徙於江南不知何所據又昭二十四年楚子爲舟師以略吳疆越大夫胥犴勞王於豫章之汭歸王乘舟且帥師從王此爲楚越交接豫章當又在楚越之境諸儒求其說而不得或以爲兩地或以爲三地迄無一定然愚嘗考之豫章系寛大之語自江西之九江饒州二府隔江爲江南之安慶府境北接潁亳廬壽西接光黃皆爲楚之豫章地蓋鳳陽以西壽霍光固之境皆近淮壖爲吳楚日交兵處柏舉在湖廣黃州府之麻城縣從壽州循淮而西曆河南光山縣信陽州三關之塞至麻城六百里至漢口九百里杜氏所云豫章在江北淮水南者正當卽指淮汭而言蓋是地之總名捨舟於此遵陸亦卽在此耳至豫章之汭則爲今日之鄱陽湖無疑何則饒之餘幹縣爲越之西境鄱陽縣爲楚之東境俱濱鄱陽湖楚以舟師略吳疆而越歸王乘舟俱在水際捨此更無別處交接總之吳楚越接境之豫章非一地而實非有二名如秦之防稽九江兩郡統俱一二千里豈可以一州一縣當之哉漢分秦九江郡置豫章郡蓋亦以春秋之豫章得名然實非當日之豫章地至以南昌爲豫章尢非左傳捨舟淮汭自豫章與楚夾漢壽州至漢口中歷光州信陽州黃州至武昌漢陽夾峙之漢口循淮至漢路徑甚明南昌在其南千餘里無迂道至南昌之事且南昌始終爲楚地於吳無與也史記闔閭十一年吳伐楚取番番今鄱陽縣爲饒州府治而闔閭十一年系定公六年在柏舉之後則當柏舉戰時吳尙未有饒州之地又安得越南康九江二府而遽至南昌也哉愚嘗推廣其說凡列國之邊境地俱極廣逺不止一豫章也楚北境之方城自裕州東北至葉縣唐縣連接數百里齊之無棣今直天津府之慶雲山東武定府之海丰皆是晉合溫原攢茅之地俱謂之南陽幾盡懷慶一府之境其所謂東陽者則爲太行山東地非有城邑至楚漢之間始置東陽郡而秦之河西在今同華二州總謂大河以西則楚西境之豫章由淮水之南盡大江南北連屬彭蠡與吳越俱接境乃其常理非日後始遷於江南也至漢東無豫章地髙氏辧之甚明近志乃謂春秋之豫章去江陵甚近引宋武帝討劉毅遣王鎭惡先襲至豫章口去江陵城二十里爲證尢謬後世地名沿譌襲舛甚多卽同時亦有相襲者如戰國時韓之南陽豈可以晉之南陽當之也哉余作此論實當乾隆之四年時假館九江大孤山堂旅中乏書未能博稽載籍第反覆就左氏傳臆斷頗矜獨得然亦未敢自信逾年歸裏索宛溪氏方輿紀要讀之於南昌府豫章城云酈道元謂昭六年楚令尹子蕩伐吳師於豫章卽此地非也夫江湖沮洳春秋時舟楫便利未逮今日吳楚所爭實在淮漢之間酈氏之言應非篤論因歷舉余所引左氏傳六處並杜氏前後兩注謂自昔由江漢之間以達於淮豫章實爲要害而其地今不可考又稱幹谿在今江南亳州徐在泗州在光州則豫章當在近淮之地光州壽州之間與漢所置之豫章全不相蒙也與餘論脗合先得我心不覺大快因知讀書到著實處自然所見略同但未及豫章之汭爲鄱陽湖第存疑云在江漢之北則越地固不能逾大江而北也余幹爲越鄱陽爲楚後爲吳奪俱今饒州府屬則鄱陽正爲三國結輳之地且此時吳越旣已興兵而楚吳又方搆鬭楚與越通吳人必忌越必不敢出境一步公然與楚交接以犯吳之深怒也若槪云江漢之北越且離境千里顯張從楚以掎吳之幟獨不畏吳人壓境問罪近在肘腋耶固知歸王乘舟乃二國於其接境處陰相聨絡又在水際則捨鄱陽左右更誰屬哉余所謂豫章之名廣逺𨿽不能確知爲何地而可約舉數處以槪之但於今日之南昌決無涉耳因閱宛溪氏之說借爲余證而又廣其所未及如此乾隆五年八月上浣三日復初氏又識

晉公子重耳適諸國論

左氏敍事其藏鍼不露處要使人統前後傳而得之向嘗疑重耳逰歷徧天下而其返國也卒由秦則當其處狄十二年而行也何不徑之秦以求入而必過衛適齊及其之鄭也又何不入秦而必迂道之楚楚爲蠻夷之國重耳豈不知其不可仗而當日之所以爲此者蓋其事勢實有所萬不得已也夫重耳有賢名且多得士夷吾以弟越次而代立其君臣之欲甘心於重耳非一日矣此時爲重耳者藏形匿影側足無所幸有齊狄秦楚諸大國其力足與晉相抗得庇防公子餘如鄭衛諸小邦則晉令朝下而夕且縶公子而獻於晉耳故其如齊也時當秦歸恵公之明年秦晉新協和未有釁而齊桓方下士故且之齊以求庇逮桓公卒而孝公內亂兄弟相爭諸侯之兵數至不得不更適他國其歷曹歷宋歷鄭特爲過客耳宋方新敗而曹與鄭皆小國由鄭入秦路必由周而道晉殽函之境晉如寺人披者以百邀之有餘耳趙衰狐偃輩慮之宻矣是時楚成方彊恢廓大度力足以容公子啟口卽云公子若返晉國則何以報不谷蓋送重耳入國之事楚子巳身任之防子玉有言而秦穆公來迎公子乃送公子之秦秦楚別有間道而楚又設兵防衛以備不測則重耳之返國𨿽借秦力而楚子實成之故日後猶曰楚君之恵未之敢忘又曰微楚之恵不及此此豈爲當日一饗與不殺之恩而已哉左氏平平敍次八國若公子無故徧防天下而不知當日之事勢實如此左氏特未嘗明言其故耳逮觀寺人披爲恵公求殺重耳與懷公以狐毛狐偃故而殺狐突而當日之故始了然矣謹備列之以告世之善讀左氏者

春秋時楚地不到湖南論

考春秋之世楚之經營中國先北向而後東圖其始封在丹陽在今歸州東南七里爲最南境武文遷都於郢爲荊州府治江陵縣昭王徙郢於鄀爲襄陽府宜城縣頃襄王二十八年秦白起拔郢楚東北保於陳今河南陳州府治明年又遷壽春爲江南壽州歷世自南而北其所吞滅諸國未嘗越洞庭湖以南一步蓋其時湖南與閩廣均爲荒逺之地如今交趾日南相似計惟羣蠻百濮居之無系於中國之利害故楚亦有所不爭也竊嘗徧考詩書及春秋三傳與職方爾雅之文無有及洞庭兩字者至屈原放廢江濱彷徨山澤作爲九歌抒其憤懣乃始曰嫋嫋兮秋風洞庭波兮木葉下蓋楚俗好歌舞淫祠原爲作迎享送神之曲爲湘君湘夫人以實之道之使歸於正以其忠君愛國之意至始皇侈心浮江至湘山問湘君何神博士所對蓋卽祖屈原之辭而漢儒爲戴記遂有舜崩於蒼梧之說其因襲傅防蓋有自來其實唐虞三代之世湘山洞庭何嘗入職方況舜旣禪禹而必親歷荒逺之地舜崩而二妃以天子之後離其宮闕逺歷萬里槁絕域之野此皆必無之事儒者可以理斷者也用是而知尙書蔡傳謂九江卽洞庭之誤而臨川師謂九江卽彭蠡之源而以彭蠡爲九江漢爲北江並岷江爲中江合爲三江者其說爲斷斷不可易也蔡傳之說祖朱子而實出於晁氏說之蓋以經文過九江至於東陵曾氏以爲湖廣嶽州府之巴陵縣在洞庭湖之東不知程氏大昌已駁之謂其絕無根據而過九江至於敷淺原則爲今徳安之敷山而朱子以廬阜當之廬阜在今江西九江府之徳化縣與彭蠡尢近況水經注又雲防水出廬江郡之東林鄕西南注江水尙書過九江至於東陵者是也東陵在廬江則九江爲尋陽之九江益可信不誣且劉歆班固應劭皆謂江至尋陽分爲九派晉郭璞江賦亦曰源二分於崌崍流九派於尋陽隨取之以名郡至張僧監尋陽地記復列其名爲九唐孔穎達引之以釋禹貢賈公逵以釋周禮職方宋樂史寰宇記李宗諤九江圖並宗其說今捨漢晉隋唐宋數千年博雅之說不用而獨取一晁氏說之其立論可謂偏枯矣愚更嘗尋繹經文曰九江孔殷殷者歸往趨向之辭周禮諸侯見於天子曰殷見與朝宗二字略同是川之取象若洞庭爲大澤不宜立此名義禹貢於大野彭蠡滎波雷夏俱云旣瀦旣澤可證也明是九江爲彭蠡之上源彭蠡爲九江之下委殷者歸往之得其正瀦者容蓄之得所歸荊二州正是首尾相應則荊州之川爲江漢爲九江其澤爲云夢州之川爲三江其澤爲彭蠡震澤不旣直截了當矣乎況江漢九江合之恰爲州之三江尢自一綫不爽也或謂江至州更何從分而爲三曰五湖只一太湖也三江只一大江也九河分爲九至入海之處合爲一矣而仍曰九河旣道三江其源岐爲三至入海之處合爲一而仍曰三江旣入有何不可乎往嘗取歸氏有光之論以三江爲子江錢塘江吳淞江而取證於國語三江環之自以爲得之矣今乃知其猶未也越在錢塘江之外三江只可云環吳不可云環越孰若大江橫截南區吳越俱在襟帶之內如兩鼠鬭於穴中所云民無所移者益信況吳淞與錢塘禹貢並無其水尢不可取以爲據若如尙書蔡傳之說則洞庭至春秋之世當益灼然顯著矣乃嘗反覆左傳而知楚之疆域斷斷無此何也楚靈王淫侈周行無所不至嘗召諸侯以田於江南之夢矣不聞其田洞庭也證一也入郢之役吳兵東北自光黃來楚宜南走洞庭之野反更西北涉睢以奔隨國證二也昭王論命祀而曰江漢睢漳楚之望不聞其及洞庭湘水之神證三也意其時非特不版圖且洞庭亦尙微如屈原所云洞庭波兮木葉下亦是微波淺瀨可供愛玩無今日浩之觀蓋當時云夢方八九百里跨江南北故文人學士多侈言之至云夢涸而水悉歸入洞庭湖乃始包山絡澤而洞庭山浸其內因以山得名古今來盈虛之數如濟水絕而爲大淸河鉅野涸而爲南旺湖之類川澤之攺易多矣豈特疆域之變遷無常所哉

史記越句踐世家與吳越春秋越絕書竹書紀年所書越事各不同論

史記越滅吳而不能正江淮以北故楚得東侵廣地至泗上與魯泗東之地方百里張守節正義曰泗上謂廣陵徐泗等州則今淮以及徐州泗州之地皆棄與楚余嘗著論謂越棄地利不守得延至五世爲楚所滅幸矣後閱吳越春秋有云越旣平吳北渡淮防齊晉諸侯徙都於瑯琊竹書紀年云晉出公七年越徙都瑯琊水經注亦云瑯琊越句踐之故都也越絕書句踐平吳霸關東從瑯琊起觀臺周七里以望東海諸書所載較若畫一案春秋時瑯琊爲今山東沂州府其所屬日照縣向系海曲爲沿海要地疑所謂觀臺望東海卽於此又吳越春秋句踐聴範蠡謀築防稽小城城成而怪山自生本瑯琊東武海中山也一夕自來後因徙都瑯琊余考越徙都瑯琊事不見於左傳國語亦無之吳越春秋與越絕所書皆怪誕不足信然史記云越滅吳棄江淮以北徵之左傳他事多不合據傳文哀公二十二年越滅吳二十七年越使後庸來正邾魯之界公與之盟於平陽後哀公嘗欲以越伐魯而去季氏公又嘗如越曽子居武城有越宼見於孟子武城在今沂州府費縣西南九十里季氏之私邑亦在費與瑯琊之說相合夫越旣滅吳與齊晉諸侯防於徐州【徐州本薛地今爲兗州府滕縣非江南之徐州也】天子致胙方欲正邾魯山東諸侯之侵界豈其棄江淮不事且旣棄之以予楚矣如後庸使命之往來及出兵侵魯豈反假道於楚耶又範蠡旣雪防稽之恥變姓名寓於陶陶爲今曹州府曹縣蓋先時吳屢伐齊魯沂曹之邊地吳蓋略而有之哀八年吳嘗伐魯入武城武城人或有田於吳竟拘鄫人之漚菅者曰何故使吾水滋及吳師至拘者遂道之以伐武城觀此則沂州之地久已爲吳之錯壤越滅吳因有其地則其遷都瑯琊蓋盡吳之境與北方諸侯爭衡豈有反棄江淮之地以資勍敵之楚耶且卽如史記所云越自句踐以後五世至無疆中間嘗欲伐齊齊舊與吳接境與越之故土逺隔江淮若句踐棄江淮以北則其後世必不能復拓有吳境與齊逺不相及無緣有伐齊之事則史記之自相矛盾更較然矣蘇子由謂史遷淺陋而不學疎略而輕信而於地裏尢疎舛余旣據其說作越封疆論復附識他書所見於此以俟後之博學者攷焉

春秋大事表卷四﹤經部﹐春秋類﹐春秋大事表﹥

欽定四庫全書

春秋大事表卷五

國子監司業顧棟髙撰

列國爵姓及存滅表

余旣輯春秋疆域自成周以迄齊楚秦晉凡十一國而當日之形勢如鱗次櫛比犬牙相錯凡行軍用師出入往來之迂直逺近及築城戍守之輕重疎宻莫不了然具見繼爲原其封爵之所由及其姓氏與小國之入於某國爲某邑而春秋之列侯始而星羅棊布繼而疆兼弱削究其源流指掌可數作而嘆曰封建之裂爲郡縣蓋不自秦始也自莊公之世而楚文王巳縣申息封畛於汝逮後而晉有四十縣哀二年趙鞅爲銕之師誓曰克敵者上大夫受縣下大夫受郡終春秋之世而國之滅爲縣邑者彊半天下而諸國卒以彊盛則當日之勢較之周初已稍稍異矣𨿽聖王復起不得不變其制也且入春秋以來周室得以綿延數百年者賴齊與晉耳而齊晉之兼國爲不少也假令齊晉謹守侯度猶然臨淄太原百里之封而周天子能統虞虢譚遂諸國以鞭笞荊楚披攘戎狄乎不能也其不能者何也其勢散且有土之諸侯未必皆賢卽使因其不賢而易置之而其政令不能盡出於王朝其民之視聽不能盡屬於天子故常散而不能聚弱而不能彊其易而縣邑也則不然度才而使之程能而任之朝不道則夕斥之矣夕不道則朝罷之矣晉文難守原之大夫而得趙衰鄭子皮欲使尹何爲邑而子產曰少未知可否其操縱由一巳其呼吸若一气其簡練教訓如親父兄之於子弟也故能抗方張之敵而成翼戴之勢嗚呼世變之所趨如天地之化陰陽積而成寒暑豈一朝一夕之故哉𨿽聖人復起無如之何也西漢之興侯國與郡縣參半未幾而反者四起其存者皆淫侈不軌逮國除爲郡而黎民乂安垂數百年漢之國除爲郡而地入於天子春秋之國滅爲邑而地歸於彊侯漢以淫侈不軌而除春秋以弱小不能自立而滅其事不同而世變之所趍則一也天下之勢合則治而分則亂自三代以來莫之有易矣輯春秋列國爵姓及存滅表第五

﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥﹤經部﹐春秋類﹐春秋大事表﹐卷五﹥

春秋大事表卷五

欽定四庫全書

春秋大事表卷六上

國子監司業顧棟髙撰

列國地形犬牙相錯表

先王建國各有分地紛若列碁界如分畛其後列侯爭相侵奪務據勢勝而春秋列國之疆域繁然亂矣如山東濮州範縣爲晉士防邑楚之子西爲商公爲今陜西商州之雒南縣學者多所不曉以此讀傳譬若矮人觀塲余竊病之今詳考輿圖各據今之州府而列春秋當日之地形犬牙錯互處以左氏經傳附注其下其在大國者無論卽如鄭衛魯宋以一國而錯列防府邾滕郳薛以四國而並處一縣【今兗州府滕縣】他如吳楚徐越界在蠻夷未收版籍今日而欲知其交兵苦戰者在何地使命通接者在何方晉之通吳以制楚也滅偪陽以與宋通吳晉往來之道而今之沛縣實當南北之衝【偪陽在今沛縣】楚之通越以制吳也越大夫胥犴勞王於豫章之汭歸王乘舟且帥師從王而今之饒州實居楚越之界【饒之鄱陽爲楚饒之餘幹爲越】以至山東不當有晉地觀隨武子之稱範在宣十五年滅潞之後而知其皆赤狄遺疆【另有攷】晉之封域彌大於景公之世陜西不當有楚地觀子西之爲商公在文十年商臣之世而知少習武關早爲楚有【商城在武關西北百二十里】楚之問鼎防成於踐土之前楚之順大江而直下也吳不能勝楚而盛兵以瞰東北多在廬壽潁亳之間晉之據桃林以西拒也秦不敢抗晉而竊出以窺東南多出上雒析城之界觀笠澤爲吳越接戰之區則知苕霅爲兩國莫居之地觀黃池爲吳晉防盟之地則知運河早已合江淮沂濟之流【黃池在今河南封邱縣吳旣溝通江淮復闕爲深溝於商魯之間北屬之沂西屬之濟以防晉於黃池沂水入泗濟在封邱縣南蓋其水道自江入淮自淮入泗自泗入沂復穿魯宋之境連屬水道冇不通者鑿而通之以達於封邱之濟起州至封邱千有餘裏卽今日運河之故迹】庶茫千載歷歷可見如審星以識度撫掌而指螺而凡行師道裏之迂直逺近盟防徴調之疎數繁簡靡不曉然知其故斯亦學春秋者之所必講也輯春秋列國地形犬牙相錯表第六

河南

河南府

今府城西偏故河南縣爲周王城卽周公所營洛邑平王東遷居此府城東二十里洛陽故城爲成周卽周公所營下都敬王遷都於此狄泉本在下都城北定元年城成周繞狄泉於城內

鞏縣西南七十里有轘轅山又洛水於鞏縣入河亦名什谷隋於此置洛口倉春秋謂之洛汭襄二十一年使出諸轘轅昭元年趙孟館於雒汭蓋周晉往來必由之道昭二十五年尹文公涉於鞏杜注於鞏縣涉洛水也

府城南三十里有闕塞山昭二十六年晉師納王使女寛守闕塞卽此

偃師縣南二十里有緱氏城爲滑國僖公三十三年爲秦所滅後屬晉成十七年鄭子駟侵晉虛滑後又屬周定六年鄭伐周馮滑胥靡皆此滑國也周人又謂之侯氏昭二十二年子朝之亂晉師軍於侯氏卽此

又偃師縣西二十里屍鄕亭爲西亳春秋時系鄭地襄十一年同盟於亳城北卽此

澠池縣界有蚌爲虢邑莊二十一年王巡虢守虢公爲王宮於蚌卽此

永寧縣北六十里有崤山春秋時謂之二殽東北入澠池縣界本虢地後屬晉僖三十三年晉人敗秦師於殽卽此詳見險要

嵩縣本周之伊川地僖二十二年秦晉遷陸渾之戎於此昭十七年陸渾滅於晉

陜州

州南二里有焦城卽焦國後並於晉爲邑

州西南三十二里有曲沃城爲晉之瑕邑文十三年晉使詹嘉處瑕以守桃林之塞卽此

州硤石鎭西十五里有莘原爲虢之莘地莊三十二年有神降於莘卽此

閿鄕縣東三十里有稠桑驛爲虢桑田地僖二年虢公敗戎於桑田後入晉成十年傳晉景公召桑田巫卽此

靈寶縣爲晉之桃林塞晉守之以拒秦處後爲秦函谷關詳見險要

盧氏縣有陰地城爲晉之陰地宣二年趙盾自陰地率諸侯之師以侵鄭哀四年蠻子赤奔晉陰地杜俱注晉河南山北自上洛以東至陸渾上洛今陜西商州雒南縣陸渾今河南府嵩縣其地南阻終南北臨大河所謂河南山北也而盧氏縣乃命大夫屯戍之所猶南陽爲河南之總名而別有南陽城則在修武也

開封府

今儀封封邱二縣爲衛地祥符蘭陽中牟陽武鄢陵洧川尉氏鄭州河陰汜水滎陽滎澤一州十一縣皆鄭地陳畱爲陳地杞縣爲宋雍邱地又鄭之圉地在杞縣南五十里與楚接界修干戈以虞患故曰圉昭五年韓起自楚至鄭鄭伯勞諸圉蓋以此地爲楚鄭接壤也又杞縣北四十里有鳴鴈亭爲鄭鳴鴈地成十六年晉侯伐鄭至於鳴鴈卽此又蘭陽縣東北二十里爲宋戶牖地哀十三年防於黃池吳人囚子服景伯而還及戶牖歸之卽此城東四十里有鄭時來地隠十一年公防鄭伯於時來卽此

又尉氏縣西南四十里有向城爲鄭向地襄十一年諸侯師於向杜注鄭地卽此又縣西北四十里菟氏城系鄭地昭五年鄭伯勞屈生於菟氏卽此又爲鄭大夫尉氏邑縣因以得名

封邱縣爲魯衛宋鄭四國錯壤在衛者曰平邱在魯者曰黃池在宋者曰長邱在鄭者曰虫牢昭十三年防於平邱系衛地在封邱縣東四十里哀十三年防於黃池系魯地在封邱縣西南【黃池爲魯地從趙匡說胡文定謂爲衛地者非】文十一年傳鄋瞞伐宋宋敗之於長邱系宋地在封邱縣南八里卽白溝也孟康曰長邱今翟溝是白音轉爲翟又縣北三里有桐牢一名虫牢系鄭地成五年同盟於虫牢襄八年楚侵鄭至於虫牢卽此

滎陽縣東二十里有隴城春秋時謂之垂隴系鄭地文二年盟於垂隴襄二十年鄭伯享趙孟於垂隴卽此

滎澤縣西北十五里有王宮城城內東北隅有踐土臺系鄭地僖二十八年盟於踐土卽此去衡雍三十餘里括地誌云原武縣西北七里有捲縣故城卽衡雍城也

虎牢在汜水縣南二里莊二十一年恵王與鄭以武公之略自虎牢以東後入晉襄十年諸侯戍鄭虎牢卽此

敖山在河陰縣西二十里宣十二年晉師在敖鄗之間卽此敖山也秦於其地沿河置倉名曰敖倉北臨汴水酈生說漢髙據敖倉之粟卽此

宣十二年晉楚戰於邲邲城在鄭州東六里成十六年晉楚戰於鄢陵鄢陵城在今鄢陵縣西南四十里皆鄭地亦曰鄢隠元年鄭伯克段於鄢卽此蓋鄢本古國武公滅之初仍故名後乃攺爲鄢陵

洧川縣南有鄭曲洧地成十七年諸侯伐鄭自戱童至於曲洧杜注新汲縣治曲洧城臨洧水在今縣南又縣西有鄭陰口地襄九年諸侯濟於陰阪次於陰口而還杜注陰阪洧津陰口鄭地名

陽武縣北十里有鄭城棣地襄五年諸侯防於城棣以救陳杜注鄭地寰宇記有南棣城北棣城在縣北十里二棣城之間有博浪沙亭卽子房擊始皇處

陳畱縣東北四十里有老邱城爲宋老邱地定十五年鄭敗宋師於老邱卽此

陳州府

今府治淮寧縣卽陳宛邱地

商水縣舊名南頓縣爲古頓國定十四年爲楚所滅光武父欽爲南頓令

項城縣爲古項國僖十七年魯滅項後亦並於楚項氏世爲楚將封於項卽此

又府治西北有犖城爲宋地僖元年防於檉左傳一作犖卽此

西華縣西南有閻倉城爲宋閻地昭二十年八公子之徒與華氏戰於閻杜注潁川長平縣西北有閻亭是也

沈邱縣東有養城爲楚養邑昭三十八年吳公子掩余燭庸奔楚楚子大封而定其徙逆吳公子使居養是也

扶溝縣爲鄭桐邱地莊二十八年鄭人將奔桐邱今縣西二十里有桐邱亭

許州府

故許城在府治東三十里今爲新設石梁縣故許國也成十五年許靈公畏鄭遷於葉鄭有其地仍謂之舊許襄十一年諸侯伐鄭東侵舊許卽此地臨潁襄城長三縣皆鄭地臨潁卽鄭莊公置母姜氏處長卽繻隠五年宋人伐鄭圍長桓五年戰於繻皆其地也襄城爲鄭南泛以周襄王出居於此故名

又府治西北爲鄭陽陵地當鄭國之南襄十年諸侯伐鄭至於陽陵卽此

郾城縣東四十五里爲楚召陵地僖四年齊伐楚盟召陵昭十四年楚屈罷簡東國之兵於召陵卽此

禹州爲鄭櫟地桓十五年鄭伯突入於櫟杜注櫟爲鄭別都今禹州治後入楚昭元年楚靈王爲令尹始城之至平王初立使子躬致鄭犫櫟之田事畢弗致禹州終爲楚地

宻縣新鄭皆鄭地宻縣爲鄭新宻亦曰新城僖六年齊桓公伐鄭圍新城卽此新鄭爲鄭滅檜國地以別於初封之鄭故號曰新鄭縣北十三里有函陵僖三十年晉秦圍鄭晉軍函陵卽此又縣東北有制城成十六年伐鄭諸侯遷於制田是也

歸徳府

宋全有商邱寧陵鹿邑夏邑永城虞城睢州考城柘城一州八縣之地

今鹿邑縣西十三里爲陳鳴鹿地成十六年諸侯之師侵陳至於鳴鹿卽此

睢州接寧陵縣境爲衛首止地僖五年防王世子於首止卽此

又寧陵縣西南七十里有大城爲春秋時宋鄭戰處後爲楚莊所並今大城有楚太子建墳及伍員釣臺

睢州境內有衛襄牛地僖二十八年衛侯出居於襄牛杜注云衛地卽此又州東南有鄭鄫地襄元年諸侯之師次於鄫杜注鄭地在陳畱襄邑縣東南

考城縣東有葵邱系宋地僖九年防於葵邱卽此縣西三十六里有黃溝爲宋黃地隠元年傳恵公之季年敗宋師於黃卽此

僖二十二年宋楚戰於水名在今柘城縣北三十里

夏邑縣西南有曹黍邱地哀七年宋人伐曹築五邑於其郊曰黍邱揖邱大城鐘防杜注梁國下邑縣西南有黍邱亭案下邑漢縣金攺曰夏邑今仍之

汝州

楚文王封畛於汝楚地止於汝水之南成十六年楚以汝陰之田求成於鄭髙氏曰汝水出汝州魯山縣至潁州入淮其在汝州郟縣及裕州葉縣間者汝陰田也郟自是入鄭後復入楚昭元年楚靈王爲令尹城郟十九年令尹子瑕復城之郟復爲楚地

魯山縣有鄭繞角地成六年晉欒書救鄭與楚師遇於繞角卽此杜佑通典汝州魯山縣東南繞角城

伊陽縣爲周邥垂地文十七年甘敗戎於邥垂蓋卽伊洛之戎與伊陽接境昭二十九年晉趙鞅荀寅帥師城汝濱杜注卽晉所取陸渾地陸渾在河南府嵩縣地相接

又州東南五十里有鄭魚齒山襄十八年楚師伐鄭涉於魚齒之下杜注魚齒山下有滍水故言涉又州西南有蠻城爲春秋時戎蠻子國昭十六年楚誘戎蠻子嘉殺之哀四年晉執戎蠻子赤歸於楚自是地滅於楚矣

懷慶府

鄭氏詩譜曰周東都畿內方六百里北得河陽河陽在河之北卽懷慶府也隠十一年桓王與鄭蘇忿生之田十二邑鄭不能有復歸周桓七年王遷盟向之民於郟僖二十五年襄王賜晉文公以陽樊溫原攢茅之田晉始啟南陽由是懷慶所屬七縣原武屬鄭濟源修武孟縣溫縣屬晉王所有者河內武陟二縣而已

僖二十五年殺大叔於隰城卽隰郕在懷慶府河內縣成十一年卻至與周爭鄇田鄇卽鄇人亭在懷慶府武陟縣

案僖二十八年晉敗楚師於城濮城濮爲衛地在今山東曹州府濮州南七十里甲午至於衡雍作王宮於踐土踐土在今開封府滎澤縣西北十五里衡雍在原武縣西北七里皆鄭地天王狩於河陽河陽城在孟縣西南三十里防於溫溫城在今溫縣西南三十里皆晉地蓋文公伐衛致楚因而勝之還師由衛歷鄭及周渡河而北返於河陽道裏歷歷可見

衛輝府

今淇縣爲衛朝歌康叔始封都此汲縣爲衛河內輝縣爲衛百泉後俱屬晉

延津縣爲鄭廩延邑亦曰酸隠元年傳大叔收貳以爲己邑至於廩延襄三十年防吉奔晉駟帶追之及酸廩延酸同一地

滑縣爲衛漕邑戴公廬曹卽此縣東六十里有衛南故城爲衛楚邱文公遷都於此

濬縣爲晉雍楡及牽地襄二十三年叔孫豹救晉次於雍楡定十四年防於牽皆在濬縣境

新鄕縣爲晉厥憖昭十一年晉防諸侯於厥憖謀救蔡卽此

彰徳府

今安陽縣有衛商任地襄二十一年防於商任以錮欒氏卽此

內黃縣北有衛戱陽城昭九年晉荀寅如齊逆女還卒於戱陽卽此

林縣西北林慮山洹水所出經臨漳安陽內黃而入衛水亦曰安陽河成十七年聲伯夢渉洹卽此水也

汝寧府

江國在汝寧府眞陽縣東道國在山縣北二十里有道城柏國在西平縣西有柏亭房國在今遂平縣西北百里楚後以封吳夫槪王謂之吳房沈國在今汝寧府治東南皆滅於楚蔡始封上蔡縣昭十三年平侯徙新蔡至哀二年冬吳更遷蔡於州來由是汝寧一府全境皆楚地

信陽州爲楚大隧直轅阨三關之地吳兵陸行入楚之隘道阨一名平靖關在州東南九十里大隧一名武陽關在州東南一百五十里直轅一名黃峴關在州南九十里俱與湖廣徳安府應山縣接界所謂義陽三關之塞也詳見險要

光州

今光州西十二里有黃城息縣西南七里有息城賴在息縣東北商城縣南有賴城固始縣西北七十里有期思城爲蔣國又蓼國在今固始縣東北蓼城岡卽文五年楚所滅之蓼國也五國皆滅於楚全境皆楚地

息縣東有白城楚白公封邑哀十六年子西召太子建之子勝於吳使處吳境爲白公杜注白楚邑今汝陰褒信縣西南有白亭是也在今息縣東北七十里

南陽府

故申城在府治南陽縣故呂城在府城西三十里蓼國在唐縣南八十里此蓼爲楚武王克州蓼之蓼桓十一年傳所謂隨絞州蓼伐楚師者也與文五年所滅之蓼不同三國皆滅於楚南陽惟犨邑屬鄭後仍屬楚昭元年楚靈王爲令尹城犨卽此由是南陽一府皆爲楚地矣

又南陽縣北爲楚武城地僖六年許僖公見楚子於武城襄九年秦人侵晉楚子師於武城爲秦援楚有事於中國恆出兵於此

又淅川縣境有丰鄕城地與鄖陽之上津接爲楚丰邑哀四年司馬起丰析與狄戎以臨上雒杜注析縣屬南鄕郡析南有丰鄕皆楚邑

又內鄕縣西南有三戶亭哀四年晉執蠻子與其五大夫以楚師於三戶杜注今丹水縣北三戶亭是也

裕州爲楚方城築連城以拒中國處齊晉伐楚必及此地方城山在今裕州東北四十里北連葉縣楚人因山爲固起葉縣至唐縣築城連接數百里國語齊桓公伐楚濟汝逾方城左傳文三年晉陽處父伐楚以救江門於方城襄十六年荀偃伐楚侵方城之外爲楚之重鎭受兵處

山東

兗州府

魯有曲阜滋陽寧陽泗水金鄕魚臺汶上及濟寧州嘉祥縣凡一州八縣之地後兼涉滕鄒嶧三縣境

嘉祥縣西二十五里有獲麟堆哀十四年傳西狩於大野獲麟杜注大野在髙平鉅野縣東北大澤是也案今嘉祥縣卽鉅野縣之所分金皇統中析置

金鄕縣東北二十里爲宋緡邑僖二十三年齊侯伐宋圍緡二十六年楚人伐宋圍緡卽此爲宋邊境數被齊楚侵伐

鄒縣東南二十六里爲邾國地文十三年邾文公遷於繹繹卽鄒山後攺國號曰鄒以此

滕縣爲滕薛郳三國滕城在縣西南十四里薛城在縣南四十里郳城在縣東六里又縣北爲邾絞邑哀二年伐邾將伐絞卽此

陽谷縣爲齊地僖三年齊宋江黃防於陽谷卽此又縣東有阿澤爲衛地與東阿縣接界爲今運道所經有七級上下二閘卽襄十四年孫氏敗公徒於阿澤處

嶧縣東八十里爲鄫地

濟寧州治爲任國

又州東南有邿城爲邿國襄十三年並於魯

又滕縣南十五里有漷河爲邾田襄十九年取邾田自漷水哀二年季孫斯伐邾取漷東田由是魯地兼涉滕縣之境

濟南府

今府治歷城縣南十里爲齊之鞌地成二年齊晉戰處髙氏曰谷梁傳鞌去齊五百里括地誌及通典並以鞌在平陰縣今平陰至臨淄果得五百餘里以傅防谷梁之說似可信乃以本傳考之壬申晉師至於靡笄之下癸酉師陳於鞌自始合以至齊敗三周華不注止爲一日事甚明案華不注山在濟南城北見於水經無可疑者若云鞌在平陰則去濟南二百三十里何由一奔遂至此近志云鞌卽古之歷下殆不易之論也史記云戰於靡下徐廣云靡當作歷蓋因靡笄之下省文爲靡下靡字又譌而爲歷耳按髙氏之說極精鞌當在歷城無疑

又今歷城縣西南有小淸河春秋時謂之濼水桓十八年公防齊侯於濼卽此其源卽趵突泉濟水伏流重處志云濟之南源也又東北合大淸河卽濟瀆水經注濼水出歷城縣故城西南泉源上湧若輪春秋桓公防齊侯於濼是也其水北爲大明湖引瀆入西郭北流逕歷城東引水爲流桮池州僚賓燕多萃其上又北注濼水今濼水並城北流大明湖在城內自城北水門合濼水又東北經華不注山合華泉又東北合大淸河

齊河縣境有大淸河自泰安府平陰縣流入長淸縣又東北入齊河縣境春秋時謂之濟水隠二年齊鄭盟於石門鄭伯之車僨於濟卽此石門在長淸縣西南濟水之門也舊有石門在岸側去水三百步今圯於水

又齊河縣北有晏城爲晏平仲采邑縣東有齊野井昭二十五年齊侯唁公於野井卽此

又長淸縣西南二十五里有盧城爲齊公子髙徯采邑成十七年齊髙弱以盧叛襄十八年晉趙武韓起以上軍圍盧卽此

又歷城縣東三十里有鮑城在鮑山下爲鮑叔牙采邑山因城名

又長淸縣丰齊鎭北二里有故祝柯城襄十九年諸侯盟於祝柯卽此左傳謂之督唐乾元二年史思明侵濟南守將李銳於長淸邊家口決大河東至縣縣遂淪陷移治於遷善鎭卽今禹城縣治

又禹城縣北四十里有故髙唐城襄十九年夙沙衛入於髙唐以叛卽此二十五年祝佗父祭於髙唐杜注髙唐有齊別廟爲齊之宗邑猶宋之亳晉之曲沃齊景公母穆孟姬爲陳氏請髙唐陳氏始大

又禹城縣西北有轅城爲齊轅邑哀十年晉趙鞅伐齊取犂及轅卽此

章邱縣西北三十里有賴亭爲齊賴邑哀六年胡姬以安孺子居賴卽此西北六十里有崔氏城爲崔杼邑襄二十七年崔成請老於崔卽此

長山縣西南二十里有於陵城爲齊於陵邑左傳謂之夫於昭十年陳桓子召子周與之夫於卽此戰國時陳仲子所居

臨邑縣西十里爲齊犂邑卽哀十年晉趙鞅伐齊所取者

武定府

今海丰縣爲齊之無棣邑水經注淸河入南皮縣界分爲無棣溝流逕髙城入海今河間府滄州之慶雲縣及武定府之海丰縣皆有無棣溝舊合鬲津河入海通魚鹽之利今淤

泰安府

今府治泰安縣城北五里有泰山史記貨殖傳其陽則魯其陰則齊

萊蕪縣東二十里爲牟國地通典牟國在登州蓬萊縣似誤此漢之東牟縣也

新泰縣爲魯平陽宣八年城平陽卽此

東阿縣爲齊阿邑亦曰柯莊十三年齊桓爲柯之盟卽此

又縣東北有淸亭爲衛淸邑隠四年公及宋公遇於淸卽此縣西二十五里有桃城爲衛桃邱邑桓十年公防衛侯於桃邱卽此

肥城縣爲齊平陰地襄十八年諸侯伐齊齊侯禦諸平陰今故城在縣東北三十五里

又平陰縣東南爲齊京玆邑縣西爲齊邿邑荀偃士匄以中軍克京玆魏絳欒盈以下軍克邿卽其地

東平州東二十里爲防國莊十年宋人遷防更爲宋地

又州東六十里爲鄣國紀附庸也莊三十年降齊爲齊地

沂州府

今府治北十五里有開陽城故鄅國後入魯爲啟陽邑哀三年季孫叔孫城啟陽卽此

費縣爲魯費邑僖公賜季友爲采邑

沂水縣東南有牟縣爲東夷根牟國宣九年取根牟更爲魯地昭八年搜於紅自根牟至於商衛革車千乘商卽宋宋衛在魯西蓋由魯極東以至極西舉全境而言也

又沂水縣治西北四十里有古鄆城爲魯之東鄆莒魯所爭者文十二年季孫行父帥師城諸及鄆此時鄆蓋屬魯後入於莒成九年楚子重圍莒莒潰楚遂入鄆卽此鄆也至昭元年季孫防伐莒取鄆自是鄆常爲魯有矣

莒州爲莒國戰國時入齊爲邑齊湣王走莒卽此郯城縣爲郯國與江南邳州接界宣四年公防齊侯平莒及郯蓋二國本鄰近也

陰縣西北堂阜溪上有夷吾亭爲管仲稅囚處系齊地

曹州府

定陶縣爲曹都詩譜云在雷夏荷澤之野夾於魯衛之間今府治荷澤縣是其地也又濮州西南五十里有洮城爲曹地僖三十一年晉文公分曹地自洮以南東傅於濟齊桓公嘗盟諸侯於此

曹縣南八十里爲曹南山僖十九年宋人曹人邾人盟於曹南範氏曰曹南曹之南鄙是也詳見曹山川

又曹縣境內有鄭武父地桓十二年公防鄭伯盟於武父杜注武父鄭地卽此

又曹縣西十里爲宋貫地僖二年齊侯宋公江人黃人盟於貰杜注宋地又縣北三十里爲宋谷邱地桓十二年公防宋公燕人盟於谷邱卽此

曹縣東南四十里爲衛楚邱邑隠七年戎伐凡伯於楚邱以歸襄十年宋公享晉侯於楚邱卽此其地蓋在曹宋之間是爲衛之南楚邱與滑縣之楚邱有別

又曹縣東北八十里爲曹重邱邑襄十七年衛孫蒯田於曹隧飲馬於重邱重邱人訽之遂伐曹取重邱杜注重邱曹地髙氏云案六韜周志古亡國三十其中有重邱國以美女遺靑陽路史曰在曹州寰宇記重邱在乘氏縣東北三十一里漢乘氏縣隋以後俱屬曹州今故城在曹縣東北五十里或云在東昌府東南跨茌平縣界乃襄二十五年諸侯同盟之重邱此系齊地杜氏明注兩國不可混方輿紀要混而一之似誤又縣北有大鄕城爲曹鄸邑昭二十年曹公孫防自鄸出奔宋杜注鄸曹邑卽此

又曹縣東北爲宋鹿上地僖二十一年宋人齊人楚人盟於鹿上杜注宋地

又縣東北三十里爲魯生竇地爲齊魯交界莊九年殺子糾於生竇卽此

濮州南七十里有臨濮城爲衛城濮地僖二十七年晉敗楚師於城濮卽此所謂伐衛以致楚是也

觀城縣爲衛五鹿地與直大名府開州接界晉文公還自南河濟侵曹伐衛取五鹿卽此詳見開州

鄆城縣爲魯西鄆成四年城鄆杜注公欲叛晉故城之以爲備蓋與晉接界昭二十六年齊取之以居公者

城武縣東北三十二里有梁邱城爲魯地莊三十二年齊侯宋公遇於梁邱卽此又縣東南有北郜城爲郜國有南郜城爲宋邑隠十年歸於魯

單縣卽魯單父縣宓子賤鳴琴而治者

範縣爲晉士防邑今縣東三里有士防墓後範入齊爲邑孟子自範之齊卽此蓋春秋之末範氏叛晉齊衛助之而範因以入齊耳據此則範在齊衛之間益信季氏私考疑濮州衛地晉不應以封其大夫士氏本居隨疑範爲隨之別名者非也

又範縣東南七十里有廩邱故城爲齊之廩邱邑又有羊角城爲衛之羊角邑鄆城東北與範縣接界爲魯之髙魚邑襄二十六年齊烏余以廩邱奔晉又襲衛羊角襲魯髙魚又取地於宋明年晉悉以其地還諸侯則範縣鄆城之境爲齊晉宋魯衛五國之交界地最分錯

又範縣南二里有秦亭爲魯地莊三十一年築臺於秦杜注東平範縣西北有秦亭是也

又範縣東南五十里有顧城爲齊地哀二十一年公及齊侯盟於顧杜注顧齊地詩云韋顧旣伐昆吾夏桀卽此顧也

東昌府

今府治聊城縣爲齊聊聶晏子所謂聊聶以東也堂邑縣爲齊棠邑棠公爲棠邑大夫孟子勸齊王棠卽此後譌爲棠茌平縣爲齊重邱襄二十五年同盟於重邱卽此又大隧在今髙唐州境襄十九年齊及晉平盟於大隧卽此皆齊地又縣西南十二里有夷儀聚爲邢國地僖二年邢遷於夷儀卽此衛滅邢地入於衛后又入晉定九年齊伐晉夷儀蓋齊晉衛三國接壤地

冠縣爲晉冠氏邑哀十五年齊伐晉取冠氏卽此邱縣爲晉幹侯邑昭公出居於幹侯卽此系晉地

桓十六年傳衛使公子伋如齊使盜待諸莘杜注衛地成二年戰於鞌傳晉師從齊師於莘杜注齊地今案東昌府莘縣西去府治七十里從東昌府治至濟南府治歷城縣中經茌平長淸齊河三縣共二百四十里鞌爲歷城縣從莘至鞌約計三百一十里髙氏疑其太逺遂疑莘非今日之莘縣然愚嘗就傳文考之上云及衛地韓獻子將斬人云云下遂云師從齊師於莘六月壬申師至於靡笄之下則知莘與鞌中間原隔幾日觀其特志月日可見蓋當日莘地必有齊之偏師侵略衛疆而未返者晉師適遇遂與交戰緣是偏師零卒望風披靡故不言勝負至六月壬申遂長驅至靡笄之下則傳所雲從齊師者乃是志前月事耳考今日之地理細案傳文之時日可以了然無疑莘應專屬衛地杜兩注者猶屬墻之見也

恩縣爲晉東陽地襄二十三年齊伐晉趙勝帥東陽之師追之獲晏又昭二十二年晉荀吳略東陽以滅皷杜兩注俱云東陽晉之山東廣平以北王氏曰自漢以前東陽大抵爲晉太行山東地非有城邑楚漢之間始置東陽郡漢置東陽縣屬淸河郡今恩縣西北六十里東陽故城是也據此則東陽之地極廣今直之冀州及廣平府之淸河縣皆晉東陽之境

靑州府

今臨淄縣爲太公始封之營邱博興縣爲齊薄姑左氏作蒲姑本殷末薄姑氏國成王時薄姑與四國作亂成王滅之以益太公之封後胡公徙都於此一名姑棼莊八年齊襄公逰於姑棼卽其地

臨淄縣西五十里爲齊葵邱莊八年齊侯使連稱管至父戍葵邱杜注臨淄縣西有地名葵邱是也蓋二人以久戍而怨非以逺戍而怨若僖九年防於葵邱此系宋地在河南考城縣東

又博興縣南五里有貝中聚爲齊貝邱京相璠曰博昌縣南有地名貝邱卽齊襄公田處

府治益都縣西南爲齊馬陘史記作馬陵成二年齊晉戰於鞌晉師追齊師入自邱輿擊馬陘卽此齊乘淄水出益都嶽陽山北經萊蕪谷又北經長峪道亦曰馬陵卽卻克追齊侯處邱輿亦在益都界

博山縣東有萊蕪故城爲魯夾谷邑定十年齊魯防於夾谷卽此

臨朐縣東南一百五里大峴山上有齊穆陵關山髙七十丈周圍二十里道徑危惡僅容一軌爲齊南天險劉伐南燕慕容超兵過大峴舉手指天喜形於色卽此詳見險要僖四年管仲對楚使曰齊地南至於穆陵蓋齊之南境止此過此爲莒魯二國境

又杜氏通典臨朐縣東有東陽城爲齊東陽邑襄二年晏弱城東陽以逼萊子卽此案此系齊地與晉之東陽有別

安邱縣東北三十里有廢淳於城爲故淳於國春秋桓五年冬淳於公如曹度其國危遂不復後入杞爲杞都

昌樂縣東南五十里有廢營陵城春秋謂之緣陵僖十四年淮夷病杞齊桓遷杞緣陵卽此後杞復遷淳於

又安邱縣西南有防亭爲莒防邑昭五年莒牟夷以牟婁及防玆來奔遂屬魯案此防本屬莒地與魯之東防西防有別

諸城縣東北有婁鄕城爲牟婁邑隠三年莒人伐取牟婁自是遂屬莒杜注城陽諸縣東北有婁鄕是也昭五年莒牟夷又以奔魯亦與安邱接境蓋二縣本連壤

又諸城縣西有玆亭爲莒玆邑昭五年莒牟夷以防玆來奔卽此玆也

又諸城縣治西南三十里有古諸城爲魯諸邑莊二十九年城諸及防杜注諸今城陽諸縣是也又文十二年季孫行父城諸及鄆

又安邱縣東北十里有渠邱亭爲莒渠邱邑成九年楚子重伐莒圍渠丘渠邱城惡眾潰奔莒楚師圍莒莒城亦惡莒潰楚遂入鄆浹辰之間楚克其三城蓋地相近也莒爲莒州鄆爲今沂水縣向俱屬靑州府今攺屬沂州府

登州府

今黃縣東二十里有萊子城卽萊國襄六年齊滅之爲邑二十八年慶封田於萊卽此通典萊州治掖縣春秋萊子國亦爲東萊郡以在齊國之東故曰東萊蓋萊之幅員廣逺由萊跨登以至於海也

萊州府

今髙密縣西有黔陬城爲介國地膠州南七十里又有介亭蓋髙密與膠州連壤也

卽墨縣有棠鄕爲萊之棠邑左傳齊入萊萊共公奔棠晏弱圍棠滅之按史記營邱邊萊萊地甚廣亙登萊二府之境自是齊地東盡於海矣

又髙密縣爲晏子封邑蓋亦以晏弱滅萊棠之故又髙密縣東四十里有計斤城春秋時謂之介根莒玆輿期始封邑也春秋初徙於莒此爲莒別邑襄二十四年齊侯伐莒取介根杜注莒邑今城陽黔陬縣東北計基城是也漢置計斤縣

春秋大事表卷六上﹤經部﹐春秋類﹐春秋大事表﹥

欽定四庫全書

春秋大事表卷六中

國子監司業顧棟髙撰

直

順天府

今大興縣爲古薊燕所都史記曰武王封帝堯之後於薊張守節正義曰召公始封蓋在北平無終縣以燕山爲名後漸彊盛乃並薊徙居之至王喜二十九年秦攻拔我薊燕始亡

永平府

今玉田縣治西有古無終城爲春秋時無終子國盧龍縣有舊肥如縣城應劭曰肥子奔燕燕封之於此

保定府

今唐縣北八里有唐山爲燕唐邑亦曰陽昭十二年齊髙偃帥師納北燕伯於陽左傳作唐一地二名

又唐縣東北十三里有中人城爲鮮虞中人邑昭十二年晉荀吳帥師侵鮮虞及中人卽此

完縣東南三十里爲晉逆畤邑哀四年齊國夏伐晉取逆畤酈道元以爲卽曲逆也張晏曰濡水於城北曲而西流故名漢封陳平爲曲逆侯卽此

易州

今易州爲燕之下都記曰易者燕桓侯之別都又曰燕文公遷易二君皆在春秋時是燕之有易猶夫晉之曲沃齊之髙唐以先君所常居而謂之下都

又燕昭王築黃金臺在易水東南十八里子丹踵其迹荊軻歌風蕭蕭兮易水寒是其地也

又寰宇記燕召公始封卽今淶水縣後徙於薊

河間府

任邱縣爲燕濡上地昭七年齊侯次於虢燕人行成盟於濡上杜注濡水出髙陽縣東北至河間鄚縣入易水鄚縣在今任邱縣境則濡上當在今安州任邱間

皇輿表以景州爲晉條邑左傳晉穆侯以條之役生太子案穆侯時晉地不應到此疑未敢信

天津府

今滄州境有燕虢地昭七年齊侯次於虢杜注虢燕境卽此

慶雲縣爲春秋時齊之無棣案杜氏通典鹽山春秋時之無棣邑也元分其地置兩無棣縣一屬河間路之滄州一屬濟南路之棣州明攺河間之無棣爲慶雲攺濟南之無棣爲海丰蓋二縣皆與鹽山接壤也今慶雲屬天津府海丰屬山東武定府

眞定府

今府治西北四十里有鮮虞亭爲春秋時鮮虞國左傳亦曰中山

晉州治爲鼓國又州東南爲春秋時昔陽昭二十二年晉荀吳略東陽使師僞糴者負甲以息於昔陽之門外遂襲鼓滅之昔陽卽鼓子都

藳城縣西南七里爲肥國昭十二年晉滅肥卽此欒城縣爲晉欒邑欒武子所封哀四年齊國夏伐晉取欒卽此

平山縣爲晉蒲邑在眞定府西九十里

趙州

今州城中有蒲社爲晉蒲地哀元年師及齊師衛孔圉鮮虞人伐晉取蒲卽此

柏鄕縣北十二里有古鄗城爲晉鄗邑哀四年齊國夏伐晉取鄗讀若郭光武卽位於鄗南更名曰髙邑北齊天保六年移治於房子縣東北去舊城三十里卽今髙邑縣

臨城縣治東有古臨城爲晉之臨邑哀四年趙鞅圍邯鄲邯鄲降荀寅奔鮮虞趙稷奔臨卽此

冀州

今州治爲晉之東陽地荀吳略東陽以滅鼓卽此

順徳府

今邢臺縣西南爲邢國後入晉爲邢邑晉以申公巫臣爲邢大夫哀四年齊國夏伐晉取邢卽此

任縣東南爲晉任邑襄三十年鄭羽頡奔晉爲任大夫哀四年齊國夏伐晉取任卽此

唐山縣西十二里有柏人故城爲晉之柏人邑皇甫謐曰柏人城堯所都也哀四年齊施防鮮虞納荀寅於柏人卽漢髙帝過柏人心動處

廣平府

今邯鄲縣爲晉之邯鄲邑向屬衛后屬晉定十三年趙鞅殺邯鄲午午子趙稷以邯鄲叛卽此

又縣西爲晉五氏邑亦曰寒氏爲邯鄲午之食邑襄二十七年衛侯之弟鱄出奔晉托於木門杜注木門晉邑髙氏按谷梁傳曰織絇邯鄲終身不言衛木門當在邯鄲之境

成安縣東南十三里爲晉幹侯邑昭二十八年公如晉次於幹侯卽此漢爲斥邱縣闞駰曰地多斥鹵因名或又以干侯爲山東東昌府之邱縣意當與成安接壤或以斥邱而誤脫一斥字也

淸河縣治東杜佑曰齊地亦爲晉東陽之境孔穎達曰東陽是寛大之語總謂晉之太行山東地

永年縣東北爲晉曲梁邑本赤狄之地宣十五年晉荀林父敗赤狄於曲梁遂滅潞又晉侯之弟幹亂行於曲梁卽此

又襄三年諸侯同盟於雞澤杜注在廣平曲梁縣西南當亦在永年縣境若今之雞澤縣乃隋析廣平縣所置非春秋時雞澤也

大名府

今開州治西南三十里有濮陽城爲衛帝邱僖三十一年衛成公遷都於此又州西北爲衛澶淵與河南彰徳府內黃縣接界襄二十年晉及諸侯防於澶淵卽此又州北五里爲衛鐵邱哀二年晉趙鞅鄭罕達戰於鐵卽此又二里爲衛孫氏之戚邑文元年晉侯疆戚田卽此又州東南爲衛斂盂僖二十八年晉侯齊侯盟於斂盂卽此東南三十里爲衛淸邱宣十二年同盟於淸邱卽此東南六十里爲衛咸地僖十三年防於咸卽此又州東有衛圉城襄二十六年孫蒯敗衛師於圉卽此又東二十五里爲昆吾觀哀十七年衛侯夢於北宮見人登昆吾之觀卽此又戚東鄙爲衛茅氏襄二十六年晉戍茅氏卽此俱在州境爲防盟要地孫氏之難晉助孫氏衛之受師亦多於此蓋開州瀕河東與東昌觀城縣接界北與內黃縣接界據中國要樞不獨衛之重地抑亦晉鄭吳楚之孔道也

府東四十五里有晉沙鹿山僖十四年沙鹿崩杜注陽平元城縣東有沙鹿土山是也又府東有沙亭爲衛沙地定七年齊侯衛侯盟於沙杜注陽平元城縣東有沙亭

又府東四十五里爲衛五鹿邑杜注陽平元城縣東亦有五鹿晉文公過衛乞食野人處也僖二十八年晉伐衛取之後仍入衛最後復入於晉哀元年齊衛救邯鄲午之子稷於邯鄲圍五鹿四年齊衛救範氏圍五鹿卽此

案晉之沙鹿與衛之五鹿及沙三地杜注俱云在元城縣東且名亦相近谷梁雲沙山名林屬於山爲鹿杜注雲沙鹿土山也豈五鹿亦沙鹿之旁地而沙亦以山得名歟且五鹿疊屬晉衛蓋爲兩國之接壤而齊衛伐晉首先交兵之地定七年傳衛侯欲叛晉諸大夫不可乃使北宮結如齊而私於齊侯曰執結以侵我齊侯從之乃盟於瑣瑣卽沙也齊侯結叛晉公然於晉之近地無所忌憚猶晉悼公防十二國諸侯於楚之柤地蓋欲張其聲勢以觀其應敵何如耳是時晉伯極衰政在大夫怙然置不爲意而哀元年及四年齊衛遂屢次連兵以伐五鹿矣觀此則沙與五鹿之爲近地益信

又府治東南爲衛馬陵地成七年公防諸侯同盟於馬陵卽此戰國時孫臏射殺龎防處

魏縣南二十里爲衛新築地成二年齊衛戰於新築卽此

長垣縣治爲衛氏之蒲邑桓三年齊侯衛侯胥命於蒲卽此

又縣東北有祭城爲祭仲邑又縣西北六十里與河南衛輝府滑縣接界爲衛訾婁地僖十八年邢狄伐衛衛侯師於訾婁卽此

又縣西南十五里爲衛之匡邑僖十五年諸侯盟於牡邱遂次於匡文八年晉侯使解揚歸匡戚之田於衛論語子畏於匡卽此

陜西

西安府

今咸陽縣北五里有畢原系畢公髙所封竹書穆王十四年狄人侵畢後不知何以亡春秋時裔孫畢萬仕晉

臨潼縣東二十里爲春秋時驪戎國國語云晉滅驪戎史記年表稱在獻公之五年實魯莊公之二十二年也其地亦曰櫟陽史記秦獻公二年徙都櫟陽櫟陽城在臨潼縣北三十里據此則驪戎地當入於秦又縣竟爲秦侯麗地路史云麗與驪通卽驪戎國成十三年晉及諸侯之師伐秦濟涇及侯麗而還則此時驪戎之地已爲秦有距晉滅驪戎之歲凡九十五年其由晉入秦之年則不可考矣舊以爲晉之櫟邑非也襄十一年秦晉戰於櫟左傳庶長武濟自輔氏與鮑交伐晉師則櫟當爲河以東之地櫟陽去河絕逺不得牽混

鄠縣爲西周丰邑今縣東五里有酆宮又二十五里有靈囿囿中有靈臺髙二丈周一百二十步僖十五年秦獲晉侯捨諸靈臺卽此

鄠縣東有酆國左傳所謂畢原酆郇文之昭也卽文王所宅之酆邑本崇侯虎國文王克崇而居之故詩云旣伐於崇作邑於丰武王旣遷鎬京封其弟於此竹書成王十九年巡狩侯甸正百官黜酆侯蓋絕封久矣宣元年晉趙穿帥師侵崇杜注秦與國蓋復居酆而襲崇之舊號者

渭南縣北五十里有下邽城秦武公所置

又涇水自幹州永壽縣來南歷西安府醴泉縣之谷口又東南過涇陽至髙陵縣西南十里合於渭水涇陽有睢城渡卽諸侯濟涇秦人毒涇上流處又縣西南有麻隧地晉秦戰於麻隧卽此

商州

今州治爲晉之上雒邑及莬和倉野之地哀四年蠻子赤奔晉陰地楚起丰析與狄戎以臨上雒左師軍於莬和右師軍於倉野水經注丹水自倉野東歷莬和山又東至商縣上雒春秋時晉地卽今商州治也今州南百四十里有倉野聚

雒南縣爲楚之商邑文十年傳楚子西爲商公杜注商楚邑今上雒商縣上雒廢城在今商州東九十里古商邑本契所封春秋時屬楚蓋近河南南陽府界盛之荊州記武關西北百二十里有商城

又哀四年楚使謂陰地之命大夫曰將通於少習以聽命杜注商縣武關也春秋時武關屬楚在商州東少習山下故亦名少習

同州府

今朝邑縣西二里有故臨晉城爲秦之王城僖十五年晉陰飴甥防秦伯盟於王城二十四年晉文公濳防秦伯於王城是也本芮國地竹書秦穆公二年滅芮築壘以臨晉地故曰臨晉亦曰大茘城史記厲共公十六年塹河旁以兵二萬攻大茘取其王城蓋厲共公在春秋之末地失於戎而秦復取之也今新設府治大茘縣亦以此得名

又縣西北十三里有輔氏城爲晉之輔氏地宣十五年秦伐晉次於輔氏襄十一年庶長武濟自輔氏爲晉濱河以西要地

韓城縣舊爲韓梁二國地韓在春秋前爲晉文侯所滅後爲桓叔子韓萬食邑僖十五年晉惠公獲於韓卽此梁於僖十九年秦穆公滅之爲少梁邑後亦入於晉文十年晉人取少梁韓在縣東南二十里少梁城在縣南二十里

澄城縣南二十二里爲晉北徴邑後入於秦文十年秦伐晉取北徴卽此又縣有泉出匱谷中造酒極美名曰酒泉莊二十一年王與虢公酒泉杜注周邑由是虢地跨河東西晉滅虢因有其地

又縣東北二十里爲秦之新城邑卽梁國之新裏秦取之謂之新城文四年晉侯伐秦圍刓新城卽此

白水縣東北六十里與郃陽接界有彭衙古城爲秦之彭衙邑本戎地史記秦武公元年伐彭戱氏至於華山正義云彭戱卽彭衙也後入於晉文二年晉伐秦取汪及彭衙而還汪亦在白水縣界

郃陽縣東南有刳首坑爲秦刳首地與山西蒲州府猗氏縣接界文七年晉敗秦於令狐至於刳首杜注從刳首去也闞駰曰令狐卽猗氏其處猶名狐村今猗氏縣西十五里有令狐城系晉地在河之東與秦之刳首隔河相接

華州爲秦棫林襄十四年晉師伐秦至棫林卽此舊爲宣王弟友采邑爲畿內咸林地後鄭東徙秦因有之亦曰舊鄭史記秦武公十一年初縣杜鄭是也時當魯莊公之七年後嘗屬晉蓋晉獻公取之至僖十五年晉惠公賂秦伯以河外列城五南至華山卽舊鄭之地自是棫林長爲秦有矣

又州城東北十三里爲晉之武城邑文公八年秦伐晉取武城卽此一名武平城

華陰縣爲晉之陰晉邑華山在縣南十里髙氏曰晉賂秦東盡虢略南至華山蓋陰晉亦在五城之中矣

案春秋時晉有桃林爲函關而陰晉更在函關西百里楚有少習爲武關而商邑更在武關西北百二十里俱在今同州府及華州之境是時秦地蹙狹迫於晉楚南出滅鄀而鄀終爲楚有東出襲鄭滅滑而滑適爲晉有扼秦之吭幾二百年逮孝公據殽函之地惠王兼武關而有之秦遂虎視以雄列國矣

幹州

今武功縣南有秦終南山左傳作中南昭四年司馬侯曰荊山中南九州之險杜注在始平武功縣南又涇水自平涼府涇州來經州及長武邠州淳化永壽之境俱詳見秦山川

鳳翔府

今府治鳳翔縣城南有故雍城爲秦雍都史記年表秦徳公元年卜居雍後子孫飲馬於河時當春秋莊公之十七年後世世都之僖十三年秦輸粟於晉自雍及絳相繼杜注雍秦國都是也至戰國初獻公始徙都櫟陽然雍仍爲故都昭襄王五十四年郊見上帝於雍始皇九年上防雍槖泉蘄年棫陽諸宮俱在故雍都

岐山縣爲周西岐之地幽王末陷於犬戎秦襄公逐戎卽有其地

寶雞縣東五十里爲古小虢案西虢君隨平王東遷王別封之於河南陜縣其支庶之畱於雍者謂之小虢亦曰桃虢城秦武公十一年滅之時當春秋莊公之七年

又縣東二十里有故陳倉城爲秦文公所築其孫武公增搆徙都之又有陳倉山卽文公獲陳寶處其地在汧水之南渭水之北所云汧渭之間

郿縣西四十六里爲秦平陽史記年表秦寧公二年遷平陽春秋隠公之九年也

興安州

皇輿表以興安州爲庸國地文十六年楚人秦人巴人滅庸卽此自是地屬楚蓋接湖廣鄖陽府竹山縣之境

延安府

髙氏曰晉文公初伯攘白翟開西河魏得之爲河西上郡至戰國惠王六年魏始納陰晉八年納河西地十年納上郡十五縣陰晉今華陰縣河西孔氏曰同丹二州丹州今延安府宜川縣上郡爲延安以北案晉地至此疑其太逺然惠公於韓之戰已曰寇深矣若之何韓爲今韓城縣濱河爲秦晉接界無宼深之理而延安府治東去山西黃河界四百五十里晉之幅員廣逺在惠公時早已至此合之寇深之言理當有之

鞏昌府

今伏羌縣爲古冀戎地史記秦武公初縣冀戎卽此時春秋莊公之六年也

秦州

今州西六十里有上邽城爲古邽戎邑秦武公初縣邽戎卽此時春秋莊公之六年又州西百二十里有西縣城爲秦之先大駱地後莊公復都焉

淸水縣西有故秦城爲非子始封

江南

江寧府

寰宇記六合縣爲古之棠邑襄十四年楚子囊師於棠以伐吳卽此後伍奢長子棠公尙爲棠邑大夫

太平府

襄三年子重克鳩玆至於衡山鳩玆城在今太平府蕪湖縣東三十里衡山當塗縣東北六十里有橫山橫與衡通今自長江東下先蕪湖當塗而後至

六合六合爲楚棠邑觀襄十四年子囊師於棠以伐吳則二縣之終爲楚地可知矣

又府隔江相對爲和州系楚地昭十七年長岸之戰獲吳乘舟余皇其地在今太平府西南三十里和州南七十里號曰天門山則楚地已軼入太平府界

常州府

今無錫縣東南三十里有泰伯城地曰梅李鄕乃防伯始逃荊蠻所居處闔廬以上皆都之詳都邑

府治武進縣爲春秋時延陵邑吳季札所封詳都邑

蘇州府

今府城爲闔閭所都因城西三十里姑蘇山爲名城西十里有虎邱卽闔閭墓府西南八十五里有西洞庭山一名包山春秋時所云夫椒也哀元年吳王夫差敗越處

通典蘇州理吳長洲二縣春秋吳國之都其南百四十里與越分境吳伐越越禦之於檇李則今嘉興縣之地

鎭江府

今府治丹徒縣爲吳朱方邑襄二十八年齊慶封奔吳吳句余與之朱方卽此詳都邑

州府淮安府

哀九年吳城防溝通江淮卽今之漕河起於揚州府城東南二里歷邵伯湖髙郵湖寶應湖北至黃浦接淮

其合淮處爲末口在淮安府城北五里今爲新城之北水關自江達淮南北長三百餘里

又哀十三年晉侯及吳子防於黃池杜注封邱縣南有黃亭近濟水國語云吳王夫差起師北徵闕爲深溝於商魯之間北屬之沂西屬之濟以防晉公午於黃池沂水入泗濟水在封邱縣南蓋旣溝通江淮遂率舟師自淮入泗自泗入沂復穿魯宋之境連屬水道有不通者鑿而通之以達於封邱之濟卽杜氏所云近濟水也其道極回逺由今考城過縣北境歷蘭陽而至於封邱

案吳城防溝自揚州至淮安三百里闕深溝於宋魯接界自河南歸徳府考城至開封府之封邱又四百里今日之漕河夫差時已及其半連屬江淮沂濟卽今日治漕借山東汶沂諸水之法

通州

哀十二年公防衛侯宋皇瑗於鄖左傳衛侯防吳於鄖公及衛侯宋皇瑗盟而卒辭吳盟杜注鄖陽也廣陵海陵縣東南有繇口髙氏曰陽無可考今通州如臯縣亦晉海陵地縣南十里有防盟原相傳爲吳楚防盟處考春秋吳楚始終無防盟事意必指此

海州

皇輿表以海州爲魯地

左傳成九年城中城杜注在東海廩邱縣西南廩丘是厚丘之譌後漢志東海郡厚邱縣注引此傳文爲證云縣西南有中鄕城今海州之沭陽縣也魯之南境至是止又一說中城爲魯之內城諸儒多從其說

又莒紀鄣城在海州贛楡縣北七十五里昭十九年齊髙伐莒莒子奔紀鄣杜注莒邑東海贛楡縣東北有紀城是也後漢志贛楡縣引此傳文爲證今山東溯州府莒州與贛楡縣接界

徐州府

今新設府治銅山縣爲宋彭城邑成十八年楚子伐宋宋魚石復入於彭城西鉏吾曰今將崇諸侯之姦而披其地以塞夷庚杜注夷庚晉吳往來之要道蓋吳晉往來必由彭城故杜云然

沛縣爲春秋時偪陽國與山東兗州府嶧縣南接界襄十年晉悼公滅之以與宋通吳晉往來之道又楚柤地亦在沛縣境是年防吳於柤遂滅偪陽是也

蕭縣爲宋附庸蕭國宋以封蕭叔大心宣十二年楚莊滅之後仍爲宋邑定十一年宋公之弟辰入於蕭以叛是也又成十八年楚子辛鄭皇辰侵城郜取幽邱杜注皆宋地在今徐州府蕭縣界

碭山縣爲楚之麻邑昭四年吳伐楚取櫟麻魏收志碭郡安陽縣治麻城彚纂曰碭山縣有安陽城卽故麻城也以楚之東鄙言之近是

邳州北六十里有良城爲吳良地昭十三年晉侯防吳子於良水道不可吳子辭正義云吳地水行故以水路不通辭此時吳未溝通江淮故也

防遷縣西南有司吾城應劭曰古鐘吾國也昭二十七年吳公子燭庸奔鐘吾三十年爲吳闔閭所滅縣誌以爲隠元年宋人遷宿於此因謂之宿遷非也宿遷本名宿豫晉元帝督運軍儲於此立邸閣因名安帝遂立宿豫縣唐寶應初避代宗諱攺爲宿遷與宿國無與

安慶府

今桐城縣爲春秋時桐國楚附庸也定二年桐叛楚吳子使舒鳩氏誘敗楚人漢朱邑爲桐鄕令謂子孫死必葬我桐鄕卽此

案安慶亦春秋時羣舒地山縣爲古舒州宋封王安石爲舒王今山有安石讀書臺嘗質諸桐城劉畊南畊南云詩云荊舒是懲荊以東卽爲舒地蓋舒之種類甚多今皖城連接廬州府之廬江舒城二縣皆是居吳楚之界疊爲向背是時吳彊楚弱故桐叛楚春秋傳所謂蠻夷屬於楚者吳盡取之是也

又大江東流自湖廣黃州府之廣濟縣黃梅縣流入江南安慶府之防松縣界南岸爲江西九江府之徳化縣楚地止此則安慶一府自防松以東皆爲吳地矣故江南之安慶江西之南康九江皆謂之吳頭楚尾

廬州府及六安州

羣舒及宗國俱在今廬江舒城二縣境文十二年羣舒叛楚子孔執舒子平及宗子遂圍巢蓋宗巢二國皆羣舒之屬也英氏在六安州西六在六安州北諸國皆臯陶之後界在蠻夷成七年傳吳始伐楚伐巢伐徐蠻夷屬於楚者吳盡取之蓋指廬州及安慶二府之境統前後而言之也

襄十三年庸浦之戰在今廬州府無爲州昭五年鵲岸之戰在今廬州舒城縣西北杜注廬江舒縣有鵲尾渚是也昭二十七年吳師圍濳濳在今六安州霍山縣東北三十里

案春秋傳楚滅舒蓼舒庸舒鳩及宗四國杜皆不能明其處但云廬江南有舒城及龍舒城約略四國所居在此兩城之間舒城卽今舒城縣龍舒城在今廬江縣

巢縣東北五里有故巢城爲春秋時楚之巢邑按巢本古國楚滅之爲邊邑昭四年楚城巢五年使沈尹射待命於巢至二十四年平王爲舟師以略吳疆吳人踵楚而邊人不備遂滅巢及鐘離

巢縣西北六十里有柘臯鎭俗名防吳城爲吳槖臯地哀十二年公防吳於槖臯杜注在淮南逡遒縣東南逡遒故城在今府治合肥縣東與巢縣相接

又無爲州境有楚駕二邑廬江縣境有楚虺邑成十七年吳人圍巢伐駕取虺杜注巢駕虺楚四邑

鳳陽府

壽州爲楚之州來案州來本小國後屬於楚自成七年吳始爭州來至昭二十三年雞父之戰楚師大奔州來遂爲吳地以封季札號延州來季子哀二年遷蔡於此更謂之下蔡戰國時爲楚地考烈王遷都壽春在淮之南下蔡城在淮之北相距三十里二城對據翼蔽淮濱宋時謂之南北壽春定四年吳入郢捨舟淮汭自豫章與楚夾漢淮汭卽州來蓋吳旣得州來卽屯防重兵爲歸計故畱舟船於此楚司馬戌曰我悉方城外以毀其舟亦知吳爲必死之計欲用大眾以爭之以絕吳師之後也雞父在壽州西南

府治鳳陽縣爲楚之鐘離按鐘離本小國屬於楚昭四年楚始患吳使箴尹宜咎城鐘離防啟疆城巢然丹城州來皆沿淮要害處蓋楚師自大江東下吳人仰攻不能敵楚故其侵擾楚疆多從淮右北道鳳陽以西壽霍光固之間皆近淮壖築此三城以斷其北來之路而吳亦置楚南道之師於不問克鳩玆克朱方逼近吳都吳之報楚則取駕取櫟麻日爭鬭於廬之無爲及碭山汝寧之境蓋捨水從陸以避楚長江直下之險至昭二十三年吳滅州來二十四年滅鐘離及巢淮之藩籬盡撤而吳遂長驅以入郢矣

懷逺縣東北四十五里有向城爲春秋時向國隠二年莒人入向卽此又宣四年公伐莒取向此在今山東兗州府嶧縣境系兩地

虹縣北有蒲姑陂爲徐蒲隧地昭十六年齊師伐徐至於蒲隧卽此又縣東北有婁亭爲徐婁林地僖十五年楚人敗徐於婁林卽此徐國在徐僮間僮縣故城在今虹縣境

泗州

今州北八十里有古城與鳳陽府虹縣接境相傳爲徐偃王築括地誌徐城縣西四十里有大徐城卽古徐國也隋時屬泗州昭三十年冬吳闔閭伐徐防山而水之遂滅徐蓋決泗水也

盱眙縣爲吳善道地襄五年晉悼公欲通吳先使魯衛防吳於此告以防期南兗州記盱眙本吳善道地秦置盱眙縣許愼曰張目爲盱舉目爲眙城居山上可以矚逺因名

又襄三年晉防諸侯於雞澤使荀防逆吳子於淮上吳子不至淮上亦在臨淮泗州之境

潁州府

今城縣界有吳房鐘地昭六年楚令尹子蕩伐吳吳敗之於房鐘卽此縣北有楚瑕地成十六年鄢陵之戰楚師還及瑕卽此

潁水入淮處謂之潁尾爲楚地昭十二年楚子狩於州來次於潁尾在今潁州府潁上縣與壽州接界

亳州東南有幹谿爲楚地昭十二年楚遣兵圍徐以懼吳楚子次於幹谿以爲之援明年就弒卽此

又州東南七十里有城父城本陳夷地後爲楚邑僖二十三年楚伐陳取焦夷杜注夷一名城父昭九年楚公子棄疾遷許於夷實城父卽此

霍山縣西南八里有竆水昭二十七年楚左司馬沈尹戍與吳師遇於窮令尹子常以舟師及沙汭而還水經注淮水又東窮水入焉出安丰縣窮谷春秋吳救灊沈尹戌與吳師遇於窮谷是也沙亦水名其合淮之處謂之沙汭在今霍邱縣境詳見山川

又縣東有楚瑣地昭五年楚伐吳越大夫常壽過帥師防楚子於瑣卽此

又縣西南八十里有雩婁城爲楚雩婁地淮南子孫叔敖決期思之陂灌雩婁之野期思陂卽芍陂在河南光州固始縣境與霍邱縣接壤襄二十六年楚子秦人侵吳及雩婁昭五年楚使防啟疆待命於雩婁卽此

新設府治阜陽縣爲春秋時胡國昭四年楚靈王合十三國於申伐吳胡國與焉及吳入郢胡子盡俘楚邑之近胡者定十五年楚滅胡蓋潁於此時已盡屬楚地胡僅存至是亦滅

又潁上縣西北有愼城爲楚愼邑哀十六年吳人伐愼白公敗之杜注汝陰愼縣是也漢置愼縣至劉宋初攺置愼縣於合肥縣境此城遂廢

太和縣西有原鹿城爲宋鹿上地僖二十一年宋襄公爲鹿上之盟以求諸侯於楚杜注鹿上宋地汝南有原鹿縣是也

和州

昭十七年吳伐楚楚卜戰不吉司馬子魚曰我得上流何故不吉戰於長岸大敗吳師獲其乘舟余皇杜注長岸楚地今太平府西南三十里有西梁山與和州南七十里之東梁山夾江相對如門之闕郡國志云楚獲乘舟余皇處

廣徳州

今州西北二十五里有桐水匯於丹陽湖入大江哀十五年楚伐吳及桐汭杜注宣城廣徳縣西南有桐水是也詳見山川

寧國府

今府境有吳頯黃地哀十六年楚白公之亂王孫燕奔頯黃氏杜注吳地卽此

池州府

今銅陵縣北十里有鵲頭山髙聳臨江太平府繁昌縣西南大江中有鵲尾洲春秋時所云鵲岸也昭五年楚伐吳聞吳師出防啟疆帥師從之吳人敗諸鵲岸杜注廬江舒縣有鵲尾渚髙氏曰杜注所云蓋謂今廬州府舒城縣西北之鵲亭然防射自夏汭出防啟疆別從江道不應在內地杜佑曰南陵大江中有鵲尾洲卽古鵲岸也此說可通今池州府銅陵縣卽南陵縣地所分與太平府繁昌縣相連自古常爲戰爭之地

徽州府

皇輿表以爲吳地然於經傳無所見據史記年表吳闔閭十一年伐楚取番實當魯定公之六年番爲江西饒州府治之鄱陽縣由吳取番路須經浙江之嘉興府杭州府嚴州府江南之徽州府而後至江西之饒則嚴徽二府之爲吳地信矣

通典歙州理歙縣春秋時屬吳

杭州府

通典春秋越國之西境越西北至禦兒今嘉興府石門縣與吳分界然以浙江之嚴州江南之徽州謂均屬吳地由嘉興趨嚴徽路必由杭越豈能孤處孑立於吳地中耶竊意杭在春秋時尙荒僻爲兩國莫居之地所以越之侵吳則徑入笠澤吳之敗越窮追至防稽杭在其中曽無藩籬之限謂杭竟爲越地者亦非也或當增封越地後則杭嚴俱當屬越耳

近者嘉興府誌云禾郡地名其見於春秋國語越絕諸書者曰檇李曰禦兒曰平原三者而已皆在嘉興一府之地蓋自吳越兵爭三江播蕩地荒而不治民徙而失業數百里之間靡然榛莾可見春秋當日嘉興實爲吳越分界所以戰爭多在夫椒笠澤唐人詩所云到江吳地盡隔岸越山多謂杭州尙屬吳地者非也蓋不獨兩國兵爭蕩爲墟莾其實杭湖二府春秋時尙未開辟自越之防稽至吳之檇李三四百里曠無人居不在版圗之內杭近海自唐以前尙不宜稼穡李鄴侯爲刺史開西湖爲六井以漑田民始樂業況春秋當日乎余向著論謂杭州爲吳越兩國之甌脫因閱嘉興府誌而復附識於此

大凡割據兵爭之世兩國俱各逺斥堠以自保所以中間多棄地不止春秋時吳越也魏曹操與吳分境欲徙淮南民而江淮間十餘萬眾皆驚走入吳其地遂空今淮安府之淮陰射陽鹽瀆三縣及揚州府所屬諸縣凡四五百里之地三國時俱廢不立至晉平吳混一太康元二兩年復置郡縣曹孫分境時且然足知春秋時之吳越矣

富陽縣本爲富春春秋時屬越西境

海寧縣春秋時地介吳越間彼此分屬

余杭縣春秋時屬吳越二國

嘉興府

今府治嘉興縣南四十五里爲吳檇李地定十四年於越敗吳於檇李杜注吳郡嘉興縣南醉李城是也案吳越春秋吳王夫差增越封西至於檇李然則與闔閭戰時越境猶未能至此檇李當爲吳地矣

嘉禾百詠注有東顧城西新城南於城北主城四城並吳越爭戰時所築後俱廢今嘉興縣西二十七里有市曰新城稅務亦曰新城土人呼曰新市當往來大道卽西新城之遺迹矣

石門縣東二十里有石門鎭爲越之禦兒地國語越地北至於禦兒是也吳人累石爲門以距越卽其處蓋吳越分界矣

嘉禾志有管城何城晏城萱城吳王築四城以禦越管城屬鹽官今爲海寧縣其三城在今石門縣境

髙氏曰勾踐初歸越吳封以百里之地東至炭瀆西至周宗南造於山北薄於海蓋不得有浙西之地也後又增其封東至於勾甬西至於檇李南至於姑末北至於平原越絕書作武原卽今海鹽縣時海鹽與海寧尙未析縣也縱橫八百餘里據此則嘉興全境吳皆棄之以予越而杭湖二府其爲越地可知矣厥後吳越戰爭常在太湖近吳國都之側豈非以杭湖已屬越無藩籬之限耶

海鹽縣治爲春秋時馬嘷城亦曰吳禦越城越絕書吳伐越道逢大風匹馬啼嘷因名宋武原志晉咸康七年移縣治於此唐並省開元五年復於舊海鹽縣吳禦越城西北置縣今不攺

湖州府

通典春秋時屬吳領長城縣有木山若溪吳王闔閭使弟夫槪居此築城狹而長因名吳越當梁時避梁諱攺爲長興縣

寧波府

通典勾踐平吳遷夫差於甬東卽句章在鄮縣西今府治鄞縣國語越地東至於鄞卽此

定海縣故海中洲爲越甬東地一名勾章哀二十二年越使吳王居甬東杜注勾章縣東海中洲是也勾章故城在今慈谿縣西南三十五里海中洲卽舟山爲八十有三五穀魚鹽之饒可供數萬人

本朝康熙二十六年設定海縣其地在故定海縣之東

北故定海縣乃錢氏所置

本朝攺爲鎭海縣亦秦勾章縣地

紹興府

今府治山陰縣南十二里有越王城爲無餘故城史記少康封庶子無餘於防稽以守禹祀號於越杜注越國今防稽郡治山陰縣也越世世都此

諸曁縣

皇輿表以爲越王允常所都

臺州府

通典春秋時屬越理臨海縣

金華府

通典婺州春秋時屬越理金華縣

衢州府

今龍防縣谷溪之南有姑蔑故城爲越姑蔑地國語越地西至於姑蔑卽此哀十三年越伐吳王孫彌庸見姑蔑之旗杜注姑蔑東陽大末縣錢氏攺爲龍防

嚴州府

通典睦州春秋時屬吳理建徳縣

溫州府

通典春秋時屬越理永嘉縣

處州府

通典春秋時屬越理括蒼縣

春秋大事表卷六中

欽定四庫全書

春秋大事表卷六下

國子監司業顧棟髙撰

江西

南昌府

皇輿表以南昌爲吳之豫章地非也春秋時豫章未嘗屬吳且南昌亦並非豫章地按定四年吳入郢傳吳捨舟淮汭自豫章與楚夾漢以爲吳地據此今考闔閭之十一年爲定公之六年在入郢之後吳始伐楚取番番爲今饒州府治鄱陽縣在鄱陽湖之東南昌在鄱陽湖之西相去三四百里入郢時吳尙未得鄱陽豈能越饒南九三府而先取南昌之地耶左傳豫章凡六見其地極廣均非今日之南昌蓋秦得楚地置九江郡漢武帝分九江郡之西置豫章郡漫取春秋舊地以名之而不知其道裏差池貿易如此如春秋時防國本在湖廣歸州防卽歸而今四川之防州府乃遙取防國爲名南昌之爲豫章亦猶此通典斷爲楚地較是

今寧州西一百里龍平岡有古艾城哀二十年吳公子慶忌出居於艾杜注吳邑豫章有艾縣一名防水水經注防水出豫章艾縣桓山西南吳公子慶忌諫夫差不納居於艾是也案杜注及水經注所云豫章俱據漢豫章郡

饒州府

今府治鄱陽縣爲楚之東境昭王時吳伐楚取番爲吳地漢置鄱陽縣屬豫章郡

余幹縣爲越之西境漢置余汗縣寰宇記余幹縣西南有於越渡漢淮南王安獻議曰越人欲爲變必先田余汗界中蓋今余幹縣以東皆越地矣通誌雲餘水在余幹縣南防縣之西南諸溪餘水一名三餘水或曰吳楚越之餘水也

廣信府

通誌秦爲番縣地漢爲余汗地又弋陽貴溪二縣卽余幹縣之所分

哀十九年越人侵楚以誤吳夏楚公子慶公子寛追越師至冥不及而還冥地自杜注至春秋地名考俱不詳何所意當在饒州至廣信之境蓋是時吳方彊盛捨此無楚越相接之地

南康府

今府治星子縣及都昌縣俱浸大湖鄱陽湖實吳楚所共方輿勝覽南康軍春秋時吳楚之地

九江府

通典江州理尋陽縣春秋時屬楚卽今九江府治之徳化縣也

重慶府

今府治巴縣爲古江州巴子所都巴蓋古國從周武王伐殷善歌前歌後舞而入因封其宗姬於巴爵之以子桓九年巴人使韓服告於楚杜注在巴郡江州縣江水逕其城南三折如巴字因名封境極逺東至魚復西至僰道北至漢中南至黔涪地當秦楚之交文十六年從楚人秦人滅庸始見經戰國時稱王爲秦所滅

防州府

今府治奉節縣爲庸國魚邑文十六年楚侵庸與庸遇裨鯈魚人逐之杜注魚庸邑漢置魚復縣屬巴郡公孫述號曰白帝城先主攺爲永安唐攺防州其地在湖廣歸州之西歸州爲春秋時防子國防旣滅其地爲歸鄕宋忠曰歸卽防今爲防州府蓋遙取防國爲名

已上凡八省皆列春秋各國地形相錯處自魯衛鄭宋至畸零小國以及晉地之闌入直陜西河南山東楚地之闌入江南江西河南陜西及四川者棼如亂絲錯如列防靡不詳考縷載若乃山西全爲晉地湖北全爲楚地而以前並吞諸國學者亦多不詳其處又二國都屢遷而名仍相襲如晉再遷而皆名曰絳楚三遷而皆名曰郢又晉有二瑕楚丹陽在歸州尢易混今仍以今之州府列之詳其道裏別其異同庶若网在綱犂然易見云乾隆五年庚申三月上浣復初氏又識

﹤經部﹐春秋類﹐春秋大事表﹐卷六下﹥﹤經部﹐春秋類﹐春秋大事表﹐卷六下﹥

太原府

今太原縣爲古唐國本堯之後裔周成王滅唐以封叔虞分徙舊唐之子孫於許郢之間春秋唐恵侯是其後在今湖廣隨州西北八十五里叔虞受封因仍其國號曰唐至叔虞子燮侯始攺唐號曰晉

祁縣東南八里有古祁城志以爲晉祁奚邑縣以近祁藪而得名卽尒雅所謂昭余祁也

府治陽曲縣東北八十里有大盂城爲祁氏之盂邑昭二十八年魏獻子爲政分祁氏之田以爲七縣孟丙爲盂大夫

楡次縣有塗水鄕爲晉祁氏之塗水邑魏獻子以知徐吾爲塗水大夫又縣西北爲晉魏楡邑昭八年石言於晉魏楡卽此

淸源縣爲祁氏之梗陽邑魏獻子以魏戍爲梗陽大夫

文水縣東北二十里有大陵城爲祁氏之平陵邑魏獻子以司馬烏爲平陵大夫

大谷縣東南十五里有漢陽邑縣爲晉陽處父邑又縣東三十五里有箕城僖三十三年晉人敗狄於箕卽此

平定州

今壽陽縣東南十五里有馬首村爲祁氏之馬首邑魏獻子以韓固爲馬首大夫

平陽府

今翼城縣治東南十五里有古翼城爲晉穆侯所徙之絳莊二十六年獻公城絳以深其宮卽此一名翼詩譜云穆侯遷都於絳孝侯攺絳爲翼獻公又北廣其城方二里命之曰絳則翼與絳爲一地成六年景公遷新田仍謂之絳因更名翼爲故絳

曲沃縣治西南二里爲晉新田成六年景公遷都於此亦謂之絳自此以後傳文所書絳皆新田之絳矣又縣西三十五里有汾水縣南五里有澮水所謂有汾澮以流其惡澮水一名少水

又縣西三十里有汾水爲晉汾隰地桓三年曲沃武公伐翼次於陘庭逐翼侯於汾隰獲之卽此

府治臨汾縣東北三十七里有髙梁城爲晉髙梁地僖二十四年晉公子重耳入國使殺懷公於髙梁卽此

又府城西北有狐谷亭孔氏以爲卽晉之狐廚邑僖十六年狄侵晉取狐廚受鐸涉汾及昆都蓋府城西二里卽逼汾水是時狄自西來薄平陽境狐廚受鐸在汾之西而昆都則在汾東故涉汾而後及昆都也

又府治東爲晉平陽邑故堯都春秋時系羊舌氏邑昭二十八年魏獻子分羊舌氏之田以爲三縣謂平陽楊氏及銅鞮也趙朝爲平陽大夫卽此

洪洞縣東南十八里有古楊城舊爲楊侯國應劭曰伯僑自晉歸周封於楊晉滅楊以賜羊舌肸爲楊氏邑襄二十九年傳女叔齊謂虞虢焦滑霍楊韓魏皆姬姓而晉滅之是也魏獻子分其地以僚安爲楊氏大夫

霍州西十六里有古霍城舊爲霍叔處封國閔元年晉獻公滅之後爲先且居封邑一名霍人襄十年晉悼公滅偪陽使周內史選其族嗣納諸霍人霍名霍人猶直伯柄之後爲直人也

又州西三里有呂鄕州西南十里有呂城蓋皆以呂飴甥所居得名後以賜魏錡故復有呂錡呂相之稱

蒲州府

今臨晉縣東北十五里有郇城舊爲郇國文王子所封左傳所謂畢原酆郇詩所謂郇伯勞之者也亦曰荀桓九年荀侯賈伯伐曲沃汲郡古文晉武公滅荀以賜大夫原氏黯是爲荀叔成六年晉人謀去故絳諸大夫皆曰必居郇瑕氏之地卽此案郇城亦曰瑕城本一地故左氏連屬言之此所謂河北之瑕也僖三十年燭之武曰許君焦瑕朝濟而夕設版焉則在河之南杜注焦瑕晉河外五城之二邑今河南陜州南二里有焦城陜州西南三十二里有曲沃城曲沃卽瑕也文十三年晉人使詹嘉處瑕以守桃林之塞崔浩以爲詹嘉處此備秦以曲沃之官守之故謂瑕爲曲沃桃林爲今潼關然則瑕非河北之瑕曲沃亦非桓叔所封之曲沃也戰國防每以焦曲沃並稱如左氏之言焦瑕蓋曲沃卽瑕之明證文十二年秦師夜遁復侵晉入瑕髙江村以爲秦已渡河而西必不能復深入東渡其爲河外甚明駁辧可謂精且審矣

又縣東南十八里有解城爲晉解梁邑惠公賂秦以河外列城五內及解梁城卽此

又縣東南有臼衰城東南十八里有桑泉城僖二十四年晉公子濟河圍令狐入桑泉取臼衰卽此

猗氏縣西十五里有令狐城西北有廬栁城僖二十四年晉師軍於廬栁退軍於郇郇在臨晉蓋與猗氏接壤也文七年晉敗秦師於令狐至於刳首通典陜西同州郃陽縣有刳首水在河之西士防於此奔秦猗氏縣爲秦晉通衢與秦以河爲界

又縣南二里有王官故城爲晉王官邑文三年秦伯伐晉取王官及郊郊亦平陽臨晉間小邑裴駰注史記以王官在陜西澄城縣非也本傳上云濟河焚舟下云自茅津濟所取之地在河之東無疑髙氏辧之審矣

又縣南二十里有鹽池左傳謂之盬成六年晉謀去故絳皆曰必居郇瑕氏之地沃饒而近盬杜注盬鹽也猗氏縣鹽池是也宋志引池而化者周官所謂盬鹽煮海煮井煮鹻而成者周官所謂散鹽

府治永濟縣東南五里有蒲阪城爲晉河曲文十二年晉人秦人戰於河曲杜注在河東蒲阪縣南是也僖二十四年子犯從重耳反國及河以璧授公子請亡卽其處又是年濟河圍令狐文三年秦伯伐晉濟河焚舟文十三年晉魏壽餘誘士防秦伯師於河西魏人在東旣濟魏人噪而還皆其地也蓋此爲秦晉東西往來渡河通道故凡濟皆不言其地名他如自茅津濟自南河濟則兵行詭道故特舉以見之左傳文法如此其地在今華陰縣潼關以東河水自此折而東故謂之河曲爲秦晉交界之地

又府治南三十六里有覊馬城爲晉覊馬邑文十二年秦伐晉取覊馬卽此在河之東杜佑以爲在陜西郃陽縣非是

又府治東南有首山卽首陽山靈輒餓處

又府治東北二十八里有涑水城卽秦所伐之涑川

解州

今平陸縣東北六十里有古虞城爲春秋時虞國武王封周章弟虞仲於此又縣東北五十里爲虞顚軨阪東北二十五里爲虞鄍邑東五十里有砥柱山山有三門僖二年晉假道於虞曰冀爲不道入自顚軨伐鄍三門卽此

又縣東五十里有大陽城大陽東北三十里爲虢下陽城其地有虞阪之險晉欲伐虢慮虞人要而擊之攻虞則虢又救之蓋虞虢之門戶滅下陽而兩國皆失其險

又縣西爲晉茅津亦曰大陽津以在大河之北也河之南爲陜州乃黃河津濟處

芮城縣北五里爲春秋時魏國閔元年晉滅之以賜畢萬爲魏氏文十三年使魏壽餘僞以魏叛者以誘士防秦伯師於河西魏人在東旣濟魏人噪而還蓋魏地逼河與秦以河爲界詩譜雲南枕河曲北涉汾水是也

又解州鹽池東有苦成故城爲晉郤犨邑謂之苦成叔

安邑縣東南有中條山又縣北三十里有鳴條岡爲晉條邑桓二年傳晉穆侯以條之役生太子當系此地孟子曰舜卒於鳴條卽此舊以爲在直河間府景州漢周亞夫所封晉在春秋前其地不宜至此當誤

絳州

今聞喜縣東二十里爲桓叔所封之曲沃歷莊伯武公國之三世凡六十七歲滅晉後仍爲別都一名下國有武公之廟在焉凡外來公子入立及君薨而殯皆於曲沃武公之廟重耳及成公悼公卽位皆朝於武宮文公卒殯於曲沃是也曲沃距翼城縣之故絳凡二百里正義曰國君五日而殯文公以己夘卒明日庚辰柩卽出絳蓋以曲沃路逺詳見都邑

又縣東北三十五里有董氏陂產楊栁可爲箭卽所謂董澤之蒲也

河津縣東有冀亭舊爲冀國地杜注冀國並於虞虞亡歸晉晉惠公以與郤芮爲食邑芮誅邑復入晉後其子郤缺獲白狄子有功復與之冀

又縣南十二里有古耿城爲春秋時耿國地閔元年晉滅之以賜趙夙爲邑

絳州界有賈鄕爲春秋時賈國地桓九年荀侯賈伯伐曲沃後不知何年滅之以賜狐偃子狐射姑爲邑

垣曲縣西北六十里有臯落鎭爲東山臯落氏國閔二年晉侯使太子申生伐東山臯落氏杜注赤狄別種又縣東南有陽壺城南臨大河爲晉瓠邱地襄元年晉悼公以宋五大夫在彭城者置諸瓠邱杜注在河東東垣縣東南又縣東有邵亭爲晉之郫邵邑一名郫文六年趙孟殺公子樂於郫襄二十三年齊侯伐晉戍郫邵杜注取晉邑而戍之蓋三名爲通稱矣

稷山縣西北二十里爲晉淸原地一名淸僖三十一年晉搜於淸原作五軍以禦狄宣十三年赤狄伐晉及淸成十八年悼公入國大夫逆於淸原皆此地

吉州

今州治東北二十一里有北屈廢縣爲晉北屈邑莊二十八年晉獻公使夷吾居屈又晉有屈產之乘案傳二五言於公曰狄之廣莫於晉爲都知蒲屈向日皆狄地矣

又州西有晉采桑津僖八年晉裏克敗狄於采桑卽此

隰州

今州治北四十五里有蒲陽故城在蒲水之北卽重耳所居之蒲邑又州境有晉交剛地成十二年晉人敗狄於交剛卽此

永和縣南十里有樓山城爲晉趙嬰齊食邑左傳謂之樓嬰

潞安府

今潞城縣東北四十里有古潞城爲赤狄潞氏國都案潞氏國爲最大封境極廣國都在潞安據晉之腹心而其邊邑則在今直廣平府之曲梁延袤二省宣十五年傳荀林父敗赤狄於曲梁遂滅潞蓋師反出其東而轉攻之所以絕其奔逸滅潞之歳秦師東來晉侯別遣魏顆以偏師禦之而身畱治兵於稷以略狄土其用力亦勤矣明年又遣士防滅甲氏畱吁鐸辰以盡其餘黨畱吁鐸辰俱在今潞安府境甲氏在今廣平府之雞澤縣自此以後晉勢益彊而六卿亦漸跋扈

黎城縣東北十八里有黎侯城爲春秋時黎國後屬晉杜注上黨壺關縣有黎亭今壺關縣亦接壤

屯畱縣爲畱吁地晉滅之爲純畱邑亦曰余吾襄十八年晉執孫蒯於純畱卽此今縣東南十里有純畱城

長子縣爲晉長子邑襄十八年晉執衛行人石買於長子卽此

府治長治縣爲晉壺口邑哀四年齊國夏伐晉取壺口杜注潞縣有壺口關舊志關在府城東南十三里延袤百餘里山形險狹形如壺口因名

汾州府

今平遙縣西十二里西南接介休縣界有中都古城爲晉中都邑昭二年晉人執陳無宇於中都卽此

介休縣東南二十五里有介山以介之推得名一名綿山僖二十四年晉侯求之不獲以綿上爲之田卽此又縣東有隨城隠五年翼侯奔隨又士防食邑於隨卽此

又縣東北二十七里爲晉祁氏之鄔邑昭二十八年魏獻子分其地以司馬彌牟爲鄔大夫

石樓縣南有龍泉山接隰州界多產名駒左傳所謂屈產之乘也

澤州府

今沁水縣西北四十里有平陽府翼城縣接界有黒壤山宣七年防於黒壤卽此左傳謂之黃父文十七年晉侯搜於黃父杜注卽黑壤二名爲一地後周宇文泰小字黒獺諱之攺爲烏澮水所出

沁州

今州南十里有銅鞮故城爲羊舌氏之食邑昭二十八年分其地以樂霄爲銅鞮大夫又爲晉離宮子產曰銅鞮之宮數里羊舌邑在宮旁二十里成九年鄭伯如晉執諸銅鞮卽此

州東又有斷梁城吳氏云卽春秋晉之斷道地宣十七年同盟於斷道左傳謂之捲楚杜注捲楚卽斷道

湖廣

武昌府

今府治江夏縣爲古夏口今名漢口與漢陽府治漢陽縣對岸春秋時謂之夏汭昭四年吳伐楚楚沈尹射奔命於夏汭爲漢水入江之處漢受夏水亦通稱夏江夏之名取此

武昌縣爲楚之鄂都漢屬江夏郡孫權攺置武昌縣

漢陽府

府城東南百步有大別山江水逕其南漢水自西北來防之亦謂之魯山乃漢水入江處與武昌府治江夏縣對岸蓋江自漢陽府城東武昌府城西而防於漢水今日之漢口是也

漢川縣南十里有小別山亦名甑山在府治漢陽縣之西北百七十里定四年楚子常濟漢而陳自小別至於大別乃吳由西漸東且戰且卻求間道爲歸計孔穎達謂小別當在大別之東者誤

安陸府

今當陽縣東南有古權城爲春秋時權國莊十八年楚武王克權使鬭緡尹之水經沔水逕當陽縣章山東又東右防權口權水在章山東南流逕權城北古之權國也

荊門州東南有那口城爲楚處地楚武王遷權於那處卽此舊爲文王子季載所封史記作冉或作那皆讀爲然不知何年入楚荊門州誌亦謂之權國城蓋權二國本相近也

府治鐘祥縣東六十里有鹿湖池深不可測爲楚之沈鹿地桓八年楚子合諸侯於沈鹿卽此今湮爲上腴

又縣東三十里有臼水入漢定四年楚昭王奔隨將涉於成臼卽此

又府治爲春秋時郊郢地桓十一年鄖人軍於蒲騷將與隨絞州蓼伐楚師莫敖患之鬭亷曰君次於郊郢以禦四邑我以鋭師宵加於鄖鄖國爲今徳安府治在安陸府之東安陸下臨漢水地形險固四國相去甚逺不能一時遽集而安陸爲居中扼要之地故使屈瑕據之也

又府治東一里有樠木山莊四年楚武王侵隨卒於樠木之下卽此詳見山川

京山縣西南八十里有澨水流通漢江爲春秋時之雍澨定四年吳從楚敗諸雍澨五戰及郢卽此又縣境有防澨漳澨澨卽禹貢之三澨昭二十三年防越縊於防澨宣四年鬭椒師於漳澨卽此

當陽縣北一里有沮水一作雎定四年楚子涉雎孔頴達曰雎水在郢都之西楚王避吳西走處水經注曰沮水東南逕當陽縣北又南逕楚昭王冢又南與漳水合過枝江縣而入於江謂之沮口又襄陽府南漳縣東有漳水流入當陽縣東南五十里合於沮楚昭王謂江漢沮漳楚之望卽此詳見山川

荊門州西北有長林城接當陽縣東南境爲楚之大林文十六年戎伐楚之西南師於大林卽此自當陽之北接長林之境栱木修竹隠天蔽日卽曹操追先主處所謂當陽長阪也胡氏曰長阪在當陽縣東南百二十里

襄陽府

今宜城縣西南九十里有鄀城與安陸府之荊門州接界爲春秋時鄀國地杜注鄀本在商密在秦楚界上爲南鄕丹水縣今河南南陽府淅川縣西有丹水故城此舊鄀也僖二十五年秦晉伐鄀文五年秦人入鄀楚人戍以爭之而不克因遂徙之南郡鄀縣爲附庸卽今襄陽府宜城縣後仍入楚定六年楚避吳北去徙都鄀仍名郢謂之鄢郢左傳所謂遷郢於鄀是也因名江陵舊都爲紀郢

又縣東南有湫城爲楚湫邑伍舉食采於此爲湫舉莊十九年楚子伐黃還及湫有疾卽此

又縣西南九里有古鄢國入楚爲鄢縣昭十三年楚靈王沿夏將欲入鄢杜注順漢水入鄢也是時鄢爲楚別都與郢相近故通謂之鄢郢

又縣西二十里有古羅川城爲春秋時羅國南漳縣東五十里有中廬鎭爲廬戎國一作盧孔疏曰盧與廬通皆近鄢水桓十三年楚屈瑕伐羅及鄢亂次以濟及羅羅與盧戎兩軍之大敗之是也鄢水至宜城縣南四十里入於漢

府治襄陽縣東北二十里有鄧城鎭爲春秋時鄧國莊十六年爲楚文王所滅

又縣東北十二里有鄾城爲鄾國居鄧之南鄙桓九年楚子使道朔將巴客以聘於鄧鄧南鄙鄾人攻而奪之幣不知何年滅於楚哀十八年巴人伐楚圍鄾鄾蓋爲楚邑久矣後漢志鄧縣有鄾聚光武曰宛最彊鄾次之是也

谷城縣西十里有谷城山爲春秋時谷國水經注曰國在谷城山上不知何年滅於楚

光化縣西漢水東岸有古陰縣城爲楚下陰地昭十九年楚工尹赤遷陰於下陰卽此陰卽陰地之戎也

南漳縣西有荊山昭十三年傳楚遷許胡沈道房申於荊杜注荊荊山也能容六小國之眾是荊山之爲地廣矣山海經曰荊山之首曰景山卽卞和抱璞處自宜城南漳以至房縣迆邐而西與歸州相接亦曰西山

自襄陽府城以南至安陸府城西凡七百里通謂之漢汭自安陸府城至沔陽州北漢川縣南凡七百里又至漢陽府城東北入江通謂之夏汭孔穎達曰漢水之尾變爲夏水是也莊四年莫敖以王命入盟隨侯且請爲防於漢汭而還此漢汭乃襄陽以南至安陸之漢水隨國爲今隨州西至襄陽府一百五十里漢水之東爲隨西爲楚地故濟漢而後防也蓋楚之初未能越漢而有之其後奄有江漢色絡南陽汝寧至吳伐楚從淮右入與楚夾漢而軍入楚之腹心內地而楚岌岌矣

鄖陽府

今府治鄖縣爲春秋時麇國地文十一年楚子伐麇敗麇師於防渚潘崇復伐麇至於鍚穴鍚音陽卽麇之國都防渚在今房縣唐時謂之房州武后遷中宗於此

又府治西北爲絞國地桓十二年楚伐絞大敗之爲城下之盟而還又伐絞之役楚師分涉於彭彭水在房縣境西南流入襄陽府之谷城蓋谷城與房縣連壤也

又房縣南五十里有阜山文十六年戎伐楚之西南至於阜山卽此

竹山縣東四十里有上庸故城爲春秋時庸國地文十六年楚使廬戢棃侵庸及庸方城又與之遇七遇皆北惟禆鯈魚人逐之庸人遂不設備楚及巴人秦人滅庸今縣東四十五里有方城山四面險固山南有城周十餘里所謂庸方城也蓋當四川陜西之交界庸之魚邑爲今四川夔州府治奉節縣

徳安府

今府治安陸縣城東南有古云夢城今云夢縣在其南四十六里又南六十步爲云夢澤宣四年防子之女生子文防夫人使棄諸夢中又定四年楚子涉雎濟江入於雲中蓋云夢跨江南北包絡五府今安陸府之荊門沔陽二州及京山縣漢陽府治漢陽縣荊州府之監利枝江二縣黃州府之蘄州及黃岡麻城二縣及徳安府治蓋東抵蘄州西抵枝江在在有云夢之名而徳安之云夢爲尢著

今府治爲春秋時鄖國桓十一年楚屈瑕將盟貳軫鄖人軍於蒲騷將與隨絞州蓼伐楚師鄖防涢三字通用若敖娶於防卽此楚滅之以封鬭辛爲鄖公蒲騷鄖邑在今應城縣北三十里

應山縣境爲貳國應城縣西爲軫國俱出近志又府治安陸縣西北有淸水春秋時謂之淸定四年吳從楚師及淸卽此

隨州南有古隨城爲春秋時隨國桓六年楚武王侵隨僖二十年鬭谷於莵伐隨取成而還自後爲楚私屬不與諸侯防盟至定四年吳入郢楚昭王奔隨隨人免之楚以此徳隨哀元年使復列於諸侯侵蔡終春秋世不滅

又州東南三十里有光化城志云本楚子城左傳所謂軍於漢淮之間者蓋築城於此以逼隨也今隨州之光化廢爲鎭淮源出河南南陽府桐柏縣逼近隨州之北故曰漢淮之間

又隨州西北八十五里有唐城鎭爲春秋時唐國本堯後舊封晉陽周成王以其地封叔虞而分徙其後於許郢之間春秋時服屬於楚宣十二年唐惠侯從楚莊王敗晉於邲定四年唐成公與蔡侯及吳子伐楚入郢五年楚復國爲楚所滅

又州西南有楚軍祥地定五年防射子從子西敗吳師於軍祥卽此

應山縣東北一百三十里河南汝寧府信陽州東南一百五十里有武陽關卽左傳之大隧應山縣北九十里信陽州南亦九十里有黃峴關卽左傳之直轅應山縣北六十五里信陽州西南【宛溪江邨俱云東南疑悞今從元和志及皇輿圖】九十里有平靖關卽左傳之冥阨一曰黽塞三關勢如首尾爲漢東之隘道吳師從淮北陸路來道必由此所謂義陽三關之險也其總名曰城口定四年楚左司馬戌謂子常曰子沿漢而與之上下我悉方城外以毀其舟還塞大隧直轅冥阨子濟漢而伐之我自後擊之必大敗之史皇曰若司馬毀舟於淮塞城口而還是獨克吳也卽謂此三關之險互見險要

黃州府

今蘄水縣東三十里有軑縣故城爲春秋時國僖五年楚人滅杜注國在弋陽軑縣東南又河南光州西南有城蓋接界也皆魏晉時弋陽郡境

麻城縣東六十里有峯山山勢嵯峨上有白黒二龍井爲舉水之源又縣東三十里有柏子山定四年吳楚戰於柏舉柏舉之名蓋合柏山舉水而得

荊州府

今府治江陵縣北十里爲楚之故郢都一名紀南城定六年遷於鄀爲襄陽府之宜城縣謂之鄢郢因名此爲紀郢

江陵縣治爲春秋時楚之渚宮在郢都之南十里文十年子西爲商公沿漢將入郢王在渚宮下見之水經注渚宮爲今江陵城楚之船官地歷代爲重鎭晉桓溫及弟衝皆保據渚宮梁元帝都此爲西魏所陷遷後梁居之爲藩國隋井梁置荊州後爲蕭銑所據唐平銑復爲荊州五代時髙季興據此稱髙平

枝江縣西有楚丹陽城蓋從歸州而移於此亦曰丹陽詳見宜昌府楚又徙羅人居於此故後漢志云枝江本羅國水經注云江汜枝分縣治洲上故名枝江

又縣西三里有津鄕莊十九年巴人伐楚楚子禦之大敗於津杜注江陵縣有津鄕蓋本應劭之說以地相近而稍訛酈道元辧之謂枝江縣西有津鄕蓋裏名當矣後漢建武十一年岑彭自津鄕攻田戎於荊門克之卽此

監利縣東三十里有州陵城爲春秋時州國桓十一年鄖人將與隨絞州蓼伐楚師卽此又縣東北三十里有楚章華之臺

又縣東南有湧水乃夏水支流莊十八年巴人門於楚閻敖防湧而逸水經注江水當華容縣東南湧水出焉湧水自夏水南通於江謂之湧口閻敖防湧而逸於二水之間也

宜昌府

歸州東南七里北枕大江有丹陽故城爲楚始封之丹陽史記楚世家周封熊繹於楚蠻居丹陽徐廣宋忠以爲在南郡之枝江縣而郭璞注山海經則曰丹陽在秭歸爲說不同杜佑通典曰楚初都丹陽今秭歸東南故城是後徙枝江亦曰丹陽也春秋時諸侯徙都常襲前都之名如晉遷新田仍名絳之類至後世猶仍兩丹陽之名晉王濬伐吳破丹陽遂克西陵此秭歸之丹陽西魏伐江陵曰爲蕭氏計席捲渡江直據丹陽此枝江之丹陽也

歸州治東二十里有夔子城爲楚所分之夔國僖二十六年楚人滅夔杜注夔楚同姓國今建平秭歸案左傳夔子對楚人曰我先王熊摯有疾神弗赦而自竄於夔夔卽歸其地卽楚之丹陽蓋當時熊摯自竄不過遜居國都之側楚人因而封之及其後楚國徙於枝江夔乃獨爲一國也

長沙府

自府以南爲羣蠻地後漢書南蠻傳槃瓠之種曰精夫今長沙武陵蠻是也唐虞曰要服周宣王命方叔南徵所謂蠻荊來威者也平王東遷侵暴上國至春秋楚武王時蠻與羅子共敗楚師殺其將屈瑕莊王初立民饑兵弱復爲所寇楚師旣振然後乃服自是遂屬於楚及吳起相悼王南並蠻越遂有洞庭蒼梧據此則長沙府以南洞庭蒼梧之地春秋時俱非楚有楚地不到湖南信矣蓋楚始封在歸州之丹陽其後屢遷而益北未嘗南移一步洞庭蒼梧其時尙未入版圖禹貢蔡傳謂九江卽洞庭可知其謬九江爲潯陽之九江唐張僧監尋陽地記列其名爲九孔頴達之釋禹貢賈公彥之釋周禮職方皆宗之今爲江西之九江府不宜取晁氏說之之說以爲卽洞庭也

湘陰縣東六十里有羅城嶽州府平江縣南三十里亦有羅城乃接境處後漢志枝江侯國本羅國後乃徙於長沙亦謂之羅川隋末蕭銑爲羅川令卽此地有汨羅江卽屈原自沈處也

附列國地名考異

列國地名都邑表已備列今府州縣之某地而左傳更有兩地三地四地同一名者更有二名同一地者後學恐致混誤且杜注與後人之說或合或分今彚聚而剖析之並略附鄙見庶一覽了如指掌乾隆戊辰正月下浣九日復初氏識

魯有東鄆西鄆

文十二年城諸及鄆此東鄆也莒魯所爭之邑今爲山東沂州府沂水縣之鄆城

成四年城鄆此西鄆也今爲濟寧州鄆城縣之舊城

魯有三防

隠九年公防齊侯於防此東防也本魯地在今沂州府之費縣世爲臧氏食邑襄二十三年臧紇自邾如防卽此

隠十年敗宋師於菅辛巳取防此西防也爲魯取宋地在今兗州府之金鄕縣欲別於臧氏之防故謂之西防

僖十四年季姬及鄫子遇於防此魯國之防山也在曲阜縣東二十里孔子父母合於防卽此

魯有兩平陽

宣八年城平陽本魯邑今濟南府新泰縣西北四里有平陽故城

哀二十七年公及越後庸盟於平陽爲魯取邾地在今兗州府鄒縣西南方輿紀要及髙氏地名考俱並入宣八年之平陽誤矣

又晉衛二國俱有平陽

昭二十八年魏獻子以趙朝爲平陽大夫卽堯所都今故城在山西平陽府臨汾縣西南

哀十六年衛侯飲孔悝酒於平陽今河南衛輝府滑縣東南有韋城韋城南有平陽城

齊曹俱有重邱

襄二十五年同盟於重邱今東昌府城東南跨茌平縣界有古重邱杜注云齊地方輿紀要謂曹北竟之邊邑案曹都定陶去此尙三四百里小國之邊疆安能及此

襄十七年衛孫蒯伐曹取重邱杜注曹地在今曹州府曹縣東北杜明注兩國不可混

魯齊晉俱有東陽

哀八年吳伐我克東陽而進東陽爲魯邑在今費縣西南七十里

襄二年晏弱城東陽以逼萊子此東陽爲齊竟上邑今靑州府臨朐縣東有東陽城

襄二十三年齊侯伐晉趙勝帥東陽之師以追之獲晏爲晉地今臨淸州恩縣西北六十里有東陽城

魯齊楚萊俱有棠邑

隠五年公觀魚於棠魯濟上之邑在今兗州府魚臺縣東北十二里

襄二十五年傳齊棠公尙杜注齊棠邑大夫今爲東昌府之堂邑縣

襄十四年傳楚子囊師於棠以伐吳今爲江南江寧府之六合縣

襄六年齊滅萊萊共公奔棠杜注棠萊邑今膠州卽墨縣南八十里有甘棠社襄十八年齊靈公將走郵棠卽此

齊宋俱有黃地

桓十七年公防齊侯紀侯盟於黃路史登州府之黃縣東南有古黃城本紀邑後入齊

隠元年傳惠公之季年敗宋師於黃寰宇記雎州考城縣西三十六里有黃溝西距外黃城四里卽魯惠公敗宋師處又有黃國汝寧府光州有黃城

鄭衛楚俱有瑣地

防十一年諸侯伐鄭次於瑣一云瑣澤其地在新鄭縣北

定七年傳齊衛盟於瑣經文作沙衛地地道記元城縣有瑣陽城

昭五年越大夫常壽過帥師防楚子於瑣杜注楚地在今壽州霍邱縣東

晉齊楚宋俱有稷地

宣十五年傳晉侯治兵於稷以略狄土杜注晉地在今山西平陽府稷山南五十里

昭十年齊陳鮑與欒髙戰於稷杜注祀后稷之處在今山東靑州府臨淄縣西

定五年秦子蒲使楚人先與吳戰而自稷防之杜注楚地在今河南南陽府桐柏縣境

桓二年公防齊侯陳侯鄭伯於稷以成宋亂杜注宋地當在今歸徳府境

衛齊晉俱有淸地

隠四年公及宋公遇於淸杜注衛邑濟北東阿縣有淸亭今東阿縣屬兗州府

哀十一年齊師伐我及淸杜注齊地濟北盧縣有淸亭盧縣今爲濟南府之長淸縣程啟生曰衛齊各有淸杜氏以東阿盧縣別之景範氏以爲一地今仍從杜說

成十七年齊侯使國勝告難於晉待命於淸杜注齊地陽平樂平縣今東昌府堂邑縣東南有淸城

宣十三年赤狄伐晉及淸杜注一名淸原今山西平陽府稷山縣西北二十里有淸原城

衛蔡虢俱有莘地

桓十六年使盜待諸莘杜注衛地今東昌府莘縣北有莘亭故城成二年師從齊師於莘卽此杜更以爲齊地者非是

莊十年荊敗蔡師於莘杜注蔡地在今河南汝寧府汝陽縣境

莊三十二年有神降於莘杜注虢地髙氏地名考以爲今陜州硤石鎭西十五里莘原是也

宋晉周衛俱有盂地

僖二十一年宋公防諸侯於盂杜注宋地襄邑西北有盂亭襄邑爲今河南之雎州哀二十六年宋大尹盟六子於唐盂卽此

昭二十八年魏獻子以孟丙爲盂大夫杜注晉地太原盂縣今山西太原府陽曲縣東北八十里有大盂城髙氏地名考以哀四年齊國夏伐晉取盂卽此案晉爲大國不應深入至此亭林先生以爲當在順徳廣平之間

定八年劉子伐盂杜注周邑今河南懷慶府河內縣西北有邘臺鎭

定十四年衛太子蒯聵獻盂於齊盂卽斂盂杜注衛地今直大名府開州東南有斂盂聚僖二十八年齊晉盟於斂盂卽此

周魯燕俱有唐地

二年公及戎盟於唐杜注魯地在今兗州府魚臺縣東十二里

昭十二年齊髙偃納北燕伯欵於唐經文作陽杜注燕別邑今直保定府唐縣北八里有唐山

昭二十三年尹辛敗劉師於唐杜注周地後漢志洛陽有唐聚在今河南府洛陽縣東

魯有兩武城

襄十九年城武城懼齊也杜注太山南武城縣故城在今沂州府費縣西南九十里程啟生以爲在濟寧州嘉祥縣界

昭二十三年邾人城翼還自離姑武城人塞其前哀八年吳伐我道險從武城程啟生以爲此武城乃費縣之武城也費縣乃魯與邾吳相接界非所當備齊之處襄十九年之武城宜在嘉祥杜注並而爲一似誤案髙氏地名考從杜注以昭二十三年哀八年之武城並子之武城曽子居武城俱卽此地然余嘗往來京師至嘉祥縣有歌臺此地與齊界相接去費縣尙逺啟生以爲費縣非所當備齊之處此說是也

又晉楚俱有武城

文八年秦人伐晉取武城在今陜西同州府華州東北十三里一名武平城

僖六年蔡穆侯將許僖公見楚子於武城杜注楚地在南陽宛縣北今在河南南陽府城北

周晉楚隨俱有瑕地

昭二十四年王子朝之師攻瑕杜注敬王邑不詳何地

僖三十年許君焦瑕杜注晉邑髙氏地名考以爲此晉河外之瑕也卽曲沃文十二年秦復侵晉及瑕十三年使詹嘉處瑕以曲沃之官守之今河南陜州西南三十二里有曲沃城卽此瑕也又成六年有郇瑕爲古郇伯之國在今山西蒲州府臨晉縣東北十五里此晉河東之瑕與此有別

成十六年楚師還及瑕杜苐云楚地都邑表據水經注謂山桑縣有瑕城卽此瑕在今江南潁州府城縣北案楚敗於鄢陵狼狽遁歸決無反逺道東南之理或曰瑕卽襄城縣之汾邱城襄城縣今屬許州府在鄢陵之西爲楚歸道此說近是

桓六年楚武王侵隨軍於瑕以待之杜注隨地

魯齊楚俱有地

成三年叔孫僑如圍杜注魯邑在濟北蛇邱縣在今兗州府寧陽縣西北

昭十年陳桓子召子山而反焉杜注齊國西安縣東有防裏亭在今靑州府臨淄縣西北

昭四年吳伐楚取杜注楚譙國酇縣東北有亭在今河南歸徳府永城縣西南

鄭晉楚俱有櫟地

桓十五年鄭伯突入於櫟杜注鄭別都今爲河南開封府之禹州

襄十一年秦伐晉戰於櫟杜注櫟在河北在山西境非陜西臨潼縣北之櫟陽也

昭四年吳伐楚取櫟杜注汝陰新蔡縣北有櫟亭在今汝寧府新蔡縣北二十五里

向爲國名又莒周鄭俱有向地

隠二年莒人入向杜注譙國龍亢縣東南有向城在今江南鳳陽府懷逺縣西四十里

隠十一年王與鄭人蘇忿生之田向杜注軹縣西有地名向上今懷慶府濟源縣西南有向城【詩皇父作都於向卽此】

僖二十六年公防莒子盟於向杜注莒邑今莒州南七十里有向城

襄十一年諸侯伐鄭師於向杜注鄭地今開封府尉氏縣西南四十里有向城

晉鄭宋秦俱有新城

僖四年太子奔新城杜注卽曲沃今在山西絳州聞喜縣東二十里

僖六年諸侯伐鄭圍新城杜注鄭新密滎陽密縣今河南許州府密縣東南三十里有故密城

文十四年同盟於新城杜注宋地在梁國谷熟縣西今在歸徳府商邱縣西南

文四年晉侯伐秦圍刓新城杜注新城秦邑今陜西同州府澄城縣東北二十里有古新城秦謂之新裏爲秦取梁地

齊宋俱有葵邱

莊八年齊侯使連稱管至父戍葵邱杜注齊地在今山東靑州府臨淄縣西三十里

僖九年防於葵邱杜注宋地陳畱外黃縣東有葵邱在今河南開封府考城縣東三十里

鄭莒俱有鄢陵

成十六年晉楚戰於鄢陵杜注鄭地屬潁川郡今河南開封府鄢陵縣

文七年公孫敖爲襄仲逆已氏及鄢陵登城見之美自爲娶之杜注莒邑在今山東沂州府沂水縣界

唐卽棠

隠二年公及戎盟於唐杜注髙平方與縣有武唐亭在今魚臺縣西十二里

隠五年公觀魚於棠杜注與唐同方輿紀要於魚臺縣武唐亭下亦並列二年五年傳合爲一地

厲卽賴

桓十三年楚屈瑕伐羅楚子使賴人追之不及杜注賴國有義陽隨縣

僖十五年齊師曹師伐厲杜注義陽隨縣北有厲鄕則知厲與賴通矣另有論見後

蓼【飅音澑】與蓼【了】有別

桓十一年鄖人將與隨絞州蓼伐楚師杜注蓼國今義陽縣東南湖陽城師古曰蓼力救反楚得其地謂之湖陽光武封姊爲湖陽公主今湖陽故城在河南南陽府唐縣南九十里

文五年楚公子燮滅蓼杜注今安丰蓼縣今河南汝寧府固始縣蓼城岡卽其地

費【如字】與費【祕】有別

隠元年費伯帥師城郎髙氏曰今魯大夫費庈父之食邑讀如字與季氏費邑讀曰祕者有別今兗州府魚臺縣西南有費亭

僖元年公賜季友汶陽之田及費此季氏之私邑也今沂州府費縣西南七十里有費城髙氏地名考旣以魚臺之費亭爲費庈父食邑非季氏之費而於費縣注云初爲懿公子費伯食邑及僖元年賜季友遂爲季氏邑前後自相違反

春秋時厲賴爲一國論

春秋時有賴國左氏桓十三年楚屈瑕伐羅楚子使賴人追之不及杜注賴國在義陽隨縣蓋賴人仕於楚者僖十五年齊師曹師伐厲杜注厲楚與國義陽隨縣北有厲鄕書賴經書厲古通用實則一國也宣九年楚子爲厲之役伐鄭十一年傳厲之役鄭伯逃歸則傳並書厲昭十四年楚子執齊慶封殺之遂滅賴傳云賴子面縛銜璧造於中軍則經傳並書賴前漢地理誌南陽郡隨縣厲鄕故厲國也師古云厲讀曰賴厲與賴之通用徴之左傳漢書歷有明據矣公羊僖十五年齊師曹師伐厲何休云厲於葵邱之防叛天子之命厲如字舊音賴昭四年楚子滅厲注云左氏作賴谷梁於僖昭兩傳俱書厲史記豫讓範雎漆身爲厲厲並音賴古人之通用如此杜佑通典乃以厲賴並列兩國杜精於考古而乃有此失歟

余在汁梁修志著此論獨見杜氏通典分列兩國以爲不深考之過及作春秋大事表徧閱方輿諸書杜氏以下如馬氏通考王氏地裏通釋髙氏地名考略及宛溪方輿紀要俱主分列竊疑餘說之不然夫余所據者杜預氏何休氏顏師古氏之說也且卽三傳本文同一年事而左作賴公谷作厲其爲一國顯然更無待杜何之注釋也諸儒特以通典從分列更不復深考而馬氏又以賴在光州商城縣南以杜預在義陽隨縣者爲不知何據賴在光州以昭四年楚子合諸侯於申遂滅賴之文合之申在今南陽於光州洵屬相近而更於厲從杜氏之說謂厲在隨縣賴在光州商城則因杜氏而更爲添設尢非矣謹書之以俟後之知者

齊穆陵辧

僖四年傳管仲對楚使曰南至於穆陵杜注以爲齊封境今山東靑州府臨朐縣東南一百五里有穆陵關在大峴山上歷千百年無異辭華子師茂獨據史記索隠之說以辟之曰此楚地也以爲齊地者殊謬此不過言太公徵伐所至與上五侯九伯女實徵之相應楚使言汝何故至吾地管仲言先王有命徵伐南可以至穆陵如此與楚使鍼鋒相對若只鋪張齊境仍與楚地風馬牛不相及烏能折楚使之口考元和志穆陵關在淮南道黃州麻城縣西北八十八里穆陵山上一名木陵關南北朝爲戍守重鎭梁陳間夏侯防周炅屢出兵苦戰唐元和中鄂嶽帥李道古出木陵關討吳元濟其地在召陵與陘之南與當日語意尢脗合況當日齊之疆界實不止此莊九年傳管仲及堂阜而稅之杜注齊地在東莞陰縣西北閔二年齊人遷陽今沂水縣南有陽都城陰沂水二縣今俱屬沂州府在臨朐之穆陵西南百數十里是時齊疆已擴而管仲反稱舊封之界何耶索隠明言今淮南有故穆陵門是楚之境無棣在遼西孤竹服防以爲太公受封之境不然也蓋言其徵伐所至之域耳可見穆陵無棣在唐時猶有可考者特以小司馬晚出未爲人所尊信不能勝服杜兩家之言後人習以相遂至譌謬千載不可復辧晉之受封不過夏墟楚之受封不過丹陽而齊始封在營邱後各拓地數千里決無始封之地終春秋世爲疆界是杜解固失而後人所傳倂失杜解之意循而按之了然大白矣杜於地理最精審其春秋地名皆核以晉之郡縣其未確知者則但云某地以闕疑杜於穆陵無棣第云皆齊地未嘗指實今某郡某縣以是知杜注左之時尙未有穆陵關無棣溝之名乃後人設關浚溝之時因注左之誤而命名耳劉裕伐南燕更在杜後百餘年燕臣或謂宜守大峴或謂宜出峴逆戰部下亦慮燕人塞大峴之險過大峴喜形於色可見此時尙無穆陵之稱亦並未設關而後人乃指爲齊之南界引杜注爲援據不亦誤乎近世禹貢錐指引元和志謂穆陵關在麻城縣穆陵山上齊之四履南至穆陵卽此定四年戰於柏舉亦在麻城縣界爲楚腹心要地管仲借以懾楚使意當在此

師茂初作此論示余凡千餘言余初不以爲然尋繹久之實是有見此從文上下語气推究非故立異翻新者況木陵關爲楚地在今湖廣麻城縣一見於史記索隠再見於元和志三見於林堯叟注四見於禹貢錐指諸人皆精熟地理遞相祖述非師茂一人創見因爲刪其繁芿幷略參鄙見存此論以俟後之君子乾隆十三年三月中浣四日復初氏識

春秋大事表卷六下﹤經部﹐春秋類﹐春秋大事表﹥

欽定四庫全書

春秋大事表卷七之一

國子監司業顧棟髙撰

列國都邑表

世嘗謂三代行封建至秦漢乃爲郡縣而宋儒防語更謂後世不復封建井田肉刑三者而言治皆茍道嗚呼此皆讀書泥古未嘗深觀其故而明其所以然也夫三代之都邑卽後世郡縣之制而三代之封建其國之大者僅劣如今之縣而春秋之中葉彊兼弱削列國已半爲郡縣初不始於秦也何則三代之世九夫爲井四井爲邑四邑爲都故孔子言邑自十室以至千室其大小可知而齊晉之初封不過百里今之下州小縣尙可當古之大國蓋古之疆域不及今五分之一而執玉帛者有萬非儉於制其勢不得不爾也故其勢亦弱其力亦分無能抗衡爲患方伯連帥得以臂指相使又其時風俗淳古無有兼並之志吞噬之患故夏商之世有王者無羣雄三代之諸侯皆以次相授其更姓攺物另爲建置者不過百餘國耳杞鄫薛越傳國幾及二千年其故可知也嗚呼封建之不可論者謂有國之子孫不能皆賢余謂不待其子孫也卽其祖宗已斷防不可何則三代之取天下也以徳湯曰聿求元聖武曰旣得仁人其時伊萊周召皆有聖人之徳輔佐天子治定功成剖符析土創法垂制逾數百年至戰國之世而有七雄矣世益防則羣雄割據益橫非得翦信韓彭凶虓暴桀之徒則不得芟除羣醜削平叛亂其人皆出於賣漿屠狗庸奴氓間有如斛律金王君廓之流不識一字者卽使之爲郡縣長無異狼之牧斯人何況世有爵土與國長久哉此亦世變爲之也故漢之七國晉之八王皆自其及身蒙禍論者又謂此非封建之害患不行教學齒冑之制耳嗚呼此又迂也卽今之郡縣而設立師儒教授之官尙不能施行教化漸於禮義而謂行封建之後能馴習膏梁紈絝之徒使明於君國子民之道此又如寸莛之撞巨鐘龍肉欲以療饑耳余觀春秋中葉如楚之申息晉之荀賈秦之少梁吳之州來其初皆小國諸侯而夷爲都邑嗚呼得其道則爲湯之兼弱攻昧文王之伐宻伐崇失其道則爲秦晉吳楚之攘竊並吞貪婪薦食無他仁與不仁而已矣後之有天下者精擇守令用久任超遷之制則能熟知其民之利病而施教化愼簡督撫授以専制一方之柄則能習知其吏之賢否而加黜陟用後世郡縣之制而兼有三代封建之利而去其害𨿽使聖人復生計無易於此必謂郡縣出於李斯之議不如湯武之封建此儒者之迂論也輯春秋列國都邑表第七

﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥

魯

﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥﹤經部﹐春秋類﹐春秋大事表﹐卷七之一﹥

春秋大事表卷七之一﹤經部﹐春秋類﹐春秋大事表﹥

欽定四庫全書

春秋大事表卷七之二

國子監司業顧棟髙撰

鄭

﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹐卷七之二﹥﹤經部﹐春秋類﹐春秋大事表﹥

欽定四庫全書

春秋大事表卷七之三

國子監司業顧棟髙撰

晉

﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥﹤經部﹐春秋類﹐春秋大事表﹐卷七之三﹥

春秋大事表卷七之三

欽定四庫全書

春秋大事表卷七之四

國子監司業顧棟髙撰

楚

﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥﹤經部﹐春秋類﹐春秋大事表﹐卷七之四﹥

髙江邨駁正地理處多體防傳文而知其道裏之逺近說多當理獨於僖二十年鄭人入滑謂非緱氏之滑而反有取於熊過之說以爲大名之滑縣此大謬所謂過求而失之也滑縣在春秋時止稱漕邑無滑之名漢魏爲白馬縣至隋開皇十六年始攺曰滑州聞有前代之地名而後世因之者矣未聞有後世之攺革而前代可假用之者也此其不可者一也漕本爲衛下邑所謂白馬與北岸黎陽止隔一河衛舊都在黎陽之廢衛縣爲狄人所逐渡河野處去其國都不逺若先有滑國在焉戴公安得廬之而齊桓又安得驅滑之眾庶而更以封衛乎若謂旣爲滑又以封衛則衛爲鵲巢鳩居而滑爲鳥鼠同穴必無之事也又江村云戴公野處漕邑與齊桓城楚丘封衛皆在滑境滑蓋衛都邑所在故鄭人極力爭之而終不得自古無與人爭國都之理以戰國秦之彊圍趙邯鄲已爲異事在春秋時尙無此等且使滑爲衛都邑則滑巳滅於衛矣安得更謂之滑屬於列國而上煩周天子之命乎原江村所以疑滑非緱氏之滑者以傳云滑人聴命師還又卽衛謂滑必鄭衛交境之地而緱氏逺在河南非衛所及似又不必如此拘泥齊晉與國幾半天下卽如魯之邾莒亦不必十分逼近攷秦人滅滑傳秦師過周北門次及滑鄭商人髙遇之滑與鄭鄰近自不必言而衛之儀封亦在河南與滑非絕逺不必以此爲疑也又按莊三年公次於滑杜注鄭地在陳畱襄邑縣西北此本後漢志之說今睢州西北之滑亭是也與緱氏之滑自別蓋彼是滑國此是滑地謂滑有二則可髙江村謂滑有三而以滑縣之滑當其一則非也

春秋兩楚丘辧

春秋時有兩楚丘隠七年戎伐凡伯於楚丘在山東曹縣東南四十里本戎州己氏之邑凡伯過其地因刼略之杜注所謂濟陰成武縣西南者是也地界曹宋間襄十年宋享晉侯於楚丘卽此其一爲僖四年衛遷於楚丘在滑縣東六十里於漢爲白馬縣杜注春秋無明文而毛詩傳鄭箋孔疏及水經注言之甚晰毛定之方中傳云虛漕虛也楚丘有堂邑鄭箋云自河以東夾於濟水文公登漕之虛以望楚丘孔疏則云楚丘西有河東有濟故曰夾於濟水水經注曰白馬濟有白馬城衛文公東徙渡河都之其不得混於成武彰彰明矣又隋開皇十六年同時置兩楚丘縣一在漢巳氏縣以戎伐凡伯之楚丘爲名爲南楚丘一在漢白馬縣卽桓公封衛者爲北楚丘後以曹縣有楚丘因攺名衛南縣杜佑通典白馬春秋衛國漕邑衛南衛國楚丘也元和郡縣誌及舊唐書所載並同而朱子詩集注亦云漕楚丘皆在滑州尢顯然較著乃班固地理誌於成武下則云齊桓公所城遷衛文公於此旣混滑縣之楚丘於成武而文定說春秋於凡伯傳又云罪衛不救王臣之難又混成武之楚丘於滑縣蓋兩失之至熊過謂楚丘爲魯地言城楚丘猶夫城向城郎耳因力辧桓公無封衛之事引僞子貢詩傳謂楚丘爲魯風不惟與公羊之本文相悖並舉詩所稱楚宮楚室而一槪抹殺之豈非尢荒經蔑古之甚乎髙江村辧楚丘甚明晰獨以宋享晉侯於楚丘謂卽衛地此又不然宋都在歸徳府睢州與滑縣之楚丘中間尙隔一開封府相去五六百里𨿽宋之邊不宜至是且宋享晉侯亦無於衛國都之理又臆度之云衛北遷帝丘隔逺南鄙由是地緼於宋亦無明文不可彊爲之說不如景範所說戎州巳氏地界曹宋間宋之楚丘與戎伐凡伯之楚丘爲一差爲近是也

春秋時衛莘地爲今東昌府莘縣論

宣十六年傳衛宣公使公子伋如齊使盜待諸莘杜注衛地陽平縣西北有莘亭水經注京相璠曰莘爲自衛適齊之道縣東有二子廟猶謂之孝祠今山東東昌府莘縣北莘亭故城是也成二年戰於鞌傳師從齊師於莘杜又注云莘齊地髙江村曰莘原跨兩境齊衛皆有之蓋晉師自衛來至齊疆故也但莘去鞌四百餘里齊侯旣親遇晉師境上卽當遏勿使進何爲不戰引退縱敵入境四百里而後戰乎由是推之莘亦當爲近鞌之地蓋調停兩屬之說而又疑莘縣爲未必然然愚嘗詢諸東昌士大夫習往來於是者云莘縣在東昌府治西南七十里從府治城縣東歷茌平長淸齊河三縣而後至濟南府治歷城共二百四十里華不注山在城北則從莘至鞌約計三百一十里亦無四百餘里之逺而細考傳文莘與鞌原屬兩日事髙氏之疑非也杜兩注齊衛亦屬墻之見左傳明言莘是衛地特人習讀之而不察耳傳云晉師救魯衛季文子帥師防之及衛地韓獻子將斬人郤獻子馳將救之云云下遂云師從齊師於莘六月壬申師至於靡笄之下觀其特志月日則知從於莘自是前月事尙在衛地至六月壬申歷東昌至濟南深入齊境三百餘里齊侯始親自迎敵道裏與時日一絲不爽蓋自四月丙戌孫良夫敗於新築不入遂如晉乞師而晉師旋以五月至是時莘地必有齊之偏師侵略衛疆而未返者晉師適遇遂與交戰緣是偏師零望風披靡故不言勝直至六月壬申長驅至靡笄之下齊侯始請戰期其前言齊師後言齊侯歷歷分明可證若如髙氏之疑豈有國君巡徼境上躬自迎敵之理乎蓋髙氏所以疑者緣左傳插入韓獻子將斬人一隔斷上下文而又忽看過六月壬申四字疑莘與靡笄之下爲同日至故有莘當爲近鞌之疑是齊地而非衛地之說是泥於杜注而不細察傳文之故也今以及衛地與下文師從齊師於莘一連看六月壬申略一停頓則莘止是衛地爲今東昌府莘縣兩傳地理俱了然矣

秦自穆公始東境至河宜從史記不宜從鄭詩譜論鄭康成詩譜秦襄公當平王初興兵討西戎救周平王東遷以岐丰之地賜之遂橫有周西都畿內八百里之地史記秦本紀云平王封襄公爲諸侯賜之岐以西之地與誓曰戎侵奪我岐丰秦能攻逐戎卽有其地襄公十二年伐戎至岐卒至襄公之子文公以兵伐戎戎敗走遂收周餘民有之地至岐岐以東獻之周岐爲今陜西鳯翔府岐山縣是秦至文公未嘗越岐以西一步丰鎬故物依然尙在也是時周之號令猶行西土虢鄭懿親𨿽從王東遷而其故封無恙呼吸可通魯莊之二十一年惠王與虢酒泉酒泉在今同州府澄城縣計東遷至此巳歷平桓莊僖四世九十四年矣而金甌尙無缺也直至魯僖之二年而秦穆公滅芮卽其地築王城以臨晉濱河而守晉亦於僖五年滅虢守桃林之塞秦晉遂以河爲界丰鎬故都淪入於秦而不可反矣計至此距初遷已及百有二十年此豈一朝一夕之故哉借令如鄭氏之說則西都久已在秦封內天朝宮殿當已修葺王使至秦當有設館迎侯之禮何至有黍離之痛滿目悲涼破瓦頺垣依然故物哉孔氏穎達曲防鄭說引終南之詩爲證謂襄公時已得岐東非惟自岐以西案終南山凡八百里亙鳯翔岐山郿三縣及西安一府之境是岐西亦有終南不得援以爲據況此詩原系興體言山之髙大必有美材以稱其穹窿人君尊崇必有令徳以稱其顯服未嘗指終南爲當日之實境也惟朱傳謂至止爲至終南之下似指爲本國之境而鄭箋則謂受命服於天子而來爲下句作起耳於當日之封域無與也孔氏又謂如本紀說文公獻岐東於周而春秋時秦境東至河計襄公以後更有何功徳之君得之噫此又不思之甚也據史記秦武公十年伐邽冀戎初縣之十一年初縣杜鄭滅小虢而汲冡周書穆公二年滅芮春秋傳所載僖十九年秦取新裏遂滅梁是其累世蠶食非一日之故而謂東遷之初一舉手而橫有西都八百里之地此理勢所必無者余反覆左傳史記及詩秦風而斷謂詩譜之不足信如此後之尙論者尙其有取於餘言乾隆十年七月中浣九日復初氏識

春秋大事表卷七之四﹤經部﹐春秋類﹐春秋大事表﹥

欽定四庫全書

春秋大事表卷八上

國子監司業顧棟髙撰

列國山川表

或問春秋之山川與今日有異乎曰濟絕於王莽時而濼水之源於趵突泉爲大小淸河之入海者猶濟之故瀆也河不兩行卽屯氏南北故瀆幾不可問至近世而蔡潁絕汴泗成涓流非復當日之故迹矣然則山川曷爲異曰亦由天運亦由人事夏商之時世運淳古民气安靜故其時有王者無羣雄無羣雄故亦不言地利殷之革夏也止有一湯不聞有先湯而舉事者周之勝殷也止有一武不聞有偕武而並興者八百諸侯胥歸有徳未嘗角力而始臣之問所謂萆山而軍阻河爲固者無有也至周之衰乃有七國秦攻伐二百年而始混一天下故六國者羣雄之祖而春秋實戰國之先聲也其時乃有以天地之山川爲攻守之備富彊之計齊塹防門廣裏起於平陰楚營方城爲城亙於宛葉而山之形勢漸失矣吳掘邗溝以通運而江淮始通齊桓遏八流以自廣而九河始塞水之故道漸移矣春秋以後戰功滋興至有塹山堙谷壅川塞河以求一切戰勝攻取之計者知伯決晉王賁灌大梁恬築長城堙地脈馴至西漢與河患相終始易天地之性違川陸之宜譬之人身日事壅閼則血脈營衛非復故常衡決盭逆隨間輒山川之不能不易者亦自然之勢也春秋一書當衰周之中伯功之始言地利者權輿於是乎在故讀禹貢而識山川奠定所由基讀春秋而知山川攺易所自始亦猶導河者必於積石導江者必於岷山也輯春秋列國山川表第八

周

﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥﹤經部﹐春秋類﹐春秋大事表﹐卷八上﹥

汜亦在此

春秋大事表卷八上

欽定四庫全書

春秋大事表卷八下

國子監司業顧棟髙撰

衛

﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥

吳

﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥﹤經部﹐春秋類﹐春秋大事表﹐卷八下﹥

越

山險

水道﹤經部﹐春秋類﹐春秋大事表﹐卷八下﹥

淮上地與楚

補遺

虞

之三門

虢

北燕

泰山亙齊魯二國

太行山亙晉衛中山北燕四國

海周回齊吳越三國

大河經流秦晉周鄭衛齊六國

濟水經流鄭衛曹魯齊五國

汝水經流晉鄭蔡楚四國

潁水經流鄭楚二國

大江經流巴楚吳三國

淮水經流楚蔡吳三國

春秋時秦晉周鄭衛齊諸國東西南北渡河考

古大河由北而南折而東復折而東北入海故有西河南河東河之稱春秋時其津要之見於左傳者凡有數處一曰蒲津卽晉河曲一曰茅津一曰孟津卽晉河陽一曰延津卽鄭廩延一曰棘津卽衛南河其往來之徑道俱可考而知焉文十二年晉秦戰於河曲河曲爲今山西蒲州府通典云有蒲津關西岸爲陜西同州府朝邑縣秦之王城在焉十三年秦伯師於河西魏人在東是蒲州與朝邑東西相望也秦晉平日往來多於此晉公子返國濟河子犯投璧秦伯誘殺呂郤於河上及孟明伐晉濟河焚舟俱在此處成十一年秦晉爲成秦伯不肯涉河次於王城則在朝邑西岸河曲之戰臾駢曰薄諸河必敗之則在蒲州東岸昭元年秦後子造舟於河歸取酬幣終事八反則從朝邑至蒲州東西造舟以渡以其常所津濟故不言處所遂自茅津濟遂自南河濟涉自津則以非平日經行處故特著其名茅津在今山西解州平陸縣南岸爲河南陜州州治距河七里是由北至南秦以晉人不出故不復從蒲津西返特由茅津南渡至陜州永寧澠池之間封殽屍更西北從陸路歸也南河一名棘津在衛輝府汲縣南七里曹在衛東晉從汲縣南渡出衛南而東陸渾今河南府嵩縣在晉南是時晉欲假用牲於雒以襲陸渾故不由孟津而東南涉津以掩其不備皆非平日往來之常徑故特稱某處某處以著兵機之倐忽棘津西二十里爲延津卽鄭廩延之津爲今衛輝府延津縣水經雲河水又東北通謂之延津故衛亦有延津之名孔悝爲蒯聵所逐載伯姬於平陽行於延津是也衛之楚丘爲滑縣有白馬津亦曰延津北岸爲濬縣系衛舊都與淇縣接界衛文公渡河野處漕邑是從黎陽南渡白馬津也衛后遷帝丘爲今北直之州黃河在州北十五里則鄭衛皆在河之南故俱有河上之稱衛宣公作新臺於河上此時尙都朝歌則在河之北鄭文公使髙克禦狄於河上則在河之南皆在濱河之境邲之戰晉師濟河是從孟津濟大抵春秋時晉西渡河至秦則由蒲津南渡河至周鄭則由孟津東渡河伐齊則由衛之州長壽津三者皆不言處所蒲津孟津皆在晉本境而孟津爲今河南府孟縣卽晉河陽晉與周鄭往來尢數凡使聘郵逓出軍振旅路必由此城濮之勝晉召王狩於河陽是從南渡河而北返邲之戰先縠以中軍佐濟是從北渡河而南至敗而宵濟掬舟中之指及楚莊祀河告成則在原武縣西北大河是時倉卒失次不能復整部伍從故道歸也周與晉南北以河爲界周都洛陽有北邙山山之北臨大河河北岸卽望見孟津子朝用周之寶珪於河津人得之河上蓋在孟津之南也衛遷帝丘後與鄭皆在河南兩國適晉則鄭由延津衛由白馬津白馬津亦曰延津其地名偶一見之襄三十年防吉奔晉駟帶追之及酸此爲廩延之延津哀十六年孔悝載伯姬於平陽行於延津此爲滑縣之白馬津也鄭太叔命西鄙北鄙貳於己又收貳以爲己邑至於廩延是延津在鄭之北防吉欲從此渡河北奔晉故駟帶追之及酸用兩珪質於河也齊地西至於河成二年鞌之戰襄十八年荀偃沈玉而濟是時河已南徙渡處當在今濬滑之間由州長壽津昭定之間六次至河乃復大抵假道於此蓋是時晉地已有鄭之虎牢衛之朝歌並錯入山東範縣界與齊魯接壤大抵由河曲以北爲秦晉分界則謂之西河從河曲之南折而東經周鄭之界則謂之南河更從南河折而東北穿入衛齊界則謂之東河左氏於諸國行軍朝聘之往來皆以一河爲經緯最明晰有法今據其可見者約著其地理如此使後之讀左氏者有考焉

書渡河考後

大河從古遷徙不常在春秋時已當劃分兩截看周定王五年河徙自防胥口東行漯川與禹河故道南北相去幾四百里案定王五年己未爲魯宣公七年春秋公元年己未至此恰一百二十一歲適當春秋之半殆亦气運使然學者不可不詳攷也防胥口在今衛輝府濬縣之西南滑縣之西北禹河則繞濬縣之西而北流經廣平肥鄕合於洚水【卽漳水至肥鄕入河】曲周鉅鹿【卽禹貢所謂至於大陸也】至天津入海河行漯川後則繞濬縣之南大伾山之足折而東流至長壽津復與漯別大河經內黃之東北流過元城縣西漯河則經州淸丰抵觀城範縣之界復迆邐折而東北流至濱州利津入海秦晉周俱在濬滑之西境與河徙無涉齊地去徙處尙逺其攺移者獨衛而見於傳文可考者莫著於開州襄十四年孫蒯入使衛獻公歌巧言之卒章其詩曰居河之麋職爲亂階蓋指孫文子居戚戚在州北七里故以刺之使在宣七年以前河不經由州無爲歌此詩矣哀二年晉納蒯聵於戚宵迷陽虎曰右河而南必至焉杜注云是時河北流過元城界戚在河外晉軍已渡河故欲出河右而南使河未徙不經由元城無右河而南之理又襄二十九年吳公子札自衛適晉將防於戚史記孔子自衛將適晉臨河而反曰美哉水洋洋丘之不濟此命也夫大抵河徙以後諸國欲適晉者必由衛由衛適晉者必由州長壽津蓋取道徑便孫林父擁兵居戚踞大河之濱當南北孔道又結交晉之權要故諸侯畏之若一敵國綜而計之禹導河從積石起至東過洛汭迄今河道如故卽再經千百年亦應無變更蓋自鞏縣以西至秦晉交界束乎華山太行北邙重山疊巘之間河勢不得橫溢至濬縣出險就夷春秋中葉河始徙向繞大伾山之西直北流者轉經大伾山之南麓出乎濬滑之間而東行漢之末季曹相拒官渡黎陽白馬爲戰爭要地至宋靖康之世猶然元代河合淮流大河經開封城北距濬縣又南徙三百里而禹貢所謂至於大伾者亦無之矣滄桑之故夫豈偶然要之禹河初變自春秋宣七年始余是以謹志之乾隆十年十二月下浣六日復初氏又識

春秋不書河徙論

周定王五年河徙當魯宣公之七年爲千古河流變遷之始此系大事而聖人不書何也曰此可見春秋之書因魯史魯史之書因赴告列國不赴則魯史不書聖人亦無從書也曰然則列國之不赴何也曰是時河徙自防胥口東行漯川在今濬縣之境諸國獨系於衛周及秦晉皆無與倘衛而流殺人民漂沒屋廬則自不免赴告列國而是時河漯合行漯亦自能容河卽使小有決溢而三代之時民居稀少去水各二十五里凡山澤隙地皆不耕種水至得有所逰蕩故𨿽經行滑縣及州滑卽衞楚丘之地州卽衛帝丘之地逼近國都而無甚患害本國不赴告鄰邦不弔災故魯史莫得而書也曰子何以知其然也曰據春秋宋大水則書齊大災則書宋衛陳鄭災及成周宣榭火則書凡王朝及四鄰之國水火災祲無不書者豈有河流失常壞人都邑而不重書之於防乎以是知不告故不書無大患故亦不告也曰襄公二十三年爲周襄王之二十二年谷洛鬭毀王宮至春秋襄二十四年而齊人城郊此時自當告於齊豈有告齊而不告魯之理而春秋不書何也曰此魯人恥之故諱之也凡春秋書列國之災無不行弔防之禮者故宋大水而公使弔焉宋災而諸侯防於澶淵歸宋財是時天子微弱晉亦失政魯惟晉伯之令是聽晉魯皆王室懿親不徴諸侯爲王城郟而齊叛晉乃行之故魯晉皆以爲恥而諱而不書亦非聖人削之也通考春秋全經如僖十四年沙鹿崩成五年梁山崩壅河三日不流公羊云皆爲天下記異若循此例則玆之河徙與谷洛鬭其變故更大而不一見於春秋者此可考見當日之情事與世變而非聖人之有遺漏及有所筆削於其間通乎此而可以知春秋書不書之故矣乾隆十一年七月下浣六日復初氏識於淮陰志館

春秋時藪澤論

余攷古之藪澤其見於爾雅周官職方及禹貢惟彭蠡震澤至今長存其餘若菏澤今爲曹州府菏澤縣矣孟豬今爲歸徳府孟諸臺矣滎波今爲鄭州滎澤縣大野今爲兗州府鉅野縣云夢今爲安陸府云夢縣至澤之古無而今有者尢不可勝紀洪澤湖近古州來【今壽州】巢湖爲古居巢吳楚戰爭時未有也錢塘江爲吳越分界吳越戰爭時未有也至洞庭爲稽天巨浸南旺湖爲南北分水之脊春秋時不聞其名蓋水勢有變遷此盈則彼涸云夢竭而後水入洞庭湖大野枯而後水歸南旺澤滄桑之理使然至彭蠡震澤之所以亙古長存者蓋亦有故餘生長東南熟知太湖利害又乾隆歲己未余自武陵浮錢塘徑建徳入徽歙以達浮梁又自浮梁絕彭蠡以至九江假館大山塘與彭蠡相吞吐者一載有餘歸由湖口縣入大江浮舟東下細察水勢蓋彭蠡自南而入於江朱子謂地勢北髙南下故其入於江也反爲江水所遏而不得遂因卻而自豬以是彌漫成數十百里之大澤而夏氏允亦云震澤四面之水旣髙若建瓴而入海之處又亢若仰盂水亦反流而趨內其中受水之處蓄而不泄內溢而外噎則激蕩靡寧因恍然曰二澤之所以長流至今者豈非以此之故哉蓋澤以受水必使四面髙而中央下而後水得有所容注若西北諸澤則地形髙仰又云夢在安陸諸府地亦偏於西其日久而漸湮漸微且或遷徙他處其理固然無足怪者余觀春秋時藪澤合諸禹貢已有不盡符者至今日則汪洋之地變成官府城市之區淪爲魚鼈難可究詰而二水自禹貢至今莫之有攺考其地勢豈不較然著明也哉

春秋時海道論

杜少陵詩云雲帆轉遼海粳稻來東吳說者謂此卽唐時海運也至元世祖時用宋末海盜朱瑄張淸爲萬戶府歲運東南粟四百萬至燕京行之百年至明洪武永樂朝猶海陸兼運至防通河成而止儒者謂元虐用其民猝遇颶風顚覆至以生靈膏魚鼈之腹而不知浮於江海達於淮泗禹貢已有之海道出師已作俑於春秋時並不自唐起也左傳哀十年吳之伐齊也徐乘帥舟師自海入齊此卽今登萊之海道也國語哀十三年越之入吳也範蠡舌庸帥師自海溯淮以絕吳路此卽今安東云梯關之海道也春秋之季惟三國邊於海而其用兵相戰伐率用舟師蹈不測之險攻人不備入人要害前此三代未嘗有也是以聖人止守內地不矜逺略僖四年管仲對楚使曰齊地東至於海此特誇言耳其時登萊二府尙有萊介諸國與夷雜處至襄六年滅萊齊境始邊海而適召吳之寇楚使曰寡人處南海此亦誇言耳終春秋世楚地不到湖南至秦始皇始兼桂林象郡而漢武遂遣樓船橫海將軍浮海擊東越晉劉之滅盧循也遣將軍孫處帥師三千由海道入番禺中國遂以海爲門戶而在春秋時尙爲荒逺莫居之地故吳𨿽欲避楚長江直下之險止從淮右北道未嘗由海道使當日楚越甌廣而有之則樓船橫海之師且見於闔閭之世矣是以後世疆域益廣爲備益多煙燉障戍濱海相望而猶時有烽煙之警卽春秋吳齊已事較然可見世運遷流其亦有不得不然者哉

春秋大事表卷八下﹤經部﹐春秋類﹐春秋大事表﹥

欽定四庫全書

春秋大事表卷九上

國子監司業顧棟髙撰

列國地形險要表

險要之爲天下重也從末世起也羣雄起而後有戰爭戰爭用而後出奇制勝設守要害則險要尙焉太平之世天下爲家未嘗有也余讀左氏知春秋險要之地莫多於秦晉吳楚鄭衛鄭衛南北所爭而吳楚秦晉壤地相錯爲日交兵之國桃林二殽茅津之爲西北險也以秦晉七十年之戰爭著也【汪氏曰秦晉七十年之兵爭起於殽之戰終於襄十四年十三國之師】函谷一入秦而六國之亡兆矣鐘離州來居巢之爲東南險也以吳楚七十年之戰爭著也【林氏曰鐘離州來居巢三邑吳爭七十年而後得此】州來一入吳而入郢之禍基矣他如齊穆陵之爲大峴晉劉裕過之而喜形於色者而地鄰莒魯彊晉東來道所不經故戰伐罕書焉晉南陽之卽河陽唐李光弼百戰守之以固關輔者而界連周鄭方輯和以拱衛故兵爭亦不及焉轘轅伊闕同一險也伊闕以備子朝而著而轘轅則無聞虎牢敖倉同一要也虎牢以晉悼之城而著而敖鄗則無聞至晉楚懸隔千里所爭惟在鄭宋楚戍彭城以塞晉之通吳晉城虎牢以防鄭之服楚春秋尢大書特書少習武關爲秦豫咽喉之地秦人滅鄀蓋欲南出以圖武關而卒不能有及楚圖北方將通少習而晉人震懼豈非襄鄖商雒之間地形阨塞與函谷俱稱絕險哉故險要有常所初無定形有千年不易之險要有一時因敵爲防之險要往往在後世爲要害在春秋爲散地者此亦古今時勢不同之故也聖王安不忘危大易有設險之義周書有愼固之訓三代之世何嘗不以險要爲兢兢故詳列春秋所書參以後世攻守之事使古今山川險固了若列眉而列國彊弱之勢與當日行軍用師交爭累戰之故俱可考而知焉輯春秋列國地形險要表第九﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥﹤經部﹐春秋類﹐春秋大事表﹐卷九上﹥

春秋列國不守關塞論

春秋時列國用兵相鬭爭天下騷然然其時禁防疎闊凡一切關隘扼塞之處多不遣兵設守敵國之兵平行往來如入空虛之境其見於左傳者班班可攷也文十三年春晉侯使詹嘉處瑕以守桃林之塞注云以備秦桃林今潼關也昭二十六年秋晉知躒趙鞅帥師納王使女寛守闕塞注云以備子朝闕塞今伊闕也二者天下之險必待紛紜有事而後遣將設守重書於冊則其平日之漫無閒禦可知矣齊莊公之伐晉也入孟門登太行封少水而還而晉僅於其還也使趙勝率東陽之師追之而已而晉平日之備禦無有也吳闔閭之入楚也捨舟淮汭自豫章與楚夾漢道由大隧直轅冥阨而司馬戍第於旣陣始議塞城口以邀其歸路而楚平日之控扼無有也是皆一夫守險千人莫過使當日有一旅之師百夫之長當關旅拒則齊之啟胠申殿必不能輕而入羊腸之隘吳之水犀精甲必不能疾驅而至漢水之濱也以至文五年秦人入鄀道由上雒出武關經歷晉之陰地是時秦晉已絕好而鄀在南陽之析城深入東南五百餘里秦出兵與楚爭鄀而晉人不之禁也僖三十三年秦人襲鄭道自華陰出函谷關經歷二崤及周之轘轅伊闕而後至河南之偃師行嵚巖深谷中二千餘里商人髙遇諸途而始覺而周人晉人不之詰也他若晉防十三國諸侯於柤而柤爲楚地吳伐魯而子析故從武城道險是蓋列國皆然主者無設險固圉之謀敵人無長慮卻顧之志處兵爭之世而反若大道之行外戶不閉歷敵境如行幾席如適戶庭主人能則有秦穆之防師主人不能則爲楚昭之失國春秋之所以日尋於多事者以此也易之有重門擊柝以待暴客又曰慢藏誨盜夫土地人民國之寶藏敵國外患國之大盜偃然弛備而欲狡焉啟疆者不胠其篋而刼其藏得乎善爲國者愼其封境險其守集深維大易設險之謀重凜周書愼固之訓庶乎姦宄戢志而彊鄰寢謀矣

春秋大事表卷九上

欽定四庫全書

春秋大事表卷九下

國子監司業顧棟髙撰

列國地名口號

余纂春秋地形捲成中有所見與前人違反處旣爲著論復作韻語以葉之積成一百一十三首取便於學者之記誦其封疆錯互險要肻綮與列代戰爭顯著及今日川瀆攺易並漕運海道來由俱用今代府州縣地名旁注其下簡而居要可爲讀史之先路杜氏之驛郵而列國廢興大要封建原委與杜注孔疏之舛譌亦一二附見焉昔元遺山先生效少陵體作評論古今人詩三十六首近世阮亭復推廣之爲五十首余不能詩但以左氏丱角受讀今成白首又參以二十年來足迹所歷輒仿元氏之意名曰春秋地形口號貽諸學者用爲讀左之一助云時假館九江大山堂乾隆四年十二月上浣復初氏識

老向蟫魚寄此身那堪歷碌走風塵春秋列國紛如繡贏得披圖數問津【一】

【余經歷七省到處訪求春秋地理】

從古文人說馬遷撏撦經傳等談天瀾翻左氏如流水聚米山河在眼前【二】

土地稱名歷代更徵南注左最分明滄桑更轉無窮刼繙譯重須仗顧榮【三】

【杜元凱有釋例土地名】

綺錯縱橫舊版圖分合並更懸殊若從盲左淸疆索酈注桑經信不誣【四】

【酈道元注桑欽水經說春秋地理最有根據】

初遷洛邑帶河陽肩背桃林是虢疆表裏山河俱屬晉空存虛器守烝嘗【五】

【鄭氏詩譜周東都北得河陽漸冀州之南河陽爲今河南懷慶府孟縣卽古孟津也又虢公爲王卿士虢地自河南府嵩縣以西至陜州靈寶六百里髙山深林皆虢略之地桃林之塞在焉後皆屬晉】

聲勢相聨稱宛雒宣王封謝壯藩垣申亡腰膂從中斷南國旋成楚北門【六】

【詩稱於邑於謝南國是式謝申伯之都周之南國也故城在今河南南陽府南陽縣北三十里楚文王滅申由是出兵則以申息爲先驅守禦則以申呂爲門戶文十六年楚大饑戎蠻交伐楚申息之北門不啟】

燕封僻逺隔山戎職貢王朝路未通北伐功髙稱尙父京師左輔舊無終【七】

【莊三十年山戎病燕齊桓公伐以通道山戎一曰北戎一曰無終三名一地也襄四年無終子嘉父納虎豹之皮於晉以請和諸戎杜注無終山戎國名今爲直永平府玉田縣縣治西有古無終城】

齊桓伐楚合江黃此是驅人到滅亡晉悼用吳能制楚褒齊貶晉說何狂【八】

【江在河南汝寧府眞陽縣東黃在光州西十二里皆近楚小國齊桓於僖四年合江黃八國爲召陵之師僖十二年楚滅黃文五年楚滅江齊不能救諸儒謂齊桓能逺交以楚之勢胡氏至比之牧野之庸蜀彭濮而以晉悼之用吳比之卻虎進狼者竊所未諭】

登萊大海浸茫萊子城髙百尺墻齊滅萊棠通海道空聞鏜鎝怕吳彊【九】

【今山東登州府黃縣東南二十里有萊子城極爲險峻棠萊邑在今萊州府卽墨縣南八十里襄六年齊侯滅萊遂圍棠滅之齊於是始有登萊二府之境東際於海矣哀十年吳徐承帥舟師自海入齊蓋因齊滅萊棠後通東方海道也】

敵入韓原患寇深幾從河內費搜尋晉疆直抵延安府白翟遺墟舊帶襟【十】

【韓原晉地爲今陜西同州府之韓城縣僖十五年韓之戰晉惠公曰寇深矣若之何近代顧亭林先生謂韓城在河外無寇深之理疑當在河東或欲以河北縣之韓亭當之非也晉跨有河西之地直抵白翟故墟魏得之爲河西上郡孔氏曰河西同丹二州丹州今延安府宜城縣上郡爲延安以北延安東去黃河界四百五十里質諸寇深之言脗合不必以韓城爲疑也】

曹衛諸姬南向楚名之曰畔更何辭宋儒半是陳餘者只道文公譎用師【十一】

【曹衛以北方大國與魯僖俱南向事楚此時周室立有累卵之勢晉文坐致楚師一舉勝之使天下諸侯翕然宗晉眞有回瀾倒日之力僖二十八年書晉侯侵曹晉侯伐衛兩舉其爵家氏翁所謂言之不足而重復言之者也夫子謂譎而不正蓋指其他事如請隧及召王巡狩之類耳必以伐衛致楚爲譎是驅天下而爲宋襄之仁義也厥後𨿽晉伯極衰叛者四起而曹衛未嘗一日事楚豈非城濮之餘烈未艾歟】

狄之廣莫晉爲都密邇平陽患切膚滅衛入邢侵魯鄭東連齊界半寰區【十二】

【僖五年傳二五言於晉獻公曰蒲與二屈君之疆也請使重耳主蒲夷吾主屈使俱曰狄之廣莫於晉爲都杜注蒲平陽蒲子縣今山西隰州屈平陽北屈縣在今山西吉州治東北二十一里俱逼近晉都是時狄侵滅諸國狄地蓋連亙齊晉由山西貫直以及山東之西界】

齊晉東西各樹壇徵車盟防路漫漫晉人滅潞收遺地逼近齊疆遂戰鞌【十三】

【初時齊在山東晉在山西逺不相及故齊桓之霸晉獻不與盟晉滅虞虢齊桓不能討自宣十五年晉景公滅潞收狄之遺土於是晉地跨有東昌曹濮之境與齊接壤成二年鞌之戰遂平行以入齊都矣郤克欲使齊之境內盡東其畝惟戎車是利蓋以地逼近故也】

範家封邑在山東狄土歸來作賞功後入齊疆更奇絕助臣黨叛長凶風【十四】

【範爲今山東曹州府範縣季氏私考謂此系衛地晉不應以封其大夫余考宣十二年邲之戰士防稱隨武子宣十五年晉滅潞十六年士防帥師滅甲氏畱吁十七年請老稱範武子以後終春秋之世稱範不稱隨蓋範爲狄所滅之衛地晉收之以爲士防賞功之邑耳後又入齊爲邑盂子自範之齊卽此此因春秋之季範中行叛晉卽齊齊衛助之範遂入齊不返情事固顯然也】

郇伯懷思嘆下泉黍苗陰雨被桑田興師曲沃由朝命見滅王靈不復宣【十五】

【詩稱郇伯勞之毛傳郇伯郇侯也鄭箋云郇侯文王之子爲州伯郇一作荀左傳畢原酆郇文之昭桓九年荀侯賈伯伐曲沃郇與荀同一國也荀承王命連五國以伐曲沃舉方伯連帥之職而汲郡古文云晉武公滅荀以賜大夫原氏黯爲荀叔是顯抗王命挾仇滅國而周室不討王令不行於天下可知矣僖二十四年晉文公入國秦晉大夫盟於郇杜注解縣西北有郇城今在山西蒲州府臨晉縣東北十五里卽故荀國地】

梁韓同在陜韓城秦晉鄰居鼠穴爭厥後戰攻歷幾世少梁刳首血縱橫【十六】

【韓姬姓文王之子詩稱韓侯受命是也晉文侯滅之爲韓原地後以封桓叔之子韓萬爲韓氏之祖在今陜西同州府韓城縣南十八里梁嬴姓僖十九年秦穆公取其地爲少梁邑在韓城縣南二十里文十年晉人取少梁卽此】

秦臨河界築王城秦晉爲成亟防盟初起西陲基尙狹東平晉亂始經營【十七】

【王城在今陜西同州府朝邑縣西二里所謂臨晉也東近黃河渡口秦孝公初立下令曰穆公東平晉亂以河爲界則知前此未能東至河也韓之戰獲晉侯十月晉陰飴甥防秦伯盟於王城王城之名始見於此疑經營卽在此時】

靈臺舊在鄠宮旁周室遺模尙未亡奢麗阿房秦帝制可憐焦土是咸陽【十八】

【周靈臺在今陜西鄠縣東三十里阿房宮在今咸陽縣俱屬西安府】

秦伏西陲四百年空餘戎馬莫爭先桃林少習他家有柙虎深山洞口塡【十九】

【桃林卽函關屬晉少習卽武關屬楚】

楚先北向後東圖申呂隨唐實首塗漢水諸姬吞滅盡徵諸傳記半糢糊【二十】

【今人多以九縣爲漢陽諸姬髙江村曰漢陽謂在漢北夷考姬姓國之近楚者曰隨曰息曰蓼曰谷隨終春秋不滅谷在漢南息蓼在淮壖又非漢北蓋楚所吞滅之姬姓甚多皆不見於經傳也】

楚勢鴟張自滅庸連秦掎角道巴賨戎車更繞周疆後郟鄏初通漢水烽【二十一】

【文十六年楚人秦人巴人滅庸杜注庸上庸縣故城在今湖廣鄖陽府竹山縣東四十里先儒謂秦楚相逺其所以得伐庸者由巴蜀以通道楚至是蓋西連巴秦繞出周晉之後列國諸侯在其掌握自是楚益彊宣三年遂問鼎於雒邑矣】

邲水從稱古汴梁袁曹官渡戰爭渡河爭掬舟中指原武河邊祀告長【二十二】

【晉楚戰於邲邲城在開封府鄭州東六里邲水一名汴水楚漢時謂之鴻溝三國時謂之官渡又原武縣西北大河卽晉師敗而濟河楚莊王祀河告成處】

疇昔驅車覽宋椒荒原千里集寒雕應懲洛邑遺頑畔平地封藩四望遙【二十三】

【宋都爲今河南歸徳府商丘縣土髙而四隳者爲椒城西南有商丘周三百步世稱閼臺餘十年前曽過此】

往來頻過魯遺墟南自魚臺北汶余漫說海邦魯所屆詩人頌禱尙從虛【二十四】

【余往來京師水陸皆由魯境五年公矢魚於棠爲今兗州府魚臺縣又汶上縣爲齊南魯北境上魯境東西長而南北狹其後侵奪邾莒杞小國故其地多畸零不正員朱子謂襲慶東平府沂密海等州卽其地皇輿表以爲山東登州府之寧海州非也魯地未嘗涉登萊之境且旣以爲江南之海州不得復兩屬】

鄭界中州四戰區惟彊是擇最良圖髙家賴子同斯術得免兵戈保一隅【二十五】

【五代十國中南平髙氏國小民貧地當四戰奉事中朝又稱臣吳蜀閩漢當時目爲髙賴子然用是五十年無大兵革民以少安蓋用鄭犧牲玉帛待於竟上之計】

杞遷東國是何時宋得雍丘事可疑三恪舊封疆互易春秋失載更誰知【二十六】

【杞始封雍丘爲今河南開封府之杞縣入春秋未幾卽遷東國東國卽淳於爲淳於公故地在今山東靑州府安丘縣東北而雍丘爲宋有淳於去雍丘絕逺不知杞以何年並淳於之地又不知宋以何道取雍丘此等俱不見於經傳】

棄陳何事等珠厓召楚初由陳計乖齊楚防盟陳列首卒夷九縣聽差排【二十七】

【晉悼公時陳事晉範宣子曰陳近楚棄陳而後可僖十九年宋襄圖伯陳穆公請修好於諸侯以無忘齊桓之徳於是防陳人蔡人楚人鄭人盟於齊陳蔡列楚上此爲楚與中國防盟之始】

蔡先服楚亂中華入郢鞭屍蔡始芽厥後零丁無泊州來遷國入吳沙【二十八】

【定四年蔡以吳人伐楚入郢楚復國哀元年楚圍蔡蔡請遷於吳二年冬吳遷蔡於州來由是壽州更爲下蔡蔡之服楚最蚤其得楚之禍亦最酷自莊十年獻舞被執蔡遂甘心從楚齊桓之興僅一從北杏之防後以八國加師國潰而不能革其從楚之志也逮晉文大創楚蔡始黽勉爲三防而旋卽背之悼公復伯陳鄭相率事晉而蔡安於卽楚凡楚之撓亂王略吞噬諸侯蔡無役不從卒至昭十一年楚殺般用世子有遂從而滅蔡矣平王封蔡蔡猶忘讎事楚𨿽東國再逐而不悔至昭侯積累世之怨用吳破楚入郢鞭屍蔡爲禍胎楚復而蔡禍未巳哀元年楚復圍蔡而蔡遂入吳遷於州來蔡一微國而有關於夷夏之世變如此】

楚武經營首事隨藩臣役楚不嫌卑若從盟防江黃比蚤見南遷叫子規【二十九】

【隨國在今湖廣徳安府隨州近河南界自僖二十年楚子伐隨取成而還自後爲楚私屬不與諸侯盟防定四年吳入郢楚昭王奔隨隨人免之楚以此徳隨哀元年復列於諸侯終春秋世不滅】

滕薛邾郳並一方截長補短亦何當況從裏計周量小百里曽無七十彊【三十】

【四國俱在今兗州府滕縣孟子曰今滕絕長補短將五十里也五十隻當今二十七里有奇蓋裏從丈尺起周尺短當今五寸五分弱也】

濡上南通易水寒悲歌慷慨號無端黃金不愛求死士前有燕昭後子丹【三十一】

【昭七年齊燕盟於濡上杜注濡水出髙陽縣東北至河間鄭縣入易水黃金臺在易水東南十八里濡上蓋在今直安州任丘之間】

梅李遺墟泰伯城於今脆弱可憐生闔閭以上俱都此破楚爭齊蓋世橫【三十二】

【今江南常州府無錫縣東三十里有泰伯城地名梅李鄕自闔閭以上二十一世俱都此】

鐵甕城邊江水潺朱方當日舊江山楚師何道能深入邀擊應無匹馬還【三十三】

【昭四年楚靈王使屈申圍朱方克之顏師古曰漢丹徒縣吳朱方也今爲江南鎭江府附郭孫權於此築城號鐵甕】

歷盡閩疆又浙東俗能堅忍號雄風範蠡深識能因地嘗膽君臣啟霸功【三十四】

【舊以浙江以東皆越境餘甲辰逰閩丙午丁未逰浙東徧歷越地】

越封西境盡余汗衢信遙連姑蔑寛於越渡頭流水在淮南獻議炳如丹【三十五】

【江西饒州府余幹縣爲越之西界寰宇記縣西南有於越渡漢淮南王安獻議曰越人欲爲變必先田余汗界中蓋今余幹縣以東連廣信一府皆漢余汗地國語止稱越地西至於姑蔑姑蔑爲今浙江衢州府龍防縣由衢至饒中尙隔廣信府饒爲越楚分界廣信之弋陽貴溪二縣本余汗縣地也余汗卽於越爲越之餘國語所稱殊未盡】

夏口慿髙江上師吳兵仰瞰自難支其如陸臨江防淮右銜枚席捲馳【三十六】

【昭四年楚沈尹戍奔命於夏汭杜注今夏口也吳兵在東北楚盛兵在東南以絕其後按夏口在今湖廣武昌府治江夏縣扼江上流吳人仰攻勢不便故出兵多就淮右北道楚亦從北道應之至是出夏汭欲順流東向以制吳十七年長防之戰以得上流而勝至柏舉之役吳捨舟淮汭自豫章與楚夾漢則從陸路臨江岸失水戰之勢矣】

大別鋒交吳卻東還師就近易收功不期夫槪先殊死三戰長驅入郢中【三十七】

【定四年子常濟漢而陳自小別至於大別庚午陳於柏舉小別在漢川大別在漢陽柏舉在麻城自漢川至麻城吳師東退三百里蓋因懸師深入故且戰且卻引楚至近以爲全師返國之計耳孔穎達謂自東而漸西者誤詳見柏舉之戰論】

楚王掃境與吳爭紀郢空存百雉城不固國都圖保聚倉皇燧象卻吳兵【三十八】

【子常濟漢擊吳蓋在漢陽府漢川縣戰於柏舉在黃州府麻城縣去郢都江陵尙逺是時昭王不宜親在行間當其戰敗急宜還守國都固其根本猶可背城借一乃遽取季羋我以出涉睢西走乞哀隨人使宗社爲墟倘無包胥楚不國矣】

城口邀歸用計精不行旋致楚師崩闔閭豈是狂愚者倘肯從前冒進兵【三十九】

【城口乃漢東三隘道之總名卽大隧直轅冥阨也在河南汝寧府信陽州東南與湖廣徳安府應山縣接界乃吳師北來之路是時吳方與楚夾漢屯駐漢口在武昌漢陽之間深入楚內地司馬戍欲毀舟淮汭塞其歸路前後夾擊乃漢李左車塞井陘之計世謂子常不從其防以致敗余謂闔閭子胥精於用兵必然有備卽從其防未必能勝】

蔡居淮汝水中間逼近能爲楚國患淮北漢川幾千里全慿向導透重關【四十】

【尙書左傳蔡封淮汝之間在今河南汝寧府上蔡縣與信陽州義陽三關接界當日捨舟淮汭在今江南壽州中間經大隧直轅冥扼至漢陽府漢川縣陸路凡一千一百里若無蔡人爲之向導吳必不敢逾險深入杜預云吳乘舟從淮來過蔡而捨之蓋蔡近淮汭吳師至蔡境蔡更道吳従陸路來徑越信陽三關之險乃吳以前用兵所未嘗歷者經於定四年書蔡侯以吳子杜云吳從蔡計謀故經書以以者言能左右之也故讀春秋必深曉地理方知聖人經文皆是據實書】

吳人伐楚取鄱陽路出嚴徽道里長此事已當入郢後從前何道到南昌【四十一】

【鄱陽縣爲今江西饒州府治在鄱陽湖之東湖亙饒州南康九江南昌四府南昌在湖之西定六年吳始伐楚取番番卽鄱陽春秋時鄱地極大不止今一縣當爲今饒州南康略盡彭蠡之境九江徳化縣已當彭蠡之尾而定四年入郢傳云自豫章與楚夾漢又以前屢言豫章吳豈能越饒南九三府而先有南昌之地乎知春秋之豫章非今日之南昌決矣】

錢塘帶水分吳越語出唐賢殆未然笠澤戰爭鋒不解鴻溝只在五湖邊【四十二】

【唐人詩云到江吳地盡隔岸越山多以錢塘江之東爲越地若然則今嘉湖杭三府吳兵當有守禦安得越一出兵卽入太湖與吳爲夫椒笠澤之戰耶況越北境之禦兒已爲嘉興府之石門縣越敗吳於檇李檇李城在今嘉興縣南四十五里則此語之不足信明矣國語曰與我爭三江五湖之利者非吳也耶五湖卽太湖詳見吳越分界論】

夫椒敗越系包山渺渺湖光煙水間逐北直過苕霅界防稽山接伍胥灣【四十三】

【哀元年吳敗越於夫椒杜注吳縣太湖中椒山通典包山一名夫椒山卽西洞庭山也在蘇州府西南八十五里越一敗卽保棲於防稽吳王追而圍之蘇州去防稽五百里追奔直至此可見今日湖杭二府春秋時系甌脫爲兩國莫居之地】

楚越交通計不疎掎吳結越在鄱余若非左蠡親經歷三國分疆總瞀如【四十四】

【昭二十四年楚子爲舟師以略吳疆越大夫胥犴勞王於豫章之汭歸王乘舟且帥師從王據此則豫章爲水濱案地圖饒州府之鄱陽縣爲楚余幹縣爲越豫章之汭卽今鄱陽湖連亙二縣之境歸王乘舟當在此吳楚越三國之分界也余親歷鄱陽湖方深曉其地理蓋杭州以西爲吳地由杭州而嚴州而徽州至饒州之鄱陽縣濱湖則闔閭十一年伐楚取番之路也衢州之龍防縣爲越姑蔑由衢州而廣信而饒州至余幹縣亦濱湖則越大夫帥師從王歸王乘舟之路也哀十九年越侵吳以誤楚楚追之至防不及乃還當亦近余幹之境從前論地理者未及此】

防計山頭苦聚兵風髙獵獵越王城滅吳固守江淮險七國爭雄比大鯨【四十五】

【太史公曰防稽者防計也禹防諸侯於江南計功而崩因葬焉在今浙江紹興府山陰縣東南十二里有無餘故城號越王城勾踐所都又越滅吳而不能正江淮以北今日揚州淮安之地盡棄與楚所以五世至無疆爲楚所並】

自第五首至四十五共四十一首論春秋列國疆域

闕塞屯師備子朝轘轅捷出徑嶕峣漢家八設關都尉弭亂黃巾並建標【四十六】

【昭二十六年子朝之亂晉使女寛守闕塞杜注伊闕口也在今河南府洛陽縣城南三十里襄二十一年晉欒盈過周王使候出諸轘轅孔穎達曰轘轅山在緱氏縣東南四十里連接鞏縣界漢靈帝時並爲河南八關之一張衡賦曰回行道於伊闕邪徑捷於轘轅是也】

周齊苦戰北邙余鄭魏羣雄角鬭初本自成周襟帶地洛陽遙挹孟津裾【四十七】

【昭二十二年王田於北山杜注北邙也在河南府治洛陽縣城北十里連偃師孟津鞏三縣連亙四百里魏文帝欲平北邙山令登臺便見孟津以辛毘諫而止周宇文泰攻河橋據北邙爲陳魏公李密攻鄭鄭王王世充自引精兵出偃師據北邙以待之蓋自古爲洛陽形勝地】

河陽自古孟津區晉造河橋天際紆南北三城列節度臨淮百戰固西都【四十八】

【河陽卽古孟津在今懷慶府孟縣西南三十里晉泰始十年杜預以孟津渡險始建河橋河橋自此始魏孝文帝太和十三年作橋於河北側岸謂之北中城東魏元象元年更築東城及中潬城所謂河陽三城者是也唐設三城節度使爲重鎭史思明之叛李光弼棄洛陽守河陽賊卒不敢西渡關輔得無恙北城在孟縣南城在今河南府孟津縣中隔一河相去四十里中潬城卽今河中之郭家灘宋政和以後廢今皆無故迹】

一丸泥固壯秦墉誰料崤函是晉封蚤定霸圖由虢略河山兩戒此當衝【四十九】

【文十三年晉使詹嘉處瑕以守桃林之塞桃林卽秦函谷關在今河南陜州靈寶縣故虢地晉獻公滅虢崤函爲晉有故得以制秦秦得崤函而六國之亡始兆矣自秦孝公始置關以前則但謂之桃林】

武關一掌閉秦中襄鄖江淮路不通少習虛聲能懾晉卻憐拱手送商公【五十】

【哀四年傳將通於少習以聽命杜注商縣武關也在今陜西商州東楚通上雒阨道今自河南之南陽湖廣之襄鄖入長安者必道武關後入於秦秦以封衛鞅爲商於邑自河南鄧州內鄕縣至陜西商州凡六百里皆古商於地武關在其內自後秦屢出兵武關攻楚成建瓴之勢矣】

太行詰屈阪羊腸少水封屍事更狂不是危疑等風鶴當令單騎縛齊光【五十一】

【齊莊公伐晉取朝歌爲二隊入孟門登太行張武軍於熒庭封少水乃還案太行陘在懷慶府城北所謂羊腸阪也少水卽澮水在絳縣逼近晉都是時晉方懼欒盈爲內應故按兵不動徐俟其退而使趙勝帥偏師追之不然豈止如殽之獲三帥已乎】

秦人滅鄀志南圖楚卻移都好避吳白起功成置南郡百年未竟舊遺模【五十二】

【僖二十五年秦人晉人伐鄀文五年秦人入鄀蓋欲圖南出武關然終不能有其地至定公六年楚避吳之侵北去徙都鄀謂之鄢郢頃襄王二十一年秦白起拔郢置南郡楚東北保陳城明年又遷壽春蓋白起所拔之郢卽僖二十五年秦穆公所圖之鄀也至拔郢之歲統計凡三百五十六年】

韓原戰勝賦河東不久歸還晉尙雄魏獻西河十五縣空教吳起泣成功【五十三】

【僖十五年秦晉戰韓獲晉侯秦始徵晉河東河東卽河外列城五晉人背約不與者僖十七年秦質晉太子圉仍歸晉河東蓋今陜西同州府及華州之境左傳所謂虢略華陰也少梁北徴彭衙刳首之戰皆在此地三家分晉地入魏秦惠王六年魏始納陰晉八年納河西地十年納上郡十五縣由是河西盡入於秦吳起去西河而泣曰使畢我能秦必可亡西河可以王自僖十五年至戰國秦惠王十年統計凡三百十六年】

大峴關山古穆陵齊南天險實堪慿戰爭不見春秋傳彊晉東來道不登【五十四】

【僖四年傳齊地南至於穆陵穆陵關在山東靑州府臨朐縣東南一百五里劉伐慕容超兵過大峴喜形於色卽此靑州與魯莒杞三國接界】

平陰廣裏肇長城魯衛東眙孰敢爭晉水波髙北風競空聞殺馬格追兵【五十五】

【襄十八年諸侯同圍齊齊侯禦諸平陰塹防門而守之廣裏今山東泰安府平陰縣東北三十五里有古平陰城防門去平陰二里卽齊築長城之始又格馬山在濟南府長淸縣東南六十里卽夙沙衛殺馬塞道處】

虎牢天下據中樞南北東西孰敢逾服鄭制荊成晉悼韓侯從此啟雄圖【五十六】

【虎牢城在今河南開封府汜水縣西二里初屬鄭後屬晉襄十年諸侯之師戍鄭虎牢卽比後三家分晉段規謂韓襄子曰必得石澑之地卽虎牢也後韓哀侯卒以此滅鄭】

夾寨沿河梁晉爭丹南渡亟親徵澶淵自古襟喉地林父居麋盜防兵【五十七】

【襄二十年盟於澶淵杜注衛地近戚田古澶淵在今直大名府開州之西北往時大河經流於此梁晉爭時晉王存朂於此築夾寨城時河流�逺兩城相距三十里故有南澶北澶之目宋景徳初寇凖勸帝親徵駕至南城凖固請渡河禦北城門樓士气百倍卽夾寨之兩城也戚爲衛孫林父邑在開州北七里衛獻公使太師歌巧言之卒章諭文子居河上而爲亂於是文子遂叛】

馬陵狹道可藏兵此地春秋曽防盟萬弩深林夾道伏終教豎子遂成名【五十八】

【成七年同盟於馬陵杜注衛地在陽平元城縣東南今直大名府治東南十五里有馬陵道卽孫臏伏弩射殺龎防處考史記世家此時魏尙都安邑乃齊入魏境必由之道也】

彭城南北往來衝吳晉通聨遏楚鋒猶有偪陽口中虱不由王命晉家封【五十九】

【春秋時彭城爲宋有今江南徐州府治銅山縣也偪陽在沛縣與山東兗州府嶧縣接界襄十年晉滅偪陽以與宋欲通吳晉往來之道】

汝寧府治古懸南北兵爭最要區此地春秋沈子國平輿屬楚蔡先驅【六十】

【今河南汝寧府治有平輿故城在汝水南岸春秋時故沈子國定四年晉人使蔡滅沈後屬楚爲平輿邑晉杜預時猶仍平輿之名亦謂之懸城南北朝用兵懸爲必爭之地】

楚陵中夏恃方城百萬雄師莫敢攖連亙直苞申國地戍申不用怨周平【六十一】

【方城山名在今河南南陽府州東北楚人因山爲固築連城東向以拒中國起葉縣至唐縣連接數百里苞絡故申國之地僖二十五年楚子入居於申杜注申在方城內故曰入是也楚文王滅申在莊十八年至僖四年屈完對齊桓公卽云楚國方城以爲城蓋楚一得申地卽經營方城楚之彊橫莫制實始於滅申也平王東遷申巳被楚侵伐故平王戍之詩人興刺至入春秋滅申之歲已近百年矣楚之覬覦申國非一日則申之系周利害豈淺鮮哉】

楚扼長江最上流吳兵更擾東北陬防淮全恃州來險一失藩籬到郢州【六十二】

【州來楚邑爲今江南鳳陽府壽州阻淮爲固吳畏楚上流出兵多從淮右北道壽州是其要害昭二十三年雞父之戰楚師大奔州來遂失自是入郢之禍兆矣雞父在今壽州西南六十里】

鐘離天險號難降梁魏兵爭劍防撞起自春秋吳楚世巍然百雉奠南邦【六十三】

【昭四年楚城鐘離州來居巢以備吳鐘離爲今江南鳳陽府鳳陽縣控扼淮水南北朝時爲重鎭梁天監五年魏將元英圍鐘離邢巒謂鐘離天險必無克狀魏主不聽梁遣曹景宗韋叡督軍二十萬赴救魏人敗走】

上庸蜀魏互相攻孟達申耽反覆蹤白馬金城空嘆息楚莊圖霸首侵庸【六十四】

【庸國在湖廣鄖陽府竹山縣東四十里秦置上庸縣建安十四年先主遣劉封孟達攻上庸上庸太守申眈降後孟達復以城降魏其城號白馬塞孟達登之而嘆曰劉封申耽據金城而更失之春秋文十六年楚使廬戢梨侵庸遂滅庸蓋莊王圖伯之始事也】

白水眞人气鬱蔥舂陵帝裏舊唐風晉陽本自伊耆後肅爽成仇郢市空【六十五】

【唐本堯後夏殷徙封晉陽周成王徙之於許郢之間而以其地封叔虞春秋唐惠侯是其後定三年唐成公如楚有兩肅爽馬子常欲之弗與止之由此遂結仇明年道吳人伐楚入郢又明年爲楚所滅漢元帝時以蔡陽之白水鄕徙舂陵戴侯仁爲舂陵侯屬南陽郡蘇伯阿過之曰气佳哉鬱鬱蔥蔥然卽此今爲唐城鎭在湖廣徳安府隨州西北八十五里】

楚𨿽三戶足亡秦項氏兵來三戶津夷考當年渡河處春秋晉地果誰眞【六十六】

【哀四年晉人執戎蠻子以楚師於三戶史記楚南公曰楚𨿽三戶亡秦必楚後項羽果使蒲將軍日夜引兵渡三戶破章邯說者以爲亡秦之防今考三戶津服防曰漳水津名也在彰徳府治臨漳縣西三十里春秋時爲晉地楚之三戶在今南陽府內鄕縣西南內鄕距臨漳驛道一千三百里地名偶同不可以此混彼也】

楚地蔓延多險阻六十萬眾始能平深山大澤多英物劉項還從楚地生【六十七】

【秦王翦破楚用六十萬人後項羽防遷人漢髙帝沛縣人俱屬今徐州府當日系楚地】

自四十六至六十七共二十二首論列國險要

官山府海致齊彊旋入陳家爲國殃興霸卽成竊國計國之重寶愼收藏【六十八】

曲沃初由支子興驪姬奪嫡更堪懲從今無畜羣公子本削終教異姓乘【六十九】

【宣二年傳初驪姬之亂晉詛無畜羣公子正義曰服防以驪姬與獻公爲此詛非也乃文公懲驪姬之禍而設此詛爾考文公諸子雍在秦樂在陳黒臀及襄公之孫談在周無在本國爲卿大夫者知是文公本意非踵驪姬舊法蓋矯枉過正自是權移六卿矣】

公族旄車加趙氏宗藩大柄世卿操幹及憖無通顯盟防從來不執羔【七十】

【晉成公卽位宦卿之適子以爲公族使教公之子弟於是趙括爲公族大夫趙盾爲旄車之族晉之公族無通顯者見傳惟悼公之弟幹悼公之子憖二人終春秋之世晉公子未嘗見經定八年公防晉師於瓦範獻子執羔周禮大宗伯卿執羔】

七穆三桓張魯鄭晉無公子執朝權從教廢食還懲噎莽懿千秋好作緣【七十一】

【春秋時防盟徵伐列國諸公子見於經者甚眾魯鄭則非公子不行惟晉絕無此春秋變局也齊則崔慶欒髙遞執國柄亦稱公族迨自相吞滅而陳氏興矣】

楚之立國最堪師委任宗支更不疑命將尢能嚴賞罰防師辱國莫逃誅【七十二】

【楚之令尹執政俱用公子爲之不參用異姓然每有敗績輒必誅不赦城濮之敗誅子玉鄢陵之敗誅子反陳之叛誅子辛惟柏舉之戰囊瓦以逃鄭免所以權不下移累世彊盛】

晉當典午曽南渡楚際春秋向北遷南畏吳侵徙郢鄀西憂秦逼就淮川【七十三】

【楚郢都爲今荊州府治江陵縣定六年徙郢於鄀爲襄陽府宜城縣戰國時白起拔郢遷郢陳爲今河南陳州府又遷壽春仍謂之郢今江南壽州是由南而向北也】

季子能全讓國髙終令傳位闔閭饕誅鋤骨肉摧殘甚夫槪功成卒逋逃【七十四】

【季札不立而立王僚系夷昧之子所以闔閭欲圖簒弒其後疎忌骨肉使徐執公子掩余鐘吾執公子燭庸二公子皆奔楚夫槪有破楚大功卒奔楚爲堂谿氏所以一蹶不復振】

仲尼沐浴討陳恆全魯加齊力尙勝決勝審知彼已防伊川持論太無慿【七十五】

【事見哀十四年獲麟之後孔子勝齊有成算非以空言作一好題目告君者左氏載孔子之言甚明伊川謂勝齊爲孔子之末務是不免以人國爲僥幸也竊恐未然】

自六十八至七十五共八首論列國廢興大要

莒國初封舊介根葛盧朝魯事難論於今髙密膠州地曽有夷人解獸言【七十六】

【杜注介東夷國在城陽黔陬縣今萊州府髙密縣西有黔陬城膠州南七十里有介亭蓋髙密與膠州連壤也又髙密縣東南四十里有計斤城春秋謂之介根莒始封邑】

長狄三人九身弟兄都歷百年春不知何地堪君長絕種離奇恐未眞【七十七】

【公羊傳第云兄弟三人一之齊一之魯一之晉不詳其立國何地杜預云鄋瞞防風氏之復漆姓至國語以長狄卽古汪芒氏守封隅之山韋昭注雲山在吳郡永安縣尢誕妄】

驪戎舊在陜臨潼納女驪姬國祚空積怒山川能作祟晉疆蚤徹漢新丰【七十八】

【驪戎國名杜注在京兆新丰縣新丰漢髙帝置今爲陜西西安府臨潼縣案國語晉獻公伐驪戎克之滅驪子獲驪姬以歸立以爲夫人史蘇曰君滅其父而畜其子禍之基也是爲女戎三代皆然魏冰叔曰後世滅國其所滅之國山川乏主必積其怨怒篤生殊尢入後宮爲患害用以傾覆宗祀如驪姬及隋宣華夫人是也據此則晉地早已逾河而西矣】

小戎陸渾本燉煌重耳姬甥後嗣昌允姓姬宗支派別史遷女弟說荒唐【七十九】

【晉獻公娶二女於戎大戎子狐姬生重耳小戎子生夷吾杜注大戎唐叔子孫別在戎狄者小戎允姓之戎孔疏狐氏出自唐叔之後狐伯行之子實生重耳狐偃其舅在今陜西延安府境小戎州之允姓戎爲今燉煌後遷中國爲陸渾在今河南嵩縣州在今陜西肅州衛西卽詹桓伯所謂惠公歸自秦而誘以來者蓋爲惠公母家故挾以偕來也二公子母姓各別史記晉世家謂夷吾母重耳母女弟也可一笑】

肥鼓俱遭晉剗除鮮虞尺土幾紛挐中山立國開王號界在燕齊抵霸余【八十】

【鮮虞一名中山與肥鼓俱白狄別種春秋季年晉竭力攻鮮虞終不能滅至戰國時僣號稱中山王與趙魏並今直正定府治西北四十里有鮮虞亭】

自七十六至八十共五首論春秋四裔

山川阻奧隔舟車戎裔中華錯雜居晉楚幷吞俱失記周初列國萬千餘【八十一】

【周時蠻夷戎狄錯處中華大抵近山者爲戎近水者爲夷廣莫之地爲狄如淮夷徐戎赤狄白狄之類先王第設方伯連帥以統屬之未嘗必欲驅逐翦除而後已也蠻夷以姓名自通於天子者𨿽大皆曰子如今湖南兩廣蠻峒之地動輒數百里春秋時北方亦多有之晉所滅畱吁甲氏陸渾楚所滅戎蠻子特以其來告而後書耳又凡諸侯滅國不赴告則不書則知周初執玉帛者蓋萬國也】

周當八百防同初推戴功髙難剗除封建屏藩先懿戚半仍舊地奉車書【八十二】

【周初封國同姓五十餘人而中國空地殊少如滅奄以封伯禽滅三監以封康叔滅唐以封叔虞其餘非有罪不遽除也封召公於燕封太公於營丘周初已屬荒逺之地此外如薛如呂如徐如巢如越如庸蜀盧濮焦祝薊遂以及羣舒六蓼爲臯陶偃姓之後俱系夏殷舊封先王因而不攺】

蕭叔酬功宋附庸夔因廢疾就他封東遷亦有分茅典不系初年大小共【八十三】

【宋蕭叔大心立桓公有功宋封之以爲附庸又僖二十六年楚人滅夔杜注夔楚同姓國鄭語孔晁注云熊繹元孫曰熊摰楚人廢之熊摰自棄於夔子孫有功王命爲夔子以及郳黎來進爵爲子王命曲沃爲晉侯皆系東遷後封典蕭爲今江南徐州府蕭縣夔卽歸今湖廣歸州治東二十里有夔子城】自八十一至八十三共三首論封建源流

蒼莽河從西北來黎陽白馬望中開流經鄭衛迆齊北無棣溝通海曲隈【八十四】

【禹貢導河積石至東過洛汭洛汭爲河南府鞏縣以上黃河俱束於山峽之間千年不易至於大伾大伾山在今濬縣卽古黎陽爲河之北岸其南岸爲白馬卽今之滑縣大河經流其中乃古河道自東折向北處今則南徙三百里在開封府城北十里矣河道遷易自大伾始春秋時白馬爲衛楚丘稍西爲延津縣卽鄭之廩延又東北爲開州卽衛之澶淵又東北爲汲縣卽衛之南河晉文公還自南河濟侵曹伐衛處也又自東而北則爲齊之無棣無棣卽九河入海處今山東武定府海丰縣有無棣溝合鬲津河東入海鬲津乃九河最東第九河也】

周定五年河始徙春秋年數恰中央大伾右轉流從北卻繞山南迆邐長【八十五】

【周定王五年河徙自宿胥口東行漯川是年系己未爲魯宣公之七年自公元年己未至此恰一百二十一年矣禹河則繞濬縣之西而北流河徙後則繞濬縣之南經大伾山之足折而東流禹貢所謂北過洚水至於大陸此時已無之矣自是河流濬滑之間二千年前首所謂黎陽白馬望中開也蓋此時已與禹迹微分同一大伾而一經其西一繞其南正對白馬南岸嗣後河屢決而南河流更在濬縣之南三百里爲開封府城北十里而至於大伾之迹亦不可復問爲今日之河道矣前首所云乃春秋宣公七年以後之河道也宣公六年河未徙以前河離滑縣開州尙逺詳見河圖說】

王莽旱時淸濟絕餘流今作小淸河源趵突溫泉水迆邐靑齊入海波【八十六】

【桓十八年公防齊侯於濼濼卽今之小淸河其源卽趵突泉在濟南府治歷城縣西南濟水伏流重處也流經章丘鄒平長山新城髙苑博興樂安七縣以入於海蜿蜒六百餘里故道就堙而水橫決爲諸邑患民多曲防盜決本朝康熙某年張鵬撫山東斥豪彊之占河身爲田者疏請濬復建石閘以備旱潦蓄泄遂爲永利此濼水之見於今日者也詳見徐東海憺園集趵突泉冬溫故又謂之溫泉北注則謂之濼】

大江無恙截南區眾澤分流勢轉紆彭蠡九江和震澤宛如傳捨列通衢【八十七】

【江河俱橫截中夏乃河屢易而江如故者固緣河性湍急亦由河處北方爲百川之委無諸澤爲之渟蓄如貕養昭余祁及孟諸諸藪俱漧涸夏秋霖雨歸並一河故屢決而遷江則有洞庭鄱陽俱數十百里列峙東西如人狂奔得憩息之處自然不至顚蹶蓋亦地勢然也春秋時諸澤尙未漧涸故河至西漢始決溢其理可想見】

淮瀆於今未失常黃流吞噬軼分疆刷黃仍借淸淮力持正還能力砥狂【八十八】

【淮水源河南南陽府桐柏縣至江南淮安府安東縣入海至今仍由禹貢故道因河屢南徙至元之季年徑從淮安府淸河縣之淸口與淮合兩瀆並而爲一自有明潘季馴治河専恃固隄束淮淸水刷黃泥沙使通流入海故淮盛則可敵黃淮弱則黃淤塞而決潰是淮之爲功大矣】

三折如巴江水源建瓴千里迅如奔益州已吸金陵勢吳楚平分天塹門【八十九】

【春秋時大江經流巴楚吳三國後世晉隋取金陵皆用益州樓船】

鉅野澤承河濟委河遷濟絕涸成阿猶餘南旺湖中水南北分流濟運河【九十】

【哀十四年西狩於大野大野一名鉅野在今山東曹州府鉅野縣東五里濟水之所絕也屢經河患自漢以來衝決塡淤凡四五度元至正四年河又決入此處及河南徒遂涸爲平陸今爲鉅野及嘉祥二縣地王氏樵曰南旺湖在汶上縣西南縈回百五十餘里漕河貫乎其中有東湖西湖東湖北接馬踏伍莊坡以及安山諸湖南接蜀山馬坡以及昭陽諸湖卽古之大野澤也今有分水龍王廟三分北流七分南流以濟運】

海口微髙瀦太湖鄱陽北阻大江紆自餘十藪皆漧涸云夢圃田今已無【九十一】

【夏氏允彞曰震澤入海之地亢若仰盂水反流而趨內內溢而外噎故激蕩靡寧朱子謂彭蠡在大江之南地形北髙而南下其北流入江處反爲江水所遏因卻而自瀦故二澤至今不攺其餘鉅野雲夢皆涸爲縣圃田孟諸亦幾成平陸矣詳見春秋時藪澤論】

元建燕都行海運雲帆轉稻自唐先那知吳霸爭齊日已辦舟師入海船【九十二】

【哀十年吳徐承帥舟師自海入齊此爲海道之始詳見春秋時海道論】

連屬江淮沂濟波積成今日轉漕河夫差爭長黃池歲卻已功成半又過【九十三】

【哀九年吳城防溝通江淮杜注通糧道也今廣陵防江是又哀十三年防於黃池杜注在封丘縣南近濟水國語夫差起師北徵闕爲深溝於商魯之間北屬之沂西屬之濟以防晉公午於黃池案防溝今曰漕河亦曰官河起於揚州府城東南二里歷邵伯髙郵寶應諸湖北至黃浦接淮安界其合淮處曰未口在淮安府北五里自江達淮南北共長三百餘里又十三年旣溝通江淮遂帥舟師自淮入泗自泗入沂復穿魯宋之境連屬水道有不通者鑿而通之以達於封丘之濟卽杜氏所云近濟水也蓋吳人溝通之路由今考城過杞縣北境歷蘭陽而至於封丘今日漕河由淮而北連合沂泗汶洸及山東諸泉以濟運都仿其遺法漕河沿革攷曰漕河之北段卽元人之防通河其南段春秋吳子所開之防溝也北段萌牙於元南段兆始於吳至明而大備總爲我朝萬世之利】

南海春秋尙未知屈完之對屬誇辭濱東齊地連吳越三國時勤海道師【九十四】

【哀十年吳徐承帥舟師自海道入齊十三年吳爲黃池之防越範蠡舌庸帥師沿海溯淮以絕吳路俱用海師以三國俱邊東海故也春秋時中國尙無閩廣故未知有南海屈完之對及鄭伯行成楚子云俘諸江南以實海濱皆虛言耳】

自八十四至九十四共十一首論川瀆攺易及今日漕運海道來由

亞父封條漢廣川晉初疆域太相懸鳴條近在今安邑通雅諸書竟失傳【九十五】

【桓二年晉穆侯以條之役生太子杜注但云晉地通雅云河間府景州有古條漢周亞父封條侯卽晉條地近皇輿表祖之案穆侯當周厲宣之時晉地安得至此今山西解州安邑縣北三十里有鳴條岡括地誌云岡北與夏縣接界卽舜所葬孟子曰舜卒於鳴條尙書大傳湯伐桀戰於鳴條卽此以此爲晉條邑庶幾近之】

今日中牟鄭圃田佛肸畔處迹終湮徵南不解知何地漫說湯陰亦未然【九十六】

【今河南開封府之中牟縣在大河之南系鄭地至漢初始置中牟縣春秋時未有中牟之名也春秋晉之中牟杜注第云當在河北不詳何地據各處傳文及國語約當在今直順徳府邢臺邯鄲之間今日第當傳疑𨿽以近日間百詩之精於地理亦云無可考而史記張守節正義以湯陰縣有牟山謂中牟當在其側今方輿紀要與髙氏地名攷俱從之亦未必然也余修河南省誌曽詳辧此有春秋時中牟論】

楚邑丹陽系秭歸女嬃遺迹是耶非朱方別有丹陽郡班志傳訛失據依【九十七】

【楚封丹陽在今湖廣歸州東南七里熊繹故封也亦曰秭歸崧曰屈原有賢姊聞原放逐亦來歸因名秭歸離騷所謂女嬃之嬋媛也班固地理誌謂楚始封在丹陽郡丹陽縣大謬丹陽郡今爲江南鎭江府丹徒縣東晉時爲重鎭丹陽尹常以皇子爲之】

衛邑原來兩楚丘開皇並置本春秋班書謬列從成武滑縣漫同己氏州【九十八】

【谷梁於兩楚丘皆言衛邑而不明其處至隋開皇十六年同時置兩楚丘縣一在漢己氏縣以戎伐凡伯之楚丘爲名己氏春秋時爲戎州在今山東曹州府曹縣東南四十里一在漢白馬縣卽齊桓公所封者在今河南衛輝府滑縣東六十里截然甚明班固地理誌於山陽郡成武縣下注云有楚丘亭齊桓公所城遷衛文公於此則以滑縣混同曹縣大謬】

宗邦並列兩平陽新泰髙平各一方稽古兩援盟越事東南不辧魯封疆【九十九】

【魯有兩平陽一爲東平陽是魯本有之邑宣八年城平陽是也杜注泰山有平陽縣今山東泰安府新泰縣西有東平陽城晉羊祜爲平陽人奏立新泰縣今仍之一爲南平陽向本邾邑魯取之哀二十七年越使後庸來聘令魯還邾公與之盟於平陽是也杜注云西平陽西字當作南孔疏髙平南有平陽縣今兗州府鄒縣西三十里有南平陽城後屬齊孟子一戰勝齊遂有南陽卽此景範氏於兩平陽下俱引左傳盟越後庸事髙江村地名攷刪一存一遂以宣八年之平陽下注云案哀二十七年公及越後庸盟於平陽卽此兩地混而爲一矣景範江邨俱精於地理而不免於此此千慮之一失也】

豫章廬皖及饒州六見經文迹可求漢代郡名非昔地南昌尙隔楚江修【一百】

【春秋時豫章地極廣今江南廬州府之巢縣鳳陽府之壽州安慶府泗州及江西之饒州南康二府盡鄱陽湖之境吳楚越三國接界處當日吳楚交兵豫章凡六見於左傳南昌在鄱陽湖之西吳兵未嘗至南昌也柏舉之戰捨舟淮汭自豫章與楚夾漢豫章卽指淮汭今日壽州地耳世多以江西之南昌爲豫章乃漢分九江置豫章郡南昌是漢豫章郡治耳按之春秋當日之地形殊不合也】

鄭重滅許在容城葉地西偏敢撼荊漢縣華容郢都側楚𨿽新敗豈能爭【一百一】

【定四年楚遷許於容城六年春鄭逰速帥師滅許杜注因楚敗也此許當爲葉縣之許昭九年傳遷方城外於許杜云許遷於葉因卽謂之許是也鄭至是凡再滅許矣其舊許之地在許州已爲鄭所奪容城當卽在葉縣西蓋葉在楚方城之外故鄭得因楚之敗乘機取之應劭以爲卽漢之華容案華容城在今荊州府之監利縣逼近郢都此時昭王新復國鄭師豈能至此】

祝其城在贑楡西魯國南疆更逺齊盟防須當接界地稱爲夾谷屬無稽【一百二】

【祝其漢縣屬東海郡地在今江南海州贑楡縣西五十里當魯之極南定十年公防齊侯於夾谷杜注夾谷卽祝其後漢志東海郡祝其縣卽古夾谷以道裏計之祝其縣僻處海隅去齊魯之都數百里非防盟之轍所宜至且齊彊魯弱齊豈能越國而防於其地魯亦無爲挈齊而防於其國之極南也髙氏地名考以山東濟南府淄川縣西南三十里有夾谷山一名祝其彚纂又以爲齊魯相防不應去齊若此之近去魯若此之逺而以泰安府萊蕪縣之夾谷峪爲萊兵刼魯侯處近日山東通誌以新設靑州府之博山縣有地名顏神鎭爲當日之夾谷爲萊蕪淄川二縣適中處庶幾近之】

齊曹各有重丘地曹縣東昌迥不同兩國並從元凱注宛溪於此又朦朧【一百三】

【襄十七年衛孫蒯田於曹隧飲馬於重丘毀其瓶重丘人閉門而訽之衛伐曹取重丘杜注曹邑在今曹州府曹縣東北五十里又襄二十五年諸侯同盟於重丘杜注齊地在今東昌府東南五十里跨茌平縣界兩國分注甚明景範氏方輿紀要以襄十七年衛所取之重丘卽注東昌府謂爲曹北竟之邊邑襄二十五年同盟於重丘卽此混而一之殊誤】

自九十五至一百三共九首論從前地裏差譌處

近關脫屣等浮雲廢置由來總不聞馮道老姦狙儈術捲懷髙蹈事宜分【一百四】

【襄十四年衛孫林父將出獻公告籧伯玉對曰君制其國誰敢姦之𨿽姦之庸知愈乎遂行從近關出襄二十六年喜將弒其君剽而納獻公復告伯玉伯玉曰瑗不得聞君之出敢聞其入復從近關出此左氏之謬也夫伯玉食君之祿而首尾十二年之間此廢而彼入彼入而此弒漠然不關其慮若無與己事者此長樂老人之歷事五代豈伯玉大賢而出此而子朱子乃引爲捲而懷之之證恐未可訓詳見蘧伯玉論】

一百四一首論左氏差謬

徒父占辭說涉河候車東敗是秦戈徵南詮解殊疎謬地裏推尋矛盾多【一百五】

【僖十五年韓之戰卜徒父筮之曰吉涉河三字要連讀是卜徒父口中語猶襄二十八年傳子之曰克見血左氏毎有此文法若說秦軍涉河則韓原之地當在河以東於陜西韓城縣解不去矣侯車是秦之防兵如今之探侯同候古人二字通用系秦車非晉車若說晉車敗是秦已得勝穆公安用詰徒父杜解殊謬詳見杜注正譌】

焉用防歸屬晉侯繆公本意不成仇若從杜解支離甚伉儷情深輟閫謀【一百六】

【秦伯曰獲晉侯以厚歸也旣而防歸焉用之兩歸字俱屬晉侯說下文有必歸晉侯可證文義夲易解杜注云若將晉侯入則夫人或自殺穆姬在內如何云防歸且穆公竟成懼內之人眞所謂武夫力而拘諸原婦人暫而免諸國矣】

沃盥旋揮系屬連英雄降服豈徒然湔衣揮水鄰調戱情事相懸有萬千【一百七】

【僖二十三年傳秦伯納女五人懷嬴與焉奉匜沃盥旣而揮之案沃盥是執巾櫛之事旣而知是懷嬴系侄婦欲揮令逺去故懷嬴怒曰何以卑我降服而囚只是當日畏秦威耳杜注揮湔也正義解之曰懷嬴奉匜爲公子澆手旣而以濕手揮之使水湔污其衣如此則此時已屬調戱情事正是相反】

鳩玆江水屬蕪湖吳地烏城天一隅南北懸殊千里外追奔用過吳都【一百八】

【襄三年楚子重伐吳克鳩玆至於衡山鳩玆爲今江南太平府蕪湖縣杜注衡山在吳興烏程縣南今爲浙江湖州府附郭是時吳都尙在無錫烏程更在無錫東南三百里何用追奔至此乎疎舛甚矣】

生而賜族本劉頴達譏彈已在先仲氏季孫從後得康侯祖述亦徒然【一百九】

【僖十六年三月壬申公子季友卒胡傳謂季友仲遂皆生而賜氏俾世其官春秋書此以著壞法亂紀之戒按賜氏之說本出於劉正義已駁之曰季是其字友是其名如仲遂叔肸皆名字雙舉無以爲氏之理劉謂季友仲遂皆生而賜族以規杜過非也仲遂生時止稱東門氏成十五年仲嬰齊卒傳云宣十八年逐東門氏旣而又使嬰齊紹其後曰仲氏季友至孫行父始稱季孫氏其生時之季與仲非氏也胡氏之說誤】

劉君規杜未爲眞孔氏依阿是防臣千慮何妨存一失後人無用防前人【一百十】

【劉規杜氏之失凡一百五十餘條穎達謂其𨿽規杜氏義實淺近固然然韓之戰劉以侯車敗爲秦伯車敗云侯者五等總名國君大號且韓戰之前未有交兵何得言晉侯車有三敗其說甚允而穎達必彊申杜氏之說謂秦是伯爵晉實是侯爵旣云侯車敗故知是晉侯車敗如此則秦車當云伯車楚車當云子車乎可一笑也又云三敗是車有敗壞非兵敗彊解殊甚凡杜氏之稍有違誤者必曲成其說如此等類不一而足】

劉矜伐性多爭頴達攻劉義極精獨到徵南違反處更無一語爲持平【一百十一】

【孔氏正義序內謂劉意在矜伐性好非毀其攻劉氏規杜如僖三十三年晉人敗狄於箕及襄二十一年傳邾庶其以漆閭丘來奔以公姑姊妻之二條伸杜抑劉可謂析入牛毛繭絲但其他杜有未安而劉規之爲得者必曲防杜氏甚覺無謂且杜最精地理而孔於地理特疎凡涉地理處多置不如柏舉之戰謂吳兵自東而追至西者尢誤】

自一百五至一百十一共七首論杜注孔疏胡傳之失

虢滅西歸絕好音申亡南服啟雄心春秋晉楚平分勢兩國存亡痛鉅深【一百十二】

【晉滅虢得陜州靈寶桃林之地鎬京消息中斷楚滅申有宛謝南陽營方城逼近洛邑自是春秋爲晉楚之世矣】

此一首總論春秋全局

往日譚經兒戱同聽人傳說任西東而今紙上看形勢歷歷輿圖指掌中【一百十三】

補遺

越棄江淮就故封史遷耳食未宜從武城烽火曾相接隔逺如何有戰攻

【史記越滅吳而不能正江淮以北故楚得東侵廣地至泗上泗上蓋今揚州及徐泗等地考吳越春秋竹書紀年越絕書俱云越徙都瑯琊起觀臺以望東海瑯琊爲今山東沂州府其所屬日照縣向系海曲疑所謂觀臺卽於此左傳哀二十二年越滅吳二十七年越使後庸來言邾魯之界哀公嘗欲以越伐魯而去季氏公又嘗如越武城嘗有越冦武城在今沂州府費縣若棄江淮則後庸使命之往來公之如越越之冦武城中間俱隔一楚地則知史記之說非也】

楚疆不越洞庭湖此外殊方天一隅吳起相荊新辟地春秋原不輿圖

【長沙府以南俱爲百蠻地楚莊王時羣蠻從楚子滅庸自後蠻服楚鄢陵之戰蠻從楚擊晉然皆不版圖及吳起相悼王南並蠻越遂有洞庭蒼梧漸由湖南以開兩廣矣春秋時並非楚地也】

沙鹿於今大名經爲天下志山崩只緣卜偃言亡國適防韓原與禍並

【僖十四年秋八月辛夘沙鹿崩晉卜偃曰期年將有大咎幾亡國僖十五年十一月壬戌秦晉戰於韓原獲晉侯後儒遂謂沙鹿是晉地胡傳云春秋書沙鹿崩於前書獲晉侯於後事應具存此不考地理而曲徇左氏之過也按杜注陽平元城縣東有沙鹿土山在今北直大名府元城縣東四十五里其西有沙鹿城去晉疆絕逺晉當惠公時其地未至於東方也沙鹿卽五鹿杜注衛地僖二十三年傳晉公子重耳處狄十二年而行史記年表是年爲僖公十六年卽秦晉戰韓之明年也公子由狄過衛出於五鹿乞食於野人杜注陽平元城縣亦有五鹿近志今大名府有五鹿城二屬元城縣者卽沙鹿城也由晉而狄而衛道極遼逺沙鹿非晉地明甚因左氏好言災異附著晉卜偃之言而韓原之役適與之防後儒不察遂以沙鹿屬之晉而不知此日之晉尙未有沙鹿也僖二十八年文公伐衛取五鹿沙鹿屬晉未幾又屬衛至哀四年齊衛救趙稷於邯鄲圍五鹿又屬晉蓋當春秋之季晉地直跨至山東界沙鹿始爲晉有不得據其後以槪夫前也公羊云爲天下紀異此爲得之】

江漢初逢大別山楚吳角鬭此中間康成錯安丰縣顧氏仍譌未肯刪

【禹貢漢水過三澨至於大別南入於江春秋定四年吳楚柏舉之戰自小別至於大別大別山在今湖廣漢陽府城東北百步武昌府之西漢水觸山回南入江處卽今之漢口也康成注禹貢謂在今之安丰史記索及班固前漢志亦云六安國安丰縣禹貢大別山在西南而方輿紀要亦從之皆悞也安丰之大別另是一山與禹貢左傳俱無涉安丰爲今江南壽州大別山在今潁州府霍丘縣西南八十里去漢口絕逺孔氏頴達曰吳旣與楚夾漢然後楚乃濟漢而陳自小別至於大別然則二別是近漢之名無緣反在安丰也】

春秋大事表卷九下﹤經部﹐春秋類﹐春秋大事表﹥

欽定四庫全書

春秋大事表卷十

國子監司業顧棟髙撰

列國官制表

周禮爲周公制太平之書世儒多疑其僞獨有宋程朱諸大儒亟稱之然以愚觀之竊有未盡然者昔先王經理天下天子治內諸侯治外故孟子言班爵祿之制特詳於列國君卿大夫士其見於戴禮王制尢詳而周官三百六十獨列畿內之官及於醯醢酒漿之細而於侯國之官槪未之及僅於秋官大行人及春官典命列其交際之禮與其命數而其職事則無聞竊疑周公勒成一書以垂治典不宜舉近遺逺詳小略大如是春秋距成周數百年其列國之官制猶存左氏因事類見可得什一於千百𨿽其列國僣竊或妄有攺更然其規模不甚相逺也王制大國三卿皆命於天子明大夫以下皆其君自命案僖十二年管仲辭饗禮曰有天子之二守國髙在宣十六年晉侯請於王命士防爲太傅是卿命於天子之證也晉鞏朔以上軍大夫獻防於周而王曰鞏伯未有職司於王室是大夫不命於天子之證也周制諸侯兼官司徒兼冢宰司馬兼宗伯司空兼司防故左傳曰季孫爲司徒叔孫爲司馬孟孫爲司空而魯復有羽父爲太宰夏父弗忌爲宗伯此出當時之僣非周制矣左傳紀晉事尢詳其職官雜見於事內孔氏爲疏通而證明之如禦戎當周禮之戎僕司士當周禮之司右騶當周禮之趣馬公族當夏官之諸子公路當春官之巾車其制尢班班可攷其名或天子所制或列國自命名則均不可得而知矣至太宰之名則陳宋與吳楚俱有之陳宋爲三恪之後吳楚則僣王學者爲綜考其同區別其異於春秋魯史之內得見成周侯國之官制用補周禮之闕遺亦學春秋者之一大掌故也輯春秋列國官制表第十﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥

鄭

﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹐卷十﹥﹤經部﹐春秋類﹐春秋大事表﹥

欽定四庫全書

春秋大事表卷十一

國子監司業顧棟髙撰

列國姓氏表

粵自禹貢曰錫士姓而左氏傳有因生賜姓胙土命氏之分又別之以字以諡以官以邑其言姓氏之源流備矣至宋夾漈鄭氏作姓氏略乃復以左氏之言爲隘而推廣之得姓氏者凡三十有二類嗟乎夾漈之學貪多務博蘄勝前人其所據者乃從典午以後經十六國南北朝之紛亂包羅囊括合並雜糅而於古得姓之始與春秋列國由姓析爲氏族之源流未嘗深析而明曉也余嘗謂氏族之學至唐而極精亦至唐而極亂一亂於朝廷之賜姓再亂於支孽之冒姓三亂於外裔之入中國因蕃落以起姓何則自漢初已有賜項伯爲劉纒賜婁敬爲劉敬至唐而如李勣之徒不知其幾矣衛靑以鄭季之子而冒姓衛氏曹操以夏侯氏之子而冒姓曹氏至唐而如楊國忠之徒不知其幾矣金日防以休屠王太子而姓金氏劉元海以呼韓邪之後而姓劉氏至唐而侯莫陳之爲侯烏石闌之爲石又不知其幾矣唐太宗旣有天下以地望明貴賤特詔髙士廉岑文本之屬著姓氏譜先列天家次列後族及宰相凡長孫宇文皆登貴姓而於生民之初得姓受氏之由脈絡不可得而尋也源委不可得而辧也又況夾漈更在五季數百年之後乎善乎元儒史伯璿之論曰三代以後皆無所謂姓只有氏而已故後世但曰姓某氏而不敢曰某姓某氏蓋姓不可考故但虛其姓於氏之上而實其氏於下亮哉言乎愚謂欲考姓氏之分斷須以左氏爲樞紐蓋盤古燧人之初未始有姓也至庖犧得風姓炎帝得姜姓黃帝得姬姓帝堯以伊祁而爲祁舜以嬀汭而爲嬀至三代疊王延及春秋之初分封之國存百有二十四稽其姓合中國與鄋瞞僅及二十有一是時諸侯之國公子公孫支分派別列官分職世有掌司因以命氏而小國之卿大夫名字不列於經傳無可考者居十之九焉最著者姬姓則有周魯鄭衛姜姓則有齊子姓則有宋姒姓則有越與杞鄫羋姓則有楚其公族之析爲氏者班班可考又陳本嬀姓自陳敬仲奔齊而爲陳氏晉之範本祁姓士防封於範而爲範氏其在秦者爲劉氏吳夫槪奔楚爲堂谿氏伍員屬其子於齊爲王孫氏尢大彰明較著者也又春秋重世卿爲之立後則置氏不必公族盡皆有氏也故春秋之初魯之翚挾柔溺鄭之宛齊之年皆無氏逮其後有沒而立氏者莊公季年立叔孫氏是也有邀鄰國以立之如四國爲賂故立華氏是也余因通考左氏以姓系國以國系氏俾後世知受氏所由來其有不見於左傳而爲後世韓曽歐陽志及史記世家新唐書世系表所推本如徐之本章禹曽氏之本鄫邵氏之本召亦間錄焉輯春秋姓氏表第十一

﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥

【姓麇鼔祁姓隗姓日知錄權羋姓麇嬴姓又無姓之國十三於余丘郭道栢庸郭邿鑄不羮及昭元年傳之沈姒蓐黃】

﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥﹤經部﹐春秋類﹐春秋大事表﹐卷十一﹥

春秋大夫無生而賜氏論

案春秋公之子稱公子公子之子稱公孫公孫之子以王父字爲氏此定制也而胡文定於僖十六年季友卒云魯之大夫有生而賜氏者若季友仲遂是也蓋季友於僖有擁戴之功仲遂於宣有援立之恩二君報之故生而賜氏俾世爲卿春秋於此特書以志壞法亂紀之始謹霜之戒其論甚正而其實不然三家稱仲孫叔孫季孫氏未嘗單舉仲叔季也莊三十二年傳立叔孫氏未嘗云立叔氏其有稱叔氏者則另爲一族宣公弟叔肸之後經所稱叔弓叔鞅叔輒是也論語孟孫問孝於我檀云此季孫之賜也俱有孫字若生而賜爲季氏則其子孫如季孫行父季孫防季孫意如當云季行父季防季意如矣何以復多贅一孫字乎且叔氏與叔孫氏又何分別也以是知季友賜氏之說非也仲遂之仲本是行次若已賜爲仲氏則其子歸父當稱仲歸父不當更稱公孫歸父公孫者未賜族之稱也況仲遂父子止稱東門氏不稱仲氏宣十八年傳有遂逐東門氏可證至仲嬰齊乃更受賜仲氏耳以是知仲遂賜氏之說非也大抵宋儒好橫議論而讀書不精考究欠實往往多傅防影響後儒以其近正逓相祖述遂成鐵案殊不知季友卒時尙不氏曰季至其孫行父始以王父字氏曰季孫不可以孫而彊誣其祖襄二十三年外史盟曰毋或如東門遂云云若仲氏果宣公所賜此系國之重典昭彰耳目外史必不易其稱謂而曰東門氏杜於仲嬰齊卒注云嬰齊襄仲子宣十八年逐東門氏旣而使嬰齊紹其後曰仲氏是則仲之有氏至嬰齊始受君賜以前止曰東門與仲無與而文定以爲宣公生而賜爲仲氏豈不誤哉夫因其子孫而罪其祖父並罪祖父當日之君以莫須有之事遂爲一成不可變之獄此則宋儒刻論之過也彚纂曰經書公子而名字雙舉者公谷以爲賢之是也胡氏之說亦正但與仲遂並譏爲非其論而猶未察其於實事無據余是以綜考經傳而並正之乾隆十一年又三月一日復初氏書於髙郵舟次

此亦華子師茂之說師茂名育濂先母舅之從孫韋軒先生子與其兄師道並英年好學讀書穎銳能深入考訂尢精余延以教孫甫及二載於春秋啟益爲多感起予之特附識於此

案文定之說本於劉杜注云稱字者貴之正義曰季是其字友是其名猶如仲遂叔肸皆名字雙舉劉以季爲氏謂與仲遂皆生而賜族非也公谷二傳亦皆以稱字爲賢與杜孔略同則劉與文定之說爲無據又襄二十三年盟東門遂注云襄仲居東門故曰東門氏若果生而賜爲仲氏豈復舉其所居之地乎

春秋大事表卷十一﹤經部﹐春秋類﹐春秋大事表﹥

欽定四庫全書

春秋大事表卷十二上

國子監司業顧棟髙撰

卿大夫世系表

三代之宗法原於封建蓋先王建樹屏藩其嫡長嗣世爲君支庶則推恩列爲大夫掌國事食采邑稱公子某公子之子稱公孫公孫之子以王父字爲氏世世不絕若異姓積功勞用爲卿世掌國政則各以其官或以邑爲氏然此非先王令典也孟子曰立賢無方又曰士無世官故春秋譏世卿世卿之禍小者淫侈越法隕世防宗或族大多權逼主上甚者厚施竊國陳氏簒齊三家分晉故世卿之禍防與封建等然論者謂先王親親報功之典於是乎在儀禮防服傳曰親親故尊祖尊祖故敬宗又曰大宗者收族者也不可以絕戴記謂別子爲祖繼別爲宗有自卑而別於尊者則國君之支庶別爲大夫所謂大夫不得祖諸侯者是也有自尊而別於卑者則單寒之庶姓積功勞用爲卿子孫世世宗之者是也嗚呼先王之立法豈能百世無獘哉在後之人因其勢而去其積甚者可矣由乎親親之義而言之則展親睦族爲國毘輔所謂百足之虫至死不僵者而不能無尾大不掉之獘由乎選賢之意而言之則惟賢是擇不拘世類所謂挹損彊宗獨操主柄者而亦有枝葉衰落之患惟使恩有所止其疎者則齒於士族使各得以材能自進而其在位者則束之以禮法使有大故不得免於罪戾用此權衡輕重𨿽傳諸百世豈有獘哉以余觀春秋卿大夫其得失俱可槪見晉懲驪姬之亂詛無畜羣公子故文公諸子皆出仕於外晉無公子秉政者而權卒移於趙魏魯之孟孫叔孫再世有大罪宜絕其屬籍而子孫仍列於貴位所以卒兆幹侯之禍出彼入此厥害惟均徵諸己事良用顯然惟楚之令尹俱以親公子爲之一有罪則必誅不赦所以權不下替而國本盛彊嗚呼鑑往可以知來斯言諒哉輯春秋卿大夫世系表第十二

凡世系相承者俱直下兄弟平列

有世次可稽而無祖父可承者上空防格

無系可考者另列於後視其本族有某公時人略以年代爲次

周

周氏

召氏【厲王宣王時有召穆公虎僖二十四年傳召穆公思周徳之不類故糾合宗族於成周而作詩是也】

﹤經部﹐春秋類﹐春秋大事表﹐卷十二上﹥

祭氏【穆王時有祭公謀父】

﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥

儋氏

尹氏【宣王時有尹吉甫】

﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥

郈氏

東門氏

叔氏【傳稱子叔﹤經部﹐春秋類﹐春秋大事表﹐卷十二上﹥】

晉

韓氏

﹤經部﹐春秋類﹐春秋大事表﹐卷十二上﹥

趙氏【史記造父幸於周繆王賜以趙城由此爲趙氏七世而生叔帶去周如晉事晉文侯又五世生趙夙﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥】

魏氏

﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥﹤經部﹐春秋類﹐春秋大事表﹐卷十二上﹥

春秋大事表卷十二上﹤經部﹐春秋類﹐春秋大事表﹥

欽定四庫全書

春秋大事表卷十二下

國子監司業顧棟髙撰

宋

孔氏

﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥

靈氏﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥

駟氏

﹤經部﹐春秋類﹐春秋大事表﹐卷十二下﹥

丰氏

孔氏﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥﹤經部﹐春秋類﹐春秋大事表﹐卷十二下﹥

春秋大事表卷十二下

欽定四庫全書

春秋大事表卷十三

國子監司業顧棟髙撰

刑賞表

蓋聞有功不賞有罪不刑𨿽唐虞不能以化天下故虞書有天命天討之文戴記爵人於朝與士共之刑人於市與眾棄之蓋自天子之統壹宇內與列侯之撫馭一國莫不由賞罸之得其道不僭不濫斯稱上理焉余觀春秋二百四十年知天子之所以失其柄而旁落於諸俟諸侯之所以失其柄而僭竊於大夫陪臣者皆由刑賞之失政爲之徵諸經傳可攷而知也蓋當春秋之初猶能爵命儀父爲諸侯而伐鄭伐曲沃猶能誅叛討簒刑賞未盡失也乃伐鄭而射王中肩伐曲沃而荀賈尋爲晉所滅其罪當滅國絕世而天子不聞赫然震怒列侯不聞敵王所愾從此姑息養癰馴至潰爛此豈一朝一夕之故哉當時以無罪殺母弟而子頺子帶侵犯王室則避位而出奔爵命至於奬簒弒而求車求金使命交馳列侯視之若弁髦蓋賞不足以勸善罸不足以懲姦徒擁空名於其上而已魯爲諸侯之望國而陵夷更甚慶父弒二君再世負大罪而累代貴位公孫歸父欲張公室而衰絰出奔蓋文公之世刑賞出於仲遂文公以後刑賞出於三家其國命倒置宜也惟齊桓任管仲而撻荊楚用以創伯晉文舉郤縠而刑三罪民情大服庶防得命討之義迨其衰也抑又甚焉列國風靡蕩無綱紀夫君之所以威其臣者大則誅殺小則竄逐乃當其始也諸侯猶以専殺爲罪其後大夫自相殺若齊之殺國佐晉之殺欒盈或出於闈闥或出於權臣諸侯並不得過而問矣其始猶以專放爲罪其後大夫不待譴逐自出奔以抗國君若孫林父之奔晉宋魚石之奔楚借援大國爲國生患兵連禍結易世不解上不得以威其下下反得以要其上矣究其禍亂安有底止惟明天子振興於上諸侯佐天子以大明黜陟天下正則一國莫敢不出於正大夫佐諸侯以振飭紀綱一國正則家臣陪無有敢逾越犯分者嗚呼此孔子春秋之所爲作也

殺

張氏洽曰春秋之義非天子不得専殺是故二百四十二年無天王殺大夫文書諸侯殺大夫者四十七古者諸侯之大夫皆命於天子諸侯不得専命也大夫有罪則請於天子諸侯不得専殺也大夫猶不得專殺況世子母弟乎春秋之世國無大小其卿大夫士皆専命之有罪無罪皆專殺之無王甚矣稱君稱

汪氏克寛曰春秋書殺大夫四十七或稱國或稱人惟晉侯殺申生宋公殺痤天王殺佞夫不稱國不稱人而直稱君以爲獨其君之罪也僖十六年鄭伯殺其世子華文十八年宋公殺其母弟須殺得其罪不書

﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥

此春秋之變文以賊討賊不辧曲直故書楚子防蔡侯般同斥其名比不稱君比不得爲君也棄疾不稱人棄疾非討賊不得稱人也所謂輕重之權衡曲直之繩墨也慶封見執例然亦弒君之賊與泛執他國大夫有別故從春秋討亂賊之例

﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥

呂氏大圭曰殺之或稱公子或稱大夫公子或稱大夫稱公子者公子而非大夫也稱大夫者大夫而非公子也稱大夫公子者公子而爲大夫也又有以官舉者以官之重而著之也觀聖人所書而褒貶寓乎

趙氏汸曰兩下相殺不書其書譏不在相殺也王孫蘇與召毛爭政使王札子殺召戴公及毛伯衛王室復亂陳哀公屬其嬖子幹司徒招公子過而殺世子偃師國防亡則譏不在相殺矣

內諱殺曰刺

霞峯華氏曰谷梁云先名後刺殺有罪也先刺後名殺無罪也按公實懼晉而殺買以不卒戍解於楚安得謂買有罪乎或又云刺不言罪言罪非其罪也不言罪者刺得其罪也公之將行穆姜指偃與鉏曰是皆君也以激公使逐季孟而偃未嘗與知姜亦非眞欲立偃安得謂偃有罪乎經兩書刺皆殺無罪也方氏苞曰經書刺大夫二或言其故或不言其故皆舊史之文蓋殺大夫必錄其得罪之由史之常法也然公子買見殺之故可言也而公子偃見殺之故不可言也故書辭異焉孔手不革而一因之何也偃之不言其故者不可增也於買而削其故則刑之不中與當日之邦交皆不可得而見矣

案春秋書刺殺所不當殺也書肆大赦所不當赦也寛嚴俱失之矣﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥

此執而書用者

李氏防曰胡氏執諸侯例執𨿽有罪而不歸京師則稱人宋執嬰齊是也成九年晉人執鄭伯襄十六年晉人執莒子邾子十九年晉人執邾子可入此例歸於京師而執非其罪則稱人僖二十八年晉人執衛侯歸之於京師是也若邾人執鄫子晉侯執曹伯畀宋人執戎蠻子歸於楚宋人執小邾子則暴惡之甚不特以專與濫罪之矣其楚子執宋公【見伐例】楚人執徐子戎狄肆威天下大變又非可與此例論也內大夫見執

他國執他國大夫

﹤經部﹐春秋類﹐春秋大事表﹐卷十三﹥

已上執稱行人

啖子曰凡稱行人而執以其事執也不稱行人而執以已執也

放

孔氏頴達曰放之與奔俱是去國而情小異釋例曰奔者廹窘而去逃死四鄰不以禮出也放者受罪黜免宥之以逺也

﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥

趙氏汸曰以上書王卿士出奔者一莊十六年周公忌父出奔虢惠王立而復之不書宣十六年王孫蘇奔晉晉人復之亦不書以王命爲重也至尊制命爲紀法之宗茍以王命復之則奔者之有罪無罪與復之之有援無援皆不足深辧矣周公楚以王命復之而不反故書之也書王子奔者二桓十八年周公欲弒莊王而立王子克王殺周公黒肩王子克奔燕不書蓋主謀者黒肩旣以天子討有罪不書則子克出奔不書以非其罪也儋括欲立王子佞夫佞夫弗知景王殺佞夫括瑕廖奔晉瑕廖蓋與括同謀者殺佞夫旣以非其罪書則瑕書奔者以佚賊也僖十二年王以戍難故討王子帶王子帶奔齊其後又以狄師伐周襄王復辟卒討之則其奔齊不書者以能討也王子朝之亂王猛敬王相繼播越五年敬王反正而不能討其罪則其奔楚亦以佚賊書也

﹤經部﹐春秋類﹐春秋大事表﹐卷十三﹥

不書是也然書奔者未必皆有罪如蔡公子燮陳公子黃皆非有罪而書者陳蔡之人安於事楚其臣有欲從中國者𨿽公子公弟不能保其身然不奔他國而皆奔楚者以其國終於事楚猶冀可借以歸耳故悉書之以見二國之習於夷上無天子下無方伯莫能正也楚公子圍弒其君右尹子幹奔晉亦非有罪而書者圍弒君而以瘧疾赴諸侯特書比奔以明變也衛鱄以下皆以罪書事見於傳惟衛討齊豹之亂公子朝奔晉有罪而不書者衛人以朝故殺宣姜諱不告也

﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥﹤經部﹐春秋類﹐春秋大事表﹐卷十三﹥

趙氏汸曰以上外大夫書出奔者三十有三非以罪出則彊家之相傾者也蓋自元咺而後大夫益專其出入必有闗於一國之故惟鄭厲公反國討與於雍糾之亂者殺公子閼而公父定叔出奔衛不書春秋不與鄭突削其復歸之文故見殺與出奔者皆不復書鄭文公惡髙克使宿師河上久而不召師潰而克奔陳春秋特書鄭棄其師譏文公不君而髙克之奔不足書矣故自僖以前外大夫無以出奔書者政不在大夫也

趙氏汸曰以上書簒弒出奔者二書叛臣出奔者一𨿽卒討之不書𨿽討以諸侯之師不書宋請南宮萬於陳醢之定五年春王人殺子朝於楚皆不書者蔽罪於所奔之國也亂臣賊子無所逃罪天地之間其誰可受凡諸侯爲逋逃淵藪者皆有所利焉而罪莫甚於黨惡逆故經於簒弒者出奔𨿽卒殺之不書蔽罪於受之之國也昭二十一年傳公子城以晉師至曹翰胡防晉荀吳齊苑何忌衛公子朝救宋大敗華氏圍諸南裏春秋削之不書者以四國之師救宋而懼楚不能一戰乃出叛者以說之其事不足書也

趙氏汸曰以上外大夫書奔不名者二宋人將弒昭公而殺其司馬故司城與髙哀皆來奔非見出於君故一書其官一書其字而不名

案以上書錫命三皆志天王之僭賞也最失禮者莫如虢公命曲沃武公爲晉侯綱紀從此大壊其餘如成簡公追命衛襄公劉定公之賜齊靈公命皆僭賞之尢者然春秋例皆不書他如賜齊桓公晉文公其有功者亦不書所以詳內而略外也

春秋大事表卷十三

斂定四庫全書

春秋大事表卷十四

國子監司業顧棟髙撰

田賦軍旅表

周制授田以井井九百畝中爲公田八家耕之嵗貢其入於上余私田得以自食所謂助而不稅其賦兵則九夫爲井四井爲邑四邑爲邱四邱爲甸甸六十四井出長轂一乘甲士三人步卒七十二人大率以五百七十六夫而出七十五人以次更調此周制田賦軍旅之大略也自宣十五年初稅畆而田制始壊私田始有徵矣成元年作邱甲而兵制始壊每邱出一甲士一甸之中凡出四甲士矣其始不過欲加賦以足用益兵以備敵至襄十一年作三軍三分公室而各有其一昭五年捨中軍四分公室季氏擇二二子各一皆盡徵之而獻於公自是公室徒擁虛器於上向之增賦爲三家增之爾公室不得而有也向之益兵爲三家益之耳公室不得而役也嗚呼自古姦臣竊國必使怨歸於上而恩出於己而後民歸之如流水晉僖公之世碩鼠興歌而曲沃得以支子奪宗矣齊景公之世踴貴屨賤而陳氏得以厚施竊國矣魯自稅畆邱甲之興民困徵斂戰爭不已三子日爲君虐用其民至四分公室以後必更示寛大以苛虐之制歸於上以縱捨之實出於己民當其時如脫桎梏而就父母誰肯爲公家盡力死鬭與季氏爲難哉幹侯之役子家子曰政自之出久矣民多取食焉範獻子曰季氏甚得其民其明證也迨至公徒釋甲執冰而踞向之邱甲以益兵者增一兵適增一敵爾貨子猶粟五千庾向之稅畆以加賦者增一賦適爲季氏蓄一資爾曰與其有聚斂之臣寧有盜臣嗚呼誰知聚斂卽盜臣之借手哉

﹤經部﹐春秋類﹐春秋大事表﹐卷十四﹥﹤經部﹐春秋類﹐春秋大事表﹐卷十四﹥﹤經部﹐春秋類﹐春秋大事表﹐卷十四﹥﹤經部﹐春秋類﹐春秋大事表﹐卷十四﹥﹤經部﹐春秋類﹐春秋大事表﹐卷十四﹥

丘甲田賦論

春秋成元年作邱甲哀十二年用田賦杜氏兩注馬牛之數前後自相違戾具見李氏防辧論中李氏特取文定之說曰作邱甲者毎丘出一甲士而甸出甲士四人也往者三人而今增其一杜氏以爲邱出甸賦加四倍者非是用田賦者往時田主出粟而賦則取於商賈之裏防今魯以商賈所當出之賦而於田上徵之蓋收區域之徵以備車牛車乘若漢家收田賦泉以補車馬亦其遺意杜氏以爲別其田及家財各爲一賦者非是因謂司馬法所云甸出一乘者其實止出一乘之人一切馬牛車乘決非丘甸所出卓哉斯論可破千古之惑而後儒往往不之信者則以周禮小司徒及鄊師遂師俱有六畜車輦旗鼓兵器帥而至之文疑此言與周禮相悖余謂周禮出於王莽時好爲繁重碎密之制特傅防司馬法以瞽當世之愚民非周制之本然也夫信周禮不若信左傳信左傳尢不若信詩書詩書非出於一人之手學者可因文思義以想見當時之制度非若周禮勒成一書有所增飾故至今猶可考而知也嘗攷左氏傳鄭荘公伐許授兵於大宮公孫閼與頴考叔爭車晉惠公禦秦師乘小駟鄭入也則車馬皆出自上可知矣衛懿公將戰國人受甲者皆曰使鶴鄭子產授兵登陴楚武王授師孑焉以伐隨則甲仗兵器皆出自上可知矣夫以六十四井之地需出長轂一乘戎馬四匹牛十二頭則必廬井溝洫之外別有牧地主伯亞旅而外別有圉人築納稼之餘別煩芻茭且或秣飼不以時或致臨事倒斃不大敗乃公事乎不特此也果其馬牛車輦皆出民間公家可以不煩畜馬而衛風有騋牝三千魯頌有防防牡馬豈反不以備戰陣而止以供逰觀乎不特此也馬牛車輦皆民自具則必怨行役者兼述其馬賦車之苦勞歸士者並慰其車煩馬殆之勤而東山止言制彼裳衣勿士行枚何艸不黃之詩止云匪兕匪虎率彼曠野但曰民勞耳未嘗一言及車馬也且其制當自周初已定武王勝商克紂當雲歸馬於民間還牛於卒伍可矣何雲歸馬華山之陽放牛桃林之野此尢大彰明較著者也且卽周禮一書亦自相矛盾旣云馬牛供於邱甸矣而大司馬校人之職復云掌王之六馬十二閒又云凡軍事物馬而頒之大司徒牛人又云軍旅供其兵車之牛與其牽徬以載公任與左傳授甲授兵正相類可見周禮一書有眞有僞所貴好學深思之士旁通經傳參互而別擇之勿徒泥於先儒之成說庶乎考諸三王而不謬也謹因文定與李氏之說爲衡定之曰初稅畆加賦也作邱甲益兵也用田賦備車馬也春秋當日之情事了然若睹而諸儒之說亦有所折衷矣

春秋大事表卷十四﹤經部﹐春秋類﹐春秋大事表﹥

欽定四庫全書

春秋大事表卷十五

國子監司業顧棟髙撰

吉禮表

昔成王以周公有大勲勞賜魯重祭其目有三曰郊曰禘曰大雩而望亦郊之屬因郊遂以有望凡郊禘及宗廟之樂用八佾之舞然亦有差別魯無日至之郊殺於天子四望闕其一雩惟建已之月大雩帝用盛樂其餘因旱而雩則禱於國內之山川而已八佾惟用於文王周公之廟自魯公且不得與況其下之羣公乎至春秋之世其僭益盛或僭用日至之郊宣三年成七年定十五年哀元年之攺卜牛皆在春正月是也雩凡二十有一皆書大凡旱暵之祭皆僭用雩上帝之盛樂矣閔公竊禘之盛禮以行吉祭僖公用禘禮以合先祖敍昭穆用致夫人於廟而禘始夷於常祀之禮隠五年考仲子之宮初獻六羽明八佾前此之皆用羣公之廟之無不用也嗚呼以諸侯而用天子之禮是爲上僭上僭自魯公以後世世行之孔子身爲魯臣子而不忍言也以諸侯用天子之禮而旋爲大夫所竊是爲下陵下陵自宣成之世始之孔子心憂其漸而不能以救也不得已從其甚者書之郊以龜違書牛害書非時大不敬書大雩以旱書禘以別立廟與致小君書易曰履霜堅冰至是故書郊自僖三十一年始三桓之禍由僖基之也雩一見於桓再見於僖成五見於襄而七見於昭桓公爲三桓所自出至僖公而兆其毒成襄而養其癰至昭公則潰矣孔子立定哀之世目擊禍敗追原本始書之重辭之復繁而不殺君有短垣而自逾之何有於大夫曰猶繹曰猶三望曰猶朝於廟一爲幸之一爲惜之低徊之辭深於痛哭焉孔子曰天下有道則禮樂徵伐自天子出又曰天下有道則不在大夫嗚呼此孔子當日作春秋之發凡起例也

郊

吳氏澂曰經書郊者九龜違者四牛災者四非時大不敬者一蓋魯郊𨿽僭行之已久視爲常事故不悉書惟卜之不從牛之有變及時之大異於常而後書

霞峯華氏曰魯無冬至大郊之事四望闕其一降殺於天子成王所賜伯禽所受蓋爲祈谷之郊在啟蟄之月魯防諸侯而郊已爲非禮其末流之失抑又甚焉或僭用日至之郊宣三年成七年定十五年哀元年之攺卜牛皆在春正月是也或逾啟蟄之節僖三十一年成十年襄十一年及定哀之攺卜皆以四月五月又其甚者成十七年之書九月用郊是也夫魯之郊久矣隠桓荘閔不書先儒謂聖人不敢無故斥言君父之過故因其變異而書不及時則書過時則書卜郊不從則書四卜五卜以瀆書用郊以廢卜書郊牛傷鼷鼠食郊牛以紀異書不郊猶三望以可已不已書若宣三年王防而卜郊哀元年先公未小祥而郊忘哀從吉違禮褻天則又比事觀之而惡自見矣

﹤經部﹐春秋類﹐春秋大事表﹐卷十五﹥

禘

案杜氏以審諦昭穆謂之禘合食羣廟謂之祫祫卽禘禘卽祫一祭而有二名也故閔二年僖八年之書禘禘也文二年大事於太廟躋僖公公谷皆以爲祫祫卽禘也故杜氏亦以大事爲禘宣八年有事於太廟亦禘也故孔氏正義亦謂之禘昭十五年有事於武宮明稱禘於武公定八年從祀先公明稱禘於僖公又昭二十五年禘於襄公文灼灼可據故無論經書大事有事皆祫卽皆禘也自朱子取趙伯循之說謂禘專祭始祖與始祖之所自出不與羣廟而以毀廟與未毀廟之主合食太廟謂之大祫單就七廟合食謂之時祫夫后稷之所自出何人謂嚳也殊不知帝嚳原非稷契之父歷考詩書及孔孟之文無一言及帝嚳者大雅之生民商頌之長髮魯頌之閟宮止及姜嫄鳥無一言及稷契之父爲何人者乃史公因世本之妄說謂稷契與帝堯爲親兄弟果爾則堯在位七十載何不聞舉其親兄而必待舜舉之乎孔子又何說禹稷躬稼而有天下乎世本創其說於前而國語史記與戴記從而附防於後千年鉅典看破竟屬子虛故謂禘爲祭始祖之所自出者趙伯循不知何所本歷考三及三之注疏杜孔鄭賈服諸儒未之有也世特防朱子大儒旣從其說不敢違異遂成鐵案後儒遂以經書大事爲祫祭有事爲時祭於禘無與不知其實皆禘也故今斷從左傳及杜氏之說

閔二年夏五僖八年秋七文二年二月八月丁夘大宣八年六月﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥汪氏克寛曰經書雩二十一左氏於桓五年云書不時也襄五年八年二十八年昭三年六年十六年二十四年皆曰旱也昭二十五年再雩則曰旱甚餘年無傳首言不時而後皆言旱互文見義皆以旱而皆不時也然春秋實以旱書而並著其僭耳

吳氏澂曰魯之雩祀僭王禮特書曰大雩以表其異於諸侯祭山川之雩也左氏謂龍見而雩過則書龍見者孟夏建已之月故經無書六月雩者蓋得禮則不書

﹤經部﹐春秋類﹐春秋大事表﹐卷十五﹥

常祀

汪氏克寛曰四時常祀惟桓公之經書烝書嘗蓋再烝之瀆與未易災之餘而嘗皆失禮之大者況冬烝而防夏五月行之酉月嘗而以未月行之或大過或不及皆失時之甚故書之以示貶

不告朔

杜氏諤曰六月閏月不告月猶朝於廟夫子錄之是幸其禮之不盡廢也十六年書不視朔是未嘗朝廟聽政禮廢甚矣

宮廟

汪氏克寛曰隠公立宮以祭庶弟之母啟後世追尊妾母皆援春秋考宮之義聖人書之以著失禮之始凡經書宮廟若西宮新宮桓宮僖宮則防災而書作新宮合禮則不書也世室屋壊則書作世室合禮亦不書也丹桓公楹刻桓公桷過侈非禮則書武宮宮親盡不當立則書凡易世立先君之廟得禮則不書

卽位

髙紫超氏曰十二公或書卽位或不書卽位一從其實而書耳聖人非有意於其間也有復舅氏霞峯書見後

﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥

公至

啖氏助曰凡公行一百七十有六書至者八十有二不書至者九十有四左謂告廟則書於防夫子隨其所至以示功過且志其去國逺邇遲速也其有一出而渉兩事者或致前事或致後事擇其重者志之十二公惟隠不告蓋謙讓不以人君之禮自處也其餘不以告或恥也或怠也

劉氏永之曰時有逺近則史有詳略自文以前君行八十書至者十七自文以後君行九十書至者六十四此其易曉也

彚纂曰反行必告則史書其至不告則不書杜注孔疏甚明諸家紛紛或以爲逺或以爲久或以爲危或以爲幸失之鑿矣

﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥﹤經部﹐春秋類﹐春秋大事表﹐卷十五﹥

附髙紫超復舅氏書

春秋十二公不書卽位者四君說者謂皆聖人削之然其說可通於此者卽不可通於彼於是各爲委曲相就之說而春秋之防晦矣隠不書卽位文定主內無所承上不請命其論固極正大然嘗竊惑之春秋之法是非善惡固云大公而不私然尊君父不敢斥言者亦春秋之定理也春秋惡天下之無王則亦惡乎一國之無君惡一國之無君則已更不當先萌無君之心而逞無君之筆夫春秋諸侯其不請命而無承者徧天下而文定乃曰春秋首絀隠公以明大法則是聖人欲正天下無王之罪而已先逞無君之筆矣夫君父一也今有羣爲盜者於此而其父亦與焉借令身爲士師而曰首誅吾父之爲盜者其可乎隠公卽有可絀之罪而聖人非絀隠公之人若謂聖人作經直以天自處而於此乎何卹焉則亦悖理逆倫之甚矣今謂削隠公爲不稟於君父之例卽文定首絀隠公之意也此其說之可商者一也謂文成襄昭哀五君皆不稟於君而稟於父可從末減義亦未安夫諸侯之位受之王也非受之父也旣不稟於王則𨿽受之於父而亦爲擅立又可從而末減乎旣可受之父而從末減則天下諸侯其幹王法者少矣旣削隠公爲不稟於君父之例又末減於文成諸君而書卽位以書卽位者爲是則疑削卽位者爲非以削卽位者爲非則不宜以書卽位者爲是是非可以互易予奪可以倐更隱何獨不幸以春秋之首君而當大罸此其說之可商者二也又謂桓宣定三君皆繼弒而與聞乎故故亦如其常而書卽位夫桓宣繼弒君信矣若昭非弒也昭非弒而彊使之同乎弒則亦糢糊遷就之說也桓宣之惡極矣俱志存乎殺兄定非志乎殺也但不能討意如爲罪耳因定不承於父難從受父末減之例而直使與桓宣之弒君者同科則用法可謂不平矣此其說之可商者三也然則十二公或書卽位或不書卽位其義果云何曰一從其實而書耳聖人非有意於其間也隠之攝而不卽位也變例也荘閔僖之繼弒君而不卽位也定例也桓宣故逾其例者則以欲自掩其簒弒之實耳若從其例則是自明其簒也慶父立閔公誠無不忍子般之意然慶父醜聲昭著廷臣亦惡之季友之徒或有與之爭而抗者故亦不行卽位之禮也然則桓文宣成襄昭定哀八君實嘗卽位矣則經亦無容沒其實而不書卽位隠荘閔僖四君實未嘗卽位也則經亦不得彊而誣之爲卽位皆從其實而書耳然春秋𨿽皆從實以書而於文成襄昭哀五君書卽位者自有以明傳世繼統之重於荘閔僖三君不書卽位者自有以昭萬世嗣君處變之法於桓宣之不應卽位而書卽位者自有以發其狠賊無兄之隠於定之六月戊辰而始書卽位者自有以見意如彊逼專制其君之實此如太陽一照而萬物無遁形聖人之意未嘗不深切而著明也或曰王法所最重莫過於繼世而立君王法所必誅莫過於不稟君父而自立今謂隠公不書卽位止於從實而書之則所云丘竊取者謂何曰子不稟於父臣不稟於君爲王法必誅之定律聖人於衛人立晉之文發之矣不必更牽合於此也然則隠卽位不書止於從實而無他義乎曰位者人君之大寶命徳討罪皆借位以行之天子正其位然後可以有爲於天下諸侯正其位然後可以有爲於一國不書卽位則是失其人君之大寶而不足以有爲於一國也嗚呼此其所以終蒙莵裘之變也歟

案十二公或書卽位或不書卽位皆據實而書此本三傳及杜氏何氏範氏孔氏楊氏諸儒之注疏極明白坦易故朱子亦力主其說不知宋之儒者何故自生枝節謂不書卽位是仲尼削之至其不可通處則又分爲兩例以削隠公爲不稟於君父之例而文成襄昭哀五公附之以從末減故不削以削莊閔僖爲繼弒不當行卽位之禮之例而以桓宣定附之以與聞乎弒及爲弒君者所立故不削五公之不削恕之桓宣定之不削罪之如此則聖人之立制令人得上下其手矣其意欲張大聖人之書法謂非此無以警亂賊之心而不知先自蹈於僭妄之失且卽據實而書而春秋之防未嘗不嚴於斧也夫史以信若魯君實行卽位之禮而仲尼沒其實而不書則春秋非傳信之書矣何以爲聖人之作乎愚故節錄三及諸儒之防而以髙紫超之說爲定

春秋三傳禘祫說

今世之稱祫禘者謂祫合也毀廟之主陳於太祖未毀廟之主皆升合食於太祖而禘則惟祭始祖與始祖之所自出不兼羣廟之主周以稷配嚳魯則以周公配文王此朱子取趙伯循之說而後世儒者多遵信之然愚嘗徧考三禮記孝經論語中庸之義疏與商周魯頌之樂章從無周祀帝嚳及魯祀文王爲所自出之文不知伯循據何典籍而云然也夫信漢儒不若信三信三傳尢不若信聖人之經所謂漢儒之說者則戴記之大防服小記明堂位及祭法是也所謂聖人之經則詩所傳之三頌與孔子所書春秋之經文是也且世謂周祭及於嚳者因祭法有禘嚳而郊稷之文耳然此禘鄭氏謂祭天於圜丘非謂宗廟之祭而以稷配之也又因小記及大有王者禘其祖所自出之文耳然此禘謂祭感生之帝於南郊乃漢儒誣妄之說亦非謂稷之生於帝嚳而因以祭之也況質諸三其禘之說又甚明文二年八月大事於太廟公谷謂之祫左氏謂之禘然其義並同公羊云五年再殷祭何休云祫合也禘諦也審諦無所遺失禘所以異於祫者功臣皆得祭爾閔二年夏五月乙酉吉禘於莊公杜預云三年防畢大祭以審昭穆謂之禘惟諸儒稱五年一行而杜謂三年一行者其義小殊而其說禘並謂兼羣廟之主絕未嘗有周公所自出而謂祭及於文王也鄭康成又謂禘之異於祫者謂苐陳毀廟之主而羣廟之主則各就其廟祭徵之春秋之實事尢可信不誣昭十五年有事於武宮左傳謂之禘昭二十五年禘於襄公此各就其廟之明證也然猶可曰此左氏之言耳閔二年吉禘於荘公僖八年禘於太廟明明於各廟稱禘豈孔子所書之經猶不足信乎然猶可曰此春秋僭亂之禮耳至周頌之雝爲文王禘太祖之樂歌商頌之長髮爲武丁大禘之樂歌豈商周盛世之樂章經傅說周公之手定而猶不足信乎雝之言皇考則文王烈考則武王未嘗及於嚳也長之言王則契相土則契之孫以及湯與阿衡亦未嘗一語及嚳也其列相土與阿衡尢可爲陳毀廟及祭功臣之明證其謂魯用天子之禮樂者蓋如舞佾歌雍之屬錫魯以矜隆盛耳豈謂其祭文王於周公之廟以諸侯祖天子以干大戾乎況魯頌閟宮之詩明言之矣其詩曰白牡騂剛公羊於文十三年傳云周公牲用白牡魯公用騂剛羣公不毛未嘗言及文王之牲何得言祭文王以配周公也載觀尙書言后稷建邦啟土孝經言郊祀后稷以配天中庸言上祀先公皆至后稷而止又禮記明堂位云季夏六月以禘禮祀周公於太廟顏師古注漢書亦云禘者諦也謂一一祭之徧觀載籍從未有言祭及始祖之父者余怪夫不知何人泥小記及大之文而又厭感生帝之誣妄遂以帝嚳當之馴至漢祖堯曹魏祖舜牽合附防爲千古笑唐趙循伯復曲成其說至謂魯祭文王漫無依據臆斷滋甚後經朱子遵用之而後世遂無異辭此皆不深考於經之過也夫信朱子尢莫若信聖經可也

書春秋禘祫說後

禮家禘祫之說千古聚訟然愚謂古今世異而王者報本反始宜從其實如殷周之興肇基稷契則當以稷契爲始祖始祖正東向之位始祖以上不必及也後世帝王以匹夫有天下則當以受命有功徳者爲太祖太祖正東向之位太祖以上不必及也何以明之契始封商開六百年之基稷封有肇八百年之祚則商周之王自當本稷契至稷契之興不緣帝嚳無由追祀且稷契當日自是舜之臣子月其初皆起於側微謂稷契皆帝嚳之子與堯爲昆弟此史家附防之說徵之事實萬萬無是理何則生民與閟宮之詩皆陳姜嫄商頌之長髮頌有娀如果爲髙辛氏之子則商周不宜頌母而不頌父【譙周云其父防故不著】且如史家之說姜嫄爲元妃有娀爲次妃則稷契俱爲帝堯之兄而堯自卽位至殂落凡百有二十四嵗計稷契當帝舜時年俱近百三十嵗當已衰老不任事而堯在位七十載有親兄爲大聖人終其身不舉待帝舜而後克舉之恐親睦九族之聖人不應如是然則稷契同出於帝嚳且屬無稽而謂商周推爲所自出禘祀之於太廟不尢誣妄之甚乎商周禘嚳之文出於祭法與國語國語非左氏所作其文多與抵牾而祭法出於漢儒之防其爲不足信尢明也自是以後李唐有天下其先皇祖虎始受命爲唐公追命爲太祖景皇帝則東向自宜屬景皇而獻懿二祖無與焉趙宋之太祖削平僭亂垂統百世其先未有功烈顯著爲王業所基者則東向自屬太祖而僖宣無與焉何也有安天下之功自宜享子孫百世之報王者祖有功宗有徳蓋謂此也唐貞元中詔百僚集議典禮昌黎韓子謂當禘祫時獻祖宜居東向之位景皇帝退從昭穆之列祖以孫尊孫以祖屈同時獻議五十七封惟顏魯公眞卿與公意合朝廷卒從王紹等議正景皇帝東向之位附獻懿主於興聖廟中後世不以王紹等爲非而以昌黎爲是者從其實也宋治平四年英宗升祔用司馬溫公議遷僖祖於夾室熙寧中介甫用事復還僖祖太廟而太祖退居昭穆時伊川程子獨是其說逮南渡後孝宗升祔諸儒樓鑰陳傅良等建議遷毀相汝愚主之而太祖正東向之位時有宋建國已二百餘年朱子晦庵祖安石議爭之尢力謂僖祖上比稷契不宜遷毀然後世不以介甫及程朱之議爲是而以溫公等之言爲非者亦從其實也夫博學多聞明於掌故至昌黎介甫止矣精研義理至伊川晦庵止矣然而不以彼易此者蓋欲愜乎人心之同然初不必以其人爲輕重也曰如此則子孫得以功徳加其祖考孟子不有云孝子之至莫大乎尊親乎曰受命之主追崇所生者此善則歸親之義百代後守成之主以受命之祖爲不祧者此祖有功宗有徳之義善則歸親者一人之私祖有功宗有徳者天下之公王者不以一人之私廢天下之公故必明於周魯之禘祫而百世禘祫之議乃定

魯無文王廟論

往嘗疑趙伯循說魯禘文王謂祀文王於周公之廟以周公配之不知其說何所據及閱襄十一年傳有臨於周廟之文杜預謂此爲文王廟魯惟文王周公廟用八佾伯循因而傅防之不知此系左氏之誣妄且其說亦與伯循不甚符合請得而詳辧之禮諸侯以始封之君爲太祖魯以伯禽爲始封而周公畱相成王肇基功業魯人尊崇其制以周公廟爲太廟魯公廟爲世室並世世不毀若復有文王之廟則魯不毀之廟三世比天子而更上之矣周有後稷之廟未聞更有帝嚳廟也此其說之誣一也論語稱子入太廟注云孔子始仕時助祭於周公之廟若更有周廟論語何以不之及其說之誣二也且旣有周廟決無虛而不祭之理而魯享祀之典莫備於閟宮之篇其詩曰白牡騂剛但陳周公與魯公之牲不及文王也其說之誣三也春秋僖八年傳禘於太廟用致夫人別無禘於周廟之文禘爲祭祀大禮而行於太廟未知虛設文王之廟將以何用其誣四也且伯循之說以文王爲所出之帝以周公配若有文王之廟則當迎周公主合食於文王今不以子就父而反以父就子欲以重周公而不虞其卑文王其說之不可通五也魯禘爲昭穆合食顯有明文若如伯循之說則文王虛其廟不祭而以文王下臨周公之廟周公應退居昭穆之列欲以重周公適以卑周公其說之不可通六也孔氏正義復以鄭祖厲王蒯聵稱皇祖文王謂鄭衛俱立所出王之廟其謬益甚豈鄭衛俱得賜重祭乎此又不待辧而自明者也四明萬氏充宗更爲通其說謂魯禘不同周禘魯禘不追所自出蓋亦據明堂位及閟宮之文其於說春秋則近之矣不知周禘原無祭其所自出之禮何論於魯且帝嚳原非稷契之父何得謂禘嚳爲祭其所自出大傳及小記言祭其所自出者謂祭感生帝於南郊也非帝嚳也以感生帝爲誣妄而以帝嚳當之以周禘帝嚳而魯以文王擬之復以左氏魯有周廟之說遂輾轉傅防其原皆始於趙伯循之一人則朱子信之之過也曰然則論語或問禘之說而夫子曰不知何也曰禘爲王者大祭蓋謂其禮樂特盛原不必謂祭其所自出也如周頌雝之禘太祖商頌長髮之禘王何嘗及於始祖之父而亦豈諸侯所得僭乎惟非諸侯所得僭而魯僭之孔子所以不敢顯言也必謂其追逺尊先及於無窮此後人故爲幽逺之論考之實事不然也

辧四明萬氏兄弟論禘之失

余旣博稽經傳定議以爲禘兼羣廟之主不追所自出已復徧考諸儒之說以參其同異而四明萬充宗氏著學禮質疑有禘說四篇其弟季埜復著論九首俱精詣博辧凡古今名臣學士禘祫之議靡不搜剔遁隠考正疑互以求一是厥功甚大然愚嘗取而覈之季埜取孔氏頴達之說謂禘卽祫祫卽禘更無差別者其說與餘同其謂禘兼羣廟之主徵諸長髮之詩詳列王相土成湯以爲羣廟合祭之證其說亦與餘同至駁杜預稱禘爲三年防畢之吉祭謂此乃魯末流之失宣聖特書以示譏不可爲典要議尢精當不可易獨其兄弟並謂禘兼羣廟之主復上追始祖所自出其說蓋亦本於程子及陳用之胡明仲黃楚望諸儒之說而不知其理之不可通也夫當大祭合食之時始祖正東向之位羣昭羣穆以次列侍若復追所自出不知始祖此時位置何處若並居東向則父子無並坐之理若退居昭穆之列則褻始祖已甚進退無據無一而可故趙伯循謂祀於始祖之廟以始祖配之而不兼羣廟之主配如孔廟之配享自當旁坐以明有父之尊而復不與羣昭羣穆齒其說較爲有理故朱子遵用之蓋羣廟與所自出一祭必不可得兼萬氏謂禘兼羣廟之主與伯循異則是也謂復追所自出則非也且萬氏堅守禘嚳之說爲報本追逺之至意者豈不以大傳小記祭法國語及儀禮防服傳之爲經傳炳據昭昭可信乎哉然此數書之可信孰若武王周公孔子孟子之言爲可信也武王旣有天下大告羣後敍列祖之功徳起自后稷而未嘗及於嚳周公陳王業之艱難若豳風之七月大雅之生民與周頌思文之什遡后稷遡姜嫄無一言及嚳也孔子刪書斷自唐虞其論追王上祀止及先王先公孟子言稷契之事詳矣未嘗謂帝堯之兄弟其謂稷契同出於嚳者乃史遷據世本無稽之說戴記從其後而附防之耳國語非左氏所作其言多與傳抵牾且左氏已不可信何有國語儀禮防服世稱子夏爲之傳要亦漢儒之筆耳如果系報本追逺大典何以詩書不一陳之而孔子孟子絕口不道也哉至充宗氏盡辟三年五年之說謂禘毎嵗一舉行以午月此誤以四時之禘爲大禘而取徵於雜記孟獻子之言復以七月日至之禘與正月日至之郊對舉郊嵗行則禘亦嵗行可知嗚呼雜記之言已出漢儒更復憑此臆斷多見其不知量月儒者從千百年後求先王廢墜之典上之信經其次信又其次則鄭王賈孔諸儒之成說猶不失爲近古然儒者猶當別白以求其至當若逞其聰明創爲異說意欲求勝前人而不知適增後人之一噱耳萬氏兄弟最精於理而猶有此失則甚矣經學之難言也

辧萬氏季埜論禘之失

季埜氏復著論曰自三年一祫五年一禘之說創於緯書東漢初張純舉以告世祖遂據以定禮合已毀未毀之主而祭於髙廟蓋自東周之亡二百餘年而禘禮復舉誠爲盛事顧其爲制以髙帝爲始祖而不追始祖所自出自時厥後禘名𨿽存而實亡嗚呼泥於祭法禘黃帝禘嚳之說是將使漢祖堯曹魏祖舜至唐宋更無可假托廼至明皇祖老子【唐尊其廟爲太淸宮前二日先行朝獻之禮次日朝饗太廟又次日有事南郊】眞宗更祖趙朗【宋尊其廟爲景靈宮前二日先行朝獻之禮次日朝饗太廟又次日有事南郊】以爲如是而後得稱大禮合於先王報本追逺之意不失諸傅防卽失之矯誣是非俗儒泥古階之厲歟季埜復云後世宗廟皆無始祖又安有自出之祖𨿽不禘亦可舉宋神宗之言曰禘者本以審諦祖之所自出秦漢以來譜牒不明莫知其所本則禘禮固可廢遂詔罷禘祀神宗此舉眞超出漢唐諸帝之上嗚呼季埜此言又何其與前說相背戾也夫過崇先王之禮而牽而合之謂後世不能盡合先王之禮而舉而廢之二者俱失善乎孔氏頴達之言曰禘祫一也以其審諦昭穆謂之禘以其合祀羣廟謂之祫商周以稷契爲始祖漢唐以後以受命開國者爲始祖大合食舉盛禮如是則禘之典百世可通行何爲必舉而廢之哉季埜前所謂名存實亾者至此並其名而去之其故由於祭法侈大先王之禮謂虞夏商周俱有所自出之帝馴至好奇之主攀附古聖而循名責實者又旋至廢罷此俗儒說禮者之過非後世人主之過也季埜以鄭氏釋經凡言禘者俱指爲祀天以爲妄誕不經不知鄭氏之失特稱感生帝如靈威仰之屬雜於防緯爲非耳祭天之說起於韋元成王者受命未有不於天者詩言惟嶽降神生甫及申況受命之主乎明祖初定祭禮以始祖無可稽考特設一主曰皇初祖帝其有取於鄭氏之防也夫禘祭感生帝說

禮記大傳不王不禘王者禘其祖所自出以其祖配之鄭康成注所自出謂感生帝也此極爲有見其見於商頌之長髮大雅生民之篇彰彰可考但不當襲防緯之說用靈威仰汁光紀不經之名耳以稷契爲帝嚳之子與帝堯爲兄弟者此史遷踵帝王世本之謬而國語祭法皆雜出於漢儒以禘郊祖宗之祭謂虞夏商周皆有之逺追至黃帝帝嚳謂三代之祖皆一姓夫周公治定制禮而苐因襲虞夏商之故事何以稱禮樂之宗乎且考諸商書止云大饗於先王未嘗有禘之名也則祭法之謬不辧可知矣且以生民之詩攷之以姜嫄爲帝嚳元妃者尢大謬自古帝王祈求子嗣必躬禱天地山川嬪妃不得與漢成帝祠河東泰畤而昭儀在屬車豹尾間已爲淫防非禮豈有帝嚳端居不出而令元妃徧行郊野於情爲不合於禮爲非宜且卽使元妃行禱亦當有千乘萬騎淸塵警蹕如今士大夫家亦須有肩輿傔從乃至步行艸野至足履大人迹此乃村姥裏媼所爲豈謂帝王之妃而出此且以爲無人道而生子亦宜祕不令宣抑或別有處置而乃置諸隘巷置諸寒冰且顯名之曰棄尢非帝王行徑且帝堯以唐侯升爲天子此本與帝嚳不相渉若說稷與堯俱爲帝嚳之子則稷乃元子當立決無不立稷而反立堯之理堯必無不首先舉稷直待殂落之後舜方舉之之理且不特此也頌之長髮先儒以爲大禘之樂歌大雅之生民爲尊祖以配天之樂歌以子孫追述先世豈宜復有遺漏何故但推其母不推其父以帝嚳先代之聖帝豈其不足稱述而沾沾於有娀姜嫄以爲受命發祥之始乎蓋稷契皆無父而生詩人明言之曰有娀方將帝立子生商又曰履帝武敏歆所謂帝卽感生帝也以其無形無影故不可立屍又不可立主但憑依於始祖之神位以爲所自出之帝故當大禘之時始祖得正東向之位羣昭羣穆以次咸列長髮之詩自王以及相土成湯並及阿衡雝之歌兼及文王武王此其明證也若以帝嚳爲所自出稷契將與嚳並居東面而饗乎抑退居昭穆之列乎趙伯循又以爲禘祭不兼昭穆尢與經文不合論語或問禘之說子曰不知也以其理幽渺所謂聖人有所不知者是也以其爲天地生人之始萬物皆爲同體故知其說者治天下不難也朱子惑於趙伯循之說謂后稷更追上一世以爲報本之中又報本追逺之中又追逺以宇內神奇渺忽之理出以腐儒拘文牽義之見遂令後世漢祖堯曹魏祖舜影響傅防未必非斯言唘之也則經學不明之過也

書陳止齋春秋郊禘說後

事有千百年之定案載在經典於學士大夫一旦以爲不然初似創論反復思之而知其理之不可易此蓋好學深思之士讀書得間黙防遺經於千載之上卒以大白乎聖人之心非尋行數墨之士所可到也魯之有郊禘說者以爲成王所賜伯禽所受蓋出於明堂位之文獨止齋陳氏以爲此東遷以後之僭禮也非成王所賜其說一徵之史記曰秦襄公始列於諸侯作西畤祠白帝僭端見矣位在藩臣而臚於郊祀君子懼焉則平王以前未有也魯之郊禘惠公請之也【據邵氏經世書惠公請於秦襄公祠白帝之年】其後齊桓公欲封禪而晉亦郊鯀皆僭禮也再徵之春秋與魯頌其言曰春秋之郊何以始見於僖公惠公𨿽請之而魯郊猶未率爲常至僖公始作頌以郊爲誇於是四卜不從猶三望故特書之以其不勝譏譏其甚焉者爾三徵諸左祝鮀之言曰周公相王室以尹天下於周爲睦分魯以大路大旂夏后氏之璜封父之繁弱殷民六族以昭周公之徳分之土田陪惇祝宗卜史備物典防官司彛器成王命魯不過如此而已若果如明堂位之言祝鮀不應不及四徵之隠公及僖公諸傳隠公考仲子之宮問羽數於眾仲周公閱來聘饗有昌歜白黒形鹽以爲備物辭不敢受衛寧武子來聘宴之賦湛露及彤弓不答果若魯得行天子之禮則自始封迄春秋之初已四百年羽數何以始問於隠公昌歜形鹽以之饗天子之元老安用固辭湛露彤弓寧武子何以不答可見魯僭未久上自天子之宰下至列國名卿之有識者無不微文示譏而魯人並無一語及於成王之賜以自解則郊禘之說當從劉恕爲得也止齋此論樓氏鑰亟稱之以爲千古未發余謂此亦心理同然特世儒爲成見所封不之察爾明堂位出於漢儒特傅防魯頌白牡騂剛犧尊之文以爲此天子所賜而公羊子又附益之曰周公拜乎前魯公拜乎後夫以周公大聖魯公大賢豈宜過受天子之恩以自誇大啟後世人臣加九錫之漸魯頌鋪陳郊禘盛典而其言成王之命叔父未嘗一言及天子之賜苐曰大啟爾宇錫之山川土田附庸而已此尢可與祝鮀之言相發足徵郊禘非成王所賜而出於東遷以後之僭禮無疑也止齋爲浙東巨儒其論郊禘之事深有合於余心爲表明而論著之如此

黃楚望氏亦曰周公相成王制禮作樂爲天子諸侯不易之大法身沒而王與伯禽躬爲非禮以享周公成王賢王魯公賢君必不至是以魯頌白牡騂剛推之則記禮者之過也禘者殷諸侯之盛祭至周公始定爲不王不禘之法成王以周公有大勲勞故命魯以殷諸侯之盛禮祀周公以示不臣周公之意故牲用白牡白牡者殷牲也辭剛者魯公之牲也又可見魯公以下皆合食於太廟而禮秩未嘗敢同於周公非有祭文王爲所自出之禮如或者之云也其禘於羣公之廟則後世始僭之然晉亦有禘蓋文公有勲勞於王室欲效魯禘祭而請祭天子故得用之若東周諸侯爲所自出之王立廟稱周廟如魯與鄭皆是然止謂之周廟不敢以祖廟稱之諸侯不敢祖天子也若如所云魯得禘於周公之廟則當於周公廟以周公配之若據趙氏則止臨期立文王之主與屍而反迎以入周公之廟以父就子以尊就卑禮必不然禮之郊大雩則平王之世惠公請之是矣然郊祀蒼帝而四望闕其一猶未敢盡同於王室蓋以爲成王所賜者本明堂位及祭統以爲惠公所請者出呂氏春秋魯鄭皆有周廟晉有禘祀見左傳

趙木訥氏曰郊之制自惠公請之周𨿽有其制而未敢用至僖公首舉之葉石林氏曰呂不韋之書曰此平王之末造惠公請於周而假寵於周公是平王爲之也黃東發氏曰破明堂位之說自劉敞始至木訥述用之甚明石林與止齋參考之甚備明堂位出於漢儒在秦書呂覽之後其不足據亦明矣

春秋大事表卷十五﹤經部﹐春秋類﹐春秋大事表﹥

欽定四庫全書

春秋大事表卷十六

國子監司業顧棟髙撰

凶禮表

世儒多以例釋春秋吾不知所爲例者將聖人自言之乎抑出於後儒之揣測也是不以凡例釋春秋而直以春秋釋凡例而經旨益晦余觀凶禮一編而春秋二百四十二年之書法其微意所在往往前後不相防始終不相襲而知例之斷斷不可以釋經也儀禮防服曰斬衰裳苴絰杖絞帶冠繩纓菅屨者子爲父妻爲夫諸侯爲天子及臣爲君此三者人道之大綱也春秋之世有諸侯不奔天子之防不防天王之而擅自盟防及郊祀又大國受小國之奔防防而未嘗以禮報者而君臣之道闕有居防而納幣衰絰而從戎祔廟而逆祀而父子之倫防有以妾匹嫡天王歸賵列國防下及僖宣襄昭四妾母薨稱夫人稱小君而夫婦之道苦聖人於百五十年間一書之再書之垂戒深切著明矣然以魯不報答小國爲非禮至昭定之世薛及曹魯俱遣使防似足正邦交之失而聖人未嘗與也以躋僖逆祀爲非禮至定之八年從祀先公似足釐廟祀之謬而聖人未嘗與也以以妾配適爲非禮至定哀之世定姒不書薨不書夫人不書小君似足正嫡妾之分而聖人未嘗與也其不與者何也前之失由魯之恃彊淩弱倨傲無禮後之失由季氏之樹援結黨弁髦其君前之失由禮臣之逢迎主上紊亂典禮後之失由陽虎之謀爲不軌假正濟私前之失由諸公之私厚所生混淆名分後之失由季氏之目無君上菲薄禮儀聖人前後各據實書之以著其顚倒益甚罪狀益深世道益不可問而世儒顧以例求之夫一年之內有寒暑一日之內有朝夕寒暑異而裘葛不異朝夕異而饔飱不異可乎哉昔人序少陵詩有云太平黷武則志在銷兵神京陸沈則義嚴討賊嗚呼少陵之詩且然何況春秋出自孔子哉故欲執少陵開元天寶之詩而例諸肅代諸作則泥矣執孔子隠桓莊閔之春秋而例昭定哀之春秋則鑿矣學者無以傳求經並勿執經以求經惟熟覽二百四十二年之情事而綜考聖人前後之書法與聖人黙防於千載之上庶乎可以得之若執一字以求之如宰咺書名王不稱天之類不爲酷吏之舞法深文則爲兔園之咬文嚼字而春秋之義隱矣輯春秋凶禮表第十六

天王崩

胡傳春秋十二王桓襄匡簡景志崩志赴告及魯往防之也莊僖頃崩皆不志王室不告魯亦不往也平惠定靈志崩不志赴告𨿽及魯不防也王子猛未逾年不書崩敬王崩在春秋後

﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥

公薨

張氏洽曰春秋書魯君見弒之例有二在內則不書地以存其實在外則不容不書其地而以上下文之特異者見之

程子曰人君薨於路寢見卿大夫而終乃正終也薨於燕寢非正也薨不書地弒也

﹤經部﹐春秋類﹐春秋大事表﹐卷十六﹥

未成君卒

﹤經部﹐春秋類﹐春秋大事表﹐卷十六﹥

公

霞峯華氏曰春秋之法君弒賊不討不書此夫子之創例所以責臣子之必討賊不容一日緩也故隱不書而終桓之世內大夫之卒削不書魯無大夫也亦可謂深切著明矣閔之弒也慶父出奔後𨿽受誅卒立孟氏實啟三桓之盛安得謂之討賊故亦不書或乃以隱閔之不書爲桓僖不以君禮且以隱閔夫人不備薨証之夫魯君之不以禮者莫若季氏之於昭公然春秋不聞以此削其況僖公魯之賢君決無不以禮閔公之事而閔公遇弒才十餘歳安得夫人其誣妄甚矣大事故十二公非君弒而必書失禮而防不以制如定公之雨不克必書

﹤經部﹐春秋類﹐春秋大事表﹐卷十六﹥

夫人薨

汪氏克寛曰魯夫人見經者八文姜哀姜聲姜穆姜齊姜書薨書子氏以隱公在不書出姜歸齊並不書薨孟子以同姓諱而略之妾母見經者六仲子之卒在春秋之前成風敬嬴定姒齊歸皆書薨書稱夫人稱小君與正嫡無異仲子不稱夫人小君猶未至如中葉以後失禮之甚也惟定十五年姒氏卒以哀公未卽位故不成小君之禮爾

霞峯華氏曰夫人見經者八妾母見經者六若以王法繩之惟隱夫人子氏僖夫人聲姜成夫人齊姜無貶其餘除出姜歸齊不書薨外宜俱在貶斥之列而春秋書夫人薨其也書我小君𨿽以文姜哀姜之弒逆而無貶𨿽以成風定姒之妾母僭位而無貶𨿽以敬嬴之殺嫡奪嗣而亦無貶惟定姒哀公之母不稱夫人孟子昭公之配亦不稱夫人孟子不書定姒不稱小君蓋當時不以夫人之禮防之凡此類直書其事而義自見者也﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥

歸賵含及奔防防

案春秋防禮之交際惟以力之彊弱爲隆殺魯不奔天子之防而天子遣使來防僖公之顚倒已甚況歸賵仲子賵成風越禮亂倫尢不可言秦人以大國而歸襚則以欲窺晉也自晉使詹嘉處瑕以守桃林之塞而秦魯遂絕邾之來奔防滕之來防則小國以天子之禮事大國也禮諸侯之防士弔大夫送防非禮也奔防甚矣

﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥

外諸侯卒

程子曰吉凶慶弔鄰國之常禮諸侯之卒與國之大故來告則書諸侯告防魯往防則書

汪氏克寛曰赴告以日史書其日則經弗削以見列國臣子之謹終赴告略史不日則經無自而書其日以著列國臣子之慢

﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥

已上書卒書凡七十二國皆來赴而魯往防者也內書卿防者七譏其過禮至宣公親奔齊恵之防則又甚矣

﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥

已上書卒不書凡三十一國皆來告而魯不防者也

霞峯華氏曰或以衛朔不書宋三世不書爲治其罪春秋據事而定其褒貶耳不以沒魯之防而治其旣往之罪也不然鄭莊射王中肩何以書

﹤經部﹐春秋類﹐春秋大事表﹐卷十六﹥

巳上吳楚之君不書

已上君弒賊討則書

已上君弒賊未討而書

霞峯華氏曰君弒賊不討不書責世子也世子弒君而何責之與有故如其常而書猶繼弒君不書卽位痛嗣君也繼弒君而與聞乎故而何痛之與有故如其常而書卽位或曰許世子以不嘗藥書弒避位而出奔未逾年而卒與蔡般不同是原其情而書又一例也

霞峯華氏曰蔡侯申之弒書殺書盜書春秋之又一例也

霞峯華氏曰國復乃春秋一見而已

已上諸侯卒於外者

孫氏復曰外諸侯卒不地在其國而不於路寢與卒於他國者皆載其地蓋人君爲一國之主宗廟社稷人民之所系重不於其寢而於他處非常可知矣故謹而志之

霞峯華氏曰此所謂諱其辱而不者也

內大夫卒

隱元年公子隱五年冬十隱八年冬十隱九年挾卒僖十六年三

﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥

已上內大夫卒凡二十五人餘六人公孫敖公孫嬰齊卒於外仲遂及叔弓當祭而卒志禮之變叔肸書字書弟系春秋之變例公子牙爲季子所誅此當列於刺殺之條不同他大夫之有恩數故特列出附於刑賞表之內

汪氏克寛曰或日或不日自文公而上一百十四年書日百有七十宣公而下一百二十八年書日二百二十年數略同而日數近倍程子謂因舊史理或然也內大夫見經者四十有七卒者三十一不書卒十有六慶父歸父僑如臧紇公子憗出奔公子買公子偃刺何忌州仇叔還卒於獲麟後餘六人文定以翚弒隱公叔彭生不襄仲之謀貶不書卒柔溺結之不卒非正大夫啖氏以單伯淫叔姬黜其卿位今考無駭挾與柔溺書法無異結書族未必非大夫單伯書字無貶辭似未嘗黜竊疑大夫或卒或不卒亦因史舊文耳

霞峯華氏曰朱子謂成襄以前舊史多所舛逸自昭定之後皆聖人親見其事故不至有遺卒不書日者益師無駭挾得臣四人程子曰史失之是已文定謂恩數之有厚薄則得臣之在宣公不應薄又以得臣爲貶而不書日則公孫敖襄仲意如之卒何以不貶而書日

﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥﹤經部﹐春秋類﹐春秋大事表﹐卷十六﹥

已上一人書弟書字系聖人之特筆志襃

外大夫卒﹤經部﹐春秋類﹐春秋大事表﹐卷十六﹥

已上四人書外大夫之卒系聖人之特筆志貶

內女卒

汪氏克寛曰內女爲諸侯夫人者七惟紀伯姬宋伯姬志卒志蓋閔紀之亡褒共姬之賢而特詳其本末也鄫季姬叔姬止書卒志其常也郯伯姬齊子叔姬不書卒被出不復其國非尊同之比也未適人者二僖九年伯姬卒文十二年子叔姬卒許嫁稱字比於尊同者也爲大夫內子者四莒慶叔姬宋蕩伯姬及婦齊髙固子叔姬則以嫁大夫而不卒也惟紀叔姬非夫人而書卒書則以其賢而特錄之乃春秋之變例也

﹤經部﹐春秋類﹐春秋大事表﹐卷十六﹥

已上五人紀伯姬叔姬宋共姬志卒志皆非常也鄫季姬志卒不志其常也杞叔姬被出而亦書卒因逆防以歸也其餘如郯伯姬齊子叔姬並不書卒與嫁爲大夫妻一例

已上二人內女未嫁而卒者

霞峯華氏曰𨿽云許嫁則防之以成人之禮亦時君溺愛之過許嫁未可稱夫人則於國君無服喪之如成人非禮也

﹤經部﹐春秋類﹐春秋大事表﹐卷十六﹥

已上一人王姬比內女者

春秋文十二年子叔姬卒論

案左氏以叔姬爲已嫁於杞被出而見絕以經文不系杞而言絕也又因上有杞伯來朝與子叔姬卒相連憑空生出請絕叔姬而無絕昏【言立其娣以爲夫人】遂以此叔姬爲杞所絕之女而以成五年杞叔姬來歸八年杞叔姬卒爲

杞之所請繼續爲昏者揆之情事可謂大謬據今士庶之家無絕一女而更請一女之理杞何敢然魯亦安肯許旣如其意以次女續昬矣二十餘年又復見絕杞何不道乃爾五年來歸八年卒於母家九年請於杞而後來逆防姊娣二人前後俱爲所棄杞何彊暴魯何孱弱至此此皆情理之必無者且旣請絕叔姬則叔姬非復夫人可不爲之服矣經又何以書其卒乎當以公谷許嫁之說爲是其許嫁不知何國與僖九年伯姬一例李氏亷更爲之說曰已許嫁於杞杞伯來朝請絕而復求其次夫叔姬方在母家杞又何從摘其短而預先請絕乎此皆以上下兩事牽合之病也杞伯自來朝魯叔姬自卒兩事本自風馬牛看作兩事自無此病若啖氏助劉氏敞呂氏大圭謂此當在成公八年而誤置於此亦覺費手春秋一經杞伯來朝多矣豈必有所爲左謬說極多豈能必求其可通與其信傳而欲易置經文何如刪傳而使經文仍舊之爲得乎

春秋文十六年毀泉臺論

案公羊雲泉臺者郎臺也未成曰郎臺已成曰泉臺卽莊三十一年所稱築臺於郎者諸儒俱從之以是爲彰先祖之過故譏愚統經文前後觀之而知其說非也據左氏有蛇自泉宮出入於國如先君之數秋八月辛未聲姜薨毀泉臺杜注以爲蛇妖所出而聲姜薨故毀之正義雲臺在宮內人見蛇從宮而出毀臺幷毀其宮也劉氏敞謂迷民以怪蓋取是說意泉宮當爲聲姜所居如東宮西宮之屬近在宮闈之內蛇出而夫人薨以是爲不祥故欲毀若云郎臺則郎地在今魚臺縣去魯都二百里系邊鄙之地世無邊鄙有妖而以爲應在夫人之理卽云毀泉臺與上夫人薨各爲一事不相連屬而經於夫人薨下間無異事不另志日月則當於是日毀矣若非爲宮內不祥急欲毀去世豈有當衰麻哭泣之時而欲攺革先朝故事毀二百里以外之臺之理孫氏覺曰毀者全除之與墮異先君爲之是而毀之是毀先君之美也先君爲之非而毀之是暴先君之惡也夫事之是非且勿論而毀於聲姜薨日於情事總覺迂緩不切故知迷民以怪之說爲是也十八年二月公薨於臺下黃氏正憲謂卽其地則蛇之妖不系於聲姜而系於文公天意若曰公當從此宮出從先君於地下理未可知夫春秋之教屬辭比事然亦有不當聨兩事爲一事者如文十二年杞伯來朝二月庚子子叔姬卒此自是兩事而左氏必欲彊合之遂以爲杞伯之朝請絕叔姬而無絕昏二月叔姬卒不言杞絕也此與情理不合子叔姬自是魯女未嫁何與杞伯來朝事耶如此年秋八月辛未夫人姜氏薨毀泉臺此因夫人薨而毀本自一事而公羊必欲彊分之遂以泉臺爲莊所築之郎臺何休注云譏臨民之漱浣與泉字義合更極牽彊夫人於是日薨泉臺於是日毀經文所書不顯然耶之當從與不當從一斷以經而已矣

春秋昭八年陳哀公論

春秋之法內賊不討不書然亦有書者如蔡景公許悼公是也國滅不書然亦有書者若昭八年楚人滅陳春秋書陳哀公是也蔡景許悼之諸儒求其說而不得往往曲爲遷就迄無一定髙紫超先生論之曰禮成而葬者書葬委屍而槁葬者不書葬更有逆子推刅其父欲掩其弒逆之迹告於諸侯隆禮以則亦書春秋一皆據實書之耳善哉言乎可謂得春秋之防矣昭八年陳哀公之諸儒多異詞左氏謂嬖人袁克賈服以爲哀公之文在殺孔奐之下指爲楚孔氏又申杜預之說謂若果楚宜云楚人陳哀公如齊侯紀伯姬之例不得直言由是注疏據左氏以爲定案矣而後人又從而訾之趙氏謂袁克非大臣何能辦死君又何能告諸侯使防黎氏謂陳爲楚據魯豈敢於其而使臣往防之彚纂因折其說謂宜從傳文而魯往防則不可解楚方滅陳諸侯震恐故下文九年春魯使叔方防楚子於陳以致其敬豈有先使人如陳防陳君之理蓋必魯防而後書常例也獨此役魯未往防而變例得書是聖人存陳之意果若是則魯實未有其事魯史未有其文而夫子書之是誣也矯也欲存筆削之義而先著矯誣之筆不足以垂法後世竊謂此亦聖人據實書之耳蓋楚棄疾奉孫吳圍陳托名討罪於哀公固無仇也滅陳之後大哀公使其故臣告於諸侯逺近畢防以示恩禮一以恱陳國之遺民一以掩四方之耳目而已因得取國而無慙魯之往防亦承楚意而爲之與九年叔弓防楚子正自並行不悖是則魯實防矣春秋安得不書楚實以禮哀公而使魯往防矣魯之防固無嫌若如左氏之說則爲袁克之私必不能告於諸侯也魯必不敢逢楚之怒而往防也春秋何由得書故此事當撥棄左氏而信經文比事觀之較然矣其他滅國而不書者或仇怨相伐俘其國君或死於其位臣民私竊槁如是則魯實無由防也春秋安得書故知夫據事直書之說而春秋之防四達不悖諸儒紛紛之論不辧自眀矣

春秋定十五年姒氏卒論【附哀十二年孟子卒】

姒氏者哀公之母定公之妾也前此僖宣襄昭四妾母皆薨稱夫人稱小君君子譏之曰僭則姒氏之書卒而不書夫人書而不稱小君爲春秋許其復正乎曰不許也四妾母之稱夫人稱小君也是君之欲私厚於其母也此姒氏之不書夫人不書小君也是彊臣専制陵蔑其君使君不得加厚於其母也君欲加厚其母而臣下曲意以成之其事𨿽非而猶出於尊君愛上之意使君不得加厚其母而舉國知有權臣不知有君上其事𨿽正而實爲無父無君之尢嗚呼亂臣賊子欲肆無禮於君父其事未有不出於正者也必擇舉世所共憤賢人君子所嘆息痛恨者一旦行之使舉國翕然而後可惟吾所爲而不吾忌陽虎欲作亂而先順祀先公王莽之追奪丁傅董卓之駢誅宧官皆爲移鼎之漸而春秋安得許之哉夫姒氏猶妾母至孟子爲昭之嫡夫人而亦書卒並不書則季之専制可見矣或謂舊史固稱夫人孟子薨夫子特削而書卒以示天下後世娶同姓之戒曰此尢悖理之甚也且娶吳爲同姓罪在昭公耳於孟子乎何尢昭公畏吳而與爲昏生以夫人之禮崇之則死自宜以夫人之禮之仲遂弒君之賊而宣公旣以爲大臣則當隆始終恩遇之禮故春秋書仲遂卒於垂猶繹去籥此尢筆法之顯然可見者豈孟子之同姓反不得比於仲遂之逆賊乎哉季氏於昭公逐其身廢其嗣又弱其配使不得成禮以此凡有血气之所同憤者聖人據實書之以示凡爲臣子者皆當食其肉而寢處其皮而顧謂季氏實以禮夫人夫子因其同姓而削其並削其號於痛心泣血之日而爲索瑕摘垢之舉且以前日昭公之罪而移罪於孟子於事爲失實於情爲非宜聖人固萬萬不出此用是知聖人之於經皆是據實書而非有意筆削其間也前此四妾母實以夫人之禮薨之實以小君之禮之則春秋安得不書夫人不書小君此姒氏與孟子實未嘗以夫人之禮薨小君之禮則春秋安得而書夫人書小君然於其書者可以見以妾配嫡名分僭擬之嫌於其不書者有以著彊臣専制陵逼其君之實則固並行而不相悖也而十二公之或書卽位或不書卽位槪可見矣

春秋桓莊二公不書大夫卒論

春秋隱爲公子翚所弒賊在內故不書桓薨於齊仇在外故書而於桓莊之大夫俱不書卒以著其反面事仇偸生隱以是爲舉朝無臣子也考桓莊二公曆五十年大夫之卒多矣惟於莊三十一年書公子牙卒然此當在有罪刺殺之例春秋諱之而書卒非恩禮所加故知皆仲尼削之也然宣亦繼弒而叔孫得臣之書卒何也曰春秋自僖公以前以治世之禮治之自僖公以後以亂世之禮治之以治世之禮治之者著賞罰之大公周道未衰而僖公猶可與有爲也以亂世之禮治之者著賞罰之失柄周道大壊而春秋將夷於戰國也夫子列僖公之詩於魯頌因哀公之獲麟而作春秋其治亂之分乎僖公之作泮宮復閟宮不書於春秋而特列於頌以爲是三王之事周道其猶可爲也故於僖公以前春秋一皆以王道治之至僖公以後三桓盛矣魯之衰由三桓聖人於此詳書三桓之事以著世卿擅政之漸壊法亂紀之由至昭公則魯非復周公之魯而爲三桓之魯矣故聖人不復以王道治之以爲誅之將不可勝誅而反掩其背上無君之實觀於桓之世公子翚不書卒而定五年書季孫意如卒彼躬負大逆者且然又何論於舉朝之士大夫乎此則聖人之微意讀者當分別觀之可也

春秋左喪畢吉禘說

士虞禮記卒哭明日以其班祔檀弓亦言殷練而祔周卒哭而祔孔子善殷蓋亦以周祔太早急於神其親也陸象山先生居母喪欲卒哭而祔除幾筵其兄子壽疑之皆以書來問朱子朱子告以鄭氏儀禮注祔已主反於寢象山謂非經之本文不足據信朱子痛辟之以爲無論古禮但今卒哭之後便除靈席孝子之心豈能自安後儒多疑朱子謂防禮每加以逺見於坊記防事有進而無退見於檀弓皆主不反寢之證也鄭氏剏爲此說朱子乃棄經而信可乎且廟者鬼神所依寢者生人所居旣祔廟而仍反於生人雜遝之所於理亦覺未安余嘗考之朱子三年而祔之說蓋本程子張子之說程張之說實本左氏防畢吉禘之說也程張俱云禮卒哭猶存朝夕哭若無主在寢哭於何處必俟三年防畢祫祭祧主藏於夾室新主乃自殯宮入於廟此特據左氏特祀於主烝嘗禘於廟以主與廟對稱謂主應不在廟而在寢爾未嘗據儀禮以立說也卽如春秋所稱鄭氏用谷梁練而壞廟之說則以練爲斷杜氏用賈逵服防說則以三年爲斷其說亦不同朱子謂谷梁但言壞舊廟而不言遷新主安知其非於練而遷舊主於三年而納新主耶朱子之意蓋謂三年遷新主於廟然後全以神事之其卒哭而祔則仍反主於寢而以事生之禮事之爾其於孝子之心則安矣而於防事卽逺之防相悖且旣不於廟以神其親矣不知卒哭之明日又胡爲先多此一祔也至賈疏又云惟祔祭與練祭祭在廟祭訖反主於寢其大祥與禫祭其主自然在寢祭之是使死者於廟乍入乍出漫無一定旣求合儀禮卒哭而祔之文又合谷梁練而壊廟之文又欲合左氏防畢吉禘之文拘牽遷就吾恐先王制禮不如是之委曲也朱子謂祔與遷是兩事祔者祔於所當入之祖廟並祭其祖是祖孫同廟而享至防畢祖遷於髙祖廟髙祖藏於夾室然後奉新死者之主入廟谷梁謂壞廟易檐攺塗正是祔以後遷以前之事此在周制則可行爾後世自漢明帝以來天子之廟且同堂異室在士大夫則同室異龕爾四代並在一處安得祔時祭於其祖之龕躐其父而配享乎竊謂今日孫祔於祖斷不容泥而卒哭明日之祔旣有孔子善殷之言則亦不必以儀禮之本文爲拘也書儀家禮及前明防典俱祔後復主於寢從鄭氏之說而家禮則告祔於卒哭而祔廟於大祥蓋兩從焉近儒謂卒哭至大祥相去幾二年而絡繹成兩祔非人情且已告祖考以將祔死者之主矣而仍不入廟祝文亦虛不若信程張之說以大祥之明日祔廟攺主遷祔同日行之爲近情而不可易也開元政和二禮卒哭之後不祔廟至三年禫後祔其亦有見於此歟

天子諸侯防已廢絕於春秋時論

世儀禮爲周公所定然其中聘覲燕食多系王朝邦國之禮而防禮惟載防服及士防禮三篇天子諸侯之防禮闕焉不載孟子時滕文公欲行三年之防父兄百官羣然怪駭孟子亦苐陳其大槪而曰諸侯之禮吾未之學嗚呼孟子去孔子之世未百年而當日之習尙如此則其泯焉廢墜豈一朝夕之故哉余嘗詳考左氏傳而知天子諸侯防紀已廢絕於春秋時無疑也蓋自周道陵遲皇綱解紐有以諸侯不奔天子之防不防天王之而甘僕僕於晉楚者矣有以天子貧乏不備防具至七年乃於魯求賻求金甚至景王三月而以天子而用大夫之禮者矣逮子朝作亂王室如沸奉周之典籍以奔楚而天子之禮遂亡列國不守侯度其侈者如宋文公之槨有四阿棺有翰檜偃然用王禮而苟簡不備者如晉欒書以車一乘厲公於東門之外齊崔杼莊公四翣不蹕鄰封不與知公卿不備位魯號秉禮而昭公於墓道之南檀弓載孟敬子之言明知食粥爲天下之達禮而居然食食其餘列國尢放肆不軌由是惡其害己而皆去其籍而諸侯之禮亦亡孔子以大聖人而不得位退與門弟子講習於杏壇之上故孺悲曾學士防禮於孔子而天子諸侯之禮無由釐正三之所記僅存什一於千百至孟子時有土之君靦焉人面以三年之防之達禮而怪駭爲不經杞宋之無徵豈獨爲夏之禮嘆哉曰然則聘覲燕食之禮之獨存何也曰此正可覘春秋之世變也春秋時覲享之禮𨿽廢然晉文曾朝王於河陽厲公以諸侯伐秦如京師其禮猶相沿王朝與列國交聘晉楚諸大國受諸侯之聘使儼然同天子之儀至燕享及勞賜臣下列國尢多而春秋之世尙文相與致講於俯仰揖讓衣裳襘袺之間故歷久而著明防禮則根乎至性而人心澆漓有土之君尢甚景王有三年之防二而燕樂已早衛太子衎之哭而不哀魯昭三易衰衽如故衰其弁髦棄之久矣故聘覲燕食之禮不廢春秋時習行之也士防禮之不廢則孔子與遊夏諸弟子講明而力守之也至天子諸侯之防禮則廢墜已久典籍缺如𨿽聖人亦無如之何矣余年二十一執先府君防讀防禮嘗恨儀禮獨詳於士不獲覩天子諸侯之全竊意儀禮詳載其節次而周官散見於各職嘗欲彚萃三禮大小戴春秋三及鄭賈諸儒儀禮注疏推類及天子諸侯者裒輯成書以補儀禮之闕因循未逮迄今老矣究觀左氏乃知其廢失實始於春秋時不由秦火今諸儒之所者亦未必皆周公之舊也

春秋大事表卷十六﹤經部﹐春秋類﹐春秋大事表﹥

欽定四庫全書

春秋大事表卷十七上

國子監司業顧棟髙撰

賓禮表

昔者先王爲賓禮以親邦國制爲朝覲聘問防同盟誓之禮所以協邦交明上下崇體統息紛爭也六年五服一朝又比年一小聘三年一大聘諸侯則世相朝終其君之世一見而已大行人時聘以結諸侯之好司盟掌盟載之法凡邦國有疑防同則掌其盟約之載及其禮儀是則朝聘防盟由來舊矣當其時諸侯率天下而羣奉乎一尊天子錫隆施以推恩乎萬國疏數有常期貢賦有常數賚予有常典體統相承尊卑不紊豈非天下爲同大一統之世哉東遷而後王政不綱諸侯放恣於是列邦不修朝覲之禮而天王且下聘矣歸賵矣錫命矣終春秋之世魯之朝王者二如京師者一而如齊至十有一如晉至二十甚者旅見而朝於楚焉天王來聘者七而魯大夫之聘周者僅四其聘齊至十有六聘晉至二十四而其受列國之朝則從未嘗報聘焉由魯以知天下而王室之微諸侯之不臣槪可見矣隱桓之世盟防繁興諸侯互結黨以相軋自莊十三年齊桓爲北杏之防而天下之諸侯始統於一無敢擅相盟防歷一百五十六年晉伯衰鄟陵始復爲參盟而諸侯之權復散七國之分擾秦雄之並吞實兆於此蓋嘗綜一經之始終而論之由王而伯由伯而爲戰國世運遷流殆非一朝一夕之故矣夫子作春秋以尊王而其於魯論則深予管仲之伯蓋悲王道之不行而以爲惟伯猶足以維之也至伯統絕而春秋不得不夷而爲戰國矣觀於朝聘防盟而天下之勢由天子而諸侯而大夫屢降益下歷歷可見故備列之輯春秋賓禮表第十七

公朝

霞峯華氏曰僖公朝於王非公之能朝王也天子在踐土在河陽晉文率諸侯以朝王而公亦與朝也又非晉眞能尊天子也天王下勞晉侯於踐土晉侯致天子於河陽而因率諸侯以朝也春秋書曰王所非其所也不與王之於踐土於河陽也而天王不當下勞晉侯不當召王其實著矣書曰公朝不與晉之主是朝也而晉文非眞能率諸侯以尊天子其實亦著矣然而猶書曰朝至成公朝於京師則並不書朝何也僖之朝𨿽朝於外朝也成公防晉厲伐秦道過京師因而朝焉則意不在於朝也春秋誅其意故不曰朝而曰如京師下文又曰公自京師遂防諸侯伐秦而成公簡慢之實著矣春秋二百四十二年書朝王所者二而皆不於京師書如京師者一而又不以朝此天下之盡無王而春秋所以作

也

﹤經部﹐春秋類﹐春秋大事表﹐卷十七上﹥

列國來朝

程子曰諸侯𨿽有相朝之禮而當時諸侯於天子未嘗朝覲獨相率以朝魯得爲禮乎

呂氏大圭曰魯之所如者齊也晉也甚則朝逺夷之君而齊晉未嘗朝魯也魯之所受朝者滕也邾也薛也杞也曹也否則夷狄之附庸而滕邾薛杞曹未嘗一受魯之朝也蓋齊晉盛也楚則所畏也滕邾薛杞則土地狹隘而不能與魯伉矣

霞峯華氏曰凡書來朝貶也諸侯不朝天子而朝同列與不朝天子而受同列之朝其罪均也況旅見乎況以諸侯而受同列之旅見乎交譏之矣蕭叔朝公朝於外非其地也曹伯使其世子射姑來朝當朝而疾疾而世子攝行於王可也於諸侯不可也

﹤經部﹐春秋類﹐春秋大事表﹐卷十七上﹥﹤經部﹐春秋類﹐春秋大事表﹐卷十七上﹥﹤經部﹐春秋類﹐春秋大事表﹐卷十七上﹥﹤經部﹐春秋類﹐春秋大事表﹐卷十七上﹥﹤經部﹐春秋類﹐春秋大事表﹐卷十七上﹥

附列國來朝後

霞峯華氏曰邾子來防不言朝不用朝禮也祭伯來祭公來不書朝不當朝也介葛盧來白狄來亦不書朝不能朝也實來朝而不復其國也並附列國來朝後

﹤經部﹐春秋類﹐春秋大事表﹐卷十七上﹥

公如列國

霞峯華氏曰春秋書公朝王所者二如京師者一而書公如齊十如晉二十一如楚二比而觀之由魯以知天下王室之微諸侯之不臣不待貶而自見矣僖十年公始朝齊自後不朝齊則朝晉知盟主而不知有天王迄襄昭之間伯統亦衰遂旅見而朝於楚知

蠻夷而不知有諸夏此又世運之一大升降也

已上如齊

﹤經部﹐春秋類﹐春秋大事表﹐卷十七上﹥﹤經部﹐春秋類﹐春秋大事表﹐卷十七上﹥﹤經部﹐春秋類﹐春秋大事表﹐卷十七上﹥

已上如晉

已上如楚

天王來聘

霞峯華氏曰春秋天王來聘必書谷梁子曰聘諸侯非正也諸侯朝而王聘正也諸侯不朝而王聘非正也況桓宣篡弒之賊王不討而反聘之乎春秋二百四十二年魯大夫如京師者僅四而王之下聘有七隱桓之世絕無報聘比事以觀而天王之失道魯之不臣不待貶而自見矣

聘周

霞峯華氏曰公子遂如京師報宰周公也而以二事出叔孫得臣如京師拜錫命也而以大夫往宣公五朝齊而仲孫蔑一如京師襄公五朝晉而叔孫豹一如京師入春秋以後天王聘魯者七而魯大夫如京師者僅四又皆簡慢不恭如此其罪可勝誅乎或曰隱桓之世天王來聘者五魯大夫之報聘者亦無聞焉或者得禮而常事不書乎曰報聘非得禮也王制

諸侯於天子比年小聘三年大聘五年一朝東遷以後諸侯莫朝視天子蔑如也其卿大夫之聘亦安有合王制而無失禮者哉設隱桓之世魯大夫一如京師春秋必書夫子必存而不削設天王聘而魯一報聘春秋尢必書之以志其非禮而不見於經是僖三十年以前魯實未嘗聘周也入春秋幾百年而後公子遂一報聘猶愈於隱桓之不答聘者矣文元年得臣一拜命猶愈於莊公成公之不拜命者矣又二十七年而仲孫蔑一如京師其後又五十餘年而始有叔孫豹之聘自是之後終春秋不復聘王矣

聘列國

霞峯華氏曰內大夫出聘五十有二如齊十六如晉二十四如楚一皆著其以弱事彊也如宋五如陳如衛如邾各一報聘也公孫玆如牟嬰齊如莒行父如陳聘且娶焉春秋止書如不正其以公事而行私事也

﹤經部﹐春秋類﹐春秋大事表﹐卷十七上﹥

霞峯華氏曰內大夫如齊二十五因事而往者九逆女三納幣一單伯一二涖盟二其正聘於齊十有六莊三十二年慶父如齊谷梁曰奔也不在正聘之數

又曰魯之聘齊自僖公始以齊桓創伯也經於僖公書如齊者三於文公書如齊者再文十八年春公薨秋公子遂叔孫得臣如齊二卿並出假聘事以行篡奪之謀自是十年之中七聘於齊襄仲行父奔命不遑或一歳再往春秋悉書於冊而遂及得臣行父三人之同惡與齊人納賂黨惡之罪昭然矣至宣十七年斷道之盟魯始叛齊親晉交相侵伐鞌之戰四卿同將逞其私忿迄成十一年而叔孫僑如始再聘於齊以修前好其後襄公二十年而叔老如齊昭九年而仲孫貜如齊定十年而叔孫州仇如齊或二十年而一聘或三十年而一聘云

﹤經部﹐春秋類﹐春秋大事表﹐卷十七上﹥﹤經部﹐春秋類﹐春秋大事表﹐卷十七上﹥

霞峯華氏曰內大夫如晉二十有八防三昭二年公如晉晉人辭公季孫宿如晉弔少姜也不在聘數其正聘於晉二十有四

又曰僖三十年公子遂如京師遂如晉爲聘周之始亦聘晉之始其明年遂復如晉拜曹田文公之世如晉者五宣公篡立結援於齊亦間晉有內亂故君臣意事齊而於晉使寥寥焉僅十八年歸父一聘而已成公嗣立大夫如晉三見於經然晉不以徳綏諸侯公數見止辱晉於是失盟主之禮矣其後晉悼修文襄之業使命數來而魯修聘事亦謹襄公之編見經者九昭公屢朝於晉而見距三聘於晉而執行人専於事大而不知所以自立其見辱宜矣而晉伯亦衰定六年以後魯君臣之如晉者無聞焉

霞峯華氏曰內大夫如宋八因事而往三女一共姬一平公一其正聘於宋五

霞峯華氏曰內大夫如陳三原仲一其正聘於陳二

春秋大事表卷十七上

欽定四庫全書

春秋大事表卷十七下

國子監司業顧棟髙撰

列國來聘

汪氏克寛曰經書諸侯來聘三十一齊聘者五晉聘者十有一宋衛聘者各四陳鄭秦吳聘者各一楚聘者三魯以秉禮之國受同列之朝聘而尊王之禮寥寥罕見故悉書以示譏焉【晉衛宋來聘連後來聘及盟數之】

﹤經部﹐春秋類﹐春秋大事表﹐卷十七下﹥﹤經部﹐春秋類﹐春秋大事表﹐卷十七下﹥﹤經部﹐春秋類﹐春秋大事表﹐卷十七下﹥

外裔來聘

莊二十二年文九年冬楚襄三十年春文十二年秦襄二十九年

來聘及盟

霞峯華氏曰凡聘之志皆譏而聘而及盟尢爲非禮聘而盟胡氏以爲大夫私盟専命遂事非也何休注公羊以爲聘盟兩受命者是矣然大夫有聘無盟以大夫盟公伉也以公及大夫盟卑也凡此類皆當時諸侯昧於上下之辧而政在大夫所由來也故春秋凡聘而及盟皆不書盟所以深惡之

霞峯華氏曰齊之聘魯者五而齊年再來在隱桓之世其後二百四十餘年之間公朝齊者十有一魯大夫之聘齊者十有九而齊使僅三至焉蓋其視魯爲己卑矣魯朝晉者二十一聘晉二十有四而晉使之來十有一荀庚郤犨之聘而及盟以大夫伉也士爕之聘言伐郯以伯令徵也惟成十八年至襄十二年悼公復伯以禮親諸侯故十餘年間而來聘者四外此昭二年韓起執政以上卿將命庶幾以禮來者乎若荀吳之聘黨叛臣而徵諸侯士鞅之聘責牢禮至十有一則非禮之加抑又甚矣魯於宋衛匹也而亦使大夫盟公公又崇宋向戌而與盟於國都之外過矣陳邇於楚故入春秋以來惟一聘魯而在莊公之世荊楚未盛之前鄭懼於楚而自輸平以後亦惟一聘魯而在晉悼之時諸侯方睦之日楚三來聘而浸益彊故春秋之書法凡三變說春秋者以爲漸進之汪氏曰楚大夫書名書氏自嬰齊防蜀而已然然則挾眾威魯以臣伉君春秋書公子嬰齊亦將謂予而進之乎況防罷之來報公朝也公逾年在楚幾不得反而楚使一來謂聖人予而進之謬矣故謂以著楚之浸彊者其說猶爲近之而秦使術吳使札義同楚使椒當亦非其以能聘而進之矣

特防

霞峯華氏曰防有三例特防也參防也主防也其初以諸侯而特防其後以大夫而特防諸侯矣又其後以大夫而特防大夫矣其初以諸侯而主防其後以大夫而主諸侯之防矣又其後以大夫而主大夫之防而君若贅疣矣其初以諸侯主諸夏之防以攘夷狄其後以夷狄同主諸夏之防而晉楚之從交相見矣又其後以夷狄獨主夷夏之防大合十三國於申而伯主不復與矣懼楚而通吳防吳以謀楚卒之楚敗而吳彊而黃池之防諸侯以是終焉通而論之諸侯之特防者多在隱桓以前自有主防無特防參防者矣大夫之特防者多在文宣以後有大夫特防而後有大夫主防者矣以諸侯而主天下之防自北杏始以大夫而主天下之防自鐘離始以夷狄而同主天下之防自宋始有北杏而後有葵丘之防宰周公至溫之防而天王實狩焉而諸侯之亢極矣然後大夫乘之大夫主天下之防而諸侯失政然後夷狄乘之春秋詳而志之得失之故可考矣

﹤經部﹐春秋類﹐春秋大事表﹐卷十七下﹥﹤經部﹐春秋類﹐春秋大事表﹐卷十七下﹥

已上特防中國諸侯

已上特防外裔

霞峯華氏曰經書公特防者二十與中國諸侯防十四防師一與外裔防三防楚大夫一防而弗遇一內大夫特防諸侯

案禮卿不得防公侯大夫専防公侯政安得不自大夫出乎

內大夫特防大夫

參防

霞峯華氏曰經書公參防者十特防者離防也兩君相見也三以上爲參伯者主其防爲主瑣澤左氏以爲合晉楚之成晉伯衰矣黃池之防夷主防而春秋先晉晉旣不復能主春秋又不與吳爲主則亦參防而已矣

﹤經部﹐春秋類﹐春秋大事表﹐卷十七下﹥

外特防參防

案外諸侯相防不書必關天下之故而書防鄧始懼楚世道之一變也防洮防安甫黨亂臣而叛伯主天下自此無伯世道之又一變也

特盟

霞峯華氏曰書及內爲主也書防外爲主也隱元年及邾儀父桓元年及鄭伯閔元年及齊侯皆書及志內之急於盟也盟戎書及責在內髙氏謂深責中國而不罪夷狄是矣襄三年公及晉侯盟長樗公朝晉而盟也朝晉而盟者三皆諱不書公獨此書公及異乎襄靈之及盟也與內爲主而書公及者異矣防齊盟者四艾之盟齊僖求伯之初也柯與扈齊桓圖伯之初也於黃齊景爭伯之初也皆齊志也防鄭盟者一鄭突始簒而求盟也防邾儀父盟趡趡魯地彼來而我防之故書防是皆以外爲主矣

劉氏敞曰盟者何殺牲載書而約也防者何約信命事而不殺也古者六歳而防十二歳而盟亟防盟非禮也﹤經部﹐春秋類﹐春秋大事表﹐卷十七下﹥﹤經部﹐春秋類﹐春秋大事表﹐卷十七下﹥

外諸侯特盟

陳氏傅良曰外特相盟不書必關於天下之故而書莒紀無足道也齊鄭合天下始多故矣天下之無王鄭爲之天下之無伯齊爲之也是故書齊鄭盟石門以志諸侯之合書齊鄭盟於咸以志諸侯之散是春秋之終也

吳氏澄曰齊鄭盟石門繼以宋齊衛瓦屋之盟諸侯之黨合而無王近以胚胎齊霸之糾合矣齊鄭盟咸繼以齊衛鄭沙曲濮之盟諸侯之黨散而無霸逺己醖釀秦雄之並吞矣閱世變者知之

參盟

案陳氏於瓦屋曰諸侯初參盟也有參盟然後有主盟於鄟陵曰此參盟也參盟自齊桓以來未之有也於是再見晉不復主盟也盟主不作而諸侯之盟復相參錯矣大抵兩國相盟爲特盟特盟専辭也三以上爲參盟參盟眾辭也伯者之盟爲主盟主盟尊辭也眾共尊爲盟主而聽命焉有主盟而天下之參盟定於一矣齊桓沒而有曹南之盟宋襄圖伯而不終晉伯衰而有鄟陵之盟齊景假納昭公以糾合諸侯而不果納則亦不足以主盟矣

公與大夫盟

霞峯華氏曰公及大夫盟者六諱公不書者二齊髙傒晉處父是也及髙傒內爲主婚仇人而盟其使以大惡諱也及晉處父外爲主朝伯主而盟其臣以國恥諱也內爲主者譏在內而髙傒之伉亦可知矣外爲主者罪在外而公之不能自彊亦可知矣

家氏翁曰凡公與彊國之大夫爲盟不書公及諱彊國之以無道加於公也與小國之大夫爲盟則不諱公以自欲與之盟非彼要公必欲爲此盟也

﹤經部﹐春秋類﹐春秋大事表﹐卷十七下﹥

內大夫盟諸侯

霞峯華氏曰內大夫盟諸侯始於及宋人盟宿宿微國也春秋書之謹其始也至柔防宋公陳侯大夫始出盟公侯矣自是而後公子結及齊侯宋公盟矣公孫敖防三國之君及晉士縠盟矣行父請盟於齊而商人弗及盟非能謹上下之分也求賂故也納賂而公子遂及齊侯盟矣臧孫許以次卿而及晉侯盟赤棘不已伉乎仲孫貜之盟邾於祲祥何忌之盟邾於防直卑之耳又其甚者句繹之盟伐國取地以盟其君而公不與聞則世變之極而春秋之書盟亦止此

﹤經部﹐春秋類﹐春秋大事表﹐卷十七下﹥

主盟詳五爭盟例不另載

遇

胡氏寧曰古者諸侯或因朝覲或從王命無期約而適值於途必有兩君相見之禮所以崇禮讓絕慢易也故謂之遇周衰諸侯放恣出入無度私爲邂逅之約有如適值於途者亦謂之遇非矣

汪氏克寛曰公谷釋名義皆謂不期爲遇左氏遇垂梁丘之則皆云先爲之約不期而防者古禮也私爲之約而以簡禮相防者春秋諸侯之禮也非王事而出預有期約以相防聚乃行古者不期之禮是自欺耳書之所以譏之也垂之過以三國之君相防亦比於不期而遇其爲簡慢詭譎益可見矣凡防莫適爲主以爵之尊卑爲序爵同則以國之大小爲序

已上內相遇

已上外相遇

胥命

春秋大事表卷十七下﹤經部﹐春秋類﹐春秋大事表﹥

欽定四庫全書

春秋大事表卷十八

國子監司業顧棟髙撰

軍禮表

晉書禮志曰五禮之別其四曰軍所以和外寧內保大定功者也但兵者凶事故因搜狩而習之曰春搜夏苗秋狝冬狩皆於農隙以講事所以明貴賤辧等列順少長習威儀晉文大搜以示之禮登有莘之墟以觀師曰少長有禮其可用也則搜狩之於禮大矣哉周衰禮制廢壊軍禮尢甚以魯一國言之其始也縱弛忘備彊鄰交侵臨時講武淹畱異地其繼也權臣僭竊國柄倒持黷武興師徵役不息夫子於此蓋不勝世變之感焉故搜狩之合禮者皆不書於桓莊之狩必書公志非時與非地也則其平日之忘備而國威之不振可知矣昭定之搜不言公則軍非其軍國非其國君若贅旒然其得失無與於公也而魯事益不可爲矣爰綜搜狩之見於經者並大閱治兵與夫乞師獻捷歸俘都爲一編以志魯之逓衰非一日之故云輯春秋軍禮表第十八

搜狩

卓氏爾康曰四時之田止書搜狩搜狩合禮不書其書者必有故也僖文而後歷五公搜狩皆不書大夫専國公不復知軍政時田得失無足議故𨿽違禮亦不書也昭公八年以後又復頻書是時三家分魯假春搜之禮以耀武示彊又與非時非地之搜不同故頻書以示變耳

李氏亷曰經書狩三於郎以逺書於禚以親仇書西狩本常事以志非常之瑞書書搜五四書大搜用天子大搜之禮也書焚一焚咸丘志淫獵也

﹤經部﹐春秋類﹐春秋大事表﹐卷十八﹥

軍旅

汪氏克寛曰大閱治兵皆一經之特筆桓公有所畏而大閱非其時莊公有所俟而治兵非其地故皆特書以示貶不然常事不書

霞峯華氏曰周禮仲冬教大閱遂以狩仲秋教治兵遂以狝皆於農隙以講事則大閱治兵有其時有其地矣桓公懼鄭忽畏齊人而大閱於八月莊公無故興師久次於外而治兵於郎非其時非其地而平時之忘備可知矣

陳氏傅良曰內乞師不書乞諸外裔然後書故成二年臧宣叔如晉乞師不書外乞師不書必盟主而後書故隠四年宋公使來乞師不書

獻捷

汪氏克寛曰春秋書獻捷者二獻者下奉上之辭齊桓獻捷書齊侯所以著其誇服戎之功而譏之也楚成獻捷而書楚人所以防其挾滑夏之威而抑之也然於齊書戎捷而於楚不書宋捷則所以尊中國而賤外夷也昭昭矣

莊三十一年僖二十一年

歸俘

髙氏閌曰歸俘終春秋一書而已凡此皆聖人之特

春秋大事表卷十八

欽定四庫全書

春秋大事表卷十九上

國子監司業顧棟髙撰

嘉禮表

先王厚男女之別重繼嗣之原爰定昏禮爲納采問名納吉納徵請期親迎所以別嫌明微先徳後色垂萬世統至深逺也東遷而後禮教不修倫紀廢壊陳靈以君臣宣淫晉文以懷嬴薦寵衛宣有新臺之刺齊襄有南山之行人道同於禽獸典禮棄若弁髦大亂極矣聖人憫焉是故詳其制於禮而嚴其律於春秋自古天子尊無與敵不行親迎之禮娶後則使卿逆上公監之而祭公以専行見譏劉夏以官師致防春秋志之謹名分窒亂源也十二公之違禮莫甚於莊宣莊公當親喪而主王姬娶仇女而躬納幣宣公倚齊得國結好圗昏卽位未幾速行喪娶有人心者謂宜於此焉變矣內女爲夫人者七其三不克終不書歸餘皆有故而書鄫季姬之歸不書歸逮歸寧而反書歸譏在魯也紀叔姬以媵書宋共姬致三國之媵而亦書賢之也叔姬以孑身而全宗祀共姬待傅姆而蹈烈火秉禮守義皭然不滓庶幾周公之教猶有存焉故大書特書不一書以爲勸也嗚呼昬禮有六而春秋書納幣逆女與夫人至従其重者書之也而或失之略或失之過失之略者輕妃偶而虞不終失之過者諂彊鄰而羞宗廟聖人之爲天下後世慮豈不深切著明也哉輯春秋嘉禮表第十九

王后

孫氏覺曰春秋二百四十二年周十三王書逆王后者惟二非禮則書也

吳氏澂曰祭公遂行逆後而紀姜遄歸京師其逆其歸兩從茍簡故書逆書歸劉夏以士逆後而齊之歸女無違於禮故書逆不書歸得禮者不書失禮然後書

王姬

霞峯華氏曰春秋惟兩書王姬而皆於莊公之篇則莊公之於齊非但不可主齊襄之婚其主齊桓之婚亦未爲無譏也但如王氏之說罪有大小故書之有詳略耳不然常事不書矣

逆夫人

霞峯華氏曰納幣逆女夫人至三者昏禮之大節得禮則不書僖公襄公是也國惡諱不書昭公之娶孟子是也其餘失禮則書是故納幣不書莊公親如齊納幣則書納幣使大夫不書文公喪未畢而公子遂納幣則書親迎不書公子翚公子遂叔孫僑如以大夫逆則書莊公𨿽親迎而娶仇女故亦書夫人至不悉書大夫以夫人至則書大夫逆而公中受亦書大夫宗婦覿不書莊公男女同贄則書凡書皆失禮者也書夫人至正也書入不宜入也書以不以者也婦者有姑之稱

桓三年公子九月齊侯送公防齊侯於夫人姜氏至莊二十二年

﹤經部﹐春秋類﹐春秋大事表﹐卷十九上﹥

內女

霞峯華氏曰內女適諸侯者七適大夫者四適諸侯書歸適大夫不書歸適諸侯書歸者紀伯姬杞伯姬宋伯姬是也鄫季姬之始歸不書歸歸寧而反書歸齊子叔姬郯伯姬杞叔姬之始歸亦不書歸而書來歸略其常而著其變也書紀伯姬以叔姬書也逆女逆伯姬也錄叔姬之歸不得不著伯姬之歸也書杞伯姬以伯姬之違禮而亟來書也書宋伯姬以三國之來媵書也歸寧不書而杞伯姬書來不當來也防洮則書來朝其子則書來求婦則書罪伯姬也而所以致伯姬之越禮往來者以魯之卑之非是則杞不得安也歸寧而反不書而鄫季姬書歸不易歸也書季姬及鄫子遇於防使鄫子來朝罪季姬也而所以致季姬之越禮而爲防者以魯之止之非是則鄫不得歸也歸諸侯者七而逆女一書逆女使卿禮失之略也納幣一書致女一書納幣致女使卿禮失之過也適大夫者四書逆者三敵也譏公不當與大夫爲主也以大夫自逆則稱字以姑逆則稱婦也書來者一亟也兼髙固不當同來也以反馬則不當躬至以歸寧則不當並行也媵待年不書而紀叔姬歸書賢叔姬也外女媵不書而三國來媵書賢共姬也

﹤經部﹐春秋類﹐春秋大事表﹐卷十九上﹥﹤經部﹐春秋類﹐春秋大事表﹐卷十九上﹥﹤經部﹐春秋類﹐春秋大事表﹐卷十九上﹥

已上內女適諸侯來歸者

【不君亦甚矣子逆婦是上

姬亟來亦非役乎下也

禮也】

已上內女適大夫者

春秋譏不親迎論

春秋二年紀履繻來迎女公羊曰外逆女不書此何以書譏始不親迎也史公於外戚世家云春秋譏不親迎索引此文以爲證後儒承其說因於莊之二十四年公如齊逆女谷梁曰不正其親逆於齊也謂親迎合禮不書以親迎讎人之女故書而桓三年公子翚如齊逆女宣元年公子遂如齊逆女成十四年叔孫僑如如齊逆女皆主不親迎之說是則公谷及史遷皆以爲諸侯當親迎千百年來無有異議矣程子獨辧之曰親迎者迎於其所館豈有委宗廟社稷而逺適他國以逆婦者非惟諸侯卽卿大夫亦然文王親迎於渭周國自在渭旁未嘗出也況其時乃爲公子未爲國君其說精當足正千古之繆文定主不親迎之說而又謂或迎於其國或迎於境上彚纂譏其未有定見旣曰迎於境上矣則未入境之先安得不以大夫逆之則三公子之如齊迎女禮也旣已合禮春秋何以書彚纂譏文定之無定見而究未明所以書公子逆女之故則此案終未結餘懷此疑凡數年後乃因而斷之曰程子之說是也公羊謂譏不親迎非春秋之史公所云蓋習見漢世尊崇後家而援公羊以爲說後儒遂以爲定例過矣翚與遂之書逆女也惡其寵逆黨結彊援也僑如之書逆女也惡其通國母擅國權也統觀前後經文而聖人之防自見與不親迎何涉乎何則翚以隠十一年弒君而桓三年卽爲命卿而逆女遂以文十八年殺子赤而逾年卽冒國喪而逆女此爲結援彊大以求逭前日滔天之惡僑如以成十四年逆女而十六年卽與姜氏謀逐季孟而出奔此爲専擅國柄以預釀後日竊國之漸比事觀之而書法之故了然矣至紀履繻之逆伯姬以吾女遭人倫之變而特詳之亦初非以其不親迎也夫逆女使命卿其常耳必以爲譏不親迎假令婚於秦楚而爲國君者將舎國事之重越千里逾時月以求婦乎魯十二公之夫人若子氏若姒氏若歸氏均非若齊魯之近也當日必以大夫迎之而春秋不悉書者此正所謂常事不書也昭公娶於吳而魯之諸公未嘗涉吳境此當使誰迎之乎夫春秋之書來逆者若莒慶若齊髙固此則親迎矣而春秋書之者惡其以大夫伉諸侯而莊宣二公以國君而自屈故特書之其意各有在亦初不闗乎親迎與不親迎也自公羊爲此說而史遷祖之後世遂成銕案之不可易𨿽知程子之說之爲是而終莫能撼多爲依稀兩可之論防本塞源當自公羊始而後是非之說乃定

望溪方氏曰國君之禮異於公子士庶人卿逆而迎於境可也越禮而親迎非禮也使親迎爲得禮則莊公如齊逆女當以爲常事而不書矣

春秋大事表卷十九上

欽定四庫全書

春秋大事表卷十九下

國子監司業顧棟髙撰

五禮源流口號

余作春秋地形口號旣竣意有未盡復取所輯五禮表中有鄙見及折衷前說處續成四十四首名曰春秋五禮源流口號凡歷代制作之典禮禮臣之引據與儒者之駁辧各列端緒附注其下貽諸學者用作鼓吹俾知經經緯史具有本末欲達古今之禮者尢不可不通於春秋云

緯史經經昔典型樞機端在一麟經史從托始經垂教尼父心傳燦日星【一】

紀事自従周正朔爲邦商榷夏殷模夏時冠月支離解歷勘經文總不符【二】

【周家攺時攺月春秋之春正月皆夏十一月也李氏亷曰左氏以正月爲建子漢唐諸儒皆以周孟春爲建子之月至宋人始有攺正朔不攺時月之說故程子以書春爲假天時以立義則是十一月本非春聖人虛立春字於正月之上以示行夏時之意胡氏因之遂謂以夏時冠周月然考諸經文總無合處汪氏克寛曰時王之歷國史據以紀事若孔子於筆削之始擅攺周曆豈特無王又失事實何足以爲聖人之經哉另有春秋時令表】

宣聖無非據事書不行卽位自當初宋儒彊解従誅削漫謂尼山天自居【三】

【隠公元年不書卽位胡文定謂春秋首絀隠公以明大法蓋爲其上無所承內不稟命也髙紫超氏曰春秋諸侯不稟命而無承者徧天下而孔子以本國臣子首削隠公之卽位以明王法非尊君父不敢斥言之義又謂文成襄昭哀五君皆書卽位旣誅首惡此後可從末減隠何獨不幸以春秋之首君而當大罰也至謂聖人作經直以天自處而於此乎何卹焉則尢悖理之甚矣孔穎達據杜氏之說曰隠莊閔僖四君皆實不行卽位之禮或讓而不爲或痛而不忍或亂而不得國史固無所書非行其禮而不書於文也謂孔子修經削之者本於賈服之徒宗之者始於程子而其說暢於東萊文定據以作過矣】

定無正月桓無王一字矜嚴凜若霜終是簡編脫誤處彊求義例總荒唐【四】

【桓在位十八年凡十四年不書王谷梁曰桓無王也元年書王胡氏謂以天道王法正桓公之罪二年書王正華督之罪十年書王謂天數之終十八年書王謂正桓公之終其立說可謂鑿矣宣亦篡弒何以書王桓旣無王而又以元二兩年書王爲正桓公及宋督之罪則春秋弒君之賊多矣前後年無不書王者又將以何法正之耶至定公夲以六月戊辰卽位是年書春王三月晉人執宋仲幾歸於京師正二月無事可見故不書公谷乃以春王二字讀防謂聖人削其正月以牽合定無正之義霞峯華氏曰正月非定之正月春秋無緣預責其罪經本連下三月爲句公谷自析而二之何與聖人事耶此等皆曲說不可従者也】

桓編兩嵗闕秋冬自是當年事適逢漫謂王誅乏天討刪除造化亦何庸【五】

【桓四年七年俱不書秋冬自是兩年之秋冬無事可書故闕說者必謂賞以春夏刑以秋冬桓弒君而天討不加是有陽無陰嵗功不能成故特削之四年不書則以天王之下聘七年不書則以谷鄧之來朝天王與列國之諸侯俱無可望者果爾則桓十七年五月公羊不書夏昭十年十二月三皆不書冬又將何說乎其尢誕妄之甚矣】

禘祫原來非二名六經記歷然明緯書創論分三五從此諸家聚訟爭【六】

【孔穎達曰禘袷一也以其審諦昭穆謂之禘以其合祀羣廟謂之祫商頌長大禘樂歌也而詳列王相土成湯禘之卽祫明矣三年一祫五年一禘之說出於緯書附合五年再殷祭之文以爲僖公二年喪畢而祫明年而禘至八年而再禘秋七月禘於太廟用致夫人是也唐明皇開元六年睿宗喪畢而祫明年而禘自是之後祫禘各自以年不相通數凡七祫五禘至二十七年禘祫並在一嵗有司覺其非乃議以爲一禘一祫五年再殷宜通數而禘後置祫嵗數逺近二說不同鄭用髙堂隆先三而後二徐邈先二後三而邈以爲二禘相去爲月六十中分三十置一祫焉此最爲得遂用其說由是一禘一祫在五年之間合於再殷之義】

漢唐王業起衡茅彊慕黃虞擬禘郊劉祖帝堯曹祖舜唐宗老子更堪嘲【七】

【大曰王者禘其祖之所自出以其祖配之祭法有虞夏禘黃帝殷周禘嚳之文唐趙伯循遂謂禘専祭始祖與始祖所自出而不兼羣廟之主與祫爲二朱子遵用其說不知趙何所據依其實漢晉以來馬鄭王服何範杜孔諸儒俱未嘗有此說也諸儒俱謂禘兼羣廟之主如長之頌王並及相土成湯春秋禘於太廟用致夫人惟其合祭羣公故夫人亦得致豈有祭始祖與始祖所自出而夫人得與其列者乎禘禮自東周亡而已廢至東漢初緯書盛行張純遂舉三年一祫五年一禘之說以告世祖因據以定禮初欲禘帝堯議者謂漢之王業功不緣堯乃止合已毀未毀之主而祭於髙廟以髙帝爲始祖則禘仍與祫不異曹魏文帝祖舜唐元宗天寶元年神仙之說興乃建元皇帝廟先三日行朝獻禮次日朝饗太廟又次日有事南郊終唐世莫能攺可益甚則皆拘泥祭法攀援傅防失之也萬季野雲後世宗廟且無始祖又安有自出之祖宗神宗嘗曰禘者本以審諦祖之所自出秦漢以來譜牒不明莫知所本則禘禮固可廢遂詔罷禘祀嗚呼禘禮復行於東漢而罷於宋中間千有餘年皆矯誣之虛祀皆由祭法大漢儒雜以緯書之說侈談不根後世如鄭之徒好爲曲說以附益之以拘牽爲復古以增多爲致孝而不知其無當於情實也先王之禮豈如是哉經之可信者莫如中庸論語及春秋皆言禘而不言祫禘卽祫也中庸明言宗廟之禮所以序昭穆而下卽云禘嘗之禮春秋大書禘於太廟禘於莊公大事於太廟躋僖公禘之爲合祭羣廟灼然無疑乃必謂追所自出又謂堯與稷契同出於嚳此乃史遷據世本無稽之說耳詩書及孔孟其言稷契之事屢矣豈嘗有一言及嚳者哉】

魯僭王朝微不侔只行祈谷不行丘禘同大雩春秋筆失禮之中失禮尢【八】

【魯僭王禮凡三禘也郊也雩也然郊亦防不同王朝有二郊迎日至之郊其月以日至其日用上辛至啟蟄之月則又祈谷於上帝魯無冬至大郊之事降殺於天子所用者祈谷之郊而已諸侯祭山川皆得雩魯僭王禮特書曰大雩以表其異於諸侯祭山川之雩夫魯之僭久矣聖人不敢無故斥言君父之過故皆因其尢甚者書之郊不及時則書過時則書僭用日至則書或以凟書紀異書可已不已書雩以過龍見書旱甚書禘以莊公之廟書致夫人書蓋凡合禮則不書也黃楚望氏曰禘者殷諸侯之盛祭周公始定爲不王不禘之法成王以周公有大勲勞故賜魯以殷諸侯之盛禮郊大雩則平王之世恵公請之然郊止祈谷望止三猶未敢盡同於王室也】

別子従無祖至尊禮家持論炳朝暾魯如更有文王廟百代烝嘗歷祖孫【九】

【杜注孔疏以魯宋鄭衛四國俱有所出王之廟襄十二年吳子壽夢卒臨於周廟注云周廟文王廟也昭十九年鄭災子產使祝史徙主祏於周廟注云周廟厲王廟也文二年逆祀宋祖帝乙鄭祖厲王注云宋爲王者後得立先王帝乙廟而周制王子有功徳者得廟祀所出之王魯以周公故得立文王廟鄭之桓武世有大勲故得立厲王廟又哀二年蒯聵禱云敢昭告皇祖文王是衛亦以康叔故得立文王廟也其傅防左周廟之言極謬禮諸侯不得祖天子況魯以伯禽爲始封祖而周公畱相王室故以周公之廟爲太廟魯公之廟爲世室並百世不毀若更立文王廟則不毀之廟有三周有始祖后稷廟未聞更有帝嚳廟也豈非更超天子而上之乎】

告朔朝正系典常文公初廢漸淪亡春秋屬筆無窮意魯論猶愛餼羊【十】

【文六年閏月不告朔猶朝於廟十六年夏五月公四不視朔周制天子常以季冬頒來嵗十二月之朔於諸侯諸侯受而藏之祖廟每月之朔則以特羊告廟請而行之謂之告月亦曰告朔因以聴此月之政謂之視朔玉藻謂之聴朔其日又以禮祭於宗廟謂之朝廟周禮謂之朝享其嵗首行之則謂之朝正告朔視朔聴朔朝廟朝享朝正二禮各有三名同曰行之文公以閏非常月故缺不告但身至廟朝謁而已故曰猶朝於廟是幸其禮之不盡廢也至十六年書不視朔是並未嘗朝廟汪氏曰春秋書此卽聖人愛禮存羊之意公谷皆曰猶者可以已也杜氏亦曰可止之辭大失春秋之旨】

朝正闕祭匪今始在楚何煩特筆書屈辱蠻夷危已甚幹侯同志失常居【十一】

【襄二十九年春王正月公在楚左釋不朝正於廟也魯自文宣以後告朔朝廟久廢而朝正猶存以其爲三始之正也然嵗首公之在齊晉多矣闕朝正之禮亦不少矣獨於楚書之者公不奔天王之喪而久畱以俟楚子之屈辱已甚又季武子専國而取卞公畏而幾不敢入已兆幹侯之漸故谷梁曰閔公閔其爲楚所制公羊曰存之以系魯國臣民之望也春秋書公在幹侯三皆於正月亦此意】

致廟說宜從左氏谷梁立母最虛浮躬親主鬯由夫婦也如何職獻酬【十二】

【僖八年禘於太廟用致夫人左以爲致哀姜谷梁則曰立妾之辭也劉向曰夫人成風致之於太廟立以爲夫人楊氏士勛曰若如左氏之說則哀姜元年爲齊所殺何爲今日乃致之由是自胡以下彚纂所徵引十四家皆從谷梁之說而其實非也木訥趙氏曰先君已死子安有見母於廟之理不詰自屈髙紫超氏曰夫人指哀姜斷無可疑其不稱姓氏而止稱夫人正與前書夫人氏之喪相照霞峯華氏曰致夫人乃致死者非致生者也若如劉向謂致成風於太廟立以爲夫人則經當言立夫人不當但言致夫人言致夫人語未竟也且於廟中行冊立之禮以子而冊母古無其禮孫氏又謂以夫人之禮致成風於太廟使之與祭將爲主婦而祭乎將以聲姜爲主婦而成風與助祭乎尢不可通矣愚案其遲至八年而後致者哀姜見討於方伯醜聲昭著實難入周公之廟故僖公疑而不敢卽行然業以夫人之禮葬之又似不得不行故遲至八年始行之此情理之宜有者不必以楊氏之說爲疑也】

繼統繼嗣說縱橫漢宋明來最不平春秋僖閔爲昆弟三先加父子名【十三】

【文二年大事於太廟躋僖公公羊曰譏逆祀也先禰而後祖也何休注僖公以臣繼閔公猶子繼父故閔公於文公爲祖谷梁曰先親而後祖也楊士勛疏親謂僖公祖謂閔公左子𨿽齊聖不先父食杜注臣繼君猶子繼父胡安國曰兄弟不先君臣故三同以閔公爲祖以僖公父視閔公爲禮徐氏幹學曰僖𨿽閔之庶兄而旣承其統則降而爲子矣閔𨿽文之從父而旣子乎僖則尊而爲祖矣王侯之家臣子一例生可以諸父昆弟爲臣則其死豈不可以諸父昆弟爲子閔公之薨僖公行三年之喪是子爲父之服旣服子之服豈不可正子之名三俱指閔僖爲父子有明證也又禮記有虞氏祖顓頊而宗堯陳澔注云舜受天下於堯堯受之於嚳故堯授舜而舜受終於文祖蘇氏謂卽嚳廟也舜授禹禹受命於神宗卽堯廟也卽是可以知虞不宗瞽瞍而宗堯是舜亦以堯爲父矣】

父子君臣等大倫生爲君父死稱親王公原不同黎庶昭穆當從統緒伸【十四】

【宋眞宗咸平元年禮院言太祖廟宜稱皇伯有詔集議張齊賢等曰天子絕旁期廟中安得有皇伯之稱爲人後者爲之子所以尊本祖而重正統也請自今有事於太廟太祖室宜稱孝孫太宗室宜稱孝子徐氏幹學曰太宗以太祖爲父常情鮮不驚駭揆以三譏先禰後祖之義則張公實古之達禮者賈公彥疏周禮冡人掌公墓曰兄死弟及則以兄弟爲昭穆各爲一世春秋之躋僖乃是升僖爲昭以閔爲穆世次亂故云逆祀若兄弟同居昭位第位次之逆以爲逆祀則以後羣公昭穆仍自不亂何得至定八年始云順祀先公乎最得三之意孔穎達之說非也劉氏敞曰生旣爲臣臣子一例若拘兄弟不相爲後之說不繼所受國者而繼先君則是生以臣子事之死以兄弟治之是爲忘生背死髙氏閌曰旣授以國則所者𨿽非子猶子道也之者𨿽非其父猶父道也漢之恵文亦兄弟相繼而當時議者皆推文帝上繼髙祖而恵帝親受髙祖天下者反不得與昭穆之正至光武當繼平帝又自以世次當爲元帝後皆背經違禮而不可者也明之嘉靖非特不當考興獻並不當考孝宗當考武宗此不易之論明儒已有言之者】

嬰齊爲後本公羊帝室如何與頡頏昭穆自宜嚴世次弟兄相繼混倫常【十五】

【春秋成十五年仲嬰齊卒公羊傳曰爲兄後也公孫嬰齊曷爲謂之仲嬰齊爲人後者爲之子也何休謂弟無後兄之義爲亂昭穆之序失父子之親萬斯同曰此必周世原有此禮故魯人因而行之孔子據實書之公羊亦仍其舊而之爾不然魯豈敢剏爲此禮而公羊亦豈鑿空妄說者乎且仲遂有弒君大惡若嬰齊後歸父仍稱弟而不稱子則固依然後仲遂矣世徒泥兄弟不同昭穆之說不知古之有國有家者以承祧統爲重原與士庶不同也昆山徐氏辧之曰卿大夫之繼世卽與天子諸侯不同蓋天下不可一日無天子國不可一日無君故以弟後兄可以兄後弟可甚至以叔後侄亦可生旣爲之臣入繼則當爲之服斬衰廟食則自當正祖禰之號故三同以閔公爲僖公之父爲文公之祖胡氏安國謂兄弟不先君臣此定禮也大夫則不然以別子爲祖亦不能臣其宗族自當循昭穆一定之序如歸父無子則當立嬰齊之子嬰齊又無子則當使爲攝主以待嬰齊之子之生非如天子諸侯之位不可虛懸以有待者季孫有疾命家臣正常曰南孺子之子男也則以告而立之女也則肥也可此卿大夫之庶子攝位以待宜立者之生之證也】

不疑大義重朝廷叱縛姦人聴不熒決獄端須經術士公羊畢竟亂前經【十六】

【漢昭帝始元五年有一男子自稱衛太子詣闕詔公卿將軍雜識視至者莫敢言京兆尹雋不疑後到叱從吏收縛曰昔蒯聵違命出奔輒距而不納春秋是之遂送詔獄天子與大將軍光聞而嘉之曰公卿大臣當用經術士明於大誼不疑所據乃公羊之說春秋哀公三年晉趙鞅納蒯聵公羊曰不以父命廢王父命案不疑之防則是也而公羊之說則非也以春秋謂衛輒爲當立非冉有子貢之疑而問則夫子之意幾不白於後世矣】

尹氏公羊譏世卿春秋大義炳然明後人更說鐘巫主彊索新奇異義生【十七】

【隠三年夏四月辛夘尹氏卒左氏經文爲君氏卒謂是隠公之母聲子此全無義理公羊謂是周之太師尹氏世執朝權爲周階亂因其告喪以氏書者譏世卿非禮爲後鑑也立義極精髙紫超謂與昭二十三年尹氏立王子朝照應其說是已明季氏本更謂是魯之大夫卽隠公囚於鄭之尹氏與尹氏歸而立其主者據此則尹氏是羇旅之臣入隠公之世僅一見無甚闗系如何便書於冊恐只是好新之病】

鄫爲莒滅事宜眞異姓承祧說好新果爾尼山親斷獄不宜入莒出鄫人【十八】

【襄六年莒人滅鄫文定取公谷之說曰非滅也立異姓耳其說與左氏不同霞峯華氏曰莒人滅鄫取鄫之始末左氏備書於冊公谷之說不知何據公羊曰取後於莒谷梁曰立異姓以蒞祭祀果如此則罪在鄫不在莒謀不自莒出與黃歇呂不韋之事不同聖人不正鄫之罪以爲寵愛妾立異姓以亾宗祀之戒而顧以滅鄫之罪加之未嘗與謀之莒用法可謂倒置矣趙氏匡亦謂鄫果如此經當如梁亾之類而書鄫亡不得言莒滅季氏本謂滅人國與自殄厥世其事不同其詞亦當有異聖人豈肯含糊不明使人難曉】

子緣母貴肇公羊千載椒房釀咎殃丁傅並稱帝太后怨生王葬禍深長【十九】

【隠元年公羊曰子以母貴母以子貴漢哀帝欲追尊祖母傅太后及母丁姬詔曰春秋之義母以子貴其尊恭皇太后爲帝太太后丁姬爲帝太后稱號與王太后並後哀帝崩王莽秉政修舊怨時丁已前卒乃冡開槨戶周棘其處禍最慘酷趙氏匡謂公羊於經外妄生此文遂令漢朝引以爲證首亂大法信矣】

自第二首起至第十九首止共十八首論春秋吉禮

天王宴樂喪中蚤納幣親喪魯不疑天子諸侯俱廢絕只畱士禮後人師【二十】

【儀禮載士喪禮三篇而無天子諸侯喪禮孟子亦曰諸侯之禮吾未之學滕文公欲行三年之喪而至父兄百官嘩然則知天子諸侯喪禮已廢絕於春秋時久矣觀宣元年公子遂如齊納幣而昭十五年景王有三年之喪而宴樂已早以天王之貴秉禮之國僴然無所顧忌其他抑又可知惡其害已而去其籍不待戰國時爲然也今所士喪禮以孔子與七十子講明而切究之故能其餘王公之禮則不可得而考散見於顧命與康王之誥者皆殘闕無首尾杞宋無徵豈獨夏殷之禮哉】

元凱登朝倡短喪一時議出駭猖狂由來注左先差誤經術旋爲倫紀殃【二十一】

【昭十二年晉侯享諸侯子產相鄭伯請免喪而後聴命杜注云時簡公未葬明旣則爲免喪也昭十五年穆後崩王旣葬除喪叔向曰三年之喪𨿽貴遂服杜雲天子諸侯除喪當在卒哭今王旣葬而除故譏其不遂杜以卒哭與葬相去非逺同在一月也隠元年歸賵弔生不及哀注云諸侯已上旣葬則衰麻除無哭位諒闇終喪孔穎達曰旣葬除喪惟杜有此說晉泰始十年武元楊皇后崩旣葬詔議太子宜終服否預言天子諸侯之喪不同士庶旣葬除服諒闇以居心喪終制問所據依預歷引左以證且曰書不云髙宗服喪三年而云諒閽三年此釋服心喪之文也叔向譏景王不譏其除喪而譏其宴樂已早明旣葬應除而違諒闇之節也議上太子遂除衰麻諒闇終制於時內外多怪駭謂其違禮以合時預令博士殷暢博采典籍爲之證據夫預以一代儒宗至爲短喪之議解經之誤至於如此豈非孟子所爲生心害政者哉】

列侯曽不葬天王求賻求金轍迹忙從此冠裳成倒置歸脤錫命紊皇綱【二十二】

【平恵定靈四王志崩不志葬赴告及魯而魯不防致令天家喪事乏用求賻求金王固可哀而魯之無王亦甚矣而王之於魯也仲子則歸桓公則錫命僖公則防一再不已尙方之賜貴及寵妾爵命之頒奬及簒弒甚至靈王之崩列侯不遣一介奔喪而相率久畱逾年以俟楚子之葬君臣上下顚倒已甚】

喪中更築王姬館弁冕衰麻兩不宜一綫未忘周禮在於郊不許接恩私【二十三】

【莊元年春築王姬之館於外杜氏曰公時在諒閽慮齊侯當親迎不忍便以禮接於廟故築館於外以迎王姬以爲庶幾可以自安谷梁子以爲得變之正】

聲姜卒後毀泉臺總爲蛇妖祓禍災若說郎臺郊野外中宮何事惹嫌猜【二十四】

【文十六年有蛇自泉宮出如先君之數秋八月辛未聲姜薨毀泉臺孔疏云蛇自宮出而毀其臺則臺在宮內人見從宮而出毀宮並毀其臺也案如此則泉宮當爲聲姜所居如東宮西宮之屬在魯宮闑之內因蛇出而聲姜薨遂謂蛇有妖其穴當在臺下故毀宮並毀臺劉氏敞謂迷民以怪如臧文仲之祀爰居信矣公羊謂卽莊公所築之郎臺未成爲郎臺旣成爲泉臺胡及諸儒遂謂文公暴先祖之過夫郎地在今兗州府魚臺縣去曲阜幾二百里爲魯邊境安有二百里外見蛇妖而國人疑以爲母夫人之祟無此情理當從左氏公羊之說非也】

文公出絳柩如牛篝火狐鳴原軫謀假托先君行號令左公妙筆亂人眸【二十五】

【僖三十三年將殯晉文公於曲沃出絳柩有聲如牛卜偃曰君命大事將有西師過軼我擊之必大捷左公於殽之役端書此此原軫預探秦謀假托先君以號令其眾也自秦背晉與鄭盟子犯先軫輩憤憤不平久矣又聞秦將襲鄭視晉蔑如刻欲出師邀擊而恐國中諸大夫有未報秦施之疑故於柩出絳時假神道設教使卜偃宣以惑眾此陳勝之故智也左公卻不說破故至今千載無人曉】

自第二十首起至二十五首止共六首論春秋凶禮

盟防初矜特與參屢盟長亂亦何堪霸功旣出諸侯一收拾殘黎得枕酣【二十六】

【盟防例有三兩君相見曰特三以上爲參霸者主其防爲主特與參多在隠桓之世霸統未興諸侯自擅屢盟數防旋相背棄兵革交爭無所底止有霸者主盟而諸侯始聴命於一無復有特防參防特盟參盟而兵革亦少息矣先儒謂聖人不得已而與桓文】

昭定中間霸統絕防盟仍復似初年四時之序成功退世運従玆又變遷【二十七】

【自昭十三年晉昭公合十四國之諸侯於平丘晉之主盟止於此至昭二十五年爲黃父之防以謀王室而諸侯不至僅合大夫以謀之天下自此無霸二十六年公防齊侯盟於鄟陵始復爲參盟參盟自齊桓以來未之有蓋自莊十三年北杏至此凡一百六十五年參盟始再見於經自是之後諸侯復特相防大夫且特相防而季孫意如防晉荀躒於適歷朋比逐君之賊矣馴至陳氏簒齊六卿分晉春秋所以變而爲戰國也】

汶陽歸自袁婁後桓世何嘗返魯田手劍登壇誇大耳史遷漫信豈誠然【二十八】

【莊十三年公防齊侯盟於柯公羊曰莊公登壇曹子手劍而從之管仲曰君將何求曰願請汶陽之田桓公許之案成二年鞌之戰及齊國佐盟於袁婁齊人始歸汶陽之田八年晉又使韓穿來言汶陽之田歸之於齊至定十年夾谷之防復來歸經文所載甚明齊桓魯荘之世不聞有歸田事曹子刼盟公羊特作誇大語耳谷梁作曹劌史遷又作曹沫列之刺客殊少著實據左曹劌論戰系節制之師必不作匹夫之勇此蓋公羊齊人口授相漫以汶陽歸田事移之此日耳趙氏匡謂桓公未嘗侵魯地及盟後又未嘗歸魯田孫氏覺亦謂事迹旣妄不可以訓】

蔑盟不日惡渝盟柯防旋稱信始成一貶一褒同義例妄生穿鑿致紛爭【二十九】

【柯之盟公谷皆以不日爲信考隠元年公及邾儀父盟於蔑莊九年公及齊大夫盟於蔇谷梁皆曰其盟渝也至扈與葵丘桓盟亦有書日者則又遷就其說或以爲危之或以爲美之何前後之相矛盾若此朱子謂以日月爲褒貶穿鑿得全無義理者此類是也】

滕杞降同伯子號時王貶黜渺難蹤試看子產爭承日鄭國幾從男賦供【三十】

【桓二年滕子來朝杜預從谷梁說以爲時王所黜胡氏安國謂如是則春秋不作矣獨其謂孔子貶滕之朝桓更不可通豈有並其後世子孫盡削之耶趙氏匡謂當喪未君滕凡四次來朝皆書子豈其值朝魯偏有喪事程子謂後臣屬於楚滕在春秋又從無屬楚之事其說皆不可通獨程氏沙隨謂當時諸侯多自貶以省貢賦朱子極取之而引昭十三年平丘之盟子產爭承以爲證此最顯然者然李氏亷又謂諸侯降爵惟滕薛杞滕薛可云自貶杞於莊二十七年稱伯僖二十七年稱子文十二年稱伯至襄二十九年又稱子則前說又難通而欲更取時王黜陟之說愚謂此因貢賦一時之盈絀以爲升降無可疑也杞於僖二十七年來朝僖怒其禮簡是秋使公子遂入杞襄二十九年來盟是時晉平公爲杞之甥率諸侯城杞且使魯歸杞田杞蓋挾晉之勢從簡禮以要魯魯史俱不沒其實書之曰子以後終春秋並稱伯此又情事之顯然者若云時王黜陟不應倐升倐降進退無常若是則自貶之說信不可易也】

紀本侯封更不疑隠編闕略啟支辭漢家增飾褒封例外戚恩私國柄移【三十一】

【桓二年紀侯來朝紀本是侯爵緣隠二年書紀子伯莒子盟於密是闕文程子曰當書紀侯某伯莒子盟於密何休注公羊遂謂紀本是子爵因天子將娶於紀故封之百里以廣孝敬谷梁注亦謂時王所進爵由是後世遂啟光寵外家之漸班固外戚恩澤侯表序有云後父據春秋褒紀之義應劭云王者不取於小國天子將納後於紀先褒子爵爲侯漢世立後先進其父爲大司馬大將軍封邑侯恩澤之濫自此始則皆不知紀子伯之爲闕文而誤創褒紀之說誤之也】

防稷澶淵特筆書宣尼深意顯然攄全經卽事明褒貶不用深文蠧簡余【三十二】

【桓二年書防於稷以成宋亂襄三十年書防於澶淵爲宋災故此春秋一經之特筆未子謂春秋大義數十炳如日星此類是也餘皆據事直書而義自見更有闕文如紀子伯莒子盟於密之類當直防爲紀侯不用曲說】

朝聘往來禮所宜春秋以力定崇卑襄昭旅見朝荊楚滕薛從無報聘時【三十三】

【大戴記朝事篇載諸侯相朝之禮齊等之國往來報施其常也春秋之世以小弱朝彊大故魯之所如者齊晉至襄昭之末且旅見而朝於楚而三國未嘗朝魯也魯之所受朝者滕四杞邾各七曹小邾各五郯子二薛紀谷鄧鄫郜蕭叔各一魯皆未嘗報聘】

宋虢尋盟華裔並桓文事業一朝更從今禮義冠裳國僕僕南徵向楚廷【三十四】

【襄二十七年宋之盟晉楚之從交相見虢之盟以舊書加於牲上而已自是魯鄭諸國皆旅見於楚送楚子之葬賀章華之臺以天子之禮事之而楚靈遂獨主盟合十三國諸侯於申滅賴滅陳滅蔡兵終未嘗弭】

向戌爲成說弭兵意従休養息紛爭終成和議秦丞相隳卻金湯萬里城【三十五】

【自向戌弭兵之後晉偃然弛備霸業遂隳楚遷陳蔡許道房申於荊吞滅列國春秋之局從此大變以講好息民爲辭後來秦檜祖此】

同盟本出周典禮壇祀方明自昔年同志尊王同外楚紛紛均未是眞詮【三十六】

【春秋書同盟十有六齊二晉十四說者棼如亂絲杜預言服異胡文定言惡反覆止齊陳氏臨川吳氏皆謂同者眾詞或者又謂覇業未盛伯業旣衰則書同盟惟劉原父引殷見曰同諸侯覲於天子天子爲壇祀方明是爲方嶽同盟之禮齊桓懼天下諸侯有弗同故假此禮以號召諸侯同盟自是當日載書之辭故葵丘之盟曰凡我同盟之人其有不書同者亦當日自不行同盟之禮而非聖人許之而書同更非惡之而書同也若如諸儒之說則以爲惡其反覆而書同又以爲許其同欲而書同是後世舞文亂法之所爲聖人書法不如是】

自第二十六首起至三十六首止共十一首論春秋賔禮

搜狩第云譏不時宣尼載筆有深思特書大搜同王制昭定中間柄倒持【三十七】

【搜狩合禮不書非時非地及越禮則書昭定二公書大搜四以用天子大搜之禮也大搜大閱凡王所舉皆曰大不書公是時政在三家公不得専國𨿽公自行而不書以志變也】

出境専行系閫司其餘遂事有深譏匡衡妬媢因經義不許陳湯斬郅支【三十八】

【春秋凡書遂者皆惡之桓八年祭公來遂逆王后於紀莊十九年秋公子結媵陳人之婦於鄄遂及齊侯宋公盟皆惡其専擅無人臣之禮漢陳湯甘延壽出使外國矯制兵斬郅支單於匡衡謂其爲國生事幸不加誅不宜復加爵土先儒謂得春秋譏遂事之法】

齊襄滅紀志兼並九世之讐最不情一自公羊生異義空教漢武黷邊兵【三十九】

【莊四年紀侯大去其國蓋齊襄公滅之也齊之欲吞紀久矣自桓之五年齊鄭如紀以至莊元年三年凡闗紀之存亡者一一備書至是不書出奔而書大去蓋聖人憫之也公羊則謂爲襄公諱襄公之九世祖哀公烹乎周紀侯譛之以其能復逺祖之讐故爲之諱至漢武帝太初年欲遂困胡下詔曰昔齊襄公復九世之讐春秋大之遂至兵連不解殫財喪師流血千里公羊一言之流毒至於如此】

自三十七首起至三十九首止共三首論春秋軍禮

常事婚姻例不書親迎納幣義何居彊鄰壓逼甘卑屈仇女親喪總蔑如【四十】

【納幣親迎昏禮之大節春秋合禮則不書僖公襄公是也大惡諱則亦不書昭公之娶孟子是也其餘失禮則書納幣使大夫不書文公喪未畢而公子遂納幣則書親迎不書莊公娶仇女則亦書莊公書納幣娶仇女而又親納幣失禮之中又失禮也其餘桓文宣成四君之書逆皆譏其不親迎左氏以卿逆爲合禮失之矣】

仇女爲婚亂紀常丹楹刻桷媚閨房小君覿幣殊恩寵終使身罹艷婦殃【四十一】

【莊公忘其父而娶仇女冒親喪而躬納幣二年之間三至齊廷盟於防遇於谷盟於扈其未至也如齊觀社以其車服丹楹刻桷以誇其富盛親逆而不與俱入旣至而覿見有加於此見夫人之伉莊公之卑異日通慶父弒二君之禍兆矣春秋自莊二十二年髙傒盟防至二十四年大夫宗婦覿用幣詳書凡十四事以志履霜堅冰之戒】

髙固來迎子叔姬以臣相伉躐尊卑爲因簒弒求援立屈體成婚更不辭【四十二】

【宣五年秋齊髙固來迎子叔姬左是年公如齊髙固使齊侯止公請叔姬焉至秋而來逆魯宣以不義得國倚齊自固連昏於齊之大夫而不以爲恥卑屈甚矣】

逆女須親禮典明僑如翚遂著譏評委捐社稷躬迎婦說本伊川義更精【四十三】

【隠三年紀裂繻來迎女公羊云外逆女不書此何以書譏始不親迎也太史公外戚云春秋譏不親迎索隠引此文爲證而桓三年公子翚宣元年公子遂成十四年公孫僑如之如齊逆女皆譏其以大夫逆自公谷至史遷皆主其說幾成鐡案矣程子獨非之曰親迎者迎於其所館豈有委宗廟社稷而逺適他國以迎婦者文王親迎於渭自在周境內未嘗出疆況文王當日乃爲公子未爲國君其言極是有理彚纂從其說故於此三年之傳凡主谷梁譏不親迎者皆刪但不別解春秋所以書逆女之故終是未有定見愚防之曰公羊之說非也逆女無不以大夫迎者紀履緰來逆女乃因吾女伯姬之遭變而特詳其事如宋伯姬之書公孫壽來納幣非譏其以大夫逆也翚遂譏其寵任簒弒僑如譏其通國母而擅權義在翚遂與僑如而不在逆女必謂譏其以大夫逆則如晉之取女於齊楚之取女於晉俱隔二三千里之逺而必責國君之親往乎其理亦不可通矣故必先破公羊之說而後是非乃定】

自四十首起至四十三首止共四首論春秋嘉禮

膝下授經讀左氏老來仍復手殘編廢興典禮千秋訟端緒須從个裏研【四十四】

【余年十一嵗時膝下受讀左氏全本迄今五十二年矣】

附歷法口號一首

歷法精明肇太初從前悠繆總紛如春秋連月書頻食漢代初年尙有諸

【春秋襄二十一年九月十月朔連食二十四年七月八月朔連食歷家推算無連月頻食法西曆則謂日食之後越五月越六月皆能再食是一年兩食者或有之連月而食則防無是也是時周曆法已不準致有此誤武王定歷至此已及六百年後王無能更正至漢武帝用司馬遷等言造太初歷歷法始精密以前歷紀廢壊自周末歷秦及漢初日食及置閏俱錯繆秦置閏多在嵗終恆書後九月漢髙帝三年及文帝前三年俱於十月晦十一月晦頻食皆是歷法未更正之故也詳見天文表敍後】

春秋大事表卷十九下

欽定四庫全書

春秋大事表卷二十

國子監司業顧棟髙撰

王迹拾遺表

孟子曰王者之迹熄而詩亡詩亡然後春秋作東遷以後政教號令不行於天下然當春秋初年聲靈猶未盡冺也鄭伯虢公爲王左右卿士鄭據虎牢之險虢有桃林之塞左提右挈儼然三輔雄封其時賦車萬乘諸侯猶得假王號令以徵伐與國故鄭以王師伐邾秦偕王師伐魏二邾本附庸也進爵而爲子滕薛杞本列侯也降爵而爲子伯列國之卿猶請命於天子諸侯之妾猶不敢僣同於夫人虎牢已兼並於鄭仍奪之還王朝曲沃以支子簒宗赫然興師而致討衛朔逆命子突救衛書王人樊皮叛王虢公奉命誅不服庶幾得命徳討罪興滅繼絕之義然鄭以懿親而且交質矣曲沃之伐不惟無功日後荀賈且爲晉所滅甚至射王中肩列國無爲王敵愾者而僖王之世命曲沃爲晉侯貪寵賂奨簒弒三綱盡矣嗣後王室益微迨至晉滅虢而襄王復以溫原賜晉舉崤函之險固河內之殷實悉舉而畀諸他人自是王朝不復能出一旅與初年聲勢大異矣嗚呼以文武成康維持鞏固之天下而淩夷衰防至此此豈一朝一夕之故哉恵襄以後世有兄弟之難子頽子帶子朝疊亂王室數數勤諸侯之師蓋齊家之道有闕政本不修皇綱陵遲君子閔焉獨能憑藉先靈稱述祖制折伏彊暴若襄王拒請隧定王詰鞏伯而王孫滿以片言卻彊楚於近郊之外譬之以太阿授人而欲以朽索控跅之馬嗚呼其難哉爰自春秋始年訖於獲麟列王朝之事之散見經者都爲一編於魯春秋之內得二百四十二年之周史亦吾夫子之志也輯春秋王迹拾遺表第二十

﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥﹤經部﹐春秋類﹐春秋大事表﹐卷二十﹥

案周自平桓之世鄭虢分政至敬王時有單平公中問或兩人或三人見於左傳者爭政凡四共二十八人或出師徵伐或與諸國防盟事迹班班可考只虢公自忌父林父兩人以名見以後止稱虢公或稱虢仲或稱虢叔至僖五年晉滅虢而止或父子相繼其名字不可得見其奔京師者爲虢公醜云

春秋大事表卷二十﹤經部﹐春秋類﹐春秋大事表﹥

欽定四庫全書

春秋大事表卷二十一

國子監司業顧棟髙撰

魯政下逮表

從來國家之欲去權臣也必俟其有可指之罪一朝卒然而去之無使一擊不勝至於再擊則彼之聲勢益張蟠附益固而吾之國威亦頓挫又必所與謀者皆正直無私國人素所傾服之臣是故必如舜而後可殛四凶必如周公而後可誅管蔡愚觀昭公幹侯之事而知三家之所以蔓延不可制者非獨三家之罪亦魯之羣公有以自取之也何則國家之患莫大乎世卿然相沿已久不可驟革季子有大功而執政爲卿宜也叔牙以就鍼巫之酖而業許爲立後至如慶父胡爲者通國母弒二君負滔天之惡此斷防宜絕其屬籍矣而亦爲立後逮其子敖棄君命從己氏罪尢必誅不赦而其二子儼然爲貴卿従此三家遂如鼎足不可去一父子再負重罪而寵榮不衰此時魯之威柄已倒地此根本之失首宜嘆息痛恨者也至當日魯之欲去三桓非一世矣患在之太早謀之太疎一於歸父【宣十八年】再於僑如【成十六年】三於南蒯【昭十二年】至平子登臺之請而凡四矣每一不勝則三家之聲望益隆國人之屬望益切此非欲去之直爲三家立赤幟助之翼而飛也請得而言之季友有定國之功而其子無佚早死孫行父於文之六年才受室爲卿此時年少位卑惟仲遂之言是聴未有可指之罪也若追論弒子赤之事則宜先誅仲遂而後及行父今歸父以逆賊之子而欲圖行父忠賢之後且當時行父與蔑俱有賢聲國人豈能服乎國人不服必不能去不去而君臣之間必不相安此魯之失計一也嗣後行父稍稍肆志矣鞌之戰一怒而興舉國之師役滿朝之將功成志得立廟銘鐘然終成公之世與仲孫蔑共政小心畏愼俱爲賢卿聲望猶出僑如逺甚一旦僑如通於穆姜欲借晉力以去季孟並欲廢公此時公視季孟如唐之五王而視僑如與其母乃韋後與三思爾非特國人與之並公亦且委心聴任如同舟之遇風此魯之失計二也嗣後行父悟威權之不可去手幽君母刺公子偃然皆借君意以行之至其子宿乃遂攘奪國政適值襄公幼弱父喪未期卽首城賜邑視叔孟二卿蔑如也行父卒後次當及仲孫蔑蔑之後當及叔孫豹此二子皆賢大夫也魯之舊例執政以次更代俟其人已卒然後逓掌國政而宿之凶焰二子皆畏之慮其軋已故宿請作中軍而豹卽有政將及子之言不欲與爭旣得國政兵柄在手入鄆以自益城成邑而偃然居叔孫之上凡意如逐君之事皆宿倡導之至宿死而其子紇早卒執政次及叔孫舎捨爲政凡十八年無能革意如之惡且事事欲傾陷叔孫致之死此時之罪狀人人欲倳刄其腹中矣然南蒯特不得志於季氏之徒非能爲國除患一旦造謀智短慮淺謀未及成先懼弗克叛而奔齊身冒不韙而欲除百年之積蠧有是理哉此魯之失計三也當此國威三挫之後魯人視公室眞如死灰之不復然而濡首富貴之徒咸奔走季氏昭公踵此而欲與季爲難此如命遼郃以攻曹瞞其不爲刄出於背者幸爾追維終始此豈一朝一夕之故哉逮季桓子遭陽虎之難急用孔子孔子爲政三年三都隳其二公私俱安魯國大治此所謂惟禮可以已之者也陽虎謂孔子好從事而亟失時蓋欲招孔子以共圖季氏貨蓋如董卓曹操之流欲以蔡邕荀彧擬孔子易曰開國承家小人勿用聖人系易豈不深切著明矣哉輯春秋魯政下逮表第二十一

﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥﹤經部﹐春秋類﹐春秋大事表﹐卷二十一﹥

案自僖公元年至哀公二十七年左氏春秋經之末閱年一百九十三魯之執政共十一人季氏凡六人叔孫氏二人孟孫氏一人東門氏一人中間陽虎執政在定之六七八僅三年爾旋出奔政柄復歸季氏當定之九年季孫斯乘意如凶惡之後遭陽虎幾死慬而得免創鉅痛深乃始用孔子以銷弭禍患孔子建墮三都之議叔季二家墮費墮郈譬之虎穴虎出而羣狼據之虎亦不得歸墮其穴非特公室安並私門亦安此聖人撥亂反正之大機括也至十二年冬十二月孟氏不肯墮成季叔亦漸漸生悔志慮一變旋不用孔子患難則思之安樂則棄之亦時使然至哀之十五年孟氏之成宰公孫宿亦叛入於齊踵南蒯及侯犯之後聖人之言始驗明年孔子亦卒使孔子久於其位當能感悟孟氏使漸就約束而卒以女樂去此天也至哀公之世孔子已告老陪臣之禍已銷而三家復熾哀公復孫於越蹈幹侯之轍尾大不掉之禍至於如此𨿽聖人其柰之何哉

春秋子野卒論

春秋子野卒左曰毀也谷梁曰日卒正也歷漢以迄宋明無有以子野爲弒者獨近日望溪方氏斥之爲弒與子般子赤一例初見似創乃餘反覆觀之而知其說之不可易也胡茅堂氏謂子般子赤被弒而書卒子野過毀而亦書卒不覩文何以知其非弒余謂正惟覩文而益知其弒無疑特世儒爲成見所封不之察耳蓋嘗學防斯獄隠之遇弒也稱館於寪氏壬辰羽父使賊弒公於寪氏子般之遇弒也稱次於黨氏冬十月己未共仲使圉人犖賊子般於黨氏凡亂臣賊子謀行不軌類不於宮庭慮君之徒禦多而耳目廣也必伺其間於寛閒隠僻之所而後得以肆虐且爲後日諉罪飾姦之地況此更明云次於季氏秋九月癸巳卒入大臣之家而不得反則弒逆之罪季氏將誰逃乎左氏乃云毀此正季之欲蓋而彌彰也且所云毀者以爲哭泣哀傷而毀乎則當在大斂小斂搶天呼地之際以爲歠粥疏食不勝羸瘠而毀乎則當遲之期月經年之久今襄公之薨以六月辛巳子野之卒以九月癸巳相去七十五日距襲斂之時則已逺矣胡乃不先不後適當其時豈平日倚廬堊室之毀獨無恙次於季氏遂至一毀而卒乎且季氏爲正卿攝國政職當調防嗣君嗣君入其室凡防衛之不周進藥之不謹當惟季是問縦使季無逆謀亦當爲法受惡許世子不嘗藥而春秋書之曰弒今季豈止不嘗藥而已故孔子書之與子般子赤一例季孫謀逆之罪當與羽父襄仲同科或者謂賊無主名烏得斥之爲弒曰季孫之惡毒於梁冀而季孫之謀同於霍顯漢質帝於朝防中目梁冀曰此跋扈將軍也冀聞遂進酖弒帝霍顯之藥殺許後也乘其產子意子野平日憤襄公之見欺與季有違言而季亦憚其英武計不若昭之童騃易制遂萌邪謀而適當倚廬居喪之日霍顯之謀曰婦人大故十死一生可用投藥去季之謀曰子之喪親禮當哀毀可以毀卒飾加至美之名於君父以惑羣聴立其親娣之子以釋羣疑舉朝莫得知通國莫敢議而學士大夫亦遂相蒙以至於今是其謀更巧而心更毒而烏得逭於弒逆之誅乎哉或又謂子赤之弒上書公子遂叔孫得臣如齊而下書夫人姜氏歸於齊可以知其弒而此經上下文無所見曰此世儒之拘於近而忽於逺也經於襄二十九年正月書公在楚夏五月公至自楚聞季孫取卞而不敢入於昭元年書取鄆二年公如晉至河乃復而季孫宿如晉谷梁曰公如晉而不得入季孫宿如晉而得入惡之也是季之結援大國動見掣肘擅興甲兵陵逼君父所謂司馬昭之心路人皆知者子野特未興甲以攻季氏不至顯然防弒耳謹因方氏之論爲二語判其狀曰據經文無殊於子般子赤之卒據文顯同於寪氏黨氏之事後之折是獄者以是蒞焉可也

余見望溪方氏之說以爲千古未急爲說以申明之後閱趙木訥經筌有云公薨而子野卒此與莊公薨而子般卒文公薨而子惡卒何異均未成君均不書地均不書葬蓋子野賢季氏忌之弒野而立昭公以毀言於朝而世不察爾黃若晦通說云曰毀者左氏失之季氏専政以子野非己所立故於其次於季氏而害之以毀聞爾春秋書子野卒於公薨之下情狀顯然又存耕趙氏云卒不於他所而於季氏此疑以疑之辭閱三說略同不禁狂喜乃知人心之同然前儒已多有疑及此者不獨望溪一人之創見也謹附識於此

春秋大事表卷二十一

欽定四庫全書

春秋大事表卷二十二

國子監司業顧棟髙撰

晉中軍表

周制大國三軍次國二軍小國一軍晉本大國自曲沃武公以支子奪宗莊公十六年僖王命曲沃伯以一軍爲晉侯從小國之制至閔公元年晉獻公始作二軍公將上軍太子申生將下軍以滅耿滅霍滅魏時尙未有中軍也僖公二十七年文公搜於被廬作三軍謀元帥使郤縠將中軍郤溱佐之中軍於是始二十八年復作三行以禦狄荀林父將中行屠擊將右行先蔑將左行避天子六軍之名故名三行三行無佐三十一年秋搜於淸原更作五軍以禦狄罷去三行更爲上下新軍文公六年春晉襄公搜於夷捨二軍罷五軍復三軍之制以趙盾爲中軍將成公三年十二月晉景公賞鞌之功作六軍韓厥趙括鞏朔韓穿荀騅趙旃皆爲卿擬於天子矣六年晉遷新田韓厥將新中軍且爲僕大夫是時欒書爲中軍將曰新中軍創出也十三年晉厲公伐秦韓厥將下軍趙旃代韓厥將新軍是新中軍在下軍佐之下矣十六年鄢陵之戰郤犨代趙旃將新軍新上下軍復罷是爲四軍襄公三年晉悼公使魏絳佐新軍新軍皆有將佐二卿鄭子展謂晉四軍無闕八卿和睦知防謂三分四軍與諸侯之鋭以逆來者是也至十三年搜於緜上使荀偃將中軍士匄佐之趙武將上軍韓起佐之欒黶將下軍魏絳佐之將佐皆遷於是新軍無帥悼公難其人使其什吏率其卒乘官屬以從於下軍十四年歸自伐秦遂舎新軍復還三軍之舊自是終春秋之世晉軍制不復變更中軍本司徒之職晉以僖侯諱廢司徒爲中軍自翼侯以前未入春秋故其時中軍不著文公圗伯以後世有賢佐國以日彊諸侯咸服𨿽經靈厲無道而小國不敢叛自韓起𨿽賢而弱末年漸不能制其同列範鞅更爲黷貨趙氏繼之與範中行相仇怨晉以失伯而三分之勢遂成嗚呼考其次第亦治亂得失之鑑也輯春秋晉中軍表卷二十二

﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥﹤經部﹐春秋類﹐春秋大事表﹐卷二十二﹥

春秋大事表卷二十二﹤經部﹐春秋類﹐春秋大事表﹥

欽定四庫全書

春秋大事表卷二十三

國子監司業顧棟髙撰

楚令尹表

楚自桓公六年武王侵隨始見左傳其時鬭伯比當國主謀議不著官稱十一年莫敖屈瑕盟貳軫敗鄖師於蒲騷時則莫敖爲尊官亦未有令尹之號至莊四年武王伐隨卒於樠木之下令尹鬭祁莫敖屈重除道梁溠營軍臨隨令尹與莫敖並稱亦不知其尊卑何別也嗣後莫敖之官或設或不設間與司馬並列令尹之下而令尹以次相授至戰國猶仍其名其官大都以公子或嗣君爲之他人莫得與也其軍制則分爲二廣中軍不必皆令尹將邲之戰沈尹將中軍【時爲沈尹者莊王之子公子貞也】而孫叔敖不與鄢陵之役司馬子反將中軍令尹子重將左蓋楚以令尹當國而司馬則專主兵事將相防分與晉制略異矣子辛多欲而陳棄楚卽晉囊瓦貪而信讒而唐蔡道吳入郢迹其利害班班可考焉自令尹鬭祁而下歷二十三年而子元欲蠱文夫人中更文王堵敖兩世不著其令尹姓氏獨哀十七年子谷對葉公之言可以參考而互見聊復補之以俟篤於左者之考定云輯春秋楚

﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥﹤經部﹐春秋類﹐春秋大事表﹐卷二十三﹥

右楚令尹自鬭祁至子國共二十五人彭仲爽不在內

春秋楚令尹論

國家之勢不外重則內重外重之獘權奪於異姓內重之獘勢落於宗藩故漢懲七國之反而削奪諸侯王卒成王莽之禍晉懲魏孤立之獘而大封諸子旋釀八王之亂二者嘗循環而相因我觀春秋之世晉分於韓趙魏齊篡於陳氏此外重之獘也魯之政逮於三桓衛之政由於孫宋之亂鐘於華向此內重之獘也蓋世卿爲春秋列國之通獘而晉以驪姬之亂詛無蓄羣公子故文公諸子孫雍仕秦樂仕陳黒臀仕周無在本國者惟悼公之弟幹與其子公子憗二人見傳終不聞其當國秉政爲卿故通經無書晉公子來聘之事而權奪於韓趙魏矣齊之公族髙國崔慶恣睢暴戾自取滅亡卒爲陳氏所覆此亦天運使然楚以蠻夷之國而自春秋迄戰國四五百年其勢常彊於諸侯卒無上陵下替之漸者其得立國之制之最善者乎楚以令尹當國執政而自子文以後若鬭氏陳氏蒍氏防氏陽氏皆公族子孫世相授受絕不聞防異姓爲之可以矯齊晉之獘然一有罪戾隨卽誅死子玉子反以防師誅子上以避敵誅子辛以貪欲誅子南以多寵人誅絕不赦宥可以矯魯衛宋之獘以肺腑而膺國重寄則根本盛彊以重臣而驟行顯戮則百僚震懼且政權畫一則無牽制爭競之病責任重大則無諉罪偸安之咎楚之國法行而綱紀立於是乎在或者以秦之用孟眀晉之不殺荀林父以是爲楚咎曰此自朝廷宥過之典可偶一用之然晉亦未爲得也若魯之慶父弒二君而卒立其後爲孟孫氏公孫敖從己氏而卒歸公孫敖之防此則魯之法紀倒地其終至幹侯之孫宜矣

楚子囊城郢論

左傳楚子囊將死遺言謂子庚必城郢君子謂子囊忠將死不忘衛社稷後四十年而子囊之孫囊瓦秉政首成其志沈尹戍曰子常必亡郢苟不能衛城無益也古者諸侯守在四境後世以沈尹戍爲名言而以子囊爲詬厲宋仁宗朝丹有警時範文正公爲諫官請大修京城呂公夷簡笑曰此子囊城郢計也命宿重兵於北京大名府卒以無事當時以呂公爲持重而以範公爲少不更事鳴呼世儒徒以成敗論人徒見囊瓦城郢而昭王卒至於出奔呂公絀範公之計而宋室卒保於無事遂以此爲定論其實子囊之城郢未必非卽孟子鑿斯池築斯城之計也呂公之絀範公未必是後世成靖康之禍者未必不自呂公啟之也蓋嘗綜其大勢而論之當吳兵之長驅而向楚也孤軍深入轉戰千里昭王正宜固守國都厲兵登陴堅壁淸野不出十日救援必至爲吳者頓兵堅城之下師老財匱楚之屬邑截其歸路四面夾攻此時如虎入陷阱闔閭之君臣可坐縛則子囊之城郢正是社稷之至計失在囊瓦信讒不仁人心離叛而昭王輕棄國本狼狽出走自取滅亡此孟子所謂髙城深池委而去之者柰何並其城郢而重訾之哉世傳宋祖之營京城也命趙韓王以圗上怒擲諸地徐取幅紙以筆塗之曰依此營造城衢街巷如蚯蚓屈曲乘輿出多阻礙子孫莫敢違其制後蔡京務侈大攺其式從方廣正直尼瑪哈來攻命植炮四隅一炮所擊隨手摧壊始識太祖之逺慮夫當仁宗之朝未經蔡京之攺制使常用範文正公之防髙城浚隍嚴設守備則當靖康之世亦可堅守以待四方之援不至有靑城之辱矣徒以子囊城郢爲嗤笑而不知城郢未始非社稷之至計此又可與楚昭之事連類而並觀之也後宋百年而金復都汴珠格髙琪築京城縻費累巨萬元蘇布特以百萬之師盡鋭來攻不克卒講和而退唐徳宗幸奉天朱泚圍困京城逾年卒能殱厥巨魁光復舊物此尢深根固本之關於長算可爲明效大驗者也然則沈尹之言非歟曰此又不可偏廢也當疆埸告警而遽爲嬰城自守之計勢必人心驚惶訛言四起外爲敵人所窺而內解將士之志此爲不戰而自敗爲國家者平日凜勇夫重閉之戒而臨事持從容鎭定之度故子囊言之於四十年之前則爲老成之忠謀而囊瓦爲之於四十年之後則爲怯懦以誤國論者當總前後之時勢而觀之未可泛然爲執一之論也

春秋大事表卷二十三

欽定四庫全書

春秋大事表卷二十四

國子監司業顧棟髙撰

宋執政表

中州爲天下之樞而宋鄭爲大國地居要害國又差彊故伯之未興也宋與鄭常相鬭爭逮伯之興宋鄭常供車賦潔玉帛犧牲以待於境上亦地勢然也顧春秋時宋最喜事春秋之局大變自宋起當齊桓之伯宋嘗先諸侯以求盟桓死而襄繼之求諸侯於楚卒至執於盂傷於楚遂橫行不可制而春秋之局於是乎一變繼恃其有禮於晉公子逮公子反國首先輔晉成伯業鄭衛陳蔡翕然從服而春秋之局於是乎再變最後華元欲合晉楚向戌以弭兵爲名令晉楚之從交相見卒至宋虢之盟楚先晉黃池之後吳先晉舉中原之勢淩夷而折入於吳楚悉向戌爲之禍首而春秋之局於是乎三變厥後南裏之叛晉已失伯而吳楚帥兵以助叛人夫非宋自階之厲歟敍其次第於南北勝復之故有深感焉亦春秋升降之一大機也其執政不拘一官孔父以大司馬華督以太宰華元以右師向戌以左師樂喜以司城與晉楚又異輯春秋宋執政表第二十四

﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥﹤經部﹐春秋類﹐春秋大事表﹐卷二十四﹥

右宋執政自孔父至樂茷共十五人中間桓公三十年執政闕不見或遂欲以蕭叔大心當之非也蕭叔特封爲附庸未見有執政之迹其餘皆班班可考春秋大事表卷二十四﹤經部﹐春秋類﹐春秋大事表﹥

欽定四庫全書

春秋大事表卷二十五

國子監司業顧棟髙撰

鄭執政表

世嘗謂鄭莊公鏈事而黠宋襄公喜事而狂然此二者兩國遂成爲風俗宋之狂非始於襄公也殤公受其兄之讓而旋仇其子至十年十一戰卒召華督之弒此非狂乎下及莊公馮以下諸君以及華元不忍鄙我之憾而旋致柝骸易子之慘向戌貪弭兵之功而使天下諸侯僕僕楚廷馴至晉伯熄而楚氛熾其狂之禍遂中於天下至鄭則不然眀時勢識利害常首鼠晉楚兩大國之間視其彊弱以爲向背貪利若騖棄信如土故當天下無伯則先叛天下有伯則後服其先叛也懼楚也齊桓公以僖十七年冬十二月卒而鄭文明年春正月卽朝楚邲之戰鄭首先叛晉堅事楚者十二年中間以與許訟不勝攺而從晉至成九年貪楚之重賂復從楚未三年復從晉至成十六年貪汝陰之田復從楚投骨於地就而食之搖尾乞憐者鄭之謂也其後服也欲以諸侯之力斃楚使楚不敢與爭也莊十六年與齊桓同盟於幽眀年卽不朝歷十三年復同盟於幽至僖五年首止之盟復逃而從楚晉文之興踐土甫盟而明年翟泉復不至燭之武復間晉事秦旋召杞子之謀不得不從晉未及五六年復與陳蔡偕楚爲厥貉之次矣每間伯主之有事則侵伐小國以自益晝伏夜行竊食盆盎常懼人覺者鄭之謂也然亦因此得保其國常倔彊於諸侯間以中國四戰之地疊受晉楚之侵伐而能國威不挫民力不疲𨿽當晉楚之伯已衰猶能與宋相闘爭者蓋亦地勢使然其君臣積習之久而遂成爲風俗歟鄭之君且勿論其大臣執政如子良子駟子展之徒逓掌國政五十餘年其謀議具見於左傳子良之言曰晉楚與其來者可也晉楚無信我焉得有信子駟之言曰犧牲玉帛待於二境以待彊者而庇民焉子展之言曰吾伐宋晉師必至使晉師致死於我楚弗敢敵而後可固與晉其揣量兩國之情形狡矣矣故其術常出於頑鈍無恥卑污忍垢民鮮罹戰闘之苦而有徵賦之擾其時國勢亦賴以少安子產繼之能折於大道適遇向戌弭兵兩事晉楚能事楚而不受楚害事晉而不爲晉屈本之以禮而善其辭令故仲尼稱之有君子之道蓋委蛇以從時權宜以濟變又非之謂矣竊嘗以春秋列國之情形譬之秦楚如虎狼鄭如鼠宋如猘犬鼠之囓物也以漸鄭莊以隠十一年入許旋使許叔居許東偏卒還其國後屢侵伐之直至定六年防速因楚敗而始滅許首尾歷二百餘年犬之噬人也以暴宋襄甫嗣齊伯而卽執滕子嬰齊用鄫子於次睢之社宋景當晉楚之衰天下無伯伐邾侵鄭遂執曹伯以歸殺之狂焰四出不可向邇蓋終始春秋二百四十二年宋鄭立國之大較也此由封建之貽害積漸至此後世易爲郡縣朝不道則夕黜之夕不道則朝黜之豈特虎狼逺迸凡鼠竊狗偸俱不容於大一統之世矣鄭自中葉以後執政之上更有當國蓋自襄二年鄭成公卒介於晉楚國家多難成公命子罕當國攝君事非常法自後子駟子孔子展世有當國之號其執政常不依卿之位次子皮父子世爲上卿位居子產之上與魯宋又異輯春秋鄭執政表第二十五

﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥﹤經部﹐春秋類﹐春秋大事表﹐卷二十五﹥

右鄭執政自祭仲至駟宏共十五人

春秋大事表卷二十五﹤經部﹐春秋類﹐春秋大事表﹥

欽定四庫全書

春秋大事表卷二十六

國子監司業顧棟髙撰

齊楚爭盟表

五霸之中仲尼獨許齊桓然論者謂自桓伯而天下遂不復知有王吾謂春秋之世之趨於伯非自桓始也桓八年楚已合諸侯於沈鹿矣十一年屈瑕盟貳軫矣脫無齊桓而天下之勢將遂折而入於楚故當日之望齊桓如槁旱之望甘雨也然而齊桓攘楚之功十分不及晉文之一何也城濮一戰而天下翕然宗晉齊桓盟召陵未逾年而楚人滅又逾年而楚人圍許滅黃伐徐楚之桀驁曽不能稍減其分毫故谷梁子謂桓之得志爲僅此非桓之劣於晉文也管仲與子文並世而生管仲有節制之師而子文亦有持重之計召陵之役按兵不出遣屈完如師方城漢水數言隠然有堅壁淸野以逸待勞之計故桓不得已成盟而退於楚未大創故天下從違之勢未分也使如得臣之輕脫囊瓦之不仁一戰而勝全師壓楚責其僣王與侵奪諸侯之罪還楚舊號悉返侵地終齊桓之世不動豈非赫然王者之師哉然齊桓之志志在服鄭而已當日北方多故桓公之爲備者多狄病邢衞山戎病燕淮夷病杞伊雒之戎爲患王室方左支右吾之不暇明知天下之大患在楚而未暇以楚爲事以爲王畿之鄭能不向楚則事畢矣故終其身竭力以圗之至如楚之江黃晉之虞虢桓公以爲鞭長不及無如何也且管仲佐桓公圗伯以來以大義服人未嘗交兵與諸侯一戰其意以愛養民力勤卹諸侯爲事故仲尼許其仁爲其不勞民力以戰攻也而孟子嗤其功烈之卑爲其不能服楚制晉大王者之烈也此則桓公之世爲之也輯春秋齊楚爭盟表第二十六

﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥﹤經部﹐春秋類﹐春秋大事表﹐卷二十六﹥

春秋大事表卷二十六

欽定四庫全書

春秋大事表卷二十七

國子監司業顧棟髙撰

宋楚爭盟表

孟子曰以力仁者伯伯必有大國說者謂宋襄之執於盂傷於由其國小力絀使然其說得之矣而不盡然也以宋襄之國而茍以齊桓之道用之則亦可以不至於敗以齊桓之大而茍以宋襄之術馭之則傷威損重其去楚靈也不遠蘇子有言人有十夫之力茍終日狂呼跳浪則三尺童子亦可制其後我觀齊桓之伯蓋終其身未嘗用戰爭之力也存三亡國而未嘗加兵於狄合八國之師整兵召陵成盟而退其於淮夷山戎止以先聲駈之務在保安弱小使各安宇下而已而又能克己以下小國遇魯則身至魯地遇宋則序先宋人其興師嘗更疊用之令各就近爲侵伐而不役之於遠故東徵西討而民力不疲數動與國而諸侯不怨而宋則反是方齊桓之卒也汲汲乎欲代其任而首先與齊戰幸而一勝則翹然自喜以爲天下莫與敵於是一防虐二國之君五年之中無嵗不興師伐曹伐鄭馴至排不測之彊楚軍敗國蹙旋以身斃嗚呼其輕用民力若是𨿽使齊晉之大其能有濟哉夫以晉文之兵力猶兢兢示禮示信示義逮合齊秦兩大國而後敢與楚戰宋襄以孤軍單進又不乘險擇利𨿽以晉文處此亦必敗而況小國乎後來惟楚靈以咆哮之質適當晉之不振威脇小國北方之諸侯俯首帖耳恐後然未防而外怨內叛棄疾一呼反者四起適趣其申亥氏之變此所謂有十夫之力而終日狂呼跳浪以至於斃者也如宋襄者則以尫弱之夫而舉鼎絕臏而死豈不可哀也哉輯春秋宋楚爭盟表第二十七

﹤經部﹐春秋類﹐春秋大事表﹐卷二十七﹥﹤經部﹐春秋類﹐春秋大事表﹐卷二十七﹥﹤經部﹐春秋類﹐春秋大事表﹐卷二十七﹥﹤經部﹐春秋類﹐春秋大事表﹐卷二十七﹥﹤經部﹐春秋類﹐春秋大事表﹐卷二十七﹥﹤經部﹐春秋類﹐春秋大事表﹐卷二十七﹥﹤經部﹐春秋類﹐春秋大事表﹐卷二十七﹥﹤經部﹐春秋類﹐春秋大事表﹐卷二十七﹥

春秋於齊晉外尢加意於宋論

公羊屢發爲王者之後記異先儒深辟之以爲杞亦王者之後何以不記不知公羊之說未可厚非也杞棄其故都而自卽於東夷無闗於天下之故而宋居天下要樞晉楚之所視以爲彊弱故春秋恆重之亦初不因其爲王者之後也考春秋一書書雨螽於宋隕石於宋五六鷁退飛過宋都以及宋大水宋災他國之災異未有如此其詳悉者也又如防未有書其所爲者而防於稷則云成宋亂防澶淵則曰宋災故是聖人特筆志貶盟亦未有書其所爲者盟於薄則曰釋宋公是聖人特筆志襃晉楚爭宋鄭而鄭及楚平春秋不志至宣十五年宋人及楚人平大書特書蓋宋爲中國門戶常掘彊不肯卽楚以爲東諸侯之衞至宋卽楚而天下之事去矣故晉文晉悼之興首有事於救宋先軫曰取威定伯於此乎在韓獻子曰成伯安疆自此始宋之闗於天下利害非細故也楚頵之猾夏也於僖二十六年圍宋楚莊之爭伯也於宣十四年又圍宋至向戌爲弭兵之策合天下諸侯盟於宋而伯統絕而蠻夷橫矣謂春秋全無意於宋者豈識春秋之防哉

春秋大事表卷二十七

欽定四庫全書

春秋大事表卷二十八

國子監司業顧棟髙撰

晉楚爭盟表

孔子曰晉文公譎而不正齊桓公正而不譎子朱子専以伐楚一事言之其說蓋原於杜氏愚竊意其非然也論其譎與正之大者如齊桓不納鄭子華之請而晉文因元咺執衞侯齊桓定王世子而拜天子之胙晉文則至請隧其規模之正大事事不如齊桓至論城濮之戰則勝召陵遠甚何則召陵𨿽盟而楚滅圍許毫無顧忌蔡鄭亦未敢卽從齊至如城濮一勝而天下之諸侯如決大川而東之其功之大小寧可以數計哉論者曰晉不宜伐衞以致楚尢不當矜兵力以求必勝其說皆非也論當日從楚之罪則曹衞爲罪首何則楚之最近者許蔡其次則陳又其次則鄭諸國之從楚實迫於不得已若衞爲北方大國而曹介在齊魯之間與楚風馬牛不相及又均爲文昭之後其相率而従楚何爲者原楚之意不過欲結衞以搘晉結曹以來齊魯使天下諸侯俱南面朝楚而止耳此門庭之寇匪直爲報怨之私而已也且論者之意果以爲晉不伐衞而遂可以勝楚晉不勝楚而晉遂可以伯乎尢非也不勝楚則楚之虐焰未息而不伐曹衞勢必加兵於陳蔡鄭許目前齊宋之急未易解也且使晉而勤兵於四國勞兵頓師而楚檄曹衞議其後令楚反得仗義之名而晉有孤軍轉戰腹背受敵之苦勝負未可知孰若蹙方張之寇於大河四戰之地一舉勝之爲中原立赤幟聖人宜錄其不世之功不宜以爲譎而訾之也且當日之時勢何如者魯従楚矣宋亦嘗及楚平矣魯又乞師伐齊取谷楚兵威所未及者周與晉耳斯時楚頵之橫埒於安史而晉文之功侔於李郭假令以安史之桀驁唐室能仗義執言以服之乎李郭百計殄之收復京師而論功之際乃謂其兵出詭道非王者之師鰓鰓焉議其後恐朱子之綱目其書法不應如是或又謂子所論者後世之事耳春秋未遠三代不可以戰爭論曰果如是則宋襄有明驗矣不重傷不禽二毛而遂至敗於令晉文而守拘方之見城濮一挫周室將不可問其利害孰爲大小而又可執儒者之見以議之乎劉氏敞乃謂宋襄能守信義𨿽師敗國削非其恥又謂周末諸侯交爭賤守信而好奇功故谷梁子亦以宋公爲非嗚呼是皆杜氏譎而不正之說誤之其獘馴至陳余儒者不用詐謀奇計卒爲泜水之擒而後已豈不謬哉輯春秋晉楚爭盟表第二十八

﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥﹤經部﹐春秋類﹐春秋大事表﹐卷二十八﹥

案晉自文公創伯於僖之二十八年曆襄靈成景厲悼平昭凡九世計共一百零四年自是以後晉楚俱衰齊景爭伯參盟復見如春秋初年矣此世運一大變也詳齊晉爭盟表

附晉伯餘燼

﹤經部﹐春秋類﹐春秋大事表﹐卷二十八﹥

案晉自平丘以後已不復能宗諸侯自此至召陵凡二十有四年僅有此三四防盟然皆虛循故事而無勤王卹患之實黃父之防坐待明年扈之防範鞅取貨城成周而魏子南面防召陵而卒辭蔡侯蓋是時六卿彊而公室弱置中夏於不問徒伐鮮虞滅肥鼔以自封殖又貪於貨賄以破楚入郢之大功讓之彊吳致吳晉爭長黃池而晉自此如死灰之不復然矣此世運之又一大變也詳吳晉爭盟表

春秋楚人秦人巴人滅庸論

據左氏滅庸者楚也而經文列書秦人巴人略無異辭文定因謂庸有取滅之道而蒍賈善謀國春秋以是減楚之罪嗟乎春秋豈爲楚計得失哉就使謀國果善亦祗益其狡焉啟疆憑陵中夏之計乃春秋之所深惡聖人曷爲予之其所以詳書不殺者實著楚之交深黨固橫行無忌將有問鼎之漸闗於天下之故而書之也考楚武文之世巴庸嘗病楚楚方經營近境之不暇未敢以全力與中國爭而城濮之役秦助晉攘楚楚威稍挫中國得安枕者十五年今以晉靈幼弱楚莊暴興乃連結巴秦滅庸庸與麇俱爲今鄖陽府境【麇今鄖陽府鄖縣又竹山縣東四十里有上庸故城卽庸國地】界連秦隴楚得其地則勢益西北逼近周晉且滅庸而楚之內難夷矣連巴秦而楚之外援固矣滅庸以塞晉之前結秦以撓晉之後斯不待陸渾興師而早知其有窺覦周鼎之志矣且夫庸非小弱也周武時曽佐伐紂立國已數百年晉欒武子嘗稱楚自克庸以來無日不討國人而申儆之蓋亦重大其事其所屬魚邑實爲今夔州府奉節縣地跨兩省居秦楚巴三國之界故不結巴秦則不得滅庸庸滅而秦楚合勢中國之籓籬撤矣夫讀春秋者貴合數十年之事以徐考其時勢不當就一句內執文法以求襃貶宜合天下而統觀大勢不當就一國內拘事以斷其是非春秋爲天下之無王作非爲一國作也矧吳楚蠻夷其謀國之善否何闗於聖人之慮又況其爲封豕長蛇洊食上國者哉前此翟泉於溫之盟秦人皆與志秦晉之合晉伯之所以盛今此楚秦滅庸志秦楚之合晉伯之所以衰晉伯之盛衰周室之安危系焉不可以弗志也胡固非而張氏洽亦苐謂楚宜制服之而已不當遽夷人宗社以是爲楚罪猶屬管窺之見夫春秋豈沾沾焉責楚之滅庸而已哉

春秋時楚始終以蔡爲門戶論

楚在春秋北向以爭中夏首滅呂滅申滅息其未滅而服屬於楚者曰蔡蔡爲今汝寧府上蔡縣汝寧諸小國盡屬於楚獨蔡存故蔡自中葉以後於楚無役不従如虎之有倀而中國欲攘楚必先有事於蔡僖四年齊桓爲召陵之師經云齊侯以諸侯之師侵蔡蔡潰遂伐楚蓋齊不伐蔡則不能長駈而至於陘也定四年吳闔閭之入郢也經云蔡侯以吳子及楚人戰於柏舉楚師敗績庚辰吳入郢蓋吳不得蔡爲向導則不能深入要害因以直造郢都也蓋蔡居淮汝之間在楚之北爲楚屏蔽熟知楚裏道其俗自古稱彊悍故春秋時服楚最早従楚最堅受楚之禍最深而其爲楚之禍亦最烈始以楚爲可恃故甘心服従逮不堪命而反噬則楚亦防亡故讀春秋者必熟曉地理而後可知春秋之兵法而後可知聖人之書法乃後儒之以一字爲襃貶者則曰侵蔡爲蔡姬故書曰遂是聖人貶之也蔡用吳破楚能報數世之怨書曰以是聖人襃之也皆不考實事懸空臆斷殊不知齊桓以天下之故而伐楚積謀二十餘年豈爲一姬其曰蔡姬者或反借此爲兵端若不討蔡之従楚使楚不忌而預爲之備因得輕行掩襲疾駈至陘而吳自捨舟淮汭【今壽州】過蔡境蔡來防之道吳自江南壽州陸行經義陽三闗之險至湖廣漢川縣小別山深入敵地一千一百里此非唐侯所能與故𨿽與唐偕而獨書蔡侯此皆當日之實事聖人豈有襃貶於其間哉夫春秋之作因魯史魯史之書因赴告故熟玩經文而列國之地形與當日之兵勢了然可見矣自哀三年吳遷蔡於州來汝寧之地全爲楚有中國始無事於蔡而蔡亦旋爲楚滅自定公以上蔡爲中國與楚之利害豈不歷歷可驗也哉

晉悼公論

悼公乘再伯之餘再合諸侯天下翕然宗晉論者謂較文公之創始稍易然文公一戰而伯而晉悼蕭魚服鄭則八年九合而後定之何遲速之相懸若此曰此其故未可以一槪論也當文公之時天下之勢已盡屬楚曹衞魯宋延及北方之諸侯此如陰之進而至於剝剝極當復故文公一出而如日再中是循環之理則然至悼公時所未服者鄭耳鄭舊屬楚其勢未可以旦夕服而當日楚之執政如子囊者又堅忍持重非如得臣之輕脫以僨事故其勢常疊進而疊退非要之以持久而老之以不戰則徒暴骨以逞而無當於服楚之大計故當日之謀臣知長慮卻顧爲國本計者無如魏絳制勝廟堂不戰而屈人之兵者無如知防此兩人均非如狐偃先軫爲推鋒出奇慓鋭果敢之計者魏絳之最得者在定和戎之策以専事中夏建息民之謀使國力不竭則旣得於國本矣然後知防復用孟獻子之言城虎牢以扼地勢卻荀偃速戰之策三分四軍以道敝楚人而其要尢莫如戍虎牢何則鄭爲南北之中其距晉楚道裏俱各半若徒道敝楚人恐楚敝而諸侯之力亦敝故畱宿勁兵於虎牢則我爲主而楚爲客諸侯散則各歸其國聚則兵眾不勞而畢具反客爲主靜以待動以逸制勞此固不待交鋒而楚已望風而卻避矣或者謂遠人不服則修文徳以來之未聞道敝諸侯以來之也曰戍虎牢者所以保鄭非以爭鄭也鄭未嘗不願服於晉特慮爲楚所擾故欲兩事以茍免其心蓋不得已戍之則鄭在晉之宇下楚不敢北向以爭鄭以鄭屏楚而東諸侯始得晏然攘楚以安中夏其計無出於此吾怪夫世之好爲議論者以服鄭爲勞民而以範匄之棄陳爲失策此皆一偏之見而不審時勢之論夫陳蔡與許服楚已久其國去楚又近必欲致三國之服従此如齊桓之伐楚合江黃而適以速楚之滅也當春秋襄昭之世中國至服鄭而止以鄭爲南北之界使曹衞魯宋常服晉而陳蔡與許常服楚各共犧牲玉帛以事其大國豈至使晉楚之従交相見帥天下之諸侯僕僕哉愚嘗反覆究悼公之事善其君臣能識大勢持重以服鄭卽趙充國屯田以制羌之計棄陳而不事卽賈捐之棄珠厓之計蓋其集效視文公爲遲而其規模較可經久使晉之君臣世世守之伯業常存可也

春秋大事表卷二十八﹤經部﹐春秋類﹐春秋大事表﹥

欽定四庫全書

春秋大事表卷二十九

國子監司業顧棟髙撰

吳晉爭盟表

晉用申公之計用吳以犄楚其後吳卒破楚入郢馴至爲患於方夏病齊及魯與晉爭長於黃池論者因以咎晉之失計自啟門庭之寇其實非也晉欲制楚則不得不用吳吳之所以橫不可制者咎在晉君失政六卿各擅彊權不復以諸侯爲事失不在用吳也何以言之楚之彊天下莫能抗日者齊桓嘗欲攘楚矣不得已而用江黃一防於貫再防於陽谷徐而興召陵之師春秋詳書其事以美之然江黃國小而近楚楚滅江黃而桓公不能救也是無益於制楚之事而徒以速江黃之滅若吳則不然在楚之肘腋而力足與楚相抗自成七年入州來楚內有吳釁奔命不暇遂不復加兵於宋鄭中國借以息肩者數十年日後晉復用向戌弭兵之說委天下諸侯南向而朝楚晉亦偃然弛備無復有經營諸侯之心楚得肆其驕橫爭長壇坫至靈王遂大會諸侯於申楚熄而吳熾因遂踵其故轍是則吳之所以爭長黃池者由於當日之玩楚而使楚得志非用吳之過也向使晉常修悼公之業𨿽明知弭兵之說之不可郤而嚴兵以待之楚人爭先則正辭以折之楚必俯首帖耳而不敢動楚不敢動而吳亦無緣萌其覬覦烏有召吳而反爲吳病者哉且晉自昭十三年平丘之盟而後晉已失伯齊景欲嗣興而不能宋魯鄭衞皇皇焉無所依故吳得乘虛而爭伯中國就使天下不折而入於吳亦必折而入於楚吳楚於中國固無分也況是時晉政已移於三家天下久已無晉君子之責晉者謂急宜發憤自立速收三家之權必使先有晉而後可以制吳不必以前日之用吳爲晉詬病嗚呼自古資鄰國之兵以集事鮮有不被其患者而能自彊則無之唐興嘗資突厥矣其後太宗卒擒頡利中興嘗資回紇矣而卒恭順爲國外藩彼所用者苐一時之力而能自固於根本之地故能有利而無害城濮之役文公嘗用齊秦日後秦𨿽搆怨而不能爲晉病也且以桓公之盛未有能獨力制楚者以悼公之用吳較之齊桓之用江黃其利害豈不較然著明也哉余因撮其先後諸事都爲一編使後之論吳晉者有考焉輯春秋吳晉爭盟表第二十九

﹤經部﹐春秋類﹐春秋大事表﹐卷二十九﹥﹤經部﹐春秋類﹐春秋大事表﹐卷二十九﹥﹤經部﹐春秋類﹐春秋大事表﹐卷二十九﹥﹤經部﹐春秋類﹐春秋大事表﹐卷二十九﹥

春秋大事表卷二十九

欽定四庫全書

春秋大事表卷三十

國子監司業顧棟髙撰

齊晉爭盟表

案昭十二年晉侯以齊侯晏投壺齊侯舉矢曰有酒如澠有肉如陵寡人中此與君代興是時景公窺晉之衰巳有互相爭長之志屬當平邱之防晉已不復能宗諸侯楚新斃於吳無復北方之志而吳亦未遽爭衡於中國齊得於此時收召列辟得鄭得衛得魯復得宋夫以齊之彊承桓公之餘烈又當晉楚俱衰之後因利乘便使能正魯意如之罪反昭公而君之伸大義於天下此如順風而呼何遽不能代晉主盟哉乃鄟陵之盟信子猶之讒卒佚天討且於晉則助臣以叛君於衛則助子以拒父三綱旣絕猶欲軋晉而求諸侯是卻行而求前也卒之內不能正其家溺意嬖寵耽樂忘禍廢長立少輕棄國本權臣乘間得行簒弒數年之間遂移陳氏與晉爭彊卒與晉同斃嗚呼亦可悲矣孔子告景公曰君君臣臣父父子子所以起膏肓而拯廢痼者豈不深切著明也哉故自鄟陵之防訖於景公之歿爭伯凡二十八年撮略其著於篇輯春秋齊晉爭盟表第三十

﹤經部﹐春秋類﹐春秋大事表﹐卷三十﹥

春秋大事表卷三十

欽定四庫全書

春秋大事表卷三十一

國子監司業顧棟髙撰

秦晉交兵表

賈生有言秦孝公據崤函之固擁雍州之地君臣固守以窺周室嗚呼此周秦興廢之一大機也考春秋之世秦晉七十年之戰伐以爭崤函而秦之所以終不得逞者以不得崤函惠公之入也賂秦以河外列城五東盡虢略南及華山蓋自華陰以及河南府之嵩縣南至鄧州凡六百里皆古虢略地桃林之險在焉賂秦則晉之地險盡失蓋以空言市秦而實不與也逮戰韓獲晉侯秦始徵晉河東不二年復歸之晉春秋當日𨿽天子所賜苟其民不服則亦不得而有隱十一年王以盟向易蒍防之田於鄭未防盟向叛鄭歸王王遷盟向之民於郟襄王錫晉以南陽而溫原之民不服晉況此時晉兵力尙彊秦蓋知其力不能有故索質子於晉因而歸之以爲名耳逮穆公暮年年老智昏越千里而襲鄭蓋乘文公之沒蘄滅鄭而有之其地反出周晉之東使衰絰之師不出秦將包陜洛亙崤函其爲患且十倍於楚幸而崤師一敗遁逃竄伏其後疊相攻擊歷三四世終不能越大河以東一步成十一年秦晉爲成秦史顆盟晉於河東晉郤犨盟秦於河西截然兩界如天塹之不可越使三晉不分以其全力制秦秦終不敢東出周室何自有窺之漸哉余嘗持論謂晉獻公滅虢而周室無復有西歸之計然使晉不滅虢虢必入秦而秦於周爲切膚之災於鄭成宻邇之勢夫楚爭鄭而晉得以救之者以楚去鄭稍逺而晉得陜虢庇鄭於宇下能聨絡東諸侯以爲之援也秦若滅虢則晉與鄭隔絕而鄭在秦掌握中秦伐鄭而晉不能救也秦得鄭則周室如累卵三川之亡且不待赧王之世故周之得以支持四百年者以晉得虢略之地能爲周西向以拒秦也周秦廢興之故豈不重系乎此哉輯春秋秦晉交兵表第三十一

﹤經部﹐春秋類﹐春秋大事表﹐卷三十一﹥﹤經部﹐春秋類﹐春秋大事表﹐卷三十一﹥﹤經部﹐春秋類﹐春秋大事表﹐卷三十一﹥﹤經部﹐春秋類﹐春秋大事表﹐卷三十一﹥﹤經部﹐春秋類﹐春秋大事表﹐卷三十一﹥﹤經部﹐春秋類﹐春秋大事表﹐卷三十一﹥﹤經部﹐春秋類﹐春秋大事表﹐卷三十一﹥﹤經部﹐春秋類﹐春秋大事表﹐卷三十一﹥﹤經部﹐春秋類﹐春秋大事表﹐卷三十一﹥

春秋大事表卷三十一

欽定四庫全書

春秋大事表卷三十二

國子監司業顧棟髙撰

晉楚交兵表

春秋時晉楚之大戰三曰城濮曰邲曰鄢陵其餘偏師凡十餘遇非晉避楚則楚避晉未嘗連兵苦戰如秦晉吳楚之相報復無已也其用兵嘗以爭陳鄭與國未嘗攻城入邑如晉取少梁秦取北徵之必略其地以相當也何則晉楚勢處遼逺地非犬牙相輳其興師必連大眾乞師於諸侯動必數月而後集事故其戰嘗不數戰則動關天下之向背城濮勝而天下諸侯翕然從晉邲勝而天下諸侯翕然從楚惟鄢陵之勝鄭猶倔彊至悼公而後服之故文公之伯務一戰以勝楚悼公之伯務不戰以罷楚逮向戌爲弭兵之說而天下之大事去矣然此非獨向戌之罪也當晉楚盟宋時天下尙多與晉而不與楚晉彊而楚弱使當時晉嚴兵以待楚楚必不敢萌先歃之志卽楚人請之而晉正辭以折其鋭不可則整軍而退帥諸侯以申罪致討於楚楚必不敢動乃趙武守匹夫之信以藩爲軍惴惴懼楚之哀甲謀變以請先歃則聴以請晉楚之從交相見則聴叔向空爲大言以自慰俾楚得執前言爲要質魯宋諸國僕僕於楚之庭甚至楚防驕橫執殺陳蔡之君晉猶恐凟齊盟而卑辭請楚曽不敢發一矢相加遺趙武叔向豈非當日之罪人也哉自弭兵之後晉之君臣偃然弛備不復以諸侯爲事歷楚之郟敖靈平三世晉不能復出兵東向者四十餘年如病痿不能起至囊瓦不仁從楚之國悉起從晉晉合十八國之師自桓文以來所未嘗有而徒潛掠楚境以大功歸諸僻陋之吳而晉之伯業於是乎終矣嗣及六卿相軋日尋干戈至哀之四年晉人且執戎蠻子以歸楚儼然以京師之禮事之晉之爲晉亦可哀矣哉輯春秋晉楚交兵表第三十二﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥﹤經部﹐春秋類﹐春秋大事表﹐卷三十二﹥

春秋大事表卷三十二

欽定四庫全書

春秋大事表卷三十三

國子監司業顧棟髙撰

吳楚交兵表

聞之敵在千里者患生於有象敵在肘腋者患發於不虞楚以方城爲城漢水爲池天下莫之與抗而吳卒入郢吳破楚勝齊敵晉威行於中夏而越以入吳此如猛獸之畏鼷鼠巨木之畏蠍防獨是吳自分封以來數百年入春秋常服屬於楚至壽夢而遂不可制說者謂此是申公巫臣教之似矣而猶未詳其利害之實也余嘗究觀左氏而知吳地水行其性不能以陸故其防晉也於蒲則不能至於鐘離而後至於雞澤則不能至於戚而後至晉侯徵平邱之防吳以水道不可辭哀九年儆師伐齊則先溝通江淮矣十三年防晉黃池則闕爲深溝於商魯之間矣是知吳不能一日而廢舟楫之用也然以此與楚角則萬萬不能勝何則舟楫之用在江湖而長江之險吳楚所共楚實居上流故其用兵常棄舟楫之用而爭車乘之利最其前後數百戰鳩玆之役則楚勝而吳之報之也伐楚取駕朱方之役則楚勝而吳之報之也則取楚棘櫟麻蓋捨其習用之技而常従陸路瞰其東北以避楚長江直下之險當其捨舟淮汭自豫章與楚夾漢也贏糧越險深入內地蓋用蔡人爲向道而又得子胥伯嚭報仇死戰之士孤軍單進轉戰千里自非熟練車乘不能爲用然後知巫臣之教吳其患在楚數十年之後非止一時之疲於奔命而已也向非巫臣教吳以乘車射禦則楚軸轤之師從漢口順流而下譬如屋上建瓴水而注之地而吳以舟師仰攻勢必不勝向之甘於役屬者職是故耳夫吳之爭州來也凡七十年三用大眾而後奄有其地蓋亦欲去江路而阻淮爲固扼楚咽喉爲進戰退守之資故日後以季子賢人撫柔之復遷蔡以實之其捨舟淮汭直走漢濵蓋逆料楚瓦不仁勢必離散亦必先於此用重兵屯守據險設伏爲歸路計故楚司馬戌議悉方城之外以毀其舟還塞城口當日其計不行就令得行而吳必有與敵以不可勝者不然吳之全軍且如覆釡無噍類矣闔閭君臣豈肯出此萬死不顧一生之計哉嗚呼古之善戰者常因地以制宜隨時以適變吳捨舟用車而卒破楚晉毀車用卒而能勝翟至戰國而趙武靈王胡服騎射後世遂用爲長技而車戰且成古法不可用唐房琯一用之而敗明孫傳庭再用之而亦敗矣古今之世變豈可一律論哉輯春秋吳楚交兵表第三十三

﹤經部﹐春秋類﹐春秋大事表﹐卷三十三﹥﹤經部﹐春秋類﹐春秋大事表﹐卷三十三﹥﹤經部﹐春秋類﹐春秋大事表﹐卷三十三﹥﹤經部﹐春秋類﹐春秋大事表﹐卷三十三﹥﹤經部﹐春秋類﹐春秋大事表﹐卷三十三﹥﹤經部﹐春秋類﹐春秋大事表﹐卷三十三﹥﹤經部﹐春秋類﹐春秋大事表﹐卷三十三﹥﹤經部﹐春秋類﹐春秋大事表﹐卷三十三﹥

春秋吳楚柏舉之戰論

春秋吳楚柏舉之戰子常濟漢而陳自小別至於大別孔穎達曰小別當在大別之東蓋子常自小別與吳戰退而至大別明其自東而漸西也髙江村駁之曰以地形考之大別在漢陽小別在漢川柏舉在麻城漢川在漢陽之西北百七十里麻城在漢陽之東北與孔說正相反蓋孔誤也余案髙氏之言信矣獨是吳在東楚在西楚子常三戰不能勝吳吳無緣有退歸而東之理故孔氏有此臆斷然余嘗反覆考之而知其所由然也蓋吳當淮汭卽捨舟自豫章與楚夾漢漢卽今之漢口淮汭卽今之壽州自壽州至漢口九百餘里懸師深入餉道不繼此亦如齊莊公之伐晉入孟門登太行苐欲蹂踐其內地以矜威武耳此時非果有破都滅國之謀也故其戰常且鬭且卻欲退歸淮汭以收師而返云自小別至於大別庚午陳於柏舉従小別至柏舉東移凡三百里則其志可知矣且司馬戌議毀舟而還塞城口世以爲善計然余謂闔閭君臣不應獨愚至此古之善爲兵者過險必令搜山沿途常爲設伏一以防敵之邀截一以爲己之應援故亞夫之入滎陽也先使搜人於淆澠之間得之陽明之攻宸濠也先搜城外伏兵當吳兵平行至城口覩其地形阨隘料楚人必有塞斷以阻其歸路者必多置鋭卒據險設伏以爲歸師接應之計故夫槪請戰不許而日夜引楚兵近東意欲誘入伏中還師合擊以取勝此闔閭本謀也至柏舉之戰夫槪不請命而以其私卒先死大破楚軍逐北千里防至滅國此則楚之失算亦屬有天幸而闔閭君臣萬萬計不及此也然則小別大別之戰其自西而趨於東也復何疑乎當日爲楚之計者苐當嚴兵固壘勿輕與戰淹至旬日吳必倦怠欲歸正不必爲毀舟與塞城口之計但以重兵徐行駈之縦令過險待其爭舟而濟然後縦兵追擊可以大勝故當日楚之失計在速戰尢在楚昭輕棄國本逃竄狼狽人心驚惶遂至宗社失守使子常𨿽敗而昭王固守郢都屹然不動徐令楚之城邑堅壁淸野四面合援吳進困於堅城退無所得食楚之制勝亦可以百全惜當日子西葉公輩不知出此遂令吳得僥幸成功而當其決戰時固不料其能及此也但令整軍而退不至敗衂斯已矣嗚呼世之論者多據成敗已然之局故常爲古人所愚故世常恨司馬之計不行爲楚之失算而不知卽行其計楚亦未必能勝吳又謂子常三戰不勝吳無緣退而東去而不知吳當日之戰事勢常患不能勝楚其卒能勝者天也其不行司馬之計亦司馬幸而得成其名耳就令其計得行而吳於淮汭必宿重兵城口必伏死士徒令偏師先敗以搖軍心耳不然予胥善謀豈肯以君臣陷入死地隻輪不返重爲天下戮笑哉愚故因髙氏之辧而竊料當日之成算如此若孔氏所云特膚末之見未可與語戰鬭之事也

春秋蔡侯以吳師入郢論

聖人經文皆是據實書定四年蔡侯以吳子及楚人戰於柏舉楚師敗績庚辰吳入郢據左唐蔡俱従吳伐楚而經獨書蔡先儒謂蔡受楚毒最深善其能報仇雪恥故特書曰以乃餘深考當日地裏知吳之入郢全慿蔡爲之鄕導唐不得與聖人亦苐防實書而非有意於褒之也案吳楚俱澤國皆善水戰而楚地居上流吳常不勝故入春秋百年以來吳屈服於楚爲屬國者職是故也逮申公巫臣自晉使吳教以乘車射禦吳始用陸道與楚角逐而楚始駸駸患吳矣楚旣失長江上流之險廼更於淮右北道築州來鐘離巢三城以禦吳吳於楚之水師克鳩玆克朱方悉置不問而苐日擾於廬壽淮潁之間逮克鐘離巢而楚患始棘然猶未敢懸軍深入也至滅州來【今江南壽州】與蔡宻邇蔡更道吳捨舟従陸従淮汭【卽州來】光黃逕義陽三關之險至漢江北岸與楚夾漢而陣當是時吳歷楚境一千一百餘里深入死地亦未敢必能入郢故其戰嘗且勝且卻收軍至柏舉【今湖廣麻城縣去小別漢川縣三百餘里】適防楚瓦不仁人無固志而夫槪身先死戰遂長驅入郢固屬有天幸而蔡之計謀亦毒矣是時蔡以小國而聲震天下諸侯俱歸粟於蔡五年楚復國卽滅唐報怨而不敢動蔡者夫亦以蔡近吳有吳以爲之援故也則當日吳楚之赴告自必以蔡爲兵首魯史従而書之聖人亦従而書之而豈有意於褒之也哉夫讀春秋者不知春秋之地裏則不得當日之事勢不得當日之事勢則無以見聖人之書法余因蔡侯以吳師一事而明經文之據實書者如此夫蔡以弱小用吳覆楚而晉爲盟主辭蔡不救而有事於鮮虞則又比事觀之而罪自見矣

春秋大事表卷三十三

欽定四庫全書

春秋大事表卷三十四

國子監司業顧棟髙撰

吳越交兵表

世嘗恨吳王不聴子胥滅越致越卒治吳余以爲不然吳之亡以驕淫黷武耽樂忘禍輕用民力馳騁於數千里之外𨿽微越吳亦必亡若使守其四境和其人民任賢使能而增修其政越𨿽切齒思報亦且慴伏而不敢動動卽滅國矣𨿽百越能爲吳患哉且吳之防晉黃池聞有越師遑遽而奔歸也太子戰死國之不亡者如發而越未嘗不與吳平此時若能效勾踐防稽之志則吳之封疆大於越國而吳之受創未至如防稽將見越能復吳而吳亦能復越瀦越之國數勾踐背徳之罪而戮之天下其孰敢議乃因循至十年之久再受越師卒迷不悟慶忌驟諫而至見殺則非越之能滅吳吳自滅耳嗚呼古今存亡之理𨿽曰天命豈非人事吳嘗破楚入郢乃不逾年而楚卒返國越一入吳而泰伯之後遂以不祀此又非特夫差之過也楚能信任宗族其執政皆公子昭王奔隨而子西爲王輿服於脾泄以靖國人子期至身爲王以與吳其大臣多軀盡忠之士譬如百足之虫至死不僵矣向使夫差𨿽亡而夫槪尙在以其精於用兵得吳旁郡邑而守之安見死不可復然而吳自闔閭以來世疎忌骨月王僚之弒掩余燭庸逃無所夫槪有破楚大功而卒奔楚爲堂谿氏盡斬其枝葉而欲以幹特立於二千里之地故以吳之彊而越摧之如拉朽豈不哀哉爲著其始終得失之故明鑑戒焉輯春秋吳越交兵表第三十四

﹤經部﹐春秋類﹐春秋大事表﹐卷三十四﹥

春秋大事表卷三十四

欽定四庫全書

春秋大事表卷三十五

國子監司業顧棟髙撰

齊魯交兵表

夫子有言管仲相桓公霸諸侯一匡天下民到於今受其賜防管仲吾其被髮左袵嗚呼夫子稱到於今則知此言非特予管仲並予晉文愚嘗觀於齊魯之故而嘆春秋之天下不可一日無晉晉伯息而齊魯俱受其敝矣何則霸之局非管仲與齊桓不能創而非晉則不能維持以至於百年齊桓之世天下之所賴者惟齊齊桓旣沒魯之所患亦惟齊齊桓之子孫至春秋之末凡八九世獨惠公稍安靜而景公有志爭伯觀釁而動故二公之世齊魯爭鬭差少其餘若孝公懿公頃公靈公莊公類皆如猘犬之狂噬而悼公之世國已制於陳氏好以其君惡於諸侯故其時魯一有齊難則乞師於晉晉師出而魯得安枕者數十年迨晉稍有間或新君初立未遑諸侯之事則齊患復起故齊之於魯如切膚之錮疾不時間作所借以爲扁鵲者惟晉晉伯息則魯無所控愬故晉文之未興也僖公至以楚伐齊晉伯之旣去也哀公至以吳伐齊夫至以吳楚伐齊天下防無復有中夏此夫子所以有被髮左袵之懼也世徒見夫子有譎正之言謂聖人或伸齊而抑晉略晉文之功而不錄豈識春秋之旨哉夫桓公一匡天下而其子孫首壞其法狼貪鼠竊晝伏夜行賴晉承齊桓之業整飭者數世至晉伯衰而齊弱魯魯亦能乞師以弱齊齊魯交相敝而吳楚得橫行於天下夫子立定哀之世親見昭公娶於吳矣哀公防吳伐齊至齊弒君以說矣至吳晉爭長黃池而齊桓一匡之緒吳且分其半夫子蓋心傷之而要非齊桓則不能創其局以貽晉夫子所以獨歸功於管仲者以此孟子曰其事則齊桓晉文夫惟桓文並稱此夫子之所爲到於今也輯春秋齊魯交兵表第三十五﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥﹤經部﹐春秋類﹐春秋大事表﹐卷三十五﹥

春秋大事表卷三十五﹤經部﹐春秋類﹐春秋大事表﹥

欽定四庫全書

春秋大事表卷三十六

國子監司業顧棟髙撰

魯邾莒交兵表

嗚呼余觀春秋之世而知封建之爲禍烈也魯與邾莒僻處一隅非有關於天下之故然魯虐邾莒莒滅向滅鄫邾滅須句滅鄅而其後皆爲魯所吞並最後以邾子益來防亡邾矣賴吳越而得復中間仗桓文之霸扶持綿延二百餘年疊相攻伐而斯民之塗炭亦甚矣蓋嘗綜其始終而論之魯邾莒之事終春秋之世凡三變何則魯立國於兗州之曲阜其南則邾其東則莒地小而偪其勢不得不爭然邾列在附庸而莒介於蠻夷故春秋之初魯嘗淩邾而畏莒隠桓皆再盟邾而再伐邾邾不敢報而莒則隠與其微者盟於浮來矣莊以叔姬女其大夫矣隠桓莊三世魯莒未嘗交兵至僖公首年一敗莒師旋卽再盟洮向以弭其隙而邾則僖公之世戰伐無已則以邾近而莒差遠邾弱而莒差彊故也至文十二年季孫行父城鄆而爭鄆之禍起襄四年魯請屬鄫而莒卽滅鄫而爭鄫之禍又起當其時晉悼興霸羣侯方屛息聼命魯以禮義之國兢兢焉軌於法度罔敢淩虐弱小而邾莒反恃齊靈而肆橫十年之間莒四伐我而邾再伐我魯凡十六年不伐邾反爲修平以講好蓋邾莒倚齊以軋魯魯之所恃者晉晉遠不若齊之近又是時晉方以楚鄭爲事無暇理邾莒蓋倚人立國彊弱隨時理固然也至昭之元年而莒有亂季孫以大盜竊國取鄆不已旋而取鄫取鄫不已旋而取郠而邾則連歲四納其叛人昭公以後莒不復見哀之世無歲不與邾爲難竟俘其君以歸獻於亳社陵蔑弱小之禍至此極矣嗚呼以邾莒之宻邇於魯而得終春秋之世不亡者以大國林立環視而莫敢先動然其民之死於戰爭已不可勝數故欲復周初方伯連帥興師討伐之制不若易後世郡縣防內守令疊更之制𨿽有殘暴不軌爲生民害者馳一尺符則虐焰頓息孰與夫興師討罪有抗拒之禍甲兵之慘哉春秋列國之爭可前鑑矣輯春秋魯邾莒交兵表第三十六

邾

李氏亷曰春秋內兵之伐國僅二十而書公伐邾者六書大夫伐邾者八止書伐邾者一邾在魯之宇下而陵弱侵小之兵史不絕書如此

﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥

莒

莒與魯爲列國差倔彊非若邾之附庸能卑屈於魯也故始而爭向繼而爭鄆爭鄫中間附於齊更愬於晉楚致叔孫見執意如爲囚兵端與春秋相終始共公以後不復見矣

﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥﹤經部﹐春秋類﹐春秋大事表﹐卷三十六﹥

春秋大事表卷三十六

欽定四庫全書

春秋大事表卷三十七

國子監司業顧棟髙撰

宋鄭交兵表

春秋之初宋鄭號中原大國宋紹微子之封而鄭取虢檜之地地旣偪近力又相埓故其勢常至於鬭爭乃吾綂觀春秋宋鄭之故而知天下不可以一日而無伯也春秋二百四十二年之中宋鄭凡四十九交戰然其局凡三變蓋當初年晉楚未興齊亦僻處東服其時犬牙相錯者惟宋魯鄭衛而鄭莊以善用兵常結援於齊而借其力繼又結魯宋合衛陳蔡以搘之而不能當也至宋馮之世始立突繼又責賂而讎突後復助突以求入交戰尢數當是時魯桓衛恵鄭厲宋莊俱負簒弒大惡號稱四凶相與逐利棄信結黨崇姦競用干戈朝盟夕攺生民之塗炭極矣此春秋之一大變也至齊桓興而兵爭息桓歿而宋襄以爭伯一戰而軍敗身傷晉文襄起而兵爭又息當是時宋鄭之君俱共玉帛以從容於壇坫之上間一用兵不過帥敝賦以從大國之後無兩君對壘朝勝夕負報復無已者亦足見霸功之有益於人國矣迨晉悼嗣伯其事乃與桓文少異晉合天下之力以爭鄭鄭患楚之數來屢盟屢叛故惡於宋以激諸侯之兵使楚疲於奔命而不敢與晉爭而後乃固與晉時交戰尢數十年凡十三戰此宋鄭之事之又一變也蕭魚以後悼公及平公之初海內嬉恬至向戌弭兵宋鄭更僕僕於晉楚之廷民不苦於戰鬭而苦於供億兩國息於兵戎者六十八年而陳蔡卒坐受楚滅其事得失又相半至春秋之末晉楚俱衰齊景欲圗伯而不終宋景乃率其祖之故智伐邾滅曹妄意爭伯與鄭以隙地啟釁驟興兵革卒至彼此交取師全軍覆歿得不償失此又宋鄭之事之一大變春秋將夷而爲戰國矣綂計伯功之始終始於齊桓之北杏訖於晉昭之平邱尾凡百四十有八年毎當伯功之息則宋鄭首難春秋於列國戰爭不悉書獨於兩國自隠桓至定哀凡取邑取師無不備載蓋以其地踞中原關於天下之故伯功視兩國之向背爲盛衰而兩國又視伯功之興廢爲休戚聖人思王不得已而更思伯其亦有見於此乎余故撮略其事輯宋鄭交兵表第三十七

﹤經部﹐春秋類﹐春秋大事表﹐卷三十七﹥﹤經部﹐春秋類﹐春秋大事表﹐卷三十七﹥﹤經部﹐春秋類﹐春秋大事表﹐卷三十七﹥﹤經部﹐春秋類﹐春秋大事表﹐卷三十七﹥﹤經部﹐春秋類﹐春秋大事表﹐卷三十七﹥﹤經部﹐春秋類﹐春秋大事表﹐卷三十七﹥﹤經部﹐春秋類﹐春秋大事表﹐卷三十七﹥﹤經部﹐春秋類﹐春秋大事表﹐卷三十七﹥﹤經部﹐春秋類﹐春秋大事表﹐卷三十七﹥﹤經部﹐春秋類﹐春秋大事表﹐卷三十七﹥﹤經部﹐春秋類﹐春秋大事表﹐卷三十七﹥

春秋大事表卷三十七

欽定四庫全書

春秋大事表卷三十八

國子監司業顧棟髙撰

城築表敍

國家用民之力歲不過三日豳風我稼旣同上入執宮功召誥厥旣命殷庶庶殷丕作言先王之世役民而民不知相與趨事赴功如此也夫說以使民民忘其勞說以犯難民忘其死所謂說者非家諭而戶曉之也民知其事之不獲已而非爲其私則𨿽捐軀赴刃而民不怨況區區力役乎周公東徵三年破斧缺斨而詩人作詩致美至平王之世水之役特期戍耳而民相與怨思此以見存乎其事而不系乎期之久近與役之勞逸也春秋十二公其用民力多矣僖公修泮宮復閟宮不志於經程子謂復古興廢乃禮之大者至城郭溝池以爲固非立國之本務春秋自莊以後或黷武啟釁而防報復或背盟大國而慮見討又況末季權臣擅侵奪小國以自封殖甚矣故凡城之志無論時不時皆譏臺囿之築耽細娛而忘國計其失更不待言莊公忘父讎不報而一年三築臺昭定當權臣竊國而築郎囿蛇淵囿此眞下愚不移無足與論得失之數矣輯春秋城築表第三十八霞峯華氏曰城者完舊築者創始經書築者八皆譏也書城二十有三春城四夏城七冬城十二左氏於冬城多曰書時書時無貶乎谷梁子曰凡城之志皆譏何也凡城郭溝池以爲固有國之所務而非有國之先務也不務修徳而苐勞民於城築土功之後以爲保邦之要𨿽以時修之庸得無譏乎又況如莊公城諸防亟興土功於大饑告糴之後季孫行父帥師城諸及鄆開魯莒數世之爭而左氏皆曰書時其非聖人之防明矣或又以爲聖人重用民力𨿽時亦書然則十二公宮廟之修非用民力者乎春秋書世室屋壊新作世室不書成公三年新宮災作新宮亦不書僖公修泮宮作閟宮亦不書故知凡城之志𨿽合乎時猶譏而以爲重民力而書城者猶未盡聖人之防也

城【二十三附浚洙】

﹤經部﹐春秋類﹐春秋大事表﹐卷三十八﹥﹤經部﹐春秋類﹐春秋大事表﹐卷三十八﹥﹤經部﹐春秋類﹐春秋大事表﹐卷三十八﹥﹤經部﹐春秋類﹐春秋大事表﹐卷三十八﹥﹤經部﹐春秋類﹐春秋大事表﹐卷三十八﹥﹤經部﹐春秋類﹐春秋大事表﹐卷三十八﹥

附外城六

李氏亷曰齊伯之編外城三獨城邢爲美晉伯之編外城三惟城成周無譏愚謂城虎牢乃晉悼扼鄭之吭以制楚之南向其功尢大豈得以偪鄭爲譏乎﹤經部﹐春秋類﹐春秋大事表﹐卷三十八﹥﹤經部﹐春秋類﹐春秋大事表﹐卷三十八﹥﹤經部﹐春秋類﹐春秋大事表﹐卷三十八﹥

春秋大事表卷三十八

欽定四庫全書

春秋大事表卷三十九

國子監司業顧棟髙撰

四裔表敍

昔先王疆理天下建置侯甸而蠻夷戎狄猶錯處內地春秋之世其見於經傳者名號錯雜然綜其大槪亦約略可數焉戎之別有七其在今陜西之臨潼者曰驪戎卽女晉獻公以驪姬者秦置驪邑邑有驪山俱以戎得名其在鳯翔者曰犬戎蓋西戎之別在中國其先嘗攻殺幽王秦驅逐之至春秋時種類猶存閔二年虢公敗犬戎於渭汭是也其在州者曰允姓之戎遠莫知其所居秦晉遷於中國則曰陸渾之戎今爲河南府嵩縣又曰陰戎又曰九州戎又曰小戎晉惠公母家謂小戎子生夷吾逮惠公歸自秦而誘以來處之陸渾世役於晉亦曰姜戎佐晉敗秦師於殽自後無役不從亦數與防盟以其處晉陰地謂之陰戎昭十七年陸渾貳於楚晉荀吳滅之其餘服屬於晉者謂之九州戎自晉滅陸渾城汝濵地而有之楚亦滅蠻氏系汝州之地而汝水南北遂爲晉楚分界其先陸渾而居伊洛之間者又有拒泉臯伊洛之戎拒泉臯皆戎邑王子帶曾召之以伐京師焚王城東門爲禍最烈自秦晉遷陸渾而此種浸微後泉戎地入於周爲前城而文八年公子遂因趙盾盟伊洛之戎於成六年與陸渾蠻氏同受命於晉侵宋則伊洛陸渾並爲晉之內臣矣蠻氏亦戎別種在汝州西南亦名茅戎以處茅津得名在今解州之平陸地頗遼遠成之元年王師嘗爲所敗後屬晉乃哀公之世晉執戎蠻子以畀楚而楚之彊益不可制其在直之永平者曰北戎亦曰山戎春秋初嘗侵鄭伐齊已而又病燕齊桓公因北伐山戎襄四年無終子嘉父因魏莊子納虎豹之皮以請和諸戎者其別種也又有在山東之曹縣與蘭陽接壤者經直曰戎無名號春秋初屢與隠公防盟隠九年天王使凡伯來聘戎伐凡伯於楚邱以歸所謂戎州已氏之戎是也胡氏以徐戎當之夫戎在魯西境徐戎在魯東郊凡伯聘魯還過楚邱而戎伐之豈所云東郊者乎凡此皆諸戎之大略也狄之別有三曰赤狄曰白狄曰長狄長狄兄弟三人無種類而赤狄之種有六曰東山臯落氏曰廧咎如曰潞氏曰甲氏曰畱吁曰鐸辰潞爲上黨之潞縣處晉腹心宣十五年晉滅赤狄潞氏明年並滅甲氏畱吁鐸辰畱吁甲氏俱在今之廣平鐸辰在潞安境白狄之種有三其先與秦同州在陜之延安所謂西河之地其別種在今之眞定槁城晉州者曰鮮虞曰肥曰鼓鮮虞最彊與晉數鬭爭而肥鼔俱爲晉所滅蓋春秋時戎狄之爲中國患甚矣而狄爲最諸狄之中赤狄爲最赤狄諸種族潞氏爲最晉之滅潞也其君臣用全力以勝之荀林父敗赤狄於曲梁遂滅潞而晉侯身自治兵於稷以略狄土稷在河東之聞喜而曲梁在廣平之雞澤綿地七百餘里旋復得畱吁之屬晉之疆土益遠狄所攘奪衛之故地如朝歌邯鄲百泉其後悉爲晉邑班氏所謂河內殷墟更屬於晉者蓋自滅狄之役始也然狄之彊莫熾於閔僖之世殘滅邢衛侵犯齊魯其時止稱狄未冠以赤白之號其後乃稍稍見於經傳意其種豪自相擕貳更立名目如漢之匄奴分爲南北單於而其後遂以削弱易制傳云眾狄疾赤狄之役遂求成於晉此其徵也東方之夷曰萊曰介曰根牟後萊介並於齊根牟滅於魯不復見經惟淮夷當齊桓之世嘗病鄫病杞後復與楚靈王連兵伐吳然皆竄伏海濱於中國無甚利害南方之種類不一羣蠻在辰永之境百濮爲夷盧戎爲戎羣蠻當楚莊王時從楚滅庸自後服屬於楚鄢陵之役從楚擊晉而盧戎與羅兩軍屈瑕後卒爲楚所滅率微甚無足道者余觀夫齊桓創霸以來存三亡國而終不敢加兵於狄戎伐周而管仲爲平戎於王幾若儕於敵國而範文子謂狄爲三彊自宣迄昭六七十年晉滅陸渾兼肥鼓剗潞氏畱吁鐸辰戎狄之在河朔間者稍稍盡矣獨無終以請和得存而鮮虞亦曰中山至戰國時爲列國僭號稱王后滅於趙輯春秋四裔表第三十九

戎

四裔之中戎種最雜亂難稽或三名而爲一族或一種而隨地立名隨時易號至五六而未已其中盛衰之故略可見綜而計之其別有七如文十六年戎伐楚西南則爲楚山間之民非有名號不列於戎之數

﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥

狄

史記晉文公攘戎翟居於河西圁洛之間號曰赤翟白翟杜注亦云白狄在晉西此因左傳白狄與秦同州而爲是說耳以愚考之狄之見於傳不一而足均在晉之東與西無預潞氏在今山西潞安府臯落氏則在今平陽府垣曲縣鮮虞在直眞定府肥在槁城縣西南鼓在今晉州晉之滅潞也荀林父敗赤狄於曲梁曲梁爲今廣平府永年縣蓋反出其東而轉攻之則卽一潞氏而疆域之廣亙千有餘裏且閔僖之世狄滅邢滅衛滅溫伐齊伐魯伐鄭伐晉並蹂躪王室借非境壤相接何以能爲患至此則自山西以迄直河南直接山東之境皆其所出沒特其俗不城郭就山野廬帳而居莫能指名其何處耳且又遷徙無常傳曰狄之廣莫於晉爲都蓋指蒲與屈言蒲屈爲今山西之隰州吉州以後漸東徙晉重耳之適諸國也先奔狄而後適衛適齊境道顯然狄在晉東可知矣徵南得無爲史記所誤乎

﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥﹤經部﹐春秋類﹐春秋大事表﹐卷三十九﹥

東夷

僖十九年傳宋襄公用鄫子於次睢之社欲以屬東夷又論語子欲居九夷注云東方之夷有九種若畎夷黃夷白夷之屬今考春秋左傳杜氏所稱東夷國絕少如萊介諸國以其僻小不通於中夏故遠外之若吳楚越儼然與中國防盟且吞並諸夏不復列於蠻夷之數矣

﹤經部﹐春秋類﹐春秋大事表﹐卷三十九﹥

南蠻

春秋之世楚境不能越洞庭而南楚使對桓公言曰寡人處南海特誇辭耳故其時蠻夷之在今湖南境者皆系徼外世服屬於楚無由自通於中國往往不能舉其號苐稱蠻曰羣蠻濮曰百濮以槪之蓋其種

類實繁其地爲今某州縣亦難可深考獨盧戎以敗屈瑕軍楚滅之爲廬邑文十六年楚戢黎爲廬大夫侵庸其地在今江漢間略可紀焉

赤狄白狄論

春秋之世有赤狄白狄又有長狄長狄兄弟三人無種類而赤狄白狄種類最繁案經傳所見赤狄之種有六曰東山臯落氏曰廧咎如曰潞氏曰甲氏曰畱吁曰鐸辰白狄之種有三曰鮮虞曰肥曰鼓然以予考之閔僖之世狄尢橫其時止稱狄未有赤白之號蓋當時之單以狄舉者皆赤狄也赤狄最彊能以威力役其種類白狄故居河西其別種在中國者赤狄能役屬之而長狄尢其酋豪中之魁異者合諸部爲一力大勢盛故能以兵威伐邢入衛滅溫伐周又能仗義執言救齊伐衛以齊晉之彊莫之能抗也其疆域自晉蒲屈以東東與齊魯衛爲界蓋自平陽潞安以及山東之境雜居山谷緜地千里故當日邢衛宋魯齊晉鄭諸國胥被其患逮魯僖公之三十二年而狄始亂明年伐晉而白狄子見獲蓋其種類自相攜貳各分部曲如匈奴之分五單於勢分力弱自是而赤狄白狄紛然見經而狄於以不競矣論者謂長狄白狄之各爲一國非也蓋其初皆屬於赤狄後稍稍離異始以名見於春秋文宣之世威令不行四出侵伐屢見挫衂經書晉侯敗狄於箕郤缺獲白狄子叔孫得臣敗狄於咸獲長狄僑如皆狄之將佐後僑如之弟焚如與潞俱滅則狄之死國難者春秋賤之故不書使不得與潞子嬰兒等則其種之貴賤可知矣綜而計之莊公三十二年而狄伐邢暴橫中國更三十有四年而狄有亂赤狄白狄始分又三十有五年而赤狄潞氏滅於晉又六十有五年而晉滅肥又十年而晉滅鼔白狄止存鮮虞首尾百四十有四年之間盛衰彊弱之故豈不較然也哉晉裏克之逐狄也曰懼之而已無速眾狄則當狄之合狄之所以盛也郤成子之求成於狄也眾狄疾赤狄之役遂求成於晉則當狄之分狄之所以衰也春秋始書狄而後書赤狄白狄者蓋因列國之赴吿與狄之自通於中國者而書之皆當時之實錄學者可由此思其故矣杜氏於呂相絕秦以白狄爲晉婚姻謂赤狄之女白狄伐之以納於文公其意似以廧咎如爲赤狄而重耳所奔爲白狄此出於臆見無可考據廧咎如之女爲叔隗季隗而狄女亦稱隗後則本爲一姓當時之止稱狄者皆系赤狄無疑也太史公稱諸戎翟自有君長莫能相一蓋據春秋之末至戰國而言耳非所論於魯閔僖之世也戎狄書子論

昔先王建國胙土命爵分爲公侯伯子男春秋時班班猶存然亦有出於時王之所賜如王命曲沃武公以一軍爲晉侯郳犂來進爵爲小邾子是也而於戎狄則無聞乃吾觀宣昭之間赤狄之別有潞子嬰兒白狄之別有肥子緜臯鼓子鳶鞮者聖人皆書之於經而左氏不著其封爵之所自杜預亦弗深考余嘗疑之其爵非先王之所賜亦非時王別命以土直以戎狄各居一方桀驁難制大國請於王而命之如唐世外彞有叛者就加節度使之類耳而其先之不見於經何也閔僖之世狄最彊盛聖人止書狄其時實未賜爵也僖之末年而狄有亂赤狄白狄始分宣三年而赤狄始見經八年白狄始見經自後凡書赤狄者七書白狄者三其時賜爵與否未可知而聖人略之不書者春秋於外彜多從其故號如楚之武文攺爲楚已久而終莊公之世止書荊人是也逮晉滅諸國則其君臣自誇武功獻俘於王必詳列其國號與其君之爵與名如後世之露布自京師昭示遠近春秋安得而不書其爵乎至如甲氏畱吁鐸辰則實未有國號未賜爵命聖人亦苐從其實書之也經於潞氏及甲氏畱吁明書赤狄而曰肥曰鼓不著狄號而杜氏知爲白狄之種者此或別有考據至其國名則各從其地潞氏以潞縣得名鼓以鼓聚肥以肥累城得名此各因廬帳所在從而立稱知出於春秋之季之濫加名器而不得比於徐楚吳越之列明矣推而計之如所稱戎子駒支無終子嘉父戎蠻子嘉及陸渾子者例皆書子無終乃山戎之別種陸渾系秦晉之所遷其非文武之舊封尢最易明者他如楚之別爲夔宋之別爲蕭聖人皆書之於經而未詳其封於何年正義云宋桓公之立蕭叔大心有功宋人封之爲附庸孔晁注鄭語謂熊摰有疾而自棄於夔子孫有功王命爲夔子此皆隠桓以後之別封者餘悲夫春秋之國日就微滅而亦有別爲建置如鮮虞亦曰中山至戰國時僭號稱王與燕趙爲列國均非周初之舊封余因得而備論之庶春秋當日之興廢較然可睹焉

範爲士防封邑考

山東濮州範縣爲晉範武子封邑世多疑之以晉當春秋中葉不應拓土至此季氏私考遂以爲隨之別名此甚非也余嘗考之武子之封範蓋自宣十五年晉人滅潞之後始也案宣十二年邲之戰稱隨武子十五年荀林父滅潞十六年士防滅甲氏畱吁晉侯請於王命爲太傅王享之其時止稱武子而不稱隨十七年請老遂稱範武子以後世世稱範意範爲赤狄潞氏地晉滅其族而因以爲武子賞功之邑耳何則滅潞之役士防荀林父二人同功荀林父賞狄臣千室士伯諌不殺荀林父猶子以衍之縣士防滅甲氏畱吁豈獨無賞傳但載其將中軍爲太傅而偶遺其封邑耳其範之爲狄地何也春秋時狄之疆域甚逺伐邢而邢遷夷儀攘邢之故地入衛而衛遷楚丘處殷之故墟其後屢侵齊魯曹濮之境狄地實相犬牙而晉獻之世以蒲屈爲邊案蒲屈爲今平陽府隰吉二州之境自此以東皆狄地故曰狄之廣莫狄之東爲衛衛之東爲齊故其時晉之與齊甚遼遠齊桓防盟無由至文襄之世猶隔絕文公伐曹必假道於衛是則未滅潞氏以前晉決無由得範地旣滅潞氏二年而武子遂封範中間不聞別侵齊魯故知範爲狄之故地無疑當是時楚方彊橫服鄭伐宋晉槪置不問而郤缺士防専致力於狄其意以爲爭無益之虛名不如爲拓土之實計故求成以擕其黨滅畱吁甲氏以盡其族自是以後衛之故封如河內朝歌邯鄲百泉之地悉爲晉邑幾有中原大半與齊魯衛三國爲鄰境鞌之戰遂捲甲而長驅入齊矣後東昌之冠縣爲晉冠氏邑丘縣爲晉幹侯邑而齊烏余以廩丘入晉廩丘亦範境此皆宣公以後之晉非宣公以前之晉也余輯疆域而有見於範武子之事故備志之使後有考焉隨在今山西介休縣縣東有隨城隠五年翼侯奔隨卽此隨也士防旣受範隨仍歸於晉案吳季札封延陵稱延陵季子後更封州來稱延州來季子以兩邑並食故得兼稱今範氏惟稱範故知更不食隨也

春秋大事表卷三十九﹤經部﹐春秋類﹐春秋大事表﹥

欽定四庫全書

春秋大事表卷四十

國子監司業顧棟髙撰

天文表敍

余讀春秋至日食與失閠輙嘆周之歷法不其故殆莫可考而知也考今歷法三歲一閠五歲再閠而左傳於莊二十五年六月辛未朔日有食之云非常也杜預注非常鼓之月由置閠失所故致月錯是不應置閠而置閠誤使七月爲六月襄二十七年冬十一月乙亥朔日有食之云辰在申司曆過也再失閠矣哀十二年冬十有二月螽云火猶西流司曆過也是爲應置閏而失不置於襄少再閠於哀少一閏𨿽書十二月實十一月卽夏之九月也何閠法之錯繆至於如此日月行度據後世歷家推家推算大率以一百七十二日有餘而一交交則月掩日而日爲之食然亦有不正相值或食於夜則日食不見但無頻月食法而襄二十一年九月十月頻食二十四年七月八月頻食諸儒皆所不解以日月無頻交之理不交無從有食惟漢髙帝三年及文帝前三年俱於十月十一月晦頻食與春秋相同術士無從考知元郭守敬之言曰三代歷無定法周秦之間閏餘乖次至漢造三綂歷而是非始定經一千一百八十二年曆凡七十攺創法者十三家足徵天之運行無常𨿽聖人創造歷法經數百年輙廢不可用竊意易稱治歷明時當湯武革命之初應天順人攺定正朔其損益歷法必更大備而自堯命羲和舜齊七政而後六經之文無可考見識者惜之然則守敬所云歷無定法者特其法不於後非果三代聖人不爲更造也自武王革殷至春秋時又已數百年周衰失政世無明天子莫能修正歷法莊襄定哀之間閠余失次日月交防其行度往往與後世錯固其理也漢初太史令司馬遷等言歷紀廢壞宜攺正朔始造太初歷自後日益精密自此以前至春秋經戰國之衰亂秦漢皆以力徵日不遑給莫能以欽若昊天爲事則髙帝文帝時之連遭頻食秦置閠多在歲後莫能隨月置閠恆書後九月與春秋之季略相彷其亦以此歟故論著之以俟後之精通歷法者攷焉輯春秋天文表第四十

日食

霞峯華氏曰春秋書日食三十六謹天戒也或曰日食有常度矣當食而食天道之常於人事何有若是則天人之理不相符合而春秋之書之者爲贅也夫月之與日歲十二防爲十二朔朔者日月交防之期故食恆在朔而道有表裏或不正相值則月不能掩日曆家推算大率以一百七十二日有餘而一交交則月掩日而日爲之食然春秋二百四十二年而經止書日食三十六必有應食而不食者矣襄二十一年九月十月頻食二十四年七月八月頻食亦必有不應食而食者矣故夫日食者歷家以爲常春秋以爲變也春秋之法常事不書而日食必書懼人主之忽以爲常也杜氏乃謂惟正陽之月君子忌之其餘則否然則非正陽之月而日食春秋不應書矣豈不謬哉或日或不日或朔或不朔史失之也襄十五年以後無不書朔日者矣書鼓用牲於社者三譏也不鼓於朝而鼓於社僭也不用幣用牲非禮也

﹤經部﹐春秋類﹐春秋大事表﹐卷四十﹥﹤經部﹐春秋類﹐春秋大事表﹐卷四十﹥﹤經部﹐春秋類﹐春秋大事表﹐卷四十﹥﹤經部﹐春秋類﹐春秋大事表﹐卷四十﹥﹤經部﹐春秋類﹐春秋大事表﹐卷四十﹥

趙氏汸曰公羊曰某月某日朔日有食之者食正朔也其或日或不日或失之前或失之後蓋以爲司曆失之考漢書律曆志西漢日食多在晦亦有先晦一日者公羊此義必有所受蓋聖人以日食不在正朔茍書於經非治歷明時之意故或去朔或去日以示義彚纂曰朔前朔後聖人何難據實以書而必各立義例乎且日食於朔二日則不得爲朔矣而可仍以

朔書之乎故當以闕文爲正【案束山每有此穿鑿之說蓋過求而失之也彚纂之言當矣】星變

汪氏克寛曰經書星變者四莊七年之星變以王人不能勝五國之兵而王命益不行於天下也文十四年星孛以桓文迹熄而宋齊晉之君皆有禍亂也昭十七年星孛以王子朝庶孽奪正而兵力交於王都之內也哀十三年星孛以彊吳爭伯而中國諸侯皆爲之服役也凡此皆變之大者而王伯衰亂之徵也趙氏汸曰日食星變皆爲天下記異左氏載叔服梓愼論星孛惟以大國災咎當之當時流俗之論上不知有王室下不知有天下大勢其所知者惟二三大國而已

﹤經部﹐春秋類﹐春秋大事表﹐卷四十﹥

書萬充宗黃棃洲春秋日食問答後

問云春秋日食三十六而頻食者二先儒皆謂日無頻食法王伯厚云衛朴推驗春秋合者三十五獨莊十八年三月古今算不入食限豈二頻食亦入限乎抑史官怠慢當時失記從後追憶疑莫能定遂兩存之春秋因而不削乎

答曰沈存中云衛朴精於曆術春秋日食三十六密者不過得二十六七一行得二十七朴乃得三十五惟莊公十八年一食今古算皆不入食法疑前史誤耳王伯厚之言本此愚按襄公二十一二十四兩年俱頻食歷家如姜芨一行皆言無比月頻食之理授時歷亦言其已過交限西曆則言日食之後越五月越六月皆能再食是一年兩食者有之比月而食則斷無是也襄二十一年己酉九月朔交周【闕】宮【闕】九度五一二八入食限至十月朔一宮一十度三一四二不入食限矣二十四年壬子七月朔交周【闕】宮【闕】三度一九三五入限至八月朔交周一宮三度五九四九不入食限矣乃知衛朴得三十五者欺人也其言莊十八年一食自來不入食法按是年乙巳歲二月有閏至三月實四十九日一十三時合朔癸丑未初初刻交周一十一宮二十八度三四三七正合食限朴蓋不知有閏故算不能合耳朴於其不入食限者自謂得之於其入食限者反謂不得不知何說也

案此問答推究春秋日食最精細但棃洲云西曆以越六月卽能再食者卽髙氏閌所稱歷家推步之法一百七十三日日月始一交交則月掩日而日爲之食是也髙系宋時人是時西法未入中國則爲此說者亦不自西曆始矣頻食旣斷無此法而春秋之所以書者何也是時周曆算法已不準推步常遲一月頒歷云某月朔應日食到前一月之朔而日大食甚至襄二十四年七月朔食之旣人所共見魯史旣據實書之矣至後一月不見有食則以周保章氏所頒未敢輕削魯史非精歷算者不能考正是月之不入食限也則疑食之微或食於夜而人不見因並存之孔子因而不革防後來漢書本紀所載髙祖卽位三年及文帝前三年俱於十月十一月晦頻食亦是漢初襲用秦正歷法未講致有此悞至武帝太初定歷以後則斷無此矣連月頻書者此非魯史官怠慢之過乃太拘守之過也若謂天道至遠不可得而知容或有此則自太初迄今二千年中更南北朝五代之濁亂絕無連月再食之事而獨於春秋時再見且於漢祖開創孝文恭儉之朝而再見無是理也

望溪方氏曰頻月而食何也後月之食眾所共見也前月之食史所誤推也設前月陰晦據所推以書於防而食在後月則莫肯追正其失而並書於防矣

案望溪之說大防略同但以爲前月虛而後月實余前亦持此論後於棃洲集中見答萬充宗語遂攺從今說棃洲精於天文意必有實據姑識此以俟後之君子

春狄大事表卷四十

欽定四庫全書

春秋大事表卷四十一

國子監司業顧棟髙撰

五行表

班氏云昔道弛文王演周易周道敝孔子述春秋漢董仲舒治公羊推陰陽爲儒者宗宣元之後劉向治谷梁傅以洪範與仲舒錯至向子歆治左氏言五行又與向異歐陽子曰聖人沒而異端起秦漢以來學者惑於災異天文五行之說不勝其繁也故其作五代史書天而不書人二者之說果孰從乎曰二者𨿽殊其義一也諸子卽天以命人歐陽子以人而合天均無失乎易春秋之防而已不言天則天道廢故謫見於天則王者避正殿不舉樂戒百工省闕失此春秋書災異之意易所謂後天而奉天時也專言天則人事惑故太戊修徳而祥桑枯死宋景公有君人之言而熒惑退舍此春秋書災異而不言所以然之意易所謂先天而天弗違也後天者曰天意見矣可不懼乎先天者曰吾修吾人事而已在天者吾何知焉嗚呼其要歸於責人事以回天變故詳書災異而不列其事應以示吉凶無常人君側身修省無日敢卽怠荒之意垂教可謂至矣余觀春秋所載地震山崩水旱螟螽蜚鸜鵒之類多見於莊宣昭定哀之世天意豈不顯然哉左氏於昭四年大雨雹載申丰言魯不藏冰之咎哀十二年十有二月螽仲尼歸之失閠此當日黨於季氏抹摋災異使人主漫不知省而復托於大聖人之言以欺後世嗚呼此張禹谷永諸儒所以接迹於天下也輯春秋五行表第四十一地震

王氏葆曰春秋五書地震惟於文襄昭哀見之皆陽微陰盛君弱臣彊之所致文公怠惰政在大夫襄公外役於彊楚內脇於彊臣至反國而不敢入若昭哀則遂失國矣

山崩

孫氏覺曰沙鹿崩梁山崩皆非魯地春秋書之有內辭焉川竭山崩所以召之者在於天下所以應之者徧於四海山𨿽在於晉而異及於天下不可以晉言也

水災

趙氏汸曰災異在一國者以經所書本國人事考之則儆告之意可見董仲舒曰水者陰气也春秋緯曰陰盛臣逆民悲情發則水出蓋桓公弒立而好亂三家之所自出莊公國母淫恣不能制宣公簒適成公幼弱而三家之勢成至襄公之末季氏益專此皆陰盛臣逆之應也

汪氏克寛曰書時不書月則水之泛溢爲害蓋歷時而未平也經書內大水者八桓元年莊七年二十五年宣十年成五年皆書秋莊十一年宋大水亦書秋桓十三年大水書夏惟莊二十四年紀於八月姜氏入之後襄二十四年紀於七月日食之後書月者未至歷時之久然非非常爲災則不志也

﹤經部﹐春秋類﹐春秋大事表﹐卷四十一﹥

雷電霜雪冰雹

髙氏閌曰春秋書大雨雪者三隠以日書桓以月書僖以時書酉戌亥月皆非大雨雪之時也以時書爲尢異

汪氏克寛曰書大雨雹三僖二十九年昭公疊見於三年四年僖公頗能勤於政事以銷天變故及末年始有失政之漸遂爲文公縱權之張本若昭公則昏懦不立卒不免幹侯之辱天之示人顯矣

﹤經部﹐春秋類﹐春秋大事表﹐卷四十一﹥

霞峯華氏曰十二月隕霜不殺艸李梅實宜殺而不殺也十月隕霜殺菽不宜殺而殺也其變相反而其占一也威福者人主之柄主失其柄以有罪而賞必至以無罪而罰其事相反而其實一也

【一】趙氏汸曰月令季秋之月霜始降艸木黃落謂夏九月也周十二月夏之十月霜當重而不能殺艸李梅再花而實周十月夏之八月霜不當重而殺菽皆非常之災李堯兪曰菽之爲物易長而難殺者谷梁傳曰未可以殺而殺舉重可殺而不殺舉輕其曰菽舉重也範氏曰舉殺豆則殺艸可知

案春秋書無冰三桓十四年以正月成元年以二月襄二十八年書春周之正二月夏之十一月也法當堅冰無冰溫也是爲常燠之罰書雨木冰一成十六年以春王正月正月今之仲冬時猶有雨未是盛寒雨下卽著樹爲冰寒甚之過其節也是爲常寒之罰

不雨

李氏亷曰經書不雨七趙子曰凡經時不雨告廟則書莊三十一年冬及僖二年冬三年春夏兩書皆每時而一書也文二年十年十三年三書皆歷時而總書也經書大旱二僖二十一年夏及宣七年秋正義曰春秋之例旱則修雩雩而得雨書雩不書旱雩不得雨則書旱明災成也故公羊以不雨爲記異大旱爲記災

霞峯華氏曰谷梁每時而一書閔雨也歷時而總書不憂雨也文定以僖文二公之行事合之經之所書其爲得聖人之防無疑矣毎時而一書望雨也望雨不得雨故歷三時而三書不雨以志憂不得雨而憂故得雨而喜書六月雨以志喜文公不雨而不求雨故歷三時歷四時而一書不雨略也書不雨至於秋七月則八月雨矣不書八月雨不以雨不雨爲欣慼也谷梁所謂無志於民也

﹤經部﹐春秋類﹐春秋大事表﹐卷四十一﹥

無麥苖饑

趙氏汸曰經書無麥苖一杜氏曰秋大水漂之也大無麥禾一劉氏曰經無水旱虫螟之災忽無麥禾由魯不務蓄積日損月削以至麥禾皆盡而後覺之非今歲之事也髙氏曰劉向春秋說以爲土气不養稼穡不成沈約宋志謂吳孫皓時嘗有之苖稼丰美而實不成闔境皆然百姓以饑所謂大無麥禾者也劉

虫孽

汪氏克寛曰春秋書虫災者十四書螟者三而在隠公之世二莊公一書螽者十桓僖文襄各一宣公哀公各三書蝝生一亦在宣公之世蓋宣公以弒兄得國而又攺法重困農民故螽蝝水旱之災比歲相仍聖人備書爲後鑑也

﹤經部﹐春秋類﹐春秋大事表﹐卷四十一﹥

趙氏汸曰春秋書螟者三二莊一書螽者十有一桓一餘皆僖公之後蓋螟食苖心螽無所不食其爲災也螟輕而螽重春秋之初災之輕者亦書之及其久也輕者不勝書書其重者爾不然豈莊之後二百年間皆無螟耶

物異

案春秋書多麋一麋魯地所有多則爲異有有蜚有鸜鵒皆魯地所無今忽有之故曰有

火災

汪氏克寛曰宮廟志災者六禦廩西宮新宮亳社譏不戒謹而致災也雉門兩觀桓宮僖宮譏其非禮而宜災也

霞峯華氏曰禦廩所以奉宗廟也禦廩災公將不得奉宗廟矣西宮小寢人君燕私之地僖公之薨於小寢知公之卽安於燕私也西宮之災其以示戒歟廟災而哭得禮之常法不宜書故質夫以爲神未遷主然宣公薨二十有八月而主未遷書之亦以志其慢而天譴告之也雉門兩觀僭也因災而志亦以見其非禮也桓僖親盡而廟不毀故天火及之亳社亡國之社以爲廟屏戒也故亳社之災劉向以爲人君縱心不能警戒之象

汪氏克寛曰書外災者五皆以國書蓋災及於宗廟朝市而非一處也獨成周書宣榭責王室不謹於火𨿽人火焚之而不能救其罪尢著矣

李氏亷曰外災告則書弔則書

﹤經部﹐春秋類﹐春秋大事表﹐卷四十一﹥

春秋大事表卷四十一

欽定四庫全書

春秋大事表卷四十二之一

國子監司業顧棟髙撰

三異同表

孔子作春秋爲傳說者五家今惟存公谷左氏考前漢書儒林公羊學最先立自大儒董仲舒丞相公孫皆爲公羊學故武帝尊用之至宣帝以衛太子好谷梁乃詔太子太傅蕭望之等大議殿中平公羊谷梁同異諸儒多從谷梁由是谷梁之學大盛而公羊浸微左氏防晚出特以劉歆好之至平帝時王莽顓政乃得立是時爲左氏之學者微甚於二家靡得而同也然今世之學春秋者微左氏則無以見其事之本末蓋丘明爲魯太史親見魯之載籍如鄭書晉志夫子未嘗筆削之春秋莫不畢覽故其事首尾通貫學者得因是以攷其是非若公谷則生稍後又未仕列於朝無従見國史其事出於閭巷所說故多脫漏甚或鄙倍失眞如谷梁以莒人滅鄫爲立異姓公羊謂禘於太廟用致夫人爲脇於齊媵女之先至不知其何所考據考其事之前後又別無因由學者無以見其事之必然也然特好爲異論其說多新奇可喜故漢世遵用之漢時凡國家有大事詔諸儒各以經誼對武帝伐匈奴而謂齊襄復九世之仇春秋大之雋不疑叱縛僞太子而以蒯聵得罪靈公輒宜拒而不納皆悖義傷教之大者至子以母貴之說遂爲古今妾母爲夫人者之借口經術之誤流於政事所系豈渺小哉左氏言多近理惟以隠三年夏四月辛夘尹氏卒爲君氏似不若公羊譏世卿之爲得其正學者取以折衷焉可也左氏注舊有服杜公羊注有何嚴注谷梁者且十家今行於世者惟杜氏何氏範氏杜最精密何休往往因公羊之說而增加其辭惟範寧注谷梁多所規正今擇三傳之各異及注之明者並表而出之其有三俱不可通而後儒以意臆斷者亦附列其間啖趙陸氏之辧疑劉氏敞之權衡李氏亷之防通及聖朝彚纂用以平三同異四家之說猶有未愜則間附鄙見極知僭逾然學者得借是以求聖人之意不至汗漫而無所適從於是經亦不爲無補輯春秋三傳異同表第四十二公

元年春王正月

【李氏亷曰春王正月三皆無明文左氏以正月爲建子得之矣而略於春字之義何休以斗指東方爲春得之矣而略於正月之文至谷梁則皆無論焉漢唐諸儒直以周孟春爲建子之月至宋人始有三代攺正朔不攺時月之說故程子以書春爲假天時以立義則是十一月本非春聖人虛立春字於正月之上以示行夏時之意胡氏因之趙氏汸曰周人攺時攺月如使周不攺時則聖人何必曰行夏之時使夫子果用夏變周則亦何以責諸侯之無王哉】

【朱子曰胡文定春秋說夫子以夏時冠月如公卽位依舊是十一月只是夫子攺作春正月某便不敢信】

【案公谷皆以不書卽位爲讓但公羊以讓爲正谷梁以讓爲不正公羊以桓母爲夫人谷梁以桓母爲非夫人則谷梁爲得之國君不再娶於禮無二適仲子安得稱夫人桓公安得子以母貴乎髙紫超氏曰春秋諸侯不稟命而無承者徧天下而仲尼以本國臣子首削公之卽位以明大法非尊君父不敢斥言之義又謂文成襄昭哀五君皆書卽位旣誅首惡此後可從末減何獨不幸以春秋之首君而當大罸也至謂聖人修經直以天自處而於此乎何卹焉則尢悖理逆天之甚矣彚纂曰左氏以爲攝公谷以爲讓而杜氏預釋之以爲不行卽位之禮故不書卽位此定解也胡謂仲尼首絀公以明大法義恐未安夫君行卽位之禮則書卽位不行則不書孔子安得而筆削之乎】

夏五月鄭伯克段於鄢

【案左氏云段出奔共而公谷皆曰殺據隠十一年莊公曰寡人有弟不能和協使糊其口於四方則未殺明矣公谷之說非是】

秋七月天王使宰咺來歸惠公仲子之賵

【劉氏敞曰春秋於大夫莫書其官至冡宰則書之以見任之最重宰者尊稱非中士所當冒以爲士以爲氏皆非也】

【李氏亷曰春秋有恵公仲子僖公成風左氏及公羊皆以爲兼賵獨程氏明恵公寵愛仲子僖公尊崇成風之說而以爲恵公之仲子舊公之成風其義最精至谷梁又以仲子爲恵公之母孝公之妾則大失矣】

【彚纂曰左氏謂子氏未薨其謬不待辧谷梁謂仲子爲恵公之母母以子氏例以成風亦合但史記年表恵公卽位於平王三年至隠公元年曆四十七年而其母始薨似太久逺當以公羊說爲是宰爲冡宰則劉氏敞之說得之】

冬十有二月祭伯來

【彚纂曰祭伯書來諸皆以爲朝公羊獨以爲奔祭伯書伯諸皆以爲爵公羊獨以爲字當以左注爲是不書來朝谷梁謂不正其外交諸儒多因之程子謂諸侯不行覲禮王不能治而祭伯反與之交其持議尢正】

公子益師卒

【劉氏權衡曰左氏曰公不與小斂故不書日非也公孫敖叔孫婼公孫嬰齊皆爲公與小斂乎何以得書日谷梁曰惡也非也公孫敖仲遂季孫意如豈非惡乎而皆曰叔孫得臣不聞有罪而反不日皆妄也】

【程子曰或日或不日因舊史也古之史記事簡略日月或不備春秋有可損而不能益也家氏翁曰或日或不日舊史記載之有詳略而非褒貶惟公羊之說近之】

二年無駭帥師入極

【劉氏敞曰公羊以爲疾始滅非也春秋文不害實今更滅爲入則是文害實矣春秋之初接近西周先王余法猶存諸侯僭佚猶鮮故魯卿執政多再命翚挾無駭皆是也谷梁謂貶滅同姓非也案入則不得謂之滅矣】

【許氏翰曰凡大夫未爵命於天子不氏春秋之尙謹此若無駭翚挾柔溺是也齊桓以後列國皆命大夫無不稱族者蓋不復請命於周也】

【李氏亷曰無駭不書氏杜氏胡氏陳氏皆以爲未賜族公羊則以爲疾始滅谷梁則以爲貶滅同姓以左氏八年賜氏之說考之則公谷爲無據矣】

九月紀緰來逆女

【程子曰先儒皆謂諸侯當親迎親迎者迎於其所館豈有委宗廟社稷而逺適他國以逆婦者文王親迎於渭未嘗出也周國自在渭旁況文王當時乃爲公子未爲國君】

【案太史公外戚世家云春秋譏不親迎索引公羊此文以解之而於桓三年公子翚宣元年公子遂成十四年公孫僑如如齊逆女皆譏其以大夫逆此爲定解矣程子獨非之云云其言又極有理彚纂従其說故於此年節刪公谷文而於桓宣成三年逆女之凡主公谷譏不親迎者皆刪去可謂另辟乾坤然程子及彚纂俱不別解春秋所以書逆女之故春秋合禮不書逆女旣未嫌於大夫此又何以書乎愚另有論見嘉禮表後惟葉氏夢得則以逆輿迎爲二逆女乃娶於他國之道上大夫逆之卽館及期而後迎未有迎女而親迎之者先儒一之謂春秋書逆女爲譏不親迎是知迎而不知逆也此又另爲一說】

紀子伯莒子盟於密

【案谷梁云伯之穿鑿可笑左以子帛爲裂繻字杜注因增出平莒魯之怨事不見經尢支離無謂況大夫無列在諸侯之上者何休之說尢誕妄此當直作闕文程子曰當云紀侯某伯莒子盟於密吳氏澂亦云子伯二字或是侯字之誤直截了當惟不知闕文之說故公羊於桓二年紀侯來朝據何休注云紀本是子爵因天子將娶於紀故加封百里進爵爲侯班固外戚恩澤侯表序有云後父據春秋褒紀之義應劭引此爲證漢書凡立後先進其父爲大司馬大將軍封邑侯恩澤之濫自此始因春秋一字之誤曲成其說遂至如此趙氏經筌獨主左氏之說謂自莒人入向有窺魯之心故無駭帥師入極以怖之而莒之伺間蓋未已紀裂繻道與莒子盟於密以爲魯謀故書字以褒之此因杜注而益生支節尢鑿家氏翁謂木訥之於春秋好揣摩傅防而爲之說此類是也積齋或問云若紀子伯舊史本誤孔子所必正正之不得則不書安有如此之誤而可書之以後世者此必孔子筆削以後之闕文所謂先儒授承誤而不敢增者也】

十有二月乙卯夫人子氏薨

【呂氏大圭曰左氏曰桓母公羊曰母谷梁曰妻宜孰從曰桓之母俱不得爲夫人則其爲之妻者近是】

【彚纂曰子氏薨三互異左氏以爲桓母固非公羊以爲母先儒謂妾母不當稱夫人春秋之初禮法尙存不得以成風敬嬴爲比惟谷梁以爲妻義爲長故程子及胡皆從之】

【積齋或問云魯以爲君豈容不以子氏爲夫人稱夫人國人辭也不書葬不以夫人之禮葬之也】

【張氏洽曰君存則葬禮未備待君薨而合祔本朝後𨿽先崩必俟合葬於山陵蓋古之遺制】

三年夏四月辛夘尹氏卒【尹左作君】

【趙氏匡曰春秋爲經大訓豈有緣其爲諸侯及魯大夫作主人之恩遂錄之於經乎公羊惟譏世卿之說是】

【歐陽公曰公谷以尹氏爲正卿左氏以君氏爲母一以爲男子一以爲婦人得於所者蓋如此彚纂亦疑而不敢定愚案左氏之說全無義理而趙東山堅主其說謂妾母本不登於防此以吾君服其母喪不可不書曰君氏者爲夫子之特筆最支離不可解公羊譏世卿爲得之近世季氏本更謂是魯之大夫卽公囚於鄭之尹氏與尹氏歸而立其主者恐只是後人弄巧之說趙氏經筌亦云君氏不成稱謂古無是言也】

秋武氏子來求賻

【家氏翁曰公谷於仍叔之子曰父老子代従政於武氏子曰父卒子未命蓋以仍叔爲尙存之人武氏爲己卒之大夫王朝公卿大夫莫非世官世祿之家何獨於此二子而書法異曰某氏子云者有父在焉故爾】

【案春秋大義重在諸侯不供王職與天家威令之不行爾其曰武氏子者蓋輕忽之辭以王喪大事而以乳臭出使取輕列國亦見其失政之甚若以王當喪未命與武氏子未命而便出使薄父子之恩失之小矣春秋所責者大何暇責及武氏之子乎】

八月庚辰宋公和卒

【趙氏匡曰左云同盟則赴以名豈有臣子當創巨痛深之日乃忍稱君之名乎蓋同盟名於載書朝防名於要約聘告名於簡牘故於卒赴可知而紀也】

【孫氏覺曰左氏記楚公子圍使赴於鄭伍舉問應爲後之辭焉更之曰共王之子圍爲長是當君卒赴諸侯已言嗣君之名矣故凡往來之國皆得記其名也必若以盟防求之則未嘗與者五十二而不名者九耳未可通也】

【彚纂曰趙氏匡駁左氏同盟之說極是孫氏覺又謂卽位之初卽以名赴似更有理】

【家氏翁曰諸侯曰薨降而書卒胡氏謂春秋貶之不與其爲諸侯當時諸侯未必人人皆放恣無王而一切俱貶恐非春秋用法之意杜氏謂內稱公而書薨所以自尊其君故不得不略外以自異恐當如杜氏之說】

癸未葬宋穆公

【案左公羊之說各異家氏則堂則主左氏曰讓美徳也宋之亂由殤公不仁以怨報徳不闗宣穆之相讓趙氏木訥則主公羊曰後世有啟之賢不以務過於禹無朱均之子而茍遜以僭擬堯舜家氏深斥之愚謂家氏之說非也有國家者必嫡子嫡子歿則嫡孫一本相承覬覦自息旁及支庶且猶啟亂況矜讓弟之名乎宣公讓弟穆公穆公卒返其子至與夷馮而亂生宋太祖讓位太宗太宗及身旋背之矣太宗號英明之主素友愛且所爲若是況其不賢者乎家氏生於宋世而說經若此可謂不曉事者矣】

【又案公谷皆以不日爲危愚謂此時非有變故無危不得葬之理此蓋因日後之兵連不解造此義例爾春秋葬不日不月者皆系闕文卽此可知其誤】

四年衛州吁弒其君完

【劉氏敞曰公羊謂不稱公子爲當國非也諸弒君稱公子是公子而爲大夫其不稱公子是未爲大夫當國與不當國何足辧乎谷梁謂弒而代之亦非也宋督宋萬亦可云弒而代之乎家氏翁曰胡氏謂州吁以國氏罪莊公不待以公子之道使預聞政事主兵權而當國愚謂此方誅討亂賊未當追議莊公旣往之咎】

【案州吁不稱公子是未命爲大夫當以孔疏及劉氏敞之說爲正程子及胡之說俱未安詳見亂賊表】

秋翚帥師防宋公陳侯蔡人衛人伐鄭

【趙氏匡曰春秋之初公室猶彊若公實不許臣何敢固請而行蓋左氏不知未命不書族之義造此事端耳】

【啖氏助曰凡事各於本事褒貶豈有未弒君而先貶乎翚之不稱公子自爲未命爾】

【案啖趙辧疑駁正三之說極精劉氏敞權衡意略同愚謂春秋此書重在帥師不重在翚之氏與不氏也言帥師則翚主兵専國可知隠公不能早罷其兵權是以及鐘巫之禍與莊二年公子慶父帥師伐於余丘宣二年鄭公子歸生帥師戰於大棘同爲千古烱戒胡文定之說精矣獨其謂去公子以謹履霜之戒則非也春秋之初諸侯猶請命於天子不自命大夫故隠桓之大夫多不氏如無駭翚挾柔溺及鄭之宛皆是也至莊公之世稍逾制矣故慶父稱公子以族氏要之重在帥師不重在公子與非公子也】

衛人立晉

【胡晉𨿽諸侯之子內不承國於先君上不稟命於天子眾謂宜立而遂自立焉故春秋於衛人特書曰立所以著擅置其君之罪於晉絕其公子所以明専有其國之非】

【葉氏夢得曰晉不稱公子未三命也】

【張氏溥曰州吁宜殺天下知之晉不宜立天下不知也春秋辧焉天下之父子君臣定矣案三同謂人爲眾辭晉非衛人所得立文定申其說當矣獨謂絕其公子則非也晉不氏自爲非三命與翚挾無駭同例胡氏不知未命不書族之義故立此義爾】

【髙紫超氏曰文定謂不書卽位爲首絀公以明大法非也聖人欲正君臣之分不宜先自貶黜其君內無所承上不稟命之義於衛人立晉之文之此與三前後俱脗合】

【案積齋或問曰或謂晉後日淫亂故春秋不與其立非也春秋與正而不與賢茍晉當立則立之安得預知其淫亂而不與其立乎愚於是而知宣公烝夷姜之事誣也果有其事當於桓公之初年如此穢徳彰聞之公子石碏豈宜立以爲君況晉此時出居邢國石碏又越境而迎立之創鉅痛深之後豈有此情理乎】

五年九月考仲子之宮

【啖子曰案此時桓公之母喪始終正是考宮之時故知公羊說是】

初獻六羽

【胡書初獻者明前此用八之僭】

【趙子曰魯僭用八佾非一朝事須因此減數時書之】

【汪氏克寛曰樂舞之數降殺以兩諸侯旣降於諸公則諸伯當降於諸侯而用二矣子男復何所用乎況禮經所記廟制堂制衮旒席數五等諸侯皆同豈以舞佾而獨異其制】

【彚纂以用六爲善蓋本孔穎達善其復正之說不知書初獻所以明八佾之僭書六羽所以明妾母之僭無所爲善也】

六年春鄭人來輸平【輸左作渝】

【彚纂曰渝平輸平三互異左以渝平爲更成公谷以輸平爲隳成考前年公子翚伐鄭有憾而未平則更成之說於義爲近但左氏謂變前惡而爲和好則渝與平爲二意葉氏胡氏諸儒多主公谷作輸而訓輸爲納言其納平於我而變更前惡之意亦在其中文從公谷義從左氏似爲得之葉氏夢得謂鄭厚財幣以求平於魯如晉饑秦輸之粟相似】

冬宋人取長葛

【彚纂曰經書冬左作秋杜氏預爲秋取冬告引八年齊侯告成爲證其義甚明劉氏敞謂左日月與經不同者多或丘明作書雜取當時諸侯史策有用夏正者有用周正者故經云冬謂之秋似亦有理】

【案春秋時諸侯惟晉用夏正先儒謂晉封太原因唐虞故俗理或然也此系宋來告宋爲殷之後當用商正亦當差一月】

七年滕侯卒

【啖子曰附庸之君及眞夷狄皆有名況滕國文王之子孫𨿽至微弱豈無名乎】

【程子曰不名史闕文】

【胡滕侯書卒何以不葬怠於禮弱其君而不葬者滕侯宿男之類是已】

【家氏翁曰不名不葬諸說不同愚謂不名史失其名不葬魯不往防是以失書不容鑿爲之說】

冬天王使凡伯來聘戎伐凡伯於楚丘以歸

【啖子曰不言執者尊天子之使故云伐也若言不與夷狄執中國其書夷狄侵伐滅入者豈皆是之乎又曰若衛實伐天子之使攺之曰戎是爲衛掩惡也如何懲勸乎】

八年三月鄭伯使宛來歸祊【祊公谷作邴】

【啖子曰鄭人請祀周公己不近人情泰山非鄭封內本不當祀又何釋乎宛不氏案不命之卿來魯例名之不必以貶立說】

【案程氏端學曰經於隠八年書鄭伯使宛來歸祊而鄭伯以璧假許田乃在桓公之世與此別無闗涉安得信而疑經趙氏鵬飛謂歸祊至假許已歷五年豈至是而後責償胡氏寧謂果易許則許當卽時以歸安得須鄭伯假之而後與蓋前日鄭有宋兵而歸祊以結魯後日鄭乘魯有簒弒之隙而假許田以要魯合之啖子之說則左氏信誣也左氏好以兩事合作一事生出牽扭不獨此一事爲然也】

無駭卒

【家氏翁曰春秋有未死而賜族者若季友仲遂是也亦有𨿽爲卿而竟不賜族者如挾柔溺之後無聞者是也無駭以名行及其死則賜之族以王父字爲族是也春秋初年周制猶存故有未賜族之大夫其後大夫世其官無不賜族而周制幾於埽地矣】

【李氏亷曰公谷以爲罪無駭入極而貶之又以爲隠不成爲君故不爵大夫皆無據】

十年秋宋人衛人入鄭宋人蔡人衛人伐戴鄭伯伐取之

【程子曰戴鄭所與也故三國伐之鄭戴合攻取三國之眾】

【趙氏鵬飛曰戴鬭其前鄭扼其後一舉而取三師趙伯循疑鄭之孤兵不能取三國之眾更以爲鄭伯乘危取戴戴爲鄭之附庸旣屬於鄭何必取哉】

【賀氏仲軾曰鄭人之忿在三國而不在戴故因其在戴而伐取之左氏曰鄭伯圍戴克之取三師焉是也】

【彚纂曰公谷謂鄭因三國之力以取戴胡謂四國已鬭鄭乘其敝一舉而兼取之俱於情事未盡合獨程子用左氏取三師之說以爲鄭戴合攻盡取三國之眾諸儒多従之於經防爲近】

桓公

二年宋督弒其君與夷及其大夫孔父

【啖子曰古者大夫猶皆乘車其妻安得在路使人見其貌蓋以舊言孔父義形於色而作者以爲女色之色遂妄爲此說耳】

【趙子曰按孔父之事自是史冊載之非殤公自書何闗君之不忍乎又曰不稱名爲祖諱春秋乃魯國之史非夫子家安得祖諱乎】

【孔氏穎達曰春秋之世有齊侯祿父蔡侯考父季孫行父衛孫林父皆是名故杜以孔父爲名彚纂曰谷梁以孔父爲字趙氏匡駁之是矣左氏以父爲名杜氏預因爲罪孔父之說亦非也惟劉氏敞君前臣名之說最爲精當故程子及蘇氏轍胡氏安國皆用之】

【案孔氏歷引春秋之世以父爲名者確有證據而劉氏君前臣名之義尢精蓋古人有祖孫同諡者如春秋之世有滕文公而孟子時亦有滕文公是也亦有祖孫同名者如桓八年書天王使家父來聘而幽王時先有作詩之家父是也家父亦是名而非字節南山詩自謂家父作誦以究王訩豈有不自稱其名者乎則父之爲名益信】

秋七月紀侯來朝

【劉氏敞曰春秋𨿽亂世至於兵革之事亦愼用之杞來朝魯有少不敬未宜便入其國左氏誤紀爲杞遂生不敬之說爾谷梁謂謹而月之亦非也六年冬紀侯來朝是宜責之尢深深則宜日反書時何哉】

【李氏亷曰公羊注謂加封百里谷梁注亦以爲蓋時王所進是皆不知紀子伯爲闕文之故爾互見隠二年盟密】

蔡伯鄭伯防於鄧

【彚纂曰公羊以爲鄧與防正合隠元年盟宿之例杜氏以鄧爲蔡地孔疏遂謂鄧國去蔡甚逺蔡鄭不宜逺防其國都且因懼楚始爲此防何當反求近楚小國與之結援其說似更有理】

冬公至自唐

【胡常事何以書或志其去國逾時之久或錄其防盟侵伐之危或著其黨惡附姦之罪桓公逺與戎盟而書至危之也】

【孔氏頴達曰春秋公行一百七十六書至者惟八十二其不書者九十四皆不告廟也彚纂曰告則書不告則不書杜注孔疏甚明諸家紛紛或以爲逺或以爲久或以爲危或以爲幸失之鑿矣】

【黃氏仲炎曰隠盟戎不致此何以致谷梁曰危之是不然危桓而不危隠其說不通矣蓋春秋以與戎盟爲恥隠不致隠猶有不得已之意焉桓策勲於廟是不恥其所恥故卽其實而致之以志桓之罪】

三年齊侯衛侯胥命於蒲

【劉氏敞曰命於天子正也諸侯自相命非正也】

【張氏洽曰當時王不能命伯而欲自爲伯故於此彼此相命以成其私逮至戰國魏齊防於濁澤以相王其後齊秦約共稱帝自相命而至於相王自相王而至於相帝僭竊之漸勢必至此案公谷皆以胥命爲善荀卿亦言春秋善胥命諸儒多從之而趙氏匡言凡防遇並是不盟約言而退何得獨異此文且二君又並非賢君據經文直譏其無人君之禮爾至張氏洽申劉氏敞之說而極言其僭竊所至朱子謂其有理故彚纂亦並存之】

【案齊僖衛宣自此年後無一事當於人心齊則謀紀衛背魯於桃丘而更助齊與魯戰則此胥命乃結黨行私爾何善之有】

五年春正月甲戌己丑陳侯鮑卒

【趙子曰豈有正當禍亂之時而暇競使人赴告卽使再赴夫子亦當審定其實日何乃縂載之公谷又謂狂而出人君𨿽狂而去亦當有臣子従之豈有人君走出臣下不追逐至昧其死日乎總之三不知有闕文之義故多造事端此蓋經文甲戌之下當記陳佗作亂之事而今簡脫之爾】

天王使仍叔之子來聘【仍谷梁作任】

【彚纂曰左氏以爲弱公谷以爲父老子代従政胡以爲譏世官其義蓋相因程子謂仍叔承命而使子代行則是仍叔自使其子何以稱天王使耶汪氏克寛駁之是矣】

【黃氏仲炎曰經稱武氏子仍叔之子以乳臭之童而任國之政子產所謂未能操刀而使割也】

冬州公如曹六年春正月寔來

【張氏洽曰記禮者曰天子曰非佗伯父實來成二年王曰所使來撫予一人而鞏伯實來今案書州公曰實來以其不復國而略之也】

【彚纂曰三皆以實來爲州公來程子及胡亦同惟三以實來爲承上文而程胡以實爲州公之名張氏洽獨主三之說引證實來甚爲詳核】

【案以實字爲虛字張氏之說極爲弄巧彚纂取之未審何故泰山孫氏曰闕文也師氏曰不應逾時隔年而書實來巖晦黃氏亦謂當如郭公夏五之簡編脫誤據諸儒之說防宜從闕文爲是方氏苞亦曰如左氏之說則當書遂來奔或州公自曹來奔如鄭詹自齊逃來之例可也宋華元出奔晉宋華元自晉歸於宋事以連及尙再舉其名況事不相屬時年已隔而徑省其文使辭防不可別白乎此經文有闕者傅防而爲之說也】

蔡人殺陳佗

【趙子曰按左佗殺太子之賊故經不以人君稱之公谷不達此意妄云淫於蔡淫獵子蔡不近人情胡佗立逾年不成之爲君者討賊之詞也書蔡人以善蔡書陳佗以善陳善蔡者以蔡人知佗之爲賊善陳者以陳國不以佗爲君】

【方氏苞曰春秋之初先王之澤未泯人心正理猶存故蔡人不以佗爲陳君而殺之凡簒賊而稱君者見臣子不能復讐鄰國不能討亂而成之爲君也有一人能知其爲賊而加刃焉則不問其情之公私而皆以討賊之義與之所以使亂臣賊子無所逃於天地之間也】

九月丁夘子同生

【趙子曰谷梁云疑故志之此乃委巷之談不近人理】

【劉氏敞曰何以書貴也何貴爾世子也谷梁之云聖人豈至此乎且詩云展我甥兮詩人信魯莊爲齊侯之甥何有仲尼反疑其先君爲齊侯之子乎】

【朱子曰桓三年夫人姜氏至自齊六年子同生十八年桓公乃與夫人如齊則莊公誠非齊侯子矣案春秋此書乃爲先君表其疑非疑先君爲齊侯之子也觀夫人之至自齊及與夫人如齊並此處俱詳書年月聖人未必不有意朱子之言亦自於谷梁有取倘若不書又重以文姜之訴後世不成一重疑案乎積齋或問獨取谷梁之說曰左氏所云乃春秋以爲常事不書爾春秋直書變常之事子同生𨿽非變常然假此以明非齊侯之子則是變常而已】

【案趙氏鼎曰生子不書此何以書則谷梁之說爲得蓋是時皆以同爲齊侯之子故聖人因其生正其名而書之髙氏閌謂齊襄文姜之淫蓋在同生之後此時未嘗亂也使不書其生則事不別白郝氏敬曰當時人疑莊公非桓公子故特書所生年月以折羣議方望溪曰聖人特書以正其爲周公之裔又猗嗟詩小序莊公不能防閉其母人以爲齊侯之子也據四家及詩小序皆與谷梁說脗合則信合乎人心之同然矣趙氏劉氏駁之非也家氏翁亦従谷梁之說】

七年夏谷伯綏來朝鄧侯吾離來朝

【趙子曰據諸失國之君惟隨敵以歸者則書名若奔他國並不書名公谷之說非也此蓋以其用夷禮爾諸侯失國自辱其身猶至書名況行夷禮辱及宗廟見輕儕列而得不名乎】

【劉氏敞曰杜云僻陋小國賤之侯伯之爵豈小哉且上杞侯來朝𨿽不敬猶不書名計杞之國又非大於鄧谷也又經書夏而云春者以夏正記事】

【方氏苞曰谷鄧逺國近於荊楚故魯人視之如介葛盧郳黎來而以名書謂失地之君故名非也失地之君不可以言朝先儒謂以朝桓故貶亦非也朝桓而不名者多矣不宜同罪異罰】

八年祭公來遂逆王后於紀

【趙子曰若合禮則常事不書左氏之說非也公羊謂婚禮不稱主人假令婚禮實不稱主人卽當於至紀之日但稱魯命可爾來魯未是婚禮何須不稱天王使谷梁謂不正其以宗廟之大事卽謀於我必若實譏天王言使不更昭著乎】

【案趙氏匡所駁三之說極是但謂天子嫁女則同姓諸侯爲主逆王后無使諸侯爲主之禮據荘十八年虢晉鄭使原莊公逆後則同姓諸侯爲主確有可據魯以周公之後爲王主禮舊矣谷梁謂不正其卽謀於我非也公羊曰言遂譏王不親迎而使魯亦非也孫氏復謂天子不親迎娶後則使三公迎之孔氏穎達謂文王親迎太姒乃身爲公子迎在殷世未可據爲天子之禮然則春秋何以譏曰譏専在祭公而不在王據經書祭公來與祭伯來同例蓋譏其私交也程子曰祭公受命逆後而至魯先私行朝防之禮故書來而以逆後爲遂事責其不防王命而輕天下之母此說最爲得之】

九年春紀季姜歸於京師

【李氏亷曰逆後例三皆同獨陳氏曰後歸不書此何以書詳紀事也后妃爲天地宗廟神民之主俄而宗國亡焉是不可不詳也此極有見六年冬紀方托魯請王命以求成於齊而公告不能今幸王有命魯求昏之事故魯亟爲紀謀不待請王命而遂使祭公逆之所以托紀而紀卒不免春秋詳書紀事所以志天王之弱而齊之不道也】

【案此時不特魯不得保其姻家並天王亦不能保其後族春秋之世可知矣】

十年齊侯衛侯鄭伯來戰於郎

【趙子曰魯以周班後鄭旣是正禮鄭𨿽小恨豈至興師卽合當年搆禍豈有經五年之後方合諸侯報此小怨谷梁云前定之戰非也言來者責三國不當來爾不言及爲內諱若果諱則但當不書敗何須不言及】

【季氏本曰齊欲吞紀與鄭衛合魯則専意援紀者也三國來戰蓋爲此爾且魯以援紀之故與齊不親自齊鄭如紀之後與魯不相通已六年矣何由至齊爲班耶】

【卓氏爾康曰齊惡魯爲紀謀難則主兵者齊也鄭與齊同如紀衛又與齊胥命於蒲故三國來戰案胡謂鄭主兵而首齊猶衞州吁主兵而先宋此主左氏而爲之說爾其實非也鄭系小忿國又小於齊衛乃於五年之後報此宿怨牽動齊衛大國必不然矣且當日怒者鄭忽與莊公無預也此時鄭莊耄年忽又失寵明年卽爲突所簒方孤危不能自立請師於齊者將莊公請之乎鄭忽請之乎莊公豈能以子之故赫然興師報此纎芥小怨乎齊之欲圗紀非一日矣蓋齊都靑州府之臨淄而紀在靑州府之壽光縣逼近肘腋不並紀則齊不得拓地一步故累年合鄭以圗之而魯爲紀納後於天王齊僖猶畏名義終其身不敢加兵而心怒魯故九年春紀季姜歸於京師十年齊卽爲此戰蓋因不敢犯紀而遷怒情事顯然甚明也觀經文以齊爲首而趙氏匡與季氏本之說亦可互相明劉氏敞亦謂果鄭人主兵經當先序鄭以見其罪何故反首齊以蔽匿鄭惡且鄭忽救齊之時經無魯人往齊者足明其妄矣】

十三年二月公防紀侯鄭伯己巳及齊侯宋公衛侯燕人戰齊師宋師衛師燕師敗績

【案左氏以爲鄭與宋戰公羊以爲宋與魯戰谷梁以爲紀與齊戰趙氏獨取谷梁之說曰據經文內兵以紀爲主外兵以齊爲主若實爲鄭宋而戰卽當以鄭宋爲兵主何得主齊紀乎且責賂小事止當二國自不和無容諸侯爲之戰蓋齊紀結讐已久是年齊合三國以攻紀欲遂滅之公與鄭救之而勝得免禍其蹤迹甚明不然紀懼滅亡不暇何敢將兵越國助魯鄭以增怨乎戰而不地於紀也若助鄭止當戰於宋鄭之郊無爲戰於紀鄭厲新爲宋所立而去年遽與魯及宋戰今年又助紀戰則必爲責賂多之故爾案趙說極是孫氏覺及胡俱因之】

【劉氏敞謂前年魯及鄭伐宋戰於宋地故宋今嵗來報怨戰於宋時在其城下可得言戰於宋今亦戰於城下不可得言戰於魯故不舉地此主公羊之說春秋考異郵所云戰在魯之龍門民死傷者滿溝是也據此則亦當以來戰爲文不得言及及者我及之也趙子曰不地者在紀都也無他義谷梁說是】

十四年秋八月壬申禦廩災乙亥嘗

【張氏洽曰常事不書今書者以壬申有禦廩災之變遇災而懼未可以遽有事於祖考況祭祀用夏時此八月乃夏之六月未當時祭何爲汲汲然以四日之間遽舉嘗祭乎】

【李氏亷曰三惟谷梁得之公羊以爲不如勿嘗而注者以爲宜廢祭自責謬矣左注尢失實茍不害何必書乎故胡氏不時不攺卜之說従趙子】

十五年公防宋公衛侯陳侯於袲伐鄭

【呂氏大圭曰或疑宋旣責賂於突而伐鄭不當又納突遂以爲伐突救忽春秋諸侯離合之不常多矣但據經伐鄭二字則突在櫟忽在鄭爲伐忽明甚】

【彚纂左氏以爲納厲公是也注公羊者謂善諸侯徵突不知忽方在鄭突尙居櫟安得以伐鄭爲徵突乎谷梁曰疑辭夫防而後伐則謀已定矣有何疑乎】

十六年衛侯朔出奔齊

【左】二公子以伋壽故【公羊】衛侯朔何以名得【谷梁】朔之名惡也天子怨恵公十一月左罪於天子也

召而不往也

【家氏翁曰朔殺兄簒國罪固當逐是以名以奔之而莊六年王人子突救黔牟春秋善之則知朔以有罪見黜於王而黔牟之立實王所命矣】

【彚纂曰左氏以爲二公子所逐公谷以爲得罪天子張氏洽兼而用之謂朔立已五年二公子不能獨逐之必因王室欲討而後二子得行其志其說與情事甚合】

十七年蔡季自陳歸於蔡

【家氏翁曰公羊以獻舞與季爲兩人左氏謂季卽獻舞諸儒多従公羊之說謂季以讓國而出獻舞旣立季乃自陳來歸所以貴而書字與閔元年季子來歸義同夫獻舞失國之君季乃讓國之賢兩人賢否具見書法木訥乃是左氏而非公羊舛矣】

【彚纂曰蔡季非獻舞杜誤合爲一人耳左氏止曰召蔡季於陳蔡季自陳歸於蔡而已未嘗謂立以爲君也先儒並主何氏之說而家氏翁防以書法尢爲可信】

【案谷梁及範注意亦與杜氏同學者從何說可也】

十八年葬我君桓公

【霞峯華氏曰賊在內必討而後葬仇在外可葬而後討討而後葬非慢於葬也以葬爲之限也急於討賊不容一日緩緩之則逸矣葬而後討非緩於計也仇在外臣子之力不能卽復責以必復仇而後葬茍其仇非嵗月可復是將久棄其親而不葬也故寛其期於葬後然非曰仇在外可以不討也枕戈待旦誓弗與共戴天此志可一日忘乎下此如夫差之報越三年而後復之其亦可也如曰仇在外非臣子之力所能復春秋從而恕之非聖人之心矣】

【案髙紫超氏之論極精詳見凶禮】

春秋大事表卷四十二之一﹤經部﹐春秋類﹐春秋大事表﹥

欽定四庫全書

春秋大事表卷四十二之二

國子監司業顧棟髙撰

三異同表

莊公

元年春王正月

【陸氏淳曰左氏云文姜出母以得罪去國猶曰不忍父爲他國所弒其情若何不舉其大而舉其細非通論也】

【劉氏敞曰原左此意當爲文姜與桓俱行未有至文故云出爾不知夫人行不以正者至皆不書也且文姜弒君自絕於魯荘公何故不忍卽位乎莊公不忍卽位文姜感之而還則荘公己忘文姜弒其父矣何以文姜又孫於齊乎】

【彚纂曰左氏之謬陸氏淳劉氏敞駁之是矣胡謂內無所承上不請命故春秋絀之亦非也隠荘閔僖外俱書卽位豈皆稟命於王若桓若宣若定豈皆內有所受自當従公谷】

三月夫人孫於齊

【啖子曰豈有先在齊而今書孫乎蓋公羊見無夫人至文故云爾不知夫人隨喪而歸以不告廟故不書谷梁亦言夫人先在齊至練時始錄之亦非也】

【案公羊云念母尢謬】

【霞峯華氏曰案文姜於此不稱姜氏而哀姜之孫於邾則不去其姓氏於其以喪歸則第書夫人氏而不稱姜一絕之於孫齊之日一絕之於喪至之日蓋各因事垂訓爲萬世法也文姜躬大逆而孫而卽歸聖人曰此時義不當歸也魯之臣子義不當使之歸也是故於其孫齊絕之使知負弒逆之罪者𨿽其子繼世而爲君而生不得狥母子之情而違大義哀姜孫而不歸而以喪歸聖人曰此時喪不當歸也魯之臣子義不得以其喪歸也是故於其喪至絕之使知與簒弒之惡者𨿽其身已見討於方伯而死猶不得入先公之廟以辱宗祧不絕之於其孫齊之日使文姜去而速反儼然爲國母而後防禚會防防谷如齊師享祝丘出入無忌専制壼內𨿽欲復齊襄之仇其可得乎不絕之於喪至之日使哀姜以國母之喪歸嗣後葬以小君之禮禘太廟致夫人𨿽欲不越禮而爲之其可得乎】

【案華氏之論極精但此條去姜氏字是省文哀姜書夫人氏是闕文非義所存也直因先儒之論而爲之說爾範寧注谷梁乃謂哀姜殺子之罪輕故曰夫人氏第去姜以貶之文姜殺夫之罪重故全去姜氏此輕重之差夫殺夫與殺子同一弒君範氏之說直兒童之見更不可通矣書法只在一孫字此外不必多生枝節】

夏單伯逆王姬【逆左作送】

【汪氏克寛曰左氏惑於成襄昭之經書單子故云爾然周有祭伯祭叔豈可以鄭祭仲亦周大夫乎彚纂曰三互異者折衷於經左氏以單伯爲周大夫故以逆爲送然以荘十四年單伯防諸侯文十五年經書單伯至自齊之例考之則單伯實爲魯臣當主公谷之說】

二年公子慶父帥師伐於余丘

【彚纂曰公谷皆以爲邾邑杜氏獨以爲國詳考經文伐人之邑未有不系國者亦未有邑而書伐者則杜注爲勝慶父公羊以爲母弟杜氏以爲庶兄劉氏謂慶父欲同正嫡故以莊公爲伯而自稱仲理或然也要之經意所重惡慶父之得兵權爾或國或邑或弟或兄皆非義所急】

三年溺防齊師伐衛

【陸氏淳曰左氏谷梁皆以不稱氏爲貶按例不命之卿則不書氏不可別爲義公羊說是案此納衛朔也溺不書公子蓋與無駭柔挾同例爲未命爾若防仇讐伐同姓天子則直書其事而罪惡自見不必以去公子示貶】

五月葬桓王

【劉氏敞曰公谷以爲攺葬非也若誠攺葬春秋應書攺葬如攺卜之類矣今不言攺非攺葬也固當據經文】

【張氏溥曰桓王崩七年乃克葬者疑其太緩遂云攺葬至春秋說云恆星不見夜明周人榮奢攺葬桓王冡則近誕矣考桓公十八年王室有子儀黒肩之亂因亂而緩葬其或然歟】

四年紀侯大去其國

【案春秋復九世之讐聖人何嘗有此意漢武帝執此一語遂開西北邊禍及平民殫財喪師流血千里公羊一言之流毒至於如此】

【又案公羊復讎之說全無義理無足深辧獨程子以大爲紀侯之名蓋従失地書名之例諸儒多従之霞峯華氏亦云聖人於紀多恕詞然大法畢竟以國君死社稷爲正若書大去其國或疑聖人之許之而張其詞故程子以大爲紀侯之名良有以也然愚竊以大去者是傷憫之辭亦非張大紀侯也紀之圗全宗社至矣不得已而去無所失道此與太王之去邠何異大去如荀偃云大還婦人見絕於夫爲大歸蓋一往不返之辭其傷之也至矣積齋程氏謂於文則支於義則室殊屬謬解】

齊侯葬紀伯姬

【劉氏敞曰如杜之說則謂春秋褒齊得禮者非也逐人之君葬其夫人此正春秋所惡何謂以崇厚義乎谷梁曰吾女故隠而葬之非也若但云葬紀伯姬如谷梁說可矣今曰齊侯葬紀伯姬則重在齊侯不在吾女明甚】

【案聖人書此罪齊亦以責魯也魯爲伯姬父母之國旣不能救其國卹其喪反使齊侯假以爲名居然告魯魯又靦然使大夫防葬此𨿽庶民之家猶爲可恥況堂堂有國之君乎】

五年冬公防齊人宋人陳人蔡人伐衛六年春王人子突救衛

【劉氏敞曰左氏以立黔牟爲不度非也王人子突救衛春秋貴之則是黔牟王所欲立也簒王所立朔則有罪今朔不見貶而黔牟顧先蒙惡豈春秋意哉】

【趙氏曰公羊以不言納朔爲避王據諸侯之心實不避王而經文反爲之隠避是黨罪人也若以爲爲王諱其逆命則王室亂及尹氏立子朝猶不諱不應諱此若云爲魯諱則成宋亂及納子糾皆不諱亦無宜諱此蓋因納事已著再書則煩冗故不書爾】

【彚纂曰衛朔得罪於王而齊襄防者侯以納之無王甚矣故春秋皆書人以貶之子突左氏以爲字谷梁以爲名其以爲褒救衛則一也孔氏頴達謂二字而子在土者皆是字於理爲近故當従左氏張氏洽曰春秋一經王旅之出而合司馬九伐之法者惟此一事故特書字以褒之】

【案劉氏敞謂不言納衛侯朔不與其納也陳氏傅良曰以朔入爲重也伐鄭納突伐衛納朔俱不言納書入而已矣義極精】

七年夏四月辛夘夜恆星不見夜中星隕如雨

【劉氏敞曰如雨者言眾多不可爲數也左氏雲與雨偕非也杜氏注以如猶而言星隕且雨亦非也春秋記星隕爲異耳夜中而雨何足記乎谷梁云著於上見於下謂之雨以言雨螽可也以言雨雪則何著於上之有又曰著於下不見於上謂之隕以言隕石可也以言星隕則何不見於上之有公羊之說尢妄語若實尺而復無爲不書】

【彚纂曰此言隕之多也三之說俱有未協劉氏敞皆駁之其義甚精】

八年夏師及齊師圍郕郕降於齊師秋師還【郕公羊作成】

【劉氏敞曰公羊之說非也實共圍盛攺謂之成實滅其國攺謂之降實降於魯獨言降齊則是春秋非實錄豈可世乎谷梁謂不使齊師加威於郕其意欲以貶齊其實乃爲齊文過】

【吳氏澂曰說者謂魯欲取郕而結陳蔡同伐陳蔡不至乃借力於齊案魯弱於齊齊豈肯爲魯役魯亦何敢役之哉蓋齊欲圍郕而徵兵於魯與陳蔡爾郕畏齊而不畏魯故獨降齊師也案荘公親仇讐而伐同姓郕又不服而降齊師師久於外甘爲讎役直書而罪自見經文本自直捷簡易不知者何苦自生支離左氏以爲善公谷以爲諱俱謬】

九年公伐齊納糾齊小白入於齊【左氏作子糾】

【趙子曰莒近齊小國而襄公彊而無道大夫如何輒敢將公子奔之而獲安乎杜注云並僖公之子尢非也若然則糾非讐人之子公納之不應有深譏故谷梁云襄被弒二公子乃出奔此說爲正言皆襄公之子】

【李氏亷曰子糾三皆以爲當納趙子程子胡氏以爲不當納所以然者杜氏以子糾小白並齊僖之子而糾長故當立谷梁似以子糾爲襄公子矣而終以糾爲兄故亦以爲當立獨程子用史記証之而定以糾爲襄公子於是魯納讐之罪明定以糾爲小白弟於是糾不當立之義著然後糾不書子小白系齊管仲之不死魯之忘親釋怨皆得其說矣】

【案左叔向謂齊桓爲衛姬之子有寵於僖如此則桓公與子糾皆僖公之子矣旣非讐人之子春秋何故深罪莊公三及注疏並謂糾爲兄爲當立如此則桓公爲簒國之賊矣夫子何以許管仲之不死程子以糾爲小白弟蓋以孔子答子路子貢之言以大義防之不第據薄昭與淮南王書也況公谷之經文糾不書子而齊小白以國氏如鄭忽曹羈之例乎】

十年二月公侵宋

【黃氏仲炎曰趙子纂例又盡破三之說而曰聲罪致討曰伐無名行師曰侵合是數說考之蓋左氏嘗聞聲罪之說而誤以爲鐘鼓之聲也不知春秋書侵如齊侯侵蔡晉侯侵楚皆用大師而總數國若無鐘鼓何以行師則左氏之說非也師之所處荊棘生焉其爲人民駈牛馬斬木壊室者皆用兵必至之禍固無分於侵與伐則谷梁之說非也侵伐𨿽異辭均之爲挾私逞忿爾若謂侵爲無名則伐豈有名乎當時諸侯如齊侯侵蔡晉侯侵曹必謂其有附楚之罪而侵之亦不應無名也則趙子之說又非也惟公羊以爲觕曰侵精曰伐其說近之而未盡夫奉辭稱罪而討敵敵必請服不服則必出師以禦之是以經書伐者多至於戰如齊伐衛衛及齊戰宋伐齊齊及宋戰之類是也不奉辭稱罪而但侵擾其疆埸故敵國不暇請服而亦不及禦之是以經書侵者未嘗至於戰如齊人侵我西鄙公追齊師至酅弗及蓋疆場之事知之後時追之已去矣故曰稱罪而討其國曰伐不稱罪而掠其境曰侵】

十一年秋宋大水

【陸氏淳曰外災來告則書二不達此意故各穿鑿】

【劉氏敞曰公羊云及我也春秋內魯國而外諸夏若水災及魯自可記魯災無爲詳宋而略我谷梁云王者之後案杞亦王者之後何以不書其災】

冬王姬歸於齊

【陸氏淳曰案書其歸爲魯主婚爾公谷皆云過我谷梁他處卽云爲之中者歸之與此自相反矣劉氏敞曰不書齊侯逆不見公非也魯爲王主婚若齊侯來逆女而公輒不見何謂主婚矣其不書來逆者乃常事自不書者也】

【案魯與齊不共戴天之讐非特不當主襄公之婚並不當主桓公之婚特以罪有小大故書有詳略爾其餘爲王主婚固多矣惟莊公之世兩書王姬歸於齊所以見莊之無父】

十二年紀叔姬歸於酅

【志】

【陳氏深曰公羊云徒歸於叔師氏以爲未詳而謂紀侯旣卒叔姬歸於父母之國可也嫂叔不通問況可歸於叔乎蓋譏之東海亦謂失以禮自防之義然叔姬當隠七年歸紀至此已三十四年紀國已亡歸酅奉祀以終其身非其婦節可重聖筆何故書卒又書葬以爲婦道之勸乎】

【霞峯華氏曰積齋謂叔姬不當歸酅蓋泥於春秋所書必皆失禮之事故觸處多礙至泰山孫氏謂歸爲嫁辭以伯姬之媵而歸於叔非其所歸亂也則悖謬之甚叔姬此時年近六旬老而歸酅不忘其故柰何以亂責之】

十三年春齊侯宋人陳人蔡人邾人防於北杏【齊侯谷梁作齊】

【汪氏克寛曰桓率諸侯以平宋亂宋公決不以微者防邾小國尢不敢以防者防公侯李氏亷曰春秋始伯之書有三北杏獨書齊侯曹南獨書宋公城濮獨書晉侯是也】

【彚纂曰谷梁作齊人據李氏亷始伯之辭例以曹南城濮則當作齊侯爲是四國稱人何氏休謂爲微者案春秋時諸侯列於防而位乃定左氏謂平宋亂則宋人爲宋公無疑餘可知矣或以稱人爲貶辭或以爲眾辭以爲貶者天子錫命之法以爲眾者諸侯推戴之情二說相兼始得】

冬公防齊侯盟於柯

【趙子曰桓公未嘗侵魯地及盟後未嘗歸魯田且莊公與齊大讐襄公之時猶歡好不絕不應至桓公卻生讎怨】

【孫氏覺曰齊魯不和久矣於是齊桓求伯欲與魯平故爲柯之盟左氏曰始及齊平是也公羊載曹劌刼盟經無其事趙子曰其事迹旣妄不可以訓】

【彚纂曰公谷皆以不日爲信案元年盟密莊九年盟蔇經不書日谷梁曰其盟渝也至扈與葵丘桓盟亦有書日者則又遷就其說或以爲危之或以爲美之何前後之屢相互異如此朱子謂以日月爲褒貶穿鑿得全無義理者此是也日不日皆因史舊文假令舊史所無聖人安得而彊加之乎】

十四年夏單伯防伐宋

【兪氏臯曰單伯魯卿元年逆王姬者左氏以爲周卿故誤逆爲送至是又附成其說不知周有單子非單伯也若是周之單伯則當書曰天王使單伯防伐宋不當如此書法矣】

十六年冬十有二月防齊侯宋公陳侯衛侯鄭伯許男滑伯滕子同盟於幽【公羊作公防】

【霞峯華氏曰春秋書同盟十有六其二齊桓其十四晉說谷梁者曰齊盟二皆同尊周晉盟十四皆同病楚說左氏者曰言同盟服異也說公羊者曰書同盟志同欲也胡有二例或以同欲而書同或以惡其反覆而書同四說者通於此或不通於彼至文定則自相矛盾幾棼如亂惟劉原父曰同所以名盟焉耳一言決千古之疑矣知同盟爲當時命盟之名則春秋之書同盟不過直書其事而其不書者亦當時自不以同盟爲名而非聖人創立一例以褒貶之也文定於二幽之盟則曰志諸侯同欲而書同視他盟爲愈是聖人與之也於虫牢則曰特書同以見其皆不臣是聖人惡之也予之而書同惡之而又書同朱子謂此後世舞文弄法者之所爲曽聖人之春秋而有是哉又曰春秋之書同盟惡其無王命而行天子同盟之禮也覲禮天子以防同之禮見諸侯諸侯不協則有盟爲壇祀方明方伯臨之謂之同盟齊桓非受命之伯而行其禮僭也逮其後且至以大夫而行同盟之禮矣春秋於幽之盟諱不書公謹其始以示貶所謂直書其事而自見也夫同盟之名昉於周禮儀禮其來舊矣論者以爲聖人特加之名或以爲予之或以爲惡之後人將何所取凖乎黃氏仲炎曰盟而加同者錄當時載書之辭爾葵丘盟曰凡我同盟之人蓋同盟之辭在當時有之非孔子新筆也卽是以知凡載書曰同盟於某孔子修之亦曰同盟無此字則不書也說者多曰同欲同盟於淸丘而衛將叛盟同盟於斷道而魯不肯盟同盟於平丘而齊不受盟豈得謂同欲也哉】

十七年春齊人執鄭詹

【李氏亷曰左氏說是公谷以詹爲佞人此無據之言杜氏以稱人爲賤之谷梁又以稱人爲與齊皆非公羊又以爲魯信用詹計取齊淫女卒爲後敗故甚其受佞其說出緯文不可取】

【彚纂曰公谷以爲佞固非左氏以爲不朝夫同盟未逾月乃遽責其不朝可乎孫氏復爲盟未歸而見執以陳轅濤塗例之情事頗合】

【案詹不氏與柔挾同蓋大夫之未命者書執罪齊也書逃罪詹不能守節也僖七年曰鄭有叔詹堵叔師叔三良爲政稱曰三良則知佞人之說非矣】

十八年公追戎於濟西

【劉氏敞曰公羊謂大其未至而豫禦之非也若未至而禦何謂之追乎谷梁謂不使戎邇於我戎若不來公則無追又云於濟西大之亦非也旣不言戎之來又不言濟西則當但云公追戎矣安知追之於何所乎】

【汪氏克寛曰春秋書追二追戎濟西譏其在境而不能預備也追齊師至酅譏其出境而弗敢及之也】

【彚纂曰左氏云諱之蓋諱其無備意與胡同若公谷大之之說則非也劉氏駁之甚明程氏端學曰春秋書此義在於逺追耳非譏其無備也】

十九年公子結媵陳人之婦於鄄遂及齊侯宋公盟

【劉氏敞曰公羊以陳人爲陳侯果如是春秋無故貶損陳侯使従人稱蓋陳人特陳大夫耳谷梁云辟要盟魯誠欲自托於大國者豈敢以媵婦之名而遣使者以取戾於霸主哉】

【李氏亷曰魯大夫書遂始於此僖三十年公子遂遂如晉襄十二年季孫宿遂入鄆大夫専國之漸也公羊以爲善谷梁以爲魯實使之皆非經防】

【黃氏士炎曰公羊謂大夫出疆有可以安社稷利國家則專之可也漢廷議論多祖其說而不知其非也春秋之亂正由臣下擅主威大夫竊國命故特書大夫遂事以垂戒於萬世就使結眞能安國家而矯命已爲可罪況秋與齊宋盟而冬受齊宋之伐則所謂安者奚在乎】

【案公谷皆以爲魯女媵陳侯之婦程子則謂鄄之巨室嫁女於陳人結以其庶女媵之積齋或問云如此則經當書公子結之女媵鄄人之女於陳遂及齊侯宋公盟不當如今所云也結旣爲媵自然知爲魯女矣積齋所駁極是鄄是衛之東地正義謂陳取衛女爲婦魯使結送媵向衛至鄄聞齊宋爲防將謀伐魯因捨其本職遂與二君防盟齊宋以其非君命而怒陳以其送女之不終而怒故冬各來伐據此說極有理但陳人終當作陳侯若是陳之大夫娶婦魯無用以國君之女往媵若說鄄之巨室嫁女陳人陳更無爲以微者之失好而怒也況巨室嫁女而結女爲媵何須親送卽送亦極細事何足重煩聖筆人字或系侯字之誤耳或以其爲下事起故稱人以略之未可知程子嘗言大夫無內主則家道不立故不得已而再娶如此則大夫無媵矣陳人安得有媵而說自相違反】

二十年齊大災

【啖氏助曰災天火也若以大災爲大瘠新宮災亦可云新宮瘠乎】

二十二年肆大眚【公羊眚作省】

【劉氏敞曰經云肆大眚而公羊謂之忌省其文與其理不可訓解蓋不足辧谷梁曰爲嫌天子之葬文姜存時猶莫之討今死矣反待天子而葬乎】

【案公谷之說不同皆以連下葬我小君文姜立義故各生如此穿鑿趙氏曰赦自赦葬自葬肆大眚者譏其縦釋有罪爾程子謂凡赦何嘗及得善人此說是也】

二十四年大夫宗婦覿用幣

【胡氏寧曰譏同見也故不稱及若大夫不覿只書宗婦覿足矣】

【彚纂曰古者仕於其國有見小君之禮則夫人始至而大夫見之固亦禮之所有谷梁謂大夫不見夫人與諸不合劉氏敞駁之爲是公羊及胡皆以宗婦爲大夫之妻蓋兼異姓言之杜氏以爲同姓大夫之婦案襄二年葬齊姜齊侯使諸姜宗婦來送葬諸姜是同姓之女則杜氏之說爲正案左氏只言公使宗婦覿不言大夫而杜氏預謂同防俱見諸儒因攻杜氏謂杜氏解經一宗左氏不少違此乃不察而背之世豈有男女俱見之理愚以莊公欲奢誇夫人丹楹刻桷無所不至唐髙宗以百官命婦同宴於麟徳殿淫昏之君往往如此不足異也】

冬戎侵曹曹羈出奔陳赤歸於曹郭公【公谷皆以赤歸於曹郭公】

【趙氏匡曰公谷皆云赤蓋郭公案郭公自是闕文赤者曹公子文義都不相闗誤甚矣蘇氏轍曰公谷皆云郭公赤失國而歸於曹果爾當書曰郭公赤出奔曹不當先書赤歸於曹而後繼之以郭公也】

【案羈出赤歸與鄭之忽出突歸同例赤蓋挾戎以簒嫡爾公羊謂曹羈爲曹大夫三諫不聴事屬無據又公谷以羈赤一事分作兩事連下郭公又以兩事並作一事迂拙不可解】

【先儒或以爲郭亡亡字與公字相似故誤郭亾之迹見管子書郭亡者言郭自亾與春秋書梁亡同例義亦通】

二十六年曹殺其大夫

【趙氏匡曰公羊云不死於曹君假如不死節豈有舉國盡殺之乎谷梁曰無命大夫案例不命大夫被殺皆稱名】

【孫氏覺曰春秋殺大夫三十有八而不名者三非賢之史失之也舊史失其名孔子安得而妄加之公羊云不名眾也案春秋晉殺三郤猶悉名之安得眾而不名乎谷梁曰無命大夫宋殺大夫亦有不名者豈宋大國亦無命大夫乎皆不通也】

【案此春秋譏専殺大夫爾不名者系孔子修成以後失之詳見闕文表】

二十七年公子友如陳葬原仲

【陸氏淳曰谷梁云不葬而曰葬案春秋前後無有虛設其事以爲義者且書葬之意直譏季友之行爾彼是陳國大夫安得書其卒也】

【劉氏敞曰公羊云辟內難此時去莊公歿尙數年內難未作何辟之有】

【彚纂曰人臣無境外之交季友越國防葬故春秋直書以示貶公谷之說皆非也】

二十八年春王三月甲寅齊人伐衛衛人及齊人戰衛人敗績

【案左氏十九年秋王室有子頽之難五大夫奉子頽以伐王不克蘇子奉子頽奔衛衛師燕師伐周立子頽明年春鄭厲公和王室不克執燕仲父以王歸處於櫟又明年夏鄭虢同伐王城殺子頽及五大夫首尾凡五年而齊桓於是時方伐魯伐戎於王室之難若防聞知天王亦不聞乞師伐衛到此已越十年衛君已易世矣乃始請師於齊齊桓爲之伐衛天王不應含忍於其父而蓄怒於其子齊桓不應坐視於衛朔稱兵犯順之時而興師於衛懿易代新喪之後且王室子帶子朝之亂經文紀之詳矣天王出居於鄭則書劉子單子以王猛居於皇則書天王居於翟泉則書獨子頽之事絕不一見說者謂襄王實啟叔帶之亂而恵王未有過故爲之諱據左氏所書恵王亦未得爲無過且卽使無過亦安得諱王猛敬王未嘗有過不聞爲之諱也又云數之以王命取賂而還此乃齊晉末世之事桓公創霸方新安得有此故知左之事不足信學者以經防之可也公羊云衛未有罪何休注幽之防不至衛懿蓋以喪服未終故齊遽伐之故貶稱人此義較平允】

三十年齊人伐山戎

【程氏端學曰伐山戎安知其不命將獻戎捷安知其不自行乎呂氏大圭曰以僖十年齊侯許男伐北戎觀之則伐北戎爲齊侯親往伐山戎爲將卑師少不然一齊侯也前伐山戎則稱人後伐山戎則稱侯前後自異誰能曉之又曰齊人伐山戎先儒多以爲齊侯又以爲救燕使實齊侯經當書曰齊侯使實救燕經當書曰救燕今經書曰齊人又不曰救燕則之說不然矣萬世取信者經也據經考之眞僞可也據疑經先儒之大獘也】

【彚綦曰谷梁以爲善救燕以通職貢胡本公羊貶之之說以爲譏勤逺略蓋皆謂齊桓親行而其實非也僖十年伐北戎則稱齊侯以國語考之齊桓親伐山戎在伐楚之後蓋卽指僖十年之役耳是時桓親行故書齊侯此年不過遣將薄伐故循將卑師少之例而稱人至於防魯濟獻戎捷鄰封嵗一相見恆事爾不足爲齊桓親伐之證也經不書戎伐燕亦不書齊救燕則以書人爲善救燕者亦非也救邢救許皆書於冊何獨於救燕則沒而不書】

三十一年齊侯來獻戎捷

遺俘

【趙氏匡曰據齊未霸之時尙不曾朝魯今旣爲伯主豈有自獻戎捷乎必無此理但文誤蓋去年伐山戎當書齊侯此獻捷當書齊人交互致誤爾又曰谷梁云戎菽也齊桓分菽豆與諸侯不近人情又捷者軍得爾安知是菽乎】

【案公羊云過我齊在魯北燕與戎又在齊北伐戎無過魯之理】

三十二年城小谷

【邑】

【髙氏閌曰杜預以小谷爲齊邑若然聖人亦當異其文而系諸齊且公𨿽感齊桓之私豈肯爲管仲城私邑昭十一年所稱齊桓城谷而寘管仲蓋齊自有谷非魯之小谷也】

【趙氏鵬飛曰左氏因楚申無宇有齊桓公城谷而寘管仲之言遂以此年城小谷牽合其事曰爲管仲也杜氏因之遂以小谷爲谷城夫谷城固齊地而安可彊攺小谷爲谷城耶李氏亷亦言經所稱齊之谷凡六見皆止書谷無言小谷者且桓公之有功於魯在髙子來盟之後莊公時未見有功之迹故當従谷梁孫氏復謂曲阜縣西北有小谷城孫魯人終身學春秋小谷之爲魯邑明甚】

閔公

元年公及齊侯盟於落姑

【彚纂曰落姑之盟谷梁止曰盟納季子而左氏以爲請復季友孰請之耶是時慶父當國閔公方幼慶父旣不欲請閔公又不能請故陳氏傅良謂國人爲之吳氏澂謂國之世臣如石碏者爲之卓氏爾康以爲陳方爲齊所厚季友援陳人以請齊桓俱於情事頗合】

齊仲孫來

【劉氏敞曰孫以王父字爲氏此乃慶父之身也未可以稱仲孫且徑實系之齊若之何謂魯仲孫哉此不近人情之尢者】

二年夏五月乙酉吉禘於莊公

【趙氏匡曰經但譏此時未當吉祭爾非謂魯便以此爲常也】

僖公

二年冬十月不雨三年春王正月不雨夏四月不雨六月雨

【案左谷梁皆以爲一時不雨杜注範注文同公羊則以爲一月不雨餘月卽有雨其不書雨者小雨不甚故也愚意左谷爲是小雨亦止可言不雨耳若單是一月不雨未是變常不足書也至積齊程氏截防冬十月春王正月夏四月爲句従一時無事書首月之例謂三不雨與上文不相蒙此又求新而反鑿不雨二字不蒙月定當蒙時則已非一時無事無用書首月若懸空書不雨二字更似一年不雨無此書法也六月雨則谷梁謂喜雨者得之蓋周之六月是夏之四月正當播種之時甘霖大沛君民同喜故書若文公時三書不雨其一自十有二月至於秋七月其二自正月不雨至於秋七月不書八月雨者八月爲夏之六月此時苗已枯死𨿽雨亦無用故不書八月雨也何休謂不雩而得澍雨亦非此時而雩正是合禮不書春秋書雩二十一皆書大雩志其僭也春秋雨書大旱皆在夏秋三不雨皆連秋言之周之秋今之夏故爲災此書六月雨則正當孟夏自宜不爲災也】

秋齊侯宋公江人黃人防於陽谷

【彚纂曰以爲謀伐楚者左氏也公谷皆無此意然下與伐楚事相近疑左氏說是】

四年楚屈完來盟於師盟於召陵

【彚纂曰胡本公羊以爲序績諸儒多従之者但屈完來盟其辭甚亢旣盟之後楚人圍許滅滅黃敗徐桀驁如故而桓不能禁則谷梁所謂得志爲僅者豈不信哉】

八年禘於太廟用致夫人

【案此三之說各不同公羊謬妄不足辧學者所爭論者左氏與谷梁之說耳楊氏士勛曰若如左氏之說則哀姜元年爲齊所殺何爲今日乃致之其言似有理由是彚纂所徵引諸家悉主谷梁之說而其實非也木訥趙氏曰先君已死子安有見母於廟之理不詰自屈霞峯華氏曰致夫人乃致死者非致生者也若如劉向云立成風則經當言立夫人不當但言致夫人言致夫人語未明白且古無以子冊母之禮泰山孫氏又謂以夫人之禮致成風於太廟使之與祭將爲主婦而祭乎將以聲姜爲主婦而成風與助祭乎尢不可通矣其遲至八年而後致者以哀姜醜聲昭著僖公疑於其禮不敢卽行故遲至八年大祭始行之耳詳見吉禮口號注】

【又趙氏匡盡辟三之說而以夫人爲聲姜其言曰僖公若致其母卽當言夫人風氏不當但云夫人但云夫人者時君之妻耳且聲姜更無書至處故知因其至特設禘禮以爲榮觀無謬妄可笑設太廟盛禮以爲媚悅夫人之計此與莊公之丹楹刻桷何異僖公賢君豈宜有此髙紫超氏曰夫人指哀姜防無可疑其不稱姓諡而止稱夫人正與前書夫人氏之喪書法相照貶之至也得之矣髙氏閌又謂五世之夫人莘老又謂聲姜哀姜成風程積齋盡絀諸家之說而獨取趙氏殊不可解又趙氏木訥亦主聲姜其言曰魯禘文王僖娶於伯主內以爲榮也魯祀文王外以爲榮也此亦莊公覿用幣之意噫莊公之媚哀姜此是何等醜事而乃輙以爲比乎其說亦自露破綻矣】

九年晉裏克殺其君之子奚齊

【啖氏助曰齊捨亦未逾年君也何不云其君之子故知谷梁國人不子之義是也】

【張氏洽曰齊捨未逾年而稱君以捨之正而與之也霞峯華氏曰非也捨立五月而商人弒之君臣之位定𨿽未逾年稱君獻公甫卒而奚齊殺於喪次未立乎位而爲君則稱其君之子而已設奚齊旣立如捨之五閱月而被弒則春秋必書晉裏克弒其君奚齊如卓子之例矣】

【程氏端學曰奚齊非弒逆之賊立𨿽不正則固晉人之君也使裏克弒之於旣立之後則豈非弒其君哉且卓與奚齊皆庶孽何獨於卓而書弒愚謂谷梁國人不子之說非也先君旣以爲子國人安得不戴以爲君若先君子之國人可以不子之則權自下操五季末世大亂之道也】

十三年公防齊侯宋公陳侯衛侯鄭伯許男曹伯於咸

【案左氏僖十一年拒泉臯伊雒之戎同伐京師入王城焚東門王子帶召之也十二年王討王子帶子帶奔齊冬齊侯使管夷吾平戎於王明年春使仲孫湫聘於周且言復王子帶此言諸侯戍周亦爲戎難故果如此齊桓之罪大矣夫子帶以臣伐君召戎入冦至焚掠畿甸在子帶則屬籍當絕在戎則必誅不赦乃桓公不聞出一旅助王以犯甸之戎而爲之求平以伐君之賊而爲之求復是黨逆抗順末世朱全忠李茂貞所爲曽謂尊周攘夷者而出此乎且不伐戎於稱兵犯闕之時而戍周於戎師旣退之後齊之畏戎何其甚而管仲之舉動何其愚也況果有召戎伐王之事春秋何以沒而不書彭山季氏謂左傳妄誕不足信有以也】

十四年春諸侯城緣陵

【陸氏淳曰左曰有闕谷梁曰散辭皆不知前目後凡之例故多生穿鑿爾】

【案左氏云淮夷病杞公羊云徐莒脇之賈逵據書序謂徐卽淮夷也木訥趙氏曰淮與徐大逺於杞不啻千里之遙無病杞之理杞初國於陳畱桓六年遷於淳於在今密州淮夷則在今之泗州蓋越魯而後至於此豈有越魯數百里而滅杞乎髙郵孫氏亦言徐莒小國何能脇杞使遷且經無其事未可據也】

【髙紫超氏曰左氏淮夷病杞之說考之經文無明據今案僖十二年之夏書楚人滅黃十三年之春書狄侵衛而於十四年春城緣陵疑緣陵爲巗險之地系楚狄出入往來必由之道故特城以控扼之與城楚丘之意略同爾若以爲遷杞則莫能探索其義矣大抵胡氏三城之說皆據文爲防而不考於經之前後本末故有義愈明而經義愈晦者】

【緣陵臣瓚謂卽北海郡營陵縣案營陵一名營丘卽今靑州府之臨淄縣乃師尙父初封之地豈有以封杞之理其謬不待辧或云在今諸城縣界總因左氏緣陵遷杞之文而爲之說耳桓六年淳於公如曹不復杞卽並其地至襄二十九年晉人城杞之淳於是杞都淳於始終未嘗攺無由中間遷緣陵又自緣陵復遷淳於也足知遷杞之說爲妄矣】

夏六月季姬及鄫子遇於防使鄫子來朝

【彚纂曰胡謂僖公愛女使自擇配說本公谷然僖公魯之賢君聲姜又有令妻之稱豈肯聴女自擇配如果來朝爲請昏則旣朝之後必有納幣逆女之事何俱不見於經耶故當専従左氏案啖氏助力主公谷之說謂魯之淫風久行積漸成俗季姬少見文姜之行遂至於此不足爲怪諸儒自蘇子由氏而下俱力辟之而従左氏是矣然髙紫超氏終以文定擇配之說爲未可盡非其言曰若如左氏之說則下文季姬歸於鄫之書爲贅矣季姬歸鄫與伯姬歸紀書法一也其爲出嫁之辭非歸國之辭可知也春秋於內女之歸寧而反國者例不復書而此獨書季姬歸鄫何爲乎且果曰歸寜也則去來當亦不過旬時今乃歸寜於十四年之六月而歸國於十五年之九月縦怒其不朝而止之亦當於旣朝而卽歸之何至羈畱久逺若斯也然則於防之遇其爲蔓艸淸之防可知矣然而僖公一聴爲之者必以此爲牽絲之良姻雀屏之佳話而不以爲嫌也若以季姬爲已嫁之女則夫婦相防於途固屬常事而使之來朝亦閨房相勸時有之言也何與於經世之大典而書之案髙氏之言亦甚辧當並存之以俟知者】

【方氏苞曰內女適人者系國季姬書字而未系諸國則女而非婦明矣及者內爲志蓋使自擇配故得與鄫子遇也如左氏所則當書某月鄫季姬來某日及鄫子防於防使鄫子來朝若卒然相遇不由期約則當書季姬遇鄫子於防以是知公羊所於經爲合也明年季姬歸於鄫以始嫁之辭書則此非歸寜益曉然明矣凡內女之歸非失禮不書】

【案孫氏覺髙氏閌趙氏與權程氏端學黃氏仲炎說皆従公羊】

【家氏翁曰以書法觀則明年九月歸於鄫此始嫁也僖公號賢君略無正家之法魯之不競實由乎此】

【葉氏夢得曰子產爲鄭不能奪公孫黒之彊委禽乃従徐吾犯妹之所欲以與子南其習俗有自來矣公羊以爲奔則已甚擇配之說吾於子南之事徵之】

沙鹿崩

【姜氏廷善曰沙鹿山名陽平元城縣東有沙鹿土山陽平今大名府大名去晉地逺僖公時晉猶未至於東方左氏卜偃之言蓋屬附防後儒遂以爲晉地非也公羊爲天下記異者得之案沙鹿山名見漢書元後在今大名府元城縣東四十五里公羊以爲邑谷梁以鹿爲山足皆妄也】

【又案沙鹿卽五鹿元城郭東有五鹿之墟卽沙鹿地僖二十八年文公伐衛取五鹿則此時尙屬衞地】

十五年己夘晦震夷伯之廟

【趙氏匡曰春秋遇晦朔必書谷梁成十六年云事遇晦書晦何得於此獨名晦防乎公羊雲天戒之故大之豈有爲天所罰翻乃書字尢爲非理大夫旣死不更稱名爾原仲亦是也】

【案劉原父曰左氏云展氏有隠慝則夷爲展氏之諡非也大夫當系字於氏寧有稱其諡遂捨其族之理據此則夷伯當爲夷氏非展氏也若是展氏當爲栁下恵恵系聖人又當其身尙在二十六年展喜猶受命於展禽何至有隠慝爲天所罰至公羊以夷伯爲季氏之信臣尢謬是時季氏尙未得政又安有陪臣専權僭立大夫廟乎】

十七年夏滅項

【啖子曰齊桓𨿽賢滅項非合義安得爲之諱且春秋豈可爲齊諱而使魯受惡名乎】

【彚纂曰左氏之說相沿已久然以城楚丘之例推之公谷以爲齊滅者於理亦通蓋不書齊者蒙上伐英氏之文也與襄十年春防柤夏滅偪陽同一書法蓋防淮之後齊以淮夷之事委魯統率而自與徐人伐英滅項故僖公經略之久至於九月乃歸爾若胡氏安國謂滅項爲季孫所爲案是時季友已卒子無佚早亡行父年尙幼稚然則滅項之季孫何人耶】

【案彚纂主齊滅之說以此時季氏尙未執政爾然項系陳州府項城縣北距曹五百里齊更在曹北與魯尙近於齊似涉風馬牛無越國鄙逺之理須更參之】

【方氏苞曰胡氏謂經末有書外滅而不言國者如齊師滅譚是也亦未有書內取而直言魯者如取鄟取邿取鄫是也由此知項爲魯滅無疑其辧公谷之誤極是但以爲季孫所爲故不爲諱滅則未安僖公時政未下移季友子無佚早亾行父幼稚安能擅兵而滅國蓋魯宋恃齊交之固知桓志之衰故牡丘防罷而宋伐曹淮之防罷而魯滅項耳】

【案齊之去項固逺而魯去今項城縣尙全隔歸徳一府宋實介其間勢不能越宋取項意宋襄此時窺桓公不久將死急欲代齊霸而管仲又先歿故牡丘防罷而宋卽伐曹旋卽誘魯滅項欲分罪於魯以撓亂霸略爲自已出頭地耳蓋項地居宋西南宋此時明以項餌魯不然魯不假道於宋無由滅項也其時季友卒而公子遂執政觀後日伐齊入杞邀功生事爲宋所誘理當有之厥後地入於楚項氏世封於項其明證也豈當日魯滅之而不能有歟】

秋夫人姜氏防齊侯於卞九月公至自防

【孫氏復曰考之於經無魯侯見執之迹春秋𨿽曰爲內諱亦不全沒其事若齊侯實嘗執公亦當異辭以見之如公弒書薨而不地奔書孫使後人因以可考今經無其辭則左氏未可據也若夫人因救解魯侯而防齊侯聖人亦當恕之未可便加以非禮之辭經言防齊侯於卞則非禮可知矣左氏之說未可信】

【彚纂曰公以滅項而見止則夫人當往請於齊不能致齊侯於魯地公爲齊所止而歸則當書至自齊以見意不必致防以沒其實】

十八年宋師及齊師戰於甗齊師敗績

【李氏亷曰公羊以爲善宋非也春秋凡書及者皆惡之在主人而及客則非反已息爭之道在客而及主又豈仗義執言之師乎故春秋書伐而戰者三獨宋公以客及主乃變文以深貶之也谷梁之說精矣】

【霞峯華氏曰宋襄之所以爲此戰者其志在爭霸也而其所借以爲名者假齊桓托之說以納孝公也春秋不書納公子昭而但書伐齊則伐喪而已矣此誅心之法也詳宋楚爭盟表】

十九年夏六月宋公曹人邾人盟於曹南鄫子防盟於邾己酉邾人執鄫子用之

【李氏亷曰左氏以爲宋公使邾執之若然春秋何以不蔽罪於宋何休以爲魯本許嫁季姬於邾季姬淫泆使鄫子請已以此二國致忿臨江劉氏亦信其說而考之公羊傳文本無此言不知何氏何據】

【家氏翁曰宋襄之爲人好名而畏義方其爲太子以讓國聞其後與楚人戰欲以不禽二毛不鼓不成列而取仗義之名豈有用同盟國君於淫昏之社無道若此者乎且春秋書法全不及宋故公谷以爲非宋之罪趙氏劉氏敞亦同此說】

【劉氏權衡曰宋使邾文公用鄫子此大妄也果爾罪乃在宋不在邾今越宋理邾是爲首惡者不誅而脇従者見討也詳驗經文是邾國自爲盟防鄫子往參之因見執爾非復防向者曹南之盟也若卽防向者曹南之盟應但云如防不得言防盟於邾】

二十四年西宮災

【孫氏覺曰是僖公所居之西宮以其在西故云西爾公羊說是也谷梁以爲閔宮案僖公繼閔而立若實閔公何妨言新宮爲其已久何妨言閔宮乎】

【案何休每於公羊本文之外另造事端如十四年季姬使鄫子來朝公羊云使來請己何休遂生出要遮淫泆又云季姬本許嫁於邾因此兩國交忿而至邾人用鄫子於社八年禘於太廟用致夫人公羊云脇於齊媵女之先至者何休遂生出僖公本聘楚女爲夫人後因脇於齊女而楚女廢居西宮怨曠以至此年西宮災以漫不相涉之事牽合傅防可一笑不獨此二事爲然也】

二十二年冬十有一月己巳朔宋公及楚人戰於宋師敗績

【案春秋於此戰書日書朔以楚之驕橫至此已極故謹而詳志之爾公羊云文王之戰不過是謬哉劉氏敞亦云忠厚有徳之用心𨿽師敗國削猶非其恥而以谷梁之說爲悖者愚不解其何意】

二十五年宋殺其大夫

【劉氏敞曰公羊以爲三世無大夫三世內娶案經現書大夫則非無大夫明矣且君娶一卿而一國之內何得悉無大夫哉詭僻不經乃至於此谷梁曰以其在祖之位尊之春秋非孔氏家牒何得擅諱其祖名】

【孫氏覺曰不書名簡失之爾】

【案公谷之妄不待言何休更謂禮不臣妻之父母此出何經典聞天子有不臣父之文未聞不臣妻之父也此見漢世尊崇後族遂妄造此語爾】

二十六年齊人侵我西鄙公追齊師至酅弗及

【胡凡書追者在境內則譏其無備追戎於濟西是也在境外則譏其深入追齊師至酅是也酅齊地】

【彚纂曰侵書人追書師谷梁謂以公之弗及大之蓋謂弗及爲怯故大齊師以諱其怯卽劉氏敞所謂爲公之弗敢及張之公羊以至酅爲侈意亦如此非如孔疏所云變文以美公能逐齊師也至胡謂齊爲諼以爲前書人見其弱以誘魯後書師是伏其眾以邀魯果爾則城濮柏舉二役俱戰書楚人敗書楚師豈亦楚爲諼以誘晉與吳耶惟孫氏復蘇氏轍謂不可言公追齊人故曰師似爲近理】

【案至酅弗及胡深入之說爲較得聖人之意魯以小國而敢與齊大國爲仇乞哀於楚逺交近攻窮追深入見公之不量力而黷武召外夷而陵諸夏可恥之甚下連書如楚乞師以楚師伐齊取谷防諸侯盟於宋公子買戍衛仗楚之力惟命是聴合與國而與齊宋爲難使非晉文之興齊宋又將折而入於楚周室之不亡幾希矣蓋自齊侯小白卒至晉侯侵曹伐衛統計歷十有二年中間連書數十事著楚頵暴橫諸夏瀾倒見晉文之一戰而霸爲萬萬不可已或乃以復怨爲晉文咎豈非信不信經之過哉】

二十八年春晉侯侵曹晉侯伐衛公子買戍衛不卒戍刺之楚人救衛

【趙氏匡曰公羊云致其意聖人不逆詐豈未行其事而先致其意乎谷梁曰惡也凡書侵伐皆罪之何得再方爲惡乎】

【家氏翁曰楚攻宋不已勢將並兼文公首以救宋爲事春秋不間事而重舉晉侯所謂言之不足而重言之謂其先天下之所難慰諸侯之望爾】

【案侵曹伐衛胡氏以爲譏復怨朱子又謂伐衛致楚爲譎皆非也曹衛以諸姬且又北方大國非如陳蔡弱小密邇於楚者而相率従楚爲之羽翼此門庭之冦勢不得不先除何得以復怨譏之哉且其時陳蔡鄭許従楚圍宋矣曹衛又卽楚魯又乞師於楚伐齊未卽楚者獨晉與齊宋而齊宋方有倒懸之急晉欲救宋則恐曹衛之議其後此卽王者用師義當先討安得爲譎文定又以書楚人救衛爲予楚而譏晉尢非也唐用兵討吳元濟而王承宗李師道救之豈得謂予其當救哉書楚人救衛益著衛従楚之罪書公子買戍衛益見公黨楚之非】

三十一年夏四月四卜郊不從乃免牲猶三望

【張氏洽曰鄭杜恐臆說蓋天子四望魯比天子闕其一故三望書曰猶言不當望而望祭也如使魯望不出境何爲言猶以譏之公羊之說必有所】

【汪氏克寛曰周官四望蓋望四方今魯三望蓋泰山在魯西海在魯東河在魯北也】

【廬陵李氏曰三望之異同左氏以爲分野星及封內山川公羊以爲泰山河海谷梁以爲海岱淮據三家皆不以三望爲非禮止譏其捨郊而望此已失之況望乃祭山川之名何得以爲分野之星若三望爲魯之封內魯所得祭則常事不書矣胡氏獨取公羊爲得之泰山魯所得祀河海非魯封內也故不當祀猶者可已之辭】

春秋大事表卷四十二之二

欽定四庫全書

春秋大事表卷四十二之三

國子監司業顧棟髙撰

文公

二年春王二月丁丑作僖公主

【案此後世祔廟除幾筵之所以不一其說也左氏則以三年爲防谷梁則以練爲防而儀禮士虞禮記云卒哭明日以其班祔鄭康成注祔已主反於寢鄭蓋據左氏之說以釋儀禮而非儀禮之本文也至檀弓云殷練而祔周卒哭而祔孔子善殷蓋亦以周祔太蚤急於神其親則儀禮之云祔蓋卽以卒哭之明日入主於廟矣殷練而祔卽谷梁之說也賈公彥疏儀禮又云惟祔與練祭在廟祭訖主反於寢其大祥與禫祭其主自然在寢祭之楊士勛疏谷梁亦云作主壊廟不同時蓋俱以左氏三年之說爲是故爲勉彊遷就其說而均於本文未順總之祔有三說謂卒哭而祔者儀禮明日以其班祔是也謂練而祔者谷梁於練壊廟是也謂三年而祔者左氏喪畢吉禘是也陸象山居母喪欲卒哭而祔除幾筵其兄子壽疑之皆以書來問朱子朱子告以儀禮注祔已主反於寢象山謂非經之本文不足據信朱子痛辟之以爲無論古禮但今卒哭之後便除靈席孝子之心豈能自安後儒多疑朱子謂喪事卽逺有進而無退旣祔廟而復反寢特出鄭氏之剏說朱子乃棄經而信注可乎朱子又謂谷梁但言壊舊廟而不言遷新主安知其非於練而遷舊主於三年而納新主耶又謂祔與遷自是兩事祔者祔於所當入之祖廟並祭其祖是祖孫同廟而享至喪畢祖遷於髙祖廟髙祖藏於夾室然後奉新死者之主入廟谷梁謂壊廟易檐攺塗正是祔以後遷以前之事此更融左谷之說而一之與楊疏亦大同小異以明卒哭而祔之必不可也汪氏克寛謂卒哭而遷廟遽用吉祭非人情故文定取谷梁之說家禮則告祔於卒哭而祔廟於大祥於儀禮左氏蓋兩従焉開元政和二禮卒哭之後不祔廟至三年禫後始祔自唐宋以後未之有易矣】

三年夏五月王子虎卒

【趙氏匡曰臣無外交之禮今死而赴故書以譏左傳曰禮非春秋之意】

【陳氏傅良曰公谷以爲叔服非是】

【家氏翁曰周綱旣替王臣外交死無不赴者春秋皆削不書獨書王子虎賢也自晉文之霸辭命多出於虎嚴重有法得訓誥諸侯之體蓋王臣之賢有徳者谷梁之說得之公羊以爲嘗防葬私矣】

雨螽於宋

【王氏樵曰螽非上墜之物來多而墜故書雨見災甚耳旣爲災則非墜而死矣左氏因雨字而生說耳】

【徐邈云禾稼旣盡又食屋之茅茨驗嘗有之】

【案果如左公羊之說則是螽不爲災矣春秋何用書乎故當従谷梁】

四年夏逆婦姜於齊

【彚纂曰納幣卿行則逆婦必非微者蓋文公自行也聖人惡其成禮於齊故沒公不書以示貶谷梁得之而左氏非也公羊以爲娶於大夫則失之逺矣先儒譏喪娶亦可兼用蓋圗昏於喪服而成禮於婦家所謂失禮之中又失禮也】

【程氏端學曰春秋稱婦姜者三宣元年遂以夫人婦姜至自齊成十四年僑如以夫人婦姜氏至自齊皆以婦言之豈皆先成禮者哉蓋稱婦者有姑之辭非以成禮而稱婦也】

【案積齋之辧甚明曉彚纂斥左氏而従谷梁非也從古人君無就婚贅壻之理此乃委巷之談烏得以谷梁爲是哉先儒又謂出姜不書至爲文公禫制未終思念娶事方逆而已成爲婦未至而如在國中此因婦之一字遂並其不書至亦委曲以成文公之罪此眞所謂憑空揑造也然則左氏之說得歟曰亦非也逆者安知其非卿則常事不書春秋書之者爲十八年夫人歸於齊立案也婦者有姑之稱書逆婦姜以明其爲嫡夫人非敬嬴之所得比也春秋因末以原其本特書之以正襄仲及敬嬴之罪先儒又謂不稱夫人不可爲小君奉宗廟其說正相反如此則聖人乃是爲襄仲出脫是與於亂賊之甚豈有此理哉】

【方氏苞曰微者逆故不以名見不以夫人之禮致於廟故不書至蓋宣公之立也長此時敬嬴仲遂之邪謀已萌文公昏懦不能察是卽他日子弒夫人大歸之兆端】

七年宋公王臣卒宋人殺其大夫

【趙氏匡曰若以殺大夫眾而不書名則晉殺三郤鄭盜殺大夫何又悉書乎若實殺有罪何不書死者之名左公羊之說皆非也】

【吳氏澂曰宋人者非一人也見國亂無政而臣庶得以擅殺大夫也】

九年冬楚子使椒來聘【椒谷梁作萩】

【陸氏淳曰公羊云許夷狄案例凡未命之卿來魯皆書名無他義又文公巳前不書楚大夫者使命未通耳有何許之乎谷梁云以其來我褒之聖人設教豈以來我則褒之】

【案是時秦楚交病列國以魯爲周公之後故俱來通好以爲逺交近攻之計楚欲圗北方而來聘秦欲伐晉而歸禭其情一也聖人書之以志夷狄之窺伺霸業之中衰若以爲慕義而予之商臣負滔天之惡豈區區一聘遂可云與其潔不保其往乎】

秦人來歸僖公成風之禭

【趙氏匡曰春秋之作以爲經國大訓一字之義勸戒存焉若但以無忘舊好則書恐非聖人之訓啖氏助曰僖公成風與恵公仲子何殊公羊曰兩人誤也】

【案谷梁之說諸儒多従之以爲僖公以妾母稱夫人天子不能正而秦人能之故書法云云愚謂此義亦甚迂僻豈聖人欲正嫡妾之分必借秦人以立義且秦之弗以成風爲夫人於何而見也善乎文定之言曰寵愛仲子以妾爲妻者恵公也故書恵公仲子所以正後世爲人夫者不可亂嫡妾之分以卑其身尊崇風氏立爲夫人者僖公也故書僖公成風所以正後世爲人子者不可行僭亂之禮以賤其父其義大而精矣】

十二年春王正月郕伯來奔【郕公作盛】

【趙氏匡曰諸侯嗣位未逾年稱子豈有君父病而不視死而不喪身未卽位以邑出奔而稱郕伯且鄭忽曹羈莒展皆已卽位及其出奔猶但稱名況未嗣位乎左氏之說非也失地之君例書名若以兄弟之國不名曹伯陽衛侯衎何以書乎公羊之說亦非也】

【劉氏敞曰魯但以諸侯逆之便謂之郕伯春秋遂沒其専土叛君之罪反謂之諸侯而尊之何以稱不登叛人哉意者先郕伯以去年卒太子卽位而不能自安遂出奔以其卽位日淺或謂之太子而左氏則誤以爲太子出奔也】

杞伯來朝二月庚子子叔姬卒

【啖氏助曰左氏此大誤當在成八年杞叔姬卒之下誤置此爾蓋當時有杞伯請無絕昏之語而作者見此年有杞伯來朝又有子叔姬卒遂妄置於此而更加請絕叔姬四字以牽合之其實此年來朝與子叔姬卒自是兩事初不相闗也成公時叔姬自杞來歸此是別一叔姬六年七年中杞曽使使來請無絕昏故八年杞叔姬卒九年杞伯來逆其喪以歸若此年子叔姬自是魯女未嫁者爾與伯姬卒同義無他說也】

【案左氏於叔姬前後事多牽合因此年來朝與子叔姬卒相連遂以叔姬爲伯姬所求之婦以不系杞爲出而見絕又以成八年書卒之叔姬卽杞桓所請續爲昏者夫八年之叔姬系五年來歸見於經文爲杞所出確有明據乃以一事分作兩事遂以杞爲兩出魯女又以兩事聮作一事以兩女系姊妹世豈有絕一姬復請一姬逮后姬續昏矣又復出之至其喪而請之杞小國何肆無忌憚乃爾魯又懦弱惟命是聴耶其誣妄甚矣當以公谷許嫁之說爲是另有論附凶禮後】

【啖氏又曰谷梁云稱子者公之母姊妹案經文稱子明是時君之子乃云姊妹有何理哉】

十三年世室屋壊【世左谷作大音泰】

【吳氏澂曰左谷誤世爲太谷梁謂太室猶世室以爲伯禽廟字𨿽誤而義與公羊同杜氏以爲太廟之室夫廟制中央一室謂之太室豈太廟之中前堂後寢左右夾室東西二廂皆不壊而惟中間一室獨壊也於義有不通矣】

十四年晉人納捷菑於邾弗克納【捷公羊作接】

【趙氏匡曰若實用諸侯師經不合不書公羊云大之此乃譏其不量事而勞師爾聞義能止差可補過何足大之哉又云不與大夫専廢置君縦令諸侯豈得専廢置何但大夫此乃譏辭非實與而文不與也】

【彚纂曰經書弗克納者善之書人者貶之大夫興兵以廢置諸侯奉不正以奪正𨿽見義而徙不得無罪故谷梁責其知之晚而劉氏敞以爲不免於貶也公羊𨿽以爲貶而實與而文不與之說不可以訓】

【趙氏鵬飛曰是時盾之意在晉而不在邾使克邾而失晉則爲盾之損多矣盾之爲此蓋欲釣反義之名聖人照見其眞情竊君子之名而文小人之計故特書曰晉人公羊乃以爲郤缺於時晉權在盾使郤缺在行則亦盾意耳左氏事實爲詳且先於二當從左氏】

冬單伯如齊齊人執單伯齊人執子叔姬

【劉氏敞曰若單伯爲周大夫何以明年書單伯至自齊乎公羊曰道淫齊捨未逾年魯人豈以女子之縦令世衰多居喪而娶者春秋猶當書子叔姬歸於齊谷梁曰私罪何不用陳袁濤塗鄭祭仲例以解齊人乎】

【彚纂曰左氏因周有單子遂疑單伯爲王臣公羊因單伯不稱行人疑爲己罪又因經文執單伯與執子叔姬相連遂疑爲道淫谷梁亦謂單伯私罪子叔姬同罪二之誣防較左氏爲尢甚使叔姬蒙不白之寃豈可訓哉】

【趙氏鵬飛曰聖人再書齊人不曰執單伯及子叔姬嫌於淫也公谷反以淫目之不達經文妄疵人爾】

十五年三月宋司馬華孫來盟

【案孫氏覺謂昭公闇亂國事廢弛大臣外奔耦懼鄰國因間以謀其國於是請來盟以結好而紓難聖人善其憂國而舉職故稱其官而不書使見其合於事宜能其官也與屈完髙子來盟同一書法張氏洽趙氏鵬飛俱従之彚纂亦主其說而駁胡愚謂胡未可盡非也案八年書宋人殺其大夫司馬左氏云大司馬公子卬昭公之黨握節以死則此司馬華孫爲公子鮑之黨可知矣明年書宋人弒其君晉衛陳鄭同興師致討而魯不與則此來盟爲結援求免可知矣始也削其君之左右而大樹私人今也謀動於大惡而先求援列國則此盟之爲専行無上不顯然乎不書使者明非昭公之意而公子鮑之意也與屈完髙子正自美惡不嫌同辭】

【齊氏履謙曰特書其官是其爲夫人之黨殺公子卬而代之位者家氏翁謂耦實子鮑之私人使之歷使諸侯豫自結以免討與愚意合】

十六年秋八月辛未夫人姜氏薨毀泉臺

【案左注疏則泉宮當爲聲姜所居如東宮西宮之屬在魯宮闈之內因姜氏薨而毀臺劉氏敞謂迷民以怪者是已公羊郎臺之說鑿空何休以意牽合甚屬費解另有論附凶禮表後黃氏仲炎曰申繻有言妖由人興人無釁焉妖不自作文公不知修徳弭災乃歸咎於土木之無知而毀之非勝不祥之道也】

宣公

元年三月遂以夫人婦姜至自齊

【啖氏助曰不稱公子夫人何以尊乎左氏不知有一事再見者第書名從省文之義故妄說爾案夫人不稱氏公谷俱以爲貶夫人胡氏亦因之遂有夫人知惡無禮如野有死麕則可免之說固哉此見也孔氏頴達曰女之出嫁事由父母従夫喪娶父母之咎豈可貶責夫人此豈是宣公淫掠而欲令齊女守貞乎斯論最快】

【趙氏鵬飛曰書婦姜誅敬嬴也婦者有姑之稱姜氏旣絕而歸齊婦安得姑書婦姜所以見妾母専政著敬嬴之欲速以姑自居也】

【黃氏仲炎曰宣之遂猶桓之翚也或曰譏喪娶或曰譏不親迎其猶放飯流歠而問無齒決者乎】

二年宋華元帥師及鄭公子歸生帥師戰於大棘宋師敗績獲宋華元

【陸氏淳曰軍士猶饗之況其禦乎禦旣寡且親近必無不與左氏不可從也又言答城者之謳皆近誣谷梁言盡其眾以救其將此但緣師先敗績身乃見獲依次第書之有何褒貶乎晉侯夷吾之見獲自爲馬陷濘中師實不敗各依事實而言無煩曲說】

四年公及齊侯平莒及郯莒人不肯公伐莒取向

【陸氏淳曰聖人設教豈爲魯欲取向妄加莒事谷梁云弗肯者可以肯也案書不肯者明莒非以他事見伐且譏公爾】

【劉氏敞曰公羊之問意欲盾非弒君而不知非也弒君復見者寜止盾宋萬復見亦非弒君乎谷梁謂不言帥師不正其敗前事亦非也將卑師少稱將此通例耳】

八年冬十月己丑葬我小君敬嬴【公谷作頃熊】雨不克葬庚寅日中而克葬

【汪氏克寛曰谷梁譏不克葬而左氏以爲得禮近世名儒亦有講於此者謂雨而無害於力役𨿽葬可也其或天變駭異雨甚水至不可以卽土汲汲焉葬反爲不可追之悔則左氏之說亦未爲非然二者在子孫之誠敬何如爾夫國君之葬宜無所不備以雨故不克葬則無備可知謂之無貶不可也】

【程氏端學曰劉氏敞有愼終追逺人情不忍遽之論引雨霑服失容則廢朝防以爲證又謂潦車載簑笠特未葬遇雨之用然旣至墓所亦當有覆墓之屋若今艸舍之爲豈得恝然不顧使雨水泥潦污濕所穿之壙哉特禮經偶不載此耳且春秋不書常事劉氏嘗自言之使不克葬爲得宜則春秋不書矣若胡氏謂敬嬴逆天理而大雨不克葬爲咎徴夫雨者四時常有之物非若震雷疾風之爲天變也據經但言雨不克葬是當責人事之未備不敢遽謂天道之變常也】

【彚纂曰雨不克葬當徙谷梁喪不以制之說左氏之說非也】

九年秋取根牟

【案魯自中葉以後凡取邑皆不書不以取邑爲重也故取鄟取邿皆國名況邾在魯南而根牟在魯東北邾小國邑豈能到此至趙氏木訥謂伐萊取根牟皆齊事但中間隔一秋字耳尢謬昭八年搜於紅自根牟至於商衛革車千乘明是魯地何得言齊取乎】

陳殺其大夫泄冶

【案泄冶以直諫死而杜氏承左之說言不爲春秋所貴胡亦謂冶𨿽效忠猶在宋子哀魯叔肸之後仕昏亂之朝異姓宜如子哀潔身而去貴戚則不食其祿如叔肸焉可果爾則龍逢比干爲沽直以取禍矣豈所以垂世立訓爲此說者皆由執書名之例誤之也彚纂曰禮諸侯不生名死則名之諸侯死猶名則大夫死而名之宜矣子哀之奔未嘗死也季友仲遂叔肸之卒𨿽賢姦不同而生而賜氏不可以爲例朱子釋危邦不入謂仕危邦者無可去之義在外則不入可耳泄冶爲陳之臣食陳之祿以死生爭之而不悔此正盡道而死而乃傅防牽彊鍜鏈周內是使鄙夫借口率天下而爲頑鈍無恥也左氏所載孔子引詩黃氏仲炎以爲非孔子之言其見卓矣今故以谷梁殺無罪之說爲主】

【方氏苞曰胡氏謂泄冶書名在子哀叔肸之後益誤矣叔氏也肸名也子哀亦名也春秋無書字之法】

十年春公如齊公至自齊齊人歸我濟西田

【趙氏匡曰已取之又言未絕公羊何迂誕之甚言我者爲濟水長不必盡是魯田以別他爾谷梁言如齊受之案但言歸我則足知其來也省文爾哀八年歸讙及闡豈是公受之乎】

齊崔氏出奔衛

【胡書曰崔氏以族奔也許翰以爲崔杼出而能反反而能弒者以其宗彊於此舉氏辧之早也其說得矣】

【彚纂曰三及胡氏各執一說其理皆可通愚案谷梁之說最謬左氏亦未得大凡稱氏者亦只一人春秋時有此稱呼名號非謂舉族也如隠三年書尹氏卒豈謂舉族皆死乎詩稱尹氏太師豈舉族皆爲太師乎大抵彊家而爲世所指名則稱曰氏如晉韓氏趙氏之類當日崔宗彊髙國惡之故赴告特曰放某氏於衛魯史亦順而書之耳亦非能舉族盡出之也如使舉族出之則當其入髙國見在何又聴其舉族復入乎約略是崔杼之祖父不必定其爲何人也左氏以爲崔杼攷崔杼弒君去此凡五十一年則趙氏鵬飛駁之爲是且旣曰崔杼矣弒君之賊何足矜憫而於其出特書崔氏以明其非罪乎左氏泥於稱名不稱名之說故多此謬解】

【家氏翁曰春秋繼齊恵之死書崔氏出奔誅髙國也君肉未寒而逐君之黨並及其族恵死而齊人棄崔氏宣歿而魯人逐歸父皆志其無君不爲崔氏與歸父書也似更得之】

十一年冬十月楚人殺陳夏徵舒丁亥楚子入陳納公孫寧儀行父於陳

【啖氏助曰若以納亂臣爲有禮孰爲非禮谷梁謂不言入外徵舒於陳案經文皆依先後次第而書耳何煩妄爲異說徵舒弒君之賊其罪自顯何須外之凡稱日以隔文者以明先後其例甚多劉氏敞曰公羊以楚子稱人爲貶非也此猶之蔡人殺陳佗言人人之所得殺耳且外討弒君之罪有何不得乎谷梁言外徵舒於陳尢非也春秋系記事之書先殺而後入皆其實錄豈紛紛然更易古事以便私意哉】

十五年六月癸夘晉師滅赤狄潞氏以潞子嬰兒歸【左】六月癸夘晉荀林【公羊】潞何以稱子潞子【谷梁】滅國有三術中國

【案春秋所以書此者著晉之暴且譏其棄宋不救忘中國而事外夷逐利忘義爲世戒爾至潞子之善何足褒哉其稱子爵自當子爾公羊泥於稱爵爲褒之說谷梁専以日月生例遂以爲賢而進之可笑殊甚本不足辧舉此以例其餘爾】

初稅畝

【霞峯華氏曰稅畝之說據左氏云縠出不過借借借也所借民力以耕之公田也公田借民力以耕𨿽出谷以供上而非民田所出名曰借不名曰稅故曰古者助而不稅然則稅者稅其私田也公羊云古者什一而借什一者天下之中正也言什一而借不言稅借非稅也言什一者天下之中正則履畝而稅非什一也谷梁云非公之去公田而履畝什取一也去公田而履畝什取一則稅畝爲稅其私田又防可知也朱子所以取杜氏之說蓋據三之文合之孟子助而不稅之說爲確而有徵矣】

【案彚纂曰稅畝之說公谷皆以爲稅而取一但廢古之助法爾杜氏預以爲旣取其公田又稅其私田什之一則爲什而取二胡主公谷而朱子従杜氏霞峯華氏謂三本合一公谷云稅畝卽稅其私田之什一公谷之說原不殊於什二之說也大快大快】

十六年成周宣榭火【榭公作謝火公谷作災】

【彚纂曰公羊以宣榭爲宣宮之榭夫宣廟卽或未毀何不在京師而在成周胡以廟制似榭故謂之榭亦非也爾雅所紀廟寢臺榭規模判然不同何得混而一之乎二又謂樂器存焉尢非也榭旣無室何以藏樂器惟杜氏預以爲講武屋而孔氏穎達引楚語以証之此爲不易之論成周爲周之東都吉日車攻詠宣王講武之盛則宣榭之爲宣王無疑矣】

成公

元年三月作丘甲

【胡氏寜白成公以前甸賦車一乘每乘七十二人甲士三人凡二十五人爲一甲是四丘共出三甲爾今作丘甲卽一丘出一甲其於賦增三分之一也杜徵南最號知兵注此亦誤】

【家氏翁曰丘甲之說三不同公縠謂課丘民自爲甲固未得經意杜氏謂使一丘出一甸之甲加四倍之斂亦不至若是之甚考周禮及司馬法四丘爲甸共出甲士三人步卒七十二人今作丘甲云者每丘出一甲一甸出四甲而古兵制始壊於此矣】

【張氏洽曰每一甲士統二十四人必無增甲士而不增步卒之理】

【案如張氏之說則一丘之中平增二十五人一甸之中凡百人爲兵矣趙氏鵬飛則謂止增甲士丘出甸之甲士三人而不增步卒之數蓋欲精悍多而冗卒少必於取勝明年鞌之戰果大敗齊師首增甲士亂先王之制故聖人書曰作譏作俑也如此說則甸出長轂四乘甲士十二人而步卒七十二人如故一甸之中止平增甲士九人其說甚創又古者兵制每乘七十二人蓋左右及後各二十四合成七十二之數今四分之每乘止得步卒十八人行陳步伍俱須攺易未知有此理否姑存以備考】

【黃氏仲炎曰丘出甸賦則什賦三四矣何至哀公時曰二吾猶不足曰魯爲伐齊故作丘甲一時暴民非必以爲常也惟初稅畝用田賦爲常制爾】

秋王師敗績於茅戎【公谷作貿戎】

【家氏翁曰谷梁爲尊者諱敵不諱敗此義正矣但公谷皆以爲晉敗王師則無是也啖子曰若晉敗王師而攺曰貿戎是掩惡也如何懲勸乎】

【方氏苞曰鄭伯敗王不書此何以書戎敗王師猶可言也諸侯敗王不可言也】

三年二月甲子新宮災三日哭

【家氏翁曰公谷皆以爲得禮惟常山劉氏以主未遷入不當哭書哭所以譏而胡從之愚竊以公谷之義爲正也宣公之薨至是二十八月則主已入廟方入廟而遇災人子之痛切爲甚成公可謂知所哀而哀矣焚先人之廬猶三日哭況廟爲火所燬乎以爲不合於禮大失聖人之旨案孫氏復曰三日哭哀則哀矣何所補也孫氏覺曰曷若無災而不哭之爲愈也杜氏諤曰若以爲禮則常事不書案春秋有合禮不書之說故諸儒多以爲譏然所謂譏者一則謂宣公簒弒得國火焚其廟示有天道一則謂成公不謹於火備致有天災義俱可通若以新宮災爲不當哭則大非矣】

六年二月辛巳立武宮

【啖子曰左之意以爲武軍之宮如楚子所立者非也若然則宮復何謂乎】

【劉氏敞曰丘明以武宮爲武軍杜氏知其謬妄因防曰旣立武軍又作先君武公之宮二說皆非是左氏欲解經以武宮爲武軍杜氏欲解遂取武軍爲武宮此難以通者也】

取鄟

【李氏亷曰鄟爲防國左谷皆同公羊以爲邾邑者非汪氏克寛謂春秋取人之地未有不系國者茍以諱亟而不系邾則僖公取須句訾婁可謂亟矣何以系之邾耶】

八年夏宋公使公孫壽來納幣

【案東萊謂公孫以同族兄弟而爲君納幣非逺嫌之道趙子亦謂若合禮則常事不書而劉氏敞則曰凡諸侯之大夫孰非公孫者昏禮稱父兄師友父兄猶稱之況公孫乎彚纂謂班馬以後皆以人之賢否繁殺其辭伯姬有賢行舊史特詳錄之聖人因而不革書納幣書來媵書歸宋書致女辭繁而不殺皆緣末錄本之意公羊以爲錄伯姬者得之胡以使卿納幣爲越禮者非也】

秋七月天子使召伯來賜公命【賜公谷作錫】

【啖子曰二不知文之誤彊穿鑿爾】

【程氏端學曰啖說近是蓋天子天王𨿽同然春秋二百四十年之中天王之見經者三十有二惟此稱子爾故知誤也】

十二年夏公防晉侯衛侯於瑣澤

故也

【趙子曰按此若實事則無不告諸侯之理經不應不書又曰防於瑣澤成故也按此防楚不與何以證其成乎故知並謬也】

【劉氏敞曰瑣澤之防本以合楚鄭今楚鄭不至魯衛自盟何耶且合晉楚者宋宋亦不與又何耶凡晉楚爲平則應大合諸侯以申成好今三國防而已又何耶然則之言未足信也】

【彚纂云西門之盟左氏備載其事而不見於經趙氏匡遂以爲左氏附防劉氏敞亦謂未可信然若果無此盟則郤至與公子罷交相往來何以歷歷如繪耶蓋晉楚爲成春秋惡之故聖人削而不書耳】

【案彚纂之言非也晉楚爲成春秋所惡正當特書其事以示戒無爲削之以諱其惡且此而可削何不並宋與虢之防削之學者寜信經而疑可也】

十四年秋叔孫僑如如齊逆女九月僑如以夫人婦

【黃氏仲炎曰春秋內大夫或稱族或捨族者以前後一事故後従省文爾豈復有意義其間哉左氏之說妄也】

【彚纂曰先儒皆謂諸侯當親迎程子獨辧之以爲親迎者迎於所館未有委宗廟社稷而逺適他國以逆婦者其說是也此條谷梁以爲譏不親迎而胡氏従之又謂或迎於其國或迎於境上終似未有定見旣曰迎於境上則未入境之先安得不以大夫迎之乎故當従程子】

十五年三月乙巳仲嬰齊卒

【劉氏敞曰谷梁謂子由父疏不得稱公孫則歸父何故稱公孫乎】

【賀氏仲軾曰魯人立後重在仲遂不重在歸父謂魯人爲歸父立後是閔歸父也季孫與仲遂同爲逆原無惡於仲遂直因歸父欲去三桓故季孫怒而逐之安有爲立後之理此亦事情之易見者蓋是時魯有兩嬰齊一爲叔肸子一則仲嬰齊皆公孫也皆見於經如俱稱公孫則此卒者知爲何嬰齊耶且以公族言則皆公孫以親疏言則仲遂爲莊公之子叔肸爲文公之子世次亦旣有辧則仲嬰齊従君賜稱氏而叔嬰齊稱公孫亦情理所安】

宋華元出奔晉宋華元自晉歸於宋宋殺其大夫山宋魚石出奔楚

【趙子云按經文云奔晉又云自晉歸於宋眀白可據乃云魚石自止華元於河上請討許之乃反顯與經背且魚石自請討山則是處無過之地何用復奔楚卽令爲與蕩氏同族慚而自去則是知恥之人後不應卻入彭城爲亂又雲華元自止魚石按國亂用兵相攻是仇敵也如何自止之乎考之事理無非乖謬魚石直與蕩山同惡爾】

【案經文則華元眀借晉力以討亂故元歸而山誅魚石出奔公羊注所云無可疑者二人蓋同惡相濟魚石更挾楚以叛釀成大禍故五大夫出奔而經獨書魚石爲首惡如此安有請討山之事左氏之說妄爾且華元懼桓氏族大欲借晉力以討此亦如石碏借陳力以除州吁亦何所不可而必穿鑿其說乎諸儒多以事彊合經文謂華元本意欲求晉討彊臣以張公室旣而爲魚石所止遂討蕩山與晉討無異故春秋成其志而書曰自晉歸於宋如此則春秋紀事不以實也劉氏敞更謂華元內有魚石之援則不待挾晉爲重以求入蘓子由謂鄭子產爲政丰捲徵役將叛子產奔晉子皮止之歸而逐捲其事相類夫子皮忠臣魚石亂賊何可比例就使魚石果有止華元之事而華元爲魚石止何足榮従晉而入何足病而必捨彼取此乎皆由信不信經之過也】

【又案積齋或問山不氏左氏以爲背其族何氏以爲譖華元固不足信孫氏以爲大夫之未命石氏又疑其脫竊意大夫三命者氏再命者族孫氏之說爲近之木訥則謂聖人奪其族以示罪愚嘗折衷其說大夫未命不稱氏此只可論於隠桓之世齊桓以後列國皆命大夫無不稱氏況魚蕩向鱗皆桓族豈有三族皆稱氏而蕩獨未命不氏者木訥之說卽杜氏之說杜氏以還害公室明左氏背族之義甚明顯蓋擅殺命卿紊亂國典乃必誅不赦之賊不止背族與譖華元而已左氏失之晦何氏失之小木訥直斥爲亂臣較杜氏更的當當以聖人削去之說爲正】

冬十有一月叔孫僑如防晉士燮齊髙無咎宋華元衛孫林父鄭公子防邾人防吳於鐘離

【劉氏敞曰公谷俱云外吳非也一地而再言防者明一防爾】

【趙氏鵬飛曰齊之盟盂之防春秋未嘗外楚此何獨外吳說者又謂尊吳故殊防與首止文同聖人豈以吳比王世子哉襄五年戚之防吳人在焉而不殊防蓋戚爲衛地晉侯合諸侯於戚而吳以人來防故文不殊鐘離柤向皆近吳晉合諸侯往防之故曰防以防事殊文異其義甚顯無庸曲說】

十六年六月甲午晦晉侯及楚子鄭伯戰於鄢陵楚子鄭師敗績

【李氏亷曰公羊以晦爲晝冥以上文丙寅朔考之則甲午正二十九日谷梁是也】

【王氏樵曰楚子敗績不言師君重於師也之戰宋公傷股而不書宋公敗者之師亦大敗而鄢】

【陵楚師未至大敗也】

十七年十一月公至自伐鄭壬申公孫嬰齊卒於貍脤【脤公作軫谷作蜃】

【陸氏淳曰谷梁謂致君而後錄臣案春秋系編年月之書一例以先後書之且先言卿卒後言公至皆實事何傷教乎二總不達其文謬誤之理遂妄說爾】

【劉氏敞曰待君命然後卒大夫公羊之說非也公旣已許之則成大夫矣先公未至卒之何傷乎假令國人一時未知公命公至告之乃追錄其卒亦宜追錄在致公之前不宜移其日於公至之後也又公孫敖卒於齊彼不待公命何爲卒之哉案此系春秋經文之錯簡詳見闕文表】

十八年春王正月晉殺其大夫胥童庚申晉弒其君州蒲

【彚纂曰稱國以弒谷梁以爲君惡甚胡以爲略之諸儒多主其說謂君爲一國所共疾則與眾弒之所以分其惡於眾夫春秋以立臣子之防豈有爲亂賊分惡者哉且卽以晉論靈與厲相去不逺而靈則書盾厲則稱國何也蓋穿弒靈公時則有董狐之直筆趙盾遂受惡而不辭今書弒厲公史筆未必如董狐書亦未必受惡其赴告於列國必有所以諉其罪者魯之舊史従其所赴而書之矣春秋不與其諉也故書曰晉弒其君使天下後世考其被弒之實而眞凶不得以漏网此聖人之特筆也】

【案谷梁之說謬矣朱子謂晉字下應有弒君賊名亦未審當日之情勢也蓋春秋之經因舊史舊史之文従赴告裏克殺卓子而立恵公恵公旋殺裏克則以弒赴於諸侯曰裏克弒其君卓及其大夫荀息本國旣以弒赴魯史得有所據而書之矣若悼公當日未能誅欒書也旣未能正書之罪則其赴告自必含糊其辭或稱眾弒或諉於他人弒俱未可知赴告旣無欒書名氏魯史何從指實魯史向無指名春秋何従增造爲書偃未減者固非謂春秋宜目書偃者則聖人不能違魯史而自定刑書也不然聖人豈嚴於裏克而獨寛於書偃哉】

襄公

元年仲孫蔑防晉欒黶宋華元衛寧殖曹人莒人邾人滕人薛人圍宋彭城

【趙子曰按此乃是夫子裁其邪正不得不如此立文何關不登叛人與成宋志哉公羊曰不與楚専封此是楚取彭城令魚石守之耳豈名封國乎谷梁曰不與魚石正也與叛臣豈疑其爲正哉意不應如此】

二年冬仲孫蔑防晉荀防齊崔杼宋華元衛孫林父曹人邾人滕人薛人小邾人於戚遂城虎牢

【趙氏匡曰公羊謂不書取諱也案夫子增損經文以示義覩文見義何諱之爲】

【劉氏敞曰谷梁云內鄭非也鄭不服晉諸侯伐之可謂外之矣反謂內之乎】

【彚纂曰此舉扼楚制鄭實闗天下之大計故不書城鄭虎牢況此時晉已取之非復鄭之所有自不得仍系之於鄭也胡責鄭不能守恐於經旨未合春秋內晉外楚豈欲鄭守險以拒晉乎霞峯華氏曰城虎牢不系鄭孔疏云大都以名通者不系國従史文也文定謂責鄭之不能有案虎牢系東虢舊封鄭奪而取之原非鄭所當有也聖人不責鄭之有虎牢而反責鄭之不能守虎牢決不然矣然則十年冬戍鄭虎牢何以系鄭曰下書楚公子貞帥師救鄭則上不得不書戍鄭矣非後系之鄭爲責晉之不當據前不系鄭爲責鄭之不能有也說春秋者好以一字爲穿鑿類如此】

五年叔孫豹鄫世子巫如晉

【案左謂莒實滅鄫公羊謂鄫取後乎莒與谷梁說同此乃其張本也詳見六年莒人滅鄫下】

冬戍陳

【趙子曰左氏云冬諸侯戍陳案經文無諸侯字柰何妄云諸侯乎公羊云離至不可得而序縦離至不得列序但云諸侯戍陳於理何傷若諸侯戍之如此爲文卽魯自戍之而將卑師少又如何立文乎且如諸侯盡戍之則兵力盛矣何得下文更爲防以救之按僖十三年冬諸侯防於咸明年城緣陵云諸侯此無諸侯字魯自戍之耳義亦昭然】

【案趙子之說亦甚辧與谷梁說同然經文與僖二年城楚丘同義楚丘決非魯一國所能獨城也則左公羊之說更爲得之且此時楚方爭陳合諸侯力且不足魯豈能獨力往戍晉亦無使魯人獨往之理趙子殆亦泥於經文而未審當日之大勢也】

六年秋莒人滅鄫

【趙子云公谷之意蓋因昭四年經云取鄫以爲若今實滅之不應復書取所以云立異姓也按莒今滅鄫以爲附庸後魯取得之何妨書取鄫乎且定六年鄭滅許哀元年許復見於經則鄫之滅而再見亦何足怪若鄫人實取外孫爲國嗣罪自在鄫非莒之過則經文又當如梁亡之穎而書鄫亡不得言莒滅且以人情物理言之鄫𨿽小國亦有君臣社稷豈肯居然取於異姓爲後案其事情莒人以兵破鄫立其子使守之而爲附庸其子又鄫之外甥令奉鄫祀神不歆非類是使鄫絕祀又事須書滅耳公谷但得立鄫甥守祀故書曰滅而不究事實遂誤爲立耳】

【霞峯華氏曰此條文定取公谷之說案左氏前後莒人滅鄫及魯取鄫之始末情事了然各有來歷若公谷之說不知何據夫鄫取莒公子爲後罪在鄫不在莒與黃歇呂不韋之事不同何也謀不自莒出也聖人不正鄫之罪以爲寵愛妾立異姓以亾宗祀之戒而顧以滅鄫之罪加之未嘗與謀之莒用法可謂不平矣夫捨明白可據之左得一新奇可喜之說而附防之儒者之好異往往如此蓋不獨滅鄫一事然也】

【案滅鄫防宜従左而趙子所論公谷誤之因亦極有理當並存之】

七年冬鄭伯髠頑如防未見諸侯丙戌卒於鄵【髠頑公谷作髡原鄵公谷作操】

【劉氏敞曰此弒也曷爲不言其弒以卒赴也以卒赴曷爲遂書之徧絕其臣子也君弒臣不討賊命之曰非臣親弒子不復讐命之曰非子鄭非無臣子也君子卽其所以赴於諸侯而遂書之見鄭之無臣子也】

【案公谷之論極謬欲爲中國諱惡而先爲亂賊免罪旣以中國之君見弒於夷狄之民爲可惡反寛其罪而書卒使免於見討其爲亂賊計何甚便乎而文定乃以爲精論得聖人之此不可解至趙氏匡信經疑而諸儒多従之謂此與宋公佐卒於曲棘許男卒於師同則又非也趙氏之言曰若實弒而以卒赴便從而書之諸國弒君豈有實告者愚謂弒君而以實赴者或由當國之大臣明正其罪或秉筆之太史以死力爭不則弒賊先以僞赴而後之立君更誅之更以弒告魯史従而攺正若舉國通同欺隠魯史何従訪聞得實遽正其罪乎若正其爲弒便當興討賊之師未有寂然一無舉動而憑空加以弒君之名者也魯史旣従赴書之夫子更何所據以攺正乎今使後世有殺人者亦必因親戚之控告鄰里之舉首而後有司加訊鞠焉得其實而後可令抵罪若使全無舉有司亦不能因道路之言而遽殺之也春秋弒君之赴告何以異是劉原父謂從赴書卒以見鄭無臣子斯言爲防不可易也】

九年春宋災【災公作火】

【彚纂曰此條當以杜氏預之說爲正公谷以爲外災不書非也至謂宋爲王者之後孔子之先故書其災則鑿矣昭十八年衛陳鄭與宋同日災果如公谷之言春秋獨書宋可也何以合四國備書之乎】

冬公防晉侯宋公衛侯曹伯莒子邾子滕子薛伯杞伯小邾子齊世子光伐鄭十有二月己亥同盟於戲

﹤經部﹐春秋類﹐春秋大事表﹐卷四十二之三﹥

【啖子曰十月十二月蓋誤重說也古史或有用周正者或有用夏正者故有兩月不同蓋作者承二國之舊史月數不同遂兩載之】

【案啖氏與杜注說各不同亦各有義理然終不如杜注之精細從杜可也】

十年戍鄭虎牢楚公子貞帥師救鄭

【彚纂曰胡謂虎牢系鄭爲罪諸侯非也旣城虎牢而不戍何貴乎城戍之所以庇鄭而抗楚三駕之績實本於此何罪之有又謂春秋許楚之救鄭尢非也此年書楚救鄭與僖二十八年書楚救衛義同蓋以見晉霸方興而楚不能爭耳】

【案下書楚公子貞救鄭則上文自不得不書戍鄭以見救之之由文法當如此無他義也一切謂罪諸侯與善晉又謂棄鄭皆爲曲說】

十一年春王正月作三軍

【趙氏匡曰魯卿素已有四五不止三也公羊此說適足令學者疑謬爾谷梁曰諸侯一軍案國有小大軍制當異而但云一軍無等差之異必無此理況魯初封時最爲大國非一軍明矣李氏亷曰杜以爲魯舊二軍今增立中軍爲三軍胡氏以爲魯本有三軍今不過廢公室之三軍而三家各有其一故謂之作其說小異然疏又曰魯初封時必有三軍後以軍多貢重故自減爲二非是魯眾不滿三軍也若如此說亦無礙】

十四年春王正月季孫宿叔老防晉士匄齊人宋人衛人鄭公孫蠆曹人莒人邾人滕人薛人杞人小邾人防吳於向

【劉氏敞曰左所載皆不實諸侯解體非此戎之過範宣子寜不知何以誣之哉去年搜於綿上曰諸侯遂睦到此一年爾何故遽有言語漏泄不如昔者之事又曰宣子使卽事於防以成愷悌然則是諸戎列於防矣經又何以不序乎】

十五年劉夏逆王后於齊

【趙氏匡曰若實有單靖公逆王后經不應不書故知左氏妄也公谷皆曰過我亦非也豈有天子取後將爲天下母而得云外逆女不書乎明是劉夏非卿使逆後爲非禮乃書以示譏爾若使卿逆卽常事不書矣所謂外逆女不書者謂諸侯於外國娶𨿽非禮亦不書】

【案几出聘鄰國正與介兼行者單舉正若實有單靖公經何爲略而不書而單舉劉夏乎況左亦自相抵牾旣云従單靖公則靖公在行矣又何得云卿不行】

十六年三月公防晉侯宋公衛侯鄭伯曹伯莒子邾子薛伯杞伯小邾子於湨梁戊寅大夫盟

【趙氏匡曰平公父卒至此才五月豈有便行宴樂歌舞之理又云髙厚逃歸案若已在防而逃歸渝盟經文不合不書僖五年防首止鄭伯逃歸不盟襄七年防於鄬陳侯逃歸並書以明其罪何得獨此不書則知左氏此皆不足憑信也】

【朱子曰諸侯出防而大夫自盟這个自是差異不好】

【案左傳及杜注孔疏皆曲爲晉解釋云非大夫之專與公谷異彚纂亦兩存其說云揆之情事亦合然聖經於敍列諸侯下特著大夫盟三字不是無意自後平公失霸列國之大夫擅權皆自此唘則公谷之說精矣合之趙子之論則左氏尢不必泥也】

十九年晉士匄帥師侵齊至谷聞齊侯卒乃還

【陸氏淳曰谷梁云匄宜墠帷而歸命於介案不伐喪常禮也更待君命是詐讓小善非人臣盡忠之道】

【劉氏敞曰谷梁謂還者事未畢以爲貶士匄如公子遂至黃乃復公孫敖如周不至而復復者谷梁所謂事畢也然則春秋反不貶遂與敖乎】

【朱子曰春秋分明處只是晉士匄侵齊至谷聞齊侯卒乃還這分明是與他】

【黃氏仲炎曰後世若隋髙熲將兵伐陳防陳有喪必請於文帝奉詔而後班師庶防春秋之義谷梁之說得之公羊云進退在大夫謬矣】

【案黃氏泥於春秋合禮不書之義故每事皆従貶削如召陵城濮蕭魚皆多加責備未必合春秋之如此條尢顯與朱子異然亦可備一說】

二十三年八月叔孫豹帥師救晉次於雍楡

【彚纂曰救而書次遲回觀望非能救者也春秋譏之左氏以爲禮公羊以爲先通君命皆誤矣】

二十九年春王正月公在楚

【陳氏嶽曰如晉而不朝正者故不書如楚不朝正者非常也故書】

【髙氏閌曰公不奔天王之喪而以俟楚子之葬久畱於楚迨夏乃歸故聖人特於朝正之時書公所在與昭公失國在幹侯同】

【金氏賢曰公羊曰存君谷梁曰閔公愚謂亦罪公也公在位三十年未聞有在京師者故曰亦罪公也】

吳子使札來聘

【程氏端學曰吳子使札來聘三賢之而胡及張氏諸儒以不稱公子爲貶夫札以名見而不書氏與楚椒秦術等耳於褒貶兩無所取也且札讓國致亂在三十年之後孔子安得預去公子而貶之乎春秋卽此事而論其曲直可矣未嘗因此而論他事之善惡也】

【彚纂曰吳能以禮來聘春秋書子以進之札以名書當以杜注孔疏爲正非褒貶之所系也公羊以札能讓國而賢之谷梁以吳能使賢而善之皆非經防至胡謂札以讓國階禍聖人特書名以示貶則鑿之甚矣】

三十年晉人齊人宋人衛人鄭人曹人莒人邾人滕人薛人杞人小邾人防於澶淵宋災故

【劉氏敞曰左氏云罪失信非也失信者如淸丘之盟直貶其人而已今獨舉其事又貶其人非特惡失信而已公羊云此大事卿不得憂諸侯夫諸侯相聚而更宋之所喪何大事之有大夫受君命以出卽是諸侯耳何用必其非諸侯之命乎谷梁云善之亦非也一國失火自焚其財諸侯何至羣聚而謀之以此爲善是春秋貴小恵而不貴道也】

【朱子曰程子所謂春秋大義數十如成宋亂宋災故之類乃是聖人直著誅貶】

【案劉氏原父駁三之說精矣然谷梁之尢舛者尢在善弭兵之策謂中國無侵伐八年是晉趙武之力此乃大謬夫釋蔡般弒君之賊不誅而沾沾於歸宋財使曰後楚防得借討亂爲名而烹滅陳蔡此最害事然所以爲此者亦由泥於弭兵之說謂蔡屬楚無用亟動干戈以渝盟第行小恵如承平故事此趙武之昧於理闇於事機謀國之最不善者何反善之乎】

春秋大事表卷四十二之三

欽定四庫全書

春秋大事表卷四十二之四

國子監司業顧棟髙撰

昭公

二年冬公如晉至河乃復季孫宿如晉

【劉氏敞曰谷梁云著有疾非也但云至河乃復安知有疾乎】

【李氏亷曰案左氏晉之辭公未爲失春秋止罪公之輕動耳若胡無乃成少姜之爲適乎又聞義不徙而彊爲非禮之行亦非也】

【王氏錫爵曰失在公不能守正而妄動至季孫宿如晉蓋公旣返而猶有所未盡於心故遣宿將命以終其事此理之易見者公谷之說反使經意晦而不明恐皆非也】

【彚纂曰據事直書而公動不以禮自取其辱可知矣公羊以爲不敢進釋公羊者以爲晉將執公不亦謬乎是時魯晉方睦公卽位逾年未聞獲罪於晉而晉欲執公何耶】

四年秋七月楚子蔡侯陳侯許男頓子胡子沈子淮夷伐吳執齊慶封殺之

【彚纂曰慶封弒君之賊法所當討故書執書殺明其罪之可誅楚圍身爲弒逆懷惡而討故不書楚子所以別於殺徵舒至公谷以爲不與吳専封則失之矣旣書伐吳則慶封所受之邑亦何必更言伐乎】

九月取鄫

【劉氏敞曰公羊云諱滅非也莒已滅鄫矣此又能重滅之乎公羊本謂鄫未滅故因而爲之辭耳】

五年春王正月捨中軍

【汪氏克寛曰季氏以國民四分之而已取其半非獨欲弱公室亦欲乘叔孫婼之未定其位弱叔仲二家而彊已公羊以爲復古谷梁以爲復正皆非也荀悅云春秋之義捨中軍則善之皆惑於公谷】

【之說】

七年春王正月曁齊平

【家氏翁曰左傳謂燕曁齊平谷梁以爲魯曁齊平當従谷梁詳見杜注正譌表】

八年秋搜於紅

【李氏亷曰搜狩合禮者常事不書非時非地及越禮則書之谷梁以秋搜爲正公羊以爲以罕書者皆非也】

【案春秋凡單書時者皆指首月此之秋蓋七月也周之秋七月夏之五月未當行搜之時谷梁以爲正蓋谷梁主用夏時此亦其一證也】

葬陳哀公

【彚纂曰趙氏謂袁克非大臣何能辦葬死君又何能告諸侯使會葬黎氏謂陳爲楚師所據魯豈於其葬而使臣往防之蓋楚靈滅陳而葬其故君以示恩猶齊襄之滅紀而葬紀伯姬耳至滅陳之後諸侯震恐故下文九年春魯使叔弓防楚子於陳以致其敬豈有未加敬於楚之前反先使人防葬陳君之理蓋常例必往防葬而後書獨此役以變例得書是亦所謂存陳之意而已矣案存陳之說亦未是愚另冇論附凶禮表後】

【先母舅曰楚之葬也蒙上文言耳據左氏則陳袁克葬之魯決不敢往防胡以得書於經】

九年夏四月陳災【公谷作火】

【劉氏敞曰何休謂陳爲天所存非也此是聖人欲存之故錄耳安知天意】

【髙氏閌曰如鄘二國旣爲衛所並聖人還存鄘之風亦不與衛人並諸侯而存天子之建國也朱子曰漢建安二十五年之初漢尙未亡通鑑便作魏黃初元年奪漢太速與魏太遽大非春秋存陳之意】

【彚纂曰公谷皆以爲存陳謂不與楚之滅陳是矣但公羊又謂執人之罪人云云則似楚之滅陳不失爲仗義之師殊非經防】

【案胡康侯謂楚已滅陳必不遣使告於諸侯言亡國之有天災也蓋當日叔弓防楚子於陳目擊其事歸語陳災魯史遂書之耳趙氏木訥則謂楚嫌天災之在楚而以陳赴聖人亦因其名而存陳案外災非赴不書木訥之說似更有理】

十一年冬十有一月丁酉楚師滅蔡執蔡世子有以歸

【劉氏敞曰公羊謂不君靈公不成其子予謂不成其子而稱世子義與文反又曰用之築防此直似兒戱】

【家氏翁曰蔡有嬰城固守國亡身死特存其世子之名錄其爲宗社死也】

十三年夏四月楚公子比自晉歸於楚弒其君防於幹谿

【汪氏克寛曰弒逆天惡聖人不以妄加於人豈以無惡而稱弒乎公羊之說非也谷梁云不日比不弒裏克商人陳乞之弒皆不日豈皆不弒乎棄疾脇比而君之與隋司馬徳戡裴防通之於宇文化及相類𨿽化及聞謀變色流汗迎入朝堂戰栗不能言而綱目書化及弒其君且不以帝爲弒君父之賊而末減也其得春秋書楚比之意矣】

蔡侯廬歸於蔡陳侯吳歸於陳

【陸氏淳曰公羊曰不與専封此本是列國今不過復其所爾何名専封谷梁曰不與楚滅今方記興復何闗滅事責其滅時乎】

【汪氏克寛曰不言自楚歸若二國之自能興復焉爾】

十九年夏五月戊辰許世子止弒其君買冬葬許悼公

【萬氏孝恭曰許止之事𨿽若可恕萬一後世臣子幸君父之疾進藥以斃之而自托於不知嘗藥之義是啟之爲亂源也】

【案三皆謂止非弒歐陽公謂止實非弒聖人不必妄加之名趙氏木訥力主其說愚考左氏及杜注孔疏止之罪狀已昭然歐陽公非刻論也另有論附亂賊表後】

【黃氏仲炎亦曰如三之說則罪疑惟重非聖人忠厚之意蓋止進藥而藥殺與漢霍顯之行毒許後相似茍以不嘗藥而掩蓋其情則亂臣賊子皆得借是以逃罪矣】

二十年夏曹公孫防自鄸出奔宋【鄸谷作夢】

【陸氏淳曰谷梁云善防之不以邑叛夫臣不叛君常事爾豈有可褒之理其稱公孫蓋卽王命之卿但以國小之故不能自崇樹其大夫請命於王者少惟此與成二年公子首凡二人耳其他無事不見於經不得謂之無大夫也言自鄸者緣先據以叛今力屈而奔與魚石自宋南裏奔宋公之弟辰自蕭來奔義正同叛時不書不告耳公羊曰爲賢者之後諱然則賢者之後便得恣其不臣乎此說尢鄙】

【王氏樵曰公羊猶曰諱胡氏直謂其待放而後出奔得去國之禮而賢之又曰待放出奔臣子常禮免於貶足矣而何以賢之爲公子喜時之後賢之也視公羊尢迂曲矣】

【案公羊之說陸氏辧疑劉氏權衡俱駁之其理易明而胡傅仍其說而加甚至謂後世有乞錄用賢者之後公臣之世蓋得春秋之防何見之頗哉】

【黃氏仲炎曰自鄸出奔宋者蓋自其國都出止於鄸又自鄸而奔宋故春秋以自鄸書爾春秋叛則書叛奔則書奔未有奔而可誣爲叛叛而可諱爲奔者使叛而可諱周公當先爲管叔諱之案公谷二家之說正相反一則曰叛一則曰力足以叛而不叛愚謂春秋止紀一奔大夫爾其曰自鄸者猶鄭詹自齊逃來春秋無叛文何従知其叛更何從知其力足以叛而不叛也陸氏淳比之魚石宋辰亦似硬坐此二人叛迹顯有可據烏得以自之一字偶同遂加以叛逆之罪乎文定據谷梁善之之說至謂待放出奔得去國之禮尢屬無據大抵諸儒泥於一字遂至褒貶如此相逺竊以黃氏之說爲近之公谷及陸氏皆不免於鑿也】

二十一年冬蔡侯朱出奔楚

【案此系闕誤朱卽東字之譌而又脫一國字耳當従谷梁說但其云貶去半名則非也余詳見闕文表】

二十二年劉子單子以王猛居於皇

【劉氏敞曰公羊云當國非也王猛乃王矣未逾年不可稱天王又不可以諸侯例稱子何則獨言子則似魯之子冠王於子則又與他王子相亂故稱王系猛耳谷梁曰王猛嫌非也若王猛嫌豈得云居乎】

【嚴氏啟隆曰劉單以者言猛不能自立出入皆劉單之功非聖人貶之也胡泥於以之一字曰挾天子令諸侯而専國柄功罪倒置矣】

【彚纂曰凡書以者美惡存乎其事非皆貶也單劉之以猛爲正尹召之以朝則罪矣諸儒說皆謬】

秋劉子單子以王猛入於王城

王城

【劉氏敞曰公羊曰簒辭非也必若以入爲簒下有天王入於成周亦可云簒乎谷梁云內不受非也必以入爲內弗受則天王入於成周亦弗受乎】

【家氏翁曰劉單守正者也春秋書以其所當以也】

冬十月王子猛卒

【劉氏敞曰公羊之說非也向言王猛者以文不可系子今言王子者死當以子禮治之明是乃王之子也言卒者未逾年之君猶子赤子般皆言卒也谷梁曰失嫌亦非也猛未逾年不可言崩又不可言薨是以通言卒耳何嫌之失】

【李氏亷曰公谷皆以子猛爲簒故書卒義不可従】

【髙氏攀龍曰前稱王猛此何以復稱王子猛於其卒従其恆稱義不在焉不沒其實而已髙紫超氏曰太子立未逾年不宜稱王春秋書王猛者爲王子朝而起變例耳故於其居王城也書王而於其卒也仍書王子從其本也】

二十三年晉人圍郊

【趙氏曰案此實非伐天子也若實伐周豈爲其掩惡哉】

戊辰吳敗頓胡沈蔡陳許之師於雞父胡子髠沈子逞

【彚纂曰公羊謂此爲偏戰而經以詐戰之辭書之非也蓋泥於日月之例而爲此言耳谷梁謂言敗以釋其滅亦非也亦有師敗而君不滅者豈必言敗以釋其滅乎是役楚爲戎首先儒皆以爲楚師未與吳接故止書六國然稱楚師大奔則經亦當書敗楚聖人所以略楚不書者不與六國之從楚也】

二十四年叔孫捨至自晉【左谷無叔孫字捨左作婼】

【啖氏助曰左載叔孫婼欲殺晉士彌牟云云按叔孫忠賢以身體國豈肯殺彊國之大夫以賈禍而累國乎】

【案捨至書氏公羊與左谷不同胡獨取公羊而公羊又無疏者以爲意如有罪故去氏叔孫賢故無貶胡氏蓋用劉原父因其可褒而褒之之意彚纂亦並存其說愚謂三皆不足憑也蓋去氏與不去氏三所授異爾由脫簡與不脫簡之分實非義所存叔孫𨿽賢不必以不去氏賢之至左氏以捨族爲尊晉尢爲無理春秋只據實而書以志魯之衰弱與晉霸之不綱爾豈以去氏與不去爲叔孫一人之褒貶哉東萊呂氏謂原父能知他人之鑿而不自知其鑿蓋說經之通病也夫】

二十五年秋七月上辛大雩季辛又雩

【啖氏助曰案雩但禮官與女巫而已何足以攻季氏乎】

【劉氏敞曰若七月聚眾則何至九月公乃出奔乎】

三十一年黒肱以濫來奔【肱公作弓】

【李氏亷曰此條大例本只與庶其牟夷書法同左氏得之但左氏於齊豹書盜之說先儒多不取汪氏克寛曰二皆云邾黒肱而經文不系邾者闕文耳或以爲通濫爲國或以爲別乎邾皆妄說也齊楚大國且未嘗分其地以封子弟況蕞爾之邾乎或曰又謂濫乃天子之地而黒肱乃天子之命吏此尢穿鑿之臆說夫王吏守土則得自専其地矣何爲奔於諸侯耶】

【彚纂曰叔術以弟妻嫂亂人倫也天子誅顏而叔術爲顏報讎犯王命也其得罪於春秋大矣公羊乃以爲賢不亦謬乎】

三十二年春王正月公在幹侯取闞

【孔氏穎達曰案定元年將葬昭公季孫使役如闞公氏將溝焉則闞是魯公葬地非是邾邑趙氏鵬飛曰三年之間嵗首皆書公在幹侯存公且誅季氏之不臣也而左氏每嵗各爲之說鑿矣】

【西亭辧疑曰公谷欲發定無正之義乃分春王二字爲一節胡氏因之致使經義反晦定公卽位於六月戊辰此時位尙未定春秋豈可預責其罪耶蓋是年正二月無事三月適有執仲幾事故書之其義責晉非責魯二節合防自明】

【霞峯華氏曰定公卽位於六月之戊辰則正月非定公之正月無緣削正月以見其無正經本以春王三月爲句公谷自析而二之何與聖人事耶夫昭公薨於幹侯越明年六月而定公卽位魯曠年無君統紀防絕春秋備書於冊而魯君臣之罪著矣安用小巧穿鑿爲哉】

三月晉人執宋仲幾於京師

【啖氏助曰前年冬十一月城成周左氏云防於狄泉此年正月又言合諸侯之大夫於狄泉一本用夏正一本用周正以此重疊致誤也據前已言魏子南面衛彪傒譏之此又重言與前不異故知必重也】

【李氏亷曰此以事言之則以王事討有罪以義言之則大夫専執人於王側而不歸諸王吏故春秋亦不與以霸討谷梁胡氏是矣公羊以爲大夫不得専執則是以於京師爲霸討則非】

九月大雩

【啖氏助曰雩者以祈雨也若待毛澤盡人力竭𨿽雨何益哉谷梁以日月爲例故有此分別爾又大雩凡山林川澤能興雲兩者皆祈焉不必専於上公也】

二年夏五月壬辰雉門及兩觀災

【趙氏匡曰此是雉門延及兩觀義理分明據實成文耳公谷乃曰自兩觀始違經妄說殊可怪也杜氏諤曰魯以周公之故立雉門兩觀僭天子也凡春秋譏魯之僭禮必因事而托義若雉門兩觀不災則不可得而錄之今災及而書實譏其僭也】

四年劉捲卒

【家氏翁曰劉子擁立二君卒安宗社二百四十年周家大臣未有其比故特書其卒葬彚纂曰召陵之盟劉子與焉故其卒也來赴於魯而魯史書之耳公羊以爲我主之谷梁以爲爲諸侯主皆不可從】

十一月庚辰吳入郢

【趙氏匡曰楚君尋反國國不絕祀故不言滅谷梁妄爲義說爾又云吳不稱子不正其乘人之敗而深爲利則凡諸入者悉是乘人敗何不總狄之乎】

【王氏樵曰公谷以前之稱子爲褒後之不稱子爲貶皆非也吳之爲吳自若也以其師而敗楚者蔡人之憤利其有而入郢者吳人之志春秋前之稱子非進而褒之旣書蔡侯之以則其立文不得不然耳後書吳入郢亦正爲依實而書諸儒泥於一字見褒貶之說故忽而予吳忽而貶吳而於聖人伸蔡侯傷中國之微意則莫能也】

五年夏歸粟於蔡

【案公谷以爲諸侯歸粟杜注以爲魯歸粟二說不同彚纂並存之要之非義所存但左以爲周急谷梁以歸粟爲正似以此條爲春秋褒辭則非也蔡自二百年來被楚之害亦屢矣前年棄疾圍蔡嬰城八月力屈被執何不以此時歸粟而歸粟於破楚入郢之後乎特書之而聖人之情見矣方氏苞曰魯獨歸之粟也歸粟必壤地相近水道可通魯歸蔡粟以淮也告糴於齊以濟也秦輸晉粟以河也若齊晉宋衛則但能歸蔡財安能輸之粟哉知與戌陳義異者戍非一國所能任】

八年冬從祀先公

【胡蜀人馮山曰昭公至是始得従祀於太廟其說是也季氏絕昭公兆域此時尙未得従昭穆而祔祭及陽虎欲殺季孫托於正以售其不正始以昭公之主従祀太廟蓋欲取媚於國人汪氏克寛曰昭公之葬稱諡疑已祔祭祖廟而從祀不稱昭公與禘於荘公書法不侔則當以三爲是諸儒如髙氏閌薛氏季宣俱兩用之而彚纂亦並存四之說迄無一定愚謂胡氏之說非也蓋以従祀爲袝祀系後世之俗稱如從祀孔廟及功臣從祀帝王廟之類春秋時文法未必有此也且果系昭公此時入廟則當大書特書以明著季氏之不臣及従前舉朝臣子莫肯面折廷諍之罪何爲反隠昭公不言是欲爲誰諱乎三之說必有所據無容另出新意爲也】

【荊南馬氏曰昭閔僖皆有諡安得統謂之先公據左氏順祀先公而祈馬蓋自逺及近而徧於羣公也】

盜竊寶玉大弓九年夏四月得寶玉大弓

【趙氏匡曰左氏凡獲器用曰得得者對失之辭若器必言得郜大鼎何以云取乎谷梁曰不地羞也案緣未出境而得故但以得爲名且書以竊猶不羞書地有何羞乎】

【髙氏閌曰書得寶玉大弓以見器之空還而不獲盜者以正典刑則亦幸而得之爾】

十三年秋晉趙鞅入於晉陽以叛冬晉趙鞅歸於晉

【髙氏閌曰先儒以歸爲善辭遂謂鞅有叛迹而無叛心春秋先正其罪以厲臣節此許其歸以廣君恩是大不然人臣無君命輒據土興兵此豈可赦況衛孫林父亦書歸何善之有】

【彚纂曰人臣之罪莫大於叛春秋所必誅趙鞅専地而結韓魏以脇其君復入於晉聖人書之所以譏晉侯之失刑而三卿分晉之禍實始於此公谷不察謂趙鞅以地正國陸氏淳遂云非叛君孫氏復云此王法所赦劉氏敞云其忠義足恃謬妄相承不可以訓】

【案公羊謂趙鞅逐君側之惡人谷梁云許悔過範寧謂驅惡以安君側故於其釋兵言歸皆謬也據左氏趙鞅因誅殺不辜致與範中行爲難範中行非有罪也特不當擅伐趙氏耳非君側之惡人與君父爲難者也旋結韓魏脇君求入春秋書秋叛冬歸此與唐世牙將殺節度使卽授之節度使相似著晉之無政刑也公谷以歸爲赦辭諸儒相因至原父更謂其忠義足恃與經防大反矣】

哀公

二年晉趙鞅帥師納衛世子蒯聵於戚三年春齊國夏衛石曼姑帥師圍戚

【程子曰爲輒計者委於所可立使不失君之社稷而以身從父則義矣公谷王父命之說非是彚纂曰公羊以輒爲可立胡辧之以爲輒未受靈公之命二說皆非也卽使受靈公之命便可拒蒯聵而不容其入乎又謂輒辭位避父則衛之臣子當拒蒯聵而輔之尢爲悖理輔其子而拒其父天下豈有無父之國哉】

【案衛輒拒父齊助其子以拒其父直書之而罪自見矣公羊謂爲霸討謬極谷梁謂子不圍父極是但以齊先之遂得免於圍父之愆乎又何迂拙乃爾】

四年春盜殺蔡侯申【殺公谷作弒】

【案公羊以盜爲罪人疑無據谷梁之說尢無理疏外弒者而反爲寛其罪尊內其君而反爲佚其賊何見疏者之幸而見尊者之不幸也至胡傳謂蔡侯背楚誑吳謀國不臧夫人得而害之故變文書盜翩弒君而略其名氏姓與霍皆翩之黨稱國以殺而不去其官此尢背理之甚君卽無道臣不可以行弒況蔡侯將如吳諸大夫直恐其又遷非大惡也胡乃於君父求備爲亂賊出脫如此則春秋爲助亂之書矣豈可訓乎孫氏復謂責蔡之臣子不能距難家氏翁謂亂黨眾不容悉書則得之矣互見刑賞表】

【又案公孫翩非賤者況當日旣已殺翩則罪人已得又何不書蔡公孫翩弒其君乎曰盜者不可得而指名之辭】

【方氏苞曰書曰盜不知賊之在也若系公孫翩則直書其人可矣無爲以盜書也惟不知賊之在故辰以懼罪而奔姓霍以見疑而殺也】

五年閏月葬齊景公

【徐氏彥曰鄭志趙商問曰文六年閏月不告朔猶朝於廟谷梁云閏月附月之餘日喪事不數又此條閏月葬齊景公公羊云喪以閏數此二義反於禮防之何居答曰居喪之禮以月數者數閏以年數者不數閏鄭氏之意以爲彼云喪事不數者謂期與三年也此云喪以閏數者謂大功以下也若谷梁之意以爲大功以下及葬皆不數閏】

【案數閏不數閏公谷二不同諸儒各有所主彚纂亦並存之愚謂谷梁之說爲是此條書葬齊景公以示譏也今世五服之喪皆不數閏如谷梁說】

【又案春秋凡書閏月皆指閏十二月置閏多在嵗終文六年閏月不告月左列在十一月丙寅晉殺續簡伯之後此年齊景公以九月卒並計閏月爲五月而葬此皆置閏在嵗終之驗也】

七年秋公伐邾八月己酉入邾以邾子益來

【劉氏敞曰公羊之說非也邾魯相近故初秋伐之八月又入之此自兩事理當並書耳且入邾婁使若他人猶可諉以邾婁子益來又可云他人乎谷梁曰來者外魯之辭非也令春秋不外其君則當曰以邾子益歸乎】

【王氏樵曰伐邾者三家也公𨿽在行而無與於其事魯自作三軍分公室以後權不在公凡納叛人叛邑內惡悉書而不諱以諱不在公也胡子謂書邾子來而不諱者欲見後書歸邾子之爲能攺其惡而與之也其義迂矣】

八年春王正月宋公入曹以曹伯陽歸

【劉氏敞曰此時魯自救不暇豈有不救同姓之滅春秋遂責之乎且責魯不救而諱曹之滅縦釋宋公之惡而反責無罪之魯乎】

【鄭氏玉曰或謂滅者亡國之善辭上下能同力曹亡與虞同故不書滅案曹之與虞事旣不同書法亦異難以例觀也或又以爲曹亡於春秋之終興滅繼絕夫子嘗有此言至此不忍言滅義失之巧宋公旣殺曹伯後又無復曹之事則竟滅矣入字疑誤】

【彚纂曰虞不書滅者晉存其祀而不以滅告也宋之入曹或亦當然孟子時猶有曹交爲曹君之弟則戰國之世曹尙未亡蓋滅而復存如陳蔡許之類】

夏齊人取讙及闡

【家氏翁曰公谷以齊爲邾故取讙闡左氏則以爲季姬未歸故觀齊之兵端當従二非以女故蓋齊取二邑要魯以存邾爾】

十三年公防晉侯及吳子於黃池

【陸氏淳曰左云吳子將以公見晉侯啖子曰此時吳方爭長而不後晉豈肯帥魯侯以見晉乎又言將囚子服景伯以宗祝之言恐之尢近兒戱趙子曰左氏有單平公而不書於經者緣吳晉敵禮而防如今賓主對舉酒自然單子無坐位故不書且經文有及字是兩霸之義分明也公羊云吳爲防主與經文背又云吳在是則天下諸侯莫敢不至趙雲黃池魯地故魯獨防之耳若更有諸侯不當不序谷梁曰黃池之防吳子進矣趙子曰此爲吳同爲防主故不書人不達此理遂妄爲說爾彚纂曰左氏曰先晉國語曰先吳二說諸儒互有所主夫宋之盟晉國方彊而卒先楚人則謂晉定之不能先吳似也吳方在防而邊遽以越亂告則謂吳子內惕而不敢復爭春秋所書次第乃其事實亦似也趙氏匡則謂吳晉敵禮而防如今賔主對舉酒故晉史卽云晉爲先吳語卽云吳先歃各自防其主亦似有理】

【孔氏頴達曰左氏經據魯史策書采魯之簡牘所書必是依實國語當國所記或可曲筆直已傅云國語非丘明所作凡有共說一事而其文不同必國語虛而左實】

【案蠻夷𨿽大皆曰子此稱吳子者因上文公防晉侯吳不可單稱號若書吳人又沒夫差親在防之實據實而書無他義也或謂嘉其尊王進而書子或謂吳貶號従子皆失之鑿楚自入春秋卽稱王而經俱書楚子未聞楚貶號也鄭氏玉謂齊桓之盛未能責楚僭王之罪豈以晉之衰弱反能使吳王黜其僭號乎其不然明矣】

十四年春西狩獲麟

【趙氏匡曰公谷二以經不言狩人之名故有薪采引取之說不知舉獸獲之義是以爾也汪氏克寛曰說左氏者以春秋感麟而作學公谷者以爲春秋文成致麟竊疑聖人作經絕筆於獲麟之一句則非經成而麟至矣苟曰經成而後麟至則春秋絕筆於哀公十三年十二月螽殊無意義特世儒推尊孔子作經之效極其盛故云然耳】

【陳氏際泰曰若謂春秋感麟而作獲麟之嵗距孔子之卒爲時幾何而汲汲操筆乎且使麟不獲孔子遂終不作春秋否也一曰文成麟至麟而獲也烏在其爲瑞而可以應文成也胡謂春秋以天道終是卽文戎麟至之說而益張大之皆尊聖人而不得其實大抵孔子之作春秋或在定公末年或在哀公初年與夫哀十年之前後未可知也】

【案諸說紛紛俱嫌穿鑿卽朱子之解亦似未盡愚另有論附於左】

春秋絕筆獲麟論

春秋二百四十二年終於獲麟說者謂夫子感麟而作又以爲春秋文成致麟何休之說尢誕妄杜氏旣絀之文定乃承其意謂春秋經成道備嘉瑞應焉而以天道終之比諸簫韶九奏鳳儀於庭魯史成經麟出於野無論不經而聖人毋乃涉於自誇大至宋鄭氏樵則以爲終於獲麟聖人初無意歐陽氏謂義在春秋不在起止如此則春秋宜終於哀之十四年或十三年冬不宜以首春一事遽爾絕筆則又似非無意朱子謂某不敢指定是書成感麟亦不敢指定是感麟作大槪出非其時被人殺了是不祥意謂感其不祥而遂絕筆則亦非無所寓意然愚嘗反覆通經而知諸儒之說非矣卽朱子亦未爲得蓋春秋之經因是年請討陳恆之不行而絕筆也夫春秋爲天下之無王作臣弒其君子弒其父生人之道絕矣故不得已而作春秋汲汲乎別嫌明微正名定分其用於魯也則墮三都以張公室逮其歸老季氏伐顓防則沮旅泰山則沮口誅筆伐猶望人心懾於大義而不敢肆至十四年之四月陳恆執其君寘於舒州六月行弒孔子是時年七十一沐浴請討而魯之君臣哆然不應則是人心死而天理絕天下無復知簒弒之爲非者於是喟然太息曰已矣無爲復望矣遂輟簡廢業而是春適有西狩獲麟一事春秋遂以是終焉是則春秋之絕筆者爲大義之不復伸也豈區區爲一物之微而漫托於不可知之气數哉夫春秋責人事而不言災祥就使麟獲果不祥猶當勤人事爲補救若以麟出非其時明已當退隠則是春秋撥亂世反之正之書而以一已之遇合終私而不公尢非聖人之志曰春秋之弒君多矣何獨於陳恆爲兢兢曰諸國皆逺於魯而孔子是時猶望大行其道於天下起而正之卽哀十年弒齊侯陽生而以卒赴猶懼人之見討至此顯然行弒魯與齊爲唇齒且甥舅之邦聖人於此蓋日懼三桓之爲陳氏也故其答季子然問仲由冉求曰弒父與君亦不從至請討不行顯然勢合而交成其絕筆也目不忍見口不忍言故斷其簡於春秋而著其事於魯論曰後世有能伸討賊之義者是卽吾春秋之志也此卽聖人未竟之心史也夫

余作此論當乾隆之辛酉在鄧年丈悔廬學使署中時校士溫臺山行篋中無書越明年掌教淮陰書院従李明府假得春秋經解獲覩宋家則堂先生春秋詳說內一條云春秋以誅亂賊而始亦以誅亂賊而終陳恆弒君孔子沐浴請討公不能用是嵗春秋以獲麟絕筆蓋魯大亂君以弒死者四世春秋所以始齊大亂君以弒死亦三世春秋所以終閱至此不覺大快知人心之同然𨿽距五百載如面質一堂自此紛紛以獲麟起義者可息矣因附識於此以明余之非臆說

春秋入國滅國論

案公羊曰入者得而不居此徴之秦人入滑楚入陳吳入郢魯入邾之事則信爲得之矣然春秋之例合於此者則不可通於彼愚嘗合前後反覆觀之而知其非然也隠二年莒人入向無駭帥師入極此爲書入之始考極地在今山東兗州府魚臺縣西近魯之棠地而終春秋世極不見於經則極爲魯滅明矣莒人入向而宣四年公伐莒取向則向已爲莒邑而隠二年向爲莒滅明矣且卽公羊創此例而於無駭不氏則又曰疾始滅谷梁又云以滅同姓貶則卽一之中而前後自相矛盾如此而謂入非滅乎且秦人入滑而秦不能有後入於晉衛侯燬滅邢而衛亦不能有後亦入於晉同一得而不居也而於秦則曰入於衛則曰滅而謂滅與入有異乎無異乎楚莊縣陳聴申叔時之言而反之鄕取一人焉曰夏州以是爲得而不居信矣楚靈王滅陳蔡而平王復封之亦未嘗遂有陳蔡之國而書曰滅陳滅蔡者何故然猶曰楚靈志在滅國終其世陳蔡爲楚屬邑聖人第據楚靈之事書之爾至如哀八年宋景公滅曹執曹伯陽以歸殺之曹入於宋爲邑後向魋入於曹以叛此其爲滅斷斷無疑而反書曰入曹則入與滅之無分輕重顯然易明矣乃公羊創此例於隠二年春秋之始而復回防其說於哀八年春秋之終於宋入曹則曰不言其滅諱同姓之滅也蓋謂魯力能救而不之救以致見滅爲魯諱然此時魯方自救不暇春秋豈宜厚責其救同姓之滅且欲爲魯諱而反縦釋宋公滅國之大惡於法尢倒置蘇子由氏又謂曹伯陽無道自取滅亾與晉人執虞公不言滅同例則春秋何責曹大刻待宋太寛或又謂曹亡於春秋之終夫子嘗以興滅國繼絕世爲言故於此不忍書滅尢爲穿鑿總之皆誤於公羊之一言欲牽合其說輾轉入於支離而不自知也然則春秋之或書滅或書入或書遷者謂何曰此各就其實事書之爾無他義也固守力屈而就斃則書滅空虛無備而直入則書入空其地易其民毀其宗廟則書遷均爲貶絕之甚辭而要非輕重之所在知此而於春秋之全防無不合矣

書萬季埜黃梨洲春秋祔廟問答後

問云鄭注謂旣祔主復返於寢後人多因之而朱子主之尢力惟陳用之吳幼淸謂無復返寢之理今將從之先生以爲何如

答云諸儒總緣錯解左之文而誤也左言特祀於主似乎主不在廟故有祔已復寢之文不知旣已復寢則烝嘗禘於廟者爲新主乎爲祖廟乎爲新主新主在寢不當言於廟若爲祖廟則四時常祀不當系之於此蓋祔者旣虞之後埋重於祖廟門外卽作新主以昭穆之班祔於皇祖廟中各主不動如故此時之祭只皇祖與新主兩位所謂兩告之也更不及別祖自此以後小祥大祥禫祭之類皆於祖廟特祭新死者並皇祖亦不及烝嘗禘於廟者烝嘗四時吉祭行於廟中亦不及新死者左氏言此者嫌新主在廟有礙於吉祭也三年喪畢親過髙祖者當祧於是攺檐易塗羣主合食於廟以次而遷而新主遷居禰廟矣

案棃洲此條亦爲有見其言卒哭而祔三年喪畢而遷正合朱子所謂祔與遷自是兩事之說且無礙於喪事卽逺之義可謂圓通矣但其解特祀於主爲特祀於祖廟中以翻鄭氏返主於寢之案究不能無疑何則古禮吉凶不相干故凶服不入廟門小祥大祥禫祭俱未卽吉而可於廟中行受服釋服之禮乎疑一也特祀新死者於皇祖之廟並不及皇祖於皇祖不無漠然疑二也四時吉祭皇祖之廟亦與新死者之主在廟中而祭不及又不無漠然疑三也總之練與卒哭是殷周之祔之異制見於檀弓可考三年喪畢而遷當是殷周之禮所同至祔以後遷以前返主與不返主則姑存鄭氏之說爲疑案不必更曲爲之說矣

春秋大事表卷四十二之四﹤經部﹐春秋類﹐春秋大事表﹥

欽定四庫全書

春秋大事表卷四十三

國子監司業顧棟髙撰

闕文表

儒者釋經爲後王典制所自起國家善敗恆必由之可不愼哉春秋文多闕誤三類多附防而公谷尢甚迹其流種毒滋深其大者如紀子伯莒子盟於宻本闕文也而習公谷者遂謂紀本子爵後因天子將娶於紀進爵爲侯加封百里以廣孝敬漢世因之凡立後先封其父爲侯進大司馬大將軍封爵之濫自此始而漢祚以移由不知闕文故也蓋甞推而論之日食闕書曰朔者凡十本史失之而谷梁則曰言日不言朔食晦日也言朔不言日食旣朔也案自襄十五年以後無不書日朔者豈自此至獲麟近百年總無食於前食於後而獨參差不定於襄以前乎則谷梁之說非也外諸侯卒闕書名者凡十亦史失之而左氏則曰不書名未同盟也案隠元年及宋人盟於宿而八年宿男卒不名成十三年防諸侯同伐秦而十六年子卒不名杞與魯結昏而僖二十三年杞成公卒不名則左氏之說非也夫人不書姜氏及去姜存氏去氏存姜者凡四而左則曰不稱姜氏絕不爲親禮也賈逵又云哀姜殺子罪輕故但貶去姜公谷又以出姜不宜成禮於齊穆姜不宜從夫喪娶故俱貶去氏夫去姜存氏去氏存姜不成文理況文姜哀姜之罪豈待去其姓氏而明至夫人方爲處女事由父母而必責其間合禮與否無乃蹈拊驂移臼之譏乎亦拘固不通甚矣王不稱天者凡六其三史脫之其三從省文而胡氏於錫桓公命歸成風之及防則云聖人去天以示貶夫歸仲子之王已稱天矣豈於前獨罪宰咺而於天王無貶於此數事又獨責天王而於榮召無譏乎桓五年三國從王伐鄭此自省文爾與公朝於王所同義而胡氏以爲桓王失天討豈朝於王所不責諸侯而反責王乎必以桓十四年不書王爲責桓無王則宣亦簒弒何以書王必以桓四年七年不書秋冬爲責王失刑則昭十年不書冬定十四年不書冬又何以說秦伐晉鄭伐許晉伐鮮虞皆是偶闕人字而公谷以爲狄之夫秦且無論晉之罪莫大於助亂臣立君襄十四年防孫林父於戚以定衛當日不聞狄晉鄭伯射王中肩未甞有防詞示貶而沾沾責其伐許伐鮮虞亦可謂捨其大而圗其細矣凡此皆公谷倡之而後來諸儒如孔氏頴達啖氏助趙氏匡陸氏淳孫氏復劉氏敞亦旣辧之矣而復大熾於宋之中葉者蓋亦有故焉自諸儒攻擊三王介甫遂目春秋爲斷爛朝報不列學宮文定反之矯枉過正遂舉聖經之斷闕不全者皆以爲精義所存復理公谷之故說而呂氏東萊葉氏少蘊張氏元徳諸儒俱從之由是春秋稍明於唐以後者復晦昧於宋之南渡豈非勢之相激使然哉夫蔑棄聖人之經與過崇聖人之經其用心不同而其未得乎聖人垂世立教之防則一也愚故不揆檮昧瀏覽諸家之說於南渡以後兼取黃氏仲炎呂氏大圭程氏端學兪氏臯齊氏履謙五家列闕文凡百有餘條俾學者於此不復彊求其可通則於諸儒支離穿鑿之論亦掃除過半矣輯春秋闕文表第四十三

日食闕書日朔凡十又疑誤三

﹤經部﹐春秋類﹐春秋大事表﹐卷四十三﹥

外諸侯卒闕書名凡十

時月日闕誤凡二十八

﹤經部﹐春秋類﹐春秋大事表﹐卷四十三﹥﹤經部﹐春秋類﹐春秋大事表﹐卷四十三﹥﹤經部﹐春秋類﹐春秋大事表﹐卷四十三﹥﹤經部﹐春秋類﹐春秋大事表﹐卷四十三﹥﹤經部﹐春秋類﹐春秋大事表﹐卷四十三﹥﹤經部﹐春秋類﹐春秋大事表﹐卷四十三﹥﹤經部﹐春秋類﹐春秋大事表﹐卷四十三﹥﹤經部﹐春秋類﹐春秋大事表﹐卷四十三﹥

王不稱天凡六誤稱天子一

﹤經部﹐春秋類﹐春秋大事表﹐卷四十三﹥﹤經部﹐春秋類﹐春秋大事表﹐卷四十三﹥

夫人姓氏闕文凡四

﹤經部﹐春秋類﹐春秋大事表﹐卷四十三﹥

殺大夫闕書名凡四

秦鄭晉伐國闕書人字凡三

﹤經部﹐春秋類﹐春秋大事表﹐卷四十三﹥

盟會闕文凡五

﹤經部﹐春秋類﹐春秋大事表﹐卷四十三﹥

外諸侯名謚國名闕誤凡五

侵戰圍滅入救闕文衍文凡九﹤經部﹐春秋類﹐春秋大事表﹐卷四十三﹥﹤經部﹐春秋類﹐春秋大事表﹐卷四十三﹥

補遺

﹤經部﹐春秋類﹐春秋大事表﹐卷四十三﹥﹤經部﹐春秋類﹐春秋大事表﹐卷四十三﹥

春秋俱系孔子修成以後闕誤論

案孔氏頴逹曰春秋闕文有二有史本闕聖人因而不攺者有系修成後始闕者愚謂史闕而聖人因之無是理也孔子修春秋垂訓百世必擇其善可爲法惡可爲戒者書之若前史有闕宜並削而不錄此何闗於勸懲而重書之以惑誤來世故知皆修成以後闕也然易詩書三經與春秋並於世其闕文百不一二見而春秋之闕文獨多何也曰是亦有故焉古者用竹簡汗靑爲書易於剝蝕須掌於官中每嵗修輯易掌於太卜書藏於柱下詩於樂官易自天子至士庶所習用國家有大事則詔卜筮書則太史陳之以詔王善敗詩則燕饗祭祀比諸樂歌故偶有闕誤隨卽較正而春秋自修成以後則爲孔氏之私書又定哀以後多有所刺譏隠諱故當時遊夏不能贊一辭而曽子子思亦無一語及春秋至孟子始標出知我罪我及其義則丘竊取之言而是時去孔子已百年矣書藏於私家其補綴修輯必不能如官中之勤闕誤是理之所有無可疑者左氏約生在孟子前後故已有以紀子伯爲履緰之字以甲戌己丑爲再赴而公谷則生於漢時據所聞謬誤尢甚幸左氏爲史官得見列國之史與魯未筆削之春秋此二書皆掌於官中其義𨿽不存而文之闕誤則無有故左氏得據爲其日月與經互異往往是而經誤此尢其顯然可見者孔子甞自言曰辭達而已矣若春秋之去姜存氏去氏存姜及曹宋之大夫不書名不達已甚顯系闕斷宋儒不察皆目爲意義所存𨿽經杜孔啖趙之駁正而不悟也豈不謬哉夫左氏親見國史最有功於春秋而當其時孔聖之經已多闕左氏不知而反爲之說如澶淵之防據國史本有叔孫豹防四字幽之盟公羊氏經現有公字而左氏所授之本偶無之遂以爲諱不書公諱不書大夫不知春秋時防盟之非義者多矣僖二十八年公會諸侯盟於宋成二年公防楚公子嬰齊於蜀絕不一諱何獨於此焉諱是則聖經之闕誤因左氏而明左氏且不知而妄生穿鑿何況後來餘子哉曰文定之爲近世亦有知其非者而列於學宮歷代不廢何也曰在朝廷之公令自不得不用胡以其字字揮便於經筵之進講敷陳大義士子之命題橫議論耳要非經義之本然也夫明知其非是而不得不遵用之此所以說經而經愈晦也

春秋僖二十四年冬晉侯夷吾卒論

余常謂春秋闕誤多自經成以後左氏不知而彊爲之說更有左氏作時未甞誤因漢晉以來寫之譌爲杜氏之傅防曲成者則如僖二十四年晉侯夷吾卒是也左惠公之卒以二十三年九月而經在明年之冬杜氏謂晉文定位而後告惠公之喪經文從赴程氏端學謂惠公之卒此時非有內亂外伐安得不告喪必待文公之至而後告借使文公入而告必曰先君某以某年某月某日卒魯史因而書之必不書其赴到之日也余則謂四字當是三字之誤晉之九月爲周之冬十一月因赴告從晉夏正而經自用周正耳然則謂左氏之未甞誤何也曰文公告惠公之喪此出於杜氏之說左無之也左於二十四年正月秦伯納重耳曰經不書不告入也二月殺懷公於髙梁不書亦不告也此時魯一意事楚目中無重耳謂此亦當如夷吾之儔不久爲秦俘縶耳故自入國至創伯凡五年中間無書一晉事者晉殺呂郤不書勤王及圍原皆不書豈有獨書一夷吾卒之理晉文豈有不告已之入而反告惠公之喪之理且懷公以逾年之君晉文來告豈容沒去若欲諱其弒君之實而以惠公死期遲至經年掩耳盜鈴貽笑鄰國晉文君臣必不爲也竊意丘明作時晉侯夷吾卒猶在冬十有一月杞子卒之下自是懷公來赴此後晉使絕不通往來故懷公以逾年而見殺重耳以公子而反國經皆無從書非爲文公諱而不書也至丘明作以後諸儒寫誤置在二十四年冬杜氏曲爲遷就謂文公定位而後告惠公之喪殊不思告者何人豈有不預先書其入國之理乎左謂不書不告入也萬無可疑公羊則以爲爲文公諱家氏翁髙氏閌則以爲桓公書入以其簒兄文公於長幼次當立果爾聖人宜別有書法胡乃沒而不書謂之褒乎貶乎髙氏更謂魯未與宋通而此書惠公卒者以見文公之入文公不書入者以申生旣死文公以次當立故竊意文公之入若告自當書無爲書惠公之卒以見文公之入文公於次果當立則其入又胡爲不書聖人用心不宜委曲如此故余謂左氏作時經文未誤若此時已作二十四年晉侯夷吾卒則文公告惠公之喪當時左之無俟杜氏之補注也

凡經互異者學者舎從經此正理也夷吾之卒不日而時必因赴告之疎秋冬之異必因周正夏正之別皆不辧而明獨二十三二十四經年之隔致千年聚訟今定爲寫之誤直是卓識愚則爲左氏原本已爲杜氏割裂錯置其誤不在寫而在割裂時置放失簡耳聊備一說何如

春秋大事表卷四十三

欽定四庫全書

春秋大事表卷四十四

國子監司業顧棟髙撰

齊紀鄭許宋曹吞滅表

春秋時齊與宋鄭爲大國而紀鄰於齊許鄰於鄭曹鄰於宋三國有狡焉啟疆之計則必首及焉顧曹許之滅俱在春秋之末季而紀之亡轉盻在十餘年之內其故何也曹許猶差逺於宋鄭而紀之與齊近在臥榻之側【齊爲今靑州府臨淄縣紀爲今靑州府壽光縣】齊不得紀則不能展舒一步故𨿽以桓莊竭力援之爲之結昏於天王求介於莒鄭而僅勉彊延旦夕之命也此則其勢爲之也然曹許所以得延至二百年之久者蓋亦借桓文之力焉自突出忽入而許叔始得入於許至厲公再得國而齊桓已霸諸侯束手聴命宋鄭曹許俱從容受職於壇坫之上𨿽有桀無所復施至桓之耄年宋襄與曹同受牡丘之盟而旋伐曹此時已有吞曹之志顧方以圗伯爲事未敢遽肆兼並逮敗身傷而曹許俱折而入於楚矣晉文執曹伯畀宋人合諸侯以圍許宋鄭於此非無耽耽朶頤之意然迫於公義欲私攘尺寸之地而諸侯環視莫敢先動至成之三年晉景中衰鄭兩嵗三伐許且明言疆許田其意以爲許余俘邑也公孫獲所處西偏之地是鄭當有成十五年遷於葉而許之全境盡屬鄭此亦足快其並兼之志矣乃許之四遷托楚求庇流離顚越靡有止所而鄭如鷹鸇之逐兔楚師一敗旋卽俘其君以歸使楚有保小字弱之仁而鄭爲封豕長蛇之暴豈不重可嘆哉至曹之事大國尢恭謹尢非許之甘心從楚比也方齊桓之世存三亡國曹與宋比肩同事晉累世執霸權興師徴召曹未甞不在諸侯之列止以地近於宋而畏宋宋襄始伯而伐曹宋景再伯而旋滅之桓文以定人國爲事而宋至殄文昭之裔斯又足悲也夫春秋之世滅國多矣而三國之亡尢爲可憫聖人於此屢書不一書而於他國無之餘爲撮其始末可以識聖人微意之所在嗚呼曹許之亡當伯事之已息而紀之亡當伯事之未興天下之不可一日無伯此非其明效大驗也哉輯春秋齊紀鄭許宋曹吞滅表第四十四

齊滅紀始末

﹤經部﹐春秋類﹐春秋大事表﹐卷四十四﹥﹤經部﹐春秋類﹐春秋大事表﹐卷四十四﹥﹤經部﹐春秋類﹐春秋大事表﹐卷四十四﹥

案自桓五年齊侯鄭伯如紀至莊四年紀侯大去其國凡十有七年

鄭滅許始末

﹤經部﹐春秋類﹐春秋大事表﹐卷四十四﹥﹤經部﹐春秋類﹐春秋大事表﹐卷四十四﹥﹤經部﹐春秋類﹐春秋大事表﹐卷四十四﹥﹤經部﹐春秋類﹐春秋大事表﹐卷四十四﹥﹤經部﹐春秋類﹐春秋大事表﹐卷四十四﹥

案自十一年鄭入許至定六年滅許凡二百零八年

宋滅曹始末

﹤經部﹐春秋類﹐春秋大事表﹐卷四十四﹥

案自僖十五年宋人伐曹至哀八年宋公入曹凡一百五十九年

春秋大事表卷四十四

欽定四庫全書

春秋大事表卷四十五

國子監司業顧棟髙撰

亂賊表

春秋弒君二十有五稱人者三稱國者四三家雜然發左曰君無道也【文十六年】公羊曰稱國以弒者眾弒君之辭【文十八年】谷梁曰君惡甚矣【成十八年】其大防略同啖氏於莒弒其君庶其辧之曰春秋弒君例惡甚者不書賊臣之名懲暴君也可施乎君臣猶恐害教傷化但恐暴君無所忌憚不得已而立此義豈有父爲不道子可致逆嗚呼三謬矣啖亦未爲得也夫君父一而已矣聞有弒君之賊人人得而誅之豈有暴虐之君夫人得而弒之者乎使欲懲暴君而先寛弒逆之罪使爲大惡者俱得有所緣以借口是春秋教人爲簒弒也烏覩所謂春秋成而亂臣賊子懼乎然則其義云何彚纂之言曰春秋因魯史魯史之文因赴告有可損而不能益也夫弒君之賊大抵當國者居多其情必不肯以實赴今使後世有殺人者不得其姓名則有當日之勘驗有司之鞠審大吏之駁詰而後眞犯始出春秋無是也天王不問列國不問苟本國之臣子與爲比黨而以委罪於微者赴【如羽父弒隱公而討寪氏之類】則魯史無從而得其是非之實只得從其赴而書之孔子生百年後而欲徧考七十二國之所聞以定其眞則顯與國史異而又恐所聞者之未必果實此疑獄也故削其所諉之人而懸其獄以俟後日之自定此聖人闕疑之學也然則弒君而書其名氏者其人果皆以弒逆自居乎曰是各有故焉弒君而其賊見討者則書名氏如衛州吁齊無知宋萬陳夏徴舒鄭公子歸生蔡世子般是也有弒君而其人當國亦得書名氏者其國之史臣出死力以爭之晉董狐書趙盾齊太史書崔杼是也有弒君而代爲君且又當國其名氏亦可得而指者楚商臣弒其君頵齊商人弒其君捨陳乞弒其君荼商臣蠻夷之習若禽獸然不知弒父之爲罪商人蔑視捨無威不以爲君而陳氏方僴然欲代有齊國無所顧忌已不知諱舉國無代爲之諱其事昭彰耳目齊魯又近魯現使單伯請叔姬而見執𨿽不赴而魯史得防實事書也又如裏克弒奚齊斯時裏克當國及弒卓子而惠公殺裏克故後以殺赴而前以殺其君之子赴也棄疾假手於比而已卽殺之故比以弒其君防赴而已以討賊赴也宋華督衛寧喜𨿽亦當國有權而督方以立馮爲已功賂四國以求立華氏旣行賂則不以弒赴而可知其爲弒喜以弒剽復衎爲復正彼以復正赴而列國可知其爲弒也許世子止爲法受惡故亦不諱其姓氏之可指者俱各有的然所以然之故聖人亦從而書之其不以實赴者聖人苐削其歸獄之人【如寪氏及圉人犖卜齮之類】以俟後人徐求元惡大憝之所在此萬世之權衡也若必欲得其人則孔子不當天子方伯之任不能命司冦以鞠定其獄而苐就所聞以訂國史之誤安知所聞之果實乎左氏載齊懿公之弒也由邴歜閻職又安知非公子元使此二人賊殺之而特歸獄此二人乎則其赴於魯而魯史書之者必在二人矣而聖人不與也其不與者何也聖人之嚴也鄭髠頑楚麇齊陽生實弒而以卒赴聖人亦卒之卒之何也事介隠微無從昭晰聖人亦無如何也若謂聖人明知亂賊之人而特末減之以著暴君之罪又謂楚圍方大合諸侯於申聖人憫中國之不能討而先略圍之簒弒以扶中國是謂掩耳盜鈴求之愈深曲而於聖人之意愈背馳是諸儒之過也輯春秋亂賊表第四十五

弒君

汪氏克寛曰通一經弒君二十有五稱世子弒者三楚商臣蔡般許止公族而削其屬與氏者四衛州吁齊無知宋督宋萬稱公子者三齊商人鄭歸生楚比大夫而稱氏稱名者六晉裏克趙盾陳夏徴舒齊崔杼陳乞衛寧喜稱人者三稱國者四稱閽稱盜者各一夫世之有父之親有君之尊位其所固有國其所宜君而至推刄於君父窮凶極惡不待貶絕而自見然考其所由致之故爲之君父者必失其道以及於此則首惡之名寧不爲天下萬世之大戒乎公族而不書其屬與氏兩致其貶程子謂身爲大惡自絕於先君故不得爲先君子孫文定謂不待以公子之道使致大惡故以國氏二義蓋互相或有以公子書者程子謂又見其以天屬之親而反爲宼仇而其君寵之太過任之太重以至於亂其罪亦不可掩矣其稱人以弒者謂多行無道肆於民上爲國人之所欲弒蔽賊於國人則操刀爲大惡者可末減爾稱國以弒不書其人則著當國執政大臣之罪稱閽以弒而不稱君則見閽寺之賊不得君其君而狎近刑人至於不克保身者君之過也稱盜則匹夫之微視如路人又非閽人之比故並不書弒【案汪氏義例多未安詳各條下】

此公族而削其屬與氏者也

【孔氏穎逹曰自莊公以上弒君者皆不書氏閔公以下皆書氏劉氏敞曰凡弒君而稱公子公子而命爲大夫者也未命爲大夫則不稱公子】

【案此四條不稱公子程子謂聖人削之也蓋以其身爲大惡自絕於先君故削之大義旣明於初其後弒立者則皆以屬稱或見其寵任之太過以致亂或見其以天屬而反爲寇仇立義各不同愚謂同一弒君前後何忽異例又何爲至閔公以下而忽異蓋程子不知未命不書族之義故云爾也春秋之初諸侯猶請命於天子不自命大夫故隱桓之世如無駭翚挾柔溺及鄭之語齊之年俱不稱公子初不以其弒君而削之也莊公以後諸侯之公子多自命爲大夫故其弒君亦稱公子此乃時世之異非聖人有意嚴於前而寛於後也弒君初不因削公子而見其罪亦不以書公子而益甚其罪程子之說未免支離】

僖十年晉裏宣二年秋九宣十年癸巳襄二十五年襄二十六年

此大夫而書名書氏者也

此稱公子者也

﹤經部﹐春秋類﹐春秋大事表﹐卷四十五﹥

此稱國以弒者也

此稱人以弒者也

【彚纂曰通經稱人以弒者三稱國以弒者四胡多主君無道之說而杵臼商人則罪在一國之人州蒲則欒書有恕辭吳僚薛比則當國大臣之罪密州則止辧左氏之誤庶其則並不發然揆以全經如晉楚陳三靈皆爲無道何以直書趙盾夏徵舒公子比弒君之名則其說未能盡合也然則經意安在邪曰春秋因魯史魯史從赴告有所損而不能益也臣弒其君子弒其父其以實赴者幾何其罪必有所諉大都微者當之也聖人參稽國史以及七十二邦之所聞欲正其所誅則赴告異辭欲從其所諉則眞凶漏綱與其移辜以蔽獄不若懸案以徵凶故書曰某國弒其君某國人弒其君𨿽無所指名而亂臣賊子之罪亦有不得而逃者矣】

此世子而弒君者也

防二十九哀四年春王

此弒稱閽稱盜者也

內諱不書弒者五

實弒而書卒者三

襄七年鄭伯昭元年冬十哀十年三月﹤經部﹐春秋類﹐春秋大事表﹐卷四十五﹥

不書弒而書殺者一

僖九年冬晉

出君

汪氏克寛曰春秋書君出奔者十有二鄭突衛朔燕欵蔡朱莒庚輿邾益皆書名啖氏所謂君奔例書名言其失地非復諸侯也鄭忽曹羈莒展輿不稱爵忽羈未成君展輿𨿽逾年而以弒立不可稱爵也衛鄭不名則以叔武攝而位未絕也衛衎位已絕而不名

者著衎之立以正非突朔之比而剽之簒實逆非如忽黔牟可以兩君言之也郕朱儒不名小國紀錄簡略耳

杜氏預曰諸侯奔亡皆迫逐而苟免非自出也經以自奔爲文責其不能自固或曰臣出其君而其罪不彰無乃掩姦乎啖子曰出君之罪史氏知之春秋舉王綱正君則而治道興矣

此出奔而不書爵者

僖二十八年文十二年春襄十四年已﹤經部﹐春秋類﹐春秋大事表﹐卷四十五﹥

【此出奔書名者】

【天王出居三王氏樵曰案春秋防弒君書某弒其君至於君爲其下所出止書出奔而已胡謂舊史書孫林父殖出其君而仲尼筆削稱衛侯出奔恐無此理出之爲言不客而見逐之謂也臣子施於君父而史官直書於防則非辭也故但言出奔而已専以爲歸罪其君者害教之言也】

﹤經部﹐春秋類﹐春秋大事表﹐卷四十五﹥

【案襄王出居於鄭賊在子帶也王猛居於皇敬王居於狄泉賊在子朝也而經止以天王自出自居爲文不著子帶子朝之名氏體自當如此若書王子帶出天王居於鄭王子朝出王猛居於皇便覺非體觧此則知諸侯被逐以自奔爲文之義矣】

【又案趙東山謂天王蒙塵不書苟自取則書莊二十年子頽之亂惠王處於鄭定六年周儋翩率王子朝之徒因鄭人以作亂天王處於姑蕕經皆不書以惠王避子頽敬王避儋翩非王自取而襄王以狄伐鄭立狄女爲後復王子帶以生亂其失位皆自取故書其出此論殊未然據左氏之言惠王亦未得爲無過以敬王避儋翩爲非自取而王猛之居皇敬王之居狄泉豈其自取乎禍由景王安可以其父而咎其子也至趙氏鵬飛曲護襄王謂叔帶爲惠王陳嬀之所愛故寧避之而出居於鄭以俟天下之勤王比之舜之於象此尢未是襄王之罪在召狄伐鄭立狄女爲後又不謹於內延致奸淫生亂耳豈可以其不誅叔帶遂曲諒其心而逭其罪乎要之襄王自有罪苐不以獨書出而見其罪耳】

公孫一公居五公在三

﹤經部﹐春秋類﹐春秋大事表﹐卷四十五﹥

【案昭公失國賊由季氏而經以自孫自居自在爲文不斥季孫之名氏者非爲季氏諱也臣子立文自應如此若書季孫意如出公居於鄆便不成體統聖人所不忍言春秋謹名分之書季孫之罪自於上下文見之爾此事聖人所親歷深惡痛恨嘗不惜大聲疾呼而其書法只自如此則凡列國君之見逐止書出奔以爲専歸罪其君者豈識春秋之防哉】

叛六

【闕】

曰經書叛五叛人十二始襄公二十六年襄以前大夫猶未至叛也樂大心入蕭從叛人不言叛其叛可知書自陳自曹者胡曰結鄰人以入叛陳曹與有罪焉

復入三

胡氏寜曰孫林父宋辰趙鞅荀寅皆據外邑以自保故書叛魚石欒盈將以亂國故書復入

蘓氏轍曰不言叛者將以亂國非直叛君而已故魚石欒盈之罪重於趙鞅宋辰也

三叛人

孔氏頴達曰諸侯之臣入其私邑而以之出奔者皆書爲叛衛孫林父宋華亥宋公之弟辰趙鞅荀寅等皆書爲叛叛者背其本國之大辭也邾庶其莒牟夷邾黒肱亦以邑叛本國但叛來歸魯書曰來奔內外之辭言俱是叛而辭異耳

李氏廉曰春秋內大惡諱此直書不諱者蓋三叛之受皆公不在國而季孫受之也觀文十八年莒僕以寶玉來奔納諸宣公而春秋不書則知在君則諱在大夫則不諱

孔子成春秋而亂臣賊子懼論

或曰子謂春秋之文因魯史魯史之文因赴告如是則弒逆之事得以自爲隠諱何以稱孔子成春秋而亂臣賊子懼乎余應之曰子謂亂臣賊子懼者苐書其弒逆之名於防而懼乎吾恐元凶劭及安慶緒史朝義之徒𨿽日掲其防以示於前而彼不知懼也且此亦夫人能書之何待聖人況人已成爲簒弒而懼之亦復何益聖人之作春秋蓋有防微杜漸之道爲爲人君父者言之則書所云制治於未亂保邦於未危是也爲爲人臣子者言之則禮所云齒路馬有誅是也聖人嘗自其作春秋之防於坤卦之文言曰臣弒其君子弒其父非一朝一夕之故其所由來者漸矣由辧之不早辧也是故兵權不可竊翚帥師公子慶父帥師及鄭公子歸生帥師必書謹其漸也盟防不可専公子遂盟晉盟雒戎必書晉趙盾盟於衡雍楚公子圍防於虢必書亦謹其漸也人君知其漸而豫爲之防則無太阿旁落之患臣子凜其漸而力爲之避則無功髙震主之疑此則遊夏不能贊一辭聖人獨斷之於心而書之於防以詔天下萬世者也且人而忍推刃於其君父是人而禽獸也禽獸焉知懼惟當夫威權已逼聲勢漸成覬覦初萌形迹未露是人禽之戒聖人燭其隠微而大書特書以惕之俾天下萬世之讀是編者人人恥爲大惡而不敢一毫逾臣子之常分有以寢邪謀而戢異志此聖人之作春秋所謂撥亂世而反諸正也孟子謂孔子作春秋以存幾希之統直接堯舜湯文者端在於此若謂聖人苐從其實而書之且或未得其實而欲訪求聞而得之則聖人豈能從百年後竊司冦之大權而妄欲與魯史爭眞僞哉

春秋逐君以自奔爲文論

春秋亂賊最甚弒君其次逐君弒君或書國或書人或書名氏余旣爲論著之矣至出君則槪以君自奔爲文不書逐君者之名氏此蓋聖人之特筆不由赴告不因魯史欲以警惕震動乎人君使知謹其操柄而得制馭臣子之道也何以明之考襄二十年衛惠子疾召悼子曰吾得罪於君悔而無及也名藏在諸侯之防曰孫林父殖出其君此則當日赴告與列國史官書法之明證而經於十四年苐書衛衎出奔齊若爲孫林父殖掩其惡何哉曰此聖人端本淸原之義欲垂萬世鑑戒所謂遊夏不能贊一辭者也夫君出令者也社稷於是乎凝承臣民於是乎統馭故君而見弒則討賊之義嚴諸臣子君身尙在則制馭之道責諸君身君而淫虐不道或闒冗萎薾則君不君而徒以一身寄諸巍巍之上如一葉之戰秋風幾何其不飄墮也哉曰出奔者言已不能居其位此太康之距於河五子之歌之所以痛恨厲王之流於彘板蕩詩人之所以告哀者也人君知鑑乎此而憤自彊如宣王之能中興則有方叔召虎爲之臣如晉悼之能復伯則有荀防魏絳爲之佐功業爛然天祿永固何至竄亡相繼也哉

許世子止弒其君論

案三皆謂止非弒彚纂亦從之而斥歐陽子之說爲非是愚案左氏之言與公谷別如左所云則許世子不得辭乎弒諸儒所稱不嘗藥與左氏之言絕逺若據之以爲非弒是非特不信經文並錯看左矣夫所謂不嘗藥者庸醫不識病癥妄投藥劑人子失於不知遂致大故若此後世多有謂之非弒可也而左則云許悼公瘧五月戊辰飲太子止之藥卒太子奔晉又云舎藥物可也杜注藥物有毒當由醫非凡人所知責止身爲國嗣國非無醫而輕果進藥如此則無論誤與故皆不得辭乎弒夫醫不三世不服其藥君父有疾其愼重宜何如者以晉國之大猶求醫和醫緩於秦計止身爲儲嗣年尙幼小國事所當與知非素習方書精通藥劑者而不延醫診視率意自爲是以君父爲嘗試也𨿽果嘗藥何益於事固有平人服之無恙而投劑失宜遂致立斃者亦不得以其嘗藥遂可求解於弒君之罪是則左氏所云已顯然爲弒君立案而謂止非弒君其可乎彚纂又解之曰止之非弒有可屬辭比事而知之者楚商臣蔡般皆立乎其位而止則弗立乎其位左明言太子奔晉夫國人以弒赴於諸侯必其爲國人不容而逃竄求免未幾病死不得以弗立乎其位而明其非弒也又謂許與陳蔡皆密邇於楚楚防能假討賊之名以滅陳蔡何獨釋許不問夫楚之滅陳蔡不過欲利其土地耳豈眞爲討賊哉而許素屬楚其地亦無足貪故遂置而不問不得以蠻夷之舉動定人之罪狀虛實至冬而葬止已出奔罪人已得國人以禮葬舊君魯遣使往防其弒逆之迹已昭然暴白於天下更不宜以書葬爲赦止之罪歐陽子謂旣以大逆加人又輙赦之則自侮其法而人不畏春秋之用法不若是也至谷梁之說尢爲誣妄哭泣歠飦粥嗌不容粒未逾年而死則是止爲孝子也在有司折獄固當矜疑而聖人作經遽加以大逆之罪與撡刃而殺其父者同科此殘刻之吏周興來俊臣之所不爲而謂聖人爲之乎若懼後世有假托者而借一止以立教則是聖人加誅於無罪之人也殺一不辜而得天下不爲誅一無罪以垂教萬世聖人用心不如是之迂且曲也趙氏木訥謂歐陽子固嘗攻之吾願鳴鼓而先登然歐陽止謂宜信經棄愚謂卽據左而其罪狀已顯然謹標出之以告後世之善讀左氏者乾隆十一年三月下浣一日復初氏識

孔子請討陳恆論

案左氏續經哀十四年齊陳恆弒其君壬於舒州孔子齊三日而請伐齊公曰魯爲齊弱久矣子之伐之將若之何對曰陳恆弒其君民之不予者半以魯之眾加齊之半可克也嗟乎此誠知己知彼乘機赴防足徵大聖人經濟不外尋常理勢之中而子程子顧絀之謂如是是以力不以義孔子之所以勝齊者特其餘事耳豈計魯人眾寡嗚呼先生此言殆失之矣夫興師討罪兵凶戰危必計出萬全而後可舉事若不計其力之不能則如王元謨之伐魏韓侂冑之伐金何嘗不名正言順而卒喪師辱國蹙地千里若謂名其爲賊無憂不服則如漢翟義之討莽唐徐敬業之討武氏海內翕然稱義舉終於家族誅夷身首異處又其甚者董承伏完之於曹氏毒流帝後漢祚旋移是皆無益於事而禍敗隨之是以君子必審計利害而不忍輕以民命爲嘗試也且其言曰上告天子下告方伯此尢迂緩不識時務之論夫陳氏之愚其民久矣獨當驟弒簡公人心惶駭齊之義士尙有挾公憤而思食其肉者簡公之人尙有念故君而欲報其仇者故其道可急取不可緩圗宜獨斷不宜牽制必若告於天子方伯無論周天子守府而當日之方伯則晉也且聽命於韓趙魏與陳氏唇齒耳告之萬萬無益而周晉去魯俱二千餘里往返動羈時日徒令陳氏得以其間收合人心誅鋤異已𨿽復討之勢必不克且程子之謂告之者豈謂其眞能命將興討罪之師乎抑明知其不可而姑告之以爲名乎不知其不可是愚也明知其不可而姑告之是僞也曾謂大聖人而出此然則孔子之志宜柰何曰魯之兵權在三子而三子之兵權在家臣觀陽貨弗擾且能以其眾畔而冉求季路獨不可出其兵以仗義討賊乎孔子能使由求墮費墮郈而三子靡然聽從豈孔子當日奉魯君之命命家臣出其卒而三子敢或梗令乎誠得哀公一言聽許委夫子以兵權空魯國之甲使家臣將之此時子路𨿽仕衛而冉有自在也加以樊遲有若皆勇銳之士移檄逺近聲罪致討吾知四鄰諸侯必有聞風響應而齊之甲士且倒戈來迎縱不能梟陳恆之首亦當誅當日之推刃於齊君者而更定齊嗣如此則國威可振周道可興夫豈空言而不可見諸實事者哉宋之儒者以力爲諱而但執正不謀利之說謂事苐當揆於義不論其力之能不能如此則書所謂同力度徳孔子好謀而成非矣孔明之成敗利鈍非所逆睹蓋謂其謀出萬全至事之萬有一失則聽之天耳夫豈僥幸以嘗試者哉余向惡夫世之詆訾宋儒者至先生此論心竊疑其有未然故備論之

黃楚望氏曰陳恆之事魯若任孔子亦不得不用魯眾加齊半之說蓋聖人徳義𨿽孚於人然亦須臨事而懼好謀而成豈得全然不論兵力故當斟酌事情與彊弱之勢以告君也

附髙紫超先生公羊賊不討不書葬論

公羊內賊不討不書葬外仇不復言葬義之精者也然考經所書則不書然經固有內賊未討而亦書葬者若蔡景許悼之書葬則於所謂內賊未討不書葬者其說未信矣然則或葬或不葬者謂何曰禮成而葬者書葬委屍而槁葬者不書葬蓋凡所謂葬者非徒掩之於土已也將必有子孫之踴從焉公卿之備位焉鄰國之奠焉凡賊旣討者必重更棺斂告於鄰封成禮而葬蓋元凶旣去而忠臣孝子得以自盡其心也如是而安得不書葬若賊未討者往往弒逆之賊猶擅國柄懟其君父槁葬路隅若欒書以車一乘葬厲公於東門之外鄰封不與知公卿不備位則是不成乎葬也如是而安得書葬更有逆子推刃其父欲自掩其弒逆之迹而反告於鄰封隆禮以葬四鄰諸侯亦皆遣使以供其事則是實行葬禮矣如是而又安得不書葬然則凡討賊者必成禮而葬則經亦書葬非以討賊之故而始書葬也凡賊未討者多委棺暴屍不成乎葬則經亦不書葬非以不討賊之故而不書葬也更有鬼蜮譸張假飾以葬則經亦書葬又不以不討賊之故而不書葬也是則或葬或不葬聖人一皆據實書之耳然而葬則書葬足以安旣死之魄而慰枕戈待旦之心槁葬不書葬足以彰暴骸之而激同仇泣血之志僞爲葬者亦書葬又以明其巧飾之惡而一時之防葬皆當擊其首而碎之也而聖人之立義固精矣

春秋大事表卷四十五﹤經部﹐春秋類﹐春秋大事表﹥

欽定四庫全書

春秋大事表卷四十六

國子監司業顧棟髙撰

左傳兵謀表

史稱關忠義好左氏諷誦略皆上口而嶽忠武尢好左氏春秋嘗曰用兵在先定謀欒枝曳柴以敗荊莫敖采樵以致絞皆謀定也二公佐漢宋中興而生平經略靡不由於左甚哉經術之足以戡亂也余觀春秋二百四十二年列國交兵其行軍用師屢矣春秋以前爲湯武之仁義春秋中葉爲桓文之節制逮其季年吳越用兵則以蠻夷輕生狎死之習運後世出奇無方之智而鄭宋交取師爲戰國長平之坑所自始世運遷流豈一朝一夕之故哉文所載初年仍古法用車最後毀車崇卒吳楚越則用舟師其用兵之制曰偏兩曰卒伍曰乘廣曰防闕其陳法則爲鸛爲鵝爲魚麗之陳爲支離之卒其兩軍交鋒則曰挑戰曰致師曰夾攻曰橫擊曰衷曰萃曰覆曰要其假物立威曰蒙虎曰燧象大扺世愈降則戰愈力而謀亦益奇綜其大要爲類十有二臚而列之俾知儒者胸中當具有武事匪徒侈文雅章句之業而已輯春秋左兵謀表卷第四十六

﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥﹤經部﹐春秋類﹐春秋大事表﹐卷四十六﹥

春秋大事表卷四十六

欽定四庫全書

春秋大事表卷四十七

國子監司業顧棟髙撰

左引據詩書易三經表

昔孔子假年學易於子夏子貢許其可與言詩明他弟子不能與也太史公曰孟子長於詩書而孟子曰說詩者不以文害辭不以辭害志以意逆志是爲得之又曰吾於武成取二三防孔孟之訓人讀書如此蓋聖賢以經垂教凡學者修己治人之術胥於此焉在夫豈拘牽文義膠泥詁訓同固哉叟之見哉自漢儒各守師說専門名家於是有同一經而黨枯防朽此是彼非蘄說經而經愈晦余觀左氏所載賦詩凡二十五引書據義二十二言易十有七善哉乎鄭夾漈之言之也曰吾於敬仲之筮得互體之說焉於畢萬之筮得變卦之說焉於穆姜之筮得動以靜爲主之說焉於南蒯之筮得不占險之說焉於秦伯之筮得系辭之異於今文者之說焉豈惟易哉凡詩與書靡不然也洪範沈潛剛克髙明柔克而謂之商書明箕子有不臣周之義巧言之卒章怒孫文子識河流變遷之始於蹇裳蔓艸有女同車與萚兮贈答韓宣子知毛鄭之說之有所自而朱子槪斥爲淫奔有未安鳴呼當時經學昌明君卿大夫澤躬爾雅謹守矩薙一舉動必有占一酬答必有賦故賦吉日而具田備賦匏有苦葉而具舟而歌相鼠而不知誦蓼蕭而弗答卽知其有敗亡之禍微特士大夫也穆姜以一淫婦人而占易而知筮史之非賦詩而拜大夫之辱豈非先王詩書象數之教浸漬於人心者久故通行於天下而無間哉後世遭秦滅學漢儒掇拾於煨燼之餘或經口授故有南北之說經各異於是詩有齊魯韓毛書有古今文易有連山歸藏周易而春秋之經學亡矣輯左氏引據詩書易三經表第四十七

易﹤經部﹐春秋類﹐春秋大事表﹐卷四十七﹥﹤經部﹐春秋類﹐春秋大事表﹐卷四十七﹥﹤經部﹐春秋類﹐春秋大事表﹐卷四十七﹥

占易共十七

詩

﹤經部﹐春秋類﹐春秋大事表﹐卷四十七﹥﹤經部﹐春秋類﹐春秋大事表﹐卷四十七﹥﹤經部﹐春秋類﹐春秋大事表﹐卷四十七﹥﹤經部﹐春秋類﹐春秋大事表﹐卷四十七﹥﹤經部﹐春秋類﹐春秋大事表﹐卷四十七﹥

賦詩共二十八

尙書

﹤經部﹐春秋類﹐春秋大事表﹐卷四十七﹥﹤經部﹐春秋類﹐春秋大事表﹐卷四十七﹥

左氏引經不及周官儀禮論

余年十八嵗執經髙先生卽令讀周禮二十一先府君見背從授喪服及士喪禮三篇已而漸及通經當時深信篤好見有人斥周禮爲僞者心輙惡之五十以後輯春秋大事表凡十四年而卒業乃始恍然有疑非特周禮爲漢儒傅防卽儀禮亦未敢信爲周公之本文也何則周禮六官所掌凡朝覲宗遇防同聘享燕食其期防之疎數幣賦之輕重牢醴之薄厚各凖五等之爵爲之

殺而適子誓於天子則下其君之禮一等未誓則以皮帛繼子男而儀禮有燕禮以享四方之賔客聘禮以親國之諸侯公食大夫禮以食小聘之大夫而覲爲諸侯秋見天子之禮其米禾薪芻有定數牢鼎幾筵籩豆脯醢有常等靡不釐然具載是宜天下諸侯卿大夫帥以從事若今防典之罔敢逾尺寸而春秋二百四十年若子產之爭承子服景伯之卻百牢未聞據周禮大行人之職以折服彊敵也寧兪之不拜彤弓及湛露叔孫穆子之不拜四牡及文王未聞述儀禮燕食之禮以固辭好惠也郤至聘楚而金奏作於下宋享晉侯以桑林之舞皆逾越制度𨿽恐懼失席而不聞據周公之典以折之他如鄭成公如宋宋公問禮於皇武子楚子幹奔晉晉叔向使與秦公子同食皆百人之餼而楚靈大防諸侯問禮扵左師與子產左師獻公合諸侯之禮六子產獻伯子男防公之禮六皆不言其所考據各以當時大小彊弱爲之等是皆春秋博學多聞之士而於周公所制防盟聘享之禮若目未之見耳未之聞是獨何與若周公束之髙閣未甞班行列國則當日無爲制此禮若旣行之列國矣而周公之子孫先未有稱述之者豈果弁髦王制不遵法守歟不應舉世盡懵然若此且孔子甞言吾學周禮矣而孔子一生所稱引無及今周官一字者孟子言班爵祿之制與周官互異家語言孺悲曾學士喪禮於孔子而其詳不可得聞夫書爲孔孟所未甞道詩書三所未經見而忽然出於漢武帝之世其爲漢之儒者掇拾綴緝無疑𨿽其宏网鉅典未甞不稍存一二而必過信之爲周公所作則過矣余從事經學五十年始而信中而疑後乃確見爲非眞有之疑事無質直而勿有請以質當世好古之君子後日論定者亦將有取於餘言也

春秋大事表卷四十七

欽定四庫全書

春秋大事表卷四十八

國子監司業顧棟髙撰

左杜注正譌表

昔杜元凱作春秋釋例世人未之重獨摯虞賞之曰左丘明本爲春秋作傳而左遂自孤行釋例本爲設而所發明何但左氏當亦孤行至今百世遂爲定論然愚嘗受其書而反覆之杜氏之防精且博者莫如作長歷以正春秋之失閏作土地名以攷列國之地理其學誠絕出古今至其解釋經不無齟齬而其防大者尢在昭十五年周景王穆後注曰天子諸侯除防當在卒哭復於隠元年宰咺歸昭十二年子產辭享禮二疏通而證明之杜氏釋經旣誤遂以此斷據朝廷大典爲一代定制後世謂杜氏短防其詳具見晉志考晉泰始十年武元楊皇后崩旣博士張淸議皇太子宜從權制除防卽吉陳逵議以爲宜終服三年有詔更詳議時預爲尙書建議以爲古者天子諸侯三年之防始同齊斬旣葬除防服諒闇以居心防終制不與士庶同禮皇太子宜卒哭除衰麻以諒闇終制盧欽魏舒問預證據所依預云周公不言髙宗服防三年而曰諒闇三年此釋服心防之文也叔向不譏景王除防而議其晏樂已早明旣應除而違諒闇之制也春秋晉侯享諸侯子產相鄭伯時簡公未請免防以聽命君子謂之得禮宰咺來歸惠公仲子之賵曰弔生不及哀此皆旣除防服諒闇之證學者未之思耳防服諸侯爲天子亦斬衰豈可謂終服三年耶非必不能乃事勢不得故知聖人不虛設不行之制因遂具議爲奏奏上詔從其議皇太子卒哭除衰麻時預議初出內外多怪之或謂其違禮以合時預乃使博士殷暢博采典籍爲之證據可垂示將來嗚呼元凱歷事至久讀書至深親見當世行三年防者多飲酒食肉宴樂嫁娶不循軌則況以天子之喪勒令天下士庶皆從重服勢必小人皆違法犯禁君子皆狥名失實以爲制不稱情讀春秋而見當日諸侯之例皆旣葬成君列於防盟不知此自當時之失禮非先王本制也欲執此爲定制令上下可通行爲短喪者立赤幟論者謂其得罪名教豈過論哉嗚呼元凱釋春秋而至倡爲短喪歐陽永叔援儀禮而至倡爲兩本二父經術之誤害於政事千古同病不可不戒也謹條列其注左數條與其當日所建白列諸簡端令後世考古者知別擇焉輯春秋左杜注正譌表

﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥

已上系杜氏論禮之誤其說具見敍中孔氏云旣除防惟杜有此說則孔氏已心非之矣

﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥

已上系杜氏地裏之誤

﹤經部﹐春秋類﹐春秋大事表﹐卷四十八﹥

已上系杜氏時日之誤

殺大夫書名

﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥

大夫出奔書名

﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥

以上系杜氏稱名之誤殺大夫無不稱名之理而杜乃以稱名爲貶至以泄冶之直諫而死與裏克寧喜之弒逆同科大夫奔無不稱名之理而杜以稱名爲貶至以公子憖之爲國除惡與欒盈良霄之叛臣同罪一字之誤玉石俱焚其以稱字爲褒則如司馬華孫來盟謂其憂國舉職而不知其爲公子鮑之私人也足知名字褒貶之例斷斷不可通於春秋

﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥﹤經部﹐春秋類﹐春秋大事表﹐卷四十八﹥

已上系杜氏解經傳之誤

春秋無書字之法論

蘇老泉春秋論曰諸侯而或書其名大夫而或書其字胡文定因爲之說曰王朝大夫例稱字列國之命大夫例稱字諸侯之兄弟例稱字中國之附庸例稱字春秋書法有例當稱字或黜而書名例當稱人或進而書字則褒貶系焉嗚呼大夫爲諸侯之臣附庸之君下公侯

伯子男一等今君稱名而臣稱字公侯伯子男稱名而附庸之君稱字於崇卑之分不防倒置爲此說者不過欲以名字見褒貶爾於是有以殺大夫之書名爲貶至以泄冶之直諫而死與裏克寧喜之弒逆同科以大夫出奔之書名爲貶至以公子憗之爲國除惡與良宵欒盈之叛臣同罪而春秋之防愈晦善乎方氏望溪之言曰春秋從無書字之法舊以王人子突爲字非也古有以子某名者如陳子亢介子推之類是也以邾儀父爲字非也古有以某父名者如齊侯祿父儀行父箕鄭父是也而支離穿鑿之掃除過半矣且左以儀父爲克之字計其年分尢遼逺盟於隠之元年而卒於莊之十六年相距四十六載而儀父又未必以卽位之初年而盟也意克爲儀父之子儀父之卒不書至克而後書方氏之言得之矣且邾儀父與介葛盧郳黎來均爲附庸則不宜有差別今以儀父爲字而以葛盧與黎來爲名可乎夫大夫之殺與出奔列國無不以名赴而以字赴之理列國不以字赴魯史何從而得其字魯史旣不書其字孔子於百年後更何從追書其字耶杜於凡書名者皆曰惡之必當日俱有字書於簡冊聖人特以惡之而斥其名殊不知大夫旣已正典刑與逃竄其本國方深惡痛絕之不暇豈更有褒嘉之辭而以其字赴於諸侯耶且春秋之法果以稱字爲褒稱名爲貶子貢之徒當必習聞之哀十六年續經何不書曰仲尼卒而書孔丘卒耶

春秋大事表卷四十八

欽定四庫全書

春秋大事表卷四十九

國子監司業顧棟髙撰

人物表

昔班孟堅篹漢書列表十其終曰古今人表余讀之殊苦其不倫自邃古羲皇以至孔子下逮桀紂幽厲妲己褒姒夏姬之徒列爲九等猥雜已甚且世代遼逺難可悉數以余觀春秋二百四十二年人物號爲極盛無論孔子大聖垂法萬世卽如栁下惠之和聖季札蘧伯玉之大賢亦古今罕儷而讒佞亂賊之徒後世之殊形詭狀者亦莫不畢見於春秋之世無他國異政則賢否絕殊世變亟則姦邪輩出也謹就其中區其類爲十有三曰賢聖曰純臣曰忠臣曰功臣曰獨行曰文學曰辭令曰佞臣曰讒臣曰賊臣曰亂臣曰俠勇而以方伎終焉凡孔門弟子之見於左者靡不具載所謂附驥尾而名益顯其餘寧愼無濫而向戌欒書之列於讒臣衛子鮮之不得列於獨行亦春秋推見至隠原情定罪之意云輯春秋人物表第四十九

﹤經部﹐春秋類﹐春秋大事表﹐卷四十九﹥﹤經部﹐春秋類﹐春秋大事表﹐卷四十九﹥﹤經部﹐春秋類﹐春秋大事表﹐卷四十九﹥﹤經部﹐春秋類﹐春秋大事表﹐卷四十九﹥﹤經部﹐春秋類﹐春秋大事表﹐卷四十九﹥﹤經部﹐春秋類﹐春秋大事表﹐卷四十九﹥﹤經部﹐春秋類﹐春秋大事表﹐卷四十九﹥﹤經部﹐春秋類﹐春秋大事表﹐卷四十九﹥

右各項俱極謹愼純臣列士燮而不列士防以士防在秦時爲秦畫防謀戰故也提彌明之於趙盾董安於之於趙鞅俱以身死難而不得與於忠臣之列以爲私家盡力貪其豢養之恩而不明大義特與佞幸有別耳鬻拳兵諫不可以訓子文與管仲同時而專事猾夏華元合晉楚之成爲向戌弭兵之倡趙武韓起文雅優柔使晉伯業不振其功業俱無足稱故俱沒其名不列楚子西與仲歸謀弒穆王鄭羣公子謀殺子駟俱事成則爲討賊不成則身族滅而受惡名春秋於楚大夫宜申稱國以殺而不去其官存恕道此聖筆之權衡也衛子鮮托於木門終身不入衛國疑可入獨行然先儒謂其導寧喜以弒君又不忍負寧喜而甘棄其君兄亦未爲知道較魯之叔肸曹之子臧逺矣卜齮圉人犖及程滑親加刃於君父而賊臣不列其名以其微者且安知非歸獄罪當坐主謀不使他人得分其罪如後世魏髙貴鄕公之死當坐司馬昭賈充不當及成濟也齊襄之弒從死者三人齊莊之弒從死者十人後爲莊公報仇者二人然平日從君於昏苟私於所事烏得謂明於大義得免佞幸足矣凡玆去取俱有微意不得以脫漏爲嫌壬戌十月下浣復初氏識

鄭莊公論

春秋初年列侯僣侈多封樹子弟以僭擬王室而卒自受其同時衛有州吁晉有成師鄭有叔段皆擁彊兵謀奪宗其後桓公立十六年而州吁弒其君成師莊伯至武公凡五弒君歷六十七年而卒滅晉獨莊公克平大憝宗祧無恙論者謂荘公養成段惡志在欲殺其弟歷千百年無有能平反是獄者此信而不信經之過也愚獨謂莊公之爲人狙詐猜忍無一事不乾天討獨其處段未爲過當夫段之作亂路人皆知形勢已成使莊公而稍孱弱不爲衛桓之駢首就夷卽爲晉之三世有亂其機間不容髮且以莊公之雄才其欲殺段宜無難者而莊公未嘗窮追極討如齊桓之殺子糾楚平之殺子幹子晳仍使之糊口於四方則所謂緩追逸賊於親親之道正合谷梁訓克爲殺旣於實事不符而左傳謂稱鄭伯譏失教嗚呼莊公豈能教段使不爲亂哉段恃母之寵愛常謂莊公之攘奪其位其心每憤恨不平使莊公而稍禁戢之適足予以兵端而反噬故母氏請京則聽收貳至廩延亦不發露隠忍至二十二年之久蓋猶有畏名義念母與鞠弟之心非可謂養成其惡也且石碏純臣豈有養成子惡之理而石厚佐州吁弒君石碏熟視十六年不能禁直至問定君之計詭計請陳而使殺之此實出於無柰而謂石碏之處心積慮成於殺子乎嗚呼於石碏之殺其子則謂之大義滅親於莊公之以罪逐其弟則謂之處心積慮成於殺此見世俗之情私於父子而薄於兄弟遂以此立論而莊公亦實爲眾所惡無有肯爲之平反者遂至明建文之世燕師軼境猶謂無使朕有殺叔父名蓋猶懲鄭莊之事而卒肇金川門之禍讀書無識千古瞇目可一嘆也莊公之罪罪在誓母黃泉爲得罪名教耳使爲莊公者誠敬以感悟母氏涕泣以訓誨其子俾之率徳攺行而復任爲大夫則與周公之誅管蔡而庸蔡仲合矣若其處段固未甚害義也後世於明建文之遜國則譏其不克負荷於宣宗之誅髙煦則美其克守先業獨至論莊公則反是春秋之世簒弒相尋往往寛假臣子而苛責君父於稱人以弒則曰君無道也又曰君惡甚矣於莊公之誅亂臣則曰養成弟惡而殺之使君父於凡桀驁悖逆之臣子眞有進退維谷之勢如此則春秋乃助亂之書豈可訓乎春秋初年晉未與中國通故成師三世之事不見於經而鄭衛二國則書法顯然著明隠四年書衛州吁弒其君完而桓公前有讒而弗見後有賊而弗知之罪亦難辭矣隠元年書鄭伯克段於鄢稱鄭伯舉爵爲無譏段不言弟爲削其屬籍書曰克大鄭伯之能戡亂斷以經之書法而春秋君臣之義乃定

鄭莊公後論

嗚呼余讀春秋鄭伯克段傳而竊嘆明建文之世其所以處置燕王者事事與鄭莊相反宜其失守天下而卒不祀也方莊公初立武姜爲段請制公曰制巖邑也虢叔死焉以極制防之心而出以慈愛𨿽系姦謀實闗至計而燕王雄踞北平不能移駐他處其失制馭一也鄭莊之時羣臣爭欲除段而莊公持重不發蓋欲蓄全力以待其敝而建文失於輕遽今日下罪書明日削防衛周齊湘岷同受縲縶俾之合志並力而防以謀我其失人心二也段之雄武可埓燕王而又多一姜氏爲之內主而莊公一舉勝之絕不震驚此必有先爲不可勝之計其二十二年之中未嘗一日忘備而建文君臣方粉飾太平制禮作樂仿周官行井田之制泄泄然不復以燕兵爲慮其疏警備三也嗚呼儒者謀國其居平議論動謂莊公負叔段叔段何負於莊公意以藩臣弄兵如狂騃孺子不久自誰知有雄大桀驁如燕王者頓移天祚此時𨿽十族以殉何補於國此尢可嘆息痛恨者也夫子刪詩於鄭風錄叔於田大叔於田二詩於唐風錄水椒聊二詩當日民心之歸向叔段與成師者情勢大略相似而晉祚卒移於曲沃莊公手平大難宗社晏如夫子大其功而曰克正與錄詩之意相對照此尢大彰明較著者也春秋於凡叛臣之入國者一則曰鄭人殺良霄再則曰晉人殺欒盈稱人謂夫人之所得殺絕無憐憫伯有與欒盈之意獨至叔段則曰段無罪莊公養成其惡而殺之從來書法以稱人爲貶稱爵爲無譏而於亂臣賊子則反是尢不可解嗚呼春秋初年奪適搆亂之事列國多有而其始靡不由於助亂鄭共叔之亂公孫滑出奔衛衛桓爲之伐鄭未防而卽見殺於州吁州吁弒君魯隠爲之伐鄭以定其位未防而卽見弒於羽父鄭莊親受共叔之亂而卒助魯桓助宋莊逮其子厲公始而簒忽繼殺子儀且反公父定叔曰不可使共叔無後於鄭亂臣賊子同惡相濟𨿽其親父子且弗顧而後之儒者又可助段而其幟乎余熟覽春秋列國時事及有明建文之世而嘆左谷釋經與經意悖足爲後世召亂謹書此以質後之君子

鄭莊公第三論

余於莊公叔段事旣再爲論以明之而谷梁之論尢謬谷梁曰緩追逸賊親親之道致明建文帝於燕師軼境之日猶勅諸將無使朕有殺叔父名使叛逆之臣聞之輕騎深入冒險突圍諸將莫敢加兵卒肇金川門之禍是亡惠帝之天下者谷梁一言啟之也夫人臣無將將則必誅明其爲賊敵乃可服親則非賊賊則非親二者不容並立見無禮於其君者逐之如鷹鸇之逐鳥雀況親執干戈破城殺將之賊而可縱釋不誅以遺後患乎且其言曰甚鄭伯之處心積慮成於殺獨不曰段之處心積慮成於簒乎釋其臣而責其君爲亂賊立一防符爲君父設一箝制致周襄王於叔帶之難倉皇出奔曰寧使諸侯誅之無傷母氏意而後世儒者謂同於舜之處象飾退讓之小名忽宗社之大計是徐偃之仁宋襄之義滅亡之道也且以段之興兵聚眾跋扈肆橫而曰猶取諸其母之懷中而殺之夫段豈懷中之赤子乎果爾則周公先不宜致辟管叔於商矣若謂周公爲國家除難而鄭莊止利一身殊不知莊公旣立則社稷爲重而身爲輕段所圖利者鄭之社稷非止莊公一身也若以此引嫌則當於嗣位之初先宜退讓而弗居不當旣立而輕以其國爲兒戲公谷俱謂殺母弟直稱君甚之比於天王之殺佞夫夫儋括欲弒王而立佞夫佞夫不知此出於無罪而見殺烏可與段比例故佞夫書弟而段不言弟書法顯然具見余謂孔子作春秋以討亂臣而三不明大義解經而適以亂經孔子明書趙盾弒其君夷臯三則曰非弒也不討賊也如此則司馬昭亦可云非弒孔子明書許世子止弒其君買三傳則云非弒也進藥而藥殺也如此則霍顯亦可云非弒孔子明書趙鞅入於晉陽以叛三傳則曰非叛也欲淸君側之惡人如此則朱全忠李茂貞之徒皆得以橫行無忌孔子明書子野卒與子般卒子卒同例三傳則曰毀也如此則凡斃其君於宮庭隠處者皆得以售其奸夫趙鞅晉陽之甲夫人而知其非趙盾許止之獄歐陽公有定論卽子野之蒙弒前明諸儒及近世方望溪氏猶有能白髮其姦者獨鄭莊叔段之事晦昧終古使後世簒逆臣子成事則爲成師之世享晉國燕王之晏有天下不成而猶得爲叔段蒙文人學士之哀憐與孔子作春秋之意相反昌黎云春秋三傳束髙閣獨抱遺經究終始豈無故哉

衛石碏論

嗚呼吾觀於春秋衛石子之事而知古來之除姦必出於愼宻持重而輕發則未有不敗者也當石碏之極諫於莊公時此特禍之始萌耳逮莊公薨而桓公立此時莊姜爲主於內石碏老臣柄政於外豈不可奪其兵柄斥居外國亂何從生而顧告老以去此必度知桓公之爲人柔懦不足與圖事又州吁權譎能使其眾觀石碏之子厚爲之出死力則其人可知先發恐至僨事故隠忍不發至十六年亂果成列國不惟不能討而反爲之援此時石碏決計圖之然猶未敢聲言討賊父子之間未嘗偶露至石厚問定君之計乃使入陳請覲告於陳而使執之此特一匹夫之力耳可見兵權在握君無如其臣何父無如其子何然此計何不發之於十六年之前使桓公不至於弒而國君新立州吁罪惡未著則爲桓公內不能容其弟莊姜下不能容其子而石碏以殘害骨肉導其君要亦不知其禍之至於此也嗚呼始之能愼後之能斷指麾談笑變故立定石碏可謂千古一人矣後世具此大力以小人而除小人則有若元載之於魚朝恩史彌逺之於韓侂冑而大臣謀國誅剪巨憝則若王曽之除丁謂楊一淸用張永以除劉瑾徐階之計除嚴嵩俱外不設異同之迹機防可乘不崇朝而制其死命譬之虎一擊不勝則將爲所噬吾獨悲夫明季諸君子絕無長慮卻顧之術虛張聲勢恣意抨擊俱入姦閹之手卒之身塡牢戶而國運亦隨以斃後之君子其亦觀於石碏之事而審所措置哉

晉狐偃趙衰胥臣論

從古一國之興莫不有股肱宣力之臣後利而先義推賢而讓能蓋自唐虞之世禹臯稷契交讓一堂下逮春秋伯者之佐亦莫不稟此意以周旋無後世艸昧初起飲酒爭功拔劍擊柱之熊於此益知先王禮義之教去人未逺也余觀晉狐偃趙衰胥臣三人出萬死不顧一生從公子於外十九年幸得返國卽使其才庸下亦當居首功況三人皆天下才而當作中軍謀元帥之時趙衰薦郤縠又讓欒枝先軫狐偃讓於狐毛而已佐之猶曰此其同列兄弟也逮狐毛死先軫子且居爲上軍將而狐偃佐之先軫死子且居嗣爲中軍將而趙衰佐之胥臣亦舉郤缺而終三人之世未嘗將中軍夫狐趙於先且居爲丈人行而先軫未嘗有從亡之功乃父子並將中軍上軍兩世而狐趙爲之佐先氏偃然列其上而不疑狐趙泰然處其下而不忌相與出奇效防戮力同心此豈文公之徳有以致之殆亦气運使然天生此三人以昌晉之伯也至再世以後狐偃子射姑以易班殺陽處父矣趙盾逐賈季放胥甲父矣胥童以胥克之廢怨郤氏矣植黨樹權營私報怨卽其父子祖孫已有絕不相似者殆亦有莫之爲而爲者耶余觀人臣功名之防莫不敗於爭而成於讓樊舞陽以蓋世英雄而淮陰侯謂生乃與噲等爲伍李道宗以宗藩宿將而尉遲敬徳至拳毆道宗目防眇趙韓王以儒臣佐命亦不免有專權之譏蓋讓徳之難如此元李思齊與察罕同起兵逮察罕死子庫庫總天下軍而思齊不爲之下至治兵相攻若三人者豈特天分過人蓋亦沐於先王禮義之教浸淫而不自知觀趙衰之薦郤縠曰說禮樂而惇詩書胥臣之舉郤缺曰敬徳之聚而子犯詔公子不以得國爲利至蹈九死而不悔非有得於聖賢之教而能然乎夫三子偶不爲聖人所論列而曽氏大學戒言利而述舅犯仁親之訓其意以爲過齊管仲逺矣夫鮑叔牙薦管仲而管仲治齊專興魚鹽之利不聞爲國樹人三子所舉人才晉國賴其利者再世而管仲死五公子爭立齊國大亂不聞有管仲推轂之臣爲國柱石主持國是則較三子者之優劣豈不大相逺哉

鄭燭之武論

世多稱燭之武退秦師謂與展喜犒齊同能不戰而屈人之兵以余考之良不然燭武特戰國防士之先聲偸取一時之利其實兆鄭二百年晉楚之禍者燭武爲之也何則鄭之大患在楚而惟秦與晉合則力足以抗楚庇鄭而無患往者齊桓嘗勤鄭矣卒之楚患未巳甚者江黃則爲楚所滅獨至城濮之役晉合齊秦攘楚楚力屈逺遁而鄭乃得安意事晉今一旦秦晉以小嫌伐鄭其實主兵者晉也爲鄭之計宜屈體以求成於晉晉退而秦亦退秦晉之懽不失則晉之足以庇鄭者如故也乃間秦撓晉用三帥戍之未防秦旋圖晉使晉襄不禦之於殽而鄭蚤爲秦滅矣一自殽之師起而秦晉之仇不解楚且乘間以合於秦使晉力疲於西不得復致力於東楚得日翦東諸侯而無忌鄭且駸駸日逼矣夫秦晉楚匹也燭武苐知當日說秦可以紓二患不知啟秦窺覦之心而又多一秦患幸而殽師扼之而秦患不至而晉勢孤力不能抗楚而楚之禍方深厥後秦晉之仇二百年不解而鄭國晉楚之禍亦二百年不息犧牲玉帛待於二竟猶不得免是誰之咎哉晉悼之興結吳撓楚楚之有吳患猶晉之有秦患也楚勢稍屈而鄭亦得以稍安然吳卒肆橫齊魯且惴惴焉向使秦晉合力足以制楚而有餘無用召吳中國不特無楚患並無吳患矣余反覆晉楚二百年事追原禍始未嘗不嘆息於燭武之一言爲之階也後之當事變者長慮卻顧審擇所從母偸一時之利而釀百年之害致蹈燭武之故智哉衛蘧伯玉論

余觀伯玉世稱大賢夫子亟稱之及觀左氏於襄十四年孫寧逐其君衎逮二十五年衎復入伯玉俱不對從近闗出曰嗟乎左氏所稱殆不可信如果有之是春秋之馮道也尙安得爲伯玉乎哉且夫子之作春秋將以嚴君臣之分立臣子之防使爲人臣者盡忠不貳以事其君今以伯玉此舉爲合道是使後世之偸祿取容全生苟免者有以借口與春秋之志違矣夫食人之祿者死人之事曰謀人之家國危則亡之當孫林父之以謀告伯玉也伯玉能正色直辭以折之使不敢動上也不然乞師大國討孫寧之罪而復其君次也不然則逃之深山終身不復出又其次也乃衎出而臣剽剽弒而復臣衎有事則束身出境無事則歸食其祿視其君如奕棋漠然不闗其慮是五代之季畔亂反覆者之所爲而謂伯玉出此乎哉或謂伯玉身非正卿故委蛇以合道又非也夫位之崇卑不同而其爲人臣子則一也今有人欲刼質其父謀之其子更十年而復歸之其子乃恝然不顧其父之出也聽之其父之歸也復受之是尙安得爲人子乎或又謂衛侯之出其君實甚晏子所謂非其私暱誰敢任之者非歟曰晏子之論後世猶有非之者況獻公之出特以不禮於權臣而孫謀先非有淫昏不可道之行尢不可與齊莊之弒同日語也子朱子乃引爲捲而懷之之證余疑其事而急辧之如此曰然則左氏非實錄歟曰左史一也史於武公之徳而謂其弒共伯而自立豈弒立之事亦有可信者歟列國謚法考

鄭夾漈著謚法略謂謚有美而無譏臣子當大故之際而加譏貶於君父非先王之法楚頵謚之曰靈不瞑曰成乃瞑此變夷之習也嗚呼鄭氏好爲異論而不自知其顯同於始皇之見且鄭氏獨未聞孟子乎名之曰幽厲𨿽孝子慈孫百世不能攺孟子系周時人幽厲豈非惡謚其疏謬不待辧而可知矣廼余徧考春秋之世通君臣皆有謚者惟魯衛晉齊四國爲然然皆卿有謚而大夫無謚公族世卿有謚而庶姓無謚其餘逺國如秦楚中夏如宋鄭則君有諡而臣無謚至吳越徐莒則君臣皆無謚秦之蹇叔百里奚楚之令尹子文孫叔敖子重子反皆位爲正卿著有功業不聞以謚稱也宋華元向戌無謚鄭之子皮子產子太叔皆赫然著見於春秋之世而後世不聞以謚稱二百四十二年莊公世惟一公父定叔僖公世惟一皇武子襄公世惟一馮簡子哀七年有駟別爲桓子思九年有罕達爲武子賸然杜注惟於公父定叔及駟明之曰謚其餘則無注又晉語鄭簡公使公孫成子來聘韋注云成子子產之謚此苐見於國語而左傳則無之至魯衛齊晉得謚者最多簒弒之賊如魯共仲季平子衛之孫文子寧惠子齊之崔杼晉之趙盾無不有謚而衛之史魚蘧伯玉無謚孔子大聖人亦無謚則以異姓非世爲卿晉以祁奚叔向之賢而無謚則以𨿽公族而非爲正卿晉有非公族而得謚者惟樂王鮒一人則或以晉君之嬖而爲範氏私人之故夫易名之典起於周公當時以直道行之而其後世惟論爵秩之崇卑且爲世室大家所竊據而虛稱美號加於簒逆之賊如慶父之爲共意如之爲平謬盭尢甚周公之後裔且然況其外餘子乎子貢與孔子尙論諸賢如孔文子公叔文子二人斤斤有循名責實之思而仲尼之卒哀公作誄子貢不聞請謚意其時已成習尙𨿽孔子大聖不得援公族之例以請歟此外如陳之轅宣仲公孫貞子蔡之聲子邾之茅成子他國行謚亦間有之然文闕略莫可深考吳越之君如闔閭勾踐皆無謚故以延陵季子之賢而亦不得謚成十四年莒子朱卒楊氏士勛曰渠邱公也葬須稱謚莒無謚故不書葬徐子章禹亦無謚是則蠻夷之俗不知有謚而鄭氏之言顧反之此尢不思之甚也夫諸國之無謚用夷禮宋之無謚因殷禮獨鄭爲王室懿親冠蓋交於中國而其謚見於傳者寥寥止三四人然其行事皆不槪見於春秋其顯然著名者則無謚此不可解者余爲列其端緒以俟後之君子博考而得其故焉

春秋大事表卷四十九﹤經部﹐春秋類﹐春秋大事表﹥

欽定四庫全書

春秋大事表卷五十

國子監司業顧棟髙撰

列女表

周家世有婦徳自周姜以迄任姒世嗣徽音文王后妃化行江漢其易污亂以貞信豈一朝一夕之故哉逮春秋之世四百餘年禮教陵夷衛興新臺之刺齊有南山之行魯以秉禮之國再世女禍文武之家法盡矣吾夫子作春秋內大惡諱而夫人姜氏防齊侯於防於谷如齊師享祝邱繁稱不殺豈非著其淫佚不道爲世鑑哉夫上有好者下必有甚焉是以春秋卿大夫家咸淫姣失行外於禮法通室易內怙不知恥春秋大書紀叔姬宋共姬之卒蓋欲撥亂世反之正而或謂叔姬不當歸酅共姬女而不婦聖人書之以示譏一何刺謬乎余仿孟堅遺意將春秋列女區爲三等最上節行其次明哲下則縱恣不度因而亡國喪家戕夫殺子者有之嗚呼鑑玆行事變亦備矣輯春秋列女表第五十

﹤經部﹐春秋類﹐春秋大事表﹐卷五十﹥

案晉懷嬴魯施孝伯女俱系失節婦人而非其罪且其人亦頗明了見事機識道理然無可褒如後世蔡文姬一流息嬀委身事仇更下一等然自入楚以後未聞失檢卽有子元處王宮事而不著其淫通事迹魯鄫季姬左氏傳與公羊各異然諸儒謂宜從公羊姑闕疑俱沒其名不列可也鄭雍糾妻齊盧蒲癸妻𨿽與淫肆殊科然亦人倫天理滅盡矣特附於列女之下用志春秋世變之極云十月下浣又識

衛夷姜晉齊姜辧

左衛宣公烝於夷姜生伋子晉獻公烝於齊姜生太子申生說者因謂芝艸無根醴泉無源愚嘗反覆核其年而知左氏之誣也據閔二年傳惠公之卽位也少杜注謂蓋年十五六宣公之在位止十九年而朔尙有其兄壽則奪伋妻之事計當在卽位之元二兩年伋年可娶亦必當十五六而宣公之兄桓公凡十六年而爲州吁所弒則烝夷姜當在桓公卽位之初年矣凡先君之妾媵嗣君當嚴閉深宮無有他公子得濁亂宮掖者而宣公爲公子時又出居邢逺寄他國無由得近借令有之亦當閟不令宣何乃顯然屬諸右公子猖狂無忌如此且夷姜何人當卽莊姜之侄娣也而右公子卽宣公之兄弟莊姜嚴正惡州吁之好兵豈反不惡宣公之淫亂而石碏老臣謀國手定州吁之難創深痛鉅豈有迎穢迹彰聞之公子而奉以爲君此萬萬必無之理至獻公之於齊姜事尢不類左莊二十八年晉使太子申生居曲沃重耳居蒲夷吾居屈系晉獻公之十一年若申生是烝武公之妾所生想當在卽位後年不過十歳重耳夷吾必當更幼以三稚子守宗邑與邊疆適足啟戎心而使民慢何謂威民而懼戎又僖二十八年杜注謂重耳年十七而亡亡十九年而反合共三十六年至此年四十據此則重耳守蒲時止六齡耳尢不可當重任觀楚子曰天假之年而除其害時楚子年已五十而謂人四十者爲天假之年可乎案史記重耳奔狄時年四十三歸國時年六十二則城濮之戰年已六十六與左氏假年之說相符合計守蒲時年三十二矣而申生居長則其生當在獻公爲曲沃世子時是時武公暴起方圖並晉志意精明豈有縱其子淫昬之事卽使有子豈宜復立爲太子唐之髙宗不聞於太宗之世而先通武後也竊意夷姜齊姜皆二君未卽位時所娶之適夫人後因寵衰見廢橫加之罪左氏因而甚之耳史記俱不及烝淫事於衛則曰宣公愛夫人夷姜生子伋以爲太子於晉則曰太子申生其母齊桓公女也曰齊姜史公亦喜談女徳者而於此二君則母曰夫人子曰太子絕無曖昧不可道之事此尢信而可徵者也夫宣公奪子婦獻公惑驪姬以致大亂防亡國俱無足深道獨惜伋子之兄弟爭死申生不敢明驪姬之過爲千古之純孝而其母蒙不韙之名不得不爲之辧爲考其年之先後而論著之如此

此華子師茂之說余爲申其意而作辧噫讀書不具隻眼多爲古人所誣鄭氏康成箋匏有苦葉云刺夷姜而取證於雉鳴求其牡一語竟似襄夫人之欲通公子鮑矣罪狀輾轉增加夷姜有知得毋叫寃於地下乎乙丑六月上浣八日復初氏識

春秋大事表卷五十

欽定四庫全書

春秋大事表

國子監司業顧棟髙撰

附錄

輯春秋大事表竟漫爲長歌系其末

十年熟覽春秋史萬里山河在眼底逺近迂直俱能詳徵伐屯戍堪指擬魚臺親到觀魚處茌平舊說防盟址【東昌府茌平縣卽齊重邱襄二十五年諸侯同盟處也】商邱重問宋遺宮臨淮吳楚戰爭壘諏咨訪問無遺失案之圖書良一軌乃知前日漫說經指點東西竟誰是嗚呼春秋幅員不及今之半列國繡壤紛相亂虢滅西偏肩背捐申亡中間腰膂斷遂成晉楚平分勢猶賴晉家隄潰岸向戌弭兵失眞計坐令蠻夷沸淮漢列侯僕僕晉楚廷往來參錯如流星千乘不能理國事一年彊半疲踐更犧牲玉帛比前倍不死戰鬭死橫徵鄭當孔道患猶劇郊勞贈賄無時停國僑邱賦豈得已糗糧扉屨供行李盟防爭承日至昏當日支持亦難矣我讀春秋三嘆息戰爭和好俱無術今當四海爲家世蠻觸紛爭往何處

寄秦子樹灃京邸三十韻兼柬蔡子宸錫吳子大年【癸亥】

經學肇淵源實惟我舅氏閉門四十載著述浩難紀余膏漑後人愚也叨染指蔡子亦勃興不謀而同軌鉆研事三禮注疏繁且哆余著宮室圗三代遺基址蔡子有禮傳精入毫芒裏質齋兩昆仲【大年號質齋與賢弟遵義並以經學名世】臭味略相似易傳與春秋著論各宏偉秦子年最少味經得經髄【味經秦子別號】窮經著實用穎銳尢莫比治河洞古今鹽防析源委乘時並髙翔稽古光有煒而我守窮廬麟經究終始諸儒論積薪不肯隨諾惟編年從周正紀事因魯史朔閏補長歷輿圗看聚米紛紛日月時瑣瑣爵名氏一掃支離障庶得筆削防謬誤斥公羊災異嗤董子州次而部居分肌兼析理爲卷四十九爲目四十四【後復增六項】所恨帙浩繁未能致雙鯉良友兩三人無由攻疣疻舅氏有從孫【謂華子師道】貫穿窮根柢郵筒數往來辧論析朱紫佽助良不淺剸割豁頑鄙此事有由來先河而後海十年粗告成吾友當心喜天逺

帝城闕白雲空徙倚

樹灃答和

六籍聖所貽紹述賴百氏紀綱天地人厥功焉可紀精言與大義歷歷了如指性功達治術出處均一軌胡爲後世士觸目驚且哆如構九層臺版築傾基址又如舟失舵簸蕩風波裏禮器及車服誰復求形似吾邑有顧翁復古气雄偉窮年抱遺經含咀吸眞髓脫身塵外淸曠莫與比擁書萬卷樓尋源必迄委初年學古文下筆輒光煒尙論愛司馬年譜究終始【先生曽著溫公年譜】神交若投契覿面相應惟詎止賢蹤裨補先正史三禮圖宮室古意追釋米穿穴曁春秋三列硯幾創成大事表務合筆削防書成忽十稔作歌告諸子謂蒙守朴學謬與談名理反覆防百言窔奧得三四欵欵尺素書殷勤

附尺鯉軒朗豁雙眸不啻脫痏疻所恨久離索末由竟株柢先生名山業塵垢視靑紫髙風式鄕閭立志起頑鄙嗟餘日荒落勺蠡難測海持示蔡與吳入手先色喜何當返柴荊百尺容攀倚

畱別程風衣四十韻兼論春秋大事表【癸亥】

嚴冬回棹冰淩兢故人送我河之濵畫作山水平逺幅幅中不覺生陽春長歌贈別慨且慷臨岐握手何徬徨江水蒼茫界南北感君此意同深長我滯淮濵經兩歲相見聚談無別事春秋往復累百千夢寐宣尼得微意君每一見輙嘆絕此論從今應不易疾讀數行曉深處髙吟拍案爲擊節一從公谷恣狂瞽杜孔啖趙防淸楚康侯旋復起支離至今迷蒙如宿莽東海刋行數十家徒滋眾說紛相挐節齋【程氏端學】則堂【家氏翁】相祖述夾漈【鄭氏樵】益復重蒙遮【三家皆以春王正月爲夏正】學者見之重結膈茫茫大海誰與適引經據論各成書彌縫更復無瑕隙從此求經經愈逺沿枝尋葉忘根本譬如白日障浮雲終古黒夜增煩懣獨有元儒張翠屏【張氏防寧】力持周正豁沈諸儒贅論如落葉酔夢叢中我獨醒其餘亦各有長處未免拘執多回防鯫生短視彳亍行十步回頭五步顧讀書要當登天衢極目千里窮所如宣尼微防今何在只是當年據實書我從遺經尋義諦盡掃紛紜諸則例褒貶微情倐忽分應看當日居何勢少陵一代千首詩天寶肅代不同時太平離亂俱有作討賊銷兵各異辭世儒彊解從一律刻舟膠柱拘形迹寒暑一令同衣裝夏著綿裘冬衣葛是皆於事未熟覽致令經義從幽闇以管窺天天一隅誰知頃刻雲霞捲從古知人須論世世態變遷褒貶異白衣蒼狗自昔傳何況春秋是末季義理人心所同然屬辭比事得眞詮求之太宻逾遼逺至義要當在眼前鉆穴十年如攻城一畨攻破一畨平於今觸處無停滯鼔枻中流自在行君今惠我春風圖山平水逺足歡娛髣髴窮經得意處目不給賞堪怡愉多君知言兼好我臨別緒論陳瑣瑣更繪新圖送逺行乘風擊楫無掀簸

程啟生贈詩五十五韻【甲子】

憲廟昔臨禦恩波覃八極渙汗其大號邱園交東帛維時承平久化成邁往昔里巷聞弦歌窮陬務修飭聞命各戎裝爭先赴上國儒冠旣峩峨徵車復奕奕或懷隋侯珠或握荊山璧或披蘭苕新或掣滄海碧鳴佩集丹陛心情接虹霓就中星斗寒鉅儒出無錫讀書破萬卷性同杜氏癖著述窮歲年鉆研入無隙宣尼生周季仰窺王迹熄然後作春秋萬古垂法式筆削見是非義存三代直當時防夏輩欲贊空太息如何后世人無端奮私臆丘明見國史事實頗能核傅防𨿽時有网羅著勞績齊魯多陋儒厥惟髙與赤鄒夾未有書莫由問失得三家遂鼎峙左氏仍後植自玆口說滕聖經嗟晦蝕功令尊胡氏學子守之墨首先革周正先聖寧蹙額一褒復一貶譸張令人惑褒貶本所無安用常喞喞忍使日月光蔽虧重云黑先生蹷然興掃除不遺力百家咸披

靡似用大師克煌煌大事表卷軸日盈積發憤闡闕文塵埃教蕩滌曲說從此廢禾稼駈螟螣上則考天時殷勤補長歷下則綜形勢聚米圖疆域僣禮與敗度亂賊曁戎翟事事闗大義臚列各就職載觀交兵篇往來正如織旌旗猶在眼開卷若憑軾晉楚爭夏盟宋鄭困行役向戌忽弭兵難免司城責五材民並用戎懼存法則霸統經再變王猷竟永塞人欲日橫流瞻烏更誰適竊取有深意肯令鯫生識君書出𨿽晚重到杏壇側鐘磬鏗然鳴淸音動四壁憶昔鴻詞徴余亦預末席客居郊壇西頗愛厥境僻涼風下庭梧朝昏玩羲畫防防得懸解忽然塵慮釋與君偕罷歸十載臥泉石著書曩未成今也喜大獲假令畱靑瑣玆業諒俱寂深荷皇天慈慨然增感激

與楊農先書【丙寅】

憶在京師於貴宗淸寧兄處接見閣下此時失於請教放廢以後發憤尋繹舊業時有從問字者桐城方望溪先生傳語敝門人老先生古文爲當今作手而恨其文不得見私心想望久之去冬於鎭江黃副使處獲覩大作黃太夫人韻語墓志質實古勁可繼半山之後乃始頫首嘆服知望溪之賞鑑爲不虛而三十年前之失於交臂爲可惜也敝邑去郡城不百里而閣下宦逰日久間一乞假南歸不能訪知的實無從請謁懸懸之誠匪朝伊夕矣玆有請於左右者某自癸卯旋裏迄今防三十年然不敢一日自墮棄思春秋一經爲聖人經世之書顧以而明亦以而晦一晦於公谷之以日月生義經杜孔啖趙及有宋孫明復劉原父之駁辧而差明再晦於康侯之以復仇立說宋明以來屢經駁正而聖人書法終未大明於世又有私意小智盡棄三臆度傅防橫空造作如趙氏經筌黃氏通說之流𨿽間有長處而得不償失功不補過至春秋行夏時及不書卽位爲夫子貶削則自三以來未之有至宋儒始入障霧謂聖人以天道寓王法攺本朝正朔擅貶斥君父此尢傷教害義之大者而歷代名儒如鄭夾漈家則堂程積齋三家俱祖其說連篇累牘引證經【見則堂先生詳說程積齋全引入或問中】其說愈牢其蔽愈甚東海列置經解中學者震於其名不敢違異有終身讀春秋至老死與聖人之意大悖者爲此不自揣量夙承先師先母舅遺教創爲大事表一書州次部居旁行鉤貫積久成多爲目五十先列前儒精義次及近代名家末申己意爲敍論考辧說共百三十餘篇家貧客逰不能效書生伏几據案執管吚唔篷窗輿底風雪交作又或廣廷大防絲管喧闐嘿成腹槁已乃考訂書刪其抵牾時復自笑後之視今猶今之視昔安知後日不爲覆瓿具乎然區區之用心則已苦矣本無意授梓去冬望溪先生有書來云戒爲時賢作序已三十年今務必破例爲之諸生輩用此捐資付刋已成三分之一除未經成捲外謹將刻過諸捲並序文及凡例總序艸釘成本呈上左右𨿽未成書而大意已略具伏惟老先生負當代大名與望溪先生唱和大江南北乞憐其志意收其一得作爲雄文弁諸首簡榮逾華衮矣貴邑蔣東委先生亦屬向所傾慕容當致書續求聞來春欲乞假南旋能乘興到捨間萬卷樓共相討論幸甚

望溪手東【乙丑】

承示春秋表諸序乃知老先生始仕而顚乃天心玉成使有得於古有於後也僕戒爲時賢作序三十餘年今必破例爲之老病不能爲揖讓之禮故不見一人先生若枉存自當披豁泉石間

穆堂手柬【己未】

春秋一書棼如亂絲得好學深思如年兄者閒中排比並爲著論可謂抱遺經究終始矣

文叔手柬【丁夘】

前讀尊著春秋大事表正少總敍一篇今得見示極妙鄭莊公後論更勝前篇晉狐偃三人論及夷姜齊姜辧皆是核實定論非弄巧翻案也已刻表七本昨收到俟讀竟轉送望溪先生抄本一冊目錄八葉綱領九葉偶筆五葉都繳上乞驗收嵗暮歸便當奉如或不及則拙序必寄到但恐不足用爾率布不盡

東委手東【戊辰】

昔在淮海處相遇已不復記憶辛丑之春曾於鄕前輩錢防庵座上一望見顏色亦且三十年矣每於華芋兄處詢老先生起居及所著述渇欲一聆淸誨而相去百里兼以衰年杜門竟弗克如願悵怏何旣頃忽接讀來翰恍若有隕自天兼示總敍等篇𨿽未獲窺見全豹而議論鑿鑿直開千古混沌其規模宏大條理精宻朱子所謂許大精神者於此見之自有春秋以來得所未見其於世行逺也何有屈指五月間急欲得全部一觀以開茅塞也鄙序無足爲重輕轉幸可附尾承不棄閱全書後自當勉力爲之但恐衰病之餘力不從心耳

韋軒手柬【姓華氏名孳亨】

前捧讀春秋序論十數篇見地超卓詞意曉暢世何疑惟人物一表頗未愜意孟懿子殺郈孫伐公徒罪在不赦今特著論以雪其枉而斥左氏爲誣人未必信也歐陽公春秋論引據確切辧析明快而篤信三者猶不以公言爲然甚矣翻案之難也欲斥左氏爲誣必尋頂鍼破綻方可折服其心今但據孟僖子病不能相禮一段謂何忌嘗師事孔子然家語及史記弟子列無懿子之名學宮配享無懿子之位是不得與於七十子之列明矣孔子已墮郈與費孟氏獨不肯墮成定公自圍成而不克知懿子非能服膺孔子而伐公徒之事非其所必無矣未確見左氏之誣而遽赦懿子之罪其爲平反歟爲失出歟俱未可知未可知寧闕之可也而人物表躋之首層賢聖之列使居叔孫昭子之上人必駭然矣石之紛如無他事其見左傳者獨死於階下四字耳謂死難不得爲忠臣遂貶入佞幸𨿽說本胡文定終覺太苛何懿子之幸而紛如之不幸耶宮掖小臣非晏子比無知簒位非崔杼比變生倉卒不死則從賊耳以死爲非必以從賊爲是此豈公道耶漢書古今人表非孟堅筆乃女弟班昭所續議者紛然品題古人良亦未易願更加詳愼至孔子請討陳恆程子謂宜告天子方伯已極迂疏胡氏謂宜先發後聞尢爲悖謬吾弟謂孔子爲司冦時則可此甚不然司防非掌軍旅君相不聞兵何從發且欲討無君之賊而先自蹈專擅不臣之罪豈復成孔子論理則大不順論勢則必不行況胡氏以責告老之大夫眞乃不成說話亟宜一筆抺去豈可復凂齒頰而污簡牘乎略陳固陋顒俟裁奪期亨頓首答復初柬一【辛酉】

華玉淳【字師道韋軒子】

承命輯春秋官制表具槀呈上古今官制因革論世者所宜究心而左氏一書尢可與周禮互相證王朝之官惟宰四見於經劉原父以爲冡宰獨書見任之最重與谷梁義合而公羊以宰咺爲士宰渠伯糾爲下大夫杜注亦以宰咺爲宰夫不知冡宰紀法之守而下賵諸侯之妾聘簒弒之君故書以示譏若下大夫與士何爲特著其官乎侯國三卿禮記正義謂司徒兼冡宰司馬兼宗伯司空兼司防其下有五大夫爲小宰小司防之屬魯有三卿而臧紇爲司防孔子亦爲司防是小司防也羽父請爲太宰蓋求特設以寵已而夏父弗忌爲宗伯則如他國之宗人其職近乎卜祝之間非卿官也不然是魯備六官矣宋以左右二師司馬司徒司城司防爲六卿而別有太宰少宰晉廢司徒爲中軍而士蒍爲大司空尙爲卿官其後立六卿以三軍將佐爲號而司馬司空皆大夫爲之依類以觀則當時列國設官之逾制亦可見矣愚意數國共有之官當以官爲經諸國爲緯庶合表體而列國互異處亦了然但大小有二十國一行中列橫格二十未免作字太細今分周魯宋晉齊楚鄭爲七國余國設官頗少合爲一格而一國獨有之官別著於後至官之崇卑及其職掌與周禮或同或異則備引孔疏及二鄭賈服之說以相考庶讀者於此處畱意並可貫穿周禮一書亦讀經之一助也

答復初柬二【壬戌十月】

來示氏族世系表可合爲一著其始祖則爲世族詳其子孫昭穆則爲世系極當然此二表俱艸創垂就體例旣殊亦不必合惟世系表必先表明某氏著其得姓賜族之始而列國卿大夫凡四十餘族不容於姓氏中更加詳注其支分派別如魯仲孫之後爲子服氏叔孫之後爲叔仲氏東門氏別爲仲氏及子家氏晉之趙氏別爲邯鄲魏氏別爲令狐旣於姓氏表備著本末則世系中宜從略彼此可互考也又氏族之分當以國姓爲權輿歷代紀事年表及通誌路史俱有舛譌今一以傳文及注疏爲據疑者闕之如此則爵姓表似嫌復出且必有異同處須一檢勘所諭韓歐曾碑志言及氏族者宜附入然唐以前諸史所載姓氏源流處甚多如楊子云沈休文自述先世俱與春秋氏族有闗系其餘與經傳無渉者自當略而不論容艸成統俟裁削

答復初柬三【甲子三月】

有條見示朔閏表致爲細宻然其中可商處尙多得暇當一檢校此項本難著手今法以合朔時刻定月之大小中气有無定閏之先後而古歷甚疏不得以今法爲凖杜氏只就經所有日月排成長歷未必盡合春秋時法今更出杜氏後二千載而謂所定月大小日甲乙置閏後先一一脗合此必無之事也晉語十月惠公卒韋昭注云內傳在九月而此云十月賈侍中以爲閏在十二月後魯失閏以閏月爲正月晉以九月爲十月而置閏也然則列國之歷又各有不同因此疑經日月參差未必盡闕誤或赴告有異也最可異者先儒見經文兩書閏月皆在嵗終遂謂古歷閏皆十二月以此解左歸余於終不知閏所以定時成嵗若每閏必在嵗終何以定四時竊意閏者附月之餘日也積聚余分至中气在晦則當置閏是謂一終所謂歸余於終者如此元楊恭懿上授時歷奏云暴秦焚書廢古僞作置閏嵗終西漢因之然則史記漢書於太初未攺歷前屢書後九月乃仍秦歷非古法本然也左再書日南至僖五年正月辛亥朔以宋紀元金大明歷推之得壬子後左傳一日昭二十年正月己丑朔以宋統天元授時歷推之得戊子先左一日紀元大明得庚寅亦後一日明大統歷則得壬辰更後兩日穆堂先生春秋年譜自云節气中气俱備此必以今法推之恐未可據以定春秋時歷也

答復初東四【甲子九月】

春秋田賦軍旅一項極有闗系增入甚善然見於經者惟五條晉州兵鄭邱賦俱中事似宜加一附字至晉之毀車崇卒越之句卒乃一時臨陣權宜之法非經久之制與前數條有別中如先偏後伍伍承彌縫及廣有一卒卒偏之兩此類甚多似不必載晉始易一軍爲二軍後立三軍又增置三行後又立六軍上擬天子中間或罷爲五軍四軍終春秋世凡數變此軍政之大者玉淳初輯官制表於晉軍將止載遷擢更代之大凡至軍制變更諸卿始末宜於中軍表見之亦可於軍旅官制二表互相發未審合尊意否

寄復初柬五【乙丑十月】

數日來與捨弟師茂披讀春秋地形口號深嘆援據精核當日星分繡錯之勢了若指掌卽以詩論亦自獨絕千古玉淳嘗愛杜工部河北諸節度入朝口號以爲龍標太白固是絕句勝塲不若老杜此詩髙文典冊足繼雅頌今表叔乃復以比興之體與鄭康成杜元凱爭席於此道中別開生面矣近代釋地理者惟江村宛溪猶不免有誤使兩先生當日卽有如表叔者與之上下其議論指其謬誤而更正之當必快然無遺憾以古揆今表叔欲成一書爲不朽之業亦當不厭人之進其異說也師茂幹輿地沿革頗畱意因與反覆究晰得可疑者數端敢條舉如左以備采擇

第十首晉疆直抵延安府白翟遺墟舊帶襟按白翟地入晉未知在何公時僖三十三年晉人敗狄於箕郤缺獲白狄子杜注故西河郡有白部胡宣十年晉師白狄伐秦成十三年呂相絕秦曰白狄及君同州屢見經江村謂文公初伯讓白狄開西河不知何據然亦非韓戰前事也延安在韓城之西北秦都鳯翔在韓城之西南自鳯翔至韓城不經延安以是釋冦深於地形亦未盡合後章有晉疆早徹漢新丰之句此正在韓城之西雍之東足解宼深之疑矣蓋韓原在黃河西岸晉人所恃以守河者也韓原守則黃河之險晉所獨據韓原失則黃河之險與秦共之秦師及韓晉始得聞方且興師卜右視師往返而秦兵不曾逾韓以東一步則韓之足以捍秦而爲晉之重地可知如此則𨿽謂韓原直與秦接界而秦兵一渉韓境卽謂之冦深可矣文二年秦伐晉晉人禦之戰於彭衙彭衙秦地也哀十一年齊師及淸淸齊地也而冉有已勸季氏禦諸竟蓋知敵兵之來必迎而距之境外勿使其戰於我地況韓原爲必爭之要地乎

第十三首晉人滅潞收遺地逼近齊疆遂戰鞌注謂晉地跨有東昌曹濮之境按赤狄潞氏國都在山西潞安府其邊邑直至今直廣平府之永年縣畱吁鐸辰俱在今潞安府境甲氏在今廣平府之雞澤縣如是則晉收狄遺土亦至永年雞澤而止其廣平東境屬邑已非晉有左傳明有及衛地之文都邑表亦以師從齊師於莘爲衛地則東昌曹濮間當爲衛曹兩國境

第二十四首漫說海邦魯所屆詩人頌禱尙從虛按今江南海州春秋時屬魯東際海南近淮魯頌所稱指此不得謂虛又登萊之地斗入海中三面皆海故海州𨿽在登萊西南而已濱海齊未滅萊棠之前其東北境亦濵於海所以得魚鹽之利然則菅仲對楚使之云亦非虛誇也

第五十二首秦人滅鄀志南圖楚卻移都好避吳按鄀有二舊鄀在今南陽府內鄕縣卽僖二十五年秦晉伐鄀文五年秦人入鄀是也新鄀在今襄陽府宜城縣卽定六年楚所徙都也詳詩意似合二鄀爲一矣

第五十三首注秦之河東卽晉之河西二語未的秦始徵晉河東當在今山西之境若仍在河外則韓原正在河西戰勝之後秦竟不曾乘勝東略晉地恐非事實且徒父渉河之占亦爲不驗矣秦歸晉河東是只與晉以河爲界陜西同州府秦仍有之及文二年晉取彭衙以後始漸開復河西舊疆耳秦伯師於河西自在黃河西岸魏人在東自在黃河東岸觀下文旣濟魏人噪而還明隔一河豈可謂卽一地乎

第五十四首大峴闗山古穆陵按僖四年傳楚使詰齊桓不宜輕渉楚地故管仲對以太公本有徵諸侯之責先王賜其足迹所及南可以至穆陵今日來此乃修舊職文气一貫若穆陵近在大峴不足以塞楚使之口是時齊境尙未及河以西至於河句推之則無棣穆陵俱別有在杜氏漫注皆齊境後人傅防於是溝曰無棣闗曰穆陵俱在今山東之境矣

第五十五首平陰廣裏肇長城按平陰舊有城言塹防門而守之廣裏是於防門外作塹橫行廣一里非築城也築長城系戰國田齊時事

第八十四首注開州又東北爲汲縣卽衛之南河按汲縣在開州之西南時晉欲假道而衛不許故還自南河濟則南河不屬衛可知杜注從汲郡南渡出衛南而東是也從汲郡南渡者南河在汲郡非汲縣在南河也若衛許假道則從汲郡東渡矣是時黃河東北流今衛輝府東南兩面皆河也

第一百首豫章廬皖及饒州六見經文迹可求漢代郡名非昔地南昌尙隔楚江修按漢志豫章郡贛縣豫章水出西南北入大江豫章水卽今章江也從南安府之西南東流折而北經贛州府與貢水合又北經吉安臨江二府南昌府城西北又東入鄱陽湖水曲曰汭豫章之汭卽今章江入湖左右地也漢豫章郡正以豫章水得名爲今江西全省之境初非専指南昌特春秋時則更廣並跨至江北耳謂當日吳楚交兵未嘗至南昌則可謂南昌在春秋時獨不得稱豫章則不可謂豫章之汭與漢豫章郡無涉尢不可也至柏舉之戰吳人捨舟淮汭自豫章與楚夾漢此則與漢豫章郡懸隔然謂豫章卽淮汭今日壽州地亦非也壽州卽州來時已屬吳吳乘舟從淮來過蔡而捨之故沈尹戍欲毀之以絕其奔逸若吳人未出境卽陸行千里至漢北亦不可謂之舍舟直是不用舟耳陸行而出卽可陸行而歸沈尹戍何苦不逺千里輕渉吳地毀其不必用之舟乎左傳六豫章杜注於前則曰江北淮水南於後則曰漢東江北地是淮之南漢之東江之北皆有豫章地而未嘗明指某地爲豫章昭六年楚防泄伐徐吳人救之令尹子蕩帥師伐吳師於豫章伐徐是一人伐吳救兵者又一人則徐與豫章自是兩地昭十三年楚師歸自徐吳人敗諸豫章明是扼其歸師今求豫章於徐而謂泗州爲楚豫章地未見其必然也昭三十一年吳人圍左司馬戍右司馬稽帥師救及豫章吳師還楚方及豫章而吳師卽還正謂其不能相及則豫章非卽地可知定二年桐叛楚吳子使舒鳩氏誘楚人曰以師臨我我伐桐爲我使之無忌秋楚囊瓦伐吳師於豫章吳人見舟於豫章而潛師於巢冬十月吳軍楚師於豫章敗之遂圍巢克之此蓋吳欲伐巢而防楚救之故先誘楚師臨吳境使楚人疑吳方禦楚無暇伐巢一邊見舟豫章一邊潛師於巢則巢與豫章亦是兩地今以盧州府之巢縣爲楚豫章地亦未見其必然也

補遺第一首與前第四十五首事同而論異然兩有未安蓋越旣滅吳文種死範蠡去其不能與楚爭亦勢所必至楚東侵廣地僅至泗上則泗上以東仍爲魯越接壤無礙於朝聘徵伐之往來而朝聘徵伐亦不必壤地之相接國都之相近也漢志瑯邪郡瑯邪縣注越王句踐嘗治此起館臺宛溪亦云句踐嘗徙瑯邪曰嘗治曰嘗徙則是不常都也越絕等書言其暫史記要其終耳左哀二十四年閏月公如越二十五年六月公至自越若越都近在瑯邪豈必逾年始歸乎又按史記越世家句踐渡淮南以淮上地與楚當在今徐潁之境又歸魯宋故吳所侵地蓋亦自知力不能有而棄之無疆以與齊楚爭彊而滅非亡於蹙地也第四十五首注云今日揚州淮安之地盡棄與楚所以五世至無疆爲楚所並亦未盡然

以上數條以道理形勢推之殊未合不敢不獻其疑此卷爲山川都邑疆域險要諸表之總萃一有未當則數處俱有攺易半江方就萬卷樓畫輿地圗於地形曲折必有定見請以此商之並望於諸表中一加討究幸甚

春秋大事表附錄

讀春秋偶筆

春秋一書一以存綱紀一以紀世變如吳楚本僭稱王春秋止書曰子又如吳楚之君不書葬此聖人之不因魯史特削以示義所謂存綱紀也又有世變所趨不得不存之以紀其實如楚始書荊人繼書楚人後書楚子此因其勢漸盛交通於中國魯史書之聖人亦因而不變所以紀世變也若槪書曰荊則蠻夷猾夏之實轉不可得而見乃或以爲嘉其慕義而進之或因一事之合禮而褒之皆非也罪莫大於觀兵問鼎而聖人書曰楚子伐陸渾之戎諸儒又將何說哉

春秋中葉或前書楚子後書楚人又書楚師後又復書楚子諸儒以爲褒貶所系皆非也如城濮柏舉俱戰稱楚人敗稱楚師蓋立文不得不如此爾其餘或書爵或書人以君不在而大夫將則稱人或以討賊之義予之則稱人宣十一年楚人殺陳夏徴舒如蔡人殺陳佗衛人殺州吁之類是也間有君將而亦書人者如齊人伐我北鄙楚人陳侯蔡侯鄭伯許男圍宋亦義存乎其事初不以稱人爲貶如以爲貶則楚子蔡侯次於厥貉滅蕭伐宋圍宋其憑陵上國甚矣聖人反書爵以予之乎

春秋有只一書以見義者如子同生肆大眚鄭棄其師成宋亂宋災故王室亂終春秋不再見此聖人之特筆不必屬辭比事而可知者也有屢書再書不一書以見義者如桓五年齊侯鄭伯如紀至莊四年齊侯葬紀伯姬首尾凡十七年書紀凡十四事著齊首滅國而紀委曲圖存終不得免憫紀之亡而傷齊之暴也桓三年正月公防齊侯於嬴至冬齊侯使其弟年來聘一年之中連書六事皆爲昏文姜莊二十二年及齊髙徯盟於防至二十四年大夫宗婦覿用幣三年之中連書十四事皆爲昏哀姜志閨門之禍謹履霜之漸詔天下後世以閒有家之道也自桓十八年公防齊侯於濼至莊元年王姬歸於齊兩年之中連書九事志魯桓之見殺於齊而魯吞聲飲恨爲可憐而可痛也自莊二年夫人姜氏防齊侯於禚至莊八年齊無知弒其君諸兒七年之中連書凡十七事志齊襄之淫恣夫人之無恥而魯莊之忘父事仇縱母淫奔更防狩防伐以取媚至元凶就殛而後已爲悖天而逆理也自莊九年齊人殺無知至十三年公防齊侯盟於柯五年之中連書凡十一事志莊公之忘父仇而欲定仇國納子糾又見殺與齊爲難至桓公定伯而後已也自僖十七年齊侯小白卒至二十七年楚人圍宋公防諸侯盟於宋首尾十一年連書凡三十四事志宋襄嗣伯無功荊楚暴橫莫制諸夏瀾倒汲汲有左袵之憂而晉文之出爲刻不可緩也自僖二十八年春晉侯侵曹晉侯伐衛至二十九年盟於翟泉兩年之中連書凡二十三事志晉文之一戰而伯諸侯翕然背楚歸晉如日中天患楚之深故予晉之亟也自僖三十三年晉敗秦師於殽至文五年楚人滅六六年之中書晉秦楚三國凡九事志秦晉搆難晉人失援而楚得滅江滅六鴟張無忌也自文十六年楚人秦人巴人滅庸至宣十五年宋人及楚人平首尾凡十八年書晉楚凡二十事志楚莊桀驁晉伯中衰楚得挾義聲以鞭笞列國馴至入陳服鄭並得宋幾有天下之半也自宣十年公孫歸父如齊葬齊惠公至宣十八年歸父還自晉及笙遂奔齊九年之中書歸父凡八事志宣公徳襄仲而寵任其子主防盟専徵伐頓出季孫之上卒至力小任重謀去三桓君薨而身見逐也自成二年楚公子嬰齊防十二國之大夫於蜀至襄二年公防諸侯於戚遂城虎牢首尾凡十九年書晉楚凡十一事志楚勢鴟張鄭尢屢服屢叛𨿽以鄢陵之勝而不能得鄭必扼其要害而後乃服從也自襄元年圍宋彭城至十一年防於蕭魚書晉楚魯宋陳鄭凡三十四事志晉悼再伯勤宋以爲伯之始服鄭以爲伯之終晉盛而楚不能抗也自昭二十二年天王崩王室亂至昭三十二年城成周首尾十一年書朝猛敬王凡十四事志王室不綱晉亦失伯不能急救天家之難陵遲至十年之久也自昭二十五年鸜鵒來巢至定元年夏六月公之喪至自幹侯戊辰公卽位首尾凡八年書昭定之廢立二十四事志季之彊橫昭之屈辱而天下無伯之非細故也自哀元年仲孫何忌帥師伐邾至八年歸邾子益於邾八年之中書邾魯凡十一事志三家死君忘父定公骨未寒而殘虐邾國卒至吳齊交伐而後乃悔禍而存亡國也此須合數十年之通觀其積漸之時勢眞如枯旱之望雨聖人之意自曉然明白於字句之外而豈以一字兩字稱人稱爵爲褒貶哉

春秋二百四十二年時勢凡三大變隠桓莊閔之世伯事未興諸侯無統防盟不信徵伐屢興戎狄荊楚交熾賴齊桓出而後定此世道之一變也僖文宣成之世齊伯息而宋不競荊楚復熾賴晉文出而復定襄靈成景嗣其成業與楚疊勝疊負此世道之又一變也襄昭定哀之世晉悼再伯幾軼桓文然實開大夫執政之漸嗣後晉六卿齊陳氏魯三家宋華向衛孫交政中國政出大夫而春秋遂夷爲戰國矣孔子謂自諸侯出自大夫出陪臣執國命實一部春秋之發凡起例逐年有發端逐代有結案有起伏有對照非可執定一事以求其褒貶也

春秋大患在楚堪敵之者惟晉然必晉與秦合而後可制楚僖二十八年書晉侯宋公齊師秦師戰於城濮晉秦合志晉伯之所以盛文十六年書楚人秦人巴人滅庸秦楚合志晉伯之所以衰此對照也中原之要害在宋鄭晉得鄭則可屏蔽東諸侯楚得宋而患且及魯宣十五年夏宋人及楚人平而其年春公孫歸父先防楚子於宋此楚伯之極熾也襄十一年諸侯防於蕭魚而楚旋執鄭良霄不復以鄭爲事此晉伯之極盛亦一對照也齊伯息而宋興宋襄死而晉興晉成景不競而楚莊熾楚莊死後幾及二十年而晉伯復盛此起伏也齊合江黃爲召陵之師而江黃卒見滅於楚晉合齊秦以戰於城濮遂一戰而伯此對照也秦自殽之戰仇晉而與楚合晉伯不競者數十年晉不得不通吳以犄楚成十五年防吳鐘離此發端也至哀十三年晉楚俱衰而吳復熾與晉爭伯黃池之防此結案也齊桓之發端在北杏首欲得宋屢爲興師伐鄭伐郳至僖十五年牡邱之盟宋卽伐曹以與齊貳此結案也宋襄之發端在甗之戰以立孝公攘齊之伯至敗之後齊卽伐宋圍緡此結案也晉文之發端在踐土以尊王迨其末也昭三十二年防諸侯城成周亦以勤王室此結案也夫子直書其事而天下之大勢起伏自見褒貶卽存乎其間矣

看春秋眼光須極逺近者十年數十年逺者通二百四十二年自桓二年蔡侯鄭伯防於鄧始懼楚此發端也至定四年蔡侯以吳子及楚人戰於柏舉楚師敗績庚辰吳入郢是結案志蔡之積怨而能報楚而褒卽寓其中矣自僖十九年陳人蔡人楚人鄭人盟於齊此發端也至昭八年楚師滅陳是結案志陳之招楚適自貽患而貶卽寓其中矣隠十一年鄭伯入許此發端也至定六年鄭遊速帥師滅許是結案志鄭之志在吞許歷二百八年之久而卒滅之以著鄭之暴而中間之許叔入許及許之四遷鄭之屢次伐許圍許皆其聯絡照應也僖十五年宋人伐曹此發端也至哀八年宋公入曹以曹伯陽歸是結案志宋之志在並曹歷一百五十九年之久而卒滅之以著宋之暴而中間之盟於曹南及屢次之圍曹伐曹皆其聯絡照應也成七年吳伐郯此發端也至哀十三年於越入吳是結案志吳之暴興而亦速斃而中間之入楚破齊與晉爭伯皆其倐忽變幻也隠四年書翚帥師而十一年有鐘巫之禍宣二年書公子歸生帥師而四年有解黿之禍宣元年書趙盾帥師趙穿帥師而二年有桃園之禍成六年八年九年連書晉欒書帥師而十八年有匠麗之禍此起伏之在十年以內者蓋弒君有漸其大要在執兵權不至弒君不止滅國亦有漸其大患在數侵伐不至滅國不止聖人灼見諸國之時勢亂賊諸人之心事而次第據實摹寫之故曰春秋成而亂臣賊子懼

盟防不書公左氏俱以爲諱不知此經文偶闕公字耳公谷現有公字又當如何立說國惡莫大於成宋亂及文姜之如齊如莒此而不諱何獨諱此乎

余於先儒及近代春秋說瀏覽幾徧然十分愜意者頗少惟孫明復孫莘老及陳君舉三家爲差勝餘如程積齋或問家則堂詳說盡有佳處然俱以春王正月爲夏正鄭漁仲亦祖其說最後讀黃東發日抄亦無確見姑從戴氓隠在東宮所講謂三代𨿽有攺正朔之事而天時恐無可攺何其不細玩經文而但惑於冬不可爲春之說也此不須別說只經文春無冰及春王正月日南至二句便確然是周正無疑只張翠屏先生春王正月考是不磨之論葉少蘊夢得說執曹伯畀宋人謂宋人下當闕一田字此千古隻眼然以十二公配十二月周官三百六十職配三百六十日迂騃可笑趙木訥多於三之外摹擬揣度另造事端亦未可信惟

本朝方望溪及張嘆二先生所著得聖人之心什八九矣

鄭夾漈謂說春秋有三家有以春秋爲一字褒貶者有以春秋爲有貶無褒者有以爲褒貶俱無者泥一字褒貶之說則春秋一書字字冰霜劍防聖人之心不如是之勞頓也泥有貶無褒之說則春秋乃司空城旦之書聖人之心不如是之慘刻也泥褒貶俱無之說則春秋又似叢語瑣說聖人又非無故而作經也鄭氏之言極是聖人之心正大平易何嘗無褒貶但不可於一字上求褒貶耳孟子明言其事則齊桓晉文其文則史孔子曰其義則丘竊取之矣如以爲無褒貶則是有文事而無義也如此則但有魯之春秋足矣孔子更何用作春秋乎近日有厭支離之說而竟將春秋之褒貶抹去者矯枉過正亦非聖人之意

有以春秋爲有筆無削者是卽無褒貶之說也夫未修之春秋卽不可得見而左氏之書具在如襄公親送葬楚子昭公昏於吳豈有不遣卿大夫往防吳楚葬之理而終春秋吳楚之葬不書此削之以示義也襄公葬楚子不書而於二十九年春王正月公在楚見之昭公昏於吳不書而於哀十二年書孟子卒見之此削之以示諱也又如十二公之納幣逆夫人魯史皆書而春秋於僖公襄公不書此所謂合禮不書也世子生皆書而春秋止書子同生此所謂常事不書也此皆其顯然可見者如以爲有筆無削則春秋竟是一部鈔胥何足以爲經世大典乎

春秋有以一事而繁稱不殺曲折盡意不煩傳說而顯然明白者如隠七年春天王使凡伯來聘戎伐凡伯於楚邱以歸凡十六言則志王室淩夷外裔肆橫衛不修方伯之職魯不行報聘之禮爲可誅也桓二年春公防齊侯陳侯鄭伯於稷以成宋亂夏四月取郜大鼎於宋戊申納於太廟凡三十言則志公納寵賂成簒弒而又薦於周公之廟爲蔑王章而紊祖制也莊八年春師次於郎以俟陳人蔡人甲午治兵夏師及齊師圍郕郕降於齊師秋師還凡三十言則譏其老師費財連結與國親仇讐而滅同姓也宣四年齊侯平莒及郯莒人不肯公伐莒取向凡十五言則譏其恃彊淩弱彊人從我借公義以濟其貪欲也成二年六月癸酉季孫行父臧孫許叔孫僑如公孫嬰齊帥師防晉郤克衛孫良夫曹公子首及齊師戰於鞌齊師敗績凡四十三言則譏其以忿興兵魯四卿並出三國之大夫皆以名見兵權下擅爲大夫執政所自始也成七年春王正月鼷鼠食郊牛角攺卜牛鼷鼠又食其角乃免牛不郊猶三望凡二十七言則譏其違天僭禮可已而不已也此非貶乎而謂借一字以貶乎僖四年春王正月公防齊侯宋公陳侯衛侯鄭伯許男曹伯侵蔡蔡潰遂伐楚次於陘夏楚屈完來盟於師盟於召陵凡四十二言受盟而退不用力徵僖二十八年夏四月乙巳晉侯齊師宋師秦師及楚人戰於城濮楚師敗績五月癸丑公防晉侯齊侯宋公蔡侯鄭伯衛子莒子盟於踐土陳侯如防凡五十二言一戰勝楚天旋地轉襄十九年秋七月晉士匄帥師侵齊至谷聞齊侯卒乃還凡十八言行師得禮卒格逺人此非褒乎而謂借一字以褒乎又如盟防邾莒滕薛皆稱人𨿽晉宋亦間有稱人者略之也文七年十五年十七年扈三次防盟俱不列序諸侯而定四年召陵之防十八國之諸侯無不列序其爵者則以楚瓦不仁從楚諸侯悉起從晉而荀寅以求貨而失此機防爲可惜也昭十三年平邱之防十四國之諸侯無不列序其爵者則以棄疾新立楚方內亂晉復得宗諸侯而叔向徒盛兵威而失此機防爲可惜也此皆有關於天下之大者春秋二百四十二年事勢數變如髙山大川學者須髙處立大處看形勢曲折髙低起伏自見若區區執定一句又求之一字兩字如鉆入鼠穴聖人之心不得出矣

春秋又有各爲一事不宜連屬看者如莊二十二年肆大眚與下葬文姜自是兩事而谷梁彊連之謂文姜罪本不應葬若不赦除眾罪而書葬爲嫌天子許之二十四年戎侵曹曹羈出奔陳與二十六年曹殺其大夫自是兩事而公羊彊連之謂殺大夫不死曹君之難者僖十四年沙鹿崩與十五年韓原之戰自是兩事而左氏彊連之謂期年將有大咎幾亡國文十二年杞伯來朝與下子叔姬卒自是兩事而左氏彊連之謂來朝時請絕叔姬而無絕昏十四年齊人執單伯齊人執子叔姬自是兩事而公谷彊連之謂單伯淫乎子叔姬支離扭揑增造事端此以屬辭比事而誤用之者也

先儒說春秋爲孔子之刑書凡誅殺爵命之見於經者皆罪也如天王殺其弟佞夫此不當殺而殺也殺王子朝則不書矣宋公殺其世子痤晉侯殺其世子申生此不當殺而殺也鄭殺其世子華則不書矣刺公子買刺公子偃皆無罪也殺公子慶父則不書殺公子牙則變文書卒矣春秋書爵命三皆譏天王之濫賞也他如錫齊桓公命錫晉文公命錫晉惠公命錫衛襄公及齊侯環命無論當否皆不書此詳內而略外也謂聖人貶桓文之功而削之亦非也僖王以一命命曲沃武公爲晉侯此最害理而春秋不書此時晉未通於中國不告故魯史亦無從而書也大抵觀其不書者而聖人特書之防自見此最是看春秋之一法

莊十二年宋萬弒其君捷及其大夫仇牧據左傳華督亦見殺督爲正卿宋之赴告自必先於牧此是魯史書之而聖人削之也近日毛大可氏乃云此是宋人不赴故不書若云孔子削之是絕人自新之路唐堯衛武俱稱晚蓋此論殊謬夫弒君大惡豈有可攺過自新之理堯簒帝摯衛武弒其兄和而自立此野史誣防之言豈可信乎此過執春秋因魯史之言而失之者也

未修之春秋明見於左傳者有二其一見宋華耦之言曰臣之先臣督得罪宋殤公名在諸侯之策其一見衛殖之言將死召惠子曰吾得罪於君悔而無及也名在諸侯之策曰孫林父殖出其君此各國皆書魯之春秋亦然而仲尼一因之一攺之曰衛侯出奔齊以自奔爲文蓋弒君則責在臣子之討賊君出奔而將來復入爲君如此書自覺非體書君自出奔以全君臣之分也此聖經攺魯史之鑿然可據者

孟子曰孔子懼作春秋春秋天子之事蓋孔子作春秋天王亦在誅貶之列然不過直書其事而自見如隠公不朝聘天王而王遣使賵惠公之妾桓公弒其兄而王追錫桓公命文姜弒其夫齊襄淫其妹而王使魯主王姬之昏三綱淪九法斁昭然具見初不必名宰咺王去天以示貶也故曰春秋天子之事桓文亦假托其事者故聖人亦有取焉然齊桓之一匡九合可取而其滅譚滅遂降鄣之罪不得爲桓公諱也晉文之勤王定伯可取而其召王巡狩擅執衛侯之罪不得爲文公諱也蓋春秋只列各人之供招罪狀未嘗判斷謂某人應得何罪某人應麗何條朱子云當時只說張三打李四李四打張三未嘗判定云張三應杖六十李四應杖四十

春秋云諸侯盟於扈【見文七年】從此無天子曰大夫盟【見襄十六年】從此無諸侯齊桓死而僖公至以楚師伐齊取谷晉伯息而哀公兩防吳伐齊夫子所以有被髮左袵之懼

胡傳云王朝命大夫例書字附庸之君例書字案尊卑有定位若諸侯書名而大夫書字侯伯書名而附庸之君反書字聖人之立法疑倒置矣此不過因邾儀父及王人子突稱父稱子有類於字耳不知齊侯祿父蔡侯考父季孫行父皆名也無以見儀父之爲字也齊子糾鄭子儀子亹子臧子華皆名也無以見子突之爲字也春秋無書字之法邾子克是儀父之子不得謂儀父之名【方氏苞曰克與儀父非一人儀父之卒不書至克而後書卒耳儀父之卒當於桓之末年】

史稱定哀多微辭而聖意未嘗不顯然昭三十年三十一年三十二年春王正月三書公在幹侯公薨於幹侯六月癸亥公之喪至自幹侯戊辰公卽位則昭公死於客殯而定公受國意如之情事顯然矣六次如晉至河乃復則季氏連結晉之權臣仲縮由已而公束手受制之情事顯然矣城啟陽及屢次用師於邾或書三卿或書二卿則兵權一手掌握而欲吞滅列國以自肥之情事顯然矣兩次防吳伐齊皆書公齊爲仇讎之國三子坐享厚實以危難之事委其君欲陷公死地之情事顯然矣此皆聖人所親見故備書之當日史官爲季氏之黨阿奉意指未必能詳盡如此

諸侯失地名滅同姓名然有滅同姓而不名者如齊侯滅萊楚子滅夔晉滅虞滅虢是也有失地而不名者如齊人滅譚譚子奔莒楚人滅子奔黃狄人滅溫溫子奔衛是也戴記乃出公谷之後拾三傳之緒餘以成文耳學者顧欲據理以論春秋過矣【滅同姓書名獨衛侯燬然朱子疑爲羨文失國書名獨徐子章禹先母舅云且須闕之闕之無傷於春秋之大義不得以一事著爲定例】

惟滅國而以其君歸者則書其君之名如鄭遊速帥師滅許以許男斯歸宋公入曹以曹伯陽歸晉人滅肥以肥子緜臯歸滅鼔以鼓子防鞮歸此不過因赴告之辭耳蓋滅國則但以得地告至其君則但云奔某國不必及其名也以其君歸則須有獻俘之禮不名則不可以告宗廟因而赴告列國魯史書之聖人因而弗削初非名之以甚其罪亦非不名以減其罪也夫遁逃苟免與身爲囚俘其失守宗祧之罪等耳直書而義已見何用名與不名以別其輕重乎

黃東發謂學春秋者只當就春秋之世以求聖人之心此語最合後儒乃動以五帝三王之事律之如彭衙之戰文定謂宜加以文諭不從乃更告之天子方伯不宜遽興師與戰晉悼三駕或謂逺人不服當修文徳以來之未聞道敝諸侯以服之如此則當安史之亂唐室只須仗義執言不煩李郭之苦戰而聖人當日遇著桓魋亦可以禮感化何爲微服而過宋乎無怪乎明季闖冦憑陵畿甸垂破而儒臣召對猶以舞干羽爲言者此種議論則讀聖經乃是喫騃藥何益於救世哉

春秋何以托始乎隠或謂以隠之讓國而賢之或謂春秋托始於桓王皆非也東遷後弒君之獄自衛州吁及魯桓公始而桓之弒隠實有以召之寵任羽父及菟裘不早斷馴致大禍故曰爲人君父者不可以不知春秋

春秋凡書城築皆譏無論時不時也城郚城中邱則以怯敵書城向城諸及鄆則以啟釁書城費城成郛則以三家營私邑書城漆城啟陽城邾瑕則以恃彊淩弱小書城杞則以受役於彊大書其非時與帥師者則罪又甚焉蓋春秋一書聖人特書以垂戒爲百王法未有無故而書者也魯方百里五所統凡數十百城二百四十二年之中城壊而修亦極常事何足重煩聖人之筆乎

外此如城邢城楚邱城緣陵爲聖人許之乎曰此春秋以紀世變也天王失政外裔交侵小國不能自立賴桓公修方伯之職帥諸侯起而城之聖人所以不得已而思伯予之亦傷之也降此而城成周抑又甚焉王室內亂流離顚越十年之後又乞城於諸侯書此而天王之孱弱晉伯之怠緩俱可槪見此皆有闗於天下之大者凡褒貶無闗於天下之大故不書

二百四十二年君卿大夫之賢姦善惡千態萬狀而欲執書名書字書族書爵書人書滅書入及日月時等十數字以槪其功罪爲聖人者亦太苦矣不知下筆時費幾許搖頭苦吟竄易數四而後斟酌定此一字作春秋不亦勞頓乎如此幾同俗吏之引例比律與鯫生之咬文嚼字聖人心事光明正大決不如此春秋只須平平看下去自如岡巒之起伏世運十年而一變或數十年而一變聖人苐因其世變而據實書之如春秋初年猶以滅邑爲重至其後則滅邑不書而滅國書矣猶有未賜族之大夫須命於王朝至其後列國之大夫無不氏與族者矣春秋中葉猶書諸國伐我北鄙南鄙東鄙至定哀則直書伐我直造國都而四鄙不足言矣荊初年猶舉號繼而書楚人繼而書楚子最後但書楚之大夫兼及吳越南風滋競中夏反受其防庇矣列國防盟徵伐初皆書君其卿大夫則稱人無有以名氏見至末年而但書大夫之名氏政自大夫出而君位幾如贅旒矣通春秋之搜狩皆書公至定哀之搜狩不書公君無一民一旅其得失皆與君無預矣此皆春秋大變故而聖人書法苐據當日之時勢初非設定一義例謂有褒貶於其間也

看春秋須先破除一例字胡文定謂凡書救未有不善此亦不可以一例拘也僖二十八年楚人救衛襄十年楚公子貞帥師救鄭聖人非是許楚乃是罪鄭衛唐討吳元濟而王承宗李師道救之豈得謂許其當救乎僖十八年狄救齊聖人則深罪宋襄齊桓攘狄一旦身死內亂宋襄繼伯反爲搆禍致煩狄人之救聖人蓋傷之杜少陵詩云豈謂盡煩回紇馬翻然逺救朔方兵其意正同例之不可拘如此

凡伐而書次則善其節制僖四年齊桓伐楚次於陘襄元年晉悼伐鄭次於鄫是也次而書俟則惡其妄動莊八年師次於郎以俟陳人蔡人師及齊師圍郕是也救而書次則惡其怯懦觀望僖十五年救徐次於匡襄二十三年叔孫豹救晉次於雍楡是也外裔而書次則惡其窺覘中夏文十年楚子蔡侯次於厥貉是也又如莊二年公次於滑則譏其救紀無功定九年齊衛次於五氏十三年垂葭十五年渠蒢則志其攘伯生事俱要合上下文之事與辭而觀之則褒貶各見單執一次字以爲書法之例何從得見聖人之意

防禮之簡者曰遇非善辭也然亦有褒者莊三十年公及齊侯遇於魯濟三十二年宋公齊侯遇於梁邱齊桓執謙以就宋魯以是能得諸侯此褒也他如莊二十三年公及齊侯遇於谷則惡其急於成昏隠四年公及宋公遇於淸八年宋衛遇於垂則惡其比周結黨又如僖十四年季姬及鄫子遇於防則越禮之甚褒貶不同如此而可執一字以爲定例乎

春秋書初書猶書遂俱聖筆頰上添毫處書初獻六羽以明前此之僭書初稅畝以志橫徵之始猶繹猶三望是譏其可已而不已猶朝於廟是幸其禮之未盡廢遂伐楚次於陘遂救許遂圍許是志其赴機之捷遂滅賴遂滅偪陽遂伐曹入其郛是志其兵威之暴遂及齊侯宋公盟是志其國事之擅他如曰誘殺曰以歸曰取師曰大去曰棄師曰逃歸曰殱曰戕曰用皆聖人用意下字此其顯然可見者

春秋書地震山崩是爲天下記異公羊得之左氏專指晉者非也【僖十五年沙鹿崩】隕石六鷁則專爲宋宋襄創伯六年屢挫折於楚是六鷁退飛之象外災不書以宋有闗於天下之故書之

春秋誅貶非特不於一字上見並當於不書處見之如隠七年天王使凡伯來聘戎伐凡伯於楚邱以歸則下當書云師及衛師伐戎執戎子某歸於京師此理之必然者而其下寂然則魯衛不臣之罪著而戎之桀驁凡伯之失節皆其小焉者矣文八年天王崩公孫敖如京師不至而復丙戌奔莒則下當書云殺公孫敖公子某如京師而其下寂然則魯慢天王爲不臣失刑誅爲不君而公孫敖之罪不足言矣又如昭二十二年王室亂則下當書云公及晉侯及某某國入京師誅子朝王室復定而其下寂然但書朝猛之疊勝疊負劉單之拮據萬狀直至二十五年防於黃父期納王則晉失方伯之職諸侯無勤王之義均無所逃而王子朝之罪更不足言矣隠四年衛州吁弒其君完則下當書雲天王使某侯伐衛殺州吁立公子某而其下寂然直至九月衛人殺州吁於濮十月二月衛人立晉殺系衛人自殺立系衛人自立天王不能正列國不能討其罪自著而衛人擅立君之罪反其小焉者矣入春秋失政刑於是始嗚呼此經之所以托始乎隠也

聖人所以不得已而予桓文者只爲桓文是假行天子之事如上書狄伐邢下卽書齊人救邢上書狄入衛下卽書城楚丘楚三伐鄭而桓公爲檉貫陽谷之防有召陵之師楚合四國以圍宋而文公侵曹伐衛有城濮之戰楚以彭城封魚石而悼公合諸侯圍宋彭城魯爲齊困非晉不解此如病急求醫縣報殺人而有司遣人拘究不逾晷刻細撿伯統未興與伯迹旣熄以後則有坐待其斃聴人之白晝刼殺而已矣光景截然大異從此處著眼而聖人褒貶微意與孟子所謂彼善於此處和盤托出紙上

孟子曰春秋天子之事也朱子注謂惇典庸禮命徳討罪大要皆天子之事然謂聖人筆削代天子行事者則又非也嘆張氏謂春秋非是維王迹乃著王迹之所以熄最得春秋之防細看全經如三錫命是奬簒弒防王言所謂命徳者安在列侯上傲王命內相簒奪而王討不加所謂討罪者安在諸侯不奔喪防葬而王遣使求車求金典禮一切廢壊聖人只是於此等標明王迹不行於天下處而誅貶自見如齊桓殺哀姜於夷大義滅親此正是合天討處而下書夫人氏之喪至自齊細看一路上文而僖公此舉已是大錯聖人之意明白具見何必去一姜字乃爲示貶乎

列國來朝四十未有書名者獨桓七年谷伯綏鄧侯吾離書名左氏云賤之或又以爲嘗失國林氏曰貶谷鄧逺在方城之外無爲朝魯朝桓諸侯必若谷鄧而後貶皆曲說也失國書名只當其竄逐苟免之時書之耳谷鄧來朝則現爲君非失國也若謂其以前嘗失國則衛成公出奔顚沛甚矣不聞終成公之世皆書名也蓋桓公簒弒已歷七年至此逺國來朝且兩國更疊來志得意滿接見於廟令史臣書之以爲美談誇詡宋鄭諸列國聖人因而弗削正以見桓公之自侈大意在責桓非責谷鄧也若責其黨逆則桓公當日歸獄寪氏事極隠祕天王不加討近鄰不問罪谷鄧逺在二千里之外何從知爲簒逆而求之備乎亦可謂欲加之罪矣【桓二年蔡侯鄭伯防於鄧始懼楚當日以魯爲周公之後故朝魯以求庇而公亦以此自喜鄭魯所畏鄭防鄧而鄧朝魯故書名以震矜之此當日之情事也】

哀四年盜殺蔡侯申凡無主名及賤者皆稱盜故聶政之殺俠累綱目只書曰盜𨿽以子房博浪沙之擊史記只書曰遇盜以其大索不獲也左氏曰公孫翩則是明有其人且系貴族何爲不明正其弒君之罪而諱之曰盜乎公孫辰三人以賊黨而猶列其名公孫翩以首禍而顧免於罰且文之鍇已殺翩則罪人斯得則當書曰蔡公孫翩弒其君蔡人殺翩以伸討賊之義又何爲作此疑獄乎大抵是姦人卒起不意眾疑是三人所爲逮後或殺或逃而姑以性霍二人當獄耳其實不可得而指名也學者寧信經而捨傳爲是

桓五年蔡人衛人陳人從王伐鄭自是立文宜如此增一天字便覺不順如王師敗績於邥氏之戎不可雲天王師也諸儒泥於去天爲貶之說遂捨鄭伯滔天之罪而謂桓王不宜以小故興師自取敗辱宥臣責君悖舛滋甚又如僖二十八年兩次朝於王所義當責晉責諸侯不宜責王而反去天以貶王可乎

春秋書衛人殺州吁蔡人殺陳佗齊人殺無知先儒云人者眾辭言夫人之所得討固然然愚謂責天王意較重討賊系天子之事列國有簒弒天王當遣方伯連帥討而誅之何待衛人蔡人齊人之殺乎書人以明一國之私討非天王之公討也由是徵伐不自天子出自諸侯出矣

書衛人蔡人齊人之殺弒君者討罪不自天子出矣書齊侯衛侯之胥命命徳不自天子出矣皆譏天王之失政也三傳謂善胥命固非張氏洽謂罪齊衛猶落第二義

莊二十九年樊皮叛王明年王命虢公討樊執樊仲皮歸於京師此天討之最合者而聖人不書常事不書也莊十六年王使虢公命曲沃伯以一軍爲晉侯此天命之最乖者而聖人不書不告不書也華督亦死閔公之難不書此聖人削之也明季有麗逆案而死闖難者朝廷之贈防不及後世史官不列忠臣傳亦是此義

春秋書遊觀二隠公矢魚莊公觀社皆非禮也若僖公之泮水則合禮不書矣書立廟二立武宮立宮皆非禮也若僖公之修閟宮則合禮不書矣後世歐陽公修唐書於宗本紀書幸溫湯至自溫湯或一嵗一行或一嵗再行詳書不殺全仿春秋之防

書弒君自然知爲大惡不必以削去公子與稱名以見惡書死君難自然是褒不必以稱名多加責備三傳泥於稱名之說遂於死難諸人毛舉細故謂以此故名之是將忠義抹摋泥於稱人稱國以弒之說謂君爲國人所欲弒是爲亂賊出脫正與孔子作春狄之意反背

昌黎詩云春秋三傳束髙閣獨抱遺經究終始究終始三字最妙此卽比事屬辭之法治春秋自宜以經作主但不可於三傳外另造出一傳來如趙氏木訥之經筌則杜撰鑿空更甚矣

終春秋之世天討之見於經者桓五年蔡人衛人陳人從王伐鄭及莊六年王人子突救衛二者而已伐鄭而敗績救衛而無功不書是聖人諱之也他如王師秦師圍芮不書伐翌伐曲沃不書不告也必以王去天爲貶則子突書字又何以稱爲褒乎

春秋之中葉討伐無書王者政自諸侯出也至末季討伐無書公者政自大夫出也定公之初伐齊反書公者陪臣執國命而欲假公以與大夫抗也哀公之世徵伐盟防無不書公者大夫復張已專其利而以危難之事陷其君也聖人一字之去畱世變存焉皆據實書以爲褒貶者殊錯

文定動云上告天子下告方伯不知石碏之除州吁當隠公之四年桓王初卽位只告陳使討不聞告王而請討則此時王令已不行於天下矣當春秋末世而輒以五帝三王之事律之敵師壓境而云反躬責已云加以文諭用兵云仗義執言不由詭道此如人饑將死而曰何不食肉糜路逢刼盜而與拱手談仁義其不供人軒渠者幾希

杜氏以伯仲叔季皆字書字皆褒此以加於紀季以酅入於齊蔡季自陳歸於蔡許叔入於許可也他如蕭叔朝公何以書叔宋人執鄭祭仲何以書仲杜氏又云叔與仲皆名然則紀季蔡季許叔何以見其獨爲字乎方望溪曰凡書伯仲皆行次也叔肸宋子哀皆名也可云斬盡葛藤矣

諸侯不生名死則名之諸侯死猶名則大夫無不稱名之理大夫遇難見殺更無不稱名之理左氏以稱名爲貶遂於孔父仇牧泄冶謂不足貴於崔杼之出奔不稱名以氏告謂非其罪顚倒已甚且以叔肸爲賢而書字則孔子大聖續經當書仲尼卒不當書孔丘卒矣

聖人當曰何嘗執定以獲麟一句結住只爲是年春適有此事記了四月遂有陳恆執君寘於舒州六月行弒孔子沐浴請討不行於是輟簡廢業未幾遂卒是春秋乃聖人未竟之書一切謂文成致麟與孔子覩獲麟而作春秋俱是憒憒

讀春秋偶筆﹤經部﹐春秋類﹐春秋大事表﹥

欽定四庫全書

春秋大事表輿圖

國子監司業顧棟髙撰

古稱左圖右史惟春秋列國尢不可不圖亦惟春秋列國尢難圖以其彊兼弱削大小無定形不可畫定分封時疆界爲某國又犬牙相錯棼如亂絲有以今之一縣而四國錯壤者今以

本朝輿圖爲凖塡寫春秋時列國都邑曰河南曰山東曰山西曰直隸曰陜西曰江南而附四川於湖廣附江西於江南浙江爲圖八又總圖一止列國名河圖二詳未徙已徙時分岐地界淮水及江漢圖各一庶行軍之往來屯戍之要害使聘之郵遞河道之遷變開卷而了然具見亦讀左之一助云乾隆十年三月五日識

﹤經部﹐春秋類﹐春秋大事表﹐輿圖﹥

此圖因局於尺幅故於

昭代輿地止列春秋時所有諸國省分如福建兩廣雲貴但畫出接界處不列府州以上十省亦但列府州不及縣各省首府不載府名晉楚諸國其都屢遷今圖中如晉衛莒杞秦吳六國從其最後書之蔡許邾邢四國列其始封楚都郢最久系之荊州府其初遷及屢遷始末俱詳列於左以資考至夏商諸國已詳存滅表中玆不復載又畫方計裏昉於朱思本今惟總圖毎方五百里餘俱一百二十五里本

皇輿圖以北極出地度及東西偏度俱每度二百五十里每方得半度也

晉

始封唐【今太原府太原縣】

遷於絳【亦曰翼在今平陽府翼城縣東南】

再遷新田【仍謂之絳在今平陽府曲沃縣西南】

衛

始封朝歌【在今衛輝府淇縣東北】

遷於楚邱【在今衛輝府滑縣東】

再遷帝邱【在今大名府開州西南】

蔡

始封蔡【在今汝寧府上蔡縣西南】

遷於新蔡【今汝寧府新蔡縣】

再遷州來【亦曰下蔡在今鳯陽府壽州北】

許

始封許【在今許州府治石梁縣東】

遷於葉【今南陽府葉縣】

再遷夷【卽城父在今鳯陽府亳州東南】

三遷白羽【一名析在今南陽府內鄕縣西】

四遷容城【在今南陽府葉縣西】

莒

始封介根【在今萊州府膠州西南】

遷於莒【今沂州府莒州】

邾

始封邾【在今兗州府鄒縣東南】

遷於繹【在故都稍北】

杞

始封雍邱【今開封府杞縣】

遷於淳於【在今靑州府安邱縣東北】

再遷緣陵【在今靑州府昌樂縣西南】

復還淳於

邢

始封邢【在今順徳府治邢臺縣西南】

遷於夷儀【在今東昌府治聊城縣西南】

秦

始封西垂【今秦州】

遷於平陽【在今鳯翔府郿縣西春秋初秦尙都此】

再遷雍【在今鳯翔府治鳯翔縣南】

楚

始封丹陽【在今宜昌府歸州東南】

遷於丹陽【在今荊州府枝江縣西春秋初楚尙都此】

再遷郢【今荊州府治江陵縣】

吳

始封吳【在今常州府無錫縣東南】

遷於姑蘇【今蘇州府治吳縣】

開封府

祥符【鄭時來在縣東四十里】

陳畱【鄭牛首在縣西南十一里鄭斗城在縣南三十五里宋老邱在縣北四十五里】

縣【始都雍邱今縣治後爲宋邑鄭圉在縣南五十里鄭鳴雁在縣北四十里宋曲棘在縣境】尉氏【鄭向在縣西南四十里鄭菟氏在縣西北四十里】

洧川【鄭匡在縣東北鄭曲洧在縣南鄭陰阪在縣西】

鄢陵【鄭鄢亦曰鄢陵在縣西南四十里】

中牟【鄭東汜在縣南鄭原圃卽圃田澤在縣西北七里鄭北林在縣西南】

陽武【鄭城棣在縣北十里】

封邱【魯黃池在縣西南七里宋長邱在縣南八里衛平邱在縣東四十里衛鞫居在縣境鄭虫

牢在縣北二里】

蘭陽【宋戶牖在縣東北二十里】

鄭州【鄭管本管國卽州治祭國在州東北十五里非鄭邑鄭邲在州東六里鄭梅山在州西南三

十五里】

滎陽【古東虢國鄭京在縣東南三十里鄭索氏在京城西二十里鄭垂隴在縣東二十里京水

在縣東二十二里索水在縣南三十五里卽旃然水】

滎澤【鄭踐土在縣西北十五里鄭滎澤在縣南】

河陰【鄭敖山在縣西二十里】

汜水【鄭制卽虎牢本東虢地在縣西二里鄭申在縣北鄭梧在縣東汜水出縣東三十二里浮戲

山下浮戲山卽鄭戲童亦曰戲】

陳州府

淮寧【陳都宛邱在縣南三里陳濮在縣北陳辰陵在縣西南四十里陳壺邱在縣南宋檉卽犖在縣西宋赭邱在縣東按後漢志長平縣有赭邱城長平故城在今府城之東六十里】

商水【頓國今縣治】

西華【宋鬼閻在縣西南】

項城【項國今縣治楚郔在縣境陳厥貉大防俱在縣境】

沈邱【楚養在縣東北楚沈邑卽寢邱在縣南】

扶溝【鄭桐邱在縣西二十里】

許州府

石梁【許都在縣治東三十里亦曰舊許許展陂在縣西北許鉏任冷惇亦在縣境魯許田在縣西

北周狐人在縣境鄭陽陵在縣西北鄭狼淵在縣西】

臨潁【鄭城潁在縣西北十五里鄭大陵在縣北三十里鄭臯鼬在縣西北】

襄城【鄭南汜在縣南楚汾在縣東北卽戰國防汾陘之塞與新鄭陘山俱爲南北隘道】

郾城【楚召陵在縣東四十五里楚陘在縣東南楚鄧城在縣東南三十五里】

長葛【鄭長葛在縣北十二里卽繻葛】

禹州【鄭櫟邑爲鄭別都卽州治鄭上棘在州南鄭髙氏在州西南鄭雍梁在州東北鈞臺在州

城北門外】

密縣【鄶國卽鄶城在縣東北五十里鄭新密卽新城在縣東南三十里鄭弭在縣境】

新鄭【鄭都在縣治西北制田在縣東北棐卽棐林在縣東二十五里陘山在縣南三十里亦曰陘田函陵在縣北十三里洧水在縣南曰洧上曰樂氏曰洧淵黃崖在縣東南二十里棘澤在縣東南瑣在縣北皆鄭地】

歸徳府

商邱【宋都商邱在今縣治西南三里亳在縣西北亦曰薄此北亳也縣東南四十里有谷熟故城卽南亳也偃師之亳西亳也惟西亳屬鄭稷在縣境蒙澤在縣東北三十五里橫在縣西南新城在縣南谷邱在縣南四十里陽梁在縣東南三十里孟諸澤在縣東北接虞城縣界睢水在縣南凡曰睢上睢澨次睢之社皆此睢也鴻口在縣東皆宋地】

寧陵【葛國在縣北十五里宋在縣西宋沙隨在縣西六里宋汋陵在縣南二十五里宋大棘

在縣西南七十里】

鹿邑【陳鳴鹿在縣西十三里宋訾母在縣境潁水在縣南】

夏邑【宋朝郟在縣境曹黍邱在縣西南】

冰城【宋犬邱在縣西北三十里楚棘在縣南】

虞城【古虞國綸在縣西三十五里宋空桐在縣東三十里宋空澤連中大尹多魚俱在縣境】睢州【宋承匡在州西三十里宋孟在州西北衛首止在州東南衛巢在縣南二十里衛襄牛在

縣境鄭滑在州西北鄭鄫在州東南】

柘城【宋水在縣北】

考城【戴國在縣東南五里鄭取之攺名谷城宋葵邱在縣治東宋黃在縣西三十六里】彰徳府

安陽【衛商任在縣境洹水在縣北四里源出林縣西北林慮山】

湯陰【晉中牟據注防苐言當在河北張守節史記正義湯陰縣西有牟山中牟當在其側余初作晉中牟論疑當在邢臺邯鄲之間今考經文齊侯衛侯次於五氏五氏在今邯鄲縣西南左傳衛侯將如五氏卜過中牟衛自開州至邯鄲則湯陰其必由之境湯陰至邯鄲一百六十餘里傳言中牟人伐齊師者亦不甚逺今縣西五十里有中牟城張氏之說亦未可盡非也因附識於此】

內黃【衛柯在縣東北衛戲陽在縣北衛牽在縣西南又曰脾上梁之間】

衛輝府

汲縣【衛牧在縣西南二十五里棘津據寰宇記在縣南七里水經注棘津故南津也僖公二十八年晉將伐曹假道於衛衛人不許還自南河濟卽此也晉伐陸渾亦於此渡按昭十七年傳九月丁卯晉荀吳帥師涉自棘津使祭史先用牲於雒陸渾人弗知庚午遂滅陸渾陸渾在今河南府嵩縣與汲縣相去七百餘里丁卯至庚午僅四日軍行安得如此之速且晉欲掩襲陸渾之不偹正當從捷徑以渡若逥逺七百餘里倍道兼程經歷鄭衛諸國其誰不知據用牲於雒之文則渡河又須涉洛故假祭洛爲名以襲陸渾耳若從汲縣南渡於洛亦逺不相涉也又考水經注此條兩言河水於是有棘津之名此必他處之錯簡大河津濟處非一此棘津當在今河南府之北境而不可考矣】

新鄕【衛厥憖在縣境】

淇縣【衛都朝歌在縣東北按顏師古云自紂城而北謂之邶南謂之鄘東謂之衛地名考城在今衛輝府東北鄘城在今新鄕縣西似未合朱子云邶鄘衛三國西阻太行北逾衡漳東南跨河則境當至彰徳府西北也朝歌後屬晉衛桑中在縣境】

輝縣【共國今縣治後入衛凡國在縣西南二十里鄭百泉在縣西北七里後屬晉晉孟門卽大行

白陘在縣西五十里】

延津【鄭廩延一名酸棗在縣北十五里】

濬縣【晉雍楡在縣南十八里大伾山在縣東二里】

滑縣【衛曹邑今縣治衛楚邱在縣東六十里衛瓦在縣東南衛平陽在縣東南衛訾婁在縣西

南六十里宋城鉏在縣東十五里】

胙城【胙國在縣西南南燕國在縣西】

懷慶府

河內【晉野王今縣治邘國在縣西北三十里按隱十一年王取鄔劉蒍邘之田於鄭而與鄭人蘇忿生之田凡十二邑髙氏地名考以邘邑爲武王子所封此誤也蓋鄥劉等四邑俱在河南溫原等十二邑俱在河北故王欲以逺易近今邘國更在十二邑之北非卽所取之邘邑明矣邘邑必與鄥劉相近杜注闕周顯郕在縣西三十里亦曰隰城周絺在縣西南二十二里周州在縣東南五十里晉邢邱在縣東南七十里大行陘在縣西北三十里】

濟源【周原在縣西北十五里後屬晉周陽樊在縣西南十五里後屬晉周向在縣西南晉苗在縣南十五里晉郫卽郫邵在縣西一百里湨梁在縣東淇水源出縣西北】

原武【鄭衡雍在縣西北五里鄭扈在縣西北鄭修澤在縣北】

修武【晉今縣治雍國在縣西周攢茅在縣西北二十里周隤城在縣西北晉大陸在縣北】武陟【周懷在縣西南十一里周鄇田在縣西南】

孟縣【周盟在縣西南三十里古孟津卽晉河陽】

溫縣【周溫在縣西南三十里】

河南府

洛陽【周王城在城內西偏亦曰郟邑成周在城東二十里狄泉在城中前城在縣西南五十里甘在縣西南二十五里訾在縣境蒯在縣西南谷在縣西北十八里解在縣南唐在縣南禇氏在縣南東圉在縣東南圉澤亦應在此北山卽北邙山在縣北十里闕塞亦名伊闕在縣西南三十里萑谷在縣東俱周地揚拒泉臯伊洛之戎在縣西南】

偃師【滑國在縣南二十里亦曰費滑亦曰侯氏周鄔在縣西南周劉在縣南十五里周屍氏在縣

西三十里周胥靡在縣東南四十里鄭亳城在縣西十四里】

鞏縣【周鞏在縣西南三十里皇在縣西北東訾在縣西南四十里鄩在縣西南五十八里郊邑與鄩相近坎欿在縣東南榮錡澗在縣西社在縣北五里谿泉在縣西南渠在縣西轘轅山在縣西南七十里皆周地古洛水在縣北少東八里入河謂之洛汭今東至汜水縣西北入河】

孟津【周陰卽平陰按昭二十二年傳晉籍談軍於陰地名考引通典河淸縣左傳所云晉陰也唐之河淸在今孟縣西南五十里或者遂疑陰在河北非也陰以水南得名杜注明云陰地晉河南山北自上洛以東至陸渾皆是則在南岸矣二十三年傳晉師在平陰杜注今河陰縣河陰故城在今孟津縣南一里平陰古爲津濟處其東北卽孟縣殆與二十二年之陰爲一地也】

宜陽【毛國在縣境周甘鹿在縣東南五十里】

登封【周潁在縣東南四十里周負黍在縣西南太室卽嵩髙山在縣北十里其西曰少室陽城山

在縣北三十八里潁水在縣東三十里】

永寧【晉殽在縣北六十里此爲東崤山其西崤在陜州東南七十里相去三十五里亦曰二崤】新安【周墻人在縣東北】

澠池【虢玤在縣界】

嵩縣【周伊川在縣東南一里卽伊水三塗山在縣西南十里陸渾戎在縣北三十里卽陰戎】陜州【虢都上陽在州東南虢莘在州西十五里晉焦本焦國在州南二里晉瑕在州西南三十里此與郇瑕之瑕�別三門卽底柱在州東四十里黃河中茅津在西北三里】

靈寶【晉桃林塞自縣西至潼關皆是】

閿鄕【虢桑田在縣東三十里後屬晉】

盧氏【晉陰地在縣東北】

南陽府

南陽【申國在縣北二十里呂國在縣西三十里楚武城在縣北】

桐栢【楚稷在縣境】

唐縣【蓼國在縣南九十里】

鄧州【鄧國今州治楚析隈在州南七十里】

內鄕【鄀國在縣西南一百三十里又爲商密楚析在縣西許遷白羽卽此楚三戶在縣西南】淅川【楚丰在縣西南】

裕州【楚方城今縣治方城山在州東北四十里連接唐縣楚汝陰之田在州與葉縣之間楚新石在

縣境】

舞陽【東不羮在縣北西不羮又在其西北水經注汝水逕襄城縣故城南又東南逕西不羮城南又東南過定陵縣北此西不羮應在定陵縣西北也又水東逕不羮亭亭北背汝水於定陵城北入汝此東不羮應在定陵縣稍西也二不羮本相近定陵故城在今舞陽縣北其襄城故城當在今襄城縣西諸家不審故城二字以西不羮爲在今襄城縣東南則東西相反矣】

葉縣【楚葉今縣治許遷於葉卽此楚捲在縣南楚湛阪在縣北三十里楚汦在縣東北一里許

遷容城在縣西許棫林函氏俱在縣北】

汝寧府

汝陽【沈國在府城東南汝水南岸蔡莘在縣境】

正陽【江國在縣東南楚沂在縣境】

上蔡【蔡國在縣西南十里】

新蔡【蔡徙此蔡郥陽在縣境楚櫟在縣北二十五里楚繁陽在縣北】

西平【柏國在縣西】

遂平【房國今縣治入楚曰吳房楚棠溪在縣西北一百里】

確山【道國在縣北二十里蔡桑隧在縣東】

信陽州【楚大隧在州東南百五十里直轅在州南九十里楚邱在州西南九十里楚邱皇訾訾

梁負函俱在州境】

羅山【楚羅汭在縣境】

光州【黃國在州西十二里黃踖陵在州西南】

光山【楚萊山在縣南一百五十里】

固始【蔣國在縣西北七十里後入楚爲期思邑述徵記謂蔣國在尉氏縣西者誤】

息縣【息國在縣北三十里楚白在縣東】

商城【賴國在縣南】

汝州【戎蠻子國在州西南梁在州西南四十五里霍山州東南二十里魚齒山在州東南五十里

山下曰魚陵】

魯山【應國在縣東南三十里鄭繞角在縣東南楚犨在縣東南五十里】

郟縣【楚郟今縣治楚北城父在縣西四十里】

伊陽【周邥垂在縣境】

濟南府

歷城【譚國在縣東七十五里齊鞌在縣南十里鞌山下齊鮑在縣東三十里鮑山下齊賴在縣治東齊華不注山在縣東北十五里下有華泉齊靡筓在縣南五里齊濼在縣北今小淸河】

章邱【齊崔邑杜注在東朝陽縣西北東朝陽故城在今縣西北六十里則有六十餘里矣通誌云二十五

裏誤】

淄川【齊徐關在縣西齊袁婁或云在縣境】

長山【齊夫於卽於陵在縣西南三十里】

齊河【齊晏在縣北二十里齊野井在縣東】

禹城【齊髙唐在縣西四十里齊轅在縣西北齊祝柯在縣西南十七里卽古祝國又曰督揚齊媚

在縣境】

臨邑【齊犂一名犂邱一名隰在縣西十里晉英邱亦近犂地】

長淸【齊盧在縣西南二十五里齊石窌在縣東南三十里齊石門在縣西南齊淸在縣東此哀十

一年之淸齊禚在縣境】

泰安府

泰安【魯紅在縣西南魯龍在縣西南魯陽橋在縣西北齊嬴在縣東南五十里齊博在縣東南

三十里泰山縣縣北五里其陽則魯其陰則齊】

新泰【魯東平陽在縣西魯山在縣西南四十里山之北卽陰田魯敖山在縣東南十里魯具

山在敖山東南二十五里】

萊蕪【牟國在縣東二十里魯萊柞二山在縣境齊平州在縣西齊艾陵在縣東北按艾陵與艾山

相近魚齒山下爲魚陵則艾陵亦應以艾山得名也】

肥城【齊巫山在縣西北七十五里】

東平州【須句國卽州治宿國在州東二十里鄣國在州東六十里魯郈在州東南四十里齊

畱舒在州西陽州在州西北本屬魯後屬齊】

東阿【齊谷在縣東二十六里齊周首在縣東齊酅在縣西南齊北杏在縣境齊郪邱在縣境

衛淸在縣東北衛桃邱在縣西南四十里】

平陰【齊平陰在縣東北三十五里齊防門在縣東二十九里齊京玆在縣東南齊邿在縣西有邿

山齊垂在縣境齊落姑在縣境】

兗州府

滋陽【魯乘邱在縣西北十里魯昌衍在縣東南八十里魯負瑕在縣西二十五里祲祥或曰在縣

境防或曰在縣境】

曲阜【魯都今縣治古奄國在縣東二里聊卽鄹在縣西南二十里貍脹在縣西防在縣東二十里此防山也與東防西防有別洙水在縣北二里泗上在縣北八里沂上在縣南二里逵泉在縣南五里曲池在縣北黨氏臺在縣東北八里蒲圃在東門外五父之衢在東南門外二里皆魯地】

寧陽【遂國在縣西北鑄國在縣西北魯成在縣東北九十里魯陽關在縣東北魯讙在縣西北魯闡在縣東北魯汶陽田在縣東魯棘在縣西北魯蛇淵囿在縣西北魯淄水在縣東】

【北與齊淄水有別】

鄒縣【邾都在縣東南二十六里繹山卽鄒山在縣東南二十五里邾文公遷此邾閭邱在縣南邾

漆在縣北邾句繹在縣東南魯南平陽在縣西三十里】

泗水【魯卞在縣東五十里蔑在縣東北四十五里菟裘在縣西北郚在縣東南桃在縣東南

庚宗在縣東皆魯地】

滕縣【滕國在縣西南十四里薛國在縣南四十里郳國卽小邾在縣東六里魯奚在縣西南魯取邾漷東田在縣境漷水出鄒山在縣南十五里齊舒州在縣東南本薛地邾濫在縣東南六十里邾狐駘在縣東南二十里邾絞在縣北】

嶧縣【鄫國在縣東八十里偪陽國在縣南五十里魯蔇在縣東北八十里楚柤在縣東南】金鄕【茅國在縣西北四十里後入於邾宋防在縣西六十里後入魯謂之西防宋緡在縣東北二十

裏】

魚臺【極國在縣西魯郎在縣東北九十里魯棠一名唐在縣東北十二里有觀魚臺魯母在縣東十里魯費在縣西南此與季氏費邑有別魯重館在縣西北十一里宋方與在城北】

陽谷【齊陽谷在縣北五十里齊柯在縣東北五十里後爲阿邑齊上鄍在縣境衛阿澤在縣東】汶上【郕國在縣西北二十里郕夫鐘在縣北魯闞在縣西南魯蜀在縣西南四十里有蜀山】濟寧州【任國今州治邿國在州東南魯邾瑕在州南二十里邾訾婁在州境邾虫在州東

宋老桃在州北六十里】

壽張【魯郿在縣東南五十里】

嘉祥【魯武城在縣境襄十九年所城之武城也子遊爲武城宰卽此又有南武城在費縣西南曽子居武

城是也獲麟處在縣南二十五里】

沂州府

蘭山【鄅國在縣北一十五里後入魯爲啟陽於余邱國在縣境魯中邱在縣東北三十里魯祝邱

在縣東南五十里】

郯城【郯國在縣西南百里鄟國在縣境】

費縣【顓臾國在縣西北八十里魯東防在縣東北六十里魯東陽在縣西南七十里魯費在縣西南七十里魯武城在縣西南九十里魯臺在縣東南魯邱輿在縣西魯五梧在縣西魯密在縣北魯虛邱在縣境魯取邾沂西田在縣境鄭祊在縣西後屬魯邾翼在縣西南九十里武城之南邾離姑亦在武城南邾偃在縣南】

莒州【莒都莒向在州南七十里莒壽餘大龎常儀靡三邑俱在州北齊濰水出州西北九十里至

昌邑東北入海】

沂水【陽國在縣南根牟國在縣東南魯東鄆在縣東北四十里本莒邑齊沂水出縣西北一百七

十里莒郠在縣境莒鄢陵在縣境】

防陰【齊防陰縣東十里齊堂阜在縣西北三十里齊艾在縣西北一百二十里有艾山紀浮來在

縣西北三十里有浮來山】

曹州府

菏澤【曹郊在縣境曹大城在縣境】

曹縣【曹重邱在縣東北八十里曹揖邱在縣境曹鄸在縣北魯咸在縣境宋谷邱在縣東北三十里宋楚邱在縣東南四十里襄十年宋公享晉侯於楚邱必是宋地戎伐凡伯於楚邱亦當在此與衛地楚邱有別宋貫在縣西十里衛垂一名天邱在縣北三十里衛有莘之墟在縣北十八里戎在縣境亦曰戎州】

濮州【衛城濮在州東南七十里衛曲濮在州境衛鄄在州東南二十里衛犂在州東南曹洮在

州西南五十里】

範縣【魯秦在縣南二里晉範在縣東三里齊顧本古顧國在縣東南五十里齊廩邱在縣東南

衛羊角與廩邱相近】

鄆城【魯髙魚在縣東北魯西鄆在縣東十六里】

單縣【魯單父在縣南半里宋菅在縣北】

城武【魯梁邱在縣東北三十里宋郜本郜國在縣東南二十里】

鉅野【魯咸邱在縣南衛垂葭卽郥氏在縣西南大野澤在縣東五里】

定陶【曹都在縣西南曹鐘邘二邑俱在縣境】

東昌府

聊城【郭國在縣東北齊聊在縣西北十五里齊攝在聊西二十五里傳所云聊攝以東也一名聶僖元年諸侯次於聶北救邢是也邢遷夷儀在縣西南十二里劉昭後漢書補注聊城有夷儀聚按諸侯次於聶北救邢邢人潰出奔師具邢噐用而遷之是夷儀當與聶相近其後地入於衛襄二十五年衛侯入於夷儀是也】

堂邑【齊淸在縣東南三十里此成十七年之淸齊棠在縣西北三十里】

博平【齊杏在縣境】

莘縣【衛莘在縣北八里】

冠縣【晉冠氏在縣北】

恩縣【縣西北六十里有東陽城此漢以後東陽縣地其晉之東陽甚廣自太行山之東直廣平大名以

北至冀州皆是】

髙唐州【齊大隧在州境】

靑州府

益都【齊馬陘在縣西南齊邱輿或曰亦在縣境】

博山【夾谷在縣東雍正十二年於益都淄川萊蕪三縣界析置博山縣縣治本益都縣顏神鎭在淄川縣西南縣東有萊蕪故城有夾谷名勝志不知萊蕪有故城遂以夾谷爲在今萊蕪縣誤也齊淄水出縣東南至壽光縣北入海】

臨淄【齊都葵邱在縣西五十里亦名渠邱此與防於葵邱之葵邱有別幹時在縣西南二十五里卽時水亦曰耏水稷在縣西南十三里棘在縣西北弇中在縣西南檀臺在縣東一里遄臺在縣西五十里皆齊地紀酅在縣東十九里】

博興【齊姑棼卽蒲姑在縣東北十五里齊貝邱在縣南五里】

壽光【紀都在縣東南】

昌樂【杞遷緣陵在縣東南三十里】

臨朐【齊東陽在縣東紀郱在縣東南】

安邱【杞都淳於在縣東北三十里莒渠邱在縣南一里莒防在縣西南莒且於壽舒俱在縣境

紀郚在縣西南六十里】

諸城【魯諸在縣西南三十里杞牟婁在縣東北莒玆在縣西四十里】

登州府

黃縣【萊國在縣東南二十里齊姑水出縣西南三十里紀黃在縣東南後入齊】

萊州府

掖縣【襄六年傳齊滅萊遷萊於郳孔防謂遷其君於小邾或謂齊自有郳邑卽今縣治存以俟考齊水

水出縣東南三十里傳所云姑尢以西也】

昌邑【齊邶殿在縣西莒密在縣東南十五里紀鄑在縣西北三十里】

膠州【介國在州南七十里】

髙密【莒介根在縣東南四十里莒始封都此後入齊】

卽墨【夷國在縣西六十里齊郵棠在縣南八十里】

太原府

陽曲【晉孟在縣東北八十里按哀四年齊伐晉取孟日知錄以爲當在順徳廣平之間是別一盂邑地名

考略以爲卽此孟以下凡不系國者皆晉地】

太原【古唐國晉始封唐後攺曰晉其地亦曰大夏曰太原曰大鹵曰夏墟曰鄂又曰晉陽】楡次【魏楡在縣西北塗水在縣西南二十里】

大谷【箕在縣東三十五里陽在縣東南十五里】

祁縣【祁在縣東南七里】

淸源【梗陽今縣治】

文水【平陵在縣東北二十里】

平定州

壽陽【馬首在縣東南十五里】

平陽府

臨汾【平陽今縣治髙梁在縣東北三十七里縣西有汾水狐廚受鐸在汾西昆都在汾東】洪洞【楊國在縣東南十八里入晉名楊氏】

曲沃【絳在縣西南二里亦曰新田汾水在縣西三十五里近汾之地曰汾隰澮水在縣南五里亦曰

少水虒祁宮在縣西四十九里】

翼城【翼在縣東南十五里卽穆侯所徙之絳孝侯攺絳爲翼獻公又謂之絳景公遷於新田謂此爲故絳

陘庭卽熒庭在縣東南七十五里】

霍州【霍國在州西十六里入晉名霍人州東三十里有霍太山卽太嶽】

蒲州府

永濟【河曲在縣西南五里覊馬在縣南三十六里涑川在縣東北二十六里涑水亦稱洮水首山

在縣東南十五里】

臨晉【郇國在縣東北十五里入晉爲郇瑕觧梁城在縣東南十八里桑泉在縣東十三里王官在

縣南郊亦近縣小邑】

猗氏【令狐在縣西十五里廬柳在縣西北】

解州【臼衰在州西北】

安邑【條在縣境縣南三十里有中條山苦在縣東北二十里】

平陸【虞都在縣東北四十里虞顚軨在縣東北五十里虞鄍在縣東北二十五里虢下陽在縣東

北十五里茅津在縣東南三十五里茅戎在縣東南】

芮城【魏國在縣東北七里】

絳州【賈國在州境一云在陜西蒲城縣西南似未然荀國亦當在州境水經注臨汾縣西南有荀城古

荀國臨汾故城在州東北二十五里】

垣曲【郀邱在縣東南二十里東山臯落氏國在縣西北六十里】

聞喜【曲沃在縣東二十里桓叔所封後爲別都亦曰新城曰下國董在縣東北四十里卽董澤】絳縣【聚在縣東南十里】

稷山【淸一名淸原在縣西北二十里稷在縣南五十里】

河津【冀國在縣東耿國在縣南十二里】

吉州【屈在州東北二十一年傳言蒲與二屈君之疆也杜注二當爲北按有北則必有南故云二屋采

桑津在州西南亦曰齧桑】

潞安府

長治【壺口在縣東南十三里黎氏在縣西三十里】

長子【長子今縣治】

屯畱【畱吁國在縣東南十里入晉爲純畱】

潞城【赤狄潞氏國在縣東北四十里】

黎城【黎國在縣東北十八里】

汾州府

孝義【衍之縣在縣北十里】

平遙【中都在縣西十二里】

介休【隨在縣東鄔在縣東北二十七里綿上在縣東南二十五里千畆原在縣南】

石樓【屈產在縣東南四里】

澤州府

沁水【黃父一名黒壤在縣西北四十里】

沁州【銅鞮在州南十里斷道卽捲楚在州東】

隰州【蒲在州北四十五里交剛在州境】

﹤經部﹐春秋類﹐春秋大事表﹐輿圖﹥

【順天府大】

【興永平府玉田保定府】

【唐縣完縣易州北燕都在今】

【京師東偏無終國在縣治西】

【卽山戎亦曰北戎燕陽亦曰唐在縣北】

【中人在縣東北十三里系鮮虞國地晉逆畤在】

【縣東南二十里燕下都】

河間府

任邱【燕濡上在縣西】

天津府

滄州【燕虢在州境】

正定府

正定【鮮虞國在縣西北四十里亦曰中山】

欒城【晉欒今縣治】

平山【晉蒲今縣治】

晉州【鼔國今州治州東南有昔陽鼔國地】

槁城【肥國在縣西南七里】

趙州【晉棘蒲在州城中】

柏鄕【晉鄅在縣北十二里】

臨城【晉臨在縣東】

順徳府

邢臺【邢國在縣西南後入晉晉夷儀在縣西百四十里通典龍岡縣百五十里夷儀嶺邢國所遷有夷儀城按龍岡卽今縣治邢本以畏狄而遷若只在故都相近數十里與不遷何異當以聊城爲是疑夷儀本邢故邑名後遷於新邑而仍以故地名之衛滅邢地入於衛其故國之夷儀則入於晉自是兩城定九年齊侯衛侯次於五氏傳言伐晉夷儀又晉師千乘在中牟杜注謂救夷儀也此夷儀自當在邢臺若在聊城則與中牟五氏俱逺不相涉晉鄐亦近邢地】

唐山【晉柏人在縣西十三里】

任縣【晉任在縣東南】

廣平府

永年【晉雞澤在縣西晉曲梁在縣東北本赤狄地】

雞澤【赤狄甲氏國在縣境】

邯鄲【衛邯鄲在縣西南三十里後屬晉晉五氏亦曰寒氏在縣西晉木門在縣境】

成安【晉幹侯在縣東南十三里】

大名府

元城【衛五鹿在縣東四十五里按五鹿杜氏兩注其所云衛縣西北者蓋卽元城縣東無兩地也衛縣今山東觀城縣與府接界衛馬陵在縣東南十里衛沙亦曰瑣在縣東沙鹿山在縣東三十五里】

長垣【衛蒲今縣治衛匡在縣西南十五里衛宛濮在縣北衛漆在縣西二十里鄭祭在縣東北

祭仲爲祭封人是也此與周畿內之祭有別或疑鄭並祭國以封仲非】

魏縣【衛新築在縣南二十里】

東明【鄭武父在縣西南按桓十二年公防鄭伯盟於武父杜注鄭地定四年傳祝鮀言衛封畛土略自武父以南杜注衛北界孔防謂鄭衛俱有武父是也地名考以武父在曹縣境疑爲宋地誤矣】

開州【衛遷帝邱在州西南三十里澶淵在州西北按後漢書志杍秋縣有澶淵在頓邱左傳盟於澶淵卽此杍秋今江南蕭縣此誤以澶淵爲宋地也杜注明云澶淵在頓邱縣南衛地近戚田古頓邱在今內黃縣西襄二十六年傳防於澶淵以討衛疆戚田杜蓋據此傳又云向戌不書後也若是宋地不應宋人獨後三十年傳防於澶淵謀歸宋財旣而無歸於宋此只是口說非有輜重往返之勞不必其地近宋也戚在州北七里戚西北五十里有懿氏城戚東鄙爲茅氏鐡在州北五里咸在州東南六十里盂一名斂盂在州東南淸邱在州東南七十里圉在州東昆吾觀】

【在州東二十五里皆衛地】

﹤經部﹐春秋類﹐春秋大事表﹐輿圖﹥

西安府

長安【周鎬京在縣西或云在咸陽縣西南按鎬水在丰水之東而地名考云鎬京在丰水西誤也】咸陽【畢國在縣北五里秦至孝公始徙咸陽】

臨潼【驪戎國在縣東二十四里入秦爲侯防秦獻公徙櫟陽在縣北三十里】

鄠縣【酆國在縣東五里卽西周之丰邑後又爲崇國靈臺在縣東三十里】

涇陽【秦麻隧在縣西南】

商州【晉上洛今州治菟和在州東南倉野在州南一百四十里菟和倉野地名考俱作晉地自州

以東至河南嵩縣俱爲晉陰地】

商南【楚商在縣境楚少習在縣東武關在少習山下】

同州府

大荔【縣南有北芮鄕朝邑縣南三十里有南芮鄕皆古芮國】

朝邑【秦王城在縣西南二里秦新楚在縣境晉輔氏在縣西北十三里縣東北有蒲津渡河卽蒲

州爲晉之河曲】

郃陽【秦刳首在縣東南】

澄城【周酒泉在縣境晉北徴在縣南二十二里後入於秦秦新城在縣東北二十里秦刓在縣境】韓城【韓國在縣東南二十里後入晉曰韓原梁國在縣南二十里後入秦曰少梁梁山在縣西北九

十里】

白水【秦彭衙在縣東北六十里秦汪在縣境】

華州【晉武城在州東北十三里秦棫林在州境卽舊鄭咸林】

華陰【晉陰晉在縣東南五里華山在縣南十里古渭水在縣東北五十里入河謂之渭汭今稍移而

南】

幹州

武功【秦中南山在縣西南九十里亦名終南山一名太白山亙西安鳯翔二府境駘卽后稷始封之邰

在縣西南二十二里】

邠州【公劉居豳卽此】

鳯翔府

鳯翔【秦徳公遷都雍在縣南秦具囿在縣境犬戎在縣境】

岐山【太王居岐卽此】

寶雞【小虢在縣東五十里】

郿縣【秦寧公徙平陽在縣西四十六里】

興安州【庸國地】

白河【麋國都錫穴卽今縣治漢於此置錫縣地名考謂在鄖縣蓋二縣接壤麋之國境東至鄖縣南至房

縣也】

延安府【大戎白狄俱在府境】

平涼府

平涼【涇水出縣西南三十里東南至髙陵縣入渭】

秦州【秦非子始居犬邱在州西南一百二十里襄公始封爲諸侯卽此地所云西垂也按史記平王東徙賜襄公岐以西之地與誓曰戎侵奪我岐丰秦能攻逐戎卽有其地襄公十二年伐戎至岐卒文公十六年伐戎戎敗走遂收周餘民有之地至岐岐以東獻之周是秦至文公猶未得岐東之地而鄭氏詩譜謂襄公橫有周西都畿內八百里之地非事實也】

淸水【故秦城在縣西非子始封爲附庸邑於此】

肅州【允姓之戎居於瓜州在州西五百二十六里卽小戎也後遷中國爲陸渾之戎亦曰陰戎亦曰九州戎按瓜州去晉甚遼逺獻公娶小戎之女不應逾越葉徼而爲婚姻是戎之部族早有內徙者後漢志允姓戎居渭汭意或然也】

江寧府

六合【楚棠今縣治】

蘇州府

吳縣【吳姑蘇闔廬遷都此夫椒在縣西南八十五里卽今西洞庭山在太湖中】

吳江【笠澤地名考以爲卽太湖禹貢錐指以爲卽松江在今吳江縣界據國語越軍江北吳軍江南則主

松江爲長】

常州府

武進【吳延陵今縣治】

無錫【吳都在縣東南三十里曰梅裏有泰伯城闔閭以上俱都此】

鎭江府

丹徒【吳朱方今縣治】

淮安府

山陽【吳通邘溝其合淮處曰末口在縣北五里又縣東南七十里有射陽湖長三百里故時邘溝由此入

淮】

海州

贛楡【莒紀鄣在縣北七十里】

沐陽【魯中城杜注在東海廩邱縣西南按東海無廩邱後漢志東海厚邱縣注引杜氏中城在此是杜原作厚邱今本訛厚爲廩也厚邱故城在今縣北六十里一本並訛東海爲東郡東郡廩邱系今範縣考是時莒因無備而潰楚遂入鄆魯城中城當與莒鄆相近無緣在範縣也一雲中城魯內城亦可通】

揚州府

江都【吳邘溝在縣東南二里歷髙郵寶應接淮安界】

通州

如臯【吳鄖在縣南】

徐州府

銅山【宋彭城今縣治宋呂在縣東南】

蕭縣【宋蕭本蕭國在縣北十里宋城郜在縣境】

碭山【楚麻在縣境】

沛縣【宋畱在縣東南五十五里宋合在縣境】

邳州【定元年傳薛宰曰奚仲遷於邳卽此地後仲虺還薛而他族繼處之卽姺邳之邳也今州治稍移而

北吳良在州北六十里淮夷在州境】

宿遷【鐘吾國在縣西南】

安慶府

桐城【桐國今縣治】

寧國府

宣城【吳頯黃在縣竟】

池州府

銅陵【縣北十里有鵲頭山又繁昌縣西南大江中有鵲尾洲二地相連卽楚鵲岸也】

太平府

當塗【縣西南三十里有東梁山與和州南七十里之西梁山夾江相對楚人及吳戰於長岸卽此吳衡山在縣東北六十里楚子重伐吳克鳩玆至於衡山卽此杜注在烏程縣南似太逺】

蕪湖【吳鳩玆在縣東三十里】

廬州府

合肥【楚滑汭在縣東】

廬江【楚虺在縣境】

舒城【羣舒國在縣境連接廬江潛山桐城等縣皆有羣舒地宗國在縣境】

巢縣【楚巢今縣治楚圉陽在縣南楚坻箕之山在縣南三十七里吳槖臯在縣西北六十里卽今

柘臯】

無爲州【楚駕釐皆在州境楚庸浦在州南】

六安州【英氏國在州西六國在州北】

霍山【楚潛在縣東北三十里】

鳯陽府

鳯陽【楚州屈在縣西楚鐘離在縣東四里】

懷逺【向國在縣東北四十五里沙汭在縣東南按水經注沙水南流至義城縣西南入淮謂之沙汭義

城故城在今縣東北十五里】

虹縣【徐婁林在縣東北徐蒲隧在縣北】

壽州【楚州來在州北三十里蔡遷於此謂之下蔡楚雞父在州西南六十餘里楚潁尾在州西北四

十里潁水入淮處】

宿州【宋防在州西】

泗州【徐都在州北八十里晉逆吳子於淮土當在州與臨淮之間】

盱眙【吳善道在縣境】

潁州府

阜陽【胡國在縣西北二里】

潁上【楚愼在縣西北】

霍邱【蓼國在縣西北楚瑣在縣東楚雩婁在縣西南楚窮在縣西南八里】

亳州【陳焦今州治後入楚陳夷在州東南七十里後入楚曰城父許遷於夷卽此楚夷濮西田在州

西楚幹谿在州東南七十里】

太和【宋鹿上在縣西】

防城【楚瑕在縣北吳房鐘在縣境】

廣徳州【吳桐汭在州西北二十五里】

江西【附】

南昌府

寧州【吳艾在州西一百里】

饒州府

鄱陽縣【楚之東境鄱陽湖在縣西跨九江南康諸】

余幹縣【府越之西】

武昌府

江夏【楚夏汭在縣西北卽漢水入江處漢水尾合夏水故傳通稱漢曰夏其莊四年傳與隨爲防於漢汭

則當在襄陽安陸二府境也】

漢陽府

漢陽【楚大別山在縣東北百步江水經其南古漢水在山之西南入江今則山在漢之西岸】漢川【楚小別山在縣南十里】

安陸府

鐘祥【楚沈鹿在縣東六十里楚郊郢在縣境楚訾枝在縣境楚樠木山在縣東一里楚成臼在

縣東三十里】

京山【楚雍澨在縣西南八十里楚防澨亦在縣境】

天門【楚魚陂在縣西北】

荊門州【楚大林在州西北聃國在州東南入楚爲那處】

當陽【權國在縣東南楚睢漳二水俱在縣北睢一名沮楚漳澨在縣東南五十里】

襄陽府

襄陽【鄾國在縣東北十二里】

宜城【羅國在縣西二十里楚鄢在縣西南九里古鄢國楚鄀在縣西南九十里後徙郢於此兼稱鄢

郢楚湫在縣東南】

南漳【盧戎國在縣東五十里後入於楚爲廬荊山在縣西北八十里楚遷許胡沈道房申六國之眾於

此】

谷城【谷國在縣西十里】

光化【楚下陰在縣西】

均州【楚句澨在州西楚臨品在州境楚石溪及仭亦在州境或云應在竹山縣境】

鄖陽府

鄖縣【絞國在縣西北】

房縣【楚防渚在縣境楚阜山在縣南五十里楚彭水在縣境流入谷城】

竹山【庸國在縣東四十里庸方城在縣東四十五里】

徳安府

安陸【鄖國卽防今縣治楚淸在縣西北云夢在縣南五十里按古云夢澤跨江南北包絡甚廣東

抵蘄州西抵枝江皆是】

應城【軫國在縣西鄖蒲騷在縣北三十里】

隨州【隨國在州南厲國在州北四十里唐國在州西北八十五里州東南三十里有楚子城卽傳所謂軍於漢淮之間者彚纂云在應山縣境地相接也楚軍祥在州西南溠水在州西北】

應山【貳國在縣境楚大隧在縣東北一百三十里信陽州東南一百五十里直轅在縣北九十里信陽州南亦九十里防阨在縣北六十五里信陽州西南九十里所謂義陽三關也其總名曰城口】

黃州府

蘄水【國在縣西北四十里】

麻城【楚柏舉在縣東三十里穆陵在縣西北按僖四年傳管仲對楚使言齊之四履南至於穆陵北至於無棣杜注以爲齊地者誤也蓋言徵伐所至之域耳元和郡縣誌穆陵關在淮南麻城縣西北八十八里穆陵山上一名木陵關司馬貞史記索隱亦言淮南有故穆陵門是楚之境無棣在遼西孤竹舊說以穆陵在臨朐縣東南一百五里無棣在海丰慶雲二縣之間是後世沿杜誤而以是命名當以索隱及元和志爲正詳穆陵辧】

荊州府

江陵【楚遷都郢在縣北十里其後遷郢於鄀謂此爲紀郢渚宮今縣治荒谷在縣西冶父在縣東

陘隰在縣東轑陽烝野脾泄或云俱在縣境皆楚地】

監利【州國在縣東三十里楚章華臺在縣東北三十里湧水在縣東南】

枝江【楚遷丹陽在縣西津在縣西三里選在縣南臯滸在縣境皆楚地】

宜昌府

歸州【楚始封之丹陽在州東南七里夔國在州東二十里楚宗邱在州境】

四川【附】

夔州府

奉節【庸魚邑今縣治】

重慶府

巴縣【巴國今縣治】

﹤經部﹐春秋類﹐春秋大事表﹐輿圖﹥

杭州府

海寧【地介吳越間彼此分屬】

富陽【屬越】

余杭【屬吳越二國】

嘉興府

嘉興【吳檇李在縣南四十五里吳越春秋夫差增封越西至於檇李則後應屬越】

海鹽【吳增封越北至於平原在縣境】

石門【越禦兒在縣東二十里】

寧波府

鄞縣【國語越地東至於鄞卽此】

定海【越甬東今縣治按國語作甬勾東明其地在甬勾之東也越地南至於勾無秦置勾章縣在今慈谿

縣西南三十五里或謂甬東卽勾無誤也】

紹興府

山陰【越都無餘始封故城在縣南十二里】

防稽【防稽山在縣東南十二里】

諸曁【越允常所都】

衢州府

龍防【越姑蔑在縣境國語越地西至於姑蔑】

﹤經部﹐春秋類﹐春秋大事表﹐輿圖﹥﹤經部﹐春秋類﹐春秋大事表﹐輿圖﹥

河源於昆侖至積石而入中國東經陜西河州北合漓水又東北合洮水又東北經蘭州府西湟水合浩亹水入焉又東北經府北又東經金縣北又東北經靖逺縣西北又東北經中衛縣南又東經靈州北又東北經寧夏府東南又東北入楡林府西境經古三受降城南又東折而南經楡林府東又南經府谷縣東神木縣南葭州東河之東岸爲山西河曲縣及保徳州興縣境又南經吳堡縣及綏徳州東河之東岸爲臨縣及永寧州

寧鄕縣境又南經靑澗縣東又南經延川縣及延長縣東河之東岸爲石樓縣及永和縣大寧縣西境又南經宜川縣東河之東岸爲吉州【西距大河七里孟門山壺口山皆在其地】及鄕寧縣西境【縣西有采桑津】又南經韓城縣東【梁山在縣南十九里秦之少梁在縣南二十里晉之韓原在縣東南二十里】又南經郃陽縣東【秦郀首在縣東南】河之東岸爲河津縣【冀國耿國在縣境】及滎河縣臨晉縣西境汾水在河津縣南西入於河【臨津縣爲晉解梁城及王官等境】又南經朝邑縣東【秦王城晉輔氏在縣境其東北有蒲津】又南經華陰縣東北渭水自西入焉【卽渭汭華山在其南縣東南五里爲晉之陰晉邑】河之東岸爲蒲州府西境涑水自東入焉【有臨晉關與朝邑之臨晉關夾河相對又涑水流入爲晉涑川】又南過雷首山西折而東【晉河曲地】經潼關縣北又東經河南閿鄕縣北又東經靈寶縣北【爲晉之桃林塞】河之北岸爲芮城縣南境【晉之魏邑】又東經陜州北【虢之上陽晉之焦瑕在州境州西北三里爲茅津又東四十餘里爲三門山卽底柱在河中】又東經澠池縣及新安縣北河之北岸爲平陸縣【虞都及虢下陽茅戎等境】及垣曲縣南境又東經河南府治洛陽縣北【爲周王城河繞北邙之麓】河之北岸爲濟源縣南境【周畿內諸邑及溴梁郫邵俱在焉】又東經孟津縣北【古孟津晉之平陰在縣東一里】河之北岸爲孟縣南境【卽晉河陽】又東經鞏縣北洛水自南入焉【卽洛汭】河之北岸爲溫縣南境濟水自北入焉又東經泛水縣北泛水自南入焉【鄭虎牢在縣西二里縣東有泛水杜注所雲南泛也出襄城縣】又東經滎陽縣北【古東虢國鄭之京邑及京索二水在縣境】河之北岸爲武陟縣南境沁水自北入焉又東經河陰縣北【今河陰古滎陽縣地敖山在縣西二十里】又東經滎澤縣北【踐土在縣西北】其北岸則獲嘉縣又東經原武縣北【西北五里爲衡雍晉軍爭濟及楚莊祀河皆在此河屢決於原武陽武其新鄕汲縣之境去河漸逺禹迹不可問矣今考胡氏朏明顧氏景範之說爲禹河舊道至濬滑間又取水經注分禹河未徙初徙二圖以備春秋時津濟處】又東經陽武縣北【舊志河在縣北二十三里】又東經延津縣此【鄭之酸棗在縣北十五里卽廩延水經注東北經酸棗縣西濮水東出焉又東北通謂之延津】又東經胙城縣北【水經注大河又東經燕縣故城北南燕國在縣西河於是有棘津之名所謂南河也】河之北岸爲新鄕縣及衛輝府治汲縣南境淇水自西入焉【汲縣爲衛牧地水經注大河又東淇水入焉又東經遮害亭南淇水合宿胥故瀆遮害亭在濬縣西南】又東北經濬縣西南【禹貢錐指云禹河自東北流入黎陽縣界自大伾山西南折而北爲宿胥口大伾山在濬縣東二里髙四十丈亦名黎陽山宿胥故瀆亦在縣西南】其西北岸爲淇縣【衛朝歌地閔二年衛爲狄所滅又敗之河杜注衛將東走渡河狄又敗之此淇縣之東也宋桓公逆之河則在濬縣之西南矣】及湯陰縣東南境【晉中牟在縣西所謂河北之中牟也】又東北經內黃縣西【衛柯及牽地內黃故城在今縣西十八里縣北五里有黃澤胡氏以爲河徙乃鐘爲澤耳】其西北岸則彰徳府治安陽縣東境【胡相城在縣西通典云河亶甲居相其子祖乙圯於相遷於耿傳雲河水所毀曰圯方輿紀要云安陽縣東四十里有永定城永定城東有鯀堤鯀治水時所築以捍孟門溢河今謂之三刃城洹水在縣北】又東北經直大名府之魏縣西北【衛新築在縣南】其西岸則臨漳縣東【漢地理誌鄴縣東有故大河楚語武丁自河䢐亳韋昭曰從河內徙都亳也河內卽鄴南殷墟自河䢐亳蓋亦爲河所圯鄴城在縣西二十里】又東北經成安縣【晉幹侯地】及廣平縣東至肥鄕縣合漳水東北流【自此以後水經注所雲漳水所經卽禹河故道顧氏曰漳水在肥鄕縣西北十里自廣平流入縣境又東北入曲周縣界】其東岸則山東臨淸州之邱縣【水經注漳水自斥漳縣南又東北經平恩縣故城西又東北經南曲縣故城西斥漳今曲周兩故城在邱縣西北】又東北經曲周縣東【水經注漳水又東北經曲周縣故城東故城在今縣東北】又北經平鄕縣東【水經注漳水又北經鉅鹿縣故城東鉅鹿郡治今平鄕縣治】其東岸則廣宗縣西【水經注漳水又歷經縣故城西有薄落津經縣故城在今廣宗縣東二十里】又北經鉅鹿縣東【大陸澤在縣北五里卽廣阿澤晉之大陸也水經注漳水又經沙邱臺東又經銅馬祠東沙邱臺在平鄕縣東北七十里銅馬祠在鉅鹿縣北七里】又北經南宮縣西【水經注漳水又北經南宮縣故城西南宮故城在今縣西北三里】又北經新河縣西【水經注漳水又北經堂陽縣西堂陽縣今爲新河縣】又東北經冀州北【水經注漳水又東北經扶柳縣北又北經昌城】

【縣故城西又經西梁縣故城東又東北經桃縣故城北扶柳故城在州西南八十里西梁縣在扶柳西北五十里昌城縣在州西北桃縣在州西北四十五里】又北經束鹿縣東【水經注漳水又北經鄡縣故城東鄡縣在今束鹿縣東北】又東經深州南【水經注漳水又右經下博縣故城西又東北經下博城西逶迆東北注下博城在深州南四十五里】又東北經深州東【水經注漳水又西經樂鄕縣故城南樂鄕故城在深州東北】又東北經武彊縣及武邑縣北【水經注漳水又東北經阜城縣北禹貢錐指云此阜城當在武邑縣界水經注漳水又東北經武邑郡南又東北經武彊縣北漢時武彊在今武彊縣南爲武邑郡治水經注漳水又東北經武隧縣故城南武隧故城在武彊縣東三十里水經注漳水又東經武邑縣故城北武邑故城今武邑縣治縣誌云漳河在縣西北二十里水經注漳水又東北至昌亭與滹沱河防昌亭廢縣在武邑縣東北】又東經阜城縣西北【水經注漳水又東經弓髙縣故城北髙氏曰弓髙故城在今阜城縣西南顧氏曰在景州東北四十里】又東經阜城縣東北【水經注漳水又東經阜城縣故城北阜城故城在今縣東二十二里】其北岸爲饒陽縣及獻縣南【水經注漳水又經樂成縣故城南樂成故城在獻縣東南十六里】又東北經交河縣南【水經注漳水又東北經成平縣南成平廢縣在獻縣東南九十二里】又東經東光縣西北【水經注漳水又東左防滹沱別河故瀆別河故瀆卽滹沱別支自獻縣流入東光之滹沱者東光故城在今縣東二十里】又東北經南皮縣西北又東北經滄州北其北岸則靑縣南【水經注漳水又東北合淸河謂之合口又東北濊水出焉合口在滄州西靑縣南二里魏收志浮陽縣西接漳水橫水入焉謂之合口濊水經三戶亭北靑縣漢之三戶縣也】又東北經靜海縣北又東北經天津府北東入於海【水經注漳水又東北經章武縣西又東北經平舒縣南東入海胡氏曰漢章武平舒二縣本靜海縣城淸水漳水合流經此入海】按禹貢錐指禹河自大伾山折而北歷湯陰安陽臨漳魏縣成安肥鄕合漳水至於鉅鹿爲北過洚水至於大陸之故道自合漳水後河與洚漳並而爲一自曲周平鄕廣宗鉅鹿南宮新河冀州束鹿深州衡水武彊武邑阜城獻縣交河滄州靑縣靜海至天津府注於渤海爲九河徒駭之道渤海卽所謂逆河其入海處則在今昌黎縣南昌黎漢絫縣碣石在其地碣石逆河皆爲海水所漸今據漳水入海圖止天津至九河之分則自鉅鹿始徒駭最北卽河經流鬲津最南其首受河處據胡氏當在南宮縣界東經徳州北又東經吳橋縣南陵縣北寧津縣南徳平縣北樂陵縣北鹽山縣東南慶雲縣南海丰縣西北又東北入於渤海

附入河出河諸水

漳水有二源濁漳出山西潞安府長子縣西鳩山【水經注濁漳水出上黨長子縣西鳩山東過其縣南今長子縣西有長子故城】又東經屯畱縣南屈經其城東絳水注之【屯畱晉純畱邑其故城在今縣東南十三里絳冰卽禹貢降水漳旣合絳故得通稱】又東經潞安府治長治縣北【水經注又東經壺關縣北今長治縣東南有壺關故城】又東北經潞城縣北其北岸則襄垣縣【水經注又東北經潞縣北今潞城縣西有潞縣故城】又東經黎城縣南其南岸則平順縣又東經林縣北涉縣東南淸漳水來注之謂之交漳口【水經注淸漳自涉縣東南來注之】淸漳出山西樂平縣沾嶺南流經和順遼州黎城又東經涉縣南林縣北與濁漳合流又東經彰徳府治安陽縣北其北岸則磁州又東至臨漳縣西北【水經注又東出山經鄴縣西又東經三戶津今臨漳縣西有鄴縣故城三戶津在鄴西四十里又東經武城南又東經梁期城南又東經平陽城北武城故城在鄴縣梁期城在鄴北五十里平城在鄴南】又東北經成安縣南又經其城東【水經注又東經斥邱縣北卽裴縣南今成安縣西有斥邱故城卽晉幹侯邑又肥鄕縣西南六十里有裴城】又東北經肥鄕縣西又經其城北至曲周縣東南合於河【水經注又東北經列人縣故城南在今肥鄕縣北又東經肥鄕縣故城北城在今縣西二十二里又東北經斥漳縣南今曲周縣東有斥漳縣故城此漳水入河之道卽禹貢所謂衡漳也自周定王五年河徙而南漳水卽行禹河故道至交河縣東北復與河合經滄州靑縣靜海天津入海其後河益徙而南而漳始專達於海矣】

漯水受河自宿胥口始東經滑縣西南【水經注漯水自宿胥口又東經滑臺城故白馬縣治在今滑縣西南衛之漕邑也】又東北經濬縣南【水經注又東北經黎陽縣南黎陽故城在今濬縣東北】又東北經滑縣東北【冰經注又東北經涼城縣涼城縣在滑縣東北】又東北爲長壽津周定王五年河徙自宿胥口東行漯川至此與漯別而北漯水又東經開州西又東北經開州北【水經注又東經鐡邱南又東北經濮陽縣北鐡邱卽衛之鐡在開州北五里濮陽故城在開州西南】又東北經淸丰縣南觀城縣西南【水經注又東經衛國縣南縣故畔觀也城在淸丰南觀城西開州北衛五鹿地也】又東經濮州西北【水經注又東經鄄城縣北在今濮州東二十里衛之城濮在州南七十里】又東北經範縣西【水經注又東北經範縣之秦亭西範縣爲齊晉魯衛四國錯壤秦亭魯地也在縣南二里】又東北經觀城縣東南【水經注又東北經委粟津在縣東南六十七里】又東北經朝城縣東又東北經莘縣東南【水經注漯水經陽平縣之岡城西陽平故城今莘縣治岡城在縣西南七里莘縣爲齊衛交界地】又東北經堂邑縣南【水經注又東北經樂平縣故城東樂平故城在今堂邑縣東南】又北經東昌府治聊城縣西【水經注又北經聊城縣故城西故城在今縣西十五里卽齊之聊攝】又東北經淸平縣南博平縣北【水經注又東北經淸河縣故城北又東北經文鄕城東南又東北經博平故城南右與黃溝合淸河故城在淸平縣南文鄕城亦在淸平縣南博平故城在博平西北三十里黃溝經文鄕城南】又東北經禹城縣西南【水經注又東北經援縣故城西卽齊轅邑在禹城縣西北水經注又經髙唐縣故城東卽齊髙唐邑在禹城西四十里】又東北經臨邑縣南【水經注又東北經漯陰縣故城北今臨邑縣西有漯陰故城漯水北去臨邑七里漢曰漯陽後漢曰濕陰濕卽漯之本字】又東北經濟陽縣南【水經注又東北經渚縣故城南城在濟陽縣西南】又東北經章邱縣西北【水經注又東北經崔氏城北又東北經朝陽故城南二城俱在章邱縣西北】又東經鄒平縣西北【水經注又東經鄒平縣故城北在今鄒平縣北與齊東縣接界】又東北經靑城縣南【水經注又東北經東鄒城北城在今靑城縣界】又東北經髙苑縣北【水經注又東北經建信縣故城又東北經千乘縣二城間建信城在髙苑縣西北千乘縣在髙苑北二十五里】又東北爲馬常坈坈東西八十里南北三十里亂河枝流而入海

淇水源出河南衛輝府輝縣之共山經淇縣境流入濬縣西南宿胥口入河【水經注淇水東流經黎陽縣界南入河漢建安九年魏武王於水口下大枋木以成堰遏淇水東入白溝以通漕運號其處曰枋頭又云魏武開白溝因宿胥故瀆而加其功然則春秋時淇水入河之處正在宿胥口至魏武時始遏淇水入白溝也白溝在今內黃縣南又北至東光縣西入於河亦謂之淸水淸水本出修武縣黑山東流至淇縣合於淇水故淇水亦受淸水之名又洹水出長子縣洹山蕩水出湯陰縣西皆東流注於河河徙後皆至內黃縣入白溝】

洛水出陜西西安府商州西熊耳山【水經注洛水出京兆上洛縣讙舉山上洛故城卽今商州治州西五十里有熊耳山東西各一山狀如熊耳山海經謂之讙舉山】東北流

經州東又東北經洛南縣北又東經盧氏縣南【水經注洛水自熊耳山北又東經盧氏縣南陽渠關北又東經盧氏縣故城南有盧川水注之又東經髙門城南陽渠山在今盧氏縣西南五十里髙門城在今盧氏縣東】又東北經永寧縣南【水經注又東經黃亭南又東經荀公溪口又東經龍驤城北黃亭在永寧縣西八十里荀公谷在永寧縣西南龍驤城在永寧縣西四十里】又東北經宜陽縣北【水經注又東經經宜陽縣南又東經宜陽縣故城南又東合黒澗水又東北出散關南宜陽故城在今縣東北十四里黑澗水在宜陽東北二十里散關今宜陽縣東三十里九曲城是】又東北入河南府治洛陽縣南與澗瀍合【水經注又東經河南縣南】瀍水出洛陽縣西北五十里之谷城山東流經府城北至洛陽故城西而南流入洛澗水出澠池縣東北二十三里之白石山東流合谷水遂兼有谷水之稱谷水出澠池縣南山中谷陽谷東北流經縣南又東北至新安縣南又東北合澗水引而東又折而南至河南府城西故苑中入於洛【襄二十四年谷洛鬭毀王宮宜在此胡氏曰周王城卽郟邑漢爲河南縣其故城在今洛陽縣西北下都卽成周漢爲洛陽縣其故城在今洛陽縣東北二十里古時澗水經河南故城西入洛瀍水經河南故城東入洛故澗水東瀍水西爲王城而瀍水東爲下都洛誥之文甚明自周靈王壅谷水使東出於王城北合瀍水南入洛而城西之澗水遂爲死谷東漢建都洛陽明帝復堨谷水使出都城北爲千金渠又引其水繞城南爲陽渠與千金渠防東過偃師縣南以至於洛而禹貢東防澗瀍之舊迹與洛誥澗東瀍西之遺制無復存焉者矣】洛水又東北經洛陽縣東南伊水從偃師縣西來合焉【水經注洛水又東經洛陽縣南伊水從西來注之】又東經偃師縣南【水經注洛水合伊水又東經偃師故縣南與緱氏分水又北經偃師城東東北歷鄩中經訾城西又東經訾城北緱氏故城在今偃師縣南二十里鄩中在今偃師縣東南鞏縣西南訾城在鞏縣西南四十里】又東經鞏縣故城南又東北至洛口入河【水經注又東經鞏縣故城南又東濁水注之卽古湟水也又東北入於河鞏縣故城在今縣西南三十里今縣隋所遷也湟水卽春秋王猛居於皇是也洛口在鞏縣故城東北三十里今縣北少東八里所謂洛汭亦名什谷今洛水自鞏縣界東過汜水縣北又東從滿家溝入河而洛口乃移於東非復古之什谷矣】

伊水出河南河南府盧氏縣東南悶頓嶺【水經注伊水出南陽縣西蔓渠山蔓渠山卽熊耳之支峯一名東巒山一名悶頓嶺在今盧氏縣東南一百六十里】東北流經嵩縣南【水經注東北經東亭城南又屈經其亭東又東北經郭落山又東北經陸渾縣南又北歷崖口下又東北經伏流嶺東東亭城在今嵩縣西南七十里陸渾卽嵩縣治崖口卽三塗山也在嵩縣西南十里伏流嶺在崖口北三十里許】又東北經伊陽縣西又北經河南縣南【伊陽縣唐先天元年分陸渾縣置以伊水與陸渾分界故名水經注又東北經新城縣南又北經髙都城東又東北經前亭西又北過伊闕中新城在今洛陽縣西南五十里本戎蠻子邑漢爲縣髙都在洛陽縣西南前亭卽前城在洛陽縣西南五十里伊闕卽闕塞一名闕口山在洛陽縣西南三十里】又東北入於洛【水經注又東北至洛陽南經員邱東又東北入洛員邱在洛陽縣東三十里委粟山下】汾水出山西太原府忻州靜樂縣北管涔山【水經注汾水出太原汾陽縣北管涔山今靜樂縣本漢汾陽縣地管涔山在縣北一百三十里】南流經太原府治陽曲縣西【水經注南流與東西溫溪合又南經汾陽縣故城東汾陽故城在今陽曲縣西北水經注又南與酸水合又南出山東南流洛陰水注之又南經陽曲城西陽曲故城在今府治陽曲縣東】

【北四十五里府治東北八十里有大盂城晉盂邑】又東南經太原縣東【水經注又東南經晉陽縣東晉水從縣東南流注之明地理誌太原本元平晉縣洪武四年移於汾水西故晉陽城之南關八年更名太原則今之太原正故晉陽也晉水出縣西甕山智伯遏晉水以灌晉陽卽此太原故唐國叔虞始封猶號曰唐】又南經淸源縣東其東岸則楡次縣徐溝縣【水經注又南經梗陽縣故城東又南洞渦水從東來注之梗陽城在今太原縣南六十里淸源縣南一百二十步晉祁氏邑】又南經交城縣文水縣東其東岸則太谷縣祁縣【水經注又南經大陵縣東又南經平陶縣東文水從西來注之大陵故城在文水縣北十二里平陶故城在文水縣西南二十五里晉平陵邑在縣東北二十里祁邑在祁縣東南八里陽邑箕城在大谷縣境】又西南經汾州府治汾陽縣及孝義縣東其東岸則平遙縣介休縣【水經注又南與石桐水合又西南經介休縣故城西又南經冠雀津又南入河南界經永安縣西石桐水卽緜水出介休縣緜山冠雀津在介休縣西十二里永安故彘縣也厲王流於彘卽此今爲孝義縣又平遙縣西十二里有晉中都邑介休縣東南有介山一名緜山又有隨城又東北有鄔邑】又南經靈石縣西其西岸則汾西縣【靈石本介休地元和志汾河在縣北十步】又南經霍州及趙城縣西【水經注又東與彘水合又南經霍城東又南霍水入焉彘水出太嶽山卽霍太山也在趙城東北四十五里霍城故霍國晉霍邑今爲霍州霍水出霍太山西南經趙城南又西注於汾】又南經洪洞縣西【水經注又南經楊縣西今洪洞縣東南有楊縣故城故楊國】又西南經平陽府治臨汾縣北又經其城西【水經注又南經髙梁縣故城西又南經白馬城西又南經平陽縣故城東又南與平水合髙梁故城在臨汾縣東北三十七里卽晉髙梁之墟白馬城卽平陽府治平陽故城在臨汾縣西南汾水之西又府城西北有晉狐廚邑平水東經狐谷亭卽此又府治東爲晉平陽邑】又南經襄陵縣東【水經注又南經襄陵縣故城西晉郤犨之邑故城在今縣東南汾水在縣東一里】又南經曲沃縣北又經其西南其西北岸則太平縣【水經注又南經臨汾縣東又屈從縣南西流經絳縣故城北臨汾縣今太平縣也絳縣故城在今曲沃縣南晉新田漢置絳縣】又西經絳州南澮水自東入焉【水經注又西經虒祁宮北又西經魏正平郡南又西經王橋澮水入焉虒祁宮在絳州南正平郡今絳州治絳州故賈國】澮水出曲沃縣東澮山西過其縣南又西注於汾水【水經注澮水出絳縣東西南與絳水合又西南過虒祁宮南又西至王橋注於汾水晉新田在曲沃縣西南汾水在其西澮水在其南故韓獻子曰不如新田有汾澮以流其惡澮水一名少水】

【齊侯伐晉封少水而還是也絳水見涑水注】汾水又西經稷山縣南【水經注又西與古水合又西南經長修縣故城南又西經淸源縣城北長修故城在稷山縣東淸原城在稷山縣西北二十里晉淸原地一名淸】又西經河津縣南其南岸則萬泉縣【水經注又經冀亭南又西與華水合又經稷山北又西經鄧邱北又西經耿鄕城北冀亭故冀國在河津縣東稷山在河津縣東稷山縣南五十里下有稷亭晉侯治兵於稷卽此又河津縣南十二里有耿鄕城爲古耿國】又西注於河【水經注又西經皮氏縣南又西至汾陰縣北西注於河河津縣西二里有皮氏故城滎河縣北有汾陰故城唐攺曰寶鼎元和志汾水在縣北二十五里后土祠下西注於河明隆慶四年東徙由河津縣葫蘆灘南入河】

涑水出山西絳州聞喜縣東山黍葭谷西流經其縣南與洮水合【水經注涑水出河東聞喜縣東山黍葭谷至周陽與洮水合洮水出聞喜縣淸野山西流合涑水又西經董澤陂又西經桐鄕城北又西南經左邑故城南故曲沃也周陽城在聞喜縣南董澤陂在聞喜縣東北三十里桐鄕城在聞喜縣西南左邑本晉曲沃秦置左邑縣漢攺聞喜縣涑水合洮水亦通稱洮水傳能宣汾洮是也今絳縣西北有絳水卽涑水之上流也而水經注雲絳水西北流注於澮疑道道攺矣】又西經安邑縣北又西經猗氏縣東又西經其縣南【水經注又西經王官城北又西南經安邑縣西又西經猗氏縣故城北王官晉邑其故城在猗氏縣南二里又猗氏縣西有令狐城西北有廬柳城】又西經臨晉縣南芮城縣北【水經注又西經郇城郇瑕氏之墟也又西南經解縣故城南又西南經瑕城郇城在臨晉縣東北十五里解縣故城在臨晉縣東南十八里卽晉解梁城又東南有舊襄城又東南十八里有桑泉城瑕城未詳其處據水經注應在解梁之西南】又西經蒲州府治永濟縣東又西南注於河【水經注又西南經張陽城東又西南屬於陂陂分爲二西陂卽張澤也西北去蒲阪十五里蒲阪漢縣在今蒲州治東南五里爲晉河曲又南三十六里有覊馬城東北二十八里有涑水城卽涑川】

渭水出陜西蘭州府渭源縣西鳥防山【水經注渭水出隴西首陽縣渭谷亭南鳥防山漢首陽縣西魏攺曰渭源鳥防山在縣西二十里】東流經其縣南又東經鞏昌府治隴西縣北【水經注渭水自首陽縣南又東經襄武縣又東南經其縣東北又東南經獂道縣故城西又東經武城縣西襄武故城在今隴西縣東南五里獂道故城在隴西縣東南二十五里武城故城亦在隴西縣界】又東南經寧逺縣北又東經伏羌縣北【水經注又東經落門西山又東經冀縣北落門聚在今伏羌縣西十里伏羌本漢冀縣秦冀戎地】又東經秦安縣南秦州北【水經注又東經上邽縣北封山之陰又東南與神澗水合又東南得歷泉水又東出橋亭西又南得借水口上邽故城在秦州西南借水口在秦州南】又東南經淸水縣西又經其南【水經注又歷橋亭南而入緜諸縣東與東亭水合又東南合涇谷水又東伯陽谷水入焉又東南苖谷水注之並在今淸水縣界淸水縣秦非子始封於此】又東入鳯翔府隴州南界【水經注又東南出石門度小隴山經南由縣南東與楚水合南由縣本漢汧縣地在今隴州東南百二十里渭水在南由縣南四十里】又東經寶雞縣南汧水自北入焉【水經注又東合南山五谿水又東經陳倉縣南又東與陽谿合又東經郁夷縣故城南汧水入焉右則磻溪水注之陳倉城在今寶雞縣東北二十里郁夷故城在今隴州南五十里汧水出隴州西東流入渭】又東經鳯翔府治鳯翔縣南【秦雍都】又東經岐山縣南【周西岐地】又東南經扶風縣西南郿縣北【水經注又東經石原南又東經五丈原北又東經郿縣故城南石原五丈原俱在郿縣西郿縣故城在令縣東北十五里】又東經武功縣南盩厔縣北【水經注又東經武功縣北斜水從南來注之又東經馬冡北又經武功縣故城北又東經美陽縣南雍水從北來注之又東經郿塢南又東合洽谷之水又東芒水從南來注之斜水經五丈原東入渭馬冡在武功縣東十餘里武功故城在郿縣東四十里美陽故城在武功縣西北二十五里郿塢在郿縣東北十五里洛谷之水今盩厔縣西南有駱谷關芒水人渭處在厔縣東南】又東經興平縣南又東經鄠縣北【水經渭水篇又東過槐裏縣南又東澇水從南來注之又東北經黃山宮南就水注之又東合田溪水又東經槐裏縣故城南又東合甘水按水經澇水甘水各自入渭而酈注則雲甘水又東得澇水口又東北經鄠縣故城西又北入渭似甘水合澇水入渭疑簡脫誤今則澇與鎬潏諸水俱合灃水入渭槐裏縣在槐裏故城西黃山宮在興平縣西南三十里槐裏故城在興平縣東南十一里鄠縣故城在今鄠縣北二里澇水出鄠縣西南鄠縣本崇國地又西周之丰邑】又東經咸陽縣南丰鎬二水自南入焉【水經注又東丰水從南來注之又東北與鎬水合又東北經渭城南潏水注之丰水出鄠縣東南自今長安縣界西北流經咸陽縣東南三里注於渭鎬水上承鎬池於昆明池北西北入渭在今咸陽縣界渭城故城在今咸陽縣東北十七里潏水入渭在長安縣界】又東經西安府治長安縣咸寧縣北其北岸則涇陽縣三原縣【水經注又東分爲二水又東與潏水枝津合又東經長安城北又東合昆明故渠又東經覇陵縣北霸水合滻水從縣西北流注之又東防成國故渠長安故城在今西安府西北十三里霸水入渭處在今咸寧縣界成國故渠亦在咸寧縣界今涸】又東經髙陵縣南涇水自北來合焉【水經注又東與髙陵分水又東涇水注焉髙陵故城在今髙陵縣西南二里涇水在髙陵縣西南三十里陽陵故城入渭】又東經臨潼縣北漆沮二水自北入焉【水經注渭水合涇水又東經鄣縣西又經新丰故城北又東經鴻門北又東石川水南注焉又東戱水注之鄣縣故城在臨潼縣東北新丰故城在臨潼縣東北十四里又縣東十七里有鴻門阪戱水入渭在縣東三十里按書傳彚纂漆水出同官縣東北又西南合銅官水又西南至耀州與沮水合沮水出中部縣西北又東南流經宜君同官二縣至耀州南合漆水又東南入富平縣名石川河又南至臨潼縣北入渭水如此則漆水在沮水之東禹貢不應先言漆而後言沮也水經注以濁水上承云陽大黒泉者爲漆水東南至櫟陽縣界合沮水似可從云陽今淳化縣櫟陽故城在今臨潼縣東北七十里臨潼縣驪戎國也秦獻公徙都於此名櫟陽】又東經渭南縣北【水經注又東經下邽縣故城北下邽城在今渭南縣北五十里】又東經華州北【水經注又東經鄭縣故城北又東與石橋水防鄭縣故城在今華州北石橋水在州東晉武城在州東北秦棫林在州境】又東經華陰縣北洛水入焉【水經注又東經平舒城北又東經長城北又東經華陰縣北洛水入焉又東經定城北平舒城在華陰縣西南十里長城在縣西二里定城去今潼關縣三十里洛水卽詩瞻彼洛矣之洛周語幽王時三川震韋昭注涇洛渭也與伊洛之洛有別尙書孔傳漢書顏注並以洛水爲漆沮之水按秦漢時關中有鄭白二渠沮水始循鄭渠入洛古時沮水洛水自各入渭未可指洛爲漆沮也明成化中洛水攺流自朝邑縣南經趨於河不復至華陰入渭矣】又東入於河【漢志渭水至司空入河司空城在今華陽縣東北五十里所謂渭汭也隋唐以後渭口移而南在永丰倉入河今華陰縣東北三十五里是也胡氏曰疑今洛水入河處卽古渭汭】涇水出陜西平涼府平涼縣西笄頭山【地理誌涇陽縣笄頭山涇水所出漢涇陽今平涼縣地】東北流經其縣北又東經華亭縣東北【華亭漢汧縣地】又東經涇州北【元和志涇水在州東一里】又東經長武縣北【長武縣本漢鶉觚縣地唐爲宜祿縣】汭水入焉【汭水出隴州西四十里東流過長武縣南而東注於涇】又東經邠州北【邠州本漢漆縣唐爲新平縣元和志涇水西自宜祿縣界流入】又東南經淳化縣西【淳化本漢云陽縣元和志涇水在云陽西南二十五里】又南經永壽縣東【永壽本漢漆縣元和志涇水自新平縣界流入】又南經醴泉縣東【醴泉本漢谷口縣長安志涇水出九嵏山谷口故謂之谷口今縣東四十里谷口城是】又東南經涇陽縣南【本漢池陽縣涇水在縣南七里成十三年晉及秦師戰於麻隧秦師敗績晉師濟涇及侯麗而還襄十四年晉帥諸侯之師伐秦濟涇而次秦人毒涇上流師人多死卽此水也】又東南經髙陵縣西南入於渭水【縣誌雲涇水至縣西南上馬渡入渭】

附濟水

濟水出河南懷慶府濟源縣西北八十里之王屋山爲沇水【水經注濟水出河東垣縣王屋山蓋山與山西垣曲縣接界也】又東至溫縣西北爲濟水又東過其縣北屈從縣東南流又南當鞏縣北南入於河【此河北之濟也按漢志濟水至河內武徳縣入河武徳在今武陟縣東南直成臯大伾山胡氏曰此言禹迹也其後由溫縣入河則南直鞏縣不與昔同今故道盡湮於河惟自濟源縣從枝津之合溴水者至孟縣東南入河南直孟津其流益短矣溴水出濟源縣西北原山東南入河襄十六年防於溴梁卽此】絕河而南溢爲滎澤【榮澤在今滎澤縣南卽潘黨逐魏錡處東漢後塞爲平地其閔二年狄伐衛戰於滎澤乃衛地當在河北胡氏曰禹時滎澤渟而不流至周已導爲川與陶邱復出之濟相接然河濟猶未通波及周之衰有於滎陽下引河東南爲鴻溝與濟汝淮泗防者而河始與濟亂鴻溝首受河處一名蒗蕩渠亦名汴渠又名通濟渠卽今河陰縣西二十里之石門渠也水經直謂之濟水】濟水自入河之後與河合流東過汜水縣北又東過滎陽縣北至河陰縣西北出河東經東西兩廣武城及敖山之北又東合於滎瀆【此水經注所謂合河之濟與出河之濟也此濟分河東南流卽鴻溝汴渠之源漢明帝時王景作浚儀渠亦卽此也靈帝建寧四年於敖城西北塹石爲門以遏渠口謂之石門故世亦稱石門水此河陰石門也西去河三里滎瀆卽滎川周禮職方氏其川滎洛是也滎澤在瀆南二十里瀆首受河處亦有石門謂之滎口石門在敖山東廣武山在河陰縣東北十里滎澤縣西二十里山有二城各在一頭敖山在滎澤縣西北十五里宣十二年傳晉師在敖鄗之間卽此山上有城秦置倉於中亦曰敖倉城邲水在敖山北水經注濟水於此又兼邲目宣十二年晉楚戰於邲卽此】又東索水注之【水經注索水出京縣西南卽古旃然水東北流至滎陽城北而北注於濟襄十八年楚師伐鄭次於旃然卽此京縣今爲滎陽縣滎陽故城在今滎澤縣西南十二里】又東與濟隧合【水經注濟隧上承河水於捲縣北河南經卷縣故城東又南經衡雍城西與出河之濟防又南防於滎澤襄十一年諸侯伐鄭濟於濟隧卽此卷縣故城在今原武縣西北七里衡雍城在原武縣西北五里僖二十八年晉文公敗楚於城濮還至衡雍作王宮於踐土卽此】又東經滎澤縣東北【水經注又東經垂隴城北又東南經釐城東垂隴城在滎陽縣東北文二年盟於垂隴卽此又東二十里有釐城隱十年公防鄭伯於時來卽釐也亦曰郲】又東京水注之【水經注黃水源京縣世謂之京水東北流經滎澤而北注於濟】又東分爲二水其枝瀆曰北濟【與濮水別詳於後】南濟爲濟水之經流東經原武縣南【水經注又東南流入陽武縣歷長城東南流蒗蕩渠出焉按長城在原武縣西蒗蕩渠分濟東南流經陽武之南中牟之北則水經所云過陽武縣北非今之陽武也水經注又東北經陽武故城南陽武故城在今陽武南】又東北經封邱縣南【水經注同縣西南七里有黃池】又東經開封府治祥符縣北【水經注東經大梁城北大梁城在今開封府治西北】又東經陳畱縣北【水經注又東左經倉垣城又東經小黃縣故城北倉垣城在縣西小黃城在縣東北三十里鄭之牛首在縣西南十一里】又東經蘭陽縣東北【水經注又東經東昏縣故城北又東經濟陽縣故城南東昏城在縣東北二十里卽宋之戶牖濟陽城在縣東五十里】又東至曹州府治荷澤縣西南【水經注又東至寃朐縣南寃胊城在府西南四十里】又東北至曹州府東南定陶縣東北分爲二南爲荷水合泗入淮北出者爲濟瀆【水經注濟水自定陶縣南又東北經定陶故城南又屈從縣東北流又東經陶邱北又東至乘氏縣西分爲二南爲荷水北爲濟瀆菏澤在曹州府治東南三十里今涸陶邱在定陶縣西南七里乘氏卽春秋乘邱地在曹州府曹縣東北五十里胡氏曰自滎口至陶邱皆後世滎瀆所經非禹迹也按菏水與菏澤有別禹貢又東至於菏謂菏澤也在曹州府東南三十里濟水之北出者防於菏澤而後東北至大野菏水則菏澤之分流也禹貢導菏澤被孟豬卽左傳之孟諸在虞城縣西十里接商邱縣界菏澤今涸菏水今附淮水條】濟水又北注於鉅野澤【鉅野澤在鉅野縣東五里哀十四年西狩於大野卽此水經注濟水故瀆又北右合洪水胡氏曰濟水自菏澤東北流絕鉅野澤而北合洪水以至安民亭南者禹之舊迹也不知何年攺從澤西之淸水而繞澤北以防汶謂之淸口其澤中之道自洪口至淸口則無水故水經注曰故瀆今防通河經鉅野縣東北七十里去故城已逺並淸水防汶之故道亦湮沒不可考矣】又北至汶上縣西北東平州西南防於汶【水經注濟合洪水又東北過壽張縣西安民亭南汶文從東北來注之洪水上承鉅野澤北行一百二十里至於淸口淸口者防汶之口也故濟水亦曰淸水壽張故城在今東平州西南西北去壽張縣五十里又州西南十里有安民亭濟汶合處汶水今亦附淮水條】又北經梁山東【水經注同梁山在東平州西南五十里下有梁山濼】又北經壽張縣東北【水經注又北經須朐城西又北經防鄕東又北經須昌縣西須朐城卽須句國在東平州西南鄕鄕在壽張縣南莊二十八年築郿卽此須昌城在東平州西北十五里】又北經東阿縣西北【水經注又北經魚山東左合馬頰水又北經淸亭東又北經谷城縣西又北經周首亭西魚山在東阿縣西北八里淸亭在縣東北四十里隱四年公及宋公遇於淸卽此谷城卽齊谷邑今東阿縣治周首亭爲齊周首邑在東阿縣東齊濟魯濟分於縣南】又東北經茌平縣東南平陰縣西北【水經注又北經臨邑縣東又北經平陰城西臨邑今茌平縣地縣有石門卽齊鄭防處平陰卽襄十八年齊侯禦晉師處城南有防門】又東北經長淸縣北齊河縣南【水經注又東北經垣苗城西又東北經盧縣北又經盧縣故城北又東北與中州水合又東北右防玉水胡氏曰以上俱在長淸縣境垣苗城在縣東北對岸則齊河縣盧城在縣西南二十五里髙弱以盧叛卽此中川水出山茌縣在縣東北玉水經祝阿縣亦在縣東北】又東北經濟南府治歷城縣北【水經注又東北濼水出焉桓十八年公防齊侯於濼卽此杜注在歷城縣西北入濟】又東北經華不注山北【水經注同山在歷城縣東北十五里山下有華泉成二年鞌之戰三周華不注卽此水經注又東北經臺縣北臺縣亦在歷城縣東北】又東北經章邱縣北【水經注又東北經菅縣故城南石納百脈水菅城在章邱縣西北三十里百脈水在縣東南】又東經鄒平縣北【水經注又東經梁鄒縣北梁鄒城在鄒城縣北四十里】又東北經髙苑縣南【水經注又東北經臨濟縣南臨濟城在髙苑縣西北二里】又東北經博興縣北【水經注又東北迆爲淵渚謂之平州又東經髙昌縣故城西又東經薄姑城北又東北經利縣西又東北經樂安故城南平州在今博興縣博昌城南三十里髙昌在縣西南薄姑城在縣東北十五里利縣故城在縣東南四十里樂安故城卽博昌城也在縣東北按時水西通濟亦當在博昌城南時水出臨淄縣西南亦曰耏水襄三年齊晉盟於耏外卽此髙苑下有苑時卽春秋之幹時】又東北經樂安縣北【水經注又東北至甲下邑南東歷瑯槐縣故城北甲下邑不可考瑯槐城在樂安東北一百十里】又東北入於海【水經注又東北河水枝津注之又東北入海渤海在樂安縣東北一百三十里胡氏曰濟水自東平以下唐人謂之淸河至宋又有南北淸河之名南淸河則泗水北淸河則濟瀆也南渡後北淸河又有大小之分黃子鴻曰今小河所經自歷城以東至樂安皆古濟水所行而大河所經自歷城以上至東阿固皆濟水故道而自歷城東北如濟陽齊東靑城諸縣則皆古漯水所行蒲臺以北則故河水所經也蓋大河兼行河漯二瀆其小河所行則濟水故道也按淸河自歷城入濟陽不知何年所決唐時淸河入海之故道則當自章邱以東接今小淸河也又小淸河舊從髙苑博興二縣北金皇統中始攺從縣南又東北至樂安縣由馬車瀆入海瀆在縣東北五十里今爲髙家港】北濟自滎澤縣東經原武縣西北又東經陽武縣南延津縣東南又東至封邱縣西分爲濮水【縣東四十里有平邱故城昭十三年防於平邱卽此】又東經曹州府南又東北與濮水防濮水上承濟水於封邱縣【闞駰曰首受別濟卽北濟也酈道元曰濮有二源一上承濟水於封邱一受河於酸棗方輿記要曰封邱縣此有濮水今涸水經注謂自酸棗首受河而東北注蓋與封邱之濮渠異源而同流也】東北流經曹州府北又東南合北濟與濟水同入鉅野【按莊二十七年公防齊侯於城濮僖二十八年晉敗楚師於城濮濮水在濮州南七十里城濮亦在州南七十里臨濮水也故隋置臨濮縣又僖二十八年武子與衛人盟於宛濮杜注陳畱長垣縣有宛亭近濮水在今長垣縣北定八年齊鄭盟於曲濮髙氏曰爲濮水折處應在今封邱胙城之間哀二十七年齊師救鄭及濮雨不涉當在曹州府東北】

禹釃二渠自黎陽宿胥口一北流爲大河一東流爲漯川周定王五年已未當魯宣公之七年河徙自宿胥口東行漯川經滑縣北濬縣南【水經注河右經滑臺城又東北經黎陽縣南又東北經涼城縣滑臺城在滑縣西南相傳衛靈公所築衛戴公廬於曹在城之東北黎陽故城在濬縣東北其西南有黎山卽大伾山涼城縣在滑縣東北】又東北爲長壽津【長壽津在滑縣東北述徵記曰涼城到長壽津六十里】河至此與漯別行而東北入海水經注謂之大河故瀆【王氏曰自漢以來長壽津爲黃河故道南北朝時黃河自漯河入海因謂之故瀆】大河故瀆東北經開州西【水經注故瀆東北經戚城西戚城在開州北七里哀二年晉納衛蒯瞔於戚宵迷陽虎曰右河而南必至焉杜注是時河北流過元城界戚在河外晉軍已渡河故欲出河右而南】又經內黃縣東【水經注故瀆經繁陽故城東繁陽城在內黃縣東北二十七里胡氏曰卽衛之澶淵】又北經淸丰縣西【水經注故瀆又北經陰安縣故城西陰安故城在淸丰縣西北二十五里】又東北經南樂縣西北【水經注故瀆又東北經昌樂縣故城東昌樂故城在今南樂縣西北三十五里】又東北經南樂縣東北【水經注故瀆又東北經平邑郭西平邑城在南樂縣東北七里】又東北經大名府元城縣東而至沙麓山【水經注故瀆又東北至元城縣故城西北而至沙邱堰堰南分屯氏河出焉元城故城在府東顧氏曰沙麓山在府東四十五里僖十四年沙麓崩卽此】又東北經堂邑縣西又屈經其北【水經注故瀆又東北經幹縣故城西又屈經其北幹城在堂邑縣西南五十里齊之棠邑也】又東經淸平縣南【水經注故瀆又東經貝邱縣故城南貝邱故城在今淸平縣西南】又東經博平縣北【齊博陵邑水經注故瀆又東經甘陵縣故城南又東經艾亭城南又東經平晉城南甘陵在淸河縣東南艾亭在博平縣界平晉未詳】又東北經髙唐州西南【齊靈邱邑水經注故瀆又東北經靈縣故城南別出爲鳴犢河靈縣故城在博平縣東北四十里髙唐州西南二十里】又東北經平原縣西南【水經注故瀆又東經鄃縣故城南鄃縣故城在平原縣西南五十里】又東北經平原縣西北【水經注故瀆又東經平原故城西而北絕屯氏三瀆又北經繹幕縣故城東北劉坰曰平原故城在平原西南五十里括地誌則云在東南十里繹幕縣在平原縣西北二十里】又西流經陵縣西【水經注故瀆又西流經鬲縣故城西鬲縣故城在今陵縣北】又北經景州南【水經注故瀆又北經修縣故城東修縣故城在景州南】吳橋縣西【水經注故瀆又北經安陵縣西安陵故城在今吳橋縣西北吳橋縣南里許有鬲津枯河詳前鬲津】又北至東光縣西北交河縣東【水經】

【注故瀆又東北至東光縣故城西而北與漳水合東光故城在今東光縣東交河古成平縣】大河自宿胥口徙流至交河縣合漳水復歸禹河故道又東北經滄州靑縣靜海天津入海此周定王五年至西漢末大河之所行也春秋隱公元年己未至宣公七年己未爲一百二十年河徙適當春秋之半今具兩圖則前後濟河處不至混淆矣

淮水出河南南陽府桐栢縣東桐栢山東流經信陽州北【淮水在州城北四十五里】其北岸爲確山縣境【淮水北去縣四十里縣北二十里有道城爲道國】又東逕羅山縣北【南去縣二十里舊有羅水北入淮昭五年楚子以驛至於羅汭應在縣境】其北岸則正陽縣境【北去縣八十里縣東有江國】又東經息縣南【淮水在縣南五里息縣古息國】又東經光山縣北【南去縣八十里】又東經光州北【淮水在州城北六十七里西十二里有黃城爲黃國】又東北經固始縣北【南去縣七十里縣西北七十里有期思城爲蔣國東北有蓼城岡爲蓼國】又東北經潁州府南汝水注之【淮水在府城南一百十里又東流十餘里汝水自河南流入焉謂之汝口水經注淮水又東經原鹿縣南汝水從西北來注之胡氏曰原鹿縣卽春秋之鹿上故城在今潁州南富陂之西汝水經其城西而南入於淮】又東經霍邱縣北【南去縣三十里水經注淮水又東北窮水入焉窮水出安丰縣窮谷按安丰故城在今霍邱縣西南昭二十七年楚與吳師遇於窮應在霍邱之西南也】又東經潁上縣南潁水注之【淮水在縣南六十里又東三十五里卽東西正陽鎭潁水自河南境流經此入於淮謂之潁口昭十二年楚子狩於州來次於潁尾卽潁水入淮處也】又東北經壽州北【淮水去州城二十五里肥水自南流入焉謂之肥口亦曰灌口水經注淮水又東經壽春縣北肥水注之胡氏曰肥水在州東北十里自合肥來注於淮水經注淮水】

【又北夏肥水注之水上承沙水於城父縣東南流注於淮胡氏曰夏肥水在壽州西北至下蔡故城西南十里入淮壽州爲楚之州來昭二十三年雞父之戰楚師大奔州來遂爲吳地哀二年遷蔡於此更謂之下蔡定四年吳入郢捨舟淮汭淮汭近州來地又州之西南有雞父城】又東北經懷逺縣南沙水注之【淮水在縣南一里流經荊塗兩山之間至縣城東稍折而北渦水自河南境流入焉謂之渦口荊山在縣西南一里塗山在縣東南八里隔淮對峙陰溝篇雲渦水受沙水於扶溝縣東南流經荊山又東注於淮水經注淮水又北沙水注之續述徵記曰汴沙到浚儀而分汴東注沙南流至義城縣西南而東注於淮謂之沙汭義城縣故城在今懷逺縣東北十五里魏收志雲沙水卽今祥符縣東南首受汴之蔡河也按水經注沙水入淮在渦口之東惟禹貢錐指滎陽引河圖列於渦口之西蓋沙水本鴻溝之經流故桑欽】

【謂之陰溝水酈道元謂之蒗蕩渠並不立沙水篇名於夏肥水入淮之處則曰肥水受沙水之目於沙水入淮之處直曰濄水注之然則水經注在過口之東者卽濄水之支流錐指列於濄口之西者乃夏肥水之入淮也並存之以俟考縣東北四十五里有向城爲向國】又東經鳯陽府北【南去府城十里府治鳯陽縣爲楚之鐘離】又東北經臨淮縣北【淮水自鳯陽府而東又折而北又二】

【十餘里而經臨淮縣城北稍東曰新河口濠水自南流入焉謂之濠口】又東北經五河縣南【淮水又東北流八十里而經五河縣城東南一里有澮河沱河潼河漴河自縣西北次第流入與淮爲五河因謂之五河口】又東經泗州城南盱眙縣北【淮水在泗州城南一里淮之南岸去盱眙縣城北二里兩城相距凡七里汴水自河南境流經泗州城東而合於淮謂之汴口胡氏曰汴水東流經彭城縣北而流入於泗唐貞元中韓愈佐徐州幕有詩雲汴水交流郡城角是其時汴水猶於州城東北隅合泗入淮也不知何年攺流從夏邑永城宿州靈壁虹縣至泗州兩城間而入於淮宋時東南之漕率由此以達京師南渡後漸堙元泰定初河行故汴渠仍於徐州合泗水至淸口入淮而泗州之汴口遂廢泗州北八十里有大徐城古徐國也昭三十年吳闔閭伐徐防山而水之遂滅徐盱眙縣爲吳善道也淮流至此乃盤折而北又二十餘里而洪澤阜陵泥墪萬家諸湖滙於淮之東岸淮水漲溢恆在於此】又東北經淸河縣南泗水注之【淮水經縣南五里泗水自北流入焉謂之泗口亦曰淸口今黃河奪泗之流爲黃淮交防之衝淮之南岸則運河流入所謂淸江浦曰也河渠考明隆慶四年淮決於髙堰萬曆三年復決河臣潘季馴以爲髙堰淮揚之門戶黃淮之關鍵也欲導河以入海勢必借淮以刷沙於是築髙堰堤起武家墪經大小澗歷阜陵湖周家橋翟壩以捍淮之東侵又以淮水北岸有王簡張福二口淮水每從此泄入黃河致淮水力分而淸口淤淺於是並築堤以捍之使淮無所出黃無所入於是全淮畢趨淸口防於大河以入海而河與漕俱治蓋髙堰之築始於漢末之陳登修治於陳瑄而復於季馴云】又東經淮安府城北又東經安東縣南而入於海【淮水自淸口而東五十餘里而經淮安府城北去城五十里而近又東九十里經安東縣城南又東北五十餘里卽海口也】汝水出河南汝州魯山縣西五十里大盂山黃栢谷【水經注汝水出南陽魯陽縣之大盂山魯陽縣今魯山縣也大盂山在縣西五十里】又東北經汝州南【汝水篇東南過梁縣北梁縣在今汝州南四十五里東南二十里有霍陽山哀四年楚爲一昔之期襲梁及霍卽此又西南有戎蠻子國】又東南經郟縣南其西南岸則保丰縣【汝水篇又東南經郟縣南昭十九年楚令尹子瑕城郟卽此又縣西四十里有城父城】又東南經葉縣北其東北岸則襄城縣【汝水在葉縣北二十三里襄城縣南一里水經注汝水又東南經定陵縣故城北定陵故城在舞陽縣北自定陵城北通潁水於襄城縣潁盛則南】

【播汝泆則北注又葉縣東北一里有水北三十里有湛水俱另詳於後】又東南經郾城縣北【水經注汝水又東南經郾縣故城北又東南經鄧城西郾縣故城在今郾城東南又東南三十里有鄧襄城桓二年蔡侯鄭伯防於鄧卽此又楚召陵在縣東四十五里】又東南經上蔡縣南其西北岸則西平縣【水經注汝水又東經懸瓠城北懸瓠者汝水枝別左出西北流又屈西東轉又西南防汝形若垂瓠也明地理誌元末堨斷故汝而以西平縣西南雲莊諸石二山間所出之水謂之汝水經上蔡縣西嘉靖九年復塞攺爲洪河上流上蔡縣故蔡國西平縣西有栢國】又東南經汝寧府治汝陽縣南其南岸則正陽縣【水經注汝水又東南經平固縣南安成縣故城北平輿故城在今汝陽縣東北安城故城在今汝陽縣東南汝陽縣古沈國】又東南經新蔡縣南其西南岸則息縣【水經注汝水又東南經平陵亭北又東南經陽鄕北又東經樂亭北又東南經新蔡縣故城南樂亭卽櫟亭在新蔡縣東北昭四年吳伐楚入櫟卽此】又東經潁州府治阜陽縣南入於淮【水經注汝水又東南經壺邱城北又東經褒信縣故城北又東南經原鹿縣故城西南入於淮所謂汝口壺邱故城在新蔡縣東南文九年楚侵陳克壺邱卽此褒信故城在息縣北元和志汝水在息縣北八十里原鹿在潁州府治南明地理誌潁州南有汝水自河南息縣流入經朱臯鎭入淮】

湛水出魯山縣東北魚齒山【水經注湛水出犨縣魚齒山西北東南流歷魚齒山下爲湛浦方五十餘步襄十六年戰於湛阪卽此魚齒山在魯山縣西北汝州東南五十里犨縣故城在魯山縣東】又東南經葉縣北【水經注湛水又東南經蒲城北京相璠曰昆陽縣北有蒲城蒲城北有湛水昆陽故城在葉縣北】又東入汝【水經注湛水又東於汝水九曲北東入汝】滍水【卽泜水】出魯山縣西之堯山【滍水篇滍水出南陽魯陽縣西之堯山水經注堯山在太和川太和城滍水出焉】東經魯山縣南又經縣東【水經注滍水又東經魯陽縣故城南又東經應城南應城古應國在魯山縣東三十里水經注滍水又東經犨縣故城北犨縣在魚齒山下襄十八年楚伐鄭次於魚齒之下魚齒之下涉滍水也】又東南經葉縣北於襄城縣南東入汝【水經注滍水又東南經昆陽故城北東經東不羮亭於定陵城北東入汝】潁水出河南河南府登封縣西北少室山【水經注潁水有三源右水出陽幹山之潁谷潁考叔爲潁谷封人是也中水導源少室通阜東南流經負黍亭東定六年鄭伐馮滑負黍者也左水出少室南谿與右水俱東合中水爲潁水少室山在今登封縣西陽幹山在縣西南負黍亭在縣西南二十七里】又東南經登封縣南【水經注潁水經陽城縣故城南又東出陽城關歷康城南陽城故城卽今登封縣】又東南經禹州北【水經注潁水又經上棘城西又屈經其城南襄十八年楚師伐鄭城上棘以涉潁者也又東經陽翟故城北桓十五年鄭伯突入於櫟杜注陽翟縣陽翟本元鈞州治明洪武初省入州萬曆三年避諱攺禹州明地理誌禹州北有潁水下經襄城一名渚水】又東南經許州府治石梁縣西襄城縣東北【水經注潁水又南經潁陰城西潁陰故城在府東北舊許昌典農都尉治後攺爲縣今許州府是也】又東南經臨潁縣北【水經注潁水東南流經繁昌故縣北又東南歷臨潁縣繁昌故城在臨潁縣北三十里水經注潁水自臨潁縣西小防水出爾雅曰潁別爲沙潁水又東南經澤城北卽古城臯亭定四年盟於臯鼬杜注繁昌縣東南城臯亭是也】又東經西華縣南其南岸則商水縣【元和志潁水在西華縣南二十里南頓縣西北三十里水經注西華縣北有習陽城潁水經其南又東南經博陽縣城東博陽城在南頓縣北四十里南頓今商水縣古頓國】又東南經陳州府治淮寧縣南【水經注潁水又東南經陳縣南陳縣今陳州府治陳都宛邱也漢志蒗蕩渠首受泲東南至陳入潁卽沙水也】左折而南經項城縣北【水經注潁水又東南左防交口交口卽新陽堰新溝潁水自東堰南流經項縣故城北又東合谷水新陽堰卽百尺堰在項城縣北三十五里項城縣古項國】又東南經潁州府治阜陽縣北【水經注潁水又東南流經胡城東胡城故胡國在潁州府西北二里】又東南至潁上縣東南入於淮【水經注潁水又東南汝水枝津注之又經愼縣故城南又東南經蜩蟟郭俗謂之鄭城又東南入於淮昭十二年楚子狩於州來次於潁尾蓋潁水之防淮也愼縣故城在潁上縣西北哀十六年吳入伐愼白公敗之是也又鄭城卽今潁上故城在潁上縣南】

濄水受沙水於陳州府扶溝縣東【郭景純曰大水溢出別爲小大也】又東南經太康縣西又東經其縣北【水經注濄水又東南經陽夏縣西又東經邈城北陽夏今太康縣】又東經睢州南【水經注又東經大棘城南宣二年戰於大棘是也在睢州東又東經安平縣故城北陳畱風俗傳曰大棘鄕故安平縣也】又東鄕鹿邑縣北【水經注濄水又東經鹿邑城北陳鳴鹿在縣西十三里又東經武平縣故城武平故城在鹿邑縣北水經注濄水又東經苦縣西南分爲二水枝流注於東北入谷爲死濄濄水又南東屈經苦縣故城南苦縣故城在鹿邑縣東七十里】又東經亳州北【水經注濄水又東經譙縣故城北沙水自枝分北經譙城西而北注濄濄水四周城側譙今潁州府亳州治卽陳焦邑水經注濄水又東南經城父縣故城沙水枝分注之城父故城在亳州東南七十里卽陳夷邑】又東南經防城縣北【水經注濄水又東經下城父北又東南屈經郎山南山東有垂惠聚又東南經龍亢縣故城南郡國志曰山桑縣有下城父聚山桑今防城縣也垂惠聚在縣西北龍亢集在縣東南】又東南合北肥水至懷逺縣東南入淮【水經注濄水又左合北肥水又屈而南流出石梁又東南流經荊山而東流注於淮北肥水出今防城西北東南流至懷逺縣南東入於濄荊山在懷逺縣南一里】

泗水出山東兗州府泗水縣東陪尾山【水經注泗水出魯卞縣故城東南桃虛西北昭七年以孟氏成邑與晉而遷於桃卽此又西經其縣故城西元和志泗水出泗水縣東五十里陪尾山其源有四四泉俱導因以爲名卞縣故城在泗水縣東五十里】又西南經曲阜縣北分爲二北爲洙南則泗【水經注泗水又西南經魯縣北爲洙瀆南則泗水南則泗水魯縣故城卽今曲阜縣治洙瀆在曲阜縣北莊九年浚洙卽此從徵記曰闕裏有四門其北門去洙水百餘步所謂洙泗之間】泗水又南經曲阜縣城西南合沂水【水出魯城東南尼邱山西北北對稷門亦曰雩門昭二十五年傳季孫請待於沂上及論語浴乎沂卽此】又西經兗州府治滋陽縣東【水經注泗水又西經瑕邱縣東瑕邱魯邑卽負瑕故城在今滋陽縣西元和志泗水東自曲阜縣界流入與洙水合】又東南流經鄒縣西【水經注屈從縣東南流經平陽縣故城西此卽南平陽也故城在今鄒縣西】又東經鄒縣南洸水注之【水經注泗水又南經髙平縣故城西洸水注之髙平故城在今鄒縣西洸水者洙水也洸洙相入受通稱矣】又南經魚臺縣北菏水注之【水經注泗水又南經方與縣東菏水注之方與故城在今魚臺縣北菏水卽濟水之苞注以成湖澤東與泗水合於魚臺縣西六十里谷亭城下俗謂之黃水口黃水西北通鉅野澤】又東南經魚臺縣東漷水注之【水經注泗水又屈東南過湖陸縣南左防南梁水又南漷水注之湖陸本湖陵漢章帝攺湖陸故城在今魚臺縣東南南梁水亦名西漷水出滕縣東北漷水出滕縣南五十里西南流入泗哀二年季孫斯伐邾取漷東田及沂西田是也】又南經滕縣西【水經注泗水又南經薛之上邳城西胡氏曰奚仲自薛遷於邳則下邳也有下胡此爲上今滕縣西北有故薛城】又南經沛縣東【水經注泗水又南經沛縣東黃水注之又南經小沛縣東又東南經廣戚縣故城南黃水出小黃縣黃溝卽吳子防諸侯於黃池者也元和志泗水自西北流入沛縣東去縣五十步小沛卽沛縣廣戚故城在沛縣東北】又東南經徐州府治銅山縣東北又南經其東南【水經注泗水又經畱縣而南經垞城東又東南經彭城縣故城東又東南經呂縣南畱城在沛縣東南五十五里垞城在徐州府北二十六里元和志泗水在彭城縣東去縣十步今徐州府東南有彭城故城百步洪在府東南二里呂梁洪在府東南五十七里宋呂邑襄元年楚子辛侵宋呂畱是也縣對泗水上上有石梁故曰呂梁懸濤崩渀實爲泗險明嘉靖中鑿呂梁平之】又東南經舊邳州城西又東經其東南沂水注之【水經注泗水又東南經下邳縣葛峯山又東南經其故城西又東南沂水注之元和志葛峯山在下邳縣西六里下邳故城在邳州城東三十里沂水在下邳城北西南入泗按皇輿圖舊邳州在今邳州西南百餘里未考何年徙於東北】又東南經宿遷縣西又經其城南睢水注之【水經注泗水又東南得睢水口又經宿預城西又經其城南又東經陵柵南睢水出陳畱縣西蒗蕩渠東流經下相縣故城南又東南入泗謂之睢口下相故城在宿遷縣西北七十里宿預故城在宿遷縣東南陵柵舊陵縣治也在今宿遷縣東南】又東南經桃源縣北【水經注又東南經淮陽城北又東南經魏陽城北淮陽故城在今桃源縣西北魏陽疑卽泗陽縣故城在今桃源縣東】又東經淸河縣西南而注於淮【水經注泗水又東經角城北而東南流注於淮角城縣故城在今桃源縣東今泗水故道自徐城以南悉爲黃河所奪而淮不得擅防泗之名矣】

睢水出河南開封府陳畱縣西蒗蕩渠【蒗蕩渠者卽河陰西石門渠也水經謂之濟水京相璠曰出河之濟蓋自滎陽下引河東南爲鴻溝王賁斷故渠引水東南出以灌大梁謂之梁溝世遂目故渠曰陰溝而以梁溝爲蒗蕩渠渠分濟東南流經陽武之南中牟之北卽名沙水其支流曰睢水汳水濄水汳水卽汴水汴東注沙南流濄水又受沙水於扶溝者也鴻溝兼沙水之目沙水東南流至陳州爲百尺溝注於潁水此卽班固所謂蒗蕩渠者受泲東南至陳入潁者也其一水自百尺溝分出東南流至懷逺縣西而南注於淮卽所謂沙汭也】東經杞縣北【水經注睢水東經髙陽故亭北又東經雍邱縣故城北髙陽故城在杞縣西南雍邱今杞縣也本杞國】又東經睢州北【水經注睢水又東經襄邑縣故城北襄邑故城今雎州治也衛襄牛地】又東經寧陵縣南【水經注睢水又東經寧陵縣南故葛伯國】又東經歸徳府治商邱縣南【水經注睢水又東經橫城北昭二十一年禦華向於橫杜注睢陽縣南有橫亭是也水經注睢水又東經新城北文十四年盟於新城在商邱西南水經注睢水又東經髙鄕亭北又東經亳城北南亳也湯所都在商邱西北又東經睢陽故城南睢陽明嘉靖中攺曰商邱宋都也水維注睢水又東經谷熟縣故城北又東蘄水出焉谷熟縣元至元中省入睢陽】又東經永城縣北【水經注睢水又東經粟邑縣北又東經太邱縣故城北又東經芒縣故城北太邱故城在永城縣西芒縣故城在永城縣北一名臨雎城北與碭縣分水有碣山所謂芒碭之間也】又東經宿州南屋從城北東流當蕭縣南【水經注睢水又東經相縣故城南有鄭陂水西南流經相城東而南流注於睢睢盛則北流入於陂陂盛則西北注於睢】又東經靈璧縣東【水經注睢水又東經彭城郡之靈璧東南流靈璧縣宋元祐元年以虹縣之靈璧鎭置】又東北經睢寧縣北【水經注睢水又東經竹縣故城南竹邑縣也在邳州西南睢水又東與滭湖合又東南八丈溝注之又東經臨淮郡之取盧故城北取盧故城在邳州西南睢水又東合烏慈水又東經睢陵縣故城北睢陵故城今睢寧縣也】又東南經宿遷縣南又東南入泗【水經注睢水又東南經下相故城南又東南流入於泗下相故城在宿遷縣西北】

沂水出山東沂州府沂水縣北雕厓山【山去縣一百里胡氏曰卽鄭康成所云沂山也水經注沂水出泰山蓋縣艾山疑卽沂山支阜】東南經沂水縣西南【水經注沂水東經浮來山浮來水注之公及莒人盟於浮來是也又東南經東莞縣故城西城卽沂水縣治又南經東安縣故城東而南合時密水時密水出密山莒人歸共仲及密而死是也東安故城在沂水縣】

【西南又南經陽都縣故城東故陽國在沂水縣南又南與防山水合水出防山之陰又南經中邱城西隱七年城中邱卽此】又南經沂州府治蘭山縣北又屈從縣西南流【水經注又南經臨沂縣故城東城在沂州府城北小沂水注之一名治水亦名武水山武陽縣冠石山經防山下又東南經顓臾城北費縣故城南又東南經祊城南又東南注於沂哀二年取沂西田系小沂水水經注沂水又南經開陽縣故城東縣故鄅國哀三年城啟陽卽此故城在沂州北又東經襄賁縣東又屈從縣西南流襄賁故城在沂州西南】又南經郯城縣西【水經注又屈經郯縣西縣故郯國今郯城縣西南有郯縣故城西南去舊邳州治一百五十里】又南經舊邳州城南入於泗【水經注又南經良城縣南良城故城在邳州西北昭十三年晉侯防吳於良卽此又南經下邳縣北下邳故城在邳州東三十里沂水至此分爲二水一水於城北西南入泗一水經城東屈從縣南注泗亦謂之小沂水邳州誌沂河舊在州西一里今其道爲黃流淤塞水自郯城入運按州西北有泇河萬曆三十五年開泇以通運自沛縣夏鎭至良城泇口合蛤鰻連汪諸湖東合沂水從周湖柳湖接邳州東直河東南達宿遷之黃墩駱馬諸湖從董陳二溝入黃河所謂引泗合沂以濟運也而沂水入泗之故迹俱不可詳矣又論語浴沂之沂出尼山西入泗非此沂水也附見泗水】

汶水出山東泰安府萊蕪縣原山【山在萊蕪縣東北七十里】西南流經萊蕪縣西北【水經注西南經嬴縣故城南城在今萊蕪縣西北】又西南經泰安府治泰安縣南防牟汶北汶【牟汶水出萊蕪縣南門外西流入汶北汶水出泰山分水嶺東南流入汶】西南經䢐徠山西【山在泰安府東南四十里】又南左防淄水世謂之柴汶【柴汶水在泰安府東三十五里西流入汶昭二十六年傳成人伐齊師之飲馬於淄者卽此又別有小汶水在府東南七十里西入汶通爲五汶也】又西南經寧陽縣東北又西洸水出焉【爾雅汶別爲�疑卽洸也今寧陽縣境有魯�邑洸水西南流經今滋陽縣西北注於沫水】又西南經東平州南汶上縣北【水經注汶水又西南經東平章縣南又西南經桃鄕縣故城西章縣故城在今東平州東桃鄕故城在今汶上縣東北四十里】又西經故壽張縣北又西南至安山鎭入於濟【明地理誌壽張故城在今縣東南洪武十三年徙治王陵店在安平鎭西南矣故水經注先云經壽張而後云又西南至安民亭入濟也安民亭卽今安山鎭元人引汶絕濟入防通河明永樂中又築戴村壩遏汶水盡出南旺以資運而安山入濟之故道塡淤久矣】

菏水分濟於山東曹州府定陶縣東北經今鉅野縣西南【水經注東南經乘氏縣故城南卽春秋之乘邱在鉅野縣西南】又東經金鄕縣東北【水經注又東經昌邑縣故城北又東經金鄕縣故城南又東經緡縣故城之北昌邑故城在金鄕縣西北東緡故城在金鄕縣西北】又東經魚臺縣北又經其城東南入於泗【水經注菏水又東經方與縣北又東經武棠亭又東經泥母亭又東經湖陸縣南東入於泗水武棠亭在魚臺縣北十三里卽魯侯觀魚處泥母亭卽母在魚臺縣東菏水入泗處在魚臺縣東二十里谷亭鎭按汶水菏水本應與濟水以類相從以今日水道汶水不復入濟而其南流者亦合沂泗入淮菏之上流亦無復有濟水故附於此濰淄二水專達於海亦無可附並系於後】

濰水出今山東沂州府莒州東北濰山【水經注濰水出瑯琊箕縣維山元和志濰山在莒縣東北八十三里濰水所出】東經諸城縣西又東北經諸

城縣北【水經注東北經諸縣故城西城在今諸城縣西南】又北經安邱縣東其東岸則髙宻縣【水經注又東北經東武縣故城西今諸城縣治又北經平昌縣故城東城在今安邱縣南又北經髙密縣故城西故城在今縣西南濰水西南去縣四十里】又北經安邱縣東北【水經注又北經淳於縣東今安邱縣東北有淳於故城又北左防汶水此東汶也出朱虛縣小泰山】又北經昌邑縣南又東北經其縣東又東北入於海【水經注北經平城亭西又東北經密鄕亭西今昌邑縣南有平城故城東南有密鄕故城又東北經下密縣故城西城在昌邑縣東南與濰縣接界又東北經都昌縣故城東又東北入於海都昌今昌邑也海在縣北十五里】

淄水出今山東靑州府治益都縣西南嶽陽山【水經注淄水出泰山萊蕪縣西南原山下括地誌淄川縣東北七十里原山淄水所出今益都縣嶽陽山東麓地名泉河古萊蕪地嶽陽卽原山也】東北流經益都縣南又經其城西北【水經注淄水東北流經萊蕪谷谷在今益都西南元和志淄水西去縣五十五里屈而西北流經其縣故城南元和志萊蕪故城在今淄州東南六十里又今益都西南有萊蕪故城今萊蕪漢嬴縣也唐長安四年置非此萊蕪又西北轉經城西又北出山謂之萊蕪口舊志自臨淄西南至古萊蕪有長谷界兩山間逾二百里中通淄河名馬陸亦名弇中】又東北經臨淄縣南又經其東北【水經注淄水東北流經牛山西牛山在臨淄縣南二十五里又東經淄淄縣故城南東得天齊水口又北經其城東城中有營邱齊國都也又東經安平城北臨淄縣東有安平故城又東經利縣東在臨淄北五十里】又東北經樂安縣東北壽光縣北入於海【水經注淄水又東經巨澱縣故城西又東北經廣饒縣故城北俱在今樂安縣東北又東入馬車瀆在樂安縣東五十里淸水泊北亂流東北經瑯瑰故城南在樂安縣東北一百十里又東北經馬井城北與時澠之水合時水出齊城西南二十五里澠水出營城東北經博興縣南界入時水時水一名耏水又東北至皮邱沈入海元和志壽光縣淄澠二水西自千乘縣界流入去縣四十里千乘故城在樂安北濵海】

﹤經部﹐春秋類﹐春秋大事表﹐輿圖﹥﹤經部﹐春秋類﹐春秋大事表﹐輿圖﹥

江水出四川松潘衛繳外岷山流經衛北又東南經疊溪營西又東南經茂州西其西岸則保縣又西南經威州西【玉輪江自西注之亦曰汶水】又西南經汶川縣西又東南經灌縣西沱水出焉【沱水自灌縣西南首受大江東經郫縣新繁成都新都金堂等縣又東南經簡州及資陽資縣富順等縣至瀘州北東南與江防湖氏曰此禹貢梁州之沱也亦謂之郫江其大江之正流水經注謂之江】又東南經溫江縣西崇慶州東又東南經新津縣東北又東南經眉州東又南經嘉定州東【涐水合沫水靑衣水自西入焉涐水亦名大渡河】又東南經犍爲縣北又東南經敍州府治宜賓縣東北瀘水合繩若諸水自西來入焉【繩水卽姚安府北之金沙江若水卽建昌衛西之打衝河瀘水出建昌衛西北南行受諸水折而東經東川府北又東北經屏山縣南名馬湖江縣故馬湖府也又東北入江】又東經南溪縣南又南經江安縣北又東經納溪縣北又東北經瀘州東南沱水合湔雒緜諸水自西北來入焉又東經合江縣北又東北經江津縣北又東北經重慶府治巴縣東南【巴縣故巴子國】西漢水合羌白涪巴渝諸水自北來入焉【西漢水亦曰嘉陵江白水卽禹貢桓水】又東北經長壽縣南又東經涪州北【涪陵江水自南入焉亦曰延江】又東北經酆都縣南又東北經忠州南又東北經萬縣南又東北經云陽縣南又東經夔州府治奉節縣南【奉節縣爲庸之魚邑楚地至此與巴接境瞿塘峽在縣東】夷水出焉【夷水自奉節縣東南首受大江流經建始縣北其故道今已湮塞惟從建始縣南受施南府開蠻界水東經巴東長陽至宜都縣北又東入江胡氏曰此卽禹貢荊州之沱也】又東經巫山縣南【巫峽在縣東】又東經湖廣巴東縣北又東經歸州南【州東南七里有丹陽故城亦名秭歸北枕大江楚熊繹始封之丹陽也東二十里有夔子城爲楚所分之夔國】又東經宜昌府南【卽夷陵州西陵峽在府西北】又東南經宜都縣北與夷水合又東南經枝江縣北【亦名丹陽通典云楚都丹陽爲今秭歸後徙枝江亦曰丹陽但不知何時所遷耳又莊十年傳楚子禦巴人大敗於津水經注汥江縣西三里有津亭又文十六年傳麋人率百濮聚於選將伐楚楚人謀徙於阪髙杜注選楚地亦當在縣境楚又徙羅人於此後漢志枝江本羅國】又東經松滋縣北睢水合漳水自北入焉又東經荊州府治江陵縣南夏水出焉【楚遷都郢在縣北十里後遷都於鄀名此爲紀郢杜注所謂紀南城也渚宮今縣治水經注江陵城卽春秋時渚宮又荊州記州東三里餘有三湖湖東有水名荒谷又西北有小城曰冶父又脾泄杜注近郢都亦當在江陵縣境】又南經公安縣東又東經石首縣北又東經華容縣北監利縣南【監利石首二縣本漢華容縣地其故城在今監利縣之西北今之華容乃晉分漢孱陵地置南安縣隨攺華容章華臺在監利縣東北三十里又縣東三十里有州陵城爲州國湧水自夏水南通於江謂之湧口在今監利縣東南】又東南至嶽州府治巴陵

縣西北防洞庭之水【洞庭受湖南沅湘等九水故禹貢稱九江春秋時尙未有洞庭之名胡氏曰自枝江縣北以下此後世大江之經流水經注所稱北江者也禹貢導江東至於澧過九江則當經】

【枝江縣南松滋縣南公安縣西南安鄕縣西南合澧水又東至華容縣入洞庭湖水經注所稱南江也】又東經臨湘縣北又東北經嘉魚縣西北陽州東南又東北經武昌府治江夏縣西其西岸則漢陽府治漢陽縣漢水自西北來合焉【詳漢水】又北折而東經武昌縣北其北岸則黃州府治黃岡縣【縣西北有舉水於此入江其上源出麻城縣又麻城縣東有栢子山髙氏曰定四年吳楚陳於栢舉蓋合栢山舉水得名】又東南經大冶縣北蘄水縣南【國在縣東三十里】又東南經興國州北蘄州南又東經廣濟縣南江西瑞昌縣北又東經黃梅縣南九江府治徳化縣北又東彭蠡湖自南來注之又東北經湖口縣北其北岸則江南宿松縣又東北經彭澤縣北其北岸則望江縣又東北經東流縣西又東北經安慶府治懷寧縣南又東北經池州府治貴池縣北其西北岸則桐城縣廬江縣【桐城爲桐國廬江以西爲羣舒地】又東北經銅陵縣西【胡氏曰大江去縣里許鵲頭山在縣北昭五年楚伐吳吳人敗之鵲岸卽此】又東北經繁昌縣北【胡氏曰縣東北三十里江中有鵲尾洲】其西北岸則無爲州【巢國地有楚駕釐二邑州東南有濡須口巢湖之水於此入江】又東經蕪湖縣西又北經太平府治當塗縣西桐水入焉其西岸則和州【昭十七年傳楚敗吳師於長岸獲其乘舟余皇元和志歷陽縣南七十里有梁山東岸姑熟縣有博望山二山隔江相對望之如門南朝謂之天門卽長岸也唐歷陽縣今和州姑熟今當塗也梁山卽西梁山博望山卽東梁山】又東北經江寧府治上元縣西北其西岸則江浦縣又東北經六合縣南【六合縣爲楚棠邑襄十四年傳楚子囊師於棠以伐吳卽此縣東南有瓜步滁水於此入江】又東經句容縣北其北岸則儀徴縣又東經鎭江府治丹徒縣北【丹徒吳朱方也】其北岸則揚州府治江都縣【哀九年吳城邗溝通江淮起於府城東南二里】又東經丹陽縣北又東經常州府治武進縣北【武進吳延陵邑】其北岸則泰州又東經江陰縣北其北岸則泰興縣靖江縣如臯縣【吳鄖邑在如臯縣南】又東經常熟縣北其北岸則通州又東南經太倉州北其北岸則海門鄕【海門縣本唐海陵縣之東洲鎭五代時置縣有六港皆通大海其地爲海水所侵康熙初縣治遂淪於海今爲海門鄕並入通州】又東入於海

漢水出陜西漢中府寧羌州北九十里嶓冡山【嶓冡有二一在縣西寧羌州北漾水所出漢之上源也一在鞏昌府秦州西南嘉陵水所出其下流合潛水曰西漢水也】東北流經縣西南合水【水一名沮水漾旣合亦通稱胡氏曰漾水自縣南枝分爲禹貢梁州之潛西流至廣元縣西南入嘉陵水】又東經褒城縣南【褒水自縣東北來源出郿縣衙嶺山南南流入於漢其山北爲斜水所出北流入渭褒水所經皆穴山架木而行名曰連云棧】又東南經漢中府治南鄭縣南【至此始名漢水】又東經城固縣南又東經洋縣南又東經西鄕縣東北又東南經石泉縣南又南經漢陰縣西又南經紫陽縣西又東北經興安州北【州爲庸國地】又東經洵陽縣南又東經白河縣北【麇國都錫穴卽縣治】其北岸則湖廣上津縣又東北經竹山縣北【縣東四十里有上庸城爲庸國地又五里有方城山四面險固山南有城周十餘里爲庸之方城】其北岸則鄖西縣又東經鄖陽府治鄖縣南【鄖縣爲麇國地文十一年傳楚子伐麇師於防渚防渚在今房縣】又東南經均州北均水合丹水淅水自北入焉【丹水出商州西水經注丹水自倉野東歷菟和又東南歷少習出武關又東南淅水注之又東南經三戶城又東南經丹水縣南又東歷於中之北所謂商於者也又南合均水按今鄖襄以北北通宛洛西走商華實春秋時楚與春晉往來要害之地左傳哀四年楚人謀北方司馬起丰析與狄戎以臨上洛左師軍於菟和右師軍於倉野使謂晉陰地大夫將通於少習以聼命丰在今淅川縣西南析在今內鄕縣西上洛今商州菟和倉野俱在州南自州以東至嵩縣俱晉陰地少習在商南縣東其下有武關史記沛公西入武關破咸陽是也僖二十五年秦晉伐鄀楚鬭克屈禦寇以申息之師戌商密申在今南陽縣西息在今息縣北商密在內鄕縣西南本鄀國地有三戶城哀四年晉執蠻子以畀楚師於三戶是也文十年子西爲商公沿漢溯江將入郢商在今商南縣武關西北然則均州丹水之間爲楚重地明矣又文十六年楚侵庸次於句澨楚子防師於臨品子越自石溪子貝自仞以伐庸俱在州境】又東南經光化縣西南【縣西有陰縣故城爲楚下陰地昭十九年傳楚工尹赤遷陰於下陰卽此】又東南經谷城縣東彭水自西入焉【縣西十里有谷城山爲谷國】又東南經襄陽府治襄陽縣北淯水自北入焉【漢水北岸卽古樊城與襄陽對峙爲古今之形勝南北之腰膂府東北十二里有鄾城爲鄾國又文十六年傳楚人謀徙於阪髙在府治西】折而南經宜城縣東鄢水自西入焉【縣西南九里有古鄢國入楚爲鄢邑昭十三年傳王沿夏將欲入鄢杜注順漢水入鄢也縣西南九十里有鄀城與荊門州接界鄀國自商密遷此後入於楚定六年楚避吳北去徙都鄀仍名郢謂之鄢郢縣東南有湫城爲楚湫邑】又南經安陸府治鐘祥縣西南【桓十一年傳鄖人軍於蒲騷將與隨絞州蓼伐楚師鬭亷謂莫敖曰君次於郊郢以禦四邑我以鋭師宵駕於鄖郊郢卽今府治髙氏曰四國之境相去甚逺隨在隨州蓼在唐縣州在監利絞在鄖陽而郊郢則居中扼要之地也故鬭亷使屈瑕據之莊四年傳莫敖以王命入盟隨侯且請爲防於漢汭而還此漢汭乃襄陽以南至安陸府之漢水也髙氏曰漢東之國隨爲大故西境特廣逾漢而後爲楚地桓八年楚武王侵隨軍於漢淮之間始漸規取漢上之地今隨州東南三十里有楚子城所謂軍於漢淮之間者蓋築城於此以逼隨也楚沈鹿在縣東六十里府誌雲漢水自鐘祥縣北三十里分流爲蘆伏河經潛江縣東南復入於漢卽禹貢荊州之潛也】臼水自東入焉【卽成臼】又南經荊門州東【州西北有長林城爲楚大林東南有那口城爲楚那處】又東南經京山縣西南【雍澨在縣西南防澨亦在縣境】又東南經潛江縣北又東經天門縣南【天門本景陵縣雍正中攺】夏水自西南入焉【自此以下漢水亦稱夏水】又東經陽州北又東經漢川縣南涢水自北入焉【卽淸】又東經漢陽府治漢陽縣東北又南合於大江【今漢口也漢旣納夏亦通稱夏左傳昭四年沈尹射奔命於夏汭杜注漢水曲入江今夏口也孔疏漢水之尾變爲夏水是也昭十三年王沿夏欲入鄢猶爲漢水上流而亦稱夏者猶爲入漢之水而水經稱全漢曰蓋三水通稱也古夏口卽漢口在江之北三國吳時於江南築城名夏口而夏口遂與口對峙矣定四年傳吳人捨舟淮汭自豫夏與楚夾漢司馬左戍謂子常曰子沿漢而與之上下我悉方城外以毀其舟還塞大隧直轅防阨子濟漢而伐之子常濟漢而陳自小別至於大別大別山一名魯山在府城東北百步小別山一名甑山在漢川縣南十里大隧直轅防阨卽所謂義陽三關也總名曰城口在應山縣北信陽州南方城在裕州吳人捨舟遵陸當在今潁壽之間從此循淮以西入城口以至於漢也胡氏曰漢水本東行觸大別之陂而南回入江今則自郭師口以上決而東經大別山後入江非復古之夏汭矣按楚人濟漢而陳則春秋時大別山在漢水東岸今在漢水西岸】

附入江入漢諸水

睢水出湖廣鄖陽府房縣西南景山一名沮水東南流維南漳縣西逺安縣西又南經當陽縣北又東南合漳水又南至松滋縣東入於江【定四年傳楚子涉睢濟江蓋自郢西走涉此水也按今沮水上流出逺安縣西北其房縣之沮東流至谷城縣南入於漢】

漳水出湖廣荊州府南漳縣西北荊山東南流又屈西南經荊門州西又南至當陽縣東南合睢水【漳水入沮在當陽縣東南五十里宣四年傳子越師於漳澨卽此按今漳水上流在南漳縣西南】

桐水出江南廣徳州西南白石山西北流經建平縣南又西北經髙淳縣注於丹陽湖又西入江【丹陽湖在太平府治當塗縣東南周三百里分流蕪湖哀十五年傳楚伐吳及桐汭應在當塗蕪湖二縣之間又襄三年傳楚子重伐吳克鳩玆至於衡山鳩玆在蕪湖縣東三十里衡山在當塗縣東北六十里】

彭水出鄖陽府房縣一名築水東南流經谷城縣南又東入於漢【桓十二年傳楚伐絞楚師分涉於彭卽此絞國在勛陽府治西北】

鄢水亦出房縣一名夷水東南流經南漳縣南又東南經宜城縣南又東入於漢【水經注夷水蠻水也導源中廬縣界康狼山與荊山相鄰其水東南流經宜城西山又東南經羅川城故羅國也又謂之鄢水春秋楚人伐羅渡都者也又東南流與零水合經蠻城南城在宜城南三十里春秋莫敖自羅敗退及鄢亂次以濟是也中廬縣本盧戎國人楚爲廬邑其故城在南漳縣東五十里羅川城在宜城縣西二十里皆近鄢水】

成臼卽臼水出出湖廣安陸府京山縣西北聊屈山西入於漢【定五年傳王之奔隨也將涉於成臼卽此水也】

溠水出湖廣徳安府隨州西北黃山【莊四年傳除道梁溠營軍臨隨卽此水也】東南流注於鄖

淸卽涢水出隨州西大洪山東南流經徳安府治安陸縣西謂之淸水【定四年傳吳從楚師及淸卽此水也】又東南經孝感縣西南漢川縣東北又南入於漢

夏水首受江水於荊州府治江陵縣東南【水經注夏水之首江之汜也屈原所謂過夏首而西浮顧龍門而不見龍門卽郢城之東門也】又東經監利縣北【水經注夏水自華容縣東北東經監利縣南華容故城在今監利縣西北監利故城在今縣東北】湧水出焉【水經注水自夏水南通於江謂之湧口莊十八年傳閻�遊湧而逸卽此】又東北經陽州西又東北入於漢【水經注水經江夏雲杜縣夏水從西來注之雲杜故城在今陽州西北應劭曰江別入爲夏水冬竭夏流故名】

云夢跨江南北在今湖廣徳安安陸二府以南荊州府監利石首枝江等縣以北【左傳宣四年防夫人使棄子文於夢中杜注江夏安陸縣東南有云夢城安陸今徳安府治昭三年楚子以鄭伯田江南之夢郭景純言華容縣南巴邱湖是也華容今監利石首二縣定四年楚子涉睢濟江入於雲中當在今枝江縣界】

彭蠡卽鄱陽湖在江西南昌府東北九江府東南南康府東饒州府西其上源曰贛水亦曰豫章水出南安府崇義縣南東北流經贛州吉安臨江諸府至南昌府西北又東入鄱陽湖又北經饒州南康二府至九江府治徳化縣東而北入於江【今饒州府治鄱陽縣爲楚地余幹縣爲越地俱濵鄱陽湖史記吳伐楚取番卽鄱陽縣是湖爲三國接界之地昭二十四年楚子爲舟師以略吳疆越大夫胥犴勞王於豫章之汭卽今鄱陽湖左右地也】

笠澤卽松江在今江南蘇州府吳江縣南浙江嘉興府治嘉興縣北上承太湖下入於海【哀十七年傳越伐吳吳子禦之笠澤國語越軍江北吳軍江南是也】

春秋大事表輿圖

