

欽定四庫全書

經部八

孟子音義

四書類

提要

【臣】等謹案孟子音義二卷宋孫奭撰奭字宗古博平人九經及第官至龍圖閣學士以太子少傅致仕諡曰宣唐陸徳明經典釋文於羣經皆有音義獨缺孟子奭奉勑校定趙岐注因刋正唐張鎰孟子音義及丁公著孟子平音二書兼引陸善經孟子注以爲音義上下卷今十三經注疏中孟子正義稱爲奭撰朱子語類及王應麟困學紀聞皆言邵武士人所假托奭於音義之外未嘗更作正義今考正義序文其前半卽此書之序後半乃稍竄攺其詞知正義卽緣此書而依托也書中所釋稱一遵趙注而以今本校之多不相符如梁惠王篇上曰集穆曰太平曰譎篇下曰恂曰無墮曰夫將公孫丑篇上曰介者篇下曰素餐曰借道曰危行曰食功滕文公篇上曰景行曰論語曰力行近仁曰師知篇下曰素餐曰涅曰駢躓曰周公卬思離婁篇上曰踣曰恐粟曰三省曰而錯曰桐子篇下曰不比曰由天曰風諭曰見幾曰好言曰忮曰之行曰行其曰五伯曰辟害曰跌曰污萬章篇上曰百行曰捨小篇下曰沮溺曰景行曰伊有莘告子篇上曰長義曰好下曰幾成篇下曰雨雪曰瀌瀌曰見晛曰或折盡心篇上曰逺之曰下賤曰邪辟曰辟若曰蟠辟曰論之曰瞀曰柚梓曰和寡篇下曰逺禍曰惡殺曰捨生曰爲之曰造曰臧否曰自遺曰子率曰剖其末孟子篇敍曰其行曰當期曰括凡六十有九條皆今本注文所無惟孟子注之單行者世有傳鈔宋本尙可稽考僞正義刪攺其文非復趙岐原書故與音義不相應也因奭是書可以證岐注之舊並可以證奭疏之僞則是書之有功典籍亦不細矣乾隆四十一年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

孟子音義原序

夫總羣聖之道者莫大乎六經詔六經之教者莫尙乎孟子自昔仲尼旣沒戰國初興至化陵遲異端並作儀衍肆其詭辯楊墨飾其淫辭遂致王公納其謀以紛亂於上學者循其踵以蔽惑於下猶洚水懷山時盡昬墊繁蕪塞路孰可芟夷惟孟子挺名世之才秉先覺之志防邪樹正髙行厲辭導王化之源以救時獘開聖人之道以斷羣疑其言精而贍其旨淵而通致仲尼之教獨尊於千古非聖賢之倫安能至於此乎其書由炎漢之後盛傳於世爲之注者則有趙岐陸善經爲之音者則有張鎰丁公著自陸善經已降其所訓說𨿽小有異同而共宗趙氏今旣奉勑校定仍據趙注爲本惟是音釋宜在討論臣今詳二家撰錄俱未精當張氏則徒分章句漏略頗多丁氏則稍識指歸譌謬時有若非刋正詎可通行謹與尙書虞部員外郎同判國子監臣王旭諸王府侍講太常博士國子監直講臣馬龜符鎭寧軍節度推官國子學說書臣吳易直前江陰軍江陰縣尉國子學說書臣馮元等推究本文參考舊注采諸儒之善削異說之煩證以字書質諸經訓疏其疑滯備其闕遺集成音義二卷𨿽仰測至言莫窮於奧妙而廣傳博識更俟於發揮謹上

欽定四庫全書

孟子音義卷上

宋孫奭撰

孟子題辭【張鎰云卽序也趙注尙異故不謂之序而謂之題辭也】趙氏【丁公著云案本傳名岐字邠卿京兆長陵人也初名嘉生於禦史臺因字臺卿後避難故攺名岐少明經有才藝公府屢辟爲京兆尹延篤功曹先是岐常貶議中常侍唐珩兄玹爲京兆尹岐遂避難四方無所不歷及諸唐滅乃出仕歷並州刺史議郎後以老病就拜太常九十餘建安六年卒】通稱【丁云稱去聲下有此字以意讀之】邾【陟輸切】所並【必正切下同】長師【張丈切】縱【音蹤】隳【許規切】墨翟【音狄後墨翟皆仿此】壅底【張云音邸言否塞不通也】迂【音紆又音於】值炎【丁作直音值】信三【音伸】詒後【丁云音義與貽同】難疑【乃旦切】系【本亦作系同胡計切】錧鎋【丁云上音管方言作輨車釭也下音黠車轄也】衿【音今】問陳【直刄切】毀鬲【丁音隔蓋譖毀之使情隔耳又音歷】焉能【於防切】依放【方往切】遂絀【音黜】罷傳【直戀切下經傳同】心勦【下子小切絕也】形瘵【側界切病也】弛擔【音豕下都濫切】睠【音眷】漂【撫昭切】亂思【張云亂治也思去聲】緼奧【於粉切淵奧也】章別【後列切】

梁恵王章句上【丁云案史記梁恵王魏武侯之子名防防音鸎】凡七章以爲【於僞切下爲王爲其曰爲抑爲爲是故爲皆同】放於【方往切】夷羿【音詣羿夷姓】饜【一鹽切又於艷切】復申【扶又切下章注同】重嗟【直用切下申重重言皆同】亦樂【音洛盡此卷皆同】王好【呼報切下好戰同】集穆【張云當爲輯穆】誇吒【丁丑嫁切云誇也玉篇作詫】規度【大各切下忖度同】亟【音棘】不督【音篤丁作�子六切】來趣【丁音趨亦如字】麀【音憂】鶴鶴【張云詩本作翯翯戶角切古字假借今依詩本音】於牣【於如字下音刄丁本作仍】歡樂【本亦作勸樂】害防【如字張音曷書作曷防】及女【音汝】大平【丁音泰下有此字以意求之】塡然【音田】者不【方久切後皆放此】直不【如字丁音值】勝食【音升下同】數罟【七欲切网也丁張音朔下音古】洿【音鳥】防死【丁如字】衣帛【於旣切注及下文衣帛同】數口【丁色主反】不王者【丁云去聲下文以意讀之】風王【音諷】餓莩【平表切義同殍字丁張毗小切】莩有梅【毗小切又平表切丁云韓詩也詩作摽與莩同】刺人【七亦切又七四切】攺行【下孟切下徳行同】以梃【丁徒頂切從木】惡之【烏路切注及下夫惡同】惡在【音烏惡猶安也下惡乎定惡知皆同】俑【音勇】夫惡【音扶此字旣多可以意求疑者別出】死邪【以嗟切後不音者皆仿此】長子【張丈切下長上長者皆同】灑之【丁音洗謂洗雪其恥也】省刑【所梗切】稅斂【丁力劍切】易耨【以防切下奴豆切字亦作蓐音同】以養【余亮切】語人【魚據切下語人同】卒然【七沒切】槁【音考】沛【字亦作霈普蓋切】浡【音勃】由水【由與猶同古字通用】宓【音伏】戱【音羲】齕【恨沒切】釁【許覲切】捨之【音捨】觳觫【丁斛速二音恐貌】鐘與【音餘下何與心與聞與甚與口與體與目與前與皆同】郤【音隙】大祝【音泰】墮【許規切】逺庖【於萬切】王說【音悅】挾【音恊】以超【超或作趨】折枝【之舌切趙雲折枝按摩折手節解罷枝也陸善經云折枝折艸樹枝】罷枝【音疲】少者【詩妙切】以禦【如字鄭箋詩云禦治也】思齊【音齋】適妻【丁亦切】好惡【皆去聲】度之【待各切注稱度度心度物皆同余並音渡】便嬖【婢緜切下音臂】辟土【音辟】賈【音古】愬【音訴】惽【音昬】放辟【音僻】邪侈【張尺氏切丁作移】爲已【音以絕句】罔民【張如字丁作司民下音同】焉有【於防切】以畜【許六切】當章【丁浪切】譎【音決】梁恵王章句下

凡十六章

暴見【賢徧切下他日見及後注虹見皆同】王語【丁音禦下嘗語同】好樂【呼報切此卷內皆同惟下注美好如字】慍【於問切】恚【一睡切】與民同樂【音洛】聞與【音餘下病與愼與鼎與皆同】獨樂樂【丁上音嶽下音洛下文及注樂樂皆同】孰樂【音洛此章內孰樂樂邪樂也同樂樂其字皆同余並音嶽】爲王【於僞切下同】舉疾首蹙頞【丁云舉猶皆也屬下句蹙子六切頞音遏】隙【綺防切】何惡【烏路切下讒惡同】於傳【直戀切下同】蕘【音饒】刈【音乂】爲阱【才性切】混夷【丁音昆昆夷犬戎別名】喙【許穢切困也】大王【音泰後大師大王皆放此】獯鬻【丁云上音燻下音育夏曰獯鬻商曰鬼方周曰獫狁秦漢曰匈奴魏曰突厥】勾踐【古侯切】防【音鱠】夫差【音扶】樂天【音洛此卷內惟下文相說之樂及注樂師樂章樂詩樂正皆音嶽余並皆音洛】彼惡【音烏】瞠【尺眞切】書曰天降下民至越厥志【丁曰注云尙書逸篇也案今尙書太誓有此文但三五字詳略不同耳此注云逸書者古文太誓自孔安國注遭巫蠱事亦遂寢藏於私家故先儒鄭康成馬季長杜元凱等皆以爲逸書故此注亦云逸書不見古文也】衡行【丁音橫云詳注意卽依字】從欲【丁音縱本亦作縱】爲之赴難【爲難二字並去聲】朝儛【音舞】放【方往反】瑯【音郎】邪【以嗟切】王觀【丁音貫亦如字】其相【息亮切下相土同】春省【息井切下同】從容【七容切】睊睊【字亦作�張古縣切云側目視貌言睊睊然怒目相嫉而相讒也】慝【吐得切】湎【彌兗切】蹯【音煩】行也【下孟切下之行同】無厭【丁一兼切】公說【音悅下相說臣說皆同】徴招【張音韶下同】畜君【許六切下注子畜同】孥【音奴】譏難【乃旦切下狄難之難赴難其難免難皆同】惡惡【烏路切下如字】哿矣【工可切】煢【音瓊】餱【音侯】橐【音托】思戢【詩作輯同音集】啟行【如字道也】裹盛【音成】滸【音虎】恂【音荀】比其【丁必二切及也】無墮【許規切亦音惰下不墮同】舎之【音舍下捨女同】防比【毗志切】核【音覈】惡直【如字又烏路切】大辟【婢亦切】舎女【音汝】人少【詩妙切】鎰【音溢】簞食【音丹下音嗣後簞食皆仿此】霓【五稽切】徯【胡禮切】系累【張音系下力追切】並燕【音並下並得同】旄倪【丁云上音髦下音齯老也詳注意倪謂繄倪小兒也】繄【鳥切】夫將【丁音扶屬下句】魯閧【張胡弄切云鬭聲從門下者下降切義與巷同此字從門丁豆切與門不同丁又胡降切劉熈曰閧構也構兵以鬭也說文云鬭也】長上【張丈切下其長長者皆同】軍率【所類切】忿【敷吻切】阨【音厄】無已【音以】以偪【音逼】以遺【去聲】貉【音鶴】乃屬【丁音燭防聚也】鼎與【音余】曰否【方久切本亦作不音同後不音者皆仿此】沮【慈呂切本亦作阻各隨字讀之】尼之【女乙切郭璞注爾雅引孟子作此字丁本作防云居字】焉能【於防切】

公孫丑章句上

凡九章

可復【扶又切下同】蹵【子六切踧同】踖【子亦切】艴【丁音勃張音拂】何曽【丁音憎則也乃也】慍【於問切】不帥【音率】重言【直用切】爲我【於僞切注及後章非爲皆同】爲與【音餘下法與聞與同與皆同】以齊王【張於況切云此字旣多可以義詳】由反手【丁云義當作猶猶如也古字借用耳下文由弓人由矢人義同】易然【以防切】丁朝【音潮】膠鬲【丁隔歷二音】輔相【息亮切丁本作押音甲廣雅云輔也義與夾同】鎡基【鎡或作玆音同】攺辟【音辟】郵【丁音尢今之驛也】畏難【乃旦切】我四十不動心【楊子曰請問孟軻之勇曰勇於義而果於徳不以貧富貴賤死生動其心於勇也其庶乎】賁【音奔】黝【伊糾切】橈【丁奴效切】百行【下孟切下之行徳行隨行皆同】要之【音邀後以要同】子好【呼報切下好殘所好皆同】吾不惴焉【之睡切丁本作遄云音揣恐懼也】之帥【所類切或音率注同本亦作師】度【大各切】蹶【音厥又居衛切】顚倒【字或作傎音同】惡乎【音烏下曰惡同】所趨【音趣下同】無是餒也【奴罪切陸云言以道義配之則能充塞無是餒也】慊【口簟切】助長【張丈切注及下不長苗長長天下皆同】揠【烏八切拔也】芒芒【丁音忙】亟【音棘疾也】罷【音皮】舎之【丁張並音舍下捨是舍己皆同】詖【彼寄切】自斷【丁音短】以譽【音余亦音豫下譽之同】麗姬【呂支切】邪辟【音僻】廋【音捜】說辭【張音稅丁又依字】夫聖【音扶屬下句】污【丁音蛙不平貌】垤【大結切】行潦【音老】大過【音泰後章注大宰及章末大隘其大皆同】惡辱【烏路切章內文注及後章非惡皆同】榮樂【音洛下文般樂樂爲樂聞樂取皆同】居埤【音卑】閒暇【音閒】徹【直列反】桑土【丁音杜】綢繆【音稠下武彪切】鴟【處脂切】鴞【於嬌切】般樂【音盤】怠敖【五勞切又五到切】孼【魚列切】不可活【如字丁云尙書作逭音換下離婁篇同】雊【古候切】防【直連切】願藏【或作臧音藏】不橫【去聲】氓【或作萌或作甿皆音肓】怵惕【音黜】內交【張音納本亦作納】羞惡【丁烏故切又如字】爲行【下孟切】擴【丁音郭張大也字亦作彍音霍】函【音含】鎧【苦愛切又苦亥切】祝【丁亦音咒】蚤售【音早授】不中【張仲切】讜【音黨直言也書作昌】推惡【此章惟此字烏路切余知字】浼【張莫罪切丁亡但切說文曰污也方言曰東齊之間謂污曰浼】污也【烏故切下文同】就已【音以注同】遺佚【音義與逸同或作疊或作失皆音逸】阨窮【音厄本亦作厄】袒裼裸裎【袒音但裼音錫裸郎果切裎音程並露也裎亦作程】焉能【於防切】懣也【音滿又摸本切本亦作滿】援而止之【或作正之】憚【徒案切】儷【音麗】絀【音黜】伯夷隘【或作阸或作阨並烏切】彈正【音壇】介者【丁云字多作分誤也】

公孫丑章句下

凡十四章

王相【二字並去聲】和樂【音洛下樂道樂義皆同】不下【丁去聲後注下士同】馮【皮冰切】寡助之至【至或作主】畔之【張云與叛同】惡寒【烏路切】造朝【七到切下同】之從【才用切】數人要【丁上色主切下音邀】曰惡【音烏注及下惡得曰惡惡知皆同】宜與【丁音餘下是與死與言與伐與殺與之與過與皆同此宜與亦如字】慊【口簟切】長民【張丈切注及下長者同】好【呼報切下同】餽【音饋後皆仿此】贐【囚刄切】爲兵【於僞切下必爲之爲王爲其所以爲爲我爲孟下爲子爲皆同】可鬻【本或作育音同】有處【昌呂切下同】焉有【於防切】則去之【起呂切】其行【胡郎切】幾千【丁蟣祈二音】賑【丁音振】素餐【七丹切】蚔【音遲】鼃【丁烏花切張烏媧切】先後【丁云並去聲一】毋使【音無】不中【張仲切】借道【本亦作籍】蓋大夫【古盍切】王驩【音歡】同使【所吏切】相比【毗志切亦如字】曰夫【音扶注夫人同】危行【下孟切】稱之【尺證切】翣【山洽切】辟世【音避】度而【大各切】不可稱【丁如字】且比【丁音庇及也】恔乎【音效方言云快也丁音皎說文云憭也】沈同【張音審或作沈誤】子噲【苦壞切燕易王子】監【古咸切】更也【古衡切】龍斷【趙雲龍斷謂堁斷而髙者丁云案龍與隆聲相近隆髙也蓋古人之言耳如胥須之類也張云斷如字或讀知斷割之斷非也陸雲龍斷謂岡壠斷而髙者如陸之釋則龍音壠】堁【丁云廣雅音課開元文字音塊】隱幾【於靳切據也】齊宿【側皆切字亦作齋】語子【魚據切】魯繆【音穆】慍【於問切】豈舎【音舍下捨我同】悻悻【丁云字當作婞形頂切很也直也又胡耿切字或作然論語音鏗】見於【丁音現】狷【古縣切】恚【一睡切】宿畱【上音秀下音霤】食功【丁音嗣】

滕文公章句上

凡五章

使於【所吏切】考公麇【居筠切從禾】相直【音值】復見【扶又切】重受【直用切下同見古筧切間一音閒】瞑【莫甸切下音縣又作眠眗音同】瞑憒亂【瞑或作傎卽音顚憒古對切又音潰】景行【下孟切下忘行孝行並同】論語曰力行近仁【丁云近音附近案論語無此語是禮記中庸篇趙氏以爲論語文之誤也】【音資】防【所居切】飦【諸延切】縗【或作衰同音崔】【字亦作�音義與糜同】更也【古衡切】好馳【呼報切下好者好聚好施皆同】爲我【於僞切下旣爲復爲爲天下親爲非爲皆同】歠【川悅切】帥【音率】督趣【丁音促】於茅【張云或作苗誤也】索綯【桑落切下音桃】亟其乘屋【丁云亟音棘乘登也】閒暇【音閒】放辟【音僻後放辟同】邪侈【張云諸本作移誤也】罔民【張云或作司誤也】徹【直列切】受禪【音擅】校數【色主切】有易【丁以豉切下及後章不易同】樂歲【音洛】棄捐【與専切】盻盻【說文五禮切恨視也亦四莧切丁作肸許乙切】以養【余亮切下莫養奉養皆同】稱貸【並如字】惡在【音烏安也後章惡得惡能皆同】養食【音嗣】未任【音壬】雨我【於付切】學校【音效下同】射也【神夜切】各去【起呂切】污吏【烏路切又音烏】長爭【張丈切】絀【音黜】田萊【音來艸田曰萊】夫圭田【丁云夫如字謂余夫也鄭康成注禮記訓夫爲治也】磽【苦交切】別野【彼列切下有別同】勠【音六】師知【音智】許行【丁音衡又下孟切下同】踵【之隴切】氓【亡庚切與甿同】衣褐【於旣切下同】捆屨【丁音閫案許叔重曰捆織也埤倉曰捆也從才從木者誤也張作裍音同】叩防【丁音卓擊也從才旁豕】陳相【丁云去平並通】饔【音雍】飱【音孫】當身【丁去聲】粗布【音麤後注同】之與【音餘下爲與同】舎皆【丁音赦止也】路也【丁張並雲路與露同】羸路【力爲切字亦作羸郎果切】食人【音嗣】食於人【如字】泛濫【音泛】偪【音逼】瀹濟漯【丁云上音藥中子禮切下他合切作濕誤也】【音孤】使契【音薛】放勲【方往切】曰【丁音馹或作日誤】勞之來之【丁云並去聲】不與焉【下音豫亦如字】倍之【丁云義當作偝古字借用耳下子倍同】治任【丁而鍼切云治任謂治擔任之具】彊【其丈切】暴之【蒲木切】皜【音杲】質放【丁方往切仿像似】鴃舌【丁音決又古役切】鳴鴃【丁云毛詩作鵙古役切】大古【音泰】閟宮【丁音祕淸淨之宮謂姜嫄之廟】膺擊【丁本作應云案古訓應訓當此注訓擊蓋以當對是擊敵之義故轉訓耳】懲艾【丁廢切】市賈【音嫁下皆同】倍蓰【丁音師雲從竹下徙開元禮文字音義曰倍謂半倍而益之又音灑山綺切史記作倍灑徐廣曰一作五倍曰蓰】子比【丁音鼻次比也】徐辟【音壁又音辟】道不見【丁音現注不見同】匍【音蒲】匐【蒲北切】蠅蜹姑【張音汭云諸本或作防誤也丁云防未詳所出或以防與防同謂蜉防也音由又一說云防姑卽螻姑也】嘬【楚怪切說文云飲歃也】有泚【七禮切】睨【音詣】虆梩【丁力追切土籠也或作虆下力知切土轝也】籠臿【楚洽切鍬也】憮【音武】

滕文公章句下

凡十章

志曰【丁云志記也謂志記之言也】介【音界丁云謂狷介也】信道【音伸】爲與【音餘下食與善與築與樹與皆同】要利【音邀下章要其同】奚乘【音剰下同】彊而【其丈切注同】射之【食亦切】範我【或作範氏範氏古之善禦者】詭遇【陸云詭遇詭計以要禽也】捨矢【音舍下舎其同】不貫【丁音慣注貫習同】中之【張仲切】貫臧【如字】者比【毗志切下同】熄【音息】從橫【音蹤下從長合從皆同】從長【張丈切下長幼長逸皆同】焉得【於防切安也】之冠【音貫】女家【音汝】出疆【音姜】載質【張音贄云義與贄同】以見【音現下注願見同】粢【音咨】盛【音成】繅【素刀切】皿【武永切】借【秦昔切】腯【徒忽切】絀【音黜】爲出【於僞切下爲之爲其爲匹夫爲此皆同】難仕【丁乃憚切又如字】媒妁【音酌丁云謂媒氏酌二姓之可否故謂之媒妁也】隙【去逆切】又惡【烏路切下又惡楚惡惡無禮皆同】彭更【古衡切】從者【才用切】傳食【丁直戀切言轉食也】簞食【音嗣此章內文注可食而食食志食功食乎子食不食皆同餘皆如字】笥【相吏切】羨【似面切又余見切】畫【音獲】墁【張武安切云與謾同】素餐【七丹切】亳【音薄】遺之【惟季切】餉【式亮切】徯【胡禮切】匪厥【丁云義當作篚篚以盛贄幣此作匪古字借用下同】救【字或作捄同】咻之【音休】嚾也【丁云案玉篇音嚻召呼也今釋注意音歡爲便蓋字讙嘩同】湼【奴結切】辟之【音避】不內【音納】繆公【音穆】矙【或作瞰同音勘】使人【所吏切】脇【虛業切又許及切】畦【胡圭切】竦【音聳】彊【其丈切】赧【女簡切】去闗【起呂切】攘【如羊切】子好【呼報切下注及文皆同】汜【孚劍切】埤【音卑】度之【大各切】洚水【張音絳又下江切丁胡貢切說文胡工切】洚洞【丁云案玉篇下江切從夅夅下江切今注宜音胡貢切從夆夆音逢浲洪水也下徒送切又音同】菹【側魚切丁音嗟】旣逺【丁於願切】壞宮【音怪】污【音烏】邪說【如字張音稅】暴行【張下孟切注及下詖行操行皆同】沛【丁蒲內切】更興【音庚】放辟【音僻】相武【息亮切】素王【於況切又如字】橫議【去聲】爲我【於僞切】莩【皮表切或作或作殍皆同丁音孚】詖【音賁】駢躓【蒲田切下張尼切丁云史記作胼胝謂手足生胝也此躓乃顚躓字音致義依史書讀之乃便】周公卬思【案字書卬讀如仰又離婁下章云周公思兼三王以施四事其有不合者仰而思之夜以繼日幸而得之坐以待旦是其事也】螬【音曹】匍【音蒲】匐【蒲北切】咽【音宴】擘【博厄切】惡能【音烏下惡用同】辟【音劈】纑【音盧】戴蓋【丁張並音盍】防【張云與鵞同】已頻顣【丁上音紀頻亦作顰嚬同下子六切】鶃鶃【丁五歷切鵞也】哇【丁張並於佳切】母食【音嗣】

離婁章句上

黃帝亡其珠【丁案荘子以珠諭妙至道耳非實亡其珠也】簇【音湊】姑洗【音銑】無射【音亦】徴【陟裏切】仁聞【音問注同】嘉樂【丁云案詩作假樂假音暇樂音洛】衣【於旣切】揆度【大各切後章注不度同】度量【丁並去聲】僥【古堯切】甲兵【或作鉀音同】不辟【音辟】方蹶【俱衛切】泄泄【弋制切】沓沓【徒合切】動女【音汝】厲王流於彘【丁音滯韋昭曰彘晉地漢爲縣屬河東案史記周厲王立三十年暴虐侈敖國人謗王王殺謗者三十四年民莫敢言道路以目三年乃襲王王奔彘】戲【音羲】避逺【於願切】惡死【烏故切下惡醉諭惡皆同】而樂【音洛此卷內皆放此惟後章樂正樂之實禮樂卽音嶽】彊酒【其丈切下注同】治人不治【張云上直之切將理之義也下直吏切已理之義也後皆仿此】行有【張下孟切攺行之行正行皆同】踣【朋北切】沛【普害切】能令【力政切】而女【丁去聲以女妻人曰女】祼【音灌】暢【丁云謂鬯酒也】好仁【呼報切下好仁好爲皆同】以濯【張直角切丁作瀹音藥】其菑【音災】滄浪【音郎】夫人【音扶下同】孼【魚列切】恐栗【丁云義當作栗古字借用】走壙【張音奏下音曠】爲淵【於僞切下爲叢爲湯爲之爲無後皆同】【音驅】鸇【諸延切】埤【音卑】防【音頻獺別名】卒求【千忽切後章卒至同】舎正【音捨注同】長其長【並張丈切注及下同】三省【息井切】焉往【於防切下章焉廋同】辟艸【音辟】任土【如禁切】合從【音蹤】眸【音牟】了【音了】眊【音耄】廋【音搜】惡得【音烏卷末烏可已也音同】而錯【音措】髠【音坤】禮與【音余】援【音爰】養親【余亮切下同】晳【先歷切】徹【直列切】與適【丁音謫注同】足間【古莧切】非訧【音尢】君難【乃旦切】易其【以防切】桐子【音義與童字同】子敖【五髙切】見孟【張音現】使而【所吏切】亟見【音棘】餔【張博孤切亦音哺】啜【昌悅切】厎【之爾切】

孟子音義卷上

欽定四庫全書

孟子音義卷下

宋孫奭撰

離婁章句下

凡三十二章

畎夷【始犬切或音犬】書曰太子發上祭於畢下至盟【音孟】津【丁云案古文尙書無此文先儒以爲此文是僞泰誓也】酆【音丰】鎬【音浩】度量【音杜亮】不比【毗志切近也】乘輿【音剰注同】溱【音臻】洧【榮羙切】杠【張音江方橋也可通徒行人過者】辟人【丁張並音辟亦如字注辟除同】焉得【於防切】卑辟【音避】由天【丁云由義當作猶猶如也古字通用後皆仿此】禮爲【於僞切下爲服爲之爲父爲其爲得爲武皆同】田菜【丁云菜謂菜地菜之言采也故禮曰大夫有采以處其子孫】下於【下去聲】搏執【音博】極之【張紀力切又如字】惡而【烏故切下惡傷禹惡皆同】風諭【音諷】見幾【音機微也謂禍福之兆也】陳質【本亦作賈】借交【慈夜切】樂有【音洛下其樂而樂同】相覺【丁音教云義當作校】有惡【如字】惡人【烏路切下所惡無惡心惡皆同】難及【乃旦切下濟難同】好言【呼報切下好之而好好貨好勇皆同】忮【支義切】之行【下孟切下行之本行髙行行惡皆同】行其【如字】養生【張余亮切注及下養親之養得養皆同】深造【七報切】五伯【如字丁云伯者長也言爲諸侯之長亦音霸】當直【音值下同】亟稱【去吏切】徐辟【音嬖又音辟】舎【音捨】放乎【方往切】澮【古外切】涸【下各切】潦【音老】卒【千忽切】聲聞【音問】彊仁【其丈切】辟害【音避】讜言【丁音黨尙書作昌言】泄爾【丁案注云泄狎也案媟訓狎今注以泄訓狎借聲訓耳】熄【與息同】之乘【丁音剰云晉名春秋爲乘者取其善惡無不載】檮杌【丁逃兀二音檮杌惡獸名也楚謂春秋爲檮杌者在記惡而興善也】跌【徒結切】污【音烏】逄蒙【丁張並薄江切從夅夅下江切】惡得【音烏】之他【張徒何切】邪辟【音僻】乘矢【丁音剰乘矢四矢】桮【音杯】棬【丘園切】驩【音歡】敖【五髙切】脇【虛業切又許及切】何難【乃旦切下難矣之難其難赴乃死難皆同】我由【丁云由與猶義同後皆仿此】很【胡懇切】惰解【音懈】與焉【音預注不與同】瞷夫【古莧切又音閒】饜【於艶切】蚤【音早】施從【丁音迆注同張音易謂廷施而往也】墦【燔潘二音】訕【所宴切】施施【丁依字詩曰將其來施施張音怡】扁扁【丁毗緜切】

萬章章句上

凡九章

見惡【烏路切下惡之惡已皆同】是恝【張古黠切丁音界說文作忽也許介切】爲言【於僞切下因爲爲不順爲楚所爲主當爲皆同】共爲【音供】求禪【音擅後皆仿此】不見【音現此章及下見瞽皆同】人少【詩妙切】知好【此章惟此字呼報切余並如字】衣五【於旣切】匍【音蒲】匐【蒲北切】百行【下孟切下行莫之行皆同】懟【直類切】妻舜【七祭切下妻也妻之同】捐【音緣又音旋】浚【音峻】揜【張云與掩同】弤【都禮切丁音雕云義與弴同】雕弓【如字或作彤誤】忸【女六切】怩【音尼】愕【五各切】已與【音余注及下者與皆同】校人【張音效丁音教】畜之【許六切】僑【音喬】重言【直用切】舎小【音捨】庳【音鼻史記作鼻】驩【音歡】堯帥【音率下同】蹙【子六切】岌【魚及切】踖【子亦切】勛【音勲】得養【余亮切下皆同】興事【去聲】諄諄【之純切】以行【張去聲下行歸惡行皆同此以行亦如字】暴之【步卜切露也】簒【楚患切】施澤【所防切】橫爲【胡孟切】自艾【音刈治也】要湯【音邀下要而以要皆同】莘【所巾切】而樂【音洛下同】覦【音兪】眄【莫甸切】囂囂【五髙切又許驕切】幡【張云與翻同】推而【丁土回切亦如字下卷同】內之【張音納下卷同】說之【如字亦音稅】浼我【音毎】伊訓曰天誅造攻自牧宮朕載自亳【丁曰注云伊訓尙書逸篇不見古文耳今文尙書伊訓曰造攻自鳴條朕哉自亳與此文小異】癰【於容切】疽【七餘切】好事【呼報切下及卷末自好好名皆同】讎由【張音醜之平聲亦如字】阨【音厄】魋【杜回切】阨難【乃旦切】鬻【音育】食牛【音嗣】繆公【音穆】羖【音古】屈產【九勿切】之乘【音剰】時舎【音捨】

萬章章句下

凡七章

橫政【丁胡孟切下同】橫民【橫或作緫各依本字讀】行不【下孟切下之行行夜皆同】不與【音豫】佚【音逸】阨【音厄】袒【音但】裼【音錫】裸【郎果切】裎【音程】焉能【於防切】浼【張音毎丁音漫】接淅【接如字淅丁張並先歷切漬米也說文接作滰云浚幹漬米也從水竟聲孟子曰夫子去齊滰淅而行其兩切浚音峻瀝也】亟也【紀力切】動中【張仲切下其中中也皆同】始條理【本亦作治條理下同】有殺【所界切】不橈【奴教切】彊增【其丈切】錡【魚綺切】惡其【烏路切注憎惡同】采地【音菜】食九【音嗣下文及注食九並下章防食皆同】佃【音甸】挾長【音協下張丈切注同】費恵【音袐】顏般【音班】造之【七到切】糲【盧葛切】疊爲【徒結切張云或作佚誤】更疊【音庚】妻舜【七計切】郤之【正體卻字下皆同或作郤誤】餽【音饋下皆同】禦與【音餘下道與召與非與皆同】不譈【徒對切】將比【丁毗失切云比地而誅猶言比屋而誅也亦毗志切】獵較【丁張並音角】簿正【丁步古切本多作薄誤】可卒【千忽切】度珍【丁大各切】爲之【於僞切下爲貧爲養本爲何爲也哉爲欲爲其皆同】宿畱【音秀下音霤】爲養【余亮切】惡乎【音烏後章賢惡同】柝【音托】椎【直追切】防計【古外切】乘田【音剰】茁【阻刮切】壯長【張丈切】委積【於僞切下子智切】當直【音值】葭【音加】稱職【尺證切】氓【音萌】繆公【音穆】亟問【去吏切捲內並同】摽使【音杓又音拋下所吏切】數問【音朔下同】慍【於問切】猥【於賄切】二女女焉【張云上如字下去聲】傳質【丁讀如贄】敢見【音現注及下往見見君皆同】如底【詩作砥同之履切】沮溺【七餘切】好善【呼報切下同】景行【下孟切】伊發有莘【所巾切】爲殷興道【丁云言伊尹有莘之媵臣起於艸萊爲殷湯興其王道也】

告子章句上

凡二十章

桮棬【音杯下丘園切張云屈木爲之也丁云方言曰海岱之間謂盌爲棬盌音椀】櫃【丁音舉】戕【音墻】義與【音餘下白與也與性與長與外與非與謂與若與皆同】長義【張丈切下不出者皆同】拂之【丁扶勿切戾也下曲拂同此拂之亦如字】湍【他端切陸云湍波流也】無分【如字丁扶問切下同】瀠【字書作瀠余傾切波勢回貌】搏之【張補各切云以手擊水丁作摶音團】顙【蘇黨切】好下【呼報切捲內皆同惟下注好人好耳如字】耆秦【音嗜本亦作嗜下同】炙【之夜切】惡在【音烏】而彊【其丈切】羞惡【丁烏故切】舎則【音舍下捨魚捨生捨其捨貴捨大皆同】倍蓰【音師又音灑山綺切觧見滕文公章句】阨【音厄】麰【音牟】耰【丁音憂壅苗根也】浡【音勃】磽【苦交切】相覺【丁音教義訓爲校】蕢【音匱】姣也【古卯切】狂且【丁子余切云且助句辭】蘗【五割切】好惡【丁呼報切下烏路切下所惡同】有梏亡之【丁云梏古沃切謂悔吝利害也言利害之亂其性猶桎梏之刑其身故諭之】之行【下孟切下其行同】易生【以防切】暴之【步卜切】繳【音灼】射之【食亦切】爲是【於僞切下爲宮同】熊蹯【音煩】不辟【音避下同】嘑【呼故切】蹴爾【張取六切或作𨿽音同】咄啐【丁都忽切叱也下七內切呼也】不辯【丁本作變云於義當爲辯辯別也】得我與【張云平聲亦如字】鄕爲【丁云並去聲下今爲爲指鄕爲其但爲亦爲皆同】不信【音伸下同】惡之【烏路切下同】漑【古代切】檟【音賈】樲【音貳】樂善【音洛下自樂而樂皆同】以要【音邀注及下同】令聞【音問】不熄【音息】荑【音蹄】稗【蒲賣切】幾成【丁音祈又音幾】彀【古候切】用思【丁息二切】

告子章句下

凡十六章

任人【張音壬】親迎【張魚慶切下同】人難【乃旦切卷末可難同】曰於【丁張並音烏嘆辭也斷句】揣【初委切】奚翅【張云翅與啻同古字通用施智切】紾【張音軫又徒展切】摟【音婁後章同】以長【張如字】匹雛【張如字下士於切丁作疋雛云案注云疋雛小雛也卽疋訓小而詁訓及諸書疋訓耦訓小無文今案方言疋小也音節蓋與疋字相似後人傳寫誤耳】後長【張丈切下先長年長長君皆同】之行【下孟切下堯行桀行之行循行身行過行皆同】得見【音現下享見見顏見於皆同】較【音角】小弁【音盤下同】爲詩【丁云爲猶解說也】闗弓【丁張並音彎】而射【食亦切下同】重言【直用切】邶風【音佩】可磯【音機】墐【音僅丁雲路旁冡也】宋牼【口莖切】說而【音稅下皆同】將爲【於僞切下爲其爲人自爲爲湯城爲之皆同】樂罷【音洛下樂聞樂賢安樂皆同】閒矣【音閒】相與【息亮切下爲相相得皆同下音餘下得與同】隙【去逆切】身造【七到切】髠【音坤】不惡【烏路切下所惡惡爲皆同】污【烏路切】其趨【張讀如趣言其趣向正道無異也下注同】繆公【音穆下注秦穆同】華周【胡化切注同】不稅【音脫注同】以爲爲肉【下爲字於僞切下爲無爲君爲魯一戰爲君爲惡爲之爲人奚爲皆同】膊炙【普各切下之石切】五霸【丁云案先儒說五霸不同有以夏伯昆吾商伯大彭豕韋周伯齊桓晉文爲五霸今此注以齊桓晉文秦穆宋襄楚莊爲五霸】地辟【音辟下辟土同】掊克【丁薄侯切深也聚斂也】歃【所洽切】糴【音狄】於好【呼報切下好戰好善皆同】長君【張丈切丁又如字】滑釐【丁張並音骨下力之切】鄕道【音向下同】變更【音庚】貉【音陌】饔飧【音雍孫】洚水【張音絳又下江切丁胡貢切】惡乎執【音烏本亦無乎字】舎信【音捨】有知【音智】訑訑【張吐禾切云蓋言辭不正欺罔於人自誇大之貌丁云此字音他又達可切說文云欺也字作訑者音怡訑訑自足其智不嗜善言之貌今諸本皆作訑卽不合注意當借讀爲音怡】見顏【音現下見於同】雨雪【於付切】瀌瀌【符驕切又彼苗切】見晛【如字丁音現下奴見切】周之【與賙同救贍也】傅說【音悅後卷傅說皆仿此】膠鬲【張音隔】拂亂【丁音佛】忍性【張如字丁音刄注同】鬻【字或作育音同】曽益【張云曽與增同丁云依注曽讀當作增依字訓義亦通也】瘁【音萃】屈【九勿切】拂【音弼】知生【丁依注音智注同陸如字云言憂患者以生全安樂者得死亡也】或折【丁之設切】

盡心章句上

凡四十七章

共之【求用切亦作拱居勇切】好生【呼報切下所好好善好以好利好仁之好皆同】行與【下孟切下之行攺行善行行有百行皆同】殀【與夭同】命有三名【丁云案此三命事出孝經援神契】壓【烏甲切】逺之【於願切下逺辱同】捨則【音舍下是舍捨大皆同】樂莫【音洛下樂在樂善樂其所樂樂道樂義之樂樂風樂爲而樂樂而三樂樂也所樂樂之皆同】以錯【音措】亟見【去吏切下同】數也【音朔下同】下賤【去聲】宋句【古侯切】語子【魚據切】囂囂【五髙反又許驕切】不離【力智切下同】見於【音現】才知【音智下術智同】邪辟【音僻】欿然【張音坎字林云欲得也今詳此義內顧不足而有所然也下注滿欿同】亟其【音棘】大辟【音辟】驩虞【丁云義當作歡娛古字通用耳】皥皥【張云皥與昊同說文胡老切義與浩同古字通用】所過者化所存者神【陸云言君子所過人者在於政化存其身者在於神明】𦇤褓【丁紀享切說文云負兒衣也博物志曰織縷爲之廣八寸長一尺二寸以負小兒於背上下音保聲類曰褓者小兒被子也】少知【詩妙切下少而同】長知【張丈切下敬長挾長皆同】辟若【丁音譬下辟若同】疢【醜刄切】孼【魚列切】王天【於況切】不與【音豫】怍【音昨】重言【直用切】分定【扶問切下之分同】睟然見【丁上音粹下音現】盎【張烏曩切下注同又烏浪切陸云盎於背如負之於背】蟠辟【音盤下音辟】辟紂【音避】衣帛【於旣切】易其【以防切】輕施【始豉切】焉有【於防切】小郤【丁去逆切義與隙同】孳【張云與孜同古字通用下文同】蹠【張云蹠與跖同之石切】別之【彼列切】爲我【於僞切注爲已及下爲其爲之不爲皆同】放踵【丁方往切至也下之隴切】摩突【丁徒忽切穿突也】子莫執中【陸云言子等無執中】所惡【烏路切注同】彊甘【其丈切】其介【陸云介謂特立之行】掘【衢物切又其月切】軔【丁音刄云義與仭同借用耳先儒以七尺爲仭注云八尺曰軔】論之一簣【丁音匱論謂論語也】惡知【音烏下惡在惡得皆同】放與【音餘下禁與予與皆同】宿畱【音秀霤】素餐【七丹切】墊【丁念切】陶【音姚】敝蹝【所綺切注皆同】防【音忻】喟【邱愧切】乘服【音剰】呼於【丁火故切】垤【大結切】瞀【丁云案開元文字音茂目不明也張亡角切】食而【丁音嗣】畜之【張許六切】蕣【音舜】柚【丁云上以究切似橙而醋下音臻從木莘字亦作榛榛似栗而小引此二物者皆謂內不稱外】紾【音軫又徒展切】漸漬【子亷切亦如字】達財【陸云達財周卹之一本作才說云以有善才就開其性理也】淑艾【丁音刈治也張五泰切養也】幾及【音機】彀率【古候切丁云率循也謂彀張其弩又當循其射道令必中於表陸云率法也躍如心願中也能者從之當勤求也則讀爲律】躍如也【丁云躍如猶言卓爾陸云躍如心願中】和寡【胡臥切】滕更【張音庚】挾【音協】知者【音智注知者及下文之知皆同】不徧【正體徧字】歠【昌悅切】

盡心章句下

凡三十七章

王好【呼報切下好戰好仁好生好名之好好禮好善皆同】卒少【子忽切後章注卒以同】長子【張丈切】相覺【音教義與校同】爲陳【音陣】百兩【丁音亮】虎賁【丁音奔先儒言如猛虎之奔】焉用【於防切】贅衣【丁之稅切】趣馬【千走切】頟角屖厥地【丁云頟卽額字屖音西義與棲遲同息也久也字從屍下辛或作犀牛字誤也】糗【去久切】茹【音汝】袗衣【之忍切陸云袗衣之美者】糒【音備丁音敗】袗畫【胡卦切下同】一間【張音澗亦如字】逺禍【於願切】惡殺【烏路切下惡似惡莠惡佞惡利惡鄭惡紫惡鄕所惡皆同】舎生【音舍下捨而捨其舎身皆同】見於【音現下注見上同】魭羮【丁音元左傳作黿】庳【音鼻】皆樂【音洛下樂其樂者樂道般樂皆同】之行【下孟切下之行徳行正行穢行人行行與其行污行皆同】更【古衡切下同】盛【音成】腯【徒忽切】勲炙【字與燻同】接淅【先歷切解見萬章章句】戹於【或作厄同】貉稽【丁云貊鶴二音旣是人姓當音鶴纂文曰俗人姓也張亡百切說文云北方人豸種也】訕【所諌切】殄【徒典切】蹊間【張如字】爲間【皆如字注同】鄕道【音向】追蠡【音堆下音禮】鈕【音紐】兩馬【如字丁云古人駕車以兩馬軌謂限之轍迹也孟子意言城門限迹切深以日久逺爲車所轢多故也豈是一時兩馬駕車而過之使然】力與【音餘下來與同】搏【補各切】嵎【音愚】攖【丁於盈切從手埤蒼云攖梏也此注云迫也】依陬【子於切又子侯切隅也】解倦【音懈】從欲【音縱又如字】知之【音智注明知學知小知皆同】王於【於況切】亹亹【音尾】不意【音億又如字】爲之【於僞切下爲已是爲本爲非爲皆同】苙【丁音立欄也圈也】蘭【與欄字同】罥【涓兗切謂羈其足也】橫興【胡孟切下橫暴同】紩【音秩】鎧【苦愛切又苦亥切】斯養【斯義同廝賤役也】有殍【皮表切張音孚】從者【才用切下從車同】廋【或作廀同音搜】屝【符費切】造【七報切】餂之【丁曰注云餂取也今案字書及諸書並無此餂字郭璞方言注云音忝謂挑取物也其字從金今此字從食與方言不同蓋傳寫誤也學者宜詳本亦作防奴兼切】臧否【音鄙】不與【音豫下與並同】中禮【張仲切或如字】說大【音稅下注同】藐之【丁音懇藐然輕易之貌又音眇】魏魏【音巍丁云當作巍】榱題【丁楚危切爾雅曰桷謂之榱題也】屋霤【力救切】汰【音泰】般樂【音盤】自遺【以醉切】單豹【音善】黶【乙斬切】晳【音錫】不復【扶又切】炙【之夜切】狂獧【丁音絹與狷同】踸踔【丁勑甚切下勑效切又勑角切】譎【音決】詭【過委切】嘐嘐【火包切】重言【直用切下同】言不顧行行不顧言古之人行【張云三行並去聲注及下行合爲行之行士行皆同】何爲踽踽【張云爲於僞切踽俱禹切爲又如字】閹然【音奄】不解【音蟹】污世【音烏又烏故切】莠【音誘】慝【吐得切】子率【如字又所類反】虺【虛鬼切】散宜【素但切】尙父【如字】爲將【卽亮切】然而無有乎爾則亦無有乎爾【陸本作然而無乎爾則亦有乎爾云孟子意自以當之鄒魯相鄰故曰近聖人之居無乎爾有乎爾疑之也此意以況絕筆於獲麟也】柝【音托】剖【普後切】

孟子篇敍【此趙氏述孟子七篇所以相次敍之意也】

其行【下孟切下同】當期【音期】括【古活切】

孟子音義卷下

