雜纂二續宋蘇軾撰

叵耐

監司聞部下贓濫事發。猾胥曲法取受。

奴婢不伏使喚。見非理論訟平人。知人去上官處損陷。

自羞恥

和尙道士有家累。師姑養孩兒。

應舉遭風水牓。在官髒污事發。說脫空漏綻。

彊陪奉

莊客隨有錢子弟。不飲酒見醉漢。

做債對財主說閒話。入國與蕃使接談。

對上官說葛藤話。無錢人被人要賭賽。莊家人與妓筵。

佯不會

對尊官饒棋。假耳聾。

初到官問舊來事體。問新到僕妾手藝。新僉民兵問力气。

旁不忿

村裏漢有錢。木大漢好妻。

無知事業及第。庸常輩作好官。見善人被惡小淩辱。

得人惜

初學行孩兒。善歌舞小妓。

快馬穩善。俊貓兒不偸食。

做活計子弟。良僕妻。

好書畫。有行止公人。會讀書兒子。

不快活

步行著窄鞋。赴尊官筵席。

入試裹窄襆頭。重囚被鎖縛。

暑月對生客。妒妻頭白相守。

村裏女婿裹襆頭。小兒初入學堂。吏胥遇嚴明長官。

未得便信

賣鞭人索價。驢牙郎做咒。

和尙不喫酒食。醉漢隔宿請客。

媒人誇好女兒。吏胥小心畏愼。

妓別慟哭如不欲生。敵國講和。

陡頓喜歡

窮措大及第。未有嗣生男。

遠地得家書。有罪遇赦。富家兒乍入舍女婿。

這回得自在

僧尼還俗。重孝服闋。

不肖子弟乍無尊長。寵妾獨隨使頭赴官。

宮人放出。囚徒釋脫。

將不了就不了

逃軍酒醉叫反。賭錢輸首灘。

虔婆索錢﹐大家領了。

不藉賴

癩子喫豬肉。乞兒突好人。

已欠債吏轉。合死囚妄引徒伴。

戶目賒物。死囚罵法官。

怕人知

配所人逃走歸。經販私商物。

孝服內生孩兒。同居私房蓄財物。

賣馬有毛病。去親戚家避罪。

買得賊贓物。藏匿姦細人。

學不得

神仙。天性敏速。

能飲啖。才識過人。

有膽气。臨官行事遲疾。

忘不得

父母教育。好交友。

曾受厚恩。得意文字。少年記誦經史。

會不得

福州舉人商量作事。諸行市語。

番人說話。爭論訟無道理。

上山無路。爲客少裹纏。

說不得

有舉業偶程試疏脫。啞子做夢。

教駿兵士落馬。作官處被家人帶累。

被人冤枉。醫人自患。

姦良人陪卻錢物。私藏物遭偸盜。

賊贓被人轉取去。招箭人中箭。

善相撲偶輸。合門舍人誤通謁。

處子懷孕。賊被狗咬。

畱不得

春雪。暑月盛饌。

愛逃席客。下水船趁順風。

潮水。猴猻看果子。

窮人家春綿衣。城門發更後。大官得替後。

謾不得

曹司對曉事官員。熟諳行市買賣。

妒妻不會飲酒。靈利孩兒換物。

勸不得

服硫黃。病酒漢。

愛賭錢人。醉後相罵。

夫妻因婢爭鬧。兩境人須要廝打。

悔不得

賭錢輸。惡中醉酒。

失口許人物。作過後事發。

出語容易。少年不修學。

遇好景不曾遊賞。見好物不曾買。

愛不得

見他人好書畫奇玩物。路行名山水。隔壁美婦人。

怕不得

陣上相殺。夏月餅師。

有罪喫棒。相撲漢拳踢。

射虎弄潮。招箭。

竿上打失落。臺諫官言事。醜婦見舅姑。

諱不得

健兒面上逃走字。屎桶。

捉賊見眞贓。小官祖父名。有罪對知證人。

攺不得

生下劣相。性好偸竊。

謬漢作文章。村里人體段。

好說脫空。好笑話人。

還俗僧道舉止。愛說是非。

貪財人愛便宜。婢作正室有舊態。

口喫人多說話。不肖子好賭博。偸食貓兒。

