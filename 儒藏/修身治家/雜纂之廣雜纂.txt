廣雜纂﹝淸﹞顧祿撰

合弗來

買爆仗與別人放。施主齋僧拜和尙。

最好看

撮戲法人肚裏餓發極。啞子討錢做手勢。

醉漢打鑼鼓。櫃臺裏鬼相罵。

難得

龍船市日日天晴。茶坊說書﹐好聽處不落回。小兒自願入學堂。

偶然

聽泛炮忽醒。喫柿子無核。

有眞有假

誥封頂子。錢票。

又喜又極

放髙鷂子遇急風。巷口頭報鑼響。

難爲情

替喫會酒搖弗著會。打燈謎瞎猜。

聽弗得

鄕下人初次入城誇識路徑。媒人嘴。財主人合會。

必弗能

看盛會弗擠。戲場無婦女。

喫鰣魚出骨墩。六月投帳子﹐蚊虫弗叮。開店弗賒欠。

說鬼話

起課斷作福。關亡。

快心

派賴人天打殺。聞酒肉和尙餓死。

得意

斗賺績弗輸。

褚仙根曰﹕總之此編與君繡同一用意﹐而其調侃之處尢令人掩口不得。

