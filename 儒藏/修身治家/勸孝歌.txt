勸孝歌

淸﹟王中書

孝爲百行首﹐詩書不勝錄。

富貴與貧賤﹐俱可追芳躅。

若不盡孝道﹐何以分人畜。

我今述俚言﹐爲汝效忠告。

百骸未成人﹐十月懷母腹。

渴飲母之血﹐饑食母之肉。

兒身將欲生﹐母身如在獄。

惟恐生產時﹐身爲鬼眷屬。

一旦見兒面﹐母命喜再續。

一種誠求心﹐日夜勤撫鞠。

母臥濕蕈席﹐兒眠幹蓐茵。

兒睡正安穩﹐母不敢伸縮。

兒穢不嫌臭﹐兒病甘心贖。

橫簪與倒冠﹐不暇思沐浴。

兒若能步履﹐舉步慮顚覆。

兒若能飲食﹐省口恣所欲。

乳哺經三年﹐汗血耗千斛。

劬勞辛苦盡﹐兒至十五六。

性气漸剛彊﹐行止難拘束。

衣食父經營﹐禮義父教育。

專望子成人﹐延師課誦讀。

慧敏恐疲勞﹐愚怠憂碌碌。

有善先表暴﹐有過常掩護。

子出未歸來﹐倚門繼似燭。

兒行十里程﹐親心千里逐。

兒長欲成婚﹐爲訪閨中淑。

媒妁費金錢﹐釵釧捐布粟。

一日媳入門﹐孝思遂衰薄。

父母面如土﹐妻子顏如玉。

親責反睜眸﹐妻譽不爲辱。

母披舊衫裙﹐妻著新羅谷。

父母或鰥寡﹐爲兒守孤獨。

父慮後母虐﹐鸞膠不再續﹔

母慮孤兒苦﹐孀幃忍寂寞。

身長不知恩﹐糕餌先兒屬。

健不祝哽噎﹐病不如伸縮。

衣裳或單寒﹐衾綢失溫燠。

風燭忽垂危﹐兄弟分財谷。

不思創業艱﹐惟道遺資薄。

忘卻本與源﹐不念風與木。

蒸嘗亦虛文﹐宅兆何時卜﹖

人不孝其親﹐不如禽與畜。

慈烏尙反哺﹐羔羊猶跪足。

人不孝其親﹐不如艸與木。

孝竹體寒暑﹐慈枝顧本末。

勸爾爲人子﹐孝經須勤讀﹕

王祥臥寒冰﹐孟宗哭枯竹。

蔡順拾桑椹﹐賊爲奉母粟。

楊香拯父危﹐虎不敢肆毒。

伯兪常泣杖﹐平仲身自鬻。

江革甘行傭﹐丁蘭悲刻木。

如何今世人﹐不效古內俗。

何不思此身﹐形體誰養育﹖

何不思此身﹐徳行誰式谷﹖

何不思此身﹐家業誰給足﹖

父母卽天地﹐罔極難報復。

親恩說不盡﹐略舉粗與俗。

聞歌憬然悟﹐省得悲莪蓼。

匆以不孝首﹐枉戴人間屋﹔

勿以不孝身﹐枉著人間服。

勿以不孝口﹐枉食人間谷。

天地𨿽廣大﹐難容忤逆族。

及早悔前非﹐莫待天誅戮。

萬善孝爲先﹐信奉添福祿。

