雜纂新續﹝淸﹞韋光黻撰

昔玉溪生以街談寓詼諧﹐王君玉﹑蘇子瞻繼之﹐明黃允交復有三續之作﹐不過博茶前酒後一軒渠耳。余戲仿爲之。凡前人所已言者﹐俱不贅及云。

無憑據

測字論休咎。考童年歲。

沿街賣藥。骨董行。

妓女姓氏。醫家水牌。

族譜始祖。告春狀。

阻興

遊山說家常話。中秋無月。

知己把杯﹐傖父闖席。放爆竹不響。

賞花時大雨。盛筵主人吝酒。新婚得石女。

不濟事

病危刻勸善書。陰間受封誥。財在他人手。

過不得

炎天無扇。無錢買鴉片。

短視人失眼鏡。年三十夜。

必不來

出籠鳥。已失俊貓。

邀俗子深山探梅。貧士合親戚會。

勸不得

小女子纏足。殺酒風。

貧病喫參。狗相咬。題別號。

難忍耐

等人不來。良時坐學館。

齋日得佳肴。打噴嚏。癩痢帶枷。

好笑

看戲老婆子落淚。不時式衣服。

瞎子相打。口喫人發怒。

醜婦艷妝。平民說官話。

不識羞

拉富貴作親戚。髙吟自做詩文。

廣場中唱曲。惡書畫對客揮毫。

珍藏贗名家筆墨。市兒講典故。

貼自寫報單。

怕人知

眾中泄气。抄襲舊文。

私蓄積。袖中摸得虱。

攺不得

觀棋開口。畫喜神弗像。

鄕人看告示。腳搖。

難理會

僧道符咒。小兒學舌。與聾子作密語。

易圖謀

鄰雞。村中惡犬。

沒用處

來年破歷本。燈煤頭。藥渣。

冷淡

喪家筵席。討隔手陳年債。

元旦早晨賀歲。無錢入妓院。謝孝。

可惜

美女嫁醜夫。遇法書名畫無資。

名妓壽終。才補實缺便丁憂。

惡行戶

挑糞擔。修腳匠。

重難

伏天伺候上司。騎疲驢遠行。勸飲新酒。

又愛又怕

揚帆江海。登髙山絕頂。初學騎馬。

不相稱

武官坐轎。新娘上轎哭。

書房無書。老婦簪花。

不可托人

艷妻美妾。枰碎銀。

不自量

無錢想娶妻。歪詩題古畫。

遲滯

還債。佃戶上堂。

暗歡喜

聞聘妻貌美。

不識疾遲

穩婆梳頭。看驚郎中講藥書。

語語詼諧﹐切中今時情獘。顧總之。

