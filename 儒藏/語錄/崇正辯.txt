致堂先生崇正辯

序

《崇正辯》何爲而作歟﹖辟佛之邪說也。佛之道孰不尊而畏之﹐曷謂之邪也﹖不親其親而名異姓爲慈父﹐不君世主而拜其師爲法王﹐棄其妻子而以生續爲罪垢﹐是淪三綱也。視父母如怨仇﹐則無惻隱﹔滅類毀形而無恥﹐是無羞惡﹔取人之財﹐以得爲善﹐則無辭讓﹔同我者卽賢﹐異我者卽不肖﹐則無是非﹐是絕四端也。三綱四端﹐天命之自然﹐人道所由立﹐惟蠻夷戎狄則背迄之﹐而毛鱗角之屬成無焉。不欲爲人者已矣﹐必欲爲人﹐則未有淪三綱﹑絕四端而可也。釋氏於此丕單除埽﹐自以爲至道﹐安得不謂之邪歟﹖豈恃此哉﹖人﹐生物也。佛不言生而言死。人事皆可見也﹐佛不言顯而言幽。人死然後名之日鬼也﹐佛不言人而言鬼。人不能免者常道也﹐佛不言常而言怪。常道所以然者理也﹐佛不言理而言幻。生之後﹑死之前﹐所當盡心也﹐佛不言此生而言前後生。見聞思議皆實證也﹐佛不以爲實而言耳目所不際﹐思議所不及。至善之徳﹐盡於乾坤也﹐佛不知其盡﹐而言天之上﹑地之下輿八荒之外。若動若植無非物也﹐佛不惜艸木之榮枯﹐而憫飛走之輪轉。百骸內外無非形也﹐佛不除手足而除髮須﹐不廢八竅而防一竅。等慈悲也﹐佛獨不慈悲父母妻子而慈悲虎狼蛇虺。等棄捨也﹐佛獨使人棄捨其財以與僧﹐而不使僧棄捨其所取之財以與人。河山大地未嘗可以法空也﹐佛必欲空之﹐而屹然沛然卒不能空。兵刑災禍未嘗可以度也﹐佛必欲度之﹐而伏屍百萬。烈焚淪沒﹐卒不獲度。此其說之疏漏畔戾而無據之大晷也﹐非邪而阿﹖今中國之教﹐無父無君則聖賢辟之﹐萬世不以爲過。中國之治﹐殺父與君則王法誅之﹐人心不以爲虐。至於詭術左道皆重加禁絕﹐所以扶持人紀﹑計安天下也。釋氏之說﹐盡麗於比數者﹐吾儒反相與推尊歸向﹐無乃有三蔽乎﹖三蔽謂何﹖一曰惑﹐二曰懼﹐三曰貪。夫閩光於隙穴者﹐豈知日月之大﹐明囿智於一物者﹐豈盡三陰陽之變化﹐此凡民淺識也。佛因而迷之﹐曰「世界不可以數計﹐生死不可以世窮。」於是不智者亦從而惑矣。身拔一毛則色必栗然變﹐足復一刺則必惕然動﹐此凡民懦气也。佛因而惴之﹐曰「報應之來﹐迅如影響之答﹔幽冥之獄﹐倍於金木之慘。於是不勇者亦從而懼矣。迫窮患害﹐必興饒益之想﹔謀及悠遠﹐必爲子孫之慮﹐此凡民貪情也。佛因而誘之﹐曰「從吾之教則諸樂咸備﹐壽富不足言﹔造吾之地則超位髙明﹐天帝不足貴。」於是不仁者亦從而貪嵌。吾儒誠能窮理養气而宅心﹐必無比三蔽。有此三蔽﹐是衣冠身三而眾庶見也﹐是引夷貊人中國以爲未快﹐又與禽獸同羣而不知避也。何乃不思之甚哉﹗無亦可悼之極哉﹗𨿽然﹐賢智之士有出塵之趣﹐髙世之念者以事爲膠擾﹐非淸淨妙圓之體也﹐則曰「吾豈有所貪懼如愚夫之所期歟﹖蓋將求佛所謂無上法第一義者﹐悟徹此心耳。」嗚呼—堯﹑舜﹑禹﹑湯﹑文﹑武之徳衣被天下﹐仲尼﹑子思﹑孟軻之道昭覺萬世﹐凡南面之君﹐循之則人輿物皆蒙其福﹐背之則人與物皆受其殃﹐載在方冊之迹著矣。其原本於一心﹐其效乃至於此﹐不可禦也。今乃曰是未足以盡吾本心﹑兼利萬物﹑爲髙士也﹐豈不猶食五穀而曰不足以妖﹑登泰山而曰不足以崇者乎﹖盍亦思三一聖人之言﹐窮萬物之理﹐反求諸心乎﹖今於聖人之言來嘗思﹐於萬物之理未嘗窮﹐志卑三一气餒﹐倀倀然如逆旅之人也﹐乃率然曰「妙道非六經所能傳﹐亦何言之易邪﹖假曰孔﹑孟有未言者故佛言之﹐佛言其妙所以出世﹐而孔﹑孟言其粗所以應世耳﹐其心則一也。然則以耳聽﹐以目視﹐以口言﹐以足行﹐饑而食﹐渴而飲﹐冬而裘﹐夏而葛﹐旦而勤﹐晦而息﹐戴皇天﹐履后土﹐皆孔﹑孟日用之常﹐佛者何不一旣反之﹐而亦與之同乎﹖同其粗而不同其精﹐同其心而不同共用﹐名曰出世﹐而其日用與世人無以異﹐烏在其能出乎﹖故道不同不相與謀﹐儒輿佛不同﹐審矣。佛者未嘗爲儒謀﹐而儒之陋者無不爲之謀﹐悅其受記之媚﹐承其外護之諂﹐張而相之﹐扶而興之﹐至使著書名曰禦侮﹐非毀堯﹑舜﹐詆譏丘﹑軻﹐曾不以爲疾也。一有距西方之說者﹐則怵心駭色﹐若罪元在己﹐𨿽殺父輿君未足以方其怖且怒矣。良心陷僻乃至於此邪﹖或者曰「凡子所言﹐皆僧之獘﹐非佛本旨也。子惡僧可也﹐兼佛而斥之﹐則過矣。」則應之曰「黃河之源﹐不揚黑水之波﹐桃李之根﹐不結松之實。使緇衣髡首者承其教﹐用其術而有此獎﹐是誰之過也﹖仲尼父子﹑君臣之道﹐經紀乎億千萬載。豈有瞥邪﹖惟其不作而無樊也﹐是以如天之復不待推而髙﹐如地之載不待培而厚﹐如日月之照不待廓而明﹐惟其造作而有獎也﹐是故蔓衍其辯﹑張皇其法﹑防以戒律而詛以鬼神﹐侈以美覲而要以誓願﹐托之於國王﹑宰官﹐劫之以禍福﹑苦樂﹐而其敝久而益甚矣。墨氏兼愛﹐其流無父﹐楊氏爲我﹐其流無君﹐非身自爲之矣。孟子究極禍害﹐比之禽獸﹐況於身自爲之﹐又率天下而從之﹐其害源之所逢而禍波之所浸﹐千有餘年﹐喪人之心﹐失人之身﹐破人之家﹐亡人之國﹐漂泊陷壞天下溺焉﹐莫之援也﹐豈曰敝而已乎﹖昔梁武奉佛﹐莫與比隆﹐及侯景之亂﹐諸子擁重兵﹐圖便利﹐云翔不進﹐卒殍其父而後兄弟相夷﹐宗國亡滅。彼於君臣父子之際可謂淡然無情﹐不爲愛欲牽矣﹐而道果如是邪﹖」或者猶曰「佛之意﹐亦欲引人爲善道﹐使人畏罪而不爲。慕善而爲之﹐豈不有助於世﹐而何辟之深也﹖」則應之曰「善者﹐無惡之名也。無父無君者﹐惡乎﹖善乎﹖自非喪心者不敢以爲非惡﹐孰與有父有君之爲善乎﹖道者﹐共由之路也。不仁不義者﹐可由乎﹖不可由乎﹖自非喪心者不敢以爲可由﹐孰與居仁由義之爲道乎﹖子悅其言而不復其事﹐過矣。」或者又曰「夫在家以養口體﹑視溫情爲孝者﹐其孝小﹕出家得道而升濟父母於人天之上者﹐其孝大。佛非不孝也﹐將以爲大孝也。」則應之曰「良價之殺父﹐效牟尼之逃父而爲之者也。逃父避之於山而得道﹐不若使父免於思念憂勤而親其身之爲全也。殺父升之於天之非理﹐不若使父免於叱逐餒殍而養其生之爲得也。然則佛之所謂大孝﹐乃其父所謂大不孝耳﹗借使佛之說盡行﹐人皆無父﹐則斯民之種必至珍絕﹐而佛之法亦不得傳矣。人皆無君﹐則爭敚屠膾相殘相食﹐而佛之黨亦無以自立矣。此理之易見者﹐彼非懵然不知也。特罔人以虛誕之言﹐蓋其悖逆之情﹐聾瞽姦惰之徒﹐而安享華屋之居﹐良田之利﹐金帛之施﹐衣食之奉﹐泰然爲生民之大蠢﹐不謂之與端邪說謂之何哉﹖」是故仲尼正則佛邪﹐佛邪則仲尼正﹐無兩立之理。此《崇正辯》所以木得已而作也。上士立徳以教變之﹐中士立功以法革之﹐下士立言以辭辟之。吾下士也﹐凡十餘萬辭﹐覽者矜其志而左右其說﹐則忠孝之大端建矣。

致堂先生性胡氏﹐諱寅﹐字陰仲﹐建州崇安人﹐文定公長子。

卷一

﹝劫者﹐時也。梵語名劫波﹐華言曰時分也。成﹑住﹑環﹑空﹐凡四大劫。﹞

陰陽之气﹐分爲天地﹐凝爲日月﹐轉爲四時﹐散爲萬物。升降﹑晦明﹑消息﹑聚散﹐皆气之運﹐未有能﹑外之而獨立者也。聚則成﹐散則壞。盈虛相蕩﹐一息不畱﹐未嘗止也﹐安得言住了不成則壞﹐不壞則成﹐皆可耳聞目見而心知也﹐安得言空﹖是故中國傳聖人之道者正之﹐曰「有成壞﹐無祝罙。」佛以世界終歸於空﹐故其道以空爲至。然實不能空也﹐佛彊空之耳。

﹝饑饉﹑疾疫﹑刀兵﹐三劫。謂南閻浮提﹐「有情壽命短促﹐有此三災﹐次第興起。有能一日一夜持不殺戒﹐不逢刀兵。若以一訶梨勒奉施僧眾﹐不逢疾疫。若以一團食施諸有情﹐不逢焰饉。」﹞

歲有丰凶﹐人有疾病﹐國有兵革﹐自有天地以來所不能免。蓋气化之運﹐人事之致也﹐豈謂有情而後遇之邪﹖今水土無情矣﹐爲人所陶冶而成器﹑艸木無情矣﹐爲人所焚伐而致用﹐金石無情矣﹐爲人所熔琢而備物。安可言水土﹑艸木﹑金石有情﹐而命促邪﹖天竺國惟佛不父其父﹑不母其母﹐其餘人固自有情愛。生長其土﹐固自有水旱﹑丰稔。其俗固自有爭戰﹑殺戮。佛何不盡化之使能免邪﹖今齋斷肉者天下多矣﹐而死於兵亂者不知其敷﹐何謂不逢刀兵﹖傾家施財者天下多矣﹐而死於疾癘凍餒者不知其數﹐何謂不逢饑饉﹖驗之共事﹐則信誕判矣。

﹝沙門仁贊曰「夫劫者﹐槽輿天地﹐根栝古今﹐𨿽巧歷不能盡其數﹐而劫盡之矣。成﹑住﹑壞﹑空﹐各二十劫﹐終則有始﹐若五遵之相生﹑質文之循環耳。《上系》曰「易有太極﹐是生兩儀。」太極﹐無也﹐兩儀﹐形器也。形器從無而生。由此而觀﹐儒得其半而有所遺矣。」﹞

梵言劫﹐華言時。日月星辰運行無乓而名之日時。此中國之常言﹐何待佛然後明之﹖今夫瞬息之速﹐頃刻之暫﹐歲月之積﹐今古之異﹐成壞相因﹐治亂相續﹐載籍以來﹐皆可孜矣。何時爲住時邪﹖何時爲空時邪﹖誣篾按據而造說茫昧﹐幻觀天地而實證八荒﹐多見其妄矣。「易有太極﹐是生兩儀」﹐此孔子之言也。「太極﹐無也﹐兩儀﹐形器也。形器從無而生」﹐此仁贊之言也。仁贊以其言自比於孔子﹐不知量之甚矣。又以太極而下爲半﹐是太極而上猶有半焉。則又安得引兩儀之間﹑五運文質之循環﹐以證四劫之全乎﹖言之淺陋如此﹐是來嘗識太易之門戶﹐而敢爲無根之說以詆毀聖道﹐此所謂順非而澤以疑眾﹐孜於先王之法﹐必誅而不以聽者也。

﹝釋迦﹐姓也﹐釋迦有王﹐聽後譖﹐檳子逮出﹐到北雪山﹐住直林中﹐數年﹐歸徳如市。父思往召﹐辭過不還。成佛﹐號釋迦氏。﹞

昔者舜之父母﹐生象面惡舜﹐舜起敬起愛﹐盡事親之道﹐而父母皆悅﹐各進於善道。迄今敷千年﹐言孝者稱爲首。彼佛以母之贊己﹐並怨其父﹐忿然離其親﹐𨿽召而不還。是以忿對爲子﹐至不道也﹐而曰得道成佛。宜其教人以絕滅天性爲道﹐而世之薄恩畋徳者靡然從之。中國者﹐人倫之所在也。若以此爲教﹐使人皆不父其父﹑不君其君﹐謀用是興而兵由此起﹐大亂之道也。不慈不悲孰甚焉﹖

﹝釋迦氏名牟尼﹐譯爲寂默。未成佛時﹐爲大菩薩﹐生兜率天﹐住六十億。諸天共議言「今菩薩將降﹐當生何固﹖」菩薩曰「觀釋種職盛﹐父性仁賢﹐母懷貞順﹐應往降神。」化爲白象﹐降母右脇﹐影現於外﹐如在琉璃。﹞

未成佛時﹐於兜率天住六十億。旣成佛後﹐於天竺國住四十九年。是爲佛之功力﹐反不如菩薩時﹐何也﹖凡僧之教人祈向者﹐皆令發願生兜率內宮﹐而不令生天竺國﹐是天竺國不如兜率內宮明矣。天竺國不如內宮﹐則是佛所住不如菩薩所住﹐又何也﹖父性仁賢﹐乃聽母贊乎﹖母懷貞順﹐乃諧其子乎﹖初爲菩薩﹐旣已超於六道﹐復化爲象﹐又何墮於畜生﹖象胎生象﹐人胎生人﹐不可易也。象出人胎﹐則無是理也。其曰有父有母﹐卽是男女媾精之所成﹐而非象胎矣。如其不然﹐則可以無所托籍﹐忽爾自生﹐又何必擇父母而依之哉﹖至於降母右脇﹐影現於外﹐皆理之必不然者﹐無非妄也。

﹝四月八日﹐於無憂樹下從右脇出。年十歲﹐射金銀銅鐵七鼓﹐發矢洞徹。年十七﹐出四門遊﹐觀生﹑老﹑病﹑死﹐思求出家。王執其手﹐流淚言「宜息此懷﹐國未有嗣。」太子夜從北門去﹐曰「不斷八苦﹐不轉法輪﹐不成菩提﹐誓不還此。」王俾求之。太子豈不知恩﹐但爲四患吉爾。﹞

古之帝王固有稟異顯祥者﹐蓋肇生元聖﹐開物成務﹐以拯天下後世﹐故靈气交感﹐異於眾人。然男女之形﹐生出之道﹐則不可易也。脇下無可生之路﹐裂脇而出﹐豈非母之大苦歟﹗前代史氏記躲物之妖﹐有陰生於頭﹐足生於背著反常逆理之甚﹐人所惡見而諱言也。如脇下可以生育﹐是則妖气之極﹐故生此人﹐以其邪道﹐爲中國之害者耳。李廣夜見艸中石﹐誠以爲虎也﹐射之飲羽。明日復射﹐則不復能人。今十歲之兒﹐以竹箭之矢而射五金七鼓﹐應弦洞徹﹐此理之必不能者也。凡學道之人﹐其初不可差﹐佛見生﹑老﹑病﹑死面求出家﹐其發心本於愛生怖死。知生不可畱而死不可免﹐無以處之﹐故浩然棄父而去﹐曰「本來無有﹐皆空也」﹐所以排遣良心耳。此心自古至今人人具足「其可排遣乎﹖據此﹐卽太子辭父出家﹐又輿受贊見檳之事不闊﹐未知何者爲實﹖要是毀絕天性﹐非天下之大倫﹐不足貴也。

﹝夫五戒者﹕不殺﹐仁﹔不淫﹐義﹔不盜﹐智﹔不妄﹐信﹔不飲酒﹐禮。亦先王五常之教﹐蓋眼目之異號﹐頭首之別名﹐殊途同歸﹐百慮一致爾。夫五常主教﹐禁其見非﹐五戒之謨﹐防其來過也。﹞

君子之於禽獸﹐見其生不忍見共死﹐聞其聲不忍食其肉﹐是以君子遠庖廚也。此聖人戒殺之訓也。由是推之﹐博施濟眾﹐使民生老病死不失其所﹐鳥獸魚鱉成順其性﹐本於此心而行之﹐有法度焉﹐久而無獘。非如佛氏不殺之化﹐無別無義也。舉此一端﹐則仁義禮智信皆然﹐豈五戒淺淺之可比方哉﹖其途自異﹐其歸不同﹐其慮自百﹐其致不一﹐不當引聖人之道以文其說也。旣曰同歸一致﹐又曰五常止能禁其見非﹐五戒乃能防其來過﹐不知見非之與來過﹐何以別之﹖禁其見非而不復犯﹐則無來過矣。若有來過﹐是乃見非未除矣。徒欲誇大佛法﹐而不虞其言之失也。

﹝儒家者蓋出於司徒之官。﹞

九流非聖人之言。聖人旣沒﹐道術分裂﹐各得其一以自名家﹐故太史氏有九流之目。然其言推原本末﹐知風之自﹐各有所據﹐不苟然也。今釋子旣未嘗深孜聖人之經﹐乃效史家區別流派﹐猶瞽者發矢﹐窮年無中矣。自堯﹑舜至孔子﹐或在上﹐或在下﹐然見於行事﹐著於經籍﹐所以扶立人道﹑不淪於禽獸夷狄者﹐乃大儒之極功。班固言出於司徒之官﹐則非至論矣。

﹝絕去禮樂﹐棄仁義﹑獨任淸虛以爲治﹐此道家之獘也。﹞

仁之實﹐事父母也。義之實﹐從兄長也。禮之實﹐爲仁義之節文也。樂之實﹐由仁義而和樂也。不知釋氏之所謂仁義禮樂者﹐與此同乎異乎﹖同則不當棄父母﹑絕倫類﹐異則不當言仁義﹑談禮樂。今其言非哄老子﹐而不知自陷於邪僻﹐猶哄人無足而自不知其兀也。禮樂固不可絕﹐釋﹑老皆絕之﹐仁義固不可棄﹐釋﹑老皆棄之﹐其得罪於聖人均爾﹗

﹝亡教化﹐去仁愛﹐專任刑法﹐至殘殘賊至親﹐傷恩薄厚﹐此法家之獘也。﹞

自先王之迹息﹐秦以法律治天下﹐用刑嚴酷。漠世稍寬﹐而無復三代之忠厚。流俗相因﹐日攺月化。以佛圖澄之多術﹐不能止石虎之好殺。然多殺而已﹐猶未有巧殺也。及梁武爲懺﹐叢集佛書地獄苦虐之狀。至唐世﹐人君奉佛者眾﹐而酷吏始以巧殺﹐苛毒慘虐﹐眞如地獄變相﹐又有甚焉﹐所不忍聞者。嗚呼﹗悲夫﹗彼佛之說本以恐動愚人﹐使之向己﹐不虞其流禍至此之極也﹗然則法家之獘小﹐地獄之說爲害無窮。嗚呼﹗悲夫﹗其言法家殘賊至親﹐傷恩薄厚﹐以吾觀之﹐佛之教則然矣﹗

﹝推兼愛之意而不知別親疏﹐此墨家之獘也。﹞

墨氏之獘固如此矣﹐釋氏之獘豈不甚於此乎﹗棄父母出家而不顧﹐見螻皚蚊蚋則哀矜之﹐謂之別親疏可乎﹖不別親辣﹐故不諱賢否。今有聖賢之人﹐坐致太平而不喜佛﹐則釋子必不譽也。小人亡國敗家﹐而建寺宇﹐崇塔扇﹐厚給其田﹐廣度其眾﹐則釋子必以爲宿植善根﹐親受佛記者也。試用此觀之﹐其情見矣。

﹝欲君臣並耕﹐悖上下之序﹐此農家之獘也。﹞

天尊地卑﹐君臣之分也。釋氏自以方外不執臣禮﹐非悖上下乎﹖繼世承考﹐父子之分也﹐釋氏自以方外﹐不服子道﹐非悖上下乎﹖上下莫大於父子﹑君臣﹐而皆悖之﹐尙何農家之哄乎了彼農家則不然﹐勤藝黍稷﹐孝養父母﹐出其財以供賦﹐出其力以供役﹐國有勞苦之事﹐農不得兔焉﹐於上下之序未嘗悖也。釋氏不耕而食﹐乃又哄之﹐失其本心甚矣﹗

﹝沙門仁贊曰「儒有九流﹐釋存丸錄﹐淺深之道不侔﹐內外之文斯異。然殊途同歸﹐百慮一致者也。」﹞

理有至眞﹐以似而亂之則可惡矣。故惡莠恐其亂苗也﹐惡紫恐其亂朱也﹐惡楊﹑墨恐其亂仁義也﹐惡佛﹑老恐其亂性理也。九錄與九流同乎﹖則何有淺深內外之辯。如其異乎﹖又何有同歸一致之理。此姦僧滑釋欲主張其說﹐恐不能勝﹐又竊取儒書近似之說以符同之。使愚夫懦士怵惑不能自解﹐可不戒而遠之哉﹖

﹝佛所生國迦毗羅城﹐謂四重鐵圉之內﹑三千日月﹑萬二千天地之中央也。蓋佛之威神不生邊地﹐故中天竺國如來成道焉。﹞

今釋者言佛土日西天﹐西方。言西﹐則非四方之中也。何不曰中天﹑中方﹐以顯其非邊地所生乎﹖據釋氏之說﹐以東方震且爲人主之國。佛旣神聖﹐擇美處而後生﹐何不生於人主之國﹐而生於篤學異術﹑重貨輕禮之地哉﹖昔辯者惠施曰「我知天下之中央﹐燕之北﹑越之南是也。」燕之北﹐天下之極北也。越之南﹐天下之極南也。以是爲中央﹐則無所往而非中央矣。與釋氏以天竺爲天地中﹐談詭荒誕﹐蓋一說也。

﹝何承天閃沙門惠嚴曰「佛國用何曆術而號中乎﹖」嚴云「天竺之國﹐夏至之日方中﹐無影﹐所謂天地之中也。此國測之﹐故有餘分。致歷有三代增損﹐算必差忒﹐明非中也。」﹞

昔堯命羲和曰「期三百有六旬有六日﹐以閏月定四時成歲。」此歷法之祖也。至於今行之﹐四時不差﹐日月不忒﹐星辰不亂﹐人事各得其生。釋子亦據之以爲節﹐乃歷象授時之效也。若不足信﹐則晦﹑朔﹑弦﹑望﹑分﹑至﹑啟﹑閉無所準度﹐而寒暑愆度﹐四時失序久矣。安得言中國非中而歷有差乎﹖不然﹐天竺之歷法何爲不傳於中國﹐而堯﹑舜之歷法至今無獘也。佛以四月八日降生﹐何爲釋子考證參差﹐終無所定哉﹖惠廣之言至淺﹐何承天必有以折之﹐而釋子諱傳爾。

﹝一洲四主﹕南海名象主﹐地惟暑濕﹐偏宜象﹐風俗躁烈﹐篤學異衛﹐是爲印度﹐或云天竺﹐或云身毒。西海名寶主﹐偏饒異珍﹐輕禮重貨。北海名馬主﹐其俗凶暴忍殺﹔衣毛。束海名人主﹐地惟和暢﹐俗行仁義﹐安土重逼﹐卽所謂震旦國。諸儒滯於孔教。別指洛陽以爲中國﹐乃約軒轅五嶽以言﹐未是通方之巨觀也。﹞

據此﹐則篤學異術﹑輕禮重貨﹐釋迦所生之國也。教人反易彜倫﹐以七寶裝嚴佛事﹐如華嚴誇大之說﹐特以其國多寶故耳。俗行仁義者﹐中國列聖之化也。名曰人主﹐乃是人之所生﹐與他方夷狄之俗天地相懸。仁贊心知矣。後世臣服夷蠻﹑梯坑人貢者﹐或效象馬﹐或獻麒麟﹐皆以黠夷方能擾馴而駕馭。由此觀之﹐乘金毛獅子﹑六牙白象﹐殆亦此類﹐自其俗尙耳。不知諸儒滯於孔教乎﹖抑諸儒溺於佛說乎﹖

﹝晉大常彭城王紘表﹐以肅祖好佛道﹐手晝形像於樂賢堂。經歷寇難﹐而堂猶存﹐宣著作﹐咸使作頌。顯宗出弦麥博議。蔡謨曰「佛者夷人﹐惟聞變夷從夏﹐不聞變夏從夷。先帝天縱多才﹐聊畫此像﹐未是大晉盛徳之形容。今欲發王命﹐史宮﹐上稱先帝好佛之志﹐下爲夷狄作一像之頌﹐義有疑焉。」君子曰「斯剛愎之鄙夫﹐井坎之固量也。見漠之諷議﹐局據神洲一域﹐以爲中國也。佛則據通閻浮一洲﹐以此爲邊地爾。天竺者﹐地之中心也﹐故提封所及﹐三千日月﹑萬億天地﹐惟佛所統﹐非謨能曉。嵩﹑洛以土圭測影爲中﹐乃是神洲之別中耳。」﹞

天竺在中國之西﹐有路可以來往﹐何得言天竺國別有天地乎﹖旣是一天地﹐卽四方上下共取一中﹐何得言神洲有別中乎﹖蔡謨守道甚固﹐不惑邪說﹐正夷﹑夏之分﹐以革其君之遇舉﹐可以表示後世。仁贊乃自目爲君子﹐目謨爲鄙夫﹐而不知其庸愚陋劣之甚也。聖人以土圭測影﹐觀一气之交會而定天地之中﹐夫有所據矣﹐豈欺我哉﹗

﹝《辯惑論》曰「說者以爲佛法本出西胡﹐不應奉之於中國。夫由余出自西戎﹐輔秦穆以開霸業﹐日殫生於北狄﹐侍漠武而除危害﹐何必取其同俗而捨其異方乎了」﹞

據此說﹐卽僧徒心知天竺是夷狄而非地中﹐甚明矣。𨿽然﹐舜東夷之人也﹐文王西夷之人也﹐得志行乎中國﹐以人道治人﹐使人不爲夷狄禽獸﹐則萬世之師﹐不以東夷西夷而外之也。若夫邪說矣謁﹐絕滅倫類﹐以鬼道化人﹐使人惑於生死鬼神之際﹐亂中國之俗﹐則萬世之罪人﹐𨿽生中國﹐猶當屏於遠方﹐不能使立。又況夷狄之教﹐宜何如哉﹖

﹝漠求西域之名馬﹐魏收南海之明珠﹐物生逮域﹐尙此爲珍﹐道出遐方﹐獨何可棄﹖況百億日月之下﹑三千世界之內﹐則中在於彼域﹐不在此方矣。﹞

《淮南子》言「古者天有十日﹐羿射其九」﹐其涎已可笑矣。而釋氏之言乃又甚焉。今中夏寒暑之運﹐至於六月而炎气極隆﹐土山焦枯﹐江河涸竭﹐人無廈屋之庇者﹐或以喝死。此一日耳﹐而气尙如此。今乃日有百億日月﹐不知天竺國中受此曝炙﹐何以能生邪﹖徒欲爲美言誇張之﹐而不意其言之失如此。愚夫無知﹐何足深罪﹐而信之者爲可怪也﹗

﹝天竺沙門僧康會﹐吳赤烏年達乎建業。孫權召而問之﹐曰「佛何靈驗﹖」會曰「如來遷迹﹐已越千年﹐遺骨世間﹐名爲舍利。昔阿育王起八萬四千寶塔﹐以表遺化也。」權以爲誇誕﹐乃曰「若得舍利﹐當爲造塔。」會乃以瓶盛水﹐燒香禮請﹐三七日﹐忽聞瓶中鏘然有聲﹐果獲舍利。權自執瓶﹐瀉銅盆上﹐舍利所街﹐盤卽破碎。權肅然驚起。會進言曰「合利威神﹐豈有光相而已。此乃劫燒之火不能焚﹐金剛之杵不能碎。」權乃置舍利鐵椹上﹐使有力者用槌擊之﹐堪槌俱陷﹐舍利無損。權大嗟服﹐卽爲建寺﹐號曰建初。由是江左大法遂興﹐會之力也。至孫皓廢棄淫祀﹐及佛伽藍﹐並欲毀壞﹐遣張昱指寺誥會。昱不能摧﹐還嘆會才明﹐非臣所測。皓大集朝賢迎會。會旣坐﹐皓問曰「佛教所明善惡報應﹐何若是乎﹖」食對曰「詩詠『求損不回』易稱「積善餘慶」﹐惟典儒之格訓﹐卽佛教之明謀。」皓曰「若然﹐則周﹑孔已行﹐何用佛教﹖」會曰「周﹑孔略示世間﹐釋教廣明因果﹐故行惡則永劫地獄菩酸﹐修善則長受天官安樂。」皓不能折。﹞

舍利子之爲物﹐乃釋子修煉。攝心精气之所結﹐猶石中有水精﹐木中有膏液﹐物理之常﹐獨善保身者斯有之。然不救饑寒﹐鑑民物信。世亂不能以舍利而治﹐人死不能服舍利而存。無所用之﹐不足貴也。孫權嘗深孜﹐遂爲僧會所惑﹐使江左之人初識邪法﹐流傳至暗﹐竟以喪邦。舍利果何利哉﹖唐初崇奉佛牙﹐火不能焚﹐鐵不能碎﹐轉奕以羚羊角擊之﹐如破朽壞。若使奕見比舍利﹐必有以處之矣。浩﹐亡國之人也﹐安知周﹑孔之教乎﹖使其能知之﹐必不至爲人所禽矣。且其身爲國王﹐宜其前世所積﹐自合長受快樂﹐又何故一旦傾復面無善應乎﹖

﹝《正法念經》云「若有眾生埽如來塔﹐命終﹐生意樂天。」又云「修治故塔﹐命終﹐生白身天﹐輿諸天女五欲自娛。」《菩薩行經》云「有一貧人賣薪爲業﹐向澤中采薪﹐見一塔寺﹐狐狼飛鳥﹐艸木荊棘﹐不淨滿中。貧人愴然﹐誅伐埽除﹐作禮而去。命終。生光音天﹐盡其天壽。又復一日﹐返作轉輸王。」﹞

佛設如此等教﹐其發心也﹐不知欲誘人爲善乎﹖抑將自保其塔乎﹖如誘人爲善﹐莫先於正其心。如比等教﹐反以利樂害其心也。人各有所欲而未必皆同﹐多爲利路以張之﹐必有一中﹐中則其說可入﹐此佛之術也。言生意樂天﹐則凡心意有所好樂而不得者﹐必爲之埽塔矣。言生白身天﹐則凡醜黑爲女子所惡﹐欲淫色而不得者﹐必爲之埽塔矣。言生光音天﹐作轉輪王﹐則凡瘠啞聾聵﹑貧窮下賤者﹐必爲之埽塔矣。其設教之心如此﹐果可謂之正道乎﹖今欲詰之﹐則必曰「此皆無礙方便也。人之根器萬端﹐不如是﹐不能設之人善。」嗚呼﹗使人隨意所欲而得之﹐好色則得女﹐好貴則得王﹐天下大亂之道也。曾謂如是而爲善乎﹗

﹝沙門仁贊曰「夫生也者﹐精气爲物﹐靈明而通照﹐死也者﹐遊魂爲變﹐幻化而不眞。合利建塔於人間﹐其故何哉﹖」答曰「因之修也﹐捐肢飼虎﹐化肉拯饑。果之證也﹐示色非色﹐明空不空。然則香薪亙焰而齒骨不灰﹐舍利晶熒而人天戴仰。建於寶剎﹐祕以金瓶﹐彈土木之功而不爲奢﹐窮丹鸌之篩而不成僭。」﹞

孔手曰「原始反終﹐故知死生之說。」生者﹐始也﹐有始然後有終。死者﹐終也﹐有終必先有始。非以前世爲始﹑後世爲終也。原之爲言﹐究其所以然也。反之爲言﹐要其所歸極也。知生之所以然﹐則知死之所歸極矣。手路同死﹐孔子曰「未知生﹐焉知死﹖」此之謂也。其言不誇不誕﹐約而盡﹐簡而逋﹐與佛氏之說死生﹐猶黑白之不同也。仁贊所言旣以膚淺﹐乃復淆亂本文﹐附以己說﹐以生爲靈明﹐以死爲不眞﹐其淺陋如此﹐尙敢論生死哉﹗旣不明生死﹐宜其言之多妄矣。古之人藏赤刀﹑弘璧﹑天球﹑河圖﹑竹矢﹑弓戈﹐蓋有至理﹐非爲福田利益﹐誘人以茫昧之事﹐亦未嘗窮極土木﹐糜費金寶﹐以爲貯藏之所也。後世不以理洽天下﹐先王之制﹐又信邪說﹐希求無望﹐所以使釋子腧禮越制﹐崇奉邪說﹐以一朽骨﹐費民膏血百千萬計面不卹者。嗚呼﹗必有聖君賢相推明正道以攘辟之﹐當有取於斯言矣。

﹝沙門法獻以來元徽三年於西域得佛牙﹐長二寸﹐圍亦如之。﹞

西域所用之尺﹐不知輿中胃異同﹖且據宣律師《辯惑論》云「佛現金姿丈六之質。」及凡釋氏之說皆如此。今法獻所得佛牙長二寸﹐圈亦如之。相法三十六牙﹐相之美也。佛有具足之相﹐則其牙車當一尺二三寸﹐若並頤項會之﹐其圍當四尺﹐而其頭面當五尺許矣。以五尺之頭﹐通爲一丈六尺之身﹐是自領以下﹐長一丈一尺而已。此不待智者然後知其妄也。

﹝劉向《別傳》曰「予觀典籍﹐往往見有佛經﹐乃著《列仙傳》云。」吾檢藏書﹐推劉向言﹐藏書者﹐蓋始皇時人間藏書﹐殘云﹐夫子宅中所藏書也。據此而言﹐佛法秦﹑漠以前巳流震旦也。﹞

甚哉﹐僧人之欲借重於孔子以神其說也—然稽之書傳﹐佛教人中國﹐乃自漢明帝時﹐不可攺矣。劉向博極羣書﹐如果有此言﹐何不載於正史邪﹖孔子刪詩﹑定書﹑系易﹑作春秋之外﹐不聞別有述作﹐不知何所據﹐而云壁中藏佛經也﹐使佛經盡道而無歉﹐可施於中國面傳於萬世﹐又何必待魯壁藏之﹑而劉向《別傳》載之乎﹖甚矣﹗僧人之欲借重於孔手以神其說也﹗

﹝元守中﹐霍去病討匈奴﹐至畢蘭﹐遇居延山﹐獲昆邪休屠王﹐降眾五萬﹐得金人長丈餘﹐列之於甘泉宮。此如來化被東土也。﹞

佛之道以寂滅爲樂﹐以無生爲至。旣死之後﹐乃化爲金人﹐此何理也﹖秦始皇聚天下兵鑄爲金狄十二﹐以像臨洮所現之大人﹐後十四年而秦亡。按史﹐金狄各重千石。古者每石重百二十斤﹐千石當一億二萬斤。去病所得﹐才丈餘﹐甚爲輕眇﹐殆亦匈奴所鑄耳。乃云「化被束土」﹐金像出現。然則始皇所鑄﹐何不言瑞應邪﹖隋煬帝大業四年徵林邑﹐獲金人四十九﹐皆長三尺﹐彼又何物也﹖

﹝漢明帝幸白馬寺﹐問摩騰曰「佛之出世﹐不從此土﹐何也﹖」對曰「迦毗羅街國三千大千世界﹑百億日月之中﹐三世諸佛皆從彼生。余處泉生無其綠感﹐佛不往也。佛𨿽不往﹐光明及處﹐或五百年﹐殘一千年﹑殘一千年外﹐皆有聖人傳佛聖教而化導之。」帝默然信重。﹞

漠明帝生於中華﹐爲天下主﹐不能師法前代聖帝明王﹐反信外戎﹐引入中圖﹐爲斯民千餘年膏盲骨髓之病﹐其罪大矣﹗摩騰者﹐狡猾之人也﹐觀其對明帝之言﹐示之以誇大﹐附之以侯諛﹐以行其說。非漢明之不明﹐誰復信之﹖其言曰「眾生無緣﹐佛不往生。」如其果然﹐何爲復有聖人傳佛之教乎﹖佛教旣可傳﹐卽不謂之無緣矣。其言自相衡決﹐是誕妄也。蓋佛未生時﹐中國三代之風未亡﹐元聖六經之教方盛﹐彼無自面人也。及世衰道微與端並起﹐於是夷狄之術浸淫乎中國而不可救矣。

﹝《後漠志》曰「佛身黃金色﹐項中佩日月光﹐變化無常﹐爲宏闊勝大之言﹐難得而測。故王公大人生死報應之際﹐莫不恍然失也。」﹞

佛氏所謂外道者﹐類能變匿身形﹐飛騰隱顯﹐幻出一切﹐光景怪異。佛欲降伏之﹐於是無所不學﹐遂盡其街。外道以此術爲過咎﹐而佛則齋戒淸修﹐所以終勝之耳。「身如黃金色﹐項佩日月光」﹐皆幻術之一二也。善爲宏闊勝大之言﹐以誇耀貪夫之耳目﹐而劫持懦士之心意﹐是以中國有道君子教人曰「若欲不學佛﹐能見其小﹐則不學也。」生死報應之說﹐散在後章﹐遇事而辟之﹐非一言可畢﹐觀者宜詳擇焉。

﹝顏之推《家訓》曰「夫萬行歸空﹐千門入善﹐辯才智慧﹐豈徒《六經百》氏之博哉﹗明非堯﹑舜﹑周﹑孔所及也。歸周﹑孔而背釋宗﹐何其迷也﹖」﹞

之推者﹐先師之後也﹐旣不能遠嗣聖門之學﹐又詆毀堯﹑舜﹑周﹑孔﹐著之於書﹐訓示後裔。使當聖君賢相之朝﹐必蒙反道敗徳之誅矣。今其謊尙存﹐與釋氏吹波助瀾﹐不可以不辯。

﹝「俗之謗者大抵有五﹕一日﹐夫遙大之物﹐寧可度量﹖日爲陽精﹐月爲陰精﹐星爲萬物之精﹐儒家所安也。星墜爲石精﹐若是石不得有光性﹐又質重何所系焉﹖星與日月形色同爾﹐日月又當是石也。石旣牢密﹐烏兔焉容﹖石在气中﹐豈能獨運﹖日月星辰若皆是气﹐气體輕浮﹐當與天合﹐往來環轉﹐不得錯連﹐其間連疾﹐理宜一等。何故日﹑月﹑五星﹑二十八宿各有度數﹐移勤不均﹖」﹞

謹孜之《六經》﹐惟春《秋書》「隕石於宋」﹐不言星墜爲石也。旣以星爲石﹐又似日月爲石﹐皆之推臆說﹐非聖人之言也。」之推又曰「日月星辰若皆是气﹐則當與天相合﹐安能獨運﹗」殊不孜堯之歷象﹐舜之睿璣﹐箕手之五紀﹐《周易》之大衍也。天杳然在上﹐左右遲速﹐幾於不可孜矣。然聖人步之以數﹐驗之以器﹐正之以時物﹐參之以人事﹐自古至今﹐了無差忒。凡垂象之變﹐皆有應驗。其精者預知某日日食﹐某日月食﹐飛流彗孛﹐出不虛示。則天𨿽髙也﹐日月星辰𨿽遠也﹐智者仰觀﹐若指諸掌耳。之推學博而雜﹐是以其惑如此。孔子曰「蓋有不知而作之者。」孟子曰「人之易其言也﹐無責爾矣。」其之推之謂乎﹗

﹝「地旣滓濁﹐法應沈厚﹐鑿土得泉﹐乃浮水上﹐積水以下﹐復有何物﹖河江百物﹐從何處生﹖束流到海﹐何爲不溢﹖歸塘尾閭﹐渫何所到﹖沃焦之石﹐何气所然﹖潮汐去還﹐何所節度﹖天漠懸指﹐何不散落﹖永性就下﹐何故上騰﹖」﹞

地之有水﹐猶人身之有血也。故「地中有水」《大易》八卦之明象也。若曰地浮水上﹐乃釋氏四輪之妄談也。水爲五行之本﹐其气周流於天地萬物﹐或升或降﹐或凝或散﹐皆气機之自然﹐故艸木叫有滋﹐山石則有液﹐人則有血﹐土則有水﹐金則水之所生﹐無足怪者。佛之學不明乎气﹐以气爲幻﹐故學之者其蔽如此。

﹝「乾坤之大﹐列星之夥﹐何爲分野止擊中國﹖昴爲旄頭﹐匈媽之次﹐西胡﹑東越﹑雕題﹑交趾獨棄之乎﹖豈得以人事尋常抑必宇宙外也﹖何故信凡人之臆說﹐迷大聖之妙旨﹐而欲必無恆河沙世界﹐微塵數劫也。」﹞

天地𨿽大﹐然中央者﹐气之正也。以人物觀之﹐非東夷﹑西戎﹑南蠻﹑北狄所可比也。天地輿人均是一气﹐生於地者旣如此﹐則精气之著乎天者亦必然矣。北辰帝座自有環域﹐明當三臺﹐儼分躔次﹐災祥所應﹐中國當之。其餘列宿分野﹐亦莫不然﹐班班可孜﹐固非四夷之所得占也。之推於耳目所及者尙未深曉矣﹐乃欲信驗乎宇宙之外﹐河沙世界﹐微塵數劫﹐不謂之自誑乎﹗

﹝「二日﹐夫信謗之微﹐有如影響。善惡之行﹐禍福所歸。九流百氏﹐皆同此論。豈獨釋典爲虛妄乎﹖項托﹑顏回之短折﹐原憲﹑伯夷之凍餒﹐盜跖﹑莊蹯之福壽﹐齊景﹑桓魃之富彊﹐若引之先業﹐冀以後生﹐更爲通耳。如以行善而偶鍾禍報﹐卽便怨尢﹐爲惡而倘值福微﹐乃爲欺詭。則亦堯﹑舜之云虛﹐周﹑孔之不實也﹐又欲安所信而立身乎﹖」﹞

夏至之日﹐一陰初生﹐而其時則至陽用事也。陰𨿽微﹐其極必有折膠墮指之寒。冬至之日﹐一陽初生﹐而其時則至陰用事也。陽𨿽微﹐其極必有爍石流金之暑。在人積善積惡﹐所感亦如此而已。頤回﹑伯夷之生也﹐得气之淸而不厚﹐故賢而不免乎天貧。盜跖﹑壯嬌之生也﹐得气之戾而不薄﹐故惡而猶得其年壽。此皆气之偏也。若四凶當舜之時﹐則有流放竄殛之刑﹐元凱當堯之時﹐則有奮庸亮采之美。此則气之正也。何必曲爲先業後世因果之說乎﹖若行善有禍而怨﹐行惡值福而恣﹐此乃市井淺陋之人「計功於旦暮問者﹐何乃稱於君子之前乎﹖盜跖膾人肝﹐𨿽得飽其身﹐而人惡之至今。顏子食不充口﹐而徳名流於千世。若顏子之心﹐窮亦樂﹐通亦樂﹐簞瓢陋巷﹐何足以移之﹖鐘鼎廟堂﹐何足以淫之﹖威武死生﹐何尼隊動之﹖而鄙夫之見﹐乃以貧賤夭折爲顏子之宿報。嗚呼﹗陋哉﹗之推又云「若不信報應之說﹐則無以立身。」然則自孟子而上﹐列聖羣賢舉無以立身﹐而後世髡首胡服﹑累累蠢蠢﹑千百其羣者﹐皆立身之人歟﹗

﹝「三日﹐開闊以來﹐不善人多而善人少﹐何由悉責其精潔﹖俗僧學經律﹐何異士人學《詩禮》﹖以《詩禮》之教格朝廷之人﹐略無全行者。以經律之禁格出家之輩﹐可獨責其無犯乎﹖且缺行之臣﹐猶求祿位﹕毀禁之侶﹐何供養乎﹖」﹞

中國聖王之治﹐有善則賞﹐有惡則刑﹐務爲明白。惟昏君亂世﹐然後復護罪人﹐與之祿位﹐非詩禮使然也。之推言佛之化非孔子之所及﹐則其化人必速﹐豈宜更有毀禁犯戒者哉﹖如共有之﹐則是佛化之未至也。又從而保芘之﹐是與惡人爲地耳。且儒者之教﹐養老﹑賓﹑祭必以肉﹐故畜之﹑牧之以待用。今之推許僧毀禁﹐則僧坊可以爲豕牢矣。儒者之教﹐養老﹑賓﹑祭必以酒﹐故種秫造麹蘗﹐釀之以待用。今之推許僧毀禁﹐則僧坊可以築糟丘矣。儒者之教﹐男婚女嫁以續人之大偸﹐故通媒妁﹑行親迎以成禮。今之推許僧毀禁﹐則僧坊可以爲家室﹐畜婢妾﹐聯姻婭﹐無不可者矣。世有僧食肉﹑飲酒﹑豢妻子﹐則人惡之尢甚。之推獨謂無於供養﹐何勇於保姦而果於戕正﹐顚倒迷謬如此其甚哉﹗

﹝四日﹐求道者﹐身計也。惜費者﹐國謀也。身計國謀不可兩遂。儒有不屈王侯﹐髙尙其事﹐釋有讓王辭相﹐進世山林﹐安可計賦役以爲罪人﹖若能化黔首悉入道場﹐如妙樂之世﹑禳祛之國﹐則有自然炕米﹐無盡寶藏﹐安求田蠶之利也﹖」﹞

聖人之道﹐成己則推而仁民﹐仁民則推而愛物﹐正身則推而齊家﹐齊家助捶而治國﹑乎天下。但有先後之序﹐而無不可兩遂之計也。之推不知乃祖之所學於孔子者﹐而馳心外求﹐宜其差躍之遠也。儒有不事王侯﹐辭榮避世﹐如漢祖之四皓﹐光武之嚴陵﹐舉世求之﹐不過數人而已。時君表異之﹐以風化天下﹐崇廉恥﹐興辭讓﹐旣得優賢之禮﹐又無蠹民之害﹐何不可之有﹖今憎徒所在以千萬計﹐遊手空談﹐不耕不纖﹐而庸夫愚子十人居九﹐皆得免於賦役﹐誠爲有國之大蠢﹐豈可與逸民髙士同科而待哉﹖據今之世﹐粥祠部度牒爲僧﹐一人才費絲錢百餘﹐又皆衰人之財而非出於己也。以他人之財﹐而易終身之安逸溫飽﹐所以姦宄愚庸之人皆樂爲之。農夫辛勤翰納王稅﹐歲歲有常而無已﹐又有丰凶水旱之變﹐其苦最甚﹐較其利﹐誠不如爲僧之優也。然良民日少﹐賦役日減﹐而坐食者益眾。善爲國者﹐不計目前利入之微﹐而思耗蠢生民之大﹐必有覺於斯術矣。之推又曰「使黔首皆人道場﹐則有自然炕米﹐無盡寶藏﹐何用田盆之利。」夫佛以乞丐爲化﹐忘廉恥﹐棄辭讓﹐見人之有者﹐卑身下意以求之﹐言福田利益以誘之﹐張地獄酷毒以劫之﹐必得而後已﹐不顧其他也。所以積少爲多﹐𨿽貧而富。不藉耕桑﹐衣食自足。苟有廉恥辭讓之人﹐必已不爲矣﹐又況聖人之道乎﹗

﹝「五日﹐人沒後﹐與前身似朝夕爾。世有神魂示現夢想﹐或降童妾﹐或戚妻孥﹐求索飲食﹐微須福右﹔以此論之﹐安可不爲之作地乎﹖夫有子孫何預身事﹐而乃愛護﹐況於己之神爽頓欲紊之哉﹗」﹞

轉化之說﹐佛氏所以恐動下愚﹐使之歸其教也。破其說者﹐散於後章。囡事而言﹐不一而足。同志之士﹐宜共思其非以趨於正﹐勿爲所惑也。世傳死人附語﹐大抵多是婦人及愚夫﹐其所憑者又皆蠢然臧獲之流耳。來聞有得道正人﹐死而附語﹐亦未聞剛明之士﹐爲鬼所魁。此理灼然易見也。至於求索飲食﹐徵須福佑﹐比何等鬼邪﹖之推愛護神爽﹖爲之作地﹐亦可笑矣﹐亦可哀矣﹐亦不知死生之故甚矣﹐亦不知鬼神之情狀極矣﹐亦爲先師不肖之子孫忝辱顯祖無以加矣﹗

﹝李典儀《內徳論通命篇》曰「佛之所云業﹐儒之所謂命也。命系於業﹐業起於人。虞﹑夏﹑商﹑周之典﹐黃﹑老﹑孔﹑墨之言﹐道惟施於一生﹐言罔及於三世﹐其理局面不弘矣。取義尙淺﹐利民猶救。比夫十力深吉﹐三乘妙法﹐濟四生放火宅﹐運六舟於苦海﹐若培樓之輿昆粵﹐潢污之奧江﹑漢﹐何可同年而語哉﹖」﹞

性者﹐萬物之一源﹐而气稟則有淸濁﹐是以聖哲賢愚資質有異。命者﹐萬物之所同受﹐而陰陽變運。參差萬殊﹐是以五福﹑六極值遇不一。以此理觀之﹐千古猶指諸掌也。淺狹之人﹐計功於歲只﹐責報於促近﹐而不知天地之气﹐消息﹐盈虧﹐遲速﹑顯晦﹐終不可逮﹐非如人私意小智之所測量也。旣不明其理﹐於是爲三世之說以自誑﹐是未嘗知性命。不知性命﹐其言殆難常乎﹗命與業異。業者﹐人也。命者﹐天也。不可同語也。有志之士﹐考《正蒙》之論气﹐則於典儀所辯﹐如數黑白﹐無足疑者。三事之說見於後章﹐因事而發﹐非一言而可盡也。

﹝孫陀羅難陀者﹐佛之弟也﹐四月九日生。佛使出家﹐將上天﹐路經地獄﹐中心忻怖﹐守道彌篤。﹞

佛之教﹐大抵以幻術爲神通﹐先以此驚駭眾人之耳目。食者必慕﹐怯丈必懼﹐或者必疑﹐愚者必信﹐有一於比﹐則其術入矣。仰觀乎天﹐穹窿杳冥﹐何方可以爲路﹖俯察乎地﹐厚重博實﹐何處可以建獄﹖佛所以誘動其弟者﹐殆變化如幻之所爲也。其弟見天路而忻﹐見地獄如怖﹐忻怖之心交戰於中﹐而日守道彌篤﹐則其所謂道非正道也。

﹝《經》曰「若欲削髮入道場時﹐應來和尙前長跪。和尙應生兒想﹐弟子於師應生父想。宜加尊重之意﹐誦出家咀云「毀形守志節﹐割愛無所親。棄家弘聖道﹐願度一切人。」』﹞

教人丈必自正其身﹐欲人人善丈必先正人心。心與身無不正﹐所謂至善也。今僧人無子而心想弟子以爲己子﹐弟子有父而心想和尙以爲己父﹐比心爲正乎﹐爲不正乎﹖不待辯知矣。而愚人則惑而信之﹐不可不辯也。出家唄曰「割愛無親」﹐而和尙父子各存父子之想﹐割在家自然之愛而爲棄家假合之愛﹐忘在家天性之親而爲棄家人僞之親。行乎幻妄而談乎實際﹐吾不信也。人之有父﹐猶身之有首也。今或自指其首曰﹕此幻妄也。則斷而棄之﹐欲取他人之首置諸頸上﹐必不能活矣。彼不父其父而以他人爲父者﹐何以異此﹖「然則孔子言顏回視之猶父﹐非歟﹖」曰「猶之爲言﹐比方之謂也﹐非眞以爲父也。古者制服﹐父則致喪三年﹐君則方喪三年﹐師則心喪三年。父者﹐身之所生也。君者﹐治之所存也。師者﹐道之所傳也。其尊𨿽同﹐其義則有差等矣。而共所謂師者﹐乃孔子﹑曾手﹑手思﹑孟軻之徒﹐非如世俗口傳耳受伸其占畢者也。是故顏回視孔子可以猶父﹐則未嘗名之曰父﹐而不父顏路也。視紥子猶父者﹐師之義也。孔子不得視回猶子者﹐爲厚葬言也。鯉也苑有棺而無槨﹐孔子不可徒行舍車以爲鯉之槨﹐則於回之葬﹐安得從顏路之請﹐捨車以爲回之槨乎﹖聖人者﹐理義之宗也﹐其處情文之際如此﹐豈以智力彊爲之哉﹗理之自然﹐義之至當耳。佛氏不明理義之所止﹐故以人倫爲愛欲﹐則心法滅之﹔以假爲眞諦﹐則心法起之。自以爲是﹐而終於不可行。其所謂小道可觀而致遠必泥﹐蓋君子之所不爲也。

﹝《度人經云「旣著袈裟已﹐坐受六親拜。父母皆爲作禮。」》﹞

父子﹑君臣﹐人之大倫也。如天尊在上﹐地卑在下﹐不可趴也。未有無父而有子者﹐故手必拜父。未有無君而有臣者﹐故臣必拜君。此理之必然﹐非人以智巧造爲之也。今佛之教﹐一削其發﹐身被胡服﹐卽視父母如路人﹐接六親如糞土﹐以本心爲妄﹐以僞行爲眞﹐不亦悖哉﹗孟子曰「天之生物也﹐使之一本﹐而夷子二本。」如佛之教﹐亂倫兼愛﹐與墨氏相似。而其設僞善辯﹐則又甚焉。有志於道者﹐所宜愼擇也。

﹝《經》云「出家入道﹐功徳無量。六天人中﹐往反十世。若爲出家作畱難者﹐其罪深入地獄﹐黑暗無目。」

富貴逸樂﹐人之所貪也﹐瘩聾瞽跛﹐人之所惡也。以人之所貪者誘人﹐使人相勸而出家﹔以人之所惡者怖人﹐使人相信而勿難﹕此所謂以利迫病良民之心﹐而不可救藥也。凡有所爲而爲善者﹐皆人欲之私﹐是利道也﹐異端邪說是也。無所爲而善者﹐乃天理之公﹐是本心也﹐孔孟之教是也。其道正猶水火之不相入﹐而或者欲比而同之﹐蓋惑溺而未之思爾。

﹝安法師作《出家戒》﹐其辭曰「荷道佩徳﹐縈仁負義﹐絕世離俗﹐回情易性﹐行人所不能行﹐割人所不能割﹐名日道人。」﹞

仁者﹐人之本心也。義者﹐人之所共由也。曰仁與義者﹐立人之道者也。得此道而不失﹐名之曰徳也。此由古至今萬世而無獘者也。佛氏絕世離俗﹐則異乎此。無親安得曰仁﹐無君安得曰義。不仁不義﹐安得曰道乎﹖聖人之教﹐皆因其良心﹐無不可行者﹐順情性之正也。今欲回情而易性﹐乃造作布置﹐非循自然之理。父母天性﹐不可割也。割所不可割﹐是無人之心也。然則其所謂道者﹐如孟子所謂「不仁」之道耳﹐非聖人之道也。

﹝有羅漠至健陀羅國﹐見梵志捶訓稚童。羅漠曰「世典文辭﹐徒疲功績﹐豈若如來聖教﹐福智冥滋。昔南海之濱﹐有枯樹五百﹐蝙蝠穴聚其中﹐諸商人甜止樹下﹐時屬寒烈﹐積新蘊火﹐枯樹忽然。商人中有誦阿毗達摩藏者﹐蝙蝠𨿽爲火困﹐受好法音﹐忍而不去。命終﹐受生﹐捨家修學﹐並證聖果。子𨿽不佞﹐亦居一數。人今愛子﹐可許出家。出家功徳言不能述。」梵志感悟﹐放子出家。﹞

萬物散殊﹐各有種類﹐其閻或以不同形相禪者。如雀入水化爲蛤﹐鳩化爲鷹﹐腐艸化爲瑩之類﹐時至則然﹐皆气之近似而傳易者。不聞雀化爲爲鷹﹐鳩化爲蛤﹐腐艸化爲蟋蟀也。若此生爲蝙蝠﹐後生爲人﹐則萬無是理期冀骺矗患奧叫谷求騙蝠五百靡責焚之﹐又令一僧誦經其側。蝙蝠旣死﹐復令此僧指示受生之處。旣生之後﹐此五百人者﹐年月日時形狀男女貧富壽命等無有異﹐又皆自言曰「我前生眞蝙蝠也。」如是﹐猶不足信。何也﹖以萬物不能盡如是也。

﹝髙齊﹑元魏之際﹐國學大儒張賓曾經趟州偃角寺﹐索水﹑沙彌持與。問其其幾塵﹐方可飲之。惘然無對。乃以水澆其面。賓大﹐謂從屬曰「非謂以水辱我﹐眞顯佛法難思。」卽於其寺出家。﹞

饑而食﹐渴而飲﹐動靜皆然﹐天理之自然也。然眾人由之而不知﹐故飯蔬飲水﹐簞食一瓢﹐𨿽吼﹑顏之樂﹐不爲之變焉。張賓業儒﹐不知聖門自有潛心之地﹐乃爲沙彌杯水所轉﹐裂冠裳﹐毀膚髮﹐下喬木﹐入幽谷。此乃喪心失己﹐隨波逐流之人也。彼乃目爲大儒﹐以重其事﹐豈非誇其妄乎﹖夫大儒者﹐乃伊尹﹑周公﹑孔﹑孟之倫﹐仁贊烏足以識其彷佛哉﹗

﹝釋僧肇歷觀經史﹐備盡墳典﹐性好莊﹑老﹐嘗讀《道徳》章﹐嘆曰「美則美矣﹐然期神冥累之方﹐猶未盡也。」後見《維摩經》﹐乃言「今始知所歸矣﹗」﹞

以莊﹑老之道比之於佛﹐則有所不及﹐故僧肇棄莊﹑老而從佛。僧肇𨿽常歷觀經典﹐而未嘗深究﹐不得其旨﹐是以惑於異謁而不悟。其是釋而非老﹐殆亦走五十步而笑百步耳﹗《六經》言近而指遠﹐守約而施博﹐教者不可淩節而施﹐學者不可躐等而進﹐故學之者以爲難。佛氏之道以利誘人口﹕「直下承當﹐一超立入。」其辭善遁而無歸宿﹐故學之者以爲徑。使僧肇於聖人經典中優避厭躍﹐見理明而釋義精﹐必以仲尼爲大中至正之極﹐佛﹑老𨿽欲引之﹐亦不可得而引矣。

﹝釋法顯有兄三人﹐發齕俱亡﹐其父懼禍﹐及顯三歲﹐度爲沙彌。居家數年﹐病篤欲死﹐因送還寺﹐信宿使差。不復宜歸﹐母欲見之﹐不能得。十歲﹐遭父憂﹐叔父以其母寡獨立﹐逼使還俗。顯曰「本不以有父而出家也﹐正欲遠塵離俗﹐故入道爾。」﹞

法顯在家爲沙彌﹐未嘗言欲辭親也。及送寺之後﹐遂斷天性﹐此必寺僧有藥﹐偶能療其宿疾﹐因而誘道之。孩童無智﹐故信聽而不回也。凡此類﹐觀之者可以爲戒。如有子弟未能自立﹐愼勿令從釋子語。蓋佛本以化誘爲術﹐一爲所燻﹐非豪傑之士﹐鮮不惑者。戒之哉﹗戒之哉﹗若法顯之父不知天命之不可推移﹐乃自陷其子於不仁不義之地﹐其愚則又甚也。

﹝釋圓光少航墳典﹐詣理窮神。及聞釋宗﹐反同腐芥。由是出家。﹞

人之稟气不同﹐或昏﹑或明﹑或巧﹑或拙﹐或靜﹑或躁﹐或剛﹑或柔﹐千條萬端﹐非一言可盡也。膾炙人所共嗜﹐而有好食瘡痂者。晝夜人所共由﹐而有俾晝作夜者。方王澤將息﹐佛教未來﹐凡趨靜厭事之流﹐亦爲山林之行﹐往而不返。如接與﹑荷蕢﹑長沮﹑桀溺﹐乃其所見偏蔽﹐捨此取彼﹐自以爲是﹐而不可與入堯﹑舜﹑文王之道﹐聖人不取也。又況佛說人中國﹐有以惑人之耳目而移人之心意。宜夫一曲之士﹐棄經典而耽釋宗﹐如圓光者不可勝數。可悲也已﹟斨悲也已﹗或問乎有道君子曰「學儒者晚多溺佛﹐何也﹖」對曰「學而無所得﹐其年齒長矣﹐而智力困矣﹐其心欲遽止焉﹐則又不安也。一聞超騰侈大﹔之說﹐是以說而從之。譬之行人方履坦途﹐其進無難也﹐山忽髙水其前﹐水俄深乎其下﹐而進爲難也﹐於是焉有捷徑﹐則欣然由之矣﹐其勢使然也。夫托乎逆旅者﹐不得家居之安耳。未有旣安於家而又樂捨於旅也。」至哉斯言乎﹗至哉斯言乎﹗

﹝《經》云「昔尊者闍夜多詣徳義尸羅城﹐慘然不悅。少復前行﹐見一烏﹐欣然微笑。弟子怪而問之。尊者曰﹕『我初至城﹐見一鬼子饑急﹐語我云「母入城﹐爲我求食。我與母別﹐經五百歲﹐饑虛困乏﹐命將不遠﹐願與早來。』吾見彼母﹐具說此意。鬼母答吾﹕「我入城來﹐經五百歲﹐未曾得一人涕唾。我新產﹐气力羸劣﹐設得少唾﹐諸鬼奪去』吾聞鬼語﹐悲嘆生死﹐受苦長遠﹐是以慘然。時復烏者﹐乃往過去九十一劫爲長者子﹐欲得出家﹐父母不聽﹐彊爲求聘﹐成婚﹐生男﹐起愛染心﹐不復出家。從是以來﹐流轉五道﹐湣其癡愚﹐是以微笑。若復有人障出家人﹐罪報極苦﹐無得解脫。是故智者﹐殷勤方便﹐勸佐令成﹐勿作畱念。」﹞

凡聲﹐陽也。鬼無形無气無聲﹐安得有言﹖能言者﹐不謂之鬼矣。此其妄一也。鬼子與母相別五百歲﹐而娠云新產力贏。此其妄二也。鬼子旣能言﹐豈不能行﹐何不隨母入城﹐興眾鬼爭唾﹐而獨居城外。此其妄三也。大抵多妄﹐直須不信﹐勿疑也。

﹝《經》曰「在家孝事父母﹐若從師學﹐開發知見﹐此恩大也。夫出家者﹐捨父母入法門中﹐出功徳財﹐養智慧命﹐功莫大焉。追其所生﹐乃次之爾。」﹞

佛氏之學﹐不以義權輕重﹐不以禮度可否﹐無分別心﹐惟嫌揀擇﹐故其出言有過﹐處事無節。若聖人則不然﹐其制禮曰「事親有隱而無犯﹐致喪三年。」致者﹐盡極不可加也信。「事君有犯而無隱﹐方喪三年。」方者﹐比方也。君臣以人合﹐資於事父以事君﹐比於親喪而制服﹐義也。「事師無犯無隱﹐心喪三年。」師𨿽授道﹐不可與君父同服﹐以比隆焉。故隱哀於心﹐以著不忘而已。蓋父之所生者﹐獨吾身也。君之所治者﹐非獨吾身也。師之所傳者﹐聖人之道﹐非師所得專﹐而受教者亦非一人也。故父一而已﹐君則有去就﹐師則無常主﹐其理如此﹐非人私智所﹑能輕重﹐故爲等降也。是以稱情立文﹐無過而有節﹐萬世可行而無獘﹐聽謂道也。今以師資之功﹐在父母之上。借問無父母生汝身﹐則𨿽有良師﹐將誰教乎﹖古之師教人以仁義禮樂﹐皆以成其孝悌忠順之賓﹐人道之常也。今曰「捨父母入法門﹐出功徳財﹐養智慧命﹐功功莫大爲。」吾則曰「捨父母﹐入非法門﹐出罪惡財﹐養賊惡命﹐刑莫大焉。」師之名是也﹐師之實非也。

﹝沙門仁贊曰「悟理者內外齊貫﹐滯情者返通相懸。商車周冕﹐但知華首麗身﹐直發脆肌﹐安識生同死變。世雄氏由是創落須髮﹐被服壞色。設使車發鑑人﹐威權振主﹐以道內照﹐於我浮雲。」﹞

佛主教人去須髮者﹐本欲毀形貌﹐示憎惡﹐然役勢須遠俗隱處以修其道耳。然有疑焉﹐蓋其說曰「山河大地皆吾妙明中物。」敢問發獨非妙明中物乎﹖以存須髮烏有害﹐以去須髮爲人眞﹐是則道之得否﹐似乎須髮之有無而已。毛之生於面者三﹐獨去須髮而不去其眉﹐則何說也﹖佛以六道輪回皆因愛欲﹐是從棄妻子﹐斷生息﹐以絕轉回之苦。然爲僧者不能皆忘欲念﹐設戒甚嚴﹐而猶有犯者。與其去須髮之無用﹐曷若卽宮刑以去其爲病根者哉﹖況求道利物主人﹐不憚飼虎投崖﹐割截身體。面目髓腦﹐要卽與之﹐視身如空﹐一無所吝﹐何獨愛惜淫根而不斷除﹖彼靑龍寺僧光儀猶能之﹐豈諸佛祖師之教戒反不及乎﹖凡能棄捨其所難。不教人捨其所難而姑捨其所易﹐剃髮斷髮以爲難能﹐乃爲之說曰「佛不許五種不男人學道。」吾不信其無姦心也。

﹝後漢孝明帝夜夢金人﹐通人傳殺曰「臣聞西方有神﹐其名爲佛﹐陛下所夢﹐將必是乎﹖」詔遣使者羽林中郎秦景等一十四人如天竺。於月支國﹐遇沙門攝摩騰﹑竺法蘭﹐寫得經像﹐載以白馬﹐還達洛陽。﹞

人之夢多矣﹐然未嘗夢世之所無者。漢明夢金人﹐殆亦始皇所鑄﹐去病所獲耳。而傅毅乃云「西域有神」焉。帝求之而得者﹐乃經文與像。設非眞金人也﹐漠明不明。傅毅入其說﹐中國不幸。摩騰傳其言﹐至今千有餘年﹐爲害未泯。明帝﹑傅毅之罪大矣。且明帝夢金人﹐未嘗知有佛也。博毅云「西方有佛。」及寫像而至﹐則非金人也。君臣之間﹐相誕如此﹐是以空教浸淫而莫禦。嗚呼﹗漢明﹑傅毅之罪大矣﹗明君之治必復實﹐君子之道必存誠。如髙宗蘿博說之類﹐夢之正也。如孔子不夢周公之類﹐不夢之善也。過此﹑皆妄而已矣。

﹝漠武穿昆明池底﹐值黑灰﹐以問東方朔。朔云「非臣所知﹐可問西域胡人。」法藺旣至﹐追而問之。藺云「此乃劫燒之遺灰也。」﹞

以此說推之﹐則椎礦得金者﹐必曰佛之遺體也。得銀銅﹑鐵﹑錫者﹐又何物也﹖入海得珠者﹐必曰觀音之纓絡也。得瑪瑙珊瑚者﹐又何物也﹖據佛說﹐劫火洞然之後﹐空然無物﹐安得有灰﹖旣有灰﹐則天地萬物之灰﹐當增厚於地數倍矣﹐安得謂之空乎﹖其說又云「世界空二十劫後﹐有風鼓之爲風輪﹐然後有水輪﹐然後有金輪﹐然後有土地。」夫灰與土等耳﹐不知風鼓水輪之時﹐劫火何在邪﹖或曰「然則漢武所見何物也﹖」予曰「是亦石灰之類耳。石中有白玉﹐沙中有黃金﹐蚌中有珠﹐艸中有芝﹐五行秀气聚散融結﹐何所不有﹖而釋子所論乃如此。智者當物物而辯之﹐勿爲所惑也。」

﹝僧道適吳﹐合利耀靈於江左。迦羅遊魏﹐律儀創起於洛都。歸戒自此大行﹐圖塔由斯特立。旣三團峙居﹐西蜀一郡獨無代綠。豈非佛日麗天﹐而無緣者弗觀﹐法雷震地﹐而比屋者不聞哉﹗﹞

曹操爲臣而挾其君﹐奪其國﹐大不義也。孫權乘王室大亂而割據一方﹐亦非義舉也。惟蜀以帝室之冑﹐欲伸大義於天下﹐諸葛武侯輔之﹐其事最正﹐非吳魏所能擬。其功不成﹐則天也。獨無代錄者﹐可以見先主﹑孔明守先王之道﹐邪說矣謁無自而入。嗚呼美哉﹗夫日無所不照﹐而有不見者﹐云之蔽也。雷無所不震﹐而有不聞者﹐气限之也。世之明無過於日﹐世之聲無過於震雷。《六經》稱聖人之明徳者﹐曰「明並日月」而已﹔稱其威令者﹐曰「如雷如霆」而已。其言實而有證。假彼以諭此﹐故無失也。今其言曰「佛日法雷。」是以佛爲眞日﹐法爲眞雷﹐誇哉誕乎﹗

﹝二藏法師覺明家世外道。沙門乞食﹐父怒打之﹐手足遂摯。問其坐犯﹐乃謂所打沙門。竭誠懺悔﹐數日便瘳。因是涕落﹐爲其弟子。﹞

凡不奉佛者﹐佛卽謂之外道。沙門從乞﹐取非其有﹐義所不可也。主人不與﹐彼必有言色以激怒之﹐是以見垂耳。用力摯入﹐連其肱股﹐或致差跌﹐則亦常事也。覺明因此乃入邪說於其父﹐不特陷其身﹐又且污共親。罪莫大焉。孔子曰「五刑之屬三千﹐而罪莫大於不孝。要君者無上﹐非聖人者無法﹐非孝者無親。」而佛之徒兼犯之。明君在上﹐良相佐治﹐卓然獨見﹐扶持仲尼之教﹐攘辟佛說﹐是斯民之天福也。

﹝沮渠蒙遜遇曇無識弘肩佛教﹐崇禮彌厚。元魏聞識道術﹐將延之。蒙遜不許。識辭以求經而西﹐又知業期將及﹐累以終事。遜忽之﹐令刺客於路害讖。自是遜心愧其事﹐白日見鬼﹐以劍刺之﹐遂卒。﹞

無讖之心﹐不過欲敷揚佛教爾。然沮渠蒙遜崇禮方厚﹐國人未能成佛也﹐何爲遽捨﹐又往魏邦乎﹖方元魏來迎﹐蒙遜不許其去﹐事之所宜愼處者也。無讖棄此從彼﹐旣負蒙遜崇禮之心﹔冒禍殺身﹐又乖元魏招延之意。此皆縱心率意﹐無有規矩﹐道之所惡也。且旣知業期將及﹐姑安於遜以待死可矣﹐又何必畱言激怒﹐以殘其軀乎﹗其生也尙不能以佛力免禍﹐至死矣乃能白日爲鬼以復讎﹐又何信乎﹖

﹝拓跋珪信任崔浩﹐殘害釋氏﹐毀破浮圓。太武遭癘疾﹐方始感悟。有白足禪來相啟發﹐生悔愧心﹐卽誅崔浩。﹞

按史﹐魏太武與崔浩皆信重寇謙之而惡佛法﹐因入寺﹐見沙門有兵器。釀具及富人所寄藏物﹐乃誅沙門﹐焚經像﹐一切蕩除﹐滅其蹤迹。然則釋子有以取禍矣。後四年﹐然後浩被誅。自恃才略﹐專制朝權薦五州士數千人爲郡守﹐以新問舊﹐不用太子晃之言﹐又輿髙允撰國記﹑實綠刊石﹐立於衢路﹐用彰直筆。往來無不以爲言。北人忿怨﹐相與諧浩於帝﹐以爲暴揚國惡。帝怒﹐使有司按浩罪狀﹐召浩詰之。浩不能對。遂夷五族。浩之罪如此。然則浩有以取禍矣。浩與太武信寇謙之而毀佛﹐正猶惡醉而彊酒﹐夫豈足以治佛哉﹖惜其小有才不聞君子之大道﹐是以及禍。不然﹐浩所建立﹐奇謀碩書多矣﹐當以埽除佛法爲冠。其不幸而死﹐乃其恃才專制﹑直筆犯眾之罪﹐非爲破佛也。癘疾﹐人之所常有也﹐苟以太武以毀佛而癘﹐則古者齊侯之疥店﹑晉侯之蠱疾﹑平公之膏盲﹑荀偃之癉疽﹐是時未有佛也﹐不知又以何事而致邪﹖白足啟發﹐則不足怪。自爲其教﹐勢須如此。然崔浩之誅﹐則如史所載者﹐非白足所能殺也。

﹝三藏法師道希嘗坐井﹐口燥﹐瓶內空﹐弟子未來﹐無人汲永。三藏乃取柳枝揮井口﹐密心誦﹐泉遂湧出﹐乎至井唇。﹞

孟子曰「今夫水﹐搏而躍之﹐可使過顯﹔激而行之﹐可使在山。是豈水之性哉﹖」予聞西域僧人人中國﹐有善持者﹐井溢枯﹐火明滅﹐龍山水﹐咒人興什﹐此亦素問移精變气祝由之類耳。杜甫論石犀曰「自古𨿽有厭勝之法﹐江水終向東流﹐不可回也。」如西域之咒﹐豈能乎五嶽爲地﹐涸四海爲田﹖歲大旱饑﹐豈能咒之使飽﹖兵大殺戮﹐豈能咒之使仁﹖然則區區揮柳枝﹑湧井水﹐將何濟乎﹖

﹝北齊髙洋誅滅李老﹐悉令出家﹐敢以抗者﹐命斬之。於是並求剃染。十年之中﹐僧二百餘萬﹐寺四千餘所。二十八年﹐爲周所滅。﹞

仁贊記此者﹐以誅李老爲快也。十年之中﹐僧二百萬人﹑寺四千餘所﹐北齊崇奉佛教不爲不至。然四千餘寺﹑二百萬僧之眾﹐豈無聖智﹐能爲齊園之福者﹖當冥資歷笄﹐祈夭永年﹐何爲二十八年遽有滅亡之禍乎﹖然則言奉佛供僧田利益者﹐不足蘊據明矣。

﹝南宋元嘉中﹐有上事者云「比寺塔之飾過興﹐樂福之徒日甚。」帝以問侍中何尙之曰「範秦﹑謝靈運皆稱《六經》本是濟俗﹐性靈眞要﹐會以佛經爲指南。此賢達正言﹐實誠有當。若使率土之濱皆統此化﹐則朕垂拱坐致太平。」尙之對曰「惠遺法師云「釋氏之化﹐無施不可。」臣謂此說﹐有契理奧。百家之鄕﹐十人持五戒﹐則十人淳謹﹐千室之邑﹐百人修十善﹐則百人和穆。傳此風教﹐已徧寰區﹐縞戶億千﹐仁人百萬。夫能行一善則去一惡﹐去一惡則息一刑。一刑息於家﹐萬刑息於國﹐則陛下之言坐致太平矣。」﹞

按史載宋文帝性仁厚恭儉﹐勤於爲政﹐守法而不峻﹐容物而不弛﹐百官皆久於其職﹐守宰以六基爲斷。吏不苟免﹐民有所系。三十年間﹐四境無事﹐戶口蕃息。出租供徭﹐止於崴賦。晨出暮歸﹐白事而已。閭閭之內﹐講誦相聞﹐士惇操尙﹐鄕恥輕薄﹐江左風俗﹐於斯爲美。後之言政治者﹐皆稱元嘉焉。史家乃實綠也﹐未嘗因崇飾佛塔﹑奉佛重僧﹐而能致隆平也。文帝謂何尙之者﹐自己失言。謝靈運以放恣殺身﹐其言亦何足取乎﹖尙之阿意而對﹐敷演邪說﹐疑若可用﹐然終於不可者﹐何哉﹖佛住世說法四十九年﹐化導眾生﹐願力悲廣﹐亦不能使天竺一國盡奉其教。蓋亂倫滅理﹐勢所難行也。民之性善﹐天所命也。然其生或感戾气﹐或無常產﹐或值上失其道﹐於是有悖逆作亂之行。嚴刑重辟猶未足以禁之。乃謂使之皆持五戒﹐修十善﹐可以坐致太平﹐不亦欺乎﹗且以五戒論之﹐百姓有爭鬥﹑貪財色﹑爲寇盜﹑造詐僞者﹐不知尙之用刑乎﹖不用刑乎﹖用刑﹐則與世法何異﹖不用刑﹐則犯戒者益眾。億兆蚩蚩﹐又非可家至戶到﹐人人而誘勸之也﹐將何以處此﹖今僧之所聚﹐修戒持律之地也﹐猶可規罰﹐然後能齊﹐而況天下四海之人乎﹖是尙之慕其名而未嘗核其實﹐文帝悅共言而未嘗究其月﹑君臣爲空虛誕幻之說以相應和﹐如說夢事﹐豈不可笑哉﹗且惠遠所謂釋教無施不可者﹐予請質之﹐曰「人之生莫仁於父子﹐莫禮於夫婦﹐莫義於君臣﹐莫大於養生送死﹐莫治於禮樂刑政﹐凡所以維持倫理﹐胥立於世者﹐佛皆以爲不可﹐而獨以無夫婦﹑父子﹑君臣﹐厭生患死﹐潔然自立於山林﹐空虛寂滅爲可。是亦有所可﹑有所不可﹐何謂無施不可戰﹖如尙之者﹐所謂大惑不解者歟﹗」

﹝沙門功徳﹐直舒手出香﹑掌中流水。﹞

手上無火﹐何爲出香﹖掌心無泉﹐何爲流水﹖皆所謂幻術也。如世之巫師﹐吐火吞刀﹐分身匿形﹐以欺愚俗﹐取金資之利以養其家。王法修明﹐則當攘絕﹐不使鬼怪得以惑眾者。正使手上出香﹐其能晝夜相續而不息乎﹖掌中流水﹐其能灌注飲勺而不竭乎﹖能如是者未免於幻﹐不能如是者又何歉乎﹖

﹝南齊太祖建元中﹐安城野火﹐洞澤焚燼﹐惟數丈地艸獨不然﹐遂往視之﹐得一金像。旣感靈瑞﹐而聖化益隆﹐在位三年而崩。武帝季年下詔﹐公私不得出家爲僧道﹑及捨宅起塔寺。相承七主﹐合一十四年﹐爲梁所誠。﹞

方火之烈山焚澤﹐何人往視﹐見數丈不然之艸乎﹖則必火息而後見之﹐或地有泉潤﹐火不能及耳。姦人猾僧囚竊置金像於其間﹐以爲靈瑞﹐齊祖不察而崇信之。假如靑蓮寶座﹐丈六金身﹐湧出地中﹐正是妖怪﹐又足賣貴乎﹖靈瑞旣著﹐聖化旣隆﹐不能爲齊祖冥遐壽﹐三年而崩。朋武帝禁人爲僧﹐不許起寺﹐而運祚短促﹐爲梁所滅﹐亦非毀佛之致必矣。

﹝梁髙祖斷織仙人鳥獸之狀﹐恐裁剪有乖仁恕。宗廟祭祀並爲蔬果﹐不使血食。蓋欲與諸蒼生同契等覺﹐共會偏知。﹞

甚哉﹐蕭衍之不明也﹗按史﹐衍作浮山堰以灌壽春﹐不乖仁恕乎﹖堰未成而壞﹐役夫死者聲聞數里﹐不乖仁恕乎﹖納侯景﹐致禍敗﹐饑餓病死於閡中者不知其數﹐不乖仁恕乎﹖身餓而死﹐宗廟廟頡復﹐不乖仁恕乎﹖未及與蒼生同契等覺﹐而其身先已爲殍瘠矣。乃禁斷織文﹐勿爲鳥獸﹐恐見裁剪﹐不知輕重如此。甚哉﹐蕭衍之不明也﹗

﹝太學博士江泌女﹐小而出家﹐八九歲誦《出淨土》等經二十餘部。長房云「是宿習﹐非關神授。且據外典。夫子有云「生而知之者上也﹐學而知之者次也。」此局談今生﹐昧於過往耳。若不爾者﹐何以得辧內外﹑賢聖﹑淺深﹑過現乎﹖」﹞

人生稟气﹐值五行之秀﹐則淸明穎悟﹐記識絕倫。近世如張文定閱《法華經》五日而成誦。程明道幼年﹐人試以質帳﹐一目舉千人﹐無有差失。《法華經》姑可以言宿習﹐質帳則非世間素有﹐亦可以言宿習乎﹖江泌女小而出家﹐旣八九歲矣﹐其能誦經二十餘部﹐亦有資質慧而已﹐何足怪哉﹖便欲推爲宿習﹐妄引二世﹐詆訾孔聖之言﹐坎井之蛙﹐固不知東海之樂也。使泌愛其女﹐教以禮節﹐訓以詩書﹐輔成其美質﹐必爲烈女賢婦﹐如宋之共姬﹑衛之共姜﹐行義立於當年﹐名節垂於後世﹐豈徒削髮披緇﹐塊然爲無用之物哉﹗

﹝釋曇諦母夢一僧﹐呼之﹐爲母寄塵尾並鐵鏤書鎭。旣覺﹐見二物俱存﹐因而懷孕﹐生諦。諦年五歲﹐母以塵尾示之。諦曰「秦王所餉。」母曰「汝置何處﹖」答曰「不憶也。」他日﹐諦隨父之樊﹑鄧﹐見僧﹐遽名呼之。契曰「童子何以呼宿士名﹖」諦曰「阿上曾爲眾僧采藥﹐被野豬傷﹐今可忘邪﹖」碧初不憶此﹐乃詣諦父。諦父具說諦生本未並書鎭﹑尾等。薯乃悟而泣曰「卽碧先師弘覺法師也。師嘗爲姚萇講《法華》﹐貧道爲都講。姚萇餉師二物﹐今遂在此。」追記弘覺捨命﹐正是寄物之時日。諦已出家﹐遊覽內外﹐遇物斯記。晚入吳虎丘小寺﹐講禮﹑易﹑春秋。﹞

曇諦能記塵尾﹑書鎭﹐是秦王所餉﹐而不能記所置之處﹐僧能記爲姚萇都講﹐而不記爲野豬所傷。此何理也﹖以予考之﹐諦父戇﹐其母淫﹐而與僧姦者也。塵尾﹐書鎭乃僧所私與﹐而非夢也。僧知其有孕﹐而懼書之或泄﹐則以塵尾﹑書鎭之說教婦人﹐以夢爲記耳。故凡諦言秦王所餉及問僧豬傷之事﹐皆其母所教也。此婦人旣迷其夫﹐復誑其子﹐共謀久而不敗﹐則又皆僧碧之教也。不然﹐夢得二物﹐覺而有之﹐萬無此理矣。自謂爲姚萇都講﹐指諦爲先師﹐而諦亦不省其妄﹐益可見也。諦晚能讀禮﹑《易》《春秋》﹐必悟此事﹐恨母之失而惡釋之亂。惜其時無能接之使反冠服者爾。此亦爲世人之永戒也。

﹝後周武帝季年﹐毀破前代一切佛塔﹐鎔割聖容﹐焚燒經典﹐寺廟盡賜王公爲第宅。三坊釋子減三百萬﹐皆復軍民﹐還歸編戶。蓋蒼生不幸﹐非吾宗之不幸也。﹞

偉哉﹐周武之此舉也﹗禍敢花應之說所不能惑﹐茫昧無稽之言所不能誑﹐卓然自信﹐罷黜不疑。使後嗣稍賢﹐能承美志﹐世傳弗失﹐以待聖王﹐則邪說與異端消滅已久﹐蒼生之幸﹐豈有量哉﹗若周武者﹐可謂明矣。若周者﹐可謂勇矣。後世英主者出﹐能視效雨增美之﹐又何槐於大禹放龍蛇﹑戮防風﹐周公驅虎豹﹐應苦戎狄﹐孔子成《春秋》﹑討亂臣賊子﹐孟子辟楊墨﹑息邪說﹐距詖行﹑放淫辭﹑以承三聖﹐豈特於周武有光而己也。

﹝沙門智賢譯天文二十卷﹐盡星辰之晷度﹐極日月之盈縮﹐苟非聖人﹐洞曉幽深﹐曷以世智而酌度者哉﹖﹞

智賢所譯《天文》﹐不知據何書而爲之﹖若用佛說﹐須彌居中有四天﹐日月星辰各有宮室城郭人物﹐遠須彌山﹐互爲隱現。則是荒誕之言﹐無度數證驗﹐不能起歷﹐豈足信也﹖若用中國之法﹐則帝堯歷象﹑虞舜璿璣﹐占天授民﹐千古不忒﹐何待智賢推步而後著哉﹖

﹝建業有七百餘寺﹐侯景焚熱﹐餘者無幾。陳髙祖皆備修補﹐翻譯新經﹐講通舊論﹐不謝前軌。﹞

古人苜言曰「前車復﹐後車戒。前事之不忘﹐後事之師也。」夫梁蕭衍之奉佛﹐冠古絕今﹐無與爲比者矣。而其成敗可鑑﹐不誣也。使衍信仁賢﹑修政事﹑遵先王之法﹑斥浮圖之道﹐豈特保共身心﹐且寧其國矣。陳霸允當觀其所失﹐攺轍國治﹐乃復繕修寺宇﹐翻譯經論﹐祈求利益﹐爲婢嫗之態。是猶見入服丹砂﹑毀頭﹑腐背而死﹐又從而舐其鼎也。

﹝沙門親依嘗居別所﹐四絕水洲﹐絕往造之路。依乃鋪坐具於水上﹐如乘舟焉﹐或用荷葉﹐蹋水而渡。﹞

比幻法也。能幻之妙無所不爲。匿形王宮﹐盜淫宮女﹔隱身富室﹐竊取財貨﹔潛謀姦慝﹐聚眾作亂﹔無不以此。其始也﹐一人爲之以駭人耳目﹔信向者旣泉﹐則其術得行。揉雜人倫﹐椒擾王化﹐此所謂執左道以亂眾﹐王法所宜必誅而不赦者也。匹夫匹婦之愚﹐苟見怪異﹐則必動心怖畏﹐以其不知道理所存﹐無足責者。王公大人﹐斯民之所視效者也﹐而或崇信此等﹐不亦鄙陋而可恥乎﹗

﹝徳志值周武毀滅﹐敕從儒禮﹐秉操鏗然﹐守死無懼。帝湣其貞諒﹐哀而放歸。﹞

孔子曰「守死善道。」於道之至善﹐以守死而不變﹐不亦智乎﹗於道之不善﹐以死守而不變﹐不幾乎天下之至愚乎﹗何謂道之至善﹖父慈而子孝﹑君仁而臣忠﹑兄友而弟恭﹑夫義而婦順是也。此儒教也。何謂道之不善﹖離天性之自然﹐而外立其徳﹐自以爲道者是也。此佛教也。佛者未嘗慕儒之善而學之﹐而儒者乃甘心於佛之不善而歸依之﹐是愚也。若徳志違令執迷﹐所宜誅責﹐用表至正。周武乃以其守死而哀之﹐殆爲所嚇矣。此亦啟發後世明君之一事也。

﹝天竺沙門智充﹐武徳九年達京﹐住興善寺。自古教傳﹐詞旨有所未諭者﹐皆委其宗緒﹐括其同異﹐渙然冰釋。帝曰「諸有非樂﹐物我皆空﹐眷言眞要﹐無過釋典。流通之極﹐豈尙翻傳。」遂下紹﹐命碩徳一十九人於興善創開傳譯﹐又敕左僅射房玄齡參助勘定。﹞

佛之道以空爲至﹐以有爲幻﹐此學道者所當辯也。今日月運乎天﹐山川著乎地﹐人物散殊於天地之中﹐𨿽萬佛並生﹐亦不能消除磨滅而使無也。日晝而月夜﹐山止而川流﹐人生而物育﹐自有天地以來﹐至今而不可易﹐未嘗不樂也。此物𨿽壞而彼物自成﹐我身𨿽死而人身猶在﹐未嘗皆空也。唐祖何循習不思之甚乎﹖倘信以爲然﹐又復東徵西伐﹐經綸王業﹐何其求不樂而爲不空哉﹖如不能行之於身﹐而徒言之於口﹐則是妄而已矣。房玄齡﹐唐之賢相﹐輔致升平﹐然所學蹇淺﹐守正不固﹐乃奉承僻命﹐參勘邪說﹐使政治駁褓﹐華夷混亂﹐其君不及於堯舜﹐其俗未興於禮樂﹐玄齡不自知也。後世觀之﹐責備於賢者﹐豈非沒身之遺恨歟﹗

﹝中宗以昔居房邸﹐幽厄無歸﹐祈念藥師﹐遂蒙降祉。因命沙門義淨等重譯藥師琉璃光佛本《功徳》﹐帝禦法筵﹐手自筆授。又譯俗像功徳等經。李嬌﹑章嗣立﹑趙彥昭﹑盧藏用﹑張說﹑李儀二十餘人潤文﹐章巨源﹑蘇鑲監護。﹞

昔太甲旣立不明﹐伊尹放之於桐宮﹑三年﹐太甲悔過﹐自怨自艾﹐處仁遷義﹐聽伊尹之訓﹐復履尊位﹐爲商之賢土。如中宗者﹐歐陽文忠公謂之下愚不移﹐又何責焉﹖然有不可不辯﹐以爲昏蒙之戒者。其居房邸﹐幽厄無歸﹐祈念嚷師﹐速行反正之福。及重譯經典﹐手自筆授﹐又命王臣潤文﹑監護﹐其功徳過於房邸所念遠矣﹐而無救於武三思﹑畫後之亂﹐何歟﹖李嶠﹑張說寺文土齷齪﹐惟命是從﹐不能格君之非﹐君十二所羞道也。

﹝釋法照遊五臺﹐禮金剛窟﹐夜之未央﹐深自克責。忽見一梵僧﹐稱是波利﹐曰「子何自苦﹐其有欲乎﹖」照日﹕「願見文殊。」曰「志苟堅彊﹐但瞑目隨吾。」遂引之入窟﹐見一院額﹐名金剛般若寺。其院皆異寶莊嚴﹐中有祕藏﹐緘《金剛般若》﹐並一切經法﹐人物魁偉﹐殆非常所見也。文殊大聖處位尊嚴﹐擁送旁午﹐宣言慰勞﹐因受記焉。久之﹐波利引出﹐還至板上﹐躡復回眸之際﹐波利隱矣。﹞

法照之求見文珠﹐心想旣極﹐故梵僧之誘引法照﹐幻術必契。或曰「何以驗共幻乎﹖」予曰「梵僧使法照暝目隨之﹐卽術之所行也。法照首末不悟﹐終身墮於邪見而不得徹﹐可憫也哉﹗使當共時以一言門梵僧曰『敬以直內』﹐無不敬﹐則邪說不能惑。如傳奕者﹐於聖人之道亦未也﹐獨以持心好正﹐不信邪說﹐或猶有見焉是亦幻也。惟誠信之﹐共心慮旣有所存﹐則耳目必右所接﹐以僞爲眞而不白知也。故聖學莫先於「敬以直內』。無不敬﹐則邪說不能惑。如傅奕者﹐於聖人之道亦」木也﹐獨以持心好正﹐不信邪說﹐故咒師無所施其術﹐佛牙無所逃其鑑。又況於『寂然不動﹐感而遂通天下之故』﹐『洗心退藏於密』﹐『齊戒以神明其徳』者﹐彼又安能投其隙哉﹖」

﹝中印沙門極量﹐神龍元年於廣州譯《首楞嚴經》一部﹐正義大夫同中專門下平章事淸河房融筆授。﹞

孔子曰「言以出志﹐文以立言﹐言之不文﹐行之不遠。」西方之教﹐重譯而後至於中國。若小國聖王之道素明﹐華夷之俗不祿﹐奇書有誅﹐異行有禁﹐左道亂正者誅而不赦﹐則彼𨿽積經如山﹐說法如川﹐苟傳行於其國中而已﹐何能浸滛滋蔓而不可救止也﹖《首楞嚴經》共義固異於紥子之道﹐而其文則比他經爲優﹐使其植根固而流波漫﹐則房融之罪大矣。

﹝沙門智惠﹐北天竺人﹐泛舟而至﹐將近番禺﹐遇風濤﹐舶破人沒﹐而所齊經夾﹐宛然在岸。惠乃欺曰「大乘等經﹐冥祐若是。」﹞

風鼓水湧﹐船沒而人存者﹐世多有之﹐亦須舟已近岸。不然﹐別舟救之﹐乃能有濟。若沈浮於大海之中﹐𨿽善沒如呂梁丈人﹐亦不免死。蓋勢不可也。智惠持經夾得脫﹐則必舶去岸不遠矣。大乘等經﹐旣能冥祐智惠﹐曷不廣推慈悲﹐並救浮舶載經之人﹐乃獨區區垂憫於一僧﹐何哉﹖若以舶人宿業深重﹐經不能救﹐則貝葉之存﹐無乃徒設﹖不足貴也。要之﹐船人未必盡沒﹐智惠以脫其身﹐欲神怪其事﹐故自爲此言爾。

﹝《梵天神策經》並《八陽天公經》合五十三部﹑九十三卷﹐或首標金言而末伸謠讖﹐或先論世街乃後托法辭﹐或引陰陽吉凶﹐或明鬼神禍福﹐諸如此比﹐爲妄灼然﹐今宜祕寢﹐以救世患。﹞

鬼神禍福之說﹐無經不言﹐故人有起毀議者﹐僧必以報應恐之。達摩﹑讖﹑寶公﹑志之類﹐無僧不言。故凡其教遭證斥者﹐僧必以佛記明之﹐此其動人處世之要術也。仁贊知《神策八陽》之爲妄﹐而不知大乘經中共妄尢多﹐殆亦見毫毛而不見睫﹐知二五而不知十之類也。設欲救世患者﹐當以五千四十八卷盡歸之天竺﹐髡首緇服之眾﹐還齒於良民﹐則世患息矣。

﹝沙門仁贊曰「會昌廢毀﹐佛日困明夷之象﹐法輪悲脫輻之虞。𨿽復大中再興﹐享年不永﹔傳宗嗣世﹐巨盜憑陵。」﹞

甚哉﹐仁贊之很也﹗致怨於武宗﹐快其子之享年不永﹐喜其孫之爲巨盜憑陵﹐皆以爲毀佛之報。信斯言也﹐則如梁蕭衍者﹐所宜憶萬斯年﹑子孫千百﹑卜世奕業﹐繼承不絕﹐何爲於其身及禍而連祚短促應乎﹖人君不修徳而信邪﹐則此言得入﹐異端遂行﹐可不預爲之戒哉﹗

﹝奘法師進翻《瑜伽師地論》。唐太宗曰「此論甚大﹐何聖所說﹖復明何義﹖」奘乃舉綱陳列。帝謂侍臣曰「朕觀佛經﹐辟如瞻天望海﹐莫測髙深。儒道九流比之﹐猶汗澄之池方溟海耳。世云三教齊致﹐比妄談也。」﹞

唐太宗雄才蓋世﹐自三代而後﹐時君世主可與爲比者﹐不過一二人而已。觀其總攬英豪﹐獨立爲帝﹐慕用仁義﹐以致隆平﹐驅除戎夷﹐以尊中國﹐皆超世絕俗之見﹐豈爲一奘法師所眩惑哉﹖如仁贊所載﹐是乃僧入附會﹐借重於唐太宗爲此言耳。不然﹐與蕭梁老翁所見無異。此爲興國之明主﹐彼爲亡國之暗君﹐豈其智識等夷乃若此哉﹖

﹝釋道辯著衲擎錫入於母胎﹐因而生焉。𨿽日耳聾﹐及對孝文﹐不爽帝旨。﹞

異哉﹐道辯之爲人也﹐與其投生入於污穢﹐曷若不死﹖異哉道辯之母也﹐大腹有路﹐使衲僧杖錫行人其中。有此理乎﹖非生民之常道也。無此理乎﹖乃邪術之妄談也。至於耳聾而能封文帝之問﹐北又姦之大者也。昔荊南有慢行和尙﹐兩人掖之﹐一步累息﹐未嘗發言﹐人以爲異﹐施利之物山積。忽元夕﹐市井張燈﹐有民家夫出婦守舍者﹐及中夜﹐夫歸敲門﹐久之而後應。疑其妻有姦狀﹐急邏捨傍﹐有一僧趴垣如飛﹐且逐且呼﹐而後眾獲之﹐則慢行和尙也。乃知此等代不乏人﹐可不過爲之防哉﹗

﹝景龍二年﹐有禦史大夫馮思暴卒﹐見兩於持簿﹐引馮庭對。官聽按復罪愆﹐官吏傍有蓄識者張思義﹐手招馮曰「吾爲假貸僧物﹐於今未脫。汝所坐者﹐不合於天后宮中亂越。可發願造涅盤經﹐鑄鐘﹐以資余佑。」卻放還。馮旣蘇三日﹐寫經﹑鑄鐘﹐更享壽四十八年。

凡如此類﹐皆僧人所撰記。如佛頂《心經》所載耳。人貸僧物久﹐幽而末脫。則僧取人物﹐不可勝斂﹐當入於無問﹐永無出期也。於王后宮中亂越﹐罪之不可赦者﹐造經鑄鐘而得免。則是經鐘乃爲人芘復淫濫之具耳。治世常法﹐負債而不償﹐必償而後已﹐豈問僧與不僧哉﹖設有犯姦抵罪﹐入於縲組﹐使之造經﹑鑄鐘而可以逭刑者﹐吾未之見也。地獄固必無﹐設其有之﹐人神一理﹐必公正不阿而後法行。今造經鑄鐘而免共姦罪﹐錫之永年﹐不公不正甚矣。使人自此淫溢而害﹐豈非邪說害政之尢其者歟﹗

﹝梁武帝諱衍﹐以庭蔭早傾﹐常懷哀感﹐每歡曰「𨿽有四海﹐無以得伸罔極。」故畱心釋典﹐躬述注解﹐又親講讀﹐冀藉勝福。﹞

古之聖人大孝如虞舜﹐達孝如武王﹐豈不思念共親﹐欲報之徳乎﹖魂气歸於天﹐體魄歸於地﹐弗復可見也。於是修祖廟﹑陳宗器﹑設裳衣﹑爲時食﹐不致死於其親﹐以著其孝思焉耳。故曰「生事之以禮﹐死葬之以禮﹐祭之以禮。」修身愼行﹐全而婦之﹐以盡爲子之道而已也。由堯﹑舜傳之至於孟子﹐經歷聖賢非一人﹐未有不謹於此者。自矣謁人中國﹐乃有輪回報應﹑地獄天堂之論﹐以恐動人之心意﹐使孝子慈孫敵思念於父祖者﹐必用其說﹐送終追遠﹐盡廢先王之禮﹐千有餘年。而梁庸衍以萬乘之主﹐當流傅未久之時﹐不能式遏﹐反爲倡導﹐翻經造懺﹐滋蔓至今﹐豈非重可悵恨者哉﹗夫耳目可際者﹐一生之實者也。心思決不能及者﹐前後生之事也。故未知生﹐焉知死﹐能善吾死者﹐必先善吾生也。蕭衍耽佛而不能自福其身﹐則又安能藉勝福以報罔極哉﹖佛氏求其說而不得﹐又恐因是而廢其說﹐則伸引三世﹐欲以茫昧轉化投人之心。凡人好生惡死﹑好利惡害﹑好富貴惡貧賤﹑好壽考惡夭折﹑好快樂惡憂沮﹑好彊勝惡弱怯﹐有一於此﹐則中其術﹐是以其說熾然而不可撲。明君﹑賢相﹑哲人﹑逢士當思有以救之﹐何忍助其聲气以滅正道乎﹖使注解講讀﹑捨身爲奴﹐可以資福﹐則當候景反叛之日﹐臺城饑餓之時﹐諸佛菩薩略不慈憨﹐亦可疑矣。僧人則曰「業通三世﹐自作自受﹐佛所不能救也。」果然﹐則梁武后身應當以淸齋不殺﹑施經造寺之功﹐享受共報﹐何亦寂然不聞托生何處﹑有何善果乎﹖大抵其辭不定﹐多設塗路﹐以防考詰﹐如蛇鼠之亢﹐通籠盤互﹐耍爲不可捕捉。若揆以實理﹐稽以至誠﹐如日熙天﹐物無能隱者。孟子曰「遁辭知其所窮」﹐釋氏當之矣。

﹝唐玄宗研思注《金剛般若經》﹐至「是人先世罪業﹐應墮惡道」處﹐執筆狐疑﹐詔沙門道氤問其是非。氤曰「佛力不可測﹐陛下曩於般若會中聞燻不一﹐更沈注想﹐自發現行。」帝豁然若憶疇昔﹐下筆不休。﹞

聖學以心爲本﹐佛氏亦然﹐而不同也。聖人教人正其心﹐心所同然者﹐謂理也﹑義也。窮理而精義﹐則心之體用全矣。佛氏教人以心爲法﹐起滅天地而夢幻人世﹐擎拳植拂﹑瞬目揚眉以爲作用﹐於理不窮﹐於義不精﹐幾於具體而實則無用﹐乃心之害也。如道氤之告明皇者﹐正是使心之術耳。明皇方疑而未決﹐一用其言﹐致思人念﹐如道家存想﹐隨所欲而萌焉。龍華之會﹐靈山之集﹐妙喜之國﹐兜率之天﹐種種現前﹐皆可自誑。𨿽髙才穎質。攻苦學道之士﹐於此有不能脫。又況明皇志滿气驕﹐樂佚遊﹐樂宴樂﹐其心昏然者哉﹖

﹝沙門仁贊曰「孔子自衛反魯﹐贊《易》﹑刪《詩》﹐六經由是而列﹐百王於焉取法。梁武﹑玄宗搖幹於至誥之場﹐遊心於眞常之境﹐非天下莢傑﹐可以奧挺此乎﹖」﹞

無是非之心﹐非人也。蕭衍破國殞身﹐明皇致寇失位﹐萬世人君之丑也。仁贊徒以其親禦翰墨﹐箋注佛經﹐遂稱爲英傑之人﹐與孔子等。其諂諛後世之人主﹐以自立其黨而忘是非之心﹐乃如此乎﹗餓死於臺城﹐不可謂至誥之場也。播遷於蜀道﹐不可謂眞常之境也。以二君爲英傑﹐則自古破國勷身致寇失位之君爲不少﹐亦皆天下之英傑矣。

﹝釋法云與僧曼年臘齊譽。云公篤學﹐勞於色養﹐及居母憂﹐毀瘠遇禮。曼謂曰「佛有至理﹐恩愛重賊﹐不可寬放。惟有智者﹐以方便力﹐善能治制﹐何必縱情﹐同於細近邪﹖」﹞

法曇之所爲﹐乃人之本心﹐自古至今欲掃除泯滅而不得者。蓋天命之性﹐其理自然﹐非智力技巧所能造作也。不遇聖賢﹐因其良心之未亡﹐歸諸正道﹐而陷身佛教﹐又與僧旻爲徒﹐乃法曇之不幸耳。孟子曰「天生烝民﹐有物必有則。民之秉彜也﹐故好是懿徳。」僧旻者﹐戕毀物則之人也。毀則爲賊﹐反則爲亂﹐又可責以仁義之人道邪﹖

﹝釋僧梵幼學羣書﹐年二十九﹐聞講《盤槃》﹐遂投僧出家。乃精究涅盤。法筵「開﹐聽者數千。崔覲注《易》﹐諮之最長。大儒徐遵明﹑李寶鼎求授菩薩戒。梵背儒向釋﹐崇信日增﹐洗穢奉禁﹐始終如一。畱意《華嚴》﹐以爲來報。﹞

《易》之爲書﹐言陰陽﹑天地﹐開辟﹑神化﹐而不離乎君臣﹑父子﹑日用之常。佛說方之﹐猶鱉之疑於鬼﹐蟺之疑於蛇﹐似而不同也。不知僧梵所以告崔覲者果何語邪﹖若於易有見﹐必不爲僧。若髡首胡服﹐絕倫滅類﹐而終其身﹐必不知易。豈可亂其名實哉﹖徐遵明﹑李寶鼎章句陋儒﹐於聖門蓋望洋而嘆者爾。使知顏回請事之語﹐子思愼獨之教﹐何菩薩戒之足云乎﹖常人之所懼者死也﹐所惑者鬼神也﹐所祈向者福利之報也。佛氏因此入其說﹐故下愚從之﹐若水之赴壑。君子欲自立於天地之間﹐不爲邪說所變者﹐盡心孔﹑孟之學可也﹗

﹝釋曇延著《涅槃義疏》。疏畢﹐恐不合聖理﹐乃於塔前以火驗之﹐其卷軸並放光明﹐通夜呈樣。﹞

理之所在﹐先聖後聖﹐其心一也。曇延造《疏》﹐若於理周畫﹐何異前言﹖若有所未安﹐更須進學。如飲水食飯﹐共冷暖饑飽之意﹐他人豈能知之﹖乃驗之於火以卜中否﹐可哄甚矣。復云「經軸放光」﹐則又妄之極也。火無不化之物﹐今以大乘經典投之火中﹐應手煨燼。曇延獨以何道使《疏》不可焚﹖無乃幻術邪﹖自達摩而後﹐凡參禪悟徹者﹐必求人印證。夫得道不得道在我而已﹐人何預焉。我誠自信﹐孰得移敚之﹖我誡弗悟﹐孰能分與之﹖必待人言爲是而後以爲是﹐是信否在人而不在己﹐與對塔焚《疏》者何以異乎﹖」

﹝靈潤十三出家﹐二親旣終﹐弟兄哀訴﹐曾無動容﹐但爲修冥福而已。﹞

靈潤割父母天性之愛﹐棄兄弟哀拆之言﹐自以世网超脫﹐慧刃能斷﹐然良心終不可忘也。何以驗之﹖靈潤𨿽無勁容﹐而爲修冥福﹐則其心於父母有絲毫不忍之意。當其回向之時﹐必曰資薦父母﹐終不曰資薦道路他人也。卽此絲毫不忍者﹐乃是人之本心﹐佛教以爲幻妄﹐掃而去之﹐儒教以爲惻隱﹐保而存之﹐其異如此。或者謂儒佛同歸﹐是冰炭可以共器乎﹖

﹝釋窺基﹐尉遲鄂公之猶子。奘法師見其眉秀目明﹐曰「將家種不謬。若度爲弟子﹐吾法有寄矣。」諷之出家﹐曰「此兒器度非將軍不生﹐非奘不識。」基彊拒﹐久之從命﹐曰「聽我三事﹕不斷情欲﹐葷﹐血﹐過中食。」奘許之。年二十五﹐造疏百本﹐系曰性相義門﹐至唐大備。玄奘爲開基創業之祖﹐窺基爲守文述作之宗。惟祖與宗﹐百世不除之祀也。厥父苗﹐子肯插﹐其百本疏主之謂歟。﹞

奘欲誘齲扞基﹐難有犯戒毀禁亦所不問﹐其心豈爲教甚成佛邪﹖近婦人﹑食酒由﹐犯三大戒﹐又烏能知性相義門哉﹖而奘聽其所欲爲﹐但幸其爲弟子﹐於理不可曉﹐無乃有姦計乎﹗故河東侯師正曰「凡人手弟幼弱未能自立者﹐愼勿令從僧語哄﹐惡其以幻術誘取之也。」奘旣爲姦﹐仁贊又從而張大之﹐稱祖宗父子開創述作之美﹐皆一意耳。無生出之序﹐何得稱父祖﹖無傅繼之統﹐何得稱子孫﹖亂人倫﹐混名實﹐所謂淫辭邪說不可不禁者也。

﹝釋智玄﹐會武宗毀滅﹐逃歸舊山。宣宗龍飛﹐放還上國。大中三年誕節﹐詔諫議李貽孫﹑給事楊漠公與玄議論﹐大悅帝情。因奏天下寺廢基﹐敕各重建﹐玄之力也。廣明二年﹐僖宗違難西蜀﹐詔赴行在﹐每談眞理﹐以解上心。禦親揮毫﹐賜號曰悟達國師。﹞

武宗用李徳裕爲相﹐唐室幾於中興。宣宗卽位﹐自以於武宗爲叔父之尊﹐攺其美政﹐故史臣論著﹐以宣宗有小善而無人君大略。今考其時事﹐灼然不可掩已。父母劬勞之日﹐所當悲慕﹐不樂﹐仰法太宗之孝﹐乃令廷臣與胡人議論﹐遂遭諛語﹐復興廢寺﹐亦異於繼志述事﹑丕承先烈者也。至於僖宗播遷失國之人﹐又何責焉。智玄每談眞理以解其心者﹐必非克復宗社﹑削平叛逆﹑康濟生民之碩畫矣。

﹝釋惠嵩﹐髙昌國人﹐少出家。兄爲博士﹐嘗勉嵩令罷道。嵩曰「腐儒小智。當同諸糟粕﹐余何可論﹖」元魏未﹐至京﹐本國請還。嵩曰「以吾之博達﹐非邊鄙之所資。」固執不往。髙昌乃夷其三族。嵩聞之﹐告其屬曰「經不云乎﹐三界無常﹐諸有非樂﹐何足怪哉﹗」﹞

佛之教﹐欲以大悲願力盡度聚生﹐故阿難贊之曰「若一眾生未成佛﹐終不於此取泥洹。」惠嵩學佛者也﹐未能度人﹐先殞其族﹐此何道邪﹖彼之教曰「三界無常」﹐何爲愛戀中華而輕賤邊鄙﹖又曰「諸有非樂」﹐何爲自恃博逢而詆誚儒風﹖遂使三族之人無罪夷滅愚狠慘酷﹐蛇虺豺狼之不如矣﹗

﹝釋僧邕﹐世傳儒業﹐年十三出家。﹞

以儒爲世業﹐父祖所傳﹐不可失也。然惟學聖人之道者﹐則有教而無類。若農﹑工﹑商﹑賈而無讀書爲學﹐是謂出幽遷喬。蓋《六經》者﹐正道之所存﹐人倫之至教也。不然﹐則謂之不肖之人。夫不肖之人﹐父不得以爲子﹐祖不得以爲孫﹐破家辱宗﹐人理弗齒。若僧邕是已。王法所當治而不赦也。

﹝釋惠斌博覽堅史﹐十九爲州助教﹐懷慕出世。年二十三﹐剪落。父於汶水之陰﹑九達之會﹐建義井一區﹐仍樹碑銘云「哀哀父母﹐載生栽育。亦旣弄璋﹐我復我復。一朝棄予﹐山川滿目。云掩重關﹐風爲大谷。愛敬之道﹐天倫在玆。殷憂莫齒﹐見子無期。鑑井通道﹐托事興辭。百年幾日﹐對此申悲。」﹞

惠斌博覽經史﹐年旣趴冠﹐父母倚望以成家者也。棄親而去﹐無復人心﹐理之所不容矣。觀井碑主語﹐哀怨感切﹐讀之令人怵惕而惻然﹐想當人之情爲何如也。其所以建碑於九達之會者﹐必其力不能制其子﹐庶幾往來之人﹐官師之間﹐或見或聞﹐動心興念﹐能反之耳。則不知是時爲民上者以爲是乎﹖以爲非乎﹖亦有欲存天理明人倫﹑行反道敗徳之誅者乎﹖後人目睹此事者﹐亦將崇邪毀正﹐姑置不問而已乎﹖夫天性至恩﹐不可解於心﹐猶水之濕﹐猶火之熱﹐孰能逃之﹖而佛之教乃一切除埽﹐謂之至道。嗚呼﹗異哉﹗嗚呼﹗異哉﹗

卷二

﹝釋智頭買海曲爲放生池﹐遣沙門惠拔襄聞子上。陳主嚴禁﹐立碑。後有黃雀滿空﹐翺翔相慶。顗曰「魚來報吾恩也。」比天臺智者也。﹞

天臺智頭﹐釋門所謂髙僧也﹐而其所爲如此﹐殆亦庸人耳。天地之間﹐生物之眾﹐不可以名盡﹐不可以數計。區區於一池以活魚蝦蚌蠕之屬﹐不亦狹哉﹗佛力廣大﹐悲願崇深﹐不能及物﹐乃復托於世主﹐立碑書禁﹐則何貴於佛乎﹖彼池中之魚﹐仗智頡涵育之徳﹐則當如明度所養鴿雛﹐超生人天之勝﹐而未能脫離。捨鱗介而得羽毛﹐免鉤餌而就羅网﹐則亦何較耶﹖

﹝釋齊安姓李﹐年數歲﹐有異僧款門﹐召見摩頂﹐安亟請出家。父母呵止。安曰「祿利之養﹐止於親耳。冥報之利﹐不其遠邪﹖圭組之榮﹐止於家耳。濟拔之益﹐不其廣邪﹖」二親從之。﹞

冥報之妄﹐予前章屢明之矣。共所謂濟拔廣益者﹐殆亦空言耳。昔二帝﹑三王治化之極﹐和气充塞於兩間﹐以言其民﹐則比屋可封﹐刑措不用﹔以言其物﹐則百獸率舞﹐魚鱉咸若。其功徳之所及﹐皆誠實著見﹐可指名而道於口﹐可視效而顯於事也。如佛欲使眾生盡登覺路﹐皆證涅槃﹐同入妙樂國﹐共逢龍華會﹐盡空虛十方三世一切平等﹐如琉璃色﹐咸得爲佛。蓋徒空言而無其實﹐自佛在時已不能爾﹐況其後學以妄傳妄者乎﹗非特齊安之愚所見如此﹐世之服儒衣冠﹑口誦先王﹐亦從而和之﹐曰「諸佛威神之所建立﹐妙騰宏博﹐非周﹑孔所及也。」蓋樂於誇誕而不敷其情實故耳。今以是詰之﹐則又曰「三界本空﹐諸有非樂﹐如佛者﹐乃無爲功徳也。」夫旣以空爲宗﹐以有爲患﹐則又何必言世界之事﹐以濟拔爲功哉﹗齊安欲出家﹐其父母止之者﹐本仁心也。一爲僧人摩頂﹐遂決意不返者﹐遭勾誘也。故凡子弟幻衝﹐資質慧利﹐可以教授者﹐當亟擇明師﹐誦以《六經》使入先王之道﹐愼不可與僧人狎熟﹖必爲所誘惑而不可救也。

﹝釋惠寂年十五﹐懇請出家﹐父母不許。年十七﹐又請﹐其親未決。寂乃斷左無名指及小指﹐致堂陛﹐曰「答謝劬勞。」遂依南華剃染。﹞

後世聖道不明﹐異端肆於天下﹐爲民上者不知以教化爲事﹐遂使惠寂輩公然逢親毀形﹐徑行不顧﹐而刑辟不加焉。夫父母之有子﹐生則賴其養﹐死則賴其葬﹐世則賴其紹而不絕﹐其顧復劬勞﹐如天如地之無窮﹐豈有量哉﹗而惠寂斷其二指以爲報﹐何愚狠至此極也﹗然惠寂之良心則猶未亡﹐其曰「答謝劬勞」﹐則是亦知劬勞之當報﹐但迷於異教爾。此皆爲民上者當任其責。教而不從﹐繼以誅戮﹐庶乎其少息矣﹗

﹝釋僧生常於山中誦《法華經》虎蹲其前﹐誦竟乃去。後每至諷競﹐輒見左右四人爲侍街。﹞

比惟僧生自見乎﹐抑與人同見也﹖若與人同見﹐其人必怖畏而去﹐以語於人﹐然後人得而知之。若僧生自見﹐非存想之極﹐妄相成形﹐則深山窮壑之中﹐虎豹豺狼之所嗥﹐魑魅爾兩之所逢﹐僧生僅能脫身﹐因以爲異耳。

﹝釋惠慶誦《法華經》﹐每夜吟諷﹐聞空中彈指贊嘆之言。後乘船遇風波﹐惟誦經不輟。船在浪中﹐如有人牽之﹐倏忽至岸。﹞

《法華經》﹐佛之所說也﹐惠慶但能誦之而已。誦之猶可以輕犯風濤﹐則經之神力固當不可思議。欲驗此事者﹐取《法華經》投於火而不能焦﹐投於水而不能濡﹐投於空中而不能焦﹐投於斧斤而不能傷﹐吾然後信其爲異﹐而猶不信其正勝也。

﹝釋普明誦《法華經》﹐每至《勘發品》﹐輒見普賢乘象立在其前。﹞

普明旣每見普賢﹐何不相隨而去﹖普賢旣屢證普明﹐何不啟口一言﹖普賢在佛時是人乎﹐則旣死千年之後﹐安得猶與白象俱存也﹖若表行爲名而己乎﹖則假言立義﹐豈復有狀貌聲色之可見也﹖故凡狀貌聲色之物﹐無有人不能見而己自見之者。人所不見而己或見之﹐非怪卽妄而已。

﹝釋法莊誦《大涅盤經》﹐嘗聞兵仗羽街之鄕﹐實天神來聽。﹞

石勃微時爲人傭作﹐聞四面有聲﹐以告其母。母曰「作勞耳嗚也。」勒後雄據中原﹐此蓋朕兆之先見所謂「國家將興﹐必有休祥」者也。法莊誦經而聞兵仗羽衛之響﹐義知其爲天神來聽﹐則妄矣。古人曰「天神降﹐地只出﹐人鬼享。」蓋「祭神如神在」。「如在其上﹐如在其左右」﹐非眞有形聲影響之相接也。僧人不明乎鬼神之情狀﹐故其言大抵入於詭怪。又取事之疑似者附會爲說。佛經所記﹐鬼神之名﹐興其居處﹑形貌﹑衣服﹑職事不可勝數。道家亦仿效而爲之﹐瀆亂天地﹐狃雜人鬼。非先王之法﹐明君賢相所當革而正之者也。

﹝釋法恭誦經三十萬言﹐每夜諷誦﹐輒有殊香異气入房。﹞

凡學道者﹐得意則可忘言。法恭誦三十萬言﹐異於一言而悟者矣。佛學以了心見性爲至﹐不知異香入房﹐何預於道也﹖正使有之﹐亦妄聞耳﹐猶牛蟻弓蛇之類耳。然必至於夜而後有﹐則又妄之最甚者也。故凡所謂見普賢﹑聞天樂﹑天神來聽﹑異香入房之類﹐自僧人有識者猶鄙而不言﹐而士大夫忍或神之﹐以爲希有。吁﹗亦愚矣﹗

﹝釋惠豫誦《大涅盤》《法華》等經。嘗寢﹐見人來扣戶。問其故﹐答云「師應死﹐故來奉迎。」豫曰「小事未了﹐可申一年否﹖」答曰「可。」至明年而卒。﹞

佛教中有術使人預知死期。僧人得之﹐往往以爲神異。或曰「吾某日當去。」或曰「明年某月吾去矣。」此精於卜相者亦或能之﹐何足貴哉﹖人死猶其生﹐其來不可禦﹐其去不可止。若可畱一年﹐則十年﹑百年皆可伸引而常存﹐此理之所必無也。近世儒者如師魯尹公﹑子厚張公﹑康節邵公皆閒於死生之際﹐辭气不亂﹐安靜而逝﹐君子猶以爲未及曾子易簣之正也。蓋聖人以生死爲分內事﹐無可懼者﹐故未嘗以爲言。佛氏本於怖死﹐是以《藏經》五千四十餘卷﹑《傳燈》一千七百餘人﹐皆皇皇然以死爲一大事。彼三代之民直道而行﹐順受其正﹐天壽不貳﹐修身以俟之﹐不聞有輪之說。豈非簡易明白之道﹐何至惴恐經營若彼其切哉﹖自佛教人中國﹐說天堂可慕﹐說地獄可怖﹐說輪回可脫﹐於是人皆以死爲一大事﹐而捨生取義﹑殺身成仁之道晦矣。夫旣不以死爲常事﹐必至於貪生失理﹐懼死怛化﹐而不能順受其正也。自兩漠而上﹐戰國﹑春秋之時﹐聖人所謂道喪之世也。當其時﹐義心激切﹐視死如歸者﹐班班可孜﹐其心初無慕怖﹐安於其義而已。後世學佛者自以謂其道可以了達生死﹐而其行事視三代之風尙未能及﹐況聖賢之際乎﹗

﹝沙門佛調自刎亡日。近遠與訣﹐曰「天長地久尙有崩﹐而況人乎﹖」遂遠房﹐端坐而卒。後白衣弟子入山伐木﹐見調在巖上﹐衣服鮮明﹐驚曰「和尙尙在此耶﹖」曰「吾常在耳。」遂發其冢﹐不見其屍。﹞

道家者流﹐有修練之訣﹐共效至於飛空而仙﹐解形而去。楞嚴經猶能斥之﹐以爲外道。佛鯛乃解形者也。然僧人善爲姦詐﹐吾猶未信其爲解形也。恐其未嘗死﹐故爲此一節出奇示變。他人不知而弟子知之﹐相與隱匿﹐必有所謀而然也。不然﹐正是佛教所斥﹐其不足道亦明矣。

﹝佛圃澄善誦況﹐役使鬼物﹐以麻油雜芋塗掌﹐千里外事皆徹。見石勒以殺戮爲務﹐沙門遇害甚眾﹐澄憫念之﹐見勒﹐曰「至道𨿽遠﹐亦可以近事爲證。」卽取甕盛水﹐燒香咒之。須臾之間﹐生靑蓮花﹐色耀於目。勒由此信服。於是中州胡晉略皆奉佛。﹞

石勒﹐五胡之雄傑也﹐連百萬之眾﹐爭衡僞定則能之矣﹐其於聖王之道則不知也。佛圖澄乃幻術之最髙者﹐然非正道所貴也。聖人之心若監﹐物來能明﹐事至能斷﹐不役目而無不見﹐不役耳而無不問不勞智慮而無不知﹐不出戶而知天下﹐不窺牖麗見天道﹐千歲之日可坐而致﹐百王之法端拜而議。何爲能然耶﹖不欺不誕﹑不爲幻巧﹑不說心法﹐惟盡理而已矣。佛氏執理爲障﹐聖人盡理而通﹐宜其背馳異趣﹐卒不可合也。今使天下之人皆能爲澄之所爲﹐而於父不孝﹐於君不忠﹐則其所爲﹐乃鼓亂作賊之具耳。於父而孝﹐於君而忠﹐𨿽手不塗油芋﹐甕不生靑蓮﹐無害其爲道也。後世人君當以堯﹑舜﹑禹﹑湯﹑文﹑武﹑周公﹑孔了爲法﹐勿如石勒爲幻術所誑﹐傾心奉事﹐變其國俗﹐而無益於政治﹐發千載之一笑也。

﹝晉車出淮﹑泗﹐隴北被侵逼﹐三方告急。虎乃瞋曰「吾奉佛而致外寇﹐佛無神矣。」澄因讓亮曰「王過去世爲大商﹐主罽賓寺﹐當供大會中有六千羅漢﹐吾亦預會。時得道人語吾曰「此主人病死﹐當生雞身﹐後王晉地。』今爲王﹐豈非福耶﹖疆常寇﹐乃國之常耳﹐何爲怨謗三寶乎﹖事佛當在體恭心順﹐顯暢三寶﹐則佛教永興﹐福祚方遠。」﹞孔子曰「躬自厚而薄責於人﹐則遠怨矣。」是故有苗不服﹐則退而修徳。文王徵崇不服﹐則退而修教。舜﹑文大聖人也﹐而尙如此。孟子曰「有人於此﹐其待我以橫逆﹐我自反焉﹕必不仁也﹐必無禮也。」今佛之爲教未嘗責己﹐苟有乖忤﹐則曰魔事也﹐則曰業綠也﹐亦曾有二言曰﹐此必我末善者乎﹖石虎穴暴﹐固不足以語此。澄苟以此試開導之﹐人情不遠﹐切己則思﹐安知其不少痊也了乃欺以前生之事﹐謬爲商主之言﹐恐懼之以雞身﹐誘引之以王晉﹐而淮﹑泗被侵﹐三方告急﹐燈不能爲之計也。徒以頭暢三寶﹑永興福祚屬言﹐是有益乎﹖是無益乎﹖後世人主不幸而遇澄之幻﹐其亦信之乎﹖其將斥之乎﹖

﹝澄謂弟子法祚曰「戊申歲﹐禍亂漸萌﹐己酉﹐石氏當滅﹐吾及其未亂﹐先從化矣。」卽遣人辭虎。虎出宮慰諭。澄謂虎曰「出生入死﹐惟道之常。修短分定﹐非人能延。念意未盡者﹐以國家心存佛理﹐無若興起寺廟﹐崇顯壯麗﹐稱斯徳也。」﹞

澄所以告其弟子與告石虎者﹐何得反復不侔耶﹖旣曰「及其未亂﹐當先從化」﹐則是生死在我﹐去莊自如也。又曰「修短分定﹐非人能延」﹐則是天命有限﹐欲止不可也。則未知澄以數盡﹐不得已而死乎﹖抑數未盡﹐自經而絕乎』﹖智者必能辧之矣。且當其將死之時﹐石氏危亂已著。澄果有愛人忠虎之計﹐史必傳之﹐以爲美談。今其勸虎之言﹐曰「無若興起寺廟﹐崇顯壯麗」而已。是以有道君子辟之曰「佛氏之教﹐名爲廣度眾生﹐終必歸於白利之塗。」聖人復起﹐不易斯言哉﹗

﹝澄左乳旁有一孔﹐圍四五寸﹐通微腹內﹐有時腸從中出﹐或以絮塞孔。夜欲讀書。輒拔絮﹐則一室洞明。又齋日﹐至永邊﹐引腸洗之﹐還復內之。自說生處去鄴九萬餘里。﹞

華佗之爲醫也﹐至於剖決智腹﹐洞視五臟﹐洗濯腎胃而藥之﹐乃濟人之實功也。佛圖澄乳間之孔﹐理之所難明也。人有九竅﹐其開闔出納皆有至理﹐缺一不可。今乳間有孔﹐則气自孔出﹐食自孔入﹐而咽喉無用矣。蓋幻術之精﹐駭愚人之耳目者﹐亦猶吞刀吐火﹐殺人而復活﹐被系而自解之類耳。夫以燭照夜﹐以食滋生﹐腸胃受納﹐變化而泄之﹐乃人生之常。今開孔取明﹐引腸於外﹐旣食而又滌之﹐不亦多事乎﹖借使實然﹐未免於反物爲妖﹐執左道以惑眾﹐況萬無此理者哉﹗

﹝釋通達祝ī師﹐講大乘。左僕射房玄齡迎於第中﹐父事隆重﹐不以形吉致隔。曾見人騎驢歷寺﹐從而乞焉﹐惜而不輿。其驢尋死。﹞

取物於人必有禮義﹐非義不取﹐非禮不受。他人之驢﹐我何有焉﹖乞之非義矣﹐其不輿者未爲失也。驢尋自死﹐亦事之適然﹐豈爲不典而致死哉﹖不然﹐天下凡人之物﹐僧皆可取﹐而不得卽有禍患﹐此乃大盜之術也。房公亦唐世之名臣﹐何爲惑於此等﹐貽笑後代﹐乃將來之龜監耳。

﹝贊寧論﹕或曰「感通之說近怪乎﹖」對曰「怪則怪矣﹐怪在人倫之外也。苟近人倫之怪﹐乃反當背道之徒﹐此怪非心所測﹐非口所能。今神仙鬼物皆怪者也﹐仙則修煉成怪﹐鬼則自然爲怪。佛法之怪則異於是﹐自然而然﹐正怪也。在人情則謂之怪﹐在諸聖則謂之通。「感而遂通」。故《智度論》云﹕『置世界於一毛﹐凝海水於五味』」﹞

先聖智周萬物而不語怪﹐必有不可語者矣。不可語而語之﹐其獘無所不至。而後世好奇之土﹐或著成編綠﹐豈知聖人之意哉﹖若贊寧所論﹐則又頗僻之殊尢者。夫名寅不可亂﹐謂之怪矣﹐安得以爲通﹖謂之通矣﹐安得以爲怪﹖若「置世界於一毛﹐凝海水於五味﹐納須彌於芥子﹐斷妙善於棗柒」﹐皆以心法起滅﹐幻術隱顯﹐非道之正。與「感而遂通」之教﹐猶白黑薰猶之不相侔也﹐豈可同年而語哉﹖

﹝釋寶瓊﹐綿竹邑人﹐與什邡縣連封。彼並祟道﹐不奉佛僧。李氏正作道會﹐邀瓊﹐旣至﹐不禮而坐。余謂不禮天尊﹐非法也。瓊曰「邪正道殊﹐所事各異﹐天尙不禮﹐何況老君﹖恐貽辱也﹗」泉不許。遂禮﹐一拜﹐道像動搖。又禮﹐「拜﹐連坐反倒。合眾警懼﹐一時回信。﹞

宣和中﹐令天下僧人頂冠易服﹐靡然從風。都會精藍﹐攺爲道觀。胡神佛像﹐無不更造。𨿽以日華﹑嚴蓬律師等﹐守死冒形而不變﹐亦不能禦也。於時四海九州之廣﹐未嘗聞有勁搖反倒之應。寶瓊何以使然﹖蓋能幻耳。不然﹐則或置像杌徨﹐或風力震動﹐事出偶爾﹐寶瓊因而自神。眾又無識﹐故爲聽惑也。大抵佛﹑老皆異端﹐取此捨彼﹐是惡醉而彊酒﹐惡濕而居下﹐何以相賢哉﹖

﹝釋明度常講《金剛般若經》。有鴿巢於屋楹﹐乳養二雛。度每以余粥就巢哺之。忽學飛﹐墮地皆殞。度夢二小兒曰「兒等本受卵生﹐蒙上人爲養育﹐誦經﹐持回向﹐令轉生人道﹐距此寺束十里間某家是也。」度孜之﹐果驗。﹞

惟人爲萬物之靈﹐今能使禽鳥之身化生爲人﹐其功徳眞不可思議也。後世如遇兵盜疾疫﹐生民減少之時﹐但募僧人誦《金剛股若》﹐而取一切禽鳥之雛﹐使自以粥飼之。每一僧﹐歲中回向難鳧易生之物﹐加以神力﹐免其殞墮。見夢而徑化人身﹐姑以百數﹐則萬僧所哺﹐坐獲百萬生靈於一歲之間。豈非至神之化﹐儒者所不能及矣﹗夫聽言之道﹐必以共事試之﹐而後信否可見矣。

﹝釋淸虛遊藍田悟眞寺。上方北院舊無井﹐淸虛祈泉﹐以刀子刺山﹐果獲泉湧。﹞

水在地中﹐猶血在人身﹐無所往而不在也。萬丈之山﹐飛流懸布﹐世人不以爲怪﹐亦猶人頂顱來嘗無血也。僧人鉤奇示髙﹐居於大壑深巖﹐人所鮮到之地﹐或有水脈泉眼﹐因而導之﹐漸至深廣﹐則必立爲美名﹐以著神迹﹐所在多有之。借使髙僧道力隨感而有﹐未免因地得泉。豈足表異。若乃變化感應出於理外者﹐何不贊木斷竹﹐焚艸鎔金﹐鑑壁剜割﹐敲鐘擊鼓﹐而使水出﹐以資飲啜灌漑之利哉﹖

﹝釋守素居院庭﹐有靑桐四株﹐皆素手植。元和中﹐卿相多遊此院。桐至夏中﹐無何﹐發汗﹐污人之衣﹐若轉脂焉。素之曰「我種汝而汝滴汗﹐爲人所惡﹐來歲若然﹐我必薪汝。」自此無矣。﹞

艸木有生而無知﹐禽獸有知而無義。吾嘗聞熊弄梃﹑雀緣竿﹑馬舞牀﹑鴉角抵﹑鸚鶴識字﹑鯉魚躍刀﹐其類甚眾﹐而未聞艸木之能聽言受教者也。桐忽有汗﹐已而又無。桐非有知於此也。今歲忽有﹐明崴忽無﹐皆偶然耳。守素之意﹐特以其美陰。貴客所賞﹐苟獲沾汗﹐則遊憩遂息。以此爲懼﹐疊致禱祈。而不知物小有偶然者。攀緣公卿﹐賴此一物﹐爲可憫嘆也﹗

﹝釋擻謁坐亡﹐須臾﹐口中出靑色連花七莖。﹞

宣和中﹐京師禪寺有長老坐化者。當時盛夏﹐色身堅固﹐天柱不折﹐車馬奔湊﹐供施鉅萬。已而稍有穢气﹐至者疑焉。其徒貪於財利﹐不知變也﹐腐環益甚。或發共姦﹐蓋用鐵錐自尻而貫於腦﹐垂手跌足﹐皆繩所雛也。遂瑞坐亡﹐口出靑蓮花﹐無亦此比乎﹗度死喉所受﹐正可五七莖耳。芙蕖品類固有白者﹐其艷微靑﹐猶白桃之變疑於碧色﹐皆世問聽有﹐非異物也。僧人欲爲姦利﹐則殘其師友不顧如此。惑者方咨嗟嘆慕﹐以爲不可及﹐曰「我何修而能至於足哉﹖」非天下之大愚乎﹗

﹝釋鴻莒無疾而逝﹐至三更﹐手敲寵門者三。弟子哭泣啟闕。云「與吾換斬衣﹐綠佛土諸上善人嫌吾服章不淨。」易畢而終。﹞

古之人制禮﹐死者三日而後大斂﹐尙意其末死也。過三日﹐則無可生之理矣。鴻莒已死而踅蘇﹐在一日之內﹐無足怪者。而共存戀衣服﹐不忍令弟子得之。托言佛土善人好新惡獘。易畢而死﹐其貪懾之情可見也。人之死也﹐魂气歸於天﹐體魄歸於地。衣衾棺槨﹐所以藏體魄也。若魂气則無不之也。鴻莒易衣而死﹐將以見佛土善人﹐是旣死而體魄猶能行也﹐亦不知死生之故矣。豈有上善人而嫌服章不淨者耶﹖

﹝釋惠元於武陵平山立寺。卒後﹐有人入武當山下見之﹐神色甚暢。寄語寺僧﹐勿使寺業有廢。自是寺內常聞空中有磬聲。﹞

﹝人旣死無復再生之理。惠元旣死而再生﹐不可信也。若非初未嘗死﹐故爲此怪﹐則見於武當山下者﹐或以形狀偶類﹐或相與逐逃﹐應和而爲之耳。予嘗遊街嶽之方廣寺﹐寺僧靈鞏離席致敬﹐爲予言曰「此五百羅漢所宅﹐有金燈玉磬之瑞。」予曰「玉磐可見乎﹖」鞏曰「至誠祈禱﹐則聞之而已﹐不可見也。」予門﹕「不可見﹐則何以知其爲玉哉﹖」鞏面赤口呿而不能對。而凡遊方廣﹐必供茗﹐修佛事﹐以祈見燈與陰磐也。或曰「然則金燈非乎﹖」予曰「有一居士嘗於方廣蔬食致齋﹐願見聖燈﹐自黃昏膜拜至午夜。靈鞏云﹕『燈時至矣。』俄風雨驟作不止﹐僧人與居士從者皆已懈倦就寢﹐而居士者拜祈愈切。及雨收燈見﹐若有若無。急呼眾人﹐旣起﹐雨復作﹐又已黯然無所睹矣。又有一居士嘗遊五臺﹐瞻光景時﹐四方至者甚眾﹐內室充盈﹐獨於僧寺門授館。一日四更後﹐遊人寂息﹐忽聞剝啄叩門者﹐司門僧誰何之﹖對曰﹕『張燈人歸耳。』通夕怪笑﹐捧腹殆痛。及曉﹐以語人﹐無肯信之者。方廣之燈﹐殆亦五臺之飛燼歟﹗人言五臺山有石如水精﹐承日月之光﹐光气相射。山髙寒﹐多雲物﹐未嘗澄霽﹐時或云破日漏﹐則被照之處帶成色。故凡遊人皆誦日光菩薩﹐聲振山谷。其事可疑矣。僧人指其形似者爲之立名﹐曰﹕『此金橋也﹐此金輪也﹐此金燈也。』愚俗之信﹐以謬承謬﹐莫可解也。正使其眞有燈者﹐未聞五臺﹑方廣之僧能不用油蠟也。」

﹝釋惠力﹐晉興寧中﹐乞陶處﹐以爲瓦棺寺。初標塔基﹐每夕所標處輒移十步許。因伺之﹐見一人著朱衣武冠拔標置東方。遂於其處起塔。﹞

凡釋氏所稱神怪之事﹐多以夜而後見耳。其後見未有眾人同之者﹐故吾每於此致疑。以問其徒未有能答者也。惠力所爲建塔﹐必以供佛也。相攸卜地﹐擇其爽塏﹐古人亦爲之。朱衣武冠何物哉﹖乃能拔標移徒其處﹐他人不見而惠力又獨見焉﹖蓋欲倚此言爲神怪﹐以欺惑眾心﹐圓其財物耳。姑就其言辯之﹐其妄如此。況萬無是理乎﹗

﹝釋惠敬有一奴子及沙彌爲鬼所擊。其後山精見形﹐詣敬具謝﹐云「部屬不解﹐橫撓法師眷屬。」旣終﹐室有異香﹞

凡撲人者必以手執撲﹐而鬼則無形﹐安得手執撲乎﹖凡物生則有色香可愛﹐及死則日就臭腐。惠敬旣死﹐安得有香乎﹖或曰「麝﹑臍﹑沈水﹐死物而香﹐何也﹖」予曰「麝臍﹑沈水之類﹐不過數種。自有天地以來﹐死而必臭﹐萬物之理也。凡人不稽理而信怪﹐是以說愈怪而愈無理也。」

﹝釋明淮於範陽北山刊石﹐寫經灌姨﹐以俟慈氏下生。鏨山攻石﹐石悉頑惡。準知山靈祕吝﹐疏告陰靈﹐請裨善務。俄於定中見無量石﹐皆中刻字﹐圍廓挺立﹐不期畢工。﹞

道一而已﹐亙萬古而無獘。得之者﹐或先百世而生﹐或後百世而出﹐其言得行﹐若合符契。蓋至當歸一﹑而精義無二也。然堯﹑舜﹑禹﹐君臣也﹐而並﹔文武﹑周公﹐父子也﹐而處。孔子沒﹐至今千有餘歲而無聖人﹐或數或疏﹐皆非人所能爲﹐安可預立名字﹐先定年月﹐以探後聖生出之期乎﹖佛氏所謂幾劫之後﹐慈氏下生。吾不恨不及見之﹐乃恨僧人年命短促﹐其欲見之心﹐不能踐共言也。禪者之遜辭則又不然。曰「何處非慈氏﹐汝自不見耳。」或曰「修行善業﹐常得善報﹐則終必見之。」今姑用其言﹐通計三世﹐人寺以七十爲率﹐不過二百一十年。自佛滅度至今﹐其爲二百一十年多矣。若義增益世數﹐以合慈氏下小下生之曰﹐則佛不當言三世爲限。苦人之受生上於三世﹐不復可益﹐則佛未嘗永刎﹐人身不墮異趣之理。未知明淮露電之軀﹐壽年幾何﹐山石泐磨﹐能得幾日﹐而渺茫未生之慈氏﹐誰復能見也﹖揆北一事﹐則疏告陰靈﹐得無量石者﹐同一愚妄耳。淮旣發心刊經於石﹐山而有靈﹐自當敬畏佛言﹐又何待疏告而後出石哉﹖石若不中刻﹐則是山本無住石也。或更鑿而得中刻者﹐則是山本有佳石也。石之有無生於定形之山﹐不可增損﹐云何眾人不見而明淮獨見無量可刻之石乎﹖縱使淮以定力獨見而鐫刻之﹐人亦豈皆能入定而用其工哉﹖吾欲一一辯之﹐共妄不可勝窮﹔欲止而不辯﹐以世之無知受惑者眾﹐不得已而爲此多說也。

﹝釋法興﹐洛京建三層七間彌勒閣﹐髙九十五丈﹐尊像七十二位聖賢﹑八大龍王。卒﹐聞空中天樂﹐云兜率天隸來迎也。﹞

吾嘗遊西京龍門兩山寺宇﹐刻石爲像﹐如蜂房水渦﹐不可勝數。寺有以大佛得名者﹐其功迹雄偉﹐皆唐則天﹑中宗時以天下之力所建置也。其視法興三層七間之類﹐猶海岸一沙耳。則天老以憤終﹐中宗卒被弒殞﹐兜率天眾方是之時﹐何嫌何疑﹐不以樂迎之乎﹖於梁武亦云然。

﹝釋智江住微子之墟﹐締構堂宇﹐輪奐可觀。復塑慈氏﹑釋迦二尊﹑十六應眞像。﹞

微子能存其國旣亡之祚﹐有君臣之大義﹐有父子之至親﹐孔子未嘗許人以仁﹐而稱微子爲殷之仁入也。後世人君思見前哲﹐𨿽千載之遠﹐猶當崇奉祀典﹐如出乎其時﹐以表勵風俗。乃使夷狄之人﹐亂倫之教﹐肆然居其舊部﹐華屋淫祠﹐明示得意﹐以不仁不義土木之際﹐污至忠至孝仁人之土。夫豈智江匹夫庸妄無忌之罪哉﹖實當時居是邦爲人上者無窮之恥也﹗

﹝釋惠紹慕樂王﹐燒身供養。薪火洞然之際﹐有一星其大如斗﹐直下煙中﹐俄而上天。見者皆謂天宮迎紹。﹞

星隕則如石﹐古之大聖人曰﹕『隕石亍宋五』者﹐據已隕之形至地而言也。曰「星隕如雨」者﹐據方隕在空不至地之狀也。按事實畫之﹐以明天變而警人事﹐猶造化之妙﹐不施智力而形色自呈﹐不可掩已不知此何所據而謂之星也﹖其有光乎﹖其無光乎﹖有光則不隕﹐無光則石耳。人之生死亦猶是也。人之生死有不可移之命。三代之民終身以俟死而已。任其死生﹐有何不可﹐而必欲自焚乎﹖星旣隕墜﹐豈復能升﹐猶人旣殂落。豈復能活﹖今日天官星下迎紹。方爲煨燼﹐云何上天﹖一事而三誕。蓋其道﹗以空爲宗﹐故自以爲非誕也。然則果何物也﹖曰「火炮之大者﹐飛揚明滅﹐何足怪哉﹗」

﹝釋僧瑜發誓燒身﹐集薪爲龠﹐合掌平坐﹐誦藥王品﹐火焰交至﹐咸見紫气騰空﹐久之乃歇。其後句有四日﹐瑜房生雙桐樹﹐識者以爲娑羅寶樹﹐刎炳泥洹。瑜之庶幾﹐故現斯證。﹞

烈火之焰加以人膏﹐其滋燻郁攸﹐正爾紫赤﹐非瑞气也。旣焚之後﹐而房生雙桐﹐未知生於屋下乎﹖爲復生於中庭乎﹖無乃地气之偶生乎﹖抑亦弟子之所種乎﹖然僧人以爲釋瑜自焚之瑞證﹐此不難驗也。擇其能用藥王品者﹐坐以積新﹐焚之旣燼﹐侯句又四日桐樹雙出﹐吾猶未信。是何邪﹖死亡之室﹐人所不居﹐陰气感生﹐亦無不有﹐豈特桐樹哉﹖生苕則爲地錦﹐生菌則爲靈芝﹐由其所言耳。

﹝釋惠益誓欲焚身於鍾山之南﹐置鏝﹐辦油入鏝﹐據一小牀﹐以劫貝自纏﹐上加一長帽﹐以油灌之﹐手自執燭﹐然帽﹐念藥王品﹐火至﹐眼乃昧。﹞

人之稟气﹐愚智勇怯各各不同﹐聖人順共性而成就之﹐佛氏團其偏而化誘之。如司馬兵法﹐使貪﹐使愚﹑使勇﹑使怯﹐赴湯火﹑蹈白刃﹐無所不可﹐權謀之道也。藥王燒身﹐乃佛誘人之一術耳。必有戇者信焉﹐甘心自焚而不悔。彼旣焚者冥然而無知矣﹐而未焚者或疑或怖﹐或信而從之。皆足以恢張其教﹐而昧者終不悟也。

﹝釋寶崖於益州城西路首﹐以布裹左右五指燒之。有問﹕「痛邪﹖」崖曰「痛由心起。心旣無痛﹐指何所痛﹖」並燒二手﹐於是積柴於樓上﹐作乾麻小室﹐以油潤之﹐自以臂夾巨﹐麻躁油農﹐赫然火合﹐於熾盛之中拜﹐比第一拜﹐身面焦拆﹐重復一拜﹐身踣炭上。﹞

佛教以心爲法﹐不問理之當有當無也。心以爲有則有﹐心以爲無則無。理與心一﹐謂理爲障﹐謂心爲空。此其所以差也。聖人心卽是理﹐理卽是心﹐以一貫之﹐莫能障者。是是非非﹑曲曲直直﹑各得其所﹐物自付物﹐我無與焉。故曰「如天之無不復﹐如地之無不載﹐如四時之錯行﹐如日月之代明﹐如飛走動植並育而不相害﹐仁義禮智並行而不相悖﹐」夫又何必以心爲空﹐起滅天地﹐僞立其徳﹐以擾亂天下哉﹖今夫人目視而耳聽﹐手執而足行﹐若非心能爲之主﹐則視不明﹑聽不聰﹑執不固﹑行不正﹐無一而當矣。目瞽﹑耳聵﹐心能視聽乎﹖手廢﹑足蹇﹐心能執行乎﹖一身之中﹐有本有末﹐有體有用﹐相無以相須﹐相有以相成﹐未有焦灼其肌膚而心不知者也﹖學佛者言空而事忍﹐蓋自其離親毀形之時已失其本心矣。積習空忍之久﹐於封剔焚煉而不以爲痛﹐蓋所以養心者素非其道也。凡人之生無不自愛其身﹐彼學佛者﹐於蚊蚋之微﹑艸芥之細﹐猶不忍害﹐廣悲願也。自愛乃能愛人﹐愛人乃能愛物﹐故養心保身者﹐濟人利物主本也。今乃殘之如此﹐將何爲哉﹖非有喪心之疾而然乎﹖

﹝釋無染住五臺﹐睹金橋﹑寶塔﹑鍾磬﹑圓光﹐莫窮其際。且曰「松柄之鼠不知堂密中有美樅乎﹖」最後﹐果於中臺之東﹐見一化寺﹐額號福生﹐內有梵僧數可萬計。染從禮拜﹐遞蒙慰勞。見文殊﹐亦僧也。染觀玆靈瑞﹐供施一百萬僧﹐盡焚十指。乃輿一人將蠟布兩端﹑粗麻一束﹑香油一斗﹐於中臺﹐從旦至暮﹐禮拜焚香﹐略無暫憩。至深更﹐命其人以布裹身﹐以油灌頂﹐夜半子時﹐然身供養﹐從頂而煉﹐至足方僕。﹞

無染所見﹐不與人共之而獨見﹐則不可信也。天下無不可共見之物。不可共見而自云有所見者﹐妄而己。染見僧萬計﹐一一禮拜﹐計一日一夜﹐可禮千拜﹐亦將十日而後畢。不知十日之間﹐誰與之同見也﹖遁蒙慰勞﹐則有撫接之言﹐不知十日之間﹐誰與之同聞也﹖染自是供僧百萬﹑又不知貧僧獨力﹐何以辦此事也﹖已而油蠟麻布裹身而焚之﹐自頂烹煉﹐頂潰腦決﹐則必死矣﹐豈能至足而後僕也﹖吾嘗聞辟役學仙之人﹐或於深山巨壑﹐見怪气﹑聞異聲﹐曰「此天仙合樂而來迎也。」遂投身其間。望之者亦以爲乘雲气﹑禦飛龍﹐入於杳冥之上矣。他日至共處﹐則有白骨存焉。蓋山間大蛇﹑毒虺﹐吐气成霧﹐日照之﹐粲然五色﹐其聲嘔軋窈窕﹐如鸚雛乳兒。然方士道人愚癡貪愛﹐往卽其處﹐遂遭啗食而自不悟也。乃復相承以爲仙去﹐且記其處曰「此某眞人上升之地也。」今登﹑萊問春夏之交﹐望見海市樓臺人物﹐宛若畫圖﹐無所不具﹐乃大蜃噓呼所爲﹐如螮蝀之類耳﹐非眞有也。凡僧人遊五臺﹑蛾眉﹐所睹光變﹐殆亦此等也。關西人蘇季明嘗曰「聞此二山最深幽處﹐有一種石﹐云日漏光﹐相與輝煥﹐則其色如此。夜亦可見者﹐蓋寶气也。」然不能濟人利物﹐治國齊家。正使天下之山一一如此﹐亦何足貴哉﹖

﹝釋束艸師曰「世不堪戀﹐何可長也﹖遂以束槁焚身。至明﹐惟灰燼耳﹐且無遺骸﹐又無廷燎﹑警吒之聲計其少躉﹐不能焚此全軀﹐蓋起三味火而自焚耳。﹞

束艸師必有大遇﹐將逃匿焉﹐乃爲此計誑人而去。當時亦必有徒從共畢共事者。然一束之槁決不能焚七尺之軀。今釋所謂有道髙僧者﹐死而焚之﹐必非束艸能辦﹐可驗也。或曰「何以證其妄乎﹖」予曰「以無遺骸﹐可以卜其名死而貴遁矣。起三昧火自焚其軀﹐此當時徒從設誑之言。仁贊又從而信之。有三昧火必有三昧水。三味風﹑三味地。今世間江河泛溢﹐則可以三昧地塞之﹐庚伏炎暑﹐則可以三昧風吹之﹕焦早爍物﹐則可以三昧水沃之﹐祁寒裂地﹐則可以三昧火溫之。如此三昧﹐自佛至今千古余歲﹐不聞一人能者。然則束艸師三昧之火自焚共臭穢之﹐又何足言哉﹖

﹝釋行明嘗謂人曰「吾不願隨僧崖焚之木樓﹐不欲如屈原葬之魚腹。」忽於林薄間委身虎前。虎爭食之﹐須夾肉盡。﹞

林薄何以異於木樓﹖虎口何以異於魚腹﹖與其投身猛獸﹐受嚙嚼之苦﹐何如盡其天數﹐順陸命之正﹖凡此皆於佛教之中﹐聞聲接鄕﹐不究共實而輕用其身者。世之智人少而愚人多﹐愚人吾安得一一而詔之﹖而所謂智者亦未免有惑於此﹔吾是以著之云耳。

﹝釋普淨斷食發願﹐願拾千身﹐速登正覺。今年千中之一也﹐徐入柴庵﹐自公火炬。﹞

凡人欲學道﹐必有此身然後可學﹐未有旣死而後得道者也。今指道旁枯骸謂僧曰「此骸昨夜三更忽登正覺」﹐僧其信乎﹖其不信乎﹖又指空中無形可見之處而謂之曰「此處有人明日當登正覺」﹐僧其信乎﹖共不信乎﹖如其不信﹐則普淨所爲﹐其愚可憫也。如其信之﹐是如普淨同一罔兩耳。

﹝釋文輦自操斧伐檀﹐巧結玲瓏﹐重攢若題湊焉﹐號曰浮圖。開戶入內﹐趺坐﹐持火炬誓之曰「以此殘喘焚之﹐供養十方諸佛聖賢。」言訖﹐發焰亙空﹐其煙五色﹐旋轉氤氳﹐猶聞誦經之聲。﹞

上古之俗﹐死則厚衣以新﹐葬於中野。後世聖人易之以棺槨﹐取於大過「澤滅木」之象﹐蓋乾坤六子之至理﹐非人私智所造也。孟子曰「上世嘗有不葬其親者﹐舉而委之於壑。他日過之﹐狐貍食之﹐蠅蟎姑嘬之﹐其顯有泚﹐睨而不視。夫泚非爲人毀譽而有也﹐蓋中心之誠﹐發於面目也。於是歸反禁裏而掩之。」故孝子仁人之掩其親﹐不焚之以火﹐不沈之以水﹐不使蠅蟎狐貍螻皚得傷之者﹐蓋天性自然﹐非爲利也。今釋子每舉一事﹐必希望一報。乃以天性爲幻妄﹐自以爲道﹐吾不信也。焚尸之臭﹐其气不可近﹐如有諸佛聖賢﹐必不歆此。如其無之﹐文輦所爲﹐不亦枉費乎﹗

﹝釋僧羣絕粒取水。忽有一折翅鴨舒翼當梁﹐羣欲舉錫撥之﹐恐畏傷損。因還﹐絕水不飲﹐數日而終。﹞

絕粒之意﹐將以除口腹之養﹐爲淸淨之身也﹐而未免於飲水﹐豈天下共白之道哉﹖人爲萬物之云﹐智足以役使駕禦之﹐仁足以涵覆長育之﹐禮足以裁成共用﹐義足以區處其宜﹐得志行乎中國﹐則施爲有其功﹐不得志處乎山林﹐則存養有其道。豈爲一折翅鴨鳧而殞其不資之身哉﹖可謂不知輕重之甚矣。天下萬物不得其所﹐有甚於此鳧者。僧羣以一身才足以活一鳧﹐其餘獨柰何哉﹗

﹝釋曇稱見老人夫妻窮悴﹐稱乃捨戒爲奴﹐累年執役。及二老卒﹐然後復道。宋初﹐彭城駕山下虎食人﹐稱謂村人曰「虎若食我﹐災必當消。」於是獨坐艸中﹐咒願曰「以我此身﹐充汝渴饑。令汝從今息怨害意﹐未來當得無上法法食。」遂棄身嚷虎﹐惟餘其頭。﹞

聖人之道﹐老吾老然後及人之老﹐幼吾幼然後及人之幼。不愛其親而愛他人者﹐謂之悖徳﹐不敬其親而敬他人者﹐謂之悖禮。輕重之宜﹐先後之序﹐非人智巧所爲﹐乃天理之自然也。曇稱爲佛之學﹐差正道於毫釐﹐陷迷途於千里﹐其所爲者﹐乃聖人之所謂悖也。父母之親棄而不顧﹐乃事他人﹐不爲人子而爲人奴﹐是謂知輕重先後乎﹖虎狼之性﹐以搏噬爲事。曇稱投身飼之﹐僅充一飽﹐所飼不繼﹐則必復饑。彼豈爲嘗啖一僧﹐遂終身絕食邪﹖天下之虎多矣﹐安得一一而飽之﹖曇稱之愚﹐豈不甚哉﹗

﹝釋法進﹐當時饑荒﹐進乃淨洗浴﹐取刀鹽﹐至深山窮窟餓人所聚之處﹐次第授以三皈﹐便掛衣缽著樹頭﹐投身餓者前﹐云「施汝共食。」眾𨿽饑困﹐猶義不忍受。進卽自割肉掛鹽以啖之。兩股肉盡﹐心悶不能自割﹐因語餓人云「取我皮肉﹐猶足數日。」﹞

昔者墨氏兼愛﹐摩頂放踵而利天下﹐亦必爲之。疑若愛人利物﹐可以稱賢矣。而盂子原其心﹐究共效﹐極共流獘﹐以爲無父之人﹐比之禽獸﹐何哉﹖天之生物﹐無非一本。而墨子以其私心﹐欲爲二本故也。二奉則無別無義﹐而人之大倫亂矣。今以禽獸觀之﹐豈非無別無義之極歟﹗是故「身體發膚﹐受之父母﹐不敢毀傷。」𨿽劉股取內﹐已父母之疾﹐君子以爲不孝﹐王法之所禁也。而況自向其身以啖餓殍乎﹐饑饉之年﹐餓殍不可勝計﹐法進安得人人而飽之﹖禽獸之不仁﹐猶不自食其類﹐法進將以其身教人食之﹐是獸之不如矣。

﹝釋大志﹐大業之末﹐慨法陵遲﹐遂往東都﹐上表曰「願陛一興隆三寶﹐當然一臂於嵩嶽﹐用報國恩。」帝許之。志不食三日﹐登大棚上﹐燒姨赫然﹐用烙其臂﹐並令焦黑﹐用刀截斷﹐肉裂骨見。又烙其骨﹐令焦黑已﹐布裹蠟灌﹐下火然之﹐光耀巖岫。志辭色不變。臂旣燒盡﹐下棚﹐七日而卒。﹞

大志用心本欲以要君﹐希非常之報也。如其不然﹐則自焚於深山窮谷﹐人所不到之處﹐天地鬼神其必知矣﹐何必詣闕上表﹐齲斨否之決於人主邪﹖煬帝𨿽荒淫不道﹐而所以處大志者乃爲當也。夫明欲廢佛法﹐豈爲一愚夫燒臂而復興﹔人主恩及含靈﹐豈爲一遇夫燒臂而能報。正使赴湯蹈火﹐決背刎首千百爲羣﹐適足以減遊食亂倫之輩耳﹐促足卹哉﹖然其徒終不爲此也。蓋先使戇一二人當試國家﹐若死而無效﹐則亦已矣。要當深察其情﹐勿爲所惑耳。

釋淨靄觀地獄圖變﹐願曰「異哉﹐審業理之必然﹐誰有免於斯酷者﹗」周武毀法﹐靄聞而嘆曰「朱紫雜揉﹐狂哲交侵﹐何使五隸流離﹔四民倒惑哉﹖見此淪胥﹐寧分殖醢於盜跖耳﹗」徑詣闕上表哩訴。帝不聽從。靄知大法必滅﹐不勝其虐﹐乃入終南山﹐跏坐盤石。畱一布衣﹐自割身肉段段﹐布於石上﹐引腸掛於松枝﹐五臟都在外見﹐余筋肉手足頭面剖析都盡﹐並惟骨現﹐以刀割心﹐捧之而卒。

四民﹐士﹑農﹑工﹑商也。士安於仁義﹐農安於井桑﹐工安於器械﹐商安於負販﹐自堯﹑舜至於三代﹐世以大冶﹐生於其時者﹐未嘗倒惑也。及佛教人中國﹐衣冠儒士蔽於死生﹐農﹑工﹑商賈劫於因果﹐於是人倫背謬﹐天理淪胥﹐面顚倒迷惑者滔滔皆是矣。周武慨然毀除佛教﹐所以解倒而除惑﹐功孰大焉靄執迷不返﹐疾在膏盲﹐狠極發狂﹐披殘其體﹐所謂匹夫之諒﹐自經於溝瀆而莫之知者﹐何足稱哉﹗中國有道者之言曰「感慨殺身者易﹐從容就義者難。」以此語格淨靄之所爲﹐其中否判矣。

﹝釋僧藏炎暑脫衣﹐入艸莽間﹐從蚊蚋蝱蛭唼嚙﹐血流汗洽﹐未嘗少睡。預知報盡﹐合掌而終。﹞

姦人爲奇行﹐有爲人所知者﹐名利隨之﹐奇行之有效也﹐有不爲人知者﹐暗昧而死﹐奇行之無效也。若僧藏等所爲﹐竟喪其軀﹐其無效者乎﹗人之生﹐父母爲最重﹐君臣次之﹐兄弟次之﹐夫婦次之。宗族親疏又次之﹐州閭鄕黨又次之﹐四海九州又次之﹐禽獸艸木又次之。僧藏等以矮飼蚊蚋爲莫大之功﹐猶人以溺爲醍醐﹐以矢爲香飯﹐有此理哉﹗

﹝釋定蘭父母亡沒﹐每遇諱辰﹐悲哭咽絕﹐無以資薦。輒裸露﹐入靑城山﹐縱蚊蝱唼咋﹐且云捨內財也﹐用答劬勞。後乃煉臂﹑截耳﹑剜目﹐餒飼烏獸。後有異人﹐擎珠納空皆中﹐瞻矚如故﹐告曰「南天王還師眼珠矣。」常曰「善戒經中名爲無上施﹐吾願勤行﹐速要上果。」焚賻而絕。﹞

定蘭於父母之存﹐則棄之出家﹐不奉甘旨﹐不請衽席﹐不承志意﹐不侍疾病。凡父母所以望其子者﹐定蘭皆不爲也。而遇忌日則委身蚊蚋﹐復又自殘﹐以飼鳥獸﹐謂之報恩﹐是以父母爲蚊蚋鳥獸而報之乎﹖不然﹐蚊蚋鳥獸食之有飽﹐而於旣亡之父母何預焉﹖先王之道﹐送終追遠﹐奉承祭祀﹐以時思之。修身愼行﹐不敢傷父母之遺體﹐恐辱先也。至於將死而啟手足﹐全而歸之﹐方知免於爲子之責。其道如此。彼定蘭者﹐旣從佛教﹐又念親恩﹐宜其顚倒如此也。目旣剜出﹐則無再生之理。珠生於蚌﹐非目類也﹐其大者𨿽有夜光照乘之明﹐而置之空眶﹐則血气精魄嫵由相附﹐安能從心而視乎﹖不然﹐則是剜目之時﹐徒傷而不出﹐他日瘡愈﹐復能見物﹐因假此爲神﹐以惑眾耳。

﹝釋道百常持一缽﹐得殘羨之食﹐𨿽色惡臭變﹐收貯自食。﹞

人之所爲飲食者﹐爲養生也。身者。神明之所捨也。故古之聖人色惡則不食﹐臭惡則不食﹐不時則不食﹐非以窮口復之欲也﹐所以養生事身之道當如此也。犬豕食矢溺﹐故不嫌於穢惡﹐人固與犬豕異矣。道盲之意﹐謂之何哉﹖將以此生甘食殘惡而冀來生之天廚美饌乎﹖計出於是﹐是謂利心也。夫以人豕自爲﹐萌利心而學道﹐其去道不知其幾千萬里也﹗

﹝釋志通因覽西方靈瑞傳﹐願生攸土﹐常不背西而坐。有招手石者﹐峻峙甚險﹐通登之﹐投身﹐願速生淨土。奮軀而墜﹐若有人扶接。再投於巖下﹐微有少傷。眾僧以爲豺狼所啖﹐因見之與歸。﹞

志通不背西而坐者﹐謂西方佛國也。祈生淨土﹐乃自投崖石之下﹐是淨土在崖石下而不在西方邪﹖再投而不死﹐乃命未絕耳。然志通有此誠心﹐則淨土當有接引之者﹐何爲拒而不受﹖使彼不死﹐睹顏而歸﹐無乃淨土之人亦惡其愚惑無知之甚邪﹖蜀道棧閣歲有人墮者﹐其下多大木藤蘿﹐往往絓畱﹐因得不死﹐志通投身之時﹐亦必相捍無害之所﹐豈苟然哉霄死。志遁投身之時﹐亦必相擇無害之所﹐豈苟然哉﹖

﹝釋紹巖嘗投身曹娥江﹐用飼魚腹。會有漁者拯之﹐云有神人扶足﹐求溺不可。衣敷水面﹐而驚濤迅激﹐巖如坐寶臺然。﹞

魚生於水﹐猶獸生於山﹐各遂其生﹐初不乏食。紹巖何苦欲投身飼之﹖此必輿漁人爲密﹐故出奇行﹐將以求姦利耳。當時若無漁者拯之﹐則褂骨於蛟鼉之口久矣。漁者初以方舟拯救﹐脫其危難﹐紹巖埂云神人抉足﹐如坐寶臺。其敢於欺人乃如此﹗

﹝釋曇穎患癬不除﹐嘗供養觀音像﹐禮拜﹐見一蛇從像後綠壁上屋。一鼠從屋脫地﹐涎唾沐身﹐狀如已死。穎卽刮涎唾以傅癬﹐信宿之間﹐瘡痍頓盡。方悟蛇鼠是祈請所至。﹞

經云「觀音能救罪人於垂死﹐刀爲三﹐桎梏自脫﹐濟苦抉危﹐無所不至。」彼曇穎瘡癬亦末事耳﹐少施神力﹐便可脫然去體﹐何至變現於腥蛇腐鼠涎沫之間﹐然後顯共靈佑乎﹗此曇穎用藥有癟﹐而其人庸愚。不能談說希奇之報﹐顧乃取證於蛇鼠。吁﹗無智不才﹐可憫之甚矣﹗

﹝釋曇宗爲後周孝武得導行菩薩五法。帝嘆謂曰「朕有何罪而懺悔﹖宗曰「虞舜至聖﹐猶云『予違爾弼』﹐湯武亦云『萬方有罪﹐在予一人』﹐陛下寧得獨異﹖」﹞

釋氏之桀潔者﹐則必涉獵書史﹐取共典佛說近似之言﹐以主張其道。世主不學﹐往往遭其幻惑﹐𨿽有美意良法﹐爲所傾變者多矣。聖人之道﹐責己而不責人﹐行有不得者﹐皆反求諸己。是以置諫臣﹐求直士﹐樂聞諦蘸﹐不罪毀辯﹐知過必攺﹐見善必從﹐凡以成己之徳也。虞舜﹑陽﹑武之言﹐其用心如此。佛則不然﹐曰「天上地下﹐惟我獨尊。」議之者卽指爲口業﹐地獄拔舌所以報之。其自處若是其大也﹐豈更有過哉﹖其教人則以懺悔爲道﹐𨿽有殺君殺父之罪﹐苟能對佛懺悔﹐其罪卽免。嗚乎﹗率天下而爲僞﹐有什於喫乎﹖殺人者死﹐傷人者刑。五刑之屬至於三千之眾﹐而爲姦者猶不畏也。今乃教之以懺悔之空言﹐免身復之實事﹐非僞而何﹖設有人今日以醉而獲罪﹐則對佛哀祈皈命﹐曰﹕自今而後不飲酒矣。明日以姦而獲罪﹐又對佛懇禱投誠曰﹕自今而後不犯姦矣。凡其所爲﹐隨卽懺悔。懺悔又無限隔﹐過犯無有巳時。幸而沒身免於王法﹐則又集僧爲之誦經諷咒﹐大作佛事﹐懺悔消除。舉天下不究其實而爲其名以相欺﹐蓋其術固庸愚之所安而作過者之所便﹐是以爛熳而莫禦也。周武苟知比﹐則如曇宗所言﹐豈不有以虛主子﹖

﹝釋曇光《五經》算數無不貫解。年將三十﹐喟然嘆曰﹕『吾習皆俗事﹐佛法深理﹐未染一毫。」乃聽諸經論﹐回心習唱﹐制造懺文﹐道俗傾邪。﹞

五經皆聖人垂教萬世﹐精粗本末﹐天人物我﹐無不該貫。凡釋氏讀之﹐但謂方內治世之祖迹耳。辟猶欽海一勺﹐豈知滇渤之量哉﹗曇光旣於五經無不貫解﹐乃曰「彼皆俗享」﹐是末嘗知《五經》之彷佛也。旣欲尋佛法深理﹐乃爲講論誦說﹐習聲音演唱﹐以取悅於人﹐是未嘗知佛法之毫芒也。夫馬之才上不足以致千里﹐則下必可以駕鼓事。如其不然﹐而但能嘶鳴奮迅﹐則天下之棄物也﹐何所用哉﹖

﹝釋道安﹐天和四年三月﹐劫召有徳眾僧﹑名儒﹑道士﹑文武百官三千餘人量校三教之優劣﹐欲事廢立。安乃著《本二教論》﹕「有客問曰﹕『優柔弘潤﹐於物必濟。』曰﹕『儒』。『用之不匱﹐挺物必通。』曰『道。』老嗟身患﹐孔嘆逝川﹐固欲後外以致存生。感往以知物化﹐何異釋典厭身無常之說哉』﹖主人曰﹕『救形之教﹐教稱爲外。濟神之教﹐教稱爲內﹐釋教爲內﹐儒教爲外。教惟有二﹐寧得有三﹖』」

客與主人問答之言﹐皆出道安之手。造安所見蹇淺若是哉﹗儒之爲名﹐學昔之通號耳﹐非爲稱名爲儒﹐卽是賢也。故孔子謂於夏曰「汝爲君子儒﹐無爲小人儒。」不知逍安所謂「優柔弘潤﹑於物必濟」之儒﹐坷所本乎﹖稽之書簿﹐無此言也。子在川上曰「逝者如斯﹐不捨晝夜。」蓋言存神遇化﹐闔癖萬古﹐變而常存之道如此﹐何嘗有厭身之嘆哉﹖道安所以知孔子﹐末矣。釋教爲內﹐而釋徒自處則曰方外之人。儒教爲外﹐而鄙薄儒者則曰方內之土。吾未知道安所以區別內外之限者如何也﹖今以邊言之﹐天子所居曰京師。千里曰王幾﹐推而廣之至於要荒﹐則京師爲內﹐而要荒爲外矣。入之所居曰奧阼﹐然後有堂﹑有庭﹑有門﹑有垣﹐則奧詐爲內而垣爲外矣。名者﹐實之實也﹐有此貿然後有此名﹐無其實則名何從生﹖不知道安所謂內外者何以限之﹖吾恨不聞其蛻也。

﹝墳典之教﹐丘索之文﹐治國之謀﹐修身之術﹐九流總合﹐盡屬儒宗。佛教者﹐窮理盡性﹐出世入眞﹐理妙域中﹐非名號所及﹐化檀系表﹐非情智所尋﹐理無不周﹐事無不盡。口復儒﹑道千家﹐農﹑墨百氏﹐取合馳驅﹐未及其度者也。﹞

佛氏以理爲障﹐安得稱其窮理﹖父子﹑君臣﹐理之不可易也﹐而佛氏以爲幻妄﹐是於理未嘗窮也。理旣不窮﹐而曰盡性者﹐猶人未嘗食稻而曰飽﹐未嘗衣帛而曰暖﹐吾不信也。世無可出之道﹐佛氏有出世之說﹐猶人閉目不見鼻曰無有鼻也﹐而鼻自存耳。旣曰出世﹐則當超乎復載之外﹐而不免於戴皇天﹑復后土﹐冬裘而夏葛﹐渴飲而饑食﹐是言爲出世而實未嘗出也。理無不周﹐而於忠孝之理則不周﹐事無不盡﹐而於臣子之事則不盡。大抵爲美言﹑誇奇行﹐竊取儒書之近似者以文其說。惑者不孜﹐從而信之以予觀之﹐儒﹑佛之異﹐宜如冰炭薰猶﹐必無相合之理﹐此是則彼非﹐彼非則此是﹐精義無二﹐至當歸一。苟以圓融和會謂之大同者﹐猶盜人之物而曰可以通財﹐以己之妻與人而日可以通好﹐理之所決不可行者也。

﹝釋復禮﹐永隆二年﹐太子文學權無二述釋典稽疑十條目以問禮﹐因撰辯惑論答之。權復書云﹔「百年之疑﹐一旦頓盡。永遵覺路﹐長悟迷源。爇煩惱之薪﹐冷涅槃之飯。請事斯語﹐以卒餘年。」﹞

釋氏之書﹐爲說宏大﹐誘人之路多。學士大夫驟欲窮之﹐其說未窮﹐先已化爲釋氏矣。彼僧者朝於是﹑夕於是﹐凡所以善遁而迷人者﹐各相傳付﹐習之已熟。自非見理不惑﹐未易破其妄也。權無二屈降於復澧﹐蓋猶魚饑戀鉤﹐掛喉而不能脫耳。

﹝釋惠立見尙醫奉禦呂才造《釋因明圖》注三卷﹐非斥諸師正義。立致書責之云「奉禦於俗少聞﹐遂謂眞宗可了﹐何異鼷鼠見釜竈之堪陟﹐乃言昆之非難﹔蛛蝥棘睹林之易羅﹐亦謂扶桑之可网。」才由玆而寢。﹞

射如李廣﹐然後可以服匈奴﹐禦如王良﹐然後可以乘泛駕。蓋事各有理﹐物各有能。不知物之能則不足以役物﹐不知事之理則不足以揆事。如呂才﹐亦有意乎﹐不信異端小道﹐嘗著論以排之者矣。惠立所言鄙淺﹐才不應遽爲之攺。然其詳則未之孜也。大抵儒者之遇異端﹐其未達則推理以窮之﹐其旣達則明理而正之﹐必能折其萌芽而摧其枝葉﹐然後言不徒發而於道有補。楊﹑墨之言盈天下﹐孟子以無父無君之言折之﹐其禍遂息。佛氏之言盈天下﹐程子以天理及自利之言以折之﹐而其禍未息者。前乎此有以解經自名而得君﹐其學雜乎佛也﹐後乎此有以文辯豪世而得時﹐其學雜乎佛也。人之所趨者勢利﹐所悅者華采﹐於是聖人之道欲明而復暗。然賴先王之說尙存而不泯也。學者可以拆流窮源﹐一洗其害﹐而先韓﹑歐之駕以追蹤於孟子﹐正人心﹑息邪說﹑距詖行﹑放淫辭﹑爲聖人之徒﹐不亦善乎﹗

﹝釋神悟世襲儒素﹐忽嬰惡疾﹐遂披緇授具。吏部李華﹑侍禦史崔益同謁悟﹐問孔﹑老聖教優劣。對曰「典籍皆心外法﹐味之者勞而無證。」華﹑益拱手﹐無以抗敵。﹞

華輿益讀聖人書﹐不知孔手爲如何﹐乃反問優劣於毀膚髮﹑無人倫之釋子﹐宜其遭詆而不能對也。神悟以典籍爲心外法﹐是以佛教爲心內法也。華何不曰「心有內外邪﹖爲我試言內外之限。」神悟亦必口呿彊而罔措一辭矣。

﹝釋法聰築室棲心。晉安王來部襄﹑雍﹐見所坐繩牀兩邊各有「虎﹐王不敢進。聰以手按頭著地﹐閉其兩目﹐召王令前﹐方得展禮﹐王告境內獘於虎災﹐請求救止。聰卽入定﹐須臾﹐有十七大虎來至﹐與授三皈戒。虎災尋止。白馬泉有白龜﹐就聰手取食﹐謂王曰「此是雄龍。」靈泉有五色鯉﹐亦就手食﹐云「此雌龍也。」﹞

古者聖人以艸木暢茂﹑禽獸繁殖而逼人﹐是以烈山澤而焚之﹐放龍蛇﹑驅虎豹犀象而遠之﹐然後人安其生﹐天下大悅。貴人賤畜﹐天地之常經﹐古今之通義也。周室建官﹐掌山林數澤之政﹐爲之厲禁﹐凡毒虫妖鳥能爲人害者﹐皆有以制之。所以扶立人理﹐贊天地之化育﹐豈不慶大哉﹗今法聰自恃小術﹐馴伏猛虎。復載之內﹐豈特十有七虎而已﹖晉安王上不能稽先聖﹑膺戎狄﹑驅猛獸之道﹐下無美政﹐使虎相與渡河而去﹖乃區區參決於一僧﹐求救於邪說﹐不亦陋乎﹗所謂三歸者﹐佛﹑法﹑僧也。今村民逃賦役就慵惰者﹐以二十萬錢削髮披緇﹐便稱一寶。若不皈依此等﹐則是有揀擇之心﹐去諸佛甚遠。若皈依此等﹐則無是非之心﹐與禽獸無異者。正使遇虎﹐才足以膏其饑吻耳。龍之爲物﹐能大能小﹐能飛能潛﹐能變而不能化﹐亦麟虫之最上者﹐猶鳥有凰﹑獸有麟也。法聰以龜爲龍﹐是猶以獬豸爲麟﹑山雞爲鳳也﹐而可乎﹖徒以誑惑無知藝晉安豈能逃逢理者之明監哉﹗

﹝釋法圓。晉開連四載﹐耶律徳光回軍自鎭州﹐董戎北返。時圓住天皇院﹐院有八僧﹐皆誅死。圓身首異處。至暮﹐圓試捫其頸﹐乃覺如故﹐逸頸有痕。如綫許大﹐終身如此。﹞

古語云「死者不可復生﹐斷者不可復續。」如尙可生續者﹐是未嘗死斷也。至於人之咽喉﹐气所悶辟﹔一斷立死﹐自有天地以來無可續之理。法圓獨何以免乎﹖無乃受刃偶輕﹐昏悶就絕﹐而喉來嘗殊也﹖不然﹐則忽遽自經﹐亂於眾尸之間﹐以誑夷人而脫死也。他日遂以爲神﹐眩惑於眾耳。倘佛法有靈﹐二祖慧可傳心得印﹐乃爲翟仲侃所害﹐何不再續其命乎﹖

﹝釋行滿﹐所居檻外有巨松﹐上寄生小枝﹐每遇滿出坐﹐其寄生必裊裊而側﹐云此樹禮拜。滿去﹐則亭亭無勤。﹞

予遊南嶽山﹐至華嚴寺﹐有所謂點頭石者﹐列植一堂之中。寺僧云「昔有髙僧說法﹐石聽之而點頭。」予求能聽之耳與其能點之頭﹐皆莽然無狀。大抵巨細八九枚﹐髙下三二尺﹐皆山中頑石耳。此所謂禮拜樹者﹐亦點頭石之兄弟邪。

﹝釋惠聞﹐往豫章勸化﹐獲金數鎰。俄遇賊劫掠﹐聞以金投水﹐曰「慮損君子福田。」聞到州﹐金已在院。役使匠人﹐山路逢虎﹐聞將杖扣其腦曰「汝勿害人。吾造功徳﹐何不結綠﹖」明日﹐虎街野豬投聞前而去。﹞

惠聞投金於水﹐必非深江大潭也。遇賊所逼﹐欲輕身而逃﹐姑投之幽澗野塘﹐人所不見之處﹐已而復使人取送院中﹐金先至而聞隨之耳。大抵僧人立事﹐必假托神怪以動人﹐不如是則佛法不靈﹐愚夫不信。𨿽自號爲傳心得道者﹐其說因緣爲教化﹐亦未免此。蓋佛本以是立門戶也。惠聞能化猛虎結緣﹐自當負土街木﹐以助匠事。革其凶暴﹐皈佛慈悲。乃復殺一野豬﹐污浼淨役。彼野豬者﹐不知何罪﹐不蒙功徳﹐反見噬嚙﹐因聞二言﹐枉害其命。此皆理之不安而事之不當者也。仁贊記之﹐於意云何﹖

﹝釋惟恭﹐多狎非益之友﹐然勤誦金剛般若﹐酒徒博侶﹐交集門庭。後遇疾且死。同寺有靈巍者﹐其迹相類﹐偶出寺一里許﹐逢六七人﹐少年衣服鮮潔﹐各執樂器。問曰「惟恭上人何在﹖」巍指其處。及晚回寺﹐聞恭已卒﹐所見者乃天樂耳﹐蓋承經力也。﹞

佛立戒具﹐條目甚多﹐以訓其徒﹐猶不足以革非心﹐遠辜罪。今仁贊載惟恭﹑靈巍之事﹐何其叛佛之甚邪﹖夫旣與酒侶博徒相與狎褻﹐則無所不至矣。若但能勤誦《金剛般若》﹐乃復無罪而死﹐天樂迎之﹐則僧徒何憚不爲酒侶博徒乎﹖此蓋靈巍設爲奇說以文惟恭之死﹐而固其徒郵之志﹐必有好事在其中﹐假神怪以祈不敗耳。仁贊又從而綠之﹐其意亦可知也。《金剛般若》乃爲醉酒作姦保障之具乎﹖

﹝釋法照入逆旅避雨﹐過中﹐乞食不得﹐乃買彘肉啖之。客皆詬罵﹐有欲毆者。照殊不答。至夜﹐誦《金剛經》﹐無燭﹐一室盡光。客見之﹐皆來禮拜謝過﹐施衣物。踞坐若無所觀。﹞

法照旣有神光照室﹐豈無神力禦雨乎﹖旣能蔑視服物﹐何爲不捨彘肉乎﹖此姦僧也﹐對人茹葷﹐其本情也﹔夜坐有光﹐其幻術也﹐客來施物﹐墮共計中也﹐照藐視之佯爲廉潔也﹔物至傲然﹐若無所睹﹐而未嘗辭﹐客去﹐則必捲而懷之矣﹐乃眞盜也。

﹝釋元珪曰「若能無心於萬物﹐則欲不爲淫﹐福淫禍善不爲盜﹐濫誤混疑不爲毅﹐先後達天不爲妄﹐悟荒顚倒不爲醉。無心助無戒﹐無戒則無佛﹐無眾生﹐無汝及無我。無我無汝﹐孰能戒哉。」

世之禪師所謂機辯﹐橫說豎說﹐逆行順行者﹐皆如此。吾今折之曰﹕人未有無心者也。自古大聖人垂世立教﹐曰養心﹑曰宅心﹑曰存心﹑曰洗心﹐不言無心也。心不可無﹐無則死矣。聖人之心若鑑﹐不勞思處﹐不用計度﹐而盡天地之理者﹐亦曰如之明而已﹐不言無鑑也。有所欲必淫﹐聖人所欲不蹌矩﹐是以無淫。福淫揭善必盜﹐聖人福善禍淫﹐是以無盜。濫誤混疑必殺﹐聖人四罪而天下咸服﹐是以無殺。先後遭天必妄﹐聖人憲天聰明﹐是以無妄。湣荒顚倒必醉﹐聖人不爲酒困﹐足以無醉。聖人之心寂然不勁﹐感而遂通天下之故﹐自己及人﹐自人及物﹐各止於其所﹐而天下之理定矣。元珪所言﹐失之毫釐﹐差之千里者也。今有欲其所不可欲﹐以淫人爲是﹐以善人爲非﹐觸情殘害﹐逆天之理﹐放意於酒﹐沈頒日富﹐而曰我未嘗有心也﹐淹然如此耳﹐而可乎﹖蓋佛氏以心亦爲兩途﹐凡其犯理悖義﹐一切過失必自文﹐曰﹕此粗迹﹐非至道也。臂如有人﹐終日涉泥塗﹐歷險阻﹐而謂人曰「吾足自行耳﹐吾心未嘗行也。」則可信邪﹖

﹝借一行。有王嫗﹐行鄰里之老嫗也﹐昔嘗瞻行之貧。及行之顯﹐遏嫗﹐一日拜謁云「兒子段人﹐卽就誅矣﹐乞師奏減﹐以供殘齡。」泣涕者數四。行曰「國家刑憲﹐豈有論請而得免邪﹖」命侍僧給若干錢物﹐任去別圈。嫗載乎嫚曰「我居鄰﹐周絡𦇤乳令長成﹐忘此惠邪﹖」行終夕不樂。於是運算華﹐召淨人﹐戒之曰「汝曹挈布囊於某方間淨地﹐午時坐伺﹐得生類﹐投囊促歸。」明日﹐果有豭彘引豚七﹐淨人分取之﹐輟卽走﹐得豚而歸。行備巨擁﹐逐一入之﹐以泥封口﹐誦胡語數契而止。投明﹐中官詔入﹐問曰「司天鑑奏﹐昨夜北斗七星全不見。」對曰「帝居不見﹐天大儆陛下﹐可修徳以退之﹐莫若大赦。」玄宗依其奏。夜占北半一星見﹐七夜﹐復初。其術不可測也。﹞

一行言國家荊憲不可以論請而得免﹐此言是矣。欲報鄰嫗之恩而自給之錢物﹐此事當矣。終爲鄰嫗怨詈﹐意不自安﹐遂用左道誤人主而行妄赦﹐則過之最大者也。殺人者死﹐自古定法﹐嫗子無貨之埋而法貸之﹐則彼殺者豈不乎﹖爲免此一人而用赦﹐使天下罪人皆以幸免﹐豈不濫乎﹖佛之教﹐慈悲而不知仁﹐斷制而不知義﹐故其舉事似是而非﹐不可不辯也。星象麗乎天﹐豈一行所能黜落。其布算囚豚﹐蓋幻之術﹐能興氛气﹐暫時掩其光曜耳。玄宗﹐多欲之昏君也﹐是以一行得人其術。使明哲在上﹐守正而惡邪﹐一行其可爲此乎﹖設或爲之﹐殆將如新垣乎之詐漢文﹐候日再中﹐終必伏棄市之法矣。

﹝釋僧伽﹐蔥嶺北國人﹐遊方至西涼府。中宗景龍二年﹐詔入內道場﹐四年﹐坐亡。帝問萬回曰「僧伽﹐何人也﹖」對曰「觀音之化身。」伽之寂滅﹐多歷年所﹐嘗見形往漠南市漆器﹐又於洪井化易材木﹐又於燕市求氌罽。長慶二年﹐塔寺皆焚﹐惟伽遺形無損。咸通中﹐龐勛兵團州﹐伽於塔頂現形﹐外寇皆潰。周世宗有事菸江南﹐伽寄夢於州民﹐言不宜輕敵﹐州牧未之信。家家同告之﹐遂降。全一城生民。﹞

僧伽旣已坐化﹐又復見形﹐世人信之﹐江淮尢甚。作塔於泗上﹐屢經焚蕩﹐俄而復新。韓退之所謂「火燒水轉掃地空﹐突兀便髙三百尺」是也。僧伽如有神力﹐何不護持寺塔﹐常存而不壞﹐免使人費耗財力﹐再三經營﹐何必爲此紛紛也﹖其見形市漆器﹐化材木﹐求氌罽﹐此廣大心欲爲眾生乎﹖其亦私心自爲供養與僧受用而已乎﹖僧人及愚俗每言僧伽之靈迹﹐如仁贊所舉﹐特共一二耳﹐吾所不見也。以吾所睹見而証之﹐金賊寇中原﹐所遇無不殘滅﹐如泗州之大聖﹐如襄陽之大悲﹐如香山之觀音﹐如公安之二聖﹐皆經焚毀﹐門無遺迹。何不於此時少現神通﹐以救百姓之命而止夷狄之殺乎﹖僧入則曰「眾生業力深看﹐不能招感諸佛菩薩﹐是以靈迹韜祕。」予曰「方太平無事之時﹐諸佛菩薩示神通﹐出光景﹐享受供養不可爲算。及兵亂之際﹐則曰﹕『眾生共業﹐不可救也。』悲願於此不悲﹐洪誓於此不洪﹐聖力於此不聖矣﹐則何足貴哉﹗」然世人愚者終不可解﹑又於其廢址而興葺焉。僧人又語之曰「有緣則佛見。好善者﹐宿植也﹐是以甘心而不悔。」必有明君賢相推息邪距距之方﹐庶乎其少止矣。

﹝釋坍瓚於衡嶽閒居。李泌隱南嶽﹐潛察瓚所爲﹐曰「非常人也。」中夜﹐往謁焉﹐望席門﹐自贊而拜。瓚大詬﹐仰空唾曰「是賊。」李公愈加敬﹐惟拜而已。瓚正撥牛糞火﹐出芋﹐啖之。良久乃曰「可席以坐。」取所啗芋之半以授焉。李跪捧盡食而謝。謂李曰「愼勿多言﹐領取十年宰相。」李拜而退。﹞

李鄴侯髙才多智﹐唐之名臣﹐方未任時﹐辭萬乘之友﹐隱居南嶽紫蓋者凡十年。隱居之傍﹐有一僧巖居﹐曰明瓚﹐相去甚邇﹐鄭侯未嘗與之來往。此見於傳記﹐乃事之實。不知仁贊何爲有此說乎﹖使鄴侯欲見瓚﹐白日不往﹐中夜而後行﹐素非師尊﹐望門而便拜﹐中下之人﹐猶不爲此﹐孰謂鄴侯而爲之﹖明瓚其果有道之士﹐與業侯燐居之日久﹐亦豈不知其賢否也﹖一見詬唾﹐此何禮哉﹖不鄴侯气淩宇宙﹐才幹四海﹐嘗辭宰相而不爲﹐及得山僧煨芋之餘﹐乃跪捧而食﹐事理之必無者也。十年宰相﹐人世之常事﹐使鄴侯天命不當作﹐瓚豈能與之﹖使其固有﹐瓚但能知之耳﹐何足爲鄴侯之損益哉﹖大抵僧人多取世間有名之士一言半句﹐增重共事﹐抑彼揚己﹐人人同轍。等君崇寧中宦遊湖南﹐偶與一僧﹐唱酬絕句詩﹐尋卽忘之矣。後三十年再至湖南﹐乃見其僧有鏤板《語錄》﹐載此詩者﹐題其目曰「某人請益。」乃知比曹扳附名勢﹐其心深切﹐必借重於公卿大夫﹐然後足以籠惑愚俗。《過庭之訓》曰「侯師正有言﹕『君子當守先王之道﹐壁立萬仞﹐異端邪說﹐勿柑於口﹐庶幾不爲所誘矣。』比言是也﹐汝等共識之。」予敢不奉以周旋乎﹗

﹝釋普曠夜宿寒林﹐人有索其首者﹐曠引刀自刎。乞者止之。又從索耳﹐便利而惠之。﹞

普曠必夜爲姦盜而覺﹐被逐投林﹐其人不欲殺之﹐刵其其而去。他日造爲此說﹐因以誑人而自異耳。不然﹐無故而乞人之頭﹐與無故而刎頭與人﹐有何義理乎﹖以其遇禍於夜且在林中﹐可知其爲姦盜無疑也。

﹝釋智舜﹐有獵者逐雉飛入舜房﹐苫苫勸勉﹐終不肯止。遂將雉去。情旣不忍﹐割耳遺之。﹞

不忍之心﹐仁之端也。此吾聖人教人入道之門也。然天下之人物眾矣﹐自父母推之﹐秩其親疏﹐而至於飛雉﹐不知其相去幾等也。智舜不忍飛雉之見獲﹐而忍於父母之見棄﹐何哉﹖佛氏不明天理﹐以我與人﹐以人與物﹐以父母與禽獸﹐無有差別。故其行事迷謬﹐無一中理者。直須屏絕﹐勿使能殖﹐則人道立矣。釋普圓﹐夜有惡人從圓乞頭﹐將斬與之﹐又不肯取。又復乞眼﹐捌而施之。又從索手

﹝系著樹﹐齊肘﹐斬而奧之。因而卒。﹞

釋氏之言曰「此冤債也。」以予觀之﹐犯好作盜﹐爲人所得﹐之使自殺﹐普圓無路以免也﹐故寧忍痛楚﹐剜目斷手﹐以丐厥頭﹐庶幾於復生﹐不自意其遂死也。

﹝釋普安嘗於村社見人宰豬。安往問贖﹐社人弗許。安則引刀自割陛肉曰「此彼肉耳。豬肉糞穢﹐爾尙敢之﹐況人食米﹐理足貴也。」社人遂免豬。﹞

四海之大﹐生人之眾﹐其所言宰犬豕牛羊羽毛鱗介﹐一日之問不知其幾千萬也。佛說禍福五千餘卷而不能救﹐傳燈得道一千七百餘人而不能救。普安乃以陛間少肉﹐欲博易羣生之命﹐其志不忍﹐其行甚難。然苟能免一豬耳﹐他豬獨柰何哉了使其可哉﹐往其聖賢行之已久﹐不待普安而後知之也。

﹝釋明達嘗行汶上﹐有獨作人語曰「願上聖救我。」達解衣﹐贖而放之。﹞

鳥之能言惟鸚鵡﹐然不離飛鳥﹔獸之能言惟猩猩﹐然不離走獸。未聞獨而能言也。考歷代史﹐凡有不能言之物而言﹐必有凶災變異﹐物之妖也。今獨能言﹐其妖甚矣。明達解衣贖之﹐可以苟免其死﹐必不能畜養終其身。旣而放之﹐則又爲他人所殺矣。昔有蕭欲仁者﹐好佛﹐日自攜百金坐於門﹐有魚暇鶉雀之屬下買而放之。市人利其買也﹐至者漸眾。蕭已有厭倦之意﹐深居而簡出。一日﹐偶出見市子母廳者﹐欲仁側然﹐以千金贖之﹐縱於所居之後山。頃之﹐復有籠廳而至者﹐乃其所縱也。欲仁自是閉戶﹐不復贖生﹐蓋錢物有限﹐物生無窮﹐區區匹士之力﹐豈能偏及萬類之眾哉﹗故非人可共由﹐行之而有獘﹐則不謂之道。道者﹐天下所共由﹐萬世而無獘者也。此儒釋之辯也。

﹝釋僧鏡至孝。母亡﹐身自負土﹐種植松柏﹐廬於墓所。泣血三年﹐服畢﹐出家。﹞

事睹之道﹐自一飲一食﹐冬溫夏淸﹐推而行之﹐至通於神明﹐光於四海﹐天下之爲父子者定﹐其道大矣。憐帝舜然後盡此道。後世若曾子以孝顯﹐而孟子稱其可而已﹐言其難能也。今僧鏡孝愛其親﹐負土戍墳﹐手墊宰木﹐廬於墓所﹐泣血三年﹐亦彷佛於古人之行矣。然服喪旣畢﹐則委而去之。報親之心﹐以三年爲斯﹐豈所謂「吳天罔極」也﹖罔極云者﹐言天理無盡也。天理無盡﹐故比心無止。有止者﹐以理爲障也。惜共時無以虞舜﹑曾子之徳告之﹐以成其美質者。聖人旣遠﹐道術不引於天下。英才間稟﹐無所師範﹐惑於異端邪說﹐淪於夷狄禽獸而不自知。如僧鏡者眾矣﹐可不深嗟而重嘆哉﹗

﹝釋道紀每出﹐以經書塔像爲一頭﹐老母﹑掃帚爲一頭﹐躬自荷擔﹐有塔斯掃。每語人曰「親供母者﹐其福與登地菩薩齊也。」其孝性淳深﹐因以勵俗﹐從者眾矣。﹞

人主所以事父母者﹐非爲利也﹐乃天理自然不可解於心也。道紀親供其母﹐疑於淳孝﹐而其心在於福報﹐是爲利而已也。借使無敢報﹐則將棄其母乎﹖古之聖人事親如事天﹐以親之尊無輿爲比也。今乃與埽帚爲伍﹐不亦賤其母之甚邪﹗

﹝釋道安常攜其母旦出﹐親手爲麥粥﹐然後上講﹐𨿽左右供侍﹐不許助己。曰「母能生養我﹐非我不名供養。」﹞

釋氏之稱孝者﹐未嘗施於其父。如惠斌之父﹐鑿井樹碑﹐以寫其哀怨﹐而惠斌不回。法顯之父旣沒﹐其叔父勸之歸家﹐而法顯不動。至於事母愛戀者﹐十人而九。父母猶天地﹑日月﹑陰陽也﹐有地而無天﹐有月而無日﹐有陰而無陽﹐則覆載照臨﹑寒暑化育之功息矣﹐尙能生物哉﹖夫惟夷狄禽獸則知有母而不知有父﹐墨氏愛無差等﹐略與佛同。孟子所以辟之者﹐恐天下後世之人淪於夷狄禽獸而不自知焉耳。

﹝辛七師及鍾茶蓼陟貼之痛深﹐毀瘠通禮。﹞

聖人之禮﹐有情有文﹐有制有度﹐載之經典﹐皆可考也。僧人出等﹐削髮而胡服﹐以中國先王之法爲世閃粗迹﹐一切掃除之﹐不知其所謂過禮者﹐過何禮也﹖仁義禮樂之名﹐非佛所道。佛安得有襖哉﹖辛七師如以先王之禮爲禮﹐則不當髡首披緇﹐棄入倫而從異教也。名實之際﹐豈可假借以相亂哉﹖

﹝釋道丕﹐其母許氏﹐常持觀音普門品﹐因妊焉。僖宗駕遷洛京﹐長安焚蕩﹐遂負其母入華山巖穴。時役麥湧貴﹐丕巡村乞食﹐惟供其母﹖自專胎息。﹞

道丕旣孝養共母﹐則當知事親之道。乃毀其膚髮﹐則非繼嗣也。巡村乞食﹐則非廉恥也。以求丐不義之物而養其親﹐𨿽席前方丈﹐年壽千百﹐君子羞焉。道丕良心不忘﹐而爲異學所蔽﹐𨿽以善爲之﹐而不知陷於不義﹐深可惜也。夫事有是非﹐不可混亂。佛之教本使人割離恩愛﹐以趨空寂。今道丕等奉母之心﹐至於背負而不捨﹐胎息而不食﹐深入巖穴以避兵亂者﹐皆爲母之念﹐卽是恩愛牽纏﹐非佛教也。而仁贊稱類偏取﹐果何意哉﹖以養親爲是邪﹐則不必出家﹐以恩愛爲非邪﹐則不當負母。良心未忘者﹐於此必有所處矣。

﹝釋僧盛特精外典﹐爲羣儒所憚。故學館諸生常以盛公相脇。﹞

僧盛讀儒書﹐詰難學者﹐以尊其道﹐而儒生未嘗就佛書辯正佛者﹐以質其非﹐此何理也﹖聖人之道不可躐等﹐釋氏之教﹐一超直入﹐故儒生以吾聖入爲迂﹐以彼釋氏爲徑。今以登十三級浮屠明之。不可躐等者﹐猶自最下用足歷級﹐升而上也。一超直人者﹐猶自平地不用足歷﹐忽飛而至也。此實而彼虛﹐實難而虛易。故學士大夫樂於無稽超勝之說﹐以爲紮手所不到﹐孟子所不知﹐而實無所得。使世習日以淪胥﹐莫可救也。唐時朱泚作亂﹐太學六館之士將從之。何蕃正色一言﹐遂救止諸生﹐著於君臣之義﹐不爲亂賊。彼爲盛公所脇者﹐豈不愧於何蕃之廝役哉﹖

﹝釋曇遷﹐隋開皇七年下詔勞間。遷旣爲帝王揖敬﹐或謂滯於榮寵者﹐乃著《無是非論》以示之。﹞

曇遷所著《無是非論》𨿽不可見﹐而其立名已失矣。事有是非﹐猶松直棘曲﹑鷺烏鳥黑﹐𨿽創物之智﹐不能攺也。聖人之教﹐因人本有是非之心而教之﹐使是其所當是﹐非其所當非﹐是非不亂﹐則天下之事定矣。曇遷學佛﹐則當遣物離世﹐投身於巖穴之間﹐使世欲聞其聲且不可得﹐況見其面乎﹖今乃借用佛法﹐付於國王之言﹐諂諛人主﹑耽彼榮利﹐何也﹖若以事君爲是﹐則不臣爲非﹔若以狗俗爲非﹐則出家爲是。是非之分﹐豈可亂哉﹖曇遷心疑﹐又憎滯寵之議﹐慨然著論﹐只益贅疣耳。將以是爲非﹐何異指﹗中尊爲外道﹖將以非爲是﹐何異稱外道爲中尊﹖將是非之泯然﹐何異中尊外道莫餃賢否﹖僧人誠以此思之﹐則是非之心自見。苟見此心﹐必從懸而逮非矣。

﹝文帝出合利與遷﹐交手數之﹐𨿽各專意﹐前後不能定數。帝聞其由。遷日﹐「如來法身﹐遏來數量。今此舍利﹐卽法身遺質。以事量之﹐誠恐徒設。」帝意方悟。﹞

物無不可數者。旣有形可見﹐有名可道﹐則數與之俱生。故覆載𨿽大﹐萬生𨿽聚﹐未有無數之物舍利子何能獨以有形有名而超乎數哉﹖然則隋文不能得其數﹐何也﹖遭曇逐之幻也。隋文欲稽其實﹐何不詢訪正人﹐乃獨與曇遷口手對辯﹐宜其遭幻而罔覺也。稽之史冊﹐不載此事﹐往往僧人誇誕﹐附會言之。今姑質其言﹐則誕妄立判矣。曇遷曰「如來法身﹐過於數量。今此舍利﹐法身之避質也。」夫如來法身未免七八十年而死﹐則其遺質安能千餘歲而存﹖與其化舍利而常存﹐曷若畱法身而不死乎﹖惑者嘗試以是推之。

﹝時有像放光﹐帝問遷曰「宮中尊像光何不現﹖」遷曰「但有佛像﹐皆放光明﹐感機旣別﹐有見不見。」帝曰「朕何不遇﹖」答曰「世有三尊﹐各有光明﹐其用異也。佛爲世尊﹐道爲天尊﹐帝爲至尊。尊有常政﹐不可並治。佛道弘教﹐開示來業﹐故放神光﹐除其罪障。陛惠下光陰充於四海﹐律令法戒禁止罪源﹐卽大光也。」帝悅。﹞

曇遷以老子擬佛﹐則守道不專﹐以世主同佛﹐則從諛已甚。若曰「佛爲世尊」﹐統攝三界﹐則無天尊矣。若曰佛絕人倫﹐共趨空寂﹐則無至尊矣。「尊有常政﹐不可並治」﹐則人主南面旣以稱尊﹐土木形容便當毀棄。其言反覆﹐莫可據依。文帝惑而悅之﹐特以其話耳。熙寧中﹐明道先生守官京兆﹐於時南山石佛頂出光景﹐公卿大夫無不傾動。明道呼寺僧﹐戒之曰「我有官守﹐不能往也。過光景時﹐速來報我﹐當亟造人取其首就觀之耳。」自是光遂滅﹐人亦不疑。可爲萬世息邪說之法也。

﹝釋安惠﹐晉永嘉中天下疫疾﹐則晝夜祈誠﹐願神降藥以愈萬民。一日﹐出見兩石形如甕﹐疑而視之﹐果有神水在內﹐病者服食而皆愈。以黃編寫《大品經》﹐汝南周仲智獲一本。爲火焚宅﹐倉卒不暇齲ō﹐火息﹐於灰中得之﹐一無虧損。﹞

自神農當百藥﹐黃帝岐伯對問﹐伊尹爲湯劑﹐相傳數千年﹐而後藥之用大備﹐濟世之功博矣。其或陰陽謬淚﹐天災流行﹐疾疫死喪者聚﹐蓋人事天命之不齊也。豈有虛空中忽然化出兩甕神水之理哉﹖此蓋以藥物置水中飲人﹐假托神降﹐以取利耳。自兵火已來﹐天下寺宇鮮不焚毀﹐而況於藏乎﹖予庚戌年在處州﹐值兵火之亂﹐有天寧寺僧於瓦礫中得經燈數塊﹐蓋梵夾積疊藏中﹐不爲風所飄揚﹐偶有堅凝者﹐觸之則隨手簌簌然。僧曰「此有舍利﹐不可觸也。」予欲唾其面﹐又忍而不發。夫大火之中豈有不化之物﹐經若神聖﹐則何如勿燒。旣燒之後又以爲有舍利﹐其敢於面漫﹐略無愧怍乃如此。今此黃絹《大品》﹐則亦偶免於火者耳。若曰捨宇百物焦灼皆盡﹐而黃絹《大品》獨存﹐萬無此理也。欲瞼其言者﹐取一經冊焚之﹐則立見虛實矣。

﹝《釋道丰》﹐齊髙祖曾命酒並蒸豚令食之﹐丰略無辭讓﹐極意飽食。帝大哄﹐駕去﹐謂子弟曰「除卻牀頭物。」發牀﹐見向萘豚猶在﹐全不似瞰嚼者。﹞

僧人不飲酒﹑不食肉﹐其師之戒然也。若以爲是﹐當守而不犯﹐安得以帝王之命而變之﹖若以爲非﹐當變而不守﹐不待帝王之命而後食也。道丰於此何處焉﹖蒸豚猶在而酒不存﹐此又何理也﹖聞有豬頭和尙者﹐以善食豬頭得名﹐人皆疑之。其徒爲之說曰「渠每食時﹐有無數餓鬼立於其後﹐渠未嘗食﹖乃以飼鬼耳。人不見鬼﹐故但見渠食之也。」予曰「餓鬼不可見﹖無乃髡然啗肉者其是歟﹗」牀頭取蒸豚﹐殆亦幻術之相迷易者﹐其實已入道丰之腹矣。

﹝安世髙者﹐安悉王之冢子﹐捨位出家。一日﹐與同學辭決﹐曰「我當往廣州﹐畢宿世之對。」行果值一少年﹐唾手拔刃﹐髙遂伸頸受之。﹞

大凡僧家出言舉事﹐必爲因果之說。世髙若不出家﹐爲王冢子而嗣其位﹐少年安得而殺之﹖此必爲僧之後﹐與少年者有仇怨﹐知少年之來﹐禍不能免﹐則曰我有宿債當償也。其仇怨之事﹐則不裁矣。夫爲王之冢子﹐將嗣其位﹐以保其國家而安其民人﹐其功徳大矣。乃惑於邪說﹐亂倫而去﹐終死於仇人之刃﹐是爲知道也乎﹖

﹝法詛﹐晉惠之末﹐志思潛遜。會張輔爲秦州刺史﹐祖奧之俱行。輔以祖徳顯著﹐眾望所歸﹐欲令反服爲己僚佐。祖志不移。忽忤輔意﹐輔收之加戮。眾咸怪惋。祖曰「我來畢對﹐此宿命久結﹐非今事也。」﹞

學佛者有不善﹐未嘗反躬自責﹐其或遇禍﹐則以寬對處之﹐比心之大害也。夫知人不明﹐過而不攺﹐而至於殺身﹐誰之罪歟﹖有薪然後火傅之﹐有坎然後水入之﹐有怨怒忿恨而後人加之。加之者在人﹐召之者在我﹐不以自反而推之於前世﹐是以甘心於橫逆而不悔﹐愚莫大焉。張輔可依則從﹐不可則逮﹐當定於未行之先。乃輕用其身﹐與之俱行﹐豈非知人不明歟﹖況輔欲使之反服﹐美意也。祖乃守愚執迷﹐拒而不應﹐豈非過而不攺歟﹖積此二事﹐見殺爲宜﹐何宿命之言哉﹖

﹝釋鴻休常言「宿債須償﹐償盡﹐則可憂何慮﹐物我俱逍邁矣﹐」及廣明之際﹐巢寇充斥。休出寺﹐脫衲夜於松下盤石之上﹐言曰「誓不污淸淨之地。」安然引頸待刃。﹞

鴻休惑於宿債之言而不究其實﹐若自知有宿債﹐心欲速償者﹐何不指名其人﹐徑往就死﹐而貪生惜景﹐坐以遲之邪﹖君子樂天知命﹐未嘗尢也﹐白反而縮﹐未嘗懇也。我自我﹐人自入﹐物自物﹐各止其所﹐來嘗不逍遙也。何待償債哉﹖黃巢之亂﹐殺人半天下﹐鴻逃死不獲﹐刀已及頸﹐𨿽欲避之﹐可乎﹖其所以脫衣發誓願者﹐意亦望巢憐之﹐故爲此態耳。

﹝釋守賢告眾曰「吾有債願未酬﹐心終不了。」明日﹐操斧入南山﹐投身飼虎。﹞

佛氏所謂了心﹐異乎聖人所謂盡心也。舉心之所有者皆歸之空﹐了心也﹐舉心之所包者各臻其理﹐盡心也。了心之獘﹐至於一身亦不欲存也。若非自絕於人偸之類﹐助刳剔焚灼﹐餵飼餓虎﹐無所不至﹐要皆空而後已。空虛寂滅﹐莫適於用﹐道之棄也。此亦猖介褊小之極﹐其智不足以盡萬物之變﹐其才不足以周萬事之務顧﹐視一己無可柰何於天地之間﹐遂謂人理皆可以如此﹐而終於不可言﹑不可行。彼艸木飛走之類﹐莫之夭於﹐猶能盡其天年﹐可以人不如艸木飛走乎﹗

﹝釋法琳每誦無量壽佛﹐輒見一沙門形甚殊大﹐常在琳前。疾不愈﹐注念西方﹐見諸賢聖皆集﹐合掌而卒。﹞

法琳所以誦無量壽佛者﹐爲生乎﹖爲死乎﹖如爲生﹐則不免於死﹐大沙門不能救非壽也。如爲死﹐則人之死也﹐气盡而散矣﹐𨿽千萬年無再生之理。其壽固自然無量﹐不必祈也。疾革之時﹐注念西方﹐見聖賢皆集﹐與人同見乎﹖惟復獨見乎﹖僧曰「見者有緣﹐不見者無緣。」夫佛以化人爲心﹐見者尙不化﹐不見者信心何從而生也﹖曷若使眾人同見﹐皆發善念﹐何苦獨與死者爲隱乎﹖

﹝釋感信念佛往生﹐曁三載﹐忽感靈異﹐見金色玉毫﹐便證念佛三昧。臨終﹐感佛來迎﹐面西而往。﹞

人心有所著者﹐不能忘之於心。存想旣極﹐則恍惚微芒之中﹐眞若有所見者。漢武帝見王夫人﹐唐明皇見李老君﹐皆此類耳。懷感專切﹐用志不分﹐故隨其所欲而見焉﹐其實則寂無一物﹐乃妄見也。故君子養心貴於得正﹐正則無此矣。

﹝釋少庚乞食得錢﹐誘掖小兒﹐能念阿彌陀佛一聲﹐卽付錢一文。每遏齊日﹐集所化三千許人﹐登坐﹐令男女望康面﹐卽髙聲唱阿彌陀佛。佛從口出﹐連誦十聲﹐十佛若達珠狀﹐從其吻角而出。告曰「汝見佛身﹐卽得往生。﹗﹞

此幻術也。誘人男女至於三千人﹐其姦惡甚矣。其源出於金剛智﹐其流至於爲賊﹐術不可不愼也。元丰中﹐陳州有蔡仙姑者﹐能化現丈六金身﹐一時王公無不誠信﹐供施山積﹐其門如市﹐男女嗜雜﹐以得見爲幸。戶外常設淨水兩甕﹐至者﹐必令洗濯凡眼﹐而後得入。有系尉廖其姓者﹐心獨疑之。一日﹐率其部曲數人﹐約洗一目。旣入﹐以洗目視之﹐寶蓮臺上﹐金佛巍然也。以不洗目視之﹐大竹籃中﹐一老嫗箕踞而坐耳。乃叱其下﹐進擒之﹐歸於有司﹐姦狀盡敗。當時以廖尉爲神明﹐前所誠信者﹐莫不內愧﹐無地以寄顏也。如少康口吻佛出﹐若遇如廖公者﹐其能不敗乎﹖是故君子於天下之事﹐恥一物之不知。無所不知﹐則於理廓然。如向大明以觀大像﹐𨿽或可欺以其方﹐而決不可罔以非其道矣。

﹝釋懷玉﹐每日念阿彌陀五萬口。俄見西方瑞相白毫光﹐聖眾滿空玉云「若聞異香﹐我報當盡。」因說偈﹐香气盈空﹐見彌陀佛﹐觀音勢至﹐身紫金色。壓含咲而終。﹞

凡僧人所謂見聖眾者﹐不知形邪﹖气邪﹖若非形气﹐必無可見之理。有形气然後有光相﹑有顏色﹐則必有衣袂乘馭之物。飛乎﹖走乎﹖不飛不走﹐凝然不動乎﹖皆未可諭也。若曰聖神靈化﹐非形气之所拘﹐則白毫光﹑紫金色何所憑而著哉﹖不然﹐則是廓然太空﹐了無一物。而懷玉想心妄見﹐指點形似﹐猶人書空而談夢者邪﹖

﹝釋惠布卒﹐地爲之震七日。屍遷山林﹐其地又震。﹞

星隕地震﹐日月薄蝕﹐山崩川竭﹐天地之變也。豈爲一胡僧之死能致之乎﹖苟以地震爲惠布而發﹐有如太陽虧傷﹐普天同之﹐當其日豈無死者﹐亦可曰日爲之食乎﹖一日之間﹐天地之內或生或死﹐豈知其數﹖地震之廣﹐有方千里連日未息者。惠布適當之﹐仁贊乃以爲應﹐其誣罔亦太甚矣。

﹝河羅竭至洛﹐止婁至山石室中。坐禪室去水遠﹐時人鐵爲開澗。竭曰「不假相勞。」乃自起﹐以左腳跟室西壁﹐壁陷沒指。拔足水出﹐坐化。合維累日﹐而屍猶坐火中﹐永不灰燼。﹞

水在地中﹐無所往而不可。河有移徒﹐井有溢枯﹐皆無足怪。羅竭所居無泉而忽有之者﹐水脈昔時未通﹐今時通也。時人不知﹐而羅竭久居固已知之。因水之通﹐則謬爲跟壁之說以誇靈異﹐紿愚俗﹐此僧人主常態也。自有天地至今日﹐書傳所載﹐未有火不能化之人。𨿽佛以金體至堅﹐法身爲諭﹐然投之烈火﹐亦必融液。而謂已死將腐之軀﹐經火累日而不燼﹐萬無是理也。

﹝釋法朗師法進﹐進嘗閉戶獨坐﹐忽見朗在前﹐問﹕「徒何處來﹖」「從戶鑰中入。」後卒﹐焚尸之日﹐兩處湧泉直上於天。﹞

匿形藏迹﹐出入於窗牖隙穴之間﹐不由門戶者﹐今世姦民所學金剛智術﹐將以爲盜者也。水勢就下﹐非人以機巧激之﹐則不能逆流。僧屍就焚﹐泉豈有知﹐而爲之表異﹖正使有知﹐騰湧上天﹐將何爲哉﹖又況理之所必無者也。

﹝釋僧周謂弟子曰「吾將去矣。」其夕﹐見火從繩牀後出燒身﹐經一日﹐方盡。煙焰漲天而房不燼。﹞

火綫薪然後傳﹐不緣則不可見。故鉆木﹑𨿽竹﹑敲石﹑方燧﹐皆可以得之。若無此四物而責烹飪之用﹐𨿽有聖智﹐其安能哉﹖僧周自焚之火﹐亦猶束艸師三昧之火﹐其妄一也。林靈素贊﹐火騰光﹐流照庭宇﹐而無所焦灼﹐何以異於是﹖僧人斥之爲外道﹐豈未之思乎﹖

﹝釋道安﹐秦主出東苑﹐命之升輦。僕射權翼諫曰「臣聞天子法駕﹐侍中陪乘。道安毀形﹐寧可乘廁﹖」堅凜然作色曰「安公道徳可尊﹐朕將舉天下而不易﹐𨿽與輦之榮﹐乃是爲其臭腐耳。」卽命權翼扶之登與。﹞

苻堅信邪拒諫﹐引四民之棄﹐共六尺之與﹐不可爲後世法﹐明矣。而道安髡首胡服﹐躡足王輦﹐其心何謂哉﹖不過貪一時王公眄睞之榮﹐以誇其眾耳。權翼能諫而不彊﹐苻堅發怒﹐出悖道之言﹐則遂靡然從之。何其前明而後昏﹐初勇而終懼邪﹖致使其君遂非過舉﹐貽譏永世﹐蓋翼之罪矣。

﹝釋惠忠﹐肅宗迎請演說﹐奏治人﹑治國之要﹐暢唐堯﹑虞舜之風。﹞

畊當問奴﹐織當同婢﹐耳目鼻口各司共用﹐不可以相借官﹐此定理也。肅宗欲知治人之要﹐道堯﹑舜之遺風﹐則當咨訪名賢碩學﹐猶恐其未能盡也。乃迎毀形敗倫之人而問之﹐譬猶責明視於瞽蒙﹐求致遠﹗於刖兀﹐窮年累世不可得也。彼肅宗篡父之位﹐聽妻之譖﹐暱近內臣李輔國﹐至於喪其親﹐殂其身﹐以及其子。顚倒迷謬﹐非一日也。其所爲如此﹐亦何足怪哉﹗

﹝釋法上戒徳精峻﹐文宣帝語爲戒師﹐布發於地﹐令法上踐焉。﹞

帝王者﹐神明萬物之主也。戴冕執玉﹐被十二章﹐以對越吳天﹐以奉承宗廟﹐以朝見公卿諸侯﹐以臨禦中國夷貊﹐其尊莫二﹐其貴無敵﹐非人私意苟相崇奉﹐蓋天地之常經﹑古今之通義也。發生於頭﹐足復於地﹐其上下貴賤﹐猶君與臣﹑父與子﹐不可相易也。今布發於地﹐使胡人以足踐之者﹐果何意乎﹖爲求道邪﹖道不在發也﹕爲求福邪﹖福不在足也。不知將何爲哉﹖足可以踐發﹐則冠可以充腹﹐而復可以加首﹐口可以出矢﹐而尻可以食物﹐非人之道也。

﹝釋法護﹐自天子侯伯不與一人遊接﹐常以仁義存懷。﹞

考之佛書﹐不言仁義。仁者事親﹐義者事君﹐中國﹐人道之大宗也。故自二帝﹐三王以至鄒﹑魯之聖人﹐或在上﹐或在下﹐或見於行事﹐或垂於經訓﹐皆以仁義爲教也。楊氏學義而失之爲我﹐墨氏學仁而失之兼愛﹐故聖人推其失以救世﹐拔本塞源﹐不使人淪胥於禽獸﹐以存人道耳。法護自天子而下不與一人交﹐則非人之道也。非人之道﹐而謂心存仁義﹐譬猶以火爲濕而以冰爲溫﹐以麻爲絲而以菽爲粟﹐則可乎﹖

﹝釋法愼與人子言﹐依於孝﹔與人臣言﹐依於忠﹕與上人言﹐依菸仁﹐與下人言﹐依於禮。佛教﹑儒行合而爲一。﹞

法愼之言是也﹐而其人則非也。昔維摩居士在王子中教以忠孝﹐在大夫中教以正法﹐居士未嘗出家﹐猶之可也。法愼不爲人子﹐安知所謂孝﹖不爲人臣﹐安知所謂忠﹖以天性爲淫欲心﹐安知所謂仁﹖以天秩爲分別心﹐安知所謂禮﹖實則背戾﹐名則圓融﹐此學佛之有才者﹐其意欲旁通聖人之書以誘學士耳。有志於道者﹐或遇此等﹑爲此言﹐則必使之畜發加冠﹐易其衣服﹐歸人倫之類﹐乃可與講論忠孝仁義禮樂之實。不然﹐當如淫聲美色﹐戒而遠之可也。否則必爲所陷溺而不自覺矣。

﹝陳宣帝時檢括僧尼﹐榮經落第者﹐並各休道。智顓諫曰「調達誦六萬偈經﹐不免地獄﹔槃特持一行之偈﹐獲罪漠果。篤論道也﹐豈閱多誦﹖」陳王卽罷披簡。﹞

陳帝之所爲﹐𨿽來能拔本塞源﹐然亦黜異教﹑扶人理之漸也。而智頭所言﹐何其無實以爲誑邪﹖調逢不免地獄﹐槃特獲罪漠果﹐若在未死之時﹐則無可驗。若在旣死之後﹐又無可考。此空誕之言也。以空誕之言廢世主之良法﹐遂使農商鄙野之人得以餘財買牒髡顱﹐白竄於慵惰。𨿽智頡所以護持其郵者勢自當然﹐而陳宣帝亦不明甚矣﹗今以中國之學論之﹐不知《六經》豈可以言讀書﹖不知諸史豈可以名實學也。有一分勤勛則有一分功效﹐積日累月﹐其殖漸廣﹐知所未知﹐見所未見﹐多識前言往行以畜其徳乃實學也。其或以文滅質﹐以博溺心者﹐蓋不善學耳。而未有不博學詳說而能反約者也。欲試天下之士﹐必考其知聖人之言﹐欲驗天下之僧﹐必考其知大藏之教。今智頭所言﹐乃爲慵僧自誑者張本﹐於理有決不然者。而宜帝信之﹐殆不可曉也。僧人曰「宣帝者﹐乃諸佛之見身耳﹐固佛法之所付囑也。」以此諼諛世主﹐十而九惑﹐則亦不明而已矣。

﹝武宗望祀蓬萊山﹐築髙臺以祈羽化。因徳陽節﹐詔悟遠國師知玄﹐與遭門敵﹐言神仙爲可學﹐不可學。玄陳「帝王理道﹐教化本根」﹐言「神仙之術﹐乃山林間匹夫獨擅髙尙之事﹐非王者所宜。」﹞

知玄所以告武宗斥神仙之說﹐豈不當哉﹗而何其不自知也。佛氏厭苦根塵﹐棄家求道﹐爲長往不來之行﹐其所立教﹐以人世爲夢幻﹐以空寂爲眞常﹐此正山林匹夫獨擅之事﹐非帝王所宜爲也。武宗英果﹐明於制國﹐幾致中興。然信惑方士而毀除佛法﹐是謂以桀攻桀﹐何較曲直哉﹖前人之失﹐後人之鑑也。崔浩蓋當不喜佛老﹐而崇奉冠謙之以爲神人。武宗不鑑﹐亦復爲之﹐蓋不學之過也。李衛公長才碩略﹐能佐其君﹐振起園威﹐削平叛亂﹐而於人主心術之病莫能救也。孟子曰「惟大人爲能格君心之非。」又曰「務引其君以當道。」衛公於此﹐能無愧乎﹖

﹝釋曇衍道遇貧陋﹐必悲憐垂泣。﹞

曇衍所遇﹐特一二人而已。世有方數千里﹐水旱之時﹐饑民流離﹐𦇤屬於道﹐連州跨邑﹐旬月而未止也。嘉祐中﹐山東大饑﹐富文忠公爲安撫使﹐賑濟全活者五十餘萬人﹐共指畫之美﹐至今人傳道之。曇如生於其時﹐吾憂其泣多淚盡﹐必至於喪明矣。

﹝釋法琳卒﹐遺命屍骸棄諸山藪﹐以施禽烏。﹞

山林中禽鳥不藉人養而未嘗乏食﹐自生自育﹐其類繁殖也。如其乏食﹐而賴餵飼然後能生﹐則禽鳥之生殄矣。法琳捐已死之軀﹐餵不茹葷之鳥﹐則處己處物皆失其宜也。身體方生﹐气血鮮甘﹐以此飼禽鳥﹐使彼食之﹐如美則不能捨也。及旣死﹐乃以臭腐不知痛癢之身﹐取能施之名﹐而使禽鳥食不美之物﹐非所以愛禽鳥也。又況山林禽鳥﹐豈知肉味﹖至於人肉﹐尢所未嘗。法琳施以所未嘗食者使之知味﹐則其受業﹐當自此起﹐其得罪於佛大矣。

﹝釋瑞甫母夢梵僧﹐問曰「當生貴子。」卽出囊中舍利﹐使吞之。及誕﹐所夢僧白畫入其室﹐摩其頂曰「必當大興佛教。」言訖而滅。旣而成人。又夢梵僧以舍利滿缽使吞之﹐且曰「三藏大教﹐盡貯汝腹矣。」﹞

瑞甫之母受胎之初﹐惟復有夫乎﹖惟復梵僧見夢而已乎﹖人無夫則無生育之理﹐而瑞甫之母受胎誕子﹐以至成人﹐其父皆不知﹐而梵僧爲之證。然則梵僧卽瑞甫之父耳。佛之教以人世爲夢幻﹐瑞甫子母所夢﹐前後相應如此。眞卽是夢﹐夢卽是眞﹐眞夢一如﹐人世夢幻之姦獘乃如此邪﹖

﹝沙門仁贊曰「天生蒸民﹐樹之君長﹐蓋有欲﹐無主乃亂。大教東流﹐偏於四海﹐不設名位﹐胡以統攝﹖」﹞

天生蒸民﹐自一而二﹑自二而三﹑自三而不可勝窮。致用有源﹐起數有祖﹐豈可貳哉﹖貳則生物之功息矣。故天無二日﹐土無二王﹐家無二主﹐尊無二上﹐以一制萬﹐以寡統眾﹐不易之道也。自庶人而上謂之士﹐自士而上謂之大夫﹐自大夫而上謂之卿﹐自卿而上謂之公﹐由堯﹑舜至三代其制如此。三代以後﹐官制或隨時而變﹐其大槪則不外是也。佛氏之教人中國﹐以空爲宗﹐而其事則有父子﹑君臣﹑兄弟﹑賓主之名﹐捨自然之眞﹐爲假設之妄﹐名爲空諦﹐實則不能外乎倫理﹐姑變其名耳。是以其道多獘而不能獨立﹐必依托形勢﹑憑恃法度﹐以整齊其眾。故其言曰「佛法﹐蓋付之國王大臣也。」而世主不自知其身乃父子﹑君臣﹑夫婦大偸之宗﹐堯﹑舜三代帝王之所傳畀﹐而區區於異端新奇之說。曰「天有二日﹐日與佛日也。土有二王﹐王與法王也。」設空言以行實事﹐棄實事以崇空言﹐而莫有能辯之者。此仁贊所以敢肆謬悠而無忌憚也。

﹝僧史略曰「僧之少欲﹐本合亂榮。佛之軌儀﹐止令分街。若無尊大﹐禦下誠難。此又別時之意也。」﹞

凡世之名分﹑禮樂﹑法度﹐所以扶持倫理﹐使不至於亂也。僧人鄙之﹐曰「此有爲法也。」有爲法者﹐世間法也。無爲法者﹐出世間法也。佛之教人乃出世法﹐所以其道超於孔子之上﹐必須削髮胡服﹐棄絕人倫以從之。今《僧史》所論﹐復欲以名分服屬其徒﹐以尊臨卑﹐以大制小﹐不如是不足禦下﹐又何謂哉﹖中國之道不賴佛而後行﹐四方之教亦何必頗儒而後立乎﹖不可不辯也。

﹝三藏不空﹐上元末﹐帝不豫﹐空以大隨求作法。翌日﹐乃瘳。﹞

上元﹐唐肅宗時也。肅宗不豫﹐空能以大隨求愈之。及空以疾終﹐何不以大隨求自治邪﹖僧人則曰「空以寂滅爲樂﹐不戀久生。救肅宗者﹐爲憫念國王耳。」寶應元年﹐楚州刺史崔優表稱﹕「有尼眞如恍惚登天﹐見上帝賜以寶玉十三枚﹐雲中國有災﹐以比鎭之﹐攺建年號。」是月﹐明皇崩。後十有三日﹐肅宗崩。方其時﹐不空蓋未死也﹐而大隨求之法無驗矣。僧又曰「福力盡時﹐必還墮落﹐所不能救也。」然則何用佛哉﹖

﹝後往終南智炬寺修功徳﹐念誦之夕﹐感天樂﹐薩捶舒毫髮光﹐以相證驗。﹞

僧人所稱天樂﹑瑞光之異﹐必以夜中見聞﹐不典人共之。其言曰「無緣者﹐不預也。」無緣者固不預矣﹐而天樂﹑瑞光終不以白晝出。吾是以終疑其誕也。

﹝大歷五年﹐彗星出﹐詔空住五臺山﹐星亦尋沒。﹞

天垂象﹐見吉凶﹐以敬戒人君﹐使省其闕失。彗有掃除之象﹐示除舊而布新﹐星之變也。古之聖王恐懼修省以消弭之﹐有共道矣。代宗詔遣不空住五臺山﹐則何意哉﹖周成王時﹐天大雷電以風﹐偃禾拔木﹐邦人大恐。成王悔過﹐知流言之非﹐迎周公於東﹐而天變爲止﹐歲則大熟。宋景公出人君之言﹐熒惑退舍。齊景公納晏子之諫﹐彗星遂滅。所以消弭之道﹐不在他人也。五臺山非彗星所從出﹐使不空住焉﹐是責禳於僧﹐而忘恐懼修省於己﹐不亦異於古之明王乎﹖三川﹑五臺相距幾二千里﹐非旬日所能至。空至而彗星滅﹐則星之出沒亦涉日久矣。其所謂會逢其適歟﹗人主心術昏蔽﹐方反以爲神化之感﹐彼亦何足與言先王之正道哉﹗

﹝六年﹐示疾﹐上表告辭。敕使人勞問﹐加開府儀同三司﹑肅國公。卒﹐贈司空。﹞

開府儀同者﹐將相之崇官也。肅國公者﹐諸侯之髙爵也。司空者﹐六卿之列職也。必文武兼資﹑出將入相而有其功﹐則可以爲開府。必分茅受社﹐君國子民而居其位﹐則可以爲國公。必分土制邑﹑居四民﹑時地利﹐而爲冬官﹐則可以稱司空。三藏者﹐傳譯佛教﹐一髡首胡人耳。而兼是三者﹐何也﹖爲其有道邪﹖則彼之教以君臣爲夢幻﹐以爵祿爲虛假﹐以軒冕爲桎梏﹐自爲方外之士矣。代宗之授﹐不空之受﹐各悖於理﹐而當時無非之者。人主淪胥於異端﹐固宜化之者眾也。

﹝天寶中﹐西蕃大石﹑康居五國帥兵圍安西府。詔空入內﹐帝禦於道場﹐空秉香鑪﹐誦仁王密語二七徧。帝見神兵可伍百貝﹐在於殿庭。驚問﹐空曰「毗沙門天王領兵救安西﹐請急設食發遣。」四月二十日﹐果奏云「城東北有神兵來﹐番部驚潰。」帝覽奏﹐勸諸道各於城樓置天王像。﹞

毗沙門天王之像﹐至今軍營中敬事之。蓋自不空始也。天寶末﹐明皇荒怠旣甚﹐將相皆非其人﹐安西被兵而求救於鬼國﹐將亡之聽也。其後祿山長驅﹐兩京陷沒﹐明皇逃竄於遐裔﹐而收復京師﹐克淸大對者﹐卒賴於賢才。不空是時何不誦密語﹐遣神兵﹐梟祿山而斬思明﹐而使兵連禍結歟﹖至於肅﹑代﹐不空叨冒官秩﹐爲時君所信﹐亦未聞誦密語﹑遣神兵﹐幹不庭之方﹐剪叛逆之郵﹐何邪﹖大抵明皇信邪喜妄﹐居之不疑﹐見老子之形﹐聞空中之語﹐自爲欺誕﹐以慰其心﹐固不惡人之幻己也。帝見神兵五百﹐不空又請設食以遣之。猶幻戲然﹐其相爲譎詐如此﹐欲天下不亂﹐得乎﹖

﹝拘提者﹐先身爲狗﹐舍利佛爲說妙法。命終﹐生捨街國婆羅門家。舍利佛乞之﹐度爲沙彌﹐得阿羅漢。﹞

佛國中鳥獸之類多矣﹐不但此一狗也。佛能說法﹐度之爲人﹐則當物物不道﹐使羽毛鱗介皆脫身得阿羅漢果﹐而其國中莫非阿羅漢也﹐不亦善乎﹗何獨爲一狗而遣其餘也。若日此狗於佛法有緣﹐善根宿植﹐則又不當受狗之身矣。彼無緣者尢宜憐憫濟度﹐豈可以其無緣而捨之﹖有揀擇心﹐非佛也。自逢磨已後傳其道人中國﹐得道者甚眾﹐而鳥獸之類孳生蕃息於天地之間﹐固不減也。未聞禪人得度若干犬豕牛羊爲阿羅漢者﹐亦獨何哉﹗

﹝捨街國有一老夫﹐蚤喪其偶﹐獨與兒從佛出家。兒年尙幼﹐乞食﹐薄暮﹐將還精舍。兒畏毒獸﹐急扶師﹐排之進路﹐推父墮地﹐應手而死。佛告之曰「𨿽死﹐不以惡意。」因說過去綠業。沙彌睦悟﹐精進得道。﹞

人苟助己﹐𨿽殺其父﹐猶非惡意。苟不助己﹐𨿽孝其親﹐猶是受業。使天下之人以悖逆殘忍施於其所生﹐而推之於宿緣。苟逃罪辜﹐歸誠佛門﹐而許之以得道。不謂之異端邪說﹐謂之何哉﹖

﹝昔有羅漠輿沙彌赴龍宮請﹐心有愛戀。因病而卒﹐乃爲龍子。﹞

學佛者深惡道家者流﹐而其說如此﹐則何異於存想變化之術哉﹖今夫禽獸皆有欲想﹐其胎卵所生﹐未有差舛者也曷嘗聞雞能慕鳳凰而生鳳凰﹐狗能慕麒麟而生麒麟哉﹖若謂禽獸不能如人之有思﹐則一失人身﹐轉爲異類﹐無有復得人身之理。自古至今﹐禽獸當充塞天地之間﹐而人之類絕矣﹗若謂因果輪回由其業報﹐不由思想﹐則沙彌心有愛想﹐何爲化生龍子邪﹖反覆稽之﹐茫昧無據。蓋幽陰幻惑之遁辭也。

﹝有沙彌嗜酪﹐每檀越餉僧酪時﹐沙彌得分﹐心中樂著。命終之後﹐生殘酪瓶中爲虫。﹞

此沙彌所以出家者﹐未必爲食酪也。出家之功徳輿食酪之嗜好﹐相遠多矣。而比沙彌以食酪而爲虫﹐不能以出家而成佛。使或有亦不出家﹐亦不嗜酪﹐旣不爲虫﹐又不爲佛﹐則必爲人矣。

﹝沙彌彌伽專誦《華嚴經》。聖歷中﹐天帝釋請迎上天誦持﹐曰「每被阿修羅見擾﹐故屈師來宣經以禳。」遂升座宣諷﹐修羅軍泉一時化去。﹞

佛經所謂天人者﹐乃國王貴樂之人﹐猶後世所謂皇族。其天女﹐則宮嬪之類。其單舉天﹐則省文耳。至譯語翻攺﹐僧人流傳﹐遂謂天上果有人類﹐種種怪誕﹐比蓋佛經上乘之所不道者也。周���據長沙爲��所侵﹐大作佛事﹐諷《護國仁王經》﹐道場未畢﹐而城已破。是以兵擁僧聚著之江中。其時若得彌伽誦《華嚴經》﹐當不至於此乎﹖

﹝尼淨檢忽聞前香﹐並見朱气﹐有一女人手持五色花自空而下。檢見欣然﹐因語眾曰「我令行矣。」執手辭別﹐騰空而上﹐所行之路﹐有似虹霓﹐直屬於天。﹞

昔佛不許女人出家﹐阿難爲懦曇彌請之。佛曰「止止﹐男少女多﹐家則衰弱。女人出家﹐法不久住。假使女人作沙門者﹐八敬之法不得逾越﹐盡壽行之﹐可入法律耳。」至祐律師乃始開女人出家之路﹐非佛意也。古之賢婦人如大任﹑大姒之倫﹐終不能成堯﹑舜﹑商﹑周之功業﹐譬猶厚地持載萬物﹐非天道偏覆包涵﹐亦安能獨用哉﹖釋氏以臨終見佛爲學道得果之證。彼女人者﹐佛所不教﹐必無得果之理。又況所見皆妄﹐理所弗載邪﹖若此﹐蓋淨檢勞疾心專﹐將死之時﹐眼花亂髮耳。

﹝安令首﹐父忡。首幼敏﹐父曰「汝綠外屬﹐而可求聘。」女曰「端心業道﹐廉正自足﹐何必三從﹐然後爲禮。」父曰「汝欲獨善一身﹐何能兼濟父母﹖」女曰「立身行道﹐方欲度脫一切﹐況二親邪﹖」忡以問佛圖澄﹐澄因以油傅忡右手﹐令視之。見有沙門之像﹐類其女。澄曰「是君女先身耳。若從其志﹐令君富貴。」忡遂許之。﹞

安忡欲禁其女不從僧者﹐當稽之典禮﹐斷以大義。乃問於佛圖澄。澄者﹐多才善幻之人也﹐彼旣不肯勸忡使止其女心﹐又爲一術以誘之。忡於是時𨿽有天性之親﹐決爲所敚駛﹐不能自克。蓋其所質疑者非所當問﹐是以遭誘而弗得脫也。富貴人情之所同欲﹐苦君子者﹐不以道得富貴﹐則不處也。澄旣以幻誘忡﹐又要以富貴之說﹐自中人以下﹐寧有不惑者也﹖

﹝令宗遇亂被虜﹐拔眉托厲﹐隨路南歸。行達孟津﹐無舟可渡。專稱三寶﹐忽見一鹿涉河而行﹐永自分岐。隨鹿而濟﹐曾不沾濕。﹞

昔光武迫於王郎之兵﹐冬月﹐欲渡河﹐遣王霸候之。河冰實未合﹐霸歸﹐紿之曰「冰合﹐可渡矣。」比光武至河﹐河冰適堅﹐遂復以濟。光武將有天下﹐天實相之﹐然亦就其事而有其應。河水結冰﹐歲寒當然﹐理之常而事所有也。孟津﹐大河之險渡也﹐善沒者所不能遊。自晉以來﹐造舟爲梁﹐以免覆舟之患。其水旣險﹐則蛟龍龜鼉之所盤旋戲狎也﹐鹿胡爲乎能涉哉﹖獸之能濟水者﹐惟狗﹑馬﹑牛﹑虎之屬﹐狐則聽冰而渡﹐不聞鹿能涉也。令宗苟曰「吾臨水徬徨﹐遇浮木空舟﹐幸而能濟。」又何害其有道哉﹖設僞取信而言理所無有之事﹐於是敗戾。或曰「如子所言﹐則自今僧人欲售僞者﹐必依理據事而爲之說﹐則柰何﹖」予曰「依理據事﹐則非僞也。予所以辟之者﹐固爲其以事理爲障而談事理之外也。」

﹝道瓊造大像數軀﹐有放光相者。﹞

像者﹐合土刻木而繪畫之﹐以表敬事之所寓而已﹐必不能似佛而無不肖也。有一毫不肖﹐則不得謂之佛﹐況大像乎﹖土木之中﹐安得光相﹖予嘗遊京師城束資福寺﹐觀夾佇塑羅漢中﹐有一軀秉鑪者﹐人號曰香煙羅漢。予與同行數人者﹐瞪目視之﹐久無所見。僧致恭正色而指像曰「香煙騰騰﹐何爲不見邪﹖」其心必以不見之人目有障蔽也。放光之說﹐殆亦如此。或曰「世有造大像者﹐頂中夜出白光﹐久之而敗。乃像下爲地道數百步﹐人行入像腹中﹐置燭其問耳。」故不以畫見而夜見﹐不與人見而獨見﹐則皆妄也。

﹝僧端﹐姿色之美聞於鄕邑。臨聘之日﹐宵遜佛寺﹐寺主置之別室。兩淚禮拜﹐忽見﹐像語云「汝壻命終﹐勿懷憂念。」翌日﹐其壻爲牛所觸而亡﹐因得出家。﹞

僧端與寺主素有姦狀而不肯嫁者也。旣迫聘期﹐宵逐佛寺﹐必以寺主之力能庇之。則此寺主乃姦猾之尢甚者。托爲像語而暗殺其夫﹐仍曰死於牛觸。則其夫家蓋農人耳﹐宜僧端之不樂也。夫姦獘公行﹐至於殺人而不懼﹐又遂其出家之志﹐則當時爲民上者﹐其政事不以教化爲急﹐可嘆也夫﹗

﹝善妙買油數斛﹐瓦瓶盛之﹐著中庭﹐布自纏身而焚。火將及頂﹐語諸凡曰「我捨此身﹐已卽得七反。止此一身﹐當得初果。」﹞

南嶽福嚴寺山有所謂一生石﹑二生塔﹑三生藏。僧曰「此思大和尙三生之遺迹也。」予問﹕「何以知之﹖」對曰「思大之所自言也。」予曰「思大止於三生邪﹖爲復生生而不窮也﹖止於三生﹐是有斷滅矣﹐生生不窮﹐是入輪回矣。然則如何﹖」僧者於是遁其辭而入於無所稽﹐莫足聽者。思大﹐名僧也﹐其言猶如此之幻﹐而況善妙女子﹐顓蒙易惑者乎﹗

﹝法緣年十歲﹐失所在﹐經三日而歸﹐說至淨土天宮見佛。又去經旬﹐復還﹐作外國書語。有見其隨風飄搖上天。經月上天。經月後還﹐則已出家披法服矣﹐持發而婦。﹞

天無可上之路﹐外國非十歲兒旬日所能往還。蓋法緣爲幻師所變易也。予嘗謂人家男子未有所立者﹐不可令與僧人語。今而又知人家女子當教以女誡﹐不可令兄尼姑﹐談異學。法緣之事﹐可爲鑑戒矣。

﹝《祟正辯》中冊﹐吳元年內﹐兪國寶借看﹐轉借翁徳明﹐畱在何鋪。四月初六日夜﹐海寇鍾九臯餘黨願胡侵境﹐宮軍克復﹐居民房屋燒燼﹐此書無存。當月失記日﹐有朋友龔敬之於路拾得此冊相送﹐比舊略短一米﹐復成全書﹐記之耳。海昌楊復彥剛詰。﹞

卷三

﹝晉孝武奉佛法﹐立精舍於殿側﹐引沙門居之。苻堅率眾寇淮南﹐謝玄等戰於淝水﹐玻之。﹞

仁贊載此﹐以淝水之捷爲孝武奉佛之報。然苻堅敬重道安﹐引之登輦﹐豈不奉佛﹐何爲而敗邪﹖﹗苻堅達王猛之言﹐貪功南伐﹐自覆其國。晉孝武銜任謝安﹐制師有道﹐故能以少擊聚﹐晉祚復安。其存其亡﹐皆由用賢與不用賢耳。若曰立精舍於殿側﹐引沙門居之﹐遂能勝敵﹐則梁武帝柰何反爲侯景所圍邪﹖天子之居﹐上法紫微﹐後市面朝﹐左宗廟﹐右社稷﹐各有成像﹐所以憲天復極﹐爲神民萬物之主﹐不敢苟也。沙門和尙乃異域之教﹐其形頒﹑衣服﹑威儀﹑言行無一與中國同者。明君有爲﹐則當內華﹑外夷﹐息邪﹑距詖﹐以扶聖人之正道﹐乃於宮殿之旁爲僧人之居﹐其褻讀神器甚矣。可以爲戒而不可以爲法也。

﹝梁太祖躬覽內經﹐指爲科域﹐刺血躬寫《般若經》十部。琳法師曰「梁髙祖邁有徳之前蹤﹐躡淨名之聖軌﹐驚嶺奧典。雞園密議﹐二諦五乘之皆﹐三藏九部之文﹐赤須之所未詳﹐靑目由來不譯﹐並無重覽﹐義弗再思﹐鄙周﹑孔之俗謨﹐譏老﹑莊之名理﹐法輪相繼﹐齋講不絕。每捨身時﹐地爲震動。」﹞

蕭衍於佛教之文﹐不論可知其精熟矣﹐豈待贊美而後知也。其重佛而輕老﹐則其嗜好之偏﹐猶人惡酒而好漿﹐陋監而美酢﹐未足以相賢也。法琳乃以周﹑孔之道爲俗謨﹐何其敢於非聖無所忌憚如此哉﹖周公相武王﹐誅無道﹐殺飛廉﹐戮惡來﹐驅猛獸﹐膺夷狄。孔子集大成﹐正《五經》﹐作《春秋》﹐黜變夷﹐討亂臣﹐誅賦予使人至今知有三綱五常之道﹐不淪胥於夷狄禽獸者﹐其功與天地參﹐與日月並﹐與四時懼連不知何時而已也。而法琳鄙之爲俗謨﹐何其敢於非聖無所忌憚如此哉﹖必有明王在上﹐良相輔政﹐舉行周﹑孔之教﹐申明友道之刑﹐庶乎其知畏矣。梁武捨身﹐地爲震動﹐蓋萬乘之主﹐一旦以奴自居﹐天下之大異﹐地震所以警之。

﹝元魏太祖下詔曰「夫佛法之興﹐濟益存亡。可於京邑建節答範﹐修整宮捨﹐令信向之徒﹐有所居止。」﹞

魏祖溺於名而不聶其實者也。佛法濟存﹐則不父其父﹑不母其母。親者尙不蒙其力﹐而曰廣濟含生﹐其可信乎﹖如共濟亡﹐則佛語阿難﹐以地獄本無所有。是乃設爲此說﹐以恐怖愚夫而已﹐於亡者實無所濟也。世之修佛事以追先福者﹐自其初死至三年之久﹐經歷十王﹐偏乎地獄﹐宜其每受減降﹑懺悔之語﹐與初死時亦無所異。𨿽數十年之後﹐修忌致齊者﹐其懺悔之語亦如之。嘗諳其徒﹐蓋不足以自誑。而舉世惑之﹐可笑也已。

﹝肅宗寫經十三藏。﹞

肅宗繼天寶大亂之後﹐巨盜𨿽夷﹐而國勢日削﹐所當發憤﹐圖任賢才﹐以復先帝之境土﹐致天下於開元﹑貞觀之盛。仰而思之﹐夜以繼日﹐幸而得之﹐坐以待旦﹐猶恐不及也。乃有餘暇畱意佛書﹐抄寫翻傳至於六萬五千餘卷之富。古人曰「不作無益害有益﹐功乃成。」肅宗廢時亂日﹐作無益如此﹐其功業不競﹐則有由矣。

﹝後周孝明帝造綿釋迦隨像及寶塔二百二十區。云薨藻稅繡柱文袍﹐夏戶秋臆﹐蓮池柰苑﹐處處精潔﹐一一妍華。見者忘歸﹐觀者目眩。大弘像化﹐以固龍圖。﹞

周帝奉佛華侈如此﹐不卹民力﹐不愛國財﹐以冀福田利益也。未幾﹐國祚移於權臣之手﹐民力徒彈﹐國財徒費﹐以快惰遊蠶食之眾﹐而福田利益終不可得「像化𨿽弘﹐而基圖不固矣。當其興建之時﹐不過取僧人稱贊誇美之言以自悅耳。其終乃如此﹐豈不爲將來之永戒哉﹗

﹝隋髙祖畱心佛法﹐受菩薩戒﹐寫經四十六藏。﹞

楊堅爲人臣而篡取其君之位﹐其本不正﹐而能節用愛人以致康阜﹐自其才如此﹐豈受戒寫經所能致哉﹖創業之君﹐子孫之所法也。髙祖寫經四十六藏﹐是以煬帝繼世﹐裝補經秩﹐至於九十餘萬卷。疑若功徳宏深﹐福利增益﹐而不能免於宇文化及之殺﹐髙祖絕祀﹐爲後世笑。使其略法先王﹐師範周孔﹐知修身治國之道﹐豈且至此哉﹖

﹝唐太宗詔曰「有隋失道﹐朕親總元戎﹐致玆明代﹐曾無寧歲。思所以樹立福田﹐濟其營魂。可於建義以來交兵之處﹐爲義士凶徒瑣身戎陳者﹐各建寺剝﹐招延勝侶。望法鼓所振﹐變炎火於靑蓮﹐梵音所聞﹐易苦海於甘露。﹞

湯放桀﹑武王伐紂之後﹐天下大定﹐民安其生﹐物遂共性。其時未有佛法也。湯﹑武何以致太平哉﹖唐太宗英姿太大略﹐親平禍亂﹐而其所學駁難﹐不明聖人之道﹐故其於生死之際未能無惑。昔漢髙祖與項羽拒戰累年﹐下詔軍士死者爲之棺斂﹐轉送其家﹐四方歸心焉。孜太宗之所爲﹐不亦婦人之仁﹐鄙陋可笑哉﹗

﹝貞觀二年下紹﹐其略曰「今百轂滋茂﹐萬寶將成﹐猶恐風雨失時﹐字養無寄。宜爲普天億兆仰祈加祐。可於京城及天下諸寺觀僧尼道士等﹐七日七夜轉經行道。每年正月七日﹐例皆準此。」﹞

人主詔令﹐猶天之風雷﹐發達萬物﹐過與不及﹐則反爲害。唐文皇﹐英主也﹐而有僻詔如此﹐無乃俗流失﹑世敗壞已久﹐循習故常而不知其非邪﹖夫水旱﹑風雨﹑丰凶﹐天之所爲而人之所感也。聖人修徳以應天﹐則𨿽有其變而不爲害。故陽教不修則日爲之虧﹐陰事不治則月爲之食﹐恩賞縱緩則無寒歲﹐刑罰慘酷則無燠年。商嘗大旱﹐湯以六事自責﹐不聞流殍之災。周嘗大風﹐成王恐懼攺過﹐終致丰登之報。此皆反求諸己﹐修其誠心﹐以答天戒而不求諸人也。求諸己而不求之人﹐道之要也。若不在此而在彼﹐則僧尼道士日日轉經﹐月月行道﹐歲歲爲之而無間歇﹐將見三日一風﹑五日一雨﹐百役繁殖不可勝用矣﹐尙何水旱之足憂乎﹗

﹝則天皇后請受佛記﹐沙門法藏講《新華嚴經》﹐至「天地綱義十重門」﹐後茫然未決。藏乃指鎭殿金獅子爲諭﹐後遂開悟。﹞

則天以妾乘夫﹐革唐之命﹐淫虐不道﹐終其身而禍未已。不知仁贊所謂開悟者晤何事邪﹖其用刑設獄﹐慘酷峻忍﹐大抵皆如地獄變相﹐以威服天下。及大權由己﹐然後殺人﹐豈自僧人所勸哉﹖廢中宗﹐幽之於房陵十有四年﹐非狄梁公以死諫諍﹐則不復也。帝𨿽歸﹐不得預政者又六年﹐非張柬之輩率兵迎之﹐則不立也。則天所爲如此﹐則法藏所陳鎭殿金獅子之諭﹐有何義理而使後開悟邪﹖以予觀之﹐法藏者﹐亦白馬阿師之流耳。

﹝憲宗時﹐功徳使奏鳳翔法門寺有釋迦牟尼佛指骨一截﹐藏之塔中﹐其本傳以爲當三十年一開﹐開卽歲丰人安。帝遂下詔﹐命中使領禁兵輿僧徒迎至京師。帝開光順門納之﹐王公士庶瞻禮捨施﹐如恐不及。帝畱禁中三日﹐乃送京城佛寺。﹞

佛之所以爲佛者﹐以生不以死也。又況千年遺骨﹐豈道之所存邪﹖僧人且爲之傳曰「骨塔每開﹐卽歲丰人安。」憲宗信之﹐盡禮迎致﹐王公大臣﹐莫不阿君所好。獨韓文公正色昌言以格其非﹐遂見斥逐。未幾﹐憲宗爲近豎殺逆而殯。是則開塔見骨者﹐乃所以禍人主﹐非所以安百姓也。而文公之言效矣。非後世之永鑑乎﹗夫佛之遺體誠有可貴﹐則耳目鼻口心腹腎腸尢當傳寶﹐金剛堅固﹐必不如世人之死﹐同歸腐壞﹐何獨骨齒散落人間乎﹖世傳得道眞僧有火燒不化者﹐或舌﹑或目﹑或諸根器﹐以爲淸淨戒律之驗﹐而況佛乎﹖如有得佛之耳目鼻口心腹腎腸者﹐庶幾可寶矣。

﹝牟子寺﹐靈帝崩﹐天下擾亂﹐獨交州差安﹐北方人咸來在焉﹐多爲神仙辟役長生之街。牟子常以五經難之。道家術士莫敢對。於是銳志於佛道﹐世俗之徒多非之﹐以背五經﹐略引聖賢之言證解之﹐名曰《牟子治惑》。或問﹕「佛之生也﹐從何邑國﹐寧有先祖乎﹖」牟子曰「佛積累道徳數千億﹐生於天竺﹐白淨王夫人以四月八日右脇而生。年十九﹐夜半飛而出宮﹐思道六年﹐成佛。孟夏生者﹐不寒不熱﹐艸木華美。」﹞

按釋氏會覆載四月初八日﹐考據無定。若以佛生於周穆王時﹐則是西域用周曆。周以建子爲正﹐四願乃六月﹐盛夏極暑之時也。以四月爲孟夏﹐乃孔子之法。佛旣能擇父母國域而生﹐道又髙於孔子﹐必不用孔子所定之時而生。牟子無乃未之思乎﹖

﹝問曰「至寶不華﹐至辭不飾﹐今佛經卷以萬鍼﹐言以億數﹐蓋繁而不要也。」牟子曰「佛經前說億載﹐卻道萬世﹐彌綸於廣大﹐剖折於窈妙﹐卷萬言億﹐多多益具﹐何不要之有。」﹞

白堯﹑舜至孔手一千五百年﹐更歷聖賢多矣﹐其書存於今者不盈百卷﹐而道無所不備。夫聖人非有心於著書﹐不得已而載道﹐以示後世也。佛之言浩浩然﹐務爲包羅總括﹐意欲以是盡道。道旣難盡﹐而不中於理者﹐舉其書皆是也。蓋理則可窮﹐而事則無定以一人之智慮﹐前說億載﹐後道萬世之事﹐能自必其無失乎﹖知其不能無失﹐則又爲一說以救之﹐謂之遣累。此其所以支離蔓衍而無端倪﹐小智之士讀之驚焉。是猶蟄虫側耳震雷而闖首坯戶﹐彼又安知簫韶九奏之美哉﹖

﹝問曰「《孝經》以身體不毀爲孝﹐曾子將死啟手足。今沙門剃頭﹐何違聖不孝邪﹖」牟子曰「泰伯被髮文身﹐而孔子稱其至徳。沙門捐家財﹑棄妻子﹐可謂讓之至也。何違聖不孝乎﹖」﹞

泰伯三以天下讓﹐故孔手稱其至徳﹐非取其斷髮文身也。佛棄人倫﹐乃道徳之賊也﹐安得以讓名之﹖推己所有以與人者謂之讓﹐父母妻子可推以輿人乎﹖

﹝問曰「不孝莫過無後﹐而沙門棄妻子﹐何不孝也﹖」牟子曰「妻子﹐世之餘也。淸躬「道之妙也。許由棲巢木﹐夷﹑齊餓首陽﹐而仲尼稱其仁﹐不譏其無後也。」﹞

許由辭位﹐夷﹑齊讓國﹐不聞其棄妻子也。男女之道﹐生出之理﹐萬物所同﹐然非人以私智造設而爲之也。聖人因之明人倫﹑申禮義﹐而制淫僻﹐使循道理之正而已。牟子之身非父母所生乎﹖豈惟牟子﹐佛非父母所生乎﹖而以妻子爲世之餘﹐何也﹖萬物無獨立者﹐必有其對。《正蒙》曰「不有兩﹐則無一。一不可見﹐則兩之用息矣。」是以天地絪縕﹐萬物化醇﹐男女媾精﹐萬物化生。《詩》首《關雎》《易》始乾坤﹐堯以二女而觀舜徳之修﹐文王以寡妻而刑四方之化。孔子曰﹕『君子之道﹐造端乎夫婦﹐及其至也﹐察乎天地。』彼佛者有見於淫欲﹐無見於天理﹐故以獨往爲至道。差之毫釐﹐失之千里﹐此之謂也。天理之妙﹐佛且不知﹐而況陋劣如車子者乎﹖

﹝問﹕「箕子《洪範》貌爲五事之首﹐原憲𨿽貧不離華冠﹐子路遇難不忘結纓。今沙彌落頭髮﹐被赤布﹐見人無跪起之禮﹐何其違貌服之制﹑垂縉紳之飾乎﹖」牟子曰「三皇之時﹐食肉衣皮﹐巢居穴處﹐豈復冠冕之飾哉﹖」﹞

三皇之世﹐風俗太朴﹐未有耕稼﹐是以食禽獸之肉﹐飲其血﹐茹其毛而衣其皮。未有官室﹐是以穴居而野處。又有洪水之患﹐是以下者爲巢﹐上者爲窟﹐非得爲而不爲也。至堯﹑舜之時﹐世已大治﹐制器致用﹐開物成務﹐已更數聖人﹐而生民之利周矣。今僧人所居者﹐聖人所營之宮室也﹐所食者﹐聖人所播種之百役也﹔所用以耕鑿者﹐聖人所制之來耜也﹔所恃以禦患者﹐聖人所造之弧矢也。凡一身所用﹐無一物而不備﹐其身由之﹐其心安之﹐缺一不可也。而皆指以世間夢幻之事﹐不知其所自來﹐可謂智乎﹖牟子曰「三皇無冠冕之飾」﹐則僧人落髮無愧矣。夫三皇之時﹐衣服儀物固有未備﹐亦何嘗髡其上總之發﹐而芟其下垂之須哉﹖必若此言﹐則三皇之時﹐食肉穴居﹐何不使僧人爲之﹐而必欲處華屋大廈﹑供乳糜香飯也乎﹖自然之須髮無故而剪落﹐不能止其復生也。又月削而時埽之﹐曰必如是然後可以學道﹐不如是則不可學也﹐其可信哉﹖

﹝問﹕「黃帝堯舜棄而不足法乎﹖」曰「堯﹑舜﹑周﹑孔修世教也﹐佛尙無爲也。君子之道﹐貴於適用﹐何棄之有乎﹖」﹞

聖人之道﹐無爲而不爲﹐是故孔子曰「無爲而治者其舜也與﹗」又曰「易無思也﹐無爲也﹐寂然不動﹐感而遂通天下之故。」舜明於知人﹐所任四嶽﹑九官﹑十二牧﹐代天理物﹐物得其所﹐事得其序。舜所以恭己正南面而無爲﹐蓋無爲而治者也。若佛則潔身於山林﹐以理爲障﹐以事爲硋﹐自爲無爲﹐蓋無爲而不治者也。聖人與道爲一﹐己卽是理。無所用思﹐不思而中﹔無所用爲﹐不勉而中。寂然不動﹐猶明鑑焉﹐猶止水焉﹐感而遂通天下之故。猶鑑明而妍醜畢見﹐猶水止而須眉必燭﹐鑑與水非思而然也﹐非爲而然也。聖人未嘗勞心役智﹐從事於務﹐而喜怒哀樂必中節﹐動容周旋必中禮﹐其道可與天下共由也。故曰「非天下之至神不能與於此也。」若佛則以天下事物無非幻妄﹐遺人獨立﹐謂之眞空。息云爲﹐屏思慮﹐夢幻人世﹐因緣天地﹐而應物之用有所不周﹐蓋非寂然不動﹑感而遂通天下之故者也。不通天下之故﹐乃塊然無用之道﹐猶枯木不復能生﹐死灰不復能然﹐竟將何施邪﹖而其言曰「佛事門中不道一法﹐譬如鏡澄﹐包含萬象。』觀其言則是﹐孜其事則無﹐是亦空言耳。故中國有道君子辟之曰「佛氏言爲無不周偏﹐實則外於倫理。」豪傑之士﹐於此不能無惑。況如牟子夏虫之智﹐又何足以知共仿佛哉﹗

﹝問曰「子云﹕﹝未能事人﹐焉能事鬼。未知生﹐焉知死﹖』今佛說生死鬼神之務﹐此殆非聖哲之語也。」牟子日﹐「經云﹕『爲之宗廟以鬼享之﹐春秋祭祀以時思之。』周公爲武王請命曰﹕『旦多才多藝能事鬼神。』夫何爲也﹖佛經所說﹐非此類邪了﹖」﹞

聖人所謂鬼神者﹐天地人而已。舉天神﹐則凡麗乎天者皆屬焉。舉地只﹐則麗乎地者皆屬焉。舉人鬼﹐則夭子七廟﹑諸侯五﹑大夫三﹑士二﹑庶人祭於寢﹐皆其祖考﹐非有他也。天子祭天地﹑七廟﹐諸侯不得僭焉。諸侯祭社稷﹑五廟﹐大夫不得僭焉。此非固爲等路也﹐猶人不敢以他人之祖考祭於己之宗廟耳。故孔子曰「非其鬼而祭之﹐譎也。」其者﹐指物之名﹐分定之論也。是故「爲之宗廟以鬼享之者」﹐享我之先也。「春秋祭祀以時思之者」﹐思我之所祭也。「多才多藝能事鬼神者」﹐事我之所得事也。其道豈不簡要明白﹐天下可以共由哉﹖若佛氏所謂鬼神者﹐則異乎此矣。十王﹑五道﹑馬首﹑牛頭之類﹐不知何所據而云乎﹖佛經旣言之﹐其名號不可勝數﹐而道家亦復言之﹐其名號與佛經所載幾同﹐或異﹐而互相非毀﹐何者爲是邪﹖聖人無證則不言﹐無實則不言﹐不可行則不言﹐不可信則不言。無證﹑無實﹐不可行﹐不可信﹐是理之所無也。理之所無而言之﹐自謂眞實無妄﹐乃妄之至極﹐不可復加者也。

﹝問﹕「子日﹗『夷狄之有君﹐不如諸夏之亡也。』孟子譏陳相學許行之術﹐曰「吾聞用夏變夷﹐末聞用夷變夏也。』子學堯﹑舜﹑周﹑孔之道﹐而今捨之﹐更學夷狄之術﹐不已惑乎﹖」牟子曰「孔子所言矯世法﹐孟子所云疾專一爾。佛經所說上下周極﹐含血之類﹐皆屬佛焉﹐是以吾復尊而學之也。」﹞

人必有目而後可責其見﹐必有耳而後可責其聞。今求見聞於土石艸木﹐𨿽千歲而不可得矣。是以聖人教人致其知識以盡事物之理﹐洞然無疑﹐然後意可誠﹑心可正﹑其身可修﹑推而齊家﹑治國﹑平天下無所不當。豈有世間世外之限哉﹖凡溺於佛者﹐必爲此言曰「儒者所明﹐治世之具耳﹐非出世之道也。」然佛氏固不能戴地而復天也﹐固不能冬葛而夏裘也﹐固不能鼻飲而口嗅也﹐固不能水車而陸舟也。以一身受天地萬物之用﹐皆無以異於人﹐而獨於人倫至理則毀除之﹐以爲非出世法﹐而鄙天地萬物謂之幻妄。則何異食飯而曰此非飯也﹐乃土也﹔飲水而曰此非水也﹐乃火也﹐而可信乎﹖故聖人惡異端之害正術﹐惡邪說之溺良心﹐惡似是而非者。謹華夷之辯﹐以扶持人理﹐不使淪胥於夷狄﹑禽獸而罔覺也。

﹝《列子》曰「太宰嚭問孔子曰﹕『子聖人歟﹖』對曰﹕『丘博識彊記﹐非聖人也。』又間﹕「三王聖人歟﹖」曰﹕『三王善用智勇﹐聖非丘所知。』又問﹕『五帝聖人歟﹖』曰﹕『五帝善用仁義﹐聖非丘所知。』又問﹕『三皇聖人歟﹖』曰「三皇善用時﹐聖非丘所知。』太宰大駭曰﹕『然則孰爲聖人乎﹖』夫子從容有間曰﹕『丘聞西方有聖人焉﹐不理而不亂﹐不官而可信﹐不化而自行﹐蕩蕩乎人無能名焉。』」據斯以言﹐孔子深知佛也。時綠未升﹐故默而識之。﹞

孔子刪《詩》﹑定《書》﹑系《周易》﹑作《春秋》﹐正道術﹐不使邪妨正也。《詩》雜出於民言﹐故取其止於禮義者﹐於三千篇中十得其一耳。鴻荒之世﹐文教未備﹐故斷自唐﹑虞﹐而下至於秦穆公之誓。千餘年間﹐所得者百篇而已。《八索》之書﹐亂《易》者也﹐故贊《易》而黜《八索》。亂臣賊子﹐人道之大殘也﹐故作《春秋》而討亂賊。其文不繁﹐而天下之理則盡矣。後世有楊﹑墨之道﹑刑名之學﹐皆不能亂聖經之正﹐則孔子之功也。如《列子》所稱﹐何其謬誕之甚邪﹖蓋禦寇有化人之論﹐寓言幻詭﹐乃借重於孔子耳。仁贊又從而附會之﹐殆亦畫蛇增足之類乎﹗

﹝《文中子》﹕「或問佛﹐文中子曰﹕『佛﹐西方之聖人也﹐施於中國助泥。』」﹞

孔手曰「道之不明也﹐賢者過之﹐不肖者不及也﹔道之不行也﹐智者過之﹐愚者不及也。」過者﹐言過於中道耳。天地萬物無不有自然之中﹐中者﹐道之至也﹐性之盡也﹐理之全也﹐心之公也﹐無不該也﹐無不偏也。佛自以爲識心見性﹐而以人倫爲因果﹐天地萬物爲幻妄﹐潔然欲以一身超乎世界之外﹐則其心不公﹑其理不全﹑共性不盡﹑而其道不至﹐知有極髙明﹐而無見於道中庸﹔徒謊形面上者﹐而不察形而下者﹔慕齋戒﹐洗心退藏於密﹐而不知吉凶輿民同患﹔欲無思無爲﹐寂然不動﹐而不能感通天下之故﹔舉體於喜怒哀樂未發之前﹐而不能中節於喜怒哀樂旣發之後﹕正所謂過之者也。孔子之立教曰「敬以直內﹐義以方外。」子恩傳之曰「成己﹐仁也﹐成物﹐知也。」孟子傳之曰「仁﹐人心也﹔義﹐人路也。」本末﹑內外﹑精粗﹑隱顯﹐其致無二。中國有道者明之曰「體用一源﹐顯微無間。」正心誠意可以平治天下﹐灑掃應對進退可以對越上帝。此之謂聖學矣。文中子之言﹐𨿽中國知夷狄之異宜﹐而於佛學則亦未之窮也﹐故推之爲聖人。審其道與堯﹑舜﹑文王﹑孔子同歸於聖﹐則無不可施於中國之理。不可施於中國﹐則非聖人也。而堯﹑舜﹑文王﹑孔子之道所以處夷狄者﹐則無施而不可﹐方冊所載盡之矣。

﹝宋世祖大明三年﹐有羌人髙闔反﹐事及沙門曇票標。下詔曰「佛法訛替﹐沙門混雜﹐專成逋數﹐無狀屢聞﹐可付所在﹐精加沙汰。後有違犯﹐嚴其追坐。自非戒行精苦﹐並使還俗。」詔𨿽嚴重﹐競不施行。﹞

佛氏使人持護戒律﹐而不爲犯戒破律之法加之於其身。乃要之於地獄果報茫昧之事﹐施於人聽不見。保姦護郵﹐自相欺罔﹐明君所惡也。宋世祖區處之﹐存其戒行精苦者﹐汰其混雜逋數者﹐豈非寬典邪﹖而仁贊乃云「韶𨿽嚴重﹐竟不施行。」其詔逆理而不可行邪﹖抑世主中變其意而自不行也﹖如曰逆理而不可行﹐則世祖代佛用規﹐肅淸其教﹐不俟後世之報﹐自用當時之法﹐使戒行者勸﹐逋數者懼﹐河爲不可也﹖如曰世主中變而不行﹐則是宋祖見善不明﹐去惡不勇﹐俄是而忽非﹐初得而終失﹐乃君道之醜﹐正術之病﹐邪說之利﹐小人之便﹐後世之永鑑也﹗

﹝魏世祖好《莊》《老》﹐司徒崔浩不信佛。會蓋吳反於杏城﹐開中騷擾。帝西徵至長安﹐甜息寺中。沙門飲從官酒﹐入其便室﹐見有財產﹐弓裘及牧守富人所寄藏物以萬計。乃下詔誅長安沙門﹐焚破佛像。敕四方一依長安行事﹐如有容隱者﹐皆門誅之。又下詔曰「自今已俊敢有事胡神及造其形像泥人﹑銅人者﹐門誅。諸有佛像及胡經者﹐皆擊破焚蒸。沙門無少長悉坑之。」是歲眞君七年三月。至十三年二月﹐因癘而崩。﹞

凡僧人犯罪﹐所以尢可疾惡者﹐爲其所言﹐自處於至淸甚髙之地﹐世俗之人皆不足以望我也。見飲酒者曰昏其神志﹐見食肉者曰必受果報﹔見有妻子者曰俗緣愛染﹐見用刑殺戮者曰彼此一如﹔見積殖貨財者曰諸有非樂。其言豈不美哉﹗方其落髮受戒之時﹐聽之於師﹐誓之於佛﹐固當終身服鷹而不失矣。而飲酒﹑食肉﹑通奸﹑利謀﹑亂逆﹐載於史傳者﹐班班而是。如魏祖所見﹐乃其萬分之一耳。推類言之﹐大抵然也。何者﹖佛𨿽設戒周密﹐而其道以空爲宗。一遣之於空﹐則其所設之戒𨿽千條爲端﹐或犯或毀﹐曰此皆空也﹐何不可哉﹖守戒者少而犯法者眾﹐其獘不可勝言﹐以其逆理故也。自有天地以來﹐必飲灑﹐聖人教人使不亂耳。自有天地以來﹐必食肉﹐聖人教人使勿縱耳。男女必配合﹐教之使有禮耳。有生必有殺﹐教之使用恕耳。利用不可缺﹐教之使尙義耳。此中庸之道﹐通萬世而無獘者也。其或不循搜法者﹐飲酒則沈酗﹐食肉則饕餐﹐淫於色而邪濫﹐役於怒而殘虐﹐貪於財而攘敗﹐陷罪惡而麗刑辟﹐則人孰不以爲當哉﹖豈敢著書立言以形怨謗也﹖魏世祖因沙門之罪而行廢斥﹐美政也。然於其間亦有過舉焉﹐焚其書﹑銷其像﹑毀其器﹑人共人﹐則可矣。不以有罪無罪悉坑之﹐則濫刑也。凡處事立制﹐必得中道﹐則人不駭而政可行。不然﹐未有不激而更甚者。此亦明君賢相之來鑑也。仁贊記此﹐其意旣爲長安沙門雪恥﹐又快魏世祖之卒。人亦惑之﹐謂世祖不當如此。然行法之後六年乃崩﹐亦已久矣。彼不行此法者﹐豈皆不死邪﹖唐憲宗躬迎佛骨﹐斥逐諫臣﹐未及一年﹐爲闈宦所殺﹐仁贊乃不知邪﹖

﹝周髙祖時﹐有識記﹐忌於黑夜﹐謂沙門中次當襲運﹐故行廢蕩。平齊旣訖﹐自以爲減法之福佑也﹐攺元宣正。至五月日﹐癘而崩。﹞

梁蕭衍以入主之尊而爲沙門最苦之行﹐蓋未有及之者也﹐宜其眉壽千百﹐享國無窮矣。而垂老之年﹐爲叛賊所困﹐饑腸莫救﹐圍急而憋。當是時﹐使侯景因癘而死﹐乃佛法報應之明驗也。何爲反加虐於奉佛之主﹐不禍於叛逆之人邪﹖仁贊恨忮﹐必曲爲之說﹐人皆信之﹐吾得不辯乎﹖凡人未有生而不死者。天有六气偏值﹐則成疾。雙林終命﹐乃以背疽。佛自興法﹐何爲身受此苦邪﹖武王去暴除殘﹐出民於塗炭﹐成王致俗刑措﹐增光於文﹑武﹐孔子垂世立教﹐傳道於無窮﹐皆不免於有疾。其時佛說未人中國也。而此數聖人者豈不知愛生邪﹖胡爲而爽節宣之養哉﹖人君致思於謹守正道﹐嚴恭寅畏﹐日愼一日﹐不敢自逸﹐猶以疾而死。則亦命之不可移﹐非人所致﹐無如之何﹐順受而已﹐𨿽有誘脇之言﹐安能惑邪﹖

﹝唐髙祖武徳末年﹐僧徒多僻﹐下詔曰「朕興隆教法﹐情在護持﹐使玉石區分﹐薰獲有辯。長存妙道﹐永固福田。端本澄源﹐宜從沙汰。」﹞

人君立法出令﹐不可不審。如其審﹐定一令不反﹔如其未定﹐則當劫毖而後發﹐豈可輕也。法已良﹐令已善﹐必行而已﹐誰得阻之﹖辟之用兵﹐小小勝負﹐固不系兵之大體也。唐髙祖不能區處其子之玉石﹐安能分別夫僧之玉石乎﹖沙汰之令豈不甚美﹐然終不能絕其根本。《易》曰「苟非其人﹐道不虛行。」髙祖非其人故也。

﹝周世宗尹府﹐嫌空門繁雜﹐欲奏請沙汰僧錄。道丕曰「天下瘡痍未合﹐乞待後時。」及世宗登位﹐果下敕毀寺立僧帳。享年不永而國祚有歸﹐抑亦毀廢之明驗矣。﹞

周世宗毀無用之銅像﹐鑄有用之鍋錢﹐其言曰「佛不惜頭目腦髓以利眾生﹐而況像乎﹖」此破姦之正術﹐佛氏之所深惡也。故仁贊記之如此。人生修短﹐國祚永促﹐此固有至理﹐未可遽論。姑據仁贊之言而孜之﹐奉佛無出於蕭衍者﹐而其效乃爾。則世宗享年不永﹐歷數有歸﹐必不由毀寺而立帳矣。

﹝石虎語曰「世尊﹐國家所奉﹐閭裏小人得事否﹖爲沙門皆當貞正精潔。今或有姦宄避役﹐可料簡之。」中書王度奏曰「王者郊天地﹑祭百神﹐故禮有恆享。佛生西域﹐非中華所奉﹐漠初惟聽西域人立寺都邑。魏承漠制﹐請趟人不聽鉻寺。已爲沙門者遣還初服。」朝士多閡此議。虎曰「聯出邊成﹐宜從本俗。」﹞

王度言漢初惟許西域人立寺都邑。予欲沿此意而謹華夷之辯﹐明人倫之理﹐凡欲爲僧者當住天竺國。以天竺國佛之所生﹐立教之地也。二十七祖般若多羅謂逢磨曰「南方惟好有爲功徳﹐不見佛理﹐汝至彼不可久畱。」其後陸磨不用其言﹐卒中毒藥。夫以達摩傳法之祖﹐尙不能自存於華夏﹐而況後世涉獵口耳之流乎﹗且入之大經﹐各有倫理﹐中國必不能棄父子君臣而從夷俗﹐西域必不能背中國禮義而闡夷風。自佛法人中國﹐至今幾千年﹐其事可驗矣。故予謂人主無道力徳攺以絕其教﹐莫如立法﹐使願爲其學者載其書歸於其國。則華夷之辯謹﹐人獸之理明﹐而歷古反道敗徳﹑蠹耗生民之患息矣。

﹝宋元嘉中﹐沙門惠琳爲太祖所賞﹐每升獨榻禮之。顏延之曰「此三臺之座﹐豈可使刑余居之﹖」帝變色。﹞

昔者同子驂乘﹐袁絲變色。愼夫人廁帝後之座﹐袁盎卻之。君尊如天﹐不可貳也。有如尊徳樂道之君﹐於其所受教之臣﹐致敬盡禮以承其教﹐則有之矣。亦未聞引之共輦同榻﹐坐之於其所不當坐也。使坐於其所不當坐﹐則是怙寵誇俗之鄙人﹐非抱道懷徳之君子矣。此王導所以不敢升禦牀也。顏廷之所論甚正﹐元嘉帝變色而拒之﹐殆亦苻堅摧權翼之技耳﹐豈明主之道哉﹗

﹝蕭摹之﹐宋元嘉十二年爲丹陽尹﹐奏稱﹕「佛化於中國已歷四代﹐塔寺刑像所在千計。自頃以來﹐敬情未平﹐更以奢競爲重﹐達中越制﹐宜加檢裁。請今後鑄銅像﹑造塔寺﹐先詣所在﹐陳事列言﹐待報聽造。」﹞

摹之所言﹐有去邪之意﹐而未盡善也。以吾觀之﹐當遣其徒裁其書歸天竺國﹐破其像而毀其居﹐乃上策也。或未能行此﹐不若並小寺人大寺﹐僧願歸農﹐及選其無戒律不通經論者﹐皆還之爲民。凡毀鋼鐵鑄像﹐糜金朱爲飾。印造經文﹐創立浮屠﹐逃業出家﹐捨施僧物及受施者﹐並嚴爲之禁。所謂試經撥放﹐給賣度牒﹐不復施行。明君賢相力守此法三十年﹐則亂華之風變矣。

﹝廬願仕來爲中書﹐明帝以故居地起湘宮寺﹐制度宏壯。願曰「勞役之苫﹐百姓販妻貿子﹐吁嗟滿路。佛若有知﹐念其有罪﹐佛若無知﹐作之何益﹗」﹞

昔年韓維侍郎守許州。一日﹐有君子謁之﹐過市﹐見羣僧爲佛事甚盛﹐云侍郎所命也。君子同韓曰「彼何爲者邪﹖」韓曰「爲百姓祈福耳。」君子曰「能福百姓者﹐不在太守而在羣僧乎﹖』韓而莫對。凡人主所以典造寺宇﹑廣度僧尼者﹐皆惑於福田利益之說﹐不知以梁蕭衍爲監者也。財用力役無一不出於民﹐民衣食之不給﹐而驅之運土伐木﹐掊斂其資生之具﹐爲廣官大廈﹐金碧髹朱﹐前後輝映﹐以貯土木之偶人﹐羣惰農奸夫而居之﹐中國之大殘也。乃反以爲福田利益﹐佛欺人甚矣。而世主甘心焉﹐果何理歟﹖爲人上有可以兼利萬物之勢﹐不以其道行之﹐顧區區於異端之奉﹐以冀非望之福﹐其愚豈不太甚哉﹗

﹝李場﹐趙人﹐爲髙陽王友。時人多絕戶爲沙門。殤上言曰「罪莫大於不孝﹐不孝無周於絕祀﹐安得輕情肆意﹐棄堂堂之政而從鬼教乎﹖」﹞

佛之教曰「聚生以淫欲而正性命﹐是故流轉生死。」疑若善矣﹐然其道必藉人而後傳也。若世之人皆從其教﹐則女人不復孕育﹐人類至於殄滅﹐覆載之內﹐惟有禽獸艸木﹐則佛法亦息矣﹐豈可行哉﹖是故不可行者﹐理之所無也。理之所無而行之﹐是以其言必誕﹐其事必獘。聖人以人倫立教者﹐亦豈爲絕祀而已哉﹖蓋因自然之理﹐立三才之道耳。場所言乃一端也。

﹝盧思道仕齊爲黃門郎。周武平齊﹐諧京師﹐作《西徵記》。略云「姚興好佛法﹐佛圖偏海內﹐士女爲僧尼者十六七﹐糜費公私﹐歲以鉅萬。帝獨遵運略罷之﹐彊國富民之上策也。」﹞

姚興所爲﹐將以求福也。福則未得﹐而其國已爲他人敚而有之矣。彼以偏霸一方之力﹐崇飾像教﹐驅民費財而不惜也。其心專﹐其功大﹐猶不蒙福報﹐又況匹夫匹婦之奉佛者乎﹗周武未必知正道之歸﹐然親見釋氏爲害特甚﹐是以決意罷之﹐亦古今之英斷也。

﹝宣法師曰「思遭爲論﹐紀其糜費﹐罷之﹐則謂彊國富民之策﹐斯一代之小識也。彼費財崇福者﹐知身命財終歸散滅﹐徒爲保愛﹐此厚生守財之奴也。何若捨貪積而興上福﹐以崇景仰之至﹐剖形骸面從遭化﹐以襲全正之極也。」﹞

宣法師勸人捨貪財而與上福﹐彼求福之心獨非貪邪﹖以今世之富貴未厭﹐又種植來世之因﹐其貪大矣。身者﹐道之所待以行也。旣殘剖形體﹐其虧傷已多﹐安得全正之極哉﹖彼捨財者有福﹐而受施者亦有福﹐則害歸於無知之百姓而利入於至姦之僧人﹐其術如此。而詆思道之言爲小識﹐則其自大者何異醯雞甕中之天哉﹖是以君子辟之曰「佛之教卒歸於自私自利之塗。」彼豈不有明智秀穎之人﹐蓋誠虛心平意精思而熟孜之﹐則知此言之不汝欺也。

﹝傅奕﹐武徳四年上減省寺塔僧尼益國利民百十一條。髙祖不行。﹞

傅公好正而博物﹐所以折服邪道者爲不細矣。而其君見善不明﹐故公所言不見施用。史官又不能廣記而備言之﹐使百條良法不傳於後世﹐豈不惜哉﹗

﹝宣法師曰「傅奕自武徳初至貞觀十四年﹐常排毀佛僧﹐以其秋暴卒。少府馮長命夢至一處﹐多見先亡﹐乃問﹕『如傅奕生平不信佛﹐死受何報了』答曰﹕『傅奕已配越州作泥人矣。』數日﹐奕果卒。泥人者﹐爲泥擎中人也。泥擎﹐地獄之別名﹐深可痛哉﹗」﹞

宣法師以傳公排毀仿僧而暴卒。然自武徳七年上疏﹐至貞觀十三年﹐公已十八歲矣。臨終﹐戒其子以《六經名教》﹐勿習妖胡﹐辭气不亂﹐安然而逝。乃五福所謂壽﹑富﹑康事﹑攸好徳﹑考終命者﹐而非暴卒也。馮生毀公﹐亦猶孟簡毀退之耳。必其平日奉佛信僧﹐不以傅公爲是﹐故造成夢語﹐幸公之死﹐用欺愚俗。馮生旣曰越州泥人。宣且僧又曰泥犁地獄。肆爲無根之談﹐疊相唱和﹐豈不可疾惡哉﹗

﹝左拾遺辛替否上疏諫武后於兩京及天下起寺﹐曰「釋教以淸淨爲本﹐慈悲爲主。三時之月﹐掘山穿土﹐損命也﹔殫府虛帑﹐損人也。豈大聖之心乎﹖自佛教東傳﹐千帝百王飾彌盛而國彌空﹐信彌重而禍彌大﹐覆車維軌﹐曾不攺途。晉人以佞佛取譏﹐梁武以捨身構隙。若以造寺必爲禮體﹐養人不足經邦﹐則殷﹑周已往皆暗亂﹐漠魏已降皆聖明。殷﹑周已往爲不長﹐漢魏已降爲不短。陛下緩其所急﹐急其所緩﹐親未來而疏見在﹐失眞實而冀無爲﹐重俗人所爲而輕天子之功業﹐臣竊痛之。」疏入﹐不報。﹞

辛替否之言當矣﹐而所與言者乃淫僻威虐之女後﹐宜其不見聽也。彼方且文飾懷義以濟其姦﹐豈呵擬僧人所爲爲非義乎﹖昔冒頓侵擾中國﹐婁敬謂夷狄不可以仁義化而可以和親。不知親愛和合﹐惟仁義之人能之也。武氏廢君篡位﹐殺人如刈艸菅。「中茸之言﹐不可道也。」而替否乃勸之以淸潔玆悲﹐正之以殷﹑周治軌﹐其言𨿽當﹐其智不足稱矣。亦猶陳子昂講武后建明堂﹑興禮樂者歟﹟┳子曰﹕可與言而不與之言﹐失人﹐不可輿言而輿之言﹐智者不失人﹐亦不失言。」若替否﹑子昂者﹐謂之失言可也﹗

﹝沙門仁贊曰「嘗讀吏部之文﹐好排斥釋﹑老﹐未盡善也。昔孟軻著書﹐抑挫楊﹑墨。蓋仲尼旣沒﹐異端斯起。若不能杜塞其源流﹐聖人之道榛壅蕪沒﹐由其徑者不得坦夷矣。釋氏之道﹐非異端也。愚謂儒釋懸合﹐內外齊貫者也。觀吏部上書極諫﹐言年代長短﹐愚謂未極治亂之體﹑性命之本也。堯授舜﹐舜授禹﹐旌功徳也。迨乎桀﹑紂﹐罪自己招也。廢興之運﹐系乎治亂﹐生死之理﹐存乎性命﹐不在釋﹑老污隆明矣。而吏部肆其宏辯﹐局一期之禍福﹐迷三世之業綠﹐較域中之淺近﹐量象外之深極﹐未見其可乎﹗」﹞

仁贊言「儒釋懸合」﹐然韓公儒也﹐仁贊釋也﹐何爲不合哉﹖又曰「內外齊貫」﹐然以儒書爲外典﹐以佛經爲內典﹐何爲不貫哉﹖堯﹑舜﹑禹相授受﹐世極泰和﹐本於功徳﹐而非宿植矣。桀無道﹐爲腸所放﹐紂無道﹐爲武王所誅﹐身顯當之﹐欲逭不可﹐而非陰報矣。梁武奉佛重釋﹐以致臺城之辱。明皇崇老喜仙﹐以取蜀道之行。方二君自信其所爲﹐欲極天下之力而事之。於是時﹐釋﹑老之道可謂甚隆﹐而國祚反以衰替。安得言廢興治亂不在二教之污隆乎﹖此皆域中坦然易見之理﹐仁贊指爲淺近﹐而實不能逢者也。又安知象外之深極哉﹖夫象旣有外﹐亦必有內。內外之際﹐必有界分﹐可指而辯。仁贊亦能言之乎﹖

﹝齊世有囚﹐罪當死﹐夢有授其經﹐因誦﹐臨刑刀折。遂以經爲髙王經也。﹞

所謂《髙王經》者﹐今行於世。吾嘗取而觀之﹐鄙俚特甚﹐乃僧人所以欺傭夫﹑惑爨婢﹑丐飲食之具耳。今欲驗共言之靈應者﹐取其有罪之僧加之桎梏﹐系之縲紲﹐施之鞭朴﹐苟桎梏自脫﹐縲紲自解﹐鞭朴自訴﹐猶未可信。何也﹖事有適然如是者也。桎梏之關有時而刎﹐縲繼之物有時而腐﹐鞭朴之材有時而脆﹐會逢其適﹐則脫解折壞不足怪也。刀不利﹐則斫之弗入﹐鐵不熟﹐則擊之或斷。世之愚人不察其實﹐姦僧猾釋因而文致其事以自神怪﹐何可勝言哉﹗惟明智不惑之士則有以識之矣﹗

﹝張逸爲事至死﹐豫造金像﹐臨刑不傷。問其故﹐禮像獲應也。﹞

以律言之﹐十惡﹑五逆﹐罪之必死而不赦者也。而造金像可以免之﹐是金像教人爲惡逆而已。此非邪術害正之甚乎﹖今欲驗其言﹐取死囚之富者﹐試令以金爲像﹐晝夜禮之﹐七日而刑於眾人共見之地﹐苟有頸受利刃而不傷﹐吾亦將信之矣。

﹝晉世有竺長舒者﹐本天竺人﹐於時邑內遭火﹐舒念觀音﹐一家獲免。有少年怪之﹐夜以火四投其屋﹐不然。少年遂叩頭首過。舒曰「吾無神﹐常以觀音爲業故也。」﹞

自丙午歲﹐女眞寇中原﹐凡僧人所稱靈迹之地﹐例遭焚毀。以觀音言之﹐汝州之香山﹐襄陽之大悲﹐最號殊勝處﹐而荒殘破壞﹐無復存者。彼二方之民受持供養亦豈一人﹐然爲盜區﹐受兵火﹐赤地千里﹐其人十死八九﹐況室廬哉﹗觀世音當此際﹐無乃避地遠徙乎﹖何其悲願間歇﹐寂然無應也﹖

﹝義熙中﹐文處茂爲梁州刺史楊收敬所累﹐被幽﹐密誦觀音﹐桎梏自解得免。處茂誓捨錢十萬營福﹐臨期不送。盧循叛﹐被流矢所中死。﹞

處茂坐累被幽﹐若果有罪﹐觀世音以其向己而護之﹐是保姦也。若果無罪﹐則洪悲大誓﹐白當濟拔﹐不必待其密誦而後救也。旣以救之﹐又以其負百千之施而使之中矢以死﹐是觀音之心在百千而不在處茂﹐何其願力陋劣如此之甚哉﹖觀音云「咀諸毒藥﹐所欲害身者﹐念彼觀音力﹐遺著於本人。﹖蘇子瞻曰「此非觀音之心也﹐當易之云﹕『念彼觀音力﹐兩家總沒事。』」其實戲言﹐然譏誚切當。使觀音聞比言﹐必自其淺之爲道也﹗

﹝石長和死四日而蘇﹐以素飯僧﹐再得還於陽道。﹞

靈山會上八千人﹐佛所付法者﹐迦葉而已。五祖座下七百眾﹐忍所傳衣者﹐慧能而已。彼𨿽異教﹐然人才難得猶如此。今夫農商中甚庸甚鄙之人﹐苟有金資﹐皆可以買牒自度。今日爲人役﹐明日分庭抗禮﹐曰「我系一寶之數﹐吾所披者法衣也。」旣足以惑世人而竊衣食之養矣。以是爲未足﹐又相與造因果報應之說﹐欠借債則墮地獄而不脫﹐設僧飯則𨿽死而復甦﹐其自爲計如此之密﹐而世未有覺之者也。凡如是者謂之僧可乎﹖使爲民上者﹐有仁政及民﹐萬民皆樂生﹐推仁政及物﹐萬物皆阜蕃﹐其功徳豈不大哉﹗而不聞旣死復甦以顯其應也。石長和所飯必不如梁蕭衍之眾也。衍以餓而死﹐石長和何爲獨有冥報乎﹖

﹝相州鄰城中有丈六立像。丁零單子至﹐彎弓射之﹐箭中像面﹐血下交流。後被誅死。﹞

世未有有血而不能動之物﹐有血而不能動﹐惟死而未腐者耳。土﹑木﹑金﹑石﹐不聞其有血也。丈六立像﹐蓋工人所爲﹐土木金石必居一焉。見射而血出﹐理之所必無也。如其有血﹐必能視聽言動而非像矣。予嘗過公安寺﹐見塑像所謂二聖者﹐皆作努力流汗之狀﹐其一背受二矢。僧云「黃巢所射也。巢先掘二池於前﹐砍曳而僕之﹐不得﹐遂射之而去。二像能禦江水漲溢之患。」後聞寺基尾江水所契﹐去像不數步。及兵火之後﹐寺與像無復存矣。二聖靈通亦有時而歇邪﹖佛經云「魔兵攻佛之時﹐矢將至佛身﹐皆爲蓮花而墮。」今立像遭射﹐其聖淺矣。有欲驗此言者﹐誠以刀刃加諸一切像身﹐苟皆見血﹐吾安得不信而敬之哉﹗

﹝謝晦爲荊州刺史﹐偏移寺塔置之郭外。因病連年。後叛逆﹐被誅。﹞

晦所以坐誅者﹐爲叛逆也。而仁贊指爲移寺之報。假如晦移寺而不叛﹐則不誅矣。叛逆起於晦心﹐晦心誰使之乎﹖無乃佛恨其移寺而鮫其魄乎﹖病者﹐人所有也。寒暑風雨皆能致疾﹐世人不知衛生之經﹐以病而死者眾矣﹐豈爲移寺然後病邪﹖今有人攝養調護﹐則必不以陵犯而病﹐忠孝恭順﹐則必不以叛逆而誅。此皆理之易見也。不幸晦非其入耳。使晦守身有道﹐𨿽盡廢境中之寺﹐遺其僧爲良民﹐固天地所佑﹐幽明所贊也﹐又誰得而誅之乎﹗

﹝梁人郭祖深上武帝一十八條事﹐請廢佛法﹐遂著白癩。﹞

郭祖深可謂賢矣。流俗所不能移﹑威武所不能懼﹐獨陳其所見以矯君心之非﹐可謂賢矣。惜其言不傳於世﹐使有志之士舉而行之也。其白癩之有無則不可知﹐然慧可受刑則謂之償債﹐祖深白癩則謂之業報﹐吾所不曉耳。

﹝街元嵩毀法之後﹐患熱風﹐委頓而死。﹞

仁贊載此﹐將以警戒毀法者也。使自古以來﹐初無熟風之病﹐醫書之所不載﹐元嵩獨感此疾﹐猶不足怪也。而緣此疾致死者不知其幾人矣。大抵佛教以生死轉化無所稽孜之事﹐恐動流俗。世人不察﹐從而信之﹐是可悲也。百丈之規﹐於寺中﹐建延壽堂以養病僧。夫僧人一念出家﹐當憑佛力﹐安樂耆艾﹐無病不死。而未免於爲風气所乘﹐呻吟苦惱﹐六親不近﹐醫藥不親﹐求生不可﹐欲死不得。何爲非笑。元嵩毀法獲報邪﹖以此方彼﹐則其說不攻而自破矣。

﹝梁時﹐有縣令將牛酒於佛寺殿中﹐布設林坐﹐燕待賓客﹐飲啗醉飽。遂臥﹐旣醒﹐覺體偏癢﹐因此成癩。﹞

醫書云「凡人飲酒醉飽之後﹐當風就枕﹐取涼而臥﹐必成風癩。」此縣令者不善攝生﹐以口腹致疾﹐則可悲矣﹗而曰得罪於佛﹐則是誣也。寺中置佛﹐以土木金石象形而爲之﹐僧人謬爲恭敬以惑眾心耳。豈有神變感通之理哉﹖若其果然﹐今天下僧犯律者太半朝赴齋供﹐暮食酒肉﹐口誦經典﹐心存財利﹐名守淸淨﹐身濫盜姦﹐深房曲室﹐不爲淫僻之坊﹑屠沽之肆者寡矣。佛如無靈﹐則安能使縣令生癩﹖如其有靈﹐必先洽其徒之犯律者。則髡首緇服之流﹐當十人而九癩也。

﹝梁武帝﹐天監元年正月﹐夢檀像入國﹐因發詔﹐募人往迎乏。佛相座髙五尺﹐在祗柏寺時﹐決勝將軍郝騫﹑謝文華八十人應募而往。舍利王曰「此中天正像﹐不可居邊。」乃命三十二匠更刻紫檀﹐人圖一相。卯時﹐運手﹐至午﹐便就。相好具足﹐像頂放光。騫等達揚郡﹐帝與百僚徒行四十里﹐迎還太極殿﹐建齋度人﹐大赦斷殺。﹞

粱蕭衍之惑﹐不可解已。檀像見夢而來﹐當不假人力﹐忽然自至﹐斯可稱爲靈異也。乃募人圖刻﹐迎致而後得之﹐何足貴哉﹖唐明皇夢玄元皇帝﹐自云「像在京城西南百餘里」﹐遂遣使得之﹐迎至興慶宮﹐輿此何以異矣﹟畕子曰「誠則形﹐形則著。人心其神乎﹗昔髙宗恭默思道﹐誠心求賢﹐故夢帝齋之良弼﹐果求而得之。此其心之神也。明皇怠於政事﹐志求神仙﹐自以老子其祖也﹐故感而見夢﹐亦其誠之形也。心術可不愼哉﹗三十二匠﹐人圖一相者﹐分身爲之乎﹖舉體爲之乎﹖舉體爲之﹐則像髙五尺﹐非六十四手之所能措﹖分身爲之﹐則雕餿計度﹐非卯至午之所能畢。且以木偶人何由頂出光相乎﹖比理之必無者也。郝騫武人﹐希合衍意﹐以取榮寵﹐無足責者。百僚之眾﹐從其君徒行四十里﹐迎拜胡神﹐居於正殿。建齋度人﹐而良民陷其身﹐大赦天下﹐而罪人僥其幸﹔普禁宰殺﹐而禽獸蒙其利。施爲悖謬﹐人理大亂﹐而無一人明先王之道以格其非心。則亡國之兆已見﹐侯景之圍﹑臺城之餓﹐其所由來者漸矣﹗

﹝東晉成帝幼沖﹐庾冰輔政﹐謂沙門應敬王者。何充等議不應敬。詔曰「父子﹑君臣﹐百代聽不廢﹐今慕茫昧﹐棄禮教﹐使凡民常人假服飾以傲憲度﹐吾所弗取。」充言「五戒之禁﹐實助王化﹐今一令其拜﹐遂壞其法。修善之俗﹐廢於聖世﹐臣所未安。」紹曰「昔王制法﹐未有以殊俗參治者也。五戒小善﹐旣擬人倫﹐而於世主略其禮敬邪﹖卑尊不陳﹐王教亂矣。」充言「今沙門燒香祝願﹐必先國家﹐欲福佑之隆﹐情無極矣。奉上崇牘﹐出於自然。臣以爲因其所利而惠之﹐使賢愚莫敢不用情﹐則上有天覆地載之施﹐下有守一修善之人也。」冰議遂寢。﹞

凡釋氏自護其教甚密﹐不肯少爲法度所屜﹐以開廢毀之漸﹐故於一言一拜計較如此。充溺佛者也﹐觀其言曰「今令其拜﹐遂壞其法。」遠法師亦云「一旦行此﹐如來之法滅矣。」遠膠於所習﹐固不足責。充服儒衣冠﹐爲國大臣﹐反主夷狄無父無君之教﹐千古之罪人也。人之壽天﹐稟於天命﹐一定而不可損益。燒香祝禱﹐日無量壽佛者﹐蓋所佞諛世主﹐竊寺宇衣食之安耳。梁衍﹑齊襄豈不深受回向﹐其終如何﹐斯可鑑也﹗若夫天保歸美報上﹐祈之以日月﹑祝之以南山者﹐爲君能下下以戍其政。臣子至情以遐壽望焉﹐非爲諛也。能正是國人﹐則惜其胡不萬年。能爲邦家之光﹐則願其萬壽無期。皆好善之誠心﹐非爲利也。名之曰幽﹑厲﹐則孝子不能攺。時日曷喪﹐則民欲與之偕亡。非有私也。故古之愛君者惟勸其作徳。周公戒成王曰「夏﹑商之末﹐惟不敬厥徳﹐乃早墜其命。」逸欲之君乃罔克壽﹐或五六年﹐或四三年。其徳旣至﹐𨿽短命如顏子﹐何病其賢﹖其徳不修﹐𨿽期頤如莊蹻﹐何救其惡﹖故詩人詠歌其上者﹐皆以其有徳而已。今僧於人不問其賢不肖﹐苟於己有分毫之利﹐則焚香唄贊﹐書棟名鐘﹐必深致善頌以悅之。彼豈不知命不可力增﹐福不可諂求﹐禍不可苟免哉﹖以世之愚者惑而向焉﹐是以其說得行而莫或正之也。孟子曰「舜﹑跖之分無他﹐利與善之間耳。」僧人以自利存心而以修善爲言﹐利與善之間甚微﹐非明哲不能辯。如充﹐烏足以知之﹖彼僧者當隋煬帝時﹐祝之曰「今上萬歲」﹐當唐太宗時﹐祝之亦然。至武后時﹐祝之又然。必有明哲之君﹐灼見其情狀﹐斷然絕之﹐則其術無所施矣﹗

﹝晉太尉桓玄欲令道人設拜﹐與桓謙等書云「通生理物﹐存於王者﹐尊其神器﹐禮實爲隆。沙門豈有受其徳而遺其禮﹐沾其惠而廢其敬哉﹖」謙云「王者奉佛﹐出於敬信其理面變其儀﹐復是情所未了。﹞

桓玄所論﹐以利言﹐而非理也。王者尊無二上﹐食土之毛皆當致敬。白有天地以來﹐君臣之大義如此﹐豈爲有衣食之恩及人而望其報禮哉﹖假如人君徳惠有所不及﹐遂將蔑禮棄敬以復之乎﹖此玄叛逆之所由起也。而桓謙之言﹐則亦知其偏不知其正者耳。使王者信奉佛法﹐固不當變易其儀制﹐齊襄﹑梁武已優爲之。若或明君敍典秩禮﹐維持大倫﹐立人之道﹐攘辟異教﹐不使亂華﹐廢其書而歸其人。彼方且服行中國之禮﹐於所當拜則拜之﹐不當拜者𨿽折其足有不拜也。又何必辯論於其末流哉﹗

﹝王謐云「今沙門𨿽不以形屈爲禮﹐良以道在則貴﹐不以人爲輕重也。」遠法師答書云「出家是方外之賓﹐亦絕於物﹐內乖天屬之重而不達其孝﹐外缺奉主之恭而不失其敬。如令一夫全徳﹐則道洽六親﹐澤流天下﹐𨿽不處王侯之位﹐固已協契皇極﹐大芘生民。豈坐受其徳﹐虛沾其惠﹐輿夫尸位之賢同其素餐者哉﹗夫遠遵古典﹐猶存告朔之僚羊﹐況如來之法服邪﹖推此而言﹐𨿽無其道﹐宜存其禮﹐禮存則法可弘﹐法可弘則道可尋﹐此不易之大法也。又袈裟非朝廷之服﹐缽盂非廊廟之器﹐戎華不雜﹐剔發毀形之人﹐忽廁諸侯之禮﹐則是異類相涉之象﹐亦所未安。若一旦行此﹐佛教長淪﹐如來大法於玆泯滅矣﹗」﹞

方無內外。莊子曰「彼遊方之外者也﹐我遊方之內者也。」其言已失之矣。釋氏又竊取以文其道曰「學儒者﹐方內之教也。學佛者﹐方外之士也。」夫方有內外﹐必有可見之形﹑可名之狀﹑可示之處﹐其區域限際如何而別者﹐豈得徒爲空言而已哉﹗釋氏自謂亦絕於物﹐君未之見也。抑能絕役粟而不食乎﹖能絕布帛而不衣乎﹖能絕地而不復乎﹖能絕天而不戴乎﹖能絕釜甑匕勺而不用乎﹖能絕喉舌唇齒而不施乎﹖凡此皆物與身接﹐欲去而不得者﹐孰謂其能絕哉﹖然彼方且絕人倫以﹔爲至道﹐蓋亦彊絕之矣﹐實則不可絕也。如其可絕﹐則自釋迦說法至今幾千年﹐必能絕之久矣﹐何爲人物之類生生而不絕也﹖名者﹐實之賓﹐無是實﹐則名不可得之於口矣。故孝者﹐自其事親盡道言之也。敬者﹐自其事君畫禮言之也。內乖天屬之重﹐則非孝矣。外缺奉主之恭﹐則非敬矣。非孝而曰孝﹐非敬而曰敬﹐猶目水之徳曰燥﹐目火之徳曰潤﹐則非有喪心之疾者不爲此言也。彼以佛爲慈父而孝之﹐不孝於其親﹔以佛爲法王而敬之﹐不敬於其君﹐非人道也。安可謂之全徳乎﹖皇極者﹐大中之謂也。道至於大中﹐則無過不及﹐內外本末﹐天人上下﹐該舉而無遺﹐通行而無獘。此乃堯﹑舜﹑禹﹑湯﹑文﹑武﹑周公﹑孔﹑孟之所以成己成物﹐時措從宜﹐大庇生民﹐澤及四海﹐其效可事據而指數也。豈無父無君空虛寂滅之謂哉﹖學佛者以一身爲外物﹐無如之何。其親厚如父母﹐猶不能顧卹﹐而曰道洽六親﹐大芘生民。是猶貧民衣食不能自給﹐而曰我能飽天下之饑者﹐衣天下之寒者﹐其可信乎﹖夫以大而無當﹑空虛不實之言以欺一世之人﹐其罪尢甚於尸位素飧之士。蓋屍素者或有罪﹐而幻說者必無誅也。習熟已久﹐人君不悟﹐處之以華屋帡檬﹐給之以腴田粥飯﹐試經鬻牒﹐撥放普度之恩以系其徒﹐道場齋設﹐檀那布施之物以厚其奉﹐蓋無聽不至也。然國政紊亂﹐彼必不能治﹔民心搖動﹐彼必不能安﹔夷狄交侵﹐彼必不能攘﹐螟蝗水旱﹐彼必不能止。則凡所以過爲供養以待之者﹐實無毫髮之益也。彼則曰是皆有爲法﹐非吾所貴。佛所以教人者﹐以無爲法耳。故無耕稼之爲而偃然食飯﹐無蠶桑之爲而偃然衣帛﹐然安能使天下農夫織婦皆能如佛之無鷺乎﹖今據天下之農夫織婦皆能爲僧尼﹐則彼之欲衣食一日而不可得矣。推是而原其情﹑定其罪﹐豈不甚於屍素之徒邪﹟┳子不去餼羊者﹐以告朔之禮在焉故也。羊存則禮尙且不廢﹐羊亡則後之人無復可孜矣。蓋爲存禮﹐非爲存羊也。先王之法服﹐上衣﹑下裳﹐十有二章﹐被於一身﹐具天地萬物之象﹐所謂法也。佛之服何所法哉﹖無所法則不足存矣。凡人之制衣服﹐將以蔽身﹐不得已而用刀尺﹐然與身相稱非故爲剪割也。今僧所謂九條﹑七條﹑五條者﹐取全幅之帛﹐矩斷而縫之﹐爲一大方﹐以容手則無袂﹐以挈振則無領﹐以斂束則無帶﹐齊衽前後﹐與人身了不相附﹐橫披而偏袒之﹐大抵如丐人所衣之狀﹐而華之以磨衲﹐重之以金欄。有袖之衣反名之曰偏﹐無袖之衣反名之曰法﹐不知此法何取則也。苟以爲法﹐則無施而不可﹐乃曰「袈裟非朝廷之服﹐缽盂非廊廟之器﹐削髮毀形之人﹐不可廁諸侯之禮」﹐是乃戎狄自以爲法﹐而非中華之正法明矣﹗凡僧人之護持其教者﹐不使一事一行少屈於人。譬猶兩兵相交﹐而選鋒失利﹐則來勢崩壞﹐莫可禁止。其營私自利之計﹐遂遏而不行。故必有赴湯火﹑犯白刃﹑捐死以救之者。不然﹐或以巧言﹑機論移人主之意﹐必勝而後已。此皆君相不學先王之道﹐故爲彼所燃耳。如逮法師之書﹐非特王謐不能折﹐自今觀之﹐知其非者亦鮮矣﹗予故詳說以辟之﹐豈好辯哉﹗亦不得已蔫耳﹗

﹝宋孝武大明六年﹐有司奏曰「浮屠爲教﹐淩越典度﹐偃倨尊戚。寧有屈膝四輩而簡禮於二親﹐稽首眾臘而直體萬乘者哉﹖咸康創議﹐元興載述﹐而事屈偏郜﹐道挫余分。今畿甸之內﹐容弗臣之人﹐階席之間﹐延抗禮之客﹐非所以一風範﹑示景則也。臣等參議﹐以爲沙門皆當盡禮虔敬﹐則朝徽有序矣。」帝從之。﹞

聖人之道與天下共之﹐父子皆欲其慈孝﹐君臣皆欲其明忠﹐不私於一身也。佛之道獨善其一身﹐不可以兼濟天下。我自有出世之法﹐不著乎父子君臣之間﹐視人世之父子君臣﹐猶越人視秦人之肥瘠﹐以其所重者自爲﹐而以所輕所賤者施於人﹐豈善道哉﹖其所稽首屈膝以爲父兄者﹐又皆四海九州農工商賈之流﹐非有一日之素也。而不拜君父﹐是以君父不如農工商賈之流﹐抑謂君父爲法外之物不足以當其。拜邪﹖人君南面而受朝﹐天下之眞賢實能無不俯伏致敬﹐偃然當之。而重農工商賈之髡其首者﹐反不使之拜﹐豈非昏惑倒置之甚歟﹖宋有司之言當矣。

﹝釋彥驚曰「孝武從大明六年至景明元年﹐凡四載﹐令拜國主﹐而僧竟不行。豈非理悖天常﹐使綸言徒設邪﹗」﹞

天常者﹐天命在人之常理也。常理者﹐父子﹑君臣﹑夫婦之大倫也。父道﹑君道﹑夫道﹐於倫爲尊。子道﹑臣道﹑婦道﹐於倫爲卑。卑屈於尊﹐理不可易也。釋氏毀棄人倫﹐不父其父﹐不君其君﹐絕天地配合生育萬物之道﹐乃所謂亂常逆理之人﹐孝武之所惡而欲禁之者也。彥悰反以爲理悖天常﹐豈非狠戾之甚歟﹖致拜國主之令﹐固常行之矣。考明瞻對隋主之言﹐及龍朔二年僧人上宰相狀﹐則知宋武之時﹐其徒未有不設拜者。彥悰何據而云韶格不行邪﹖誠使有之﹐乃是當時立法不嚴﹐故姦猾頑頓者得以抗拒耳。如必不可屈﹐則宜投之四裔﹐使從彼教﹐以稱其尊師奉道之心﹐不可使偃然自肆於中華﹐以爲邪說之標的也。

﹝隋煬帝太業中﹐令沙門致拜人主及官長。五年﹐南郊﹐廣會羣僚﹐佛道二眾﹐依前侍立。有勸云﹗「條式久行﹐何因不拜﹖」沙門明瞻遂答曰「僧據佛戒﹐不合禮俗。」帝曰「宋武時僧何致禮﹖」瞻曰「宋武狂悖﹐不拜便有嚴誅。陛下有道﹐不拜不懼顯戮。」帝乃荊ō僧尼設齊人﹐別賜財物﹐因寢拜事。﹞

隋煬帝自謂不喜人諫﹐乃好諛之主也。其心荒惑﹐固不能行良法以屈異端矣。偶然行之﹐又爲諛言而變﹐非理有不可。蓋煬帝非其人也。而明瞻之言﹐何諂之甚邪﹖煬帝敚太子之位﹐父未死而殺之﹐用兵嗜殺﹐遊樂無度﹐以致於身首不保﹐宗廟覆亡。而明瞻方且以有道稱之﹐無是非羞惡辭讓之心﹐不可以人名之矣。仁贊以其能主張門郵﹐免於拜伏﹐便謂有功。蓋佛之教本以利動人心﹐仁贊見其利不顧其義﹐故其顓蒙至此極矣。

﹝明慶二年詔曰「釋僧離俗﹐但務貴髙﹐坐受父母之拜﹐有傷名教。自今僧尼不得受父母尊者拜﹐所司明行法制禁斷。」﹞

有天地則必有萬物﹐有萬物則必有男女﹐有男女則必有夫婦﹐有夫婦則必有父子﹐有父子則必有君臣﹐有君臣則必有上下﹐有上下則禮義必有所措﹐非人以智巧彊爲之也。各歸其實而名生焉﹐俾不亂其倫而教設焉。故聖人以名教爲大也。佛以是爲非法﹐乃自立一法﹐使父拜其子﹐母拜其女﹐長拜其幼﹐尊拜其卑﹐一切倒置之以爲至道。而其身則父母所生﹐居君之土而食君之粟﹐終不能外是而自立也。有天下者﹐誠欲去之﹐則當批根斷本﹐勿使能植。不然﹐而區區以法制禁其末度﹐猶惡艸滋蔓﹐姑剪其葉﹐未有不復生者也。是故欲其致拜君親﹐則必使之勿得出家﹐其已出家者避之爲良民﹐其甚不從者徙之於西域﹐則中國無逢禮義傷民教之患矣。

﹝龍朔二年四月﹐許敬宗宣劾﹐令沙門致拜君親。僧威秀等上麥云「若使反拜﹐事非國典﹐禮越天常。」上宰相狀云「魏氏太武信讒滅法﹐經於五栽﹐感癘而崩。赫連佩佛像背上﹐令僧禮之﹐後亦震死。且《易蠱》『不事王侯』。《儒行》『不臣天子』。況棄俗從道﹐而責臣禮。今僧躬受佛戒﹐形具佛儀﹐天龍八部﹐莫不拜之﹐故得冥福。」時司禮大夫孔志約建議曰「佛之法乘﹐事超俗表﹐功深濟度﹐道極崇髙。再三研聶﹐謂乖通禮。」﹞

子拜父﹑臣拜君﹐自有天地以來未之有攺﹐所謂天之常理﹐國之典憲也。威秀獨以不拜爲常典者﹐蓋其教不以父爲父﹑君爲君故耳。自不君其君而責宰輔以君臣之道﹐引太武之癘崩﹐稱赫連之震死以去刂之﹐使怵於奉上之禮﹐不敢不從﹐非好而何﹗《易》所謂「不事王侯」﹐《禮》所記「不臣天子」者﹐處賓師之位﹐舉世一二人而止﹐如伯夷箕子之於周﹐四皓﹑嚴光之於漢﹐時君以其守身有義﹐故異待之。何嘗買牒祝發至一二萬之眾﹐而要人君以不臣事之禮邪﹖道無不在﹐離世絕俗則不謂之道。故先正程公曰「道外無物﹐物外無道。」今佛使人棄俗然後從道﹐是道有間別矣﹐而可乎﹖天積气而無形。龍者﹐水中能變之獸也﹐以天爲列而又譽其能拜﹐是白日見鬼﹐不足以方其誕也。其辭旣誕﹐則必歸之於陰報冥佑無所稽孜之處﹐以潛中人之感志。僧徒之術﹐盡於此矣。孔志約者﹐亦何人斯﹐敢出妄言以扶邪說﹐忝其姓而不知愧﹐亦何人斯﹗

﹝周武帝集諸沙門云「六經儒教﹐久弘政術﹐禮義忠孝於世有宜﹐故須存立。且自眞無像﹐遙敬表心。佛教崇建圖塔﹐壯麗修造﹐致福極多。此實無情﹐何能恩惠。愚人向信竭財﹐徒有引費﹐故須除蕩﹐凡經像皆毀之。父母恩重﹐沙門不敬﹐悖逆之甚﹐並退還家﹐用崇孝治。」有惠逮法師對曰「眞佛無像﹐誠如天旨。但生靈賴經聞佛﹐藉像麥眞﹐今廢之﹐無以興敬。若以形像無情﹐事之無福者。國家七廟之像﹐豈是有情﹐而妄想尊事。吼經亦云﹕『立身行道﹐以顯父母﹐』卽是孝行﹐何必還家﹖陛下左右皆有二親﹐何不放之﹐乃使長役五年﹐不見父母。」帝曰「朕亦令依番上下﹐得歸侍養。」遠因抗聲曰「陛下破滅三寶﹐是邪見﹐入阿鼻地獄。不簡貴賤﹐何得不怖﹖」帝勃然作色曰「但令百姓作樂﹐朕亦不辭地獄諸苦。」遠曰「陛下以邪法化人﹐現種苦業﹐當同趣阿鼻﹐何處有樂﹖」帝曰「僧等且還。」於是闕隴佛法﹐誅除略盡。旣克齊﹐仍毀之。釋三百萬還歸編戶。焚經融像﹐簿錄三寶福財﹐帝以爲得志於天下也。未盈一年﹐癘气內丞﹐身瘡外發﹐遂崩。﹞

三代而上﹐道術未裂﹐國無異政﹐學無異端﹐世格太和﹐民躋仁壽﹐其時佛教未人中國﹐無缺典也。人君欲攘斥之者﹐以是觀之﹐則不待辦論而已判然於胸次矣。佛氏以理爲障﹐而中國聖學本於窮理。理無不窮﹐如大明中天﹐萬物畢照﹐安得而障之﹖以理爲障者﹐蓋其道與理相逢﹐推之不通耳。非理障人乃爾自障也。聖人之教曰「修己以敬」眞「敬以直內」。當體而足﹐未嘗假諸像設﹐然後可表散心也。遠法師曰「廢像則無以興敬。」是敬在像而不在心﹐像存則敬生﹐像廢則敬滅﹐此豈知道之言哉﹖聖人事天地鬼神﹐毋一不敬﹐禮當如此﹐猶有父必尊﹐有母必親﹐無希福之心﹐而有受福之道也。七廟所事﹐已之祖先﹐血气精神﹐一一傳付。故生則致喪。恐其久而怠也﹐又教之致其祭祀。其理必然﹐非人之私智造爲之也。豺獺猶能祭﹐而況人乎﹖若夫土木之像﹐則無所據依。以佛言之﹐有法﹑報﹑化之三身﹐謂之一人邪﹖謂之三人邪﹖世之人未嘗讖佛也﹐而使之睹像爲佛﹐又希求福利﹐豈不相誑之甚歟﹗以菩薩言之﹐佛嘗遣文殊往問維摩之疾﹐則文殊﹑普賢亦人耳。釋氏曰「文殊表智﹐普賢表行。」則是假設此人以表此意﹐而實非人也﹐豈不相惑之甚歟﹗其道輿立宗廟事祖考者大不侔也。遠又言「帝之左右長役五年﹐不使得見父母。」此其用意乃欲激怒侍衛之人﹐使已萌情恨。賴帝有以折之。不然﹐一言之間﹐足以召亂。彼共存心狠忮乃如此。其所以撼帝者數端﹐旣不能自直﹐則抗聲無禮﹐劫以地獄茫昧之事﹐其術遂窮矣。使武帝蔽志不定﹐操術不堅﹐必墮共計中﹐爲所移敚。自今觀之﹐當時無大人君子﹐丕承君志﹐明大倫以教天下﹐息邪說以正人心﹐乃使其君與夷狄幻人對口爭議﹐僅能克之﹐是可歡也。爲武帝之計者﹐當立法定制﹐條目具舉﹐一旦垂之象魏﹐令在必行﹐猶天以風雷鼓動萬物﹐誰敢不聽﹖何必廣集沙門﹐較勝負於頰舌﹐以失人君之大體哉﹗感癘而崩﹐乃僧徒致怨自快之辭﹐前章已屢明之。神農以來﹐用藥濟世。生必有死﹐乃理之常﹐修短吉凶﹐命不可易。外丙二年﹐仲壬四年﹐伯牛有惡疾﹐顏回無下壽﹐彼豈因破佛致之乎﹗

﹝周毀除佛法﹐有任道林入奏曰「釋氏自漢至今﹐逾五百載﹐如其非善﹐先賢久滅。如言有益﹐陛下可行。」詔曰「佛生西域﹐其教乖於中國﹐漠﹑魏﹑晉世似有若無﹐五胡亂華﹐風教方盛。朕非五胡﹐心無敬事。」﹞

漢明帝始立胡祠﹐惟許西域桑門自傳其教耳。西晉以上﹐猶不許中國髡發。至苻﹑石亂華﹐其禁方弛。異端之興﹐莫不有漸。漠明作俑﹐共禍橫流。中經周﹑唐﹐廢之無術。曾未旋踵﹐餘燼復然。後世大有爲之君﹐欲崇正黜邪者﹐必以聖人之道昭然無惑﹐然後爲之法制﹐使久而不可變﹐庶乎共有絕乎﹗

﹝奏曰「陛下恥同五胡﹐請如漠﹑魏﹐不絕其宗。」詔曰「佛多言虛浮﹐其勸善未殊古禮﹐其斷惡何異俗律。決知非益﹐所以除之。」奏曰「理深語大﹐非近情所測﹐時遠事髙﹐寧小機欲辯。若家家行之﹐則民無不洽﹕國國修之﹐則兵戈無用。今旣不行﹐何處求益了」﹞

古聖壬之洽﹐固將以寢兵措刑﹐致民於仁壽也。何待佛然校能之﹖任道林欲家家行佛﹐言國國修佛教則無所不可。蓋絕倫離類﹐非天下共由之道故也。梁蕭衍大興浮屠﹐丕變時習矣﹐而侯景之亂﹐死者不可勝葉﹐烏在其民無不洽﹑兵戈不用邪﹖百姓庸愚﹐無非近情小機﹐固無超世出俗之見。旣曰佛經理深而語大﹐時遠而事髙﹐則必不能使常人明知﹐比屋通曉。是行之則無益而有損﹐不行則無損而有益矣﹗道林之言﹐何其自相乖戾乎﹗

﹝「臣聞孝者至大之道﹐百行之本﹐陛下殘壞太祖所立寺廟﹐毀破太祖所立靈像﹐休廢太祖所奉法教﹐退落太祖所敬師尊﹐且父母牀幾尙不可損虧﹐況其親事而輒輕壞﹐愚臣冒死特爲不可。」詔曰「事若有益﹐假違要行﹐倘非合禮﹐𨿽順必剪。沙門遇俗﹐省侍父母﹐成天下之教。捨戎同夏﹐六合如一﹐卽是揚名萬代﹐以顯太祖。」﹞

有諸己而後可以求諸人﹐無諸己面後可以非睹人。其身不正而能諭人者﹐古無有也。僧人棄父母﹐絕天性﹐以孝爲愛欲﹑合祖之一事耳﹐是以鄙之而不爲。今任道林反以責周武﹐譬猶人終日昏醉而勸人止酒﹐荒於女色而勸人窒欲﹐欲人之信也﹐可乎﹖故曰孝子成父之美﹐不成父之惡。任道林以孝劫周武﹐疑若可信。非武帝見理不惑﹐知孝之大﹐其能不爲所遷乎﹖觀其言欲以一身率天下﹐不使夷狄亂華﹐異端害正﹐可謂揚名後世﹐不辱其親﹐庶幾明王之事矣﹗

﹝奏曰「若言毀僧益民者﹐太祖寧肯積年奉敬﹐興偏天下。佛法存日﹐損處是何﹖自破以來﹐成何利潤﹖」語曰「自廢以來﹐民役稍稀﹐租調年增﹐兵師日減﹐園安民樂﹐豈非有益﹖帝王卽是如來﹐王公卽是菩薩﹐權謀卽是方便﹐文武卽是二智﹐刑罰卽是地獄﹐爵祿卽是天堂。以民爲子﹐可爲大慈。四海爲家﹐乃同法界。治政以理﹐何異救物﹖安樂百姓﹐寧殊拔苦﹖剪價殘害﹐決勝降魔﹐君臨天下﹐眞成得道。」遭林冒死申請﹐帝情較執﹐不遂所論。﹞

天下有自然之勢﹐十年之聚﹐必有傑出﹐百人之眾﹐必有雄長。力不能相勝﹐則智爲之宗﹔智不能相役﹐則徳爲之主。君臣上下之分﹐由此而立。禮樂刑政之具﹐由此而行。非人以私意造而爲之﹐自三皇﹑五帝至於今日﹐未有能離是者也。佛則不然﹐爲母之譜﹐逃父委去﹐長往而不返。習爲空術﹐依傲世法﹐寓言托事﹐移此於彼﹐以竊人主之大權。自侈其富﹐越於耳目﹔自居其貴﹐超於天帝。張報應之事﹐則速於置垂阝﹔設鬼神之誅﹐則慘於金木。於是人有二父﹐世有二尊﹐道有二途﹐民有二役。𨿽云出家絕俗﹐自屏乎山林之下﹐而廣官大屋以爲之居﹐良田沃壤以爲之食﹐寶剎相望﹐緇服如林﹐憧憧往來﹐中分四海。閱世旣久﹐習而安之﹐以爲事理之固然﹐未有知其妄者也。周武快辯﹐摧伏道林﹐𨿽若戲劇之論﹐然實能見其用意﹐收其所竊之權﹐使道林之辭不得不屈﹐亦可謂明斷之主矣。人主所以制服宇內者﹐能操大權﹐賞罰予鮫無不在我也。今佛誘人以天堂福利﹐恐人以地獄因果﹐天下靡然從之。寧棄爵祿不以賞爲榮﹐寧冒刑辟不以罰爲懼﹐親棄君父﹐如弁髦土梗﹐不以樂於心﹐惟佛說之信。而入主之大權名存而實廢﹐其害豈不甚哉﹗而周武斷然黜之﹐美名永久﹐至今愈芬。其視蕭衍﹐猶蘇合香之與蜣娘轉耳。

﹝沙門仁贊曰「夫教之設也﹐輒有輕侮毀訾之者﹐禍咎之報﹐若響應聲。是以崔浩具於五刑﹐博奕陷於泥犁﹐韓愈被子斥逐﹐宇文邕﹑唐武宗發癘殂落﹐自貽伊戚﹐𨿽悔莫追。」﹞

傅奕當取魏﹑晉已來駁佛者集爲十卷﹐捲以十人爲率﹐無慮百數矣。仁贊所臯報應之著者﹐獨得四人﹐而其說又皆附會失理。則是駁佛者未嘗有報應也。四人之事﹐予已屢明之矣。則未知毀訾之人獲禍咎之報者﹐果何謂邪﹖孔子曰﹗「非聖人者無法。」又曰「小人侮聖人之言。」如此而已。不談天堂﹐不語地獄﹐不論果報﹐不說輪回﹐而《六經》之害至今常存而不廢﹐𨿽無道如秦始皇﹐不能焚之使絕也。降禍咎於訾毀之人﹐誰實主之﹖附我者喜而加之以福祿﹐背我者怒而加之以禍咎﹐此乃無理之人褊淺之智耳。佛道如彼共大﹐乃區區計較人之從連而輿之禍福﹐不亦陋之爲佛歟﹗

﹝《內徳論》略曰「或宮《詩書》所未言﹐以爲修多不足尙。且能事未興於上古﹐聖人開務於後世﹐故楝宇易檜巢之居﹐文字代結繩之政。彼用捨之先後﹐非理教之通獘﹐豈得《詩書》早播而特隆﹐修多晚至而當替。有幼啖藜藿﹐長余梁肉﹐少爲布衣﹐老遇侯服。豈得謂藜藿先獲﹐勝粱肉之味﹐侯服晚遇﹐不如布衣之貴也﹗」﹞

三代而上﹐聖王繼作﹐順乎風气之宜﹐不先時而開人﹐各因時而立政﹐故宮室﹑來耜﹑杵臼﹑弧矢﹑綱罟﹑舟楫﹐更數聖人而後備。非一聖不能盡爲也﹐因時故也。至堯﹑舜之世﹐生人之用周矣。使一物不作﹐則生人之用缺。聖人𨿽欲不爲﹐不可得也。《六經》之於世﹐亦若此而已。自堯舜至孔子﹐聖人制作大備﹐其時中國無佛﹐敢問二帝三王之治有所未至者﹐果何事歟﹖若其暗其治無有不至﹐則法二帝。三王而自足﹐何必剿入異端之說﹐以亂中國之政理哉﹖修多晚至而合於二帝﹑三王﹐固不當替﹐若其背馳﹐則無可用之道﹐安得不黜也﹗譬猶人先食粱肉而又彊之以藜藿﹐已衣錦繡而又被之以縕袍﹐乃曰藜藿之味過於梁肉﹐縕袍之美不減衮繡﹐非天下之大愚乎﹗

﹝梁髙祖詔云「宗廟犧牲﹐修行佛戒﹐蔬食斷欲。」定林寺沙門僧佑等上啟曰「京都觶食之族﹐猶布筌网﹐馳鷹犬﹐非所以仰稱優洽之旨。請丹陽﹑瑯琊二境水陸不得蒐捕。」劾付尙書詳之。議郎江貺曰「聖人之道﹐以百姓爲心。江陵有禁﹐卽達牛渚﹐延陵不許﹐便往陽羨。取生之地𨿽異﹐殺生之數實同。」左丞謝幾卿﹑尙書臣宣﹑僕射臣昂並同貺議。帝使難貺曰「君子遠庖廚﹐血气勿身剪﹐見生不忍其死﹐聞聲不食其肉﹐皆自興仁﹐非闕及遠。」遂斷。﹞

甚哉蕭衍之愚蔽也﹗爲天下主﹐豈有一物不在所愛﹐何獨丹陽﹑瑯琊二郡水陸不得搜捕乎﹖江貺﹖議貺之議旣明且廣﹐輔之以丞僕三賢﹐而不能勝僧佑之曲說﹐甚哉蕭衍之愚蔽也﹗若曰「血气勿身剪﹐君子遠庖廚﹐皆自興仁﹐非關及遠」﹐則衍旣斷葷蔬食。宗廟不用犧牲足矣﹐又何必推及二郡邪﹖二郡可行﹐則四方便當同歸法禁。今乃害遠而利近﹐殺廣而生狹。僧人上無理之表﹐則如谷應聲﹐朝士獻宏正之綸呻論﹐則如水投石﹐甚哉蕭衍之遇蔽也﹗

﹝犧牲之饗﹐羔雁之薦﹐古之禮也。以是祭天地﹑禱神明﹐天地必不享。苟享之﹐必有咎。神明必不歆。苟歆之﹐必有悔。所以知鳳凰至﹐失尊戴之象也﹐麒麟出﹐亡國之象也。﹞

犧栓牲用﹐自二帝﹑三王行之﹐堯壽一百十五歲﹐舜壽一百八歲。三代有天下皆數百年。若曰天地不享﹐神明不歆﹐何爲其平洽久長如此邪﹖梁蕭衍愛惜禽獸﹐不忍宰殺。宗廟之祭﹐以眄與蔬﹐其國尋破﹐其身餓死。若曰天地享之﹐神明歆之﹐何爲其危辱短促如此邪﹖虞舜之治﹐極至於簫韶和樂九成﹐而鳳凰應之﹐不聞舜失尊戴也。周南之化行﹐至於天下﹐無犯非禮﹐而麟趾應之﹐不聞周遂亡國也。彼僧爲此言﹐誣罔甚矣。

﹝《經》云「若自身手過酒器﹐與人飲酒者﹐五百世中無手足。」何況自飲。﹞

自杜康造酒已來﹐至於今日﹐數千年耳。以酒勸人﹐執爵舉觴者﹐何可勝算﹖如用佛經之言﹐五百世中無手﹐則三十年爲一世﹐五百世當一萬五千年﹐輪回展轉﹐天下皆無手之人矣。而今之有手者天下皆是也﹐此何理哉﹖

﹝依《經》「食肉之人﹐一切無始以來﹐當皆是己親﹐不合食肉。」又云「眾生無始終死生輪轉﹐無非父母兄弟姊妹。自肉他肉﹐則是一肉。」﹞

萬物之生﹐一受共處形﹐則以形相禪而不可變。人必生人﹐馬必生馬﹐自古至今﹐其理一耳。佛之言﹐乃以一切禽獸爲先世眷屬。信斯言也。則凡爲僧者當謹遵佛劾﹐於一切禽獸中求其父母﹐求其兄弟﹐求其妻子﹐自無始以來﹐其數眾矣。不當坐視其輪轉烹宰之苦而無慈悲憫念之心。必一一取而養之﹐誦經以度之﹐說法以悟之﹐使其父母兄弟妻子之爲羽毛鱗介蹄角之屬者﹐盡其年壽而免於湯火﹐脫其禁障而生於人天。人人行之﹐物物有證﹐然後可以感化天下。誠心憂畏﹐不復知肉味。如其不然﹐徒以空言示之而無可據之實﹐則妄而已矣。

﹝百行之紀莫大於孝﹐孝莫大於送死。先王之禮﹐魯之所知也。天竺非方俗所同﹐今緇衣在華﹐華則有儀﹐其可同於異域歟﹗故稽五服之數﹐象升降之節﹐立以爲文。﹞

孝者﹐施於父母之名。事非父母﹐則不得名孝。今僧於父母之死﹐漠不介意。其送死僧﹐皆四海九州之人也﹐而爲之制服﹐以孝爲稱﹐豈不悖哉﹗彼之教方以死生流轉﹐欲求出離之道﹐又區區然於旣焚之骨﹐致其思﹐紀其心﹐何謂也﹖中華之儀固多矣﹐如臣事君﹑子事父﹑兄弟友愛﹑夫婦禮際﹐冠﹑昏﹑鄕﹑射之情文﹐非一端而已。僧皆棄而不取﹐乃獨取五服之數﹑升降之節﹐則何謂也﹖故吾嘗考其行事﹐皆不能逃於人之常理﹐恃彊欲埽除﹐別爲名號﹐移此於彼﹐以僞假眞﹐而濟其私耳。

﹝文宗朝﹐中書崔蠡上疏云「國忌設齋﹐百宮行香﹐事無經據﹐伏靖停廢。」劾﹕「討尋本末﹐禮文令式﹐曾不該明。」其國忌寺觀行香﹐豈非經也。安公引教設儀﹐豈非據也。禮出儒家﹐鉅可將釋言爲據。事因釋氏﹐無宜用儒典爲憑。文宗薄於宗祖﹐宜其不永矣。周之尙臭﹐燔柴血腎薌蔚﹐言天歆其奧也。天豈食血腎薌蕭之气邪﹖由人尙奧﹐故以奧而事天也。若然者﹐佛教重香﹐寧可敚也﹖況百官行香﹐代君也。百官事祖宗﹐亦臣子也。苟欲廢之﹐如忠孝何﹖﹞

周人尙臭﹐各施於其所事。所事者﹐謂宗廟與天地之神只耳﹐未嘗施於非其鬼也。非其鬼者﹐淫祀也。忌日行香﹐佛﹑老之前﹐於《六經》何所據乎﹖君子有終身之喪﹐忌日之謂也。至是日﹐如親之始喪﹐然其心爲何如﹖而使百官代己捧香﹐散於緇黃之手﹐以追冥福﹐此諂妄之甚也。親以是日死﹐我以是日悲﹐彼佛老緇黃何與焉﹖天下生民之眾﹐同死於一日者﹐詎可數量。爲子孫者皆作佛事而薦其親﹐彼佛住世時﹐固不能以福與人﹐況旣死久矣﹐安能分心應感﹐人人與之以福乎﹖故中國所當守者先王之禮也。先王之禮載於儒經﹐固不可引佛書爲據。崔蠡之言當矣。而仁贊乃欲以安公所記亂中國先王之禮﹐因人生思慕之時﹐以入其邪教﹐去阝大夫以忠孝之道﹐其用意姦宄而立言似是﹐可不辯乎﹖魏晉而上﹐佛說未盛之時﹐散香之事未行於世。爲人君者﹐或孝或不孝﹐或壽或不壽﹐豈獨文宗停廢散香而享年不永哉﹖古之聖人莫不致孝乎鬼神﹐致嚴乎宗廟﹐非禮非義﹐則不爲也。後世人主不敬其先﹐荒怠祭祀﹐而諂非鬼﹐以祈福利者多矣。然則停廢散香﹐是萬厚於祖宗﹐不敢以非禮瀆之。崔蠡之論可謂正﹐而文宗之聽可謂明矣。仁贊無父無君﹐夷狄禽獸之與鄰﹐又安知忠孝之道而出諸口乎﹖

﹝會昌六年制﹕「朕聞三代以前﹐未嘗言佛﹔漠﹑魏而降﹐象法寢興﹐耗蠢國風﹐誘惑人意﹐僧徒日廣﹐佛寺日崇﹐勞人力於土木之功﹐敚人利於金實之飾﹐移君親於師資之際﹐違配偶於戒律之間﹐壤法害人﹐莫過於此。髙祖﹑太宗武定文理﹐執此二柄﹐足以經邦。貞觀﹑開元亦嘗釐革﹐割除不盡﹐流衍滋多。朕博覽前言﹐旁求與議﹐獘之可革﹐斯在不疑。懲午古之蠢源﹐成百王之典法﹐濟人利眾﹐予不讓焉。應天下佛像無大小皆從毀廢。」﹞

大學之道﹐格物﹑誠意以正其心而修其身。格物者﹐窮盡物理之謂也。理無不盡﹐則異端邪說不能移惑﹐而其意必誠﹐其心必正﹐而身可修矣。推而齊家﹑治國﹑平天下﹐無所往而不當﹐蓋通於理故也。理有不盡﹐則偏蔽差舛﹐𨿽欲誠意﹐意不可得誠﹐𨿽欲正心﹐心不可得正﹐身且未能自善﹐而況敢言及人乎﹖聖道不傳﹐此其由也。武宗慨然黜異端﹐辟邪說﹐不可謂無意於先王之道者。觀其讀《孟子》「未有仁而遣其親﹑未有義而後其君」之言﹐得意會心﹐擊節稱嘆﹐其與庸主遠矣。然窮理不盡﹐乃用道士趙歸眞之言﹐斥絕浮屠﹐豈其中卓然有不可惑之見乎﹗特好惡取捨偶有所偏焉耳。李徳裕髙才英識﹐輔佐武宗﹐幾於中興。若夫引君當道﹐格其非心﹐如古所謂大人之事﹐則不能少進也。故其劃除久獘﹐剔刷蠢源﹐𨿽足以稱快一時﹐而黃冠肆行﹐其害更甚。武宗服藥致疾而崩﹐又使宣宗甘受僧諛﹐大變會昌之政﹐則廢之之方﹐適足以增其气焰耳。後世人君有志乎此者﹐法堯﹑舜﹑三代﹐師孔子﹑孟軻﹐聲足以律眾言﹐身足以度羣徳﹐使異端邪說無得而投其罅﹐然後可以埽千古之害而開仁義之途也。

﹝南齊法獻﹑玄暢二人爲僧正﹐對帝言論﹐稱名而不坐。後因中興寺僧鍾啟答稱「貧道」﹐帝嫌之﹐問王儉曰「沙門與帝王共語何稱﹖正殿坐﹖」王儉對曰「漢魏不見紀傳﹐自僞園皆稱貧道﹐與坐。晉初亦然。庾冰﹑桓玄等皆欲使沙門盡禮﹐尋亦休寢。帝乃令﹕「稱名。」近代道薄人乖﹐稱謂表章「臣頓首」。夫頓首者﹐拜也﹔稱臣﹐卑之極也。唐髙宗勘僧道二嗽拜君觀。時司戎議曰「不孝莫過於絕嗣﹐何不制以婚姻﹖不忠莫大菸不臣﹐何不令其臣妾﹖」上元元年九月﹐敕僧朝會﹐並不須稱臣﹑拜禮。乃因開元中令僧拜﹑稱臣﹐至是方免也。大歷八年﹐又放元日﹑冬至﹐朝賀陪位。蓋以代宗之世﹐君臣麥襄皆重空門﹐此亦久污則隆﹐旣否終泰也。﹞

臣必拜君﹐齊帝所以致疑者﹐爲方外之言也。天無不覆﹐地無不載﹐方之至大也。人在天地之中﹐孰能超然致身於方外乎﹖使其果然致身於方外﹐則人亦不得而見之矣﹐尙何拜之可責也﹖不然﹐則與人無以異。人有君臣上下之分﹐無不致敬﹐安得已獨傲然自倨﹐忽君而不拜乎﹖齊帝苟以此斷之﹐則禮行而分定﹐何待問而後知也。王儉不能將順君之正意﹐反爲僧人設不臣之說﹐吁﹟斨鄙哉﹗如口彼之道固然﹐非中國之可行也﹐則宜返之西域而已。夫稱臣者﹐理之自然﹐非故爲卑下以滔其君﹐亦猶稱子者對父之名﹐弟者對兄之名也。今僧人拜其師父﹑師兄﹑師伯﹑師叔﹐豈皆爲傳道而施禮哉﹖亦以名分當如此耳。彼其所謂父﹑兄﹑伯﹑叔﹐皆四海九州血气不同﹑倫類不通之人﹐拜之不以爲屈。而眞父﹑眞兄﹐則反不可拜。以拜君爲道薄人乖﹐自卑之極﹐此何理也﹖夫牧羊者必鞭其敗羣﹐牧馬者必去其害焉者。人君﹐牧民者也﹐視其民羊馬不若﹐有敗害﹑而不知去﹐非牧民之職矣。司戎之諫﹐諫之正也。開元之令﹐令之善也。上元之敕﹐大歷之制﹐非所以扶持三綱﹑開辟王路也。

﹝釋常覺以心學爲究盡之務﹐於東京建禪剝﹐設合京浴。其或香湯缺注﹐樵蒸失時﹐覺必撤校夅抽榱桷而助爨。有王公仰重﹐表薦紫衣﹐堅讓不受。陶轂爲序贈覺云「起後唐至漢乾祐﹐每月三八日浴﹐京師大眾﹐計累費錢一百三十萬數﹐𨿽檀施共成﹐實覺公化導之力也。嘻﹗陳畱古封﹐土風尙利。梁惠王賢諸侯也﹐當謂孟軻曰「何以利吾國乎﹖』是知禮讓之化﹐不勝於好利之心。孟氏屬斯文未喪﹐不能揚素王之道﹐今上人當去聖逾逮﹐卒能行法王之教。」﹞

常覺設浴﹐其費出於人而不出於己﹐樵蒸或缺﹐撤屋以繼之﹐人皆稱嘆。他日修屋﹐必還取人之財以爲之﹐而人不悟也。悲夫﹗彼設浴之心果何爲哉﹖必爲誘惑福田利益也。其費不出於己﹐己安得專其福利哉﹖使常覺不設浴﹐則京師之人遂無水自潔其身乎﹖如不爲後世福利﹐則哀取他人之物﹐還以浴人﹐豈心學究盡之道乎﹖彼市人之開浴肆者﹐出其財以浴人﹐收其利以自給﹐計功明白﹐無竊名希福之心﹐其賢於常覺遠矣。而陶役所以稱之﹐一何謬妄之甚哉﹗七國之君無不好利﹐何獨梁王也﹖梁王問孟子﹐故孟子明仁義以杜其好利之源。七篇之書﹐至今不泯﹐聖人之教﹐賴以有傳。安得謂之不能顯揚王道也﹖佛之所以教人者﹐𨿽不中不正﹐然就其教而論之﹐固有賢於設浴之事者矣。常覺區區於此﹐殆與無智不才服膺苦行﹐執最下役﹐潔淸廁圊者﹐無以異耳。乃推而尊之於孟子亞聖之上。若殼者﹐螢而後比其智者也。

﹝晉王府祭酒徐同卿撰《同合論》﹐以爲儒教亦有三世因果之義﹐但以文密理微﹐生賢未辯。同卿備引經史﹐會通運命﹐歸於因果。意欲發顯儒教﹐助佛宣揚﹐導達羣品﹐咸奔一趣。斯蓋誨物洞玄之君子矣﹗﹞

中國聖人設教﹐本於理之大公﹐而不以私欲自利也。是以萬世常行而無變﹐豈區區於三世之近哉﹖福善禍潘﹐惡盈好謙﹐餘慶餘殃﹐蒙刑受賞﹐皆理之當然。積有深淺﹐故效有遲速﹐或在其身﹐或在其子孫﹐終無差忒。豈茫昧於輪之說哉﹗三代而上﹐佛教未入中國﹐中國之民爲善者眾﹐於堯時則黎民於變﹐比屋可封﹐於周時則囹固屢空﹐刑措不用。彼又安知因果也﹖自釋氏束來﹐其所以誘人者至五千四十八卷之多﹐夫人而信死生轉化之事。孜之於史﹐凡奉佛崇僧之世﹐其君必昏﹐其政必亂。是何也﹖爲三世因果所惑﹐是以忽棄當爲者﹐而思其不可得者也。古人之視生死如晝夜之常﹐豈其驚憂怖恐以爲異也﹟斨以死則死﹐而不死則害義﹔可以無死則不死﹐而必死則傷勇。其處死大抵如此。命有所制﹐則順受其正。義所不可﹐命所止也。其可自勉者﹐安於一正而已矣。及學佛者眾﹐欣慕天堂﹐懾畏地獄﹐畏懼交戰乎胸中﹐於是遑遑然以死爲一大事。拜僧禮佛﹐求一悟徹﹐卒乃死無所得也﹐而失理者眾矣。如徐同卿殆亦見儒書所載生死禍檑之故﹐或有類於因果者﹐遂以謂儒佛同歸﹐蓋惑於虛言﹐未嘗深孜其實耳。

﹝矢布施之業﹐乃是泉行之源﹐故菩薩投身﹐以救餓羸之命﹐屍毗割股﹐以代鷹鎢之食﹐況國城妻子﹐寶貨倉儲﹐寧容在意。俗書尙云。「車馬衣裘﹐朋友共獘。」﹞

佛氏布施之教﹐名爲勸人棄捨貪積﹐其實則資眾財以自養。蓋終身飽食暖衣﹐不困之術也。寶貨倉儲﹐是人所欲也﹐非其義也﹐一介不可取與。而況妻子人之大倫﹐禮義之所起﹐豈得比之車馬衣裘﹐而化人使與朋友共之﹖其敢於爲好乃至是哉﹗凡人之財﹐捨之則有福﹐僧人之債﹐負之則有禍。吝於己﹐貪於人﹐取非其有﹐見利忘義﹐殆猶正畫攫金﹐日中穴壞之所爲耳﹐可不深排而重絕之乎﹗

﹝經云「若以衣施﹐得無上色﹔若以食施﹐得無上力﹔若以乘施﹐受諸安樂﹐若以金施﹐所須無乏。苦人自造莊嚴之兵﹐種種器物﹐自未服用﹐持以施人﹐是人未來得如意樹。若觀田中鼠雀犯暴﹐常生憐憫﹐復念鼠雀因我得活﹐當知是人﹐得福無量。」﹞

凡推己所有以周人之急者﹐必有餘力然後可。今或甘旨未足以奉父母﹐蔬菽未足以飽妻子﹐財貨來足以卹宗族﹐則又安所取余以與人哉﹖倒置而逆施﹐於心不安﹐於義不當﹐君子不爲也。其力有餘足以及人﹐則又必當其可輿而與之﹐不可與則不與也。其與人如此﹐其取於人亦如此。故曰可以無與而與之則傷惠﹐可以無取而取之則傷廉。聖人之教人取與也﹐欲其合義而已。今佛者所以處己處人﹐一何貪忍之甚邪何謂貪﹖凡人之物不同義有可否﹐禮有辭讓﹐設布施利益之說﹐一切取之。其異於盜賊者﹐特以甘言獻笑﹐不持器刃﹐不趴墻垣耳﹐非貪而何﹖何謂忍﹖小人營朝夕升斗錐刀之利﹐以養其生﹐僧人未嘗以粟於心也。則又說之曰「爾今生所以困苦者﹐坐前世富樂而不布施也。若今世不布施﹐則來世之困必又甚於此矣。」小人厭困苦而慕富樂﹐一聞此言﹐𨿽割膚剔體以施佛僧﹐可資來世之福者﹐誠不愛也。不知僧人特操此爲取之之術耳。今年竭其家資而去﹐明年其家饑餓而死﹐未聞有僧人過其門而周其急者也。石晉之末﹐契丹陷京師﹐幽帝太后於封禪寺﹐使其將以兵守之。時天寒又大饑﹐太后使謂寺僧曰「吾當於此飯僧數萬﹐今豈不相憫邪﹖」寺僧辭以虎意難測﹐不敢厭食。帝陰祈守者﹐乃稍得食。其取齡困苦者如彼﹐取於富貴者如此﹐並忍而何﹐夫世間布施之厚﹐孰與帝王之力﹖晉太後來獲來世之報﹐而今世之苦﹐亦無佛力能救之也。佛又曰「業通三世」﹐以自遁其說。則其所謂「施衣得無上色﹐施食得無上味﹐施乘得安樂﹐施金得無乏」者﹐有是理邪﹖聖人布種五役﹐所以養人也﹐非養鼠雀也。使鼠雀食之獲福無量﹐則僧人胡不以五役棄諸山林﹐乃儲蓄斂藏於倉糜之中﹐何也﹖凡僧居必畜犬﹐所以警盜也。盜與人一等﹐乃使犬逐之﹐人與鼠雀非一等﹐乃以五穀食之。與其食鼠雀﹐何若食貧窮﹖與其受貧窮之施﹐曷若捐而勿取﹐使彼衣食足以自給乎﹖反復推其所言﹐究其所爲﹐大抵歸於不仁﹑不義﹑自私﹑自利之塗而已。

﹝雙林大士傳弘金色麥於胸臆﹐異香流於掌內﹐或身長丈餘﹐臂邁於膝﹐腳長二尺﹐指長六寸﹐遺書贈梁武曰「敬白國主﹕上善﹐以虛懷爲本﹐不著爲宗﹐無相爲因﹐滔槃爲果﹐中善﹐以持心爲本﹐治國爲宗﹔下善﹐以護養眾生。」且知梁遵將盡﹐然臂焉炬﹐冀禳來禍。至陳大建元年﹐卒。﹞

虛懷者﹐持身之一事也。護民者﹐治國之大要也。今以護民不如治國﹐持身未若虛懷﹐傅生之學﹐一何昧陋至此邪﹖理有是非﹐不可亂也。傅生冠老氏之冠﹐納儒宗之復。而衣釋子之服﹐自以爲和會三家﹐歸於一致﹐吾知其心未嘗了然見是非所在﹐二宗未嘗和﹐一致不可歸也。今觀其言可證矣。金色表胸﹐異香流掌之類﹐則能幻衛術而已。國祚將盡﹐歷數有歸﹐乃區區然臂以懷其禍﹐正猶河演之人捧土以塞孟津﹐其愚可悲也。梁祚竟不可延﹐而陳氏已與。然臂無效﹐可以深自斬愧矣﹗僧人猶拾其緒餘﹐編諸簡冊﹐蓋愚不知恥者﹐釋子之常態然也。

﹝學不厭博﹐吾宗致遠以三乘法。或魔障相陵﹐必須禦侮之街﹐莫若知彼敵情。敵情者﹐西竺則韋陁﹐東夏期經籍。佛俱許讀。爲伏外道﹐而不許依其見也。﹞

爲佛之徒者﹐所以擁護其道無所不至﹐又復竊窺儒書﹐取其近似之語以相證明﹐𨿽博眾多識﹐皆所以自利焉耳。未聞有僧人讀六經而易其業者﹐一以六經之道髙深難窮﹐二則聖人以禮義教人﹐不以詐利誘之也。衣冠淺士﹐旣未嘗遊孔﹑孟之門﹐探《六經》之旨﹐一聞佛說﹐則煩意而從之﹐或乃裂冠毀服﹐甘心於僧役而不悔。豈非名教之罪人﹐王法所當誅而不赦者乎﹖原其所以然﹐蓋佛書善爲宏勝大之說﹐要之以來世﹐引之以後福﹐而去刂之以轉化。欲不之信﹐則來嘗窮理﹐無以析其疑也。加之仰愧俯怍﹐所不自安者眾矣。於是誦經咒﹐飯蔬茹﹐鈐復緇褐﹐而手持數珠﹐修寺度僧﹐而參請長老﹐甚者妻女爲髡人所姦﹐猶不悟也。學佛者以《六經》爲外道﹐爲魔障﹐其讀《六經》﹐乃欲知彼敵情。謂儒教侮佛﹐將以禦之也。共用心如此。而淺識之士﹐又未嘗知其侮儒﹐乃儒家之外道﹐讀其書而必依其見﹐是可嘆也。聖君賢相必憤疾於此言。使夷不亂華﹐邪不害正﹐漸還三代之遣風﹐是乃福澤其民之惠耳。

﹝星宿城﹐郭天神之合也。以水晶爲城﹐七寶爲宮﹐懸在空中﹐大風持之﹐大者七百里﹐中者五百里﹐小者百二十里﹐宮室園池如四天王天﹐壽命亦爾。﹞

佛好造僞言所不可孜之事﹐務爲多知﹐而不智孰甚焉。見月光皎然﹐遂擬之以白金琉璃﹔見星宿澄瑩﹐遂擬之以水晶七寶。至於日則陽輝晃耀﹐盡掩懸象﹐無得而擬焉﹐則曰金色而已。此可驗其遁辭之窮矣。斗柄隨月而移閏月期指兩辰之間﹐五星順天而行﹐二十八宿則眞方而不動﹐或飛﹑或流﹐或彗﹐或孛﹐或隱而復見﹐或墮而復升。若有城郭宮室﹐則當推移過宮之際﹐豈不互相窒孩。太虛之中﹐何其擾擾也。孜之經史﹐載星隕者多矣。如佛言﹐則一小星隕當壓百二十里之系﹐一中星隕當壓五百里之州﹐一大星隕又不啻此。則經史所謂隕者﹐不知何物也﹖凡星之壽與四天王等﹐四天王壽命當及六萬歲﹐而世人所見隕星殆無日不有﹐何其夭促邪﹖此皆理之必不然者也。

﹝四天王天居須彌山﹐四埋皆髙四萬二千由旬。四天王身長皆半由句﹐壽五百歲﹐以人間五十歲爲一日一夜﹐男娶女嫁﹐一同人間。忉利天者﹐居須彌山頂﹐有三十三天宮﹐王身長一由句﹐壽千歲﹐飲食嫁娶﹐其城縱廣八萬由旬﹐九百丸十九門。炎摩天宮﹐風輪所持﹐在虛空中﹐身長四由旬﹐壽四千歲﹐食同下天﹐亦有嫁娶﹐執乎成欲。化樂天宮﹐風輪所持﹐在虛空中﹐身長八由句﹐壽八千歲﹐食與下同﹐亦有嫁娶﹐熟視成欲。﹞

天者﹐積气之極﹐非有形色。今以物觀之﹐輕淸之气必上浮﹐重濁之質必下墜。天地﹐物之最大者也﹐故知天者積气之極也。日月星辰﹐積气之有光耀者也。風雷電霆霜露雨雪﹐气之感觸變動升降聚散而爲之者也。如此觀之﹐豈不簡易明白﹐人可共知乎﹖今佛之言怪異如此﹐蓋本於以心法起滅天地﹐不窮萬物之理﹐故於幽明晝夜﹐死生陰陽﹐皆彊爲之說而無所證。多而無已﹐益之以怪。其以心法滅之也﹐則以天地爲一微塵﹐其以心法起之也﹐則天有三十三重﹐地有一十八獄﹐量其廣狹道裏宮室動作壽天之異﹐務爲無所不知﹐實則荒忽誇誕而不可信。蓋共所學發端差殊﹐故其歸如比。有志之士﹐如以其言爲不妄﹐則必質諸事而驗﹐反諸心而安﹐稽諸人而同﹐孜之古而有。然後可以陋六經爲未嘗言﹐非聖人爲不及知。不然﹐則當斯棄剿絕﹐勿使肆行講張﹐鼓簧以亂天下。孟子曰「我亦欲正人心﹐息邪說。」邪說不息﹐則人心不可得而正﹐人心不正﹐則邪說不可得而息。有志之士﹐可不審其取捨而歸於實是乎﹗

﹝經云「日城郭方正二千四十里﹐其髙亦然。日王坐方二十里﹐導從音樂﹐林觀浴池﹐如忉利天。日城饒須彌山﹐東方日出﹐南方望﹐西方夜半。北方日入﹐如是右旋﹐更爲晝夜。復有長短﹐日行稍南﹐南方漸長﹐北方稍短﹐日行稍北。北方稍長﹐南方稍短。月者﹐城郭度長千九百六十里﹐其髙亦然﹐二分是銀﹐一分琉璃。﹞

城郭須人力而後可築﹐池觀須人力而後可成。縱共用白金琉璃﹐不施玉石﹐而金非火鎔則不可化﹐火非薪傅則不能焚﹐新非空來必生於地﹐伐薪烈火﹐必資於力。熔金而鑄之﹐必有鍛銷之具。積而爲髙廣二千四十里之城﹐其用二寶不可以鈞石計﹐必有斷取之方。旣成爲城﹐而能運轉﹐則必有斡旋輕舉之機。佛測其限域延袤及城中所見﹐則必有使人可登之路。如日佛能獨知﹐不可與人同之﹐則人必不信矣。孔子之言所以可信者﹐無非實理故也。佛鄙儒者滯於實相﹐而以空爲宗﹐以心爲法。至其言天地日月﹐則謬悠如此﹐其實本於不窮萬物之理而已。古者道術分裂﹐辯士以共言駭天下﹐謂鹿生馬﹐馬生人﹐卵有毛﹐雞三足﹐犬非狗﹐狗可以爲羊﹐夭與地卑﹐山與澤乎﹐規不圓﹐矩不方﹐龜畏於蛇﹐輪不輾地﹐其書五車﹐其辭數萬﹐亦此類耳。公孫龍宮臧三耳。孔子順曰「謂兩耳甚易而實是也﹐謂三耳甚難而實非公而實非也﹐將從易而是者乎﹖」如佛言天地日月﹐愈多愈妄﹐又有甚於臧三耳之說。自明者觀之﹐不足以發一笑也。

﹝阿修羅王立海中央﹐以指覆月﹐天下晦冥。或覆日﹐以晝爲夜。所謂日月食也。﹞

歷數家占算日月運行遲速﹐預知當食之候﹐大抵日必食晦朔﹐而月必蝕望﹐千歲不差也。以孔子《春秋》所書日食孜之﹐則可見矣。非孔子僞爲也﹐乃據魯史舊文而載之耳。唐借一行猶能推步也。今佛言阿修羅王以手覆日月而日月食﹐則獨以晦朔望之三日而覆之﹐何也﹖覆之或淺或深﹐或食之旣﹐或曠數年而不食﹐或連年而比食﹐又何也﹖僧人則曰「據佛言﹕阿修羅好殺樂戰﹐喜怒無常﹐難可測度。此日月之食所以或密或竦也。」然則歷數家乃能推往知來﹐了無差忒者﹐此又何也﹖

﹝世界空﹐二十劫後將成。有毗嵐風﹐鼓之而爲風輪﹐最居其下。太云升空﹐降雨如軸﹐積彼虱輪之上﹐結爲水輪。最上堅凝爲金輪。三輪旣成﹐雨自空飛﹐沾金輪上﹐旣廣且厚。風擊此水﹐淸濁異質﹐爲梵世﹑爲空居﹑爲寶石﹑爲山海﹑爲土地。上界諸天﹐死者下生﹐不飲不食﹐乃生地味。復有地皮﹐林藤香稻﹐人皆食之﹐而災乎身。日月星辰從玆而見﹐蠲穢通气﹐人道遂成。忿吝旣萌﹐愛欲是興﹐有父子焉﹐有君臣焉﹐有刑辟焉。﹞自宓犧畫八卦﹐大禹隋六府﹐箕子敍九疇﹐皆本五行之理。一物而五行具﹐蓋未有能離之者也。今以水論之﹐金司其生﹐土司其防﹐火待之而相息﹐木待之而不枯也。以火言之﹐木司其生﹐水爲之制﹐金待之而變革﹐土待之而成器也。自是而推焉﹐無一物不然者。佛不明乾坤六子相摩相蕩相生相克之理﹐於是爲四輪之說﹐就五行中擇其堅剛難壞之一物﹐以諭法身﹐而不知地水火風與金俱有﹐非四大皆化而金獨存也。風者﹐木气也。旣有毗嵐風﹐則當先有水而後有木矣。雲雨者﹐水气也。旣有大雲降雨﹐則當先有金而後有水矣。今其言風而後水﹐水而後金﹐理所不可推也。天地萬物本末終始﹐皆一道所以生生化化而無終窮。若日佛所言乃天地初造之法﹐非據已有世界而爲言也。彼八卦五行摩蕩生克者﹐蓋已有世界之事也。敢問天地初造之法﹐誰實起之﹖已有世界之事﹐誰實主之﹖於初造已有二者之間﹐誰實分之﹖今春夏秋冬之序﹐雷霆風雨霜雪慘舒之變﹐是皆萬物所以生成﹐而造化所以不息者。自古至今﹐未嘗差舛﹐是爲可信乎﹖爲不可信乎﹖若其可信﹐則佛說爲誕﹐而中國聖人所言八卦五行之理﹐乃實理也。若其不可信﹐則此世界無乃僞妄不眞。但可爲有父子君臣者所居﹐而非學佛談空者之聽宜住矣。

﹝大阿修羅王住須彌山北﹐大海水懸在宮上﹐爲四風所持﹐身長二萬六千里。阿修羅九頭﹐頭有千眼﹐九百九十九手﹑八腳﹐踞海﹐食淤泥及藕。生一女﹐端正挺特﹐帝釋娶以爲妻。修羅帥諸鬼神輿帝釋戰﹐而敚其女﹐爲帝釋所敗﹐入藕孔中。阿修羅前世居海之濱﹐河水漂溺﹐隨流殆死﹐旣得免﹐因發願﹕「願我後世身形長大﹐一切深水無過勝者。」以是因緣﹐得極大身﹐四大海水不能過膝﹐立大海中﹐身過須彌﹐手過據山頂﹐下觀忉利天宮。﹞

聖人所謂鬼神者﹐未譽言其貌象聲色﹐蓋人所不見﹐言論所不可證﹐故曰「無證弗信﹐弗信民弗從」也。佛言鬼神之事多矣﹐今姑載此一端﹐因其言以質之。夫須彌山四陲各有天王居之﹐阿修羅王乃住山北。天王身長半由旬﹐阿修羅王身長二萬六千里﹐無乃居處相孩也乎﹗其身之長如此﹐而所食者淤泥及藕﹐則海中安得如許淤藕以足其食乎﹖其食如此﹐則海中安得如許桑蠶以充其衣乎﹖其頭九﹐其腳八﹐其目千﹐其手九百九十九﹐則其所生之女與父同乎異乎﹖異則非血气矣﹐同則怪異之極﹐安得言端正挺特乎﹖爲帝釋所敗人藕孔中﹐則此藕之大當萬倍於阿修羅之身﹐然後乃能容二萬六千里之軀﹐而海水深淺才及半膝﹐決不足以滋殖此藕﹐則不知此藕生於何地乎﹖今江河之下必不如砥﹐或突或凹﹐或平或渚﹐水所陶注﹐勢自然也。而況海納百川﹐其下可知矣。阿修羅立海中﹐水不能過膝﹐則不知水隨膝減乎﹖膝隨水生乎﹖大海之水懸在宮上﹐官者﹐阿修羅王所居也﹐則不知海以何物爲底﹖官以何物爲蓋﹖抑倒身而逆踐之乎﹖抑下足而順復之乎﹖卽其言求其義﹐大略如此﹐吾是以哈而不信也。天地宇宙其大無窮﹐入耳目所不際者固多矣。孔子不語怪﹐惡其惑世也。而佛語之旣詳且著﹐共佛白見邪﹖將意度而言之也﹖如其自見﹐則諸天言身輿夫城郭宮室由旬里數﹐必足歷度之而後知共髙大終遠。則計佛所經行不知其幾千萬里﹐自少至老﹐僅能了其二一﹐其餘何以驗之也﹖若意度而言之﹐則佛必不能自信﹐況欲信於人乎﹖而禪者又爲之說曰「佛蓋不因足歷﹐不用臆度﹐大圓鏡中鑑照無硋﹐故盡十方世界﹐盡前後際﹐無不知﹑無不見﹑熱不聞然也。」則大圓鏡中﹐又有如修羅者現焉。則其心鏡亦邪怪之甚矣。此自以心法起滅之病也。以心法起之﹐𨿽有怪於修羅者可也。以心法滅之﹐𨿽謂初無所有可也﹐豈非詖淫邪遁之說乎﹖紮手曰「精气爲物﹐遊魂爲變﹐是故知鬼神之情狀。」志學求道之士﹐於此有所見則不惑矣。彼佛所言﹐反於心而不安﹐孜於事而無據﹐行於世而有害﹐則當如淫聲美色﹐戒而遠之可也。

﹝仁贊曰「仲尼云「何莫學夫詩﹐詩可以興﹐可以觀﹐可以羣﹐可以怨。邇之事父﹐遠之事君﹐多識於烏獸艸木之名。』蓋聖人激勵勸戒﹐恥一物之不知也。釋氏之爲教﹐以譬諭得解。居天地之中﹐在器質之類﹐未嘗弗藉以明理也。山川﹑艸木﹑烏獸﹑虫魚﹐靡所孑遺矣。」﹞

作詩者比興於物﹐皆人所共見。所謂比興者﹐發乎情﹑止乎禮義﹐大抵皆人倫之際﹐學者窮理之要也。佛氏以理爲障﹐而仁贊乃謂藉譬諭以明理﹐不知其所明果何理歟﹖父子君臣﹐理之宗也﹐佛已棄之﹐是不明人倫之理矣。若曰我所明乃性命﹐非爲世法也。則父子君臣豈出性命之外哉﹖今以其所稱鳥獸艸木之類而孜焉﹔則有日食一龍王及五百小龍﹐經八千歲而後死﹐曰金翅鳥者焉﹔則有以七寶爲宮﹐食備百味﹐最後一口變爲蝦蟆﹐曰四種龍者焉﹐則有非從根生﹑非從地生﹐縱橫六百八十萬由旬﹐曰大藥樹者焉。佛之多識乎此物﹐輿人同見乎﹖抑亦自見乎﹖如其自見﹐則何以啟證於人﹖如日同見﹐則未聞世人有能見之者也。豈得與詩人比興之意同乎﹖夫君臣父子不預乎性命之理﹐而金翅鳥﹑四種龍﹑大藥樹﹐乃有性命之理存焉。不謂之詭怪誕妄﹐謂之何哉﹖

﹝君王奕世﹐惟剎帝利篡殺時起。異姓稱尊﹐國兵驍選﹐子父傳業﹐居則周街。徵則奮前。凡有四兵﹐步﹑馬﹑車﹑象及諸戎器﹐莫不鋒銳。凶悖羣小﹐媒危君上﹐則常幽囹圄﹐任其生死。犯傷禮義﹐悖逆忠孝﹐則劓鼻截耳﹐斷手刖足﹐或立出國﹐或放荒裔。自余咎犯﹐輸則贖罪。﹞

古之聖人其徳好生﹐未嘗有殺之之心也。施仁政﹑立法度﹐臨之以官師﹐而持之以悠久﹐其效至於兵寢不試﹐囹固屢空﹐牛羊無知﹐猶避行葦而不踐﹐魚鱉澡眇﹐亦被至徳而成若﹐皆有實事﹐非虛言也。佛之化以不殺爲上﹐當先行於其圓﹐使皆變而從己﹐然後可以及遠。今此所載西域俗﹐亦有君王﹐亦有篡敚﹐亦有兵政﹐亦有刑辟﹐其兵以驍雄鋒銳奮前爲業﹐其刑以劓鼻﹑刖足﹑斬斷爲威﹐烏有其能不殺也﹖然則發大誓願﹐願盡十方虛空未來千劫﹐同證菩提﹐皆祝陿土者﹐其果能乎﹖佛旣不能﹐則爲其學者猶襲其言而求其道﹐其果得乎﹖惟聖人言頗行﹑行顱言﹐實浮於名﹐名不浮於實﹐本末內外﹐精粗隱顯﹐該貫無遺。孜諸三王而不謬﹐建諸天地而不悖﹐質諸鬼神而無疑﹐百世以俟聖人而不惑﹐可謂道之正矣﹗

﹝年耆壽耋﹐死期將至﹐嬰累沈屙﹐厭離塵俗﹐願棄人間﹐輕鄙生死。於是親故知友奏樂餞會﹐沈舟鼓棹﹐濟殃伽河﹐中河自溺﹐謂得生天。﹞

此天竺之俗也。生必有死﹐猶春必有冬﹐晝必有夜﹐理之當也。死期旣至﹐𨿽欲不棄人間﹐不離塵俗﹐其可得乎﹖魂气歸天﹐旣不可見矣﹐體魄歸地﹐則因而斂藏之﹐不使暴露於外﹐此孝子慈孫之至情﹐非僞爲也。投之中野﹐烏鳥狐貍食焉﹔投之大流﹐魚鱉蛟螭食焉﹕於人心獨無歉乎﹖然奏樂作餞﹐舉老病者沈之而不以爲悖﹐則惑於生天之邪說耳。其說蓋利於生天以誘人﹐而夷狄之俗﹐務利尢甚﹐是以子沈其父﹑弟沈其兄﹐祝之曰「生天﹗生天﹗」安行而不顧。彼見沈者亦冥心乎忉利﹑兜率之上﹐泯然飲水而葬於魚腹而不悔也﹗異端之害﹐一至是哉﹗安得如西門豹者﹐委之破此惑哉﹗

﹝王田之內﹐大分爲四﹕一充國用﹐祭祀粢盛﹐二以封建輔佐宰臣﹐三賞聰睿實學髙才﹔四樹福田﹐給之異道。﹞

中國之田﹐惟農耕之。凡士工商賈之食皆出於農力﹐故聖王重農﹐井牧其地以授之﹐使民有常產﹐以供事其上而給天下之食。自三代而上﹐莫不然也。及後世廢井田﹐而後貧富不均矣。重釋老﹑而後遊食者眾矣。判兵民﹐而後農夫亦病矣。此所謂王田者﹐西域之國主所有之土地也。四分之﹐以其二充國用祭祀﹑封建輔佐﹐以其二賞其聰睿實學﹑樹福田﹐給異道。則是君臣與釋氏中分其國﹐而民無與焉。𨿽其戎狄之俗不知保國撫民之道﹐亦佛說誘之﹐竊取其土地而不覺也。然四夷之土﹐荒瘠磽確﹐其視中國之膏腴沃壤﹐不啻相千萬矣。佛之徒欲熾其學﹑廣其眾﹐西壤所不能給也﹐則必入於中國。蓋自漠明而後﹐猶歷數百年而未盛﹐非五胡亂華﹐聖道衰息﹐王綱大隳﹐彼亦何由得其志﹐彌漫滔天而不可禁止也﹖計今天下名山大川通都會邑之田﹐爲僧所占者十居二三矣。彼其衣食居處無以異於人﹐獨至於君臣父子則置之度外﹐以爲非法。其貧富修短不能逢乎命。獨至於凡人所值﹐則推之因果以爲宿報﹐身受奉養安逸之實利﹐而口談眞空寂滅之空言。世主惑於福田利益之虛名﹐而受耗國蠢民之實害﹐上下相迷﹐古今一轍。間或慨然攘而斥之﹐非其好惡偏蔽如魏太武﹑唐武宗﹐則後人不能繼承美政﹐從而更攺﹐如唐宣宗之流﹐使任道憂民之士深嗟而重嘆也。夫井田旣不可遽復﹐兵制又未能驟革。其明白易行而無害者﹐莫如先罷釋老以紓百姓﹐斷之以不疑﹐持之以悠久﹐使人綱人紀浙有可張之道。其爲功不在於禹抑洪水﹑放龍蛇﹐周公膺戎狄﹑躍猛獸﹐孔手誅亂臣﹑討賊子﹐孟子距楊墨﹑正人心﹐豈不盡善又盡美哉﹗

