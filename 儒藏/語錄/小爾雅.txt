小爾雅﹝漢﹞孔鮒著

廣詁一

淵懿邃頤深也封巨莫莽艾祁大也頒賦鋪敷布也蓋戴燾蒙冒覆也鐘崇府最積灌聚朴叢也閱搜履庀具也攻爲話相旬宰營匠治也蠲祓禋屑潔也勿蔑微曼末沒無也隆巢岸峻髙也逼尼附切局鄰傅戚近也邵媚旨伐美也賢裒繁優饒夥多也幾蔡模臬法也﹝蔡取蓍龜義亦法也﹞爰換變貿交更易也生造奏詣進也索寒探裒鉤掠采略也開徹接通達也固歷彌宿舊尙久也彌愈滋彊益也赫斁爽曉昕著贊曙明也皆附襲就因也封畛際限疆略界也承第班列次也戶悛格扈止也﹝戶取其闔礙悛取其攺皆止之義﹞幽曀闇昧冥也最宂自質要也疆窮充竟也而乃爾若汝也控彎挽引也承贊涼助佐也尋由以用也要捷集載成也肆赴捷疾也造之如適也掇督撫拾也肆子燼余也拓斥啟辟開也杜實充牣塞也實牣滿也獎率勵勸也勒勉事力也經屑省過也闕缺閒隙也疊遞交更也熸剗沒滅也玄黔驪黝黑也縞皓素白也彤﹤牛辛﹥縕朱也淫溢沈滅沒也載功物事也

廣言二

晏明陽也盱晏晚也算麗數也穸艾老也僉皆同也交校報也舒布展也揚翥舉也索略求也奚害何也裏度居也周浹匝也充該備也列厥陳也轓輈輿也廢措置也駕乘淩也收戢斂也禁錄也掌司主也偏贅屬也麗著思也載略行也沓襲合也抵享當也庚徹通也修舒長也校戰交也謁復白也勅質正也商蔑末也延衍散也未沒終也仳辧別也菲涼薄也復旋還也祖翼送也走叩我也姓命孥子也諧吁和也悛寤覺也憾猜恨也艾盡止也扌問忿也姦犯也汩猾亂也縮續抽也曁捷及也苞跋本也肆臬極也睇題視也犯肆突也束縻縛也肆從逐也放投棄也莽蕪艸也暴映曬也焮也晞烯幹也迪迹蹈也衍演廣也袤從長也荷揚擔也仍再也狥歸也工官也稽考也顚殞也躋升也戕殘也剿截也辟除也慁患也謫責也間非也順退也抗禦也斬取也蚩戲也褊狹也惎忌也沮疑也虧損也毀壞也判散也蔽斷也交俱也俘罰也夷傷也枳害也締閒也靡細也辧使也牧臨也嘗試也賴羸也若乃也嗟發聲也奏爲也振救也庸償也賈價也贍足也曹偶也麗兩也驟數也逞快也越遠也姑且也哿可也釋解也庸善也薦重也登升也勵勉也赫顯也韙是也丕莊也佞才也曁息也話言也願謹也丯丰也都盛也腆厚也肆緩也競逐也紀基也惎忌教也整願也慭彊也薄迫也燀炊也資取也質信也餼饋也憑依也藉借也際接也閡限也廬寄也萃集也簉倅也尢怪也瞢慚也索空也素故也視此也偟往也矜惜也狃忲也覬望也何任也禦侍也殿愼也選擇也宣示也

廣訓三

諸之乎也旃焉也惡乎於何也烏乎吁嗟也吁嗟嗚呼也有所嘆美有所傷痛隨事有義也無念念也無寧寧也無顯顯也不承承也不肖不似也繩之譽之也詰朝明日也遐不黃耇言壽考也公孫碩膚徳音不瑕道成正大美聲稱遠也鄂不韚韚言韚韚也我從事獨賢勞事獨多也魴鱮甫甫語其大也麀鹿麌麌語其眾也海物維錯錯雜也雜毛曰犛雜彩曰繪雜言曰哤

廣義四

凡無妻無夫通謂之寡寡夫曰焭寡婦曰嫠妾婦之賤者謂之屬婦屬逮也逮婦之名言其微也非分而得謂之幸詰責以辭謂之讓男女不以禮交謂之淫上淫曰烝下淫曰報旁淫曰通不直失節謂之慚慚愧也面慚曰戁心慚曰恧體慚曰逡

廣名五

諱死謂之大行死而復生謂之大蘇疾甚謂之阽請天子命曰未可以戚先王請諸侯命曰未可以近先君請大夫命曰未可以從先子空棺謂之櫬有屍謂之柩饋死者謂之賵衣服謂之襚埋柩謂之殔﹝羊至切﹞殔坎謂之池壙謂之竁下棺謂之窆塡竁謂之封宰家也壠塋也無主之鬼謂之殤

廣服六

治絲曰織織繒也麻薴葛曰布布通名也纊綿也絮之細者曰纊繒之精者曰縞縞之麄者曰素葛之精者曰絺麄者曰綌在首謂之元服弁髦太古布冠冠而敝之者也題頭也顚顏顙額也璽謂之印紱謂之綬襜褕謂之童容﹝亦云蔽膝﹞布褐而紩之謂之藍縷﹝紩縫也﹞袴謂之褰蔽膝謂之袡帶之垂者謂之厲大巾謂之冪覆帳謂之幄幄幕也簀牀笫也大扇謂之翣杖謂之梃鍵謂之鑰﹝亦作鑰﹞棋局謂之奕在足謂之履履尊者曰達履謂之金烏而金絇也

廣器七

射有張布謂之侯侯中者謂之鵠鵠中者謂之正正方二尺正中者謂之槷槷方六寸棘戟也戚鉞斧也幹瞂盾也戈句子戟也﹝槷倪結切瞂房越切﹞刃之削謂之室室謂之鞞鞛珌鞞之飾也矢服謂之弢小船謂之艇艇之小者曰﹤舟符﹥船頭謂之舳尾謂之艫楫謂之橈車轅上者謂之﹤車龍﹥轅謂之輈軫謂之枕較謂之幹衡扼也扼上者謂之鳥喙累綆繘也絳索也大者謂之索小者謂之繩詘而戾之爲糹爭樛而紾之爲紲坰地也墉墻謂之陴髙平謂之太原汪池也水之北謂之汭澤之廣謂之衍

廣物八

槁謂之稈稈謂之芻生曰谷謂之粒菜謂之蔬禾穗謂之穎截穎謂之銍拔心曰揠拔根曰擢把謂之秉秉四曰筥筥十曰櫌棘實謂之棗桑之實謂之葚柞之實謂之橡

廣烏九

去陰就陽者謂之陽烏鳩雁是也純黑而反哺者謂之烏小而腹下白不反哺者謂之鴉烏白項而羣飛者謂之燕鳥白脰鳥也鴉鳥鷽也﹝鷽斯也亦曰鴨鶋﹞

廣獸十

豕彘也彘豬也其子曰豚豕之大者謂之豜小者謂之豵鳥之所乳謂之巢雞雉所乳謂之窠鹿之所息謂之潛潛槮也積柴水中而魚捨焉

廣度十一

跬一舉足也倍跬謂之步﹝司馬法六尺爲步倍跬乃其大略﹞四尺謂之仞倍仞謂之尋尋舒兩肱也倍尋謂之常五尺謂之墨倍墨謂之丈倍丈謂之端倍端謂之兩倍兩謂之疋疋有謂之束﹝禮玄纁五兩以兩爲束每束兩兩卷之二丈雙合則成疋凡十卷爲五束以應天五地十之數與此制異焉﹞

廣量十二

一手之盛謂之溢兩手謂之掬掬四謂之豆豆四謂之區區四謂之釜釜二有半謂之藪藪二有半謂之缶缶二謂之鍾鍾二謂之秉秉十六斛

廣衡十三

二十四銖曰兩兩有半曰捷倍捷曰舉倍舉曰鋝鋝謂之鍰二鍰四兩謂之斤斤十謂之衡衡有半謂之秤秤二謂之鈞鈞四謂之石石四謂之鼓

