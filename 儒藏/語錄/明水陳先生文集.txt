明水陳先生文集

卷之一書

簡聶雙江刺史

爲己之學者﹐則爲國爲民在其中矣。是故凡政事號令刑罰﹐皆所以格吾之物﹐致吾之知﹐以修吾之身也﹐其容有不善乎﹖此萬物一體之學也﹐而仕人乎哉﹖吾兄。。。。。。似以養血爲政爲兩事。孔子相魯﹐王化垂成﹐失禮卽去﹐一事故也。枉己以成大業且爲可﹐病己以畢公事﹐豈善致其知者乎﹖

簡王龍溪錢緒山

逐事省克﹐而不灼見本體流行之自然﹐則𨿽飭身勵行﹐不足以言天徳﹐固矣。然遂以窒欲懲忿爲下乘﹑遷善攺過爲妄萌﹐使勤學之士驟窺影響者﹐皆欲言下了當﹐自立無過之境﹐乃徒安其偏質﹐便其故習﹐而自以爲率性從心﹐卻使良知之精微緊切﹑知是知非所藉以明而誠之者﹐反蔑視不足輕重﹐而遂非長過﹐蕩然忘返﹐猶驁然自是﹐橫於胸意﹐爲拒善之藩籬﹐則其流獘﹐又豈但如舊時窠臼﹐沈淪於文章器數之末者哉﹖此不肖之所深憂也。

答程習齋太尹君子之學﹐求喜怒哀樂中節而已矣。節也者﹐非有預定之式﹑可以求諸師友簡策而得也。吾心昭然權度﹐隨事著見﹐有不可過焉者﹐所謂帝之則也。。。。。。。大人之平天下﹐平其好惡而已矣。無有作好作惡﹐固蕩蕩平平之王道也。苟羣子之學﹐惟在平其好惡﹐則簿書期會之間﹐何莫非吾立誠之地哉。。。。。。。昔象山屢答慈湖之問﹐殊未了然。一旦因舉扇訟以啟之而始大悟。以執事之髙明﹐生慈湖之鄕﹐尹象山之邑﹐而拳拳斯學也若是﹐宜必有以啟之者矣。

答樂必弘

夫良知所謂是非之心﹑知善知惡者也﹐便是天之明命﹐便是帝降之則﹐應萬物而無毫髮不爽者也。。。。。。。象山云大陽當空﹐羣陰畢伏。。。。。。。故自孩提之知﹐至於通神明﹑察天地﹑知化育﹑被四表﹐其大小懸殊﹐然亦只是致其本體之知﹐充其知愛知敬之機﹐非有所取於外以增助其孩提之知也。故曰大人者﹐不失其赤子之心者也。

寄遵巖王少參象山之道﹐近已少明﹐聖天子從祀之文廟﹐則固與周程並矣。。。。。。。象山﹝書﹞院額﹐晦翁手筆也。互相尊信﹐亦與晦翁無嫌。

簡聶雙江先生﹝庚子﹞

夫謂良知者未發之中﹐致中者﹐學之至也。斯語精矣。其謂致中而和出焉﹐猶是未粹之說﹐已不免二之矣。內中而外和﹐無乃以性爲有外內乎﹖程子曰﹐未應不是先﹐已應不是後。知此則內外之說不待辧而明矣。。。。。。。不當以知覺爲良知﹐固矣。然乃良知之發用﹐不容有二。先師云﹐除卻見聞﹐無知可致。況知覺乎﹖故知覺廢﹐則良知或幾於息矣。

簡董蓉山

近諸公只說本體自然流行﹐不容人力﹐似若超悟眞性﹐恐實未見性也。蓋緣私意一萌﹐卽本體已蔽蝕阻滯﹐無復有流行光照之本然也。故必決去之﹐而後流行照臨之體得以充達。此良知之所以必致而後徳明身修矣。又弟近有所見﹐亦非偶得者。緣習气未融﹐修煉未至﹐正未敢輕騰口舌﹐恐滋虛見之病。惟有攺過遷善﹑謹言愼行是切實工夫﹑徹上徹下之道。同志商量﹐只就此省課疏密精粗﹐庶幾各得力也。

簡董蓉山

心齋兄勇往擔當﹐素履篤實﹐同志推服﹐在不肖則不逮遠矣。但其晚年所信﹐多欲自出機軸﹐殊失先師宗旨﹐豈亦微有門戶心在耶﹖慨惟先師患難困衡之餘﹐磨礱此志﹐直得千聖之祕﹐發明良知之學﹐自謂孔門正法眼藏﹐而流傳未遠﹐諸賢各以意見摻和其間﹐將有不免決裂支離之患﹐精一之義﹐無由睹矣﹐可勝悼哉﹖龍溪𨿽稱透悟﹐近來磨礱修煉﹐日就平實﹐其於先師一脈﹐庶幾不失。東廓悟處𨿽不逮龍溪﹐然亦不敢以己意立說﹐疑誤後學。此學猶有賴焉。南野近風方得細訂﹐甚望其張主闡明。乃今有此大故﹐豈非斯文之大厄與﹖痛悼何極﹗

簡魏水洲

蓋先師。。。。。。𨿽直揭良知之宗﹐而指其實下手處在於格物。古本序中及傳習錄諸書所載詳矣﹐豈有入門下手處猶略而未言﹐直待心齋兄言之耶﹖惟其已有成訓﹐以物知意身心爲一事﹐格致誠正修爲一工﹐至當無二﹐簡易精微﹐故作聖者有實地可據﹐日可見之行也。而又別立說以爲教門﹐苟非門戶之私﹐則亦未免意見之殊耳。。。。。。。今宗先師良知之說者盛矣﹐然亦不免各以意見摻和其間﹐如獅泉諸兄﹐論益玄奇﹐漸失宗旨﹐況諸私淑者耶﹖

答歐陽司直哀痛憂患﹐人情應感所不能無者﹐但當論中節與否。骨肉之喪﹐呼號僻踴﹐自是天然。若彊之以從容禮貌﹑和平意气﹐非天則也。所謂則者﹐亦非有一定之式﹑在簡冊可循﹐求諸良知﹐則自見矣。

簡羅念庵

承諭洞居靜處﹐忽悟當下未是眞種。此眞悟入眞境。豈直百尺竿頭進步耶﹖蓋旣知當下未是眞種﹐卽眞種現前矣。

答匡南宗室

所論學無動靜﹐足見新工。象山人情事變上用工﹐是於事變間尊其徳性也﹐性無外也﹐事外無道也﹐動而無動者也。白沙靜中養出端倪﹐是磨煉於妄念明思之間﹐體帖天理出來也﹐性無內也﹐道外無事也﹐靜而無靜者也。是謂同歸一致﹐非合二者而一之也。本無動靜也。苟不善觀﹐合而一之﹐亦有病也。是故﹐隨事精察而力行之﹐事道若一矣﹐然離事便如胡孫失樹﹐此心茫然無安頓處﹐蓋失卻頭腦故也。靜默澄心﹐體認天理﹐若見道立本矣﹐然涉事卽斷﹐。。。。。。蓋判動靜而著象矣。惟致良知﹐則一以貫之矣。良知本無動靜者也﹐故良知之功無分於動靜也。不然則二之矣﹐後世儒者之通患也。

簡羅近溪先生

學問大要﹐在識本心﹐庶工夫有下落﹐不致枉用精神﹐自生起滅耳。夫收視反聽於中有个出頭﹐此對精神浮動﹑務外逐末者言﹐良爲對病之藥﹐然於大道卻恐有妨﹐正爲不識心體故耳。夫心無定體﹐感無停機。凡可以致思著力者﹐俱謂之感﹐其所以出思發和者﹐不可得而指也。故欲於感前求寂﹐是謂畫蛇安足﹔欲於感中求寂﹐是謂騎驢覓驢。夫學致於研幾﹐神矣。易曰幾者動之微。周子曰﹐動而示形﹐有無之間者幾也。。。。。。。聖人知幾﹐故動無不善。學聖者﹐捨是無以致其力。。。。。。。夫欲明昭性靈﹐渾化渣滓﹐與造化同遊﹐非研幾之學﹐其何以能歟﹖

答羅念庵

懲浮動流轉之獘﹐惇凝會融結之神﹐一味收視回聽﹐固握宰制化裁之樞。此其精到﹐殆非近時同志所及。。。。。。。未免認心有象。苟認心有象﹐卽𨿽潛心於致虛守靜﹐藏密入神﹐終不免於著相﹐卽非靜虛神密矣。神無方而易無體﹐有方體不可以言神易矣。。。。。。。識心體之說﹐誠過虛精修者之錯用精神。。。。。。。鄙意則謂心本寂而恆感者也。寂在感中﹐卽感之本體。若復於感中求寂﹐譬之騎驢覓驢﹐非謂無寂也﹔感在寂中﹐卽寂之妙用﹐若復於感前求寂﹐譬之畫蛇添足﹐非謂未感時也。。。。。。。凡致思用力﹐皆謂之感。。。。。。。雙江𨿽意在寂上用工﹐然寂感不分時﹐則寂亦感也。今吾兄則分時﹐與雙江之意微異矣。夫寂卽未發之中﹐卽良知﹐卽是至善。先儒爲未發兩字費多少疏﹐竟不明白﹐只爲認有未發時故耳。。。。。。。有友人問川曰﹐涵養於未發之前﹐是致中工夫否﹖川答曰﹐此處下不得前字。喜怒哀樂﹐如春夏秋冬﹐有前乎﹖未發之中是太和元气﹐有未發爲四序之時者乎﹖。。。。。。先師云﹐良知者未發之中﹑天下之大本﹐致之便是天下之達道。則行天下之達道﹐乃實致良知也﹐實致良知﹐乃立大本也﹐非立大本後乃推而爲達道。。。。。。。書曰﹐安汝止﹐惟幾惟康。惟幾也﹐故動以天而無爲﹔惟康也﹐故居其所而無倚。天下之動貞乎一﹐是乃止其所也。是故﹐惟幾也﹐能成天下之務而非外也﹐知幾其神而非內也。誠之於思﹐是謂知幾﹐故至誠如神﹐神之格思﹐誠不可掩也。誠神幾﹐一也。立誠卽是存神﹐窮神卽是知幾﹐知幾卽是研幾﹐研幾亦卽是愼獨。聖學元無二功﹐但愼獨通乎上下﹐猶忠恕一貫之義也。愼獨亦卽是戒愼不睹﹑恐懼不聞﹐但析而言之耳。夫幾微而顯﹐正明目而視之﹐不可得而見﹐傾耳而聽之﹐不可得而聞﹐無善無惡﹐與物無對﹐故謂之獨。。。。。。。吾丈謂﹐幾前有功﹐豈猶以戒懼謹獨爲二耶﹖後儒以事勢之端倪﹑善惡之分萌爲幾﹐與聖門之言幾異矣。

。。。。。。川往歲亦嘗有見悟﹐作二絕云﹐良知炯炯獨幾先﹐此是乾坤未畫前。。。。。。。今觀之﹐豈獨悟尙有病﹖卻俱成法障矣。況吾兄精進未涯﹗一時體究證解﹐豈能久爲翳耶﹖近時學者﹐多以見在習心承當良知﹐支吾影射﹐其獘不可勝救。。。。。。。龍溪書中云﹐物是良知凝聚融結出來的﹐恐亦是就吾兄工夫上點綴﹐指示此精明元自凝聚融結﹐恐其內知而外物耳。。。。。。。﹝物﹞豈待凝結而後出耶﹖良知亦無可凝結也。此語若不善看﹐亦能助病。

與董生平甫

此學無他玄妙﹐只是愼獨二字﹐終身受用不盡。復聖入神﹐亦只此精熟耳。愼獨之至﹐便是知幾。易曰﹐知幾其神乎。今之學者﹐只要希求髙深玄妙﹐卻不知當下腳跟未踏實地﹐縱使說得天花倒墜﹐亦只是說空﹐與吾身不相干涉也。

簡章介庵學憲

良知宗旨﹐乃先師直發先聖之祕。海內豪傑莫不聞之。其反觀靜悟﹐自見廣大虛明光景者﹐亦復不少。然非實就格物上磨礱鍛煉出來﹐正恐眞體亦未易呈露﹐則所見者﹐亦未免尙墮影響耳。格致誠正修﹐只是一个工夫﹐安有等級次序﹖。。。。。。實致其知﹐則誠正修一時並了矣。不知格物﹐則亦不知致知矣。。。。。。。吾人見在習心安便習熟﹐如毒艸惡木之根﹐深蟠潛伏﹐時時發生。固以知識﹐行以意气﹐非從日用感應處洗濯芟夷﹐則本來生意﹐幾被竊奪﹐自可支吾轉換﹐安得見眞體哉﹖虛見光景﹐亦可驟喜。此亦太虛閃電﹐而聰明俊哲﹐往往假托於此﹐不肯實修﹐當終歸墮落耳。

答危裔芳

致知卽是要訣﹐格物是實下手處。物格然後知至意誠而心正﹐脈絡太煞分明。但近時學者不知心意知物是一件﹐格致誠正是一功﹐以心應物﹐卽心物爲二矣。。。。。。。故未免欲先澄其心﹐以爲應物之則。此後儒之學所以似精專而實支離﹐與孔門格物致知宗旨差毫釐而謬千里者也。

答羅念庵

兄意謂﹐旦晝梏亡﹐有感而無寂。似矣﹐然無寂則感無體﹐又孰爲感者。今梏亡之人﹐呼之卽應﹐詬之卽怒﹐是孰使之然哉﹖若寂然者果有時而出亡﹐則種性當斷滅﹐天命有時而息矣。朱子釋明徳云﹐所拘物蔽﹐則有時而昏﹐然其本體之明﹐則有未嘗息者。言蓋得之。。。。。。。又謂淸寐無夢﹐有寂而無感。亦似矣﹐若信無感﹐則寂滅矣。體果有離用時乎﹖故𨿽無夢﹐未嘗無覺。

答聶雙江

川自服先師致知之訓﹐中間凡三起意見﹐三易工夫﹐而莫得其宗。始從念慮上長善消惡﹐以爲視別諸事爲者要矣。久之復自謂淪注支流﹐輪回善惡﹐復從無善無惡處認取本性﹐以爲不落念慮﹐直悟本體矣。旣已復覺其空倚見悟﹐未化渣滓﹐復就中恆致廓淸之功﹐使善惡俱化﹐無一毫將迎意必之翳﹐若見全體炯然炳於幾先﹐千思百慮﹐皆從此出﹐卽意無不誠﹐發無不中﹐才是無善無惡實功。林本上致知﹐乃是知幾之學。自謂此是聖門絕四正派﹐應悟入先師致知宗旨矣。。。。。。。深取白沙致虛所以立本之說。又嘗有詩云﹐良知炯炯燭幾先﹐此是乾坤未畫前。。。。。。。及後入越﹐就正龍溪﹐始覺見悟成像﹐恍然自失。歸而求之﹐畢竟差謬﹐卻將誠意看著效驗﹐與格物分作兩截﹐反若欲誠其意者在稱正其心﹐與師訓聖經矛盾倒亂﹐應酬知解﹐兩不湊泊。始自愧心汗背﹐盡掃平日一種精思妙解之見﹐從獨知幾微處嚴謹緝熙﹐工夫才得落實﹐於應感處若得个眞機﹐卽遷善攺過﹐俱入精微﹐方見得良知體物而不可遺﹐格物是致知之實﹐日用間都是此體充塞﹐通貫無有間礙﹐致字工夫﹐盡無窮盡﹐卽無善無惡非虛也﹐遷善攺過非粗也。始信致知二字﹐卽此立本﹐卽此達道﹐卽此川流﹐卽此惇化﹐卽此成務﹐卽此入神﹐更無本末精粗內外先後之間。証之古本序中﹐句句吻合。而今而後﹐庶幾可以弗畔參。微龍溪﹐吾豈特同門而異戶哉﹖殆將從空華復結空果矣﹗。。。。。。昔晦翁以戒懼爲涵養本原﹐爲未發﹐爲致中﹐以謹獨爲察識端倪﹐爲已發﹐爲致和﹐兼修交養﹐似若精察﹐而彊析動靜﹐反作兩項工夫﹐不歸精一。今吾丈旣以察識端倪爲第二義﹐獨取其涵養本原之說﹐以掃分析支離之獘。戒懼於不睹不聞之獨﹐一語盡之矣﹐此是聖門傳受正宗血脈﹐卽是致知宗旨﹐其孰能異﹖諸丈如是﹐我亦如是。但吾丈又將感應發用另作一層在後面看﹐若從此發生流出者﹐則所謂毫釐之差爾。

與龔子容書

夫所謂敬者﹐言吾心之惺然無所肆者也﹔樂者﹐言吾心之灑然無所累者也。性本無所肆無所累﹐肆與累欲入之也。故指樂中赫然有主宰者謂之敬﹐指敬中泰然自適者謂之樂。故以體貌之莊肅者爲敬﹑情意之所耽悅者爲樂﹐至於矜持之過﹑恣肆之流﹐又不足言矣。夫本體無不敬﹐無不樂﹐而其發用施行﹐自有等差﹐不可以定象論也。

與餘子莊

此學須精微處體貼出來﹐乃有實見﹐非可以影響窺也。先師云﹐必體而後見﹐非見道而後加體道之功。古人於知見字俱不敢輕說。。。。。。今稍聞大意﹑稍知門路﹐便自以爲見性知徳﹐何其易耶﹖。。。。。。學儒者尙未化气習﹐安可言知性﹐。。。。。。此等處須落實用工﹐乃不敢輕言也。又此學無他玄妙﹐只在當下識取本心﹐眞見得是人倫事物主宰﹐卽腳跟下便踏實地﹐日用應酬自覺沛然﹐便是知及仁守。若當下尙仿佛糊塗﹐不免測度﹐卽是未識得本心﹐縱得一付玄解妙見﹐於人倫日用全不得力。蓋爲見在腳跟下未踏實地故也。見在腳踏實地﹐卽步步是路﹐縱時有崎傾﹐終不淪墮。若未踏實地﹐只是脫空﹐此身元自墮坑淪谷﹐無出頭時也。

簡沈石山僉憲

孔門致知之宗﹐陸沈載籍垂二千年﹐而先師始發其祕﹐傳之未遠﹐已漸失其眞﹐蓋緣同志往往摻入意見。髙者懸探本體﹐卜度成像﹔卑者便客觀存在習气﹐聞識爲知。其諸玄奇論刻﹐種種異戶﹐良可憂也。川往時亦著緣影﹑墮見解者數年﹐及就正龍溪﹐始覺病障。邇來致知之功﹐差得實地﹐有進步處只是於格的之義稍見精微耳。

簡潘羅江貳守

孔門之學﹐只在誠意﹐誠意在致知﹐致知在格物。物者意之實也﹐知者物之則也。故只在發見幾微處用軾致謹焉﹐卽是達用﹐卽是立本。若欲涵養本原停當﹐而後待其發而中節﹐此延平以來相沿之學﹐𨿽若精微﹐恐非孔門宗旨矣。。。。。。。政事中莫非實學也。若外意物以定心體﹐離發見而養本原﹐心體卽成空相﹐體用卽爲兩截。

答全一所

蓋心體粹然大中﹐卽是天命之性﹐本無不正。惟動而妄斯有不正矣。故欲正其心者﹐在愼之於動而已。動之微所謂幾也﹐無善無惡﹐與物無對﹐故謂之獨。故聖人之學﹐研幾而已矣。。。。。。。若謂養未發之中而後發無不中﹑動無不誠﹐卻是欲誠其意者在先正其心。孔門何以卻倒說耶﹖

答王師觀

大抵吾輩學問﹐全在切實修行﹐攺過遷善﹐便是修徳聖功。今日講學者只空談玄虛﹐而於日用經綸處純是世情。其近正處亦皆依傍見聞﹐支撐粉飾。此與良知之學何啻千里﹗

答李靜明

先師良知之學﹐乃孔門正法眼藏﹐百世以俟聖人而不惑﹐豈今之逞私智﹑倡邪說者所能掩蔽哉﹖但有志之士﹐尙欲各立門戶﹐中間不免有操戈入室者。何況外人不知斯學者﹐其橫議可勝辧哉﹖吾輩但以身明斯道﹐乃爲有功師門。若徒以筆舌明是非﹐恐只益增釁耳。

卷之二記

寧都縣學明倫堂記

多學而識﹐是率天下而梏於見聞者也﹐非徒無益﹐而又害之。。。。。。。仁人心也﹐是故修達道者﹐復性之功也﹔致良知者修道之則也。今使天下之士捨帝則不循﹐而求理於外﹐辧析日詳而本體日昏﹐文貌日盛而實行日衰﹐是多學而識之流獘也。故多學而識之害不息﹐則明倫之義終不著於天下矣。

卷之六雜述

別古南董子語

先師云﹐道必體而後見﹐非見道而後加體道之功也。善體道者﹐气習渾化﹑徳性昭明。其所見悟﹐直徹鬼神之機﹐豈容以言盡哉﹗自聖學不明﹐人心陷溺功利之習﹐淪肌膚﹐浹骨髓。有志講學之士﹐𨿽能稍稍擺脫﹐然本根不淨﹐終不免夾雜沾帶﹐直分數多寡異耳﹐求其斬然超脫﹑能以道義之眞樂易其功利之積習者﹐吾見亦罕矣。自非奮然發憤﹐滌骨洗髓﹐何以復無欲之眞體哉﹖故吾輩今日之學﹐須從感應幾微處精研密察﹐不使有一毫气習雜乎其間﹐純是天則流行﹐良知四達而無障﹐不待有意銖軒冕而塵金玉矣。苟不從此精體﹐終不免在見解上轉換﹐意气上支撐﹐徒自弄精魄耳﹐安能了盡凡心﹐見性命之眞樂哉﹖﹗

衝玄會冊

吾人本心﹐元自惕然不昧﹐便是天之明命﹐便是良知。其放肆昏昧者﹐習染蔽之也。使此本體惕然常不昧﹐便謂之功夫。﹝人之性﹐本無善無惡。惡由習染﹐善何嘗不起於習染﹖何專以善爲本性而惡爲習心﹖弱者向善﹐彊者向惡。弱者祈望善的庇護﹐彊者信由自身的力量。儒家文化或者可以說是弱者的文化﹐或者可以說是保護弱勢羣體的文化。﹞

書安成王師觀捲性一也﹐以言乎靈明謂之知﹐以言乎不息謂之行。後之言知行者二之﹐而性離矣。夫吾心之明不息﹐此知行之本體也。力行以以其知﹐此本體之實功也。故致知則徳業日廣而聰明日出矣。

卷之七序

敍象山書院錄後﹝丙申﹞

先生眞所謂取日虞淵者﹐而是非不著﹐遺者罕傳。某也𨿽生是邦﹐弱冠筮仕﹐始獲購而讀之。。。。。。。郡守河南李公茂元始刻以廣之﹐而陽明夫子序焉。。。。。。。慨象山書院﹐東南洙泗。而復鞠爲禪居﹐庸非吾徒之恥哉﹗其地今屬貴溪﹐竊嘗欲恢復之而未有所遇。今三衢程毓賢氏之爲金溪也﹐始創書院於南。

送陸子道南歸攜李序﹝己亥﹞

夫天理也者﹐吾心也。吾心炯然而精明謂之良知﹐是謂天之明命﹐井然而有條理謂之天理。故理也者﹐一本而萬殊者也﹐我固有之﹐存之而已矣。。。。。。。自性學之裂於後世﹐而其流日遠。是故析心理而外索者﹐謂之畔﹔岐動靜而兼修者﹐謂之支。

送學憲少湖徐先生入補洗馬序﹝己亥﹞

自孟氏沒而聖學亡。濂溪明道始尋其宗﹐而象山慈湖繼其緒。。。。。。。自是而後﹐道術益裂於天下。所謂多學而識﹐義襲而取者﹐世儒虛排而實宗之。又數百年而陽明夫子出﹐始揭良知以贊羣聖之宗。

王臨川集後序﹝丙午﹞

惟公文章發於經術﹐雄偉精深﹐長雄一代。然其未嘗刻意﹐殆亦天授﹐視昌黎所志子厚者遠矣。乃顧寥落﹐不得與歐蘇諸集並流天下。撫𨿽公桑梓之區﹐而亦無梓焉。豈非世儒疵公相業﹐橫議不明使然耶﹖夫公之相業﹐明道象山之論公矣﹑精矣。或疑明道不非新法﹐而訾陸黨焉﹐此與兒童之見何異﹖

竊嘗怪之﹐公以間世之英﹐气魄蓋世﹐負尹周之志﹐宗孔孟之學﹐其不邇聲色﹐不殖貨利﹐難進易退之介﹐固已信於天下﹔遇大有爲之君﹐而師行先王之法意﹐𨿽其條理馳張或未盡善﹐彼其志蓋昭然可睹也﹔然而新法一行﹐羣議鼎沸﹐一時攻姦成風﹐至詆爲姦邪﹐其何故哉﹖聖道絕而學術裂也。

夫聖人﹐是非之準也。春秋賢卿大夫﹐其見稱於孔子者不少矣﹐而獨多管仲之功曰﹐民到於今受其賜﹐微管仲﹐吾其披髮左衽矣。肪其攝相未幾﹐而誅亂政大夫﹐勤師弗﹐豈羣情之所趨哉﹖彼亦睿聖獨見治亂之原耳。況夷狄之逼中國﹐豈魯三都比耶﹖乃有洞見亂原﹐以先王之道匡天下﹐而不爲管仲者﹐非夫子之所深與哉﹖。。。。。。

公洞見天下之勢﹐逆知夷狄之禍﹐而獨深憂之。故每啟昭陵以至誠惻怛﹑憂天下之心﹐而拳拳以晉武﹑梁武趨過目前爲戒。蓋欲早爲之所也。其相裕陵以更化﹐蓋將通壅滯﹑實臟腑﹐而攻潰之﹔洗瘡痍而登之泰和也。。。。。。。﹑卒使中國淪於夷狄﹐一如公所憂者﹐果孰執其咎﹖而顧橫加諸公﹐是尙謂有是非之心乎﹖。。。。。。明道已不可其說﹐而公不從﹐卒貽後悔﹐非亦有所蔽與﹖。。。。。。其激於羣言﹐果於行法者﹐已不免意必偏黨之私﹐其心辟於哀矜而有所忿矣﹐烏能得其正而不辟哉﹖是公之所以爲蔽﹐不精於聖學之過也﹐於諸賢何畱影尢哉﹖至其洞見幽遠﹐圖患於未形﹐𨿽聖人不易也。

陽明先生集略序﹝丁未﹞

聖人之學盡善性而己矣。性也者﹐道心也。其本體寂然而無倚也﹐謂之中﹔粹然而不二也﹐謂之一﹔炯然而不昧也﹐謂之知。故虞廷之執中﹐孔門之致知﹐一也。本體無纖毫之翳﹐則知幾其神﹐知之至也。是謂允執厥中﹐是謂一以貫之。夫子自謂無不知而作﹐又非多學而識之﹐則致知之教躍如也。顏氏有不善未嘗不知﹐知之未嘗復行﹐復其性也。此致知之傳也﹐曾思愼獨﹐知微之顯﹐其源一也。而時固有倚聞見以爲知者﹐孟子始發良知之訓﹐指其發見於孩提者﹐爲天下之達道﹐而曰「大人者﹐不失其赤子之心者也」。孔門之統﹐其不在玆乎﹖及其汲而斯學不傳﹐道術遂爲天下裂﹐千有餘年。濂溪明道始明無欲大公之學﹐庶幾致中之緒矣。象山慈湖尋繼其微而未粹。其後日以支離橫潰﹐以義外之裔﹐篡一貫之宗﹐遂塗天下之耳目﹐而人喪其心矣。間有稍覺其非者﹐而力莫之能挽也。垂四百年而先師陽明先生出﹐始槪然有興起之志﹐披羣言﹐歷二氏﹐煉於艱險而後反之洞然﹐直悟致知之宗﹐乃表章之而不作。。。。。。。世之君子﹐未嘗灼見先生之道﹐乃欲以私智懸斷﹐其所至不亦遠乎﹗夫良知之無聖凡﹐凡人於孩提信之矣﹐而卒與聖懸隔者﹐豈有他哉﹖卑者昏於嗜欲﹐髙者蔽於見聞﹐而莫之致焉耳。先師夫旣已開之矣﹐猶有疑良知不足以盡天下之變﹐而必外求以裨之者﹐是不信其目而自障之﹐倀倀然索險夷於杖也﹐是意見重爲之蔽也。

《三壽作朋圖》序壽宮保大司馬雙江聶公七十

﹝雙江﹑東廓﹑念庵三子﹞𨿽各因其質之所近﹑悟之所及﹐若微有不同﹐然不失良知之宗則一而已矣。昔釋門有三淨觀﹕單復圓修﹐皆證聖果﹐堅持梵行﹐息妄發靜﹐如鏡顯像﹐是謂靜觀﹔善起變化﹐開悟幻眾﹐如土長苗﹐是謂幻觀﹔不依諸礙﹐斷滅煩惱﹐如達聲﹐是謂寂觀。求諸大乘者﹐罔不由玆三法門而入。竊觀所取﹐雙江其辟諸寂觀乎﹐東廓其辟諸幻觀乎﹐念庵其辟諸靜觀乎﹖彼釋氏自謂頓教不二法門﹐然方便隨順﹐循性差別﹐圓攝所歸﹐猶有三種﹐豈非亦因其質之所近﹑悟之所及而然與﹖孔聖人之道﹐中正簡易﹐其所因而入者﹐同歸而異戶﹐又何惑乎﹖昔孔門授受﹐固亦各因其材。觀顏仲之事仁﹑曾端木之聞一貫﹐其所修證悟入﹐蓋可知矣。

東廓。。。。。。於是六十有六﹐念庵。。。。。。五十有三﹐雙江以是月十有二日壽躋七十。。。。。。。余少雙江七歲。

壽大司成東廓公七十序﹝丙辰﹞

正徳庚辰﹐余與東廓鄒子再見陽明先生於虔﹐進授良知之訓﹐遁居通天巖中﹐久之咸若有得。。。。。。。余觀東廓﹐用工篤實精密﹐其語良知本體眞與同見﹐海內同志賴焉。先師嘗曰﹐謙之寬弘博厚﹐自是任道之器。

