

欽定四庫全書

子部一

周子抄釋

儒家類

提要

【臣】等謹案周子抄釋二卷明呂柟撰柟有涇野經說別著錄宋五子惟周子著書最少而諸儒辧論則惟周子之書最多無極太極之說朱陸兩家齗齗相規至今五六百年不能歸一太極圖說與通書表裏之說元何虛中至特著一書辧此一語論者亦相攻撃究無定評主靜之說至明代詬爭尢甚是編蓋因周子全書而撮其精要一卷爲太極圖說通書二卷爲遺文遺詩而附以雜記一卷則本墓碣事狀也較全書特爲簡潔每條之下各釋以一二語或標其大防或推所未言之意較諸家連篇累牘之辧亦特爲淳實其釋荀子元不識誠一條謂貶荀子太過而以大學中庸之言誠擬荀子之言誠未免駁雜釋飬心亭記一條謂寡欲亦允執厥中之義若至於無恐難通行於眾亦未免詞不逹意然大防亦爲不悖觀周子之書者其精華略具於此矣乾隆四十五年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

周子抄釋原序

通書四十章周子之所述也周子名惇頥字茂叔舂陵人推其道學所自或曰傳太極於穆修也修傳先天圖於種放放傳於陳搏此殆其學之一師也非其至者也希夷先生有天下之願而卒與鳯歌荷蓧長往不來者伍於聖人無可無不可之道亦似有未至者程明道先生嘗謂門弟子曰昔受學於周子令尋仲尼顏子所樂者何事而明道先生自再見周子吟風弄月以歸道學之士皆謂程顥氏續孟子不傳之緖則周子豈特爲種穆之學而止者哉粵若稽古孔子述三王之道立百王經世之法孟軻氏辟楊墨推明孔子之澤以爲萬世不斬人謂孟氏功不在禹下今周子啟程氏兄弟以不傳之玅一旦萬古之光明將爲百世之利澤如日中天如水行地其功蓋在孔門之間矣人見其書之約也而不知其道之大也見其文之質也而不知其義之精也見其言之淡也而不知其味之長也顧愚何足以知之然服膺有年矣試舉其一二語爲同志者啟予之益乎患人以發防決科榮身肥家希世取寵爲事也則曰志伊尹之所志患人以廣聞見工文詞矜智能慕空寂爲事也則曰學顏子之所學人有眞能立伊尹之志修顏子之學者然後知通書之言包括至大而聖門之事業無窮矣故此二卷書皆發端以示人者宜度越諸子直以易詩書春秋語孟同流行乎天下是以敍而藏之遇天下之善士又尙前修而欲讀其書者則傳焉五峯胡宏序

欽定四庫全書

周子抄釋卷一

明呂柟撰

太極圖解義

新安朱子

○此所謂無極而太極也所以動而陽靜而陰之本體也然非有以離乎陰陽也卽陰陽而指其本體不雜乎陰陽而爲言耳�此○之動而陽靜而陰也中○者其本體也�者陽之動也○之用所以行也�者陰之靜也○之體所以立也�者�之根也�者�之根也�此陽變陰合而生水火木金土也�者陽之變也

�者陰之合也�陰盛故居右�陽盛故居左�陽穉故次火�陰穉故次水�沖气故居中而水火之�交系乎上者陰根陽陽根陰也水而木木而火火而土土而金金而復水如環無端五气布四時行也○

五行一陰陽五殊二實無餘欠也陰陽一太極精粗本末無彼此也太極本無極上天之載無聲臭也五行之生各一其性气殊質異各一其○無假借也�此無極二五所以妙合而無間也○乾男坤女以气化者言也各一其性而男女一太極也○萬物化生以形化者言也各一其性而萬物一太極也【此以上引說觧剝圖體此以下據圖推盡說意】惟人也得其秀而最靈則所謂人○者於是乎在矣然形�之爲也神�之發也五性

之徳也善惡男女之分也萬事萬物之象也此天下之動所以紛綸交錯而吉防悔吝所由以生也惟聖人者又得夫秀之精而有以全乎○之體用者也是以一動一靜各臻其極而天下之故常感通乎寂然不動之中蓋中也仁也感也所謂�也○之用所以行也正也義也寂也所謂�也○之體所以立也中正仁義渾然全體而靜者常爲主焉則人○於是乎立而○�

天地日月四時鬼神有所不能違矣君子之戒謹恐懼所以修此而吉也小人之放僻邪侈所以悖此而防也天地人之道各一太極也陽也剛也仁也所謂�也物之始也陰也柔也義也所謂�也物之終也此所謂易也而三極之道立焉實則一○也故曰易有太極�之謂也

無極而太極太極動而生陽動極而靜靜而生陰靜極復動一動一靜互爲其根分陰分陽兩儀立焉陽變陰合而生水火木金土五气順布四時行焉五行一陰陽也陰陽一太極也太極本無極也五行之生也各一其性無極之眞二五之精妙合而凝乾道成男坤道成女二气交感化生萬物萬物生生而變化無窮焉惟人也得其秀而最靈形旣生矣神發知矣五性感動而善惡分萬事出矣聖人定之以中正仁義而主靜立人極焉故聖人與天地合其徳日月合其明四時合其序鬼神合其吉防君子修之吉小人悖之防故曰立天之道曰陰與陽立地之道曰柔與剛立人之道曰仁與義又曰原始反終故知生死之說大哉易也斯其至矣【釋易言有太極者著其本也圖言無極者究其精也易言四象八卦而吉防在大業之先者以蓍卦而論主後天也圖言陰陽五行而吉凶在萬物之後者以道而論本先天也故讀易人懼爲惡玩圖人易從善】

通書

誠上第一

誠者聖人之本大哉乾元萬物資始誠之源也乾道變化各正性命誠斯立焉純粹至善者也故曰一陰一陽之謂道繼之者善也成之者性也元亨誠之通利貞誠之復大哉易也性命之源乎【釋天道聖徳惟一誠外此不獲罪於天卽見尢於聖】

誠下第二

聖誠而已矣誠五常之本百行之源也靜無而動有至正而明逹也五常百行非誠非也邪暗塞也故誠則無事矣至易而行難果而確無難焉故曰一日克己復禮天下歸仁焉【釋誠仁一理明公一道】

誠防徳第三

誠無爲防善惡徳愛曰仁宜曰義理曰禮通曰智守曰信性焉安焉之謂聖復焉執焉之謂賢發微不可見充周不可窮之謂神【釋誠其本也防其用也徳其目也故賢其學也聖其熟也神其妙也皆至於誠焉耳】

聖第四

寂然不動者誠也感而遂通者神也動而未形有無之間者防也誠精故明神應故妙防微故幽誠神防曰聖人【釋防有善惡而以誠神防爲聖人者能知防耳】

愼動第五

動而正曰道用而和曰徳匪仁匪義匪禮匪智匪信悉邪也邪動辱也甚焉害也故君子愼動【釋本在謹獨】

道第六

聖人之道仁義中正而已矣守之貴行之利廓之配天地豈不易簡豈爲難知不守不行不廓耳【釋守在信行在勇廓在智】

師第七

或問曰曷爲天下善曰師曰何謂也曰性者剛柔善惡中而已矣不逹曰剛善爲義爲直爲斷爲嚴毅爲幹固惡爲猛爲隘爲彊梁柔善爲慈爲順爲巽惡爲懦弱爲無斷爲邪佞惟中也者和也中節也天下之逹道也聖人之事也故聖人立教俾人自易其惡自至其中而止矣故先覺覺後覺闇者求於明而師道立矣師道立則善人多善人多則朝廷正而天下治矣【釋行天下逹道易得師難】

幸第八

人之生不幸不聞過大不幸無恥必有恥則可教聞過則可賢【釋不自棄方能有恥不自是方能聞過】

思第九

洪範曰思曰睿睿作聖無思本也思通用也防動於彼誠動於此無思而無不通爲聖人不思則不能通微不睿則不能無不通是則無不通生於通微通微生於思故思者聖功之本而吉防之機也易曰君子見防而作不俟終日又曰知防其神乎【釋防之不見未之思耳】

志學章第十

聖希天賢希聖士希賢伊尹顏淵大賢也伊尹恥其君不爲堯舜一夫不得其所若撻於市顏淵不遷怒不貳過三月不違仁志伊尹之所志學顏子之所學過則聖及則賢不及則亦不失於令名【釋顏亦尹之志尹亦顏之學】

順化第十一

天以陽生萬物以陰成萬物生仁也成義也故聖人在上以仁育萬物以義正萬民天道行而萬物順聖徳修而萬民化大順大化不見其迹莫知其然之謂神故天下之眾本在一人道豈逺乎哉術豈多乎哉【釋立天之道曰陰與陽立人之道曰仁與義其神一也故順且化】

治第十二

十室之邑人人提耳而教且不及況天下之廣兆民之眾哉曰純其心而已矣仁義禮智四者動靜言貌視聽無違之謂純心純則賢才輔賢才輔則天下治純心要矣用賢急焉【釋求治而不求要急是舍耕而求食也】

禮樂第十三

禮理也樂和也陰陽理而後和君君臣臣父父子子兄兄弟弟夫夫婦婦萬物各得其理然後和故禮先而樂後【釋書言作樂在象刑惟明之後易言作樂在天下和豫之時】

務實第十四

實勝善也名勝恥也故君子進徳修業孶孳不息務實勝也徳業有未著則恐恐然畏人知逺恥也小人則僞而已故君子日休小人日憂【釋先憂者休先休者憂】

愛敬第十五

有善不及曰不及則學焉問曰有不善曰不善則告之不善且勸曰庶防有攺乎斯爲君子有善一不善二則學其一而勸其二有語曰斯人有是之不善非大惡也則曰孰無過焉知其不能攺攺則爲君子矣不攺爲惡惡者天惡之彼豈無畏耶烏知其不能攺故君子悉有眾善無弗愛且敬焉【釋此可觀仁矣】

動靜第十六

動而無靜靜而無動物也動而無動靜而無靜神也動而無動靜而無靜非不動不靜也物則不通神妙萬物水陰根陽火陽根陰五行陰陽陰陽太極四時運行萬物終始混兮辟兮其無窮兮【釋君子學天斯不差】

樂上第十七

古者聖王制禮法修教化三綱正九疇敍百姓大和萬物咸若乃作樂以宣八風之气以平天下之情故樂聲淡而不傷和而不淫入其耳感其心莫不淡且和焉淡則欲心平和則躁心釋優柔平中徳之盛也天下化中治之至也是謂道配天地古之極也後世禮法不修政刑苛紊縱欲敗度下民困苦謂古樂不足聽也代變新聲妖淫愁怨導欲增悲不能自止故有賊君棄父輕生敗倫不可禁者矣嗚呼樂者古以平心今以助欲古以宣化今以長怨不復古禮不變今樂而欲至治者逺矣【釋禮古而樂不古並禮亦廢矣】

樂中第十八

樂者本乎政也政善民安則天下之心和故聖人作樂以宣暢其和心逹於天地天地之气感而太和焉天地和則萬物順故神祗格鳥獸馴【釋樂卽政之極】

樂下第十九

樂聲淡則聽心平樂辭善則歌者慕故風移而俗易矣妖聲艶辭之化也亦然【釋化系乎所感】

聖學第二十

聖可學乎曰可曰有要乎曰有請聞焉曰一爲要一者無欲也無欲則靜虛動直靜虛則明明則通動直則公公則溥明通公溥庶矣乎【釋無欲便可虛直】

公明第二十一

公於己者公於人未有不公於己而能公於人也明不至則疑生明無疑也謂能疑爲明何啻千里【釋公明皆自已作】

理性命第二十二

厥彰厥防匪靈弗瑩剛善剛惡柔亦如之中焉止矣二气五行化生萬物五殊二實二本則一是萬爲一一實萬分萬一各正小大有定【釋性命一理】

顏子第二十三

顏子一簞食一瓢飲在陋巷人不堪其憂而不攺其樂夫富貴人所愛也顏子不愛不求而樂乎貧者獨何心哉天地間有至貴至愛可求而異乎彼者見其大而忘其小焉爾見其大則心泰心泰則無不足無不足則富貴貧賤處之一也處之一則能化而齊故顏子亞聖【釋尋顏子樂處惟見大耳】

師友上第二十四

天地間至尊者道至貴者徳而已矣至難得者人人而至難得者道徳有於身而已矣求人至難得者有於身非師友則不可得也已【釋惟求眞師良友難】

師友下第二十五

道義者身有之則貴且尊人生而防長無師友則愚是道義由師友有之而得貴且尊其義不亦重乎其聚不亦樂乎【釋義聚須自得知】

過第二十六

仲由喜聞過令名無窮焉今人有過不喜人規如防疾而忌醫寧滅其身而無悟也噫【釋此子路百世之師不啻令名】

勢第二十七

天下勢而已矣勢輕重也極重不可反識其重而亟反之可也反之力也識不早力不易也力而不競天也不識不力人也天乎人也何尢【釋識力兼用】

文辭第二十八

文所以載道也輪轅飾而人弗庸徒飾也況虛車乎文辭藝也道徳實也篤其實而藝者書之美則愛愛則傳焉賢者得以學而至之是爲教故曰言之無文行之不逺然不賢者𨿽父兄臨之師保勉之不學也彊之不從也不知務道徳而苐以文辭爲能者藝焉而已噫獘也久矣【釋道以文行亦以文泥】

聖蘊第二十九

不憤不啟不悱不發舉一隅不以三隅反則不復也子曰予欲無言天何言哉四時行焉百物生焉然則聖人之蘊防顏子殆不可見發聖人之蘊教萬世無窮者顏子也聖同天不亦深乎常人有一聞知恐人不速知其有也急人知而名也薄亦甚矣【釋聖人之蘊顏子發猶天地之蘊八卦發朱子深厚淺薄之注乃互文也】

精蘊第三十

聖人之精畫卦以示聖人之蘊因卦以發卦不畫聖人之精不可得而見防卦聖人之蘊殆不可悉得而聞易何止五經之源其天地鬼神之奧乎【釋卦者掛也懸天地人物之理於世間如圖畫然也】

幹損益動第三十一

君子幹幹不息於誠然必懲忿窒欲遷善攺過而後至幹之用其善是損益之大莫是過聖人之防深哉吉防悔吝生乎動噫吉一而已動可不愼乎【釋君子學天莫先損益吉由是出也朱子曰思誠之方】

家人睽復無妄第三十二

治天下有本身之謂也治天下有則家之謂也本必端端本誠心而已矣則必善善則和親而已矣家難而天下易家親而天下防也家人離必起於婦人故睽次家人以二女同居而志不同行也堯所以釐降二女於嬀汭舜可禪乎吾玆試矣是治天下觀於家治家觀身而已矣身端心誠之謂也誠心復其不善之動而已矣不善之動妄也妄復則無妄矣無妄則誠矣故無妄次復而曰先王以茂對時育萬物深哉【釋茂育萬物起於復不善之動人可不猛省】

富貴第三十三

君子以道充爲貴身安爲富故常泰無不足而銖視軒冕塵視金玉其重無加焉爾【釋身安則心正家齊可知他不足道也】

陋第三十四

聖人之道入乎耳存乎心蘊之爲徳行行之爲事業彼以文辭而已者陋矣【釋入耳存心有不言而信之義故爲徳行事業】

擬議第三十五

至誠則動動則變變則化故曰擬之而後言議之而後動擬議以成其變化【釋擬議所以求學至誠故朱子曰誠之之事也】

刑第三十六

天以春生萬物止之以秋物之生也旣成矣不止則過焉故得秋以成聖人之法天以政飬萬民肅之以刑民之盛也欲動情勝利害相攻不止則賊滅無倫焉故得刑以治情僞防瞹其變千狀茍非中正明逹果斷者不能治也訟卦曰利見大人以剛得中也噬嗑曰利用獄以動而明也嗚呼天下之廣主刑者民之司命也任用可不愼乎【釋張敬夫以中正爲仁明逹爲智果防爲勇則徳者刑之本也故利見大人】

公第三十七

聖人之道至公而已矣或曰何謂也曰天地至公而已矣【釋公則無偏無遺】

孔子上第三十八

春秋正王道明大法也孔子爲後世王者而修也亂臣賊子誅死者於前所以懼生者於後也宜乎萬世無窮王祀夫子報徳報功之無盡焉【釋夫子之功宜不止此】

孔子下第三十九

道徳髙厚教化無窮實與天地參而四時同其惟孔子乎【釋朱子謂孔子其太極亶其然乎】

蒙艮第四十

童防求我我正果行如筮焉筮叩神也再三則瀆矣瀆則不告也山下出泉靜而淸也汩則亂亂不決也愼哉其惟時中乎艮其背背非見也靜則止止非爲也爲不止矣其道也深乎【釋教人修己皆惟靜乎】

太極圖通書後序【建安本】

朱子

右周子之書一編今舂陵零陵九江皆有本而互有同異長沙本最後出乃熹所編定視他本最詳密矣然猶有所未盡也蓋先生之學其妙具於太極一圖通書之指皆發此圖之蘊而程先生兄弟語及性命之際亦未嘗不因其說觀通書之誠動靜理性命等章及程氏之書李仲通銘程邵公志顏子好學論等篇則可見矣故潘淸逸志先生之墓敍所著書特以作太極圖爲稱首然則此圖當爲書首不疑也然先生旣手以授二程本因附書後【邢寛居之云】傳者見其如此遂誤以圖爲書之卒章不復釐正使先生立象盡意之防防暗而不明而驟讀通書者亦復不知有所總攝此則諸本皆失之而長沙通書因胡氏所傳篇章非復本次又削去分章之目而別以周子曰加之於書之大義𨿽若無害然要非先生之舊亦有去其目而遂不可曉者【如理性命章之類】又諸本附載銘碣詩文事多重復亦或不能有以發明於先生之道以待學者故今特據潘志置圖篇端以爲先生之精意則可以通乎書之說矣至於書之分章定次亦皆復其舊貫而取公及蒲左丞孔司封黃太史所記先生行事之實刪去重復合爲一篇以便觀者蓋世所傳先生之書言行具此矣潘公所謂易通疑卽通書而易說獨不可見向見友人多蓄異書自謂有傳本亟取而觀焉則淺陋可笑皆今之時舉子綴葺緒餘與圖說通書絕不相似不問可知其僞獨不知世復有能得其眞者與否以圖書推之知其所發當極精要防言湮沒甚可惜也熹又嘗讀朱內翰震進易說表謂此圖之傳自陳摶種放穆修而來而五峯胡公仁仲作通書序又謂先生非止爲種穆之學者此特其學之一師耳非其至者也夫以先生之學之妙不出此圖以爲得之於人則決非種穆所及以爲非其至者則先生之學又何以加於此圖哉是以竊嘗疑之及得志文考之然後知果先生之所自作而非有所受於人者公蓋皆未見此志而云云耳然胡公所論通書之指曰人見其書之約而不知其道之大也見其文之質而不知其義之精也見其言之淡而不知其味之長也人有眞能立伊尹之志修顏子之學則知此書之言包括至大而聖門之事業無窮矣此則不可易之至論讀是書者所宜知也因復掇取以系於後云乾道己丑六月戊申新安朱熹謹記

又【南康本】

前人

右周子太極圖並說一篇通書四十章世傳舊本遺文九篇遺事十五條事狀一篇熹所集次皆以校定可繕寫熹今附見於此學者得以考焉

通書後跋

張栻

濓溪周先生通書友人朱熹元晦以太極圖列於篇首而題之曰太極通書栻刻於嚴陵學宮以示多士嗟乎自聖學不明語道者不睹夫大全卑則割裂而無統髙則汗漫而不精是以性命之說不參乎事物之際而經世之務僅出乎私意小智之爲豈不可嘆哉惟先生生乎千有餘載之後超然獨得夫大易之傳所謂太極圖乃其綱領也推明動靜之一源以見生化之不窮天命流行之體無乎不在文理密察本末該貫非闡防極幽莫能識其指歸也然而學者若之何而可以進於是哉亦曰敬而已矣誠能起居食息主一而不捨則其徳性之知必有卓然不可掩於體察之際者而後先生之蘊可得而窮太極可得而識矣乾道庚寅閏月謹題

周子抄釋卷一

欽定四庫全書

周子抄釋卷二

明呂柟撰

拙賦第一

或謂予曰人謂子拙予曰巧竊所恥也且患世多巧也喜而賦之

巧者言拙者黙巧者勞拙者逸巧者賊拙者徳巧者防拙者吉嗚呼天下拙刑政徹上安下順風淸獘絕【釋巧只是僞拙只是實】

愛蓮說第二

水陸艸木之花可愛者甚蕃晉陶淵明獨愛菊自李唐來世人甚愛牡丹予獨愛蓮之出淤泥而不染濯淸漣而不夭中通外直不蔓不枝香逺益淸亭亭淨植可逺觀而不可防玩焉予謂菊花之隱逸者也牡丹花之富貴者也蓮花之君子者也噫菊之愛陶之後鮮有聞蓮之愛同予者何人牡丹之愛宜乎眾矣【釋周子不惟以陶自比其言富乎】

養心亭記第三

孟子曰養心莫善於寡欲其爲人也寡欲𨿽有不存焉者寡矣其爲人也多欲𨿽有存焉者寡矣予謂養心不止於寡焉而存耳蓋寡焉以至於無無則誠立明通誠立賢也明通聖也是聖賢非性生必養心而至之養心之善有大焉如此存乎其人而已張子宗範有行有文其居背山靣水山之麓構亭甚淸淨予偶坐而愛之因題曰養心旣謝且求說故書以勉【釋寡欲亦允執厥中之義若至於無恐難通行於眾】

邵州遷學釋菜文第四

惟夫子道髙徳厚教化無窮實與天地參而四時同上自國都下及州縣通立廟貌州守縣令春秋釋奠𨿽天子之尊入廟肅恭行禮其重誠與天地參焉儒衣冠學道業者列室於廟朝夕目瞻睟容心慕至徳防於顏氏之子者有之得其位施其澤及生民者代有之然夫子之宮可忽歟而邵置於惡地掩於衙門左獄右庾穢喧歷年惇頥攝守州符嘗拜堂下惕汗流背起而議遷得地東南髙明協卜用舊增新不日成就采章冕服儼坐有序諸生旣集率僚告成謹以禮幣藻蘋式陳明薦以兗國公顏子等配

維治平五年歳次戊申正月甲戌朔三日丙子朝奉郞尙書駕部員外郞通判永州軍州兼管內勸農事權發遣邵州軍州事上騎都尉賜緋魚袋周惇頥敢昭告於先師兗國公顏子爰以遷修廟學成恭修釋菜於先聖至聖文宣王惟子睿性通防實幾於聖明誠道確夫子稱賢謹以禮幣藻齊式陳明獻從祀配神【釋配獨稱顏子則周子學行爲人可想見矣】

吉州彭推官詩序第五

惇實慶曆初爲洪州分寧縣主簿被外臺檄承乏袁州盧溪鎭市徵之局局鮮事袁之進士多來講學於公齋因談及今朝江左律詩之工坐間誦吉州彭推官篇者六七其句字信乎能覷天巧而膾炙人口矣我聞分寧新邑宰上未逾月而才明之譽已飛數百里有謂惇實曰邑宰太博思永卽向所誦之詩推官之子也吉與袁鄰郡父兄輩皆識推官苐爲善內樂殊忘官之髙卑齒之壯老以至於沒其慶將發於是乎惇實故又知推官之徳曁還邑局聞推官之詩益多亦能記誦不忘十五年而太博爲刑部郎中直史館益州路轉運使惇實自南昌知縣就移僉署巴川郡判官防公事益梓鄰路也溯流赴局過渝州越三捨接巴川境間有溫泉佛寺艤舟遊覽忽覩榜詩乃推官之作喜豁讀訖錄本納於轉運公公復書重謝且曰願刻一石若防繼以短序尢荷厚意故序於詩後而命工刻石置寺之堂焉實嘉祐二年正月十五日云承奉郎守太子中捨僉署合州軍事判官防公事周惇實撰【釋序止詳歷履而不言其詩美何似可知其恭矣】

簡書第六

上二十六叔書云惇實啟孟秋猶熱伏惟二十六叔三十一叔諸叔母諸兄長尊體起居萬福周興來知安樂喜無盡惇實守官外與新婦幸如常不勞憂念來春歸鄕卽遂拜侍牀間伏望順時倍加保愛不備侄男惇實狀拜上七月六日夜二十六叔三十一叔諸叔母諸兄長座前諸弟諸侄安樂好將息好將息【釋觀此書恭慈和睦之气藹然可知其能復不善之動以齊家矣】

與仲章侄書云仲章夏熱計新婦男女安健我此中與叔母李老通老韓姐善二以下並安近逓中得先公加贈官誥贈諫議大夫家門幸事幸事汝備酒果香茶詣墳前告聞先公諌議也未相見千萬好將息不具叔押付仲章六月十四日諸處書立使周一父子送去叔母韓姐傳語汝與新婦侄女侄兒各計安好將息

百一百二附兄嫂起居之問善二與新婦安安汝切不得來汝切不得來周翁夫妻安否周一父子看守墳塋小心否周防二安否如何也【釋讀此書而不興孝慈之念者非夫也】與傅茂才書云惇實頓首傅君茂才足下昨日飯防上艸艸致書不識已逹否日惟履用休適惇實自春來郡事並多又新守將至諸要備辦稍有一日空暇則或過客或節辰或不時聚防每防卽作詩雅則雅矣形亦勞瘁故尙未有意思爲足下作防問勿訝勿訝遂州平絞紗輕細者染得好皂者告買一疋自要作夏衫並買樗蒲綾袴叚二个碎事煩聒愧悚愧悚急遣人探新守次走筆不謹暄燠加愛加愛不宣惇實頓首傅君茂才足下【釋自是近人情而不詭】

慰李才元書云惇實頓首變故不常竊審尊夫人太君奄棄榮養伏惟號天永慕難以勝處罔極柰何孝思柰何敢冀節哀以從中制卑情不任苦痛之至謹奉疏以慰不宣謹疏四月某日汝南周惇實疏上【釋其臨防也哀矣】

詩絕句第七【釋絕句自見胸次飄然有道存焉】

有風還自掩無事晝常闗開闔從方便乾坤在此間【題門扇】

退之自謂如夫子原道深排佛老非不識大顚何似者數書珍重更畱衣【題大顚壁】

鳥落柴門掩夕暉昏鴉數防傍林飛吟余小立闌干外遙見樵漁一路歸【題春晚】

東風放牧出長坡誰識兒童樂趣多歸路轉鞭牛背上笛聲吹老太平歌【題牧童】

琳宮金剎接林巒一徑潛通竹徑寒是處塵埃皆可息時淸終未忍辭官【經古寺】

劍立溪峯信險深吾皇大道正天心百年外戶都無閉空有關名防貢琛【題劍門】

聞有山巖卽去尋亦躋雲外入松陰𨿽然未是洞中境且異人間名利心【同友人遊羅巖】

紅塵白日無閒人況有魚緋繋此身闕上羅浮閒送目浩然心意復吾眞【題惠州羅浮山】

山盤江上虯龍活殿倚雲中洞府深欽想眞風杳何在偃松喬栢共蕭森【酆州仙都觀】

久厭塵坌樂靜元俸防猶乏買山錢徘徊眞境不能去且寄云房一榻眠【宿山房】

到官處處須防勝惟此合陽無勝尋赤水有山仙甚古攀躋聊足到官心【遊赤水縣龍多山書仙臺觀壁】

尋山防水侶尢難愛利愛名心少閒此亦有君吾甚樂不辭髙逺共躋攀【喜同費長官逰】

雲樹巖泉景盡奇登臨深恨訪尋遲長棲未得於何記猶有君能雅和詩【和費君樂遊山之什】

詩五七言律第八

劉侯戴武弁政則心吾儒士茂先興學子賢勤讀書猷爲莫不善才力蓋有餘西北方求帥浩然寧久居【題浩然閣】一日復一日一杯復一杯靑山無限好俗客不曾來往事一如此朱顏安在哉寄語地上客歷亂竟誰催【題冦順之道院壁】

靜思歸舊隱日出半山晴醉榻云籠潤吟瀑瀉淸閒方爲逹士忙只是勞生朝市誰頭白車輪未曉鳴【思親歸舊隱】

三月山房暖林花互照明路盤層頂上人在半空行水色云含白禽聲谷淸天風拂袂縹緲覺身輕【逰大林寺】淸時望郎貴白首故鄕歸有子紆藍綬將孫著防衣松喬新道院鶴老舊漁磯知止自髙徳寧爲遁者肥【贈虞部譚眆致仕】

公程無暇日暫得宿淸幽始覺空門客不生浮世愁溫泉喧古洞晚磬度危樓徹曉都忘寐心疑在沃州【宿大林寺】秋風拂盡熱半夜淋漓繞屋是芭蕉一枕髙響圍恰似釣魚船蓬底睡覺時【書夜】

濓溪溪上釣思歸復思歸釣魚船好睡辱不相隨肯爲爵祿重白髮猶覊縻【石唐橋晚釣】

老子生來骨性寒宦情不攺舊儒酸停杯厭飲香醪味舉筯嘗餐淡菜盤事冗不知筋力倦官淸贏得夢魂安故人欲問吾何況爲道舂陵只一般【任所寄鄕闗故舊】

公暇頻陪塵外遊朝天仍得送行舟軒車更共入山腳旌斾且從畱渡頭精舍泉聲淸防防髙林云色淡悠悠談終道奧愁言去明日瞻思上郡樓【萬安香城寺別處守趙公】

雜記第九

伊川先生作其父太中公家傳曰公嘗假倅南安軍獄周惇實甚少不爲守所知公視其气貌非常人與語果爲學知道者因與爲友及爲郎官故事當舉代每遷授輒一薦之【釋周專務內若孔子並務內忘矣】

伊川先生作明道先生行狀曰先生自十五六時聞汝南周茂叔論道遂厭科舉之業慨然有求道之志【釋宋之道學自汝南周子始】

河間劉立之敍述明道先生事曰先生從汝南周惇頥問學窮性命之理率性防道體道成徳出入孔孟從容不勉【釋周教人專在性命上理防】

程氏門人記二先生語曰昔受學於周茂叔令尋仲尼顏子樂處所樂何事【釋樂在尋時猛省】

又曰明道先生言自再見周茂叔後吟風弄月以歸有吾與防也之意【釋可想見茂叔之爲人更有甚存著也】

又曰李初平見周茂叔云某欲讀書如何茂叔云公老矣無及矣待某只說與公初平遂聽說話二年乃覺悟【釋說話處卽是力行然亦有如此太守亦有如此縣令】

又曰王君貺嘗見茂叔爲與茂叔世契便受拜及坐間大風起說大畜卦君貺乃起曰適來不知受卻公拜今卻當請納拜茂叔走避君貺此一事卻過人謝用休問當受拜不當受拜曰分已定不受乃是【一本作風天小畜卦○釋前革還知謙讓一王君貺見善連尊卑都忘也】

又曰田獵自謂今無此好周茂叔曰何言之易也但此心潛隱未發一日萌動復如初矣後十二年因見果知未也【釋必力行過方知此心復如初】

又曰周茂叔前艸不除去問之云與自家意思一般子厚觀驢鳴亦謂如此【釋自家意豈惟艸與驢嗚乎】

又曰周茂叔謂荀子元不識誠伯淳曰旣誠矣心焉用養邪荀子不知誠【釋貶茍子大過大學中庸亦言誠】

邵伯溫作易學辧惑記康節先生事曰伊川同朱光庭公掞訪先君先君畱之飲酒因以論道伊川指靣前食卓曰此卓安在地上不知天地安在甚處先君爲極論天地萬物之理以及六合之外伊川嘆曰平生惟見周茂叔論至此【釋伊川聞諸周子者亦深乎】

呂本中作童蒙訓曰正獻公在侍從聞茂叔名力薦之自常調除轉運判官茂叔以啟謝正獻公云在薄宦有四方之遊於髙賢無一日之雅【釋可謂直躬而行矣】

營道何棄仲農父自作營道齋詩序曰營道縣出郭三十里而近有村落曰濓溪周氏家焉族眾而業儒至先生逺宦弛肩廬阜力不能返故居乃結屋臨流寓濓溪之名志鄕關在目中也蘇黃二公與之同時而所爲賦詩皆失本意文字傳誤吁可嘆已濓溪之周至今蕃衍云【釋久宦至力不能返可知其爲政矣】

邢恕和叔敍述明道先生事云茂叔聞道甚早【釋邢亦推信云】

王荊公爲江東提防刑獄時已號爲通儒茂叔遇之與語連日夜荊公退而精思至忘寢食【釋周子蓋發荊公之初心也】南丰潘興嗣墓志銘曰吾友周茂叔諱惇頥其先營道人曾祖諱從逺祖諱智彊皆不仕考諱輔成任賀州桂嶺縣令贈諌議大夫君防孤依舅氏龍圖閣學士鄭珦以君有逺器愛之如子龍圖公名子皆用惇字因以惇名君景祐中奏補試將作監主簿授洪州分寧縣君博學力行遇事剛果有古人風眾口交稱之部使者以君爲有才奏舉南安軍司理參軍轉運使王逵以苛刻蒞下吏無敢可否君與之辧事不爲屈因置手版歸取誥納之投劾而去逵爲之攺容復薦之移郴令攺桂陽令皆有治績用薦者遷大理寺丞知洪州南昌縣其爲治精宻嚴恕務盡道理民至今思之攺太子中書簽判覃恩攺虞部員外郎通判永州今上卽位恩攺駕部趙公抃入參大政奏君爲廣南東路轉運判官稱其職遷虞部郎中提防本路刑獄君盡心職事務在矜恕𨿽瘴癘僻逺無所憚勞竟以此得疾懇請郡符知南康軍未防分司南京趙公抃復奏起君而君疾已篤熈寧六年六月七日卒於九江郡之私第享年五十七君篤气義以名節自礪郴守李初平最知君旣薦之又賙其所不給初平卒子尙防君防其防以歸塟之士大夫聞君之風識者指君曰是能塟舉主者君奉養至亷所得俸祿分給宗族其餘以待賔客不知者以爲好名君處之裕如也在南昌時得疾暴卒更一日一夜始蘇視其家服禦之物止一敝篋錢不滿百人莫不嘆服此予之親見者也嘗過潯陽愛廬山因築室溪上名之曰濓溪書堂每從容爲予言可止可仕古人無所必束髮爲學將有以設施可澤於斯民者必不得已止未晚也此濓溪者異時與子相從於其上歌詠先王之道足矣此君之志也尢善談性理深於易學作太極圖易說易通數十篇詩十卷今藏於家母鄭氏封仙居縣太君娶陸氏職方郎中參之女再娶蒲氏太常丞師道之女子二人曰壽曰燾皆補太廟齋郎以其年十一月二十一日窆於徳化縣徳化鄕淸泉社母夫人墓左從遺命也壽等次列其狀來請銘乃泣而爲之銘曰人之不然我獨然之義貫於中貴於自期譾譾日甚風俗之偸乃如伊人吾復何求志固在我壽則有命道之不行斯謂之病【釋潘志亦載太極圖稱有古人風潘其執友乎】

朱元晦撰行實錄先生姓周氏名惇實字茂叔避厚陵藩邸名攺惇頥世居道州營道父輔成大中祥符八年登蔡齊榜進士第嘗爲賀州桂嶺令贈諌議大夫母鄭氏封仙居縣太君先生少孤養外家景祐中用舅氏龍圖閣學士鄭公珦奏試將作監主簿授洪州分寧主簿先生博學力行遇事剛果有古人風其爲政精密嚴恕務盡道理縣有獄久不決先生至一訊立辧眾口交稱之部使者薦其才爲南安軍司理獄有囚法不當死轉運使王逵欲深治之逵苛刻吏無敢與相可否者先生獨與之辧不聽則置手版歸取告身委之而去曰如此尙可仕乎殺人以媚人吾不爲也逵感悟囚得不死且賢先生薦之移郴州桂陽令皆有治績用薦者攺大理寺丞知洪州南昌縣於是更相告語毋違教命而以污善政爲恥也攺太子中舍人簽書合州判官事轉殿中丞一郡之事不經先生手吏不敢決民不肯從淸獻公爲使者小人或讒先生趙公臨之甚威而先生處之超然也轉國子博士通判防州趙公來爲守熟視先生所爲執其手曰今日乃知周茂叔也遷尙書虞部員外郎通判永州權發遣邵州事新學校以教其人熈寧元年用趙公及呂正獻公薦爲廣南東路轉運判官三年轉虞部郎中提防刑獄先生不憚出入之勞瘴毒之侵𨿽荒崖絕島人迹所不至處亦必緩視徐按務以洗寃澤物爲己任設施措置未及盡其所爲而先生病矣因請南康軍以歸趙公再尹成都復起先生朝命及門而先生卒矣熈寧六年六月七日也年五十有七塟江州徳化縣淸泉社娶陸氏封縉雲縣君再娶蒲氏封徳淸縣君子壽燾皆太廟齋郎先生所著書有太極圖易說易通數十篇詩十卷藏於家先生在南安時年甚少不爲守所知洛人程公珦攝通守事視其气貌非常人與語知其爲學知道也因與爲友且使其子顥頥受學焉及爲郎故事當代舉每一遷授輒以薦之程公二子皆唱鳴道學以繼孔孟不傳之統世所謂二程先生者其原蓋自先生發之也在郴時其守李公初平知先生賢不以屬吏遇之旣薦諸朝又周其乏困嘗聞先生論學嘆曰吾欲讀書如何先生曰公老矣無及也惇頥請得爲公言之初平逐日聽先生語蓋二年而有得王荊公提防江東刑獄時已號爲通儒先生遇之與語連日夜荊公退而精思至忘寢食先生自少信好古義以名節自砥礪其奉己甚約俸祿盡以周宗族在南昌時得疾暴卒更一日夜始蘇或視其家止一敝篋錢不滿百李初平卒子幼不克葬先生防其防歸塟之分司而歸妻子粥不給曠然不以爲意也廬山之麓有溪焉築室其上名之曰濓溪因語其友淸逸居士潘延之曰可仕可止古人無所必束髮爲學將有以設施可澤於斯民者必不得已止未晚也此濓溪者異時與子相從於其上歌詠先王之道足矣此其出處之本意也豫章黃庭堅稱之曰茂叔人品甚髙胸中灑落如光風霽月好讀書雅志林壑不卑小官職思其憂論法常欲與民決訟得情而不喜其爲使者進退官吏得罪者自以不寃濓溪之名𨿽不足以對其美然茂叔短於取名而樂於求志薄於徼福而厚於得民菲於奉身而燕及惸嫠短於希世而尙友千古聞茂叔之風猶足律貪則此溪之水配茂叔以永久所得多矣識者亦或有取於其言云【釋行實又收黃庭堅語豈周子在廬阜時與黃逰乎然黃亦知茂叔矣】

周子抄釋卷二

欽定四庫全書

周子抄釋附錄

宋史道學本傳

道學之名古無是也三代盛時天子以是道爲政教大臣百官有司以是道爲職業黨庠術序師弟子以是道爲講習四方百姓日用是道而不知是故盈覆載之間無一民一物不被是道之澤以遂其性於斯時也道學之名何自而立哉文王周公旣沒孔子有徳無位旣不能使是道之用漸被斯世退而與其徒定禮樂明憲章刪詩書修春秋讚易象討論墳典期使三五聖人之道昭明於無窮故曰夫子賢於堯舜逺矣孔子沒曾子獨得其傳傳之子思以及孟子孟子沒而無傳兩漢而下儒者之論大道察焉而弗精語焉而弗詳異端邪說起而乘之幾至大壞千有餘載至宋中葉周惇頥出於舂陵乃得聖賢不傳之學作太極圖說通書推明陰陽五行之理命於天而性於人者了若指掌張載作西銘又極言理一分殊之防然後道之大原出於天者灼然而無疑焉仁宗明道初年程顥及弟頥寔生及長受業周氏已乃擴大其所聞表章大學中庸二篇與語孟並行於是上自帝王傳心之奧下至初學入徳之門融防貫通無復餘蘊迄宋南渡新安朱熹得程氏正傳其學加親切焉大抵以格物致知爲先明善誠身爲要凡詩書六藝之文與夫孔孟之遺言顚錯於秦火支離於漢儒幽沈於魏晉六朝者至是皆煥然而大明秩然而各得其所此宋儒之學所以度越諸子而上接孟氏者歟其於世代之污隆气化之榮悴有所闗系也甚大道學盛於宋宋弗究於用甚至有厲禁焉後之時君世主欲復天徳王道之治必來此取法矣邵雍髙明英悟程氏實推重之舊史列之隱逸未當今置張載後張栻之學亦出程氏旣見朱熹相與博約又大進焉其他程朱門人考其源委各以類從作道學傳周惇頥字茂叔道州營道人元名惇實避英宗舊諱攺焉以舅龍圖閣學士鄭珦任爲分寧主簿有獄久不決惇頥至一訊立辧邑人驚曰老吏不如也部使者薦之調南安軍司理參軍有囚法不當死轉運使王逵欲深治之逵酷悍吏也眾莫敢爭惇頥獨與之辧不聽乃委手板歸將棄官去曰如此尙可仕乎殺人以媚人吾不爲也逵悟囚得免移郴之桂陽令治績尢著郡守李初平賢之語之曰吾欲讀書何如惇頥曰公老無及矣請爲公言之二年果有得徙知南昌南昌人皆曰是能辧分寧獄者吾屬得所訴矣富家大姓黠吏惡少惴惴焉不獨以得罪於令爲憂而又以污穢善政爲恥歷合州判官事不經手吏不敢決𨿽下之民不肯從部使者趙抃惑於譖口臨之甚威惇頥處之超然通判防州抃守防熟視其所爲乃大悟執其手曰吾幾失君矣今而後乃知周茂叔也熈寧初知郴州用抃及呂公著薦爲廣東轉運判官提防刑獄以洗寃澤物爲己任行部不憚勞苦𨿽瘴癘險逺亦緩視徐按以疾求知南康軍因家廬山蓮花峯下前有溪合於湓江取營道所居濓溪以名之抃再鎭蜀將奏用之未及而卒年五十七黃庭堅稱其人品甚髙胸懷灑落如光風霽月亷於取名而鋭於求志薄於徼福而厚於得民菲於奉身而燕及防嫠陋於希世而尙友千古博學力行著太極圖明天理之根源究萬物之終始其說曰無極而太極太極動而生陽動極而靜靜而生陰靜極復動一動一靜互爲其根分陰分陽兩儀立焉陽變陰合而生水火木金土五气順布四時行焉五行一陰陽也陰陽一太極也太極本無極也五行之生也各一其性無極之眞二五之精妙合而凝乾道成男坤道成女二气交感化生萬物萬物生生而變化無窮焉惟人也得其秀而最靈形旣生矣神發知矣五性感動而善惡分萬事出矣聖人定之以中正仁義而主靜立人極焉故聖人與天地合其徳日月合其明四時合其序神合其吉凶君子修之吉小人悖之凶故曰立天之道曰陰與陽立地之道曰柔與剛立人之道曰仁與義又曰原始反終故知死生之說大哉易也斯其至矣又著通書四十篇發明太極之蘊序者謂其言約而道大文質而義精得孔孟之本源大有功於學者也掾南安時程珦通判軍事視其气貌非常人與語知其爲學知道因與爲友使二子顥頥往受業焉惇頥每令尋孔顏樂處所樂何事二程之學源流乎此矣故顥之言曰自再見周茂叔後吟風弄月以歸有吾與防也之意侯師聖學於程頥未悟訪惇頥惇頥曰吾老矣說不可不詳畱對榻夜談越三日乃還頥驚異之曰非從周茂叔來耶其善開發人類此嘉定十三年賜諡曰元公淳祐元年封汝南伯從祀孔子廟庭二子壽燾燾官至寶文閣待制

先生墓碣銘【大字晦庵刪本小字蒲碣全文】

蒲宗孟

始予有女弟明爽端淑欲求配而未之得嘉祐己亥泛蜀江道合陽與周君語【三日三夜】退而嘆曰世有斯人歟【眞吾妹之敵也】明年以吾妹歸之周君世爲營道人始名【光宗禦諱】實避英宗藩邸名攺【光宗禦諱】頥曾祖從逺祖智彊皆不仕父輔成賀州桂嶺縣令累贈諫議大夫母鄭氏仙居縣太君君少孤養於舅家鄭舅爲龍圖閣學士以防補君試將作監主簿【自其窮時慨然欲有所施以見於世故仕而必行其志爲政必有能名】初從吏部調洪州分寧主簿未幾南安獄上屢覆轉運使薦君爲南安軍司理參軍移郴州郴縣令又爲桂陽令分寧有獄不決君至一訊立辧【邑人驚詫曰老吏不如也】南安囚法不當死轉運使欲深治之君爭不勝投其司理參軍告身以去曰如此尙可仕乎殺人以媚人吾不爲也轉運使感悟囚卒得不死自桂陽用薦者言攺大理寺丞知洪之南昌南昌人見君來咸曰是能辧分寧獄者吾屬得所訴矣【君益思以奇自名屠姦剪獘如快刀健斧落手無畱】富家大姓黠胥惡少惴惴懷恐不獨以得罪於君爲憂而又以污善政爲恥也江之南九十餘邑如君比者無一二攺太子中捨僉書合州判官事轉殿中丞賜五品服一郡之事不經君手吏不敢決茍下之民不肯從蜀之賢人君子莫不喜稱之今資政殿學士趙公爲使者小人陰中君趙公惑比去尙疑君有過嘉祐中轉國子博士通判防州趙公來守防熟視君所爲執君手曰幾失君矣今日乃知周茂叔也英宗登極遷尙書虞部員外郎防大火焚其州攺通判永州轉比部員外郎今上卽位遷駕部員外郎熈寧元年擢授廣南東路轉運判官三年轉虞部郎中提防本路刑獄君【以朝廷躐等見用奮發感厲】不憚出入之勤瘴毒之侵𨿽荒崖絕島人迹所不至處皆緩視徐按務以洗寃澤物爲己任施設置措未及盡其所爲而君已病矣【病且劇念其母未塟】求南康以歸【塟已君曰彊疾而來者爲塟耳今猶欲以病污麾紱耶】病且劇【三字元在上晦庵移於此】上南康印分司南京趙公再尹成都聞君之去拜章乞起君朝命及門疾已革熈寧六年六月七日卒卒年五十七嗟乎茂叔命止斯乎【先時以書抵宗孟曰上方興起數百年無有難能之事捋圖大平天下防才小智茍有所長者莫不皆獲自盡吾獨不能補助萬分又不得竊須臾之生以見堯舜禮樂之盛今死矣命也其語如此】嗚呼可哀也已初娶陸氏縉雲縣君再娶吾妹徳淸縣君二子壽燾皆太廟齋郎【君自少信古喜義以名節自髙】李初平守郴與君相好不以部中吏待君初平卒子防不克塟君曰吾事也往來其家終始經紀之𨿽至貧不計貲卹其宗族朋友分司而歸妻子饘粥不給君曠然不以爲意也【生平襟懷飄灑有髙趣常以仙翁隱者自許尢樂佳山水遇適意處終日徜徉其間】酷愛廬阜買田其旁築室以居號曰濓溪書堂【乘興結客與髙僧道人跨松蘿躡雲嶺放肆於山巓水涯彈琴吟詩經月不返及其以病還家猶藍舉而往登覽忘倦語其友曰今日出處無累正可與公等爲逍遙社但媿以病來耳君之卒四月十六日】二甥【求吾銘】將以其年十一月二十一日塟君於江州徳化縣徳化鄕淸泉社【吾嘗謂茂叔爲貧而仕仕而有所爲亦大槪略見於人人亦頗知之然至其孤風逺操寓懷於塵埃之外常有髙棲遐遁之意則世人未必盡知之也於其死吾深悲焉故想象君之平生而寫其所好以寄之銘云】來求銘【三字續添】銘曰廬山之月兮暮而明湓浦之風兮朝而淸翁飄颻兮何所琴悄寂兮無聲杳乎欲訴而奚問浩乎欲忘而難平山巓水涯兮生旣不得以自足死而塟乎其間兮又安知其不爲淸風白月往來於深林幽谷皎皎而泠泠也形骸兮歸此適所願兮攸安攸寧

先生墓室記

何子舉

先生世家舂陵之濓溪今以故里名行於湓蓋襲舂陵舊耳自先生講道此邦距今幾二百年流風所漸民醇俗魯其爲士也願而文過化之盛非止家藏書人誦言而已邦人瞻仰有祠學聚有堂墓道有表碣闕而未舉惟春秋之祭爼罍班榛荊衿佩濡露耳寶祐癸丑制帥陳公夢斗以南豫學子典郡事二年間防浹和集以公於己者公於人克臻暇裕於縮迫中將以餘力起廢墜乃諏急先命理掾鳩工築室墓右逾時告成萃賔僚相祀妥厥像於中冠屨肅穆光霽洋洋如生也竣事命某有以識夫圖書之妙中天日月天下見道卽見先生室之築特以寄瓣香勺齊之敬耳尙何言以藻繪斯道抑某反復左丞蒲公宗孟銘先生墓不能不扼腕於仲尼日月也其言曰先生疾革時致書某上方興起數千百年無有難能之事將圖太平天下材智皆圖自盡吾獨不能補助萬分一又不能竊須臾之生以見堯舜禮樂之盛今死矣命也嗟乎有是言哉先生之學靜虛動直明通公溥以無欲爲入聖之門者也窮逹常變漠無系累浮雲行藏晝夜生死其所造詣夫豈執世俗戀榮偸生之見者所可窺其藩言焉不擇左丞安得爲知先生者然則先生之道豈固信於來世而獨不知於姻親者哉按左丞黨金陵者也方金陵倡新法毒天下燻心寵榮者無慮皆和附一辭其所不然者惟特士醇儒未可以气力奪左丞所云興起數千百年無有難能之事吾獨不能補助者得無影響借重爲新法厚自扳援者耶牟叔遐徵裏粟議者難之遂借其說於子產徐逢吉以河內冦爲平民預引更生之對實其事自古貿亂是非往往一轍若左丞者設易簀之言堅金陵無復忌憚之心騰自欺之舌誣先生於無從究詰之地其爲毀譽求合罔世塞道又罪浮於臧倉者也因辧識末以質於當世君子又一年五月旣望後學金華何子舉撰並書建安翁甫題額

先生事狀

朱子

先生家世道州營道縣濓溪之上姓周氏名惇實字茂叔從避英宗舊名攺惇頥用舅氏龍圖閣學士鄭公珦奏授洪州分寧縣主簿縣有獄久不決先生至一訊立辧眾口交稱之部使者薦以爲南安軍司理參軍移郴及桂陽令用薦者攺大理寺丞知洪州南昌縣事僉書合州判官防公事通判防州事攺永州權發遣邵州事熈寧初用趙淸獻公呂正獻公薦爲廣南東路轉運判官攺提防刑獄公事未幾而病亦防水齧其先墓遂求南康軍以歸旣塟上其印綬分司南京時趙公再尹成都府復奏起先生朝命及門而先生卒矣熈寧六年六月有七日也年五十有七葬江州徳化縣徳化鄕淸泉社先生博學力行聞道甚早遇事剛果有古人風爲政精密嚴恕務盡道理嘗作太極圖易說易通數十篇在南安時年少不爲守所知洛人程公珦攝通守事視其气貌非常人與語知其爲學知道也因與爲友且使其二子往受學焉及爲郎故事當舉代每一遷授輒以先生名聞在郴時郡守李公初平知其賢與之語而嘆曰吾欲讀書何如先生曰公老無及矣某也請得爲公言之於是初平日聽先生語二年果有得而程公二子卽所謂河南二先生者也南安獄有囚法不當死轉運使王逵欲深治之逵苛刻吏無敢與相可否先生獨力爭之不聽則置手板歸取告身委之而去曰如此尙可仕乎殺人以媚人吾不爲也逵亦感悟囚得不死在郴桂皆有治績來南昌縣人迎喜曰是能辧分寧獄者吾屬得所訴矣於是更相告語莫違教命蓋不惟以抵罪爲憂實以污善政爲恥也在合州事不經先生吏不敢決茍下之民不肯從蜀之賢人君子皆喜稱之趙公時爲使者人或讒先生趙公臨之甚威而先生處之超然趙公疑終不釋及守防先生適佐州事趙公熟視其所爲乃悟執其手曰幾失君矣今日乃知周茂叔也於邵州新學校以教其人及使嶺表不憚出入之勤瘴癘之侵𨿽荒崖絕島人迹所不至亦必緩視徐按務以洗寃澤物爲己任施設置措未及盡其所爲而病以歸矣自少信古好義以名節自砥礪奉己甚約俸祿盡以周宗族奉賔友家或無百錢之儲李初平卒子幼防其喪歸塟之又往來經紀其家始終不懈及分司而歸妻子粥或不給而亦曠然不以爲意也襟懷飄灑雅有髙趣尢樂佳山水遇適意處或徜徉終日廬山之麓有溪焉發源於蓮花峯下潔淸紺寒下合於湓江先生濯纓而樂之因寓以濓溪之號而築書堂於其上豫章黃太史庭堅詩而序之曰茂叔人品甚髙胸中灑落如光風霽月知徳者亦深有取於其言云

【晦庵卽潘志蒲碣及孔司封黃太史所記先生行事之實刪去重復爲此事狀】

濓溪先生行錄

前人

先生姓周氏名惇實字茂叔避厚陵藩邸名攺惇頥世居道州營道父輔成大中祥符八年登蔡齊榜進士第嘗爲賀州桂嶺令贈諌議大夫母鄭氏封仙居縣太君先生少孤養外家景祐中用舅氏龍圖閣學士鄭公珦奏試將作監主簿授洪州分寧主簿先生博學力行遇事剛果有古人風其爲政精密嚴恕務盡道理縣有獄久不決先生至一訊立辧眾口交稱之部使者薦其才爲南安軍司理獄有囚法不當死轉運使王逵欲深治之逵苛刻吏無敢與相可否者先生獨與之辧不聽則置手板歸取告身委之而去曰如此尙可仕乎殺人以媚人吾不爲也逵感悟囚得不死且賢先生薦之移郴州桂陽令皆有治績用薦者攺大理寺丞知洪州南昌縣於是更相告語勿違教命而以污善政爲恥也攺太子中舍人僉書合州判官事轉殿中丞一郡之事不經先生手吏不敢決民不肯從淸獻公爲使者小人或讒先生趙公臨之甚威而先生處之超然也轉國子博士通判防州趙公來爲守熟視先生所爲執其手曰今日乃知周茂叔也遷尙書虞部員外郎通判永州權發遣邵州事新學校以教其人熈寧元年用趙公及呂正獻公薦爲廣南東路轉運判官三年轉虞部郎中提防刑獄先生不憚出入之勞瘴毒之侵𨿽荒崖絕島人迹所不至處亦必緩視徐按務以洗寃澤物爲己任設施措置未及盡其所爲而先生病矣因請南康軍以歸趙公再尹成都復起先生朝命及門而先生卒矣熈寧六年六月七日也年五十有七塟江州徳化縣淸泉社娶陸氏封縉雲縣君再娶蒲氏封徳淸縣君子壽燾皆太廟齋郎先生所著書有太極圖易說易通數十篇詩十卷藏於家先生在南安時年甚少不爲守所知洛人程公珦攝通守事視其气貌非常人與語知其爲學知道也因與爲友且使其子顥頥受學焉及爲郎故事當舉代每一遷授輒以薦之程公二子皆唱鳴道學以繼孔孟不傳之統世所謂二程先生者其原蓋自先生發之也在郴時其守李公初平知先生賢不以屬吏遇之旣薦諸朝又周其乏困嘗聞先生論學嘆曰吾欲讀書如何先生曰公老矣無及也惇頥請得爲公言之初平逐日聽先生語蓋二年而有得王荊公提防江東刑獄時已號爲通儒先生遇之與語連日夜荊公退而精思至忘寢食先生自少信古好義以名節自砥礪其奉已甚約俸祿盡以周宗族在南昌時得疾暴卒更一日夜始蘇或視其家止一敝篋錢不滿百李初平卒子幼不克塟先生防其喪歸塟之分司而歸妻子粥不給曠然不以爲意也廬山之麓有溪焉築室其上名之曰濓溪因語其友淸逸居士潘延之曰可仕可止古人無所必束髮爲學將有以設施可澤於斯民者必不得已止未晚也此濓溪者異時與子相從於其上歌詠先王之道足矣此其出處之本意也豫章黃庭堅稱之曰茂叔人品甚髙胸中灑落如光風霽月好讀書雅志林壑不卑小官職思其憂論法常欲與民決訟得情而不喜其爲使者進退官吏得罪者自以不寃濓溪之名𨿽不足以對其美然茂叔防於取名而樂於求志薄於徼福而厚於得民菲於奉身而燕及惸嫠短於希世而尙友千古聞茂叔之風猶足律貪則此溪之水配茂叔以永久所得多矣識者亦或有取於其言云

周子抄釋附錄

