

欽定四庫全書

子部一

提要

家山圗書一卷

儒家類

【臣】等謹案家山圗書一卷不著撰人名氏永樂大典題爲朱子所作今考書中引用諸說有文公家禮且有朱子之稱則非朱子手定明矣錢曽讀書敏求記曰家山圗書晦庵私淑弟子之文【案弟子二字刋本誤倒其文今攺正】蓋逸書也李晦顯翁得之於劉世常平父劉得之於魯齋許文正公其書以易中庸古大學古小學參列於圗而於修身之指歸綱領條分極詳此本惜不多覯宜刋布之以廣其云云曽家所藏舊本久已不世無刋版書遂散佚惟永樂大典尙備載其原文然首列古小學本防圗中多曲禮內則少儀之事與曽所謂以易中庸古大學參列於圗者體例稍異意是書諸儒相互有增損行世者非一本歟然要其指歸則一也其書先圗後說根據禮經依類標題詞義顯著自入學以至成人序次冠昏喪祭賓禮樂射禦書數諸儀節至詳且備而負劍辟咡以及鄕飲五禦諸圗尢足補聶崇義所未及蓋朱子小學一書詳於義理而此則詳於名物度數之間二書相輔而行本末互資內外兼貫均於防養之學深有所禆有不容以偏廢者焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

﹤子部﹐儒家類﹐家山圖書﹐家山圖書﹥

曲禮曰將卽席容毋怍兩手摳衣去齊尺衣毋撥足毋蹶先生書策琴瑟在前坐而遷之戒勿越坐必安執爾顏長者不及毋儳言正爾容聽必恭毋勦說毋雷同必則古昔稱先王又曰侍坐於先生問焉終則對請業則起請益則起

孔氏曰非惟教之聽立至於行步亦宜教之提擕謂牽將行時因牽行之又教之爲節也奉長者之手爲兒長大方當供養扶持長者故先使學之令習便也辟傾也不正向之令气不觸兒亦令見長者所爲而復習之也兒在懷中亦稱負故內則云始負子童子𨿽未能掩口以對長者亦教其爲之以爲後法

鄕遂鄕以向於內遂以遂於外內者謂之民則以禮義爲主故鄕大夫待之以教法外者謂之甿則以功事爲主故遂大夫齊之以政令

塾說文閭裏門也爾雅曰門側之堂謂之塾尙書大傳曰大夫七十而致仕老其鄕裏大夫爲父師士爲少師嵗事已畢餘子皆入學距冬至四十五日始出學傳農事上老平明坐於右塾庶老坐於左塾餘子畢出然後歸夕亦如之蓋古者合二十五家而爲之門塾坐父師少師於此所以教之學也庠序孟子曰庠者養也序者射也鄕飲酒尊兩壺於房戶之間鄕射尊於賔席之東蓋鄕飲在庠而庠有房室鄕射在序而序無房室也

陸氏佃云禮記天子設四學蓋天子立四學並中學而五於一處並建周人則辟雍居中其南爲成均其北爲上庠其東爲東序其西爲瞽宗學禮者就瞽宗學書者就上庠學舞干戈羽籥者就東序學樂徳樂語樂舞者就成均辟雍惟天子承師問道飬三老五更又出師受成等就焉天子入太學則四學之人環水而觀之是謂辟雍大戴禮曰帝入東學上親而貴仁東庠是也帝入南學上齒而貴信成均是也帝入西學上賢而貴徳瞽宗是也帝入北學上貴而尊爵上庠是也帝入太學承師而問道辟雍是也總而言之四學亦太學也

正義曰諸侯曰泮宮泮之言半蓋東西門以南通水北門無也所以降殺於天子王制云諸侯止有泮宮一學魯之所立非獨泮宮明堂位曰米廩有虞氏之庠也序夏后氏之學也瞽宗殷學也頖宮周學也是魯得立四代之學僖公修之示存古法也

鄕飲酒義曰鄕飲酒之義主人拜迎賔於庠門之外入三揖而後至階三讓而後升所以致尊讓也盥洗觶所以致潔也拜至拜洗拜受拜送拜旣所以致敬也尊讓潔敬者君子之所以相接也賔主象天地也介僎象陰陽也三賔象三光也讓之三象月之三日而成魄也四面之坐象四時也六十者坐五十者立侍以聽政役所以明尊長也六十者三豆七十者四豆八十者五豆九十者六豆所以明飬老也

鄕飲酒禮序主【州以郡守縣以縣令位於東南】賔【擇鄕裏寄居年徳髙及致仕者爲之位於西北】僎【州以通判縣以丞或簿位於東北】介【以次長位於西南】三賔【以賔之次者爲之位於賔主介僎之後】又設郡僚之位東西相向其餘仕與未仕者皆以齒序位於兩廊司正【以眾所推服者爲之】相及贊【以士之熟於禮者爲之】先一日設罇罍爵洗各如奠謁之儀又於庠序之廊設主賔介僎三賔之次又設席於堂下凡鄕之仕與未仕者以齒序立又設席於庠門之外自堂下各以序行立於庠門之席質明主人率賔以下先釋菜於先聖先師退各就次以俟速賔

門外速賔

序賔再拜祭酒啐酒主獻賔受賔酬主人

主人酬介介酬眾賔修爵無算請主沃洗

司正觶拜送賔介拜旣而退

緇布冠以緇布爲之其冠廣三寸落頂前後兩頭皆在武上向內反屈之縫於武左辟積周制多【音輙】而橫縫之

皮弁士冠禮注云皮弁以白鹿皮爲之象太古又舊圖云以鹿皮淺毛黃白者爲之髙一尺二寸

爵弁鄭云冕之次也其色赤而防黒如爵頭然用三十升布爲之亦長尺六寸廣八寸前圓後方無旒而前後平【三禮圖】

陳氏曰服陳於房東領上北贊者立於房西面上南醴設於房尊篚籩豆上南冠弁執於西坫南上東主人立於東序面西賔立於西序面東冠者未冠旣冠面南卽席加冠面西醴之面南其防而見母面北其始也賔揖冠者卽筵坐贊者坐櫛設纚賔防與升正纚防受弁進容祝而冠之旣冠揖之適房服其服又揖之卽筵坐櫛纚祝加如初蓋賔盥所以致潔防盥防受冠弁所以致敬始加防一等再加防二等三加防三等以服彌尊故防彌下也

按家禮前期一日女氏使人張陳其壻之室厥明壻家設位於室中女家設次於外初昏壻盛服主人告於祠堂遂醮其子而命之迎壻出乘馬至女家候於次女家主人告於祠堂遂醮其女而命之主人出迎壻入奠鴈姆奉女出登車壻乘馬先婦車至其家導婦以入壻婦交拜就坐飲食畢壻出復入脫服燭出主人禮賔

凡男爲人後者爲其私親皆降一等惟本生父母降服不杖期申心防三年其本生父母亦爲之降服不杖期姑姊妹女子之在室服並與男子同嫁反者亦同適人無夫與子者爲其兄弟姊妹及兄弟之子不杖期凡女適人者爲其私親皆降一等惟祖及曾髙祖不降爲兄弟之爲父後者不降爲兄弟妷之妻不降

嫡母【妾子謂父正室曰嫡母正服齊衰三年庻子爲嫡母之父母兄弟姊妺小功嫡母死則無服】

出母【謂爲父所出降服杖期母爲子降服不杖期子爲父後者則不服】嫁母【謂父卒母嫁降服杖期子爲父後者則不服嫁母爲前夫之子與從已嫁者服不杖期】

﹤子部﹐儒家類﹐家山圖書﹐家山圖書﹥

三禮圖倚廬者倚木爲廬在中門外東方北戶防服孝子居倚廬寢苫枕塊不脫絰帶居門外之廬哀親之在外也寢苫枕塊者哀親之在艸土也【苫編槁塊墼也】旣虞翦屏柱楣寢有蓆【九虞七虞五虞三虞之後乃攺舊廬西向開戶剪去戶傍兩廂屏之餘艸柱楣者前梁謂之楣楣下兩頭竪柱施梁乃夾戶傍之屏寢有蓆者間云旣虞芐不翦納鄭云芐今之蒲蘋卽此寢有席謂蒲席加於苫上也】旣練捨外寢【此寢謂中門外於屋下壘塹爲之不塗塈之堊室也屋下對廬偏加東壁而言也】初喪居廬堊室子爲父臣爲君各依親疎貴賤之序宮正云大喪授廬舍辧其親疎貴賤之居注云親者貴者居廬疎者賤者居堊室雜記云朝廷卿大夫士居廬都邑之士居堊室按唐大歷年中有垂撰防服圖說廬形制及堊室幕次敍列次第云設廬次於東廊下無廊於墻下北上凡起廬先以一木橫於墻下去墻五尺臥於地爲楣卽立五椽於上斜倚東墉上以艸苫蓋之其南北面亦以艸屏之向北開門一孝一廬門簾以縗布廬形如偏屋其間容半席廬間施苫凷其廬南爲堊室以壘三面上至屋加於墻下卽亦如偏屋以瓦覆之西向戶室施薦木枕室南爲大功幙次次中施蒲席次南又爲小功緦麻次施牀並西戶如諸侯始起廬門門外便有小屏余則否其爲母與父同爲繼母慈母不居廬居堊室如繼母有子卽隨子居廬爲妻凖母其堊室及幙次不必每人致之共處可也婦人次於西廊下見時於中庭輦障中以藳薄覆爲之旣違古制故引唐禮以規之

﹤子部﹐儒家類﹐家山圖書﹐家山圖書﹥

斬不緝也斬衰裳者謂斬三升苴麻之布以爲衰裳也凡衰外削幅裳內削幅【削猶殺也】幅三幅袧其裳前三幅後四幅毎幅辟襵三象防冠之辟積三也袧爲辟襵屈中者謂辟兩側空中央也負廣出於適寸適者辟領也與闕中共一尺六寸負用布方廣尺有八寸故得出適兩傍各寸也負布縫於領下下垂放之以其置在背上故得負名適博四寸出於衰者以衰長六寸博四寸綴於外衿之上廣長當心適在闕領之外各廣四寸與闕領共有一尺六寸【闕卽領闕中也】故兩適向前與衰相望兩傍各出六寸【適卽辟領】衣自領至衣腰二尺二寸兩身前後四尺四寸兩傍共有八寸八寸加闕中與辟領尺有六寸然則此除袪袂衰負四物惟計衣身而言凡用布一丈四寸袂屬幅而不削袂所以連衣身者明兩袂與衣身參齊也袂尺二寸足以容中人之並兩手也【三禮圖】

齊衰者齊緝也其衣裳冠制並如斬衰但用次粗生布緝其旁及下際﹤子部﹐儒家類﹐家山圖書﹐家山圖書﹥

斬衰冠比衣裳用布稍細紙糊爲材廣三寸長足跨頂前後褁以布爲三皆向布縱縫之用麻繩一條從額上約之至頂後交過前各至耳結之以爲武屈冠兩頭入武內向外反屈之縫於武武之餘繩垂下爲纓結於頥下

齊衰冠冠以布爲武及纓其制並如斬衰

斬衰首絰以有子麻爲之其圍九寸麻本在左從額前向右圍之從頂過後以其末加本上又以繩爲纓以固之如冠之制

齊衰首絰以無子麻爲之大七寸餘本在右末繋本下布纓制與斬衰同

腰絰大七寸有餘兩股相交兩頭結之各存麻本散垂三尺其交結處兩傍各綴小繩繋之

絰帯用有子麻繩一條大半腰絰中屈之爲兩股各一尺餘乃合之其大如絰圍腰從左過後至前乃以其右端穿兩股間而反揷於右在絰之下【文公家禮】

呂汲公家祭儀曰古者小宗有四有繼禰之宗繼祖之宗繼曾祖之宗繼髙祖之宗所以主祭祀而統族人後世宗法旣廢散無所統祭祀之禮家自行之支子不能不祭祭不必告於宗子今宗法𨿽未易復而宗子主祭之義略可舉行宗子爲士庶子爲大夫以上牲祭於宗子之家故今議家廟𨿽因支子而立亦宗子主其祭而用其支子命數所得之禮可合禮意

子朱子曰祭祀須是用宗子法方不亂不然前面必有不可處置者

父在主祭子出仕宦不得祭父沒宗子主祭庻子出仕宦祭時其禮亦合減殺不得同宗子

宗子只得立適𨿽庻長立不得若無適子則亦立庶子所謂世子之同母弟世子是適若世子死則立世子之親弟亦是次適也是庻子不得立也

大宗法旣立不得亦當立小宗法祭自髙祖以下親盡則請出髙祖就伯叔位服未盡者祭之嫂則別處後其子私祭之今世禮全亂了

﹤子部﹐儒家類﹐家山圖書﹐家山圖書﹥

家禮古命士得立家廟家廟之制內立寢廟中立正廟外立門四面墻圍之非命士上祭於堂上只祭考妣伊川謂無貴賤皆祭自髙祖而下但祭有丰殺疏數不同廟向南坐皆東向伊川於此不審乃云廟皆東向祖先位面東【自防側直東入其所反轉面西入廟中】其制非是古人所以廟面東向坐者蓋戶在東牗在西坐於一邊乃是奧處先生謂欲立一家廟小五架屋以後架作一長龕堂以板隔截作四龕堂堂置位牌堂外用簾子小小祭祀時亦可只就其處大祭祀則請出或堂或防皆可祠堂之制三間外爲中門中門外爲兩階皆三級東曰阼階西曰西階階下隨地廣狹以屋覆之令可容家眾敍立又爲遺書衣物祭器庫及神廚於其東繚以周垣別爲外門常加扄閉若家貧地狹則止爲一間不立廚庫而東西壁下置立兩櫃西藏遺書衣物東藏祭器則亦可正寢謂前堂也地狹則於防事之東亦可凡祠堂所在之宅宗子世守之不得分析【家禮】

時祭用仲月前旬卜日前期三日齋戒前一日設位陳器省牲滌器具饌厥明夙興設蔬果酒饌質明奉主就位參神降神進饌初獻亞獻終獻侑食闔門啟門受胙辭神納主徹餕凡祭主於盡愛敬之誠而已貧則稱家之有無疾則量筋力而行之財力可及者自當如儀

勺籥也舞籥文舞也孔氏曰籥笛也籥舞以其不用兵器故象文也以其年尙防故習之小舞也記言十有三年舞勺成童舞象皆小舞也

象舞武舞也謂干戈之小舞也孔氏注云象舞象用兵刺伐之舞樂記曰樂者非謂黃鐘大呂歌幹也樂之末節也故童者舞之內則曰成童舞象蓋勺是周公之樂象是武王之樂此朱子說也按陳氏樂書曰勺者成王酌先祖之道象卽象箾南蓋文王樂歌也﹤子部﹐儒家類﹐家山圖書﹐家山圖書﹥

夫物生而有情情發而爲聲故天五與地十合而生土於中其聲爲宮地四與天六合而生金於西其聲爲商天三與地八合而生木於東其聲爲角地二與天七合而生火於南其聲爲徵天一與地六合而生水於北其聲爲羽宮中也居中央暢四方唱始施生爲四聲綱也其性圓其聲若牛之鳴窌而主合商章也物成熟可章度也其性方其聲若羊之離羣而主張角觸也物觸而出戴芒角也其性直其聲若雞之鳴木而主湧徵祉也物盛大而繁祉也其性明而辧物其聲若豕之負駭而主分羽宇也物聚藏宇覆之也其性潤而澤物其聲若鳥之鳴野而主吐其用則爲敏經疊抑其象則爲君臣民事物其位則爲左右上下中其色則爲靑黃赤白黑其性則爲仁義禮智信其情則爲喜怒悲憂恐其事則爲貌言視聽思在天運而爲五气在地列而爲五行在人竅而爲五臟則中聲所止無往不在焉

昔黃帝使伶倫自大夏之西昆侖之陰取嶰谷之竹其自然圓虛者三日九分斷兩吹之【取其竅之厚且均者兩節間也】以爲黃鐘之宮又制十二筩以象鳳凰之鳴其雄鳴爲六雌鳴亦六陽六爲律陰六爲呂六律六呂總謂之十二律以配十二月黃鐘大簇姑洗蕤賔夷則無射陽聲也大呂應鐘南呂林鐘仲呂夾鐘陰聲也蓋日月會於十二次而右轉聖人制六呂以象之斗柄運於十二辰而左旋聖人制六律以象之故陽律左旋以合陰陰呂右轉以合陽而天地四方陰陽之聲具焉凡十二律相生之位自黃鐘之律數八至林鐘林鐘數八至太簇太簇數八至南呂南呂數八至姑洗姑洗數八至應鐘應鐘數八至防賔周而復始

﹤子部﹐儒家類﹐家山圖書﹐家山圖書﹥

黃鐘黃者中之色也鐘種也陽气潛萌於黃宮萬物孳萌於子而黃鐘子之气也其冬至其卦幹之初九故合於大呂而下生林鐘焉大呂呂旅也言陰大呂助黃鐘宣气而芽物也萬物紐芽於醜而大呂醜之气也其大寒其卦坤之六四也故合於黃鐘而下生夷則焉太簇簇奏也言陽气大奏地而逹物也萬物引逹於寅而太簇寅之气也其啟蟄其卦則幹之九二也故合於應鐘而下生南呂焉夾鐘言陰夾助太簇宣四方之气而種物也萬物冒茆於卯而夾鐘卯之气也其春分其卦則坤之六五也故合於無射而下生無射焉姑洗姑故也洗新也言陽气養生去故就新也萬物振美於辰而姑洗辰之气也其淸明其卦幹之九三故合於南呂而下生應鐘焉仲呂言陽已而陰萌則萬物盡旅而西行萬物已盛於已而仲呂己之气也其小滿其卦則坤之上六也故合於夷則而上生黃鐘焉蕤賔蕤繼也賔導也言陽始導陰气使繼養萬物也萬物咢布於午而蕤賔午之气也其夏至其卦幹之九四也故合於林鐘而上生大呂焉林鐘林君也言陰气受任助蕤賔君主種物使長大茂盛也萬物薆昧於未而林鐘未之气其大暑其卦坤之六二故合蕤賔而上生太簇焉夷則言厥民夷時萬物莫不華而實也𨿽未及中亦有儀則矣萬物申堅於申而夷則申之气也其處暑其卦幹之九五故合仲呂而上生夾鐘焉南呂南任也言陰气旅助夷則任成萬物也萬物畱熟於酉而南呂酉之气也其秋分其卦則坤之六二也故合於姑洗而上生姑洗焉無射射厭也言陽气究物使气畢落之終而復始無厭已也萬物睪入於戍而無射戍之气也其霜降其卦幹之上九故合夾鐘而上生仲呂焉應鐘言陰气應無射該藏萬物而雜陽閡種也萬物以陰藏歸根復命而該閡於亥應鐘亥之气其小雪其卦坤之六三故合太簇而上生防賔焉﹤子部﹐儒家類﹐家山圖書﹐家山圖書﹥

射禮惟天子爲備大射尢重天子射畢徹虎侯次諸侯射次卿大夫射各張其侯奏其樂餘可類推射人令人去侯立於後以矢行髙下左右告於王欲必中也服不氏以旌居乏而待獲中則之

﹤子部﹐儒家類﹐家山圖書﹐家山圖書﹥

鄕射於序而用鹿中鄭氏謂士爲州長者之禮也然其言射必兼庠序言禮必兼大夫周官鄕大夫有鄕射之禮則鄕射不特士而已大射前二日宰夫戒宰及司馬鄕射不言蓋戒與射同日也大射有大射正小射正司射鄕射則有司而已蓋皆主人之吏爲之也大射設次於東故不適堂西鄕射無次故射者適堂西而已大射負侯者諾則以宮又諾以商鄕射獲者諾聲不絕而已大射獻服不則侯西北三步北面拜受爵鄕射獻獲者於侯而已以服不士也故獻近扵乏鄕人賤也故獻卽扵侯也大射鐘師以鐘鼔奏祴夏鄕射以鼔祴夏以君尊故有鐘鼔大夫士卑特用鼔也大射度侯道以貍步鄕射則度以躬大射乏西十步北十步鄕射則乏參侯道居侯黨之一西五步此大射鄕射之別也【陳氏禮書】

按大戴禮記保曰在衡爲鸞在軾爲和周禮太馭以鸞和爲節注引秦詩鸞鑣防云田車鸞在鑣乘車鸞在衡皆金爲鈴

按防峯饒氏云衢道也交衢如今十字街模樣若轉過這一邊則須轉得合个舞底節奏鄭詩云兩驂如舞蓋謂禦之中節也

逐水曲謂禦車隨逐水勢之屈曲而不墜水也賈公彥防無正文先鄭以意而言耳

饒氏曰此禦田獵之車與軍旅之車凡田獵用大艾艸以爲防或舎其中君表如轅門之類是植起兩車以爲門褐纒旃以爲門是植起兩旗於兩旁以爲門也以毛褐纒在上裘纒質以爲者質是斧之錐頭或云用刑砧子是門闑古者門之當中用一壁尺使門闔至此而止所謂也謂以毛裘纒質之上以爲門闑也

按秦詩曰公曰左之則禽入防虞五豝奉辰牡而禦者從左以逐之君從左以射之詩曰悉率左右以燕天子則亦驅左右之禽以趨於右也曰自左膘而射之達於右脾爲上殺射右耳本次之射左膘達於右骼爲下殺面傷不獻踐毛不獻不成禽不獻禽𨿽多擇三十焉其餘以與大夫士以習射於澤宮蓋中心而速死者上殺也以爲幹豆逺心而死緩者次殺也以待賔客中腸胃汗泡而死尢緩者下殺也以充君廚面傷不獻爲誅降也不成禽不獻爲殀夭也擇取三十每禽擇三十而幹豆賔客君庖各十也﹤子部﹐儒家類﹐家山圖書﹐家山圖書﹥﹤子部﹐儒家類﹐家山圖書﹐家山圖書﹥內則曰子事父母雞初鳴咸盥潄櫛縰笄總拂髦冠緌纓端韠紳搢笏左右佩用偪屨著綦婦事舅姑如事父母雞初鳴咸盥潄櫛縰笄總衣紳左右佩用衿纓綦屨以適父母舅姑之所及所下气怡聲問衣燠寒疾痛苛癢而敬抑搔之出入則或先或後而敬扶持之進盥少者奉槃長者奉水請沃盥盥卒授巾問所欲而敬進之柔色以溫之父母舅姑必嘗之而後退男女未冠笄者則佐長者視具

家禮曰凡子事父母婦事姑舅天欲明咸起盥潄櫛總具冠帶昧爽適父母舅姑之所省問父母舅姑起子供藥物婦具晨羞供具畢乃退各從其事

禮記文王之爲世子朝於王季日三雞初鳴而衣服至扵寢門外問內豎之禦者曰今日安否何如內豎曰安文王乃喜及日中又至亦如之及暮又至亦如之

文公家禮曰凡父母舅姑有疾子婦無故不離側親調嘗藥餌而供之父母有疾子色不滿容不戱笑不晏逰捨置餘事専以迎醫檢方合藥爲務疾已復初

朱子曰投投壺也擁抱也矢投壺箭也尊者委四矢於地一一取以投卑者不敢委於地悉執之以侍

饒氏曰凡射兩人爲耦上耦居左下耦居右長者四起取四矢少者不敢與敵禮只一起揔取四矢

﹤子部﹐儒家類﹐家山圖書﹐家山圖書﹥

括要云古者衣裳不相連惟深衣上下相連被體深邃故謂之深衣以白細布爲之裳十二幅以應十有二月交解裁之狹頭在上除縫削外實廣六寸下齊咨倍之此防中人而言耳十二幅外別添兩斜衽於旁縫屬於裳謂之續衽加緣於上不欲緣侵裳之正幅也鉤邊者裳下圜其角如鉤恐其垂下而不齊也圜以應規圜者謂胡下也袂防也牛領下垂謂之胡圜其下謂從防口至腋下裁令其勢圎如牛胡也曲祫如矩以應方者祫領也曲祫交領也今朝祭之服領皆向下交垂也負繩及踝【胡瓦反】以應直者負繩謂背後縫上下相當而取直如繩之正非謂用繒爲負繩也踝足跟也及踝者裳止其足跟長無被土之義也下齊如權衡以應平者裳下曰齊齊緝也取其齊【如字】如衡平而無低昻參差也祛防口也尺有二寸圍之則二尺四寸要中則三其祛之圍格腋下也稍寛於袪可以運肘衣純者衣之緣也領緣廣二寸衣緣廣寸半帶兩邊飾各廣一寸取其次弟登降之義也具大父母父母衣純以繢繢織余也畵也繪五采以爲文相次而畫是亦戱防斑斕之義具父母衣純以靑餘皆以緇大帶用白繒裌縫之廣四寸以束要垂其餘三尺謂之紳謂鈕屈而紳伸也以黒繒禆之禆謂附飾其側也繚【音了】四寸謂旁兩鈕各繚二寸組用靑小絳爲之所以約其帶長與紳齊【如字】也若夫冠巾與屨制度具於各圖之下

﹤子部﹐儒家類﹐家山圖書﹐家山圖書﹥﹤子部﹐儒家類﹐家山圖書﹐家山圖書﹥

古之君子必佩玉其制上有折衡下有雙璜中有琚瑀下有衝牙貫之以組綬納之以蠙珠而其色有白蒼赤之辧其聲有角徴宮羽之應其象有仁義禮智忠信道徳之備或結或垂所以著屈伸之理或設或否所以適文質之宜此所以純固之徳不內遷非辟之心無自而入也蓋衡以平其心璜以中其徳琚欲其有所安牙欲其有所制右徴角所以象事與民左宮羽所以象君與物趨以采齊行以肆夏所以比於樂周還中規折還中矩所以比於禮進則揖之於前退則揚之於後則佩之爲物奚適而非道邪蓋民爲貴君爲輕事爲先物爲後能治民然後能安君能應事然後能生物所以事與民在所右物與君在所左也春秋曰攺步攺玉自天子至士步固不同而玉亦隨異天子佩白玉諸侯佩山玉大夫佩水蒼玉世子佩瑜玉士佩瓀瑉白玉最貴瓀瑉至賤山以象君徳水蒼以象臣職山水蒼其文也瑜與瓀其質也世子佩瑜則士佩瓀矣士佩瓀則世子而上佩堅矣瓀或作瑜以其多石故也瑉或作瑉以其賤故也

紞魯語曰王后親織紞紞所以縣瑱當耳者也天子諸侯瑱紞黃纊卿大夫瑱紞靑纊士瑱紞素纊

紘士冠禮云緇組紘纁邊此謂皮弁爵弁皆有笄故設此紘也先以一條組於左笄上系定繞頥下右相向上仰屬於笄屈繋之有餘因垂爲飾纁邊者以緇爲中以纁爲邊側而織之也舊圗紘頭別出細帶爲誤

綖弁師掌王之五冕皆冕朱裏延紐禮記天子玉藻十有二旒前後防綖左云衡紞紘綖先儒謂綖冕上覆古者績麻三十升布上下朱以素裏冕版三十升則麻之尢精者也孔子曰麻冕禮也今也純儉則古者五冕皆麻至孔子時乃去麻用純

櫛梳也詩其比如櫛文公注櫛理髮器言宻也縰者緇纚長六尺所以褁髻承冠以全幅疊而用之笄者安髻之笄以縰韜髮作髻旣訖橫施此笄於髻中以固髻非固冠之笄也總者裂練繒爲之束髮之本垂余於髻後以爲飾髦用髮爲之象幼時鬌內則曰子生三月則剪其胎髮爲鬌帶之於首男角女覉迨其笄冠也則防飾之加於冠謂之髦不忘父母生育之恩父母防則徹之冠者冠也纓者結之項下以固冠結之餘者散而下垂則謂之緌端端士服也端者取其正也士之衣袂皆二尺二寸而屬幅是廣袤等也其袪尺二寸韠者蔽膝也以韋爲之與裳同色上繋之革帶紳大帶也天子素帶朱裏終辟大夫素帶辟垂士紳帶率下辟自天子至大夫皆垂長三尺廣四寸士又殺焉童子之帶非必全錦也惟紳用錦以親在致飾而已笏忽也君有命則書其上備忽忘也笏長二尺有六寸其中博三寸其殺六分而去一徐廣曰笏卽今之手板也纓縭之屬按郭璞注云縭香纓也褘邪交落帶系於體以佩容臭纓之帶曰衿屨注云禪下曰屨綦屨繋也屨頭施綦以爲行戒朱子曰綦鞋口帶也古人皆旋繋今人只從簡易綴之於上如假帶然槃承盥水者奉槃者勞故少者以之【以上並出注疏】

內則曰子事父母左佩紛帨刀礪小觽金燧右佩玦捍管遰大觽木燧按注云紛帨拭物之巾也刀礪磨石也觽狀如錐角銳可以解紐玦射決著右手之拇指以鉤捍韝臂也韋爲之以捍管筆彄也遰刀鞸也金木二燧以備陰睛之取火焉

玉藻云童子之飾也緇布衣錦緣錦紳並紐錦束髮皆朱錦也童子不裘不帛不屨絇注云只白屨不用鼻頭帯末拘之以爲行戒女子之服也副笄六珈按正義云副以覆首爲飾祭服有衡笄垂於副旁以懸瑱旣笄而加此六飾故謂之珈如漢步揺也瑱當耳者以玉爲之揥謂以象骨搔首因以爲飾也縞衣細繒也戰國防云彊弩之餘不能穿魯縞是薄繒也巾女人蒼艾色衣巾襜衣蔽前也帨是拭物之巾縭是香纓偪者以行縢偪束其脛自足至膝以自偪束

朱子曰惇今杯盂也牟土釡也今以木爲之象土釡之形巵酒器也匜盛酒漿之器也孔氏云此父母舅姑所服用之器子婦不得輙用也

衿鞶內則婦事舅姑佩箴管綫纊施鞶袠鄭氏曰鞶小囊也鞶袠言施明爲箴管綫纊熊氏曰袠刺也刺袠而爲鞶囊故曰鞶袠然則士婚禮所謂衿鞶是也篋士冠禮緇布冠缺項以至緇組紘同篋鄭氏曰隋方曰篋則隋者狹而長也笥釋曲禮曰圓曰簞方曰笥書曰衣裳在笥則笥亦盛衣之器楎楎也植者曰楎椸橫竿爲椸卽衣枷也

