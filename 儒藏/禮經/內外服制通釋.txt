

欽定四庫全書

經部四

內外服制通釋

禮類二【附錄】

提要

【臣】等謹案內外服制通釋七卷宋車垓撰垓字經臣天臺人咸淳中由特奏名授迪功郎浦城縣尉以年老不赴徳祐二年卒垓及從兄若水皆受業於季父安行安行受業於陳埴埴受業於朱子故垓是書一仿文公家禮而補其所未備有圖有說有名義有提要凡正服義服加服降服皆推闡明晰具有條理牟楷序謂家禮著所當然此釋其所以然蓋不誣也朱彛尊經義考曰車氏書余所儲者闕第八卷

以後卷八書目爲三殤以次降服如應服期而殤者則降服大功應服大功而殤者降服小功應服小功而殤者降服緦麻卷九爲深衣疑義其標題則仍稱九卷注存而不注闕蓋未敢斷後二卷之必佚然今所傳冩皆與彛尊本同則此二卷已佚矣據馬良驥所作垓行狀其深衣疑義本別爲一書特附錄於此書之後良驥所舉用皇氏廣頭在下之注以續袵爲裳之上衣之旁者說亦頗合惜其全文不可睹也乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

余聞雙峯先生服制有書舊矣而常恨莫之見也年幾耳順先生之子大雅翁始編以示余且俾題其首余以晚學辭弗獲遂爲之言曰美哉是書其文公家禮之羽翼歟或曰喪服之制家禮備矣此書之作不殆於贅乎哉余謂不然家禮著其所當然此則釋其所當然也孔子曰民可使由之不可使知之徒由之而不求以知之可乎哉此先生之書所以作也然禮有冠昏喪祭而此獨有取於喪又何歟禮之行由於俗之厚俗之厚由於喪之重也周公所以成周家忠厚之俗亦惟喪祭之重而已喪祭之重民俗之厚也民俗厚而後冠昏之禮可行矣噫親喪固所自盡也世降俗澆齊斬且莫之盡況期功乎期功之正者且莫之盡況若義若降若加者乎噫安得如先生者出而司風俗之柄卽是書而躬行之且律天下之人盡行之則變澆爲淳有不難者矣噫後之人讀是書而昧於天理者烏足以知先生之心哉先生姓車氏諱垓字經臣玉峯先生之委也至元後已夘暢月下澣葛屋野人牟楷仲裴謹序

欽定四庫全書

內外服制通釋卷一

宋車垓撰

﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥﹤經部﹐禮類﹐儀禮之屬﹐內外服制通釋﹐卷一﹥

內外服制通釋卷一

欽定四庫全書

內外服制通釋卷二

宋車垓撰

五服喪制名義

斬衰服

斬不緝也爲父喪痛切至甚其服上下四旁皆不緝若刀斧斬剉而成故曰斬衰五服衰裳制度云在上曰縗在下曰裳凡衰外削幅裳內削幅外削幅者謂縫之邊幅向外也內削幅者謂縫之邊幅向內也五服之制皆準此又云衰者摧也以孝子有哀摧之心也禮云父服宜苴麻苴麻連根麻也不去根不浸緝不擇洗不殺邊其服用三升布爲之升八十縷布闊二尺二寸經止二百四十縷則布極其麄矣故以爲斬衰之服也不去其根者謂父子之道不絕其根本也【苴子余切】

齊衰服

齊音咨緝也服制與斬衰同但上下四旁皆緶緝之耳禮雲母服用枲麻枲麻乃麻中黒色而多子者其麻亦不浸緝亦不擇洗其服用三升半布爲之則其經當二百八十縷矣所以微異於斬衰之布也唐開元以前呼爲齊【音齊】謂母沒而其子齋戒三年也明皇以後攺爲齊【音咨】衰【枲想裏切】

斬衰杖

用自死竹下連根爲之故名曰苴杖長不過心蓋取齊其心存其節也凡子爲父用竹杖者何也謂父母子之天竹圓亦象天竹內外有節象子於父亦有內外之痛竹貫四時而不變子爲父哀痛亦經寒溫而不攺也下連根者謂父子之道不絕其根本也苴杖削杖皆長齊心者蓋杖所以扶病病必從心起故杖之長短必以心爲防也禮曰童子不杖不能病也注謂庶童子也若當室童子則必用杖耳愚謂當室童子亦十嵗以上者乃能杖也家禮云凡婦人皆不杖蓋酌古準今之意宜從之凡杖皆以根向下順其性也

齊衰杖

用桐木爲之削取上圓下方名曰削杖長與苴杖同也凡子爲母用桐削杖何也謂桐之爲言同也欲取同心悲痛同於父也又以桐外無節象家無二尊也必削使下方者取母象於地也又桐之子隨枝葉而生象母能生子無絕道

寢苫枕凷

按禮居父母喪三月臥茒蓋苫枕凷【音塊】注云臥茒爲茒有刃蓋苫爲苫有芒枕凷以土塊爲枕使孝子席枕不完睡臥不安以思其父母也

百日卒哭

父母喪百日內哭無時亦無常處但哀至卽哭耳百日之外止於靈座前朝夕哭而已其他時他處𨿽哀至亦不哭故曰卒哭禮三月而葬葬而虞虞而卒哭皆有祭卒哭祭後孝子可以疏食水飲寢席枕木矣

十三月小祥

自始死之月數起至次年所死之月凡十三月矣是名曰小祥祥者練也善也吉也孝子至此設小祥之祭祭畢則除首絰去負版辟領衰而服練服也練服謂以熟布爲冠服也蓋漸漸去防卽吉之意也

二十五月大祥

自始死之月數起至第三年所死之月凡二十五月矣是名曰大祥大祥者大吉也孝子至此設大祥之祭祭畢奉神主入祠堂撤靈座去衰裳棄絰杖而服禫服也禫服者謂以黔布爲冠服也禮所謂喪二十五月而畢者蓋亦言禫也

二十七月禫祭

禮曰大祥之後中月而禫鄭氏曰中間也朱子曰間一月也自初喪至此不計閏凡二十七月謂如正月大祥方二十五月祥祭之後卽服禫服至於二月則二十六月也又及乎三月然後方滿二十七月卻於三月之內選卜一日行禫祭禮是則所謂二十七月而禫祭也間月而禫者正謂祥祭與禫祭相間一月也

逾月從吉

禫祭𨿽畢孝子猶未忍遽卽吉也故又服此禫服盡此月之終至於次月之攺朔然後除禫服服吉服而行吉事是則所謂逾月從吉也逾月云者蓋以攺朔爲月非以三十日爲月也故禮云徹晦至朔爲逾月已上皆從鄭氏之說也

喪稱三年

實計二十七月而謂之三年者蓋以年辰計之而不以月日計之也謂如子年死至醜年而小祥又至寅年而大祥旣跨涉子丑寅三年矣故謂之三年也

正服

正先祖之體本族之正也故曰正服

加服

加者增也本體輕而增之扵重如孫爲祖本服期或以嫡孫承祖則服斬衰三年若此之類名曰加服

降服

降者下也減也本服重而減之從輕如子爲父母本服三年或爲人後則爲本生服期年耳若此之類名爲降服

義服

元非本族以義相聚而爲之服如夫爲妻舅姑爲子婦之類名曰義服

齊衰杖期【唐明皇諱基攺期爲周至宋紹興詔敕中方攺周爲期】

服制與三年者同但用尋常次等生麻布爲之【禮用四升五升布】不裁濶中不用負版衰爲稍異耳服此服而持哭杖自初喪數至十一个月而練十三个月而祥十五个月而禫然後除之

齊衰不杖期

服制與杖期同但不持哭杖至周年而止耳

齊衰五月

服制同上但服五个月而除之也

齊衰三月

服制同上但服三个月而除之也

大功九月

服制同上但用稍緦熟麻布爲之【禮用八升九升布】大功小功云者以治布之功有精粗而言也大功之服比期親之情而又疎比小功緦麻而又大故名之曰大功服此服至九个月而除之或爲期喪而中殤者則亦以大功至七个月而除之禮曰九月七月之喪三時者是也

小功五月

服制同上其布又細於大功之布故曰小功【禮用十升十升布】服此服至五个月而除之也聖人制服而分五等正以人之情義有親疎逺近之殊故自斬衰而下布漸加細而月漸加少以別其親疎逺近也小功之服比期親大功之情又逺矣故【闕】孝之月減小功之半也

緦麻三月

服制同上但以極細熟麻布爲之緦卽絲之義也【禮布用十五升抽其半抽其半者八十縷爲一升乃千二百縷抽其半六百縷世俗以爲九升半升闕

服簆用闕縷此一服簆闕縷如今時單串布可謂細而疎最輕也】白虎通云緦麻之布用麻與絲相兼而成故曰緦麻今世俗以落機熟薴布爲之或以生絹爲之蓋省約也然亦未嘗用縗裳之制但爲襴衫而已要亦以其服之至輕故也緦麻之服盡三月而止者蓋三月爲一時亦天道之小變也

三殤之服

殤者傷也以其年幼而亡可悲傷也故謂之殤三殤者長殤中殤下殤也男女年八嵗至十一嵗爲下殤十二嵗至十五嵗爲中殤十六嵗至十九嵗爲長殤凡爲殤服者皆於本服內以次降一等如應服期而長殤則降服大功九月中殤則大功七月下殤則小功五月應服大功而長殤則降服小功五月中殤下殤則緦麻三月應服小功而長殤則降服緦中下殤則無服也不滿八嵗者爲無服之殤哭之以日易月本服期者哭之以十三日大功九日小功五日緦麻三日是之謂三殤之服也男已娶女許嫁皆不以殤論也其詳又具五服圖說之後

無服謂之袒免親

袒免親蓋五服之外五世之親也袒謂偏脫一袖也臨喪而袒所以示哀苦之勞也免謂裂布廣寸自項向前交於額上卻繞髻如著掠頭也古者五服之人將帶首絰必先之以免故於五世之親而以袒免爲服也然袒免之儀其廢久矣故今之人𨿽齊衰帶絰而亦未嘗免也是以於五世之親不爲袒免之服止於成服之日白襴縞巾弔哭而已【免音問】

攺葬服

韓文公攺葬服議云經曰攺葬緦谷梁傳亦曰攺葬之禮緦舉下緬也此皆謂子於父母其他則皆無服云云又曰衛司徒文子攺葬其叔父問服於子思子思曰禮父母攺葬緦旣葬而除之不忍無服送至親也非父母則無服也無服亦弔服而加麻此又其著者也云云或曰經稱攺葬緦而不著其月數則似三月而後除也子思之對文子則曰旣葬而除之今宜如何曰自啟至於旣葬而三月則除之未三月則服以終三月也曰妻爲夫如何曰如子【已上皆韓公之議也】愚竊謂攺葬之禮多行於除服從吉之餘聖人謂孝子不可以吉服送至親也故令以緦服將事特用此至輕之防服以別異於吉服耳若有取於緦麻三月之制也故經止言攺葬緦而不著其月數也子思旣葬而除之說得其旨矣韓公服終三月之議蓋本於儀禮注疏之失非聖人意也

朋友服議

魯齋王柏咸淳戊辰臘月十有九夜承北山何先生之訃次早排闗往哭之旣斂僕𨿽以深衣入哭隠之於心疑所服之未稱也自吾夫子之喪門人不立正服乃以義起若喪父而爲心喪程子曰師可立服不可立也當以情之厚薄事之大小處之若顏閔之於孔子𨿽斬衰三年可也其成已之功若君父並其次各有淺深稱其情而已僕於北山受教爲甚深豈可自同於流俗因思儀禮喪服有朋友麻三字豈非朋友之服乎鄭康成云朋友𨿽無親有同道之恩相爲服緦之絰帶又曰士以緦麻爲喪服其弔服則疑衰疑之爲言擬也緦麻之布十五升疑衰十四升卽白麻深衣擬於吉服也蓋緦衰服之極輕者也他無服矣止有弔服所以擬之注云弔服如麻其師與朋友同旣葬除之疏云以白布深衣庶人之常服又尊卑未成服以前服之故庶人得爲弔服素冠吉履無絇其弔服圖云庶人弔服素委貌白布深衣士朋友相爲服弔服加麻加麻者卽加緦之絰帶是爲疑衰或曰深衣吉服也而可爲弔服乎僕曰注固已云擬於吉服也況非正爲弔服親疾病時男女攺服注云庶人服深衣又曰子爲父斬衰屍旣襲衣十五升布深衣扱上袵徒跣交手哭是孝子未成服亦服深衣也或者又曰安知深衣爲弔服又爲麻純乎僕曰純之以采者曰深衣純之以麻者曰麻衣純之以素者曰長衣以采緣之袖長在外則曰中衣又各自有名不可亂也或又曰子創爲此服豈不驚世駭俗人將指爲怪民矣僕曰以深衣爲弔服鄕閭亦行之但未有麻耳是服也勉齋黃先生考之爲至詳其書進之於朝藏於祕省板行天下非一家之私書也遵而行之豈得爲過僕於北山成服日服深衣加絰帶冠加絲武卽素委貌覆以白巾見者未嘗以爲怪越數日通齋葉仲成父來弔僕問昔日毅齋之喪門人何服曰初遭喪時朋友以襴襆加布帶其後共考儀禮至葬時方以深衣加絰帶僕於是釋然知其無戾於禮也故作朋友服議【絇音劬履頭繩履飾也純音準緣也委貎乃冠冕之屬也】

愚昔侍兄玉峯肄業上蔡書堂時堂長魯齋出示此議愚於勉齋之書未曽得見今於此議又恐不行於世故並附於通釋之後俾世之師友者知之而不可忽也

五服提要

緦麻之親有四

曽祖兄弟

祖從父兄弟

父再從兄弟

身之三從兄弟

小功之親有三

祖之兄弟

父之從父兄弟

身之再從兄弟

男子無大功尊

按禮男子於髙祖服緦麻曽祖服小功祖服期父母三年是無大功尊也

大功尊

按禮男子無大功尊惟婦人於夫之祖父母及夫伯叔父母是大功尊

大功長

謂從父兄姊之類無大功以上親者伯叔父母姑兄姊是也

小功尊

謂從祖祖父母姑從祖伯叔父母姑外祖父母舅從母之類

小功長

謂從祖兄姊之類

袒免

按禮有五刑統議曰緦麻之外卽是袒免

髙祖兄弟

曽祖從父兄弟

祖再從兄弟

父三從兄弟

身之四從兄弟

女嫁反在父之室

謂女在夫家本爲父母降服期若降服未滿被出則服其本服三年如降服已滿被出則不復服也

嫡孫爲祖

謂承重者承髙曽祖亦如之

父爲長子重

謂其當先祖之正體將代已爲宗廟主者故庶子不得爲長子三年不繼祖與禰也庶子之嫡孫乃得爲其嫡子三年

凡婦人皆不杖

按禮經圖多有婦人杖文然此乃文公防酌時宜之特筆也門人楊復不曉師意輒加論辯且以未得是正爲恨何其疎也

內外服制通釋卷二

欽定四庫全書

內外服制通釋卷三

宋車垓撰

五服圖說

斬衰三年

正服

子爲父

父

釋曰白虎通云父矩也以矩度教子也又爲考成也言成徳也又云父者覆也謂如天之覆於下也萬物本乎天而生於地男女本乎父而生於母故天髙而地下父尊而母卑是以尊父如天也故子爲父服斬衰三年爲母則齊衰也

加服

嫡孫父卒爲祖【謂若曾髙祖承重者也】

甲【父之長子祖之嫡孫】

祖

父【祖之嫡子先祖而亡】乙【父之次子祖之眾孫】

丙【父之眾子】

釋曰廣雅云孫順也順於祖也許愼雲從子從系系續也言順續先祖之後也嫡孫爲祖者若有嫡子則無嫡孫謂如父生三子其長子爲祖之長孫父旣先祖而亡則長孫爲嫡孫承祖重則服斬衰三年而眾孫則服期而已或父在而祖亡則長孫與眾孫同故曰有嫡子無嫡孫也

父爲長子【謂嫡子當爲後者也】

甲【嫡長子】

父【承祖父後者】

乙【次子】

丙【眾子】

釋曰廣雅云子孜也以孝事父常孜孜也父者子之天髙尊義重莫如父母昊天罔極之恩故子爲父服三年之重服而父爲長子亦服三年之重服者蓋重其當先祖之正體將代已爲宗廟主非眾子比也若眾子爲父則不得爲長子三年不承宗也【先祖正體者嫡嫡相承也正爲體在長子之正傳正於髙祖體重其正服故三年】

義服

婦爲舅

舅【夫之父】

婦身

釋曰說文云婦服也從女從帚持帚灑掃也白虎通云婦者服也以禮屈服於舅姑者也舅者舊也舊老人之稱也尊如父而非父者舅也夫旣爲父服斬衰三年故婦亦從夫服斬衰三年也若夫爲髙曽祖後者其妻從服亦如之謂嫡孫承祖重或曽嫡孫承曽髙祖重服斬衰三年者其妻亦從服斬衰三年也【周及唐齊衰期宋幹徳三年十一月勅攺服斬衰三年】

爲人後者爲所後父

祖【所後祖也】

父【所後父也無子立兄弟之子以爲後】爲人後者身

釋曰爲人後者爲之子也故爲所後父服斬衰三年或爲所後祖承重亦如之而爲本生父則降服不杖期而已若夫爲人後妻則從夫服其服也

妻爲夫

夫

妻身

釋曰白虎通云夫者扶也以道扶接也妻者齊也禮云夫者妻之天也飲食存亡貴賤聽於夫命夫至尊也故妻爲夫義服斬衰三年也馬融曰婦人天夫故曰至尊

妾爲夫君

夫君

妾身【有子者也】

釋曰妾接也接奉夫君如妻之體也古者立昬契爲妾者妾與婢同元有顧契主人通幸爲妾不通幸爲婢又名例勅云五品以上妾得用子防又戶令妻犯七出內惡疾而夫不忍離棄者明聽娶妾昬如妻禮故今俗呼爲小妻也妾謂夫爲君者君至尊也妻爲夫且斬衰則妾爲夫君安得而不斬衰乎

齊衰三年

正服

子爲母

母

子身【長子眾子養子皆同】

釋曰廣雅雲母牧也牧養也言養育子也又爲妣嫓也嫓匹於夫也禮云生曰母死曰妣論語云子生三年然後免於父母之懷夫三年之喪天下之通喪也律云父母之喪終身憂戚三年從吉自爲達禮也庶子爲嫡母庶子爲其母亦同而爲父後則降爲緦也

加服

嫡孫父卒爲祖母

甲【嫡】

祖母【祖父先亡】

母【父先亡】

乙【眾】

丙【眾】

釋曰義與嫡孫爲祖同但爲祖母則服齊衰三年若祖在則止服杖期耳

母爲長子【當爲後者也】

甲【嫡長子】

母

乙【次皆眾子】

丙

釋曰父爲長子服斬衰三年者則母亦爲之服齊衰三年也

義服

婦爲姑

姑【夫之母】

婦身

釋曰白虎通云姑者故也故老人之稱也親如母而非母者姑也婦視姑如母故爲姑服齊衰三年而爲本生母則降服不杖期而已或夫爲祖後及曽髙祖後服重服服者其婦從服亦如之

爲人後者爲所後母

祖【所後祖也】

母【所後母也】

爲人後者身釋曰爲人後者旣爲所後父服斬衰三年則爲所後母服齊衰三年也若爲所後祖承重亦如之

爲繼母

正母【父先娶生已者也】

父

子身

繼母【父後娶者也】

釋曰正母死或被出而父別娶者謂之繼母繼母者繼吾親母之體也故子亦爲之義服齊衰三年也

爲慈母

庶母【父妾生已而亡】

嫡母【父正室】

子身

慈母【父妾養已者】

釋曰庶母早死父命他妾無子者養已是爲慈母慈養義重比同親母故子亦爲義服齊衰三年也若嫡母在則降

爲養母

養母

子身

釋曰養母者謂養育同宗之子及異姓三嵗以下遺棄之子者也子得其收養以至長大恩義非輕比同親母故亦宜爲義服齊衰三年也

繼母爲長子

正母【父先娶生已者】

父

長子

繼母身【父後娶者】

釋曰繼母者繼吾母之體也子爲繼母義服齊衰三年則繼母之於長子亦猶親母之於長子也故合爲義服齊衰三年

妾爲君之長子

夫君

嫡長子

女君

次子

妾身

庶子

釋曰生子之妾謂主人曰夫君謂主母曰女君君之長子乃爲後承重者也父母尙爲之服重服三年其妾亦合從服也

內外服制通釋卷三

欽定四庫全書

內外服制通釋卷四

宋車垓撰齊衰杖期

正服

嫡孫父卒祖在爲祖母

祖母【祖父存】父【先祖而卒】

嫡孫身

釋曰嫡孫旣承祖後本爲祖母服齊衰三年祖父在則爲服齊衰杖期而已

降服

爲嫁母出母

母【父卒母嫁曰嫁母父在母出曰出母】子身

釋曰嫁母出母於吾父則義絕矣故子爲之降服齊衰杖期蓋子爲母本服三年今以嫁出故故降之從輕也若子爲父後承重者則不爲服止申心喪謂與尊者爲體不敢服其私親也漢石渠義問父卒母嫁爲之何服蕭太傅云當服期爲父後則不服弟元成以爲父沒則母無出嫁之義王者不爲無義制禮若服期則是子貶母也故不制服宣帝詔曰婦人上不養舅姑中不奉祭祀下不慈子是自絕也故聖人不爲制服若明子無貶母之義元成議是也愚竊謂所議嫁母一節若子可依而母攺嫁宜從元成之議若子不可依母不得已而攺嫁者則爲服杖期不爲過也

義服

爲父卒繼母嫁而已從之者

甲父【卒】

乙母【父先娶亡】

子身

丙母【父後娶】

釋曰甲父先娶乙母而生已乙母亡父再娶丙母是爲繼母后甲父卒繼母再嫁他人而已從之以寄育焉繼母亡則已爲服齊衰杖期義服也繼母爲其子亦義服不杖期若繼母嫁而已不從之及繼母被出者皆無服也

夫爲妻

夫身

妻

釋曰禮云生曰妻死曰嬪妻者齊也與夫齊體之人𨿽異姓共處其義則深故妻亡而夫義服齊衰杖期按禮父母在爲妻不杖【嬪毗賓切】

齊衰不杖期

正服

爲祖父母【女𨿽適人不降】

祖父母

父母

男女孫身

釋曰祖父母者父之父母也孫爲祖父母正服不杖期孫女𨿽適人不降若嫡孫承重者則加服齊斬三年

爲庶祖母

庶祖母【父所生母】父母

子孫身

釋曰庶祖母亦祖母也故孫亦爲服不杖期也若孫承祖父後則不服

爲伯叔父

伯父

祖

父

叔父

釋曰伯父叔父謂父之親兄弟也伯叔父視侄猶子而爲侄服不杖期故侄爲伯叔父亦服不杖期也

爲兄弟

兄

父母

已身

弟

釋曰兄弟者已之親兄弟也廣雅云兄況也況於父也弟悌也順於兄也故兄爲弟弟爲兄皆服不杖期也

爲眾子

父母身

眾子

釋曰眾子者除嫡長子外其餘若正若庶若男若女若養人之子皆謂之眾子父母並爲服不杖期若妾子𨿽最長亦與眾子同也

爲兄弟之子

兄

子【女在室同】

父母

已身

弟

子【女在室同】

釋曰或爲兄之子或爲弟之子皆服不杖期也夫爲眾子則不杖期而爲兄弟之子亦不杖期何也曰兄弟之子猶子也蓋引而進之也

爲姑姊妹女在室及適人無主者

姑

姊

祖

父

已身

女

姑

妹

釋曰徐鍇云姑故也言尊如故也姊咨也以其先生可咨問也說文云妹女弟也又謂之媦廣雅云女如也白虎通云言如人也徐鍇云女子從父之教從夫之命故曰如人也謂姑姊妹女未適人而亡者則已爲服不杖期也或已適人而喪夫無子是無夫與子爲祭主此乃人之所哀憐故不忍降之大功而亦爲服不杖期也

婦人無夫與子者爲其兄弟姊妹及兄弟之子

兄弟

子【女在室同】

父母

女身

姊妹【在室者】

釋曰已適人之婦人於兄弟姊妹侄本降服大功今旣無夫無子則不敢降而爲服不杖期蓋婦人有歸宗之義也

妾爲其子

妾身

子

釋曰妾爲其子卽母爲子也故服不杖期若其子承祖父後則其母合爲服齊衰三年

加服

爲嫡孫【有嫡子無嫡孫】

父母身嫡子【亡】嫡孫嫡曽孫嫡孫釋曰祖爲孫本服大功而爲承重之嫡孫則服不杖期也有嫡子無嫡孫者謂祖父若有嫡子在則更不立嫡孫也凡爲後承嫡者𨿽曽孫孫亦與嫡孫同假如曽孫與曽祖父承重玄孫與髙祖父承重其曽髙二祖服曽玄二孫服亦與嫡孫同也

女適人者爲兄弟之爲父後者

兄【爲父後者】

父母

女身【適人者】

弟【爲父後者】

釋曰女適人者爲兄弟本降服大功若兄弟爲父後承重者則爲加服不杖期也

降服

嫁母出母爲其子

母身【或父卒攺嫁之母或父在被出之母】子【母所生親子也子𨿽爲人後猶服也】釋曰父卒而母嫁與父在而母出則母於吾父有絕義矣故子爲之降服杖期然母之於子則義不絕也故仍爲子服不杖期

爲人後者爲本生父母

本生父母

子身【爲人後者】

釋曰子爲父母本服三年旣爲人後則以所後爲父母矣故爲本生父母降服不杖期申心喪三年

本生父母爲其子之爲人後者

本生父母身

子【爲人後者】

釋曰父母爲眾子本服不杖期子𨿽爲人後亦服也

女適人者爲父母

父母

女身【適人者】

釋曰女在室爲父母服與男子同已適人則降服不杖期也或降服未滿被出則仍爲父母服重服滿三年而止或降服已除被出則不必更服也

妾爲其父母

父母【妾之親也】

妾身

釋曰凡女適人者爲其私親皆降一等故爲人妻者爲其父母降服不杖期而妾於父母亦同

義服

繼母嫁爲前夫之子從已者

繼母身【再嫁者】

子【從繼母嫁者】

釋曰子無母而以繼母爲母矣及父卒又從繼母再嫁而寄育焉則繼母亦視之如子可也故爲義服不杖期卽父母爲眾子之服也

爲伯叔母

伯母

祖父母

父母

侄身

叔母

釋曰禮云其夫屬乎父道者妻皆母道也故侄呼伯父叔父之妻曰伯母叔母而亦爲服不杖期義服也

爲繼父同居者【謂子無大功以上親從母適人所適者亦無大功之親者】正父

嫁母

子身【從母再嫁與繼父同居者】

繼父

釋曰父卒子幼隨母適人呼所適者曰繼父子與繼父同居義聚故爲繼父義服不杖期也通典云繼父同居者服期夫死妻稚子幼無大功之親與之俱適人【馬融曰稚者幼小也無大功之親以收養之故母子俱行適人鄭曰妻稚未五十也子幼十五以下者也大功親謂堂兄弟同財者】所適者亦無大功之親而以其子之財貨爲之築宮廟於家之門外嵗時使之祀焉妻不敢與若是則得繼父之道故同居則服齊衰三月【鄭曰築宮於門外神不歆外族也此以恩報耳】

妾爲女君

女君【主人之嫡妻也】

妾身

釋曰妾謂主母曰女君者尊之也故爲義服齊衰不杖期

妾爲君之眾子

妾身【有子者也】

君之眾子

釋曰除夫君之嫡子外無問妻妾所生皆謂之眾子父母於眾子正服不杖期則妾亦合爲義服不杖期也夫妾爲君之眾子服卽庶母爲眾子服也然眾子爲庶母正服緦麻而庶母爲眾子則不杖期何也蓋庶母本妾也妾則賤而子則貴矣貴賤之殊輕重之別也且庶母之期也一則從夫君與主母而服已不得而殺也一則以賤妾之身將終養於夫君之家故於眾子之服亦不得而輕也

爲夫兄弟之子

夫兄

子【女在室同】

夫

妻

夫弟

子【女在室同】

釋曰此伯叔母爲夫侄服也夫侄呼已爲母則已視侄猶子也故爲義服不杖期卽父母爲眾子之服也

舅姑爲嫡婦

長子婦

舅姑身

眾子婦

釋曰嫡長子之婦謂之冡婦所以奉宗廟爲主婦者也非眾子婦比也故舅姑爲服不杖期而爲眾子婦則大功而已【周制爲嫡婦大功唐貞觀十四年侍中魏徵奏嫡子婦律服大功請加爲期上從之】

齊衰五月

正服

爲曽祖父母【曽孫女𨿽適人不降】

曽祖父母祖父母父母已身【是爲曽孫】釋曰曽重也謂重祖父母也曽孫於曽祖父母世𨿽稍逺義則至親故以小功之月數而服齊衰之重服也

齊衰三月

正服

爲髙祖父母【孫女𨿽適人不降】

髙祖【父母】曽祖【父母】祖【父母】父母孫身釋曰孫逮事髙祖父母亦慶幸事也義則至親世則逺矣故以緦麻之月數而服齊衰之重服也

義服

爲繼父不同居

繼父母【母之夫也】子身【嫁母之子也】

釋曰謂先同居而後不同居者也先曽同居則有寄育之恩相依之義矣故爲繼父義服齊衰三月也或𨿽同居而繼父有子已有大功以上親則亦與不同居例論亦止服不同居之服而已若原不同居則無服

內外服制通釋卷四

欽定四庫全書

內外服制通釋卷五

宋車垓撰大功九月

正服

爲從父兄弟姊妹

伯父

子女

祖

父

已身

叔父

子女

釋曰從父兄弟姊妹旣親堂伯叔之子女所謂堂兄弟姊妹也堂兄弟與親兄弟一間耳旣爲親兄弟服期則宜爲堂兄弟服大功也

爲眾孫男女

祖身

子

孫【女在室者】

釋曰自嫡孫外皆謂之眾孫也身旣爲眾子服期故宜爲眾孫服大功也

降服

爲女適人者

父母身

女適人者

釋曰女在室父母爲正服不杖期旣適人則爲降服大功也

爲伯叔父及兄弟及兄弟之子爲人後者

伯父

侄

祖

父

已身

叔父

侄【已上皆爲人後】

釋曰已於伯叔父及兄弟及兄弟之子本皆不杖期親也今彼旣出爲人後則與已又疏逺矣故爲之降服大功也若爲親伯叔父後則不降

爲姑姊妹及兄弟之女適人者

長姑

兄弟

侄

祖

父

已身

少姑

姊妹【已上皆適人者】

釋曰已於在室姑姊妹及兄弟之女本皆不杖期親也今旣適人則爲他家婦矣故爲之降服大功也

爲人後者爲伯叔父姑姊妹兄弟及兄弟之子

伯叔父

兄弟

侄

本生祖

本生父

已身【爲人後】

姑【在室者】

姊妹【在室者】

釋曰已於伯叔父姑姊妹兄弟侄本皆不杖期親也今已旣爲人後則以所後之宗爲重矣故於此數親皆降服大功也

女適人者爲伯叔父姑姊妹及兄弟之子

伯叔父

兄弟

侄

祖

父母

女身【適人者】

姑【在室者】

姊妹【在室者】

釋曰女在室於伯叔父姑姊妹兄弟侄本皆不杖期親也旣已適人則所重在夫家矣故於此數親皆降服大功也

女適人者爲嫁母出母

母【嫁母出母】

女身【適人者】

釋曰嫁女於母本降服不杖期母或爲父棄出或父卒再嫁則又降爲大功也

嫁母出母爲女適人者

母身【嫁母出母】

女【適人者】

釋曰母爲嫁女服大功正也母𨿽爲父棄出及父卒再嫁服亦同也或曰嫁女於嫁母出母服有降而嫁母出母於嫁女則無所降者何也蓋女爲母服由父而推母被出再嫁則非父之妻而失母之道矣故先王特降其服若母之於女則義無所從殺也故不降

義服

爲眾子婦

甲【長子妻爲嫡孫】

舅姑身

乙【餘皆眾子婦】

丙

釋曰自嫡子婦外皆眾子婦也舅姑爲嫡婦不杖期故爲眾婦服大功也【周制庶婦小功唐貞觀十四年侍中魏徵奏眾子婦舊服小功今請與凡弟子婦同爲大功宋朝因之】

爲兄弟子之婦

兄

侄婦

父

已身

弟

侄婦

釋曰已爲兄弟之子服不杖期矣則爲其妻宜服大功也

爲夫祖父母

夫祖父母

夫父母

妻身

釋曰孫於祖父母正服齊衰不杖期而其妻則止服大功也蓋孫於祖父母親也其妻於夫之祖父母則義也故服不從於夫若夫以嫡孫承祖父母重而其妻亦從服者此則重嫡孫故也

爲夫伯叔父母

夫伯父母

夫祖

夫父母

妻身

夫叔父母

釋曰夫爲伯叔父母服不杖期矣則妻宜爲之服大功也

爲夫兄弟之子婦

夫兄

子婦

夫父

妻身

夫弟

子婦

釋曰婦人旣爲夫兄弟之子服不杖期矣則宜爲其妻服大功也此則俗所謂伯叔母爲侄婦服也

夫爲人後其妻爲本生舅姑

夫本生父母

夫爲人後

妻身釋曰夫爲人後者爲本生父母降服不杖期矣則其妻爲本身舅姑宜又降爲大功也

爲人後及女適人者爲伯叔母

伯母

祖

父母

已身【爲人後者女適人者】

叔母

釋曰已於伯叔母本不杖期親也今已旣爲人後旣已適人則爲伯叔母降服大功也

爲夫兄弟之子爲人後及女適人者

夫兄弟

子女【爲人後適人者】

夫父

妻身

夫兄弟

子女【爲人後適人者】

釋曰伯叔母於夫之兄弟之子女本不杖期親也今彼旣爲人後旣已適人則伯叔母爲之降服大功也

內外服制通釋卷五

欽定四庫全書

內外服制通釋卷六

宋車垓撰小功五月

正服

爲從祖祖父從祖祖姑

從祖祖父【祖兄弟也】

曽祖

祖父

已身【侄孫也】

從祖祖姑【祖姊妹也】

釋曰此卽侄孫爲伯祖叔祖姑婆服也蓋伯祖叔祖姑婆爲侄孫服小功故侄孫爲之亦小功也

爲兄弟之孫

兄

子

孫【曰侄孫男女】

父

已身

弟

子

孫【曰侄孫男女】

釋曰此卽伯祖叔祖爲侄孫服也蓋侄孫爲伯祖叔祖服小功故伯祖叔祖爲侄孫亦小功也

爲從祖父從祖姑

伯祖

從祖父【父從兄弟也】

曽祖

祖

父

已身

叔祖

從祖姑【父從姊妹也】

釋曰此堂侄爲堂伯叔姑服也蓋堂伯叔姑爲堂侄服小功故堂侄爲之服亦小功也

爲從父兄弟之子

伯父

從兄

子

祖

父

已身

叔父

從弟

子

釋曰說義與前同此卽堂伯叔爲堂侄報服小功也

爲從祖兄弟姊妹

伯父

從祖伯父從祖兄弟

曽祖

祖

父

叔父

從祖叔父從祖姊妹

釋曰此所謂再從兄弟姊妹與已同曽祖者也已爲同祖之兄弟姊妹大功矣則爲同曽祖之兄弟姊妹宜服小功也

爲外祖父母及舅從母

舅【母兄弟也】

外祖父母母

甥身

從母【母姊妹也】

釋曰此卽母之父母兄弟姊妹也先王制服以本宗爲重故於父之父母兄弟姊妹皆不杖期而於母之父母兄弟姊妹則皆服小功也

爲甥

姊

子【曰甥】

父

舅身

妹

子【曰甥】

釋曰甥爲舅服小功故舅爲甥亦小功也

女爲姊妹之子

姊

子【曰甥】

父

女身

妹

子【曰甥】

釋曰親與前同此卽母姨爲甥服也甥爲姨服小功故姨爲甥亦小功也

爲同母異父之兄弟姊妹

甲父【母見嫁之夫】

子女【母先嫁所生者】

母

乙父【母再嫁之夫】

子女【母再嫁所生者】

釋曰母先嫁所生之子女與再嫁所生之子女兩家相謂爲同母異父之兄弟姊妹也以同母言若爲重以異父言則爲輕制禮者酌輕重之宜而定爲小功之服當矣若公叔木之大功狄儀之齊衰豈不失之過乎【木音庶出檀弓】

降服

爲孫爲人後者

已身

子

孫【爲人後】

釋曰祖爲孫正服大功孫旣爲人後則宜服小功也

爲孫女適人者

已身

子

孫女【適人者】

釋曰孫女旣適人則降爲小功也

爲從父兄弟之爲人後者

伯父

從父兄弟【爲人後】

祖

父

已身

叔父

從父兄弟【爲人後】

釋曰從父兄弟者謂親伯叔之子卽堂兄弟也已於親兄弟爲人後者旣降服大功則於堂兄弟之爲人後者宜降服小功也

爲從父姊妹適人者

伯父

從父姊妹【適人者】

祖

父

叔父

從父姊妹【適人者】

釋曰從父姊妹謂親伯叔之女堂姊妹也已於親姊妹之適人者已降服大功則於堂姊妹之適人者宜降服小功也

爲人後者爲從父兄弟姊妹

伯父

從父兄弟

本生祖本生父

已身爲人後者

叔父

從父姊妹

釋曰爲人後與女適人其義同也故已於從父兄弟姊妹本服大功今已旣爲人後則爲之降服小功也

女適人者爲從父兄弟姊妹

伯父

從父兄弟

祖

父

已身【女適人者】

叔父

從父姊妹

釋曰說與前同已在室於堂兄弟姊妹本服大功今已旣適人則爲降服小功也

爲人後者爲其姑姊妹侄之適人者

長姑

姊

侄

本生祖本生父

已身【爲人後者】

少姑

妹

侄【以上皆適人者】

釋曰已於姑姊妹侄本不杖期親也已旣爲人後而姑姊妹侄又適人則爲降服小功也

女適人者爲伯叔父兄弟侄之爲人後者

伯父

兄

侄

祖

父

已身【適人者】

叔父

弟

侄【以上皆爲人後】

釋曰女人於親伯叔兄弟侄本不杖期服也今已旣適人若伯若叔若兄若弟若侄又爲人後則皆爲降服小功也

義服

爲從祖祖母

從祖祖母

曽祖

祖

父

已身

從祖祖母

釋曰從祖祖母乃祖之兄弟之妻卽俗呼爲伯祖母叔祖母者是也已爲伯祖父叔祖父正服小功故爲伯祖母叔祖母亦義服小功也

爲夫兄弟之孫

夫兄

子

孫

夫父

妻身

夫弟

子

孫

釋曰此伯叔祖母爲侄孫服也伯叔祖爲侄孫正服小功故伯叔祖母亦爲之義服小功也

爲從祖母

伯祖

從祖母

曽祖

祖

父

已身

叔祖

從祖母

釋曰從祖母者卽父之堂兄弟之妻俗亦呼爲伯母叔母者也堂侄爲堂伯叔正服小功故爲堂伯母堂叔母亦義服小功也

爲夫從父兄弟之子

夫伯

夫從兄

子

夫祖

夫父

妻身

夫叔

夫從弟

子

釋曰此卽夫之堂侄也蓋堂伯叔母爲夫堂侄報服小功也

爲夫之姑姊妹

夫長姑

夫姊

夫祖

夫父

妻身

夫少姑

夫妹

釋曰婦人於夫之姑姊妹不問在室與適人皆爲義服小功也蓋婦人於夫之姑姊妹本無情分但以義而服小功之服可謂適輕重之宜矣故𨿽適人不降蓋亦引而進之之義也

女爲兄弟侄之妻

兄之妻

侄婦

父母

女身

弟之妻

侄婦

釋曰女於親兄弟侄之妻所謂兄嫂弟婦及侄婦者也爲之義服小功卽兄弟侄之妻與夫之姑姊妹相爲服也已𨿽適人亦不降

爲娣姒婦【或云妯娌】

長子婦

父母

夫子婦

釋曰娣姒者兄弟之妻相呼之名也長婦呼穉婦爲娣穉婦呼長婦爲姒蓋以自身之長少爲名不問夫之長幼也是皆以義而相聚故皆以小功相爲服也

爲兄弟之妻

兄妻

父

已身

弟婦

釋曰兄弟之妻所謂兄嫂弟婦也爲之義服小功蓋叔爲嫂服伯爲弟婦服也嫂叔相服說見下文

爲夫之兄弟

夫兄

夫父母

妻身

夫弟

釋曰妻稱夫之兄曰伯稱夫之弟曰叔皆爲義服小功也通典云嫂叔服議周制嫂叔不相爲服夫之兄弟何以無服也其夫屬乎父道者妻皆母道也其夫屬乎子道者妻皆婦道也謂弟之妻婦者是嫂亦可謂之母乎名者人治之大者也可無謹乎【道猶行也言婦人之性無常故嫁於父行則爲母行嫁於子行則爲婦行弟妻卑逺之故謂之婦兄嫂尊嚴之故謂之嫂亦可謂之母乎者言不可也嫂尊行也尊之之稱也是謂男女之禮制爾若以母婦之服服兄弟之妻兄弟之妻以舅子之服服已是亂昭穆之序也父母兄弟夫婦之理人倫之大也同姓後宗合族屬異姓主名治際防名者而男女有別是也】無服而爲位者惟嫂叔及婦人降而無服者麻【𨿽無服猶弔服加麻袒免爲哭位也正言叔尊嫂也兄妐於弟之妻則不能妐之容切夫之兄也】魏晉而降議論異同魏太尉蔣濟引小功章娣姒婦此三字嫂叔之父也晉成粲曰嫂叔應有服作傳者曠曰無服蔣濟引娣姒婦證非其義論云爲夫兄弟妻婦降一等則服夫之兄弟固已明矣尊卑相侔服則亦服由此論之嫂叔大功又得而從宋庾蔚之云蔣濟成粲蔑棄聖賢經傳而苟虛樹已說可謂乖於禮矣至唐貞觀十四年太宗謂侍臣曰同爨尙有緦麻之恩而嫂叔無服宜集學者詳議侍中魏徵等議曰嫂叔之不服蓋推而逺之也禮繼父同居則爲之服未嘗同居則不爲服從母之夫舅之妻二人不相爲服或曰同爨緦然則繼父之徒並非骨月服重由乎同爨恩輕在乎異居故知制服𨿽系於名亦緣恩之厚薄也或有長年之嫂遇孩提之叔劬勞鞠養情在於生同饑共寒契闊偕老譬同居之繼父與他人之同爨情義之淺深寧可同日在其生也愛之同於骨肉及其死也則推而逺之尋求本原深所未諭若推而逺之誠爲不可生而同居死同行路重其生而輕其死厚其始而薄其終稱情立文其義安在且事嫂見稱載籍非一鄭仲虞則見之必冠孔伋則哭之爲位此躬踐教義仁深孝友察其所行之旨豈非先覺者歟但於時上無哲王禮非下之所議遂使深情郁乎千載至理藏於萬古今屬欽明在辰聖人有作立爲中制宜服小功交相爲報庶合禮情制可開元五年左常侍元行衝議曰嫂叔不服避嫌疑也若引同爨之緦以忘推逺之迹旣乖前聖亦謂難從至二十年中書令蕭嵩奏依貞觀禮爲定宋朝因之

爲嫡孫婦

已身

子

嫡孫婦

釋曰嫡孫承祖重三年者其妻謂之嫡孫婦也祖爲眾孫婦服緦而爲承重嫡孫之婦則義服小功也注云有嫡婦則無嫡孫婦者謂已立嫡孫其子婦尙存則不立嫡孫之婦也若嫡子嫡婦俱亡則立嫡孫婦也曾孫與曽髙祖承重其妻亦依嫡孫婦之服也

庶子爲嫡母之父母兄弟姊妹

舅

外祖父母嫡母

已身【妾婢之子】

從母

釋曰此卽外孫爲外祖父母甥爲舅爲姨之服也爲人子者於外祖父母及母舅母姨皆小功五月服𨿽庶子亦同者蓋亦引而進之之義也嫡母死則不服

母出爲繼母之父母兄弟姊妹

舅

外祖父母繼母

已身【出母之子】

從母

釋曰母被出或母亡而父別娶是爲繼母則已以繼母爲母矣故亦爲繼母之父母兄弟姊妹服外家服與前同也

爲庶母慈已者

甲妾【無子】

乙妾【有子曰庶母父命養正室之子】

母

已身

丙妾【有子曰庶母非父命而自乳養丁妾之子爲子】丁妾【生子而亡】

釋曰妾子呼其生母爲庶母眾子呼父有子之妾亦曰庶母眾子爲庶母本服緦麻庶母或乳養已則爲加服小功也

內外服制通釋卷六

欽定四庫全書

內外服制通釋卷七

宋車垓撰緦麻三月

正服

爲族曽祖父族曽祖姑

族曽祖父

髙祖

曽祖

父

已身

族曽祖姑

釋曰族曽祖父族曽祖姑者曽祖之親兄弟姊妹也已爲曽祖服齊衰五月矣則宜爲曽祖之兄弟姊妹服緦麻三月也

爲兄弟之曽孫

兄

子

孫

曽孫

父

已身

弟

子

孫

曽孫

釋曰兄弟之曽孫侄孫之子也已爲侄孫小功矣則宜爲侄孫之子緦麻也

爲族祖父族祖姑

族曽祖父族祖父

髙祖

曽祖

祖

父

已身

族曽祖父族祖姑

釋曰族祖父族祖姑者祖之堂兄弟姊妹也已爲祖之親兄弟姊妹小功矣則宜爲祖之堂兄弟姊妹緦麻也

爲從父兄弟之孫

伯父從父兄

子

孫

祖

父

已身

叔父從父弟

子

孫

釋曰從父昆弟之孫卽堂兄弟之孫也已爲堂兄弟之子小功矣則宜爲其孫緦麻也

爲族父族姑

族曽祖父族祖父族父

髙祖

曽祖

祖

父已身

族曽祖父族祖父族姑

釋曰族父族姑者吾父之再從兄弟姊妹吾髙祖之曽孫也故宜無服緦麻

爲從祖兄弟之子【女出嫁則不服族姊妹以下姑及姊妹孫女出嫁並準此】

伯祖從祖父從祖兄子

曽祖

祖

父

已身

叔祖從祖父從祖弟子

釋曰從祖兄弟之子者卽已再從兄弟之子父堂兄弟之孫也已爲再從兄弟小功矣則宜爲其子緦麻也若其女已出嫁則無服

爲族兄弟姊妹【姊妹謂在室者】

族曽祖父族祖父族父族兄弟

髙祖

曽祖

祖父

父

已身

族曽祖父族祖父族父族姊妹

釋曰族兄弟姊妹者已之三從兄弟姊妹與已同髙祖者也故亦宜爲服緦麻

爲曽孫孫

己身

子

孫

曽孫

元孫釋曰曽祖父母爲曽孫服緦麻三月而髙祖父母爲孫亦同若曽孫之當承重者則服不杖期

爲外孫

外祖身

女

外孫

釋曰外孫者女所生之子也外孫爲外祖服小功而外祖爲外孫止服緦麻也夫外孫爲外祖服小功者由母而推之也故重而外祖爲外孫服緦麻者由女而推之也故輕

爲從母兄弟姊妹

從母【母姊】子【曰兩姨兄弟】

外祖父母

母

已身

從母【母妹】子【曰兩姨兄弟】

釋曰卽俗所謂兩姨兄弟姊妹者也已爲姨服小功矣則宜爲其子服緦麻也

爲外兄弟

長姑

姑之子【外兄弟也】

祖

父

已身

少姑

姑之女【外姊妹也】

釋曰已於姑之子女所謂外兄弟姊妹者也已爲其母服大功而爲其子則服緦麻也夫爲出嫁姑服大功者由吾父之同气也故重於姑之子女服緦麻者由其父之異姓也故輕

爲內兄弟

舅

舅之子【內兄弟也】

外祖父母

母

已身

舅

舅之女【內姊妹也】

釋曰已於舅之子女所謂內兄弟姊妹者也已爲舅服小功矣則宜爲其子服緦麻也夫內兄弟與外兄弟皆服緦麻者親同服亦同也然姑則父之姊妹也舅則母之兄弟也其親亦同而服乃不同者何也蓋姑之服由父之同气推之也故重舅之服由母之異姓推之也故輕

降服

爲從祖祖父從祖父之爲人後者

從祖祖父從祖伯父

曽祖

祖

父

已身

從祖祖父從祖叔父【已上並爲人後】

釋曰從祖祖父者祖之兄弟已之伯祖叔祖也從祖父者父之堂兄弟已之堂伯堂叔也正服本皆小功之親今彼旣爲人後則爲降服緦麻也

爲從祖祖姑從祖姑之適人者

從祖祖姑從祖姑

曽祖

祖

父

已身

從祖祖姑從祖姑【已上並適人者】

釋曰從祖祖姑者祖之姊妹已之姑婆也從祖姑者父之堂姊妹已之堂姑也在室本皆小功之親旣已適人則爲降服緦麻也

爲人後者爲從祖祖父從祖祖姑

從祖祖父

曽祖

祖

父

已身【爲人後者】

從祖祖姑

釋曰祖之兄弟姊妹已之從祖祖父從祖祖姑卽俗呼爲伯祖父叔祖父姑婆者是也正服皆小功親今己旣爲人後則爲降服緦麻也

女適人者爲從祖祖父從祖祖姑

從祖祖父

曽祖

祖

父

已身【爲人後者】

從祖祖姑

釋曰說義與前同己在室則皆爲小功服今旣適人則爲降服緦麻也

爲人後者爲從祖父從祖姑

伯祖從祖父

曽祖

祖

父

已身【爲人後者】

叔祖從祖姑

釋曰從祖父者父之堂兄弟已之堂伯叔也從祖姑者父之堂姊妹已之堂姑也侄於此者本皆小功之親今已旣出爲人後則爲降服緦麻也

女適人者爲從祖父從祖姑

伯祖

從祖父

曽祖

祖

父

已身【女適人者】

叔祖

從祖姑

釋曰說義與前同侄於堂伯叔堂姑本皆小功之親今已旣適人則爲降服緦麻也

爲從祖兄弟之爲人後者

伯祖從祖父從祖兄【爲人後】

曽祖

祖

父

已身

叔祖從祖父從祖弟【爲人後】

釋曰從祖兄弟者卽已之再從兄弟也正服本小功之親今彼旣出爲人後則爲降服緦麻也

爲從祖姊妹適人者

伯祖

從祖父從祖姊【適人者】

曽祖

祖

父

已身

叔祖

從祖父從祖妹【適人者】

釋曰從祖姊妹卽已之再從姊妹蓋與已同曽祖者也在室則皆爲小功親旣適人則爲降服緦麻也

爲人後者爲從祖兄弟姊妹

伯祖從祖父從祖兄弟

曽祖

祖

父

已身【爲人後者】

叔祖從祖父從祖姊妹

釋曰從祖兄弟姊妹亦已之再從兄弟姊妹與己同曽祖者也正服本皆小功之親今已旣出爲人後則爲降服緦麻也

女適人者爲從祖兄弟姊妹

伯祖從祖父從祖兄弟

曽祖

祖

父

已身【適人者】

叔祖從祖父從祖姊妹

釋曰說義與前同已於再從兄弟姊妹亦皆小功之親今已旣適人則爲降服緦麻也

爲從父兄弟之子爲人後者

伯

從父兄

子【爲人後者】

祖

父

已身

叔

從父弟

子【爲人後者】

釋曰從父兄弟之子者卽堂兄弟之子已之堂侄也正服乃小功之親侄旣出爲人後則爲降服緦麻也

爲從父兄弟之女適人者

伯

從父兄

女【適人者】

祖

父

已身

叔

從父弟

女【適人者】

釋曰從父兄弟之女者卽堂兄弟之女已之堂侄女也在室則爲小功親旣適人則爲降服緦麻也

爲人後者爲從父兄弟之子

伯

從父兄

子

祖

父

已身【爲人後者】

叔

從父弟

子

釋曰從父兄弟之子已之堂侄與已同祖者也正服本小功親今旣出爲人後則爲之降服緦麻也

女適人者爲從父兄弟之子

伯

從父兄

子

祖

父

已身【適人者】

叔

從父弟

子

釋曰說義與前同已在室則爲小功親旣適人則爲降服緦麻也

爲兄弟之孫爲人後者

兄

子

孫【爲人後者】

父

已身

弟

子

孫【爲人後者】

釋曰兄弟之孫者卽已之親侄孫也伯叔祖父爲侄孫本小功之親旣出爲人後則爲降服緦麻也

爲兄弟之孫女適人者

兄

子

孫女【適人者】

父

已身

弟

子

孫女【適人者】

釋曰兄弟之孫女者亦已之親侄女孫也伯叔祖父子侄女孫本小功服旣適人則爲降服緦麻也

爲人後者爲兄弟之孫

兄

子

孫

父

已身【爲人後者】

弟

子

孫

釋曰旣義與前同此卽伯叔祖父出爲人後爲親侄孫降服緦麻也

女適人者爲兄弟之孫

兄

子

孫

父

已身【適人者】

弟

子

孫

釋曰姑婆於親侄孫本小功服旣適人則爲降服緦麻也

爲人後者爲從父姊妹之適人者

伯

從父姊【適人者】

祖

父

已身【爲人後者】

叔

從父妹【適人者】

釋曰從父姊妹者謂親伯叔之女子堂姊妹也已出爲人後於從父姊妹在室者降服小功今彼又適人則爲降服緦麻也

女適人者爲從父兄弟之爲人後者

伯

從父兄【爲人後者】

祖

父

已身【適人者】

叔

從父弟【爲人後者】

釋曰從父兄弟者卽親伯叔之子堂兄弟也今旣適人而其兄弟又出爲人後則爲降服緦麻也

庶子爲父後者爲其母

正

一子【亡】

祖

父

庶

甲子【承父後重者】

釋曰士之庶子爲其所生母本服齊衰三年已旣爲父後承嫡矣則爲其母降服緦麻而於母之父母兄弟姊妹則不服也【言承祖之體主四時祭祀不敢以卑者之服爲尊者之祭也】

爲甥爲人後甥女適人者

舅身

外祖父母母

甥【男爲人後女適人者】

從母身

釋曰姊妹所生之子皆吾外甥男女也正服乃小功親今甥旣出爲人後甥女又適人舅與從母當爲降服緦麻也

甥爲人後甥女適人者爲本身外祖父母及舅從母

舅

外祖父母母【生身者】甥身【男爲人後女適人者】

從母

釋曰人子於母之父母兄弟姊妹本小功服今男旣爲人後女旣適人則爲之降服緦麻也然爲人後者於所後家之外祖父母兄弟姊妹卻當爲服小功

爲同母異父兄弟爲人後姊妹適人者

甲父【母先嫁之夫】子女身【母先嫁所生者】

母

乙父【母再嫁之夫】子女身【母再嫁所生者爲人後適人者】釋曰同母異父兄弟姊妹者說義詳見小功條下正服乃小功親今兄弟旣出爲人後而姊妹又適人則皆爲降服緦麻也

爲人後者女適人者爲同母異父兄弟姊妹甲父【母先嫁之夫】子女身【母先嫁所生者】

母

乙父【母再嫁之夫】子女身【母再嫁所生者爲人後適人者】釋曰旣義與前同已旣出爲人後而姊妹又適人則皆爲降服緦麻也

義服

爲族曽祖母

族曽祖母

髙祖

曽祖

祖

父

已身

族曽祖母

釋曰族曽祖母者吾曽祖兄弟之妻俗呼爲太伯祖母太叔祖母者也曽侄孫爲之義服緦麻

爲夫兄弟之曽孫

夫兄

子

孫

曽孫

夫父母妻身

夫弟

子

孫

曽孫

釋曰卽所謂太伯祖母太叔祖母爲曽侄孫報服緦麻也

爲族祖母

族曽祖父族祖母

髙祖

曽祖

祖

父

己身

族曽祖父族祖母

釋曰族祖母者卽祖之從父兄弟之妻所謂親堂伯祖母叔祖母也已以堂侄孫爲之義服緦麻三月

爲夫從父兄弟之孫

夫伯父夫從兄

子

孫

夫祖

夫父

妻身

夫叔父夫從弟

子

孫

釋曰卽前條所謂親堂伯祖母叔祖母爲堂侄孫報服緦麻也

爲族母

族曽祖父族祖父族伯母

髙祖

曽祖

祖

父已身

族曽祖父族祖父族叔母

釋曰族母者卽父再從兄弟之妻蓋已以族侄爲族伯母族叔母義服緦麻也

爲夫從祖兄弟之子

夫伯祖從伯父從祖兄子【曰再從侄】

夫曽祖夫祖

夫父

妻身

夫叔祖從叔父從祖弟子【曰再從侄】

釋曰此卽前條所謂族伯母族叔母爲夫再從侄報服緦麻

爲眾孫婦

孫婦【眾】

祖身

子

孫婦【眾】

孫婦【眾】

釋曰除嫡孫婦外餘皆爲眾孫婦蓋祖父母爲嫡孫婦服小功則宜爲眾孫婦服緦麻也

爲庶母

甲妾【曰庶母】子

父正室

子身

乙妾【曰庶母】子

釋曰子謂父生子之妾爲庶母子於庶母本無情分然庶母而生子則父之所愛也愛父之所愛孝也故眾子宜爲庶母服緦麻

爲乳母

乳母

子身

釋曰乳母者謂乳養己者也乳母𨿽他人而於己則有乳哺之恩矣故亦爲之義服緦麻也

爲壻

外舅姑身

壻

釋曰說文云壻者女之夫也婦翁爲壻義服緦麻而壻與婦翁服亦同也或謂翁壻相與情分似不薄而服制若是之輕何也蓋先王制服惟本宗爲重於異姓則輕之與壻本異姓也況一以妻而親一以女而親又其相聚之日少而相違之日多服由是而推宜乎其緦也或者又謂舅甥亦異姓而服則小功何也蓋舅之服由母而推甥之服由姊妹而推故其重加於翁壻一等耳

爲妻之父母

妻父母

壻身

釋曰爾雅云妻之父母曰外舅外姑其壻爲之義服緦麻三月也若妻亡別娶亦服若妻之親母𨿽攺嫁被出亦服詳見前條

爲夫之曽祖髙祖父母

夫髙祖【父母】夫曽祖【父母】夫祖【父母】夫【父母】己身釋曰此曽孫婦爲曽髙祖服緦麻三月也蓋曽孫婦於曽髙祖世已逺情已疎故服止宜於緦耳若其夫承曾髙祖重者其妻亦從服也

爲夫之從祖祖父母

夫從祖祖父

夫曽祖夫祖

夫父妻身

夫從祖祖母

釋曰夫之從祖祖父從祖祖母者卽夫之伯叔祖父伯叔祖母也夫爲之服小功矣則妻宜爲之服緦麻也

爲兄弟之孫婦

兄

子

孫婦

父

已身

弟

子

孫婦

釋曰兄弟之孫親侄孫也已爲親侄孫服小功則宜爲其妻服緦麻也

爲夫兄弟之孫婦

夫兄

子

孫婦

夫婦

妻身

夫弟

子

孫婦

釋曰伯叔祖爲侄孫婦服緦麻而伯叔祖母亦同服者親親之義也

爲夫之從祖父母

夫伯祖夫從祖父母

夫曽祖

夫祖

夫父

妻身

夫叔祖夫從祖父母

釋曰夫之從祖父母卽舅之堂兄弟而已呼爲堂伯叔祖堂伯叔祖母者也夫以堂侄而爲之服小功故已以堂侄婦而爲之服緦麻也

爲從父兄弟之子婦

伯

從兄

子婦

祖

父

已身

叔

從弟

子婦

釋曰此堂伯叔祖爲堂侄婦報服緦麻也

爲夫從父兄弟之子婦

夫伯

夫從兄

子婦

夫祖

夫父

妻身

夫叔

夫從弟

子婦

釋曰此堂伯叔祖母爲堂侄婦報服緦麻也

爲夫從父姊妹

夫伯

夫從姊

夫祖

夫父

妻身

夫叔

夫從妹

釋曰夫之從父姊妹者卽夫之堂姊妹也夫爲堂姊妹服大功則已以堂嫂而爲堂姑義服緦麻𨿽適人不降也

爲夫從父兄弟之妻

夫伯

夫從兄妻

夫祖

夫父

妻身

夫叔

夫從弟妻

釋曰夫從父兄弟之妻卽夫堂兄弟之妻而已之堂妯娌也故相爲義服緦麻

爲人後者爲從祖祖母

從祖祖父

曽祖

祖

父

已身【爲人後】

從祖祖母

釋曰從祖祖母者謂祖父兄弟之妻而已之伯祖母叔祖母也正服則爲小功親今旣出爲人後則爲降服緦麻也

女適人者爲從祖祖母

從祖祖母

曽祖

祖

父

女身【適人者】

從祖祖母

釋曰說義與前同已在室則爲之服小功今旣適人則爲降服緦麻也

爲夫兄弟之孫爲人後者

夫兄

子

孫【爲人後】

夫父母

妻身

夫弟

子

孫【爲人後】

釋曰妻爲夫兄弟之孫者此伯叔祖母爲親侄孫服也本爲小功親今彼旣出爲人後則又降服緦麻也

爲夫兄弟之孫女適人者

夫兄

子

孫女【適人者】

夫父母妻身

夫弟

子

孫女【適人者】

釋曰伯叔祖母爲在室侄孫女本服小功今彼旣適人則爲降服緦麻也

爲人後者爲從祖母

伯祖從祖母

曽祖

祖

父

已身【爲人後】

叔祖從祖母

釋曰從祖母者卽父從父兄弟之妻已俗呼爲堂伯祖母堂叔祖母也本小功親已旣出爲人後則爲降服緦麻也

女適人者爲從祖母

伯祖

從祖母

曽祖

祖

父

已身【適人者】

叔祖

從叔母

釋曰說與前同已在室爲堂伯母堂叔母義服小功旣適人則降服緦麻也

爲夫從父兄弟之子爲人後者

夫伯

夫從兄

子【爲人後】

夫祖

夫父

妻身

夫叔

夫從弟

子【爲人後】

釋曰夫從父兄弟之子卽夫堂兄弟之子也已以堂伯叔母而爲夫堂侄本服小功今旣爲人後則爲降服緦麻也

爲夫從父兄弟之女適人者

夫伯

夫從兄女【適人者】

夫祖

夫父

妻身

夫叔

夫從弟女【適人者】

釋曰說與前同此卽堂伯叔母爲夫堂侄女服也在室則義服小功今適人則爲降服緦麻也

爲夫之外祖父母及舅從母

夫舅

夫外祖父母

妻身

夫從母

釋曰婦人於夫之外祖父母及舅從母情若疎逺而必爲之服者何也蓋婦人視姑如母故於姑之父母兄弟姊妹皆不可以恝然忘情者爲之義服緦麻蓋亦引而進之之義也

爲外孫婦

外祖身

女子

外孫婦

釋曰外祖爲外孫服緦麻矣而爲外孫婦亦服緦麻者亦引而進之之義也

女爲姊妹之子婦

姊

甥婦

父母

女身

妹

甥婦

釋曰此母姨爲外甥婦服也姨爲外甥服小功矣則宜爲其婦服緦麻也

爲甥之婦

姊

甥婦

父母

舅身

妹

甥婦

釋曰舅爲甥報服小功矣則亦宜爲甥之婦服緦麻也

內外服制通釋卷七

雙峯先生內外服制通釋余聞其書舊矣今始獲一覩其發明朱夫子家禮殆無餘蘊豈曰小補之哉因思丱角時從玉峯先生於上蔡東湖書院引試聖則堂舉孟子使契爲司徒教以人倫章爲題先生曰此帝堯命契教天下萬世以人道之始也余對曰朱夫子喪禮一書豈非教天下萬世以人道之終乎先生喟然曰小子眞能以三隅反矣雙峯先生玉峯先生之委也宜其熟於禮也烏乎微契不能啟之於前微朱夫子不能成之於後微先生通釋又不能使人行著而習察也讀先生之書者孝弟之心油然如風之於艸雷之於蟄豈曰小補之哉時至元後庚辰六月朢日東海布衣此山張復謹跋

先君成此書未脫槁而更化及逃竄山谷竟以疾終家塾悉爲煨燼時瑢兄弟尙幼若罔聞知洎長有識而手澤無存蚤夜痛心有負先志嵗庚午春先師棲筠鄭先生亡瑢往弔於先生書房中見內外服制通釋一書儼然具在驚喜無地棲筠蓋先君之愛友曽傳之於是編寫成帙眾謂是書有補世教瑢不敢私遂鋟諸梓與眾共之至元後戊寅孟春朢日男瑢百拜謹識

是書之出可與文公喪禮相表裏而並行也或曰朱子一代道學之宗其肩可比乎曰不然朱子於是書猶君子之射也吾伯父雙峯於是書乃養由基之射也學專而精詳而明有補家禮之未偹有發前賢之未發非謂學問相髙也爲之圖使人易見爲之釋使人易知易見易知親疎隆殺之等人人可得而盡矣必師友講說云乎有補於治教明矣時至元後戊寅仲夏中澣從子惟賢百拜謹跋

