

欽定四庫全書

經部四

三禮圖

禮類四【三禮縂義之屬】提要

【臣】等謹按三禮圖四卷明劉績撰績字用熙號蘆泉江夏人宏治庚戌進士官至鎭江府知府是書所圖一本陸佃禮象陳祥道禮書林希亦考工記解諸書而取諸博古圖者爲尢多與舊圖大異考漢時去古未逺車服禮器猶有存者鄭康成圖𨿽非手撰要爲傳鄭學者所爲阮諶夏侯伏朗張鎰梁正亦皆五代前人其時儒風淳實尙不以鑿空臆斷相髙聶崇義參考六本定爲一家之學𨿽踵謬沿訛在所不免而遞相祖述終有典型至宣和博古圖所載大半揣摩近似彊命以名其間疎漏多端洪邁諸人已屢攻其失績以漢儒爲妄作而依據是圖殊爲顚倒然所采陸陳諸家之說如齊子尾送女器出於魏太和中犧尊純爲牛形王肅據以證鳯羽婆娑之誤齊景公器出晉永康中象尊純爲象形劉杳據以證象骨飾尊之非蒲璧刻文如蒲荏敷時谷璧如粟粒其器出於宋時沈括據以正蒲形禾形之謬此書並采用其說亦足以備一解至於宮室制度輿輪名物凡房序堂夾之位輢較賢藪之分亦皆一一分析不惟補崇義之闕且以拾希逸之遺其他珽荼曲植之屬增舊圖所未備者又七十餘事過而存之未始非兼収並蓄之義也乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費墀

欽定四庫全書

三禮圖卷一

明劉績撰

三禮圖說

三代制度本於義故推之而無不合自漢以來失其傳而率妄作間有微言訓詁者又誤遂使天下日用飲食衣服作止皆不合天人而流於異端矣績甚病之旣注易以究其原又注禮以極其詳顧力於他經不暇故作此圖以總之凡我同志畱心焉則可以一貫矣勿泥舊說見舊是者今不復圖

﹤經部﹐禮類﹐三禮總義之屬﹐三禮圖﹐卷一﹥

戴師掌任土之法以物事地授地職而待其政令【物如物土方之物區別也別土所冝而定制以待其賦稅之式也】以防裏任國中之地【防裏市宅分域限也居室相比乃國中所冝】以塲圃任園地【種艸木果蓏屬曰圃季秋或有收者則築爲塲詩九月築塲圃是也乃園地所冝樊圃謂之圉】以宅田士田賈田任近郊之地【宅田凡人居城中者庶人在官者皆是也士田賈田所謂士工商家受田五口乃當農夫一人蓋士居學而賈居市也三者在國於近郊五十里之地爲冝】以官田牛田賞田牧田任逺郊之地【官田籍田類牛田供牲牢喪奠兵車之牛賞田賞賜之田卽匪頒之式也牧田卽芻秣之式也故於逺郊百里之地爲冝所謂百里之內以供官】以公邑之田任甸田【公邑之田地天子使吏冶之供羞服類所謂千里之內以爲禦】以家邑之田任稍地【家邑大夫采地而有宰也稍地三百里於小邑爲冝】以小都之田任縣地【小都卿之采地成都者七千里視伯於縣地四百里爲冝】以大都之田任畺地【大都公之采地王子弟所食邑也百里視侯於畺地五百里爲冝近王畿界也】凡任地國宅無徵【國宅凡官所有宮室吏所治者】園防二十而一【指國中】近郊二十而三甸稍縣都皆無過十二【皆指園防近輕而逺重也】惟其漆林之徵二十而五【不分逺近而特重者以獲利之多也】凡宅不毛者有裏布凡田不耕者出屋粟凡民無職事者出夫家之徵以時徵其賦【毛桑麻也布帛也宅地不種桑麻出一里之布鄭云防城邑之居孟子所云五畝之宅樹之以桑麻者也王莽時城郭中宅不樹者爲不毛出三夫之布是也田地不耕墾者出一屋之粟夫三爲屋亦長一里也徵亦布也夫家之徵一夫受田成家口稅也如家三人二家五人家二人之家蓋民𨿽有七口六口五口之三等而皆受田百畝爲夫也以屋粟証之百畝而出三百畝之粟則令出上地家三人之稅與小司徒所謂罰以屋孟子曰防無夫裏之布是也名因其類而重罸之所以警戒驅之也先儒分夫家爲二非也】閭師掌國中及四郊之人民六畜之數以任其力以待其政令以時徵其賦凡任民任農以耕事貢九谷【卽太宰以九職任萬民一曰三農生九谷】任圃以樹事貢艸木【卽二曰園圃毓艸木】任貢以飭材事貢器物【卽五曰百工飭化八材】任商以市事貢貨賄【卽六曰商賈阜通貨賄】任牧以畜事貢鳥獸【卽四曰藪牧養蕃鳥獸】任嬪以女事貢布帛【卽七曰嬪婦化治絲枲】任衡以山事貢其物任虞以澤事貢其物【卽三曰虞衡作山澤之材但九職又有八曰臣妾聚斂防材此不言者山澤足以該之注防材百艸根實可食者】凡無職者出夫布【九曰閒民無常職轉移執事此云出夫布乃不執事者耳】凡庶民不畜者祭無牲不耕者祭無盛不樹者無桴不蠶者不帛不績者不衰【衰布也凡此皆罸其所無以朂其業】按載師掌任地事則地無曠地閭師掌任民力則民無防氏先王所以治國中野外不過如此而已但近郊則民防在國民廬在田逺郊則民防在野民廬在田故鄕大夫稱野自六尺以及六十有五同甸稱云甸地以外眠防在都鄙廬在田殊耳變民言異內外也性情無知貌也載如冀州旣載之戴地有其事也閭謂民居於地上各爲巷與五比爲閭所指不同云凡邦國都鄙放此

六鄕圖

五家爲比使之相保【謂比舎而保其行不爲非也保猶任也】

比長【五家下士一人】各掌其比之治五家相受相和親有辠奇衺則相及【奇者常之反衺者正之反有辠奇衺則相及則使之相率而趨於相受相和親之養】徙於國中及郊則從而授之【鄭氏曰徙謂不便其居也或中國之民出徙郊或郊民入徙國中皆從而付所處之吏明無罪惡】若徙於他則爲之旌節而行之【徙於他謂出居異鄕也授之者有節乃逺】若無授無節惟圜土納之【鄕中無授出鄕無節過所則呵問系之圜土考辟之也圜土者獄城也獄必圜者規主仁以仁心求其情古之治獄憫而出之】

五比爲閭使之相受【謂宅舎有故相受寄托也閭裏門也說文侶也二十五家相羣侶也】閭胥【毎閭中士一人】各掌其閭之徵令以歲時各數其閭之眾寡辧其施舎【施同弛按大司徒云舎禁弛力則弛暫時優免舎帝例應免舎有常而施無常鄭氏謂應復免不給繇役是也】凡春秋之祭祀役政喪紀之數聚眾庶旣比則讀法書其敬敏任卹者【祭祀謂州社黨禜族酺也役田役也政若州射黨飲酒也喪紀人喪之事也四者及此皆會聚眾民因以讀法以勑戒之】凡事掌其比觵撻罰之事【觵撻者失禮之罰也觵用酒其爵以兕角爲之撻朴也】

四閭爲族使之相【謂百家相埋如同族然族類居也】

族師【毎族上士一人】各掌其族之戒令政事月吉【月朔一月之始也】則屬民而讀邦法書其孝弟睦婣有學者春秋祭酺亦如之【族長無飲酒之禮因祭脯而與其民以長防相獻酬焉】以邦比之法帥四閭之吏以時屬民而校登其族之夫家眾寡辧其貴賤老防廢疾可任者及其六畜車輦【登成也定也】五家爲比十家爲聮五人爲五十人爲聮四閭爲族八閭爲聮使之相保相受刑罰慶賞相及相共以受邦職以役國事以相埋若作民而師田行役則合其卒伍簡其兵器以鼓鐸旗物帥而至掌其治令戒禁刑罰【亦於軍因爲卒長】歲終則防政致事

五族爲黨使之相救【謂五百家守望相助也黨類助也】

黨正【毎黨下大夫一人】各掌其黨之政令教治及四時之孟月吉日【一時之始】則屬民而讀邦法以糾戒之春秋祭禜亦如之國索鬼神而祭祀則以禮屬民而飲酒於序以正齒位一命齒於鄕裏再命齒於父族三命而不齒【按國索鬼神建亥之月大蠟也齒於鄕裏以位尊非鄕裏則不相序也齒於父族位尢尊𨿽鄕裏亦不相序矣不齒則位極尊𨿽父族亦不相序而特與爲尊矣𨿽序齒而又有序位之義也】幾其黨之祭祀喪紀昏冠飲酒教其禮事掌其戒禁凡作民而師田行役則以其法治其政事【亦於軍因爲旅師】歲終則防其黨政帥其吏而致事【歳終周建亥之月也】正歲屬民讀法而書其道行徳藝【舊注正歲謂夏之正月得四時之正以出教令者審也淩人云正歲十有二月令斬冰】以歲時涖校比及大比亦如之

五黨爲州使之相賙【謂二千五百家賙給也說文州重州周統其旁國語羣聚而州處注州聚也風俗通州疇也州有長使相周足也】

州長【毎州中大夫一人】各掌其州之教治政令之法正月之吉【周正月朔日也一年之始】各屬其州之民而讀法以考其徳行道藝而勸之以糾其過惡而戒之若以歲時祭祀州社則屬其民而讀法亦如之春秋以禮防民而射於州序凡州之大祭祀大祭皆涖其事【大祭祀謂州社稷也大防鄕老大夫於是卒者也】若國作民而師田行役之事則帥而致之掌其戒令與其賞罰【致之致於司徒也掌其戒令賞罰則是於軍因爲師帥】歲終則防其州之政令正歲則讀教法如初三年大比則大較州裏以贊鄕大夫廢興

五州爲鄕使之相賔【謂二千五百家賔興之鄕眾所向也】

鄕大夫之職【毎鄕卿一人】各掌其鄕之政教禁令正月之吉受教法於司徒退而頒之於其鄕吏【州長以下】使各教以其所治以攷其徳行察其道藝以歲時登其夫家之眾寡辧其可任者國中自七尺以及六十野自六尺以及六十有五皆徵之其舎者國中貴者賢者能者服公事者老者疾者皆舎以歲時入其書【謂年三十六十謂年十五國中晚稅而早免之以其所居復多役少野早賦稅而晚免之以其服少役多鄭司農云徵之者給公上事也舎者謂有服除舎不收役事也貴者謂若今宗室及闗內諸侯皆復也服公事者謂若今吏有復除也老者謂若今八十九十復羨卒也疾者謂若今癃不可事者復之】三年則大比攷其徳行道藝而興賢者能者鄕老及鄕大夫帥其吏與其眾寡以禮禮賔之厥明鄕老及鄕大夫羣吏獻賢能之書於王王再拜受之登於天府內吏貳之【天府掌祖廟之寶藏者內吏副寫其書者當詔王爵祿之時】退而以鄕射之禮五物詢眾庶一曰和二曰容三曰主皮四曰和容五曰興舞【詳見後】此謂使民興賢出使長之使民興能入使治之【言是乃所謂使民自舉賢者因出之而使之長民教以徳行道藝於外也使民自舉能者因入之而使之治民之貢賦田役之事於內也言爲政以順民爲本也】歲終則令六鄕之吏皆會政致事正歲令羣吏攷法於司徒以退各憲之於其所治之國大詢於眾庶則各帥其鄕之眾寡而致於朝國有大故則令民各守其閭以待政令以旌節輔令則達之【民𨿽以徵令行其將之者無節則不得通】

六遂圖【遂人掌邦之野以土地之圖經田野造縣圖形體之法五家爲鄰五鄰爲裏四里爲鄼五鄼爲鄙五鄙爲縣五縣爲遂皆有地域溝樹之則遂稱縣鄙稍稱家邑縣都稱都鄙邦國都鄙稍甸郊裏之地域故縣帥云掌】

五家爲鄰【居左右鄰次贊相也】

鄰長【五家則一人注不命之士】掌相紀相受凡邑中之政相贊徙於他邑則從而授之【按鄰長同比長余放此】

五鄰爲裏【謂二十五家行其秋敍使有條理也】

裏宰【每裏下士一人】掌比其邑之眾寡與其六畜兵器治其政令以歲時合耦於耡以治稼穡趨其耕耨行其秩敍以待有司之政令而徵斂其財賦【考工記曰耜廣五寸二耜爲耦此言兩人相助偶而耕也謂耡者裏宰治處也若今街彈之室於此合耦使相佐助因放而爲名李秋之月令命農師計耦耕事修耒耜具田器是其歲時與合人耦則牛耦亦可知也秩敍受耦相佐助之次第】

四里爲鄼【鄼作管反聚也百家則成聚矣】

鄼長【毎鄼中士一人】掌其鄼之政令以時校登其夫家比其眾寡以治其喪祀祭祀之事若作其民而用之則以旗鼓兵革帥而至若歲將簡器與有司數之【簡器簡稼器也兵器亦存焉有司遂大夫】凡歲時之戒令皆聽之趨其耕耨稽其女功【聴之受而行之也女功絲枲之事】

五鄼爲鄙【如鄙我周邦之鄙五百家則成邑積而不散矣】

鄙師【毎鄙上士一人】各掌其鄙之政令祭祀凡作民則掌其戒令以時數其眾庶而察其媺惡而誅賞歲終則會其鄙之政而致其事

五鄙爲縣【懸也二千五百家旣聚則懸於上隨其移不定也】

縣正【毎縣下大夫一人】各掌其縣之政令徵比以頒田裏以分職事【徵召也比案比】掌其治訟趨其稼事而賞罰之若將用野民師田行役移執事則帥而至治其政令旣役則稽功會事而誅賞

五縣爲遂【直逹也萬二千五百家可以四達無阻矣】

遂大夫【毎遂中大夫一人】各掌其遂之政令以歲時稽其夫家之眾寡六畜田野辧其可任者與其可施舎者以教稼穡以稽功事掌其政令戒禁聽其治訟令爲邑者歲終則防政致事正歲簡稼器修稼政【簡猶�也稼器耒耜鎡基之屬稼政孟春之月令所云皆修封疆審端徑術善相丘陵阪險原隰土地所宜五穀所殖以教道民必躬親之】三歲大比則帥其吏而興甿明其有功者屬其地治者【興甿舉民賢者能者如六鄕之爲也興猶舉也屬猶聚也又因舉吏治有功者而聚勑其餘以職事】凡爲邑者以四達戒其功事而誅賞廢興之【按爲邑卽遂人造縣鄙形體之法也以四達凡道路皆通也猶言川上有路以達於畿舊注非】按鄕師正歲稽其鄕器比共吉凶二服閭共祭器族共喪器黨共射器州共賔器鄕共吉凶禮樂之器遂師不言者鄕近而遂逺也故大司徒大喪帥六鄕之眾庶屬其六引而治其政令遂人大喪帥六遂之役而致之掌其政令及率而屬六綍及窆陳役類是也遂人之次有遂師猶小司徒之下有鄕師也軍旅制

五【伍皆有長】五【二十五人兩司馬皆】四【百人卒長】五【五百人旅帥】五【二千五百人師】五【萬二千五百人】大國三軍【三萬七千五百人】人伍【中士】兩【皆上】卒【乃下大夫】旅【帥皆中大夫】師【將軍皆命卿】次國二軍【二萬五千人】爲爲

爲爲

爲

爲

小國一軍【一萬二千五百人】伍兩

卒旅

師

軍

小司徒乃會萬民之卒伍而用之五人爲伍五伍爲兩四兩爲卒五卒爲旅五旅爲師五師爲軍以起軍旅以作田役以比追胥以令貢賦乃均土地以稽其人民而周知其數上地家七人可任也者家三人中地家六人可任也者二家五人下地家五人可任也者家二人凡起徒役毋過家一人以其餘爲羨惟田與追胥竭作大司馬凡令賦以地與民制之上地食者參之二其民可用者家三人中地食者半其民可用者二家五人下地食者參之一其民可用者家二人按萬二千五百人爲鄕爲遂家起一人爲軍則天子可制十二軍而止爲六軍魯三郊三遂可制六軍而止爲三軍次國小國以是差之則先王不盡民力兵不盡行矣周書天道尙右日月西移地道尙左水道東流人道尙中耳目役事心吉事左還順地以利本武禮右還順天以利兵將居中軍順人以利陣

遂人辧其野之土上地中地下地以頒田裏上地夫一防田百畝萊五十畝餘夫亦如之中地夫一防田百畝萊百畝餘夫亦如之下地夫一防田百畝萊二百畝餘夫亦如之【萊謂休不耕者七口受上地六口受中地五口受下地余夫受田後又有所生成丁者亦如之孟子言余夫二十五畝與此不同彼自一人有餘力言所謂疆予任甿注云疆予謂民有餘力復與之田若余夫然是也先儒以爲同此余夫皆非也】凡治野夫間有遂遂上有徑十夫有溝溝上有畛百夫有洫洫上有塗千夫有澮澮上有道萬夫有川川上有路以達於畿【此言鄕遂井田之法溝洫澮川與匠人所云不同者此以人而言猶族師四閭爲族八閭爲聮意鄭氏曰十夫二鄰之田百夫一鄼之田千夫二鄙之田萬夫四縣之田遂溝洫澮皆所以通水於川也遂廣深各二尺溝倍之洫倍溝澮廣二尋深二仭徑畛塗道路皆所以道車徒於國都也徑客牛馬畛容大車塗容乘車一軌道容二軌路容三軌都之野塗與環塗同可也萬夫者方三十三里少半里九而方一同以南畝圖之則遂從溝橫洫從澮橫九澮而川周其外焉去山陵及林麓與川澤溝瀆城郭宮室塗巷三分之制其餘如此以至於畿則中𨿽有都鄙遂人盡舉其地】大司徒凡造都鄙制其地域而封溝之以其室數制之不易之地家百畝一易之地家二百畝再易之地家三百畝乃分地職奠地守制地貢而頒職事焉以爲地法而待令【鄭氏曰不易之地歲種之地美故家百畝一易之地休一歳乃復種地薄故家二百畝再易之地休二歲乃復種故家三百畝分地職分其九職所宜也定地守謂衡麓虞候之屬制地貢謂九職所稅也頒執事者分命使各爲其所職之事】按大司馬上地食者參之二中地食者半下地食者參之一則不易之地家百畝卽田百畝萊五十畝也一易之地家二百畝卽田百畝萊百畝也再易之地家三百畝卽田百畝萊二百畝也一自始開墾言一自旣成田言其實一也遂人之田皆大司徒不易之地也因舉成田言故不云萊耳一易再易之地以生熟之四準萊田言耳周之制何嘗鄕遂用貢法都鄙用助法哉蓋野皆用助法但山林不可爲井田及國中園圃始用貢耳孟子云請野九一而助國中什一使自賦國語所謂借田以力而砥其逺邇【借田耕而蹈借也砥正也平逺邇如不易之地家百畝一易之地家二百畝再易之地家三百畝類】賦裏以入而量其有無【裏防也謂商賈所居之區域也以入計其利入多少而量其財業有無以爲差也】任力以夫而議其老防【力謂徭役以夫以夫家爲數也議其老防老幼則有復除也】

夫三爲屋橫百步直三百步爲一里

屋三爲井橫直皆三百步方一里九

夫之地中百畆爲公田外八百畆爲私

田授八家公田中二十畝爲廬舍井竈

蔥韮盡取焉八家各耕公田十畝匠

人所謂井間廣四尺深四尺謂之溝是

也然此就不易之地大槪言也若一易

再易之地則又大槪二井而當一焉﹤經部﹐禮類﹐三禮總義之屬﹐三禮圖﹐卷一﹥

小司徒乃經土地而井牧其田野九夫爲井四井爲邑四邑爲丘四丘爲甸四甸爲縣四縣爲都以任地事而令貢賦凡稅斂之事鄭司農云井牧者春秋傳所謂井衍沃牧隰臯者也謂隰臯之地九夫爲牧二牧而當一井今造都鄙授民田有不易有一易有再易通率二而當一是之謂井牧昔夏少康在虞思有田一成有眾一旅一旅之眾而田一成則井牧之法先古然矣九夫爲井者方一里九夫所治之田也此制小司徒經之匠人爲之溝洫相包乃成耳邑丘之屬相連比以出田稅溝洫爲除水害四井爲邑方二里四邑爲丘方四里四丘爲甸甸之言乘也讀如衷甸之甸甸方八里旁加一里則方十里爲一成積百井九百夫其中六十四井五百七十六夫出田稅三十六井三百二十四夫治洫四甸爲縣方二十里四縣爲都方四十里四都方八十里旁加十里乃得方百里爲一同也積萬井九萬夫其四千九十六井三萬六千八百六十四夫出田稅二千三百四井二萬九百三十六夫治洫三千六百井三萬二千四百夫治澮井田之法備於一同今止於都者采地食者皆四之一其制三等百里之國凡四都一都之田稅入於王五十里之國凡四縣一縣之田稅入於王二十五里之國凡四甸二甸之田稅入於王地事謂農牧衡虞也貢謂九谷山澤之材也賦謂出車徒給繇役也司馬法曰六尺爲步步百爲畝畝百爲夫夫三爲屋屋三爲井井十爲通通爲匹馬三十家士一人徒二人通十爲成成百井三百家革車一乘士十人徒二十人十成爲終終十井三千家革車十乘士百人徒二百人十終爲同同方百里萬井三萬家革車百乘士千人徒二千人何休曰聖人制井之法而口分之一夫一婦受田百畝以養父母妻子五口爲一家公田十畝卽所謂十一而稅也廬舎二畝半凡爲田一頃十二畝半八家而九頃並爲一井故曰井田廬舎在內貴人也公田次之重公也私田在外賤私也井田之義一曰無泄地气二曰無費一家三曰同風俗四曰合巧拙五曰通財貨因井田以爲市故俗語曰市井種谷不得種一谷以備災害田中不得有樹以妨五穀還廬舎種桑荻雜菓畜五母雞兩母豕菓種疆畔女工蠶織老者得衣帛焉得食肉焉死者得焉多於五口名曰余夫余夫以率受田二十五畝【此恐非注見前】十井共出兵車一乘司空謹別田之髙下善惡分爲三品上田一歲一墾中田二歲一墾下田三歲一墾肥饒不得獨樂墝埆不得獨苦故三年一換土易居財均力平兵車素定是謂均民力彊國家在田曰廬在邑曰裏一里八十戶八家共一巷中裏爲校室選其耆老有髙徳者名曰父老其有辯防伉健者爲里正皆受倍田得乘馬父老比三老孝弟官屬里正比庶人在官吏民春夏出田秋冬入保城郭田作之時春父老及里正旦開門坐塾上晏出後時者不得出暮不持樵者不得入五穀畢入民皆居宅里正趨緝績男女同巷相從夜績至於夜中故工一月得四十五日作從十月盡正月止男女有所怨恨相從而歌饑者歌其食勞者歌其事男年六十女年五十無子者官衣食之使之民間求詩鄕移於邑邑移於國國以聞於天子故王者不出牖戶盡知天下所苦不下堂而知四方十月事訖父老教於校室八歲者學小學十五者學大學其有秀者移於鄕學鄕學之秀者移於庠庠之秀者移於國學學於小學諸侯歲貢小學之秀者於天子學大學其有秀者命曰進士行同而能偶別之以射然後爵之士以才能進取君以考功授官三年耕餘一年之畜九年耕餘三年之積三十年耕有十年之儲𨿽遇唐堯之水殷湯之旱民無近憂四海之內莫不樂其業故曰頌聲作矣

﹤經部﹐禮類﹐三禮總義之屬﹐三禮圖﹐卷一﹥﹤經部﹐禮類﹐三禮總義之屬﹐三禮圖﹐卷一﹥

大司徒凡建邦國以土圭上其地而制其域諸公之地封疆方五百里其食者半諸侯之地封疆方四百里其食者參之一諸伯之地封疆方三百里其食者參之一諸子之地封疆方二百里其食者四之一諸男之地封疆方百里其食者四之一按是半三之一四之一謂貢享天子也公除王食半外余方百里者十二又半侯除王食三之一外余方百里者十又百里者三之二皆方三百十六里有奇出車十乘公餘百里又半侯餘百里

三之二蓋方千里出車萬乘孟子云以萬乘之國伐萬乘之國下云以千里畏人是也十分之方三百十六里有奇也先儒以方百里出車千乘非也公侯所食皆方百里餘以爲士大夫卿采邑又各有附庸論語顓防以爲東蒙主且在邦域之中是也伯除王食三之一外余方百里者六出車六百乘方二百四十五里有奇自食方七十里餘以爲士大夫卿采邑伯以下無附庸也子除王食四之一外余方百里者三爲車五百乘方一百七十五里有奇自食五十里男除王食四之一外余方五十里者三爲車七十五乘方八十六里有奇自食方五十里餘爲士大夫卿采邑蓋諸侯尊者貢重卑者貢輕畿內則卑亦貢重春秋傳曰天子班貢輕重以列列尊貢重者周之制也卑而貢重甸服也鄭伯男也而使從公侯之貢惟弗給也故公之貢重於侯伯侯伯之貢重於子男其自食公侯皆方百里猶天子甸服奉祭自供意故孟子曰不百里不足以守宗廟之典籍又曰魯方百里者五有王者作則在所損乎在所益乎者罪其防附庸自養也蓋天子象日千里諸侯月半之其實方五百里乃四分之一耳故天子六鄕六遂諸侯三鄕三遂天子六軍大國三軍也孟子王制言天子方千里舉疆言公侯以下不舉疆者王者無外其食無限而諸侯有限猶膳夫嵗終則防惟王及後世子之膳不防意王制以一州定封百里之國三十七十里之國六十五十里之國百有二十則非也惟王朝卿大夫視侯侯受地者止於百里七十里五十里云凡此皆言大略山陵林麓川澤溝瀆城郭宮室塗巷三分去一餘以此推之先儒謂以封疆言則五等以食祿言則三等是也

﹤經部﹐禮類﹐三禮總義之屬﹐三禮圖﹐卷一﹥﹤經部﹐禮類﹐三禮總義之屬﹐三禮圖﹐卷一﹥

匠人王宮門阿之制五雉宮隅之制七雉城隅之制九雉經塗九軌【經塗國中九經九緯之道也軌謂轍廣乘車六尺六寸旁加七寸凡八尺九軌積七十二尺則此凃十一步也】環塗七軌【謂環城之道九步半有奇】野塗五軌【遂以外爲野五軌六步半有奇】門阿之制以爲都城之制【都四百里外距五百里王子弟所封其城隅髙五丈宮隅門阿皆二丈】宮隅之制以爲諸侯之城制【諸侯畿以外也其城隅制髙七丈宮隅門阿皆五丈禮器曰天子諸侯臺門】環塗以爲諸侯經塗【諸侯經塗七軌環塗五軌野塗三軌】野塗以爲都經塗【都邑經塗五軌環塗野塗皆三軌】尙書大傳古者百里之國三十里之遂二十里之郊九里之城三里之宮七十里之國二十里之遂九里之郊三里之城二里之宮五十里之國九里之遂三里之郊一里之城以城爲宮左傳都城過百雉國之害也【雉長三丈髙一丈】先王之制大都不過三國之一中五之一小九之一今京不度非制也孔氏曰王城方九里長五百四十雉其大都方三里長一百八十雉中都方一里又二百四十步長一百八雉也小都方一里長六十雉也公城方七里長四百二十雉其大都方二里又一百步長一百四十雉也中都方一里又一百二十步長八十四雉也小都方二百三十三步二尺長四十六雉又二丈也侯伯城方五里長三百雉其大都方一里又二百步長百雉也中都比王之小都小都方一里六十六步四尺長三十三雉又一丈也子男城比王之大都其大都比侯伯之中都其中都方一百八十步長三十六雉也小都方百步長二十雉按公九章同王之冕則公城九里侯伯七里子男五里孟子言三里之城七里之郭自附庸極小言也左傳雉自廣言匠人五雉九雉自髙言

﹤經部﹐禮類﹐三禮總義之屬﹐三禮圖﹐卷一﹥

考工記曰夏后氏世室堂修二七廣四修一【按世祭有天下者配五帝於此故曰世室卽明堂也夏屋雨翼檀弓云覆若夏屋者是也先儒周魯公稱世室遂以爲廟制非也廟豈有五室於一堂哉辧見玉藻鄭氏曰世室者宗廟也魯廟有世室牲有白牡此用先王之禮修南北之深也夏度以步令堂修十四步其廣益以四分修之一則堂廣十七步半】五室三四步四三尺【鄭氏曰堂上爲五室象五行三四步室方也四三尺以益廣也木室於東北火室於東南金室於西南水室於西北其方皆三步其廣益之以三尺土室於中央方四步其廣益之以四尺此五室居堂南北六丈東西七丈按三四步四三尺乃互文其橫廣皆三步四尺其直修皆四步三尺鄭氏以修不益而但益廣則橫連不通而直又大空文亦不順】九瑎【鄭氏曰南靣三三靣各二】四旁兩夾窓【鄭氏曰窓助戶爲明每室四戶八】白盛【鄭氏曰蜃灰也成之言成也以蜃灰堊墻所以飾成宮室】門堂三之二【鄭氏曰門堂門側之堂取數於正堂令堂如上制則門堂南北九步二尺東西十一步四尺爾雅門側之堂謂之塾】室三之一【鄭氏曰兩室與門各居一分】殷人重室堂修七尋堂崇三尺四阿重屋周人明堂度九尺之筵東西九筵南北七筵堂崇一筵五室凡室二筵【鄭氏曰重屋者王宮中堂若大寢也其修七尋五丈六尺放夏周則其廣五尋七丈二尺也五室各二尋崇髙也四阿若今四注屋重屋復檐也明堂者明政教之堂周度以筵亦王者相攺周堂髙九尺殷三尺則夏一尺矣相參之數禹卑宮室謂此一尺之堂歟此三者或舉宗廟或舉王寢或舉明堂互言之以明其同制】按下云廟門容大扃七个闈門容小扃參个注大扃牛鼎之扃長三尺毎扃爲七个一个二丈一尺廟中之門曰闈小扃膷鼎之扃長二尺參个六尺【按膷鼎無扃小鼎指羊豕鼎注見後】或曰此卽世室門也路門不容乘車之五个注路門者大寢之門乘車廣六尺六寸五个三丈三尺言不容者是兩門乃容之兩門乃容之則此門半之丈六尺五寸或曰此卽重屋門也應門二徹參个注正門謂之應門謂朝門也二徹之內八尺三个二丈四尺或曰此卽明堂門也鄭氏之注本此然應門二丈四尺與夏世室門二丈三尺三寸有奇正合則世室卽明堂可知殷承夏后其制皆同但攺爲重屋髙其堂四注檐耳周承殷後則亦重屋矣窓戶皆同但深廣堂室大小異耳淮南子云明堂之制重屋是也廟與寢則放其制擴而大之爲五廟五寢異處吳氏曰按書傳云周人路寢南北七雉東西九雉室居二雉以雉長三丈言之則南北之修爲二十一丈東西之廣爲二十七丈此路寢之制古人寢不逾廟則明堂之制固冝大於路寢今日明堂之室止於丈八尺而反狹於路寢逺矣豈有是禮哉【注見寢此說誤】蓋明堂乃祀始有天下者配上帝之所四時迎气於四郊祭帝還於明堂亦如之而配以文王武王詩我將我享惟羊惟牛乃祀文王於明堂之詩時武王未沒故不云武王牧野語稱武王祀乎明堂而民知孝是也則始祖配天一年止一祭有天下祖配上帝一年四祭矣月朔則以特牛告朔於明堂而聼朔於南門外餘日之朝皆路寢門外其六年諸侯總朝亦於明堂每年朝則於廟將合諸侯則司儀於國外爲壇三成宮旁一門不爲五室以方明方四尺設東西南北上下六色於上設六玉以代之詔王儀南向見諸侯其方嶽之明堂亦同此制故先儒誤合爲一詳見玉藻諸侯則告朔聽朔於廟春秋不告朔猶朝於廟是也傳曰諸侯受十二月朔政於天子藏於太祖廟每月朔朝廟使大夫南面奉天子之命君北面而受之此時使有司先告朔愼之至也受於廟者孝子歸美先君不敢自専也言朝者緣生以事死親在則朝暮夕已死不敢褻鬼神故也必於朔者感月始生而朝也按此言禮是而釋義非

﹤經部﹐禮類﹐三禮總義之屬﹐三禮圖﹐卷一﹥

天子諸侯大夫士廟制注見王制其毀廟主皆藏祖廟先儒云祧非也說見後主祏爾雅室有東西廂曰廟無東西廂有室曰寢則廟之異於寢者前東西廂耳又名夾室在堂階上公食大夫禮賔升公揖退於廂禮釁廟先門而後夾室是也然則制與榭不同考古惇銘惟二年正月初吉王在周昭公丁亥王格於宣射呂氏曰宣射者宣王之廟也榭者堂之制也其文作古射字執弓矢以射之象因名其室曰射【省射後從木】其堂無室以便射事故凡無室者皆謂之榭宣王之廟制如榭故謂之宣榭春秋記成周宣榭火以宗廟之重而書之如威僖公之比二傳雲藏禮樂之器非也後有戩惇云王格於大室牧惇銘云格大室亦廟也古者爵有徳而祿有功必賜於太廟示不敢専也按定王在王城十四年成周宣榭火時尙未遷都宗廟在王城先儒謂宣王會諸侯東都講武之所遂以爲廟故其制如榭後因有功不毀云廟制猶庠榭制猶序

遷廟禮

大戴禮成廟將遷之新廟君前徙三日齋祝宗人及從者皆徙徙之日君服從者皆服從至於廟羣臣如朝位君入立於阼階下西向有司如朝位宗人擯舉手曰有司某請升君升祝奉幣從在左北面再拜興祝聲三曰孝嗣侯某敢以嘉幣告於皇考某侯成廟將徙敢告君及祝再拜興祝曰請導君降立於階下奉衣服者皆奉以從祝【不言奉主而言衣服不忍言也】奉衣服者降堂君及在位者皆辟也奉衣服者至碑君從有司皆以次從出廟門奉衣服者升車乃步君升車從者皆就車也凡出入門及大夫溝渠祝下擯至於新廟筵於戶牖間【舊注始旬外來故先於堂】樽於西序下【舊注四時之祭在室筵奧中在堂筵序下是以設樽爼於東方今惟布南面之序故置樽於西以因其便矣】脯醢陳於房中設洗當東榮南北以堂深有司皆先入如朝位祝導奉衣服者乃入君從奉衣服者入門左在位者皆辟也奉衣服者升堂皆反位君從升奠衣服於席上祝奠幣於幾東君北向祝在左贊者盥升適房薦脯醢君盥酌奠於薦西反位君及祝再拜興祝聲三曰孝嗣侯某敢用嘉幣告於皇考某侯今月吉日可以徙於新廟敢告再拜君就東廂西靣祝就西廂東靣在位者皆反走辟如食間擯者舉手曰請反位君反位祝從在左卿大夫及眾有司諸在位者皆反位祝聲三曰孝嗣侯某潔爲而明薦之享君及祝再拜君反位祝徹反位擯者曰遷廟事畢請就燕君出廟門卿大夫有司執事皆出廟門告事畢乃曰擇日而祭焉

【書逆子】

【釗於南門之外延入翼室卹宅宗下云狄設黼扆綴衣牖間南向敷重篾席黼純華玉仍幾西序東向敷重底席綴純文具仍幾東序西向敷重丰席畫純雕玉仍幾西夾南向敷重筍席】【紛純漆仍幾越玉五重陳寶赤刀大訓璧琬琰在西序大玉夷玉天球河圖在東序之】【舞衣大注此平時見羣臣覲諸侯之坐也注此旦夕聴事之坐也按此乃眾賓位惟喪禮主人反哭於廟在西階上拜賓注恐非注此養國老饗羣臣之坐也注此親屬私燕之坐也按西】【夾南向卽周禮筵國賓於牖前注見後夾字恐誤或曰寢無東西廂故以東西室名夾言夾】

貝鼖鼔在西房兌之戈和之弓垂之竹矢在東房大輅在賓堦靣【卽木輅】綴輅在阼堦靣【卽革路級雜色】先輅在左塾之前【卽玉輅先猶首也】次輅在右塾之前【卽金輅象輅】二人雀弁執恵立於畢門之內四人綦弁執戈上刃夾兩階戺一人冕執劉立於東堂一人冕執鉞立於西堂一人冕執戣立於東垂一人冕執瞿立於西垂一人冕執銳立於側堦檀弓云夏后氏殯於東階之前猶在阼也殷人殯於兩楹之間則與賓主夾之也周人殯於西階之上則猶賓之也然與廟同聘禮云公受玉於中室與東楹之間又云大夫奉束帛賓受幣堂中西北面旣而賓儐大夫束錦大夫受幣於楹間南靣則兩楹在中矣周禮云王位設黼依依前南鄕又云筵國賓於牖前則王位在東室牖國賓在西室牖爾雅牖戶之間謂之扆其內謂之寧故記云成王防不能涖阼周公相踐阼而治則王位在東室外明矣然西室外亦名扆佐食無事則出戶負依南面若無東室則兩楹不得在其中矣又按殯兩楹賓主夾之與樽房戶間賓主共之語意正同少牢尊於房戶間主婦洗爵於房中出實爵尊南拜獻屍時屍席在戶西靣則房戶在房中央明矣爾雅兩階間謂之鄕庭之左右謂之位門屏之間謂之寧

天子至庶人寢室配偶

天子有後有夫人有世婦有嬪有妻有妾公侯有夫人有世婦有妻有妾天子六寢後六宮一宮在前治內政以陰故北向其外則市故曰縣禁令於王之北宮而糾其守是也其內五宮後以時居之其餘與三夫人二十七世婦分居之又有九室九嬪居之內宰以陰禮教六宮以陰禮教九嬪以婦職之法教九禦使各屬以作二事則八十一禦妻分屬九嬪矣故曰九嬪掌婦學之法以教九禦婦徳婦言婦容婦功各帥其屬而以時禦敍於王所祭法天子諸侯必有公桑蠶室卜三宮夫人世婦之吉者使入蠶於蠶室是也鄭氏謂六宮者毎宮九嬪一人世婦三人女禦九人其餘九嬪三人世婦九人女禦二十七人從後惟其所燕息焉從後者五日而沐浴其次又止十五日而徧云皆意說也諸侯四寢夫人四宮一宮在前治內政不居春秋傳殺國佐於內宮之廟是也其內三宮夫人居中宮左右媵居東宮西宮亦當有六室爲侄娣居也卿大夫二寢所謂將適公所宿齋戒居外寢世婦亦二寢曰適寢曰下室所謂大夫世婦卒於適寢內子未命則死於下室遷屍於寢是也亦當有四室爲侄娣居士一寢其妻亦一寢皆曰適室若死而朔月及薦新於西室又以東室生居者爲下室是也亦當有二室爲妾居禮云庶人無側室則士有側矣庶人夫婦共一寢詩婦人謂角枕錦衾予美亡此誰與獨旦是也外亦有羣室爲妾居所謂及月辰夫出羣室是也蓋天子數皆十二除後之外三夫人九嬪亦十二通世婦禦妻則一百二十諸侯一夫人二國往媵各有侄娣一娶九女春秋齊侯三夫人內嬖六人是也通世婦妻妾言亦應九十人大夫娶一正室一側室各有娣侄故禮大夫不名侄娣通妻妾言亦應六十人士則一妻二妾故曰士不名長妾庶人則一妻一妾謂天子諸侯一娶九女大夫功成受封得備八妾者重國家廣嗣也卿大夫一妻二妾者尊賢重繼嗣也不備媵娣何北靣之勢不足盡人骨肉之親士一妻一妾何下卿大夫也皆意說也王後進禦之義自下而上象月初生漸進至盛鄭氏曰凡羣妃禦見之法月與后妃其象也卑者冝先尊者冝後女禦八十一人當九夕世婦二十七人當三夕九嬪九人當一夕三夫人當一夕後當一夕率五日而徧云自望後反之孔子云日者天之明月者地之理陰契制故月上屬爲天使婦從夫放日紀防孔子云乃孝經援神契文日者天之明本合在天月者地之理本合在地今以陽尊而陰卑月乃爲天契制所使故云陰契制上屬爲天使是以月上屬於天隨日而行雲又曰五日一禦諸侯也諸侯娶九女侄娣兩兩而禦則三日也次兩媵則四日也夫日専夜則五日也先儒謂孤卿大夫以下有妾者二妾共一夕其一妾者但不如妻得専夕而已書大傳古者後夫人將侍君前息燭後舉燭至於房中釋朝服襲燕服然後入禦於君雞鳴太師奏雞鳴於陛下然後夫人鳴佩玉於房中告去也然後廣門擊柝告辟也【啟門也】然後少師奏質明於陛下然後夫人入廷立君出廟

國語內官不過九禦外官不過九品考工記曰內有九室九嬪居之外有九室九卿朝焉則九室在應門外君日視治朝在路寢門外退適路寢聽政卿退適九室聽政也燕朝外朝非常諸侯亦三朝但無明堂爲差耳應門廟門皆有屏天子外屏諸侯內屏大夫以簾士以帷鄭氏曰屏今罘罳也刻之以雲气虫獸如今闕上爲之矣按罘罳上皆以罔卽网戶也以木爲方目如羅网狀故可以爲屏又可爲門扉甘露之變出殿北門裂防罘

罳而去漢志曰東闕罘罳災是也釋名罘復也罳思也言臣將請事於此復思也非天文志屏四星在端門之外近右執法所以壅蔽帝庭屏取法於此魯語曰公父文伯之母如季氏康子在其朝與之言弗應從之及寢門弗應而入康子辭於朝而入見【辭其家臣入見敬姜】曰肥也不得閒命無乃罪乎曰子弗聞乎天子諸侯合民事於外朝合神事於內朝【神事祭祀也】自卿以下合官職於外朝【外朝君之公朝】合家事於內朝【內朝家之私朝】寢門之內婦人治其業焉上下同之夫外朝子將業君之官職焉內朝子將佐季氏之政焉皆非吾所敢言也春秋傳鄭伯有耆酒爲窟室而夜飲酒擊鐘焉朝至未已朝者曰公焉在其人曰吾公在壑谷則卿大夫之二寢其外寢聽政不居在寢門外矣左傳晉靈公使鉏麑賊趙盾晨往寢門辟矣盛服將朝尙早坐而假寐公羊以爲勇士入其大門則無人門焉者入其閨門則無人閨焉者上其堂則無人焉俯而窺其戶方食魚飱則是以寢門爲閨門與敬姜婦人治其業之言合

易傳大初篇曰天子旦入東學晝入南學暮入西學在中央曰大學天子之所自學也賈誼曰學者所學之宮也學禮曰帝入東學上親而貴仁則親疏有序而恩相及矣帝入南學上齒而貴信則長防有差而民不誣矣帝入西學上賢而貴徳則賢【一作聖】智在位而功不遺矣帝入北學上貴而尊爵則貴賤有等而下不逾矣帝入大學承師問道退習而考於太傅太傅罸其不則而匡【一作達】其不及則徳智長而理【一作治】道得矣此五學者旣

成於上則百姓黎民化輯於下矣蓋有虞氏上庠下庠夏后氏東序西序商人右學左學周兼三代家有塾黨有庠術有序國有學庶人家無熟則中裏共一校室有塾之意春秋傳鄭人防於鄕校以論執政是也而國學則又兼之左近北爲東序卽東學也左近南以其無房室亦名東序祀先老於此卽南學也右近北爲上庠卽北學也右近南爲瞽宗卽西學也所謂凡有道徳者使教焉死則以爲樂祖祀於瞽宗是也中爲大學爲視學乞言之所文王世子反登歌淸廟旣歌而語以成之也總名曰成均以成天子至庶人也亦曰大學又曰辟雍詩於樂辟雍鎬京辟雍莊子文王有辟雍之樂武王周公作武蓋本文王禮法之樂周有天下遂以爲樂名以樂可以告人也禮法而雍和則徳成矣所謂成於樂也猶防典樂教冑子意非水旋丘如璧也豈因靈臺靈沼附防爲之說歟諸侯學制亦同五室但以其貢士於天子而在國外不同在魯則謂之泮宮以泗水縣泮水出焉作宮於上曰泮宮猶楚渚宮意詩思樂泮水集於泮林亦非半於天子也王制作頖宮鄭氏曰頖之爲言班也所以班政教也又因泮而附防頖云

天子諸侯公卿大夫庶人入學不同

書大傳曰大夫七十而致事老其鄕裏大夫爲父師士爲少師【亦爲裏庶尹也】耰鋤已藏祈樂已入【祈樂當爲新谷】歲事已畢餘子皆入學年十五始入小學見小節踐小義焉年十八始入大學見大節踐大義焉距冬月至四十五日始出學傳農事上老平明坐於右塾庶老坐於左塾餘子畢出然皆歸歸夕亦如之餘子皆入父之齒隨行兄之齒鴈行朋友不相逾輕任並重任分頒白不提擕出入皆如之又曰古之帝王必立大學小學使公卿之太子大夫元士之適子十有三年始入小學見小節踐小義焉二十入大學見大節焉踐大義焉故入小學見父子之道長防之序入大學知君臣之義上下之位故小師取小學之賢者登之大學大師取大學之賢者登之天子以爲左右故爲君則君爲臣則臣爲父則父爲子則子周禮師氏掌以媺詔王以三徳教國子一曰至徳以爲道本二曰敏徳以爲行本三曰孝徳以知逆惡教三行一曰孝行以親父母二曰友行以尊賢良三曰順行以事師長掌國中得【故書爲徳】失之事以教國子弟凡國之貴防子弟學焉保氏掌諫王惡而養國子以道乃教之六藝一曰五禮二曰六樂三曰五射四曰五馭五曰六書六曰九數乃教之六儀一曰祭祀之容二曰賓客之容三曰朝廷之容四曰喪紀之容五曰軍旅之容六曰車馬之容按庶民八歲學小學十五學大學皆在校室其有秀者移於鄕學鄕學之秀者移於庠則鄕學在外爲序在中爲庠有二也故曰黨有庠術有序術都邑達野道也淮南子曰室堂庭門巷術野是也大傳十八入大學指此故下云上老坐右塾庶老坐左塾漢志學於庠序總言也以鄕學視校室則鄕又爲大矣庠之秀者移於國學學於小學卽諸侯之學也以對天子故云小二十入此學九年諸侯歲貢小學之秀者於天子學於大學則三十年矣又學九年大樂正論造士之秀者以告於王而升諸司馬曰進士故四十始仕畿內庶民亦十八入鄕庠三年大比命鄕論秀士升之司徒曰選士教外舎九年記謂國之俊選皆造焉是也司徒論選士之秀而升之學曰俊士亦三十入大學也但選士外而俊士內後世外舎內舎上舎亦有據也公卿大夫元士之適子則各家立塾內則言十年出就外傳居宿於外指此大傳十三入小學謂入師保所掌虎門外小學同天子學也二十入大學庶子教之所謂職諸侯卿大夫之庶子之倅凡國之政事國子存防倅使之修徳學道春合諸學秋合諸射以考其藝而進退之但在外舎猶選士耳所謂升於司徒不徵於鄕也天子之子則大戴禮謂古者八歲出就外舎學小藝焉履小節焉束髮而就大學學大藝焉履大節焉又不待二十年矣以虎門左師保所掌爲小學別無餘學所謂升於學不徵於司徒也賈誼論成王在𦇤褓中召公爲太保周公爲太傅太公爲太師又置少保少傅少師及太子少長知好色則入於學【卽上文學禮帝入五學】及太子旣冠成人免於保傅之嚴則有司過之史有虧膳之宰正與此合則其言有本矣

釋菜釋幣飲至釋奠不同

昏禮若舅姑旣沒則婦入三月乃奠菜席於廟奧東西右幾席於北方南面祝盥婦盥於門外婦執笲菜祝帥婦以入祝告稱婦之姓曰某氏來婦敢奠嘉菜於皇舅某子婦拜扱地坐奠菜於幾東席上還又拜如初婦降堂取笲菜入祝曰某氏來婦敢告於皇姑某氏奠菜於席如初禮婦出祝闔牖戶老醴婦於房中南面凡弟子釋菜於先聖先師禮凖此但無見姑一節文王世子所謂然後釋菜不舞不授器乃退儐於東序一獻無介語可也蓋儐弟子猶老之醴婦也象生者執贄見故無酒饌而所見者醴之而已聘禮賓朝服釋幣於禰有司筵幾於堂中祝先入主人從入在右再拜祝告又拜釋幣制纁束奠於幾下出主人立於戶東祝立於牖西又入取幣降捲幣實於笲埋於西階東又釋幣於行遂受命上介釋幣亦如之及歸釋幣於門乃至於禰筵幾於室薦脯醢觴酒陳席於阼薦脯醢三獻一人舉嚼獻從者行酬乃出上介至亦如之則釋幣無脯醢酒而告至始有之若諸侯出則告於祖奠於禰命祝史告於社稷宗廟山川凡告用牲幣反亦如之則奠謂釋奠也凡釋奠大則用牲幣小則薦饌酌奠而已猶喪禮朝夕奠止脯醢酒醴而已朔月奠則加特豚魚臘三鼎

三禮圖卷一﹤經部﹐禮類﹐三禮總義之屬﹐三禮圖﹥

欽定四庫全書

三禮圖卷二

明劉績撰

﹤經部﹐禮類﹐三禮總義之屬﹐三禮圖﹐卷二﹥﹤經部﹐禮類﹐三禮總義之屬﹐三禮圖﹐卷二﹥﹤經部﹐禮類﹐三禮總義之屬﹐三禮圖﹐卷二﹥

司幾筵掌五幾五席之名物辧其用與其位大朝覲大享射凡封國命諸侯王位設黼依依前南鄕設莞筵紛純加繅席畫純加次席黼純左右玉几【鄭曰紛如綬有文而狹者繅席削蒲蒻展之編以五采若今合歡矣畫謂雲气也次席桃枝席有次列成文】祀先王昨席亦如之【鄭曰昨讀曰酢謂祭祀及王受酢之席屍卒食王酢之卒爵祝受之又酌授屍屍酢王於是席王於戶內及諸侯致爵乃設席】諸侯祭祀席蒲筵繢純加莞席紛純右雕幾昨席莞筵紛純加繅席畫純【昨亦讀作酢按諸侯祭祀乃祀先公也欲通於他故云諸侯祭祀繢雜采也祭乃諸侯受酢乃天子故𨿽同二種而以上席爲下筵云凡酢席皆無幾上文亦如之乃槪言惟祀先王先公有幾也又按鬼神之祭單席此祀先王有三種先公有二種也彼乃指祭天地言歟】筵國賓於牖前亦如之左彤幾【鄭氏曰國賓諸侯來朝孤卿大夫來聘後言幾者使不防如也朝者彤幾聘者彤幾疏云筵諸侯與孤用莞筵繅席而卿大夫則用蒲筵萑席今總云國賓孤卿大夫同繅莞者廣解國賓之義】甸役則設熊席右漆幾【熊席田兵尙威也神幾右人幾左乃以防禮處之故右】凡防事設葦席右素幾其柏席用萑黼純諸侯則紛純每惇一幾【防事大斂奠虞祭也柏乃詳字訛謂小祥大祥祭也士虞禮用素幾葦席是也防祭仄吉席單異於吉云祥祭天子用萑席黼純諸侯亦用萑席但下其純爲紛耳惇迫地也無筵而一席卽迫地云惇如惇彼獨宿亦在車下之惇鄭謂柏乃槨字藏槨中神坐之席惇讀爲燾棺在殯則槨燾旣窆則加皆謂覆之周禮𨿽合葬及同時在殯皆異凡體實不同祭於廟同幾精神合豈其然歟】凡吉事變幾防事仍幾【變幾如徹幾攺筵類仍則始終相因而不變也】按蒲席老蒲最下者也以繢雜采純之書謂之底席五席冣下者也繢作綴同莞席蒲秀而未老者先儒以爲蒲之細者是也郭璞云莞蒲一艸蒲粗莞細爾雅莞苻離其上蒚注云其上臺別名蒚音翮書謂之筍席指蒚言紛帛也卽書紛純也繅席鄭以爲削蒲蒻展之編以五采若今合歡席注蒻蒲下入泥白處今俗呼蒲白畫純畫繒緣之也書謂之丰席言其色之多也或曰表裏織而厚也次席桃枝竹四寸有節者比次爲之書謂之篾席蓋黼最貴畫次之紛又次之繢最下者也故各同其席云葦長大而萑小短有粗細之異實一種也今北方人皆種之猶蒲莞分粗細意爾雅葭葦蒹葭葮蘆菼薍則萑卽蒹也細不及指而節稀可以爲蒹蘆則粗大而節密矣菼卽荻厚而不可爲席秦風蒹葭蒼蒼幽風八月萑葦則極北無荻衛風葭菼揭揭王風毳衣如菼葦未秀爲蘆荻矣舊以萑爲荻小正傳雚未秀爲菼葦未秀爲蘆字說蘆謂之葭其小曰萑荻謂之蒹其小曰葦其始生曰菼又謂之薍荻彊而葭弱荻髙而葭下故謂之荻菼本中赤始生末黒黒已而赤故謂之菼其根旁行牽揉盤互其行無辧而又彊故又謂之薍皆非也蘆葦實二種薍荻菼實一種公食大夫禮司宮具幾與蒲筵常緇布純加萑席尋帛純上大夫蒲筵加萑席其純皆如下大夫純鄕飲酒鄕射蒲筵緇布純蓋筵席之制短不過尋八尺長不過常丈六尺中者不過九尺而已禮器謂天子五重諸侯三重大夫再與此不同者先儒謂書言敷重席王之次席繅席皆重焉與莞筵而五諸侯繅席亦重焉與蒲筵而三理或然也幾筵席對言初在地者一重卽謂之筵重在上者卽謂之席

士之室前後薦檐曰庪居中眷柱曰棟棟庪之間曰楣前楣至庪曰南堂當東室曰東堂當西室曰西堂後楣至庪曰北堂前後楣下以橫墻間之上皆有窓前謂之南牖南墉各爲戶後謂之北牖北墉極邊之直墻曰東序西序中之直墻曰東墉西墉爲二室生居東室玉藻記云君子之居恆當戶寢恆東首惟東室之奧當戶齋與死則居此室大斂朝夕奠俱於西室以賓事之也防禮云燕養饋羞湯沐之饌如他日朔月若薦新則不饋於下室則以東室爲下室猶射禮左物在東右物在西以左物爲下物意莊生謂原憲環堵之室茨以生艸蓬戶不完桑以爲樞而甕牖二室褐以爲塞上漏下濕匡坐而是也其中一間棟下以墻間之爲門二戶左曰東戶右曰西戶非如二室戶止一扇矣其內曰東房西房按內則曰妻抱子出自房當楣立則房不在楣下明矣先儒以大夫士東房西室天子諸侯西室之西又有房非也天文房星兩咸夾罰似房狀其形可知矣無室曰序射禮序則物當棟堂則曰當楣序則鉤楹內堂則由楹外皆指庪下之楹也其制上下皆同但架數深淺異耳庶人三架士大夫五架爾雅桷直而遂謂之閱直不受檐謂之交直而遂則止一桷爲檐耳乃三架屋直不受檐則二桷相接乃五架屋以是差之諸侯七架天子九架矣檐謂之滴說文齊名屋聨檐謂之儋楚謂之梠釋名檐接也接屋前後也梠旅也連旅之或謂之櫋櫋緜也連緜欀頭使平也上入曰雀頭形似爵也爾雅西南隅謂之奧西北隅謂之屋漏東北隅謂之宧【音夷】東南隅謂之穾【音要】士防禮奠於西室朔月掃室聚諸穾則四隅皆指家而言卽室也周語民無縣耜野無奧艸深也屋漏卽中霤也

﹤經部﹐禮類﹐三禮總義之屬﹐三禮圖﹐卷二﹥

踵承軫者也圍七寸七十五分寸之五十一卽輈之末伏兔一名轐又名車庪考工記六尺六寸之車軹髙三尺有三寸加軫與轐爲四尺也則伏兔與軫共七寸也兩端伏兔中有輈三處載軫車以下遞減十半輢後爲隧深四尺四寸輿下有三面材名正其前空二尺二寸名範載兵器

輈軓前十尺與隧四尺四寸長凡丈四尺四寸前項持衡後踵承軫良輈環灂自伏兔不至軓七寸軓中有灂謂之國輈注環謂圻鄂如環詩五楘梁輈輈頸圍九寸十五分寸之九詩錯衡則有采飾輈縱而衡橫於上若梁曰梁輈在下兩邊又馬頸者曰【音鉤】左傳射兩鉤而還說文轅端持衡曰軛軛下曲曰軥軛軥曰防【呼昆】車人爲車輪崇車廣衡長參如一謂之參稱參分車廣去一以爲隧參分其隧一在前二在後以揉其式以其廣之半爲之式崇以其隧之半爲之較崇六分其廣以一爲之軫圍參分軫圍去一以爲式圍參分式圍去一以爲較圍參分較圍去一以爲軹圍參分軹圍去一以爲轛圍

輪人爲蓋達常圍三寸桯圍倍之六寸信其桯圍以爲部廣部廣六寸部長二尺桯長倍之四尺者二【杠長八尺加逹長二尺則蓋髙一丈】十分寸之一謂之枚【枚一分】部尊一枚【蓋斗上隆髙者一分】弓鑿廣四枚鑿上二枚鑿下四枚【廣大也】鑿深二寸有半下直二枚鑿端一枚【鑿深對爲五寸是以不傷達常也下直二枚者鑿空下正而上低二分也其弓菑則撓之平剡其下二分而內之欲令蓋之尊終平不防撓也端內題也】弓長六尺謂之庇軹五尺謂之庇輪四尺謂之庇軫三分弓長而揉其一參分其股圍去一以爲蚤圍參分弓長以其一爲之尊上欲尊而宇欲卑上尊而宇卑則吐水疾而霤逺

﹤經部﹐禮類﹐三禮總義之屬﹐三禮圖﹐卷二﹥

周禮服車五乘孤乘夏篆卿乘夏縵大夫乘墨車士乘棧車庶人乘役車詩簟茀朱鞹又曰鞹鞃淺幭爾雅輿革前謂之艱後謂之茀竹前謂之禦後謂之蔽凡車皆以革鞔之而朱漆從周所尙也或雕入或起畫爲飾故曰舟漆雕幾之美又謂之下者言其上之飾五乘備也惟夏縵則畫而不無雕幾故曰無文墨車則墨漆之而不畫棧車則不挽而弇上故曰飾車欲侈棧車欲弇玉路金路以金玉象各飾其末也猶夏意革路畫之而已卽縵車也木路亦不挽但不弇上異於棧車耳前則以幦覆之左右則以簟茀蔽之婦人則以翟茀耳凡有所敬則撫式故加幦焉其純曰植以存毛去毛分吉凶文質焉兵車則無幦以革衛之左右亦然爾雅所謂艱茀也韻書云車上竹席障塵者前曰藩後曰箳旁曰輸總曰笰通作屏星鄭謂夏五采畫轂約也夏縵亦五采畫無瑑爾墨車不畫也棧車不革挽而漆之役車方箱可載任器以供役但舉轂可見者而言猶詩約軧錯衡意其實輢軫皆然

﹤經部﹐禮類﹐三禮總義之屬﹐三禮圖﹐卷二﹥

王之五路一曰玉路樊纓十有再就建太常十有二斿以祀金路鉤樊纓九就建大旂以賓同姓以封象路朱樊纓七就建大赤以朝異姓以封革路龍勒條纓五就建大白以卽戎以封四衛木路前樊鵠纓建大麾以田以封蕃國春秋傳曰晉車七百乘韅靷鞅靽注駕具在背曰韅在胸曰靷在腹曰鞅在後曰靽蓋衡下止容二服馬駕衡在背爲韅卽著腋皮也然馬前進則韅後脫故鞅在膺所以制韅使不後脫是韅自背至腹鞅則邪系於膺亦名纓如婦人之褘謂之纓纓緌也意禮家說曰纓當胸以削革爲之是也說文頸靻也注云在腹非左傳齊侯駕太子抽劍斷鞅乃止凡駕兩服之鞅爲要也鞶馬大帶卽纓下垂者先儒謂纓在膺前如索帬正釋樊字春秋傳曰鞶厲斿纓昭具數也厲如垂帶而厲之厲右列同言其鞶之垂列也又衛人請曲縣繁纓以朝則士以下有纓無鞶通作繁與樊同蓋鞶可減而纓不可減也五采成行列爲就先儒謂鞶及纓皆以五色罽飾之蓋如人之率帶以采縫辟積意革路尙武不文無樊其纓狹故曰條猶防冠條屬及轡亦名條之條木路裁毛皮爲之曰前樊始不緶而尺吉矣鄭氏謂前讀爲緇翦之翦是也以革本色爲纓曰鵠纓淡黃如鵠也淺樊鵠纓則始無就飾矣驂馬之脊不當於衡別爲二靷以引軸由前陰板之下而出爲環以續系之詩陰靷鋈續是也前繋驂馬之膺邪連於脊有鉤以結之曰鉤膺刻金爲飾曰鏤膺衡下又服馬頸曰軥故此及驂馬頸亦曰鉤然馬退後則靷前墮故絆在後所以制靷使不前墮也絡馬首曰羈額上當顱如月形曰月題莊子加之以衡扼齊之以月題其上鈴曰左傳鸞和鈴昭其聲也詩鏤鄭氏曰眉上曰馬面當盧刻金爲之說文作是也馬口中曰銜又名橛莊子曰前有橛勒之患而後有鞭防之威銜兩旁曰鑣爾雅鑣謂之钀【魚列反】一名排沬一名扇汗以朱纒曰朱幩轡纒於此而垂其末曰革爾雅轡首謂之革詩�革衝衝�革有轡然轡緶皮爲之故曰執轡如組六轡如絲言其柔也以鞚馬名防以繋馬名絏檀弓執羈靮左傳負羈絏以從是也古者行皆乘車故於馬駕車制詳非後世専乘馬而已玉路卽有虞氏鸞車也則非徒馬有鈴車軾亦有鈴矣金路鉤卽夏后氏鉤車也驂馬爲靷始有鉤賈氏曰驂馬別有鉤鬲引車左傳良夫乘中甸兩牡先儒謂四馬爲上乘兩馬爲中乘孟子亦云一車兩馬豈夏后氏始添驂馬歟幹旄疏云夏駕兩謂之麗殷益一騑謂之驂周又益一騑謂之駟按黃帝時已服牛乘馬則兩馬在夏前矣傳又云趙旃以其良馬二濟其兄與叔父以他馬反遇敵不能去棄車而走林則兵車亦有兩馬者也司馬法戎車夏后氏曰鉤車先正也殷曰寅車先疾也周曰元戎先良也但不知在車鉤指何物鄭氏謂馬婁頷有鉤亦以金爲之則鉤在羈前有後有鉤旁有朱鑣下加禦卽名勒矣但於鉤膺不合韓非子曰馬欲進則鉤飭禁之欲退則錯錣貫之馬因旁出則鉤當如前說象路朱卽周乘路也朱周所尙色幩赤而車亦赤也詩路車有奭是也革路龍勒龍古龎通雜色不純也上公用龍之龍兵車故馬加銜先儒謂無銜曰羈有銜曰勒鄭氏曰龍駹也以白黒飾韋雜色爲勒是也顧命作綴路綴雜色也則車亦駹矣士防禮纓轡其勒縣於衡則凡車非上路皆有銜木路卽殷路也周尙文文極則反本故次於後不挽以革仍木本色故不言色而止言前樊鵠纓象路朱則金玉路皆朱矣上得以兼下下不得以兼上余俱仿此王后之五路重翟面朱總厭翟勒面繢總安車雕面鷖總皆有容蓋翟車貝面組總有握輦車組挽有翣羽蓋鄭氏曰重翟重翟雉之羽也厭翟次其羽使相迫也勒面謂以如王龍勒之韋爲當面飾也雕者畫之不龍其韋安車坐乘車凡婦人車皆坐乘鄭司農曰鷖總者靑黒色以繒爲之總著馬勒直兩耳與兩鑣容謂幨車山東謂之裳帷或曰幢容鄭曰蓋如今小車蓋也皆有容有蓋則重翟厭翟皆謂蔽也重翟後從王祭祀所乘厭翟後從王賓饗諸侯所乘安車無蔽後朝見於王所乘謂去飾也詩國風碩人翟茀以朝謂諸侯夫人始來乘翟蔽之車朝見於君盛之也此翟蔽蓋厭翟也然則王后始來乘重翟乎翟車不重不厭以翟飾車之側耳貝面貝飾勒之當面也有幄則此無蓋矣如今軿車是也後所乘以出桑輦車不言飾後居宮中從容所乘但漆之而已爲輇輪人挽之以行有翣所以禦風塵以羽作小蓋爲翳日也按鄭氏以總爲羈之直者上文面旣指羈言則總當爲轡矣後云組總則婦人之轡皆織絲矣猶男鞶革女鞶絲意朱正色最上繢雜采次之鷖靑黒間色最下組總則但織絲無色也組挽則以人挽之非馬矣重翟面朱總同王之玉路勒面同王之革路雕面如丹漆雕幾之雕文而有迹猶孤之夏也貝面如書厥篚織貝詩成是貝錦意言其文猶卿之夏縵也後世遂訛而用珂非也輦車無馬故不言面蓋婦人質而少文重翟從王祭祀賓客所乘有事則乘厭翟如姜女從太王遷都類無事則乘安車如出桑類厭猶厭冠之厭降殺厭帖也兼國中野外故云皆有容蓋以別之翟車卽翟茀車也國中所乘無容蓋故云有幄輦車宮中所乘無幄故云有翣羽蓋

﹤經部﹐禮類﹐三禮總義之屬﹐三禮圖﹐卷二﹥﹤經部﹐禮類﹐三禮總義之屬﹐三禮圖﹐卷二﹥﹤經部﹐禮類﹐三禮總義之屬﹐三禮圖﹐卷二﹥﹤經部﹐禮類﹐三禮總義之屬﹐三禮圖﹐卷二﹥﹤經部﹐禮類﹐三禮總義之屬﹐三禮圖﹐卷二﹥

有虞氏綏以旄牛尾注於竿首無驂旒其竿木本色武王右秉白旄以麾其色亦白矣或曰虞旄同夏尙黒殷旄白雲武王未攺服色仍殷禮

夏后氏綢練之以帛韜杠設緇廣充幅長八尺曰旐加鈴於旄曰旂檀弓云綢練設旐夏也

殷崇牙湯以武興於旐旁刻繒如鋸齒爲崇牙卽斾郭璞所謂帛續旐末爲燕尾者是也杠旐皆白故曰大白從殷正色無飾其杠仍練綢之周璧翣以采羽注下加璧懸翣墜之其旄鈴則飾杠首而不注下所謂以旄牛尾爲之綴於橦上周蓋兼三代損益也大赤卽通帛白旜蓋杠旐斿斾皆纁故曰大赤從周正色無飾春秋傳綪茷旃旌是也其斾各隨命數亦曰斿爾雅因章曰旃謂杠同旗色也故杠亦可名旃孟子招虞人以皮冠庶人以旃士以旂大夫以旌蓋旃則帷杠旂則建旄鈴旌則又加柝羽矣傳曰亡大斾之左旃說文旃旗曲柄也從於丹聲所以旃表士眾猶言甄也覲禮天子乘龍載大旂日月升龍降龍穆天子傳曰天子葬盛姬建日月七星曲禮招搖在上則畫日月北斗於交龍驂上矣飾以組維以縷詩素絲紕之組之祝之則邊皆飾組以縷維之矣其屬於杠亦然以竹爲弓而衣之橫以縿首以張幅曰弧防旂亦有之考工記弧旌枉矢以象弧也妖星有枉矢蛇竹有毛目蒼黒長數尺蓋指旌之垂動也凡旗文事則建旞武事則建旌通名曰綏其旌則俱有而旂則加鈴焉爾雅注旄首曰旌有鈴曰旂舊圖旂首爲金龍頭唐志云銜結綬及鈴綏

士防禮爲銘各以其物亡則以緇長半幅防末長終幅廣三寸書銘於末則縿上緇下纁矣故云雜帛曰物射禮無物則以白羽與朱羽操杠長三仭以鴻脰韜上二尋則韜杠用鳥革爾雅錯革鳥曰旟先儒但知鳥隼爲旟而不知亦因之得名故誤釋

按詩彼旟旐斯胡不斾斾又曰織文鳥章白斾央央旂旐央央悠悠斾旌則旗旂旟旐之斾皆白兵事舉同者言故止曰斾春秋傳晉人馬還楚惎之以拔斾投衡又曰辛未治兵建而不斾壬申復斾之是也

旞染五采全羽爲之象夏秋色道車建之周禮縫人衣翣栁之材則璧有孔所以懸其繩翣則爲其輕颺而下墜者鄭氏謂畫繒爲翣戴以璧垂五采羽於其下恐非防大記翣皆戴圭乃自飾翣言與此不同

旌旂五采羽爲之一日大麾斿車建之田獵天子殺則下大綏諸侯殺則下小綏則其數亦有差等射則服不氏以旌居之而待獲

爾雅素錦綢杠纁帛縿素陞龍於縿練旒九飾以組維以鏤【此言文事】緇廣充幅長尋曰旐繼旐曰斾【此言武事】注旄首曰旌有鈴曰旂錯革鳥曰旟因章曰旃【以上四者別文武旗杠名】司常掌九旗之物名各有屬以待國事日月爲常交龍爲旂通帛爲旜雜白爲物熊虎爲旗鳥隼爲旟龜蛇爲旐全羽爲旞析羽爲旌及國之大閱贊司馬頒旗物王建大常諸侯建旂孤卿建旜大夫士建物師都建旗州裏建旟縣鄙建旐道車載旞斿車載旌皆畫其象焉官府各象其事州裏各象其名家各象其號凡祭祀各建其旗會同賓客亦如之凡軍事建旌旗及致民置旗之甸亦如之凡射共獲旌蓋天子諸侯皆素錦韜杠弧防旞旄鈴纁帛縿練旒皆同但諸侯有降龍無升龍公建常九斿侯伯七斿子男五斿爲等耳旂亦可名常凡此皆因夏制而損益之也孤卿建旜以纁帛韜杠其縿斿亦纁但變旒爲崇牙色纁不白耳大夫士建物則以鴻脰韜杠崇牙𨿽白而縿雜矣師都三等采地也州裏六鄕也縣鄙六遂也三者自王畿逺近言則盡乎人矣旗旟旐崇牙之斿各隨命數凡此皆因殷制而損益之也曲禮前朱雀後武左靑龍右白虎招搖在上卽考工記龍旂九斿以象大火也【蒼龍宿之心其屬有兄尾九星】鳥旟七斿以象鶉火也【朱鳥宿之鳥其屬有星星七星】熊旗六斿以象伐也【伐屬白虎宿與參連體而六星】龜蛇四斿以象宮室也【武宿與東璧連體而四星】弧旌枉失以象弧也蓋言天子之行象方數耳非論旗次斿數也道車文事也建全羽旞而有鈴斿車武事也建析羽旌而無鈴其杠皆建旄所謂羽毛之美傳稱晉人假羽旄於鄭明日斾之詩稱孑孑幹旄幹旟幹旌是也凡此皆因虞制而損益之也博雅雲天子杠九仭諸侯七仭大夫五仭士三仭天子十二斿至地諸侯九斿至軫卿大夫七斿至較士三斿至肩按大常使人維之則曳地可知矣楚令尹爲王旌以田芊尹無宇防之齊欒髙伐虎門公卜使王黒以靈姑鉟率吉請防三尺焉而用之則綏旗上下長短可知矣然論杠大長非車所能建參之人情不通其九旗以上文爲次隨事序而用之故司馬治兵師都載旜以下與此不同云

﹤經部﹐禮類﹐三禮總義之屬﹐三禮圖﹐卷二﹥

士冠禮緇纚廣終幅長六尺後世謂之防頭卽今之包紗所以斂髮束於頂上爲髻見詩內則居防始死則以麻代之括髮哀殺則以麻布爲之死則不用士防禮髮防用組是也亦不同總總以緇繒爲之所以韜髻然後笄童子則但以錦束髮曰總角不笄也有縰無總故曰男女未冠笄者止云櫛縰婦人不冠但總笄故其制稍長檀弓云笄長尺總八寸防服云總六升長六寸箭筓長尺是也男子防則以麻布爲之以別不冠故曰免後世名幩卑賤不冠執事者所服方言雲路頭陌頭也【音貊】紗繢防帶【羌位反】防帶【音菜】幣【音績】防【於怯反】幧頭也自闗以西秦晉之郊曰絡頭南楚江湘之間曰帞頭自河以北趙魏之間曰幧頭或謂之�或謂之防其徧者謂之防帶或謂之防帶【防亦結也】覆結謂之幘巾或謂之承露或謂之覆防【今結籠】皆趙魏之間通語也

﹤經部﹐禮類﹐三禮總義之屬﹐三禮圖﹐卷二﹥

傳曰人之有元百骸統焉古之制字者知其所以然是故能固其元爲完具之完殘其所固爲冦賊之防加法度焉爲冠冕之冠士防禮缺項靑組纓屬於缺鄭氏曰項讀如有頍者弁之頍緇布冠無笄著頍圍髮際結項中隅爲四綴以固冠也項中有亦由固頍爲之今未冠笄者著捲幘頍象之所生也按鄭氏此說是矣但缺項謂至項而缺不合兩頭以靑組纓連屬之少離去爲二組旣著則以纓各貫組結於項而已不加縷而乖於前也隅爲四綴則連冠於缺項者也武本此制

﹤經部﹐禮類﹐三禮總義之屬﹐三禮圖﹐卷二﹥﹤經部﹐禮類﹐三禮總義之屬﹐三禮圖﹐卷二﹥

母追卽變緇布冠去缺項爲武而有緌者也鄭司農作牟古母牟通用如惇牟之牟追如追師之追班固云欲從堥惇而度髙乎太山爾雅惇丘如覆惇孔子曰古之王者有務而徇領者矣尙書傳作冒而句領淮南子作鍪而綣領下云豈必褒衣博帶句襟委章甫哉則堥以言山故從土務牟冒鍪一字也如牟而堆起所謂有覆杯之狀是也漢志雲長七寸髙四寸制如覆杯前髙廣後卑鋭按古人髻在後當云後髙廣前卑鋭

章甫爾雅上正章丘之章甫方也平正而四方對牟堆而言舊以爲章明丈夫非也甫字亦象形後世以爲進賢冠制莊子曰原憲華冠縰履又曰宋鈃尹文聞其風而悅之作爲華山之冠以自表注華山上下均平是也委卽委武也鄭氏謂秦人曰委齊東曰武是也皃古○象形以委爲皃則武髙矣惟防冠則條屬故曰厭冠言其低也古者冠布齊則緇之大白冠緇布冠不防委武縞而後蕤則古者日用以白布爲冠所謂素冠也齋則以陰幽思故緇之所謂緇布冠也然皆缺項結之不緌後世以縞爲素冠以繒爲冠加委武於下燕居則但屬於後有事則緌而垂於前始不用缺項矣然上直下橫象乾坤之意猶在至周尙文其冠之縫亦如弁王冕旒各隨命數尊者縫多布直不能爲故橫縫惟防冠則無等縫少而仍直始失其制矣孟子云許子奚冠曰冠素則縞冠乃無爵者所常服大夫士又因入朝而冠云凡冠邊皆有緣

陳氏曰掌次之皇邸樂師之皇舞皆以鳳凰之羽爲之則皇畫羽飾可知矣按古者衣獸皮毛則以鳥皮爲冠以獸皮爲衣春秋猶有鷸冠逸禮記曰知天文者冠鷸冠後訛爲術氏冠其制非盡羽也莊子曰冠圎冠者知天時是也輿服志曰上古穴居而野處衣毛而冒皮後世聖人觀翚翟之文榮華之色乃染帛以效之成以爲服見鳥獸有冠角頷胡之制遂作冠冕纓蕤凡十二章至周九章秦滅去禮學郊祀之服皆以袀袀紺繒也﹤經部﹐禮類﹐三禮總義之屬﹐三禮圖﹐卷二﹥

收收斂其上而小不同於冠也鄭氏謂所以收斂髮非也蓋弁尊於冠非常服者冔從胃省從吁語之舒也冔亦訓人意變而大其上也王制以皇收冔對冕言皆以緇布爲之歟弁師王之皮弁防五采玉象邸玉笄王之弁絰弁而加環絰司服凡兵事韋弁服眡朝則皮弁服凡甸冠弁服凡防事服弁服凡弔事弁絰服蓋周兼二代之制以去毛之皮爲之曰韋弁染其色黃赤如雀曰爵弁書作雀弁其次蒼艾色曰綦弁詩作騏弁又其次以有毛白鹿皮爲之曰皮弁鄭氏曰防縫中也結也說文弁飾行行冒玉也冒如冒地而出之冒凡弁上合皮爲直縫天子十二皮則十二縫每縫貫結五采玉十二以爲飾謂之上公以下各以其等爲之其如旒數冕則逺而垂前後弁則近而飾於上也詩所謂防弁如星是也注見冕邸抵也其下橫縫則以象齒爲條而飾之惟韋弁與皮弁同春秋傳楚子玉自爲瓊弁玉纓是也皮弁無玉飾差小加環絰曰弁絰夏收之變也不收其上曰冠弁殷之變也一曰皮冠孟子招虞人以皮冠春秋衛獻公射鴻於囿二子從之不釋皮冠而與之言是也防則各依升數布爲之曰服弁始用布爲之惟弁絰去絰不去絰亦名皮弁小記云諸侯弔必皮弁錫衰言有絰者也特牲曰皮弁素服而祭素服以送終也士冠禮郊特牲三王共皮弁素積皆指無絰者也

說文冕大夫以上冠也從同免聲黃帝初作冕徐云後仰前俯主於恭也按冕卽總也冒冕故曰冕非取俛也弁師掌王之五冕皆冕采裹延紐五采繅十有二就皆五采玉有十二玉笄朱紞諸侯【當爲公】之繅斿九就琘玉三采其餘如王之事繅斿皆就玉瑱玉笄又云諸侯孤卿大夫之冕韋弁皮弁弁絰各以其等爲之注曰冕服有六而言五冕者蓋大防之冕無旒不聨數也延冕也覆在上是以名焉紐小鼻在武上笄所貫也今時冠

捲當簪者廣袤以冠縱其舊象與繅雜文之名也合五采絲爲之繩垂於延之前後各十二所謂邃延也就成也繩每一匝而貫五采玉十二斿則十二玉也每就間蓋一寸朱紘以朱組爲紘也紘一條屬兩端於武繅不言皆有不皆者此爲衮衣之冕十二斿則用玉二百八十八鷩衣之冕繅九斿用玉二百一十六毳衣之冕七斿用玉百六十八希衣之冕五斿用玉百二十衣之冕三斿用玉七十二侯當爲公字之誤也三采朱白蒼也其餘謂延紐皆覆朱袤與王同也出此則異繅斿皆就皆三采也每繅九成則九旒也公之冕用玉百六十二侯伯繅七就用玉九十八子男繅五就用玉五十繅玉皆三采孤繅四就用玉三十二三命之卿繅三就用玉十八再命之大夫繅再成用玉八繅玉皆朱緑韋弁皮弁則侯伯飾也子男飾五玉亦三采孤則飾四三命之卿飾三再命之大夫飾二玉亦二采按郊特牲載冕璪十有二旈則天數也則天子前後無二十四旒之理禮器雲天子之冕朱緑藻十有二旒諸侯九上大夫也下大夫五士三則自古旒制至三而止無二旒者弁合二皮二縫決不可成則弁制亦至三而止但殷合皮六片爲之則古制無等差可知矣經言各以其等爲之亦槪言蓋以三十升麻布上下朱裹冕板以采絲合爲繩貫玉爲旒水流趨下旗冕之垂者如之故曰旒取其文曰藻或作繅以絲爲之也或作璪以玉貫之也謂之繁露言其形也合而成條曰就結而分斷曰就就猶成也采色一成謂之就是也天子以五采繅貫靑赤黃白黒玉十二每玉相去一寸旒長尺二寸前後各六諸侯繅琘玉皆朱白蒼蓋朱兼赤黃蒼兼靑黒上公九玉九旒長九寸前五後四侯伯七玉七旒長七寸前四後三子男三玉三旒長三寸前二後一天子之公卿大夫士視五等諸侯各下其君一等在外卿大夫其玉各依命數然一命再命者皆旒三長三寸但玉則或一或二耳其弁縫玉同此惟士無冕而有弁其制亦合三片皮爲之但無玉耳

紘纓色說

記言籍田天子冕而朱紘諸侯冕而靑紘以管仲朱紘爲濫士冠禮皮弁爵弁笄緇組紘纁邊玉藻云冠朱組纓天子之冠也緇布冠繢縷諸侯之冠也冠丹組纓諸侯之齋冠也冠綦組纓士之齋冠也互考之則天子纓紘皆朱諸侯纓紘皆丹大夫纓紘皆緇士纓紘皆綦其織之兩邊綦者緇邊緇者纁邊丹者朱邊朱者邊歟其靑素黃赤上下通用也爾雅一染謂之縓再染謂之頳五染謂之纁靑謂之蔥黒謂之黝斧謂之黼考工記鐘氏染羽以朱湛丹秫三月而熾之淳而漬之三入爲纁五入爲緅七入爲緇一染爲縓赤黃色也又名韎以一命緼韍故曰士爵韋雀色黃而防赤非謂頭也馬赤黃曰騂齊則爵鞞戎則韎韐又曰士佩瓀瑉而緼組綬再染爲赬大赤也詩魴魚赬尾再命赤

韍是也又名絳又名蒨三染爲纁黃朱色所謂丹也又彤也詩朱芾斯皇諸侯黃朱芾是也然與頳相亂故大夫頳卽纁鄭氏曰四入爲朱謂得宜則鮮明詩我朱孔毛氏曰深纁也天子純朱芾是也若入而過度則防黒爲紺矣先儒謂入赤汁則爲朱入黒汁則爲紺更以此紺入黒則爲緅按孔子不以紺緅飾卽管仲之丹朱黼領猶言紫之奪朱也淮南子曰染紺以湼則黒於湼湼卽黒汁也孔氏謂一入曰緅則紺尙染以赤汁而緅始染黒汁矣說文謂紺深靑揚赤色非緅一入赤多黒少再入黒汁則爲鄭氏謂六入是也黒多赤少如燕故燕謂之鳥蟻謂之駒七入爲緇則純黒矣然與相亂故緇衣名端考工記東方謂之靑南方謂之赤西方謂之白北方謂之黒天謂之地謂之黃靑與白相次也赤與黒相次也與黃相次也靑與赤謂之文赤與白謂之章白與黒謂之黼黒與靑謂之黻五采備謂之繡爾雅靑謂之蔥東方正色如蔥也黒謂之黝北方正色暗也靑白相次則爲碧深縹色赤黒相次則爲皂深緅色黃相次則爲鶡鳥之黃黒爲鶡是也靑赤之文卽紫色與紺亂赤白之章紅也淺絳色白黒之黼蒼艾色綦也馬淺黒爲駰所謂陰白也黒靑之黻蒼也深靑色馬靑驪曰駽淺則爲黲五采備爲繡卽繢也惟天色尊與地配而四方之色不能雜又白黃爲緗靑黃爲緑不言云

大裘而冕無繁露書稱康王麻冕黻裳卿士邦君麻冕蟻裳太保太史太宗皆麻冕彤裳孔子曰今也純儉則不以麻爲之惟郊用麻云王會篇天子南面立絻無繁露朝服八十物搢唐叔荀叔周公在左太公望在右皆絻亦無繁露朝服七十物搢笏旁天子而立於堂上堂下之右唐公虞公南面立焉堂下之左殷公夏公焉皆南面絻露朝服五十物皆搢笏則爲壇朝亦無繁露矣豈以祭天地山川而仍其服歟

國語王后親織紞齊詩充耳以素以靑以黃則純之色亦同前說矣天子諸侯皆玉瑱詩充耳琇瑩卽琘玉類也大夫以下以瓊謂石也防則以角楚語靈王虐白公子張驟諫王病之曰子復語不谷𨿽不能用吾憖置之於耳對曰賴君之用也故言不然巴浦之犀犛兕象其可盡乎其又以規爲瑱也則又用角犀象矣

三禮圖卷二

﹤經部﹐禮類﹐三禮總義之屬﹐三禮圖﹥

欽定四庫全書

三禮圖卷三

明劉績撰

王后六服制類深衣但侈袂加繡翟耳其色各不同說見玉藻

﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥

詩羔羊之皮素絲五紽羔羊之革素絲五緎羔羊之縫素絲五總防謂素絲飾裘縫中按傳曰五絲爲防倍防爲升倍升爲緎倍緎爲紽倍紽爲緵倍緵爲防此自少之多自微至著也緵卽總字紽寫訛爲紀故先儒訓誤余見玉藻

﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥

制服義

小記親親以三爲五以五爲九上殺下殺旁殺而親畢矣上親父三年祖父期下親長子亦三年適孫期庶則各降一等以親祖故曽髙皆齊衰三月以親孫故曾皆緦麻三月已之昆弟期從父昆弟大功從祖昆弟小功族昆弟緦服至此而皆竭矣凡女子在家與男子同出嫁則於旁親降一等其旁親以有受我而厚者爲之服亦降一等以無二斬又降其父期父則以親屬仍大功本服若無主被出則皆仍在家本服男子爲人後亦同但女子有歸宗之道獨於昆弟爲父後者不杖期年凡此皆親親出入義也若爲大夫尊不同於旁親皆降一等諸父昆弟庶子有爲大夫者姑姊妹女子子適大夫爲命婦者尊同則仍本服命婦無祭主仍在家服大夫妻體君同大夫降妾事女君與舅姑等皆從女君服妾之父母子世叔父母姑姊妹以不體君各遂本服蓋大夫妻皆不服妾私親惟庶子大功耳士妾亦然大夫庶子父在則從父降一等母妻昆弟皆大功父沒則得伸無厭矣又徒從服君母之黨君母卒則不服若爲諸侯則始封之君不臣諸父昆弟封君之子不臣諸父而臣昆弟封君之孫盡臣諸父昆弟凡臣則絕旁親不服而旁親皆同臣服斬衰三年姑姊妹從夫服齊衰期若諸父昆弟爲諸侯姑姊妹女子子嫁國君尊同則亦仍本服夫人體君同諸侯絕公妾不體君爲子期及遂私親猶大夫妾也諸侯庶子從君爲昆弟無服母妻不過爲之練冠麻衣父沒猶爲余尊厭不過大功諸父昆弟以下公子之重視大夫自以其重降一等若爲大夫尊同則亦不降矣天子其尊無對通臣而絕焉凡此皆尊尊別卑義也惟曾祖至曾孫自天子至庶人皆不降絕宗子自大夫以下五月外皆服齊衰三月正體一本義也男子於昆弟冇服而昆弟妻無服推而逺之也婦人於夫昆弟無服而昆弟妻冇服同居室生親也長殤中殤降一等下殤降二等未成人也從母服其父母昆弟姊妹及其子從妻止服其父母尊卑殺也外親本皆緦以尊加外祖父母小功以名加從母夫婦小功耳

﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥

士喪禮主人乘惡車白狗幦蒲蔽禦以蒲菆大服木輨約綏約轡木鑣馬不齊髦主婦之車亦如之疏布裧貳車白狗攝服其他皆如乘車周禮王之喪車五乘木車蒲蔽大尾櫜防飾小服皆疏素車棼蔽大素飾小服皆素藻車薻蔽鹿淺革飾駹車雚蔽然飾漆車藩蔽豻雀飾按木車無飾始死所乘蒲蔽蒲席爲飾也大白狗皮爲幦也尾櫜又以爲兵服古者兵置笭間防飾以麄布爲二物之緣也其餘兵服皆以防爲之鄭氏謂尾櫜以尾爲戈防之弢小箙刀劍短兵之衣理或然也素車以白土堊車也卒哭所乘棼蔽卽莞席也素白布也藻車畫文如藻小祥所乘也藻蔽削蒲蒻展之編以五采若合歡席也鹿淺幦以有尾鹿皮爲之也革飾始用皮爲飾也駹車邊側有漆飾也大祥所乘雚蔽細葦席也然果然獸皮也髤黑也漆車墨車也禫所乘藩蔽竹席也豻胡地犬也雀赤黃色喪車無等上下同﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥

喪服傳云凡衰外削幅裳內削幅幅三袧若齊裳內衰外負廣出於適寸適博四寸出於衰衰長六寸博四寸衣帶下尺袵二尺有五寸袂屬幅衣二尺有二寸袪尺二寸【削幅謂縫成衣裳而去邊也袧者辟兩側空中央卽今馬牙褶也祭服朝服裳辟積無數喪則毎服爲三袧而已古者衣重裳輕凡衰外削幅者所以反吉之制猶冠外畢屨外納杖下本義也裳不變略其輕亦如子姓縞冠武重上略下義又裳反吉則左袵矣惟夷狄與死者左袵若齊裳內衰外謂緝齊縫者亦如此也鄭氏曰負在背上者也適領辟也負出於辟領外旁一寸博廣也辟領廣四寸則與闊中八寸也兩之爲尺六寸也出於衰者旁出衰外不著寸數者可知也按衰以布二幅各長四尺四寸縫合三尺二寸爲背後就此】

【左右各下前靣八寸各裁入內寸反褶向外爲領口所謂辟領卽適也猶爾雅瓴甋謂之甓意或曰當長短適中也適則左右領口背重而前後俱單故以布廣五寸長一尺八寸綴於後背上爲負除門中與適一尺六寸仍兩端出外各一寸其博比適亦長一寸卽今之托肩所謂負廣出於適寸也又以布二條博四寸長六寸分綴於前胸爲衰適短於負衰又短於適以漸差衰故曰衰則適左右各出衰一寸所謂適博四寸出於衰衰長六寸博四寸也蓋前有衰後有負左右有適領四皆重裁便於加領而無綻邪吉服端則皆在內所謂方領也以凶故反在外耳非有他義又以布半幅隨人腰大小周圍綴於衣下殊袂爲腰加帶於上以固衣猶冠之冇武以固冠亦上從下橫所謂衣帶下尺也袵所以掩裳際也以深衣例之以一幅布長二尺五寸邪栽上廣八寸下廣一尺二寸爲二袵連於六幅裳之兩端其閏頭皆在下交掩以妨足動撥間蓋私裳後與左右皆連而前交掩故士喪禮懸鬲於重冪用葦席北靣左袵帶用靲賀之結於後是也言袵二尺五寸則裳之長可知而吉袵又不止二尺五寸矣此通論衰之長故先言袵袂衣袖也屬幅以一幅布連於衣而無加也袂袖口也謂以布一幅各長四尺四寸分中褶爲左右袖各連於衣至袖口則取圓惟一尺一寸蓋喪衰卽端之反凶則去飾不爲禮故袖短狹端侈袂而此不侈袂爲異耳】

﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥

小記曰斬衰括髮以麻爲母括髮以麻免而以布齊衰惡笄以終喪男子冠而婦人笄男子免而婦人髽其義爲男子則免爲婦人則髽按士冠禮緇纚廣終幅長六尺後世謂之防頭卽今之包紗所以斂髮束於頂上爲髻古之髻在後莊生以脊曲項縮者會撮指天是也親始死則以麻代之衰殺則以麻布爲之未嘗有不作髻者其髻吉則用黒繒爲總以韜之喪則用麻布爲總婦人則但簮笄而已故喪仍名爲總其制髙男子則笄總而又冠喪則去冠故名免其制卑春秋傳使太子絻又作防身袒去衣則首免去冠曲禮曰冠毋免勞無袒是也問喪謂爲免以代冠先儒音問皆非也後世謂之幘卑賤不冠執事者所服方言云覆結間之幘巾或謂之承露或謂之覆防【今結籠防音菜】是也今道家巾其遺制歟鄭氏曰免制未聞舊說如冠狀廣一寸按如冠狀是矣廣一寸豈足以韜髻恐五字誤古五寸今三寸半也

﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥

鬠笄用木長四寸纋中孔氏纋中者兩頭濶中央狹也簮髻則不復出墜矣死者不冠惟笄而已婦人則但鬠而又無笄

布巾環幅不鑿鄭氏曰士親含反其巾而已大夫以上賓爲含當口鑿之設巾覆靣爲飯含遺落米也旣含則不用而同楔齒之木櫛余亂髮防手足爪同理之掩練帛長五尺析其末鄭氏曰掩裹首也折其末爲將結於頥下又還結於項中

幎目用緇方尺二寸防裏著組系鄭氏曰幎目覆靣者也著克之以絮也蓋四角皆有組繋皆於後結之握手用纁里長尺二寸廣五寸牢中旁寸著組繋又云設握裹親膚系鉤中指結於掔按周禮翟車有握亦作幄字帷幄古同握掔今文作腕人腕骨至中指長八寸半右手有纊極故長尺有二寸側手爲膚廣四寸又加大指焉故廣五寸蓋爲籠以幄其手至旁寸而止如環山於有牢之牢克之絮而系之組繞手鉤中指而結於腕也古腕字

﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥

士喪禮冒緇質長與手齊防殺掩足冒旣襲韜屍二嚢也冒上身者方正故曰質冒下身者漸狹故曰殺與手齊掩足準死者身而爲之初無寸量也君則錦冒黻殺綴旁七大夫則冒黻殺綴旁五士緇冒防殺綴旁三質長與手齊殺三尺

周禮淩入大喪供夷盤蓋置屍牀下襢笫以寒屍如尸之牀曰夷牀衾曰夷衾皆依奉屍侇於堂而言喪大記君設大盤造冰焉大夫設夷盤造冰焉士並瓦盤無冰漢禮大盤廣八尺長丈二深三尺赤中夷盤小焉士喪禮綴足用燕幾校在南禦者持之古幾猶今道家之幾形如半環三足坐則曲者向身可以憑以曲者兩端著地故綴足禦者一人坐持上足也語林曰直木橫施植其兩足便爲慿幾何必以蹯鵠膝曲木抱腰則直幾後世之制也阮諶云幾長五尺髙二尺廣二尺馬融以爲長三尺舊圖以爲幾兩端赤中央黑

士喪禮明衣裳用幕布袂屬幅長下膝有前後裳不辟長及觳縓綼緆緇純按幕布爲帷幕者燕禮幕用綌若錫則此用錫布也袂屬幅不繼揜尺也長下膝如喪服帶下一尺今用全幅二尺二寸故下膝也凡裳皆七幅爲辟積於腰以便著今死者恐斂有髙低故不辟腰間也縓赤黃也飾裳在幅曰綼在下曰緆緇黒色也純則內外皆飾衣領與袂下皆是也

士喪禮沐浴蚤揃如他日鬠用組乃笄設明衣裳云用組則死者無縰總矣云設明衣裳則此乃近身服不在算矣及奠貝於屍西奠米於貝北云主人左扱米實於右三實一貝左中亦如之又實米惟盈則上古質用貝所謂天子九貝諸侯七大夫五士三是也周禮則典瑞大喪供飯王含玉大夫以上不用貝焉又云商祝掩設瑱設慏目乃履綦結於跗連絇乃襲三稱明衣不在算設韐帶搢笏設決麗於自飯持之設握乃連設冒櫜之幠用衾則先以掩裹首以白纊爲瑱塞耳設幎目而蔽其面焉遂著屨然後遷屍於襲牀而襲三稱服其大夫五諸侯七天子九也鄭氏曰手後節中也飯大擘指本也決以爲之籍有彄彄內端爲紐外端有橫帶設之以紐環大擘本也因沓其彄以橫帶貫紐結於之表也設握者以綦繋鉤中指由手錶與決帶之餘連結之此謂右手也古文麗亦爲連作腕按腕鄭氏之說非也謂以帶繞腕而結於大指後也

士喪禮重木刋之鑿之甸人之重於中庭參分庭一在南夏祝鬻余飯用二鬲於西墻下冪用疏布久之繋用靲懸於重冪用葦席北面左袵帶用靲賀之結於後祝取銘置於重注靲竹防也以席覆重辟屈而反兩端交於後左袵西端在上賀加也士二鬲則大夫四諸侯六天子八與簋同差按鬻飯盛於鬲疏布冪其口外又用竹桁如械掩口使不脫卽蓋也故曰久用篾懸於重人嗜惟飲食故鬻飯之餘懸以象之也左袵象死者之衣左袵也以篾巾束其席如人之帶然蓋重主道也故言靣言袵言帶以義云爲銘各以其物無則以緇長半幅防末長終幅廣三寸書銘於未曰某氏某之柩竹杠長三尺則大夫五尺諸侯七尺天子九尺重亦同之旣殯則銘置於肂

﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥

檀弓雲天子柏槨以端長六尺以柏木黃心橫累棺外頭皆向內漢謂之黃腸題湊毎段方一尺長六尺則天子之槨厚六尺矣夫子制中都四寸之棺五寸之槨則庶人直累矣士喪禮旣井槨則皆直累矣以合而可折故曰折最下者爲牙次上爲孔以合然後完固其他皆然以其有牙故陳器云折橫覆之則牙在下矣

加茵用防布緇剪有幅亦縮二橫三又云茵著用荼實綏澤焉蓋染淺緇色防布上下縫合爲之而重幅其中

實三物注荼茅秀也綏防姜也澤澤蘭也皆取其香且禦濕

葦苞長三尺一編用包遣奠牲體簫制見前士管簫三其實皆龠黍稷麥但以菅艸爲之小而柔可藏槨內也凡先用茵於下借棺然後窆贈用制幣纁束藏器於旁加折卻之加抗席覆之加抗木實土則折爲槨其制可知而先儒俱說夢矣

﹤經部﹐禮類﹐三禮總義之屬﹐三禮圖﹐卷三﹥

苟子曰喪禮者以生者飾死者也大象其生以送其死也故如死如生如存如亾終始一也始卒沐浴鬠體飯含象生執也不沐則濡櫛三律而止不浴則濡巾三式而止充耳而設瑱飯以生稻含以槁骨反生術矣說褻衣襲三稱縉紳而無鉤帶矣設掩靣儇目鬠而不冠笄矣書其名置於其重則名不見而柩獨明矣薦器則冠有鍪而毋縱缺防虛而不實有簟席而無牀第木器不成用陶器不成物薄器不成內笙竽具而不和琴瑟張

而不均輿藏而馬反告不用也具生器以適墓象徙之道也略而不盡貌而不功趨輿而藏之金革轡靷而不入明不用也象徙道又明不用也是皆所以重哀也故生器文而不功明器貌而不用

﹤經部﹐禮類﹐三禮總義之屬﹐三禮圖﹐卷三﹥

士虞記曰桑主不文吉主皆刻而諡之公羊傳虞主用桑練主用栗何休注主狀正方穿中央達四方天子長尺二寸諸侯一尺衛次仲云宗廟主皆用栗右主八寸左主八寸廣厚三寸若祭已則內於西壁墻中去地一尺六寸右主謂父左主謂母也白虎通亦雲藏主西壁左傳典司宗祏又曰孔悝反祏於西圃下云得祏於槖中注宗祏宗廟中藏主石室正義曰宗祏者於廟之北壁內爲石室以藏木主有事則出而祭之旣祭納於石室祏字從槖神之也按何衛二說相須始備天子尺二寸諸侯一尺大夫八寸士六寸廣厚三寸者栗主也正方穿中央達四方者備火災之室櫝也說文云宗廟石主也從主聲徐曰以石爲藏主之櫝也左傳反祏主本作槖字假借作主是也先儒謂正廟之主各藏其室西壁之中遷廟之主藏於太室北壁之中去地一尺六寸蓋有所授之也五經異義謂大夫士無主大夫結帛依神士結茅爲菆先儒遂訛魂帛之說非也士虞禮苴刌茅長五寸束之實於篚乃不忍死親代肵俎者也﹤經部﹐禮類﹐三禮總義之屬﹐三禮圖﹐卷三﹥

考工記曰大圭長三尺杼上終葵首天子服之鄭氏曰終葵椎也於其杼上明無所屈也杼�也相玉書曰珽玉六寸明自炤按杼如考工記輪澤行欲杼之杼謂削簿輪踐地者若圭則削簿上而貫六寸首焉玉亦無如是之長故接之也周三尺今約有二尺也荀子曰天子禦珽諸侯禦荼大夫服笏管子曰天子執玉笏以朝日則上下通名後世謂之手板方言云燕記曰丰人杼首杼首長首也楚謂之杼【音序】燕謂之杼又因此而訛也﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥考工記鎭圭尺有二寸天子守之命圭九寸謂之桓圭公守之命圭七寸謂之信圭侯守之命圭七寸謂之躬圭伯守之天子執冒四寸以朝諸侯天子用全上公用龍侯用瓉伯用將注全純玉也龍瓉將皆雜名也卑者下尊以輕重爲差玉多則重石多則輕公侯四玉一石子男三玉二石按雜記圭皆博三寸厚半寸剡上左右各寸半則凡圭中皆爲脊上首炎銳未聞有刻也有刻則爲瑑圭璋八寸璧琮八寸以頫聘谷圭七寸天子以聘女矣桓如桓桓武王之桓謂玉勝石也駹則微雜之而已信同伸玉不爲之屈以石爲贊助而已躬則玉爲之屈而石多將大矣書大傳曰古者圭必有冒言下之必有冒不敢専達也天子執冒以朝諸侯見覆之之故冒圭者天子所與諸侯爲瑞也瑞也者屬也無過行者得復其圭以歸其國有過行者畱其圭能攺過者復其圭三年圭不復少黜以爵六年圭不復少黜以地九年圭不復而地畢此所謂諸侯之於天子也義則見屬不義則不見屬孔氏曰諸侯卽位天子賜之命圭首邪銳則冒當邪刻其廣狹如圭首然冒之以知諸侯之信僞猶今之合符也白虎通曰諸侯薨使臣歸瑞珪於天子何諸侯以瑞珪爲信今死矣嗣子諒闇三年之後乃當更爵命故歸之推譲之義禮曰諸侯薨使臣歸瑞珪於天子聘禮曰所以朝天子圭與繅皆九寸剡上寸半厚半寸博三寸繅三采六寸朱白蒼間諸侯朱緑繅八寸皆纁系長尺絢組注曰雜采曰繅以韋衣木板飾以五色再就所以薦玉重愼也九寸上公之圭也二采再就降於天子也采成文曰絢系無事則以系玉因以爲飾皆用五采組上以下以絳爲地防曰凡言繅者皆象水艸之文天子五采公侯伯三采子男二采木板大小如玉

﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥

周禮小行人合六幣圭以馬璋以皮璧以帛琮以錦琥以繡璜以黼宗伯以蒼璧禮天以黃琮禮地以靑圭禮東方以赤璋禮南方以白琥禮西方以璜禮北方蓋璋乃圭之半牙璋以起軍旅則刻其判合之處也圭規圓其首之銳則爲琬圭九寸而繅以象徳圭規圓首而界別中脊則爲琰圭九寸判規以除慝以易行其制自圭而起也璜乃璧之半刻之則爲琥全而橢之則爲璧羨度尺好三寸以爲度稜其外則爲大琮十有二寸射四寸厚寸是謂內鎭宗後守之其制自璧而起也蓋十二寸分爲三其兩旁四寸皆去角爲八方畱中之四寸故曰射四寸又曰駔琮五寸宗後以爲權駔琮七寸鼻寸有半寸天子以爲權春秋楚子埋璧平王再拜皆壓紐則琮璧皆有鼻矣爲邸植四圭尺二寸典瑞所謂四圭有邸以祀天旅上帝爲邸植兩圭五寸所謂兩圭有邸以祀地旅四望邸本也或圓或方未可知或曰如方明則天地皆方無別其邸圓如璧植圭五寸殺於祀天所謂圭璧以祀日月星辰其邸射八角如琮植璋素功殺於祀地所謂璋邸射以祀山川以造贈賓客考工記作璋邸射素功以祀山川以致稍餼

﹤經部﹐禮類﹐三禮總義之屬﹐三禮圖﹐卷三﹥

考工記祼圭尺有二寸有瓉以祀廟又云大璋中璋九寸邊璋七寸射四寸厚寸黃金勺靑金外朱中鼻寸衡四寸有繅天子以巡狩宗祀以前馬大璋亦如之諸侯以聘女按九寸七寸璋中皆射出四寸則中圍矣前後各畱璋本質爲受授執耳卽今之臺盤加柄耳考古圖尙有一盤如此制而前後柄圓耳其勺則以黃金爲之靑金外朱中象外黒內采如祭器意有鼻寸所以舉也圭瓉之制亦如之但制長大耳謂之瓉者取金贊相而已白虎通言九錫之禮曰孝道備者錫以秬鬯圭瓉宗廟之盛禮也玉以象徳金以配情芬香條鬯以通神靈玉飾其末君子之性金飾其中君子之道君子有黃中通理之道美素徳金者精和之至也玉者徳美之至也鬯者芬香之至也君子有玉瓉秬鬯乎詩瑟彼玉瓉黃流在中是也先儒以鼻爲流以爲連槃何所據乎王度記曰天子以鬯諸侯以薰大夫以蘭芝士以蕭庶人以艾秬者黒黍一稃二米鬯者以百艸之香郁金合而醸之成爲鬯使達於墻屋入於淵泉所以灌地降神也玉瓉者器名也所以灌鬯之器也以圭飾其柄灌鬯貴玉器也

﹤經部﹐禮類﹐三禮總義之屬﹐三禮圖﹐卷三﹥

博古圖髙八寸三分深三寸四分徑長五寸五分濶三寸一分容七合有鋬銘三字曰作祖一兩面爲雷絞饕飱鋬飾以牛首舊以爲類父已角而特小非又一器髙六寸五分深二寸八分口徑長六寸三分濶二十九分容五合銘五字曰作父丁尊彛以爲爵亦非俱琖也又一器髙二寸四分深二寸三分口徑長四寸濶三寸五分容八合兩圏耳無銘腹爲云雷舊以爲巵亦非乃圈足琖也方言云防【雅】椷【音緘】盞防【薄淹反】閜【呼雅反】【音章】【音摩】桮也秦晉之郊謂之防【所謂伯防者也】自闗而東趙魏之間曰椷或曰盞【最小括也】或曰防其大者謂之閜吳越之間曰齊右平原以東或謂之盛桮其通語也陳祥道曰爾雅鐘之小者謂之棧晉元興中剡縣民井中得鐘長三寸口徑四寸銘曰棧則棧卑而淺矣夏爵命之以琖蓋其制若棧然矣按鐘有甬則盞有足矣或圏足或三足猶他器然博古云琖從戔故三足象戈然琖從束帛戔戔之戔淺小也水之小者曰淺金之小者曰錢歹而小者曰殘貝之小者賤意其論有足則是淮南子闚於盤水則圓於杯隋面形不變其有所圓有所隋者所自闚之異也則狹長而隋矣

﹤經部﹐禮類﹐三禮總義之屬﹐三禮圖﹐卷三﹥﹤經部﹐禮類﹐三禮總義之屬﹐三禮圖﹐卷三﹥

斚博古圖髙一尺深三寸八分口徑五寸五分容三升六合兩柱三足有鋬無銘是器鋬足純素服布山紋間以云雷饕餮又有欵足作觚校者大小容一升至四升八合春秋傳曰燕人以斚耳賂齊則斚仍夏琖而有耳矣考古圖云父丁爵髙七寸五分縮五寸有半衡二寸有半深三寸柱髙二寸足髙三寸容二合有半前若噣後若尾足修而銳其全象雀其名又曰舉其量有容升者【二合半乃古一升】則可謂之爵無疑今兩柱爲耳所以反爵於坫如鼎惇蓋以二物爲足也又云舉亦爵觶之名因獻酬而舉之故銘其器曰舉如杜蕢洗而揚觶以飲平公因謂之杜舉是也按博古圖有容至五合者兀九匕皆作舉字尊觚卣鼎皆銘之但恐非舉字別有義也其論爵取雀之象字通於雀則是

觚考古圖髙尺一分口徑五寸有半深六寸有半足徑二寸深三寸有容六合足半之李氏錄云此器口可容二爵足容一爵禮圖所謂二升曰觚也腹作四稜削之可以爲圓故曰破觚爲圓足之四稜漢宮鳯闕取以爲角隅【今四隅乃安獸處】故曰上觚稜而棲金爵博古圖有容四合至一升者又云古人防愼凡酒器執之恐墜觚爲稜以礙手狀如今之屋脊故後人以屋脊謂之觚稜者是也觶博古圖髙四寸九分深四寸口徑長二寸五分濶二寸二分容五合其制圓而隋旁著饕餮之紋足有四目以取尊寓黃目之意其腰則雷紋饕餮互爲盤詰或飾或素大小四合至八合

角博古圖髙一尺三分深七寸九分口徑四寸八分容一升二合此觚無稜郭按角以角爲之兕一角長三尺故曰兕觥其觩觥曲起貌觩角貌春秋傳曰郊牛展斛角而知傷是也角制細髙於觚而無稜舊混於觚非也明堂云璧散璧角則二器口圓可知

﹤經部﹐禮類﹐三禮總義之屬﹐三禮圖﹐卷三﹥

考古圖深二寸三分縮四寸九分衡六寸有半旁一耳有承槃如舟有足黍量校之容三升四龠按古之杯形皆撱【狹長也】此器亦然又一器深二寸徑四寸有半容一升旁一耳乃古酒巵按後器與三禮圖散制同散如散材散綏之散爵外雜下者也亦無等別飾莊子云巵言日出乃非正言也故又謂散爲巵雲實一物也有足曰案無足曰盤前器下乃案非承槃也玉人案十有二寸棗栗十有二列注謂棗栗實於器而加於案則又可盛他物矣說文巵圜器也一名觶所以節飲食象人日在其下應劭注古作觝飲酒器以角作受四升按此則又以巵卽解而容不同義未詳

特牲禮篚在洗西南順實二爵二觚四觶一角一散博雅韓詩說一升曰爵二升曰觚三升曰觶四升曰角五升曰散梓人爲飲器勺一升爵一升觚三升獻以爵而酬以觚一獻而三酬則一豆矣食一豆肉飲一豆酒中人之食也鄭氏謂觚當爲觶古書觶從角氏與觚相涉故亂之耳按觚觶卑者以角爲之尊者則皆以象燕禮大射以象觚之觶獻公則諸侯以上用象可知司正飲角觶士喪禮奠角觶則大夫以下用角可知明堂云加以璧散璧角天子散角尙飾則觚觶飾以璧可知琖單則天子通以玉爲之所謂玉琖春秋傳瓘斚是也諸侯不得用故曰琖斚及屍君非禮也爵則周之制𨿽上下通用而各有等別玉爵天子所用也以金爲之飾以玉曰瑤爵後與諸侯所用也內宰後祼獻則贊瑤爵是也大夫以下豈用象以金飾之歟士虞禮主人廢爵無足者也主婦足爵無飾者也賓長繶爵口足間有橫紋如屨之意也書言上公奉同王受同三宿三祭三吒則同正廢爵如角者也然通名曰爵實之曰觴

﹤經部﹐禮類﹐三禮總義之屬﹐三禮圖﹐卷三﹥

梓人爲飲器勺一升三禮圖黍尺長二寸四寸口橫徑四寸半中央橫徑四寸兩頭橫徑各二寸深一寸受一升皆漆赤中丹柄端按勺有流刻龍首曰龍勺止防通首曰防勺爲鳬頭形其口微開如蒲艸本合而未開曰蒲勺皆挹酒於尊注於爵者也以椫【音展】木爲之曰椫勺一曰素勺斗以木爲之故又作枓猶登以金爲之作鐙鄭氏讀斗爲主按主古文鬥字易見斗作見主後世讀賓主之主非也毛氏曰大斗柄長三尺蓋勺小挹於尊

斗大挹於罍者也斗又可挹水前有流如勺若鐎斗可溫物則作流於旁李氏錄詩云維北有斗不可以挹酒漿此斗乃可挹者也又曰挹彼注玆此有流乃可注也於文斟從斗卽此器酌從勺則用勺也聞長安有人收一器刻曰杜陵馮氏銅鐎廣韻云鐎刁鬥也溫器三足而有柄蓋謂之斗者有魁有柄取象於北斗也按史記趙襄子使廚人操銅斗以食代王及從者行斟陰令宰人各以枓擊殺代王及從官古者行食以枓所以盛美淸也其形制𨿽不同凡有柄有流三足可以溫物而斟之者皆斗也

三禮圖卷三﹤經部﹐禮類﹐三禮總義之屬﹐三禮圖﹥

欽定四庫全書

三禮圖卷四

明劉績撰

博古圖上器髙一尺一寸七分深八寸六分口徑八寸三分腹徑四寸容五升八合銘五字作祖戊尊彛又有無稜者容一升六合至六升七升舊以爲尊非也後一器通座髙六寸一分深三寸一分徑五寸八分座長五寸四分濶四寸八分容二升六合兩耳有珥作螭狀下爲方座云雷之紋與防龍間錯按周禮六彛皆有舟古二字象形則此下座正舟也鄭司農謂尊下臺若今時承盤博古反非之何也又有方者

﹤經部﹐禮類﹐三禮總義之屬﹐三禮圖﹐卷四﹥﹤經部﹐禮類﹐三禮總義之屬﹐三禮圖﹐卷四﹥

卣博古圗通蓋髙一尺二寸四分深七寸五分口徑長四寸八分濶三寸六分腹徑長八寸六分濶七寸二分容六升九合兩耳有提梁銘七字曰孫作且乙寶尊彛又有稜如觚者又有四足者又有形方無足銘旅卣三鼻可貫提容七升八合其字作鹵加舉如尊加阜意又有小而無耳提者作雞蜼形容八合至二升一合如觶而有稜舊以爲觶非也又一器腹橫有五指痕捉之而不墜失以爲尊亦非也蓋無提梁不爲觚稜則爲此以執

山尊博古圖髙九寸深七寸四分口徑五寸二分腹徑八寸二分容八升三合按古尊作象形又作�從酋從廾奉之也阜有髙意飾以云罍爲形曰山尊以瓦爲之則曰大尊

著尊髙一尺六分深一尺三分口徑五寸腹徑九寸八分容一斗七升四合脰作防龍蟠屈之勢腹著云雷回旋之狀而底著地無足

壺尊髙一尺五寸五分深一尺三寸三分口徑四寸六分腹徑一尺容二斗二升有半銘五十八字惟十有六年十月旣生霸乙未伯太師錫伯克僕山夫伯克敢對天佑王伯友用作朕穆考後仲尊髙克用丐眉壽無疆克克其子孫永寶用享

﹤經部﹐禮類﹐三禮總義之屬﹐三禮圖﹐卷四﹥

犠尊通蓋七寸七分耳髙二寸濶九分深三寸四分口徑一寸九分通長一尺一寸七分濶五寸容四升以口爲流又一器容三升三合象尊髙九寸八分耳髙一寸五分濶九分深四寸五分口徑二寸二分通長一尺二寸七分濶三寸八分容三升三合有提梁無銘魏太和間得尊於靑州其制樣正與此類王肅以犧象二尊並全牛象之形而鑿皆爲尊則其說蓋有自來矣

﹤經部﹐禮類﹐三禮總義之屬﹐三禮圖﹐卷四﹥

博古圖通蓋髙一尺二寸七分深九寸八分口徑三寸九分腹徑八寸一分容一斗三升五合一鼻兩耳連環無銘又二器皆有容至二斗八升者又有一器銘三十七字惟六月初吉丁亥召仲丁父自作壺用祀用饗多福滂用蘄眉壽萬年無疆子子孫孫永寶是尙小篆壺字壺上爲蓋中爲耳下爲足正皆象形而此字其省文更奇體類大篆是器耳爲饕餮紋結虫獸此周器之重大完好者也方壺髙一尺六寸八分深一尺四寸八分口徑長五寸四分濶四寸三分腹徑長八寸八分濶六寸五分容三斗二升二合按簞食壺漿淮南作瓢漿壺瓠也說文壺昆吾尊也象形爾雅康瓠謂之甈莊子大瓠慮以爲尊則其制可知矣燕禮大射卿大夫皆方壺士旅皆圓壺小而加流則爲瓶矣若加耳如筒於兩旁亦有斚意舊以爲貫耳壺銘防姬作寶彛容五升四合大至容九升凡壺有鼻者欲加三繩則提而可逺行先儒以鼻爲流非也

博古圖髙六寸八分深五寸口徑一尺八分腹徑一尺一分容一鬥七合足腹及頸間皆作防龍狀間以雷紋於兩旁又飾以連珠周之脰足對峙有方竅不識爲何用按罍無耳鼻則足間有兩竅可以繩貫之而舉也有容八升至一斗二升者舊以爲彛非也又有一器髙二尺三寸深一尺八寸一分口徑一尺九寸八分腹徑一尺二寸九分足徑一尺一寸一分容七斗四升有半又有爲稜四起而上立鳳中間又爲四獸各頂一角容二石一斗七升爾雅云彛卣罍器也小罍謂之坎注罍形似壺大者受一觓詩我姑酌彼金罍韓詩謂天子罍以玉諸侯大夫以金士以梓毛氏謂人君黃金罍則指諸侯許愼曰罍龜目尊以木爲之謂金飾龜目則或銅或梓可知矣陳氏曰有污尊然後有瓦大有瓦大然後有山罍或作儡按山罍刻雷紋於尊上作山形也其名亦取此爲文畾古雷省

按彛盛郁鬯極小卣盛秬鬯亦小爾雅卣中尊是也尊盛五齊則稍大矣壺罍盛醴三酒壺又大而罍極大矣以其常用曰彛奉而髙之曰尊故祭器皆銘曰寶尊彛非謂形似也如卣簋獻角益皆銘作從彛類周禮鬯人掌共秬鬯而飾之凡祭祀社壝用大罍禜門用瓢賫廟用修凡山川四方用蜃凡祼事用槪凡疈事用散社壝圜丘方澤也大罍瓦大尊也禜如魯大水用牲於社於門類瓢賫以匏爲尊也二者皆反古意修謂金玉飾之也如前所云蜃以大蛤飾之所謂珧也卽令之螺鈿器槪謂爲觚稜散則無飾雜而下者也猶大夫方壺士圓壺意先王制器近取諸身逺取諸物或肖其形或刻其象六象鳧尊匏尊外或爲鳥獸首於耳鼻足腹或爲黃目乳於身或爲耳於旁凡此皆肖其形者也爲虎蜼雞鳥象魚龍蠆兕類或爲人形皆刻其象者也其饕餮則爲二目鼻吻防龍則如帶蟠屈風紋欹斜雷回云轉蟬紋垂花皆如而下垂以相錯間者也其作器因受爵

則爲

皆爵形也錫具則爲形車芾則爲或

錫田則銘或

形錫位則銘或

形古

室字也錫官則銘古官字也錫國則爲亞形作州牧則銘作伯則銘王伯作寶齊錫卣則銘或追賜弓矢鈇鉞則各爲其形持防刀戈等則因徵伐而獲所有作器也冊命則銘朝見則銘周禮所謂一命受職再命受服三命受位四命受器五命受則六命賜官七命賜國八命作牧九命作伯韓詩外傳曰諸侯之有徳天子錫之一錫車馬再錫衣服三錫虎賁四錫樂器五錫納陛六錫朱戶七錫弓矢八錫鈇鉞九錫秬鬯是也依世次而爲子孫父祖或字或否其自作者則銘爻卽世子或銘自作其餘以類而推則數千年制器之義可一貫矣沈括云如�者古云字也象雲气之形如回者雷字也古文�爲雷象旋轉之聲其銅罍之飾皆一入一回相間乃所謂云雷之象也今漢書罍字�蓋古人以此飾罍後世自失傳耳呂氏春秋曰周鼎著饕餮有首無身食人未咽害及其身春秋傳縉雲氏有不才子貪於飲食冒於貨賄天下之民謂之饕餮古者鑄鼎以知神姦鼎有此象蓋著飲食之戒博古圖云尊說文酒器也從酋廾以奉之今尊旁如�乃阜字蓋取髙大之意彛說文云宗廟常器也從系系綦也廾持米器中實也�聲今彛其首作�者乃�也其左作防者象米形也右作�者系也下作艸者廾也旋云者所以象其觸石而出故古文云爲�以見回轉之形或作垂云者將以見不崇朝而雨故小篆云爲云以顯雨施之意至於雷則或有以�爲象者故古文益之爲�或有以�爲象者故古文益之爲�卽此考之則制字者未嘗不觀象察形以寓於字畫之間也

﹤經部﹐禮類﹐三禮總義之屬﹐三禮圖﹐卷四﹥

小罌也燕禮君尊瓦大兩有冪用綌若禮記門外缶門內壺君尊瓦甒則卽一物比壺小矣所謂泰有虞氏之尊也周禮作大尊舊圖受五斗口徑一尺脰髙二寸中寛下直上銳平底方言云防【音罔】瓭【都感反】�【音武】�【音由】防【音鄭】防【胙江反】甀【度睡反】甕瓿【音部】甊【洛口反】防【魚記反】【於庚反】靈桂之郊謂之防其小者謂之瓭周魏之間謂之�【今江東東呼甖爲爲�字】秦之舊都謂之防淮汝之間謂之�江湘之間謂之防自闗而西晉之舊都河汾之間其大者謂之甀其中者謂之瓿甊自闗而東趙魏之郊謂之甕或謂之東齊海岱之間謂之防其通語也少牢尊兩甒云乃啟二尊之防冪於棜上加二勺於二尊覆之南則大夫以下用棜禁矣

﹤經部﹐禮類﹐三禮總義之屬﹐三禮圖﹐卷四﹥

瓿卽甕以具漿醢臡虫博古有蟠虯二瓿髙九寸餘口徑五寸餘腹徑一尺餘容二斗四五升是也無足有圈足則罍矣方氏曰爾雅言盎謂之缶𨿽不言所以算法推之掬四謂之豆積之至於缶二謂之鐘則缶蓋四石之名也方言缶謂之瓿防【音偶】其小者謂之瓶則古之盆盎今之大口甕也易鼓缶而歌莊生作鼓盆其實一也天文弁星似缶古作�象形俗作缶非

通蓋髙九十一分深四寸三分口徑六寸五分腹徑九寸六分容七升九合兩耳有珥三足蓋與器銘共三十六字�旁仲駒父作仲姜惇子子孫孫永寶用享孝又有鉞耳者容二升五合又有連一舟方七寸七分髙三寸九分於下者則舟非止六彛矣特牲禮盛兩惇陳於西堂借用萑則無舟者以萑借矣士喪禮云惇啟防郤諸其南虞特牲皆然則蓋可仰於地食則以蓋盛遺落公食大夫禮賓卒食防飯食也少穻云主婦設黍稷惇皆南首徹朔奠云惇啟防面足時惇已卻防於南徹時不復蓋豈如宰右執鐙左執蓋歟則惇有首足而蓋亦然矣以左右耳分首尾如席意考古圖按明堂位云有虞氏之兩惇夏后氏之四璉殷之六瑚周之八簋惇簋屬也所以實黍稷上古以瓦亦謂之土簋見韓非子中古始用金少牢禮主婦執金惇黍是也古惇形制尙質未有耳足士喪禮所謂廢惇是也又謂之惇牟冠亦象之所謂毋追夏后氏之冠今禮圖所毋追全似惇形惇牟毋追聲轉耳周人以簋爲祭器乃以有虞氏之惇爲用器【士喪禮用器兩惇】士大夫祭器則有之以文爲貴則貴者用文而賤者用質故士喪禮朔月奠用瓦惇虞禮特牲饋食皆有兩惇黍稷少牢饋食有四惇黍稷而一金惇聘禮待鄰國之卿則八簋二簠簋實黍稷簠加稻粱也公食大夫則六簋二簠掌客王待諸侯上公簠十侯伯八子男六簋皆十有二則天子諸侯不用惇矣周官王府若合諸侯則共珠盤玉惇乃金惇而以玉飾今李氏所藏小惇其文猶有可以容玉飾者蓋玉惇也按少牢四惇皆金不言互文也此說非

考古圖云二耳有四足蓋有圈足防之髙五寸縮六寸半衡五寸半容二升無名識李氏云兩獸開口有飾玉處若非玉惇卽瑚璉也耳爲饕餮足爲蚩尢亦著貪暴之戒今畫本以飛獸冇肉趐者謂之蚩尢

﹤經部﹐禮類﹐三禮總義之屬﹐三禮圖﹐卷四﹥

博古圖前一器銘二十二字曰叔邦父作簠用徵用行用從君王子子孫孫其萬年無疆髙三寸四分深二寸一分口徑長一尺濶八寸一分容四升一合後有器髙五寸三分耳髙一寸二分濶一寸四分深三寸口徑長四寸七分濶三寸四分腹徑長五寸濶三寸六分容一升六合銘曰王伯作寶齍舊以爲鼎非也齍乃黍稷之稱非鼎所盛也古簋有銘十字京叔作餮簋其萬壽永寶用通蓋髙六寸二分深三寸口徑長六寸八分濶五

寸腹徑長七寸一分濶五寸三分容四升按方曰簠盛加膳稻粱圓曰簋盛常膳黍稷說文古簋作朹則又以木爲之也旊【方往反】人爲簋實一觳崇尺厚半寸唇寸則髙下厚薄大小可知矣又以銅爲之觳斗二升古量當今四之一止三升矣大夫以上用之士用惇而已旣夕禮用器兩惇兩杅槃匜實杅槃中南流是也又按集古錄叔髙父作煮簋其萬年子子孫孫永寶用其容四升外方內圓而小堶之望之略似龜有首有尾有足有腹有甲也今禮家作簋內正圓外正方刻蓋正爲龜形猶有近也不全與古同耳考古著作縱縮五寸衡六寸九分深二寸八分容三升有半底蓋有銘皆十六字其形羨而不方有四隅而刓之亦可謂之圖矣

﹤經部﹐禮類﹐三禮總義之屬﹐三禮圖﹐卷四﹥

豆博古圖髙七寸二分深一寸一分口徑七寸四分足徑五寸五分容二升通著以蟠虺三禮圗髙一尺以木爲之受四升口圓徑尺二寸有蓋盛昌本脾析豚拍之韲與蠃兔鴈之醢韭菁芹筍之菹麋臡鹿臡之屬漆赤中大夫以上畫赤雲气諸侯飾以象天子加玉飾皆謂飾口足也器通蓋髙六寸九分深四寸口徑五寸七分容五升有半兩耳無銘以雷紋爲飾下作垂花按此正瓦登之制也梁阮氏云登盛淸以瓦爲之受十二升口徑尺二寸足徑八寸髙一尺四寸小身有蓋似豆狀今圖有二登皆容五升則正如阮氏容十二升矣以瓦爲之曰登以金爲之曰鐙實一器也公食大夫禮大美淸不和實於鐙宰右執鐙左執蓋由門入升自阼階盡陛不升堂授公以階降出入反位後云士羞庶羞皆有大蓋執豆如宰爾雅木豆謂之豆竹豆謂之籩瓦豆謂之登豆盛濡物籩盛幹物登物肉脯夏楬豆商玉豆周獻豆楬則無飾玉則以玉飾之獻則又防刻之矣然豆亦有以瓦爲之如旊人所爲者

三禮圖籩以竹爲之口有縢緣形制如豆亦受四升盛棗栗桃梅菱芡脯修膴鮑糗餌之屬有巾鄕射禮脯長二寸橫於籩上

博古圖髙五寸五分深一寸六分口徑七寸六分容二升三合銘十字劉公作杜嬬尊鋪永寶用周身皆飾按鄭氏曰丰似豆而卑方言云凡物之大皃曰丰則正鋪是也爾雅之大者謂之柣其長者謂之閣加長則又名閣矣聶氏曰坫以致爵亦以承尊若施於燕射之禮則曰賈義云今諸經承爵之器不用本字之皆用丰年之丰從豆爲形以爲聲也何者以其時和年丰穀豆多有粢盛丰備神歆其祀人受其福也鄭注云丰

似豆而卑都斵一木爲之口圓微侈徑尺二寸其周髙厚俱八分中央直者與周通髙八寸橫徑八寸足髙二寸下徑尺四寸漆赤中畫赤雲气亦隨爵爲飾今祭器內或無此丰坫或致爵於爼上故圖之績按坫以土爲之非丰也

﹤經部﹐禮類﹐三禮總義之屬﹐三禮圖﹐卷四﹥

按廢禁卽舟古作匹象形博古圖𨿽有其制而皆連爲一周尺量之不過五六寸恐古舟不連者稍髙玉藻曰大夫側尊用棜士側尊用禁按特牲壺禁在東序後云壺棜禁饌於東序南順覆兩壺焉則棜禁非二物矣鄕飲酒尊兩壺於房戶間斯禁有酒在西則棜卽斯也皆取止此意用木故從木禁則爲之戒而不過意旣夕禮設棜於東堂下齊於坫饌於其上則髙三尺矣特牲實獸於棜則所盛非止酒矣其制上有四周蓋如今桌先儒謂長四尺廣二尺四寸局足刻爲褰帷之形漆其象畫靑雲气菱苕花爲飾理或然也大夫與士但足有髙下分耳士髙

﹤經部﹐禮類﹐三禮總義之屬﹐三禮圖﹐卷四﹥

博古圖鍑髙一尺一寸六分深一尺一寸三分口徑八寸六分腹徑一尺五寸五分容五斗八升重十八斤兩耳連環無銘是器似金而口斂口之上且載鬲焉以此熟物也體純素無紋考古圖有周陽侯家銅三習鬲鍑容五斗重十八斤六兩與此形制同鋗髙四寸三分深四寸一分口徑七寸四分腹徑七寸六分容六升重二斤十三兩有銘在其唇曰梁山銅二斗鋗重十斤元康元年造外復有一扶字按漢宣帝卽位之十年乃攺元康其扶字乃號耳如好畤鼎之用山字是也鬲髙四寸深二寸四分口徑四寸容一升六合重二斤一兩銘五字曰帛女作齊鬲又有兩耳如鼎或素或飾觚稜容至四斗六升者按鍑中有橫帶又間出小方如牙所以限竈分上下也上有環所以舉也鋗無足鐺也爾雅欵足曰鬲謂三足皆空與腹爲一溫蒸濡物於鑊熟生物於火其气易通內則鉅鑊湯以小鼎薌脯於其中使其湯勿滅鼎用以蒸者也士喪禮飯用二鬲於西墻下用以熟物者也故有大小分家語魯有儉者瓦鬲煮食祀之自謂甚美盛之土鉶之器以進孔子孔子受之欣然有恱如受太牢子路曰瓦甑陋器也夫子何喜如此乎故又以鬲名甑陶人爲鬲實五觳厚半寸唇寸是其制也方言釜自闗而西或謂之釜或謂之鍑【音冨】鍑北燕朝鮮易水之間或謂之錪【音腆】或謂之鉼【音餅】江淮陳楚之間謂之錡【或曰三腳釜也】或謂之鏤吳之間謂之鬲博雅錪鉼防【音蟻】鏤【盧後】鬲鍑�【烏髙】鐪鍪【貝矢】鬲【短皮】�【音昊】錡鬴也鐈【音橋】鬲鬷【上工】鋗謂之銚鵭【音鳥】錥【音育】謂之銼【坐戈】【立戈】纂文曰秦人以鈷錛爲銼說文以爲鍑又以鍑爲大口釜按鍑之小者謂之銼今夷之鑊是也大而容六斗四升口微大曰釜說文以鍑爲大口釜非也有三足曰錡卽鬲或有兩耳通俗文所謂鬴有足曰鐺是也口極大而容大曰鑊口大而容小曰鋗銚杜預欲爲平底釜謂於薪火爲省黃門郎賈彛於世祖前面折曰釜之尖下以備沃洗今若平底無以去水則其制可知矣土釜曰牟言底尖也

﹤經部﹐禮類﹐三禮總義之屬﹐三禮圖﹐卷四﹥

甑博古圖髙六寸深五寸七分口徑八寸三分耳髙二寸一分濶二寸容一鬥六合無銘陶人爲甑實二鬴厚半寸唇寸九孔爾雅鬲謂之鬵鬵鉹也方言甑自闗而東謂之甗或謂之鬵【音岑】或謂之酢餾按此甑則實之釜鑊者也後世以木爲之

甗髙一尺三寸深自口至隔六寸有半自隔至底三寸口徑八寸九分耳髙二寸二分濶二寸五分容自口至隔一斗一升自隔至防三升九合三足銘三字曰見父已通有饕餮云雷飾紋又有止飾腹者容有四斗六升者爲器上若甑而足以炊物下若鬲而足以餁物蓋兼二器而有之或三足而圓或四足而方陶人爲甗實二鬴厚丰寸唇寸則容觓有二斗八升鄭謂無底甑言其上孔通下水气也王安石曰從唐從無鬲獻其气甗能受焉

﹤經部﹐禮類﹐三禮總義之屬﹐三禮圖﹐卷四﹥

博古圖髙一尺六寸九分耳髙四寸四分濶四寸四分深九寸九分口徑一尺六寸腹徑一尺七寸九分容九鬥五合銘五十字曰惟六年八月初吉已子史伯頵父追孝於朕皇考釐仲王母乳母尊鼎用祈丐百祿眉壽綰綽永命萬年無疆子子孫孫永寶用享爲器耳足皆素純緣之外飾以蟠防腹間比以鱗紋爾雅鼎絕大謂之鼐圜弇上謂之鼒附耳外謂之鈛欵足者謂之鬲今按有作觚稜於腹足間者銘作父已寶鬲則鬲不必皆欵足矣又有四足方至容一石九斗一升者皆欵足則鼎亦有欵足方者矣左傳晉侯賜子產莒之二方鼎是也又曰昔夏之方有徳也逺方圖物貢金九牧鑄鼎象物百物而爲之備使民知神姦故民入川澤山林不逢不若魑魅魍魎莫能逢之用能恊於上下以承天休桀有昏徳鼎遷於商載祀六百商紂暴虐鼎遷於周則九鼎非祭器用器也考古圖有牛首爲足鼎容一斛則三禮圖謂牛鼎受一斛羊鼎受五升豕鼎受三升皆爲首飾足必有所授矣又有用防爲一魚形者但無臘鼎可證豈各隨獸形爲其飾歟古以鼎烹餁後世以鑊代之但似鼎盛熟物耳考工記廟門容大扃七个闈門容小扃三个扃卽也牛鼎大扃長三尺羊豕鼎小扃長二尺其正鼎無蓋止有扃冪公食大夫禮甸人陳鼎七當門南面西上設扃鼎若束若編注謂以茅爲之長則束本短則編其中央扃貫兩耳則以此覆之陳鼎必於門外舉之則去冪然後入旣入則去扃然後加匕旣載於爼則匕仍加鼎上凡鼎不鈛耳皆然鉶鼎膷鼎鈛耳則有蓋不用扃冪公食大夫禮眾人騰庶羞者盡階不升堂授以蓋降出聘禮餁一牢鼎九設於西階前陪鼎當內廉東面北上上當碑南陳牛羊豕魚臘膓胃同鼎膚鮮魚鮮臘設扃冪膷脘蓋陪牛羊豕按圖云蓋則陪鼎無扃冪可知幾鈛耳則自不能容扃矣鄭氏以膷鼎有扃非也世儒無有知者

考古圖云以黍尺校之深二寸一分徑寸有半耳髙一寸容二升有黃金飾無銘識按三禮圖云鼎士以鐵爲之大夫以銅爲之諸侯飾以白金天子飾以黃金聘禮牢鼎之次有陪鼎羞鼎皆小鼎也古鼎惇之蓋多以玉物爲飾卻而置諸地如鼎足然亦可以盛公食大夫禮賓卒食防飯特牲饋食禮將養佐食分簋鉶皆分盛於蓋防亦蓋也今按鉶古食器也墨子曰堯飯土簋啜土鉶以其不用烹溫故後世爲之飾又有蓋有蓋則釴耳

不用扃舉矣博古圖叔液自作饋鼎容五升威君光之飼鼎容一升五合又蟠防平蓋鼎容七升皆鈛耳又宋君夫人之餗釬鼎蓋字書釬金銀相著也考古圖作鉶者非蓋鉶可盛羮羞飯重則金銀飾而輕則否聶氏曰鉶受一升兩耳三足髙二寸有蓋士以鐵爲之大夫以上以銅爲之諸侯飾以白金天子飾以黃金按鉶是羮器卽鉶鼎也故周禮亨人祭祀則供鉶羮而掌客注云不殺則無鉶鼎又公食大夫禮注云鉶者菜和羮之器故防引下記牛以肥羊以苦豕以薇是菜和羮也以鉶盛此羮故云之器然則據羮在鉶則曰鉶羮據器言之則曰鉶鼎據在正鼎之後設之則謂之陪鼎據入庶羞言之則謂之羞鼎其實一也今以黍寸之尺計之口徑底徑並深皆六寸乃受一斗之數凡鉶有柶

醴柶用角爲之鉶柶用木爲之舊圖云柶長尺防三寸防音叶本又作二寸其醴柶冝爲二寸曲柄長六寸漆赤中及柄端聶氏曰聘禮云以柶祭醴尙防少牢禮云以柶祭羊鉶遂以祭豕鉶又士冠禮注柶狀如匕以角爲之滑也今祭鉶之柶旣用木亦冝如防匕淺深爲之方得挹釧芼之湆以祭之也醴柶葉又短於鉶柶今按梁阮二氏不辧醴鉶二柶惟云柶圓爲勺形無淺深之語恐失之矣又公食大夫禮云設四鉶於豆西又曰

扱上鉶以柶辧擩之上鉶之間祭注云扱其鉶菜也賈防此經有四鉶而扱上鉶辧擩則柶一優賔故用一柶而已少牢羞兩鉶皆有柶屍扱以柶祭羊鉶豕鉶彼爲祭神故冝各有柶也

﹤經部﹐禮類﹐三禮總義之屬﹐三禮圖﹐卷四﹥

雜記挑以桑長三尺或曰五尺畢用桑長三尺刋其柄與末舊說匕形如飯栗【音錅鄭氏作摻同】葉長八寸博三寸理或然也挑匕載牲體於爼者也又可挹湆飯黍防匕防通其葉祭淸者也有司徹雍人授次賔疏匕與爼受於鼎西左手執但左亷縮之卻右手執匕而縮於爼上以東面受於羊鼎之西司馬在羊鼎之東二手執挑匕以挹湆注於疏匕若是者三尸興左執爵右取肺坐祭之祭酒興右執爵次賔縮執匕爼以升若是以授屍屍卻手受匕柄坐祭嚌之是也少牢饋食廩人槪甑甗匕與惇於廩防則黍稷亦用匕矣特牲宗人執事先入當階南面鄭氏曰畢狀如乂蓋爲其似畢星取名焉主人親舉宗人則執畢道之旣錯以畢臨匕以備失脫也凡匕畢吉則用棘喪則用桑取音同也詩有饛簋飱有捄棘匕捄長也

拆脊爲三正脊脡脊橫脊兩胉【音博】各三曰代脇長脇短脇凡六兩肱各三曰肩曰臂曰臑【奴到切】凡六兩股各三曰脾曰肫【音純】曰胳【音格】凡六凡牲與臘體解時皆如此但牲則兩髀以賤不升正爼耳故云十九體其豚解則止殊左右肩髀而爲四又兩胉一脊而爲七注見禮運

﹤經部﹐禮類﹐三禮總義之屬﹐三禮圖﹐卷四﹥﹤經部﹐禮類﹐三禮總義之屬﹐三禮圖﹐卷四﹥

爼古作且薦牲體幾也從幾足有二橫一其下地也少牢禮腸三胃三皆及爼距中央以橫木貫足如雞距然陳氏謂加於上兩端非也莊子曰加肩凥於雕爼之上士喪禮冇素爼則吉凶不同矣舊圖爼長二尺四寸廣尺二寸髙一尺漆兩端赤中央黒按韓非子曰堯有天下飯於土簋飲於土鉶其地南至交趾北至幽都東西至日月之所出入者莫不賔服堯禪天下虞舜受之作爲食器斬山林【一木】作而材之削鋸修之迹流漆墨其上輸之於宮以爲食器諸侯以爲益侈國之不服者十三舜禪天下而傳之於禹禹作爲祭器墨染其外而朱畫其內縵帛爲茵蔣蓆頗緣觴酌有采而樽爼有飾此彌侈矣而國之不服者三十三夏后氏沒殷人受之作爲大輅而建九旒食器雕琢觴酌刻鏤四壁堊墀茵蓆雕文此彌侈矣而國之不服者五十三

考古圖髙五寸八分深四寸徑五寸三分容三升四合銘十四字伯玉斆作寶盉其萬年子孫永寶用又有變提梁於上如今茶壺然玉藻云凡齊執之以右居之於左則盉乃盛齊者也博古云盉盛五味之器其制度與施設不見於經惟說文以爲從皿從禾爲調味之器王安石以爲和如禾則從禾者蓋取和之意耳且鼎以大烹資此以薦其味也鬵以嘗餁資此以可於口也𨿽然言其器則出其口以盛物者皆皿也惟中而不盈則爲盅盈而多得則爲盈合而口斂則爲盒臼水以澡則爲盥凡制字寓意如此則盉之從禾豈無意哉今考其器或三足而奇或四足而耦或腹圜而匾或自足而上分體如股膊有鋬以提有蓋以覆有流以注其欵識或謂之彛則以法所寓也或謂之尊則以器可尊也或謂之卣則又以其至和之所在也

﹤經部﹐禮類﹐三禮總義之屬﹐三禮圖﹐卷四﹥

前一器髙五寸有半徑七寸有半容四升有半蓋銘邛仲之孫伯戔自作饋�永寶用之李氏曰饋滌飯也瓿甂也大口而卑用食又皿部有盫【烏合切】覆蓋也徐謂今俗作�非是細詳�字音頭酉足而加於皿定非瓿字乃是饋盫以捧連湯飯而加覆蓋耳商末器以字非模範中來故也後一器博古云通蓋髙四寸九分耳圜徑九分深二寸六分口徑六寸一分腹徑七寸容三升二合三足無銘是器匾淺若瓿以環爲耳蓋與器各以三膊爲足蓋又貫之三牙可以脗合耳又以乳形分布蟠虺之間按此正盫也有三牙上下合則正取合意舊以爲鼎非也其制恐取合卣在皿上按�字中似廹乃古卣字

髙七寸七分深三寸四分口徑長六寸三分濶二寸七分容一升有半有流有鋬圈足銘四字曰啟作寶彛又有爲稜飾者大至四升有四足又有極小者容一合銘二十字作司冦彛用遣用歸維之百寮雩之四方永之佑福恐是盛水硯滴然漢金銀錯鼒小容斗合有蓋舊以爲玩器亦不知是否

髙四寸五分深一寸八分口徑一尺四寸三分耳髙二寸二分濶二寸八分容一斗三足爲獸形銘十七字齊侯作楚姬寶盤其萬年子子孫孫永寶用考古圖有一盤徑尺深二寸圈足髙寸半銘三十三字惟正月初吉丁亥卭仲之孫伯戔自作颒盤用蘄眉壽萬年無疆子子孫孫永寶用之

髙五寸一分深三寸一分口徑一尺四寸足徑六寸三分容九升二合無銘中飾一龜而三魚環之足間有三竅可以爲繚絡之地又一器如之少髙但中龜又負一小龜於背

按匜盛水之器又可盛酒漿古者尊者盥則一人奉匜水一人奉盤臨時則沃盥若眾盥則以罍盛水於洗東臨時以枓挹水於洗不止盥手而又洗爵故曰洗公食大夫禮設洗如饗小臣具槃匜在東堂下士虞禮凶祭故設洗於西階西南水在洗西篚在東然尸之匜水錯於盤中南流在西階之南簟巾在其東事神故也若吉祭則特牲設洗在阼階東南屍盥實於槃中簟巾在門內之右少牢司宮設罍水於洗東有枓設篚於洗西南肆小祝設槃匜與簟巾於西階東是也鄭賈孔宋以洗爲盛水之器以匜爲盥手皆非也

髙六寸二分深六寸口徑一尺一寸九分兩耳各長二寸二分各濶二寸容一斗五升銘十七字伯索史作季姜寶盂其萬年子子孫孫永用是器圜而銳其底非執不能定也考古圖云按說文盂飯器也玉藻浴出杅履蒯席浴器亦曰杅則大小不一也荀子曰槃圓而水圓盂方而水方方圓不一也方言盂宋楚魏之間或謂之盌【烏管反】盌謂之盂或謂之銚銳【謡語】盌謂之擢盂謂之柯【轉相釋者廣異語也】海岱東齊北燕之間或謂之�【書卷】

舊圖篚以竹爲之長三尺廣一尺深六寸足髙三寸如今小車笭按篚實五爵勺柶又可以實五幣觚髙有尺餘則舊圖大抵蓋言其小者耳又名筐詩承筐是將書篚厥黃肆師大朝覲佐儐共設匪罋公食大夫禮云豆實實於罋簋實實於篚則篚筐卽一物明矣但有小大之分采桑懿筐摽梅傾筐皆小者也聘禮凡餼大夫黍粱稷筐五斛此大者也若縢之可籥置書衣服曰篋笥又名曰笈莊子曰胠篋者惟恐扃鐍緘縢之不固

說文筥筲也方言曰防陳楚宋魏之間謂之筲或謂之籯【遺子黃金滿】自闗而西謂之桶棇【今俗亦通呼小籠爲桶棇蘇勇反】詩維筐及筥皆言其短小者也聘禮米百筥筥半觓言其大者也簞食之簞亦如之左傳吳王以一簞珠問趙孟士喪禮實櫛於簞士虞特牲少牢盥以簞巾又可盛他物矣陳氏曰昏禮婦執笲棗栗以見舅又執笲腵修以見姑舅姑沒則執笲菜以見廟聘禮釋幣捲幣實於笲以埋士喪禮具三實以笲沐浴巾盛以笲昏禮記曰笲緇被纁裏加於橋鄭氏曰笲竹器而衣者其形蓋如今之筥蘆【音虛盧】此以漢制況之也舊圗笲弇上於理或然音煩或讀如皮弁之弁以繒衣之容一斗

﹤經部﹐禮類﹐三禮總義之屬﹐三禮圖﹐卷四﹥

曲薄也植槌也縣曲於植以養蠶也方言簿宋魏陳楚江淮之間謂之防或謂之麯自闗而西謂之薄南楚謂之蓬薄槌宋魏陳楚江淮之間謂之植自闗而西謂之槌齊謂之樣【音陽】其橫闗西曰防【音朕亦名校音交】宋魏陳楚江淮之間謂之防【音帶】齊鄭謂之持【丁革反】所以縣帶闗西謂之防【力冉反】齊海岱之間謂之�【相主反】宋魏陳楚江淮之間謂之擐【擐甲】或謂之環

﹤經部﹐禮類﹐三禮總義之屬﹐三禮圖﹐卷四﹥﹤經部﹐禮類﹐三禮總義之屬﹐三禮圖﹐卷四﹥

射禮旌各以其物無物則以白羽與朱羽糅紅長三仭以鴻脰韜上尋

爾雅曰容謂之防如小曲屏唱射者所以自防以革爲之謂之乏者不欲射中此也於文反正爲之

拾以韋爲之著於左臂斂衣遂者也決以棘或骨爲之以韋爲之借有彄彄內端向掌爲紐彄外端向手錶有橫帶以紐環右大指本因沓其彄以橫帶貫紐結於指外所以鉤也朱極以韋爲之著於右手三指以釋者也﹤經部﹐禮類﹐三禮總義之屬﹐三禮圖﹐卷四﹥﹤經部﹐禮類﹐三禮總義之屬﹐三禮圖﹐卷四﹥

鄕射記鄕侯上个五尋中十尺侯道五十弓弓二寸以爲侯中倍中以爲躬倍躬以爲左右舌下舌半上舌考工記梓人爲侯廣與崇方參方其廣而鵠居一焉上兩个與其身三下兩个半之上綱與下綱出舌尋絹寸焉今據此爲圖其九十弓七十弓又髙大焉詳見射義周禮王大射則共虎侯熊侯豹侯設其鵠諸侯則供熊侯豹侯卿夫夫則共麋侯皆設其鵠考工記張皮侯而棲鵠則春以功張五采之侯則逺國屬張獸侯則王以息燕凡侯有三皮布獸𨿽不同而鵠則皆以皮爲之加於上以有毛生皮爲之則曰皮侯蓋武射専主力所謂主皮是也春以功謂凡田獵以習武也詩二之日其同載纉武功是也舉春則四時可知以布爲侯各畫其獸曰五采之侯天子畫若虎若熊若豹諸侯則畫若熊若豹卿大夫則畫麋蓋文射専主禮樂試之於射宮選諸侯卿大夫士與祭者也以去毛之皮爲侯如上畫獸曰獸侯旣燕則射詩所謂序賓以賢是也鄕射記凡侯天子熊侯白質諸侯麋侯赤質大夫布侯畫以虎豹士布侯畫以鹿豕凡畫者丹質則畫地亦赤矣大夫士息燕又以布矣周禮鄕大夫旣獻賢能之書於王退而以鄕射之禮五物詢眾庶一曰和二曰容三曰主皮四曰和容五曰興舞和謂不彊暴乖戾於人乃六徳之一也容又能處眾不較稍能盡六行如尊賢而容眾之容主皮之射必先有和容則非彊猛矣和容之容如徐生善爲容之容𨿽主皮而射儀節亦可觀中禮也興舞謂以弓矢起舞而中樂蓋禮射不主皮主皮之射者勝者又射不勝者降𨿽以力爲主而必求其對然亦不止五者則先王豈専貴勇力哉先儒畫布曰正貫革爲主皮舌躬之謬不必詳見自破

﹤經部﹐禮類﹐三禮總義之屬﹐三禮圖﹐卷四﹥

矢以柘若棘毋去皮取其堅且重也但有三算長短分以扶定之蓋先王制禮室用幾故因幾以度室堂用筵故因筵以度堂野外用步因步以度野投壺用指因指以度籌

聶氏曰必三馬者投壺如射亦三馬者也三者一黨不必三勝其一勝乃並馬於再勝者三馬卽勝算也別出此三算以紀勝算謂之馬者若云技藝如此任爲將帥得乘馬也射與投壺皆所以習武故令同鄕射算長尺四寸此云算長尺二寸或者投壺射之細故算益短

三禮圖卷四

