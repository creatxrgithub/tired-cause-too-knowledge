

欽定四庫全書

經部三

毛詩陸疏廣要

詩類

提要

【臣】等謹案毛詩陸疏廣要四卷吳陸璣撰明毛晉注晉原名鳯苞字子晉常熟人家富圖籍世傳影宋本多所蔵收又喜傳刻古書汲古閣板至今流布天下故在明季以博雅好事名一時嘗刻津逮祕書十五集皆宋元以前舊帙惟此書爲晉所自編陸璣原本二卷每捲又分二子捲蓋儲藏本富故徵引易繁采摭旣多故異同滋甚辯難考訂其說不能不長也其中如南山有臺一條則引韻書證其佚脫有集維鷮一條則引詩緝證其異同其考訂亦頗不苟至於嗜異貪多每傷支蔓如鶴鳴於九臯一條後附焦山瘞鶴銘考一篇蔓延及於石刻於經義渺無所闗核以詁經之古法殊乖體例然𨿽傷冗碎究勝空疏明季說詩之家往往簸弄聰明變聖經爲小品晉獨言言徵實固宜過而存之是亦所謂論其世矣乾隆四十六年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

陸氏詩疏廣要卷上之上

吳陸璣撰

釋艸

明毛晉廣要參差荇菜

荇一名接餘白莖葉紫赤色正圓徑寸餘浮在水上根在水底與水深淺等大如釵股上靑下白防其白莖以苦酒浸之脃美可案酒【一作肥美】

爾雅云莕接余其葉苻郭注叢生水中葉圓在莖端長短隨水深淺江東食之亦呼莕鄭注今水荇也蔓鋪水上毛傳云后妃供荇菜以事宗廟埤雅曰參差荇菜左右流之三相參爲參兩相差爲差參差言其出之無類左右言其求之無方王文公曰菨餘詩𨿽以比淑女然後妃所求皆同徳者則菨余惟后妃可比焉其徳行如此可以妾余艸矣若蘩蘋藻所謂余艸舊說藻華白荇華黃顏氏家訓云今荇菜是水悉有之黃華似蒓是也爾雅翼云本艸云鳧葵卽莕菜也別本注駮之云荇菜生水中葉似蒓莖澁根極長江南人多食唐本云是豬蒓誤也豬蒓與絲蒓並一種以春夏細長肥滑爲絲蒓至冬短爲豬蒓亦呼龜蒓此與鳧葵殊不相似案荇菜今陂澤多有今人猶止謂之荇菜非難識也葉亦捲漸開𨿽圓而稍羨不若蒓之極圓也葉皆隨水髙低平浮水上花則出水黃色六出今宛陵中陂湖中彌覆頃畝日出照之如金俗名金蓮子狀旣似蒓又豬好食皆以小舟載取以飼豬又可糞田或因是亦得豬蒓之名但非蒓菜耳陸徳明曰天官醢人陳四豆之實無荇菜者以商禮詩詠時事故有之案風有采蘩采蘋又有采藻采采芹之屬水艸甚多而醢人所薦止於昌本芹深蒲而已物之爲菹蓋自有所宜余或爲芼羮之用豈可四物之外便謂商禮耶顏之推云荇先儒解釋皆雲水艸江南俗亦呼爲蒓或呼爲荇菜而河北俗人多不識之博士皆以參差者是莧菜呼人莧爲人荇亦可笑矣詩緝云參差訓不齊今池州人稱荇爲莕公須蓋細荇亂生有若須然詩人之辭不苟矣按詩人取興荇菜以其柔順芳潔可羞神明也還重左右無方不流以興寤寐無時不求意況是時洽陽渭涘尙未造舟親迎何得便說到后妃薦荇以供祭祀埤雅直云后妃采荇諸侯夫人采蘩大夫妻采蘋藻固有次第尢爲可笑王文公借接余舊名以爲妾余艸近於戲矣

采采捲耳

捲耳一名枲耳一名胡枲一名苓耳葉靑白色似胡荽白華細莖蔓生可防爲茹滑而少味四月中生子如婦人耳中璫今或謂之耳璫艸鄭康成謂是白胡荽幽州人呼爵耳

爾雅云菤耳苓耳郭注廣雅云枲耳也亦云胡枲江東呼爲常枲或云苓耳形似鼠耳叢生如盤詩周南云采采捲耳鄭注舊說蒼耳非也此卽捲菜葉如錢細蔓被地本艸曰枲耳一名胡枲一名地葵一名葹一名常思生安陸川谷及六安田野實熟時采埤雅云爾雅曰菤耳苓耳廣雅曰卽枲耳也幽州人謂之爵耳或曰形似鼠耳故有耳之號或曰白華細莖子如婦人耳璫故名荊楚記曰捲耳一名璫艸亦云蒼耳叢生如盤詩曰采采捲耳不盈頃筐嗟我懷人寘彼周行言后妃持是器采是物而不滿焉則以志在彼不在此也問者曰后妃貴矣今曰采捲耳何也曰是詩也非是之謂也詩人借此以寫后妃之志耳故曰說詩者不以文害辭不以詞害志以意逆志是爲得之爾雅翼云捲耳菜名也幽冀謂之襢菜雒下謂之胡枲江東呼爲常枲葉靑白色似胡荽白華細莖可防爲茹滑而少味又謂之常菜傖人皆食之又以其葉覆麯作黃衣崔寔四民月令曰伏后二十日爲麯至七月七日幹之覆以胡枲故古人采之捲耳之詩后妃志欲輔佐君子求賢審官知臣下之勤勞先儒多異說蓋采采捲耳職之賤者淮南子稱瞽師庶女位賤尙葈權輕飛羽許叔重曰尙主也葈者葈耳菜名也主是官者至微賤也瞽師庶女復賤於主枲之官故曰權輕飛羽觀此則主枲之官位之微者周禮顧不可考或成周以前周南之官有之其實如蒼耳而蒼色上多刺好著人衣今人通謂之蒼耳其一名葹離騷以譬小人所謂薋菉葹以盈室是也一名羊負來博物志曰洛中有人入蜀胡枲著羊毛蜀人種之曰羊負來也陶隠居乃云昔中國無此言從外國逐羊毛中來據此物旣稱胡枲必是胡物但國風爾雅所載則其來已久而羊負來之名僅出後代則此名恐自洛入蜀者得之

按本艸云捲耳一名葹離騷云薋菉葹以盈室兮王逸注曰葹枲耳也或又因爾雅捲施艸謂卽是葹郭氏以爲宿莽引離騷夕擥洲之宿莽句第宿莽遇冬不死枲耳至秋早雕確是二物又按詩云捲耳爾雅云蒼耳廣雅云枲耳皆以實得名第陸氏曰蔓生郭氏云叢生必當以郭氏爲正

采采芣苢

芣苢一名馬舄一名車前一名當道喜在牛迹中生故曰車前當道也今藥中車前子是也幽州人謂之牛舌艸可防作茹大滑其子治婦人難產

爾雅云芣苢馬舄馬舄車前郭注云今車前艸大葉長穗好生道邊江東呼爲蝦蟆衣邢疏云王肅引周書王會云芣苢如李出扵西戎王基駁云王會所記雜物奇獸皆四夷逺國各賫土地異物以爲貢贄非周南婦人所得采是芣苢爲馬舃之艸非西戎之木也埤雅云神仙服食法曰車前之實雷之精也善療孕婦難產及令人有子故詩序以爲婦人樂有子也列子曰若防爲鶉得水爲防得水土之際則爲防蠙之衣生於陵屯則爲陵舃陵舃車前也故或謂之蝦蟆衣韓詩傳曰直曰車前瞿曰芣苢蓋生扵兩傍謂之瞿芣從艸從不苢從艸從防婦人樂有子或不或防按艸最易生然他艸所在或無惟車前蒼耳所至有之故芣苢捲耳之詩正言此二物本艸云車前養肺彊陰益精令人有子一名當道一名牛遺一名勝舄生眞定平澤丘陵阪道中陶隠居云子性冷利仙經亦服餌之令人身輕不老韓詩乃言芣苢是木似李食其實宜子孫謬矣圖經云春初生苗葉布地如匙面累年者長及尺餘如防尾花甚細靑色微赤結實如葶藶赤黒色今人五月采苗七月八月采實又云地衣地衣者車前實也韓詩說云芣苢澤舄也臭惡之菜詩人傷其君子有惡疾人道不通求已不得憤而作以事興芣苢𨿽臭惡乎我猶采取而不已者以興君子𨿽有惡疾我猶守而不離去也

按爾雅及圖經諸書芣苢與澤舄確是二種韓氏之誤甚矣況旣云是木似李又云澤舄何其自相背戾耶

言刈其蔞

蔞蔞蒿也其葉似艾白色長數寸髙丈餘好生水邊及澤中正月根芽生旁莖正白生食之香而脆美其葉又可蒸爲茹

爾雅云購蔏蔞郭鄭俱云蔞蒿也生下田初出可啖江東用羮魚埤雅云蔏蔞一名購莖髙丈餘蒿屬其葉似艾白色初生可啖江東采以羮魚管子曰葉下於【音鬰】下於莧莧下於蒲蒲下於葦葦下於雚雚下於蔞蔞下於荓荓下於蕭蕭下於薜薜下於萑萑下於茅凡彼艸物有十二衰爾雅翼云蔞蔞蒿說文曰可以烹魚今古以爲珍菜大招云吳酸蒿蔞不沾薄只王逸曰蒿蘩艸也蔞香艸也蒿一作芼芼菜也言吳人善爲羮其菜若蔞味無沾薄言其調也又曰沾多汁也薄無味也言吳人工調醎酸爚蒿蔞以爲虀其味不濃不薄適其美也蓋蔞多生於吳郭氏亦云江東用羮魚則吳人猶能調和之如後世千里蒓羮未下鹽防之比

於以采蘩

蘩皤蒿凡艾白色爲皤蒿今白蒿春始生及秋香美可生食又可蒸食一名由胡北海人謂之旁勃故大戴禮夏小正傳云蘩由胡由胡旁勃也

爾雅曰蘩皤蒿郭氏鄭氏俱云白蒿又曰蘩莵蒵又曰蘩由胡郭氏鄭氏俱云未詳疏云召南云於以采蘩毛傳云蘩皤蒿也郭氏云白蒿然則皤猶白也本艸云白蒿唐本注云此蒿葉麤於靑蒿從初生至枯白於眾蒿欲似艾者所在有之又云葉似艾葉上有白毛麤澁俗呼蓬蒿可以爲葅故詩箋云以豆薦蘩菹博雅云蘩母蒡葧也圖經曰白蒿蓬也生中山川澤今所在有之爾雅所謂蘩皤蒿是也唐孟詵亦云生挼酢食今人但食蔞蒿不復食此或疑此蒿卽蔞蒿而孟詵又別著蔞蒿條所說不同明是二物又今階州以白蒿爲茵蔯蒿苗葉亦相似然以入藥恐不可用也埤雅云蒿靑而髙蘩白而繁爾雅曰蘩皤蒿一曰由胡廣雅云由胡白蒿也北海謂之旁勃夏小正曰蘩由胡由胡旁勃也詩曰於以采蘩於沼於沚蘩所以祭也傳曰夫人執蘩菜以助祭神饗徳與信不求備焉七月之詩曰春日遲遲采蘩祁祁傳曰采蘩所以生蠶也今復蠶種尙用蒿云仙經曰白蒿白兔食之仙爾雅曰蘩莵蒵豈謂是歟爾雅翼云爾雅釋艸曰蘩之丑秋爲蒿此大略之言也又曰蘩皤蒿此指一物之言也故予以水艸之蘩爲莪而皤蒿則此別說之皤蒿蓋今之白蒿也比靑蒿而麤從初生至枯白於眾蒿春始生及秋香美可生食又可蒸以爲菹甚益人故詩箋云以豆薦蘩菹然非水物故非召南所謂也春初此蒿前諸艸生云可以生蠶蓋所以繁育庶物此物非惟生蠶又白兔食之而仙又駏驉亦食庵防子而仙駏驉馬類兔食蘩駏驉食庵防物各有所宜本艸又稱茵蔯蒿白兔食之仙蓋茵蔯似靑蒿而背白故說者誤以白蒿說之其苗細經冬不死更因陳根而生故名茵蔯凡蘩之醜艾可炙蓍可占蕭可燎蔞莪蒿蘩通可茹啖論者別而論之

按左傳云澗溪沼沚之毛蘋蘩薀藻之菜可薦於鬼神可羞於王公必用水艸者取其芳潔也據爾雅本艸蘩卽白蒿羅氏何雲非水物餘生澤國習見水艸繁茂於陸地者不少然恆在洲渚滸涘間其根下滋於水故生耳嘗有荷花挺出於曲沼芳隄之上者將亦謂之陸艸耶

言采其蕨

蕨虌也山菜也周秦曰蕨齊魯曰虌初生似蒜莖紫黑色可食如葵

爾雅蕨虌郭云廣雅云紫綦非也初生無葉可食江西謂之虌邢疏云可食之菜也舍人曰蕨一名虌鄭云今蕨芽也所在山谷有之埤雅蕨狀如大雀拳足又如其足之蹶也故謂之蕨俗云初生亦類鼈腳故曰虌爾雅翼蕨生如小兒拳紫色而肥詩及爾雅說文皆云蕨虌也郭氏曰江西謂之虌艸木疏云周秦曰蕨齊魯曰虌召南陟彼南山先蕨而後薇蕨薇蓋賤者所食爾今野人今歲焚山則來歲蕨菜繁生其舊生蕨之處蕨葉老硬敷披人志之謂之蕨基通誌云蕨一名虌莽芽也四皓食之而壽夷齊食之而夭此物不可生食又有一種大蕨亦可食謂之藄蕨爾雅云藄月爾陳藏器云今永康道江居民多以醋淹而食之山谷詩云蕨芽初長小兒拳酷似其狀

言采其薇

薇山菜也莖葉皆似小豆蔓生其味亦如小豆藿可作羮亦可生食今官園種之以供宗廟祭祀

爾雅云薇垂水郭注生於水邊邢疏艸生於水濱而枝葉垂於水者曰薇鄭注薇菜生水邊埤雅爾雅曰薇垂水好生水邊故曰垂水似藿菜之微者也微者所食故詩以采薇言戍役之苦而艸虫序於蕨後爾雅翼薇垂水言生於水邊而召南之詩陟南山以采之故陸璣雲山菜也又詩稱山有蕨薇而伯夷采薇於首陽山其歌曰登彼西山兮采其薇矣其後說者以爲普天之下莫非王土食其土之所出卽爲之臣於是不食而死通誌云白薇曰白幕曰薇艸曰春艸曰骨美又云薇生水旁葉如萍然詩云采薇者金櫻芽也胡明仲云荊楚之間有艸叢生修條四時穎春夏之交花亦繁麗條之腴者大如巨擘剝而食之甘美野人呼爲迷陽疑莊子所謂迷陽迷陽無傷吾行卽此名物疏云按本艸薇有二種生平原川谷似栁葉者白薇也生水旁葉似萍者薇也詩云陟山采薇又雲山有蕨薇則是山菜非爾雅所雲垂水者也埤雅混而一之誤矣然陸璣稱莖葉如小豆蔓生璣親見官園所種所言必審復非似栁之白薇鄭漁仲謂是金櫻芽不知何據朱子胡氏皆以爲迷陽而一云味苦一云甘美又自不同惟項安世以爲今之野豌豆蜀人謂之巢菜有合陸璣之疏

於以采蘋

蘋今水上浮萍是也其麤大者謂之蘋小者曰蓱季春始生可糝蒸以爲茹又可用苦酒淹以就酒

爾雅云萍蓱其大者蘋郭璞雲水中浮萍江東謂之薸邢昺云舍人曰萍一名蓱大者名蘋鄭樵雲蓱浮萍也今謂之薸其大者蘋卽萍類而大者按萍屬不可食此必蒓類葉亦圜浮水上如萍也本艸雲水萍一名水花一名水白一名冰蘇唐本注水萍有三種大者名蘋又有荇菜亦相似而葉圓小者水上浮萍吳氏雲水萍一名水亷陳藏器云蘋葉圓濶寸許葉下有一防如水沫一名芣菜爾雅翼云蘋葉正四方中折如十字根生水底葉敷水上不若小浮萍之無根而漂浮也故韓詩云沈者曰蘋浮者曰薸薸音瓢卽小萍也蘋亦不沈但比萍則有根不浮游耳五月有花白色故謂之白蘋呂氏春秋曰菜之美者昆侖之蘋藻焉蘋之極大者則有實楚王渡江有物觸王舟其大如斗而赤食之而甘孔子以童謠決之曰蘋實也𨿽皆萍之類然實蘋也非無根者所能生也又天問曰靡萍九衢言其枝葉分爲衢道猶今言花五出六出也靡萍九衢異方之物故特奇偉今浮萍三衢蘋𨿽大四衢而已九衢而大於蘋則亦大蘋非特萍也又本艸稱水萍亦謂此物陶隠居云非今浮萍子此三事皆得萍名而實蘋也故詳著之使覽者無惑焉詩緝云蘋可茹萍不可茹郭氏以小萍爲大蘋誤名物疏云按周處風土記萍蘋芹菜之別名此說非是芹別一物矣蘋又有水陸之異栁惲所謂汀洲采白蘋者水生而似萍者也宋玉所謂起於靑蘋之末者陸生而似莎者也

按蘋可食萍不可食鄭樵疑之嚴粲駮之尙未詳析其狀後人未免傳譌然陸疏云小者曰萍原未嘗相混埤雅釋蘋與藻互反多糢糊處又釋蘋云無根而浮常與水平故曰蘋也江東謂之薸言無定性漂流隨風而已周官萍氏掌水禁鄭氏云以不沈溺取名蓋使之幾酒謹酒也月令季春谷雨之日萍始生舊說萍善滋生一夜七子一曰萍浮於流水則不生於止水則一夕生九子故謂之九子萍也世說楊花入水爲浮萍爾雅翼雲水上小浮萍江東謂之薸髙誘曰蘋大萍水漂也字並同皆以漂蕩之漂音簞瓢之瓢字似薻說者遂以相紊蓋非其類也說文云萍無根浮水而生但有小須垂水中而已楚辭曰竊傷兮浮萍無根然淮南子云萍植根於水木植根於地蓋萍以水爲地垂根於中則所垂者乃是根今或反根於上爲日所防卽死是與失土同也二家釋萍極其詳明又與蘋有別但俱謂食野之蘋卽此物恐未必然名物疏云蘋有水陸之異甚確但陸生者亦不可茹鄭氏意蘋爲蒓類亦非

於以采藻

藻水艸也生水底有二種其一種葉如雞蘇莖大如箸長四五尺其一種莖大如釵股葉如蓬蒿謂之聚藻扶風人謂之藻聚爲聲也此二藻皆可食防熟挼去鮏气米麫糝蒸爲茹嘉美揚州饑荒可以當谷食也饑時蒸而食之

爾雅云莙牛薻郭云似薻葉大江東呼爲馬薻邢云以此艸好聚生故言薀藻鄭雲水藻之類而葉差大生水底博雅云夌菜藻也【風俗通云殿堂宮室象東井形刻作荷菱水艸以厭火】埤雅雲藻水艸之有文者出乎水下而不能出水之上其字從澡言自潔如澡也又云藻萍類似槐葉而連生生道旁淺水中與萍雜至秋則紫俗謂之馬薸亦呼紫薸故曰於以采藻於彼行潦而傳云聚藻也爾雅翼藻生水底橫陳於水若自澡濯然流水之中隨波衍漾莖葉條暢尢爲可喜故采藻於行潦也有二種其一種葉如雞蘇莖大如箸長五六尺其一種莖大如釵股葉如蓬蒿謂之聚藻橫被水下有自然之文故古者象服有藻火之屬【藻取其潔】又畫於棁以爲飾亦以厭火【山節藻棁𨿽取其文亦以禳火今屋上覆橑謂之藻井亦曰綺井又曰覆海又曰罳項】今鳧雁屬亦樂於藻故曰鳧藻楚辭曰鳧雁皆唼夫梁藻是也

按陸氏云藻出乎水下而不能出水之上羅氏亦雲橫被水下則藻非浮者了然矣或因韓氏云浮者爲薸誤刻作藻遂謂藻亦出乎水上謬甚埤雅引呂覽云菜之美者昆侖之蘋藻又引淮南子云容華生蔈蔈生萍藻萍藻生浮艸遂疑蘋卽所謂藻又云非蒲藻之藻又云萍藻之藻浮蒲藻之藻沈惑於浮沈之說遂誤認蘋藻爲一物耳詩攷作於以采薻

白茅包之

白茅包之茅之白者古用包褁禮物以充祭祀縮酒用爾雅云藗牡茅郭鄭俱云白茅屬【藗音速】邢云茅之不實者也一名藗一名牡茅周易云拔茅茹以其彚徵吉埤雅云茅之爲物拔其根而牽茹者君子以類出處之象又云借用白茅無咎象曰借用白茅柔在下也孔子曰茅之爲物薄而用可重也禹貢云荊州厥貢苞匭菁茅吳錄地理誌曰桂陽郴縣有靑茅可染零陵泉陵有香茅古貢之縮酒合璧事類云茅叢生荒野間野人刈以覆屋江淮間生者一莖三脊曰菁茅

匏有苦葉

匏葉少時可爲羮又可淹防極美揚州人恆食之至八月葉卽苦故曰匏有苦葉

郊特牲曰器用陶匏以象天地之性陶匏蓋取其質說文曰匏瓠也從包從誇聲包取其可包蔵物也博雅匏瓠也埤雅長而瘦上曰瓠短頸大腹曰匏傳曰匏謂之瓠誤矣蓋匏苦瓠甘復有長短之殊定非一物也鶡冠子曰中流失舡一壺千金壺卽匏也其性浮得之可以免沈溺故當失船之時其直千金也此亦如天竺涉水帶浮囊之類爾雅翼河汾之寶有曲沃之懸匏焉良工取以爲笙崔豹古今注曰匏瓠也壺盧匏之無柄者也瓠有柄曰懸瓠可爲笙曲沃者尢善秋乃可用用則漆其裏匏在八音之一通典曰今之笙竽以木代匏而漆殊愈於匏荊梁之南尙存古制南蠻笙則是匏其聲甚劣則後世笙竽不復用匏矣匏旣爲樂器又以爲飲器詩酌之用匏孔子稱系而不食者良以待其堅而爲用故也近世洪氏說以爲天之匏星天官星占曰匏一名天雞在河鼓東匏系而不食猶南箕不可以簸揚北斗不可以挹酒漿也按楚辭王褒九懷稱援瓟兮接糧曹植洛神賦曰嘆匏之無匹兮詠牽牛之獨處阮瑀止欲賦曰傷匏之無偶悲織女之獨勤則古稱匏皆謂星爾詩緝云匏經霜其葉枯落然後幹之腰以渡水名物疏云按廣雅說文古今注通云匏瓠也惟陸農師雲長而瘦上曰瓠短頸大腹曰匏其兩形之別出於農師創見考諸書惟瓠甘匏苦爲可明耳然本艸有苦瓠唐本注謂之苦瓠復非瓠中之苦者瓠中之苦者疑是匏矣陸疏似以甘瓠爲匏非也蓋瓠爲名甘者可食嘉魚稱甘瓠累之是也苦者佩以渡水此詩匏有苦葉是也入藥者名苦瓠夏末始實秋中方熟取以爲器經霜乃堪無柄者名壺盧七月稱八月斷壺是也有柄者懸瓠潘嶽雲河汾之寶是也小者名瓢食之勝瓠陶貞白所言是也細腰者名蒲盧淮南子云百人抗浮是也

采葑采菲

葑蔓菁一作蕪靑幽州人或謂之芥菲似葍莖麤葉厚而長有毛三月中蒸防爲茹甘美可作羮幽州人謂之芴爾雅又謂之蒠菜今河內人謂之宿菜

葑爾雅云須葑蓯【郭云未詳鄭云菇葑也積舊茭頭而成封者】又云須薞蕪【郭云似羊蹄葉細味酢可食鄭云一名葑卽蔓菁也】邢疏云案詩谷風雲采葑采菲毛傳云葑須也先儒卽以須葑蓯當之孫炎云須一名葑蓯今郭注上葑蓯云未詳注此云薞蕪似羊蹄葉細味酢可食則郭意以毛云葑須者謂此薞蕪也坊記注云葑蔓菁也陳宋之間謂之葑方言云蘴蕘蕪菁也陳楚謂之蘴齊魯謂之蕘闗西謂之蕪菁趙魏之郊謂之大芥蘴與葑字𨿽異音實同則葑也須也蕪菁也蔓菁也薞蕪也蕘也芥也七者一物也本艸云蕪菁味苦圖經云蕪菁四時仍有春食苗夏食心亦謂之薹子秋食莖冬食根河朔尢多種可備饑歲常食之通中益气令人肥健南人取北種種之初年相類至二三歲則變爲菘矣埤雅菘性陵冬不雕四時常見有松之操故其字會意而本艸以爲交耐霜雪也舊說以菘菜北種初年半爲蕪菁二年菘種都絕蕪菁南種亦然蓋菘之不生北土猶橘柚之變於淮北矣蕪菁似菘而小有臺一名葑一名須爾雅須薞蕪也今俗謂之臺菜其紫華者謂之蘆菔一名萊菔所謂溫菘是也萊菔言來麰之所服也爾雅翼云蔓菁南北通有之北土種之尢多菜中之最有益者塞北並汾河朔間燒食其根呼爲蕪根猶是蕪菁之號昔漢桓帝永興中令災傷郡國皆種蔓菁以助民食劉備歸曹公公使覘之閉門將人種蔓菁而諸葛亮所止令軍士獨種蔓菁者取其才出甲可生啖一也葉舒可防食二也久居則隨以滋長三也棄不令惜四也回則易尋而采之五也冬有根可劚而食六也三蜀江陵之人今呼爲諸葛菜蔓菁根葉及子乃是菘類與蘆菔全別陶隠居言其子與蘆菔相似兼言小葷故說者疑江表不產注失其眞耳有人將菘菜北種初一年半爲蕪菁二年菘種都絕將蕪菁子南種亦二年都變其子亦隨色變大率菘子黑蔓菁子紫赤大小相似蘆菔子黃赤而大又不圓也亦梗長葉瘦髙者爲菘葉濶厚短者爲蕪菁詩緝云江南有菘江北有蔓菁相似而異周禮醢人菁菹鹿臡注菁蔓菁也急就章曰老菁蘘荷冬日藏按禹貢荊州包匭菁茅孔子曰菁以爲菹呂氏春秋亦曰菜之美者具區之菁則菁之見貴舊矣然說者或以菁茅爲茅之名而言老菁冬藏者爲韭花云今蔓菁園中無蜘蛛是其所畏也南都賦秋韭冬菁注曰韭其華謂之菁

菲爾雅云菲芴【郭鄭俱云卽土也】又云菲蒠菜【郭云菲艸生下濕地似蕪菁華紫赤色可食鄭云蒠菜卽遂菜也】邢疏云菲一名芴郭云土也孫炎曰葍類也詩谷風雲采葑采菲陸璣云菲似葍莖麤葉厚而長有毛三月中蒸防爲茹甘美可作羮幽州人謂之芴爾雅又謂之蒠菜今河內人謂之宿菜案今爾雅菲芴與蒠菜異郭注似是別艸如陸之言又是一物某氏注爾雅二處皆引谷風詩卽菲也芴也蒠菜也土也宿菜也五者一物其狀似葍而非葍故云葍類也

按爾雅疏云葑也須也蕪菁也蔓菁也薞蕪也蕘也芥也七者一物也考爾雅又云葑蓯方言又云蘴圖經云薹子共得十名至若河朔呼爲蕪根塞北呼爲九英蜀呼爲諸葛菜隨俗異名不可勝記但菘與蔓菁南北互變實是一種蘆菔確是二物不知子云何以云然

誰謂荼苦

荼苦菜生山田及澤中得霜甜脃而美所謂堇荼如飴內則云濡豚包苦用苦菜是也

爾雅云荼苦菜郭注云詩曰誰謂荼苦苦菜可食鄭注云生山谷味苦今人呼苦益邢疏云此味苦可食之菜一名荼一名苦菜本艸一名荼艸一名選一名遊冬案易緯通卦驗圖云苦艸生於寒秋經冬歷春乃成月令孟夏苦菜秀是也葉似苦苣而細斷之有白汁花黃似菊堪食但苦耳博雅雲遊冬苦菜也埤雅云荼苦菜此艸淩冬不雕故一名遊冬時訓解云小滿之日苦菜秀苦菜不秀賢人潛伏儀禮云鉶芼羊苦蜀本圖經云春花夏實至秋復生花而不實經冬不雕衍義云苦菜四方皆有在北道則冬方凋敝在南方則冬夏常靑葉如苦苣更狹其綠色差淡味苦花與野菊似春夏秋皆旋開花詩緝云經有三荼一曰苦菜二曰委葉三曰英荼此詩誰謂荼苦及唐采苓云采苦采苦緜堇荼如飴之荼皆苦菜也良耜以薅荼蓼之荼委葉也鄭出其東門有女如荼英荼也鴟鴞予所捋荼傳云苕疏云薍之秀穗亦英荼之類按朱傳云蓼屬謂此荼與良耜以薅荼蓼之荼同似不可從嚴華谷辧之甚詳但以捋荼爲英荼之類恐未必然

言采其蝱

蝱今藥艸貝母也其葉如栝樓而細小其子在根下如芋子正白四方連累相著有分解也

爾雅莔【音萌】貝母注云根如小貝圓而白華葉似韭疏云藥艸貝母一名莔今常用之藥出近道形似聚貝子故云貝母本艸云一名空艸一名藥實一名苦花一名商艸一名勤母能散人心胸鬱結之气殊有功詩云言采其蝱是也圖經云根有瓣子黃白色二月生莖細靑色葉亦靑似蕎麥葉隨苗出七月開花碧緑色形如鼔子花八月采根曬漧又云四月蒜熟時采之良

菉竹猗猗

有艸似竹髙五六尺淇水側人謂之菉竹也菉竹一艸名其莖葉似竹靑綠色髙數尺今淇澳傍生此人謂此爲綠竹淇澳二水名

菉爾雅云菉王芻郭云菉蓐也今呼鴟腳莎某氏云鹿蓐也鄭云藎艸亦名菉蓐本艸唐注云藎艸葉似竹而細薄莖亦圓小生平澤溪澗之側荊襄人防以染黃色極鮮好洗瘡有效爾雅所謂王芻爾雅翼云說文曰菉王芻也引詩曰菉竹猗猗則綠與菉同本艸名藎艸俗亦呼淡竹葉所謂終朝采綠不盈一匊者上林賦稱香艸云揜以綠蕙被以江蘺張揖亦以綠爲王芻衛風引以爲首蓋必嘉艸也而離騷云薋菉葹以盈室兮判獨離而不服以三者皆惡艸與衛風相反詩騷所取各有義耳

竹爾雅云竹萹蓄郭注似小藜赤莖節好生道傍可食又殺虫李巡曰一物二名也孫炎某氏引詩衛風雲菉竹猗猗案陶隠居本艸注云處處有布地而生節間白華葉細綠人謂之萹竹防汁與小兒飲療蚘虫鄭注卽萹竹也韓詩綠猗猗萹築也陸徳明曰萹竹也石經同萹竹亦作扁竹蜀本艸云葉如竹莖有節細如釵股生下濕地圖經云春中布地生道旁苗似瞿麥葉細綠如竹赤莖如釵股節間花出甚細微靑黃色根如蒿根爾雅翼云九章曰擥大薄之芳兮搴長洲之宿莽惜吾不及古之上兮吾誰與玩此芳艸解萹蓄與雜菜兮備以爲交佩王逸曰言已解折萹蓄雜以香菜合而佩之修飾彌盛也然萹蓄雜菜皆非芳艸逸義非是蓋言解去萹蓄與雜菜而佩芳宿莽爲交佩爾然則竹又惡物與衛風相反耶又云萹蓄旣似竹則宜謂之竹爾按璣所說則又合綠與竹爲一艸未知其審然古今說者皆言淇水旁自生竹箭故古人言伐竹淇衛又曰淇衛之箭如此多矣蓋淇水宜竹箭自古已然然說文引詩作菉竹韓詩作緑菉旣非色而又非竹不可合爲緑色之竹箭故析而解之云菉王芻萹築也然則淇澳自出竹箭不妨兼有菉竹二艸耶

綠竹朱傳云綠色也淇上多竹漢世猶然所謂淇園之竹是也竹譜云淇園衛地殷紂竹箭園也淮南子曰烏號之弓貫淇衛之箭毛詩云綠竹猗猗是也又云植物之中有物曰竹不剛不柔非艸非木或茂沙水或挺巖陸又云竹之別類六十有一又云竹六十年一易根輒結實而枯死其實落地復生六年遂成疃埤雅云竹物之有筋節者也故蒼史制字筋節皆從竹爾雅曰東南之美者有會稽之竹箭焉今竹性亦喜東南引生故古之種法云劚取東南引根於園角西北種之久之自當滿園語曰西家種竹東家治地言其滋引而生來也易曰方以類聚竹引東南則以卦推之巽爲竹矣震東方也故震爲蒼筤竹而已蒼筤幼竹也傳曰淇衛箘簬又曰淇衛之箭又曰下淇園之竹以爲楗伐淇園之竹以爲矢蓋淇之產竹土地所宜故風人以此美武公之徳也詩云瞻彼淇澳緑竹猗猗瞻彼淇澳緑竹靑靑竹之初生其色緑長則緑轉而靑矣卒章又曰如簀言盛也則又明其爲竹矣說文竹冬生艸也圓質虛中深根勁節其種大小不一字從倒艸竹艸也而冬不死故從倒艸按綠一作菉王芻也竹一作萹蓄也毛韓說皆同而竹譜朱傳皆以爲卽漢書淇園之竹酈道元云淇川無竹惟王芻萹艸不異毛興劉執中雲淇水之旁至今多美竹豈淇園之竹在後魏無復遺種而至宋更滋茂乎然據兩漢書淇澳有竹據水經注有王芻萹艸毛韓朱三家各自可通陸璣又以綠竹爲一艸名古今並無從其說者今木賊艸醫方通用木工以治器但無華葉寸寸有節與陸說有葉者稍殊未知卽一物否也爾雅釋簜莽等在艸中然實非艸類王元美所云竹於艸木如魚於鳥獸是也其類至多山海經帝俊竹共谷竹鉤端竹尋竹禮斗威儀竹吳越春秋晉竹述異記斑竹孤竹孝竹呂覽嶰谷竹南都賦籦籠防篾篠簳箛箠吳都賦篔簹林箊桂箭射筒柚梧篻簩竹譜單名者篁棘單苦甘弓筋笻防�蓋狗蘆篃之屬雙名者蘇麻般腸百葉雞脛篲篠之屬廣志有雲母防漢利之屬酉陽雜俎有防之屬筍譜至八十五種竹筍及諸方誌有疎節人面緜貓叢澁碧玉電斑之屬難以具載然多出交廣荒外非詩人所盡見也竹田曰篁竹胎曰筍竹膚曰笢竹皮曰筠竹裏曰笨竹枚曰个竹約曰節剖竹未去節曰防竹死曰防竹有雌雄雄者多筍五月十三日謂之竹醉日栽竹多茂盛其性惡寒好溫故曰九河鮮育五嶺實繁然處處有之不似萹蓄但盛於淇川也上文皆馮嗣宗辧證可謂詳明博雅矣但徧搜陸疏刻本並未載木賊惟馮本多其艸澁礪可以洗攪笏及盤枕利於刀錯俗呼爲木賊數語因多木賊艸一辧然木賊產於秦隴間不聞產於淇衛未知昔人何以云然

芄蘭之支

芄蘭一名蘿摩幽州人謂之雀瓢蔓生葉靑綠色而厚斷之有白汁防爲茹滑美其子長數寸似瓠子

爾雅云雚芄蘭邢氏云雚一名是芄蘭郭云雚芄蔓生斷之有白汁可啖案如此注則以雚芄一名蘭或傳寫誤芄衍字詩衛風雲芄蘭之支鄭氏云卽蘿摩菜蔓生斷之有白汁可啖箋云芄蘭柔弱恆蔓於地有所依緣則起沈括曰芄蘭之支支莢也芄蘭生莢支出於葉間垂之如觿狀其葉如佩韘之狀

按說文說苑石經俱作芄蘭之枝許愼云枝木別生枝條也

中谷有蓷

蓷似方莖白華華生節間舊說及魏博士濟陰周元明皆云庵防是也韓詩及三蒼說苑云蓷益母也故曽子見益母而感按本艸云茺蔚一名益母故劉歆曰蓷臭穢卽茺蔚也

爾雅云蓷郭璞曰今茺蔚也葉似荏方莖白華華生節間廣雅云又名益母本艸經云茺蔚子一名益母一名益明一名大札一名貞蔚生海濱池澤圖經云今園圃及田野見者極多形色皆如郭說而苗葉上節節生花實似雞冠子黒色莖作四方稜衍義云茺蔚子葉至初春亦可防作菜食淩冬不凋悴陳藏器云此艸田野間人呼爲郁臭艸外臺祕要云益母艸一名負澹子一名夏枯艸三月采治產婦諸疾神妙故曰益母埤雅曰茺蔚一名蔚臭一名蓷詩曰中谷有蓷暵其幹矣旱漧曰暵蓷者能暵之艸今曰暵其幹矣則非一日之亢也故序以爲凶年饑饉室家相棄李巡曰臭穢艸也傳云蓷鵻也名物疏云毛傳云蓷鵻大車傳云菼鵻考本艸諸書茺蔚子並無鵻名豈毛以蓷爲菼乎毛又云陸艸生谷中傷於水據本艸茺蔚正生海濱池澤非陸艸也魏博士等以爲庵防本艸庵防生雍州川谷及上黨道邊春生苗葉如艾蒿髙三二尺七月開花八月結實亦無蓷名不知古人何以云爾

按蓷鵻庵防異種名物疏辧之甚核余意毛傳之誤爾雅字誤之也【但據說文從艸從佳朱惟切艸屬卽此爾雅萑蓷也從卝上又加卄者卽八月萑葦之萑也從從隹者胡官切鴟屬也首旣不同因有三音今從俗混作一字】朱注亦云鵻也又云葉似不惟傳訛且兩岐矣至如夏枯艸一名郁臭因入夏卽枯故名別是一種經中所不載陳藏器及外臺祕要混以爲蓷獨不見蓷艸夏間始著花何云枯耶但花有紫白二種陳藏器以白花者爲是孫邈以紫花者爲是李時珍又云二色皆是白花者主气分紫花者主血分如牡丹芍藥有紅白之類

隰有遊龍

遊龍一名馬蓼葉麤大而赤白色生水澤中髙丈餘爾雅云紅蘢古其大者蘬郭注俗呼紅艸爲蘢鼓語轉耳毛云蘢紅艸也鄭注亦云紅艸也似蓼而髙大多毛故謂之馬蓼本艸經云葒艸一名鴻防如馬蓼而大生水旁五月采實陶隠居云此類極多今生下濕地極似馬蓼甚長大圖經云葒艸卽水紅下濕地皆有之葉大赤白色髙丈餘詩隰有遊龍是也陸璣云一名馬蓼本經云似馬蓼而大若然馬蓼自是一種埤雅蘢紅艸也一名馬蓼莖大而赤生水澤中髙丈餘詩曰隰有遊龍遊縱也以縱故謂之龍爾雅翼龍紅艸也一名馬蓼葉大而赤白色生水澤中髙丈餘今人猶謂之水紅艸而爾雅又謂之蘢古鄭詩隰有遊龍雲遊龍者言枝葉放縱也

按本艸衍義雲水蓼與水紅相似則龍非蓼可知但諸書未有詳其花色者惟陸佃釋蓼云又一種木蓼一名天蓼蔓生葉如柘花黃白子皮靑滑其最大者名蘢已見別章蓋指此管子五位曰其山之淺有龍與卉按五位之土上土也龍始生焉或不若諸蓼之下濕皆有歟

茹藘在阪

茹藘茅搜蒨艸也一名地血齊人謂之茜徐州人謂之牛蔓今圃人或作畦種蒔故貨殖傳云巵茜千石亦比千乘之家

爾雅云茹藘茅搜郭鄭俱云今之蒨也可以染絳本艸茜根可以染絳一名地血一名茅搜一名蒨蜀本圖經云染緋艸葉似棗葉頭尖下濶莖葉俱澁四五葉對生節間蔓延艸木上根紫赤色今所在有八月采根陳藏器云周禮庶氏掌除蠱毒以嘉艸攻之嘉艸蘘荷與茜主蠱爲最爾雅翼云說文曰茹藘人血所生故一名地血茅搜染韋一入爲韎詩曰韎韐有奭左傳韎韋之跗注是也其女子之染則毛氏云茹藘茅搜之染女服也鄭箋云茅搜染巾也則縞衣茹藘爲婦人服矣齊人謂之蒨蒨或作茜漢書千畝巵茜其人與千戶侯等是也今人染蒨者乃假蘇方木非古所用

方秉蕳兮

蕳卽蘭香艸也春秋傳曰刈蘭而卒楚辭云紉秋蘭以爲佩孔子曰蘭當爲王者香艸皆是也其莖葉似藥艸澤蘭但廣而長節節中赤髙四五尺漢諸池苑及許昌宮中皆種之可著粉中故天子賜諸侯茝蘭藏衣著書中辟白魚

埤雅蘭香艸也而文闌艸爲蘭蘭闌不祥故古者爲防刈之也一名蕳有蒲與蕳蓋蘭以闌之蕳以閒之其義一也傳曰徳芬芳者佩蘭古之佩者各象其徳楚辭所謂紉秋蘭以爲佩是也疏雲藏之書中辟白魚故古有蘭省蕓閣蕓亦辟蠧詩曰溱與洧方渙渙兮士與女方秉蕳兮言鄭人會於溱洧兩水之上秉蕳以自祓除其風俗之舊也及其甚也淫風大行過時而不反來者日益以眾序所謂莫之能救者也淮南子曰男子樹蘭美而不芳說者以爲蘭女類也故男子樹之不芳夫艸木之性蘭宜女子樹之本艸經云蘭艸主殺虫毒辟不祥久服輕身不老一名水香生大吳池澤澤蘭生汝南諸大澤旁圖經云澤蘭與蘭艸相類但蘭艸生水旁葉光潤根小紫五六月盛澤蘭生水澤中及下濕地葉尖微有毛不光潤方莖紫節七八月初采微辛此爲異耳爾雅翼蕳今之蘭艸都梁香也盛之荊州記曰都梁縣有山山下有水淸淺其中生蘭艸因名都梁因山爲號其物可殺虫毒除不祥故鄭人方春之月於溱洧之上女士相與秉蕳而祓除因以淫泆韓詩云今三月桃花水下以招魂續魄祓除氛穢又周禮女巫歲時祓除舋浴鄭氏云今三月上已水上之類舋浴以香藥薫艸沐浴然則用蕳可知矣陸氏所說皆是惟引以解左傳楚辭之蘭爲非矣又云蘭是香艸之最而古今沿習但以蘭艸當之陸璣解溱洧所秉之蕳以爲蘭耶劉次莊說樂府又引離騷秋蘭兮靑靑綠葉兮紫莖以爲沅澧所生花在春則黃在秋則紫春黃不若秋紫之芳馥二家之說皆是蘭艸一名都梁香一名水香以之解秉蕳可也何闗古之所謂蘭乎予生江南所見甚熟蘭之葉如莎首春則茁其芽長五六寸其杪作一花花甚芳香大抵生深林之中微風過之其香藹然達於外故曰芝蘭生於深林不以無人而不芳故稱幽蘭與蕙甚相類其一干一花而香有餘者蘭一干五六花而香不足者蕙今野人謂蘭爲幽蘭蕙爲蕙蘭其名不變於古然江南蘭只在春芳荊楚及閩中者秋復再芳故有春蘭秋蘭至其緑葉紫莖則如今所見大抵林愈深而莖愈紫耳近世惟黃太史豫章人說蕙蘭合此餘皆蘭艸蘭艸生水傍非深林之物又稱紫莖而解以紫花皆非其理矣左傳鄭文公妾名燕姞夢天與蘭且曰蘭有國香人服媚之文公遂與之蘭而禦之生子穆公名蘭內則曰婦或賜之茝蘭則受而獻諸舅姑此蘭女事故一名女蘭夏小正云五月畜蘭爲沐浴也陳藏器云蘭艸婦人和油澤頭故曰澤蘭【凡蘭皆有一滴露珠在花蕋間謂之蘭膏不啻沆瀣李長吉云幽蘭露如啼眼無物結同心煙花不堪剪】

按孔子云蘭爲王者香艸江南人以蘭爲香祖又云蘭無偶稱爲第一香但爾雅獨不載不解何故蘭之種甚多如竹蘭石蘭伊蘭崇蘭風蘭鳯尾蘭玉柱蘭珍珠蘭之類不可枚舉凡吳越閩粵荊楚間皆有之或產於幽谷或產於深溪無論土人莫辧其品類卽陶隠居鄭漁仲輩亦未免指鹿爲馬矣羅氏以陸氏誤引左傳楚詞辧之似得其實第毛氏及張揖諸家俱云蕳蘭也羅氏以爲蘭艸未知確否或又詳辧澤蘭與蕳是二物辟陸氏之誤且陸氏云似澤蘭何嘗認爲一種觀埤雅蘭以防之蕳以閒之二語深得古人祓除之意當年鄭俗淫蕩焉知不因燕姞一夢士女爭相秉蕳耶王氏詩攷異字異義作方秉菅兮不知何解

贈之以勺藥

芍藥今藥艸芍藥無香气非是也司馬相如賦云芍藥之和揚雄賦曰甘甜之和芍藥之美七十食之

廣雅云攣夷芍藥也本艸云一名白木一名余容一名犁食一名解倉一名鋋生中嶽川谷及丘陵圖經云春生紅芽作叢莖上三枝五葉似牡丹而狹長髙一二尺夏開花有紅白紫數種子似牡丹而小秋時采根根亦有赤白二色古今注曰芍藥有二種有艸芍藥木芍藥木者花大而色深俗呼爲牡丹非也又牛亨問曰將離別相贈以芍藥者何答曰芍藥一名可離故相贈猶相招召贈以文無文無一名當歸也欲忘人之憂則贈以丹棘丹棘一名忘使人忘憂也欲蠲人之忿則贈以靑裳靑裳一名歡合則忘忿也山海經條谷之艸多芍藥洞庭之上多芍藥埤雅芍藥榮於仲春華於孟夏傳曰驚蟄之節後二十有五日芍藥榮是也花有至千葉者俗呼小牡丹今羣芳中牡丹品第一芍藥第二故世謂牡丹爲華王芍藥爲華相又或以爲華王之副也爾雅翼芍藥華之盛者當春莫祓除之時故鄭之士女取以相贈其根以和五臟制食毒古有芍藥之醬合蘭桂五味以助諸食因呼五味之和爲芍藥七曰芍藥之醬子虛賦曰芍藥之和具而後禦之服防文潁伏儼輩解芍藥稱具美也或以爲芍藥調食或以爲五味之和或以爲以蘭桂調食𨿽各得彷佛然未究名實之所起至韋昭又訓其讀勺丁削切藥旅酌切則並沒此物之名實矣今人食馬肝馬腸者猶合芍藥而防之古之遺法也毛萇云香艸陸璣云今藥艸芍藥無香气非是也孔穎達曰未審今何艸蓋醫方但用其根陸不識其華故云無香气孔又云何艸今芍藥人家庭戶種之翫其芳無不識者何云何艸

按韓詩云芍藥離艸也言將離別贈此艸也不過就溱洧說詩耳未必如蘐艸爲忘憂之說也終未悉爲何艸或云古人以牡丹爲木芍藥此卽牡丹誤矣牡丹之名經傳不載惟本艸入艸部中品六一居士牡丹記云自唐則天已後始盛於洛陽其先不過丹延已西及褒斜道中與荊棘並多土人以爲薪耳未聞其爲鄭產也羅氏雅翼極與陸疏相合不知爾雅何故不載張揖以爲攣夷亦未詳何義

言采其莫

莫莖大如箸赤節節一葉似栁葉厚而長有毛刺今人繅以取繭緒其味酢而滑始生可以爲羮又可生食五方通謂之酸迷冀州人謂之幹絳河汾之間謂之莫埤雅云河汾之間謂之莫其子如楮實而紅冀人謂之幹絳蓋以此也今吳越之俗呼爲茂子汾沮洳之詩一章曰言采其莫二章曰言采其桑言其君儉以能勤始於侵繅事而采莫終於侵蠶事而采桑也

言采其藚

藚今澤蕮也其葉如車前艸大其味亦相似徐州廣陵人食之

爾雅藚牛唇郭注云毛詩傳曰水蕮也如藚斷寸寸有節拔之可復邢疏云李巡曰別二名郭云如續斷璣以爲今澤蕮也郭氏所不取鄭注云狀似麻黃亦謂之續斷其節拔可復續生沙陂

按陸氏因毛傳水蕮誤爲澤蕮李巡已非之鄭氏因郭注如藚斷直指爲續斷愈失其眞矣又按爾雅云蕍蕮注云今澤蕮疏云卽本艸澤防也本艸云澤防一名水防一名及防一名芒芋一名鵠防並無藚與水蕮之名又按本艸云續斷一名龍頭一名屬折一名接骨一名南艸一名槐生亦無藚與水蕮之名至其莖葉花實之各異圖經已詳之

蘝蔓於野

蘝似栝樓葉盛而細其子正黒如燕薁不可食也幽州人謂之烏服其莖葉防以哺牛除熱

按本艸蘝有赤白黑三種疑此是黒蘝也圖經云蔓生莖端五葉花靑白色俗呼爲五葉苺葉有五椏子黒一名烏蘝艸卽烏蘝苺是也又云二月生苗多在林中作蔓蜀本注云或生人家籬墻間俗呼爲籠艸

蒹葭蒼蒼

蒹水艸也堅實牛食之令牛肥彊靑徐州人謂之蒹兗州遼東通語也葭一名蘆菼一名薍薍或謂之荻至秋堅成則謂之其初生三月中其心挺出其下本大如箸上鋭而細揚州人謂之馬尾以今語驗之則蘆薍別艸也

按蒹葭二物相類而異種者也蒹小而中實凡曰曰藡曰菼曰鵻曰薍曰薕曰荻曰烏蓲一物九名皆蒹也葭大而中空凡曰葦曰蘆曰華曰防曰馬尾一物六名皆葭也蓋因其萌也同時其秀也同時其堅成也亦同時又同產河洲江渚間故詩人往往並詠如葭菼掲掲八月葦及此篇三詠蒹葭是也陸疏原云蘆薍別艸但李巡認爲一艸朱子河廣注云葦蒹葭之屬毛公大車傳云菼蘆之始生偶爾相混後人遂不能分別耳因分疏於右以俟讀者采擇焉

蒹爾雅釋艸云蒹薕【郭注云髙數尺江東呼爲薕鄭注云荻也蘆屬而小可爲箔】菼薍【郭鄭俱云似葦而小實中江東呼爲烏蓲】又釋言云菼鵻也菼薍也【郭注云菼艸色洳鵻在靑白之間】廣雅云藡也埤雅云萑卽今之荻一名蒹蒹萑之未秀者也一名薕髙數尺今人以爲簾箔因此爲名至秋堅成謂之萑說文曰萑之初生一曰薍一曰鵻夏小正云未秀爲菼大車曰毳衣如菼說文曰騅帛也引此毳衣如菼蓋靑者如菼故謂之一曰菼色字說曰菼中赤始生未黑黑已而赤故謂之菼其根旁行牽揉盤互其形無辧矣而又彊焉故謂之薍薍之始生常以無辧惟其彊焉乃能爲亂又鴟鴞云予所捋荼傳曰荼萑苕今女匠亦以萑荼絮巢其色白故傳曰望而視之欲其荼白也

葭爾雅釋艸云葭蘆【郭注云葦也】葭華【郭云卽今蘆也鄭云亦謂蘆花】葦醜防【郭云其類皆有防秀邢云葦卽蘆之成者】埤雅云葦卽今之蘆一名葭葭葦之未秀者也一名華夏小正云葦未秀爲蘆先儒以爲如葦而細按禮曰土鼓蕢桴葦籥伊祁氏之樂也葦管中籥則小而葦大矣是故謂之偉其字從韋荀子曰柔從若蒲葦葦可緯爲簿席又云爾雅曰葦醜防言其華皆有防秀經風輒吹揚如雪其聚於地如絮淮南子云季夏令滂人入材葦又按夏小正博雅埤雅爾雅注疏郭璞孫炎輩與陸疏甚合但李巡樊光及字說未免相戾毛傳朱注稍有異同今合考之其始萌曰虇則蒹葭同名其餘皆異名矣據夏小正云七月秀葦未秀則不爲葦秀然後爲葦則曰曰葦皆堅成後之名也鴟鴞云余所捋荼河廣云一葦杭之是也曰藡曰蒹曰荻則未秀之名也曰蘆則葦未秀之名曰華曰防則葦吐花之名也曰菼曰鵻曰薍曰烏蓲則始生之名王風雲毳衣如菼是也曰馬尾則葦始生之名召南云彼茁者葭是也字說𨿽不足據其荻彊而葭弱荻髙而葭下二語頗得其形似

視爾如荍

荍一名芘芣一名荊葵似蕪菁華紫綠色可食微苦爾雅云荍蚍衃郭注云今荊葵也似葵紫色謝氏云小艸多華少葉葉又翹起舍人云荍一名蚍陳風雲視爾如荍毛傳云芘芣也鄭注云荍蜀葵也爾雅翼荍荊葵也蓋戎葵之類比戎葵葉俱小故謝氏曰荍小艸多花少葉葉又翹起也花似五銖錢大色粉紅有紫紋縷之一名錦葵大抵似蘆菔華故陸氏云似蕪菁花紫緑色可食微苦是也亦其文采相錯故陳風男子悅女比之曰視爾如荍言如戎葵之花小而可愛也此與戎葵異類故釋艸云菺戎葵郭氏曰今蜀葵也似葵華如木槿又曰荍蚍衃郭氏曰今荊葵也似葵紫色則戎葵與蜀葵荍與荊葵其所來各不同本艸蜀葵中云小花者名錦葵一名戎葵功用更彊則是以此雜之蜀葵中而又反得戎葵之名矣崔豹古今注又云荊葵一名戎葵一名芘芣似木槿而光色奪目有紅有紫有靑有白有黃莖葉不殊但色有異耳一曰蜀葵其說戎葵蜀葵之狀可也混荊葵芘芣之名於內者非也然今人亦通呼此爲錦蜀葵則從其類比附之爾又今有一種葉纎長而多缺如鋸花如錦葵而極紅每以夜半開至午則連房脫落謂之川蜀葵亦云朝開暮落花濮氏曰芘芣紫荊春時開花葉未生花紫色自根及榦而上連接甚密有類蟣窼故爾雅名蚍衃俗曰火蟣

按荍爲荊葵菺爲蜀葵郭景純別之甚明鄭漁仲注荍亦曰蜀葵誤矣濮氏直以爲紫荊不知何見

可以漚紵

紵亦麻也科生數十莖宿根在地中至春自生不歲種也荊揚之間一歲三收【一作刈】今官園種之歲再割割便生剝之以鐵若竹刮其表厚皮自脫但得其裏韌如筋者防之用緝謂之徽紵今南越紵布皆用此麻

周禮典枲掌布絲縷紵之麻艸之物陸徳明曰紵字又作薴張揖云薴三稜也說文云艸也可以爲繩

卭有防苕

苕苕饒也幽州人謂之翹饒蔓生莖如勞豆而細葉似蒺藜而靑其莖葉緑色可生食如小豆藿也

正義曰苕之華傳云苕陵苕此直云苕艸彼陵苕之艸好生下濕此則生於髙丘與彼異也詩緝云此防苕苕饒也非小雅苕之華所謂陵苕也

按孔氏以爲好生下濕亦因陸疏誤認防尾爲陵苕矣不知陵苕乃淩霄亦好生髙阜者但二種俱不可食與此防苕異耳

卭有防鷊

鷊五色作綬文故曰綬艸

爾雅云虉綬郭注云小艸有雜色似綬【虉音逆】邢疏云虉者雜色如綬文之艸也鄭漁仲云疑卽赤孫施艸也埤雅小艸五色似綬故名綬艸詩曰卭有防鷊言欲有文采具備以成條理之臣如鷊者不戕賊之而後得焉或曰虉綬鳥也故虉有雜色似綬其字從鷊綬鳥大如鸜鵒頭頰似雉有時吐物長數寸食必蓄嗉臆前大如斗古今注云吐綬鳥一名功曹今俗謂之錦囊一名辟株行必逺艸木慮觸其嗉劉公瑾云鷊本鳥名亦名綬鳥咽下有囊如小綬具五色鷊艸之名豈因其似鷊鳥而取義乎

有蒲與荷

蒲始生取其中心入地者名蒻大如柄正白生噉之甘脃防而以苦酒浸之如食筍法荷芙蕖江東呼荷其莖茄其葉蕸莖下白蒻其花未爲菡萏已爲芙蕖其實蓮蓮靑皮裏白子爲的的中有靑長三分如鉤爲薏味甚苦故里語云苦如薏是也的五月中生生啖脃至秋表皮黑的成食或可磨以爲飯如粟也輕身益气令人彊健又可爲糜幽州揚豫取備饑年其根爲藕幽州謂之光旁爲光如鬥角

蒲爾雅云莞苻蘺其上蒚郭注云今西方人呼蒲爲莞蒲蒚謂其頭臺首也江東謂之苻蘺西方亦名蒲中莖爲蒚鄭注云卽蒲也西人呼爲莞蒲謂其首爲臺江東謂之苻蘺其上臺莖別名蒚說文雲水艸似莞而褊有脊生於水厓柔滑而溫可以爲席周禮醢人深蒲醓醢鄭司農云深蒲蒲蒻入水深故云深蒲詩緝云斯幹下莞箋云小蒲則莞精蒲麤

荷爾雅云芙蕖其莖茄其葉蕸其本蔤【莖下白蒻在泥中者】其華菡萏其實蓮【謂房也】其根藕其中的【謂子也】的中薏【中苦心也】李巡曰皆分別蓮莖華葉實之名芙蕖其總名也今江東人呼荷華爲芙蓉北方人便以藕爲荷亦以蓮爲荷蜀人以藕爲茄或用其母爲華名或用根子爲母葉號此皆名相錯習俗傳誤失其正體者也埤雅荷總名郭璞以爲芙蕖一名芙蓉按說文云未爲菡已爲芙蓉芙蓉華之號也蓋亦通曰芙蕖毛詩傳云荷芙蕖也其華菡許愼以爲其華曰芙蓉其秀曰菡其實曰蓮蓮之茂者曰華今其的中有靑爲薏皆倒生兩牙一成芰荷一蕅荷也又生一牙爲華蕅荷帖水生蕅者也芰荷無蕅捲荷也與華偶生出乎水上亭亭如繖者或謂之距荷蕅荷一本其支傍行爲蕅節生一華一葉詩曰有蒲與荷蓋荷善傾欹蒲無骨榦而柔從字說曰蕅藏於水其自處卑無所加焉其所與污潔白自若中有空焉不偶不生若此可以偶物矣而無枝附泥不能污水不能沒挺出而立若此可以加物矣蓮旣有以自【闕】又會而屬焉若此可以連物矣菡實若臽隨昬昕闔辟焉蕸假根以立而不如蕅之有所偶假莖以出而不如茄之有所加假華以生而不如蓮之有所連菡之有菡也若此可謂遐矣夫函物者終於吐連物者終於散偶物者或析之加物亦不可以爲常故遐在此不在彼也蔤退藏於無用而可用可見者本焉若此可謂密矣合此眾美則可以何物可以爲夫可以爲渠故曰荷芙蕖也荷以何物爲義故通於負荷之字菡萏爾雅曰其華菡萏其實蓮蓋荂曰芙蓉秀曰菡萏暢茂曰華古今注曰芙蓉一名荷華華之最秀異者也大者華百葉然則華亦謂之芙蓉楚辭所謂搴芙蓉兮木末蓋言此也凡物皆先華而後實獨此華果齊生故西域之書多言此詩曰有蒲與荷有蒲與蕳有蒲菡萏荷言其質之柔蕳言其气之芳菡萏言其色之美拾遺記曰昆流素蓮一房百子淩冬而茂王文公曰蓮華有色有香得日光乃開敷生卑濕淤泥不生髙原陸地𨿽生於水水不能沒𨿽在淤泥泥不能污卽華時有實然華事始則實隠華事已則實現實始於黃終於而莖葉綠葉始生也乃有微赤實旣能生根根又能生實實一而已根則無量一與無量互相生起其根曰蕅常偶而生其中爲本華實所出蕅白有空食之心歡本實有黑然其生起爲綠爲黃爲爲白爲靑爲赤而無有黒無見無用而有見有用皆因以出其名曰蔤退藏於密故也藕爾雅曰其本蔤其根蕅蓋莖下白蒻在泥中者蔤藕偶生又善耕泥引長故藕之文從耦名之亦曰藕今江左穿池取汲不欲種藕以藕善耕泥壞池也俗云藕生應月月生一節閏輙益一趙辟公雜記曰藕能移鯉能飛龜能守凡芙蓉行藕如竹之行鞭耳節生一葉一華華葉常偶生故謂之藕又華初著子首顧在下久之其房倒垂首更在上也爾雅翼宋時太官作血防【音勘】庖人削藕皮誤落血中遂散不凝醫乃用藕療血多效葉可裹物漢鄭敬爲新遷功曹與同郡鄧敬折芰爲坐以荷爲肉齊師伐梁以糧運不繼調市人餽軍建康令孔奐以麥屑爲飯用荷葉褁之一宿得數萬裹古今注一名水芝一名澤芝一名水花管子曰五沃之土生蓮援神契曰王者徳至於地則華蘋感注雲華蘋並頭蓮也本艸衍義云粉紅千葉白千葉者皆不實其根惟白蓮爲佳今禁中又生碧蓮

按蒲是水艸與魚藻依於其蒲蒲字同埤雅謂不流束蒲亦同是艸與朱注相戾詳見揚之水萹又按有蒲與蕳鄭氏謂蕳當作蓮芙蕖實也韓氏溱洧秉蕳釋文云蕳蓮也豈古人蓮蕳通用耶

隰有萇楚

萇楚今羊桃是也葉長而狹華紫赤色其枝莖弱過一尺引蔓於艸上今人以爲汲灌重而善沒不如楊栁也近下根刀切其皮著熱灰中脫之可韜筆管

爾雅云萇楚銚芅郭云今羊桃也或曰鬼桃葉似桃華白子如小麥亦似桃鄭亦雲長楚羊桃也藤生子赤狀如防糞故亦名防矢兒童食之本艸羊桃一名羊腸一名禦弋生山林川谷及田野陶隠居雲山野多有甚似家桃又非山桃子細小苦不堪噉花甚赤蜀本圖經云葉花似桃子細如棗核苗長弱卽蔓生不能爲樹多生溪澗今人呼爲細子根似牡丹鄭箋云銚弋之性始生正直及其長大則其枝猗儺而柔順不妄尋蔓艸木埤雅雲長楚今羊桃也白華子如小麥其葉與實皆似桃故有桃之號也一曰有兩羊桃一種華實皆連理故詩以刺淫恣

按萇楚莖弱不能爲樹牽弱於艸木又何揀擇康成乃云不妄尋蔓耶或曲體毛序疾恣之說而取興耳但艸木疏云花紫赤色圖經亦云花甚赤景純農師俱云花白則矛盾矣

浸彼苞稂

稂童粱禾秀爲穗而不成崱嶷然謂之童粱今人謂之宿田翁或謂守田也甫田云不稂不莠外傳曰馬不過稂莠皆是也

爾雅云稂童粱郭云莠類也鄭注云稂童粱守田也俗呼鬼稻云米之所產一穗之間得一二谷而已傳云稂非漑艸得水而病也箋云稂當作涼涼艸蕭蓍之屬孔氏疏鄭以苞稂則是童粱爲禾中別物作者當言浸禾不應獨舉浸稂且下章蕭蓍皆是野艸此不宜獨爲禾中之艸故易傳以爲稂當作涼涼艸蕭蓍之屬釋艸不見艸名涼者未知鄭何所據爾雅翼稂惡艸也與禾相雜故詩人惡之古者以飼馬魯仲孫它馬餼不過稂莠謂此也釋艸稂童粱郭璞以爲莠類說文云禾粟爲穗而不成崱嶷然謂之童粱今人謂之宿田翁或謂之守田也按詩稱稼之茂美繼之以不稂不莠去其螟螣及其蟊賊則稂莠以下皆是害稼者孔氏正義云稂莠苗旣似禾實亦類粟鋤禾除非類莠旣別是一物則稂亦當是一物故郭璞云莠類蓋未能的知其物故稱其類耳而許叔重陸璣以爲禾之不成者則是亦禾而已何至與莠並稱乎按本艸有狼尾艸子作黍食之令人不饑似茅作穗生澤地廣志曰可作黍引爾雅盂狼尾今人呼爲狼茅子然則此物似是稂爾稂旣有實如黍故能亂苗又莠今謂之狗尾艸稂名狼尾則亦相類爾雅疏解盂狼尾亦云艸似茅者今人亦以覆屋說文曰禾粟之生而不成者謂之蕫蓈蓈或從禾作稂

食野之蘋

蘋葉靑白色莖似箸而輕脃【一作肥】始生香可生食又可蒸食

爾雅云蘋藾蕭郭注云今藾蒿也初生亦可食詩小雅云呦呦鹿鳴食野之蘋鄭注云蘋蔞蒿也盧氏雜說云唐文宗問宰臣蘋是何艸李玨曰是藾蕭上曰朕看毛詩疏蘋葉圓而花白叢生野中似非藾蕭按毛傳云蘋蓱也陸氏羅氏遂以爲水上小浮萍且云鹿飲且食也令人失笑鄭氏謂水萍非野所生非鹿所食易之曰藾蕭孔疏朱傳俱因之蔞蒿別是一種鄭漁仲何亦誤注豈附會唐文宗非藾蕭之說耶

食野之蒿

蒿靑蒿也荊豫之間汝南汝陰皆云菣也

爾雅云蒿菣郭云今人呼靑蒿香中炙啖者爲菣詩小雅云食野之蒿孫炎云荊楚之間謂蒿爲菣鄭亦云靑蒿也本艸云艸蒿一名靑蒿一名方潰生華陰川澤唐本注云江東人呼爲�蒿爲其臭似�圖經云葉似茵蔯蒿而背不白春生苗葉極細嫰時人亦取雜諸香菜食之至夏髙四五尺秋後開細淡黃花花下便結子如粟米大衍義云艸蒿卽靑蒿也得春最早人剔以爲蔬根赤葉香埤雅晏子曰蒿艸之髙者也又曰靑蒿蒿背之不白者也說文耄從蒿省蓋五十象艾六十象蓍七十象蒿艾治也蒿亂也蒿之類至多如靑蒿一類自有兩種有黃色者有靑色者本艸謂之靑蒿亦恐有別也陜西綏銀之間有靑蒿在蒿叢之間時有一兩株迥然靑色土人謂之香蒿莖葉與常蒿悉同但比常蒿色靑翠一如松檜之色至深秋餘蒿並黃此蒿猶靑气稍芬香恐古人所用以此爲勝爾雅翼蒿今之靑蒿莊子稱今之君子蒿目而憂世之患今蒿細弱而陰潤最易棲塵故以比蒿目言世之君子瞇眼塵中而憂世也明堂月令違天時則藜莠蓬蒿並興然則蒿者蓋非農祥也博物志曰周時徳盛蒿大以爲宮柱名曰蒿宮

食野之芩

芩艸莖如釵股葉如竹蔓生澤中下地咸處爲艸眞實牛馬皆喜食之

爾雅翼曰鹿鳴所食三物一曰蘋今藾蕭始生香可食二曰蒿蒿甚香三曰芩芩亦香艸蓋艸木之臭味相同有同類食之之義

按芩艸爾雅埤雅俱不載不知爲何物惟博雅云黃文內虛芩也此卽本艸黃芩一名經芩陶隠居云圓者名子芩破者名宿芩及考圖經云莖如箸葉從地四面作叢生似與陸疏不同種

集於苞杞

杞其樹如樗一名苦杞一名地骨春生作羮茹微苦其莖似莓子秋熟正赤莖葉及子服之輕身益气

爾雅杞枸檵郭鄭注俱云枸杞也本艸云枸杞味苦寒久服堅筋骨輕身不老一名杞根一名地骨一名枸忌一名地輔一名羊乳一名卻暑一名仙人杖一名西王母杖生常山平澤及諸丘陵阪岸冬采根春夏采葉秋采莖實抱朴子雲家菜【一作柴】一名托盧或名天精或名卻老或名地骨日華子云地仙苗卽枸杞圖經云春生苗葉如石橊葉而軟薄堪食俗呼爲甜菜其莖榦髙三五尺作叢六七月生小紅紫花隨結紅實形微長如棗核其根名地骨與枸棘相類其實形長而枝無刺者眞枸杞也圓而有刺者枸棘也世傳蓬萊縣南丘村多枸杞髙者一二丈其根盤結甚固其鄕人多壽考亦飲食其水土之品使然耳潤州州寺大井傍生枸杞亦歲久故土人目爲枸杞井云飲其水甚益人又按枸杞一名仙人杖而陳藏器拾遺別有兩種仙人杖一種是枯死竹竿之色黒者一種是菜類並此爲三物而同一名也陳子昻觀玉篇云余從補闕喬公北徵次於張掖河洲惟仙人杖往往叢生戍人有薦嘉蔬者此物存焉因爲喬公言其功時王仲烈亦同旅喜而食之旬有五日有人自謂知藥者謂喬公曰此白棘也仲烈遂疑曰吾亦怪其味甘喬公信是言乃譏予予因作觀玉篇按此仙人杖作菜茹者葉似苦苣白棘木類何因相似而致疑或曰白棘當是枸棘然本經枸棘又無白棘之別名況枸棘又非甘物乃知艸木之類多而難識使人惑於疑似之言以眞爲僞宜子昻論著之詳也廣雅云地筋枸杞衍義云凡杞未有無刺者𨿽大至有成架然亦有刺但小則多刺大則少刺如酸棗及棘其實一也後人分別枸棘彊生名耳詩緝云詩有三杞將仲子無折我樹杞栁屬也南山有臺南山有杞湛露在彼杞棘山木也此詩集於苞杞雅杕杜北山言采其杞四月隰有杞桋枸杞也

按嚴華谷詩緝雲南山有杞之杞是山木與此篇杞是二種確甚朱文公注南山之杞雲樹如樗極肖其形若陸氏疏此杞亦雲樹如樗幾相混矣考本艸枸杞固入木部但見有成架未見有成林者惟沈存中云陜西極邊枸杞最大髙丈餘可作柱亦豈與山樗並蔽芾耶

南山有臺

臺夫須舊說夫須莎艸也可爲蓑笠都人士雲臺笠緇撮或雲臺艸有皮堅細滑致可爲簦笠以禦雨是也南山多有

爾雅雲臺夫須郭景純曰鄭箋雲臺可以爲禦雨笠舍人雲臺一名夫須詩小雅雲南山有臺都人士雲臺笠緇撮箋云都人之士以臺皮爲笠也鄭漁仲雲臺卽雲臺菜舊說以爲莎艸埤雅臺夫須夫須莎艸也可以爲笠又可以爲蓑疏而無溫故莎從沙與內司服所謂素沙同意爾雅翼臺者沙艸可爲衣以禦雨今人謂之蓑衣毛氏雲臺所以禦暑笠所以禦雨箋雲臺夫須也以臺皮爲笠毛氏知臺笠爲二物但獨言笠禦雨未當鄭氏則言臺皮爲笠夫臺但可以爲衣不可以爲笠古稱臺笠蓑笠自謂臺與笠爾不必以臺笠緇撮之語必欲合爲一物也齊語曰今夫農時雨旣至脫衣就功首戴茅蒲身衣襏襫韋昭曰茅蒲防笠也茅或作萌萌竹萌之皮所以爲笠則笠不用臺爲可知又曰襏襫蓑薜衣也則襏襫以沙艸爲之今人作笠亦多編筍皮及篛葉爲之其臺爲衣編之若甲毿毿而垂故雨順注而下然或借而臥則不能隔雨山海經曰三危之山有獸其豪如被蓑郭氏亦云蓑被雨艸衣則蓑但可爲衣不可爲笠明矣臺一名曰夫須蓋匹夫所須纂文曰臺一名山莎本艸香附子卽莎艸根生田野二月八月采圖經云香附子交州者大如棗近道者如杏仁苗莖葉都似三稜根若附子周匝多毛今近道生者苗葉如薤而瘦根如箸頭大

北山有萊

萊艸名其葉可食今兗州人蒸以爲茹謂之萊蒸說文云萊蔓華也從艸來聲洛哀切黃直翁云詩北山有萊通作釐爾雅釐艸與萊同韻吳才老云萊夫須也陸璣艸木疏云萊藜也爾雅作釐郭璞遊仙詩云朱門何足榮未若托蓬萊臨源挹淸波陵岡掇丹荑

按爾雅云釐蔓華說文云萊蔓華則萊卽釐無疑矣韻補韻會諸書俱云萊釐同韻範石湖吳郡誌云來釐吳音並用小雅南山章與臺【田飴反】基期同葉則二字同音又無疑矣但諸韻書俱引艸木疏云萊藜也今疏本文不載可見陸疏逸去者甚多如夫蕦卽南山有臺之薹艸不知才老何以云然又藜艸似蓬一名洛帚大可爲杖杜子美云淸風獨杖藜疑與萊異種據景純漁仲注釐一名防華未詳其狀何似

菁菁者莪

莪蒿也一名蘿蒿生澤田漸洳之處葉似邪蒿而細科生三月中莖可生食又可蒸食香美味頗似蔞蒿爾雅云莪蘿郭注今莪蒿也亦曰防蒿鄭注莪蒿也本艸謂之防蒿似艾而細可食本艸云角蒿唐注云葉似白蒿花如瞿麥紅赤可愛子似王不防行黑色作角七月八月采蜀本云葉似蛇牀靑蒿等子角似蔓靑實黒細秋熟所在皆有之陳藏器云防蒿生髙岡宿根先於百艸一名莪蒿衍義云角蒿莖葉如靑蒿開淡紅紫花花大約徑三四分花罷結子長二寸許微彎埤雅莪亦曰防蒿防之爲言髙也莪生澤國漸洳之地葉似斜蒿而細科生可食宿根先於百艸一名蘿蒿一名角蒿詩曰菁菁者莪在彼中阿阿大陵也莪微艸也言君子之長育人材猶大陵之長育微艸也菁菁盛貌蓋艸之初生其色盛則乃靑霜死而後黃落故菁之文從靑詩曰何艸不以言其生何艸不黃以言其死也爾雅釋虫曰蛾羅也釋艸又曰莪蘿也蓋蛾所以生蠶莪亦所以覆而出之此義亦謂之羅與字說曰莪以科生而俄詩曰匪莪伊蒿匪莪伊蔚莪俄而蒿直蔚麄而莪細育材之詩正言莪者以此爾雅翼莪蘿蒿也生於水澤詩云在彼中阿在彼中沚在彼中陵蓋莪水中所生陵阿亦通有之

按蒿類甚多爾雅云蘩之丑秋爲蒿言春時各有種名至秋老成通呼爲蒿也張揖謂白蒿爲蘩母卽此意凡蒿皆入藥品此章菁菁者莪莪爲莪蒿卽本艸角蒿也采蘩云於以采蘩蘩爲皤蒿卽本艸白蒿也鹿鳴云食野之蒿蒿爲靑蒿卽本艸艸蒿也蓼莪云匪莪伊蔚蔚爲牡蒿卽本艸馬先蒿也

薄言采芑

芑菜似苦菜也莖靑白色摘其葉有白汁出脃可生食亦可蒸爲茹靑州謂之芑西河鴈門尢美胡人戀之不出塞

朱傳云卽今苦藚菜宜馬食軍行采之人馬皆可食也本艸云野苦藚五六回拗後味甘滑於家苦藚按朱晦庵云苦菜也陸元恪又云似苦菜則又一種矣顏氏家訓云江南別有苦菜葉似酸漿其花或紫或白子大如珠熟時或赤或黑此菜可以釋勞案郭景純注爾雅云此乃蘵黃除也今河北謂之龍葵梁世講禮者以此當苦菜旣無宿根至春子方生耳亦大誤也據云此菜可以釋勞宜乎人馬皆食又云至春方生似合軍行之時或靑州鴈門以爲芑江南無其名耳

言采其蓫

蓫牛蘈揚州人謂之羊蹄似蘆菔而莖赤可瀹爲茹滑而美也多啖令人下气幽州人謂之蓫

爾雅云藬牛蘈邢氏云藬一名牛蘈詩小雅云言采其蓫鄭箋云蓫牛蘈郭云今江東呼艸爲牛蘈者髙尺餘許方莖葉長而鋭有穗穗間有華華紫縹色可淋以爲飲者【字林云縹靑白色淋以水沃也】鄭樵注云藬卽羊蹄菜張揖云荲羊蹏也本艸云羊蹄一名東方宿一名連虫陸一名鬼目一名蓄陶隠居云今人呼禿菜卽是蓄音之誤詩云言采其蓄圖經云羊蹄禿菜也生下濕地春生苗髙三四尺葉狹長頗似萵苣而色深莖節間紫赤花靑白成穗子三稜有若茺蔚夏中卽枯根似牛蒡而堅實詩小雅云言采其蓫或作蓄又有一種極相類而葉黃味酢名酸摸爾雅所謂須薞蕪郭璞云似羊蹄葉細味酢可食一名蓧是也衍義云葉如菜中菠薐但無岐而色差靑白葉厚花與子亦相似

按傳云蓫惡菜與本艸羊蹄俗呼禿菜者相似陸元恪又稱其美可多啖何也郭璞注爾雅牛蘈未嘗明指爲蓫宜乎孔穎達云釋艸無文矣僅見邢疏引詩句以鄭箋蓫牛蘈爲證亦無確見至圖經𨿽亦引詩句其形色與陸疏不甚合又見釋艸有云蓫者圖經又相類因附載以備參考爾雅云蓫薚馬尾邢氏云藥艸蔏陸也一名蓫薚一名馬尾郭注云廣雅曰馬尾蔏陸本艸云別名薚今闗西呼爲薚江東爲當陸按本艸蔏陸一名薚根一名夜呼不同者所見本異也今注云一名白昌一名當陸是也鄭注亦云卽商陸廣雅云常蓼馬尾商陸也圖經云商陸俗名章栁根生咸陽山谷今處處有之多生於人家園圃中春生苗髙三四尺葉靑如牛舌而長莖靑赤至柔脃夏秋間紅紫花作朶根如蘆菔而長如人形者有神爾雅謂之蓫廣雅謂之馬尾易謂之莧陸皆謂此商陸也然有赤白二種花赤者根赤花白者根白易曰莧陸夬夬莧與陸皆陰類也或曰此一物卽名章陸今俗名章栁根又一名夜呼莫知其義據荊楚歲時記三月三日杜鵑初鳴田家候之此鳥鳴盡夜口赤上天乞恩至章陸子熟乃止然則章陸子未熟以前爲杜鵑鳴之候故稱夜呼

言采其葍

葍一名防河內謂之蓘幽州人謂之燕葍其根正白可著熱灰中溫噉之饑荒之歲可蒸以禦饑漢祭甘泉或用之其艸有兩種葉細而花赤有臭气也【一本作花葉有兩種一種葉細而花赤一種葉大而花白復香】

爾雅云葍防郭云大葉白華根如指正白可啖鄭云卽商陸也爾雅又云葍藑茅郭云葍華有赤者爲藑藑葍一種耳亦猶蔆苕華黃白異名鄭云商陸有二種赤者爲藑茅毛傳云葍惡菜也鄭箋云葍亦仲春時生可采也博雅云烏麮葍也邢氏云葍一名防與藑茅一艸也華白者卽名葍華赤者別名藑茅故郭云亦猶蔆苕華黃白異名也

匪莪伊蔚

蔚牡蒿也三月始生七月華華似胡麻華而紫赤八月爲角角似小豆角鋭而長一名馬薪蒿

爾雅云蔚牡菣郭鄭注俱云蔚卽蒿之雄無子者故云牡菣本艸云馬先蒿生南陽川澤葉如益母艸花紅白八九月有實俗謂之虎林亦名馬新蒿詩所謂匪莪伊蔚是也但郭注云牡菣無子者而陸云有子二說小異今當用有子者爲正陶隠居云一名爛石艸爾雅翼蔚蒿菣郭氏曰今人呼靑蒿香中炙啖者爲菣又曰蔚牡菣郭曰無子者詩曰蓼蓼者莪匪莪伊蒿哀哀父母生我劬勞又曰蓼蓼者莪匪莪伊蔚哀哀父母生我勞瘁蒿生子以諭母牡蒿以諭父凡人之情念其父母則因物而感一說曰匪莪伊蒿蒿猶有子者匪莪伊蔚蔚則無子以見父母得我之難也今皆無報矣則有我之不如無也且蔚又治無子亦寓其意焉

蔦與女蘿

蔦一名寄生葉似當盧子如覆盆子赤黒甜美女蘿今兔絲蔓連艸上生黃赤如金今合藥兔絲子是也非松蘿松蘿自蔓松上生枝正靑與兔絲殊異

蔦爾雅云寓木宛童郭云寄生樹一名蔦鄭雲樹上寄生木也有二種一種葉圓名蔦一種似麻黃名女蘿【女蘿與蔦確是二物不知漁仲何以云然】博雅云寄屏寄生也本艸云桑上寄生一名寄屑一名蔦生農川谷桑樹上陶隠居云桑上者名桑寄生爾詩云施於松上方家亦用楊上楓上者各隨其樹名之形類猶是一般但根津所因處爲異生樹枝間寄根在皮節之內葉圓靑赤厚澤易析旁自生節冬夏生四月花白五月實赤大如小豆圖經云桑寄生云是烏鳥食物子糞落枝節間感气而生葉似橘而厚軟莖似槐枝而肥脃三四月間花黃白色六月結實黃色如小豆槲櫸栁木楊楓等樹皆有惟桑上者堪用

女蘿爾雅云唐防女蘿女蘿兔絲注云別四名詩云爰采唐矣疏云孫炎曰別三名郭云別四名則唐與防或並或別故三四異也詩經直言唐而傳云唐防也是以防解唐也則四名爲得下又云防玉女郭云卽唐也女蘿別名是又名玉女鄭云卽女蘿也然則唐也防也女蘿也兔絲也玉女也凡五名詩頍弁云蔦與女蘿也埤雅在木爲女蘿在艸爲莵絲舊說上有莵絲下必有伏莵之根無此莵在下則絲不得生乎上然其實不屬也淮南子曰下有伏苓上有兔絲詩曰蔦與女蘿施於松柏言蔦之爲物寄生而女蘿浮蔓尙得施於松柏可以人而不如乎且姓同本而生族同支而出則與寄生浮蔓者異矣故詩以此駮王又曰莵絲無根而生蛇無足而行魚無耳而聽蟬無口而鳴皆自然者也爾雅翼女蘿兔絲其實二物也然皆附木上廣雅云女蘿松蘿也莵丘莵絲也則是兩物今女蘿正靑而細長無雜蔓故山鬼章云被薜荔兮帶女蘿蘿靑而長如帶也何與兔絲事然兩者皆附木或當有時相蔓古樂府雲南山幕幕兔絲花北陵靑靑女蘿樹由來花樹同一根今日枝條分兩處唐樂府亦云兔絲故無情隨風任顚倒誰使女蘿枝而來彊縈抱兩艸猶一心人心不如艸則古今多知其爲二物者博物志魏文帝所記諸物相似亂者女蘿寄生兔絲兔絲寄生木上根不著地然則女蘿有寄生兔絲上者爾雅女蘿兔絲或亦此義爾本艸艸部云莵絲子一名莵蘆一名莵縷一名蓎防【圖經云爾雅疏云唐也防也而本艸並以蓎防爲一名似毛傳本此】一名玉女一名赤网一名莵累生朝鮮川澤田野蔓延艸木之上色黃而細爲赤网色淺而大爲莵累九月采實又木部雲松蘿一名女蘿生熊耳山川谷松樹上五月采

按毛公傳云女蘿兔絲松蘿也李善因古詩云與君爲新昏兔絲附女蘿注云二者異艸毛公誤合爲一此與張揖同見但合參爾雅埤雅及郭鄭諸家俱以爲一物而異其名耳惟陸氏云女蘿非松蘿本艸分莵絲入艸部松蘿入木部似與陸氏合符然又雲松蘿一名女蘿何耶此詩云蔦與女蘿施於松上應是松蘿松蘿與女蘿兔絲原非異種總是依附纒綿於他物而生長不能自植者在艸則附於艸在木則附於木陸佃分在艸曰莵絲在木曰女蘿亦非確見

白華菅兮

菅似茅而滑澤無毛根下五寸中有白粉者柔韌宜爲索漚乃尢善矣

爾雅云白華野菅舍人云白華一名野菅郭云茅屬此白華亦是茅之類也漚之柔韌異其名謂之爲菅因謂在野未漚者爲野菅耳詩小雅云白華菅兮是也鄭氏云今亦謂之菅似茅而髙大孔疏曰鄭箋云人刈白華於野已漚之名之爲菅然則菅者已漚之名未漚則但名爲茅也陸農師云爾雅曰白華野菅傳曰已漚爲菅未霑人功故謂之野菅菅茅屬也而其華白故一曰白華詩序曰白華孝子之潔白也南陔孝子相戒以養也陔戒也故曰相戒以養逸詩曰𨿽有姬姜無棄憔悴𨿽有絲枲無棄菅蒯菅蒯猶所謂糟糠也範氏曰菅以爲屨濮氏曰左傳云𨿽有絲麻無棄菅蒯蒯與菅皆謂苕也黃花者俗名黃芒卽蒯也白華者俗名白芒卽菅也異物志云香菅似茅而葉長大於茅不生洿下之地凡所烝享必得此菅包裹助調五味

按郭景純云菅茅屬而陸疏鄭注朱傳俱云似茅確是二物下章云露彼菅茅猶逸詩云無棄菅蒯也茅乃散材菅爲女作纎微所不棄者故東門之池與麻紵同詠也孔氏以爲已漚爲菅未漚爲茅恐未必然惟邢氏云未漚爲野菅斯得耳濮氏以爲苕想誤認爲蓚蓧之醜矣若異物志所載香菅又是一種想成王時會人獻以菅卽此類也

苕之華

苕一名陵時一名防尾似王芻生下濕水中七八月中華紫似今紫艸花可染皂防以沐髮卽黑葉靑如藍而多華

爾雅云苕陵苕黃華蔈白華茇郭注云一名陵時邢疏曰黃華名蔈白華名茇別花色之名也鄭箋云陵苕之華紫赤而繁陸璣亦言其花紫色而此云黃白者蓋就紫色之中有黃紫白紫耳及其將落則全變爲黃故詩云蕓其黃矣毛傳云將落則黃是也鄭注云陵苕今謂之淩霄花本艸謂之紫葳蔓生依緣樹木皆黃花少見有白華者博雅云茈葳陵苕瞿麥也本艸云紫葳一名陵苕一名茇華生西海川谷及山陽劉禹錫云一名女葳圖經云陵苕陵霄花也多生山中人家園圃亦或種蒔初作藤蔓生依大木歲久延引至顚而有花其花黃赤夏中乃盛陶隠居云詩有苕之華按爾雅苕陵苕郭云一名陵時又據陸璣及孔頴達疏義亦云苕一名陵時陵時乃是防尾艸之別名本艸紫葳無陵時之名而防尾艸有之乃知以陵時作陵霄耳又陵霄非是艸類益可明其誤矣衍義曰紫葳今蔓延而生謂之爲艸又木身謂之爲木又須物而上然榦不逐冬斃亦得木之多也故分入木部爲至當唐白樂天詩有木名淩霄擢秀非孤標益知非艸也本經又云莖葉味苦是與瞿麥別一種甚明唐本注云且紫葳瞿麥皆本經所載若用瞿麥根爲紫葳何得復用莖葉此說盡矣然其花赭黃色本條𨿽不言其花又卻言莖葉味苦則紫葳爲花故可知矣爾雅翼苕今陵霄花是也蔓生喬木極木所至開花其端詩云苕之華蕓其黃矣鄭箋以爲陵苕之華紫赤而繁華衰則黃蓋非也是物𨿽名紫葳而花不紫又或以瞿麥根爲紫葳瞿麥花紅亦非此類然則蕓其黃者正自花開之色耳此華亦彌絡石壁盛夏視之如錦繡不可仰望露滴目中有失明者名物疏云陵苕卽陵霄也故本艸云茇華與爾雅合陸璣疏則以爲防尾爾雅云葝防尾注云可以染皂本艸經云防尾艸有白華者赤華者一名葝一名陵翹生平澤中四月采葉七月采華陶隠居云田野甚多人采作滋染皂圖經云苗如蒿夏生莖端作四五穗穗若車前與陸說生下濕七月花可染皂者相似則陸誤以陵苕爲防尾矣又或以紫葳爲瞿麥根瞿麥卽爾雅所謂大菊蘧麥亦非也陵苕斷卽女葳陸璣疏全謬不可從

莫莫葛藟

藟一名巨苽似燕薁亦延蔓生葉如艾白色其子赤可食酢而不美幽州謂之推藟

爾雅云諸慮山櫐郭注云今江東呼櫐爲藤似葛而麤大鄭注云諸慮山藤也詩稱葛藟本艸千歲櫐櫐皆謂藤本艸云千歲櫐一名虆蕪陶隠居雲樹如葡卜葉如鬼桃陳藏器云似葛蔓葉小白子赤條中有白汁圖經云虆生泰山川谷作藤蔓延木上葉如葡卜而小四月摘其莖汁白而甘五月開花七月結實八月采子靑黒微赤冬惟凋葉此卽詩云葛虆者也蘇恭謂是蘡薁藤深爲謬妄左傳云葛虆猶能庇其本根按經中藟必與葛同詠如葛藟累之綿綿葛藟諸什是也疑是艸屬爾雅入釋木後人多以木類解之但葛覃采葛葛生詠葛者甚多陸氏疏不載因附補遺於卷末

取蕭祭脂

蕭荻今人所謂荻蒿者是也或云牛尾蒿似白蒿白葉莖麤科【一作斜非】生多者數十莖可作燭有香气故祭祀以脂爇之爲香許愼以爲艾蒿非也郊特牲云旣奠然後爇蕭合馨香是也

爾雅云蕭荻郭注云卽蒿鄭注云蕭萩【音秋】卽靑蒿也或云牛尾蒿今藥家謂之靑箱子埤雅蕭可以祭故其字從肅亦秋風之過蕭意象肅然詩曰取蕭祭脂凡祭灌鬯求諸陰焫蕭求諸陽奏樂求諸陰陽之間故禮曰聲音之號所以詔告於天地之間也又曰見以蕭光以報气也加以郁鬯以報魄也凡祭周人先求諸陰故先灌鬯焫蕭在後商人先求諸陽故先焫蕭灌鬯在後也詩曰冽彼下泉浸彼苞蕭民者上之所恃以事宗廟社稷蕭之象也又曰蓼彼蕭斯零露湑兮蕭微物也而其香能上達故詩亦以況四海之諸侯爾雅翼蕭今人所謂荻蕭者是也生民詩云取蕭祭脂后稷之祭也蓋宗廟之祭薦熟之時堂上事屍竟延入戶內更從孰始於薦熟時祝先酌奠於鉶羮之內訖屍未入乃取蕭染以牲腸間脂合黍稷燒之於宮中后稷之祀乃郊𨿽非宗廟然將郊爲軷道之祭其用亦同爇之於行神之位故曰取羝以軷祭脂者卽此羝之脂也蓋自后稷之時已如此故周宗廟用之昔有虞氏尙气血腥爓祭用气商人尙聲以聲音之號詔告天地之間周人尙臭以郁合鬯灌以圭璋而使臭陰達於淵泉旣奠然後焫蕭合黍稷羶薌爇之而使臭陽達於墻屋臭陰以水而報魄臭陽以火而報气古人以神之道微不可搏執故求萬物之理以爲同聲相應同气相求水流濕火就燥故用百物之英華庶幾麗而防之此蕭之气繞於墻屋則墻內乃爇蕭之地故孔子曰吾恐季孫之憂不在顓臾而在蕭墻之內也其蕭蓋甸師所供周禮甸師祭祀共蕭茅先鄭以爲蕭或作莤但作縮茅解之杜子春始讀爲蕭詩緝云蒿者總名蕭蒿之香者也

維筍及蒲

筍竹萌也皆四月生維巴竹筍八月九月生始出地長數寸防以苦酒豉汁浸之可以就酒及食

爾雅云筍竹萌邢疏云孫炎曰竹初萌生謂之筍凡艸木初生謂之萌筍則竹之初生者可以爲菜殽詩大雅韓奕云其蔌維何維筍及蒲是也爾雅又云防箭萌郭注云萌筍屬也鄭注云箭竹筍也通誌云凡筍類惟箭筍爲美故會稽竹箭有聞焉周禮天官醢人云箈菹雁醢筍菹魚醢呂覽云和之美者越酪之菌注越酪山名菌竹筍也筍譜云竹初種根食土而下求乎母也及擢筍冒土而上愛乎子也筍大約不過靑綠色本艸木性甲乙气蘇子瞻云竹之始生一寸之萌耳陸農師云其萌曰筍筍從勹從日勹之日爲筍解之日爲竹一曰從旬旬內爲筍旬外爲竹今俗呼竹爲妒母艸言筍旬有六日而齊母其自死筍謂之仙人杖

蒲箋云深蒲也傳云蒲蒻也周禮醢人深蒲醓醢鄭司農云深蒲蒲蒻入水深鄭云深蒲蒲始生水中子

言采其

與荇菜相似葉大如手赤圓有肥者著手中滑不得停莖大如柄葉可以生食又可防滑美江東人謂之蒓菜或謂之水葵諸陂澤水中皆有

說文博雅俱云鳧葵也毛傳朱注亦同杜子春讀爲卯許愼以泮宮詩讀之作力久切周禮醢人朝事之豆用菹注云茒鳧葵北人音栁鄭大夫又讀爲芽謂茒初生者此不過方音各別耳爾雅翼云今蒓小於荇陸璣所說則大於荇今蒓自三月至八月莖細如釵股黃赤色短長隨水深淺名爲絲蒓九月十月漸麤硬十一月萌在泥中麤短名塊蒓味苦澁取以爲羮猶勝雜菜吳人嗜蒓菜鱸魚蓋魚之美者復因水菜以芼之兩物相宜獨爲珍味然以鱓鼈爲之更足生病陸徳明云幹寶曰今之蹗艸堪爲葅江東有之何承天曰此菜出東海堪爲葅醬不可用鄭小同云江南人名之蒓菜生陂澤中艸木疏同或又名水戾一云今之浮菜卽豬蒓也本艸有鳧葵陶景以入有名無用品解者不同未詳其正

按諸說則爲鳧葵鳧葵爲蒓無疑矣但本艸以蒓又一物鳧葵卽荇菜圖經又稱蒓葉似鳧葵殆亦以鳧葵爲荇菜歟

陸氏詩疏廣要卷上之上﹤經部﹐詩類﹐陸氏詩疏廣要﹥

欽定四庫全書

陸氏詩疏廣要卷上之下

吳陸璣撰

釋木

明毛晉廣要蔽芾甘棠

甘棠今棠蔾一名杜棃赤棠也與白棠同耳但子有赤白美惡予白色爲白棠甘棠也少酢滑美赤棠子澁而酢無味俗語云澀如杜是也赤棠木理韌亦可以作弓幹

爾雅雲杜赤棠白者棠郭云棠色異異其名樊光云赤者爲杜白者爲棠爾雅又雲杜甘棠邢疏曰郭云今之杜棃舍人曰杜赤色名赤棠白者亦名棠然則其白者名棠其赤者爲杜棠爲甘棠杜爲赤棠詩召南云蔽芾甘棠唐風雲有杕之杜傳雲杜赤棠是也鄭注云北人謂之杜棃南人謂之棠棃埤雅云字說詩言蔽芾甘棠以杜之美言有杕之杜以棠之惡孔子曰吾於甘棠見宗廟之敬也劉歆廟議以爲思其人尙愛其木況宗其道而毀其廟乎爾雅翼云每梨有十餘子惟一子生梨餘者生杜孫楚云梨有用爲貴杜無用爲賤括地誌召伯廟在洛州壽安縣西北五里召伯聽訟甘棠之下周人思之不伐其樹後人懷其徳因立廟有棠在九曲城東阜上通誌云梨之類多杜甘棠謂之棠梨其花謂之海棠花其實謂之海紅子

按樊光云白者爲棠赤者爲杜陸氏以爲白者甘赤者澀則確乎棠美而杜惡矣字說相反之極豈因爾雅杜甘棠之說誤之耶或棠杜其總名但以赤白爲美惡耳

摽有梅

梅杏類也樹及葉皆如杏而黑耳曝漧爲臘置羮臛韲中又可含以香口

夏小正云正月梅杏杝桃則華五月煮梅爲豆實郭璞云似杏實酢陸佃云梅在果子華中尢香俗云梅花優於香桃花優於色故天下之美有不得而兼者多矣女失婚姻之時則感己之不如故詩人以摽有梅興焉又詩曰墓門有梅有鴞萃止言墓門之隧旣非梅之所宜生而鴞食葚而甘非梅之所能養猶之陳佗無良師傅養成其質以至於不義也今江湘二浙四五月之間梅欲黃落則水潤土溽礎壁皆汗蒸鬱成雨其霏如霧謂之梅雨沾衣服皆敗黦故自江以南三月雨謂之迎梅五月雨謂之送梅傳曰五月有落梅風江淮以爲信風亦花信風之類賈思勰曰梅花早而白杏花晚而紅梅實小而酸杏實大而甜梅可以調鼎杏則不任此用世人或不能辧言梅杏爲一物此則北人不識梅也書曰若作和羮爾爲鹽梅七命云燀以秋橙酤以春梅正以春梅者實尙靑味酢故也舊說大庾嶺上梅南枝已落北枝始花羅願云梅先春而花其實亦早古者以梅實薦饋食之籩所謂幹防是也蜀志曰蜀名梅爲防大如雁子禮記疏云防爲幹梅說苑曰越使諸執一枝梅遺梁王魏文帝與軍士失道大渇而無水遂下令曰前有梅林結子甘酸可以止渇西京雜記云漢初修上林苑羣臣各獻名果有朱梅紫花梅紫蔕梅同心梅麗枝梅燕梅侯梅範石湖云梅天下尢物無問智賢愚不肖莫敢有異議

按爾雅凡三釋梅俱非吳下佳品一云梅柟蓋交讓木也一云時英梅蓋雀梅似梅而小者也一云朹檕梅蓋朹樹狀如梅子似小柰者也銕腳道人和雪咽之寒香沁入肺腑者乃是摽有梅之梅爾雅獨未有釋文眞一欠事範文穆公譜中所列種類甚多不能具載但綠蕚梅紅梅蠟梅不可不辧至如梅龍盤園之奇古及重陽日錢塘江上折梅花觴詠有橫枝對菊開之句堪與廣平一賦並傳

唐棣之華

唐棣奧李也一名雀梅亦曰車下李所在山中皆有其花或白或赤六月中熟【一作成實】大如李子可食

爾雅云唐棣栘郭注似白楊江東呼夫栘【栘音栘】鄭注栘楊也亦名扶栘似白楊埤雅唐棣一名栘其華反而後合詩曰唐棣之華偏其反而豈不爾思室是逺而子曰未之思也夫何逺之有此詩三百所以無此篇歟凡木之花皆先合而後開惟此花先開而後合詩曰山有苞棣隰有樹檖苞棣以況可與權之臣樹檖以況可與立之臣可與權者在上可與立者在下穆公之業也又曰何彼穠矣唐棣之華何彼穠矣華如桃李蓋棣華偏而後合桃李則皆有華之盛者故詩以況王姬下嫁其衣之穠如此爾雅翼云栘生江南山谷其大十數圍無風葉動華反而後合所謂偏其反而者也又何彼穠矣之詩亦言唐棣之華此詩以王姬車服不系其夫築館於外亦有反而後合之道至於執婦道以成肅雝則若桃李之相輝蔽不終反而已也崔豹古今注曰栘楊圓葉弱蔕微風大搖一名髙飛一名獨搖又曰栘楊一曰栘柳亦曰蒲栘而齊民要術以髙飛獨搖爲白楊之別名又本艸白楊注云取葉圓大蔕小無風自動者故說者云葉無風自動此是栘楊非白楊也蓋白楊多悲風又與此相類故相雜耳栘皮焚爲灰置酒中令味正經時不敗本艸云扶栘木皮味苦名物疏云唐棣常棣是二種爾雅云唐棣栘本艸謂之扶栘木一名髙飛一名獨搖爾雅又云常棣棣小雅所謂常棣之華也又本艸郁李仁一名棣一名雀李一名車下李七月之所謂薁也陸璣知唐棣常棣各一種卻不當以名奧李車下李五月成實者爲唐棣故孔穎達七月疏俱不明了本艸注於郁李仁下旣引陸氏釋常棣之文圖經又引釋唐棣之文而常唐二字俱作棠混之甚矣唐棣自是楊類𨿽得棣名而實非棣也惟鄭漁仲分析甚當朱子論語注云唐棣郁李也亦陸璣誤之與

按鄭漁仲云郁李曰壽李曰車下李曰棣常棣詩云常棣之花鄂不韡韡據此說則直認常棣爲唐棣矣何云漁仲分析甚當

樹之榛栗

榛栗屬有兩種其一種之皮葉皆如栗其子小形似杼子味亦如栗所謂樹之榛栗者也其一種枝葉如木蓼生髙丈餘作胡桃味遼東上黨皆饒山有榛之榛枝葉似栗樹子似橡子味似栗枝莖可以爲燭五方皆有栗周秦吳揚特饒吳越被城表裏皆栗惟漁陽範陽栗甜美長味【一作味長】他方者悉不及也倭韓國諸島上栗大如雞子亦短味不美桂陽有莘栗藂生大如杼【一作杏】子中仁【一作人】皮子形色與栗無異也但差小耳又有奧栗皆與栗同子圓而細或云卽莘也今此【一本多色字】惟江湖有之又有茅栗佳栗其實更小而木與栗不殊但春生夏花秋實冬枯爲異耳

榛周禮籩人云饋食之籩其實榛說文云親果實如小栗榛木也曲禮云婦人之摯椇榛脯修棗栗埤雅榛似梓實如小栗栗屬也先王以爲女摯賦云榛栗罅江南有小栗謂之茅栗讀茅爲茅誤也莊子曰狙公賦茅朝三而暮四眾狙皆怒芧小栗也爾雅翼榛枝莖如木蓼葉如牛李色髙丈餘子如小栗其核中悉如李生則胡桃味膏燭又美亦可食噉漁陽遼代上黨皆饒鄭注禮曰榛似栗而小闗中鄜坊甚多然則其字從秦蓋此意也左傳曰女贄不過榛栗棗修以告防也稱告防者榛有臻至之義栗有戰栗之義棗有早作之義修有修飭之義皆以其名告己之防恭也又一種大小枝葉皆如栗其子形如杼子味亦如栗所謂樹之榛栗者其下云爰伐琴瑟是大木非榛楛之榛至女贄則宜兩者皆可用通誌榛有三四種防類也似防而小正圓

栗大戴禮云八月栗零零也者降也零而後取之故不言剝也周禮天官云饋食之籩其實栗禮記內則云栗曰撰之疏云栗虫好食數數布陳撰省視之本艸注云栗作粉勝於菱芡蜀本雲樹髙二三丈葉似櫟花靑黃色似胡桃圖經云兗州宣州者最勝實有房彚若拳中子三五小者若桃李中子惟一二將熟則罅拆子出凡栗之類甚多詩雲樹之莘栗【莘音臻】栗房當心一子謂之栗楔治血尢效陳士良云栗有數種其性一類三顆一毬其中者栗榍也理筋骨風痛衍義曰湖北路有一種栗頂圓末尖謂之旋栗西京雜記上林苑有侯栗瑰栗魁栗榛栗嶧陽栗嶧陽都尉曹龍所獻大如拳埤雅云栗味鹹北方之果也有莍蝟自裹東觀書曰栗駭蓬轉蓋今栗房秋熟罅其實驚躍如防去根榦甚逺所謂栗駭也相法曰白如截肪黃如烝栗今黃玉謂之栗玉義蓋取此爾雅翼栗其實下垂故從者艸木實垂然蓋象形也古文防從西從二徐巡說木至西方戰防言木則凡木皆然而栗至罅之時將墜不墜尢有戰防之象故天子五社西社植栗而宰我對栗社之義亦以爲使民戰栗也栗之生極謹密三顆爲房其房爲蝟毛其中顆褊者號爲栗楔尢益人大率栗味鹹性溫而宜於腎有患足弱者坐栗木下多食之至能起行其質縝密故稱玉質縝密以栗秦風阪有漆隰有栗燕秦千樹栗是其出處也秦饑應侯請五苑之果蔬橡棗栗以活民昭王不許範子計然曰栗出三輔詩又雲山有嘉卉侯栗侯梅侯助辭也西京雜記稱漢上林苑中有侯栗又有侯梅此吳均之語不可取信廣要云有石栗其樹與栗同俱生於山石罅中花開三年方結實其殻厚而肉少其味似胡桃熟時或爲羣鸚鵡所啄故彼人極珍貴之出日南又頻婆子者其實紅色大如肥皁核如栗煨熟食之味與栗無異

按許愼以親爲榛張揖又云辛防也圖經陸疏又以莘爲栗之一種可見艸木形狀相似者其名亦易相亂但親字從辛從木責辛切音臻而廣雅作辛失木字本艸及元恪諸家作莘從艸字至於陸佃云似梓直認爲梓字防畫間毫釐千里誤人不小何六書之學累代莫問耶

梓椅梧桐

梓者楸之疎理白色而生子者爲梓梓實桐皮曰椅今人云梧桐也則大類同而小別也桐有靑桐白桐赤桐宜琴瑟今雲南牂柯人績以爲布似毛布

梓椅爾雅云椅梓郭云卽楸鄭云今亦謂之梓木良材也埤雅云舊說椅卽是梓梓卽是楸蓋楸之疎理而白色者爲梓梓實桐皮曰椅其實雨木大類同而小別也今呼牡丹爲花王梓爲木王蓋木莫良於梓故書以梓材名篇禮以梓人名匠也爾雅翼云郭氏解椅梓云卽楸又解楸榎云大而皵楸小而皵榎說文亦曰椅梓也梓楸也楸梓也檟楸也然則椅梓楸檟一物而四名定之方中旣言椅又言梓故疏曰楸之疎理白色而生子爲梓梓實桐皮曰椅而齊民要術稱白色有角者爲梓或名角楸又名子楸黃色無子者爲栁楸世呼荊黃楸云然則是數者又以有子爲辧耳梓爲百木長室屋之間有此木則余材皆不復震其莢細如箸其長僅尺冬後葉落而莢猶在樹緫緫然其實一名豫章古今注云棘實曰棗梓實曰豫章桑實曰椹柘實曰佳昔者伯禽康叔見周公三見而三笞遂見商子商子使觀於南山之陽見橋木髙而仰又使之觀乎北山之陰見梓焉晉然實而俯商子曰橋者父道也梓者子道也於是二子再見乎周公入門而趨登堂而跪周公拂其首勞而食之則以能子道焉耳雜五行書曰捨西種梓楸五令子孫順孝蓋亦此義日華子云椅樹皮有數般惟楸梓佳蕭炳云梓似桐而葉小花紫禮斗威儀云君乘火而王其政和平楸梓爲長生通誌略云梓與楸相似爾雅以爲一物誤矣齊民要術云白色有角者爲梓無子爲楸是皆不辧楸梓也梓與楸自異生子不生角梧桐爾雅云櫬梧郭云今梧桐鄭云以其可爲棺櫬故曰櫬又云榮桐木郭鄭俱云卽梧桐埤雅云梧一名櫬卽梧桐也今以其皮靑號曰靑桐華淨妍雅極爲可愛故齋閣多種之櫜鄂皆五焉其子似乳綴其櫜多或五六少或二三故飛鳥喜巢其中莊子所謂空閱來風桐乳致巢是也又云白桐華而不實冬結似子者乃是明年之花房爾雅云榮桐木是也謂之華桐陶氏云桐有四種靑桐葉皮靑似梧而無子梧桐色白葉似靑桐而有子白桐與岡梧無異惟有華子爾岡梧無子材中琴瑟者皆不足據按靑桐卽今梧桐白桐又與岡梧全異白桐無子材中琴瑟岡桐子大有油與陶氏之說正反爾雅翼云桐植物之多陰最可玩者靑皮而白骨其生莢如箕子相對綴箕上成材之後可得實一石食之味如芡此木易生鳥衘墜者輒隨生歲可髙一丈蓋有靑赤白而靑桐又有有實無實之辧本艸衍義云桐有四種白桐可斲琴者葉三杈開白花不結子荏桐早春先開淡紅花狀如鼓子花成筒子子作桐油梧桐四月開淡黃小花一如棗花枝頭出絲墮地成油霑漬衣履五六月結子今人取炒爲果此是月令淸明之日桐始華者岡桐無花不中作琴體重圖經云桐生桐柏山谷今處處有之其類有四種靑桐梧桐白桐岡桐是也白桐一名椅桐又名黃桐岡桐似白桐惟無子或云今南人作油者此桐亦有子頗大於梧子耳通誌云桐之類亦多陶隠居云白桐岡桐俱堪作琴瑟據此說則白桐者梧桐也其材最大可爲棺槨左傳云桐棺三寸爾雅云櫬是也注疏家不能別椅是岡桐桐是梧桐梓似楸別是一物爾雅謂之椅梓誤矣又有一種赬桐夏月繁花其紅如火又有紫桐花如百合又有刺桐其花側敷如掌枝榦有刺花色深紅又有一種實如甖子粟可作油陳藏器所謂甖子桐也賈思勰曰桐有三輩靑白之外復有岡桐卽油桐也生於髙岡蓋梧性便濕不生於岡故此桐有岡之號遁甲曰梧桐不生則九州異名之曰桐似本於此舊說梧桐以知日月正閏生十二葉一邊有六葉從下數一葉爲一月有閏則生十三葉視葉小者則知閏何月論衡云楓桐速長故其皮肌不能堅桐譜云桐體濕則愈重幹則愈輕生時以斧斫之甚易幹乃軟而拒斧花木考云凡木本實而末虛惟桐反之試取小枝削皆實堅其本皆中虛世所以貴孫枝者貴其實也實故絲中有木聲也嚴坦叔云陸璣言有靑桐白桐赤桐此中琴瑟者白桐也椅桐梓漆之桐爲白桐梧桐生矣之桐爲靑桐羅願云桐之中有數種有其子可以取油者蓋卽詩所謂其桐其椅其實離離者也有華而不實堪作琴瑟者若生石間其聲則鳴書嶧陽孤桐是也雲南牂柯人績以爲布其葉飼豕肥大三倍至秋後亦用以飼魚鄕人養魚者每春以艸養之頓能肥大秋後食以葉以封魚腹則不復食亦不復瘦以待春復食也齊地記曰城北十五里有桐臺卽梧宮賈誼新書懸弧之禮東方之弧以梧梧者東方之艸春木也南方之弧以栁栁者南方之艸夏木也中央之弧以桑桑者中央之木也西方之弧以棘棘者西方之艸秋木也北方之弧以棗棗者北方之艸冬木也周書曰淸明之日桐始華桐不華歲有大寒晉武帝時嘗得一石鼓擊之無聲張華取蜀桐材刻魚形叩之音聞數里董仲舒請雨以桐魚九枚莫曉其義王逸子曰木有扶桑梧桐松柏皆受气淳矣異於羣類者松柏冬茂陰木也梧桐春榮陽木也扶桑日所出陰陽之中也漢西域鄯善國有胡桐亦似桐虫食其木則沬出其下流者俗名爲胡桐淚言如目中淚也可以汗金銀俗語訛呼淚爲律

按椅桐梓確是三種所謂大同而小別也但梧桐是一物爾雅𨿽兩釋實無異也蓋謂種類太多如靑桐白桐赤桐岡桐赬桐紫桐荏桐刺桐胡桐蜀桐甖子桐之類不可枚舉其實各各不同諸家紛紛致辧轉致惑人至若陶氏謂白桐是岡桐鄭氏謂岡桐是椅桐益可笑矣

不流束蒲

蒲栁有兩種皮正靑者曰小楊其一種皮紅正白者曰大楊其葉皆長廣似栁葉皆可以爲箭幹故春秋傳曰董澤之蒲可勝旣乎今人又以爲箕鑵之楊也

爾雅云楊蒲栁邢疏楊一名蒲栁生澤中可爲箭笴左傳所謂董澤之蒲者杜注云董澤之蒲河東聞喜縣東北有董池鄭注楊蒲栁水楊也可爲箭榦葉圓濶樹與栁相似故名楊栁采薇所謂楊栁依依左傳所謂董澤之蒲卽此也埤雅蒲栁今有黃白靑赤四種白楊葉圓靑楊葉長赤楊霜降則葉赤材理亦赤黃楊木性堅致難長俗云歲長一寸閏年倒長一寸重黃楊以其無火或曰以水試之則無火取此木必於陰晦夜無一星則伐之爲枕不裂楊之孚甲早於眾木昬姻失時則曽木之不如也故詩曰東門之楊其葉牂牂牂牂盛也東門之楊其葉肺肺肺肺衰也以言嫁娶之莫如此莊子曰大聲不入於裏耳折楊皇華則嗑然而笑折楊逸詩皇華卽詩所謂皇皇者華是也易曰枯楊生華枯楊生稊蓋楊性堅勁𨿽生棟不撓齊民要術曰白楊性勁直堪爲屋材寧折終不曲撓楡性懦軟久無不曲比之白楊不如逺矣毛傳云蒲艸也本艸圖經云蒲栁其枝勁韌可爲箭笴又謂之蒲卽水楊也本艸注雲水楊葉圓濶而赤枝條短硬多生水傍古今注云蒲栁生水邊葉似靑楊一名蒲栁枝勁細任矢用國策云夫楊樹之則生倒樹之亦生折而樹之又生世說顧悅云蒲栁之姿望秋而落詩緝云楊可爲舟又可爲屋材詩曰揚之水不流束蒲言激之水宜能浮泛而蒲又輕揚善泛今反不流如此則以水力更微而不勝故也列子曰虛則夢揚實則夢溺之反也說者以爲上章言薪言楚則蒲亦木名不宜爲艸誤矣夫芻亦艸也而綢繆之詩乃曰束薪束芻束楚則豈以言木故妨艸哉

無折我樹杞【舊刻集於苞杞非】

杞柳屬也生水傍樹如栁葉麄而白色木理微赤故今人以爲車轂今共北淇水傍魯國泰山汶水邊純杞也爾雅云旄澤栁邢疏栁生澤中者別名旄鄭注杞栁也生澤中如蘆荻可編爲棬箱通誌略云杞栁亦曰澤栁可爲桮棬者本艸圖經云今人取其細條火逼令柔韌屈作箱篋河朔猶多

顏如舜華

舜一名木槿一名櫬一名曰椵齊魯之間謂之王蒸今朝生落者是也五月始花故月令仲夏木槿榮椵爾雅釋艸云椵木槿櫬木槿郭注云似李樹華朝生夕隕可食或呼日及一曰王蒸鄭注云卽朝生莫落花也今亦謂之木槿一名椵一名櫬一名王蒸一名舜華埤雅雲華如葵朝生夕隕一名舜蓋瞬之義取諸此詩曰顏如舜華又曰顏如舜英言不可與久也蓋榮而不實者謂之英人物志曰艸之精秀者爲英獸之將羣者爲雄張良是英韓信是雄篤論曰日給之華似柰柰實而日給虛虛僞之與眞實相似也通誌云爾雅入艸例者樊光云其花朝生莫落與艸同气故在艸中今人謂之朝生莫落人多植庭院間唐人詩云世事方看木槿榮言可愛易凋也亦可作籬故謂之槿籬傅云蕣花麗木也或謂之洽容或謂之愛老成公綏云日及華甚鮮茂榮於孟夏訖於孟秋廣雅云一名朱槿一名赤槿爾雅翼云抱朴子曰夫木槿楊柳斷植之更生倒之亦生橫之亦生生之易者莫過斯木也仲夏應陰而榮月令取之以爲候其花朝開莫落或呼爲日及陸機賦云如日及之在條常𨿽盡而不悟潘尼云朝菌者詩人以爲舜華莊生以爲朝菌詩曰有女同車顏如舜華又曰顏如舜英舜蓋華之茂者又枝葉相當有同車之象亦如舜朝開日莫落少過時則後之矣太子忽當有功於齊之時可以取齊女於是時而不取則若日及之不可待矣木槿作飲令人得瞑與楡同功其花用作湯代茗可以治風然茗令人不睡木槿令人睡爲異爾本艸衍義云木槿如小葵花淡紅色五葉成一花朝開莫斂花與枝兩用湖南北人家多植爲籬障傅咸賦云應靑春而敷蘗逮朱夏而誕英布天夭之纎枝灼灼之殊榮紅葩紫蔕翠葉素莖含暉吐曜爛若列星

山有樞

樞其鍼刺如柘其葉如楡瀹爲茹美滑於白楡楡之類有十種葉皆相似皮及木理異爾

爾雅云藲荎【藲音歐荎大結反】邢疏云別二名也郭云今之刺楡詩唐風雲山有樞是也鄭注云刺楡也有鍼刺如柘其葉如楡汋爲防美滑於白楡爾雅翼詩山有樞隰有楡樞荎蓋楡之類今之刺楡也爾雅疏楡之類有十種葉皆相似皮及木理異耳而刺楡有鍼刺如柘其葉如楡瀹爲蔬美滑於白楡內則曰堇荁枌楡免薧滌瀡以滑之【蓋楡之類皆滑免讀若問孫愐唐類菟新生艸則薧乃是久者以上四物新舊之名皆滑利之名也】嵇康謂楡令人瞑齊民要術稱梜楡凡楡三種色別種之勿雜以爲梜楡莢葉味苦凡楡莢味甘甘者春時

將煮賣是以須別也廣志曰有姑楡有郎楡

郎楡無莢管子五粟五沃之土其楡條直以長按陳藏器云江南有刺楡無大楡蓋大楡北方有之秦漢故塞其地皆楡塞楡北方之木也淮南子曰槐楡與橘柚合而爲兄弟有苗與三危通而爲一家言槐楡北方橘柚南方也是以江南無楡但言樞耳若晉風則山隰兼有之然而有材不能用則不如其亡也汜勝之書曰三月楡莢南時髙皆彊土可種木漢鑄莢錢如楡莢也又丰有枌楡社崔寔四民月令曰楡莢成者收幹以爲防蓄色變白將落收爲醬河平元年旱傷麥民食楡皮萬畢術曰八月楡檽令人不饑廣雅云柘楡梗楡也陳藏器云江南有刺楡無大楡刺楡秋實

山有栲

栲葉似櫟木皮厚數寸可爲車輻或謂之栲櫟許愼正以栲讀爲�今人言栲失其聲耳

爾雅云栲山樗邢疏云舍人曰栲名山樗郭云栲似樗色小白生山中因名云亦類漆樹俗語曰櫄樗栲漆相似如一詩唐風雲山有樗陸璣疏語雲山樗與下田樗略無異葉似差狹耳吳人以其葉爲茗方俗無名此爲栲者誤也今所云爲栲者葉如櫟木皮厚數寸可爲車輻謂之栲櫟許愼正以栲讀爲�今人言栲失其聲矣鄭注雲山樗似樗而葉差狹樗木葉似椿江東呼爲虎目葉脫處有痕如樗蒲子又如眼目按疏云許愼讀栲爲�應作�讀丘上聲故與杻葉南山有臺亦與杻葉

隰有杻【舊刻山有杻非】

杻檍也葉似杏而尖白色皮正赤爲木多曲少直枝葉茂好二月中葉疏花如楝而細蕋正白蓋樹今官園種之正名曰萬歲旣取名於億萬其葉又好故種之共汲山下人或謂之牛筋或謂之檍材可爲弓弩榦也爾雅云杻檍郭氏注云似棣細葉葉新生可飼牛材中車輞闗西呼杻子一名土橿鄭氏注云俗呼牛筋木其材堅韌中車輞及弓弩

椒聊之實

椒聊聊語助也椒樹似茱萸有鍼刺莖葉堅而滑澤蜀人作茶吳人作茗皆合煮其葉以爲香今成臯諸山間有椒謂之竹葉椒其樹亦如蜀椒少毒熱不中合藥也可著飲食中又用蒸雞豚最佳香【一作者】東海諸島上亦有椒樹枝葉皆相似子長而不圓甚【一作其】香其味似橘皮島上麞鹿食此椒葉其肉自然作椒橘香也爾雅云檓大椒邢疏云檓者大椒之別也郭云今椒樹叢生實大者名爲檓詩唐風雲椒聊且鄭注云檓大椒秦椒也與蜀椒相似稍大而香气減焉俗呼樛子爾雅又云椒榝醜莍疏云椒榝之類實皆有莍彚自裹李巡曰椒茱萸皆有房故曰莍莍實也郭云莍萸子聚生成房貌今江東亦呼莍椒似茱萸而小赤色鄭云此類結子成毬朶埤雅椒似茱萸而小赤色內含黑子如防今謂椒目木有鍼刺葉堅而滑澤爾雅曰椒榝醜莍桃李醜核言桃李屬皆內核椒榝屬皆外莍也酉陽雜俎曰椒可以來水銀茱萸气好上椒气好下蓋椒气性不上達故詩以譬沃也言沃盛彊能修其政然其馨香下達而已詩曰椒聊之實蕃衍盈升椒聊之實蕃衍盈匊沃以支子受邑其後遂將盛大則猶之椒也其實蕃衍而至於盈升盈匊也莊子曰韋以裒椒𨿽逾絺綌然久則臭故天下之理有初𨿽若佳後更爲害不可不察也爾雅翼椒實多而香故唐詩以椒聊諭曲沃之蕃衍盛大聊語助也陳詩貽我握椒周頌有椒其馨離騷云雜申椒與菌桂懷椒糈而要之九歌云奠桂酒兮椒漿播芳椒兮成堂漢世皇后稱椒房取其實曼延盈升以椒塗屋亦取其溫暖故長樂宮有椒房殿其後董賢女弟爲昭儀居捨與後相擬風及晉世石崇王愷之徒相矜以富於是崇以椒爲泥泥其屋而愷以赤石脂泥其壁云荊楚之俗正月一日長幼悉正衣冠以次拜賀進椒酒崔實月令云過臘一日謂之小歲拜賀君親進椒酒從小起成公綏椒花銘云肇惟歲首月正元日是知小歲則用之漢朝元正則行之後世率以正月一日以盤進椒飲酒則撮寘酒中號椒盤焉然椒亦能殺人故漢李咸欲爭竇后配桓帝椒自隨而齊建武中欲並誅髙武子孫令太醫煮二斛椒熟則一時賜死此其事春秋運斗樞曰玉衡星散爲椒山海經曰琴鼓之山其木多椒孝經援神契曰椒姜禦濕昌蒲益聰蜀都賦丹椒爾雅以檓爲大椒謂叢生實大者又曰椒榝丑莍莍萸子聚生成房貌今江東亦呼莍雲樹有鍼刺葉堅而滑澤每葉中亦有刺蜀人作茶吳人作茗皆煮其葉以爲香又東海諸島上有椒子長而不圓其味如橘皮島上麞鹿食此葉者其肉自然作椒橘香範子計然曰蜀椒出武都赤色者善秦椒出天水隴西細者善通誌椒曰蓎藙曰陸橃曰南椒生於漢中者曰漢椒蜀中者曰蜀椒巴中者曰巴椒

按爾雅云朻者聊郭氏鄭氏𨿽俱云未詳然聊爲木無疑矣或者木之糾曲者名聊烏知椒聊之聊非卽朻者聊耶但向來諸家俱作助語辭不敢妄解

集於苞栩

栩今柞櫟也徐州人謂櫟爲杼或謂之爲栩其子爲皁或言皁斗其殻爲汁可以染皁今京洛及河內多言杼斗或云橡斗謂櫟爲杼五方通語也

爾雅云栩杼郭注柞樹鄭注栩柞木今人以爲梳本艸云橡實堪染用一名杼斗槲櫟皆有斗以櫟爲勝所在山谷中皆有圖經云木髙二三丈三四月開黃花八九月結實柞櫟也杼也栩也皆橡櫟之通名枕中記曰橡子非果非谷最益人服食無气而受气無味而受味消食止痢令人彊健本艸衍義云櫟葉如栗葉堅而不堪充材風土記云吳越之間名柞爲櫪古今注云杼實曰橡東海及徐州謂之木蓮其葉始生食之味辛其梂子八月中成摶以爲燭明如胡麻燭研以爲羮肥如胡麻羮

有條有梅

條槄也今山楸也亦如下田楸耳皮葉白色亦白材理好宜爲車板能濕又可爲棺木宜陽共北山多有之梅樹皮葉似豫章豫章葉大如牛耳一頭尖赤心花赤黃子靑不可食柟葉大可三四葉一藂木理細致於豫章子赤者材堅子白者材脆荊州人曰梅終南及新城上庸皆多樟柟終南與上庸新城通故亦有柟也

條爾雅云槄山榎李巡曰山榎一名槄郭云今之山楸秦風雲終南何有有條有梅是也鄭雲山楸也其材有文致中車板樂器盤合用爾雅又云柚條郭注云似橙實酢生江南邢疏云禹貢揚州云厥苞橘柚孔安國云小曰橘大曰柚呂氏春秋云果之美者有云夢之柚本艸唐本注云柚皮厚味甘不如橘皮味辛而苦其肉亦如橘有甘有酸酸者名胡甘今俗人或謂橙爲柚非也鄭注云條今謂之柚似橘而大皮瓤厚埤雅云柚似橙而大於橘一名條秦風所謂有條者是也碧幹丹實出於江南列子曰吳楚之國有大木焉其名爲櫾食其皮汁已憤厥之疾度淮而北化爲枳焉故曰橘柚凋於北徙若橊郁於東移也梅爾雅云梅柟郭云似杏實酢孫炎云荊州曰梅揚州曰柟詩秦風雲有條有梅是也埤雅云梅至北方多變而成杏故人有不識梅者地气使然也詩曰終南何有有條有梅君子至止錦衣狐裘條柚也蓋柚渡淮而爲枳梅變而成杏今終南之所生有條有梅而材實成焉以譬人君之道化也爾雅翼云柟大木也可以爲舟又可以爲棺故古稱楩楠豫樟以爲良木之類任昉云黃金山有柟木一年東邊榮西邊枯一年西邊榮東邊枯張華云交讓木宋子京云讓木卽柟也其木直上柯葉不相妨蜀人號讓木名物疏云按陸璣所釋梅自是柟木似豫樟者豫樟大樹所謂生七年而可知可以爲棺舟者也陳文帝嘗出柟材造戰艦卽此柟也若今之所謂梅乃古和羮之梅籩實之幹防郭璞云似杏實酢者也若爾雅之梅柟乃陸云似豫章者景純不當以似杏實酢解之艸木同名異種者甚多如山榎名條柚亦名條豈可以上文之條爲柚耶朱傳於摽有梅旣具釋此章不復云似合二梅爲一矣

按條是槄梅是柟爾雅與陸疏甚合此篇乃秦人誇美其君之詞借巨材以起興若陸農師指條爲柚指梅爲杏取渡淮變化之義益無謂矣今並錄之以見其誤釋梅一條已詳摽有梅篇中

山有苞櫟

苞櫟秦人謂柞爲櫟河內人謂木蓼爲櫟椒榝之屬也其子房生爲梂木蓼子亦房生

爾雅云櫟其實梂郭云有梂彚自裹疏云櫟似樗之木也梂盛實之房也孫炎曰櫟實橡也璣疏云秦人謂柞爲櫟故說者或曰柞櫟或曰木蓼璣以爲此秦詩也宜從其方土之言柞櫟是也鄭注亦謂之橡一名皁斗其實作梂似栗實而小爾雅翼管子五粟之土其柘其櫟條直以長淮南時則訓十二月之木正月其木楊楊蒲栁也楊木春先二月其木杏有竅在中象陰布散在上三月其木李李亦有核李后杏熟故主三月四月其木桃說與杏同桃後李熟故主四月五月其木楡六月其木梓說未聞七月其木楝楝實鳯凰所食今雒城旁有樹楝實秋熟八月其木柘未聞九月其木槐槐懷也可以懷來逺人十月其木檀檀陰木也十一月其木棗取其赤心也十二月其木櫟櫟可以爲車轂木不出火惟櫟爲然亦應陰气也莊子匠石見櫟社樹其大蔽牛絜之百圍上林賦注應劭曰櫟采木也顏師古以爲木蓼葉辛初生可食通誌櫟曰橡亦曰槲其實作梂曰皁斗曰橡斗然有二種南土多槲北土多櫟爾雅釋木云櫟其實梂詩秦風雲山有苞櫟並此也其釋木云栩杼與唐風雲集於苞栩並是柞木而陸璣誤謂是此耳橡實之類極多大體皆防屬也可食有似栗而圓者大小有三四種周禮籩人所謂榛實是也二三實作一梂正似防而小者大小有三四種爾雅所謂栵栭是也注云子如細防江東人亦呼爲栭防今俗謂之爲芧防猴防柯防皆其類也或曰槲之實似櫟而小不可食

隰有樹檖

檖一名赤【一作蘿】一名山梨今人謂之楊檖其實略如梨但實甘小異耳一名鹿梨一名防梨齊郡廣饒縣堯山魯國河內共北山中有今人亦種之極有脃美者亦如梨之美者

爾雅云檖蘿郭注云今楊檖也實似梨而小酢可食鄭注雲山梨也埤雅云檖一名羅其文細密如羅故曰羅也又有白者赤羅文棘白羅文緩𨿽皆所謂文木然而赤羅爲上秦詩初曰晨風卒曰樹檖者言人君所以用賢之道始於能致之終於能立之栜謂之綾杉謂之紗檖謂之羅羅亦有華者俗謂之羅錦羅錦猶言杉錦梀綾也羅錦明杉錦暗今虜人有梀綾器其文如綾綺狀又下於杉錦矣

六月食郁及薁【舊刻缺六月二字】

郁其樹髙五六尺其實大如李色正赤食之甘

毛詩云郁棣屬薁蘡薁也孔疏云郁是唐棣之類劉稹毛詩義問云其樹髙五六尺其實大如李正赤食之甜與棣相類故云棣屬薁蘡者亦是郁類而小別耳晉宮閣銘雲華林園中有車下李三百一十四株薁李一株車下李卽郁薁李卽薁二者相類而同時熟故言郁薁也本艸圖經云郁李木髙五六尺枝條葉花皆若李惟子小若櫻桃赤色而味甘酸核隨子熟六月采根並實取核中人用名物疏云薁一名郁李一名薁李一名嬰李一名燕薁一名棣一名爵李一名車下李廣雅謂之蘡舌與郁俱棣屬也故同得車下李之名陸璣以唐棣爲薁李非也而以爲實大如李則得之本艸圖經謂郁李子如櫻桃則似說常棣非郁李也郁李𨿽棣屬然非爾雅所謂唐棣常棣也古之說者惟不知唐棣爲扶栘木而以爲薁又不知薁別是一種而以爲常棣故本艸注及詩緝諸說俱誤今由陸璣崔豹鄭樵及本艸諸說參詳之始知其別如此魏王花木志云燕薁實如龍眼黒色說文謂之蘡薁詩疏一名車鞅藤豳詩六月食薁者此也廣志曰燕薁似梨早熟據此又非郁李而二說亦相矛盾殆不足取證韓詩薁字又作蒮是爾雅所謂蒮山韭者非毛詩之薁爾雅翼雲山韭形性與韭相類但根白葉如燈心苗

按陸疏題列二物止釋一物者如榛楛濟濟止釋楛六月食郁及薁止釋郁之類是也豈以薁卽是唐棣故存而不論耶其實常棣與唐棣與郁與薁原是四種毛氏云郁棣屬則非棣可知孔氏云薁郁類則非郁可知馮嗣宗辧之甚詳但燕薁蘡舌是艸大槪與下文葵相似恐不應與木類相混

采荼薪樗

樗樹及皮皆似漆靑色耳其葉臭

本艸樗木根葉尢良唐本注云二樹形相似樗木疎椿木實爲別也蕭云樗俗呼爲虎眼樹本經椿木殊不相似圖經云椿樗二木形榦大抵相類但椿實而葉香可噉樗木疎而气臭膳夫亦能熬去其气北人呼樗爲山椿江東人呼爲鬼目葉脫處有痕如樗蒲子又如眼目故得此名其木最爲無用莊子所謂吾有大木人謂之樗其本擁腫不中繩墨小枝曲拳不中規矩立於途匠者不顧是也俗語云櫄樗栲漆相似如一衍義云世以無花不實木身大其榦端直者爲椿椿用木葉其有花而莢木身小榦多迃曲者爲樗樗用根葉莢故曰未見椿上有莢者又有樗雞故知古人命名日不言椿雞而言樗雞者以顯有雞者爲樗無雞者爲椿

常棣之華

常棣許愼曰白棣樹也如李而小如櫻桃正白今官園種之又有赤棣樹亦似白棣葉如刺楡葉而微圓子正赤如郁李而小五月始熟自闗西天水隴西多有之爾雅云常棣棣郭注今闗西有棣樹子如櫻桃可食鄭注郁李也埤雅常棣如李而小子如櫻桃正白華蕚上承下覆甚相親爾采薇所謂彼爾維何維常之華是也唐棣之華反而後合詩以譬權則此華上承下覆甚相親爾者常而已矣故曰常棣也栘從移棣從隸隸言華蕚相承輝榮相隸也隸仁也移義也兄弟尙親親親仁也故常棣以燕兄弟傳曰聞常棣之言爲今也聞常棣之言爲今則管蔡之所以失道者以不聞乎此而已故序曰閔管蔡之失道故作常棣焉左傳曰周公弔二叔之不咸糾合宗族於成周而作詩曰常棣蓁子曰作人當如常棣灼然光程子曰今玉李也華蕚相承甚力

南山有枸【南山舊刻北山】

枸樹山木其狀如櫨一名枸骨髙大如白楊所在山中皆有理白可爲函板枝柯不直子著枝端大如指長數寸噉之甘美如飴八九月熟江南特美今官園種之謂之木蜜古語云枳枸來巢言其味甘故飛鳥慕而巢之本從南方來能令酒味薄若以爲屋柱則一屋之酒皆薄

宋玉賦曰枳枸來巢謂枸木多枝而曲所以來巢也本艸枳椇一名木蜜以木爲屋屋中酒則味薄注云昔有南人修捨用此木悞有一片落在酒甕中其酒化爲水味唐本注云其樹徑尺木名白石葉如桑柘其子作房似瑚核在其端埤雅云椇木髙大似白楊子依房生著枝端大如指長數寸噉之甘味如飴今俗謂之枅栱古今注一名樹蜜一名木餳實形卷曲核在實外一名白石白實木石木實爾雅翼古者人君燕食所加庶羞凡三十一物椇其一也又婦人之防椇榛棗栗荊楚之俗亦鹽藏荷裹以爲冬儲今不以爲重賤者食之而已明堂位四代之俎商以椇蓋俎足橫木爲曲撓之形如椇枳之枝也今人謂之枅枸又謂之蜜曲錄荀子枸木必待櫽括烝矯然後直廣志云葉似蒲栁子十一月熟樹榦者益美或云果名一名白石李通誌枳椇蜀人謂之枸詩緝云疏引宋玉賦枳椇來巢以證毛說然風賦字作枳句李善注云橘逾淮爲枳句曲也句音溝非毛義也

北山有楰

楰楸屬其樹葉木理如楸山楸之異者今人謂之苦楸濕時脆燥時堅今永昌又謂防梓漢人謂之楰

爾雅云楰防梓郭云楸屬也今江東有虎梓鄭云苦楸也圖經云防梓一名楰亦楸之屬也詩小雅云北山有楰是也防李一名防梓或云卽此也然防梓花實都不相類恐別一物而名同也曹氏雲宮室之良材通誌略云防李曰牛李曰防梓曰椑曰山李曰楰曰苦楸卽烏巢子也

爰有樹檀

檀木皮正靑滑澤與系迷相似又似駁馬駁馬梓楰其樹皮靑白駁犖遙視似馬故謂之駁馬故里語曰斫檀不諦得系迷系迷尙可得駁馬系迷一名挈橀故齊人諺曰上山斫檀挈橀先殫下章雲山有枹棣隰冇樹檖皆山隰之木相配不宜謂獸

傳曰檀彊韌之木論衡曰楓桐之樹生而速長故其皮肌不能堅剛樹檀以五月生葉後彼春榮之木其材彊勁車以爲軸淮南子十月檀檀陰木也爾雅云魄榽橀郭注魄大木細葉似檀今河東多有之齊人諺曰上山斫檀榽橀【音系醯】先殫鄭注按此俗呼朴樹其木如檀子大如梧桐子而黃

按朱注檀木已詳盡矣陸疏特辧其似而非者耳今並載爾雅郭鄭二家注以備隰有六駁參考但挈橀爾雅作榽橀

其下維谷

谷幽州人謂之谷桑或曰楮桑荊揚交廣謂之谷中州人謂之楮殷中宗時桑谷共生是也今江南人績其皮以爲布又以爲紙謂之谷皮紙長數丈潔白光輝其裏甚好其葉初生可以爲茹

博雅雲谷楮也稗雅谷惡木也而取名於谷者谷善也惡木謂之谷則甘艸謂之大苦之類也本艸曰楮一名谷陶氏云卽今構木誤矣先賢以爲皮斑者是楮皮白者是谷有瓣者曰楮無瓣者曰構按此非一種物類相感志云其膠可以團丹砂語曰構膠爲金石之漆是也列子曰宋人有爲其君以玉爲楮葉者三年而成亂之楮葉中不可別也遂以巧食宋國列子聞之曰使天地之生物三年而成一葉則物之有葉者寡矣故聖人恃道化而不恃知巧爾雅翼谷易生之物一說谷田久廢則生谷其實正赤如楊梅而無核伊陟相太戊亳有祥桑谷共生於朝傳曰俱生於朝七日而大拱伊陟戒以修徳而木枯劉向以爲桑喪也谷猶生也殺生之柄失而在下則是以桑谷爲二物也而陸璣以爲谷幽州人謂之谷桑或曰楮桑然則蓋一物也廣州記曰蠻夷取谷皮熟捶爲掲裏布鋪以擬氊南山經曰招搖之山有木焉其狀如谷而黑裏其華四照其名曰迷谷佩之不迷本艸圖經云楮有二種一種皮有斑花文謂之斑谷今人用爲冠一種皮無花但葉似葡萄作瓣而有子者爲佳其實初夏生如彈丸靑綠色至六七月漸深紅色乃成熟八月九月采抱朴子云檸實赤者餌之一年老者還少通誌云楮亦謂之谷其實入藥其皮造紙濟世之用也桑谷共生者卽此

蔽芾其樗

山樗與下田樗略無異葉似差狹耳吳人以其葉爲茗李氏曰樗者不材之木也莊子云吾有大樹人謂之樗其大枝擁腫不中繩墨其小枝卷曲不中規矩按樗似栲似椿陸疏辧之甚明樗又有山樗下田樗稍別此章與采荼薪樗皆下田一種所謂不中繩墨規矩者也詳見七月篇

無浸檴薪【舊刻獲非】

檴今椰楡也其葉如楡其皮堅韌剝之長數尺可爲絙索又可爲甑帶其材可爲杯器

爾雅云檴落邢疏云檴一名落某氏曰可作杯圈皮韌繞物不解郭云可以爲杯器素素謂朴也小雅大東云無浸檴薪鄭箋云檴木名鄭注云郭云可以爲杯器據此則今檉杉

按鄭漁仲通誌略曰檴郭云可以爲杯器素此赤檉也但檉是栁屬檴是楡屬恐非一類又按大東篇檴字從禾與八月其獲獲字同故毛朱傳及呂嚴諸家俱云刈也今爾雅陸疏俱釋木名從木確與本章無渉

隰有杞桋

梀葉如柞皮厚而白其木理赤者爲赤梀一名桋白者爲梀其木皆堅韌今人以爲車轂

爾雅云桋赤梀白者梀郭雲樹葉細而岐鋭皮理錯戾好叢生山中中爲車輞白梀葉圓而岐爲大木邢云梀赤者名桋白者卽名梀某氏曰其色𨿽異爲名卽同鄭云桋赤梀白者梀俗呼斥木叢生可作籓籬大者任車輞【梀山厄反】江河間梀可作鞍

榛楛濟濟

楛其形【一作莖】似荊而赤莖【一作葉】似蓍上黨人織【一作蔑】以爲斗筥箱器又揉【一作屈】以爲釵故上黨人調問婦人欲買赭否曰竈下自有黃土問買釵否曰山中自有楛

禹貢云荊州貢楛注雲中矢榦出云夢之澤爾雅翼楛堪爲矢其莖似荊而赤其葉如蓍古者楛矢則石爲之弩說者以榛可爲防爲文事楛可爲矢爲武事是蓋不然夫榛楛皆用之武事說文榛木也一日菆也菆蓋矢之善者春秋傳所謂致師者左射以菆是也若楛則爲矢甚明周世修后稷公劉之業而申以百福幹祿皆文事也然不可無武備故瑟彼玉瓚以下述文治之美而首章言武備也周語曰夫旱麓之榛楛殖故君子得以易樂幹祿焉若夫山林匱竭林鹿散亡藪澤肆竭民力凋盡田疇荒蕪資用乏匱君子將險哀之不暇而何易樂之有是先有險哀之備而後可以及易樂也顏監曰楛木堪爲箭笴今豳以北皆用之土俗呼其木爲楛子有隼集於陳庭而死楛矢貫之石砮其長尺有咫問諸仲尼仲尼曰隼來逺矣此肅愼氏之矢也昔武王伐商封異姓以逺方之職貢使無忘服故以楛矢封陳使求諸故府果得之夏書荊州之貢礪砥砮丹惟箘簵楛則夫楛矢石砮者中州職貢之常也今仲尼獨以逺方之貢爲驗豈三代之際職貢不同或者不妨中國自有之特其長有咫者爲肅愼之物歟

其灌其栵

栵栭葉如楡也木理堅韌而赤可爲車轅

爾雅云栵栭郭注樹似槲而庳小子如細栗【一作粟】可食今江東亦呼爲栭栗【一作粟】鄭注栵栭【音例而】茅栗也內則云芝栭蔆椇鄭氏云人君燕食所加庶羞也通誌云橡實之類極多有似防而小者大小有三四種爾雅所謂栵栭是也注云子如細防江東人亦呼爲栭防今俗謂之爲茅防猴防柯防皆其類也

按栭亦栗屬故可作人君庶羞必當以漁仲之說爲正向坊刻爾雅云子如細粟江東呼爲栭粟俱從米不從木誤矣

其檉其椐

檉河栁生水旁皮正赤如絳一名雨師枝葉似松椐樻節中腫可作杖以扶老今靈壽是也今人以爲馬鞭及杖農共北山甚有之

檉爾雅云檉河栁郭注今河旁赤莖小楊鄭注殷檉也生水畔其葉經冬變紅爾雅翼檉葉細如絲婀娜可愛天之將雨檉先起气以應之故一名雨師而字從聖字說曰知雨而應與於天道木性𨿽仁聖矣猶未離夫木也小木旣聖矣仁不足以名之音赬則赤之貞也神降而爲赤云檉非獨能知雨亦能負霜雪大寒不雕有異余栁詩皇矣云作之屏之其菑其翳修之平之其灌其栵啟之辟之其檉其椐攘之剔之其檿其柘蓋文王之養材於山林日就繁茂故其始而屏除之也始於已死之菑翳而及於龎雜之灌栵又及於檉椐之小材又不得已而及於檿柘之良木以明艸木逾茂則始之所愛者不能並育以漸去焉故其卒至於柞棫斯拔松柏斯兌也然則檉亦良木矣漢書鄯善國多檉栁段成式云赤白檉出涼州大者爲炭復入灰汁可以煮銅南都賦注檉似柏而香今檉中有脂號檉乳本艸衍義云人謂三春栁以其一年三秀也花肉紅色成細穗河西者戎人取滑枝爲鞭通誌云檉曰河栁曰雨師曰春栁本艸謂之赤檉木以其材赤故也大槪松杉之類而意態似栁故謂之檉栁其材可捲爲盤合又曰檴落郭云可以爲桮器素此赤檉也又有一種名赤楊又名水楊與此相似而植之水邊其葉經秋盡紅人多植於門巷杜詩赬檉曉夜希卽此也

椐爾雅云椐樻郭注腫節可以爲杖鄭注按此木似藤節目相對今人以爲杖甚奇爾雅翼云椐樻也艸木疏云節腫似扶老卽今靈壽是也今人以爲馬鞭漢書孔光傳賜靈壽杖孟康曰扶老杖師古曰木似竹有枝節長不過八九尺圍三四寸自然有合杖制不須削治也山海經云廣都之野靈壽實華王粲頌云寄榦堅正不待矯揉陳藏器云生劍南山谷圓長皮紫作杖令人延年益壽

柞棫拔矣

柞棫三蒼說棫卽柞也其材理全白無赤心者爲白桵直理易破可爲犢車軸【一作犢車輻】又可爲矛防鎩【一作矜】

爾雅云棫白桵郭注小木叢生有刺實如耳璫紫赤可啖鄭注卽山柘也爾雅翼柞生南方葉細而密今人爲梳用之詩雅道柞爲尢多方周之興大姒夢商之庭產棘小子取周庭之梓植之於闕間梓化爲松柏柞棫覺驚以告文王文王曰勿言冬日之陽夏日之陰不召而物自來以爲宗周興王之兆故詩曰帝省其山柞棫斯拔松柏斯兌帝作邦作對自太伯王季未必不謂此也又述文王之事曰柞棫拔矣山木多矣而獨言柞棫蓋柞民之所燎且至於聳拔則其餘可知也齊民要術稱柞斫去尋生料理還復蓋良木之易成者然亦非人力料理有不可復此以見太王之勤也又言柞宜種於山阜之曲十年中椽二十年中屋樽柴在外然則爲利亦博矣通誌柞木曰棫曰栩曰杼爾雅云栩杼詩析其柞薪又曰柞棫斯拔陸璣云三蒼云棫卽柞也其葉繁茂其木堅韌有刺今人以爲梳亦可以爲車軸嚴粲云柞櫟也卽唐風鴇羽所謂栩也

據陸氏釋柞棫與唐風集於苞栩之栩秦風山有苞櫟之櫟一物也秦人謂柞爲櫟徐州人謂櫟爲栩不過方言或異耳嚴華谷亦云然但鄭漁仲謂栩杼爲柞謂櫟爲槲別是一種本艸又以槲櫟稍有差別朱子解柞云枝長葉盛叢生有刺卻與櫟葉如栗葉者不同況柞十年中椽二十年中屋而朱子解棫云小木叢生有刺何相去之遠耶可見棫是小木所謂無赤心實如耳璫者是也柞栩櫟是大木所謂栗屬樹大蔽牛者是也但鄭氏認棫是山柘恐未必然

陸氏詩疏廣要卷上之下﹤經部﹐詩類﹐陸氏詩疏廣要﹥

欽定四庫全書

陸氏詩疏廣要卷下之上吳

陸璣撰

釋鳥

明毛晉廣要關闗雎鳩

雎鳩大小如鳩【一作鴟誤】深目目上骨露出幽州人謂之鷲禽經云王雎雎鳩魚鷹也亦曰白鷖亦曰白鷢張華注云毛詩曰王雎摯而有別多子江表人呼以爲魚鷹雌雄相愛不同居處詩之國風始闗雎也爾雅云雎鳩王雎郭璞注曰雕類今江東呼之爲雕好在江渚山邊食魚韓詩說雎防貞潔愼匹以聲相求隠蔽乎無人之處徐虫魚圖云雎鳩常在河洲之上爲儔偶更不移處俗云雎鳩交則雙翔別則立而異處朱子語錄狀如鳩差小而長常是雌雄兩兩相隨不相失然亦不曾相近須隔丈來地陰陽自然變化論雎鳩不再匹淮南子闗雎興於鳥君子美之爲其雌雄之不乖居也鹿鳴興於獸君子大之取其見食而相呼也埤雅云通習水又善捕魚風土記云或說雎鳩爲白鷢白鷢鸇屬於義無取蓋蒼鷃大如白鷢而色蒼其鳴戛和順又遊於水而息於洲常只不雙鄭漁仲云雎鳩王雎鳬類多在水邊尾有一防白故雄云白鷢舊說雕類誤矣嚴華谷云左傳郯子五鳩備見詩經雎鳩氏司馬此詩是也祝鳩氏司徒鵓鳩也四牡嘉魚之鵻是也鳲鳩氏司空布谷也曹風之鳲鳩是也爽鳩氏司寇大明之鷹是也鶻鳩氏司事鷽鳩也非斑鳩小宛之鳴鳩與氓食桑葚之鳩是也按爾雅釋鳥又云鳥白鷢是與雎鳩同類而異種者也不知雄許愼何皆曰白鷢範鄭諸家辧之甚詳或謂王雎雎鳩是二鳥則與經傳相乖余未敢遽信

黃鳥於飛

黃鳥黃鸝畱也或謂之黃栗畱幽州人謂之黃鸎或謂之黃鳥一名倉庚一名商庚一名鵹黃一名楚雀齊人謂之摶黍闗西謂之黃鳥一作鸝黃當葚熟時來在桑間故里語曰黃栗畱看我麥黃葚熟不亦是應節趨時之鳥也或謂之黃袍

爾雅皇黃鳥又云倉庚商庚又云鵹黃楚雀又云倉庚鵹黃也郭注云俗呼黃離畱亦名摶黍其色鵹黑而黃因以名云鄭注云黃鸎也一名倉庚一名商庚一名鵹黃一名楚雀一名摶黍一名黃離畱陸璣云常以葚熟時來故里語曰黃栗畱看我麥黃椹熟不故又名黃栗畱禽經倉鶊黧黃黃鳥也亦曰楚雀亦曰商庚夏候也張注今謂之黃鶯黃鸝是也野民曰黃栗畱語聲轉耳其色黧黑而黃故名黧黃詩云黃鳥以色呼也北人呼爲楚雀此鳥鳴時事方興婦以爲候說文離黃倉庚也鳴則蠶生禮記曰仲春之月倉庚鳴格物總論云鸎黑尾嘴尖紅腳靑徧身甘艸黃色羽及尾有黑毛相間三四月鳴聲音圓滑埤雅倉庚鳴於仲春其羽之鮮明在夏韓子曰以鳥鳴春以虫鳴秋以鳥鳴春若黃鳥之類其善鳴者也爾雅翼倉庚黃鳥而黑章齊人謂之摶黍秦人謂之黃流離幽冀謂之黃鳥一名黃鸝畱或謂之黃栗流一名黃鸎二月而鳴夏小正云二月有鳴倉庚防者績之候倉庚者蠶之候詩鳥鳴嚶嚶按禽經稱鸎鳴嚶嚶則詩所言鳥殆謂此故後人皆以鸎名之此鳥之性好雙飛故鸝字從麗又曰鸝必匹飛防必單棲出谷遷喬之事未見其驗今荊州每至冬月於田畝中得土堅圓如卵者輒取以賣破之則鸎在其中無復毛羽蓋以土自裹伏而土堅勁候春始生羽破土而出然則出谷遷喬之事恐當似此矣

流離之子

流離梟也自闗而西謂梟爲流離其子適長大還食其母故張奐云鶹鷅食母許愼云梟不孝鳥是也

爾雅鳥少美長醜爲鶹鷅邢疏鳥之少爲子者美長食母而醜其名爲鶹鷅郭云鶹鷅猶畱離謂之子者按詩邶風雲瑣兮尾兮流離之子是也流與鶹同詩攷亦作畱離之子鄭注云鶹鷅猶流離也禽經梟鴟害母張注梟在巢母哺之羽翼成啄母自翔去也毛傳流離鳥也少好長醜正義曰流與鶹蓋古今之字爾雅離或作栗埤雅北山錄曰烏反哺梟反噬蓋逆順之習也聽聲考詳篇云鶴聲宜學仙雉聲宜習武烏聲宜習毉雁聲宜習卜筮鵲聲宜習工巧梟聲宜習符咒西方之書曰如土梟等附塊爲兒名之曰土梟蓋取諸此傳曰甑瓦可以令梟寂又曰梟避星名鵲違嵗子爾雅翼劉子曰炎州有鳥其名曰梟傴伏其子百日而長羽翼旣成食母而飛蓋稍長從母索食母無以應於是而死古者天子常以春解祠祠黃帝用梟破獍梟不孝之鳥破獍食父之獸黃帝欲絕其類使百吏祠皆用之至漢武時亦令祠官領之如其方而漢使東郡送梟五月五日作梟羹以賜百官淮南子鼓造辟兵壽盡五月之望許叔重曰鼓造蓋謂梟一曰蝦蟆今世人五月作梟羮亦作蝦蟆羮是食梟之驗也博之采有梟者博兼行惡道故以梟爲采亦梟得之儁故猛將謂之梟將也土梟穴土以居故曰土梟而荊楚嵗時記稱鴝鵒爲土梟說者乃因謂鸜鵒來巢者又云鸜鵒穴居誤矣梟今人養以致鳥後漢五行志稱眾鳥之性見非常斑駁好聚觀之至於小爵希見梟者防見尢聚

弋鳧與雁

鳧大小如鴨靑色卑腳短喙水鳥之謹願者也

鳧爾雅云鸍沈鳧郭注云似鴨而小長尾背上有文今江東呼爲鸍鄭注云似鶩而小尾白俗呼水防好沒故曰沈鳧禽經曰鳧鶩之雜張注鳧鶩鴨屬色不純正故曰雜矣埤雅云鳧雁常以晨飛故雞鳴篇云弋鳧與雁賦曰晨鳧旦至此之謂也卜居云將泛泛若水中之鳧與波上下偸以全吾軀乎蓋沈鳧善沒而又容與與波上下故防之散人慕焉莊子曰鳧脛𨿽短續之則憂鶴脛𨿽長斷之則悲博雅云鳧鶩【古鴨字】也爾雅翼云唐陸龜蒙稱冬十月視獲於甫田夜間往往聞有聲類防雨而疾至者一夕凡數四明訊其甿曰鳧鷖也其曹蔽天而來蓋當田之禾必竭其穗而後去江之南不能弋羅常藥而得之�塗枝叢植於陂一中千萬膠而不飛然則江東蓋未嘗弋也然聞今江南大陂湖中其誘鳧者亦皆以网植兩表於水相去甚近中网焉以舟自前驅而逐之率一獲千百輩則又與龜蒙說異矣鳧所在必賊粱食古之人亦養之鄒穆公有令食鳧雁必以粃無得以粟於是倉無粃而求易於民二石粟而得一石粃故郭氏解方言稱江東有小鳧其多無數俗謂之冠鳧善飛王充論衡曰日月一日一夜行二萬六千里與鳧飛相類故王喬以上方所賜舄假形於鳧自葉朝京師焉吳地誌曰石首魚至秋化爲冠鳧鳧頭中有石也方言曰野鳧甚小而好沒水中者南楚之外謂之鸊鶙說苑魏文侯嗜晨鳧南越志有松鳧棲息松間周書王防鳧羽爲旌漢佽飛在上苑中結繒繳弋鳧雁嵗萬頭

雁夏小正云正月雁北鄕鄕者何也鄕其居也九月遰鴻雁遰往也猶曰傳其驛舍云爾非其居也禽經云雁一名翁雞一名�鶉一名防又云鳱以水言自北而南�以山言自南而北張華注云鳱音雁隨陽鳥也冬適南方集於江幹之上故字從幹�亦音雁中春寒盡雁始北向燕代尙寒猶集於山陸岸谷之間故字從厈博雅云【音加一音哥】鵝倉鳫【古雁字】也方言云自闗而西謂之鵝南楚之外謂之鵝或謂之鶬埤雅云周禮曰雁宜麥又六摰大夫執雁以知保身又欲有去就之義而不失其常故執雁也雁夜泊洲渚令雁奴圍而警察飛則銜蘆而翔以避繒繳有逺害之道非特取其有去就之義而已雁行斜步側身故莊子謂士成綺雁行避影而問老子一名朱鳥法言曰能來能往者朱鳥之謂歟本艸唐本注云雁爲陽鳥冬則南翔夏則北䢐時當春夏則孶育於北與燕相反燕來則雁往燕往則雁來故禮云秋鴻雁來春鳥至衍義曰雁人多不食者謂其知陰陽之升降分長少之行序世或謂之天厭亦道家之一說爾唐注云雁爲陽鳥其義未盡玆蓋得中和之气熱則卽北寒則卽南以就和气所以爲禮幣者一取其信一取其和昏禮云下達納采用雁執雁請問名納吉用雁請期用雁又云摯不用死故詩曰噰噰鳴雁言用生者也古今注云雁自河北渡江瘦瘠能髙飛不畏繒繳江南饒沃每至還河北體肥不能髙飛嘗銜蘆長數寸以防防周書曰白露之日鴻雁來鴻雁不來逺人背畔小寒之日雁北鄕雁不北鄕民不懷至物類相感志云大曰鴻小曰雁夜宿洲中鴻在內雁在外逐更警避備狐與人之捕已山海經云雁門山雁出其間在髙栁北舊說鴻雁南翔不過衡山今衡山之旁有峯曰回雁蓋南地極燠人罕識雪者故雁望衡山而止爾雅翼雁鴻雁乃一物爾初無其別至詩注乃云大曰鴻小曰雁雁曷爲有小者按淮南鴻烈云雁乃兩來仲秋鴻雁來季秋候雁來候雁比於鴻雁而小故說詩推雁爲鴻雁而別以此爲雁也今北方有白雁似鴻而小色白秋深乃來來則霜降河北爲之霜信蓋曰霜降五日而鴻雁來寒露五日而候雁來候雁之來在霜降前十日所以謂之霜信也古者執贄𨿽用鴻雁然當亦通用此小者故春秋曹伯陽好田弋曹鄙人公孫疆獲白雁獻之漢武帝太子昏得白雁於上林以爲防卽此物也今月令及周書乃不復有鴻雁候雁之別月令則云八月鴻雁來九月鴻雁來賔周書則曰白露之日鴻雁來寒露之日又來旣是一種何得前後不齊如此似不應耳許叔重注二雁則以爲仲秋時候之雁從北漢中來過周雒南去至彭蠡季秋時候之雁從北漢中來南之彭蠡以爲八月來者其父母也是月來者蓋其子也羽翼穉弱故在後耳而賔字讀屬下句謂之賔雀不取來賔之義今淮南子乃並作候雁此當有所據詩緝曹氏曰鴻雁之趾連蹄不能握木故易以鴻漸於木爲失所不安之象書以彭蠡旣瀦陽鳥攸居爲得其所爾雅云鳧雁醜其足蹼其踵企邢疏雲鳧水鳥也雁陽鳥也蹼猶蹼屬相著之謂也踵腳跟也鳧雁之類腳指間有幕蹼屬相著飛則伸其腳跟企直也埤雅云弱弓微矢乘風振之曰弋故楚人好以弱弓微矢加之歸雁之上

按鴻雁非二物羅氏辯之甚悉元恪豈亦以爲然故前篇釋鴻此篇止釋鳧不又釋雁耶但云純白似鶴似別一種意卽所謂霜信杜子美詩云故國霜前白雁來者是也若據今白露南翔之雁其色俱竊竊黃與鵝相似從無白者攷之諸儒傳疏頗合因詳錄以備考

肅肅鴇羽

鴇鳥似雁而虎文連蹄性不樹止樹止則爲苦故以諭君子從徵役爲危苦也

埤雅郭璞曰鴇似雁無後指毛有豹文一名獨豹易林曰文山鴻豹肥腯多脂蓋言此也閩諺曰鴇無舌兔無脾段氏云鴇鴨亦齝爾雅翼鴇者今之獨豹也以鴇爲豹聲之訛耳鴇亦水鳥似雁而無後指上林賦曰鴻鷫鵠鴇鴐鵝屬玉交精旋目煩鶩庸渠箴疵防盧羣浮乎其上是也鴇羽之詩言君子下從徵役不得養其父母以諭鴇之集於苞栩苞棘苞桑蓋水鳥而木棲旣失其常又無後指尢非托於木者可謂不得其所矣段成式云鴇遇鷙鳥能激糞禦之糞著毛悉脫今雕之毛能落眾羽然其鷙烈足以服羽族此類之可推者鴇乃水鳥不以埶稱而鷙鳥爲之落羽此類之不可推者朱子曰鴇似雁而大無後趾陳氏曰其羽急疾孔氏曰鴇羽連蹄樹立則爲苦禮曰雞肝雁腎鴇奧鹿胃鄭云奧脾也說文曰鴇相次也從匕從十蓋鴇性羣居如雁自然有行列故從�詩故曰鴇行

鴆彼飛隼

隼鷂屬也齊人謂之擊徵【擊一作鷙】或謂之題肩【一作眉】或謂之雀鷹春化爲布谷者是也此屬數種皆爲隼

爾雅云鷹隼醜其飛也翚郭注云鼓翅翚翚然疾鄭注云翚猶揮也謂鼓翅揮疾韋昭云隼今之鶚李善云鷙擊之鳥通呼曰隼禽經云鷹好峙隼好翔鳧好沒鷗好浮又云鳥之小而鷙者皆曰隼大而鷙者皆曰鳩又云鷹以膺之鶻以搰之隼以尹之埤雅云鷹之搏噬不能無失獨隼爲有準故於文從水從隼司常曰鳥隼爲旟蓋鳥鳳也畫鳳以象其徳畫隼以象其威化書曰烏反哺仁也隼憫胎義也蓋隼之擊物遇懷胎者輒釋不戮也考異郵云陰陽气貪故題肩擊宋均云題肩有爪芒爲陰中陽故擊殺之

按月令仲春之節鷹化爲鳩仲秋之節鳩復化爲鷹列子云鷂之爲鸇鸇之爲布谷布谷久復爲鷂淮南子曰鶉化爲鸇鸇化爲布谷布谷復爲鷂據此疏又云隼化爲布谷可見鷹隼鶉鸇鳩鷂布谷晨風諸鳥總順節令以變形故爾雅曰屬曰醜

值其鷺羽【坊刻振鷺於飛誤】

鷺水鳥也好而潔白故汶陽謂之白鳥齊魯之間謂之舂鉏遼東樂浪吳人皆謂之白鷺大小如防靑腳髙尺七八寸尾如鷹尾喙長三寸頭上有毛十數枚長尺餘毿毿然與眾毛異甚好將欲取魚時則弭之今吳人亦養焉好羣飛鳴楚威王時有朱鷺合防飛翔而來舞則復有赤者舊鼓吹朱鷺曲是也然則鳥名白鷺赤者少耳此舞所持持其白羽也

爾雅鷺舂鉏邢疏云鷺一名舂鉏郭云白鷺也頭翅背上皆有長翰毛今江東人取以爲睫防名之曰白鷺縗詩陳風雲值其鷺羽鄭注云亦曰鷺鶿禽經云鷴鷺之潔又云寀寮雝雝鴻儀鷺序張注鷺白鷺也小不逾大飛有次序百官縉紳之象詩以振鷺比百寮雍容諭朝美埤雅鷺步於淺水好自低昻故曰舂鋤也鷺色雪白頂上有絲毿毿然長尺餘欲取魚則弭之禽經曰鷺啄則絲偃鷹捕則角弭藏殺機也靑腳喜翹髙尺七八寸善蹙捕魚又其翔集必舞而後下每至水面數尺則必低曲少盤其埶與飛之時徑起特異蓋其天性舞而後下故詩於鷺於下曰醉言舞鷺於飛曰醉言歸也禽經曰鸘好霜鷺好露字從露省以此亦或謂之白露今人畜之極有馴擾者每至白露降日則定飛而去俗說雄雌相盼則產陰陽自然變化論曰鷺目成而受胎鶴影接而懷卵鴛鴦交頸野鵲傳枝物固有是哉鷺白鳥也故詩言白鳥翯翯以美文王之徳爾雅翼雲鷺水鳥潔白而善爲容江東人取毛爲接防名白鷺縗亦曰白鷺簑或以紅鶴毛間之隋樂志云建鼓商世所作又棲翔鷺於其上不知何代所加或曰鵠也取其聲而逺聞或曰白鷺鼓精也或曰皆非也振振鷺鷺於飛鼓咽咽醉言歸言古之君子悲周道之衰頌聲之息飾鼓以鷺存其風流未知孰是隋志之說云爾考按梓人之職臝者羽者鱗者以爲筍簴蓋振古如此則所謂建鼓之鷺安知非商世所有陳風亦曰坎其擊鼓宛丘之下無冬無夏值其鷺羽坎其擊缶宛丘之道無冬無夏值其鷺翿翿或爲纛羽爲翿皆筍簴之所懸則鼓之上有鷺舊矣說詩者乃以鷺爲舞者之翳而訓值爲持不知值者蓋植立之義又曰振鷺於飛於彼西雝大雅論鐘鼓必於辟雝之地春秋傳則云西辟樂備是辟雝西辟西雝皆樂器之所在也大射儀建鼓在阼階西南書亦云大貝鼖鼓在西房則西雝振鷺之飛爲鼓上之鷺明矣鼓常在西振鷺在鼓之上有飛之象耳又說者以鷺爲鼓精古今樂錄云吳王夫差時有雙鷺飛出鼓中而大云故有是名猶防稽雷門之鼓相傳有鶴飛入其中鼓鳴聞洛陽後破鼓鶴遂飛去亦其類也後世有鼓吹曲亦以朱鷺爲首或言朱鷺是漢曲說樂府者亦以爲因飾鼓以鷺而爲曲之名此則非也飾鼓以鷺而不朱朱自因瑞耳禽經曰朱鳶不攫肉朱鷺不吞鯉

按鷺一名屬玉屬玉乃是水鳥漢武以之名觀云可以厭火恐亦非鷺姑存疑以俟博識者

維鵜在梁

鵜水鳥形如鶚而極大喙長尺餘直而廣口中正赤頷下胡大如數升囊好羣飛若小澤中有魚便羣共抒水滿其胡而棄之令水竭盡魚在陸地乃共食之故曰淘河

爾雅鵜鴮鸅郭注今之鵜鶘也好羣飛沈水食魚故名洿澤俗呼之爲淘河禽經曰淘河在岸則魚沒沸河在岸則魚出又云鵜志在水防志在木張注鵜鶘水鳥也似鶚而大喙長尺餘頷下有胡如大囊受數升湖中取水以聚羣魚候其竭涸奄取食之一名淘河詩曰維鵜在梁志在水也本艸鵜鶘鳥如蒼鵝頤下有皮袋容一二升物展縮由袋中盛水以養魚一名淘河身是水沬惟胸前有兩塊肉如拳云防爲人竊肉入河化爲此鳥今猶有肉因名淘河鄭云鵜鴣咮喙也言愛其觜埤雅淮南子云鵜鶘飲水數斗而不足鱣鮪入口若露而死蓋魚生水中而口不納水也莊子曰魚不畏网而畏鵜鶘言鵜以智力取魚故魚不畏网而畏之也詩曰維鵜在梁不濡其翼維鵜在梁不濡其咮蓋鵜性羣飛沈水食魚若遇小澤有魚便各以胡去水令水竭魚露乃共食之故號淘河洿澤則濡其咮翼宜矣今反取飽於梁不濡其翼非特不濡其翼且又不濡其咮故詩以刺小人不食其力無功而受祿也山海經云憲期之山多鵜鶘如鴛鴦而人足其鳴自呼前漢志鵜鶘集昌邑王殿下劉向以爲水鳥色靑靑祥也

鳲鳩在桑

鳲鳩鴶鵴今梁宋之間謂布谷爲鴶鵴一名擊谷一名桑鳩按鳲鳩有均一之徳飼其子旦從上而下從下而上平均如一

禽經云鳲鳩戴勝布谷也亦曰鴶鵴亦曰獲谷春耕也張華注雄曰鳲鳩戴勝生樹穴中不巢生爾雅曰鴔戴鵀鵀卽首上勝也頭上尾起故曰戴勝而農事方起此鳥飛鳴於桑間云五穀可布種也故曰布谷月令曰戴勝降於桑一名桑鳩仲春鷹所化也此鳥鳴時耕事方作農人以爲爾雅云鳲鳩鴶鵴郭注云今之布谷也江東呼爲獲谷邢疏云左傳鳲鳩氏司空也詩召南維鵲有巢維鳩居之皆謂此也埤蒼云鴶鵴方言云戴勝謝氏云布谷也按戴勝自生穴中不巢生而方言云戴勝非也鄭注云卽布谷也一名桑鳩一名擊谷江東呼爲獲谷禮記謂之鳴鳩埤雅云鳲鳩稭鞠一名摶黍今之布谷江東呼爲郭公不自爲巢居鵲之成巢周官羅氏中春獻鳩以養國老者鳩性不噎食之且復助气故也續禮儀志曰仲秋按戶校年老者授之以杖其端刻鳩形鳩者不噎之鳥也禽經一鳥曰隹二鳥曰雔三鳥曰朋四鳥曰乘五鳥曰雇六鳥曰鶂七鳥曰�八鳥曰鸞九鳥曰鳩十鳥曰鳩字從九以此馮衍逐婦書曰口如布谷言其多聲也爾雅翼云鳲鳩又呼撥谷似鷂長尾牝牡飛鳴翼相摩拂月令云鳴鳩拂其羽是也取其骨佩之宜夫婦夏小正云正月鷹則爲鳩五月鳩爲鷹月令仲春鷹化爲鳩其目猶如鷹許叔重曰鷹化爲鳩喙正直不鷙搏也一說鳩蓋一巢而九鳥者詩曰鳲鳩在桑其子七兮又曰�鷜布谷好鳴之鳥故謂之鳴鳩月令所謂鳴鳩拂羽者今布谷爲然小宛之詩曰宛彼鳴鳩翰飛戾天今鳩四時有子鴿每月有子

按爾雅釋鳥又云鴔戴鵀郭璞云今亦呼爲戴勝李巡云戴勝一名鴔明乎戴勝非鳲鳩矣不知禽經何無分別邢昺辯之甚詳但邢氏謂與鵲巢之鳩同而歐陽氏又謂別是一種豈更有所據耶至李氏以爲鴝鵒嚴氏以爲擊正其謬甚矣

鴟鴞鴟鴞

鴟鴞似黃雀而小其喙尖如錐取茅莠爲巢以麻紩之如刺襪然縣著樹枝或一房或二房幽州人謂之鸋鴂或曰巧婦或曰女匠闗東謂之工雀或謂之過羸闗西謂之桑飛或謂之襪雀或曰巧女

爾雅鴟鴞鸋鴂邢疏舍人曰防鴞一名鸋鴂郭云防類詩豳風雲鴟鴞毛傳云防鴞鸋鴂先儒皆以爲今之巧婦郭注此云防又注方言云鸋鴂防鴞鴟屬非此小雀明矣是與先儒意異也今爾雅以郭氏爲宗且依郭氏埤雅先儒以爲鴟鴞卽今巧婦郭注爾雅獨云防類則璞與先儒異意以詩與爾雅考之宜如璞義蓋爾雅言防鴞鸋鴂繼云狂茅防怪鴟梟防則防鴞宜亦防類賈誼所謂鸞鳳伏竄防鴞翺翔是也詩曰鴟鴞鴟鴞旣取我子無毀我室則其語似戒鴟鴞之詞正如黃鳥之詩非鴟鴞自道也防賢云鴟鴞惜功愛子及室誤矣其二章曰迨天之未陰雨徹彼桑土綢繆牖戶迨天之未陰雨及其閒暇之譬也徹彼桑土綢繆牖戶明其政刑之譬也孔子曰爲此詩者其知道乎及其國家閒暇明其政刑孰敢侮之爲是故也東萊呂氏曰鸋鴂防鴞之別名郭景純陸農師所解皆得之方言云自闗而東謂桑飛曰鸋鴂此乃陸璣疏所謂巧婦似黃雀而小其名偶與鴟鴞之別名同與爾雅之所載實兩物也毛鄭誤指以解詩歐陽氏𨿽知其失乃並與爾雅非之蓋未攷郭景純之注耳朱注云鴟鴞鵂鶹惡鳥攫鳥子而食者也藍田呂氏曰惡聲之鷙鳥也有鴞萃止翩彼飛鴞爲梟爲防蓋梟之類也華谷嚴氏曰防鴞喜破鳥巢而食其子山陰陸氏曰防鵂一名只狐鴞服車之類爾雅又云鵅鵋防注今江東呼爲鵂鶹爲鵋欺亦謂之鴝鵅又云怪鴟注卽防鵂也見廣雅今江東通呼此屬爲怪鳥莊子云鵂鶹夜撮蚤察毫末晝出瞑目不見丘山言殊性也博物志云鵂鶹一名鵄鵂晝日無見夜則目至明人截爪甲棄露地此鳥夜至人家拾取爪視之則知吉凶輒便鳴其家有殃本艸云鉤鵅入城城空入宅宅空怪鳥也又有鵂鶹亦是其微小而黃夜能食人手爪知人吉凶纂文曰鵂鶹夜能食蚤虱蚤爪音相近俗人云拾人棄爪相吉凶妄說也淮南萬畢術曰鵄鵂致鳥取鵄鵂折其大羽絆其兩足以爲媒張羅其傍則鳥聚矣歐陽氏云今鴞多攫鳥子而食名物疏云鴟鴞名鸋鴂巧婦亦名鸋鴂故先儒多誤以防鴞爲巧婦其實防鴞是鴞類耳衛風流離之子此土梟也陳風有鴞萃止此爾雅之梟防也並非此防鴞朱傳以爲鵂鶹則又誤鵂鶹爾雅謂之鵅鵋防又云怪鴟不得爲防鴞也若巧婦乃周頌之桃虫耳據本艸則鵋防鵂鶹又是二物及鄭氏云鷦鷯生題肩與鴞亦無所出難以管見定其然否韓詩說云防鴞鸋鴂鳥名也防鴞所以愛養其子者適以病之愛憐養其子者謂堅固其窠巢病之者謂不知托於大樹茂枝反敷之葦防風至防折有子則死有卵則破是其病也與荀子所說鳩同楊倞荀子注云鳩鷦鷯也是韓嬰亦以防鴞爲巧婦也按經云旣取我子無毀我室𨿽云比擬之詞其爲惡鳥無疑矣嚴華谷云喜破鳥巢而食其子朱晦庵云攫鳥子而食極合風人之防陸元恪認爲巧婦釋文全非大凡說詩者鳥獸艸木之名固應詳覈亦必得顧母法方解人頤若夫流離之子顯然借惡鳥以斥衞人朱子云流離漂散也謂之何哉

鸛鳴於垤

鸛鸛雀也似鴻而大長頸赤喙白身黑尾翅樹上作巢大如車輪卵如三升杯望見人按其子令伏徑捨去一名負釡一名黑凥一名背竈一名皁裙又泥其巢一傍爲池含水滿之取魚置池中稍稍以食其雛若殺其子則一村致旱災

禽經云鸛仰鳴則晴俯鳴則陰廣雅云背竈皁帔鸛雀也韓詩章句曰鸛水鳥巢居知風穴處知雨天將雨而蟻出壅土鸛鳥見之長鳴而喜本艸衍義云鸛頭無丹項無烏帶身如鶴者是兼不善唳但以喙相擊而鳴多在樓殿上作窠雜俎云江淮謂羣鸛旋飛爲鸛井鸛亦好羣飛陳藏器云人探巢取其子六十里旱能羣飛薄霄激云雲散雨歇其巢中以泥爲池含水滿中養魚及蛇以哺其子自然論云鸛影接而懷卵禽經云覆卵則鸛入水張注雲鸛水鳥也伏卵時數入水冷則不取礜石周卵以助暖气故方術家以鸛巢中礜石爲眞物也埤雅云鸛形狀略如鶴每遇巨石知其下有蛇卽於石前如術士禹步其石阞然而轉南方里人學其法者伺其養雛緣木以蔑絙縛其巢鸛必作法解之乃於木下鋪沙印其足迹而仿學之又泥其巢一傍爲池以石宿水今人謂之鸛石飛則將之取魚置池中稍稍以飼其雛俗說鵲梁蔽形鸛石歸酒又曰礜石溫鸛石涼故能卵不毈水不臭腐也拾遺記曰鸛能聚水巢上故人多聚鸛鳥以攘卻火災爾雅翼云鸛生三子一爲鶴鳩生三子一爲鶚言萬物之相變也易之中孚九二鳴鶴在陰上九翰音登於天說者以爲鸛者別於鶴也震爲鶴陽鳥也防爲鸛陰鳥也鶴感於陽故知夜半鸛感於陰故知風雨鸛生鶴者巽極成震極陰生陽之謂也今人通呼鸛爲鸛鶴

按詩攷異字云雚鳴於垤說文云小爵也想卽爾雅所謂鸛鷒鶝鶔也郭圖贊云鸛鷒之�一名羿應銜鏑矢不著地逢縮手養由不睨此鳥捷勁異常與本章意義不合不知伯厚何據

鴻飛遵渚

鴻鵠羽毛光澤純白似鶴而大長頸肉美如雁又有小鴻大小如鳧色亦白今人直謂鴻也

易曰漸初六鴻漸於幹六二鴻漸於磐九三鴻漸於陸六四鴻漸於木九五鴻漸於陵上九鴻漸於陸禮曰前有車騎則載飛鴻飛鴻則有行列故也載謂合剝皮毛舉之竿首若所謂以鴻脰韜杠者禽經鴻儀鷺序張注鴻雁屬大曰鴻小曰雁飛有行列也聖人皆以鴻鷺之羣擬官師也又云鴻雁愛力遇風迅舉孔雀愛毛遇雨髙止子云鴻飛冥冥弋人何簒焉尸子云鴻鵠之鷇羽翼未合而有四海之心陳琳曰陸陷蘂犀水截輕鴻輕鴻鴻毛也傳曰輕於鴻毛今人試刀劍令發浮轉於水以刃斷之觀其銛鈍水截輕鴻殆類是也博物志曰鴻毛爲囊可以渡江不漏又云鴻鵠千嵗者皆胎產鴻雁大略相以中秋來賔一同也鳴如家鵝二同也進有漸飛有序三同也雁色蒼而鴻色白一異也雁多羣而鴻寡侶二異也毛有粗細形有大小埤雅詩曰鴻飛遵渚公歸無所於女信處鴻飛遵陸公歸不復於女信宿蓋鴻之爲物也其進也有漸其飛有序又其羽可用爲儀君子之道也故此以況周公易曰漸之進也公歸東都則之進也然未至西都故爲不復易曰其羽可用爲儀吉不可亂也鄭箋云鴻大鳥也不宜與鳧鷖之屬飛而循渚以諭周公今與凡人處東都之邑失其所也按鵠小鳥也射者設之以命中鳥小而飛疾故射難中是以中之爲儁似非鴻或云鵠卽是鶴意陸璣所見略同但云鴻肉美如雁似與雁非一物

翩翩者鵻

鵻其今小鳩也一名防鳩幽州人或謂之鷱梁宋之間謂之鵻州人亦然

爾雅云隹其鳺鴀邢疏云舍人曰鵻一名鳺鴀李巡曰今楚鳩也某氏引春秋云祝鳩氏司徒祝鳩卽鵻其鳺鴀者故爲司徒也郭云今防鳩詩曰翩翩者鵻又毛傳云鵻夫不也一宿之鳥鄭箋云一宿者一意於所宿之木又云鳥之謹慤者人皆愛之此是謹慤孝順之鳥也鄭注云亦曰祝鳩今所謂鵓鳩也謹願之鳥其指之之辭鳥之短尾者皆謂之隹惟夫不專名焉故指隹爲夫不也廣雅云鷱鳩也鳩防鳩辟鷱�鳩鵴鳩也埤雅云鵻今鳻鳩一名荊鳩一名楚鳩一名防鳩一名乳鳩一名鵴鳩一名鳩一名防鳩方言曰鳩自闗而西秦漢之間謂之鵴鳩其大者謂之鳻鳩其小者謂之鳩或謂之防鳩或謂之防鳩梁宋之間謂之防鳸鳩性慈孝慤謹故聴聲考詳篇曰雀聲慘毒鳩聲慈念一曰祝鳩或曰鵻與鳲鳩皆壹鳥也故有屍祝之號屍鳩性壹而慈祝鳩性壹而孝故一名屍一名祝今鵻類賦尾皆促故其字從隹說文曰隹鳥之短尾總名也禽經曰拙者莫如鳩巧者莫如鶻爾雅翼云隹鳩孝鳥故少皥氏以爲司徒一名祝鳩又名防鳩似斑鳩而臆無繡采又頭有贅物之拙者不能爲巢才架數枝往往破卵無巢不能居天將雨則逐其雌霽則呼而反之今人辧其聲以爲無屋住云防旣孝鳥故養老之杖仿之漢仲秋之月縣道皆按戶比民年始七十者授之以玉杖杖長尺端以鳩鳥爲飾王子年記少皥時事稱帝子與皇娥泛於海上以桂枝爲表結薰茅爲旌刻玉爲鳩置於表端則鳩杖之起亦逺矣琴操曰舜耕歷山思慕父母見鳩與母俱飛鳴相哺食感思作歌今之靑防禽經曰防上無尋鷚上無常言二鳥之起不過尋丈嵗時記稱四月有鳥如烏鴻先雞而鳴聲云加格加格民此鳥鳴則入田以爲催人犂格也亦一引爾雅烏防卽鵧鳩並摰虞槐賦春宿教農之鳩鳩與扈異又以爲春扈曰鳻鶞主五土宜於水者也則誤矣淮南亦云孟夏之日以熟谷禾鴣鳩長鳴爲帝嵗蓋亦謂此許叔重以爲鴣鳩布谷未知孰是詩緝曰鵻鵓鳩也卽郯子祝鳩氏司徒也鵻一鳥而十四名鵻也隹其也鵓鳩也祝鳩也鳺鴀也鵴鳩也鳩也鵾鳩也楚鳩也鳻鳩也荊鳩也防鳩也鵴鳩也防鳩也左傳杜預注曰祝鳩孝故主於教民

按鳩甚多其名亦紛紛不一如防鳩�鳩防鳸靑防鷱鸊鷱之不可枚舉何嚴氏止云十四名耶但張揖云隹�也惑人甚矣若斑鳩據張華禽經注云班次序也凡哺子朝從上下從下上他鳥皆否其爲鳲鳩無疑矣防人但能辧鳴鳩非班鳩不能辧班鳩是鳲鳩皆泥斑文之斑而不知班列之班也凡鳩皆好鳴故馮衍逐婦書云口如布谷羅氏遂混鳲鳩鳴鳩爲一鳥與陸氏分疏之意甚相矛盾

脊令在原

脊令大如鷃雀長腳長尾尖喙背上靑色腹下白頸下黑如連錢故杜陽人謂之連錢

禽經曰防鴒友悌張注雀屬也爾雅曰防鴒雝渠毛詩曰水鳥也大雀髙尺尖尾長喙頸黑靑色腹下正白飛則鳴行則揺又曰鶺鴒在原兄弟急難鶺鴒共母者飛鳴不相離詩人取以諭兄弟相友之道也博雅�鳽【音形】也埤雅云義訓曰防鴒錢母其頸如錢文其鳴自呼或曰首尾相應飛且鳴者故謂之雝渠渠之言勤也物類相感志曰俗呼雪姑其色蒼白似雪鳴則天當大雪極爲驗矣爾雅翼鶺鴒水鳥唐明皇時有鶺鴒數十集麟徳殿廷木翔棲浹日魏光乘作頌以爲天子友悌之祥詩緝云脊令飛則鳴行則揺在原者是其行時也非在原不見其行故以在原言之脊令行而在原則揺其身首尾相應如兄弟急難相救也世以手足諭兄弟亦謂如左右手之相救一體同气天性自然至親至切之諭也小宛取義在於飛則鳴故曰題彼脊令載飛載鳴此詩取義在於行則揺故曰鶺鴒在原程子以爲脊令首尾相應是也鄭氏以爲水鳥宜在水中在原則失其常處故飛鳴以求其非也今雪姑非水中之鳥若失其常處而飛鳴以求其凡鳥皆然何獨脊令哉

按詩攷作防鴒在原惟石經作脊令今江南洲渚間多有之其狀小如雀輕俊可愛張茂先云髙尺恐誤

鴥彼晨風

晨風一名鸇似鷂靑黃色燕含鉤喙向風揺翅乃因風飛急疾擊鳩鴿燕雀食之

爾雅云晨風鸇邢疏云舍人曰晨風一名鸇摯鳥也郭云鷂屬鄭云似鷂而小禽經云曰鸇張注云晨風也向風揺翅其回迅疾狀類雞色靑搏燕雀食之左傳云若鷹鸇之逐鳥雀列子曰鷂之爲鸇鸇之爲布谷布谷久復爲鷂也孟子所謂爲叢敺爵者鸇禽經曰�好風�惡雨然則謂之晨風可知也已又曰鸇鸇之信不如雁周周之智不如鴻今鸇亦去來有時字從亶又可知矣

鶴鳴於九臯

鶴形狀大如鵝長腳靑黑髙三尺餘赤頂赤目喙長四寸餘多純白亦有蒼色蒼色者人謂之赤頰常夜半鳴淮南子亦云雞知將旦鶴知夜半其鳴髙亮聞八九里雌者聲差下今吳人園囿中及士大夫家皆養之雞鳴時亦鳴

浮丘伯相鶴經云鶴者陽鳥也而遊於陰因金气依火精以自養金數九火數七故稟其純陽也生二年子毛落而黑毛易三年頂赤爲羽翮其七年小變而飛薄雲漢復七年聲應節而晝夜十二時鳴鳴則中律百六十年大變而不食生物故大毛落而茸毛生乃潔白如雪故泥水不能污或卽純黑而緇盡成膏矣復百六十年變止而雌雄相視目睛不轉則有孕千六百年形定飲而不食與鸞鳳同羣胎化而產爲仙人之騏驥矣夫聲聞於天故頂赤食於水故喙長軒於前故後指短棲於陸故足髙而尾凋【一作周】翔於云故毛丰而肉疎且大喉以吐故修頸以納新故天壽不可量所以體無靑黃二色者土木之气內養故不表於外也是以行必依洲嶼止不集林木蓋羽族之淸崇者也玉策紀曰千載之鶴隨時而鳴能翔於霄漢其未千載者終不及於漢也其相曰瘦頭朱頂則衝霄露眼黑睛則逺視隆鼻短喙【一作啄】則少瞑防【故解反又音諧】頰防【得宅反】耳則知時長頸竦身則能鳴鴻翅鴿膺則體輕鳳翼雀尾則善飛龜背鼈腹則伏產軒前垂後則防舞髙脛麄節則足力洪髀纎指則好翹聖人在位則與鳳皇翔於郊甸周易曰鳴鶴在陰其子和之禽經鶴以聲交而孕張注雄鳴上風雌承下風則孕又云露翥則露張華注云露禽鶴也古今注鶴千載變蒼又千載變黑所謂鶴也子野鼓琴鶴來舞露下則鶴鳴也鶴之馴養於家庭者飲露則飛去埤雅鶴性警至八月白露降流於艸上防滴有聲因卽髙鳴相警移徙所宿處慮有變害也蓋鶴體潔白舉則髙至鳴則逺聞性又善警行必依洲嶼止不集林木故詩易以爲君子言行之象禽經曰鶴以怨望防以貪顧雞以嗔睨鴨以怒瞠雀以猜瞿燕以狂防視也鸎以喜轉烏以悲啼鳶以饑鳴鶴以潔唳梟以凶叫鴟以愁嘯鳴也今鶴雌雄相隨如道士步斗履其迹而孕內典曰鶴影生禽經曰鶴愛陰而惡陽雁愛陽而惡陰爾雅翼云鶴一起千里古謂之仙禽以其於物爲壽淮南曰鶴壽千嵗以極其遊繁露曰鶴知夜半鶴水鳥也夜半水位感其生气則喜而鳴所以壽者無死气於中也性好在陰故謂其羽爲陰羽周書曰陰羽鳧旌解者曰鶴鳧羽爲旌也禽經又曰鶴老則聲下而不能髙近而不能尞書又言鶴體無靑黃二色者木土之气內養故不表於外然本艸云鶴有有黃有白有蒼則鶴之老者百六十年則有純白純黑若黃鶴古人常言之又多言鵠鵠卽是鶴音之轉後人以鵠名頗著謂鶴之外別有所謂鵠故埤雅旣釋鶴又釋鵠漢昭時黃鵠下建章宮太液池而歌則名黃鶴神異經鶴國有海鵠衞懿公好鶴齊王使獻鵠於楚如蕙帳空兮夜鶴怨楚辭黃鶴一舉及田饒說魯哀公言黃鵠或爲鶴或爲鵠者甚多以此知鶴之外無別有所謂鵠也古以鶴爲祥故立之華表說文桓亭郵表也一說漢法亭部四角建大木貫以方表名曰桓表又鶴之膝特隆故吳矛骹大者名鶴膝又作詩者以中字平爲寉膝通卦驗云立夏淸風至而鶴鳴玉防記云千嵗之鶴隨時而鳴能登木色純白腦盡成骨其未千嵗者終不集於林也本艸云穆天子傳曰天子至巨搜二氏獻白鶴之血以飲天子血主益气力

余遊焦山徧訪鶴銘杳不可得及過三詔洞之右遇一僧叩之笑指巖下頑石曰在江之涘久爲雷神所擊山中人但云霹石誰識鶴銘耶因與余猿臂而下幸是時水落石出得盤旋縱觀亂石嵯峨字句分裂不可讀張子厚所謂僅存百三十餘言者今不能畱其半矣然其筆法之妙華陽之名具在擬紀其事以析千古之疑而南村田叟先我心因附錄鶴疏之後以備參考○鶴銘華陽眞逸譔上皇山樵鶴壽不知其紀也壬辰嵗得於華亭甲午嵗化於朱方天其未遂吾翔廖廓耶奚奪之遽也廼裹以黃之幣藏玆山之下仙家無隱我故立石旌事篆銘不朽詞曰相此胎禽浮丘著經乃徵前事我傳爾銘余欲無言爾其藏靈雷門去鼓華表畱形義惟彷佛事亦微防爾將何之解化惟寧後蕩洪流前固重扄右割荊門歷下華亭奚集眞侶爾作銘丹陽外仙尉江陰眞宰右刻在鎭江焦山下頑石上潮落方可模相傳爲晉王右軍書惟宋黃睿東觀餘論云爲陶隠居書良是其曰今審定文格字法殊陶景景自號華陽隠居今號眞逸者豈其別號歟又其著眞誥但云己夘嵗而不著年名其他書亦爾今此銘壬辰嵗甲午嵗亦不書年名此又可證云壬辰嵗梁天監十一年也甲午者十三年也按隠居天監七年東遊海嶽權駐防稽永嘉十一年乙未嵗始還茅山其弟子周子良仙去爲之作傳卽十一年十三年正在華陽矣後又有題丹陽尉江陰宰數字當是效陶書故題於石側也王逸少以晉惠帝大安二年癸亥嵗年五十九至穆帝升平五年辛酉嵗卒則成帝咸和九年甲午嵗逸少方年二十三至永和七年辛亥嵗年三十八始去防稽閒居不應二十三嵗已自稱眞逸也又未官於朝及閒居時不在華陽以是考之決非王右軍書也審矣歐陽文忠公以爲不王右軍法而類顏魯公又疑是顧況云道號同又疑王瓚皆非睿字長孺號雲林子邵武人又董逌書跋第六卷

載南陽張舉子厚所記云鶴銘今存於焦山凡文章句讀之可識及防畫之僅存者百三十餘言而所亡失幾五十字計其完書蓋九行行之全者二十五字而首尾不預焉熙寧三年春餘索其逸遺於焦山之陰偶得十二字於亂石間石甚迫隘偃臥其下然後可讀故昔人未之見而世不傳其後又有丹陽外仙江陰眞宰八字與華陽眞逸上皇山樵爲似是眞侶之號今取其可考者次序之如此又董君自書其後云文忠集古錄謂得六百字今以石校之爲行凡十八爲字二十五安得字至六百疑書之誤也余於崖上又得唐人詩詩在貞觀中已列銘後則銘之刻非顧況時可知集古錄豈又並詩系之耶君字彥逺號廣川東平人又國朝鄭枃衍極第二卷

論鶴銘而劉有定釋云潤州圖經以爲王羲之書或曰華陽眞逸顧況號也蔡君謨曰鶴文非逸少字東漢末多善書惟隸最盛至於晉魏之分南北差異鐘王楷法爲世所尙元魏間盡習隸法自隋平陳中國多以楷隸相參鶴文有隸筆當是隋代書曹士冕曰焦山鶴銘筆法之妙爲書家冠冕前輩慕其字而不知其人最後雲林子以爲華陽隠居爲陶景及以句曲所刻隠居朱陽館帖參挍然後眾疑釋然其鑑賞可謂精矣以余考之一本山樵下有書字眞宰下有立石二字一本我傳爾銘作出於上眞爾其藏靈作紀爾嵗辰張舉本作丹陽外仙邵亢本作丹陽仙尉又有作丹陽外仙尉者且中間詞句亦多先後不同尙俟拏舟過楊子手自模印以稽其得失之一二可也

宛彼鳴鳩

鶻鳩一名斑鳩似鵓鳩而大鵓鳩色無繡項陰則屏逐其匹晴則呼之語曰天將雨鳩逐婦是也斑鳩項有繡文斑然今雲南鳥大如鳩而黃啼鳴相呼不同集謂金鳥或云黃當爲鳩聲轉故名移也又云鳴鳩一名爽又云是鸇

爾雅云鶌鳩鶻鵃邢疏云春秋左傳云鶻鳩氏司事也杜注云鶻鳩鶻鵃也春來秋去故爲司事卽此鶌鳩也舍人曰鶌鳩一名鶻鵃今之斑鳩孫炎曰鶻鳩一名鳴鳩月令云鳴鳩拂其羽郭云似山鵲而小短尾靑黑色多聲今江東亦呼爲鶻鵃按舊說及廣雅皆云斑鳩非也鄭注云鶻鵃音骨嘲今謂之鸜鵒廣雅謂爲斑鳩誤矣斑鳩鵓鳩也孔疏云毛傳鳴鳩鶻雕陸徳明曰鶻音骨雕涉交反字林作鵃云骨鵃小種鳩也博雅云鶻鵃�鳩也本艸鶻嘲其鳥南北總有似鵲尾短黃色在深林間飛翔不逺北人名鸜�爾雅云鳲鳩似鵲鶻鵃似鵲尾短多聲東京賦云鶻嘲春鳴或呼爲骨雕周書時訓雲谷雨又五日鳴鳩拂其羽鳴鳩不拂其羽國不治兵埤雅云鳴鳩一名鷽鳩莊子所謂蜩與鷽鳩笑之者是也蓋此似山鵲而小釋鳥曰鷽山鵲也故此一名鷽鳩又其短尾靑黑色多聲故此一名鳴鳩也許愼云鳴鳩奮迅其羽直刺上飛數千丈入雲中又鶻鳩性食桑葚然過則醉而傷其性故詩云於嗟鳩兮無食桑葚陸璣云鶻鳩一名斑鳩蓋斑鳩似鵓鳩而大鵓鳩色無繡項陰則屏逐其匹晴則呼之語曰天將雨鳩逐婦者是也斑鳩項有繡文斑然故曰斑鳩則與此鶻鳩全異璣之言非今此鳥喜朝鳴故一曰鶻嘲也凡鳥朝鳴曰嘲夜鳴曰防禽經曰林鳥以朝嘲水鳥以夜防今林棲多朝鳴水宿多夜叫爾雅翼云鶌鳩春來冬去備四時之事故少皥以爲司事之官詩緝曰鳴鳩鶻雕也卽氓詩食葚之鳩郯子所謂鶻鳩氏司事莊子所謂鷽鳩也

按陸疏今雲南以下文義支離不相屬而爾雅禽經諸書從未有名爽者若云是鸇則向風揺翅搏逐鳥雀絕非鳩益明矣又按鳩拙而安鸜鵒剔舌而語師曠辧之甚明而村童牧防皆能識之何鄭氏李氏認爲鸜鵒耶

交交桑扈

桑扈靑雀也好竊人脯肉脂及筩中膏故曰竊脂爾雅桑鳸竊脂邢疏桑鳸一名竊脂郭注云俗謂之靑雀觜曲食肉好盜脂膏因名云鄭詩箋云竊脂肉食陸璣諸儒說竊脂皆謂盜脂膏卽如下云竊竊黃者豈復盜竊黃乎按下篇釋獸云虎竊毛謂之虦貓魋如小熊竊毛而黃竊毛皆謂淺毛竊卽古之淺字但此鳥其色不純竊淺黑也竊藍淺靑也竊黃淺黃也竊丹淺赤也四色皆具則竊脂爲淺白也而諸儒必謂盜竊脂膏者以此經下別云桑鳸與竊竊黃等並列則爲淺白者也春秋九鳸是也此是別一種靑雀好竊脂肉目驗而然詩小雅交交桑扈是也且鄭郭璞陸璣皆當世名儒無容不知竊爲淺義脂爲白色而待後人駮正也後人不達此防妄說異端非也鄭注云按此鳥今謂之蠟觜性甚慧可教色微緑其觜似蠟言淺有脂色此所謂其觜之色也爾雅又云老鳸鴳春鳸鳻鶞夏鳸竊秋鳸竊藍冬鳸竊黃桑鳸竊脂棘鳸竊丹行鳸唶唶宵鳸嘖嘖郭注云老鳸今鴳雀諸鳸皆因其毛色音聲以爲名邢疏李巡云諸鳸別春夏秋冬四時之名唶唶嘖嘖鳥聲也按昭十七年左傳云九鳸爲九農正以此八鳸並上老鳸鴳爲九賈逵注云春鳸鳻鶞相五土之宜趣民耕種者也夏鳸竊趣民耘苖者也秋鳸竊藍趣民收斂者也冬鳸竊黃趣民蓋藏者也棘鳸竊丹爲果驅鳥者也行鳸唶唶晝爲民驅鳥者也宵鳸嘖嘖夜爲農驅獸者也桑鳸竊脂爲蠶驅雀者也老鳸鴳鴳趣民收麥令不得晏起者也舍人樊光注爾雅其言亦與賈同其意皆謂以鳸爲官還令依此諸鳸而動作也然則趣民耕耘及收斂蓋藏其事可得召民使聚而總號令之其爲果驅鳥爲蠶驅雀豈得多置官方使之就果樹入蠶室爲民驅之哉又晝驅鳥夜驅獸不可竟日通宵常在田野溥天之下何以可周且其言不經難可據信也故郭氏及杜預皆不從也埤雅淮南子曰馬不食脂桑鳸不啄粟非廉也桑扈蓋一名而二種釋鳥云桑扈竊脂鳭鷯剖葦此桑扈之一種也蓋對剖葦者言之則竊脂者所謂靑質嘴曲食肉好盜脂膏以其性言也對竊丹者言之則竊脂者所謂素質其翅與領皆鶯然而有文章以其色言也左傳曰九扈爲九農正賈逵樊光云云說者非之以爲入林爲果驅鳥入室爲驅雀晝驅鳥夜驅獸窮日通宵常在田野非先王所以建官之意則亦以誤矣蓋九鳸農桑鳥故先王名官以主農桑之事取其意云耳非謂依此諸扈使之動作也竊脂言淺白固其理也且爾雅主詩言之而小雅桑扈所取者有兩竊脂故爾雅亦兩解也猶之無羊云九十其犉良耜云殺時犉牡爾雅有黑唇犉又有牛七尺爲犉是也詩紀歐陽氏曰彼桑扈食肉之鳥今無肉以食則相與羣飛雜亂循場而爭粟有如國人失其常業而至於窮寡乃相與爭訟而入於岸獄丘氏曰桑扈肉食者今循人之谷場而食粟諭肉食之貪也

按鳥獸異類而同名者甚多拘儒泥而相駮殊爲可笑如夏扈曰竊禽經云竊曰雕乃是搏擊之鳥又山海經云崌有鳥焉如鶚赤身白首其名竊脂絕不相類邢氏謂竊脂爲淺白如竊竊黃之例頗快人意但郭氏陸氏俱云靑雀亦必因其毛色而名得毋與竊藍之秋鳸相混耶若鳭鷯一名剖葦江東人呼爲蘆虎農師亦認爲鳸誤矣

有集維鷮

鷮微小於翟也走而且鳴曰鷮鷮其尾長肉甚美故林慮山下人語曰四足之美有麃兩足之美有鷮麃者似鹿而小

爾雅云鷮雉邢疏云鷮雉者郭云卽鷮雞也長尾走且鳴說文雲長尾雉走鳴乘轝以尾爲防釳著馬頭上山海經女幾山其鳥多白鷮埤雅云辥綜曰雉之健者爲鷮尾長六尺字說曰從喬尾長而走且鳴則其首尾喬如也禽經云火爲鷮亢爲鶴鄭漁仲云鷂雉卽鷮雉也靑質而有五采者

按雉之甚多故爾雅列舉其名但首列鷂雉鷮雉鳪雉鷩雉郭景純認爲四物鄭漁仲認爲二物大相矛盾陸農師從郭氏之說亦釋鷂又釋鷮然味下文秩秩海雉鸐山雉似當以鄭說爲正

又按嚴氏詩緝引陸疏詳略不同豈宋本與今本相傳之誤耶因兩存以備參考鷮是雉中之別名陸璣曰微小於翟走而且鳴音鷮鷮然其色如雌雉尾如雉尾而長其頭上有肉冠冠上藂毛長數寸如雄雉尾角也其肉甚美故林慮山下人語曰四足之美有麃兩足之美有鷮麃者似鹿而小也

鳳皇於飛

鳳雄曰鳳雌曰皇其雛爲鸑鷟或曰鳳皇一名鶠非梧桐不棲非竹實不食非醴泉不飲

大戴禮云羽虫三百六十鳳皇爲之長禽經云鳳雄凰雌亦曰瑞鶠亦曰鸑鷟羽族之君長也爾雅云鶠鳳其雌皇邢疏郭云瑞應鳥雞頭蛇頸燕頷龜背魚尾五彩色髙六尺許說文云神鳥也字從鳥凡聲鳳飛則羣鳥從以萬數故鳳古作朋字山海經曰丹穴之山有鳥焉其狀如鶴五彩而文名曰鳳首文曰徳翼文曰順背文曰義膺文曰仁腹文曰信飲食自歌自舞京房易傳曰鳳凰髙丈二廣雅云鳳皇雄鳴曰卽卽雌鳴曰足足昏鳴曰固常晨鳴曰發明晝鳴曰保長舉鳴曰上翔集鳴曰歸昌翳鳥鸞鳥鷫鷞鸑鷟鴰【音古活切】筩【音動】鵕防廣昌鷦明鳳皇屬也埤雅云鳳神鳥俗呼鳥王王文公曰鳳鳥有文河圖有畫非人爲也舊云鳳皇其翼若干其聲若簫不啄生虫不折生艸不羣居不旅行不罹羅网一說幹臯斷舌則坐歌孔雀拍尾則立舞人勝之也鸞入夜而歌鳳入朝而舞天勝之也爾雅曰鶠鳳其雌皇鳳鳥之美者能君其類雌則美而不大故其雌皇又龍乘雲鳳乘風故謂之鶠鶠偃也眾鳥偃服焉爾雅翼云韓詩外傳曰黃帝卽位宇內和平惟思鳳象召天老而問之天老對曰夫鳳象鴻前而麐後蛇頸而魚尾鸛顙而鴛思龍文而龜背燕頷而雞啄五彩具出東方君子之國翺翔四海之外過昆侖飲底柱濯羽弱水宿丹穴見則天下大安寧又有六九苞之說鴻前者軒也麐後者丰也蛇頸者宛也魚尾者岐也鸛顙者椎也鴛思者張也龍文者致也龜背者隆也燕頷者方也雞喙者鉤也六像頭像天者圓也目像日者明也背像月者偃也翼像風者舒也足像地者方也尾像緯者五色具也九苞口包命者不妄鳴也心合度者進退精也耳聴達者居髙明也舌詘伸者能變聲也彩色光者文彩呈也冠矩朱者南方行也距鋭鉤者武可稱也音激者聲逺聞也腹文戶者不妄納也行鳴曰歸嬉止鳴曰提扶夜鳴曰善哉晨鳴曰賀世飛鳴曰郎都知我者惟黃持竹實來譯其音而附之聲也黃帝使伶倫制十二筩聴鳳鳴其雄鳴爲六雌鳴亦六比黃鐘之宮而皆可以生之是爲律本少皥氏以其鳴合十二律故設鳳鳥氏之官以爲歷正及帝舜之世作簫以象之故簫韶九成鳳凰來儀禽經曰�以鳴鳴鳳鳳以儀儀�儀匹也如衞詩實維我儀是也南思州北甘山壁立千仞有水飛下猿狖不能至鳳皇巢其上彼人呼爲鳳皇山所食亦虫魚遇大風雨或飄墮其雛小者猶如鶴而足差短南人截取其觜謂之鳯皇杯蔡衡對光武凡鳳有五多赤色者乃鳳多黃色者鵷雛多靑色者鸞多紫色者鸑鷟多白色者鵠禽經亦曰靑鳳謂之鶡赤鳳謂之鶉黃鳳謂之鸞白鳳謂之鷫紫鳳謂之鷟說文亦曰五方神鳥東方曰發明南方曰焦明西方曰鷫鷞北方曰幽昌中央曰鳳皇則此五者皆鳳使不足道不至爲怪祥矣而樂葉圖徵說五鳳皆五色爲瑞者一爲孽者四鷫鷞疫之感發明喪之感焦明水之感幽昌旱之感且旣稱爲鳳首翼背膺腹文皆合五常豈應爲孽蓋漢儒旣誇大其辭推鳳爲希世之瑞誇而無驗極而必反則又推之以爲孽反覆無所據皆不足取也至若漢書云凡五色大鳥似鳳者多羽虫之孽是則異鳥之不知名者也遽可鳳之耶淮南子曰三皇鳳至於庭三代鳳至於澤徳彌澆所至彌逺徳彌精所至彌近左傳云鳳鳥氏司曆杜預云鳳知時故以名歷官禮運云鳳以爲畜故鳥不獝元命包云火離爲鳳運斗樞雲天樞得則鳳皇翔斗威儀曰君乘土而王其政太平鳳皇集於林苑樂葉圖徵云五音克諧各得其倫則鳳皇至動聲儀云鎭星不逆行則鳳皇至帝王世紀云國安其主好文則鳳皇翔莊子云鳳帶聖攖仁左智右賢瑞應圖云鳳皇仁鳥王者不刳胎剖卵則至

肇允彼桃虫

桃虫今鷦鷯是也微小於黃雀其雛化而爲雕故俗語鷦鷯生雕

爾雅云桃虫鷦其雌鴱邢疏舍人曰桃虫名鷦其雌名鴱郭云鷦桃雀也俗呼爲巧婦此鷦小鳥而生雕鶚者也詩周頌云肇允彼桃虫鄭注云鴱一名鷦鷯一名鷦一名桃雀俗呼巧婦禽經云鷦巧而危張注鷦桃雀也狀黃雀而小燕人謂之巧婦亦謂之女闗東人呼曰巧雀亦謂之巧女喙尖取茅莠爲巢防以縑麻若紡績爲巢或一房或二房懸於蒲葦之上枝折巢敗巧而不知所托孔疏云毛傳桃虫鷦也鳥之始小終大者箋又言鷦之所爲鳥題肩或曰鴞皆惡聲之鳥定本集注皆云或曰防惡鳥也按月令季冬云徵鳥厲注云徵鳥題肩齊人謂之擊徵或曰鷹然則題肩是鷹之別名與鴞不類鴞自惡聲之鳥鷹非惡聲不得云皆惡聲之鳥也說文云鷦桃虫也郭璞云桃虫巧婦也方言說巧婦之名自闗而東謂之桑飛或謂之工雀或謂之過羸或謂之女匠自關而西謂之桑飛或謂之韈雀郭璞注云卽鷦是也諸儒皆以鷦爲巧婦與題肩又不類也今箋以鷦與題肩及鴞三者爲一其義未詳且言鷦之爲鳥題肩事亦不知所出博雅鷦鸋鴂果驘桑飛女工雀也埤雅說苑曰鷦鷯巢於葦苕系之以發張華鷦鷯賦云翳薈籠是焉遊集飛不飄翔不翕習巢林不過一枝每食不過數粒

按陸疏防鴞一條與鷦鷯甚合故先儒援引多及之馮氏名物疏已詳辧矣

翩彼飛鴞

鴞大如斑鳩綠色惡聲之鳥也入人家凶賈誼所賦鵩鳥是也其肉甚美可爲羮臛又可爲炙漢供禦物各隨其時惟鴞冬夏常施之以其美故也

爾雅梟防郭注土梟鄭注訓狐也日瞑而夜作賈誼所賦鵩鳥是也其肉甚美可爲羮臛又可爲炙漢供禦物說文云梟食母不孝之鳥故冬至捕梟磔之字從鳥首在木上或說卽今伯勞也食母酉陽雜俎云訓胡惡鳥也鳴則後竅應之禽經怪鵩塞耳張注一名休鶹廣雅云江東呼爲怪鳥聞之多禍人惡之掩塞耳矣埤雅鴞大如斑鳩綠色所鳴其民有禍證俗云鴞禍烏也今謂之畫烏蓋聲之誤也肉可爲炙故莊子曰見彈而求鴞炙也詩云翩彼飛鴞集於泮林食我桑黮懷我好音言鴞食桑黮則變而美其色好其音北山錄曰黃鸝亦食桑黮而音美曹氏曰傳云桑椹甘甜防鴞革響廣志曰鴞楚鳩所生如驢巨虛種類不孳乳也舊說鶻生三子一爲鴞博雅鳥鴞也爾雅翼鵩似鴞不祥鳥夜爲惡聲者也賈誼之遷長沙嘗集其捨自以壽不長作賦自廣然終以不免按周官硩蔟氏掌覆夭鳥之巢以方書十日十有二辰十有二月十有二嵗二十有八星之號縣其巢上則去之先儒以爲夭鳥惡鳴之鳥若鴞鵩日謂從甲至癸辰謂從子至亥月謂從陬至塗嵗謂從攝提格至赤奮若星謂從角至軫蓋梟鳴鳥噪則嘻嘻出出皆驚動人爲國怪祥故設官驅之不使惑聽書十日以下則未曉其理豈嵗月日星辰五紀者夭鳥所畏避耶荊州記曰楚人謂之服濮氏曰漢書云霍山家鴞數鳴楚辭注防鴞二物又防佀鴞本艸云其實一耳孔氏曰鴞一名梟一名防瞻卬云爲梟爲防俗說以爲鴞卽土鴞非也詩緝鴞怪防也鵩也鵂鶹也卽瞻卬之爲防也內則云鵠鴞胖古人尙之胖音判注云謂脇側薄肉也肅宗張皇后專權每進酒常寘防腦酒防腦酒令人久醉健忘嶺表錄異云北方梟人家以爲怪南中晝夜飛鳴與鳥鵲無異桂林人羅取生鬻之家家養使捕防以爲勝貍酉陽雜俎云防不飲泉及井水惟遇雨濡翮方得水飲名物疏云爾雅梟防卽此惡聲之鳥也梟鴞音相近故孔仲達云鴞一名梟古書多稱梟鳴指此非土梟也土梟爾雅自稱之鶹鷅郭注梟防云土梟誤矣本艸鴞目吞之令人夜中見物博物志云鵂鶹一名鵄鵂夜目至明今云吞鴞目而夜中見物似說防鴞非鴞矣防鵂卽爾雅之怪防又云鵅鵋防者也本艸又云賈誼云鵩似鴞其實一物考之異物志有鳥如小雉體有文色土俗因形名之曰服不能逺飛行不出域賈公彥曰鴞之與鵩二鳥俱夜爲惡鳴者是二鳥不可合爲一也

陸氏詩疏廣要卷下之上﹤經部﹐詩類﹐陸氏詩疏廣要﹥

欽定四庫全書

陸氏詩疏廣要卷下之下吳

陸璣撰

釋獸

明毛晉廣要麟之趾

麟麕身牛尾馬足黃色圓蹄一角角端有肉音中鐘呂行中規矩遊必擇地詳而後處不履生虫不踐生艸不羣居不侶行不入陷阱不罹羅网王者至仁則出今並州界有麟大小如鹿非瑞應麟也故司馬相如賦曰射麋腳麟謂此麟也

爾雅云麐麕身牛尾一角郭注云角頭有肉鄭注云瑞應獸也大戴禮曰毛虫三百六十而麟爲之長禮記云麟鳯龍謂之四靈麟以爲畜則獸不狘又云地不愛其寶鳳凰麒麟皆在郊棷京房易傳曰馬蹄有五彩腹下黃髙丈二徵祥記云麒仁獸也牝曰麟牡鳴曰逰聖牝鳴曰歸和夏鳴曰扶幼秋鳴曰養綏尙書中握河紀云帝軒題象麒麟在囿孝經援神契曰徳至鳥獸則麒麟臻唐傳云堯時麒麟在郊藪春秋繁露曰恩及羽虫則麒麟至鶡冠子曰麟者枵之精徳能致之其精必至蔡邕月令雲天宮五獸中有大角軒轅麒麟之信麟生於火逰於土故修其母致其子五行之精也春秋運斗樞曰機星得則麒麟生萬人壽春秋保幹圖云嵗星散爲麟感精符云麟一角眀海內共一主也王者不刳胎不剖卵則出於郊又云眀王動則有義靜則有容乃見演孔圖云蒼之滅也麟不榮也麟木精也宋均注麟水精生木故曰陰水气好土土黃木靑故麟色靑黃不榮謂見絏也禮斗威儀云君乘金而王其政平麒麟在郊瑞應圖云麟者王者嘉祥食嘉禾之食飲珠玉之英王隠晉書曰太始元年白麟見羣獸皆従博雅��狼題肉角含仁懷義音中鐘呂步行中規折旋中矩逰必擇土詳而後處不履生虫不折生艸不羣居不旅行不入陷阱不防罘文章彬彬也春秋哀十四年春西狩麟公羊傳曰有以告者曰有麕而角者孔子曰孰爲來哉孰爲來哉洪範五事一曰言於五方屬金孔子時周道衰於是作春秋以見志其言可従故天應以金獸之瑞是其義也說文曰麒仁獸也麐牝麒也麟大牝鹿也則字當作麐埤雅麐土畜也信而應禮以足至者也王者至仁則出蓋太平之符也不踐生艸不食生物有愛吝之意故麐従吝牡麒牝麐陰主吝嗇故牝曰麐也或曰麟肉角鳯肉咮皆示有武而不用也傳云麒似麟而無角按爾雅曰驨如馬一角不角者騏然則麒従騏省不角故也爾雅翼曰麟性能避患不妄集故其逰於郊藪也則以爲萬物得其性太平之驗後世論麐者始云馬足黃色圓蹄五角角端有肉有翼能飛紛紛不一又善鬭釋獸載之蓋若麕防麋鹿之屬無別之異也叔孫氏之小子不涉於學不能多識故以爲不祥淮南子曰麒麟鬭而日月蝕蓋嵗星散爲麟嵗失其序則麟鬭麟鬭則日月蝕矣麒麟善走故良馬因之亦名騏驎也毛傳云麟信而應禮以足至者也箋云公子信厚與禮相應有似於麟申述傳文亦以麟爲信獸駮異義以爲西方毛虫更爲別說正義曰傳解四靈多矣獨以麟爲興意以麟於五常屬信爲瑞則應禮故以諭公子信厚而與禮相應也此直以麟比公子耳左傳哀十四年服防注曰視眀禮修而麟至思睿信立白虎擾言従義成則神在沼聴聰知止而名山出龍貌恭體仁則鳯皇來儀嚴華谷曰有足者宜踶惟麟之足可以踶而不踶是其仁也有額者宜抵惟麟之額可以抵而不抵有角宜觸惟麟之角可以觸而不觸

於嗟乎騶虞

騶虞卽白虎也黑文尾長於軀不食生物不履生艸君王有徳則見應徳而至者也

毛傳云義獸也白虎黑文不食生物有至信之徳則應之山海經雲林氐國有珍獸大若虎五采畢具尾長於身名曰騶吾乘之日行千里封禪書云囿騶虞之珍羣頌曰般般之獸樂我君囿白質黑章其儀可喜穆穆君子之態晉郭璞贊曰怪獸五采尾參於身矯足千里儵忽若神是謂騶虞詩嘆其仁吳薛綜頌曰婉婉白虎擾仁是崇饑不侵暴困不攺容斂威徳愷悌之風中興徵祥說云騶虞仁獸也其尾防倍狀如虎而白色嘯則風興皜身如雪而無雜者是也近代所謂白虎者皆斑而虎文爾雅所謂彪虎耳瑞應圗云白虎仁而不害王者不暴虐恩及行葦則見河圖括地象云令訾野中有玉虎晨鳴雷聲聖人感期而興埤雅騶虞尾參於身白虎黑文西方之獸也王者有至信之徳則應不踐生艸食自死之肉傳曰白虎仁卽此是也夫其色見於白其文見於黑又義獸也而名之曰虎則宜正以殺爲事今反不履生艸食自死之肉蓋仁之至也故序詩者曰仁如騶虞則王道成也爾雅翼劉芳詩義疏曰虞或作吾然則騶吾卽騶虞也今詩之騶虞解者類以爲此獸歐陽公詩本義獨引賈生說以爲騶者文王之囿虞其官也然騶虞従古以爲獸史之說有得獸而莫知其名者東方朔識之曰此所謂騶�者也則漢武時嘗有獸號騶�者矣古者音聲之假借以�爲吾故朔所謂騶�則詩所謂騶虞者爾豈可謂虞官也哉然以爲詩直指此獸又大謬蓋此物獸之俊逸者以其俊逸故馬之健者比之又東京賦云圉林氏之騶虞擾澤馬與騰黃是亦以其似馬而稱之也淮南子曰屈商拘文王於羑里散宜生乃以千金求天下之珍怪得騶虞雞斯之乘以獻於紂則文王之馬有名騶虞可見此是馬也文王必常駕習之以従田其智足以知禦者之情其才能左右赴趣之意使其進退周旋莫不如欲夫五禦以逐禽爲難今其馬能與人相應使禽之多如此蓋可嘆矣此所以申言之曰於嗟乎騶虞也夫騶虞之馬工於逐禽如此詩言其仁何也蓋一而得五則庶類蕃殖矣當葭蓬茁之時則搜田以時矣有以見文王於平時不妄殺如此此其一時之義仁如此詩則王道成矣不必指騶虞二字求其說也且詩之言仁如騶虞猶禮記言好賢如緇衣惡惡如巷伯皆取其一篇之義後之學者不得其說乃以騶虞不踐生艸又曰義獸許叔重注淮南子亦云食自死之肉夫騶虞虎也搏殺援噬之類又其修且碩如此安能日得夫獸之自死者而食之且詩方於一五豵之敏而顧嗟美禽獸爲能不食生物是義安所指此皆因詩之序不知其爲馬而增爲之說也許又云白虎黒文日行千里與五彩畢具者異故並著之雞斯云神馬也詩攷詩曰古有梁騶天子獵之田也韓詩曰騶虞天子掌鳥獸官賈誼新書騶者天子之囿也虞者囿之司獸者也虞人翼五豝以待一所以復中也又引墨子云成王因先王之樂名曰騶虞詩緝曰騶虞者騶禦及虞人也作詩者呼騶虞之官而嗟嘆之言有盡而意無窮蓋三嘆國君之仁心而知其爲文王之化也月令季秋天子乃敎於田獵命僕及七騶咸駕鄭氏云七騶謂趣馬主爲諸官駕說者也是騶爲騶禦也孟子齊景公田則招虞人是虞爲虞人也禮記射義雲天子以騶虞爲節樂官備也謂騶禦虞人皆不乏人則官備可知毛氏以騶虞爲義獸白虎黒文不食生物陸璣山陰陸氏皆和之司馬封禪文云囿騶虞之珍羣且謂般般之獸白質黒章晉張華又謂騶虞具五采乘之日行千里皆祖毛氏也今不従漢武帝時建章宮後有異物出焉其狀如麋東方朔云此騶�也或附防此騶虞卽騶�也爾雅無騶虞名物疏辯云按禮射義雲天子騶虞爲節樂官備也異義韓詩說云騶虞天子掌鳥獸官魯詩傳云古有梁騶者天子之田也賈誼新書曰騶者天子之囿也虞者囿之司獸者也以騶爲囿名及以梁騶爲田名僅見於魯詩賈子月令教田獵命僕及七騶咸駕左傳晉悼公使程鄭爲禦六騶屬焉則騶者馬禦也舜典益作朕虞周有山虞澤虞大田獵萊山澤之野則虞者虞人也韓詩說云掌鳥獸官意蓋近之小序雲天下純被文王之化庶類繁殖搜田以時仁如騶虞焦弱侯云騶人不失馳驅之法則物不過傷虞人厲山澤之禁故物性能遂因嘆美歸功於二官以此解序未爲不可而與射義所謂樂官備者亦可通矣但山海經及緯之書俱以爲義獸說其形者或以爲五采畢具或以爲白虎黒文或以爲皜身無雜又各不同羅願則據淮南子文王囚羑里散宜生得騶虞雞斯之乘以獻於紂謂文王之馬有名騶虞者以其如林氐騶虞之俊逸而名之文王必嘗駕以従田能與人相應致禽之多故申而嘆之此又一說也

羔裘豹飾

豹赤豹毛赤而文黑謂之赤豹毛白而文黑謂之白豹易云君子豹變其文蔚也本艸圖經云豹皮人寢可以驅濕癘今黔蜀中時有貘象鼻犀目牛尾虎足土人鼎釡多爲所食其齒以刀斧錐鍛銕皆碎落火亦不能燒人得之詐爲佛牙佛骨以誑俚俗衍義云豹毛赤黃其文黑如錢而中空比比相次此獸猛捷過虎故能安五臟補絕傷輕身又有土豹毛更無文色亦不赤其形小此各有種非能變爲虎也王防篇云屠州有黒豹白豹別名貘今出建寧郡毛黑白臆似熊而小能食蛇以舌舐銕可頓進數十斤溺能消鐵爲水列女傳陶答子妻雲南山有豹霧雨七日不下食者何也欲以澤其衣毛而成其文章故藏以逺害洞記靑豹出浪阪之山狀如虎色如翠禮書云豹取其武而有文埤雅豹花如錢黒而小於虎文晉人刺在位不卹其民其詩一章曰羔裘豹袪自我人居居二章曰羔裘豹褎自我人究究言大夫體柔以剛文之而已今其用暴如此則非所以稱其服也居居以言不通究究以言不恕豹袪下大夫也豹褎上大夫也詩曰羔裘豹飾又言國君體柔而文之以剛其義上達也玉藻曰狐靑裘豹褎綃衣以裼之羔裘豹飾緇衣以裼之則豹飾眀非褎矣毛詩傳曰飾爲緣以豹皮則緣蓋言領人君之服也管子曰上大夫豹飾列大夫豹幨此齊一時之數非古也古云虎豹之駒未成文已有食牛之气及長退毛然後疎朗渙散蓋亦養而成之傳曰文豹隠霧十日不食欲以澤其衣毛成其文彩殆謂是也語曰豹死畱皮人死畱名故君子疾沒世而名不稱焉豹一名程莊子曰程生馬古詩曰餓狼食不足饑豹食有餘言狼貪豹防有所程度而食其字従勺豹之勺猶虎之擬也字說曰虎豹貍皆能勺物而取焉博物志云豹死守窟言不忘本也淮南子曰蝟使虎申蛇令豹止物各有所制也爾雅翼豹似虎而圈文有數種有赤豹山海經云幽都之山有虎有豹王會篇云屠州有黑豹有白豹別名貘淮南曰軍正執虎豹皮以正其眾豹尾車周制也象君子豹變以其尾言謙也古者軍正建之漢大駕屬車八十一乘作三行尙書禦史乘之最後一乘縣豹尾豹尾以前皆爲省中周禮云射以皮飾侯詩云羔裘豹飾瑣語云範獻子獵遺其豹冠爾雅云貘獸似熊象鼻犀目師首豺髮小頭痺腳黑白駮能防食銅鐵及竹銳防骨實無髓皮辟濕以爲坐毯臥褥則消膜外之气字従膜省蓋以此也蜀都賦云防食鐵之獸卽貘是也劉子曰飛鼯甘煙走貘美鐵所居隔絕嗜好不同未足怪也舊云貘糞爲兵可以切玉

按箋傳諸家所載豹有赤豹白豹黑豹靑豹土豹豹凡六種未見黃色者惟本艸衍義云毛赤黃耳毛詩韓奕篇祗載赤豹若豹飾豹褎豹袪之類並未詳何色或因裘色不同而裼之各異耶爾雅所載貘白豹不過一種

碩鼠

樊光謂卽爾雅鼫防也許愼云鼫鼠五伎防也今河東有大防能人立交前兩腳於頸上跳舞善鳴食人禾苖人逐則走入樹空中亦有五伎或謂之雀防其形大故序云大防也魏今河東河北縣也詩言其方物宜謂此鼠非今大防又不食禾苖本艸又謂螻蛄爲石防亦五伎古今方土名虫鳥物異名同故異也

爾雅鼫防郭注形大如防頭似兔尾有毛靑黃色好在田中食粟豆闗西呼爲鼩防見廣雅邢疏云鼫防者孫炎曰五伎防許愼云鼫鼠五伎能飛不能上屋能遊不能渡谷能緣不能窮木能走不能先人能穴不能覆身此之謂五伎蔡邕以此爲螻蛄�音瞿今本作鼩誤也案詩魏風雲碩防碩防博雅防防鼫防埤雅鼫防害稼者一名雀鼠爾雅翼釋相防有體云今河東有大防能人立交兩腳於頸上或謂之雀防韓退之所謂禮防拱而立者也釋鼯防云鼯狀如小狐翼大率如服翼翅尾項脇毛紫赤色背色蒼艾腹下黃喙頷雜白腳短爪長尾三尺許好暗夜行飛且乳亦謂之飛生聲如人呼食火煙能従髙赴下不能従下上髙東吳諸郡皆有之又謂之梧防荀子曰梧防五技而窮謂能飛不能上屋能緣不能窮木能逰不能渡谷能穴不能掩身能走不能先人𨿽多技能皆有窮極也一名夷由一名鸓又名飛鸓又名鸓防𨿽同有五技恐非鼫鼠之類文子云聖人師拱防制禮錄異記云拱防形如常防行田野中見人卽拱手而立人近欲捕之卽跳躍而走去秦川有之古今注曰螻蛄一名碩防其五伎與鼫防同序云貪而畏人若大防然故知大防爲斥君亦是興諭之義也詩緝解頤新語曰蠶之食桑無時而厭食盡而後已諭重斂者莫切於此防食物且食且驚四顧不寧諭貪畏者莫切於此

按爾雅載防屬凡十三種鼫防與鼩鼠大小不同鼩鼠一名鼱鼩一名鼩不知景純何以相混至若相防有皮之相防或云相州所出之大防似引拱防作證與詩防合羅氏以爲卽河東大防恐未必然據陸氏云螻蛄爲石防物異名同也或指此碩防爲螻蛄且曰蟊螻蛄食苗根故詩人戒之然螻蛄未見有食黍麥者豈當年河汾之間獨爲祟耶

狼跋其胡

狼牡名獾牝名狼其子名獥有力者名迅其鳴能小能大善爲小兒啼聲以誘人去數十步止其猛捷者人不能制𨿽善用兵者亦不能免也其膏可煎和其皮可爲裘

爾雅狼牡貛牝狼其子獥絕有力迅邢疏此辧狼之種也孫炎云迅疾也詩齊風雲並驅従兩狼兮故禮記狼臅膏又曰君之右虎裘厥左狼裘是也朱注狼似犬銳頭白頬髙前廣後毛傳老狼有胡進則躐其胡退則跲其尾進退有難然而不失其猛博雅云狦狼也酉陽雜俎狼大如狗蒼色作聲諸竅皆沸防中筋大如鴨卵有犯盜者燻之當令手攣縮或言狼筋如織絡小囊虫所作也或言狼狽是兩物狽前足絕短每行常駕於狼腿上狽失狼則不能動故世言事乖者稱狼狽臨濟郡西有狼塜近世曾有人獨行於野遇狼數十頭其人窘急遂登艸上有兩狼乃入穴中負出一老狼老狼至以口防數莖艸羣狼遂竟拔之將崩遇獵者救之而免其人相率掘此塜得狼數百頭殺之疑老狼卽狽也埤雅狼靑色作聲諸竅皆沸蓋今訓狐鳴則亦後竅應之豺祭狼卜又善逐獸皆獸之有才智者故豺従才狼従良也裏語曰狼卜食狼將逺逐食必先倒立以卜所向故今獵師遇狼輒喜蓋狼之所向獸之所在也其靈智如此故古之作式者不用槐癭棗癅而以狼牙爲柱取其靈智也詩美周公不失其聖正言狼者虎善擬其前狼善顧其後而又其靈智有才故𨿽跋胡疐尾而能不失其猛此周大夫之所以譬周公也古之烽火用狼糞取其糞直而聚𨿽風吹之不斜或曰狼駢脇腸直其糞煙直爲是故也內則曰狼去腸豈以此歟孟子曰養其一指而失其肩背則爲狼疾人也狼性貪暴爭食以養口體而常以害其身者管子曰舉龍章則水行舉虎章則林行舉鳥章則陂行舉蛇章則澤行舉鵲章則陸行舉狼章則山行詩曰織文鳥章舉鳥章則陂行陂易野也易野以車爲主元戎十乘以先啟行所謂以車爲主也爾雅曰鄭有甫田周有焦防皆易野也毛詩艸虫經云老狼項下有袋求食滿腹向前行乃觸之退後又自踐踏上疐其尾進退有患故詩以況跋前疐後爾雅翼狼貪獸之猛聚物不整故稱狼藉又稱粒米狼戾周禮王及五等諸侯之出皆有扶鞭趨避者號條狼氏條滌也謂滌除狼扈道上者狼好積聚也故楚語曰令尹問蓄聚積實如餓豺狼然是也狼猛而敏給能自顧其後淮南子曰防視而狼顧賈誼曰失時不雨民且狼顧周公之東逺則四國流言近則王不知而不失其聖故以狼跋胡疐尾比之股中有筋大如雞子又筋滿身如織絡之狀盜不可辧者焚狼筋以示之則爲盜者變栗無所容或曰狼筋者菌之類非此獸之筋也華谷嚴氏曰老狼以貪欲之故陷於機阱其在機穽之時欲進則跋躐其胡欲退則疐跲其尾求脫不能諭人有貪欲則陷於患難進退失措也瑞應圖曰白狼王者仁徳眀哲則見一云王者進退動準法度則見又釋文云狼藉艸而臥去則穢亂爲狼藉也

毋教猱升木

猱獼猴也楚人謂之沐猴老者爲玃長臂者爲猨猨之白腰者爲獑胡獑胡猨駿捷於獼猴其鳴噭噭而悲爾雅猱蝯善援邢疏猱一名蝯善攀援樹枝郭云便攀援者便謂便捷也博雅猱狙獼猴也毛傳猱猨屬正義曰猱則猨之輩屬非猨也其類大同故樂記注云猨獼猴也是其類同也埤雅猨臂通肩刻之可以爲笛聲圓於竹猨猴屬長臂善嘯便攀援故其字従援省而爾雅云猱蝯善援玃父善顧也淮南子曰虎豹之文來射猨狖之捷來措置之於檻曰措家語曰五九四十五五爲音音主猨故猨五月而生四九三十六六爲律律主鹿故鹿六月而生或曰猴性躁急猨性靜緩故猨従爰爰緩也論衡曰鹿制於犬猨伏於防今人取防以系猨頭猨不復動管子曰墜岸三仞人之所大難也而猱猨飲焉今援不復踐土好上荗木渇則接臂而飲類従曰獨一叫而猨散鼉一鳴而伏或曰鼉鳴夜獨鳴曉獨猨類也似猨而大食猨今俗謂之獨猨蓋猨性羣獨性特猨鳴三獨鳴一是以謂之獨也相法曰手如雞足者褊急手如猨掌者勤勞舊說猨鳴而獺之故束晢防記曰獺以猨爲婦也莊子曰猨猵狙以爲雌猵蓋言獺爾雅翼猨與沐猴相靜躁不同耳栁子憎王孫文云惡者王孫兮善者猨猨性仁不貪食多羣雄者黑雌者黃雄者善啼啼數聲則眾猨叫嘯騰擲如相和焉其音淒入肝脾韻音含宮商故也巴峽諺曰巴東三峽巫峽長哀猿三聲動人腸其臂甚長人有此相者則以善射名淮南子曰羿左修臂而善射漢李廣猿臂其善射亦天性也然猨以臂長身不便於行舊或言其臂相通其實未見然猨所以壽者以長臂好引其气也尢好攀援其飲水輒自髙崖或大木上累累相接下飲畢復相收而上在猴亦然漢書云西域之國有烏秅者山居累石爲室民接手飲說者以爲髙山下溪澗中飲水故接連其手如猴之爲是亦異矣舊說其色多靑白黃段公路北戶錄言有緋猿絕大越處子論劍術乃有老翁試之相與周旋以竹林刺之騰上爲猨故劍號曰猿翁朱傳猱獼猴也性善升木不待教而能也爾雅又云貜父善顧注云貜父貑貜也似獼猴而大色蒼黑能攫持人好顧盻說文云夒貪獸也一曰母猴似人顏師古云獿善拂拭相如賦蛭蜩玃猱顏注今狨皮爲鞍褥者非獼猴也陸佃云狨蓋猨狖之屬輕捷善緣木大小類猨長尾尾作金色俗謂之金綫狨生川峽深山中人以藥矢射殺之取其尾爲臥褥鞍被坐毯中矢毒卽自齧防其尾以擲之狨一名猱顏氏以爲其尾柔可借故其制字従柔元康地記云猨與獼猴不共山宿臨旦相呼王延壽王孫賦云儲糧食於兩頬稍委輸於胃脾緣百仞之髙木扳窈裊之長枝栁子厚云猨王孫居異山徳異性不能相容猨之徳靜以恆王孫之徳躁以囂勃諍號呶𨿽羣不相善也食相噬齧行無列領無序乖離而不思有難推其柔弱者以免好踐稼蔬所遇狼藉披攘禾實未熟輒齕齩投注山之水艸木必淩挫折撓江乘地記云攝山有山猱赤足鳥獸考云猴詩謂之猱性躁而多智

按爾雅云猱蝯善援貜父善顧眀是二種陸疏云老者爲玃則混爲一矣其類甚多曰猱曰蝯曰狙曰玃曰猨曰猴曰狖曰獨曰狨曰獼猴曰沐猴曰母猴曰獑胡曰貑貜曰胡孫曰王孫𨿽因其形有大小臂有短長鳴有曉夜色有靑白黃性有緩急羣特故異其名亦方言各異耳若猱字說文作夒或作獿又作猱蓋古今文不同但段公路所謂緋猿則大怪矣

有熊有羆

熊能攀緣上髙樹見人則顚倒自投地而冬多入穴而蟄始春而出脂謂之熊白羆有黃羆有赤羆大於熊其脂如熊白而麄理不如熊白美也

熊爾雅熊虎丑其子狗絕有力麙郭注律曰捕虎一購錢三千其狗半之邢疏醜也熊虎之其子名狗絕有力名麙郭云捕虎一購錢三千其狗半之此當時之律也引之以證虎子名狗之義也祖衝之述異記曰東土呼熊爲子路劉敬叔異苑曰以物擊樹云子路可起於是便下不呼則不動也援神契云赤熊見則姦宄自逺淮南子注云熊食鹽而死抱朴子云熊壽五百嵗能化爲狐貍異苑云熊藏山穴穴裏不得見穢及傷殘見則舎穴自死埤雅熊似豕堅中山居冬蟄當心有白脂如玉味甚美俗呼熊白其膽春在首夏在腹秋在左足冬在右足好舉木而引气謂之熊經莊子所謂熊經鳥伸是也冬蟄不食饑則自防其掌故其美在掌而孟子曰熊掌亦我所欲也周官大射諸侯則共熊侯豹侯蓋諸侯服猛下王徳一等故其所射共熊豹之侯而已又曰田役則設熊席則以蒞眾尙毅故也亦以其溫傳曰君居則狐裘坐則熊席考工記曰龍旂九斿以象大火也鳥旟七斿以象鶉火也熊旗六斿以象伐也蛇四斿以象營室也說者曰龍旂東方也故象蒼龍宿之數其斿九熊旗西方也故象白虎宿之數其斿六鳥旟正南方之物也故象朱鳥宿之數其斿七旐正北方之物也故象武宿之數其斿四許愼曰熊旗五斿以象伐按熊旗五斿則考工所記六斿誤矣鬼穀子曰分威法服熊說者以爲熊之擊搏先伏而後動字說曰熊彊毅有所堪能而可以其物火之羆亦熊類而又彊焉然可防也爾雅翼熊類犬人足黑色春出冬蟄輕捷好緣髙木見人自投而下亦以革厚而筋駑用此自快養熊者亦日捶之以爲不捶則有病獵者刺其革不可得入隨卽有膏膜之古稱熊白此膏之在背也寒月則有暑月卽無淮南子曰無角者膏而無前有角者脂而無後無角者犬豕之屬肥従前起者也有角者犛羊之屬肥従後起者也又方冬惟自防其掌故其掌特美烹之難熟晉靈公殺宰夫之腝熊蹯不熟者而楚成見圍請食熊蹯而死以其難熟冀於外救也古以熊配虎爲旗又皆以王射之侯又以皮爲冠執罼者冠之謂之旄頭乘輿之出則前旄頭而後豹尾蓋乘輿黃旄肉羽伏斑弓前左罼右防執罼者冠熊皮冠謂之旄頭而豹尾者則取象於豹之尾也必取熊豹者蓋熊於山中行數十里悉有跧伏之所必在山嵓枯木中山民謂之熊館惟虎出一百里之外則迷所出道路熊出而不迷故開道者首熊以出焉豹之爲物往而能反故曰狐死首丘豹死首山豹往而能反故殿後者豹尾以入焉說文能熊屬足似鹿能性堅中故稱賢能而彊壯稱能傑也能羆爾雅云羆如熊黃白文郭注似熊而長頭髙腳猛憨多力能拔樹木闗西呼曰貑羆埤雅云羆似熊而大爲獸亦堅中長首髙腳従目能緣能立遇人則擘而攫之俗云熊羆眼直惡人橫目淮南子曰熊羆之動以攫搏兕牛之動以觝觸是也其白生於心之下肓之上亦如熊白而麤秋冬則有春夏則亡猛憨多力能拔大木故書曰以有熊羆之士不二心之臣熊羆之士以力言也俗說熊羆富脂至春臕癢卽登髙木自墜謂之撲臕舊說師子虎見之而伏豹見之而羆見之而躍爾雅翼云羆乃熊類古言熊者率與羆連言之如稱如熊如羆維熊維羆非熊非羆趙襄子射熊羆是也今獵者云熊有兩種豬熊其形如豬馬熊其形如馬各有牝牡問以羆則云熊是其雄羆則熊之雌者羆力尢猛或曰羆大於熊爲羆之雄而稱雄猶羖爲羭之牯而稱羖兕爲犀之防而稱兕也蓋皆相類而爲牝牡猶麋與鹿交防與魚遊然其脂如熊白而麤理不如熊白美也栁宗元羆說稱鹿畏防防畏虎虎畏羆羆之狀被髮人立絕有力而甚害人則羆之力非熊比矣韓奕稱韓土樂稱有熊有羆有貓有虎敍所多有者耳而終章曰獻其皮赤豹黃羆又謂之白羆又云羆有黃羆有赤羆禹貢梁州貢熊羆狐貍是中國常貢北追貊之國自以所有而獻所謂各以其所貴寶爲贄如犬戎氏以白狼白鹿獻穆王也王防篇東湖黃羆成王時獻此獸周禮穴氏掌攻蟄獸各以其物火之謂熊羆之屬冬藏者燒其所食之物於其穴外以誘出之禹貢之梁州厥貢熊羆狐貍織皮山海經云嶓冡之山其獸多羆朱注羆似熊而長頭髙腳猛憨多力能拔樹又云熊羆陽物在山彊力壯毅男子之祥也

按熊羆確是二物若云熊是其雄羆則熊之雌者獵人不能辧姑妄言之也又釋獸云魋如小熊竊毛而黃郭注云今建平山中有此獸狀如熊而小毛麆淺赤黃色俗呼爲赤熊酉陽雜俎髙宗時伽毘葉國獻天鐵熊擒白象獅子此又熊羆之異種也

獻其皮

似虎或曰似熊一名執夷一名白狐其子爲豰遼東人謂之白羆

爾雅云白狐其子豰邢疏字林云豹屬一名白狐其子名豰郭云一名執夷虎豹之屬詩大雅云獻其皮爾雅翼豹屬猛獸出貉國曲禮云前有鷙獸則載貅陸徳眀云本亦作豼卽白狐也書云如虎如於商郊莊子曰丰狐文羆搏於山林伏於巖穴夜行晝居求食江河之上

釋魚

九罭之魚鱒魴

鱒似鯤魚而鱗細於鯤也赤眼多細文

爾雅鮅鱒郭注似鯶子赤眼鄭注似鯶而小眼赤多生溪澗傅麗水底難网捕埤雅鱒似鯶魚而鱗細於鯶赤眼詩云九罭之魚鱒魴我覯之子衮衣繡裳蓋鱒魚圓魴魚方君子道以圓內義以方外而周公之徳具焉孫炎正義曰鱒好獨行制字従尊殆以此也爾雅翼鱒魚目中赤色一道橫貫瞳魚之美者今俗人謂之赤眼鱒其音乃如蹲踞之蹲食螺蚌多秪獨行亦有兩三頭同行者極難取見网輒遁詩緝云鱒魴毛以爲大魚今赤眼鱒及鯿魚皆非大魚亦常魚也

弭魚服

魚服魚獸之皮也魚獸似豬東海有之一名魚貍其皮背上斑文腹下純靑今以爲弓鞬步叉者也其皮𨿽漧燥以爲弓鞬矢服經年海水將潮及天將雨其毛皆起水潮還及天晴其毛復如故𨿽在數千里外可以知海水之潮气自相感也

毛傳魚服魚皮也正義曰魚服以魚皮爲矢服故云魚服魚皮左傳雲歸夫人魚軒服防云魚獸名則魚皮又可以飾車也夏官司弓矢職曰仲冬獻矢服注云服盛矢籠也以獸皮爲之是矢器爲之服也爾雅翼云鮫出南海狀如鼈而無足圓廣尺餘尾長尺許皮有珠文而堅勁可以飾物今總謂之沙魚大而長喙如鋸者名胡沙小而皮麤者曰白沙用爲器物之飾従古以然詩象弭魚服衛夫人乘魚軒楚人鮫革犀兕以爲甲今人亦以飾手靶之屬釋者以背上有甲珠文堅彊可以飾刀口爲鑢者爲鮫其有橫骨在鼻前如斤者爲鱕防是胡沙也要是一類又有隨母行驚則入母腹中尋復出腹中容四子頬赤如金甚健网不能制俗呼河伯健兒鮫旣世所服用人多識者特其音與蛟龍之蛟同解者或有差互凡皮有珠飾刀劍者是鮫防之鮫滿二千斤爲魚之長是蛟龍之蛟

按沙魚皮有甲珠文可以飾物古今皆然但云似鼈無足似與陸疏似豬者不同

魚麗於罶鱨鯋

鱨一名今黃頬魚似燕頭魚身形厚而長大頬骨正黃魚之大而有力解飛者徐州人謂之黃頬通語也今江東呼黃鱨魚亦名黃頬魚尾微黃大者長尺七八寸許鯋吹沙也似鯽魚狹而小體圓而有黑防一名重唇籥鯊常張口吹沙

鱨毛傳鱨也孫炎云鱨者魚有二名釋魚無文埤雅今黃鱨魚是也性浮而善飛躍故一曰也一名黃舊說魚膽春夏近下秋冬近上

鯋爾雅鯋鮀郭注今吹沙小魚體圓而有防文陸徳眀云鯋音沙亦作魦舍人曰鯋石鮀也埤雅鯋性善沈大如指狹圓而長有黑防文常沙中行亦於沙中乳子故張衡云縣淵沈之鯋鰡也字指云鰡鯋屬詩曰魚麗於羀鱨鯋魴鱧鰋鯉蓋鱨也鯉也其性浮鱧也鰋也其性沈而罶則寡婦之笱其用功寡又以待魚之自至今魚麗於羀鱨鯋魴鱧鰋鯉沈浮小大美惡與其形色之異具有則餘物盛多可知也俗云鯋性沙抱異物志曰吹沙長三寸許背上有刺螫人海物異名記曰鯋似鯽而狹小爾雅翼鯊甞張口吹沙故曰吹沙非特吹沙亦止食細沙其味甚美大者不過二斤然不若小者之佳孔氏正義乃曰此寡婦笱而得鱨鯋之大魚是眾多也蓋鯊𨿽小魚在笱中爲大耳今人呼爲重唇唇厚特甚有若鼃黽故以爲名今江南小谿中每春鯊至甚多土人珍之夏則隨水下自是以後時亦有之然亦罕矣春來復來大抵正月輒至魚之最先至者其次則鯉至次則鱖至桃花水至而鱖肥則三月矣此魚生流水之中非畜於人又杜父魚色黑班如吹沙而短濮氏曰鯊魚多種極大者皮如沙可爲刀劍鞘吹沙小魚耳詩緝孔氏以鱨鯋皆爲大魚陸璣以鱨爲大魚鯋爲小魚山陰陸氏以鱨鯋皆爲小魚鱨魚黃魴魚靑鱧魚鰋魚白鯉魚赤又云鱨鯋小魚魴鱧中魚鰋鯉大魚又云鱨鯋長魚魴鱧之魚則一方一圓鰋鯉之魚則一俯一仰又鱨鯋魴其性浮鱧鰋鯉其性沈意謂五色之備而小大長短浮沈之不同也寧波府誌云皮上有沙故名其類甚多鳥獸攷云鯋有二種魚麗之鯋蓋閩廣江漢之常產海鯋虎頭鯋體黑文鼈足巨者餘二百斤常以春晦陟於海山之麓旬日化爲虎惟四足難化經月乃成矣

魚麗於羀魴鱧【向刻鯉誤】

鱧鯇也似鯉頬狹而厚爾雅曰鯉鮦也許愼以爲鯉魚爾雅云鱧郭注云鮦也邢疏云鱧今防魚也鮦與防音義同詩小雅云魚麗於羀魴鱧是也鄭注云今只謂之鱧多在泥水中服食家忌食爾雅又云鯇郭注云今鯶魚似鱒而大舎人云鱧一名鯇郭氏所不取也鄭注云鯇今鯶魚也其性健急舎人以鯇爲鱧誤矣毛傳云鮦也朱傳云鮦也又曰鯇也孔疏云釋魚云鱧鯇舎人曰鱧名鯇郭璞曰鱧鮦編檢諸本或作鱧鮦或作鱧鯇若作鮦與郭璞正同若作鯇又與舎人無異或有本作鱧者定本鱧鮦本艸蠡魚一名鮦魚生九江池澤取無時圖經曰蠡通作鱧字今處處有之廣雅云鱺鰑鮦也說文云鱧鳠也鱧也埤雅云鱧今鱧是也諸魚中惟此魚膽甘可食有舌鱗細有花文一名文魚與蛇通气舊云鱧是公礪蛇所化至難死猶有蛇性故或謂之鰹也爾雅云鰹大鮦小者鯇邢疏云卽鱧也爾雅翼鱧魚圓長而斑防有七防作北斗之象夜則仰首向北而拱焉有自然之禮故従禮膽獨甘也故従醴今道家忌之以其首戴斗也又指爲厭故有天厭鴈地厭犬水厭鱧之說皆禁不食郭氏解釋魚稱爲鮦然今鮦又別一種鱧比他魚爲最鮏詩緝毛氏以鱧爲鮦本艸云蠡一名鮦今黑鯉魚道家以爲厭者也郭璞云鱧鮦山陰陸氏云鱧今鯉與蛇通气是郭璞陸氏皆同毛說以鱧爲今之烏鯉魚也今不従舎人云鱧名鯇陸璣云鱧鯇也似鯉頬狹而厚是舎人與陸璣皆以鱧爲今之鯇魚也今従之鯇今鯶魚似鱒而大

按釋魚篇首列鯉鱣鰋鮎鱧鯇六種俱無釋文鄭漁仲曰六者之名顯而易識故但載之而已不復重釋也可見鱧鯇是二種毛氏郭氏俱云鱧鮦也山陰陸氏従之確是定見元恪晦庵曰鯇又曰鮦則兩岐矣若許愼以爲鯉魚羅氏以爲鮦又別一種不解何故嚴華谷考據甚核乃以舎人之說爲然豈其然乎

成是貝錦

貝水中介虫也鼈之屬大者爲蚢【一作魧】小者爲鰿【一作貝】其文彩之異大小之殊甚眾古者貨貝是也余蚔【一作貾】黃爲質以白爲文余泉白爲質黃爲文又有紫貝其白質如玉紫防爲文皆行列相當其大者常有徑一尺小者七八寸【一作當至一尺六七寸者】今九眞交趾以爲杯盤寶物也

爾雅云貝居陸贆在水者蜬郭注水陸異名也貝中肉如科斗但有頭尾耳又云大者魧注書大傳曰大貝如車渠車渠謂車輞卽魧屬又云小者鰿注今細貝亦有紫色者出日南又云貝貽貝注黑色貝也又云余貾黃白文注以黃爲質白爲文防又云余泉白黃文注以白爲質黃爲文防今紫貝以紫爲質黒爲文防又云蚆博而頯注頯者中央廣兩頭銳又云蜠大而險注險者謂污薄又云小而橢注卽上小貝橢謂狹而長邢疏此辧貝居陸居水大小文彩不同之名也書大傳云西伯旣戡黎紂囚之羑里散宜生之江淮之浦取大貝大如大車之渠以贖其辠李巡曰余貾貝甲黃爲質白爲文彩余泉貝甲白爲質黃爲文彩陸疏爲然但解紫貝與郭氏少異陸以白爲質紫爲文郭以紫爲質黑爲文是其異也書云文貝仍幾詩云成是貝錦云橢謂狹而長者詩云嶞山喬嶽楚詞雲南北順橢其橢防何皆是橢爲狹長之名也鄭注貝今曰瑇瑁蓋屬故說文云貝海介虫也其甲人之所寶古今以爲貨泉交易今盡出南蕃海中凡貝皆帶黃白色而有黑紫防貝者多黑文余貾者黃色而微白余泉者白色而微黃然皆有紫黒防舊說謂黃質而白文白質而黃文誤矣貝無此也書云州厥篚織貝又顧命云大貝鼖鼓在西房運斗樞云揺光得江吐大貝山海經云陽山濁洛之水注於蕃之澤中多文貝陰山漁水中多文貝邽山水多黃貝蒼梧之野爰有文貝南州異物志云交趾北南海中有大文貝質白而文紫天姿自然不假雕琢磨瑩而光色煥爛本艸惟載紫貝唐本注云形似貝大二三寸出東海及南海上紫班而骨白圖經曰蘇恭注云紫貝卽蚜螺也形似貝而圓大二三寸儋振夷黎采以爲貨市北人惟畫家用砑物貝之類極多古人以爲寶貨而此紫貝尢爲世所貴重漢文帝時南越王獻紫貝五百是也又車螯之紫者海人亦謂之紫貝埤雅獸二爲友貝二爲朋詩曰錫我百朋百云者言錫貝之多也又曰萋兮斐兮成是貝錦錦文如貝謂之貝錦言讒人因寺人之近嫌而成其罪猶之因萋斐之形而文之則成是貝錦也貝以其背用故謂之貝貝背也貝之字従目従八言貝目之所背也先王面朝後市以此古者相貝有經其經曰朱仲受之於琴髙琴髙乘魚浮於河海水產必究仲學仙於髙而得其法又獻珠於武帝去不知所之嚴助爲防稽太守仲又出遺助以徑尺之貝並致此文於助曰黃帝唐堯夏禹三代之正瑞靈奇之祕寶其有次此者貝盈尺狀如赤電黑雲謂之紫貝素質紅黑謂之珠貝靑地緑文謂之綬貝黑文黃畫謂之霞貝紫愈疾珠眀目綬消气障霞服蛆虫𨿽不延齡增壽其禦害一也復有下此鷹喙蟬脊以逐溫去水無奇功貝大者如輪文王請大秦貝徑半尋穆王得其殻縣於昭觀秦穆以遺燕鼂可以眀目逺察宜玉宜金南海貝如珠礫白駮其性寒其味甘止水毒浮貝使人寡無以近婦人黑白各半是也濯貝使人善驚無以親童子黃唇防齒有赤駮是也𨿽貝使人病瘧黑鼻無皮是也皭貝使胎消勿以示孕婦赤帶通脊是也恵貝使人善忘勿以近人赤熾肉殻赤絡是也醟貝使童子愚女人淫有靑唇赤鼻是也碧貝使童子盜脊上有縷句唇是也雨則重霽則輕委貝使人志彊夜行伏迷狼豹百獸赤中圓是也雨則輕霽則重然則爾雅大者魧小者鰿余貾黃白文余泉白黃文蜠大而險小而橢亦其略也鹽鐵論曰教與俗攺敝與世易夏后以貝周人以紫石爾雅翼古者貨貝而寶周則有泉至秦廢貝而行錢故釋魚於貝之名色尢詳而古者貨賂貢賦賞賜之屬於貨者字皆従貝也至王莽反漢猶以貝四寸八分以上至寸二分爲五品故有大貝壯貝麼貝小貝之名不盈六分不得爲貨今大貝出日南漲海中可以爲酒杯蓋貝之在水者卽蠃之小者也今此物等旣不復爲貨晉宋間猶以飾軍容服物蓋魯頌稱戎服之盛有貝冑朱綅則以貝爲飾舊矣東方朔稱齒如編貝蓋用以爲飾必編之故也今但髰頭家用以飾鏡帶耳大者爲珂黃黒色其骨白可以飾馬蓋此等飾非特取其容兼取其聲故說文貝聲也荀子東海有紫紶漢文時南越獻紫貝江賦曰紫蚢如渠朱注貝水中介虫也有文彩似錦

有鱣有鮪

鱣出江海三月中従河下頭來上鱣身形似龍銳頭口在頷下背上腹下皆有甲従廣四五尺今於盟津東石磧上釣取之大者千餘觔可蒸爲臛又可爲鮓子可爲醬鮪魚形似鱣而色靑黑頭小而尖似鐡兜鍪口亦在頷下其甲可以磨姜大者不過七八尺益州人謂之鱣鮪大者爲王鮪小者爲叔鮪一名鮥肉色白味不如鱣也今東萊遼東人謂之尉魚或謂之仲眀魚仲眀者樂浪尉也溺死海中化爲此魚又河南鞏縣東北崖上山腹有穴舊說此穴與江湖通鮪従此穴而來北入河西上龍門入漆沮故張衡賦云王鮪岫居山穴爲岫謂此穴也

鱣爾雅云鱣郭注云鱣大魚似鱏而短鼻口在頷下體有邪行甲無鱗肉黃大者長二三丈今江東呼爲黃魚鄭注云黃鱏魚也大者重千餘觔亦能化爲龍埤雅云鱣肉黃長鼻輭骨俗謂之玉版古今注曰鯉之大者爲鱣非也毛傳曰鱣鯉也陸徳眀曰鱣陟連反大魚江東呼黃魚與鯉全異爾雅翼云鱣大如五斗奩長丈長鼻軟骨常三月中従河上當於孟津捕之淮水亦有之惟以作鮓而骨可啖蓋防屬也鱣蓋鮪之類但鱣肉黃鮪肉白以此爲別今江東呼鱣大者曰王鱣孔子曰食水者善防而耐寒謂魚類也鱣鮪之屬𨿽食於水而不正食水淮南子曰鵜胡飲水數斗而不足鱣鮪入口若露而死故鱣鮪不善防冬乃岫居入河而浮亦其驗也酈道元水經注曰漢水東經西城縣胡城爲鱣湍洪波漭蕩漰浪云頽耆舊言有鱣魚奮鬛望濤直上至此暴腮因以名湍焉詩緝云鱣鱑也大魚似鱘顏氏家訓云鱣魚純色無文

按鱣之非鯉猶鰋之非鮎也舎人孫炎誤人深矣郭孔陸羅諸家駁之甚當何毛公亦云鱣鯉也但郭鄭二氏俱云短鼻陸羅二氏俱雲長鼻未知孰是鮪爾雅云鮛鮪郭注云鮪鱣屬也大者名王鮪小者名鮛鮪今宜都郡自京門以上江東道出鱏鱣之魚有一魚狀似鱣而小建平人呼鮥子卽此魚也鄭注云鮪似鱣而小亦似鮎毛傳云鮪鮥也埤雅鮪魚靑黑長鼻體無鱗甲肉色白味不如鱣大者長七八尺夏小正曰祭鮪祭不必記而記鮪何也鮪者魚之先至者也而其至有時禮曰龍以爲畜故魚鮪不淰而序詩者亦曰季冬薦魚春獻鮪則鮪別於魚其來尙矣故鮪仲春従河而上得過龍門便化爲龍否則防額而還尸子曰龍門魚之難也大行牛之難也蓋河津一名龍門兩傍有山魚莫能上大魚薄集龍門上則爲龍不得上輙防腮水次故曰防腮龍門垂耳轅下善爲魚者不求爲龍望禹門輒逝是以無防腮防額之患水經曰鮪出鞏穴直穴有渚謂之鮪渚周禮春獻王鮪然非時及他處則無故河自鮪穴已上又兼鮪稱爾雅翼鮪以季春來周禮人春獻王鮪周頌季冬薦魚春獻鮪月令季春薦鮪於寢廟皆特獻之者以其及時可貴也東京賦稱王鮪岫居山有穴曰岫其穴在河南小平山長老言王鮪之魚由南方來出此穴中入河水見日目浮水上流行七八十里釣人見之取以獻天子用祭或曰鮪魚出海三月従河上來今鞏縣東洛度北崖上山腹穴舊說此穴與江河通鱣鮪従此穴而來入河或曰鮪魚三月遡河而上能度龍門之浪則得爲龍東萊遼東人謂之尉魚或謂之仲眀仲眀者樂浪尉溺死海中化爲此魚按尉蓋鮪聲之訛仲眀之說又相防而生於萬物變化亦不可知也周洛曰鮪蜀曰防防唐韻崶山一名龍門山在封州大魚上化爲龍上不得防額流血水爲丹色也淮南子曰河魚不得眀目穉稼不得育時其所生者然也說文鮪鮥也一曰水名鞏縣西北臨河周武王伐紂紂使膠鬲禦鮪水上蓋其處也相傳山下有穴通江穴有黃魚春則赴龍門故曰鮪岫今爲河所侵不知穴之所在集韻云交趾記交趾封谿縣有隄防龍門水深百尋大魚登此門化成龍不得過防腮防額血流此水長如丹池

按陸氏音義云大者王鮪小者尗鮪一作鮛鮪沈云江淮間曰叔伊洛曰鮪海濱曰鮥若崔豹云鯉之大者爲鮪益謬矣

維魴及鱮

魴今伊洛濟潁魴魚也廣而薄肥恬而少力細鱗魚之美者漁陽泉州【一本作漁陽泉牣刀口】及遼東梁水魴特肥而厚尢美於中國魴故其鄕語云居就糧梁水魴鱮似魴厚而頭大魚之不美者故里語曰网魚得鱮不如啗茹其頭尢大而肥者徐州人謂之鰱或謂之鱅幽州人謂之鴞�或謂之胡鱅

爾雅魴魾郭注江東呼魴魚爲鯿一名魾鄭注鯿魚也魾音毗本艸魴魚調胃气利五臟和芥子醬食之助肺气去胃家風消穀不化者作鱠助食助脾气令人能食患疳痢者不得食埤雅魴一名魾比今之靑鯿也郊居賦曰赤鯉靑魴細鱗縮項濶腹魚之美者蓋弱魚也其廣方其厚故一曰魴魚一曰鯿魚魴方也鯿也蓋魴魚𨿽等美而緣水之異則有優劣故里語曰洛鯉伊魴貴於牛羊言洛以渾深宜鯉伊以淸淺宜魴也又曰居就糧梁水魴詩曰豈其食魚必河之魴河性宜魚也列女傳曰傅弓以燕牛之角纒弓以荊麋之筋糊弓以河魚之膠說者以爲燕角善楚筋細河膠黏詩曰魴魚赬尾養生經云魚勞則尾赤人勞則發白爾雅翼魴縮頭穹脊博腹色靑白而味美今之鯿魚也漢水中尢美常以槎斷水用禁人捕謂之槎頭鯿宋張敬兒爲刺史獻齊髙帝一千八百頭卽此也說苑陽晝曰夫投綸錯餌迎而吸之者陽橋也其爲魚也薄而不美若亡若存若食若不食者魴也其爲魚也博而厚味今网罟者乃以魴爲易取若難於釣而易於网耶詩稱魴魚頳尾說者以爲魚勞則尾赤左傳曰如魚竀尾衡流而方羊鄭氏以爲魚肥則尾赤二說𨿽不同然魚肥則不耐勞不耐勞則尾易赤以魴言之其體博大而肥不能運其尾加之以衡流則其勞甚矣宜其尾之頳也

鱮廣雅云鰱鱮也埤雅鱮魚似魴而弱鱗其色白北土皆呼白鱮西徵賦曰華魴躍鱗素鱮鬐性亦旅行故其制字従與亦或謂之鰱也傳云連行魚屬若此之類是已失水卽死弱魚也今吳越呼鱅鰱魚其頭尢大而肥者徐州人謂之鱅或謂之鰱六韜曰緍隆餌重則嘉魚食之緍調餌芳則庸魚食之鱅庸魚也故其字從庸蓋魚之不美者故里語曰网魚得鱮不如啖茹而鱅讀曰慵者則又以其性慵弱而不健故也爾雅翼鱮鱅鰱魚也大頭而細鱗魚之不美者蓋魚𨿽一類而所食不同今鯇惟食艸鱒食螺蚌鱮乃食鯇矢宜其味之不美耳今人亦不珍此族往往以爲鮑魚詩稱孔樂韓土魴鱮甫甫失鱮不美魚也而何足特稱以爲韓土之樂蓋言川澤之善者以其美惡之並畜魴美而鱮不美今皆甫甫然則其土之樂可知矣猶之稱周原之膴膴者必以蓳荼如飴言之也敝笱之詩曰敝笱在梁其魚魴鰥又曰其魚魴鱮其魚唯唯蓋笱之守魚猶禮之守國也說文云池魚滿三千六百蛟來爲之長能率魚飛置笱水中卽蛟去夫蛟陰難制之物欲率魚而去笱𨿽敝而能制之使其在水者有魴鰥焉有魴鱮焉有唯唯之眾焉不以蛟而徙也今魯桓公微弱無守國之器使従文姜者如雲如雨如水而不能少爲之制則曾敝笱之不若也郭璞曰鰫似鰱而黑嚴氏曰今鱅鰱相似而小別鰱頭小鱅頭大

鼉鼔逢逢

鼉形似【一本多水字】蜥蜴四足長丈餘生卵大如鵝卵堅如鎧今合藥鼉魚甲是也其皮堅厚可以冒鼔

毛傳鼉魚屬正義曰月令季夏命漁師伐蛟取鼉書傳注云鼉如蜥蜴長六尺埤雅云鼉具十二肖肉蛇肉最後在尾其枕瑩淨魚枕弗如皮中冒鼓夏小正曰剝鼉以爲鼓也今防將風則踴鼉欲雨則鳴故里俗以防讖風以鼉防雨詩曰鼉鼔逢逢先儒以爲鼉皮堅厚取以冒鼓故曰鼉鼓蓋鼉鼓非特有取於皮亦其鼓聲逢逢然象鼉之鳴故謂之鼉鼔也晉安海物記曰鼉鳴如桴鼓今江淮之間謂之鼉鼓亦或謂之鼉更今鼉象龍形一名鱓夜鳴應更吳越謂之鱓更蓋如初更輒一鳴而止二卽再鳴也一曰獨鳴早鼉鳴夜趙辟公雜說曰鼉聞鼔聲則鳴續博物志曰鼉長一丈一名土龍鱗甲黑色能橫飛不能上騰爾雅翼云鼉狀如守宮而大長一二丈五色背尾皆有鱗甲如鎧夜則出邊岸人甚畏之其老者多能爲鬽梁周興嗣常食其肉後爲鼉所噴便爲惡瘡其肉云白如雞詩云鼉鼔逢逢李斯亦雲樹靈鼉之鼔是周秦皆以冒鼓也鼉水族本艸謂蛇魚是也周書王防曰會稽以鼉本艸圖經云肉至美口內涎有毒長一丈者能吐气成霧致雨力至猛能攻陷江岸性嗜睡但目閉形如龍大長者自嚙其尾極難死聲甚可畏人於穴掘之百人掘須百人牽一人掘須一人牽不然終不可出呂氏春秋云顓頊令飛龍作效八風之音命之曰承云乃令鱓先爲樂倡鱓乃偃浸以其尾鼔其腹其音英馬融廣成頌左挈夔龍右提蛟鼉本艸作鮀生南海池澤取無時陶隠居云鮀卽今鼉也甲可療疾皮可以冒鼓肉至補益於物難死沸湯沃以入腹良久乃剝爾此等老者多能變化爲邪魅自非急勿食之蜀本圖經云生湖畔土窟中形似守宮而大長丈餘背尾俱有鱗甲今江東諸州皆有之陳蔵器云俗音鱓魚音善字或作鱓諸書皆以鱣爲鱓本經以鱣爲鼉仍足魚字殊爲誤也

按鱓字本音鮀與鼉同故埤雅云一名鱓吳越人謂之鱓更與呂氏春秋所用皆以鱓爲鼉又音上演切者乃圖經所載似鰻鱺魚而細長又羅氏所云似蛇無鱗體有涎沫之魚卽俗所書鱔字

釋虫

螽斯羽

爾雅曰螽蜙蝑也雄云舂黍也幽州人謂之舂箕舂箕卽舂黍蝗類也長而靑長角長股靑色黑斑其股似玳瑁文五月中以兩股相槎【或作切】作聲聞數十步爾雅蜤螽蜙蝑邢疏蜤螽周南作螽斯七月作斯螽𨿽字異文倒其實一也一名蜙蝑一名蜙防一名蝽蜤音斯鄭注蜙蝑音嵩胥一名蜙防卽一種大靑蚱蜢股長而鳴甚響毛傅螽斯蜙蝑也郭璞方言云江東呼爲虴蜢埤雅螽斯虫之不妒忌一母百子者也故詩以爲子孫眾多之況或曰似蝗而小詩曰五月斯螽動股言螽斯股成而奮迅之也爾雅曰螽丑奮蓋於時股成而奮迅之則方春尙弱也蔡邕月令曰其類乳於土中深埋其卵江東謂之蚱蜢善害田穉公羊曰何以書記災也蜮何以書紀異也字蓋從冬冬終也至冬而終故謂之螽魯十月而有螽孔子曰火伏而後蟄者畢今火猶西流再失防也爾雅翼動股蝗屬也春秋書螽在秋者四在八月者三在九月十月者一在十二月者二惟十二月者乃失閏之過其餘八九十月者蓋夏之六七八月也螽類羣盛故有雨螽於宋言自上而下眾多之甚故以雨言之今蝗之盛或蔽天其過河皆相銜而過亹亹不絕說文蝗螽也考工記股鳴蜙蝑動股屬朱注螽斯蝗屬一生九十九子大全問螽卽是春秋所書之螽切疑斯字只是語辭朱子曰詩中固有以斯爲語辭者如鹿斯之奔湛湛露斯之類是也然七月詩乃云斯螽動股則恐螽斯是名也詩紀蘇氏曰螽斯一生八十一子詩緝曰螽斯蝗也蠜也斯語助也卽阜螽也非七月所謂斯螽也螽蝗生子最多信宿卽羣飛因飛而見其多故以羽言之諭子孫之眾多也今攷爾雅云阜螽蠜李氏陸璣許氏蔡邕之說阜螽卽蝗也蠜也螣也同是一物爾雅又云蜤螽蜙蝑此別是一物蝗之類也螽斯卽阜螽非蜤螽也毛氏誤以此螽斯爲蚣蝑孔氏因之遂以螽斯斯螽爲一物斯語助猶鸒斯鹿斯也春秋書螽卽蝗也蘇氏謂螽斯一生八十一子朱氏云一生九十九子今俗言蝗一生百子不必以定數言之但以生子多者莫如蝗耳鄭箋云凡物有陰陽情欲者無不妬忌惟蜙蝑否耳各得受气而生子故能詵詵然眾多玉堂閒話云螽斯蝗屬或曰魚卵所化每嵗生育或三或四每一生其卵盈百自卵及翼凡一月而飛羽翼未成跳躍而行按螽斯之族實煩爾雅並列五種一曰蛗螽蠜詩云趯趯阜螽者是也一曰艸螽負蠜詩云喓喓艸虫者是也一曰蜤螽蜙蝑詩云螽斯羽者是也又有所謂蟿螽螇蚸者形似蜙蝑而細長飛翅作聲者也又有所謂土螽蠰谿者今謂之土�江南呼虴蛨又名蚱蜢似蝗細小善跳者也此二種經文不載爾雅又云螽醜奮蓋謂螽蝗之類好奮迅作聲而飛者也又云彊醜捋蓋謂螽斯之類好以腳自摩捋者也分疏甚眀不知諸家何故相駁相混總之螽蓋蝗屬曰屬則似是而非者也必欲指爲介虫之孽尢爲可怪

喓喓艸虫

艸虫常羊也大小長短如蝗也奇音靑色好在茅艸中【坊刻多今人謂蝗子爲螽子兗州人謂之螣誤今依舊本刪去】

爾雅云艸螽負蠜郭注詩云喓喓艸虫謂常羊也鄭注云艸螽艸虫也亦謂之蚱蜢正義曰出車箋云艸虫鳴晚秋之時山陰陸氏曰艸虫鳴阜螽躍而従之故負螽曰蠜艸虫謂之負蠜羅氏曰說艸虫固多端按張衡云土蟺鳴則阜螽跳是則蚓爲艸虫也

趯趯阜螽

阜螽蝗子一名負蠜今人謂蝗子爲螽子兗州人謂之螣

爾雅云蛗螽蠜郭注詩曰趯趯阜螽邢疏云蛗螽之族厥類實煩蛗螽一名蠜李巡曰蝗子也許愼云蝗螽也蔡邕云螽蝗也眀是一物鄭注阜螽蝗也本艸云阜螽蚯蚓二物異類同穴爲雄雌令人相愛五月五日收取夫妻帶之蛗螽如蝗虫東人呼爲蚱蜢有毒有黑斑者交時取之埤雅阜螽今謂防亦跳亦飛飛不能逺靑色一曰蚯蚓卽蛗螽也亦以離應艸虫鳴於上風負螽鳴於下風而風化博物志曰蜾蠃亦取阜螽子咒而成己子爾雅翼食葉曰蟘蟘之字又作螣其種類不一故曰百螣時起許氏以爲百螣動股蝗屬也時起害稼動股則阜螽阜螽則今蝩虫也劉向以爲介虫之孼蚓𨿽微物其啟閉有時故月令孟夏螻蟈鳴後五日蚯蚓出冬至之日蚯蚓結皆以紀夏夜好鳴於艸底江東謂之歌女或曰鳴砌詩喓喓艸虫廣雅云負蠜蟅也飛蟅飛蠊也左傳有蜚杜注云蜚負蠜疏負蠜嵗時常有非災虫蜚一名負盤此注相涉誤爲蠜耳陳蔵器雲飛防一名負盤蜀人食之辛辣左傳蜚不爲災杜注云蜚負蠜也如蝗虫又夜行一名負盤卽�盤虫也名字及虫相似終非一物也

按螽與艸虫與負螽確是三物嚴華谷以爲一物誤矣但爾雅謂艸螽是負蠜陸璣謂阜螽是負蠜豈形狀相似故未精別也至左傳所載之蜚是臭虫爾雅所謂蠦蜰本艸所謂飛防廣雅諸書所謂蟅飛蟅飛蠊香娘子�盤虫皆是物也應謂之負盤不應謂之負蠜因漢書及左傳注多作負蠜後人之惑滋甚遂有認負盤爲阜螽者若陸佃謂阜螽爲蚯蚓羅願謂艸虫爲蚯蚓堪爲大噱

領如蝤蠐

蝤蠐生糞中爾雅曰蟦蠐螬也蝤蠐蠍也

爾雅蟦蠐螬又云蝤蠐蠍邢疏此辧蠍在土在木之異名也其在糞土中者名蟦蠐又名蠐螬其在木中者方言云闗東謂之蝤蠐梁益之間謂之蠍上文蠍蛣郭云木中蠧下文蠍桑蠧郭云卽蛣然則蟦蠐也蠐螬也蝤蠐也蛣也桑蠧也蠍也一虫而六名也以在木中者白而長故詩人以比婦人之頸碩人云領如蝤蠐是也埤雅舊說蝤蠐生於木中內外潔白苻子所謂石生金木生蠍是也蟦蠐在糞艸中外黃內黑亦或謂之蠐螬列子所謂烏足之根爲蠐螬是也蠐螬大者如足大指以背行乃駛於腳造化權輿云蛇豸腹竄蠐螬背行今俗謂之蠀螬方言曰蠀螬謂之蟦自闗而東謂之蝤蠐舊云蠐螬化爲復育復育轉而爲蟬蓋蟬之去復育之解甲蛇之脫皮可謂尸解矣爾雅翼蝤蠐螬糞土中虫又云蝤蠐蠍謂在木中者二物大抵相似以所處爲異蝤蠐在腐栁中者內外潔白故詩人以比碩人之領七辧云蝤蠐之領阿那宜顧是也其所謂蠍非蠆尾之蠍也淮南萬畢術曰黍成蠐螬言以秋冬獲黍置溝中卽生蠐螬也說者以爲齊人曹氏之子所化雄方言乃云或謂之喧或謂之蠍或謂之蛭或謂之天螻此其爲物多矣非止一蠐螬也說文作齋�毛傳蝤蠐蠍虫陶隠居云一名蟦蠐雜豬蹄作羮與乳母不能別陳藏器云蠐螬居糞土中身短足長背有毛筋但従水入秋化爲蟬蠍在朽木中食木心穿如錐刀一名蠧身長足短口黒無毛節慢至春羽化爲天牛兩角狀如水牛色黒形質又別蘇恭乃混其狀總名蠐螬乃千慮一失矣此卽木中蠧虫亦曰桑蠧故古者譖従中起謂之蠍譖名物疏蟦蠐蝤蠐二物也蟦蠐一名螬亦名蠐螬一名蜰齊一名齊莊子云烏足根所化淮南云黍成王充云化復育轉爲蟬博物志云以背行駛便於用足者也蝤蠐一名蠍一名蠧一名桑蠧一名蛣生於桑栁柏及構木中諸腐木根下亦多有之本是二種陶隠居及蘇恭俱混爲一誤也蠍自蝤蠐之異名非蠆尾之蠍也天螻爾雅云卽螻蛄也子云言蠐螬或謂之天螻然則亦異物同名非爾雅之矣

蟋蟀在堂

蟋蟀似蝗而小正黒有光澤如漆有角翅一名蛬一名蜻楚人謂之王孫幽州人謂之趣織督促之言也裏語曰趨織鳴懶婦驚是也

爾雅蟋蟀蛬郭注今促織也亦名蜻唐風雲蟋蟀在堂鄭注今人亦謂之蟋蟀一名蜻楚人謂之王孫幽州人謂之促織蛬音拱又音笻博雅蛬趗織蚟孫蜻也埤雅蟋蟀陰陽率萬物以出入至於悉帥之爲悉蟋能帥陰陽之悉者也曹奢而苟唐儉以勤故詩一以蜉蝣一以蟋蟀刺之詩曰蟋蟀在堂九月之時也九月建戌於文禾幹爲年步戌爲嵗蓋秊取禾之一熟而嵗期兩稔故步戌至戌謂之嵗也傳曰一名吟蛬秋初生得寒乃鳴詩義問曰蟋蟀食蠅而化爾雅翼蟋蟀以夏生秋始鳴周書小暑之日溫風至又五日而蟋蟀居壁易通卦驗曰蟋蟀之虫隨陰迎陽居壁向外趨婦女織績女工之象今失節不居壁似女事不成有淫泆之行因夜爲姦故爲門戶夜開淮南則云蟋蟀居奧奧者西南隅也比寒則漸近人易通卦驗曰立秋蜻鳴白露下蜻上堂詩曰蟋蟀在堂嵗聿其莫又曰七月在野八月在宇九月在戶十月蟋蟀入我牀下自七月至十月入牀下皆謂蟋蟀也言將寒有漸非卒來也而說者解蟋蟀居壁引詩七月在野以爲不合然今蟋蟀有生野中及生人家者至嵗晚則同耳好吟於土石磚甓之下尢好鬭勝輒矜鳴其聲如急織故幽州謂之促織又其鳴時正織之故以戒婦功春秋說題辭曰趨織爲言趨織也織興事遽故趨織鳴女作兼崔豹云濟南人謂蟋蟀爲懶婦非也古稱螣蛇防霧而殆於卽且卽且蜈蚣耳許叔重謂蟋蟀爲卽且上蛇蛇不敢動亦非也梓人以注鳴者蜻屬方言南楚之間或謂之王孫搜神記云朽葦爲蛬賈秋壑蟋蟀論云促織之爲物也暖則在郊寒則附人若有識其時者拂其首則尾應之拂其尾則首應之似有解人意者甚至合類頡頏以決勝負而英猛之態甚可觀也愚常論之天下有不容盡之物君子有獨好之理獨促織曰莎雞曰絡緯曰蛬曰蟋蟀曰寒虫之不一其名或在壁或在戶或在宇或在牀下因時而有感夫一物之微而能察乎陰陽動靜之宜備乎戰鬭攻取之義是能超乎物者甚矣促織之可取也逺矣又嘗考其實矣每至秋冬生於艸土礨石之內諸虫變化隔年遺種於土中及其時至方生之時小能化大也大亦能化小也若夫白露漸旺寒露漸絕出於艸土者其身則軟生於磚石者其體則剛生於淺艸瘠土磚石深坑向陽之地者其性必劣赤黃其色也大抵物之可取者白不如黒黒不如赤赤不如黃赤小黒大可當乎對敵之勇而黃大白小難免夫侵淩之虧惟有四病若犯其一切不可托之何也仰頭一也捲須二也練牙三也踢腿四也若兩尾髙低曾經有失兩尾垂萎並是老朽者也其亡可立而待若有熱之倦怠與夫冷之傷惺者又且不可緩其調養之法也又曰蟋蟀者秋虫也名促織亦名孫旺虎丘人曰防織

蜉蝣之羽

蜉蝣方土語也通謂之渠略似甲虫有角大如指長三四寸甲下有翅能飛夏月陰雨時地中出今人燒炙噉之美如蟬也樊光曰是糞中蠍虫隨雨而出朝生而夕死

爾雅蜉蝣渠略郭注似蛣蜣身狹而長有角黃黒色叢生糞土中朝生暮死豬好啖之舎人曰南陽以東曰蜉蝣梁宋之間曰渠略夏小正曰蜉蝣渠略也詩曹風雲蜉蝣之羽鄭注似蜣蜋而小者文彩多靑黃色者埤雅蜉蝣虫似天牛而小有甲角翕然生覆水上尋死隨流叢生棲中朝生莫殞有浮防之義故曰蜉蝣也詩曰蜉蝣掘閱掘閱言掘土使解閱也管子曰掘閱得玉爾雅翼蓋蜉蝣者速死之物故以刺曹共公之好奢言𨿽衣服楚楚安能久也淮南子曰蠶食而不飲二十二日而化蟬飲而不食三十日而蛻蜉蝣不食不飲三日而死又曰鶴壽千嵗以極其防蜉蝣朝生而暮死盡其樂蜉蝣出有時故王褒頌聖主得賢臣云蟋蟀俟秋唫蜉蝣出以陰言知時也又許叔重注淮南子言朝菌者朝生死之虫也生水上狀似蠶蛾一名孳母海南謂之虫邪則亦蜉蝣之類按今水上有虫羽甚整白露節後卽羣浮水上隨水而去以千百計宛陵人謂之白露虫詩緝疏掘閱云此虫土裏化生掘地而出今曰更閱謂升騰變化也毛傳朱傳俱云蜉蝣渠略也朝生夕死猶有羽翼以自修飾音義渠本或作音同略本或作�音同沈云二字並不施虫是也定本亦云渠略俗本作渠螻者誤也

六月莎雞振羽

莎雞如蝗而斑色毛翅數重其翅正赤或謂之天雞六月中飛而振羽索索作聲幽州謂之蒲錯

爾雅螒天雞邢疏此黒身赤頭小虫也一名螒一名天雞一名莎雞一名樗雞李巡曰一名酸雞詩豳風七月云六月莎雞振羽鄭注螒音汗莎雞也黒身赤頭似斑貓博雅樗鳩樗雞也圖經曰樗雞生河內川谷樗木上今近都皆有之形似寒螿而小蘇恭云五色具者爲雄良靑黒質白斑者是雌不入藥然今所謂莎雞者亦生樗木上六月後出飛而振羽索索作聲人或畜之樊中但頭方腹大翅羽外靑內紅而身不黒頭不赤此殊不類蓋別一種而同名也今在樗木上者人呼爲紅娘子頭翅皆赤乃如舊說然不名樗雞疑卽是此蓋古今之稱不同耳衍義云樗雞東西京都尢多形類蠶蛾但頭足微黒翅兩重外重灰色下一重深紅五色皆具腹大埤雅莎雞小虫其鳴以時故有雞之號古今注曰莎雞一名絡緯謂其鳴如紡緯也促織一名投機謂其聲如急織也俗云絡緯雄鳴於上風雌鳴於下風而風化爾雅翼莎雞振羽作聲其狀頭小而羽大有靑褐兩種率以六月振羽作聲連夜札札不止其聲如紡絲之聲故一名梭雞今俗人謂之絡絲娘蓋其鳴時又正當絡絲之候今小兒夜亦養之聴其聲能食莧之屬古今注曰促織一名促機絡緯一名紡緯其言促織如急織絡緯是紡緯是矣但蟋蟀與促織是一物莎雞與絡緯是一物不當合而言之爾詩稱六月莎雞振羽以至九月在戶十月蟋蟀入我牀下一章而別言莎雞與蟋蟀可知其非一物也蓋二虫皆似機杼之聲可以趣婦功故易以紊亂孫炎解螒天雞以爲小虫黒身赤頭一名莎雞一名樗雞陸璣則云莎雞如蝗而斑色或謂之天雞蓋皆非其類今莎雞之鳴乃止而振羽不待飛也一名馬

按朱注云斯螽莎雞蟋蟀一物隨時變化而異其名今據吳中所見同時齊鳴形類各別騷人墨客往往詠之迥然三物不知先輩何以傳訛

伊威在室

伊威一名委黍一名鼠婦在壁根下甕【一本多一器字】底土中生似白魚者是也

爾雅云蟠鼠負郭注甕器底虫邢疏此與下蛜威委黍是一故下注委黍云舊說鼠別名則此虫一名蟠一名鼠負負或作本艸作婦一名蛜威一名委黍也陶注本艸云多在防坎中鼠背負之然爲鼠及鼠婦則似乖詩東山云蛜威在室是也鄭注蟠音煩甕底下白粉虫也爾雅又云蛜威委黍郭注舊說鼠婦別名然所未詳鄭注卽防負也蛜音伊本艸鼠婦一名負蟠一名蛜蝛一名蜲生魏郡平谷及人家地上五月五日取禹錫按蜀本注云俗亦謂之鼠粘猶如葈耳名羊負來也衍義曰防婦此濕生虫也多足其色如蚓皆有橫紋蹙起大者長三四分在處有之甎甃及下濕處多用處絕少埤雅伊威形似白魚而大食之令人善淫術曰防婦淫婦是也蓋鼠婦一名防姑亦或謂之防粘防婦猶鼠姑也鼠粘猶防負也因濕化生今俗謂之濕生劉氏曰伊威壁落間小虫也無人埽則虫行於室

蠨蛸在戶

蠨蛸長踦亦名長腳荊州河內人謂之喜母此虫來著人衣當有親客至有喜也幽州人謂之親客亦如蜘蛛爲网羅居之

爾雅蠨蛸長踦郭注小鼅鼄長腳者俗呼爲喜子東山云蠨蛸在戶是也埤雅釋虫云蠨蛸長踦蕭梢長踦之貌因以名云亦如蜘蛛布网垂絲著人衣當有親客至荊州河內之人謂之喜母爾雅翼詩曰蠨蛸在戶言爲网於戶也陸賈曰目瞤得酒食燈花得錢財幹鵲噪行人至蜘蛛集百事喜劉子曰今野人晝見蟢子者以爲有喜樂之瑞夜夢見雀者爵位之象然見蟢子者未必有喜夢雀者未必彈冠而人恱之者以其利人也今人以早見爲喜晚見爲常又云在頭則有喜事荊楚之俗七月七日設果於庭以乞巧有喜子网於上則以爲得巧陸氏曰蠨蛸名長踦小如蜘蛛而足長喜結网當戶人觸之則伸前後足如艸使人不疑爲虫故名長踦崔豹云蠨蛸身小足長詩緝傳曰蠨蛸長踦也踦音欺腳也

胡爲虺蜴

虺蜴一名蠑螈水蜴也或謂之號蜼或謂之蛇醫如蜥蜴靑緑色大如指形狀可惡

爾雅蠑螈蜥蜴蜥蜴蝘蜓蝘蜓守宮也邢疏詩小雅正月胡爲虺蜴謂此也蠑螈蜥蜴蝘蜓守宮一物形狀相而四名也字林云蠑螈蛇醫也說文云在艸曰蜥蜴在壁曰蝘蜓方言云秦晉西夏謂之守宮或謂之蠦或謂之蜥蜴南陽呼蝘蜓其在澤中謂之蜥蜴南楚謂之蛇醫或謂之蠑螈東齊海岱之間謂之螔防北燕謂之祝蜓案此諸文則在艸澤者名蠑螈蜥蜴在壁者名蝘蜓守宮也鄭注小而靑者曰蜥蜴大而黃者曰蝘蜓最小在墻間砌下者曰守宮種類旣異而此釋爲一物恐亦未審也鄭箋虺蜴之性見人則走本艸石龍子一名蜥蜴一名山龍子一名守宮一名石蜴生平陽川谷及荊山石間陶隠居云其類有四種大形純黃色爲蛇毉次似蛇醫小形長尾見人不動名龍子次有小形五色尾靑碧可愛名蜥蜴不螫人一種善緣籬壁名蝘蜓形小而黒乃言螫人必死而未常中人唐本注云蛇師生山谷頭大尾短小靑黃或白斑者是蝘蜓似蛇師不生山谷在人家壁間名守宮又名蠍虎其名龍子及五色者蜤蜴耳形皆細長尾與身相類似蛇四足古今注云蝘蜓一曰守宮一曰龍子善於樹上捕蟬食之其長細五色者名蜥蜴其短大者名蠑螈一曰蛇醫大者長三尺色紺善魅人一曰螈一曰緑螈詩詁云守宮蜥蜴二物蜥蜴尾通於身如蛇而加足有黒色者有靑緑色者常居艸間守宮褐色四足有尾偃伏壁間故名蝘蜓亦謂守宮埤雅蜥蜴一名蜥易日十二時變色故曰易也舊曰蜥易嘔雹蓋龍善變蜥善易故幹以龍況爻其書謂之易爻者言乎其變也象之義出於象彖之義出於豕易之義出於易皆取諸物也蜥易一名蛇醫舊說蛇體有傷此輒銜艸傅之故有醫之號也考工記注云脰鳴鼃黽屬注鳴精列屬旁鳴蜩蜺屬翼鳴皇屬股鳴蜙蝑屬胸鳴榮原屬馬融周官作以胃鳴幹寶周官作以骨鳴說者以爲三字相近𨿽容有誤而馬鄭與幹皆前世名儒或所授師說不同按說文蠵大也以胃鳴者則馬本作以胃鳴當謂蠵屬三教珠英云守宮鱗色如蛇而四足亦與魚合爾雅翼蝘蜓似蜥蜴灰褐色在人家屋壁間狀𨿽似龍人所玩習一名守宮又名壁宮東方朔射覆詞云臣以爲龍又無角謂之爲蛇又有足跂跂脈脈善緣壁是非守宮卽蜥蜴蓋言此也博物志云以器養之食以眞朱體盡赤所食滿七斤搗萬杵以防女人體終身不滅偶則落故號守宮漢武嘗用之按說文蜥易之易象形祕書說日月爲易陰陽也則經陰陽一交而變易似有此理然所謂守宮者亦以其常在屋壁間有守之如鳥有澤虞者常在田中俗呼爲護田鳥之類不必塗血而後爲守也舊說蛇醫龍子蜥易三者並不螫人蝘蜓乃聞螫人必死然未聞有中之者特善捕蠍俗號蠍虎又一種色似此而能入水按毛詩正義名水蜥蜴方言云桂林之中守宮大而能鳴謂之蛤解注蜥蜴南陽呼蝘蜓螔防斯侯二音似蜥易大而有鱗今所在通言蛇醫蛤解似蛇醫而短身有鱗采江東呼蛤蚢

螟蛉有子蜾蠃負之

螟蛉者犍爲文學曰桑上小靑虫也似步屈其色靑而細小或在艸葉【一作萊】上蜾蠃土蜂也一名蒲盧似蜂而小腰故許愼云細腰也取桑虫負【一作附】之於木空中或書簡筆筒中七日而化爲其子裏語曰咒云我我爾雅果蠃蒲盧郭注卽細腰虫也俗呼爲蠮螉又云螟蛉桑虫郭注俗謂之桑蟃亦曰戎女邢疏按詩小雅小宛云螟蛉有子果蠃負之果蠃一名蒲盧卽細腰虫也俗呼爲蠮螉方言云蠭燕趙之間謂之蠓螉其小者謂之蠮螉又云或謂之蚴蛻鄭注中庸以蒲盧爲土蠭說文云細腰土蠭也天地之性小腰純雄無子螟蛉一名桑虫一名桑蟃一名戎女法言曰螟蛉之子殪而逢果蠃祝之曰類我類我久則肖之是也鄭注蒲盧俗謂之蠮螉蓋蠭類螟蛉桑上靑虫也蠮螉取以爲子者鄭箋云蒲盧取桑虫之子負持而去煦嫗養之以成其子廣雅云蚴蛻土蜂蠮螉也本艸蠮螉一名土蜂生熊耳川谷及牂牁或人屋間陶隱居云此類甚多𨿽名土蜂不就土中爲穴謂摙土作房耳今一種黒色腰甚細銜泥於人室及器物邊作房如並竹管者是也其生子如粟米大置中乃捕取艸上靑蜘蛛十餘枚滿中仍塞口以擬其子大爲糧也其一種入蘆竹管中者亦取艸上靑虫一名果蠃詩人云螟蛉有子蜾蠃負之言細腰物無雌皆取靑虫敎祝便變成已子斯爲謬矣唐本注云土蜂土中爲窠大如烏蜂不傷人非蠮螉蠮螉不入土中爲窠𨿽一名土蠭非蠮螉也今按李含光音義云咒變成子近亦數有見者非虛言也劉禹錫謹按蜀本注云按爾雅果蠃蒲盧注云卽細腰蜂也俗呼爲蠮螉詩云螟蛉有子蜾蠃負之注云螟蛉桑虫也蜾蠃蒲盧也言蒲盧負持桑虫以成其子乃知蠮螉卽蒲盧也蒲盧卽細腰蜂也據此不獨負持桑虫以他虫入穴摙泥封之數日則成蜂飛去陶云是先生子如粟在穴然捕他虫以爲之食今人有其封穴了壊而看之果見有卵如粟在死虫之上則如陶說矣而詩人以爲諭者蓋知其大而不知其細也陶又說此蜂黒色腰甚細能摙泥在屋壁間作房如並竹管者是也亦有入竹管器物間作穴者但以泥封其穴口而已圖經云摙泥作窠或雙或只得處便作不拘土石竹木間今所在皆有之段成式云書齋中多蠮螉好作窠於書卷或在筆管中咒聲可聴有時開卷視之悉是小蜘蛛大如蠅虎旋以泥隔之乃知不獨負桑虫也數說不同人或疑之然物變化固不可度蚱蟬生於轉丸衣魚生於瓜子生於蛇蛤生於雀白鶂之相視負蠭之相應其類非一若桑虫蜘蛛之變爲蜂不爲異矣如陶所說卵如粟者未必非祝虫而成之也宋齊丘所謂蠮螉之虫孕螟蛉之子傳其情交其精混其气和其神隨物大小俱得其眞蠢動無定情萬物無定形斯言得之矣詩攷說文螟有子果蠃負之埤雅果蠃卽今細腰土蠭好禁蜘蛛今呼大蠭啖子地中作房者亦曰土蠭非此細腰土蠭也果蠃一名�螉一名蒲盧中庸曰夫政也者蒲盧也博物志曰蜂無雌取桑虫或阜螽子抱而成已子詩緝解頤新語曰說者攷之不精乃謂果蠃取桑虫負之七日化爲其子𨿽雄亦有類我類我久則肖之之說近世詩人取蜾蠃之巢毀而視之乃自有細卵如粟寄螟蛉之身以養之其螟蛉不生不死蠢然在穴中久則螟蛉盡枯其卵日益長大乃爲蜾蠃之形穴竅而出蓋此物不獨取螟蛉亦取小蜘蛛置穴中寄卵於蜘蛛腹脇之間其蜘蛛亦不生不死久之蜘蛛盡枯其子乃成今人養晚蠶者蒼蠅亦寄卵於蠶之身久之其卵化爲蠅穴繭而出殆物類之相似者列子云純雌其名大腰純雄其名穉蠭莊子云細腰者化說文雲天地之性細腰純雄無子此皆信說詩者之言也古人名物多取形似瓠之細腰者曰蒲盧故蠭之細腰者亦名蒲盧正如綬艸綬鳥皆名以鷊靑黑之菼靑黒之鳩皆名以鵻也

按爾雅另釋土蠭注云今江東大蠭在地中作房者啖其子卽馬蠭今荊巴間呼爲蟺與果蠃差別農師已辧之矣若細腰土蜂借他虫咒爲已子古今無異陶隱居異其說範處義附之不知破窠見有卵如粟及死虫蓋變與未變耳

爲鬼爲蜮【坊刻如鬼如蜮非】

蜮短狐也一名射影如【一作鼈】三足江淮水濱皆有之人在岸上影見水中投人影則殺之故曰射影也南方人將入水先以瓦石投水中令水濁然後入或曰含細沙射人入人肌其瘡【一作創】如疥

廣雅射工短狐蜮也毛傳蜮短狐也陸氏云狀如鼈三足一名射工俗呼之水弩在水中含沙射人一云射人影正義曰洪範五行傳云蜮如鼈三足生於南越南越婦人多淫故其地多蜮淫女惑亂之气所生也埤雅蜮含水射人一曰含沙射人之影稽聖賦所謂蛷旋於影蜮射於光是也一名射工一名溪毒有長角橫在口前如弩檐臨其角端曲如上弩以气爲矢用水勢以射人故俗呼水弩春秋曰秋有蜮卽此是也然畏鵞鵞能食之禽經所謂鵞飛則蜮沈鵙鳴則蛇結詩曰爲鬼爲蜮則不可得言鬼無形而蜮性陰害射人之影則皆莫可究矣五行傳曰南越淫惑之气生蜮蜮之言惑也字說曰蜮不可得也故或之今蛷螋溺人之影亦是造化權輿曰短狐射气蛷螋遺溺中影則疾人气數感之故也爾雅翼蜮一名短弧一名射工一名溪毒生江南山溪水中甲虫之類也長一二寸有翼能飛口中有橫物如角弩如聞人聲以气爲矢激水以射人隨所著處發瘡中影者亦病而瘡不卽病如大傷寒不治殺人或曰見人則以气射人去二三步卽射所中什六七死冬月蟄澗谷間大雪時索之此虫所在其雪不積气起如蒸掘之不過入地一尺則得也詩曰爲鬼爲蜮則不可得以況陰中人者劉向以爲生南越劉歆以爲蜮盛暑所生非自越來說者又言水弩狀如蜣蜋尾長四寸卽弩也見人影則射南越志雲水弩四月一日上弩射人影至八月卸弩此云弩在口彼云弩在尾差不同顏師古以爲短弧卽射工亦呼水弩當是一物而說文稱蜮似鼈三足以气射害人孫愐亦稱蜮短弧狀似鼈含沙射人陸璣詩疏亦云是三足鼈鯀所化爲能者與甲虫有異姑兩存之朱注蜮短狐也江淮水皆有之能含沙以射水中人影其人輒病而不見其形也周禮壺涿氏掌除水虫注狐蜮之屬韓詩外傳云短狐水神也抱朴子雲蜮水虫也狀如鳴蜩有翼能飛中記雲水狐者視其形虫也其气乃鬼也長三四寸色黑廣寸許背上有甲厚三分許其頭有角去二三步則气射人中十人六七人死鴛鴦鸑鷲蟾蛛悉食之東方朔傳人主之大蜮師古云魅也按諸家之說不一惟中記云其形虫也其气乃鬼也二語盡之矣較之蜣蜋鳴蜩恐太不倫彼有翼能飛者或又一種非師曠所云鵞飛則沈者也

去其螟螣及其蟊賊

螟似虸蚄而頭不赤螣蝗也賊桃李中蠧虫赤頭身長而細耳或說云蟊螻蛄食苗根爲人害許愼云吏防防犯法卽生螟吏乞貸則生蟘吏抵冒取人財則生蟊舊說云螟螣蟊賊一種虫也如言寇賊姦宄內外言之耳故犍爲文學曰此四種虫皆蝗也實不同故分釋之爾雅食苗心螟食葉蟘食節賊食根蟊邢防李巡曰食禾心爲螟言其姦冥冥難知也食禾葉者言假貸無厭故曰蟘也食禾節者言貪狼故曰賊也食禾根者言其稅取萬民財貨故曰蟊也孫炎曰皆政貪所致因以爲名也郭璞直以虫食所在爲名而李巡孫炎並因托惡政則災由政起小雅大田云去其螟螣及其蟊賊無害我田穉是也鄭注螟極纎細在苗之心若木中有蠧然今農家忌大小暑日降一種霏微者云卽此虫降也蟘詩作螣一種虫似螟蛉食苗葉而捲爲房蠈卽艸虫類𨿽亦食葉好食節蟊未詳陸璣謂螻蛄據螻蛄𨿽穴土以居然亦取葉於穴中而食之元不食根惟陸田有之毛傳朱傳俱云食心曰螟食葉曰螣食根曰蟊食節曰賊埤雅許愼說文以爲吏防防犯法卽生螟乞貸則生蟘抵冒取民財則生蟊然則靈芝朱艸秠秬之鐘其美與螟蟘之鐘其惡𨿽不同其系王者之政一也淮南子曰枉法令卽多虫螟其以此乎蟘則蝗也蝗字従皇今其首腹皆有王字未燭厥理也或曰蝗卽魚卵所化列子曰魚卵之爲虫蓋謂是也俗云春魚遺子如粟埋於泥中眀年水及故岸則皆化爲魚如遇旱漧水縮不及故岸則其子久閣爲日所防乃生飛蝗故詩曰眾維魚矣實維丰年說者以爲陰陽和則魚眾多矣爾雅翼古者言螟螣蟊賊者乃未始的言其狀惟五行傳稱視之不眀時則有蠃虫之孼謂螟螣之類當死不死未當生而生或多於故而爲災聴之不聰時則有介虫之孼蠭蜚蝝之類或曰蝝螟之始生屬蠃虫之孼然則但知螟螣之爲蠃螽蝝之爲介而已今食苗心者乃無足小靑虫旣食其葉又以絲纒集眾葉使穂不得展江東謂之蟥虫音若橫逆之橫言其橫生又能爲橫災也然按蝗字通有橫音以爲物𨿽不同皆害稼之屬也漢孔臧蓼虫賦曰爰有蠕虫厥狀似螟是螟爲無足虫也

按螟螣蟊賊爾雅注疏合釋甚詳眀諸家亦無異說但食心曰螟食葉曰螣說文又謂食穀葉曰螟食苗葉曰蟘差不同耳據陸氏謂蟊是螻蛄本艸云螻蛄一名蟪蛄一名天螻爾雅云�天螻月令云孟夏螻蟈鳴者是也豈在槁壤則爲螻蛄在平疇則食苗根耶但目擊螻蟈穴土而居遇水卽出豈能在水土中食苗根而爲人患耶

卷髮如蠆

蠆一名杜伯河內謂之蚊幽州謂之蠍

毛傳蠆螫虫也尾末揵然似婦人髮末曲上卷然釋文蠆敕邁反又敕界反蠚虫也通俗文雲長尾爲蠆短尾爲蠍正義左傳曰其父死於路已爲蠆尾言蠆尾有毒也廣雅杜伯�蠆蠍也爾雅翼說文曰蠆毒虫也形蓋其奮螯曳尾之形今之蠍也說者以爲防負之大者多化爲蠍葛洪方云蠍中國多此江南無也或云江南舊無蠍開元初嘗有主簿盛過江至今江南往往有之俗呼爲主簿虫蜥蜴能食之故蜥蜴一名蠍虎又爲蝸牛所食先以迹規之不復去今人或爲蠍螫者以蝸牛涎塗之痛立止蠍前謂之螫後謂之蠆晉語申生曰𨿽蠍譖焉避之左傳曰蠭蠆有毒又曰已爲蠆尾以令於國莊子曰其智憯於蠆蠍之尾然則爲害甚矣今醫家謂蠆尾爲蠍梢蒯通曰猛虎之猶與不如蠭蠆之致蠚嵇含謂諺曰過滿百爲蠆所螫唐制三月上已日賜侍臣櫃栁棬云帶之免蠆毒索靖艸書名蠆尾陶隠居云蠍有雌雄雄者螫人痛止在一處雌者痛牽諸處

如蜩如螗

鳴蜩蟬也宋衞謂之蜩陳鄭云蜋海岱之間謂之蟬蟬通語也螗蟬之大而黒色者有五徳文淸防儉信一名蝘虭【字林云或作蟟】一名虭蟟靑徐謂之螇螰楚人謂之蟪蛄秦燕謂之蛥蚗或名之蜓�

爾雅云蜩蜋蜩郭注夏小正傳曰蜋蜩者五彩具鄭注此卽四五月間小蟬有文彩先諸蟬而鳴者爾雅又云螗蜩郭注夏小正傳曰螗蜩者蝘俗呼爲胡蟬江南謂之螗蛦鄭注螗卽螗蜋也亦能在艸叢中鳴爾雅又云蜻蜻郭注如蟬而小方言云有文者謂之螓夏小正曰鳴虎懸鄭注音紮此卽一種蟬似蜻蜓其鳴無韻但紮紮然爾雅又云茅蜩郭注江東呼爲茅截似蟬而小靑色鄭注音節茅蜩有靑紅二種只在茅菅中亦是五月時鳴爾雅又云蝒馬蜩郭注蜩中最大者爲馬蟬鄭注蝒音緜馬蜩最大其聲響震巖谷爾雅又云蜺寒蜩郭注寒螿也似蟬而小靑色月令曰寒蟬鳴鄭注寒蜩卽寒螿也一名蟪蛄爾雅又云蜓�螇螰郭注卽蝭蟧也一名蟪蛄齊人呼螇螰鄭注蜓蚞音挺木邢疏此辧蟬之大小及方言不同之名也云蜩者目諸蜩也蜋蜩五采具者也螗蜩俗呼曰蟬似蟬而小鳴聲淸亮者也一名蜻蜻如蟬而小有文者也一名茅蜩似蟬而小靑色者也蝒一名馬蜩蟬之最大者也蜺一名寒蜩又名寒螿似蟬而小靑赤色者也關東謂蟪蛄爲蜓蚞齊謂之螇螰也螗蜩者蝘者舎人曰皆蟬也方語不同三輔以西爲蜩梁宋以東謂蜩爲蝘靑徐人謂之螇螰然則螗蝘亦皆蟬也大雅蕩篇云如蜩如螗是也舎人曰小蟬也蜻蜻者按方言云蟬楚謂之蜩宋衛之間謂之螗蜩陳鄭之間謂之蜋蜩秦晉之間謂之蟬海岱之間謂之防其小者謂之麥有文者謂之螓是也衞風碩人云螓首蛾眉鄭注螓謂蜻蜻此虫額廣而且方故以比婦人之首者也某氏解此云鳴者也彼云鳴者虎懸也鳴而後知故先鳴而後是也月令曰寒蟬鳴者在七月鄭注云寒蟬寒蜩謂蜺是也方言云�蚞齊謂之螇螰楚謂之蟪蛄楚辭云蟪蛄鳴兮啾啾是也或謂之蛉蛄秦謂之蛥蚗自闗而東謂之虭蟧或謂之蝭蟧或謂之蜓蚞然則亦皆蟬之別耳廣雅云蚑蛣蟬也蛥蚗也蟪蛄蛉蛄蟧蛁蟟也夏小正云五月螗蜩鳴螗蜩鳴者匽也七月寒蟬鳴蟬也者蝭也本艸蚱蟬生楊栁上五月采蒸漧之陶隠居云蚱卽是瘂蟬雌蟬也不能鳴者蟬類甚多莊子云蟪蛄不知春秋則是今四月五月小紫靑色者而離騷云蟪蛄鳴兮啾啾嵗兮不自聊此乃寒螿耳九月十月中鳴甚淒急又二月中便鳴者名防母似寒螿而小七月八月鳴者名蛁蟟色靑今此云生楊栁樹上是詩云鳴蜩嘒嘒者形大而黒傴僂丈人掇此昔人噉之故禮有蜩範此蜩五月便鳴俗云五月不鳴嬰兒多災蘇恭云蚱蟬卽鳴蟬也易通卦驗云姤上九蟬始鳴不鳴國多妖言蟬應期鳴言語之今失節不鳴鳴則失時故多妖言援神契云蟬無力故不食周書曰夏至又五日蜩始鳴不鳴貴臣放逸立秋之日寒蜩鳴不鳴人臣不力爭埤雅按如蜩如螗則蜩與螗實非一物蓋蜩亦蟬之一種形大而黒昔人啖之禮有雀鷃蜩範是也一名蟬爲其變蛻而禪故曰蟬舎卑穢趨髙潔其禪足道也舊說朽木化爲蟬壊裙化爲蝶腐菌化爲蜂又曰蟬三十日而化段柯古云蟬未蛻時名復育相傳言蛣蜣所化韋翾嘗冬中掘樹根見復育附於朽處怪之村人言蟬固朽木所化也翾因剖視腹中猶實爛木爾雅翼蜩蜋蜩螗蜩舎人云皆蟬方言楚謂蟬爲蜩宋衛謂之螗蜩陳鄭謂之蜋蜩秦晉謂之蟬是蜩螗一物方俗異名耳荀子耀蟬者務在眀乎火振其樹而已說者謂南方人照蟬取而食之古今注云一名王女董仲舒曰齊王之後怨王而死變爲蟬故名齊女詩緝毛氏於蕩篇云蜩蟬也螗蝘也其說是矣於七月篇乃云蜩螗者蓋舉其類以相眀非以蜩爲螗自爲異同也論衡云蟬生於復育開背而出故爾雅云翥醜鏬郭注剖母背而出邢疏謂蟬屬禮冠飾附蟬徐廣車服雜注云侍臣加貂蟬者取其淸髙飲露而不食陸云寒蟬賦雲頭上有緌則其文也含气飲露則其淸也黍稷不享則其防也處不巢居則其儉也應守常則其信也加以冠冕取其容也

按爾雅所謂蜩卽吳俗所謂蟬其總名也詩所載凡四如七月篇五月鳴蜩𨿽是泛詠大約五月一陰生蜩感之而鳴惟蜋蜩茅蜩耳如小弁篇鳴蜩嘒嘒覽物起興猶鄒陽栁賦云蜩螗厲響也本艸謂蚱蟬生楊栁上卽是馬蜩引此詩爲證誤矣如碩人篇螓首蛾眉卽爾雅所謂蚻蜻蜻夏小正所謂虎懸雄所謂雌蜻之疋者也若此詩如蜩如螗借以形容其喧嘩猶下句如沸如羮豈容析沸羮爲二乎毛傳陸疏俱云二種山陰陸氏附會其說宜羅氏辟其非矣至於因地異名莫詳於邢疏隨時異種莫詳於月令但蟪蛄有二種莊子稱不知春秋者夏虫小紫靑色者也楚詞稱其鳴啾啾者爾雅所謂蜓蚞螇螰也陶貞白輩以蟪蛄卽寒螿非也鄭漁仲云蜺寒蜩卽寒螿月令七月寒蟬鳴是也知寒蜩不瘖矣方言云寒蟬者瘖蜩也或以難子云不知寒蟬卽瘖蟬其初瘖得寒露冷風乃鳴方言原其始故云瘖耳

魯詩

申公培魯人少事齊人浮丘伯受詩爲楚王太子戊傅及戊立爲王胥靡申公申公媿之歸魯以詩經爲訓以敎無傳是爲魯詩於是蘭陵王臧代趙綰皆従申公受學臧爲郎中令綰爲禦史大夫皆以眀堂事自殺其他弟子如同郡臨淮太守孔安國膠西內史周霸城陽內史夏寛東海太守碭魯賜長沙內史蘭陵繆生膠西中尉徐偃膠東內史鄒人闕門慶忌治官皆有防節稱申公卒瑕丘江公盡能傳之以授魯許生免中徐公而韋賢治詩事江公許生至丞相傳子成亦至丞相及兄子賞以詩授哀帝至大司馬由是魯詩有韋氏學而東平王式以事徐公許生爲昌邑王師其後山陽張長安東平唐長賓沛禇少孫亦先後事式爲博士由是又有張唐禇氏之學張生兄子防卿以詩授元帝爲諫大夫其門人瑯琊王扶爲泗水中尉陳畱許晏爲博士由是張家更有許氏學初嶭廣徳亦事王式以博士論石渠授龔舎廣徳至禦史大夫舎至山陽太守時平原髙嘉亦以詩授元帝爲上谷太守傳子容少爲光祿大夫孫詡以父任爲郎中以世傳魯詩知名王莽時逃去不仕又有曲阿包咸師事博士右師細君習魯詩亦去歸鄕裏世祖卽位徵詡爲博士至大司農咸舉孝防除郎中至大鴻臚永平初任城魏應亦以習魯詩爲博士徵拜騎都尉卒於官

齊詩

轅固生齊人以治詩孝景時爲博士竇太后好老子書召問固曰此家人言耳太后怒令固刺彘帝憐之以利兵與固彘應手倒後帝以固防直拜爲淸河王太傅固老罷歸已九十餘矣公孫亦事固固授昌邑太傅夏侯始昌始昌授東海剡人後蒼蒼爲博士至少府蒼授諌大夫翼奉前將軍蕭望之丞相匡衡衡授大司空瑯邪師丹髙宻太傅伏理詹事潁川滿昌由是齊詩有翼匡師伏之學滿昌又授九江張邯瑯邪皮容皆至大官其後伏黯傳理家學攺定章句作解說九篇位至光祿勲以授嗣子恭恭以黯任爲郎永平中拜司空恭刪黯章句定爲二十萬言年九十卒又蜀郡任末廣漢景鸞皆以眀習齊詩敎授著述而卒

韓詩

韓嬰燕人景帝時爲常山太傅嬰推詩之意而作內外傳其言頗與齊魯間殊淮南賁生受之燕趙間言詩者由韓生河內趙子事嬰授同國蔡誼誼至丞相誼授同國食子公與王吉爲昌邑王中尉食生爲博士授泰山栗丰丰授淄川長孫順順爲博士丰爲部刺史由是韓詩有王食長孫之學丰授山陽張順順授東海發福皆至大官建武初博士淮陽嶭漢傳父業尢善說災異防緯受詔定圖防當世言詩推爲長後爲千乘太守坐事下獄死弟子犍爲杜撫會稽澹臺敬伯鉅鹿韓伯髙最知名撫定韓詩章句建初中爲公車令卒官其所作詩題約義通學者傳之曰杜君注撫授防稽趙曄曄舉有道時又有光祿勲九江召馴閬中令巴郡仁山陽張匡皆習韓詩匡爲作章句舉有道徵博士不就

毛詩

孔子刪詩授卜商商爲之序以授魯人曽申申授魏人李克克授魯人孟仲子仲子授根牟子根牟子授趙人荀卿荀卿授魯國毛亨亨作詁訓傳以授趙國毛萇時人謂亨爲大毛公萇爲小毛公以其所傳故名其詩曰毛詩萇爲河間獻王博士授同國貫長卿長卿授阿武令解延年延年授徐敖敖授九江陳俠爲新莽講學大夫由是言毛詩者本之徐敖時九江謝曼卿亦善毛詩乃爲其訓東海衞宏従曼卿受學因作毛詩序得風雅之旨世祖以爲議郎濟南徐巡師事宏亦以儒顯其後鄭眾賈逵傳毛詩馬融作毛詩傳鄭作毛詩箋然魯齊韓詩三氏皆立博士惟毛詩不立博士耳

陸氏詩疏廣要卷下之下

