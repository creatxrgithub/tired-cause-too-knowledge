提要

《詩考》一卷﹐宋王應麟撰。應麟有《周易鄭康成注》﹐已著錄。此編則考三家之《詩》說者也。《隋書﹟經籍志》云「《齊詩》魏代已亡﹐《魯詩》亡於西晉。《韓詩》𨿽存﹐無傳之者。」今三家《詩》惟《韓詩外傳》僅存﹐所謂《韓故》《韓內傳》《韓說》者亦並佚矣。應麟檢諸書所引﹐集以成帙﹐以存三家逸文。又旁搜廣討﹐曰《詩異字異義》﹐曰《逸詩》﹐以附綴其後。每條各著其所出。所引《韓詩》較夥﹐齊﹑魯二家僅寥寥數條。蓋《韓詩》最後亡﹐唐以來注書之家引其說者多也。卷末別爲《補遺》﹐以掇拾所闕。其搜輯頗爲勤摯。明董斯張嘗摘其遺漏十九條。其中《子華子》「淸風婉兮」一條﹐本北宋僞書﹐不得謂之疏略。近時會稽範家相﹐因應麟之書﹐撰《三家詩拾遺》十卷。其所條錄﹐又多斯張之所未搜。並摘應麟所錄《逸詩》﹐如《楚辭》之《駕辧》﹑夏侯玄《辧樂論》之《网罟》《丰年》《穆天子傳》之《黃竹》《呂氏春秋》之《燕燕》《破斧》﹑葛天《八闋》《尙書大傳》之《晳陽》《南陽》《初慮》《朱於》《苓落》《歸來》《縵縵》﹐皆子書雜說﹐且不當錄及殷以前所言。亦不爲無理。然古書散佚﹐搜采爲難﹐後人踵事增修﹐較創始易於爲力。篳路襤縷﹐終當以應麟爲首庸也。

自序

漢言《詩》者四家﹐師異指殊。賈逵撰《齊魯韓與毛氏異同》﹐梁崔靈恩采三家本爲《集注》﹐今惟《毛傳鄭箋》孤行。《韓》僅存《外傳》﹐而《魯》《齊詩》亡久矣。諸儒說詩﹐壹以毛﹑鄭爲宗﹐未有參考三家者。獨朱文公《集傳》閎意眇指﹐卓然千載之上。言《關雎》則取匡衡﹔《柏舟》婦人之詩﹐則取劉向﹔笙詩有聲無辭﹐則取《儀禮》﹔「上天甚神」﹐則取《戰國策》﹔「何以卹我」﹐則取《左氏傳》﹔《抑》﹐戒自儆﹔《昊天有成命》﹐道成王之徳﹐則取《國語》﹔「陟降庭止」﹐則取《漢書注》﹔《賓之初筵》飲酒悔過﹐則取《韓詩序》﹔「不可休思」﹑「是用不就」﹑「彼岨者岐」﹐皆從《韓詩》﹔「禹敷下土方」﹐又證諸《楚辭》。一洗末師專己守殘之陋﹐學者諷詠涵濡而自得之﹐躍如也。文公語門人﹕「《文選注》多《韓詩章句》﹐嘗欲寫出。」應麟竊觀傳記所述三家緒言﹐尙多有之。罔羅遺軼﹐傅以《說文》《爾雅》諸書﹐稡爲一編﹐以扶微學﹐廣異義﹐亦文公之意云爾。讀《集傳》者﹐或有考於斯。王應麟伯厚甫自序。

詩考

韓詩

燕韓嬰作《內外傳》數萬言﹐頗與齊﹑魯間殊﹐然歸一也。《漢﹟藝文志》﹕《韓故》三十六卷﹑《內傳》四卷﹑《外傳》六卷﹑《說》四十一卷。《隋﹟經籍志》﹕《韓詩》二十二卷﹐薛氏章句。後漢薛漢世習《韓詩》﹐父子以章句著名。《韓詩翼要》十卷﹐漢侯苞撰。梁有《韓詩譜》二卷。《唐﹟藝文志》﹕《韓詩》﹐卜商序﹐韓嬰注﹐二十二卷﹐又《外傳》十卷。《隋志》﹕《韓詩》存﹐無傳者。《崇文總目》﹕韓嬰之書﹐至唐猶在﹐今存《外傳》十篇﹐非嬰傳《詩》之詳者﹐遺說時見於他書﹐與《毛說》絕異。《正義》云﹕齊﹑韓之徒﹐以《詩經》爲章句﹐與毛異耳﹐非有壁中舊本可據。晁說之曰﹕說《韓詩》者﹐謂其序子夏所作。晁公武曰﹕《外傳》𨿽非其解經之深者﹐然文辭淸婉﹐有先秦風。

關雎詩人言雎鳩貞潔愼匹﹐以聲相求﹐隱蔽乎無人之處。故人君退朝﹐入於私宮﹐后妃禦見有度﹐應門擊柝﹐鼓人上堂﹐退反燕處﹐體安志明。今時大人內傾於色﹐賢人見其萌﹐故詠關雎﹐說淑女﹐正容儀﹐以刺時。《薛君章句》。《後漢書》﹕明帝詔﹕應門失守﹐關雎刺世。《注》。又《馮衍傳》注﹕《薛夫子章句》曰云云﹐以聲相求﹐必於河之洲蔽隱無人之處﹐故人君動靜退朝云云。妃後禦見﹐去畱有度云。大人見其萌。窈窕﹐貞專貌。淑女奉順坤徳﹐成其紀綱。《文選注》﹕晁說之論云﹕齊﹑魯﹑韓以《關雎》《葛覃》《捲耳》《鵲巢》《采蘩》《采蘋》《騶虞》《鹿鳴》《四牡》《皇皇者華》皆爲文王詩。

葛覃萋萋﹐盛也。《文選注》。刈﹐取也。濩﹐瀹也。《釋文》。

捲耳頃筐﹐欹筐也。罍﹐天子以玉飾﹐諸侯﹑大夫皆以黃金飾﹐士以梓。《釋文》。金罍﹐大夫器也。天子以玉﹐諸侯大夫皆以金﹐士以梓。一升曰「爵」﹐爵﹐盡也﹐足也。二升曰「觚」﹐觚﹐寡也﹐飲當寡少。三升曰「觶」﹐觶﹐適也﹐飲當自適也。四升曰「角」﹐角﹐觸也﹐不能自適﹐觸罪過也。五升曰「散」﹐散﹐訕也﹐飲不自節﹐爲人所謗訕也。總名曰「爵」﹐其實曰「觴」﹐觴者﹐餉也。觥亦五升﹐所以罰不敬。觥﹐廓也﹐所以著明之貌。君子有過﹐廓然著明﹐非所以餉﹐不得名觴。《韓詩說正義》﹐又《儀禮疏》。觥容五升。《釋文》。云辭也。《文選注》。

樛木《釋文》。《正義》云﹕毛氏字與三家異者﹐動以百數。

兔罝施於中馗。馗中九交之道也。《薛君章句》《文選注》。

芣苢傷夫有惡疾也。《文選注》。晁說之論《韓詩序》﹕傷夫也。直曰車前﹐瞿曰芣苢。《釋文》。芣苢﹐木名﹐實似李。《說文》通《釋》。芣苢﹐澤寫也。芣苢﹐臭惡之菜﹐詩人傷其君子有惡疾﹐人道不通﹐求己不得﹐發憤而作。以事興芣苢﹐𨿽臭惡乎﹐我猶采取而不已者﹐以興君子𨿽有惡疾﹐我猶守而不離去也。《薛君章句》《文選注》。

漢廣悅人也。《文選注﹟韓詩序》。不可休思。《外傳》。遊女﹐謂漢神也。言漢神時見﹐不可求而得之。《薛君章句》《文選注》。江之漾矣﹐漾﹐長也。同上。薛君曰。《說文》作羕。

汝墳辭家也。《後漢書注》。愵如調饑。《釋文》。王室如燬。𨿽則如燬。赬﹐赤也﹔燬﹐烈火也﹔孔﹐甚也﹔邇﹐近也。言魴魚勞則尾赤﹐君子勞苦則顏色變。以王室政教如烈火矣﹐猶觸冒而仕者﹐以父母甚迫近饑寒之憂﹐爲此祿仕。《薛君章句》。後漢周磐誦《詩》至《汝墳》之卒章﹐慨然而嘆注云。

采蘋沈者曰﹕蘋﹐浮者﹐曰藻。《釋文》。於以鬺之﹐惟錡及釜。《漢書注》﹕顏師古曰﹕鬺﹐亨也。

甘棠蔽茀甘棠。《外傳》。勿剗勿伐。《釋文》。剗﹐初簡切。勿剗勿敗。《集韻》。昔召公述職﹐當民事時﹐捨於棠下而聽斷焉。是時人皆得其所﹐後世思其仁恩﹐至乎不伐甘棠。《漢書﹟王吉傳》。吉學《韓詩》。蔽芾甘棠云云。《傳》曰﹕自陜以東者﹐周公主之﹔自陜以西者﹐召公主之。召公述職﹐當桑蠶之時﹐不欲變民事﹐故不入邑中﹐捨於甘棠之下而聽斷焉。陜間之人皆得其所﹐是故後世思而歌詠之。《說苑》。

羔羊小者曰羔﹐大者曰羊。素諭潔白﹐絲諭屈柔。紽﹐數名也。詩人賢仕爲大夫者﹐言其徳能稱﹐有潔白之性﹐屈柔之行﹐進退有度數也。《薛君章句》《後漢書注》。逶迆﹐公正貌。《釋文》。褘隋。卽委蛇﹐出《韓詩內傳》。《衡方碑》云褘隋在公。《隸釋》。

摽有梅《釋文》。莩有梅。莩﹐零落也。《孟子注》。《音義》云﹕韓詩也。迨願也。《釋文》。

小星實命不同﹐實﹐有也。《釋文》。

江有氾《說文》作「洍」。一溢一否曰渚。《釋文》。水一溢而爲渚。《文選注﹟薛君章句》。

何彼茙矣《釋文》﹕音戎。

騶虞天子掌鳥獸官。《異義韓魯說》《周禮疏》。賈誼《新書》﹕騶者﹐天子之囿也﹔虞者﹐囿之司獸者也。天子佐輿十乘﹐以明貴也﹔貳牲而食﹐以優飽也。虞人翼五豝以待一﹐所以復中也。

柏舟衛宣姜自誓所作。李迂仲云。如有殷憂。《文選注》。胡疊而微。疊﹐常也。《釋文》。

燕燕衛定姜歸其娣﹐送之而作。李迂仲云。定姜歸其婦。《補傳》。

日月報我不術。薛君曰﹕術﹐法也。《文選注》。

終風終風﹐西風也﹔浪﹐起也。《釋文》。時風又且暴﹐使己思益隆。《文選注﹟薛君章句》。《說文》作「暴」。其陰﹐天陰塵也。董氏云﹐《說文》同。

擊鼓契闊﹐約束也。《釋文》。《文選注》﹕括﹐約束也。《薛君章句》。於嗟夐兮﹐不我信兮。夐﹐亦遠也。《釋文》。

凱風簡簡黃鳥﹐載好其音。《太平禦覽》。

雄雉雉﹐耿介之鳥也。《薛君章句》《文選注》。

匏有苦葉至心曰厲。《釋文》。古者霜降逆女﹐冰泮殺止。《韓詩傳》《周禮疏﹟王肅論》。招招﹐聲也。《釋文》。

谷風密勿同心。密勿﹐僶俛也。《文選注》。無以下禮。《外傳》。違﹐很也﹔發﹐亂也。潰潰﹐不善之貌。《釋文》。

簡兮萬﹐以夷狄大鳥羽。《正義韓詩說》。碩人扈扈。美貌。《釋文》。萬﹐大舞也。《初學記》。

泉水祕彼泉水。《說文》作「泌」。飲餞於坭。《釋文》。送行飲酒曰餞。《薛君章句》《文選注》。

北門惇迫。室人交徧我。就也。《說文》作「催」。《釋文》。亦已焉哉。《外傳》。

靜女靜﹐貞也。搔首躊躇。薛君曰﹕躊躇﹐躑躅也。《文選注》。

新臺新臺有漼河水浘浘。漼﹐鮮貌。浘浘﹐盛貌。音尾。《釋文》。嬿婉之求。嬿婉﹐好貌。《文選注》。《說文》作「暥婉」。得此戚施。薛君曰﹕戚施﹐蟾蜍﹐諭醜惡。《太平禦覽》。

柏舟實維我直。直﹐相當值也。《釋文》。

墻有茨《說文》作「薺」。不可揚也。中冓中夜﹐謂淫僻之言也。揚猶道也。《釋文》。

君子偕老他他﹐徳之美貌。《釋文》。邦之援也。援﹐取也。同上。

鶉之奔奔《左傳》作「賁賁」。奔奔﹑彊彊﹐乘匹之貌。《釋文》。人而無良。《外傳》。

蝃蝀《說文》作「螮蝀」。刺奔女也。詩人言蝃蝀在東者﹐邪色乘陽﹐人君淫佚之徵。臣子爲君父隱藏﹐故言莫之敢指。《韓詩序》曰云云。《後漢書注》。乃如之人兮。《外傳》。

相鼠止節﹐無禮節也。《釋文》。

載馳不由蹊遂而涉曰跋涉。《釋文》。尢非也。《文選注﹟薛君章句》。

淇奧綠猗猗。﹐篇築也。有邲君子。邲﹐美貌也。僴﹐美貌。赫兮宣兮。宣﹐顯也。《釋文》。綠如簀。簀﹐積也。薛君曰﹕簀﹐綠盛如積也。音竹。《文選注》。

考盤考盤在幹。地下而黃曰幹。《文選注》。幹﹐墝埆之處也。碩人之。﹐美貌。《釋文》。曲景曰阿。《文選注》。

碩人倩﹐蒼白色﹔盼﹐黑色也。退﹐罷也。濊濊﹐流貌。鱣鮪鱍鱍。庶姜﹐長貌。庶士有桀。健也。《釋文》。

氓氓﹐美貌。《釋文》。將﹐辭也。《文選注》。履無咎言。履﹐幸也。《釋文》。吁嗟女兮。《外傳》。

芄蘭垂帶萃兮。垂貌。能不我狎。《釋文》。

伯兮偈﹐桀侹也﹐疾驅貌。焉得諠艸。諠艸﹐忘憂也。《文選注》。

黍離伯封作也。離離﹐黍貌也。詩人求亡不得﹐憂懣不識於物﹐視彼黍離離然。憂甚之時﹐反以爲稷之苗﹐乃自知憂之甚也。《太平禦覽》。昔尹吉甫信後妻之讒﹐而殺孝子伯奇。其弟伯封求而不得﹐作《黍離》之詩。陳思王植《貪惡鳥論》。

君子於役佸﹐至也。《釋文》。《說文》作「」。

君子陽陽陶﹐暢也。《薛君章句》《文選注》《後漢書注》。

揚之水戍﹐捨也。《釋文》。

中谷有蓷蓷﹐茺蔚也。《釋文》。《說》云益母。《正義》。惙其泣矣。《外傳》。

兔爰施羅於車上曰罿。《釋文》。張羅車上曰罿。薛君注。《太平禦覽》。

緇衣席﹐儲也。《釋文》。

大叔於田禽獸居之曰藪。《釋文》。兩驂左右騑驂。《薛君章句》《文選注》。

淸人二矛重鷮。《釋文》。

羔裘侯﹐美也。《釋文》。恂直且侯。彼己之子﹐捨命不偸。《外傳》。汾沮洳﹑椒聊﹑彼已之子同。《左傳》亦作「彼已」。

東門之墠有靖家室。《注》﹕靖﹐善也。言東門之外﹑栗樹之下﹐有善人﹐可與成爲室家也。《事類賦注》《太平禦覽》《藝文類聚》「靖」作「靜」。

子衿子寧不詒音。詒﹐寄也﹐曾不寄問也。《釋文》。

出其東門聊樂我魂。魂﹐神也。《釋文》。又《文選注》薛君曰。

野有蔓艸淸揚兮。《玉篇》《集韻》。靑陽宛兮。《外傳》。

溱洧溱與洧方洹洹兮。音丸。又《後漢書注》同。蕳﹐蓮也。《釋文》。詩人言溱與洧方盛流。洹洹然﹐謂三月桃花水下之時。士與女方秉蘭兮。秉﹐執也。當此盛流之時﹐眾士與眾女方執蘭而拂除。《太平禦覽》。《漢書注》引《韓詩傳》云﹕三月桃花水。鄭國之俗﹐三月上巳之溱﹑洧兩水之上﹐招魂續魄﹐秉蘭艸祓除不祥﹐故詩人願與所說者俱往也。《後漢書注》薛君注云。《藝文類聚》。恂盱且樂。恂盱﹐樂貌也。《漢書》同。勺藥﹐離艸也﹐言將離別﹐贈此艸也。《釋文》。

雞鳴說人也。蒼蠅之聲。薛君曰﹕雞遠鳴﹐蠅聲相似也。《太平禦覽》。一本作「讒人也」。

嫙子之嫙兮。嫙﹐好貌。《釋文》。獸三歲曰肩。《後漢書注﹟薛君傳》。揖我謂我婘兮。音權。好貌。《釋文》。

東方之日彼姝者子。詩人言所說者顏色美盛﹐若東方之日。《薛君章句》《文選注》。門屏之間曰闥。《釋文》。

南山橫由其畝。東西耕曰橫﹐南北耕曰由。《釋文》。

盧泠盧泠泠。董氏云﹕《說文》作「獜獜」。

敝笱其魚遺遺。言不能制也。《釋文》。

載驅發旦也。《釋文》。

猗嗟舞則纂兮。言其舞則應雅樂也。《薛君章句》《文選注》。四矢變兮。變易也。《釋文》。

葛屨纖纖女手。纖纖﹐女手之貌。《文選注》。《說文》作「攕攕」。

園有桃有章曲曰歌﹐無章曲曰謠。《章句》《初學記》。

伐檀順流而風曰淪。淪﹐文貌。《釋文》。《文選注》作「從流」。何謂素餐。素者﹐質也。人但有質朴而無治民之材﹐名曰「素餐」。屍祿者﹐頗有所知﹐善惡不言﹐默然不語﹐苟欲得祿而已﹐譬如屍焉。《薛君章句》《文選注》。

蟋蟀歲聿其莫。聿﹐辭也。莫﹐晚也。言君之年歲已晚也。《薛君章句》《文選注》。

綢繆見此邂覯。邂覯﹐不固之貌。《釋文》。

鴇羽悠悠倉天。《外傳》。

有杕之杜逝肯適我。逝﹐及也。道周。周﹐右也。《釋文》。

車鄰《漢書》作「車轔」。寺人之伶。使伶。《釋文》。

駟驖《漢書》作「四疊」。鸞在衡﹐和在軾。《內傳》《禮記經解注》。升車則馬動﹐馬動則鸞鳴﹐鸞鳴則和應。《周禮疏》。

小戎駟馬不著甲曰俴駟。《釋文》。

蒹葭大渚曰沚。《薛君章句》《文選注》。

終南顏如渥沰。沰﹐赭也﹐撻各反。《釋文》。《外傳》作「渥赭」。

晨風鷸彼晨風。《外傳》。《說文》作「鴧」。

東門之枌谷旦於嗟。《釋文》。

衡門可以療饑。《外傳》。

墓門訊諫也。《釋文》。

防有鵲巢誰侜予娓。娓﹐美也。《釋文》。心焉惕惕﹐以爲悅人。《爾雅注》。

澤陂展轉伏枕。《文選注》。碩大且媕。薛君曰﹕媕﹐重頤也。五撿反。《太平禦覽》。

匪風匪車揭兮。中心兮。古怛字。《說》曰﹕是非古之風也﹐發發者﹔是非古之車也﹐揭揭者。蓋傷之也。《漢書﹟王吉傳》﹕吉學韓詩。

七月四之日舉趾﹐至於四月﹐始可舉足而耕。《太平禦覽》。宇﹐屋霤也。向﹐北向窗也。《釋文》。冰者﹐窮谷陰气所聚﹐不泄則結﹐而爲伏陰。《初學記﹟韓詩說》云。六月食郁及蒮。《爾雅疏﹟韓詩》云。

鴟鴞鸋鳺﹐鳥名也。鴟鴞所以愛養其子者﹐適以病之。愛憐養其子者﹐謂堅固其窠巢﹔病之者﹐謂不知托於大樹茂枝﹐反敷之葦茢。風至茢折巢覆﹐有子則死﹐有卵則破﹐是其病也。《文選注》。徹彼桑杜。口足爲事曰拮據。租﹐積也。《釋文》。

東山鸛﹐水鳥﹐巢處知風﹐穴處知雨。天將雨而蟻出壅土﹐鸛鳥見之﹐長鳴而喜。《薛君章句》《文選注》。烝在蓼薪。力菊反。眾薪也。《釋文》。縭﹐帶也。《章句》《文選注》。

破斧錡﹐木屬﹔銶﹐鑿屬也。《釋文》。

九罭取蝦芘也。《太平禦覽》。

四牡周道倭夷。《釋文》《文選注》。周道威夷。薛君曰﹕威夷﹐險也﹐又作威遲。《文選注》。周道郁夷。《漢書﹟地理誌》﹕顏師古曰﹕言使臣乘馬﹐行於此道。

皇皇者華莘莘徵夫。《外傳》。《國語》《說文》同。

伐木伐木廢﹐朋友之道缺。《序》曰﹕勞者歌其事。詩人伐木﹐自苦其事﹐故以爲文。鳥﹐微物也。《文選注》。饑者歌食﹐勞者歌事。《太平禦覽》《初學記》《古樂志》。

天保吉圭惟饎。《周禮﹟蠟氏注疏》曰﹕鄭從三家詩。《儀禮注》作「爲饎」。承﹐受也。《章句》《文選注》。

采薇昔﹐始也。《釋文》。依依﹐盛貌。《薛君章句》《文選注》。

杕杜檀車。音同幝。《釋文》。年二十行役﹐三十受兵﹐六十還兵。《韓詩說》。《禮記﹟正義》。又《詩正義》曰﹕二十從役云云。又《周禮疏》。

湛露愔愔夜飲。《說文》作「懕懕」。愔愔﹐和悅之貌。《釋文》。《文選注》。夫飲之禮﹐不脫屨而卽序者謂之禮﹔跣而上坐者謂之宴﹔能飲者飲之﹐不能飲者已﹐謂之醧﹔齊顏色﹐均眾寡﹐謂之沈﹔閉門不出者﹐謂之湎。故君子可以宴﹐可以醧﹐不可以沈﹐不可以湎。《初學記》。《文選注﹟薛君章句》曰﹕飲酒之禮﹐下跣而上坐者﹐謂之宴﹔齊顏色﹐均眾寡﹐謂之沈﹔閉門不出容﹐謂之湎。離離﹐長貌。《初學記》。

蓁蓁者莪蓁蓁﹐盛貌。《文選注》薛君曰云云。《集韻》作「葏葏」。

六月元戎﹐大戎﹐謂兵車也。車有大戎十乘﹐謂車縵輪﹐馬被甲﹐衡扼之士盡有劍戟﹐名曰陷軍之車﹐所以冒突先啟敵家之行伍也。《章句》《史記注》。

采芑佩玉﹐上有蔥衡﹐下有雙璜﹐衝牙﹑蠙珠以納其間。《周禮注》引《詩傳》。《疏》謂是《韓詩》。《國語注﹟詩傳》曰﹕上有蔥絎。

車攻東有圃艸。薛君曰﹕圃﹐博也﹐有博大之茂艸也。《文選注》《後漢書注》。東有囿艸。《後漢﹟馬融傳注》。弈弈﹐盛貌。《文選注》。

吉日駓駓俟俟。《後漢﹟馬融傳注》。趨曰﹐音鄙。行曰騃。《薛君章句》《文選注》。醴﹐甜而不泲也。《文選注》。

鴻雁八尺爲板﹐五板爲堵﹐五堵爲雉。《韓詩說》《正義》。堵四十尺﹐雉二百尺。以板長八尺﹐接五板而爲堵﹐接五堵而爲雉。《韓詩傳》《公羊傳注》。劬﹐數也。《釋文》。

沔水讒言緣間而起。《文選注》。

鶴鳴九臯﹐九折之澤。《釋文》。

祈父《左傳》作「圻父」。有母之屍雍。《外傳》。

白駒在彼穹谷。薛君曰﹕穹谷﹐深谷也。《文選注》。

斯幹如矢斯朸。朸﹐隅也。旅卽反。如鳥斯。翅也。載衣之禘。音同裼。《釋文》。侯苞云﹕示之方也。《正義》。太子生﹐以桑弧蓬矢六﹐射上下四方。《內傳》《白虎通》。所以爲世子何﹖言世世不絕。《內傳》《文選注》。

無羊或寢或訛。訛﹐覺也。《釋文》。

節南山節﹐視也。憂心如炎。監﹐領也。昊天不庸。庸﹐易也。《釋文》。騁﹐馳也。《薛君章句》。萬人顒顒﹐仰天告愬。《薛君章句》《文選注》。

正月夢夢。惡貌也。《釋文》。窘迫。董氏引《章句》。速速方谷﹐夭夭是椓。《後漢﹟蔡邕傳注》。《韓詩》亦同。

十月之交繁維司徒。抑﹐意也﹔慭﹐誾也。讒口嗸嗸。《釋文》。

雨無極正大夫刺幽王也。雨無其極﹐傷我稼穡。劉諫議安世曰﹕嘗讀《韓詩》云云。薰胥以痡。燻﹐帥也﹔胥﹐相也﹔痡﹐病也。言此無罪之人﹐而使有罪者相帥而病之﹐是其大甚。《後漢書注》。薰胥。《漢書注》﹕晉灼曰﹕齊﹑韓﹑魯《詩》作「薰」。薰﹐帥也。顏師古曰﹕《韓詩》「淪」字作「薰」。薰者﹐謂相薰蒸。

小旻謀猶回鴥。《釋文》。謀猷回泬。薛君曰﹕回﹐邪僻也。謀猶回穴。《文選注》。訾訾﹐不善之貌。民𨿽靡腜。猶無幾何。《釋文》。是用不就。《外傳》。

小宛翰飛厲天。薛君曰﹕厲﹐刑也。《文選注》。哀我疹寡。疹﹐苦也。宜犴宜獄。鄕亭之系曰犴﹐朝廷曰獄。《釋文》。

小弁惄焉如疛。除又反。《釋文》。雚葦淠淠。《外傳》。

巧言昊天大憮。《外傳》。僭始旣減。減﹐少也。《釋文》。匪其止恭﹐惟王之邛。《外傳》。趯趯毚兔。趯趯﹐往來貌。獲﹐得也﹐言趯趯之毚兔。謂狡兔數往來逃匿其迹﹐有時遇犬得之。《韓嬰章句》《史記注》。

何人斯我心施也。施﹐善也。《釋文》。盟牲所用﹐天子﹑諸侯以牛豕﹐大夫以犬﹐庶人以雞。《禮記正義》。許愼據《韓詩》云。

谷風將﹐辭也。《文選注》。

蓼莪怙﹐賴也﹔恃﹐負也。《釋文》。

大東嬥嬥公子。音挑。往來貌。《釋文》。采采衣服。薛君曰﹕采采﹐盛貌。襄﹐反也。《文選注》薛君曰。太白晨出東方﹐爲啟明﹔昏見西方﹐爲長庚。《史記索隱》《韓詩》云。

四月嘆徵役也。董氏云《讀詩記》。百卉俱腓。腓﹐變也﹐俱變而黃也。亂離斯莫。莫﹐散也。薛君曰。《文選注》。

小明眷眷懷顧。《文選注》。靜恭爾位。《外傳》。

鼓鐘昭王之時作。《正義》。鄭於《中候握河紀注》云﹕昭王之時﹐《鼓鐘》之詩所爲作者﹐依三家爲說也。南夷之樂曰南。四夷之樂﹐惟南可以和於雅者﹐以其人聲音及籥不僭差也。《後漢書注》薛君云。王者舞六代之樂﹐舞四夷之樂﹐大徳廣之所及。《內傳》《文選注》。

楚茨禮義卒度。《外傳》。馥芬孝祀。薛君曰﹕馥﹐香貌也。《文選注》。

信南山維禹敶之。《周禮﹟稍人注》﹕《疏》云《韓詩》。原隰。《周禮疏》。疆場有瓜。《外傳》。

甫田箌彼甫田。箌﹐卓也﹐音同。《釋文》。《爾雅》﹕箌﹐大也。《疏》作「圃田」。《說文》云﹕卓﹐大也。

大田卜畀炎火。卜﹐報也。《釋文》。有弇淒淒﹐興雲祁祁。《外傳》。《漢書》同。

鴛鴦戢﹐揵也﹐揵其噣於左也。莝﹐委也。《釋文》。

頍弁先集惟霰。霰﹐霙也。《薛君章句》《文選注》。《太平禦覽》。霰﹐英也。《宋書﹟符瑞志》。

車舝以慍我心。慍﹐恚也。《釋文》。

靑蠅構﹐亂也。《釋文》。

賓之初筵衛武公飲酒悔過也。言賓客初就筵之時﹐賓主秩秩然﹐俱謹敬也。賓旣醉止﹐不知其爲惡也。《後漢書注》。威儀眅眅。蒲板反。善貌。《釋文》。

魚藻頒﹐眾貌。《釋文》。

采菽便便左右。閒雅之貌。纚﹐筰也。《釋文》。纚﹐系也。《文選注》。福祿肶之。《釋文》。

角弓人之無良。良﹐善也。言王者所爲無有善者﹐各相與於一方而怨之。《後漢書注》。如食儀饇。儀﹐我也。《釋文》。雨雪麃麃。《外傳》。曣晛聿消。曣晛﹐日出也。《釋文》。

菀柳上帝甚慆﹐無自瘵焉。《外傳》。

都人士首章《毛氏》有之﹐三家則亡。今《韓詩》實無此首章。《正義》。《左傳﹟襄十四年》引「行歸於周﹐萬民所望」服虔曰﹕逸詩也。

采綠薄言睹者。《釋文》。

白華泱泱白雲。視我。《說文》同。孚吠反。意不說好也。《釋文》。

綿蠻綿蠻﹐文貌。《薛君章句》《文選注》。《禮記》作「緍蠻」。

何艸不黃何人不鰥。董氏云。

文王遏﹐病也。《釋文》。

大明天難訦斯。《外傳》。《說文》作「諶」。天謂殷適﹐使不俠四方。《外傳》。磬天之妹。磬﹐譬也。《正義》《釋文》。亮彼武王。亮﹐相也。《釋文》。《漢書》同。檀車皇皇。《外傳》。

綿瓞﹐小瓜也。《釋文》《文選注》。周原腜腜。莫來反。《文選注》。度﹐塡也。臯門有閌。閌﹐盛貌。《釋文》。

棫朴亹亹文王﹐綱紀四方。《外傳》。

旱麓《國語》作「鹿」。魚喜樂﹐則踴躍於淵中。載﹐設也。《薛君章句》《文選注》。延於條枚。《外傳》。《呂氏春秋》同。

思齊古之人無擇。董氏云。

皇矣其菑其殪。菑﹐反艸也﹔殪﹐因也﹐因髙塡下也。《釋文》。維此王季。今王肅注及《韓詩》亦作文王。《正義》。惟此文王。《春秋正義》。莫其徳音。《左傳》。《樂記》同。莫﹐定也。畔援﹐武彊也。《釋文》。羨﹐願也。四平曰陵。《薛君章句》《文選注》。與爾隆衝。仡仡搖也。《釋文》。

靈臺文王聖徳﹐上及飛鳥﹐下及魚鱉。《章句》《文選注》。辟廱者﹐天子之學﹐圓如璧﹐壅之以水﹐示圓﹐言辟﹐取辟有徳。不言辟水﹐言辟廱者﹐取其廱和也﹐所以教天下春射秋饗﹐尊事三老五更。在南方七里之內﹐立明堂於中﹐《五經》之文所藏處﹐蓋以茅艸﹐取其潔淸也。《韓詩說》《正義》。無珠子曰蒙﹐珠子具而無見曰瞍。《文選注》。

生民三王各正其郊。《韓詩說》《禮記正義》。姜﹐姓﹔原﹐字。《韓詩章句》《史記注》。聖人皆無父﹐感天而生。《異義齊魯韓說》。《正義》。惟﹐辭也﹔誕﹐信也。《文選注》。拂厥丰艸。拂﹐弗也。《釋文》。或舂或抌。董氏引《韓詩》。《周禮注》同。

公劉芮之卽。﹐讀與鞠同。言公劉止其軍旅﹐欲使安靜﹐乃就芮之間。《漢書﹟地理誌注》﹕師古曰云云。《周禮注》作「汭泦」。

板誘民孔易。《外傳》。

蕩其命匪訦。以無陪無側。《外傳》。飲酒閉門不出容曰湎。《釋文》。

抑侯包云﹕衛武公刺王室﹐亦以自戒。行年九十有五﹐猶使臣日誦是詩﹐而不離於其側。《正義》。遠猷辰告。荒愖於酒。告爾人民。無言不酬。子孫承承。《外傳》。嗚﹐嘆辭也。《文選注》。聿喪厥國。《釋文》。

桑柔往以中垢。《外傳》。

云漢天子奉玉升柴﹐加於牲上。《內傳》。《禮記正義》﹕「圭璧旣卒」﹐是燔牲玉也。郁隆烔烔。徒東切。耗﹐惡也。《後漢書注》同。憚﹐苦也。《釋文》。如炎如焚。《後漢書注》。胡寧疹我以旱。疹﹐恥吝反﹐重也。《釋文》。湯時大旱﹐使人禱於山川。《韓詩傳》《公羊注》。君親之南郊﹐以六事謝過自責曰﹕政不一與﹖民失職與﹖宮室崇與﹖婦謁盛與﹖苞苴行與﹖讒夫倡與﹖《公羊傳注疏》云﹕皆《韓詩傳》文。

烝民夙夜匪懈。《外傳》。仲山甫䢐齊。封於齊。《漢書﹟杜欽傳》「仲山父異姓之臣﹐無親於宣﹐就封於齊」注﹕鄧展曰﹕《韓詩》以爲封於齊。

崧髙王踐之事。踐﹐任也。《釋文》。

韓奕有晫其道。《釋文》。幹﹐正也。《薛君章句》《文選注》。

江漢肇﹐長也。《釋文》。傳曰﹕予小子使爾繼邵公之後﹐受命者必以其祖命之。《外傳》。

常武敷惇淮濆。敷﹐大也﹔惇﹐迫。民民翼翼。《釋文》。王猷允塞。《外傳》。

召旻我居禦卒荒。《外傳》。

維天之命維﹐念也。《釋文》。惟﹐念也。《薛君章句》《文選注》。

烈文靡﹐好也。《文選注》。

天作彼䢐者岐﹐有夷之行。䢐﹐往也﹔夷﹐易也﹔行﹐道也。彼百姓歸文王者﹐皆曰岐有易道﹐可往歸矣。易道﹐謂仁義之道而易行﹐故岐道阻險﹐而人不難。《薛君傳》《後漢書注》。《傳》曰﹕岐道𨿽僻﹐而人不遠。彼岨者岐。沈括引《後漢書》。

時邁薄言振之。薄﹐辭也﹔振﹐奮也﹔莫﹐無也﹔震﹐動也﹔疊﹐應也。美成王能奮舒文武之道而行之﹐則天下無不動而應其政教。《薛君傳》《後漢書注》。《文選注﹟薛君章句》曰﹕振猶奮也。

執競執﹐服也。《釋文》。

思文貽我嘉麰。《文選注》。《外傳》曰云云。薛君曰﹕麰﹐大麥也。

噫嘻帥時農夫。谷類非一﹐故言百也。《薛君章句》《文選注》。

振鷺西雍﹐文王之雍也﹐言文王之時﹐辟雍學士皆潔白之人也。《薛君章句》《後漢書注》。在此無射。射﹐厭也。同上。《中庸》同。

丰年陳谷曰秭。《釋文》。醴甜而不泲也。《文選注》。

涔涔﹐潛。《古今字正義》。涔﹐魚池。《釋文》。《薛君章句》《文選注》音「岑」。

閔予小子惸惸在疚。《文選注》。

敬之弗時仔肩。《外傳》。《說苑》同。

小毖懲﹐苦也。自求辛赦。赦﹐事也。《釋文》。翻飛貌。《文選注》。

載芟繹繹﹐盛貌。《文選注》。民民其麃。眾貌。《釋文》。

絲衣目羊來牛。《外傳》。

般於繹思。《毛詩》無此句﹐齊﹑魯﹑韓《詩》有之。《釋文》。

駉驒﹐白馬黑髦也。《釋文》。

泮水屈此羣醜。屈﹐收也﹐收斂得此眾聚。鬄彼東南。鬄﹐除也。《釋文》。獷彼淮夷。獷﹐覺寤之貌。薛君曰云云。《文選注》。《說文》作「穬」。

閟宮枚枚﹐閒暇無人之貌也。稙﹐長稼也﹔稚﹐幼稼也。《釋文》。騰﹐乘也。《文選注﹟薛君章句》。荒﹐至也。《釋文》。遂幠大東。《爾雅注疏》曰﹕或當在齊﹑魯﹑韓《詩》。新廟奕奕﹐奚斯所作。奚斯﹐魯公子也。言其新廟奕奕然盛﹐是詩公子奚斯所作也。《薛君傳》。《後漢﹟曹褒傳注》。《文選注》。曼﹐長也。《文選注﹟薛君章句》。

商頌美襄公。《史記﹟宋世家》﹕襄公之時﹐修仁行義﹐欲與盟主。其大夫正考甫美之﹐故追道契﹑湯﹑髙宗﹐殷所以興﹐作《商頌》。注﹕《韓詩章句》﹕美襄公。《樂記》﹕溫良而能斷者宜歌《商》。注﹕商﹐宋詩。《正義》。《揚子》﹕正考甫常睎尹吉甫矣﹐公子奚斯常睎正考甫矣。

玄鳥方命厥後﹐奄有九域。薛君曰﹕九域﹐九州也。《文選注》。大糦﹐大祭也。《釋文》。

長髮玄王桓發。發﹐明也。《釋文》。率禮不越。《外傳》。《說苑》《漢書》同。至於湯躋。《外傳》。《禮記注》﹕《詩》讀「湯齊」爲「湯躋」﹐言三家詩有讀爲「躋」者。《正義》。聖敬日躋。言湯聖敬之道﹐上聞於天。《文選注》。爲下國畷郵。《禮記注》。《正義》曰﹕引齊﹑魯﹑韓《詩》也。郵﹐謂民之郵捨。言成湯施布仁政﹐爲下國諸侯在畷民之處所﹐使不離散。武王載發。《外傳》。《荀子》同。蘗﹐絕也。《釋文》。

殷武楚地在南郡﹑南陽之間。《水經注》。按韓嬰敍《詩》云。撻﹐達也。適﹐數也。《釋文》。京師翼翼﹐四方是則。《後漢書﹟樊準傳注》﹕《韓詩》之文。翼翼然﹐盛也。取松與柏。閒﹐大也﹐謂閒然大也。《薛君章句》《文選注》。

缺靑﹐靜也。寂﹐無聲之貌也。煦﹐暖也。嫕﹐悅也。祛﹐去也。介﹐界也。隤﹐猶遺也。《章句》《文選注》。師臣者帝交﹐友受臣者王。孔子爲魯司宼﹐先誅少正卯﹐謂佞道已行﹐亂國政也。佞道未行﹐章明遠之而已。《內傳》《白虎通》。諸侯世子三年喪畢﹐上受爵命於天子。同上。禘﹐取毀廟之主﹐皆升合食於太祖。《內傳》。《三禮義宗》。

魯詩

魯申培公始爲《詩傳》﹐號《魯詩》。申公受詩於浮丘伯。伯者﹐荀卿門人也。魯最爲近之﹐獨以《詩經》爲訓故以教﹐亡傳﹐疑者則闕弗傳。《漢志》﹕《魯故》二十五卷﹐《說》二十八卷。《隋志》﹕《魯詩》亡於西晉﹐而《小學》有《一字石經魯詩》六卷。今殘碑百七十三字﹐魏﹑唐《國風》數篇之文。又一段二十餘字﹐零落不成文﹐惟「叔於田」一章及「女曰雞」八字可讀。其間有齊﹑韓字﹐蓋敍二家異同之說。

佩玉晏鳴﹐關雎嘆之。《漢書﹟杜欽傳》﹕李奇曰﹕後夫人雞鳴佩玉去君所﹐周康王后不然﹐故詩人嘆而傷之。臣瓚曰﹕此《魯詩》也。《後漢﹟楊賜傳》﹕康王一朝晏起﹐《關雎》見幾而作。注﹕此事見《魯詩》﹐今亡失矣。

先君之思﹐以畜寡人。此衛夫人定姜之詩也。定姜無子﹐立庶子衎﹐是爲獻公。畜﹐孝也。獻公無禮於定姜﹐定姜作詩言獻公當思先君定公﹐以孝於寡人。《釋文》曰﹕此是《魯詩》。《禮記﹟坊記注》。《正義》﹕《鄭志》答炅模云﹕注《記》時﹐就盧君﹐後得《毛傳》﹐乃攺之。

中冓之言。《漢書注》。晉灼曰﹕《魯詩》以爲夜也。《集韻》﹕冓﹐博雅﹐夜也。《詩》﹕中冓之言。

素衣朱綃。《儀禮﹟士昏禮注》﹕宵﹐讀爲《詩》「素衣朱綃」之「綃」﹐《魯詩》以綃爲綺屬也。《禮記正義》云﹕《魯詩》爲綃。

惟毛作「維」。是褊心﹐是以爲刺。誰闕一字﹐《毛》「誰」上有「其」。知之﹐蓋亦勿思。父兮父闕一字﹐《毛》無。曰﹕嗟﹗予子行役﹐夙夜毋已。尙愼下闕。哉﹐猶來毋死。兮﹐《毛》作「猗」。不稼不嗇。欿欿伐輪兮。毋食我黍。三歲宦女﹐莫我肯顧。山有蓲。《毛》「樞」。胡不日鼓瑟。《石經魯詩殘碑》。

天子食日舉樂﹐諸侯不釋縣﹐大夫﹑士日琴瑟。《公羊傳注》﹕《魯詩傳》曰。

陽如之何。《爾雅注》。《魯詩》云﹕陽﹐予也。

和鸞雍雍﹐萬福攸同。《魯訓》曰﹕和﹐設軾者也﹔鸞﹐設衡者也。《後漢﹟輿服志注》。

古有梁鄒者﹐天子之田也。《文選注》。《後漢書注》《魯詩傳》曰。

此日而食﹐於何不臧。又曰﹕閻妻扇方處。《漢書﹟谷永傳》﹕閻妻驕扇﹐日以不臧。顏師古曰﹕《魯詩﹟小雅﹟十月之交篇》曰云云﹐言厲王無道﹐內寵熾盛﹐政化失理﹐故致災異﹐日爲之食﹐爲不善也。

阮﹑䢐﹑共皆爲國名。《正義》。《魯詩》之義以云云。

鼐﹐小鼎。《魯詩說》《說文》。

殷中宗﹑周成宣王皆以時毀。《正義》。《異義詩魯說》﹕丞相匡衡以爲云云。

齊詩

齊轅固爲《傳》。應劭曰﹕後蒼作《齊詩》。《漢志》﹕《齊後氏故》二十卷﹐《傳》三十九卷﹐《孫氏故》二十七卷﹐《傳》二十八卷﹐《雜記》十八卷。《隋志》﹕《齊詩》魏代己亡。

子之營兮﹐遭我乎嶩之間兮。《漢書﹟地理誌》﹕臨甾名營丘﹐故《齊詩》曰云云。顏師古曰﹕《毛詩》作「還」﹐《齊詩》作「營」。之﹐往也。嶩﹐山名也。字或作「峱」﹐亦作「巙」﹐音皆乃髙反。言往適營山﹐而相逢於嶩山也。《釋文》﹕崔靈恩集注本作「嶩」。

衛宣公之子壽﹐閔其兄伋之且見害﹐作憂思之詩﹐《黍離》之詩是也。洪邁《容齋四筆》。《齊詩》以爲云云。晁氏《詩序》論齊﹑魯﹑韓三家﹐以《王風》爲《魯詩》。亦見《新序》云﹕壽﹐閔其兄之且見害﹐作憂思之詩﹐《黍離》之詩是也。

四國是匡。四國是皇。董氏曰﹕《齊詩》作「四國是匡」。賈公彥引以爲據。

詩云﹕以雅以南﹐韎任朱離。《後漢書》陳忠云。注﹕《毛詩》無「韎任朱離」之文﹐蓋見齊﹑魯之《詩》也﹐今亡。

自杜沮漆。《漢書﹟地理誌》﹕《詩》曰「自杜」。師古曰﹕《大雅﹟綿之詩》曰「自土沮漆」﹐《齊詩》作「自杜」﹐言公劉避狄而來﹐居杜與沮漆之地。

爲下國駿駹。董氏曰﹕《齊詩》謂馬也。

翼奉曰﹕竊學《齊詩》﹐聞五際之要《十月之交》篇。《本傳》﹕孟康曰﹕《詩內傳》曰「五際﹐卯﹑酉﹑午﹑戌﹑亥也。陰陽終始際會之歲﹐於此則有變攺之政也。」《正義》﹕鄭作《六藝論》﹐引《春秋緯﹟演孔圖》云「詩含五際六情。」《詩緯﹟泛歷樞》云「午亥之際爲革命﹐卯酉之際爲攺正﹐辰在天門﹐出入候聽。卯﹐《天保》也﹔酉﹐《祈父》也﹔午﹐《采芑》也﹔亥﹐《大明》也。然則亥爲革命﹐一際也﹔亥又爲天門出入候聽﹐二際也﹔卯爲陰陽交際﹐三際也﹔午爲陽謝陰興﹐四際也﹔酉爲陰盛陽微﹐五際也。」其六情﹐則《春秋》云「喜﹑怒﹑哀﹑樂﹑好﹑惡」是也。《泛歷樞》云「大明在亥﹐水始也﹔四牡在寅﹐木始也﹔嘉魚在巳﹐火始也﹔鴻雁在申﹐金始也。」《郎顗傳》﹕「四始之缺﹐五際之厄。」奉又曰「詩之爲學﹐情性而已。」

匡衡曰﹕聞之師曰﹕匹配之際﹐生民之始﹐萬福之原。婚姻之禮正﹐然後品物遂而天命全。孔子論《詩》﹐以《關雎》爲始﹐言太上者民之父母﹐後夫人之行不侔乎天地﹐則無以奉神靈之統而理萬物之宜。故詩曰「窈窕淑女﹐君子好仇。」言能致其貞淑﹐不貳其操﹐情欲之感無介乎容儀﹐宴私之意不形乎動靜﹐夫然後可以配至尊而爲宗廟主。此綱紀之首﹐王教之端也。鄭伯好勇而國人暴虎。念我皇祖﹐陟降廷止。言成王常思祖考之業﹐而鬼神佑助其治也。焭焭在疚。言成王喪畢思慕﹐意气未能平也。商邑翼翼云云。此成湯所以建至治﹐保子孫﹐化異俗而懷鬼方也。《本傳》﹕衡學《齊詩》。

毋曰髙髙在上﹐陟降厥士﹐日監在玆。言天之日監王者之處也。乃眷西顧﹐此維予宅。言天以文王之都爲居也。《漢﹟郊祀志》匡衡奏議。

同爾弟兄。與爾臨衝﹐以伐崇庸。伏湛曰﹕文王受命而徵伐五國﹐必先詢之同姓﹐然後謀於羣臣﹐加占蓍龜﹐以定行事。故謀則成﹐卜則吉﹐戰則勝。其詩曰「帝謂文王﹐詢爾仇方」云云「以爾鉤援」云云﹐崇國城守﹐先退後伐﹐所以重人命﹐俟時而動﹐故參分天下而有其二。《後漢書》﹕湛傳《齊詩》。

蕭望之曰﹕爰及矜人﹐哀此鰥寡。上惠下也。雨我公田﹐遂及我私。下急上也。《本傳》﹕望之治《齊詩》。

《齊詩》先《采蘋》而後《艸虫》。《曹氏詩說》。

《齊詩章句》﹕騶虞爲天子掌鳥獸官。《解頤新語》。

詩異字異義

周南召南昔大王﹑王季居岐山之陽﹐躬行《召南》之教﹐以興王業。及文王而行《周南》之教﹐以受命。《儀禮注》。塗山氏之女﹐候禹於塗山之陽﹐乃作歌曰「候人兮猗。」實始作爲南音。周公﹑召公取風焉﹐以爲《周南》《召南》。《呂氏春秋》。其地在南郡﹑南陽之間。《水經注﹟二南國》按韓嬰敍《詩》云。

關雎康王晏出朝﹐《關雎》預見。《列女傳》。康王晚朝﹐《關雎》作諷。《後漢書》。昔周王承文王之盛﹐一朝晏起﹐夫人不鳴璜﹐宮門不擊柝﹐關雎之人﹐見幾而作。《後漢紀》楊賜上書。周康之時﹐頌聲作乎下﹐《關雎》作乎上﹐習治也。故習治則傷始亂也。《揚子》。周道缺﹐詩人本之衽席﹐《關雎》作。又曰﹕周室衰而《關雎》作。《史記》。《國風》之好色也。其《傳》曰﹕盈其欲而不愆其止。其誠可比於金石﹐其聲可內於宗廟。《荀子》。在河之州。《說文》。椮差荇菜。同上。展轉反則。《楚辭章句》。關關雎鳩。《文選注》。人主不正﹐應門失守﹐故歌《關雎》以感之。《後漢注》《春秋說題辭》。

葛覃服之無射。《禮記》。

捲耳菤耳。《爾雅》。頃筐易滿也﹐捲耳易得也﹐然而不可以貳周行。《荀子》。能官人也。王及公﹑侯﹑伯﹑子﹑男﹐甸﹑采﹑衛大夫﹐各居其列﹐所謂周行也。《左傳》。酌彼金雷。《漢書注》。我夃酌彼金罍。陟彼岨矣。《說文》。云何盱矣。《爾雅注》。

樛木葛藟虆之。《楚辭章句》。葛藟縈之。《說文》。

桃夭桃之枖枖。《說文》。又作「妖妖」。其葉溱溱。《通典》。

兔罝糾糾武夫。《後漢書注》。天下有道﹐則公侯能爲民幹城﹐而制其腹心。《左傳》。

芣苢蔡人之妻作。《列女傳》。王肅引《周書》云﹕芣苢如李﹐出於西戎。王基駁云﹕遠國異物﹐非周婦人所得采。《正義》。自《關雎》至《芣苢》﹐后妃房中之樂。同上王肅云。

汝墳周南大夫妻作。《列女傳》。遵彼汝濆。《爾雅注》。魴魚赬尾。《說文》。王室如毀。《列女傳》。

艸虫蛗螽。《爾雅注》。孔子曰﹕未見君子。止。我心則悅。詩之好善道之甚也如此。《說苑》。

采蘋於以采薻。《說文》。濟澤之阿﹐行潦之蘋﹑藻﹐置之宗室﹐季蘭尸之﹐敬也。《左傳》。

甘棠勿鬋勿伐﹐邵伯所茇。《漢書》。《說文》作「廢」。召伯所稅。《爾雅注》。勿剪勿扒。亦作「拜」。《廣韻》。孔子曰﹕吾於《甘棠》見宗廟之敬也。《說苑》。

行露申人女作。《列女傳》。

小星寔命不猷。《爾雅注》。維參與昴。《集韻》。

何彼襛矣言齊侯嫁女﹐以其母王姬始嫁之車遠送之。《鄭箴膏肓》。《儀禮疏》﹕彼取三家詩﹐故與《毛詩異》。

騶虞成王因先王之樂﹐命曰《騶虞》。《墨子》。樂官備也。《禮記》。《射義注》﹕壹發五豝﹐諭得賢者多也。於嗟乎騶虞﹐嘆仁人也。騶虞或作吾。劉芳《詩義疏》。

柏舟衛宣夫人作。《列女傳》。威儀逮逮。《禮記》《漢書注》。威儀棣棣﹐不可算也。《朱穆傳注》。《穆集》載《絕交論》云。晤辟有摽。《說文》。我心非石。我心非席。《列女傳》。棣棣﹐富也﹔不可選﹐眾也。賈誼《新書》。

燕燕衛定姜送婦作。《列女傳》。

擊鼓擊鼓其鼞。《說文》。

雄雉遙遙我思。《說苑》。

匏有苦葉苞有苦葉。《周禮注》。苦匏不材﹐於人共濟而已。《國語》叔向曰注﹕不裁於人﹐言不可食也。共濟而已﹐佩匏可以度水也。深則砅。《說文》。雍雍鳴鳱。《鹽鐵論》。旴日始旦。《易釋文》姚氏引《詩》。

谷風湜湜其止。《說文》。我躬不說。《左傳》。我今不閱﹐皇卹我後。《禮記》。扶服救之。《禮記》。《漢書》作「捄」。能不我慉。《說文》。旣詒我肄。《爾雅》。或作「勩」。孫炎曰﹕習事之勞。

式微黎莊夫人及傅母二人作。《列女傳》陳婦道。胡爲乎中路。同上。

旄丘畱離之子。《爾雅注》。

泉水彼泉水。《說文》。直視也。

靜女靜女其袾。又作。僾而不見。《說文》。《靜女》之三章﹐取彤管焉。《左傳》。

新臺新臺有玭。得此鼀。《說文》。婉之求。同上。二子乘舟。伋方乘舟時﹐伋傅母恐其死也﹐閔而作詩。《新序》。

柏舟紞彼兩髦。《說文》。

君子偕老褘褘它它。《爾雅音義》。鬒發如雲。《說文》。不屑鬄也。《周禮注》。玉之瑱兮。是褻袢也。邦之媛兮。《說文》。鶉之奔奔。鵲之姜姜。《禮記》「鶉之賁賁」注云﹕姜姜﹑賁賁﹐爭鬥惡貌也。言我以惡人爲君﹐亦使我惡如大鳥「姜姜」於上﹐小鳥「賁賁」於下。

定之方中騋牝驪牡。《說文》。

相鼠妻諫夫之詩。《白虎通》。何不遄死。《史記》。

幹旄竿旄何以告之﹐取其忠也。《左傳》。竿旄之忠告。《家語》。彼姝者子﹐何以與之。其《傳》曰﹕譬猶練絲﹐染之藍則靑﹐染之朱則赤。《論衡》。

載馳大夫軷涉。《儀禮疏》。言采其莔。《說文系傳》。

淇奧瞻彼淇澳。菉竹猗猗。赫兮喧兮。有斐君子﹐終不可諠兮。《禮記》。赫兮愃兮。充耳璓瑩。弁如星。《說文》。

碩人莊姜傅母作。《列女傳》。衣綿絅衣。同上。檾衣。《說文》。衣錦尙絅。《書大傳》。衣綿尙絅。《禮記》。覃公惟私。《白虎通》。齒如瓠棲。《爾雅注》。首。好貌。《說文》。翟蔽以朝。《周禮注》。施罟。又作「」。鱣鮪鮁鮁。《說文》。

氓惇丘。《爾雅注》﹕如覆惇者。波涕漣漣。《楚辭章句》。履無咎言。《禮記注》。履﹐禮也。漸車幃裳。《儀禮疏》。信誓怛怛。《說文》。

芄蘭芄蘭之枝。《說文》《說苑》。童子佩鐫。《周禮﹟眡侵注》。

河廣企予望之。《楚辭章句》。孔子曰﹕吾於《河廣》﹐知徳之至也。《鹽鐵論》。

伯兮安得萱艸。《說文》。焉得萲艸。《爾雅音義》。

木瓜下報上。賈誼以爲下之報上。晁氏《詩序論》。

黍離彼黍。《說文》。愮愮。《爾雅》﹕搖搖。

君子於役雞棲於時。《羣經音辯》。

君子陽陽左執翳。《說文》。

中谷有蓷灘其幹矣。《說文》。

兔爰雉離於。《說文》。覆車也。雉離於罦。《漢書注》。

大車息君夫人作。《列女傳》。大車噋噋。《廣韻》。毳衣如。毳衣如。《說文》。

大叔於田兩驂如儛。《家語》。火列具舉。《文選注》。膻裼暴虎。《說文》。

淸人左旋右掏。《說文》。

遵大路無我魗兮。《說文》。

有女同車顏如蕣華。《說文》。佩玉鏘鏘。《楚辭章句》。

風雨風雨湝湝。《說文》。

子衿子。《石經》。兮達兮。《說文》。

出其東門縞衣巾。《說文》。一作「綥」﹐渠之反。

溱洧潧與洧。《說文》。溱與洧方灌灌兮﹐士與女方秉菅兮。恂盱且樂。《漢書》。《鄭詩》二十一篇﹐說婦人者十九。《公羊疏》許氏云。

還遭我乎猺之間兮。《水經注》。並驅從兩豜兮。《說文》。三歲豕肩相及者。

著俟我於著乎而。《漢書》顏師古注﹕著﹐地名﹐出濟南郡﹐著縣也。

甫田婉兮兮。《說文》。莠喬喬。《揚子》。

猗嗟猗嗟兮。《集韻》。

葛屨宛如左僻。《說文》。好人媞媞。《楚辭章句》。

陟岵猷來無棄。《爾雅注》。

伐檀河水淸且灡漪。《爾雅》。

山有樞它人是媮。《漢書》《文選注》。

杕杜獨行焭焭。《文選注》。

駟驖四驖孔阜。輶車鑾鑣﹐載獫猲獢。《說文》。

小戎沃以觼軜。叴矛沃錞。《說文》。竹柲緄縢。《儀禮注》。竹緄縢。《周禮注》。愔愔良人。《列女傳》。

蒹葭溯洄。溯遊。《爾雅》。

終南有屺有堂。崔靈恩。

晨風鴥彼鷐風。《說文》。宛彼北林。《周禮注》。隰有樹檖。《說文》。

無衣與子皆行。《漢書》。

權輿胡不承權輿。《爾雅注》。

宛丘子之蕩兮。《楚辭章句》。亡冬亡夏。《漢書》。

東門之枌市也媻娑。《說文》。

東門之池可與寤言。《列女傳》。

墓門墓門有梅。《列女傳》。陳辯女爲歌。誶予不顧。《楚辭章句》。

防有鵲巢邛有旨鶪。《說文》。又作�。

月出佼人劉兮。《羣經音辯》。

澤陂有蒲與茄。樊光注《爾雅》。碩大且媕。《說文》。薛君曰﹕重頤也。《韓詩》。

檜鄶。《左傳》。季札觀樂﹐《豳》在《齊》下﹐《秦》在《魏》《唐》上﹐《鄶》《曹》終焉。

素冠棘人臠臠兮。《說文》。

隰有萇楚旖旎其華。《楚辭章句》。

匪風匪車嘌兮。《說文》。摡之釜鬵。同上。

蜉蝣衣裳��。蜉蝣堀閱。《說文》。

候人何戈與綴。《禮記注》。彼記之子。《禮記注》﹕污澤善居泥水之中﹐在魚梁以不濡污其翼爲才﹐如君子以稱其服爲有徳。《詩禮注》不同。彼已。《國語》。嬒兮蔚兮。《說文》。嬒﹐女黑色也。

鳲鳩屍鳩。《漢書》。屍鳩在桑。《傳》曰﹕屍鳩之所以養七子者﹐一心也﹔君子所以理萬物者﹐一儀也。《說苑》。其弁伊綦。《周禮注》。《說文》作「」。

七月一之日冹。《說文》從「仌」。四之日舉止。饁彼南畝。《漢書》。七月鳴鴃。《孟子注》。四月秀葽。劉向說﹕此味苦﹐苦葽也。《說文》。獻肩於公。《周禮注》。四歲爲肩。塞鄕墐戶。《儀禮疏》。聿爲攺歲。《漢書》。食郁及蒮。《說文》。黍稷穜稑。《周禮注》。黍稷種稑。種﹐先穜後孰也﹔稑﹐疾孰也。納於滕陰。《說文》。四之日其早。稱彼兕觵﹐受福無疆。《禮記注》。

鴟鴞殆天之未陰雨。《家語》。迨天之未陰雨。《說文》。惟予音之嘵嘵。同上。刺邠君曾不如此鳥。《孟子注》。

東山零雨其蒙。《楚辭章句》。霝雨其蒙。蜎蜎者蜀。雚鳴於垤。《說文》。小爵也。熠熠宵行。同上。熠﹐盛光也。

破斧四國是訛。《爾雅注》。

狼跋載躓其尾。赤舄掔掔。又作「已已」。《說文》。

鹿鳴仁義陵遲﹐鹿鳴刺焉。《史記》。嘉賓旣來﹐示我以善道。又樂嘉賓有孔昭之明徳。鄭注《鄕飲酒禮》。視民不佻。《說文》《左傳》。

四牡駟牡騑騑。《儀禮疏》。痑痑駱馬。《說文》。《漢書注》作「驒驒」。

皇皇者華侁侁徵夫。莘莘徵夫。《楚辭章句》。我馬惟驕。《說文》。周爰咨謨。《淮南子》。

常棣召穆公思周徳之不類﹐故糾合宗族於成周而作詩。《左傳》。萼不韡韡。《說文》。鶺鴒在原。《左傳》。外禦其侮。《國語》周文公之詩曰。飲酒之飫。《說文》。和樂且耽。《禮記》。

伐木伐木所所。墫墫舞我。竷竷舞我。《說文》。周徳始衰﹐頌聲旣寢﹐《伐木》有鳥鳴之刺。《後漢注》蔡邕《正交論》。

天保絜蠲爲饎。《周禮疏﹟大戴禮注》。礿祠烝嘗。《禮記注》。

采薇懿王時﹐戎狄交侵﹐中國被其苦﹐詩人始作﹐疾而歌之曰「靡室靡家﹐獫允之故。」《漢書﹟匈奴傳》。彼薾惟何。《說文》。

出車宣王徵伐﹐詩人美大其功﹐曰「薄伐獫允﹐至於太原」﹐「出車彭彭」﹐「城彼朔方」。《漢書》。出輿彭彭。《史記》襄王之詩。我出我輿。《荀子》。

魚麗物其指矣﹐惟其偕矣。《荀子》。

南陔至由儀其義未聞。《儀禮注》。鄭君注《禮》之時﹐未見《毛傳》﹐以爲此篇孔子前亡。注《詩》之時﹐旣見《毛傳》﹐以爲孔子後失。堂上歌者不亡﹐堂下笙者卽亡。同上《疏》。注《禮》之時﹐未見此序﹐故云義未聞也。漢世《毛學》不行﹐三家不見《詩序》﹐不知六篇亡失﹐謂其惟有三百五篇。《正義》。

南山有臺樂旨君子﹐邦家之基。《左傳》。注﹕言君子樂美之道。

蓼蕭和鸞噰噰﹐萬福攸同。言動以紀度﹐則萬福之所聚也。《賈誼新書》。

六月獫狁孔熾﹐我是用戒。《鹽鐵論》。薄伐獫狁﹐至於太原。《史記》襄王之詩。吉甫宴喜。千里之鎬﹐猶以爲遠。《漢書》。

采芑朱紼斯皇。《白虎通》。振旅嗔嗔。《說文》。嘽嘽推推。徵伐獫狁﹐荊蠻來威。《漢書》。

車攻東有甫艸。《羣書音辯》。薄狩於敖。《後漢書注》。《東京賦》﹕《水經注》﹕「薄狩於敖。」赤紼金舄。《白虎通》。抉拾旣次。《周禮注》。夬拾旣次。《集韻》。助我舉。《說文》。

吉日旣禡旣禂。《說文》。麀鹿噳噳。上。其麎孔有。《爾雅疏》。伾伾俟俟。《說文》。

庭燎鑾聲鉞鉞。《說文》。

鶴鳴他山之石﹐可以爲歷。《說文》。

我行其野不惟舊因。《白虎通》。誠不以富。《論語》。

斯幹周徳旣衰而奢侈﹐宣王賢而中興﹐更爲儉宮室﹐小寢廟﹐詩人美之﹐《斯幹》之詩是也。上章道宮室之如制﹐下章言子孫之眾多也。《漢書﹟劉向傳》。約之格格。《周禮注》。載衣之褅。《說文》。

節南山維石嚴嚴。音巖。《羣經音辯》。天方薦。《說文》。秉國之鈞。《漢書》。天子是庳﹐卑民不迷。《荀子》。不自爲正。《禮記》。不自爲政。王肅云﹕言政不由王出也。《正義》。

正月民之訛言。謂地蓋厚﹐不敢不趚。胡爲虺蜥。《說文》。燎之方陽。能或滅之。《漢書》。亦孔之昭。《禮記》。協比其鄰。《左傳》。彼有屋。《說文》。速速方轂。《後漢書》。哀此焭獨。《楚辭章句》。

十月之交日有蝕之。日月鞠凶。山冢卒崩皮。《司徒》。中術。《膳夫》。掫子。《內史》。萭。《師氏漢書》。橜維趣馬。《漢書注》。維師氏。《集韻》。艷妻傓方處。《說文》。密勿從事。讒口嗸嗸。《漢書》。僔沓背憎。《說文》。悠悠我悝。《爾雅注》。攸攸我裏。《爾雅音義》。《詩傳》曰﹕月食非常也﹐比之日食猶常也﹐日食則不臧矣。《漢﹟天文志》。

雨無正聽言則對。《新序》《漢書》。惟躬是瘁。《左傳》。

小旻歙歙訾訾。《漢書》。《爾雅》作「翕翕」。噏噏呰呰。《荀子》。膴王。肅讀爲幠。幠﹐大也。無大﹐有人言少也。《正義》。或悊或謀。《漢書》。不可暴虎﹐不敢慿河。《鹽鐵論》。戰戰矜矜。《左傳》。

小宛鳩飛。《國語》「秦伯賦鳩飛」注﹕《小宛》之首章也。明發不寐﹐有懷二人。文王之詩也。《禮記》。螟有子﹐蜾蠃負之。《說文》。毋忝爾所生。《古文孝經》。

小弁小卞。音盤。《漢書》。伯奇仁人﹐而父虐之﹐故作《小弁》之詩曰「何辜於天﹖」親親而悲怨之辭也。趙岐《孟子注》。伯奇放流﹐首發早白。《詩》云﹕惟憂用老。《論衡》。譬彼瘣木。《說文》。巧言。僭始旣涵。《說文》。邛﹐勞也。《禮記注》。大猷。《說文》。秩秩大繇﹐聖人謨之。《漢書注》。趯趯毚兔﹐遇犬獲之。他人有心﹐余忖度之。《史記》。居河之湄。《爾雅注》。旣微且痌。《說文》。

巷伯緀兮斐兮。緀﹐白文貌。咠咠幡幡。《說文》。取彼讒人。《禮記注》《後漢書》。

谷風棄我如遺。《新序》。

蓼莪蓼莪。蓼蓼者儀。《隸釋》漢碑。瓶之磬矣。《說文》。皞天罔極。《漢書》。

大東周道如底。《孟子》。其平如砥。苕苕公子﹐行彼周道。《楚辭章句》。哀我癉人。《爾雅注》。琄琄佩璲。《爾雅疏》。跂彼織女。《說文》。

四月於《四月》見孝子之思祭。《孔叢子》。奚其適歸。《家語》。匪鷻匪鳶。《說文》。

北山普天之下。《左傳》《孟子》。率土之賓。或宴宴居息﹐或盡顇事國。《漢書》。《左傳》作「憔悴」。

小明毋常安息。《漢書》。

鼓鐘憂心且怞。《說文》。

楚茨楚薺。《禮記注》。楚楚者薋。《楚辭章句》。我埶黍稷。《說文》。祝祭於祊。同上。

信南山旣瀀旣渥。取其血膫。《說文》。

甫田或蕓或芓﹐黍稷儗儗。《漢書》。

大田以我剡耜。《爾雅注》。去其螟蟘。有渰淒淒。《說文》。有晻淒淒﹐興雲祁祁。《呂氏春秋》。

瞻彼洛矣韎韐有赩。《白虎通》。

裳裳者華惟其有之。《新序》。《傳》曰﹕君子者﹐無所不宜也。《說苑》。

桑扈受福不儺。兕觵其觓。《說文》。匪徼匪傲。《漢書》。匪交匪敖。《左傳》。

頍弁先集維霰。《爾雅注》。樂酒今昔。《楚辭章句》。

車舝展彼碩女。《列女傳》。髙山卬止。《說文》。景行行之。《史記》。《詩》之好仁如此。《禮記》。

靑蠅謍謍靑蠅止於棥。《說文》。止於蕃。《史記》。止於藩。愷悌君子﹐毋信讒言。讒言罔極。《漢書》。又云「至於藩」。

賓之初筵威儀佖佖。仄弁之俄。屢舞姕姕。《說文》。

采菽采叔。《國語》。王賜諸侯命服之樂也。《國語注》。何錫與之。《白虎通》。觱沸濫泉。《說文》。赤紼在股。《白虎通》。匪交匪舒。《荀子》。樂旨君子﹐殿天子之邦。樂旨君子﹐福祿攸同。便蕃左右﹐亦是帥從。《左傳》。紼縭維之。《爾雅》。優哉遊哉﹐聊以卒歲。《左傳》﹕「亦是戾矣。」蓋師讀有異。

角弓民胥效矣。《左傳》。雨雪麃麃﹐見晛聿消。《漢書》。《荀子》同。宴然聿消﹐莫肯下隧﹐式居屢驕。《荀子》注﹕隧讀爲隨。

菀柳上天甚神﹐無自瘵也。《戰國策》。

都人士狐裘黃裳﹐萬民之望。《賈誼新書》。黃衣則狐裘大蠟之服也。《禮記注》。

采綠終朝采菉。《楚辭章句》。

黍苗道邵伯述職勞來諸侯也。《國語注》。

隰桑瑕不謂矣。《禮記注》﹕瑕之言胡也。

白華白。《漢書》。淲沱北流。《說文》。徐鉉曰﹕沱沼﹐今別作池﹐非是。

瓠葉有菟斯首。《後漢注》。

漸漸之石俾滂池矣。《史記》。

文王其命維新。《禮記》。「陳錫載周」﹐是不布利而懼難乎﹖故能載周以至於今。《國語》。本枝百世。《左傳》。惟周之士﹐不顯弈世。《後魏﹟禮志》。孔子論《詩》﹐至於「殷士膚敏﹐裸將於京」﹐喟然嘆曰「大哉天命。」善不可不傳於子孫﹐是以富貴無常﹔不如是﹐則王公其何以戒愼﹐民萌何以勸勉﹖蓋傷微子之事周﹐而痛殷之亡也。《漢書》。毋念爾祖。《左傳》《古孝經》。述修厥徳。《漢書》。儀監於殷﹐峻命不易。《禮記》。上天之載。「載」讀曰「栽」﹐謂生物也。《禮記注》。

大明天難諶斯﹐不易惟王。《漢書》。聿嬪於京。《爾雅注》。惟此文王﹐允懷多福。《春秋繁露》。在郃之陽。其旝如林。《說文》。毋貳爾心。《漢書》。坶野洋洋。《水經注》。四騵彭彭。《公羊疏》案異義。

綿陶陶穴。《說文》。至於岐下。聿來相宇。《新序》。爰挈我龜。《漢書注》。亦不殞厥問。《孟子》。畎夷喙矣。《左傳注》。犬夷呬矣﹐昆夷駾矣。《說文》。予聿有奔走﹐予聿有先後。《楚辭章句》。

棫朴左右趨之。此言左右日以善趨也。《賈誼新書》。左右趨之。烝徒檝之。左右奉璋﹐此文王之郊也﹔六師及之﹐此文王之伐崇也﹐以是見文王之先郊而後伐也。《春秋繁露》。追琢其璋。《周禮注》。雕琢其章﹐亹亹我王。《荀子》。

旱麓瞻彼旱鹿。夫旱鹿之榛楛殖﹐故君子得以易樂幹祿焉。《國語》。璱彼玉瓚。《說文》。《周禮注》作「卹彼」。凱弟君子。《呂氏春秋》《禮記》。葛累。《後漢書》。

思齊神罔時侗。《說文》。雍雍在宮。《漢書注》。厲假不瑕。《集韻》。

皇矣求民之瘼。《漢書》。惟彼二國﹐其政不獲。惟此四國﹐爰究爰度《左傳》。。乃眷西顧﹐此惟予度。《論衡》。惟此文王。王此大國。《左傳》。無然畔換。《漢書注》。以遏䢐莒﹐以篤周祜。《孟子》。弗識弗知。《賈誼新書》。崇墉。《說文》。克順克俾﹐俾於文王。《禮記》。

靈臺白鳥鶴鶴。《孟子》。《賈誼新書》作「皜皜」。臣業維樅。《說文》。蒙瞍奏工。《楚辭章句》。文王有辟雍之樂。《莊子》。文王樂名巨業。《樂苑》。

下武應侯愼徳。《家語》《淮南子》。昭哉來許。《漢碑》。昭玆來禦﹐愼其祖父。《後漢書注》。

文王有聲欥求厥寧。《說文》。匪革其猶﹐聿追來孝。注﹕革﹐急也。猶﹐道也。聿﹐求也。言文王攺作者﹐非必欲急行己之道﹐乃追述先祖之業﹐來屋此爲孝。考卜惟王﹐度是鎬京﹐惟龜正之。注﹕度﹐謀也。《禮記》。旣伐於崇。《書大傳》。芑﹐枸檵也。《禮記注》。

生民不坼不疈。克岐克。禾穎穟穟。瓜瓞菶菶。《說文》。瓜瓞。《集韻》。卽有臺家室。《白虎通》。誕降嘉谷。惟秬惟秠。《說文》。或舂或枕。《儀禮注》。或簸或舀。杼﹐臼也。烝之烰烰。《說文》。淅之溞溞。《爾雅音義》。后稷兆祀。《集韻》。

行葦維葉柅柅。《文選注》。肆筵設機。《楚辭章句》。鮐背。《爾雅》。

旣醉類者﹐不忝前哲。壼者﹐廣裕民人。萬年者﹐令聞不忘。祚胤者﹐子孫蕃育之謂也。《國語》。

鳧鷖公屍來燕醺醺。《說文》。

假樂嘉樂。《左傳》﹕公賦嘉樂。嘉樂君子﹐憲憲令徳。《禮記》。《正義》云﹕案《詩》本文「憲憲」爲「顯顯」﹐與此不同者﹐齊﹑魯﹑韓《詩》與《毛詩》不同也。保佑命之。《禮記》。不愆不忘。《文選注》。《說苑》作「亡」。不騫不忘。《春秋繁露》。不解於位。《漢書》。

公劉思戢用光。《孟子》。於邠斯觀。《白虎通》。汭之卽。《周禮注》。

泂酌可以饙饎。《說文》。凱弟君子。《禮記》。

捲阿嗣先公爾酋矣。祓祿康矣。《爾雅注》。噦噦其羽。《說苑》。

民勞迄可小康。《漢書》。朁不畏明。《說文》﹕曾也。

板下民卒癉。《禮記》。是用大簡。《左傳》。無然呭呭。詍詍。《說文》。泄泄。《爾雅》。辭之繹矣。《說苑》。勿用爲笑。《荀子》。歡歡。《爾雅》。民之方念。《說文》。介人惟藩﹐大師惟垣。毋俾城壞﹐毋獨斯畏。《漢書》。敬天之威﹐不敢驅馳。《後漢﹟楊秉傳》。

蕩天命匪忱。《說文》。曾是彊圉。《漢書注》。爾徳不明﹐以亡陪亡卿﹔不明爾徳﹐以亡背亡仄。《漢書》。式號式謼。《漢書》。殷鑑不遠﹐近在夏后之世。《國語》。

抑衛武公作《懿》﹐戒以自儆。注﹕「懿」讀曰「抑」。《國語》。惟徳之隅。《漢書》。有梏徳行。《禮記》。荒沈於酒。《漢書》。誥爾民人。《鹽鐵論》。愼爾侯度。《左傳》。白圭之。《說文》。亡徳不報﹐惟民之則。《漢書》。不諐於儀。《禮記》。我心懆懆。《五經文字》。誨爾忳忳。《禮記注》。藉曰未知。《漢書》。

桑柔國步斯矉。《說文》。告女憂卹﹐誨女序爵。誰能執熱﹐鮮不用濯。《墨子》。胡此畏忌。《漢書》。泰風有隧。《爾雅注》。

云漢昭回於天。王曰嗚呼。饑饉洊臻。耗射下土。《春秋繁露》。先祖於摧。《爾雅注》。山川。有其聲。《說文》。

崧髙嵩髙惟嶽﹐峻極於天。生甫及申。《禮記注》言﹕周道將興﹐五嶽爲之生賢佐仲山甫及申伯。《正義》案《鄭志》﹕注《禮》在先﹐未得《毛詩傳》。錫爾玠圭。《爾雅注》。申伯番番﹐旣入於徐。《楚辭章句》。徐﹐周宣王之舅申伯所封。

烝民天生烝民。民之秉夷。《孟子》。不畏彊圉。《漢書》。惟仲山甫補之。《左傳》。四牡駫駫。四牡騯騯。《說文》。

韓奕王賜韓侯。《周禮注》。鉤膺鏤鐊。《說文》。邊豆有且。《集韻》。侄娣從之。《白虎通》。今涿郡方城縣有韓侯城。《水經注》王肅曰云云。

江漢武夫潢潢。《鹽鐵論》。肇敏戎公。《後漢﹟周舉傳》。弛其文徳﹐協此四國。《禮記注》。弛﹐施也﹔協﹐和也。

常武旣儆旣戒。《周禮注》。惇彼淮濆。《說文》。

瞻卬女反脫之。《後漢書》。懿厥悊婦。匪降自天。《漢書》。人伎忒。《說文》。捨爾介逖。《說文》。邦國殄顇。《漢書》。

召旻昔者先王受命﹐有如召公之臣。《正義》。

淸廟頌言成也﹐一章成篇﹐宜列徳﹐故登歌《淸廟》一章也。《後漢﹟祭祀志》注﹕東平王蒼議《詩傳》曰云云。於者嘆之也﹐穆者敬之也﹐淸者欲其在位者徧聞之也。故周公升歌文王之功烈徳澤﹐苟在廟中見文王者﹐愀然如見文王。《尙書大傳》。肅然淸靜﹐謂之淸廟。賈逵《左傳注》。逡奔走在廟。《禮記注》。無斁於人斯。《禮記》。

維天之命子思論《詩》「於穆不已」﹐孟仲子曰﹕於穆不似。《正義譜》云。惟天之命。《禮記》。誐以溢我。《說文》。誐以謐我。《廣韻》《說文》。何以卹我﹐我其收之。《左傳》。注云﹕逸詩。

烈文無競惟人﹐四方其順之。《左傳》。不顯惟徳。於戲前王不忘。《禮記》。

天作岐有夷之行﹐子孫其保之。《說苑》。

昊天有成命是道成王之徳也。成王能明文昭﹐能定武烈者也。夫道成命者﹐而稱昊天﹐翼其上也。二後受之﹐讓於徳也。成王不敢康﹐敬百姓也。夙夜﹐恭也。夙夜其命宥密。《禮記》。宥謐。謐者﹐寧也﹐億也。命者﹐制令也。基者﹐經也。成王者﹐武王之子﹐文王之孫也。文王有大徳而功未就﹐武王有大功而治未成﹐及成王承嗣﹐仁以臨民﹐故稱昊天焉。不敢怠安﹐蚤興夜寐﹐以繼文王之業。《賈誼新書》叔向曰。緝熙亶厥心。亶﹐厚也。《國語》。

我將儀式刑文王之徳。《左傳》。

時邁肆夏時邁也。《周禮注》呂叔玉云。

執競繁遏執傹也。《周禮注》呂叔玉云。鐘鼓鍠鍠。磬管鏘鏘。《說文》。又作「蹡蹡」。《漢書》。

思文渠﹐思文也。《周禮注》呂叔玉云。《國語》﹕金奏肆夏﹕繁﹑遏﹑渠。飴我釐麰。《漢書》。

振鷺振羽。《禮記》﹕客出﹐以雍徹﹐以振羽。注﹕振羽﹐振鷺。

有瞽應縣鼓。《周禮注》。肅雍和鳴。《禮記》。《爾雅注》作「肅噰」。

雝雍。《論語》《禮記》。有來雍雍。《漢書》。及徹帥學﹐士而歌徹。《周禮注》﹕徹者歌雍。

載見鞗革有瑲。《說文》。

武無競惟烈。《左傳》。

閔予小子煢煢在。《說文》。陟降廷止。《漢書》。注﹕言成王常念文王﹑武王之徳﹐奉而行之﹐故鬼神上下﹐臨其朝廷。

敬之天惟顯思。《左傳》。

小毖甹夆。《爾雅》。孫炎曰﹕謂相掣曳入於惡也。王肅云﹕以言才薄﹐莫之藩援﹐則自得辛毒。孫毓云﹕羣臣無肯牽引扶助﹐我則自得辛螫之毒。

良耜其鎛斯。《集韻》《周禮注》。旣茠荼蓼。之秩秩。《說文》。﹐積禾也。

絲衣素衣其紑。弁服俅俅。《說文》。戴弁俅俅。《爾雅注》。自堂䢐基﹐自羊䢐牛﹐言以內及外﹐以小及大也。《說苑》。鼐鼎及哉。《史記音義》。哉﹐音資。不虞不驁。《史記》。

酌汋。《荀子》《左傳》。勺。《儀禮》《禮記》《漢書》。

桓屢丰年。《左傳》﹕武王作《武》﹐其六曰。注﹕此三六之數﹐與今《詩﹟頌》篇次不同﹐蓋楚樂歌之次第。

賚鋪時繹思﹐我䢐惟求定。《左傳》﹕武王作《武》﹐其三曰。

般於皇明周。《白虎通》。

駉在駉之野。有驈有騜。《說文》。

泮水薄采其荇。《白虎通》。其旂伐伐。《羣經音辯》。言采其茆。《說文》。在頖獻馘。《禮記注》。束矢其搜。《說文》。

閟宮稙稚尗麥。實始戩商。《說文》。王謂叔父。《禮記注》。戎狄是應﹐荊荼是徵。《史記》。周公方且膺之。《孟子》﹕是周公所膺也。音義應訓﹐當注﹕膺﹐擊也。太山巖巖﹐魯侯是瞻。《說苑》。寢廟弈弈。蔡邕《獨斷》。《周禮注》作「繹繹」。

那。《國語》以《》爲首。鞀鼓鼘鼘。《說文》。先聖王之傳恭﹐猶不敢專﹐稱曰﹕自古﹐古曰在昔﹐昔曰先民。《國語》。

烈祖亦有和羹。《說文》。亦有盉羹。《說文通釋》。奏假無言。《禮記》。鬷嘏無言。《左傳》。

玄鳥惟民所止。《禮記》。百祿是荷。《左傳》。

長髮海水有截。《漢書》。至於湯齊。《禮記注》﹐讀爲「躋」。聖敬日齊。注﹕聖敬日莊嚴。《釋文》﹕仄皆反。同上。湯降不遲。降﹐有禮之謂也。《國語》。布政優優。《左傳》。《說文》「憂」。百祿是揫。《說文》。爲下國駿蒙。《荀子》。爲下國恂蒙。何天之寵﹐傅奏其勇。《大戴禮》。武王載坺。《說文》。武王載發。《荀子》。則莫我敢遏。《漢書》。包有三枿。《漢書注》。韋鼓。《漢書》。

殷武入其阻。《說文》。命於下國。爲下國所命爲天子。《左傳注》。四方是極。《後漢書》。

逸詩

支天之所支﹐不可壞也。其所壞﹐亦不可支也。《國語》《周詩》有之曰云云。昔武王克商﹐而作此詩也﹐以爲飫歌﹐名之曰《支》﹐以遺後之人﹐使永監焉。

貍首曾孫侯氏﹐四正具舉。大夫君子﹐凡以庶士﹐小大莫處﹐禦於君所。以燕以射﹐則燕則譽。《禮記注》﹕諸侯之射節。《周禮》﹕諸侯以《貍首》爲節。注﹕《貍首》在《樂記》。《儀禮注》﹕《貍首》﹐逸詩《曾孫》也。貍之言不來也﹐其詩有「射諸侯首不朝者」之言。《大戴禮》﹕凡《雅》二十六篇﹐其八篇可歌﹐歌《鹿鳴》《貍首》《鵲巢》《采繁》《采蘋》《伐檀》《白駒》《騶虞》﹔八篇廢﹐不可歌﹔七篇《商》《齊》﹐可歌也﹔三篇間歌。貍首之斑然﹐執女手之捲然。《禮記》。

轡之柔矣馬之剛矣﹐轡之柔矣。馬亦不剛﹐轡亦不柔。志气麃麃﹐取與不疑。《周書》。《左傳﹟國子賦》「轡之柔矣」注﹕見《周書》。

驪駒驪駒在門﹐僕夫具存。驪駒在路﹐僕夫整駕。《大戴禮》。《漢書﹟王式傳》「歌驪駒」注。《文選注》同。

祈招祈招之愔愔﹐式昭徳音。思我王度﹐式如玉﹐式如金。形民之力﹐而無醉飽之心。《左傳》﹕穆王欲肆其心﹐周行天下﹐祭公謀父作《祈招》之詩﹐以止王心。《家語》「形」作「刑」。

徵招角招畜君何尢。《孟子》﹕齊景公召太師曰「爲我作君臣相說之樂。」蓋《徵招角招》是也。其詩曰。

麥秀麥秀漸漸兮﹐禾黍油油。彼狡僮兮﹐不與我好兮。《史記》﹕箕子作《麥秀》之詩。

九夏《王夏》《肆夏》《昭夏》《納夏》《章夏》《齊夏》《族夏》《祴夏》《驁夏》。《周禮注》﹕《九夏》皆詩篇名﹐頌之族類也。

繁遏渠《國語》﹕先樂金奏《肆夏》《繁》《遏》《渠》﹐天子所以饗元侯也。注﹕《肆夏》一名《樊》《昭夏》一名《遏》《納夏》一名《渠》。

采薺《周禮》﹕行以《肆夏》﹐趨以《采薺》。注﹕樂名﹐或曰逸詩。《禮記》作「采齊」。

招雍

肆夏孝成《尙書大傳》﹕維五紀﹐奏鐘石﹐論人聲﹐《招》樂興於大麓之野。報事﹐還﹐歸二年﹐然乃作《大唐》之歌。《招》爲賓客﹐《雍》爲主人﹐始奏《肆夏》﹐納以《孝成》。

新宮《儀禮﹟燕禮》「下管新宮」注﹕《小雅》逸篇。《左傳》﹕宋公賦《新宮》。《大射儀》「乃管《新宮》三終」注﹕管謂吹蕩以播《新宮》之樂。朱文公曰﹕或曰恐卽《斯幹》詩。

鳩飛《國語》「秦伯賦鳩飛」注謂﹕《小宛》之首章。

河水《左傳》﹕晉公子賦《河水》。《國語注》﹕「河」當作「沔」。

九徳之歌《周禮》。

明明崇禹生開《周書﹟世俘篇》「籥人奏《武》《萬》﹐獻《明明》三終﹐奏《崇禹》《生開》三終」注﹕《詩》篇名。

武宿夜《禮記》「舞莫重於《武宿夜》」注﹕武曲名。《正義》﹕武王至商郊﹐停止宿夜﹐士卒皆歡樂﹐歌舞以待旦﹐故名焉。

茅鴟《左傳》「王誦《茅鴟》」注﹕刺不敬。

缺

巧笑倩兮﹐美目盼兮﹐素以爲絢兮。

唐棣之華﹐偏其反而。豈不爾思﹐室是遠而。《論語》。

翹翹車乘﹐招我以弓﹐豈不欲往﹐畏我友朋。

𨿽有絲麻﹐無棄菅蒯。𨿽有姬姜﹐無棄蕉萃。凡百君子﹐莫不代匱。

周道挺挺﹐我心扃扃。講事不令﹐集人來定。

俟河之淸﹐人壽幾何。兆云詢多﹐職競作羅。《周詩》有之曰。

我無所監﹐夏后及商﹐用亂之故﹐民卒流亡。

禮義不愆﹐何卹於人言。淑愼爾止﹐無載爾僞。

我之懷矣﹐自詒伊戚。《左傳》。

相彼盍旦﹐尙猶患之。

昔吾有先正﹐其言明且淸。國家以寧﹐都邑以成﹐庶民以生。誰能秉國成﹐不自爲正﹐卒勞百姓。《禮記》。

皇皇上天﹐其命不忒。天之以善﹐必報其徳。《家語》。

四牡翼翼﹐以徵不服。九變復貫﹐知言之選。《漢書》。

浩浩者水﹐育育者魚。未有室家﹐而安召我居。《管子》。

浩浩白水﹐儵儵之魚。君來召我﹐我將安居。國家未定﹐從我焉如。《列女傳》﹕古有《白水》之詩。

鳳凰秋秋﹐其翼若干。其聲若簫﹐有鳳有凰﹐樂帝之心。

如霜雪之將將﹐如日月之光明。爲之則存﹐不爲之則亡。國有大命﹐不可以告人﹐妨其躬身。

長夜漫兮﹐永思騫兮。大古之不慢兮﹐禮義之不愆兮﹐何卹人之言兮。

涓涓源水﹐不壅不塞。轂旣破碎﹐乃大其輻。事以敗矣﹐乃重大息。

墨以爲明﹐狐貍而蒼。《荀子》。

將欲毀之﹐必重累之。將欲踣之﹐必髙舉之。惟則定國。君君子則正﹐以行其徳。君賤人則寬﹐以盡其力。無過亂門。《呂氏春秋》。

魚在在藻﹐厥志在餌。《大戴禮》。

靑靑之麥﹐生於陵陂。《莊子》。

必擇所堪﹐必謹所堪。《墨子》。

樂矣君子﹐直言是務。《晏子春秋》。

木實繁者披其枝﹐披其枝者傷其心。大其都者危其國﹐尊其臣者卑其主。

服難以勇﹐治亂以知﹐事之計也。立傅以行﹐教少以學﹐義之經也。樹徳莫如滋﹐除害莫如盡。

行百里者﹐半於九十。大武遠宅不涉。《戰國策》。

綿綿之葛﹐在於曠野。良工得之﹐以爲絺紵。良工不得﹐枯死於野。皇皇上帝﹐其命不忒。天之與人﹐必報有徳。《說苑》。

舟張辟雍﹐鶬鶬相從。八風回回﹐鳳皇喈喈。《尙書大傳》﹕《樂》曰云云。

登彼西山兮﹐采其薇矣。以暴易暴兮﹐不知其非矣。神農虞夏﹐忽焉沒兮﹐我安適歸矣﹖吁嗟䢐兮﹐命之衰矣。《史記》﹕伯夷﹑叔齊作歌﹐太史公曰﹕睹軼詩可異焉。

良弓之子﹐必先爲箕。良冶之子﹐必先爲裘。《列子》古詩言。

佞人如。《集韻》。

得人者興﹐失人者崩。《史記》。

缺

駕辯《楚辭﹟大招》﹕伏戲駕辯﹐楚好商只。古曲名。《文選注》﹕伏羲作琴﹐始造此曲。

网罟《隋﹟樂志》﹕伏羲有《网罟》之詠。夏侯玄《辯樂論》﹕伏羲氏因時興利﹐教民田魚﹐天下歸之﹐有《网罟》之歌。

丰年《辯樂論》﹕神農教民食穀﹐有《丰年》之詠。

八闋《呂氏春秋》﹕葛天氏歌《八闋》﹐一曰《載民》﹐二曰《玄鳥》﹐三曰《遂艸木》﹐四曰《奮五穀》﹐五曰《敬天常》﹐六曰《達帝功》﹐七曰《依地徳》﹐八曰《總萬物之極》。

卿云舜。《尙書大傳》。

南風舜。《家語》。《尸子》。

晳陽南陽初慮朱於苓落歸來縵縵《尙書大傳﹟虞傳》﹕維元祀﹐巡狩四嶽八伯。每至其方﹐各貢兩伯之樂﹐其歌名云云。後闕其一。立我烝民﹐莫匪爾極。不識不知﹐順帝之則。《列子》以爲堯《康衢童謠》。大夫曰﹕古詩也。普天之下﹐莫非王土﹔率土之濱﹐莫非王臣。《呂氏春秋》以爲舜自爲詩。

破斧《呂氏春秋》﹕夏孔甲作﹐爲《破斧》之歌﹐實始爲東音。

燕燕同上。有娀氏二女作歌一終﹐曰「燕燕往飛」﹐實始作爲北音。

晨露同上。湯命伊尹作﹐爲《大濩》﹐歌《晨露》。

黃竹穆王。《穆天子傳》。

補遺《正義》曰﹕《毛氏》字與三家異者﹐動以百數。

宵雅。《禮記》「宵雅肄三」注﹕宵﹐小也。弈弈梁山。《韓弈》。《爾雅疏》。亦旣遘止。《艸虫》。貉。《皇矣》﹕貊其徳音。漮。《賓之初筵》﹕康爵。湯孫奏嘏。《那》。怡懌。《節南山》﹕那夷懌。妉。《氓》﹕無與士耽。詢。《溱洧》﹕洵。亮。《柏舟》﹕不諒。顇。《雨無正》﹕是瘁。虺頹。《捲耳》。。《十月》﹕悠悠我裏。逐。《考槃》﹕軸。痱。《四月》﹕具腓。噰噰鳴雁。《匏有苦葉》。。《卬》﹕須。剨。《載芟》﹕有略其耜。誃。《巷伯》﹕侈兮。洵。《桑柔》﹕侯旬。廱廱。《思齊》﹕雝雝。憴憴。《抑》﹕繩繩。憢憢。《鴟鴞》﹕嘵嘵。洋洋。《二子乘舟》﹕養養。媞媞。《葛屨》﹕提提。慅慅。《巷伯》﹕艸艸。訰訰。《抑》﹕諄諄。邈邈。藐藐。版版。板。盪盪。蕩。爞爞。《云漢》。敖敖。《板》﹕囂囂。瘐瘐。《正月》﹕愈愈。殷殷。同上﹕慇慇。郝郝。《載芟》﹕澤澤。淒淒。《出車》﹕萋萋。儵儵。《小弁》﹕踧踧。歡歡。《板》﹕灌灌。愮愮。《黍離》﹕搖搖。洩洩。《板》﹕泄泄。謞謞。同上﹕熇熇。其虛其徐。《北風》。寤擗有摽。《柏舟》。幬。《小星》﹕禂。悈。《靈臺》﹕亟。《文王有聲》﹕棘。鞗革。《韓弈》。藲。《山有樞》。其椔其翳。《皇矣》。蘦。《采苓》。以茠蒤蓼。《良耜》。虋。《生民》﹕穈。虉。《防有鵲巢》﹕鷊。峐。《屺》。多艸木岵﹐無艸木峐。王肅解依《爾雅》。焦護。《六月》。是禷是禡。《皇矣》。啟明。《大東》。騜駁其馬。《東山》。並《爾雅》。東方昌矣。《雞鳴》。煜煜震電。《十月之交》。熠熠宵行。《東山》。滭沸濫泉。《采菽》。溯洄。《蒹葭》。《說文》。六月食郁及蒮。《爾雅疏》韓詩云。消搖。逍遙。臣鉉等案﹕《詩》只用消搖﹐此二字《字林》所加。實覃實吁。詒我來麰。詞之戢矣。惟葦及蒲。鬻﹐鼎實云云。兄弟鬩於墻。不�不來。《說文》。若臨深淵﹐若履薄冰。《呂氏春秋》﹕《周書》曰。弇。《閟宮》﹕奄有。長楚。萇楚。《爾雅》。上天之縡。《揚雄傳》。徲侇。《漢碑》﹕徲侇衡門。《詩》小雅之材七十四人﹐大雅之材三十一人。《司馬相如傳》「揜羣雅」注﹕張揖曰。

莕。《關雎》﹕荇。《爾雅》。及河嶠嶽。《時邁》。《淮南子》。《魯詩傳》曰﹕古有梁騶﹐天子獵之田也。《文選﹟魏都賦》注。枹櫟。《爾雅》。《葛藟》﹐皇甫士安以爲桓王詩。崔集注本亦作桓王。《釋文》。憂心。《說文》。子。《石經》。皇荂。《莊子》。《折楊》《皇荂》。本又作「華」。其儀一也﹐心如結也。《淮南子》。夫旱鹿之榛楛殖﹐故君子得以易樂幹祿焉。《國語》。憂心悄悄﹐慍於羣小﹐孔子也。《孟子》。姼姼。好人提提。音義同。《漢書》。關雎興於鳥﹐而君子美之﹐爲其雌雄之不乖居也。《淮南子》。。《說文》﹕菡萏。烝然。蟋蟀﹐觲觲角弓。同上。古之君子﹐悲周道之衰﹐頌聲之輟﹐飾鼓以鷺﹐存其風流。《有駜》﹕振振鷺。《隋﹟樂志》。有狐綏綏﹐《齊詩》作「夕夕」。得此戚施﹐《韓詩》薛君曰﹕戚施﹐蟾蠩﹐諭醜惡也。《說文》﹕鼀﹐詹諸也。《韓詩》說沈者曰蘋﹐浮者曰薸。音瓢。節。《左傳》﹕季武子賦《節》之卒章。《集注》作「五月鳴鵙」﹐王肅謂古字五如七﹐因訛爲之。《韓詩序》曰﹕《關雎》刺時也。《詩說》。靡所止疑﹐《齊詩》作「凝」。駉駉牡馬﹐河北本作「牧馬」。《韓詩序》﹕夫栘﹐燕兄弟也﹐閔管蔡之失道也。《詩說》。夫栘之華﹐萼不煒煒。《藝文類聚》。侈兮哆兮。崔靈恩《集注》。鉹兮哆兮。《說文》。娓娓文王。《集注》。宜豻宜獄。《周禮注》。築城伊淢﹐字又作「洫」。《韓詩》云﹕洫﹐深也。《釋文》。不僭不濫﹐不敢怠皇命以多福。《左傳》。以妟父母。駟牡。《說文》。憂心。直廉切。同上。

《關雎》畢公作。《補傳》謂得之張超﹐或謂得之蔡邕。頹。《說文》。菟。《兔罝》。麟之止。《釋文》﹕或無「之」字。。《說文》﹕緎。《二子乘舟》﹐伋之傅母恐其死也而作詩。劉向《新序》。。《說文》﹕榛。衛宣公子壽閔其兄伋之見害﹐作憂思之詩﹐《黍離》是也。《新序》。《鹿鳴》者﹐周大臣之所作也。王道衰﹐大臣知賢者幽隱﹐故彈弦風諫。《文選注》﹕蔡邕《琴操》。周室之衰﹐其卿大夫緩於誼而急於利﹐亡推讓之風﹐而有爭田之訟﹐故詩人疾而刺之曰﹕節彼南山﹐惟石巖巖。《董仲舒傳》。魏武公信讒﹐詩刺之曰﹕營營靑蠅止於藩。袁孝政注《劉子》。周公旦乃作詩﹐曰「文王在上」云云﹐以繩文王之徳。《呂氏春秋》。周公詠文王之徳而作《淸廟》。王褒《講徳論》。周公與升歌而弦文武﹐諸侯在廟中者﹐伋然淵其志﹐和其情﹐愀然若復見文武之身。《尙書大傳》。取其宗祀之淸貌﹐則曰《淸廟》。蔡邕《明堂論》。周文公之頌曰﹕載戢干戈云云。思文后稷云云。《國語》。武王因先王之樂﹐又自作樂﹐命曰《象武》。《墨子》。《象》﹐謂周頌武也。《明堂位》。周公輔成王﹐作「汋樂」以奉天。《春秋繁露》。以車驛驛。《釋文》崔本。不不敖。《說文》。《射義》曰﹕《騶虞》者﹐樂官備也。其詩有一發五豝五豵﹐於嗟騶虞之言﹐樂得賢者眾多﹐嘆思至仁之人以充其官。《儀禮注》。敕爾瞽﹐率爾眾工﹐奏爾悲誦﹐肅肅雍雍﹐毋怠毋凶。《周禮》鄭司農注云﹕《疏》曰似逸詩﹐不知何從出。《勺》﹐言能勺先祖之道也。《武》﹐言以功定天下也。《漢書》。頖宮﹐郊之學也﹐《詩》所謂頖宮也。《禮記注》。《伐檀》﹐其詩刺賢者不遇明王也。《文選注》張揖曰。潛﹐《小爾雅》作「橬」。《釋文》。不潛不濫﹐不敢怠皇命以多福。《左傳》。

詩四家異同﹐惟《韓詩》略見於《釋文》﹐而《魯》《齊》無所考。劉向《列女傳》謂蔡人妻作《芣苢》﹐周南大夫妻作《汝墳》﹐申人女作《行露》﹐衛宣夫人作《邶﹟柏舟》﹐定姜送婦作《燕燕》﹐黎莊公夫人及其傅母作《式微》﹐莊姜傅母作《碩人》﹐息夫人作《大車》。《新序》謂伋之傅母作《二子乘舟》﹔壽閔其兄﹐作憂思之詩﹐《黍離》是也。楚元王受《詩》於浮丘伯﹐向乃元王之孫﹐所述蓋《魯詩》也。鄭康成注《禮記》﹐以「於嗟乎騶虞」爲嘆仁人﹐以《燕燕》爲定姜之詩﹐以「生甫及申」爲仲山甫﹑申伯﹐以《商》爲宋詩﹔維鵜在梁﹐以不濡其翼爲才﹔「上天之載」讀曰「栽」﹐「至於湯齊」讀爲「躋」。注《周禮》云「甸」讀與「惟禹敶之」之「敶」同。康成從張恭祖受《韓詩》﹐注《禮》之時﹐未得《毛傳》﹐所述蓋《韓詩》也。賈誼謂騶﹐文王之囿﹔虞﹐虞官也。歐陽子從之。韋昭注《國語》﹐謂《采菽》王賜諸侯命服之樂﹐《黍苗》道召伯述職勞來諸侯﹐與《朱子集傳》合。太史公以「薄伐獫狁﹐至於太原。出輿彭彭﹐城彼朔方」爲周襄王時之詩。班固謂「靡室靡家」之詩懿王時作﹐「城彼朔方」之詩宣王時作。白虎通以《相鼠》爲妻諫夫之詩。趙岐以《小弁》爲伯奇之詩。漢儒言《詩》﹐其說不一如此。《關雎》﹐正風之始也﹐魯﹑齊﹑韓以爲康王政衰之詩。揚子云﹕傷始亂﹐《鹿鳴》正雅之始也。太史公云﹕仁義陵遲﹐《鹿鳴》刺焉。聖人刪《詩》﹐豈以刺詩冠風雅之首哉﹖揚子又云﹕正考甫常睎尹吉甫矣﹐公子奚斯常睎正考甫矣。正考甫得《商頌》而以爲作《商頌》﹐奚斯作《新廟》而以爲作《魯頌》。此皆先儒所不取。許叔重《說文》﹐謂其稱《詩毛氏》皆古文也﹐而字多與今《詩》異﹐豈《詩》之文﹐亦如書之有古今歟﹖並綴而錄之。伯厚甫後序。

