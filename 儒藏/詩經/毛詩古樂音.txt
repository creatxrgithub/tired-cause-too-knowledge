毛詩古樂音

﹝淸﹞張玉綸撰

●目錄

序

義例

卷一

卷二

卷三

卷四

●毛詩古樂音序

古者誦詩讀書皆出口授故字之音韻無或失也自訓詁之學興而於字之難爲音者則注曰讀若某夫若之爲言近似之辭非謂卽讀如某字也乃後人竟以讀若之音讀之則字音之失自此始矣齊梁之際垛音盛行垛音者以二字之音垛成一音名之曰反其後諱反爲切夫以二音而垛爲一音則切之者不能無輕重疾徐髙下短長淸濁之異因有此切之爲一音彼切之又爲一音者一盲倡之眾盲和之是何異扣盤捫燭而字音之壞也愈甚自時厥後讀詩者患其音韻之不協於是創爲葉音秖圖音韻之諧不顧字義之舛其甚也一章之中一字而葉二音又或此章葉爲一音彼章又葉爲一音而字音之壞更不可問已嗟夫聲音之道與性命通古帝王所以感天地動鬼神浹人民若鳥獸而驗其治功之成否者也有王者作必將興之天未喪斯當必有在傳不云乎禮失則求諸野又曰不賢者識其小者士君子苟不忍古樂之湮必先求古音之復欲求古音之復將牛鳴於窖豕駭於牢猶致意焉而況倫類之發抒猶有先民之遺響者哉間嘗論之古之詩歌皆古之樂章也古樂之變爲今樂也此不易復者也而古樂之猶存今音也此則可考者也自來樂工知文者鮮其教歌也率皆口授故古音猶存五季而後文人墨客爭爲詞曲遂漸以今音易古音然古音之存於口授者十猶五六也世之儒者惡其聲妖詞艷也懼其慆志淫心也且恐稍一涉獵或招物議有妨其兩廊豚蹄之享也曾不漫擲一顧於是古音之猶存一綫者棄之如遺而此道之鞠爲茂艸者蓋千三百載於玆矣嗚呼何其隘也予友王補樓善爲歌一時老樂工皆爲避席共硯時每聞其歌輒嫌其字音頗與今音不合迨聽之旣久以其音之不合於今者而驗之毛詩又頗覺其音之有當因是發端細心切究補樓又多所指授於是兩三月間而毛詩之古音盡復無待於葉而音自相比不惟一字不容葉二音而數音轉可使出於一音補樓大樂之乃以工尺上四等字譜毛詩數章晚暇時輒相與歌之以爲樂不啻出明珠於糞土獲美玉於泥沙也歲癸巳補樓謝世余每一讀詩輒悲愴念之遂致廢業今夏得讀顧亭林先生詩本音引證閎博誠爲巨制然似於音韻源流少有未的又念余老矣追憶良友之切磋何可委諸艸莽作毛詩古樂音一書以爲家塾讀本書中於訓詁反切之學曁顧亭林先生之作其有合於己者則取之其不合於己者亦不敢直斥其非蓋余之此作原非有意與古人相軋不過自述一得以俟知音者之論定後之有志於古樂者或亦有取十之一二乎

咸豐五年八月初三日夢月軒主人張玉綸自序

●義例

一本書注中之字皆系今音爲觀者之易曉

一所謂一字有一字之音一字又有一字之韻者以音韻並合爲一字實類反切然上一字原系本字之音似較反切之說貽誤較少

一有音韻並無其字者亦不得不以反切代之然終覺不甚慰貼惟觀者之會意可也

一本書所注皆末一字與押韻相關否則不注亦間或於押韻之字有所遺漏觀者自爲補之可也

一本書於古今同音韻者𨿽押韻之字亦不注

一本書所注之字亦或有不兼音韻單以一字注者爲觀者之易曉

一補樓謂古樂有合歌之說猶今樂之至末句通場之人皆爲接唱也毛詩周南如捲耳之末章末句漢廣通章之末四句麟趾通章之末一句召南如艸虫之通章末句采蘋之末章末句甘棠之通章末句祈露之二章三章末句殷其靁之通章末句騶虞之通章末句風雅頌之如此類者甚多大約皆合歌也本書分注於本章之下此不備舉

一一章之韻有平仄相兼者音韻家謂之頓挫有平上兼用者音韻家謂之鏗鏘余習聞補樓歌詩於所謂頓挫鏗鏘者頗有領會知叶韻家必平上去入葉之一律者之多事也

●毛詩古樂音卷一

遼陽張玉綸撰

總綱上

睢舉具朱祖著【以音韻垛成一字直類反切以下皆仿此】

睢【睢音朱韻凡並列之字音韻仿此下同關睢】舉【舉音祖韻大叔於田有瞽烝民】具【具音著韻無羊】

筥【采蘋采菽良耜】據【柏舟】

罝【兔罝】窶【北門】臄【行葦】

駒【漢廣皇皇者華角弓】匊【采綠】瞿【東方未明蟋蟀】

居【鵲巢蟋蟀羔裘葛生出車祈父我行其野魚藻韓奕】鞠【谷風轉祖音鞠韻齊南山】踽【杕杜】

枸【南山有臺】

車【何彼穠矣出車何人斯韓奕江漢】虡【有瞽】

秬【閟宮】

琚

【木瓜有女同車】句【行葦】

椐【皇矣】苟【抑】

笱【谷風小弁】

耇【南山有臺行葦】

哉載在玆子自

哉【哉音玆韻關睢殷其靁揚之水黍苗】載【載音子韻出車彤弓正月大東綿蠻文王綿

旱麓】在【在音自韻小弁】

宰【十月之交云漢】

才采菜慈此次

才【才音慈韻馬﹖回】采【采音此韻關睢芣苢蒹葭小宛】菜【菜音次韻關雎】

柴【車攻】

尢友石夷以意

尢【尢音夷韻載馳四月】友【友音以韻關睢匏有苦葉六月吉日沔水雨無正車舝皇矣假樂】又【又音意韻南有嘉魚小宛賓筵二】

訧【綠衣】囿【靈臺】

有【芣苢葛藟魚麗吉日甫田裳裳者華篤公劉有駜閟宮玄鳥】侑【楚茨】

右【竹竿蒹葭彤弓吉日甫田裳裳者華文王綿

云漢我將】

梅美寐迷米墨

梅【梅音迷韻標有梅終南鳲鳩四月】美【美音米韻靜女】寐【寐音墨韻小弁】

痗【伯兮十月之交】

枚【汝墳旱麓東山閟宮】秣【鴛鴦】

眉【碩人】麥【采唐載馳丘中有麻碩鼠閟宮】

鎇【盧令】

湄【蒹葭】妹【大明】

郿【崧髙】

媒【氓】

飛匪旆衣以意

飛【飛音衣韻葛覃柏舟東山斯幹有駜】匪【匪音以韻】旆【出車生民】

肺【東門之楊】

霏【北風采薇】芾【候人】

腓【采薇四月】

喈捷戒雞蟣卽

喈【喈音雞韻葛覃北風風雨出車鼓鐘烝民捲阿】捷【捷音蟣韻采薇烝民】屆【屆音卽韻節南山小弁采菽瞻卬閟宮】

節【旄丘】

階【巧言瞻卬】揭【匏有苦葉碩人大東蕩】戒【采薇楚茨大田江漢】

皆【丰年按此上二字符音無字可注本系雞外平聲反】桀【伯兮君子於役甫田長髮】介【酌按此上三字符音無字可注本系卽外反在毛詩亦有作本音讀者見分注】

傑【載芟】

結【素冠鳲鳩正月都人士按此字亦作去聲見分注】

楫【棫朴】

截【長髮按此上八字符音無字可注本系機外上聲反在毛詩亦有作本音讀者見分注】

兮席綌

兮【兮音葛覃全經同此音不備注】席【席音柏舟行葦】綌【綌音葛覃】

席【緇衣】昔【那】

夕【載驅白駒雨無正那】

舄【車攻韓奕閟宮】

歸鬼貴衣以意【按歸衣二字垛成一音直類反切不若作孤衣切更爲慰貼】

歸【歸音衣韻葛覃式微殷其靁周揚之水丰

齊南山素冠七月九罭四牡東山杕杜湛露四月楚茨崧髙烝民有駜】鬼【鬼音以韻】貴【貴音意韻】

馘【泮水】

國【丘中有麻園有桃六月二北山靑蠅文王大明民勞蕩

抑崧髙江漢常武閟宮長髮】

圭【綠竹板

韓奕】

龜【綿文王有聲】

崔○萃渠取去

崔【崔音渠韻齊南山】○萃【萃音去韻墓門】

摧【北門鴛鴦云漢】訊【墓門雨無正】

漼【新臺小弁】瘁

嵬尾畏愚雨玉

嵬【嵬音愚韻捲耳谷風】尾【尾音雨韻汝墳旄丘狼

魚藻】畏【畏音玉韻將仲子東山板】

威【常棣采芑巧言我將有客】慰【凱風】渭【大明】

薇【艸虫出車四月】煒【靜女】謂【摽有梅賓筵隰桑】

微【柏舟式微十月之交】葦【河廣七月行葦】衛【泉水二竹竿】

倭【四牡】韡【常棣】位【楚茨韓奕按謂衛位三字又兼外韻】

萎【谷風】惟【敝笱】

惟【生民】洧【褰裳】

維【節南山采菽】鮪【潛】

違【殷其靁谷風節南山玄鳥】鷕【匏有苦葉】

圍【玄鳥】

爲【相鼠北山緇衣此上從爲音愚音又轉臥平聲今讀爲鵝音者非北門兔爰澤陂鳧鷖抑

此上從臥平聲韻】

虺悔誨徐許序

虺【虺音徐韻捲耳】悔【悔音許韻江有汜皇矣生民抑】晦【晦音序韻風雨蕩

酌】

回【大明旱麓鼓鐘閟宮】毀【汝墳】誨【綿蠻瞻卬】

火【七月大田】惠【終風節南山瞻卬】

嘒【小星小弁采菽】

隤○退梯體替

隤【隤音梯韻捲耳】○退【退音替韻雨無正】

蓷【中谷有蓷】

推【云漢】

頹【雅谷風禮記泰山其頹乎梁木其壞乎三句潘嶽寡婦賦四節流兮忽代序歲雲暮矣日西頹易林老楊日衰條多枯枝爵級不遂遂乃崔頹揚雄解嘲蕭規曹隨畱侯畫策陳平出奇功若泰山響若坻頹謝靈運山居賦藝菜當肴采藥救頹身外何事順性靡遺楚辭歲曶曶其若頹兮時亦冉冉而將至】

焞【采芑】

罍藟類攄呂慮

罍【罍音攄韻捲耳泂酌】藟【藟音呂韻樛木葛藟旱麓】類【類音慮韻旣醉蕩

桑柔瞻卬】

累【樛木南有嘉魚】

靁【殷其靁終風又作雷采芑】

儀掎奕惹【平聲】惹【上聲】惹【去聲】

儀【儀音惹平聲韻柏舟相鼠東山菁菁者莪斯幹賓筵旣醉抑】掎【掎音惹上聲韻小弁】奕【奕音惹去聲韻車攻頍弁閟宮那】

宜【君子偕老緇衣女日雞鳴裳裳者華

鴛鴦棫朴鳧鷖閟宮玄鳥】

猗【綠竹伐檀七月車攻節南山】

兜斗豆都堵杜

兜【此字毛詩無】斗【斗音堵韻生民行葦】豆【豆音杜韻生民賓筵行葦】

英景映央養漾

英【英音英韻淸人有女同車汾沮洳著閟宮】景【影音養韻二子乘舟】映【此字毛詩無】

庚梗更剛剛【上聲】剛【去聲】

庚【庚音剛韻七月大東】梗【梗音剛上聲韻桑柔】更【更音剛去聲韻毛詩無】

羹【蕩閟宮轉剛音羹韻烈祖】

京景競姜講醬

京【京音姜韻定之方中下泉正月甫田文王大明二皇矣下武文王有聲篤公劉】景【井音講韻】競【競音醬韻桑柔】

惇【朱子集注北門章音堆】○對低底的

惇【惇音低韻北門】○對【對音地韻蕩】對【桑柔皇矣蕩】

懷海壞徐許序

懷【懷音徐韻捲耳終風周揚之水將仲子齊南山東山常棣雅谷風】海【海音許韻沔水江漢玄鳥】壞【壞音序韻板】

吁許序書鼠樹

吁【吁音書韻捲耳】許【許音鼠韻揚之水】序【序音樹韻】

虛【北風定之方中】湑【杕杜伐木蓼蕭裳裳者華車舝鳧鷖】藇【伐木】

芋【斯幹】粟【黃鳥小宛】

盱【何人斯都人士】栩【鴇羽宛丘東門之枌四牡】鱮【敝笱采綠】

吁【生民韓奕】慉【谷風】緒【常武閟宮殷武】

胥【韓奕】蓄【谷風】續【小戎良耜】

畜【谷風】藚【汾沮洳】

綏水遂徐許序

綏【綏音徐韻樛木南山南有嘉魚鴛鴦有客】水【水音許韻敝笱】遂【遂音序韻氓

芄蘭十月之交】

穗【黍離大田】

誰檖【晨風】

𨿽穟【生民】

隅羽玉儒孺褥

隅【隅音儒韻靜女綢繆抑

綿蠻】羽【羽音孺韻螽斯燕燕雄雉鴇羽宛丘蜉蝣七月東山捲阿鴻雁桑扈有瞽谷風鴟鴞正月】玉【玉音褥韻野有死麕汾沮洳小戎鶴鳴白駒】

愚【抑】

余【都人士權輿】禦【鵲巢大叔於田行葦】

渝【羔裘板】雨【敝笱雅谷風小明甫田本音羽燕燕蝃蝀伯兮】禦【黃鳥蕩

烝民】

娛【出其東門】宇【七月東山綿

桑柔閟宮】

楡【山有樞】與【江有汜旄丘小明】飫【常棣此字亦或作平聲】

愉【山有樞】俁【簡兮】饇【角弓】

輿【權輿】麌【吉日】楰【南山有臺】

譽【車聲韓奕振鷺按此字平仄兼用】噳【韓奕】庾【甫田】

予【墓門鴟鴞雅谷風四月正月云漢按此字又作上聲用采菽幹旄】語【蓼蕭斯幹賓筵公劉按此字亦作去聲讀】愈【正月】

愈【正月角弓此字亦可作平聲】

耦【汝音雨韻噫嘻按此字亦作玉韻讀】圉【桑柔】

虞【大明抑

云漢閟宮按此字在召南葉牙韻虞牙亦一聲之轉】裕【角弓】

獄【行露小宛】

旟【幹旄都人士江漢】育【谷風蓼莪生民思文】

邪【音余轉儒韻北風�】薁【七月】

與【那】澳【綠竹】

魚【�幹奕駉】奧【小明】

畬【臣工】

悲北備批比畢

悲【悲音批韻艸虫素冠七月東山

九戢四牡采薇杕杜鼓鐘瞻卬按此字與卑字以避流俗村音攺讀爲批非正音也不可不知】北【北音比韻采唐巷伯文王有聲】備【備音畢韻楚茨旱麓】

背【伯兮行葦桑柔瞻卬閟宮】

悖【桑柔】

倍【瞻卬】

追隼醉居舉巨

追【追音居韻棫朴有客】隼【隼音舉韻采芑沔水】醉【醉音巨韻黍��風桑柔】

鵻【四牡】罪【雨無正巧言】

蔞婁婁廬魯祿

蔞【蔞音廬韻滇廣】婁【婁音魯韻山有樞按此字與屢字同】婁【婁音祿韻角弓按此字音慮見朱子集注】

旅【采芑賓筵黍苗皇矣篤公劉常武有客載芟閟宮殷武】

漏【抑】

瓜寡卦孤古故

瓜【瓜音孤韻木瓜七月信南山】寡【寡音古韻鴻龐小宛烝民】卦【毛詩無】

呱【生民】

侯○後胡○戶

侯【侯音胡韻載馳羔裘】○後【後音戶韻谷風南山有臺正月角弓綿

瞻卬雝】

餱【無羊】

鍭【行葦】後【雝時邁】

厚【巧言捲阿】

驅取去初楚醋

驅【驅音初韻載馳山有樞小戎板】取【取音楚韻角弓】去【去音醋韻云漢】

袪【遵大路羔裘駉】諏【皇皇者華此字亦或作平聲】曲【汾沮洳小戎】

渠【權輿】

趨【綿蠻】

摳口寇枯苦庫

摳【此字毛詩無】口【口音苦韻正月巧言】寇【寇音庫韻桑柔】

偕【本音邪埃切】寫解【本音邪愛切】西喜細

偕【偕音西韻陟岵杕杜魚麗賓筵】寫【寫音喜韻又兼暑韻蓼蕭裳裳者華車舝】解【解音細韻韓奕桓

閟宮長髮】

湝【鼓鐘】

觿【芄蘭】朅【碩人伯兮】泄【雄雉民勞轉本音十畝之間板】

攜【板】偈【匪風】

鉤苟垢孤古故

鉤【鉤音孤韻】苟【苟音古韻抑】垢【垢音故韻桑柔】

耇【行葦南山有臺】句【行葦】

枸【南山有臺】笱【谷風小弁】

逅【綢繆】

媾【候人】

覯【抑】

逵闋匱渠取去

逵【逵音渠韻兔罝】闋【闋音取韻節南山】匱【匱音去韻旣醉】

騤【采薇六月桑柔烝民】揆【定之方中】潰【谷風召旻】

哀靄愛衣以意

哀【哀音衣韻采薇十月之交小旻四月桑柔召旻】靄【毛詩無】愛【愛音意韻靜女隰桑】

僾【桑柔】

艾【采邁鴛鴦臣工訪落轉意音艾韻閟宮】

來○賴釐裏力

來【來音釐韻終風雄雉君子於役女曰雞鳴子矜采薇出車杕杜

南有嘉魚白駒無羊大東靈

臺頍弁】○賴【賴音力韻】

菜【南山有臺十月之交】

謀母木迷米墨

謀【謀音迷韻泉水氓

皇皇者華十月之交巷伯小旻綿

文王有聲】母【元音米韻葛覃葛藟將仲子南山四牡杕杜南山有臺沔水小弁蓼莪北山思齊泂酌雝】木【木音墨韻今入聲葛覃】

沐【采綠】

牧【出車】

畝【南山七月采芑信南山甫田二大田二綿

生民載芟良耜】

顚點甸【丁因】反【丁忍】反【丁刃】反

顚【顚音丁因韻東方未明車鄰】點【毛詩無】田【殿音丁刃韻齊甫田】

巓【采苓】甸【信南山韓奕】

蛇捨瑟施石四

蛇【蛇音施韻轉施音設平聲韻羔羊斯幹】捨【捨音石韻毛詩無】瑟【瑟音四韻定之方中山有摳車鄰】

舌【大東抑】

涉【匏有苦葉】穡【信南山桑柔閟宮】

色【皇矣烝民】

設【賓筵】

塞【江漢】

施石世蛇舌賽

施【施音蛇韻轉蛇音施韻丘中有麻新臺】石【石音舌韻柏舟鶴鳴】世【毛詩照本音讀者多惟蕩從賽韻】

射

思【思音蛇韻雄雉終風子衿轉蛇音思韻漢廣南有嘉魚思字作虛字用尙多】

苓領令林檁吝

苓【苓音林韻簡兮采苓】領【領音檁韻節南山】令【令音吝韻東方未明盧令車鄰十月之交按此字亦作去聲讀】

零【定之方中】

兵怲病【必良】反【必兩】反【必亮】反

兵【兵音必良韻擊鼓無衣抑】怲【怲音必兩韻頍弁】病【病音必諒韻】

池尺杝策【平聲】策【上聲】策

池【池音策平聲韻東門之池皇矣無羊】尺【尺音策上聲韻閟宮】杝【杝音策韻小弁】

佗【佗音策韻小弁今音唾】

紽【紽音策平聲韻羔羊轉策平聲音池韻今音駝】

沱【沱音策平聲韻江有汜今音駝】

佗【佗音策平聲韻君子偕老】

馳【捲阿】

華○化胡○戶

華【華音胡韻桃夭何彼穠矣有女同車山有扶蘇著

萇楚采薇出車又轉胡音華韻此字與花字異音作精華英華光華解】○化【化音戶韻再轉戶音化韻毛詩無】

麻馬禡摩畝木

麻【麻音摩韻丘中有麻東門之枌東門之池】馬【馬音畝韻捲耳漢廣擊鼓叔於田東山四牡吉日十月之交采菽綿

崧髙有客】禡【禡音木韻皇矣】

兒耳二彌你暱

兒【兒音彌韻毛詩無】邇【邇音你韻汝墳谷風杕杜】二【毛詩無押韻】

爾【行葦噫嘻】

耳【旄丘抑

閟宮】

家賈稼【此系再轉字初轉歌格各由歌格各轉爲】孤古故

家【家音歌韻由歌音轉孤韻桃夭萇楚鴟鴞常棣采薇我行其野雨無正綿】賈【賈音格韻由格音轉古韻谷風瞻卬】稼【稼音各韻由各音轉故韻七月莆田大田】

斝【行葦】

假【假音格韻又與格字通又與嘉字通此字毛詩無作韻者】

遐下下【此亦系再轉字初哈平聲哈上聲哈去聲由哈平聲哈上聲哈去聲轉爲】胡虎戶

遐【遐音哈平聲韻由哈平聲音轉胡韻】下【下音哈上聲韻由哈上聲音轉虎韻采蘋殷其藟擊鼓凱風采苓宛丘東門之枌七月東山北山采菽綿

皇矣烝民有駜】下【下音哈去聲韻由哈去聲音轉戶韻四牡鳧鷖】

瑕【泉水九罭狼跋思齊】

騢【駉】夏【宛丘四月】

暇【伐木小明何艸不黃】

夏【思文】

紑否佩皮鄙僻

紑【紑音皮韻緇衣】否【否音鄙韻葛覃匏有苦葉抑

賓筵】佩【佩音僻韻子衿渭陽】

駓【駉】

秠【生民閟宮】

災宅在之直自

災【災音之韻毛詩無】宅【宅音直韻崧髙】在【在音自韻桑柔見前】

謫【殷武】

謫【北門】

適【北門殷武】

則【六月正月皇矣下武捲阿抑二烝民二泮水】

鷙【螽斯】

賊【大田抑】

晢【東門之揚】

晣【此轉直音宅韻庭燎】

逝【此轉石音宅韻二子乘舟十畝之間蟋蟀東門之枌車舝抑

按此字轉宅音石韻在毛詩除上數處卽作石韻讀亦可】

鄒走奏邾祖著

鄒【鄒音邾韻毛詩無】走【走音祖韻】奏【奏音著韻楚茨賓筵綿

有瞽】

咮【候人】

夫福婦衣以意

夫【夫音衣韻毛詩無】福【福音以韻今入聲天保小明楚茨大田鴛鴦賓筵旱麓文王大明旣醉假樂閟宮殷武】婦【婦音意韻氓

思齊載芟】

負【小宛生民】

賦【烝民】

輻【伐檀正月】副【生民】

匐【谷風】葍【我行其野】

服【關睢有狐葛屨采薇六月二】富【我行其野小宛瞻卬召旻文王泮水蜉蜉閟宮候人下武文王有聲】

伏【靈臺】

弗【蓼莪】

茀【皇矣】

拂【皇矣】

先灑○西喜細

先【鮮音西韻轉西音信韻小弁】灑【灑音喜韻轉喜音顯韻新臺】○

鮮【新臺】顯【文王維天之命】

○椓作朱竹著

○椓【椓音竹韻】作【作音著韻采薇】

濁【濁音竹韻四月】

書鼠述徐許序

書【書音徐韻出車】鼠【鼠音許韻】述【述音序韻日月】

毛詩古樂音卷一

●毛詩古樂音卷二

遼陽張玉綸撰

總綱下

嘗問於補樓曰天字舊讀如添自沈存中有鐵因反之說而後之考音者宗之今驗之毛詩天字不下百餘多與人字諧韻亦可謂善揣古音者矣補樓曰不然天字本添音【鐵因】韻舊讀爲添得音而失其韻沈切爲【鐵因】得蕭【蕭﹕韻】而失其音今試爲君歌陽告首句君請驗之餘聽之果覺一字之中添音【鐵因】韻釐然也乃異之補樓曰未也試爲君歌尋夢良晨句再驗之餘聽之果覺一字之中【鐵因】音添韻皦如也乃大異之補樓曰此轉音法古曲中無不轉之字卽如京字本精音【居姜】韻訓詁家單訓爲精則失韻反切家單訓爲【居姜】則失音且京字非不可以精爲韻然第須以【居姜】爲音轉入精韻則自然合拍蓋音必轉則調乃益髙君由是推之可以悟音韻之展轉矣天字毛詩最多玆不備注

按古樂譜天王二字最重故有順天從王之說原有掌訣余未能究謹就毛詩所有順天從王等字臚列於後

順天字【凡順天從王字不過舌尖微撩而本音猶存此在讀者之熟能生巧不可捨音而專從韻也】

艱【尖音今韻北門何人斯鳧鷖轉今音艱韻下仿此】

堅【同上行葦】

賢【閒音新韻北山行葦】

翩【偏音貧賓韻巷伯桑柔】

年【黍﹖谷音年民韻鳲鳩東山無羊信南山甫田江漢臣工桓】

鰥【官音棍平韻敝笱】

矜【同上何艸不黃】

闐【田音聽因韻采芑】

塡【同上桑柔召旻】

瘨【同上召旻】

田【同上叔於田采芑信南山白華崧髙江漢】

千【遷音欽韻定之方中采芑甫田】

愆【同上楚茨】

川【穿音春韻云漢】

淵【淵音云韻燕燕定之方中采芑鶴鳴小旻旱麓】

南【難音嫩平韻燕燕凱風株林何人斯鼓鐘捲阿泮水】

男【同上思齊】

瞻【瞻音甄韻桑柔】

緡【緡音民韻何彼穠矣】

間【間音今韻丰年】

躬【弓音滚平韻文王云漢召旻】

中【中音尊韻召旻】

宗【同上公劉】

終【同上蕩】

衝【衝音春韻七月】

興【興音心韻大明】

風【丰音分韻綠衣晨風何人斯烝民】

弘【宏音渾韻召旻】

占【占音眞韻斯幹】

僭【僭音近韻鼓鐘】

定【定音刃韻采薇與聘字諧】

三【三音深韻標有梅】

瑱【殿音刃韻君子偕老】

泉【全音羣韻大東瞻卬凱風】

從王字【王字與今音同不備引】

京兵

英庚【見前】

觥【肱音光韻捲耳七月】

彭【朋音傍韻淸人載驅出車北山大明烝民韓奕駉】

明【鳴音彌娘韻雞鳴東方未明黃鳥信南山甫田大明旣醉民勞板

蕩烝民執競敬之】

烹【烹音傍平韻楚茨瓠葉與亨通】

盟【蒙音忙韻巧言】

兄【胸音虛香韻鶉之奔奔將仲子陟岵黃鳥皇矣又古與況字通桑柔召旻】

衡【恆音杭韻采芑韓奕閟宮烈祖長髮】

卿【靑音羌韻蕩】

慶【罄音羌韻楚茨二甫田裳裳者華皇矣閟宮】

行【橫去聲音杭韻擊鼓雄雉北風載馳氓

大叔於田有女同車汾沮洳鴇羽秦黃鳥無衣七月東山鹿鳴六月沔水十月之交大東二北山車舝何艸不黃大明綿

篤公劉蕩

崧髙天作敬之按此字又作形音杏韻轉杏音形韻】

古樂譜無所謂尢韻今唐韻旣立尢字部又且爲部甚大世人服習已久使驟謂無尢韻必招疑議今姑照唐韻加一尢字韻所謂從政有所反之以取媚也待其研習旣久必能自悟加尢韻之爲多事矣今尢韻字與今支韻通者謹就毛詩所有舉其大凡

尢有

右【三字所領之音見前】

牛【牛音泥韻黍苗我將絲衣】

邱【邱音欺韻氓

載馳巷伯】

僛【欺音邱韻賓之初筵按支韻亦有轉爲尢韻者以非毛詩所有故不引】

裘【求音渠韻終南七月大東】

俅【同上絲衣】

仇【居音逑韻關睢無衣皇矣轉求音居韻兔罝賓之初筵正月】

久【九音幾韻旄丘六月蓼莪】

疚【同上采薇杕杜大東召旻閔予小子】

玖【同上木瓜丘中有麻】

舊【臼音記韻蕩

召旻】

此上諸字又皆可轉尢韻及蕭韻

今尢韻字與今魚韻通者謹就毛詩所有舉其大凡

侯○後【三字】摳口寇【三字】兜斗豆【三字】鉤苟垢【三字】鄒走奏【三字】蔞婁漏【三字】

以上十八字所領之音見前亦皆可轉尢音蕭韻

今尢韻字與今蕭韻通者謹就毛詩所有之字舉其大凡

憂【天音憂韻轉憂音天韻毛詩此字頗多其音韻讀者自詳之可也不備引】

悠【同上泉水】

幽【同上隰桑】

攸【同上韓奕】

遊【遙音遊韻泉水江漢常武轉遊音遙韻】

流【寥音流韻轉流音寥韻江漢】

劉【同上大武】

懰【同上月出】

猶【遙音猶韻轉猶音遙韻小星白華采芑斯幹小旻鼓鐘】

舟【遭音舟韻轉舟音遭韻】

周【同上下泉】

修【蕭音休韻轉休音蕭韻中谷有蓷】

休【同上民勞江漢】

秋【鍬音秋韻轉秋音鍬韻采葛】

抽【本抽音轉操平聲韻淸人】

妯【鼓鐘】

瘳【轉聊韻亦可雞鳴】

裯【紬音曹韻小星】

酬【愁音轉操平韻彤弓】

讎【同上谷風采芑抑】

魗【艸音醜韻轉醜音艸韻運大路】

醜【同上墻有茨采芑車攻十月之交泮水】

繡【笑音秀韻轉秀音笑韻唐揚之水】

秀【同上生民】

褒【同上羔裘生民】

軌【矯音九韻轉九音矯韻匏有苦葉】

簋【同上權輿伐木】

赳【矯音糾韻轉糾音矯韻兔罝】

糾【同上月出良耜】

朽【小音朽韻轉朽音小韻載芟】

咎【矯音咎韻轉咎音矯韻伐木小旻】

舅【叫音臼韻轉臼音叫韻伐木崧髙】

韭【矯音九韻轉九音矯韻七月】

罶【柳音了韻苕之華】

茆【同上泮水】

售【梢音搜韻轉搜音梢韻又作去聲少音受韻轉受音少韻谷風】

首【嫂音守韻轉守音嫂韻大叔於田小弁楚茨魚藻苕之華江漢】

手【同上擊鼓大叔於田遵大路】

狩【同上叔於田車攻采綠】

囚【喬音求韻轉求音喬韻泮水】

究【矯音究韻轉究音矯韻羔裘】

誘【繞音又韻轉又音繞韻野有死麕】

莠【繞音有韻轉有音繞韻大田】

壽【紹音受韻轉受音紹韻七月南山有臺江漢雝】

受【同上巷伯武】

酒【矯音九韻轉九音矯韻叔於田女曰雞鳴七月正月信南山魚藻抑

有駜】

罦【浮音轉浮遨反韻兔爰】

阜【阜音否襖反韻大叔於田駟鐵小戎車攻】

缶【否音否襖反韻宛丘】

蕭韻字與尢韻通者

蕭【休音蕭韻轉蕭音休韻采葛下泉】

膠【究平聲音交韻轉交音究平聲韻隰桑】

髦【眸音毛韻轉毛音眸韻角弓】

漕【愁音曹韻轉曹音愁韻泉水載馳】

包【褒音包韻轉包音褒韻野有死麕】

滔【偸音滔韻轉滔音偸韻江漢】

慆【同上蟋蟀】

陶【與猶字同轉繇君子陽陽淸人泮水】

調【同上汝墳】

古者蕭尢原不分韻讀尢韻字舌尖微左則成蕭韻字讀蕭韻字舌尖微右則成尢韻字在讀者之自悟固不必泥也

古樂譜有所謂半音字謹就毛詩所有者臚列於左以下字音終覺隔膜似宜口授爲佳

嘉【嘉音者平聲韻東山破斧魚麗節南山頍弁賓筵旣醉鳧鷖抑】

加【同上君子偕老女曰雞鳴】

珈【同上君子偕老】

豈【凱音起韻一作凱豈切載驅采蕭魚藻旱麓】

克【刻音四韻一作刻四切南山伐柯正月小宛蕩

桑柔常武】

命【命音民去聲韻蝃蝀采菽假樂捲阿江漢賚】

渴【渴音慨韻君子於役采薇車舝】

烈【列音戀外韻七月采薇蓼莪四月執競武

長髮二】

厲【力音戀外反韻匏有苦葉正月民勞瞻卬有狐都人士轉戀外音力韻毛詩兼此二韻讀者隨韻自參之可也見每章分注】

戾【同上節南山雨無正采菽抑】

特【特音替韻柏舟伐檀棄黃鳥正月】

忒【同上柏舟鳲鳩抑

瞻卬閟宮】

慝【同上民勞瞻卬】

螣【同上大田以上四字讀時皆須舌音微輕】

夜【意音愛韻葛生蕩

雨無正轉愛音以韻見分注】

業【同上烝民常武長髮讀音見分注】

葉【同上匏有苦葉長髮讀音見分注】

捋【賴上聲芣苢】

掇【掇音合外韻芣苢】

惙【同上采薇】

撮【同上都人士此上三字作罪外反似覺貼切】

呶【奴音儒平聲韻賓筵】

怓【同上民勞】

蕨【厥音外韻艸虫】

闕【同上子衿】

蹶【同上蟋蟀此上三字作勸外反較切】

月【曰音外韻采葛子衿東方之日生民】

閱【同上蜉蝣】

越【同上長髮】

說【同上艸虫都人士】

鉞【同上長髮按上五字反切家作魚月反亦佳】

憩【器音倩外韻甘棠轉倩外音器韻】

愒【同上民勞菀柳】

揭【同上匏有苦葉碩人大東蕩

亦見前階字內按此上三字亦可作二音讀見分注】

歲【歲音帥韻采葛七月生民】

說【同上甘棠蜉蝣】

說【刷音索韻擊鼓氓】

濊【濊音壞韻河水】

噦【同上庭燎斯幹泮水】

喙【同上綿】

帨【兌音斷外韻野有死麕】

脫【同上野有死麕】

駾【同上綿】

兌【同上綿

皇矣】

戟【戟音幾各韻無衣】

籍【同上韓奕】

踖【同上楚茨】

孽【孽音念外韻碩人】

孽【同上長髮】

雪【旋外反蜉蝣】

茇【茇音配拜韻甘棠】

軷【同上生民】

拔【同上綿

皇矣】

發【發音範外韻碩人東方之日匪風七月烝民四月蓼莪長髮】

伐【同上甘棠】

茷【同上泮水】

發【同上都人士】

吠【吠音範外韻野有死麕】

舝【紇音害韻泉水車舝】

曷【曷音害韻長髮】

褐【同上七月】

害【同上葛覃泉水蓼莪四月】

葛【雞音蓋韻采葛葛覃轉蓋音卽韻旄丘補樓曰攺字作上聲亦同此轉今無識此者矣】

殆【殆音第韻節南山雨無正玄鳥】

逮【同上桑柔】

怠【同上賓筵】

祋【同上候人】

大【同上民勞毛詩殆音字皆兼弟韻第須舌音微輕】

臺【臺音堤韻南山有臺靈臺】

吹【吹音搓韻萚兮】

能【能音泥韻賓筵桑柔須舌音微輕轉能音耐韻芄蘭】

翟【狄音的各韻簡兮轉的各音狄韻君子偕老碩人又姓音與此異】

的【的音的各韻賓之初筵】

棣【同上柏舟轉的各音弟韻晨風】

徳【徳音狄韻碩鼠桑柔天保湛露賓之初筵白華文王皇矣下武旣醉假樂捲阿民勞蕩崧髙烝民時邁泮水二】

得【同上關睢何人斯正月】

闊【適音快上韻轉快上音適韻擊鼓】

佸【同上君子於役】

括【同上車舝以上三字轉音同但此字作適音快上韻】

活【霍音懷上韻碩人載芟良耜轉懷上音霍韻擊鼓】

出【醋音去韻日月雨無正漸漸之石按去字去音醋韻去與出蓋一音之轉】

卒【卒音菊韻日月蓼莪漸漸之石】

血【血音許韻雨無正】

穴【穴音洫韻大車黃鳥綿】

側【側音次韻關睢柏舟有狐伐檀何人斯黃鳥韓奕蕩】

徹【同上十月之交】

合【合音喜韻小戎大明】

黑【同上大田】

內【內音你去韻蕩

抑】

軜【同上小戎】

逆【暱音裊弱韻泮水】

忽【忽音許韻皇矣】

錡【錡音茄韻破斧】

掎【掎音茄去韻小弁】

韘【韘音忝外上聲韻芄蘭】

甲【甲音姐外上聲韻芄蘭】

杻【杻音裊韻山有樞南山有臺】

音韻互轉字

古樂譜字無不音韻互轉然在毛詩音轉爲韻韻轉爲音者殊不甚多惟此數字則音韻互轉故臚列於左使閱者有所持循

濩【濩音霍韻葛覃轉霍音獲韻】

獲【獲音霍韻七月轉霍音獲韻六月】

獲【獲音霍韻駟鐵巧言楚茨皇矣桑柔泮水轉霍音獲韻】

莫【木音莫韻轉莫音木韻采薇巧言楚茨板

云漢詳考此字𨿽音韻互轉而意義無甚大異讀者隨其通章之音諧而讀之可也】

告【谷音告韻轉告音谷韻音異義同其讀法與莫字同古又讀作示抑

按古者告讀爲示猶造之讀爲制也謂之轉注】

錯【醋音錯韻鶴鳴楚茨轉錯音醋韻】

牡【卯音木韻轉木音卯韻匏有苦葉還

伐木信南山雝

有駜】

邦【邦音崩韻節南山瞻彼洛矣采菽思齊皇矣崧髙二召旻烈文閟宮轉崩音邦韻】

雙【霜音松韻齊南山轉松音雙韻】

厖【忙音蒙韻長髮轉蒙音厖韻】

斁【妬音鐸韻葛覃駉

泮水那

轉鐸音妬韻思齊今音意】

萚【同上七月鶴鳴】

繹【同上車攻賚

駉閟宮今音意】

澤【同上豈曰無衣鶴鳴載芟今音擇】

懌【同上節南山頍弁板

那今音意】

度【同上皇皇者華巧言皇矣閟宮抑七轉鐸音妬韻抑五】

宅【同上鴻雁皇矣閟宮崧髙見韻綱災字古亦音擇】

鯊【沙音蓑韻魚麗轉蓑音沙韻】

沙【同上鳧鷖】

降【杭音洪韻艸虫出車旱麓鳧鷖轉洪音杭韻】

皮【皮音婆韻相鼠韓奕轉婆音皮韻】

羆【同上斯幹韓奕此上二字有分注見本章】

樂【要音勞上聲韻關睢南山有臺正月又作要音洛韻唐揚之水晨風轉勞音要韻】

櫟【同上晨風】

濯【卓音造韻靈臺桑柔轉造音卓韻】

旗【芹音今韻轉今音芹韻庭燎采菽泮水按芹今皆系一韻讀作今音芹音皆可】

巷【杭去聲音烘去聲韻丰

轉烘去聲音杭去聲韻】

祝【咒音祝韻轉祝音咒韻蕩】

炙【跖音志韻轉志音跖韻楚茨瓠葉行葦】

達【達音太韻子衿生民載芟長髮】

闥【闥音太韻東方之日】

霾【迷音埋韻轉埋音迷韻按古樂譜灰韻與支韻通可卽此字與韻綱來字推之終風】

敏【米音敏韻轉敏音米韻甫田生民】

所【所音暑韻大叔於田碩鼠鴇羽九罭吉日云漢常武烈祖轉暑音所韻古者素索二音不分】

野【樹音序韻轉序音樹韻燕燕叔於田葛生株林七月東山鴻雁鶴鳴我行其野小明何艸不黃篤公劉駉

閟宮】

近【記音近韻轉近音記韻杕杜】

者【主音者韻轉者音主韻綢繆巷伯采綠】

赭【同上主音者韻簡兮轉赭音主韻】

捨【暑音捨韻轉捨音暑韻何人斯】

射【妬音樹韻大叔於田轉樹音妬韻車舝抑】

垤【舊音疊陳季立音至東山】

耋【金車鄰照陳季立例亦宜音至古者謂之假借】

革【音隔又音喞說見本注羔羊采芑斯幹皇矣】

角【音祿見行露章集證】

牙【音吾見行露章集證】

同【車攻此字離騷有二處第記不甚眞俟補】

毛詩古樂音無入聲說

古樂譜略

原四聲說

古樂譜八音說

○毛詩古樂音無入聲說

董子奇問曰蒙向讀毛詩誠不解葉音之所以入其中如盲者之倀倀不知所之今得先生此作覺不啻一人端拱而六官九牧之各安其職也長子帥師而卒伍車乘之各就其列也又如家長威如一門秩然天君泰然百體從令也然蒙竊有疑焉夫平上去入古者謂之四聲今先生此作獨無入聲何也余曰嘗得其說於古樂譜矣天以陰陽五行化生萬物就聲音之道論之則陽爲平而陰爲仄陽一而陰二故陽畫奇【一】而陰畫耦【一一】平聲一而仄聲二此固本乎陰陽也由二气而化爲五行故音有五先王於是乎作宮商角徵羽以宣之由五行而播爲八風故音有八於是乎作金石絲竹匏土革木之器以分比之而一器之中又有工尺四上五六合反之八譜以和劑之於是乎無不達之气無不宣之聲無不比之音宇宙所由太和民物所由暢遂也此音韻之源也今謂平聲一而仄之上去入有三是陽一而陰三也此豈知音韻之源者哉今亦姑無論此請卽其說窮之平上去入此四字者固四聲家所謂四聲之綱也然入字古讀爲玉固去聲也卽讀爲褥亦去聲也再讀爲汝則上聲也是則入之一字已不得爲入聲而又烏得爲入聲之字綱乎哉且夫一字之音能具四聲者原少有如支紙字直可謂一字四聲矣然紙固上聲也若以支直字紙呼之卽謂直爲上聲亦何不可雞蟣卽吉四聲矣然蟣固上聲也若以雞吉卽蟣呼之卽謂吉爲上聲亦何不可舉一隅而反之卽他音亦大約如是又烏得謂有入聲者哉今卽就子之姓論之四聲家謂東董凍讀四聲也然謂東爲董之平聲族凍爲董之去聲族是固一气所傳猶之可也而彼讀者固都姓之一气若按都堵杜讀呼之則堵者固都姓之上聲族若按都讀杜堵呼之則讀亦都姓之上聲族也又曰公拱貢谷謂公拱貢爲一气猶之可也若彼谷者固孤姓之一气所傳按孤古故谷呼之則古者固孤姓之上聲族若按孤谷故古呼之則谷亦孤姓之上聲族也有如指讀姓爲君家之同族君必有所不肯卽在彼讀姓亦必有所不甘以嬴易呂以牛代馬稍知自愛者必不忍瀆姓亂宗一至此極今之以讀繼東以谷繼公及彊指他韻之字爲此韻之入聲者何以異此按四聲之說倡於齊之周彥倫而沈休文和之當其時梁之武帝頗不然之夫武帝之才十倍休文特以少年時並稱才子而休文又其佐命而周捨天子聖哲之對又從乎其諛故未忍訟言禁之當時之人旣震乎休文之才又震乎其勢而出其門下者又多一時名士因遂附和成之而豈知其誤之蔓延千有餘載而不已也大抵聖人作事無不順乎人情而聲音之道尢其順之至者故曰聖人以順動今試舉一入聲字問爲何音之入聲𨿽淹博之士必逡巡思索而不敢遽然以對由是言之其果能順乎人情乎抑亦有所矯揉造作乎余少時亦嘗講求四聲之學自聞古樂譜之說平心論之以爲多一入聲使音韻添一葛藤不如淨剪葛藤使音韻歸於精粹以合於陽一陰二之本源此余書所以無入聲也𨿽然士各有志如篤信周沈者必欲以永明之詩體上繩商周之詩亦不妨各行其是余末學也亦不過自是其是非敢必謂古人之所是爲非是也

○古樂譜略【一】

古無平仄四聲之說平聲謂之陽字仄聲謂之陰字陽一而陰二故仄聲有二謂之縱陰橫陰一生三故陽字分爲三曰上陽曰中陽曰下陽上陽取其音之尖中陽取其音之圓下陽取其音之匾如同一東冬韻而宮東等字謂之中陽中虫等字謂之上陽風容等字謂之下陽同一江陽韻而江王等字謂之中陽常香等字謂之上陽彊羊等字謂之下陽二生四故陰字分爲四曰南縱曰北縱曰東橫曰西橫北取其音之吞南取其音之吐西取其音之抑東取其音之揚如戒介等字古讀爲○【今之戒外反】其音吞古又轉讀爲卽其音吐解泄等字古讀爲○【今之現外反】其音吞又轉讀爲細其音吐他若夜月歲兌等字可以類推如紙字其音抑直字其音揚蟣字其音抑吉字其音揚堵古等字其音抑讀谷等字其音揚他若匊舉載澤等字舉可類推見後原四聲說其審音最爲微細然非細心體驗之茫如也由是而一與四合爲五二與三合爲五歸五於中而五音作中五與下一合爲六於是六律以正之又不能盡其音也中五與上二合爲七於是加變宮變徵以暢之由中五與東三合其數八東爲木風從木起而八風作於是乎制金石等器以分比之而一器之中又有工尺等之八譜以調劑之其數六十有四中五與西四合其數九西爲金金以聲之而箾韶九成焉一與九合爲十四與六合爲十歸十於中而餘音統焉其說大約本之河圖而其究納之於六十四卦其爲字母者四十有五又似兼洛書之數四十五字每字領五十字共貳仟貳佰五十字盡之矣其爲音者八其爲掌訣者五其爲說最爲簡古此古樂譜之大槪也惜予性不好歌又受其傳者必須頂香設誓不許形諸筆墨以是心竊薄之又時方爲制舉之學又以與補樓俱系靑年稍遲之或未爲晚以是未窮其底蘊嗚呼而豈知自癸酉後遂萍蹤之不復合哉𨿽然世事之成莫不由於有志苟有志者能卽予之此書舉一反三而更加以深造焉則所謂古樂譜者亦未嘗不可抉其蘊云

○原四聲說

休文四聲之作蓋深有悼於當時之音韻散失故承彥倫之意而分比爲平上去入字使後人有所持循其用心不爲不至其嘉惠後學不爲不深亦可謂振古之傑矣第古者平聲一而仄聲二由二生四故有南縱北縱東橫西橫之說縱之分爲二者南取其音之吐北取其音之吞橫之分爲二者東取其音之揚西取其音之抑意各有所取也休文分仄爲三較之二陰則多一較之四陰則少一詳味其說蓋以南縱爲去聲西橫爲上聲合北縱東橫爲入聲其說非不甚善然以南縱爲去聲此自毫無可議者以北縱爲入聲抑知北縱皆古所謂半音字如戒介等字古皆讀爲○【今之戒外反】其音吞古又轉讀爲卽其音吐解泄等字古皆讀爲○【今之現外反】其音吞又轉讀爲細其音吐他若夜月歲兌等字舉可類推故縱𨿽有南北之分仍可通爲一今分北縱爲入聲不惟南北不通且一吞不吐矣以西橫爲上聲亦自無可議者以東橫爲入聲抑知東橫皆古揚音字如吉直等字其音揚蟣紙等字其音抑讀谷等字其音揚堵古等字其音抑他若舉匊澤載等字舉可類推故橫𨿽有東西之分仍可通爲一今分東橫爲入聲不惟東西不通且有抑無揚矣而況並吞音揚音爲一入聲𨿽善歌如秦如韓者恐不能工其技而何論他人哉大抵休文於古樂譜之說未嘗有聞然能於暗中摸索自立一說𨿽其入聲之分不無可議而後世之談音韻者莫不宗之使學者不致於倀倀靡適則其功亦胡可沒也夫後世之制作固有甚宜於近今而不可遠繩前古者見後世郡縣之利而遂指上古封建之爲非見後世任土之宜而動議三代井田之爲擾見後世學文之易而遠笑唐虞之九徳商周之六藝爲迂闊其孰非孰是亦可不待辧論矣故以休文之四聲律永明以後之詩體則可以之律楚騷漢賦已見不可更以上律商周之詩則斷斷不可

○古樂譜八音說

古者音止有八故分爲八部一曰天【鐵因切】凡今之眞韻文韻元韻之坤門等字侵韻字從之二曰王今之江陽等韻從之三曰師今之支韻微韻佳灰齊等韻尢韻之牛仇等字從之四曰公今之冬東庚靑蒸等韻從之五曰侯【古讀爲胡】今之魚【古讀爲如】韻虞【古讀爲如】韻及尢韻中之鉤鄒樓摳等字從之六曰賢今之先韻元韻中藩垣等字寒刪覃鹽咸等韻從之七曰歌今之歌韻麻韻等字從之八曰謠今之蕭肴豪韻及尢韻之字從之凡八音之陰音【卽今之仄】各以其音之與陽相比者而類從之此八音之大凡也陽由一而分爲三而別其音曰尖圓匾陰由二而分爲四而別其音曰吞吐抑揚合陽音陰音共貳仟貳佰五十字中材者不過三日卽可記誦此比音之大凡也詳究其意大約古者字少而此貳仟貳佰五十字者已足供文字之用周禮所謂屬瞽史諭書名聽聲音者其數當不過如是是以其說之簡而易也自周之東而瞽史之遣不行方諸侯之國固有各以其國之方言爲言土音爲音者於是乳爲谷虎爲於菟以及得登那來之方言土音入於史冊後之作者喜其新奇而樂效之又加以多用不經常見之字以騁博奧則土音新字固有溢乎八音之外而非八音所能包括者矣自是而下而訓詁而反切而分韻韻且至貳佰有六非彊識之士至不能舉其韻目至是而音學殆不可問後之儒者知音學之失而不知求諸本𨿽其極意揣摩亦或時有一當然皆出於猜測而不能實指其所以然致使伶人賤工祕其傳以爲至寶是眞可慨也已夫文敝則宜救之以質今之音學亦少傷文敝矣有志之士如欲返古之音則踵事增華亦不可少或於八音之外諒加佳灰麻尢等韻於天公師賢之韻部分過大者諒分爲三部或四部亦無不可大約陽音不過二十四部而陰音部分之數如之但當於新韻之字注明曰舊音某隸某部今音某攺隸某部使舊說猶有可考而更妙選六經周秦諸子書所有之字加以楚辭漢賦所用之字大約其數不過五千凡冷字及無用之字皆置諸存而不論之列依古樂譜推求其當作某音注明其下其陽音之爲尖爲圓爲匾陰音之爲吞爲吐爲抑爲揚亦如之而兼詳其字義夫分部不多則人之求通也易用字有定則人之致志也專稍聰慧者不過三月卽可於此伍仟字解其音義而因以讀六經諸子騷賦其音義皆迎刃而解矣嗟夫所最難返者積重之勢也今之韻學休文以佐命之勢行之二百六韻唐宋以天子之勢行之卽今平水劉氏之一百七韻又以洪武稱制之勢行之其說漸近理而彌工其染亦過深而彌洽今欲以艸茅老書生獨立一說以與之抗正所謂誰言言之孰令聽之此必不行之勢也然明知不行而猶不能自已於言者獨何心哉願諸君試一揣之餘初與晉人語於其鄕音多所不解曁正毛詩音韻後於其語無不解矣如居舉具之兼朱祖著韻威尾未之兼愚羽玉韻飛匪肺歸鬼貴之並兼衣以意韻回悔誨懷海壞綏水遂之並兼徐許序韻雷藟類之兼攄呂慮追隼醉之兼居舉具韻他如梅崔隤吁隅瓜侯驅摳兜惇鉤逵來顚苓之兼韻以晉音準之無不與古樂譜合者心竊疑之繼而思之周建都於陜晉與陜鄰爲最近唐叔封晉爲最親成周盛時每數歲輒遣瞽史以一天下之音聲音之道當王者貴其必以陜音爲正音不待言矣惟晉爲近也其被教化也必先惟唐爲親也其被教澤也必至且唐與周鄰其土音亦必不甚相遠其習之也又屬易易是以其鄕音多與古樂音相合也夫數見不鮮余之此書必不可令晉人見倘見之必曰此家人語耳何煩先生之嘵嘵爲其必將非笑我然知希者貴余之此書又必不可不令晉人見倘見之必曰曩實不知我之鄕音竟有合於先王古樂之音今得先生發其覆使天下萬世寶貴晉音是先生爲晉樹一赤幟也其必將欣慕我世之閱余書者倘有不解當試求晉人與語同學王補樓幼時得古樂譜之傳於其家客賈君【忘其名】謂一字有一字之音又有一字之韻其爲說極爲精密余以爲此特業聲歌者之所宜知未介意也後補樓三客於余耳其歌旣熟始漸覺其異因以其說試於毛詩其有不合者輒與補樓相商之三兩月後謂補樓曰試爲君歌毛詩請勉爲聽之甫至鹿鳴補樓爽然自失曰止止予其爲宋人矣余曰何謂也補樓曰能不龜手一也或以封或不免於洴澼洸則所用之異也予嫻於音韻僅擅一時之譽於歌壇君竊取之遂以發千古之蒙於詩學且宋人猶鬵技百金以此言之殆宋人不如余曰是何言之陋也夫伯尊攘善識者所譏郭象竊莊儒林是誚余𨿽不敏貪天功以爲己力掩人善以衒己長亦所不爲補樓曰君勿言余過矣追憶舊歡歲已四十四稔謹志篇末聊以慰死友於泉下云休文四聲之作不惟梁武不以爲然按庾肩吾傳謂齊永明中王融謝朓沈約文章始用四聲以爲新變至是轉拘體韻夫謂之爲拘則固亦不以爲然矣又陸厥傳謂時有王斌者著四聲論行於時夫斌之作論斥四聲也而史著之且曰行於時亦可見當時之不以爲然者頗眾𨿽江左一隅猶未能遽行矣奄至有隋陸法言者獨起而宗之作切韻一書而郭知元等復增益之唐天寶時孫愐復宗之作唐韻自是其說少熾然猶未能盡人皆然也宋大中祥符間重加修定賜名曰唐韻奉敕頒行著爲功令凡科場中若是者進違是者黜於是進取之士爭騖趨之而四聲之學遂盛行於天下莫敢不以爲然矣惟元之周徳淸奮然不顧頗不然之作中原音韻並四聲爲三聲黜入聲而不用可謂卓識然當時之人沈酣於四聲者已深返不然之故其書不大顯則知音者之不易覯也夫世變甚則挽之愈難士君子縱有特識卓見非証之先聖古經𨿽善不信今讀先生此書以毛詩之元音證實一己之音學可以取當世之信以一己之音學釐正毛詩之元音可以掃千古之疑愚非敢阿所好也得此書不惟可正毛詩之音兼可正羣經之音更可正字書已誤之音夫聲音人心自然之理也請試以本心之自然以求乎音韻之當然更考諸此書音韻之所以然其必有爭以爲然而莫能不然者矣世愚侄董英謹跋

毛詩古樂音卷二

●毛詩古樂音卷三【音韻正上】

遼陽張玉綸撰

國風一

周南一之一

召南一之二

邶一之三

墉一之四

衛一之五

王一之六

鄭一之七

○周南一之一【周國名南樂名】

關睢

葛覃

捲耳

樛木

螽斯

桃夭

兔罝

芣苢

漢廣

汝墳

麟之趾

關關睢【睢朱合】鳩在【在志合】河之洲【兼遭韻一分】窈窕淑女【女弩合下同】君子好逑【兼喬韻一分】參差【兼策平聲韻一分下同】荇菜【菜次合下同】左右流【兼聊韻一分】之窈窕淑女寤寐【音賣轉音密下同】求【兼喬韻一分下同】之求之不得【得的合】寤寐思服【服以合】悠哉【哉玆合下同】悠哉輾轉反側【側次合】參差荇菜左右采【采此合】之窈窕淑女琴瑟【瑟四合】友【友以合】之參差荇菜左右芼之窈窕淑女鐘鼓樂【音澇】之

關睢

葛【攺紀切下同】之覃兮【西些二音下同】施【思奢二音下同】於中谷維【維於合下同】葉【厭外切又葉意合下同】萋萋黃鳥於飛【飛衣合】集於灌木【木密二音】其鳴喈喈【皆埃合轉音雞此從轉音】葛之蕈兮施於中谷維葉莫莫【磨去聲又音木】是刈是濩【音霍又音戶】爲【爲於合下同】絺爲綌【音細又些捨合】服【服以合】之無斁【音惰又音妬】言告【告古二音下同】師氏言告言歸【孤衣切下同】薄污我私薄澣我衣害【孩去聲古與曷通用又轉音害細切下同】澣害否【音都【都﹕鄙】】歸寧父母【母米合】

葛覃

采【采此合下同】采捲耳【耳以合】不盈頃筐嗟【音決】我懷【懷需合下同】人寘彼周行【音杭】陟彼崔【崔渠合】嵬【嵬於合】我馬【馬畝合下同】虺【虺需合】隤【隤梯合】我姑酌彼金罍【罍攄合】維【維於合下同】以不永懷【懷徐合】陟彼髙岡我馬玄【兼巡韻一分】黃我姑酌彼兕觥【音光】維以不永傷陟彼砠矣我馬瘏矣我僕痛【痛﹕痡】矣云何吁【吁書合】矣【末句系合歌】

捲耳

南【嫩平聲下同】有樛【音究兼矯韻一分下同】木葛【葛給合下同】藟【藟呂合下同】累【累攄合下同】之樂只君子福【福以合下同】履綏【綏需合】之南有樛木葛藟荒之樂只君子福履將之南有樛木葛藟縈之樂只君子福履成之

樛木

螽斯【思奢二音下同】羽【羽汝合下同】詵詵兮【西些二音下同】宜爾【爾以合下同】子孫振振兮螽斯羽薨薨兮宜爾子孫繩繩兮螽斯羽揖【皆靄切轉音幾】揖兮宜爾子孫蟄【直宅合又轉宅直合】蟄兮

螽斯

桃之夭夭灼灼其華【音胡】之子於歸【孤衣切下同】宜其室家【音姑下同按古者華家入歌韻華亦讀霍平聲家讀加惹平聲切今華讀滑平聲家讀加今音然華字作光華英華精華用與花字異非押韻卽照今音讀亦可】桃之夭夭有蕡其實之子於歸宜其家室桃之夭夭其葉【厭外切又葉意合】蓁蓁之子於歸宜其家人

桃夭

肅肅兔罝【罝朱合下同】椓【椓竹合】之丁丁赳赳武夫公侯【音胡下同】幹城【罝與夫諧丁與城諧】肅肅兔罝施於中逵【逵渠合】赳赳武夫公侯好仇【音求轉音居】肅肅兔罝施於中林赳赳武夫公侯腹【腹以合】心

兔罝

采【采此合下同】采芣苢薄言采之采采芣苢薄言有【有以合】之采采芣苢薄言捋【賴上聲】之采采芣苢薄言掇【罪外切】之采采芣苢薄言袺【皆靄切轉音幾】之采采芣苢薄言襭【旣外切轉音細】之

芣苢

南【嫩平聲】有喬木不可休【兼蕭韻一分】息【音喜又息捨合】漢有遊【兼爻韻一分】女【女弩合】不可求【兼喬韻一分】思【施蛇音下同】漢之廣矣不可泳思江之永矣不可方思【末四句系合歌下二章同又末四句方與廣爲韻泳與永爲韻或謂永爲�之訛者非】翹翹錯薪言刈其楚之子於歸【孤衣切下同】言秣【音賣轉密下同】其馬【馬畝合】漢之廣矣不可泳思江之永矣不可方思翹翹錯薪言刈其蔞【蔞廬合】之子於歸言秣其駒【駒朱合】漢之廣矣不可泳思江之永矣不可方思

漢廣

遵彼汝墳伐【範外切又伐意合下同】其條枚【梅迷合】未【未玉合】見君子惄如調【音周兼遭韻一分】饑遵彼汝墳伐其條肄【厥外切轉音意】旣見君子不我遐【音胡又哈平聲】棄【欠外切轉音器】魴魚【音如】赬尾【尾禹合】王室如毀【毀喜合下同】𨿽【𨿽需合】則【則直合】如毀父母【母米合】孔邇【邇以合末句系合歌】

汝墳

麟之趾振振公子於【吁書合下同】嗟麟兮【西些二音下同末句系合歌二三章同】麟之定振振公姓於嗟麟兮麟之角【音祿】振振公族於嗟麟兮

麟之趾

周南之國十一篇三十四章百五十九句【周南之國國字宜作詩字】

○召南一之二

鵲巢

采蘩

艸虫

采蘋

甘棠

行露

羔羊

殷其靁

摽梅

小星

江有汜

野有死麕

何彼穠矣

騶虞

維【維於合下同】鵲有巢維鳩居【居朱合】之之子於歸【孤衣切下同】百【百比合】兩禦【音褥】之維鵲有巢維鳩方之之子於歸百兩將之維鵲有巢維鳩盈之之子於歸百兩成之

鵲巢

於以采【采此合下同】蘩於沼於沚於以用之公侯【音胡下同】之事於以采蘩於澗之中於以用之公侯之宮被【音畢下同】之僮僮夙夜【厭外切又葉意合】在公被之祁祁薄言還歸【孤衣切】

采蘩

喓喓艸虫趯趯阜【阜襖合】螽未【未玉合下同】見君子憂【兼天韻一分下同】心忡忡亦旣見止亦旣覯【音固下同】止我心則【則直合下同】降【音洪末句系合歌二三章同】陟彼南【嫩平聲下同】山言采【采此合下同】其蕨【蕨外合轉決去切】未見君子憂心惙【罪外切轉罪句切】惙亦旣見止亦旣覯止我心則說【魚外切轉月玉合】陟彼南山言采其薇【薇愚合】未見君子我心傷悲【借音批】亦旣見止亦旣覯止我心則夷

艸虫

於以采【采此合下同】蘋南【嫩平聲】澗之濱於以采藻於彼行【杭】潦於以盛之維【維於合下同】筐及筥【筥祖合】於以湘之維錡【喬望切】及釜於以奠之宗室牖【兼繞韻一分】下【音虎】誰【誰需合】其尸之有齊【齋玆合】季女【女弩合末句系合歌】

采蘋

蔽芾【芾意合下同】甘棠勿翦勿伐【範外切又伐意合】召伯【伯逼合下同】所【音暑下同】茇【配拜切轉服意切】蔽芾甘棠勿翦勿敗【音畢】召伯所憩【音器】蔽芾甘棠勿翦勿拜【音�去聲拜畢合】召伯所說【音歲兼師韻一分轉歲序合】

甘棠

厭浥行【音杭下同】露豈【凱豈合】不夙夜【厭外切又夜意合】畏【畏玉合】行多露誰【誰需合下同】謂【謂玉合下同】雀無角【音祿】何以穿我屋誰謂女無家【音姑下同】何以速我獄【音褥下同】𨿽速我獄室家不足【末句系合歌三章同】誰謂鼠無牙【音吾】何以穿我墉誰謂女無家何以速我訟亦不女從【牙與家諧】

行露

羔羊之皮【皮和合又音毗】素絲五紽退【退替合下同】食自公委【委禹合下同】蛇【音奢又轉施韻下同】委蛇羔羊之革【革棘合革單獨爲鬲得音而失其韻單讀爲棘得韻而失其音必宜鬲棘相合此在習慣者之自悟耳】素絲五緎委蛇委蛇自公退食羔羊之縫素絲五總委蛇委蛇退食自公

羔羊

殷其靁【雷攄合下同】在南【嫩平聲下同】山之陽何斯違【違愚合下同】斯莫敢或遑振振君子歸【孤衣切下同】哉【哉玆合下同】歸哉【通章末句皆系合歌靁字違字歸字諧下二章同陽與遑諧】殷其靁在南山之側【側次合】何斯違斯莫敢遑息振振君子歸哉歸哉【側與息諧】殷其靁在南山之下【音虎】何斯違斯莫或【或喜合】遑處振振君子歸哉歸哉【下與處諧】

殷其靁

摽有梅【梅迷合下同】其實七兮【西些二音下同】求我庶士迨【迨的合下同】其吉兮摽有梅其實三【兼深韻一分】兮求我庶士迨其今兮摽有梅頃筐塈【旣外切轉音細】之求我庶士迨其謂之

摽梅

嘒【嘒序合下同】彼小星三五在東肅肅宵徵夙夜【厭外切又夜意合】在公寔命【民去聲下同】不同嘒彼小星維【維於合】參與昴肅肅宵徵抱衾與裯【音讎兼曹運一分】寔命不猶【兼爻韻一分】

小星

江有泛之子歸【孤衣切下同】不我以不我以其後也悔【悔許合】江有渚【音主】之子歸不我與【音汝下同】不我與其後也處江有沱之子歸不我過不我過其嘯也歌

江有汜

野【序速合下同】有死麕白茅包之有女【女弩合下同】懷【懷需合】春吉士誘【音又兼繞音一分】之林有朴樕野有死鹿白茅純束有女如玉【音褥】舒而【而衣合】脫【兌的合又兌外切下同】脫兮【西些二音下同】無感我帨【帨序合又兼師韻一分】兮無使尨【音蒙】也吠【吠意合又範外切】

野有死麕

何彼穠矣唐棣之華【音胡下同】曷【古與害字通用音孩去聲又害細合】不肅雝王姬之車【車朱合】何彼穠矣華如桃李平王之孫齊侯【音胡下同】之子其釣維【維於合下同】何維絲伊緡【音民】齊侯之子平王之孫

何彼穠矣

彼茁者【音主下同】葭壹發【範外切下同】五豝於【吁書合下同】嗟【絕奢切下同】乎騶虞【虞如合末句系合歌下章同按虞字字書皆音愚毛詩音韻凡愚字音皆讀作如不應此獨音牙諸儒以韻不相諧或讀之爲牙又讀之爲紅皆涉牽彊又按山海經作騶吾吾與牙古本通音故行露之牙祁父之牙皆讀作吾音今讀作吾音牙音猶有可解若次章讀作紅音則太杜撰矣蓋諸儒不知樂有合歌之說故彊爲之音耳】彼茁者蓬壹發五豵於嗟乎騶虞

騶虞

召南之國十四篇四十章百七十七句

○邶一之三

柏舟

綠衣

燕燕

日月

終風

擊鼓

凱風

雄雉

匏有苦葉

谷風

式微

旄丘

簡兮

泉水

北門

北風

靜女

新臺

二子乘舟

泛彼柏舟亦泛其流耿耿不寐【音賣又轉音密】如有隱憂微【微於合下同】我無酒【音九兼矯韻一分】以敖【平聲】以遊【兼爻韻一分】我心匪【匪以合下同】鑑不可以茹亦有兄弟不可以據【據著合】薄言往愬逢彼之怒我心匪石【音十又石捨合】不可轉也我心匪席【音錫又席些捨合】不可捲也威【威於合】儀棣【音弟又弟各合】棣不可選也【石席棣諧轉捲選諧】愛【愛﹕憂】心悄悄慍於羣小覯【音故】閔旣多受【音壽兼紹韻一分】侮不少靜言思之寤辟有摽日居【居朱合】月諸胡疊【疊的二音】而【而夷合】微心之憂矣如匪澣衣靜言思之不能【能泥合】奮飛【飛衣合】

柏舟

綠兮【西些二音下同】衣兮綠衣黃裏心之憂矣曷【古與害字通用音孩去聲又害細合下同】維【維於合下同】其已綠兮衣兮綠衣黃裳心之憂【兼天韻一分】矣曷維其亡綠兮絲兮女所【音暑】治兮我思古人俾無訧【音夷】兮絺兮綌【音錫又錫些捨合】兮淒其以風【音分】我思古人實獲【霍戶二音】我心

綠衣

燕燕於飛【飛衣合下同】差池【音遲兼策平聲韻一分】其羽【音汝】之子於歸【孤衣切下同】遠送於野【序樹合】瞻望弗【音伏又弗以合下同】及泣涕如雨【音汝飛字歸字及字諧下二章同羽字野字雨字諧】燕燕於飛頡【現外切轉音細】之頏之之子於歸遠於將之瞻望弗及佇立以泣【頏字將字諧】燕燕於飛下上其音之子於歸遠送於南【嫩平聲】瞻望弗及實勞我心【音南心諧】仲氏任只其心塞【塞四合】淵【音云】終溫且惠【惠序合】淑愼其身先君之思以勗寡【音古】人【只惠勗諧淵身人諧】

燕燕

日居【居朱合下同】月諸照臨下土乃如之人兮【西些二音下同】逝【逝賽合轉賽逝合下同】不古處胡能【能泥合下同】有定寧不我顧日居日諸下土是冒乃如之人兮逝不相好胡能有定寧不我報日居月諸出【出屈合下同】自東方乃如之人兮徳【徳狄合】音無良胡能有定俾也可忘日居月諸東方自出父兮母【母米合】兮畜【畜速合下同】我不卒【音菊】胡能有定報我不述【述序合】

日月

終風【音分下同】且暴顧我則【則直合下同】笑謔浪笑敖【去聲】中心是悼終風且霾【霾迷合】惠【惠序合】然肯來【音釐下同】莫往莫來悠【兼天韻一分】悠我思終風且曀不日有曀寤言不寐【音麥轉音密下同】願言則嚏曀曀其陰虺【虺需合下同】虺其靁【雷據【據﹕攄】合】寤言不寐願言則懷【懷需合】

終風

擊鼓其鏜踴躍用兵【兵秧合】土國【鬼禹合】城漕我獨南【嫩平聲】行【音杭】從孫子仲平陳與宋不我以歸【孤衣切】憂【兼夭韻一分】心有忡爰居【居朱合】爰處爰喪其馬【馬畝合】於以求【兼喬韻一分】之於林之下【音虎】死生契闊【音適】與子成說【朔上聲】執子之手【音守兼嫂韻一分】與子偕【邪埃切又轉音西】老於【吁書合下同】嗟【絕奢切下同】闊兮【西些二音下同】不我活【音霍】兮於嗟洵兮不我信兮

擊鼓

凱【凱豈合下同】風【音分下同】自南【嫩平聲下同】吹【吹渠合下同】彼棘心棘心夭夭母【母米合下同】氏劬勞【南心諧夭勞諧】凱風自南吹彼棘薪母氏聖善我無令人爰有寒泉【兼羣韻一分】在浚之下【音虎】有子七人母氏勞苦【泉與人諧下苦諧】睍睆黃鳥載【載紙合】好其音有子七人莫慰【慰禹合】母心

凱風

雄雉於飛【飛衣合下同】泄【邪艾切又音細讀意者非下同】泄其羽【音汝】我之懷【懷需合】矣自詒伊阻雄雉於飛下上其音展矣君子實勞我心瞻彼日月悠悠我思道之雲遠曷云能【能泥合】來【音釐】百爾【爾以合】君子不知徳【徳狄合】行【音杭】不忮不求何用不臧

雄雉

匏有苦葉【厭外切又葉意合】濟有深涉【四賽合又轉賽四合下同】深則【則直合下同】厲【戀外切又轉音立】淺則揭【欠外切又轉音器】有彌濟盈有鷕【惟以合】雉鳴濟盈不濡軌【音九兼矯韻一分】雉鳴求【兼喬韻一分】其牡【音卯】雝雝鳴雁旭日始旦士如歸【孤衣切】妻迨【迨的合】冰未【未意合】泮招招舟【兼招韻一分】子人涉卬否【音鄙下同】人涉卬否卬須我友【音以】

匏有苦葉

習習谷風【音分】以陰以雨【音汝】黽勉同心不宜有怒采【采此合下同】葑采菲【非以合】無以下體徳【徳狄合下同】音莫違【違愚合下同】及爾【爾以合下同】同死行【音杭】道遲遲中心有違不遠伊邇【邇以合】薄送我畿誰【誰需合】謂【謂意合】荼苦其甘如薺宴爾新昏如兄如弟涇以渭【渭意合】濁【濁足合】湜湜其沚宴爾新昏不我屑【邪艾切又音細】以毋逝【逝賽合轉賽逝合】我梁毋發【範外切】我笱【音固】我躬不閱【魚外切】遑卹我後【音虎】就其深矣方之舟【兼招韻一分】之就其淺矣泳之遊【兼爻韻一分】之何有何亡黽勉求【兼喬韻一分】之凡民有喪匍匐【匐以合】救【兼叫韻一分】之不我能【能泥合】慉【慉速合】反以我爲【爲於合】讎【音愁兼曹韻一分】旣阻我徳賈用不售【音收兼稍韻一分】昔育【音褥下同】恐育鞠及爾顚【丁因合】覆旣生旣育【音褥】比予【音如】於毒我有旨畜【畜速合】亦以禦【音褥下同】冬宴爾新昏以我禦窮有洸有潰【潰去合】旣詒我肄【厭外切轉音意】不念昔者【音主】伊余【音如】來【音釐】塈【旣外切轉音細】

谷風

式微【微於合下同】式微胡不歸【孤衣切下同】微君之故胡爲【爲於合下同】乎中露式微式微胡不歸微君之躬胡爲乎泥中

式微

旄丘【音渠】之葛【葛紀合】兮【些西二音下同】何誕之節【吉靄切轉音卽】兮叔兮伯【伯適合下同】兮何多日也何其處也必有與【音汝】也何其久【音幾】也必有以也狐裘【音渠】蒙戎匪【匪以合】車【車居合】不東叔兮伯兮靡【音米】所【音暑】與同瑣兮尾【尾禹合】兮流離之子叔兮伯兮褎如充耳【耳以合】

旄丘

簡兮【西些二音下同】簡兮方將萬舞日之方中在【在志合下同】前上處碩人俁【音汝】俁公庭萬舞有力如虎執轡如組左手【兼嫂韻一分下同】執鑰右手秉翟【音弔】赫如渥【音屋】赭【音主】公言錫爵山有榛隰有苓【音林】云誰【誰需合】之思西方美【音米下同】人彼美人兮西方之人兮

簡兮

毖彼泉水【水許合】亦流於淇有懷【懷需合】於衛【衛玉合下同】靡日不思孌彼諸姬聊與之謀【音米平聲】出【出屈合下同】宿於泲飲餞於禰女【女弩合】子有行【音杭】遠父母【母米合】兄弟問我諸姑遂【遂序合】及伯【伯逼合】姊出宿於幹飲餞於言載【載子合下同】脂載�【音紇轉害細切】還車【車朱合】言邁【音賣轉音密】遄臻於衛不瑕【音胡又哈平聲】有害【孩去聲轉害細合】我思肥【肥衣合】泉玆之永嘆思須與漕我心悠【兼天韻一分下同】悠駕言出遊【兼爻韻一分】以寫【序暑切】我憂【兼天韻一分】

泉水

出【出屈合】自北【北比合】門憂心殷殷終窶【窶祖合】且貧莫知我艱【兼今音一分】已焉哉【哉玆合下同】天【鐵因切下同】實爲【音臥平聲下同】之謂【謂玉合下同】之何哉【末三句系合歌二三章同爲何諧】王事適我政事一埤益我我入自外室人交徧謫【謫直合】我已焉哉天實爲之謂之何哉王事惇【堆低合】我政事一埤遺我我入自外室人交徧摧【摧渠合】我已焉哉天實爲之謂之何哉

北門

北【北比合下同】風【音分下同】其涼雨【音褥下同】雪其雱惠【惠序合下同】而【而夷合下同】好我攜【鞋埃切又轉音西下同】手同行其虛【虛書合下同】其邪【此字古同與字余字毛詩凡余與魚愚等字皆音如此當讀作如音下同】旣亟只且【末句系合歌下二章同】北風其喈【喈雞合】雨雪其霏【非衣合】惠而好我攜手同歸【孤衣切】其虛其邪旣亟只且莫赤匪【匪以合下同】狐莫黑【黑喜合】匪烏惠而好我攜手同車【車朱合】其虛其邪旣亟只且

北風

靜女【女弩合下同】其姝俟我於城隅【音如】愛【愛意合】而【而夷合】不見搔首踟躕靜女其孌貽我彤管彤管有煒【煒禹合】說【魚外切】懌【音垛又音杜】女美【美米合下同】自牧【牧密合】歸【孤衣切】荑洵美且異匪【匪以合】女【音汝】之爲【爲於合】美美人之貽

靜女

新臺【臺提合下同】有泚河水【水許合下同】彌彌燕婉之求籧篨不鮮【音西】新臺有灑【音險】河水浼【音免下同】浼燕婉之求籧篨不殄魚【音如】网之設【設四合】鴻則【則直合】離之燕婉之求得【得的合】此戚施

新臺

二子乘舟【兼招韻一分下同】泛泛其景【音養】願言思子中心養養二子乘舟泛泛其逝【四賽合又轉賽四合】願言思子不瑕【音胡轉哈平聲】有害【孩去聲轉害細合】

二子乘舟

邶國十九篇七十二章三百六十三句

○墉一之四

柏舟

墻有茨

君子偕老

桑中

鶉之奔奔

定之方中

蝃蝀

相鼠

幹旄

載馳

泛彼柏舟【兼招韻一分下同】在彼中河髧彼兩髦實維【維於合下同】我儀【音惹平聲】之死矢靡它母【母米合下同】也天【鐵因切下同】只不諒人只泛彼柏舟在彼河側【側次合】髧彼兩髦實維我特【特替合】之死矢靡慝【慝替合】母也天只不諒人只

柏舟

墻有茨不可埽也中冓【音谷下同】之言不可道也所【音暑下同】可道也言之醜【音醜兼艸韻一分】也墻有茨不可襄也中冓之言不可詳也所可詳也言之長也墻有茨不可束也中冓之言不可讀也所可讀也言之辱也

墻有茨

君子偕【邪埃切轉音西】老副【副意合】笄六珈【加惹平聲切】委【委禹合下同】委佗佗如山如河象服【服以合】是宜【音惹平聲】子之不淑云如之何玼兮【西些二音下同】玼兮其之翟【音狄】也鬒發【範外切】如雲不屑【鞋艾切轉音細】髢也玉之瑱【丁刃切】也象之揥也揚且之晢【晢﹕晳】也胡然而天【鐵因切】也胡然而帝也【玼翟髢揥晳帝諧瑱天諧】瑳兮瑳兮其之展也蒙彼縐絺是紲袢也子之淸揚揚且之顏也展如之人兮邦【幫烘切】之媛也

君子偕老

爰采【采此合下同】唐矣沬【音賣轉音密下同】之鄕矣云誰【誰需合下同】之思美【美米合下同】孟姜矣期我乎桑中要我乎上宮送我乎淇之上矣【三章末句通系合歌】爰采麥【音賣轉音密】矣沬之北【北比合】矣云誰之思美孟弋矣期我乎桑中要我乎上宮送我乎淇之上矣爰采葑矣沬之東矣云誰之思美孟庸矣期我乎桑中要我乎上宮送我乎淇之上矣

桑中

鶉之奔奔鵲之彊彊人之無良我以爲【爲於合下同】兄【虛切】鵲之彊彊鶉之奔奔人之無良我以爲君

鶉之奔奔

定之方中作於楚宮揆【揆屈合】之以日作於楚室樹之榛栗椅【音儀轉惹平聲】桐梓漆爰伐【範外切】琴瑟【瑟四合】升彼虛【虛書合】矣以望楚矣望楚與堂景【音講】山與京【音姜】降觀於桑卜云其吉終焉允臧【虛與楚諧堂京桑臧諧】靈雨【音汝】旣零【音林】命【民去聲】彼倌人星言夙駕說於桑田【庭因切】匪【匪以合】直也人秉心塞【塞四合】淵【音云】騋【音釐】牝三千【音欽】

定之方中

蝃蝀在東莫之敢指女【女弩合下同】子有行【音杭】遠父母【母米合下同】兄弟朝隮於西崇朝其雨【音禹】女子有行遠兄弟父母【雨字毛詩皆讀作汝音此章與伯兮章雨字讀作禹】乃如之人也懷【懷需合】昏姻也太無信也不知命【民去聲】也

蝃蝀

相鼠有皮【皮和切又音毗】人而【而夷合下同】無儀【惹平聲又音夷下同】人而無儀不死何爲【音臥平聲又爲於合】相鼠有齒人而無止人而無止不死何俟相鼠有體人而無禮人而無禮胡不遄死

相鼠

孑孑幹旄在浚之郊素絲紕之良馬【馬畝合下同】四之彼姝者【者主合下同】子何以畀之孑孑幹旟【音如】在浚之都素絲組之良馬五之彼姝者子何以予【音汝】之孑孑幹旌在浚之城素絲祝之良馬六之彼姝者子何以告【音谷】之

幹旄

載【載子合下同】馳【音策平聲】載驅【驅初合下同】歸【孤衣切】唁衛【衛玉合】侯【音胡】驅馬【馬畝合】悠【兼天韻一分下同】悠言至於漕大夫跋【配拜切轉服以切】涉【涉四合】我心則憂【兼天韻一分】旣不我嘉不能【能泥合下同】旋反視爾【爾以合下同】不臧我思不遠旣不我嘉不能旋濟視爾不臧我思不閟陟彼阿丘【音渠】言采【采此合】其蝱【音芒】女【女弩合】子善懷【懷需合】亦各有行【音杭下同】許【許鼠合】人尢【音夷】之眾稺且狂我行其野【序述合】芃芃其麥【音賣轉音密】控於大邦【幫烘切】誰【誰需合下同】因誰極大夫君子無我有尢百爾所【音暑下同】思不如我所之

載馳

墉國十篇二十九章百七十六句

○衛一之五

淇奧

考盤

碩人

氓

竹竿

芄蘭

河廣

伯兮

有狐

木瓜

瞻彼淇奧【音郁轉音褥下同】綠竹猗【音儀轉音惹平聲下同】猗有匪【匪以合下同】君子如切如嗟【嗟﹕磋】如琢【琢足合下同】如磨瑟【瑟四合下同】兮【西些二音下同】僩兮赫兮咺兮有匪君子終不可諼兮瞻彼淇奧綠竹靑靑有匪君子充耳【耳以合】琇瑩會弁如星瑟兮僩兮赫兮咺兮有匪君子終不可諼兮瞻彼淇奧綠竹如簀【音祭】有匪君子如金如錫如圭【孤衣切】如璧寬兮綽兮猗重較兮善戲謔兮不爲虐兮

淇奧

考盤在澗碩人之寬獨寐【賣密合下同】寤言永矢弗【弗以合下同】諼考盤在阿碩人之薖獨寐寤歌永矢弗過考盤在陸碩人之軸【軸足合】獨寐寤宿永矢弗告【音谷】

考盤

碩【石捨二首讀作灼捨切者音之誤也】人其頎衣錦褧衣齊侯【音胡下同】之子衛【衛玉合】侯之妻東宮之妹【音賣轉音密宜讀麥密合】邢侯之姨譚公維【維於合】私手如柔荑膚如凝脂領如蝤【兼喬韻一分】蠐齒如瓠犀螓首蛾眉【梅迷合】巧笑倩兮【西些二音下同】美【美米合】目盼兮碩人敖【平聲】敖說【音歲兼率韻一分又歲序合】於農郊四牡【音卯】有驕朱幩鑣鑣翟【音狄】茀【茀以合】以朝大夫夙退【退替合】無使君勞河水【水許合】洋洋北流活【懷上聲下同又悔序切】活施罛濊【兼壞韻一分下同又惠序合】濊鱣鮪【委以合】發【範外切下同又服以合】發葭菼揭揭【皆外切又轉音幾】庶姜孽孽【念外切又轉音暱】庶士有朅【鞋靄切又韓音細】

碩人

氓之蚩蚩抱布貿絲匪【匪以合下同】來【音釐下同】貿絲來卽我謀【米平聲】送子涉【涉四合】淇至於頓丘【音渠】匪我愆期子無良媒【米平聲】將子無怒秋以爲【爲於合】期乘彼垝【鬼禹切】垣以望復關不見復關泣涕漣漣旣見復關載【載子合下同】笑載言爾【爾以合下同】卜爾筮體無咎【兼矯韻一分】言以爾車【車朱合下同】來以我賄遷桑之未落其葉沃若於嗟鳩兮無食桑葚於嗟女兮無與士耽士之耽兮猶可說也女之耽兮不可說也桑之落矣其黃而【而夷合下同】隕自我䢐爾三歲【兼帥韻一分又歲序合下同】食貧淇水【水許合】湯湯漸車帷【帷於合】裳女【女弩合】也不爽士貳【貳意合】其行【音杭】士也罔極二【二意合】三其徳【徳狄合】三歲爲【爲於合】婦【婦意合】靡室勞矣夙興夜寐【賣密合】靡有朝矣言旣遂【遂序合】矣至於暴矣兄弟不知咥其笑矣靜言思之躬自悼矣及爾偕【邪埃切轉音西】老老使我怨淇則【則直合下同】有岸隰則有泮總角之宴言笑晏晏信誓旦旦不思其反反是不思亦已焉哉【哉玆合】

氓

籊籊竹竿以釣於淇豈不爾【爾以合】思遠莫致之泉源在左淇水【水許合下同】在右【音意下同】女【女弩合】子有行【音杭】遠兄弟父母【母米合】淇水在右泉源在左巧笑之瑳佩【音僻】玉之儺【音挪平聲】淇水滺【兼天韻一分下同】滺檜楫【皆靄切轉音幾】松舟【兼招韻一分】駕言出【出屈合】遊【兼爻韻一分】以寫【許暑切】我憂

竹竿

芄蘭之支童子佩【音僻下同】觿【鞋埃切轉音西下同】𨿽【𨿽需合下同】則【則直合下同】佩【音僻】觿能【能泥合下同】不我知容兮【西些二音下同】遂【遂序合】兮垂【垂渠合下同】帶【帶的合下同】悸兮【二章末句皆系合歌】芄蘭之葉【厭外切轉音】童子佩韘【疊靄切】𨿽則佩韘能不我甲【姐靄切】容兮遂兮垂帶悸兮

芄蘭

誰【誰需合下同】謂【謂玉合下同】河廣一葦【葦禹合】杭之誰謂宋遠跂予【音如】望之誰謂河廣曾不容刀誰謂宋遠曾不崇朝

河廣

伯【伯逼合下同】兮【西些二音下同】朅【鞋靄切轉音細】兮邦之桀【皆靄切轉音幾】兮伯也執殳爲【謂玉合】王前驅【驅初合朅桀諸殳驅諧】自伯之東首如飛【飛衣合】蓬豈【愷豈合】無膏沐【沐密合】誰【誰需合】適爲【爲於合】容其雨【音禹下同】其雨杲杲出【出屈合】日願言思伯甘心首疾焉得【得的合】諼艸言樹之背【音畢】願言思伯使我心痗【賣密合】

伯兮

有狐綏【綏須合下同】綏在彼淇梁心之憂矣之子無裳有狐綏綏在彼淇厲【戀外切又音立】心之憂矣之子無帶【音戴轉音的】有狐綏綏在彼淇測【側次合】心之憂矣之子無服【服以合】

有狐

投我以木瓜【音姑】報之以瓊琚【琚朱合】匪【匪以合下同】報也永以爲【爲於合下同】好也【通章末句均系合歌】投我以木桃報之以瓊瑤匪報也永以爲好也投我以木李報之以瓊玖【音九】匪報也永以爲好也

木瓜

衛國十篇三十四章二百三句

○王一之六

黍離

君子於役

君子陽陽

揚之水

中谷有蓷

兔爰

葛藟

采葛

大車

丘中有麻

彼桼離離彼稷之苗行【音杭下同】邁靡靡中心搖搖知我者【者王合下同】謂【謂玉合下同】我心憂不知我者謂我何求悠悠蒼天【鐵因切下同】此何人哉【哉玆合下同苗搖憂﹝兼天韻一分﹞求﹝兼喬韻一分﹞諧天人諧】彼黍離離彼稷之穗【穗序合】行邁靡靡中心必【必﹕如】醉【醉具合】知我者謂我心憂不知我者謂我何求悠悠蒼天此何人哉彼黍離離彼稷之實行邁靡靡中心如噎【音壹】知我者謂我心憂不知我者謂我何求悠悠蒼天此何人哉【三章末二句均系合歌】

黍離

君子於役不知其期曷至哉【哉玆合】雞棲於塒日之夕矣羊牛【牛泥合下同】下來【音釐】君子於役如之何勿思君子於役不日不月【魚外切又月玉合】曷其有佸【快上聲快序合】雞棲於桀【皆靄切轉音幾】日之夕矣羊牛下括【快上聲又快序合】君子於役苟【音古】無饑渴【音慨又轉刻豈切】

君子於役

君子陽陽左執簧右招我由房其樂只且【末句系合歌二章同】君子陶陶左執翿右招我由敖【平聲】其樂只且

君子陽陽

揚之水【水許合下同】不流束薪彼其之子不與我戍申懷【懷需合下同】哉【哉玆合下同】懷哉曷【古曷害通用音孩去聲又害細合】月予【音如下同】還歸【孤衣切下同】哉【末句系合歌二三章同】揚之水不流束楚彼其之子不與我戍甫懷哉懷哉曷月予還歸哉揚之水不流束蒲彼其之子不與我戍許【許鼠合】懷哉懷哉曷月予還歸哉

揚之水

中谷有蓷【蓷梯合下同】暵其幹矣有女【女弩合下同】仳離嘅【嘅豈合下同】其嘆矣嘅其嘆矣遇【音褥】人之艱難矣中谷有蓷暵其修【兼宵韻一分】矣有女仳離條其嘯【兼笑韻一分】矣條其嘯矣遇人之不淑【兼邵韻一分】矣中谷有蓷暵其濕矣有女仳離啜【猜上聲下同】其泣矣啜其泣矣何嗟及矣

中谷有蓷

有兔爰爰雉離於羅我生之初尙無爲【臥平聲】我生之後逢此百罹【職娥切】尙寐【賣密合下同】無吪【臥平聲】有兔爰爰雉離於罦【方邀切】我生之初尙無造我生之後逢此百憂【兼夭韻一分】尙寐無覺有兔爰爰雉離於﹖﹖堇我生之初尙無庸我生之後逢此百凶尙寐無聰

兔爰

綿綿葛【攺紀切下同】藟【藟呂合下同】在河之滸終遠兄弟謂【謂玉合下同】他人父謂他人父亦莫我顧綿綿葛藟在河之涘終遠兄弟謂他人母【母米合下同】謂他人母亦莫我有【音以】綿綿葛藟在河之漘終遠兄弟謂他人昆謂他人昆亦莫我聞

葛藟

彼采【采此合下同】葛【音攺又葛紀合】兮【西些二音下同】一日不見如三月【魚外切轉月玉合】兮彼采蕭兮一日不見如三秋【兼鍬罷一分】兮彼采艾【音艾轉艾意合】兮一日不見如三歲【兼帥韻一分又轉歲序合】兮

采葛

大車【車朱合下同】檻檻毳【毳渠合下同】衣如菼豈【慨豈合下同】不爾【爾以合下同】思畏【畏玉合下同】子不敢大車啍啍毳衣如璊豈不爾思畏子不奔谷則【則直合下同】異室死則同穴【旋外切轉音洫】謂【謂玉合】予【音如】不信有如皦日

大車

丘【音渠下同】中有麻【莫平聲】彼畱子嗟彼畱子嗟將其來【音釐下同】施【思蛇二音此音蛇下同】施丘中有麥【賣密合】彼畱子國【鬼禹切下同】彼畱子國將其來食丘中有李彼畱之子彼畱之子貽我佩【音僻】玖【音幾】

丘中有麻

王國十篇二十八章百六十二句

○鄭一之七

緇衣

將仲子

叔於田

大叔於田

淸人

羔裘

遵大路

女曰雞鳴

有女同車

山有扶蘇

萚兮

狡童

褰裳

丰

東門之墠

風雨

子衿

揚之水

出其東門

野有蔓艸

溱洧

緇衣之宜兮【西些二音下同】敝予【音如下同】又攺【攺紀合下同】爲【爲於合】兮適子之館兮還予授子之粲兮【此章宜字亦可讀作惹平聲爲字亦可讀作臥平聲】緇衣之好兮敝予又攺造兮適子之館兮還予授子之粲兮緇衣之席【音錫轉西捨合】兮敝予又攺作兮適子之館兮還予授子之粲兮

緇衣

將仲子兮【西些二音下同】無踰【音如下同】我裏無折我樹杞豈【慨豈合下同】敢愛【兼意韻一分下同】之畏【畏玉合下同】我父母【母米合下同】仲可懷【懷需合下同】也父母之言亦可畏也將仲子兮無踰我墻無折我樹桑豈敢愛之畏我諸兄【應香切下同】仲可懷也諸兄之言亦可畏也將仲子兮無踰我園無折我樹檀豈敢愛之畏人之多言仲可懷也人之多言亦可畏也

將仲子

叔於田【庭因切】巷【音烘去聲下同】無居【居朱合下同】人豈【慨豈合下同】無居人不如叔也洵美【美米合下同】且仁叔於狩【兼掃韻一分】巷無飲酒【兼矯音一分下同】豈無飲酒不如叔也洵美且好叔適野【序樹合】巷無服【服以合下同】馬【馬畝合音下同】豈無服馬不如叔也洵美且武

叔於田

叔於田【庭因切下同】乘乘馬【馬畝合下同】執轡如組兩驂如舞叔在藪【音暑下同】火【火喜合下同】烈【戀外切又音立下同】具【具著合下同】舉【舉祖合】檀裼暴虎獻於公所【音暑】將叔無狃【狃裊合】戒【皆艾切轉音卽】其傷女叔於田乘乘黃兩服【服以合下同】上襄兩驂鴈行【音杭】叔在藪火烈具揚叔善射【序樹合】忌又良禦【音褥】忌抑磬控忌抑縱送忌叔於田乘乘鴇兩服齊首【兼埽韻一分】兩驂如手【兼埽韻一分】叔在藪火烈具阜【方襖切】叔馬慢忌叔發【範外切又發以合】罕忌抑釋掤忌抑鬯弓忌

大叔於田

淸人在彭【音旁】駟介【皆愛切轉音卽下同】旁旁二矛重英【音央】河上乎翺翔淸人在消駟介麃麃二矛重喬河上乎翺翔淸人在軸【軸遭﹝上聲﹞合】駟介陶陶左旋右抽中軍作好

淸人

羔裘【音渠下同】如濡洵直且侯【音胡】彼其之子捨【音暑】命不渝【音如】羔裘豹飾孔武有力彼其之子邦【幫烘切下同】之司直羔裘宴兮【西些二音下同】三英【音央】粲兮彼其之子邦之彥兮

羔裘

遵大路兮【西些二音下同】摻執子之袪【袪初合】兮無我惡兮不寁故也遵大路兮摻執子之手【兼埽韻一分】兮無我魗【兼艸韻一分】兮不寁好也

遵大路

女【女弩合】曰雞鳴士曰昧【賣密合】旦子興視夜【厭外切又轉音意】明星有爛將翺將翔弋鳧與鴈弋音加【加惹﹝平聲﹞切】之與子宜【惹平聲】之宜言飲酒【兼矯韻一分】與子偕老琴瑟【瑟四合】在禦【音褥】莫不靜好【加宜諧酒老好諧】知子之來【音釐】之雜佩【音僻下同】以贈【音直】之知子之順之雜佩以問之知子之好之雜佩以報之【來贈諧順問諧好報諧】

女曰雞鳴

有女【女弩合下同】同車【車朱合】顏如舜華【音胡】將翺將翔佩【音僻下同】玉【音褥下同】瓊琚【琚朱合】彼美【美米合下同】孟姜洵美且都有女同行【音杭】顏如舜英【音央】將翺將翔佩玉將將彼美孟姜徳【徳狄合】音不忘

有女同車

山有扶蘇隰有荷華【音胡】不見子都乃見狂且山有橋松隰有遊龍不見子充乃見狡童

山有扶蘇

萚兮【西些二音下同】萚兮風其吹【吹渠合】女叔兮伯【伯逼合下同】兮倡予【音如下同】和【和喜合】女萚兮萚兮風其漂女叔兮伯兮倡予要女

萚兮

彼狡童兮【西些二音下同】不與我言兮維【維於合】子之故使我不能【能泥合下同】餐兮彼狡童兮不與我食兮維子之故使我不能息兮

狡童

子惠【惠序合下同】思我褰裳涉【涉四合下同】溱子不思我豈【慨豈合下同】無他人狂童之狂也且【末句系合歌次章同】子惠思我褰裳涉洧【洧禹合】子不我思豈無他士狂童之狂也且

褰裳

子之丰兮【西些二音下同】俟我乎巷【烘上聲】兮悔【悔許合下同】予【音如下同】不送兮子之昌兮俟我乎堂兮悔予不將兮衣錦褧衣裳錦褧裳叔兮伯【伯逼合下同】兮駕予與行【音杭】裳錦褧裳衣錦褧衣叔兮伯兮駕予與歸【孤衣切】

丰

東門之墠茹藘【蘆祿合】在阪其室則【則直合下同】邇【邇以合】其人甚遠東門之栗有踐家室豈【慨豈合】不爾【邇以合】思子我不卽

東門之墠

風【音分下同】雨【音汝下同】淒淒雞鳴喈喈【皆埃合轉音雞】旣見君子云胡不夷風雨瀟瀟雞鳴膠膠旣見君子云胡不瘳【音抽兼操﹝平聲﹞韻一分】風雨如晦【晦序合】雞鳴不已旣見君子云胡不喜

風雨

靑靑子衿悠悠我心縱我不往子寧不嗣音靑靑子佩【音僻】悠悠我思縱我不往子寧不來【音釐】挑兮【西些二音下同】達【達太合又太第合】兮在城闕【勸外切轉闕去切】兮一日不見如三月【魚外切轉月玉合】兮

子衿

揚之水【水許合下同】不流束楚終鮮兄弟維【維於合下同】予【音如】與女無信人之言人實迋女揚之水不流束薪終鮮兄弟維予二人無信人之言人實不信

揚之水

出【出屈合下同】其東門有女【女弩合下同】如雲𨿽【𨿽需合下同】則【則直合下同】如雲匪【匪以合下同】我思存縞衣綦巾聊樂我員【音云】出其闉闍有女如荼匪我思且縞衣茹藘【藘祿合】聊可與娛【音如】

出其東門

野【序樹合下同】有蔓艸零【音林下同】露溥兮【西些二音下同】有美【美米合】一人淸揚婉兮邂逅【音固下同】相遇【音褥下同】適我願兮野有蔓艸零露瀼瀼有美一人婉如淸揚邂逅相遇與子偕【鞋埃切又轉音西】臧

野有蔓艸

溱與洧【委禹合下同】方渙渙兮【西些二音下同】士與女【女弩合下同】方秉蕳兮女曰觀乎士曰旣且且往觀乎洧之外洵吁【吁書合下同】且樂【澇去聲】維【維於合】士與女伊其相謔贈【音直下同】之以勺藥【末三句系合歌次章同】溱與洧瀏其淸矣士與女殷其盈矣女曰觀乎士曰旣且且往觀乎洧之外洵吁且樂維士與女伊其將謔贈之以勺藥

溱洧

鄭國二十一篇五十三章二百八十三句

毛詩古樂音卷三

●毛詩古樂音卷四【音韻正下】

遼陽張玉綸撰

小雅二

大雅三

◆小雅二

祈父之什二之四

小旻之什二之五

北山之什二之六

桑扈之什二之七

都人士之什二之八

○祈父之什二之四

節南山

正月

十月之交

雨無正

節【節靄合轉音計下同】彼南【嫩平聲下同】山維【維於合下同】石巖巖赫赫師尹民具【具著合】爾【爾以合下同】瞻憂心如惔不敢戲談國【鬼禹切下同】旣卒【卒匊合下同】斬何用不監節彼南山有實其猗【惹平聲】赫赫師尹不平謂【謂意合】何天【�因切下同】方薦瘥喪亂弘多民言無嘉【加惹平聲合】憯莫懲嗟尹氏大師維周之氐秉國之均四方是維天子是毗俾民不迷不弔昊天不宜空我師弗【弗以合下同】躬弗親庶民弗信弗問弗仕勿罔君子式夷式已無小人殆【殆的合】瑣瑣姻亞【亞噫合】則【則直合】無膴仕昊天不傭降此鞠訩昊天不惠【惠序合】降此大戾【音立】君子如屆【戒外切轉音計】俾民心闋【闋去合】君子如夷惡怒是違【違愚合】不弔昊天亂靡有定式月斯生俾民不寧誰【誰需合】秉國成不自爲【爲於合】政卒勞百【百比合】姓駕彼四牡【音卯】四牡項領我瞻四方蹙蹙靡所【音暑】騁方茂爾惡相爾矛【音毛】矣旣夷旣懌【音鐸】如相酬【兼曹韻一分】矣【顧亭林云惡與懌諧矛與酬諧】昊天不平我王不寧不懲其心覆怨其正家父作誦以究王訩式訛爾心以畜【畜速合】萬邦【幫烘切】

節南山

正月繁霜我心憂傷民之訛言亦孔之將念我獨兮【西些二音下同】憂心京【音姜下同】京哀【哀衣合下同】我小心癙憂以癢父母【母米合】生我胡俾我愈【如褥二音】不自我先不自我後【音戶】好言自口【音苦下同】莠言自口憂心愈【音褥下同】愈是以有侮憂心惸惸念我無祿民之無辜並其臣僕哀我人斯於何從祿瞻烏爰止於誰【誰需合下同】之屋瞻彼中林侯【音胡下同】薪侯蒸民今方殆【殆的合】視天【鐵因切下同】夢夢旣克【刻四切下同】有定靡人弗【弗以合】勝有皇上帝伊誰云憎謂【謂以合下同】山蓋卑爲【爲於合下同】岡爲陵民之訛言寧莫之懲召彼故老訊之占夢具【具著合】曰予聖誰知烏之雌雄謂天蓋髙不敢不局謂地蓋厚不敢不蹐維【維於合】號斯言有倫有脊哀今之人胡爲虺【虺需合】蜴瞻彼阪田【庭因切】有菀其特【轉替合】天之扤我如不我克彼求我則【則直合】如不我得【得的合】執我仇【音渠下同】仇亦不我力心之憂矣如或結【皆靄切轉音計】之今玆之正胡然厲【戀外切轉音立】矣燎之方揚寧或滅【面賣切轉面密切下滅字同】之赫赫宗周褒氏烕之終其永懷【懷需合】又窘陰雨【音汝】其車【車朱合】旣載【載志合】乃棄爾【爾以合下同】輔載【載子合】輸爾載【載志合】將伯【伯通合】助予【音如】無棄爾輔員於爾輻【輻以合】屢【屢魯合】顧爾僕不輸爾載【載志合】終踰【音如】絕險曾是不意魚【音如】在於沼亦匪【匪以合】克樂【勞去聲】潛𨿽【𨿽需合】伏【脫矣字】

【伏以合】亦孔之照憂心慘慘【音慥】念國【鬼禹切】之爲【爲於合】虐彼有旨酒【兼矯韻一分】又有嘉殽洽【欠外切轉音器】比其鄰昏姻孔云念我獨兮憂心殷殷佌佌彼有屋蔌蔌方有谷民今之無祿天夭是椓【音足】哿矣富【富意合】人哀此惸獨

正月

十月之交朔日辛卯日有食之亦孔之醜【兼艸韻一分】彼月而微【微於合下同】此日而【而夷合下同】微今此下民亦孔之哀【哀衣合下同】日月告凶不用其行【音杭】四國【鬼禹合】無政不用其良彼月而食則【則直合】維【維於合下同】其常此日而食於何不臧燁燁【厭外切轉音意下同】震電【丁刃切】不寧不令【音林】百【百比合】川沸【範外切】騰山冢崒【崒去合】崩髙岸爲【爲於合】谷深谷爲陵哀今之人胡憯莫懲皇父卿【音羌】士番【音潘】維司徒家伯【伯通合【伯通合﹕伯逼合】】冢宰【宰志合】仲允膳夫棸子內【內暱合】史蹶【勸外切】維趣【音秋上聲兼巧韻一分】馬【馬畝合下同】楀【巨著合】維師氏艷妻煽方處【士宰史氏諧徒夫馬處諧】抑此皇父豈【慨豈合】曰不時胡爲我作不卽我謀【謀迷合】徹【徹次合】我墻屋田【庭因切】卒【音匊】污萊【音釐】曰予【音如】不戕禮則【則直合】然矣皇父孔聖作都於向擇【擇直合下同】三有事亶侯【音胡】多藏不憗遺一老俾守我王擇有車【車朱合】馬以居【居朱合下同】䢐向黽勉從事不敢告勞無罪【音句】無辜讒口【音苦】囂囂下民之孽【念外切又轉音暱】匪【匪以切】降自天【鐵因切】噂沓背【音畢】憎職競【音槳】由人【勞囂諧天人諧】悠悠我裏亦孔之痗【痗密合】四方有羨我獨居憂【兼天韻一分】民莫不逸我獨不敢休【兼宵韻一分】天命【民去聲】不徹【徹次合】我不敢效我友自逸【裏痗徹逸諧憂休諧】

十月之交

浩浩昊天【鐵因切下同】不駿其徳【徳狄合】降喪饑饉斬伐【範外切】四國【鬼禹切】旻天疾威【威於合】弗【弗以合下同】慮【慮祿合】弗圖捨【音暑】彼有罪【音句下同】旣伏【伏以合】其辜若此無罪淪胥【胥書合】以鋪【徳國諧圖辜鋪諧】周宗旣滅【面麥合轉面密合】靡所【音暑下同】止戾【音立】正大夫離居【居朱合下同】莫知我勩三事大夫莫肯夙夜【厭外切轉音意】邦【幫烘切】君諸侯【音胡】莫肯朝夕【音隙轉音些捨切此音些奢切】庶曰式臧覆出【出屈合】爲【爲於合】惡【滅戾勩夜諧夕惡諧】如何昊天辟言不信如彼行【音杭】邁【賣密合】則【則直合下同】靡所臻凡百【百比合下同】君子各敬爾【爾以合下同】身胡不相畏【畏意合下同】不畏於天【鐵因切】戎成不退【退替合下同】饑成不遂【遂序合】曾我暬禦【音褥】憯憯日瘁【瘁去合下同】凡百君子莫肯用訊【誶去合】聽言則答譖言則退哀【哀衣合】哉【哉玆合】不能【能泥合下同】言匪【匪以合】舌【舌四合】是出【出屈合下同】維【維於合下同】躬是瘁哿矣能言巧言如流【兼聊韻一分】俾躬處休【兼宵韻一分】維曰於仕孔棘且殆【殆的合】云不可使得【得的合】罪【音句】於天子亦云可使怨及朋友【音以】謂【謂意合】爾【爾以合下同】遷於王都曰予【音如】未【未意合】有室家【音姑】癙思泣血【旋外切轉音序此從轉音】無言不疾昔爾出居誰【誰需合】從作爾室【都家居諧血疾室諧】

雨無正

祈父之什十篇六十四章四百二十六句【證四篇三十八章二百七十六句】

○小旻之什二之五

小旻

小宛

小弁

巧言

何人斯

巷伯

谷風

蓼莪

大東

四月

旻天【鐵因切】疾威【威愚合】敷於下土謀【謀迷合下同】猶【兼爻韻一分下同】回【回需合】遹何日斯沮謀臧不從不臧覆用我視謀猶亦孔之邛潝潝訾訾亦孔之哀【哀衣合下同】謀之其臧則【則直合下同】具【具著合下同】是違【違於合】謀之不臧則具是依我視謀猶伊於胡底我龜【孤衣切】旣厭不我告猶謀夫孔多是用不集【集應作就就字兼叫【叫﹕叫】韻一分見集證】發【範外切】言盈庭誰【誰需合】敢執其咎【兼叫韻一分】如匪【匪以合下同】行【音杭】邁【賣密合】謀是用不得【得的合】於道哀哉【哉玆合】爲【爲於合】猶匪先民是程匪大猶是經維【維於合下同】邇【邇以合下同】言是聽維邇言是爭如彼築室於道謀是用不潰【潰去合】於成國【鬼禹切】𨿽【𨿽需合下同】靡止或聖或否【音鄙】民𨿽靡膴或哲【哲直合】或謀或肅或艾【艾意合】如彼泉流無淪胥【胥書合】以敗【音睪】不敢暴虎不敢馮河人知其一莫知其它戰戰兢兢如臨深淵【音云】如履薄冰

小旻

宛彼鳴鳩翰飛【非衣合下同】戾天【鐵因切下同】我心憂傷念昔先人明【迷�切】發【範外切】不寐【賣密合】有懷【懷需合】二【二意合】人人之齊聖飲酒溫克【刻四切】彼昏不知壹醉【音句】日富【富意合】各敬爾【爾以合下同】儀天命【民去聲】不又【音意】中原有菽庶民采【采此合】之螟蛉有子蜾蠃負【負意合】之教誨【誨序合】爾【爾以合下同】子式谷似之題彼脊令載【載子合下同】飛【非衣合】載鳴我日斯邁【賣密合】而【而夷合】月斯徵夙興夜【厭外切轉音意】寐【賣密合】無忝爾所【音暑】生交交桑扈率場啄【音足】粟【絮速合下同】哀【哀衣合】我塡【庭因切】寡【音古】宜岸宜獄【音褥】握粟出【出屈合】卜自何能【能泥合】谷【六句韻皆諧】溫溫恭人如集於木惴惴小心如臨於谷戰戰兢兢如履薄冰

小宛

弁彼鸒【音褥】斯【斯奢二音下同】歸【孤衣切】飛【非衣合】提提民莫不谷我獨於罹何辜子天【鐵因切下同】我罪【音句】伊何心之憂矣云如之何踧踧周道鞠爲【爲於合】茂艸我心憂傷惄焉如搗假寐【賣密合下同】永嘆維【維於合同下】憂用老心之憂矣疢如疾首【兼埽韻一分】維桑與梓必恭敬止靡瞻匪【匪以合下同】父靡依匪母【母米合】不屬於毛不離於裏天之生我我辰安在【在志合】菀彼柳【兼了韻一分】斯鳴蜩嘒【嘒序合下同】嘒有漼【崔渠合】者【者王合】淵萑葦【葦以合】淠【音僻】淠譬彼舟【兼招韻一分】流【兼遙韻一分】不知所【音暑】屆【屆外切轉音計此音計】心之憂矣不遑假寐鹿斯之奔維足伎伎雉之朝雊【音古】尙求其雌譬彼壞【壞序今】木疾用無枝心之憂矣寧莫之知相彼投兔尙或先【音信】之行【音杭】有死人尙或墐之君子秉心維其忍之心之憂矣涕旣隕之君子信讒如或酬【兼曹韻一分】之君子不惠【惠序合】不舒究【兼叫韻一分】之伐【範外切】木掎【惹上聲】矣析薪杝【音策】矣捨【音暑】彼有罪【音句】予【音如】之佗【音他】矣莫髙匪山莫浚匪泉君子無易由言耳【耳以合】屬於垣無逝【逝賽二音】我梁無發【範外切】我笱【音固】我躬不閱【魚外切】遑卹我後【音戶】

小弁

悠悠昊天【鐵因切下同】曰父母【母米合】且無罪【音句下同】無辜亂如此憮昊天已威【威愚合】予【音如下同】愼無罪昊天泰憮予愼無辜【五六威罪諧七八憮辜諧】亂之初生僭始旣涵亂之又生君子信讒君子如怒亂庶遄沮君子如祉亂庶遄已君子屢【屢魯合】盟【音芒】亂是用長君子信盜亂是用暴盜言孔甘亂是用餤匪【匪以合】其止共維【維於合】王之邛奕奕寢廟君子作之秩秩大猷【兼爻韻一分】聖人莫之他人有心予【音如】忖度之躍躍毚兔遇【音褥】犬獲之荏染柔木君子樹之往來【音釐】行【音杭】言心焉數之蛇【奢施二音下同】蛇碩【石捨二音】言出【出屈合】自口【音苦】矣巧言如簧顏之厚【音戶】矣彼何人斯【斯奢二音】居【居朱合下同】河之麋【麋迷合】無拳無勇職爲【爲於合下同】亂階【皆埃切轉音雞此音雞】旣微【微於合】且尰爾【爾以合】勇伊何爲猶【兼爻韻一分】將多爾居徒幾何

巧言

彼何人斯【思奢二音下同】其心孔艱【兼今韻一分】胡逝【四賽二音下同】我梁不入我門伊誰【誰需合下同】雲從維【維於合】暴之云二人從行【音杭】誰爲【爲於合】此禍胡逝我梁不入唁我始者【者主合下同】不如今云不我可彼何人斯胡逝我陳我聞其聲不見其身不愧【愧去合】於人不畏【畏玉合】於天【鐵因切】彼何人斯其爲飄風【音分】胡不自北【北比合下同】胡不自南【嫩平聲】胡逝我梁祇攪我心爾【爾以合下同】之安行【音杭下同】亦不遑捨【音暑】爾之極行遑脂爾車【車朱合】壹者之來【音釐下同】云何其旴【旴書合】爾還而【而夷合下同】入我心易也還而不入否【音鄙】難知也壹者之來俾我祗也伯【伯通合【伯通合﹕伯逼合】】氏吹【吹渠合下同】塤仲氏吹篪及爾如貫諒不我知出【出屈合】此三物以詛爾斯爲鬼【鬼禹合】爲蜮則【則直合】不可得【得的合】有靦面目視人罔極作此好歌以極反側【側次合】

何人斯

萋兮【音西亦音些奢合下同】斐【斐以合】兮成是貝【音畢】錦彼譖人者【者主合下同】亦已太甚哆【音策上聲】兮侈兮成是南【嫩平聲】箕彼譖人者誰【誰需合下同】適與謀【米平聲下同】緝【見螽斯】緝翩【貧文切下同】翩謀欲譖人愼爾【爾以合下同】言也謂【謂意合】爾不信捷【皆靄切轉音喞下同】捷幡幡謀欲譖言豈【慨豈切】不爾受旣其女遷驕人好好勞人艸艸蒼天【鐵因切下同】蒼天視彼驕人矜此勞人彼譖人者誰適與謀取【取楚合】彼譖人投畀豺【豺慈合下同】虎豺虎不食投畀有北【北比合下同】有北不受【兼邵韻一分】投彼有昊【者虎諧謀食北諧受昊諧】楊園之道猗【惹平聲】於畝【畝米合】丘【音渠】寺人孟子作爲【爲愚合】此詩凡百【百比合】君子敬而【而夷合】聽之

巷伯

習習谷風【音分下同】維【維於合下同】風及雨【音汝】將恐將懼【懼著合下同】維予【音如下同】與女將安將樂女轉棄予習習谷風維風及頹【頹梯合】將恐將懼寘予於懷【懷需合】將安將樂棄予如遺習習谷風維山崔【崔渠合】嵬【嵬於合】無艸不死無木不萎【萎於合】忘我大徳【徳狄合】思我小怨【怨玉合】

谷風

蓼蓼者【者主合下同】莪匪【匪以合下同】莪伊蒿哀【哀衣合】哀父母【母米合下同】生我劬勞蓼蓼者莪匪莪伊蔚【未玉合】哀哀父母生我勞瘁【瘁去合】缾之罄矣維【維於合】罍【罍攄合】之恥鮮民之生不如死之久【音幾】矣無父何怙無母【母米合】何恃出【出屈合下同】則【則直合下同】銜卹入則靡至父兮【西些二音下同】生我母兮鞠我附我畜【畜速合】我長我育【音褥】我顧我復我出入腹我欲報之徳【徳的合】昊天罔極南【嫩平聲下同】山烈【戀外切轉音立下同】烈飄風【音分下同】發發【範外切轉服以切】民莫不谷我獨何害【孩去聲轉害細切】南山律律飄風弗弗【弗以合】民莫不谷我獨不卒【音匊】

蓼莪

有饛簋【音九兼矯音一分】飧有捄【音渠下同】棘匕周道如砥其直如矢君子所【音暑】履小人所視睠言顧之潸焉出【出屈合下同】涕小東大東杼柚其空糾糾葛【葛紀合】屨可以履霜佻佻公子行【音杭下同】彼周行旣往旣來【音釐】使我心疚【音幾】有冽【戀外切轉音力】氿泉【兼羣韻一分】無浸獲薪契【欠外切轉音器】契寤嘆哀【哀衣合下同】我憚人薪是獲薪尙可載【載子合下同】也哀我憚人亦可息也東人之子職勞不來【音釐】西人之子粲粲衣服【服以合下同】舟人之子熊羆【皮和切又劈平聲】是裘【音渠】私人之子百【百比合】僚是試或以其酒不以其漿鞙鞙佩【音僻】璲【遂序合】不以其長維【維於合下同】天【鐵因切下同】有漢監亦有光跂彼織女終日七襄𨿽【𨿽需合】則【則直合】七襄不成報章睆彼牽牛【牛泥合】不以服箱東有啟明【迷陽合】西有長庚【音剛】有捄天畢載施【思奢二音】之行維南【嫩平聲】有箕不可以簸揚維北【北比合下同】有斗【音瀆下同】不可以挹酒漿維南有箕載翕其舌【篩上聲轉舌四合】維北有斗西柄之揭【欠外切轉音器】

大東

四月維【維愚合下同】夏【音戶】六月䢐暑先祖匪【匪以合下同】人胡寧忍予【音如】秋日淒淒百【百比合】卉【卉序合下同】具【具著合】腓【腓衣合】亂離瘼矣奚其適歸【孤衣切】冬日烈【戀外切轉音力】烈飄風【音分】發發【範外切轉服以切】民莫不谷我獨何害【孩去聲轉害細切】山有嘉卉侯【音胡下同】栗侯梅【米平聲】廢【廢意合】爲【爲於合】殘賊【賊直合】莫知其尢【音夷】相彼泉水載【載子合下同】淸載濁【音足】我日構【音固】禍曷云能【能泥合】谷滔滔江漢南【嫩平聲】國【鬼禹合】之紀盡瘁【瘁去合】以仕寧莫我有【音以】匪鶉匪鳶翰飛【飛衣合】戾【音立】天【鐵因切】匪鱣匪鮪【鮪禹合】潛逃於淵【音云】山有蕨【絕外切】薇【薇於合】隰有杞桋君子作歌維以告哀【哀衣合】

四月

小旻之什十篇六十五章四百十四句

○北山之什二之六

北山

無將大車

小明

鼓鐘

楚茨

信南山

甫田

大田

瞻彼洛矣

裳裳者華

陟彼北【北比合】山言采【采此合】其杞偕【鞋埃切轉音西下同】偕士子朝夕從事王事靡盬憂我父母【母米合】溥天【鐵因切】之下【音虎】莫非【非衣合下同】王土率土之濱莫非王臣大夫不均我從事獨賢【賢荀合信平聲】四牡【音卯】彭彭【音傍】王事傍傍嘉我未【未意合】老鮮我方將旅【旅魯合】力方剛經營四方或燕燕居【居朱合】息或盡瘁【瘁去合】事國【鬼禹合】或息偃在牀或不已於行【音杭】或不知叫號或慘慘劬勞或棲遲偃仰或王事鞅掌或湛【音沈】樂飲酒【兼矯韻一分】或慘慘畏【畏意合】咎【兼叫韻一分】或出【出屈合】入風【音諷】議或靡事不爲【爲於合】

北山

無將大車【車朱合下同】祇自塵兮【西些二音下同】無思百【百比合下同】憂祇自疷兮無將大車維【維於合】塵冥冥無思百憂不出【出屈合】於熲無將大車維塵雝兮無思百憂祇自重兮

無將大車

明【迷陽切下同】明上天照臨下土我徵䢐西至於艽野【序樹合】二月初吉載【載子合】離寒暑心之憂矣其毒大苦念【寧間切】彼共人涕零【音林】如雨【音汝】豈【慨豈合下同】不懷【懷需合下同】歸【孤衣切下同】畏【畏意合下同】此罪【音句】罟昔我往矣日月方除曷云其還歲【兼帥韻一分又歲序合下同】聿云莫念我獨兮【西些二音】我事孔庶心之憂矣憚我不暇【音戶又哈去聲】念彼共人睠睠懷顧豈不懷歸畏此譴怒昔我往矣日月方奧【音郁轉音褥】曷云其還政事愈【音褥】蹙歲聿云莫采【采此合】蕭獲菽心之憂矣自詒伊戚【與阻同】念彼共人興言出【出屈合】宿豈不懷歸畏此反復嗟爾【爾以合下同】君子無恆安處靖共爾位【位意合】正直是與【音汝】神之聽之式谷以女嗟爾君子無恆安息靖共爾位好是正直神之聽之介【戒外切轉音計】爾景福【福以合】

小明

鼓鐘將將淮【淮需合下同】水【水許合下同】湯湯憂心且傷淑人君子懷【懷需合】允不忘鼓鐘喈【皆埃切轉音雞此音雞】喈淮水湝【鞋埃切轉音西此音西】湝憂心且悲【音批】淑人君子其徳【徳狄合下同】不回【回需合】鼓鐘伐【範外切】鼛淮有三洲【兼遭韻一分】憂心且妯【兼抄韻一分】淑人君子其徳不猶【兼爻韻一分】鼓鐘欽欽鼓瑟【瑟四合】鼓琴笙磬同音以雅以南【嫩平聲】以鑰不僭【僭近合】

鼓鐘

楚楚者【者主合】茨言抽【兼操平聲韻一分】其棘自昔何爲【爲於合下同】我蓺黍稷我黍與與我稷翼翼我倉旣盈我庾維【維於合下同】億以爲【爲於合下同】酒食以享以祀以妥以侑【音意】以介【戒外切轉音計下同】景福【福以合下同】濟濟蹌蹌絜爾【爾以合下同】牛羊以往烝嘗或剝或亨【傍昂切】或肆或將祝祭於祊祀事孔明【迷陽切】先祖是皇神保是饗孝孫有慶【音羌下同】報以介福萬壽無疆執爨踖踖【戒捨切】爲俎孔碩【石捨二音】或燔或炙【志跖二音】君婦【婦意合】莫莫爲豆【音杜】孔庶【音索】爲賓爲客獻酬交錯禮儀卒【音匊下同】度【音鐸】笑語【音汝】卒獲神保是格報以介福萬壽攸酢我孔熯矣式禮莫愆【兼欽韻一分】工祝致告䢐賚【音力】孝孫苾芬孝祀神嗜飲食卜爾百福如幾如式旣齊旣稷旣匡旣敕永錫爾極時萬時億禮儀旣備【音貝轉音畢此音畢下同】鐘鼓旣戒【借外切轉音計此音計】孝孫䢐位【位意合】工祝致告神具【具著合下同】醉【音句下同】止皇屍載【載子合】起鼓鐘送尸神保聿歸【孤衣切】諸宰【宰子合】君婦廢【廢以合】徹【徹次合】不遲諸父兄弟備言燕私樂具入奏【音著】以綏【綏需合】後祿爾殽旣將莫怨具慶旣醉旣飽小大稽首【兼壖韻一分】神嗜飲食使君壽考孔惠【惠序合】孔時維其盡【音近轉音計此音計】之子子孫孫勿替引【兼矣韻一分】之

楚茨

信彼南【嫩平聲下同】山維【維於合】禹甸【丁刃切】之畇畇原隰曾孫田【庭因切下同】之我疆我理南東其畝【畝米合】上天【鐵因切下同】同雲雨【音褥】雪雰雰益之以霢霂【音木】旣優旣渥【音屋】旣沾旣足生我百谷疆場翼翼黍稷彧彧曾孫之穡【穡四合】以爲【爲於合】酒食畀我屍賓壽考萬年【寧文合賓年諧】中田有廬疆場有瓜【音孤】是剝是菹獻之皇祖曾孫壽考受天之祜祭以淸酒【兼矯韻一分】從以騂牡【音卯】享於祖考執其鸞刀以啟其毛取【取楚合】其血【旋外切轉音序】膋是烝是享苾苾芬芬祀事孔明【迷陽切】先祖是皇報以介福【二字音見楚茨】萬壽無疆

信南山

倬彼甫田【庭因切下同】歲取【取楚合下同】十千【音欽下同】我取其陳食我農人自古有年【寧文切】今適南【嫩平聲下同】畝【畝米合下同】或耘或耔黍稷薿薿攸介【戒外切又音計下同】攸止烝我髦士【田千陳人年諧畝好薿止士諧】以我齊明【迷陽切】與我犧羊以社【兼西韻一分】以方我田旣臧農夫之慶【音羌】琴瑟【瑟四合】擊鼓以禦【音褥】田祖以祈甘雨【音汝】以介我稷黍以谷我士女【女弩合】曾孫來【音釐】止以其婦【婦意合】子饁【厭外切轉音意】彼南畝田畯至喜攘其左右【音意】嘗其旨否【音鄙】禾易長畝終善且有【音以】曾孫不怒農夫克【刻四切】敏【敏米合】曾孫之稼【音固】如茨如梁曾孫之庾【音褥】如坻如京【音姜】乃求千斯倉乃求萬斯箱黍稷稻粱農夫之慶【音羌】報以介福萬壽無疆【稼庾諧】

甫田

大田【庭因切下同】多稼【音固】旣種旣戒【借外切轉音計此音計】旣備【貝畢二音】乃事以我覃耜俶載【載子合】南【嫩平聲】畝【畝米合】播厥百【百比合】谷旣庭且碩【石捨二音】曾孫是若旣方旣皁旣堅【兼今韻一分】旣好不稂不莠【兼繞韻一分】去【去醋合】其螟螣【特替合】及其蟊賊【賊直合】無害我田稺田祖有神秉畀炎火【毀喜合】有渰萋萋興雨【音汝】祁祁雨【音褥】我公田遂【遂序合】及我私彼有不獲稺此有不斂穧彼有遺秉此有滯穗【穗序合】伊寡【音古】婦【婦意合下同】之利曾孫來【音釐】止以其婦子饁【厭外切又音意】彼南畝田畯至喜來方禋祀以其騂黑【黑喜合】與其黍稷以享以祀以介景福

大田

瞻彼洛矣維【維於合下同】水【水許合下同】泱泱君子至止福【福以合】祿如茨韎【賣密合】鞈【葛紀切】有奭以作六師瞻彼洛矣維水泱泱君子至止韋﹖卑琫有珌君子萬年【寧文切下同】保其家室瞻彼洛矣維水泱泱君子至止福祿旣同君子萬年保其家邦【幫烘切】

瞻彼洛矣

裳裳者【者主合下同】華【音胡下同】其葉【厭外切轉音意】湑【湑書合】兮【西些二音下同】我覯【音故下同】之子我心寫【序鼠切】兮我心寫兮是以有譽【如褥二音】處兮裳裳者華蕓其黃矣我覯之子維【維於合下同】其有章矣是以有慶【音羌】矣裳裳者華或黃或白我覯之子乘其四駱乘其四駱六轡沃若左之左之君子宜【惹平聲】之右【音意下同】之右之君子有【音以下同】之維其有之是以似之

裳裳者華

北山之什十篇四十六章三百三十四句

○桑扈之什二之七

桑扈

鴛鴦

頍弁

車舝

靑蠅

賓之初筵

魚藻

采菽

角弓

菀柳

交交桑扈有鶯其羽【音汝】君子樂胥【胥書合下同】受天【鐵因切】之祜交交桑扈有鶯其領君子樂胥萬邦【幫烘切】之屏之屏之翰百辟爲【爲於合】憲不戢不難【音儺】受福【福以合下同】不那【音挪】兕觥其觩【兼喬韻一分】旨酒思柔【兼爻韻一分】彼交匪【匪以合】敖萬福來【音釐】求【兼喬韻一分】

桑扈

鴛鴦於飛【非衣合】畢之羅之君子萬年【寧文切下同】福【福以合下同】祿宜【惹平聲】之鴛鴦在梁戢其左翼君子萬年宜其遐【音胡又哈平聲】福乘馬【馬畝合下同】在廏【音臼轉音卽下同】摧【崔渠合下同】之秣【賣密合下同】之君子萬年福祿艾【艾意合】之乘馬在廏秣之摧之君子萬年福祿綏【綏需合】之

鴛鴦

有頍者【者主合下同】弁實維【維於合下同】伊何爾【爾以合下同】酒旣旨爾殽旣嘉【加惹平聲切】豈【慨豈合】伊異人兄弟匪【匪以合】他蔦與女【女弩合下同】蘿施【施奢二音下同】於松栢未【未意合下同】見君子憂心奕【音異轉音熱此音熱下同】奕旣見君子庶幾說懌【音鐸】有頍者弁實維何期爾酒旣旨爾殽旣時豈伊異人兄弟具【具著合】來【音釐】蔦與女蘿施於松上未見君子憂心怲【必莽切下同】怲旣見君子庶幾有臧有頍者弁實維在首【兼埽韻一分】爾酒旣旨爾殽旣阜【方襖切】豈伊異人兄弟甥舅【兼叫韻一分】如彼雨【音褥】雪【旋外切轉音洫】先集維霰死喪無日無幾相見樂酒今夕君子維宴

頍弁

間關車【車朱合】之舝【音紇又害細切】兮【西些二音下同】思孌季女【女弩合下同】逝【逝賽合又賽四合】兮匪【匪以合】饑匪渴【音慨又慨豈切】徳【徳狄合下同】音來【音釐下同】括【音快上聲又快序切】𨿽【𨿽需合下同】無好友【音以】式燕且喜依彼平林有集維【維於合】鷮辰彼碩女令徳來教式燕且譽【如褥二音】好爾【爾以合】無射【古射斁字通用斁有杜鐸二音此者音杜與譽音諧】𨿽無旨酒式飲庶幾𨿽無嘉殽式食庶幾𨿽無徳與女式歌且舞陟彼髙岡析其柞薪析其柞薪其葉【厭外反又音意】湑【湑書合】兮鮮我覯【音固下同】爾我心寫【序鼠合】兮髙山仰止景行【音杭】行止四牡【音卯】騑【非衣合下同】騑六轡如琴覯爾新昏以慰【未玉合】我心

車舝

營營靑蠅止於樊豈【慨豈合】弟君子無信讒言營營靑蠅止於棘讒人罔極交亂四國【鬼禹切】營營靑蠅止於榛讒人罔極構【音固】我二人

靑蠅

賓之初筵左右秩秩籩豆【音杜】有楚殽核維【維於合】旅【旅魯合】酒旣和旨飲酒孔偕【鞋埃切轉音西此音西】鐘鼓旣設【設四合】舉【舉祖合】酬逸逸大侯【音胡】旣抗弓矢斯張射夫旣同獻爾【爾以合下同】發【範外切下同】功發彼有的【音弔】以祈爾爵鑰舞笙鼓樂旣和奏【音著下同】烝衎烈【戀外反轉音厲】祖以洽【欠外切轉音气】百【百比合下同】禮百禮旣至有壬有林錫爾純嘏子孫其湛【音沈】其湛曰樂各奏爾能【能泥合】賓載【載子合】手仇【音渠】室人入又【音意】酌彼康爵以奏爾時賓之初筵溫溫其恭其未【未意合下同】醉【音句下同】止威【威於合】儀反反曰旣醉止威儀幡幡捨【音暑】其坐遷屢【屢魯合下同】舞僊僊其未醉止威儀抑抑曰旣醉止威儀怭怭是曰旣醉不知其秩賓旣醉止載【載子合下同】號載呶【音撓平聲】亂我籩豆【音杜】屢舞僛【兼鍬韻一分下同】僛是曰旣醉不知其郵【兼爻韻一分】側【側次合】弁之俄屢舞傞傞旣醉而【而夷合下同】出【出屈合下同】並受其福【福以合】醉而不出是謂【謂玉合下同】伐【範外切】徳【徳狄合】飲酒孔嘉【加惹平聲切】維其令儀【惹平聲】凡此飲酒或醉或否【音鄙】旣立之監或佐之史彼醉不臧不醉反恥式勿從謂無俾大怠【怠弟合】匪【匪以合下同】言勿言匪由勿語【音汝】由醉之言俾出童羖三爵不識矧敢多又【音意否史恥謂怠諧語羖諧識又諧】

賓之初筵

魚【音如】在在藻有頒其首【兼埽韻一分】王在在鎬豈【慨豈合下同】樂飲酒【兼矯韻一分】魚在在藻有莘其尾【尾禹合】王在在鎬飲酒樂豈魚在在藻依於其蒲王在在鎬有那【音挪】其居【居朱合】

魚藻

采【采此合下同】菽采菽筐之筥【筥祖合】之君子來【音釐下同】朝何錫予【音汝下同】之𨿽【𨿽需合】無予之路車【車朱合】乘馬【馬畝合】又何予之玄衮及黼觱沸【範外切】檻泉【兼羣韻一分】言采其芹君子來朝言觀其旗【音芹下同】其旗淠淠鸞聲嘒【惠序合下同】嘒載【載子合下同】驂載駟君子所【音暑下同】屆【戒外切轉音計此音計】赤芾【芾意合】在股邪【音如】幅【幅意合】在下彼交匪【匪以合】紓天子所予樂只君子天子命【民去聲】之樂只君子福【福以合下同】祿申之維【維於合下同】柞之枝其葉【厭外切又音意】蓬蓬樂只君子殿天子之邦【幫烘切】樂只君子萬福攸同平平左右亦是率從泛泛楊舟紼【紼以合】纚維之樂只君子天子葵【葵渠合】之樂只君子福祿膍之優哉【哉玆合】遊哉亦是戾【音立】矣

采菽

騂騂角弓翩【貧文切】其反矣兄弟昏姻無胥【胥書合下同】遠矣爾【爾以合下同】之遠矣民胥然矣爾之教矣民胥效矣此令兄弟綽綽有裕【音褥】不令兄弟交相爲【爲愚合下同】愈【如褥二音】民之無良相怨一方受爵不讓至於已斯亡老馬【馬畝合】反爲駒【駒朱合】不顧其後【音戶】如食宜饇【音褥】如酌孔取【取楚合】毋教猱升木如塗塗附君子有徽猷小人與屬雨【音褥下同】雪瀌瀌見晛曰消莫肯下遺式居【居朱合】婁【呂魯合】驕雨雪浮浮【方遨切】見晛曰流【兼聊韻一分】如蠻如髦我是用憂【兼天韻一分】

角弓

有菀者【者主合】柳【兼了韻一分下同】不尙息焉上帝甚蹈【音慆下同】無自暱焉俾予【音如下同】靖之後予極焉【柳慆諧】有菀者柳不尙愒焉【欠外切轉音器】上帝甚蹈【音慆】無自瘵【債計二音】焉俾予靖之後予邁【賣密二音】焉有鳥髙飛【非衣合】亦傅於天【鐵因切】彼人之心於何其臻曷予靖之居【居朱合】以凶矜

菀柳

桑扈之什十篇四十三章二百八十二句

○都人士之什二之八

都人士

采綠

黍苗

隰桑

白華

綿蠻

瓠葉

漸漸之石

苕之華

何艸不黃

彼都人士狐裘【音渠】黃黃其容不攺【攺紀合】出【出屈合】言有章行【音杭】歸【孤衣切】於周萬民所【音暑】望彼都人士臺【臺提合】笠緇撮【撮外合又撮去合】彼君子女【女弩合下同】綢【兼曹韻一分】直如發【範外切又服小切下同】我不見兮【西些二音下同】我心不說【魚外切又說玉合】彼都人士充耳【耳以合】琇【兼笑韻一分】實彼君子女謂【謂玉合】之尹吉我不見兮我心苑結【皆靄切轉音計此音計】彼都人士垂【垂渠合下同】帶而【而夷合】厲【戀外切又音立】彼君子女卷髮如蔓【音猜上聲轉猜尺切】我不見兮言從之邁【賣密二音】匪【匪以合下同】伊垂之帶則【則直合下同】有餘【音如】匪伊捲之發則有旟【音如】我不見兮云何盱【盱書合】矣

都人士

終朝采【采此合下同】綠【音露又音慮此音慮】不盈一匊予【音如】發【範外切】曲局薄言歸【孤衣切】沐【音暮轉音密此音密】終朝采藍不盈一襜五日爲【爲於合】期六日不詹之子於狩【兼邵韻一分】言韔其弓之子於釣言綸之繩【狩釣諧弓繩諧】其釣維【維於合下同】何維魴及鱮【序速合下同】維魴及鱮薄言觀者

采綠

芃芃黍苗陰雨【音汝】膏【音告】之悠悠南【嫩平聲】行【音杭下同】召伯【伯逼合下同】勞【去聲】之我任我輦我車【車朱合】我牛【牛泥合】我行旣集蓋雲歸【孤衣切】哉【哉玆合】我徒我禦【音褥】我師我旅【旅魯合】我行旣集蓋雲歸處肅肅謝【謝外合轉音細】功召伯營之烈【戀外切轉音立】烈徵師召伯成之原隰旣平泉流旣淸召伯有成王心則【則直合】寧

黍苗

隰桑有阿其葉【祇外切轉音意】有難【音儺】旣見君子其樂如何隰桑有阿其葉有沃【音臥轉沃傲合】旣見君子云何不樂【洛澇二音】隰桑有阿其葉有幽【兼天韻一分】旣見君子徳【徳狄合】音孔膠心乎愛【愛意合】矣遐【音胡又哈平聲】不謂【謂玉合】矣中心藏之何日忘之

隰桑

白華【音胡】菅兮【西些二音下同】白茅束兮之子之遠俾我獨兮英英白雲露彼菅茅天【鐵因切】步艱難之子不猶【兼爻韻一分】滮池北【北比合】流【兼聊韻一分】浸彼稻田【庭因切】嘯歌傷懷【懷需合】念彼碩【石捨二音下同】人樵彼桑薪卬烘於煁維【維於合下同】彼碩人實勞我心鼓鐘於宮聲聞於外【轉外玉合】念之懆懆視我邁邁【音賣轉音密】有鶖在梁有鶴在林維彼碩人實勞我心鴛鴦在梁戢其左翼之子無良二【二意合】三其徳【徳狄合】有扁斯石履之卑兮之子之遠俾我疷兮

白華

綿蠻黃鳥止於丘【音渠】阿道之雲遠我勞如何飲之食之教之誨【誨序合下同】之命【民去聲下同】彼後車【車朱合下同】謂【謂玉合下同】之載【載子合下同】之綿蠻黃鳥止於丘隅【音如】豈【慨豈合】敢憚行【音杭】畏【畏玉合下同】不能【能泥合下同】趨【趨初合】飲之食之教之誨之命彼後車謂之載之綿蠻黃鳥止於丘側【側次合】豈敢憚行畏不能極飲之食之教之誨之命彼後車謂之載之

綿蠻

幡幡瓠葉【厭外切又音意】采【采此合下同】之亨【傍昂切】之君子有酒【兼矯韻一分下同】酌言嘗之有兔斯首【兼埽韻一分】炮之燔之君子有酒酌言獻之有兔斯首燔之炙【音跖】之君子有酒酌言酢之有兔斯首燔之炮之君子有酒酌言酬之

瓠葉

漸漸之石維【維於合下同】其髙矣山川悠遠維其勞矣武人東徵不遑朝矣漸漸之石維其卒【崒去合】矣山川悠遠曷其沒【音賣轉音密】矣武人東徵不遑出【出屈合】矣有豕白蹢烝涉【涉四合】波矣月離於畢俾滂沱矣武人東徵不遑他矣

漸漸之石

苕之華【音胡下同】蕓其黃矣心之憂矣維【維於合】其傷矣苕之華其葉【厭外切轉音意】靑靑知我如此不如無生牂羊墳首【兼埽韻一分】三星在罶【兼了韻一分】人可以食鮮可以飽

苕之華

何艸不黃何日不行【音杭下同】何人不將經營四方何艸不玄【兼旬韻一分】何人不矜【古矜鰥字通用音棍平聲】哀【哀衣合下同】我徵夫獨爲【爲於合】匪【匪以合下同】民匪兕匪虎率彼曠野【序樹合】哀我徵夫朝夕不暇【音戶又哈去聲】有芃者【者主合】狐率彼幽艸有棧之車【車朱合】行彼周道

何艸不黃

都人士之什十篇四十三章二百句

◆大雅三

文王之什三之一

生民之什三之二

○文王之什三之一

文王

大明

綿

棫朴

旱麓

思齊

皇矣

靈臺

下武

文王有聲

文王在上於昭於天【鐵因反下同】周【兼招韻一分下同】𨿽【𨿽需合】舊邦【幫烘合下同】其命【民去聲下同】維【維於合下同】新有周不顯帝命不時文王陟降在帝左右【音意】亹【尾禹合下同】亹文王令聞不已陳錫哉【哉玆合下同】周侯【音胡下同】文王孫子文王孫子本支百【百比合】世凡周之士不顯亦世世之不顯厥【厥外合下同】猶翼翼思皇多士生此王國【鬼禹合下同】王國克【刻四切下同】生維周之楨【音爭】濟濟多士文王以寧穆穆文王於緝【皆靄切轉音幾】熙敬止假哉天命有商孫子商之孫子其麗不億上帝旣命侯於周服【服以合下同】侯服於周天命靡常殷士膚敏【敏米合】祼將於京【音姜下同】厥作祼將常服黼冔【吁速合】王之藎臣無念爾【爾以合下同】祖無念爾祖聿修厥徳【徳狄合】永言配【音僻下同】命自求多福【福以合】殷之未【未意合】喪師克配上帝宜鑑於殷駿命不易命之不易無遏爾【爾以合】躬【音棍平聲】宣昭義問有虞【音如】殷自天上天之載【載子合】無聲無臭【兼笑韻一分】儀刑文王萬邦作孚【方遨切躬天諧臭孚諧】

文王

明明在下赫赫在上天【鐵因切下同】難忱斯【思奢二音】不易維【維於合下同】王天位【位玉合】殷適使不挾【鞋靄切轉音挾細切】四方摯仲氏任自彼殷商來【音釐】嫁【音固】於周【兼招韻一分下同】曰嬪於京【音姜下同】乃及王季維徳【徳狄合下同】之行【音杭】大任有身生此文王維此文王小心翼翼昭事上帝聿懷【懷需合】多福【福以合】厥【厥外合下同】徳不回【回需合】以受方國【鬼禹合】天監在下有命【民去聲下同】旣集文王初載【載子合】天作之合【合喜合】在洽【欠外切轉音器】之陽在渭【渭玉合下同】之涘文王嘉止大邦【幫烘切下同】有子大邦有子俔天之妹【賣密合】文定厥祥親迎於渭【未玉合】造舟爲【爲於合】梁不顯其光有命自天命此文王於周於京纘女【女弩合】維莘長子維行篤生武王保右命爾【爾以合】燮【現外切轉音細】伐【範外切下同】大商【天與莘諧】殷商之旅【旅魯合】其會【會序合下同】如林矢於牧【牧密合下同】野【序樹合下同】維予【音如】侯【音胡】興【兼新韻一分】上帝臨女無貳【貳意合】爾【爾以合】心牧野洋洋檀車【車朱合】煌煌駟騵彭彭【音旁】維師尙父時維鷹揚涼彼武王肆伐大商會朝淸明【迷陽切】

大明

綿綿瓜【音孤】瓞【音疊轉音的此音的】民之初生自土沮漆古公亶父陶復陶穴【旋外反轉音洫此從轉音】未【未玉合】有家室【�漆穴室諧】古公亶父來【音釐下同】朝走【音主】馬【馬畝合】率西水【水許合】滸至於岐下【音虎】爰及姜女【女弩合】聿來胥【胥書合】宇【音褥】周原膴膴堇荼如飴爰始爰謀【米平聲】爰契【欠外切轉音器】我龜【孤衣切】曰止曰時築室於玆乃慰【慰禹合】乃止乃左乃右【音意】乃疆乃理乃宣乃畝【畝米合】自西䢐東周爰執事乃召司空乃召司徒俾立室家【音孤】其繩則【則直合】直縮版以載【載子合】作廟翼翼【徒家諧直載翼諧】捄【音渠】之陾陾度之薨薨築之登登削屢【屢魯合】馮馮百堵皆【皆埃切轉音雞】興鼛鼓弗【弗以合】勝乃立臯門臯門有伉乃立應門應門將將乃立冢土戎醜【兼艸韻一分】攸行【音杭】肆不殄厥【厥外合下同】慍亦不隕厥問柞棫拔【音派轉音肺意切】矣行道兌【兌外切轉對弟合】矣混夷駾【兌外切轉兌的合】矣維【維於合】其喙【惠壞合轉誨序合】矣虞【音如】芮質厥成文王蹶【勸外切】厥生予【音如下同】曰有疏附予曰有先後【音戶】予曰有奔奏【祖】予曰有禦【音褥】侮

綿

芃芃棫朴薪之槱【兼繞韻一分】之濟濟辟王左右趣【音醜兼艸韻一分】之濟濟辟王左右奉璋奉璋峩峩髦士攸宜【音惹平聲】淠彼涇舟蒸徒楫【皆靄切轉音計】之周王於邁六師及之倬彼云漢爲章於天【鐵因切】周王壽考遐【音胡又哈平聲】不作人追【追拘合】琢【音足】其章金玉其相勉勉我王綱紀四方

棫朴

瞻彼旱麓棒楛濟濟豈【慨豈合下同】弟君子幹祿豈弟瑟【瑟四合下同】彼玉瓚【兼震韻一分】黃流在中豈弟君子福【福以合下同】祿攸降【音洪】鳶飛【非衣合】戾天【鐵因切】魚躍於淵【音云】豈弟君子遐【音胡又哈平聲】不作人淸酒旣載【載子合】騂牡【音卯】旣備【音畢】以享以祀以介【戒外切轉音計】景福瑟彼柞棫民所【音暑下同】燎矣豈弟君子神所勞【去聲】矣莫莫葛【攺紀合】藟【藟呂合】施【施奢二音】於條枝【米平聲】豈弟君子求【兼喬韻一分】福不回【回需合】

旱麓

思齊大任文王之母【母米合】思媚【音密】周姜京室之婦【婦意合】大姒嗣徽音則【則直合】百【百比合】斯男【嫩平聲母婦諧音男諧】惠【惠序合】於宗公神罔時怨神罔時恫刑於寡【音古】妻至於兄弟以禦【音褥】於家邦【幫烘切】雝雝在宮肅肅在廟不顯亦臨無射【與斁同】亦保肆戎疾不殄烈【戀外切轉音立】假不瑕【音胡又哈平聲】不聞亦式不諫亦入肆成人有徳【徳狄合】小子有造【造音制亦猶告之音示鞏之音固也古者謂之轉注】古之人無斁譽【如褥二音】髦斯士

思齊

皇矣上帝臨下有赫監觀四方求【兼喬韻一分】民之莫維【維於合下同】此二國【鬼禹切下同】其政不獲【音霍】維彼四國爰究爰度【音鐸】上帝耆之憎其式廓乃眷西顧此維與宅作之屏之其菑其翳修之平之其灌其栵啟之辟之其檉其椐【椐朱合】攘之剔之其檿其柘【音杜】帝遷明【迷陽切下同】徳【徳狄合下同】串夷載【載子合下同】路天【鐵因反】立厥配受命【民去聲】旣固【屏平諧翳栵諧辟剔徳配諧椐柘路固諧】帝省其山柞棫斯拔【音派轉服以切】松柏斯兌【兌外切轉兌弟合】帝作邦【幫烘合下同】作對【斷外切又對的合下同】自大伯【伯逼合】王季維此王季因心則【則直合下同】友【音以下同】則友其兄【虛香切】則篤其慶【音羌】載錫之光受祿無喪奄有四方【拔兌諧對季友諧兄慶光喪方諧】維此王季帝度其心貊【賣密二音】其徳音其徳克【刻四切下同】明【迷陽切】克明克類【音立下同】克長克君王此大邦克順克比比於文王其徳靡悔【悔序合】旣受帝祉施【施蛇二音】於孫子【季模擬悔祉子諧心音君諧明王諧】帝謂【謂意合下同】文王無然畔援無然歆羨誕先登於岸密人不恭敢距大邦侵阮䢐共王赫斯怒爰整其旅【旅魯合下同】以按䢐旅以篤周祜以對於天下【音虎援羨岸諧恭邦諧怒旅下諧】依其在京【音姜】侵自阮疆陟我髙岡無矢我陵我陵我阿無飲我泉我泉我池【音策平聲】度其鮮原【若平聲】居岐之陽在渭【渭意合】之將萬邦之方下民之王帝謂文王予【音如】懷【懷需合】明徳不大聲以色【色四合】不長夏以革【隔紀切】不識不知順帝之則帝謂文王詢爾【爾以合下同】仇【音逑】方同爾兄弟以爾鉤【音孤】援與爾臨衝以伐【範外切下同】崇墉臨衝閒閒崇墉言言執訊連連攸馘【鬼禹切】安安是類【音累轉音立】是禡【音暮】是致是附四方以無侮臨衝茀茀【茀以合下同】崇墉仡仡是伐是肆是絕是忽【忽許合】四方以無拂【拂以合】

皇矣

經始靈臺【臺提合】經之營之庶民攻之不日成之經始勿亟庶民子來【音釐】王在靈囿【音意】麀鹿攸伏【伏以合】麀鹿濯【造上聲下同】濯白鳥翯【音鶴】翯王在靈沼於牣魚【音如】躍虡【具著合】業【厭外切轉音意】維【維於合】樅賁鼓維鏞於論鼓鐘於樂辟廱於論鼓鐘於樂辟廱鼉鼓逢逢蒙瞍奏【音著】公

靈臺

下武維【維於合下同】周世有哲【哲直合】王三後在天【鐵因切下同】王配於京【音姜】王配於京世徳【徳狄合】作求【兼喬韻一分】永言配命【民去聲下同】成王之孚【方遨切下同】成王之孚下土之式永言孝思孝思維則【則直合】媚【媚密合】玆一人應侯【音胡】順徳【徳狄合】永言孝思昭哉【哉玆合】嗣服【服以合】昭玆來【音釐下同】許【許鼠合】繩其祖武於萬斯年【寧文切下同】受天之祜受天之祜四方來賀於萬斯年不遐【音胡又哈平聲】有佐

下武

文王有聲遹駿有聲遹求厥【厥外合下同】寧遹觀厥成文王烝哉【哉玆合下同通章末句皆系合歌】文王受命【民去聲】有此武功旣伐【範外切】於崇作邑於丰文王烝哉築城伊淢作丰伊匹匪【匪以合】棘其欲【禮記作猶此亦當作猶兼爻韻一分】遹追【追拘合】來【音釐】孝王后烝哉王公伊濯維【維於合下同】丰之垣四方攸同王后維翰王后烝哉丰水【水許合下同】東注維禹之績四方攸同皇王維辟皇王烝哉鎬京辟廱自西自東自南【嫩平聲】自北【北比合】無思不服【服以合】皇王烝哉考卜維王宅是鎬京【音姜】維龜【孤衣切】正之武王成之武王烝哉丰水有芑武王豈【慨豈合】不仕詒厥【厥外合】孫謀【米平聲】以燕翼子武王烝哉

文王有聲

文王之什十篇六十六章四百一十四句

○生民之什三之二

生民

行葦

旣醉

鳧鷖

假樂

篤公劉

泂酌

厥【厥外切下同】初生民時維【維於合下同】姜嫄【若平聲】生民如何克【刻四切下同】禋克祀以弗【弗以合】無子履帝武敏【敏米合】歆攸介【戒外切轉音卽】攸止載【載子合下同】震載夙載生載育【音褥】時維后稷【嫄何諧祀子敏止稷諧夙育諧】誕彌厥月【魚外切又月玉合】先生如達【達太合轉太的合】不坼不副【副意合】無菑【災玆合】無害【孩去聲轉害細切】以赫厥靈上帝不寧不康禋祀居【居朱合】然生子誕寘之隘巷【烘去聲】牛羊腓【腓衣合】字之誕寘之平林會【會序合】伐【範外切】平林誕寘之寒冰鳥履翼之鳥乃去【去醋合】矣后稷呱【音孤】矣實覃實吁【吁書合】厥聲載路【巷冰諧字翼諧林林諧去呱吁路諧】誕實匍匐【匐以合】克岐克寲以就【兼叫韻一分】口【音苦】食蓺之荏菽荏菽斾【音僻】斾禾役穟【穟序合下同】穟麻【莫平聲】麥【賣密二音】幪幪瓜【音孤】瓞【疊的二音】唪唪誕后稷之穡【穡四合】有相之道茀【茀以合】厥丰艸種之黃茂實方實苞實種實褎【兼笑韻一分】實發【範外切】實秀【兼笑韻一分】實堅實好【兼笑韻一分】實穎實栗卽有邰家室【穡栗室諧艸茂苞褎秀好諧】誕降嘉種維秬【秬著合下同】維秠維穈維芑恆之秬秠是獲是畝【畝米合】恆之穈芑是任是負【負意合】以歸肇祀誕我祀如何或舂或揄【兼爻韻一分】或簸或蹂【兼爻韻一分】釋之叟叟【兼邵韻一分】烝之浮【方遨切】浮載謀【米平聲】載惟【維於合】取【取楚合下同】蕭祭脂取羝以軷【配拜切轉服意切】載燔載烈【戀外切轉音力】以興嗣歲【兼師韻一分轉歲序合】卬盛於豆【音杜下同】於豆於豋其香始升上帝居【居朱合】歆胡臭亶時后稷肇祀庶無罪【音句】悔【悔許合】以迄於今【豋升諧歆今諧時祀悔諧】

生民

惇【惟低合】彼行【音杭】葦【葦以合】牛羊勿踐履方苞方體維【維於合下同】葉【厭外切轉音意】泥【音你下同】泥戚戚兄弟莫遠具【具著合】邇【邇以合】或肆之筵或授之幾肆筵設【設四合】席【音錫又轉些捨合此從轉音】授幾有緝禦【音褥】或獻或酢洗爵奠斝【音古又音戒捨切】醓醢以薦或燔或炙【音跖】嘉殽脾臄【臄著合】或歌或咢【音嶽席酢斝炙咢諧禦臄諧】惇弓旣堅【兼今韻一分】四鍭【音胡下同】旣鈞捨矢旣均序【序述合下同】賓以賢【賢旬合】惇弓旣句【音固】旣挾【邪埃切轉音細】四鍭四鍭如樹序賓以不侮曾孫維主酒醴維醹酌以大斗【音瀆】以祈黃耈【音古下同】黃耈臺【臺提合】背【音畢】以引以翼壽考維祺以介【戒外切轉音計】景福【福以合】

行葦

旣醉【音句】以酒旣飽以徳【徳狄合】君子萬年【寧文合下同】介【戒外切轉音計】爾【爾以合下同】景福【福以合】旣醉以酒爾殽旣將君子萬年介爾昭明【迷羊切】昭明有融髙朗令終令終有俶【序熟合】公屍嘉告其告維【維於合下同】何籩豆【音杜】靜嘉【加惹平聲合】朋友攸攝攝以威【威於合下同】儀【惹平聲下同】威儀孔時君子有孝子孝子不匱【匱序合】永錫爾類【音立下同】其類維何室家之壼君子萬年永錫祚胤其胤維何天【鐵因切】被【音畢】爾祿君子萬年景命【民去聲】有僕其僕維何釐爾女【女弩合】士釐爾女士從以孫子

旣醉

鳧鷖在涇公屍來【音釐下同】燕來寧爾【爾以合下同】酒旣淸爾殽旣馨公屍燕飲福【福以合下同】祿來成【通章末句皆系合歌】鳧鷖在沙【音蓑】公屍來燕來宜【惹平聲】爾酒旣多爾殽旣嘉【加惹平聲合】公屍燕飲福祿來爲【臥平聲】鳧鷖在渚【音主】公屍來燕來處爾酒旣湑【湑書合】爾殽伊脯公屍燕飲福祿來下【音戶】鳧鷖在潀公屍來燕來宗旣燕於宗福祿攸降【音洪】公屍燕飲福祿來崇鳧鷖在亹公屍來止燻燻旨酒欣欣燔炙芬芬公屍燕飲無有後艱【兼今韻一分】

鳧鷖

假樂君子顯顯令徳【徳狄合下同】宜民宜人受祿於天【鐵因切下同】保右命【民去聲】之自天申之幹祿百福【福以合】子孫千【音欽】億穆穆皇皇宜君宜王不愆不忘率由舊章威【威於合】儀抑抑徳音秩秩無怨無惡率由羣匹受福無疆四方之綱之綱之紀燕及朋友【音以】百【百比合】辟卿【音羌】士媚【媚密合】於天子不解【邪外切轉音細】於位【位玉合】民之攸塈【現外切轉音細】

假樂

篤公劉匪【匪以合下同】居【居朱合下同】匪康乃場乃疆乃積乃倉乃裹餱【音胡】糧於橐於囊思輯用光弓矢斯張干戈戚揚爰方啟行【音杭】篤公劉於胥【胥書合】斯原旣庶旣繁旣順乃宣而【而夷合】無永嘆陟則【則直合】在巘復降在原何以舟【兼招韻一分】之維【維於合】玉【音褥】及瑤鞞琫容刀篤公劉逝彼百【百比合】泉瞻彼溥原乃陟南【嫩平聲】岡乃覯【音固】於京【音姜】京師之野【序樹合】於時處處於時廬旅【旅魯合】於時言言於時語【音汝】語篤公劉於京斯依蹌蹌濟濟俾筵俾幾旣登乃依乃造其曹執豕於牢酌之用匏食之飲之君子宗【兼尊韻一分】之篤公劉旣溥旣長旣景乃岡相其陰陽觀其流泉其軍三單度其隰原徹【徹次合】田【庭因切】爲【爲於合下同】糧度其夕陽豳居允荒篤公劉於豳斯館涉【涉四合】渭【渭玉合】爲亂取【取楚合下同】厲取鍛止基乃理爰眾爰有【音以】夾其皇澗遡其過澗止旅【旅魯合】乃密芮鞫之卽

篤公劉

泂酌彼行【音杭下同】潦挹彼注玆可以餴饎豈【愷豈合下同】弟君子民之父母【母米合】泂酌彼行潦挹彼注玆可以濯罍【罍攄合】豈弟君子民之攸歸【孤衣切】泂酌彼行潦挹彼注玆可以濯漑【音蓋轉蓋旣合】豈弟君子民之攸塈【旣外切轉音細】

泂酌

生民之什十篇六十一章四百三十三句【證七篇三十八章二百六十五句】

毛詩古樂音卷四

