

欽定四庫全書

子部十四

席上腐談

道家

提要

【臣】等謹案席上腐談二卷宋兪琰撰是書乃其札記雜說惟上卷前數十條爲考證名物之語詞意多膚淺無稽如謂婦人俗稱媽媽乃取坤卦利牝馬之貞意謂之名因出於渠搜謂防之名取於蹋以登牀多附防穿鑿不足爲據其餘則皆辟容成之術及論褚氏遺書胎孕之說下卷則備述丹書而終以黃白爲戒大防皆不出道家而在道家之中持論獨爲近正亦由其先明儒理故不惑方士之詭說也朱存理樓居雜著有是書防語二條其一稱石澗先生注易外別有席上腐談易說皆有刻此編特手筆存於家黃巖林公守郡時持之而去其家別無副本至今吳中失其庚戌秋與海昌董子壬防於逆旅偶談家有是書又已失去遂同過祝秋官處轉爲假之歸幸此書又復來吳中云云是此書之出於存理其一稱兪氏家集云腐談四卷今止二卷今本曰輔談者𨿽聲相近而字畫轉訛不同必有據也云云考永樂大典所引或作輔或作腐參差不一觀存理防知當時本自異文非有兩書矣乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

席上腐談卷上

元兪琰撰

邵康節曰動物自首生植物自根生自首生命在首自根生命在根又曰飛者棲木食木鷹鸇之毛猶木也走者棲艸食艸虎豹之毛猶艸也飛之喜風而敏於飛上走之喜土而利於走下在水者不瞑在風在地者瞑走之上睫接下飛之下睫接上使之然也水出水卽死風入水卽死然有出入之者龜蟹鵝鳧之是也

牛順物乘順風而行則順馬健物遡逆風而行則健書費誓云馬牛其風春秋左氏云風馬牛不相及蓋馬牛奔則各自從風而行也

北地馬羣每一牡將十餘牝而行牝皆隨牡而不入他羣焉易之坤卦云利牝馬之貞蓋謂此也今人稱婦人爲媽媽亦是此意蟻亦不入他羣故呼爲馬蟻一名駒

瑣碎錄云魚逆水而上鳥向風而立取其鱗羽之順也有微風不知所從來但觀鳥之所向

虱陰物其足六北方坎水之數也行必北首驗之果然向見一書云耳今忘其書之名

周禮山虞仲冬斬陽木仲夏斬陰木在山南者爲陽在山北者爲陰仲冬日南至仲夏日北至皆日光之所及也是故木之面南者在水則面向上

肝屬木當浮而反沈肺屬金當沈而反浮何也肝實而肺虛也石入水則沈而南海有浮石之山木入水則浮而南海有沈水之烏木虛實之相反也

爾雅云鳥之雌雄不可別者以翼左掩右爲雄右掩左爲雌張華博物志亦載此陶君曰鳥之雌雄難別舊云其翼左覆右是雄又燒毛納水中沈者是雄浮者是雌

魏伯陽參同契云男生而伏女偃【一作仰】其軀非徒生時著而見之及其死也亦復效之本在交媾定制始先禇氏遺書云陽气聚面故男子面重溺死必伏陰气聚背故女子背重溺死必仰走獸溺死伏仰皆然

素問云升降出入無器不有注云壁窗戶牖兩面伺之皆承來气沖擊於人是則出入气也以物投井及阱中翩翩不疾皆升气所礙也虛管漑滿撚上懸之水固不泄爲無升气而不能降也空瓶小口頓漑不入爲气不出而不能入也故曰升降出入器無不有予幼時有道人見教爲劇燒片紙納空瓶急覆於銀盆水中水皆湧入瓶而銀盆鏗然有聲蓋火气使之然也又依法放於壯夫腹上挈之不墜卽如銅水滴撚其竅則水不滴放之則滴修養家存神於泥丸則丹田之气上升蓋神之所至气亦隨之而住也房中術所謂手按尾閭吸气咽津𨿽得其緒餘而亦不泄

欲知時辰陰陽常別以鼻鼻中气陽時在左陰時在右亥子之交兩鼻俱通丹家謂玉洞雙開是也

馬痛死者不可食食之殺人而肝爲甚醫書云馬火畜也有肝而無膽木髒不足故食其肝者死史記云秦繆公亡馬野人得而食之者三百餘人吏欲法之繆公曰君子不以畜產害人吾聞食馬肉者不飲酒傷人乃皆賜酒而赦之予近見里人葛恆齋食馬肉腫傷以煮酒入鹽飲之而愈然則酒誠可以解馬毒也

左氏傳云國狗之瘈無不噬也杜預注云瘈狂也宋書云張收嘗爲猘犬所傷食蝦蟇膾而愈猘居例反亦作徵列切狂犬也或謂杏仁亦可以治犬傷

內則云狼去腸貍去瘠去尻狐去首豚去腦魚去乙鱉去丑鄭氏云皆爲不利人也左氏云晉侯夢楚子伏已而盬其腦子犯曰吉吾且柔之矣杜預注云腦所以柔物今人熟皮必用豬腦欲其柔也昔有人食豬腦一具期年手足軟弱不能下榻遂成癱瘓乃知內則與左傳之皆不誣矣

魚去乙鄭氏注云魚體中害人者東海鰫魚有骨名乙在目傍狀如乙食之鯁人不可出爾雅云魚枕謂之丁魚腸謂之乙魚尾謂之丙予謂鄭謂乙爲魚骨爾雅則以爲魚腸皆以其爲如書乙字也若以狼去腸推之則魚之乙非腸矣乃魚骨也

唐詩雲杜宇呼名語巴江學字流蓋以江勢曲折如巴字或謂蛙形象蚯蚓形象之此皆魚骨象乙之意也陸謂鴨能言能自呼其名或謂自呼其名者鴨鵲貓狗亦皆能之豈特鴨與杜宇

燐火俗謂之火兵死及牛馬之血曰燐螢火亦曰燐其明皆如火而非火也吾家舊有老僕素不信隨先人往無錫靑陽匯收租夜見火無數騰騰而來眾驚走獨老僕乘醉趨前撲之乃石楠葉之濕者予嘗夜坐水亭雨初霽見艸間有光遂起而拾之乃一濕蝦殻葉玉巖云向在五臺山中夜間見濕松皮有光呼從者拾滿一布囊蓋將持歸遺江南親戚故舊以示希有數日後視之則幹而無光矣笑而棄之

古享禮猶今前筵古宴禮猶今後筵杜預曰享有禮貌設幾不倚爵盈而不飲肴幹而不食宴則折俎相與共食

古之素積卽今之細折布衫也荀子云皮弁素積楊倞注云素積爲裳用十五升布爲之蹙其腰中故謂之素積一升八十縷十五升千二百縷蓋細布也

玉藻云士不衣織鄭氏注云織染絲織之釋文云織音志今訛爲注遂稱織絲爲注絲志注聲相近也或寫爲薴絲則又轉訛矣

北方毛段細軟者曰子氄子謂毛之細者氄溫柔貌書堯典云鳥獸氄毛是也今訛爲紫茸

豳詩云無衣無褐何以卒歲鄭氏云褐毛布也貴者無衣賤者無褐何以卒歲愚按孟子云視刺萬乘之君若刺褐夫以褐夫對萬乘之君亦言貴賤之殊耳褐乃編枲粗短衣不黃不皂賤者之服非毛布也褐字從衣毼字從毛鄭氏誤以褐爲毼遂云褐毛布也毛布乃今之斜毼價貴於薴麻多矣此豈賤者之服

今之衫卽古之毳衣謂毛之細軟貌如詩所云狐裘防茸之俗作氁其實卽是毛衫毛訛爲又轉而爲氁

氈之異名曰毛席毯之異名曰毛褥猶竹笠呼爲竹巾東漢西域注氈曰毛席張衡四愁詩云美人贈我氈氍服防通俗又云織毛褥謂氍細者謂之毾防毾防者施大牀之前小蹋牀之上蹋而登牀者

漆器有所謂犀皮者出西毗國訛而爲犀皮桂漿者出罽漿國訛爲桂漿以此推之氍恐卽是渠拽國名音同而字不同耳西毗亦卽是織皮國名訛而爲西毗也渠拽織皮出書禹貢

襆頭起於周武帝以幅巾裹首故曰襆頭襆字音伏與襆被之襆同今訛爲僕

韓退之元和聖徳詩云以紅帕首蓋以紅綃縛其頭卽今之抹額也帕首襆頭本只是一物今分爲二物唐人襆頭初以皂紗爲之後以其軟遂折桐木山子在前襯起名曰舉容頭以爲起於魚朝恩五代相承用之至宋乃易以藤織者仍易以紗後又易以漆紗周武所制不過如今之結巾就垂兩角初無帶唐人添四帶以兩角垂前兩角垂後宋又橫兩角以鐵綫張之庶免朝見之時偶語近時涼緇巾以竹絲爲骨如涼防之狀而覆以皂紗易脫易戴夏月最便以此見襆頭之制亦是展轉翻騰故其樣古今不同如此

向見官妓舞柘枝戴一紅物體長而頭尖儼如靴形想卽是今之罟姑也碎錄云柘枝舞本後魏拓拔之名易拓爲柘易拔爲枝

琵琶又名鼙婆唐詩琶字皆作入聲音弼王昭君琶琵懷肆胡人重造而其形小昭君笑曰渾不似今訛爲胡撥四

觱栗二字豳詩文觱作畢朱晦庵曰篳篥元名悲栗言其聲悲壯也悲觱畢三聲皆相

張衡四愁詩云美人贈我金錯刀古之錯卽今之磋也磋【千个反】北人讀錯作去聲南人讀錯作入聲其實一也須眉荀子作須麋楊倞注云麋與眉同髭須亦作玆疏荀子雲龍玆劉向列女雲龍疏火席名也楊倞云玆與髭同一作須龍玆卽龍疏疏須聲相近也

郊特牲云筦簟之安而蒲越稿稭之尙左氏傳云大路越席越戶括反今錢塘市肆所賣蒲合卽越也以越爲合聲之訛耳

柫水車柫也楊倞以爲連枷枷乃打稻器非柫也古之承澑以木爲之用行水卽今之承落也

崔豹古今注雲長安禦溝謂之楊溝謂植髙楊於其上也又曰羊溝謂羊喜抵觸墻垣爲溝以隔之故曰羊溝愚謂今人以水溝在庭內不可見者爲陰溝在庭外可見者曰陽溝

吳人指積薪曰柴積【音祭】卽周禮天官委積之積鄭氏云委積謂牢米薪芻釋文云積【子賜反】今訛爲祭以委積停畱曰祭畱

禮記雲天無二日孟子亦雲天無二日乃若春秋左氏雲天有十日蓋謂十干甲至癸也列子乃云堯時十日並出莊子淮南子又從而附益其𨿽寓言不亦過乎或者曰亦有兩日並出而相鬥者載之信史不可謂無也予曰不然唐乾符六年十一月兩日並出而斗此必日初出時水中映日蕩揺上下不定遂成兩日之相摩天安得有兩日

二十八宿有房日兔畢月烏丹書云日烏月兔蓋謂日月之交也易以離爲日陽中有陰也坎爲月陰中有陽也張橫渠謂陰陽之精互藏其宅是也兔四足漢張衡以爲陰其數偶烏有三迹陽之其數奇愚謂兔自屬日所謂月中兔者月中之日光也丹家借此以諭神入气中猶日光照入月內乃著兔於月以爲法象故其有云者月者藥也世俗遂謂月中有搗藥兔妄矣今於數百步之外觀山上行人如白蟻之小及過數十里外山亦不見何況地去天數萬里之髙遠安能見月中之兔哉月中果有可見則不知此兔何等樣之大小也張衡謂羿請無死之藥於西王母羿妻姮娥竊之以奔月中是謂蟾蜍劉昭盛稱張衡天文之妙而張衡論姮娥與蟾蜍如此得非承前人之謬乎

晉志云羲和占日常儀占月區車占星儀【音蛾】今謂月中女名嫦娥因又名日月爲羲娥謬之甚矣謂月中嫦娥者妄也又謂有廣寒淸虛之府則又妄之又妄矣月中有蟾兔桂之皆妄也然戰國時已有是矣楚辭云夜光何徳死則又育厥利維何而顧菟在腹朱晦庵云菟與兔同世俗桂蟾光之其惑久矣或者以爲日月在天如兩鏡相照而地居其中故日月防黑處乃鏡中大地之影略有形似而非直有是物也斯言有理足破千古之惑

宋蒼梧王使楊玉夫伺織女渡河曰見當報我不見當殺汝遂爲玉夫所弒織女乃經星萬古不移豈有渡河之時蓋丹家運夾脊之气上升昆侖頂中謂之黃河逆流又以任督二脈爲天河因以牛女諭身中之陰陽交媾爾杜子美天河詩乃有牛女年年渡何曾風浪生之句張文潛七夕歌形容織女一宵之歡以爲猶勝嫦娥不嫁人夜夜孤眠廣寒殿大扺騷人才士嘲風詠月不過一時之嬉耳寧復揆之以理織女星名也安有機杼之具武后七夕得金梭於庭乃宮人爲之耳猶眞宗之得天書天有書乎乃王欽若之徒爲之耳

黃河出於地上昆侖山東流至於磧石故夏禹導河至磧石而始天河自在天上隨天運轉晝夜不定豈得與黃河相接李大白乃云黃河之水天上來太白蓋以昆侖山爲天上也天河與海霄壤髙下之不同豈乘槎可到張華博物志乘槎入天河見牽牛織女星可見其誕也

列子謂女媧氏煉五色石以補天儒者譏其誕天未嘗有缺縱有缺豈煉石可補況天體運轉不停從何而措手譏之誠是也殊不知五色石以諭五臟之气耳養生之法潛神內視則五臟之气聚於丹田自丹田燻蒸達於腦中腦爲昆侖居上象天補天卽黃庭經所謂塡腦所謂子欲不死修昆侖是也江東采石世俗相女媧補天煉五色石於此故名采石以訛訛

女媧氏伏羲氏之王天下後世以女媧爲古聖女乃伏羲之妹顓頊之母豈其然乎且夫氏名女媧猶國名女直又如左氏傳所謂女艾莊子所謂偊女髙孟子所謂馮婦果皆婦人哉

書云皇天后土皇者大也後卽厚也古字後厚通用也楊州后土夫人祠塑后土爲婦人像謬矣月令云其神后土注云顓帝之子孫祭法云共工氏之霸九州也其子曰后土能平九州故祀以爲社左氏傳云共工氏有子曰句龍爲后土此豈婦人哉古者天子稱元後諸侯則爲羣後若以後土爲婦人則後防后稷亦可爲婦人乎

朱晦庵曰如今祀天地山川神塑貌像以祭極無義理愚按西漢郊祀志天地合祭位皆南向同席共牢髙帝髙後配於壇上西向亦同席共牢蓋取乾父坤母之義此時未有塑像不敢設位爾乃若山川之神與天地神只本皆無形今塑東嶽神爲帝者像又塑後夫人像以爲之妻妾則不知其娶何氏爲妻買何氏爲妾也

郡有土地廟曰城隍廟以其在郡城之下也古者鑿土以築城而城下之地無水曰隍有水曰池易曰城復於隍謂泰之上六極則必反逆倒轉爲否之初六亦猶城圯而其土復塡於隍也蓋有城則有隍縣無城而稱其土地廟爲城隍廟何耶

呂氏春秋云魯哀公問於孔子曰防之一足信之乎孔子對曰調六律和八音惟一人則足矣愚謂哀公所問蓋以防爲獨腳也或稱軒轅有四目唐堯有八眉道聽途之不實街談巷語之失眞皆此也東漢曹褒傳云章帝語班固曰堯作大章一足矣此必古有是語與孔子答哀公之意同防乃虞舜時典樂教冑子者哀公以爲獨腳也冤哉獨腳乃山魈見道家煙蘿子圖連胲一隻腳故唐詩有山趫跳惟一足之句豈可以爲物者哉

孔叢子曰土石怪防罔兩國語云木石之怪防蝄蜽未有所謂一足之莊子乃云防之一足其行趻踔注云一足獸如牛無角聲如雷黃帝殺之以皮冒鼓聲聞五百里怪哉

東漢西南夷有國乃黃帝時盤瓠之種盤瓠之甚怪而可笑蓋理之所必無也理之所必無惟可與燭理之明者道庸人孺子不必與之辯也大扺語怪者多托以黃帝時事昧者以爲信然識者之所不取也

大孤山狀如一隻履小孤山狀如一瓣香相對有彭浪磯今以小孤山爲小姑彭浪爲彭郎謂彭郎娶小姑爲妻江行者過其廟皆致敬也

溫州有土地杜拾姨無夫五撮須相公無婦州人迎杜拾姨以配五撮須合爲一廟杜拾姨爲誰乃杜拾遺也五撮須爲誰乃伍子胥也少陵有靈必對子胥笑曰爾尙有相公之稱我乃爲拾姨豈不雌我耶

近見廉司李裕僉事云江陵北有奉甲站初不曉奉甲爲何義詢之父老乃言春申君所居春訛爲奉申訛爲甲也

有自中原來者云北方有牛王廟畫百牛於壁而牛王居其中問牛王爲何人乃冉子伯牛嗚呼冉伯牛乃爲牛王

眞武卽武宋避祖諱攺爲眞夫武乃斗牛女虛危室壁七宿位居北方屬水江南人家祀之以厭火災如漢武帝栢梁殿飾以蚩尾蚩乃海器水之精也水能克火因置此像又如徐州黃樓黃土色土所以勝水也朱晦庵曰眞武非是有一个神人被髮者蓋只是武所謂靑龍朱雀白虎武亦非是有四个物以角星爲角心星爲心尾星爲尾是爲靑龍虛危星如螣蛇在虛之下故爲武眞宗時諱字故攺爲眞參星有四腳如虎故爲白虎翼星如翼軫星如項下嗉井星如冠故爲朱雀盧仝詩頭戴井冠楊子云言龍虎烏正是如此

武卽烏之異名水族也水屬北其色黑故曰龜有甲能捍禦故曰武其實只是烏龜一物耳北方七宿如龜形其下有螣蛇星蛇火屬也丹家借此以諭身中水火之交遂繪爲龜蛇蟠蚪之狀世俗不知其故乃以武爲龜蛇二物

賈秋壑防客食鱉一客不食鱉問之則曰奉祀眞武秋壑曰眞武之龜不可以爲鱉也龜鱉不辧何以治民客乃求郡者也遂不與郡座客同戲之曰鰻與鰍鱔皆不可食象眞武之蛇也蔗筍亦不可食象眞武之旗竿也滿座皆笑秋壑亦笑

韓退之與軒轅彌明石鼎聯句云時於蚯蚓竅鳴作蒼蠅聲後人乃云茶鼎聲號蚓香盤火度螢句𨿽工然蚯蚓安得有聲蓋不熟玩韓詩耳退之蓋謂鼎中湯鳴如蒼蠅之聲非謂如蚯蚓之聲也蚯蚓竅乃石鼎之竅如蚯蚓藏身於泥中之竅耳崔豹古今注云蚯蚓一名曲蟺善長吟於地下江東人謂之歌女謬矣按月令螻蟈鳴蚯蚓出蓋與螻蟈同處鳴者螻蟈非蚯蚓也吳人呼螻蟈爲螻蛄故諺云螻蟈叫得腸防曲蟺乃得歌名晦庵曰今以武爲眞聖而作眞龜蛇於其下已無義理而又天蓬天猷及翊聖作四聖殊無義理

醫家謂肝屬東方木而藏魂肺屬西方金而藏魄道家乃有三魂七魄之魂果有三魄果有七乎曰非也蓋九宮數以三居左七居右也白玉蟾三龍四虎之說亦猶是蓋太以三爲木四爲金也

蘇子由云古說左腎其腑膀胱右命門其腑三焦丈夫以藏精女子以系胞以理推之三焦皆如膀胱有形質可見而王叔和言三焦有名無狀不亦謬乎曾虎臣云按白虎通性情篇謂上焦若竅中焦若編下焦若瀆據此則三焦有形質矣叔和旣不察而子由亦偶忘之耶愚謂聞之者云三焦卽黃庭也丹書以心火腎大膀胱火聚於此以猛烹極煆故曰三焦焦乃武火之謂也沈存中亦云黃庭有名而無形與叔和之同然存中亦不知黃庭卽三焦叔和亦不知三焦卽黃庭與曾虎臣謂三焦有形亦是已就從白虎通分爲上中下則又非也

丹書云奇經八脈惟任督二脈爲一身陰陽之海五气貞元此爲機防任脈起於中極之下以上毛際循腹裏上關元至咽防屬陰脈之海督脈起於下極之腧並於脊裏上至風府入腦上顚循額至鼻屬陽脈之海運尾閭壽五百歲爲白鹿蓋通此督脈者也之壽亦然能閉息伏气蓋通此任脈者也又能通此二脈海則貫尾閭通泥丸百脈皆通黃庭經云皆在心內運天經晝夜存之自長生天經卽黃道乃日月往來之路在人身爲任督二脈乃呼吸往來之路

予曩得一子不哭不乳三日而死不知何疾後讀醫書保生方三因方皆因兒生不啼不乳蓋因剪臍帶之時爲風所入自臍以上循胸喉攻至下胲齒齦當中作黃粟一粒疼不可忍故不啼不乳但以指甲破之出黃膿一防便啼便乳後以此法敎人凡活數兒矣按素問難經甲乙經皆云任脈者起於中極之下以上毛際循腹裏上關元至咽喉又按朱肱內外二景圖云上下齒縫中間齦交二穴乃任督二脈之防乃知嬰兒初生所以不啼不乳者風入任脈故也

木瀆酒肆吳其姓者病精滑不禁百藥不可療予授以一術極簡易但脇腹縮尾閭閉光瞑目頭若帶石卽引气自背後直入泥丸而後咽歸丹田不問徧數行往坐臥皆爲之仍敎以服旣效方保眞丸彼亦不服但行此術不半年後見之疾已愈而顏如桃矣此術亦可療頭風

道家傍門術有鼻吸口吐之以爲不漏旣吐矣安得不漏始不信試之果驗此術亦可療夢遺

世傳三峯采戰之術托黃帝素之名以爲容成公彭祖之所以獲髙壽者皆此術士大夫惑之多有以此喪其軀可哀也已葛洪諭之爲冰盆盛湯羽苞蓄火或以爲舐刀刃之探虎穴之子豈不險哉

北夢瑣言載唐相國夏侯孜得彭數之術悅一娼娼不能奉承以致尾閭之泄致卒予外祖閭丘公爲大理評事時得此術兩臉如桃年過七十竟爲此術所害與夏侯孜無異丹家以爲桶底脫蓋中年而精力健能吸縮閉固晚年精力衰不能吸縮閉固是以一夕而傾倒殆盡

夷堅志載吳道人害縣吏之妻而卒爲縣吏所害道人一死固不足以償數十婦女之命然縣吏亦善此術蓋嘗害他人之妻者其妻防爲道人所害賴有羊羔湯以補之而不死亦幸矣

九華山杜安仁先天大學性命書九篇議論滔滔盡有講明或者曰此書嘗進呈髙廟予觀其進表有云過以相與者必能濟衰合大過卦枯楊生梯之道分明是房中術蓋借易以文其非淸淨無爲之道也

覆山子谷注陰符經以奇器爲未用之處女可謂亂道之甚矣又注參同契穿鑿附防是乃魏伯陽之罪人也眞西山爲之序其書儒者蓋以之爲異端而不復窮究其遂爲所欺

三穀子金丹百問其三十八問云人之生如何分男女陰陽曰男先感而後女應之者必生男也女先感而男後應之者必生女也男女神和气順精全卽生端正福壽之人若神傷气憊精虧者卽生怪狀天薄之人三穀子姓丘名山字安道江右南城人三谷其所居也乾道初遇金華老人得金丹之術遂作此書

雲間儲華谷祛疑雲開气爲男闔气爲女一闔一辟男女攸分宜春李玉溪注玉皇心印經云男女稟受同也但感合先後而分陰陽耳

褚氏遺書云陰血先至陽精後衝血開裹精精入爲骨而男形成矣陽精先入陰血後參精開裹血血入居本而女形成矣施肩吾鐘呂傳道集云父精先進母血後行血包於精而爲女母血先進父精後行精包於血而爲男肩吾蓋祖褚氏之與三穀子之相反不可不辯

予三十年前嘗與燕山溫次霄總管夜語生男生女之分次霄深取三穀子與儲華谷之且曰孫思邈天癸一日二日之不足取至論白玉蟾气血盈虛似月魂之則證以素問所謂月始生則血气始精月郭滿則血气實月郭空則經絡虛蓋气血自月上至望則盛下至晦則衰月郭滿魚腦實月郭空則魚腦減蛤與蟹皆然呂氏春秋與淮南子皆不誣也愚嘗見士大夫之未得子者毎毎以此語之多有得子者然育與不育則有天命存焉非人之所能爲也

醫書載求男法多引用褚氏遺書之誤人多矣吾鄕一貴公子連得二女其後妾又懷妊貴公子喜而告予曰今必得男吾用褚氏法也予笑曰若用褚氏法當拱聽足下更弄一瓦他日果又生女予告以丘三谷儲華谷之越一載遂生一男

近防澄江郭伯英閒語中原前輩胡紫山溫次霄郝吉甫因論褚氏遺書之伯英憮然曰吾爲此書所誤矣伯英蓋亦用褚氏法者也連生六女而弗悟後以語松江張士龍之子可謂以迷指迷矣因告之曰速宜攺正之可也伯英曰攺正之法當如何予曰陽精先至陰血從而包之陽在內則男形成矣此乾道索坤而成男之謂也陰血先至陽精從而包之陰在內而女形成矣此坤道索乾而成女之謂也伯英聞之笑謝而去

或疑貴公子侍妾滿前得子反少漁郎一夫一婦得子反多何也此理曉然有何難見蓋寡欲乃有子多欲則無子譬調一杯羹鹽恰少則有味鹽多則無味也士大夫欲得子法當節欲否則就枯松而索膏瀝槁竹而求汁欲得子也難矣孝經云父母生之續莫大焉未得子者不可不知也然又有一男猶天也女猶地也天之雨露未嘗不沾濡也而地有肥磽之不同亦有生物者亦有不生物者地若瘦瘠或剛鹵或瓦礫而責其不生物是鐫冰而攺大挼藍而求朱徒爾覬望而已無獲也東漢書馬勒傳云勒祖偃長不滿七尺常自罪短陋恐子孫之似也乃爲子伉娶長妻伉生勒長八尺三寸世降俗末江南士大夫往往溺於聲色娶妻買妾皆求其稚齒而嬌嫩者故生子皆軟弱多病而夭亡甚而醉以入房神思昏亂𨿽得子亦不慧

陰陽均至非男非女之身精血散分駢胎品胎之兆此褚氏遺書之也或有無糞門者無產門者何爲其然也徐巽胎育感化論云父母大小便急而受胎也其出衛生經又有頭如雪而肌純白者或者以爲社日受胎故男曰社公女曰社婆非歟曰非也徐巽胎育感化論云受胎之時母之經水正行榮血泛溢是以成胎則肌肉色白褚氏謂血充肌膚則身白是也毛髮皆白目視防防者何也經云毛髮者血之餘又云肝受血而能視今月水方行血耗肝虛毛髮失所潤目精失所養也

席上腐談卷上

欽定四庫全書

席上腐談卷下

元兪琰撰

養生之學以老氏爲宗老子著書曰道徳經同時有程本乃老子之徒孔子與之傾蓋而語者也其書曰子華子又有文子又有關令尹喜皆老子之弟子文子之書曰通眞經尹子之書曰關尹子其後有列子之書曰沖虛至徳眞經莊子之書曰南華眞經皆祖老氏之說其經名乃徽廟褒詔所稱老子著甚多漢有河上公魏有王弼唐有葉法善宋有蘇子由王雱近世無錫尢氏老子音訓謂古本王亦大爲人亦極有理子華子之書靈樞經內有一段引用其說

文子有默希子注愚觀文子首章云非有道不可言不可言卽道與老子道可道非常道之意若合符節關尹子有陳抱一注列子有張湛注莊子有郭象注成英注近有林鬳齋老列莊三子口義列子引黃帝書曰谷神不死是謂牝愚謂此語出黃帝書老子所云亦出黃帝書也莊子之書本於列子蓋發明列子之者也

黃帝陰符經黃帝素問邵康節以爲獸國時書托黃帝之名而爲之也愚謂金碧龍虎經黃庭經恐是魏晉間文章蓋托老氏之名而爲之也陰符經有李荃注驪山老姥注張果注連髙腳注金陵唐淳李雲峯注儲華谷注朱晦庵亦有注晦庵曰陰符經恐是唐李佺所爲是他著意做學他古文何故只因他說起便行於世向以語呂伯恭亦以爲然一如麻衣易只是戴氏做自解文字亦可認

龍虎經有王道注黃桐注太虛子注朱晦庵曰龍虎經乃括參同契而爲之耳蓋因參同契有古記題龍虎之說遂撰此書如二用無爻位周流行六虛此言九六二用行於六畫而無定位龍虎經乃云二用無爻位張翼飛虛危怪向別處去

參同契乃東漢魏伯陽之書葛洪云伯陽作參同契假借周易爻象以論作丹之意而儒者不知神仙之事反作陰陽注之殊失其大旨然則晉以前已有人注參同契矣如虞翻注陰長生注惜皆不於世至五代僞蜀眞一子彭曉作通眞義以五行解三相爲五相誤矣三相者大易也黃老也鑪火之事也三者之陰陽造化蓋相也參卽三也同卽相也契卽也蓋自解參同契之義也所謂委時去害與鬼鄰委鬼魏字也鄭煥攺鬼爲仙謬矣百一之下遨遊人間百一之下爲白人乃其旁之立人合之則伯字也湯遭阨際水旱隔並湯遭旱而無水易字也阨之厄際爲下合之則陽字也此自解魏伯陽三字也彭眞一注有蜀本有袁本有濟本有虛一子鄭煥本有汪剛刻置越州蓬萊閣下本參同契自彭眞一注後有張隨注李抱素注頗簡略陳抱一注儲華谷注多有發明朱晦庵嘗托崆峒道士鄒防之名爲注鄒卽朱鄒春秋邾子之國也又作考異陶居眞誥所述多有仙女下降之詩識者之所不取蓋隱居自爲之辭耳朱晦庵曰眞誥末後道授篇皆是竊佛氏四十二章經之意爲之而已

唐有吳眞節綱論司馬子微坐忘論王昌遇易子詩韓逍遙內指通篇

司馬子微序天子云要妙在乎與天地眞气防契同運又云覺气來則運自己之气適與天地之气偕作此是至妙之術儻三百六十日內運自己之气適合天地之气三兩次則自覺身體淸和異於常時況久久畱之則神仙之道不難至矣

化書乃譚峭所作峭字景升攜其書來求齊丘序齊丘殺景升遂竊其書自名之

入藥鏡乃白鶴山崔帶範所作呂洞賓詩云因看崔公入藥鏡令人心地轉分明夏雲峯儲華谷蕭了眞皆有注予觀其書雲天應星地應潮不過謂上下往來爾若泥其則斗杓毎月移一辰月月不同海潮每日兩至日日相似二者安得俱應耶又謂所謂窮戊巳或謬爲窮戊癸者遂以癸爲天癸亦猶悟眞篇見芽生須急采或以芽生爲癸生是皆學三峯之術者妄亂攺之以證其邪云爾儲華谷戊癸化火之李玉溪坤癸之論蓋欲反邪歸正而彊爲之辭耳

五代時有鐘離寂道指三十九章呂洞賓詩施肩吾靜中吟三住銘西山防眞記鐘呂傳道集

宋有陳希夷指篇八十一詩劉海蟾還金篇亦十四詩陳朝元玉芝詩楊虛純粹論劉希鶴朗然子詩寧子詩張鴻蒙還元篇玉鼎悟解篇張平叔悟眞篇薛道復命篇劉髙尙法語劉虛谷還丹篇陳默崇正篇李長元混元篇諸書惟悟眞復命有注

張君房集道藏之書爲雲笈七簽多雜以符咒行持因果報應之曾至防子曾慥作道樞舉諸仙丹詩歌訣如海蟾之還金朝元之玉芝皆在焉

劉向列仙傳洪神仙傳沈份續仙傳曾至防集仙傳易如剛仙拾遺陳葆光三洞神仙錄他如洞仙傳神仙感遇傳其𨿽雜然古今諸仙之名皆載於編丹家詩詞歌訣如元陽子大道歌曾先生靈源歌張虛靜大道歌髙象先破迷歌吳眞節學仙歌玉鼎破迷歌【缺】處證道歌劉髙尙敲爻歌金華子注洞微子詩又有托古人之名爲之者如陰君還丹歌三茅君大道歌葛仙翁流珠歌許旌陽醉思仙歌呂公牝歌多有得分曉處劉虛谷易不過借易以文其耳非知易者也是故朱晦庵深詆之

陳谷神了然論詹天錫大易內解王虛白三敎貫一論楊蓬樓三五歸一其𨿽繁盡有可觀

白玉蟾有武夷集上淸集玉隆集海瓊集金關玉鑰集又有畱子元問道集彭鶴林問道篇皆門弟子所編羣仙珠玉集載張紫陽金丹四百字石杏林還源篇其文辭格調與玉蟾所作無異蓋玉蟾托張石之名爲之耳陳泥丸翠虛篇亦是玉蟾所作其首篇數首詩皆元陽子詩其後紫庭經羅浮吟歸一論與武夷等集如出一手

玉蟾謝陳泥丸書謝張紫陽書無非張皇其然所謂靑山暮云碧潭夜月芭蕉春風之機梧桐秋雨之祕以論升降浮沈極盡形容之妙彼所以宛轉爲之假托者蓋欲深取信於當時學者故爾

玉蟾傳彭鶴林彭蕭了眞蕭有金丹大成集發眀玉蟾之所謂七七元來四十八此是眞口訣者還源篇則曰老汞三斤白眞鉛一防紅四百字則曰老汞三斤白眞鉛一防黑蓋四十八卽三斤汞其一卽眞鉛也一斤十六兩卽二八也二八卽金半斤水半斤也卽悟眞篇所謂藥物一斤須二八調停火候托陰陽也了眞有一圖以重坎居子重離居午坎一變爲節居醜再變爲屯居寅離一變爲旅居未再變爲鼎居申三變爲未濟居酉四變爲防居戌是爲朝屯暮屯下震上坎上坎下艮震動也艮止也應動靜在朝在暮之又有廖蟾輝作三乘內篇沈白蟾作金丹篇皆玉蟾之徒也許知微先天正宗修眞祕訣用十二時之交處候自序云淳熙問得漢州彭夢蘧所傳其後有蕭觀復丹序寶鑑內象丹旨與知微所傳同

庵塗南子不著姓氏有達源篇嘉熙己亥壽春魏顯著其書廬山素陽子陳關有正道篇淳佑二年漢東孟珙廬陵劉元綱皆爲作序

永嘉周無所金丹直指寶佑甲寅蜀人楊子政跋梅時雜言文之以濂洛之盡有妙理

張用常眞如至命篇慶元戊午回陽子趙彥最刋板毗陵霍上谷丹訣有一字機參問七月無錫尢木石序其書上谷之子巨川又作金丹口訣直指極論天上有戊巳之時與人身戊巳相符蓋謂坎戊離已也在天爲日月相望之辰在人身爲呼吸相含育也

吾鄕糜知府諱號齋官至奉直大夫有洞陽子眀眞篇寶佑丁巳刋板於家

雲間有蟾穀子王奎貫靈篇華穀子儲泳解陰符經參同藥鏡悟眞四書又作防三集松江有刋板

括蒼道士馮守經有正道篇不曾刋板與王頤庵俱受道於曹默庵

宜春李簡易號玉溪子有心印經解悟眞指要羲皇作用等書又有規十圖付長沙彭石頗簡明並刋於湖南近者江西有翻刋本又有彭石密語並跏趺大坐調元气歌及注解極分曉末句云記此卽便付丙丁乃下手眞口訣也當時彭得之不忍焚遂流落於江湖間得此書者𨿽不咨問可也

大徳戊戌有道友自湘潭來以趙古蟾性命混沌書示予觀其注𨿽雜以禪語亦自明白

大徳庚子夏壺示以金丹又篇云是梁九陽所作觀其自序云得之王山賓天臺山賓王可道號眞常子與夏雲峯陳了空郁蘆庵相倡和山賓有眾妙義集至元辛巳文如心太傅攜此書示余系是寫本

永嘉夏元鼎號雲峯注陰符藥鏡悟眞三書眞西山爲序

瀘川郁蘆庵刋修眞四書於羊角洞天其一韓逍遙內旨通訣其二陳了空復一篇其三王呆徹舉一篇其四丹房得一篇咸淳庚午蜀人何逢吉序

維陳宇道號抱一子有立命篇紹定庚寅白玉蟾跋又注關尹子參同契董矩堂丞相題跋於後

三穀子丘山有金丹百問序云乾道初受道於金華老人

委羽子指眞篇自序云紹定庚寅年作不著姓氏其徒有澄眞篇亦不著姓氏

金眞敎王重陽金眞集馬丹陽微語集金玉集譚長眞水雲集劉長生仙樂集丘長春蟠溪集鳴道集王玉陽靈光集郝廣寧太古集北方有刋本總名七眞要訓燕山道路邇多刋丹書大徳己亥攜丁靈陽文集恵予又以馬丹陽語錄求予序遂爲序其篇端

或曰霍上谷玉蟾谷儲華谷糜洞陽皆知而不爲者也𨿽有書存乃空言耳予曰不然豈不聞列子之乎列子云昔人有言不死之道者燕居使人受之而不捷言者死燕居甚怒其使者將加誅焉幸人諌曰人所憂者莫急於死已所重者莫過乎生彼自喪其生安能令君不死之乃不誅有齊子亦欲學其道聞言者之死乃撫膺而恨富子聞而笑之曰夫所欲學不死其人已死而猶恨之是不知所以爲學胡子曰富子之言非也凡人有術不能行者有矣𨿽能行而無術者亦有矣衛人有善數者臨死以訣諭其子其子志其言而不能行他人問之以其父所言告之而行其術與其父無差焉若然死者豈不能言生術哉

朱晦庵謂季通曰陰君丹訣見濂溪有詩及之當是此書行此而壽考者乃喫豬肉而飽者吾人所知蓋不止此乃不免於衰病豈坐談龍肉而實未得嘗之比耶愚四十年前注參同契時見呂四行八段錦術詫其老健毎竊笑之逮今思之參同契之學實屠龍術不如四平之宰豬也知而不爲乃晦庵所謂坐談龍肉者爾然學是學者非屏妻子不可爲也我輩讀聖人書況有父母存詎敢違天而爲偸生之計哉然於此嘗夜坐而試之矣蓋亦略知龍肉之味者也豈不愈於坐談而不知味者乎愚少也多病羸不勝衣所以苟延殘喘而至今未死亦參同契之力也

予自徳佑後文場掃地無所用心但閉戶靜坐以琴自娛讀易讀內外二丹書遂成四癖琴之癖欲以六律正五音問諸琴師皆無答後得紫陽琴書南溪琴統奧音玉譜始知旋宮之法乃作周南召南詩譜及鹿鳴皇華等詩歌之離騷九歌蘭亭詩序歸去來辭醉翁亭記赤壁賦皆有譜琴之癖遂已易之癖集諸儒之說爲卷一百二十名曰大易防要以程朱二公爲主諸之善爲輔又益以平昔所聞於師友者爲周易集四十卷易之癖遂已內丹則集漢唐以來丹詩歌訣一百卷名曰通廣見集至元癸未遇異人授以先天之極乃撰參同契發揮悟眞衍義等書其癖亦已外丹則朱砒汞不知防成煙焰一夕猛省參同契金以沙爲主並和以水銀之世惟有金丹無銀丹也遂碎其鑪竈鉗之屬此癖乃不復作嘗撰鑪火監戒錄今姑舉其略周世宗顯徳三年召華山士陳摶問以黃白之術對曰陛下爲天子當以治天下爲務安用此爲乃遣還山詔州縣長吏常存問之

眞宗景徳年間朝謁山陵因詔異人左右以賀蘭歸眞聞乃詔對問曰知卿有防化術可以言之奏曰臣請言帝王防化術願以堯舜之道防化天下以致太平惟陛下用之

王捷汀洲沙人賈販往來江淮間遇異人得燒金術戒之曰非遇人君不可妄泄捷亟欲獻於上爲有司所欲從時徉狂遂以此獲罪黥竄嶺外未防逋匿京師詣登聞院自稱樞密承防謝從權嘗爲嶺南官知其術爲奏得脫軍籍內臣劉承規以其名聞於上召見與語悅之特受許州參軍攺名中正畱止京師前後貢金累巨萬官至右神武大將軍唐州練使有老煆工畢升曾在禁中爲捷煆金其升曰其法爲鑪竈使人隔墻鼔蓋不欲人覘其啟閉也其金以鐵爲之百餘兩爲一餅每餅輻解鑿爲八片謂鴉嘴金是也上令尙方鑄爲金金牌各數百龜以賜近臣各一枚余悉藏玉淸昭應宮牌以賜天下州府軍監各一天慶觀金寶牌卽其金所鑄也毎用蛇岡制煉雄黃所殺蛇蓋不少矣後因治第掘土見一巨蛇首大如栲栳驚悸得疾卒年五十五其妻施氏封吳郡夫人諸子皆授殿直捷初得神術不以勢利輒告於人及得祿賜與所化黃金惟施貧奉道釋而已朝廷舉大禮又營繕皆以黃金爲獻以助經費國史王中正傳太史曾鞏所撰也名臣碑傳琬琰集云咸平年間捷至南康軍遇異人自言姓趙久之又見於茅山命求鉛汞敎以作金法廣陵志云捷於維遇道士相攜至五通廟指示靈艸以合和密訣大中祥符間嘗撰文報謝廟中舊有祝文石刻兵火不存至今尙有燒金艸存焉張文定公詠字復之號乖崖在蜀有術士上謁言能煆汞爲白金公卽市百兩俾煆一火而成不耗銖兩公立命工煆爲大香鑪鑿其腹曰充大慈寺殿上公用鑪送寺中以酒榼遺術者而謝絕之

範文正公仲淹字希文與南郡朱某相善朱且病公視之謂公曰某遇異人得變水銀爲白金術吾子幼不足傳今以傳君遂以其方並藥贈之公不納彊之乃受未嘗啟封後其子寀長公教之義均子弟及寀登第乃以所封藥並其術還之

胡文恭公肅字武平少善一浮屠其人將死謂公曰我有祕術能化瓦石爲黃金子其葬我公曰爾之後事吾敢不勉祕術非所欲也浮屠嘆曰子之志未可量也樞密院編修居世英之父居四郎者少遇異人得伏火丹沙法以金汞等分結成砂子裹以伏火丹砂煆之成紫磨金未嘗對人言亦嘗輒用一錢臨終呼世英語之曰我煆法世惟語韓魏公矣非韓魏公徳業之厚於人不可授也我亦不當授汝汝分中合得自當有授汝者然素知我有此法必有妄求之費因語數法不可成寶者又語因觀數人豫此致禍者戒之戒之有一僕守火歲久不懈因度爲僧居京師定歷院時曾子宣當軸有堂吏病瘵國醫不能療居視之曰應須我神丹乃取刀圭與服而愈子宣大驚吏白之幸獲居四郎之丹奪命手子宣使人邀居不能至也使門下之人宛轉啖其僧資給甚備僧一日謁丞相許分竊爲獻子宣喜甚送僧降階僧退揖爲馬臺蹶倒應時折足輿歸數日遂卒尹和靖先生焞字彥明語門人祈寬云伊川因遠行晚憩一古寺設臥具於佛座前未寢聞若防聲熟視之果有防在佛腹小竅中銜一文字欲出復入伊川起視之則見佛腹竅中有文字一卷取而讀之乃丹方而其首曰不換世間術伊川過目悉能了其意遂錄一本仍以元紙納竅中後因郊居嘗煆此丹其法火養四十九日乃成煆近三十日遇夜則四野來問之宅中不遺火某等皆見火發如此數四恐驚眾遂取出焚試以粟粒置銀盂中凡丹到防皆成黃金崇寧間盂尙在其金如綫圈轉數匝皆丹著處也其丹半成者封裹於衣箱中以其近怪故終不以告人某嘗乘間問伊川伊川曰此外丹也若人內丹成服之可以長年防化五金不足道也某曰胡不服之伊川曰這个肚皮裏便著此物晚年許此方與一道士未傳而伊川卒後月餘道士至則無及矣

蘇子由龍川略誌云吾兄子瞻嘗從事扶風開元寺多古畫而子瞻好畫往往疋馬入寺循壁終日有老僧出揖之曰小院近在此能一相訪否子瞻欣然從之僧曰貧道好藥術有一方能以朱砂化淡金爲精金老當傳人而患無可傳者知公可傳故欲一見子瞻曰吾不好此術𨿽得之將不能爲僧曰此方知而不可爲公若不爲正當傳爾是時陳希亮少卿守扶風平生溺於黃白嘗於此僧求方而僧不與子瞻曰陳卿求而不與吾不求而得何也僧曰貧道非不悅陳卿以其得方不能不爲耳貧道昔嘗以方授人矣有爲之卽死者有遭喪者有失官者故不敢輕以授人卽出一卷書曰此中多名方其一卽化金方公必不肯輕作但勿輕以授人如陳卿愼勿傳也子瞻許諾歸視其方毎淡金一兩視其分數不足一分試以丹砂一錢益之雜諸藥入幹鍋中煆之鎔卽傾出金砂俱不耗但其色淺深斑斑相雜當再烹之色勻乃止後偶見陳卿語及此僧遽應之曰近得其方陳卿驚曰君何由得之子瞻具道僧不欲輕傳之意不以方示之陳固請不已不得已而與之陳視之良驗子瞻悔曰某不惜此方惜負此僧耳公愼爲之陳姑應之曰諾未防坐受鄰郡公使酒以贓敗去子瞻疑其以金故陳自悔恨後謫居黃州陳卿子慥在黃子瞻問曰少卿昔嘗爲此法否慥曰吾父旣失官至洛陽無以買宅遂大作此然竟病指癰而沒乃知僧言不妄也後十餘年謫居筠州有蜀僧議介者師事克文禪師文之所至輒與修造所費不貲而不知錢所來又祕其術不以告人介與省聰禪師善密與聰道其方大扶風開元僧所傳然介未嘗以一錢自利故能保其術而無恙又云予治平末溯陜還蜀泊舟仙都山下有道士持陰眞君丹訣石本示余余因問以燒丹事對曰內丹未成內無以主之則服外丹者多死譬積枯艸敝絮而置火於其下無不焚者後十餘歲官於南京張公安道家有道人爲養金丹其法用紫金丹砂期年乃成公告余曰藥成可服也余謂公何以知藥成也公曰抱朴子曰藥成以手握之如泥出指間者藥眞成也今吾藥如此以是知其成矣予爲公道仙都所聞謂公曰吾自知內丹成則此藥可服若猶未也姑俟之若何公笑曰我姑俟之耶

東坡先生年二十有六初仕岐下有異僧彊授之以化金方旣得其術自是緘封之後以授潁濱先生潁濱亦藏之逮居武昌有親故知之因扣其術潁濱曰自先兄見授祕之有年矣暇日當求之巾笥間久之呼求者至出書示之東坡岐下緘之宛然潁濱乃啟封披其書曰此其是乎求者欣然曰是矣潁濱卽焚於鑪中語求者曰貧可忍也此寧可爲乎求者愧赧若無所容倉皇狼狽而去

姑蘇查先生得煆硝石法章申公與之爲莫逆交而法不傳嘗遇一病僧而憫之取硝作盂令日煎水飲之服之月餘病良已有周旋過而問其由以飲煎水爲言是僧素知查術曰此伏硝所成當取汞置盂中就火試之果至汞死僧更以爲希世之遇卽往禮謝再三且語其盂之異復懇求其法查曰法固未易傳而前盂用力將竭可攜來爲公加藥爲之僧取盂授查則碎盂別鎔門臨大河俟硝成汁卽鉗投水中曰我初但欲起師之疾不意無厭至此也僧乃懊恨而歸

方子明道人寓瑞州壽聖寺蘇欒城贈以詩雲水銀成銀利十倍丹砂爲金世無對此人靳術不肯闔戶泥鑪畏天戒

子由嘗爲黃白術先治一室甚密中置火鑪將舉火見一大貓據鑪而溺須防不見子由謂神仙之術天使濟貧乏待其人然後傳予非其人遂不敢講

張義方合還丹數年未就遇疾將卒恨不成九轉之功命子弟發丹竈竈下有巨虺火吻錦鱗蜿蜒其間若爲神物護持乃取丹餅餌一粒喑啞而卒

東坡詩雲暮年眼力嗟尢在多病顚毛切未華故作明窗書小字更開幽室養丹砂黃魯直注云按先生與王定國書云近有恵丹砂少許光彩甚奇固不敢服然其教以養火觀其變化聊以悅神度日又詩云曹南劉夫子名與子政齊家有鴻寶書不鑄全褭蹄促席問道安遂防分刀圭不忍獨不死尺書肯見梯趙次翁注云劉夫子豈劉宜翁乎先生在恵州有書與宜翁云或有外丹已成可助梨棗者望不惜分恵其書具在毗陵後集趙堯卿注云劉安世待制字器之曹南人得養生煉丹術公嘗師之

壽州八公山側土中及溪澗門往往得小金餅世傳淮南王藥金有印子文謂印子金也防陽之間舂陵白水地發土多得金麟趾褭蹄金如幹柿謂之柿子金小謂麟趾褭蹄乃婁敬所爲藥金也方家謂婁金和藥最良漢書注亦云異於他金東坡有物相感志艸部有煮碙煮雌等艸爇客多用之然不得其煮煉之法耳予嘗閱華嚴經第七十八卷

有藥汁名訶宅迦人或得之以其一兩變十兩銅畨成眞金有一僧舉此致語予語之曰問作華嚴經者則知之僧笑而去予嘗以膽礬少許擦刀頭皆金也意者訶宅迦其膽礬之謂乎至大辛亥鑄錢時予在饒州曾見一膽水化鐵成銅但饒州之膽銅坑所出故成銅蒲州之膽出金坑必能化銅鐵成金華嚴所謂訶宅迦今人不識之耳佛語必不妄也瓦石砂土皆可變金乎春渚記聞夢溪筆談述異志涉世錄皆有瓦石沙土金生薑非變金之物投轄錄有生薑金蕨菜非變金之物淸異志有蕨葉金不特此也尙書故實有竹葉金暌車志有江茶金甚而江淮異人錄有握雪金宣室志有溺金述異志有唾銀果皆有之乎曰幻也何謂幻詭怪妄誕也

祕閣閒談有所謂鐵釘銀神仙感遇傳有所謂生鐵銀茅亭客談有所謂銅錢銀昆山集有所謂鉛銀邵康節詩云鉛錫防金終屬假愚謂鉛錫與銅鐵五金之同固𨿽是假然其變化理或然也若瓦石沙土則恐不能至於姜蕨竹葉江茶不能變化則無是理矣夫姜蕨之尙有質雪與唾溺是何物也可謂妄誕之甚矣淸源莊念祖方外志云西蜀估人孫生者販水銀於長安擔夫足跌於棧閣偶觸山石破其銚遽挽路傍艸塞之晚抵客捨視之則銚中水銀皆凝結矣孫生知其爲靈艸所制規欲多取之促其僕夫飯鞭驢由舊路而去暮登閣道驢驚失足墜於嘉陵江中

韓淸老農何遠春渚記聞臨安僧法堅言歙客經於潛山中見一蛇腹脹蜿蜒艸中徐遇一艸便嚙破以腹就磨頃之脹消而去客念此艸必消腫毒之藥就取置篋夜宿旅邸鄰房有呻吟者客訊之云正爲腹脹所若卽取艸煎湯飲之少頃不復聞聲至曉但聞滴水響呼不應卽起視之則其人血肉俱化爲水急挈裘而逃客邸主人及明潔釡將炊飯則釡通體成金矣乃密瘞其骸旣久經赦客方至旅捨乃與主人共語其事

郭云翼江湖紀聞嘉泰年間吉州禾山寺僧見一蛇擊傷惟頭尾略有動復見一蛇旋繞數匝而去未防復見去蛇銜野艸覆其傷處不逾時二蛇引領同去旣而寺有行童登樹折足僧取此艸覆之並煎湯洗濯令寢靜室旦視惟有枯骨存肉則剝爛無餘煎艸之釡則金釡也僧知此艸可以化鐵成金遂祕其里人昭州守張某聞之厚禮遺僧欲知此艸僧不言昭州遂令行童父母訟於官系僧於獄令人語僧曰若不言此艸終無出期僧終不肯言遂死於獄昭州𨿽慘刻僧亦愚甚耳張華博物志云劉徳治淮南王獄得枕中鴻寶苑祕書及子向咸共奇之信黃白之術可成卒無驗乃以此罹罪

太平廣記云隋末有道者居太白山煉丹砂合大還丹而成弼者給侍左右十餘歲後以家艱辭去道者云子從我久今復有憂吾無以贈子遺子丹十粒一粒化一斤銅成金足以辦喪事弼還如言化金辦訖復入山更求丹道者不與弼持刀劫之不得乃防道者手又不得乃刖其足道者顏色不變弼滋怒乃防其頭及解右肘後有赤囊開之乃丹也弼得丹多變黃金爲人所告有姦弼自別能成黃金唐太宗聞之召令造金太宗悅授以五品官造金數萬斤而丹盡藝窮請去太宗令列其方當任去弼訴之帝謂其詐挾之以兵弼不列遂爲武士防其手又不言刖其足弼述其本末亦不信遂斬之

江夏黃休復茅亭客話云僞蜀成都有栁條酒肆其時皆以當鑪者名其肆栁條病經歲有道士常來貰酒栁條毎加勤奉道士乃畱丹數粒云以酬酒價栁條依教服之充盛如初有漢金堂縣王道賓爲太廟吏知其事遂懇栁條求余藥以鐵鐺盛水銀投丹煎之須臾成金因以丹與金呈蜀王問其【一作眞】法對曰有艸生三學山中乞宰金堂以便采藥乃授金堂宰明年藥無成知其得丹於栁條遂誅之

劉長官名蟾結茅靑城山中或云其有黃白法一夕有三人攜酒果投宿語及鑪火語笑方酣客曰知長者有黃白法可以梗槪言之長官初則堅拒客祈之不已作色曰今夜須傳長官曰適募君子同道乃相逼如此三人攘臂瞠目眄之曰某等非君子是賊也如不得法必加害於君乃探出白刃脇之長官與妻惶懼遂授以法並與殘藥三人拱揖而去長官昧爽下山不復再往因以居與李諶處士

法空無相師霅川沈待制之季也嘗於焦山僧法全語及防化全云我有一術防銅爲金乃於袋中抄數錢七令空烹之通夕不成汁空叫全訊之全笑曰人得此視之溪砂也豈知實銅也耶復取白藥少許投之砂始融化出火視之眞金也空【一作因】日加延欵具請其術全曰我不惜術但我有前恐起貪人妄費之心反致奇禍實無益於人也請言其自我年二十無家與道人同侶三人共學丹竈紹聖元年七月十五日相語曰我輩所學遊方未遠今當散行以十年爲期卻以此日防於此地道人無累是日不至卽道死矣遂舉酒爲約三人者散往川峽京洛間我卽畱二浙至出期丰樂橋三人次第俱集各出所得方訣參較之內一茅法差簡易試爲之而銅色不盡一人曰我於成都藥市遇一異人得去暈藥彼云奇甚而我未試也因取同煎而色益黃意謂藥未至則當【一作增】再煎及出則眞金也相與謀曰京師蠻家金肆天下第一往市之無疑則眞仙術也至都以十兩就市卽得髙直時共寓相國寺東客邸中共作百兩金以爲別卽市羊邊宮醞大嚼酣飲而烹銅不意銅汁濺發火延於屋三人俱醉一人醉甚不支焚死一人就捕受杖亦數日而死我獨防醒徑破煙焰脫命而出懼有捕者素善泅卽投汴水順流而下度過國門始登岸方在水中悔過祈天爲僧乃不復再作或遇大緣事不能成就當啟天爲之不敢毫髮已用況敢傳人乎空聆其說遂不敢逼一旦不告而去不知所在焉韓子蒼待制言靑城一道士俾小廝買酒待檀越小廝中道登東所將鐵瓶掛於樹間瓶重木弱爲風所揺木葉楷磨所著處皆金色自是識化金之木走四方未始乏絕寓滑州天慶觀以老病不出防十年欲傳其術與人而未有可付者陰視觀前一老人賣米爲業不問荒歉每年求息一文以其爲行有常或可以傳一日招至酒肆密告以欲傳之意老人曰某能是久矣道士曰明日過我共試之詰旦老者至因扃戶而共煆藥鄰房道士侶有所聞乃穴壁視之見二人各以火煆藥傾注於地則赤金爛然遞相把玩稱嘆乃推壁而入二人倉皇收拾不及因喧呶爭奪卒壓死二人而眾士因是而皆坐獄

何防云丹竈之事士大夫與山林學道之人喜於談訪者十蓋七八然不知皆仙藥丹頭也自三茅君以丹陽歲歉死者盈道因取丹頭防銀爲金化鐵爲銀以救饑人故後人以煆粉防銅者名其法曰丹陽死砒防銅者名其法曰防茅如漢之王陽婁敬唐之成弼近世王捷不可謂世無其法但得之者毛角而爲之致禍者十居八九如東坡先生楊元素內相皆密受其訣知而不爲者也章申公黃八座道夫皆訪求畢世費貫鉅萬而了無一遇者也

夏侯嘉正爲館職平生好燒銀常曰吾得見水銀銀一錢知制誥一日無限矣俱不諧而卒

紹興間淮堧有一道人求乞手持一鐵牛髙呼鐵牛道人在浮光數月忽一日入富家典庫乞錢主人問鐵牛究意對曰能糞子金主人欲以資財易之道人堅不肯後議止賃一宿令置密室來早開視果糞子金數星道人至取鐵牛去主人妄想心熾尋訪道人欲買此牛道人不從百色宛轉方允議以日得金計之償以一歲金價在家數日糞金如前金自後更不糞視牛尾後有一竅無他異忽家中一婢暴疾召其夫贖去迹其所之乃道人預買此婦人密持其金在其家前後糞金皆此婦人潛置之候計成而取去尋之已逃矣出趙灌園就日錄

破布衣裳破布裙逢人更防燒銀君還果有燒銀術何不燒銀自養身徐卿涉世錄載此語戒其季子云世之癡者爲爇客所誤汝等切宜戒之

席上腐談卷下

