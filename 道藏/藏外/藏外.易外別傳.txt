

欽定四庫全書

子部十四

易外別傳

道家

提要

【臣】等謹案易外別傳一卷元兪琰撰其書以邵子先天圖闡明丹家之防考先天圖傳自陳南宋以來無不推爲伏羲之祕文卦爻之本義樞林栗𨿽據理以攻之然不能抉其假借之根口眾我寡無以相勝也迨元延佑間天臺陳應潤始指爲參同契鑪火之說其言有根據然宗河洛者深諱之巧辧萬端轇轕彌甚惟琰作此書絕無文飾其後序有曰名之曰易外別傳蓋謂丹家之說𨿽出於易不過依仿而托之者非易之本義也可謂是非皎然不肯自誣其心者矣後序稱是書附周易集說後其子仲溫跋亦云易外別傳一卷先君子之所著而附於周易集說後者今通誌堂所刋集說成徳序中𨿽稱易圖纂要一卷易外別傳一卷附焉而印本實無此卷豈初鋟於木後覺其不而刪之耶白雲霽道藏目錄以此書與易圖通變易筮通變同載於太元部若字號中並題曰雷思齊撰考揭徯斯爲思齊作序稱所著有老子本義莊子防義和陶詩吳全節序又稱其別有文集而均不及此書殆雲霽以三書同函而誤歟乾隆四十六年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

易外別傳序

易外別傳一卷元兪琰撰前後自有序蘇州府誌琰字玉吾吳縣林屋山人生宋寶佑間以詞賦稱宋亡居著書不復仕進精於易學尢好鼓琴旣老自號石澗卒於元貞間年七十所述諸家易說百餘卷名曰大易防要自注上下經並十翼四十卷名曰周易集說今惟集獨存成氏通誌堂刻之經解中而以易圖纂要一卷易外別傳一卷附焉其子仲溫跋云易外別傳一卷先君子之所著而附於周易集說之後先君子嘗遇者以先天圖指示邵氏環中之極故是書所著發明邵氏之學爲多仲溫跋今本已無存見經義考云乾隆丙戌六月旣望松裏小吳城識於瓶花齋時年六十有五

易外別傳者先天圖環中之祕漢儒魏伯陽參同契之學也人生天地間首乾腹坤呼日吸月與天地同一陰陽易以道陰陽故伯陽借易以眀其大要不出先天一圖是𨿽易道之緒餘然亦君子養生之切務蓋不可不知也圖之妙在乎終坤始復循環無窮其至妙則又在乎坤復之交一動一靜之間愚嘗學此矣徧閱雲笈略曉其一二忽遇者授以讀易之法乃盡得環中之祕反而求之吾身則康節邵子所謂太極所謂天根月窟所謂三十六宮靡不備焉是謂身中之易今爲圖如左附以先儒之明白無一覽卽見識者當自知之至元甲申八月望日古吳石澗道人兪琰書

易外別傳引

是書元儒兪石澗氏所撰紀我明黃後峯先生刻之棘寺者也比余長至齋居爰檢而閱焉書中多莊語如雲坤復之交靜極機發雲藏心於淵气與神合云妙合而凝周流不息云持滿禦神眞气相續凡此皆發先天環中之祕而門所諭藥物火候悉寓焉𨿽近就人身提掇然造化之樞紐自可近取而博諭矣嘗怪養生家貪生濟欲毎迷於旁蹊曲徑而不悟是書一掃詖邪歸之正訣名爲易外別傳實易之羽翼也黃先生刻而存之厥有指哉余曩遊萬里頗下靜功累年已遇至人口訂始悟陽生妙機眞宰由已發育有時顧自恨意气難克非忘則助猶未能廓然順應以臻厥妙耳適得此書印証之殊快所願因敍而校刷數本將貽同好珍攝云世之流覽觀者愼無泥其卦圖與所謂子午之中而一惟澄神養气以自得詎亦非吾道之一眞種子乎哉隆慶辛未至日抱一居士董策題

欽定四庫全書

易外別

元兪琰撰

心爲太極圖

先天天根月窟圖

先天六十四卦直圖

地承天气圖

月受日光圖

先天干上坤下後天離南坎北圖

乾坤坎離配天地日月圖

八七九六配木火金水圖

乾坤交變十二卦圖

坎離交變十二卦圖

反對卦升降圖

參同器火候圖

先天圖

參同契云終坤始復如循連環

邵康節詩云自從防得環中意閒气胸中一防無又云乾遇巽時觀月窟地逢雷處見天根天根月窟閒來往三十六宮都是春

﹤子部﹐道家類﹐易外別傳﹐易外別傳﹥

愚謂月窟在上天根在下往來乎月窟天根之間者心也何謂三十六宮乾一兌二離三震四巽五坎六艮七坤八是也三十六宮都是春謂和气周流乎一身也如此則三十六宮不在上而在吾身中矣是道也邵康節知之朱紫陽知之俗儒不知也

邵康節皇極經世書云先天圖者環中也

愚謂人之一身卽先天圖也心居人身之中猶太極在先天圖之中朱紫陽謂中閒空處是也圖自復而始至坤而終終始相連如環故謂之環環中者六十四卦環扵其外而太極居其中也在易爲太極在人爲心人知心爲太極則可以語道矣

又云冬至之後爲呼夏至之後爲吸此天地一歲之呼吸也

朱紫陽曰天地間只是一气自今年冬至到明年冬至只是一个呼吸呼是陽吸是陰愚謂冬至後自復而幹屬陽故以爲呼夏至後自姤而坤屬陰故以爲吸呼乃气之出故屬冬至之後吸乃气之入故屬夏至之後大則爲天地一歲之呼吸小則爲人身一息之呼吸參同契雲龍呼於虎虎吸龍精又云呼吸相含育佇息爲夫婦蓋以呼吸爲龍虎爲夫婦千經萬論譬諭紛紛不過呼吸兩字而已矣

又云一動一靜天地之至妙者歟一動一靜之間天地人之至妙者歟

朱紫陽曰圖之左屬陽右屬陰愚謂圖左自復至幹陽之動也圖右自姤至坤陰之靜也一動一靜之間乃坤末復初陰陽之交在一歲爲冬至在一月爲晦朔之間在一日則亥末子初是也孟康曰子之西亥之東其中間也愚謂吾身之乾坤內交靜極機發而與天地之極相應是誠天地人之至妙者也

又云寂然不動以其無陽坤之象也感而遂通天下之故陽動於中復之義也

愚謂寂者靜之極也是謂純陰之坤感者動之初也是謂陽生之復寂感之間卽一動一靜之間也

又云無極之前陰含陽也有象之後陽分陰也

朱紫陽曰邵子就圖上循環之意自姤至坤是陰含陽自復至幹是陽分陰坤復之間乃無極機仲曰朱子謂坤復之間乃無極其論察矣又詩云忽然夜半一聲雷萬戶千門次第開若識無中含有象許君親見伏羲來無中含有象卽是坤復之間無極而太極也邵子之學非朱子孰能明之

又冬至吟云冬至子之半天心無攺移一陽初動處萬物未生時酒味方淡太音聲正希此言如不信更請問庖犧又云何者謂之幾天根理極微今年初盡處明日起頭時此際易得意其間難下辭人能知此意何事不能知又和魏敎授詩云讀書毎到天根處長懼諸公問極

朱紫陽曰子之半是未成子方離於亥之時又曰一陽初動處在貞元之間愚謂此處正是造化之眞機程伊川曰若非竊造化之機安能長生至哉言乎

又恍惚吟云恍惚陰陽初變化氤氳天地乍旋中間些子好光景安得工夫入語言

愚謂康節此詩泄盡天根之極苟非親造恍惚之境實詣氤氳之域安知其爲極哉

﹤子部﹐道家類﹐易外別傳﹐易外別傳﹥

邵康節皇極經世書雲天地之本其起於中乎是以乾坤屢變而不離乎中也

又云自下而上謂之升自上而下謂之降升者生也降者消也故陽生於下陰生於上是以萬物皆反生也又云陰生陽陽生陰陰復生陽陽復生陰是以循環而無窮也

又乾坤吟云道不遠於人乾坤只在身誰能天地外別去覓乾坤

愚謂乾坤陰陽之純坎離陰陽之交幹純陽爲天故居中之上坤純陰爲地故居中之下坎陰中含陽爲月離陽中含陰爲日故居乾坤之中其餘六十卦自坤中一陽之生而至五陽則升之極矣遂爲六陽之純乾自乾中一陰之生而至五陰則降之極矣遂爲六陰之純坤一升一降上下往來蓋循環而無窮也天地如此人身亦如此子時气到尾閭丑寅在腰間夘辰巳在脊膂午在泥丸未申酉在胸膈戌亥則又歸扵腹中此一日之升降然也一息亦然吸則自下而升扵上呼則自上而降於下在天則應星而如斗指子午在地則應潮而如月在子午蓋天地之中也參同契云合符行中又云運移不失中又云浮防守規中人能知吾身之中以合乎天地之中則乾坤不在天地而在吾身矣吾安得夫圓機之士而與之言身中之乾坤而極論身中之中哉吁

易曰至哉坤元萬物資生乃順承天

參同契云恆順地理承天布宣

愚謂人之元气藏於腹猶萬物藏於坤神入地中猶天气降而至於地气與神合猶地道之承天天地以此而生物吾身以此而產藥太經雲藏心於淵美厥靈根與此同防

邵康節曰月體本黑受日之光而白

愚謂日爲太陽月爲太陰月本無光月之光乃日之光也陽明陰暗陽施陰受故太陰受太陽之光以爲明人之心爲太陽气海猶太陰心定則神凝神凝則气聚人能凝神入於气中則气與神合與太陰受太陽之光無異

邵康節曰神通於心气統於腎形統於首形气交而神主乎其中三才之道也

愚謂人之一身首乾腹坤而心居其中其位猶三才也气統於腎形統於首一上一下本不相交所以使之交者神也神運乎中則上下渾融與天地同流此非三才之道歟夫神守於腎則靜而藏伏坤之道也守於首則動而運行幹之道也藏伏則妙合而凝運行則周流不息妙合而凝者藥也周流不息者火也陰符經云機在目

邵康節曰天之神發乎日人之神發乎目

愚謂目之所至心亦至焉故內煉之法以目視鼻以鼻對臍降心火入於气海蓋不過片晌工夫而已

易曰乾爲天坤爲地離爲日坎爲月

又曰乾爲首坤爲腹

太經云陽气潛萌於黃宮

黃庭經云子欲不死修昆侖

又云出日入月呼吸存

愚謂首居上而圓諸陽之所防乾天之象也故易以幹爲首昆侖在西北乾位故黃庭經以幹爲昆侖腹居下而中虛八脈之所歸坤地之象也故易以坤爲腹天而地黃故太以坤爲黃宮日生於東月生於西故易以離爲日坎爲月呼吸出入升降上下往來無窮故黃庭以呼吸爲日月或以兩目爲日月非也兩目僅有日月之形無日月之用

參同契云九還七返八歸六居

又云七八數十五九六亦相應

又雲金水合處木火爲侶四者渾沌列爲龍虎愚謂六七八九乃水火木金之成數木數八屬東火數七屬南木自東而升則與火爲侶於南矣金數九屬西水數六屬北金自西而降則與水合處於北矣丹家有所謂赤龍黑虎者東方蒼龍七宿運而之南則爲赤龍西方白虎七宿運而之北則爲黑虎無非譬諭身中之呼吸究而言之何龍虎之有何金水木火之有何七八九六之有皆譬諭耳或疑九七八言還返歸六獨言居得無異乎曰六居北不動三方之還返歸皆聚於北故言居也

乾上坤下吾身之天地也泰左否右吾身天地之升降也復非十一月亦非夜半子時乃身中之子也姤非五月亦非日中午時乃身中之午也張悟眞云否泰交則陰陽或升或降蓋謂身中之否泰

坎北離南吾身之水火也旣濟東未濟西吾身水火之升降也屯居寅居戍吾身之火候也寅非平旦寅乃身中之寅戌非黃昏戍乃身中之戍張悟眞曰屯作動靜在朝在昏蓋謂身中之屯防

參同契云朔旦屯直事至暮當受晝夜各一卦用之依次序旣未至昧爽終則復更始日辰爲期度動靜有早晚春夏防內體從子到辰巳秋冬當外用自午訖戌亥

愚謂參同契以乾坤爲鼎坎離爲藥因以其餘六十卦爲火候一日有十二時兩卦計十二爻故曰用兩卦朝屯則暮朝需則暮訟以至旣濟未濟一也屯倒轉則爲有一升一降之象屯自內而升爲朝爲晝爲春夏自外而降爲暮爲夜爲秋冬諸卦皆然夫以六十卦分布爲三十日以象一月然遇小盡則當如之何蓋比諭耳非眞謂三十日也或以此爲閉目數息之法則不勝其煩且勞矣豈至簡至易之道哉

周易參同契金丹鼎器藥物火候萬殊一本之圖惟斯之妙術兮審諦不誑語於億世後兮昭然而可考煥若星經漢兮炳如水宗海思之務令熟兮反

覆眠上下千周粲彬彬兮萬徧將可睹神明或吿人兮心靈忽自悟探端索其緒兮必得其門戶天道無適莫兮常傳與賢者

右系校正彭眞一明鏡圖略加增損而成九環

易曰天行健君子以自彊不息

胡安定曰天之形望之其色蒼然南樞入地下三十六度北樞出地上三十六度狀如倚杵此天之形也言其用則一晝夜之間凡行九十餘萬里夫人之一呼一吸謂之一息一息之間天已行八十餘里人之一晝一夜而天行九十餘萬里則天之健用可知矣又曰人之神气萃之則生散之則亡天有剛陽之气運行不息故天體常存也

愚按參同契云關鍵有低昂兮周天遂奔走關鍵謂南北二極周天謂二十八宿奔走謂運行也天行如彈丸周匝運轉晝夜不停其南北兩端一髙一下乃關鍵也人身亦然上有天關下有地軸若能回天關轉地軸則上下往來一息一周天也

愚又按參同契云循據璇璣升降上下璇璣斗也天以斗爲機人以心爲機心運於身中猶鬥運扵天中愚又按陰符經云觀天之道執天之行盡矣蓋人道與天道一也人能收視返聽藏心於淵馭呼吸之往來周流不息則與天道同運而天行之機吾得而執之矣𨿽然天之道可以觀天之行未易執也孰能執之惟虛心者能執之

易曰君子黃中通理正位居體美在其中而暢於四支發於事業美之至也

徐進齋曰丹家亦取此義魏伯陽參同契謂黃中漸通理潤澤達肌膚但作用不同此爲義理存養皆天公諸天也彼爲血气保固由人私諸已也

愚按參同契之不過借易道以推明己意其間引用易中之辭未必皆取本分之義蓋易與天地相似人身亦與天地相似是故魏伯陽假易以作參同契黃中指身中之黃道

易曰不遠復無祗悔元吉

朱紫陽曰老子言治人事天莫若嗇夫惟嗇是謂早服早服謂之重積徳被他得曲盡早服者言能圖則不遠而復便在此也重積徳者言先已有所積復養以嗇是又加積之也如修養者此身未有所損失而又加以嗇養是謂早服而重積若待其已損而後養則養之方足以補其所損不得謂之重積矣所以貴早服早服者早覺未損而嗇之也如某此身已衰耗如破屋相似東扶西倒𨿽欲修養亦何能有益今年得蔡季通書說近來深曉養生之理盡得其法只是城郭不完無所施其功也看來是如此

愚按曾至遊集仙云周從泗州人也徐神翁深重之曰我少而婚是人幼得道其神全吾不及也如周從者其亦老子所謂早服而重積者歟

愚又按素問云丈夫八歲腎气實發長齒更二八腎气盛天癸至精气溢瀉陰陽和故能有子三八腎气平均筋骨致彊故眞牙生而長極四八筋骨隆盛肌骨壯滿五八腎气衰發墮齒槁六八陽气衰竭於上面焦發須白七八肝气衰筋不能動天癸竭精少腎藏衰形體皆極八八則齒髮去又云上古之人其知道者法於陰陽和於術數食飲有節起居有常不妄作勞故能形與神俱而盡終其天年度百歲乃去今時之人不然也以酒爲漿以妄爲常醉以入房以欲竭其精以耗散其眞不知持滿不時禦神務快其心溺扵生樂起居無節故半百而衰也

愚謂人至於老則多忘神昏故也動則疲倦气衰故也內煉之道以神气爲本神昏气衰則以何者爲本

易曰水薦至習坎

愚按靈樞經云日行二十八宿人經脈上下左右前後二十八脈周身十六丈二尺以應二十八宿漏水下百刻以分晝夜故人一呼脈動气行三寸一吸脈亦再動气行三寸呼吸定息气行六寸十息气行六尺日行二分二百七十息气行十六丈二尺气行交通於中一周於身下水二刻日行二十五分五百四十息气行再周於身下水四刻日行四十分二千七百息气行十周於身下水二十刻日行五宿二十分一萬三千五百息气行五十營於身水下百刻日行二十八宿漏水皆盡脈終矣凡行八百一十丈也又雲气之行如水之流如日月之行不休故陰脈營其藏陽脈營其府如環之無端莫知其紀終而復始愚謂人身气血常常流通則安一有壅滯則病內煉之道息息相繼如水之薦至而其流相續則眞气上下灌注亦如水之流通也

易曰坎爲水爲月離爲火爲日

項平庵曰心以坎爲體離爲用故心欲虛而澄腎以離爲體坎爲用故丹田欲實而溫損益皆三陽三陽之離損之火上飛益之火下伏又曰離體之火上騰故損離體之火下駐故益

愚謂內煉之道至簡至易惟欲降心火入於丹田耳丹田在臍之後腎之前正居腹中丹家諱言心腎謂心腎非坎離蓋指呼吸爲坎離殊不思呼吸乃坎離之用心腎乃坎離之體人之一身心爲之主故獨居中腎爲之基故獨居下丹家不言心腎而言身心身卽腹也腎在其中矣豈可捨腎哉腎屬水心屬火火入水中則水火交媾如晦朔之間日月之合璧

易曰山澤通气又曰二气感應以相與

愚按參同契云自然之所爲兮非有邪僞道若山澤气相烝兮興雲而爲雨蓋人身之陰陽絪縕交結於丹田則升於泥丸滃然如雲化爲甘澤陳希夷詩云倐爾火輪煎地脈愕然神瀵湧山椒與此同防神瀵出列子嘗謂山澤之气相通由其虛也惟虛也故二气感應以相與不虛則窒而不通安能相與內煉之道貴乎心虛心虛則神凝神凝則气聚气聚則興雲爲雨與山澤相似離騷遠遊篇云道可受兮不可其小無內兮其大無垠毋滑而魂兮彼將自然壹气孔神兮於中夜存虛以待之兮無爲之先朱紫陽注云蓋廣成子之吿黃帝不過如此實神仙之要訣也

易曰一闔一辟謂之變往來不窮謂之通

程伊川曰涵養之道出入之息者闔辟之機而已又曰闔辟往來見之鼻息

張橫渠曰人之有息蓋剛柔相摩乾坤闔辟之象也朱紫陽調息箴云氤氳開闔其妙無窮誰其尸之不宰之功

愚按參同契云二用無爻位周流行六虛往來旣不定上下亦無常幽潛淪匿變化於中二用九六也六虛卦之六畫也以諭一呼一吸往來上下久之則神凝息定所以成變化也呼則气出陽之辟也吸則气入陰之闔也蓋人身之陰陽與天地之陰陽相似若能禦呼吸於上下使之周流不息則闔辟往來之妙盡在吾身中矣或曰大有大闔辟小有小闔辟一息之闔辟卽一刻之闔辟一刻之闔辟卽一時之闔辟一時之闔辟卽一日之闔辟一日之闔辟卽一月之闔辟一月之闔辟卽一年之闔辟以至一世之闔辟一元之闔辟萬古之闔辟其理一也

易曰日往則月來月往則日來日月相推而明生焉寒往則暑來暑往則寒來寒暑相推而歲成焉

程伊川曰易中只是言反復往來上下愚謂丹家之書廣譬曲諭亦只是言反復往來上下外此皆邪說妄行非眞要自然之道也

愚按文子雲流水之不腐以其逝故也戶樞之不蠧以其運故也文子計然也周時人老子之弟子也人身气血亦欲其往來流通一不流通小則爲癤大則爲癰疽癤者節也癰者壅也疽者阻也

愚又按子華子云古之知道者築壘以防邪疏源以毓眞深居靜處不爲物攖動息出入而與神气俱魂魄守戒謹窒其兌專一不分眞气乃存上下灌注气乃流通如水之流如日月之行而不休陰營其藏陽固其府源流泏泏滿而不溢衝而不盈夫是之謂久生子華子程本也孔子與之傾蓋而語者也人身气血往來循環於上下晝夜不停猶江河之水相似人但見江河之水東流至於海而不竭殊不知名山大川孔穴皆相通也豈不見廬山瀑布乎晝夜傾注不絕何也水由地中行蓋往來相循環也日月之行亦然隨天之旋一出一入往來不窮人知吾身自有日月則往來不窮之妙只在吾身而不必索之髙遠矣醫書云人身有任督二脈任脈者起於中極之下以上毛際循腹裏上關元至咽喉屬陰脈之海督脈者起扵下極之腧並於脊裏上至風府入腦上顚循額至鼻柱屬陽脈之海所以謂之任脈者女子得之以妊養也謂之督脈者以其督領經脈之海也鹿運尾閭蓋能通其督脈者也龜納鼻息蓋能通其任脈者也人能通此二脈則百脈皆通黃庭經云皆在心內運天經晝夜存之自長生天經乃吾身之黃道呼吸往來於此卽任督二脈是也

右易外別一卷爲之圖爲之說披闡先天圖環中之極證以參同契陰符諸書參以伊川橫渠諸儒之至論所以發朱子之所未發以推廣邵子言外之意愚𨿽弗暇專志從事於斯而丹之妙用非苟知之蓋嘗試之者也故敢直指方士之所靳以破學者之惑嘗慨夫世所丹家之書廋辭語使覽者無罅縫可入往往目心碎而掩卷長嘆如蔡季通機仲嘗與朱子共訂正參同契矣𨿽能考其字義然不得其的未免臆度而已愚今旣得所又何忍緘嘿以自私乃述是書附於周易集說之後而名之曰易外別傳蓋謂丹家之說𨿽出於易不過依仿而托之者初非易之本義也其詳載於參同契發揮三篇玆不贅云石澗兪琰書

元儒胡雙湖氏嘗爲周易翼三篇又集太參同洞極之以爲外篇而石澗兪氏亦爲大易防要周易集說又舉先天圖環中之祕魏伯陽參同契之學以爲易外別其取諸易者皆可謂博矣翼之書坊梓行防要集說舊嘗刻姑蘇今亦不見而此易外別傳則友人徐醫院鏊所恵蓋亦姑蘇所刻本也其發明邵子之說爲多於易蓋有助焉朱子所謂易中無所不有苟其言自成一家可推而通則亦無害於易者是也而世顧或求之丹砂鑪火之間誤矣石澗所著別有參同契發揮以其無系扵易也故不復敍論正徳辛巳莆陽黃鞏書於山艸堂

易外別傳

