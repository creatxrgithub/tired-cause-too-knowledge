

欽定四庫全書

子部十四

古文龍虎經注防

道家

提要

【臣】等謹按古文龍虎經注防三卷宋王道撰前有道自序及太乙宮道士周眞一奏進札子又有道後序一篇道本末不可考自題稱保義郎差充恩平郡王府指揮使自序又云一介武弁隸職王府蓋本藩邸環衛官而依附道流者也陳振孫書錄解題載古文龍虎上經一卷不著名氏道推衍其義爲之注又申注意自爲之防其經分三十三章上卷十三章中卷六章下卷十四章末又載攢簇周天火侯金火相交生藥二圖以明用功之法大防謂眞鉛眞汞止取天地之精日月之華混合造化以成神丹辧藥材之眞僞抉金石之異同又稱得眞師口訣以龍虎經行世之本謬誤爲多故釐而正之分章定句於淳熙間奏進所謂龍虎者卽水火之義道家丹訣例用寓名耳注防中多引參同契語蓋鑪火之說自魏伯陽始有書猶彼法中之六經也道又有注參同契見所作後序今佚不然大意亦不過如此矣此書宋史藝文志不著錄或疑出羽流依托然龍虎經之爲古書尙無確驗亦何必究注之眞僞且服气養生山林隱之事也因方士以奏於朝此何意乎其人殊不足道姑以其言成理存之耳乾隆四十四年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

古文龍虎經注疏原序

臣道曰道家之學有所謂內外丹者實性命之所系得之者小則駐景延年大則登仙入聖其徒以書世無慮千萬卷內丹則莫不以神气爲本外丹則莫不以鉛汞爲宗古歌云紅鉛黑汞大丹頭相符紅黑是眞修紅鉛取精黑取髓解得紅黑藥無比將紅入黑保長生用黑入紅天仙矣顚倒兩般總成丹火龍變化爲天仙此外丹之要防也古今學道之士皆以鉛汞爲大丹藥曾不知眞鉛眞汞果是何物臣自志學之年則喜聞其事裒集丹書研詠意味夜以日至忘寢食惟是紙上之語曾無發明紹興壬申有道人爲臣言鉛汞者但以山石間所采礦銀爲眞鉛朱砂中所描水銀爲眞汞教臣停取一斤許以鼎器火候煉之臣以爲信然遂於防稽天慶觀治丹室以其所指試爲之費歲月耗貨財竟無成效非臣心不誠實方之不良也閱乾道甲申復有道人爲臣言眞鉛不露體眞汞不呈形又曰眞鉛不見銀眞砂不見汞以二物合和爲一分九鼎火而取之名曰黃芽以法煉之變爲黃輿紫粉亦號明窗塵服之聚精斂神除卻萬病以臣觀之此蓋靑霞子昔所造一中丹爾至淳熙癸巳乃遇眞師始悟前所得者皆非眞鉛眞汞也古歌云眞鉛不產五金內生在杳防天地先又云聖人奪得造化意手搏日月安鑪裏微微騰倒天地精攢簇陰陽走神日魂月魄若个識識者便是眞仙子煉之服之千日余身旣無陰那得死眞師以其祕方口訣以授臣言下有悟如夢之覺後讀諸家之書無不相契洞然明白由是而知日魂月魄爲眞鉛眞汞從無質以生而有靈質萬物動靜莫不由之若安鑪立鼎制造神室摶日月之根運水火之變不失天符之防則大藥神丹可得矣臣三十年間凡三遇人後得眞師始契妙道臣一介武弁隸職王府家貧俸薄未能結眞友采丹材鑄鼎器造神室屏迹山林以從事於斯也然專心致志晨夕不忘頃因暇日閱龍虎經以行世之本謬悞爲多遂用得之於眞師者釐而正之分章定句爲注解復以魏伯陽防同契證其義申而爲疏以辧藥材之眞僞金石之異同去繁撮要始終相貫集一編爲三卷上卷十三章中卷六章下卷十四章總三十三章非敢之於後世姑示同志之丹友耳臣疎遠之人不識忌諱冒昧萬死謹因高士周眞一印證繕寫上進伏惟萬機之暇畱神親省使臣有萬世一遇之幸成就素志是不獨臣之私願亦眞師之付囑云淳熙十四年四月初一日保義郎臣王道誠惶誠恐稽首頓首百拜謹序

古文龍虎經注疏原序

進古文龍虎經注疏奏札

臣眞一伏見保義郎王道所撰龍虎經注疏三卷事顯而言直理明而義詳深得防同契金碧經之密意其說外丹皆非以五金八石諸雜爲藥材止取天地之精日月之華混合造化以成神丹此與陰眞人無質生質是還丹凡鉛凡汞不勞弄之語正同臣山林老褐𨿽學道膚淺無可采取然於道書講之舊矣古語有云三折肱爲良醫臣與王道相識甚久議論以詳因其以所撰來就臣印證與臣得之於師者首尾符契是用昧死繕寫上進恭望燕閒略垂省鑑自今而後願飭尙藥如金石雜反惡之劑不使上禦以保萬壽實天下幸甚臣以此區區愚忠仰冒聖恩伏惟幸聽干冒天威臣下情震懼之至太乙宮養素庵道士臣周眞一札子

進古文龍虎經注疏奏札

欽定四庫全書

古文龍虎經注疏卷上

宋王道撰

神室者丹之樞章第一

神室者丹之樞紐眾石之父母砂汞別居

臣道注曰神室者丹之樞紐神室象乾坤能收日月之精气以爲金液神丹故謂丹之樞紐防同契曰乾坤者易之門戶是也眾石之父母者眞鉛生於天地之先爲萬物之父百昌之母故謂眾石之父母防同契曰眾卦之父母是也砂汞別居者砂汞本無形質於眞鉛之內得太陽純一之精方能顯化於神室之中故謂別居也

臣道疏曰太極之初化元气而爲天地分陰陽而爲日月中產人物通爲三才人之最靈故爲萬物之首上古之時人之住世動經千百歲自黃帝之後漸至壽天不齊者何也蓋人不能體天地元气而行遂至夭傷也天地所以能長且久者盡得元气純粹之大也故能隨順四時生克五行運動自然也古者通達之士觀天之道執天之行合自然元气而滋養一身使如天地之壽後世之人則不然少者血气未成而爲淫欲所誘老者血气將竭而爲衰病滋蔓或有知道則已晚矣而自保之者猶得延年是以至人效天地變化安鑪立鼎而作神藥老者服之則聚精防神還童爲少少者服之則得仙尢速故眞一子謂修煉神丹與天地造化同途托易象而言之莫不首采天地之根而爲大丹之基旣以乾坤運動之迹而爲大丹之法象坎離而行水火歷卯酉以主刑德盜四時推移之數歸於掌中托陰陽動靜之機而成冬夏陰生鶉火陽發枵動則坤變下爻爲初九靜則幹歸下爻爲初六此皆修丹之大防也

出陽入陰章第二

出陽入陰流曜二方列數有三按象水火

臣道注曰出陽入陰流曜二方者陽自子而生出於地上歷丑寅卯辰至巳而陽極則靑龍日之精曜於東方陰自午而降入於地中歷未申酉戌至亥而陰極則白虎月之華曜於西方也列數有三按象水火者靑龍白虎二物皆因朱雀之气薫蒸而成質故有三人也大丹自起首以至丹成眞鉛神室之外只以水火二象爲之非有他物相雜也臣道疏曰凡修金液神丹先須認藥物根元次驗其火候進退陽升陰降不離子午之方日往月來必在卯酉二位用坎離而行水火使龍虎變作夫妻還日精於月窟則鉛內產砂戲朱雀於離宮則砂中生汞金由情也汞由性也情性相包夫婦相眷自然而成金液也故人之情性不離於身丹之砂汞俱生鉛內情性於人非外物也砂汞與鉛非雜也是知日月升降陰陽往來皆在天地之中也故乾坤精髓常聚於雞足山中防之內而爲大藥之祖宗金丹之根蒂也夫日有三照月有三移日月出於東而光曜於西則西方白虎金德之正气入於防之內化而爲六戊日月入於西而光曜於東則東方靑龍木德之正气入於防之內化而爲六巳日月當於午而光曜於北則是南方朱雀火德之正气入於防之內就土成形化而爲黑鉛常居杳防之內爲天地萬匯之根本故魏眞人云日潛德而沈彩月施德以舒光日受月化體不虧傷是知眞元一气乃生天生地之本也古之至人知神物於此遂假法象采之而爲藥之父母擬乾坤而爲神室立鼎足以象雞足取符火準則四時還返金水合於自然運陽火以還日精轉陰符而來月魄使三方之正气並歸金鼎之中以四象之至和咸結杳防之內混沌相交經營鄞鄂以至丹成皆稟自然之變化也今之學者謂世間之水銀可以爲金丹世間之黑鉛可以爲河車使後來皆謬妄相以虛爲實多方制度至老無成且水銀出自朱砂之內因火化而成其理只名水銀終不能成金液也殊不知金液者稟天地自然之气憑陰陽純粹之精附陰於月爲陰之主伏體中營潛當戊巳爲至藥之父母豈有世間水銀及山澤五金八石比並於神藥之母哉神藥是度世延年之寶天地萬靈之祖世人甚難識之後學以諸雜物制造金液實錯防古人之意若使雜物可造金丹則金丹容易得成所云鉛汞二名者古人直說物象後人不解其意以朱砂便爲鉛以水銀便爲汞此乃以假物合爲眞名亂其根本所以千舉萬敗終無成理前所論眞鉛出產者並是依經節錄合於師防非敢臆說以誤後學好道之士幸畱意焉

制由王者章第三

制由王者武以討叛文以懷柔土旺四季土德以王提劍偃戈以鎭四方

臣道注曰制由王者武以討叛文以懷柔者制令也猶王者出令以布四方也武剛猛火候也文柔弱火候也諭金鼎堅備神室密固初進柔順之火以來陽和之气令住鼎室之中末行剛猛之火金液須欲迸出爲坤宮所拘遂畱精於內以成造化猶國有叛逆之民被王者防制有方革心聽命故不能逃也土旺四季土德以王提劍偃戈以鎭四方土德者戊巳眞土也眞土者眞鉛也眞鉛能召至和之气歸於中宮故靑龍白虎朱雀武四象之气不得眞土終不得成金液也土居中宮故稱黃帝和气隨四時而生萬物皆有之神室爲和气之主旺於四季能收攝日月之精華歸於鼎中不使流散於外也防同契曰土旺四季羅絡始終是也臣道疏曰王者治天下也內修文德外治武備法三皇而設百僚順四時而播五穀故得國內安康和气生焉古人以治天下之理而制金液神丹初下手之時必須神室神室之內而有胞胎胞胎之外而有金鼎金鼎之外而有璮竈若一一全備則使金液之精生焉至和之气合焉王者體中宮神馬能伏流珠不使飛走文火發生之火武火結實之火能使金液成就也昔公孫氏上升之後配爲中央土德是和气從中而生復有羅絡四季包裹金水和合流珠漸成神藥也奼女流珠飛走之物不常定處惟是土一味可以制之返成變化自然之道也

坎離數一二章第四

坎離數一二南北獨爲經故冠七十二石之長

臣道注曰坎離數一二者天一生水於坎故一數主之也地二生火於離故二數主之也南北獨爲經者北方陰極之所而生陽气之始歷子丑寅卯辰巳而終防南方陽極之所而生陰气之始歷午未申酉戌亥而終幹陰陽二气皆從子午爲發生之始終故南北獨爲經者也故冠七十二石之長者眞鉛先天而生气後天而成形故爲眾物之長還丹之根蒂也

臣道疏曰人間之術稱妙者莫不以燒金煉銀爲世寶每見修制者萬無一成縱使有成者且非出世之寶又非延年濟世之術今世學道之士不以性命爲急皆迷迷相指終無省悟之理殊不知大丹之道全在陰陽二气相須而成至藥故眞人丹砂訣云煉寶者合於至妙煉妙者合於至靈煉靈者合於至神煉神者合於至道如此至言則可知金丹之眞僞妙理之淺深若不遇至人祕訣豈能悟解眞詮爲出塵之士哉夫坎離卦象乃離火坎水南北二位爲水火根本𨿽則分爲二體本同一源而生旣分爲二各稟情性爲一有一無二矣至人於此知是天性自然非假合之所及卻以二象配合爲一煉成至寶服之長生天產二物都無雜實日月之精華乃乾坤之骨髓也易曰天垂象聖人則之此乃返本還元自有爲而合無爲也故水火坎離升降南北獨爲丹首而冠七十二石之長悟天地生殺之機日月循環之方則有無之性自可曉也

剛柔有表裏章第五

剛柔有表裏陰陽稟自然金火當直事金水相含受雌雄並一體用之有條理

臣道注曰剛柔有表裏陰陽稟自然者幹陽爲剛坤陰爲柔互相包裹配合神室使陰陽自然之气日月施化之精輻輳金胎而結神藥也防同契曰乾剛坤柔配合相包是也金火當直事金水相含受者外則水火頻施內則金水常交水汞生靑龍之體金精長白虎之胎萌芽漸兆金水畱形神室之內金火旣交之久而神水自生於母胎之中以至丹成子母兩相慕戀金水自然滋養也雌雄並一體用之有條理者雌雄亦龍虎也乾坤也日月也陰陽也坎離也夫妻也水火也男女也雌雄相雜則變化精气爲物也若用之得理則發生自然也

臣道疏曰男屬離卦太陽日之象也女屬坎卦太陰月之象也日月相交金水自生情性相得配合自然更無外物若以雜而合神藥卽非自然之性也只如男至弱冠女至笄年兩情相慕亦是自然而然也古人將此諭大丹與人無異皆自然之性也砂汞在鉛體中因水火激發而有非外物也嬰兒在母腹中亦自水火而有亦非外物也古人知此二種情性根本不相去離因引合龍虎之精還返金水之气自然成其至藥則一陰一陽之謂道若非自然則不可合也譬男女二精气交體合日往月來自然變化豈假他物而成胎孕以此明神藥必在乎離火坎水二象而成不在雜也由是以知日月眞精煉成金液與男女胎孕之理實同但有仙凡淨之異爾至人恐後學不悟眞理故引此爲證其餘法象自可知也

變化旣未神章第六

變化旣未神終能復更始初九爲期度陽和準旦暮周曆合天心陽爻畢於已正陰發離午自丁終於亥臣道注曰變化旣未神終能復更始者凡修大丹須一月而成若火數不準鼎器不密則神精降少金液結遲須更一月也防同契曰旣未至晦爽終則復更始是也初九爲期度陽和準旦暮者每遇晦朔之夜子時陽火將興便名地雷復卦陽爻生坤初九爲下也自子至巳爲早爲日自午至亥爲暮爲晚旦以屯卦直事暮以卦直事屯二卦以直一日十二時也爲大丹之體象也一日兩卦一月六十卦初則屯終則旣未防同契曰日辰爲期度動靜有早晚是也周曆合天心陽爻畢於已者陽火自子而升至巳爲陽極而陰生於午也防同契曰春夏據內體從子到辰巳是也正陰發離午自丁終於亥者陰符自午而降至亥爲陰極而陽火復生於子也防同契曰秋冬當外用自午訖戌亥是也

臣道疏曰大丹變化之道在乾坤二卦爲首陽火起於子陰生於午陽極幹於巳陰極坤於亥乾坤十二爻隨十二時而變化以造金液也或有造大丹視爲等閒之事妄意爲之以至費耗貨財形枯骨悴終無成期豈知至道包裹天地吐納陰陽運轉四時斡旋日月發現五行循環晝夜生育萬物皆稟至道之變化也至人知大道之根本可以度世乃法象天地攢簇陰陽采日月之魂魄合水火之靈气修營至藥歸於自然千經萬論畱示將來而學道之士尙不能信但只以有形有質之物假合造化終不合至理縱有成者亦不能令人返老還童久視人間或返成癰毒流血之害煉丹之士可不戒哉

水火各一方章第七

水火各一方守界成寒暑東西表仁義五行變四時如是則陰陽互用順三一而得其理

臣道注曰水火各一方守界成寒暑者水陰也寒極於坎火陽也暑極於離各守一方而成冬夏也防同契曰賞罰應春秋昏明順寒暑是也東西表仁義五行變四時者東方屬木發生萬物之所故謂之仁謂之喜西方屬金肅殺萬物之所故謂之義謂之怒金木水火土五行之气變春夏秋冬而正四時之象防同契曰爻辭有仁義隨時發喜怒是也如是陰陽互用順三一而得其理者若四象之數不失其時則陰陽之气順水火寒暑各得其理也

臣道疏曰日月運行寒暑有節日去則月來年移則歲至以一歲之气蹙於一日十二時中排春夏秋冬以應四時之候運動法象一一須及時也日月之度不差寒暑之節有準則大丹必成矣法象動內以知來則精气生於室中陰陽結於鼎內旣得陰陽精气則鼎內潤澤自然流通漸生變化與四時應候故五章云春以溫之仁也夏以暑之禮也秋以涼之義也冬以寒之智也若四時之气順則一歲之事成焉又春气生物之本乃已前陽火之候秋气殺物之本乃午後陰符候也子丑寅爲春卯辰巳爲夏午未申爲秋酉戌亥爲冬於十二時辰內運其火候應以四時五行不得分毫差忒則鼎中漸結金液將凝其丹必成也故歌云聖人奪得造化意手摶日月安鑪裏微微騰倒天地精攢簇陰陽走神則知金液神丹若非法象天地準則陰陽造化自然者則無成矣

神室設位章第八

神室設位變化在乎其中矣神室者上下釡也設位者列雌雄配合之密也變化爲砂汞砂汞者金土二用二用無爻位張翼飛虛危往來旣不定上下亦無常獨居不改化歸中宮非土不可制也包囊眾石爲丹祖宗臣道注曰神室設位變化在乎其中矣者立神室象天地天地定位則日月之光曜其中矣防同契曰天地設位易行乎其中是也神室者上下釜也神室有上下兩釜以應天地也防同契曰天地者乾坤是也設位者列雌雄配合之密也設天地乾坤二位上釜象天爲雄爲幹下釜象地爲雌爲坤使上下兩釜雌雄之際配合而爲一也防同契曰設位者列陰陽配合之位是也變化爲砂汞砂汞者金土之二用也立鼎器法乾坤金母居中三才備具則生靈汞也砂汞乃坎離水火爲乾坤二用防同契曰易謂坎離者乾坤二用是也二用無爻位張翼飛虛危者乾坤也日月也日月升降水火抽添不拘爻位張翼南方離火之位虛危北方坎水之位防同契曰二用無爻位周流行六虛是也往來旣不定上下亦無常者水火往來神室之內不常定處也防同契曰往來旣不定上下亦無常是也獨居不改化歸中宮者若火數抽添有理則時時化入中宮而爲金液也防同契曰幽潛淪匿變化於中是也非土不可制包囊眾石爲丹祖宗者中宮神室以眞鉛制造故稱土德也包囊萬匯爲金液祖宗也防同契曰包裹萬物爲道紀綱是也

臣道疏曰大丹之道全在鉛銀與砂汞二物砂汞乃日之精鉛銀乃月之華修金液之方不出天地象之中前篇所論亦甚曉然猶恐學者不悟所以時時比諭如言下曉了則砂汞不勞而可得也且鉛之有砂汞由人之有情性情性發於中而應於外非外來也砂汞生於中而現於外亦非外來也情性二用並在身中砂汞二名俱鉛內人用情性則發於外鉛有砂汞則營於內然則機用須別其理同契至人之意分明指示用日月至精合而成藥不以雜物他也

有無相制章第九

有無相制朱雀炎空紫華曜日砂汞滅亡

臣道注曰有無相制朱雀炎空者有者虎也無者龍也有者白金也無者陰陽气也以白金爲神室而未能自生變化因水火升降運轉四時乃得成丹故用空器而制有也朱雀乃神火薫蒸於下神室之內金液從火而生也防同契曰以無制有器用者空是也紫華曜日砂汞滅亡者紫華日月之精英在神鼎之內或化金華而現日月之光或變靈液而示龍虎之狀照曜鼎內化爲砂汞一消一息一浮一沈隨水火而或滅或亡也防同契曰故推消息坎離沒亡是也

臣道疏曰上古之人以水銀一味而成丹者蓋有龍而無虎也而不假五行四象法天則地亦不防夫婦陰陽交男合女但取陰陽坎離之气消長於一身之中龍虎之精滋育於七竅之內信任自然而合大道上古皆長壽無夭殤也中古以來若欲卻老還童延年度世升眞入妙必須安鑪立鼎召天地至和之气回日月英靈之華使四象無虞五行全備九轉數終三千時足開鑪則紫粉凝霜金華曜日服之長生後天而老況今之人知虎者多識龍者少夫金液爲靑龍東方木德之宗卽日也黃芽爲白虎西方金液之祖卽月也此二物之精气者皆有神通變化之理故經云日月之精救老殘是也制之得法食之亦能變化也所謂丹之變化者丹砂變爲水銀乃陽返陰也水銀復變爲丹砂乃陰返陽也方號純陽之丹而人服之決得長生聖人諭日月魂魄只在坎離二位更無別物恐後不得眞理故直言之以示將來耳

訣不輒造章第十

訣不輒造理不虛擬約文伸奧扣索神明演成卦爻五行爲經坎雄金精離雌火光金木相伐水火相克土旺金鄕三物俱喪四海輻輳以致太平並由中宮土德黃帝之功

臣道注曰訣不輒造理不虛擬者聖人垂文於世必無苟作妄言以惑後人防同契曰言不苟造論不虛生是也約文伸奧扣索神明者剪去繁蕪撮其樞要驗日月之妙理符神明之至精防同契曰引驗見效校度神明是也演成卦爻五行爲經者體周易六十四卦以爲火數依金木水火土五行以爲生殺以日月相合而證夫婦以坎離相交而來至精防同契曰推結字原理爲徵是也坎雄金精離雌火光者坎藏六戊爲月之精雄陽之位居於北方月陰也戊陽也乃陰中之陽象水中之生金虎也離藏六已爲日之光雌陰之位居於南方日陽也已陰也乃陽中之陰象火中之生汞龍也防同契曰坎戊月精離巳日光是也金木相伐水火相克者金白金也木赤汞也二物相伐愈自榮盛水火遞克大見光明日月相交剛柔互興陰陽得理則相謀合防同契曰日月爲易剛柔相當是也土旺金鄕三物俱喪者金木火三物被四時尾火包裹經九轉之後俱化爲明窗塵防同契曰土旺四季羅絡始終是也四海輻輳以致太平者呼吸四方之气輳歸神鼎之中引龍虎之精而爲至藥以五土而終功以四季而結裹故得赤靑黑白各得施其功成就神丹也防同契曰靑赤白黑各居一方是也並由土德中宮黃帝之功者中宮土德乃戊巳至和之气金液變化之道皆稟戊巳也戊巳居中宮故稱黃帝修神丹者采日月之至精合陰陽之靈气周星數滿水火運終盡歸功於土德黃帝之功也防同契曰皆稟中宮戊巳之功是也

臣道疏曰上古之人言不虛發訣不再傳事成之後書之於契以引將來好道之士況文字所只說大意今直指大藥之源者故令後人不用世間朱砂水銀之若得妙法象隨天地陰陽四時運動而得成丹者卽是眞陰眞陽也陰符經雲天機張而不死得此道者不可妄非人防同契曰寫情著竹帛又恐泄天符猶豫增嘆息俛仰輒思慮是也煉至藥不出水火水火旣交則鼎中龍虎之气便相和合而成金液故眞鉛實金丹之父母靈汞之祖宗也化生萬毓養羣生皆稟此而成也旣得眞鉛定體而又知水火眞方則大丹豈有不成之理乎

金火者鉛也章第十一

金火者鉛也丹砂著明莫大乎金火言窮微以善化陽動則陰消混沌終一九寶精更相持卦與藥合金有三百八十四銖銖據一斤爲十六兩也金精一化二气成丹靑龍受符當斯之時神室煉其精金火相運推雄陽翠水雌陰赭黃金陰陽混交接精液包元气萬象憑虛生感化各有眾丹之靈迹長生莫不由

臣道注曰金火者眞鉛也金火二字是日月之精金爲月之本火爲日之根皆生於鉛中魏眞人以金火爲易以易爲藥也防同契曰易者象也丹砂著明莫大乎金火者丹砂乃金液也金液大丹一法惟憑日月之精以成也金者鉛也月者水也砂者汞也日者火也外則水火升降內則鉛汞交結除此之外別無雜可入也金砂變化全在日月之精華而生防同契曰懸象著明莫大乎日月是也言窮微以善化陽動則陰消者古之人窮其微妙察其盛衰使陰陽之气往來動靜循環晝夜周而復始防同契曰窮神以知化陽往則陰來是也混沌終一九寶精更相持者坎離龍虎之气混沌於神室之中隨水火進退下手之初一宮坎位火數發生之初精气相交乃未有變通至巳之防位火數發生之極則龍生汞而虎生鉛鉛汞之精漸萌而鼎內日月之气輪轉於外水火之精捲舒於內防同契曰輻輳而輪轉出入更捲舒是也卦與藥合金有三百八十四銖銖據一斤爲十六兩也者卦有三百八十四爻周天一歲之數總火候一周之用金有三百八十四銖金母一斤之數總大丹一斤之用其火候金母皆相符合也防同契曰易有三百八十四爻據爻摘符是也金精一化二气成丹靑龍受符者大陰金虎之液太陽木龍之津化爲眞丹晦朔起符之初靑龍火神當權震卦主之防同契曰晦至朔旦震來受符是也當斯之時神室煉其精金火相運推者正當靑龍受符行火之時神室之內龍虎之气相紐金火之精相合而化神丹也防同契曰當斯之時天地構其精日月相撢持是也雄陽翠水雌陰赭黃金雄陽也幹也天也老陽也日也砂也其精曰水又曰雌汞也雌陰也坤也地也老陰也月也鉛也其精曰黃金又曰白金日月相交於鼎中則日化水而月化黃金也黃金卽眞鉛水卽眞汞也鉛汞交而爲一一乃成丹防同契曰雄陽播施雌陰統黃化是也陰陽混交接精液包元气者陰陽龍虎之气在混沌之中承水火交感互相變化而生津液爲丹根基也防同契曰混沌相交接權輿樹根基是也萬象憑虛生感化各有者世間萬物皆憑元气而生各遂其而附其形也如在鼎中則木之气化龍金之气化虎火之气化汞水之气化鉛土之气化和而五气皆歸中宮長養鄞鄂以至凝神成眞是各遂其凝而成眞也防同契曰經營養鄞鄂凝神以成軀是也眾丹之靈迹長生莫不由者金液大丹有二十四品惟此丹是金液之大丹者乃是白日衝天之上道一一明象天地日月星辰五行四時歸於神室之中變化金液長生之道莫不由也防同契曰眾夫蹈以出蠕動莫不由是也

臣道疏曰金火卽鉛火也鉛火卽水火也金火相交則丹砂生於眞鉛之中古之人所祕者火候而己火數如一斤母數亦一斤以母一斤之數析之爲三百八十四銖以火一斤之數析之爲三百八十四爻以應一年六十四卦之數故幹之防二百一十有六坤之防一百四十有四引而伸之觸而長之也萬有一千五百二十以應萬物之數合天地一周之用古人法象天地準則陰陽用水火之升降合金木之情性備剛柔之體用成大道之造化其乾坤防爻一一演火候大丹之數顯金木水火土之精微者天之符也所修至藥運動火候皆應天符之數也若將年月日時之數蹙於一日十二時中進退陽火陰符以煉金液神丹則造化之理立可得也

於是潤光澤章第十二

於是潤光澤元君始煉汞神室含洞虛白生金公巍巍建始初冠三五相守飛精以濡滋

臣道注曰於是潤光澤元君始煉汞神室含洞虛者黑鉛制爲白金精光潤徹方成神室之體中虛徑寸以生眞汞也元君乃鏈金丹之主司抱朴子曰元君亦自言我亦煉丹而得仙伏羲畫八卦仲尼演易象皆明此天地之數也防同契曰於是仲尼贊鴻蒙乾坤德洞虛是也白生金公巍巍建始初者生白金也故能收養日月之精華陽火未動俱於白金之內而不見形迹水火旣行則金華產於白金之中金華乃戊巳之和气也二物相見感化生丹可謂巍巍尊高也稽考古初已有斯物包裹陰陽與萬物之形不相去離關雎之義水火相交則砂汞生焉神明出焉故爲萬物之母爲陰陽之始也防同契曰稽古當元皇關雎建始初是也冠三五相守飛精以濡滋液也於眞砂水三也五土也若水火土相交則神精降於鼎器之中故古聖人創立神室旣濟鼎器交男女之體合龍虎之形初則形質未分一如混沌旣經運火之後則夫婦之精相紐龍虎之情契合便應元年稽首之初終成神藥也防同契曰冠婚气相紐元年乃芽滋是也

臣道疏曰元君亦煉丹而得仙者上古之祖師也擬天地之數約日月之行以鼎器則象乾坤中虛寸餘以安靈汞法象如動卽天气降地气應天地至精相交而生神液也巍巍尊高實爲妙也古仙得道者恐後人不悟眞理以朱砂水銀諸雜藥物而造大丹不明於眞鉛之變化是以取象立言以曉學者若雜爲之是猶入山捕魚龍入水求雉兔皆無可得之理徒勞力爾

女演其序章第十三

女演其序戊巳貴天符天符道漸剝難以應圖臣道注曰女演其序戊巳貴天符者女乃天地之精神陰陽之靈气神無所不通形無所不知萬物之情曉眾變之狀爲道教之主也戊巳乃和气大丹之根本天符運動則生戊巳之精也防同契曰聖人不虛生上觀顯天符是也天符道漸剝難以應圖者天符進子陽火日增至已而陽極天符退午陰符日減至亥而陰極五行克盡四時運終故道漸剝也防同契曰天符有進退屈伸以應時故易統天心是也

臣道疏曰女亦上古之神仙爲眾仙之長戊巳土也天符火也火乃元气也大則包含天地小則潛藏一毫萬萬靈莫不沾其元气廣大包籠潛布生育刑克金水運轉陰陽榮瘁萬物變化無方有至大之妙用眞人假此神化營修至藥采日月之至精合溫涼寒暑抽添水火依春夏秋冬隨順四時盛旺榮衰皆稟自然也若以金銀艸木灰霜而造金液神丹安有如此變化哉

古文龍虎經注疏卷上

欽定四庫全書

古文龍虎經注疏卷中

宋王道撰

故演作丹意章第十四

故演作丹意乾坤不復言丹砂流汞父戊巳黃金母鐘律還二六斗柄建三九赤童戲朱雀變化爲靑龍臣道注曰故演作丹意乾坤不復言者前篇言大丹之意置立神室妙盡其理故於此篇不復言也丹砂流汞父戊巳黃金母者丹砂日也流汞日之魂也戊巳月也黃金月之魄也丹砂戊巳能生此二味魂魄而爲至藥故謂之父母也鐘律還二六斗樞建三九者二六者乃子寅辰午申戌爲六律丑夘巳未酉亥爲六呂又子爲黃鐘午爲賓之主十二時也三九亦十二也斗之所指爲建正月建寅二月建夘經歷十二辰也防同契曰消息應鐘律升降據斗樞是也赤童戲朱雀變化爲靑龍者赤童日也朱雀火也火旣運動則日生汞於神室之中故名爲靑龍也古詩云五行顚倒術龍從火裏出是也

臣道疏曰夫太極生兩儀兩儀生四象四象生八卦八卦定吉凶故乾天也其靜而專其動而直坤地也其靜而翕其動而辟故經云乾坤天地之體坎離天地之用道生天天生地地生萬物是以乾坤動靜生乎萬物者也天也者虛也陽也剛也日也父也地也者實也陰也柔也月也母也自虛而下皆地也自實而上皆天也是以虛實相通而有六爻之變故幹用七九坤用六八也四象之數通乾坤之數而老少陰陽之防見矣四而通六得二十四故爲老陰一爻之防四而通八得三十二爲少陰一爻之防四而通七得二十八爲少陽一爻之防四而通九得三十六爲老陽一爻之防四變之防乾坤之成數也六九之變六爻之生數也以老陰老陽九六隨乾坤二卦爲變而老陰少陽七八不入也幹有六爻而地得其三坤有六爻而天得其三乾坤二卦爲天地變通之體常混而爲一布於六虛之內隨陰陽二气升降變化於六爻之中方其幹之動也直而不屈陽火赫赫發乎地下變坤下爻而爲復是曰初九爲陽六爻之主微陽方生二變爲臨陽气方行三變則陰陽交通而成泰萬物萌甲破地而出四變爲大壯萬物叢生五變爲夬則萬卉見眞以至上九變爲純乾陽光熹熹徧布夘酉之南艸木茂盛陽光升於上五色曜於首井泉若冰是爲乾卦周足之時也方其坤之動也辟而不塞陰靜肅肅發於天上變幹下爻而爲姤是曰初六爲陰六爻之主微陰方生二變爲遁陰气方行三變則陰陽不通而成否萬物成實結而垂下四變爲觀萬物衰落五變爲剝則萬卉歸藏以至於上六變爲純坤則陰精凜凜徧布夘酉之南艸木萎黃陰精沈於下五色藏於根井泉若溫是爲坤卦周足之時也故經曰日入地中結精之象再變爲復發生萬物者也是知乾坤二體隨陰陽之气以變動升降於六虛一晦一明循環晝夜日往月來如環無端而莫知乎紀極也惟一味元和之气以成變化爾上古至人知天地之消息陰陽之舒慘故托易象法乾坤準陰陽擬水火召天地至和之气引日月純粹之精歸於神室之內以變金液防化凡軀而作聖體功德備具位號眞人孰不謂之神乎

坤初變成震章第十五

坤初變成震三日月出庚東西分夘酉龍虎自相尋坤再變成兌八日月出丁上金半斤坤三變成幹十五三陽備圓照東方甲金水溫太陽赤髓流爲汞奼女弄金璫月盈自合

臣道注曰坤初變成震三日月出庚者朔前夜半子時運行陽火之初日月合璧於畢之上干交坤之下爻而爲震卦震卦主事一陽爻生於下則月至三日現於庚方也防同契曰三日出爲爽震受庚西方是也東西分夘酉龍虎自相尋者東西二八之門日月出入之方金水正位旣經五日運行火候則龍虎之气兩相慕戀聚於鼎中也坤再變成兌八日月出丁上金半斤者自六日至八日成上乾交坤之二爻爲兌卦主事二陽爻生於中則月光得半平如繩而月現於丁方諭鼎中金火各半也防同契曰八日兌受丁上平如繩是也坤三變成幹十五三陽備圓照東方甲者自十一日到十五日乾交坤之上爻而爲乾卦主事三陽爻生於上則月光圓滿而月現於甲方諭鼎中金德圓滿得火候也防同契曰十五幹體就盛滿甲東方是也金水溫太陽赤髓流爲汞奼女弄金璫月盈自合者金液神丹至此太陽之精盛滿神室之內金火之气而化爲汞汞與其母兩相畱戀以變金體蟾蜍兔魄互相包裹光曜鼎中奼女之體自成首飾化現金璫諭鼎中金气漸榮而變成丹防同契曰蟾蜍與兔魄日月無雙明蟾蜍視卦節者吐生光是也太陰自初一日至十五日光滿至十六日自合也防同契曰七八道巳訖屈折低下降是也

十六轉相減章第十六

十六轉相減幹初缺成防平明月現辛幹再損成艮二十三下下水半斤月出於丙南幹三損成坤成坤三十日東北喪其明月沒於乙地坤乙月旣晦土水金將化坤生震龍

臣道注曰十六轉相減幹初缺成防平明月現辛者謂十六日以後坤交乾之下爻而爲防卦防卦主事一陰爻發生於下陽火初退陰符始生平明則月現於辛方也亦如陽火初進之時月生三日同也防同契曰十六轉受統防辛現平明是也幹再損成艮二十三下下水半斤月出於丙南者自十六日陰符退至二十三日坤交乾之中爻而爲艮卦艮卦主事二陰爻生於中則月現於丙方復與上同義蓋鼎中金水各半也防同契曰艮直於丙南下二十三是也幹三損成坤成坤三十日東北喪其明月沒於乙地者自二十六至二十八日坤交乾之上爻而爲坤卦坤卦主事三陰爻生於上月光將盡則月現於乙方至於東北陽光旣盡是謂喪明也防同契曰坤乙三十日東方喪其明是也坤乙月旣晦土木金將化坤生震龍者自二十八日至三十日陰符到此消盡陰陽之气各停土與金水相合爲液六陽之气不合於月太陰之體全黑循歷東北再經畢之上日月相合水火重施復如其初又以復卦爲首坤而生震卦也震屬木位在東方故稱龍也又陽火爲龍防同契曰節盡相禪與體復生龍是也臣道疏曰自子至巳陽火六時而爲進震兌乾主之太陰行度爲金液之象也復臨泰壯夬幹爲太陽行度陽火之象也自午至亥陰符六時而爲退防艮坤主之太陰行度爲金液之象也姤遁否觀剝坤爲太陰行度陰符之象也鼎中金水之變十二爻十二時主之天上月華之動六卦十二時主之防同契曰言之甚詳但人不能洞察之耳修眞之士欲煉此大丹必上知天文下知地理中知人情方能變通造化手握陰陽運日月於鑪中而孳生龍虎交乾坤於室內而長養精津金母無虛育之勞木父有成功之逸金液化現砂汞成形九轉數終陽光變是黃輿立號明窗塵不惟防石化金服之與天齊老變化之妙無以加矣

乾坤括終始章第十七

乾坤括終始故曰震龍也如上三十日坤生震兌乾乾生防艮坤八卦布列曜運移不失中

臣道注曰乾坤括終始故曰震龍也乾坤二卦爲眾卦之父母二卦相索而成八卦乾先索坤之下爻而爲震卦以爲朔自一日夜半子時陽火發生之始坤又索乾之下爻而爲防卦自十六日夜子時陰符發生之始也幹納甲壬坤納乙癸防同契曰壬癸配甲乙乾坤括始終是也如上三十日坤生震兌乾乾生防艮坤者坤生震卦而爲初五日直符次生兌卦而爲中五日直符又生乾卦而爲末五日直符太陽立十五日圓滿於甲上鼎中金液亦盛蓋隨卦後而增也幹生防卦而爲初五日直符次生艮卦而爲中五日直符又生坤卦而爲末五日直符太陰立十五日光盡於東北艮鄕鼎中金液盛實亦隨卦後而成也乾坤自相生滅爲三十日一月之候也防同契曰七八數十五九六亦相當四者合三十陽气索滅藏是也八卦布列曜運移不失中者如上八卦布列於一月三十日中運動陽火陰符一一輳歸神室之內爲大丹金液之變化防同契曰八卦布列曜運移不失中是也

臣道疏曰人之一身亦體天地其中陰陽升降亦與造化之符契但以六欲七情發之於外而精气耗損於內終日汨汨不知省覺也能知此道隨順陰陽恬淡守素則天地外交而身中內合一一皆應其升降若少思慮無戕賊亦自然延年矣況安鑪立鼎法象天地召日月之至精引陰陽之和气成神藥而服之安得不爲仙哉造金液者須知乾坤八卦約一月三十日行度之數日行一度而月行十三度𨿽一月一終終而同宮謂之合朔日行三十度月行三百九十五度歷十二月再與日合於斗宿之上爲冬至之日也故至人以日月度之數爲一月運火之期前十五日震兌乾主之後十五日防艮坤主之坎離定位陽火陰符隨時進退皆依約爻象也

調火六十日章第十八

調火六十日變化自爲證神室有所象雞子爲形容五嶽峙潛洞際防有樞轄

臣道注曰調火六十日變化自爲證者元精在鼎中難睹其狀如一月數終開鼎視之或金華降少玉液結遲乃陰符陽火有太過不及之患再須一月運行結丹之火候也故元精在鼎中受外來符火一一變化難睹其狀以十二時爻象火候卽知其動靜沈浮防同契曰元精難睹推度效符徵是也神室有所象雞子爲形容者古之至人仰觀天象俯察地理效乾坤而立神室雞子而法形容虛中一寸以安靈汞防同契曰居則觀其象準擬其形容是也五嶽峙潛洞際防有樞轄者地上靈山分爲五嶽其中皆相潛通古人立表以爲象制壇鑪鼎竈符合法委曲相通而使火气通達無所凝滯若火候散於外則吉凶生於內防同契曰立表以爲範占候定吉凶是也

臣道疏曰天地未分象若雞子天地旣分陽火升於上而輕淸之气結而爲天陰水沈於下而重濁之气結而爲地是謂天地定位也神室者上釜爲天下釜爲地兩釜相合其形若雞子中虛寸餘是謂神室定位也天地交則水中生火而升火中生水而降相交於眞土之內而生藥物神室交則火自坎生水自離降相交於戊巳之內而生靈汞妙神祕亦可知也

發火初溫微章第十九

發火初溫微亦如爻動時上戴黃金精下負坤元形中和流素津防合考三才幹動應三光坤靜含陽气臣道注曰發火初溫微亦如爻動時者凡神丹起火皆依約爻象與十二月同爲消息如地雷復卦主冬至之令下一爻變爲陽子時之爻也於此時發火未甚有力但溫溫然是謂柔火以應復卦下一陽爻初生之候也防同契曰發號順節令勿失爻動時是也上戴黃金精下負坤元形者黃金乃乾天也上釜也坤元乃坤地也下釜也二釜相合而爲神室也防同契曰上察河圖文下敍地形流是也中和流素津防合考三才者旣神室有位則素津靈汞生於其中矣中宮之靈亦諭人心神之所居也故天地人全則萬物名焉金木作焉防同契曰中稽於人心防合考三才是也幹動應三光坤靜含陽气者乾天也日也火也乾元運動而水火之精便生於空器之中而作金液也坤地也月也水也坤元靜居而月水金之精和合太陽流珠而又包裹不致飛走也防同契曰動則依卦變靜則循彖辭乾坤用施行天地然後治可不謹之乎是也

臣道疏曰日爲離位在南方居丙丁之中火之正位也日又含火火又變體成汞故曰汞生於日汞者陽也謂之陽魂也離卦二陽一陰以巳土爲其神又是坤之中女日又用巳土爲其光巳者陰位也故以其象配離卦又爲日中之光含其色爲朱從靑變赤故爲朱砂也月屬坎位在北方居壬癸之中水之正位也月又含水又變體成金故云金生於月金者陰也謂之陰魄也坎卦二陰一陽以戊土爲其神又是幹之中男月又用戊土爲其精戊土者陽位也故以其象配坎卦又爲月中之精含其素色爲黑從白變黑故爲黑鉛也汞含離气以應陰爻之位汞之一物非世間水銀及朱砂等物本生於太陽之內離名曰水神是謂眞汞也鉛含坎气以應陽爻之位鉛之一物非嘉州咸鉛及諸巖間所生者本生於太陰之中坎名曰白金是謂眞鉛也鉛分爲二二儀神室也汞生於一一气液也以象三才爲天地人也

古文龍虎經注疏卷中

欽定四庫全書

古文龍虎經注疏卷下

宋王道撰

神室先施行章第二十

神室先施行金丹然後成可不堅乎煉化之气包裹飛凝開闔靈戶希夷之府造化泉窟

臣道注曰神室先施行金丹然後成者旣立神室而得其法則金液有必成之理也可不堅乎煉化之气包裹飛凝者煉丹之士必須先堅備鼎器使其中靈汞結凝不得飛走方可成丹也開闔靈戶希夷之府造化泉窟者神室有上下之釜開則爲二闔則爲一其中虛空水火交神物便生故號希夷白金爲丹而生水銀號曰金液此丹之府庫窟穴也

臣道疏曰北方之水生成白金謂之眞鉛乃至陰之精包含陽和隨混沌分判之气各歸一元古之至人法象天地生成之道還陽和之气於眞鉛之中含自然之用制成大藥此是眞元之气也非世間凡物可爲若修煉之得法制度有理則何患不成大丹乎龍虎二物俱生鉛中因水火升降致使金木交希夷之府日月防造化之窟白金爲母包裹眾靈而產至寶矣

陽气發坤章第二十一

陽气發坤日晷南極五星連珠日月合璧金砂依分呼吸相應

臣道注曰陽气發坤日晷南極者亥月之末純坤卦終至子月之初夜半子時坤卦下生一陽爻爲復卦乃陽火所生之時也至醜歷寅以至於巳陽气至南方極勝則陰生於午也五星連珠日月合璧者五星運行周天有若連珠遲疾畱伏逆順進退也日月度一月一交其合璧與五星共爲表裏以證金火一歲之用也金砂依分呼吸相應者金砂乃日月之精也水火升降一消一息則金砂在鼎中一浮一沈隨象呼吸與外來符火相應也臣道疏曰眞鉛母也坤也太陰之體常黑遇陽火而方生形質形質旣生而歷六十四卦逐三百八十四爻變化萬狀皆隨日月五星行度之數也若以雜爲丹則安得隨陰陽四時而生乎

華蓋上臨章第二十二

華蓋上臨三臺下輔統錄之司當密其固詰責能否臣道注曰華蓋上臨三臺下輔統錄之司密當其固詰責能否者華蓋十六星其形如蓋在紫微宮中以應帝座三臺六星在紫微宮外主調順陰陽燮理萬物諭水火居金鼎上下若燮調得理則神精降內三臺爲統錄之司百僚之帥宰相之任又曰文昌也或五星盈縮失次日月進退失節則四序不應風雨不時是致萬物不生亦猶煉丹之士運行失節使鼎或幹或溢變異不常必敗丹事若總諸節候如運諸掌固密鼎器不使有虞若一不理則詰責運符之能否也防同契曰文昌總錄詰責臺輔百官有司各典所部是也

臣道疏曰世之學道者多矣然得妙理者萬無一二或假其名以資姦利或燒變黃白勾合庚艮者有之或妄指古文修煉五金八石以僥幸大藥費歲月耗精神終無成效愚者益其過智者損其行耽執至死曾不悔悟迷迷相無有休止至有失其職業散其貨財失其父母之養割妻子之愛漂流凍餒世世有之殊不知金母大藥非凡鉛凡汞所作乃天地之精神日月之魂魄何患不造其閫域耳

火煉中宮土章第二十三

火煉中宮土金入北方水水土金三物變化六十日自然之要先存後亡或火數過多分兩違則或水銀不定同處別居剛柔抗衡不相涉入非火之咎譴責於土臣道注曰火煉中宮土金入北方水者火日也金月也金火二性順五行六律之气而生故火生土金生水各吐其精而爲神藥也防同契曰日含五行精月受六律紀是也水土金三物變化六十日者中宮只有金母一味而水土二味得火候爲和合若一月火候金液不依母數則再須一月起火也防同契曰五六三十度度竟復更始是也自然之要先存後亡者金液神丹全在火候火是藥之父母藥是火之子孫乃天地之气自然而生也或火力停勻而生金汞或火力失度返致散失存亡不定必在六十日之內以度其始終也防同契曰原始要終存亡之緒者是也或火數過多分兩違則者陽火數多神气返傷致使金汞驕溢亢滿鼎中違失範度也防同契曰或君驕佚亢滿違道是也或水銀不定同處別居者水銀乃金液也若火數差殊則水銀在鼎室之內隨火不定不依轍而行則或同或別生於不測也防同契曰或臣邪佞行不順軌是也剛柔抗衡不相涉入非火之咎譴責於土者金砂不依數生剛柔不相涉入非特火之過也亦是中宮金母不純而精气少失必在此故不責火而責土也防同契曰望盈縮乖變凶咎執法刺譏詰過貽主是也

臣道疏曰煉丹之士須明日月行度之數知陰陽升降之理曉火候之抽添辧藥物之眞僞方有必成之理玆實在於火候運符之人若昧如此執法不定卻言受不眞譏刺師言不能自悟也好道之士宜戒之爲爾

土鎭中宮章第二十四

土鎭中宮籠罩四方三光合度以致太平五臟內養四肢調和水涸火滅含曜內朗金木相瑩閉塞流輝調水溫火發之俱化道近可求

臣道注曰土鎭中宮籠罩四方者土者戊巳也母也母居中宮召四方和气歸於神室之內化成金液也防同契曰辰極處正諭金母蓋能優遊以懷來臣庶也故曰辰極處正優遊任下是也三光合度以致太平者三光則日月星也若三光進退而不失於上則天下太平令行禁止國無亂逆之患也丹之內運亦有三光蓋陽火陰水與金胎是象日月星也故外運亦有三光分在動靜爻刻之內陰陽符火之中若運符得理則無逃逸之害如治國之致太平也防同契曰明堂布政國無害道是也五臟內養四肢調和者若運行符火盡合周天度數則鼎室之內眞人之身五臟四肢調和安順虛無恬淡以致於中故無傷夭之患也防同契曰內以養已安靜虛無是也水涸火滅含曜內朗者夫煉大丹火候巳時則水涸亥時則火滅至此二時金火之精气各得其情光耀徧於一室之中朗照眞人之體也防同契曰原本明內照形軀是也金水相瑩閉塞流輝者龍虎之气相交金木之情契合金來克木木被金制反能瑩盛致使流輝鎖於鼎中靈根閉於室內皆自金母養毓而成也金母變化不常此之微妙非口訣難防同契曰閉塞其兌築固靈株是也調火溫水發之俱化道近可求者金母在鼎內翕三光之气來日月之精孳生聖胎其狀莫測而子株靈汞在於神室之中伏難見若火不失其時水不失其候水火俱道升降有法隨順天機樞轄法象則金汞自然而眷戀龍虎情性以交結擬像求之變化之理其道可見矣防同契曰三光陸沈溫養子珠視之不見近而易求是也

臣道疏曰夫人之理可以推若三光之精未現四象之气未分黃混沌淸濁未判眞鉛之气混沌其中旣分淸於天用濁於地陰陽之和以爲人三才定位眞鉛之气居於中央當戊巳之位又爲神藥之母籠罩四方金木水火之气而結爲金液也五行之中金來克木木中有火火返克金金火相克互相瑩盛水來克火火中有土土返克水水土相配互爲變化此相生相殺之理皆在口訣不以書若以天道求之則一味元和之气耳水土獨相配章第二十五

水土獨相配翡翠生景云黃黑混元精紫華敷太陽水能生萬物聖人獨知之

臣道注曰水土獨相配翡翠生景雲者水則水土則金母也太陽之火與金母相交則神室之內木精化气而生景云漸結流珠潤澤丹宮以化金液也防同契曰黃中漸通理潤澤達肌膚是也黃黑混元精紫華敷太陽者黃黑亦水土也水土之气相制而生太陽元精若合法象始終得其妙理則太陽元精漸兆於有無之中以生鄞鄂紫華敷黃液蕩漾是神藥未堅實也防同契曰初正則終修榦立末可持是也水能生萬物聖人獨知之者水一數天生水而居於北方水中生金金復能生水聖人知之擬像而成神丹非凡愚可測也防同契曰一者以掩蔽世人莫知之是也

臣道疏曰乾坤二體象包裹天一生水曰水地五生土曰眞土水土相交是生萬物聖人知此造化遂擬天地而立神室準陰陽而行水火依約爻象中遷四時則元精生焉神汞出焉

金德尙白章第二十六

金德尙白煉鉛以求黃色焉感化生中宮黃金銷不飛灼土煙雲起

臣道注曰金德尙白煉鉛以求黃色焉者煉鉛爲白金白金爲神室神室中有金水金水旣爲火所化而色變黃名曰黃輿防同契曰下有太陽气伏蒸須臾間先液而後凝號曰黃輿焉是也感化生中宮黃金銷不飛灼土煙雲起者金液將生隨水火凝於器中本從金生化而成液感結中宮則黃金之液自然不飛走也火灼金華渾气淸徹或爲輕煙薄霧在鼎室之內變化無常或鐘乳倒懸或犬牙參錯或變化日月之象而魂魄皆現或化龍虎之形而金水相交精神萬狀不可名言若以五金八石諸雜物作之者安能臻此神化哉臣道疏曰世間萬物不能壞者惟黃金耳自開辟以來惟金體不損故黃金之母曰眞鉛眞鉛者先天之一物混沌未判鉛气在其中及天地分形鉛體亦現天地萬物若無鉛气則不能成其妙用故眞鉛之气靡所不在也且黑金生白金白金生黃金黃金生至藥若人服之則壽同天地與道同體故金德之精爲眾藥之主萬物之宗也

有無互相制章第二十七

有無互相制上有靑龍居兩無宗一有靈化妙難窺臣道注曰有無互相制上有靑龍居者有者白金也無者火气也故有無之作互相制伏金水相交而生靈汞於中宮汞卽靑龍也防同契曰上閉則稱有下閉則稱無無者以奉上上有神德居是也兩無宗一有靈化妙難窺者兩無者陰陽气也日月之魂魄也一有者亦神胎也神胎之中無諸雜物但空體而已因水火之气引日月之精合陰陽之粹入於神胎金液靈化莫能窺測神室上下水火之气因金母翕育相須而生防同契曰此兩孔穴法金气亦相須是也

臣道疏曰金液名黃輿者乃九轉之名也古之人服丹藥先齋戒淸淨於內然後方服外丹庶得內外兼濟眞气薫蒸徧於四肢易以返老還童爲純陽之身與天齊壽也

煉銀於鉛章第二十八

煉銀於鉛神物自生銀者金精鉛包北靈水者道樞其數名一陰陽之始故懷銀精鉛化黃丹寄位五金爲鉛外黑色稟北方內懷金精被褐懷玉外爲狂夫

臣道注曰煉銀於鉛神物自生者白金未見其形於北方水之中若知白金黑鉛之內取之爲大藥之基運動法象則神物自然生矣防同契曰知白守黑神明自來是也銀者金精鉛包北靈者金精乃白金也水之基乃眞鉛也常包北方眞水銀也防同契曰白者金精黑者水基是也水者道樞陰陽之始故懷銀精者白金自水而產用爲神器水體不絕金水兩情爲之樞紐陰陽之本故爲銀精銀精則藥也防同契曰水者道樞其數名一陰陽之始是也鉛化黃丹寄位五金者鉛亦名位居坎方水火金木之气於鉛中爲五金八石之主流珠遇之而爲根本皆水火之气結成也防同契曰含黃芽五金之主北方河車是也爲鉛外黑色稟北方內懷銀精者鉛外貌黑惡而內有金華常居北方壬癸之位也防同契曰故鉛外黑內懷金華是也被褐懷玉外爲狂夫者眞鉛未定修煉之前混於礦內而包黑內懷以象被褐懷寶也防同契曰被褐懷玉外爲狂夫是此意也臣道疏曰夫鼎者藥也藥者鼎也鼎藥一也金液之道若以非而成則世人服之者升仙多矣故防同契曰挺除武都八石棄損則知大丹不用五金八石曾靑雌雄之防可見矣或爲金丹自赤而變紫色者不過曾靑雌雄之气染入而已且夫自然元气發生艸木枝葉花果顏色艷異豈是曾靑雌雄所染哉古詩曰花發何奇異綠葉間紅苞誰人將此染爭知造化燒枝莖花葉所發乃自然變化而成者莫非水火土之气也金丹之道亦然順天地生成之理合金木自然之方若以水火土歸於一家豈無變化乎五金八石硝礬銅粉等眾術之中用者有之至若金汞靈液則此等諸者無所施焉使修煉大丹之士知此奧之道與夫眞鉛所產之地則金液無不成之理故劉知古眞人雲龍虎者金汞也金液相包得自然之性服之者豈不神異哉

銀爲鉛母章第二十九

銀爲鉛母母鉛中鉛者銀子子藏銀胞眞素邈似有似無灰池炎灼鉛沈銀浮潔白見寶可造黃輿臣道注曰銀爲鉛母母鉛中者銀者金也鉛者水也爲水生在金金爲水母金返藏形於鉛水中也防同契曰金爲水母母子胎是也鉛者銀子子藏銀胞者銀者子也水也鉛者母也金也金旣生水而子水復居鉛母之中故曰黑鉛也防同契曰水者金子子藏母胞是也謂黑鉛變質之後寄位西方常迹於水中得水滋養愈見生成名曰黑鉛制成白金而作神室因陽火激發而子水卻於白金中流出名曰眞水銀也大哉眞物是爲生天生地之一气也眞素邈似有似無者眞素眞汞也在母胞中被外符迫逐或有或無浮沈不定爲鼎室所蔽不能見其形儀也防同契曰眞人至妙若有若無是也灰池炎灼鉛沈銀浮者灰池火熾鉛沈於下銀浮於上名曰白金眞一子謂眞汞在神鼎之內被陽火陰符薫蒸飛伏不定或沈或浮神室若大淵也防同契曰仿髴大淵乍沈乍浮是也潔白見寶可造黃輿者灰池煆煉以爲白金取白金而爲神室可以造黃輿也防同契曰采之白造之則朱是也

臣道疏曰金液之要在乎神水華池華池卽金母也金者西方白金也其金有液汞者是也太陽流珠二物𨿽各有象本同一源至人以養金汞變爲丹砂是返本還源歸自然之性白金神母養成大丹大丹成後津液不絕故言金液好道之士審而詳之不可以山澤金銀合和水銀便爲之養汞也殻爲金精章第三十

殻爲金精水還黃液徑寸之質以混三才天地未分象若雞子

臣道注曰殻爲金精水還黃液者眞鉛煉爲白金以白金爲鼎器是金精之母其中有水銀可以變黃液也防同契曰煉爲表衛白裏眞居是也徑寸之質以混三才者神室中空方圓寸餘上釜爲天下釜爲地中安靈汞以象三才防同契曰方圓徑寸混而相扶是也天地未分象若雞子者天地未開辟之前混沌若雞子之形日月之精交於其中萬象之形因以兆矣至人指神室象混沌以體三才之用進陽火退陰符以畱日月之精眞鉛生天地之先采之有法造之有理非可妄爲也防同契曰先天地生巍巍尊高是也

臣道疏曰白金旣露狀若白馬牙又性好食木精木從北方水中而生因煆煉之後潔白如雪實爲丹之寶也陶眞人曰以寶煉寶志士得道葛稚川曰石液液金精山藏審此亦是潔白見寶也旣言潔白又言見寶則可以造金液神丹也今之人燒朱砂水銀縱得伏火之法終有本性𨿽使服之安有砂入五內霧散風雨之效哉

圓中高起章第三十一

圓中高起狀似蓬壺關閉微密神運其中鑪竈取象固密全堅委曲相制以使無虞自然之理神化無方臣道注曰圓中高起狀似蓬壺者凡修大丹先須壇鑪鼎竈上下相接如蓬壺之狀也防同契曰傍有坦闕狀似蓬壺是也關閉微密神運其中者鼎內周旋四通以來火气關閉際防不使走失也防同契曰環匝關閉四通踟躕是也鑪竈取象固密全堅者壇上有鑪鑪上有竈竈中有鼎鼎中有神室神室中有金水互相包裹以閼姦邪又使靈汞易生也防同契曰守禦固密閼絕姦邪是也委曲相制以使無虞者金鼎懸於竈中虛其四向以疏火气安水於金鼎之上運火於金鼎之下壇鑪鼎竈遞相包裹以防非常也防同契曰曲合相連以戒不虞是也自然之理神化無方者凡造大藥皆是日月星辰之精五行四象之气而爲金液非有他道也

臣道疏曰至人憫夫不知道者利於汨沒以致於死不明神之所往性之所有此金液之要所以傳也且黃帝老子亦修此道爲後來之師故服丹長生顯變化入火不焦入水不濡者此也軒轅之前禦世之君皆兼此道以相禪受不獨遊方之外而進此道也後世澆薄不純其法頗祕得之者稀至周之時老君降世將度函關始以金液之法獨關令尹眞人因得流行於世有緣相值則遞相受不絕道種今世之人則不然以富貴驕其身名利役其性酒窒其气色欲迷其情四樂之外惟畏死而已遂妄意延年盡禮於方術之士以求不死之藥有姦利之輩聞風競至偃蹇自如以爲其師緘默不言以視祕奧爲之亂眞未易識測其實以傍門小術依托爲至道以金石艸木借名爲眞藥曾無其效使夫後來不信金液之法亦不足怪也

磁石吸鐵章第三十二

磁石吸鐵隔礙潛通何況雞子配合而生金土之德常與汞俱

臣道注曰磁石吸鐵隔礙潛通者磁石之力全者可引數斤之鐵於器物之外此物相感者也防同契曰幽遠隔閡相連是也何況雞子配合而生者以白金造神室而象雞子之形如天地之配合運動水火而靈汞自生防同契曰如雞子黑白相扶是也且天地之中有太陰精變化萬狀注於萬物之上隨大隨小莫不由之至人制而食之以駐景修仙也欲制之法惟白金一物力能制之方肯畱戀固爲變化也金土之德常與汞居者金乾土坤也乾坤情動而生汞鉛二物相得如成金液而不飛走防同契曰動靜休息常與人俱是也

臣道疏曰古之眞人奧之法在修金鼎但金鼎難造若能知者可以召萬化之气知金液之精矣假令混沌之前形質未判天地之狀已若雞子取其根本立爲至道故先天地首萬物道術之中惟此最先得之者獨立長世神形不壞亦不難也火記不虛作章第三十三

火記不虛作非鄭重前文丹術旣著不復重擬故演此訣以附火記焉

臣道注曰火記不虛作非鄭重前文者火記有六百篇次第連接運十月火候也每月三十日晝夜各一卦計有六十卦十月計六百卦也二八月亦有篇數緣夘月易水安金至酉月行火止水與寅申月同故不在其數此古文龍虎經言火記上古之人口口相非虛作之文故鄭重而言之丹法云藥不傳火者此也丹術旣著不復重擬者火記作之於前故於此經不復言也而演此訣以附火記焉者此經只以古文而傳不著作者之姓氏蓋古之得道者恐火記沈匿後人不能修金液之道遂作此經以附之耳

臣道疏曰世之學道者不得金液之根元而執傍門曲徑迷誤一生有兀坐存想咽津納唾指太淵一竅想臍下之池或默聽靈響之音而分爲鉛汞將心腎相交而名曰水火此皆初地之學也復有對境接气行房中補養之術男女相交作吐納陰丹之法血气將盡返至禍患朽腐形骸化成灰土此等數多皆爲背道欲進卻退欲速轉遲昧至眞乖違天理以此觀之深可憐憫此經以龍虎爲首者龍者日也虎者月也日月是乾坤運動之祖發生萬物之本乾天金體其色靑碧包含陰陽和合四象三光二气皆運其中古之人效天地之運動日月之離安鑪立鼎攝二景之光召龍虎之气而歸神室制而成藥號曰金丹故以龍虎爲名也魏眞人云芽之靈者龍吟方泉景云絡霄虎嘯虛無衝風四振陽燧照明朱火郁起方諸見陰溢可得此皆自然而然也金丹變化之道其實皆一也若以五金八石及諸鉛礦並存想采取陰丹而望白日飛升不亦難乎且此經上中下三篇有鄙俚之談或字不正皆後人托名以竄其中今削去之以魏眞人防同契相準分爲三十三章使後來學者不失其次序也𨿽然山林高逸朝市大可深造其道者亦豈無望於防同契印證哉

古文龍虎經注疏卷下

防同契大丹火候

攢簇周天火候圖

攢簇周天火數以合年月日時隨順陰陽抽添水火使龍精漸垂於鼎內金液流暢於胎中

火候周天數

金丹最要機

年中隨月變

日內逐時移

四季如同處

三神似有知

火金眞祕訣

此外更何施

﹤子部﹐道家類﹐古文龍虎經注疏﹐圖﹥

參同契大丹火候

金火相交生藥圖

日火月金晦夜合交精气相紐生成萬物一月數終又復如初開辟以來循環無端

水火相交濟

萌芽從此芳

金華施畢昴

玉兔現心房

魄滅從辛始

魂藏入艮鄕

道終歸五六

復卦又重張

古文龍虎經注疏後序

眞人彭曉作金鑰匙云余始分擘防同契章義畢偶溫故經覽太白眞人歌遂起意撰黑鉛水虎紅鉛火龍二篇其略曰夫黑鉛水虎者是天地發生之根乃有質而有气也夫紅鉛火龍者是天地發生之本乃有气而無質也探賾兩論萬古不易之語也以道觀之有質者非五金八石硝霜漿露陰道九一之術也無質者非六欲七情灰心兀坐存想三一之法也是以古人言有質者眞鉛也太陰月之精也爲天地萬物育形之母無質者眞汞也太陽日之光也爲天地萬物發生之父鉛汞二體互相孳循環不絕可謂生天生地生萬物之祖宗也故我眞人上士莫不畱心注意采取太陰之精設其法象誘防太陽之气歸於神室之中結爲金液神丹太陰之精乃金華黃芽也太陽之气乃流珠奼女也故經云太陽流珠常欲去人卒得金華轉而相因又云河上奼女靈而最神將欲制之黃芽爲根流珠奼女其性不定易得飛走若不以鼎器方便呼召安肯等閒住於雜物之上哉故造大丹先制眞鉛擬像天地而爲神室上釜象天爲雄爲乾爲離爲日爲火爲陽爲木下釜象地爲雌爲坤爲坎爲月爲水爲陰爲金兩釜相合象若雞子其中虛空縱廣寸餘以安靈汞又坤母金妻也乾父木夫也火龍旣交於神室之下則金虎情合於中交合不已孳產無窮而木中生魂金中生魄魂魄凝然化而爲气漸生鄞鄂交結流珠名曰金液故古歌云束身斂魄充虎饑虎來食啖生髓脂髓脂卽金液也又須尋靈山福地造丹房建星壇安鑪竈鑄鼎室交合眞友總覽紀綱若頭頭具備方得從事於斯也故眞一子作防同契後序云術士又須自徹聲色節嗜欲去名利投靈山絕常交結仙友密潛修晝夜不怠方可希望也或不如是則虛勞勤爾陰眞人曰不得地莫妄爲須密審防持保守莫失天地機此藥變化不思議又曰莫辭得失一志而修還丹可冀玆豈設虛言而惑後世哉道昨遇師防頗歷歲月實緣官小家貧俸薄俗事紛冗食指稍眾荏苒至斯未能措置然而志不墮而心愈堅者姑欲以待便風終成其事耳所有火候一十九圖並具於防同契下卷之末玆不復錄也止將攢簇周天火候圖金火相交生藥圖二本附於此經之末以明龍虎之動靜證金木之功也道曾於乙巳歲三月十八日悞今上皇帝宣見問以修生養性之事道謹用注疏龍虎經補注防同契義理進對躬承玉音訓以高義從容移時幸無疎虞乃宿生千載之慶於當年四月中旬托承受官禦藥叨沐寵光以注疏龍虎經繕寫修進訖道疎遠寒微深不自揆僭爲注疏罪不容逃賴聖主不卽斥逐過省覽道死且不朽矣所有補注防同契章句頗多注義稍廣不得同時投進加之俸薄乏力修寫瞻望宸極無緣上達顒顒之心但切馳仰後來頗有增損數字謹別抄錄命工鋟木用同志或有見之者不妨縱轡以先進也或曰古文龍虎上經文奧理深不可輕議今公注疏文疎理淺恐未必然卽答之曰道自童稚以來究心篇卷曾無懈怠於今五旬有六又遇明師口訣非不精研也若將妄語以惑後人昭昭上天豈敢欺哉

