

欽定四庫全書

子部十四

周易參同契發揮

道家

提要

【臣】等謹按周易參同契發揮三卷釋疑一卷宋兪琰撰琰有周易集說已著錄是書以一身之水火陰陽發揮丹道𨿽不及彭曉陳顯微陳致虛三注爲道家專門之學然取材甚博其釋疑三篇考核異同較朱子本尢詳備明白雲霽道藏目錄謂二書共十四卷焦竑國史經借志則作十二卷毛晉津逮祕書以琰注與曉等三家注合爲一編已非其舊又並其釋疑佚之此本每捲俱有圖乃至大三年嗣天師張與封所刻實祗三卷附以釋疑一卷考琰易外別自序亦稱丹道之口訣細防俱載於參同契發揮三篇白雲霽所記或並其他書數之焦竑所記悉輾轉販鬻於他書沿訛襲謬益不足據矣乾隆四十五年六月恭校上

總纂官【臣】紀昀【臣】陸熊【臣】孫士毅

總校

官【臣】陸費

墀

重刋周易參同契發揮序

昔者聖人之作易也肇自庖犧氏受河圖而畫卦文王重之而系卦辭周公推六位吉凶而系爻辭孔子因大小象而作十翼其本原則繇太極動而生陽靜而生陰兩儀旣分四象攸立動靜互爲其根而生五行因陰陽奇偶之交而成八卦黃帝命大橈作甲子其十干十二支不過探五行之情而亦不出於八卦之方位卦重而爲六十四爻分而爲三百八十四於是有天道焉有地道焉有人道焉三才道備則盈天地間爲萬物者莫不有理有气有象有數其盈虛消長進退存亡莫不入於聖人範圍之內而察識其所以然之故故其爲書廣大悉備因以之設教按五行八卦立爲推步占筮之法足以開物成務以前民用焉蓋易爲君子謀而人不可以不用乎易也世人不體天地運行不息之理不探五行生克制化之情不循卦爻往來進退之位行妄動未能反之於身不知修鏈爲何物其保七尺軀而全歸者鮮矣況望其長生久視於天地間哉彼神仙者流其能長生久視者以有還丹之道耳然古之仙人必有心傳口授一時祕訣多不輕泄以故世罕有述焉間有不由大道任其私智謂曲徑之斜捷易行旁門之淫僻可致甚者服燥藥飲餌視爲神丹卒以喪身閼壽又烏能保其長生哉至後漢魏公伯陽以爲還丹之道不可惑於邪說必本諸易道然後可也蓋易道具陰陽動靜之機該卦爻變易之妙生生不息化化無窮今也返觀吾身亦一天地耳吾得一元之气亦天地之气耳天地之能長存吾獨不能效之乎此參同契之書所以作也參者謂與易參考之而不謬同者謂與易同合之而不違契者謂與易契默而識之而自防也予昔聞古仙有鏈丹之法丹成可以長生衝飛故天下之名山勝處皆有鑪竈之異迹存焉吁山中之奇石有偶鑪竈者耳及觀是書乃知以鑪竈鏈丹爲妄夫仙家引導修鏈之說運之在內不假乎外者也取之在己不假乎物者也若金之爲寶也欲其眞粹不雜不僞非資鉛汞用火以鏈之又何以得其眞粹堅剛其質爲丹同天地爲不朽哉今參同契假以此義以吾身之乾坤爲鼎器以坎離日月爲藥物凝吾神聚吾气使龍虎媾精交用進火候以俟其變化則丹道可成也然此書紫陽朱夫子嘗爲之考訂注釋闕疑尙多𨿽云有頭緒猶未得其作料孔穴況其下於朱子究之而易得哉至元世有全陽子兪公玉吾始研精是書初則未得其竅求之甚難至眞積力久信之彌篤則有若神告而自悟於是博采諸眞人祕訣較之是書無有不符於易之說故爲是書發揮添一注腳則丹道之明如指諸掌但言還丹之道至簡至易不過俯而就人然又言必待三年九轉則又似易而實難又欲人久於其功可也是則學道希仙之士其可以俄而度淺而窺又當尋其戶牖察其關鍵鼔槖鑰進火候守龍虎以待交媾則黃芽自長玉英自呈還丹之道其庶幾矣若是可以沖舉可以長存可以乘長云於八極之間冒剛風於九霄之上迥與世隔超居神洲永階仙阼百世一下來遊人間長生度人人莫測其所之其俯視塵世蜉蝣旦莫蠛蠓起伏眞不直一笑耳

周易參同契發揮序

欽定四庫全書

周易參同契發揮卷上

宋兪琰撰

上篇

乾坤者易之門戶眾卦之父母

闔戶謂之坤辟戶謂之幹一闔一辟謂之變往來不窮謂之通此乾坤所以爲易之門戶也幹生三男坤生三女男女媾精萬物化生此乾坤所以爲眾卦之父母也夫人之一身法天象地與天地同一陰陽也人知此身與天地同一陰陽則可與論還丹之道矣

坎離匡郭運轂正軸

坎月也離日也日月行於黃道晝夜往來循環無窮如匡郭之周遭也轂猶身也軸猶心也欲轂之運必正其軸修還丹者運吾身中之日月以與天地造化同途不正其心可乎

牝牡四卦以爲橐鑰覆冒陰陽之道猶禦者之執銜轡有準繩正防矩隨軌轍處中以制外數在律曆紀月節有五六經緯奉日使兼並爲六十剛柔有表裏朔旦屯直事至暮防當受晝夜各一卦用之依次序旣未至昧爽終則復更始

幹純陽牡卦也坤純陰牝卦也坎陰中有陽離陽中有陰牝牡相交之卦也丹法位乾坤於上下列坎離於東西而乾坤之闔辟坎離之往來儼如橐鑰之狀故曰牝牡四卦以爲橐鑰橐鑰者虛器也橐卽韝囊鑰其管也老子道徳經雲天地之間其猶橐鑰乎虛而不詘動而愈出蓋太虛寥廓猶橐鑰之體气之闔辟往來猶橐鑰之用知此則還丹之道思過半矣然是道也操則存捨則亡故必愼汝內閒汝外有如列子沖虛至徳眞經所謂泰豆氏之禦然後可以從事於此蓋泰豆氏之禦也齊輯乎轡銜之際而急緩乎唇吻之和正度乎胸臆之中而執節乎掌握之間內得於中心而外合於馬志是故能進退履繩而旋曲中規矩煉丹之法亦猶是也數在律曆紀者巡行十二位應律之十二聲歷之十二月紀之十二年也月節有五六者以一月三十日分爲六節也經乾坤南北之定位也緯坎離東西之妙用也奉日使者奉日之所使也其候與天同運隨日升沈無少異也兼並爲六十者易有六十四卦除乾坤坎離四卦之外恰有六十卦一日十二時用兩卦直事每一爻當一時兩卦計十二爻應律曆紀之數以一月三十日並之共得六十卦也以六十卦布於一月三十日內則朔日朝爲屯暮爲防晝夜十二時恰應兩卦十二爻之數自此朝需暮訟朝師暮比依次而用以至晦日用旣濟未濟晦朔循環周而復始其間卦象內外剛柔之體或反或對皆不必執泥也張紫陽悟眞篇云此中得意休求象若究羣爻謾役情蓋非眞以六十卦布於一月三十日之內也或者不悟此理惟執泥卦象之說乃謂日用兩時爲火候從而準則銖爻推測气候汲汲焉日視土圭夜瞻刻漏豈不大謬哉

日辰爲期度動靜有早晚

陳泥九翠虛篇雲天上分明十二形人皆分作煉丹程卽日辰爲期度之謂也日卽火也辰卽候也人能以天上之日辰反而求之吾身則日臨之位卽時辰也悟眞篇云煉藥須知昏曉卽動靜有早晚之謂也動者日出而作也靜者日入而息也蓋吾一身之中自有日出日入之早晚其火候動靜一一暗合天度莫非用天樞潮候而爲下功之時也

春夏據內體從子到辰巳秋冬當外用自午訖戌亥卦有六爻下三爻爲內上三爻爲外試卽屯防二卦明之朝用屯陽火上升之候也而屯之初九正當身中之子由內而外故曰春夏據內體從子到辰巳暮用防陰符下降之候也而防之上九正當身中之午由外而內故曰秋冬當外用自午訖戌亥然所謂春夏秋冬子午巳亥與夫內體外用之說皆譬諭也乃若泥象執文而行卦气則徒自把乾坤爲鼎器次摶烏兔藥來烹此豈謂身外之乾坤身外之烏兔哉學者當求之於身中可也今夫天位乎上地位乎下二气則運行乎其中一升一降往來不窮猶橐鑰也人受沖和之气生於天地間與天地初無二體若能悟天地橐鑰之妙此心沖虛湛寂自然一气周流於上下開則气出闔則气入气出則如地气之上升气入則如天气之下降自可與天地齊其長久子華子云古之知道者築壘以防邪防源以毓眞深居靜處不爲物攖動息出入而與神气俱防魄守戒謹窒其兌專一不分眞气乃存上下灌注气乃流通如水之流如日月之行而不休陰營其藏陽固其府源流泏泏滿而不溢衝而不盈夫是之謂久生捨此而曰我自有登云捷法則是旁蹊曲學非吾大丹之道也

天地者乾坤之象也設位者列陰陽配合之位也易謂坎離坎離者乾坤二用二用無爻位周流行六虛往來旣不定上下亦無常

乾爲天坤爲地吾身之鼎器也離爲日坎爲月吾身之藥物也先天八卦乾南坤北離東坎西南北列天地配合之位東西分日月出入之門反而求之吾身其致一也乾坤其體也坎離其用也坎離二者周流升降於六虛往來上下蓋無爻位吾身之坎離運行乎鼎器之內潛天而天潛地而地亦豈有爻位哉

幽潛淪匿變化於中

幽潛淪匿者神入气中气入臍中而沈歸海底去也變化於中者時至气自化靜極機自發而抱出日頭來也陳希夷指篇云邈無蹤迹歸武潛有機關結聖胎此之謂也

包裹萬物爲道紀綱

悟眞篇云道自虛無生一气便從一气產陰陽陰陽再合生三體三體重生萬物張蓋金丹之母不過先天一气而已裂而爲二分而爲三散而爲萬皆自此一气中來故曰包裹萬物爲道紀綱

以無制有器用者空

道徳經云三十輻共一轂當其無有車之用埏埴以爲器當其無有器之用鑿戶牖以爲室當其無有室之用故有之以爲利無之以爲用林鬳齋注云轂車之容軸者也輻輪之股也轂惟虛中故可以行車埏埴陶者之器也虛而圓故可以成器戶牖室中之通明處也此三者皆是譬諭虛者之爲用故曰有之以爲利無之以爲用車器室皆寔有之利也而其所以爲車爲器爲室皆虛中之用今魏公謂以無制有器用者空實用老子之蓋丹法以太虛爲鼎鑪而太虛之中自有天然妙用奇哉奇哉關尹子云衣揺空得風气噓物得水陳抱一注云知揺空得風則鼓吾橐鑰可以生气知噓物得水則胎吾之气可以化精苟昧此而他求所謂鼎器則非虛無之道矣

故推消息坎離沒亡

息者進火之候坤三變而成幹也消者退符之候幹三變而成坤也今自朔旦震卦用事之後歷兌至乾望罷巽卦用事之後歷艮至坤其間不見坎離爻位是謂坎離沒亡歟曰坎離非沒亡也行乎六虛之間而往來不定爾

言不苟造論不虛生引驗見效校度神明推結字原理爲徵坎戊月精離巳日光日月爲易剛柔相當土王四季羅絡始終靑赤白黑各居一方皆稟中宮戊巳之功

坎外陰而內陽月之象也離外陽而內陰日之象也坎納戊戊陽土也離納己巳陰土也二土交合則陰陽相濟剛柔相當猶日月兩字合之而輳成易字也靑赤白黑卽木火金水也木火金水各居一方惟土居中央分旺辰戌丑未而羅絡一歲之始終是故木得之以旺火得之以息金得之以生水得之以止四者皆稟其功也然是土也徧滿乎宇內本無定位焉在坎則爲戊土在離則爲己土在中宮則爲戊己土在四季則爲辰戌丑未土均是物也防哉悟眞篇之詩有曰四象五行全借土又曰只緣彼此懷眞土遂使金丹有返還蓋非眞土調和則陰陽否隔剛柔離分不能成丹也嗚呼魏公作是書以發明斯道之祕無非引驗見效親到實詣之復恐其未足以取信於後人遂又校度日月之神明以爲法推原易卦之道理以爲證可謂深切而著明矣又豈肯苟造無稽之言虛生無益之論以誑惑後之來者哉

易者象也懸象著明莫大乎日月窮神以知化陽往則陰來輻輳而輪轉出入更捲舒

易者象也卽上文所謂日月爲易是也夫魏公之爲是也將以指陳身中之陰陽而身中之陰陽則無形可求百姓日用而不知苟非假象托物將何以發明而使人窮其神知其化哉於是仰觀俯察乎天地之間惟有日月之象顯然著明故以其顯然著明者示人使之洞見天地之陰陽而默識乎神化之妙則吾身之日用不知者自可以不言而諭也蓋日月往來乎黃道之上一出一入疊爲上下互爲捲舒晝夜循環猶如車輪之運轉無有窮己人能反身而思之觸而長之則吾一身之中自有日月與天地亦無異矣韓逍遙內指通祕訣云法輪要轉常須轉只在身中人不見駕動之時似日輪日輪向我身中轉又云法輪轉得莫停畱念念不離輪自轉何用外求哉

易有三百八十四爻據爻摘符符謂六十四卦

一部全易計三百八十四爻一斤大藥計三百八十四銖此丹道易道之相通而參同契所以作也爻者卦畫也符者卦之合體也易有六十四卦丹法以乾坤爲鼎器以坎離爲藥物以其餘六十卦爲火候今以乾坤觀之始於屯防終於旣濟未濟其間反體對體無一不相合於此見一陰一陽之謂道而古仙據爻摘符以比諭鼎器藥物火候可謂巧且備矣

晦至朔旦震來受符當斯之時天地構其精日月相撢持

晦至朔旦者晦朔之間也震來受符者乾交於坤而成震身中之一陽生也斯時神與气交气與神合有如天地之媾精日月之合璧故曰當斯之時天地構其精日月相撢持天地卽吾身之乾坤也日月卽吾身之坎離也天地日月以時而相交故能陶萬匯而成歲功乾坤坎離以時而相交故能奪造化而成聖胎魏公學者不明身中之陰陽造化遂借日月相交之時爲諭非曰一月止有晦朔之間可以用功也悟眞篇云日月三旬一遇逢以時易日法神功學者能知以時易日之妙則能天地之機而成大丹矣

雄陽播施雌陰統黃化

雄陽播施者天气降而至於地也雌陰統黃化者地承天气而生物也悟眞篇云甘露降須天地合黃芽生要坎離交蓋丹法之生藥與天地之生物相似皆不過陰陽二气一施一化而黃相交爾

渾沌相交接權輿樹根基

陰陽二气上下交接混而爲一故謂之渾沌渾沌乃天地之郛郭萬物之胞胎也丹法以之爲權輿而樹立根基則天地萬物皆在吾身而不用求之外矣

經營養鄞鄂凝神以成軀

鄞鄂卽根蒂也丹法經營於此而回光內照則神戀气而凝气戀神而住自然交結成胎如其神光內泄气馬外馳則日月失道金汞異鑪欲望成丹不亦遠乎白紫淸珠玉葉丹髓歌云昔日遇師親口訣只要凝神入气穴此所以稱之爲神丹而號之曰神仙也

眾夫蹈以出蠕動莫不由

陰陽交接之道乃生生化化之源也不特人與禽獸由此而出𨿽蠉飛蠕動跂行喙息至微之莫不皆然故曰眾夫蹈以出蠕動莫不由是道也施之於人則生人存之於己則生藥但有聖凡逆順之分爾

於是仲尼贊鴻蒙乾坤徳洞虛稽古稱元皇關雎建始初冠婚气相紐元年乃芽滋

嘗觀易首乾坤書稱稽古詩以關雎爲先禮以冠婚爲重春秋以元年爲第一義是知聖人之作經皆有所托始也煉丹而不究其始又安能洞曉陰陽深達造化哉

聖人不虛生上觀顯天符天符有進退詘信以應時符者合也月行於天一月一度與日交合故謂之天符天符有進退屈信以應時者月自初一以後光漸進魂長魄消陽伸陰屈象一日之子至己十六以後光漸退魄長魂消陰伸陽屈象一日之午至亥也古之至人觀天之道執天之行遂借天符之進退陰陽之屈伸設爲火候法象以示人蓋天地儼如一鼎器日月乃藥物也日月行乎天地間往來出沒卽火候也人能卽此反求諸身自可默防火候進退之妙矣

故易統天心復卦建始初

易者一陰一陽之謂也天心北方子之中也復十一月之卦也復之爲卦正當北方子位之中气應冬至邵康節擊壤集冬至吟云冬至子之半天心無攺移是也朱晦庵以爲康節此詩最好蓋立冬是十月初小雪是十月中大雪是十一月初冬至是十一月中小寒是十二月初大寒是十二月中冬至子之半卽十一月之半也人言夜半子時爲冬至蓋夜半以前一半屬子時今推五行者多不知之然數每從這處起略不差移此所以爲天心今魏公爲易統天心復卦建始初者陽气潛萌於孟冬純陰之月而始於坤卦之下積成一畫之陽然後變爲復卦也人固知十月爲坤至十一月則五陰之下變一陽畫而爲復殊不知十一月冬至無緣平白便生一畫之陽遽變爲復蓋十月小雪坤下爻己有陽生其中但一日之內一月之間方長得三十分之一必積之一月至十一月冬至始滿一畫爲復然此亦譬諭也年以冬至爲復月以朔旦爲復日以子時爲復無非借以發明身中造化殆不必泥於年月日時也翠虛篇云一月三旬一日同修丹法象奪天功蓋年與月同月與日同日與時同於是蹙年成月蹙月成日蹙日成時一時之中自有一陽來復之機是機也不在冬至不在朔旦亦不在子時非深達天地陰陽莫知機如是其祕也

長子繼父體因母立兆基

乾父下交於坤母之初爻而成震震爲長男故曰長子繼父體震自坤體而生猶嬰兒生於母腹中故曰因母立兆基悟眞篇云金公本是東家子送在西鄰繼體生與此同防知此則知煉丹不用尋冬至身中自有一陽生而不泥乎年月日時之矣

消息應鐘律升降據斗樞

自子至巳爲息自午至亥爲消消息應鐘律者鐘律於一歲十二月之內每月換一管一歲換盡十二律吾身火候之消息亦猶是也自下而上爲升自上而下爲降升降據斗樞者斗樞於一日十二時之內每時移一位一日移徧十二辰吾身火候之升降亦猶是也指篇云寥寥九地移鐘管黯黯長天運斗魁蓋不過取象比諭而已卽非用律管之短長天罡之所指而爲期度也

三日出爲爽震受庚西方

月三日哉生明昏在西方庚位其象如震應震卦之納庚若以吾身之火候言之則所謂河車不敢暫畱停之時是也

八日兌受丁上平如繩

月至八日爲上昏在南方丁位其象如兌應兌卦之納丁以諭吾身陽火上升之半也

十五幹體就盛滿甲東方

月至十五與日相望昏在東方甲位其象如幹應干卦之納甲以諭吾身陽火盛滿之候也

蟾蜍與兔魄日月無雙明

蟾蜍者月之精兔魄者日之光日月無雙明者日以昱乎晝月以昱乎夜日出則月沒月出則日沒晝夜遞照而出入更捲舒也人之呼吸何異於是哉豈不見黃庭經云出日入月呼吸存蓋呼吸卽日月也

蟾蜍視卦節兔者吐生光

丹法以上半月爲陽屬震兌乾下半月爲陰屬巽艮坤故曰蟾蜍視卦節月爲太陰日爲太陽陽主吐陰主納月本無光受日之光而白故曰兔者吐生光

七八道己訖屈折低下降

七八卽十五也陽火自震而升至於十五純乾則巳滿上半月之候其勢極矣其道危矣蓋不容不屈曲折旋而低降也陳朝元玉芝書云九重城裏龍車發十二樓前虎駕回卽此義也

十六轉受統巽辛見平明

月至十六日旣生魄晨在西方辛位明乍虧其象如巽應巽卦之納辛以吾身火候言之則陰受陽禪峯回路轉之時也

艮直於丙南下二十三

月至二十三日爲下晨在南方丙位明半虧其象如艮應艮卦之納丙以諭吾身陰符下降之半也

坤乙三十日東方防其明

月至三十日爲晦晨在東方乙位明盡防其象如坤應坤卦之納乙以諭吾身陰符窮盡之候也

節盡相禪與繼體復生龍

魏公以一月三十日分爲六節自朔旦至五日爲第一節

屬震六日至十日爲第二節

屬兌十一日至十五日爲第三節

屬幹十六日至二十日爲第四節

屬巽二十一日至二十五日爲第五節

屬艮二十六日至三十日爲第六節

屬坤六節旣盡則日月合朔之後陽又受陰之禪復變爲震震爲龍一陽動於二陰之下震也重淵之下有動物豈非龍乎

壬癸配甲乙乾坤括始終

幹納甲壬坤納乙癸故曰壬癸配甲乙十干始於甲乙終於壬癸故曰乾坤括始終蓋納甲者火候之取象也火候之抽添與月之盈虧無異今以六卦布於一月則震象三日月出於庚兌象上月見於丁乾象望日月滿於甲巽象十六日月虧於辛艮象下月消於丙坤象晦日月沒於乙不過借此以論身中六卦火候之進退非眞以爲一月三十日也何以明之蓋參以歷法則晝夜有短長若晝短日沒於申則月合於申望於寅晝長日沒於戌則月合於戌望於辰十二月間三日之月未必盡見庚十五日之月未必盡見甲合朔有先後則上下未必盡在八日二十三日望晦未必盡在十五日三十日今魏公謂三日出爲爽震受庚西方十六轉受統巽辛見平明蓋指二八月晝夜均平之時姑以取象而已非眞以月出庚之時進火月虧辛之時退符也學者但觀月體之盈虧反而求之吾身則身中一陽生卽三日月生之震象也二陽長卽八日月之兌象也三陽滿卽十五日月圓之乾象也一陰生卽十六日月虧之巽象也二陰長卽二十三日月之艮象也三陰足卽三十日月沒之坤象也豈可拘以月出沒之方位而律以卦體爻畫之數與夫歷家盈縮短長之法哉

七八數十五九六亦相當四者合三十易象索滅藏七火數也八木數也合之得十五九金數也六水數也合之亦得十五四者合之共得三十應一月三十日之數三十數終則日月合璧易象索然而滅藏也復命篇云一月一還爲一轉一年九轉九還同惟憑二卦推刑徳五六回歸戊巳中五六卽三十也

象彼仲冬節艸木皆摧傷佐陽詰商旅人君深自藏象時順節令閉口不用談天道甚浩廣太無形容虛寂不可睹匡郭以消亡謬誤失事緒言還自敗傷

丹法所謂冬至所謂晦朔之間皆比諭陰極陽生之時也以一月言之則如月晦之夜月光索然而滅藏以一年言之則如仲冬之節艸木索然而摧盡其義一也易曰雷在地中復先王以至日閉關商旅不行後不省方蓋安靜以養其動而仰順乎天道也然而天道甚浩廣眞機在於頃刻之間太無形容妙處在於窈防之內故當日中冬至之時必先閉塞其兌澄心守默使金汞同歸於鑪中如日月合璧之時藏其匡郭沈淪於洞虛則神凝气聚金液乃結儻或忘其緘默任重樓浩浩而出則是自取其傷敗也

別序斯四象以曉後生盲

四象卽七八九六也卽上文所謂七八數十五九六亦相當是也以七八九六合之則爲三十應一月三十日之數皆設像比諭也魏公學者不得其說以盲引盲妄認三十日之盈虛消息爲一月火候故又別序此七八九六之四象以曉其未曉者庶有以顯夫一月三十日之數皆譬諭而非眞以月之三日進火月之十六退符也有如子午夘酉子申寅戌春夏秋冬分至啟閉晝夜晨昏還返歸居皆此義也學者若知七八九六卽一月三十日之數則其餘泛引曲諭皆可默而識之矣何必執文泥象哉

八卦布列曜運移不失中

中者黃道也八方布以八卦周回列以二十八宿乃日月往來之行路也悟眞篇云旣驅二物歸黃道爭得靈丹不解生作丹之時但心猿奔逸於外爾苟能收視返聽凝神片時使二物歸於黃道而不失其中則氤氳交媾結成一滴露珠而飛落丹田中矣

元精眇難睹推度效符徵

元精生於窈眇不可睹道徳經云窈兮兮其中有精其精甚眞其中有信蓋大丹之道與造化相符天信至則瓊鐘一扣玉洞雙開此其徵也古歌云始靑之下月與日兩畔同升合爲一非洞曉天地之陰陽深達吾身之造化豈可俄而度也

居則觀其象準擬其形容

作丹之時當外立表漏以測天運之晷刻內修眞一以驗本身之刻漏庶不失天地之機然神定气和則內外符合神昏气躁則時刻差互不可不定也

立表以爲範占候定吉凶

大丹火候不用時辰何必立表占候哉所以立表占候者失天人合發之機也若不防機而自朝至暮從事於土圭刻漏以爲火候則又謬之甚矣

發號順節令勿失爻動時

地雷震動巽門開龍向東潭踴躍來此身中一陽爻動之時也此時暖气沖融心覺恍惚便堪進火勿可緩也珠玉集還源篇云萬籟風初起千山月乍圓急須行政令便可運周天此之謂也指篇云防磹光中扶赤子鼓鼙聲裏用將軍亦此之謂也

上察河圖文下序地形流中稽於人心參合考三才施棲眞三住銘序云與日月而周回同天河而輪轉輪轉無窮壽命無極謂大丹之道與天道相參合也施棲眞靜中吟云妙用如江河周流無窮已長養谷芝灌漑瑤池水謂大丹之道與地道相參合也夫大丹之道所以與天地相參合者何哉皆在乎此心默爲之運用也古之修丹者仰以觀於天文俯以察於地理中以稽於人心於是虛吾心運吾神回天關轉地軸上應河漢之昭回下應海潮之升降天地𨿽大造化𨿽妙而其日月星辰之著明五行八卦之環列皆爲吾掇入於一身之中或爲吾之鼎鑪或爲吾之藥物或爲吾之火候反身而觀三才皆備於我蓋未嘗外吾身而求之他也擊壤集觀易吟云一物其來有一身一身還有一干坤能知萬物備於我肯把三才別立根天向一中分造化人於心上起經綸天人安有兩般義道不虛行只在人淵乎其有防哉

動則依卦變靜則循彖辭

道徳經云致虛極守靜篤萬物並作吾以觀其復夫物蕓蕓各復歸其根歸根曰靜靜曰復命至矣哉此萬物之所以復命也吾身之金丹大藥其胚胎於至靜之中而產於陰極之時乎易曰至哉坤元萬物資生乃順承天坤厚載物徳合無疆蓋坤爲地純陰之卦也地能翕受天气故百昌皆產於土丹法含光返照之時潛神於內與純陰之月閉塞成冬略無少異復命篇云受得眞仙訣陰中煉至陽蓋謂此也然靜極必有動以繼之頃之一陽動於六陰之下一變而爲復再變爲臨三變爲泰四變爲大壯五變爲夬至六變爲純乾則陽气周徧於六虛而現出深潭日一輪矣

乾坤周施行天地然後治

乾坤之用坎離是也天地得坎離運用於其間所以陰陽交泰而和气致祥天地一日而非坎離則造化或幾乎熄矣大丹妙用法乾坤安有異於乾坤者哉

可不愼乎禦政之首

一陽才動作丹時猶人君禦政之首也發號施令可不愼乎

管括微密闓舒布寶

管括微密者眼含其光耳凝其韻鼻調其息舌緘其气疊足端坐潛神內守不可一毫外用其心也蓋眼旣不視防自歸肝耳旣不聽精自歸腎舌旣不聲神自歸心鼻旣不香魄自歸肺四肢旣不動意自歸脾然後防在肝而不從眼漏魄在肺而不從鼻漏神在心而不從口漏精在腎而不從耳漏意在脾而不從四肢孔竅漏五者皆無漏矣則精神魂魄意相與混融化爲一气而聚於丹田也迨夫一息換鼻吾心恍然則龍虎衝關大路開而一渠流轉入瓊漿矣

要道魁杓統化綱紐

丹道之要全在乎斗斗者所以干運一身之陰陽統攝一身之萬化猶网之有綱衣之有紐也蓋人身三田分於三處若得斗柄之機幹運則眞气上下循環如天河之流轉此之謂要道也若夫復命篇云驅回北斗轉天罡手握南辰入洞房是又要之又要者也

爻象內動吉凶外起

悟眞篇云受气之初容易得抽添運用切防危蓋一陽生於身內是謂受气之初得之固易然於此時下手則吉凶悔吝生乎動不可毫髮差殊也

五緯錯順應時感動四七乖戾誃離仰俯

五行要攢簇金火要同鑪亦在人一念間返本還源爾否則鼎中列宿皆差違而天地懸隔矣

文昌統錄詰責臺輔百官有司各典所部

史記天官書云斗魁戴匡六星曰文昌宮今曰文昌統錄者絳宮天子統坤乾也人身之中安有所謂文昌者哉無非譬諭也天有三臺四輔丹有三龍四虎詰責臺輔者甲乙無令失庚辛莫要差也天有眾星分野丹有眾卦火符百官有司各典所部者按一年二十四气列周天二十八宿而鼎鑪火候密推排也由是言之則天之萬象森羅皆在吾一身中矣

日含五行精月受六律紀五六三十度度竟復更始日有十五剛而五柔月有十二管六管陰而六管陽以丹道言之日卽火也日含五行精者一物含五彩也月卽藥也月受六律紀者白金烹六卦也五六三十度度竟復更始者太陽一日行一度行至三十度則又與太陰交合周而復始未嘗暫停也

原始要終存亡之緒

始月朔也終月晦也存亡之緒者晦朔之間陰將盡而猶未盡陽將生而猶未生也然所謂晦朔乃譬諭爾非眞謂三十日之終初一日之始也

或君驕溢亢滿違道或臣邪佞行不順軌望盈縮乖變凶咎執法刺譏詰過貽主

君乃神也臣乃气也作丹之時汞歸土釡身心寂不動蓋身動則气散心動則神散須是凝神聚气心息相依然後靈胎可結不然則身中之望有盈縮而乖變凶咎矣推求其故蓋由心君放肆而違道於是气亦邪佞而行不順軌故曰執法刺譏詰過貽主

辰極處正優遊任下

復命篇云北斗南辰下眉毛眼睫邊灰心行水火定息采眞又云精气元爲本神靈共一家但能擒五賊自可結三花當其含光默默之時要在綿綿若存任其自然不可勞其神也

明堂布政國無害道

史記天官書云東宮蒼龍房心心爲明堂在人身則洞房紫極靈門戶是也黃庭經云明堂金匱紫房間上淸眞人當吾前黃裳子丹气頻煩借問何在兩眉端於此垂光下照則人君猶坐明堂而布政而通道於九夷八蠻也復命篇云洞門常寂照蓬島鎭長春與此同防

內以養己安靜虛無

王重陽全眞集云關妙用不難窮只在無言靜默中蓋心安而虛道自來居虛極靜篤則元陽眞气自復也

原本明內照形軀

全眞集云如通須是捜元有要見還應向內觀蓋返本還源回光內照乃修煉之大端先儒謂道家養生之法收視返觀如金水潛光於內誠哉是言也

閉塞其兌築固靈株

兌口也靈株坎宮也閉塞其兌則上不泄築固靈株則下不漏子太經雲藏心於淵美厥靈根蓋神不外馳則和气充周美在其中也

三光陸沈溫養子珠

三光洞房之靈象也人能撮聚三光返照於其內則中央正位產珠矣黃庭經云洞房靈象斗日月三光煥照入子室明眼之士請試思之

視之不見近而易求

金丹大藥只在目前豈不近耶柰何視之不見摶之不得𨿽近猶遠也若得法度求之則不過片餉功夫便有滿目黃華顯露夫何遠之有悟眞篇云功夫容易藥非遙說破人須失笑笑也者笑其近而易求而人自索之於髙遠也復命篇云分明只在眼睛前自是時人不見夫惟其不見也於是舍內務外或采日精月華或煉金石艸木或行房中之術正所謂道在邇而求諸遠事在易而求諸難悲夫

黃中漸通理潤澤達肌膚

丹田有物而一气流通則和順積中而英華發外也

初正則終修立末可持

表端則影直源深則流長得其一則萬事畢矣

一者以掩蔽世人莫知之

大道之祖不出一气而成變化析而爲黑白分而爲靑黃諭之曰日月名之曰龍虎有如許之紛紛是皆陰陽二字也其實卽一物也人如神水華池之名鑪土釡之號皆一處也或曰冬至子時或曰晦朔之間人不知以爲一陽來復必在冬至子時日月合璧必在晦朔之間於是檢尋歷日輪刻搯時謬之甚矣抑孰知攢年蹙月攢月蹙日攢日蹙時而一時之中自有一年一月之造化哉然一時卽一處也一處卽一物也故凡冬夏二至春秋兩分夘酉甲庚晦朔望子午己亥子申寅戌二十四气七十二候一年交合一月周回離坎之時兔雞之月巽乾之穴二八之門朝屯暮防晝姤夜復盡在此一中出翠虛篇云後來依舊去參人勘破多少野狐精个个不知眞一處總是旁門不是眞世之知此一者能有幾人哉

上徳無爲不以察求下徳爲之其用不休

道徳經云上徳無爲而無以爲下徳爲之而有以爲今曰上徳無爲不以察求者神守於宮而默默無爲也下徳爲之其用不休者气騰於牝府而綿綿不絕也蓋借老子之說以發坎離兩宂之祕也

上閉則稱有下閉則稱無無者以奉上上有神徳居此兩孔穴法有無亦相須

上閉則稱有者離宮有象藏眞水也下閉則稱無者坎戶無形赤龍也無者以奉上上有神徳居者元神棲於本宮則气皆隨之而升上所以妙在八門牢鎖閉也悟眞篇雲長男乍飲西方酒少女初開北地花若使靑蛾相見後一時關鎖住黃家卽上田元神所居之宮也此兩孔穴法有無亦相須者下不閉則火不聚上不閉則藥不升也悟眞篇云送歸土釡牢封閉次入流珠廝配當故必相須而後可也何謂流珠土釡卽坎離兩穴之異名也

知白守黑神明自來白者金精黑者水基

白者金也黑者水也丹法以水爲基而金精生於水中所以知白者惟守其黑守黑則白自現也守之何如卽如貓之守窟以待鼠至其身不動其目不瞬而此心惟鼠是務更無他念也神明者天機也如欲盜其機必先虛其心心虛則神凝神凝則息定息定則兩畔同升共一斤而神眀自來也離騷遠遊篇云無滑而防兮彼將自然壹气孔神兮於中夜存虛以待之兮無爲之先與此同防紫陽朱子注云蓋廣成子告黃帝不過如此實神仙之要訣也

水者道樞其數名一陰陽之始含黃芽五金之主北方河車故外黑內懷金華被褐懷玉外爲狂夫水者道之樞陰陽之始也何者天一生水居五行之首也水一加以土五是爲水之成數其含黃芽之象乎含黃芽者水中產鉛也鉛爲五金之主在北方防之內得土而產黃芽黃芽卽金華也金華乃之精英故體外黑而金華於其中猶至寶藏於褐夫之懷也北方河車卽帝車也以其隨天河而輪轉故稱河車今夫眞生於水中得眞火煆煉而出則河車不敢暫畱停運入昆侖峯頂也

金爲水母母子胎水者金子子藏母胞

金生水故曰金爲水母水者金子水中有金故曰母子胎子藏母胞學者若知水中金之義則知產藥之川源矣

眞人至妙若有若無仿髴大淵乍沈乍浮

眞人元神也若有若無者綿綿若存用之不勤也仿髴大淵乍沈乍浮言眞人往來於大淵防茫仿髴浮沈不定也蕭紫虛金丹大成集云昆侖山上黃華路時引元神去復還蓋大淵卽昆侖也

進退分布各守境隅

丹法自子而進自午而退進退分布各守境界不相涉入楊虛白金丹純粹吟云子午鑪前分進退乾坤鼎內別浮沈是也

采之白造之則朱

白者白金也朱者朱汞也采之白者采北方坎宮之白金以爲丹母而白金與朱汞乃同相從者也造之則朱者每日運火抽去鉛气而添汞於其間也陳默默崇正篇云內守河車居北闕由來天一水爲先合符須得周天火立義還同渡岸船般運有功連晝夜斡旋至妙體璣璇修丹上士如明此方識眞不用學者徒知以汞交結爲藥而不知抽添汞之火功則𨿽結丹頭不能免其不耗散也

煉爲表衛白裏貞居

煉爲表衛者眞火運用於外鑪也白裏貞居者金丹安處於內鑪也內鑪有丹須得外鑪之火晝夜煉養然後成熟郝廣寧太古集云頂運驪珠光自現腹藏祕寶粲然安豈非火運於外而丹藏於內哉

方圓徑寸混而相扶先天地生巍巍尊髙旁有垣闕狀似蓬壺環匝關閉四通踟躕守禦固密閼絕姦邪曲閣相連以戒不虞

方圓徑寸謂泥丸宮也今人但謂心爲方寸殊不知人身三田其中皆虛一寸而气脈皆相通也混而相扶謂頭有九宮而泥丸居其中黃庭經云泥丸九眞皆有房方圓一寸處此中是也先天地生謂泥丸一穴乃一身萬竅之祖竅此竅而眾竅齊開也巍巍尊髙謂泥丸宮在昆侖峯頂乃元神所居之位上應都是萬神會集之鄕也旁有垣闕者七竅旁羅於其外而洞房黃闕皆在其前也狀似蓬壺者猶海上有三神山而蓬萊居其上也環匝關閉者收視返聽而謹窒其兌也四通踟躕者元和內運一气流通而朱雀繞瓊臺而翺翔也守禦固密者如龍養珠心不忘如雞抱卵气不絕也閼絕姦邪者任從魔境侵但自運斤斧也曲閣相連以戒不虞者神若出便收來而雙童長守洞門也

可以無思難以愁勞

譚長眞水雲集云絲頭莫向靈臺掛內結神胎管得仙蓋心無爲則气和气和則至寶結矣心有爲則气亂气亂則英華散矣是故可以無思不可以愁勞也

神气滿室莫之能畱守之者昌失之者亡動靜休息常與人俱

眞積力久太和充溢動靜休息常須謹守守之則昌失之則亡不可須防離也

是非歷藏法內視有所思履斗步罡宿六甲次日辰陰道厭九一濁亂防元胞食气鳴腸胃吐正吸外邪晝夜不臥寐晦朔未常休身體日疲倦恍惚狀若癡百脈鼎沸馳不得淸澄居累土立壇宇朝暮敬祭祠物見形象夢寐感慨之心歡而意悅自謂必延期遽以夭命死腐露其形骸舉措輙有違悖逆失樞機諸術甚眾多千條有萬餘前卻違黃老曲折戾九都

三千六百法養命數十家泯泯棼棼不可枚舉有如闔目內視歷五臟以存思履斗步岡按日辰而祭甲是謂金丹之道哉至若行陰者以九淺一深爲火候而致元胞之攪亂食气者以吐故納新爲藥物而使腸胃之虛鳴坐頑空則苦自晝夜不眠打勤勞則不顧身體疲倦或揺頭撼腦提拳努力於是百脈沸馳而變出癰疽者有之或累土立壇朝祠暮祭於是夜夢交而陷於妖魅者有之始焉此心喜悅自謂必可延期一旦中道夭亡不免形骸腐壞是皆操持悖謬明違黃帝之文舉措乖訛全失老君之防執迷不悟以至於此其獲戾也又誰之咎歟是故王良器作破迷歌陳泥丸作羅浮吟歷舉世間旁門諸術之謬滔滔二三千言蓋後人不得正而錯行邪徑之失也今之學者更能以王陳二公之言過目一徧必當見其失而內自省矣

明者省厥防曠然知所由

魏公作此參同契一書粲然如昏衢之燭照然如迷海之鍼蓋欲使後之明者因言防意曠然洞達知所以修煉之由也魏公此心可謂仁矣或者乃視之爲紙上語而更不著眼是誠自暴自棄豈不惜哉

勤而行之夙夜不休

丘長春鳴道集云不是朝昏坐行功扭捏成蓋修煉九轉金液大丹與旁門小安樂法不同是必謝絕人事專心致志夜以繼日勤而行之乃能成功彭眞一不云乎志士又須撤聲色去嗜欲棄名利投靈山絕常交結仙友密潛修晝夜無怠方可希望或不如是則虛勞動爾眞一此說厥亦明甚或者昧此惟欲日用兩時爲火候聞吾晝夜不休之說則莫不驚笑以爲不勝其勞且煩蓋亦弗思甚矣翠虛篇云執著之人得不眞朝行暮輟又非誠切不可輕信日用兩時爲火候之說昔者皇甫履道見王三一置籌壺問曰安用曰欲知子午二正爾曰十二時中當無令間斷何止子午耶要之丹道與天道一也天道有一息不運乎天道無一息不運則丹道詎可有一息間斷哉馬丹陽漸悟集云師恩深重終難報誓死環墻煉至眞環墻者所以絕人往來而專心修煉也

服食三載輕舉遠遊跨火不焦入水不濡能存能亡長樂無憂道成徳就潛伏俟時太乙乃召移居中洲功滿上升膺籙受圖

修丹只是片餉功夫今曰服食三載何耶翠虛篇云片餉功夫修便現老成須是過三年蓋片餉功夫只是結丹之時而所謂三載者乃一年入室之後更須溫養不可遽然遠出也鐘離正陽指三十九章云孩兒幼小未成人須借娘娘養育恩其說是己若過此三載以後則如煙雲行步如飛可以輕舉可以遠遊大浸稽天而我不溺大旱金石流土山焦而我不存亡在我而長樂無憂矣然溫養事畢更當潛伏人間積功累徳以開度羣迷方可翩然而往是故【闕】靈根囑皇甫履道接引後學金華洞山戒楊虛白不得幽棲必功濟羣品乃仙去豈容獨善其身哉

火記不虛作演易以明之

古有火記六百篇何其多耶彭眞一還丹金鑰匙云火記六百篇篇篇相似然則所謂六百篇者亦猶六十卦也蓋火候之數小而言之則爲六十卦演而伸之則爲六百篇六十卦爲一月之候而六百篇者十个月之候也故曰火記不虛作演易以明之

偃月作鼎鑪白虎爲熬樞汞日爲流珠靑龍與之俱舉東以合西防魄自相拘

偃月鑪鉛鑪也其位在坎白虎居之流珠宮汞鼎也其位在離靑龍居之白虎爲熬樞者白虎丹田而火從臍下發也靑龍與之俱者驅靑龍下就於白虎也東西卽坎離也防魄卽日月也龍虎之出處與鉛汞之所產初無兩途王易赤龍大丹訣云若辧龍隨虎兼知汞在鉛學者若知驅龍就虎之祕則知以汞投鉛之說矣復命篇云師指靑龍汞配歸白虎鉛兩般俱防合水火煉經年又雲龍虎一交相眷戀坎離才媾便成胎溶溶一掬乾坤髓著意求他啜取來蓋丹法至簡至易但舉東方靑龍之防以合西方白虎之魄則東西旣無間隔自然龍虎交媾而防魄相投產紫金也金碧龍虎經王保義注防云煉至藥不出水火水火旣交則鼎內龍虎之气便相和洽而成金液其說明矣作丹之時苟能虛心靜嘿凝神入於气穴則東西配合金木交並南北混融水火旣濟而四象五行防聚都在一方凝結又何勞用力哉

上兌數八下艮亦八兩合其精乾坤體乃成二八應一斤易道正不傾銖有三百八十四亦應卦爻之數

上之時兌卦用事月生一半之明故曰上兌數八下之時艮卦用事月生一半之魄故曰下艮亦八合兩而觀之則乾坤鼎器成立而藥物火候盡在其中矣二八應一斤易道正不傾者月有上下二上金半斤計一百九十二銖下水半斤計一百九十二銖總而計之共得三百八十四銖易有六十四卦卦有六爻陽爻一百九十二陰爻一百九十二總而計之共得三百八十四爻魏公借此以論丹道之妙不過取其陰陽兩齊而配合相當爾蓋非眞有所謂三百八十四銖眞有所謂三百八十四爻也悟眞篇云二八相當自合親陳素陽至道篇云我默中調二八蓋二八卽是兩个八兩輕重均平不偏不頗之義若使準則銖爻而手持念珠數呼吸此乃自取辛苦豈至簡至易之道哉乃若復命篇云方以聚物羣分兩畔同升共一斤金丹大成集云二八門中達者稀前後正當時蓋謂身中巽門非此上八兩下八兩之謂也

金入於猛火色不奪精光自開辟以來日月不虧明金不失其重日月形如常金本從日生朔旦受日符金返歸其母月晦日相抱藏其匡郭沈淪於洞虛金復其故性威光鼎乃熺

世間萬物入火皆壞惟眞金不壞蓋五行相生至金而極而金之爲寶鎔之得水擊之得火其柔象木其色象土水火木土四性俱故眞金經百煉而愈堅未嘗失其本體之重自開天辟地以來不知防千萬年而日月之形如常未嘗虧其明蓋陰陽之精互藏其宅各得其所安故日月之形萬古不變且懸象著明莫大乎日月丹術著明莫大乎金火金卽月也火卽日也今人但知金爲月之光而不知月之光本生於日也夫月爲太陰本有質而無光其盈虧也以受日光之多少月之朔也始與日合越三日而明生八日而上其光半十五日而望其光滿旣望而漸虧二十三日而下其虧半三十日而晦其光盡方其朔旦之初與日相離受日之光而生明其體漸白及其晦也則與日相包魄存而光泯其體盡變爲黑今以丹道言之則金本從日生朔旦受日符者太陰眞金生於坤宮本由太陽眞火所化其受气之初亦猶月受日光自朔旦而始也金返歸其母月晦日相包者金在坤宮與火相守亦猶月晦之夜日月相撢持也藏其匡郭沈淪於洞虛者神气深入乎其根漸漸沈歸海底如月魄之不見也金復其故性威光鼎乃熺者月體本黑受日之光而白今焉與日相包而隱藏其匡郭則復其本體之黑矣但守其黑勿問其白守之之久神明自來俄傾光芒透鼎火力熾盛則三日庚生兌戶開黑銀炋出白銀來也

子午數合三戊巳數稱五三五旣和諧八石正綱紀子水一午火二子午之數合而成三土數五故中央戊巳稱五三與五並之則成八故云八石三五旣和諧者水火土三者合爲一也且土克水水克火豈和諧者今土爲水火之媒在其間調停配合使水火結爲夫婦所以和諧也八石正綱紀者水火土三者合爲一則紀綱正萬目張矣

呼吸相含育佇息爲夫婦

陽升陰降天地之呼吸也天地呼吸於其內是以長久人能效天地呼吸於其內亦可與天地同其長久金丹大成集云呼出心與肺吸入腎與肝呼則接天根吸則接地根呼則龍吟雲起吸則虎嘯風生呼吸風雲凝成金液玆蓋一气自然之呼吸非口鼻之呼吸也李長源混元寶章云只就眞人呼吸處放教奼女往來飛人能虛心凝神回光內照於眞人呼吸處隨其升降順其自然而存之少焉呼吸相含育兀然自佇則打成一片結爲夫婦也何謂眞人呼吸處廖蟾輝三乘內篇云前對臍輪後對腎中央有个眞金鼎卽眞人呼吸處也黃庭經云後有密戶前生門出日入月呼吸存人惟念不到此故呼吸亦不在此莊子南華眞經云眞人之息以踵眾人之息以喉蓋在喉則近而短促其息淺淺接踵則長而綿延其息深深修煉至於其息深深則我命在我不爲大冶陶鑄矣還源篇云心下腎上處肝西肺左中非腸非胃腑一气自流通如此明明直指復何疑哉復何疑哉

黃土金之父流珠水之母水以土爲土塡水不起朱雀爲火精執平調勝負水盛火消滅俱死歸厚土三姓旣合防本性共宗祖

土居中央故稱黃土土生金故曰黃土金之父流珠乃汞也以其走動不定故稱流珠流珠入於水中則結成眞金金生水故曰流珠水之母土本生金金本生水今也土入於水中則水爲土所制矣水爲土所制則不能載金而升上故曰水以土爲土塡水不起若得南方朱雀之火猛烹極煆之則火盛水沸其金隨水而上騰矣蓋朱雀乃南方火精執衡司夏今坎水方爲土制伏火能烹而沸之使之升上故曰朱雀爲火精執平調勝負及夫水沸上騰入於南方離宮則離火反爲坎水所克火爲水克而消滅則水又不可太濫於是又以土克水水得土則止故曰水盛火消滅俱死歸厚土水火遇土謂之三性三性旣已防合則混而爲一俱歸於坤宮故曰三性旣合防本性共宗祖也

巨勝尙延年還丹可入口金性不敗朽故爲萬物寶術士服食之壽命得長久

巨勝胡麻也服之尙能延年金液九轉大還丹乃金精壯盛之時竊取天地正气以結成聖胎豈不能長生歟又況金性堅剛經萬年而不朽故爲萬物中之至寶宜乎神仙以此爲重所以不曰水火木土之丹而獨名之曰金丹也

土遊於四季守界定規矩

土無定位周流於辰戌丑未之間在辰爲季春在未爲季夏在戌爲季秋在醜爲季冬春夏秋冬皆是土遊之地故曰土遊於四季土能竭水藏火守於水則水不流守於火則火不焰今以之守於坤而采藥守於幹而運火故曰守界定規矩

金砂入五內霧散若風雨

金砂之升鼎也穿兩腎導夾脊過心經入髓海衝肺腧度肝歷脾復還於丹田當其升時滃然如雲霧之四塞防然如風雨之暴至恍然如晝夢之初覺渙然如沈屙之脫體精神合如夫婦之交接骨肉融和如澡浴之方起是皆眞景象也非譬諭也復命篇云不知將謂气得後自然眞蓋非親歷則莫能知之

燻烝達四肢顏色悅澤好發白皆變黑齒落生舊所老翁復丁壯耆嫗成奼女攺形免世厄號之曰眞人得丹之後晝夜溫養無令間斷則眞气燻烝達於四肢自然神淸气爽顏色悅澤發白返黑齒落更生老翁復爲壯夫耆嫗又成奼女自此攺形度世跳出樊籠號爲眞人焉抑嘗論之人與天地並立爲三才則與天地相爲終始可也今焉天地無終窮而人之生年不滿百何耶蓋人在天地間不過天地間一物耳以其靈於物故特謂之人豈能與天地並哉若夫竊天地之機以修成金液大丹則與天地相爲終始乃謂之眞人旣爲眞人則超凡入聖無復向來之形矣逍遙物外永謝塵世之厄矣

胡粉投火中色壞還爲鉛冰雪得溫湯解釋成太金以砂爲主稟和於水銀變化由其眞終始自相因欲作服食仙宜以同者植禾當以黍覆雞用其卵以輔自然物成易陶冶魚目豈爲珠蓬蒿不成檟同者相從事乖不成寶是以燕雀不生鳳狐兔不乳馬水流不炎上火動不潤下

胡粉本黑鉛燒就若投之火中則復還爲鉛冰雪乃陰气結成若沃以溫湯則解化爲水何者返本還源其理不容不然也煉金之法以砂爲主而和以水銀蓋水銀生於砂中與砂爲同之物所以終始相因而成變化者由其眞也悟眞篇云竹破須將竹補宜覆雞當用卵爲之萬般非徒勞力爭似眞合聖機蓋謂眞汞得眞鉛則一陰一陽气相感是爲同譬猶植禾當以其黍覆雞必用其卵以相從則其道自然不勞於力而成變化若使捨其同而別求他物則猶魚目之不可爲珠蓬蒿之不能成檟旣不同安有變化亦猶燕生燕雀生雀使之生鳳則不能生矣狐乳狐兔乳兔使之乳馬則不能乳矣火性炎上使之潤下可乎水性潤下使之炎上可乎所以欲作服食仙宜以同者同者相從事乖不成寶也然吾身自有一天地自有一陰陽而還源篇乃云奪它天地髓交姤片時中而必須竊取天地之气乃日月聖父靈母之气吾身之气乃骨血凡父母之气故以眞父母之气變化凡父母之身爲純陽眞仙則與天地同壽也或人自昧求同不知自已同乾坤卻向身外覓同妄指童女爲眞鉛遂托黃帝素之事飾其邪說以逢士夫之欲於是富家貴宦行其術而往往防於死亡者有之蓋不特唐相國夏侯孜之一人也是故稚川抱朴子以爲冰杯盛湯羽苞蓄火陶隱居眞誥以爲抱玉赴火金棺狗洞防子目之爲狗豬行狀李玉溪稱之爲地獄種子古今丹書所以皆極口痛罵此術者以其害人而終亦自害其身也南華眞經云無勞爾形無揺爾精乃可以長生未聞有所謂禦女之誰生厲階至今爲梗誣污前眞迷誤後學其旁門諸術中害道之最尢者歟

世間多學士髙妙負良才邂逅不遭遇耗火亡貨財據按依文說妄以意爲之端緒無因緣度量失操持搗治羌石膽雲母及礜磁硫黃燒豫章泥汞相煉飛鼓鑄五石銅以之爲輔樞雜性不同安肯合體居千舉必萬敗欲反成癡僥幸訖不遇聖人獨知之穉年至白首中道生狐疑背道守迷路出正入邪蹊管窺不廣見難以揆方來

悟眞篇云饒君聰慧過顏閔不遇眞人莫彊猜只爲丹經無口訣教君何處結靈胎蓋世間髙才好學之士不爲無人而求其遇眞師得正者或寡矣彼有燒煉三黃四神之藥妄意以爲道在於是殊不知五金八石乃世間有形有質之物其種不同其性質各異安肯合體而並居哉故凡爲此術者莫不千舉萬敗欲成癡何則端緒無因緣度量失操持故也指三十九章云訪師求友學燒丹精選朱砂作大還將謂外丹化內藥元來金石不相關蓋神仙金液大還丹乃無中生有之至藥而所謂朱砂水銀者不過設像比諭而已柰何世人不識眞鉛汞將謂凡砂及水銀往往耗火費財卒無成功遂至皓首茫然反起虛無之嘆嗚呼眞道簡而不繁至言淡而無味人誰信之人誰行之甚至得正而中道生疑於是出正入邪蹊者有矣內指通祕訣云多恃聰明彊是非縱聞法要自相違之人也背大道而守迷路管窺天而不廣見烏足與論方來無窮之奧哉

若夫至聖不過伏羲始畫八卦效法天地文王帝之宗循而演爻辭夫子庶聖雄十翼以輔之三君天所挺疊興更禦時優劣有步驟功徳不相殊制作有所踵推度審分銖

伏羲法天地而作易始畫八卦其先天一圖乾天在上坤地在下離日坎月則列於東西震雷巽風艮山兌澤則居於四隅是豈無所踵而然哉文王循卦體而演易乃作爻辭其後天一圖震巽二木生離火繼以坤土藏之兌乾二金生坎水繼以艮土止之又豈無所踵而然哉孔子踵羲文而贊易遂作十翼在當時𨿽無帝王之位而萬世爲帝王之師是乃庶聖之雄者也是三君子皆古之大聖人也伏羲生於防古文王生於商末孔子生於晚周疊興禦時步驟𨿽有優劣而以功徳較之則前聖後聖其歸一揆蓋不相殊也且如八卦之畫爻辭之演十翼之作篇無閒言言無閒字推度重輕極爲詳審蓋其制作皆有所踵也今夫魏公作此參同契一書而必假易之卦象以發明其可謂有所踵矣

有形易忖量無兆難慮謀作事令可法爲世定此書素無前識資因師覺悟之皓若搴幃帳瞠目登髙臺事之有形有兆者可以忖量可以慮謀金液太丹乃無形無兆之事不可忖量不可慮謀也苟不示之以言則後世何所取法此參同契所以作也然參同契之作也豈魏公自出己見哉不過因師授之而爲之爾西升經云學不得明師安能解疑難蓋世間一法一術尙須磬折求師然後得其防況此金液大丹乃長生超脫之道學者得不低心參訪以期感遇哉葛穉川神仙云劉政求養生之術勤尋異聞不遠千里苟有勝已𨿽奴客必師事之今之人果能如劉君之不恥下問則自有眞仙踵門破丹穴一旦得其口訣羣疑盡釋皓若搴帷帳而撤其掩蔽豁如登髙臺而眺乎曠遠心目爲之開明豈不大快也歟

火記六百篇所趣等不殊

悟眞篇云契論經歌講至眞不將火候著於文要知口訣通處須共神仙子細論後學不悟眞筌見有所謂火記六百篇之則莫不惘然自失以爲火候如此其繁且難殊不知六百篇亦猶六十卦耳六十卦爲一月之候六百篇乃十个月之候蓋一月六十卦卦卦一般十个月六百篇篇篇相似故曰所趣等不殊也

文字鄭重世人不熟思尋度其源流幽明本共居竊爲賢者談曷敢輕爲書結舌欲不語絕道獲罪誅寫情著竹帛又泄天符猶豫增嘆息俯仰輙思慮陶冶有法度未忍悉陳敷略其綱紀枝條見扶疎

古今丹書汗牛充棟千名萬字引諭無窮得不謂之鄭重乎然而尋度其源流則不過一陰一陽而已此兩者同出而異名古仙皆傾肝瀝膽以告世人而世人福緣淺薄自不暇熟思耳今夫魏公作此一書指陳鼎器之出處藥物之川源火候之法度與夫存亡有無主客先後之祕言言徹厎字字著實蓋爲世之賢者設豈肯輕爲著述以釣人虛譽耶當知書爲曉者傳事爲識者貴農夫得彤弓以驅鳥南人得衮衣以負薪金丹大道惟賢者而後樂此匪我知者可多談哉太上科曰遇人不失天道妄非人泄天寶得其人身有功妄七祖受冥考所以魏公將結舌而噤無一語則絕道脈而獲罪若寫情而著之竹帛則又泄天符而得譴於是猶豫增嘆息俯仰輙思慮本欲明明直以告學者實不敢輕泄眞機遂姑述藥物火候之大略以使後人因言而防意則庶乎此道不泯其所也旣不敢明於言又不忍祕於默故未免舉其宏綱撮其機要以陶冶法度散於三篇之中而有如枝條之扶疎也

以金爲堤防水入乃優遊金計有十五水數亦如之臨鑪定銖兩五分水有餘二者以爲眞金重如本初其土遂不入二者與之俱三物相含受變化狀若神

以金爲堤防水入乃優遊者以上半斤金爲外鑪東南半璧之堤防然後下半斤水自西而下入於北方內鑪則其勢不迫而優遊自如也金計有十五者自初一至十五也卽上金半斤之謂也水數亦如之者自十六至三十也卽下水半斤之謂也丹法先以文升後以武降不如是則不能深達於九泉之下故曰臨鑪定銖兩五分水有餘也夫金水各半合成二八一斤之數一闔一辟往來不窮乃吾身之眞陰陽也然水要半斤有餘金又不可虧其半斤之重故曰二者以爲眞金重如本初也其土遂不入者周回鼎器間只有上半斤金下半斤水而土則無位也其所謂不入非不入也土無定位無所往而不入也且如天地二十四位其間卽無戊己豈果無戊己哉蓋自壬子至於幹亥往來不定上下無常無非戊己所遊之地也二者與之俱者徧鼎器之間皆土而金水二者與之偕行也金水與土偕行則三物互相含受混而爲一矣混而爲一則住靑山萬頃云撈出碧潭一輪月而變化之狀如神矣至道篇云升降名爲金水運時巽曰眞風蓋升者金也降者水也而所以爲之升降者土也𨿽然金水土三物不過皆設像比諭耳究而言之大道從來絕名相眞仙本自無花艸何金水之有哉何土之有哉

下有太陽气伏烝須臾間先液而後凝號曰黃輿焉玉芝書曰凡煉丹隨子時陽气而起火其火力方全餘外別時起火其火不然蓋子時太陽在北方而人身气到尾閭關於此時而起火則內外相合乃可以盜天地之機而成丹其初太陽在下水火交媾二气絪縕烝而爲液次則水中火發陽气漸熾其液方凝於其中逼出金華是名眞鉛及其運用而上升則騰騰若車輿行於黃道之上故號之曰黃輿焉

歲月將欲訖毀性傷壽年

臘月三十日天運將周則日窮於次月窮於紀若以丹道言之則人身自有一周天與天地無以異也

形體爲灰土狀若明窗塵

古歌云用不用鉛須向鉛中作及至用鉛時用鉛還是錯又云鉛爲芽母芽爲鉛子旣得金華捨鉛不使其防深矣人徒知子時腎气生得火烹煉凝而成液遂認爲眞鉛而欲取以化離宮之眞汞殊不思旣成液矣則有形有質其體重濁安能逆流而升上神仙之作丹不過於此時發火於其下以感其气爾火力旣盛其气滃然上騰與山川之雲起相似逮夫升入泥丸然後化爲甘雨下入重樓蓋未嘗用其質也丹法所謂取淸捨濁正謂此也淸者浮而在上所謂狀若明窗塵是也濁者沈而在下所謂形體爲灰土是也煉外丹者取其飛結於鼎蓋之上者號曰明窗塵魏公以此發明內丹欲學者觸而長之也

搗治並合之馳入赤色門

搗治並合之者兩處擒來共一鑪一神水結眞酥也馳入赤色門者奪得兔烏精與髓急須收入鼎中燒也金丹大藥產在坤種在乾乾居上爲鼎坤居下爲鑪非猛烹極煆則不能出鑪非倒行逆旋則不能升鼎悟眞篇云兩手捉來令死鬥化成一塊紫金霜又云河車不敢暫畱停運入昆侖峯頂玆蓋後天下手功夫與先天產藥之時不同其中復有觀心吸神二用皆助火候之力者古仙往往祕而不言人誰知之或泥於下手之說從而按摩導引般運轆轤徒爾勞神用力又安識運神火以觀眞心鼓巽風以吸眞神之妙用哉

固塞其濟防務令致完堅

金丹大成集云知時下手采將來固濟神廬勿輕泄又云搬歸頂上結三花牢閉玉關金鎖蓋金砂升鼎之時須是固濟謹密然後聖胎完堅也

炎火張於下龍虎聲正勤

指三十九章云只消閃入華池鼎眞火掀天煆一漸悟集云因燒丹藥火炎下故使黃河水逆流此乃烹煉之火不得不炎也悟眞篇云虎躍龍騰風浪粗中央正位產珠翠虛篇雲龍吟虎嘯鉛汞交灼見黃芽並白雪蓋丹田之火熾盛則雲蒸霧滃泥丸風生而宛有龍吟虎嘯聲也彭鶴林元樞歌云得訣歸來試煉看龍爭虎鬥片時間九華天上人知得一夜風雷撼萬山歷試者當自知之

始文使可修終竟武乃陳

采藥之初凝神聚气調勻鼻息呼吸應手逮夫神气之入乎其根閉極則失於急縱放則失於蕩惟使其綿綿續續勿令間斷然後神久自凝息久自定少焉巽戶轟雷龍騰虎躍則驅回尾穴連空焰趕入天衢直上奔也王保義云文火乃發生之火武火乃結實之火蓋始焉發生終焉結實始文終武不可以一途取也

候視加謹愼審察調寒溫

候視加謹愼者塞兌垂含光默默候天地之气將至然後定息以采之聚火以烹之須當視其老嫩不可輕易也悟眞篇云大都全借修持力毫髮差殊不作丹豈可輕易哉審察調寒溫者調停火力審察謹緩以漸而猛不可荒忙驟進也復命篇云火候直須牢穩審吹噓全借巽方風豈可驟進哉

周旋十二節節盡更親觀

十二節乃周天十二辰在吾身則火候方位是也夫十二節火候自子而升至午而降環鼎器之外如天有十二辰周焉十二節皆已行徧周天則天岡復指於子故曰周旋十二節節盡更親觀翠虛篇云震卦行歸西兌鄕三陽奼女弄明璫巽風吹動瑚樹入艮歸坤又一陽與此同防

气索命將絕休死亡魄魂

夫修煉金丹將求長生今魏公乃謂气索命將絕休死亡魄魂何也翠虛篇云促將百脈盡歸源脈住气停丹始結蓋金液凝結之際璇璣玉衡一時停輪而日魂月魄皆沈淪於北方海底而索然防藏故曰气索命將絕休死亡魄魂所謂死者非死也此時歸根復命神凝精結八脈俱住呼吸俱無其气索然如絕也絕後重蘇則上淸集所謂這回大死今方活是也鳴呼欲知大藥結成時六脈都停气不馳此等景象苟不曾親歷烏能彊言哉

色轉更爲紫赫然成還丹

翠虛篇云脫黃著紫因何事只爲河車數轉深蓋九轉火候數足則還丹赫然光明變化紫金之色也

服之以一丸刀圭最爲神

翠虛篇云采之煉之未片餉一气眇眇通三關三關來往气無窮一道白脈朝泥丸泥丸之上紫金鼎鼎中一塊紫金團化爲玉漿流入口香甜淸爽徧舌端吞之服之入五內臟腑暢甚身康安蓋還丹入口如之甘香蔢�之淸涼所謂刀圭者刀頭圭角些子爾及其成功則千變萬化妙不可測非旁門小術可得而擬倫也稱之爲神宜哉

推演五行數較約而不繁

易曰天一地二天三地四天五地六天七地八天九地十乃五行生成數也子華子雲天地之大數莫過乎五莫中乎五蓋五爲土數位居中央合北方水一則成六合南方火二則成七合東方木三則成八合西方金四則成九九者數之極也天下之數至九而止以九數言之五居一二三四六七八九之中實爲中數也數本無十所謂土之成數十者乃北方之一南方之二東方之三西方之四聚於中央輳而成十也故以中央之五散於四方而成六七八九則水火木金皆賴土而成若以四方之一二三四歸於中央而成十則水火木金皆返本還源而防於土中也吁哉悟眞篇云二物總因兒產母五行全要入中央混元寶章云四位分明顚倒用五行同起復同歸皆發明此義夫五行生成之數𨿽三尺童子亦能誦而知之求其義實則幾人能知其落處也旣不知其落處又安能得其實用於此見道要微天機深遠達者惟簡惟易而迷者愈繁愈難也

舉水以激火奄然滅光明日月相薄蝕常在晦朔間水盛坎侵陽火衰離晝昏陰陽相飲食交感道自然邵康節皇極經世書云日月之相食數之交也日望月則月食月掩日則日食猶水火之相克也今夫舉水以激火則火爲水所克而火光奄然而滅太陰掩太陽則陽爲陰所勝而陽光當晝而暗何者陰陽相交則必至相食此乃道之自然也魏公借日月交食之機以明丹道之妙而又舉水火相克之說以並言之可謂詳矣𨿽然日月交食常在晦朔之間煉金丹者盜天地奪造化得不求其所謂晦朔之間乎

名者以定情字者緣性言金來歸性初乃得稱還丹復命篇云一物分爲二能知二者名二者卽金木也金與木本無二體故以金爲名則以木爲字以木爲性則以金爲情其實卽一物爾蓋金公本是東家子送在西鄰寄體生未可以稱還丹也惟以之傾入於東陽造化鑪中歸家與靑娥相見則產个明珠似月圓乃得稱還丹也或曰寂然不動而情復乎性故稱還丹是則是矣然非魏公此章金情木性之本義也

吾不敢虛說仿效聖人文古記顯龍虎黃帝美金華淮南煉秋石王陽嘉黃芽

古記之龍虎黃帝之金華淮南之秋石王陽之黃芽無非托號以寓其微意而已今夫魏公之作是書豈肯鑿空駕虛以肆其臆說蓋亦仿效古人之微意也朱子謂其用字皆根據古書誠非虛說

賢者能持行不肖母與俱

穀子從子華子遊者十有二年業成而辭歸子華子戒之曰今汝之所治吾無間然矣然子之志則廣取而泛與也汝之後夫擇者也其將有剝汝之外郛而自築之宮庭者矣登汝之車而乘之以馳騁於四郊者矣取汝之所以爲璧者毀裂而五分之者矣夫道固惡於不也不則妨道又惡於不得其所也不得其所則病道今汝則往矣而思所以愼厥與也則於吾無間然矣今魏公謂賢者能持行不肖無與俱其慮亦深矣蓋不肖則必佻薄佻薄則必無義其不關射羿之弓者鮮矣復命篇云此道至神至聖無令漏泄輕爲全憑徳行兩相宜言語須防避忌當知金丹大道惟可與賢者苟非其人則不惟不可與語𨿽遠之可也嗚呼古今出世者載皆英傑控鶴禦煙霞固非愚與拙彼不肖者何足以知之

古今道由一對談吐所謀

子得一萬事畢大哉一乎其千經萬論之原千變萬化之祖乎信矣哉天下無二道聖人無二心而萬卷仙經語總同金丹卽此是根宗也

學者加勉力畱念深思惟至要言甚露昭昭不我欺魏公謂學者能反覆玩味此書一旦心領神防則知予至要之言果爲甚露而昭昭然無一毫之欺隱也噫魏公接引後學之心蓋切矣學者得不信受魏公此說誦持魏公此書而畱念深思之哉

周易參同契發揮卷上﹤子部﹐道家類﹐周易參同契發揮﹥

欽定四庫全書

周易參同契發揮卷中

宋兪琰撰

中篇

乾剛坤柔配合相包

大哉人之有息也張橫渠正云人之有息蓋剛柔相摩乾坤闔辟之象也何謂息一呼一吸是也夫人一呼脈再動气行三寸一吸脈亦再動气行三寸呼吸定息气行六寸一晝夜百刻之中總一萬三千五百息气行八百一十丈上下灌注如環之無端莫知其紀極也且人之未生也居母之腹隨母呼吸無視無聽惟有一息存焉及其生也剪去臍帶則一眞元之气聚於臍下日復一日神出气移遂不復再守胎中之一息今夫神仙修煉之法使人回光內照呼吸太和蓋將返本還源而復歸於生身受气之初也許旌陽醉思仙歌云內交眞气存呼吸自然造化返童顏靈源大道歌云千經萬論講微命蒂由來在眞息外此皆邪說妄行非眞要自然之道也今魏公謂乾剛坤柔配合相包言作丹之時以干陽下交於坤陰使呼吸相含剛柔相當配爲夫婦打成一片則神气歸根性命合一而至藥孕於其中也或名之曰龍虎交媾又曰金木交並又曰蛇蟠虯又曰紅黑相投又曰天地交泰又曰黃相雜又曰金土混融又曰金汞同鼎又曰金火同鑪又曰赤白相交又曰日月同宮又曰烏兔同穴又曰夫婦歡合又曰牛女相逢又曰牝牡相從又曰魂魄相投又曰水土同鄕究而言之不過心息相依而陰陽內感神气交結爾

陽稟陰受雄雌相須

陽稟陰受者瓊瑤花發露珠凝花漸開苞露漸深也雄雌相須者甲龍庚虎鎭相隨鉛汞同鑪始可爲也所謂稟受所謂相須卽交媾之說也天地以陰陽交媾而生物丹法以陰陽交媾而生藥蓋未有不交媾而可以成造化者也玉芝書云黃若也無交媾爭得陽從坎下飛是乃作丹之大端修仙之第一義也元陽子大道歌云天汪汪配地黃兩情和合入洞房是此義也還金篇云先賢明露丹臺防幾度靈烏宿桂柯是此義也還元篇云西方金母最堅剛走入壬家水裏藏是此義也悟眞篇云赤龍黑虎合西東四象交加戊巳中是此義也王良器悟解篇云好將魂就魄陰盡變純陽是此義也復命篇云要知大道希夷理太陽移在月中明是此義也崇正篇云兩般靈物天然合些子神機這里求是此義也上淸集云別無他術只要神水入華池是此義也知此乃可以產藥乃可以結胎更得火候之訣煉之則天鼓咚咚震地來玉塵糝糝散葭灰而升入泥丸矣若僅知有此而不得火候之訣則惟可暖其下元耳非還丹也古歌雲從紅入黑是眞修煉黑入紅天仙已蓋丹法有先天後天無爲有爲之不同在先天則凝神入於坤臍而產藥至後天則移神入於幹頂而成丹先天則無爲後天則有爲不可以一律齊也

偕以造化精气乃舒

翠虛篇云每常天地交合時奪取陰陽造化機是機卽天人合發之機也夫人身中造化與天地造化相應今曰偕以造化者論其至妙全在天機與人機對舉人能虛心凝神與天地之機偕作則造化在吾掌握中矣天隱子云儻三百六十日內運自己之气適合天地之眞气三兩次則自覺身體淸和異於常時況久久習之積累冥契則神仙之道不難至矣或曰要坐便坐何必辧川源識時日玆蓋不知有造化者耳未足與議也

坎離冠首光耀垂敷

坎離日月也丹法有內日月有外日月黃庭經云出日入月呼吸存此言內日月也又云三光煥照入子室此言外日月也二者蓋可相有而不可相無者也指三十九章云外若交時內亦交三關通透不須勞作丹之時內日月交精於其內外日月交光於其外內外攢簇久而不散則恍恍惚惚其中有物窈窈冥冥其中有精而滿空白雪亂參差也夫日月之照於天地間螺蚌吸之則生珠頑石蓄之則變玉何況人身自有日月豈不能回光自照結自己之眞珠產自己之眞玉哉上淸集云乾坤運用大都不過坎和離石裏緣何懷玉因甚珠藏蚌腹借此顯天機可謂道在眼前矣道在眼前而學者猶或弗悟只緣天機太近故昧者往往當面蹉過而莫之能見也

冥難測不可畫圖聖人揆度參序元基

赤龍大丹訣云有物號冥金丹向此生是物也寂兮寥兮眇不可測豈可得而畫圖哉旣不可得而畫圖則惟可心知意會而已然在己者固可心知意會而示人者得不假象托文而使之默會其機乎聖人於是探賾索隱以發明先天之極廣譬曲諭以參序金丹之元基此丹經子書所以行於世而參同契所以準易而作也元基卽根基也悟眞篇云要得谷神長不死須憑牝立根基蓋伏鉛制汞全在牝所以牝爲還丹之根基男子牝立則精气固女子牝立則月事絕修煉若不知此則藥材從何而生還丹從何而結火候從何而運用哉

四者渾沌徑入虛無

四者卽乾坤坎離也合而爲一故曰渾沌指篇云苗苗裔裔綿綿理南北東西自合來此乾坤坎離之所以合而爲一也合而爲一則神气歸根徑入虛無窈窈防防莫知其所以然矣靈源大道歌云混合爲一復忘一可與化功同出沒是也然而丹家所謂虛無非無心無念槁木死灰之謂也文子通眞經云視於冥冥聽於無聲冥冥之中獨有曉焉寂寞之中獨有照焉此蓋不可言傳之妙也或者不悟乃認爲禪家之寂防則又謬矣若使金丹卽禪學則徑自參禪可也何必從事乎乾坤坎離之多端而必須洞曉陰陽深達造化然後爲得哉

六十卦用張布爲輿龍馬就駕明君禦時和則隨從路平不邪邪道險阻傾危國家

丹法以乾坤爲鼎器以坎離爲藥物遂用其餘六十卦自屯以至旣濟未濟周回列於鼎外以爲周天火候故曰六十卦用張布爲輿此輿張布則六十卦皆爲吾用而龍馬歸吾駕禦矣上淸玉眞胎息訣云吾以神爲車以气爲馬終日禦之而不倦不倦卽綿綿若存用之不勤也不勤云者亦非忘亦非守似有似無而不至於勤勞迫切也善乎廣成子之告黃帝曰我守其一以處其和故我修身千二百歲矣吾形未嘗衰夫身猶國也心猶君也心定則神凝气和三宮自然升降百脈自然流通勤而行之無有不仙者谷神子了然論云治身之道以至神爲本以至精爲藥以沖和爲用以無爲爲治無爲則神凝神凝則和气所鐘和气所鐘則深根固柢深根固柢則長生久視之道成矣若不由此卽非金液大還丹之法也大抵气血之寓於人身貴乎不撓修煉之功至簡至易不過抱元守一專气致柔如嬰兒耳是故作丹之際亦無他術但虛心靜默凝神入於气穴順其往來綿綿延延勿令間斷久之則神自凝息自定息定而气聚气聚而丹成更不用按摩導引吐納存想之勞也內指通祕訣云日往卽往月來卽來隨之出入不離丹臺自今觀之大丹之道惟一味元和之气以成其變化余無別徑也

君子居其室出其言善則千里之外應之謂萬乘之主處九重之室發號施令順陰陽節

人君居萬乘之尊處九重之邃出其言善則千里之外應之修煉之士含光默默返照於內虛極靜篤則天地之气自來歸之何者此有感則彼有應自然之理也發號施令順陰陽節者古之聖王孟春則命相布徳和令孟秋則命將士厲兵蓋亦依時應節而順夫天地之陰陽也治道如此丹道當何如哉

藏器待時勿違卦日

還金篇云莫教違漏刻長在一陽中蓋煉丹之法先當知時尢當待時時苟未至則惟含光默默虛以待之而已不可爲之先也許旌陽三藥歌云存心絕念候晶凝指三十九章云塞兌垂默默窺卽藏器待時之謂也嗚呼時辰若至不勞心內自相交自結凝入室按時須等著一輪黃道自騰升豈可爲之先也哉

屯以子申用寅戌六十卦用各自有日聊陳兩象未能究悉

屯下震而上坎屯以子申者震之初九庚子爻坎之六四戊申爻也下坎而上艮用寅戌者坎之初六戊寅爻艮之六四丙戌爻也蓋子申寅戌卽子午夘酉也卽春夏秋冬也卽金木水火也卽蛇龍虎也皆寓言也今以六十卦觀之始於屯防終於旣濟未濟其間陰爻陽爻互相交錯𨿽則各自不同而反體對體各自有合其實卦卦一般而魏公謂聊陳兩象未能究悉者欲使學者締觀屯兩卦之象由此觸而長之自可默會其餘諸卦之義也蓋卦有六爻兩卦計十二爻應一日十二時之數六十卦計三百六十爻應一月三百六十時之數魏公本意不過借此以論吾身火候之分至啟閉而已如移之需訟則曰需以子申訟用寅午移之師比則曰師以寅丑比用未申他卦皆仿此故曰聊陳兩象未能究悉也悟眞篇雲南北宗源翻卦象晨昏火候合天樞亦不過發明此義若使執文泥象而必欲推算卦體之防數求合卦畫之陰陽吾恐終身役役而不見其成功然疲役而不知其所歸可不哀耶

在義設刑當仁施徳

西方爲義東方爲仁刑主殺伏徳主生起今曰在義設刑者所以煆西方之鉛也當仁施徳者所以煉東方之汞也鉛屬金其性至剛藏於坎中非猛烹極煆則不能飛上故用武火逼之而不可施以文汞屬木其性至柔隱於離中一見眞鉛則自然不動故用文火煉之而不可施以武崇正篇云守城須假施文徳野戰當先著武功作用兩般明辧取順宜得吉逆成凶此之謂也

按歷法令至誠專密

髙鴻蒙夢仙謠云采有時取有日采兮取兮須謹密故必按歷法令知下手之口訣至誠專密無纖毫之雜想然後神芝可錄乃若一年處室自朝至暮內運靈旗亦當至誠專密用志不分然後丹可成身可仙若將大道爲兒戲而輕易竊弄天機則朝行暮輟又非誠矣黃庭經云積功成煉非自然是由精誠亦由專古今修丹之士固未有不誠而得之者亦未有不專心致志而可以成事者也昔者奕秋誨二人奕一人專心致志惟奕秋之爲聽一人𨿽聽之一心以爲有鴻鵠將至思援弓繳而射之𨿽與之俱學弗若之矣夫奕之爲數小數也弗專心致志則弗得也況於道乎司馬子微坐忘論云無事安閒方可修道蓋學道當得淸靜無爲不可以一毫外物累其心若夫內接家事以自羈外綜王事以雜役此亦道之不專也張虛靜大道歌云神馭气气畱形不須雜術自長生術則易知道難遇縱然遇了不專行所以千人萬人學畢竟終無一二成其說信矣今之學者不知仙道由積累而成但欲以片餉功夫遊戲而得之殊不思片餉乃結丹功夫而周年火候溫養則一日之內行坐寢食總如如惟恐火冷丹力遲奚可須臾間斷哉

謹候日辰審察消息

悟眞篇雲天地盈虛自有時審觀消息始知機又雲月虧盈應精神之衰盛日出沒合榮衛之寒溫蓋一月有一月之盈虛消息一日有一日之盈虛消息晦朔望一月之盈虛消息也晝夜晨昏一日之盈虛消息也人身法天象地其气血之盈虛消息悉與天地造化同途素問云平旦人气生日中而陽气隆日西而陽气已虛气門乃閉又雲月始生則血气始精衛气始行月郭滿則血气實肌肉堅月郭空則肌肉減經絡虛衛气去形獨居是故天地有晝夜晨昏人身亦有晝夜晨昏天地有晦朔望人身亦有晦朔弦望其間寒暑之推遷陰陽之代謝悉與天地胥似所以丹法以天爲鼎以地爲鑪以月爲藥之用而采取必按月之盈虧以日爲火之候而動靜必視日之出沒自始至末無一不與天地合有如皇極經世書以寅爲開物猶歲之驚蟄數自此而始戌爲閉物猶歲之立冬數至此而止非丹法運火之候乎亥子丑三時則日入平地而不見有數而不行其間一陽初動處萬物未生時是聖人所以見天地之心又以範圍天地曲成萬物造化在我者也非丹法采藥之時乎凡而抽添運用沐浴交結一一取法天地造化而爲之是以謂之至道若不依天地造化而別求他法則是旁門小術區區臆度之說非至道也淮南子云蛤蟹珠與月盛衰又雲月虛而魚腦減月死而蠃蛖膲夫以至微之物尙或與天地造化相應而況於人乎於此見修丹於月望則气血滿而藥力全望後則气血減而藥力少所以翠虛篇謂月夜望中能采取天魂地魄結靈丹而又謂交加二八爲丹母望遠徒勞覓虎龍也又如悟眞篇云八月十五望蟾輝正是金精壯盛時若到一陽起復便堪進火莫延遲崇正篇云兌金萬寶正西成桂魄中秋倍樣明便好煉頭施采取用功擬待一陽生金丹大成集云恰恰相當妙絕奇中秋天上月圓時陽生急采無令緩進火功夫要慮危卽非以八月十五金精壯盛取譬亦非曰一年止有八月十五可以采取乃若白紫淸廖蟾輝皆謂八月十五夜子時入室蓋以八月十五晝夜均陰陽分此時秋髙气淸金精正旺不寒不暖最宜修煉古仙於此時結胎所以盜天地之金精感天地之淸气也或者不得其傳弗知其的惟於八月十五夜吸采月光是乃懸以捕風握繩以系影者也奚足語至道哉抑又有說焉晁文元公隨因紀述云唐中嶽隱士棲眞子施肩吾述靈響詞其序中云偶覽三靜經云夫修煉之士當須入三靜關陶煉神气續年命大靜三百日中靜二百日小靜一百日遂發至懇且試小靜卽以開成三年戊午歲起自正月一日庚申閉戶不交人事克期百日方出靜室未逾月而神光照目百靈集耳精爽不昩此三者皆應則知仙經祕典不虛設也今夫修煉大丹亦當如此蓋靜久則神淸气和鼎器內完方可以修煉如終日汨沒於塵緣勞其筋骨役其心志而遽欲於八月十五一舉成功亦戛戛乎難矣

纖芥不正悔吝爲賊二至攺度乖錯委曲隆冬大暑盛夏霰雪二分縱橫不應漏刻風雨不節水旱相伐蝗虫湧沸山崩地裂天見其怪羣異旁出

悟眞篇云縱識朱砂及黑鉛不知火候也如閒大都全借修持力毫髮差殊不作丹所謂火者非存心想腎之火乃身中天然之眞火也所謂候者非輪刻搯時之候乃身中天然之气候也火之爲性遇風則熾遇土則藏用之不可太過亦不可不及全在調其文武審其寒溫微以巽風吹之熾以坤土藏之使之得中而無太過不及之患則大小無傷兩國全而片餉之間見丹頭矣調停運用正謂此也儻毫髮差殊則二至攺度於南北二分縱橫於東西隆冬變爲大暑盛夏翻作霰雪而鉛汞飛走羣異旁出矣

孝子用心感動皇極近出已口遠流殊域

復命篇云一夫一婦資天地三女三男合始終蓋幹生三男坤生三女總曰六子今乾父坤母位乎上下而六子運用於其間往來上下一惟父母是從故名之曰孝子皇極者中央正位也周回八方會歸之所也孝子能用心而感動之則虎嘯一聲龍出窟鸞飛鳳舞入金城矣如其舉動悖亂不協於極則珠迸散靈汞逃亡六子非孝子乃丹道之逆賊焉爾

或以招禍或以致福或興太平或造兵革四者之來由乎胸臆

悟眞篇云火生於木本藏鋒不會鉆研莫彊攻禍發總因斯害己要能制伏覓金公蓋有藥而行火候則金被火逼奔騰至於離宮化而爲水反以克火故火無炎上之患若無藥而行火候則虛陽上攻適所以自焚其軀此招禍致福之所由分也又云日月三旬一遇逢以時易日法神功守城野戰知防吉增得靈砂滿鼎紅蓋眞鉛生於坎宮濁而不起欲其擒制離宮之眞汞當用武火猛烹極煆然後飛騰而上及其至於離宮與眞汞交結之後則宜守城沐浴更不可加以火此太平兵革之迥不同也或以招禍或以致福或興太平或造兵革其所以然者豈由他哉反求諸心而已矣

動靜有常奉其繩墨

寂然不動反本復靜坤之時也吾則靜以待之靜極而動陽气潛萌於黃鐘之宮復之時也吾則動以應之故曰動靜有常奉其繩墨當動而或雜之以靜當靜而或間之以動或助長於其先或忘失於其後則非奉其繩墨焉夫古之至人其動也天行其靜也淵默當動則動當靜則靜自有常法今之學者不知丹法之動靜有常或專主乎動或專主乎靜其所謂動者乃行气之動其所謂靜者乃禪定之靜二者胥失之矣指三十九章不云乎人人气血本通流榮衛陰陽百刻周豈在閉門學行气正如頭上又安頭曷嘗以行气爲動哉翠虛篇不云乎惟此乾坤眞運用不必兀兀徒無言無心無念神已昏安得凝聚爲胎仙又豈以禪定爲靜哉金丹大成集云陽主動陰主靜翠虛曰動中求靜靜中有爲動靜有作口口傳之學者殆未可以管見輕議也

四時順宜與气相得

四時者身中之春夏秋冬也下功之時善調停而順其宜然後溫涼寒暑各得其所呂純陽詩雲水火均平方是藥陰陽差互不成丹其功皆在乎調停也

剛柔斷矣不相渉入

剛陽剛也柔陰柔也剛柔斷矣不相渉入者陽剛用事則一意在下不可渉於上也陰柔用事則一意在上不可渉於下也張紫陽石橋歌雲水生火火生水水火須分前後隊此之謂也

五行守界不妄盈縮

王良器天童經頌云金木中央並水火五般守定一丹田孰謂不守而可得哉蓋此五者散則周身爲气聚則丹田成寶今以之凝然端守於丹田而不妄盈縮則相與混融化爲一气而凝成金液矣盈者太過之謂也縮者不及之謂也翠虛篇云靈汞通眞變化多隻宜存守不宜過蓋太過則傷物不及則又不能生物惟當綿綿若存以意守之而已守之之久則時至气化罐滿必溢神明當自來也

易行周流詘信反覆

易日月也日月行於黃道晝夜往來周流不息上半月陽伸陰屈魂長魄消下半月陰伸陽屈魂消魄長循環反覆無有窮巳人身首乾而腹坤儼如天地其二气上升下降亦如天地內指通祕訣云日月常行黃赤道眾眞學此作還丹其法卽與天地無異然其所以效日月之運用與天地以同功其要在乎任督二脈蓋任督二脈爲一身陰陽之海五气眞元此爲機會任脈者起於中極之下以上毛際循腹裏上關元至咽喉屬陰脈之海督脈者起於下極之腧並於脊裏上至風府入腦上巓循額至鼻柱屬陽脈之海所以謂之任脈者女子得之以妊養也謂之督脈者以其督領經脈之海也鹿壽長生五百歲爲白鹿千歲爲靑鹿蓋能通其督脈者也如鶴蟾蜍皆壽千歲蓋能通其任脈者也南華眞經云緣督以爲經可以保身可以全生人能通此二脈則百脈皆通自然周身流轉無有停壅之患而長生久視之道斷在此矣內指通祕訣雲法水能朝有祕關逍遙日夜遣輪環於中壅滯生諸病決通流便駐顏其是之謂乎又如朗然子詩云溯流直上至泥丸關節通便駐顏又云常使气沖關節透自然精滿谷神存豈皆虛言哉陳希夷以爲攺換腥肥气脈行韓逍遙以爲轉輪一月便契中若有作用實無作用似乎靜定卽非靜定蓋自髙上元君密以來遞相付囑迄至於今除此道外更無別道有言環中者有言周天者玆蓋周身上下陰陽升降之正路也道徳經雲谷神不死是謂牝牝之門是謂天地根綿綿若存用之不勤陰符經云三反晝夜用師萬倍黃庭經云皆在心內運天經晝夜存之自長生度人經云旋斗歷箕回度五常天童經云三宮升降上下往來無窮無已上淸玉眞胎息訣云上至泥丸下至命門二景相隨可救殘老劉虛谷易傳雲棲神上總气下牝反覆運轉升降無窮白紫淸東樓法語云上自天谷下及陰端二景相逢打成一塊崔公入藥鏡雲歸根竅復命關貫尾閭通泥丸許旌陽三藥歌云三田內轉長流布靑目烏髭發黑時吳宗學仙歌云坎離反覆顚倒顚天地日月俱回旋指篇云一馬自隨天變化六龍長駕日循環呂純陽詩云時人若要學長生先是樞機晝夜行靜中吟云馳駕登天軸晝夜如車輪還金篇云默運乾坤一合泰從他日月兩邊流玉芝書云東轉西流人莫測地騰天降難知靈源大道歌云元和內運卽成眞呼吸外施終未了張鴻蒙還元篇云十二時中子作頭般添運用勿停休悟眞篇云五行妙用法乾坤乾坤運兮五行分復命篇云巡行十二位赤腳猛將軍劉髙尙法語云神存生气气非口鼻陰降陽升同流天地劉虛谷還丹篇云下降上升循轂軸左旋右覆合樞機崇正篇云般運有功連晝夜斡旋至妙體璣璇混元寶章云自彊不息同幹運六尺身中抱九天翠虛篇云晝運靈旗夜火芝抽添運用切防危還源篇云誰能知運用大意要黃婆上淸集云晝夜河車不暫停默契大造同運行全眞集雲气血轉流渾不漏漸悟集云斡運日月輪水雲集云常耕淸靜田三段定守無爲捨一間劉長生仙藥集云住行坐臥運坎迎離鳴道集云安閒自得長生道晝夜無聲轉法輪王玉陽雲光集云斡運內丹憑火候載般烏兔走瓊輪太古集云周天度數還知道關節燻烝處處通不過皆是此道也或謂之翻筋斗或謂之轉心輪一曰法天之樞仙壽萬億一曰元和內運可保長生千經萬論無往不同引古證今若合符節卽非行气卽非存想亦非肘後飛金精亦非運心思脊骨玆蓋呼吸太和保守自然眞要之道也柰何世之學者每每悅難而不悅易求遠而不求近𨿽有道者欲與開發孰爲之信內指通祕訣云世人不樂正法論東卻樂說西苟非洞曉陰陽造化見得透徹莫之信也

晦朔之間合符行中

晦朔之間乃三十日半夜以前是也丹法以時易日則每日亥子之交卽晦朔之間也天地開辟於此時日月合璧於此時艸木孳萌於此時人身之陰陽交會於此時神仙於此時而作丹則內眞外應若合符節不先不後正當其中在幹四徳爲貞元之間在十二卦爲坤之末復之初乃天地人之至妙至妙者也

渾沌鴻蒙牝牡相從

渾沌鴻蒙者一气未分之時也牝牡相從者陰陽混於其中而未相離也當其未相離也神凝气聚混融爲一內不覺其一身外不知其宇宙與道冥一萬慮俱遺溟溟涬涬不可得而名彊名之曰太一含眞气或名之曰先天一气翠虛篇云大藥須憑神气精采來一處結交成丹頭只是先天气煉作黃芽發玉英蓋神仙之修煉別無他術只是采取先天一气以爲金丹之母勤而行之指日可與鐘呂並駕復命篇云采二儀未判之气奪龍虎始媾之精閃入黃房煆成至寶又云采取須教密誠心辧醜妍至難尋意脈容易失寒泉特恐學者執於有爲而不明大道之先天泥於采取而不能尋其意脈爾崇正篇云寒淵萬丈睡驪龍頷下藏珠炯炯紅謹密不驚方采得更依時日法神功蓋采者以不采而采之取者以不取而取之在於靜定中有非動作可爲也昔黃帝遺其珠使知索使離朱索使喫詬索索之皆不得乃使象罔象罔得之象罔者形之謂也必形罔象然後先天一气可得擊壤集先天吟云一片先天號太虛當其無事見眞腴又云若問先天一字無後天方要著功夫其說是已蓋太極未判陰陽未分此天地之先天也以丹法言之則寂然不動反本復靜之時是也混元寶章云寂然不動感而通窺見陰陽造化功信乎寂然不動則心與天通而造化可奪也翠虛篇云莫向腎中求造化卻須心裏覓先天可謂深切著明矣擊壤集思慮吟云思慮未起神莫知還金篇云神不見處龍虎定相尋先天大道須是致虛極守靜篤不可以一毫思慮加乎其間當其寂然不動萬慮俱泯之時河海靜默山嶽藏煙日月停景璇璣不行八脈歸源呼吸俱無旣深入於窈防之中竟不知天之爲蓋地之爲輿亦不知世之有人已之有軀少焉三宮气滿機動鳴則一劍鑿開渾沌兩手擘裂鴻蒙是謂無中生有寧子詩云不在塵勞不在山直須求到窈防端豈不信然哉今人不知大道之祖或指眞鉛爲先天或指天一生水爲先天或指兩腎中間一明爲先天或指臍間爲先天或指鼻祖爲先天或指目光爲先天或指運气爲先天此皆尋枝摘葉之偏見非大道之先天也易曰先天而天弗違後天而奉天時夫先天而天弗違者純乎天理之自然𨿽天亦不能違也後天而奉天時者天時之至吾當奉承之也非天下之至通其孰能與於此哉

滋液潤澤施化流通

還丹篇云萬里陰沈春气合九霄淸徹露華凝妙矣哉其陰陽交感之眞景象與斯時也精神四達並流無所不極上際於天下蟠於地冥冥兮如煙嵐之罩山蒙蒙兮如霧气之籠水霏霏兮如冬雪之漸凝漸聚沈沈兮如漿水之漸碇漸淸此乃身中之天地絪縕身中之男女媾精也迨夫時至气化感而遂通則倐爾火輪煎地脈愕然神瀵湧山椒天地之間被潤澤而大丰美矣擊壤集恍惚吟云恍惚陰陽初變化絪縕天地乍旋中間些子好光景安得功夫入語言苟非親造實詣又豈信有如此之眞景象哉

天地神靈不可度量

陰陽相交而神煞藏沒此天地神靈之時也龍虎相交而神不知此吾身神靈之時也以吾身之神靈合天地之神靈則內眞外應巽門於定中豁開而兩畔同升合爲一矣還元篇云只於罔象無形處有个長生不死根信乎惟忘形罔象然後可得見也若使可以存想存思計較度量而得之則不謂之神靈矣

利用安身隱形而藏

晦朔之間日月合璧於北方光耀隱而不見丹法以時易日於半夜坤復之交疊足端坐如山石之不動口緘舌气如冬蛇之蟄伏此卽利用安身隱形而藏也其時含光默默返照於其內一呼一吸悠悠綿綿迆邐歸於命蒂久之但覺窈窈防防如臨萬丈不測之淵潭此乃神气歸根身心復命金液凝結之時也翠虛篇雲气入丹田養白鴉斯時方曰結黃芽如其心猿不定意馬四馳則神气散亂於外欲望結成還丹其可得乎

始於東北箕斗之鄕旋而右轉嘔輪吐萌潛潭見象發散精光畢之上震出爲徵陽气造端初九潛龍陽以三立陰以八通故三日震動八日兌行九二見龍和平有明三五徳就幹體乃成九三夕惕虧折神符盛衰漸革終還其初巽繼其統固濟操持九四或躍進退道危艮主進止不得逾時二十三日典守期九五飛龍天位加喜六五坤承結括終始韞養眾子世爲母上九亢龍戰徳於野

始於東北箕斗之鄕東北火候造端之地也畢之上震出爲徵震亦火候造端之卦也翠虛篇云有一子母分胎路妙在尾箕牛斗女蓋謂此也此章引用先天六卦及幹六爻以象月體之盈虧又雜以二十八宿月所臨之位無非譬諭也學者未得其訣而冒然讀之其不心目俱眩者鮮矣夫修丹火候與月之消長無異月三日哉生明蓋始於東北箕斗之鄕旋而右轉至晚嘔輪吐萌於西南畢之上其象如震以干卦言則應干之初九此諭吾身陽火起緒之初也月初八上其光半明其象如兌以干卦言則應干之九二此諭吾身陽火用功之半也月三五十五與日相望魂盛光盈其象如乾以干卦言則應干之九三此諭吾身陽火圓滿之時也月十六望罷哉生魄其象如巽以干卦言則應干之九四此諭吾身陰符繼統之始也月二十三下其光半虧其象如艮以干卦言則應干之九五此諭吾身陰符用功之半也月六五三十光盡泯其象如坤以干卦言則應干之上九此諭吾身陰符結括之時也魏公以六卦諭火候而又配以干之六爻何也蓋丹乃純陽之寶幹乃純陽之卦也於六卦之中幹稱九三夕惕虧折神符坤稱上九亢龍戰徳於野又何也蓋守城於幹而用文野戰於坤而用武皆當防危慮險也

用九翩翩爲道規矩陽數已訖訖則復起推情合性轉而相與循據璇璣升降上下周流六爻難以察睹故無常位爲易宗祖

九陽數也易曰參天兩地而倚數蓋取五行之生數天一天三天五參天相倚而成九地二地四兩地相倚而成六此坤之所以用六而幹之所以用九也丹法之所謂用九乃刻中火候之九轉蓋法幹也用九翩翩爲道規矩陽數已訖訖則復起者一爻過一爻又來而不敢毫髮差殊也復命篇云數中無走失火候莫教遲蓋謂此也情金情也性木性也一物分二間隔東西若得斗柄之機斡運則木性愛金金情戀木不間隔矣故曰推情合性轉而相與循據璇璣升降上下也周流六爻難以察睹故無常位爲易宗祖者周流一身潛天而天潛地而地如六爻之變動也六爻謂前乾卦之六爻也引而伸之觸而長之爲六卦爲六十卦其義一也還金篇云九轉極機開鑪迸火飛蓋謂九轉功夫自寅而起至戍而止乃刻中火候之祕訣其間有抽添進退之妙沐浴交結之奧是故謂之極修煉若不知此則𨿽得眞藥安能成丹此魏公所以不敢輕泄而姑借乾元用九之說以露其機也自今觀之神仙之還丹乃身中之易也火候之九轉乃身中之幹也身中之幹無爻畫之可觀無象數之可求迎之不見其首隨之不見其後又安有方體而得以察睹也哉

朔旦爲復陽气始通出入無疾立表微剛黃鐘建子兆乃滋彰播施柔暖烝得常

復一陽之卦也律應黃鐘以一日言之爲夜半子以一月言之爲初一至初三半以一歲言之則斗杓建子之月是也此時陽气始通諭身中陽火發動之初火气至微要在不縱不拘不疾不緩使溫溫柔暖播施於鼎器間也崇正篇云黃鐘爲子一陽興受气之初數未增用火溫溫無煆制每愁龍弱虎威淩蓋初爻之運一陽始通止可輕輕地默默舉未堪用力故曰出入無疾然又不可太柔要當撥動頂門關捩微微挈之故曰立表微剛須臾火力熾盛逼出眞鉛至於箕斗之鄕則河車不敢暫畱停運入昆侖峯頂也金丹大成集云復卦起潛龍戊巳微調未可攻九二見龍臨卦主神通從此鑪中次第紅防卦恰相逢猛火燒乾借巽風煉就黃芽並白雪奇功還返歸坤道始窮火候之口訣盡於此矣

臨鑪施條開路生光光耀漸進日以益長丑之大呂結正低昂

臨二陽之卦也律應大呂以一日言之爲雞鳴丑以一月言之爲初三半至初五以一歲言之則斗杓建丑之月是也此時陽气漸進諭身中陽火漸漸條暢而黃道漸漸開明故言光耀漸進日以益長也

仰以成泰剛柔並隆陰陽交接小往大來輻輳於寅運而趨時

泰三陽之卦也律應太簇以一日言之爲平旦寅以一月言之爲初六至初八半以一歲言之則斗杓建寅之月是也此時陽气出地諭身中三陽上升漸漸起漸漸仰當急駕河車般歸鼎內故言運而趨時也運而趨時者火候之運至此不可畱停也然有一日之寅有一刻之寅朗然子詩云勤吞津液過千口長記存神聽五更此言一日之寅也金丹大成集云交得三陽逢泰卦便堪進火法神功此言一刻之寅也一日之寅固依天上之日辰以爲期度世固有知之者矣若夫一刻之寅乃身中火候之祕古今丹書皆不敢明言眞所謂千人萬人中一人兩人知者也哉哉

漸歷大壯俠列夘門楡莢墮落還歸本根刑徳相負晝夜始分

大壯四陽之卦也律應夾鐘以一日言之爲日出夘以一月言之爲初八半至初十以一歲言之則斗杓建夘之月是也此時陰佐陽气聚物而出諭身中陽火方半气候停勻故言刑徳相負晝夜始分然萬物莫不當春而發生而楡莢至是墮落何也蓋陽中有陰也

夬陰以退陽升而前洗濯羽翮振索宿塵

夬五陽之卦也律應姑洗以一日言之爲食時辰以一月言之爲十一至十三半以一歲言之則斗杓建辰之月是也此時陽气旣盛逼近天際諭身中陽火升上故言陽升而前而又言洗濯羽翮振索宿塵者蓋大鵬將徙天池則水擊而上其勢當奮發也

幹健盛明廣被四鄰陽終於已中而相干

幹六陽之卦也律應中呂以一日言之爲禺中巳以一月言之爲十三半至十五以一歲言之則斗杓建巳之月是也此時陽气盛極周徧宇內諭身中陽火圓滿而丹光發現山頭神瀵分爲四埒注於山下經營一國無不周徧故言廣被四鄰而又言陽終於已中而相干者陽火數終則陰符用事也

姤始紀緒履霜最先井底寒泉午爲蕤賓賓服於陰陰爲主人

姤一陰之卦也律應蕤賓以一日言之爲日中午以一月言之爲十六至十八半以一歲言之則斗杓建午之月是也此時陰气方生諭身中陰符起緒之地靈丹旣入口中回來卻入寒泉當馴致其道送歸丹田不可荒忙急速故言履霜最先井底寒泉而又言賓服於陰陰爲主人者蓋一陰用事則眾陽爲賓也賓者敬也防危慮險之謂也

遁世去位收斂其精懷徳俟時棲遲昩冥

遁二陰之卦也律應林鐘以一日言之爲日昳未以一月言之爲十八半至二十以一歲言之則斗杓建未之月是也此時陰气漸長諭身中陰符離去午位收斂而降下如賢者退隱僻處巖谷故言懷徳俟時棲遲昩冥也

否塞不通萌者不生陰信陽詘毀傷姓名

否三陰之卦也律應夷則以一日言之爲晡時申以一月言之爲二十一至二十三半以一歲言之則斗杓建申之月是也此時陽气漸衰諭身中陰符愈降愈下猶三陰肅殺之時艸木黃落故言陰伸陽屈毀傷姓名也

觀其權量察仲秋情任蓄微稚老枯復榮薺麥芽孽因冒以生

觀四陰之卦也律應南呂以一日言之爲日入酉以一月言之爲二十三半至二十五以一歲言之則斗杓建酉之月是也此時陰佐陽功物皆縮小而成諭身中陰符過半降而入於丹田如木之斂花就實故言任蓄微稚然萬物莫不逢秋而枯老而薺麥至此芽孽者何也蓋陰中有陽也

剝爛肢體消滅其形化气旣竭亡失至神

剝五陰之卦也律應亡射以一日言之爲黃昏戌以一月言之爲二十六至二十八半以一歲言之則斗杓建戌之月是也此時陽气衰滅枝頭之果皆潰爛而墜於地諭身中陰符將盡而神功無所施故言化气旣竭亡失至神也夫火生於寅旺於午墓於戌戌者閉物之時也一刻之火候至此而畢事復命篇謂東西動靜合朝昏是也一日之火候亦至此而休功呂純陽詩云日日隨他出又沈是也區區旁門小術但知其一不知其二又安能究竟於此

道窮則反歸乎坤元恆順地理承天布宣幽遠眇隔閡相連應度育種陰陽之原寥廓恍惚莫知其端先迷失軌後爲主君

坤六陰之卦也律應應鐘以一日言之爲人定亥以一月言之爲二十八半至三十以一歲言之則斗杓建亥之月是也此時純陰用事萬物至此皆歸根而復命諭身中陰符窮極則寂然不動反本復靜故言道窮則反歸乎坤元也恆順地理承天布宣與上篇金本從日生朔旦受日符義同蓋天地日月一也月受日光而日不爲之虧然月之光乃日之光也天气降而至於地地中生物者皆天气也人身法天象地其間陰陽感合與天地無以異也還元篇云以神歸气內丹道自然成人能返觀內照凝神入於气穴則神存生气凝成液迨夫天機一動則紅蓮含蕊露珠凝碧飛落華池滴滴而丹田結聚作丹樞也幽遠眇隔閡相連謂亥子之間乃陰陽交界之時當其六陰窮極一陽未生寂兮寥兮猶如天地未判之初神仙作丹於此時塞兌垂以神光下照於坎宮始者幽幽冥冥儼如寒潭之浸月次則神與气合隔閡潛通猶如磁石之吸鐵也應度育種陰陽之原謂作丹之際正如亥月純坤用事之時其時萬物歸根閉塞成冬冬𨿽主藏然一歲發育之功實胚胎於此特閉藏無迹人不得而見爾而古人以此純陰之月名爲陽月者蓋小雪之日陽气已生於六陰之下積而至於冬至遂滿一畫之陽變爲復卦也丹道亦然當夜气之未央但凝神聚气端坐片時少焉神气歸根自然無中生有漸凝漸聚積成一金精翠虛篇云金精卽是坤宮藥坤在西南爲川源蟾光終日照西川卽此便是藥之根蓋一陽不生於復而生於坤坤𨿽至陰然陰裏生陽實爲產藥之川源也寥廓恍惚莫知其端者身心復命之時神入寥廓與太虛一體靜定之久候至心花發現則三宮气滿但覺恍恍惚惚莫知其所以然也蓋恍恍惚惚其中有物窈窈冥冥其中有精乃修煉之要樞也玉芝書云此四句古今口誦者億兆明義理者能有幾人蓋非親造實詣無由知也是故狀其窈冥則如臨深俯幽論其恍惚則如晝夢初覺此乃眞景象非譬諭也學者未曾經歷不知窈冥恍惚乃吾身之眞景象往往槪以虛文視之惜哉當知窈冥者寂然不動吾身天地未判之時也恍惚者感而遂通吾身天地將判之時也作丹之妙莫妙乎此豈可以虛文視之哉赤龍大丹訣云無人明恍惚惟我識朦朧信乎明此者鮮有其人也先迷失軌後爲主君者其先昏昏默默深入乎窈冥之中俄頃陰極而陽生靜極而機發則面門豁開虛空迸裂一段風光破寂寥而化權歸手內也魏公此章顯言產藥之川源又極論存亡有無主客先後之祕如此詳盡無以加矣還金篇云渺邈但撈水裏月分明只采鏡中花蓋非深於道者不能識也

無平不陂道之自然變易更盛消息相因終坤始復如循連環帝王乘禦千秋常存

無平不陂無往不復此乃道之自然也丹法靜極而動動極而靜一動一靜互爲其根亦出於自然如日月運行一寒一暑暑往則寒來寒往則暑來無非自然也夫金丹者身中之易也易窮則變變則通盛衰相禪消息相因蓋未有窮而不變變而不通者也陽始於復陰終於坤終始相接首尾相銜故曰終坤始復如循連環魏公以十二辟卦論火候又以律名辰名鋪敍而言皆譬諭也蓋輻輳卽太簇俠列卽夾鐘洗濯卽姑洗中卽中呂棲卽林鐘任卽南呂傷卽夷則亡卽亡射應卽應鐘振卽辰昩卽未伸卽申蓄卽酉滅卽戌閡卽亥大率皆是假借蓋不必執文泥象而彊生枝節也帝王乘禦千秋常存謂君子終日幹幹與時偕行則眞可以歷千秋而常存也矣

將欲養性延命卻期審思後末當慮其先人所稟軀體本一無元精流布因气托初

人無愚智同此性也亦同此命也君子知性之不可戕賊也於是存而養之知命之不可斫喪也於是保而延之𨿽不假修煉未有不安恬令終者況得修煉之法盜天地奪造化煉魂魄而爲一合性命而雙修豈不能長生與夫欲求長生須求吾未生以前此身緣何而得然後可以論養性延命之道故曰審思後末當慮其先蓋人之生也以父母之气交結而成形形乃受气之本气乃有形之根若气不得形則無因而立形不得气則無由而成故曰人所稟軀體本一無元精流布因气托初今夫神仙之修丹以陰陽內感神气交結於無中生有與男女胎孕之理實同其十月溫養功夫眞息綿綿晝夜如一亦與嬰兒未生以前無異靈源大道歌云但看嬰兒胎處時豈解將心潛算計專气致柔神久畱往來眞息自休休蓋嬰兒之在母胎也母呼亦呼母吸亦吸口鼻皆閉而以臍達故臍者生之根气之蒂也呂純陽牝歌云窮取生身受气初莫怪天機都泄盡人能窮取一念生身之處返本還源回光內照采藥於西南坤腹根蒂之地而與當來受气之初相似何用他求柰何學者往往執文泥象各以己見爲是其好髙者則認金丹爲禪宗遂以宗性爲牝以念頭動處爲一陽生以掃除妄念爲進火而竊笑延命之說爲髑髏下光景其卑下者則認金丹爲禦女術遂以婦人爲鼎器以產門爲生身處以物爲刀圭而反譏養性之說爲蒲團上枯坐功夫一則淪於空寂一則陷於邪僻終身執而不悟深可爲之浩嘆也

如雞子黑白相扶縱廣一寸以爲始初四肢五臟筋骨乃具彌歷十月脫出其胞骨弱可捲肉滑若飴黑白者陰陽二气也凡人結胎之初由父精母血陰陽二气假合而成渾渾沌沌如雞子百日而男女分形然後四肢五臟筋骨乃具及期而育脫出其胞骨弱筋柔肌軟肉滑名曰嬰兒煉金丹者修吾身之嬰兒亦當彌歷十月翠虛篇云我昔功夫行一年六脈已息气歸根有个嬰兒在丹田與我形貌亦如然蓋修煉聖胎未有不用十月功夫而可以速成者也

陰陽爲度魂魄所居

天有黃道爲度三百六十五其運轉也一日一周日月行乎其間往來上下疊爲出入此所以分晝夜而定寒暑也然天道密旋本無度數以日月經歷諸辰而爲行度日月往來本無定居以朝暮出入之地而爲所居明乎此然後知魏公所謂陰陽爲度魂魄所居矣夫人身中黃道卽陰符陽火所行之處也卽日魂月魄所居之方也有能觀天之道執天之行識陰陽之行度知魂魄之所居則周天三百六十五度循環乎一息之頃而日月出入乎呼吸之微呼爲陽吸爲陰與天道同一妙用不必求之他也

陽神日魂陰神月魄魂之與魄互爲室宅

古歌云日魂月魄若个識識者便是眞仙子此所謂日魂月魄非天地有形有象顯然之日魂月魄乃吾身無形無象隱然之日魂月魄也不遇眞人指授焉能識之哉夫日爲太陽晝以舒光故稱魂月爲太陰夜以含景故稱魄然日魂屬陽謂之陽神固宜而月魄屬陰謂之陰精可也豈可以神言今皆謂之神者以其變動不居周流六虛往來旣不定上下亦無常也魂東方木也魄西方金也金木本來無二體東鄰卽便是西家往來東西疊爲出入故曰互爲室宅也

性主處內立置鄞鄂情主營外恆爲城郭城郭完全人物乃安於斯之時情合乾坤

性之爲言靜也性主處內者端坐虛心向內觀也立置鄞鄂者捉得金精作命基也情之爲言動也情主營外者先是樞機晝夜行也恆爲城郭者八方周匝龍行火也城郭完全人物乃安者常使气沖關節透自然精滿谷神存也於斯之時情合乾坤者晝夜河車不暫停默契大造同運行也

幹動而直气布精流坤靜而翕爲道廬

乾天也主乎動暢萬物而達於宇內故云直惟其動而直也故使精气流動布滿三宮而無所不至坤地也主乎靜斂萬物而藏於土中故云翕惟其靜而翕也故使精气歸於元海而爲道廬大抵守於幹則動動則气布精流守於坤則靜靜則气聚精凝也

剛施而退柔化以滋

幹陽下濟於坤坤柔順而翕受之遂生藥旣經起火烹煉則剛施而退陰柔上行而化作甘泉潤九垓矣

九還七返八歸六居

六七八九卽水火木金也以卦言爲坎離震兌以方言爲東西南北以宿言爲虛房星以象言爲蛇龍虎以時言爲春夏秋冬以辰言爲子午夘酉皆是物也夫九曰還七曰返八曰歸同一防意而六獨曰居者北方坎位乃眞鉛所居之本鄕也眞鉛居於此則九金八木七火三方之正气如輻之輳轂如水之朝宗皆聚於此也王保義注防金碧龍虎經云日有三照月有三移日月出於東而光耀於西則西方白虎金徳之正气入於防之內化而爲六戊日月入於西而光耀於東則東方靑龍木徳之正气入於防之內化而爲六巳日月居於午而光耀於北則南方朱雀火徳之正气入於防之內就土成形化而爲黑鉛常居窈防之內爲天地萬匯之根本王君此說與魏公之言可謂異世而同符矣

男白女赤金火相拘拘則水定水五行初

翠虛篇云怪事教人笑幾回男兒今也會懷胎自家精血自交結身裏夫妻是妙哉蓋金丹聖胎以陰陽內感神气交結而成曰男女曰赤白皆身中夫婦之異名也當其陰陽內感之時神與气交猶金火之相拘金火相拘而止於北方坎水之中則神凝气聚其水自定水定則藥物結矣還金篇雲水澄凝琥珀是也水也者大丹之根源也天一生水其位在北其卦爲坎居五行之首乃吾身藥物所產之鄕也人能光返照於此出息微微入息綿綿勿令間斷則神气歸根漸漸入而漸漸柔漸漸和而漸漸定定之之久則呼吸俱無藥物當自結也

上善若水淸而無瑕

上善若水行其所無事金丹大道淸靜無爲亦行其所無事馬丹陽語錄云學道人行住坐臥不得少頃心不在道行則措足於坦途住則凝神於太虛坐則勻鼻端之息臥則抱臍下之珠久而調習無有間斷而終日如愚方是端的功夫非干造作行持也丹陽此說豈非行其所無事耶悟眞篇云謾守藥鑪看火候但安神息任天然上淸集云神仙伎倆無多子只是人間一味呆可謂行其所無事矣夫水之爲性靜定而碇之則淸動亂而汨之則濁金丹之妙全是靜定中來還源篇云能知藥與火定裏見丹成蓋未有不定而得之者也

道無形象眞一難圖變而分布各自獨居

有物混成先天地生吾不知其名故彊字之曰道無形可求無象可睹矧可得而畫圖哉昔廣成子之告黃帝曰至道之精窈窈防防至道之極昏昏默默夫當其窈防昏默之際一念不生萬慮俱泯渾渾淪淪如太極之未分溟溟涬涬如兩儀之未兆惟此一物湛兮獨存如淸淵之印月寂然不動如止水之無波不知孰爲鉛孰爲汞夫是謂之眞一迨夫時至气化變而分布則輕淸者騰而在上重濁者碇而在下於是坎宮有鉛離宮有汞而向之所謂渾渾淪淪溟溟涬涬者至此分而爲二而各自獨居矣復命篇云一物分爲二能知二者名鼎鑪藏日月滴漏已三更蓋謂此也夫金丹大藥孕於先天產於後天其妙在乎太極將判未判之間靜已極而未至於動陽將復而未離乎陰於此合天地之機識結丹之處知下手之訣則恍惚之中尋有物窈防之內吸眞精方知大道於無中生有而眞一之妙果不可以畫圖也然則眞一之妙終無可以示人與曰有

陽燧以取火非日不生光方諸非星月安能得水漿二气至懸遠感化尙相通何況近存身切在於心胸陰陽配日月水火爲效徵

周禮秋官司烜氏掌以夫遂取明火於日以鑑取明水於月淮南子云方諸見月則津而爲水髙誘注云方諸陰燧大蛤也熟摩拭令向月則有水生且地之去天不知幾千萬里日月懸於空中去地亦不知幾千萬里而陽燧見日則得火方諸見月則得水奚爲感化相通如此其速哉何況近存身切在於心胸身中自有水火心中自有藥材得不光返照以求其感化之妙乎乃若八月十五月明之夜深山之結胎滄海之蚌結珠抑何爲感化相通如此其妙哉人生天地間爲萬物之靈反不能盜天地奪造化曾兔蚌之不若學仙者亦嘗於此致意否乎大抵陰陽得自然感化今魏公以陽燧取火方諸取水爲證欲使學者潛心內觀於無中生有其感化亦如是也還丹篇云二气才交甘雨降兩神相會玉漿流信有之矣夫鑑之與珠皆光明瑩潔之物表裏透徹無纖毫痕瑕故能拘日月之光聚爲一粟之明𨿽寥廓至遠隨卽感應然而定則聚聚則有動則散散則無人能虛心凝神泰然內定無一毫之雜想以吾自已日月聚光不散久之气定時正自有奇效要之至道不遠恆在目前亦猶磁石吸鐵隔礙潛通極爲切近但世人迷而防返不能求之於內爾寧子詩云殷懃好與師資論不在他途在目前又云當時一句師邊得密密垂仔細看可謂切近之甚矣

耳目口三寶固塞勿發

陰符經云九竅之邪在乎三要何爲三要耳目口是也今魏公以三要爲三寶而曰固塞勿發者欲修煉之士斂耳目之聰明緘喉舌之眞气盡收歸裏不放出外如寶貝之珍藏也豈不見釡甑炊米關蓋密於上薪火然於下外無纖毫之罅隙內有气之盤郁俄頃之間米皆烝熟爲飯今夫入室修煉須是收視返聽閉口含津勿使纖毫眞气漏泄然後至藥滋生大丹成熟若使耳爲聲引目爲色牽重樓浩浩而出三者皆發而無餘何還丹之可求哉

眞人潛深淵浮游守規中

眞人卽元神也深淵卽太淵也異名眾多今試舉而言之曰泥丸宮流珠宮玉淸宮紫淸宮翠微宮太微宮太一宮太關門宮室谷田砂田第一關都關天關天門天谷天田天心天輪天軸天源天池天根天堂天宮乾宮乾家交感宮離宮神宮神室神關神京神都都故都故鄕故丘故林故宮紫府紫庭紫金城紫金鼎朱砂鼎汞鼎玉鼎玉室玉京玉宇瑤峯第一峯最髙峯祝融峯昆侖頂崆峒山蓬萊上島上京上宮上上元上谷上土釡上丹田其名𨿽眾其實則一也翠虛篇雲天有七星地七寶人有七竅權歸腦太古集云金丹運至泥丸穴名姓先將記玉都是故帝一回元之道溯流百脈上補泥丸腦實則神全神全則形全也今魏公謂眞人潛深淵浮游守規中者隨眞息之往來任眞气之升降自朝至暮元神常棲於泥丸也黃庭經云子欲不死修昆侖靜中吟云我修昆侖得眞訣復命篇云會向我家家裏栽培一畝天田還元篇云悟道顯然明廓落閒閒端坐運天關此乃至簡至易之道但撥動頂門關棙而勻勻地默默舉三宮自然升降百骸萬竅自然通達有如萬斛之舟而惟用一尋之木發千鈞之弩而惟用一寸之機且是不費絲毫力但昩者自不信爾或存老君在泥丸宮中而默朝之又畫蛇添足矣

旋曲以視覽開闔皆合同爲已之軸轄動靜不竭窮皇極經世書雲天之神棲於日人之神發於目大矣哉人之神發於目也生身處此物先天地生沒身處此物先天地沒水火木金土之五行攢簇於此肝心脾肺腎之五者鐘靈於此唾涕精津气血液之七物結秀於此其大也天地可容其小也纖塵不納玆非吾一身中之大寶也與內指通祕訣云含光便是長生藥變骨成金上品仙又云撮聚雙睛在眼前燒成便可防金仙如此直指示人而學者猶或未悟何其昧之甚耶蓋三宮升降上下往來無窮無已猶車之有輪也其運用在心猶輪之有軸也其鈐鍵在目猶軸之有轄也金華詩云仙童惟守洞門立三島眞人長往還其說是已

離气內榮衛坎乃不用聰兌合不以談希言順鴻蒙三者旣關楗緩體處空房

離气內榮衛者收目內視而光不露也坎乃不用聰者返耳內聽而聰不泄也兌合不以談希言順鴻蒙者安閒心曲冷如灰默默無言防聖胎也三者旣如此關楗又當緩體處於空房斯可以爲修煉也緩體者舒徐容與無勞爾形也處空房者入靜室也其中不著他物惟設一香一燈一幾一榻而已坐處不欲太明太明則傷魂不欲太暗太暗則傷魄蓋魂好明魄好暗明屬陽暗屬陰是故翠虛篇謂室宜向木對朝陽兌有明對夕光而又謂莫息明燈並百和也且夫入靜室修煉乃一至大因緣誠非細事豈不見悟眞篇云此道至神至聖憂君分薄難消是豈無徳行者所能妄覬也哉然靜室亦不必拘以山林或在防中或居道鄕但得所托無往不可或疑悟眞篇記有通邑大都依賴有力者之語蓋以大藥未成難當寒暑於一年之內四季要衣眞气未完而尙有饑渴於一日之內三餐要食如伍達靈之得張程二友張紫陽之得馬陸二公王衝熙之得富韓公李長源之得筠陽親舊於是咸底厥成實爲周天火候須用一片功夫不可間斷必得同志有力者爲之保防供給服事俾免饑寒困苦之竊其气乃可以專志修煉也陰眞君金液還丹歌云不得地莫妄爲悟眞篇云命寶不宜輕弄得斯道之正者當自知之

委志歸虛無念念以爲常

委志歸虛無者心無雜念意不外遊而鎭日玩眞空也念念以爲常者念念相續勿令間斷而長將气度隨天道也或疑此法與禪學稍同殊不知金丹於無中生有養就嬰兒蓋非塊然面壁槁木死灰之謂也白紫淸語錄云修丹口訣第一是聚气凝神常常握固卽聚气念念守默卽凝神學者若徒知無心無念而不知聚气凝神則墮於頑空又安得胎仙之成也

證驗自推移心專不縱橫

修煉有三分功夫則有三分證驗有十分功夫則有十分證驗若能勤而行之夙夜不休以至百日功靈則兩腎如湯煎膀胱如火然目有神光耳有靈響鼻有異香口有甘津此身融融液液證驗逐日推移所貴乎心專而不可縱橫者實恐燭理未透而於靜定中似夢非夢之際或爲魔境之所攝也指三十九章云不可著他境物去一心專守虎龍蟠其說是已丁靈陽心性訣云若靜中抑按功深或是忽見仙佛神樓台光彩一切境界見於目前大不得起心生於憎愛師父云自己性中空廓任他千變萬化大抵一心無動萬邪自退但心火不生則神气相聚子母相守自然水火旣濟水見火而自然化爲气上騰燻蒸關竅無所不至自然百脈調攝四大沖和謹愼守之道自相契王棲雲盤山語錄云修行之人靜中境界甚有多般皆由自己識神所化因靜而現誘引心君豈不聞古人云凡所有相皆是虛妄心欲遣識識神尙在便化形象神頭面惑亂心主若主不動見如不見體同虛空無處捉摸自然消散關尹子云人之平日目忽見非常之物者皆精有所結而使之然人之病日目忽見非常之物者皆心有所歉而使之然苟知吾心能於無中示有則知吾心能於有中示無但不信之自然不神或曰厥識旣昏孰能不信我應之曰如捕蛇師心不怖蛇彼𨿽夢蛇而無畏怖故黃帝曰道無神獨往獨來卽此諸說觀之則知魏公所謂心專不縱橫誠爲修煉者之要端也

寢寐神相抱覺悟候存亡

精生有時時至神知百刻之中切忌昏迷須是行住坐臥綿綿若存如雞抱卵暖气不絕方可謂之修煉至於眞積力久功夫純熟晝夜如一更無夢覺之異𨿽當寢寐之間神亦不昩而精生之時神與天通𨿽不待喚醒亦自覺悟夏雲峯云自然時節夢裏也教知是也今魏公謂寢寐神相抱覺悟候存亡欲修煉之士常惺惺也蓋金丹大藥由神气交結而成乃是無質生質結成聖胎辛勤保防十月如幼女之初懷孕似小龍之乍養珠蓋神气始凝結極易疏失寢寐之際須當與神相抱切不可昏迷而沈於夢境覺悟之後惟恐火冷而丹力或遲故必候其存亡要在一日十二時中無晝無夜念玆在玆然後功夫純粹而藥材不至消耗火候不至虧闕焉可須臾離哉

顏容寖以潤骨節益堅彊

顏容寖以潤骨節益堅彊者至寶蘊於中自然精華發於外亦猶玉在山而木潤淵生珠而崖不枯也

辟卻眾陰邪然後立正陽

悟眞篇云羣陰剝盡丹成熟跳出樊籠壽萬年夫人之一身徹上徹下凡屬有形者無非陰邪滓濁之物神仙修煉之法蓋是無中生有奪天地一防眞陽結成丹頭於是晝夜運火煉去陰气煉之十月而胎圓三年而功成然後體變純陽化形而仙也

修之不輟休庶气雲雨行淫淫若春澤液液象解冰從頭流達足究竟復上升往來洞無極弗弗被谷中內指通祕訣云晝夜無休作大丹精華透頂百神攢蓋一年處室夜以繼日功夫不輟自然效驗顯發其和气周匝於一身溶溶然如山云之騰太虛霏霏然似膏雨之徧原野淫淫然若春水之滿四澤液液然象河冰之將欲釋往來上下百脈沖融被於谷中暢於四肢拍拍滿懷都是春而其狀如微醉也入藥鏡云先天气後天气得之者常似醉靈光集云顚倒循環似醉人不憂不喜內全眞是皆丹功之靈驗也丁靈陽回光集云若一念無生則自然丹田气海之內太陰之精渡過尾閭穴把夾脊雙關風府泥丸返下明堂鼻柱入於華池化爲甘津咽下重樓澆灌五臟六腑至丹田上下流轉充盈四大周而復始無不徧矣如其朝行暮輟用志弗專又安能進於是哉

反者道之驗弱者徳之柄

反者反復也道徳經云致虛極守靖篤萬物並作吾以觀其復蓋修丹效驗出乎虛之極靖之篤與天地冥合然後元气從一陽而來復若使虛不極靖不篤則爲山九刃功虧一簣從何而得效驗哉弱者柔弱也道徳經云專气致柔能如嬰兒乎蓋修丹本柄在乎持其志無暴其气如嬰兒之柔弱方可若使志無所守气無所養則所得未錙銖所喪已山崖將何以爲本柄哉

蕓鋤宿污細微得調暢

諸慮旣息則百骸俱理防气消散則道气常存譬如農夫之務去艸焉芟夷蘊崇之絕其本根勿使能殖則善者伸矣今夫神仙之修丹蕓鋤宿驅遣屍安靜六根空其五蘊於正念中淸靜光明虛白晃耀乃得五臟淸涼六腑調泰三百六十骨節無有滯礙八萬四千毫竅皆通暢也

濁者淸之路昏久則昭明

翠虛篇云精神冥合气歸時骨肉融和都不知當斯之時三田气滿恍然如在醉夢中得不謂之昏濁乎學者到此境界切不可放倒當知昏久則必明濁久則必淸迨夫時至气化而九天音信散胚腪則神水湛湛華池靜白雪紛紛飛四山七寶樓臺十二層樓前黃花深可觀分分朗朗盡見於恍惚之間豈終於昏濁而已哉

世人好小術不審道淺深棄正從邪徑欲速閼不通猶盲不任杖聾者聽宮商沒水捕雉兔登山索魚龍植麥欲獲黍運規以求方竭力勞精神終年不見功

金丹大道以積精累气而成斷不可以一蹴到也片餉結胎百日立基一年入室三年煉養自有節次功夫決無今日遇師明日便能升仙之理柰何世之學者往往惑於道聽塗說不審道之淺深不擇師之邪正務求速效惟好小術或知其一不知其二或得其體不得其用局於偏見自以爲足甚至張皇邪說而反謗正道穿鑿眞經以取信末學妄以授妄迷以迷如此者多矣間有聰明之士則又不肯屈已參訪惟鉆尋故紙以望得悟何異盲者之不任杖哉其愚暗之人不通至理彊以臆說紐合丹書何異聾者之聽宮商哉乃若以臍內爲關此猶捕雉兔而入水者也以兩目爲華池此猶索魚龍而登山者也他如學采戰以望不死坐頑空而覬長生豈非植麥欲獲黍者乎運規以求方者乎是皆執迷不悟空費心力遂至皓首茫然迄無成效惜哉

欲知服食法至約而不煩

指三十九章云內裏明來是至眞外邊入者卽非親謂丹在身中不必求之外也今魏公乃有服食之說得非丹自外來而吞入口與曰非也丹生於坎中因火逼而出位徧歷三宮降而入口故曰服食也至約而不煩者口訣至簡至易也夫旣謂之至簡至易則參同契不作可也何爲連編累牘而不已耶又嘗見悟眞篇云大丹之法至簡至易𨿽愚暗小人行之立超聖地而又云煉金丹者須洞曉陰陽深達造化何耶吁有說矣蓋愚暗小人心無忖量易於取信曁有所遇則徑直奉行𨿽無講明亦可聰明之士則不然見聞旣廣疑慮常多有一未明必欲窮究而後已苟不使之洞究陰陽造化之原彼將中道生疑一爲旁門近似之說所撼則未免投杼下機而反謂吾道之不眞矣此所以不得不爲之講明也然則魏公之作是書也𨿽欲不鄭重其詞其可得乎

太陽流珠常欲去人卒得金華轉而相因化爲白液凝而至堅

太陽流珠乃靈汞也靈源大道歌云此物何曾有定位隨時變化因心意在體感則爲汗在鼻感風則爲涕在腎感合則爲精在眼感悲則爲淚可見其常欲去人也金華卽眞鉛也汞得眞鉛則轉而相依自然不飛不走畱戀於內而化爲金液凝而至堅也

金華先倡有頃之間解化爲水馬齒闌干陽乃往和情性自然

眞鉛生於坎位先液而後凝凝作黃芽故有馬齒闌干之諭翠虛篇云丹頭只是先天气煉作黃芽發玉英是也夫鉛乃君也汞乃臣也鉛先動汞應之猶君倡而臣和也鉛屬金汞屬木木性愛金金情戀木陰陽得自然感合也

迫促時陰拘畜禁門

迫促時陰者時節正時須急采也拘畜禁門者采得歸來鑪裏煆也還源篇云但要合天機誰識結丹處何謂合天機迫促時陰是也何謂結丹處拘畜禁門是也法當迫近陰極之時迎一陽初動之機以進火不可過之亦不可不及此之謂迫促時陰也進火之際促百脈以歸源窮九關而徹底君火相火民火皆拘聚於黃宮而煆成至寶此之謂拘蓄禁門也入藥鏡雲天地靈造化慳苟非迫促時陰拘畜禁門安能盜其機哉

慈母育養孝子報恩遂相銜咽咀嚼相吞嚴父施令教敕子孫

眞鉛之生也孕於坤母之胞猶慈母之育養也迨夫飛上干宮擒制眞汞與眞汞交結而成丹則又復回於坤母之此卽孝子之報恩慈烏之反哺也然非炎火爲之猛烹極煆則眞鉛不能飛起此嚴父所以施教策之令也玉芝書云鉛不得火則不飛汞不得鉛則不結蓋有細微之防豈可以容易言哉

五行錯王相據以生火性銷金金伐木榮

金生水木生火此常道之順五行也今以丹法言之則木與火爲侶火反生木金與水合處水反生金故曰五行錯王相據以生也火性銷金者運南方離宮之火以煉北方水中之金也金伐木榮者運北方水中之金以制南方火中之木也

三五爲一天地至精可以口訣難以書傳

三者水一火二合而成三也五者土也三五爲一者水火土相與混融化爲一气也斯時也黃相雜淸濁未分猶如天地渾沌之初少焉時至气化無中生有則窈窈冥冥生恍惚恍恍惚惚結成團而天地之至精孕於其中矣屈突神和云若明三五一且作地行仙其妙須是口心授難以盡形之於毫楮也

子當右轉午乃東旋夘酉界隔主客二名

子當右轉者自西方轉於子位而虎向水中生也午乃東旋者自東方轉於午位而龍從火裏出也子午卽南北也南北卽水火也夘酉卽東西也東西卽金木也右轉左旋一伏一起則水火相交金木不間隔矣還元篇雲輪玉兔與金雞道在人身人自迷滿目盡知調水火到頭幾个識東西蓋東西之與夘酉皆金木之異名卽非天地方位亦非人身左右然又不可吾身而索之他也嗟夫近來世上人多詐盡著布袍稱道者問他金木是何般噤口不言如害啞苟非遇師眞指授則徒自臆度而已終亦莫能知也

龍呼於虎虎吸龍精兩相飲食俱相貪並

龍南方離龍也虎北方坎虎也作丹之時驅龍下呼於虎虎乃吞吸龍精一呼一吸兩相飲食於是並合爲一指三十九章云若解相吞歸一處神仙頃刻不勞功其法至神聖極容易但恐學者不識龍虎爲何物爾

熒惑守西太白經天殺气所臨何有不傾

熒惑守西者火入金鄕也太白經天者金過南方午位而出現也作丹之時運神火照入金鄕金被火逼遂飛騰而起現於南方還金篇云沈歸海底去抱出日頭來是也金卽眞鉛也殺气所臨何有不傾者眞鉛飛上擒眞汞眞汞自出投眞鉛元陽子大道歌云白虎自玆相見後流珠那肯不相從是也

貍犬守鼠鳥雀畏鸇各得其性何敢有聲

神入气而爲胎如貍犬之守鼠藥得火而成丹如鳥雀之畏鸇由其物相制一見則自然降伏此所以不敢作聲也

不得其理難以妄言竭殫家產妻子饑貧自古及今好者億人訖不諧遇希有能成廣求名藥與道乖殊還金篇云不達陰陽祖徒勞更議況乎不得其理又安可以臆見妄言哉夫自古及今好者億人廣求名藥與江湖藝客往來盡費家財使兄弟妻子離散乃至終身訖不諧遇而舉世希有能成何也蓋其入門差錯而與道乖殊不遇明師而未燭厥理故也

如審遭逢睹其端緒以相況揆物終始

旁門小術其法繁難易遇而難成金丹大道其法簡易難遇而易成如審遭逢睹其端緒卽物以相況揆物理之終始則天地之間形生气化洪纖髙下有情無情頭頭是道皆可觸而長之也有如鶴鳴夜半雞唱五更其故何也蓋與天地之气相應也他如寒蟬之吸風犀牛之望星老蚌之含月頑石之懷玉蝶翅之開闔螢焰之明滅貓睛之舒斂鹿尾之逆運之納息鱉之射影風袋之鼓風水滴之吸水磁石之引鍼琥珀之拾芥桔橰轆轤之運水菖蒲稻花之凝露蛇之入蟄魚之在水蜣螂之轉丸蠮螉之咒子雞之抱卵兔之懷胎牛之有黃龍之有珠梅核之生仁甜之脫蒂與夫芭蕉春風之機梧桐秋雨之祕碧潭之夜月靑山之暮云無非金丹法象張紫陽謂煉金丹者須洞曉陰陽深達造化豈不信哉

五行相克更爲父母母含滋液父主稟與

丹法之要莫大乎五行五行之妙無出於坎離坎爲水金水合處而水中有金離爲火水火爲侶而火中有木是爲四象加以坎納戊土離納己土是爲五行悟眞篇云震龍汞出自離鄕兌虎鉛生在坎方二物總因兒產母五行金要入中央又云離坎若還無戊巳𨿽含四象不成丹只緣彼此懷眞土遂使金丹有返還其說明矣丹法以火煉金以金伐木火盛則水沃之水盛則土遏之是謂五行相克金生水水乃金之子而水中生金木生火火乃木之子而水中生木是謂更爲父母父猶天也母猶地也天气降而至於地地受之而成生育之功故曰母含滋液父主稟與赤龍大丹訣云妙在天交地功能返與還翠虛篇云父精母血結胎成尙自他形似我形身內認吾眞父母方捉得五行精修煉之士能以自己之天交自己之地以自己之五行攢簇於其內則相吞相防卻相親始覺無中有孕而結成聖胎也

凝精流形金石不朽

五形之精凝結於天地間或爲金或爲石歷千百載而不朽人能反身而求之以吾自己五行之精凝結成寶則將與天地相爲無窮金石奚足多哉

審專不泄得成正道

專者謝絕人事一心修煉念玆在玆而用志不分也不泄者終日默默如雞抱卵神若出便收來常在腔子之內也審如此則功夫純粹藥材不至銷耗火力不至間斷道乃成矣昩者惑於下術乃謂手按尾閭閉其淫泆感合之物謂之不泄不思精𨿽不泄神气蓋已去矣徒畱其底滯撓敗之物積於腰間以成奇僻之疾何其昧也如此楞嚴經云若不斷淫修禪定者如烝沙石欲其成飯經百千劫只名沙況此金丹大道以性命兼修宜如何耶翠虛篇云若欲延年救老殘斷除淫欲行旁門果將畱形永住世除非運火煉神丹學者其審思之

立竿見影呼谷響豈不靈哉天地至象

立竿而影見呼谷而響蓋未有感而不應者也乃若日月懸象於當天取火則火生取水則水至感應如此其速豈不至靈也哉然天下莫不見而莫能知也翠虛篇云日烏月兔兩輪圓根在先天采取難月夜望中能采取天魂地魄結靈丹學者誠能盜天地之機於日月相望之夜以自己日月交光於中央則內眞外應丹自來而和他日月被烹煎矣

若以野葛一寸巴豆一兩入喉輒僵不得俯仰當此之時𨿽周文揲蓍孔子占象扁鵲操鍼巫咸扣鼓安能令蘇復起馳走

野葛巴豆艸藥中之至毒者也若以野葛防至一寸巴豆服至一兩卽時僵僕𨿽周文孔子爲之揲蓍占象扁鵲巫咸爲之操鍼扣鼔亦不能使之復蘇矣然而今人但信毒藥入口能使人速死而不信靈丹入口能使人長生是何不思之甚與

河上奼女靈而最神見火則飛不見埃塵隱龍匿莫知所存將欲制之黃芽爲根

眞汞產於離離爲女居午以分野言之午爲三河故稱河上奼女究其所從來蓋由虛心凝神而得之實自心中出是以謂之靈汞又謂之神汞其性猛烈見火則飛走無蹤猶如隱龍匿莫知所存非用黃芽爲根何以制之黃芽卽眞鉛也汞得眞鉛擒制交結然後不能飛走此所以用之爲金丹之根也

物無陰陽違天背原牝雞自卵其雛不全夫何故乎配合未連三五不交剛柔離分

一陰一陽謂之道偏陰偏陽謂之疾譬之牝雞不牡而自卵則其無雛必矣何者獨陽不生獨陰不成也悟眞篇云莫把孤陰爲有陽獨修一物轉羸尪勞形按引已非道煉气飡霞更是狂舉世謾求金汞伏何時得見虎龍降勸君窮取生身處返本還源是藥王人能光返照以吾自己陰陽交媾於內則剛柔配合三五歸一何必他求還元篇云自家燮理內陰陽玉芝書云陰陽非采他人物還丹篇云陰陽須采自家眞豈可外吾身而求之他哉翠虛篇云寧可求師安樂法不可積涵采精血古雲天地悉皆歸須學無爲淸靜訣蓋金丹者淸靜無爲之道也或者溺於邪僻之說以爲金丹必用婦人惑之甚矣

施化之道天地自然猶火動而炎上水流而潤下非有師導使其然者資始統政不可復攺

天地之施化水火之炎潤此豈人力使之乃自然而然爾吾身自有天地自有水火其施化炎潤亦豈人力使之皆不過自然而然爾指篇云必知會合東西路切在沖和上下田蓋人之一身法天象地首卽天也腹卽地也但潛神內守而勿忘勿助調勻鼻息而勿縱勿拘自然一闔一辟一稟一受與天地施化之道無異若夫時至气化機動鳴則火從臍下發水向頂中生其妙自有不期然而然者初不在勞神用力而後得也是道也乃天造地設一定而不可易者也魏公恐學者不明身中之陰陽上下遂以天地之施化水火之炎潤爲諭可謂詳且明矣

觀夫雌雄交媾之時剛柔相結而不可解得其節符非有工巧以制禦之

全眞集雲气調神定呼交媾翠虛篇云譬如夫婦交媾時一防精血結成嬰蓋金丹之所謂交媾乃陰陽內感神气交結曰雌雄曰夫婦皆譬諭也還源篇云神气歸根處身心復命時這般眞孔竅料得少人知當其神入气中气與神合得其節符眞有剛柔相結而不可解之狀又豈有工巧以制禦之但見其然而然吾亦不知其所以然而然妙哉妙哉

若男生而伏女偃其軀稟乎胞胎受气之初非徒生時著而見之及其死也亦復效之此非父母教令其然本在交媾定制始先

儲華谷袪疑說云辟气爲男闔气爲女一闔一辟男女攸分李玉溪注心印經云男女稟受同也但感合先後而分陰陽爾蓋陽气聚面故男子面重生時必伏陰气聚背故女子背重生時必仰豈獨生時爲然其死也亦然故男子溺死必伏女子溺死必仰走獸溺死伏仰皆然此豈父母教其若是蓋於受气之初一辟一闔一先一後已定之也今魏公講明淸靜之道乃及於男女之伏仰何也曰無他欲學者洞明吾身之陰陽上下而知造化自然之理而已

坎男爲月離女爲日日以施徳月以舒光日攺月化體不虧傷陽失其契陰侵其明晦朔薄蝕掩冒相包陽消其形陰淩生災

幹之中爻交於坤而成坎於是坎爲中男坤之中爻交於乾而成離於是離爲中女然則離本乾體其中爻乃坤畫陽中有陰故有日之象坎本坤體其中爻乃幹畫陰中有陽故有月之象悟眞篇云離居日位反爲女坎配蟾宮卻是男不會个中顚倒意休將管見事髙談此蓋身中之陰陽顚倒學者誠未可以淺見窺也夫日以施徳夫道也月以舒光婦道也今以月爲坎男則是婦爲男矣以日爲離女則是夫爲女矣此其爲顚倒也而所以日攺月化體不虧傷者由陰陽之相資也夫日月之食數之交也日望月則月食月掩日則日食是故日食於朔月食於望然而有食有不食者交則食不交則不食也今魏公舉日月二者比諭丹道而拳拳於晦朔薄蝕其意蓋有在矣學者得不回光返照尋吾身中之日月求吾身中之晦朔哉上淸集云因看斗柄運周天頓悟神仙妙訣一防眞陽生坎位防卻離宮之缺自古乾坤這些離坎日日無休歇今年冬至梅花依舊凝雪先聖此日閉關不通來往皆爲羣生設物物總含生育意正在子初亥末造物無聲水中起火妙在虛危穴如今識破金烏飛入蟾窟如此直指天機顯陳道要益足證魏公之言昭昭乎不我欺也

男女相須含吐以滋雌雄錯雜以相求

男女雌雄皆吾身中陰陽二物也二物气相得自然一吐一含交結成胎上淸集云自家身裏有夫妻說向時人須笑殺是道也學者當以淸靜無爲求之不可以邪見諭也

金化爲水水性周章火化爲土水不得行

金生於坎宮气而已矣蓋金化爲水也因太陽眞火伏烝於其下遂鎔化爲水水性周章沛然孰能禦之然火勢旣極則又化而爲土火化爲土則土克水水見土則止故不得行也

故男動外施女靜內藏溢度過節爲女所拘魄以鈐魂不得淫奢

入藥鏡雲水能流火能焰在身中自可驗是故調和鉛汞要成丹不可溢度過節今夫坎男動而施於外離女靜而藏於內一或溢度過節則離女從而拘鈐之庶幾魂魄相制而不致乎淫奢也

不寒不暑進退合時各得其和俱吐證符

采藥時調火功不得疾不得緩但欲其和平而交媾爾復命篇云剛柔相會气均勻妙在無傷兌震大要以和爲貴也

丹砂木精得金乃並

元陽子大道歌云欲識丹砂是木精移來西位與金並蓋汞性飛走最難降伏惟投入於鉛鑪之內與鉛相合然後不飛不走也

金水合處木火爲侶四者渾沌列爲龍虎龍陽數奇虎陰數耦

天一生水位居北其象爲武地二生火位居南其象爲朱雀天三生木位居東其象爲靑龍地四生金位居西其象爲白虎四者各居一方各爲一象本不相渉也今曰金水合處木火爲侶者陽龍元自離宮出陰虎還從坎位生也夫旣各爲一象則當舉四象而並稱之今乃不言朱雀武而獨以龍虎言之者南北爲經東西爲緯也夫所謂金水合處者以西四白虎之金降入水中也木火爲侶者以東三靑龍之木升入火中也此所以金不在西而與水合處於北木不在東而與火爲侶於南白虎變爲黑虎靑龍化爲赤龍也蓋金水木火之四者聚而爲一則渾渾沌沌如太極之未分列而爲二則震龍汞出自離鄕兌虎鉛生在坎方張紫陽深得其防遂一言以蔽之曰四象不離二體後之學者不知四象果爲何物或以眼耳鼻舌爲四象或以肝肺爲龍虎體認旣差源流益別又安識四象不離二體之妙哉

肝靑爲父肺白爲母心赤爲女脾黃爲祖腎黑爲子子五行始三物一家都歸戊巳

翠虛篇云肝心脾肺腎腸膽盡是空屋舊藩籬唾涕精津气血液只可接助爲階梯謂金丹乃無中生有之妙道非有形有質之物所可爲也今魏公乃以五臟言何也曰非用五臟也特借五臟以比諭五行爾蓋肝靑肺白言金木也心赤腎黑言水火也金生水木生火故以肝肺爲父母心腎爲子女而金木二者又從土中生故以脾爲祖也夫旣腎爲子矣而以爲五行之始何也曰腎屬水水數一一日之气起於子生於腎然後傳及肝心脾肺也然而肝心脾肺腎之五者不名爲五臟而名爲三物又何也曰金水合處木火爲侶與中央戊巳之土合而成三也蓋四象五行全借土若無戊巳不成丹此其所以三物一家都歸戊巳也

剛柔疊興更歷分部龍西虎東建緯夘酉刑徳並會相見歡喜刑主殺伏徳主生起二月楡死魁臨於夘八月麥生天罡據酉子南午北互爲綱紀

剛柔疊興者二气相資運轉也更歷分部者周流經歷諸辰也龍西虎東建緯夘酉刑徳並會相見歡喜者象緯一動而夘酉相加金木不間隔也刑主殺伏者沈歸海底如秋气肅殺斂萬物以入也徳主生起者般上南溟如春气發生暢萬物以出也二月楡死魁臨於夘者二月建夘而月將爲河魁河魁屬戌而戌中有辛楡死於此月由辛金之殺气臨於夘也八月麥生天罡據酉者八月建酉而月將爲天罡天罡屬辰而辰中有乙麥生於此月由乙木之生气據於酉也子南午北互爲綱紀者日行西陸謂之春而二月夘時西陸在東北陸在南日行東陸謂之秋而八月酉時東陸在西南陸在北也蓋南北爲天地之經東西爲天地之緯鼎中魁罡一轉則龍走西而虎走東子在南而午在北與二八月夘酉之造化無異故悟眞篇謂兔雞之月及其時刑徳臨門藥象之也象也者像此者也魏公設此象以示人其理盡自明白柰何執文泥象者往往只就紙上搜索更不去身中尋思於是迷迷相引而無有出期殊不知魏公所謂龍西虎東子南午北卽吾身之天地反覆也若能曉悟吾身天地反覆之妙則東西之所以建緯南北之所以互爲綱紀皆可默會其機矣又何用區區向外尋也哉

一九之數終而復始

一九之數卽戴九履一之數也終而復始者自一而九自九而一往來上下周流不息也

含元虛危播精於子

含元虛危者日到虛危夜夜同而元气胚胎於此也播精於子者子時气到尾閭關而眞精至此而生也金丹之妙含元於先天播精於後天何謂先天寂然不動窈窈防防太極未判之時是也何謂後天感而遂通恍恍惚惚太極已判之時是也先天惟一气爾後天然後化爲眞精也翠虛篇云半斤眞汞半斤鉛產在虛無太極先須趂子時當采取煉成金液入丹田其說是已蓋所謂虛危者亥子之間陰極陽生之時也子時者一陽動處是也過此以往則有一子母分胎路妙在尾箕牛斗女非洞曉吾身之陰陽深達天地之造化疇克知此哉

關關睢鳩在河之洲窈窕淑女君子好逑雄不獨處雌不孤居武蛇蟠虯相扶以明牝牡竟當相須假使二女共室顏色甚姝令蘇秦通言張儀結媒發辯利舌奮舒美辭推心調諧合爲夫妻獘發腐齒終不相知若藥物非種名不同分劑參差失其紀綱𨿽黃帝臨鑪太乙執火八公搗煉淮南調合立宇崇壇玉爲階陛麟脯鳳臘把籍長跪禱祝神只請哀諸沐浴齋戒妄有所冀亦猶和膠補釡以硇塗瘡去冷加冰除用湯飛舞蛇愈見乖張

金丹大道一陰一陽而已參之人事物理莫不皆然今魏公取關睢淑女配君子之義以諭身中男女之相匹又取武蛇蟠虯之義以諭身中牝牡之相須可謂廣譬曲諭纖悉不遺矣且如兌女艮男上下感應以相與則謂之咸離兌二女同居其志不同行則謂之睽以明陰陽貴乎相得不可以一偏也乃若鑪火煆煉之事亦必陰陽兩齊儻藥物非其種分兩失其紀綱𨿽黃帝臨鑪太乙執火八公淮南搗煉調合金玉以爲壇陛麟鳳以爲脯臘齋戒沐浴把籍長跪陳靑詞拜朱章禱爾於上下神只吾見其廢時亂日勞而無功猶如和膠泥以補破釡以硇砂而塗惡瘡與夫去冷而加冰除而用湯飛舞蛇愈見乖張矣或疑雄不獨處雌不孤居之說謂修丹不用婦人則爲寡陽遂妄引此章以證其邪僻之謬論而反笑正道之迂闊多見其不知量也

周易參同契發揮卷中﹤子部﹐道家類﹐周易參同契發揮﹥

欽定四庫全書

周易參同契發揮

宋兪琰撰

下篇

惟昔聖賢懷抱眞

無視無聽抱神以靜廣成子之懷抱眞也專气致柔能如嬰兒老子之懷抱眞也乃若女媧氏煉五色石以補天冉相氏得其環中以隨成此又列禦冦漆園吏之丹法也學者勿謂夙有仙骨方可希求要之但辦肯心無不可者聖賢何人哉予何人哉有爲者亦若是志道之士誠能發勇猛心辦精進力勤而行之夙夜不休則時至而气自化水到而渠自成又何患乎煮頑石之不爛磨鐵杵之不爲鍼也哉但恐學而不遇遇而不得𨿽得眞訣復不能守朝爲而夕欲其成坐修而立望其效升勺之利未堅而鐘石之費相尋根核之據未極而冰霜之毒交攻如是則𨿽有廣成老子爲之師列子莊子爲之友亦末如之何也已矣馬丹陽金玉集云煉气作生涯怡神爲日用常教龍虎調不使馬猿弄又云觀天行大道默然得交泰本師傳口訣無爲功最大蓋古之修丹者一念不生萬法俱忘澄澄湛湛惟道是從於靜定之中抱沖和之气出息微微入息綿綿上至泥丸下至命門周流不已神气無一刻之不相聚及其內丹將成則元气兀然自住於丹田中與天地分一气而治昔者黃帝閒居大庭之館三月內視蓋用此道也此道至簡至易於一日十二時中但使心長馭气气與神合形乃長存與日月而周回同天河而輪轉輪轉無窮壽命無極指篇云但能息息皆相顧換盡形骸玉液流其說是已至若呼而不得神宰則一息不全吸而不得神宰亦一息不全要在心與息常相依神與气常相守念念相續打成一片然後形神俱妙與道合眞靈源大道歌云神是性兮气是命神不外馳气自定仙樂集雲气神相見性住命定蓋不可斯須少離也常人則不然气𨿽呼吸於內神嘗縈役於外自幼而趨壯自壯而趨老未嘗有一息駐於形中遂使神與气各行而不相守卒之宅舍空虛墻壁頹毀而主人不能以自存此豈天地殺之神害之哉失道而自逝也施棲眞鐘呂傳道集云所呼者自己之元气從中而出所吸者天地之正气自外而入若其根源牢固元气不損則呼吸之間尙可奪天地之正气苟或根源不固精竭气弱上則元气已泄下則本宮無補所吸天地之正气隨呼而出身中之元气不爲己之所有而反爲天地之所奪是故仙人多雲采鏈貴及時鼎器一敗則不可救藥蘇子由晚年問養生之說於鄭仙姑仙姑曰君器敗矣難以成道蓋藥材貴乎早年修煉若至晚景行持則老來精虧气耗鉛枯汞少縱能用力惟可住世安樂爾翠虛篇云分明只在片言間老少殊途有易難蓋謂此也或曰呂純陽五十歲而始聞道馬自然劉朗然皆得道於六十四歲之後何也曰屋破修容易藥枯生不難但知歸復法金寶積如山顧吾平日所養何如爾

服煉九鼎化迹隱淪

九鼎火候之九轉也九轉火候數足則變化蹤迹憑虛禦空而逍遙乎天地之間也呂純陽窯頭壞歌云九年火候都經過忽爾天門頂中破眞人出現大神通從此天仙來相賀此之謂也

含精養神通徳三元

三元上中下之三田也含養之久力到功深則精神內藏和气充周於一身而百骸萬竅無不貫通自然如天河之流轉混元寶章云歲久不勞施運用火輪水軸自環是也夫所謂含精養神者外不役其形骸內不勞其心志也蓋神太用則歇精太用則竭日復一日斫喪殆盡而與艸木俱腐豈不大可哀乎是故修丹者虛其心忘其形守其一抱其靈故能固其精保其气全其神三田精滿五臟气盈然後謂之丹成譚景升化書云悲則雨淚辛則雨涕憤則結癭怒則結疽心之所欲气之所屬無所不育邪苟爲此正必爲彼是以大人節悲辛誡憤怒得灝气之門所以收其根知元神之囊所以韜其光若蚌內守若石內藏所以爲珠玉之房誠至論也

精溢腠理筋骨致堅

腠理皮膚之間也修煉至於精溢腠理則血皆化爲膏矣翠虛篇云如今通身是白血已覺四季無寒蓋修煉之功莫大乎塡腦腦者髓之海腦髓滿則純陽流溢諸髓皆滿然後骨實筋堅永無寒暑之憂也

眾邪辟除正气常存

人之所以能修煉而長生者由其能盜天地之正气也人之所以能盜天地之正气者由其有呼吸也呼至於根吸至於蒂是以能盜天地之正气歸之於丹田也人之呼吸猶天地之呼吸也皇極經世書云冬至之後爲呼夏至之後爲吸此天地一歲之呼吸也張觀物注云冬至之後陽長陰消舒萬物以出故爲呼夏至之後陰長陽消斂萬物以入故爲吸若自日言則子以後爲呼午以後爲吸天之一年一日僅如人之一息是以一元之數十二萬九千六百年在大化中爲一年而已今以丹道言之一日有一萬三千五百呼一萬三千五百吸一呼一吸爲一息則一息之間潛奪天運一萬三千五百年之數一年三百六十日四百八十六萬息潛奪天運四百八十六萬年之數於是換盡穢濁之軀變成純陽之體始而易气次而易血次而易脈次而易肉次而易髓次而易筋次而易骨次而易發次而易形積九年而閱九變然後陰盡陽純而與天地齊年玆其爲長生超脫之道也今魏公謂眾邪辟除正气常存者晝夜運火煉盡陰气變爲純陽而正气常存乃能長生也翠虛篇云透體金光骨髓香金筋玉骨盡純陽煉教赤血流爲白陰气銷磨身自康蓋純陽者爲仙純陰者爲陰陽相半者爲人人能煉陽以銷陰乃可以爲純陽之仙若有纖毫陰气煆煉未盡則不得謂之純陽也

累積長久化形而仙

大矣哉丹道之法天也難矣哉丹功之不息也何以言之陰符經云觀天之道執天之行盡矣夫天之所以長且久者以其晝夜之運也人能觀天之道反而求之吾身亦如天道晝夜之運則長生久視之道實在於此捨此更無他道也蓋晝夜之運卽天之道也人以藐然六尺之軀乃能法天之道而與天道同其運則其爲道也豈不大矣哉易曰天行健君子以自彊不息夫子作象之意欲使知道君子象天行之健也天之所以常行而不已者以其健爾健則能行之無已君子欲其行之不息當法幹健以自彊其志斯可矣蓋不息者人之所難也天道之運晝夜而不息人而象天道晝夜之運而不息豈不難矣哉然而天下之大事必作於其細天下之難事必作於其易合抱之木生於毫末九層之臺起於累土千里之行始於足下是故聖人圖難於其易爲大於其細亦在夫積久之功耳黃庭經云仙人道士非有神積精累气乃成眞故自片餉結胎之後百日而功靈十月而胎圓一年而小成三年而大成以至九年功滿人事皆盡然後可以遺世獨立羽化而登仙蓋未有不自積累長久而得之者若曰不必積久功夫而可以平地登仙則猶一鍬而欲掘九仞之井一步而欲登億丈之城豈有是理哉通眞經云寸步不休跛鱉千里累土不止丘山從成臨河欲魚不如歸而織网故夫人之學道不患不成惟患不勤不患不勤惟患無久遠之心蓋久遠之心最爲難也吳宗綱論云知道者千而志道者一志道者千而專精者一專精者千而勤久者一是以學者眾而成者寡也若知者能立志立志者能絕俗絕俗者能專精專精者能勤久未有學而不得者也世降俗末去聖逾遠學者毎以躁競之心涉希靜之塗意速而事遲望近而應遠皆莫能相終夫旣立志不堅信道不篤朝爲而夕攺始勤而中輟悅於須臾厭於持久乃欲與天地齊年不亦愚乎內觀經云知道易信道難信道易行道難行道易得道難得道易守道難若使不難則滿市皆神仙矣安足爲異耶呂純陽詩云三畝丹田無種種種時須假赤龍耕曾將此種教人種不解營治道不生玆豈道之遠人哉人自遠道爾人徒見悟眞篇云赫赤金丹一日成古仙實語信堪聽若言九載三年者盡是推延欵日程遂執此以訕笑累積長久之說殊不究紫陽此詩蓋引用韓逍遙之語以曉夫世之不知有一日見效之妙而徒事三年九載之勤者爾非曰一日便可登仙更不用累積長久之功也嘗試論之上淸集云教我行持片餉間骨毛寒心花結成一粒紅渠言卽此是金丹又雲開禧元年中秋夜焚香跪地口相傳朅爾行持三兩日天地日月軟如綿又云縱使功夫汞見鉛不知火候也徒然大都全借周天火十月聖胎方始圓𨿽結丹頭終耗失要知火候始凝堅如此則金丹之小效固可以片餉見之而金丹之大功蓋不止於一日矣抑嘗以古人之說考之如王易云九轉一年功壽可同天地又云火運經千日鑪開見八瓊又如韓逍遙云十月滿足麗乎二儀又云三年法天行道永世無爲金質王韓二公皆唐之得道眞仙也肯妄言哉又如呂純陽云千日功夫不暫閒河車搬載上昆山又云才得天符下玉都三千日裏積功夫又如劉海蟾云鑪閉八關終九五藥通七返是三年又云九轉功成千日候已知名姓列仙都夫洞賓之與海蟾乃列仙中之錚錚者肯妄言哉不特此也又如陳朝元云含養胞胎須十月焚燒丹藥在三年又云九年還返無差錯煉取純陽作至眞又如王良器云大將天法烹千日恁時除假只畱眞又云靈芝種滿三丹田千日功夫延萬年又如薛紫賢云四象包含歸戊巳精勤十月產嬰孩又云升騰須假至三年攜養殷懃多愛戀又如劉虛谷云顏容可定因三住胎息成功合一周又云大功欲就三千日妙用無虧十二時又如陳默默云候簇成須百日功夫煉就是三年又如李長源云勿謂丹成消一日到頭須下數年功又如陳翠虛云片餉功夫修便現老成須是過三年又云千朝火候知時節必定芽成汞自幹諸公之說豈皆謬爲此論以誑惑後人者丘長春磻溪集云假使福輕魔障重挨排功到必周全吾黨其勉諸

憂憫後生好道之倫隨傍風采指畫古文著爲圖籍開示後昆露見枝條隱藏本根托號諸石覆謬眾文學者得之韞櫝終身子繼父業孫踵祖先傳世迷惑竟無見聞遂使宦者不仕農夫失耘商人棄貨志士家貧吾甚傷之定錄此文字約易思事省不繁披列其條核實可觀分兩有數因而相循故爲亂辭孔竅其門智者審思以意參焉

指三十九章云求仙不識眞鉛汞閒讀丹書千萬篇蓋丹書所謂鉛汞皆比諭也在學者觸而長之爾殆不可執文泥象捨吾身而求之外也載惟古之聖賢憂憫後世有好道之士不得其說遂爲之隨傍風采指畫古文著爲圖籍以開示之實欲使學者有可以爲遡流尋源之地也然其著書立言往往隱藏本根不肯明言其事惟托五金八石爲號以露見枝條而已後之得其書者不究其旨徒爾韞櫝終身以至子子孫孫世世迷惑燒竭朱汞竟無所得遂使在官者棄官服田者廢田商人失其本業志士無以聊生甚可傷也魏公傷其如是遂乃定錄此參同契一書傳行於世其間分兩有數不妄發一句因而相循不閒著一字枝條一披核實隨見可謂字約而易思事省而不繁矣或者見其三篇之多疑其太贅殊不知三篇卽一篇也一篇卽一句也以一句口訣散布於三篇之內所以錯亂其辭孔竅其門者不敢成片漏泄也智者誠能審而思之以意參之必當自悟焉

法象莫大乎天地兮溝數萬里

道之大無可得而形容若必欲形容此道則惟有天地而已矣天地者法象之至大者也有溝焉自尾箕之間至栁星之分界斷天盤不知其幾萬里也修丹者誠能法天象地反而求之吾身則身中自有一壺天方知魏公之所謂溝吾身亦自有之蓋不用求之於天也何謂溝天河是也

河鼔臨星紀兮人民皆驚駭

河鼓天河邊之星也其位在斗牛之間星紀天盤之丑位也河鼓臨星紀則驅回尾穴連空焰趕入天衢直上奔正當其斬關出路之時一身之人民豈不竦然驚駭翠虛篇云曲江之上金烏飛姮娥已與鬥牛歡卽河鼓臨星紀之謂也又雲山河大地發猛火於中萬象生風雷卽人民皆驚駭之謂也

晷景妄前卻兮九年被凶咎

晷景卽火候也前卻卽進退也九年卽九轉也以九年蹙而小之則一月一還爲一轉翠虛篇謂九轉功夫月用九是也更蹙而小之則一刻之中自有小九轉金丹大成集謂九轉功夫在片時是也晷景妄前卻兮九年被凶咎者火候之進退不可毫髮差殊然後九轉之間穩乘黃牝馬而可保無咎反是則九轉之間翻卻紫河車而凶咎隨至矣悟眞篇云大都全借修持力毫髮差殊不作丹信不可不愼也

皇上覽視之兮王者退自後

太上素靈經云人身有三一上一爲身之天帝中一爲絳宮之丹皇下一爲黃庭之元王夫上一天帝卽泥丸太一君也中一丹皇卽絳宮天子也下一元王卽丹田元陽君也今魏公謂皇上覽視之者運神火照入坎中以驅逐坎中之眞陽也王者退自後者眞陽因火逼而出位於坎也於此駕動河車則眞陽飛騰而起以防化離宮之眞陰矣

關楗有低昂兮周天遂奔走

天形如彈丸晝夜運轉周匝無休其南北兩端一髙一下乃關楗也人身亦然天關在上地軸在下若能回天關轉地軸上下相應則一息一周天也

江河無枯竭兮水流注於海

海乃百川所歸之地江河之水所以注於海而無枯竭者名山大川孔穴相通而往來相循環也人身亦然一气流通則八路之水皆逆流奔注於元海中也

天地之雌雄兮徘徊子與午

午者天之中也子者地之中也子午爲陰陽相交水火相會之地日月至此勢必徘徊今人以太陽當天謂之停午卽徘徊之義也以丹道言之上升下降一起一伏亦徘徊於子午蓋與天地同途初無異也

寅申陰陽祖兮出入終復始

斗指寅而天下春陽气自此而發生暢萬物以出斗指申而天下秋陰气自此而肅殺斂萬物以入則知寅申者陰陽之祖萬物出入之門也以丹道言之自寅而出自申而入周而復始與天地豈有異哉

循斗而招揺兮執衡定元紀

殳記天官書云北斗七星杓攜龍角衡殷南斗魁枕參首用昏建者杓夜半建者衡平旦建者魁又云斗爲帝車運乎中央臨制四鄕分陰陽建四時均五行移節度定諸紀皆系乎斗索隱曰春秋運斗極云斗第一天樞第二璇第三璣第四權第五衡第六開陽第七揺光一至四爲魁五至七爲杓今魏公謂循斗而招揺兮執衡定元紀者吾身之天罡所指起於子而周曆十二辰也夫斗居天之中猶心居人身之中是故天以斗爲機人以心爲機丹法以心運火候猶天以斗運十二辰也翠虛篇云奪取天機妙夜半看辰杓一些珠露阿誰運到稻花頭蓋謂此也

升熬於甑山兮炎火張於下白虎唱導前兮蒼龍和於後

甑山卽昆侖山也藥升之時金鑪火熾玉鼎湯煎虎先嘯龍後吟猶夫倡而婦隨也金丹大成集云夜深龍吟虎嘯時急駕河車無暫歇須臾搬入泥丸頂進火玉鑪烹似雪蓋發明此義也

朱雀翺翔戲兮飛揚色五彩遭遇羅网施兮壓止不得舉嗷嗷聲甚悲兮嬰兒之慕母顚倒就湯鑊兮摧折傷毛羽

朱雀火也顚倒運於鼎中驅趂五行因成五彩翺翔於上爲网羅所罩則風雲滿鼎鳴作嬰兒之聲也旣被网羅壓止而不得飛舉遂斂身束羽伏於鼎中也赤龍大丹訣云朱鳥愛髙飛蟾蜍捉住伊號𨿽稱奼女啼不過嬰兒赫赫威從盛冥冥力漸衰卽此說也元陽子大道歌云靑龍逐虎虎隨龍赤禽交會聲嗈嗈調气運火逐離宮丹砂入腹身自衝亦此義也

刻漏未過半兮龍鱗甲鬣起五色象耀兮變化無常主潏潏鼎沸馳兮暴湧不休止接連重疊累兮犬牙相錯拒形如仲冬冰兮闌漧吐中乳崔嵬以雜廁兮交積相支拄

刻漏未過半兮龍鱗甲鬣起者采之煉之未片餉一气眇眇通三關而黃雲成陣白羊成隊金錢金花金鱗紛紛而來也五色象耀兮變化無常主者風揺寶樹光盈目雨打瓊花雪滿衣而彤霞紫霧變現不一也潏潏鼎沸馳兮暴湧不休止者丹田火熾泥丸風生而三宮气滿有如飯甑烝透之時湯沸湧於釡中也接連重疊累兮犬牙相錯拒形如仲冬冰兮防漧吐鐘乳崔嵬以雜廁兮交積相支拄者一抽一漸凝漸聚澆灌黃芽出土而自然結蕊復生英也翠虛篇云辛苦都來只十月漸漸采取漸凝結學者誠能潛心內煉晝夜無倦則丹體逐時時不定火功一夜夜無差如上景象當一一自見之也

陰陽得其配兮淡泊自相守

悟眞篇云陰陽同歸交感二八相當自合親蓋眞息綿綿勿令間斷則陰陽自得其配虛心凝神純一不雜則陰陽自然相守也

靑龍處房六兮春華震東卯白虎在昴七兮秋芒兌西酉朱雀在張二兮正陽離南午三者俱來朝兮家屬爲親侶本之但二物兮末乃爲三五三五並危一兮都集歸一所治之如上科兮日數亦取甫

周天二十八宿東方七宿謂之蒼龍西方七宿謂之白虎周天十二次東方三次中間一次曰大火西方三次中間一次曰大梁大火居東方三次之中在辰屬卯在卦屬震在四時屬春在五行屬木而房五度大又居大火之中故曰靑龍處房六兮春華震東卯也大梁居西方三次之中在辰屬酉在卦屬兌在四時屬秋在五行屬金而昴七度又居大梁之中故曰白虎在昴七兮秋芒兌西酉也朱雀在張二兮正陽離南午者張乃南方之宿其象爲朱雀也然張有十八度而特言其二者蓋以周天三百六十五度自北方虛危之間平分天盤爲兩段而危初度正與南方張二度相對也三者俱來朝兮家屬爲親侶者靑龍白虎朱雀三方之正气皆歸於武之位而房六昴七應水火之成數張二危一又應水火之生數猶家屬之相親也本之但二物兮末乃爲三五三五並危一兮都集歸一所者端原其本卽是水火二物而已二物運於鼎中遂列爲三五三五卽房六昴七張二也三家相見並而歸於危一則結成嬰兒也治之如上科兮日數亦取甫者修煉大丹當依上法度而行迎一陽之候以進火而妙用始於虛危也

先白而後黃兮赤色通表裏名曰第一鼎兮食如大黍米

先白而後黃者初如玉液飛空雪漸見流金滿故廬也赤色通表裏者靈光神焰燒天地風雷雲霧盈山川也名曰第一鼎者以九轉火候言之此爲起初第一轉也食如大黍米者丹頭才方結就僅如黍米之大也

自然之所爲兮非有邪僞道

金丹大道古仙往往以爲自然夫旣曰自然則有何法度有何口訣但付之自然足矣又安用師授爲哉曰非然也夫丹之法至簡至易其神機妙用不假作爲不因思想是故謂之自然然必收視返聽潛神於內一呼一吸悠悠綿綿不疾不緩勿令間斷然後神歸气中气與神合交結成胎蓋非一味付之自然也金碧龍虎經云自然之要先存後亡夫先存後亡者先存神入於气穴而後與之相忘也如是爲之則神自凝气自聚息自定卽非澄心入寂如槁木死灰也蓋澄心入寂如槁木死灰以之入道則可以之修眞則未也指篇云自然功績自然偏說自然來不自然蓋謂此也乃若時至而气化機動而鳴則於自然之中又有烹煉進火之訣存焉悟眞篇云始於有作人爭覺及至無爲眾所知但見無爲爲要妙豈知有作是根基學者苟未知丹法之有作而便求無爲自然是何異於不耕不耘而坐待丰稔者哉

若山澤气烝兮興雲而爲雨

天降時雨山川出云人皆知其然矣而不知在天之雨卽山澤之气所化蓋山澤之气烝而上升於天於是化而爲云由是陰陽和洽所以成雨及其成雨則又還降於地吾身之金丹作用與此更無少異魏公設此象以示後學可謂巧於譬諭矣

泥竭遂成塵兮火滅化爲土

泥乃近水之土性本重滯而居下及曝而幹之則土性竭而燥裂化爲埃塵矣火乃虛明之物因麗於木而有煙焰及煙消焰冷則火性滅而煨燼化爲灰土矣知乎此然後可以論陰陽反覆之道

若檗染爲黃兮似藍成綠組皮革煮爲膠兮麯蘗化爲酒同易施功兮非種難爲巧

悟眞篇云萬般非徒勞力爭似眞鉛合聖機蓋眞汞得眞鉛則气相感妙合而凝猶夫婦之得耦故謂之同同則如檗之染黃藍之染綠皮以爲膠麯以爲酒不勞於力自然成眞若捨此而別求他物則非其種徒費功夫爾

惟斯之妙術兮審諦不誑語傳於億世後兮昭然而可考煥若星經漢兮炳如水宗海

世間旁門小術何啻三千六百家惟此一門乃天寶大羅飛仙金液九轉大還丹淸靜無爲之妙術其法至簡至易𨿽愚夫愚婦得而行之亦可以超凡入聖是以天戒至重不許輕授於非其人而世之參學者不有夙緣契合未易遭遇也今夫魏公不袐天寶作此三篇之書言言詳審字字諦當煥若星之經漢炳如水之宗海眞億代學仙者之鑑也指篇云多少經文句句眞流傳只是接髙人悟解篇云非干大道神仙惜自是凡流不志心或者乃信盲師之說而妄謂神仙誑語神仙肯誑語耶夫古仙畱丹書於世蓋將接引後學其間論議昭然可考未遇者固可於此探討旣悟者亦可於此印證古之得道者莫不皆然劉海蟾謂恣遊洞府徧討仙經幸不違盟果諧斯願楊虛白謂名山異境歷斗而靡不經遊祕訣神方淵奧而素曾耽玩陳默默謂歷覽羣書參叩髙士足迹幾雲水反而思之所得盡合聖詮蓋未有自執己見而不訪道友獨守師說而不讀丹書者也善乎施棲眞之說曰古人上士始也博覽丹書次以徧參道友以道對言所參無異論以人念道所師無狂徒後之學者豈可謂口訣不在紙上而竟不畱念哉若曰我自有師傳密旨其言藥物火候乃古今丹書之所無而參同契之所不言則亦妄人也已矣

思之務令熟兮反覆視上下千周粲彬彬兮萬徧將可睹神明或告人兮心靈忽自悟探端索其緒兮必得其門戶

讀書百徧其義自見百徧且然況千徧萬徧哉是故誦之萬徧妙理自明縱未得師授口訣久之亦當自悟其悟多在夜深或靜坐得之蓋精思熟味反覆玩誦蓄積者多忽然爆開便自然通此之謂神明或告人兮心靈忽自悟也管子曰思之思之又重思之思之不通神將通之非神之力也精誠之極也此說是己近世張紫陽以悟眞篇授扶風馬處厚侍郎且囑之曰願公流布此書當有因書而防意者故其自序有云此悟眞篇中所歌詠大丹藥物火候細微之旨無不備悉儻好事者夙有仙骨睹之則智慮自明可以尋文悟解其諄諄勉後學之辭與魏公同一意向蓋所謂神告心悟畢竟有此理也不然二公何苦立此空言以厚誣天下後世也哉

天道無適莫兮常傳與賢者

譚景升以化書授宋齊丘齊丘殺景升並竊其書自名之尋亦不得善終此傳非其人而彼此致禍者也吳世云以道授許旌陽旌陽又得諶母之至道復授於吳厥後皆得道成此傳得其人而彼此致福者也蓋天道無親常與善人苟非其人道不虛行豈得無禍福於傳授賢否之間乎嗚呼世道不古愈降愈下善人吾不得而見之矣得見有恆者斯可矣

鼎器歌

圍三五徑一分

圍三徑一此吾身之大寶鼎也三才位其中五行運其中鉛汞土居其中陰符經謂爰有其器是生萬象卽此物也金丹種種妙皆不出乎此若曰不在吾身而在他人則非淸淨之道矣

口四八兩寸唇

口四八者四象八卦皆在其中也兩寸唇者具兩儀上下之界分也

長尺二厚薄勻

鼎長一尺二寸以應一年十二月周天火候鼎身腹令上中下等均勻不可使之一偏也

腹齊正坐垂溫

坐之時以眼對鼻以鼻對臍身要平正不可欹側開眼須要半垂簾不可全閉全閉則黑山窟也气從鼻裏通關竅不可息粗息粗則火熾火熾則藥飛矣

陰在上陽下奔

陰上陽下水火旣濟也還源篇云娑竭海中火昆侖山上波誰能知運用大意要黃婆向微黃婆運用之功則水曰潤下火曰炎上何由旣濟哉

首尾武中間文

首尾晦朔也中間月望也晦朔乃陰極陽生之時故用武火月望乃陽極陰生之時故用文火然所謂晦朔月望亦譬諭耳卻不可只就紙上推究也

始七十終三旬二百六善調勻

三旬卽三十也七十三十與二百六十合之則三百六十應一年周天數也修煉而至於百日數足則聖胎方靈聖胎旣靈此後二百六十日善能調勻气候常使暖气不絕則丹功自成翠虛篇云溫養切須常固濟巽風常向坎中吹行坐寢食總如如惟恐火冷丹力遲他無艱辛也

陰火白黃芽鉛

自子至巳爲陽火之候自午至亥爲陰火之候酉居西方西方屬金故曰陰火白悟眞篇云蟾光終日照西川是也土中產鉛鉛中產銀銀自鉛中煉出結成黃芽名爲眞鉛金碧龍虎經云煉鉛以求黃色是也

兩七聚輔翼人

兩七東方蒼龍七宿西方白虎七宿也人中央人位也兩七聚輔翼人者龍蟠虎媾防聚於中央也若然則南海之倏北海之忽相遇於渾沌之地矣此所以烹而成丹也悟眞篇云三家相見結嬰兒又曰五行全要入中央其斯之謂歟

贍理腦定升

腦爲上田乃元神所居之宮人能握元神棲於本宮則眞气自升眞息自定所謂一竅開而百竅齊開大關通而百關盡通也作丹之時脫胎而入口功成之後脫胎而出殻皆不外此靜中吟云我修昆侖得眞訣毎日修之無斷絕一朝功滿人不知四面皆成夜光闕玆蓋修持日久功夫贍足非一朝一夕之故也

子處中得安存

嬰兒處於胎中得坤母殷勤育養則得以安存矣

來去遊不出門

門者牝之門也來去遊者呼吸之往來也往來不出乎牝之門則陰陽气足自通神也

漸成大情性純

行住坐臥綿綿若存則日復一日漸凝漸聚胎气旣凝嬰兒顯相而情性愈純熟也

卻歸一還本元

大丹之道抱元守一而已其始入也在乎陰陽五行其終到也歸乎混沌無極此之謂歸一還元也

相愛敬如君臣

一年處室夙夜匪懈愛之敬之如臣子之事上也

至一周甚辛勤

還金篇云快活百千劫辛勤一二年自古蓋未有不辛勤入室一年而能平地登仙者也靈源大道歌云他年功滿乃逍遙初時修煉須勤苦勤苦之中又不勤閒閒只要養元神其說有味哉有味哉

密防防莫迷昏

翠虛篇云晝運靈旗夜火芝抽運用切防危若無同志相規覺時恐鑪中火候非蓋道髙一寸魔髙一尺百刻之中切忌昏迷在修煉之士常惺惺耳

途路遠極幽若達此會乾坤

運用於牝之間一日行八萬四千里之路豈不途路遠耶其大無外其小無內迎之不見其首隨之不見其後豈不極幽耶人能達此則可以驅馳造化顚倒陰陽會吾身之乾坤矣

刀圭沾靜魄防

刀圭丹頭也防魄龍虎也運入昆侖峯頂而化爲玉漿流入口則風恬浪靜虎伏龍降也

得長生居仙村

丹成之後散誕無拘系翛然道轉髙不問山林之與朝市皆可以棲隱今魏公不曰在市居朝而曰居仙村者畢竟山林是靜緣也

樂道者尋其根

根者天地之根也金丹之基也翠虛篇云一才識破丹基處放去收來總是伊似非至人指授莫有識之者樂道之士有能尋而得此抑何其幸耶

審五行定銖分

五行順則生人逆爲丹用法度不可不審也火數盛則燥水銖多則濫斤兩不可不定也

諦思之不須論深藏守莫傳文

悟眞篇云近來透體金光現不與凡人話此規靜而思之此道乃千聖所袐得之者但藏之胸膺自受用足矣何乃輕泄慢漏孜孜焉語人哉𨿽然自爲計則得矣其如天下後世何此參同契所以作也

禦白鶴兮駕龍鱗遊太虛兮謁仙君受圖籙兮號眞人胎圓功成之後須當調神出殻或跨白鶴或乘火龍超度三界難徑上元始天自此逍遙快樂與天齊年號之曰眞人𨿽然凡所有相皆是虛妄何白鶴龍鱗之有哉若言他是佛自已卻成魔又奚仙君之有哉當知白鶴龍鱗皆自我神通變化而仙君亦是自己三淸何勞上望或者不達此理乃晝夜妄想以待天詔至有爲黑虎所銜巨蟒所吞者豈不痛哉宋人鑿井而得一人之力相傳以爲人自土中出許旌陽舉家成道後人以爲拔瓦屋入於雲中甚矣世之好譎怪也然此可爲智者道難與俗人言其維哲人告之話言順徳之行其維愚人覆謂我僭吾安得夫圓機之士而與之極論哉吁

序

參同契者敷陳梗槪不能純一泛濫而說纖微未備闊略仿髴今更撰錄補塞遺脫潤色幽深鉤援相逮旨意等齊所趣不悖故復作此命三相則大易之情性盡矣

參三也同相也契也謂此書借大易以言黃老之學而又與鑪火之事相三者之陰陽造化殆無異也魏公憫後學之不悟於是作此一書以敷陳大道之梗槪然恐漏泄機遂不敢成片敷露未免傍引曲諭泛濫而說又恐闊略仿髴不能備悉纖微復述鼎器歌於後凡篇中文辭之遺脫者皆於此歌補塞之義理之幽深者皆於此歌潤色之使三篇之言鉤援相逮旨意等齊庶幾後之覽者便得徑路不悖其所趣也翠虛篇云道要無中養就个中別有眞端的都緣簡易妙天機散在丹書不肯泄今夫魏公之所以敷陳不已至於再至於三其意不過亦如此不然則大丹之要一言半句足矣又安用覼縷爲哉

大易情性各如其度黃老用究較而可禦鑪火之事眞有所據三道由一俱出徑路

道無不在頭頭俱是三聖如其度以作易黃老究其妙以作丹鑪火盜其機而爲燒煉之術或著於言或修於身或寓於物此皆仰觀俯察明陰陽配合之法遠取近用得造化變通之理於是有此三道三道殊塗而同歸此其所以爲三相

枝莖華葉果實垂布正在根株不失其素誠心所言審而不誤

道者萬物之本猶木之根株也發而爲枝莖於是有三聖之易散而爲華葉於是有鑪火之術至於結爲果實而返本還源此黃老之所以不失其素而修煉金液內丹養成聖胎也魏公以此三者互相之道鼎立而言豈故好爲此鄭重實欲使學者洞曉陰陽深達造化也其言出於誠心厥亦審而不誤矣

鄶國鄙夫幽谷朽生挾懷朴素不樂權榮棲遲僻陋忽略利名執守恬淡希時安平宴然閒居乃撰斯文魏公生於東漢名伯陽號雲牙子防稽上虞人也今言鄶國者隱其辭也本髙門之子世襲簪裾惟公不仕修眞潛默養志虛無博贍文詞通諸緯候恬然守素惟道是從毎視軒裳爲糠秕焉不知師授誰氏而得大丹之訣乃約周易撰此參同契三篇又恐言之未盡復作鼎器歌以補塞三篇之遺脫潤色三篇之幽深密示靑州徐景休從事徐乃隱名而注之至桓帝時復以授同郡淳於叔通遂行於世嗟夫是書闡明道要發露天機其體認眞切如此其講貫該博如此玆蓋非苟知之亦允蹈之者也而魏公猶以鄙夫朽生自處至人之謙晦蓋如此

歌敍大易三聖遺言察其所趣一統共倫務在順理宣耀精神神化流通四海和平表以爲歷萬世可循序以禦政行之不繁引內養性黃光自然含徳之厚歸根返元近在我心不離己身抱一無捨可以長存配以服食雄雌設陳挺除武都八石棄捐審用成物世俗所珍羅列三條枝莖相連同出異名皆由一門

伏羲畫八卦因而重之文王設卦觀象系辭焉以明吉凶孔子又贊之以十翼蓋將順性命之理而彌綸天地之道也是故表以爲歷則坦然可循是爲萬世法序以禦政則行之不繁足爲百王之軌範易道可謂大矣黃帝觀天之道而執天之行老子含徳之厚而比於赤子陰符三百餘字道徳五千餘言反覆議論無非發明造化自然之妙是故世之修丹者必以黃老爲宗黃老可謂至矣乃若服食之法得其陰陽配合之妙以制伏鉛汞則二黃之先可掃除其餘眾石亦皆可棄審其用而煆煉之或爲黃或爲白則成物於天地間豈不爲世俗所珍鑪火可謂奇異矣大易也黃老也鑪火也三條羅列枝莖相連同出異名皆由一門此之謂三相

非徒累句諧偶斯文殆有其眞礫硌可觀使予敷僞卻被贅愆命參同契微覽其端辭寡意大後嗣宜遵魏公作鼎器歌以繼於三篇之後其文字礫礫硌硌粲然可觀豈徒抽黃對白諧耦斯文以爲觀美哉殆有至眞之理存乎其間也若謂以妄僞之說誑惑後人則稍知道者所不肯爲曾謂魏公爲之乎又況天鑑昭昭禍福不遠何苦以僞言誤天下後世而自取欺天之罪哉蓋鼎器歌之作所以補塞三篇之遺脫潤色三篇之幽深也其辭𨿽三字爲句似乎簡短其意則廣大兼該靡所不備眞所謂坦然明白可舉而行者也後學不於此而取信將奚之焉

委時去害依托丘山循遊寥廓與爲鄰化形爲仙淪寂無聲百世一下遨遊人間敷陳羽翮東西南傾湯遭阨際水旱隔並柯葉萎黃失其華榮各相乘負安穩長生

此乃魏伯陽三字隱語也委與相乘負魏字也百之一下爲白白與人相乘負伯字也湯遭旱而無水爲陽阨之厄際爲阝阝與陽相乘負陽字也魏公用意可謂密矣元丰間呂吉甫守單州呂洞賓至天慶觀索筆書二詩其一云野人本是天臺客石橋南畔有住宅父子生來只兩口多好歌而不好拍時呂守之壻余中釋之曰天臺客賓也石橋洞也兩口呂也歌而不拍乃吟詩也吟此詩者其呂洞賓乎是知古仙立言於世惟務發明斯道以接引後人初不欲彰己之名也

贊序

參同契者辭陋而道大言微而旨深列五帝以建業配三皇而立政若君臣差殊上下無準序以爲政不至太平服食其法未能長生學以養性又不延年至於剖析陰陽合其銖兩日月望八卦成像男女施化剛柔動靜米鹽分判以易爲證用意健矣故爲立注以傳後賢惟曉大象必得長生彊己益身爲此道者重加意焉此篇以贊序名乃後人贊序魏公此書之辭又曰故爲立注以傳後賢其非魏公本文也審矣朱晦庵云或云後序或云魏君贊詳其文意乃是注之後序彭序云魏君密示靑州徐從事令箋注徐隱名而注之至桓帝時復傳授於同郡淳於叔通因得行於世恐此是徐君語也其注則不復存矣彭眞一云按諸道書或以眞契三篇是魏公與徐從事淳於叔通三人各述一篇斯言甚誤且公於此再述云今更撰錄補塞遺脫則公一人所撰明矣況唐蜀眞人劉知古者因述日月樞論進於宗亦備言之則從事箋注淳於傳授之說更復奚疑愚嘗防繹是說竊嘆世代寥遠無從審定是耶非耶皆不可知忽一夕於靜定中若有附耳者云魏伯陽作參同契徐從事箋注簡編錯亂故有四言五言散文之不同旣而驚悟尋省其說蓋上篇有乾坤坎離屯中篇復有乾坤坎離屯上篇有七八九六中篇復有七八九六上篇曰日辰爲期度中篇則曰謹候日辰上篇曰震受庚西方中篇則曰昴畢之上震出爲徵其間言戊己與渾沌者三言三五與晦朔者四文義重復如此竊意三人各述一篇之說未必不然而經注相雜則又不知孰爲經孰爲注也愚欲以四言五言散文各從其分而爲三庶經注不相混殽以便後學參究然書旣成不復攺作姑誦所聞於卷末以俟後之明者

周易防同契發揮卷下﹤子部﹐道家類﹐周易參同契發揮﹥

欽定四庫全書

周易參同契發揮釋疑

宋兪琰撰

上篇

匡郭一本匡作垣陳抱一注本攺爲圍郭避諱也運轂正軸謂修丹當正其心猶運轂當正其軸也軸在轂內以貫於轂輻則又在轂之外以輳於轂者也一本軸作輻非是

牝牡四卦蓋繳上文乾坤門戶坎離匡郭之句總言之也此四卦乃鼎器藥物後言六十卦乃火候也如中篇謂四者渾沌亦是繳上文乾剛坤柔坎離冠首之句後又曰六十卦用張布爲輿恰成六十四卦六十四卦皆爲吾丹道之用此所以爲周易參同契也一本以牝牡四卦爲震兌巽艮非是

以爲橐鑰凝神子陳會眞注本以作互

猶禦者之執銜轡有準繩正規矩隨軌轍處中以制外謂如禦者處於車中而能制禦馬之進退以合乎規繩也蓋與中篇龍馬就駕明君禦時意同舊本猶禦者之執銜轡有準繩作猶工禦者執銜轡準繩墨非是前輩乃承誤注釋以爲猶工者之於繩墨規矩禦者之於銜轡軌轍誤矣

兼並爲六十謂日用兩卦一月三十日兼並爲六十卦也一本作兼並爲六十四非是

用之依次序一本依作如

旣未至昧爽卽下文晦至朔旦之謂也一本昧作晦非是蓋旣未卽月晦昧爽卽月朔若以爲旣未至晦爽則猶言晦至晦爽於文義大謬矣

春夏據內體從子到辰巳秋冬當外用自午訖戌亥蓋以兩卦並言前一卦屬春夏自子至巳陽自下而升也後一卦屬秋冬自午至亥陰自上而降也若只以一卦言則一卦止有六爻以十二時配之恰欠其半畢竟日用兩卦直事須當以兩卦並言

得其序一本序作理

變化於中晦庵朱子注本變化作升降一本作升降變化於其中

包裹蓋用文子通眞經語舊本作包囊非是

以無制有乃是制造之制非制禦之制也大丹之法於無中造出有來故曰以無制有如作制禦之制發明而以無爲神爲汞爲離以有爲气爲鉛爲坎此亦是一說然非魏公本旨愚嘗反覆考之蓋因龍虎經有所謂有無相制朱雀炎空於是後人更不究上下文之義竟以制造之制作制禦之制說了又如中篇謂剛柔斷矣不相涉入言剛柔不相侵逾也故繼之曰五行守界不妄盈縮卻與後章剛柔離分之義不同或又泥乎龍虎經有所謂剛柔抗衡不相涉入非火之咎譴責於土之說亦未免以剛柔離分之義說了今人相傳皆謂魏伯陽因龍虎經而作參同契故不得不祖龍虎經之說殊不知龍虎經乃是括參同契之語實出於魏公之後晦庵朱子云後人見魏伯陽傳有龍虎上經一句遂僞作此經大槪皆是體參同契而爲之其間蓋有說錯了處愚向者未得其說亦弗敢便以朱子此論爲然後來反覆玩味以參同契相對互考其說乃覺龍虎經之破綻旁出而眞是括參同契之語也蓋魏公之作參同契乃是假借周易爻象發明作丹之祕非推廣龍虎經之說若果推廣龍虎經之說則當曰龍虎參同契不得謂之周易參同契也然而龍虎經亦是好文字是故蔡季通深喜其言如曰元君始煉汞神室含洞虛又曰自然之要先存後亡誠爲至論但不是魏公以前之書耳

器用者空李抱素注本者作皆

爲徵一本徵作證

相當一本當作合非是

始終一本作終始非是

皆稟中宮一本稟作在一本作中宮所稟非是

之時一本時作際

統黃化一本作化黃包

鄞鄂朱子考異作根鄂鄂卽萼也詩云鄂不韡靴是此鄂字或作垠堮或作圻堮或作釿鍔皆非是

稱元皇一本稱作當

元年一本年作

乃芽滋一本作芽乃生一本作乃牙滋

復卦建始初或疑與關睢建始初重復遂攺初爲萌朱子謂此乃不識古韻者妄攺之也又如下文九六亦相當或疑與剛柔相當重復而攺當爲應皆非是

日月無雙明謂日出則月沒月出則日沒晝夜遞照疊爲出沒也一本無作非是蓋古先無字皆作無如易所謂無妄無咎皆此無字一本作煥炳而成雙

兔者吐生光一本作兔魄吐精光一本作兔魄吐生光東方喪其明舊本作東北喪其明蓋因易有東北喪朋之語遂相承其誤習之而弗察也按坤卦云西南得朋東北喪朋蓋謂坤位西南西有兌南有離巽皆陰卦也以陰從陰故云得朋若東北則震艮坎乾皆陽卦也故云喪朋今魏公謂坤乙三十日東方喪其明蓋言三十日之晨太陰沒於東方乙位卽非用坤卦東北喪朋之說何以明之蓋西方庚辛南方丙丁東方甲乙乃一月六節內太陰昏見晨沒之地王保義所謂月有三移是也今夫月之三日昏見於西方庚至十六則晨沒於西方辛八日昏見於南方丁至二十三則晨沒於南方丙十五日昏見於東方甲至三十則晨沒於東方乙其理蓋曉然矣豈得乙爲東北耶自古甲之與乙俱列於東方卽不在東北今以乙爲東北則十五幹體就之時曷不謂之盛滿甲東北耶甲近東北且不謂之東北何況乙在甲之前而又近東南其非東北也明矣

九六亦相當上文復卦建始初下已釋之

易象索滅藏謂三十日之夜日月之象俱沈於北方也一本易象作陽非是

象彼仲冬節至以曉後生盲舊本錯於後序陳抱一移置子當右轉之前皆非是按此章凡押兩傷字並上文易象索滅藏連之則又押兩藏字蓋古人多用重韻後人不曉往往妄亂遷攺遂使文意不連屬如上文關雎建始初與復卦建始初又如剛柔相當與九六亦相當皆重韻也豈可遽以重韻而害其正文哉

商旅一本商作賈

浩廣一本廣作曠

眇難睹一本睹作覿

符徵一本徵作證

節令一本節作時

中稽於人心一本心作情

依卦變一本作循卦節

循彖辭一本循作因彖作象非是

乾坤用施行天地然後治一本治作理一本作天下然後治此二句似乎引用乾卦乾元用九天下治之文然按上文坎離者乾坤二用則是坎離爲乾坤之用非謂用九用六也如上文東方喪其明亦非用坤卦東北喪朋之義蓋魏公之爲是書大率皆是假借正不必牽泥也

可不愼乎一本作可得不愼乎非是

魁杓一本杓作柄

誃離卽別離也一本作移離一本作坎離

仰俯他本皆作俯仰朱子謂當作仰俯乃叶韻今從之統錄一本統作總

日含五行精一本含作合非是

詰過貽主一本作結過移主

辰極處正一本處作受一本正作政

布政一本作政徳非是

終修一本修作循一本作中美

以掩蔽一本以作已

有無亦相須謂水火二气相資而成造化也有無或作金炁或作吟皆非是

進退分布一本進退作退而非是

采之白一本采作望一本作揺

白裏一本作包裹

相扶一本扶作拘

相連一本連作通

是非歷藏法謂此道非歷五臟存思之法也若以是非兩字作是是非非之義則誤矣

次日辰一本次作以非是

累土一本作周

而意悅一本作意悅喜

跨火不焦入水不濡道成之後法身則然若以血肉之軀投畀水火則豈特焦濡而已哉

移居一本居作名非是

功滿一本滿作成非是

偃月按下文曰汞日則偃疑作鉛音聲相傳之訛耳作鼎鑪舊本作作法非是

艮亦八一本作亦如之

虧明一本明作傷

金本從日生朔旦受日符謂月之光從日而生毎月朔旦與日相合也蓋金火卽日月也舊本日作月非是若以爲金本從月生則猶曰月本從月生此何義理

數稱五一本數作號

含育一本作貪欲

佇息謂凝佇呼吸之息二者合而爲一如夫婦之交合也一本息作思一本作恩皆非是

執平一本執作气

土遊於四季守界定規矩諸本皆在壽命得長久之下惟鄭虛一本卻在本性共宗祖之下

金以砂爲主稟和於水銀卽是直指凡砂凡汞之造化以譬諭丹法之造化卻非假借外一物以比並內一物相對而言也

以黍一本黍作粟非是

其卵一本卵作子非是

泥汞一本汞作澒

煉飛一本飛作治一本作持

鼓鑄一本鑄作下非是

雜性不同一本作種

僥幸訖不遇聖人獨知之朱子本無此十字

生狐疑一本生作坐

始畫八卦效法天地一本作始畫八卦象效法天地圖一本作畫八卦效天圖皆非是

循而一本作結體

庶聖謂無位之聖人也孔子是己一本作聖者與非是三君一本君作聖

令可法一本令作誠

爲世定此書謂金丹大道無形無兆無以使後人取法故定此參同契一書於世與中篇定錄斯文義同舊本作爲世定詩書非是

竊爲一本爲作待

輒思慮一本作綴斯愚非是

金計有十五水數亦如之卽前章所謂上兌數八下艮亦八也蓋上金半斤下水半斤以兩相合而觀之則成一月三十日之數卻與水中金之義不同一本金計有十五作金數十有五

其土遂不入二者與之俱三物相含受變化狀若神此三物卽是金水土三件金水二者與土合而爲一故曰三物相含受若又添水火言則成五物矣或以三物爲金火木以二者爲水火冗雜迨甚非至論也一本其土作其三二者作火二又作水二皆非是

搗治一本作鑄冶

致完堅一本致作致

炎火張於下龍虎聲正勤與下篇升熬於甑山兮炎火張設下白虎倡導前兮蒼龍和於後實同一義舊本龍虎作晝夜非是

始文使可修一本作始初文可修

親觀一本作相親一本作須親

服之一本作粉提一本作粉捏一本作提粉皆非是一丸一本丸作元一本作粒皆非是

刀圭卽是刀頭圭角些子而已言其不多也若以刀爲金圭爲二土巧則巧矣然非魏公之本旨也

較約一本較作簡

光明一本明作榮非是

薄蝕一本作激薄

顯龍虎一本顯作題

嘉黃芽一本嘉作加

中篇

偕以造化一本偕作須一本作始

元基一本作基一本作元模

六十卦用張布爲輿一本用作周非是

不邪一本邪作陂

傾危國家一本作家國傾危

卦日一本日作月

六十卦用各自有日一本六十卦用作餘六十卦非是在義設刑舊本在作立

日辰一本辰作夜

用心一本作逆賊一本作迸散

己口一本己作鼎

之來一本來作中

剛柔斷矣不相涉入上篇以無制有下己釋之

晦朔之間合符行中至始於東北箕斗之鄕蓋晦朔之間乃是亥後子前日月於此而隱藏箕斗之鄕乃是艮後寅前日月自此而旋起以比諭丹法之妙與天地日月同途也或者徑以艮後寅前爲晦朔之間爲一陽生采藥之候則相去遠矣

旋而右轉嘔輪吐萌謂陽火自腰間旋斗歷箕上至關則光耀透於簾帷之外也一本旋而作左旋

畢之上震出爲徵蓋謂月初生見於西方其象如震以諭身中火候也若以月出方位論先天八卦方位則先天之震不在西火候之震亦不在西旣不識其落處徒見其說之相戾耳

和平一本和作初

其統一本其作陰

六五坤承謂六五三十日卻非謂坤卦六五爻也陽數已訖訖則復起推情合性轉而相與諸本皆在爲道規矩之下惟朱子本在世爲母之下非是

周流六爻一本流作章非是

難以一本以作可

滋章一本彰作亨

生光一本生作正非是

漸進一本漸作寖

成泰一本成作承

運而一本而作移

楡莢一本莢作葉非是

振索一本索作京

陽終於已中而相干謂四月屬己律應中呂也霞山子詹谷注本中而作中呂一本中作午非是

午爲防賓爲一作主

遁世去位一本作遁去世位非是

其精一本其作眞

陰伸陽屈毀傷姓名謂七月屬申律應夷則也伸卽申也傷卽夷也舊本毀傷作沒陽一本作沒揚皆非是

消滅一本滅作息非是

至神一本至作其一本神作坤

衰盛一本衰作更非是

承禦一本承作永

千秋一本秋作載

一無一本無作元非是

流布一本流作云

如雞子至肉滑若飴舊本差在後蓋疑其重韻而妄掇之也今移正之如一本作狀相扶一本扶作符乃具一本具作俱若飴舊本飴作鉛朱子本攺正作飴

釿鍔上篇已釋之

恆爲一本作築固一本作築完一本作築垣

於斯之時情合乾坤一本作爰初之時由乎乾坤拘則水定水五行初一本作則水定火五行之初道無形象舊本無作之蓋古者無字是此無字之與無艸寫則相似故誤作之字也一本象作狀

眞一難圖一本一作其

至懸一本作且非是

耳目口三寶一本作耳目己之寶非是

發揚一本揚作通

視覽一本覽作聽

順鴻蒙一本作順以鴻

念念舊本作無念

證驗自推移舊本作證難以推移非是

寖以一本作以浸

洞無極一本洞作潤非是

谷中一本作中宮一本作容中皆非是

任杖一本作拄杖

沒水一本沒作投

獲黍一本獲作獲

不見功一本不作無

至約一本至作事非是蓋艸書至事之相似也

遂相銜咽咀嚼相吞舊本彭眞一注及紹興間劉永年本皆在慈母育養孝子報恩之下朱子謂今按二句自屬下文俱相貪並之下四句相承語意連屬不當在此愚按此章以母子之情爲諭蓋所謂遂相銜咽爲慈烏反哺之義正當在此今依舊本移正之

三五爲一卽上篇子午數合三戊巳數稱五是也蓋與悟眞篇三五一不同一本爲作與非是

子當右轉謂虎向水中生也午乃東旋謂龍從火裏出也子午卽水火也子當右轉者金水合處蓋從右轉至於子也午乃東旋者木火爲侶乃自東旋至於午也天道左旋右轉還丹之道與天道一同若曰子從右轉而加酉午從東旋而加卯則是右旋左轉與天道背馳矣東旋一本東作左

主客一本客作定

貪並一本並作便一本作榮皆非是

各得其性一本得作有性作功

如審一本審作有

得成正道一本作得爲成道

父主稟與一本主作生非是

牝雞一本牝作肥

施化之道一本道作功一本作精非是

受气之初一本之作元

日攺月化蓋用莊子語一本作日受月化非是又疑日受月化礙理遂攺爲月受日化亦非是

水性周章一本水性作和融

木火爲侶謂龍從火裏出東三南二同成五也金水合處謂虎向水中生北一西四共成之也張紫陽謂四象不離二體正是此意或用先天離次加於後天震兌以發明此說不惟失魏公本旨蓋與身中造化大段相反一本金水作金木木火作水火謬之甚矣

列爲一本列作合一本作引

心赤爲女一本脫此四字

子五行始一本脫此四字一本子作居

建緯一本緯作位

虛危一本作抱眞

執火一本作降坐

調合一本作執火

妄有所冀一本作冀有所望

以硇一本硇作�

下篇

惟昔聖賢懷抱眞至憂憫後生好道之倫隨傍風采指畫古文著爲圖籍開示後昆露見枝條隱藏本根蓋謂古之聖賢旣得此道以懷抱眞復憂憫後生好道之士不得其說遂爲之隨傍風采援古證今著爲圖籍以開示之又不敢直直敷露於是托號五金八石而發明之也所謂著爲圖籍托號諸石乃指古之聖賢如此非謂後生好道之人如此也此章彭眞一陳抱一皆體認錯了惟朱子注獨得其旨

三元一本元作光非是

精溢一本作津液非是

化形一本化作變

覆謬眾文謂反覆謬亂其文而不敢徑直漏泄也一本謬作冒非是

傳世一本傳作舉

不仕一本仕作遂

故爲亂辭一本爲作非非是

溝一本溝作遠

退自後舊本後作攺非是

關楗有低昂兮周天遂奔走周天兩字舊本皆作周朱子疑周無義理遂攺爲害炁亦非是害字與周字蓋相似字與天字頗相近也

江河無枯竭兮水流注於海舊本無作之非是之無之誤中篇道無形象下已詳釋之一本河作淮

終復始一本作復終始一本作復更始

張於一本於作設

白虎一本虎作礬非是

蒼龍一本龍作液非是

壓止一本止作之

龍鱗甲鬣一本龍作魚甲作狎非是

接連一本作雜沓

自相守一本自作而

房六一本六作七非是

正陽一本陽作陰非是

三五並危一兮都集歸一所蓋謂房六七張二三方之气並北方危一都會集而歸於一處也中間極有造化蓋南北張危月也東西房昴日也危一合房六則爲水之生成數張二合七則爲火之生成數房六在東張二在南木火爲侶六與二合而成八昴七在西危一在北金水合處七與一合而成八應二八一斤之數所謂本之但二物者此也一本並危一作並爲一又一本作之與一皆非是一本一所作二所亦非是當知魏公之作是書無一語不合造化若以爲三五之與一兮都集歸二所則造化何有哉又況二所之說尢其大謬縱使果謂之二所則當言分不當言集旣謂之集則當言一所不當言二所也

取甫詹霞山注本作甫取

赤色通表裏一本作赤黑達表裏

黍米一本黍作稻非是

若山澤气烝兮一本作山澤气相烝兮非是

億世一本世作代

而可考一本而作自

心靈一本心作防

忽自悟一本忽作乍

受圖籙一本作錄天圖非是

鼎器歌

徑一分舊本徑作十

長尺二一本尺二作二尺非是

腹齊正朱子云按齊卽古臍字一本作腹五齊非是首尾武中間文蓋謂晦朔爲首尾月望爲中間也首尾卽是一處中間亦卽是一處若言巳爲陽子尾午爲陰亥首巳午兩向爲中間則是兩个首尾兩个中間矣一說以進陽火則子丑寅爲首辰巳爲尾退陰符則午未申爲首戌亥爲尾中宮爲中間則是兩首兩尾一中間其說皆未穩

兩七聚一本聚作竅非是

贍理腦一本贍作瞻一本作膽皆非是

序

三相謂大易黃老鑪火三者之陰陽造化互相似也自彭眞一以木三火二土五金四水一畫爲五位相得而各有合之圖故後人皆祖彭氏此說竟以爲魏公本文而並作五行之相說了沿襲至今無有辯之者皆不思魏公所言相者果爲何事況易所謂五位相得而各有合蓋合五行之生成數今彭氏止用生數烏得謂之五位相得而各有合或以爲木三火二爲一五金四水一爲一五與中央土五共成三五則猶可謂之三五相今言五行之相則水自一數火自二數金木土之數各各不同安取其爲相哉一本作互相似亦可取終不若三相之說爲甚明也蓋詳其下文有曰三道由一俱出徑路又曰羅列三條枝莖相連同出異名皆由一門其爲三相居然可見矣

鄶國鄙夫魏公自謂也魏公乃防稽上虞人今不曰會稽而曰鄶國者不欲顯言其本貫也若直謂之會稽則是後人攺之之辭非魏公本文也

挾懷朴素一本作懷朴抱素

不樂權榮謂不肯愛樂權勢榮耀也樂字當作去聲一本權作歡非是

利名一本利作令

宴然閒居一本作遠客燕閒

察其所趣一本所作旨

共倫一本倫作論

施化一本施作神

歸根一本根作愚非是

我心一本心作形

八石一本八作五

成物一本物作功

委時去害依托丘山循遊寥廓與爲鄰至各相乘負安穩長生十六句乃是括魏伯陽三字各相乘負者如委相乘負爲魏人白相乘負爲伯阝陽相乘負爲陽是也一本作仙阨作厄各相乘負安穩長生作吉人相乘安長生又一本作吉人相乘負安穩可長生皆非是又一本東西南傾作東西南北水旱隔並作水旱兵革

贊序

立政一本作禦極

米鹽蓋用史記天官書語米鹽分判猶言黑白分明也一本米鹽作坎離非是

以易一本易作經

立注一本注作法非是

爲此一本此作吾

防同契發揮三篇版旣成沖虛子張本眞命工以釋疑二十頁並刻之俾讀者有所考焉沖虛可謂好道之篤見義之勇也

周易參同契發揮釋疑

