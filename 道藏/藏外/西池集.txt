

西池集

序

蓋聞幹健統天﹐坤順得主﹐資生之道﹐含二气以﹐交泰之和﹐統三才而埏埴。德言工貌﹐坤道云全。淑愼溫柔﹐閫儀斯著。至於夙鐘靈气﹐生具慧姿﹐錦織回文﹐猶受連波之憎。艷埋靑冢﹐空歸月夜之魂。其它露鬢云鬟﹐沈迷苦海﹔啼香恕粉﹐塡入火坑﹔五漏形骸﹐本是前生業障。三因不悟﹐又增今世冤愆。其間修短窮通﹐不能枚舉﹔妍嗤愚智﹐何可勝言。總因世乏坤傳﹐致使人難超劫。是以奏請﹕太上敕命羣眞﹐闡心性於詩篇﹐寄棒喝於轉語。旣知寂靜﹐恐墮頑空﹐更有眞傳﹐教渠下手。

言言玉液﹐無非修身立命之功﹔字字金鍼﹐盡是縛虎牽龍之訣。果能誠心鍛煉。眼前卽是玄州﹔根據法修持﹐鼎內便凝絳雪。與世牽纏世网﹐戀玆一息繁華。何如斬斷情關﹐占卻萬年道域。西池有路﹐度楫在玆﹐聊綴卮言﹐用申木鐸。

重陽子謹序

詠性功十八首

月正圓時映水明﹐乾坤大地總瑩瑩。

片雁斜過潭有影﹐移時明月映波淸。

回春子曰﹕巧機適合﹐寶相團圓﹐月照寒潭﹐光芒四射。惟淸乃﹐惟乃照。寂照圓通﹐覺靈自現。

西來妙義﹐至大至圓﹐活潑玄微﹐東海珠還。咦﹐四海湯湯水接天﹐水天深處自逢源。

海蟾子曰﹕喜得同人注性詩﹐明心見性道成時﹐劉癡來與龍華會﹐醉向潭捉月遲。

靈陽子曰﹕此夕欣逢巧節﹐淸要在斯時﹐月光皎潔印深也﹐眞个天星倒置。不著離奇色相﹐豈因空境空之﹐一靈透出已前珠﹐魚目應知不是。

長春子曰﹕心性非一物﹐性在心中見﹐水月兩淸﹐波光自不染。

靈臺深廣似江﹐源遠應知流自長。

任爾毒龍爭戲擾﹐豈如溝血污泥揚。

回春子曰﹕淸光如鑑﹐不須鍛煉﹐一著揩磨﹐毒龍便現。咦﹐沒得說﹐西來妙義﹐支履仍歸。

磨不燐兮涅不緇﹐寵何可羨辱何辭。

靜中現个團圓月﹐始信斯人不是癡。

回春子曰﹕當頭一棒﹐領者去會﹐會者顚頭﹐融通寂滅。

惡莫憎兮善莫誇﹐堅持吾性漫憑他。

地雷震動眞如現﹐一任遨遊上海查。

回春子曰﹕如何佛法﹐乾天一橛﹐霹靂一聲﹐不怕打殺。

濃雲密雨霧淒淒﹐遮卻本來菩薩面。

不是淸風淨掃除﹐蟾光怎得團圓現。

回春子曰﹕蒲團片響﹐剎那一刻﹐翻个斤斗﹐菩薩出現。

性似潭水﹐心如大地平。

艸萊生卽劃﹐風過碧波淸。

回春子曰﹕性不離心﹐心空無物﹐艸生用劃﹐下乘之法。

靈明一點本淸虛﹐云去云來月自如。

應事還同光暫晦﹐魄生依舊現明珠。

回春子曰﹕不曉參禪﹐那知拜佛。一拳打破﹐五指不撒。

心如野鳥最難馴﹐才出籠時便要擒。

莫使隨風任南北﹐本來野狼藉陷深坑。

回春子曰﹕分明一个月﹐指早是个月﹐日月光天德﹐山河壯帝都。咄﹐誰識﹗一點靈明一點金﹐隨風揚去沈沈。

分明有个菩提種﹐性亂神昏何處尋。

回春子曰﹕穿衣喫飯﹐不知飽暖﹐心去性空﹐火中蓮現。

愁苗情種兩都捐﹐外若春風內鐵堅。

順死逆生同一理﹐但於動靜卻非然。

回春子曰﹕荊棘中不妨著腳﹐深潭內也易翻身。怕只怕淸風明月﹐坐對靑山。

人生碌碌似浮萍﹐業海風波何日停。

要識本來眞面目﹐勤從月下叩眞人。

回春子曰﹕一盂一缽﹐到處爲家﹐撞著老參﹐舉杖便打。

渾淪元气原無象﹐庚甲之間覺有形。

莫道有無難自辯﹐須明求已勝求人。

回春子曰﹕摩尼一粒﹐沙界難敵﹐龍女獻來﹐此際得識。咦﹐一个孩兒兩个娘﹐四門親家﹐不得疏失了也。

外濁須知內本淸﹐龍頭虎尾按時生。

若將凡聖和爲一﹐白雪黃芽自長成。

回春子曰﹕如何是道﹐要撒胞溺﹐喫飯穿衣﹐全不分曉。

大道先須養性靈﹐靈光悟徹易歸根。

總然精气神皆足﹐黑暗如何解煉烹。

回春子曰﹕東南西北及中州﹐黑黑塵蒙易白頭。咄﹐說話的顚倒了。難不難﹐一翻斤斗。

易非易﹐掙起雙眸。

緘口凝神只內觀﹐法身常現一毫端。

靜中攝得靈明寶﹐直居中宮便是丹。

回春子曰﹕得了手﹐閉了口。若還不去承當﹐竹篦何堪打走。咄咄咄﹐再來不值半文錢﹐請到方丈後去休。

長空淸回原無染﹐云去云來只自忙。

鼓動巽風旋上下﹐性光明寶總歸囊。

回春子曰﹕一口布袋﹐包藏無礙﹐混混沌沌放不出來。

明暗休將世務分﹐閒來覓得己前身。

惺惺不得炎涼態﹐生死全拋得至眞。

回春子曰﹕九天之上﹐九泉之下﹐少林拳棒﹐上下齊打。打得開通﹐任放縱馬。

騰騰烈焰靑龍舞﹐渺渺淸波白虎蹲。

虎尾龍頭絳索系﹐擒歸神室合眞源。

回春子曰﹕久別家鄕﹐道阻且長﹐從今得返﹐方知父母妻子各各安好。咦﹐千年華表依然﹐一任桑田變海。

跋

《易》曰「至哉坤元﹐萬物資生。」所謂「順承乎幹」者﹐非耶﹐然世之女子﹐明坤道而合坤德者鮮矣。或癡頑結習﹐或奢悍成風﹐種種沈迷﹐不堪悉數。卽有一二有志之輩﹐欲逃生死﹐究之性命不明﹐每見巫嫗姑﹐學些口頭禪語﹐前果後因﹐便爲大道在是﹐而盲修瞎煉﹐自誤誤人﹗吁﹐此皆坤修眞訣失傳之故也。

今《西池集》出﹐泄千古不傳之祕﹐具大慈悲﹐開方便門。願普天下女子﹐敬信修持﹐窮研極究。

其中字字有功﹐句句有訣﹐莫輕輕放過。尙有楮墨難傳之處﹐全在誠心辦道﹐自遇眞人指點。總以收心養气爲下手初功﹐心不收﹐則性根昧。气不養﹐則命蒂失。性命雙修﹐坤道乃全。讀是集者﹐幸勿坐失機緣﹐以負作者一片度世婆心也。

靈陽子敬跋

