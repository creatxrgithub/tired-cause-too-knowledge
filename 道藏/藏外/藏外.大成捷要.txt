大成捷要

第一編

集古丹經目錄弁言

道本一理﹐法分三元。天元﹑地元﹑人元也。丹宗九品準三成﹐初成﹑中成﹑上成也。其三元丹經﹐分而言之﹐天元日大丹﹐地元日神丹﹐人元日金丹。合而言之﹐初成日金丹﹐中成日神丹﹐上成日大丹。是三元皆有大丹﹑神丹﹑金丹之名也。在天元盡性了命﹐地元擒砂制汞﹐人元移花接木。在初成百日築基﹐中成十月養胎﹐上成三年乳哺。而天元在丹之孔不外彼鉛我汞﹐取盜互藏之天寶。其實皆是一陰一陽﹐配合混煉而成造化者也。蓋此三元丹道﹐理同法異﹐作用原自懸殊。而世之修眞吾道者﹐大都知其一﹐不知其二者多矣。究之能列開門戶﹐眞知一端者﹐亦萬中無一也。吾曾見有得聞天元大丹﹐而從天元了道者﹐則抵知天元之尊貴﹐而不知復有地元﹑人元之玄妙。有得聞地元神丹﹐而從地元服食登仙者﹐則抵知地元之尊貴﹐而不知復有天元﹑人元之奧妙。有得聞人元金丹﹐百不知復有天元﹑地元之旨歸。更有崇向人元﹐而尊爲金液﹐藐視天元而爲玉液﹐是不知人元爲接命之初乘﹐天元爲了性之上乘﹐地元爲服食之中乘。悲夫﹑試觀古有得聞地元神丹﹐而兼聞天元大丹者﹐許施陽眞君也。有得聞地元神丹﹐而兼聞天元金丹者﹐葛雅川眞人也。有得聞人元﹐而兼聞天元﹑地元者﹐呂純陽﹑張三丰是也。至於南五祖﹐皆以人元全丹了道。北七眞皆以天元大丹登仙。而地元神丹無聞焉。崇釋者﹐只知念佛誦經。奉聖者﹐只知惇倫守常。究之能專一﹐卽能致精微﹐能至誠﹐卽能格天心。只要能園聚得﹐一點眞性靈光在﹐而皆不至於磨滅。所以一心念佛者﹐能超生淨土。誠心惇倫者﹐能流芳百代。都是歷代仙師道祖﹐傳經演法﹐立說垂訓﹐各心得妙諱﹐必不能同歸一軌。是在善學者﹐暗煉揣摩﹐會其旨歸耳。有專一元而立言者﹐有兼三元而立言者。有兼三元以立言者﹐而側重人元者。有兼三元以立言﹐而側重地元者﹐不得一槪而論之也。如《金丹心法》《性命圭旨》《天仙下理》《仙佛合宗》《金仙證論》《慧命經》等書﹐是專指天元大丹﹐淸淨修炬而言者也。如《金丹眞傳》《醒道雅言》《玄要篇》《敲交歌》等書﹐是專指人元金丹﹐陰陽修煉而言也。《黃帝九鼎》《太淸丹經》《地元眞訣》《承志錄》《漁莊錄》等書﹐是專指地元神丹﹐鉛砂修煉而言也。若《道徳經》《陰符經》﹐是兼三元而言也。《悟眞篇》《參同契》﹐亦兼三元以立言﹐而側重人元者也。《龍虎經》《石函記》﹐亦兼三元以立言﹐而側重地元者也。後世未來聖眞﹐乎至道者﹐得見此論。知道分三元﹐理本一貫﹐庶不至望洋而興靡涯之嘆也。要知丹經道屯𨿽日汗牛充棟﹐除此二元一理﹐先天大道以外﹐其餘盡屬九十六種外道﹐二千六百旁門。任他一切皆幻﹐總於大道不通。佛家日﹕惟此一事晃餘二卽非眞。所謂一事實者﹐卽吾人之乾元面目﹐固有眞我﹐不著色相﹐不落空亡之虛靈園明性體是也。﹐釋氏日﹕眞空正覺。道家日﹕不神之神。故人之所以斷生死輪回者﹐全憑性命了當。至於人元金丹﹐乃接命之本。地元神丹﹐乃服食之道。而天元大丹﹐乃性命雙修之全體大用也。

今憐憫後學﹐指明經義﹐將歷代仙佛祖師所傳二元大道﹐丹經﹐分晰開列於後﹐願天下仁人君子﹐有志斯道﹐得遇師傳者﹐好援古證今﹐前後印考﹐必須上下吻合﹐方不墜入旁門。而且斯集一此使學者披古覽今之下﹐一覽卽知作者之本意﹐歸宗某家之著述﹐則汪渭立分﹐眞僞立辧﹐而趨向可定。遵行無差。永不爲異端﹑邪說所惑矣。是爲序。

道教源流譜

粵自鴻蒙初辟﹐五老治世。道祖則統理乾坤﹐而無世不出。儒宗則維持綱常﹐而代由傳人。佛祖則道遙西天﹐亦歷劫顯化。惟道祖金光玄玄﹐主宰昆侖﹐闡揚玄風﹐治世五行﹐培養兩儀之正气﹐裁成一元之仙眞。自混沌開壁﹐不能一槪而論之。初黃帝訪道崆峒﹐廣成子授之以道﹐而得跨龍飛升。至周末太上老君﹐轉劫降世﹐度儒化釋﹐傳道尹喜。而爲三教之宗﹐萬眞之主也。故時至東漢﹐金母將伏羲所演太極八卦﹐先天之靈文﹐及老君所傳﹐復性立命大丹之祕旨﹐默授於靑州王玄甫。及道成以後﹐金母賜號爲東華帝君。帝君誓願宏深﹐欲廣開法門﹐永垂道脈。因於本朝桓帝﹐永壽丁酉年﹐傳道於正陽祖師鐘離權。至唐朝武後天授二年﹐正陽祖師傳道於純陽祖師呂洞賓﹐時呂祖六十四歲。事師七年這久﹐始聞道。至咸通十三年﹐道始成。後至五代﹐梁太祖乾化辛未年﹐正陽祖師又渡燕國宰相劉操﹐號海蟾子。時操亦六十四歲矣。事師五年﹐至六十九歲﹐始聞道。七十餘歲﹐道始成。隨迹於靑城﹐又自號靑城丈人。後渡八十三歲張伯端﹐道號紫陽。因開南宗一派﹐故有南五祖之稱。石杏林﹑薛子賢﹑陳泥丸﹑自玉蟾﹑彭鶴林﹐皆其最著者也。至宋太宗時﹐呂祖同海蟾﹐麻衣遊華山﹐遇陳摶﹐習蟄龍法﹐因傳出神玄機﹐遂端坐羽化而去。至於北七眞﹐乃鐘﹑呂二祖師﹐於南宋髙宗三十三年﹐己卯歲﹐同到終南之甘河鎭。渡重陽祖師王孕中﹐及授先天大道。已畢﹐舉首忽見東方﹐現出七朵金蓮﹐開花結子﹐因問其故。祖師笑日﹕豈止七朵金蓮而已﹐將來必有萬朵玉蓮房也。俟後重陽祖師於孝宗乾道年間﹐傳道於馬丹陽﹑孫不二﹑邱處機﹑王處一﹑劉處玄﹑譚處端﹑郝大通﹐以爲七朵金蓮之兆。此七眞之中﹐惟邱祖大開普渡之門﹐後攜無數第子得大道。帝封爲天仙狀元。而馬祖亦闡眞一之化。故於光宗紹熙庚午年﹐傳道於宋披云﹑李大成﹑趙蓬萊﹑韓淸莆。此四人道成以後﹐惟寧披云能永其心傳﹐自號黃房公。於元朝成宗時﹐西遊至蜀﹐傳道於李太虛。太虛授道之張紫瓊﹐紫瓊授之趙緣督。緣督於元時﹐明帝天歷己巳年﹐渡廬陵之陳致虛。字觀吾﹐號上陽子。其聞道以後欲煉無資﹐徧覓有緣。遊至西南粵地﹐獠人彊求其道而不得﹐將其以酒灌醉﹐置之鼓中﹐投之大洋。驚動天妃﹐命海神呵護﹐送至南濱﹐遇田候奉命來祀天妃﹐於水中救出﹐問明被難之由﹐帶回京師﹐助以資財﹐遂得了道成眞。自念予不死於水鼓之中。才有今日﹐是天將假予以傳道也。於是徧訪有緣﹐大開道門﹐所傳第子﹐超凡入聖者二十餘人。至元末順帝﹐正癸末年﹐聲聞於上﹐順帝使命徵聘﹐眞人知其國運將終﹐予先示化﹐遁入靈墟而去。以上敍馬祖丹陽﹐一脈所傳授。其祖遂止而弗傳。元朝延佑元年﹐有張三丰﹐訪道參玄。幾三十年﹐均無所遇﹐徒勞勤苦﹐性命惶惶。不得一遇至人﹐以了生平之願。乃西之秦隴﹐挹太華之气﹐納太白之奇﹐走褒斜﹐渡陳倉﹐見寶雞山澤﹐幽遂淸秀﹐乃就金臺觀而居焉。慨至道之難聞﹐遂日夜焚香以告天﹐求天助道也。時六十七歲矣﹐因感陳摶老祖弟子火老先生傳授至道﹐及鑪火外丹﹐因得超凡而入聖矣。待至明朝嘉靖年間﹐又有虎皮坐張靜虛眞人﹐訪道於西蜀之碧陽洞﹐得遇符陽祖師邱長春﹐傳授至道﹐隨止洞中修煉成眞。祖師命靜虛眞人下山﹐復開普渡之門。眞人訪徧天涯﹐錄覓有緣﹐至萬曆己卯年﹐僅渡李虛庵一人而已。虛俺眞人又於萬曆丁亥年﹐渡曹還陽兄弟二人。還陽眞人於萬曆甲子年﹐渡伍沖虛。沖虛眞人爲龍門邱祖第四傳弟子。道成以後﹐著《天仙正理》《仙佛合宗》等書。而斯道隨大明於世。至淸朝雍五年間﹐有寂無禪師出世。上接邱祖眞傳﹐揚玄風於釋門。至乾隆年間﹐又有華陽禪師﹐遇合從沖虛二祖師﹐隨得蹤其道﹐而永其傳。著有《金仙證論》《慧命經》以行世。蔓延至今﹐傳徧華夷﹐依此經超凡入聖者﹐不可勝數。是將應萬朵玉蓮房之兆也。已況晉時許旌陽眞君﹐亦有明緘。言一千四百年後﹐當出三千天仙﹐八百地仙。但看豫章江中﹐有一道仙佛地脈﹐流沙現此此其時也。﹝此緘語﹐出自籠沙寶緘。崔公堂石碑﹐其八百地仙﹐已出於前名﹐而劉樵陽乃八百之首也﹞。童謠云﹕沙雍豫江口﹐神仙滿街走。而事至今日﹐適逢其會。此時豫章江中﹐現一沙灘﹐名曰新州甘也。蓋普渡羣迷﹐𨿽云萬劫奇遇﹐猶恐玉石之不分﹐而收原經果﹐故屬一元佳期。不無龍蛇之混雜﹐將見邪與正﹐各立門戶﹐著書立說以行世。眞與僞﹐互相傳道﹐開壇演教以渡人。有守山根爲玄關者﹐是不知玄關爲無中生有之妙諭。不煉眞陽﹐必終歸空亡。有貪采戰﹐而求女鼎者﹐是不知女鼎爲借花獻佛之玄機。無得於人﹐扁先失於己。以及漁利狂徒﹐借鑪火而入騙局。療病小術﹐學導引而勤吐納﹐盡屬外道﹐難以悉舉﹐類皆旁門﹐不能殫述。怎比先天盡命之學﹐大背吾黨﹐存理養气之功。有志眞修實悟者﹐可不詳審明辯﹐而定期趨向乎。吾於太上所傳﹐無極大道﹐得自靜覺祖師﹐心印口訣﹐先天之靈文。苦無資財伴侶﹐不能靜修密煉。又有父母﹐衣食累身﹐不能坐進此道。恐大道失其眞傳﹐上辜師父一片乳哺之恩﹐欽將至理口訣﹐著於竹帛﹐下表弟子半生饑渴之苦。使今世文人學士﹐借此書以成聖。後代佛子仙種﹐賴吾言以登眞也。則吾亦有餘榮矣。是爲之﹐著書並畱譜云﹕勸君莫慮無知音﹐自有同心合徳人。只管中流作磔柱﹐何愁孤樹不成林。時來自有風雲會﹐運轉豈無龍虎吟。好个霾消天气朗﹐一輪紅日照乾坤。

性命雙修綱領條目心印口訣祕旨靈文

儒教有三希眞修。曰﹕士希賢﹐賢希聖﹐聖希天。釋教有三皈大戒。曰﹕皈依僧﹐皈依法﹐皈依佛。道教有三煉實功。曰﹕精煉气﹐气煉神﹐神煉虛。夫道之初節煉精化气功夫﹐名曰﹕小成築基。欲出疾病﹐卻衰老﹐延壽考﹐返童顏﹐當行百曰築基之功。明五事﹐則入首當其衝有準。辯六候而運行無差。調元精以煉外藥﹐須憑風火文武之妙。采眞種以煉小藥﹐要假周天火符之玄機。火足藥靈﹐龜頭縮﹐而丹放毫光。意采眸取﹐六根震﹐而五龍捧聖。透三關﹐過九竅﹐永成金剛不壞之體。升乾鼎﹐降坤鑪﹐定做長生不老之人。此百曰築基之功。已返到本體未破﹐乾坤交泰之地﹐名曰﹕人仙者也。

郁華子曰﹕次節煉气化神功夫﹐名曰中成養胎。欲知往測來﹐趨吉避凶﹐立功揚名﹐光宗耀祖﹐而行十月養成胎之功。按七禪以返寂滅﹐隨六機以證園通。守中抱一﹐乃養成胎之主腦。不分晝夜而進﹐動應靜蓄﹐是煉丹之神機。無論始終而皆然﹐時時刻刻﹐勿忘勿助而養。綿綿密密﹐常定常照而溫。將見眞气上運﹐甘露下降﹐行卯酉之周天﹐以收內藥。分左右之升降﹐以固胎元。或丹光如蓮﹐開放極而金花上飄鼎外。或嬰詫團圓﹐或龜蛇盤結﹐或仙佛來參﹐或中气周匝而生芒﹐或電神施威而監壇﹐或現天堂美景以誘我﹐到處是瓊宮間苑﹐或見地獄惡形以驚人﹐隨神頭鬼臉﹐愈出愈奇﹐要知金丹之變化﹐或眞或幻﹐總宜心死於見聞﹐直至鉛汞幹﹐二气住則旋譏停輪﹐陽長陰消﹐六脈回而日月合壁﹐自然饑渴永絕。而气化純陽﹐身能耐寒﹑卻暑昏睡全無﹐而丹光常明。心必達聖通﹐由是滅盡定極﹐心空性現﹐神俱六通。气充兩儀﹐金蓮匝地湧﹐白雲滿天飛。聚三昧眞火﹐功百會乾鼎﹐雷聲震震﹐轟開紫府內院。電光閃閃﹐調出入定陽神。產仙嬰於凡軀之外﹐聚金光於法身之中﹐方謂渡過苦海﹐正是髙登彼岸。此十月養胎之功﹐已返到乾元面目﹐固有眞我之位﹐名曰地仙者也。

元君曰﹕三節煉神還虛﹐名曰上成乳哺。欲超凡入聖﹐成仙佛﹐經緯天地﹐輔助造化﹐而行三年乳哺之功。是必煉神以還虛﹐及能出有入無﹐要完六六乳哺之功﹐須明七七存養之道。依陽光之收放﹐準調神之出入。然陽神之出也﹐主乎動。動則宜暫不宜久﹐宜途不宜退。而陽神之入也﹐主乎靜。靜則貴久不貴暫﹐貴遐不貴邇。其功必由暫而至久﹐其效必因途以及退。蓋愈靜定斯愈篤實﹐而陽神愈堅﹐慧光愈明。亦愈調演斯愈純熟﹐而陽神愈靈﹐變化愈妙。直至三年功成﹐性體老練﹐覺得調神出殼之際﹐而陽神直以太虛爲宅舍﹐極大地山河﹐盡是我之家庭田園﹐遊賞棲遲之所也。及收回入定之時﹐而陽神又以色身爲寢室﹐合內院中宮﹐盡是我之牀枕幾席﹐偃仰宴息之處也。將見舉足千里﹐徧遊萬國﹐眞空妙有﹐隱現莫測﹐通天達地﹐步日玩月﹐入水不溺﹐入火不焚﹐入金石無礙﹐殆無入而不自得焉。陰陽不能陶鑄﹐而反能陶鑄陰陽。五行不能變遷﹐而反能變遷五行。閻羅不能制其死﹐帝釋不能宰其生﹐縱橫自在﹐出入自由﹐欲少畱在世﹐則淩霄而霞舉﹐飛升而拔宅。無論在塵﹑出塵﹐皆能濟世利物﹐輔正除邪﹐救旱救澇﹐消災消劫。或說妙演經﹐日賦萬以闡道﹐或立法垂訓﹐度盡眾生﹐而傳燈。任其所爲﹐無不神通靈應﹐變化而莫測。卽十百千萬億化身﹐徧滿三千大千恆河沙界﹐亦無窮無極﹐此大丈夫得意之秋﹐功成名遂之日也。人生至此﹐寧不快哉。此三年乳哺之功﹐已返到性體堅硬剛﹐神化無方之位﹐名曰神仙者是也。

尹大眞人曰﹕予觀漢唐宋元﹐歷代諸仙﹐多從此處超脫﹐尸解而去。然神𨿽妙﹐而形不妙﹐不能渾於無極。𨿽曰名登仙籍﹐逍遙洞在﹐而少卻末後一著﹐煉虛合道功夫。要知有些欠穩處﹐不得未之無究竟。吾念演入千佛祕藏﹐萬能祖心印﹐末後一著﹐最上大成﹐此九年面壁之功。已返到無餘涅盤﹐大覺金仙之位。其見趣可謂度盡羣仙矣。此下卷解詳﹐玆不復贅。

世人不知順此機﹐而應事接物。貪塵緣以喪精神﹐勞筋骨而至衰老﹐卒至病死﹐墜入輪回。人盡是沈苦海﹐而大失覺路。由是迎此機而風吹火煉﹐調元精以育眞種﹐運周天而廣大藥﹐養成气母永鎭下田﹐撐法船而髙喚迷津。此存理養气之功﹐乃古聖先賢﹐佛祖仙師﹐所心心相印﹐口口相傳﹐而不許輕意妄泄於非人也。今則盡泄於此書矣。孔子云﹕知我者﹐其惟春秋乎。罪我者﹐其惟春秋乎﹐而匯纂是書亦然也。

返還證驗說

七返九還之法﹐下手興功﹐先將上竅離中眞陰﹝元神是也﹞﹐送入內金鼎气穴之中。與下竅﹐坎宮眞陽配合﹝元气是也﹞﹐以气育神﹐使神气混一﹐綿綿密密﹐存無﹝元神﹞守有﹝元气﹞﹐漸漸化機﹐久久坐忘﹐結成胎息。胎息定﹐則呼吸住﹐而眞種產矣。每日如夫婦﹐交情嬉精﹐蘇綿美快﹐切不可著他。水火自然旣濟﹐龜蛇自然播結﹐發運四肢﹐貫通百骸﹐眞气董蒸﹐如火之生﹐焰焰相似﹐此眞陽祖包﹐透三關過九竅時也。只要水火均﹐不可太過不及。火過則傷丹﹐不及丹不成﹐此是小周天火候。調合協宜﹐喉息自然﹐倒回元海﹐外陽自然縮入腹裏﹐眞火自然上衝。渾身穌綿美快無窮﹐腹內如活龍動轉。眞气升降﹐一日有數十樣變化﹐嬰兒詫女自然交歡配合﹐此是采陰補陽一節。修煉我身內玉液還丹﹐用築基煉己。積我固有之法財﹐終日道遙﹐晝夜常明﹐而爲長生久世之初階也。不過是气滿﹑精盈﹑神气而已。奉勸學道志士﹐誠心參訪宗師﹐懇求﹐心印口訣﹐抉破一身內外兩層眞天機。內天機產在坤鑪﹐外天機發於乾鼎。明白下手速修﹐煉己待時﹐候一陽生。築基時﹐一陽生於九地之下。結丹後一陽生於九天之上。擇地入室﹐人迹罕到之處﹐雞犬不聞之所﹐煉此龍虎大丹。外邊又要知音道友護持﹐不行一个閒雜來往﹐恐怕驚散元神。古人謂﹕接命之處﹐正是傷命之時也。先言和光同塵﹐今言僻居靜處者何也﹖煉己於塵俗﹐使對景忘情。養气於山林﹐是煉虛合道。要知超凡入聖﹐乃塵世希有大事﹐必須一塵不染﹐萬慮皆空﹐絲毫不掛﹐一刀兩斷﹐永做世外之客﹐不起寰中之想﹐終無退悔之心﹐忘形無我﹐持空煉神﹐渾身臟腑﹑骨肉﹑血脈﹐都化成靑气﹐透金貫石而無礙也。當此之際﹐七竅生光﹐晝夜常明﹐心如止水﹐身若太虛﹐這才是气滿神全﹐法財廣大也。方可煉此龍虎大丹﹐去奪身外天機。下手擒拿﹐采吾身外眞鉛。先以龍伏虎﹐次驅虎就龍。若會攢簇﹐不失時節﹐湛然攝起﹐海底之金﹐使其透尾貫夾脊﹐上泥丸﹐化爲金液﹐降下重樓﹐直入水晶宮中﹐與我身內鉛汞配合﹐不過半刻時辰﹐攢簇已定﹐眞火衝入四肢﹐渾身骨肉火燒刀割相似﹐最難禁受。就是十分好漢﹐到此無一分主張。𨿽如此說﹐總要咬定牙根﹐拿穩主意﹐忍人所不能忍﹐爲人所不能爲﹐捨死忘生﹐忍一時刻之苦﹐享億萬年之福。防錢慮險﹐沐浴身心﹐鉛汞投而水火交﹐頃刻之間﹐渾身骨節關竅﹐如炒豆子一般﹐一齊爆開。周身無血﹐都會說話。就在身上鬧成一堆。舌根下有兩穴﹐左爲丹井﹐右爲石泉﹐此正是廉泉穴。隨骨脈一齊爆開。心火下降﹐腎水上湧﹐功夫到此﹐舌下靈液如外火泉一般﹐晝夜咽納不完﹐滋味甚異﹐經糖蜜更彊十分。又有至妙者﹐臨鑪下手之初﹐地將產其金蓮﹐天先垂乎寶露﹐忽然一點眞汞下降﹐透心如冰之涼﹐卽攢簇於交感宮內﹐渾然一團﹐湛然常明﹐如千千戰鼓之鳴﹐萬萬迅雷之吼﹐此時自己一身﹐百脈气血變化﹐切莫驚怕。只要咬釘嚼鐵﹐死心不動﹐定靜至極﹐於虛空中或見龍虎交會﹐天地交泰﹐日月交宮﹐或見眾仙諸佛來賀丹成。功夫至此﹐一切苦樂景象盡皆發現﹐切不可認他。恐著外邪﹐壞我功修。莫問是眞是幻﹐我自見如未見﹐聞如未聞﹐一味死心不動﹐守定眞性陽光﹐陰魔自然消散﹐鉛汞自然和合。三日才生大藥。三日內最難過﹐徧世界都是魔境﹐四面神哭鬼號﹐八方殺气狼煙﹐直鬧得天昏地暗﹐此正是大開關功夫。到此處十个﹐九个都嚇殺了。切記此皆三尸作祟﹐陰靈幻化﹐切莫理他。不驚不惱﹐才是道器。蓋已汞𨿽化成神﹐卽是陰神。陰神最靈﹐能千變萬化﹐現出諸般境象﹐害我功修。縱有堅志恆心﹐他豈肯善善降伏。前人說得好﹐你會六神通﹐才能脫生死﹐不然休想成道。此是金液還丹。

混混兩日半﹐气气相通﹐竅竅光明﹐气滿神全至極﹐忽然活潑潑地﹐逆出太陽流珠﹐脫殼入口﹐百萬龍神﹐盡皆失驚﹐此是七返九還金液大丹入口。始知我命﹐由我不由天也。仙經云﹕這回大死今方活。又云﹕一戰而定太平﹐卽是此等地位。眞死之藥﹐脫入口中﹐頃刻周天火發﹐骨胎化做一堆肉泥﹐陽神脫體撤手無礙﹐專心至志﹐持空養虛﹐以虛養神﹐神化爲虛﹐虛化爲神﹐千變萬化。名曰﹕全眞厭居塵世﹐逍遙洞天﹐自有三千玉女來侍。終日飲仙酒﹐戴仙花﹐四大礁醇﹐渾身上下﹐徹底玲瓏。天地交泰﹐日月交光﹐風雲際會﹐龜蛇播結﹐十天聽命﹐萬神受使﹐紫光騰騰﹐瑞气霜霜﹐此是五龍大蟄法也。如此守中抱一﹐煉之百日﹐此百日乃十月養胎。前三月之百日也﹐玄關自開。此玄關乃太陽眞火﹐燒開頂門之玄關也。嬰兒現相﹐金光罩體﹐現出天地日月﹐龜蛇龍虎﹐皆是銅鉛汞餘气﹐結成護法神將。到此地位﹐口中才得乾外汞。又能使乾汞﹐化爲紫赤金﹐而爲住世之寶。再煉之六个月﹐體是銀膏﹐血化白漿﹐渾身香气襲人﹐口中出气成云﹐此是煉丹成熟。一塊乾汞﹐人服之永不死矣。亦能治死人復活。煉至十月胎園﹐陽神脫殼﹐一身能化千萬身。養至十二月﹐奪盡天地全數﹐能化出八萬四千陽神﹐个个通靈達聖﹐隱顯莫測﹐變化無窮。步日月無影﹐入金石無礙﹐水火不能焚溺﹐刀兵不能損傷﹐鬼神不能窺其奧妙。帝釋不能宰其生死﹐此大丈夫功成名遂之時也。渾身气機無不是大藥﹐雞餐成鳳﹐犬餌成龍﹐凡人服之皆得長生。此理鬼神也難明。仙云﹕內丹成﹐外丹就。言修內﹐卽兼乎外也。何須更勞鑪火哉。蓋積精累气﹐養得气滿神全﹐金光發現﹐晝夜常明。則內丹就﹐而身外之丹﹐亦呈象矣。此內眞外應﹐必然之理也。待默朝上帝﹐授以天爵﹐萬神朝禮﹐能拆天補地﹐摘星換月﹐驅雷轉斗﹐呼風喚雨。舉心動念﹐天神地祗﹐無不聽命。這福徳﹐勝是三輩天子﹐智慧賽過七世狀元。凡俗愚夫﹐神薄緣淺﹐皆以先入者爲主﹐自以爲已得眞傳﹐其實附入旁門而不知﹐迷入歧途而不醒﹐反自髙自是﹐滿假傲慢而不堪親。一見其聲音顏色﹐拒人於千里之外。髙人賢士﹐猶望然去之﹐而況仙聖乎。吾勉學者﹐未遇明師時﹐當虛心下气﹐積功累徳﹐諸惡莫作﹐眾善奉行﹐自然遇至人﹐髙明賢士﹐篤志懇求﹐必能抉破一身內外﹐兩層眞消息﹐三个大天機﹐指日可與仙佛並駕齊驅矣。

道身證驗說

靜中忽聞異香滿室﹐舌湧甘泉﹐心火下降﹐暖水上升﹐黑夜隔壁見鍼﹐上達天堂﹐下通地府﹐頂上紅霞旋繞﹐眼中電光閃灼。或一气偶衝於心﹐耳聞狂風飈烈﹐雨聲淋漓﹐循環不已。靑天朗月﹐雪擁晴空﹐龍虎際會﹐日月交光。內觀臟腑﹐朗如燭照﹐通體上下﹐如水晶寶塔。金光罩體﹐寒泉瀝瀝﹐溫气綿綿﹐皆非幻化﹐盡是眞功做出實驗﹐一一皆須認之。降下咽入丹穴﹐不可吐損﹐是乃金丹之根。或腎中眞气發泄﹐上透泥丸﹐下至湧泉。耳聞千千戰鼓﹐萬萬雷鳴﹐狂風揭地﹐雷光掣天﹐周天火發﹐上下通紅﹐穿筋透骨﹐四肢八脈﹐處處流通。或迷醉三五日﹐恍惚之間﹐忽聞天語﹐覺得心花大開。地理山河﹐了如指掌。過去未來﹐天上地下﹐一切事情無不周知。有時毫光發現﹐衝出丹房﹐忽然一性跳出身外﹐便嫌四大穢污﹐此乃陽神出殼之兆﹐須急收回。照依前訣﹐演之三年﹐自然能千萬億化身也。以後百日不食不饑﹐一日百餐不飽。當十月溫養﹐金液還丹之際﹐覺得尾閭有物﹐直衝夾脊雙關。歷歷有聲﹐逆上泥丸。如有物觸腦狀﹐自上齶顆顆降入口中﹐狀如雀卵﹐味似陽酥﹐香甜酥美﹐徐徐咽歸丹田。一連九日咽納不絕。自此以後﹐五臟淸虛﹐閉目內觀﹐臟腑歷歷如燭照﹐漸次有金光萬道﹐燦爛透出身外。其丹光如火輪雲霞﹐上下盤旋繚繞﹐籠罩禪座﹐漸漸引陽神入於大定﹐而爲超凡入聖之實驗﹐非比諭也。乃眞景象也。仙師親證此異﹐不敢語人﹐蓋非常人所能見聞之事也。有仙緣道骨﹐而得遇是書者﹐則寶之祕之可也。

注﹕此乃九靈老人研修體證。

關竅祕訣

夫人身後有三關。尾閭﹑夾脊﹑玉枕是也。尾閭在夾脊盡頭之處﹐其關通內腎之竅。上行乃是一條髓路。名曰潛溪﹐又曰黃河。此陽气上升之路。直上至第七節

﹐與內暖兩相對處﹐謂之夾脊關。又上至腦後﹐謂之玉枕關。此身後三關也。人身前有三田。泥丸﹑土釜﹑華池也。泥丸爲上丹田﹐方園一寸二分﹐虛間一穴﹐乃藏神之所。其穴在眉心﹐入內一寸爲明堂宮﹐再入內一寸爲洞房宮﹐再入內一寸爲泥丸宮﹐卽上丹田。眉心之下﹐向口中有二竅。卽口內上齶﹐謂之鼻梁金橋﹐又日上雀橋。舌下亦有二竅﹐下通气管喉嚨。蓋領下硬骨爲喉﹐乃內外气出入之處也。領下軟骨爲咽﹐乃進飲食﹐通腸胃之所也。其气管有十二節﹐名日重樓。直下接肺竅以至於心。心下有一竅﹐名曰繹宮﹐乃龍虎交會之處也。直下三寸六分﹐名曰土釜黃庭宮﹐爲中丹田。左明堂﹐右洞房﹐亦是空間一穴﹐方園一寸二分。乃藏气之所﹐煉丹之鼎。外與臍門相對﹐約有三寸六分。故曰﹕天上三十六﹐地下三十六﹐至天至地﹐八萬四幹裏。至心至腎入寸四分。天心三寸六分﹐地腎三寸六分。中丹田一寸二分﹐總計八寸四分。合天地之全數﹐人身一天地也。臍門內號生門﹐中有七竅﹐下通外腎。外腎乃精气走之處。臍之後﹐腎之前﹐中間一穴﹐名曰堰月鑪﹐又曰气海。稍下一寸二分﹐名曰華池﹐乃下丹田藏精之所﹐采藥之處。左明堂﹐右洞房﹐亦是虛間一穴﹐方園一寸二分。此處有二竅﹐向上一竅﹐通內腎。直下一竅﹐通尾閭。中間名曰﹕玄關。乃無中生有之處。煉精煉到精滿气足﹐自然產出眞一之气﹐玄關自開。又云﹕人身中﹐有修煉金丹三竅﹐不可不知也。上竅離宮心位﹐外陽而內陰﹐中藏元神。爲性﹑汞﹑龍十天山也。下竅是坎宮腎位﹐外陰而內陽。中藏元气。爲命﹑鉛﹑虎﹑气穴也。以及命宮﹑坤鑪﹑生門﹑密戶皆此一處。人能憑眞意﹐元神﹐下凝命宮﹐自然超生了死。此上二竅中間﹐又有養胎一竅﹐是空洞之所﹐虛無之窟﹐乃人身之正中在心下臍上黃庭之處﹐中丹田是也。此乃人一身之關竅也。

第二編

天元大丹二十四節口訣天機目錄

第一﹕還虛天機蟄藏气穴﹔第二﹕調藥天機風火妙用﹔第三﹕產藥天機玄竅眞種﹔第四﹕煉藥天機周天火符﹔第五﹕止火天機馬陰藏相﹔第六﹕采大藥天機斬斷六根﹔第七﹕過關天機五龍棒聖﹔第入﹕收大紅天機卯酉周天﹔第九﹕結胎天機大蟄七日﹔第十﹕七返天機玉液還丹﹔第十一﹕九還天機金液還丹﹔第十二﹕太陽當空天機日月合壁﹔第十三﹕得大丹天機珠落黃庭﹔第十四﹕除熱天機火焚禪位﹔第十五﹕璇璣停輪天機丹光常明﹔第十六﹕超凡入聖天機食絕睡無﹔第十七﹕胎圓止火天機神俱六通﹔第十八﹕脫胎天機超神內院﹔第十九﹕入定上田天機轟開頂門﹔第二十﹕出神天機天花亂墜﹔第廿一﹕調神出殼天機打破色身﹔第廿二﹕收攝金光天機形神俱妙﹔第廿三﹕身外有身天機三年乳哺﹔第廿四﹕煉虛合道天機九年面壁。

百日築基

初節煉精化气功夫﹐名日小成築基。

夫築基之功﹐調藥補精﹐煉精化气。收心以還虛﹐卽收神固精養气之訣也。身內精气充實﹐骨髓堅彊﹐方可入室下功﹐而求返還之道也。養气固精﹐及止念方敬﹐觀心存誠之功。從晨至暮﹐滌濾洗心﹐退藏於密﹐回風混合﹐心目內觀﹐主靜立極﹐不使有一毫之累﹐畱於方寸。涵養於不有不無之中。外無所著﹐內無所思﹐空空洞洞﹐虛虛靈靈﹐心不得隨緣而放馳也。昔日逢師傳口訣﹐只教凝神入气穴﹐正謂此也。气穴卽命門﹐正在脊骨第七節

之下﹐臍後腎前﹐前七分﹐後三分﹐兩腎中間﹐左屬水﹐右屬火。其中空懸一穴﹐上通泥丸﹐下貫湧泉﹐爲先天大道之祖﹐逐日生气之根﹐產鉛之地。而千變萬化之道﹐神妙莫測之機﹐盡從此出。故日﹕此竅非凡竅﹐乾坤共合成﹐名爲神气穴﹐內有坎離精。道家曰气穴﹐

醫家曰命門。命門旺﹐十二經皆旺。命門衰﹐十二經皆衰。命門生﹐則人生。命門絕﹐則人死矣。

注﹕此乃尹喜眞人研修體證

最初還虛蜇藏气穴

入室下功﹐而求返還之道。必須靜室端坐﹐返觀內照﹐凝神入於命門之地。知不守﹐先存後亡﹐虛心凝神﹐不著色相﹐不落空亡。虛靈不昧﹐存養寂照﹐以三竈香爲度。但覺呼吸和緩﹐空洞暢快﹐卽是眞正存神達化之功。行不過七七日﹐水火交而眞陽產矣。凝照三月﹐方可近內漸凝漸住而結丹。凝照百日﹐方能透關過竅。心止於臍下﹐曰凝神。气蟄臍下﹐曰胎息。心息俱伏藏於臍下﹐守其淸靜自然﹐曰勿忘。其順淸靜自然﹐曰勿助。總以虛空爲藏心之所﹐以昏默爲息神之鄕﹐三番兩次﹐澄之又澄﹐沈之又沈﹐漸漸心息相依﹐神气融合﹐不覺恍然陽生﹐而人如醉矣。

注﹕此乃守陽眞人研修體證

絕食腥葷香辣

入手下靜﹐先絕食腥葷香辣之物。蓋腥葷之物﹐味主沈濁﹐食之必至後天之气粗﹐而難伏。香辣之物﹐性主輕浮﹐食之必至先天之气散而不聚。要知存乎理者﹐禁食腥葷香辣﹐專持淸齋素食淡飯﹐以除原味。不食過飽﹐過飽則傷神。不食過饑﹐過饑則傷气。飲食要調合得中﹐饑則加餐﹐食可則止。此節卽飲食之道﹐後世修眞﹐不可不知也。

注﹕此乃上陽子研修體證

收心煉己口訣

入手修眞﹐總以煉心爲主。專看念頭起時﹐堅持正覺﹐使雜念掃除﹐而皈於一念。主靜立極﹐還虛入定﹐掃除三心﹐滅盡四相﹐直待心地靜後﹐性天淸涼﹐凝神入定﹐一心默守﹐閨辟之機。出入之數﹐二呼气機辟開﹐一吸气機閨住﹐神存气穴﹐存想呼吸之气。由督脈上﹐如紅日上升乾頂。似浩月﹐由任脈下降坤鑪。一數記十數﹐十數記百數﹐千萬之數無差。攝心在數﹐務令念不散﹐意不亂﹐心息相依而同行﹐此是心猿牢拴﹐意馬髙拴。古人云﹕眞意往來無間斷﹐知而不守是功夫。著意頭頭錯﹐無爲又落空。從有心化爲無心﹐使心體空空洞洞﹐虛虛靈靈﹐則無生滅。欲除妄念﹐先持正覺﹐有覺自然無念﹐無念積習純熟﹐可致無夢。無夢則心死神活﹐現在之大事也。蓋心不煉則神不定﹐性光必搖。意不煉則情不死﹐而命根不固。必須滅盡心頭之火﹐消盡無窮之欲。時時一眞內守﹐處處萬緣皆空﹐而性天淸涼﹐方不爲欣喜所迷﹐此煉己之功耳。故曰﹕未煉還丹先煉己﹐煉己純熟而後還丹。收回來須放下﹐久久行持焉有不存者乎。

注﹕此乃正陽祖師研修體證

回光返照天機

內煉之道﹐至簡至易﹐惟欲降心火入於丹田耳。蓋丹田乃坎宮屬水﹐心乃離宮屬火。火入水內則水火交﹐而眞陽產矣。古人謂之心腎﹐非坎離也。正陽眞人曰﹕降心火﹐是南辰移入北辰位。石杏林云﹕以神皈气內丹道自然成。劉海蟾曰﹕我悟長生理﹐太陽伏太陰。許旌陽云﹕與君說破我家風﹐太陽移在明月中。王重陽祖師曰﹕初築基之時﹐先將上竅之神﹐沈潛在下竅气穴之中。心息相依﹐使眞意常覺。一呼一吸﹐往來造化鑪中。久久純熟﹐自然火從臍下發﹐虎向水中生﹐不歸中而自皈中。初守臍下一竅﹐回光返照原是一團黑球﹐如月之陰魄﹐純陰之地。日月被此離火凝照﹐箕風吹噓﹐自然黑中生白﹐水裏火發﹐溫暖之气﹐旋繞气穴﹐而爲眞陽初動﹐無中生有。又曰﹕純陰之下﹐須用風火鍛煉﹐右得陽气發生。此皆發明存養一點虛無元神﹐下藏於气穴之內﹐謂之送皈土釜﹐牢封固是也。先天元神虛靈性光﹐安於其中﹐如龜之藏﹐如蛇之蟄﹐勿忘勿助﹐若存若亡﹐久而呼吸相含﹐神气相抱﹐自然玄關竅開﹐而眞種產矣。

注﹕此乃白玉蟾研修體證。

文武風火妙用

入手功夫﹐每當半夜子時以後﹐虛極靜篤﹐天然醒覺﹐一陽來復﹐外腎興起之時﹐元精吐露﹐外藥發生之際﹐卽當行調藥之功﹐運動風吹火煉之玄機。夫風者﹐呼吸之气。火者﹐虛靈之神。文者﹐無爲之風火。武者﹐有爲之風火。蓋無爲之文風文火﹐用在調外藥前後兩頭。而有爲之武風武火﹐用在調外藥元精正旺之時。蓋眞气動時﹐最易下流順出﹐必用眞意眸光﹐凝入命宮气穴之中主照經懾﹐眞气卽下行﹐而化爲元精。非呼吸之息﹐以風助火﹐以火銷金﹐而元精必不能復化爲元气﹐歸宿坤鑪本宮之中矣。然用呼吸之息﹐在丹田之中一出一入﹐必須提起精神﹐目光窺定﹐一意不散﹐萬緣皆空﹐鼓動巽風﹐扇開鑪焰﹐使息息皈根﹐方合猛熟急烹煉之神功。而鑪中之意﹐切莫著於呼吸﹐只專意於元气﹐不過借呼吸之機﹐以爲采取烹煉之旨也。

注﹕此乃邱祖研修體證。

神蜇气海

當行神住下田之功﹐將虛無元神﹐輕輕送入眞人呼吸之處﹐蜇藏於坤鑪之中。主靜立極﹐沈之又沈﹐靜之又靜﹐不有不無﹐先存後亡﹐直將身心沈靜到無有之鄕。此時一點眞意﹐虛靈性光﹐潛藏於深淵九泉之下﹐伏而不動﹐化爲無有﹐如龜藏蛇蜇﹐神气相抱﹐永鎭下田﹐謂之己土一到﹐卽入杳冥者也。後天息住﹐先天气接﹐玄關竅開﹐而眞種產矣。

注﹕此乃呂祖研修體證。

動靜無偏

淸靜無爲之功﹐動靜失宜﹐則有陰陽偏盛之患。蓋動極當靜﹐不靜則陽盛而傷神。靜極當動﹐不動則陰盛而傷气。總在戊己二土交合成圭﹐動靜循環﹐而不臨於一偏﹐則得之矣。古人云﹕世有性功足﹐而命功虧。縱能養至丹田如朗月﹐必不能煉至龜縮不舉。世有命功足﹐而性功虧﹐縱能煉到龜縮不舉﹐必不能養至丹田朗月生輝。惟雙修無偏﹐性命功均﹐功到時至﹐﹐則無陰陽偏盛之患。自然馬陰藏相﹐而丹光生輝﹐丹田如皓月之印者乎。

注﹕此乃趙蓬萊研修體證。

武火妙用

當武火烹煉之際﹐鼓動巽風﹐扇開鑪焰﹐心力提起﹐目光射定﹐一意不散﹐萬慮皆空﹐存相丹田气穴之中﹐火焰騰騰﹐光耀烈烈﹐如分金鑪中一般﹐抽動風匣﹐炭燃焰生﹐以爲采取烹煉之具﹐將向外發生之慧命金精﹐攝皈本位﹐直至機回气轉﹐外腎消縮淨盡。然後再烹再煉﹐元精盡化爲元气﹐自有一陣天朗气淸之景。卽當止住﹐武火之眞侯也。

注﹕此乃郝祖太古眞人研修體證。

文火妙用

此調外藥叫間用武火鍛煉﹐元气皈宿本宮﹐卽當止住有爲之風火。再用無爲之神火﹐時刻溫養﹐以眞意輕輕主照﹐若存若亡﹐勿今間斷。安神於气穴之內知而不守﹐使自然之吹噓﹐綿綿不絕﹐念玆在玆﹐先存後亡﹐而入於混沌杳冥者也。吹噓之气﹐乃後天之呼吸﹐引動先天之气機。神不離於气穴﹐自然往來無窮。行住坐臥﹐不離方寸之地﹐蓋文火溫養﹐是處常也。武火鍛煉﹐是達變也。又曰﹕武火烹煉﹐文火沐浴﹐煉精化气﹐俱是文武二火用事者也。

注﹕此乃華陽禪師研修體證。

種采煉養調外藥天機

入手調藥補精﹐名曰勒陽關。有種采煉養﹐四字口訣。夫種者﹐凝神入气穴﹐使心力目光﹐返觀內照﹐凝聚下田﹐靜之又靜﹐沈之又沈﹐直沈靜到無有之鄕深入寂滅場﹐入於混沌﹐忘人無我﹐謂之虛極靜篤是也。只待混沌開基﹐元气發動﹐化爲元精﹐衝動陽關﹐脹滿難禁﹐令人姿情縱欲﹐此歸堅持正覺﹐速行采煉之法。若有遲誤﹐外藥走脫﹐精敗气耗﹐而靜功難行﹐豈不悲哉。又云﹕主修眞之士﹐必須先虛心實腹﹐方可祛病延年﹐長生住世﹐仙道豈有不成乎。

注﹕此乃重陽祖師研修體證。

采藥天機口訣

所謂采者何也﹖祖師答曰﹕直待混沌開基﹐一陽來復﹐外腎興起﹐活子時到此﹐卽回光返照﹐神住气穴。一呼一吸之巽風﹐逆吹命宮之離火﹐扇開鑪焰﹐而鑪中之意﹐切莫著於呼吸﹐專意於元气。訣曰﹕要知采時之呼吸﹐而吸則有心﹐呼出無意﹐心力提起﹐目光射定﹐一絲不掛﹐萬緣皆空﹐是用吸不用呼。而呼出乃後隨之而已。或十息﹐或數十息﹐以外腎消縮淨盡爲止。陽物絕無動機﹐謂之采藥皈鑪﹐元精歸還本位也。又曰﹕時至神知﹐始舉卽采則易伏﹐倘睡濃覺遲﹐陽壯性烈。不能彊采久戰﹐以傷其气。只凝神照定陰曉一脈﹐將身心放下﹐忘形無我﹐使息息歸根﹐自吹自噓﹐待旺際將衰﹐欲回未消之際﹐不過吸提三五息之頃﹐卽將元气收回淨盡﹐藥卽皈鑪﹐卽當止住采取之武火﹐接行半文半武之火﹐鍛煉之法也。

注﹕此乃馬祖丹陽研修體證。

煉藥天機口訣

所謂煉者何也﹖答曰﹕藥卽皈鑪﹐速行鍛煉之法。煉藥眞訣是呼吸並用。神存气穴﹐停其自然之息﹐以烹以煉﹐升則有心﹐降則有意﹐吸謂采取﹐呼謂烹煉。總要悠揚條暢﹐切忌猛烈短促。以三十六息爲度﹐或七十二息亦可。將丹田气機扇開﹐煉得丹田自吹自噓爲止。從有心﹐以至於無心﹐由有爲之呼吸﹐以至於無爲之吹噓﹐元精盡化爲元气。皈宿於命宮﹐謂之煉也。此時煉藥以後之文火﹐要多做百十息之久﹐方可宴息而臥﹐歸入混沌。若罷功太早﹐而眞精不能盡化成气﹐終有走失之患者也。www。taoismcn。com

文火溫養口訣

所謂養者何也﹖答曰﹕止住有爲之呼吸﹐用自然之吹噓﹐燻蒸溫養﹐始而有覺有照﹐而無爲也。虛心安神於气穴﹐時時以眞意守之﹐緩緩以呼吸噓之﹐似鑪中火種﹐綿綿不絕﹐悠悠常存﹐心息相依﹐神气相注﹐不存而知守﹐不息而自噓﹐神气皆皈靜定﹐不知不覺﹐入於混沌杳冥中矣﹐此謂之溫養。又謂之沐浴﹐文火是也。如此夜夜勤行﹐日日寂照﹐少年不過月餘﹐中年不過百日﹐衰老不過期年﹐自然而然﹐不知不覺﹐無中生有﹐天機發動﹐方到呼吸﹐頓然倒回气海。玄關竅開﹐眞種產出之時﹐接行周天火符﹐煉成大藥﹐超凡而入聖矣。

注﹕此乃王祖玉陽研修體證。

淸濁用火口訣

張果老曰﹕此一節﹐有淸虛中來者﹐用吸舐撮閉之功。采藥皈鑪﹐方可行周天火符﹐以淸道路。有從夢寢中來者﹐气淸而神昏﹐用半文半武火以采之﹐有淫欲中而來者﹐此神气昏濁﹐純是後天﹐純用武火采煉。此淸濁之妙用也。總而言之﹐心力目光提足﹐用眞意吹噓爲武﹐有覺而無念爲文。若不然﹐陰精鍛煉不化﹐必然在內作怪﹐人生疾患﹐靜功難行矣。

注﹕此乃張果老研修體證。

煉陰精以分先後天口訣

蓋先天元精之子時﹐身已向晦宴息﹐而寂靜無爲也。來自虛無杳冥之中﹐無天地人物﹐空空洞洞﹐虛虛靈靈﹐而衝動陽關﹐乃是元始祖气﹐純是先天之英華﹐而無渣滓﹐可謂眞藥物。卽當采取皈鑪﹐接行周天火符﹐以烹以煉﹐結成金丹﹐方能超幾而入聖矣。蓋後天媾精之子時﹐心猶牽纏根塵﹐自來自夢魂顚倒之中﹐有天地人物﹐而衝動外腎﹐爲精欲交感所變之陰精﹐不堪爲藥物。必須用風火采皈﹐猛烹急煉﹐運動武火之神功﹐扇開鑪焰﹐務使化而爲气﹐方不爲害。其烹煉之法﹐以呼吸之凡火﹐引動命宮之眞火﹐再以性中之神火主之﹐使三火騰光﹐發焰於鑪中。而丹田內﹐一呼一吸﹐息息往來歸於乾鼎﹐神存气穴﹐目無轉晴﹐陰精頑金﹐焉有不化者乎。此調藥煉藥之眞天機﹐而爲煉精化气之眞口訣也。

注﹕此乃悟明子研修體證。

文武采取烹煉妙用

文火溫養﹐綿密不絕﹐而無始終。武火鍛煉戰守以時﹐而有起止。至於巽風﹐又專侯一陽來復之際﹐而有文有武之妙用。其采取用吸不用呼﹐乃烹煉則呼吸並用。但離火溫養﹐必無太過之獘﹐妙在若存若亡之間。而橐侖亦無不足之患。切忌猛烈短粗﹐總要悠揚條暢。常覺其气﹐息息達於命蒂﹐方保無患也矣。

注﹕此乃寧玄子研修體證。

文火沐浴口訣

天元大丹一段靜功﹐火侯之次第﹐文武之妙用﹐必須眞師口授方能自用無疑。如元陽未生之時﹐存之以神﹐噓之以息常教綿綿不斷﹐息息歸根﹐乃得文火沐浴之功。謂之鑪中火種﹐又謂之回風混合﹐及其陽生。以武火采之於外﹐復以武火煉之於內﹐謂之勒陽關﹐調外藥是也。藥旣皈鑪﹐化而爲气﹐神息仍然相守相注。凝神入定於气穴之中﹐依滅盡定﹐而寂滅之。直至混沌之極﹐自然有來復之機。機動卽調﹐調過再入混沌。久久行持﹐無論晝夜下手行功﹐精滿气足﹐自有玄關竅開﹐眞種產出﹐皆當文火種之﹐武火煉之耳。

注﹕此乃張三丰眞人研修體證。

武火輕重采藥之危

采藥皈鑪﹐失於武火。輕重不均必傾危也。蓋武火太輕﹐則呼吸浮而不能皈根﹐以至陰精累積腹中﹐停蓄不化﹐終有走失之患。若武火太重﹐則呼吸粗而不能調暢﹐以至外吸冷气入內﹐停蓄腹中﹐難免肚腹疼痛﹐大便溏瀉之患。要知武火不是著意於口鼻﹐並不是呼吸猛烈﹐只是將心力提足﹐眸光窺定﹐一團眞意﹐盤結凝聚﹐而不知有他﹐存心結想丹田之內﹐如分金鑪火一般﹐鼓動巽風﹐卽是抽動風箱﹐扇開橐侖﹐不過借後天之气機﹐一呼一吸﹐息息歸根﹐激動先天之气機。使二气鼓蕩於丹田之內。盤旋於气穴之中﹐自然闔辟相應。悠然橐侖自鼓﹐如同衝出鑪焰。以烹以煉﹐總要以神合气﹐以气會神。只覺丹田內﹐煉得如金汁銀浪﹐晃晃滚滚﹐似皓月之印﹐陰精復何有哉。

注﹕此乃廣成子研修體證。

武火鍛煉

藥旣皈鑪﹐仍用武火鍛煉﹐蓋采藥之闔辟﹐重在吸。是用吸不用呼﹐曰呼短吸長。是吸則有心﹐呼出無意。其中有升中降﹐降中升。而煉藥之闔辟﹐是呼吸並用﹐往來均停。而呼吸皆出於有心﹐此乃升中降﹐降中升﹐半文半武煉藥是也。要知武火烹煉﹐全在一南一北﹐上下交入﹐而和合四象﹐文火沐浴﹐砂卽不離。中宮溫養﹐而攢簇五行﹐此調外藥天機﹐盡泄無餘矣。

注﹕此乃軒轅皇帝研修體證。

文火寂照

文火溫養﹐是自然之吹噓。只有凝神气穴﹐綿綿不絕﹐念玆在玆﹐行住坐臥﹐不離這个。而吹噓自不離於丹田﹐此謂之文火溫養。吹噓之气﹐乃後天之呼吸﹐引動先天之气機。神不離一气穴﹐自然往來不窮。一呼一吸﹐是兩个往來爲闔辟﹐是凡夫後天之气機。闔辟者﹐神气往來舉動之意也。

注﹕此乃韓湘子研修體證。

夢寐走丹

或有沈寐之時﹐外陽不舉﹐意自走泄。是何故也﹖此煉精時﹐用風火不足﹐燻蒸不到之故耳。此乃火候有不到之處﹐是斷而不續﹐而無綿密之功。或神昏貪睡﹐知采而不知煉。陽精收攝不盡﹐知煉而不知養。是陽精熔化不完﹐不能盡返成气﹐則火寒丹冷。夢寐中多陰魔來擾﹐使有走泄之患。或巽風太過﹐而離火不足﹐或意住口鼻﹐外吸冷气入內以致肚腹疼痛﹐大便溏瀉﹐皆火候不精之故也。鍛煉之際﹐要神住於內﹐心忘於外﹐而眞意總不離乎丹田气穴之內。蓋勞心則神馳而無主﹐勞力則气散而精耗。若心力勞碌﹐睡坐不安﹐則神气不交﹐而有眞精欲脫之患。心火卽上炎﹐腎水必下流。總要先放下身心﹐大休歇一回﹐定靜一時。古人云﹕欲靜其心必先安其身﹐然後虛心凝神於下田﹐當速以武火鍛煉三十六息﹐然後凝神气穴﹐入於混沌杳冥之中﹐不然眞精必外泄而不固矣。又云﹕虛其心﹐使心不動﹐以養其神。惜其力﹐使力不疲﹐以養其气。神得所養則凝﹐气得所養則聚﹐旣神气不散﹐而大丹焉有不結者乎。

注﹕此乃舉火龍先研修體證。

玄關竅開

玄關透露﹐眞種將產﹐貴乎知肘。無中生有﹐眞種產出﹐卽其時也。然又不可太早﹐急以采之。太早則藥嫩气微而不靈。也不可太遲﹐太遲則藥老气散而不聚。必須不老不嫩﹐方是采取眞時。何謂老﹖玉洞雙吹已過﹐陽物興起已衰是也。何謂嫩﹖一吼气住﹐呼吸倒回元海之際是也。又云﹕當收心煉己﹐煉精化气﹐眞種產出﹐卽回光返照﹐精气於下田。然不可著相﹐於處而用照﹐亦不可著內而用照。蓋內著相﹐皆落空亡。惟知而不守﹐神潛太虛﹐方能默符化機。一念不起﹐萬緣皆空﹐一靈眞性﹐寂然不動﹐巍然獨存﹐謂之收回來﹐須放下是也。

注﹕此乃崔希範研修體證。

產眞種不老不嫩天機

先天眞種﹐本來無相。因神气交感﹐混合已極。知不覺﹐忽然丹田融融洽洽﹐周身穌快樂﹐癢生毫竅﹐身心無主。丹田溫暖﹐气機漸漸流動﹐陽物勃然興起﹐頂門有冷气吹入。而气穴之中﹐忽然一吼呼吸頓斷﹐離於口鼻﹐倒回元海。只覺得下田之中冬冬有聲﹐驚戰移時﹐忽又停住不動。只覺得气息浮起﹐或透出鼻息﹐或未透出鼻息﹐或至喉而返。忽又吼的一聲﹐呼吸頓然倒回气穴﹐不出不入﹐冬冬有聲﹐驚戰移時。一連三次五次﹐或六七次而後已。丹田空洞無際﹐上無覆﹐下無基﹐中含一物﹐此乃是藥苗。气機將嫩之時﹐切不可動念采取﹐當還虛以待之。其心患如磁石之相翕﹐神气如虫蟄之相合。如在母腹未生之前﹐恍恍惚惚﹐我自不肯捨彼﹐彼自不肯離我﹐相親相戀﹐鈕結一團。不知不覺入於混沌。其中景象﹐似施翕而實未見其施翕。似瀉似漏﹐而實未至於瀉漏。其妙眞有﹐不可言語形容。此時四肢百骸﹐皆不能動轉。無非耳能聽人之語﹐護道之侶謹謹看守﹐千萬莫驚入定之士。接命之時﹐便是傷命之處。少焉﹐癢生毫竅﹐肢體如綿。恍惚之間﹐心性復靈。上則呼吸復起﹐下則陽物復興。

丹田之气﹐自下往後而行腎管之根。毛際之間﹐其癢生快樂。所謂气滿﹐任督自開﹐瓊鐘一扣﹐玉洞雙吹﹐鼻息復出。時至气化﹐藥產神知﹐這才是玄關竅開﹐眞種產出。正是不老不嫩﹐身中自然之化機。順行之際﹐正是逆運之時﹐千萬不可錯過。速用口腔舐撮閉四字眞口訣﹐凝神入气穴。采藥歸鑪封閉嚴密﹐運動周天火符之玄機﹐轉大法輪之妙用﹐以烹以煉﹐結成金丹大藥。三百周天數足﹐而爲超凡入聖之基。此精滿而返到乾體未破之時也。又云﹕呼吸倒回元海﹐蟄藏入九十息﹐或一二百息﹐方有气息衝出﹐此是眞正火候。行到妙處﹐若不得火符之玄機﹐調藥之口訣萬萬不能也。

注﹕此乃邱祖眞人研修體證。

產眞種次第天機

玄關竅開﹐快樂之景﹐有一連開二﹑三十次而後止﹐有一連開一﹑二十日而後止。久暫原自不同﹐人之神气﹐皆日主動﹐夜主靜。气至神知﹐運一周天眞气愈煉愈旺﹐气動機愈勤﹐日夜並進﹐時刻不懈。一日行過三五周天﹐以至十餘周天。則功將徹晝夜而無休歇。漸漸覺得精盡化成气﹐其動機日日減少。晝夜之間﹐又漸漸退至三五周天﹐覺得气機隨動隨消﹐不能充滿玉莖﹐陽興卽衰﹐隨消隨采﹐運行周天。萬不可神離下田﹐走泄神气﹐三寶分離而無用矣。謹愼行持﹐功勤效速﹐而煉精化气﹐做出眞景實驗也。玄竅開一次﹐行周天火符一次﹐謂之顚倒陰陽﹐三百六十息。久久馬陰藏相﹐火足藥靈﹐龜頭縮回﹐周天數足﹐而陽光三現﹐接行七日采大藥之功矣。

注﹕此乃李太虛研修體證。

采眞種天機口訣

眞種﹐小藥以皈鑪。有吸舐撮閉之妙焉。吸者鼻中吸气﹐以接先天也﹔舐者舌舐上齶﹐以迎甘露也﹔撮者緊撮穀道﹐內中上提也﹔閉者塞兌垂廉﹐回光返照﹐緊閉六門。下不閉住﹐則火不聚﹐而金不升。上不閉住三關﹐則神外馳﹐而藥不凝﹐除去撮字﹐餘皆並行。而撮字用在气機將回之時﹐神返身中﹐除卻雜念﹐气自回矣。

注﹕此乃劉海塘祖師研修體證。

封固口訣天機

藥旣皈鑪﹐須用眞意封固。停息從伏神气﹐卽是運周天子時之頭。故曰﹕子時有沐浴之候﹐卽此也。封固者﹐閉塞耳目口三關﹐有凝神聚气溫養之義也。停息者﹐非閉息也﹐是不行采藥鼓噓之法﹐將神气隨呼入﹐俱伏於气穴﹐略停一息之傾﹐盤旋於丹田之上。待息起﹐隨呼出﹐接吸之際﹐以神取气﹐由督脈後升並行﹐用眞意率領元气﹐自坤腹逆上干鼎﹐則小周天﹐進陽气爲采取﹐卽是周天子時之第一息。用在六陽時﹐周天火符﹐自此而運起。以呼出爲浴沐﹐文火者是也。六陽時數足﹐午退陰符。然而首中先天气機﹐用眞意率領元气﹐從昆侖呼入﹐由任脈降下坤鑪﹐爲烹煉。用在六陰時。正是乾鼎之元气﹐隨眞意由上齶﹐下重樓﹐降於气穴之內。吸入爲沐浴﹐文火者是也。

注﹕此乃伍沖虛眞人研修體證。

卯酉沐浴天機口訣

安排鼎竈煉玄根﹐進退須明卯酉門﹐旦暮寅中知火候﹐沐浴分胎卯酉門。淋浴者﹐乃是煉丹之正功。卯酉門者﹐是沐浴之位也﹐夾脊黃庭也。蓋沐浴是成仙作佛最緊要﹐最玄妙之功。沐浴是還虛入室心休息無爲之功也。沐浴之中﹐而有進退之理﹐可不用升降之功。璇璣一時停輪﹐蓋金丹未結以前﹐非沐浴不能凝珠呈象。而仙胎旣結以後﹐非沐浴不能出神入化﹐沐浴爲煉丹之總括妙用。沐浴者何也﹖進陽火後升之沐浴﹐神住夾脊爲卯時﹐默記吸數三十六﹐謂卯時足矣。退陰符前降之沐浴﹐神住黃庭爲酉時﹐默記呼數二十四﹐謂酉時過矣。沐浴皆是有覺而無念也﹐寂然不動﹐而先爲也。古人云﹕謂大休歇一場﹐文火溫養之義也。𨿽無爲而不昏沈﹐𨿽有數而不勉彊。沐浴以畢﹐神意率領元气﹐如此進陽火﹐退陰符﹐必須行滿周天數足。源頭淸楚﹐元气方保無有走脫之患。進火退符﹐卯酉沐浴﹐周天恍惚﹐金丹終有走失之患。修眞之士﹐須要小心心謹愼﹐方免危險之獘。沐浴潛藏總是空﹐此沐浴眞空之實景也。又云﹕周天火符三百六十息息息皆有沐浴。後升之時﹐呼出爲沐浴。前降之時﹐吸入爲沐浴。乃是凡夫後天之呼吸﹐皆是自然之理﹐何必勉彊哉。沐浴天機﹐泄無盡余矣。

注﹕此乃螢塘子研修體證。

陽火陰符口訣天機

藥卽封固﹐卽當速運周天﹐子時進陽火後升﹐自己時止。午時退陰符前降﹐至亥時止。進陽火中間﹐有卯時沐浴。退陰符中間﹐有酉時沐浴。所謂有妙用者何也﹖蓋自子至己﹐用在神住下田﹐呼文而吸武。自午至亥﹐用在神住上田﹐呼武而吸文。卯時之沐浴之﹐用在神住夾脊﹐呼吸無心﹐默記五十六吸。酉時之沐浴﹐用在神住黃庭。呼吸無意﹐默記呼數二十四。是卯酉二時﹐息運無爲之文火﹐而心定有覺有照﹐而無爲也。此陽火陰符沐浴之位也﹐築基之功﹐非此火符別無漏盡之本﹐而馬陽不能藏相者也。

注﹕此乃寂無禪師研修體證。

采小藥天機口訣

前言煉精化气之實驗﹐玄關竅開﹐而其種產出。上則呼吸復起﹐下則衝動陽關。玉洞雙吹﹐時至神知﹐卽用吸舐撮閉口訣。采小藥眞種以皈坤鑪﹐詳未發明透徹。今言先天眞一之气已動﹐切不可出靜。速凝神气穴﹐目光照定﹐心力提足。一意不散﹐萬慮俱寧。用吸字往上提﹐用舐字舌舐上齶﹔用撮字緊撮穀道﹐用閉字閉住三關﹐耳﹑目﹑口是也。神返身中﹐目光窺定气穴玄關一竅﹐用吸不用呼﹐吸乃後隨之而已。吸吸歸入乾頂﹐來个藥以歸坤鑪。只可後升﹐不可前降﹐此乃采眞種之眞口訣。直待外腎消縮淨盡﹐須用眞意﹐封固嚴密﹐按行周天火符之玄機。進陽火退陰符﹐以烹以煉﹐結成大藥﹐服食過關﹐超凡而入聖矣。

注﹕此乃園通禪師研修體證。

元神領元气升降口訣

子進陽火﹐用眞意封固以畢﹐元神領元气﹐存想一輪紅日﹐由督脈而後升。自坤腹移上干首﹐當升之時﹐千萬不可降﹐只等二百一十六吸數足。午退降符﹐元神領元气﹐存想一輪浩月﹐由任脈自乾頂降下坤鑪。當降之時﹐萬不可升﹐只待一百四十四呼數足。古人曰﹕顚倒陰陽三百六十息小周天火候滿足﹐復入混沌﹐文火溫養寂照下田不動﹐依滅盡定而寂滅之﹐只等玄竅開﹐眞種產﹐而復行周天。眞气發動﹐全憑眞意之主宰﹐呼吸之催逼﹐方能結丹而超凡入聖矣。

注﹕此乃張虛靜研修體證。

眞意散亂危險詳說

抱朴子曰﹕火符之義而利獘﹐不可不知也。一在念不可起﹐念起則火炎﹐一在意不可散﹐意散則火冷﹔一在目不可外視﹐外視則神馳而傷魂﹔一在耳不可外聽﹐外聽則精散而傷魄﹔一在呼吸不可驟﹐驟則散漫無歸﹔一在呼吸不可停﹐停則斷續無力。忽斷忽續﹐或燥或寒﹐種種獘端爲害。若不小心心謹防危險﹐萬無一成。然念起不必是外馳﹐就起陽火中﹐稍有妄想﹐便爲全起。意散不必是神昏﹐就起火時﹐稍不經心﹐便爲意散。外視非邪視也﹐而時閉時睜﹐便傷其魂。外聽非亂聽也﹐而知風知雨﹐便傷其魄。驟非躁暴之驟﹐心欲速成﹐便是揠苗助長。停非畱住之停﹐意欲坐獲﹐便是守株待兔。欲除此數獘﹐法在運煉周天時﹐振起精神﹐奮其志气﹐一念不起﹐一章不散﹐內不知有我﹐外不知有物﹐主敬存誠﹐一志凝神﹐使一靈性光﹐率領元气﹐循行任督﹐無勤無惰﹐毋忘毋助。進陽火﹐如赤日之後升。退降符﹐似培月之前降。隨意上升下降﹐歷歷如見﹐不粘不脫﹐不卽不離﹐不緩不急﹐不有不無﹐安安閒閒﹐綿綿密密﹐空空洞洞﹐悠悠蕩蕩﹐速無躐等之獘﹐緩無停滯之患﹐剛柔得中﹐神气合一﹐上下一貫﹐前後同軌﹐我只一念皈手中道而行﹐自然恰好﹐至當無過不及﹐而無泛濫流竄﹐停畱濡滯之獘也。

注﹕此乃抱朴子研修體證。

煉藥气蕩气滯之危險

煉藥時不失於气蕩﹐卽失於气滯。蓋气蕩之失﹐或因心生懈怠﹐或因神運太速﹐以致眞气泛濫無竭﹐而不能由中道以升降﹐難免流竄經絡之患。抑气滯之失﹐皆因用心過執﹐元神遲鈍﹐眞气停畱﹐旣不能運行自如﹐怎得沖和調暢﹐故不免擁塞濡滯之患﹐周天度數﹐失於太過不及﹐必傾危也。太過則有迫鑪而出之患﹐不及難免龜身不縮之疚。法在參明內外三事﹐次第並至。第一事﹐火候無差﹐除無火無候外﹐要恰恰運滿三百天周之數﹔第二事﹐馬陰藏相﹐龜身縮入腹裏﹐絕無舉動﹐再無生精之理﹐而眞气只覺在陰曉脈中﹐有時一動二動﹐但萌於內﹐而不能達於外﹔第三事﹐陽光二現﹐掣電於兩眉之間﹐此正是止火之候。不然休想成道。修眞之士﹐謹愼小心﹐參明透徹三事口訣﹐方能超凡入聖而慮險哉。

注﹕此乃覺眞子研修體證。

周天文武之妙用

小周天﹐有文武之妙未言。當六陽後升之時﹐呼出爲文。當六陰前降之時﹐吸入爲文。子午卯酉﹐四正時之沐浴亦爲文。言眞意寂照於下田﹐上田夾脊黃庭之間﹐安心養性﹐還虛休息而無爲也。所謂武者﹐當陽火後升之時﹐吸進爲武。發陰符前降之時﹕吸退爲武。一志凝神﹐一念不散﹐元神領元气﹐運行於前任﹑後督之間﹐而有作有爲也。𨿽曰﹕有作而火不燥﹐有爲而息無象﹐方合天道自然之玄機。古人云﹕人心若與天心合﹐坎中眞鉛出世來﹐正謂此也。

注﹕此乃李希庵研修體證。

小周天度數天機口訣

進陽火﹐退陽符﹐是後天之呼吸﹐引動先天之气機。封固以畢﹐第一吸進陽火﹐子升三十六吸﹐爲一時。丑寅二時﹐再行七十二吸。一時三十六﹐共三時﹐一連行一百零八吸。到卯時沐浴﹐神住夾脊﹐默記吸數三十六﹐有覺有照無而爲也。謂之大休息一回。數足三十六﹐再行辰己二時﹐七十二吸﹐共五陽時﹐一百八十吸﹐卯時不算﹐沐浴若在其數﹐六陽時﹐共二百一十六吸。古人曰﹕乾用九﹐四策四揲之數﹐皆是呼吸之體也。總曰﹕四九三十六吸﹐積得陽爻二百一十六吸﹐曰後弦長。進陽火神住下田﹐退陰符神住上田。午降二十四呼﹐爲一時。未申二時﹐再行四十八呼﹐一連行三時﹐共七十二呼。到酉時沐浴﹐神住黃庭﹐默記呼數二十四﹐亦謂之休歇一場。亦是有覺有照﹐而無念也。默記數足二十四呼﹐再行戊亥二時﹐四十八呼。五陰時﹐得一百二十呼﹐沐浴不在其數。酉時算上﹐六陰時﹐共一百四十四呼。古人曰﹕坤用六﹐亦四揲四策之數﹐亦是呼及之用也。古人曰﹕四六二十四呼﹐合得陰爻一百四十四呼﹐曰前弦短。周天合度三百六十數﹐乃乾九坤六﹐乾旋無差誤者﹐仙道乃成。差之毫髮﹐失之千里。沐浴謹防危險﹐我自一絲不掛﹐萬緣皆空﹐有何難哉。萬古不泄之天機﹐吾今演出周天這度數﹐煉藥之祕訣﹐渡盡眾生﹐以滿心願。若後士學人﹐知之不可輕而言也。張紫陽何以三遭天譴乎。又云﹕非此火符﹐別無結丹之理。而火珠不能現形﹐再無入聖之天機。修眞之士﹐閱盡丹經千萬篇﹐自古火候無人傳。所以火候至尊至貴﹐爲口口相傳﹐心心相印﹐自古不敢輕泄之﹐祕密天機﹐知之者可不愼哉。

注﹕此乃鐘離祖師研修體證。

眞陽發生天機

玄關竅開﹐眞種產出﹐封固沐浴﹐進火退符﹐三百六十周天數足﹐不使進退之間﹐必有太過不及之患。呂祖還丹﹐三次未成。邱祖還丹四次皆敗。火候細微﹐若有運煉不到之气處﹐丹必出鑪走失﹐而前功盡廢矣。以至馬陰藏相﹐陽關一間﹐火足藥靈﹐龜頭縮回﹐丹放毫光﹐言小周天火足丹熟﹐當知止火之候。要知大有危險在焉。蓋火未足而止火﹐則大藥不生。火已過而止火﹐則眞气不聚﹐必傾危也。龜頭未縮入腹裏﹐不得認爲火足。縱有外光發現﹐必非大藥之苗也。多屬妄想而發。火候未足﹐若眞能馬陰藏相﹐龜頭縮回﹐丹放毫光﹐如雲中掣電﹐虛室生自之狀﹐初發觀於眉前。久則自下田上達於目。光明閃灼。卽陽光一現之景到也。掣電子兩眉之間﹐陽光一現火候未足﹐淫根未縮﹐幾遇陽生﹐卽當采煉一周。以至采煉多番﹐周而復始﹐靜而復靜﹐務期圓滿﹐三百周天之限數而後已。直煉至龜縮不舉﹐陽光二現﹐靜定之中﹐忽覺坤田之內丹光上湧﹐外達於目而生輝﹐直將二目催開﹐光耀閃灼﹐一連二三次而後已展品丹光湧出﹐明如金錢﹐赤如火珠﹐從大眼角流亂累累成珠﹐一連二三顆﹐滚滚下滴﹐落在身上似覺有聲﹐到此陽光二現之時。只要龜縮不舉﹐縱有生機﹐亦不外馳於腎管﹐而生機天內動於气根﹐故气機在內萌動。或一動﹑或二動亦所時有﹐萬不可復行周天之火﹐速宜入定﹐含光靜養﹐凝神默守﹐只等陽光三現。景到時至﹐接行七日采大藥之功。方能登仙級而上大羅也。

注﹕此乃達摩祖師研修之大成。

陽光三現天機

陽光二現﹐火足止火﹐𨿽不行周天升降之火﹐時刻不可須臾離火。常常溫養﹐刻刻凝照﹐以待陽光三現。或隔一日﹐或在對時﹐而陽光三現﹐自丹田湧出﹐上面於目﹐掣電子兩眉之間﹐一連二三次而後已﹐謂之大藥產生之時。正是西南路上月華光明。陽光三現﹐卽速止火。若不知止火﹐陽光四現﹐則大藥走失﹐而前功廢矣﹐眞可悲哉。修眞之士﹐須要小心謹愼﹐到此三現﹐卽當上火﹐速行采大藥之功﹐方保無失矣。

注﹕此乃華陽祖師研修體證。

神气皈根口訣

要知采大藥之際﹐神不皈入大定﹐則丹不結。息不哲藏於元海气穴﹐則珠不現。心息俱要塹藏於丹田之內﹐縱息有時出﹐而心則無時離﹐一連七日﹐不分晝夜﹐心力眸光﹐守定气穴﹐直守至後天呼吸之气﹐哲藏元海﹐隱伏不動﹐則先天眞一之气﹐自然凝結成丹。狀如火珠﹐大如彈子﹐產於坤鑪之中矣。蓋采藥之旨。總要二目陽光窺定玄關一竅﹐瞬息不離﹐一連七日﹐直使神皈大定﹐而眞气自凝﹐金丹自結矣。

注﹕此乃力默子研修體證。

止火口訣

不知止火之候﹐亦不知采大藥之景。故曰﹕萬無一成。吾今憐憫後學﹐傳出止火之候。正在龜縮不舉﹐陽光二現之時。傳出采大藥之訣﹐正在月華明淨﹐陽光三現之際﹐不誤景初至﹐而卽止火﹐以夫之速。亦不待景四至﹐而後止火﹐以失之遲。不速不遲之間﹐二現止火﹐三現采藥﹐斷無有不得﹐龍虎大丹者也。此萬古不泄之天機﹐有緣得遇者﹐可不珍之祕之哉。

注﹕此乃乾陽子研修體證。

采大藥天機眞訣

行采大藥之功﹐初采以眞意昨光﹐凝聚丹田﹐玄關竅開之處。輕輕寂照﹐綿綿看守﹐過三日方可加意采取。心力要提足﹐目光要窺定。其呼吸之气﹐任呼吸自運﹐不可著意於呼吸。單候呼吸一住﹐而大藥卽產。呼吸不住﹐則大藥不生。除一日二日三日之前﹐守之速而不能得丹。於五六日之間﹐守之遲﹐亦不能得丹。前三日晃有不無﹐若存若亡﹐輕輕寂照。後三四日﹐瞬息不離﹐如貓捕鼠﹐似龍養珠﹐一念不起﹐一意不散﹐而六根震動之景﹕而呈現也。所謂六根者﹐耳﹑目﹑鼻﹑舌﹑身﹑意也。必須先將六根斬斷﹐然後方得震動之景。眞意昨光﹐專視謹守下田气穴之上。必須緊閉六根﹐使六根不漏﹐以聚大藥之生機也。

注﹕此乃尹喜眞人研修體證。

六根不漏天機口訣

所謂緊閉六根者何也﹖下用木座抵住穀道﹐所以身根不漏。上用鼻夾牢封鼻竅﹐所以鼻根不漏。凝耳韻切莫外聽﹐所以耳根不漏。唇齒相合﹐舌舐上齶﹐所以舌根不漏。塞兌垂廉﹐回光返照﹐寂然不動﹐目不外視﹐所以眼根不漏。一念不生﹐一意不散﹐六欲不起﹐六塵不染﹐所以意根不漏。旣能緊閉六根﹐大藥焉能有不生之理。神气不漏﹐命必然固矣。

注﹕此乃太乙眞人研修體證。

六根震動天機

六根不漏﹐自然有六根震動之景。次第呈現﹐將見以神主乎气﹐以气育乎神﹐直養至神气大定皈眞﹐混爲一體﹐結成金丹大藥。自然丹田如火熱﹐兩腎如湯煎﹐眼內吐金光﹐耳後若風生﹐腦中鷲鳴﹐以及身湧肢戰﹐鼻搐之類﹐皆是震動之景呈現。以後眞意以定﹐而眞息卽住﹐大藥卽產。蓋此以上七段功夫﹐入聖天機﹐教外別傳﹐吾今演出於佛祕藏口訣﹐後士而不敢妄泄於非人也。

注﹕此乃沖虛眞人研修體證。

大藥產生天機眞訣

蓋大藥發生之時﹐而气穴之內﹐有驚戰旋動情狀﹐或一日二日不等。忽然覺得丹田气穴之內﹐一動二動之機﹐微帶疼痛之意﹐直待動過數次以後﹐漸漸覺得丹田之中﹐現出一物﹐遊行肇轉於臍間。大如彈子﹐熱如火珠。再寂再照﹐再靜再定﹐直靜至空定衡極﹐神藏气哲之餘﹐自拌然呈現﹐滚滚轉轉﹐上衝心位。而心位不貯﹐下趨陽光﹐陽關閉而不開﹐滚轉穀道﹐穀道有木座抵住﹑卽隱藏於气穴﹐伏而不動。若用意勾引﹐便入導引之旁門。若不用意勾引﹐又違相隨之理﹐此兩失之矣。就不前不後﹐毋忘毋助﹐若存若亡。

只等大藥動而後引。不可引而後動。以待動過三次﹐眞意大藥相依而同行﹐方能透三關過九竅。入泥丸落於黃庭。故日﹕服食。此五龍捧聖之天機也。

注﹕此乃太上老君研修體證。

走丹歧路天機

張良曰﹕大藥呈現於气穴。須知气穴之下尾閭地界﹐有四通歧路。上通心位﹐下通穀道﹐前通陽關﹐後通尾閭。其尾閭一關﹐天生七竅。正中間﹐有上中下三竅﹐是黃道督脈正路。左右四竅﹐是赤道督脈峽路﹐皆髓實呼吸不通。各道一竅﹐虛而且通﹐乃是气液通行之熱路。尾閭與穀道一實一虛﹐名日鵲橋。尾閭關﹑夾脊關﹑玉枕關﹐與夫鼻上印堂﹐皆髓實塡塞﹐而呼吸不通。鼻下二竅﹐虛而且通﹐乃呼吸往來之常路。印堂與鼻竅﹐一實一虛。名曰上鵲橋。蓋上下鵲橋﹐皆能走泄眞气﹐須要小心謹防危險之道。故曰﹕下用木座﹐上用鼻夾﹐一意不散﹐萬緣皆空﹐有何難哉。

注﹕此乃張良研修體證。

危險詳說口訣

要知百日采煉﹐七日過關﹐正多危險。藥產有時﹐玄關竅開﹐卽其時也。不知其時﹐當面錯過﹐是失時之危險﹔采藥有候﹐玉洞雙吹﹐卽其候也。不知其候﹐則不得眞種。是候過危之險﹔後升前降﹐分赤黃二道﹐督脈正中﹐卽是黃道﹐兩旁爲赤道。倘茫然恍惚﹐不見其循由﹐是周天升降之危險﹔進火不知坤鑪﹐坤鑪爲起火之處﹐乾頂爲止火之地﹐是進火而可之危險﹔退符不知從上田起﹐至下由止﹐是退符危險。

關竅開通不眞﹐眞气已聚而復散﹐升降不由黃道﹐上下流竄於周身﹐是過關之危險﹔三關已過﹐而危險在上鵲橋渡矣。而服食以後﹐歸入黃庭﹐接行七日大哲之功。若不小心心謹守﹐妄自出靜﹐神馳於外﹐大丹卽泄於此。步步向前﹐俱有許多危險在焉。直至乳哺三年以後﹐方能免夫危險矣。

注﹕此乃紫陽眞人研修體證。

大藥過關天機妙訣

純陽呂祖曰﹕當大藥過關之際﹐金丹在气穴﹐復動三次﹐當用眞意引聖胎﹐自尾閭穴上升﹐如蛆行﹐似火燻。又似熱气盤旋﹐自腰而起﹐擁上夾脊﹐此時要想夾脊﹐有紅黑二气﹐分擁丹走。自然火龍護右﹐水龍護左。愼勿開關﹐豎起脊骨﹐默守聖胎﹐直待熱甚气壯﹐漸次開夾脊﹐放气過關。一意想就﹐水龍護左﹐火龍護右﹐靑龍﹑白龍﹑黃龍擁丹上行。以意引過﹐直抵玉枕﹐乃仰面腦後﹐掩閉玉枕上關。默守玄珠﹐愼勿開關﹐待熱極气壯﹐忽然開關﹐以意組織上人腦宮﹐以補泥丸髓海﹐以意守之。名曰三花聚頂。略停一息之傾﹐只覺口中甘露下降﹐狀如雀卵﹐顆顆降下﹐似糖密累累下滴。鼻竅關﹐須要謹愼﹐隨覺隨咽。過重樓﹐一意送入黃庭。待大藥降完﹐接行卯酉周天一徧。然後行七日哲藏之功﹐死而復生。自此以後﹐不行采煉﹐行小周天。亦不行進火退符。七日采大藥之玄機﹐當行玉液﹑金液還丹﹐卯酉周天﹐左升右降﹐十月養胎之功矣。

七日混沌天機

大藥過關﹐服食以後﹐謂之大河車﹐又曰﹕五龍捧聖。服丹以後﹐必須先行卯酉周天一徧﹐團聚大藥。然後主靜立極﹐行七日大哲之功。深入寂滅﹐大休歇一回。混沌七日﹐輕輕寂照﹐綿綿若存﹐不卽不離﹐文火沐浴﹐忘形無我。外不知有身﹐內不知有心﹐時刻不可有一毫之雜念﹐守中抱一﹐直至死而復生。如睡醒初覺﹐換過後天卦文﹐露出先天根苗﹐此時非用侶伴調水火﹐安能保其全哉。

注﹕此乃薛道光祖師研修體證。

過關不眞危險天機

過關不眞﹐服食摸糊﹐則有眞气散漫﹐元神無依之患。蓋眞正過關服食眞功﹐而中宮必有胎息。異常聞見﹐靜定之中﹐而任督二脈﹐必有化景。或督脈化爲天梯﹐或任脈化爲寶塔﹐或中宮化爲丹鑪﹐或中下二田﹐化爲虛空大界﹐別有天地﹐非同人間。卽一日之間﹐有數十種變幻﹐奇見奇聞不一。此乃眞過關﹐服食之眞景實驗也。若過關杳茫﹐服食恍惚﹐而中宮必無胎息眞覺。任督二脈﹐必無化景。中下二田﹐必無天地。虛空大界之景象﹐勢必寂然無所聞﹐茫然無气見。乃是眞气散漫。元神無依﹐豈不危哉乎。訣曰﹕運煉周天時﹐速而不蕩﹐緩而不滯﹐後升前降﹐協宜關竅﹐開通眞切﹐有何危險哉。

泣﹕此乃李虛白研修體證。

甘露下降用火天機危險

蓋眞能過關者﹐當服食之際﹐金丹從上田降落﹐口中自然覺得園陀陀﹐光灼灼﹐渾然一團﹐聚在舌上。此際切記耳目口三關閉塞﹐勿行發通﹐靜候還丹入口。隨覺隨咽﹐送下重樓﹐皈宿中宮﹐接行卯酉周天一徧。卽凝神入定﹐靜養七日﹐深入混沌﹐而聖胎方能凝胞。若丹入中宮﹐不急凝神入定﹐以行結胎之火﹐則胎息無主而不靈。後𨿽入定行火﹐終不得號爲靈胎。或入定而定中多馳﹐則時離時合﹐難得十月果滿。歷十月而果不滿﹐必爲幻胎﹐而陽神不就。故曰﹕未煉還丹先煉己﹐煉己純熟而後還丹﹐則心死神活也。蓋養胎於際﹐總要無乍離乍合之患。初百日﹐總要神气混一而不離。離而復續﹐則火不成火﹐而胎不成胎矣。中百日﹐神气要全歸大定。以不息爲息﹐不火爲火﹐方爲眞息眞火。倘猶知有息﹐而不能定﹐猶知有火而有覺爲行。是未入虛無﹐寂滅大定之境。難免幻胎之獘也。或守胎息而著於守﹐生守之﹐之妄想。不行火而全然不行﹐則失行火之眞理。是只靜不動﹐只空不幻而落於小成之果矣。未百日﹐行滅盡定極之功。無出神之景﹐不得起出神之念﹐又不許心著聞見﹐離定而出靜。不然縱十月辛勤﹐亦只成尸解小果﹐而欲脫胎神化﹐飛升沖舉﹐不亦難域。

注﹕此乃槽還陽研修體證。

大藥到頂實驗天機

五龍捧聖﹐大藥過失若气壯之人﹐一撞三關卽過﹐升至泥丸。气弱之人﹐必須三次方到頂門。三關已過﹐升至泥丸﹐而九陽之气﹐到了九天之上﹐其頭有顚駕之壯﹐其身似麻酥之樣。如憑虛禦風﹐快樂無邊﹐滿面如蛛走蟻行﹐癢癢欲搔﹐散之印堂﹐次到鼻柱眼眶﹐兩顴兩腮。牙關口內津液衝滿﹐咽納不盡。此時口合懶開﹐身沈懶動﹐入於混沌﹐化爲無有﹐並不知身在何處。自然息住脈停﹐眞气充滿﹐而不思食。初一月﹐息脈不住﹐則谷不絕﹐卽能減食。三月而谷自辟﹐四月以後﹐永絕煙火﹐乃眞不食。故曰﹕气滿不思食。至此谷不絕﹐而陰气難消。陰气不消﹐則陽不純。而猶思食﹐猶是有生死的凡夫﹐無定力也﹐不得謂之气滿。直至寂照功勤﹐自然到神滿不思睡﹐气足不思食。功夫至此﹐心無生滅﹐常寂常照﹐息無出入﹐不來不住﹐只覺有一團祥光﹐在不有不無之中此乃凝胞之象﹐如在母腹相似。𨿽有鳴鑼響鼓﹐並不知耳。此時正要侶伴護持﹐過三七日﹐理宜啼醒。若不啼醒﹐恐元神於靜中出捨﹐墜入輪回。須從陰蹺穴之。陰蹺穴卽气穴也。或輕輕拍背﹐呼其名字﹐方能復生。功夫到此﹐而印堂自有月光常明。只用死心守中抱一﹐此光自然常明兩眉中間﹐似電光閃灼﹐此時身命自堅矣。從此元气不能走泄心﹐方能在世長年。百日築基﹐周天玄妙之萬古不泄天機﹐吾今演出﹐千佛祕藏之口訣﹐盡皆泄矣。若得明師指示﹐至人口授﹐方能超凡入聖﹐而登大羅天仙矣。

天朗气淸金雞鳴﹐吾今服藥欲長生﹐吾今不饑復不渴﹐賴得神仙藥有靈。

鉛汞鼎中居﹐煉成無價珠﹐都來兩个字﹐了盡萬家書﹐此是元皇訣﹐度盡世上迷。

注﹕此乃正陽祖師研修體證。

心印經離回風混合工靈

回風者﹐回肇其呼吸﹐气之諭也。混合者﹐因元神在心心﹐元气在腎﹐本相隔遠﹐及气生而馳外。神𨿽有知﹐而不能用者﹐無混合之法也。故此經﹐示人用呼吸之气﹐而回旋之。方得神气歸根復命﹐而混合之﹐方得神宰於气﹐而合一之。倘無回風之妙用﹐則神𨿽在宰气﹐亦未知气曾受宰否﹖此爲甘煉金丹至祕之至要者。若問至於百日之工﹐則靈驗已顯﹐气已足而可定。神已習定﹐久而可定。故小周天回風法之火﹐所當止也。自此以下﹐皆言小周天火足當止。

又曰﹕不刻時中分子午﹐無爻卦內定乾坤。

胎息經注

胎從伏气中結﹐

臍下三寸爲气海﹐亦爲下丹田﹐亦爲玄牝﹐世人多以口鼻爲玄牝﹐非也。口鼻卽玄牝出入之門。蓋玄者﹐水也。牝者﹐母也。世人以陰陽气相感﹐結於水母。三月胎結﹐十月形體具﹐而能生人。修道者﹐常伏其气於臍下﹐守其神於身內。神气相合﹐而生玄胎。玄胎旣結﹐乃自生身﹐卽爲內丹不死之道也。

气從有胎中息。

神爲气子﹐气爲神母﹐神气相逐﹐如形與影。胎母旣結﹐卽神子自息﹐卽無气不散。

气入身來爲之生﹐神去離形爲之死

西升經云﹕身者神之舍﹐神者身之主也。主人安靜﹐神卽居之﹐主人躁動﹐神卽去之也。神去气散﹐安可得生﹔是以人耳目手足皆不能自運﹐必假神以禦之。學道養生之人﹐常拘其神﹐以爲神主﹐主旣不去﹐宅豈崩壞耶。

知神气可以長生﹐固守虛無以養神气

道經云﹕我命在我﹐不在天地。天地所患﹐人不能知。至道能知﹐而不能行。知者﹐但能虛心絕慮﹐保气養精﹐不爲外境愛欲所牽﹐恬淡以養神气﹐卽長生之道畢矣。

神行卽气行﹐神住卽气住。

所謂意是气馬﹐行止相隨。欲使元气﹐不離玄牝﹐卽先拘守至神。神不離身﹐气亦不散﹐自然內實不饑﹑不渴也。

若欲長生﹐神气相注。

相注者﹐卽是神气不相離。玄綱云﹕緇蛛陽气不滅﹐不爲鬼﹐纖毫陰气不習﹐不爲仙。元气卽陽气﹐食气卽陰气也。常滅食節欲﹐使元气內運﹐元气若壯則陰气自消﹐陽壯陰衰則百病不作。神安體悅可覬長生矣。

心不動念﹐無來無去﹐不出不入﹐自然常住。

神與气﹐在母腹中﹐本是一體之物。及生下﹐爲外境愛欲所牽。未嘗一息暫歸於本人。知此道﹐常泯絕情念﹐勿使神之出入去來﹐能不忘久而習之﹐神自住矣。

勤而行之﹐是眞道路。

修眞之道﹐備盡於斯﹐然聖人言﹐不可妄求。凡胎息用功後﹐關節開通﹐毛髮疏暢﹐卽但鼻中微微引气相從四肢毛孔中出﹐往而不返了。後气續到﹐但引之而不吐也。切切於徐徐。𨿽云﹕引而不吐﹐所引亦不入於喉中﹐微微而散﹐如此內气﹐亦下流散矣。

胎息銘

三十六咽﹐一咽爲先。吐惟細細﹐納惟綿綿。坐臥亦爾﹐行立坦然。戒於喧雜﹐忌以腥檀。假名胎息﹐實曰內丹。非只治病﹐決定延年。久久行之﹐名列上仙。

看花容易繡花難﹐繡到難時莫憚煩﹐處世爲人多缺陷﹐幹魔無攺成佛仙﹐

百折不回作聖賢﹐爭名奪利少周全﹐直待空中雲霧散﹐揚眉吐气見靑天。

欲整鋒芒敢憚勞﹐淩晨開匣玉龍泉。手中气慨冰三尺﹐石上精神蛇一條。

姦血暗隨流水盡﹐凶頑今逐潰痕消。削平浮世不平事﹐與爾相將上九霄。

贈劍仙二首

三淸劍術妙通靈﹐翦怪誅妖沒影形﹐自雪滿天浮太白﹐靑龍離地走空表﹐飛騰萬里窮東極﹐化作長虹下北溟﹐出入縱橫無阻礙﹐歸來依舊守黃庭。

劍術如君妙入微﹐手操神技碧空飛﹐春秋二气兼生殺﹐龍虎兩條並徳威﹐斬盡魔光樂淸淨﹐醉來酒气立崔鬼﹐驅電主電無多日﹐天上虛皇詔汝歸。

十月養胎

次節﹐煉气化神功夫﹐名曰中成養胎。

魏伯陽曰﹕養胎之時﹐須幽棲靜館﹐閉戶潛修﹐遠離雞犬婦女﹐避穢物觸犯。勿令左右有聲。養胎之功﹐當以元神﹐爲胎仙之骨。以大藥﹐爲胎仙之肉。以元神﹐爲大藥之主人。以大藥爲元神宅舍。若有元神主照﹐而無大藥服食﹐縱能入定出神﹐而不能脫胎現象。若得大藥服食﹐而無元神主照﹐𨿽能通關透竅﹐勢必旋得而旋失。惟是大藥服食﹐以後﹐總以元神爲大藥之主﹐總以大藥爲元神之依皈。相與混合而不亂"必須先把耳目口鼻﹐四肢百骸﹐盡歸於虛。如未托生一樣﹐無有抵憑。一點虛靈性光﹐安居於丹田中宮之內。以溫以養﹐若存若亡﹐不有不無﹐常寂常照﹐炯炯不昧﹐巍然獨存。古人云﹕火候無爲合自然﹐自然眞火養胎仙。心無妄想﹐久而守中抱一﹐自然陽气日日發生﹐運行於正路﹐點化神中之陰﹐陰神自然漸漸消滅﹐而念慮不起﹐命是神愈旺而愈明﹐以至昏睡全無﹐而能長生住世者也。

安神祖竅用气口訣

許掛陽眞君曰﹕十月養胎之密旨﹐總以安元神於祖竅之內﹐杳杳冥冥還乎太虛﹐若存若亡﹐不有不無﹐文火以養之。調和得中而無燥寒之患。若失之於燥﹐則有火焚禪坐之危險。而陽神無皈依﹐全在有覺無念之間。蓋有念則火爆﹐無覺則火寒﹐火寒則有鼻垂玉柱之危﹐而坐化尸解。總以眞意不散﹐含光默默﹐眞息綿綿﹐寂寂惺惺﹐神光普照﹐此十月養胎之眞火候也。藥物調停﹐悟之甚中火候消息﹐行之最難。古人云﹕眞意往來無間斷﹐知而不守是功夫。要知結丹在气穴﹐養胎在黃庭﹐居一身之正中。黃庭乃虛無之靈窟﹐此結丹在下田﹐而不能移鑪換鼎﹐遷入中田﹐將來必出陰神﹐而爲鬼仙矣。

蜇藏七日陰澆復生天機

淪海老人曰﹕五龍捧聖﹐大藥過關﹐甘露下降。服食以後﹐當行七日大蜇之動。外想不入﹐內想不出﹐於正念中只知有元神輕輕寂照﹐絕不知有呼吸綿綿往來﹐方合不有不無之文火溫養也。養胎之機﹐非元神常常主照﹐則元气不能日日歸生﹐若眞能神蜇气藏﹐深入混沈﹐大蜇七日﹐如气絕身死一般。七日之外﹐方有來復之機﹐玉液依舊復生。名曰﹕七返九還。七日之外﹐仍然不醒﹐可以用鐘盤在耳邊擊鳴﹐再用手掌緩緩揉拍其背﹐呼其名字﹐或從陰蹺穴點之﹐自然還陽。此時不可出靜﹐恐火冷丹力遲也。陰蹺穴﹐卽命門﹐气穴是也。七日之外﹐若不唏醒﹐恐元神靜中出捨﹐墜於六道輪回。世人以爲坐化尸解﹐豈不知非也﹐而前功盡廢矣。

金液還丹天機口訣

三茅眞人曰﹕養胎以入定爲主。若靜定日久﹐自然覺得坎中一點熱气﹐衝心位。當用眞意引過尾閭﹐由夾脊透玉枕。入泥丸﹐如有物觸腦。自上齶顆顆下降口中﹐狀如雀卵﹐味似陽酥﹐化爲金液﹐瀝瀝如淋水之狀﹐香似醍醐﹐味似甘露。速當以意迎之﹐徐徐咽下重樓﹐以目送之﹐於鑪鼎之內﹐暢於四肢﹐美在其中矣。一連九日咽納不絕。如此一回卽行卯酉周天以收之。收取淨盡﹐速以凝靜入定﹐靜養寂滅﹐此是小坎離交媾之妙也。

玉液還丹天機�訣

張三丰祖師曰﹕自此以後﹐漸漸又入於大定。有時日月停輪﹐璇璣不行。每到杳冥混沌之極﹐天機自動。坤宮忽然如雷震之聲﹐腹中如裂帛之狀﹐眞气上衝﹐周流六虛﹐飛上泥丸﹐月窟生風﹐眉湧園光﹐化爲玉液﹐降在口中。如冰片之香﹐似薄荷之涼。隨覺隨咽﹐瀝瀝降下重樓﹐當用眞意﹐送入中宮。如此七日﹐咽納不盡。如此每回皆運卯酉周天以收之。待玉液降完﹐卽凝神入定﹐守中抱一。金液玉露還丹之景﹐皆從靜極﹐無心中而動﹐千萬不可當面錯過。此大坎離交媾之妙也。

卯酉周天口訣

鐘離祖師曰﹕一點金液玉露﹐自上田落於黃庭﹐急行卯酉周天以收之。須用眞意眸光﹐從坤臍至乾頂﹐左升右降﹐四九三十六而定。再右升左降﹐四六二十四而定。此卯酉周天之度數。日月之升降﹐收盡眞陽﹐戰退九陰﹐名曰﹕收內藥以固胎園。大周天火符數足﹐日月停輪﹐自然現出一粒玄珠而超脫也。又云﹕金液玉露﹐日日後升前降﹐每次降訖﹐當行一徧﹐卯酉周天以收之。還丹以畢﹐自然息住脈停﹐而現出日月合壁之景也﹐此乃是丹放毫光﹐化出眞景之實驗也。

日月合壁天機�訣

紫陽眞人曰﹕還丹以後﹐皈入中宮溫養聖胎。久久燻蒸﹐若坐至靜定之極﹐不醒人事﹐气息全無﹐六脈皆住。大定之中﹐只覺得有風從天降下﹐灌入泥丸﹐兩目之中﹐徑透通身﹐百節齊開﹐骨節如斷﹐心冷如冰﹐丹田似火﹐切忽恐怖。只用凝神入定﹐此時金木交合之際。三宮气滿﹐二气俱足﹐神气大定﹐恍如醉夢。萬火萬水﹐千顆電鳴﹐萬道霞光﹐只死心凝神入定。久之定極﹐眞鉛之气﹐化爲一輪明月之象。眞汞之气﹐化爲一輪紅色日之形。此乃鉛汞相投。靜定之中﹐忽見一輪明月﹐繚繞不定現於目前﹐須用眞意畱而待之。靜定不久﹐不過三五息之間﹐又覺有日光出現﹐來與月光相合。日月交光之中﹐合發金花二朵﹐狀如仙丹﹐金紅赤色﹐五瓣分明﹐此乃是三花結成胎息。名日﹕玉蕊金花。得見此景﹐當著實牢把念頭﹐此日光與月光﹐伴歸一處﹐懸於印堂之上。卽當運動眞意﹐凝聚收斂而蜇藏﹐卽以鼻吸入丹田虛危穴﹐自然後升前降﹐皈入中宮。與仙胎混而爲一﹐急行卯酉周天﹐左升右降﹐右升左降用采取之功以收之。仍須靜定﹐深入寂滅﹐還於太虛﹐使丹光在印堂﹐晝夜常明。名曰﹕聖日堅硬月﹐照耀金庭者是也。

眞火煉形天機

張三丰祖師曰﹕日月合壁以後﹐有一大難。大定之中﹐忽覺右腳底下﹐湧泉穴內﹐如冰冷之疼痛上來穿腿過膝﹐痛至兩腎中間﹐過三日方止。名曰﹕芒芽穿膝。直待痛極﹐透過玄竅過夾脊至泥丸﹐卽將印堂一輪紅日﹐吸入中宮﹐降下丹田﹐以意送至疼痛之處﹐用目光一繞﹐則紅光一結﹐似火珠之形﹐直尾閭穴倒轉上升﹐或再發三昧眞火以攻之。此時渾身骨節﹐如炒豆之聲﹐爆開響炸不絕﹐骨肉火熱刀割相似。十分好漢﹐到此無一分主張。再發再攻﹐三攻以後﹐三百六十骨節之神气﹐一直衝上泥丸﹐頭中霹靂一聲﹐頂門開也。此時如鷹捉兔﹐如貓捕鼠﹐鉛龍汞虎死抱不放﹐頭如石塊之硬﹐腹如鑪火之熱﹐不可言狀。渾身血气﹐都會說話﹐就在身上鬧成一堆。忽然甘露下降﹐卽用一點神火﹐攢簇於交感之中宮﹐乃是金液玉液﹐結成黍米玄珠。降下黃庭之際﹐到此內觀五臟六腑﹐歷歷如燭照﹐只覺燒得通天徹地﹐都顯紅光。充塞流注﹐而變爲純陽之軀矣。此時一身無主﹐切記不可心生恐怖﹐此乃陰神不肯受眞陽降伏﹐化爲諸色境界﹐害我向道之心。只有死心不動﹐深入大定﹐萬魔自退。急在眉間﹐存想黑球一吼其大如拳﹐覺得冷气逼人。卽當以意吸入中宮﹐自然似甘露滴心﹐得其淸涼自在﹔此正是十月結胎﹐得藥之景也。須要畱心記著。某月某日﹐得玄珠大藥﹐是爲男子懷胎矣。下大功須是守中抱一﹐入定百日﹐處於靜室。外無气著﹐內無气思﹐虛空同體﹐守定一靈性光。凝聚中下二田﹐晝夜不離﹐化爲一个虛空大界﹐行五七日﹐自然心定气和。大開關﹐功夫到此矣。

珠落黃庭天機

蘭祖云﹕金液玉露還丹以後﹐日月停輪﹐璇璣不行﹐鉛盡汞乾。而乾頂之中金精貫頂﹐銀流衝天﹐聚火載金﹐猛烹急煉。霎時間龍虎交戰﹐金鑪火散﹐黃芽徧地﹐自然出現一粒黍米玄珠。存養久之﹐漸漸長大﹐色如丹桔﹐必須借內外眞火﹐催落黃庭﹐降下土釜之中。動機由此而定﹐幻化布此而安。百幹萬億浩劫﹐皆有此一粒元始寶珠﹐而能超脫也。寶珠者何也﹖龍吟虎嘯﹐陽抱陰魄﹐合一於上田﹐鉛精汞髓﹐凝結如丹桔。此時乾鼎之中玄珠成現﹐礦去金存。外借太陽神火﹐內聚三昧眞火﹐內外夾攻﹐而一點金液﹐復落黃庭處。見此實效﹐當行卯酉周天以收之。收訖﹐卽凝神入定﹐而爲胎息凝抱之始也。厭後漸生漸大﹐其色漸明漸赫﹐惟定之一機。機由我立﹐化由機生﹐一機萬化﹐玄珠而爲變象之祖也。此玄珠似乎在外﹐閉目卻分明。似乎在內﹐開目極淸自。眞有不內不外者存﹐通乎幽賓﹐貫乎陰陽﹐而爲萬化之祖也。珠落黃庭﹐乃是明心見性之眞功實驗也。

皈根復命

致一子曰﹕珠落黃庭以後﹐必須凝神死心入定。前言只知有元神﹐輕輕寂照﹐絕不知有呼吸綿綿往來﹐方合不有不無之義也。若坐至靜定之極﹐不醒人事﹐气息全元﹐六脈皆住﹐小靜一日﹐混沌無知﹐如气絕身死一般。中靜三日﹐大靜七日﹐不可疑爲坐化﹐是神气皈根復命之時﹐結胎養元之始也。正要侶伴護持﹐千萬不可驚動入之陽神。修士亦不可因機而動﹐妄自出靜。更當由气住﹐凝神入於大定﹐將見先天一气﹔自虛無中來矣。古人云﹕人有生死﹐因有呼吸。苟無呼吸﹐自無生死。無呼吸便爲入定﹐由息住﹐而胎穩如山。用功久之﹐小靜一百日﹐中靜二百日﹐大靜三百日﹐萬象憑虛生感化﹐晝夜凝神於基中﹐而神丹卽憑虛而結矣。若不能入定皈於虛無﹐永無結丹之理也。

呼吸蟄藏大周天

左玄眞人曰﹕初行大周天火候﹐神住息停﹐身心入定﹐不過蜇藏八﹑九十息﹐半刻之傾爲一周。漸漸又通行於大定﹐蜇藏一百入﹑九十息﹐一刻之傾爲一周。蜇至一千三百五十息﹐一時之久爲一擊。蜇一萬三千五百息。一日之久爲一周。以至入於大定﹐或十日一月﹐或百日十月爲一周﹐而元神元气隨呼吸之气﹐俱化爲一團靈光。無晝無夜﹐普照常明。日魂月魄﹐一時停輪﹐如命將絕﹐然絕後復生﹐乳見化功。如同死後﹐又有復生之驗﹐此系立命之正子時。當鉛汞相融﹐萬慮俱寂﹐入於混沌之竅﹐一不小心謹守﹐神離竅中﹐丹走鼎外﹐接命在此﹐傷命亦在此。死心入定﹐凝神於竅中﹐而爲緊要之口訣。古人曰﹕當初一念轉動﹐墜入苦海。我今一念主靜﹐渡過彼岸。生死輪回皆是一念耳。其初非息火猛烹急煉﹐而乾金不能出礦﹐其繼非神火綿密溫養﹐而金不能變化﹐四大威儀一空所有。時時返照﹐刻刻內觀﹐火候到時﹐自然性月當空﹐則陰盡陽純矣。

魔境危險詳說

白樂天云﹕入室下功之時﹐而三魂七魄﹐三部入景﹐三尸九虫﹐五臟六腑﹐一切陰神﹐在人身中﹐皆不耐靜。每到定極之際﹐變化出幻景。或見紅蛇﹐或見王母鳳葷龍車﹐朱雀玄武﹐景象不一。天師仙子﹐玉女眞官音樂僚亮。奇禽怪獸﹐異狀異形。仙女對對﹐前來論道。白面書生﹐相爲問答。長潘寶蓋﹐接引迎迂。天書聖章﹐詔臨宣楡。生前死後﹐父母妻子﹐變化萬般﹐現試不一。認卽入於魔窟﹐爲魔所誘﹐而前功廢矣。須要垂簾塞兌﹐死心不動﹐萬魔自退。或時開兩目﹐發出神光﹐閃灼照耀﹐卽爲我之慧劍。加意一攝﹐收入气穴﹐惟深惟寂﹐不視不聽﹐任彼妖魔﹐變化來擾﹐我只一槪不理﹐堅持正覺﹐自然魔景消散。倘開智慧踴躍﹐自歌自舞﹐口發狂言﹐題詩作賦﹐說妙談玄﹐自言已得無上妙道﹐要知皆是識神伎倆﹐三鼓鼓弄。若稍有喜怒憂懼﹐悲傷情形﹐卽是神已搖動。哭了又笑﹐喜盡復悲皆是元神已動﹐未能守住丹田﹐爲三尸所使﹐急宜禁止。勉彊入定﹐不得聽其狂妄﹐時時警省﹐刻刻把握﹐庶免墜入魔窟﹐而廢我功修。或見白翁﹐乘龍乘鹿﹐呼我名姓﹐當以心卻之﹐切不可應聲也。或見三官來考功過﹐宗親盡受刑逼﹐當以心卻之。切不可動憂懼﹐悲憫之情也。若詔爲眞實﹐卽驚醒如夢相似﹐必墜我功修﹐而眞可悲哉。

邪水潮生危險天機

黃石公云﹕養胎入定之士﹐靜中或見水生﹐而不能使之退。此皆因自然之吹噓間斷﹐元神不守乎捨﹐溫養不到﹐而丹田火冷﹐丹不光現。故有此陰魔之景。然而陰景之變象﹐變自多端﹐要皆不離乎水象。而黃庭中之丹不杳然矣。法在聚我三昧眞火而鍛煉之。凝神於中宮﹐注意於胎息。以眸光射定﹐開火吹噓﹐存心結想﹐一團眞火﹐烈焰騰騰﹐滿鼎神光﹐照耀周身﹐董蒸四面大﹐則陰魔壞景自然消滅﹐而中宮之丹光復明矣。

邪火潮生危險天機

李虛庵云﹕養胎之士﹐於靜定之中﹐忽見火生﹐而不能使之滅。此患多因飲食有動火之物﹐或因熱水沫浴身體﹐引動丹火﹐到處流光﹐炎焰焚身者有之。其幻景徳鎭亦自多端﹐要皆不離乎火象。或覺心熱﹐煩燥發渴飲水不休﹐倘不知制伏﹐亦同走丹之患。訣曰﹕存心結想﹐面前一團黑球其大如拳﹐卽以眞意凝聚﹐而畱戀之。想就此景﹐其涼如立法﹐用意以吸﹐卽回光返照﹐引入中宮。而邪火自然消滅﹐心地自然淸涼。其想面前黑球﹐吸入中宮﹐不拘三次五次﹐總以熱气邪火退盡爲止。從此安樂太平﹐神淸气爽﹐方保無失矣。

神俱六通

羅狀元眞人云﹕前有六根震動之景﹐日月合壁以後﹐有神俱六通之驗。深入大定﹐混沌無知﹐心竅豁然開通。上觀天堂﹐下視地獄﹐三界十方﹐一覽無餘﹐此是天眼通也。能聞十方之間﹐如在耳邊﹐天上地下﹐聞神人言語﹐是天耳通也。漸入大定﹐靈覺透露﹐能知十方眾生﹐他心內隱微之事﹐此乃他心通也。又能知我生前死後之因﹐無數劫來﹐是宿命通也。再靜再定﹐復寂復滅﹐陡然心花開放﹐予知吉凶﹐又能隔壁見物﹐及風雲雷雨之所﹐此是神境通也。合前煉精不漏﹐到馬陰藏相﹐是漏盡通也。名曰﹕六通。是前采大藥﹐六根震動之變化也。神俱六通以後﹐復有眞空煉形一法也。

眞空煉形天機

葛仙翁曰﹕養胎入定之士﹐或有身體困倦﹐胸脯刺痛脹悶﹐吐出紫血三五碗﹐其病漸退﹐不必驚慮。此乃平日﹐用力勞傷心血之故耳。以後凡有痼疾沈屙﹐無不俱消。或臍中刺痛﹐兩肋如錐紮﹑六腑如裂帛﹐或如大斧劈腦﹐或心覺恍惚﹐坐臥不安﹐大小便下出惡臭血塊﹐異物有五樣顏色或九竅出濃﹐臭穢難當。此乃以去胎毒積穢。待他去完﹔便出香气滿室。或眼中出毒難開﹐須用人乳洗點﹐日夜迷悶﹐百節疼痛﹐骨節粉碎﹐周身大汗﹐不得驚怪﹐乃眞超脫也。此時如龍脫骨﹐如蛇退皮。或周身火發﹐疼痛難禁﹐透骨穿筋﹐終日迷悶一連三﹑五日﹐不省人事﹐休得恐怖﹐任憑天斷。只用死心入室﹐自然神湧慧生﹐而六通頓足。六通以後﹐而身中三部八景﹐諸神皆現象﹐而爲我護法神王矣。

三部入景危險詳說

太乙元君曰﹔神俱六通以後﹐而身中三部八景﹐卽二十四眞﹐諸神皆現象而爲我護法神王。所謂二十四眞﹐乃六根入識﹐三魂七魄也。皆有名字。上部入景﹕腦神覺元子﹐字道都。發神玄文華﹐字道衡。聰神通仲眾﹐字道連。目神虛鑑生﹐字道微﹐舌神始梁峙﹐字道岐。齒神靈謨蓋﹐字道周。口神蓋歷輔﹐字道柱。鼻神衝龍玉﹐字道平。中部八景﹕喉神百流放﹐字道通。肺神素靈生﹐字道庚。心神煥陽昌﹐字道明。肝神開君童年﹐字道靑。膽神龍徳拘﹐字道放。左腎神﹐春元眞﹐字道卿。右腎神﹐象地元。字道生。脾神寶元全﹐字道騫。下部八景﹕胃神同朱育﹐字道辰。腎中神﹐兆騰康﹐字道還。大小腸神﹐蓬送畱﹐字道廚。胴中神﹐受享勃﹐字道靈。胸脯神﹐廣英宅﹐字道仲。兩肋神﹐辟假馬﹐字道成。左陰右陽神﹐扶畱起﹐字道圭。右陰左陽神﹐包表明﹐字道釜。又云﹕身中有九宮眞人﹐不可不知也。心爲比繹宮眞人﹔腎爲丹元宮眞人﹔肝爲蘭臺宮眞人﹔肺爲尙書宮眞人﹔脾爲黃庭宮眞人﹔膽爲天靈宮眞人﹔大腸爲長靈宮眞人﹔小腸爲玄靈宮眞人﹔膀骯爲玉房宮眞人。至道不煩訣存。眞泥丸百節皆有神﹐不能一一槪而論。修眞之士﹐須要小心謹愼。到此時﹐見諸神現象﹐必須見如不見﹐聞如不聞﹐死心入定﹐方保無失矣。

純陽祖气助胎天機

殷長生曰﹕日月合壁以後﹐靜極之際﹐忽覺有二道純陽之物﹐從湧泉穴透出﹐穿膝過股﹐蓬蓬勃勃﹐滚滚上騰。至於下田﹐會聚一處﹐我再發三昧眞火以攻之。純陽之物由背後督脈﹐穿夾脊﹐過玉枕﹐直貫泥九。過重樓﹐降下中宮﹐混入仙胎之中﹐相親相戀﹐合爲一體﹐自然眞气燻蒸﹐周身融和﹐寒署不浸。每於曦取未升﹐湯谷希微之時﹐凝神靜坐﹐虛以待之﹐內捨意念﹐外絕塵緣﹐頓忘天地﹐粉碎形骸﹐自然太虛空中﹐有一點如露﹐如電之陽光﹐勃然入我玄關﹐透泥丸﹐化爲甘霖﹐下降吾內﹐我卽鼓動箕風以應之﹐使其驅遂三關﹑九竅之邪﹐掃蕩五臟六腑之垢﹐焚身煉質﹐煆滓銷霾﹐抽盡穢濁﹐變換純陽之軀矣。

絕谷定慧天機

緣督子曰﹕變爲純陽﹐如果心牽世味﹐而食不絕﹐則陽不純﹐卽有陰魔來擾之患。蓋有一分食在﹐卽有一分陰來。如欲陰盡陽純﹐必須窺破世味﹐斬斷塵緣﹐方能頓足生慧﹐而絕谷不思食矣。如能絕食速﹐則得定出定亦速。若絕食遲﹐則得定出定亦遲。而能絕食入定者﹐若念頭不住﹐﹐心多感思﹐火寒丹冷﹐元神不能守乎气。則又化爲呼吸之气﹐變爲交嬉精。人心不絕﹐欲念不消﹐終不能絕食﹐難皈大定﹐盡敗前功者有之。直待金液降完﹐璇璣停輪﹐當加淨肚除夢之功﹐直至世味永絕﹐昏睡全無﹐息脈搏俱斷﹐則胎圓而神全矣。太和元气﹐衝滿於中﹐而不見有饑﹐五蘊皆空﹐六通頓足﹐慧光稍開﹐須有前知﹐不可妄用其慧。慧而不用﹐慧乃愈生﹐若韜光﹐妄用其慧﹐定招外魔。如雲遮日﹐而慧光消滅。卽無前知﹐則通而不通矣。

五气朝元天機

純一道人云﹕蓋養胎入定﹐心不牽世味﹐凝神深皈寂滅﹐乃能性命合一。自然重生五臟﹐再立形骸。無質生質﹐結成聖胎。一心主靜﹐萬緣俱息﹐外想不入﹐內想不出﹐終日混沌﹐如在母腹﹐方爲活死人也。此時心中陰气將盡﹐世有可樂之事﹐則心不動搖。而心經眞气自然吐露﹐化爲紅色雲霞﹐朝與昆侖之前。肝中陰气將盡﹐世有可怒之事﹐則肝不動﹐肝經眞气吐露﹐化爲靑色雲霞﹐朝於昆侖之左。脾經陰气將盡﹐世有可欲之事﹐則脾不動﹐脾經眞气吐露﹐化爲黃色雲霞﹐朝於昆侖之頂。肺中陰气將盡﹐世有可悲之事﹐則肺不動﹐肺經眞气吐露﹐化爲白色雲霞﹐朝於昆侖之右。腎中陰气將盡﹐世有可恐懼之事﹐則腎不動﹐腎經眞气吐露﹐化爲黑色雲霞﹐朝於昆侖之後﹐名曰五气。所謂朝元者﹐不須用法依對其气﹐靜極自然上朝﹐將見靑气出自東方﹐笙簧僚亮﹐旌節車輿﹐左右前後﹐不知多少。須臾南方赤气出﹐西方白气此北方黑气出﹐中央黃气出﹐五气朝於上元﹐氤氳般肇﹐千萬不可看他﹐死心入定。古人云﹕神居竅而千智生﹐丹入鼎而萬種化。吾心之靈感天地之靈﹐則內眞外應﹐外眞內應﹐渾然混合。這段工夫﹐全以至靜爲主﹐不動爲宗。老子云﹕人能常淸靜﹐天地悉皆歸﹐則太虛空中﹐自然現出一輪太陽﹐與我丹光上下相映﹐合而爲一也。

次天地正气天機

上陽子曰﹕下大功處於靜室﹐外無气著﹐內無气思﹐功深日久﹐朝元以後﹐息脈俱寂。忽覺心火下降﹐腎水上騰﹐五臟生津﹐百脈流通﹐心經上湧﹐鼻聞異香﹐舌生甘津﹐已絕飲食﹐晝夜不昧。夜間隔墻觀物﹐予知前事及未來吉凶。夜間眞气發生﹐頂上紅霞繚繞﹐眉間湧出圓光。此是仙胎藥力初生﹐是關竅處處開通。此時若五穀不絕﹐則陽气難消﹐陽難得純﹐疾病易生﹐猶是一凡夫者也。總要內外兩忘﹐鉛盡汞乾。腹中常常如雷鳴電掣﹐風雲發泄﹐飲食或多或少﹐鼻流濁滋不止﹐口出臭穢﹐嘔吐如黃沙相似。或美或不美﹐前後俱升煉谷如彈丸﹐腹中泄出﹐如小豆湯相似﹐臭穢難當。次後泄下酥酷油膩﹐鼻聞異香﹐諸人皆覺。又大小便﹐下出五方顏色如珠砂一般﹐此是盜天地萬物正气之驗也。若不謹守﹐深入大定﹐則元神出捨﹐眞气走矣。而丹臺無主﹐﹐心生懈怠﹐三尸齊起﹐六耗皆來﹐攬亂心君﹐靜坐生疑﹐恐怖不安﹐睡臥驚悸﹐惡境無窮。不知警省﹐勉彊入定﹐心動神馳﹐身坐丹走﹐而前功廢矣。

三寶現象天機

泥丸翠虛夫人曰﹕日月合壁以後﹐而上﹑中﹑下三田之中﹐現出三座蓮臺。蓮臺之上﹐盤膝端坐三个嬰兒﹐此乃金丹之化機﹐變出之幻景﹐切不可著他。速以冥心入定﹐以至滅盡定極﹐金蓮從黃庭產出﹐上透頂門﹐直衝霄漢﹐散和金花﹐開極自謝﹐繽紛降下﹐卽凝神入定﹐以意畱之。而金花乃飯仙胎之中﹐育我仙嬰也。

赤蛇透關天機

莊周云﹕赤蛇透關﹐是金液還丹﹐日月合壁之變化。而心君大定﹐丹光化爲赤子﹐初現之時﹐形如丹蛇﹐其光照人﹐忽然破空而來。金液化頂﹐滿頂銀浪金汁﹐晃晃滚滚﹐現出赤蛇一條﹐從頂門而入。口吐祥光﹐若炬火之聲﹐竄入周身﹐馳騁於骨節之間﹐無處不到。卽當死心入定﹐任其所爲﹐須臾卽不見矣。人若驚動﹐則赤子不能升入泥丸﹐難出昏衢。若丹蛇飛來﹐心不驚恐﹐能與神人共語。大定之中﹐前有朱雀引路﹐神鬼仙佛﹐一切與你答話﹐千萬不可共語。總而言曰﹕眼見耳聞皆是假﹐都不可認眞。或龍虎交戰﹐嬰奼團圓﹐龜蛇盤結﹐仙佛來參﹐皆是幻象﹐不可認爲眞實。若理他﹐心動神馳﹐而敗我功修﹐總要神凝气住﹐皈入大定﹐方能超脫而入驛矣。

赤蛇歸身天機

陳虛白雲﹕赤蛇透關﹐要知此際﹐是空中太陽﹐被我丹光引來﹐要歸身中﹐育我仙胎。下降之時﹐緩急不同﹐切莫驚怖﹐待降入身中﹐卽化爲無數火箭﹐穿札周身﹐總要死心不動﹐鎭靜以畢﹐涉然卽不見矣。自然竅竅發出毫光﹐心死而道成矣。

雷神監壇天機

白骨眞人云﹕日月合壁以後﹐中宮丹光洋溢流注﹐揚輝散彩﹐從背後夾脊﹐透出頂門﹐祥光大如車輪﹐光彩射目﹐護住禪坐﹐而晝夜常明。若雷神監壇﹐皆因人心煉死﹐道心養純﹐性體靜定園明﹐而識神閒而無倚﹐化爲雷公﹐恐嚇於我﹐害我功修。仍死心鎭靜不動﹐皈入大定﹐識神自然化爲護法神王者也。

火焚禪坐危險詳說

尹大眞人云﹕蓋養胎以死心爲主﹐深皈大定爲宗。若胎圓之時﹐心動神搖﹐引起丹田三昧眞火﹐七竅吐焰﹐徧身火光烈烈。若不及早禁止﹐霎時間﹐有火焚禪坐之傾危也。其法卽當速用眞意目光﹐存心結想﹐面前太虛空中有一團黑气﹐大如車輪﹐其冷如冰﹐涼气逼人。想就此景﹐卽用眞意吸入腹中。鎭靜不動深皈寂滅﹐頃刻之間﹐天朗气淸﹐仍皈大定﹐而寂滅之。想此黑球﹐不拘三次五次﹐總以邪火退盡爲止。方無焚身之患矣。

戰內外陰魔天機

黃房公云﹕養胎入定﹐或現天堂美景﹐瓊宮閬苑﹐地獄惡像﹐神頭鬼面﹐或眞或幻﹐愈出愈奇。任他千變萬化﹐總以死心爲﹐內外陰魔﹐及一切陰人幻景﹐現象來擾﹐而不能驅除。法在見如不見﹐聽而不聞﹐一心內守﹐一志凝神。默誦金光神咒﹐則魔自退。如聞見不去﹐速煉火焚身﹐魔障自散。焚身之法﹐存心結想﹐空中太陽﹐被我丹光引來。丹田之內﹐又有一團眞火﹐滚滚上騰﹔透出頂門﹐使二火交光﹐轟轟烈烈﹐漫天幕地﹐皆是炎焰火光﹐萬物盡被我焚燒﹐直至煙消火滅﹐天朗气淸﹐一切魔障﹐自化爲無有矣。

春水潮生天機口訣

混然子曰﹕養胎入定﹐寂照日久﹐忽然覺得丹田如春水潮生。卽當守定自然之內息﹐與無爲之神火﹐以烹以煉﹐其水自然化爲熱气﹐由兩胯內邊﹐流至湧泉。須要神注兩踵﹐眞息隨之下透足心。如此片時﹐湧泉穴定靜﹐卽用意返照尾閭﹐默默守後﹐忽覺得有一物上衝﹐來自尾閭﹐似綿陀﹐如饅道﹐又似气塊﹐沈滯難行。專心一志﹐猛烹急煉﹐自有一般熱气﹐透過尾閭﹐穿返脊﹐滔滔入泥丸。至此泥丸宮中﹐自覺得水聲響震﹐滔滔不絕﹐久之水聲自止。神住其中﹐持守片時﹐舌抵上齶﹐三關緊閉﹔靜後金液滿口﹐流入气管﹐下重樓﹐心地淸涼。對境忘情﹐入於大定。或見喜怒憂懼﹐萬不可心動神搖﹐死心入定﹐永不出靜﹐守定性光﹐眞正胎圓﹐陽神出現﹐大地山河﹐如在掌中﹐如神气不能合爲一體﹐勢必气畱身中﹐神遊身外﹐終爲投胎奪舍之陰神﹐不得復爲陰神。聖胎將圓﹐色身萬不可出定。聖胎旣圓以後﹐法身不可久畱殼中﹐不出而以失神化之機。則又是一凡夫耳。總要神气合一﹐方無分離之患也。

天花亂墜止火天機口訣

軒轅皇帝曰﹕胎圓以後﹐滅盡定極之餘﹐露出性光。靜中外視﹐紫霞祥煙滿目﹐頂中下視﹐一團金光罩體﹐不可著他。死心入定﹐自有金蓮從地起﹐白雪滿天飛。金蓮從地湧出﹐上透九霄﹐自然化爲雪片﹐從天飛來﹐繽紛而下。以意畱之﹐仍皈身中﹐育我仙嬰﹐乃十月胎圓止火之候。一旦天花亂墜﹐不知止火﹐嬰兒又有火焚禪坐之危險。天花亂墜﹐是出定中宮﹐遷入上田之景到也。必須止火以化神﹐不須再用寂照之功。只用一味還虛心住於無﹐俱入於虛無﹐而火主得止。又入定出定﹐出定者﹐離中田遷入上田。入定者﹐凝神於天谷泥丸﹐使耳目重開﹐聰明再啟。出定之時﹐在止這日﹐倘在止火前出定﹐神必迷蕩而遠矣。若在上火後出定﹐神又頑鈍而不靈矣。

超脫上田危險

南極老人云﹕聖胎初脫﹐由中宮超入上田。上田乃是天宮內院。若無正覺主宰﹐不知不覺﹐當五色五音﹐唇樓海市﹐宇內之奇觀﹐雜投猝至。繁華內院﹐一切境界﹐仙佛諸神﹐幹萬不可交談片語。百出相嘗﹐眞人一墜其間﹐鮮不昏沈而死。眞人旣死﹐前功廢矣。眞可悲哉。必須心定性定﹐死心不動﹐萬股景象﹐聞如不聞﹐見如不見﹐眞人方保無失矣。昔劉祖插花眞人﹐當神超內院﹐迷人繁華之境﹐而不能出昏衢皮登彼岸﹐所以有花街煉性一節。大周天之火候﹐從還丹至此﹐是眞是幻﹐一槪不理﹐必須死心入定﹐方保萬無一失者也。

陽神遷過重樓天機口訣

廣成子曰﹕當陽神由中宮遷上田﹐必須從十二重樓經過。重樓一關﹐誠其重矣。惟是默然端坐﹐若有知無知﹐若用力不用力﹐但存一息千里﹐幹裏一息之念﹐才是倏忽過重樓功夫。功夫至此其細如絲﹐神亦難傳﹐自領自悟耳。眞人過重樓超內苑﹐此時天門將開未開之際﹐心若昏沈﹐陽神將杳然而飄蕩。惟靈眞不寐﹐昏默中有所把握﹐將陽神遷出中田﹐寂照於上田泥丸這中。速引入滅盡﹐定而寂滅之。卽凝神於泥丸﹐不著意於上田﹐以陽神寂照於上田﹐存想三田﹐化成一个虛空大界﹐無邊無際﹐無內無外﹐空空洞洞﹐明明朗朗﹐陽神遷到囟門之後﹐千萬不可下視﹐恐神驚怖﹐戀殼而不敢出﹐此是第一層色身。虛空大界打不破﹐難出昏衢。自待內眞外應﹐二火交光﹐天門自開矣。

調神出殼天機口訣

劉樵陽云﹕陽神由中田遷上田﹐混合靜定﹐待靜極之際﹐忽然霹霹一聲﹐轟開頂門。卽當閉目冥心﹐凝神入定於天谷內院﹐覺得身體如在虛空﹐神气飄然﹐明朗不昧﹐道遙自在﹐而色身之五官百骸﹐自不見有﹐冥然不知有塵世之累﹐只覺眞我在虛空大界之中。到此際﹐五气自然結爲彩雲﹐擁護法身﹐此時演調神出殼之功。或見音樂嘈雜﹐喜气盈盈﹐金童玉女﹐左擁右護。或駕火龍﹐或乘猛虎﹐自下而上﹐所過之處﹐樓閣觀宇﹐人間帝王﹐一切魔境﹐不可著他。必須見如不見﹐聞如不聞。無人大過於我。只管乘駕上升﹐左右前後﹐官僚女樂﹐隨行侍從﹐畱戀而不忍離﹐𨿽然終是教我過門不得。如此升降﹐不厭其數﹐積習純熟﹐一升而至天宮﹐一降復歸舊處。上下往來﹐絕無滯礙。自下而上﹐如登七級寶塔﹐如上十二瓊樓。一級而復一級﹐候雷聲響震﹐電光閃灼﹐紅光徧界。紫焰彌空﹐二火交光﹐響震一聲﹐頂門大開﹐一念思出天門之外﹐遷出凡軀。而身外有身矣。

開天門口訣

魏伯陽曰﹕陽神遷於頂門﹐此時靜中內觀。頂中有三昧眞火﹐靜中外視。頂上有太陽神光﹐須用眞意寂照凝聚。使上火下射﹐下火上炎﹐內外夾攻﹐以烹以煉。百會乾頂﹐如一池銀浪﹐滿頂金鍼﹐兩火交攻﹐雷聲震震﹐轟開紫府內院。一宴時間﹐覺得紅光徧界﹐紫焰彌空。迅雷辟房響震一聲﹐頂門開也。如生小兒一般﹐呼吸動靜﹐細門未合﹐其大如錢﹐其薄如綿。頭骨似崩﹐蓋骨燒化。頂門初開﹐大斧壁腦﹐疼痛難忍。切勿驚駭﹐疼過三日自然全愈矣。

身外有身收金光天口訣

慈航道人云﹕神旣遷到頂門之上﹐頂門如同天門﹐腦宮卽是天宮。切勿驚怖﹐只管放心大膽﹐一志凝神﹐存思法身。一念思出天門之外﹐隨卽閉目往下輕輕一跳﹐如夢初醒﹐而身外有身矣。陽神初出之時﹐居於色身之旁三四尺許﹐凡身外所有一切﹐萬不可起視聽之心。無論三親六故﹐祖父妻子﹐諸仙佛來參。天出下詔﹐王母來請﹐或眞或幻﹐一切境界﹐皆當置之度外。一切莫認﹐一切莫染﹐切不可著他。只死心不動﹐絕慮忘情﹐一味入定﹐不睹不聞﹐靜以待之。頃刻之間﹐而自己身中卽透出一道金光或白光﹐大如車輪現於面前。卽用眞意﹐將法身移到光前﹐凝聚畱戀。眞意一定﹐存想金光漸漸收斂﹐金光卽縮小如寸許﹐狀似金錢。卽將此光用意一吸﹐收入法身之中。而法身卽入於丹軀﹑性海之內﹐收回本官。仍依滅盡定﹐而寂滅之﹐深入大定。古人云﹕金光爲化形之妙藥﹐千萬不可錯過﹐過此時如金光散去﹐未收再無有矣。終有畱形之說﹐不能化爲無形者也。

聚金光布五芽靈气天機口訣

太極眞人曰﹕陽神初出凡身﹐形僅三寸。盤肇左右﹐回顧禪坐﹐立卽收入上田神室﹐寂滅靜養。九九次﹐方布本身﹐五芽靈气。此五芽之气卽靜極之後﹐五气朝元之爲也。照耀空中﹐化爲五色祥雲﹐然後再將本性靈光﹐運動眞意﹐射入祥雲之內﹐化爲一團金光﹐大如車輪。而陽神端居金光之內﹐其丹光餘气﹐悉化爲天魔外道﹐百般景象﹐引誘旨神。差稍著聲色於聞見﹐陽神旣一去而不返﹐入於魔境。轉生六道輪回﹐世人以爲坐化小成之果﹐非也。而前功盡廢矣﹐眞可悲哉。此皆因煉已未絕﹐心無眞死之過也。必須一意守定金光﹐死心不動﹐一切魔境﹐不著自退﹐待魔境退盡﹐金光縮小﹐須用眞意﹐照定金光一吸﹐連法身收回性海本宮。混而爲一﹐靜定之﹐久之以後而復出之。此陰魔皆化爲眞神﹐現我面前﹐於色身一樣﹐方保無失矣。

邵康節云﹕但陽神出日﹐升降純熟﹐須擇黃道良辰之日﹐天朗气淸﹐乃可調神出殼。如護小兒一般﹐大霧莫曲門﹐大雨莫行路﹐時刻調理﹐不可一時心有懈怠﹐恐陽神一出而不回也。入於輪回﹐而前功廢矣。

調陽神出入天機口訣

陳希夷老祖曰﹕陽神一出而不返﹐皆因煉己未純之過耳。陽神出動去﹐必須一意守定金宛﹐死心不動﹐其魔不著自退。陽神不可輕出輕放﹐應速去速回。又恐見自己色身形殼﹐如一堆糞土相似。而陽神不肯復入﹐必須從舊路出入﹐不可回視﹐恐陽神見而生懼。俗曰﹕回頭不認屍﹐總要演習純熟。出則一步﹐卽速收回本宮。九九數足﹐再學二步﹐收回本宮。以至九九數﹐向後皆同此意也。調至三年﹐先去西方﹐次出東方﹑南方﹑北方。上下統演三年﹐總過境不染﹐見物不遷收縱在我﹐來去自如。一進泥丸﹐色身便如火熱﹐金光復從毛竅間發出。倘一見可懼則怖生﹐一見可欲﹐則愛生﹐流連往返墜入魔道﹐而難成正果。總以死心入定爲主﹐喜懼哀樂不動爲宗。此乃十月胎圓之旨﹐三年乳哺之功。靜中陽動金離礦﹐地下雷轟火逼金。

四節火候

陽文陰武無令失﹐進退抽添有馭持。

三年乳哺

三節煉神還虛功夫﹐名曰上成乳哺。

老子曰﹕乳哺者﹐調養訓練之調也。陽神初出﹐聖體尙嫩﹐欲其慧光﹐凝結不散。必須調養﹐乃能堅固老成﹐法力無邊廣大﹐乃能神通變化。蓋乳哺者﹐煉神入定之謂也。初出定之陽神﹐易於搖動﹐調養入定之久﹐方能鎭靜而不妄動。故定而又定﹐合乎自然之虛空﹐乳而又乳﹐養成眞空妙相之聖體也。

白玉蟾云﹕行三年乳哺之功﹐七七存養之道﹐是必煉神以還虛﹐凝神而入定。初調神出殼﹐旋出而旋入。依滅盡定﹐而寂滅之。一定七日再調出而旋入﹐仍依滅盡定而寂滅之。一定二七始﹐再調出而旋入。一定三七始﹐調出肇入。一定四七始﹐以至於五七﹑六七﹑七七始﹐調出而旋入。漸次調養﹐三年而後已﹐也總依陽光之收放﹐準調神之出入。當神居上田﹐滅盡定極之餘﹐總先布陽光﹐透出頂門﹐然後一念思出﹐隨光超脫於身外。如歡斂神入殼﹐先將毫光﹐收入法身之機﹐然後陽神由舊路復歸﹐色身上由之中。仍依滅盡定﹐而寂滅之。調出旋入﹐滅盡寂滅﹐三載以後﹐性體老煉﹐方保無有驚恐之患難與共也。﹐

彭鶴林曰﹕前所謂一定七日﹐非謂七日﹐與七七日之內絕無動機。縱有陽光透出之景﹐卽當以意畱之﹐收入法身之內。依滅盡定而寂不滅之。必定到當出定之期﹐先將陽光透出身外﹐而陽神卽隨光調出頂門﹐亦不可在外久停。當看調養深淺﹐若乳哺三年﹐方保無有失迷之患也。

達摩祖師曰﹕陽神調出旋入﹐若風吹則顚﹐日侵則燥﹐在內在外﹐俱以不見風日爲安。調至三月以後﹐知覺稍開﹐宜防驚恐。或出或入﹐俱按常期﹐收縱往來﹐不可任意。故三月前﹐一日出神三次﹐夜必不可出神。半載以後﹐一日出神五次﹐年後一日出神七次﹐只在身邊運動。二年以後﹐不拘日夜次數﹐沿內沿外﹐可以暫離色身。三年以後﹐則一里﹑十里﹑百里﹑千里﹑萬里﹐一時可到也。東華帝君曰﹕其調神之始﹐一七﹑二七﹑三七而放此一步﹑二步﹑三步而旋入﹐或五七﹑六七﹑七七而放出﹐一里﹑二里﹑三里而旋入。一年﹑二年﹑三年而放出﹐百里﹑千里﹑萬里而旋入。調養三年之久﹐不可久畱在外﹐還且入定九年之功。又云﹕調神出入﹐待天朗气淸﹐無風雲雷電﹐方可演神出殼。三年以後﹐性體老練﹐以太虛爲宅舍﹐天地山何﹐盡是這之牀枕。舉步千里﹐徧遊萬國﹐出有無入﹐通天達地。入金石無礙﹐分形散影﹐百千萬億化身﹐徧滿三千恆河沙界﹐乳哺功成。名曰﹕神仙者是也。三年乳哺之功﹐總而言日﹐陽神調出旋入﹐學習純熟﹐聖體老練﹐總以在內者多﹐在外者少。三年功成以後﹐當行大定九年還虛之功﹐面壁大成名曰﹕代肉金仙是也。

還虛面壁

煉虛合道﹐九年功夫。名曰﹕面壁大成。

呂祖日﹕煉虛功夫妙在忘形。無人無我混沌中有一點眞气﹐身熱如火﹐心冷如冰﹐气行如泉﹐神靜如獄。虛其身心﹐去其作用﹐而聽諸大道﹐自然之運行。是我非我﹐是虛非虛﹐造化運旋﹐人能達到忘形地位﹐陽神與太虛同體﹐謂之煉心。陽神無像﹐故曰煉虛。而九年之功﹐煉虛之妙﹐變化無窮﹐可以踏霞駕雲﹐粉碎虛空。渾身飛去﹐謂之大羅金仙矣。然此一著最不容易﹐千萬人中﹐難得一二人也。

太上老君曰﹕還虛一著﹐是將從前千磨百煉﹐分形散影﹐通天達地之陽神﹐復歸於舊軀﹐收入性海﹐天谷內院。將色身煉化﹐渾入法身之中。又是性命合煉﹐復將陽神送入性海﹐退藏祖竅太虛無極之位。要將色身煉鑄陶熔﹐得不有不無﹐非色非空﹐無內無外﹐不出不入﹐無始無終﹐如龍養珠﹐哲藏而不動。如鶴抱卵﹐安眠而不起。沈之又沈﹐靜之又靜﹐從前所修所證﹐百千萬億化身﹐乘龍跨鶴﹐步日玩月﹐千變萬化﹐一齊收入無生國裏﹐依滅盡定﹐而寂滅之。必須大死一場﹐謹謹護持﹐毋容陽神再出。蓋陽神百煉而愈靈﹐千煉而愈靜。煉之而復煉之﹐煉煉不已﹐則陽神之慧光神火﹐收之愈密﹐斯放之愈普。隱之無可隱﹐斯顯之無可顯也。將陽神哲藏祖竅之中﹐定極滅盡之餘﹐或百日﹐或十月﹐而一鑪神光﹐兀兀騰騰﹐滿鼎眞火﹐炎炎烈烈。自內竅透出外竅﹐由大竅貫入小竅。無內無外﹐無大無小﹐透頂徹底﹐光光相燭﹐竅竅相映。而人也物也﹐莫不照耀於神光中矣。是則是矣﹐猶非其至也。

王少陽云﹕倘然不能充塞乎天地之間﹐卽未滿東魯聖人﹐參天兩地之分量也。再煉神韜光﹐銷歸心下腎上﹐金鼎黃庭祖竅之中﹐開發莫染﹐仍依滅盡定﹐而寂滅之。寂滅卽久﹐或一年﹐或三年﹐形神漸至渾化﹐色空漸歸眞常﹐直至空定衡極﹐滅盡無餘之際﹐而神光又自漸漸發露﹐如雲電煙霞﹐從太虛無極竅中﹐洋溢蓬勃﹐滚滚而出﹐貫於上竅下竅﹐大竅小竅﹐竅竅皆有神光也。光明沿徹﹐照耀十方﹐上徹天界﹐下徹地界﹐中徹人界﹐三界之內﹐覺得處處神光充塞﹐若鏡之互照﹐三界之內﹐覺得處處神光充塞﹐猶帝珠之相合。重重交光﹐歷歷齊現﹐而神也鬼也﹐莫不照耀於神光中矣。妙則妙也﹐猶非其至也。

寂無禪師日﹕倘然不能徧入塵沙法界﹐是未滿西天聖人﹐毗盧遮那佛之分量也。再斂神輻光﹐銷歸祕密玄竅之中﹐一塵不染﹐仍依滅盡定而寂滅之﹐寂滅日久﹐直至一年九載﹐空定衡極﹐滅盡無餘之際﹐神光充足﹐法相圓滿﹐色空俱氓﹐形神俱妙﹐其斂也。至精至徹﹐納入芥子而無間﹐其放也。至大至剛﹐包羅須彌而無外﹐將見無極神光﹐化爲太陽紅光﹐恰似赫赫日輪﹐從太虛無極竅內﹐一湧而出。崩開分散﹐燦爛彌滿﹐無邊無量﹐爲萬道毫光彩奪目﹐透徹於九天之上﹐貫通於九地之下﹐若千萬某日﹐放大光明﹐普照三千大千世界。而聖也賢也﹐仙也佛也﹐及森羅萬象﹐莫不現於太陽紅光中矣。然至剛至矣﹐而猶未盡其妙也。

上陽子觀云﹕倘然不能照耀四大部州﹐及三十六天以上﹐是未滿道運﹐虛空之分量也。再斂神韜光﹐依滅盡定﹐而寂滅之。或百年﹑幹年﹐一劫﹑萬劫﹐直至虛空粉碎﹐與道合眞﹐將見復放﹐無量寶光。直充塞於四大﹐得與賢聖諸仙佛相會﹐自無始分離﹐今日方得會面﹐彼此交光﹐吻合一體﹐廣無邊際。頌曰﹕諸仙佛似一大圓鏡﹐我身猶如摩尼玄珠﹐仙佛法身入我體﹐我身常入仙佛軀。此九年面壁之功﹐也返到無餘涅盤大覺金仙之位。待功圓滿﹐天書下詔﹐九祖升天﹐上朝金闕﹐封以眞浩﹐授以天爵﹐名日天仙者是也。

致一子引水一子詩曰﹕閱盡丹書萬萬篇﹐末後一著無人傳。慨煉虛合道﹐面壁之功難遇也。總而言之﹕最後還虛﹐凝神气穴﹐不過忘絕凡情﹐至此未後還虛入定﹐不過忘卻仙情而已﹐依滅盡定﹐而寂滅之。不出不入﹐忘人無我﹐三千大千世界﹐大地山河﹐盡歸於虛﹐死心歸入大定﹐或百日十月﹐三年九載﹐百年千年﹐千劫萬劫﹐直待四大崩散﹐虛空粉破﹐無形無迹﹐此乃代肉大覺金仙。萬劫不壞金剛之體﹐書著於此﹐永無筷訣也矣。

華陽禪師曰﹔予觀漢唐宋元明淸諸仙﹐元不從此處而超脫也。後世學人﹐佛子仙種﹐得遇斯書﹐細閱數徧﹐卽能得訣達竅﹐而欲成仙作佛。不必登山涉水﹐尋師訪道﹐只用有財有侶﹐眞心修煉﹐卽能超凡而入聖矣。古人云﹕任他三千六百傍門﹐九十六種外道﹐總於太上﹐存理養气﹐盡性至命。大道不同﹐丹經萬卷﹐俱藏頭露尾﹐此冊二十四節眞訣﹐三十六層危險口口叮傳﹐心心相印﹐句句可考﹐細究此書﹐無不成矣。自古至今﹐仙佛眞人﹐大成天機﹐隱而不發﹐今則盡泄於此書﹐指點諸字﹐所注捷要一冊﹐話語𨿽淺﹐義理愼眞。天機口訣﹐句句明言﹐勿輕視天寶﹐愼哉愼哉﹐免遭天遣﹐妄傳非人﹐雷誅火焚﹐可不愼歟。

閉戶潛修不計年﹐著書立說闡眞詮﹐剖符泄祕通天地﹐采古酌今契聖賢﹐

劈破鴻蒙尋妙妙﹐打開太極見玄玄﹐待看功滿行圓行﹐畱个芳名萬古傳﹐

混沌生前混沌圓﹐各種消息不容傳﹐劈開竅內竅中竅﹐踏破天中天外天﹐

斗柄逆旋方有象﹐台光返照始成仙﹐一朝撈得潭心日﹐覷破胡僧而壁禪。

打破虛空消億劫﹐旣登彼岸捨丹楫﹐閱盡丹經萬萬篇﹐末後一句無人說。

廣成子謂黃帝曰﹕至陰肅肅﹐至陽赫赫﹐赫赫發乎地﹐肅肅出乎天。我爲汝遂於大明之上矣﹐至彼至陽之原也﹐爲汝入於窗冥之門﹐至彼至陰之原也。

睡功祕訣

訣曰﹕東首而寢﹐側身而眠﹐如犬之蜷﹐如龍之盤。一手曲股肱枕頭﹐一手直摩臍腹﹐一支腳伸﹐一支腳縮。收神下藏丹田﹐與气交合﹐水火互相溶溶﹐則神不外馳。而气自安定。必要未睡﹐心先睡﹐目致虛極﹐守靜篤﹐神气自然歸根。呼吸自然育淸﹐不調息而息自調﹐不伏气而气自伏。陳希夷畱形於華山﹐蔣靑霞脫質於王屋﹐此睡法之旨﹐非引導之術﹐乃主靜立極之功也。至醒來慢慢展轉﹐此時一念未生﹐心似虛空﹐若能放下大靜一場﹐其效驗有不可形容者。又上古有宴息法。每當晦時﹐耳無聞﹐目無視﹐口無言﹐心無累﹐息無喘﹐形無動﹐那一點元神眞气﹐相依相連﹐如鑪中火種相似。久久純熟﹐自然神滿不思睡。所謂睡魔﹐不知從何而去矣。

陳希夷睡訣三十二字﹐名哲龍法。其同云﹕

龍歸元海﹐陽潛於陰。人曰蜇龍﹐我卻蜇心。默藏其用﹐息之深深﹐自云商臥﹐世無知音。

蜇龍祕訣

訣曰﹕道在守本命。暖外腎﹐回光內視﹐神住丹田﹐先向左邊側身而眠﹐左手托肋﹐右手緊握外腎﹐左腿全屈﹐右腿半屈半伸。神凝下田﹐默數呼吸出入之數﹐三百六十息。心息相依﹐不得外馳﹐綿綿密密﹐不卽不離﹐正身仰臥。兩手緊握外腎﹐著力往前﹐掙十二下。兩腿往前用力伸。閉气騰身﹐玉枕腳根﹐手掌著牀﹐一气一次﹐連騰三次﹐還虛休息。再向右邊側身﹐照前行動一周﹐仍正身仰臥﹐兩手緊抱外腎﹐照前行功﹐著力十二下﹐向上閉息騰空三次﹐還虛休息。然後側身用手緊抱腎囊﹐蜇神下田﹐若存若亡﹐一絲不掛﹐主靜立極﹐先存後亡﹐入於混沌﹐此陳希夷蜇龍之法。安寢睡醒時﹐有一陽發生﹐卽行調藥功夫﹐煉精化气之口訣。臨明時﹐再照前行上數息﹐暖外腎﹐騰身運气之功。至此則一宿之功畢矣。

養得腎囊如火熱﹐就是神仙眞妙訣。

行住坐臥四步功﹐各有法也。行則措足於坦途﹐住則凝神於太虛﹐坐則調丹田之息﹐臥則抱臍下之珠。故曰﹕行走坐臥﹐不離這个是也。

第三編

坤元經

凡坤道修煉﹐用功入道﹐當於子後午前﹐陽气發生之際﹐按法行持。先還虛靜定﹐深入混沌﹐候混沌開機﹐卽凝神吸气以守乳溪﹐存想息息在乳溪中。呼吸往來﹐默調呼吸三十六息訖。仍還虛靜養﹐以至虛極靜篤﹐依滅盡定﹐而寂滅之。待靜極復覺之際﹐仍照前調息守中﹐一連行持三五次而後已﹐煉至未月以後﹐兩乳之中﹐覺得有動機發熱﹐卽用兩手捧乳吸气﹐使息息歸根於乳溪。綿綿密密﹐若存若亡﹐以守之。守至兩乳之中有呼吸出入﹐卽遷移其神﹐下守黃庭。用手輕輕揉搓兩乳﹐左右各三十六次。再用眞意﹐目力神光﹐從左右兩肋稍間﹐往後遷移﹐由夾脊兩旁﹐赤道上升﹐過玉枕﹐入泥丸至明堂額上交个盡﹐從耳後降至胸前相會﹐仍交个盡。從兩乳中間行過去﹐將左右兩乳﹐各旋轉一周仍從兩乳中間一並送入黃庭以還虛﹔略停一時﹐再捧乳吸气﹐左右兩乳﹐揉搓三十六次﹐用意照前後遷移﹐一連三次而後已﹐直守至黃庭發亮﹐再遷移其神﹐下守臍輪。守至臍中發癢出水﹐兩乳卽漸漸縮回﹐如男子狀。再遷移其神﹐下守丹田﹐默調呼吸三十六息以還虛﹐守至丹田發熱﹐或覺微痛﹐如刀刺之狀﹐不須驚懼﹐並無防礙。凡赤龍來時﹐當還虛靜養。不用調息持守之功。十六﹑七歲﹐至二四﹑五﹐赤龍來七日方回。二十六﹑七歲﹐至三十四﹑五歲﹐赤龍來五日方回。三十六﹑七歲﹐至四十四﹑五﹐赤龍來三日方回﹐候赤龍過去﹐月經淨時﹐仍照前守丹田﹐調呼吸﹐初守丹田﹐經輕輕守視﹐綿綿存養﹐密密照顧﹐過至丹田發熱﹐陰气至﹐情欲動時﹐卽用眞意目力神光﹐往後移運。仍由赤道上升﹐入頭頂﹐至明堂不交盡。分左右兩路﹐從耳後降至胸前﹐交个盡﹐不繞兩乳﹐卽從兩乳中間﹐一直送入丹田。略停一時。仍往後轉移﹐要細心速行﹐一連三五次﹐直運至陰气消盡﹐情欲寂滅方止。蓋陰气發動﹐令人姿情縱欲﹐而生交嬉之心。若不以正念主之﹐使後升前降﹐戰退羣陰﹐未有不自敗其功修者。故當煉至陰消情滅﹐而後已也。此外只用虛心靜守功夫﹐但不可著意緊守﹐使丹田驟然發熱﹐要輕輕守視﹐綿綿存養﹐使丹田內眞气發現﹐先溫後熱﹐漸漸大熱。如火燒似湯煎。𨿽隆冬數九﹐而上衣下裳﹐亦皆脫盡﹐卽裹腳亦要解去。此時要用道侶護持﹐緊閉房門﹐深居帳內﹐切莫驚動。只用一味靜守﹐自然漸入混沌。候混沌開基﹐仍然照前靜守﹐守至交骨忽開﹐眞气吐信﹐卽用溫水將手洗淨﹐輕輕托上。運動眞意﹐目力神光﹐從丹田向後轉移﹐由來夾脊兩旁赤道上升乾頂﹐下至明堂﹐不用交盡﹐卽從左右耳後降至胸前﹐交个盡﹐相並由兩乳中間﹐降至黃庭﹐送下丹田﹐再用手輕輕托上﹐送入密戶。仍用眞意﹐後升前降一周﹐一連三五次﹐直至至眞气吐出之信﹐縮入淨盡而後已。己則還虛入定﹐依滅盡定﹐而寂滅之﹐而交骨合矣。每當熱極﹐骨開吐信﹐收回逆運訖。必須深入混沌﹐交骨方合。如此日夜行持。是周身骨節關竅﹐盡皆開通﹐河車自然逆運﹐眞气自然童蒸。古人云﹕萬朵紫雲朝玉宇﹐千條百脈種泥丸。自覺一點靈光﹐不分內外﹐無論晝夜﹐而照耀周身矣。十月功完陽神出現﹐與男子同體。初無彼此之別也。又云﹕夫乳房上通心肺之津液﹐下徹血海之經脈。煉至乳房如處女小兒之形﹐便是女換男體﹐其功只在送甘露時。不許送下丹田﹐只用送至繹宮﹐用意注在兩乳﹐將門牙上下兩齒﹐緊緊咬住﹐以兩鼻孔閉住﹐用內呼吸在內收拾。外以兩掌心左右各揉七十二次﹐先緩後急﹐先輕後重﹐如此百日﹐可如兩核桃形也。

女功簡便法

每於夜半子時以後﹐天然醒覺﹐心不著於色相﹐又不落於空亡。自覺月窟生潮﹐正是一陽來復﹐卽將神气收於乳溪﹐回光返照命宮﹐塞兌垂廉﹐捧乳吸气﹐左右揉搓﹐下則牽動中戶﹐上則貫通兩乳﹐一呼一吸﹐息息皆要歸於命宮。每次運行七十二息爲一周。前六時下功﹐後六時靜養。每次運訖﹐要咽津三口﹐送入子宮。日日按子前午後﹐陽气發生之際﹐常常行持﹐直至陽三後三之期﹐再行煉形之功。修煉不過百日﹐月事卽絕﹐乳頭卽平﹐而面如桃花﹐終日如醉﹐昏昏默默﹐晝夜靈光不散﹐靜中自覺常明。行持十月﹐自有信法來報﹐予知吉凶。初將精血收歸乳房﹐隨收道揉﹐使提上乳房這精血盡化爲甘露﹐降下丹田﹐結成胎息。則月水不潮﹐而乳頭自平矣。下丹田內自然給出聖胎﹐不用采取之功。只凝神胎息之中依滅盡定﹐而寂滅之。寂照百日﹐恍惚之間﹐而聖胎似有動轉之機。其女子如醉夫之狀﹐日常合而懶開﹐面發光而耀彩﹐日夜金光罩體。養至十月﹐聖胎圓滿﹐自然脫質成仙神。變化莫測矣。此捷要一冊泄盡乾坤性命之旨﹐道破理气之歸﹐眞可謂考諸三王而不謬﹐建諸天地而不悖﹐質諸鬼神而無疑。百世以俟聖人而不惑﹐之眞常至道也。

