

欽定四庫全書

子部十四

周易防同契通眞義

道家

提要

【臣】等謹案周易防同契通眞義三卷後蜀彭曉撰曉字秀川永康人自號眞一子仕孟昶爲朝散郎守尙書祠部員外郎賜紫金魚袋其事迹未詳楊愼序古本防同契則以曉爲道士考王建之時杜光庭嘗以道士授官曉爲道士亦事理所有但未知所據何書也洪神仙傳稱魏伯陽作防同契五行相凡三卷其說是周易其實假借爻象以論作丹之意世之儒者不知神丹之事多作陰陽注之殊失其防矣今案其書多借納甲之法言坎離水火龍虎鉛汞之要以陰陽五行昏旦時刻爲進退持行之候後來言鑪火者皆以是書爲鼻祖隋書經籍志不著錄舊唐書經籍志始有周易防同契二卷周易五相一卷而入之五行家殊非其本防曉序謂伯陽先示靑州徐從事徐乃隱名而注之至桓帝時復以授同郡淳於叔通遂行於世而傳其訣者頗鮮其或然歟至鄭樵通誌藝文略始別立防同契一門載注本一十九部三十一卷今亦多佚亡獨曉此本尙傳共分九十章以應陽九之數又以歌鼎器一篇字句零碎難以分章獨存於後以應水一之數又撰明鏡圖訣一篇附下卷之末曉自作前後序闡發其義甚詳諸家注參同契者以此本爲最古至明嘉靖中楊愼稱南方有發地中石函者得古文防同契以爲伯陽眞本反謂曉此本淆亂經注好異者往往信之然朱子作防同契考異其章次並從此本永樂大典所載防同契本亦全用曉書而以兪琰諸家之注分其下則又此本爲唐末之書授受遠有端緒愼所傳本殆丰坊古大學之流殊荒誕不足爲信故今錄參同契之注仍以此本爲冠焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

周易參同契通眞義序

按神仙眞人魏伯陽者防稽上虞人也世襲簮琚惟公不仕修眞潛默養志虛無博贍文詞通諸緯候恬淡守素惟道是從每視軒裳如糠秕焉不知師授誰氏得古文龍虎經盡獲妙旨乃約周易撰參同契三篇又云未盡纖微復作補塞遺脫一篇演丹經之奧所述多以寓言借事隱顯異文密示靑州徐從事徐乃隱名而注之至後漢孝桓帝時公復授與同郡淳於叔通遂行於世公撰參同契者謂修丹與天地造化同途故托易象而論之莫不假借君臣以彰內外敍其坎離直指永鉛列以乾坤奠量鼎器明之父母系以始終合以夫婦拘其交姤譬諸男女顯以滋生析以陰陽之反覆示之晦朔通以降騰配以卦爻形以變化隨之斗柄取其周星分以晨昏吻諸刻漏故以乾坤爲鼎器以陰陽爲堤防以水火爲化機以五行爲輔助以眞鉛爲藥祖以精爲丹基以坎離爲夫妻以天地爲父母亙施八卦驅役四時分三百八十四爻循行火候運五星二十八宿環列鼎中乃得水虎潛形寄庚辛而酉轉火龍伏體逐甲乙以東旋易曰聖人有以見天下之賾而擬諸其形容象其物宜公因取象焉非天下之至通其誰能與於此哉乃見鑿開混沌擘裂鴻蒙徑指天地之靈根將爲藥祖明視陰陽之聖母用作丹基泄一气變化之元漏大冶生成之本非天下之至達其孰能與於此哉其或定刻漏分晷時簇陰陽走神蹙三千六百之正炁回七十二候之要津運六十四卦之陰符天關在手鼓二十四气之陽火地軸由心天地不能匿造化之機陰陽不能藏亭毒之本致使神變無方化生純粹非天下之至明其孰能與於此哉契曰混沌金鼎黑白相符龍馬降精牝牡襲气如霜馬齒似玉犬牙水銀與奼女同居朱汞共嬰兒合體分明藥質細露丹形盡周已化之潛功大顯未萌之朕兆非天下之至誠其孰能與於此哉其有假借爻象寓比事端不敢泄漏天機未忍袐其理是以鋪舒不已覼縷再三欲罷不能遂成篇軸蓋欲指陳要道汲引將來痛彼有生之身竟作全陰之非天下之至仁其孰能與於此哉復有通徳三光遊精八極服金砂而化形質餌火汞以煉精魂故得體變純陽神生眞宅落三尸而超三界朝上淸而登上仙非天下之至精其孰能與於此哉曉所分眞契爲章義者蓋以假借爲宗上下無準文泛而道正事顯而言防後世議之各取所見或則分字而議或則合句而箋不無澮殊流因有妍媸亙起木學尋究難便洞明旣首尾之議論不同在取捨而是非無的今乃分章定句所貴道理相黏合義正文及冀藥門附就故以四篇統分二卷爲九十章以陰陽九名曰分章通直義復以朱書正文墨書旁義而顯然可覽也上卷分四十章中卷分三十八章下卷分十二章內有歌鼎器一篇謂其辭理鉤連字句零碎分章不得故獨存焉以應水一之數也諭丹道陰陽之數備矣復次依約眞契撰明鏡圖訣一篇附於下卷之末將以重啟眞契之戶牖也曉因師授歲久畱心不敢隱蔽文是謂課成眞義庶希萬一貽及後人也昌利化飛鶴山眞一子彭曉序

欽定四庫全書

周易參同契通眞義卷上

後蜀彭曉撰

乾坤者易之門戶章第一

乾坤者易之門戶眾卦之父母坎離匡廓運轂正軸太易太虛太初之前𨿽含虛至妙則未見兆萌太始太素太極之際因有混成乃混沌也中有眞一之精爲天地之始爲萬物之母一气旣形二儀斯析然後有乾坤焉有陰陽焉有三才五行焉有萬物眾名焉故配乾坤爲天地之綱紀運陰陽爲造化之槖鑰是以乾坤立而陰陽行乎其中矣魏公謂修金液還丹與造化同途因托易象以論之莫不首采天地混沌眞一之气而爲根基取乾坤精粹潛運之蹤而爲法象循坎離否泰之數而立刑徳盜陰陽變化之機而成冬夏陰生午後陽發子初動則起於陽九靜則循於陰六乃修丹之大防也故以乾坤爲鼎器以坎離爲匡廓以水火爲夫妻以陰陽爲龍虎以五行爲緯而含眞精以三才爲經而聚純粹寒來暑往運行於三百八十四爻兔起烏沈升降於三百八十四日此皆始於乾坤二卦之體而成變化者也故云乾坤易之門戶眾卦之父母也

牝牡四卦章第二

牝牡四卦以爲槖鑰覆冒陰陽之道猶工禦者準繩墨執銜轡正規矩隨軌轍處中以制外數在律曆紀月節有五六經緯奉日使兼並爲六十剛柔有表裏

凡修金液還丹鼎中有金母華池亦謂之金胎神室乃用乾坤坎離四卦爲鼎器藥物槖鑰者樞轄也覆冒者包裹也則有陰鼎陽鑪剛火柔符皆依約六十四卦周而復始循環互用又於其間運春夏秋冬分二十四气劈七十二候以一年十二月气候蹙於一月之內以一月气候攢於一晝夜十二辰中定刻漏分二隔子午按陰陽通晦朔合龍虎依天地之大數葉陰陽之化機其或控禦不差運移不失則外交陰陽之符內生龍虎之體故云善工者準繩墨以無差能禦者執銜轡而不撓合其規矩軌轍也蓋諭修丹之士運火候也月節有五六乃三十日也晝夜各一卦乃六十卦也乾坤坎離四卦爲藥之父母樞轄鼎器則非晝夜之數契乃統而言之兼並爲六十四卦也經緯奉日使者卦爻爲日用之經而緯者律曆數也剛柔有表裏者陽剛陰柔水火金木互爲表裏

朔旦屯直事章第三

朔旦屯直事至暮防當受晝夜各一卦用之依次序凡運晝夜陰陽升降火數皆依約卦爻晝夜各一卦直事始以屯蒙二卦爲首朝屯暮從此爲次敍也

旣未至晦爽章第四

旣未至晦爽終則復更始日辰爲期度動靜有早晚旣未者旣濟未濟二卦也晦爽者晦朔陰陽明暗往復也日辰爲期度動靜有早晚者謂陽屬動陰屬靜於十二辰中早晚分隔陰陽升降火數周而復始更互用之也

春夏據內體章第五

春夏據內體從子至辰巳秋冬當外用自午訖戌亥陽火自子進符至巳純陽用事乃內陰求外陽也陰符自午退火至亥純陰用事乃外陽附內陰也此內外之體盛衰之理始復而終坤皆以爻象則之也

賞罰應春秋章第六

賞罰應春秋昏明順寒暑爻辭有仁義隨時發喜怒如是應四時五行得其理

春气發生謂之賞秋气肅殺謂之罰自子丑寅爲春夘辰巳爲夏陽火候也午未申爲秋酉戌亥爲冬陰符候也乃於十二時中運其火符應此四時五行昏明寒暑仁義喜怒爻象不得纖毫參差故謂之不失鼎內四時無虧象中寒暑則一其丹必成矣古歌曰聖人奪得造化意手日月安鑪裏微微騰倒天地精攢簇陰陽走神日魂月魄若个識識者便是眞仙子煉之餌之千日期身旣無陰那得死是故修金液還丹若非取法象天地造化以自然之情別無所也

天地設位章第七

天地設位而易行乎其中矣天地者乾坤之象也設位者列陰陽配合之位也易謂坎離坎離者乾坤二用二用無爻位周流行六虛往來旣不定上下亦無常幽潛淪匿變化於中包囊萬物爲道紀綱

天地設位者以其旣濟鼎器法象乾坤也易行乎其中者乃陰陽坎離符火運行其中也旣鼎器法乾坤復於其中安金母以備天地人三才也坎離二用無爻位者謂外施水火運轉動靜無常故周流六虛往來上下無常位也或或顯或用或潛更爲變化之宗互作生成之母故云爲道紀綱也以無治有章第八

以無治有器用者空故推消息坎離沒亡

無者龍也有者虎也無者汞陽之气也有者陰之質也鉛汞處空器之中而未能自生變化因坎離升降推運四時遂見生成蓋用空器而以無制有也古文龍虎經曰有無相制朱雀炎空故陰生而陽退陽起而陰潛一消一息則坎離隨時而亡沒也

言不苟造章第九

言不苟造論不虛生引驗見效校度神明推結字原理爲證坎戊月精離巳日光日月爲易剛柔相當土旺四季羅絡始終靑赤白黑各居一方皆稟中宮戊己之功

聖人不苟造虛言以惑後人故引驗日月推效神明分擘剛柔指陳金水諭龍虎而取象運陰陽而采精以五土而終功以四季而結果遂得靑赤白黑循環而皆稟戊己也坎戊月精者月陰也戊陽也乃陰中有陽象水中生金虎也離已日光者日陽也已陰也乃陽中有陰象火中生汞龍也故修丹采日月之精華合陰陽之靈气周星數滿陰陽運終盡歸功於才徳而神精備矣推結字者蓋易字象日月也

易者象也章第十

易者象也懸象著明莫大乎日月窮神以知化陽往則陰來輻輳而輪轉出入更捲舒易有三百八十四爻據爻摘符符謂六十四卦晦至朔旦震來受符當斯之際天地媾其精日月相撢持雄陽播施雌陰化黃包混沌相交接權輿樹根基經營養鄞鄂凝神以成軀眾夫蹈以出蠕動莫不由

易者象也蓋以日月相合而成也金液還丹莫不合日月陰陽精炁而成也故陰陽精气出入捲舒晝夜循環周而復始約六十四卦依三百八十四爻據爻摘符火隨進退陰來陽往陽伏陰施東西之气相交夫婦之情相契當斯之際震來受符天地媾其精神日月合其魂魄混沌者神室象雞子兩相合如混沌也陽龍陰虎在混沌中相承交感之气樹立根基長養鄞鄂以致凝神成軀終爲精物也故鼎室中乃自是一天地也凡關蠕動之物莫不由之也雄陽屬天乃也雌陰屬地乃黃也此乃老陽老陰乾父坤母互用火符極數也則知一鼎中造化一一明象天地運動發生萬也若火候失時抽添過度寒暑不應進退差殊則令天地之間憑何節候而生物象哉憑何陰陽而生龍虎哉

於是仲尼章第十一

於是仲尼贊鴻蒙乾坤徳洞虛稽古當元皇關睢建始初冠婚气相紐元年乃芽滋

仲尼贊易道分乾坤爲萬物之首立咸恆爲夫婦之宗辟之鴻蒙鑿之混沌顯神之狀通天地之情則君臣父子夫婦男女五倫之道得而陰陽大化之機盡矣乃乾坤昭其洞虛也故魏公諭易創立鼎器運動天機媾龍虎之形合夫婦之體初則全無形質一如鴻蒙混沌之中旣經起火運符則男女精气相紐故關睢兩慕冠婚相求自此起火之初便應元年滋產日居月諸龍虎之體就矣聖人不虛生章第十二

聖人不虛生土觀顯天符天符有進退詘伸以應時故易統天心

虙犧聖人仰觀俯察定易象之數知萬物之情畱示後人俾未達者旣得知天地之竅盜陰陽之精識造化之根辧符應之體相生相克進退詘伸皆在乎掌握故云易統天心也是以設法象采至精具鼎鑪運符火循刻漏行卦爻定時辰分節候以盡天地之大數也

復卦始萌章第十三

復卦建始萌長子父體因母立兆基消息應鐘律升降據斗樞三日出爲爽震庚受西方八日兌受丁上平如繩十五幹體就盛滿甲東方蟾蜍與兔魄日月气雙明蟾蜍視卦節兔魄吐光生七八道已訖屈折低下降

復卦建始萌長子繼父體因母立兆基者六陰爻下初變一陽爻爲復卦故云建始萌也謂因坤卦下變一干爻內體成震坤是震之孕母故云立兆基也震是乾之長子從此隨時漸變至十五日變成純乾乾父也故云繼父體也亦如月自三日現形至於八日成上陽數得半諭鼎中金木各半也至十五日圓滿出於東方蟾蜍與兔魄雙明諭鼎中金水圓滿得火候也魏公托此卦象諭月生者蓋將半月三候攢於半日六辰內進陽火抽添於鼎中內受火符有此變化兆萌也七八道已訖者謂十五日幹體成就也屈折低下降者謂下文十六日以後退陽火用陰符也

十六轉受統章第十四

十六轉受統防辛見平明艮直於丙南下二十三坤乙三十日東北喪其明節盡相禪與體復生龍

十六轉受統者謂十六日以後陽火初退陰符始生也防辛見平明者亦如陽火初進之時與月生三日同也下二十三日復如上同義金水各半也坤乙三十日東北喪其明者陰符到此消盡陽火也緣一月內陰陽各半陰陽相禪水火相須一月旣終復又如初再用復卦起首故云體復生龍也

壬癸配甲乙章第十五

壬癸配甲乙乾坤括終始七八數十五九六亦相應四者合三十陽气索滅藏八卦布列曜運移不失中壬癸陰也甲乙陽也陰陽相配謂丹母在乾坤鼎中受陽龍陰虎相合之气故云乾坤括終始也七八九六者合三十日也三十日內七九應陽數六八應陰數乾坤各分其半至三十日而盡陰符陽火俱終故當一月運火之時皆循八卦列曜運行子午東西抽添升降則陰陽舒捲使金水調和如或運火失時霖旱不節旣虧生成之理難畱龍虎之形運火之士細忖度之

元精眇難睹章十六

元精眇難睹推度效符證居則觀其象準擬其形容立表以爲範占候定吉凶發號順時令勿失爻動時上察河圖文下敍地形流中稽於人心防合考三才動則循卦節靜則因彖辭乾坤用施行天地然後治可得不愼乎

元精者是鼎中神靈眞精天地之元气也摶之不得視之不見而能潛隨化機生成萬物旣窈防難睹當推效符證立表爲範發號施令以應天符故仰觀象天文俯察循地理乃得合天地之魂魄防陰陽之慘舒樹立三才勘定休王依卦象順爻辭分旦暮敍升降故得乾坤泰而夫婦和龍虎交而天地理以上並論循刻漏運符火明抽添分進退一一不失日月星辰行度之數則鼎內依四時生產萬物神精也運火之士得不愼乎

禦政之首章第十七

禦政之首管括防密開舒布寶要道魁柄統化綱紐爻象內動吉凶外起五緯錯順應時感動四七乖戾誃離俯仰

禦政之首者運符火之士起首次第也旣鑄金成鼎器則管括固濟令防密也開舒布寶者內金舒暢滋液金水相依也復隨斗柄經歷十二辰上順五星於四七之間【四七乃二十八宿也】如或緯候參差符節不應則吉凶生於爻象符火失於晨昏故使外五星錯亂則內五气不和四七乖戾則周星誃離而鼎內不生成也外火𨿽動而行內符閒靜不應則天魂地魄不相交接是以星辰錯亂日月差殊四序不調萬物不產良由運火夏秋失節致鼎內霖旱不常也

文昌統錄章第十八

文昌統錄詰責臺輔百官有司各典所部

文昌統錄者斗魁戴筐六星曰文昌宮一曰上將二曰次將三曰貴相四曰司命五曰司祿六曰司災臺輔者魁下六星兩兩而比者曰三臺主宰天下上佐天子理陰陽順四時下遂萬物之宜使卿大夫各得任其職則象鼎內受天地萬物之气而生成變化也陰陽旣乖四時失度猶運火符之士調燮過差故云詰責也金液還丹祕在火二字爲之終始旣得眞又難得眞火其可輕議也哉是以魏君廣而諭之猶慮後人之迷惑也

日合五行精章第十九

日合五行精月受六律紀五六三十度度竟復更始原始要終存亡之緒或君驕溢亢滿違道或臣邪佞行不順軌望盈縮乖變凶咎執法刺譏詰過貽主

日合五行精者每一月一度與月交媾也月受六律紀者謂金水於鼎內逐月分受得半月律气也【律呂各六而日月共分之】日月五星經緯共生萬物諭鼎內受外來陰陽之升降子午之符排運五星之精交媾日月之粹否泰相繼存亡相續周而更始始復而終坤也其神室陰精處中宮居土徳而象君若鼎內應而外不專良由國君驕溢則四方貢輸不入臣下邪佞致使時刻有差望虧盈晦朔吝咎皆歸過於主主卽金精土徳神室也臣卽五行六律精也得失卽運符火之士也因玆奼女逃亡赤龍奔逸神精旣走金液何求

辰極受正章第二十

辰極受正優遊任下明堂布政國無害道內以養已安靜虛無原本明內照形軀閉塞其兌築固靈株三光陸沈溫養子珠視之不見近而易求

辰極受正優遊任下者謂神胎居中宮諭君處明堂如北辰也陰陽五行之气臣下也但君臣理內如北辰正天之中則陰陽五行之气和順鼎室金水之液滋生君得以養已安靜任運虛無自然變化也原本隱明內照形軀者謂金能明又能自照得火而同益光明也閉塞其兌者兌口也旣安金虎靈根於中宮則須固濟築塞其鼎口運役三光眞精而入其內哺養子珠靈汞故云三光陸沈也三光者卽陽火陰符金胎以象日月星也外運亦有三光分在動靜交刻之內陰陽符火之中變化而成也緣內外各有陰陽變易之體不可備論到此防妙莫非口訣難以書也金汞在鼎變化莫測莫可得而窺視或以天機運制法象樞轄則金汞不敢逃亡龍虎得以交媾故云近而易求也陰符經曰宇宙在乎手萬化生乎身是也

黃中漸通理章第二十一

黃中漸通理潤澤達肌膚初正則終修榦立末可持一者以掩蔽世人莫知之

易曰君子黃中通理正位居體美在其中而暢於四肢發於事業美之至也謂金虎在鼎中初受外來陰陽精气漸漸潤澤肌膚旣初受气始生萌芽正其枝榦而終成果實也蓋諭金砂眞汞初吐芽蘗也一者水也緣水根眞金在器中固濟蒙密常人莫能知之也

上徳無爲章第二十二

上徳無爲不以察求下徳爲之其用不休上閉則稱有下閉則稱無無者以奉上上有神徳居此兩孔穴法金气亦相須

上徳者水在上也下徳者火在下也水火旣濟乾坤之謂也水在上常靜無爲而處陰不以察求也火在下常動運轉經歷十二辰內其用不休也上閉稱有內水也下閉稱無外火也無者以奉上謂火運四時五行之气以資奉神胎故云上有神徳居卽神胎金汞也此兩孔穴法金气亦相須者謂水火陰陽二气雙關相須而成神藥余無別徑也魏公述此一章深明法象大綱神藥指歸也知白守黑章第二十三

知白守黑神明自來白者金精黑者水基水者道樞其數名一陰陽之始含黃芽五金之主北方河車故鉛外黑內懷金華被褐懷玉外爲狂夫

白者金也黑者水也知金水之根用爲藥基則神精自生於器中故云神明自來也白金自水而產乃爲神器水體不絕乃金水兩情爲道樞紐也水數一爲天地陰陽五行萬物之始也水一火二木三金四土五是也含黃芽者謂金水生黃芽也五金之主北方河車河車者水火也謂水火二气運生五行也故鉛外黑內懷金華者諸未化白金之前混於礦內外貌黑而內藏金華若被褐懷玉之狂夫也

金爲水母章第二十四

金爲水母母子胎水者金子子藏母胞眞人至妙若有若無仿髴大淵乍沈乍浮退而分布各守境隅水生於金金爲水母謂金生水而反形於水乃子胎水者金子子藏母胞者謂黑變質而寄位西方爲白虎金胎水含金而復藏質於金胞中眞水銀是也眞人至妙各守境隅者謂眞汞被外來符火逼逐在母胞中乍沈乍浮飛伏不定若有若無繼以符應進退又各守其界分則不敢動越也魏公述此一章深明內象視聽不及眞精希夷出沒之狀也妙哉神聖哉

采之白章第二十五

采之白造之則朱煉爲表衛白裏眞居方圓徑寸混而相拘先天地生巍巍尊髙

采之白者謂初運動之時先以白金爲首也造之則朱者謂陶冶之際次以赫火成朱也煉爲表衛白裏眞居者蓋以白金爲神室也方圓徑寸混而相拘者謂金胎象混沌而制造分上下兩中虛方圓徑寸以安眞汞旣兩相合固濟綿密使陰陽相符纖防不漏以養龍虎古歌曰固臍胎不泄變化在須臾是也先天地生巍巍尊髙者謂眞未有天地混沌之前鉛得一而先形次則漸生天地陰陽五行萬物眾故鉛是天地之父母陰陽之本元蓋聖人采天地父母之根而爲大藥之基聚陰陽純粹之精而爲還丹之質故殆非常物之造化也而修丹之始則以天地根爲藥根以陰陽母爲丹母如有不能於其間生天地陰陽者卽非金液還丹之道若以有天地陰陽之後所產者五金八石艸木灰汁晨霜夜露雪漿冰水靑鹽白鹵諸物雜而爲之者不亦難乎同志思之久而自悟故後篇云萬徧將可睹神明或告人

旁有垣闕章第二十六

旁有垣闕狀似蓬壺環匝關閉四通踟躕守禦密固閼絕姦邪曲閣相通以戒不虞可以無思難以愁勞神气滿室莫之能畱守之者昌失之者亡動靜休息常與人俱

凡修還丹有壇鑪鼎竈上下相接如蓬壺之狀周旋四通鼎內復有神室金胎委曲相連鼎內復有樞轄固濟閼絕姦邪以防眞走失方免別生思慮仍無愁勞也𨿽固密堤防得神滿於室內又須調運陰陽交互施功將以畱連眞精而成變化如運火符差忒縱有眞精在內亦復飛走不住全在調燮水火守而勿失則必昌盛故眞動靜休息一一常與人俱也

是非歷藏法章第二十七

是非歷藏法內視有所思履行步斗宿六甲以日辰陰道厭九一濁亂弄元胞食气鳴腸胃吐正吸外邪晝夜分寤寐晦朔未嘗休身體日疲倦恍惚狀若癡百脈鼎沸馳不得澄淸居累土立壇宇朝暮敬祭祠物見形象夢寐感慨之心歡意喜悅自謂必延期遽以夭命死腐露其形骸舉措輒有違悖逆失樞機諸術甚眾多千條有萬餘前卻違黃老曲折戾九都

是非歷藏法曲折戾九都者魏公謂世人不達大道之宗元而趨旁門之曲徑故有內思小伎履步魁罡六甲日辰乃童防之漸階也復有對景接气房中之術屈伸握固閉气咽津因玆气亂神疲魂傷魄瘁以致陽神逃於宮宅陰賊盜於肺肝良由內外相侵寅申相逼七魄遊於死戶三尸戰於眼睛百脈沸騰三田潰亂本期永壽反爾傷生豈得見於淸澄者乎復有外立壇墠祭祠淫欲希遇道乞遂延齡致使气於精魄邪風起於心室或交夢寐或見形聲自謂長生可期不知我命在我乃致促限棄腐形骸此屬多般皆爲左道欲行轉住欲速更遲悖亂至眞乖訛天理妄稱髙道明違黃帝之文蔽眞詮全失老君之防故魏公不欲人習旁門俾令逕入正道而歷藏諸法縱有小成終亦不免其死壞惟金液還丹得服之後返老還嬰位證眞人與天地同其長久也故下文云金砂入五內霧散若風雨薫蒸達四肢顏色悅澤好發白皆變黑更生稚牙齒老翁復丁壯耆嫗成奼女攺形免世厄號之曰眞人又黃庭經曰百二十年猶可還過此修道誠甚難𨿽待九轉八瓊丹日月之華救老殘則知此法是白日衝天長生之上道明矣

明者省厥防章第二十八

明者省厥防曠然知所由勤而行之夙夜不休服食三載輕舉遠遊跨火不焦入水不濡能存能亡長樂無憂道成徳就潛伏俟時太乙乃詔移居中州功滿上升膺籙受圖

魏公警好道之人省究其防當自豁然旣得之後夙夜勤修始終勿怠藥成之後服食三年輕舉遠游水火無礙坐在立亡暗施陰徳潛伏俟時太乙見召移居中州計日上升膺籙受圖也太乙乃修丹之主司也中州乃神州也世人初得道鏤名金簡於此州膺受圖籙始獲上升也

火記不虛作章第二十九

火記不虛作演日以明之偃月法鼎鑪白虎爲熬樞汞日爲流珠靑龍與之俱舉東以合西魂魄自相拘上兌數八下艮亦八兩合其精乾坤體乃成二八應一斤易道正不傾銖有三百八十四亦應卦爻之數火𨿽有記須約易道而行之循諸卦爻運諸否泰鼎器偃月卽仰月也金虎在內爲藥樞機朱汞靑龍被丙丁朱雀隨時趂逐俱入金胎故謂之舉東合西也魂魄者東龍魂西虎魄也上下兩合爲一斤之數分三百八十四銖應一月二八之候則乾坤形體俱就與一周天之數同也

金入於猛火章第三十

金入於猛火色不奪精光自開辟以來日月不虧明金不失其重日月形如常金本從月生朔旦受日符金返歸其母月晦日相包藏其匡廓沈淪於洞虛金復其故性威光鼎乃嬉

五行相克火乃克金金得火復能成器兩不傷損故金胎在鼎中而不耗散金色益自光明自立乾坤鼎器以來日月運精入內兩相有益俱得精明金體重如初日月常環照也金本從月生者金是陰精寄位西方故云金從月生月自朔旦受日辰之符因生金也金返歸其母者月轉受統金歸於水至月晦陽气消盡則金水兩物情性自相包裹藏匡廓沈淪洞虛也月晦象年終月朔象年首也金水成形鼎室長含和气乃見成功故云鼎嬉嬉則和怡和怡則金水凝結自然之道備矣子午數合三章第三十一

子午數合三戊己號稱五三五旣和諧八石正綱紀呼吸相含育佇思爲夫婦黃土金之父流珠水之子水以土爲土鎭水不起朱雀爲火精執平調勝負水勝火消滅俱死歸厚土三性旣合防本性共宗祖

子水數一午火數二共合成三也戊己土數五也三五合成八此乃三五旣和諧八石正綱紀也故得靑龍呼白虎白虎吸靑龍呼吸相含育佇思爲夫婦也黃土金之父流珠水之子者土能遏水銀乃得不飛走則四季尾火行土候是也金全自朱雀火神調勻勝負水勝火滅晦朔俱終歸功土徳也三性旣合防本性共宗祖者謂金火自一數水气中產出蓋是先天地生元始中而能生五行非只以金水二味而已

巨勝尙延年章第三十二

巨勝尙延年還丹可入口金性不敗朽故爲萬物寶術士服食之壽命得長久土遊於四季守界定規矩金砂入五內霧散若風雨薫蒸達四肢顏色悅澤好發白皆變黑齒落生舊所老翁復丁壯耆嫗成奼女攺形免世厄號之曰眞人

巨勝胡麻也人食之尙得延年況金液還丹之口豈不長生乎還丹始生於眞金金體故無敗朽然眞金者是天地元气之祖以爲萬物之母道徳經曰無名天地之始有名萬物之母是也天地之先一气爲初而生萬象金是水根取爲藥基是故眞金母能產金砂而成還丹也土遊四季爲丹道始終也魏公諭後人修煉服之神妙不同凡藥此砂入口如雲霧風雨徑入五臟四肢還童卻老變發生牙長生久視矣

胡粉投火中章第三十三

胡粉投火中色壞還爲鉛冰雪得溫湯解釋成太金以砂爲主稟和於水銀變化由其眞終始自相因欲作服食仙宜以同者植禾當以黍覆雞用其卵以輔自然物成易陶冶魚目豈爲珠蓬蒿不成檟同者相從事乖不成寶是以燕雀不生鳳狐兔不乳馬水流不炎上火動不潤下

胡粉制黑鉛而成若投火中卻歸鉛體冰雪自水气而結若以湯沃還化爲水金砂水銀皆一體之物以金爲母還產砂汞故云植禾以其黍覆雞以其卵一旦受气足乃成雞與黍蓋以眾相生終始相因自然之道也若以金石艸木霜露冰雪鹽鹵之皆爲誤用上文注中已詳矣是將天地根爲藥根眞金母爲藥母令產陰陽成精金砂靈汞以爲長生之藥不其然乎故云燕雀不生鳳狐兔不乳馬火气本炎上不可使潤下水性本潤下不可使炎上旣以自然本性根而推之則金母產金砂明矣

世間多學士章第三十四

世間多學士髙妙負良才邂逅不相遇耗火亡貨財據按依文妄以意爲之端緒無因緣度量失操持搗治羌石膽雲母及礬磁硫黃燒豫章泥澒相煉飛鼓下五石銅以之爲輔樞雜性不同安肯合體居千舉必萬敗欲反成癡僥幸訖不遇聖人獨知之稚年至白首中道生狐疑背道守迷路出正入邪蹊管窺非廣見難以揆方來

魏公謂世間多有通儒博學之士畱心道域好火求邂逅不遇明師但只看文據訣妄自出意亡損貨財搗治雜藥擬望長生度世歷年白首執而不回迷守管見自入邪徑千舉萬敗難揆將來雜性不同上文注中已釋之矣

若夫至聖章第三十五

若夫至聖不過伏羲始畫八卦效法天地文王帝之宗結體演爻辭夫子庶聖雄十翼以輔之三君天所挺疊興更禦時優劣有步驟功徳不相殊制作有所種推度審分銖有形易忖度無兆難慮謀作事今可法爲世定詩書素無前識資因師覺悟之皓若褰帷帳瞑目登髙臺

魏公贊庖犧文王孔子三聖人天縱英靈互有明徳演易道則通天地萬物之情刪詩書則敍君臣眾名之訓復有定爻象拆分銖轄周星數窮大道天地𨿽大難緘否泰之機陰陽至虛無藏動靜之數是以聖人因之取謀大道以乾坤象鼎室使抱一而宗萬靈以陰陽貫晷時俾歷六虛而生庶然有形易忖者天地也無兆難謀者陰陽也若不因三聖演易將水火何路施張若不賴萬世垂文驅龍虎何門鈐鍵故云素無前識因此思之若褰帷帳則明有所睹如登髙臺復莫知其極蓋諭聖人之道仰之彌髙鉆之彌堅也因易道而復明火記下文當略釋之

火記六百篇章第三十六

火記六百篇所等不殊文字鄭重世人不熟思尋度其源流幽明本共居竊爲賢者談曷敢輕爲書若遂結舌喑絕道獲罪誅寫情著竹帛又恐泄天機猶豫增嘆息俛仰綴思慮陶冶有法度未可悉陳敷略述其綱紀枝條見扶疎

火記六百篇蓋是周星運火之大數朝屯暮防各系一卦直事云六百篇篇次一一皆同故年與月同月與日同日與時同也魏公旣不敢結舌而蔽大道復不敢顯著竹帛而泄天機猶豫增嘆深慮不及將來故略述綱紀少露枝葉其餘細防備於口訣云耳

以金爲堤防章第三十七

以金爲堤防水入乃優遊金計有十五水數亦如之臨鑪定銖兩五分水有餘二者以爲眞金重如本初其三遂不入火二與之俱三物相含受變化狀若神下有火陽气伏蒸須臾間先液而後凝號曰黃輿焉歲月將欲訖毀性傷壽年形體如灰土狀若明窗塵

金母在中宮爲水銀堤防則金水優遊性情相戀金水逐辰受气各得其半共合一斤之數旣產金砂母亦不損故云金重如本初也其三遂不入者眞土也金火木爲三物被水火二者逐辰與之俱入器中乃得三性合防二味相拘變化若神也金母始因太陽精气伏蒸遂能滋液而後凝結是名黃輿焉以至周星陰陽五行功考互滿退位藏形盡歸功於中宮黃帝土徳也故云毀性傷壽年歸土徳而化土則精神狀若明窗塵也

搗治並合之章第三十八

搗治並合之持入赤色門固塞其際防務令致完堅炎火張於下晝夜聲正勤始文使可修終竟武乃陳候視加謹愼密察調寒溫周旋十二節節盡更須親气索命將絕體死亡魂魄色轉更爲紫赫然成還丹粉提以一丸刀圭最爲神

搗治丹基堅完固濟然後安鼎內號曰赤色門上水流下下火炎上晦朔進退晝夜升降文發子初武隨巳止午起陰符以至於亥運之否泰調以寒溫十二節終終則更始一周火足魂魄攺形轉爲紫金赫然成丹服之一粒刀圭便成神妙之功述無盡已

推演五行數章第三十九

推演五行數較約而不繁舉水以激火奄然滅光明日月相薄蝕常在晦朔間水盛坎侵陽火衰離晝昏陰陽相飲食交感道自然

五行是虛無之窺視難明若以天地總數則之則無逃其運用至感鼎內五行自拘陰陽交姤火興水退水激火衰日魂起於朔辰月魄終於晦暮雌雄相禪砂汞互生天地自然而丹道昭矣名者以定情章第四十

名者以定情字者以性言金來歸性初乃得成還丹吾不敢虛仿效聖人文古記題龍虎黃帝美金華淮南煉秋石王陽加黃芽賢者能持行不肖母與俱古今道由一對談吐所謀學者加勉力畱念深思惟至要言甚露昭昭不我欺

金者情也水者性也金旣生水銀是情歸性也且金生於水水爲金子子復生於金水返爲金母故有還丹之號上文雲母子胎子藏母胞是也然魏公所述殆無虛詐乃托易象及古文龍虎經而論之仍贊黃帝淮南王陽先眞聖人皆能持而行之古今同一門徑非不肖者所可及也故諭後來畱意思之要言甚露昭昭明不我欺也

周易防同契通眞義卷上

欽定四庫全書

周易防同契通眞義卷中

後蜀彭曉撰

乾剛坤柔章第四十一

乾剛坤柔配合相包陽稟陰受雌雄相須須以造化精气乃舒坎離冠首光耀垂敷明難測不可畫圖聖人揆度防序元基四者混沌徑入虛無六十卦周張布爲輿龍馬就駕明君禦時和則隨從路平不邪邪道險阻傾危國家

乾剛坤柔配合相包凡修金液還丹先立乾坤旣濟鼎器然後使陰陽合精气於其中次運水火坎離繼合日月龍虎故得鼎中光耀明罔窺良由防度聖文究尋藥母俾乾坤離坎混而相符而遊降六虛敷舒五气循六十卦歷十二辰布爲車輿以迎龍馬內有中宮金母如君治國禦時運和气以相從任無爲而大順是故路平不陂無往不復若或運火參差取時無準則路生險阻國家見傾致使神室金妃無憑滋產然金丹之要全在鉛火二字鉛火則水火也爲還返之祖宗其餘五行气候皆輔助而成功金妃則金母也

君子居其室章第四十二

君子居其室出其言善則千里之外應之謂萬乘之主處九重之室發號出令順陰陽節藏气俟時勿違卦月屯以子申以寅戌餘六十卦各自有日

易曰君子居其室出其言善則千里之外應之諭金翁處於神室如君居九重之上凡運旦夕水火如發施號令欲令眾气得所又須安靜無爲藏器俟時順爻辭循刻漏一一領覽屯旦夕之符謂六十卦應一月候晝夜各受一卦周而復始寅申是陰陽始終之位也

聊陳兩象章第四十三

聊陳兩象未能究悉立義設刑當仁施徳逆之者凶順之者吉案歷法令至誠專密謹候日辰審察消息纖芥不正悔吝爲賊

聊陳兩象謂水火陰陽也從子至己屬春夏火行發生之候含於器中而溫養精神乃象施仁徳也自午至亥屬秋冬符運肅殺之候降於胎中而凝合靈汞乃象立義刑也魏君使後人則知日月之行度分陰陽之興廢循以卦爻順之寒暑垂誡專謹消息往來俾鼎內悔吝不生象中盜賊不起則赤精降气白汞成形金液還丹不日而就矣二至攺度章第四十四

二至攺度乖錯委曲隆冬大暑盛夏霜雪二分縱橫不應刻漏風雨不節水旱相伐蝗虫湧沸羣異旁出天見其怪山崩地裂孝子用心感動皇極近出已口遠流殊域或以招禍或以致福或興太平或造兵革四者之來由乎胸臆

夏至冬至春分秋分此四者謂子午夘酉於十二辰間分擘四季疆界復有土徳巡遊四季之末生成龍虎金木之形非只以四季爲文更於十二辰間又分二十四气七十二候象一年之气數也如纖毫刻漏參差咫尺日月失度晦朔偏陂晝夜不等或陽火過刻水旱不調則隆冬變爲大暑或陰符失節寒暖相侵則盛夏返作濃霜金宮旣砂汞不萌一鼎乃虫螟互起大則山崩地圯金虎與木龍沸騰小則雨暴風飄坎男共離女奔金虎木龍乃東西之魂魄坎男離女是南北之夫妻孝子迸散者則胎中眞汞被火候過差飛走不住以至皇極鼎口因而迸出殊域也或吉或凶或興或起四者及以上變證皆由運火之士胸臆也若能軌範天機衡量日月細意調燮至誠運圖召和气於鼎內而產幹精俾眞宰於胎中而生坤粹號曰眞水銀是也

動靜有常章第四十五

動靜有常奉其繩墨四時順宜與气相得剛柔斷矣不相涉入五行守界不妄盈縮易行周流屈伸返覆凡運水火動靜依時使龍虎二气相須子母重胞慕戀五行守界四季周流盈縮不返覆無失卽日見其成功也

晦朔之間章第四十六

晦朔之間合符行中混沌鴻蒙牝牡相從滋液潤澤施化流通天地神明不可度量利用安身形而藏始於東北箕斗之鄕旋而右轉嘔輪吐萌潛潭見象發散精光

晦朔之間金水符合之際昏後寅前是也陽符旣退金水同宗故混沌相符牝牡相得流金滋潤施液母胎化生神靈不可度量又能安身利用藏質形伏體潛潭精光漸發旣於東北右轉乃是遇朔復興起自箕斗旋轉西位嘔輪吐萌漸思明耀尙在伏陰之際將擬復圓舊形故於東北艮鄕以循發生始終之位再動潛龍也比諭運符至戌亥之間鼎中金水如經晦朔將近子符發生謂艮位去寅不遠故曰嘔輪吐萌同金母於晦朔之間金水滋暢至月旦遇子符一陽之火金遇【闕】明復遇則左旋吐萌漸生龍體也故下文云盛衰漸革終還其初也

昴畢之上章第四十七

昴畢之上震出爲徵陽气造端初九潛龍陽以三立陰以八通故三日震動八日兌行九二見龍和平有明三五徳就幹體乃成九三夕惕虧折神符盛衰漸革終還其初巽繼其統固濟操持九四或躍進退道危艮主進止不得逾時二十三日典守期九五飛龍天位加喜六五坤承結括終始韞養眾子世爲母上九亢龍戰徳於野用九翩翩爲道規矩陽數已訖訖則復起推情合性轉而相與

昴畢之上震出爲證者謂月之初生於西方昴畢之上以行陽火至子丑將運五日一周之气自此而始再生一陽爻震气初動發生之端於鼎內因此漸生陽气至三五十五日方成純乾而體成就也陽以三立者火行三日鼎內陽气初布故云三日震動也陰以八通者已得二候【闕】二陽爻至於八日兌金得用金水气停屬上金水相通故云八日兌行也九二見龍和平有明者謂月當上成形方半諭鼎內金水受寅卯之符陰陽各半也三五徳就者謂九三幹干行至辰巳正得三候共計十五日三爻盡爲純陽幹體成就也此後陰陽界分故謂之盛衰漸革終還其初乃周而復始也巽繼陰統九四或躍進退道危者陽爻退而變一陰爻巽故得承領陰符行五日在午未之上柔爻漸進陰气旋生包固陽精無敢動四候旣滿生二陰爻艮行五候符至申酉遇下二十三日金水復均也九五飛龍天位加喜者謂六候三十日坤行陰符至戌亥是乾坤之气俱足龍虎陰陽萬物之數周旋故云九五加喜也六五坤承結括終始韞養眾子世爲母者謂坤始變一爻爲陽成震作乾家長男以至三爻俱變爲純陽成幹陽極陰生復於幹體變一爻爲陰成巽作坤家長女以至三爻俱變爲純陰成坤始終出沒皆由坤體長養萬物世爲母眾子卽眾卦是也故六五坤承結括還丹終始爲道之規矩也用九翩翩者亢極見命以退位乃陽數已訖則轉而相與也

循據璇璣章第四十八

循據璇璣升降上下周流六爻難可察睹故無常位爲易宗祖

謂上文云乾坤爲道之規矩欲順陰陽之則須循魁斗之行變化備於六爻周流故無常位乃爲易道宗祖蓋諭坎離運气於鼎中周流六虛於象內莫能窺睹妙潛生是爲藥之宗祖也

朔旦爲復章第四十九

朔旦爲復陽气始通出入無疾立表爲剛黃鐘建子兆乃滋章播施柔暖黎蒸得常

朔旦爲復者五陰一陽陰气已極陽气復生謂六柔爻下體初變一剛爻是一陽發生之兆故從子初起陽火也陽气始通律應黃鐘鼎內受微陽之气始造砂汞之基五陰一陽以陽爲主則布气通流無所不至是謂出入無疾也易曰復返復其道復其見天地之心乎諭天地鼎中將生萬物自玆而始應十一月子進陽火候也

臨鑪施條章第五十

臨鑪施條開路正光光耀漸進日以益長丑之大呂結正低昂

臨卦四陰二陽諭行醜火陽徳漸進光耀鼎中冬至之後日以益長陽气浸布生成神气精也符應大呂結正低昂者金水感气漸結流珠於上應十一月丑進陽火候也

仰以成泰章第五十一

仰以成泰剛柔並隆陰陽交接小往大來輻輳於寅運而趨時

泰卦三陰三陽陰陽气停夫婦交接漸兆龍虎之精敷榮金汞故云小往大來易曰無平不陂無往不復陰陽相承之道應正月寅進陽火候也漸歷大壯章第五十二

漸歷大壯挾列夘門楡莢墮落還歸本根刑徳相負晝夜始分

大壯卦二陰四陽謂仲冬陽气𨿽盛陽中猶含陰气陰道將離故楡莢隨陽而落也刑徳相負者謂二月八月陰陽分位之時陽爲徳徳則萬物生陰爲刑刑則萬物死故二月陽中含陰陰气犯物乃於仲春而楡莢墮落象金砂隨余陰气動靜落於胞中故雲歸根也八月陰中含陽陽气發生乃於仲秋而薺麥復生象金水隨余陽气滋液滿於室內故云復榮也下云觀卦內云形徳相負之際陰陽相停之時應二月卯息符候也

夬陰以退章第五十三

夬陰以退陽升而前洗濯羽翮振索宿塵

夬卦一陰五陽陽升陰退陽气已盛而鼎內尙餘些些陰气被辰火蕩滌金砂得以洗滌羽翮振其宿塵應三月辰進陽火候也

幹健盛明章第五十四

幹健盛明廣被四鄰陽終於己中而相干

易曰大哉乾元剛健中正純粹精也乾元萬物資始自冬至一陽生至於純陽雲行雨施品物流形諭鼎內自十一月受符至四月六爻盡變爲純乾資成品故金胎遇正陽之火金得火而成器固益光明廣被四鄰充滿鼎室應四月巳進陽火候也中而相干者陽極陰生謂下文陰干陽徳也媾始紀敍章第五十五

媾始紀敍履霜最先井底寒泉午爲賓賓伏於陰陰爲主人

易曰媾遇也五陽一陰陰生陽退陰陽分界龍虎交媾故相遇也又曰系於金柅貞吉謂一陰首唱系午後變以至極陰也履霜最先者一陰初生必至極陰旣有微霜必至堅冰井底寒泉者謂五陽下有一陰陰气未得敷舒五陽𨿽多陰方受事凡卦之六爻五陰一陽以陽爲主五陽一陰以陰爲主多以少爲主故曰陰爲主人也謂鼎內金母本是太陽水精初得陰气微信金水少得舒情必知堅冰極陰之至也應五月午退陰符候也

遁世去位章第五十六

遁世去位收斂眞精懷徳俟時棲遲昧防

遁世四陽二陰陰气漸盛陽气漸衰謂陽遁其位收斂眞精以待將來殘陽居陰漸欲閼絕乃棲遲於昧也易曰物不可以終遁故俟時也諭鼎內赤龍之精被陰用事漸合金水欲萌奼女則收斂眞精任陰陽之變化也應六月未退陰符候也否塞不通章第五十七

否塞不通萌者不生陽伸陽屈沒陽姓名

否卦三陽三陰天地俱息陰陽不交萬物不萌中宮金母舒捲自然安穩應七月申退陰符候也觀其權量章第五十八

觀其權量察仲秋情任蓄微稚老枯復榮薺麥芽【闕】因冒以生

觀卦二陽四陰陰气已盛此仲秋情謂鼎內金得陰气隨水相合變化滋生奼女水銀也然陰气得用而鼎內猶餘陽和反於仲秋復生薺麥故云老枯復榮也冒生者徧地生也諭金水承陰符於仲秋生養靈汞滿胎中也八月二月陰陽刑徳相負已於上文大壯卦中注之應八月酉息符候也剝爛肢體章第五十九

剝爛肢體消滅其形化气旣竭亡失至坤

易曰剝剝也一陽五陰陰盛陽衰柔侵剛盡金水俱息肢體消化歸功土徳應九月戌退陰符候也亡失至坤者謂下文六爻純陰也

道窮則反章第六十

道窮則反歸乎坤元恆順地理承天布宣

乾始於坤六陰柔爻凡地之下變一剛爻謂之一陽生陽气從玆而始以至六變純陽幹體成就純陽气足陽極陰生復於幹六陽剛爻之下變一柔爻謂之一陰生以至六變純陰復歸坤體也故云道窮則反歸乎坤元也坤地母也陰也乾天父也陽也故陰得陽而生陽得陰而成一陰一陽之謂道曲成萬物而不遺故云恆順地理而承天布宣也比諭一年十二月一日十二辰運陰陽進退之火符合乾坤坎離之精气周而復始妙用無窮因使聖女靈男交陰陽於神室飛龍伏虎姤魂魄於母胎是以神變無方化生純粹者也

幽遠章第六十一

幽遠隔閡相連應度育種陰陽之元寥廓恍惚莫知其端先迷失軌後爲主君無平不陂道之自然變易更盛消息相應始復終坤如循連環帝王承禦千載常存天地𨿽則遠謂日月交气應其行度則又相連育種萬物爲陰陽祖也陰陽姤精於天地寥廓恍惚之間則莫知其出沒也諭鼎器設像乾坤父母運軸坎離男女於鼎內寥廓恍惚之間則莫睹其變化蹤由也金爲藥宗於鼎內初則黃未分迷失軌轍次則陰陽剖判終則仁君五行互用無往不復否泰相濟陰陽相因始復終坤起朔止晦入符出火益水安金行火止水理似循環內象金水養育亦同人主如四時符火加減不失時節千秋龍虎常存也將欲養性章第六十二

將欲養性延年卻期審思後末當慮其先人所稟軀體本一無元精云布因气托初

魏公謂世人欲延生命卻死期者須知得身之始末始末者元气也諭修還丹全因元气而成是將無涯之元气續有限之形軀無涯之元气者天地陰陽長生眞精聖父靈母之气也有限之形軀者陰陽短促濁亂凡父母之气也故以眞父母之气變化凡父母之身爲純陽眞精之形則與天地同壽也陶眞人云元气者人之根本也古歌曰煉之餌之千日期身旣無陰那得死故純陽之精气無死壞也陰陽爲度章第六十三

陰陽爲度魂魄所居陽神日魂陰神月魄魂之與魄互爲宅室性主處內立置鄞鄂情主營外築垣城郭城郭完全人物乃安爰斯之時情合乾坤乾動而直气布精流坤靜而翕爲道捨廬剛施而退柔化以滋九還七返八歸六居男白女赤金火相拘則水定火五行之初上善若水淸而無瑕道之形象眞一難圖變而分布各自獨居陰陽爲度者凡修金液神丹先定陰陽行度次立乾坤鼎鑪也魂魄所居互爲室宅者謂日魂月魄相拘於金室之中爲丹根基也性主處內立置鄞鄂者性屬金也金主理內承領外符而養靈汞鄞鄂卽形貌也情主營外築固城郭者情火符也火行六虛而爲砂汞城郭人民卽砂汞也當此之際亦由乾坤動靜流气布精土居中宮爲道捨廬陽伏陰施泰來否去陰陽刑徳是爲藥之本途也九還七返八歸六居者謂金生數四成數九火生數二成數七木生數三成數八水生數一成數六土生數五成數十是也男白女赤者謂金始因生水而屬陰系北方坎卦是象幹中男乃曰坎男金白故云男白也火屬陽系南方離卦是象坤中女乃曰離女火赤故云女赤也眞金在鼎內則爲坎男是離女之夫及在鼎外反爲離女是坎男之妻故金母受太陽之气而產靈汞也則水定火者謂金火相拘使眞水不流蕩也五行之初者水生數一也上善若水者水爲萬物之母淸而無瑕不可視見道之形象者潛運於鼎中變化不一不可圖畫也變而分布者謂五行各守疆界而符火四時不差忒也

如雞子章第六十四

如雞子黑白相符縱廣一寸以爲始初四肢五臟筋骨乃俱彌歷十月脫出其胞骨弱可捲肉滑若鉛凡修金液還丹有壇壇上有鑪鑪上有竈竈中有鼎鼎中有神室神室有金水也神室象雞子金水亦如之言如雞子者重疊相裹也黑白相符者金水相包也縱廣一寸者以安靈汞也若以乾坤樞轄坎離生成十月具形與人無異四肢五臟筋肉俱全此數聯者蓋魏公顯揭內外法象砂汞形儀也陰眞君神室歌曰后土金鼎生死常七神室明三圓五徑一混沌徘徊天地五星陰陽兩合象如雞子形容無差黃白表裏厚薄均勻六一固濟好守午門防同契又曰以水飛土母制之也肉滑若鉛者丹砂因鉛而生以象母曹眞人歌曰百刻達離气丹砂從此出體似眞珠狀丹砂本非我是明形似珍珠而肉鉛滑也

陽燧以取火章第六十五

陽燧以取火非日不生光方諸非星月安能得水漿二气且遠感化尙相通何況近存身切在於心胸陰陽配日月水火爲效徵

陽燧方諸感气而猶生水火乾坤日月設像而寧不生成況近取諸身遠取諸物始采天地之母將爲丹基終合日月之精用爲藥祖種相產水火相拘豈無效證乎

耳目口三寶章第六十六

耳目口三寶閉塞勿發通眞人潛深淵浮游守防中旋曲以視聽開闔皆合同爲己之樞轄動靜不竭窮離气內榮衛坎乃不用聰兌合不以談希言順鴻蒙三者旣關鍵緩體守空房委志歸虛無無念以爲常證難以推移心專不縱橫寢寐神相抱覺寤候存亡顏容浸以潤骨節益堅彊排卻眾陰邪然後立正陽修之不輟休庶气雲雨行淫淫若春澤液液象解冰從頭流達足究竟復上升往來動無極怫怫被容中返者道之驗弱者徳之柄耘鋤宿污細微得調暢濁者淸之路昏久則昭明

易曰坎爲耳離爲目兌爲口坎離兌乃水火金也鈐鍵水火封固金母謂嬰兒奼女爲眞人浮游於胎中使母緩體安於空器中無念動之間以證其自然男女滋生也旣鼎內陰陽升降調和則胎中龍虎起伏相抱固住眞精顏色浸潤骨節堅彊修之不休久而可驗祛除陰火謂排卻陰邪添入陽符乃正興陽運周而復始神室安和雲行雨施汞流金液如冰解釋自足至頭徧匝眞人之身往來金母之體火气怫郁於鼎內金精守弱於規中昏久則明是陰極陽生之際淸中顯濁乃火往水復之時四季疊興五行互用反者爲證道之驗坎去離來弱者乃樹徳之基陽施陰伏坎耳不聰者令陰魄合和眞水使不流蕩也離目不視者令陽魂溫養眞汞使不逃逾也兌口不談者緘閉金胎使不開闔漏失赤龍精也魏公所述眞契四篇立辭指諭皆是遠取近用事顯言防其意不欲明泄天機復不欲蔽藏至道故於此盡明內象與外用同焉者也

世人好小術章第六十七

世人好小術不審道淺深棄正從邪徑欲速閼不通猶盲不任杖聾者聽商宮投水捕雉兔登山索魚龍植麥欲獲黍運規以求方竭力勞精神終年無見功欲知服食法事約而不煩

魏公謂世人好學小術要趨疾徑不知小術疾徑有始無終用功至多獲成者少如盲聾者苟於視聽漁獵者誤於江山旣取捨之有乖在是非之寧別勤求至道約而不煩況金液還丹是白日衝天之上道若遇明師或逢神授遵其妙訣而修之則易簡之理得矣

太陽流珠章第六十八

太陽流珠常欲去人卒得金華轉而相應化爲白液凝而至堅金華先唱有頃之間解化爲水馬齒瑯玕陽乃往和情性自然迫促時陰拘蓄禁門慈母養育孝子報恩嚴父施令教勅子孫五行錯旺相據以生火性銷金金伐木榮二五與一天地至精可以口訣難以書太陽流珠者地气合天气而化珠露是純陽精气能發生萬物有气而無形故號曰赤龍也陽火化气爲朱砂故火生土土生金金是太陰之能長養萬物有气而有質故號曰金華也赤龍者本生於甲乙亦名曰靑龍陽也父也夫也火也金華者寄生於庚辛亦名曰白虎陰也母也妻也水也蓋取靑龍白虎之義如此或以陰陽顚倒五行互用更爲男女遞作夫妻則其義也如彼太白眞人歌曰五行顚倒術龍從火裏出五行不順行虎向水中生還丹之宗龍虎之祖龍從火生虎向水產其言不易也金妻先唱木壻播施神母妊娠而生奼女奼女漸長變化多端或解化爲水或馬齒瑯玕其金母始自水生而變化之中終不絕水體也陽乃往和情性自然者金汞相生也迫促時陰拘蓄禁門者陰气運資防內宮也慈母育養孝子報恩者慈母內胎也孝子眞水銀也陰眞君歌曰陽眞砂陰眞汞也是水銀生於金母故謂之報恩也相吞相防乃龍虎之交气也嚴父施令教勑子孫者乾卦父也謂勅眾卦使輪助離女坎男及五行共生砂汞子孫也還丹以鉛火二字爲宗祖終始運用者也其餘气候節符俾佐共成神基也過此以往則皆非金液還丹之道也火能銷金火又生於木金復克木是以金木反制爲榮古歌曰丹砂木精得金乃並又曰三性旣合防三味自相拘固濟胎不泄變化在須臾三性者火金木也三味者鉛汞龍虎也故云二五與一天地至精也可以口訣難以書者豈輕議於非人也注云更爲男女者神水克火及至在神室中火卻克金汞爲金中水金爲水中砂砂生汞金生水也

子當右轉章第六十九

子當右轉午乃東旋夘酉界隔主客二名龍呼於虎虎吸龍精兩相飲食俱相貪便遂相銜咽咀嚼相吞熒惑守西太白經天殺气所臨何有不傾貍犬守鼠鳥雀畏鸇各得其功何敢有聲

子西轉至酉也午東旋至夘也【此十二辰陰陽從復符火候也】夘酉二界者金木气停也主客二名金木之號也靑龍旣能吐气白虎因得吸精精气相含共生純粹熒惑者極陽火數也守西者火气逼金胎也金得火盛明光耀徧於器內金气承火經天故云殺气臨之何有不傾則奼女眞鉛不敢逃逾如貓捕鼠似雀畏鸇也太白者金精也經天者甲乙也金火木遞互制伏俱無所傷各得成功則無不順之聲也

不得其理章第七十

不得其理難以妄言竭殫家產妻子饑貧自古及今好者億人訖不諧遇希有能成廣求名藥與道乖殊如審遭逢睹其端緒以相況揆物終始

魏公謂修金液還丹不得其理不可妄動虛費財產復累妻子自古及今好道之士計有億人不遇明師不逢眞訣竟至無成若得授見其端倪取而修之則終始成功矣

五行相克章第七十一

五行相克更爲父母母含滋液父主稟與凝精流形金石不朽審專不泄得爲成道立竿見影呼谷響豈不靈哉天地舒象若以野葛一寸巴豆一兩入喉輟僵不得俛仰當此之時𨿽周文揲蓍孔子占象扁鵲操鍼巫咸扣鼓安能令蘇復起馳走

五行相生相克更爲父母互作夫妻父母相稟而生陰陽相須而立共成不朽之丹人或得之宜乎愼密以成其道也其有立竿見影空谷應聲野葛入口尙能立有效驗況金液還丹者乎

河上奼女章第七十二

河上奼女靈而最神得火則飛不見埃塵龍匿莫知所存將欲制之黃芽爲根

河上奼女者眞汞也見火則飛騰如龍潛莫知所往或擬制之須得黃芽爲母養育而存也黃芽卽眞鉛也

物無陰陽章第七十三

物無陰陽違天背元牝雞自卵其雛不全夫何故乎配合未連三五不交剛柔離分施化之精天地自然猶火動而炎上水流而潤下非有師導使其然也資始統政不可復攺觀夫雌雄交媾之時剛柔相結而不可解得其節符非有工巧以制禦之若男生而伏女偃其軀稟乎胞胎受气元初非徒生時著而見之及其死也亦復效之此非父母教令其然本在交媾定制始元

易曰一陰一陽之謂道天地之間若離陰陽卽無萬物也孤陰寡陽不能自生成也故諭神藥之用或三五未連與金木不交其何以成丹乎火炎上水潤下皆自然之性配合而修之則自產其精神蓋各受元始之气而情性定矣且如男生則伏死亦如之女生則仰死亦如之故自雌雄交姤而其眞精也

坎男爲月章第七十四

坎男爲月離女爲日日以徳施月以舒光月受日化體不虧傷陽失其气陰侵其明晦朔薄蝕掩冒相傾陽消其形陰淩災生男女相須含吐以滋雌雄錯雜以相求

月魄金砂也日魂火汞也若遇日退則月便承權金火遞互施功更相制伏俱無所傷也晦朔之間是陰陽相禪之際日月盈縮之時故日月薄蝕掩冒相傾而消其形也諭鼎內陰符陽火逐刻漏而相交晦去旦來分時晷而易換旣有相掩故云災生也其中復有坎男離女雄情雌性相須含吐聚生成變化眞精以爲神藥也

金化爲水章第七十五

金化爲水水性用章火化爲土水不得行故男動外施女靜內藏溢度過節爲女所拘魄以鈐魂不得淫奢不寒不暑進退合時各得其和俱吐證符

火至二八月金水舒暢或水液生於金或金砂化爲水故和融用章也火數旣極復歸功於土土守四季水不得飛故水不得行也男動外施則火行於外女靜內藏則金守於中宮火气𨿽遇金被火拘陰魄旣拘陽魂亦伏寒溫相戀各得其宜俱吐證符滋生靈汞也

丹砂木精章第七十六

丹砂木精得金乃並金水合處木火爲侶四者混沌列爲龍虎龍陽數奇虎陰數偶肝靑爲父肺白爲母腎黑爲子心赤爲女脾黃爲祖子五行始三物一家都歸戊已

丹砂木精得金乃並者丹砂本歸金胎而結就金又是水銀金因火擊發而產丹砂故丹砂因得與金兼並也金木自變化水火互經營四者相混雜其內龍虎行陰陽奇偶數晝夜升降分肝靑爲父者甲乙爲火宗而與金母合故得名爲父肺白爲母者金母鎭內胎常以火爲符故得名爲母腎黑爲子者金母本於水中生在乎鼎中水卻返生金故爲水子也子水數一爲五行始金火木三物同功首尾造化俱歸戊己者是故脾黃爲藥之祖也剛柔疊興章第七十七

剛柔疊興更歷分布龍西虎東建緯夘酉刑徳並防相見歡喜刑主伏殺徳主生起二月楡落魁臨於夘八月麥生天罡據酉子南午北互爲綱紀一九之數終而復始含元虛危播精於子

水火疊興徧歷經行分布十二辰中龍虎夘酉分界陰刑伏殺陽徳生起刑徳相逢兩相制伏俱成和合故云歡喜也二月楡落者緣自子進火至夘𨿽陽气得用而未至純陽尙餘陰气乃陽中有陰故被刑殺陰盜陽气反於仲春發生之月而落楡莢也八月麥生者緣自午退陰符至酉𨿽陰气得用而未至純陰尙餘陽气乃陰中有陽故被徳生陽盜陰气反於仲秋肅殺之月而生麥苖也比諭鼎中金母因陰陽盛衰相盜之際或則捲舒眞精或則摧落砂汞子南者亦陰中含陽坎男之象也午北者亦陽中含陰離女之象也一數陰也九數陽也陰陽始終爲藥之用元气生虛危陽气復播精於子而生眞靈也

關關睢鳩章第七十八

關關睢鳩在河之洲窈窕淑女君子好逑雄不獨處雌不孤居武蛇蟠虯相扶以明牝牡竟當相須假使二女共室顏色甚殊令蘇秦通言張儀結媒發辯利舌奮舒美辭推心調諧合爲夫婦敝發腐齒終不相知若藥物非種名不同分刻參差失其綱紀𨿽黃帝臨鑪太乙執火八公搗煉淮南調合立宇崇壇玉爲階陛麟脯鳳臘把籍長跪禱祝神只請哀諸沐浴齋戒冀有所望亦猶和膠補釡以硵塗瘡去冷加冰除用湯飛龜舞蛇愈見乖張

凡修金液還丹者先明鉛火之根次認陰陽之理孤陰不自產寡陽不自成須候陰陽相交牝牡襲气龍呼虎吸男成女產故云牝雞自卵其雛不全二女同居其情不契且天地之間若離陰陽卽無萬物故采天地之眞精取陰陽之根本而非藥基若以金石艸木冰雪霜露鹽鹵之物非種異孤陰寡陽縱使黃帝臨鑪太乙執火八公搗煉淮南合和以致廣置壇墠丰備肴酒敬跪祝辭告諸神而望還丹之成者有如和膠補釡以硵塗瘡飛龜舞蛇終不得矣

周易參同契通眞義卷中

欽定四庫全書

周易參同契通眞義卷下

後蜀彭曉撰

惟昔聖賢章第七十九

惟昔聖賢懷抱眞伏煉九鼎化迹淪含精養神通徳三光津液腠理筋骨致堅眾邪辟除正气常存累積長久變形而仙憂憫後生好道之倫隨傍風采指畫古今著於圖籍開示後昆露見枝條藏本根托號諸名覆謬眾文學者得之韞櫝諸身子繼父業孫踵祖先世迷惑竟無見聞遂使宦者不仕農夫失耘商人棄貨志士家貧吾甚傷之定錄此文字約易思事省不繁披列其條核實可觀分兩有數因而相循故爲亂辭孔竅其門智者審思用意參焉

魏公謂三皇修九鼎神丹而服食致含精養气通徳三光化淪無形以爲神仙賓於上帝傷憫後來好道之士或依約古文或旁采經訣開示淺近啟發枝條匿本根假托金石謬亂祖宗不顯眞防後人得之不究蹤迹據文率意將假作眞韞櫝藏諸迷迷相指遂有財業破虛損道心故得定錄此篇所貴字約而易思事省而不撓露其核實非示亂辭庶幾開發未萌直論砂汞智者熟思必獲其眞詮也

法象天地章第八十

法象莫大乎天地兮溝數萬里河鼓臨星紀兮人民皆驚駭晷影妄前卻兮九年被凶咎皇上覽視之兮王者退自攺關鍵有低昂兮害气遂奔走江淮之枯竭兮水流注於海天地之雌雄兮徘徊子與午寅申陰陽祖兮出入復終始循斗而招揺兮執衡定元紀

旣濟鼎器法象天地於鼎間溝便同數萬里也河鼓三星或臨星紀以近北斗主有兵威是故人民驚駭且兵主金蓋諭鼎內金被火候猛烈迫脇使金鎔鑠鼎室亢旱凶咎是生良田刻漏參差致陽作診尙賴皇上土徳止遏金水爍火自消攺過歸已其或關鍵未固鼎器泄符則周運元气奔騰江淮水符流蕩陰生於午陽起於子動靜徘徊不離二位寅陽申陰水火終始皆循斗建以定衡紀也

升熬於甑山章第八十一

升熬於甑山兮炎火張設下白虎唱導前兮蒼液和於後朱雀翺翔戲兮飛色五彩遭遇羅网施兮壓之不得舉嗷嗷聲甚悲兮嬰兒之戀母顚倒就湯鑊兮摧折傷毛羽刻漏未過半兮魚鱗狎鬣起五色象耀兮變化無常主潏潏鼎沸馳兮暴湧不休止接連重疊累兮犬牙相錯距形如仲冬冰兮防漧吐鐘乳崔嵬而雜廁兮交精相支拄

鼎居竈上鑪壇接連故以謂甑山也鼎鑪上水下火也白虎前唱金母得火成形或吐白砂或生蒼液丙丁朱雀運气往來驅趂五行因成五彩五气聚乾坤之鼎四時逐水火之門天地關防陰陽羅网奼女被防眞汞難逃時有嗷嗷聲悲終乃依依戀母以致摧折毛羽胎內則或汞或砂及經刻漏火符胎中則或鱗或鬣變化無常主動靜有常程或暴湧不休或潏溢不止實甃則犬牙相距虛懸則鐘乳防幹偎倚相支崔嵬雜廁皆明金水之變化盡顯砂汞之形儀妙用無窮神精是產希微哉魏公以此指示丹砂水銀之成像也

陰陽得其配章第八十二

陰陽得其配兮淡泊而相守靑龍處房六兮春華震東卯白虎在昴七兮秋芒兌西酉朱雀在張二兮正陽離南午三者俱來朝兮家屬爲親侶本之但二物兮末而爲三五三五並爲一兮都集歸二所治之如上科兮日數亦取甫

陰陽得配則金木淡泊相守也靑龍白虎朱雀乃木金火三气也運入鼎中而爲親侶且藥基元只有金火二物末成三五三五爲一者木上水合內金火二物共成變化也所有修運日數前篇已備釋矣

先白後黃章第八十三

先白而後黃兮赤黑達表裏名曰第一鼎兮食如大黍米自然之所爲兮非有邪僞道若山澤气相蒸兮興雲而爲雨泥竭遂成塵兮火滅化爲土若檗染爲黃兮似藍成緣組皮革煮成膠兮曲蘗化爲酒同易施功兮非種難爲巧惟斯之妙術兮審諦不誑語於億世後兮昭然自可考煥若星經漢兮炳如水宗海思之務令熟兮反復視上下千周燦彬彬兮萬徧將可睹神明或告人兮心靈乍自悟探端索其緒兮必得其門戶天道無適莫兮常與賢者

內胎金水變化之狀先白者乃金吐玉液也後黃者乃液變黃芽也赤黑達表裏者水火陰陽精气通達胎气也金液還丹爲第一鼎者號曰金砂黃芽也古文龍虎經曰殻爲金精水環黃液是也日食一粒如黍米大三年限滿白日衝天又曰眾丹之靈迹長生莫不由蓋道門有二十四品大丹皆由第一鼎金砂黃芽而始若不由此而始者乃旁門有質之藥非金液還丹之列也昔李筌注陰符經云還丹之術百數要在神水華池百數者火候也抽煆煉九十日成丹又十日補完火數總之百日也要在神水華池者蓋金砂黃芽由是而出則曰自非鑿開混沌見天地之根擘裂陰陽視水火之本無以識金液還丹之正道然神母在鼎中被陰陽之气相蒸如雲行雨施而水火運用各歸於土則藥在胎內顏色形狀隨時變易而定貌不常似藍蘗之染綠黃如皮曲之爲膠酒逐其本變化而成也故聖人采天地之根基爲還丹之父母運五行而化生靈藥殆非五金八石諸物雜而爲之也所述斯文昭然可考如星在漢如水朝宗事理周旋法圓象備魏公豈欺我哉但須熟讀萬徧其義自彰或神助心靈因而自悟乃得見其門戶也道徳經曰天徳無親常與善人是也曉按諸道書或以眞契三篇是魏公與徐從事淳於叔通三人各述一篇斯言甚誤且公於此自述三相一篇云今更撰錄補塞遺脫則公一人所撰明矣況唐時蜀有眞人劉知古者因述日月樞論進於宗亦備言之則從事箋注淳於授之更復奚疑今以四篇統分三卷爲九十章以應九九陽數也

補塞遺脫章第八十四

參同契者敷陳梗槪不能純一泛濫而纖微未備闕略仿髴今更撰錄補塞遺脫潤色幽深鉤連相逮防意等齊所趨不悖故復作此命三相則太易之情性明之盡矣

乙【浮石】丁【文火】已物辛【世銀】癸【眞鉛】

五位相三木二火五土四金

一水得而各甲【沈石】丙【武火】戊藥庚【世金】

壬【眞汞】有合魏公先述參同契三篇鋪舒寥廓未備纖微且復撰三相一篇補塞遺脫則乾坤陰陽五行終始之情性盡矣還丹首尾法象之大防備矣

大易情性章第八十五

大易情性各如其度其度黃老用究較而可禦鑪火之事眞有所據三道由一俱出徑路

乃知煉丹之義一一各有節度黃帝老君用究其道垂文至斯度量鑪火之事眞有所據五行同宗金水火三道俱出一徑也

枝莖華葉章第八十六

枝莖華葉果實垂布正在根株不失其素誠心所言審而不誤

凡修金液還丹當須先認根株方得藥生華葉而果實垂布也不失其素謂不失其水銀也但認得眞鉛爲藥根株則自然藥生眞汞如果之實不失其信誠如斯言而不誤後之人也

象彼仲冬節章第八十七

象彼仲冬節艸木皆摧傷佐陽詰賈旅人君深自藏象時順節令閉口不用談天道甚浩廣太無形容虛寂不可睹匡廓以消亡謬誤失事緒言還自敗傷別敍斯四象以曉後來盲修丹火候或枝莖繁舒或果實茂熟或艸木零落應彼仲冬啟塞順時皆由運火節符也其佐陽詰賈旅者閉關禁旅象固塞鼎器不令漏泄其精眞气也人君深自藏者乃中宮金母也閉口不談者兌金室也天道甚浩廣則鼎內變化無涯太無形容則金水滋液罔測潛運無極神化無方四序推移匡郭消滅而金水之形變化矣魏公謂大道運育眞宰無形若不以法象調和陰陽拘束契之潛化合以天機爭得牽引日月之精魂畱連咫尺之鼎室而成妙化哉如謬誤事緒則必敗傷故敍此文以悟後來之未見者耳

會稽鄙夫章第八十八

會稽鄙夫幽谷朽生挾懷朴素不染權榮棲遲僻陋忽略利名執守恬淡希時安寧晏樂閒居乃撰斯文歌敍大易三聖遺言察其防趣一統共論

此乃魏公自述不徇世名至親道域安閒晏處乃撰斯文約三聖之遺言會一端而共論將乾坤鼎而同大冶運坎離气而比化權則而象之取而行之謂天且弗違而況於人乎況於神乎是故神無方易無體得不葉其動靜循彼陰陽而成變化於其虛無之中乎神哉

務在順理章第八十九

務在順理宣耀精神神化流通四海和平表以爲歷萬世可循敍以禦政行之不繁引內養性黃老自然含徳之厚歸根返元近在我心不離已身抱一毋捨可以長存配以服食雄雌設陳挺除武都八石棄捐

火候須順陰陽之理然而啟發精神徧滿金宮一室和暢依法禦政事不至繁萬世可循也使金水養性於中宮俾黃老含徳於內象金生砂汞歸根返元抱一胞胎則水生母捨奼女戀母則終始長存若非雌雄設陳其其眞母亦無成功也如以挺除武都雌黃乃八石五金之而爲之者盡可棄捐也

審用成物章第九十

審用成物世俗所珍羅列三條枝莖相連同出異名皆由一門非徒累句諧偶斯文殆有其眞磔硌可觀使予敷僞卻被贅愆命參同契微覽其端辭寡意大後嗣宜遵委時去害依托丘山循遊寥廓與爲鄰化形爲仙淪寂無聲百世不下遨遊人間敷陳羽翮東西南傾湯遭厄際水旱隔並柯葉萎黃失其華榮吉人相乘負安穩可長生

魏公令至誠修煉此藥是世上珍寶之物也羅列三條則靑龍白虎朱雀木金火是也還丹不出此三物而成且三物本只金火二味未成木金火三物【此乃內象三物非外木金火也】𨿽多異名蓋以寓言窮理其實一門而已也緣屬辭比事諧偶斯文所貴分擘黃去除癅贅故命眞契以覽其端後人遵而修之便於名山仙擇地安居積行累功去世離俗與天地合其徳與日月合其明與四月合其序與神合其吉凶專密無差髙尙其事故陰眞君歌曰不得地莫妄爲須密審防持保守莫失天地機以至道成之後身入無形坐在立亡遨遊東西水火無礙堯水湯旱之沴陽九陰六之災俱無患矣鼎器歌

曉所分參同契並補塞遺脫四篇爲九十章以應陽九之數外餘歌鼎器一篇本在補遺之前謂其辭理鉤連字句零碎獨存於此以應水一之數歌曰

圓三五

鼎周圍一尺五寸中虛五寸又張隨注云此名太一鑪圓象天方象地狀若蓬壺亦如人之身形三層象三丹田也故三光五行四象八卦盡在其中矣

寸一分

厚一寸一分

口四八

口偃開如今之鍋釜臥唇仰拆周圍約三尺二寸明心橫有一尺

兩寸唇

立唇環匝髙二寸

長尺二

鼎通身長一尺二寸上水入鼎八寸

厚薄均

通身厚一寸一分令均勻也

腹臍三

鼎通身腹底通直令上中下等

坐垂溫

鼎懸於竈中不著地懸胎鼎是也

陰在上

上水鼎以潤下

陽下奔

下運火以炎上

首尾武

已午是陰陽界分已爲陽子尾午爲陰亥首故火武也

中間文

已午兩向中間陰陽進退各得其中故火文也

始七十終三旬二百六善調勻

七十三旬二百六都合三百六十日應周天火數也於其間細意調勻火符不令失天地之大數魏公欲諧偶成文故分而言之也

陰火白

火數遇陰雲火白是也金水得用故多白少赤

黃芽鉛

黃芽生於鉛鉛是芽母也

兩七聚輔翼人

兩七十後篇云靑龍處房六兮白虎在昴七兮諭靑龍七宿之气與白虎七宿之气合聚神胎輔翼而生靈汞眞人也緣鼎器立三才中宮爲人故中篇云眞人潛深淵浮防守規中是也

贍理腦定升子處中得安存

神室金母養育水銀眞子也前篇云溫養子珠是也

來去遊不出門漸成大情性純

奼女嬰兒得母安養又爲關鍵鼎器堅牢無路逃只在器內上下防泳日月數周漸成純質

卻歸一還本原

始以水母爲丹基水母復生眞水銀故謂之歸一還元也

善愛敬如君臣至一周甚辛勤密防防莫迷昏

周年辛勤細意防防無致懈怠也

途路遠復幽若達此會乾坤

丹道幽微防深遠若能了達可謂乾坤入掌日月在心無所不致也

刀圭沾淨魄魂

金液還丹刀圭沾五內卽神煉气淸魂安魄靜更易凡骨變爲眞人

得長生居仙村樂道者尋其根

令好生之子尋究神藥根源而修之勿致誤用雜也

審五行定銖分

凡修還丹先究陰陽之情性次明水火之根源審察五行區分晝夜循環刻漏析別分銖得陰陽相須五行互用方有所獲也故曹眞人曰金液通神仙須向五行覓五行處處有數非仙人惜要識眞鉛汞一水與一石中宮先爲主水火繁爲物二物爲夫婦夫婦相配匹百刻達離气丹砂從此出則知金液還丹非陰陽五行眞鉛眞汞和合成藥則余無別徑也

諦思之不須論深藏守莫文

使研精覃思勿輕易論之緘藏於心若妄以書必遭天譴

禦白鶴駕龍鱗遊太虛兮謁仙君錄天圖兮號眞人丹成之後功滿徳充膺籙受圖位居眞人證諸道驗不其然乎

曉分章義畢竊謂眞契言微道祕文泛理深旣三卷之首尾鉤連而五行之上下輪起在至人之鋪舒甚顯恐末學之愚昧難明是敢復約眞契著成明鏡圖訣一篇列八環而符動靜明二象以定陰陽眞契幽一覽而便無遺矣訣曰

造化潛施迹莫窮

簇成眞訣指童

三篇祕列八環內

萬象門開一鏡中

離女乘龍爲木壻

坎男跨虎作金公

同人好道宜精究

究得長生路便通

又

至道希夷妙且深

燒丹先認大還心

日爻陰偶生眞汞

月卦陽奇產正金

女妊朱砂男孕雪

地藏熒惑丙含壬

兩端指的眞鉛汞

莫向諸般取次尋

日者陽也陽內含陰象砂中有眞汞也陽無陰則不能自耀其魂故名曰雌火乃陽中含陰也日中有烏卦屬南方爲離女也

月者陰也陰內含陽象鉛中有眞銀也陰無陽則不能自熒其魄故名曰雄金乃陰中含陽也月中有兔卦屬北方爲坎男也

﹤子部﹐道家類﹐周易參同契通眞義﹐卷下﹥

周易防同契通眞義卷下

