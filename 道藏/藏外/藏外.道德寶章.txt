

欽定四庫全書

子部十四

道徳寶章

道家

提要

【臣】等謹案道徳寶章一卷宋長庚撰長庚字白叟閩淸人爲道士居武夷山舊本題紫淸眞人白玉蟾白玉蟾其別號紫淸眞人則嘉定間徵赴闕下所封也其書隨文標識不訓詁字句亦不旁爲推闡所注乃少於本經語意多近禪偈蓋佛老同源故也此本爲元趙孟俯手書鉤摹雕板字畫絕爲精楷明陳繼儒亦嘗刻之匯祕笈中攺題曰蟾仙解老非其本目又前有萬曆癸未適園居士跋二則其前一則稱董逌藏書志述張道相集古今注老子四十餘家不載是編案晁氏讀書志張道相乃唐天寶後人安能以南宋寧宗時書著之於錄且道相所集凡二十九家並其自注爲三十家亦無所謂四十餘家者跋所云云殆於道聽塗說矣長庚世傳其神仙而劉克莊集有王居六學九書序稱所見丹家四人鄒子益不登七十曾景建黃天谷僅六十白玉蟾夭死又陳振孫書錄解題羣仙珠玉集條下云白玉蟾其姓福之閩淸人嘗得罪亡命蓋姦妄流也余宰南城有寓公稱其人云近嘗過此曾相識否餘言此輩何可使及吾門云云二人與長庚同時其說當流俗所傳殆出附防然道家自尊其教往往如此其書旣頗有可取則其人亦不足深詰矣乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

道徳寶章

宋葛長庚撰

體道

道○【如此而已】可道非常道【可說卽不如此】名【彊名曰道】可名非常名【謂之道已非也】無○【此卽是道】名天地之始【道生一卽是天地之初】有【一生二二生三三生萬物故有】名萬物之母【一無生萬有萬有歸一無】故常無【虛心無念】欲以觀其妙【見物知道知道見心】常有【守中抱一】欲以觀其徼【身有生死心無生死】此兩者【萬有一無一無亦無無中不無】同出而異名【萬法歸一一心本空】同謂之【道非欲虛虛自歸之人能虛心道自歸之】之又【虛裏藏眞無中生有】眾妙之門【悟由此入用之無窮】

養生章

天下皆知美之爲【求爲美名】美斯惡已【不得美名】皆知善之爲【求爲善人】善斯不善已【反爲惡人】故有無之相生【無必生有有必歸無】難易之相成【先難後易先易後難】長短之相形【道本無形自相長短】髙下之相傾【天旋地轉本無髙卑】音聲之相和【一風所鳴萬籟皆應】前後之相隨【往古卽今來今卽古】是以聖人處無爲之事【貴乎自然】行不言之教【道寓於物】萬物作而不辭【無必生有安得不生倘若不生安見長存】生而不有【無非妄幻】爲而不恃【今日今日而已】功成而弗居【豈可以夢爲實】夫惟弗居【忘外而不忘其內也】是以不去【一我自存】

安民章

不尙賢【爲子當孝爲臣當忠】使民不爭【飽不思食】不貴難得之貨【黃金與土同價】使民不爲盜【如意無他】不見可欲【耳目之間心實在焉】使心不亂【去卽喚回】是以聖人之治�虛其心�實其腹�弱其志�彊其骨�常使民無知無欲○使夫知者�不敢爲也�爲無爲○則無不治�

無源章

道○衝而用之�或不盈【虛中】淵乎似萬物之宗【心也】挫其銳【斂神】解其紛【止念】和其光【藏心於心而不見】同其塵【混心於物】湛兮似若存【存神於無】吾不知○誰之子�象帝之先○

虛用章

天地不仁【無心】以萬物爲芻狗【任其自然】聖人不仁【以天地之心爲心也】以百姓爲芻狗【尙自忘我豈有他哉】天地之間【心也】其猶槖鑰乎【運而不息】虛而不屈【用之無窮】動而愈出【純亦不已】多言數窮【如何說得】不如守中【盡其在我】

成像章

谷神不死【此心本無生死】是謂牝【同此一天】牝之門【念頭動處】是謂天地根【惟心】綿綿若存【只是如此】用之不勤【無爲而已】

韜光章

天長地久【湛然無爲】天地所以能長且久者【心亦如是】以其不自生【此心長存】故能長生【本無生滅】是以聖人【我也】後其身而身先【無乎不在】外其身而身存【今古如此】非以其無私【天地與我同根萬物與我同體】故能成其私【我卽天地天地卽我】

易性章

上善若水【性猶水也】水善【不爲物所忤而已】利萬物而不爭【初何心哉】處眾人之所惡【於我何有】故防於道【心亦如此】居善地【無所擇也】心善淵【有所養也】與善仁【無分彼此】言善信【眞實】正善治【無性不正】事善能【無爲而無所不爲】動善時【與時偕行】夫惟不爭【方寸不競】故無尢矣【亦不以爲福也】

運夷章

持而盈之【無欠無餘】不如其已【放下身心】揣而銳之【貴欲無爲】不可長保【謹而勿失】金玉滿堂【儉視儉聽然有餘】莫之能守【終日如愚】富貴而驕【潛心勿用】自遺其咎【寂然不動何咎之有】功成名遂【月到天心處風來水面時】身退天之道【退有餘地】

能爲章

載營魄【安心】抱一○能無離乎【甚處去來】專炁致柔【純淸絕】能如嬰兒乎【混然一片】滌除覽【無事於心無心於事】能無疵乎【身心一如】愛民治國【怡神養炁】能無爲乎【無念無爲無思無慮】天門開闔【心地開明】能無雌乎【一而不二】明白四達【一理燭物冰融月皎】能無知乎【終日如愚】生之畜之【一心所存包萬象】生而不有【心同太虛】爲而不恃【智周萬象】長而不宰【防然無我】是謂徳○

無用章

三十輻【如三十日是也】共一轂【一月是爾】當其無【月大月小】有車之用【𨿽是月小亦成一月】埏埴以爲器【陰陽往來而成造化】當其無【天地無全功聖人無全能】有器之用【間有不及亦見天工】鑿戶牖以爲室【萬象森羅同乎一天】當其無【神不守舍五官失衛】有室之用【聖愚同性忘內逐外】故有之以爲利【得此父母之身爲用】無之以爲用【存我厥初同然之性無內無外】

檢欲章

五色【靑黃赤白黑】令人目盲【其機在目志之所之】五音【宮商角徵羽】令人耳聾【貪外防內】五味【甘辛醎酸苦】令人口爽【忘其自然】馳騁田獵【心猿气馬】令人心發狂【不定身心無所歸宿】難得之貨【金玉何用】令人行妨【所寶惟心貴乎守一】是以聖人爲腹【其樂也內】不爲目【耳隨聲走眼被色瞞】故去彼取此【見色明心聞聲悟道】

厭恥章

寵辱若驚【無榮無辱此心防然】貴大患若身【思患預防】何謂寵辱【貴賤貧富】辱爲下【人之所惡一本辱作寵】得之若驚【苟非吾之所有】失之若驚【𨿽一毫而莫取】是謂寵辱若驚【於我何有】何謂貴大患若身【安危累吾心得防累吾性】吾所以有大患者【心之不寧身之不安】爲吾有身【有我則有身無我則無身】及吾無身【湛然一天我亦非我】吾有何患【忘我忘世天眞自然】故貴以身爲天下者【心猶君也身猶天下】則可寄於天下【百年如過客萬物如逆旅】愛以身爲天下者【能治其身亦猶治國】乃可以托於天下【可以久而勿失】

贊章

視之不見名曰夷【身中之心】聽之不聞名曰希【心中之性】摶之不得名曰防【性中之神】此三者不可致詰【不可以說說惟當以防防】故混而爲一○其上不皦【性無體】其下不昧【神無方】繩繩兮不可名【綿古亙今昭然獨存】復歸於無物【見物便見心】是謂無狀之狀【心無形相】無物之象【性無形象一本作無象之象】是謂惚恍【神無去來】迎之不見其首【其來非今】隨之不見其後【其去非古】執古之道【本無圓成】以禦今之有【本無生死】能知古始【古卽今今卽古聽其自古自今】是謂道紀【如是如是】

顯徳章

古之善爲士者【明心見性】防妙通【允執厥中】深不可識【吾道一以貫之不可得而聞也】夫惟不可識【惟精惟一】故彊爲之容【謂之道也皆吾心焉】豫兮若冬渉川【得處徹骨】猶兮若畏四鄰【君子愼其獨】儼兮其若客【毋不敬】渙兮若冰之將釋【心開神悟】惇兮其若朴【終日不違如愚】曠兮其若谷【庶乎屢空億則屢中】渾兮其若濁【心與道冥】孰能濁以澄之徐淸【澄之不淸撓之不濁】孰能安以名動之徐生【昔旣不生今亦不滅】保此道者【道不假修但莫染污】不欲盈【道無窮心無盡】夫惟不盈【有成者有敗道本無成敗】故能【潛龍勿用】不新成【喚作如如早是變了】

歸根章

至虛極【也忘】守靜篤【形忘】萬物並作【心忘物忘】吾以觀其復【我回光返照見天地】夫物蕓蕓【心身外無】各復歸其根【爲洞見本來靈光獨】歸根曰靜【耀無生無】靜曰復命【滅我無生死我不能無生死我能生死我本】復命曰常【無生死常光現前如】知常曰明【如不動心死方得神活魄】不知常【滅然後魂昌道不可】妄作防【以須臾離也一念所】知常容【形無非妄】容乃公【幻其大無】公乃王【外其小無內能爲萬象主】王乃天【不逐四時】天乃道【凋本有之天一炁之】道乃久【始萬象之祖道】沒身不殆【卽心心卽道心無生】

淳風章

太上【死道無往來心之精】下知有之【神是謂之聖萬】其次親之譽之【物皆有此理有物生天地】其次畏之【無名本寂寥百姓日】其次侮之【用而不知也寂然不】信不足【動感而遂通不知有】有不信【此理只爲太分明平】猶兮其貴言【常心是道】功成事遂【不用生分別尙何言】百姓皆謂我自然【哉此理素存此心素有圓】

俗薄章

大道廢【陀陀光爍爍淨裸裸】有仁義【赤灑灑自】智慧出【昧固有之】有大僞【卽不自然】六親不和【自相分別】有孝慈【蓋所當然】國家昏亂【生死岸頭身心茫然】有忠臣【到此方知有所養也】

還淳章

絕聖【任其天然】棄智【寂然無念】民利百倍【淸明在躬志气如神】絕仁【聽其自爾】棄義【皇卹有餘】民復孝慈【安時處順】絕巧【忘機】棄利【泯慮】盜賊無有【心兵不起方寸太平】此三者【忘形以養炁忘炁以養神忘神以養虛】以爲文不足【使其使然孰若自然】故令有所屬【應無所著洞然無我】見素抱朴○少私寡欲【見素抱朴】

異俗章

絕學無憂【無事無爲何思何慮】惟之與阿【一气聚散】相去防何【所過者化】善之與惡【一念動靜】相去何若【所存者神】人之所畏【生死亦大矣】不可不畏【生死事大無常迅】兮其未央哉【流浪生死沈聲色】眾人熙熙【守眞之志不堅逐物之情易蕩】如享太牢【於道無味】如春登臺【恣縱情欲】我獨泊兮其未兆【專炁致柔能如嬰兒】如嬰兒之未孩【防防然而無所知寂寂然而無所爲】乘乘兮若無所歸【應無所口而生其心】眾人皆有餘【不知戢斂】而我獨若遺【惟恐失之】我愚人之心也哉【離種種邊名爲妙道】沌沌兮【觀空亦空】俗人昭昭【耳目所娛內眞已防】我獨若昏【終日如愚】俗人察察【用心不已勞神不止】我獨悶悶【若有所思實無思者】忽兮若海【道無邊際】漂兮若無所止【一心自如萬物無著一本作寂兮似無所止】眾人皆有以【一人之心有限萬機之事無窮】而我獨頑且鄙【身如槁木心若死灰】我獨異於人【道不遠人人遠乎道】而貴食母【夫道一而已矣】

虛心章

孔徳之容【大無不包】惟道是從【細無不入】道之爲物○惟恍惟惚【不可以知知不可以識識】惚兮恍兮【卽心卽道】其中有象○恍兮惚兮【卽道卽心】其中有物○兮防兮【心與道合】其中有精○其精甚眞○其中有信○自古及今【心無所始亦無所終】其名不去【人能宏道非道宏人】以閱眾甫【萬物之中惟道爲大】吾何以知眾甫之然哉【五行之中爲人最靈】以此○

益謙章

曲則全【性不可窮】枉則直【神不可測】窪則盈【心不可盡】則新【以心盡心】少則得【以性窮性】多則惑【以神測神】是以聖人抱一爲天下式【心卽性性卽神神卽道】不自見故明【見見之時見非是見見猶離見見不能及】不自是故彰【多少分明】不自伐故有功【心上功夫何分彼此】不自矜故長【寸心不昧終古長存】夫惟不爭【忘我】故天下莫能與之爭【我尙自忘何況非我】古之所謂曲則全者【性不可窮】豈虛言哉【是眞實者】誠全而歸之【一念旣正無往不正】

虛無章

希言自然【無可得】飄風不終朝【有爲者也】驟雨不終日【何可長也】孰爲此者天地【終不可久也】天地尙不能久【天地萬物無非妄幻】而況於人乎【惟此心爲實餘者卽非眞】故從事於道者【了心而已】道者同於道【無思卽道】徳者同於徳【爲無爲】失者同於失【忘所忘】同於道者○道亦得之○同於徳者○徳亦得之○同於失者○失亦得之○信不足焉【自信不及】有不信焉【日中逃影疾走渴死】

苦恩章

跂者不立【心如墻壁乃可入道】跨者不行【心性無染體露眞常】自見者不明【凡所有相皆是虛妄】自是者不彰【不可以聲色求不可以名相見】自伐者無功【百念云消而風止寸心霜降而水涸】自矜者不長【眞淨明妙虛徹靈通】其於道也○曰餘食贅行【仁者見之謂之仁智者見之謂之智】物或惡之【瞥起是病不續是藥】故有道者不處也【不怕念起惟恐覺遲】

象元章

有物混成○先天地生【有物混成】寂兮寥兮【先天地生】獨立而不攺【廓然獨存】周行而不殆【無窮無盡】可以爲天下母【能生天地】吾不知其名【吾卽我也】字之曰道○彊爲之名曰大【無邊】大曰逝【無著】逝曰遠【無盡】遠曰反【無住】故道大○天大【同乎無始】地大【同乎無終】王亦大【心君也】域中有四大【上無復色下無復淵靈然獨存之又】而王居其一焉【卽心是道】人法地【有所據依】地法天【一靈妙有法界圓通】天法道○道法自然○【道如此而已】

重徳章

重爲輕根【心爲萬物之宗】靜爲躁君【道爲一心之體】是以聖人【得道之士】終日行【持心抱一】不離輜重【惟恐防失】𨿽有榮觀【無所貪著】燕處超然【心超物外】柰何萬乘之主【心也】而以身輕天下【戀有貪生】輕則失臣【情欲所使】躁則失君【無所持守】

巧用章

善行無轍迹【以心知心】善言無瑕謫【以性覺性】善計不用籌策【以神合神】善閉無關鍵而不可開【合神於無】善結無繩約而不可解【合無於道】是以聖人【心一而已】常善救人【視人猶已】故無棄人【凡厥有初均气同體】常善救物【見物便見心見心便見道】故無棄物【心超物外而不外物】是謂襲明【定能生慧睿可作聖】故善人者【正已處物】不善人之師【物自物我自我】不善人者【不可離生死而求心不可脫心而離生死】善人之資【生死自生死此心自此心】不貴其師【道無可學心無可用】不愛其資【寒灰枯木死心忘形】𨿽智大迷【一念萬年】是謂要妙【與道合眞】

反朴章

知其雄【神也】守其雌【性也】爲天下溪【心廣體胖】爲天下溪【深妙】常徳不離【顚沛必於是造次必於是】復歸於嬰兒【無念】知其白【性也】守其黑【命也】爲天下式【空寂合無專炁致柔】爲天下式【見聞覺知盡皆空寂】常徳不忒【道在萬物萬物卽道】復歸於無極○知其榮【心也】守其辱【我也】爲天下谷【但可空諸所有不可實諸所無】爲天下谷【虛中】常徳乃足【身心一如身外無餘】復歸於朴【太易無極】朴散則爲器【易有太極是生兩儀】聖人用之【知有此理】則爲官長【如有所畏】故大制不割【心同虛空虛空非心】

無爲章

將欲取天下而爲之【欲行此道】吾見其不得已【道本無爲】天下神器【心之所居】不可爲也【無作無止無任無滅】爲者敗之【道本圓成】執者失之【愚者逐於外賢者執於內聖人皆僞之吾亦非聖人】故物或行或隨【念玆在玆】或噓或吹【思無邪】或彊或羸【善用其心】或載或隳【精思此理】是以聖人【我也】去甚【過猶不及】去奢【道常如如】去泰【道無不足】

儉武章

以道佐人主者【道與心合】不以兵彊天下【善勝任於不爭】其事好還【歸根復命】師之所處【心兵所起】荊棘生焉【心神狂】大軍之後【心與物馳事與心戰】必有凶年【精欲驅馳神气昏耗】故善者果而已【定力所到】不敢以取彊【忘我而已】果而勿矜【靜以待之】果而勿伐【默而守之】果而勿驕【存之以和】果而不得已【用之以虛】是果而勿彊【虛無自然】物壯則老【心爲物移】是謂不道【性爲心所蔽】不道早已【神爲性所窒】

偃武章

夫佳兵者不祥之器【以心勝物終莫能勝】物或惡之【爲物所誘】故有道者不處【不離生死而離生死】是以君子居則貴左【忘心】用兵則貴右【任眞】兵者不祥之器【不得已而用之】非君子之器【觸來勿與競事過心淸涼】不得已而用之【欲求合道乃不合道】恬憺爲上【寂然】勝而不美【求欲凝神神乃不凝】而美之者【用志不分乃凝於神】是樂殺人【用心一處無事不辧】夫樂殺人者【絕欲】則不可得志於天下矣【凡百從儉】故吉事尙左【不可師心】凶事尙右【當爲心師】偏將軍居左【省心】上將軍居右【全神】言以防禮處之【若論此事如防考妣】殺人之眾【六賊之兵已息三尺之火不焚一本之眾作眾多】以悲哀泣之【心死神存】戰勝則以防禮處之【孤光獨照】

聖徳章

道常無名○朴𨿽小【亦甚大】天下不敢臣【道爲萬化之君】侯王若能守【守一】萬物將自賓【心爲主物爲客】天地相合【身心一如】以降甘露【大道得矣】民莫之令而自均【心無病而身自安心無爲而神自化】始制有名【道也】名亦旣有【心也】夫亦將知止【性也一本作天亦將知之下同】知止所以不殆【神也】譬道之在天下【心之在我】猶川谷之與江海【萬物歸一歸一而已】

辧徳章

知人者智【不爲物所轉也】自知者明【以心合道】勝人者有力【久於其道而化自成】自勝者彊【眞積力久】知足者富【何物非道】彊行者有志【有志者事竟成】不失其所者久【性常存也】死而不亡者壽【神不亡也】

任成章

大道泛兮【心無方所】其可左右【了無所知】萬物恃之以生而不辭【大道無生不免於生萬化自生大道無生】功成不名有【實無所得】愛養萬物【道能育物一本愛養作衣】而不爲主【忘其所自】故常無欲【而不爲主】可名於小矣【道𨿽小萬物】萬物歸焉【人能虛心道自歸之】而不爲主【尙自不見乎我將何有於我哉】可名於大矣【何所不容】是以聖人【心也】終不爲大【粟中藏世界芥子納須彌】故能成其大【諸佛法身入我性我性同共如來合】

仁徳章

執大象○天下往【萬物歸焉】往而不害【道無鬼神獨往獨來】安平防【心安則性平性平則神泰】樂與餌【從心不逾矩】過客止【邪念自絕】道之出口【淡而有味】澹乎其無味【無味之味】視之不足見【道無形】聽之不足聞【道無聲】用之不可旣【道無盡】

防明章

將欲噏之【攝心】必固張之【忘物】將欲弱之【忘口】必固彊之【忘我】將欲廢之【忘心】必固興之【忘性】將欲奪之【忘神】必固與之【忘道】是謂微明【忘其所得】柔弱勝剛彊【遊心於物而不爲物所囿】魚不可脫於淵【心不出乎道】國之利器【天理固存】不可以示人【人欲自盡】

爲政章

道常無爲【用之不可旣】而無不爲【何所施而不可】侯王若能守【心生於道】萬物將自化【萬化自然】化而欲作【一念欲起】吾將鎭之以無名之朴【要知眞一處當使六用廢】無名之朴○亦將不欲【道常無爲】不欲以靜【而無不爲】天下將自正【身心一如一本正作定】

論徳章

上徳不徳【無著】是以有徳【不自有其有】下徳不失徳【有所窒礙】是以無徳【與道相達】上徳無爲【無所事於心】而無以爲【何所爲也】下徳爲之【逐妄迷眞】而有以爲【道無可爲】上仁爲之【以心合道】而無以爲【寂然不動】上義爲之【以物爲心乃昧所見】而有以爲【流而忘返】上禮爲之【道法自然】而莫之應【去道遠矣】則攘臂而仍之【自昩其天】故失道而後徳【不能神其神】失徳而後仁【不能性其性】失仁而後義【不能心其心】失義而後禮【已失其眞】夫禮者忠信之薄而亂之首也【已非自然】前識者道之華而愚之始也【不可以知知知卽不知】是以大丈夫處其厚不處其薄【還淳返朴】居其實不居其華【收視返聽】故去彼取此【光返照】

法本章

昔之得一者【我是何人】天得一以淸○地得一以寧○神得一以靈○谷得一以盈○萬物得一以生○侯王得一以爲天下貞○其致之一也【昔之得一者】天無以淸將恐裂【天法道】地無以寧將恐發【地法天】神無以靈將恐歇【道法自然】谷無以盈將恐竭【夫道一而已矣】萬物無以生將恐滅【故去彼取此】侯王無以爲貞而貴髙將恐蹶【一不動萬化自然】故貴以賤爲本【神者性之基】髙以下爲基【性者心之本】是以侯王【心也】自稱孤寡不谷【無所用其用】此其以賤爲本耶【惟道爲身】非乎故致數車無車【無我】不欲琭琭如玉【不有其有】落落如石【防然自全一本落落作硌硌】

去用章

反者道之動【以性全神】弱者道之用【以心全性】天下之物生於有【以我全心一本之物作萬物】有生於無【以無我爲全我】

同異章

上士聞道○勤而行之【如無手人欲行拳也】中士聞道○若存若亡【啞者得夢】下士聞道○大笑之【百姓日用而不知也】不笑不足以爲道○故建言有之【因理見道】明道若昧【不昧本來】進道若退【爲道日損】夷道若【不生分別】上徳若谷【包萬化】大白若辱【大無不包】廣徳若不足【惟恐不及】建徳若偸【常懷此念一照一用】質眞若渝【不自以爲我】大方無隅【神無方】大器晚成【道生於萬物之先而成於萬物之後】大音希聲【無所覺知】大象無形【無所名相】道隱無名【無所可說】夫惟道○善貸且成【能化其化而不自化】

道化章

道生一○一生二�二生三�三生萬物�萬物負陰而抱陽�沖气以爲和人之所惡惟孤寡不谷而王公以爲稱�故物或損之而益�或益之而損○人之所教【無一亦無二】亦我義教之【惟道而已一本作我亦教之】彊梁者【心念所形起滅不停】不得其死【不能至於無我之地】吾將以爲教父○

徧用章

天下之至柔【道也】馳騁天下之至堅【物我也】無有入於無間【大無不包細無不入】吾是以知無爲之有益也【爲學日益爲道日損】天下希及之【眾人昭昭我獨悶悶】

立戒章

名與身孰親【不可使之親】身與貨孰多【不可使之多】得與亡孰病【不可使之病】是故甚愛必大費【溺於情欲必防其本】多藏必厚亡【累於貪故必失其眞】知足不辱【大圓覺滿】知止不殆【應如是住】可以長久【無量無邊】

洪徳章

大成若缺【自晦】其用不【韜光】大盈若沖【自然】其用不窮【澄虛】大直若屈【順適】大巧若拙【無爲】大辯若訥【忘言】躁勝寒【淸者濁之源】靜勝【動者靜之基】淸靜爲天下正【心無其心是謂大同】

儉欲章

天下有道【知有此心】卻走馬以糞【忘其所爲】天下無道【不知有此】戎馬生於郊【情欲交戰】罪莫大於可欲【一念易流】禍莫大於不知足【迷已逐物】咎莫大於欲得【豈可更添一物】故知足之足【有情無情同此一理】常足矣【人人具足个个圓成】

鑑遠章

不出戶【潛心】知天下【智周萬物】不窺牖【肢體黜聰明】見天道【離形去智】其出彌遠【心包太虛】其知彌少【神遊萬國】是以聖人不行而知【明鏡當臺】不見而名【寶劍在手】不爲而成○

忘知章

爲學日益【百尺竿頭更進一步】爲道日損【空諸所有納此一無】損之又損之【皮毛剝落盡惟有眞實在】以至於無爲【空寂】無爲而無不爲矣【萬化自然】故取天下常以無事【心不在物無物無心】及其有事【物來斯照】不足以取天下【棄天下如棄敝屣】

任徳章

聖人無常心【不以我爲我乃見心中心】以百姓心爲心【人心我心同乎一性】善者吾善之【與我同然】不善者吾亦善之【亦與我同】得善矣【同乎自然】信者吾信之【萬神卽一神萬炁卽一炁】不信者吾亦信之【我不輕於汝等汝等皆當作佛】得信矣【誰非此道】聖人之在天下惵惵【毋不敬也一本惵惵作】爲天下渾其心【忘其所以然】百姓皆注其耳目【任其自爾】聖人皆孩之【無心】

貴生章

出生入死【月圓月缺之】生之徒十有三【月自初三日生魄至十五日乃圓故曰十有三】死之徒十有三【月自十六日虧至二十八日防魄故曰十有三】人之生【亦如月然】動之死地亦十有三【前半月其上旬之上日自初一日至初三日亦十日之三日其月尙生後半月其下旬之十日自二十八日至三十日亦十日之三日其月已死】夫何故【蓋人與月相似】以其生生之厚【同乎天地之一炁耳】蓋聞善攝生者【無思無慮】陸行不遇兕虎【忘形】入軍不甲兵【忘我】兕無所投其角【身非我有】虎無所措其【我亦非我】兵無所容其刅【夫生死者特一炁聚散耳】夫何故【是如此】以其無死地【此心自若本無生死】

養徳章

道生之【神也】徳畜之【性也】物形之【心也】勢成之【我也】是以萬物【物也】莫不尊道而貴徳【忘物】道之尊【忘我】徳之貴【忘心】夫莫之命【忘性一本命作爵】而常自然【忘神】故道生之【神全】徳畜之【性全】長之育之【心全】成之熟之【我全】養之覆之【物全】有而不生【無也】爲而不恃【無爲】長而不宰【無我】是謂徳【道也】

歸章

天下有始【道生一】以爲天下母【一生二】旣得其母【二生三】以知其子【三生萬物】旣知其子【夫物蕓蕓】復守其母【各復歸其根】沒身不殆【歸根復命】塞其兌【聽乎無聽】閉其門【視乎無視】終身不勤【無爲】開其兌【神若出便收來】濟其事【惟欲是耽】終身不救【永絕道根】見小曰明【虛中則明】守柔曰彊【剛中則彊】用其光【以心契心】復歸其明【以道合道】無遺身殃【心無一塵】是謂習常【是謂之道一本習作襲】

益證章

使我介然有知【一念而已】行於大道【一我而已】惟施是畏【一理而已】大道甚夷【一道而已】而民好徑【思無邪】朝甚除【心不正】田甚蕪【性不明】倉甚虛【神不靈】服文采【好榮華】利劍【貪嗜欲】厭飲食【不知乎恬澹】財貨有餘【捨此道而逐物】是謂盜誇【人欲勝天理】非道也哉【於道不然】

修觀章

善建者不防【不出乎道】善抱者不脫【不離乎道】子孫祭祀不輟【此道常存】修之於身【心也】其徳乃眞【眞心】修之於家【性也】其徳乃餘【眞性】修之於鄕【神也】其徳乃長【眞神】修之於國【道也】其徳乃丰【眞道】修之於天下【空也】其徳乃普【眞空】故以身觀身【心中心】以家觀家【性中性】以鄕觀鄕【神中神】以國觀國【道中道】以天下觀天下【空中空】吾何以知天下之然哉【空中不空】以此○

符章

徳之厚【抱道】比於赤子【無心】毒虫不螫【無畏】猛獸不據【無憂】玃鳥不摶【無慮】骨弱筋柔而握固【神全】未知牝牡之合而防作【凝神】精之至也【杳杳防防】終日號而嗌不嗄【性全】和之至也【恍恍惚惚】知和曰常【常寂光中】知常曰明【大光明裏】益生曰祥【靈源不竭一本作日祥】心使气曰彊【眞一常存一本作日彊】物壯則老【人欲太盛】是謂不道【防失本眞】不道早已【眞不立妄不空】

徳章

知者不言○言者不知○塞其兌【閉目見自己之目】閉其門【收心見自己之心】挫其銳【觀我非我】解其紛【觀物非物】和其光【觀心非心】同其塵【觀空非空】是謂同【聖凡一體】故不可得而親【釋迦文佛參禪未巳】亦不可得而疎【老聃學道未醲】不可得而利【伏羲究易未了】亦不可得而害【孔子夢奠方終】不可得而貴【道者心之體】亦不可得而賤【心者道之用】故爲天下貴○

淳化章

以正治國【凝神】以奇用兵【明心】以無事取天下【了性】吾何以知其然哉【得道】以此【道也】夫天下多忌諱【居移气養移體】而民彌貧【此心易失】人多利器【念念伏躍】國家滋昏【此性不明】人多伎巧【性靜情逸】奇物滋起【心動神疲】法令滋彰【以心用心一本法令作法物】盜賊多有【百念愈熾】故聖人云【如是如是】我無爲而民自化【神之所化】我好靜而民自正【性之所正】我無事而民自富【心之所富】我無欲而民自朴【我之所朴】

順化章

其政悶悶【天然】其民醇醇【自然一本作淳淳】其政察察【使然】其民缺缺【不然】禍兮福所倚【禍福無門惟心所召】福兮禍所伏【損者益也】孰知其極【無有邊際】其無正【道無體】正復爲奇【心不可測】善復爲訞【道不可識一本訞作妖】人之迷【昧其本性一本人作民】其日固久【無始以來有生以後】是以聖人【我也】方而不割【圓通】廉而不劌【空寂一本劌作割】直而不肆【沖虛】光而不耀【中正】

守道章

治人事天【以天理勝人欲】莫若嗇【儉視儉聽儉思儉爲】夫爲嗇【儉從約易從】是謂早服【先得此理】早服謂之重積徳【有所操存】重積徳【涵養】則無不克【克人欲求天理一本克作克下同】無不克【克已復禮】則莫知其極【道卽心也】莫知其極【道如虛空】可以有國【性與道合】有國之母【神也】可以長久【神與道存】是謂深根固柢【天崩地裂此性不壞】長生久視之道【虛空小殞此神不死】

居位章

治大國【盡其心者知其性】若烹小鮮【治心亦甚易】以道蒞天下【道不遠在身中】其不神【無妄】非其不神【幻盡覺圓】其神不傷人【心境兩忘物我一空】非其神不傷人【爾爲爾我爲我】聖人亦不傷人【非我何有】夫兩不相傷【心復何故】故徳交歸焉【惟道而已】

謙徳章

大國者下流【以大就下】天下之交【以小就大】天下之化【無小無大】牝常以靜勝牡【以靜制動】以靜爲下【無爭】故大國以下小國【不競】則取小國【靜定】小國以下大國【處順】則取大國【此理固存】故或下以取【淨心】或下而取【止觀】大國不過欲兼蓄人【神者萬化之主】小國不過欲入事人【心者大道之源】夫兩者【卽心是道】各得其所欲【神亦道性亦道】故大者宜爲下【除垢止念】

爲道章

道者萬物之奧【心者造化之源】善人之寶【一滴眞金源流天造前無古人後無來者】不善人之所保【口各有心此心常存】美言可以市【至言如寶】尊行可以加人【道可貴】人之不善【昩道】何棄之有【道亦在】故立天子【心也】置三公【神气精也】𨿽有拱璧以先駟馬【世之所貴】不如坐進此道【我之所寶】古之所以貴此道者何也【在我本然】不曰求以得【不離乎心一本不日以求得】有罪以免【純一如初】故爲天下貴【道者萬物之奧】

恩始章

爲無爲【心也】事無事【性也】味無味【神也】大小多少【總在其中】報怨以徳【心不外物】圖難於其易【抱一】爲大於其細【執中】天下難事【道也】必作於易【此心】天下大事【神也】必作於細【此心】是以聖人終不爲大【不事知其大小】故能成其大【性等虛空】夫輕諾必寡信【易悟則易疑易得則易防】多易必多難【大迷之下必有大悟】是以聖人猶難之【不可說破】故終無難【欲其自得】

守防章

其安易持【道可恃】其未兆易謀【道可思】其脆易破【道可悟一本破作泮】其防易敬【道可一】爲之於未有【不知其始】治之於未亂【不見其尾】合抱之木【如道也】生於毫末【防防杜漸】九層之防【如道也】起於累土【從微至著】千里之行【如道也】始於足下【在我自到】爲者敗之【道不可窮】執者失之【道不可得】是以聖人無爲【與道合一】故無敗【千古不朽】無執【與神合無】故無失【萬世常行】民之從事【不知自然】常於防成而敗之【有爲者有成敗】愼終如始【知此心卽道心】則無敗事【無爲者無成敗】是以聖人欲不欲【無爲】不貴難得之貨【道無妙】學不學【無事】復眾人之所過【覺空覺滿】以輔萬物之自然【與時偕行】而不敢爲【性空】

淳徳章

古之善爲道者【我也】非以明民【不使其有知】將以愚之【昏昏默默】民之難治【心亂】以其智多【靜則易昏動則易散】故以智治國國之賊【覺亦是念】不以智治國國之福【無所覺知而已】知此兩者亦楷式【道貴如愚愚中不愚】能知楷式【抱虛守衝】是謂徳【教父】徳深矣遠矣【道爲萬化之宗】與物反矣【道在萬化而非萬化】然後乃至大順【萬化出乎道而入乎】

後已章

江海所以能爲百王谷者【道心所以能合道】以其善下之【也虛而能容寂而不】故能爲百谷王【見心爲萬法之】是以聖人欲上民【王使人知】必以言下之【道示之以】欲先民【無使契乎】必以身後之【道先忘其】是以處上而民不重【心道】處前而民不害【大性】是以天下樂推而不厭【空與物無】以其不爭【礙不與物】故天下莫能與之爭【競我之自】

三寶章

天下皆謂我道大【道大性空】似不肖【如愚】夫惟大○故似不肖【默然】若肖久矣○其細也夫【不可分別】我有三寶【道尊徳貴】寶而持之【道不離我一本作持而寶之】一曰慈【專炁致柔能如嬰兒】二曰儉【少私寡欲】三曰不敢爲天下先【忘其所以忘我】夫慈故能勇【其力大】儉故能廣【其量深】不敢爲天下先【心廣】故能成器長【體胖】今捨慈且勇【逐物】捨儉且廣【貪嗔愛欲】捨後且先【急欲求成】死矣【不見乎道】夫慈以戰則勝【身心不動】以守則固【靜以待之】天將救之【其應亦然】以慈衛之【乃與道合】

配天章

善爲士者不武【慈和】善戰者不怒【寬泰】善勝敵者不爭【安穩】善用人者爲之下【小心翼翼】是謂不爭之徳【順帝之則】是謂用人之力【天理自見】是謂配天【此心爲大】古之極【大道乃明】

用章

用兵有言【默然】吾不敢爲主而爲客【忘我】不敢進寸而退尺【不敢有所爲】是謂行無行【爲無爲】攘無臂【事無事】仍無敵【守無守】執無兵【味無味】禍莫大於輕敵【見聞覺知當下心息】輕敵則防防吾寶【照見生空】故抗兵相加【我自我物自物】哀者勝矣【一曰慈】

知難章

吾言甚易知【心而已】甚易行【道而已】天下莫能知【不知心】莫能行【不知道】言有宗【無爲】事有君【無念】夫惟無知【然】是以不我知【我卽事我尙復何有】知我者希【知我則知此理】則我貴矣【我亦非我道亦非道】是以聖人【知我無我】被褐懷玉【終日如愚】

知病章

知不知上【吾所謂知知與不知不知之知乃是眞知】不知知病【知知一字此事不圓】夫惟病病【病在於知】是以不病【塵淨光生】聖人不病【無念之念亦復是念】以其病病【一念不存此心乃見】是以不病【三界惟心一切惟識】

愛已章

民不畏威【人不能究心】大威至矣【生死事大無常迅速】無狹其所居【神無方】無厭其所生【性無滅】夫惟不厭【道無盡】是以不厭【心無形】是以聖人自知不見知【如人飲水冷暖自知】自愛不自貴【無法可說無道可得】故去彼取此【自知不自見自愛不自貴】

任爲章

勇於敢則殺【有力於剪除妄念也】勇於不敢則活【有力於守雌抱一也】此兩者【能殺能活】或利或害【吾道如劍不能持者傷犯刅】天之所惡【貴乎無所用】孰知其故【道本空相】是以聖人猶難之【道易知而不易於行心易悟而不易於了】天之道【吾心而已】不爭而善勝【無爲】不言而善應【無念】不召而自來【無著】坦然而善謀【無無亦無一本坦作繟】天网恢恢【何物不在此道之中】疎而不失【此道常在萬物之內】

制惑章

民常不畏死【此念不死此道不全】柰何以死懼之【海枯終見底人死不知心】若使民常畏死【只知貪生不知有死】而爲奇者【生死亦大矣】吾得執而殺之【安能殺其心哉】孰敢【其心使之自殺】常有司殺者殺【心爲司殺能絕百念】夫代司殺者殺【我心與他心𨿽同不可以我心代他心也】是謂代大匠斫【絕生思惟便成擬議】夫代大匠斫者【事物之來情慮之及】希有不傷其手矣【謹者不言言者不知】

貪損章

民之饑【人之不知道】以其上食稅之多【以其心之念不已】是以饑【所以不知道】民之難治【人不得道】以其上之有爲【以其心之事不停】是以難治【所以不得道】民之輕死【人之不合道】以其求生之厚【以其心之情不盡】是以輕死【所以不合道】夫惟無以生爲者【勇於忘我】是賢於貴生【所以得道】

戒彊章

人之生也柔弱【水結成米】其死也堅彊【冰消卽水】萬物艸木之生也柔脆【水流元在海】其死也枯槁【月落不離天】故剛彊者死之徒【死者生之徒】柔弱者生之徒【生者死之基】是以兵彊則不勝【心雜則道愈遠】本彊則共【念頭不已心則愈雜】彊大處下【誰使之念頭不已】柔弱處上【誰使之心雜】

天道章

天之道【心之性性之神】其猶張弓乎【有力】髙者抑之【省思慮】下者舉之【奮精神】有餘者損之【絕嗜欲】不足者與之【養沖和一本作之】天之道【心也】損有餘而補不足【生處使熟熟處使生】人之道則不然【亦心也】損不足以奉有餘【貪其所愛忘其自然】孰能以有餘奉天下【要在忘我】惟有道者【忘心】是以聖人爲而不恃【忘性】功成而不處【忘神】其不欲見賢【忘忘亦忘】

任信章

天下柔弱【人之生也】莫過於水【人之心也】而攻堅彊者【欲不死者】莫之能勝【心無生死】其無以易之【情念死矣】故柔勝剛【心有力則情念自消】弱勝彊【心無爲則天道乃見】天下莫不知【人人有此理】莫能行【人人昩此理】是以聖人言【聖人知之】受國之垢【藏心於心而不見也】是謂社稷主○受國之不祥【藏神於神而不露也】是謂天下王○正言若反【蒼天中更添冤苦】

任契章

和大怨【嗜欲殺身】必有餘怨【情念不斷】安可以爲善【何以見】是以聖人執左契【正念現前】而不責於人【不爲物移不與物競】故有徳司契【以心契心以道契道】無徳司徹【自非寂照何能混融】天道無親【靈光獨耀迥脫塵根】常與善人【無得無失】

獨立章

小國寡民【大圓鏡中】使有什伯【可養者也】人之器而不用【其國太平一本作使民有什伯之器而不用】使民重死【一念不生】而不遠徙【念玆在玆】𨿽有舟車【無去無來】無所乘之【實無去來】𨿽有甲兵【不爭善勝】無所陳之【六處淸淨】使民復結繩而用之【信是道之源】甘其食【味道之腴】美其服【受道之痺】安其居【處道之安】樂其俗【樂道之和】鄰國相望【心心相照】雞狗之聲相聞【照見五蘊皆空】民至老死【灰心絕念】不相往來【如如自然】

顯質章

信言不美○美言不信【不得動著】善者不辯○辯者不善【父母所生口終不爲汝】知者不博○博者不知【只在目前】聖人不積○旣以爲人【賊來便打】已愈有○旣以與人【客來湏防】已愈多○天之道○利而不害【時淸道泰】聖人之道○爲而不爭【一人有慶兆民賴之】

道徳寶章

