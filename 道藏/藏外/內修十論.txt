王重陽內修十論

佚名

八仙呂純陽之弟子﹣﹣王重陽。宋末元初﹐陜西咸陽人。親傳弟子七眞人立全眞派。張三丰以內修十論爲太極根基。王重陽祖師之十論﹐亦本斯旨也。山中人得此訓言﹐又何必另尋瑤艸﹐別采仙花。卽此是長生藥。不老丹也。恭錄之﹐以示後之好道者。以神築基﹐去污除垢平息貪欲之念﹐復淸靜無爲之眞。神合太虛﹐陰陽五行之气﹐合於天地陰陽五行之气爲一體﹐卽天人合一之太極。以神化之動﹐自然圓合連貫﹐千變萬化﹐神妙莫測﹐是爲太極拳。千變萬化之式﹐神而化之﹐如行雲流水﹑濤濤不斷﹐起無定式﹐收無定法。自由﹑自如﹑自在安然﹐是自然天賦人類自神所化之眞太極拳。發揮人人自我之天賦﹐靑出於藍﹐勝於藍。固守陳規﹑停滯不前﹐無新生命。應續眞宗﹐創新迎未來。

一﹑論打坐

【原文】坐久則身勞﹐旣不合理﹐又反成病。但心不著物﹐又得不動﹐此是眞定正基。用此爲定﹐心气調和﹐久益淸爽。以此爲念﹐則邪正可知。若能心起皆滅﹐永斷覺知﹐入於忘定。倘任心所起﹐一無收制﹐則與凡夫不別。若惟斷善惡﹐心無指歸﹐肆意浮游﹐待自定者﹐徒自誤耳。若徧行諸事﹐言心無所染﹐於言甚善﹐於行極非﹐眞學之流﹐特宜戒此。今則息妄而不滅照﹐寧靜而不著空﹐行之有常﹐自得眞見﹐事或有疑﹐且任思量。令事得濟﹐所疑復悟。此亦生慧正根。悟已則止﹐必莫有思。思則以智害性﹐爲子傷本。𨿽騁一時之俊﹐終虧萬代之業。一切煩邪亂想﹐隨覺卽除。若聞毀譽善惡等事﹐皆卽撥去﹐莫將心受。受之則心滿﹐心滿則道無所居。所有見聞﹐如不見聞﹐卽是諸事萬物不入於心。心不受外﹐名曰虛心。心不遂外﹐名曰安心。心安而虛﹐道自來居。

【釋義】以坐爲坐是守屍鬼。活人坐不臥﹐死人臥不坐。一具臭骨頭﹐談什麼煉功課。一二三四五﹐二人守一土。解開此中意﹐便是西天祖。二人者卽二目瞳神不外馳﹐神坐中央戍己土﹐巍巍不動穩如泰山卽是坐。非肉體之功﹐是築自我神基。以身體舒適來定時間。今非昔比﹐今古條件不一﹐法由心生﹐自然是道。坐以靜思求理悟眞宗爲念﹐停思斷想入頑空是練功之大忌。別生一念﹐幻境現前名爲入魔。心諭鏡﹐千形萬相不礙明。千思萬縷任來去﹐如如不動是坐功。舞臺角色﹐喜怒哀思悲恐驚﹐演員意表形相﹐內心世界無動於衷。定靜無爲自然智慧生﹐心不在焉﹑視而弗見﹑聽而弗聞﹐食而不知其味﹐卽誠則靈﹐靈則明。以自心洗自心﹐返觀內照﹐去污除垢﹐止念還虛﹐守一萬事畢﹐勝似丹經萬卷。此自然無爲之坐。

二﹑論虛心

【原文】經曰﹕人能虛心﹐虛非欲道﹐道自歸之。內心旣無住著﹐外行亦無所爲。非淨非穢﹐故毀譽無從生。非智非愚﹐故利害無由撓。實則順中爲常﹐權則與時消息。苟免諸累﹐是其智也。若非時非事﹐役思彊爲者﹐自爲不著﹐終非眞學。何耶﹖心如眼﹐纖毫入眼﹐眼卽不安。小事關心﹐心必動亂。旣有動亂﹐難入定門。修道之要﹐急在除病﹐病若不除﹐終難得定。猶如良田﹐荊棘不除﹐嘉禾不茂。愛欲思慮﹐是心荊棘﹐若不剪除﹐定慧不生。此心無所托﹐難以自安。縱得暫安﹐還復散亂。隨起隨滅﹐務令不動﹐久久調熟﹐自得安閒。無論晝夜﹐行住坐臥﹐及應事接物﹐當須作意安之。若未得安﹐卽須贍養﹐莫有惱觸。少得安閒﹐卽堪自樂﹐漸漸馴狎﹐惟益淸遠。且牛馬家畜也﹐放縱不收﹐猶自生梗﹐不受駕禦﹔鷹野鳥﹐爲人把戲﹐終曰在手﹐自然調熟。心亦如是﹐若縱任不收﹐惟益粗疏﹐何能觀妙。

【釋義】心是虛無眞空○直系化分子○謂如來心。本自淸靜﹑本來空﹑惟獨無偶○謂一性。感受客觀物相﹐生一念卽受想行識﹐謂之人心。一念映萬相﹐萬想由心生。虛心本自不動﹐只是意識在心內行。意多﹐虛不增﹐無意﹐虛不減。不增不減宗歸○。萬變不離宗○﹐宗不變﹐千思萬想正常能。認爲自心亂﹐卽是有二生﹐起心卽是妄﹐有二卽非眞。生亂意識是一念之障﹐不生二亂﹐還是一念純誠。千思萬縷﹑此伏彼起﹐來一千﹐去一千。來一萬﹑去一萬。心如鏡如﹐千萬之念是從一念生。千萬之念滅在一念中。虛心之一念還是念誠。千思萬縷任來去﹐別生二念﹐卽是一念純誠。老子抱元守一念。釋迦萬法歸一性圓明。孔子貫一念純誠。大舜精一萬法通。若將一念歸無念﹐卽是妙覺圓明萬法通。一念還虛無﹐虛無還妙大神通。

三﹑論不染

【原文】或曰﹕夫爲大道者﹐在物而心不染﹐處動而神不亂。無事而不爲﹐無時而不寂。今獨避動而取安﹐離動而求定。勞於控制﹐乃有動靜。一心滯於住守﹐是成取捨﹐兩病都未覺。其外執﹐而謂道之階要﹐何其謬耶﹖答曰﹕總物而稱大﹐通物之謂道﹐在物而不染﹐處事而不亂﹐眞爲大矣﹐實爲妙矣。然吾子之見有所未明﹐何者﹖子徒見貝錦之輝煌﹐未曉如抽之素絲。才聞鶴鳴之衝天﹐詎識先資於谷食。蔽曰之幹﹐起於毫末。神凝至聖﹐積習而成。今徒知言聖人之德﹐而不知聖人之所以德也。

【釋義】見聞覺知之覺性謂之道心。如來心○本自無染。觀客觀物相﹐感受而後﹐意識一念生卽人心。道心本自淸﹐人心本自靜﹐人心愛物﹐被物所牽。貪心二意生﹐這是三心二意。此謂染﹐一念純誠﹐不生貪欲之心謂不染。一平二靜﹐念欲平息﹐復我本來道心○﹐卽是返虛無妙有之道﹐常無欲以觀其妙﹐虛靈不昧之道心﹐卽天賦靈明之妙智慧光﹐簡稱慧光。光俱感應功能﹐謂靈光獨耀。曰光﹑燈光無感應功能﹐只有熱﹑照明之用。燈是體﹐光是用。燈能破﹐單獨的破壞光﹐是無能爲力的。靈光無法能破壞。因體用皆光﹐惟獨無偶。入水不浸﹐入火不焚﹐刀砍不斷﹑雷打不變﹐罡風吹不散。被物相所蔽﹐不明。破相﹑除物﹐還虛○自明﹐卽一性圓明﹐卽去污除垢﹐止念還虛○。此人類人人自我之自然天賦之眞生命○﹐眞信眞誠靈自明﹐妙覺靈明獲圓通。

四﹑論簡事

【原文】修道之人﹐莫若簡事。知其閉要﹐識其輕重﹐明其去取。非要非重﹐皆應絕之。猶人食有酒肉﹐衣有羅綺﹐身有名位﹐財有金玉﹐此皆情欲之餘好﹐非益生之良藥。眾皆徇之而自致亡敗。何迷之甚也。

【釋義】心本空寂﹑淸靜自如﹑惟獨○無偶﹐簡。無受想行識﹐無眼耳鼻舌身意﹐無色聲香味觸法﹐無眼界無意識界﹐○簡。《金剛經》云﹐一切聖賢皆以無爲法而有差別。觀世音心經﹐眞空妙理無爲法是佛綱。以無印心﹐觀自在○﹐萬法皆空。而獲大自在﹐入無爲無所不爲﹐謂大自在菩薩。觀萬象﹐生萬意﹐應萬事﹐生萬變。來則有﹐去則無﹐心無掛礙○簡。居人海乘風浪﹐在塵離塵﹐在欲離欲﹐和光混俗﹐背境觀心﹐心諭鏡明○簡。

五﹑論眞觀

【原文】夫眞觀者﹐智士之先覺﹐能人之善察也。一食一寐﹐俱爲損益之源﹔一行一言﹐堪作禍福之本。巧持其末﹐不若拙守其本。觀本知末﹐又非躁競之情。收心簡事﹐曰損有爲。體靜心閒﹐方可觀妙。然修道之身﹐必資衣食。事有不可廢﹐物有不可棄者﹐須當虛襟以受之﹐明目而當之。勿以爲妨﹐心生煩躁。若因事煩躁﹐心病已動﹐何名安心。夫人事衣食﹐我之船舫也﹐欲渡於海﹐必資船舫。因何未度﹐先廢衣食。虛幻實不足營爲﹐然出離虛幻﹐未能遽絕。𨿽有營求﹐莫生得失之心。有事無事﹐心常安泰﹐與物同求不同貪﹐同得而不同積。不貪故無憂﹐不積故無失。迹每同人﹐心常異俗。此言行之宗要﹐可力爲之。

【釋義】眼見前﹐不見後﹐見表不見內﹐視察一切﹐視者﹐覺也。眼只是晶體透明之器官﹐見是心﹐非眼。心不在焉﹐視而弗見﹐此處指眞觀。覺徹悟眞空之妙有謂之觀。卽心經觀自在菩薩。道德經常無欲以觀其妙﹐常有欲以觀其竅。慧眼觀俗﹐見心同時也見表﹐謂之通觀。佛以無上妙智慧﹐觀一切眾生皆有佛性。俗觀只見色相﹐不透心性﹐謂之觀相。眞觀﹐認自本心﹐識自本性﹐在悟觀者是誰。觀自在菩薩的觀者是如來心○﹐被觀者也是如來心○。以心觀心卽以○觀○﹐作何觀想﹖無受想行識﹑無眼耳鼻舌身意﹐觀何﹖返觀內照﹐返聞自性﹐聞者卽是覺。自參自悟自覺﹐內不生觀念﹐外不起觀心。觀者﹐自在自如如卽○。照見五蘊皆空○﹐念不生相﹐心不生法﹐無爲自在﹐卽是自然虛無○大道。起觀想之念﹐生觀妙之障。有障觀何﹐蔽觀者昧。不生觀想之念﹐卽去污除垢﹑止念還虛○。萬事畢了然無一物。不觀之觀卽眞觀。

六﹑論色迹惡

【原文】前節𨿽斷緣簡事﹐病有難除者﹐但依法觀之。若色病重者﹐當知染色都由想耳。想若不生﹐終無色事。當知色想外空﹐色心內忘﹐忘想心空。惟有智者﹐善觀而達識之﹐樂天知命﹐故不憂貧病之苦也。經云﹕天地不能改其操﹐陰陽不能回其孽。由此言之﹐眞命也﹐又何怨焉。譬如勇士逢賊﹐揮劍當前﹐羣凶奔潰﹐功勛一立﹐榮祿終身。今之貧病惱亂我身而寇賊也。立刻正心﹐則勇士也。惱累消除﹐則戰勝也﹐湛然常樂﹐則榮祿也。凡有苦事來迫我心﹐不以此敵之﹐必生憂累﹐如人逢賊﹐不立功勛﹐棄甲背軍﹐逃亡獲罪。去樂就苦﹐何可憫哉。若貧病交侵﹐當觀此苦由我有身。經曰﹕及吾無身﹐吾何有患。

【釋義】無極眞空純至靜﹐靜到極點太極生。無極眞空○。太極先天混元一气。兩儀﹐天地變易之气。皇極交易之气﹐卽物質世界﹐人類社會。由混元一气開始統稱爲色﹐色由空轉化而生。畫是白紙﹐畫家化而生畫﹐白紙卽畫﹐畫卽白紙。無極化太極﹐無極卽太極﹐太極卽無極。不同的一畫﹐畫萬物。一化﹐化天地萬物。天地萬物因空而育化﹐白紙因畫家而化成畫。天地萬物源生於空﹐所以空卽是色﹐色卽是空。無空﹐色就成爲無源之水﹐無本之木。空色一體﹐空能生有﹐有歸空。當今地球上六十億人﹐百年後皆化灰塵。空生幻相﹐相質變歸於空。覺性本空﹐不生不滅。黃帝曰﹕天地有質變﹐理气了無終始。當今人類社會之六十億人﹐實質是一百年後的骨灰在活動。理气離體﹐當卽立滅。天地萬物皆眞空幻化無常的物質色相﹐質變皆無。大地上六十億人每天在喫地球﹐大地的生命也是無常之物﹐資源盡則亡。凡所有相皆是虛妄。人的軀體是暫存體幻化身。一波下去一波上來﹐長江後浪推前浪﹐一波新人換舊人。人潮永無了休﹐一潮天子一潮臣﹐帝王將相﹑才子佳人只不過是銀幕電影﹐時過境遷影也無。功名利祿﹑酒色財气﹑父母深恩﹑夫妻兒女之重愛﹐不入眞生命○之流。放手如是﹐不放手也如是。生不帶來﹐死不帶去﹐何苦爲了貪欲犧牲了眞明命○。一切有爲法﹐如夢幻泡影。如露亦如電﹐應作如是觀。

七﹑論泰定

【原文】泰定者出俗之極也﹐致道之初基﹐習靜之成功﹐持安之畢事。形如槁木﹐心若死灰﹐無取無捨﹐寂滅之至。無心以定﹐而無所不定。故曰﹕泰定。莊子曰「宇泰定者﹐發乎天光。」宇﹐心也﹐天光﹐慧也。心爲道之區宇﹐虛靜至極﹐則道居而慧生。慧生出本性﹐非是人有。故曰﹕天光。但以貪愛濁亂﹐遂至昏迷。性迷則慧不生。慧旣生矣﹐寶而懷之﹐勿以多知而傷於定。非生慧難﹐慧而不用難。自古忘形者眾﹐忘名者寡。慧而不用﹐是忘名也﹐天下希及之﹐故爲難。貴能不驕﹐富能不奢﹐爲無俗過﹐故得常守富貴。定而不動﹐慧而不用﹐故得深證眞常。莊子曰﹕知道易﹐勿言難。知而不言所以天。知而言之所以人。古之人天而不人。又曰﹕古之治道者﹐以恬養智。智生而無以智爲也﹐謂之以智養恬。智與恬交相養﹐而和理出其本性也。恬智則定慧也﹐和理則道德也。有智不用而安且恬﹐積而久之﹐自成道德。自然震雷破山而不驚﹐白刃交前而不懼﹐視名利如過隙﹐知生死如潰癅。用志不分乃凝於神﹐心之虛妙﹐不可思議。

【釋義】自我虛無靈明之通體﹐本自不動○惟獨無偶。只是道體所生之意識觀念﹐對萬紫千紅千般欲念﹐窮追猛趕﹐貪之不捨。悟透人生如幻﹐酒色財气眼前樂﹐兩眼一閉萬有空。爲這个臭皮囊犧牲眞明命﹐享一時的假歡樂﹐受萬年的眞痛苦。認爲是臭皮囊在享樂﹐其實是覺性感受。豈不知障蔽的是妙明光﹗定靜安慮慧自明﹐頓悟人間無眞樂﹐樂極都傷悲。只有道體○﹐安然自在永放光明﹐知眞樂棄假樂﹐求理悟眞宗﹐明了自然空。一切眼底過﹐身軀永無蹤。不明眞道理﹐心態如何定。悟透社會人生如幻﹐不生不滅是眞空。說一千道一萬﹐自心徹悟萬法通。從古至今用心量﹐帝王將相﹐才子佳人﹐都在平民上﹐萬民之中好榮光。歸根到底看結果﹐都是灰土泥巴像。泰也如是﹐不泰也如是﹐何不自然自在悟眞常。

八﹑論得道

【原文】夫道者神異之事﹐靈而有性﹐虛而無象﹐隨迎不測﹐影響莫求﹐不知其然而然。至聖得之於古﹐妙法傳之於今。道有深力﹐徐易形神﹐形隨道通﹐與神合一﹐謂之神人。神性虛融﹐體無變滅﹐形以道通﹐故無生死。隱則形同於神﹐顯則神同於气。所以踏水火而無害﹐對曰月而無影。存亡在己﹐出入無間。身爲澤質﹐猶至虛妙﹐況其靈智益深益遠乎。生神經云﹕身神並一﹐則爲眞身。又西升經云﹕形神合同﹐故能長久。然虛無之道﹐力有淺深﹐深則兼被於形﹐淺則惟及於心。被形者神人也。及心者但得慧覺﹐而身不免謝。何者﹖慧是心用﹐用多則心勞。初得小慧﹐悅而多辯神气漏泄﹐無靈光潤身﹐遂至早終﹐道故難備。經云尸解﹐此之謂也。是故大人捨光藏輝﹐以斯全備。凝神寶气﹐學道無心﹐神與道合﹐謂之得道。經云﹕同於道者﹐道亦得之。山有玉﹐艸木以之不凋。人懷道﹐形骸以之永固。資燻曰久﹐變質同神。煉形入微﹐與道冥一。智照無邊﹐形超靡極。總色空而爲用﹐捨造化以成功。眞應無方﹐其惟道德。

【釋義】道本無得無失﹐只因世人不知其眞諦。道體是虛無大道賦予人類之覺性。老子說覺性是自然天地萬物中惟一之大神。孔子說妙覺靈通之理性。釋迦說天賦於眾生之無上正翟積覺之心﹐是天賦的神通廣大﹐玄妙無邊之覺性。上至諸佛﹐下至一切蒼生﹐皆含佛智。被气稟所拘﹐物欲蒙蔽者謂之眾生。佛性不昧﹐不被人間一切形形色色所轉﹐頓悟人生﹐一切皆幻化無常之物﹐不求不貪謂之覺者。迷者若失﹐實無失。悟者明之﹐若得無得。其神祕妙玄是天賦本能﹐人人如此﹐非築修加功而成。原是金丹寶珠﹐因落塵緣﹐被塵污欲垢所埋。憑自妙明智慧﹐磨去塵污﹐除其欲垢﹐當卽復明。如眼疾﹐去障復明﹐是本明﹐醫不增明。道體礦中金﹐去礦精金﹐永不成礦﹐木若成灰﹐永不成木。一性圓明﹐永恆自然中﹐謂之極樂﹐千千不滅大覺仙﹐因人是神佛之種子﹐修者結果。得其正果謂得道﹐老子說上德無得。

九﹑論坐忘樞翼

【原文】夫欲修道成眞﹐先去邪僻之行。外事都絕﹐無以干心。然後內觀正覺。覺一念起﹐卽須除滅。隨起隨滅﹐務令安靜。其次﹐𨿽非有貪著﹐浮游亂想﹐亦盡滅除。晝夜勤行﹐須臾不替。惟滅動心﹐不滅照心﹐但凝空心﹐不凝住心。不依一法﹐而心常住。此法玄妙﹐利益甚深。自非夙有道緣﹐信心無二者不能。若有心傾至道﹐信心堅切﹐先受三戒﹐依戒修行﹐敬終如始﹐乃得眞道。其三戒者﹕一曰簡緣﹔二曰除欲﹔三曰靜心。勤行此三戒﹐而無懈退者﹐則無心求道﹐而道自來。經曰﹕人能常淸淨﹐天地悉皆歸。由此言之﹐簡要之法﹐可不信哉﹗然則凡心躁競﹐其來固久﹐依戒息心﹐其事甚難。或息之而不得﹐或暫停而旋失﹐去畱交戰﹐百體流汗。久久行持﹐乃得調熟。莫以暫收不得﹐遂廢千生之業。少得靜己﹐則於行住坐臥之時﹐涉事喧鬧之所﹐皆須作意安之。有事無事﹐常若無心。處靜處喧﹐其志惟一。如束心太急﹐則又成疾气﹐發狂癡﹐是其候也。心若不動﹐又須放任寬急得中﹐常自調適。制而無著﹐放而不逸。處喧無惡﹐涉事無惱﹐此眞定也。不以涉事無惱﹐故求多事。不以外喧無動。故來就喧。以無事爲眞宅﹐以有事爲應迹。若水與鏡﹐遇物見形。善巧方便﹐惟能入定。發慧遲速﹐則不由人。勿於定中急急求慧。求慧則傷性﹐傷性則無慧。不求慧而慧自生﹐此眞慧也。慧而不用﹐實智若愚。益資定慧﹐雙美無極。若定中念想﹐則多感眾邪百魅﹐隨心應現﹐惟今定心之上﹐豁然無覆﹔定心之下﹐曠然無基﹔舊孽曰消﹐新業不造﹔無所纏礙﹐迥脫塵网﹐行而久之﹐自然得道。夫得道之人﹐心身有五時七候。心有五時者﹕一﹑動多靜少﹔二﹑動靜相半﹔三﹑靜多動少﹔四﹑無事則靜﹐遇事仍動﹔五﹑心與道合﹐觸而不動。心至此地﹐始得安樂。罪垢滅盡﹐無復煩惱。身有七候者﹕一﹑舉動順時﹐容色和悅﹔二﹑宿疾普消﹐身心淸爽﹔三﹑塡補夭傷﹐還元復命﹔四﹑延數千歲﹐名曰仙人﹔五﹑煉形爲气﹐名曰眞人﹔六﹑煉气成神﹐名曰神人﹔七﹑煉神合道﹐名曰至人。若久學定心﹐身無五時七候者﹐促靈穢質﹐色謝歸空﹐自云慧覺﹐復稱成道﹐實所未然。

【釋義】人的眼耳鼻舌身意﹐對客觀的見聞覺知思想意識﹐好之惡之﹐記憶自然不同。萬象銘刻於衷﹐回憶童年曆歷在目。忘與不忘是自然的。靜是生命本能﹐無需用意識去作爲﹐本自靈明智慧生﹐愚昧自滅。老子說自然是道﹐無爲是法﹐因本自淸靜。不執著﹐不以爲然﹐放任自流﹐自然心態無忘無不忘之意。自然無爲對一切思想意識置之不理。比諭主不喜客﹐客無顏自退。不退主煩客不安。意執不忘心不安﹐忘心態意識得解放。胡思亂想﹑海闊天空﹐異想天開﹐野鶴閒遊﹐信馬遊疆﹑放任自流﹑無動於衷。亂之極﹐動之極﹐卽是定靜之自然。天下本無事﹐庸人自找之﹐心不起亂﹐亂從何生﹖心欲求靜﹐求者是亂。不思動不思靜﹐思想是何﹖自如是法﹐自然是道。不認自本心識自本性者﹐難入無爲﹐見聞覺知之覺性﹐念念自如妄自消。

十﹑論坐忘銘

【原文】常默元气不傷﹐少思慧燭內光。不怒百神和暢﹐不惱心地淸涼。不求無諂無媚﹐不執可圓可方。不貪便是富貴﹐不苟何懼君王。味絕靈泉自降﹐气定眞息曰長。觸則形斃神遊﹐想則夢離屍僵。气漏形歸壠上﹐念漏神趨死鄕。心死方得神活﹐魄滅然後魂彊。博物難窮妙理﹐應化不離眞常。至精潛於恍惚﹐大象混於渺茫。道化有如物化﹐鬼神莫測行藏。不飲不食不寐﹐是謂眞人坐忘。

心忘念慮。卽超欲界。心忘緣境﹐卽超色界。心不著空﹐卽超無色界。離此三界﹐神居仙聖之鄕﹐性在淸虛之境矣。張三丰曰﹕此王重陽祖師十論也。無極大道﹐盡寓其中。空靑洞天﹐向多有仙眞來遊。遺畱丹訣道言以去者﹐此亦度人覺世之心。重陽祖師之十論﹐亦本斯旨也。山中人得此訓言﹐又何必另尋瑤艸﹐別采仙花。卽此是長生藥﹑不老丹也。恭錄之﹐以示後之好道者。

【釋義】呂祖說我性從來本自然﹐本來由我不由天。夜半鐵漢自思量﹐長生不死由人作。人生百年南柯夢﹐覺者自我撞晨鐘。道在聖傳修在己。德在人積命由天。蒼海雲橫迷去路﹐悟者一步不離卽西天。喜怒哀思自心定﹐神聖仙佛種子自心田﹐靈苗生在自心內﹐外尋十萬八千無覓處。內觀抱元守一﹐一性圓明是自家。有求心外客﹐有法非自家。一个身心生萬法。道本虛無用法作什麼﹖心是礦中金﹐法是煉金火﹐金成﹐無火﹑無礦﹑也無金。物質本無性﹐符號名是金。眞金本無染﹐皆因礦混金。自心有慧火﹐除礦金自精。有爲皆假火﹐眞火自慧根。不燒礦自滅﹐不煉本是金。修煉是假名﹐取法昧自心。捨法不知義﹐不取不捨自家眞。陽光是本能﹐雲霧是外生。自心本淸靜﹐客觀是外因。月照雲霧散﹐心淸除外因。不用有爲法﹐無爲我自眞。

內修十論結語

