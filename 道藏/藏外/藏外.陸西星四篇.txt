

玄膚論自序

《玄膚論》者﹐陸生所述也。陸生旣聞性命之學於聖師﹐豁然有契於其衷﹐乃述所傳﹐爲論二十篇﹐總七幹餘言﹐名曰《玄膚》。

玄膚者﹐言玄理膚淺﹐非精詣也。去聖愈遠﹐大道失傳﹐狂瞽之師﹐各售所見。類皆竊近似以文神姦﹐故有口禪之衲﹐兢斗機鋒﹐壠斷之夫﹐縱談黃白﹐人元則以閨丹首亂﹐服食則以金石戕生﹐學術不明﹐流禍無極﹐仁者憫焉﹗始生以文儒究心二氏﹐垂二十年﹐錯足無虞之林﹐置身不理之口﹐屢躓屢奮﹐獨以初誠不退﹐獲玆遭遇也。夫性由自悟﹐命假師傳。玆二語者﹐尙有遺論。何則﹖自性自度者。𨿽上根利器﹐亦須領悟於言下﹐藉非密旨親承﹐徒師心以自用。猶之瞽不任杖﹐倀倀何之乎﹖道之不得聞者﹐其故有三﹐朵二朵頤世味﹐以妄爲常﹐虞有耽空﹐害有之侮者﹐名曰不信之心﹔少知向慕﹐罥掛俗网﹐不卽解脫﹐姑置而少持者﹐名曰不了之心﹔具曰子聖﹐不售善言﹐髙談雄論﹐千人自廢者﹐名曰不虛之心。三者有一焉﹐聖師不顧也﹐良友不親也。因循積習﹐沒齒無聞﹐斃而後已﹐殊可哀也﹗生爲此懼﹐早夜遑遑﹐不敢自棄。是以摒去妄心﹐沈潛至道也。靜養之暇﹐仰思聖師誨諭之旨﹐聊復述之篇章﹐冒犯忌諱﹐所不敢辭。要在開示眞宗﹐流通正脈﹐使人知鄕道而已。或謂古人著書﹐多道成之後﹐子急於有言﹐無乃躁乎﹖吾聞太上立徳﹐其次立言﹐言之不可已也。吾爲其次者﹐夫道則進於徳矣。進於徳﹐不言可也。夫徳竊有志焉﹐而未之逮也。隆慶元年歲在丁卯重九日。三元論

愚聞之師曰﹔「丹有三元﹐皆可了命。」三元者﹐天元﹑地無﹑人元之謂也。天元謂之神丹。神丹者﹐上水下火﹐煉於神室之中﹐無質生質﹐九轉數足﹐而成白雪。三年加煉﹐化爲神符。得而餌之﹐飄然輕舉。乃藥化功靈﹐聖神之奇事也。其道則軒轅之龍虎﹐旌陽之石函﹐言之備矣。地元謂之靈丹。靈丹者﹐點化金石﹐而成至寶。其丹乃銀鉛砂汞有形之物﹐但可濟世﹐而不可以輕身。九轉數足﹐用其藥之至靈妙者﹐鑄這神室﹐而以上接乎天元。乃修道之舟航﹐學人之資斧也。古今上聖髙眞﹐名爲聖事﹐其法至易至簡﹐不過采先天之鉛﹐伏後天之汞﹐識浮沈﹐知老嫩而已。今之盲師﹐率多昧此﹐故千舉萬敗﹐迄以無成。不知地元之道﹐與人元不殊。必洞曉陰陽﹐深達造化者﹐而後可以語此。人元者﹐謂之大丹。大丹者﹐創鼎於外﹐煉藥於內﹐取坎塡離﹐盜機逆用之謂也。古者髙仙上聖﹐莫不由之。故了命之學﹐其切近而精實者﹐莫要於人元。故丹有三元﹐系於天地鬼神而不可以必得者﹐天元也﹔法度修明﹐福意雙美﹐舉之而如取如攜者﹐地元也﹔宇宙在手﹐萬化生身﹐鬼神不能測其機﹐陰陽不能逃其算者﹐人元也。然則亦有大小乎﹖曰「愚聞之師﹐天包乎地﹐地載乎人﹐大小見矣﹐是三元之品也。」內外藥論

夫人元之學﹐創鼎於外﹐而煉藥於內﹐於是始有內藥外藥之分。而世之言外藥考﹐率多不得其旨﹐以盲引盲﹐殊可悼痛﹗夫道在我身﹐內煉城是矣﹐而何以創鼎於外﹖創鼎者﹐聖人不得已焉而爲之之事也。老聖比之用兵。其言曰「夫兵者﹐不祥之器﹐聖人不得已而用之。」且夫上藥三品﹐神與气﹑精﹐凡吾所具於先天者﹐渾淪未鑿﹐何假修煉﹖故童初之子﹐皆聖胎也。自夫情竇一開﹐而渾淪之體破矣﹗渾倫之體旣破﹐則丹吾身之所有者﹐日攺月化﹐動皆落於後天。後天之物皆屬於陰﹐其法不能以久存﹐不得不假夫同類之先天者以補之。而同類之先天則太陽乾金也。以陽煉陰﹐形乃長存。《契》有之曰「欲作服食仙﹐須求同類者。籬破竹補﹐覆雞用卵。」如斯而諭﹐甚明切也。然又須知彼我之气﹐同一太極之所分。其中陰陽之精﹐互藏其宅﹐有不可以獨修者。《易》曰「一陰一陽之謂道。」「同聲相應﹐同气相求﹐」《契》曰「冠婚气相紐﹐元年乃芽滋。」造化之理﹐順則成人﹐逆則成丹。神妙自然﹐不可誣也。煉藥於內﹐而創鼎於外﹐豈直補吾身之缺而已哉﹖陰陽互藏論

「《契》曰﹕『天地設位﹐而易行乎其中矣。』《易》謂離坎。《悟其》之詩曰﹕『先把乾坤爲鼎器﹐次搏烏免藥來烹。』乾坤﹐則陰陽之象也﹔烏兔﹐則陰陽之精也。離爲日﹐日秉陽精﹐而離之中畫卻是陰﹐是陰藏於陽之宅也﹔坎爲月﹐月秉陰精﹔而坎之中畫卻是陽﹐是陽藏於陰之宅也。《契》曰﹔『坎男爲日﹐離女爲月。』蓋言此也。是知乾坤者﹐陰陽之純也﹔坎離者﹐陰陽之交也。其在人也﹐情竇未鑿之先﹐一干坤純陰純陽之象也﹔旣鑿之後﹐陰陽之體交﹐而互藏之精用矣。少陰之數八﹐男子得之﹐故二八而精通﹔少陽之數七﹐女子得之﹐故二七而天癸至。豈非陽得陰數﹐陰得陽數﹐而互藏之義﹐斯以見乎」

或曰﹔「男子二八而精通﹐彼之破體﹐夫固有所感也。女子二七而天癸至﹐何所感耶」

曰﹔「未論有感無感﹐但其气旣至﹐則渾淪之體﹐斯已破矣。且夫地勢重陰之下﹐而忽有一陽來復﹐乃十有一月之卦也。斯時也﹐天地之心果何所見﹖而夫子嘆之﹐無亦以造化交感之气𨿽未氤氳﹐而其機斯已動乎﹖方其不動而動﹐動而不動之時﹐是謂先天眞乙之气﹐所以爲造化之根底﹐品匯之樞紐者﹐實在於是。迨夫聯兆已彰﹐形色已見﹐斯則落於滓質﹐而屬之後天。故吾所謂破者﹐乃自气機之動者而言之﹐非謂必待於交感氤氳而後謂之破也。且男子之精始通也﹐其始未必先有滓質﹐必待其气先至﹐旣乃化而爲水﹐又旣乃化而爲精。所謂先至之气﹐卽先天也﹔气化爲水﹐叩天一所生之水也。先天之體旣破﹐後天之用遂行﹔後天之用旣行﹐先天之眞愈隱矣。造化之妙﹐發泄至此﹐誰曰不然﹐請問之師焉。」先天後天論

「何以後天之用行而先天之眞愈隱﹖「

曰「先天之眞不可見。凡可見者﹐皆後天也。今之言涕﹑唾﹑津﹑精﹑气﹑血﹑液者﹐皆有形滓質之物﹐俱屬後天而不可用﹐則又以精气神當之。不知後天之用旣行﹐則精﹑气與神又皆隨用顯發﹐而落於後天。何者﹖已鑿之後﹐說著用著皆落後天﹐而先天之眞﹐沈潛淪匿﹐孱弱微細﹐日就蕭索﹐而不足以爲一身之主﹐至於老病死苦者﹐後天之用竭﹐而先天不存也。然則欲吾形之永固者﹐捨先天奚以哉」鉛汞論

或問﹕「先天之气爲眞鉛﹐其旨安在﹖」

曰「眞者﹐對凡而言。眞則無形﹐而凡則有象也。必欲競其說﹐請言其本。夫自乾坤交而離坎之體成矣。乾坤交﹐則渾淪之體己破。故後天卦位﹐退乾坤於至尊無用之地﹐而以離坎代之。蓋南北者﹐天地之兩極也。先天卦位﹐本乾坤所居。今退而不用﹐以離坎代之﹐則後天之用行矣。離爲日﹐照耀於南﹔坎爲月﹐照臨於北﹐日月交光﹐而萬物生焉。𨿽曰後天之用﹐其實則先天之體爲之。故坎之眞气﹐化而爲鉛﹐卽天一所生之水也﹕離之眞精﹐化而爲汞﹐卽地二所生之火也。鉛汞水火﹐皆人間有名有相之物﹐謂之眞鉛眞汞﹐則不可名不可相也。故不得已而假有名有相之物以擬之﹐而加之曰眞實﹐則陰精陽气而已。《易》曰﹕『精气爲物﹐精與气合。』而人始生﹐皆先天之用也。以其互藏也﹐故男得其精﹐而用精者化﹔女得其气﹐而用气者昌。用精者化﹐故順而成人﹕用气者昌﹐故逆而成丹。先天之气爲眞鉛﹐厥有旨也。以先天未擾之眞鉛﹐制後天久積之眞汞﹐則其相愛相戀﹐如夫婦子母之不忍離﹐是皆自然而然。有不知其所以然者﹐自非洞曉陰陽﹐深達造化﹐烏足以語此哉﹗」元精元气元神論

「元气爲鉛﹐元精爲汞﹐元神果何物乎﹖」

曰「元神爲性﹐精气之主也。以其兩在而不測﹐靈通而無方﹐故命之曰神。故神住則精凝﹐精凝則气歸﹐气歸則丹結。皆先天之用也。所謂元精﹐非交感之精之謂也。精藏於離﹐心中之眞液也。所謂元气﹐非口鼻呼吸之謂也。气藏於坎﹐虛無中之眞气也。所謂元神﹐非思慮之神之謂也。神通於無極﹐父母末生以前之靈眞也。夫人﹐一太極也﹐精气卽太極之陰陽也﹐神卽太極之無極也﹐是謂元精﹑元气﹑元神。善乎﹐翠虛之吟曰﹕『此精不是文感糟﹐乃是玉皇口中涎。』玉皇﹐心君也。口中涎﹐心中之靈液也。『此气不是呼吸气﹐乃知卻是太素煙。』太素煙﹐先天眞乙之气也。『此神不是思慮神。可與元皇相比肩。』元皇卽元始也。是謂無極之眞﹐通天地﹐貫宇宙﹐巍然而獨尊﹐超然而獨運者也。」神統論

「何以知神之統精气乎﹖」

「卽舉一身之後天者言之。神太驚卽精散而怔忡﹐神太淫則气脫而痿縮。故神藏於精﹐則謂之曰精神﹔神藏於气﹐則謂之曰神气。精气之得神而王﹐猶臣之得君而尊也。故修眞之士﹐莫要於養神。神卽性也﹐性定則神自安﹐神安則精自住﹐精住則气自生。何以故﹖性定則心火不至上炎﹐火不炎則水不幹﹐故身中之精亦住。凡身中五臟六腑之精皆水也。身中之精旣住﹐則腎中之精可知。腎爲精府﹐精盛於腎者﹐積水生潮﹐滃然上騰﹐如雲霧然﹐燻蒸四大﹐灌注上下。吾以元神斡運乎其間﹐則升降進止﹐如運諸掌﹐是謂水火交而成旣濟也﹐是謂後天之气而得之似醉也。然此特自吾身之後天者言之耳。若夫先天之用﹐其采取交媾﹐脫胎神化﹐元一而非神之所爲。故修眞之士莫要於煉神。煉神者﹐玉液煉已之謂也﹐大道之所以成始而成終者也。」金液玉液論

「丹法有金液煉形﹐玉液煉己之說﹐其旨安在﹖」

曰「夫道者﹐性命兼修﹐形神懼妙者也。金液煉形者﹐了命之謂也。玉液煉己者﹐了性之謂也。何謂玉液﹖玉者﹐溫潤貞純之諭。金者﹐堅剛不壞之稱。夫煉性者﹐損之又損﹐克去己私﹐務使溫潤貞純﹐與玉比徳﹐則己之內煉熟矣。內煉旣熟。然後可以臨鑪采藥﹐而行一時半刻之功。及夫時至機動﹐則取坎塡離﹐采鉛伏汞。而坎中一畫之陽﹐乃先天乾金也﹐謂之金液。以之煉形﹐則體化純陽﹐而形骸爲之永固﹐一如金之堅剛而不壞矣。故曰金煉玉煉。性命兼修﹐而形神俱妙者也。玉煉﹐則無爲之道也﹔金煉﹐則有爲之術也。自無爲而有爲﹐有爲之後﹐而復返於無爲﹐則性命之理得﹐而聖修之能事畢矣。」性命論

「何謂性﹖何謂命﹖」

曰「性者﹐萬物一源﹔命者﹐己所自立。性非命弗彰﹐命非性弗靈。性命所主也﹐命性所乘也。今之論者﹐類以性命分宗﹐而不知道器相乘﹐有無相因﹐虛實相生﹐有不可歧而二者。故性則神也﹐命則精與气也﹔性則無極也﹐命則太極也。可相離乎﹖或言釋氏了性﹐道家了命。非通論也。夫佛無我相﹐破貪著之見也﹔道言守母﹐貴無名之始也。不知性安知命耶﹖旣知命矣﹐性可遺耶﹖故論性而不淪於空﹐命在其中矣﹔守母而復歸於朴﹐性在其中矣。是謂了命關於性地﹐是謂形神俱妙與道合眞也」。

或問﹕「子之論性命則旣明且盡矣。敢問性之在人﹐果何物也﹖可得而見乎﹖」

曰「性不可見﹐所以見則性也﹐於不可見而欲求其所以見﹐則性愈遠矣。何耶﹖性之爲物也﹐可以無心見﹐而不可以有心求。昔者老聖稱太朴以無名﹐黃帝索玄珠於罔象﹐古人之諭厥有深旨。請言人之所以生也﹗無極之眞﹐二五之精﹐妙合而凝。所謂性卽無極也﹐所謂命卽二五之精也。二者妙合﹐而人始生焉。方其末生之前﹐則所謂無極者﹐混沌鴻蒙﹐何相何名﹖何音何緒﹖何臭何聲﹖及乎二五旣凝﹐得一以靈﹐何思何爲﹖何慮何營﹖是性之本體也﹐夫自情識開而本體鑿矣。張子曰﹕『形而後有气質之性。善反之則天地之性存焉。』所謂情識﹐卽气質之性也。所捐本體﹐卽天地之性也。者子曰﹕『復歸於朴﹐復歸於嬰兒﹐復歸於無極。』卽善反也。故修道之要﹐莫先於煉性。性定而气質安不足以累之﹐則本體見矣。吾師之詩曰﹕『不迷性自住﹐性住气自回。气回丹自結﹐壺中配坎離。』是後天得先天而妙其用也。是之謂了命關於性也。」質性論

「夫性一而已。何以有本性質性之異﹖」

曰「本性者﹐自先天而言之。淸淨圓明﹐混成具足。聖不加丰﹐愚不少嗇者也。質性者﹐自後天而言之。生於形气之私﹐於是始有淸濁厚薄之異。且夫二五變合﹐生人物之萬殊﹐其問揉雜不齊﹐本於胎元受气之始。何者﹖吾自無始以來至於今日﹐皆以情欲而正命本。逐境起念﹐遇物生情﹐燻習久矣。中間得气有純駁﹐故嗜欲有淺深﹐莫不各借本然之性﹐以行其有我之私。蓋質性在人﹐非能自用。所以用者﹐皆借靈於本性。如豪奴孽子﹐借主人以號令也。故常諭之。性則水也﹐落於气質﹐猶水之入於泥淖中也。決而行之﹐但見泥淖而不見其水。泥淖豈能自行﹖水行之也。但水混於泥淖而不見耳。澄之之久﹐則淸者在上﹐濁者在下。決而行之﹐無非水矣。此澄湛之功﹐善反之力也。」神室論

「元性元神﹐有以異乎﹖」

曰「元性卽元神﹐無以異也。以其靈通而莫測﹐妙應而無方﹐故名之曰神。謂之元者﹐所以別於後天之思慮也。」

「神之在人﹐亦有宅乎」

曰「吾聞之紫淸仙師﹐人有三谷﹐乃元神之空﹐靈性之所存也。其空如谷﹐又名谷神。神存則生﹐神去則死。日則接於物﹐夜則接於夢。神不能安其居也。《靈樞內經》曰﹕『天谷元神﹐守之自眞。』人身之中﹐上曰天谷﹐泥丸是也﹔中曰應谷﹐絳宮是也﹔下曰靈谷﹐關元是也。此三谷者﹐神皆居之﹐謂之三田。嘗爲之論﹐泥丸者﹐棲神之本宮也﹔絳宮者﹐布政之明堂也﹔靈谷者﹐藏修之密室也。故夫元神居於絳官﹐則耳有聞﹐目有見﹐五官效職而百體爲之從今矣﹔元神居於靈谷﹐則視者返﹐聽者收﹐神气相守﹐而營魄爲之抱一矣。楊子有言﹕『藏心於淵﹐美厥靈根。』淵者﹐深昧不測之所﹐靈谷是也。是神所藏也。」河車論

神旣藏矣﹐是謂歸根。歸根曰靜﹐靜曰復命。將見神气相守﹐抱一無離。迨夫靜極而動﹐則是神也。復乘气機而上升於泥九﹐於是河車之路始通。要知河車之賂﹐乃吾身前後任督二脈也。夫气之始升也﹐油然滃然﹐鬱蒸於兩腎之間﹐浩浩如潮生﹐溶溶如水泮﹐泛溢於五腧之上者﹐乃水經濫行﹐不由溝洫也。吾急以神斡歸尾閭﹐使之循尾閭而上﹐至於夾脊雙關﹐上風府而直至於泥丸。神與气交會於此﹐則其疏暢融液﹐不言可知。少焉﹐降爲新美之津﹐則自重樓而下游絳宮﹐入紫庭﹐復歸其所藏之處而休焉。如此循環灌注﹐久久純熟﹐气滿三田﹐上下交泰﹐所謂「常使气沖關節透﹐自然精滿谷神存」也。造化至此﹐內煉之徵見矣。然非深造而實詣﹐又烏知予言之有味哉﹗澄神論

「吾子所言藏神之宅﹐則吾旣得聞命矣。敢問藏神之旨。」

曰「藏神者﹐凝神也。凝神之要﹐莫先於澄神﹔澄神之要﹐莫先於遣欲。《淸淨經》云﹔『遣其欲而心自靜﹐澄其心而神自淸。』《易》曰﹕『聖人以此洗心﹐退藏於密。』所謂洗心﹐卽澄神之謂也。周子曰﹕『無欲故靜。』所謂無欲﹐卽遣欲之盡也。夫人神好淸﹐而心擾之﹔人心好靜﹐而欲牽之。所謂心者有二焉。擾神之心﹐乃妄心也﹔好靜之心﹐乃眞心也。旣有妄心﹐卽驚其神﹐其神可得淸乎﹖旣驚其神﹐卽著萬物﹔旣著萬物﹐卽生貪求﹔旣生貪求﹐卽是煩惱﹔煩惱妄想﹐憂苦身心﹐心可得而靜乎﹖故澄神之要﹐莫先於遣欲。能遣之者﹐內觀其心﹐心無其心﹐知三心之不可得也。外觀其形﹐形無其形﹐遠觀於物﹐物無其物﹐知四相之俱忘也﹐三者旣悟﹐惟見於空﹐則人空矣。空無所空﹐所空旣無﹐無無亦無﹐無無旣無﹐湛然常寂﹐則法空矣。如是則根塵永靜﹐六欲不生﹐而心靜矣。心靜則神自淸﹐如水之無波﹐而萬頃澄澈也。虛靖天師《大道歌》云﹕『欲得身中神不出﹐莫向靈臺畱一物。物在心中神不淸﹐耗散眞精損筋骨。』遣欲澄神之說﹐百世以俟聖人﹐不易吾言矣﹗」養神論

「神旣澄矣﹐又何以加焉」

曰「養之。養之者﹐所以韜神之光使勿露也。神之爲物也﹐愈澄則愈淸﹐愈淸則愈明。蓋定能生慧﹐故靈光煥發﹐旁燭洞達﹐莫可蓋藏。《莊子》云﹕『寧泰定者﹐發乎天光。』若用之不已﹐則太露而反傷於本性。《莊子》云﹕『古之治道者﹐以智養恬。』智生而以智爲也﹐謂之以恬養知。《坐忘樞冀論》云﹕『慧而不用﹐實智若愚﹔益資定慧﹐雙美無極。』《道徳經》云﹕『惇兮其若朴﹐渾兮其若濁。』又曰﹕『眾人昭昭﹐我獨若愚。俗人察察﹐我獨若悶。』皆養神之要義也。」凝神論

「神旣養矣﹐安所事凝耶﹖」

曰「凝神云者。無用用中之用﹐了命之學也。《參同契》曰﹕『經營養鄞鄂﹐凝神以成軀。』且夫離宮修定﹐禪之宗也﹔水府求玄﹐丹之旨也。澄神要矣﹐凝神急焉。《翠虛吟》云﹕『昔日逢師傳口訣﹐只要凝神入气穴。』所謂气穴﹐乃吾人之鄞鄂也。予前所著《神室論》中﹐則旣明且盡矣。慮夫學者徒知澄神﹐而不知凝神之處﹐則漫無歸宿﹐而無以會夫歸根復命之原﹐徒知養神而不知有凝神之方﹐則茫無下手﹐而不能偵夫造化消息之妙﹐故述所聞﹐復著此論。蓋凝神者﹐入玄之要旨﹐丹家之第一義也。所謂凝者﹐非塊然不動之謂也。乃以神入於气穴之中﹐與之相守而不離也。老子曰﹕『載營魄抱一﹐能無離乎』夫气穴者﹐乃吾人胎元受气之初﹐所稟父母精气而成者﹐卽吾人各具之太極也。其名不一﹐曰气海﹐曰關元﹐曰靈谷﹐曰下田﹐曰天根﹐曰命蒂﹐曰歸根竅﹑復命關﹐卽一處也。方其處胎之時﹐呼吸之气﹐與母相通。及夫子母分胎﹐剪落臍帶﹐則自安鑪鼎﹐別立乾坤﹐而一呼—吸﹐常歸於本穴之中。蓋呼吸者﹐吾人立命之本也。一息之間﹐呼吸不至﹐則气絕而死矣。呼則气辟﹐陽之舒也﹔吸則气闔﹐陰之斂也。一呼一吸﹐名曰一息。診家以之候气﹐良有旨也。《莊子》曰﹕『眾人之息以喉﹐眞人之息以踵。』以踵者﹐謂深入於穴也。眾人之息﹐非不以踵也﹐但神有不存﹐縱其出入焉﹐而不自覺﹐若以喉耳。眞人則神依於息﹐而深入於本穴之中﹐綿綿若存﹐無少間斷﹐故得專气致柔﹐抱—無離﹐虛極靜篤﹐而能觀其復也。所謂依者﹐又非逐於息而依之也﹐有勿忘勿助之義焉。故神依於息則凝﹐神凝則气亦凝﹔神依於息則和﹐神和則气亦和﹐相須之道也。凝神之法﹐自調息始。調息者﹐依息之謂也。」眞息論

所謂息者有二焉﹐曰凡息﹐曰眞息。凡息者﹐口鼻出入之气也﹔眞息考﹐胎息也﹐上下乎本穴之中。晦翁先生所謂「翕然而噓﹐如春沼魚」者是也。凡息旣停﹐則眞息自動。而凡息之所以停者﹐非有心以屏之也。虛極靜篤﹐故心愈細﹐而气愈微耳。今之論者但知調息﹐而忽不自知其落於以心逐气之病﹐蓋以凡夫躁競之心﹐未閒調習﹐一旦使之依息﹐心豈肯自依﹖未免著意。著意則气未平﹐而心先動矣。豈非復以气而役神乎﹖予故曰「調息者﹐自然依息之謂﹐非逐於息之謂也。」調息又自調心始。調心者﹐攝念歸靜﹐行住坐臥﹐常在腔子。久久純熟﹐積習生常﹐自然澡雪柔埏﹐與息相和也。和則相依﹐依而勿逐。凡息自停﹐眞息自動。橐鑰一鼓﹐煉精化气﹐燻而上騰﹐灌注三宮。是謂眞橐鑰﹑眞鼎鑪﹑眞火候也。」火符論

「以眞息爲火﹐其亦有說乎﹖」

曰「有之。『謾守藥鑪看火候﹐但安神息任天然。丹竈河車休矻矻﹐鶴胎龜息自綿綿。』古仙之言﹐不一而足。然非以息爲火也。火﹐神火也﹐息則火之橐鑰也。今夫神气相守之時﹐神則無爲﹐而气機則不能以不動﹐故一闔一辟﹐與經脈上下相爲流通。所以覺其動者﹐誰也﹖神也。一气流通﹐元神獨覺﹐神與气融﹐寬急相得﹐是火力調勻﹐然後丹成而藥就也。予嘗以橐鑰諭眞息﹐蓋亦有理。今夫冶人之鑄金也﹐必先鼓之以橐鑰﹐然後火發而金始溶。若徒以浩蕩之風吹之﹐則火气散漫﹐而金終不可化矣。何者﹖浩蕩之風﹐往來不常﹐卽眾人以喉之息也﹐橐鑰之風﹐綿綿不絕﹐卽眞人以踵之息也。神依息而互融﹐卽火之得乎風也﹔气得神而自化﹐卽金之化於火也。如斯而諭﹐昭乎明矣﹗」

或問﹕「火符進退﹐朝屯暮蒙﹐其旨同異﹖」

曰「予昔未得師指﹐竊以火候難明。亦嘗按之周天﹐準之卦0气﹐分更分漏﹐徒費講求。而後乃今﹐豁然大悟。乃知丹經萬卷﹐火記六百﹐皆可言下而廢。所謂眞火無候﹐大藥元斤﹐誠哉是言﹗不我欺也。夫煉藥有內外﹐故火候有繁簡。所謂內煉﹐一言以蔽之曰﹕『錦綿若存而已矣。』外藥者﹐非前所論之外藥也﹐蓋指天元地元而言。符者﹐謂與天道相符合也。丹法以月之庚甲﹐象藥材之老嫩﹔日之子午﹐爲火候之消息。所謂朝屯暮蒙﹐不過言其進退之則﹐有如是耳。得其意忘象可也。《悟眞篇》云﹕『內藥還同外藥。內通外亦須通。丹頭和合類相同﹐溫養兩般作用。內有天然眞火﹐鑪中赫赫常紅。外鑪加減要勤功﹐絕妙無過眞種。』眞種者﹐人元也。是火符之斷案也。」藥火論

「藥與火同乎﹖異乎﹖」

曰「藥與火﹐可分也﹐亦可臺也。分則可異﹐合則可同。何者﹖分而言之﹐則藥者﹐先天之气也﹔火者﹐先天之神也。合而言之﹐則藥卽火也﹐火卽藥也。知合而不知分﹐則采取不明﹔知分而不知合﹐則溫養無法。何者﹖采取之時﹐藥在外﹐火在內。以火而致藥﹐故藥火可分﹔溫養之目﹐藥在外﹐歸於內﹐得藥而行火﹐故藥火可合。要之﹐火其主也﹐故火急則丹傷﹐火冷則丹散。幾言火而不言藥者﹐十月之事也﹔言藥而不言火者﹐一時半刻之功也。至於紫淸仙師之言曰﹕『以火煉藥而成丹。』卽以神馭气而成道也﹐更明切矣」。抽添論

或問﹕「抽鉛添汞之旨﹐可得聞歟﹖」

曰「予聞之立陽先生得藥歸鼎之後﹐養以天然眞火﹐綿綿若存。其中抽添變化﹐皆出自然。有不容以絲毫智力與乎其間。蓋道則無爲﹐而神气自然有所爲﹐乃造化之妙也。所謂如米炊飯﹐厥有深旨﹐非止特諭其易易而已。夫鉛之投汞﹐譬則水之投於米中也。水不可以過多﹐米不可以過少﹐猶之二八相當也。火力調勻﹐其水漸幹而米漸長﹐斯成飯矣。水漸幹則抽鉛之謂也﹐米斯長則添汞之謂也。抽非內減也﹐神入气中﹐如天之气行於地﹐而潛機不露也﹔添非外益也﹐气包神外﹐如地之气承乎天﹐而漸以滋長也。由是而胎圓神化﹐身外有身。造化之妙﹐一至於此。要皆自然而然﹐有莫知其所以然者。若於此而欲求其所以抽所以添﹐則涉於有心而非自然矣。所謂自然﹐亦有深旨。師語我曰﹕『順自然﹐非聽自然也。』旨哉﹗言乎﹗」遺言論

或問﹕「諸丹經所言紅鉛﹑黑汞﹑靑龍﹑白虎﹑白雪﹑黃芽﹑木公﹑金母﹑嬰奼﹑黃婆﹐異名殊字﹐數更僕未易盡也。今子所著一切置而不言﹐意者將有遺論乎」

曰「否。子靜聽﹐吾試語之。昔者吾以章句儒生﹐學窺玄圃﹐索無前識之資。偶以因緣遭際﹐得授眞宗﹐頗知徑約。凡前所舉名義﹐昔皆熟讀而詳味之。但識此遺彼﹐適資捍格﹐而後乃今知大道之不煩﹐可一言而盡也。夫道不外乎一陰一陽而已。陰則爲精﹐陽則爲气﹐而神則統乎二者﹐故神與气精﹐乃上藥之三品也。凡言龍虎﹑鉛汞﹐種種異名﹐皆依此立。古仙垂語﹐不欲輕泄﹐故亂辭孔竅﹐紛爾多門﹐使志學之士﹐因文以見義﹐出博以之約。迨天眞積力久﹐豁然貫通﹐則刊落言筌﹐直見根本矣。」

或問﹕「《玄膚》所著﹐多言外藥。至於采取交媾﹐略而不言﹐學人何述焉」

曰「采取交媾﹐乃太上閟密之玄機﹐千聖傳心之要旨。吾非不欲指而言之﹐但師命甚嚴﹐是以臨書而惴惴其栗也。然吾於前所論中﹐似已訣破﹐但混於微言而不覺耳。《契》有之曰﹕『千周燦彬彬兮﹐萬徧將可睹。』志學之士﹐苟能千周萬徧﹐則研精而妙義見矣。然非有求而未得之憤﹐則孰知期道之難聞﹖非有相悅以解之妙﹐則孰知予言之有味哉﹖已乎已乎﹐吾玆將結舌矣。」

金丹就正篇序

予觀丹經萬卷﹐其言長生大藥﹐必得先天眞乙之气而成。問气所從來﹐必曰彼處。求之夫吾人一身﹐獨無是气﹐而顧於彼處求之哉﹖信之者未一二﹐而疑之者已千百矣。星自早歲卽雅志斯道﹐顧以根鈍質愚﹐未能洞其旨越。間取《參同》《悟眞》﹐開卷讀之。荊榛載除﹐縮澀莫前。始爲注師兪琰﹐指以淸淨無爲之道。凡言身外之修﹐一切斥爲旁門﹔金鼎火符﹐悉皆認爲鑪火。固守先入﹐堅不可破。噫﹗果淸淨﹐不知下士何以大笑﹐而謗毀何以易生也。予讀書至此﹐不能無疑。嘉靖丁未﹐偶以因緣遭際﹐得遇法祖呂公於北海之艸堂﹐彌畱款洽﹐賜以玄醴﹐慰以甘言。三生之遇﹐幹載希覿。旣以上乘之道﹐勉進我人。首言陰陽合而成道。時則謬舉三峯之說﹐以質於師。師乃斥之。間嘗授以結胎之歌﹐入室之旨﹐微言奧論﹐動盈卷帙﹐筆而藏之。顧旨其言﹐而未能暢也。因循廿載﹐幾負師恩。甲子嘉平﹐予乃遁於荒野﹐覽鏡悲生﹐二毛侵鬢﹐慨勛業之無成﹐知時日之不待。復感恩師示夢﹐去彼掛此﹐遂大感悟﹐追憶囊所授語﹐十得八九。參以契論經歌﹐反復紬繹﹐寐寐之間﹐性靈豁暢﹐恍若有得﹐乃作是篇。孔子曰「溫故而知新。」今予所溫者故也﹐而所知則新也。𨿽一時臆度之言﹐未敢就正有道﹐然亦庶幾不背吾師之旨乎﹗

是歲甲子嘉平月下弦日潛虛子序。後序

金丹之道﹐煉己爲先。己煉則神定﹐神定則气住﹐气住則精凝﹐民安國富﹐一戰而天下定矣。昔師示我曰﹔「人能淸修百日﹐皆可以作胎仙。」夫百日而情修﹐片餉而得藥。十月而行火﹐脫胎神化﹐攺形而仙﹐顧不易易哉﹗而世卒難其人﹐此何說也﹖根淺者聞道而不信﹐學疏者證道而不眞。盲師妄引﹐指東作西﹐不辧越燕﹐焉分蒼素﹖間或質以《參同》《悟眞》﹐未卽條析﹐輒云陳言易得﹐口訣難逢﹐別有開關展竅之祕﹐離形交气之旨。韌學之士﹐一聆其言﹐意在速成﹐心希僥幸﹐焚香誓天﹐賫金固請﹐片言入耳﹐肺腑深藏﹐而《參同》《悟眞》束之髙閣矣﹗且夫陰陽同類感應相與之道﹐順之則人﹐逆之則仙。是皆自然而然﹐非有巧僞。豈不聞《悟眞》之詩云﹔『休施巧僞爲心力。」《參同契》云「自然之所爲兮﹐非有邪僞道。」古仙垂語示人﹐曷嘗隱祕﹖然皆絕口不言開關展竅離形交气之說。而今乃有之﹐是知蛇足不添﹐則駿骨無價。大道之厄﹐斯人爲之也。磋乎﹖魚目爲珠﹐燕石爲寶。世人好小術﹐不審道淺深﹐獨柰何哉﹖昔師示我云「《參同》《悟眞﹥乃入道之階梯。」顧言微旨遠﹐未易剖析﹐沈潛廿載﹐始覺豁然。且夫僕非能心領神悟也﹐賴玩索之功深﹐而師言之可證耳。予旣微有所見﹐不敢自私﹐輒成是篇﹐以就正於有道。𨿽然此其大略云耳﹐若夫入室細微之旨﹐內外火候之詳﹐自有二書者在﹐予則安敢贅哉﹗予則安敢贅哉﹗

潛虛生再述上篇

或有問於潛虛子曰「丹經之言先天一气﹐必於同類求之。爲說者何﹖」

曰「予聞之師﹐金丹之道﹐必資陰陽相合而成。陰陽者﹐一男一女也﹐一離一坎也﹐一鉛一汞也﹐此大丹之藥物也。夫坎之眞气謂之鉛﹐離之眞精謂之汞。先天之精積於我﹐先天之气取於彼。何以故﹖彼﹐坎也﹐外陰而內陽﹐於象爲水爲月﹐其於人也爲女﹔我﹐離也﹐外陽而內陰﹐於象爲火爲日﹐其於人也爲男﹐故夫男女陰陽之道﹐順之而生人﹐逆之而成丹﹐其理一焉者也。」

曰「坎爲中男﹐離爲中女﹐《易》固言之矣。而此謂我反爲離又何也﹖」

曰「此先天圖位之說也。邵子曰﹕『陰陽之精﹐互藏其宅。』且夫太極分而兩儀﹐兩儀而四象﹐四象而八卦﹐則離屬之乾﹐而坎屬之坤矣。離坎者﹐乾坤之交而成卦者也﹐男女者﹐陰陽之交而成質者也。故乾坤交﹐則乾不得不虛而成離﹐坤不得不實而成坎矣﹔男女交則陰不得不含夫陽﹐而陽不得不根夫陰矣。此坎離彼我之別也。」

曰「然則離之中爲陰精﹐坎之中爲陽气﹐吾之一身﹐豈無精气而顧取之於彼乎﹖」

曰「誠有之﹐未竟其說也。吾嘗沒溺於玉吾老叟之論﹐而今始悟。子請靜聽﹐吾試言之。聞之師曰﹕『陰陽二五﹐妙合而凝。』而人生焉﹐其始也﹐太朴未雕﹐渾然太極之全體。老子曰﹕『含徳之厚﹐比於赤子。』未知牝牡之合而﹝左血右峻去山﹞作﹐精之至也﹔終日號而嗌不嘎﹐和之至也。是陰陽之純也。斯時也﹐先天之體渾淪完固﹐何假於取﹐何事於塡﹖得而修之﹐則無爲之上徳又何加焉﹖及夫情竇一開﹐陰陽交感﹐則先天之气﹐乃奔蹶而逸於坤中。故三畫純乾乃破其體而爲離。離爲日﹐日昃之離﹐大耋之嗟矣﹐能久視乎﹖故丹法取坎。取坎者﹐補其旣破之乾也﹐塡其旣虛之畫也﹐復其純陽之體也。此神仙還丹之說也。」

曰「我之爲離也﹐乃自奔蹶之後而得之。彼未奔蹶則固坤也﹐其以爲坎﹐又何也」

曰「善哉問﹗渾淪之初﹐彼固坤體二七之期有陽動焉。純坤之中忽有陽動﹐非坎乎﹖故坎者﹐陰中之陽﹐乃太極之靜極而動﹐自然而然﹐謂之先天。天一生水﹐眞乙之气藏於坎中。母隱子胎﹐水中有金。欲造金丹﹐法當取坎。此產藥之川源﹐而登眞之梯筏也。且夫陰中之陽﹐以動爲主﹐故取坎之期﹐惟偵其動﹔陽中之陰﹐以靜爲主﹐故塡離之後﹐致養於靜。知動知靜而不失其時者﹐其惟聖人乎﹖聖人者﹐觀天之道﹐而執天之行者也。是故﹐月盈虧象藥材之老嫩﹐日早晚爲火候之消息。藥火相得而丹成。丹成斯脫胎而神化也。」

或又曰「子之所論皆後天也。其在先天﹐抑有可言者乎﹖」

曰「吾嘗因是而求之《易》矣。《易》曰﹕『精气爲物﹐遊魂爲變。』夫陰中之陽﹐其名曰气﹔陽中之陰﹐其名曰精。二者相須。而物生焉。嘗觀順行之道矣﹐精先至而气後隨﹐則陰包乎陽而成女﹔气先倡而精後隨﹐則陽包乎陰而爲男。然則離男坎女之辯﹐又不待於成質之後﹐而已預定於受气之初矣。且夫金丹之道﹐陰陽相合而成者也。人道順施﹐仙道逆取﹐取藥於坎﹐而造丹於離也。又何疑乎﹖」中篇

或問﹕「吾人四大一身﹐皆屬陰也。有時而動﹐將不屬之陽乎﹖」

曰「離爲火爲日﹐動𨿽屬陽﹐而實根於陰也。故曰火陽根陰。觀夫靈光閃爍莫可控制﹐吾身之陽﹐亦復如是。是以常有奔蹶之患。聖人知其如此﹐故取坎中眞乙之水﹐以克制之。故夫情熾於中﹐精逸於外﹐猶火炎於下﹐而水沸於釜也。取彼先天眞乙之气﹐伏我奔蹶易逸之精﹐猶之酌泉於甕﹐而救沸於釜也﹐靡不濟矣。」「然則取坎之法﹐亦有可言者乎﹖」

曰「天機至閟﹐非得師旨﹐孰敢妄言﹖請啟其端﹐俟吾子悟焉。在《易》﹐雷在地中﹐於卦爲復。夫地勢重陰之中﹐而忽有陽動﹐此造化之根柢﹐而品匯之樞紐也。孔子玩《易》至此﹐不覺嘆曰﹕『復其見天地之心乎﹗』《契》亦有之﹐故易統天心﹐復卦建始初。又曰﹔『發號順節令﹐勿失爻動時。』蓋言此也。故夫知雷在地中而成復﹐則知陽生於陰而眞乙之气之藏於彼也。可不言而諭矣﹗」

或又曰「藥之生也﹐丹經每以三日出庚爲諭﹐可得聞乎﹖」

曰「坎爲月﹐月爲太陰﹐受日之光以生明。三日出庚﹐陽始萌也。亦如復卦。八日上弦﹐徧臨二陽﹐東方盛滿﹐三陽開泰。下弦﹐則陽之衰也﹔月晦﹐則陽之盡也。剝復相尋﹐終則有始。故三日而復蘇。彼之造化﹐亦復如是。丹法象此﹐以偵藥材之老嫩。師示我曰﹕『月夕鑪中藥。』又曰﹕『雪映冰潭﹐了淨梅梢新月﹐始可藥生。天機玄妙﹐盡泄於此。』吾昔旨其言而不能暢也。今則恍然以悟﹐乃知師恩深重﹐昭昭乎若揭日月而賜之視也。」

曰「藥材老嫩﹐其用之也柰何」

曰「金丹造化﹐乃先天眞乙之气而成。先天之气﹐輕淸未形﹐乃陽中之陽也。其端甚微﹐而其妙莫測。故急采於癸生之韌﹐而用之以一守之頃。稍遲則生滓而度於後天﹐是又陽而反變爲陰矣。《悟眞》之詩曰『見之不可用』﹐蓋言老也﹔『一霎火煙飛﹐眞人自出現』﹐蓋言速也。噫﹗造化之妙﹐非聖人孰能知之哉﹖﹗亦非聖人孰能用之哉﹖﹗」下篇

或問﹕「造化之妙﹐自非聖人莫能用。吾輩非聖人也﹐伊欲用之﹐其要安在」

曰「師不云乎﹕『眞土擒眞鉛﹐眞鉛制眞汞。』眞土者何﹖己土是也。采藥之士﹐不煉己土﹐則靈汞易失﹐而所作無功﹐反遭困辱矣。《經》曰『築基煉己』﹐蓋言此也。己之爲物﹐於人爲意﹐亦曰己性。以其周遊於四象之中而無定位﹐故名之曰土。金丹始終﹐皆籍於此。故煉藥求鉛﹐以己迎之﹔收火入鼎﹐以己送之﹔烹煉沐浴﹐以己守之﹔溫養脫胎﹐以己成之。正心誠意﹐則身修國治而天下平矣。此煉丹之樞要也。《契》曰﹔『運谷正軸。』又曰﹔『辰極處正。』古仙垂語﹐叮嚀告城﹐不一而足。

「且夫父母以情欲而生我﹐故气質之性每遇物而生情焉。苟煉己無功﹐六根未定﹐人室之頃﹐大用現前﹐性動情熾﹐奼女逃亡﹐又安能以一符之頃而奪驪龍之珠於頷下哉﹖《傳》有之曰﹕『探虎穴﹐捋虎須﹐幾不免虎口哉﹖危乎﹗危乎﹗非大智慧不足以破此﹐非大力量不足以得此。』師示我曰﹕『入頭鏡﹐在汝心﹐心不虛兮境不眞。』噫嘻﹗虛心之旨﹐其煉己之要乎﹖《淸淨經》云﹕『內觀其心﹐心無其心﹔外觀其形﹐形無其形﹔遠觀於物﹐物無其物。三者旣悟﹐惟見於空。所空旣無﹐無無亦無。』此虛心之謂。煉己之大解脫﹑大休歇也。故下文繼之曰﹕『常f靜常應。』嗚呼﹗常靜者﹐其煉己之驗﹔而常應者﹐其求鉛之用乎﹗師示我云﹕『月夕鑪中藥。』命對之﹐子茫然未有以應也。復自對云﹕『風花座上灰。』夫畱連光景者﹐每以風花雪月爲四勝。對境生情﹐應接不暇。而師一切擬之爲座上之灰﹐非忘己忘物面忘忘者乎﹖采藥之符﹐煉己之要﹐師示我者至矣。予昔旨其言而今暢之也。」或聞之躍然起曰「微子之言﹐吾終不聞大道之要﹐請塞子兌﹐吾退而煉已。」

七破論

破非論

陸子旣聞性命之學於聖師﹐四方之士﹐有就陸子而參道者。坐而與之言﹐不契﹐往復與之辯。或有非之者﹐曰「老聖有言﹕『知者不言﹐言者不知。善者不辯﹐辯者不善。』今吾子之與人論道也﹐口喋喋焉不能置﹐無乃費於辭而傷於徳乎﹖」曰「某有罪。請爲子解之。昔者楊﹑墨充塞仁義﹐孟子辭而辟之。公孫丑曰﹕『外人皆稱夫子好辯﹐敢問何也﹖』孟子曰﹕『予豈好辯哉﹖予不得已也﹗』且夫大道之世﹐人無異言﹐士無異學﹐故聖人者﹐與天下相忘於無言。天下未必能盡如聖人之意﹐則聖人有憂之﹐故不得已而立之言。若乃《陰符》《道徳》《參同》《悟眞》﹐皆聖人證道之左券。所以仁天下萬世於無窮者也。乃有狂師瞽人﹐不能祖述聖經﹐理會文字﹐師心任臆﹐而以其說蠱惑於天下﹐則其敗壞人心﹐淆亂正道﹐爲禍孰甚焉﹖譬則大明不照之地﹐山魈野狐牽人於山谷之中﹐苟有見焉﹐必將狂呼盡力而逐之﹐恐入之迷惑以死而莫之覺也﹐又焉能隱情惜已緘結而不言乎﹖若乃以自見自是好勝好辯而罪予﹐則予之不白於人也久矣﹗」破僞論

世人好小術﹐不審道淺深﹐是以狂夫僞人﹐得以行其無所忌憚之術。蓋以玄理幽深﹐不能洞究﹐心無所主﹐是以輕信而易惑。卽以世之僞術﹐略舉其槪。或炮孕婦之胎以辟穀﹐或服砒硫之藥以禦寒﹐或用鉛劍以開關﹐或養靈龜而展縮﹐或搖肩脊而淅瀝有聲﹐或擊頭顱而鏗訇相應﹐或壘坐如石﹐或鼓腹如雷﹐或倒掛如猿﹐或曲睡如龍﹐或輕旋如風﹐而屏气不息﹐或疾行如猱而健步莫追。如此之類﹐難以枚舉﹐求諸至道﹐了不相關。類皆逞其頑技以文神姦﹐止司馬眞人所謂「巧蘊機心﹐以干時利」。而外丹鑪火﹐爲僞尢甚。蓋銀精附體﹐亦可交易金石﹐而追攝之法﹐世多有之。學人不知﹐信爲點化。誤矣﹗誤矣﹗其次則丁打騰挪﹐對面爲盜﹐呼鹿作馬而主不知﹐以羊易牛而人不覺。又其次者﹐盲燒瞎煉﹐耗火亡財﹐玩日惕時﹐閣有成效。匪道誤人﹐人不審道故也。嗚呼﹗不審道之淺深而稱好道﹐不識師之眞僞而稱遇師﹐遂使狂夫僞人﹐抗顏居先﹐挺身納拜﹐爲愧孰甚焉﹖予故著爲此論﹐凡我同志好道之倫﹐珍重珍重﹐早息妄心﹐早求眞諦﹐吾鞭不可得也。破執論

夫物之瓜果﹐與食之酰酒之類﹐凡破其體啟其冪者﹐皆變壞而不能久。破體之人﹐亦猶是也。聖人知其如此﹐故求其所謂先天眞乙者以補之。而今之論先天者﹐不過自吾已破之身﹐關鍵而固密之﹐攢簇而和合之﹐以求眞乙之生﹐以爲長生久視之道。不知眞體旣破﹐則吾身中所有精﹑气與神﹐皆日攺月化而入於後天。眞乙之气﹐其能全乎﹖是猶藏已壞之瓜果﹐冪已啟之酒酰﹐求其無壞﹐豈不難矣﹗此理甚明﹐人所易曉。近取諸身﹐遠取諸物﹐罕譬而諭者也。還丹之道﹐載諸丹經﹐學者不能熟讀而詳味之﹐獨以一言半句﹐出口入耳﹐自謂眞傳實詣﹐至於終身執迷﹐獨修一物而莫之悟﹐可哀甚也﹗予憫此徒﹐故著是論。古仙有云「形以道全﹐命以術延。」今論道者比比﹐術在何處﹖請試思之。破邪論

今之論同類者﹐其說不一﹐予皆舉之。九一之術﹐邪勿論矣。其有先天梅子之說﹐影響形似。或有可聽﹐然皆有形渣質之物﹐實與世之紅鉛異名而同事。以之爲道﹐恐或未然。至於離形交气之說。須田兩竅之說﹐開關鑄劍之說﹐上進下進之說﹐或反經而爲蟠桃﹐或含棗而飲甘露﹐或碎磁釀鐵而爲酒漿﹐或取男女淫液而和曲蘗﹐或配秋石而稱人元。如是之爲。種種不一﹐類皆邪師曲學﹐以盲引盲﹐窮年皓首﹐迄無成功﹐以至敗徳禍身﹐爲世嗤笑﹐大可憐也﹗且夫先天之气﹐來自虛無﹐視之不可見﹐聽之不可聞﹐博之不可得。如上揣摩鉤致﹐多方索取﹐則去之愈遠矣﹗所謂浮沈銖兩﹐今復何在﹖以予所聞﹐眞若燻蕕異味﹐不可同器而藏。老子云「夫惟無知﹐是以莫我知。」使天下有知言之人﹐則吾道不孤矣。破疑論

或疑﹕「占語有云﹕『一言半句便通玄﹐何用丹經千萬篇﹖』言陳言之不足貴也。而夫子教人多讀丹經﹐使之洞曉陰陽﹐深達造化﹐得無玩日﹝左忄右曷﹞時﹐而以聞見自障其心﹖吾得師旨﹐則一言半句﹐可以循之而入﹐奚以多讀爲哉﹖」曰「子之言談是矣。不知道有邪正﹐師有眞僞。吾子素非法眼﹐將何自而辧之﹖」譬之欲試金者必以石。丹經者﹐時師之試石也。不能精思熟讀﹐而徒以一言半句﹐師人以求道﹐其不入於邪宗而惑於異說者無幾矣﹗昔人有欲之京師者﹐問道於途﹐途之人口口不一也。其人懼不敢往。一日之坊間見途籍焉﹐於是執籍以往﹐所言棲泊之處﹐鬻販之所﹐關津棧間之次第﹐毫髮不差。然後知書記之與口傳﹐何啻天壤﹗丹經者﹐入道之途籍也。今也廢閣丹經﹐而求語句於時師﹐是猶廢途籍而問路人﹐欲之京師能無謬乎﹖且夫一言半句﹐訣在眞師。汝欲覓師﹐師在何處﹖」破愚論

今之好道者﹐類皆延致方士﹐燒煉鑪火﹐以冀點化﹐以求服食﹐謂之外丹。不知此等之事起於妄心。旣有妄心﹐卽招妄侶。以故巧僞之徒﹐投間抵隙﹐以馬易牛﹐對面爲賊﹐曾莫之悟。卽欲舉之﹐更僕未易數也。予首未得師旨﹐幾惑此輩。賴天之靈﹐不致敗缺﹐故著此論﹐以遺後人。凡鑪火之事﹐勿謂無有﹐乃金丹之印證也。《參同契》云「鑪火之事﹐眞有所據。在人洞曉陰陽﹐深達造化﹐然後妙用可見。」蓋鑪火煉气﹐比之煉己。配合一道﹐采取一機﹐溫養脫胎﹐無不皆同。大要識其浮沈﹐知其老嫩﹐則丹道其庶幾矣。今之論鑪火者﹐不知鉛汞何物﹐銖兩何在﹐眞土何歸﹐動以凡砂水銀﹐妄意配合﹐匱以八石﹐煮以眾艸。或取鉛華而爲水金﹐或取砂魂而爲黃硫﹐或脫砂殼而爲天琉﹐或取天癸而抱砂汞﹔又或采錫取礦﹐玩日﹝左忄右曷﹞時﹐自謂眞鉛眞汞眞土﹐舉世罕知﹐千緒萬端﹐無過此法。師心用智﹐各私其寶﹐深藏巧售﹐世人不知。誤而聽之﹐則亡耗之禍﹐大不可言矣。且夫金丹之道﹐上天所寶。求得外護﹐法財兩濟﹐斯亦可矣。舉而售人﹐以徵禮謝﹐此復何說﹖不識其詐而信其人﹐不究其理而用其術﹐非愚而何﹖誤之於前﹐而復踵之於後﹐非愚而何﹖不務修徳﹐而求非望之福﹐非愚而何﹖所謂竭殫財產﹐妻子饑貧。迄不諧遇﹐希能有成﹐不幸而中仙翁之料者﹐十人而九。嗚呼﹗殆哉﹗外丹之道﹐爲之在人﹐成之在天﹔知之在慧﹐凝之在福﹔訣之在師﹐明之在眼﹐有不可絲釐毫忽假借於人者。苟能潛修徳行﹐密結同心﹐徳動天地﹐誠感鬼神﹐自爾臨鑪之時﹐保無虞失。否則學術𨿽正﹐心眼𨿽明﹐如魔試何﹖余蓋親試歷驗﹐今則不敢自隱。恐人不知﹐妄意輕舉﹐迄以無成﹐反生懈退。非道負人﹐人不知道故也。若也能知之而能不爲﹐能爲之而能不用﹐能用之而能不私則更善矣﹗破癡論

金丹之道﹐知之貴眞﹐修之貴早。所以純陽老師有云「下手速修猶太遲。」世人不知﹐執著太上一百二十皆可還之說﹐當其彊富之年﹐沈溺愛河﹐﹝上四中口下月﹞掛塵綱﹐不卽解脫﹐日作夜爲﹐亡耗幾盡。迨至日暮途窮﹐方始就道﹐以爲歸考之計。不知時日不待﹐卦數旣滿﹐藥材虧少﹐承藉無基﹐縱使遇師知藥﹐而時節因緣忽已蹉過﹐皓首無成﹐反起虛無之嘆而已﹗可勝惜哉﹗所以紫陽先生《悟眞》首篇諭光陰於石火﹐等身世於浮泡﹐警悟之意﹐蓋亦深且切矣。或問《黃庭》一百二十之說﹐曰﹔「上古之世﹐民淳事簡﹐婚配甚遲。譬之良田﹐其力未乏﹐是以晚植而猶獲。今則磽瘠旣甚﹐樹藝復晚﹐則苗而不秀﹐秀而不實﹐無怪其然。且古今人之不相及﹐風气使然也。又烏得以今之人﹐而論古之世哉﹖」

金丹大旨圖序

古仙丹法﹐載之丹經﹐無下千帙。讀之則愈煩愈難﹐悟之則惟簡惟易。大要觀天之道﹐執天之行﹐則二者其盡之矣。一陰一陽﹐配合以兩者﹐天之道也﹔日月運行﹐晝夜交光者﹐天之行也。《契》曰「天地設位﹐而易行乎其中矣。」易謂離坎是也。聖人知其如此﹐故嘗準之以作丹法。是故以乾坤爲鼎器﹐以烏免爲藥材。而其中消息盈虛之數﹐則又準之以爲火候陰符。《經》云﹕『日月有數﹐大小有定﹐聖功生焉﹐神明出焉。』又總而言之﹐則曰盜機逆用盡之矣。是道邊﹐言之不能盡﹐佰之不可得。若也逢師得訣﹐鍼芥相投﹐則可言下而領。大患人無慧性﹐不能洞曉深達﹐以故求之愈遠。又或搖以似是之非﹐主以先入之說﹐則毒藥燻心﹐鯨墨入骨﹐吾未如之何也已。予生幸以空空鄙夫﹐遭際聖師﹐提挈年久﹐賴寸天不障﹐忽睹堂室﹐乃知今世之遇﹐幹古希覯也。四方聞道之士﹐謂某可教﹐各以師授參互考訂﹐比予所聞﹐率多枘鑿。匪道有異同﹐戶牖自別故也。老子云「大道甚夷﹐而民好徑。」金丹之道﹐至易至簡﹐有所安排布置﹐則涉邪僞而非自然。故某所圖述﹐根極化原﹐直指命術﹐舉綱說約﹐大義昭然。要在不背於師旨﹐別爲破論﹐以辟邪宗。若乃好道之倫﹐玩索而有得焉﹐或可盡性命而不惑於多歧之謬乎﹗

歲在庚午嘉平月﹐下浣潛虛子書於南沙之西禪精舍。

老子云﹔「有物混成﹐先天地生。吾不知其名﹐彊名曰道。」又曰「無名﹐天地之始。」又曰「天下有始﹐以爲天下母。」蓋先天混元眞乙之气﹐爲生天生地﹑生人生物之根方。其未有動機﹐故溟滓無光﹐聲奧俱泯﹐謂之無極。在人則至靜無感﹐寂然不動者當之。而佛氏所謂眞空﹐儒者所謂末發﹐亦不外是老子云「常無欲以觀其妙」﹐《易﹟系辭》云「聖人以此洗心退藏於密」﹐《圓覺經》云「惟取極靜由靜力」。故永斷煩惱﹐競究成就﹐不起於坐﹐便入涅盤。三教聖人同一宗旨﹐但作用不同﹐故有三者之別耳。

《悟眞篇》云「道自虛無生一气﹐便從一气產陰陽。」極者﹐陰陽體具末分之象也。老子云「道生一。」一卽太極也﹐其在吾人﹐是謂玄牝。蓋玄牝者﹐乃眞精妙合自然而成。所謂無中生有﹐虛裏造實﹐乃神气之根﹐而性命之竅也。老子云「嘗有欲以觀其徼。」觀徼之學﹐遂爲千古聖眞立命之基﹐而聖功於是乎生﹐神明於是乎出矣。

老子云「道生一﹐一生二。」是太極分兩儀也。兩儀分﹐則天包地外﹐地處天中﹐而陰中有陽﹑陽中有陰之妙寓於其中矣。何者﹖自虛無而生一气﹐是靜極而動﹐陰中之陽也﹔兩儀分而天包地外﹐地處天中﹐是動以涵靜﹐陽中之陰也。邵子云「陰陽之精﹐互藏其宅。」故丹法陰中用陽﹐陽中用陰﹐而嘗以靜爲主焉。老子云「重爲輕根﹐靜爲躁君。」蓋能靜﹐是謂抱元守一而可以復歸於無極矣。

天地旣判﹐日月運行﹐照耀交光﹐而造化生焉。日月者﹐天地陰陽之精也。於卦則爲離坎。離中之陰﹐是謂烏精﹔坎中之陽﹐是謂兔髓。丹法以烏兔爲藥物﹐故陰中用陽﹐陽中用陰。所謂東入西鄰﹐西歸東捨﹐不過識互藏之精﹐盜其機而逆用之耳。

古仙造丹﹐莫要於采藥。而藥物有銖兩﹐采取有時節﹐顚倒有法度。其要在於月出初庚﹐鉛生癸後﹐而子南午北﹐互爲綱紀﹐別有口訣﹐不著於文。

《悟眞篇》云「虎躍龍騰風浪粗﹐中央正位產玄珠。」又云「藥逢气類方呈象﹐道在希夷合自然。」要知此中一點﹐不謂之鉛﹐不謂之汞﹐而謂之丹者﹐乃日月交光﹐陰陽和气﹐自然而成。故丹之爲字﹐象日象月。

《心印經》云「丹在身中﹐非白非靑。」蓋以爲靑龍白虎﹐則尙屬之兩家﹐旣歸身中﹐則混合爲一矣。故云非白非育也。或問﹕「何謂金液還丹﹖」曰「以其旣失而復得﹐謂之曰還。以其采取水中之金﹐合經己汞而成﹐故曰金液。」

此中得意須忘象﹐若究羣爻漫役情。

功夫到此﹐一句說不得﹐一字用不著。

