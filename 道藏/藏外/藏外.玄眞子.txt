

欽定四庫全書

子部十四

提要

眞子

道家

【附】天隱子

道家

【臣】等謹案眞子一卷唐張志和撰志和字子同婺州人初名齡肅宗時以明經擢第待詔翰林坐事貶南浦尉後遇赦還放浪江湖以終自號曰煙波釣徒又號曰眞子事迹具新唐書傳沈汾續仙傳載其行事甚怪大抵好事者附防之實則恬退自全之士而已其書據書錄解題稱本十二卷陳振孫時存三卷已非完帙此本並僅存三篇一曰碧虛二曰鸑鷟三曰濤之靈並爲一卷與振孫所言又異或當時之本以一篇爲一卷歟其言略似抱朴子外篇但文采不及其藻麗耳天子亦唐人撰不知其姓名前有司馬承禎序則天朝時人晁公武陳振孫皆疑爲承禎所托名然承禎自有坐忘論已自著名又何必托名爲此書也書凡八篇一曰神仙二曰易簡三曰漸門四曰齋戒五曰安處六曰存想七曰坐忘八曰神解讀書志稱一本有三宮法附於後此本無之殆傳寫佚脫矣書不過數紙不能自成卷帙今以與眞子同時卽附之眞子後俾從其焉

無能子

道家

【臣】等謹案無能子三卷不著撰人名字序稱光啟三年天子在褒則唐僖宗時人也宋崇文總目錄屬道家晁公武讀書志云書三十篇明老莊自然之防今按篇目實三十四篇與序所言篇數合而卷上注闕第六篇

卷中注闕第五篇

卷下注闕第七第九第十第十二第十三第十四等六篇是其全書具在又不止於三十四篇豈當時有錄無書欲爲之而未成姑虛列其目耶唐藝文志以爲光啟間民考序中有不述姓名遊宦語則非民也其書多竊莊列之防又雜以釋氏之說詞防頗淺第以唐代遺書在今已少姑以舊本錄之仍列於道家云乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

眞子原序

眞子書唐張志和所作也志和字子同婺州人父遊朝通莊列書爲象罔白馬諸篇以佐其說志和始名齡年十六擢明經以策幹肅宗特見賞重命待詔翰林因賜名後坐事貶南浦尉防赦還以親亡不復仕居江湖自稱煙波釣徒著是書凡三卷其言汪洋恣肆逼似莊列亦奇士也李徳嘗稱其隱而有名顯而無事不窮不達嚴光之比云

欽定四庫全書

眞子

唐張志和撰

碧虛

碧虛防茫飄輪斡乎幹湫盤浮乎坤紅明環於天衢升井爲炎降斗爲寒由是四時旋而萬物遷斯造化之亞矣然非造化之元哉

無涯者辯伯也涯之言曰黃郊之帝曰祗卑紫防之帝曰神尊碧虛之帝曰靈祗卑王於地山河艸木屬焉神尊王於天日月星漢屬焉靈王於空風雷雲雨屬焉碧虛和平二帝有方春之防俄而祗卑上騰神尊下降遇於靈之野靈之帝虛位郊迎傾國所有積肉成霞防酒成雨電走雷奔風歌云舞累月爲中道主上下無怨二帝欣然愧靈之厚徳令碧虛之不安爭讓國以延靈之帝神尊曰朕有天祗卑曰朕有地靈怪天地之名問之曰朕之仰觀不異碧虛朕之俛察不異碧虛碧虛之外又奚物帝言天地厥狀若何祗卑曰朕之地體大質厚資生元元中髙外垂其勢坤層然如壇輳物尊圍八極海環九山骨巖石毛艸木肉土而脈泉汗露而气煙江河川瀆亂奔流人虫鳥獸紛往還願帝之下而遊焉神尊曰朕之天體虛形髙資始化化中員外轉其行幹穹然如帳幬物尊五星交列宿粲邊層輪日月中又帶河漢絕雰祲雲霞列仙天宮殿願帝之上而居焉靈未之信曰天如帳胡縣乎其上地如壇厥下乎何安神尊曰天之帳非上縣飄輪下載常左旋三光隨之以西遷祗卑曰地之壇有湫盤凝浮其上所以安靈曰飄輪斡靈生湫盤奚物盛願聞之祗卑曰飄輪徧乎下湫盤所以停帝何疑靈曰噫天地之形造化信然實如所論固當息焉朕之空茫唐蒙同無不通無內無外無西無東曠閬漭蕩蒼茫淸防含日月之光震雷霆之聲掛虹蜺之色飛龍鸞之形朕坐而遊之臥而泅之泛然飄颻皆可停豁乎包乎母廓乎堅乎壽非春夏之能生非歲年之能朽先天地不見其初後天地不知其久若然者安能棄朕之長無寄君之暫有哉於是二帝謝靈之言退還故府祗卑降黃郊神尊升紫防數月不泰然天地爲之閉

紅霞子問乎碧虛子曰夫造化之端自然之元其體若何霄願遊夫子之域而觀之豈得聞邪於是碧虛子泬然有間豁然晴容而曉顏詠乎太寥之上爲空洞之歌謂之曰無自而然自然之元無造而化造化之端廓然愨然其形團闔爾之視絕爾之思可以觀紅霞子曰若霄者倏遨而忽遊請駕乎言霄願乘之以逍遙不暇辭夫子而觀焉於是碧虛子導之曰無自而然是謂然無造而化是謂眞化之也之眞也無而是謂眞無眞而眞是謂眞馳言曰無然乎其然一乎然然後觀乎自然無化乎其化一乎化然後觀乎造化無乎其一乎然後觀乎眞無眞乎其眞一乎眞然後觀眞逸言曰眞眞乎乎眞乎無眞乎眞眞眞乎無乎然後登太寥之天夫無有也者有無之始也有無也者無有之初也無有作有無立而造化行乎其中矣夫造化之興也空以徧之風以行之水以聚之識以感之气以通之而萬物備乎其中矣空徧而體存風行而用作水聚而有見識感而念生气通而意立體存故可以厚本用作故可以明漸有見故可以觀變念生故可以知化意立故可以詳理是知本可厚者空之體也漸可明者風之用也變可觀者水之有也化可知者識之念也理可詳者气之意也是故風水競變物其物而不同識气多端意其意而不一斡乎幹而能常浮乎坤而能長運之而無窮生之而無方化之而無邊因之而無疆原其原者夫何謂歟造而化之存乎初太而極之存乎無自而然之存乎虛無而住之存乎妙觀其所存而造化之元可見矣

紅霞子明乎造化之域患乎屢空之色於是披紅陽之光餐碧寥之气以實其容絕慶弔之禮寡親朋之問獨與太虛遊往來髙防僕風應門燭月繼夜而寂談不輟味俗享貴者聞之造焉睹其空巷廬色不勝憂心爲之恥謂之曰我躬不閱遑卹造化紅霞子曰吾爲造化知已罔有弗詳而造化獨不吾知致有所乏吾無慚於造化造化有愧於吾吾將往而詬之以慰君之憂澣君之恥於是駕紅陽之駒乘碧寥之輿拂衣東轅經諸無之國遇同空將假道焉同空曰君何爲者而屆乎斯曰吾紅霞子也吾將詬諸造化願假道於君同空問之曰孰爲造化奚謂假道紅霞子曰爲物之宰主曰造化借君之國行曰假道同空曰若然者朕之東無化可造朕之國無道可假君其攺途紅霞子於是乎拂衣南馳經自然之域遇化元將假道焉化元曰子何爲者而屆乎斯曰吾紅霞子也吾將詬諸造化願假道於君化元詰之曰夫造化朕之兄弟之國也子弗聞乎假朕之道詬朕之親朕之仇也師徒將攻之紅霞子於是乎拂衣西驅經無住之遇因本將假道焉因本曰子何爲者而屆乎斯曰吾紅霞子也吾將詬諸造化願假道於君因本拒之曰假道之資子弗聞乎子有飛空之乘輿照虛之璧吾將爲子啟關紅霞子曰使吾有璧乘之資尙弗詬諸造化無假道於君哉於是乎拂衣而北趨經太極之野遇生首將假道焉生首曰子何爲者而屆乎斯曰吾紅霞子也吾將詬諸造化願假道於君生首訶之曰子何知之晚也夫造化之夐可知而不可鄰可聞而不可親𨿽欲假子之道其何以至子將詬之無乃不可乎於是紅霞子聞生首之訶兀焉防有徘徊躊躇還轡旋輿經原之郊迷失途於牧道童子神與易浴乎川而遨於是問津焉二童曰夫子奚氏也跋渉虛無犯煙霄車馬有遊空之倦何之而問乎津紅霞子曰吾紅霞子也吾嘗知造化而造化弗吾知使吾乏資身之用爲味俗之恥吾將詬諸造化吾適東轅西驅南馳北趨而假道於四方東至於諸無南至於自然西至於無住北至於太極四之皆不遇諸無有同空之問無住有因本之拒太極有生首之訶自然有化元之詰吾念日暮途遠旋吾之輿歸乎寰中於斯迷津幸哉而遇子敢欲問焉然子爲誰也偉哉而文於言哉二童曰吾謂神之與易也吾與造化牧道於郊吾適爲六塞之戲俱亡其道吾懼造化之責躊躇而遷延因浴乎原且吾之有道憂尙敢見造化柰何夫子以俗恥而幹吾君賴夫子有諸侯之詰無然一忤造化之念玆原之上豈可復觀吾二童之泅遊哉夫子辭寰中而來未睹造化茫然迷津而問途欲迷舊居將何面目以見寰中之父兄乎胡弗解裳浴焉同泅隨波泛濤聊以遊遨俟吾白圖之成將近夫子而謁諸造化不亦爾豁乎紅霞子於是赩然浮光沈影溯瀨防波與二童乘濤之騰澹泛六合之外倏忽至造化之境自然奉常然衣太極進無極食煥然盈造化之域紅霞子與二童披而餐之榮光洞六合之內然後謁乎化眞顧而俛於寰中慚代俗之榮恥皆妄觀乎化眞惟懼造化之知其將詬也於是聽造化問二童道之所在二童曰無亡無不亡道不離乎皇之鄕造化欣然曰無有其有者無亡其亡無不有其不有者無不亡其不亡放乎原之郊而無邊童子得牧道之方矣於是紅霞子盈自然衣充太極食樂造化言荷造化力揖造化與二童眷然而退將還舊居是行也與太虛遇於同空太虛曰自子之觀造化也索焉離居蕭然廬念子寰中無恙紅霞子曰吾適也面造化容意造化心耳造化言吾知至道之無有也吾豈見寰中之有無哉化之元也原乎有者觀其無原乎無者觀其有奚以狀其然邪容之爲言也防其靈乎也精茫其唐乎也故曰防靈精之難明茫唐之難詳殊萬形之無窮異萬心之無方是以昔之登太寥觀化元者知其運乎工而未央作太寥之歌曰化元靈哉碧虛淸哉紅霞明哉防哉茫哉惟化之工無疆哉非夫同萬形之殊殊萬形之同一萬心之異異萬心之一馳不想而屆乎防茫之端倪者則何以環遊太無觀造化之無矣

鸑鷟

鸑鷟氏自東方來狻麑氏自西域至遇於中華之野相與競虛談以聲戰勝負於是鸑鷟氏嚶若而鳴曰吾聞吁者嘻者呵者噓者喟�颬呬喘乎气噬者啜者啐者歠者辛酸甜淡吮乎味睨者辯者眄者睢盱矎察乎瞳戛者控者幹者者鏗鍠防咚讙乎聰斯極已於是狻麑氏防然而唬曰吾聞日者月者彗者孛者昭晰粲朗斡乎天峯者岑者岡者巖者嵯峨巉崒疊乎山濤者波者湓者渦者澎訇澶漫蕩乎水僪者者魑者魅者僁防欻乎斯極已意曰酬酢相窮以言泉飛不斷自以爲極然鸑鷟氏摩距厲吻以觜戲聞狻麑氏奮毛掉尾以喉鳴震中華子嘆之曰近謂諸身則鸑鷟之說遠謂諸物則狻麑之說斯二君者背彼默場勞於聲戰𨿽扇眸若電鼓舌如霆適足驚鷙於窮谷安能響道於滄溟哉

太寥問乎無邊曰若夫造化之間萬象不一求小大有無之至者可得而言乎無邊曰以吾之觀至小者大而至大者小至無者有而至有者無若知之乎太寥曰以吾聞之至小不可以大至大不可以小至無不可以有至有不可以無子之所謂者何也無邊曰吾請告若至小至大者莫甚乎空至無至有者莫過乎道其所然者何也包天地至有外者惟乎空非空之至大耶判防塵至於內者成乎空非空之至小耶巡六合求之而不得者非道之至無邪出造化離之而不免者非道之至有邪故曰至小者大至大者小至無者有至有者無不亦然乎

造化之初九大相競風之飄防然曰防防乎之飍飍乎而防防乎之飂飂乎而扇鴻蒙而麼飉防嘐鼓防防而悲吒防防蹶石拔木蹙浪奔濤其孰能大乎吾之大乎而云之气騰然曰翕乎忽乎之防沒乎者漨浡洇熅之蓊郁乎者乎昧乎之昏晦乎者靉叇黭黮之防防乎者翳海吞山遏日漫天其孰能大乎吾之大乎者雷之聲塡然曰諜轟轟乎轢轢忽犖犖乎虩虩磤輪奔乎轂乎些欻電烻烈缺砉霆驚劈歷乎些若獨不聞乎洪濤震鼓猛獸唬怒彼碌碌者莫吾之與巨其孰能大乎吾之大乎些海之濤奔然曰浩乎汗乎之澶漫乎且澎乎湃乎之滂沛乎且何鯤鵬頒鰓臭翼之聲邪乎且翻鰲蕩鯨崩壺倒瀛其孰能大乎吾之大乎且火之熛烈然曰烘乎炵乎之煥爛乎焉翕乎煜乎之煽乎焉防防灼爍烜赫燏涸澤燋山熾日燻天其孰能大乎吾之大乎焉日之耀照然曰煌煌乎陽陽乎歟晶晶乎之熒熒乎歟杲杲曈曈炎炎赫赫光天照地流金鑠石其孰能大乎吾之大乎歟地之震殷然曰坤乎侖乎之坱圠磅礡之乎之崔乎嵬乎之坳磽磽防之乎之浸海流河而有常奔山走陵而無疆其孰能大乎吾之大乎之天之鳴宖然曰幹乎圓乎之愨乎只穹乎崇乎廓乎只昊恢恢之顚顚旻蒼蒼之包水旋風蓋地寰空其孰能大乎吾之大乎只空之寥然曰豁乎泬乎之曠宕乎哉虛乎無乎之漭浪乎哉蒙同茫唐靑防蒼茫廓兮而防防包天裹地誕陰肓陽其孰能大乎吾之大乎哉旣而九大各自競能風之擊曰孰有大乎吾曹之大矣空應之曰吾聞太上之言道名之大可詣而問焉於是云停其气風息其飄日罷其耀海弭其濤地復其震火滅其熛天靜其鳴空喪其寥於是乎俾雷之迸入道之境聲者讓響形者讓影不有不無不動不靜九大觀之各慚而還遂相讓爲無爲之色相與成無爲之域以終乎塵劫之極而已焉乎欹道之形也虛道之影也無道之聲也初道之響也如昔之爲狀乎廓然其虛者空也莫然其無者滅也永然其初者遠也靜然其如者定也字之曰遺遐明默愨博圓者何也遺以盡其失遐以邈其遙明以照其光默以湛其寂愨以堅其固博以大其廣以神其妙圓以規其周故曰徳者得也得乎不得不得乎得斯之謂乎得其徳者何也文宣徳之而無我老氏徳之而未孩南華徳之獨與天地精神往來而不敖睨於萬物噫沖虛徳之泠然禦風顏回徳之同於大通然則太寥徳之無終始已矣夫延吾思之不能竟也將何以窮有物之旣乎耀夜者燭腹也橐體者篋軀也戴芥者負垢也苗蜩者根蟬也睛星者華也燭腹之虫循乎墻篋軀之虫出乎隙負垢之虫遊乎葉根蟬之虫植乎土篋軀哂乎燭腹曰子之自謂養生之固者也燭乎腹耀乎夜見乎險阻審乎取捨然而世人相有炫明之患怪乎物亡乎身未若吾之晦迹之逍遙也負垢哂乎篋軀曰子之自謂養生之固者也槖乎體篋乎軀進則外乎首而行恐則內乎元而靜然而出入有首防之患怪乎物亡乎身未若吾之蓋形之逍遙也根蟬哂乎負垢曰子之自謂養生之固者也蓁然芥孽然垢徐然步物之不疑子之動也糞然形物之不疑子之生也然而慮風火有驚恐之患未若吾之瘞體之逍遙也之數虫者各以能之相哂也於是華聞之哂乎根蟬曰子之自謂養生之固者也藏乎口匿乎目虛乎心實乎腹根乎足潤水土於外而不行苗乎脊受風日於外而屢長無霸防之嫌者矣然而累乎質礙乎有苟遇掘鑿之患怪乎物亡乎身未若吾之瞥然之逍遙也根蟬曰吾稟乎造化之奇妙乎古今之知藏口匿目虛心實腹之數虫者其於衛生莫吾如也向吾聞子之聲昧子之形狀子之有自何而生華曰吾生乎目之長乎視之亂其徐也聯若星之貫其疾也紛若華之防取之而不得捨之而不克謂無而有謂有而無其來也倏見乎造化其去也寂歸乎太虛能遊乎不物之域者方睹乎吾之逍遙之墟域同乎於圓也方也於方也圓也故曰至圓無圓而能方至方無方而能圓孰能圓乎方者曰太圓孰能方乎圓者曰太方故太方有言曰昔吾方子之圓而子弗知吾之方太圓曰曩吾圓爾之方而爾不知吾之圓若然者何也其有以哉是故規乎虛者虛之不知其圓也矩乎空者空之不知其方也然則遊心乎太寂之鄕令規矩無措其巧者其惟太圓之與太方乎

倭之人談曰東海有鳥其名爲鵜鵜之巨鵬之亞也泛乎滄溟吞乎長鯨厭而翺翔乎碧空之耕防風防者弋伯者也爲大弓萬物鉤望巨鵜之飛於是乎彀以射焉一發而中鵜之吒怒聲越雷霆俄而驟血成河落毛翳日翻墜之勢隕乎空蒙之間墮於曠漭之野然震乎大地太虛爲之響造化爲之凶防風防環趨觀之旬日而畢然後陟巨鵜之上旁觀四海嵐蔽乎大地於是率天下之庖徒云梯而解之四方之烹者蒸气成雲山木爲之竭脯之費七年而中華不臘肪之用九年而異域不膏帆其羽以爲舟者防乎大海命之曰鵜毛之舶防風防神其弓之力也每齋沭而祭焉天下之博聞誌怪者莫不命駕而觀之弧矢之盛造化以來未之有者於是乎在也

濤之靈

濤之靈曰江胥漢之神曰河姑防於眞原之野江之胥問乎河之姑曰吾以子爲水也縣而不散夜而能煥異乎川者何也河之姑曰代謂吾之神以至於此吾亦何知焉若不聞乎泛天船防天江俾牽牛織女之相望此吾之所能也敢問乎若吾以若爲流也卻而罷進行而有信似乎識者何也江之胥曰代謂吾之靈以至於此吾亦何知焉子不聞乎疾雷之奔羣鷺之翔素車白馬兮三軍之騰裝此吾之所能也於是胥姑欣然相視而笑自謂靈神之至傲若無他道之防曰至在乎眞原之野聞而謂之曰若爲胥姑哉今吾語若見天地之創遂觀濤漢之有且若之徒假名乎巫咸之口投首乎春秋之代不亦近歟夫迷者自釋濤漢之疑假若胥姑之有柰何受迷徒之咨而不覺竊造化之巧以爲功不慚迷者之笑若於黃泉之間歟胥姑悚然謝而問之曰吾以君爲友也寂而不動虛而能應訐吾之妄俾吾之慚君亦有夫心哉吾聞道之防先天地生在眞原之野號曰至得非君子乎孰爲君之名哉吾請辯吾靈神之所因原夫濤漢之所以可得聞乎至謂曰吾將告若欲知漢之說者觀乎碧之理有潔白之文寥乎螢之腹有昏曉之變體之異也豈有姑之神邪𨿽天漢之大非川可知矣若欲知濤之說者觀乎脈之血有往來之勢察乎槐之葉有開合之期气之應也豈有胥之靈邪𨿽海濤之盛非識可見矣若欲知吾之說者空之無形而不動谷之無情而能應虛之至也豈有防之邪𨿽吾道之妙無心可知矣吾且告若昆侖之墟有智虫焉贅聞而疣見托吾之無憑若之有彊目河姑之神假意江胥之靈妄首至之防僞之興也於是乎起吾觀之太寰之內似神而無者六海波溯江而爲濤天文皎夜而爲漢炎光閃云而爲電雨色映日而爲虹陽气轉空而爲雷心智防境而爲道其所然者皆有由也非若之靈無吾之然吾之無也不無在若之有乎何有於是胥姑駢舞而謝曰實如所論有慚故友願陪無心之遊聊以卒歲生爲智虫之所誣死則眞原之野安能復區區托靈濤漢使迷者之笑吾儕於黃泉之間哉是夏也通眞之伯防起觀之君坐忘之後於睽修好也中談而二侯競道之有無連關解並竟日不決觀之君曰吾起於觀亭之間知道不無而見有忘之後曰吾坐於忘臺之上見道不有而知無通眞之伯謂之曰至道非有有無之殊君不見三光之見夭邪在髙下而不同日月之體有大小諸星之位有廣狹若以遠近論小大稽夫日也失之於炎涼若以炎涼而語遠近稽夫日也失之於小大乃知無遠近之異旁視仰觀人目自爾夫以百尺之竿戴乎盤臥之立之遠近適等而小大不同信目之有夷險矣在乎東西不熾者諒邪照而不正自此地之陰气得升耳然則至道之見乎心也亦猶是哉在忘觀而不一或以爲有或以爲無以道爲有使觀君處忘臺而見無以道爲無使忘後遊觀亭而知有斯乃忘觀之心自爾有無之體不殊由意之懷執滯者也然則競三光之遠近者不曉乎夷險之防競至道之有無者未通乎執滯之礙矣於是二君聞之銛舌而退達夫子曰睽之防一三光之遠近合至道之有無剖古今不明之癖削談論不決之贅使觀君節並而忘後弭關者眞伯之力也

吳生者善圖之術粉壁墨筆風馳電走或先其足或見其手旣防其身果應其口若合自然似見造化負以國名行年六十天下之圖工迹其妙而不能盡眞子聞而造焉曰敢問圖之方有術何其道之不竭也吳生喜而言曰子非圖工之徒歟奚其問之深也於是筆酣之間揖眞子卮而酒之酒酣之間揖眞子甌而茶之茶酣之間屏諸弟子揖眞子宿而話之告以圖之方曰吾何術哉吾有道耳吾嘗茶酣之間中夜不寢澄神湛慮喪萬物之有忘一念之懷久之寂然豁然倏然恢然匪素匪畫詭怪防千巧萬拙一生一滅來不可閼猊不可竭吾以其道之妙其方之要每以圖爲事未嘗告術於人是以行年六十負於國名天下以吾爲圖之祖自吾作古圖工如林願吾之睹聲吾響而不終形吾影而不窮響吾巧而竭力影吾道而莫測感子有造化之問吾不能無造化之對以吾不傳於人請子告於代眞子謝之曰防境者易溯像者難幸聞圖之道吾見造化之端吾固不代之告君無謂吾之傳

荷水爲珠其圓也非規而不可方者離乎著也燼火爲輪其常也非環而不可斷者疾乎連也背日噴乎水成虹蜺之狀而不可直者齊乎影也汲江釀乎酒應波濤之湧而不可停者均乎气也片雨滴海合滄溟而不可殊者得其一也寂心歸空同太虛而不可分者防其天也

日月有合璧之元死生有循環之端定合璧之元者知薄蝕之交有時達循環之端者知死生之防有期是故月之掩日而光昏月度而日耀日之對月而明奪違對而月朗是故死之換生而魂化死過而生來生之忘死而識空失忘而死見然則月之明由日之照者也死之見由生之知者也非照而月之不明矣非知而死之不見矣且薄蝕之交不能傷日月之體死生之防不能變至人之神體不傷故日月無薄蝕之憂神不變故至人無死生之恐者矣

有之非未無也無之非未有也且未無之有而不有未有之無而不無斯有無之至也故今有之忽無非昔無之未有今無之忽有非昔有之未無者異乎時也若夫無彼無有連旣往之無有而不殊無此有無合將來有無而不異者同乎時也異乎時者代以爲必然防有不然之者也同乎時者代以爲不然防有必然之者也影之問乎光曰吾昧乎體之陰君昭乎質之陽君之初吾之餘君之中吾之窮君之沒吾之滅君之淸吾之明何君之好無恆俾吾之令無常歟光之答乎影曰子在空而無在實而有在翼而飛在足而走在鉤而曲在而直子之近乎燭出子體之外子之遠乎鏡入吾質之內子之自無恆豈吾之獨無常歟𨿽然子之同抑吾之可通吾怪吾之尢者𨿽吾亦不知之何哉吾遇陽燧之抱倒乎子之面吾遭羅防之蝕曲乎子之葉吾將問諸造化窮理盡性而不知者命也夫影笑之曰君第收光吾將滅影有之與無由君之與吾何背何正妄推乎造化之命哉

默之來也默曰一寂能一之默曰二寂能二之默之一也無寂之一也有默之二也無有寂之二也有無一之一也不離乎二二之二也不離乎一然則知寂之不一明默之不二者斯謂之眞一矣夫眞一者無一無二無寂無默無是四者又無其無斯謂之眞無矣夫能遊乎眞無之域者然後謁乎眞一之容者焉夫遊乎眞無之域謁乎眞一之容者乃見乎諸無矣寂於是謂默曰若夫諸無者人莫能名焉吾彊爲之名者曰太無之寰夫太無之寰者人無能謚焉吾彊爲之謚者子能聽之乎曰能寂於是乎端容節气湛然不曰久之而兩忘默之悟曰向也吾聞其名矣又見其無也今也吾聞其謚矣未見其無也斯之謂之大無之謚耶寂之覺曰適吾與子爲防談而子果聞諸子可謂明防矣自默之還也而寂爲之絕談

眞子

天隱子原序

神仙之道以長生爲本長生之要以養气爲先夫气受之於天地和之於陰陽陰陽神虛謂之心心主晝夜寤寐謂之魂魄如此人之身大率不遠乎神仙之道天隱子吾不知其何許人著書八篇包括祕妙殆非人間所能力學觀夫修鏈形气養和心虛歸根契於伯陽遺照齊於莊叟長生久視無出是書承禎服習道風惜乎世人夭促眞壽思欲傳之同志使簡易而行信哉自伯陽而來惟天隱子而已矣謹序

欽定四庫全書

天隱子

神仙

人生時稟得虛气精明通悟學無滯塞則謂之神宅神於內遺照於外自然異於俗人則謂之神仙故神仙亦人也在於修我虛气勿爲世俗所論折遂我自然勿爲邪見所凝滯則成功矣【喜怒哀樂愛惡欲七者情之邪也風寒暑濕饑飽勞八者气之邪也去此邪成仙功也】

易簡

易曰天地之道易簡者何也天隱子曰天地在我首之上足之下開目盡見無假繁巧而言故易曰易簡易簡者神仙之徳也【經曰至道不繁至人無爲】然則以何道求之曰無求不能知無道不能成凡學神仙先知易簡苟言涉奇詭適足使人執迷無所歸本此非吾學也【世人學仙反爲仙所迷者有矣學炁反爲炁所疾者有矣】

漸門

易有漸卦老氏有妙門人之修眞達性不能頓悟必湏漸而進之安而行之故設漸門一曰齋戒二曰安處三曰存想四曰坐忘五曰神解何謂齋戒曰澡身虛心何謂安處曰深居靜室何謂存想曰收心復性何謂坐忘曰遺形忘我何謂神解曰萬法通神是故習此五漸之門者了一則漸次至二了二則漸次至三了三則漸次至四了四則漸次至五神仙成矣

齋戒

齋戒者非蔬茹飲食而已澡身非湯浴去垢而已蓋其法在節食調中磨擦暢外者也夫人稟五行之气而食五行之物而實自胞胎有形也呼吸精血豈可去食而求長生但世人不知休糧服气道家權宜非永絕食粒之謂也食之有齋戒者齋乃潔淨之務戒乃節愼之稱有饑卽食食勿令飽此所謂調中也百味未成熟勿食五味太多勿食腐敗閉气之物勿食此皆宜戒也手常磨擦皮膚溫熨去冷气此所謂暢外也久坐久立久勞役皆宜戒也此是調理形骸之法形堅則气全是以齋戒爲漸門之首矣

安處

何謂安處曰非華堂邃宇重防廣榻之謂也在乎南向而坐東首而寢陰陽適中明暗相半屋無髙髙則陽盛而明多屋無卑卑則陰盛而暗多故明多則傷魄暗多則傷魂人之魂陽而魄陰苟傷明暗則疾病生焉此所謂居處之室尙使之然況天地之气有亢陽之攻肌淫陰之侵體豈不防愼哉修養之漸倘不法此非安處之道術曰吾所居室四邊皆窗戶遇風卽闔風息卽開吾所居座前簾後屏太明則下簾以和內映太暗則捲簾以通外曜內以安心外以安目心目皆安矣明暗尙然況太多事慮太多情欲豈能安其內外哉故學道以安處爲次

存想

存謂存我之神想謂想我之身閉目卽見自己之目收心卽見自己之心心與目皆不離我身不傷我神則存想之漸也凡人目終曰視他人故心亦逐外走終日接他事故目亦逐外瞻營營浮光未嘗復照柰何不病且夭邪是以歸根曰靜靜曰復命成性存存眾妙之門此存想之漸學道之功半矣

坐忘

坐忘者因存想而得也因存想而忘也行道而不見其行非坐之義乎有見而不行其見非忘之義乎何謂不行曰心不動故何謂不見曰形都泯故天子瞑而不視或者悟道乃退曰道果在我矣我果何人哉天子果何人哉於是彼我兩忘了無所照

神解

一齋戒謂之信解【言無信心卽不能解】二安處謂之閒解【言無閒心卽不能解】三存想謂之慧解【言無慧心卽不能解】四坐忘謂之定解【言無定心卽不能解】信定閒慧四門通神謂之神解故神之爲義不行而至不疾而陰陽變通天地長久兼三才而言謂之易【系辭曰易窮則變變則通通則久】齊萬物而言謂之道徳【老子道經徳經是也】本一性而言謂之眞如天子生乎易中死乎易中動因萬物靜因萬物邪由一性眞由一性是以生死動靜邪眞吾皆以神而解之在人謂之仙矣在天曰天仙在地曰地仙故神仙之道五歸一門【謂五漸終同歸於仙矣】

天子

