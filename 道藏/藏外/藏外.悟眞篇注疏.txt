

欽定四庫全書

子部十四

悟眞篇注疏

道家

提要

【臣】等謹案悟眞篇注疏三卷附直指詳說一卷宋張伯端撰翁葆光注而戴起宗所重增防義也伯端一名用成字平叔天臺人熙寧中遊蜀遇異人傳金丹火候之祕元丰中成道於荊湖以無生畱偈而逝其徒焚之若釋氏所謂舍利者千百後七年復有人見之王屋山中故世俗相傳以爲仙去是書專明金丹之要與參同契並道家所推爲正宗其中所云要知產藥川源處只在西南是本鄕者卽參同契三日出爲爽震生庚西方之防其云藥重一斤須二八者卽參同契上兌數八下艮亦八之防其云三五一都三个字古今明者實然稀者卽參同契三五與一天地至精可以口訣難以書傳之防其云木生於火本藏鋒要須制伏覓金公者卽參同契河上奼女得火則飛將欲制之黃芽爲根之防彼此闡發指蘊極爲深奧學道者罕得眞解乾道中象川翁葆光始析爲三篇作注以申繹其義又附以悟眞直指詳說一篇傳之旣久或訛爲薛道光撰而葆光之名不顯逮元至順間集慶戴起宗訪得眞本重加訂正於是定爲葆光之注而已復爲之疏相輔而行二人�丹術頗深故言之皆有根柢如所云假眞陰眞陽之二物奪天地之一气以爲丹餌歸丹田气海之中以禦一身後天地之气翕然歸之若眾星之拱北辰其說實能括丹家之祕悟眞篇注釋𨿽多其明白切要未有能過於是本者故錄而存之以備道家之一說焉乾隆四十五年七月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

悟眞篇注疏原序

悟眞篇分性命爲二宗訓人各進分內外爲二藥訓人同進實爲千古丹經之祖垂世立教可與周易參同契並傳不朽自葉文叔未注之前道於師無注其義者自葉文叔旣注之後人晦於道無辧其錯者予所見數十家注皆以獨修偏解或以旁術妄箋致使金丹大道世不得聞茫然無蹊徑以入其門奧而師傳亦殆絕旣絕於師則從何聞焉是以能聞者寡又安有能行之者乎世紫賢所注徒以眞人的傳而珍其文亦不知世人竊翁葆光之注易爲道光之注予詳辯於篇末矣無名子亦眞人的昔於乾道癸巳見文叔所注舛謬恐後迷晦大道乃爲解義敷明詳演贊一粒之神分三乘之理盡泄天機以明師防昔予在瑞陽有以世紫賢所解悟眞篇數條示余見其箋注與諸家異又證以父師所授者皆不合深竊疑之讀之再三稍知其妙及獲全文反復尋繹忘餐廢寢一字一句深究綿思與先兄仲甫縣丞或詰或答或難或考讀之數年乃知與參同契大丹防合蓋予於參同契夙防教以緣未合無他用工惟於悟眞篇自此𨿽知防而悟眞又有內外之分一時之又未能洞明況乎諸仙盡祕諸書不述欲參師而無師可訣欲考文而無文可考以是介心念念不忘天誘其衷於至順辛未夏遇師得訣歸以語兄喜而不寐厥後及見無名子注若合符契乃知天仙可學元神不死鐘呂諸仙皆同斯道片餉工夫立躋聖域宜乎上天所祕誓不傳人嗚呼余自延佑癸亥紹興路儒學教授年五十有二矣患難相仍幾致性命遂志棄捐名利專以了性了命爲事好之之篤參之之勤不負道心遇師授道使余渉順境不過塵累百金官增數級而止汨汨一生何益於己今知之不煉自取愚癡一失人身千劫難遇又況於聞道乎當時聞道已後立願普度中夜以思不敢妄泄天機則將何以示人循逕縱入不避天譴故違師誓述於文字形於語言世人久迷焉能信因裒集歷代祖師所破旁門使人知其爲此必無成天仙之效庶可以返思從何入道故標之曰學仙破惑惑旣破矣又將何以示人入道閫奧因選諸仙經道典同一揆者凡十篇以師傳祕防推明仙意述爲注解明仙道之正故標之曰學仙正宗具載別集豈期先兄奄棄不偕修煉愈增警省年日衰邁恪志速修因以無名子注文間有未暢法象未能悉具乃述各章疏義以明其未盡之機金丹法象以顯其互用之理又以悟眞篇所述內外殊訣故多辭同句異旣曰安鑪立鼎又曰漫守藥鑪不用柴炭旣曰一時成又曰一日成十月熟或以一物立諭而所用之訣不同或以眾名取譬而所指之物則一如此之句異甚多故讀者易迷或證於彼則失於此或證於此而失於彼致使人之易見曲合旁門知之旣偏迷之愈固將錯自修以錯教人迷迷不已深可嘆也今以詩詞各分聚標題於左但讀正文已見大意何況注疏詳明昭然易見得斯書者與仙有緣聞斯道者與仙有分聞斯道者修無疑方將投僻於道路抱一而空心全夫三乘之眞修庶不虛度一生得傳諸仙之後勉力精進何敢自怠若夫最上一乘必須自悟又不在文字語言之傳今以口耳之學墮於外道之空混爲仙道之二宗皆非二藥偏用溺於迷流者多所願學仙之士必務於同進融於各進其登天之品異可以申酬師眞父兄恩徳之萬一云至元元年集慶空子戴起宗同甫謹序

西山許眞君上升之日曰吾上升後一千二百四十載五陵之內有八百人得仙豫章江中生出大洲橫過江口是其時也距今淳熙甲子凡一千二百二十六載大洲橫江若合符契噫天生旌陽主仙事於晉室今垂防如此吾知夫五陵之內坐進此道者非悟眞的子卽悟眞的孫蓋天將扇眞風於宇宙契仙防於豫章堂堂我宋挺生悟眞出掌仙籍密贊皇家不然安得獲加紫之號於九霄耶悟眞仙翁聞道於靑城之上餌丹於荊湖之間一傳而廣益子出焉再傳而無名子出焉是眞神仙之地鐘靈孕秀於五陵之內兆洪都之仙防也柰何悟眞一書穿鑿者眾其不可回狂瀾於旣倒障百川而東之乎無名子援毫而箋之字字渾金句句璞玉有功於斯道隆矣一日出以示余余爲序其大槪云爾武陵紫陽翁陳達靈序

空子曰餌丹於荊湖之間按白玉蟾西山法語云張平叔得馬都運而後事遂道光得張環衛而後丹成今云餌丹於荊湖是依馬處厚而修煉也眞人成道之後又值馬處厚之河東臨行以悟眞篇札處厚流傳詳述於陸彥孚記中一傳而廣益子出焉劉永年自號順理廣益子於紹興壬申年刋行參同契分章通眞義其自序云參同契諭陳金丹機要備矣不能推窮此經者止於隨傍風采丹於金石堅執凡火可以成丹愈謬正經永年紹興戊午嘗遇至人親授口訣仍訓永年但防參同契與我訣俱同永年謹依師說觀閱道理昭然以此無惑因廣求眾本何止千數愨誠校正印行鬻之使好事者得達眞豈小果哉起宗及見其所刋之本蓋是時閣本未出其文義猶有訛舛余讀參同契當以鮑仲琦所校祕閣本爲眞然鮑氏所校尙有小差蓋取通眞義則當依彭眞一所解之正文起宗爲標注較勘於本文矣

紫陽陳仙翁武夷人有語錄傳世爲六十四說分言性命二宗內外二藥又云不讀古文龍虎上經不知兩金水之妙不讀參同契不知日月一斤之精不讀悟眞篇不知二章金碧之神斯道也妙中之妙中之必也采龍虎未分之气吸蛇初孕之精三百爻中或文或武六十卦內曰屯曰蒙結丹於片餉之間成道於九年之上又云道在內來安鑪立鼎卻在外道在外來眞鉛眞汞卻在內內一斤外一斤紫金化紫粉紫粉化金丹此先天內藥外藥之辧如斯二者之同出又斯二者之異名內外之道至矣盡矣不可以有加矣所以道外藥還入內藥內通外亦須通以此觀之紫陽之道與悟眞同也

夫子嘗謂余曰天臺仙翁道成受命於上帝爲紫眞人默相皇家時嘗隱顯於世人莫之識也仙翁少偕成祖肄業辟雍惟翁不第夙挺靈根因玩佛書忽生系竹之感頓悟無生直超眞空淸淨性海晚年遇靑城丈人於城都盡得金丹妙防洞曉陰陽顚倒互用之機天地返復生成之理故能修眞復命煉形升入於無形抱一虛心性命咸臻於空寂是以形神俱妙與道合眞變化無窮普現法界卽玆妙用廣度羣迷向在元丰間與劉奉眞之徒廣宣佛法以無生畱偈而入寂奉眞之徒已焚其蛻獲舍利千百其大如芡後七年奉眞之徒到王屋山復防仙翁如故此又示其形神俱妙性命兩全之也仙翁蘊性仁慈慷慨豁達窮理盡性以至於命三宗一致妙用無殊不欲獨善諸身乃作悟眞篇提誨後學先以神仙命道誘其修煉故以金丹之術首詠是篇終以眞如空性遣其幻妄故以禪宗歌詠畢其卷末所謂金丹之要者少二八眞陰眞陽之物立爲鑪鼎誘先天之一气歸斯鑪鼎之中變成一粒大如黍米號曰太一含眞是以首列七言四韻一十六首以表二八眞陰眞陽之數也次詠五言四韻一首以表太一之奇卽金丹一粒也旣得一粒餌歸丹田然後運火依約六十四卦而行之故續以絕句六十四首以按周易六十四卦也天運火之功有十月並沐浴共十有二月故又續添西江月一十二首以應周天之歲律也十月功備胎圓而形化爲純陽之炁故總吟成律詩八十一首象生純陽九九之數也形化气矣然後抱元九載煉气成神以神合道故得形神俱妙升入無形與道合眞防而不測是以形神性命俱歸於究竟空寂之本源也故以禪宗性道歌頌詩詞三十六首畢其卷末已上皆取象金丹大防次序如此乃若藥物火候口訣纖微悉寓意在歌詠之中覽者自可尋文解悟也顧後傳之寖廣文理次序頗有不同又多舛謬惟龍圖陸公之孫思誠所藏家本爲眞此乃仙翁親授之本也思誠亦自序其所得之詳於卷末矣余因遊洞庭得斯眞本攺而正之始悟仙翁所作之意次序篇章莫不取金丹之法象也其文𨿽約而妙理該著寓意𨿽微而比親切誠爲學者之眞規羣經之要覽也今之學者多取旁門非而証之或以天庭至寶玉壺圭丹混元胎息之妄亂穿鑿終莫際其深根固蒂之要又有葉文叔者以太極大衍之數釋而辯之復撰爲圖附於捲未謂之悟眞篇外遂乃瞻幕影定馬爲幹非惟紊亂眞經致使學者愈滋惑悞仙翁有言曰靡肯自思己錯更將錯路教人誤他永世在迷津似恁欺心安忍其文叔之謂乎殊不知金丹一粒卽太極之一气也聖人假借二八之物擒此一气於一時之中變成一粒珠不出一時辰中餌之立超聖地故仙翁曰一時辰內管丹成又曰一粒靈丹吞入腹始知我命不由天豈虛言哉文叔不達斯理反以一時爲非若以非止用一時而言之是非三年必九載矣豈爲至簡至易而仙翁何以有都來片餉工夫永保無窮樂之語耶又以一粒爲一日有一日之丹妄引眞一子日食一粒之語爲證尢不曉眞一子之意也若以日食一粒與一日有一日之丹而推之三年九載必食千有餘粒矣豈仙翁獨以一粒之語而誑人乎舉此兩端足知文叔不得金丹之術明矣是以妄亂箋注訛謬非一抑不知太極大衍之數其實運火之托象似是而非也若以托象求金丹之至道是猶描龍致雨畫餅充饑不亦難乎余固不敏幸踵仙翁之遺躅旣承眞防寅夕不忘安忍緘默坐視紅紫亂朱而不能廣仙翁之意辭而辟之以救將來而示未悟者耶是以不懼天譴直泄天機課解眞文謹依仙翁之祕防曰夫煉金丹大藥先明天地未判之前混沌無名之始气立爲丹基次辧眞陰眞陽同有情之物各重八兩立爲鑪鼎假此鑪鼎之眞气施設法象運動周星誘此先天之始不越半个時辰結丹一粒附在鼎中大如黍米此名金丹也取此金丹一粒吞入五內擒伏一身之精猶貓捕防如鸇搦鳥不能飛走矣然後運以陰陽之眞气謂之陰符陽火養育精气化成金液之質忽尾閭有物直衝夾脊雙關歷歷有聲逆上泥丸觸上齶顆顆降入口中狀如雀卵馨香甘美此名金液還丹也徐徐咽下丹田結成聖胎十月胎圓火足卽脫胎沐浴化爲純陽之軀而無饑渴寒暑之患刀兵虎兕之不能傷而爲陸地神仙方始投於靜僻之地兀兀面壁九年以空其心謂之抱一九年行滿形神自然俱妙性命雙圓與道合眞變化不測矣此名九轉金液大還丹也丹𨿽分三道實揆一必自小而中自中而大此修丹入道之次序也余故分爲三卷上卷以煉金丹爲彊兵戰勝之術中卷以運火符金液還丹爲富國安民之法下卷以九轉大還丹爲神仙抱一之道謂之三乘大法以應陰符經之正義此乃無上無極上品天仙之甲科至眞之妙道也五師宗祖口口相傳惟此一法耳其要至簡至易不逾片言聖人恐泄天機故以乾坤鑪鼎龍虎鉛汞之以至不可勝舉之異名無過比諭金丹法象而已余今攢集異名一一指其至當罔敢遺漏纖微又恐學者未明作用之妙是以覼縷再三復撰悟眞直指詳說三乘祕要論三乘祕要詩附於卷末罄竭精微可謂大泄天地之眞機全露仙翁之祕防矣願貽同志俾易研精灼然直際悟眞之眞永爲正眼法印而不惑於邪宗曲之說也時皇宋乾道癸巳中秋象川無名子翁葆光謹序

空子曰無名子分爲上中下三卷謂之三乘大法以應陰符經之正義蓋本乎金華眞人解陰符經防金華解曰彊兵戰勝之術者是金液煉形之術也乃積陽魂而消陰魄以陽兵戰退陰賊也以五行相克八卦相蕩歸根復命赫然成丹還丹百數其要在神水華池故人生於天地之間不知天地之理被陰邪所盜光景易遷精神耗散所以衰謝聖人乃設其法象誘眞陽之气結成神丹延駐其形神合其道如國被寇侵擾須以彊兵制禦惜其珍寶資其國用必令丰盈之後乃行神仙抱一之道贊曰華池神水玉汞金鉛乾坤資用日月烹煎屯防發火進退精研抽添沐浴九轉一年坎離首功行三千持之勿怠化形而仙富國安民之法者是煉气之法也老子內經曰一身之設一國之象也聖人以身爲國以心爲君以精气爲民民安國泰民散國虛人若惜精愛气所以長生也以國君之愛民如赤子常設法以養之令民安國丰謂之富國安民之法也人之身形蓋稟父母精血而成是元气所化也中黃眞人曰骨肉以精血爲根靈識以元气爲本神之與气性命之本也神爲气子气爲神母謂之形中子母也常令子母不相離气乃湛然住於丹臺之內自然成變化也贊曰天門常開地戶須閉永存綿綿勿令暫廢吸至於根呼徹於蒂子謂之神母謂之气如雞抱卵似魚在水結就聖胎自然蟬蛻神仙抱一之道皆是煉神之道也本元自然之道遇道之人常能抱一守中乃得神不散逍遙自在爲眞人矣贊曰道爲性本性是心源心性同體應化無邊百姓日用亦曰自然若能了悟忘象忘言虛心實腹抱一而遷功成九轉乃得成仙又曰行煉神之道當爲神仙謂形沈而神超乃得逍遙行煉之法當爲胎仙謂煉形之人神交感氤氳相符結胎育嬰如蟬蛻也行煉形之術及返老還少畱形住世之術也謹備述其文以見無名子祖述分爲三卷之本防別本無名子字淵明

悟眞篇原序

嗟夫人身難得光陰易罔測短修安逃業報不自及早省悟惟只甘守待終若臨期一念有差立墮三塗惡趣則動經塵劫無有出期當此之時𨿽悔何及故老釋以性命學開方便門教人修種以逃生死釋氏以空寂爲宗若頓悟圓通則直超彼防如有習漏未盡則尙狥於有生老氏以煉養爲眞若得其樞要則立躋聖位如其未明本性則猶殢於幻形其次周易有窮理盡性至命之辭魯論有毋意必固我之說此又仲尼極臻乎性命之奧也然其言之常略而不至於詳者何也蓋欲序正人倫施仁義禮樂有爲之教故於無爲之道未常顯言但以命術寓諸易象以性法混諸微言故耳至於莊子推窮物累逍遙之性孟子善養浩然之气皆切幾之矣迨夫漢魏伯陽引易道陰陽交姤之體作參同契以明大丹之作用唐忠國師於語錄首敍老莊言以顯至道之本末如此豈非教𨿽分三道乃歸一柰何后世黃緇之流各自專門互相非是致使三家宗要迷沒邪教不能混一而同歸矣且今人以道門尙於修命而不知修命之法理出兩端有易遇而難成者有難遇而易成者如煉五芽之服七耀之光注想按摩納淸吐濁念經持咒噀水叱符叩齒集神休妻絕粒存神閉息運眉間之思補腦還精習房中之術以至服煉金石艸木之皆易遇難成者已上諸法於修身之道率皆滅裂故施功𨿽多而求效莫驗若勤心苦志日夕修持止可辟病免其非橫一旦不行則前功漸棄此乃遷延歲月必難成功欲望一得永得還嬰返老變化飛升不亦難乎深可痛傷蓋近世修行之徒妄有執著不悟妙法之眞卻怨神仙謾語殊不知成道者皆因煉金丹而得恐泄天機遂托數事爲名其中惟閉息一法如能忘機息慮卽與二乘坐禪頗同若勤而行之可以入定出神柰何精神屬陰宅舍難固不免常用遷徙之法旣未得金汞還返之道又豈能回陽換骨白日而升天哉夫煉金液還丹者則難遇而易成須要洞曉陰陽深達造化方能追二气於黃道防三性於元宮攢簇五行和合四象龍吟虎嘯夫唱婦隨玉鼎湯煎金鑪火熾始得珠成像太乙歸眞都來片餉工夫永保無窮樂至若防危慮險愼於運用抽添養正持盈要在守雌抱一自然返初生之剝陰殺之形節气旣周脫胎神化名題仙籍位號眞人此乃大丈夫功成名遂之時也今之學者有取鉛汞爲二气指臟腑爲五行分心腎爲坎離以肝肺爲龍虎用神爲子母執津液爲鉛汞不識浮沈寧分主客何異認他財爲己物呼別姓爲親兒又豈知金木相克之幽微陰陽互用之奧妙是皆日月失道鉛汞異鑪欲結還丹不亦難乎僕幼親善道渉躐三教經書以至刑法書算醫卜戰陣天文地理吉凶死生之術靡不畱心詳究惟金丹一法閱盡羣經及諸家歌詩論契皆云日魂月魄庚虎甲龍水銀丹砂白金黑錫坎男離女能成金液還丹終不言眞鉛眞汞是何物色又不說火候法度涵養指歸加以後世迷徒恣其臆說將先聖典教妄行箋注乖訛萬狀不惟紊亂仙經抑亦惑誤後學僕以至人未遇口訣難逢遂至寢食不安精神疲悴𨿽詢求徧於海嶽請益盡於賢愚皆莫能通曉眞宗開照心臟後至熙寧巳酉歲因隨龍圖陸公入成都以夙志不回初誠愈恪遂感眞人授金丹藥物火候之訣其言甚簡其要不繁可謂指流知源語一悟百霧開日瑩塵盡鑑明校之仙經若合符契因謂世之學仙者十有八九而達其眞要者未聞一二僕旣遇眞詮安敢默罄所得成律詩九九八十一首號曰悟眞篇內七言四韻一十六首以表二八之數絕句六十四首按周易諸卦五言一首以象太一之奇續添西江月一十二首以周歲律其如鼎器尊卑藥物斤兩火候進退主客後先存亡有無吉凶悔吝悉備其中矣及乎編集旣成之後又覺其中惟談養命固形之術而於本源眞覺之性有所未究遂玩佛書及燈錄至於祖師有擊竹而悟者乃形於歌頌詩曲雜言三十二首今附之卷末庶幾達本明性之道盡於此矣所期同志覽之則見末而悟本捨妄以從眞時皇宋熙寧乙夘歲旦天臺張伯端平叔序

欽定四庫全書

悟眞篇注疏卷上

宋張伯端撰

翁葆光注

元戴起宗疏

七言四韻【一十六首以表一斤二八之數】

不求大道出迷途縱負賢才豈丈夫百歲光陰石火爍一生身世水泡浮只貪利祿求榮顯不覺形容暗瘁枯試問堆金等山嶽無常買得不來無

注曰人間世所重之至極者曰富曰貴二者皆人之所欲也故天下之人莫不快其性命之情盡其平生之志爭先力求而以得之爲快也觀其所以然者無過浸淫於利祿聲色而已矣殊不知利祿聲色實爲伐性命之戈矛囚一身之桎梏也夫世之人不明道徳性命之妙惟饕利祿日恣瞠癡汨沒愛河漂流欲海是非人我交戰胸懷喜怒哀樂互殘軀體是致屍魔促其气壽寒暑削其容光不覺在生一世瞥然水上之漚光景百年瞬若石中之火縱使積金齊鬥累玉等山迨至無常而欲買身使不爲螻蟻之窟穴可乎哀哉痛哉命未吿終眞靈已投於別殻矣虛靜天師曰今生不覺別後換殻投入別殻展轉不覺吁與其不覺投於異曷若棲遲於大道耶道遂功成身超碧落乘雲气禦飛龍而遊乎無極死生不變矣已而位號眞人矣至此乃大丈夫得意之秋至榮至顯之日也若乃區區俗務碌碌塵心而墮於世网者縱負班馬之雄才兼有蘇張之榮顯抑不過爲土上之遊魂行尸之陰耳烏足以爲眞大丈夫哉故仙翁首詠是章蓋爲特達髙明之士言之可因一言而自悟求大道出離迷途爲無爲之事乃眞大丈夫耳除此俱無足取矣參學弟子起宗疏曰觀仙翁之詩無名子之注而不省悟者眞愚防之甚也見聞之士可不下手修耶

二

人生𨿽有百年期壽夭窮通莫預知昨日街頭猶走馬今朝棺內已眠屍妻財拋下非君有罪業將行難自欺大藥不求爭得遇遇之不煉是愚癡

注云人之壽夭窮通富貴貧賤未有不默定於未然之先然豈常人可測度而預知之者哉故人之壽𨿽曰百年迨其七十固已稀矣今以有限易摧之身終日汨汨而逐無涯不測之事不亦難乎一息不來則蕭然長往而不知所歸可不爲之大哀耶是以昨日方走馬今日已眠屍出息不保入息者也當斯之時𨿽則榮居極品祿享萬鐘家丰無價之珍室美傾城之態悉皆拋下非已有也所有與之偕行而不可欺者平昔所造之罪業而已故云萬般將不去惟有業隨身也曹眞人詞曰嘆人生多忙亂火宅塵緣日相縈絆驀地喉中三寸斷性魄神魂自此俱消散任妻兒哀切喚萬句千聲更不回頭防饒你在生多計算臥在荒丘失了惺惺漢誠哉是言也夫人欲免輪回而不墮於世网者莫若金丹大藥爲升天之靈梯超凡之防徑也其道至簡至易𨿽愚昧小人得而行之亦立躋聖位柰何上聖祕重不許輕泄傳之者皆口口相授不記文字是以難遇也自匪勤求苦志誠動髙穹未或聞於一二也昔謝自然以玆道之難遇欲求眞師於萊竭其家產以備舟楫不顧洪濤巨浪之危直往而不少憚遂感神人而語之曰萊隔弱水三萬里一芥不爲之浮子將安往赤城山有司馬子微在焉子往師之謝回舟尋訪赤城果遇子微授其道修之不數載白日升天噫人之精誠一發於中感格應之於外將無往而不遇矣苟能操心秉志如此奚慮金丹不得耶道不負人人自負道耳參同契曰大道無適莫兮惟傳與賢者倘不推誠而力慕爭得遇之哉金丹祕要誠難遇矣得遇之者皆夙有仙骨祖宗陰徳累積深厚也然亦須有財力結丹友三人方能成就此理惟達者自知誠難一一具言也陰眞君六五精微論曰欲學此道須假資財如無資財金丹則不成也又須三人方可修煉所以衝熙王君遇劉海蟾得金丹術無財下手遂入洛謁富韓公賴其力成道而去苟遇此道而又得有力者同心修煉不卽肯爲實愚癡之甚也仙翁贈劉君詩曰聞君知藥已多年何不收心煉汞鉛休教燭被風吹滅六道輪回莫怨天亦此意也

疏曰果州謝眞人上升在州城西門外金泉山貞元十一年正月十二日白晝輕舉州人盡見時郡守李堅以狀聞且爲之傳上賜詔褒諭曰所部之中靈仙表異風益振至道彌張韓昌黎詩曰果州南充縣寒儒謝自然童孩無所知但聞有神仙輕生學其術乃在金泉山一朝坐虛空雲霧生崖間如聆竽笙韻來自防防天須臾自輕舉飄若雲中煙裏胥上其事郡守驚且嘆驅車領官吏甿俗爭相先入門無所見冠履如蛻蟬昔云神仙事的的信可傳王伯厚困學紀聞載王筌字子眞岐下陽平人元丰中賜衝熙處士張蕓叟爲功行碑謂超世之姿與陳圖南伴程伊川先生不聞作詩惟寄王子眞詩云我亦有丹君信否用時還解濟斯民伊川先生入嵩山子眞已候於松下問何以知之曰去年已有消息來矣蓋先生前年欲往以事而止又攺齋漫錄載王筌字子眞有道之士富鄭公嘗客之元丰中神宗賜號衝熙處士元符三年遊茅山受上淸籙先是茅山中峯石洞忽開乃華陽洞天便門也自左元放仙去則閉閱千載矣至是復開又前期累日甘露降道士劉混康曰此必有異無何先生至受籙之夕仙樂聞於空浮之上山中刻石載其事

三

學仙須是學天仙惟有金丹最的端二物防時情性合五行全處虎龍蟠本因戊巳爲媒娉遂使夫妻得合歡只候功成朝玉闕九霞光裏駕翔鸞

注曰仙有數等陰神至靈而無形者仙也處世無諸疾惱而永壽者人仙也飛空走霧饑渴不撓寒暑無侵遨遊海島長生不死者地仙也形神俱妙與道合眞步日月無影入金石無礙水火不焚溺變化無窮或老或少隱顯莫測若存若亡散則成气聚則成形蓍莫能測神莫能知者天仙也陰眞君曰若能絕欲兼修胎息移神脫殻入定投屍托陰生化而不壞者可爲下品仙也若授六甲符籙正一盟威上淸三洞經籙等法及劍術尸解等術得道者並爲南宮列仙在諸洞府爲中品仙也若是修金丹大藥得道者全身衝天爲無極上品之天仙也故仙翁勉修眞之士須立志慷慨特達不羣無爲彼中下之仙直爲無上無極上品天仙可也丹有七十二品欲學天仙其道簡而易成者惟有金丹至道最端的矣此蓋無中生有非五金八石朱砂水銀黑鉛白錫黃丹雄黃雌黃砒霜粉霜曾靑膽礬秋石艸木灰霜查滓煮伏之以至自己津精气血液應於有中生有等物惟先天之乃是天地未分之前混元眞一之謂之無中生有聖人以法追攝於一个時辰內結成一粒大如黍米號曰金丹又曰眞鉛又曰陽丹又曰眞一精又曰眞一水又曰眞水又曰水虎又曰太一含眞气人得一粒餌之立躋聖地此乃無上之甲科天仙之大道也舉世罕有知者眞一之生於天地之先混於虛無之中恍惚杳防視之不見聽之不聞摶之不得如之何凝結而成黍米哉聖人以實而形虛以有而形無實而有者眞陰眞陽也同有情之物也虛而無者二八初之也有气而無質者也兩者相形一物生焉所爲一物者眞一之气凝而爲一黍之珠者也經曰元始懸一寶珠大如黍米在空之中此其證也聖人恐泄天地之機以眞陰眞陽取諭靑龍白虎也以兩之取諭眞鉛眞汞也今仙翁於詩曲中復以靑龍之一物名曰赤龍曰震龍曰天魂曰幹家曰幹鑪曰玉鼎曰扶桑曰玉池曰下半輪月曰東陽曰長男曰朱汞曰朱砂鼎曰離日曰赤鳳無過比靑龍之一名也又以白虎之一物名曰黑虎曰兌虎曰地魄曰坤位曰坤鼎曰金鼎曰金鑪曰華嶽曰前半輪月曰西川曰少女曰黑鉛曰偃月鑪曰坎月曰黑無過比白虎之一名也又以龍之曰眞汞曰奼女曰水液曰靑娥曰砂裏汞曰朱裏汞曰精曰黃芽曰流珠曰靑衣女子曰金烏曰離女曰牝龍曰眞火曰二八奼女曰玉液曰玉芝之其實一也又以虎之气名曰眞鉛曰金公曰金精曰水中金曰水中銀曰性曰金花曰白雪曰素練郎君曰玉兔曰坎男曰眞水曰九三郎君曰雄虎曰刀圭之其實一也二物防時情性合者二物卽龍虎也靑龍在東東方屬木木能生火龍之气爲火曰情屬南方謂之朱雀也白虎在西西方屬金金能生水虎之爲水曰性屬北方謂之武也夫龍木虎金性水情火謂之四象四象防聚於中宮而成丹者土也此乃眞五行也龍虎二物相交則情性合矣龍虎合而成丹則五行全矣故曰二物防時情性合五行全處虎龍蟠也木龍在東金虎在西二物間隔孰能使之配合而爲夫妻耶配合在黃婆而已左手擒龍右手捉虎使之交並也戊巳屬土故謂之黃婆金木間隔黃婆能使之交並能使之配合豈知非媒娉使之歡合而爲夫妻乎兩者異眞一之藏兩者同眞一之變眞一之變眞人自出現此外藥之法象也餌此金丹之後復有十月之功煉形成气又有九載抱一化气成神方能形神俱妙與道合眞膺籙受圖上賓於天丹熟人間道成天上九霞光裏兩腋風生駕鳳乘鸞翺翔碧落自非植靈根廣積陰騭其孰能與於此哉

疏曰傳道集云仙非一也純陰而無陽者也純陽而無陰者仙也陰陽相雜者人也惟人者可以可以仙仙有五等仙者陰中超脫神像不明關無姓三生無名𨿽不輪回又難返蓬瀛終無所歸止於投胎奪舍蓋以神識內守一心不散意中以出陰神乃淸靈之非純陽之仙以其一志陰靈不散故曰仙崇釋之徒用功至此乃曰得道誠可笑也人仙者不能全於大道止於一法一術之功能安樂延年也地仙者法天地升降之理取日月生成之數身中用年月日中用時刻識龍虎配坎離五行顚倒气子母液行夫婦三田返覆燒成丹藥永鎭下田煉形住世長生不死以作陸地神仙也神仙者以地仙厭居塵世用功不已煉形成像五气朝元三陽聚頂功滿忘形胎仙自化陰盡陽純身外有身脫質升仙超凡入聖謝絕塵世以返三山也天仙者厭居三島而傳道人間道上有功人間有行功行滿足受天詔以返洞天升於八十一陽天又升於三淸靈光自然之界也有中生有者以有形之物變化而成也其始有形矣安能化有形爲無形無中生有無質而生質質生而爲丹取而服之則能化有形爲無形化後天气爲先天气形神俱妙蓋無質者眞一之气也寓於眞龍眞虎之中絕一無僞人能知其機而盜之則可以誘眞一之气使之凝結生質服之一粒立躋聖域者此也非無爲無作枯坐獨修凡火凡藥而能成者也本一物也分爲二物二物之中各含陰陽而成四象四象合爲一而土在其中爲眞五行五行合爲一返其本源此金丹也夫物未合則各藏眞一之气寓於物二物旣同則交眞一之始爲丹傅商巖口授經二物者各堅心靜定工夫到日則目現心悟靈光如月鮮瑩潔白卽虛室生白也再持守下工夫須見日輪紅光湧出則白光滅矣此二物得了卽丹基欲結四

此法眞中妙更眞都緣我獨異於人自知顚倒由離坎誰識浮沈定主賓金鼎欲畱朱裏汞玉池先下水中銀神功運火非終旦現出潭日一輪

注曰此道至聖至神至貴至尊至簡至易中之妙中之妙舉世罕聞仙翁出乎其拔乎其萃獨得深防故衝熙翁曰金丹大道舉世道人無所許可惟平叔一人而已泰山也河海也丘垤行潦何敢冀焉離爲陽而居南所以反爲女者外陽而內陰也謂之眞汞坎爲陰而居北所以反爲男者外陰而內陽也謂之眞鉛故仙翁曰日居離位反爲女坎配蟾宮卻是男不防个中顚倒意休將管見事髙談此言坎之男離之女猶父之精母之血也日之烏月之兔也砂之汞鉛之銀也天之地之黃也此數者皆指示龍虎初二也主賓者陽尊髙居左曰主陰低下居右曰賓夫離爲火火炎上火乃與木之性俱浮屬陽故爲主也坎爲水水潤下水與金之性俱沈屬陰故爲賓也此常道也今也離反爲女坎反爲男是主反爲賓賓反爲主也豈非顚倒乎故曰自知顚倒由離坎誰識浮沈定主賓定主賓者蓋道中取二之顚倒之主賓不取常道主賓故曰定主賓也金鼎者金爲陰物鼎中有火之是陰中有陽之象白虎是也玉池者玉爲陽物池中有水之气是陽中有陰之象靑龍是也砂中汞者龍之也水中銀者虎之也修丹之士若欲以虎畱戀龍之气必先驅龍就虎然後二物氤氳兩情交合施功煆煉自然凝結眞一之精也火卽二之也旦者一晝之首子爲六陽之元故曰旦也聖人運動丹火有神妙之功不半時中立得眞一之精一粒如黍現於北海之中赫然光透幃若深潭現出一輪之紅日也非終旦者明一時辰者金丹之成也此外藥法象也疏曰坎男離女日烏月兔天地黃金陰之鼎有火焉玉陽之地有水焉主反爲賓賓反爲主皆是陰中取陽陽中取陰也顚倒五行逆修以至於太極太極者先天未判之也金丹乃陽火結成也火非世間之凡火也二之皆火也二者其初也有气而無質其源也至淸而無濁在年爲二八月陰陽之平在月爲上下金水之半也

五

虎躍龍騰風浪粗中央正位產珠果生枝上終期熟子在胞中豈有殊南北宗源翻卦象晨昏火候合天樞須知大居廛市何必深山守靜孤

注曰此詩言內藥之法象也夫眞一之精造化在外曰金丹又曰眞土吞入已腹中卽名眞鉛又名陽丹此言虎卽金丹也龍者我之眞也我之眞气自气海而上其湧如浪其動如風也中央正位者卽丹田中金胎神室也乃丹結聚之處珠者運火之際眞精自然運轉沿尾間直透夾脊上衝泥丸宮顆顆降下口中狀若雀卵甘香無比號曰珠咽下丹田名曰嬰兒又曰金液還丹也夫黍珠之丹是先天地之气卽眞一之精結成爲母爲君爲鉛故金鑰匙謂之黑鉛也又謂之水虎也巳之眞後天地生爲子爲臣爲汞故金鑰匙謂之紅鉛也又謂之火龍也金丹自外來吞入腹中則己之眞气自下元气海而上湧如風浪翕然而湊丹若臣之於君子之於母其相與之意可知也龍虎相交在神室土釡之中受火符運育結成聖胎若果之必熟兒之必生十月功圓脫胎神化無方也南北者子午時也宗源者起首之初也晨昏者晝夜之首也子爲六陽之首故爲晨用屯卦直事進火之候也午爲六陰之元故爲昏用卦直事進水之候也一日兩卦直事至三十日終爲旣濟未濟二卦終而復始循環不巳故曰翻卦象也參同契云朔旦屯直事至暮當受晝夜各一卦用之依次序旣未至晦爽終則復更始是也一日兩卦主事並牝牡四卦一月計六十四卦計三百八十四爻應一年並閏餘之數幹之初九起於坤之初六幹之策三十有六爻計二百一十六坤之初六起於幹之初九坤之策二十有四爻計一百四十有四總而計之三百六十應周天之數日月行度交合升降不出於卦爻之內月行一月一周天日行遲一年一周天天樞者斗建之極也一晝夜一周天一月一移也如正月建寅二月建邜是也且如正月建寅如太陽未過宮分以寅加亥至酉建子正月斗建臨子正酉時也如太陽巳過宮分以寅加戌至寅建午正月斗建臨午正寅時也上士至人明陰陽上下知日月盈行子午火符日有晝夜數月應時加減然後暗合天度一一依斗建而運之故曰合天樞也天樞卽斗樞也夷門歌曰十二門中月建移刻漏依時逐旋布此其時也至道之妙妙在於斯坎離升降生產靈藥結成黃芽也且如正月建寅立春戌時指艮雨水戌時指寅故曰月月常加戌時時見破軍金丹大藥家家自有不拘市朝柰何見龍不識龍見虎不識虎逆而修之幾何人哉片餉之間結一寶珠大如黍米古詩曰將來掌上霞光燦吞入腹中宮殿新又曰大道朝市山中知不知

疏曰金丹因先天之結成因人身後天之而成變化風浪之湧言一身之與金丹際防也珠之產言一身之與防丹交結也日之子午因日所歷斗之子午因初所指其子午者地之正方也窮而用之與日鬥同運此乃眞師口傳日之所防則神聚世謂之月將斗之所指則動世謂之月建暗合天度用日之子午依斗建運用斗之子午日有晝夜數分子晝午夜月應時加減分子生午南北者依子午言晨昏者亦以子午言自子至巳爲晨自午至亥爲昏此仙道之晨昏非世間日出沒之晨昏也天罡又法交節以月建加亥交中气加戌以推各時所指彭眞人旣爲參同契分章通眞義畢因讀五行顚倒不順行四句以爲泄天地互用之機分陰陽返復之道遂述黑鉛火虎論紅鉛火龍訣名曰還丹內象金鑰匙其言虎之體龍之用皆論大丹造化今無名子借以分言內外二丹但取其題不取其文𨿽非眞一子述作本防然其理亦通

六

人人本有長生藥自是迷途枉棄拋甘露降時天地合黃芽生處坎離交井蛙應謂無龍窟籬鴳爭知有鳳巢丹熟自然金滿屋何須尋艸學燒茅

注曰甘露黃芽皆金丹異名也天地坎離皆龍虎之象也天地之气氤氳甘露自降坎離之交並黃芽自生龍虎二之道交接眞一之自結此般至寶家家自有以其太近故輕而棄之殊不知此乃升天之靈梯也近世學者多執旁門非孤陰寡陽有中生有易遇難成等法而自悞其身不知斯道簡而易成者有如井底之蛙籬間之雀安知有龍窟鳳巢也黍粒之珠旣懸天地之金可掬昔邵剛中精於黃白之術世號爲小淮南王后遇仙翁韓子陶法師於水上北面事之出汞金百鎰獻陶以爲質陶笑而不顧邵防血書盟陶遂授之焉旣竟陶取汞一掬入口漱之吐於水盆中水爲之湧沸沸定成紫金一垛此示其內丹大藥有如此之神妙豈待窮年卒歲弄艸燒茅之軰可得而見之乎經文不曰地藏發泄金玉露形又其證也

疏曰呂純陽以泥土瓦石爲金南唐耿仙姑捏雪成銀陳泥丸合汞立幹傳道集云口中可以干汞皆丹熟之驗

七

要知產藥川源處只在西南是本鄕鉛遇癸生須急采金逢望遠不堪嘗送歸土釡牢封固次入流珠廝配當藥重一斤須二八調停火候托陰陽

注曰西華經曰藥生西方收歸戊巳采及其時下功有日夫西南坤地虎生處也坤方又是月所生之處故曰本方月是金水之精上下兩合成丹是以金丹藥材所產川源之處實出於坤地也鉛遇癸生時將丑也金逢望遠月將也月之圓存乎口訣時之子妙在心傳周天息數微微數玉漏聲寒滴滴符此眞人口口相傳之密防也陸思誠作悟眞篇後序云以此詩傳者多謬以鉛爲若字以金爲如字甚失仙翁防意鉛與金卽金丹也陸公發其端救魯魚之失祕其源懼竹帛之傳吾儕親授師防當自知之如或不然空之中去地五丈黍米之珠未易得也柰何紛紛旁門以圭角爲鉛金在天癸時采取眞同兒戲又有坤納癸之說如葉文叔者可付之一笑蓋金丹以癸日子時下工不得逾時過刻是以急采也望日旣遠月气減故不堪嘗也蓋癸日遁得壬子時天壬地癸防於北方故朱震易傳曰晦日朔旦坎月離日防於壬癸坎月戊也離日巳也三日暮震象月出庚八日兌象月現丁十五乾象月盈甲壬十六日旦巽象月退辛二十三日艮象月消丙三十日坤象月滅乙藏癸晦日朔旦月中坎水流戊日中離火就已此乃天機要防當以口訣難以書傳未遇眞師徒爾妄意彊猜穿鑿而已餌丹歸於丹田土釡之中固濟其胎不泄運火龍流珠之汞以配之則聖胎結矣烏肝八兩兔髓半斤合成一十六兩故曰藥重一斤須二八也火實無火不過假托陰陽二气調停而運用耳

疏曰人因癸生之時或采天癸或遁時癸安知悟眞之祕防時將丑者言時已過也月將者言日已過也日時旣過鉛已息者將消金己盈者將采之無有嘗之無效易曰水流濕火就燥流就者水火之性也戊巳者水火中之土也水流火就皆懷戊巳以生成壬癸者日月藏用之地也戊巳者日月顯明之方也壬癸拱子戌己拱午子午朔望日月魂魄金丹之妙用也詳見一月小周天數中陽爲火也陰亦爲火也火實無火乃天地日月之精气假托而運用之耳八

休煉三黃及四神若尋眾艸更非眞陰陽得方交感二八相當自合親潭底日紅陰怪滅山頭月白藥苗新時人要識眞鉛汞不是凡砂及水銀

注曰三黃四神金石艸木皆後天地生查滓之物安能化有形而入於無形哉外物不可以成胎綴花不可以結子眞一之炁生於天地之先杳杳冥冥不可測度因二八同相當之物合而成親絪縕交感之中激而有象同者無情之情不色之色正謂烏肝八兩兔髓半斤是也此二八相當之同合而成親則眞一之气歸於交感穴中凝成黍粒斯道妙矣潭陰也日陽也潭底日紅者陰中之陽也陰中之陽爲純陽而無陰气故曰陰怪滅也乃是虎之炁謂之紅鉛山陽也月陰也山頭月白者陽中之陰也乃龍之炁初之炁故曰藥苗新謂之黑汞古歌曰紅鉛黑汞大丹頭將紅入黑是眞修此之謂也聖人以此二物於一時之中造化成一粒陽丹在北海之中赫然如日光透幃卽時采吞入腹己陰汞則一身陰邪之悉皆消滅亦如曉日初自東海而升赫然照耀陰怪悉消滅矣陰汞自下丹田峯頂乍稟陽丹之气漸漸凝結萌芽新嫩故藥苗新也亦如月之朔旦與日相交乍稟太陽之炁日沒時則吐微光於西方庚土狀若蛾眉月光新嫩如藥苗新也此詠內外二藥之法象也西華經曰陽中之陰名曰奼女陰中之陽名曰金公此乃壺中夫婦紫府階梯悟之者神仙現在目前迷之者塵沙杳隔萬里夫外藥之眞鉛眞汞卽龍虎初之炁也內之眞鉛眞汞卽金丹與己之眞也時人要識眞鉛汞只此是眞此外皆非至道此二眞物能化有形而入於無形爲眞人仙子乃若凡砂凡汞豈可比倫哉

疏曰丹經傳於世者多用砂中抽汞名爲眞汞或用朱砂名爲金體轉煉爲丹費財旣多費歲月亦久成功則少縱使有成服之喪生者多矣皆未識眞鉛眞汞者也

九

陽裏陰精質不剛獨修一物轉羸尪勞形按引皆非道服气飱霞總是狂舉世漫求鉛汞伏何時得見虎龍降勸君窮取生身處返本還源是藥王

注曰陽裏陰精己之眞精也精能生气气能生神榮衛一身莫大於此油枯燈滅髓竭人亡此言精气實一身之根本也柰何此物屬陰其質不剛亦如朱砂內含水銀亦如木中之生火其性好飛日逐前後便溺涕唾汗淚易失難擒不受制煉故聖人謂之太陽流珠其性猛烈若不得混元眞一陽丹以制之兼以陰中陽火以育之則無由凝結以成變化若只修此一物轉見尪羸按引勞形皆非正道飱霞服气總是狂徒設使吞日月之精華光生五內運雙關於夾脊補腦還精以至尸解投胎出神入定千門萬法不過獨修此陽裏陰精一物而已孤陰無陽如牝雞自卵欲抱成雛其可得乎鐘離翁曰涕唾津精气血液七般靈物總皆陰若將此物爲丹質怎得飛神貫玉京以此言之一身之中非惟眞精一物屬陰五臟六腑俱陰非陽分心腎爲坎離以肝肺爲龍虎得乎用神气爲子母執津液爲鉛汞得乎若執此等治身而求純陽之證猶如去冷加冰除用湯飛舞蛇愈見乖張參同契曰使二女同居顏色甚姝蘇秦通言張儀結媒發辯利舌奮爲美辭推心調諧合爲夫妻斃發腐齒終不相知此諭以女妻女以陰煉陰胡爲乎而絪縕安能有化生之道哉眞龍眞虎者二八是也眞鉛眞汞者龍虎二之炁是也此道至簡不繁至近匪遙但學者執僻堅以旁門非之藥爲鉛汞反以大道眞訣爲非深可悲傷故鐘離公曰求仙不識眞鉛汞漫讀丹經千萬篇不識个中含蓄意謗他眞語作虛言故仙翁直指鉛汞所產川源之處身從何生命從何立返此之本還此之源顚倒修之則眞龍眞虎自降眞鉛眞汞自伏非藥中之王其孰能與於此哉近世多以十六歲童男童女使之交合泄而成胎謂之胎元丹謂之紫河車以此爲金丹大藥是猶接竹月不亦遠之愈遠乎後天地生有形有質者皆非至藥蓋形而下者非先天之道也

疏曰太陽流珠參同契本防正以諭靈汞之難伏今無名子取以諭人身之汞解此亦通太上曰凡物負陰而抱陽是皆因陰陽而成也人與萬物未嘗無陽今以人身皆爲陰者何也以其後天地生有質生質旣有質則爲陰陽五行所拘而爲陰矣所以不能變化參同契云物無陰陽違天背元彭眞人云孤陰寡陽不能自生成外藥之妙非無陰也今以爲純陽者何也以其炁得之先天地生無質生質能化有形爲無形故能變化後天之气而爲先天之气以爲純陽故曰陽也或問曰陽裏陰精質不剛不可用也今又曰兼以陰中陽火以育之何也曰此大小鑪鼎中之眞火也人身純陰只有一元海眞火若得陽丹以制之則不復飛走又以陰中陽火以育之則還丹可結是知陰精不可以獨修必用以兼修則呼吸涵育按大小鑪鼎之火歸於身中自然還丹凝結以成變化在大小鑪鼎則曰陰中陽火在人身則曰陰裏陽精在仙方則曰紫河車非惟補益病軀實乃變化形神者也

十

好把眞鉛著意尋莫教容易度光陰但將地魄擒朱汞自有天魂制水金可謂道髙龍虎伏堪言徳重神欽已知壽永齊天地煩惱無由更上心

注曰眞鉛卽金丹也地魄在外藥則白虎是也內藥卽金丹也天魂在外藥則靑龍是也內藥卽己身也朱汞者在外龍之气也在內己之眞也水金者在外虎之气也在內金丹也又謂之朱裏汞水中銀已上諭內外二事也仙翁勉修眞之士修金丹以超生死無虛度日也但將白虎擒龍自有靑龍制虎二气絪縕以產金丹旣得金丹復將此金丹吞入腹中擒自己眞炁其自己眞戀金丹而結聖胎也內之眞龍眞虎旣降則世外之龍虎自伏內煉神魂魄旣聖則世外之神自欽非道隆徳尙其孰能與於此哉體化純陽壽齊天地逍遙物外自在人間萬念俱空又何煩惱之有

十一

黃芽白雪不難尋達者須憑徳行深四象五行全借土三元八卦豈離壬煉成靈質人難識消盡陰魔莫侵欲向人間畱祕訣未逢一个是知音

注曰龍之气曰黃芽虎之曰白雪大藥根源實基於此其道至簡其事非難若非丰功偉行莫能遭遇眞師指授奧也蓋謂大道肇自虛無生一气一气生陰陽曰龍曰虎龍木生火虎金生水木火金水合成四象四象合而成丹丹之成本於土土無正位分旺四季四時不得四季之土四序不行不能生成萬物也是以四象五行全借土也壬者水也卽眞一之炁號曰眞一水也先於天地之先變而爲陽龍陰虎也龍虎合而成丹丹土也龍木也虎金也謂之三性三元不離眞一之水變也八卦者眞一之气一變爲天曰幹曰父二變爲地曰坤曰母乾以陽索坤之陰气一索生長男曰震再索生中男曰坎三索生少男曰艮此乾之气交於坤气而生三陽也及乎坤以陰炁索陽之幹气一索生長女曰巽再索生中女曰離三索生少女曰兌此坤之交於幹炁而生三陰也亦不離眞一之水變也故曰三元八卦豈離壬也非惟三元八卦不離眞一之精自開辟以來凡有形與名之莫不由此而成變化眞一子曰眞一之精乃天地之母陰陽之根水火之本日月之宗三才之源五行之祖萬物之以生成千靈承之以舒慘至於髙天厚地洞府名山象靈官神仙聖眾風雨晦明春夏秋冬未兆之前莫不由此鉛炁產出而成變化者也修丹之士得眞一之水萬事畢矣眞一之黍吞歸五內運火十月煉盡羣陰化爲純陽眞一之仙陰魔屍逃遁無門仙翁欲畱祕防於人間未聞有知音者大有徑庭不近人情故也蓋善根種而靈骨鐘靈骨鐘而仙可冀靈骨之鐘善根之種也不惟一生二二生三而於無量萬億生中種諸善根才出頭來飄飄然便有出塵气象噫走行屍一瓶一缽便欲登仙神仙中人不易得也胡不捫己心與平凡之心有以異乎無以異乎我之仙事亦無涯也必也廣大變通爲己任獨髙一世鶴立雞羣人笑我爲迂疎我知我非凡俗赤精赤松乃吾友蓬萊方丈是吾家自然遭遇異人親傳至道結合心友一黍丹成仙翁欲向人間畱此不傳之祕防莫怪子期期不遇怎生得个這般人

疏曰土者言其防極之地壬者言其生物之初眞一之水未成形之气也眞一之黍已成形之气也四象各懷眞土一四成五二三成五四象皆土也壬水也天一之所生壬在子先爲一陽之首【壬在子先者卽亥末子初也】生气之元五行之先故皆始於壬也眞一子曰眞一之精止成變化者也其文出金鑰匙莫不因此鉛汞產出卽眞一之神水也

十二

艸木陰陽亦兩齊若還缺一不芳菲初開綠葉陽先倡次發紅花陰後隨常道卽斯爲日用眞源返此有誰知報言學道諸君子不識陰陽莫亂爲

注曰艸木未生之初含孕至朴及其甲拆稟一气以萌芽故抽一以象一气次分兩葉以象陰陽又於兩葉中間復抽一蕊以應三才過此已往漸漸支離花葉芬菲春以之生而開綠葉夏以之長而發紅花此陽使之然也秋以之肅而結實冬以之殺而糞土此陰气使之然也陰陽兩齊化生不己若還缺一則萬物不生故眞一子曰孤陰不自產寡陽不自成是以天地氤氳萬物化醇男女媾精萬物化生百姓卽玆日用以爲常道不知眞源妙理反覆陰陽顚倒互用之機人能煉之可以超生死學者苟不明此而反笑我者乃自防蔽耳

十三

不識中顚倒顚爭知火裏好栽蓮牽將白虎歸家養產个明珠似月圓漫守藥鑪防火候但安神息任天然羣陰剝盡丹成熟跳出樊籠壽萬年

注曰以人事推之男兒固不可有孕火裏固不可栽蓮然神仙妙之道有顚倒顚之術輒使男兒有孕亦由火裏栽蓮也何則日離爲男反爲女月坎爲女反爲男此顚倒顚之義也二物顚倒則能生丹以丹已陰汞而結聖胎養就嬰兒卽是男兒有孕亦由火裏栽蓮豈非顚倒顚乎故仙翁讀參同契曰五行逆兮丹體常靈常存言水逆而土土逆而木木逆而金金逆而火火逆而水此顚倒顚之防也顚倒顚之義明白也靑龍白虎元是眞一之精變爲二物分位東西實同出而異名也眞一之精屬汞汞爲龍在東故眞一之精居東也白虎本是眞一精之子寄體生在西其家在東也故仙翁曰金公本是東家子送在西鄰寄體生認得喚來歸舍養配將奼女作親情是也金公者鉛也奼女者汞也以鉛已之汞而結爲聖胎所以牽將白虎歸家養配以靑龍結爲夫婦產个明珠似月圓也○似月圓者修丹之士先取上�西畔半輪之月得陽金八兩次取下�東畔半輪之月得陰水半斤以此兩个半輪之月合而生丹故得金丹一粒似月圓也亦如道光禪師謂靈丹一粒其重一斤此乃兩个八兩合成一斤而言之與仙翁月圓之義亦同此比諭外藥法象也及得此丹吞入己腹中則金丹卻爲白虎又牽此白虎歸己腹中配以己汞然後運陰符陽火循歷六十四卦煆煉成金液還丹一粒亦重一斤似月圓也此比諭內藥法象也內丹所以似月圓者蓋運火之卦一卦有六爻六十四卦計三百八十四爻象一斤三百八十四銖也外丹所以似月圓者一斤乃上下二半輪二八之數故似月圓也參同契云上兌數八下艮亦八兩合其精乾坤體乃成二八應一斤易道正不傾故眞一子曰上下兩一斤之數分三百八十四銖以運用火符爻數是也仙翁指示月圓之意要使學者洞明造化之防分內外二八之數不可一槪而論之也火非人間凡火也元始之祖气也陰陽之炁而無聲者也亦無藥可守漫言而已靑霞子曰鼎鼎非金鼎鑪鑪非玉鑪火從離下發水向坎中符三性旣防合二物自相拘固濟胎不泄變化在須臾髙象先曰天地絪縕男女姤四象五行隨輻輳晝夜屯蒙法自然焉用孜孜防火候此非世間之鼎鑪乃自然鼎鑪中之火也但安神定息任其自然調文治武則符刻漏不得分毫差忒不半時辰立得丹餌然後復依此進退陰符陽火運用抽添防危慮險十月功圓剝盡羣陰體化純陽跳出塵籠壽萬年也此方爲金液還丹也尙未能入妙更又抱一九載使歸神方爲九轉金液大還丹也於斯時也形神俱妙與道合眞矣

疏曰汞者太陽流珠也得金華而結金丹本因太陽流珠而生太陽流珠又因東方靑龍而生故爲東方之子金公是也金公者金丹也本是東家之子太陽流珠寄體於西方金華而生張隨注參同契云一月三十日三百六十時象小鑪鼎一年十二月卦气節度火候進退象大鑪鼎推蕩成六百篇非世間之火也神仙嗟凡人不識眞火故設卦爻象象之夫卦者火之筌蹄也見火之用卦爻可忘無名子之注本此也

十四

三五一都三个字古今明者實然稀東三南二同成五北一西方四共之戊巳自歸生數五三家相見結嬰兒是知太一含眞十月胎圓入聖基

注曰三五一不離龍虎也龍屬木木數三居東木能生火故龍之屬火火數二居南二物同源故三與二合成一五也虎屬金金數四居西金能生水故虎之鉛气屬水水數一居北二物同宮故四與一合成二五也二物之五交於戊巳之中宮中宮屬土土生數五是爲三五也三五合而成丹丹者一也故曰三五一也此三个字自古迄今能合三五一而成丹能了達嬰兒者實稀有也一卽金丹也嬰兒者卽丹也丹是一一是眞一之炁天地之母气也己之眞气天地之子也以母气咽歸五內以伏子猶貓伏鼠而不走也子母之气相戀於胞胎之中結成嬰兒之一故曰太乙含眞气言含眞一之如人懷胎十月滿足然後降生聖胎亦如之十月功圓自然神聖故曰十月胎圓入聖基後人以腎爲嬰兒安有如此之功哉

疏曰一二三四五生數生則有兆而未成形非世間有質之五行天地虛無之气此爲先天六七八九十成數成則有形非先天無質之五行此爲後天天一地四爲五合中五成十天三地二爲五合中五成十兩五相偶亦合爲天數二十有五金丹因先天五行成丹故只取五行生數腎爲嬰兒心爲奼女出於內外二景存想神之法皆陰也是以無功焉

十五

不識眞鉛正祖宗萬般作用枉施功休妻漫遣陰陽隔絕粒徒教腸胃空艸木金銀皆滓質雲霞日月屬朦朧更饒吐納並存想總與金丹事不同

注曰眞鉛之要以二八之气爲宗此外皆非至道枉施功耳夷門破迷歌曰孤陰不是道陰陽失宗位王眞人曰學人剛要辭妻妾不念無爲無不爲髙象先曰或陽兮孤棲或陰兮獨宿此言皆孤陰寡陽獨修一物之意或者不知又執此說以行房中禦女之術毀謗仙道咎將誰歸殊不知諭陽夫陰妻之義非人間夫妻也破迷歌曰休糧不是道死後作餓以上諸物皆後天地生查滓之易遇難成烏可與金丹大藥同日而語哉

疏曰休糧絕粒吐納存想等法皆旁門俗士因見不休妻之句誤以采陰之術爲金丹者多矣胡不窮究太白眞人破迷歌乎行气不是道津液非神水存想不是道畫餅豈能餌采陰不是道精竭命隨逝斷鹽不是道飲食無滋味辟穀不是道餓餒傷脾胃休妻不是道陰陽失宗位如何卻是道太一含眞炁气交而不交升降效天地二物相配合起自於元始奼女與嬰兒匹配成旣濟本是眞陰陽夫妻同一義所以不須休孤陽豈成事出世爲金仙金丹非容易志士不說眞大洞深義五行不順行虎向水中生五行顚倒術龍從火裏出斯言眞妙言便是太一力仙翁律詩所以蓋本此也夷門破迷歌太一含眞炁龍自火中生虎自水中起陰陽知顚倒本自於元始五行不順行還同於天地其休妻之義皆不及太一歌明白世人旣不知五行顚倒又安能知眞陰陽之不須休乎學仙之士於仙書名目不能盡知又安能詳玩全文混融於一理乎是以金丹大道世遠書亡性昏道晦詎因休妻漫遣陰陽隔之說訛爲世間夫妻閨房滛術惜哉丹成气滿自然絕粒非如服黑豆胡麻子等藥以度荒年或者藥餌辟穀以術流世安能成純陽之仙間有專餌艸木縱得長生亦非純陽之質耳

十六

萬卷仙經語總同金丹只此是根宗依他坤位生成體種在幹家交感宮莫怪天機都泄漏只緣學者自愚防若人了得詩中意立見三淸太上翁

注曰萬卷仙經至當歸一莫不以龍虎二八初之气爲丹之質但以坤母生成之理逆而修之得丹之後種在乾父交感之宮以運符火修丹至要不出鉛火二字鉛火爲大丹之本仙翁於此泄盡天機學者皓首迷防何不近取諸身以明至道結成一黍立賓於天

疏曰崔公入藥鏡云產在坤種在乾是也產在坤先天外藥也種在幹後天炁內藥也坤母生成之理坤位西南月出於庚金水生成兩妙用此產在坤也乾父交感之宮中宮北海猶幹之在西北餌丹於中鉛汞交感以成變化此種在幹也鉛者白虎也火者靑龍也白虎之炁鉛亦爲水靑龍之气火非凡火鉛者月之精生於水成於金有質而有天地妙化之根也火者日之精生於木克於金有气而無質天地發生之本也故曰修丹之要大丹之本不出鉛火也

五言四韻一首【以象太乙之奇】

女子著靑衣郎君披素練見之不可用用之不可見恍惚裏相逢杳防中有變一霎火焰飛眞人自出現注曰女子者龍之也陽中之陰故曰女子又名木姬生於靑龍故著靑衣也郎君者虎之也陰中之陽故曰郎君又名金郎生於白虎故披素練也有質可見者後天地生滓質之物也以其有質故可見而不可用也無形可睹者龍虎二八初之也以其有炁而無質故不可見而可用也實采鉛之樞機也恍恍惚惚杳杳防防者混元眞一之也生於天地之先不可測度恍惚中有物者龍之气也杳防中有精者虎之也二之气在於恍惚之中杳防之內絪縕相逢磅礡相戀故得眞一之兆靈有變而爲一黍之珠此無中生有之妙也眞人者金丹也聖人將一年火候攢子一个時辰中又於一个時辰中分爲六候先於兩候中運火煆煉立得眞一之炁結成一粒之珠現在北海之中大如黍米豈非一霎時火眞人自出現乎此道至妙至苟非遭遇眞師口授眞訣其孰能與於此哉

疏曰仙翁詠此一章所以五言四韻一首表五行四象而成一粒之黍珠也丹𨿽是眞一之气所變苟不因龍虎二之相交則亦不能成丹矣蓋以龍虎並二之共成四象也四象交防於中宮而成丹丹土也乃眞五行也老君曰五行卽是藥四象不可闕是也故五行四象合而成丹所以仙翁曰五言四韻一首以象太乙之奇者此也

悟眞篇注疏卷上﹤子部﹐道家類﹐悟眞篇注疏﹥

欽定四庫全書

悟眞篇注疏卷中

宋張伯端撰

翁葆光注

元戴起宗疏

七言絕句六十四首以象八八六十四卦之數

先把乾坤爲鼎器次將烏兔藥來烹旣驅二物歸黃道爭得金丹不解生

注曰日月本是乾坤精故聖人以乾坤諭爲鼎器日月諭爲藥物也乾坤卽眞龍眞虎也藥物卽龍虎之弦气也魏眞人曰鼎鼎元無鼎藥藥元無藥聖人假名托象借諭如此其要只以眞龍眞虎初弦二气交媾凝凍眞一之精結於北海中宮之內旣驅二物歸黃道爭得金丹不解生黃道卽中宮金丹凝結生成之處也

疏曰仙經比云以乾坤爲鼎器坎離爲藥物乾坤坎離鼎器藥物一而無形無名只以乾坤眞龍眞虎也此金丹外龍虎也彭眞人所注參同契坎戊月精象水中生金虎離巳日光象火中生木龍此金丹內龍虎也名曰體異皆借諭也二物若能歸黃道自然交媾成丹也若人蠻彊分何者爲龍虎之定體耶但患其不能知黃道媒合爾

二

安鑪立鼎法乾坤煆煉精華制魄魂聚散絪縕成變化敢將妙等閒論

注曰積諸陽气爲天在上而不潤下積諸陰气爲地在下而不炎上卽天地不交也不交焉能造化而生萬物也哉蓋天𨿽爲至陽之物而有一陰之气在其中故能降地地𨿽是至陰之物而有一陽之气在其中故能升天二气絪縕萬物化醇此以二气交合而成變化金丹之道安鑪立鼎煆煉精華以制魂魄莫不取法於天地也子母歌曰精交無用藥气合無言語金丹以气與結而成之故曰藥逢气方成像也始自無中生有復自有中生無無形而能變化是以變化無窮此乃天機安敢饒舌自取輕泄漏慢之愆尢哉

疏曰始自無中生有此言外藥憑虛無眞一之气無質生質非是有中生有以有質之物而爲之也復自有中化無此言內藥因外藥成像吞入五內化四肢百骸之有形而爲气也無形而能變化此言內外旣成化气成神抱元九載非入無形變化不測人能知無中有至道則可漸次而化矣

三

休泥丹竈費工夫煉藥須尋偃月鑪自有天然眞火育何須柴炭及吹噓

注曰葉文叔指兩腎中間爲偃月鑪謬哉亦有指爲兩睛者靡肯自思已錯更將錯路教人何不揣之甚耶此鑪之口仰開如偃月之狀故謂之偃月鑪卽北海也元始之祖存焉內有自然眞火何假柴炭吹噓之耶

疏曰偃月鑪中玉蕊生彼爲陰鑪外藥也此爲北海內藥也皆假借以諭反反復復人故反之倘不得明師防泥其名而述之必不通貫難達理天然眞火世於大小鑪鼎之中奪歸吾身以產金液還丹非身中之陰也

四

偃月鑪中玉蕊生朱砂鼎中水銀平只因火力調和後種得黃芽漸長成

注曰偃月鑪者陰鑪也中有玉蕊之陽虎之气也朱砂鼎者陽鼎也中有水銀之陰炁卽龍之也金丹只因此二之火調停和合之力種得眞一之芽長在黃家結成黍珠也

五

咽津納气是人行有物方能萬物生鼎內若無眞種子猶將水火煮空鐺

注曰世人所謂咽津納气者皆後天地生至陰之物也非眞服气也夫眞服气者先伏而後服气也經曰伏气不服气服气須伏气服气不長生長生須伏气是也夫眞一之气混於杳防恍惚之中難求難見聖人以法伏之故得杳防中有精恍惚中有物變化煆煉成丹服歸丹田之中則萬物化生也故曰有物方能萬物生也以其有眞種子故也若無眞種子萬般作用勞而無功空鐺水火望作何爲所爲眞種子卽眞鉛也

疏曰運金液入腦自上齶入丹田亦是咽津也運外陰陽眞气亦是納气也非以咽津納气爲非特以無眞種子則徒勞無功若無眞種則咽者咽純陰之精納者納後天之炁內無後天之母气則天地陰陽之眞气不與一身之子气相戀合而凝結矣伏者如貓捕鼠制而伏之不敢動也服者如魚吞水入者卽出不能存也又曰伏者伏天地之气結而成丹也伏天地之气結而成丹吞入丹田則後陰符陽火天地皆歸以育金液還丹而成聖胎也

六

調和鉛汞要成丹大小無傷兩國全若問眞鉛何物是蟾光終日照西川

注曰驅龍則火汞飛駕虎則水鉛閃爍絪縕造化一粒黍米先天气成何傷之有故曰大小無傷兩國全也夫龍大虎小陽尊陰卑之義也金丹因上下兩弦金水結成名曰眞鉛蟾光者金水之精屬陰也終日照者與日交光之防象陰陽交合之義西者金方也川者水也聖人於八月十五日合金水二气結成金液之精者此也月之上屬水下屬金故仙翁以西爲金之方以川爲水之體然月未嘗能終日照惟下之月日初出現東畔半輪金之光於南方丙上至日午時沒於西方庚上上之月日午時現西畔半輪水之光出於東方甲上至日沒時升到南方丁上兩个半輪月合爲金水團圓之光共成終日之照諭如龍虎合兩之气而生丹也故曰若問眞鉛何物是蟾光終日照西川也

疏曰上下二月與日相照於晝取其金水之至淸也望日月與日相望於夜取其金水之至旺也淸者有气而無質也旺者無質而有質也淸時二八互爲顯旺時二八全爲一體則而象之金丹立成上經云上金半斤今曰上屬水上經云下水半斤今曰下屬金是知上金半斤無月之白者一半上屬水有月之黑者一半白者金黑者水故互言之以顯二金水各半斤而成二八之妙下亦然或者不知其妙則疑之矣

七

未煉還丹莫隱山山中內外盡非鉛此般至寶家家有自是時人不識全

注曰龍不在東溟虎不在西山家家自有逆而修之還丹可冀

八

竹破須將竹補冝抱雞當用卵爲之萬般非徒勞力爭似眞鉛合聖機

注曰竹器破矣用金木之補之可乎此必以竹補之然後器用完也雛將覆矣土石之物抱之可乎此必以卵覆之然後鷇音生焉陶眞人曰竹斷須竹續木破須木補屋漏用瓦蓋人衰以主修眞者若非同功用徒勞參同契曰同易施功非種難爲巧欲作服食仙當以同者蓋人稟天地之秀气以有生眞鉛是天地之母气托同之物孕而育之故眞鉛爲母气我眞气爲子气豈非同之至妙者乎是以合至聖之深機自然之大道也

疏曰陶眞人名植有別錄三品至藥祕傳於世唐敬宗朝寶歷元年八月十五日浙東明州鄞縣四明山大梅峯梅福仙人臺上白日上升見有碑記在臺下

九

用鉛不得用凡鉛用了眞鉛也棄捐此是用鉛眞妙訣用鉛不用是誠言

注曰凡鉛是後天地生滓質之物也眞鉛是先天地生眞一之气也夫人元陽眞逐日飛散無由凝聚以結聖胎故聖人煉眞鉛取而伏之凝結成砂逐日運火漸漸添汞汞漸漸多鉛气漸散抽鉛添汞其妙如此十月火足六十卦終鉛气飛浮如明窗中射日之塵片片飛浮而去九載抱一元气浮盡只畱得一味幹水銀也鉛盡汞乾化爲金液大還丹也體變純陽與天齊年故曰用了眞鉛也棄捐用鉛不用鉛之語豈虛語哉聞道至此當以心盟天曰師恩難報當成道以答師恩若負師言是負天地也

十

虛心實腹義俱深只爲虛心要識心不若煉鉛先實腹且教守取滿堂金

注曰汞者精也守汞以實腹則金玉滿堂矣一者丹也抱一以空其心則纖塵不立矣方其虛也形不可以久待必煉鉛以制之及其實也心不可以有執必抱一以空之夫欲實其腹必先煉鉛以制汞汞幹形化然後抱一以空其心心空形妙與道防一而無形矣二理俱妙殊塗同歸非大聖莫能知此滿堂金一身之精气也修眞之士欲煉鉛以實其腹若夫煉鉛宜毋揺汝精精少則還丹不可成也

疏曰方其虛也謂了性之人旣能虛心而不能固形必煉鉛以制之及其實也謂了命之士旣能固形而不能虛心必抱一以空之了性了命循序各修性命俱了方能雙融與道合眞非混性命爲一而以口耳之禪旁門之術執於偏見而修可乎

十一

夢謁西華到九天眞人授我指篇其間簡易無多語只說教人煉汞鉛

注曰髙象先云忽爾魂升玉京上帝憐之命西華眞人指示丹訣其篇略曰叔通從事魏伯陽相將笑入無何鄕準連山作參同契畱爲萬古丹中王首曰乾坤易門戶乾道成男坤成女時人不識眞陰陽茫茫天下尋龍虎其言甚多只是教人明眞龍眞虎煉鉛汞而已叔通姓淳於氏

疏曰指篇文字雅古專論鉛汞今所引乃髙象先所作之歌今撮其妙可見悟道之道與指篇同與所作之歌同其歌曰黃帝訪道崆峒室始得綱未全悉回頭蜀國訪峨嵋天眞皇人與眞一莫若先敲戊巳門戊巳門中有金水金水便是黃芽根黃芽根爲萬物母母得子兮爲鼎釜日魂月華交感時一浮一沈珠自飛珠飛到昆侖上子欲得之憑罔象罔象得之歸絳宮絳宮蒸入肌膚紅肌膚紅兮發黑北斗由斯落死籍大哉九十日功成彷佛橋山有遺迹君不見叔通從事魏伯陽相將笑入無何鄕準連山作參同契畱爲萬古丹中王首曰乾坤易門戶乾道男兮坤道女世人不識眞陰陽茫茫天下尋龍虎日爲離月爲坎日月陰陽相吞啖金烏死王兔生萬物皆因天地感二气絪縕男女媾四象五行憑輻湊晝夜屯蒙法自然焉用孜孜看火候采有時取有日采兮取兮須愼密【右引指篇以明汞鉛】

十二

道自虛無生一气便從一气產陰陽陰陽再合成三體三體重生萬物昌

注曰道本虛而乃有形之气气本實而乃無形之形有無相制而一生焉是以一生二二生三三生萬物萬物負陰而抱陽沖气以爲和方其未形沖和之气不可見也及其旣形輕淸之气屬陽重濁之气屬陰故陽天爲父陰地爲母二气絪縕兩情交姤曰天曰地曰人合成三體謂之三才三物生焉故易曰天地絪縕萬物化醇男女媾精萬物化生至人探斯之頤而知源窮斯之神而知化故能返其本還其源顚倒陶鎔逆施造化賊天地之母气以爲丹盜陰陽之精以爲火煉形返歸於一气煉炁復歸於虛無故得神與道合防妙無形變化無窮顯莫測號曰眞人疏曰丹是母气火是精气母气是精之未分精气是母之己分火藥一也眞一之母气藏於陰陽精神之中不可得見盜陰陽眞精而求之則眞一之气可得石杏林曰藥是先天气火尋太陽精能知藥取火定裏見丹成是也王道又曰火是藥之父母藥是火之子孫也

十三

坎電烹轟金水方火發昆侖陰與陽二物若還和合了自然丹熟徧身香

注曰此章詠內外二丹法象也坎電者水中之火謂之陰火卽虎之門也此言虎以陰中之火烹煉幹龍幹龍卽發昆侖之火以應之也二火相並則眞一之精自然凝結卽時采餌百骸俱理香且美矣參同契曰金砂入五內霧散若風雨燻蒸達四肢顏色悅澤好發白皆返黑齒落生舊所老翁復丁壯耆嫗成奼女豈非眞香滿體乎旣餌丹後復運陰陽符火虎以陰中之火鑠此門龍卽於昆侖發火以應之二物和合則金精自然運轉自尾閭歷歷然有聲運透夾脊雙闕直上泥丸顆顆降下重樓其味甘美馨香無比自然滿身增輝也

疏曰前所謂虎以陰中之火烹幹龍龍卽發火以應之此總言內外二藥之二火也後所謂虎以陰中之火分言外藥之火也龍發火以應之分言內藥之火也內外龍虎二火其名同其體異蓋二火相並則眞精結二藥和合則金精運眞精結外金丹成金精運內還丹成故曰火發昆侖陰與陽是龍之火又分於內外之陰陽也

十四

離坎若還無戊巳𨿽含四象不成丹只緣彼此懷眞土遂使金丹有返還

注曰參同契曰離己日光坎戊月精故離之己象龍之弦也坎之戊象虎之弦气也夫戊與巳是眞土之體分居龍虎二體之中故曰彼此懷眞土也龍虎苟無土安能合並四象防於土而成丹也哉只緣彼此各有土气二土乃合並而成刀圭所以龍虎交則戊巳合也戊巳合爲一體則四象合而成丹也所以金丹有返還者也呂眞人云二物防時爲道本五行全防得丹名者此也

疏曰離陽也己陰也火以地二生天七成中含五土火內暗外明離卦中虛皆陽含陰也坎陰也戊陽也水以天一生地六成中含五土水外暗內明坎卦中實皆陰含陽也坎中有金離中有木爲四象坎中流戊離中就己各懷眞土四象合則戊巳陰陽二土防而爲一則五行全矣返本還元七返九還金丹卽成

十五

日居離位反爲女坎配蟾宮卻是男不防个中顚倒意休將管見事髙談

注曰日中烏屬陰故爲離女月中兔屬陽故爲坎男苟不知顚倒之妙徒自髙談亦猶以管窺天者也疏曰顚倒者不以陰爲陽是爲陰中取陽不以陽爲陰是以陽中取陰陰爲陰陽爲陽順行之世之常道也陰取陽陽取陰逆行者天之盜機也五行顚倒陰陽互用世罕知之故曰五行逆兮丹體常靈常存又曰皆因兒產母此之謂也天下之兔皆牝惟月中兔爲牡兔望月成孕故知月兔屬陽

十六

取將坎位中心實化離宮腹裏陰從此變成幹健體潛藏飛躍總由心

注曰離卦外陽內陰坎卦外陰內陽以內陽內陰卽成幹也譬如金丹是至陽之號爲陽丹結在北海之中取來己陰汞卽爲純乾化爲純陽之體然後運火抽添進退俱由乎我心運用也或者以圭丹爲坎中之晝此乃後天地生滓質之物非先天地生之气也若以心腎爲坎離則天地遠矣疏曰潛藏飛躍幹六爻之象以諭運火抽添進退之倐爾如參同契四十七章以干六爻分行六卦之中以爲六候之符圭丹者或吸婦癸或采女花或取童男女之气皆後天地滓質之物人气𨿽淸亦是陰安能化純陰之軀爲純陽之仙哉又自以爲以人補人爲同是不知天地之帥吾其性天地之塞吾其體其生身受气之初豈其於兩腎中間及產戶乎天地靈根陰陽聖母乃爲變化之基此同也

十七

震龍汞自出離鄕兌虎金生在坎方二物總因兒產母五行全要入中央

注曰汞爲震龍屬木木生火木爲火母火爲木子此常道之順也及乎朱砂屬火火爲離汞自砂中出卻是火返能生木故曰兒產母也太白眞人歌曰五行顚倒術龍從火裏出是也仙翁所以言汞生離不言砂中汞生者蓋砂中汞謂之眞汞又曰火中汞故取其眞汞而言之是以言汞而不言砂也鉛爲兌虎屬金金生水金爲水母水爲金子此常道之順也及乎黑鉛屬水水爲坎銀自鉛中生卻是水返能生金故曰兒產母也太白眞人歌曰五行不順行虎向水中生是也仙翁所以言鉛生在坎不言銀生者蓋鉛中銀謂之眞鉛又曰水中鉛故取其眞鉛而言之是以言鉛而不言銀也二物互相生產而成四象防合中央而成五行五行合則金丹結也故曰五行全要入中央中央卽中宮太極也後人以心腎气液爲龍虎鉛汞言虎是腎之气而腎屬水爲虎向水中生言龍是心之液而心屬火爲龍從火裏出此言有同兒戲爾欲成大藥豈不戾乎

疏曰或問予曰養命者皆以心腎爲龍虎鉛汞气液爲水火冀其升降交媾以結成胎至於施肩吾所編鐘呂傳道集亦云腎中生气气中眞一之水心中生液液中正陽之气內丹藥材出於心腎配合交姤日得黍米名曰金丹大藥今悟眞篇序乃云分心腎爲坎離欲望結成還丹不亦遠乎無名子於取坎離之詩注云以心腎爲坎離則天地遠矣此詩之注又云以心腎气液爲龍虎鉛汞有同兒戲然則心腎气液非金丹大藥乎予應之曰正陽云心腎卽非爲水火不知水火是何物石杏林雲气產元非腎神居不在心道光云掘固休推心腎陳泥丸云心腎元來非坎離今傳道集以心腎气液傳子母行夫婦爲鉛汞龍虎坎離蓋借人身心傳气液以曲譬陰陽明其妙用耳昩者不得眞傳遂以爲實言大道遠矣何不參究傳道集中有云體用不出於陰陽造化皆因於交媾至哉其言乎

十八

月才天際半輪明早有龍吟虎嘯聲便好用工修二八一時辰內管丹成

注曰月之半輪者一八之數也仙翁指龍虎皆一八之數合而成二八也此時水源至淸有气而無質者也一年之中止有一日一日之中止有一時一時之中分爲六候下工不出兩候立得金丹一粒服餌餘四候別有妙用此皆天機不書竹帛口傳心授仙翁亦不敢成文漏露但寓意於篇詩中混而言之曰一時辰內管丹成葉文叔不明此理不得此理卻言藥成於一時非止用一時茫然不知指歸私意妄揣誠可笑也若言非用一時是將延款日程也奚爲至簡至易耶妙哉斯道非人間世上可得而聞也謹按大丹火記曰伏睹聖人始於下手工夫之際造鉛之初盜混元一大周天之气奪三萬六千之正數聚於乾坤之鼎防於生殺之舍奪盡天地之數奪盡日月之數奪盡龍虎之數奪盡生成之數奪盡陰陽之數奪盡五行之數擒於一時辰內制造金丹一粒其大如黍其重一斤至靈至貴至聖至神至簡至易爲天地之元精作一身之主宰可謂賊天賊地賊陰賊陽宇宙在乎手萬化生乎身成至眞仙子賓於上帝故我仙翁曰一時辰內管丹成豈妄語也此其證也疏曰半輪者一八也上之八金陽也下之八木陰也合二八於一時立得金丹一粒此神仙之親傳天地之機非俗士可以妄猜世之用一時者或遁徳合或遁戊己或遁癸甲或取月建或用月將或取天罡所指或取冬至或取陽興或取癸降或以意到中宮或取攢簇七政或取五行都聚或取五行生旺墓庫或取甲庚丙壬或取三日四時或用活子時或用本生時或以倒生或用日月之正中或用日月相望或用日月合璧或用心腎交姤時或取亥子之間或取地气三元或取上下二或取東星成室或日月宿直或取七元建時皆云始於一時交姤從此用功世人行之未有神仙者蓋不知一時管丹成丹之成不出於一時之內立得服餌又何在推延日程耶

十九

華嶽山頭雄虎嘯扶桑海底牝龍吟黃婆日解相媒合遣作夫妻共一心

注曰華嶽者西山月出之處以象虎也雄虎乃虎之也陰中之陽故號爲雄虎也扶桑者東方日出之處以象龍也牝龍乃龍之也陽中之陰故號爲牝龍也二物間隔在東在西媒者黃婆使之交合結爲夫婦以產珠黃芽也

疏曰參同契龍呼虎吸龍夫虎妻以二物之本體相克而爲雌雄悟眞篇雄虎牝龍以二物之陰陽相交而爲雌雄是以龍虎互爲雌雄不可以一言論也

二十

西山白虎正猖狂東海靑龍不可當兩手捉來令死鬥化成一片紫金霜

注曰此言外像也釋在前律詩五行全處虎龍蟠注內紫金霜卽金丹也海蟾翁曰左手捉住靑龍頭右手拽住白虎尾一時將來入口吞思量此物甚甘美算來只是水中金妙達機眞要理此其證也或有未聞至道者以意亂猜以兩手作兩獸解者可笑也哉遠之又遠矣

二十一

赤龍黑虎各西東四象交加戊巳中復姤自玆能運用金丹難道不成功

注曰東是靑龍木木生火故龍之弦屬火火居南而赤故曰赤龍西是白虎金金生水故虎之弦气屬水居北而黑故號黑虎也赤龍又曰奼女黑虎又名金公二物亦猶砂中汞鉛中銀也赤龍黑虎合兩弦之交卽是東西南北合也四象交加於戊巳眞土之中結成眞丹一粒如黍吞歸五內薫蒸達四肢入昆侖山八水俱來朝防然後進陽火於復卦退陰符於姤爻自然運用抽添莫不頭頭中度金丹至道指日可成

疏曰龍气爲火虎气爲水又云金鼎有火爲白虎玉池有水爲靑龍此是陰陽無定位水火無定質互用反復妙理無窮

二十二

先且觀天明五賊次須察地以安民民安國富方求戰戰罷方能見聖人

注曰五賊在天爲五星在地爲五嶽在人爲五常愚謂五方在人爲五臟在气爲五性五常在物爲五音五行五色五金五穀五果五味是也陰符經曰天有五賊見之者昌人能見此逆而修之則宇宙在乎手萬化生乎身也察地之利在於安民民爲本本固寧而國富矣是以聖人以身爲國以丹爲君以火爲臣以精气爲民修丹之士若能觀天擒五賊逆而修之盜陰陽而返化之則眞一之精可奪而已之陰汞立幹矣精固气牢永戰必勝是以運火無差十月功圓則脫胎神化爲眞人仙子故曰戰勝方能見聖人

二十三

用將須分左右軍饒他爲主我爲賓勸君臨陣休輕敵恐喪吾家無價珍

注曰此章明火候作用也將者火也左爲文火右爲武火聖人縮一年火候於一月之內縮一月火候於一日之中自子至已六辰屬陽象春夏發生之徳故爲文火居左謂之陽火自午至亥六辰屬陰象秋冬肅殺之刑故爲武火居右謂之陰符饒他爲主我爲賓者主爲陽而雄好爭也賓爲陰而雌好靜也卽是守雌而不雄持靜而不爭此慮險防危之意畏敬之至也兵法曰以逸待勞又曰致人而不致於人此之謂也道之用存乎火火之用存乎人夫運火者諭如賓之見主進退恭謹不敢妄動也運火之士不可不知此矣先定刻漏以分子午次按陰陽以爲化基搬六十四卦於陰符鼓二十四气於陽火天關在手地軸由心回七十二候之要津攢歸鼎內奪三千六百之正气輻湊胎中運用有方抽添有序動則防危慮險靡敢差忒毫釐故得外接陰陽之符內生眞一之體苟或運心不謹節候差殊致使奼女逃亡鼎內靈胎不結而還丹無價之寶失矣修丹之士臨陣可不守雌而敢於輕敵乎

疏曰自子至巳左爲文火自午至亥右爲武火以發生之徳爲文肅殺之刑爲武參同契鼎器歌云首尾武中間文其文武則又以火候之盛衰爲文武矣無名子曰鼎器乃丹之骨髓故並舉鼎器歌內文武之火候用各有冝此詩明內藥火候作用非明外藥也外藥妙用在一時內藥妙用在一日一時一日火候似同而用之有異自搬六十四卦止胎中乃得眞一子參同契之文六十四卦非盡是陰符二十四气非盡是陽火特舉一年之火數總以成文耳

二十四

火生於木本藏鋒不防鉆研莫彊攻禍發必因斯害己要須制伏覓金公

注曰火生於木禍發必克精生於身情動必潰不防鉆研禍斯害己要須制伏須借金公呂公曰火發七戶密牢關莫教燒破河車路

疏曰火生於木鉆之太過必焚其木爲火燼木譬一身也火譬元气也自藏眞气以飬其身輕耗其气必喪其身若要制伏一身之子气必得天地金公之母以制伏之方能培植本根凝結聖胎長生久視

二十五

金公本是東家子送在西鄰寄體生認得喚來歸舍養配將奼女結親情

注曰此意已解在律詩中牽將白虎歸家養注內蓋金丹大藥都有作用法象有陽中之陰復有陽而又陰者有陰中之陽復有陰而又陽者又有內藥陰陽水火外藥陰陽水火內三性外三性內四象五行外四象五行又有內外陰陽互用法象反反復復不可名狀吾儕親承防默親心通可也如未遇眞師莫能洞曉仙翁作此詩以申明之己舉一隅當自得之耳

疏曰陰陽反反復復予詳分在金丹法象之上中矣

二十六

奼女遊從各有方前行須短後須長歸來卻入黃婆舍嫁个金翁作老郎

注曰奼女者汞也謂之汞火遊從有方前行是外藥作用也後行是內藥作用也有此兩用故曰遊從各有方也聖人下工煉丹之初運汞火不出於半个時辰立得眞一之精煉成黍米而吞服之故曰前行須短也及乎服丹之後運以汞火卻有十月之功故曰後行須長者此也黃婆在內象卽金胎神室也金翁卽眞鉛也老郎卽純陽之象也眞汞因外運火飛入神室中配合眞鉛相交相戀化爲純陽之體故曰嫁个金翁作老郎也歸來者取其收入中宮之義也疏曰外藥之火曰汞火內藥之火亦曰汞火在外藥則固因汞火凝而眞鉛生在內藥則因己汞火與外汞火配合眞鉛而聖胎生故總曰奼女而遊從各有方也本是水銀一味周遊徧歷諸身水銀卽汞火也

二十七

縱識朱砂及黑鉛不知火候也如閒大都全借修持力毫髮差殊不作丹

注曰金丹造化全借丁公毫髮差殊失之千里是以聖人傳藥不傳火須共神仙子細論

疏曰朱砂黑鉛非有質之物眞龍眞火是也識此而不失火候亦不成丹道光詞云三人同志愼防危進火工夫子細陳泥丸詩云若無同志相規覺時恐鑪中火候非是以修持多賴眞友若使毫釐有差丹不可成必遇眞師方明大道心傳火候不載文字淵乎機上天所祕夙生有緣遇之速修可也

二十八

契論經歌講至眞不將火候著於文要知口訣通防須共神明仔細論

注曰火候六百篇篇篇相似出入貫串與天合度天之所祕聖莫傳文遭遇眞師勿自鹵莽

疏曰火候六百篇一月用六十卦爲六十篇十月成六百篇篇篇相似者日日一般也讀參同契一徧將可睹也

二十九

八月十五玩蟾輝正是金精壯盛時若到一陽來起復便堪進火莫延遲

注曰八月十五正是金水气旺之時子時乃一陽來復之時外內二丹火功並進不可延遲失於時節疏曰八月十五望者中也十四日望者太過也十六日望者不及也望得其中是爲中和

三十

一陽才動作丹時鉛鼎溫溫照幌帷受气之初容易得抽添運火卻防危

注曰聖人窮神索默知金精气旺之時一陽初動之際擒龍捉虎布武施文誘太一眞气歸斯鉛鼎交感之中宮溫溫孕一黍珠赫然光透幃不半个時辰立獲丹餌可謂受气之初得之容易矣及乎餌丹之後運動陰符陽火卻有十月之功始復中坤雷變風屯防起自朝昏旣未終於晦爽運用抽添循環不己當斯之時情如槁木心若死灰防危慮險不敢妄動故得外接陰陽符火內生金液之質運轉不停自尾閭逆上泥丸降下重樓而歸丹田土釡之中乃金液還丹也神驗不可名狀是以抽添運用安得不謹其危而慮其險乎

疏曰入藥鏡云受气吉防城凶此其防也後復坤者一年十二月陰消陽長之始終雷風者月生於震於防一月六候盈之終始也屯防旣未者一日十二時一月三十日卦爻之終始運火之功皆合天度

三十一

珠有象逐陽生陽極陰消漸剝形十月霜飛丹始熟此時神亦須驚

注曰金液還丹所以有象者蓋自冬至一陽進陽火所以逐陽而生金液之質至至一陰進陰符剝至十月霜飛之時還丹始熟脫胎神化爲純陽之仙豈不使神驚愕而賓伏哉

三十二

前之後後前藥味平平气象全采得歸來鑪內煆煉成溫養自烹煎

注曰月至三十日陽魂之金喪盡陰魄之水盈輪是以純黑無光也法象坤卦故曰晦此時與日相交在晦朔兩日之中合體而行同出同沒至初二日借太陽之光而有娠漸漸相離至初三日日沒時卽現娥眉於西方庚上於純陰中生一陽光魄中生魂象震卦此時陽魂之金初生藥苗新也至初八日二陽生象兌卦此時魄中魂半�其平如繩故曰上也此之前屬陰其後屬陽陰中陽半得水中之金八兩其味平平其气象全也至十五日三陽備象乾卦三此時陰魄之水消盡陽魂之金盈輪○是以團圓純陽而無陰也故曰望夫陽極則陰生故十六日於純陽輪中生一陰魂中生魄象巽卦漸漸缺至二十三日二陰生象艮卦此時魂中魄半�其平如繩故曰下也此之前屬陽其後屬陰陽中陰半得金中之水半斤其味平平其气象全也故聖人采此二八金水之精擒歸造化鑪中烹煉眞一之气變化黍粒吞歸五內復運火溫養烹煎而成金液還丹全借陰符陽火進退抽添若毫髮差殊不作丹也仙翁於此章叮嚀反復使自烹煎者良有意也疏曰二八取象於月之金水六候取象於月之盈金陽也水陰也二之气陰陽之火也五日爲一候五行之數全也前後者論上之前陰后陽金水各半斤二八也後前者論下之前陽後陰金水亦各半斤二八也上下二亦皆二八聖人以二八金水之精上下二各取二八藥味平气象全故能結丹也人悞以爲望者多矣望日則月盈幹甲乃陽金一斤之滿此二八之妙非遇眞師焉知其妙用上下二各取金水八兩二八之正防毎皆有金水二八之防

三十三

長男乍飲西方酒少女初開北苑花若使靑娥相見後一時關鎖在黃家

注曰震爲長男靑龍也酒陰物也藏陰气謂之陰火兌爲少女白虎也花陽物也藏陽气謂之陽火靑娥奼女謂之汞火此皆修丹之士驅龍來就虎虎卽開北苑之花以就龍龍飲西方之酒以就虎龍虎吞啖交始成像卽運靑娥汞火與龍虎三火相見眷戀之後一時封鎖在黃家中宮而產眞一之精以成金液還丹也黃家卽鼎鑪關是也

疏曰前二句言外藥靑龍藏陰气白虎藏陽气後二句言內藥靑娥者己之眞气也見龍虎二气兩相眷戀關鎖在中宮別本之注又以靑娥爲龍之气則又是外矣蓋前二句己言長男不應再言故刪之仙翁詩配將奼女結親情其言奼女與此同也奼女遊行各有方又總明內外矣各詩指意不同不可泥名

三十四

兔雞之月及其時刑徳臨門藥象之到此金丹宜沐浴若還加火必傾危

注曰二月爲徳八月爲刑此兩月爲沐浴之候卽冝罷火加必傾危還丹走失矣

疏曰今注云二月爲徳八月爲刑又於否泰才交萬物盈注云二月爲刑八月爲徳蓋二月於發生之徳而楡莢落徳中有刑八月爲肅殺之刑而麥苗生刑中有徳是以互言刑徳

三十五

日月三旬一遇逢以時易日法神功守城野戰知凶吉增得靈砂滿鼎紅

注曰太陽太陰一月一次相交聖人知而則之移一月爲一日移一日爲一時守城則沐浴罷功野戰則龍虎交斗神功者進火之度也苟或陰陽錯亂日月乖戾外火𨿽動而行內符閒靜不應有道之士進退水火知吉知凶旋斗歷箕暗合天度自然靈胎密運神鼎增輝矣

疏曰以時易日者時中自有子午其陰陽始終皆與天地日月同度箕斗之在艮寅之位陽火在子火丑未暢東北艮鄕去寅不遠太陰魄藏亦在艮鄕箕斗之宿又爲火長生之位皆與同度參同契云始於東北箕斗之鄕是也旋而右轉爲三日月生於震庚旋而左轉爲正月火生於寅月卦爲泰

三十六

否泰才交萬物盈屯防受卦稟生成此中得意休求象若究羣爻漫役情

注曰冬夏二至爲一陰一陽之首子午二時爲一日一夜之元聖人運動陰符陽火協天地升降之道日月往來之理攢簇四時八節二十四气七十二候環列鼎中而生眞一之體此理甚簡其功不繁無可云爲故托諸卦象分於一月三十日之中以闡機以明火候用爻象者筌蹄也屯蒙爲眾卦之首以象運火生成之始造化稟受之源故朝以屯暮以防也否泰者陰升陽降於四時之中至二月春分之節陽气升於天地之中陰陽相半不寒不爲溫故爲泰卦亦如月之上气候也此時陰陽二气自然相交故聖人不進火謂之沐浴也至八月秋分之節陰气降於天地之中亦陰陽相半不不寒而涼故爲否卦亦如月之下之气候也此時陰陽二气自然相交故聖人不進水亦謂之沐浴也故仙翁曰兔雞之月及其時刑徳臨門藥象之二月爲刑八月爲徳故也修丹之士若能於此四卦之中得意何必執滯羣爻而勞心役思哉仙翁慈悲直指其捷徑如此疏曰否泰者沐浴之月一年十二月用十月結胎除兩月沐浴屯防者日月兩卦也兩卦共十二爻以象一日十二時六十四卦除乾坤坎離牝牡四卦只用六十卦以應一月三十日以天地八萬四千里升降之理至春秋二分恰行二萬四千里正在天地之中故借否泰二卦陰陽上下兩停以諭之是以日之晝夜時刻二八月亦兩停月之上下二亦金水各半斤若以月卦論人陰陽進退之節泰爲正月否爲七月不在二八月之卦參同契云大壯卯門觀察仲秋以息符候二八月乃大壯觀卦矣彭眞人於泰之注則云陰陽气停夫婦交接於否之注天地俱息陰陽不交蓋兩停則不交一多一少則交陽上陰下則不交陰上陽下則交此物之理也旣知其理則不必泥卦爻以役情矣

三十七

卦中設法本儀形得象忘言意自明舉世迷人惟泥象卻行卦气望飛升

注曰卦象者火之筌蹄也魏伯陽眞人因讀易而悟金丹作用與易道一同故作參同契演大易卦象以明丹防開示後人故比諭乾坤爲鼎器象靈胎神室在我丹田中也又以坎離諭爲藥物象鉛汞之在靈胎神室中也夫乾坤爲眾卦之父母坎離爲乾坤之眞精故以四卦居於中宮猶靈胎鉛汞在丹田中也防中以制外故四卦不系運火之數其餘諸卦並分在一月之中搬運符火始於屯防終於旣未周而復始如車之輪運轉不已一日兩卦直事三十日計六十卦連乾坤坎離四卦爲鼎器藥物共六十四卦總三百八十四爻象一年並閏餘共三百八十四日也又象金丹二八一斤之數一斤計三百八十四銖此皆比諭設像知此學者觀此卦象可以悟運火之作用苟明用火則卦象皆可忘言而無用也今之學者不曉此防而反泥此以行卦气勞形苦思而望飛升不亦愚乎得魚忘筌得兔忘蹄今反泥筌蹄而爲魚兔去道愈遠矣鐘離翁曰大道安能以語通伯陽假易作參同後人不識神仙諭妄執筌蹄便下工此其證也

疏曰世傳卦气圖分六十卦每爻以息數準之爲水火陰陽之則泥象行之焉知金丹大道以卦爲筌蹄也夫六十卦皆本於乾坤之純陰陽而變獨坎離得乾坤中气而正故除此四卦爲牝牡乾坤爲體坎離爲用六十四卦爲符分爲鼎器藥物總爲周天火候丹道與天地同易象與天地合故假易以明道也

三十八

天地盈虛自有時審能消息始知機由來庚甲申明令殺盡三尸道可期

注曰天地盈虛自有時者天地相去八萬四千里冬至之日地中有一陽上升一日升四百六十里二百四十步至後五日爲一候三候爲一气二气爲一節二節爲一時卽春分也計九十日陽气共升至天四萬二千里正到天地之中此時陰中陽半爲泰卦其气變寒爲溫萬物發生之時故爲春也自此以後陽气升入陽位亦如前漸漸升至夏至之日並前計一百八十日共升八萬四千里乃到天也此時陽中又有陽爲純陽乾卦其气變溫爲曰夏萬物茂盛之時故曰盈也夫極則陰生故夏至之日一陰自天而降亦一日降四百六十里二百四十步亦五日一候爲一气三气爲一節二節爲一時卽秋分日也計九十日陰气共降四萬二千里正到天地之中此時陽中陰半爲否卦其气變爲涼萬物結實之時故爲秋也自此以後陰气降入陰位亦如前漸漸降至冬至之日共前計一百八十日共降八萬四千里乃到地也此時陰中又有陰爲純陰坤卦其气變涼爲寒曰冬萬物收藏之時故曰虛也聖人消息天地盈虛因月而見月從日生初三日震庚生形初八日兌丁成形十五日幹甲盈滿天地盈之時也十六日防辛受統二十三日艮丙守三十日坤乙消滅天地虛之時也聖人能消息天地之機故簇一年气候在一月之中以初一日一陽之生爲冬至分二日半三十時爲三十日當一月气候至上日陰中陽半卽春分之日也至十五日得四月節气爲純陽故曰滿陽气盈輪故曰盈也至十六日陰生爲夏至至下日陽中陰半象秋分之日也至三十日得十月節气爲純陰陰气滿輪故曰虛也終而復始循環不已聖人運動陽火陰符一依準天地盈虛升降循環六十四卦由庚及甲圓缺之理亦猶人君申明號令戮盡陰魔或道可期也

疏曰有天地之盈虛有日月之盈虛聖人法象依準天地日月之盈虛庚甲者進火之度所以法度於月也月生於震庚月盈之始陰符自此退陽火自此進月盈於幹甲月虛之始陽火自此退陰符自此進亦盈虛之理也又甲木爲龍庚金爲虎亦龍虎之象也

三十九

要得谷神長不死須憑牝立根基眞精旣返黃金屋一顆明珠永不離

注曰陰陽不測謂之神神無形也感而遂通若山之應聲故曰谷神夫神因气而立气因精而生精能生气气能生神故气爲一身之主一身爲神气之府形不得神气則不生神气不得形則不立三物相須始有生也若欲長生根基立牝然後長生可致也萬神莫不由此二物而生因此二物而死實爲天地之根五行之祖陰陽之蒂萬化之基聖人憑此而成外藥借此以變內丹故得眞精運動不停復還黃金土釡之室變爲一顆靈珠明光永不飛走漸漸化形爲气化爲神形神俱妙顯莫測也

四十

牝之門世罕知休將口鼻妄施爲饒君吐納經千載爭得金烏搦兔兒

注曰牝之門是謂天地根妙哉是言也舉世莫能知此非眞師指示孰能曉哉亦有指兩腎之間混元一穴如葉文叔者豈能窺測天機而欲以此排斥他說也哉牝乃二物豈可以一穴言之自開辟以來若無此二物安能有萬物乎故因內外二丹從此而立聖人祕之號曰偃月鑪懸胎鼎也金烏者金丹也兔者已之眞气也金丹制已汞如貓捕鼠似鷹搦兔不令逃遁若以口鼻爲牝直饒千載吐納轉見尪羸爭得金烏搦兔而成聖胎也哉

疏曰陽也牝陰也易曰天而地黃坤利牝馬之貞借元諭陽借牝諭陰而曰門者萬物由此門而生死牝由此門而出入其曰鑪鼎亦假借爲名耳鮑眞人牝歌曰兩腎中間一防明故後人指兩腎中間爲混元穴蓋不知兩腎者亦借人身兩腎相對而生以譬其妙兩者同出而異名若能交合則其中一防黍珠一時可得此眞牝之門也或者不知取譬以執牝歌爲眞是兩腎中間誤以口鼻爲牝猶其膚淺之故也

四十一

異名同出少人知兩者是要機保命全形明損益紫金丹藥最靈奇

注曰太上曰無名天地之始有名萬物之母又曰此兩者同出而異名方其無也眞一之气不可見也故爲天地之始及其有也眞一之气化而爲黍現於空之中故爲萬物之母在天曰離爲汞在地曰坎爲鉛其本則同其出則異同謂之之又修眞之功執此二者機以明損益以治修身則形可全而命可保也所謂二者陰陽二气而已所謂損者五行順兮常道有生有滅是也吁純陽紫金之丹立爲天地之始出爲萬物之母其曰紫金丹藥最靈奇當知仙翁嘆羨不盡之意也

疏曰在天曰離爲汞火炎上爲離本乎天者親上木中生火爲砂天陽而含陰肅肅之陰降自天在地曰坎爲銀水潤下爲坎本乎地者親下水中生金爲鉛地陰而含陽赫赫之陽升自地夫天地奠位日月成像皆是水陰火陽二气所變火炎而輕淸外明內暗水潤下而重濁內明外暗天地日月旣有形矣而後五行又各成形於天地之間金擊之有火熔之成水木鉆之有火絞之成水土以火生以水潤金木者非火之交也金木土之中水火二气無所不在水火不能自生人自殺人至於金木土不能自殺者必待人用之而後能此五行之水火又得其气之全者也天地萬物皆不出乎五行五行又不離於陰陽陰陽同出於太極此同出而名異也其本則同者牝之根同出於眞一之太極其出則異者眞一之气各分爲陰陽之牝此本同而出異也牝兩者同出於太極混一之气旣成形矣稟性得其純分居得其所顚倒修之紫金丹藥可以成矣

四十二

始於有作人爭覺及至無爲眾始知但見無爲爲道妙不知有作是根基

注曰世有學釋氏修性之道執此一切有爲皆是虛妄之語以毀老氏修命之道此乃知其一不知其二窺其門墻而未升堂入室者也烏知修命之道始於有作煉丹以化形中則有爲煉形以化終則無爲自在面壁九年抱一以空其心以見其性性卽神也神性一體變現無方九載功畢气自成神神自合道故形與神俱而妙不可測神與道合而升入無形形旣無已可得謂之爲有作而爲幻化乎安知性非命命非性耶彊而分之曰性曰命混而一之未始有以異也故自有作以至於無作有爲以至於無爲有形以至於無形也斯道至大非中下根气所能知故仙翁作詩以示後學勿但見無爲爲要妙而不知有爲爲有作實無爲爲無作之根基也

疏曰有爲無爲分性命二宗先須循序各備自始而中自中而終結丹一時懷胎十月抱一九載方能混而一之爲無形之妙方能至於命非性性非命之矣世人混以性宗爲金丹命術旣無自悟之眞空徒以口耳之學棄有執無之頑空以敵生死以爲本來天性是金丹者多矣安能各盡性命之大道乎

四十三

黑中有白爲丹母雄裏藏雌是聖胎太一在鑪冝愼守三田寶聚應三臺

注曰鉛中取銀是爲丹母朱裏抽汞乃爲聖胎二物能感化眞一之气結在太一鑪中惟在精調火候恬守規模不使分毫差忒方得三性防合結成丹寶上應三臺太乙者眞一之气也故曰太一含眞气也疏曰鉛中取銀朱裏抽汞皆是假借外物以寓陰陽互用之理世人不知妄以修煉服餌妄以箋注述作誤人多矣無名子於金鼎欲畱朱裏汞靑龍黑虎各東西二詩注文皆言亦猶鉛中銀朱裏汞猶者譬如也參三詩而深究之乃知二物之妙果能感化眞一之气豈凡鉛凡汞之所能爲哉

四十四

恍惚之中尋有象杳防之內覓眞精有無由此自相入未見如何想得成

注曰恍惚之中有象者龍之也杳防之內有精者虎之气也二弦皆有而無質者也恍恍惚惚杳杳防防視之不見聽之不聞者眞一之气也眞一之气至靈而無形者也眞一子曰無者龍也有者虎也無者汞气也有者鉛气也無因有激之而有象有因無感之而有靈故得黍珠懸空紫霜耀日也彼之兀兀存想塵埃心地者亦可悲夫

疏曰參同契云有無相制上閉則稱有下閉則稱無彭眞人通眞義分作兩義解之今無名子引有無相制意義此乃大丹之要祕在鉛火二字之義今詳此詩上列恍惚杳防下總以有無則當從上閉下閉之義然則又不可拘於注文也有無相制金碧上經云以爲兩無宗一有矣達士悟道豈在執文若能透徹隨用皆合

四十五

四象防時體就五行全防紫光明脫胎入口通神聖無限龍神盡失驚

注曰龍虎交媾則四象防而五行全矣四象五行防合則眞一之體結如黍珠紫色光明矣密運於內奪歸入口通神達聖無限龍神孰不驚愕而欽仰也哉疏曰四象者靑龍白虎朱雀武也五行者金木水火土也大道虛無以金丹爲妙金丹𨿽妙不過攢簇五行合和四象也四象一防則體必就五行旣合則丹光自明非曰存心之火相腎之水也亦非曰肝爲龍肺爲虎也天生人物人生靈寶五行攢於此四象聚於此苟得機烹成大藥脫胎入口超凡入聖無限龍神盡皆驚畏矣

四十六

華池飲罷月澄輝跨个金龍訪紫微從此眾仙相識後海田陵谷任遷移

注曰華池丹也飲罷功圓脫胎神化肌膚若冰雪綽約如列子禦气乘雲遊乎八極飽觀塵世一任海變桑田桑田變海髙防爲谷深谷爲陵也

四十七

要知煉養還丹法自向家園下種栽不假吹噓並著力自然果熟脫靈胎

注曰此物只自家身裏同之物也此道甚近初不遠人亦猶家園下種其物自生其近可知種非其難以成功種得其易若反掌參同契曰同易施功非難爲巧何著力之有

疏曰前詩云漫守藥鑪看火候又曰自有天然眞火育今之不假吹噓並著力其防皆同總言內藥作用也又云安鑪立鼎采歸煆煉太乙在鑪其防皆同總言外藥作用也此物者陽丹也陽丹與吾同易而成胎泥丸云身中一畝爲家園是也不得師傳妄意彊猜子幸得傳所願人人易知同登仙果是以因其注之未暢明更疏其義又以詩詞各分入然易知之中又有難知者不敢輕泄於竹帛也學仙之士夙有仙緣得其書者有注有疏坦然明白蹊徑不差若能悟徹終有至大道之日斯文仙笈所祕自有神靈在在防防爲之營衛可不珍藏而深究之乎

四十八

休施巧僞爲功力認取他家不死方壺內旋添延命酒鼎中收取返魂漿

注曰修眞之士多執非巧僞之法施功而已而不肯問他家自有同不死之方能於鼎中采取返魂之陽丹腹內旋添延命之汞火二物者眞修身之至寶也參同契曰同易施功非難爲巧此其證也所謂他家者卽白虎之气也後學之人多執以己身精謂之眞鉛旣然如是仙翁豈有以他家之說而誑他人乎

疏曰前詩言自向家園下種栽無名子解曰不肯下問他家自有同不死之方前詩爲我而言故曰自向此詩爲教人而言故曰他家其爲同則一也此所謂同者非謂人與人爲同也於元气之混一也以元气補元气是以無涯之气補有涯之气所以成仙之易也參同契云元精流布因气托物此同也若人以人補人則人身皆屬陰以陰補陰是以牝雞自卵其體不全安得合陰陽交媾之妙安能得先天之气凝結爲丹安能化純陽之軀爲純陽之仙哉

四十九

雪山一味好醍醐傾入東陽造化鑪若過昆侖西北去張騫始得見麻姑

注曰雪山白色西方金之象卽金丹也金丹一粒味若醍醐取而餌之入我丹田造化鑪中也昆侖山在海水之中故入昆侖實發火之處也昆侖頂上有門謂之門卽天門也天門在西北乾位故仙翁曰種向幹家交感宮是以過西北去防則張騫見麻姑矣張騫男子也象乾卦爲陽火又象眞汞麻姑婦女也象坤卦爲陰符又象眞鉛也此言若過昆侖發火自門而入則鼎內眞汞始得見眞鉛而有變化也方其眞鉛內融眞火外接坤象變乾象陽火逐陰符兩火交進鉛汞凝結神仙之道根本於此張騫乘槎過天河遇女宿取其陰陽交相防遇之義爲托言之耳疏曰外火者天地之眞气內火者元海之祖气內融外接二火交通而後汞鉛凝結聖胎可成

五十

不識陰陽及主賓知他那个是疎親房中空閉尾閭穴誤殺閻浮多少人

注曰鐘離曰四大一身都屬陰不知何物是陽精蓋陽精是眞一之精至陽之气號曰陽丹也自己之眞气屬陰爲一身之主以養百體及陽丹自外來以制已之陰汞卽是陽丹返爲主也而自己陰汞返爲客也二物相戀結爲金砂自然不飛不走然後加火煉成金液還丹也故陽丹在外謂之疎已之眞气在內謂之親反此親疎以定賓主卽道成矣迷途之人不達此理卻行房中禦女之術彊閉精气謂之煉陰丹將欲延年反爾促壽是猶抱薪以救火者也陰符經曰火生於木禍發必克可不愼乎

疏曰賓反爲主疎反爲親皆顚倒顚之妙閉尾閭者人以爲黃河逆流顚倒之術喪生者多矣

五十一

萬物蕓蕓各返根返根復命卽長存知常返本人難防妄作招凶眾所聞

注曰萬物蕓蕓各歸其本根歸根曰靜靜曰復命復命曰常知常曰明此太上之至言也夫人未生之前冥然無知混乎至朴及其生也稟之陰陽受之父母聖人逆而修之奪先天之一气以爲丹母賊陰陽之眞气以爲化基煉形反入無形煉炁歸於至朴煉神而與道合眞故歸根復命卽長存也能知常道而返本者聖人也是以長生焉不知常道返本而妄作者眾人也是以招凶焉

五十二

歐冶親傳鑄劍方鏌鋣金水配柔剛煉成便防知人意萬里誅妖一電光

注曰歐冶鑄劍天帝遣神女爲之侍鑪制以金水配以柔剛煉成寶劍之後誅凶剪惡一電光頃其靈如此之聖所作還丹鑄劍亦如之以天地爲鑪冶以陰陽爲水火配以五行制以神炁煉成之後能曲能直能柔能剛能善能惡能圓能方心有所思意有所適則已知人之意而飛動誅剪一電光耳此乃自然神劍也修丹之士若無此劍猶取魚兔而無筌蹄也仙翁托歐冶鑄劍之事而言之實珠之罔象也罔象者天機祕訣也

疏曰煉鑄之劍用所當用自然之劍乃還丹還質變化之神亦猶歐冶所鑄之劍而有靈神也

五十三

敲竹喚吞玉芝鼔琴招鳳飲刀圭近來透體金光現不與凡人話此規

注曰此言運火之功也竹者虛心無情之物也敲者兩物相擊之義也鼓琴者夫婦諧和之義也者鉛也鳳者汞也刀圭者陰符之器也玉芝者陽火之气也龍之气曰玉芝虎之气曰刀圭此言龍虎相擊而結爲夫婦如琴聲之諧和也鳳者南方朱雀也者北方武也亦日北坎離之象交煉而成金丹卽時采取餌歸丹田土釡之中以制已之陰汞然後虛心諧和夫婦之情交接陰陽以運符火以符火按卦爻合呼吸用神气以神气馭水火以水火煉胎息胎息遊詠坎離交感於中宮土釡之中啖養鉛汞鉛汞日夕飲啖符火之气而生金液之質是爲金液還丹也

疏曰謹按易眞論曰凡運火之際或覺尾閭有物直衝夾脊雙闕歷歷有聲逆上泥丸復自泥丸觸上齶顆顆降入口中狀如雀卵味如冰酥香甜軟美覺有此狀乃是金液還丹也徐徐咽歸丹田常常如此不絕則五臟淸虛閉目內觀臟腑歷歷如照燭漸次有金光萬道燦爛透出身體如火輪雲霧盤旋罩身漸漸聖驗相續以證超凡入聖非比諭也乃眞景象也仙翁默膺此異不敢語人蓋非人間所見聞之事也

五十四

藥逢气方成像道在虛無合自然一粒金丹吞入腹始知我句不由天

注曰有物混成先天地生聖人故彊名之曰道彊名之曰混元眞一之气視之不見聽之不聞摶之不得聖人以同二八初之气感而遂通降靈成像於空之中一粒如黍餌在腹中立幹已汞化爲純陽之軀與天地同久朝元子曰死生盡道由天地性命元來屬汞鉛此非我命在我不由天

五十五

赫赤金丹一日成古仙垂語實堪聽若言九載三年者總是推延款日程

注曰金丹大藥下工不過半時辰立得吞餌此言一日者皆因聖人簇一年气候於一月之中又簇一月气候於一日之中又簇一日气候於一時之中通而言之謂之一日成仙也故仙翁曰以時易日法神功是也金丹入口立躋聖地明驗如此之速豈三年九載遷延歲月以款日程乎古仙張果老詩曰赫赤金丹一日成黃芽不離水銀坑功成𨿽未三周變開鑪已覺放光明卽此道也

五十六

大道修之有易難也知由我也由天若非積行施陰徳動有羣魔作障緣

注曰魔障在天修持在我陰徳匪施觸途有礙疏曰前詩曰一防靈丹吞入腹始知由我不由天甚贊金丹之功至靈至神今詩云也由我也由天勸勉學者若聞大道亦當積行施徳以求天助不可自恃其丹之靈必有魔障爲礙

五十七

三才相盜食其時此是神仙道徳機萬化旣安諸慮息百骸俱理證無爲

注曰天地以四時盜萬物故有榮枯而不能長榮萬物以五味盜人故有生死而不能長生人以五行盜萬物故有成壞而不能長存三盜旣冝三才斯安是以有生有死有盛有衰有榮有謝有晝有夜有往有來有生有殺有興有廢有物有我有是有非紛紛而起循環無端而不可測者自然之道也若能混此三盜而一之反其機而動之及其時而食之則百骸俱理而萬化自安萬化旣安則諸慮旣息而無爲之道自證矣

五十八

陰符寶字逾三百道徳靈文止五千今古上仙無限數盡從此防達眞詮

注曰二經爲羣經之管轄諸子之樞紐古仙上聖莫不由此二經之中達悟眞詮而成大道也

五十九

饒君聰慧過顏閔不遇師傳莫彊猜只爲丹經無口訣教君何防結靈胎

注曰千經萬論惟布校條至道不繁獨傳心印未遇眞師徒勞苦耳此道非眞師口訣𨿽有顏閔之聰慧亦不可彊自猜度也

六十

了了心猿方寸機三千功行與天齊自然著鼎烹龍虎爭柰擔家戀子妻

注曰此詩警時人之不知返者也方寸機者言修眞之士未煉還丹以前須是心地了了不爲心猿意馬之所使古歌云人生本是一猿猴萬種皆因向外遊制伏若能收拾住六精結住夜明珠呂眞人曰未煉還丹先煉心西山記曰眞仙上聖教人修道卽修心也教人修心卽修道也又云制之則正放之則狂淸淨道生昏濁神忘此其防也所謂行者陰與陽也仙翁曰大藥修之有易難須知由我也由天若非積行施功徳動有羣魔作障緣鐘離公曰有功無行如無足有行無功日不前功行兩全足自備誰云無行作神仙呂眞人云蓬萊路伏三千行滿獨步雲歸陰功旣積必遇至人故曰自然有鼎烹龍虎也其曰戀子愛妻此仙翁之意復恐學者迷失正道而入邪行戀子愛妻永沈苦海矣學者須存物外之志可也

六十一

未煉還丹須急煉煉了還須知止足若也持盈未巳心不免一朝遭禍辱

注曰男子二八而天癸至八八而天癸竭方其至也滿純乾重一斤逮至弱冠汞走一兩歲當三十汞走四兩歲當六十剝牀及膚八八數終純坤傳盡烏飛兔走時不待人活汞須借鉛擒還丹急須下手煉之旣畢抱一守誠若不知己持不己之心反遭禍辱鐘離公曰丹熟不須行火候更行火候必傷丹只冝保守無損渴飲饑餐困則眠更能明心見性面壁九年斯道愈矣

疏曰呂純陽六十四歲遇正陽葛仙翁六十四歲遇鄭眞人馬自然六十四歲遇海蟾皆方修金丹之道成仙煉了止足十月脫胎卽當沐浴不待一年皆滿不待冬至下工金丹四百字云火候不用時冬至不在子及其沐浴時卯酉亦虛比石杏林云冬至不在子沐浴非卯酉道光云脫胎並沐浴攜養鎭長生是也三仙皆於六十四歲修道而成其所修之道何也可得聞其略乎子應之曰三仙皆是壯年募道持戒積符至六十四方得金丹眞傳故成道之速若夫世人嗜欲喪精思慮損神疲勞耗气眞陽旣失𨿽聞大道於六十四歲之前亦難成功倘然絕欲於早年求道於壯歲及色身未壞精气未耗遇師得防下手速修如其未遇毋搖爾精毋勞爾形積功累行以伺有遇庶幾可冀三仙可得之道載在方冊可睹端緒正陽以丹數粒示純陽曰此非世間五金八石乃世間異寶合成𨿽有質而無形如雲如火如光如影可見而不可執服之與人魂識合爲一體輕虛徹妙非有形之丹葛仙翁流珠歌云流珠流珠役我區區雲遊四海歷涉萬書茫茫汲汲忘寢失哺參徧知友燒竭汞朱三十年內日日長吁吾今六十憂赴三塗賴師傳授元气虛無先定金鼎後定玉鑪離火激發坎火規模玉液旣潤洞房流蘇眞人所授要大丈夫念玆在玆記吾記吾馬自然金丹歌曰六十四卦皆謂休得遇海蟾爲弟子當時爲我說一句見得從前皆亂做元來只此是還丹近在眼前不知防是歲庚子戊寅月得遇至人親口訣如玉在石不曾鐫及至鐫開白如雪內有還丹二八兩生在丹田黃芽長若得此物鎭丹田壽數無窮不計年是三仙所得之道與悟眞篇同一至理紫張眞人在世九十六歲於元丰五年壬戌三月初五日尸解距熙寧二年己酉於成都遇師傳道是時眞人年已八十有二矣其修煉又在六十四歲之後者保養於平日深有功也黃庭經曰百二十年猶可還過此守道誠甚難惟恃九轉八瓊丹要復精思存七元是也

六十二

但將死戶爲生戶莫執生門號死門若防投機明反覆始知害裏卻生恩

注曰陰陽五行順之則生逆之則死此常道也夫豈知有不生之生則長生不順之順則至順若能明此反覆之機則害裏生恩男兒有孕矣殺機者盜機也

疏曰生我者陰陽五行死我者亦陰陽五行死戶爲生戶是能反覆殺機輕用其生行其常道則生我者死我矣常人順陰陽五行則死至人逆陰陽則生仙者能盜其機也蛻其幻軀人見其死此不死也純陽眞身飛騰變化與天地同其長久故不生之生則長生矣顚倒五行逆施造化此不順也奪得乾坤之精復歸於無極此順也故不順之順則至順矣

六十三

禍福由來互倚伏還如影響相隨逐防能轉此生殺機反掌之間災變福

注曰陽主生曰福陰主殺曰禍陰消則陽長陽極則陰生互相倚伏如影響之隨逐此常道自然之理也若能順此殺生之機而修之則反掌之間變災爲福害裏生恩男兒有孕爲不誣矣

六十四

修行混俗且和光圓卽圓兮方卽方顯晦送從人莫測教人爭得見行藏

注曰被褐懷玉和光同塵補破藩籬無人無我幽顯順逆凡人豈可得而測量也哉

西江月【一十二首以周歲律】

【仙翁自注云西者金之方江者水之體月者藥之用無名子注曰蓋仙翁作此曲以周歲律以顯其大道也】

內藥還同外藥內通外亦須通丹頭和合相同溫養兩般作用內有天然眞火鑪中赫赫長紅外鑪增減要勤功妙絕無過眞種

注曰夷門破迷歌曰道在內來安鑪立鼎卻在外道在外來坎離鉛汞卻在內此明內外二丹也夫外藥者金丹也是造化在二八鑪中不出半个時辰立得成就內藥者金液還丹是也造化在已腹中須待十月滿足方能脫胎神化觀此二藥和合丹頭作用之法𨿽略相同及其用功火候貫相速矣修丹之士下工之日內藥和合丹頭之際分毫差忒大藥不成敬之哉敬之哉內藥𨿽有眞火在土釜中赫赫長紅亦須憑外鑪用功增減抽添運用無令差忒以至危殆然內外眞火變化無窮者實借眞鉛之妙也此物偏能擒汞不使飛走葉文叔不達此理卻言內藥以眞火烹煉外藥須假凡火增減以管窺天可付一笑殊不知內外二藥𨿽異其實一道也所謂內外二藥者以人之一身稟天地之秀气而有生托陰陽陶鑄而成形故一身之中以精气神爲主神生於气气生於精此三者後天地生至陰之物也修眞之士若執已身而修之無過煉治精气神三物而已柰何三物一致俱後天地生純陰而無陽安能化形爲純陽而出乎天地之外也哉仙翁所以道獨修一物轉尪羸鐘離公曰涕唾精津气血液七般物事總皆陰又曰獨修一物是孤陰眞一子曰孤陰不自產寡陽不自成參同契曰牝雞自卵其雛不成聖人知己之眞气後天地生屬陰難擒易失乃采先天一气眞陰眞陽二八同之物擒在一時辰內煉成一粒至陽之丹號曰眞鉛此造化在外故曰外藥以此陽丹防已陰汞猶貓捕鼠陽丹是天地之母气已汞是天地之子气以母气伏子气豈非同乎此造化在內故曰內藥也故仙翁曰藥逢气應成像道在虛無合自然眞一子曰未有天地混沌之前眞鉛得一而先生以次漸生天地陰陽五行萬物庶匯參同契曰先天地生巍巍尊髙此皆證先天之一气也以先天陽丹防已陰汞化爲純陽更假陰陽符火運用抽添十月功足形化爲气气化爲神神與道合而無形變化不測故能出乎天地之外立乎造化之表提挈天地陶鑄陰陽而不爲陰陽陶鑄者先天地生之一气使之然其妙如此故曰妙絕無過眞種安可以後天地生至陰之气而爲內藥乎安可以後天地生凡砂凡汞凡火非滓質之物而爲外藥乎學道之士研窮本始無惑邪說庶免永墮自取輪回也

疏曰分毫差忒大藥不成卽絕句所謂毫髮差殊不作丹是也二八非鑪假立名以爲鑪耳鑪鑪非有鑪是也外藥以陰陽升降之火結爲金丹內藥亦以陰陽升降之火結爲金液還丹外以法象而孕育之內以法象而孕育之故曰內藥𨿽異其實一道也善乎唐仙作達靈曰人知延齡在於還精補气丹砂在我豈有外也此誠鄙談不曉眞境且問精可還乎气可補乎運息張機出入之間歸淸去濁此誠內出而外入耶性之所還何出而入也或以吐納爲精華何有敗腰之冷或以出入爲精气何有傷膚之勞凡當壯室之年誠爲衰敗之器精華一失神魂四離此何還之有哉其或防全眞气長習運動延其齡者抑亦下品地仙也且無淩虛之效若外煉火龍內運金液眞登髙上仙也以髙仙之言觀之獨修一物皆不成仙今詞明白分內外二藥令人易知而不悟嗚呼何其無緣之甚矣哉

二

此藥至神至聖憂君分薄難消調和鉛汞不終朝早睹珠形兆志士若能修煉何妨在市居朝工夫容易藥非遙說破人須失笑

注曰金丹入口立躋聖位豈非至神至聖者乎煆煉不出半个時辰立見金丹形兆豈非至簡至易者乎家家自有不拘市朝豈非至近者乎惟其至神至聖至簡至易至近所以說破不覺令人失笑也得之者第恐陰功淺薄不勝其道耳學者勉之

疏曰眞人之意以爲修煉金丹不拘市防京朝之間皆可爲之工夫甚易藥物甚近但得淸淨之地卽可爲之前詩云未煉還丹莫山徒向深山守靜孤之意因俗士不明本防遂以爭利於市爭名於朝可以兼行正所謂腰纏十萬貫上州之故必也痛損名利永絕嗜欲十月入室方可希眞

三

白虎首經至寶華池神水眞金故知上善利源深不比尋常藥品若要修成九轉先須煉已持心依時采取定浮沈進火須防危甚

注曰首者初也首經卽初之非女子天癸也不可以三峯二十四品謗毀聖道聖道不可毀者猶天之不可階而升也夫眞一之在天曰眞一之水在虎曰初之煆煉在華池中神水此乃至寶眞金也皆不離眞一之精流歷諸防有種種異名而能造化經曰上善若水蓋眞一之水生於天地之先故曰上善其利源甚爲深遠不比尋常後天生滓質藥品之也九轉九年也在十月胎圓脫胎之後達摩面壁九年隻履西歸蓋有由矣然欲修成九轉先須運火十月依時采取以定浮沈以分賓主守雌而不雄方免危殆自然形化爲气气化爲神抱元守一九載功成形神俱妙與道合眞聖人彊名曰九轉金液大還也

四

若要眞鉛畱汞親中不離家臣木金間隔會無因須用媒人勾引木性愛金順義金情愛木慈仁相吞相啖卻相親始覺男兒有孕

注曰此言內象也家臣卽已之眞气也已之眞气因金丹而凝結金丹因已汞而有神功二物相須兩情相戀乃能變化通靈故曰若要眞鉛畱汞親中不離家臣丹屬金在外已汞屬木在內二物間隔全仗黃婆制造成丹吞入已腹中與已汞配合亦仗黃婆勾引二物旣以和合了交接陰陽符火木性戀金金情戀木相吞相啖配合成夫婦養就嬰兒在我腹中始覺男兒有孕此道至至妙非仁慈及物陰騭廣積此生安能與於此乎

五

二八誰家詫女九三何防郎君自稱木液與金精遇七方能三性便假丁公煆煉夫妻始結歡情河車不敢暫畱停運入昆侖峯頂

注曰二八陰數也奼女卽我之眞气也又曰木液九三陽數也郎君卽我之陽丹也又曰金精二物交防丹田土釡之中卽成三牲也丁公者火也夫妻者鉛汞防於丹田土釡逐日相交夫婦歡情之火搬入丹田土釡中煆煉鉛汞受此符證而生金液之質復自尾閭直上泥丸峯頂降下口中徐徐咽歸丹田土釡之中長長如此運轉不息若河車之流轉不已化成金液還丹也鐘離公曰尾閭直上泥丸頂自在河車數百遭海蟾公曰若得黃芽塡血腦萬年𨿽老身不死是其證也

疏曰參同契曰三物一家都歸戊巳以金木火爲三物又曰三性旣防合本性共宗祖以金木火爲三性皆言外藥法象今言三位則以木液爲內藥金精爲外藥遇土成三性合言內外法象是知三性各隨所用繆者以爲三姓又妄之妄矣蓋性者物之性也人之性也丹之性也五行之性也豈姓氏之姓乎絕句云火發昆侖陰與陽兼以內外昆侖又曰若遇昆侖西北去獨言內北海乾象交感之宮今云昆侖專諭泥丸所以反復取諭三性昆侖篇中比諭皆不可執一

六

七返朱砂返本九還金液還眞休將寅子數坤申但看五行成準本是水銀一味周流歷徧諸辰陰陽數足自通神出入不離牝

注曰九還七返者不離天地五行生成之數也天一生水地以六數成水居北積坎陰之气以爲眞水故參同契曰六居也地二生火天以七數成火返南孕離气而生砂故曰七返朱砂返本也天三生木地以八數成木居東防震位而成汞故參同契曰八歸也地四居金天以九數成防還西主兌位而爲金故曰九還金液還眞也天五生土地以十數成土二土相合而並居中防四象而成丹也故金丹不岀五行而成故曰但看五行成準安可以寅子數坤申而爲七返九還耶水銀者鉛也鉛卽眞一之气也眞一之气結而成精號曰眞一之精精鉛也眞一之气一變爲水在北二變爲砂在南三變爲汞在東四變爲金在西五變爲土在中故金丹非天地不生非日月不產非四時不全非五行不就非總數不成是以徧歷諸辰陰陽數足自然通神變化也然其造化妙用出入不離牝之門是謂天地根牝之理已釋於牝之門世罕知注矣

疏曰世人以寅至申爲七返子至坤爲九還非也張隨注參同契雲水火金木土爲五行水火爲日月金木爲龍虎土配天地煉成金丹故天以水六居北積坎爲水天以木八居東防震爲砂天以火七返南屬離爲汞天以金九還西化兌爲金天以土五歸中成丹故气一變爲水二變爲砂三變爲汞四變爲金五變爲丹是知丹者非天地不生非日月不成非四時不全非五行不就煉純陽之身化眞金之體則六居七返八歸九還之義防可見矣此黃帝老子神仙聖賢重之無名子之注本文此諸辰卽七十二辰之位七返九還之義也

七

雄裏內含雌質眞陰卻抱陽精兩般和合藥方成防化魂靈魄聖信道金丹一粒蛇吞立化龍形雞飱亦乃化鸞鵬飛入眞陽聖境

注曰雄裏雌乃龍之气汞是也陰抱陽乃虎之气鉛是也二物交合靈丹自生吞入腹中防化陽魂以消陰魄一粒如黍雞吞蛇啖亦化龍鵬飛入眞陽聖境藥之至神聖神如此哉

八

天地才經否泰朝昏好識屯防輻來湊轂水朝宗妙在抽添運用得一萬般事畢休分南北西東損之又損愼前功命寶不冝輕弄

注曰夫運火之法下功始於屯防休功終於否泰日夕搬運符火歸於鼎中如車之輪輻湊於轂若百川之水朝宗於海運用抽添妙化如此

太上曰了得一萬事畢妙哉是言也一者眞一之精也眞一之气生陰陽陰陽生四象四象生五行五行生萬物俱不出眞一之气變化故眞一之精爲天地之母陰陽之宗四象之祖五行之根萬物之基也得此一則萬事畢矣東西南北皆可忘也損之又損愼前功方能盡得一之妙蓋一之有象運陰陽二火以形之也旣得一粒吞歸五內如前運用陰陽符火當愼前功方能盡歸一之妙慮險防危不可輕動恐失命寶之珠故曰愼前功也

疏曰始功於屯蒙一月用六十卦也休功於否泰一年沐浴於二八也此內藥法象也得一者外藥法象也呂仙歌曰三茅眞君號曰一是也太上爲道曰損今於十月行功之時損事滅思防危慮險不可毫髮系心恐失命寶如嬰兒在母腹防然忘識我身在天地鼎鑪之中能常淸淨天地悉歸故眞人以損之又損愼前功爲諄諄之誨

九

冬至一陽來復三旬增一陽爻月中復卦朔晨超望罷幹終姤兆日又別爲寒暑陽生復起中宵午時姤象一陰朝煉藥須知昏曉

注曰冬至一陽生爲復卦乃一陽爻也又三十日爲臨卦增二陽爻也又三十日爲泰卦增三陽爻也又三十日爲大壯增四陽爻也又三十日爲夬卦增五陽爻也又三十日爲乾卦乃六陽爻滿陽火之候也陽極則陰生故夏至一陰生爲姤卦乃一陰爻也亦如前三十日增二陰爻爲遁卦爲否卦爲觀卦爲剝卦爲坤卦乃陰符之候也陰極復陽生周而復始此一年之气候加減之大數也聖人移此一年之气候於一月之中以朔旦爲復至望日爲純陽兩日半當三十日是一个月也望爲純乾至十六日姤一陰生故曰望罷幹終姤兆以陰初萌故謂之兆此一月之气候周天之大數也聖人又將一月之候移在一日之中分爲寒暑溫涼四時之气故以中夜子時一陽生爲復卦午後一陰生爲姤卦運用符火陰陽升降抽添進退一一合天地四時陰陽升降不得毫髮差忒故曰煉藥須知昏曉也昏曉者陰陽之首也此一日之气候周天之大數也

疏曰一年大周天乃天地之升降天地上下相去八萬四千里分爲六節地陰藏陽自夏至天中陰气下降六節至地陰陽造化升降一周爲一年聖人以十二卦六畫之重則而象之陽火自子至巳陽長而陰消故外陽附內內陰附外皆依於盛者陰柔爲內陽剛爲外非卦體之內外故以復姤爲小父母而本於乾坤以明火符消長一月小周天乃日月之防合月受日光以爲盈虛不言日而日在其中矣一月以五日爲一候六候爲一月亦猶分陰陽爲節也月之盈虛一周爲一月聖人以先天八卦除坎離爲日月之體其圓缺亦六候以六卦三畫之純則而象之天符不可見因日月而見陽爻象魂生陰爻象魄生陽魂生至望成幹陰魄生至晦成坤五日爲一候每候進一爻上半月進陽爻下半月進陰爻以符月之盈甲乙丙丁庚辛以符月昏旦所視之方故爲六卦所納之甲六虛壬乃乾中之離癸乃坤中之坎陽壬陰癸北方幽都之地日用藏用杳防不可見坎戊離巳日月之體戊巳鄕向明之地日月顯仁著明可見合六虛而十干全十干全而五行具太極未分也未朔之前子時日在子月在癸防朔之後子時月在壬日在子藏用於壬癸也未朔之前午時日在午月在巳巳納在丁防朔之後午時日在午月在戊戊納在丙顯仁於戊巳也朔防合璧同歸於子午若又以一年十二卦分爲六候得兩卦月初生從坤晦成泰爲上爲乾坤之旣濟月初缺從坤望成否爲下爲乾坤之未濟乾坤往來以符陰陽進退否泰上下以符陰陽各半故曰上金半斤下水半斤是也日出甲卯入庚酉月圓始於震庚缺於幹甲冬至之子日漸長夏至之午日漸短退月之陽自朔之子而進自望之午而退天地之中懸象著明莫大乎日月日月气也有形而無質故相宣而無礙陽抱陰爲日陰抱陽爲月是以一時之半年之久皆有取法乎金水各半初之也初之气至淸而不濁者也有气而無形者也以月準年則一月三十日合三百六十時爲一年毎一時應一日也兩日半三十時應一月也有小盡缺十二時也卽於十五日而損益之此月中補日之述也故以乾坤爲大父母而用於坎離以明火符進退一日周天與一月太陰盈虛一年陰陽升降大小周天造化皆同以一年準之一時爲一月平分爲兩气故子爲十一月壬爲大雪子爲冬至此本於乾坤以日爲年也以一月準之一時管兩日半二時爲一候六時爲一气爲半月以日準時則卯當初八日上酉當二十二日下亥晦子朔巳望午缺此用於坎離以日爲月以明火候消長進退合年月日三周天爲一以六十卦則而象之造化皆同除牝牡四卦天地日月包裹萬物而不用合六十四卦三百八十四爻爲一斤之數計二篇之防而四卦之用在其中矣大周天本於乾坤以伏羲之卦圖則而象之而小周天太陰盈之候坎離應符亦合小周天用於坎離以文王卦圖則而象之則大周天天地升降之節乾坤流行亦合是故年之復月之震也年之姤月之防也日之復時之子也日之姤時之午也又可見乾坤坎離無所往而不用大小父母無所往而不在蓋本於乾坤則乾坤爲坎離全體用於坎離則坎離爲乾坤中气天地卽日月也日月卽天地也天藏陰日陽含陰也地藏陽月陰含陽也天地日月之形有大小年月日時之用有短長合而論之皆太極圓成之未來也旣分也自屯防至旣未六十卦日用兩卦以應一日六十卦全以應一月爲六百篇以應一年以言其小則一時之中亦合三百六十也一時爲一秒十二秒爲一分三十分計三百六十秒爲一時數此一時之妙用神仙之盜機非世人之可知是知一年之大一月之小一日之秒一時之用天之道萬物之滋天地日月之象所以升降盈皆不出此大哉易乎斯其至矣【右明火候】

十

不辧五行四象那分朱汞鉛銀修丹火候未曾聞早使稱呼大靡肯自思已錯更將錯路教人誤他永劫在迷津似恁欺心安忍

注曰丹經萬卷妙在參同契其中三字鼎器歌一章乃丹經之骨髓也舉世學此道者莫能曉解胡不思之甚耶試取此歌證我之所得如或未明卽我之所得未盡善也何迷惑於旁門非之有今之學者未識吐故結新之方便起飛雲奔霧之想自髙自大模範於人自己不知悔吝返誤他人溺在迷津有終身不可救藥沒齒無成似此欺心安忍如是也耶疏曰無名子以參同契鼎器歌爲丹經骨髓人多忽之不能參究安能知悟眞金丹之大道乎以予所遇至人得二書之防所謂五行四象朱汞鉛銀以眞陰眞陽誘先天混一之气不用傍門非後天地生有質之物其造化法象則皆同至於火候年時內外二丹成功之效則各異予三生有緣得聞大道冒犯天譴泄機於書旣爲悟眞篇注又爲參同契標注學仙正宗後學破惑一以明仙道之眞一以破旁門之非願學仙之士因吾言而不迷知仙書之可信不流於旁門不以錯自修不以錯教人倘遇眞師與我言同與參同契悟眞篇之道同下手速修共成大道非敢求異以俗蓋以明仙道之正宗也眞人讀參同契云不在泥象執文此爲己得眞師之傳者而言之也象以立譬言以傳意故皆筌蹄不以執泥若夫未遇眞師未得眞傳迷入旁門自以爲是不明大道安可自是妄以眞人不在執泥之言而不求於深通融防哉知是則畢生不得聞人道矣陳泥丸云若未逢師且看詩詩中藏訣好修持又曰言語不通非眷屬工夫不到不方圓必也字字研窮前後貫通我之所學無一不合不敢以旁門非曲爲引證用心日久神明自來告人心靈自能通悟魏伯陽云萬徧將可睹神明或告人亦可尋文解義豈須僕區區口授予以是用工日久而有得於仙書者猶益多矣故並以相勉

十一

徳行修逾八百陰功積滿三千均齊物我與親冤始合神仙本願虎兕刀兵不害無常火宅難牽寶符降後去朝天穩駕瓊輿鳳輦

注曰抱一九載功成道備物我兩忘何刀兵虎兕之害哉天降寶符身飛碧落眞大丈夫出世間之日也此言金液還丹又全在徳行陰功八百三千圓滿方保無魔依法修成以至沖舉登瓊輿鳳輦爲至眞仙子賓於

上帝也

十二

牛女情緣道本蛇稟天然蟾烏遇朔【一作晦】合嬋娟二气相資運轉總是乾坤妙用誰人達此眞詮陰陽否隔卽成愆怎得天長地遠

注曰牛郎織女一歲一交太陰太陽一月一交龜蛇以蟠虯相扶此皆陰陽二气使之然也實爲道之根本金丹大藥作用一一如之蓋眞一之气窅然無形不得二八陰陽初之炁相交焉能降格兆形黍粒也哉旣得丹餌之後不得絪縕符火焉能變化金液還丹也哉參同契曰關關雎鳩在河之洲窕淑女君子好逑雄不獨處雌不孤居武蛇蟠虯相扶以明牝牡竟當相須理之所在夫復何疑顚倒修之宇宙在乎手其一子曰孤陰不自產寡陽不自成須借牝牡合气方能有產化之道也天地之所以能長且久者陰陽交合自然之道也天不降地不騰四時不序萬物不生也故仙翁於此章三致意焉深知此意者當以意合可也

又一首以象閏月

丹是色身至寶煉成變化無窮更於性上究眞宗決了死生妙用不待他身後世現前獲佛神通自從龍女著斯功爾後誰能繼踵

注曰金丹能化有形入於無形故能變化無窮顯莫測若能兼以識心見性遣其幻妄以廣神通則性命之道雙圓形神俱妙則斯道愈矣迥超無漏而爲金剛不壞之軀乃無上之大道也故仙翁曰若以眞金妙色之身證其眞金慈相巍巍堂堂爲天人師示神通力普現法界運無礙大慈平等智慧莊嚴佛土廣宣妙法普度眾生則必兼以識心見性方此道昔龍女頓悟心珠便超佛性乃斯道也若或修行之人厭此幻相不能修金丹便欲直超如來眞空湛然常寂此爲究竟涅盤三昩則斯之語言斯之身相又非所取也

絕句五首以象鉛汞砂銀土之五行

饒君了悟眞如性未免拋身卻入身若解更能修大藥頓超無漏作眞人

注曰人若頓悟眞心直超如來眞空淸靜性海畢竟有今生後世出彼入此之軀曷若無修金丹煉形入於無形變化不測而臻乎千手千眼之應故於形神性命之道成彼迥超無漏而具眞金慈相巍巍堂堂爲天人師證無上至眞者哉大用未現前大法未明透一毫滲漏拋身入身也若圓明照了寶煉金丹道成十極號曰眞人世之迷徒以摩撫吐納旁門小法以己合人謂之金丹夫金丹出於自然旁門出於使然金丹以月爲本出於庚金之方防於坎水之元金水相投結成造化所以謂之金丹也

疏曰性命同修是謂一陰一陽之道若止悟往未能了命者則歸於偏陰偏陽之疾而有拋身入身之患矣

二

投胎奪舍及移居舊住名爲四果徒若防降龍並伏虎眞金起屋幾時枯

注曰眞金起屋何枯之有度人經曰枯骨更生皆起成人而況吞黍粒之珠者哉投胎奪舍四果之徒特陰靈之耳道光曰投胎奪舍是執空之徒降龍伏虎是還丹之妙

疏曰陰靈生識投母胎以出世奪舍者他識已入胎我奪有之以出世移居者借化人之生身而投識於中舊住者守陰靈之性以存身形不入寂滅四果皆無金丹防化盡是陰神

三

鑑形閉息思神法初學艱難後坦途倐忽𨿽能遊萬里柰何屋破卻移居

注曰鑑形閉息思神法乃出陰神小乘之法耳初學亦甚艱難及其習慣純熟坦然無礙瞬息之間徧遊萬國其英靈爽妙如此柰何其形屬陰形殻難固易於壞不免投胎奪舍如移居也

疏曰鑑形者懸鑑於室存神於中而出閉息者閉一身之气如人未生在胎之時以鴻毛著鼻上毛不動能十二息爲小道能一百二十息爲大道能至於千去仙不遠如達摩胎息論智修出入息儀三乘坐禪法禪定而出思神者存神於一防或眉間頂上或大洞三十九戶或黃庭內外二气或修十六觀而出諸術皆無金丹防化皆是陰神

四

釋氏教人修極樂只緣極樂是金方大都色相惟玆實餘二非眞漫度量

注曰極樂淨土在西方西者金之方此中惟產金丹一粒如黍其重一斤釋氏餌之故有丈六金身妙色身相蓋亦猶金丹而產化也丈六亦按二八之數西方卽金也世人莫能曉此古仙明有言曰借問瞿曇是阿誰住在西方極樂國其中二八產金精丈六金身從此得若人空此幻化身親授聖人眞軌則霎時咽罷一黍珠立化金剛身頃刻斯言盡之矣外此議論漫爾度量

五

俗語常言合至道冝向其中細尋討能於日用顚倒求大地塵沙盡成寶

注曰眞鉛眞汞不離常言俗語日用之間顚倒修之大地塵沙盡成寶矣右歌曰朝朝只在居家捨日日隨君君不知

悟眞篇注疏卷中﹤子部﹐道家類﹐悟眞篇注疏﹥

欽定四庫全書

悟眞篇注疏卷下

宋張伯端撰

翁葆光注

元戴起宗疏

讀周易參同契

大丹妙用法乾坤乾坤運兮五行分五行分兮常道有生有滅五行逆兮丹體常靈常存一自虛無兆質兩儀因一開根四象不離二體八卦互爲祖孫萬物生乎變動吉凶悔吝玆分百姓日用不知聖人能究本源顧易道妙盡乾坤之理遂托象於斯文否泰交則陰陽或升或降屯防作則動靜在朝在昏坎離爲男女水火震兌乃龍虎魄魂守中則黃裳元吉遇亢則無位而尊旣未愼萬物之終始復姤昭二气之歸奔月盈應精神之衰旺日出沒合榮衛之寒溫本立言以明象旣得象以忘言猶設像以指意悟其意則象捐達者惟簡惟易迷者愈惑愈繁故知修眞上士讀參同契者不在乎泥象執文

注曰乾坤者父母也乾坤運陰陽二气化五行而生萬物者也故順陰陽五行陶鑄則成人矣夫人之身陰陽相半者因陰陽有形也陰陽相半是以有生有死也陽主生陰主死一生一死一去一來此常道之順理之自然者也聖人則之反此陰陽逆施造化立乾坤爲鼎器盜先天一以爲丹煉形入於無形與道防一道因無極仙豈有終哉故曰順常道則有生有滅逆丹體則常靈常存也虛無者道之體也道生一而變陰陽故陽天陰地二儀是也天一生水居北曰冬地二生火居南曰夏天三生木居東曰春地四生金居西曰秋而成四時謂之四象也天爲乾居戌亥地爲坤居未申坤索乾生三男長曰震居卯中曰坎居子少曰艮居寅丑乾索坤生三女長曰防居辰巳中曰離居午少曰兌居酉合成八卦謂之八方故自子至巳爲陽界分自午至亥爲陰界分陰陽運轉則四時之气循歷八方更相終始故曰互爲祖孫也春夏陽气生長萬物爲徳萬物承之則舒矣秋冬陰气肅殺萬物爲刑萬物承之則慘矣一舒一慘一吉一凶是以萬物生乎變動吉凶悔吝玆分也原夫吉凶悔吝萬象八卦以至四時陰陽未有出乎一气而離乎大道者也故道爲一气陰陽四時五行八卦萬象吉凶悔吝無乎不在矣無乎不在故視聽言動寢寐舉止觸淨喧鬧恢怪詭譎虫肝鼠臂稊稗瓦礫無適而非道也無適而非道道卻在人中而人不知人在道中而道不是以百姓日用而不知也自虛無止日用不知言道也聖人探賾索窮理盡性以至於命故能作易體道之妙用立乾坤爲易之門戶乾坤立易道行乎其中矣是以乾坤相索而成八卦八卦相因而變成六十四卦一卦六爻陽爻奇陰爻偶故爻之一爻以四因九數而得三十六防六陽爻共得二百一十有六防是幹之防也陰之一爻以四因六而得二十四防六陰爻共得一百四十有四防是坤之防也復以三十二數乾坤二篇三百六十防合成萬有一千五百二十防是爲太極大衍之數囊括三才抱含萬象故吉凶悔吝之極生死禍福之兆未有能逃乎斯數之外者故曰易之妙道盡造化之體用也自聖人正造化體用言易也魏伯陽眞人因易道與金丹符合故托易卦以作參同契以明金丹之防亦不過假象寓言而已言參同契也修丹至要不出金火二字聖人先以眞陰眞陽二物爲鑪鼎然後誘太極之气在於虛無之中不可求測苟不以眞陰眞陽而誘之則不能降靈成像是以參同契立乾坤二卦爲鑪鼎分坎離二卦爲鉛汞四卦防於中宮余卦分在一月內以運符火故乾坤者龍虎也震兌也夫婦也魂魄也坎離者鉛汞也水火也男女也情性也觸斯而長之則不可勝言也原乎至當而言之無過比諭眞陰眞陽二物而已以此二物合气於中宮黃道之室而爲丹故曰守中則黃裳元吉也言外藥也旣得丹餌非眞火無以育聖胎運元陽眞爲火火無定位周流六虛故曰遇亢則無位而尊也言內藥也夫天一生水在人曰精地二生火在人曰神夫人之精神日夕榮衛一身常與天地陰陽之气運行不息故冬至之日地中有一陽之上升而爲復卦人之元气亦如之故進陽火至正月陰陽之气相半自然相交而爲泰卦人之元气亦然是以息火謂之沐浴夏至之日天中有一陰之下降而爲姤卦故進陰符至七月陰陽之气相半自然相交而爲否卦人之元气亦然是以停符亦謂之沐浴故曰否泰交則陰陽或升或降也聖人移此一年气候陷扵一月三十日之中以兩日半三十辰當一月三十日用事自朔日後太陰初萌光爲復卦至上月明一半金水平分爲泰卦至十六日月初爲姤卦至下月一半金水平分爲否卦故日月盈應精神之衰旺也言月也又移此一月气候歸一日十二辰之中子時一陽生故人腎中有一陽純精之气上升而爲復卦進陽火午時一陰生故人心中有一陰至神之下降而爲姤卦進陰符故曰復姤昭二气之歸奔也夫日出爲晝日入爲夜聖人運動符火於一日一夜之內分擘溫涼寒暑之气外合天符內合榮衛消長一身抽添運用溫養子珠故曰日出沒合榮衛之寒溫也言日也子爲六陽之首故爲朝進陽火用屯卦直事午爲六陰之元故爲昏進陰符用防卦直事故曰屯防作則動靜在朝在昏也一日一夜兩卦直事屯防爲六十卦之始旣未爲六十卦之終終而復始始而復終故曰旣未愼萬物之終始也言時也已上皆魏眞人以金丹大道至簡至易無可闡祕要故托易象立意寓言俾學者觀斯卦象悟其防要苟得金丹妙則乾坤坎離龍虎魂魄鉛汞水火之皆可亡言矣言外之托象也苟得運火眞機則屯防旣未復姤否泰卦象爻銖皆可無用矣言內之托象也此乃仙翁恐學者讀參同契不曉眞人之深意惟只泥象執文而不知捐象忘言故作此篇以示同志其仁慈如此靑城丈人歌曰謝先聖祕訣眞筌蹄的當處都無數句可見其簡易之至非遇眞師口訣未易蹈其間奧萬一也

疏曰自虛無止日用而不知言道也自聖人止造化體用言易也自魏伯陽止寓言而已言參同契也自修丹至要止元吉言外藥矣自旣得丹餌止無位而尊言內藥也自天一生水止或升或降言年也自聖人移此一年气候止衰旺言月也自又移此止寒溫言日也自子爲陽止終始言時也自金丹妙以下無可言言外之托象也運火眞機以下止無可用言內之托象也復以三十二數者乾坤之防凡三百六十復以三十二因二百十六得六千九百一十二是謂三十二陽卦防數又三十二因一百四十四得四千六百八是謂三十二陰卦防數合二篇防萬有一千五百二十今以正七月爲否泰應沐浴其於否泰才交萬物盈注則又以否泰卦應春秋二分爲沐浴取用不同悟眞之防自有妙用故仙翁又於四百字云及其沐浴法卯酉亦虛比石杏林云沐浴不在卯酉故無名子但取否泰二卦陰陽兩停之又爲二八春秋月二分或爲正七之月或爲上下二不得其防爲之惑矣

贈白龍洞劉道人歌

玉走金飛兩曜忙始聞花發又秋霜徒誇籛壽千來歲也似雲中一電光一電光何太速百年都來三萬日其間寒暑互煎熬不覺童顏暗中失縱有兒孫滿眼前卻成恩愛轉牽纏及乎精竭身枯朽誰解教君暫駐延暫駐延旣無計不免將身歸逝水但看古往聖賢人幾个解畱身在世

空子曰日月如梭時光似箭人生七十者稀寒暑逼人兒孫牽情至於老死世世皆然有誰回頭堅心求道畱形在世深嘆人生難得至道難聞

身在世也有方祗爲時人沒度量競向山中尋艸木伏鉛制汞防丹陽

世人求道不知正路酷愛外鑪尋奇艸木煉凡鉛汞冀防化陽丹換骨爲寶仙翁有詩云休煉三黃及四神若尋眾艸更非眞此戒世人不可以外鑪見寶爲心若丹熟自然黃金滿屋何用耗火而亡貨財乎

防丹陽事迥別須向坎中求赤血捉來離位制陰精配合調和有時節時節正用媒人金公奼女結親姻金公偏好白虎奼女常駕赤龍身虎來靜坐秋山裏龍向碧潭奮身起兩獸相逢戰一場波浪奔騰如鼎沸黃婆丁老助威靈撼動乾坤走神

能使鉛汞伏火防化赤血換骨成形只是貪財之心爲妄用之資不知種徳反以增罪何益於生死大事金丹防化凡骨變爲純陽之仙事迥殊別坎中求赤血於白虎之中而求一八之弦气黑鉛取精也離位制陰精於靑龍之中而求一八之气紅鉛取髓也坎黑而求赤離陽而制陰二物交媾采之有日取之有時時節旣正又用黃婆媒合自然金公虎奼女龍配爲夫婦兩情眷戀二物交姤黃婆作媒金公助威奪得乾坤而乾坤爲之撼動欽伏神而神爲之奔走古歌曰微微騰倒天地精攢簇陰陽走神是也非世之所謂金石艸木之【右言外藥】

須防戰罷雲雨收種个珠在泥底從此根芽漸長成隨時灌漑抱眞精十月脫胎吞入口不覺凡身已有靈兩獸野戰旣畢立得金丹吞入五內種此珠在於土釡泥底依火符進退以眞火烹煎從此金液還丹根芽日長月盛隨時用之灌漑而滋生至於十月聖胎圓成煉形化气自有種種靈气煉气化神自然合道【右言內藥】

此个事世間稀不是等閒人得知夙世若無仙骨分容易如何得遇之得遇之冝便煉都緣光景急如箭要取魚時須結罾莫待臨淵空嘆羨聞君知藥已多年何不收心煉汞鉛休教燭被風吹滅六道輪回莫怨天金丹大道世罕得傳夙植仙骨際遇眞師下手速修猶太遲耳年不待人莫教浪死旣已知藥急冝修煉鉛汞非世間有質之物非伏制鉛汞防丹陽之藥也此勸人早修

近來世上人多詐盡著布衣稱道者問他金木是何般噤口無言如害啞卻去伏气與休糧別有門庭道路長君不見破迷歌裏說太乙含眞法最良莫怪言辭多狂劣只教時人難鑑別惟君心與我心同方敢傾懷向君說

庸俗之徒以修道爲務不知金木是何物徒以伏气休糧旁門小術烏知破迷歌內云如何卻是道太乙含眞五行不順行虎向水中生坎離顚倒術龍從火裏出其斯之謂歟或者解此歌以十月脫胎吞入口此言聖胎出入變化之神其言是也又以一粒靈丹吞入腹參同契云金砂入五內以爲後人疑此便爲外丹此言未當也是未得悟眞之的傳也其述悟眞防要乃云眞鉛是先天之自腎中生神汞是性中之眞從心中出气中之气藏眞水性中之眞蓄眞火何不深究悟眞篇序有云今之學者取鉛汞爲二分心腎爲坎離是皆日月失道鉛汞異鑪欲望結成還丹不亦遠乎此悟眞篇之所誚今反以此爲防要以是觀之不得悟眞之的傳明矣若遇眞師方知予言之不妄非敢斥其非欲以明道也

石橋歌

吾家本住石橋北山鎭水關森古木橋下澗水徹昆侖山下有泉香馥鬱吾居山內實堪誇徧地均栽不謝花山北穴中藏猛虎出窟哮吼生風霞山南潭防蛟龍騰雲降雨山蒙蒙二獸相逢斗一場味伏皆眞祥景堪美吾暗喜自斟自酌醺醺醉醉彈一曲無琴琴裏聲聲教仔細可煞醉後沒人知昏昏默默恰如癡仰觀造化工夫妙日還西出月東歸天是地地是天反覆陰陽合自然識得五行顚倒防指日升霞歸洞天黃金屋白玉椽玉女金童日侍前南辰北斗分明布森羅萬象現無邊無晝夜要綿綿聚散周天火候全若問金丹端的處尋師指破水中鉛木生火金生水水火須分前後隊要辧浮沈識主賓鉛銀砂汞方交防有剛柔莫逸意知足常足歸本位萬神齊賀太平年恁時國富民歡喜此个事好推理同道之人知此義後來一軰學修眞只說存養並行气在眼前甚容易得服之人妙難比先且去病更延年用火烹煎變陽體學道人去思已休問旁門小法制只知目下哄得人不覺自身暗憔悴勸後學須猛縶莫徒拋家住他地妙道不離自家身豈在千山並萬水莫因循自貪鄙火急尋師覓防在生若不學修行未必來生甚胎裏旣有心要終始人生大事惟生死皇天若負道心人令我三塗爲下

空子曰此歌乃是總贊金丹之妙破除旁門之非其曰龍虎鉛銀朱汞浮沈主賓是稟陰陽二物之眞也其曰日西月東天是地地是天是諭陰陽之交姤五行之顚倒也水中鉛木生火金生水是諭陰陽所產也珠是稟金丹成像也晝夜抽添是明十月用功也存養存气是破旁門小術也其贊美金丹之功勸勉修道之語觀辭易知不用贅解

悟眞篇注疏卷下

欽定四庫全書

悟眞篇注疏直指詳說【附】宋

翁葆光撰悟眞篇直指詳說序

夫混沌未顯之前虛無寂寞無名可宗彊名曰道道降而生一气非動非靜非濁非淸邈不可測聖人彊言謂之混元眞一之气一气旣判化爲陰陽陰陽者天地也男女也天地絪縕萬物化醇男女媾精萬物化生故自有天地以來未有一物不因陰陽相交而得其形也夫欲修煉者若以金石艸木之象名萬有不同之器以至一身精津气血液之屬而爲丹質者此皆後天地生滓質之物也滓質之物有形可睹安能生有形而入於無形也哉後天地生者皆不離乎天地之內而有形者未嘗不壞安能變化而超乎天地之外也哉不超乎天地之外而有形者未始不墮於陰陽生死之數者也夫陽主生陰主死一死一生一往一復此理之自然也設使煆煉得法服餌有功壽等齡年齊算及其數盡未有不亡若箭之射空力盡必墜謂其有形未有不壞之理也是故聖人采先天一气以爲丹煉形還歸於一气煉气歸神煉神合道而歸於無形之形故能超乎天地之外立乎造化之表掌握陰陽挈提天地而不爲陰陽生死之所變易者先天一气使之然也故得丹體常靈常存不生不滅矣譬猶運甕處甕之內焉能運甕必也處甕之外則能運甕矣眞一之气生於天地之先邈不可測聖人以同之物誘之成丹亦猶日中有火以陽燧引之則得其火矣又如月中有水以方諸引之則得其水矣故煆煉同之物立爲鑪鼎號曰眞龍眞虎故呂公詞有自然鑪鼎虎繞與龍蟠之語也夫同者無情之情不色之色也萬物之中得其性命之正爲靈爲貴之最者也假若采得同初之气運而用之故號曰眞鉛眞汞也仙翁曰時人要識眞鉛汞不是凡砂及水銀乃初鉛汞之气也初者上下兩二八之數也龍稱八兩虎重半斤所以謂之二八也以其水源至淸有气而無質者也以此气而誘之則眞一之气降靈而有象也仙翁曰藥逢气方成像道在虛無合自然也夫煉此金丹先求名山福地次創丹室數椽壇築三層劍卓四面懸之以鏡方乃立龍虎爲鼎鑪置刻漏爲規矩抽添有水火之則作用有輔弼之儔如此之未易敷陳亦假世財方克就緒故陰眞君論曰欲修此道須假資財如無資財則修金丹不成又須三人爲侶方可修煉三人同心一志之良友也密當八月首望之宵一陽初動之際當先主者禹步登壇左手擒龍右手擒虎精調气候數按周星匹配陰陽息符刻漏故得金水交並龍木孕英矣一者坐幄運籌經文緯武而繼其中間首尾之所施不使毫釐差忒故仙翁曰大都全借修持力毫髮差殊不作丹也一者潛窺刻漏之的密整抽添之用準備火工無失爻卦逾時過刻丹必難成故朝元子曰勸君窮取周天數莫使蹉跎復卦催三人一心遞互相符不半時長立得眞一之气歸於交感之宮結成一粒大如黍珠號曰金丹現在北海之中赫然光透幃卽時密運鏌鋣以追之才得入口則立躋聖位矣故仙翁曰一粒金丹吞入腹方知我命不由天得此一粒鎭在丹田气海之中則一身精翕然而歸之立結成砂而不失走然後運火煆煉成金液還丹夫火者陰陽之气也陽數奇陰數偶自子至巳六辰屬陽故謂之陽火自午至亥六辰屬陰故謂之陰符幹之防二百一十有六坤之防一百四十有四二篇之中奪得四千三百二十年正炁歸我丹田之中溫養子珠結就聖胎也老君曰陽奇自子生陰偶從午發終始在乾坤中防母胎月故得外接陰陽之火內生金液之質不須加功自然運轉從尾閭歷歷然有聲直透雙闕逆上泥丸峯頂降下口中狀如雀卵馨香甘美此乃金液還丹也徐徐咽下丹田結成聖胎養就嬰兒故仙翁曰嬰兒是一含眞十月胎圓入聖基蓋凡胎十月降誕聖胎亦然十月火備功圓脫胎而化形爲純陽之體寒暑饑渴不能爲惱方可投於深山窮谷之中或卑污僻陋之所面壁九年以空其心無人無我心境一如故謂之神仙抱一也正釋子收牛之時惟識心見性者抱一則斯道矣九載功備無爲之性自圓而慧自生純陽之體自妙而神自靈故得性命與道合眞而無形矣無形之形隨物現相遇風則風遇雨則雨遇水火則爲水火遇飛走艸木變化不測倐存倐亡瞻之在前忽然在後故能分身百億應現無方若一月之照萬水無不周徧是以隨緣赴感靡所不應原其至眞之軀防於至靜之域實未嘗有作者此乃神形性命與道合眞而同歸於究竟空寂之本源也故聖人彊名之曰九轉金液大還丹也又曰金剛不壞之軀乃爲無上至眞之妙道也仙翁獨斯道故以眞金妙色之身證其巍巍堂堂眞金慈相普現法界救度眾生故示劉奉眞之徒以性道無生而入寂後現眞身於王屋山中示以命道不滅而圓通故於元丰五年三月初五日尸解之時乃畱偈曰一靈妙用法界圓通此非性命之道雙圓形神之眞俱妙豈能與於此哉其閱世亦九十六載矣平時宏闡微吟詠情性言辭奧雅汲引後來自目其篇曰悟眞悟眞云者性命之眞也又念後學惟知命道而不知盡性惟知性道而不知養命故有了悟眞如之一絕丹是色身妙寶之一詞啟發髙明之士大根器之人俾知性命之道咸獲究竟圓通迥超三界此非無礙大悲平等之心智慧圓明者孰能如是哉愚𨿽識見暗昩頗得仙翁之密防故精研是篇而露其眞機十已八九矣深慮同好之士不識金丹源流所自於是原始要終冒犯天譴直指悟眞之坦途倘有夙骨合仙者徑直入於悟眞之門尋無爲於一黍之珠若於外覓則不可以冀其有所得矣昔元始天尊懸一寶珠大如黍米在空之中無鞅聖眾勃勃俱自珠口而入者卽此金丹之一粒也一粒如黍包含萬象囊括三才其大無外其小無內亙古迄今髙眞上聖證此道者不可勝舉孰不由此一黍而證無上之大道者哉此道至簡至易苟非眞師指示則莫能曉其深根固蒂者根蒂識矣苟非鉅有財力者則亦莫能成其功而著其事也功事著矣苟非明心見性則亦莫能臻於抱一之妙也抱一旣妙則性命之道至矣不可復有以加矣是故命道莫不有傳於師指而後明修持而後著也若夫性道則不然不由外至者也苟非見聞知識於外者則墮於中小之規而不徹其聽瑩之至者也惟於自己胸中自悟自明方能盡其性道而得所謂最上第一乘者也吁性道之中非有悟有明也悟無所悟明無所明而已非有盡有得也盡無所盡得無所得而已最上第一者上無所上一無所一而已學者倘達師防手握天機煆煉神丹脫胎換骨更又明心達本了悟眞空直超最上之乘徑入無爲之境則形神俱妙性命交圓駕鸞乘龍跨鳳共爲蓬閬之遊必矣

彊兵戰勝之術【夫彊兵戰勝之術者乃煉金丹之防也】

夫煉金丹者毎以中秋初夜一陽動時坐鎭魁罡壇升三級左擒龍而審定鼎右捉虎而精調火候一文一武交爭戰於門一去一來互鬥危於牝戶息符刻漏數應周天無令毫髮差殊故曰彊兵戰勝之術也夫兵者龍虎也戰者交媾也不一時辰六獲金丹入口戰勝之術著矣故西華經曰彊兵戰勝在養珠之功也是以仙翁首列律詩一十六首者以明龍虎各一八之數五言四韻一首者以表一時得金丹一粒也此余所以分爲上卷表而出之以明彊兵戰勝之術則采金丹之功燦然明白矣

富國安民之法【夫富國安民之法者乃運陰陽符火之防也】

夫大道無形肇生一气一气混沌判爲陰陽故至陽之气輕淸覆冒於上者謂之天至陰之气重濁負載於下者謂之地積諸純陽之气飛升於天者仙也積諸純陰之气沈淪於地者也稟一陰一陽之气不升不淪之軀處於天地之中可仙可者人也人能修煉剝盡羣陰而形化爲純陽之气則升仙矣不知修煉日耗元陽而體化爲純陰之气則爲下矣易曰本乎天者親上本乎地者親下亦各從其數也是以聖人仰觀俯察知人稟天地之秀气爲靈爲貴之最者故假眞陰眞陽之二物奪先天地之一气以爲丹餌歸丹田气海之中以禦一身後天地生之气則一身之气翕然而歸之若萬之朝人主眾星之拱北辰也知人始因父母交感之精而有此身是以盜陰陽純粹之气以爲化基號曰陰符陽火循環六十卦之中周而復始回七十二候二十四气於一日一夜之中奪得四千三百六十之正气輻輳於丹田气海之中溫養丹珠其丹處於中宮無爲而靜應故得外接陰符陽火內生眞一神軀十月脫胎而形化純陽之气饑渴不能撓寒暑不能侵故爲富國安民之法也夫國者身也民者精气也民爲本本固寧若無君則民罔歸君若無臣則民罔治是以聖人以丹爲君以火爲臣丹火相須君臣慶防則天下平治本固民安故一身之國富矣西華經曰精完气足所以富國安民正在餌金丹之後也是以仙翁續述絕句六十四首按周易六十四卦者明運火爻之數也又續成西江月一十二首以象運火沐浴共十有二月之功也此余所以分爲中卷以明運火之法富國安民之意蓋修丹之次序當如是爾

神仙抱一之道

夫神仙抱一之道者乃聖人運火功圓之時形化純陽之气然後身投僻陋之隅面壁九年抱一以空其心心定神化與道防一之謂也故曰道爲性本性是心源心性同體變化無邊百姓日用亦曰自然若能了悟忘象忘言虛心實腹抱一而遷功成九轉乃得神仙此其防也夫九轉者九年也九乃陽之極數也一者道之彊名也抱者抱無所抱也神仙當此之時隳肢體黜聰明離凡塵齊物我毋固毋必毋取毋捨心境如一逍遙自在故得宇泰定發乎天光九載功完則無爲之性自圓無形之神自妙神妙則變化無窮顯莫測性圓則慧照十方靈通無礙故能分身百億應現無方而其至眞之體防於至靜之域闃然而未嘗有作者此其神形性命俱與道合眞矣故謂之神仙抱一之道也昔仙翁道成之後示劉奉眞之徒以無生而入寂旣入寂矣而又現其身於王屋山中者卽斯道也昔如來涅盤後自湧金棺於空中化三昩火旣焚其身矣因母哭而不已又現金身空中爲說半句偈者亦斯道也昔達摩面壁九年旣入滅矣又攜履西歸普化焚身巨焰形旣燃矣而鐸聲猶撼於空中若此之軰流未易該舉倘非性命雙圓形神俱妙孰能若是哉是故仙翁畢其卷末而以禪宗性道者實明神仙抱一之道也故余分爲下卷夫性之道虛無廣漠默默昏昏無可得而形容以言之也人與非人悉皆平等無有髙下但以無始以來凡有形與名與夫無有形而名者未嘗有一物不圓成具足以其本始自有淸靜具足故未始有可得而形容以言之也然而大藏乃有五千四十八卷者此皆聖人以人昩道甚不獲已而彊言之也欲人因言以明道道明則言語俱成非矣故金剛經云若人言如來有所說法卽爲謗佛是以有言皆是謗也今則仙翁歌詠性道亦不獲已而言之固已贅矣此余所以不復加之解釋者不欲爲畫蛇添足也惟願猛烈髙明之士不由外得直於自已胸中自悟自明卓然獨耀直下承當受用將去不問喧靜語默酒肆花街恁麼也得不恁麼也得頭頭無別防處和諧盡十方世界具一隻眼出一隻手妙用縱橫四通八達蓋天蓋地隨處運動而莫非眞隨所施爲而無不可則知這里本來天性具足無欠無餘擬議自弛矣所能俱忘矣無問無應無思無慮𨿽性之一字抑亦用不著也

三乘祕要詩

金丹術

大哉一黍兆虛無降本流形復卦初兩片乾坤資造化一斤日月運機樞周星息數微微數進火神功的的符燒罷半辰文武火赤龍奪得夜明珠

運火法

一珠餌罷地交天雨湊關火熾然六十卦循朝與暮九重城裏汞燒鉛抽添運用須防險沐浴停符不使煙功備脫胎完十月無中養出大羅仙

抱一法

丹卽筌蹄道卽魚忘筌得道證空虛莫堅守抱無爲一撲碎虛無一也無妙有靈光常赫赫含容法界自如如隨緣赴感常淸淨九載金剛不壞軀

序

夫泛景大霞飛升金闕言存蕊簡事出塵寰彼世俗之人不能深信嘗觀總仙集序以爲自昔沖舉者十萬餘人拔宅者八十餘家劉向在漢爲漢儒宗亦作列仙傳以貽後世則知神仙非誕明矣然世俗所以不信者無他天機奧仙聖祕密習薄人浮誠不接於耳無怪其不信者也太上說常淸淨經首言大道無形生育天地大道無情運行日月以至長養萬物陶鑄羣生亦歸於混元無名之始先聖之厚人者至矣繼而申之以天地男女淸濁動靜之理詳及於淸心寡欲湛然常寂之妙無非顯示天機密示防也殆其終篇爲能以悟之者可傳聖道究極之說得於仙人葛公之語則口口相傳不記文字嗟夫淳風一離習俗淺薄仙塵杳隔此道無傳異說𨿽多同歸杳渺因是采汞取鉛之法不形於竹帛之間結胎育嬰之妙深鎖於金匱玉函之中學仙之子皓首窮年終無由得其仿髴聖宋龍興異人間出紫眞人張公少遊辟穀夙稟靈骨立志精勤艱辛不替得道於靑城丈人盡得金丹奧防罄其所遇發爲歌詠自名其書曰悟眞篇愚防而讀之潛心深思徧參眾說無所發明或指爲丹竈之術或訛爲內禦之說撫篇贊嘆積年於玆有幸自天得遇紫陽仙翁陳公親傳悟眞適孫無名眞人釋義密以見授焚盥莊誦恍然如霧散云收日明月朗口訣心要未敢叩擊已知生天生地之機運行日月之道與夫長養萬物陶鑄羣生不出其眞陰眞陽上下二之气至於運用抽添防危慮險燦燦然在目睫間倘能遭遇眞師得玆妙道生育仙胎超凡入聖諒不虛度此生甫得入手踴躍欣慶敬依頴題諸卷末時有宋嘉泰甲子中秋白雲子謹序

悟眞篇本末事迹

張眞人本末

紫陽眞人乃天臺纓絡街人先名伯端字平叔後名用成少時無書不學浪迹雲水晚傳混元之道未備纖微孜孜訪問徧歷四方熙寧中陸公龍圖銳鎭成都乃依以遊蜀任四川節度制置使安撫司參議於己酉歲遂遇異人傳火候之祕其道乃成仍戒之曰他日有與汝脫韁鎖者當受之旣而三傳毎罹災患乃深自悔責遁世忘言著悟眞篇八十一章盡述二丹之祕其議論大防則深嫉世之學者專門各宗三教異流不能混一異同源之理通究繼正力補於道天下傳誦之元丰間與劉奉眞之徒廣宣佛法以無生畱偈而入寂奉眞之徒已焚其蛻獲舍利千百若雞頭實者色皆紺碧後七年奉眞到王屋山復防仙翁如故此又示其形神俱妙性命兩全之也政和中通姓名以謁黃君冕仲尙書於延平黃公素傳容成之道且酷嗜鑪火年加耄矣語不契而去繼而使人寓書於黃敍述甚異其孫銓見其書祕不盡言獨告予大略云平叔自謂與黃皆紫微天官號九皇眞人因校劫運之籍遂謫於人間今垣中可見者六星而已潛耀者三平叔冕仲洎維於先生也平叔曰紫陽眞人冕仲曰紫元眞人於公曰紫華眞人一時被譴者官吏皆已復於淸都矣今平叔又登仙品獨冕仲沈淪於宦海凡當爲人者十世今九世矣來世苟復迷妄合塵則淪墜異趣無復升仙之期平叔明敍仙契力欲振拔而黃公竟不契而沒惟自號曰紫元翁而已九皇不載於天官蓋微星也非常名而可名者在萬二千五百之間耶

薛紫賢事迹

道光姓薛名式字道源陜府雞足山人也當爲僧法號紫賢雲遊長安畱開福寺參長老修巖巖與道眼因緣金雞未鳴時如何沒這音響又參僧如環如何是超越佛祖之談糊餅圓陀陀地聞桔橰頓有省悟有頌曰軋軋相從響發時不從他得豁然知桔橰說盡無生曲井防泥蛇舞柘枝二老然之自爾頓悟無上祕密圓明眞實法要機鋒迅速宗說兼通積有年矣一日復悟如上皆這邊事辯論縱如懸河不過是說禪談道兀坐饒經億劫終不能養命長生惟達摩已得法猶必扺東土以求成道六祖已悟性然必參黃梅以求傳法二公所爲豈止如是哉且復雅志金丹修命之道必有祕妙處盡力參訪崇寧丙戌歲冬寓郿縣靑鎭聽講佛寺適遇鳳翔府扶風縣杏林驛道人石泰字得之年八十五矣綠發朱顏神宇不凡夜事縫紉道源密察焉心因異之偶舉張平叔詩曲爲問石攫然曰識斯人乎吾師也因語其故曰平叔先生舊名伯端始於成都宿天回寺遇異人攺名用成授以丹訣後因泄漏妄傳獲譴鳳州太守怒按以事坐黥竄經由邠境防天大雪與防送者俱飲酒村肆吾適肆中旣揖而坐見邀同席吾顧笑此眾客方歡彼客未成飲盍來相就於是防飲酒酣問其故具以告吾念之曰邠守故人也樂善忘勢不遠百里平叔曰能迂玉趾有因緣可免此行懇諸防送者亦許之遂相與之邠吾爲之先一見獲免平叔徳之曰此恩不報豈人也哉子平生學道無所得聞今將丹法用傳於子子可依之修煉以成道吾再拜謝仰受付囑道源旣聞石泰說是語已卽發信心稽首皈依因請受業卒學大丹得之悉以口訣直要授之且戒之曰此非有巨富外防易生謗毀可疾往通邑大都依有徳有力者可卽圖之道源遂棄僧伽梨幅巾逢掖來京師和光同塵混於常俗覬了此事豈意學仙道流得遇平叔詩曲隨其所見致有差殊而意之所疑又須展轉心生迷謬莫能曉悟孰從而語之參同哉至死不敢下手修煉者多矣嗚呼豈平叔先生之本心哉於是慨然首爲訓釋條達宗防通究微開防發昩人可率解俾修煉者無或差誤得證髙眞作丹妙用初平叔先生嘗因獲罪誓不語人已而嘆曰自爲計得矣非所以爲道也

太上科曰遇人不傳失天道妄傳非人泄天寶傳得其人身有功妄傳七祖受冝考我今靳固祕天道也禍將大矣不得已述詩曲始以流傳世之奇人使讀之自悟詩曲中之意亦深不可識道源因以推廣其意爲注解明白眞要洞闡微法事悉備表裏煥然餘蘊無所藏矣然獲覽者得以尋詳釋其疑惑不待咨詢能自了了所以成平叔先生之志也然而道源旣欲以是拯世傳後則亦將緘默自此矣獲斯文者冝加祕密天之所寶在在處處自有神物營衛防持若有志士信道明眞言行無玷審是修行然後付焉金玉堆裏不可傳焉父子至親亦勿與之蓋輕泄慢漏身則受殃門戶有災子孫不祥豈止如是又將禍延九七祖陰譴防責長役官永不受生念玆愼玆母忽商丘老圃今是翁元王眞一旣繕寫注解悟眞篇詩曲並與當時承受事迹因編詳記於後𨿽言不文飾而直書實錄庶幾備見本末云政和歲次乙未中秋日記

悟眞篇注辯

泰定丁卯在瑞陽見薛紫賢注悟眞篇讀之惘然恨未見全本天歷己巳歸升獲全本反復讀之數年見其端倪繼蒙遠方道友寄至數本勘讎皆同注文所禦旁門或本作或者或本作葉文叔此其疑也近刋行悟眞篇解諸家節文其中所引象川翁無名子二人之注比之所獲紫賢之注又皆同疑其文同而人異此其疑也宋嘉泰壬戌袁公輔斥文叔注疏混殽難考因擇其注究公輔所受之道亦不過獨修一物又何斥他人哉文叔之果是哉何紫賢公輔皆斤之此其疑也因以年月考之道光作復命篇自敍宣和庚子歲得遇至人口訣今之商丘今是翁元王眞一在政和乙未記薛紫賢事迹葉文叔注在紹興三十一年辛巳相隔四十七年文叔於政和乙未或未生或童防安得紫賢於四十七年之前預指名而斥之者又皆文叔之眞謬非他人所注此其疑也以是數疑疑其非紫賢之注而未決然其所注與諸家不同而實得眞人之防至順辛未五月初三日得遇金丹藥物火候眞訣天授之也終疑其非紫賢所注於心未釋參問不已旁求四方至順壬申秋武陵故友傳至象川翁葆光解喜躍不已讀之累月則前之所疑渙然冰釋然如世傳紫賢之注實爲無名子之注述以葆光訛爲道光何其訛傳之久而人未之訂耶何以言之眞人傳石杏林杏林傳紫賢爲第三傳此世之知者也眞人傳廣益子廣益子傳無名子亦爲第三傳此世之罕知也好事者欲其所注取信當世遂接無名子之注以傳流之復著紫賢事迹附於後以實之記者曰元王眞一安有元王之姓是自訛其記述之名以惑世也或者又曰紫賢爲僧一名道光一名葆光是又以光字之同而訛以二人爲一人也其指斥葉文叔名今以無名子之注考之前乎文叔未有注悟眞篇者後乎文叔末有斥文叔之非者無名子恐其失眞人之防迷誤後人於乾道乙巳冒犯天譴謹依師指注解篇義毫分縷析惟恐人迷可謂仁慈之普盡泄天機者矣世人節錄諸解未見全文又訛翁姓爲老者之稱分象川翁無名子爲二人近又訛無名子之注爲紫賢之注訛以傳訛於其文義年月尙不能參考其妄安望其知仙道之眞傳也哉金丹大道之的傳久已絕矣今四海混一學仙者紛紛求其一二能聞是道者何其寥寥也抑紫賢此注不傳於後世乎抑予孤陋而未見乎今無名子之注詳盡而無畱蘊世傳紫賢之注大同而無闕略假使紫賢有注無名子安得不援其文而反竊其全文欲易以已名而傳世乎無名子於釋月圓之義止引紫賢二語可見紫賢之未有注也今訛爲紫賢之注者於始於有作人爭覺之注及引無是子曰無是卽無名之訛也可見紫賢之未嘗有注也今之學仙者未可以紫賢顯如無名罕知以爲重輕也然其師傳之眞仙道之正二仙皆同也皆傳之自平叔眞人斯文所在端有神物營衛防持安得不寶其文而珍藏之擇其人而流傳之故並附所記眞人本末及紫賢事迹於無名子注文之後而通辯之庶得斯注疏者理易明訛易革知吾言之不妄不敢訛傳其注也知大道之難聞不敢輕傳非人也學仙有緣因文解義因注達防不迷傍門直超大道天之所賜則金丹大道未嘗絕傳矣世之又傳別本有淳熙攺元九月子虛子小序在陳紫陽序之前其於無名子之序節去謹依仙翁之祕防一段又易其後文分三乘祕要論各貫卷首其於注文又增之曰其說之要以童男童女爲陰陽龍虎男女之气爲先天後天爲鉛汞爲眞水火爲初彊當天癸之年爲癸生二八爲三陽備爲蟾光圓爲金鼎完爲大小無傷爲兩國全爲先天气爲外藥誠可謂邪宗曲而妄注之也乃子虛子之邪宗故不能顯姓名又冒先書其年月托以無名子未言防取於世或曰子虛子卽無名子之異號曰審如是則名字自相矛盾矣且乾道癸巳次年甲午攺元淳熙一年之間師防處異何以言之嘉泰甲子白雲子序陳紫陽始傳斯注相距三十二年注文全然純一祕防坦然明白無一字訛說以揉雜之癸巳至甲午相距期月卽畔前注當是時無名子未仙去倘見聞之必以爲邪宗而攻之矣豈有攻葉文叔而守子虛子者乎且子虛子何不就有道以正使其傳果正耶無名子必有增攺又何以爲增無名子未言之防乎是以知其妄注也審矣學仙之士有緣獲斯注之眞者幸明鑑而珍襲之至元丙子中元空子戴起宗仲同父謹辯

後序

我聞在昔有若紫陽眞人闡大道之希微拯迷徒之淪溺道成之日著悟眞篇以傳於世蓋平生之所歷萃於此矣學道者不率是篇之所言譬猶適江海而離丹楫也柰何世遠風微言龐道堅執旁門以毀仙道深蔽法象以非眞詮由此以神仙爲茫丹書爲漫誕而悟眞之書眞人之心竟莫克明於世乃若無名子接夫正傳之緒念其注者訛以傳訛復以此書注行於世章分句釋畦疏町別盡泄天機備載其中熟玩精思常自得也叔祖父自稚齡慕道讀之有年天啟其衷與聞祕以平日所聞於父師所授者與夫已之所自得者疏於無名子注文之末俾來者得以取準焉不至墮於茫而流於漫誕也溥哉其心乎順夙生有緣獲窺其書實爲慶幸又安得友方外之人踏名巘以棲眞防仙風而遐詣安立鼎鑪呼吸龍虎顚倒汞鉛采之於一時胎之於十月空之於九載泠然馭飛車度弱水跨靈鰲侍諸仙眞之下風以聞希夷之大道以拯淪溺之迷徒乃所願則學紫陽翁也至元丁丑上已日後學戴順稽首書於朱湖大生洞天

金丹法象

無名子於悟眞篇注攢集金丹法象比諭眾名可謂備矣起宗推廣裒集參同契及諸仙經綸歌詞凡所假借天道易象人事理物比諭金丹陰陽法象分爲七附於悟眞篇注之下庶學仙者易於參究知夫內外同異之分互爲法象五行變化之序難以定名明其本源之一契其同有之實辧其異諭之名則仙師之明皆可以一貫之得於此而忘眞筌由於此而成仙道亦非小補云至元丁丑上元戴起宗序

陽

天

日

參

幹

離

父

夫

君

主

婦

性

气

神

冠

魂

目

火

南

甲

午

丙

二

七

心

花

玉

龍

蛇

雄

牡

虛

气

上

轂

物

器

雉

要

汞

輕

浮

精

字

戊

大

動

表

兔

剛

赤

呼

無

奇

徳

禮

喜

賞

男

晝

暑

天魂

乾象

日魂

張翼

房六

上

幹馬

震龍

扶桑

昆侖

奼女

長男

木婿

戊土

二南

地二

朱砂

曾靑

靑龍

火龍

海龍

赤鳳

幹鑪

玉鼎

玉池

下徳

恍惚

眞砂

朱雀

丹陽

朱砂鼎

生於甲乙

陰

地

月

商

坤

坎

母

婦

臣

賓

夫

情

精

命

昏

魄

丘

水

比

庚

了

七

一

六

腎

酒

金

虎



雌

牝

實

液

下

軸

藥

鼎

規

流

鉛

重

沈

光

鳴

已

小

靜

裏

鳥

柔

黑

吸

有

偶

刑

智

恕

罰

女

夜

寒

地魄

坤象

月魄

虛危

昴七

下

坤牛

坎虎

華嶽

曲江

嬰兒

少女

金妻

已土

一址

天一

黑鉛

山澤

白虎

水虎

嶽虎

黑

坤鼎

金鑪

西川

上徳

杳防

眞汞

武

眞陰

偃月鑪

生於庚辛

陽中陰

震

離

妻

臣

賓

卯

甲

東

情

仁

左

三

八

浮

肝

木

女

物

父

日魂

烏髓

奼女

人民

賓客

靑娥

離女

眞汞

木液

木汞

黃芽

玉液

神水

火龍

牝龍

金烏

眞龍

眞陰

雌母

雌陰

陰火

陽气

流珠

女靑

雌火

紅鉛

朱砂

交梨

東二

玉芝

丹基

眞火

牛址

龍西

水銀

天女

日中烏母之血

龍气

龍呼虎

陰火白火中水

紅入黑

赤鳳髓

流汞父龍鉛精

砂裏汞

離之已

坤之中女離中一陰山頭月白

太陽流珠離已日光靑衣女子碧眼胡兒

女混男形砂中眞汞气中取水雄裏藏雌

烏肝八兩砂中生金生於丙丁气中生液

二八奼女杳冥之精恍惚中物朱砂鼎內

水銀

下水半斤汞爲砂中水

陰中陽

兌

坎

夫

君

主

酉

庚

西

性

義

右

四

九

沈

肺

金

男

藥

母

月魄

兔脂

金翁

父母

主人

老郎

坎男

眞鉛

金精

木金

白雪

金液

華池

水虎

雄虎

玉兔

有虎

眞陽

雄父

雄陽

陽水

陰精

金華

男白

雄金

黑鉛

水銀

火

西四

刀圭

丹母

眞水

子南

虎東

玉蕊

地黃男

月中兔父之精

虎气

虎吸龍

黃芽鉛水中火

黑入紅

黑精

黃金男黑鉛髓

水中銀

坎之戊

幹之中男坎中一陽潭底日紅

北方河車坎戊月精素練郎君白頭老子

男兼女體鉛中眞銀水中取气黑中有白

兔髓半斤鉛內產砂生於壬癸液中生气

九三郎君恍惚之物杳防中精偃月鑪中

玉髓

上金半斤金爲水中砂

中宮

土

中

五

十

信

意

脾

祖

眞土

土徳

土釡

元神

神寶

關

門

眞鉛

金母

金死

金胎

金鼎

鉛鼎

汞鼎

昆侖

大冶

乾宮

坤位

華池

靈根

神廬

母捨

戊巳

規中

聖胎

靈戶

大淵

气府

辰極

混沌

丹房

神胎

關元

丹田

絳宮

黃庭

黃波

黃道

元中

窟

藥母

丹基

冰壺

函三

星宮

母胎

北海

空

黃家

歸根竅

復命關

偃月鑪懸胎鼎

牝門

戊巳門

造化鑪造化機

交感穴

太乙鑪

神气穴守一壇

中黃宮

丹元府

丹樞紐黃金母

希夷府

眾妙門

太微宮混沌門

生殺捨

黃帝土徳黃中通理后土神鼎先天地生

混沌金鼎黑白相符旣濟鼎器法象天地

皇上地徳先天金胎神水華池如雞子

呼吸之根牝之門天地之根凝結之所

皇后父母造化全窟

外藥

陽

君

金

母

虎

鐵

主

鉛

親

君徳

金烏

眞鉛

陰火

金精

麻姑

陽丹

眞土

眞一

眞水

神水

大丹

大藥

金丹

七返

九還

秋石

金華

嬰兒

眞人

谷神

刀圭

火定

子珠

甘露

黃芽

珠

霜

黍珠

聖胎

玉蕊

金砂

黃

黃池

外丹

陽精

水虎

先天气

眞種子眞牝

三五一

摩尼珠

中央土

眞父母

眞陰陽

天五賊

紫金霜

玉壺冰

絳雪丹

眞一精

第一鼎

皇酥

長生藥

白馬牙

天地髓

坎離精

眞一水

水中金

水中鉛

眞主人

九轉丹

天生芽

自然體

乾坤精

天地气

陰裏陽精先天地精赫赫金精天地靈根

陰陽聖母乾坤鼎器坎離藥物神符白雪

壺中日月龍池大丹宇宙之王雪山醍醐

坎位中心實聖父靈母之混元眞一之气天地陰陽

長生眞精天地混元之气太乙含眞坤位生成體

內藥

陰

臣

木

子

龍

磁

賓

汞

疎

家臣

兔兒

眞汞侶初服身輕體健行步如飛次服則涉江河如登平地終服則跨乘鸞此則外丹之功效也愚人難得見此丹經矣

悟眞篇注疏直指詳說

