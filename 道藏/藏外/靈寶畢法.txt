靈寶畢法

正陽眞人鐘離權云房序

道不可以言傳﹐不可以名紀﹐歷古以來﹐升仙達道者不爲少矣。僕志慕前賢﹐心懷大道﹐不意運起刀兵﹐時危世亂﹐始以逃生﹐寄迹江湖巖谷﹐退而識性﹐畱心惟在淸淨希夷。歷看丹經﹐累參道友﹐止言養命之小端﹐不說眞仙之大道。因於終南山石壁間﹐獲收《靈寶經》三十卷﹕上部《金誥書》﹐元始所著﹔中部《玉書錄》﹐元皇所述﹔下部《眞源義》﹐太上所傳﹕共數千言。予宵衣旰食﹐遠慮深省﹐乃悟陰中有陽﹐陽中有陰﹐本天地升降之宜﹐气中生水﹐水中生气﹐亦心腎交合之理﹐比物之象﹐道不遠人。配合甲庚﹐方驗金丹有準﹔抽添卯酉﹐自然火候無差。紅鉛黑鉛﹐徹底不成大藥﹔金液玉液﹐到頭方是還丹。從無入有﹐嘗懷徵戰之心﹔自下升高﹐漸入希夷之域。抽鉛汞﹐致二八之陰消﹔換骨煉形﹐使九三之陽長。水源淸濁﹐辧於旣濟之時﹔內景眞虛﹐識於坐忘之日。玄機奧旨﹐難以盡形方冊﹔靈寶妙理﹐可用入聖超凡。總而爲三乘之法﹐名《靈寶畢法》。大道聖言﹐不敢私於一己﹐用傳洞賓足下﹐道成勿祕﹐當貽後來之士。

上卷小乘安樂延年法四門

匹配陰陽第一

《玉書》曰「大道無形﹐視聽不可以見聞﹔大道無名﹐度數不可以籌算。資道生形﹐因形立名﹐名之大者﹐天地也。天得乾道而積气以覆於下﹐地得坤道而托質以載於上﹐覆載之間﹐上下相去八萬四千里。气質不能相交﹐天以乾索坤而還於地中﹐其陽負陰而上升﹔地以坤索乾而還於天中﹐其陰抱陽而下降﹐一升一降運於道﹐所以天地長久。

《眞源》曰﹕天地之間﹐親乎上者爲陽﹐自上而下四萬二千里﹐乃曰陽位﹔親乎下者爲陰﹐自下而上四萬二千里﹐乃曰陰位。旣有形名﹐難逃度數﹐且一歲者﹐四時﹑八節﹑二十四气﹑七十二候﹑三百六十日﹑四千三百二十辰。十二辰爲一日﹐五日爲一候﹐三候爲一气﹐三气爲一節﹐二節爲一時﹐四時爲一歲。一歲以冬至節爲始﹐是時也﹐地中陽升﹐凡一气十五日﹐上升七千里﹐三气爲一節﹐一節四十五日﹐陽升共二萬一千里﹐二節爲一時﹐一時九十日﹐陽升共四萬二千里﹐正到天地之中﹐而陽合陰位﹐是時陰中陽半﹐其气爲溫﹐而時當春分之節也。過此陽升而入陽位﹐方曰得气而升﹐亦如前四十五日立夏。立夏之後﹐四十五日夏至﹐夏至之節陽升﹐通前計八萬四千里以到天﹐乃陽中有陽﹐其气熱﹐積陽生陰﹐一陰生於二陽之中。自夏至之節爲始﹐是時也﹐天中陰降﹐凡一气十五日﹐下降七千里﹐三气爲一節﹐一節四十五日﹐陰降共二萬一千里﹐二節爲一時﹐一時九十日﹐陰降共四萬二千里﹐以到天地之中﹐而陰交陽位﹐是時陽中陰半﹐共气爲涼﹐而時當秋分之節也。過此陰降而入陰位﹐方曰得气而降﹐亦如前四十五日立冬﹐立冬之後﹐四十五冬至﹐冬至之節陰降﹐通前計八萬四千里以到地﹐乃陰中有陰﹐其气寒﹐積陰生陽﹐一陽生於二陰之中。自冬至之後﹐一陽復生﹐如前運行不已﹐周而復始﹐不失於道。冬至陽生﹐上升而還天﹐夏至陰生﹐下降而還地。夏至陽升到天﹐而一陰來至﹐冬至陰降到地﹐而一陽來至﹐故曰夏至﹑冬至。陽升於上﹐過春分而入陽位﹐以離陰位﹐陰降於下﹐過秋分而入陰位﹐以離陽位﹐故曰春分﹑秋分。凡冬至陽升之後﹐自上而下﹐非無陰降也﹐所降之陰乃陽中之餘陰﹐止於陽位中消散而已﹐縱使下降得位﹐與陽升相遇﹐其气絕矣﹔凡夏至陰降之後﹐自下而上﹐非無陽升也﹐所升之陽乃陰中之餘陽﹐止於陰位中消散而已﹐縱使上升得位﹐與陰降相遇﹐其气絕矣。陰陽升降﹐上下不出於八萬四千里﹐往來難逃於三百六十日﹐卽溫涼寒熱之四气而識陰陽﹐卽陽升陰降之八節而知天地。以天機測之﹐庶達天道之緒餘。若以口耳之學﹐較量於天地之道﹐安得籌算而知之乎﹖

《比諭》曰﹕道生萬物﹐天地乃物中之大者﹐人爲物中之靈者。別求於道﹐人同天地﹐以心比天﹐以腎比地﹐肝爲陽位﹐肺爲陰位。心腎相去八寸四分﹐其天地覆載之間比也。气比陽而液比陰。子午之時﹐比夏至﹑冬至之節﹔卯酉之時﹐比春分﹑秋分之節。以一日比一年。以一日用八卦﹐時比八節﹐子時腎中气生﹐卯時气到肝﹐肝爲陽﹐其气旺﹐陽升以入陽位﹐春分之比也﹐午時气到心﹐積气生液﹐夏至陽升到天而陰生之比也﹔午時心中液生﹐酉時液到肺﹐肺爲陰﹐其液盛﹐陰降以入陰位﹐秋分之比也﹐子時液到腎﹐積液生气﹐冬至陰降到地而陽生之比也。周而復始﹐日月循環﹐無損無虧﹐自可延年。

《眞訣》曰﹕天地之道一得之﹐惟人也﹐受形於父母﹐形中生形﹐去道愈遠。自胎元气足之後﹐六欲七情﹐耗散元陽﹐走失眞炁﹐𨿽有自然之气液相生﹐亦不得如天地之升降﹐且一呼元气出﹐一吸元气入﹐接天地之气﹐旣入不能畱之﹐隨呼而復出﹐本宮之气﹐反爲天地奪之﹐是以气散難生液﹐液少難生气。當其气旺之時﹐日用釕卦﹐而於气也﹐多入少出﹐彊畱在腹﹐當時自下而升者不出﹐自外而入者暫住﹐二气相合﹐積而生五臟之液﹐還元愈多﹐積日累功﹐見驗方止。

《道要》曰﹕欲見陽公長子﹐須是多入少出。從他兒女相爭﹐過時求取眞的。

此乃積气生液﹐積液生气﹐匹配气液相生之法也。行持不過一年﹐奪功以一歲三百日爲期。旬日見驗﹐進得飲食﹐而疾病消除﹐頭目淸利﹐而心腹空快﹐多力少倦﹐腹中時聞風雷之聲﹐余驗不可勝紀。

解曰﹕陽公長子者﹐乾索於坤﹐如气升而上也。兒日气﹐自腎中升﹔女是液﹐自心中降。相爭﹐兒女上下之故。閉气而生液﹐積液而生气﹐匹配兩停﹐過時自得眞水也

眞解曰﹕此乃下手之初﹐於卯卦陽升气旺之時﹐多吸天地之正气以入﹐少呼自己之元气以出﹐使二气相合﹐气積而生液﹐液多而生气﹐乃匹配陰陽﹐气液相生之法也。

聚散水火第二

《金誥》曰﹕所謂大道者﹐高而無上﹐引而仰觀﹐其上無上﹐莫見其首﹔所謂大道者﹐卑而無下﹐俛而俯察﹐其下無下﹐莫見其基。始而無先﹐莫見其前﹔終而無盡﹐莫見其後。大道之中而生天地﹐天地有高下之儀﹔天地之中而有陰陽﹐陰陽有始終之數。一上一下﹐仰觀俯察﹐可以測其機﹔一始一終﹐度數推算﹐可以得其理。以此推之﹐大道可知也。

《眞源》曰﹕卽天地上下之位﹐而知天地之高卑﹔卽陰陽終始之期﹐而知天道之前後。天地不離於數﹐數終於一歲﹔陰陽不失其宜﹐宜分於八節。科至一陽生﹐春分陰中陽半﹐過此純陽而陰盡﹐夏至陽太極而一陰生﹐秋分陽中陰半﹐過此純陰而陽盡﹐冬至陰太極而一陽生﹐升降如前﹐上下終始﹐𨿽不能全盡大道﹐而不失大道之本﹐欲識大道﹐當取法於天地﹐而審於陰陽之宜也。

《比諭》曰﹕以心腎比天地﹐以气液比陰陽﹐以一日比一年。日用艮卦比一年﹐用立春之節﹐乾卦比一年﹐用立冬之節。天地之中﹐親乎下者爲陰﹐自下而上四萬二千里﹐乃曰陰位﹐冬至陽生而上升﹐時當立春﹐陽升於陰位之中二萬一千里﹐是陽難勝於陰也﹔天地之中﹐親乎上者爲陽﹐自上而下四萬二千里﹐乃曰陽位﹐夏至陰生而下降﹐時當立秋﹐陰降於陽位之中二萬一千里﹐是陰難勝於陽也。時當立夏﹐陽升而上﹐離地六萬三千里﹐去天二萬一千里﹐是陽得位而陰絕也﹔時當立冬﹐陰降而下﹐離天六萬三千里﹐去地二萬一千里﹐是陰得位而陽絕也。一年之中﹐立春比一日之時﹐艮卦也﹐腎气下傳膀胱﹐在液中微弱﹐乃陽气難升之時也﹔一年之中﹐立冬比一日之時﹐乾卦也﹐心液下入﹐將欲還元﹐復入腎中﹐乃陰盛陽絕之時也。人之致病者﹐惟陰陽不和﹐陽微陰多﹐故病多。

《眞訣》曰﹕陽升立春﹐自下而上﹐不日而陰中陽半矣﹔陰降立冬﹐自上而下﹐不日而陽中陰半矣。天地之道如是﹐惟人也﹐當退卦气微﹐不知養气之端﹐乾卦气散﹐不知聚气之理﹐日夕以六欲七情耗散元陽﹐使眞气不旺﹐走失眞气﹐使眞液不生﹐所以不得如天地之長久﹐故古人朝屯幕蒙﹐日用二卦﹐乃得長生在世。朝屯者﹐蓋取一陽在下﹐屈而未伸之義﹐其在我者﹐養而伸之﹐勿使耗散﹔幕蒙者﹐蓋取童蒙求我﹐以就明棄暗﹐乃陰間求陽之義﹐其在我者﹐昧而明之﹐勿使走失。是以日出當用艮卦之時﹐以養元气﹐勿以利名動其心﹐勿以好惡介其意﹐當披衣靜坐﹐以養其气﹐絕念忘情﹐微作導引﹐手腳遞互伸縮三五下﹐使四體之气齊生﹐內保元气上升﹐以朝於心府﹐或咽津一兩口﹐搓摩頭面三二十次﹐河出終夜壅聚惡濁之气﹐久而色澤棄美﹐肌膚光潤。又於日入當用乾卦之時﹐以聚元气﹐當入室靜坐﹐咽气搐外腎﹐咽气者是納心火於下﹐搐外腎者是收膀胱之气於內。使上下相合腎气之火﹐三火聚而爲一﹐以補暖下田﹐無液則聚气生液﹐有液則炬液生气﹐名曰聚火﹐又曰太乙含眞气也。早朝咽津摩面﹐手足遞第一綫伸縮﹐名曰散火﹐又名曰小煉形也。

《道要》曰﹕花殘葉落深秋﹐玉人懶上危樓。欲得君民和會﹐當時宴罷頻收。

此納心气而收膀胱气﹐不令耗散﹐而相合腎气﹐以接坎卦气海中新生之气也。必以立冬爲首﹐見驗方止﹐行持不過一年﹐奪功以一歲三百日爲期。旬日見驗﹐容顏光澤﹐肌膚充悅﹐下田溫暖﹐小便減省﹐四體輕健﹐精神淸爽﹐痼疾宿病﹐盡皆消除。如惜歲月﹐不倦行持﹐只於匹配陰陽功內﹐稍似見驗﹐敍入此功﹐日用添入艮卦﹐略行此法﹐乾卦三元用事﹐應驗方止。

解曰﹕花殘葉落深秋者﹐如人气弱﹐日幕之光﹐陽气散而不升﹐故曰「懶上危樓」。樓者﹐十二重樓也。心爲君火﹐膀胱民火﹐咽气搐外腎﹐使心與外腎气聚而爲一﹐故曰「和會」。宴乃咽也﹐收乃搐也。早晨功不絕者﹐此法爲主本也。

眞解曰﹕艮卦陽气微﹐故微作導引伸縮﹐咽津摩面﹐而散火於四體﹐以養元气。乾卦陽气散﹐故咽心气﹐搐外腎﹐以合腎气﹐使三火聚而爲一﹐以聚元气﹐故曰「聚散水火」﹐使根厚牢固也。

交媾龍虎第三

《金誥》曰﹕太元初判而有太始﹐太始之中而有太無﹐太無之中而有太虛﹐太虛之中而有太空﹐太空之中而有太質﹐太質者﹐天地淸濁之質也。其質如卵而玄黃之色﹐乃太空之中一物而已。陽升到天﹐太極而生陰﹐以窈冥抱陽而下降﹔陰降到地﹐太極而生陽﹐以恍惚負陰而上升。一程式一降﹐陰降陽升﹐天地行道﹐萬物生成。

《眞源》曰﹕天如覆盆﹐陽到難升﹔地如盤石﹐陰到難入。冬至而地中陽升﹐夏至到天﹐其陽太極而陰生﹐所以陰生者﹐以陽自陰中來﹐而起於地﹐恍恍惚惚﹐气中有水﹐其水無形﹐夏至到天﹐積气成水﹐是曰「陽太極而陰生」也﹔夏至而天中陰降﹐冬至到地﹐其陰太極而陽生﹐所以陽生者﹐以陰自陽中來﹐而出於天﹐杳杳冥冥﹐水中有气﹐其气無形﹐冬至到地﹐積水生气﹐是曰「陰太極而陽生」也。

《比諭》曰﹕以身外比太空﹐以心腎比天地﹐以气液比陰陽﹐以子午比冬夏。子時乃曰坎卦﹐腎中气生﹔午時乃曰離卦﹐心中液生。腎气到心﹐腎气與心气相合﹐而太極生液﹐所以生液者﹐以气自腎中來﹐气中有眞水﹐其水無形﹐離卦到心﹐接著心气﹐則太極而生液者如此﹔心液到腎﹐心液與腎水相合﹐而太極復生於气﹐所以生气者﹐以液自心中來﹐液中有眞气﹐其气無形﹐坎卦到腎﹐接著腎水﹐則太極而生气者如此。可比陽升陰降﹐至太極而相生﹐所生之陰陽﹐陽中藏水﹑陰中藏气也。

《眞訣》曰﹕腎中生气﹐气中有眞水﹔心中生液﹐液中有眞气。眞水眞气﹐乃眞龍眞虎也。陽到天而難升﹐太極生陰﹔陰到地而難入﹐太極生陽﹕天地之理如此。人不得比天地者﹐六欲七情﹐感物喪志﹐而耗散元陽﹐走失眞气。當了卦腎气到心﹐神識內定﹐鼻息少入遲出﹐綿綿若存﹐而津滿口咽下﹐自然腎气與心气相合﹐太極生液﹔及坎卦心液到腎﹐接著腎水﹐自然心液與腎气相合﹐太極生气。以眞气戀液﹐眞水戀气﹐本自相合﹐故液中有眞气﹐气中有眞水﹐互相交合﹐相戀而下﹐名曰交媾龍虎。若火候無差﹐抽添合宜﹐三百日養就眞胎﹐而成大藥﹐乃煉質焚身﹐朝元超脫之本也。

《道要》曰﹕一气初回元運﹐眞陽欲到離宮﹐捉取眞龍眞虎﹐玉池春水溶溶。

此恐泄元气而走眞水於身外也。气散難生液﹐液少而無眞气﹐气水不交﹐安成大藥﹖當此年中用月﹐以冬至爲始﹐日中用時﹐以離卦爲期。或以晚年奉道﹐根元不固﹐自度虛損而气不足之後﹐十年之損﹐一年用功補之﹐名曰采補還丹。補之過數﹐止行此法﹐名曰水火旣濟可以延年益壽﹐乃曰人仙﹐功驗不可備紀。若補數足﹐而口生甘津﹐心境自除﹐情欲不動﹐百骸無病﹐而神光暗中自現﹐雙目時若驚電。以冬至日爲始﹐謹節用法﹐三百日脫其眞胎﹐名曰胎仙。

解曰﹕在外午時爲離卦﹐太陽爲眞陽﹐在人心爲離宮﹐元陽爲眞龍也。眞虎乃腎气中之水﹐眞龍乃心液中之气﹐口爲玉池﹐津爲春水。

直解曰﹕一气初回元運﹐以冬至爲始﹐卽子月也。眞陽欲到離宮﹐以離卦爲期﹐卽午時也。眞龍者﹐心液中之气﹔眞虎者﹐腎气中之水。气水相合﹐乃曰龍虎交媾也。

燒煉丹藥第四

《金誥》曰﹕天地者﹐大道之形﹔陰陽者﹐大道之气。寒熱溫涼﹐形中有气也﹔雲霧雨露﹐气中有象也。地气上升﹐騰而爲云﹐散而爲雨﹔天气下降﹐散而爲霧﹐凝而爲露。積陰過則露爲雨﹑爲霜﹑爲雪﹐積陽過則霧爲煙﹑爲云﹑爲霞。陰中伏陽﹐陽气不升﹐擊搏而生雷霆﹔陽中伏陰﹐陰气不降﹐凝固而生雹霰。陰陽不諧合﹐相對而生閃電﹔陰陽不匹配﹐亂交而生虹霓。積眞陽以成神﹐而麗乎天者星辰﹔積眞陰以成形﹐而壯乎地者土石。星辰之大者日月﹐土石之貴者金玉﹐陰陽見於有形﹐上之日月﹑下之金玉也。

《眞源》曰﹕陰不得陽不生﹐陽不得陰不成。積陽而神麗乎天﹐而大者日月也﹐日月乃眞陽﹐而得眞陰以相成也﹔積陰而形壯於地﹐而貴者金玉也﹐金玉乃眞陰﹐而得眞陽以相生也。

《比諭》曰﹕眞陽比心液中眞气﹐眞陰比腎气中眞水。眞水不得眞气不生﹐眞气不得眞水不成。眞水眞气﹐比於離卦﹐和合於心上肺下﹐如子母之相戀﹐夫婦之相愛。自離至兌﹐兌卦陰旺陽弱之時﹐比日月之下弦﹐金玉之在晦﹐不可用也。日月以陰成陽﹐數足生明﹔金玉以陽生陰﹐气足成寶。金玉成寶者﹐蓋以气足而進之以陽﹔日月生明者﹐蓋以數足而受之以魂。比於乾卦進火﹐煉陽無衰﹐火以加數﹐而陽長生也。

《眞訣》曰﹕離卦龍虎交媾﹐名曰采藥。時到乾卦﹐气液將欲還元﹐而生膀胱之上﹐脾胃之下﹐腎之前﹐臍之後﹐肝之左﹐肺之右﹐小腸之右﹐大腸之左。當時脾气旺而肺气盛﹐心气絕而肝气弱﹐眞气本以陽气相合而來﹐陽气旣弱﹐而眞气無所戀﹐徒勞用工。百采合必於此時﹐神識內守﹐鼻息綿綿﹐以肚腹微脇﹐臍腎覺熱太甚﹐微放輕勒﹐腹臍未熱﹐緊勒﹐漸熱卽守常﹐任意放志﹐以滿乾坤﹐乃曰勒陽關而煉丹藥。使气不上行﹐以固眞水﹐經脾宮﹐隨呼吸而搬運於命府黃庭之中。气液造化時﹐變而爲精﹐精變而爲珠﹐珠變而爲汞﹐汞變而爲砂﹐砂變而爲金﹐乃曰金丹﹐其功不小矣。

《道要》曰﹕采藥須憑玉兔﹐成親必藉黃婆。等到雍州相見﹐奏傳一曲陽歌。

此乃與采藥日用對行﹐凡以晚年補完十損一補之功﹐此法名曰煉汞補丹田。補之數足﹐止於日用離卦采藥﹐乾卦燒煉勒陽關。春冬多采少煉﹐乾一而離二﹐倍用功也﹔秋夏少采多煉﹐離一而乾二﹐倍用功也。隨年月气旺﹐采煉之功效在前﹐可延年住世而爲人仙。若以補數旣足﹐見驗進功﹐亦謹節用功。采藥一百日藥力全﹐二百日聖胎堅﹐三百日眞气生而胎仙完。凡藥力全而後進火加數﹐乃曰火候﹔凡聖胎堅後﹐火候加至小周天數﹐乃曰小周天﹔凡胎圓眞气生﹐火候加至大周天數﹐乃曰周天火候。采藥而交媾龍虎﹐煉藥而進火﹐方爲入道﹐當絕迹幽居﹐心存內觀﹐內境不出﹐外境不入﹐如婦之養孕﹐龍之養珠﹐𨿽飲食寤寐之間﹐語默如嬰兒﹐舉止如室女﹐猶恐有失有損﹐心不可暫離於道也。

解曰﹕藥是心中眞气﹐兔是腎中眞水﹐黃婆是脾中眞液﹐和合气水而入黃庭。雍州﹐乾卦。勒陽關﹐脇腹也。

右小乘法四門﹐系人仙。

中卷中乘長生不死法三門

肘後飛金晶第五

《金誥》曰﹕陰陽升降﹐不出天地之內﹐日月運轉﹐而在天地之外。東西出沒﹐以分晝夜﹔南北往來﹐以定寒暑。晝夜不息﹐寒暑相推﹐積日爲月﹐積月爲歲。月之積日者﹐以其魄中藏魂﹑魂中藏魄也﹔歲之積月者﹐以其律中起呂﹑呂中起律也。日月運行﹐以合天地之機﹐不離乾坤之數﹐萬物生成𨿽在於陰陽﹐而造化亦資於日用。

《眞源》曰﹕天地之形﹐其狀如卵﹐六合之內﹐其圓如球。日月出沒﹐運行於一天之上﹐一地之下﹐上下東西﹐周行如飛輪。東生西沒﹐日行陽道﹐西生東沒﹐月行陰道﹐一日之間﹐而分晝夜。冬至之後﹐日出自南而北﹐夏至之後﹐日出自北而南﹐冬之夜乃夏之日﹐夏之夜乃冬之日﹐一年之間﹐崦定寒暑。日月之狀﹐方圓八百四十里﹐四尺爲一步﹐三百六十步爲一里。凡八刻二十分爲一時﹐十二時爲一日﹐一月三十日﹐共三百六十時﹐計三千刻﹐一十八萬分也。且以陽行乾﹐其數用九﹐陰行坤﹐其數用六。魄中魂生﹐本自旦日﹐蓋九不對六﹐故三日後魄中生魂。凡一晝夜﹐一百刻六十分﹐魂於魄中一進七十里﹐六晝夜﹐進四百二十里﹐而魄中魂半﹐乃曰上弦。又六晝夜﹐進四百二十里﹐通前共進八百四十里﹐而魄中魂全﹐陽滿陰位﹐乃曰月望。自十六日爲始﹐魂中生魄﹐凡一晝夜﹐一百刻六十分﹐魄於魂中一進七十里﹐六晝夜﹐共進四百二十里﹐而魂中魄半﹐乃曰下弦。又六晝夜﹐進四百二十里﹐通前共進八百四十里﹐而魂中魄全﹐陰滿陽位﹐月中尙有餘光者﹐蓋六不盡九﹐故三日後月魄滿宮﹐乃曰月晦。月旦之後﹐六中起九﹐月晦之前﹐九中起六﹐數有未盡﹐而生後有期﹐積日爲月﹐積月爲歲。以月言之。六律六呂﹐以六起數﹐數盡六位﹐六六三十六﹐陰之成數也﹔以日言之﹐五日一候﹐七十二候﹐八九之數﹐至重九以九起數﹐數盡六位﹐六九五十四﹐陽之成數也。一六一九﹐合而十五﹐十五﹐一气之數也﹐二十四气當八節之用﹐而見陰陽升降之宜。一六一九﹐以四爲用﹐合四時而倍之﹐一時得九十﹐四九三百六﹐變爲陽之數二百一十六﹐陰之數一百四十四﹐計三百六十數﹐而足滿周天。

《比諭》曰﹕陰陽升降在天地之內﹐比心腎气液交合之法也﹔日月運轉在天地之外﹐比肘後飛金晶之事也﹔日月交合﹐比進火加減之法也。陽升陰降﹐無異於日月之魂魄﹔日往月來﹐無異於心腎之气液。冬至之後﹐日出乙位﹐沒庚位﹐晝四十刻﹐自南而北﹐凡九日東生西沒﹐共進六十分﹐至春分晝夜停停﹐而夏至爲期﹐晝六十刻﹔夏至之後﹐日出甲位﹐沒辛位﹐晝六十刻﹐自北而南﹐凡九日東生西沒﹐共退六十分﹐至秋分晝夜停停﹑而冬至爲期﹐晝四十刻。晝夜分刻﹐準前後進退﹐自南而北﹐月旦之後﹐三日魂生於魄﹐六日兩停﹐又六日魂全﹐其數用九也﹔月望之後﹐魄生於魂﹐六日兩停﹐又六日魄全﹐其數用六也。歲之夏至﹐月之十六日﹐乃日用離卦之法﹐人之午時也﹔歲之冬至﹐月之旦日﹐乃日用坎卦之法﹐人之子時也。天地陰陽升降之宜﹐日月魂魄往來之理﹐尙以數推之﹐交合有序﹐運轉無差﹐人之心腎气液﹑肝肺魂魄﹐日用𨿽有節次﹐年月豈無加減乎﹖

《眞訣》曰﹕坎卦陽生﹐當正子時﹐非始非終﹐艮卦腎气交肝气。未交之前﹐靜室中披衣握因盤膝﹐蹲下腹肝﹐須臾升身﹐前出胸而微偃頭於後﹐後閉夾脊雙關﹐肘後微扇一二﹐伸腰﹐自尾癌穴﹐如火相似﹐自腰而起﹐擁在夾脊﹐愼勿開關﹐卽時甚熱气壯﹐漸次開夾脊關﹐放气過關﹐仍仰面腦後緊偃﹐以閉上關﹐愼勿開之﹐卽覺熱極气壯﹐漸次開關入頂﹐以補泥丸髓海﹐須身耐寒暑﹐方爲長生之基。次用還丹之法﹐如前出胸伸腰﹐閉夾脊﹐蹲而伸之﹐腰間火不起﹐當靜坐內觀﹐如法再作﹐以火起爲度﹐自醜行之﹐至寅終而可止﹐乃曰肘後飛金晶﹐又曰抽鉛﹐使腎中气生肝气也。且人身脊骨二十四節﹐自下而上三節﹐與內腎相對﹐自上而下三節﹐名曰天柱﹐天柱之上﹐名曰玉京﹐天柱之下﹐內腎相對﹐尾閭穴之上﹐共十八節﹐其中曰雙關﹐上九下九﹐當定一百日﹐徧通十八節而入泥丸﹐必於正一陽時﹐坎卦行持﹐乃曰肘後飛金晶﹐離卦采藥﹐乾卦進火燒藥﹐勒陽關﹐始一百日飛金晶入腦﹐三關一撞﹐直入上宮泥丸﹐自坎卦爲始﹐至艮卦方止。自離卦采藥﹐使心腎气相合﹐而肝气自生心气﹐二气純陽﹐二八陰消﹐燻燻於肺﹐而得肺液下降﹐包含眞气﹐日得黍米之大﹐而入黃庭﹐方曰內丹之材﹐卽百日無差藥力全。凡離卦采藥用法﹐依時內觀﹐轉加精細﹐若干卦進火燒藥﹐勒陽關﹐自兌卦爲始﹐終在乾卦﹐如此又一百日﹐肘後飛金晶﹐自坎卦至震卦方止﹐離卦采藥之時﹐法如舊以配﹐自坤至乾卦行持﹐卽二百日無差聖胎堅。勒陽關法﹐自坤卦至乾卦方止﹐如此又一百日足﹐泥丸充實﹐返老還童﹐不類常人﹐采藥就﹐胎仙完﹐而眞气生﹐形若彈圓﹐色同朱橘﹐永鎭丹田﹐而作陸地神仙。三百日後行持﹐至離卦罷采藥﹐坤卦罷勒陽關﹐卽行玉液還丹之道﹐故自冬至後﹐方曰行功﹐三百日胎完气足﹐而內丹就﹐眞气生。凡行此法﹐方爲五行顚倒﹐三田返覆。未行功以前﹐先要匹配陰陽﹐使气液相生﹐見驗方止﹔次要聚散水火﹐使根源牢固﹐而气行液住﹐見驗方止﹔次要交媾龍虎﹐燒煉丹藥﹐使采補還丹﹐而煆煉鉛汞﹐見驗方止。十損一補之數足﹐而气液相生﹐見驗方止。上項行持﹐乃小乘之法﹐自可延年益壽。若以補完堅固﹐見驗方止﹐方可年中擇月﹐冬至之節﹐月中擇日﹐甲子之日﹐日中擇時﹐坎﹑離﹑乾卦三時爲始﹐一百日自坎至艮﹐自兌至乾﹐二百日後﹐自坎至震﹐自坤至乾。凡此下功﹐必於幽室靜宅之中﹐遠婦人女子﹐使雞犬不聞聲﹐臭穢不入鼻﹐五味不入口﹐絕七情六欲﹐飲食多少﹐寒熱有度﹐𨿽寐寐之間﹐而意恐損失。行功不勤﹐難成乎道。如是三百日﹐看應驗如何。

眞解曰﹕此乃三元用法﹔謂坎卦飛金晶﹔下田返上田也﹔離卦采藥﹐下田返中田也﹐乾卦勒陽關﹐中由返下由也。亦曰三田返覆。

《道要》曰﹕日月並行復卦﹐蹲升數日開關。貪缶揚揚州聚會﹐六宮火滿金田。

解曰﹕日月並行復卦者﹐一陽生時﹔在日爲子時﹐在年爲冬至也﹐所謂月中擇日﹑日中擇時也。蹲升﹐說巳在前。數日﹐是定一百日。開關﹐是先開中關﹐次開上關。貪向揚州聚會﹐揚州者﹐在人爲心﹐在日爲午時﹐在卦爲離。聚會者﹐眞陰眞陽交橫﹐故日采藥。乾爲六官﹐火是气也。勒陽關而聚气﹐以肺气爲金﹐而下腎之丹田﹐故曰「火滿金田」﹐乃行乾卦而勒陽關﹐聚火下丹田也。

直解曰﹕日月並行復卦者﹐冬至甲子時也。蹲升數日開關者﹐蹲腹升身以起火﹐至百日開關也。此乃自坎至良﹐飛金晶之法。揚州聚會者﹐離卦采藥交陰陽也。六宮火滿丹田﹐則乾卦勒陽關﹐聚肺气於下田﹐自兌至乾者也。

終南路上逢山﹐升身頻過三關。貪向揚州聚會﹐爭如少女燒天。

解曰﹕終南者﹐聖人隱意在中男也﹐中男卽坎卦。良爲山﹐山是勢﹐飛金晶至巽卦方止﹐第二百日下功之時也。升身頻過三關﹑貪向揚州聚會﹐說已在前。爭如少女燒天者﹐少女是兌卦也﹐勒陽關至乾卦而方止也。

兗克州行到徐州﹐起來走損車牛。爲戀九州歡會﹐西南火入雍州。

解曰﹕艮州﹐艮卦﹔徐州﹐巽卦。自艮卦飛金晶﹐至巽卦方止也。起來走損車牛﹐車爲陽﹐牛爲陰﹐「是夾脊一气飛入泥丸也。九州﹐在人爲心﹐在日爲午時﹐與前來藥園也。西南﹐坤卦也。雍州﹐乾卦也。勒陽關﹐自坤至乾方止﹐第三百日下功之時也。

直解曰﹕此乃第三百日之功﹐飛金晶之法﹐起艮而止巽也。九州歡會﹐采藥如前。勒陽關﹔則自坤至乾酉止也。

此是日用事﹐乃日三元用法。飛金晶入腦﹐下田返上田﹔采藥﹐下田返中田﹔燒藥進火﹐中田返下田﹕乃曰三元用事。中乘之法﹐已是地仙﹐見驗方止。始覺夢寐多有驚悸﹐四肢六腑有疾﹐不療自愈﹐閉目暗室中﹐圓光如蓋﹐周匝圍身﹐金關玉鎖﹐封固堅牢﹐絕夢泄遺漏﹐雷鳴一聲﹐關節气通﹐夢寐若抱嬰兒歸﹐或若飛騰自在﹐八邪之气不能入﹐心境自除﹐以絕情欲﹐內觀則朗而不昧﹐晝則神采淸秀﹐夜則丹田自暖﹐上件皆是得藥之驗。改旣正當﹐謹節用功﹐以前法加添三百日胎仙圓﹐胎圓之後﹐方用後功。

玉液還丹第六附玉液煉形

《玉書》曰﹕眞陰眞陽﹐相生相成﹔見於上者﹐積陽成神﹐神中有形而麗乎天者﹐日月也﹔見於下者﹐積陰成形﹐形中有形而麗平地者﹐金玉也。金玉之質﹔隱於山川秀媚之气﹐浮之於上﹐與日月交光﹐艸木受之以爲禎祥﹐鳥獸得之以爲異類。

《眞源》曰﹕陽升到天﹐太極生陰﹐陰不足而陽有徐﹐所以積陽生神﹔陰降到地﹐太極生陽﹐陽不足而陰有餘﹐所以積陰生形。上之日月﹐下之金玉﹐眞陽有神﹐眞陰有形﹐其气相交﹐而上下相射﹐光盈天地﹐則金玉可貴者﹐良以此也。是知金玉之气凝於空﹐則爲瑞气祥煙﹐入於地﹔則變醴泉芝艸﹐人民受之而爲英傑﹐鳥獸得之而生奇異。蓋金玉之質﹐𨿽產於積陰之形﹔而中抱眞陽之气﹐又感積陽成神之日月﹐眞陽之下射而寶凝矣。

《比諭》曰﹕積陰成形﹐而內抱眞陽﹐以爲金玉﹐比爲金玉﹐比於積藥而抱眞气﹐以爲胎仙也。金玉之气入於地﹐而爲醴泉芝艸者﹐比於玉液還丹田也。金玉之气凝於空﹐而爲瑞气樣煙者﹐比於气煉形質也。凡金玉之气沖於天﹐隨陽升而起﹐凡金玉之气入於地﹐隨陰降而還﹐旣隨陰陽升降﹐自有四時﹐可以液還丹田﹐气煉形質﹐比於四時加減﹐一日改移也

《眞訣》曰﹕采補見驗﹐年中擇月﹔月中擇日﹐日中擇時﹐三時用事﹐一百日藥力全﹐二百日聖胎堅﹐三百日眞气生﹐胎仙圓。謹節用功﹐加添依時﹐三百日數足之後﹐方行還丹煉形之法。凡用艮卦飛金晶入腦﹐止於巽卦而白﹐此言飛金晶三百日後也。離封罷采藥﹐坤卦罷勒陽關﹐只此兌卦下手﹐勒陽關﹐至乾封方止。旣罷離卦﹐添入咽法煉形。咽法者﹐以舌攪上齶兩凳之間﹐先咽了惡濁之津﹐次退舌尖以滿玉池﹐津生不漱而咽。凡春三月﹐肝气旺而脾气弱﹐咽法日用離卦﹔凡耀三月﹐心气旺而肺气弱﹐咽法日用巽卦﹔凡秋三月﹐肺气旺而胖气弱﹔咽法日用艮卦﹔凡冬三月﹐腎气旺而心气弱。咽法日用震卦﹐凡四季之月﹐脾气旺而腎气弱﹐人以腎气爲根源﹐四時皆有衷弱﹐每四時季月之後十八日﹐咽法日用兌封﹐仍與前咽法並用之﹔獨於秋季止用兌卦咽法﹐而罷艮卦之功。以上咽法﹐先依前法而咽之。如牙齒玉池之間而津不生﹐但以舌滿上下而閉玉池﹑收兩頜﹐以虛咽而爲法﹐止於咽气﹐气中自有水也。咽气如一年﹐三十六次至四十九次爲數﹔又次一年﹐八十一次﹔又次一年﹐一百八十一次爲見驗﹕乃主液還丹之法。行持不過三年﹔灌漑丹田﹐沐浴胎仙﹐而眞气愈盛。若行此﹐玉液還丹之法﹐而於三百日養就內丹﹐眞气才生﹐艮卦飛金晶﹐一撞三關﹐上至泥丸﹐當行金掖還丹之法自頂中前下金水一注﹐下還黃庭﹐變金成丹﹐名曰金丹。行金液還丹﹐當於深密幽房﹐風日凡人不到之處﹐燒香﹐疊掌盤膝坐﹐以體蹲而後升﹐才覺火起﹐正坐絕念﹐忘情內觀﹐的確艮卦飛金晶入頂﹐但略昂頭偃項﹐放令頸下如火﹐方點頭向前﹐低頭曲項﹔退舌央進後以抵上齶﹐上有淸洽之水﹐味若甘香﹐上徹項門﹐下遺百脈﹐鼻中自聞一種眞香﹐舌上亦有奇味﹔不漱而咽﹐下還黃庭﹐名曰金液還丹。春夏秋冬﹐不拘時候﹐但於飛金晶入腦之後﹐節次行此法﹐自艮至巽而已﹔晚間勒陽關法﹐自兌至乾而已。凡行此法﹐謹節勝前﹐方可得成﹐究竟止於煉形住世﹐長生不死而已﹐不能超脫也。

《道要》曰﹕識取五行根蒂﹐方知春夏冬秋。時飲瓊漿數盞﹐醉歸月殿邀遊。

解曰﹕識取五行根蒂者﹐爲倒五行相生相克﹐而用卦時不同﹐以行咽法。方知春夏冬秋﹐改移有時候也。瓊漿﹐玉液也。月殿﹐丹田也。醉歸﹐咽多也。

東望扶桑未曉﹐後升前咽無休。驟馬邀遊宇宙﹐長男只到揚州。

解曰﹕東望扶桑未曉者﹐日未出﹐艮卦之時也。後升﹐飛金晶也。前咽﹐玉液還丹也。驟馬﹐起火﹐玉液煉形也。邀遊宇宙﹐徧滿四肢也。長男﹐震卦也。只到揚州﹐離卦也。玉濃煉形﹐自震卦爲始﹐至離卦方止也。

直解曰﹕玉液﹐腎液也﹐上升到心﹐三气相合而過重樓﹐則津滿玉池﹐謂之玉液。若咽之﹐自中田而入下田﹐則曰還丹﹕若升之﹐自中田而入四肢﹐則日煉形﹐其實一物而已。此系來藥三百日數足胎圓﹐而飛金晶減一卦﹐勒陽關如舊﹐罷采藥﹐添入咽法﹐咽法隨四時而已。此系煉形法﹐用卦後﹐添入煉形﹐自震卦爲始﹐離卦爲期﹐不限年月日﹐見驗方止﹐體色光澤﹐神气秀媚﹐漸畏腥穢以衝口腹﹐凡情凡愛心境自除﹐眞气將足而似常飽﹐所合不多﹐飲酒無量﹐塵骨已更而變神識﹐步趨走馬﹐其行如飛﹐目如點漆﹐體若凝脂﹐紺髮再生﹐皺臉重舒﹐老去永駐童顏﹐仰視百步而見秋毫﹐身體之間﹐舊痕殘﹐自然消除﹐涕淚涎汗﹐亦不見有﹐聖丹生味﹐靈液透香﹐口鼻之間﹐常有眞香奇味﹐漱津成酥﹐可以療﹐人疾病﹐徧體皆成白膏﹐上件皆玉液還丹煉形之驗。見驗卽止﹐當謹節用功﹐依法隨時﹐而行後事。

金液還丹第七附金液煉形

《金誥》曰﹕積陽成神﹐神中有形﹐形生於日﹐日生於月﹔積陰成形﹐形中有神﹐神生於金﹐金生於玉。隨陰陽而生沒者﹐日月之光也﹐因數生光﹐數本於乾坤﹔隨陰陽而升降者﹐金玉之气也﹐因時起气﹐時本於天地。

《眞源》曰﹕日月之光﹐旦後用九﹐晦前用六﹐六九乾坤之數﹔金玉之气﹐春夏上升﹐秋冬下降﹐升降天地之時。金生於玉﹐玉生於石﹐石生於土﹐見於形而在下者如此﹔中金烏﹐月中玉兔﹐月待日魂而光﹐見於神而在上者如此。

《比諭》曰﹕日月﹐比气也﹐腎气比月﹐而心气比日﹔金玉﹐比液也﹐腎液比金﹐而心液比玉。所謂玉液者﹐本自腎气上升而到於心﹐以合心气﹐二气相交而過重樓﹐閉口不出而津滿玉池﹐咽之而曰玉液還丹﹐升之而曰玉液煉形。是液本自腎中來而生於心﹐亦比土中生石﹑石中生玉之說也。所謂金液者﹐腎气合心气而不上升﹐燻蒸於肺﹐肺爲華益﹐下罩二气﹐卽日而取肺液﹐在下田自尾閭穴升上﹐乃曰飛金晶入腦中﹐以補泥丸之宮﹐自上復下降而入下田﹐乃曰金液還丹﹐旣還下田復升﹐徧滿四體﹐前復上升﹐乃曰金液煉形﹐是亦金生於土之說也。凡欲煉形飛金晶者﹐當在靜室中﹐切禁風日﹐遙焚香﹐密啟三淸上聖﹕「臣所願長生在世﹐傳行大道﹐演化告人﹐當先自行煉形之法﹐欲得不畏寒暑﹐絕淡谷食﹐逃於陰陽之外。」咒畢﹐乃咽之。

《眞訣》曰﹕背後尾聞穴曰下關﹐夾脊曰中關﹐腦後曰上關。始飛金晶以通三關﹐腎比地﹐心比天﹐上到頂以比九天。玉液煉形﹐自心至頂以通九天。三百日大藥就﹐胎仙圓﹐而眞气生﹐前起則行玉液煉形之舊道﹐後起則行飛金晶之舊道﹐金晶玉液﹐行功﹐見驗﹐自坎卦爲始﹐後起一升入頂﹐以雙手微閉雙耳﹐內觀如法﹐微咽於津﹐乃以舌抵定牙關﹐下閉玉池﹐以待上齶之津下而方咽﹐咽畢復起﹐至良封爲期。春冬兩起一咽﹐秋夏五起一咽﹐凡一咽數﹐秋夏不過五十數﹐春冬不過百數。自後咽罷升身前起﹐以滿頭面﹑四肢﹑五指﹐气盛方止﹐再起再升﹐至離卦爲期。凡此後起咽津﹐乃曰金液還丹﹐還丹之後而復前起﹐乃曰金液煉形。自艮卦之後﹐煉形至離卦方止﹐兌卦勒陽關﹐至乾封方止﹐以後起到頂﹐自上而下﹐號曰金液還丹﹐金丹之气前起﹐自下而上﹐號曰金液煉形﹐形顯琪樹金花。若以金液還丹﹐未到下元而前後俱起﹐乃曰火起焚身。此是金液還丹煉形﹐旣前後俱起﹐兼了焚身。凡行此等﹐切須謹節苦志而無懈怠﹐以見驗爲度也。

《道要》曰﹕起後終宵閉耳﹐隨時對飲金液。宴到靑州方住﹐日西又聽陽歌。

解曰﹕起後終宵閉耳者﹐爲行金液還丹﹐須是肘後飛金晶﹐一撞三關﹐其气才起﹐急須雙手閉耳﹐耳是腎波之門﹐恐泄腎气於外﹐而不入腦中也。隨時對欽金波者﹐旣覺气入腦中﹐卽便依前法﹐點頭曲項﹐退舌尖近抵上齶﹐請甘之水﹐有奇異之驗﹐甘若蜜味之甜也。當艮卦飛金晶一咽﹐至震卦方止。靑州﹐震卦也。日西﹐兌卦也。又聽陽歌者﹐自兌勢勒陽關﹐直到乾卦﹐不必采藥也。

飲罷終宵火起﹐前升後舉焚身。𨿽是不拘年月﹐日中自有乾

解曰﹕此一訣是金液煉形之法也。飲罷終宵火起者﹐依前法金液還丹﹔」而艮卦煉形是起火也。前升後舉﹐飛金晶而起火也。凡玉液煉形之法﹐先後起金晶入頂﹐次還丹而復前升之以煉形﹐是比金液煉形之法不同也。當其飛金晶而起火入頂﹐便前起而煉形﹐前後俱起﹐名日焚身﹐火起而行還丹﹐須依四時加減之數行之。此法不拘年月日時﹐但以謹節專一﹐幽居絕迹可也。日中自有乾坤﹐蓋午前燒乾﹐午後燒坤﹐以人身前後言之﹐肚腹爲坤﹐而背後爲乾。午前燒乾者﹐爲肘後飛金晶﹐前起煉形也﹔午後燒坤者﹐自兌卦勒陽關﹐至乾卻方止也。

直解曰﹕金液﹐肺液也。含龍虎而入下田﹐則大藥將成﹐謂之金液﹔肘後抽之入腦﹐自上復降下田﹐則日還丹﹔又復前升﹐徧滿四體﹐自下而上﹐則日煉形﹐亦謂之煉形成气。此須於玉液還丹煉形見驗﹐正當以謹節幽居焚香而行此法。金液還丹而相次煉形勒陽關﹐如是一年外﹐方得焚身﹐焚身卽是坎卦前煉形。以人身前後言之﹐肚腹爲坤﹐背後爲乾﹐焚身午前燒乾爲金晶﹐午後燒坤勒陽關。凡燒乾自下而上﹐前後俱起﹐冬夏三日或五日﹐而行旣濟之法﹐以防太過﹐使金丹之有潤﹐乃焚身起火中咽也﹐見驗方止﹐內志淸高以合太虛﹐魂神不遊以絕夢寐﹐陽精成體﹔神府堅固﹐四時不畏寒暑﹐神采變移容儀﹐常人對面﹐𨿽彼富貴之徒﹐亦聞腥穢﹐益其幾骨俗體也。功行滿足。密授三諳眞陽陽變化﹐人事災福﹐神靈皆能預知﹐觸目塵凡﹐心絕萬境﹐賓气充滿﹐口絕飲侖﹐異气透出金色﹐仙肌可比玉蕊﹐去畱之處﹐當所神抵自來相見﹐驅用招呼﹐一如己意﹐眞气純陽﹐可乾外汞。上件皆金液還丹之後﹐金液煉形之驗也。

右中乘三門﹐系地仙。

下卷大乘超凡入聖法三門

朝元煉气第八

《金誥》曰﹕一气初判﹐大道有形而列二進制儀﹐二儀定位﹐大道有名而分五帝。五帝異地﹐各守一方﹐五方異气﹐各守一子。靑帝之子﹐甲乙受之﹐天眞木德之九炁﹔赤帝之子﹐丙丁受之﹐天眞火德之三炁﹔白帝之子﹐庚辛受之﹐天眞金德之七炁﹔黑帝之子﹐壬癸受之﹐天眞水德之五炁﹔黃帝之子﹐戊己受之﹐天眞土德之一炁。自一炁生眞一﹐眞一因土出﹐故萬物生成在土﹐五行生成在一。眞元之道﹐皆一炁而生也。

《玉書》曰﹕一三五七九﹐道之分而有數﹔金木水火土﹐道之變而有象﹔東西南北中﹐道之列而有位﹔靑白赤黃黑﹐道之散而有質。數歸於無數﹐象反於無象﹐位至於無位﹐質還於無質。欲道之無數﹐不分之則無數矣欲道之無象﹐不變之則無象矣﹔欲道無無位﹐不列之則無位矣﹔欲道之無質﹐不散之則無質矣。無數﹐道之源也﹔無象﹐道之本也﹔無位﹐道之眞也﹔無質﹐道之妙也。

《眞源》曰﹕道源旣判﹐降本流末。悟其眞者﹐因眞修眞﹐內眞而外眞自應矣﹔識其妙者﹐因妙造妙﹐內妙而外妙自應矣。天地得道之眞﹐其眞未應﹐故未免乎有位﹔天地得道之妙﹐其妙未應﹐故未免乎有質。有質則有象可求﹐有位則有數可推。天地之間﹐萬物之內﹐最貴惟人﹐卽天地之有象可求﹐故知其質气與水也﹐卽天地之有數可推﹐故知其位遠與近也﹐審乎如是﹐而道亦不遠於人也。《比諭》曰﹕天地有五帝﹐比人之有五臟也。育帝甲乙木﹐甲爲陽﹐乙爲陰﹐比肝之气與液也﹔黑帝壬癸水﹐壬爲陽﹐癸爲陰﹐比腎之气與液也﹔黃帝戊已土﹐戊爲陽﹐己爲陰﹐比脾之气與液也﹔赤帝丙丁火﹐丙爲陽﹐丁爲陰﹐比心之气與液也﹔白帝庚辛金﹐庚爲陽﹐辛爲陰﹐比肺與液也。凡春夏秋冬之時不同﹐而心肺肝腎之旺有月。

《眞訣》曰﹕凡春三月肝气旺﹐肝旺者﹐以父母眞气﹐隨天度運而在肝﹐若遇日﹐甲乙克土﹐於辰戊丑未之時﹐依時起火煉脾气﹐徐日兌卦時﹐損金以耗肺气﹐是時不可下功也﹐坎卦時﹐依法起火煉腎气﹐震卦時入室﹐多入少出﹐息住爲上﹐久閉次之﹐數至一千息爲度﹐當時內觀如法﹐一在冥心閉目﹐靑色自見﹐漸漸升身以入泥丸﹐自冥至辰﹐以滿震封。凡夏三月心气旺﹐心旺者﹐以父母眞气﹐隨天魔運而在心﹐若遇火日﹐丙丁克金﹐於兌封時﹐依法起火煉肺气﹐餘日坎封時﹐損水以耗腎气﹐是時不可下功也﹐震卦時﹐依法起火煉肝气﹐離封時入室﹐依前行持﹐赤色自見﹐漸漸升身以入泥丸﹐月巳至未﹐以滿離卦。凡秋三月肺气旺﹐肺旺者﹐以父母眞气﹐隨天度運而在肺﹐若遇金月﹐庚辛克木﹐於震卦時﹐依法起火煉肝气﹐徐日離卦時﹐損火以耗心气﹐是時不可下功也﹐巽卦時﹐依法起火煉脾气﹐兌卦時入室﹐依前行持﹐白色自見﹐漸漸升身以入泥丸﹐自申至戊﹐以滿兌封。凡冬三月腎气匪﹐腎旺者﹐以父母眞气﹐隨天度運而在腎﹐若遇水日﹐壬癸克火﹐於離卦時﹐依法起火煉心气﹐餘日辰戍丑未時﹐損土以耗脾气﹐是時不可下功也﹐兌卦時﹐依法起火煉肺气﹐坎封時入室﹐依前行持﹐黑色自見﹐漸漸升身以入泥丸﹐自亥至醜﹐以滿坎封。

解曰﹕春煉肝千息靑气出﹐春末十八日﹐不須依前行持﹐於定息爲法﹐終日靜坐﹐以養脾而煉己之眞气﹐乃可坎卦起火煉腎﹐恐耗其眞气。夏煉心千息赤气出﹐夏末十八日﹐不須依前行持﹐止於定息爲法﹐終日靜坐﹐養煉如前﹐乃可震卦時起火如前。秋煉肺千息白气出﹐秋末十八日﹐不須依前行持﹐止於定息爲法﹐終日靜坐﹐養煉如前﹐乃可巽卦時起火如前。冬煉腎千息黑气出﹐冬末十八日﹐不須依前行持﹐止於定息爲法﹐終日靜坐﹐養煉如前﹐乃可兌卦時起火如前﹐以至黃气成光﹐默觀萬道﹐周匝圍身。凡定息之法﹐不在彊畱而緊閉﹐但綿綿若存﹐用之不勤﹐從有入無﹐使之自住。采藥之法﹐食津提固以壓心﹐使眞气不散。凡入室須閉戶﹐孤幽靜館﹐遠雞犬女子﹑一切厭觸之物﹐微開小竅﹐使明能辧物﹐勿令風日透气﹐左右有聲。當灰心息慮﹐事累俱遣﹐內外凝寂﹐不以一物介其意。蓋以陽神初聚﹐眞气方凝﹐看如嬰兒﹐尙未及老﹐日夕焚香﹐跪拜稽首﹐一祝天﹐二祝天仙﹐三祝地仙﹐三禮旣畢﹐靜坐忘機﹐以行此法﹐仍須前法節節見驗。若以此便爲道﹐但恐徒勞﹐終不見成﹐止於陰魄出殼而爲鬼仙。

《道要》曰﹕凡行此法﹐不限年月日時﹐一依前法﹐以至見驗方止。其气自見﹐須是謹節不倦﹐棄絕外事﹐止於室中用意﹐測其時候。用二个純陽小子﹐或結交門生﹐交翻往復﹐供過千日﹐可了一气。一以奪十﹐一百日見功﹐五百日气全﹐可行內觀﹐然後聚陽神以入天神﹐煉神合道﹐入聖超凡。煉气之驗﹐但覺身體極暢﹐常仰升騰﹐丹光透骨﹐異香滿室﹐次靜中外觀﹐紫霞滿目﹐頂中下視﹐金光罩體﹐奇怪證驗﹐不可備紀。

內觀交換第九

《金誥》曰﹕大道本無體﹐寓於气也﹐其大無外﹐無物可容﹔大道本無用﹐運於物也﹐其深莫測﹐無理可究。以體言道﹐道始有外內之辧﹔以用言道﹐道始有觀見之基。觀乎內而不觀乎外﹐外無不究而內得明矣﹐觀乎神而不觀乎形﹐形無不備而神得見矣。

《眞源》曰﹐以一心觀萬物﹐萬物不謂之有徐﹔以萬物撓一气﹐一气不謂之不足。一气歸一心﹐心不可爲物之所奪﹔一心運一气﹐气不可爲法之所役。心源淸徹﹐照萬破﹐亦不知有物也﹔气戰剛彊﹐萬感一息﹐亦不知有法也。物物無物﹐以還本來之象﹔法法無法﹐乃全自得之眞。

《比諭》曰﹕以象生形﹐因形立名。有名則推其數﹐有數則得其理。蓋高上虛無﹐無物可諭﹐所可比者﹐如人之修煉﹐節序無差﹐成就有次﹐沖和之气﹐凝而不散﹐至虛眞性﹐恬淡無爲﹐神合乎道﹐歸於自然。當此之際﹐以無心爲心﹐如何謂之應物以無物爲物﹐如何謂之用法﹖眞樂熙熙﹐不知己之有身﹐漸入無爲之道﹐以入希夷之域﹐斯爲入聖超凡之客。

《眞訣》曰﹕此法合道﹐有如常說存想之理﹐又如禪僧入定之時﹐當擇福地置室﹐跪禮焚香﹐正坐盤膝﹐散發披衣﹐握固存神﹐冥心閉目﹐午時前微微升身﹐起火煉炁﹐午時後微微斂身﹐聚火煉丹﹐不拘晝夜﹐神淸气合﹐自然喜悅。坐中或聞聲莫聽﹐見境勿認﹐物境自散﹐若認物境﹐轉加魔障。魔障不遲﹐急急向前﹐以身微斂﹐斂而伸腰﹐後以胸微幅﹐偃不伸腰﹐少時前後火起﹐高升其勿動﹐名曰焚身﹐火起魔障自散於軀外﹐陰邪不入於殼中。如此三兩次已﹐當想徧天地之間﹐皆是炎炎之火﹐火畢淸涼﹐了無一物﹐但見車馬歌舞﹐軒蓋繡羅﹐富貴繁華﹐人物歡娛﹐成隊成行﹐五色云升﹐如登天界﹐及到彼中﹐又見樓臺聳翠﹐院字徘徊﹐珍珠金玉﹐滿地不收﹐花果池亭﹐莫知其數﹐須臾異香四起﹐妓樂之音﹐嘈嘈雜雜﹐賓朋滿坐﹐水陸陳﹐且笑且語﹐共賀太平﹐珍玩之物﹐互相獻受﹐當此之際﹔𨿽然不是陰鬼魔軍﹐亦不得認爲好事。益修眞之人﹐棄絕外事﹐甘受寂寞﹐或潛迹江湖之地﹐或遁身隱僻之隅﹐絕念忘情﹐舉動有戒﹐久受劬勞﹐而歷瀟灑﹐一旦功成法立﹐徧見如此繁華﹔又不謂是明魔﹐格謂實到天宮﹐殊不知脫凡胎﹐在頂中自己天宮之內﹔因而貪戀﹐認爲實境﹐不用超脫之法﹐止於身中﹐陽神不出﹐而胎仙不化﹔乃曰出昏衢之上﹐爲陸地神仙﹐僅可長生不死而已﹐不能脫質升仙﹐而歸三島﹐以作仙子﹐到此可惜﹗學人自當慮超脫𨿽難﹐不可不行也。

《道要》曰﹕不無盡法已減省故也。

超脫分形第十

《金誥》曰﹕道本無也﹐以有言者﹐非道也﹔道本虛也﹐以實言者﹐非道也﹔旣爲無體﹐則問應俱不能矣﹔朗爲無象﹐則視聽俱不能矣。以玄微爲道﹔玄微亦不離問答之累﹔以希夷爲道﹐希憲亦未免視聽之累。希夷玄微尙未爲道﹐則道亦不知其所以然也。

《玉書》曰﹕其來有始﹐而不知大道之始﹐何也其去有盡﹐而不知大道之終﹔何也﹖高高之上𨿽有上﹐而不知大道之上無有窮也深深之下𨿽有下﹐而不知大道之下無有極也。杏杏莫測名曰道﹐隨物所得而列等殊﹐無爲之道﹐莫能窮究也。

《眞訣》曰﹕超者﹐超出凡軀而入聖品﹔脫者﹐脫去俗胎而爲仙子﹔是神入气胎﹐气全眞性﹐須是前功節節見驗正當﹐方居淸靜之室﹔以入希夷之境﹐內觀認陽神﹐次起火降魔﹐焚身聚气﹐眞气升在天宮﹐殼中淸靜﹐了無一物。當擇幽居﹐一依內觀﹐三禮旣畢﹐平身不須高升﹐正坐不須斂伸﹐閉目冥心﹐靜極朝元之後﹐身軀如在空中﹐神气飄然﹐難爲制禦﹐默然內觀﹐明朗不昧﹐山川秀麗﹐樓閣依稀﹐紫气紅光﹐紛紜爲陳﹐祥鸞彩鳳﹐音語如簧﹐異景盟華﹐可謂壺中眞趣﹐而洞天別景﹐追逐自在﹐冥然不知有塵世之累﹐是眞空之際﹐其气自轉﹐不須用法依時。若見靑气出東方﹐笙簧嘹亮﹐旌節車馬﹐左右前後﹐不知多少﹐須臾南方赤气出﹐西方白气出﹐北方黑气出﹐中央黃气出﹐五气結聚而爲彩雲﹐樂聲嘈雜﹐喜气熙熙﹐金童玉女﹐扶擁自身﹐或跨火龍﹐或乘玄鶴﹐或路彩鸞﹐或騎猛虎﹐升騰空中﹐自上而下。所過之處﹐樓臺現宇﹐不能盡陳﹐神抵官吏﹐不可備說﹐又到一處﹐女樂萬行﹐宮撩班列﹐如人間帝王之儀﹐聖賢畢至﹐當此之時﹐見之傍若無人﹐乘駕上升﹐以至一門﹐兵衛嚴肅﹐而不可犯﹐左右前後﹐官僚女樂﹐畱戀不已﹐終是過門不得﹐軒蓋覆面﹐自上而下﹐復入舊居之地﹐如此上﹐不厭其數﹐是調神出殼之法也。積日純熟﹐一升而到天宮﹐一降而還舊處﹐上下絕無礙滯﹐乃自下而上﹐或如登七級寶塔﹐或如上三層瓊樓﹐其始也』『級而復一級﹐七級上盡﹐以至頂中﹐輒不得下視﹐恐神驚而戀軀不出﹐旣至七級之上﹐則閉目便跳﹐如寐如脂﹐身外有身﹐形如嬰兒﹐肌膚鮮潔﹐神采瑩然﹐回視故軀﹐亦不見有﹐所見之者﹐乃如糞堆﹐又如枯木﹐憎愧萬端﹐輒不可頓棄而遠遊。益其神出未熟﹐聖气凝結而成﹐須是再入本軀﹐往來出入﹐一任遨遊﹐始乎一步二步﹐次二里三里﹐積日純熟﹐乃如壯士展臂﹐可千里萬里﹐而形神壯大﹐勇气堅固﹐然後寄凡骸於名山大州之中﹐從往來應世之外﹐不與俗類等倫﹐或行滿而受天書﹐驂鸞乘鳳﹐跨虎騎龍﹐自東自西﹐以入紫府﹐先見太微眞君﹐次居下島﹐欲升洞天﹐當傳道積行於人問﹐受天書而升洞天﹐以爲天仙。凡行此法﹐古今少有成者﹐益以功不備而欲行之速﹐便爲此道﹔或功驗未證﹐止事靜坐﹐欲求超脫﹔或陰靈不散﹐出爲鬼仙﹐人不見形﹐來往去任﹐終無所歸﹐止於投胎就舍﹐而奪人軀殼﹐復得爲人﹔或出入不熟﹐往來無法﹐一去一來﹐無由再入本軀﹐神魂不知所在﹐乃釋子之坐化﹑道流之尸解也。故行此道﹐要在前功見驗正當仍擇地築室﹐以遠一切腥穢之物﹑臭惡之气﹑往來之聲﹑女子之色﹐不止於觸其眞气﹐而神亦厭之。旣出而復入﹐入而不出﹐則形神俱妙﹐與天地齊年﹐而浩劫不死﹔旣入而復出﹐出而不入﹐如蟬脫蛻﹐遷神入聖﹐此乃超凡脫俗﹐以爲眞人仙子﹐而在風塵之外﹐寄居三島十洲者也。

《道要》曰﹕不無盡法已滅息矣。

右大乘三門﹐系天仙。

