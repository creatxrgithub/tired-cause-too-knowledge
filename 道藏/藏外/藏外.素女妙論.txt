《素女妙論》

﹝一﹞原始篇

在昔﹐軒轅問素女曰「朕聞上古聖人﹐壽有千歲﹐或八百歲﹐又有二百歲﹔中古聖人有百二十歲﹔今時人壽或三十或二十而亡﹐又五七歲而亡﹐又二三歲而亡﹐安逸者少﹐抱疾者多矣。其故何哉﹖幸諭開悟﹐願勿吝其要。」

素女答曰「凡人之生﹐感父精母血而受始﹐合地水火風而成形。蓋壽夭之際﹐其因不一。有二三歲﹑五七歲至十二三歲而亡者﹐皆由父母受胎而無禁忌﹐故生子不壽。或二三十歲而亡者﹐其人四大本虛﹐初無堅固之質﹐不能學養生之術﹔年及少壯﹐血气方剛﹐而迷戀欲情﹐使精气耗散﹐疾病多生﹐而不識治療之方﹐是乃自喪其本源﹐豈得望延年益壽乎﹗」

帝問曰「太級剖判﹐陰陽肇分﹐輕淸爲天﹐混濁爲地﹐乾道成男﹐坤道成女﹐惟人處乎其中﹐萬物生焉﹐何者而無陰陽矣哉﹗天無陰陽則日月不明﹐地無陰陽則萬物不生﹐人無陰陽則倫道絕矣。陰陽交感﹐不可一日而無焉也。卿之斯言﹐朕有未悟﹐男女交合之要﹑疾病治療之方﹐幸望備道其詳﹐以濟人壽。」

素女答曰「甚哉甚哉﹗凡男女交合﹐乃一陰一陽之道也。是以陰中有陽﹐陽中有陰﹐陰陽男女﹐天地之道也。然失其要﹐則疾病起矣。」又曰「抱陰而負陽﹐陽極則陰生﹐陰極則陽萌矣。凡女子陰中自具陰陽﹐其間剛健柔順﹐各有快美之趣。」

帝問曰「夫婦交感之道﹐旣已聞之﹐未達其旨。而夫婦交媾之時﹐親之不得其美情﹐願爲是說。」

素女答曰「凡男女交合之道及補精采气之法﹑按摩導引之義﹐返本還元﹐深根固蒂﹐得其長久之情。若非采陰之法﹐徒勞交合﹐不得其暢美﹐終爲杏冥﹐而不能通美快之意﹐此因人不能慕其道也。若行此法﹐實爲養生之祕要也。凡男女交合﹐其女人陰中自有美快之祕﹐而知其趣者少焉矣。故只多感其情﹐遂以致兩情不樂﹐虛勞交合﹐而不美快。且夫女子精液未發﹐而陰中幹﹐若男子勉彊行之﹐玉莖鉆制空虧﹐只勞神思而無適用也。或女子欲火已動﹐男子玉莖不剛堅﹐精津離形﹐而意未舒暢﹐女子心中不快不滿﹐終生憎惡之心。」

﹝二﹞九勢篇

帝問曰「男女者﹐人道大欲﹐而萬物化生之源也。而今忽之者﹐未得其要之故也乎﹖」

素女答曰「其言愼微﹐愚者以爲褻﹐而非誨淫導欲之說﹐實乃養生之妙術。交媾之祕訣﹐其法有九﹐名具以提之﹕

一曰龍飛勢﹔

二曰虎步勢﹔

三曰猿搏勢﹔

四曰蟬附勢﹔

五曰龜騰勢﹔

六曰鳳翔勢﹔

七曰兔吮勢﹔

八曰魚唼勢﹔

九曰鶴交勢。」

帝問曰「九勢已聞其目﹐而行之有法哉﹖」

素女答曰「每一勢有一法﹐只擬其物狀而爲勢﹐故目云曰『九勢』。

「一﹑龍飛勢。令女人仰臥其體﹐兩足朝天。男子伏其上﹐據其股﹐含其舌。女人自舉起牝戶﹐而受玉莖刺入玄牝之門﹐抽出扣其戶﹐舉身動搖﹐行八深六淺之法﹐則陰中壯熱﹐陽物剛彊﹐男歡女悅﹐兩情娛快﹐百疾消除。其法如蛟龍發蟄攀云之狀。

「二﹑虎步勢。令女人胡跪低頭。男子踞其後﹐抱其腰而插入玉莖於牝門﹐行五淺六深之法﹐抽出百回﹐玉鉗開張﹐精涎湧出﹐水火旣濟﹐盡丹鼎之妙。煩懣已除﹐血脈流通﹐補心益志。其法如虎豹出林嘯風之狀。

「三﹑猿捕勢。令女人開起兩股﹐坐在男子於兩腿上﹐牝門開張滑滑。插玉槌﹐數扣陰戶﹐次行九淺五深之法﹐女子噥噥不休﹐津液溢流﹐男子固濟陽匱而不泄。百屙忽除﹐益气長生﹐不饑。其法如猿搏枝取果實之狀﹐最以快捷爲妙。

「四﹑蟬附勢。令女人直舒左股而屈右股。男子踞其後﹐曳玉如意叩其赤珠﹐行七深八淺之法﹐紅球大張﹐快活潑潑﹐極活動之妙。通利關脈﹐久久利人。其法如金蟬抱樹吸露淸吟之狀﹐只含蓄不吐。

「五﹑龜騰勢。令女人仰臥﹐澹然虛無﹐如忘其情。男子以兩手指托兩腿﹐擡起過乳房﹐伸出其頭﹐忽入紅門﹐深撞谷實。忽縮忽伸﹐如龜頭伸縮。能除畱熱﹐遂五臟邪气。其法如玄龜遊騰之狀﹐堅甲自守﹐曳尾泥中﹐而全其眞。

「六﹑鳳翔勢。令女人橫身仰牀上﹐手自舉兩股。男子以兩手緊抱摟女腰﹐將金槌插玉門﹐左右奔突﹐至陰中壯熱﹐女體軟動﹐行九淺八深之法﹐則女悅微喘﹐滑液沸出。能補諸虛﹐塡精髓﹐輕身﹐延年不老。其法如丹山瑞鳳搏扶搖而翺翔寰中之狀。

「七﹑兔吮勢。先男子仰臥牀上﹐直伸兩股。令女人反騎跨男子股上﹐手握郎中探房門﹐直穿琴弦﹐覺玉條堅硬而後行淺深之法﹐則養血行气﹐除四股酸疼。其法如玉兔跳躍之快﹐忽蹲忽跳﹐出沒不定﹐只不失其眞﹐則能捉蟾魄於九霄。

「八﹑魚唼勢。令二女子一仰一俯﹐互摟抱以爲交接之狀。牝戶相合﹐自摩擦則其魚口自開﹐猶遊魚唼萍之形。男子箕坐其側﹐俟紅潮嘲發﹐先以手探兩口相合處﹐將莖安其中間﹐上下乘便﹐插入兩方交歡。大堅筋骨﹐倍气力﹐溫中補五勞七傷。其法如遊魚戲藻之狀﹐只以唼淸吐濁爲要。

「九﹑鶴交勢。令女人摟男子之頸﹐以右足負牀上。男以右手提女之左股而提肩上﹐兩體緊巾﹐微抽玉莖﹐窺其菱齒﹐徐徐撞谷實﹐搖擺輕漫﹐行九淺一深之法﹐花心忽開﹐芳液浸潤。保中守神﹐消食開胃﹐療百病﹐長生不饑。其法如丹鶴回旋之狀﹐張翎不收﹐自至妙境。

﹝三﹞淺深篇

帝問曰「火候淺深﹐煉丹之要旨也。然調停不得法﹐各有所捐哉﹖」

素女答曰「淺而不足者戾意﹐深而大過者懊人。又有三十六種﹑七十二般之法﹐能合甜情﹑益快意﹐然其理深邃。」

帝問曰「男女交媾之道﹐行淺深之法則多損傷﹐而補益者少焉矣。嘗聞有采補祕奧以濟人壽﹐願示其詳。」

素女答曰「男子須察女人情態﹐亦要固守自身之寶物﹐勿令輕漏泄。先將兩手掌摩熱﹐堅把握玉莖﹔次用淺抽深入之法﹐耐久戰﹐益美快。不可太急﹐不可太慢﹐又勿盡意深入﹐深則有所損焉。刺之琴弦﹐攻其菱齒﹐若至其美快之極﹐女子不覺噤齒﹐香汗喘吁﹐目合面熱﹐芳蕊大開﹐滑液溢流﹐此快科學研究之極也。又女子陰中有八名﹐又名『八谷』﹕

一曰琴弦﹐其深一寸﹔

二曰菱齒﹐其深二寸﹔

三曰妥﹟﹐其深三寸﹔

四曰玄珠﹐其深四寸﹔

五曰谷實﹐其深五寸﹔

六曰愈闕﹐其深六寸﹔

七曰昆戶﹐其深七寸﹔

八曰北極﹐其深八寸。」

帝問曰「交合所傷﹐亦生何病﹖」

素女答曰「交會之要﹐切忌太深﹐深則傷於五臟。若至谷實則傷肝﹐其病眼昏眵淚﹐四肢不遂﹔至愈闕則傷肺﹐其病惡心噦逆﹐痰喘昏暈﹔至昆戶則傷脾﹐面黃腹脹﹐煩懣冷痢﹔至北極則傷腎﹐腰腳痿軟﹐骨蒸潮熱﹔忽淺忽深則傷心﹐其人面熱虛嗽﹐夢魘遺精。所以交合不可太深。女子丹穴在臍下三寸﹐勿令傷之。又不可太速﹐不可太慢﹐太速則傷血﹐太慢則損气﹐並有損而無益焉矣。」

帝問曰「火候調度淺深之要旣審領之﹐損害之理亦不可忽之。尙有禁忌之功者﹐冀無吝之。」

素女答曰「煉丹避忌﹐若誤犯之﹐大者天地奪其壽算﹐鬼神殃其身﹐三彭窺其隙﹐抱疾罹厄﹔其生兒夭促﹐不慧不肖﹐或頑劣凶惡﹐遺害於父母。可不謹哉﹗夫天地晦冥震動之時﹐迅雷烈風暴雨之日﹐及晦朔弦望﹑大寒酷暑﹑日月薄蝕﹑神聖誕辰﹑庚申甲﹑自己本命之辰﹑三元八節﹑五月五日﹑月煞月被﹑披麻紅殺﹐皆不可犯焉。又天地五嶽川瀆祠壇之近側﹑神聖祠宇﹐及諸神鬼像前﹑井竈澑廁之傍﹐各有害﹐多令人夭亡或生怪形奇狀之子也﹐交媾之際﹐亦有避忌。大饑勿犯﹐大飽勿犯﹐大醉勿犯﹐神勞力倦勿犯﹐憂愁悲恐勿犯﹐病新瘥勿犯﹐喪服勿犯﹐女子經中勿犯。」

﹝四﹞五欲五傷篇

帝問曰「少壯努力﹐則有衰敗之患。歡樂之極﹐必多哀傷。至人節之以道﹐故曰禦百女壽比天地。而今人不至半百﹐筋痿肉脫﹐火盛水枯﹐終爲敗物者﹐何乎﹖」

素女答曰「凡人﹐有五欲﹑五傷﹑十動之候﹐若得其宜﹐則意滿欲足﹔不得其宜﹐則各有所傷。

「五欲之候﹕

「第一﹐面上潮紅者﹐其意有所思欲﹐先刺入玉莖﹐徐徐搖動﹐慢慢抽出﹐多在戶外﹐探其情﹔

第二﹐鼻孔吐气者﹐欲火微動﹐先以玉莖穿陰戶﹐刺其谷實﹐不可太深﹐宜俟火候之至﹔

第三﹐咽喉幹嗄者﹐情動火熾。抽玉莖﹐俟其眼閉舌吐﹑喘气爲聲﹐出入任意﹐漸至佳境。

第四﹐紅球浸潤者﹐心火大盛﹐刺之則滑澤外溢﹐輕及菱齒﹐一左一右﹐一緩一急﹐隨便如法﹔

第五﹐金蓮擎抱者﹐火候旣足焉﹐必以足纏腰上﹐兩手摟肩背﹐舌吐不縮﹐宜刺愈闕﹐其時四肢通快。

「五傷之候﹕

「第一﹐陰戶尙閉未開者﹐不可刺之﹐刺之傷肺﹐肺傷則痰喘聲喝﹔

第二﹐情興已至﹐金莖軟痿﹐其興過而後漸交者﹐傷心﹐心傷則經水不調﹔

第三﹐以少陰合老陽﹐欲火空燃﹐而不得所欲者﹐傷肝﹐肝傷則心眩目昏﹔

第四﹐欲足情滿﹐陽興未休者﹐傷腎﹐腎傷則帶下崩漏﹔

第五﹐月厄未盡遇逼合者﹐傷脾﹐脾傷則﹐顏色痿黃。

「十動之候﹕

「一﹑玉手抱男背﹐下體自動﹐援吐舌相偎者﹐令男子動情﹐興之候也﹔

二﹑芳體仰臥﹐直伸手足而不動﹐鼻中微發喘急者﹐欲刺抽之候也﹔

三﹑伸腕開掌﹐握睡漢之玉槌而動轉者﹐垂涎之候也﹔

四﹑言語戲喋﹐眼來眉去﹐時發懊之聲者﹐春情極到之候也﹔

五﹑自以兩手抱金蓮﹐露張玄牝之門者﹐情熟意快之候也﹔

六﹑口含玉如意﹐如醉如睡﹐陰中隱癢者﹐俗淺深奔突之候也﹔

七﹑長伸金蓮﹐勾挽玉槌﹐如進如退﹐低發呻吟者﹐陰潮湧來之候也﹔

八﹑忽得所欲﹐而微微轉腰﹐香汗未徹﹐時帶笑容者﹐恐陽气發泄興情已盡之候也﹔

九﹑甜情已到﹐美快漸多﹐精液發泄﹐尙抱摟緊緊者﹐意未滿之候也﹔

十﹑身熱汗洽﹐足緩手慢者﹐情極願足之候也。」

﹝五﹞大倫篇

帝問曰「人之大倫﹐有夫婦而後有子孫。婦徳婦貌﹐不可不撰乎﹖」

素女答曰「婦徳﹐內美也﹔婦貌﹐外美也。先相其皮﹐而後相內。若婦人發焦黑﹐骨大肉粗﹐肥瘦失度﹐長短非常﹐年歲不合者﹐子孫不育。言語雄壯﹐興動暴忽﹐陰內漧澀﹐子宮不暖﹐及淋露赤白濁瀝胡臭者﹐大損陽气。」

帝問曰「損傷陽气之說已聞之。或以藥餌爲補導者﹐如何﹖」

素女答曰「男女交合﹐非爲淫樂也。今時之人﹐不曉修養﹐勉彊臨事﹐故多損精敗气﹐疾病依生焉﹔或誤飲食服餌而損性喪命﹐良可哀哉﹗」

帝問曰「夫婦之道﹐爲子孫之計﹐而今無子者﹐何乎﹖」

素女答曰「三婦無子﹐三男無子。男子精冷滑者﹑多淫虛憊者﹑臨敵畏縮者﹑無子也﹔婦人性淫見物動情者﹑子藏虛寒藏門不開者﹑夫婦不如妒忌火壯者﹐無子也。」

帝問曰「若人無子﹐取之以何術乎﹖」

素女答曰「求子之法﹐按陰合陽合之數﹐用黃紗黃綾黃絹之屬﹐造衣被帳褥之類﹐以黃道吉日﹐取桃枝書年庚﹐放之臥內。又九月三日﹐取東引桃枝書姓名﹐插之牀上﹐須察婦人月經已止過三四日﹐各沐浴炷香﹐祈天地鬼神﹐入帳中而爲交合。其時子宮未合閉﹐故有子也。禦法﹕進退如法﹐洗心滌慮﹐勿戲調戲弄﹐勿借春藥﹐勿見春宮冊。若犯之﹐損父母﹐不利生子。」

帝問曰「陰陽之道﹐名之爲交接者﹐何乎﹖」

素女答曰「陰陽交合﹐男施女接﹐故名之爲交接也。女人陰中自有明兆焉﹐無刺琴弦而及菱齒﹐美快之極﹐放露眞寶﹐陰血包陽精則生男﹐陽精包陰血﹐則生女。謂之陰陽交接之道矣。」

帝問曰「交接﹐人倫之原也。而有不相和悅者﹐何故也乎﹖」

素女答曰「蓋因女子不能察丈夫之意﹐男子亦不曉婦人之性﹐此不達人倫之道﹑生育繼嗣之理也。各頑劣多淫﹐各懷不足﹐互塡憤怨﹔或棄自己妻妄而通外婦﹐又欺丈夫而野合奸淫﹔又男子痿軟不滿欲情﹐或彊陽悍無休息﹐後終生厭惡。」

帝問曰「夫妻親睦相敬愛者﹐人倫之常也。而敬愛之情﹐因何乎生焉﹖」

素女答曰「旣濟者﹐順也﹔未濟者﹐逆也。八庚相合﹐少壯應時者﹐順也﹔八字不協﹐老幼不遇者﹐逆也。才貌兩全﹐意气相合者﹐順也﹔蠢醜相背﹐狠戾反目者﹐逆也。但恩受契合則生敬恭﹐敬恭則富貴長命而子孫蕃育。」

﹝六﹞大小長短篇

帝問曰「男子寶物﹐有大小長短硬軟之別者﹐何也﹖」

素女答曰「賦形不同﹐各如人面。其大小長短硬軟之別﹐共在稟賦﹐故人短而物雄﹐人壯而物短﹐瘦弱而肥硬﹐胖大而軟縮。或有專車者﹐有抱負者﹐有肉怒筋脹者﹐而無害交會之要也。」

帝問曰「郎中有大小長短硬軟之不同﹐而取交接快美之道﹐亦不同乎﹖」

素女答曰「賦形不同﹐大小長短異形者﹐外觀也﹔取交接快美者﹐內情也。先以愛敬系之﹐以眞情按之﹐何論大小長短哉﹗」

帝問曰「硬軟亦有別乎﹖」

素女答曰「長大而萎軟﹐不及短小而堅硬也﹔堅硬而粗暴﹐不如軟弱而溫藉也。能得中庸者﹐可謂盡美盡善焉矣。」

帝問曰「方外之士﹐能用藥物﹐短小者令其長大﹐軟弱者令其堅硬﹐恐遺後患乎﹖將有補導之益乎﹖」

素女答曰「兩情相合﹐气運貫通﹐則短小者自長大﹐軟弱者自堅硬也。有道之士能之﹐故禦百女而不痿。得修養之術﹐則以陰助陽﹐呼吸吐納﹐借水救火﹐固濟眞寶﹐終夜不泄﹐久久行之﹐則益壽除疾。若用五石壯陽之藥﹐膃肭增火之劑﹐虛炎獨燒﹐眞陽涸渴﹐其害不少。」

帝問曰「有修養之術者﹐亦不禁乎﹖」

素女答曰「气運巡環﹐臨事而合﹐應時而止﹐只量力而施﹐其餘勉彊迷惑﹐則修養之士亦至枯敗焉。服藥三朝﹐不如獨宿一宵﹐前哲之誡也。」

﹝七﹞養生篇

帝問曰「養生之道﹐以何爲本﹖」

素女答曰「養生之道﹐以气爲本。气能運血﹐血能化精﹐精能養神﹐神在則生﹐神散則死也。气者﹐神之本也。能煉气者﹐入火不焦﹐入水不溺。固守其精而不散﹐故終夜禦女而不泄。若不能保守精神﹐而狂妄任意者﹐必失神喪气﹐名之爲奪命之斧。」

帝問曰「若人專守養生之道而不行夫婦房幃之禮﹐則人倫已絕﹐後繼將斷。」

素女答曰「凡人年少之時﹐血气未充足﹐戒之在色﹐不可過欲暴泄。年已及壯﹐精气滿溢﹐固精厭欲﹐則生奇病。故不可不泄﹐不可太過﹐亦不可不及。」帝問曰「時泄而遣其興﹐能其精而養神乎﹖」

素女答曰「不然也。若常泄而偶不漏﹐反生瘡癰﹔常祕而偶泄﹐則患暴虛。各害養生之道。」

帝問曰「男子精血盈滿﹐神气充足﹐何以知之乎﹖」

素女答曰「男子二八天癸至﹐而血气不足﹐精神未定﹐故戒之也。年至二十﹐血气漸盛﹐而精聚腸胃﹐三十日而一泄焉。三十而血气壯盛﹐而精在兩股﹐五日一泄焉。年四十﹐精聚要脊﹐七日一泄焉。五十而血气將衰﹐精聚背膂﹐半月一泄。年至六十四歲﹐天癸盡﹐卦數滿﹐血气衰﹐精液竭矣。六十已上﹐能保全餘气﹐興壯者尙可泄。至七十﹐不可妄思欲動情。」

帝問曰「朊知無賴之子﹐自賴彊壯﹐一日三泄或五泄者﹐何乎﹖」

素女答曰「暴泄者暴虛﹐後必痿辟。若泄而不休﹐自招天亡。」

帝問曰「人陽气夜間勃然起立﹐騰然興發者﹐何﹖」

素女答曰「晨晝暮夜﹐此一日中之四時也。故陽气生子時﹐於卦爲復﹔至醜時而二陽生下﹐於卦爲臨﹔寅時三陽已全﹐於卦爲泰。若人半夜暴泄﹐則陽精枯損﹐年未五十﹐必發頭暈腑痛目昏耳塞。又有五傷﹕

其一﹐男女交會﹐精泄而少者﹐爲气傷﹔

其二﹐精出而者﹐爲肉傷﹔

其三﹐泄而疼者﹐爲筋傷﹔

其四﹐精出而澀者﹐爲骨作﹔

其五﹐臨門忽痿垂涎者﹐爲血傷。各泄精過度﹑精液竭乏所致﹐何可不謹哉﹗」

﹝八﹞四至九到篇

帝問曰「男女好述﹐未發言語而知其情。機微愼密﹐以何術惻之趣之﹖」

素女答曰「凡男子欲探女子私情﹐先以言語戲諧挑其意﹐以乎足扭捏趣其情。男子有四至﹐女子有九到﹐若四不至九不到而交俁者﹐必有後患。」

帝問曰「男子四至者﹐若何﹖」

素女答曰「玉莖不彊者﹐陽气未至也﹔剛彊而不動者﹐肌气未至也﹔振搖而不怒者﹐骨气未至也﹔怒張而不久者﹐腎气未至也。若一不至而犯之﹐必有損傷。」

帝問曰「女人九到者﹐若何﹖」

素女答曰「倦伸欠息﹐而睡覺朦朧﹐肺气未到也﹔門戶不潤﹐屈股不開﹐心气未到也﹔目不流視﹐舉止不忻﹐脾气未到也﹔手捫玉莖而情意不悅﹐血气未到也﹔手軟足緩﹐橫臥不動﹐筋气未到也﹔撫弄兩乳﹐意向無味﹐骨气未到也﹔瞬波微動﹐鶯口不開﹐肝气未到也﹔舉身向人﹐桃頰不紅﹐腎气未到也﹔玉關僅潤﹐口中不渴﹐液气未到也。九候已到而後行九淺一深之法﹐則陰陽調和﹐情思纏綿。能助陽气﹐補虛之勞損。

帝問曰「何爲九淺一深之法﹖」

素女答曰「淺插九回﹐深刺一回﹐每一回以呼吸定息爲度﹐謂之九淺一深之法也。自琴弦至玄珠爲淺﹐自妥至谷實爲深。凡太淺不美快﹐太深有所傷。」

帝問曰「丹鼎調度﹐火候愼微﹐水火旣濟之妙旣詳聞之﹐尙有餘蘊﹐願盡其理﹐博施救世之仁﹐令萬世無夭亡之患﹐亦無虛羸絕嗣之憂。」

素女答曰「天地交泰﹐陰陽會施﹐先察其情興﹐審辧其气候到不到﹐極抽出插入添炭之妙﹐固濟自己陽匱﹐香吻相偎﹐吸陰精而補陽气﹐引鼻气以塡脊髓﹐含津液以養丹田﹐令泥丸勢气透切﹐貫通四支﹐溢益气血﹐駐顏不老。」

帝問曰「采補修養﹐煉內丹第一妙義也。含靈之者﹐不可不達其理焉﹖」

素女答曰「然矣﹐如帝命。此延齡益壽之妙要也。夫天不足西北﹐故男子陽气有餘﹑陰血不足﹔地不滿東南﹐故女子陰血充實﹑陽气不足。能達玄微者﹐以有餘補不足﹐𨿽至期頤﹐不攺其樂。快活娛樂﹐無窮極之時﹐長生久視﹐壽儔天地。宜錄之金石﹐長傳後蕊﹐則普濟徳澤﹐亦不少也矣。」

帝齋戒沐浴﹐以其法煉內丹八十一日﹐壽至一百二十歲。而丹藥已成﹐鑄鼎於湖邊﹐神龍迎降﹐共素女白日升天。

