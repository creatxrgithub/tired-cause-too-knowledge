

《素女經》

至理第一

黃帝問素女曰「吾气衰而不和﹐心內不樂﹐身常恐危﹐將如之何﹖」素女曰「凡人之所以衰微者﹐皆傷於陰陽交接之道爾。夫女之勝男﹐猶水之滅火。知行之﹐如釜鼎能和五味﹐以成羹霍。能知陰陽之道﹐悉成五樂﹔不知之者﹐身命將夭﹐何得歡樂﹖可不愼哉﹗

素女曰「有采女者﹐妙得道術。王使采女問﹕彭祖延年益壽之法﹐彭祖曰「愛精養神﹐服食眾藥﹐可得長生。然不知交接之道﹐𨿽服藥無益也。男女相成﹐猶天地相生也。天地得交會之道﹐故無終竟之限。人失交接之道﹐故有夭折之漸﹐能避漸傷之事而得陰陽之術﹐則不死之道也。」

采女再拜曰「願聞要教。」彭祖曰「道甚易知﹐人不能信而行之耳。今君王禦萬機﹐治天下﹐必不能備爲眾道也。幸多後宮﹐宜知交接之法﹐法之要者﹐在於多禦少女而莫數瀉精﹐使人身輕﹐百病消除也。」

素女曰「禦敵﹐當視敵如瓦石﹐自視如金玉﹐若其精動﹐當疾去其鄕。禦女當如朽索禦奔馬﹐如臨深坑下有刃﹐恐墜其中。若能愛精﹐命亦不窮也。」

黃帝問素女曰「今欲長不交接﹐爲之柰何﹖」素女曰「不可。天地有開闔﹐陰陽有施化。人法陰陽隨四時﹐今欲不交接﹐神气不宣布﹐陰陽閉隔﹐何以自補﹖練气數行﹐去故納新﹐以自助也。玉莖不動﹐則辟死其捨﹐所以常行以當導引也。能動而不施者﹐所謂還精。還精補益﹐生道乃著。」

《素女經》云﹕黃帝曰「夫陰陽交接節度﹐爲之柰何﹖」素女曰「交接之道﹐故有形狀﹐男致不衰﹐女除百病﹐心意娛樂﹐气力彊。然不知行者﹐漸以衰損。欲知其道﹐在於定气﹑安心﹑和志。三气皆至﹐神明統歸﹐不寒不熱﹐不饑不飽﹐寧身定體﹐性必舒遲﹐淺內徐動﹐出入欲希。女快意﹐男盛不衰﹐以此爲節。」

《玄女經》云﹕黃帝問玄女曰「吾受素女陰陽之術﹐自有法矣。願復命之﹐以悉其道。」玄女曰「天地之間﹐動須陰陽﹐陽得陰而化﹐陰得陽而通。一陰一陽﹐相須而行。故男感堅彊﹐女動辟張﹐二气交精﹐流液相通。男有八節﹐女有九宮﹐用之失度﹐男發癱疽﹐女害月經﹐百病生長﹐壽命消亡。能知其道﹐樂而且彊﹐壽卽增延﹐色如華英。」

和志第四

《玉房祕訣》云﹕黃帝曰「夫陰陽之道﹐交接柰何﹖」素女曰「交接之道﹐固有行狀﹐男以致气﹐女以除病﹐心意娛樂﹐气力益壯。不知道者﹐則侵以衰。欲知其道﹐在安心﹑和志。精神統歸﹐不寒不暑﹐不飽不饑﹐定身正意﹐性必舒遲﹐深內徐動﹐出入欲希。以是爲節﹐愼無敢違﹐女卽歡喜﹐男則不衰。」

又云﹕黃帝曰「今欲彊交接﹐玉莖不起﹐面慚意羞﹐汗如珠子﹐心情貪欲﹐彊助以手﹐何以彊之﹐願聞其道。」素女曰「帝之所問﹐眾人所有。凡欲接女﹐固有經紀﹐必先和气﹐玉莖乃起。順其五常﹐存感九部﹐女有五色﹐審所足扣。采其溢精﹐取液於口﹐精气還化﹐塡滿髓髒。避七損之禁﹐行八益之道﹐毋逆五常﹐身乃可保。正气內充﹐何疾不去﹖府藏安寧﹐光滑潤理﹐每接卽起﹐气力百倍﹐敵人賓服﹐何慚之有﹖」

《玄女經》云﹕黃帝曰「交接之時﹐女或不悅﹐其質不動﹐其液不出。玉莖不彊﹐小而不勢﹐何以爾也﹖」玄女曰「陰陽者﹐相感而應耳。故陽不得陰則不喜﹐陰不得陽則不起﹐男欲接而女不樂﹐女欲接而男不欲﹐二心不和﹐精气不感﹐加以卒上暴下﹐愛樂未施。男欲求女﹐女欲求男﹐情意合同﹐俱有悅心﹐故女質振感﹐男莖盛男熱﹐營扣兪鼠﹐精液流溢﹐玉莖施縱﹐乍緩乍急﹐玉戶開翕﹐或實作而不勞﹐彊敵自佚﹐吸精引气﹐灌漑朱室。今陳八事﹐其法備悉﹐伸縮俯仰﹐前卻屈折。帝審行之﹐愼莫違失。」

臨禦第五

《素女經》云﹕黃帝曰「陰陽貴有法乎﹖」素女曰「臨禦女時﹐先令婦人放平安身﹐屈兩腳﹐男人其間﹐銜其口﹐吮其舌﹐拊搏其玉莖﹐擊其門戶東西兩傍﹐如是食頃﹐徐徐內入。玉莖肥大者內半寸﹐弱小者入一寸﹐勿搖動之﹐徐出更入﹐除百病。勿令四傍泄出﹐玉莖入玉門﹐自然生熱且急﹐婦人身當自動搖﹐上與男相得﹐然後深之﹐男女百病消滅。淺刺琴弦﹐入三寸半﹐當閉口刺之﹐一二三四五六七八九﹐因深之﹐至昆石旁往來﹐口當婦人口而吸气﹐行九九之道訖﹐乃如此。」

五常第六

《玉房祕訣》云﹕黃帝曰「何謂五常﹖」素女曰「玉莖實有五常之道﹐深居隱處﹐執節自守﹐內懷至德﹐施行無己。夫玉莖意欲施與者﹐仁也﹔中有空者﹐義也﹔端有節者﹐禮也﹔意欲卽起﹐不欲卽止者﹐信也﹔臨事低仰者﹐智也。是故眞人因五常而節之﹐仁𨿽欲施予﹐精苦不固。義守其空者﹐明當禁﹐使無得多。實旣禁之道矣﹐又當施予﹐故禮爲之節矣。執誠持之﹐信旣著矣﹐卽當知交接之道。故能從五常﹐身乃壽也。」

五徵第七

《玉房祕訣》云﹕黃帝曰「何以知女之快也﹖」素女曰「有五徵五欲﹐又有十動﹐以觀其變﹐而知其故。夫五徵之候﹕一曰面赤﹐則徐徐合之﹔二曰乳堅鼻汗﹐則徐徐內之﹔三曰嗌漧咽唾﹐則徐徐搖之﹔四曰陰滑﹐則徐徐深之﹔五曰尻傳液﹐徐徐引之。」

五欲第八

素女曰「五欲者﹐以知其應﹕一曰意欲得之﹐則屏息屏气﹔二曰陰欲得之﹐則鼻口兩張﹔三曰精欲煩者﹐則振掉而抱男﹔四曰心欲滿者﹐則汗流濕衣裳﹔五曰其快欲之甚者﹐身直目眠。」

十動第九

素女曰「十動之效﹕一曰兩手抱人者﹐欲體相薄陰相當也﹔二曰伸其兩臂者﹐切磨其上方也﹔三曰張腹者﹐欲其泄也﹔四曰尻動者﹐快善也﹔五曰舉兩腳拘人者﹐欲其深也﹔六曰交其兩股者﹐內癢滔滔也﹔七曰側搖者﹐欲深切左右也﹔八曰舉身者﹐迫人搖樂甚也﹔九曰身巾縱者﹐支體快也﹔十曰陰液滑者﹐精已泄也。見其效以知女之快也。」

四至第十

《玄女經》云﹕黃帝曰「意貪交接而莖不起﹐可以彊用不﹖」玄女曰「不可矣。夫欲交接之道﹐男經四至﹐乃可致女九气。」黃帝曰「何謂四至﹖」玄女曰「玉莖不怒﹐和气不至﹔怒而不大﹐肌气不至﹔大而不堅﹐骨气不至﹔堅而不熱﹐神气不至。故怒者﹐精之明﹔大者﹐精之關﹔堅者﹐精之戶﹔熱者﹐精之門。四气至而節之以道﹐開機不妄﹐開精不泄矣。」

九气第十一

《玄女經》云﹕黃帝曰「善哉﹗女之九气﹐何以知之﹖」玄女曰「伺其九气以知之。女人大息而咽唾者﹐肺气來至﹔鳴而吮人者﹐心气來至﹔抱而持人者﹐脾气來至﹔陰門滑澤者﹐腎气來至﹔勤殷咋人者﹐骨气來至﹔足拘人者﹐筋气來至﹔撫弄玉莖者﹐血气來至﹔持弄男乳者﹐肉气來至。久與交接﹐弄其實以感其意﹐九气皆至。有不至者則容傷﹐故不至﹐可行其數以治之。」

九法第十二

《玄女經》云﹕黃帝曰「所說九法﹐未聞其法﹐願爲陳之﹐以開其意﹐藏之石室﹐行其法式。」玄女曰「九法﹕

第一曰龍翻。令女正偃臥向上﹐男伏其上﹐股隱於牀﹐女舉其陰﹐以受玉莖。刺其谷實﹐又攻其上﹐疏緩動搖﹐八淺二深﹐死往生返﹐勢壯且彊﹐女則煩悅﹐其樂如倡﹐致自閉固﹐百病消亡。

第二曰虎步。令女俯伏﹐尻仰首伏﹐男跪其後﹐抱其腹﹐乃內玉莖﹐刺其中極﹐務令深密﹐進退相薄﹐行五八之數﹐其度自得﹐女陰閉張﹐精液外溢﹐畢而休息﹐百病不發﹐男益盛。

第三曰猿搏。令女偃臥﹐男擔其股﹐膝還過胸﹐尻背俱舉﹐乃內玉莖﹐刺其臭鼠﹐女煩搖動﹐精液如雨﹐男深案之﹐極壯且怒﹐女快乃止﹐百病自愈。

第四曰蟬附。令女伏臥﹐直伸其軀﹐男伏其後﹐深內玉莖﹐小舉其尻﹐以扣其赤珠﹐行六九之數﹐女煩精流﹐陰裏動急﹐外爲開舒﹐女快乃止﹐七傷自除。

第五曰龜騰。令女正臥﹐屈其兩膝﹐男乃推之﹐其足至乳﹐深內玉莖﹐刺嬰女﹐深淺以度﹐令中其實﹐女則感悅﹐軀自搖舉﹐精液流溢﹐乃深極內﹐女快乃止﹐行之勿失﹐精力百倍。

第六曰鳳翔。令女正臥﹐自舉其腳﹐男跪其股間﹐兩手處席﹐深內玉莖﹐刺其昆石﹐堅熱內牽﹐令女動作﹐行三八之數﹐尻急相薄﹐女陰開舒﹐自吐精液﹐女快乃止﹐百病消滅。

第七曰兔吮毫。男正反臥﹐直伸腳﹐女跨其上﹐膝在外邊﹐女背頭向足﹐處席俯頭﹐乃內玉莖﹐刺其琴弦﹐女快﹐精液流出如泉﹐欣喜和樂﹐動其神形﹐女快乃止﹐百病不生。

第八曰魚接鱗。男正偃臥﹐女跨其上﹐兩股向前﹐安徐內之﹐微入便止﹐纏授勿深﹐如兒含乳﹐使女獨搖﹐務令持久﹐女快男退﹐治諸結聚。

第九曰鶴交頸。男正箕座﹐女跨其股﹐手抱男頸﹐內玉莖﹐刺麥齒﹐中其實﹐男抱女尻﹐助其搖舉﹐女自感快﹐精液流溢﹐女快乃止﹐七傷自愈。」

八益第十六

《玉房祕訣》云﹕素女曰「陰陽有七損八益。

一益曰固精。令女側臥﹐張股男側﹐臥其中﹐行二九數﹐數畢止﹐令男固精﹐又治女子漏血﹐日再行﹐十五日愈。

二益曰安气。令女正臥高枕﹐伸張兩股﹐男跪其股間刺之﹐行三九數﹐數畢止﹐令人气和﹐又治女門寒﹐日三行﹐二十日愈。

三益曰利藏。令女側臥﹐屈其兩股﹐男橫臥﹐卻刺之﹐行四九數﹐數畢止﹐令人气和﹐又治女門寒﹐日四行﹐二十日愈。

四益曰彊骨。令女側臥﹐屈左膝﹐伸其右股﹐男伏刺之﹐行五九數﹐數畢止﹐令人關節調和﹐又治女閉血﹐日五行﹐十日愈。

五益曰調脈。令女側臥﹐屈其右希伸其左股﹐男處地刺之﹐行六九數﹐數畢止﹐令人脈通利﹐又治女門辟﹐日六行﹐二十日愈。

六益曰蓄血。男正偃臥﹐令女戴尻跪其上﹐極內之﹐令女行七九數﹐數畢止﹐令人力彊﹐又治女子月經不利﹐日七行﹐十日愈。

七益曰益液。令女人正伏舉後﹐男上往﹐行八九數﹐數畢止﹐令人骨塡。

八益曰道體。令女正臥﹐屈其股﹐足迫尻下﹐男以股脇刺之﹐以行九九數﹐數畢止﹐令人骨實﹐又治女陰臭﹐日九行﹐九日愈。」

七損第十七

《玉房祕訣》云﹕素女曰﹕

「一損謂絕气。絕气者﹐心意不欲而彊用之﹐則汗泄气少﹐令心熱目冥冥。治之法﹐令女正臥﹐男擔其兩股﹐深案之﹐令女自搖﹐女精出止﹐男勿得快﹐日九行﹐十日愈。

二損謂溢精。溢精者﹐心意貪愛﹐陰陽未合而用之﹐精中道溢﹐又醉飽而交接﹐喘息气亂則傷肺﹐令人�逆上气﹐消渴喜怒﹐或悲慘慘﹐口漧身熱而難久立。治之法﹐令女人正臥﹐屈其兩膝俠男﹐男淺刺﹐內玉莖寸半﹐令女子自搖﹐女精出止﹐男勿得快﹐日九行﹐十日愈。

三損謂雜脈。雜脈者﹐陰不堅而彊用之﹐中道彊寫﹐精气竭﹐及飽食訖﹐交接傷脾﹐令人食不化﹐陰痿無精。治之法﹐令女人正臥﹐以腳鉤男子尻﹐男則處席內之﹐令女自搖﹐女精出止﹐男勿快﹐日九行﹐十日愈。

四損謂气泄。气泄者﹐勞倦汗出﹐未幹而交接﹐令人腹熱唇焦。治之法﹐令男子正臥﹐女跨其上﹐向足﹐女據席﹐淺內玉莖﹐令女自搖﹐精出止﹐男子勿快﹐日九行﹐十日愈。

五損謂機關厥傷。機關厥傷者﹐適新大小便﹐身體未定而彊用之﹐則傷肝﹐及卒暴交會﹐遲疾不理﹐不理勞疲筋骨﹐令人目茫茫﹐癰疽並發﹐眾脈槁絕﹐久生偏枯﹐陰痿不起。治之法﹐令男子正臥﹐女跨其股﹐踞前向﹐徐徐案內之﹐勿令女人自搖﹐女精出止﹐男勿快﹐日九行﹐十日愈。

六損謂百閉。百閉者﹐淫佚於女﹐自用不節﹐數交失度﹐竭其精气﹐用力彊寫﹐精盡不出﹐百病並生﹐消渴目冥冥。治之法﹐令男正臥﹐女跨其上﹐前伏據席﹐令女內玉莖相搖﹐精出止﹐男勿快﹐日九行﹐十日愈。

七損謂血竭。血竭者﹐力作疾行﹐勞因汗出﹐因以交合﹐俱已之時﹐偃臥推深﹐沒本暴急﹐劇病因發﹐連施不止﹐血枯气竭﹐令人皮虛膚急﹐莖痛囊濕﹐精變爲血。治之法﹐令女正臥﹐高抗其尻﹐申張兩股﹐男跪其間深刺﹐令女自搖﹐精出止﹐男勿快﹐日九行﹐十日愈。www。taoismcn。com

還精第十八

《玉房祕訣》云﹕黃帝曰「願聞動而不施﹐其效如何﹖」素女曰「一動不寫﹐則气力彊﹔再動不寫﹐耳目聰明﹔三動不寫﹐病消亡﹔四動不寫﹐神威安﹔五動不寫﹐血脈充長﹔六動不寫﹐腰背豎彊﹔七動不寫﹐尻股益力﹔八動不寫﹐身體生光﹔九動不寫﹐壽命未央﹔十動不寫﹐通於神明。」

施瀉第十九

《玉房祕訣》云﹕黃帝問素女曰「道要不欲失精﹐宜愛液者也﹐卽欲求子﹐何可得寫﹖」素女曰「人有彊弱﹐年有老壯﹐各隨其气力﹐不欲彊快﹐彊快卽有損。故男年十五﹐盛者可一日再施﹐瘦者可一日一施﹔年廿﹐盛者日再施﹐嬴者可一日一施﹔年卅﹐盛者可一日一施﹐劣者二日一施﹔冊﹐盛者三日一施﹐虛者四日一施﹔五十﹐盛者可五日一施﹐虛者可十日一施﹔六十﹐盛者十一日一施﹐虛者二十日一施﹔七十﹐盛者可卅日一施﹐虛者不寫。」

治傷第廿十

《玉房祕訣》云﹕采女曰「男之盛衰﹐何以爲候﹖」彭祖曰「陽盛得气則玉莖當熱﹐陽精濃而凝也。其衰有五﹕一曰精泄而出﹐則气傷也﹔二曰精淸而少﹐此肉傷也﹔三曰精變而臭﹐此筋傷也﹔四曰精出不射﹐此骨傷也﹔五曰陰衰不起﹐此身傷也。凡此眾傷皆由不徐交接而卒暴施寫之所致也。治之法﹐但禦而不施﹐不過百日﹐气力必致百倍。」

求子第廿一

《玉房祕訣》云﹕素女曰「求子法自有常體﹐淸心遠慮﹐安定其衿袍﹐垂虛齋戒﹐以婦人月經後三日﹐夜半之後﹐雞鳴之前嬉戲﹐令女盛動﹐乃往從之。適其道理﹐同其快樂﹐卻身施寫﹐下精欲得﹐去玉門半寸﹐不可過子宮﹐《千翼》﹐勿過遠﹐至麥齒。遠則過子門﹐不入子戶。若依道術﹐有子賢良而老壽也。」

又云﹕素女曰「夫人合陰陽﹐當避禁忌﹐常乘生气﹐無不老壽。若夫婦俱老﹐𨿽生化有子﹐皆不壽也。」

好女第廿二

《大淸經》云﹕黃帝曰「入相女人﹐云何謂其事﹖」素女曰「入相女人﹐天性婉順﹐气聲濡行﹐絲髮黑﹐弱肌細骨﹐不長不短﹐不大不小﹐鑿孔居高﹐陰上無毛﹐多精液者﹔年五五以上﹐三十以還﹐未在產者。交接之時﹐精液流漾﹐身體動搖﹐不能自定﹐汗流四逋﹐隨人舉止。男子者﹐𨿽不行法﹐得此人由不爲損。」

房中禁忌﹕日月晦朔﹑上下弦望﹑六丁六丙日﹑破日﹑月廿八﹑日月蝕﹑大風甚雨﹑地動﹑雷電霹靂﹑大寒大暑﹑春秋冬夏節變之日﹐送迎五日之中﹐不行陰陽。本命行年禁之重都者﹕夏至後丙子丁丑﹐冬至後庚申辛酉﹐及新沐頭﹑新遠行﹑疲倦﹑大喜怒﹐皆不可合陰陽。至丈夫衰忌之年﹐皆不可妄施精。

素女論曰「五月十六日﹐天地牝牡日﹐不可行房。犯之﹐不出三年必死。何以知之﹖但取新布一尺﹐此夕懸東墻上﹐明日視之﹐必有血色﹐切忌之。」

采女曰「何以有鬼交之病﹖」彭祖曰「由於陰陽不交﹐情欲深重﹐卽鬼魅假像﹐與之交通。與之交通之道﹐其有勝於人﹐久處則迷惑﹐諱而隱之﹐不肯告人﹐自以爲佳﹐故至獨死而莫知之也。若得此病﹐治之法﹕但令女與男交﹐而男勿瀉精﹐晝夜勿息﹐困者不過七日必愈。若身體疲勞﹐不能獨禦者﹐但深按勿動﹐亦善也。不治之﹐煞人不過數年也。欲驗其事實﹐以春秋之際﹐入於深山大澤間﹐無所云爲﹐但遠望極思﹐惟含交會陰陽﹐三日三夜後﹐則身體翕然寒熱﹐心煩目眩﹐男見女子﹐女見男子﹐但行交接之事﹐美勝於人﹐然必病人而難治﹐怨曠之气﹐爲邪所淩。後世必當有此者﹐若處女貴人﹐苦不當交。與男交以治之者﹐當以石硫黃數兩﹐燒以燻婦人陰下身體﹐並服鹿角末方寸匕﹐卽愈矣。當見鬼涕泣而去。一方服鹿角方寸匕﹐日三﹐以瘥爲度。」

采女曰「交接之事旣聞之矣﹐敢問服食藥物﹐何者亦得而有效﹖」彭祖曰「使人丁彊不老﹐房室不勞損气力﹐顏色不衰者﹐莫過麋角也。其法﹕取麋角﹐刮之爲末十兩﹐輒用八角﹑生附子一枚﹐合之服方寸匕﹐日三﹐大良。亦可熬麋角令微黃﹐單服之﹐亦令人不老。然遲緩不及用附子者﹐服之廿日﹐大覺。亦可用隴西頭伏苓分等捧篩﹐服方寸匕﹐日三﹐令人長生﹐房內不衰。」

黃帝問素女對曰「女人年廿八﹑九﹐若廿三﹑四﹐陰气盛﹐欲得男子﹐不能自禁﹐食飲無味﹐百脈動體﹐候精脈實﹐汁出污衣裳。女人陰中有虫﹐如馬尾﹐長三分﹐赤頭者悶﹐黑頭者沫。治之方﹕用面作玉莖﹐長短大小隨意﹐以醬及二辧綿裹之﹐內陰中﹐虫卽著來出﹐出復內﹐如得大夫﹐其虫多者卅﹐少者廿。」

