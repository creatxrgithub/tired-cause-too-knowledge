

黃帝四經﹝戰國﹞無名氏

經法

道生法。法者﹐引得失以繩﹐而明曲直者﹝也﹞。口執道者﹐生法而弗敢犯﹝也﹞。法立而弗敢廢﹝也﹞。�能自引以繩﹐然後見知天下﹐而不惑矣。虛無﹝刑﹞形﹐其冥冥﹐萬物之所從生。生有害﹐曰欲﹐曰不知足。生必動﹐動有害﹐曰不時﹐曰時而�。動有事﹐事有害﹐曰逆﹐曰不稱﹐不知所爲用。事必有言﹐言有害﹐曰不信﹐曰不知畏人﹐曰自誣﹐曰虛誇﹐以不足爲有餘。故同出冥冥﹐或以死﹐或以生﹔或以敗﹐或以成。禍福同道﹐莫知其所從生。見知之道﹐惟虛無有。虛無有﹐秋稿﹝毫﹞成之﹐必有形名。形名立﹐則黑白之分已。故執道者之觀於天下﹝也﹞﹐無執﹝也﹞﹐無處也﹐無爲﹝也﹞﹐無私﹝也﹞。是故天下有事﹐無不自爲刑﹝形﹞名聲號矣。刑﹝形﹞名已立﹐聲號已建﹐則無所逃迹匿正矣。公者明﹐至明者有功。至正者靜﹐至靜者聖。無私者知﹝智﹞﹐至知﹝智﹞者爲天下稽。稱以權衡﹐參以天當。天下有事﹐必有巧驗。事如直木﹐多如倉粟﹐斗石已具﹐尺寸已陳﹐則無所逃其神。度量已具﹐則治而制之矣。絕而復屬﹐亡而復存﹐孰知其神。死而復生﹐以禍爲福﹐執知其極﹐反索之無刑﹝形﹞﹐故知禍福之所從生﹐應化之道﹐平衡而止。輕重不稱﹐是﹝胃﹞謂失道。天地有恆常﹐萬民有恆事﹐貴賤有恆位﹐畜臣有恆道﹐使民有恆度。天地之恆常﹐四時﹑晦明﹑生殺﹑﹝柔﹞剛。萬民之恆事﹐男農﹐女工。貴賤之恆立﹝位﹞﹐賢不宵﹝肖﹞不相放﹝妨﹞。畜臣之恆道﹐任能毋過其所長。使民之恆度﹐去私而立公。變恆過度﹐以奇相禦。正﹑奇有立﹝位﹞﹐而名口弗去。凡事無大小﹐物自爲捨。逆順死生﹐物自爲名。名刑﹝形﹞已定﹐物自爲正。故惟執﹝道﹞者能上明於天之反﹐而中達君臣之半﹐當密察於萬物之所終始﹐而弗爲主。故能至素至精﹐﹝浩﹞彌無刑﹝形﹞﹐然後可以爲天下正。

道法

國失其次﹐則社稷大匡。奪而無予﹐國必遂亡。必盡天極﹐衰者復昌。誅禁不當﹐反受其央﹝殃﹞。禁伐當罪當亡﹐必虛﹝墟﹞其國。兼之而勿擅﹐是胃﹝謂﹞天功。天地無私﹐四時不息。天地立﹐聖人故載。過極失﹝當﹞﹐天將降央﹝殃﹞。人彊勝天﹐愼辟﹝避﹞勿當。天反勝人﹐因與俱行﹐先屈後信﹝伸﹞﹐必盡天極﹐而毋擅天功。兼人之國﹐修其國郭﹐處其郎﹝廊﹞廟﹐聽其鐘鼓﹐利其資財﹐妻其子女。是胃﹝謂﹞�逆以芒﹝荒﹞﹐國危破亡。故惟聖人能盡天極﹐能用天當。天地之道﹐不過三功。功成而不止﹐身危又﹝有﹞央﹝殃﹞。故聖人之伐﹝也﹞﹐兼人之國﹐隋﹝墮﹞其城郭﹐棼﹝焚﹞其鐘鼓。布其資財﹐散其子女﹐列﹝裂﹞其土地﹐以封賢者﹐是胃﹝謂﹞天功。功成不廢﹐後不奉﹝逢﹞央﹝殃﹞。毋陽竊﹐毋陰竊﹐毋土敝﹐毋人執﹐毋黨別。陽竊者天奪﹝其光﹞﹐﹝陰竊﹞者土地芒﹝荒﹞﹐土敝者天加之以兵﹐人執者流之四方﹐黨別﹝者﹞�內相功﹝攻﹞。陽竊者疾﹐陰竊者幾﹝饑﹞﹐土敝者亡地﹐人執者失民﹐黨別者亂﹐此胃﹝謂﹞五逆﹐五逆皆成﹐����﹐�地之剛﹐變故亂常﹐擅制更爽﹐心欲是行﹐身危有﹝央﹞﹝殃﹞﹐﹝是﹞胃﹝謂﹞過極失當。

國次

一年從其俗﹐二年用其徳﹐三年而民有得﹐四年而發號令﹐﹝五年而﹞���﹐﹝六年而﹞民畏敬﹐七年而可以正﹝徵﹞。一年從其俗﹐則知民則。二年用﹝其徳﹞﹐民則力。三年無賦斂﹐則民有得。四年發號令﹐則民畏敬。五年以刑正﹐則民不幸﹝﹞。六年��������。﹝七﹞年而可以正﹝徵﹞﹐則勝彊適﹝敵﹞。俗者順民心﹝也﹞。徳者愛勉之﹝也﹞。﹝有﹞得者﹐發禁拖﹝弛﹞關市之正﹝徵﹞

﹝也﹞。號令者﹐連爲什伍巽﹝選練﹞賢不肖有別﹝也﹞。心刑正者﹐罪殺不赦﹝也﹞。﹝也﹞。可以正者﹐民死節

﹝也﹞。若號令發﹐必廏﹝究﹞而上九﹐壹道同心﹐﹝上﹞口口口口口下不﹐民無它﹝志﹞﹐然後可以守單﹝戰﹞矣。號令發必行﹐俗也。男女勸勉﹐愛也。動之靜之﹐民無不聽﹐時也。受賞無徳﹐受罪無怨﹐當也。貴賤有別﹐賢不宵﹝肖﹞衰也。衣備﹝服﹞不相綸﹐貴賤等也。國無盜賊﹐詐僞不生。民無邪心﹐衣食足而刑伐﹝罰﹞必也。以有餘守﹐不可拔也。以不足攻﹐反自伐也。天有生死之時﹐國有生死之正﹝政﹞。因天之生也以養生﹐胃﹝謂﹞之文。因天之殺也以伐死﹐胃﹝謂﹞之武。﹝文﹞武並行﹐則天下從矣。人之本在地﹐地之本在宜﹐宜之生在時﹐時之用在民﹐民之用在力﹐力之用在節。知地宜﹐須時而樹。節民力以使﹐則財生。賦斂有度則民富﹐民富則有佴﹝恥﹞﹐有佴﹝恥﹞則號令成俗﹐而刑伐﹝罰﹞不犯﹐號令成俗而刑伐﹝罰﹞不犯則守固單﹝戰﹞勝之道也。法度者﹐正﹝政﹞之至也。而以法度治者﹐不可亂也。而生法度者﹐不可亂也﹐精公無私而賞罰信﹐所以治也。苛事﹐節賦斂﹐毋奪民時﹐治之安。無父之行﹐不得子之用。無母之徳﹐不能盡民之力。父母之行備﹐則天地之徳也。三者備則事得矣。能收天下豪票﹝驃﹞雄﹐則守禦之備具矣。審於行文武之道﹐則天下賓矣。號令闔﹝合﹞於民心﹐則民聽令。兼愛無私﹐則民親上。

君正

觀國者觀主﹐觀家觀父。能爲國則能爲主﹐能爲家則能爲父。凡觀國﹐有六逆﹕其子父﹐其臣主﹐𨿽彊大不王。其�謀臣在外立﹝位﹞者﹐其國不安﹐其主不﹝禦﹞則社稷殘。其主失立﹝位﹞則國無本﹐臣不失處則下有根﹐﹝國﹞憂而存。主失立﹝位﹞則國芒﹝荒﹞﹐臣失處則令不行﹐此之胃﹝謂﹞國。主兩則其失明﹐男女掙﹝爭﹞威﹐國有亂兵﹐此胃﹝謂﹞亡國。適﹝嫡﹞子父﹐命曰上日費。羣臣離志﹐大臣主﹐命曰雍﹝壅﹞塞﹔在彊國削﹐在中國破﹐在小國亡。謀臣﹝在﹞外立﹝位﹞者﹐命曰逆成﹐國將不寧﹔在彊國危﹐在中國削﹐在小國破。主失立﹝位﹞﹐臣不失處﹐命曰外根﹐將與禍冷藺﹝鄰﹞﹔在彊國憂﹐在中國危﹐在小國削。主失立﹝位﹞﹐臣失處﹐命曰無本﹐上下無根﹐國將大損﹔在彊國破﹐在中國亡﹐在小國滅。主暴臣亂﹐命曰大芒﹝荒﹞﹐外戎內戎﹐天將降央﹝殃﹞﹔國無小大﹐又﹝有﹞者滅亡。主兩﹐男女分威﹐命曰大麋﹝迷﹞﹐國中有師﹔在彊國破﹐在中國亡﹐在小國滅。凡觀國﹐有大﹤六﹥順﹕主不失其立﹝位﹞﹐則國��。﹝臣﹞失其處﹐則下無根﹐國憂而存。主蕙臣忠者﹐其國安。主主臣臣﹐上下不者﹐其國彊。主執度﹐臣循理者﹐其國﹝霸﹞昌。主得�臣輻屬者﹐王。六順六逆�存亡��之分也。主上者執六分以生殺﹐以賞�﹐以必伐﹝罰﹞。天下太平﹐正以明徳﹐參之與天地﹐而兼復﹝覆﹞載而無私也﹐故王天下。王天﹝下﹞者之道﹐有天焉﹐有人焉﹐又﹝有﹞地焉。參﹝三﹞者參用之﹐��而有天下矣。爲人主﹐南面而立。臣肅敬﹐不敢敝﹝蔽﹞其主。下比順﹐不敢敝﹝蔽﹞其上。萬民和輯﹐而樂爲其主上用﹐地廣人眾兵彊﹐天下無適﹝敵﹞。文徳廏﹝究﹞於輕細�刃於��﹐王之本也。然而不知王述﹝術﹞﹐不王天下。知王﹝術﹞者﹐驅騁馳獵而不禽芒。飲食喜樂而不面﹝湎﹞康﹐玩好好則惑心﹐俱與天下用兵﹐費少而�功。����������則國富而�������其�﹝不﹞知王述﹝術﹞者﹐驅騁馳獵則禽芒﹝荒﹞﹐飲食喜樂則面康﹐玩好好則惑心﹔俱與天下用兵﹐費多而無功﹐單﹝戰﹞勝而令不���失��������空�與天��則國貧而民芒﹝荒﹞。�聖之人弗畱﹐天下弗與。如此而有﹝又﹞不能重士而師有道﹐則國人之國已﹝矣﹞。王天下者有玄徳﹐有��獨知����王天下而天下莫知其所以。王天下者﹐輕縣國而重士﹐故國重而安身﹔賤財而貴有知﹝智﹞﹐故功得而財生﹐賤身而貴有道﹐故身貴而令行。��天下�天下則之。﹝霸﹞主積甲士而正﹝徵﹞不備﹝服﹞﹐誅禁當罪而不私其利。故令行天下而莫敢不聽。此自以下﹐兵單﹝戰﹞力掙﹝爭﹞﹐危亡無日﹐而莫知其所從來。夫言﹝霸﹞王﹐其���惟王者﹐能兼復﹝覆﹞載天下物曲成焉。

六分

大分君臣易立﹝位﹞胃﹝謂﹞之逆﹐賢不宵﹝肖﹞並胃﹝謂﹞立﹝位﹞之亂﹐動靜不時胃﹝謂﹞之逆﹐生殺不當胃﹝謂﹞之暴。逆則失本﹐亂則失職﹐逆則失天﹐暴則失人。失本則亡﹐失職則侵﹐失天則幾﹝饑﹞﹐失人則疾﹐周遷動作﹐天爲之稽。天道不遠﹐入與處﹐出與反。臣君當立﹝位﹞胃﹝謂﹞之靜﹐賢不宵﹝肖﹞當立﹝位﹞胃﹝謂﹞之正﹐動靜參與天地胃﹝謂﹞之文﹐誅�時當胃﹝謂﹞之武。靜則安﹐正治。文則﹝明﹞﹐武則彊。安得本﹐治則得人﹐明則得天﹐彊則威行。參於天地﹐闔﹝合﹞於民心。文武並立﹐命之曰上同。審知四度﹐可以定天下﹐可安一國。順治其內﹐逆用於外﹐成功而傷。逆治其內﹐順用其外﹐功成而亡。內外皆逆﹐是胃﹝謂﹞重央﹝殃﹞﹐身危爲戮﹐國危破亡。外內皆順﹐命曰天當。功成而不廢﹐後不奉﹝逢﹞央﹝殃﹞。�聲華��者用也。順者﹐動也﹐正者﹐事之根也。執道循理﹐必從本始﹐順爲經紀﹐禁伐當罪﹐必中天理。不﹝倍﹞約則窘﹐達刑則傷。﹝倍﹞逆合當﹐爲若又﹝有﹞事﹐𨿽�無成功﹐亦無天央﹝殃﹞。毋����﹐毋禦死以生﹐毋爲虛聲。聲洫﹝溢﹞於實﹐是胃﹝謂﹞滅名。極陽以殺﹐極陰以生﹐是胃﹝謂﹞逆陰陽之命。極陽殺於外﹐極陰生於內﹐已逆陰陽﹐有﹝又﹞逆其立﹝位﹞﹐大則國亡﹐小則身受其央﹝殃﹞。��������建生。當者有�﹐極而反﹐盛而衰﹐天地之道也﹐人之李﹝理﹞也。逆順同道而異理﹐審知逆順﹐是胃﹝謂﹞道紀。以彊下弱﹐以何國不克。以貴下賤﹐何人不得。以賢下不宵﹝肖﹞。��不�。規之內曰員﹝圓﹞﹐櫃﹝矩﹞之內曰﹝方﹞﹐�之下曰正﹐水之上曰平﹐寸尺之度曰小大短長。權衡之稱曰輕重不爽﹐斗石之量曰小多有數﹐八度者﹐用之稽也。日月星辰之期﹐四時之度﹐��之立﹐內外之處﹐天之稽也。髙﹝下﹞不敝﹝蔽﹞其刑﹝形﹞﹐美亞﹝惡﹞不匿其請﹐地之稽也。君臣不失其立﹝位﹞﹐士不失其處﹐任能毋過其所長﹐去私而立公﹐人之稽也。美亞﹝惡﹞有名﹐逆順有刑﹝形﹞﹐請﹝情﹞爲有實﹐王公執�以爲天下正。因天時﹐伐天毀﹐胃﹝謂﹞之武。武刃﹝﹞而以文隨其後﹐則有成功矣。用二文一武者王﹐其主道離人理﹐處狂惑之立﹝位﹞而不吾﹝悟﹞﹐聲必有廖﹝戮﹞。柔弱者無罪而幾﹐不及而翟﹐是胃﹝謂﹞柔弱。�正而�者��而不旣。名功相抱﹐是故長久。名功不相抱﹐名進實退﹐是胃﹝謂﹞失道﹐其卒必有身咎。黃金玉珠臧﹝藏﹞積﹐怨之本也。女樂玩好燔材﹐亂之基也。守怨之本﹐養亂之基﹐𨿽有聖人﹐不能爲謀。

四度

人主者﹐天地之�也﹐號令之所出也﹐��之命也。不尊天則失其神﹐不重地則失其根﹐不順﹝四時之度﹞而民疾。不處外內之立﹝位﹞﹐不應動靜之化﹐則事窘於內﹐而舉窘於外。﹝八﹞正皆失。���������﹝重地﹞則得其根。順四﹝時之度﹞﹐���而民��疾﹐�外���������﹝事﹞得於內﹐而得舉於外。八正不失﹐則與天地總矣。天執一明﹝三定﹞二﹐建八正﹐行七法﹐然後������之中無不��矣。岐﹝﹞行喙息﹐扇蜚﹝飛﹞﹝﹞動。無口口口口口口口口口口不失其常者。天之一也。地執一以明三。日信出信入﹐南北有極﹐﹝度之稽也。月信生信﹞死進退有常﹐數之稽也。列星有數﹐而不失其行﹐信之稽也。天明三以定二﹐則壹晦壹明﹐��������﹝天﹞定二以建八正﹐則四時有度﹐動靜有立﹝位﹞﹐而外內有處。天建�����明以正者﹐天之道也。適者﹐天度也。信者﹐天之期也。極而﹝反﹞者﹐天之生﹝性﹞也﹐必者﹐天之命也。���������者﹐天之所以爲物命也。此之胃﹝謂﹞七法。七法各當其名﹐胃﹝謂﹞之物。物各����胃﹝謂﹞之理。理之所在﹐胃﹝謂﹞之�。物有不合於道者﹐胃﹝謂﹞之失理。失理之所在﹐胃﹝謂﹞之逆。逆順各自命也﹐則存亡興壞可知。�����生慧﹐慧則正﹐﹝正﹞則靜﹐靜則平﹐平則寧﹐寧則素﹐素則精﹐精則神。神之�﹐﹝見﹞知不惑。帝王者﹐知此道也。是以守天地之極﹐與天俱見﹐盡��四極之中﹐執六枋﹝柄﹞以令天下﹐審三名以爲萬事�﹐察逆順以觀於﹝霸﹞主危亡之理﹐知虛實動靜之所爲﹐達於名實�應﹐盡知請﹝情﹞僞而不惑﹐然後帝王之道成。六枋﹝柄﹞﹕一曰觀﹐二曰論﹐三曰僮﹝動﹞﹐四曰轉﹐五曰變﹐六曰化。觀則知生死之國﹐論則知存亡興壞之所在﹐動則能破彊興弱﹐轉則不失諱﹝諱﹞非之�﹐變則伐死養生﹐化則能明徳徐﹝除﹞害。六枋﹝柄﹞備則王矣。三名﹕亦曰正名﹐一曰立而偃﹐二曰倚名法而亂﹐三曰彊主滅而無名。三名察則事有應矣。動靜不時﹐種樹失地不宜﹐��地之道逆矣。臣不親共主﹐下不親其上﹐百族不親其事﹐則內理逆矣。逆之所在。胃﹝謂﹞之死國﹐伐之。反此之胃﹝謂﹞順之所在﹐胃﹝謂﹞之生國﹐生國養之。逆順有理﹐則請﹝情﹞僞密矣。實者視﹝示﹞﹝人﹞虛﹐不足者視﹝示﹞人有餘。以其有事起之則天下聽。以其無事安之則天下靜。名實必相應則定﹐名實必相應則靜。勿﹝物﹞自正也﹐名自命也﹐事自定也。三名察則盡知請﹝情﹞僞而﹝不﹞惑矣。有國將昌﹐當罪先亡。

論凡犯禁絕理﹐天誅必至。一國而服﹝備﹞六危者滅。一國而服﹝備﹞三不辜者死。廢令者亡。一國之君而服﹝備﹞三壅者﹐亡地更君。一國而服﹝備﹞三凶者﹐禍反﹝自及﹞也。上洫﹝溢﹞者死﹐下洫﹝溢﹞者刑。徳溥﹝簿﹞而功厚者隋﹝隳﹞﹐名禁而不王者死。抹﹝昧﹞利﹐襦傳﹐達刑﹐爲亂首﹐爲怨媒﹐此五者﹐禍皆反自及也。守國而侍﹝恃﹞其他險者削﹐用國而侍﹝恃﹞其彊者弱﹐興兵失理﹐所伐不當﹐天降二央﹝殃﹞﹐逆節不成﹐是胃﹝謂﹞得天。逆節果成﹐天將不盈其命而重其刑。贏極不靜﹐動舉不正。贏極而不靜﹐動舉而不正﹐﹝是﹞胃﹝謂﹞後命。大殺服民﹐戮降人﹐刑無罪﹐過﹝禍﹞皆反自及也。所伐當罪﹐其禍五之。所伐不當﹐其禍什之。國受兵而不知固守﹐不邪恆以地界爲私者�救人而弗能存﹐反爲禍門﹐是胃﹝謂﹞危根。聲華實寡﹐危國亡土。夏起大土功﹐命曰絕理。犯禁絕理﹐天誅必至。六危﹕一曰適﹝嫡﹞之父。二曰大臣主。三曰謀臣�其志。四曰聽諸侯之所廢置。五曰左右比周以雍﹝壅﹞塞。六曰父兄黨以。危不勝﹐禍及於身。﹝三﹞不辜﹕一曰妄殺賢﹐二曰殺服民﹐三曰刑無罪。此三不辜。三雍﹝壅﹞﹕內立﹝位﹞勝胃﹝謂﹞之塞﹐外立﹝位﹞勝胃﹝謂﹞之﹐內外皆勝則君孤直﹝特﹞。以此有國﹐守不固﹐單﹝戰﹞不克。此胃﹝謂﹞一雍﹝壅﹞。從中今外胃﹝謂﹞之惑﹐從外今中胃﹝謂﹞之�﹐外內遂諍﹝爭﹞﹐則危都國。此胃﹝謂﹞二雍﹝壅﹞。一人擅主﹐命曰蔽光。從中外周﹐此胃﹝謂﹞重雍﹝壅﹞。外內爲一。國乃更。此胃﹝謂﹞三雍﹝壅﹞。三凶﹕一曰好凶器。二曰行逆徳。三曰縱心欲。此胃﹝謂﹞﹝三凶﹞。�﹝昧﹞天﹝下之﹞利﹐受天下之患。抹﹝昧﹞一國之利者﹐受一國之禍。約而倍之﹐胃﹝謂﹞之襦傳。伐當罪﹐則利而反﹐胃﹝謂﹞之達利。上殺父兄﹐下走子弟﹐胃﹝謂﹞之亂首。外約不信﹐胃﹝謂﹞之怨媒。有國將亡﹐當��昌。

亡論

始於文而卒於武﹐天地之道也。四時有度﹐天地之李﹝理﹞也。日月星晨﹝辰﹞有數﹐天地之紀也。三時成功﹐一時刑殺﹐天地之道也。四時時而定﹐不爽不代﹝忒﹞﹐常有法式﹐����。一立一廢﹐一生一殺﹐四時代正﹐冬﹝終﹞而復始。﹝人﹞事之理也﹐逆順是守。功洫﹝溢﹞於天﹐故有死刑。功不及天﹐退而無名。功合於天﹐名乃大成﹐人事之理也。順則生﹐理則成﹐逆則死﹐失��名。﹝倍﹞天之道﹐國乃無主。無主之國﹐逆順相功﹝攻﹞。伐本隋﹝隳﹞功﹐亂生國亡。爲若得天﹐亡地更君。不循天常﹐不節民力﹐周遷而無功。養死伐生﹐命曰逆成。不有人戮﹐必有天刑。逆節始生﹐愼毋�正﹐皮﹝彼﹞且自氏其刑。故執道者之觀於天下也﹐必審觀事之所始起﹐審其刑名。刑名已定﹐逆順有立﹝位﹞﹐死生有分﹐存亡興壞有處。然後參之於天地之恆道﹐乃定禍福死生存亡興壞之所在。是故萬舉不失理﹐論天下而無遺策。故能立天子﹐置三公﹐而天下化之﹐之胃﹝謂﹞有道。

論約

道者﹐神明之原也。神明者﹐處於度之內而見於度之外者也。處於度之﹝內﹞者﹐不言而信。見於度之外者﹐言而不可易也。處於度之內者﹐靜而不可移也。見於度之外者﹐動而�不可化也。動而靜而不移﹐動而不化﹐故曰神。神明者﹐見知之稽也。有物始�﹐建於地而洫﹝溢﹞於天。莫見其刑﹝形﹞﹐大盈冬﹝終﹞天地之間而莫知其名。莫能見知﹐故有逆成。物乃下生﹔故有逆刑﹐禍及其身。養其所以死﹐伐其所以生。伐其本而離其親﹐伐其興而���﹐後必亂而卒於無名。如燔如卒﹐事之反也。如由如驕﹐生之反也。凡萬物羣財﹐佻長非恆者﹐其死必應之。三者皆動於度之外而欲成功者也。功必不成﹐禍必反���以剛爲柔者栝﹝活﹞﹐以柔爲剛者伐。重柔者吉﹐重剛者滅。若﹝諾﹞者﹐言之符也﹐已者言之絕也。已若﹝諾﹞不信﹐則知﹝智﹞大惑矣。已若﹝諾﹞必信﹐則處於度之內也。天下有事﹐必審其名。名��循名廏﹝究﹞理之所之﹐是必爲福﹐非必爲﹝災﹞﹐是非有分﹐以法斷之。虛靜謹聽﹐以法爲符。審察名理冬﹝終﹞始﹐是胃﹝謂﹞廏﹝究﹞理。惟公無私。見知不惑﹐乃知奮起。故執道者之觀於天下也﹐見正道循理﹐能與﹝舉﹞曲直﹐能與﹝舉﹞冬﹝終﹞始。故能循名廏﹝究﹞理。形名出聲﹐聲實調合﹐禍﹝災﹞廢立。如景﹝影﹞之隋﹝隨﹞刑﹝形﹞﹐如向﹝響﹞之隋﹝隨﹞聲﹐如衡之不臧﹝藏﹞重與輕。故惟執道能虛靜公正﹐乃見��﹐乃得名理之誠。亂積於內而稱失於外者伐亡。刑成於於而舉失於外者滅﹐逆則上洫﹝溢﹞﹐而不知止者亡。國舉襲虛﹐其事若不成﹐是胃﹝謂﹞得天﹐其事若果成﹐身心無名。重逆��﹐守道是行﹐國危有央﹝殃﹞。兩逆相功﹝攻﹞﹐交相爲央﹝殃﹞﹐國皆危亡。名理經法凡五千

十大經

昔者黃宗質始好信﹐作自爲象﹐方四面﹐傅一心﹐四達自中﹐前參後參﹐左參右參﹐踐立﹝位﹞履參。是以能爲天下宗。吾受命於天﹐定立﹝位﹞於地﹐成名於人。惟餘一人�乃肥﹝配﹞天﹐乃立王三公。立國置君三卿。數日﹑磨﹝歷﹞月﹑計歲﹐以當日月之行。允地廣裕﹐吾類天大明。吾畏天愛地親﹝民﹞﹐�無命﹐執虛信。吾畏天愛﹝地﹞親民﹐立有命﹐執虛信。吾愛民而民不亡﹐吾愛地而地不兄﹝曠﹞。吾受民��������死﹐吾位�。吾句﹝苟﹞能親親而興賢﹐吾不遺亦至矣。奉天立���﹝黃帝﹞令力黑浸行伏匿﹐固畱﹝流﹞四國﹐以觀有恆善之法則。力黑視﹝示﹞象﹐見黑則黑﹐見白則白。地����������亞﹝惡﹞人則視﹝示﹞競﹝兢﹞人靜則靜﹐人作則作。力黑已布制建極﹐������曰天地已成﹐而民生﹐逆順無紀﹐徳瘧﹝虐﹞無刑﹐靜作無時﹐先後無�名。今吾欲得逆順之���������以爲天下正靜作之時﹐因而勒之﹐爲之若何。黃帝曰羣羣������爲一﹐無晦無明﹐未有陰陽。陰陽未定﹐吾未有以名。今始判爲兩﹐分爲陰陽。離爲�四﹝時﹞�����������因以爲常﹐其明者以爲法而微道是行。行法循��牝牡﹐牝牡相求﹐會剛與柔﹐柔剛相成﹐牝牡若刑﹝形﹞。下會於地﹐上會於天。得天之微﹐時若����������寺﹝待﹞地气之發也﹐乃夢﹝萌﹞者夢﹝萌﹞而玆﹝滋﹞者玆﹝滋﹞﹐天因而成之。弗因則不成﹐﹝弗﹞養則不生。夫民生也規規生食與繼。不會不繼﹐無與守地﹔不食不人﹐無與守天。是��贏陰布徳﹐�����民功者﹐所以食之也。宿陽修形﹐童﹝重﹞陰�長夜气閉地繩﹝孕﹞者﹐﹝所﹞以繼之也。不靡不黑﹐而正之以刑與徳。春夏爲徳﹐秋冬爲刑。先徳後刑以養生。姓生已定﹐而適﹝敵﹞者生爭。不諶必定。凡諶之極﹐在刑與徳。刑徳皇皇﹐日月相望﹐以明其當﹐而盈�無匡。夫是故使民毋人執﹐舉事毋陽察﹐力地毋陰敝﹐陰敝者土芒﹝荒﹞﹐陽察者奪光。人執者縱兵。是故爲人主者﹐時室三樂﹐毋亂民功﹐毋逆天時。然則五穀澑孰﹝熟﹞﹐民﹝乃﹞蕃滋。君臣上下﹐交得其志。天因而成之。夫並時以養民功﹐先徳後刑﹐順於天。其時贏而事絀﹔陰節復次﹐地尢復收。正名修刑﹐執﹝蟄﹞虫不出﹐雪霜復淸﹐孟谷乃蕭﹝肅﹞﹐此﹝災﹞口生。如此者舉事將不成。其時絀而事贏﹐陽節復次﹔地尢不收。正名施﹝弛﹞刑﹐執﹝蟄﹞虫發聲。艸苴復榮。巳陽而有﹝又﹞陽﹐重時而無光。如此者舉事將不行。天道已旣﹐地物乃備。散流相成﹐聖人之事。聖人不巧﹐時反是守。優爲愛民﹐與天同道。聖人正以侍﹝待﹞天﹐靜以須人。不違天刑﹐不襦不傳。當天時﹐與之皆斷。當斷不斷﹐反受其亂。

觀

黃帝問閹冉曰﹕吾欲布施五正﹝政﹞﹐焉止焉始對曰﹕始在於身。中有正度﹐後及外人﹐外內交﹝接﹞﹐乃於於事之所成。黃帝曰﹕吾旣正旣靜﹐吾國家愈不定﹐若何對曰﹕後中實而外正﹐��必定。左執規﹐右執櫃﹝矩﹞﹐何患天下男女畢迥﹐何患於國﹐五正﹝政﹞旣布﹐以司五明。左規右規﹐以寺﹝待﹞逆兵。黃帝曰﹕吾身未自知﹐若何對曰﹕後身未自知﹐乃深伏於淵﹐以求內刑。內刑已得﹐後�自知屈吾身。黃帝曰﹕吾欲屈吾身﹐屈吾身若何對曰﹕道同者其事同﹐道異者其事異。今天下大事﹐時至矣﹐後能愼勿爭呼黃帝曰﹐勿事若何對曰﹐怒者血气也﹐爭者外脂膚也。怒若不發﹐浸凜是爲臃疽。後能去四者﹐枯骨何能爭矣。黃帝於是辭其國大夫﹐上於博望之山﹐談臥三年以自求也。單才﹑閹冉乃上起黃帝曰﹕可矣。夫作爭者凶﹐不爭﹝者﹞亦無成功。何不可矣黃帝於是出其鏘鉞﹐奮其戌兵身提鼓﹝袍﹞﹐以禺﹝遇﹞之﹝蚩﹞尢﹐因而禽﹝擒﹞之。帝箸之明﹝盟﹞﹐明﹝盟﹞曰﹕反義逆時﹐其刑視之﹝蚩﹞尢。反義倍宗﹐其法死亡以窮。

五正

黃帝��輔曰﹕惟餘一人﹐兼有天下。今余欲畜而正之﹐均而平之﹐爲之若何果童對曰﹕不險則不可平﹐不諶則不可正。觀天於上﹐視地於下﹐而稽之男女。夫天有幹﹐地有恆常。合��常﹐是以有晦有明﹐有陰有陽。夫地有山有澤﹐有黑有白﹐有美有亞﹝惡﹞。地俗徳以靜﹐而天正名以作。靜作相養﹐徳瘧﹝虐﹞相成。兩若有名﹐相與則成。陰陽備﹐變化變乃生。有���重﹐任百則輕。人有其中﹐物又﹝有﹞其刑﹝形﹞﹐因爲若成。黃帝曰﹕夫民仰天而生﹐侍﹝待﹞地而食。以天爲父﹐以地爲母。今余欲畜而正之

﹐均而平之﹐誰敵﹝適﹞由始對曰﹕險若得平﹐諶���。﹝貴﹞賤不諶﹐貧富又﹝有﹞等。前世法之﹐後世旣員﹐由果童始。果童於是衣褐而穿﹐負並﹝﹞而巒。營行气﹝乞﹞食﹐周流四國﹐以視﹝示﹞貧賤之極。

果童

力黑問�����������驕�陰謀﹐陰謀����������髙陽�之若何太山之稽曰﹐子勿患也﹐夫天行正信﹐日月不處﹐啟然不臺﹝怠﹞﹐以臨天下。民生有極﹐以欲涅�﹐﹝涅﹞��失。丰而﹝爲﹞�﹐�而爲旣﹐予之爲害﹐致而爲費﹐緩而爲�﹐憂桐而窘之﹐帳而爲之﹝咎﹞。累而髙之﹐部﹝踣﹞而弗救也。將令之死而不得悔﹐子勿患也。力黑曰﹕單數盈六十而髙陽未失。涅�蚤�﹐�曰天僅﹐天僅而弗戒﹐天官地一也﹐爲之若何﹝太﹞山之稽曰﹕子勿言僅﹐交爲之備﹐�將因其事﹐盈其寺﹐轉其力﹐而投之伐﹐子勿言也。上人正一﹐下人靜之﹐正以侍﹝待﹞天﹐靜以須人。天地立名﹐��自生﹐以隋﹝隨﹞天刑。天刑不﹐逆順有類。勿驚�戒﹐其逆事乃始。吾將遂是其逆而戮其身﹐更置大直而合以信。事成勿發﹐胥備自生﹐我將觀其往事之卒而東焉。寺﹝侍﹞其來﹝事﹞之遂刑﹝形﹞而私﹝和﹞焉。壹束壹禾﹝和﹞﹐此天地之奇��其民作而自戲也﹐吾或使之自靡也。單盈才﹐大﹝太﹞山之稽曰﹕可矣。於是出其鏘鉞﹐奮其戎兵。黃帝身禺﹝遇﹞之﹝蚩﹞尢﹐因而禽﹝擒﹞之。剝其�革以爲幹候﹐使人射之﹐多中者賞。斷其發而建之天�﹐曰之﹝蚩﹞尢之旌﹐充其胃以爲鞠。使人執之﹐多中者賞﹐腐其骨肉﹐投之苦﹝醢﹞﹐使天下集之。上帝以禁﹐帝曰﹕毋止吾禁﹐毋畱﹝流﹞吾﹝醢﹞﹐毋亂吾民﹐毋絕吾道。止禁﹐畱﹝流﹞﹝醢﹞﹐亂民﹐絕道﹐反義逆時﹐非而行之﹐過極失當﹐擅制更爽﹐心欲是行﹐其上帝未先而擅興兵﹐視之﹝蚩﹞尢共工。屈其脊﹐使甘其箭。不死不生﹐愨爲地。帝曰﹕謹守吾正名﹐毋失吾恆刑﹐以視﹝示﹞後人。

正亂

髙陽問力黑曰﹕天地�成﹐黔首乃生。莫循天徳﹐謀相復﹝覆﹞頃﹝傾﹞﹐吾甚患之﹐爲之若何力黑對曰﹕勿憂勿患﹐天制固然。天地已定﹐規僥﹝蟯﹞畢掙﹝爭﹞。作爭者凶﹐不爭亦毋﹝無﹞以成功﹐順天者昌﹐逆天者亡。母逆天道﹐則不失所守。天地已成﹐黔首乃生。姓生已定﹐敵者早生爭。不諶必定﹐凡諶之極﹐在刑與徳。刑徳皇皇﹐日月相望﹐以明其當。望失其當﹐環視其央。天徳皇皇﹐非刑不行﹐繆﹝穆﹞繆﹝穆﹞天刑﹐非徳必頃﹝傾﹞。刑徳相養﹐逆順乃成。刑晦而徳明﹐刑陰而徳陽﹐刑微而徳章。其明者以爲法﹐而微道是刑。明明至微﹐時反以爲幾﹝機﹞。天道環﹝還﹞於人﹐反爲之客﹐爭﹝靜﹞作徳時﹐天地與之。靜不衰﹐時靜不靜﹐國家不定。可作不作﹐天稽環周﹐人反爲之﹝客﹞。靜作得時﹐天地與之。靜作失時﹐天地奪之。夫天地之道﹐寒涅﹝熱﹞燥濕﹐不能並立。剛柔陰陽﹐固不兩行。兩相養﹐時相成﹐居則有法﹐動作循名﹐其事若易成﹐若夫人事則無常。過極失當﹐變故易常﹐徳則無有。昔﹝措﹞刑不當。居則無法﹐動作爽名。是以戮受其刑。

姓爭

皇后屯磨﹝歷﹞﹐吉凶之常﹐以辯﹝辧﹞雌雄之節﹐乃分禍福之鄕﹝向﹞。憲敖﹝傲﹞驕居﹝倨﹞﹐是胃﹝謂﹞雄節﹐��共﹝恭﹞驗﹝儉﹞﹐是胃﹝謂﹞雌節。夫雄節者﹐涅之徒也。雌節者﹐兼之徒也。夫雄節以得﹐乃不爲福﹐雌節以亡﹐必得將有賞。夫雄節而數得﹐是胃﹝謂﹞積央﹝殃﹞。凶憂重至﹐幾於死亡。雌節而數之﹐是胃﹝謂﹞積徳。愼戒毋法﹐大祿將極。凡彼禍難也﹐先者恆凶﹐後者恆吉。先而不凶者﹐是恆備雌節存也﹐後﹝而不吉者﹐是﹞恆備雄節存也。先亦不凶﹐後亦不凶﹐是恆備雌節存也。先亦不吉﹐後亦不吉﹐是恆備雄節存也。凡人好用雄節﹐是胃﹝謂﹞方﹝妨﹞生。大人則毀﹐小人則亡。以守不寧﹐作事﹝不成﹐以求不得﹐以戰不﹞克﹐厥身不壽﹐子孫不殖。是胃﹝謂﹞凶節﹐是胃﹝謂﹞散徳。凡人好用雌節﹐是胃﹝謂﹞承祿。富者則昌﹐貧者則谷。以守則寧﹐以作事則成。以求則得﹐以單﹝戰﹞則克。厥身���������節﹐是胃﹝謂﹞絳徳。故徳積者昌﹐�﹝殃﹞積者亡。觀其所積﹐乃知﹝禍福﹞之鄕﹝向﹞。

雌雄節

兵不刑天﹐兵不可動。不法地﹐兵不可昔﹝措﹞。刑法不入﹐兵不可成。參����������之﹐天地刑﹝形﹞之﹐聖人因而成之。聖人之功﹐時爲之庸。因時秉��必有成功。聖人不達刑﹐不襦傳﹐因天時﹐與之皆斷。當斷不斷﹐反受其亂。天固有奪有予﹐有祥�����弗受﹐反隋﹝隨﹞以央﹝殃﹞。三遂絕從﹐兵無成功。三遂絕從﹐兵有成﹝功﹞。�不鄕﹝饗﹞其功﹐環﹝還﹞受其央﹝殃﹞。國家有幸﹐當者受央﹝殃﹞。國家無幸﹐又延其命﹐陽陽。因民之力﹐逆天之極﹐有﹝又﹞重有功﹐其國家以危﹐社稷以匡﹐事無成功﹐慶旦不鄕其功﹐此天之道地。

兵容

黃帝問力黑﹐惟餘一人兼有天下﹐滑﹝猾﹞民將生﹐妄辧用知﹝智﹞﹐不可法組。吾恐或用之以亂天下。請問天下有成法可以正民者。力黑曰﹕然。昔天地旣成﹐正若有名﹐合若有刑﹝形﹞�﹐以守一名。上拴之天﹐下施之四海。吾聞天下成法﹐故曰不多﹐一言而止﹐循名復一﹐民無亂紀。黃帝曰﹕請問天下猷﹝猶﹞有一乎力黑曰﹕然。昔者皇天使馮﹝風﹞下道一言而止。五帝用之﹐以木八天地﹐﹝以﹞﹝揆﹞四海﹐以壞﹝懷﹞下民﹐以正一世之士。夫是故讒民皆退﹐賢人減﹝咸﹞起﹐五邪乃逃﹐年佞辯乃止。循名復一﹐民無亂紀。黃帝曰﹕一者一而已乎其亦有長乎力黑曰﹕一者﹐道之本也﹐胡爲而無長。��所失﹐莫能守一。一之解﹐察於天地﹐一之理﹐施於四海。何以知�之至﹐遠近之稽夫惟一不失。一以騶化﹐少以知多。夫遠望四海﹐困極上下﹐四鄕﹝向﹞相﹝抱﹞﹐各以其道。夫百言有本﹐千言有要﹐萬﹝言﹞有總﹐萬物之多﹐皆閱一空﹐夫非正人也﹐執能治此罷﹝彼﹞必正人也﹐乃能操正以正奇﹐握一以知多﹐除民之所害﹐而寺﹝持﹞民之所宜。抱�守一﹐與天地同極﹐乃可知天地之禍福。

成法

行非恆者﹐天禁之。爽事﹐地禁之。失令者﹐君禁之。三者旣修﹐國家幾矣。地之禁﹐不�髙﹐不曾﹝增﹞下﹐毋服川﹐毋逆土﹐毋壅民明。進不氏﹐立不讓﹐徑遂淩節﹐是胃﹝謂﹞大凶。人道剛柔﹐剛不足以﹐柔不足寺﹝恃﹞。剛彊而虎質者丘﹐康沈而流面﹝湎﹞者亡。憲古章物不實者死﹐專利及削浴以大居者虛。天道壽壽﹐番﹝播﹞於下土﹐施於九州。是故王公愼令﹐民知所由。天有恆日﹐民自則之﹐爽則損命﹐環﹝還﹞自服之﹐天之道也。

禁

諸庫臧﹝藏﹞兵之國﹐皆有兵道。世兵道三﹐有爲利者﹐有爲義者﹐有爲忿者。所胃﹝謂﹞爲利者﹐見���饑﹐國家不暇﹐上下不當﹐舉兵而�之﹐惟﹝𨿽﹞無大利﹐亦無大害焉。所胃﹝謂﹞爲義者﹐伐亂禁暴﹐起賢廢不宵。所胃﹝謂﹞義也﹐�者﹐眾之所死也。是故以一國﹝攻﹞天下﹐萬乘﹝之﹞主��希自此時始﹐鮮能冬﹝終﹞之﹐非心之恆也﹐窮而反矣。所胃﹝謂﹞行忿者﹐心惟忿﹐不能徒怒。怒必有爲也﹐成功而無以求也﹐卽兼始逆矣。非道也﹐道之行也﹐由不得巳。由不得巳﹐則無窮。故�者﹐也。禁者﹐使者也。是以方行不畱。

本伐

聖﹝人﹞舉事也﹐闔﹝合﹞於天地﹐順於民﹐羊﹝祥﹞於神鬼﹐使民同利﹐萬夫賴之﹐所胃﹝謂﹞義也。身載於前﹐主上用之﹐長利國家社稷﹐世利萬夫百生﹝姓﹞﹐天下名軒執�幹於是虛。壹言而利之者﹐士也。壹言而利國者﹐國士也。是故君子卑身以從道。知﹝智﹞以辯之﹐彊以行之﹐貴道之並世﹐柔身以寺﹝待﹞之時﹐王公若知之﹐國家之幸也。國大人眾﹐彊���身載於後而不幸也。故王者不以幸治國﹐治國固有前道﹐上知天時﹐下知地利﹐中知人事。善陰陽正者治﹐�奇者亂。正名不奇﹐奇名不立。正道不臺﹝殆﹞﹐可後可始。乃可小夫﹐乃可國家。小夫得之以成﹐國家得之以寧。小國得之﹐以守其野。大國﹝得之以﹞並兼天下。道有原而無端﹐用者實﹐弗用者觀。合之而涅於美﹐循之而有常。古之賢者﹐道是之行。知此道﹐地且天﹐鬼且人﹐以居軍�﹐以居國昌。古之賢者﹐道斯之行。

前道

天有恆幹﹐地有恆常。與民共事﹐與神同�。驕洫﹝溢﹞好爭﹐陰謀不羊﹝祥﹞﹐刑於雄節﹐危於死亡。奪之而無予﹐其國乃必遂亡﹐近則將之﹐遠則行之﹐逆節夢﹝萌﹞生﹐其誰骨可當之。天亞﹝惡﹞髙﹐地亞﹝惡﹞廣﹐人亞﹝惡﹞荷﹝苛﹞。髙而不己﹐天闕土﹝之﹞之﹐廣而不已﹐地將絕之。苛而不已﹐人將殺之。有人將來﹐惟目之瞻。言之壹﹐行之壹﹐得而勿失。﹝言﹞之采﹐行之熙﹐得而勿以。是故言者心之符﹝也﹞﹐色者心之華也﹐气者心之浮也。有一言﹐無一行﹐胃﹝謂﹞之誣。故言寺﹝待﹞首﹐行志卒。直木伐﹐直人殺。無刑﹝形﹞無名﹐先天地生﹐至今未成。

行守

黃帝問力黑曰﹕大堇﹝庭﹞氏之有天下也﹐不辧陰陽﹐不數日月﹐不志四時﹐地成以財。其爲之若何力黑曰﹕大堇﹝庭﹞氏之有天下也﹐安徐正靜﹐柔節先定﹐良溫共﹝恭﹞儉﹐卑約主柔﹐常後而不先。體正信以仁﹐玆﹝慈﹞惠以愛人﹐端正勇﹐弗敢以先人。中請不﹐執一毋求。形於女節﹐所生乃柔。���正徳﹐好徳不爭。立於不敢﹐行於不能。單視﹝示﹞不敢﹐明執不能。守弱而節而堅之﹐胥雄節之窮而因之。若此者其民勞不�﹐幾﹝饑﹞不飴﹐死不宛﹝怨﹞。不廣﹝曠﹞其眾﹐不爲兵邾﹐不爲亂首﹐不爲宛﹝怨﹞謀﹝媒﹞﹐不陰謀﹐不擅斷疑﹐不謀削人之野﹐不謀劫人之宇。愼案其眾﹐以隋﹝隨﹞天地之從。不擅作事﹐以寺﹝待﹞逆節所窮。見地奪力﹐天逆其時﹐因而飾﹝飭﹞之。事環﹝還﹞克之。若此者﹐單﹝戰﹞朕﹝勝﹞不報﹐取地不反﹐單﹝戰﹞朕﹝勝﹞於外﹐福生於內。用力甚少﹐名﹝聲﹞章明。順之至也。

順道

欲知得失﹐請必審名察刑﹝形﹞。刑﹝形﹞恆自定﹐是我兪﹝愈﹞靜。事恆自也﹝施﹞﹐是我無爲。靜翳不動﹐來自至﹐去自往。能一乎能止乎能毋有己﹐能自擇而尊理乎紓也﹐毛也﹐其如莫存。萬物羣至。我無不能應。我不臧﹝藏﹞故﹐不挾陳。鄕﹝向﹞者已去﹐至者乃新﹐新故不謬﹐我有所周。十大經凡四千口口六

稱

道無始而有應。其未來也﹐無之﹔其巳來﹐如之。有物將來﹐其刑﹝形﹞先之。建以其刑﹝形﹞﹐名以其名。其言胃﹝謂﹞何環﹝刑﹞傷威。也﹝弛﹞欲傷法。無隋﹝隨﹞傷道。數舉參﹝三﹞者﹐有身弗能葆﹝保﹞﹐何國能守﹝﹟﹞奇從奇﹐正從正﹐奇與正﹐恆不同廷。﹟凡變之道﹐非益而損﹐非進而退﹐首變者凶﹐有義﹝儀﹞而義﹝儀﹞則不過﹐侍﹝待﹞表而望則不惑﹐案法而治則不亂。﹟聖人不爲始﹐不專已﹐不豫謀﹐不爲得﹐不辭福﹐因天之則。﹟失其天者死﹐欺其主者死。翟其上者危。﹟心之所欲則志歸之。志之所欲則力歸之。故巢居者察風﹐穴居者知雨﹐憂存故也。憂之則取﹐安之則久。弗能令者弗得有。﹟帝者臣﹐名臣﹐其實師也。王者臣﹐名臣﹐其實友也。﹝霸﹞者臣﹐名臣也﹐其實��。��臣﹐名臣也﹐其實庸也。亡者臣﹐名臣也﹐其實虜也。﹝自光﹝廣﹞者人絕之﹔��人者其生危﹐其死辱翳。居不犯凶﹐困不擇時。﹟不受祿者﹐天子弗臣也。祿泊﹝薄﹞者﹐弗與犯難。故以人之自爲��������不士﹝仕﹞於盛盈之國﹐不嫁子於盛盈之家﹐不友���易之﹝人﹞。��不執偃兵﹐不執用兵﹐兵者不得已而行。﹝知天之所始﹐察地之理﹐聖人糜論天地之紀﹐廣乎蜀﹝獨﹞見����������蜀﹝獨﹞在。天子之地方千里﹐諸侯百里﹐所以聯合之也。故立天子﹝者﹐不使﹞諸侯疑焉。立正敵﹝嫡﹞者﹐�不使庶孽疑焉。立正妻者﹐不使婢妾疑焉。疑則相傷﹐雜則相方。﹟時若可行﹐亟�勿言﹐﹝時﹞若未可﹐塗其門﹐毋見其端。﹟天制寒暑﹐地制髙下﹐人制取予。取予當﹐立爲�王。取予不當﹐流之死亡。天有環﹝還﹞刑﹐反受其央﹝殃﹞﹐﹟世恆不可擇﹝釋﹞法而用我﹐用我不可﹐是以生禍。﹟有國存﹐天下弗能亡也。有國將亡﹐天下弗能存也。﹟時機未至﹐而隱於徳。旣得其極﹐遠其徳。�淺�以力﹐旣成其功﹐環﹝還﹞復其從﹐人莫能代。﹟諸侯不報仇﹐不修佴﹝恥﹞﹐惟�所在。﹟隱忌妒妹賊妾如此者﹐下其等而遠其身。不下其徳等﹐不遠其身﹐禍乃將起。﹟內事不和﹐不得言外。細事不察﹐不得言﹝大﹞。﹟利不兼﹐賞不倍。戴角者無上齒。﹟提正名以伐﹐得所欲而止。實彀不華﹐至言不飾﹐至樂不笑。華之屬﹐必有核﹐核中必有意。﹟天地之道﹐有左有右﹐有牝有牡。誥誥作事﹐毋從我冬﹝終﹞始。雷�爲車﹐隆隆以爲馬。行而行﹐處而處﹐因地以爲資﹐因民以爲師。弗因無衷也。﹟宮室過度﹐上帝所亞﹝惡﹞﹐爲者弗居﹐惟﹝𨿽﹞居必路。﹟減衣衾﹐泊﹝薄﹞棺槨﹐禁也。疾役可發澤﹐禁也。艸蓯也淺林﹐禁也。聚��隋﹝墮﹞髙增下﹐禁也。大水至而可也。毋先天成﹐毋非時而榮。先天成則毀﹐非時而榮則不果。﹟日爲明﹐月爲晦。昏而休﹐明而起。毋失天極﹐廏﹝究﹞數而止。﹟彊則令﹐弱則聽﹐敵則循繩而爭。行曾﹝憎﹞而索愛﹐父弗得子﹐行母﹝侮﹞而索敬﹐君弗得臣。﹟有宗將興﹐如伐於�。有宗將壞﹐如伐於山。貞良而亡﹐先人余央﹝殃﹞。商﹝猖﹞闕﹝獗﹞而恬﹝活﹞﹐先人之連﹝烈﹞。埤﹝卑﹞而正者增﹐髙而倚者崩﹝崩﹞。﹟山有�﹐��屯屯。虎狼爲孟﹝猛﹞可盾﹐昆弟相居﹐不能相順。同則不肯﹐離則不能。傷國之神。﹟��不來﹐胡不來相教順弟兄玆﹐昆弟之親﹐尙可易哉。﹟天下有參﹝三﹞死﹕忿不量力死﹐耆﹝嗜﹞欲無窮死﹐寡不辟﹝避﹞眾死。﹟毋籍﹝借﹞賊兵﹐毋裹盜量﹝糧﹞。籍﹝借﹞賊兵﹐裹盜量﹝糧﹞﹐短者長﹐弱者彊﹐嬴絀變化﹐後將反也﹝施﹞。﹟弗同而同﹐舉而爲同。弗異而異﹐舉而爲異。弗爲而自成﹐因而建事。﹟陽親而陰亞﹝惡﹞﹐胃﹝謂﹞外其膚而內其。不有內亂﹐必有外寇。膚旣爲膚﹐旣爲。內亂不至﹐外客乃卻。﹟得焉者不受其賜﹐亡者不怨大��天有明﹐而不憂民之晦也。﹝百﹞姓辟﹝避﹞其戶牖而各取昭焉。天無事焉。地有﹝財﹞而不憂民之貧也。百姓斬木艾新﹝薪﹞而各取富焉。地亦無事焉。﹟諸侯有亂﹐正亂者失其理﹐亂國反爲焉。其時未能也﹐至其子孫必行焉。故曰﹕制人而失其理﹐反制焉。﹟生人有居﹐﹝死﹞人有墓。令不得與死者從事。感而極﹝亟﹞反﹐�道不遠。﹟臣有兩位者﹐其國必危。國若不危﹐君曳存也。失君必危。失君不危者﹐臣故佐也。﹟子有兩位者﹐家必亂﹐家若不亂﹐親臾存也。﹝失親必﹞危﹐失親不亂﹐子故佐也。不用輔佐之助﹐不聽聖慧之慮﹐而侍﹝待﹞其城郭之固﹐古﹝怙﹞其勇力之禦﹐是胃﹝謂﹞身薄。身薄則貸﹝忒﹞。以守不固﹐以單﹝戰﹞不克。﹟兩虎相爭﹐奴﹝駑﹞犬制其餘。﹟善爲國者﹐大﹝太﹞上無形﹐其﹝次﹞����﹐�下斗果訟果﹐大﹝太﹞下不鬥不訟有﹝又﹞不果。大﹝太﹞上爭於�﹐其次爭於明﹐其下﹝救﹞患禍。﹟寒時而獨暑。暑時而獨寒。其生危﹐以其逆也﹐﹟敬勝怠﹐敢勝疑。亡國之禍口口口口口口口口口口口口口口口口口口口口口口口口口口口口口口口口口口口口口口口口口口口口口不信其�而不信其可也。不可矣﹐而不信其口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口賣前�以知反﹐故��﹐賣今之曲直﹐審其名以稱斷之。積者積而居﹐胥時而用﹐賣主樹以知與治合積化以知時���正貴�存亡。﹟凡論必以陰陽�大義。天陽地陰﹐春陽秋陰﹐夏陽冬陰﹐晝陽夜陰﹐大國陽﹐小國陰。重國陽﹐輕國陰。有事陽而無事陰。信﹝伸﹞者陽而屈者陰。主陽臣陰。上陽下陰。男陽﹝女陰﹞。﹝父﹞陽﹝子﹞陰。兄陽弟陰。長陽少﹝陰﹞。貴﹝陽﹞賤陰。達陽窮陰。取﹝娶﹞婦姓﹝生﹞子陽﹐有喪陰。制人者陽﹐制與人者陰。客陽主人陰。師陽役陰。言陽黑﹝默﹞陰。予陽受陰。諸陰者法天﹐天貴正﹐過正曰�����祭乃反。諸陰者法地﹐地﹝之﹞徳安徐正靜﹐柔節先進﹐善予不爭。此地之度而雌之節也。稱千六百

道原

恆先之初﹐迥同太虛。虛同爲一﹐恆一而止。濕濕夢夢﹐未有明晦。神微周盈﹐精靜不熙。古未有以。萬物莫以。古無有刑﹝形﹞﹐太迥無名。天弗能復﹝覆﹞﹐地弗能載。小以成小﹐大以成大。盈四海之內﹐又包其外。在陰不腐﹐在陽不焦。一度不變﹐能適規﹝﹞僥﹝蟯﹞。鳥得而蜚﹝飛﹞﹐魚得而流﹝遊﹞﹐獸得而走。萬物得之以生﹐百事得之以成。人皆以之﹐莫知其名。人皆用之﹐莫見其刑﹝形﹞。一者其號也。虛其捨也﹐無爲其素也﹐和其用也。是故上道髙而不可察也﹐深而不可則﹝測﹞也。顯明弗能爲名﹐廣大弗能爲刑﹝形﹞﹐獨立不偶﹐萬物莫之能令。天地陰陽﹐﹝四﹞時日月﹐星辰雲气規行僥﹝蟯﹞重動﹐戴根之徒﹐皆取生﹐道弗爲益少﹔皆反焉﹐道弗爲益多。堅彊而不﹐﹐柔弱而不可化。精微之所不能至﹐稽極之所不能過。故惟聖人能察無刑﹝形﹞﹐能聽無﹝聲﹞。知虛之實﹐後能大虛。乃通天地之精﹐通同而無間﹐周襲而不盈。服此道者﹐是胃﹝謂﹞能精。明者固能察極﹐知人之所不能知﹐人服人之所不能得。是胃﹝謂﹞察稽知�極。聖王用此﹐天下服。無好無亞﹝惡﹞。上用��而民不麋﹝迷﹞惑。其分﹐而萬民不爭。授之以其名﹐而萬物自定。不爲治勸﹐不爲亂解﹝懈﹞。廣大弗務﹐及也。深微弗索﹐得也。�爲一而不化。得道之本﹐握少以知多。得事之要﹐操正以政﹝正﹞畸﹝奇﹞。前知大古﹐後�精明。抱道執度﹐天下可一也。觀之大古﹐周其所以。索之未無﹐得之所以。道原四百六十四

