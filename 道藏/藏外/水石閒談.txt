水石閒談

閒談

﹝一﹞

張子曰﹕世人謂讀書十年﹐養气十年。他把讀書﹑養气分爲兩節事件﹐便不是聖賢學問。夫讀書所以研理﹐養气所以煉性﹐性理功夫就在讀書﹑養气並行不悖之中。宣聖云「學而時習之。」此便足研煉性理純一不已處。

﹝二﹞

張子曰﹕陶淵明北窗高臥﹐自謂羲皇上人。此便足他淸風峻節﹐守志前朝气象﹐特其出語高超﹐而人不覺耳。

﹝三﹞

張子曰﹕道人願士子早完功名之照﹐盡乎人事﹐卽時撒手。人能功成勇退﹐便爲得時。所思者溺入功名場中﹐戀戀不休﹐則愚人也。

﹝四﹞

張子曰﹕涵養中有大學問﹐和平處有眞性情。諸子須要容人之所不能容﹐忍人之所不能忍﹐則心修愈靜﹐性大愈純。

﹝五﹞

張子門﹕功名無大小﹐總要及時進退。何以能知其時凡於功名中平心一想﹐曰吾之功名不過止於是也﹐卽上之﹐便可得其時也。抑或有不盡頭處﹐然寧不及﹐毋求太過。淮陰侯不如子房公﹑元微之不如白香山﹐皆其求盡之心蔽之也。向使子房﹑香山亦有求進之心﹐則子房固不難再列臺輔﹐香山亦可轉升宰相﹐然安知其終不與淮陰﹑微之同一鮮終而已哉故知進退者﹐乃能稱爲哲人。

﹝六﹞

張子喟然嘆曰﹕茫茫歲序﹐逐景漂流﹐吾見人寰中求名求利之輩﹐轉瞬而拾靑紫﹐數歲而擁丰資者﹐千百人中不數人。卽有其人﹐高爵大權﹐難壓閻羅尊者﹐黃金白玉﹐難買無常不臨。又或有居富而壽﹑居貴而安者﹐終歸白楊墓下﹐秋風瀟瀟﹐涼气慘人。其子孫不肖﹐又看轉眼荒涼﹐有何益也。況乎大富大貴﹐驟富驟貴﹐多畏人妄加橫逆﹐謾罵指摘﹐倘或不行善事﹐被人詛咒﹐有隨口而凋零﹐有隨口而窮困者﹐人人快意﹐个个歡心。其實天報昭彰﹐非人口之轉移也。人能著得破﹐撇得開﹐自然不羨人富﹐不羨人貴﹐求吾安命之理﹐守我修眞之道。人競囂囂﹐我獨默默﹐人皆煩惱﹐我獨淸涼﹐又安問人之達與不達﹑窮與不窮﹐爲旁觀之不平也哉﹗

﹝七﹞

張子曰﹐人壽一事﹐上人有定﹐下人有定﹐中人無定。中人少善少惡﹐天欲延之不可﹐天欲迫之又不可﹐於是任他自生自死於其中。保則生﹐不保則死。故修身尙焉。修身而兼以積功累行。以企於長生久視者尙焉。若下等人﹐多過多惡﹐卽修身亦不得長生﹐如其身上之精气而削之剝之﹐死之罰之而已矣。上等則不然。以上等而修長生﹐長生可證也﹔卽不願修長生﹐然其正气撐空﹐亦得聯班神道﹔否則轉投人世﹐亦必生入仁善之家。天理若此﹐有何難曉哉﹗

﹝八﹞

張子曰﹕自古忠貞節烈﹐殺身成仁之時﹐便有七返還丹景象。當其一心不動﹐一志不分﹐浩然之气立其中而生其正﹐任他刀鋸鼎鑊﹐都視爲麼魔試我﹐襄不動搖﹐我只收畱義气﹐聚而不散﹐凝而至堅。火候至此﹐則英雄之光气亙萬年而不滅也。仙家入室臨鑪﹐就要有此手段。

﹝九﹞

張子曰﹕人當親在﹐須要及時盡孝爲佳﹐否則親容一去﹐因時追感﹐傷情有不可言者。今曰當秋山林中﹐有守制者聽吾道來﹕「又是秋商路滿林。碧雲天外望親心。黃蘆白艸霜中老﹐淚灑泉臺幾尺深﹗」試誦此詩﹐能弗慘然。

﹝十﹞

張子曰﹕人於孝道﹐務宜各盡天良﹐不能一樣﹐卻是一樣。同歸於」孝「字中乃可。欲免門閭之望﹐就宜歸家奉養﹐欲求顯揚之義﹐就宜矢志皇路﹔欲要保身爲孝﹐就宜寡欲淸心﹐徒托空談無益也。二三子顯揚未能﹐歸家時少﹐到不如寡欲淸心﹐體曾﹑孟兩賢之訓爲善也。若不淸心寡欲﹐只是妄想名而名不成﹐妄想利而利不就﹐妄想一切而一切不可得﹐形神憔悴﹐父母之顏狀未衰﹐人子已有老憊之態﹐是欲言孝而孝亦不久﹐反令父母惟其疾之憂﹐多遠遊之慮﹐不幸而人子一死﹐反添父母傷悲﹐反使父母埋葬。由此思之﹐孝在何處不將爲畢世之罪人也乎吾道以淸心寡欲爲本﹐實屬保身之方﹐再加以色和顏順﹐身敬意誠﹐則於孝有得矣。

﹝十一﹞

張子曰﹕儒生作茂才後﹐多落處館一派。須知就館谷以奉養﹐亦儒家之方便門也。然孔﹑孟貽後人以詩書﹐原不教人漁利﹐至後世們有此修金之事﹐則卽此物以奉親﹐正所謂小用小效者耳。然不可貪心無厭﹐爲子孫作安閒之計﹐以詩書爲利藪﹐乃不爲聖賢之罪人也。

﹝十二﹞

張子曰﹕人欲盡忠孝﹐立大節﹐必先要淸心養气。若無眞心眞气。必不能盡忠孝﹑立大節也。蓋忠孝者本乎眞心﹐大節者原乎眞气。欲得眞心眞气﹐又當以靜爲主﹐乃能存得起眞心﹐養得起眞气。

﹝十三﹞

張子曰﹕人要尋內快活﹐勿尋外快活。孔子之樂在其中﹐內快活也。若徒願乎其外﹐是欲求外快活﹐而反生其煩惱也。

﹝十四﹞

張子曰﹕儒生家多得泄精癥者﹐𨿽緣心火不純﹐亦因徹夜談笑﹑永夜讀書﹐引丹田之气盡縱於口角之間﹐致使精失其伴﹐遂有此泄精癥耳。善保身者﹐談笑宜少﹐讀書宜和。

﹝十五﹞

有一後生得慵軟之病﹐張子曰﹐汝宜趁此冬晴﹐運小石砌小塢﹐攜山鋤刪枯艸﹐未餒則止。日日如此﹐悠遊運動﹐若園丁然﹐則通身气血活而不滯也。

﹝十六﹞

張子曰﹕豪傑之士﹐做好人﹐行好事﹐只求其心之所安﹐並不存借善邀福之念。明明上帝﹐亦只有福善禍淫之道﹐以待常人而不舉以待豪傑也。夫爲善而得福﹐豪傑之所宜有﹐而非豪傑之所盡有。顧其轟轟烈烈﹐善作善爲﹐以畱於天壤﹐而千載不敝﹐其神食磬香於冥漠者﹐亦何莫非天之所以報豪傑也。吾觀古來忠臣孝子﹑義士仁人﹐天折忠難之間而慨然也﹐而恍然也。

﹝十七﹞

張子曰﹕讀書立品﹐儒者急務﹐而保身之道﹐足包立品於其中。保身著必去驕奢淫佚﹐掃蕩邪行﹐故保身可包立品也。夫保身之道﹐自曾子傳之﹐至孟子而光大其說。養心寡欲﹐持志守气﹐此保身之圭臬也。而修眞之道﹐卽以此爲正法門。但人心蒙蔽﹐聞保身而以爲常談﹐聞修眞而以爲奇異。欲求修眞悟道者﹐已難之矣。

﹝十八﹞

張子曰﹕一日無孔。孟之學﹐天下無好人﹔一日無莊﹑老之學﹐英雄無退步。

﹝十九﹞

王居士云以茹素爲除葷﹐張子曰﹐葷與素不同也。道家戒五葷﹐方書謂蔥﹑韭﹐薤﹑蒜﹑蕓苔﹐此五者辛臭敬气﹐故字從」州「﹑」軍。﹐猶言艸中之兵﹐並主克伐者也。養气者忌之。釋家重茹索﹐以其戒殺放生﹐故凡畜類之肉﹐皆屏而不食。世人以朔﹑望等日茹素﹐而平時仍嗜肥甘﹐素猶不素也。吾爲茹索除葷者計﹐曰善口不如善心﹐體君子遠皰之訓可也。養气卽能養腹﹐遵至人臭味之戒可也。

﹝二十﹞

張子謂忍辱﹑受辱二道士曰﹕凡人外營亦必內營﹐內修醇厚﹐外福亦加。忙中偸得一分閒﹐卽得一分調養﹔靜裏讀得一日書﹐卽得一日好處。若只向外邊奔馳﹐則刊落本原﹐愈見其薄矣。

﹝二十一﹞

張子謂卓庵曰﹕保身以安心養腎爲主﹐心能安則離火不外熒﹐腎能養則坎水不外溺。火不外熒﹐必無神搖之病﹐而心愈安﹔水不外崩﹐必無精泄之患﹐而腎愈澄。腎澄則命火不上衝﹐心安則神火能下照﹐精神交凝﹐結爲胎息﹐可以卻病﹐可以延年。

﹝二十二﹞

三月三日﹕山中諸子浴乎錦水之湄﹐風乎靑林之下﹐聽子歸啼﹐忽有木葉墜地﹐折疊如函﹐啟視之﹐則有如魚子蘭者封裹其內。問之土人﹐曰﹕杜宇珠也。問有何用曰﹕弗知也。話張子戴笠逍遙而來﹐與二三子言曰﹕汝欲知杜宇珠之故乎蜀王入山之後﹐蜀人思之﹐故王命子歸賜蜀民以珠。子歸者﹐蜀王之鳥使﹐原名謝豹。王日﹐「子歸吾國﹐慰我人民。」故謝豹又名謝報﹐杜宇命之報謝云。其珠或赤或黃﹐或靑或紫﹐五色無定。可辟人家鬼祟。遇鬼祟者﹐暗舉此珠投之卽散﹐但不可令人知覺﹐默念﹕「蜀王蜀王﹐珠光珠光﹐投鬼鬼去﹐殺鬼鬼亡﹐我持靈珠﹐作作生芒﹐無陰不盡﹐陰盡回陽﹐吾奉九天元師命﹐急急如律令敕。」又云以珠之多少﹐卜年之丰歉甚靈。

﹝二十三﹞

張子曰﹕人當靜養身體﹐素位而行﹐隨遇而安﹐則心性和平﹐神气沖淡。

﹝二十四﹞

張子謂受辱曰﹕汝教小子須嚴約束﹐否則性气一壞﹐長大來汝又恨他﹐是自愛之而自棄之也。

﹝二十五﹞

張子偕云石﹑卓庵輩﹐冬寒時節﹐走亂山中﹐遇見鬼語啾啾。問之土神﹐則皆人之祖靈父魄。陰森肅殺﹐墳墓蕭條﹐棺槨頹壞﹐衣冠骸體俱受寒侵﹐憐之者能無骨悚心酸此古人所以有省墓送寒衣之事也。

﹝二十六﹞

張子謂山中人曰﹕夏日宜早起用功﹐日出後覓微涼處收心靜坐﹐切勿向日中大熱時去睡﹐睡而不昏猶可﹐睡而昏者﹐精液化汗而出﹐可惜可惜。

﹝二十七﹞

張子曰﹕吾昨遊兩界山﹐見有老嫗坐崖而笑﹐笑已又哭﹐心異爲妖狐﹐旣而落崖而斃。趨前視之。己爲雷擊﹐蓋千年貍妖也。吾不知其何爲﹐詢之火車靈官﹐云曾食人﹐故擊之耳。夫兩界山當靑天白日之地﹐尙有此物﹐況深僻荒山哉﹗

﹝二十八﹞

張子喟然曰﹕世人朝夕奔波﹐總云不得已﹐其實有何不得已﹐惟心中有不得已﹐故常言不得已耳。且今不得已﹐而將來必已﹐老矣死矣﹐此之謂已﹐何不得已之有哉﹗諸子有明哲知幾者﹐從此已之。

﹝二十九﹞

張子謂調理勞瘵者曰﹕夫人治病要心靜﹐要心平﹐要心緩﹐不可希圖速效。服藥不加病﹐卽足速效。然後一日微好﹐二日微好﹐三日漸好﹐𨿽屬遲緩﹐比那逐日添病﹑轉眼卽亡者﹐又不啻有天淵之隔。

﹝三十﹞

張子遊嶽雲之上﹐止吟風之館﹐而與諸生言曰﹕今日山淸人靜﹐心遠地偏﹐洵是難得風景﹐諸於各賦新詩﹐再命涵虛子一彈再鼓﹐以助吟興﹐不亦樂乎人卽不能鼓琴﹐亦須善學聽琴﹐以消其一切氵宛氵宛濁濁之私欲﹐糊糊塗塗之妄想。靜聽琴聲﹐如遊太古﹐聲籟俱沈﹐曠然遐思﹐超然絕俗﹐泠然善﹐悠然深﹐如我亦在鼓琴之間﹐忘乎塵事﹐與虞﹑周相遇﹐與孔﹑孟相見﹐伯牙﹑子期又其後焉﹐乃爲上等幽人﹐否則俗人耳﹑淺人耳﹐何足共居﹗吾極愛此金秋之气﹐至淸至肅﹐安得攜一壺酒﹑一張琴﹑一枝笛﹐登陟乎高峯之頂﹐笑玩大地山河﹐煙澇澇﹐云淡淡﹐看日暖暖之村墟﹐波渺渺之長川。彼時笛聲起乎林梢﹐琴聲發乎石上﹐酒气通乎紅泉碧嶂之間﹐山禽自鳴﹐空翠灑落﹐眞快事也。不知諸子亦有此興趣否

﹝三十一﹞

張子謂老年道士曰﹕汝輩到今日年紀﹐須要死心踏地做功夫﹐俗事以「奠管他」三字爲主﹐則萬念冰消。凡人身中皆有竅﹐竅中皆有生气﹐若無生气﹐安能保護形軀只是有气發生而人不知靜察耳。今爲汝說八句閒話﹐以當暮鼓晨鐘。人要懂點竅﹐知點幾﹐畱點神﹐下點气﹐你便想得穿﹐看得破﹐做得事﹐成得人。此是無心之談﹐卽是汝等當用心學問。定爲心﹐靜爲神﹐𨿽有竅而心不定於其中﹐何從知幾乎

﹝三十二﹞

張子謂山居道流曰﹕回翁招人向道﹐其中有無限婆心。在人固恐難成﹐此千古學問之同病﹐然而衝天有志﹐道亦不阻英雄也。人怕軟弱不振﹐若打起精神﹐祖師亦必默助。

﹝三十三﹞

張子謂山中隱者曰﹕人在山中稱隱﹐須要知山林之樂。夫山林之樂﹐又不在乎山林也﹐在有以樂乎山林者﹐而後山林助其樂。與山林相安於空空靜靜﹑幽幽雅雅﹑淡淡恬恬之中﹐此之謂能樂山林之樂者也。

﹝三十四﹞

張子曰﹕人要立刻能閒﹐乃爲高手。若云且慢﹐待我屏擋數日﹐然後來緩緩尋究﹐此便是庸夫口角﹐愚人心腸。

﹝三十五﹞

張子謂圓陽子曰﹕子能割恩愛﹐撤紅塵﹐今日可定汝終身矣。以後平平蕩蕩﹐永無危險﹐人生至此樂哉﹗好天气﹐好山水﹐好亭臺﹐好朋友﹐好風景﹐從今日起﹐從今日受﹐從今日領悟可也。

﹝三十六﹞

張子曰﹕仙家地理﹐須合丹道同悟。卽如圓陽子怡雲山莊﹐住宅一區﹐坐落在兩山之間﹐不吞不吐﹐若開若闔﹐用倚粘之法﹐結平安之宅﹐眞乃黃庭下﹑關元上之大中極也。此等天機﹐何人知道

﹝三十七﹞

張子曰﹕山靜恰宜談至道﹐心淸惟愛熱名香﹐此當前妙景也。吾偶拈此二語﹐圓陽爲我續之。

﹝三十八﹞

張子謂道流曰﹕人要在家出家﹐在塵出塵﹐在事不畱事﹐在物不戀物﹐方是道家種子。不必拘於無事﹐亦不泥於想事也。

﹝三十九﹞

張子戴涼葉斗篷﹐逍遙云外。一日聞踏歌之聲自煙中來﹐諸生聽之﹐蓋傷大道之難傳﹐黃冠之徒混日月也。其歌云「光陰快快﹐學道遲遲。流水空山﹐獨步尋思。只怕眼前光景﹐霎時間喉中气斷﹐夢夢無知。生前夢夢無知﹐醒來後尙有那走肉行屍。怕只怕無常到了﹐骨冷堪悲。那會兒劫劫輪回﹐全然不曉得雨打花枝。」

﹝四十﹞

張子以韓仙漁鼓﹐按節傳情﹐唱《塵海蒼涼之曲》曰「飛龍子﹐在天遊。開口不離忠孝﹐往來盡是瀛洲。欲傳道﹐把人求﹐嘆因緣處處不偶﹐嘆人生幾个回頭。風前燭﹐水上舟﹐容易熄。往下流。勢利家園誰个久兒孫交好盡成仇轉眼便落無常手﹐荒煙蔓艸埋髑髏。樵人伐木往來走﹐牧童磨壞碑石頭。問野人此是誰家墓道﹐幾句不知不知﹐鬼淚啾啾。噫嘻乎﹗騎鶴仙人歸去休。」

﹝四十一﹞

張子出淸微天界﹐入淡遠山中﹐弟子數人﹐烹泉款洽。先生曰﹕呈今以《混元仙曲》戲贈圓陽﹐眾生爲我歌之﹐添作林泉佳話也。是時李山樵敲喚龜之竹﹐楊屆士椎招風之琴﹐劉野人按行雲之板﹐遂爲先生唱曰「圓陽道士眞遊戲﹐訪道拋官如敝屣。八年失偶夢孤棲﹐夜涼鐵枕寒鴛被。看容顏白了髭須﹐論年華猶餘生意。我勸你﹐早覓黃婆﹐娶个嬌妻。男下女顚倒坎離﹐雄做雌調和神气。天臺仙子的溫柔婿﹐張果老兒的美麗妻。美麗妻﹐溫柔婿﹐洞房中不知天地。性情交感﹐命共眉齊。渾渾淪淪﹐那時才見你眞心﹔恍恍惚惚﹐那時才見你眞意。這道情是你的初步仙梯。笑呵呵傳與你﹐三丰道人走筆題。」曲終﹐見亭前月白﹐樓外天靑﹐環坐石壇﹐相視而笑。

詩談

﹝一﹞

張子曰﹕《書》曰﹔「詩言志」。注曰「在心爲志﹐發言爲詩」。是知志也者﹐乃人心中之靈性﹔詩也者﹐特靈性之流露也。神仙七返九還﹐煉此虛靈妙性﹐以成萬古不死之谷神﹐見於日月光气之外則有象﹐隱於日月光气之中則無形。神之所至發爲詩﹐歌詩不同﹐靈性有各異也。吾嘗與諸仙往來曠野﹐出沒煙霞﹐每見羣眞妙句﹐輒心記而筆存之﹐以入於《水石閒談》之類。

﹝二﹞

呂翁詩提筆甚高﹐發聲最朗﹐遊行之句﹐美不勝收。今錄數首﹐以見先生靈性不與人同也。《七夕遊嶽雲仙院》云「始罷緱山宴﹐重來古寺遊。疏風悟葉院﹐細雨豆花秋。遠嶂云初斂﹐長天霧乍收。新涼今若此﹐玉笛倚高樓。」﹝過武昌城樓》云「武昌城郭敞依然﹐楚國人家近水邊。檻外大江淘日夜﹐閣中長劍倚雲天。詞人坐嘯南樓月﹐漁父歌回西塞煙。吹笛老翁閒更甚﹐朗吟一曲響千年。」﹝同韓淸夫遊匡廬六絕句》云「云外廬山九疊靑﹐開窗對嶂讀《黃庭》。个中有景何人識拋捲翻身入翠屏。」「雨後新笙綠浸人﹐徑趨深處避紅塵。韓笙呂笛雙雙度﹐一樣仙音兩化身。」「陶然何處不陶然﹐在地逍遙似在天。瀑布倒流三百丈﹐一時淸气滿崖邊。」「信口歌成信手題﹐剔殘苔蘚翠高低。忽聞梵鼓來煙際﹐林木蔥籠過虎溪。」一字詩顧一字飛﹐天邊黃鶴載余歸。壇前有客惟畱我﹐心似閒雲人翠微。「」喚起眠龍出海門﹐須臾天際雨翻盆。長空一劍又飛去﹐潘看東南樹影昏。「俱淸朗可愛。

﹝三﹞

性靈與回翁相近者﹐莫如韓淸夫先生﹐有﹝閒吟》一首云「靜抱沒弦琴﹐細吹無孔笛。一彈天地淸﹐一吹天地闊。一吹復一彈﹐盡是神仙曲。」﹝和呂祖》云「虎在門而鶴在廬﹐瑤笙宛轉笛相如。我來不是雲山客﹐湘水之流曲折書。」語皆雄闊。

﹝四﹞

藍采和自號長嘯先生﹐有《答人問仙居》絕句云「踏踏歌殘便上升﹐嶽山長嘯古先生。問余近日居何處﹐天上神仙住玉京。」

﹝五﹞

嘗見韓﹑藍﹑曹﹑何《關中踏歌聯句》云「乾坤偌大似瓊壺﹐拍板閒吟一丈夫。風雨長安春已暮﹐落花滿地步於於。」眞得把袂逍遙﹐一唱三嘆之樂。

﹝六﹞

昆侖麻姑自號碧城仙子﹐其詩以丰韻勝人。有《題嶽雲壇三絕句》云「跨鳳驂鸞下碧城﹐笑看云外月光淸。昆侖萬里天風送﹐搖曳瓊環玉佩聲。」足履靑雲過海山﹐瑤笙在手意閒閒。雲中現出金霞帔﹐一路淸吟到此間。「嶽雲壇上訪回翁﹐子弟兩三敲道筒。風聲蕩漾云聲細﹐樓閣明燈照夜紅。」又有﹝步虛》三首云「我本昆侖女散仙﹐曾看海水變桑田。神通八極閒遊戲﹐環佩聲搖碧落邊。」髻頭高插美金華﹐拜別西池阿母家。裊裊天風吹袖帶﹐步虛全伏紫雲車。」「醞釀長生酒不難﹐只憑手內有靈丹。阿儂本是天仙子﹐醉共嫦娥宿廣寒。」

﹝七﹞

碧城仙姑嘗師藐姑神人﹐一日師徒步虛﹐降錦江事上。神人題詞云「看江潮﹐勢蒼莽﹐搖得山云澹蕩。隔河燈影有無中﹐一幅新詞來筆上。意徘徊﹐開軒望﹐這亭兒甚淸爽。」姑和之雲「水茫茫﹐山莽莽﹐山水軒前浩蕩。雨餘蛙鼓鬧堂堂﹐一路潮聲月初上。月中來﹐云邊望﹐晚風涼意淸爽。

﹝八﹞

淸逸仙人在唐稱詩中大家﹐性靈飄逸﹐常降於世。其《修楔節降雙淸閣》云﹕」讀書邁千古﹐攜劍幹諸侯。瑣瑣不中意﹐大醉隱糟邱。黃唐原不遠﹐秦漢如急流。忽忽眼前事﹐渾然無所愁。背山行吟老﹐頗愛謝宣樓。題詩十萬首﹐付與天地畱。我自有眞宰﹐浩乎歸瀛洲。今日談修楔﹐茫茫付一甌。海仙執簡召﹐隨風過十州。東行三神山﹐羣眞同遨遊﹑一飲五千斗﹐撐腸文字流。無何有之鄕﹐長嘯去海頭。「﹝洞天歌》云﹕」海山尋靈藥﹐靈藥不自海山求﹔乾坤運橐龠﹐橐龠不是乾坤韝。金丹原是吾家物﹐神仙都要英雄作。夜來飲酒王母前﹐云道蟠桃今己熟。太白長嘯安期歌﹐一時羣仙莫我何﹗吾將跨虯遊六合﹐虛空寥寥無雪迹。大風自北來﹐吹起寒云疊疊開。安得酒如雨﹐從空飲之無盡取﹔安得酒如泉﹐坐地飲之眼朝天。狂吟拍手聳方肩﹐問我何人李靑蓮﹗」

﹝九﹞

東坡先生仙才﹐與太白並峙﹐乘風嘯月﹐靈性長存。有《江商送秋》詩云「片片秋云遠﹐茫茫秋水多。靑山紅樹外﹐徵雁渺關河。薊北寒逾峭﹐江南气已和。小陽春甫到﹐迎送兩相過﹗」﹝題韓淸夫小像》云「禦殿承香吏﹐分胎吏部家。閒心忘富貴﹐總角趣煙霞。缽種長生果﹐園栽不老花。八仙同壽考﹐萬劫抱丹砂。首叩藍關馬﹐胸藏赤火鴉。千秋賢叔侄﹐儒道兩無涯。」﹝自題笠屐圖》云﹕」山人故態本狂奴﹐醉寫田間笠屐圖。好句有時堪作面﹐閒心無日不提壺。樓頭賞月邀禪客﹐谷口衝煙訪釣徒。自去自來隨自得﹐一聲長嘯入林樞。「﹝過東峯》云﹐」不到東峯久﹐江山仍似前。芭蕉落滿地﹐雪意好參禪。「﹝遊湖口占﹞二首云﹕」細細疏煙瑟瑟波﹐水心亭外畫船多。瑤笙十里誰家舫聽得紅兒唱棹歇。「」風斜雨細葛衫輕﹐三兩銀刀出水明。我愛芰荷香不斷﹐竹西深處有人行。「﹝詠磨刀雨》雲﹕」荊州灑徧雨如膏﹐竟爲英雄勵寶刀。最是武昌城下水﹐千秋鳴咽捲雷濤。「﹝詠白萊》云﹕」淸於雪水白於霜﹐老圃天寒一味香。卻笑山僧長茹素﹐和脂煮出不能嘗。「﹝自贈》云﹕」平生不作愁眉事﹐今日東坡作散仙。解向江山畱勝迹﹐長將姓字掛雲煙。「﹝遊淸道心山房》六言云﹕」气慧神淸道在﹐山空人靜琴幽。一榻茶煙裊裊﹐三分酒意悠悠。「又《些些語》詞云﹕」淸陰繞﹐繞落花﹐窗外島聲小。鳥聲小﹐修竹一枚斜處好。翠羽嚶嚶啼徹曉﹐剛眠一覺。「淸麗綿芊之筆﹐不減當年靈性﹐非眞仙不能也。

﹝十﹞

邵堯夫儒仙也﹐嘗見其顯化士林﹐作《觀易吟》云﹐」皰犧大聖人﹐畫卦傳萬古。陰陽變化機﹐乾坤爲易祖。吾隱安樂窩﹐天地乃同伍。窺破聖賢心﹐恬淡自得所。「渾渾灝灝﹐置之《擊壤》篇中﹐仍然無異。

﹝十一﹞

白玉蟾仙家才子也﹐名山碑版﹐畱詠甚多。每遇高人逸士﹐必贈以詩。其《題居易堂》云﹐」林下風瀟瀟﹐窗前竹密密。難得素心人﹐共話新秋夕。把酒醉茅堂﹐焚香讀《周易》。瓊山到此來﹐賓主興無極。「又《贈圓陽山人》云﹐」歸山隱迹話長生﹐日逐閒雲自在行。處處回光來返照﹐朝朝對景要忘情。掃除塵土勞人夢﹐署起乾坤散客名。莫道幽居研煉苦﹐遊心冥漠自空淸。「

﹝十二﹞

張紫瓊饒州人也﹐元初得道﹐詩多秀勁之作。《自贈》六言云﹕」心如雪夜鐘聲﹐貌似霜天梅格。白雲深處閒行﹐那識仙家曠逸﹗。「﹝詠胎息》云﹕」非助非忘妙吸呼﹐修行要解這功夫。調停二傑生胎息﹐再向中間設鼎鑪。「

﹝十三﹞

邱長春《淸秋過嶽雲樓》云﹕」浩浩天風吹滿樓﹐峯中雲气湧林邱。雨聲晌處檐鈴雜﹐方丈蕭然一院秋。「饒有俊逸之致。

﹝十四﹞

張紫陽﹝自壽﹞詩云「海籌萬古計芒辰﹐得道年來八百春。分个孩兒騎鶴去﹐虛空粉碎見全身。」非上眞不能也。

﹝十五﹞

希夷老祖元气渾淪﹐有《答人問姓》五絕云「一气淘今古﹐陰陽造化奇。問余名與姓﹐睡漢老希夷。」吾師火龍先生﹐不甚喜作詩﹐以其淡於名脊也。今記其《偶吟﹞一絕云﹕」道號偶同鄭火龍﹐姓名隱在太虛中。自從度得三丰後﹐歸到蓬萊弱水東。「

﹝十七﹞

飛霞仙子餘十捨女也﹐服神丹飛空。嘗降雲南紫霄觀﹐畱題一絕﹐款落」飛霞「而去。詩云﹕」久住瑤池碧玉樓﹐忽騎彩鶴下靈邱。世人欲問飛霞姓﹐曾抱金丹侍沐侯。「陸潛虛淮海人也﹐嘉靖中遇呂祖得道﹐平生著述甚富﹐有《老子元覽》二卷﹐﹝陰符經測疏﹞一卷﹐﹝參同契測疏》一卷﹐《金丹就正篇》一卷﹐﹝紫陽四百字測疏》一卷﹐﹝方壺外史》八卷﹐《南華副墨》八卷。近日同門中有白白子者﹐注《道德經》名《東來正義﹞﹐潛虛題之云﹕」一注能將道奧開﹐重看紫气自東來。彈琴度笛眞名士﹐說法談經大辧才。我坐方壺玩滄海﹐君登圓嶠壓篷萊。今朝共坐江亭上﹐口誦《南華》自笑呆。「蓋因白白子亦作《圓嶠外史》《道竅談》﹟《悟眞參同雜解》諸書故也。

乩談

﹝一﹞

或問﹐乩沙之術小伎也﹐而好者紛紛﹐談者赫赫﹐其術果何自耶其皆可信耶否耶張子曰﹕昔回翁欲與涵三諸子發明此妙﹐而終未竟其說也﹐吾今特明之。乩者﹐稽也﹐稽以考信也。﹝說文》曰﹕」卜以問疑也。「故偏旁從」占「﹐正旁從「乚」。乚﹐古「隱」字也。﹝爾雅﹟釋言》﹕」隱﹐占也。「注曰﹕」隱﹐度也。「疏曰﹕」占者視兆以驗吉凶﹐必先隱度也。"吾謂占語成而猶待隱度﹐則與不占者同﹐何必占然亦有義隱在其中矣。天仙神仙﹐不喜與人言禍裙﹐只勸人修身俟命﹐故言訓詞則無隱﹐言丹道則無隱﹐他若救人開方亦無隱﹐以外一切如問吉凶成敗﹐則無不隱﹐其隱之意者﹐仍是推托他﹐不與之言也。否則明指其禍褐﹐將應獲裙者﹐以爲可喜而眉狂﹐或轉福而成禍矣﹐又應受禍者﹐以爲可畏而自迫﹐反懼禍而邀福矣。夫福也豈可邀哉惟作善可降祥耳。其隱語也﹐猶言不待語而易明也﹐抑且隱之義猶不止此。仙家自道成之後﹐步日月無影﹐透金石無聲﹐凡人不能見﹐故於乩沙中艸寫龍蛇﹐千言萬態﹐以示其不滅。然乩假術也﹐自古眞人皆斥爲方士之行﹐今又何爲降其筆蓋因近日成風﹐公卿士庶每多信好其術﹐神仙以度人覺世爲切﹐故卽借其乩﹐以默相天下人﹐以此卽假成眞耳。但學乩沙者有二等﹐一勝一敗。上等以德行勝﹐誠感勝﹐因緣勝﹐卽不善乩﹐仙家猶欲往度之﹐況其知乩乎卽其機而引誘之﹐不用符章﹐自然高眞降室也。下等以險惡敗﹐虛誑敗﹐貪欲敗﹐彼卽善乩﹐仙家不近之﹐況其冒瀆乎隨其乩而簸弄之﹐妄用符咒﹐反教引鬼入室也。吾輩自跳出五行以來﹐𨿽天地猶不能約束﹐陰陽猶不能陶鑄﹐卽欲請之﹐亦必禮之﹐於符咒乎何用﹗呵呵﹗此術士之所以欺愚人﹐仙家之所以惡術士也。今吾卽乩言乩﹐卽以是爲乩訓焉。

﹝二﹞

或又問﹕請乩之道﹐固當以德行﹑誠感﹑因緣﹐而不以符咒也﹐然南宮仙道又有以符咒役使神道者﹐何故曰﹕南宮一派𨿽則動用符咒﹐然此乃高眞傳授﹐與世人救厄除害者。此等祕錄﹐非人間梨棗所有。卽能得之﹐亦必推心利物﹐乃爲功行宏深﹐苟或私心妄用﹐天帝亦加以霹靂而殞其命﹐奪其術矣。故𨿽南宮符咒﹐也要心恭心誠﹐乃有靈效。若彼乩廝符咒﹐則未可同日語也﹐況加以不恭不誠乎﹗諸子於此可以自明矣。

﹝三﹞

張子曰﹕上天原無福善禍惡之心﹐則降祥降殃﹐人自召之﹔上天若有福苦行禍之心﹐則降祥降殃﹐人自知之。素行善而獲福﹐此必然之理也﹐卽有禍焉﹐亦暫矣﹔素行惡而得禍﹐此必然之勢也﹐卽有福焉﹐亦暫矣。何必捨己外問哉﹗乃吾見蚩蚩者氓﹐祈於神則求簽問卦﹐禱於仙則扶鸞請乩﹐若以神與仙爲必知禍福者。迨其後驗則信之﹐不驗則疑之﹐其疑與信者﹐仍一愚人之故態也。夫神仙固知禍福﹐然亦何必以人心之所已知者﹐而重言復語之哉﹗其求神與仙而驗者有故﹐善人問福而福至﹐惡人畏禍而禍臨﹐若有與之相合者﹐然非簽與卦﹑鸞與乩之靈也﹔其求神與仙而不驗者亦有故﹐善人問禍﹐無禍可加﹐惡人問福﹐無福可賜﹐若有與之相左者﹐然亦非簽與卦﹑鸞與乩之不靈也。天下之龜筮算數﹐皆如是耳﹐何不可自知哉﹗吾生平不喜人求簽問卦﹑扶鸞請乩﹐止願人个个修德﹐時時內省而已矣。

﹝四﹞

張子曰﹕神仙有度人之願﹐假乩筆而講道談元者有之﹔神仙有愛人之量﹐假乩筆而勸善懲惡者有之﹔神仙有救人之心﹐假乩筆而開方調治者有之。若云判斷禍福﹐則有人之善惡在﹐吾前章宣示已明﹐不復再論。獨異者寰宇之中﹐聞有設乩求地理﹐請乩論天心之輩者﹐此皆方士遺風﹐上界正神察其姦詐﹐未有能逃天罰者。

