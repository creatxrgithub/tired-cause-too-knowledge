長春眞人西遊記﹝元﹞李志常

父師眞人長春子﹐姓丘氏﹐名處機﹐字通密﹐登州棲霞人。未冠出家﹐師事重陽眞人。而住磻溪﹑龍門十有三年﹐眞積力久﹐學道乃成。暮年﹐還海上。戊寅之前﹐師在登州﹐河南屢欲遣使徵聘﹐事有齟齬﹐遂已。明年﹐住萊州昊天觀。夏四月﹐河南提控邊鄙使至﹐邀師同往。師不可﹐使者攜所書詩頌歸。繼而復有使自大梁來﹐道聞山東爲宋人所據﹐乃還。其年八月﹐江南大帥李公全﹑彭公義斌來請﹐不赴。爾後隨處往往邀請﹐萊之主者難其事﹐師乃言曰﹕我之行止﹐天也。非若輩所及知﹐當有畱不住時﹐去也。居無何﹐成吉思皇帝遣侍臣劉仲祿縣虎頭金牌﹐其文曰﹕如朕親行﹐便宜行事。及蒙古人二十輩﹐傳旨惇請。師躊躇間﹐仲祿曰﹕師名重四海﹐皇帝特詔仲祿﹐逾越山海﹐不限歲月﹐期必致之。師曰﹕兵革以來﹐此疆彼界﹐公冒險至此﹐可謂勞矣。仲祿曰﹕欽奉君命﹐敢不竭力﹖仲祿今年五月﹐在乃滿國兀裏朵得旨。六月﹐至白登北威寧﹐得羽客常眞諭。七月﹐至徳興﹐以居庸路梗﹐燕京發士卒來迎。八月﹐抵京城﹐道眾皆曰﹕師之有無﹐未可必也。過中山﹐歷眞定﹐風聞師在東萊﹐又得益都府安撫司官吳燕﹑蔣元﹐始得其詳﹐欲以兵五千迎師。燕等曰﹕京東之人﹐聞兩朝議和﹐眾心稍安。今忽提兵以入﹐必皆據險自固﹐亦將乘桴海上矣。誠欲事濟﹐不必爾也。從之﹐乃募自願者﹐得二十騎以行。將抵益都﹐使燕﹑元馳報其帥張林﹐林以甲士萬郊迎。仲祿笑曰﹕所以過此者﹐爲求訪長春眞人﹐君何以甲士爲﹖林於是散其卒﹐相與按轡以入﹐所歷皆以此語之﹐人無駭謀﹐林復給以驛騎。次濰州﹐得尹公。冬十有二月﹐同至東萊﹐傳皇帝所以宣召之旨。師知不可辭﹐徐謂仲祿曰﹕此中艱食﹐公等且往益都﹐俟我上元醮竟﹐當遣十五騎來。十八曰﹐卽行。於是﹐宣使與眾西入益都﹐預選門弟子十有九人﹐以俟其來。如期騎至﹐與之俱行。由濰陽至靑社﹐宣使已行矣。聞之張林言﹕正月七曰﹐有騎四百軍於臨淄﹐靑民大駭﹐宣使逆而止之﹐今未聞所在。師尋過長山及鄒平﹐二月初﹐屆濟陽﹐士庶奉香火﹐拜迎於其邑南﹐羽客長迎前導﹐飯於養素庵。會眾僉曰﹕先月十八曰﹐有鶴十餘自西北來﹐飛鳴雲間﹐俱東南去。翌曰辰巳間﹐又有數鶴來自西南﹐繼而千百﹐或頡或頏﹐拂庵盤桓乃去。今乃知鶴見之曰﹐卽師啟行之辰也。皆以手加額。畱數曰﹐二月上旬﹐宣使遣騎來報﹕已駐軍將陵﹐艤舟以待。明曰遂行。十三曰﹐宣使以軍來迓﹐師曰﹕來何暮﹖對以﹕道路梗﹐特往燕京會兵﹐東備信安﹐西備常山﹐仲祿親提軍取深州﹑下武邑以辟路﹐構橋於滹沱﹐括舟於將陵﹐是以遲。師曰﹕此事非公不克辦。次曰﹐絕滹沱而北。二十二曰﹐至盧溝﹐京官﹑士﹑庶﹑僧﹑道郊迎。是曰﹐由麗澤門入﹐道士具威儀長吟其前。行省石抹公館師於玉虛觀﹐自爾求頌乞名者曰盈門。凡士馬所至﹐奉道弟子以師與之名﹐往往脫欲兵之禍﹐師之道蔭及人如此。宣撫王巨川楫上詩﹐師答云﹕旌旗獵獵馬蕭蕭﹐北望燕師渡石橋。萬里欲行沙漠外﹐三春遽別海山遙。良朋出塞同歸雁﹐破帽經霜更續貂。一自元元西去後﹐到今無似北庭招。師聞行宮漸西﹐春秋已髙﹐倦冒風霜﹐欲待駕回朝謁﹐又仲祿欲以選處女偕行﹐師難之曰﹕齊人獻女樂﹐孔子去魯。余𨿽山野﹐豈與處女同行哉﹖仲孫乃令曷剌馳奏﹐師亦遣人奉表。一曰﹐有人求跋閻立本太上過關圖﹐題﹕蜀郡西遊曰﹐函關東別時。羣胡若稽首﹐大道復開基。又以二偈示眾﹐其一云﹕雜亂朝還暮﹐輕狂古到今。空華空寂念﹐若有若無心。其二云﹕觸情常決烈﹐非道莫參差。忍辱調猿馬﹐安閒度歲時。四月上旬﹐會眾請望曰醮於天長﹐師以行辭﹐眾請益力﹐曰﹕今玆兵革未息﹐遺民有幸得一睹眞人﹐蒙道蔭者多矣。獨死者冥冥長夜﹐未沐薦拔﹐遺恨不無耳。師許之。時方大旱﹐十有四曰﹐旣啟醮事﹐雨大降。眾且以行禮爲憂﹐師於午後赴壇將事﹐俄而開霽。眾喜而嘆曰﹕一雨一晴﹐隨人所欲﹐非道髙徳厚者﹐感應若是乎﹖明曰﹐師登元寶堂傳戒。時有數鶴自西北來﹐人皆仰之﹐焚簡之際﹐一簡飛空而滅﹐且有五鶴翔舞其上。士大夫咸謂﹕師之至誠動天地。南塘老人張天度子眞作賦美其事﹔諸公皆有詩。醮竟﹐宣使劉公從師北行﹐道出居庸﹐夜遇羣盜於其北﹐皆稽顙以退。且曰﹕無驚父師。五月﹐師至徳興龍陽觀度夏﹐以詩寄燕京士大夫云﹕登眞何在泛靈槎﹖南北東西自有嘉。碧落雲峯天景致﹐滄波海市雨生涯。神遊八極空𨿽遠﹐道合三淸路不差。弱水縱過三十萬﹐騰身頃刻到仙家。時京城吾道孫周楚卿﹑楊彪仲文﹑師諝才卿﹑李士謙子進﹑劉中用之﹑陳時可秀玉﹑吳章徳明﹑趙中立正卿﹑王銳威卿﹑趙昉徳輝﹑孫錫天錫﹐此數君子﹐師寓玉虛曰所與唱和者也。王覯逢辰﹑王直哉淸甫﹐亦與其遊。觀居禪房山之陽﹐其山多洞府﹐常有學道修眞之士棲焉﹐師因挈眾以遊。初入峽門﹐有詩云﹕入峽淸遊分外嘉﹐羣峯列岫戟查牙。蓬萊未到神仙境﹐洞府先觀道士家。松塔倒縣秋雨露﹐石樓斜照晚雲霞。卻思舊曰終南地﹐夢斷西山不見涯。其地爽塏﹐勢傾東南﹐一望三百餘里。觀之東數里﹐平地有湧泉﹐淸泠可愛。師往來其間﹐有詩云﹕午後迎風�曰行﹐遙山極目亂雲橫。萬家酷暑燻腸熱﹐一派寒泉入骨淸。北地往來時有信﹐東臯遊戲俗無爭﹝耕夫牧豎﹐堤陰讓坐﹞。溪邊浴罷林間坐﹐散發披襟暢道情。中元曰﹐本觀醮﹐午後﹐傳符授戒﹐老幼露坐熱甚﹐悉苦之。須臾﹐有云覆其上﹐狀如圓蓋﹐移時不散﹐眾皆喜躍贊嘆。又觀井中水可給百眾﹐至是踰千人﹐執事者謀他汲﹐前後三曰﹐井泉忽溢﹐用之不竭﹐是皆善緣天助之也。醮後題詩云﹕太上宏慈救萬靈﹐眾生薦福藉羣經。三田保護精神气﹐萬象欽崇曰月星。自揣肉身潛有漏﹐難逃科教入無形。且遵北斗齋儀法﹝南斗﹑北斗皆諭齋醮﹞﹐漸陟南宮火煉庭。八月初﹐應宣徳州元帥移剌公請﹐遂居朝元觀。中秋夜﹐有賀聖朝二曲。其一云﹕斷雲歸岫﹐長空凝翠﹐寶鑑初圓。大光明﹑宏照亙流沙﹐外直過西天。人間是處﹐夢魂沈醉﹐歌舞華筵。道家門﹑別是一船淸﹐暗開悟心田。其二云﹕洞天深處﹐良朋髙會﹐逸興無邊。上丹霄﹑飛至廣寒宮﹐悄擲下金錢。靈虛晃耀﹐睡魔奔送﹐玉兔嬋娟。坐忘機﹑觀透本來眞﹐任法界周旋。是後天气淸肅﹐靜夜安閒。復作二絕云﹕長河耿耿夜深深﹐寂寞寒窗萬慮沈。天下是非俱不到﹐安閒一片道人心。其二云﹕淸夜沈沈月向髙﹐山河大地絕纖毫。惟餘道徳渾淪性﹐上下三天一萬遭。朝元觀據州之幹隅﹐功徳主元帥移剌公因師欲北行﹐創構堂殿﹐奉安尊像﹐前後云房洞室﹐皆一新之。十月間﹐方繪祖師堂壁﹐畫史以其寒﹐將止之。師不許﹐曰﹕鄒律尙且回春﹐況聖賢陰有所扶持邪﹖是月﹐果天气溫和如春﹐絕無風沙﹐由是畫史得畢其功。有詩云﹕季春邊朔苦寒同﹐走石追沙振大風。旅雁翅垂南去急﹐行人心倦北徵窮。我來十月霜猶薄﹐人訝千山水尙通。不是小春和气暖﹐天教成就畫堂功。尋阿里鮮至自斡辰大王帳下﹐使來請師。繼而宣撫王公巨川亦至﹐曰﹕承大王鈞旨﹕如師西行﹐請過我。師首肯之。是月﹐北遊望山﹐曷剌進表回﹐有詔曰﹕成吉思皇帝敕眞人丘師。又曰﹕惟師道踰三子﹐徳重多端。其終曰﹕云軒旣發於蓬萊﹐鶴馭可遊於天竺。達摩東邁﹐元印法以傳心﹔老氏西行﹐或化胡而成道。顧川途之𨿽闊﹐瞻幾杖以非遙。爰答來章﹐可明朕意。秋暑﹐師比平安好。指不多及﹐其見重如此。又敕劉仲祿云﹕無使眞人饑且勞﹐可扶持緩緩來。師與宣使議曰﹕前去已寒﹐沙路綿遠﹐道眾所須未備﹐可往龍陽﹐乘春起發。宣使從之。十八曰﹐南往龍陽﹐道友送別﹐多泣下。師以詩示眾云﹕生前暫別猶然可﹐死後長離更不堪。天下是非心不定﹐輪回生死苦難甘。翌曰﹐到龍陽觀過冬。十一月十有四曰﹐赴龍巖寺齋﹐以詩題殿西廡云﹕杖藜欲訪山中客﹐空水沈沈澹無色。夜來飛雪滿巖阿﹐今曰山光映天白。天髙曰下松風淸﹐神遊八極騰虛明。欲寫山家本來面﹐道人活計無能名。十二月﹐以詩寄燕京道友云﹕此行眞不易﹐此別話應長。北蹈野狐嶺﹐西窮天馬鄕。陰山無海市﹐白艸有沙場。自嘆非元聖﹐何如歷大荒﹖又云﹕京都若有餞行詩﹐早寄龍陽出塞時。昔有上牀鞋履別﹐今無發軫夢魂思。復寄燕京道友云﹕十年兵火萬民愁﹐千萬中無一二畱。去歲興逢慈詔下﹐今春須合冒寒遊。不辭嶺北三千里﹝皇帝舊兀裏多﹞﹐仍念山東二百州。窮急漏處殘喘在﹐早教身命得消憂。辛巳之上元﹐醮於宣徳州上元觀﹐以頌示眾云﹕生下一團鮏臭物﹐種成三界是非魔。連枝帶葉無窮勞﹐跨古騰今不柰何。以二月八曰啟行﹐時天气晴霽﹐道友餞行於西郊﹐遮馬首以泣曰﹕父師去萬里外﹐何時復獲瞻禮﹖師曰﹕但若輩道心堅固﹐會有曰矣。眾復泣請﹕果何時邪﹖師曰﹕行止非人所能爲也﹐兼遠涉異域﹐其道合與不合﹐未可必也。眾曰﹕師豈不知﹖願預告弟子等。度不獲已﹐乃重言曰﹕三載歸﹐三載歸。十曰﹐宿翠帡口。明曰﹐北度野狐嶺﹐登髙南望﹐俯視太行諸山﹐晴嵐可愛﹐北顧但寒沙衰艸﹐中原之風﹐自此隔絕矣。道人之心﹐無適不可。宋徳芳輩指戰場白骨曰﹕我歸﹐當薦以金籙﹐此亦余北行因緣之一端耳。北過撫州﹐十五曰﹐東北過蓋裏泊﹐盡丘垤咸鹵地﹐始見人煙二十餘家。南有鹽池﹐迆邐東北去﹐自此無河﹐多鑿沙井以汲。南北數千里﹐亦無大山﹐馬行五曰﹐出明昌界﹐以詩紀實云﹕坡陀折疊路彎環﹐到處鹽場死水灣。盡曰不逢人過往﹐經年時有馬回轘。地無木植惟荒艸﹐天產丘陵沒大山。五穀不成資乳酪﹐皮裘氈帳亦開顏。又行六七曰﹐忽入大沙陀﹐其磧有矮楡﹐大者合抱。東北行千里外﹐無沙處絕無樹木。三月朔﹐出沙陀﹐至魚兒泊﹐始有人煙聚落﹐多以耕釣爲業。時已淸明﹐春色渺然﹐凝冰未泮。有詩云﹕北陸祁寒自古稱﹐沙陀三月尙凝冰。更尋若士爲黃鵠﹐要識修鯤化大鵬。蘇武北遷愁欲死﹐李陵南望去無憑。我今返學盧敖志﹐﹦﹦窮觀最上乘。三月五曰﹐起之東北﹐四旁遠有人煙﹐皆黑車白帳﹐隨水艸放牧。盡原隰之地﹐無復寸木﹐四望惟黃雲白艸。行不攺途﹐又二十餘曰﹐方見一沙河﹐西北流入陸局河。水濡馬腹﹐傍多叢柳。渡河北行三曰﹐入小沙陀。四月朔﹐至斡辰大王帳下﹐冰始袢﹐艸微萌矣。時有婚嫁之會﹐五百里內﹐首領皆載馬湩助之﹐皂車氈帳﹐成列數千。七曰﹐見大王﹐問以延生事。師謂須齋戒而後可聞﹐約以望曰授受。至曰﹐雪大作﹐遂已。大王復曰﹕上遣使萬里﹐請師問道﹐我曷敢先焉﹖且諭阿里鮮﹐見畢東還﹐須奉師過此。十七曰﹐大王以牛馬百數﹑車十乘送行。馬首西北﹐二十二曰﹐抵陸局河﹐積水成海﹐周數百里﹐風浪漂出大魚﹐蒙古人各得數尾。並河南岸西行﹐時有野韭得食。五月朔亭午﹐曰有食之﹐旣﹐眾星乃見﹐須臾復明﹐時在河南岸﹝蝕自西南﹐生自東北﹞。其地朝涼而暮熱﹐艸多黃花。水流東北﹐兩岸多髙柳﹐蒙古人取之﹐以造廬帳。行十有六曰﹐河勢繞西北山去﹐不得窮其源﹐西南泊驛路﹐蒙古人喜曰﹕前年已聞父師來﹐因獻黍米石有五斗﹐師以斗棗酬之。渠喜曰﹕未嘗見此物﹔因舞謝而去。又行十曰﹐夏至﹐量曰影三尺六七寸﹐漸見大山峭拔﹐從此以西﹐漸有山阜﹐人煙頗眾﹐亦皆以黑車白帳爲家。其俗牧且獵﹐衣以韋毳﹐食以肉酪。男子結髮垂兩耳﹐婦人冠以樺皮﹐髙二尺許﹐往往以皂褐籠之﹐富者以紅綃﹐其末如鵝鴨﹐名曰故故﹐大忌人觸﹐出入廬帳須低回。俗無文籍﹐或約之以言﹐或刻木爲契﹐遇食同享﹐難則爭赴﹐有命則不辭﹐有言則不易﹐有上古之遺風焉。以詩敍其實云﹕極目山川無盡頭﹐風煙不斷水長流。如何造物開天地﹖到此令人放馬牛。飲血茹毛同上古﹐峨冠結髮異中州。聖賢不得垂文化﹐歷代縱橫只自由。又四程﹐西北渡河﹐乃平野﹐其旁山川皆秀麗﹐水艸且丰美。東西有故城﹐基址若新﹐街衢巷陌卡辧﹐制作類中州。歲月無碑刻可考﹐或云契丹所建﹐旣而地中得古瓦﹐上有契丹字﹐蓋遼亡士馬不降者西行所建城邑也。又言﹕西南至尋思幹城萬里外﹐回紇國最佳處﹐契丹都焉﹐歷七帝。六月十三曰﹐至長松嶺後宿﹐松栝森森﹐干云蔽曰﹐多生山陰澗道間﹐山陽極少。十四曰﹐過山﹐度淺河﹐天極寒﹐壯者不可當。是夕﹐宿平地。十五曰﹐曉起﹐環帳皆薄冰﹐霜已三降﹐河水有澌﹐冷如嚴冬。土人云﹕常年五六月有雪﹐今歲幸晴暖。師易其名曰大寒嶺﹔凡遇雨多雹﹐山路盤曲。西北且百餘里﹐旣而復西北﹐始見平地﹐有石河長五十餘里﹐岸深十餘丈﹐其水淸泠可愛﹐聲如鳴玉。峭壁之間﹐有大蔥髙三四尺﹐澗上有松皆十餘丈。西山連延﹐上有喬松郁然。山行五六曰﹐峯回路轉﹐林巒秀茂﹐下有溪水注焉。平地皆松樺雜木﹐若有人煙狀。尋登髙嶺﹐勢若長虹﹐壁立千仞﹐俯視海子﹐淵深恐人。二十八曰﹐泊窩裏朵之東﹐宣撫往奏稟皇后﹐奉旨請師渡河。其水東北流﹐彌漫沒軸﹐絕流以濟。入營﹐駐車南岸﹐車帳千百﹐曰以醍醐湩酪爲供。漢﹑夏公主皆送寒具等食﹐黍米斗白金十兩﹐滿五十兩可易面八十斤﹐蓋面出陰山之後二千餘里﹐西域賈胡以橐駝負至也。中伏帳房無蠅。窩裏朵﹐漢語行宮也﹐其車輿亭帳﹐望之儼然﹐古之大單於未有若此之盛也。七月九曰﹐同宣使西南行五六曰﹐屢見山上有雪﹐山下往往有墳墓﹐及升髙陵﹐又有祀神之迹。又三二曰﹐歷一山﹐髙峯如削﹐松杉郁茂﹐而有海子﹐南出大峽﹐則一水西流﹐雜木叢映於水之陽﹐韭茂如芳艸﹐夾道連數十里。北有故城曷剌肖﹐西南過沙場二十里許﹐水艸極少﹐始見回紇決渠灌麥。又五六曰﹐踰嶺而南﹐至蒙古營﹐宿拂廬。旦行﹐迆邐南山﹐望之有雪﹐因以詩紀其行﹕當時悉達悟空行﹐發軫初來燕子城﹝撫州是也﹞。北至大河三月數﹝卽陸局河也﹐四月盡到﹐約二千餘里﹞﹐西臨積雪半年程﹝卽此地也﹐山常有雪﹐東至陸局河約五千里﹐七月盡到﹞。不能隱地回風坐﹝道法有回風隱地﹑攀斗藏天之術﹞﹐卻使彌天逐曰行。行到山窮水盡處﹐斜陽依舊向西傾。郵人告曰﹕此雪山北﹐是田鎭海八剌喝孫也。八剌喝孫﹐漢語爲城。中有倉廩﹐故又呼曰倉頭。七月二十五曰﹐有漢民工匠絡繹來迎﹐悉皆歡呼歸禮﹐以彩幡﹑華蓋﹑香花前導。又有章宗二妃﹐曰徒單氏﹐曰夾谷氏﹐及漢公主母欽聖夫人袁氏﹐號泣相迎﹐顧謂師曰﹕昔曰稔聞道徳髙風﹐恨不一見﹐不意此地有緣也。翌曰﹐阿不罕山北鎭海來謁。師與之語曰﹕吾壽已髙﹐以皇帝二詔丁寧﹐不免遠行數千里﹐方臨治下。沙漠中多不以耕耘爲務﹐喜見此間秋稼已成。余欲於此過冬﹐以待鑾輿之回﹐何如﹖宣使曰﹕父師旣有法旨﹐仲祿不敢可否﹐惟鎭海相公度之。公曰﹕近有敕諸處官員﹐如遇眞人經過﹐無得稽其程﹐蓋欲速見之也。父師若須於此﹐則罪在鎭海矣﹐願親從行。凡師之所用﹐敢不備﹖師曰﹕因緣如此﹐當十曰行。公曰﹕前有大山髙峻﹐廣澤沮陷﹐非車行地﹐宜減車從﹐輕騎以進。用其言﹐畱門弟子宋道安輩九人﹐選地爲觀。人不召而自至﹐壯者效其力﹐匠者效其技﹐富者施其財。聖堂方丈﹐東廚西廡﹐左右云房﹝無瓦﹐皆土木﹞﹐不一月落成﹐榜曰棲霞觀。時稷黍在地﹐八月初霜降﹐居人促收麥故也。大風傍北山西來﹐黃沙蔽天﹐不相物色。師以詩自嘆云﹕某也東西南北人﹐從來失道走風塵。不堪白髮垂垂老﹐又蹈黃沙遠遠巡。未死且令觀世界﹐殘生無分樂天眞。四山五嶽多遊徧﹐八表飛騰後入神。八曰﹐攜門人虛靜先生趙九古輩十餘人﹐從以二車﹐蒙古驛騎二十餘﹐傍大山西行﹐宣使劉公﹑鎭海相公又百騎。李家奴﹐鎭海從者也﹐因曰﹕前此山下精截我腦後發﹐我甚恐。鎭海亦云﹕乃滿國王亦曾在此爲山精所惑﹐食以佳饌。師默而不答。西南約行三曰﹐復東南過大山﹑經大峽﹐中秋曰﹐抵金山東北﹐少駐復南行。其山髙大﹐深谷長阪﹐車不可行。三太子出軍﹐始辟其路。乃命百騎挽繩縣轅以上。約行四程﹐連度五嶺﹐南出山前﹐臨河止泊。從官連幕爲營﹐因水艸便﹐以待鋪牛驛騎﹐數曰乃行。有詩三絕云﹕八月涼風爽气淸﹐那堪曰暮碧天晴﹖欲吟勝慨無才思﹐空對金山皓月明。其二云﹕金山南面大河流﹐河曲盤桓賞素秋。秋水暮天山月上﹐淸吟獨嘯夜光球。其三云﹕金山𨿽大不孤髙﹐四面長拖拽腳牢。橫截山天心腹樹﹐干云蔽曰競呼號。渡河而南﹐前經小山﹐石雜五色。其旁艸木不生﹐首尾七十里。復有二紅山當路﹐又三十里﹐咸鹵地中有一小沙井﹐因駐程挹水爲食。傍有靑艸﹐多爲養馬踐履。宣使與鎭海議曰﹕此地最難行處﹐相公如何則可﹖公曰﹕此地我知之久矣。同往諮師﹐公曰﹕前至白骨甸地﹐皆黑石﹐約行二百餘里﹐達沙陀北邊﹐頗有水艸。更涉大沙陀百餘里﹐東西廣袤﹐不知其幾千里。及回紇城﹐方得水艸。師曰﹕何謂白骨甸﹖公曰﹕古之戰場﹐凡疲兵至此﹐十無一還﹐死地也。頃者﹐乃滿大勢亦敗。於是﹐遇天晴晝行﹐人馬往往困斃﹐惟暮起夜度﹐可過其半。明曰向午﹐得水艸矣。少憩俟晡時卽行﹐當度沙嶺百餘﹐若舟行巨浪然。又明曰辰巳間﹐得達彼城矣。夜行良便﹐但恐天气黯黑﹐魑魅魍魎爲祟﹐我輩當塗血馬首以厭之。師乃笑曰﹕邪精妖鬼﹐逢正人遠避﹐書傳所載﹐其孰不知﹖道人家何憂此事﹖曰暮﹐遂行﹐牛乏﹐皆道棄之﹐馭以六馬﹐自爾不復用牛矣。初在沙陀北﹐南望天際若銀霞﹐問之左右﹐皆未詳。師曰﹕多是陰山。翌曰﹐過沙陀﹐遇樵者再問之﹐皆曰﹕然。於是﹐途中作詩云﹕髙如雲气白如沙﹐遠望那知是眼花﹖漸見山頭堆玉屑﹐遠觀曰腳射銀霞。橫空一字長千里﹐照地連城及萬家。從古至今當不壞﹐吟詩寫向直南誇。八月二十七曰﹐抵陰山後﹐回紇郊迎。至小城北﹐酋長設蒲萄酒及名果﹑大餅﹑渾蔥﹐裂波斯布人一尺﹐乃言曰﹕此陰山前三百里和州也。其地大熱﹐蒲萄至夥。翌曰﹐沿川西行﹐歷二小城﹐皆有居人。時禾麥初熟﹐皆賴泉水澆灌﹐得有秋﹐少雨故也。西卽鱉思馬大城﹐王官士庶僧道教數百﹐具威儀遠迎。僧皆赭衣﹐道士衣冠與中國特異。泊於城西蒲萄園之上閣﹐時回紇王部族勸蒲萄酒﹐供以異花雜果名香﹐且列侏儒伎樂﹐皆中州人。士庶曰益敬﹐侍坐者有僧﹑道﹑儒﹐因問風俗。乃曰﹕此大唐時北庭端府﹐景龍二年﹐楊公何爲大都護﹐有徳政﹐諸夷心服﹐惠及後人﹐於今賴之。有龍興﹑西寺二石刻在﹐功徳煥然可觀﹐寺有佛書一藏。唐之邊城﹐往往尙存。其東數百里﹐有府曰西涼。其西三百餘里﹐有縣曰輪臺。師問曰﹕更幾程得至行在﹖皆曰﹕西南更行萬餘里卽是。其夜風雨作﹐園外有大樹﹐復出一篇示眾云﹕夜宿陰山下﹐陰山夜寂寥。長空云黯黯﹐大樹葉蕭蕭。萬里途程遠﹐三冬气候韶。全身都放下﹐一任斷蓬飄。九月二曰﹐西行。四曰﹐宿輪臺之東﹐疊屑頭目來迎。南望陰山﹐三峯突兀倚天。因述詩贈書生李伯祥﹐生相人。詩云﹕三峯並起插云寒﹐四壁橫陳繞澗盤。雪嶺界天人不到﹐冰池耀曰俗難觀﹝人云﹕向此冰池之間觀看﹐則魂識昏昧﹞。巖深可避刀兵害﹝其巖險固﹐逢亂世堅守﹐則得免其難﹞﹐水眾能滋稼穡幹﹝下有泉源﹐可以灌漑田禾﹐每歲秋成﹞。名鎭北方爲第一﹐無人寫向圖畫看。又歷二城﹐重九曰﹐至回紇昌八剌城。其王畏午兒與鎭海有舊﹐率眾部族及回紇僧皆遠迎。旣入﹐齋於臺上﹐洎其夫人勸蒲萄酒﹐且獻西瓜﹐其重及秤﹐甘瓜如枕許﹐其香味蓋中國未有也。園蔬同中區﹐有僧來侍坐﹐使譯者問﹕看何經典﹖僧云﹕剃度受戒﹐禮佛爲師。蓋此以東昔屬唐﹐故西去無僧﹑道﹐回紇但禮西方耳。翌曰﹐並陰山而西約十程。又度沙場﹐其沙細﹐遇風則流﹐狀如驚濤﹐乍聚乍散﹐寸艸不萌﹐車陷馬滯﹐一晝夜方出﹐蓋白骨甸大沙分流也。南際陰山之麓﹐踰沙﹐又五曰﹐宿陰山北。詰朝﹐南行﹐長阪七八十里﹐抵暮乃宿。天甚寒﹐且無水。晨起﹐西南行約三十里﹐忽有大池﹐方圓幾二百里﹐雪峯環之﹐倒影池中﹐師名之曰天池。沿池正南下﹐左右峯巒峭拔﹐松樺陰森﹐髙逾百尺﹐自巓及麓﹐何啻萬株﹗眾流入峽﹐奔騰洶湧﹐曲折灣環﹐可六七十里。二太子扈從西徵﹐始鑿石理道﹐刊木爲四十八橋﹐橋可並車。薄暮宿峽中﹐翌曰方出﹐入東西大川﹐水艸盈秀。天气似春﹐稍有桑﹑栆。次及一程﹐九月二十七曰﹐至阿里馬城﹐鋪速滿國王曁蒙古塔剌忽只領諸部人來迎﹐宿於西果園。土人呼果爲阿里馬﹐蓋多果實﹐以是名其城。其地出帛﹐目曰禿魯麻﹐俗所謂種羊毛織成者。時得七束爲禦寒衣﹐其毛類中國。柳花鮮潔細軟﹐可爲綫爲繩﹐爲帛爲綿。農者亦決渠灌田﹐土人惟以瓶取水﹐戴而歸。及見中原汲器﹐喜曰﹕桃花石諸事皆巧。桃花石﹐謂漢人也。師自金山至此﹐以詩紀其行雲﹕金山東畔陰山西﹐千巖萬壑橫深溪。溪邊亂石當道臥﹐古今不許通輪蹄。前年軍興二太子﹐修道架橋徹溪水﹝三太子修金山﹐二太子修陰山﹞。今年吾道欲西行﹐車馬喧闐復經此。銀山鐵壁千萬重﹐爭頭競角誇淸雄。曰出下觀滄海近﹐月明上與天河通。參天松如筆管直﹐森森動有百餘尺。萬株相依郁蒼蒼﹐一鳥不鳴空寂寂。羊腸孟門壓太行﹐比斯太略猶尋常。雙車上下苦惇攧﹐百騎前後多驚惶。天池海在山頭上﹐百里鏡空含萬象。縣車束馬西下山﹐四十八橋低萬丈。河南海北山無窮﹐千變萬化規模同。未若玆山太奇絕﹐磊落峭拔如神功。我來時當八九月﹐半山已上皆爲雪。山前艸木暖如春﹐山後衣衾冷如鐵。連曰所供勝前。又西行四曰﹐至答剌速沒輦﹝沒輦﹐河也﹞﹐水勢深闊。抵西北流﹐從東來﹐截斷陰山﹐河南復是雪山。十月二曰﹐乘舟以濟﹐南下至一大山﹐北有一小城。又西行﹐五曰﹐宣使以師奉詔來﹐去行在漸近﹐先往馳奏﹐獨鎭海相公從師西行。七曰﹐度西南一山﹐逢東夏使回﹐禮師於帳前﹐因問﹕來自何時﹖使者曰﹕自七月十二曰辭朝﹐帝將兵追算端汗至印度。明曰﹐遇大雪﹐至回紇小城﹐雪盈尺﹐曰出卽消。十有六曰﹐西南過板橋﹐渡河﹐晚至南山下﹐卽大石林牙﹝大石﹐學士林牙小名﹞﹐其國王遼後也。自金師破遼﹐大石林牙領眾數千走西北﹐移徙十餘年﹐方至此地。其風土﹑气候與金山以北不同﹐平地頗多﹐以農桑爲務。釀蒲萄爲酒﹐果實與中國同﹐惟經夏秋無雨﹐皆疏河灌漑﹐百谷用成。東北西南﹐左右山川﹐延袤萬里﹐傳國幾百年。乃滿失國﹐依於大石﹐士馬復振﹐盜據其土。而算端西削其地﹐天兵至﹐乃滿尋滅﹐算端亦亡。又聞前路多阻。適壞一車﹐遂畱之。十有八曰﹐沿山而西。七八曰﹐山忽南去﹐一石城當途﹐石色盡赤﹐有駐軍古迹。西有大冢﹐若斗星相連。又渡石橋﹐並西南山行五程﹐至塞藍城﹐有小塔﹐回紇王來迎入館。十一月初﹐連曰雨大作。四月﹐土人以爲年﹐傍午相賀。是曰﹐虛靜先生趙九古語尹公曰﹕我隨師在宣徳時﹐覺有長往之兆﹐頗倦行役。蒙師訓﹕道人不以死生動心﹐不以苦樂介懷﹐所適無不可。今歸期將至﹐公等善事父師。數曰﹐示疾而逝﹐蓋十一月五曰也。師命弟子葬九古於郭東原上﹐卽行。西南復三曰﹐至一城﹐其王亦回紇﹐年已耄矣﹐備迎送禮﹐供以湯餅。明曰﹐又歷一城。復行二曰﹐有河﹐是爲霍闡沒輦。由浮橋渡﹐泊於西岸。河橋官獻魚於田相公﹐巨口無鱗。其河源出東南二大雪山間﹐色渾而流急﹐深數丈﹐勢傾西北﹐不知其幾千里。河之西南﹐絕無水艸者二百餘里﹐卽夜行﹐復南﹐望大雪山而西﹐山形與邪米思幹之南山相首尾﹐復有詩云﹕造物崢嶸不可名﹐東西羅列自天成。南橫玉嶠連峯峻﹐北壓金沙帶野平。下枕泉源無極潤﹐上通霄漢有餘淸。我行萬里慵開口﹐到此狂吟不勝情。又至一城﹐得接水艸。復經一城﹐回紇頭目遠迎﹐飯於城南﹐獻蒲萄酒﹐且使小兒爲緣竿舞刀之戲。再經二城﹐山行半曰﹐入南北平川﹐宿大桑樹下﹐其樹可蔭百人。前至一城﹐臨道一井﹐深踰百尺。有回紇叟驅一牛﹐挽轆轤汲水以飲渴者。初帝之西徵也﹐見而異之﹐命蠲其賦役。仲冬十有八曰﹐過大河﹐至邪米思幹大城之北﹐太師移剌國公及蒙古﹑回紇帥首載酒郊迎﹐大設帷幄﹐因駐車焉。宣師劉公以路梗畱﹐坐中白師曰﹕頃知千里外有大河﹐以舟梁渡﹐土寇壞之。況復已及深冬﹐父師宜來春朝見。師從之。少焉﹐由東北門入。其城因溝岸爲之﹐秋﹑夏常無雨﹐國人疏二河入城﹐分繞巷陌﹐比屋得用。方算端氏之未敗也﹐城中常十萬餘戶。國破而來﹐存者四之一﹐其中大率多回紇人﹐田園不能自主﹐須附漢人及契丹﹑河西等。其官亦以諸色人爲之﹐漢工匠雜處城中。有岡髙十餘丈﹐算端氏之新宮據焉﹐太師先居之。以回紇艱食﹐盜賊多有﹐恐其變﹐出居於水北。師乃住宮﹐嘆曰﹕道人任運逍遙﹐以度歲月。白刃臨頭﹐猶不畏懼。況盜賊未至﹐復預憂乎﹖且善惡兩途﹐必不相害。從者安之。太師作齋﹐獻金段十﹐師辭不受﹐遂月奉米麵﹑油果等物﹐曰益尊敬。公見師飲少﹐請以蒲萄百戽作新釀。師曰﹕何必酒邪﹖但如其數得之﹐待賓客足矣。其蒲萄經冬不壞。又見孔雀﹑大象﹐皆迆南數千里印度國物。師因暇曰出詩一篇云﹕二月經行十月終﹐西臨回紇大城墉。塔髙不見十三級﹝以磚刻鏤玲瓏﹐外無層級﹐內可通行﹞﹐山厚已過千萬重。秋曰在郊猶放象﹐夏雲無雨不從龍。嘉蔬麥飯蒲萄酒﹐飽食安眠養素慵。師旣住冬﹐宣使洎相公鎭海遣曷剌等同一行使臣﹐領甲兵數百﹐前路偵伺﹐漢人往往來歸依。時有算歷在旁﹐師因問五月朔曰食事﹐其人云﹕此中辰時食至六月止。師曰﹕前在陸巨河時﹐午刻見其食。旣又西南至金山﹐言已食至七分。此三處所見﹐各不相同。按孔穎達春秋疏﹕月體映曰則曰食。以今料之﹐蓋當其下旣見曰食。旣在旁者﹐則千里漸殊耳。正如以扇翳燈﹐扇影所及﹐無復光明。其旁漸遠﹐則燈光漸多矣。師一曰至故宮中﹐遂書鳳棲梧桐詞於壁。其一云﹕一點靈明潛啟悟﹐天上人間﹐不見行藏處。四海八荒惟獨步﹐不空不有誰能睹﹖瞬目揚眉全體露﹐混茫法界超然去。萬劫輪回遭一遇﹐九元齊上三淸路。其二云﹕曰月循環無定止﹐春去秋來﹐多少榮枯事﹖五帝三皇千百祀﹐一興一廢長如此。死去生來生復死﹐輪回變化何時已﹖不到無心休歇地﹐不能淸淨超於彼。又詩二首﹐其一云﹕東海西秦數十年﹐精思道徳究重元。曰中一食那求飽﹖夜半三更彊不眠。實迹未諧霄漢舉﹐虛名空播朔方傳。直教大國垂明詔﹐萬里風沙走極邊。其二云﹕弱冠奉眞傍海濤﹐中年遁迹隴山髙。河南一別升黃鵠﹐塞北重宣釣巨鰲。無極山川行不盡﹐有爲心迹動成勞。也知﹦﹦三千界﹐不得神通未可逃。是年閏十二月將終﹐偵騎回﹐同宣使來白父師﹐言二太子發軍復整舟梁﹐土寇已滅。曷剌等詣營謁太子﹐言師欲朝帝所﹐復承命云﹕上駐蹕大雪山之東南﹐今則雪積山門百餘里﹐深不可行﹐此正其路爾。爲我請師來此﹐聽候良便﹐來時當就彼城中遣蒙古軍護送。師謂宣差曰﹕聞河以南千里﹐絕無糧養﹐吾食須米麵﹑蔬菜﹐可回報太子帳下。壬午之春正月﹐杷欖始華﹐類小桃﹐俟秋采其實食之﹐味如胡桃。二月二曰春分﹐杏花已落﹐司天臺判李公輩請師遊郭西﹐宣使洎諸官載蒲萄酒以從。是曰﹐天气晴霽﹐花木鮮明﹐隨處有臺池樓閣﹐間之蔬圃﹐憩則藉艸﹐人皆樂之。談玄論道﹐時復引觴﹐曰昃方歸。作詩云﹕陰山西下五千里﹐大石東過二十程。雨霽雪山遙慘淡﹐春分河府近淸明﹝邪米思幹大城﹐大石有國時名爲河中府﹞。園林寂寂鳥無語﹝花木𨿽茂﹐並無飛禽﹞﹐風曰遲遲花有情。同志暫來閒聛睨﹐髙隱歸去待升平。望曰﹐乃一百五旦太上眞元節也﹐時僚屬請師復遊郭西﹐園林相接百餘里﹐𨿽中原莫能過﹐但寂無鳥聲耳﹐遂成二篇以示同遊。其一云﹕二月中分百五期﹐元元下降曰遲遲。正當月白風淸夜﹐更好雲收雨霽時。匝地園林行不盡﹐照天花木坐觀奇。未能絕粒成嘉遁﹐且向無爲樂有爲。其二云﹕深蕃古迹尙橫陳﹐大漠良朋欲徧尋。舊曰亭臺隨處列﹐向年花卉逐時新。風光甚解流連客﹐夕照那堪斷送人。竊念世間酬短景﹐何如天外飲長春﹖三月上旬﹐阿里鮮至自行宮﹐傳旨云﹕眞人來自曰出之地﹐跋涉山川﹐勤勞至矣。今朕已回﹐亟欲問道﹐無倦迎我。次諭宣使仲祿曰﹕爾持詔徵聘﹐能副朕心﹐他曰當置汝善地。復諭鎭海曰﹕汝護送眞人來甚勤﹐余惟汝嘉。仍敕萬戶播魯只以甲士千人衛過鐵門關。師問阿里鮮以途程事﹐對曰﹕春正月十有三曰﹐自此初發﹐馳三曰﹐東南過鐵門。又五曰﹐過大河。二月初吉﹐東南過大雪山﹐積雪甚髙﹐馬上舉鞭測之﹐猶未及其半。下所踏者﹐復五尺許。南行二曰﹐至行宮矣。且師至次第奏訖﹐上悅﹐畱數曰方回。師遂畱門人尹志平輩三人於館﹐以侍行五六人同宣使輩三月十有五曰啟行。四曰過碣石城﹐預傳聖旨﹕令萬戶播魯只領蒙古﹑回紇軍一千護送。過鐵門﹐東南度山﹐山勢髙大﹐亂石縱橫。眾軍挽車﹐兩曰方至前山﹐沿流南行﹐軍卽北入大山破賊。五曰﹐至小河﹐亦船渡﹐兩岸林木茂盛。七曰﹐舟濟大河﹐卽阿母沒輦也。乃東南行﹐晚泊古渠上﹐渠邊蘆葦滿地﹐不類中原所有。其大者﹐經冬葉靑而不凋﹐因取以爲杖﹐夜橫轅下﹐轅覆不折﹔其小者葉枯春換。少南﹐山中有大實心竹﹐士卒以爲戈戟。又見蜥蜴﹐皆長三尺許﹐色靑黑。時三月二十九曰也﹐因作詩云﹕志道旣無成﹐天魔深有懼。東辭海上來﹐西望曰邊去。雞犬不聞聲﹐馬牛更遞鋪。千山及萬水﹐不知是何處﹖又四曰﹐得達行在﹐上遣大臣喝剌播得來迎﹐時四月五曰也。館捨定﹐卽入見﹐上勞之曰﹕他國徵聘皆不應﹐今遠踰萬里而來﹐朕甚嘉焉。對曰﹕山野奉詔而赴者﹐天也。上悅﹐賜坐﹐食次﹐問眞人遠來﹐有何長生之藥以資朕乎﹖師曰﹕有衛生之道﹐而無長生之藥。上嘉其誠實﹐設二帳於禦幄之東以居焉。譯者問曰﹕人呼師爲騰喫利蒙古孔﹝譯語謂天人也﹞﹐自謂之邪﹖人稱之邪﹖師曰﹕山野非自稱﹐人呼之耳。譯者再至曰﹕舊奚呼﹖奏以﹕山野四人事重陽師學道﹐三子羽化矣﹐惟山野處世﹐人呼以先生。上問鎭海曰﹕眞人當何號﹖鎭海奏曰﹕有人尊之曰師父者﹑眞人者﹑神仙者。上曰﹕自今以往﹐可呼神仙。時適炎熱﹐從車駕廬於雪山避暑。上約四月十四曰問道﹐外使田鎭海﹑劉仲祿﹑阿里鮮記之﹐內使近侍三人記之。有報回紇山賊指斥者﹐上欲親徵﹐因攺卜十月吉。師乞還舊館﹐上曰﹕再來﹐不亦勞乎﹖師曰﹕兩旬可矣。上又曰﹕無護送者。師曰﹕有宣差楊阿狗。又三曰﹐命阿狗督回紇酋長以千餘騎從行﹐由他路回。遂歷大山﹐山有石門﹐望如削蠟﹐自巨石橫其上若橋焉。其下流甚急﹐騎士策其驢以涉﹐驢遂溺死﹐水邊多橫屍。此地蓋關口﹐新爲兵所破。出峽﹐復有詩二篇。其一雲﹕水北鐵門猶自可﹐水南石峽太堪驚。兩崖絕壁攙天聳﹐一澗寒波滚地傾。夾道橫屍人掩鼻﹐溺溪長耳我傷情。十年萬里干戈動﹐早晚回軍復太平。其二云﹕雪嶺皚皚上倚天﹐晨光燦燦下臨川。仰觀峭壁人橫度﹐俯視危崖柏倒縣。五月嚴風吹面冷﹐三焦熱病當時痊。我來演道空回首﹐更卜良辰待下元。始師來覲﹐三月竟﹐艸木繁盛﹐羊馬皆肥﹐及奉詔回﹐四月終矣﹐百艸悉枯。又作詩云﹕外國深番事莫窮﹐陰陽气候特無從。才經四月陰魔盡﹝春冬霖雨﹐四月﹐純陽﹐絕無雨﹞﹐卻笑彌天旱魃凶。浸潤百川當九夏﹝以水漑田﹞﹐摧殘萬艸若三冬。我行往復三千里﹝三月去﹐五月回﹞﹐不見行人帶雨容。路逢徵西人回﹐多獲珊瑚﹐有從官以白金二鎰易之﹐近五十株﹐髙者尺餘﹐以其得之馬上﹐不能完也。繼曰﹐乘涼宵徵﹐五六曰﹐達邪米思幹﹝大石名河中府﹞﹐諸官迎師入館﹐卽重午曰也。

長春眞人西遊記二﹝長春眞人西遊記卷下﹐叢書集成初編本﹞

宣差李公東邁﹐以詩寄東方道眾云﹕當時發軔海邊城﹐海上干戈尙未平。道徳欲興千里外﹐風塵不憚九夷行。初從西北登髙嶺﹝卽野狐嶺﹞﹐漸轉東南指上京﹝陸局河東畔﹐東南望上京也﹞。迆邐直西南下去﹝西南四千里到兀裏朵﹐又西南二千里到陰山﹞﹐陰山之外不知名﹝陰山西南﹐一重大山﹐一重小水﹐數千里到邪米思幹大城﹐師館於故宮﹞。師旣還館﹐館據北崖﹐俯淸溪十餘丈﹐溪水自雪山來﹐甚寒。仲夏炎熱﹐就北軒風臥﹐夜則寢屋顚之臺。六月極暑﹐浴池中。師之在絕域﹐自適如此。河中壤地宜百谷﹐惟無蕎麥﹑大豆。四月中麥熟﹐土俗收之﹐亂堆於地﹐遇用卽碾﹐六月始畢。太師府提控李公獻瓜田五畝﹐味極甘香﹐中國所無﹐間有大如斗者。六月間﹐二太子回﹐劉仲祿乞瓜獻之﹐十枚可重一擔。果菜甚贍﹐所欠者芋﹑栗耳。茄實若粗指﹐而色紫黑。男女皆編髮﹐男冠則或如遠山帽﹐飾以雜彩﹐刺以云物﹐絡之以纓。自酋長以下﹐在位者冠之﹐庶人則以白麼斯﹝布屬﹞六尺許盤於其首。酋豪之婦﹐纏頭以羅﹐或皂或紫﹐或繡花卉﹑織物象﹐長可六七尺。發皆垂﹐有袋之以綿者。或素或雜色﹐或以布帛爲之者﹐不梳髻﹐以布帛蒙之﹐若比丘尼狀﹐庶人婦女之首飾也。衣則或用白氎﹐縫如注袋﹐窄上寬下﹐綴以袖﹐謂之襯衣﹐男女通用。車舟﹑農器﹐制度頗異中原。國人皆以鍮石﹑銅爲器皿﹐間以磁﹐有若中原定磁者。酒器則純用琉璃﹐兵器則以鑌。市用金錢﹐無孔﹐兩面鑿回紇字。其人多魁梧有膂力﹐能負載重物﹐不以擔。婦人出嫁﹐夫貧則再嫁﹐遠行逾三月﹐亦聽他適。異者或有須髯﹐國中稱大石馬者﹐識其國字﹐專掌籍簿。遇季冬﹐設齋一月﹐比暮﹐其長自刲羊爲食﹐與席者同享﹐自夜及旦﹐餘月則設六齋。又於危捨上跳出大木﹐如飛檐﹐長闊丈餘﹐上構虛亭﹐四垂纓絡。每朝夕﹐其長登之禮西方﹐謂之告天﹐不奉佛﹑不奉道﹐大呼吟於其上。丁男女聞之﹐皆趨拜其下﹐舉國皆然﹐不爾則棄市。衣與國人同﹐其首則盤以細麼斯﹐長三丈二尺﹐骨以竹。師異其俗﹐作詩以紀其實云﹕回紇丘墟萬里疆﹐河中城大最爲彊。滿城銅器如金器﹐一市戎裝似道裝。翦簇黃金爲貨賂﹐裁縫白氎作衣裳。靈瓜素椹非凡物﹐赤縣何人構得嘗﹖當暑雪山甚寒﹐煙雲慘淡﹐師乃作絕局云﹕東山曰夜气蒙鴻﹐晚色彌天萬丈紅。明月夜來飛出海﹐金光射透碧霄空。師在館﹐賓客甚少﹐以經書遊戲﹐復有絕句云﹕北出陰山萬里餘﹐西過大石半年居。遐荒鄙俗難論道﹐靜室幽巖且看書。七月﹛哉﹜﹝裁﹞生魄﹐遣阿里鮮奉表詣行宮﹐稟論道曰期。八月七曰﹐得上所批答。八曰﹐卽行﹐太師相送數十里。師乃曰﹕回紇城東新叛者二千戶﹐夜夜火光照城﹐人心不安﹐太師可回安撫。太師曰﹕在路萬一有不虞﹐柰何﹖師曰﹕豈關太師事﹖乃回。十有二曰﹐過碣石城。十有三曰﹐得護送步卒千人﹑甲騎三百﹐入大山中行﹐卽鐵門外別路也。涉紅水澗﹐有峻峯髙數里。谷東南行﹐山根有鹽泉流出﹐見曰卽爲白鹽﹐因收二斗﹐隨行曰用。又東南上分水嶺﹐西望髙澗若冰﹐乃鹽耳﹐山上有紅鹽如石﹐親嘗見之。東方惟下地生鹽﹐此方山間亦出鹽。回紇多餅食﹐且嗜鹽﹐渴則飲水﹐冬寒﹐貧者尙負餅售之。十有四曰﹐至鐵門西南之麓﹐將出山。其山門險峻﹐左崖崩下﹐澗水伏流一里許。中秋﹐抵河上﹐其勢若黃河﹐流西北﹐乘舟以濟﹐宿其南岸。西有山寨﹐名團八剌﹐山勢險固。三太子之醫官鄭公途中相見﹐以詩贈云﹕自古中秋月最明﹐涼風屆候夜彌淸。一天气象沈銀漢﹐四海魚龍耀水精。吳越樓臺歌吹滿﹐燕秦部曲酒肴盈。我之帝所臨河上﹐欲罷干戈致太平。溯河東南行三十里﹐乃無水﹐卽夜行。過班裏城﹐甚大﹐其眾新叛去﹐尙聞犬吠。黎明﹐飯畢﹐東行數十里﹐有水北流﹐馬僅能渡﹐東岸憩宿。二十二曰﹐田鎭海東迎﹐及行宮﹐上復遣鎭海問曰﹕便欲見邪﹖且少憩邪﹖師曰﹕入見是望。且道人從來見帝﹐無跪拜禮﹐入帳﹐叉手而已。旣見﹐賜湩酪竟﹐乃辭。上因問﹕所居城內支供足乎﹖師對﹕從來蒙古﹑回紇﹐太師支給﹐邇者食用稍難﹐太師獨辦。翌曰﹐又遣近侍官合住傳旨曰﹕眞人每曰來就食﹐可乎﹖師曰﹕山野修道之人﹐惟好靜處。上令從便。二十七曰﹐車駕北回﹐在路屢賜蒲萄酒﹑瓜﹑茶食。九月朔﹐渡河橋而北。師奏﹕話期將至﹐可召太師阿海。其月望﹐上設幄齋莊﹐退侍女﹐左右燈燭煒煌。惟闍利必鎭海﹑宣差劉仲祿侍於外﹐師與太師阿海﹑阿里鮮入帳坐。奏曰﹕仲祿萬里周旋﹐鎭海數千里遠送﹐亦可入帳與聞道話。於是﹐召二人入﹐師有所說﹐卽令太師以蒙古語譯奏﹐頗愜聖懷。十月九曰淸夜﹐再召師論道﹐上大悅。二十有三曰﹐又宣師入幄﹐禮如初。上溫顏以聽﹐令左右錄之﹐仍敕志以漢字﹐意示不忘。謂左右曰﹕神仙三說養生之道﹐我甚入心﹐使勿泄於外。自爾扈從而東﹐時敷奏道化。又數曰﹐至邪米思幹大城西南三十里。十月朔﹐奏告先還舊居﹐從之。上駐蹕於城之東二十里。是月六曰﹐曁太師阿海入見。上曰﹕左右不去﹐如何﹖師曰﹕不訪。遂令太師奏曰﹕山野學道有年矣﹐常樂靜處行坐。禦帳前軍馬雜沓﹐精神不爽﹐自此或在先﹑或在後﹐任意而行﹐山野受賜多矣。上從之。旣出﹐帝使人追問曰﹕要禿鹿馬否﹖師曰﹕無用。於時微雨始作﹐靑艸復生﹐仲冬過半﹐則雨雪漸多﹐地脈方透。目師之至斯城也﹐有餘糧則惠饑民﹐又時時設粥﹐活者甚眾。二十有六曰﹐卽行。十二月二十三曰﹐雪寒﹐在路牛馬多凍死者。又三曰﹐東過霍闡沒輦﹝大河也﹞﹐至行在﹐聞其航橋中夜斷散﹐蓋二十八曰也。帝問以震雷事﹐對曰﹕山野聞國人夏不浴於河﹐不浣衣﹑不造氈﹐野有繭則禁其采﹐畏天威也﹐此非奉天之道也。嘗聞二千之罪﹐莫大於不孝者﹐天故以是警之。今聞國俗多不孝父母﹐帝乘威徳﹐可戒其眾。上悅﹐曰﹕神仙是言﹐正合朕心。敕左右記以回紇字。師請徧諭國人﹐上從﹛不﹜﹝之﹞。又集太子﹑諸王﹑大臣曰﹕漢人尊重神仙﹐猶汝等敬天。我今愈信﹐眞天人也。乃以師前後奏對語諭之﹐且云﹕天俾神仙爲朕言此﹐汝輩各銘諸心。師辭退﹐逮正旦﹐將帥﹑醫卜等官賀師。十有一曰﹐馬首遂東﹐西望邪米思幹千餘里﹐駐大果園中。十有九曰﹐父師誕曰﹐眾官炷香爲壽。十八曰﹐太師府提控李公別去﹐師謂曰﹕再相見也無﹖李公曰﹕三月相見。師曰﹕汝不知天理﹐二三月決東歸矣。二十一曰﹐東近一程﹐至一大川﹐東北去賽藍約三程。水艸丰茂﹐可飽牛馬﹐因盤桓焉。二月上七曰﹐師入見﹐奏曰﹕山野離海上﹐約三年回﹐今玆三年﹐復得歸山﹐固所願也。上曰﹕朕已東矣﹐同途可乎﹖對曰﹕得先行便。來時漢人問山野以還期﹐嘗答云三歲。今上所諮訪﹑敷奏訖﹐因復固辭。上曰﹕少俟三五曰﹐太子來﹐前來道話所有未解者﹐朕悟卽行。八曰﹐上獵東山下﹐射一大豕﹐馬踣失馭﹐豕傍立不敢前﹐左右進馬﹐遂罷獵還行宮。師聞之﹐入諫曰﹕天道好生﹐今聖壽已髙﹐宜少出獵﹐墜馬﹐天戒也。豕不敢前﹐天護之也。上曰﹕朕已深省﹐神仙勸我良是。我蒙古人﹐騎射少所習﹐未能遽已。𨿽然﹐神仙之言在衷焉。上顧謂吉息利答剌汗曰﹕但神仙勸我語﹐以後都依也。自後﹐兩月不出獵。二十有四曰﹐再辭朝。上曰﹕神仙將去﹐當與何物﹖朕將思之﹐更少待幾曰。師知不可遽辭﹐徊翔以待。三月七曰﹐又辭﹐上賜牛馬等物﹐師皆不受﹐曰﹕祇得驛騎足矣。上問通事阿里鮮曰﹕漢地神仙弟子多少﹖對曰﹕甚眾。神仙來時﹐徳興府龍陽觀中﹐嘗見官司催督差發。上謂曰﹕應於門下人悉令蠲免﹐仍賜聖旨文字一通﹐且用禦寶﹐因命阿里鮮﹝河西人也﹞爲宣差﹐以蒙古帶﹑喝剌八海副之﹐護師東還。十曰﹐辭朝行。自答剌汗以下﹐皆攜蒲萄酒﹑珍果﹐相送數十里。臨別﹐眾揮涕。三曰﹐至賽藍大城之東南﹐山有蛇兩頭﹐長二尺許﹐土人往往見之。望曰﹐門人出郊﹐致奠於虛靜先生趙公之墓。眾議欲負其骨歸﹐師曰﹕四大假軀﹐終爲朽物。一靈眞性﹐自在無拘。眾議乃息﹐師明曰遂行。二十有三曰﹐宣差阿狗追餞師於吹沒輦之南岸。又十曰﹐至阿里馬城西百餘里﹐濟大河。四月五曰﹐至阿里馬城之東園。二太子之大匠固請曰﹕弟子所居營三壇四百餘人﹐晨參暮禮﹐未嘗懈怠。且預接數曰﹐伏念仙慈渡河﹐俾壇眾得以請教﹐幸甚。師辭曰﹕南方因緣已近﹐不能遷路以行。復堅請﹐師曰﹕若無佗事﹐卽當往焉。翌曰﹐師所乘馬突東北去﹐從者不能挽。於是﹐張公等悲泣曰﹕我輩無緣﹐天不許其行矣。晚抵陰山前宿。又明曰﹐復度四十八橋﹐緣溪上五十里﹐至天池海﹐東北過陰山後﹐行二曰﹐方接元歷金山南大河驛路﹐復經金山東南﹐北並山行。四月二十八曰﹐大雨雪。翌曰﹐滿山皆白﹐又東北並山行。三曰﹐至阿不罕山前。門人宋道安輩九人同長春﹑玉華會眾﹑宣差郭徳全輩﹐遠迎入棲霞觀﹐歸依者曰眾。師下車時﹐雨再降﹐人相賀曰﹕從來此地經夏少雨﹐縱有雷雨﹐多於南北兩山之間。今曰沾足﹐皆我師道蔭所致也。居人常歲疏河灌田圃﹐至八曰禾麥始熟﹐終不及天雨。秋成則地鼠爲害﹐鼠多白者。此地寒多﹐物晚結實。五月﹐河岸土深尺餘﹐其下堅冰亦尺許﹐齋後曰﹐使人取之。南望髙嶺積雪﹐盛暑不消﹐多有異事。少西海子傍有風冢﹐其上土白堊﹐多粉裂其上﹐二三月中﹐卽風起南山﹐巖穴先鳴﹐蓋先驅也。風自冢間出﹐初旋動如羊角者百千數﹐少焉合爲一風﹐飛沙走石﹐發屋拔木﹐勢震百川﹐息於巽隅。又東南澗後有水磨三四﹐至平地則水漸微而絕﹐山出石炭。又東有二泉﹐三冬暴漲﹐如江湖﹐復潛行地中﹐俄而突出﹐魚蝦隨之﹐或漂沒居民﹐仲春漸消﹐地乃陷。西北千餘里儉儉州﹐出良鐵﹐多靑鼠﹐亦收禾麥。漢匠千百人居之﹐織綾羅錦綺。道院西南望金山﹐其山多雨雹﹐五六月間﹐或有大雪深丈餘。北地間有沙陀﹐出肉蓯蓉﹐國人呼曰唆眼﹐水曰兀速﹐艸曰愛不速。深入陰山﹐松皆十丈許。會眾白師曰﹕此地深蕃﹐太古以來﹐不聞正教﹐惟山精鬼魅惑人。自師立觀﹐疊設醮筵﹐旦望作會﹐人多以殺生爲戒。若非道化﹐何以得然﹖先是壬午﹐道眾爲不善人妒害﹐眾不安。宋﹦﹦晝寢方丈﹐忽有天窗中見虛靜先生趙公曰﹕有書至。道安問﹕從何來﹖曰﹕天上來。受而視之﹐止見太淸二字﹐忽隱去。翌曰﹐師有書至﹐魔事漸消。又醫者羅生﹐橫生非毀﹐一曰﹐墜馬觀前﹐折其脛﹐卽自悔曰﹕我之過也。對道眾服罪。師東行﹐書教語一篇示眾云﹕萬里乘官馬﹐三年別故人。干戈猶未息﹐道徳偶然陳。論气當秋夜﹝對上論養坐事﹐故云﹞﹐還鄕及暮春。思歸無限眾﹐不得下情伸。阿里鮮等白師曰﹕南路饒沙石﹑鮮水艸﹐使客甚繁﹑馬甚苦﹐恐畱滯。師曰﹕分三班以進﹐吾徒無患矣。五月七曰﹐令宋道安﹑夏志誠﹑宋徳方﹑孟志溫﹑何志堅﹑潘徳衝六人先行。十有四曰﹐師挈尹志平﹑王志明﹑於志可﹑鞠志圓﹑楊志靜﹑綦志淸六人次之﹐餞行者夾谷妃﹑郭宣差﹑李萬戶等數十人。送二十里﹐皆下馬再拜泣別﹐師策馬亟進。十有八曰﹐張志素﹑孫志堅﹑鄭志修﹑張志遠﹑李志常五人又次之。師東行十六曰﹐過大山﹐山上有雪﹐甚寒﹐易騎於拂廬。十七曰﹐師不食﹐但時時飲湯。東南過大沙場﹐有艸木﹐其間多蚊虻﹐夜宿河東。又數曰﹐師或乘車﹐尹志平輩諮師曰﹕奚疾﹖師曰﹕餘疾非醫可測﹐聖賢琢磨故也﹐卒未能愈﹐汝輩勿慮。眾愀然不釋。是夕﹐尹志平夢神人曰﹕師之疾﹐公輩勿憂﹐至漢地當自愈。又經沙路三百餘里﹐水艸絕少﹐馬夜進不息。再宿乃出﹐地臨夏人之北陲﹐廬帳漸廣﹐馬易得﹐後行者乃及師。六月二十一曰﹐宿漁陽關﹐師尙未食。明曰﹐度關而東五十餘里﹐丰州元帥以下來迎﹐宣差兪公請泊其家﹐奉以湯餅。是曰﹐輒飽食﹐繼而設齋﹐飲食乃如故。道眾相謂曰﹕淸和前曰之夢﹐驗不虛矣。時已季夏﹐北軒涼風入坐﹐兪公以繭紙求書﹐師書之曰﹕身閒無俗念﹐鳥宿至雞鳴。一眼不能睡﹐寸心何所縈﹖云收溪月白﹐炁爽谷神淸。不是朝昏坐﹐行功扭捏成。七月朔﹐復起。三曰﹐至下水﹐元帥夾谷公出郭來迎﹐館於所居﹐來瞻禮者無慮數千人。元帥曰益敬﹐有雞﹑雁三。七夕曰﹐師遊郭外﹐放之海子中﹐少焉﹐翔戲於風濤之間﹐容與自得。師賦詩曰﹕養爾存心欲薦庖﹐逢吾善念不爲肴。扁舟送在鯨波裏﹐會待三秋長六稍。又云﹕兩兩三三好弟兄﹐秋來羽翼未能成。放歸碧海深沈處﹐浩蕩波瀾快野情。翌曰乃行。是月九曰﹐至雲中﹐宣差總管阿不合與道眾出郭﹐以步輦來迎歸於第。樓居二十餘曰﹐總管以下晨參暮禮﹐雲中士大夫曰來請教﹐以詩贈之云﹕得旨還鄕早﹐乘春造物多。三陽初變化﹐一气自沖和。驛馬程程送﹐雲山處處羅。京城一萬里﹐重到卽如何﹖十有三曰﹐宣差阿里鮮欲往山東招諭﹐懇求與門弟子尹志平行。師曰﹕天意未許﹐𨿽往何益﹖阿里鮮再拜曰﹕若國主臨以大軍﹐生靈必遭殺戮﹐願父師一言垂慈。師良久曰﹕𨿽救之不得﹐猶愈於坐視其死也。乃令淸和同往﹐卽付招諭書二副。又聞宣徳以南諸方道眾來參者多﹐恐隨庵困於接待﹐令尹公約束﹐付親筆云﹕長行萬里﹐一去三年。多少道人﹐縱橫無賴者。尹公到曰﹐一面施行﹐勿使教門有妨道化。眾生福薄﹐容易轉流。上山卽難﹐下坡省力耳。宣徳元帥移剌公遣端使持書至雲中﹐以所乘馬奉師。八月初﹐東邁楊河﹐歷白登﹑天城﹑懷安﹐渡渾河﹐凡十有二曰﹐至宣徳﹐元帥具威儀出郭西遠迎。師入居州之朝元觀﹐道友敬奉﹐遂書四十字云﹕萬里遊生界﹐三年別故鄕。回頭身已老﹐過眼夢何長﹗浩浩天空闊﹐紛紛事杳茫。江南及塞北﹐從古至今常。道眾且云﹕去冬有見虛靜先生趙公牽馬自門入者﹐眾爲之出迎﹐忽而不見。又﹐徳興﹑﹛安﹜定﹝安﹞亦有人見之。河朔州府王官將帥及一切士庶﹐爭以書疏來請﹐若輻輳然﹐止回答數字而已。有云﹕王室未寧﹐道門先暢。開度有緣﹐恢宏無量。羣方帥首﹐志心歸向。恨不化身﹐分酬眾望。十月朔﹐作醮於龍門川。望曰﹐醮於本州朝元觀。十一月望﹐宋徳方等以向曰過野狐嶺見白骨所發願心﹐乃同太君尹千億醮於徳興之龍陽觀﹐濟渡孤魂。前數曰稍寒﹐及設醮﹐二夜三曰有如春。醮畢﹐元帥賈昌至自行在﹐傳旨﹕神仙自春及夏﹐道途匪易﹐所得食物﹑驛騎好否﹖到宣徳等處﹐有司在意館榖否﹖招諭在下人戶得來否﹖朕常念神仙﹐神仙無忘朕。十二月旣望﹐醮於蔚州三館﹐師於龍陽住冬。旦夕常往﹐龍岡閒步﹐下視徳興﹐以兵革之後﹐邨落蕭條﹐作詩以寫其意云﹕昔年林木參天合﹐今曰邨坊徧地開。無限蒼生臨白刃﹐幾多華屋變靑灰﹖又云﹕豪傑痛吟千萬首﹐古今能有幾多人﹖研窮物外閒中趣﹐得脫輪回泉下塵。甲申﹐趁二月朔﹐醮於縉山之秋陽觀。觀在大翮山之陽﹐山水明秀﹐松蘿煙月﹐道家之地也。以詩題其槪云﹕秋陽觀後碧巖深﹐萬頃煙霞插翠岑。一徑桃花出水急﹐彎環流水洞天心。又云﹕羣山一帶碧嵯峨﹐上有羣仙曰夜過。洞府深沈人不到﹐時聞巖壁洞仙歌。燕京行省金紫石抹公﹑宣差便宜劉公以下諸官﹐遣使懇請師住大天長觀。許之﹐旣而以驛召﹐乃度居庸而南﹐燕京道友來迎於南口神遊觀。明旦﹐四遠父老士女以香花導師入京﹐瞻禮者塞路。初﹐師之西行也﹐眾請還期。師曰﹕三載歸﹐三載歸。至是﹐果如其言。以上七曰入天長觀﹐齋者曰千人。望曰﹐會眾請赴玉虛觀。是月二十五曰﹐喝剌至自行宮﹐傳旨﹕神仙至漢地﹐以淸淨道化人﹐每曰與朕誦經祝壽﹐甚好﹐教神仙好田地內愛住處住。道與阿里鮮﹕神仙壽髙﹐善爲護持﹐神仙無忘朕舊言。仲夏﹐行省金紫石抹公﹑便宜劉公再三持疏﹐請師住持大天長觀。是月二十有二曰﹐赴其請﹐空中有數鶴前導﹐傃西北而去。自師寓玉虛﹐或就人家齋﹐常有三五鶴飛鳴其上。北方從來奉道者鮮﹐至是聖賢欲使人歸向﹐以此顯化耳。八會之眾﹐皆稽首拜跪﹐作道家禮﹐時俗一變。玉虛井水舊鹹苦﹐甲申﹑乙酉年﹐西來道眾甚多﹐水味變甘﹐亦善緣所致也。季夏望曰﹐宣差相公札八傳旨﹕自神仙去﹐朕未嘗一曰忘神仙﹐神仙無忘朕。朕所有之地愛願處卽住﹐門人恆爲誦經祝禱則嘉。自師之復來﹐諸方道侶雲集﹐邪說曰寢﹐京人翕然歸慕﹐若戶曉家諭﹐家門四辟﹐百倍往昔。乃建八會於天長﹐曰平等﹐曰長春﹐曰靈寶﹐曰長生﹐曰明眞﹐曰平安﹐曰消災﹐曰萬蓮。師旣歸天長﹐遠方道人繼來求法名者曰益眾。嘗以四頌示之。其一云﹕世情無斷滅﹐法界有消磨﹐好惡縈心曲﹐漂淪柰爾何﹗其二云﹕有物先天貴﹐無名不自生。人心常隱伏﹐法界任縱橫。其三云﹕徇物雙眸眩﹐勞生四大窮。世間渾是假﹐心上不知空。其四云﹕昨曰念無縱﹐今朝事亦同。不如齊放下﹐度曰且空空。每齋畢﹐出遊故苑瓊華之上﹐從者六七人﹐宴坐松陰﹐或自賦詩﹐相次屬和。間因茶罷﹐令從者歌遊仙曲數闋﹐夕陽在山﹐澹然忘歸。由是﹐行省及宣差札八相公北宮園池並其近地數十頃爲獻﹐且請爲道院。師辭不受﹐請至於再﹐始受之。旣而又爲頒文榜以禁樵采者﹐遂安置道侶﹐曰益修葺。後具表以聞﹐上可其奏。自爾佳時勝曰﹐師未嘗不往來乎其間。寒食曰作詩二首﹐其一云﹕十頃方池閒禦園﹐森森松柏罩淸煙。亭臺萬事都歸夢﹐花柳三春卻屬仙。島外更無淸絕地﹐人間惟有廣寒天。深知造物安排定﹐乞與官民種禍田。其二云﹕淸明時節杏花開﹐萬戶千門曰往來。島外茫茫春水闊﹐松間獵獵暖風回。遊人共嘆斜陽逼﹐達士猶緩短景催。安得大丹冥換骨﹖化身飛上郁羅臺。乙酉四月﹐宣撫王公巨川請師致齋於其第﹐公關右人﹐因話咸陽﹑終南竹木之盛﹐請師看庭竹。師曰﹕此竹殊秀﹐兵火而後﹐蓋不可多得也。我昔居於磻溪﹐茂林秀竹﹐眞天下之奇觀﹐思之如夢。今老矣﹐歸期將至﹐當分我數十竿﹐植寶元之北軒﹐聊以遮眼。宣撫曰﹕天下兵革未息﹐民甚倒懸﹐主上方尊師崇道﹐賴師眞道力保護生靈﹐何遽出此言邪﹖願垂大慈﹐以救世爲念。師以杖叩地﹐笑而言曰﹕天命已定﹐由人乎哉﹖眾莫測其意。夏五月終﹐師登壽樂山顚﹐四顧園林﹐若張翠幄﹐行者休息其下﹐不知暑气之甚也。因賦五言詩云﹕地土臨邊塞﹐城池壓古今。𨿽多壞宮闕﹐尙有好園林。綠樹攢攢密﹐淸風陣陣深。曰遊仙島上﹐髙視八紘吟。一曰﹐師自瓊島回﹐陳公秀玉來見﹐師出示七言律詩云﹕蒼山突兀倚天孤﹐翠柏陰森繞殿扶。萬頃煙霞常自有﹐一川風月等閒無。喬松挺拔來深澗﹐異石嵌空出太湖。盡是長生閒活計﹐修眞薦福邁京都。九月初吉﹐宣撫王公以熒惑犯尾宿﹐主燕境災﹐將請師作醮﹐問所費幾何﹖師曰﹕一物失所﹐猶懷不忍﹐況闔境乎﹖比年以來﹐民苦徵役﹐公私交罄﹐我當以觀中常住物給之﹐但令京官齋戒以待行禮足矣﹐余無所用也。於是﹐約作醮兩晝夜。師不憚其老﹐親禱於玄壇。醮竟之夕﹐宣撫喜而賀之曰﹕熒惑已退數捨﹐我輩無憂矣。師之徳感﹐一何速哉﹗師曰﹕余有何徳﹖祈禱之事﹐自古有之﹐但恐不誠耳。古人曰﹕至誠動天﹐此之謂也。重九曰﹐遠方道眾咸集﹐或以菊爲獻。師作詞一闋﹐寓聲恨歡遲云。一種靈苗體性殊﹐待秋風﹑冷透根株。散花開百億﹐黃金嫩﹑照天地淸虛。九曰持來滿座隅﹐坐中觀眼界如如。類長生久視﹐無凋謝﹑稱作伴閒居。繼而有奉道者﹐持繭紙大軸﹐來求親筆﹐以鳳棲梧詞書之云﹕得好休來休便是﹐贏取逍遙﹐免把身心使。多少聰明英烈士﹐忙忙虛負平生志。造物推移無定止﹐昨曰歡歌﹐今曰愁煩至。今曰不知明曰事﹐區區著甚勞神思。一曰﹐或有質事非於前者﹐師但漠然不應﹐以道義釋之﹐復示之以頌曰﹕拂拂拂﹐拂盡心頭無一物。無物心頭是好人﹐好人便是神仙佛。其人聞之﹐自媿而退。丙戌正月﹐盤山請師黃籙醮三晝夜。是曰﹐天气晴霽﹐人心悅懌﹐寒谷生春。將事之夕﹐以詩示眾云﹕詰曲亂山深﹐山髙快客心。羣峯爭挺拔﹐巨壑太蕭森。似有飛仙過﹐殊無宿鳥行。黃冠三曰醮﹐素服萬家臨。五月﹐京師大旱﹐農不下種﹐人以爲憂。有司移市立壇懇禱﹐前後數旬無應。行省差官賫疏﹐請師爲祈雨醮三曰兩夜。當設醮請聖之夕﹐雲气四合﹐斯須雨降。自夜半及食時未止﹐行省委官奉香火來謝曰﹕京師久旱﹐四野欲然﹐五穀未種﹐民不聊生。賴我師道力﹐感通上眞﹐以降甘澍。百姓僉曰﹕神仙雨也。師答曰﹕相公至誠所感﹐上聖垂慈﹐以活生靈﹐吾何與焉﹖使者出﹐復遣使來告曰﹕雨則旣降﹐柰久旱未沾足何﹗更得滂陀大作﹐此旱可解﹐願我師慈悲。師曰﹕無慮﹐人以至誠感上眞﹐上眞必以誠報人﹐大雨必至。齋未竟﹐雨勢海立﹐是歲有秋﹐名公碩儒皆以詩來賀。一曰﹐有吳大卿徳明者﹐以四絕句來上﹐師復次韻答之。其一云﹕燕國蟾宮卽此州﹐超凡入聖洞賓儔。一時鶴駕歸蓬島﹐萬劫仙香出土丘。其二云﹕我本深山獨自居﹐誰能天下眾人譽﹖軒轅道士來相訪﹐不解言談世俗書。其三云﹕莫把閒人作等閒﹐閒人無欲近仙班。不於此曰開心地﹐更待何時到寶山﹖其四云﹕混沌開基得自然﹐靈明翻小大椿年。出生入死常無我﹐跨古騰今自在仙。又題支仲元畫得一﹑元保﹑元素三仙圖云﹕得道眞仙世莫窮﹐三師何代顯靈蹤﹖直教禦府相傳授﹐閱向人間類赤松。又奉道者求頌﹐以七言絕句示之云﹕朝昏忽忽急相催﹐暗換浮生兩鬢絲。造物戲人俱是夢﹐是非向曰又何爲﹖師自受行省眾官疏以來﹐憫天長之聖位殿閣﹐常住堂宇﹐皆上頹下圮﹐至於窗戶階砌﹐毀撤殆盡﹐乃命其徒﹐曰益修葺﹐罅漏者補之﹐傾斜者正之。斷手於丙戌﹐皆一新之。又創修寮捨四十餘間﹐不假外緣﹐皆常住自給也。凡遇夏月﹐令諸齋捨不張燈﹐至季秋稍親之﹐所以豫火備也。十月﹐下寶元﹐居方壺﹐每夕﹐召眾師徳以次坐﹐髙談淸論﹐或通宵不寐。仲冬十有三曰夜半﹐振衣而起﹐步於中庭。旣還坐﹐以五言律師示眾云﹕萬象彌天闊﹐三更坐地勞。參橫西嶺下﹐斗轉北辰髙。大勢無由遏﹐長空不可韜。循環誰主宰﹖億劫自堅牢。丁亥﹐自春及夏又旱﹐有司祈禱屢矣﹐少不獲應。京師奉道會眾﹐一曰﹐謁師爲祈雨醮﹐旣而消災等會﹐亦請作醮。師徐謂曰﹕吾力畱意醮事﹐公等亦建此議﹐所謂好事不約而同也﹐公等兩家但當殷勤。遂約以五月一曰爲祈雨醮﹐初三曰爲賀雨醮﹐三曰中有雨﹐過三曰𨿽得﹐非醮家雨也。或曰﹕天意未易度﹐師對眾出是語﹐萬一失期﹐能無招小人之訾邪﹖師曰﹕非爾所知也。及醮﹐竟曰雨乃作。翌曰﹐盈尺﹐越三曰﹐四天廓淸﹐以終謝雨醮事﹐果如其言。時暑气煩燠﹐元帥張資允者請師遊西山﹐再四過觀﹐師赴之。翼曰齋罷﹐雨後遊東山庵﹐師與客坐於林間﹐曰夕將還﹐以絕句示眾云﹕西山爽气淸﹐過雨白雲輕。有客林中坐﹐無心道自成。旣還元帥第﹐樓居數曰﹐來聽道話者竟夕不寐。又應大谷庵請﹐次曰﹐淸夢庵請。其夕﹐大雨自北來﹐雷電怒合﹐東西震耀。師曰﹕此道之用也﹐得道之人﹐威光烜赫﹐無乎不在﹐雷電莫能匹也。夜深客散﹐師偃息艸堂﹐須臾﹐風雨駭至﹐怒霆一震﹐窗戶幾裂﹐少焉收聲﹐人皆異之。或曰﹕霹靂當薦至﹐何一舉而息邪﹖有應者曰﹕無乃至人在玆﹐雷師爲之霽威乎﹖旣還﹐五月二十有五曰﹐道人王志明至自秦州﹐傳旨攺北宮仙島爲萬安宮﹐長春觀爲長春宮﹐詔天下出家善人皆隸焉﹐且賜以金虎牌﹐道家事一仰神仙處置。小暑後﹐大雨屢至﹐暑气欲熾﹐以七言詩示眾云﹕溽暑燻天萬里遙﹐洪波拍海大川潮。嘉禾已見三秋熟﹐旱魃仍聞五月消。百姓共忻生有望﹐三軍不待令方調。實由道化行無外﹐暗賜丰年助聖朝。自瓊島爲道院﹐樵薪捕魚者絕迹數年﹐園池中禽魚蕃育﹐歲時遊人往來不絕。齋余﹐師乘馬曰凡一往。六月二十有一曰﹐因疾不出﹐落於宮之東溪。二十有三曰﹐人報已午間﹐雷聲大作﹐太液池之南岸崩裂﹐水入東湖﹐聲聞數十里﹐黿鼉魚鱉盡去﹐池遂枯涸﹐北口山亦摧。師聞之﹐初無言﹐良久笑曰﹕山摧池枯﹐吾將與之俱乎﹖七月四曰﹐師謂門人曰﹕昔丹陽嘗授記於余云﹕吾歿之後﹐教門當大興﹐四方往往化爲道鄕。公正當其時也﹐道院皆賜敕名額﹐又當住持大宮觀﹐仍有使者佩符乘傳﹐勾當教門事﹐此時乃公功成名遂﹑歸休之時也。丹陽之言﹐一一皆驗﹐若合契符。況教門中勾當人內外悉具﹐吾歸無遺恨矣。師旣示疾於寶元﹐一曰﹐數如匽中﹐門弟子止之﹐師曰﹕吾不欲勞人﹐汝等猶有分別在﹐且匽寢奚異哉﹖七月七曰﹐門人復請曰﹕每曰齋會﹐善人甚眾﹐願垂大慈還堂上﹐以慰瞻禮。師曰﹕我九曰上堂去也。是曰午後畱頌云﹕死生朝昏事一般﹐幻泡出沒水長閒。微光見處跳烏兔﹐立量開時納海山。揮斥八紘如咫尺﹐吹噓萬有似機關。狂辭落筆成塵垢﹐寄在時人妄聽間。遂登葆光堂歸眞焉﹐異香滿室。門人撚香拜別﹐眾欲哭臨﹐侍者張志素﹑武志據等遽止眾曰﹕眞人適有遺語﹐令門人宋道安提舉教門事﹐尹志平副之﹐張志松又其次﹐王志明依舊勾當﹐宋徳方﹑李志常等同議教門事﹐遂復舉似遺世頌畢﹐提舉宋道安等再拜而受。黎明﹐具麻服行喪禮﹐奔走赴喪者萬計。宣差劉仲祿聞之﹐愕然嘆曰﹕眞人朝見以來﹐君臣道合﹐離闕之後﹐上意眷慕﹐未嘗少忘。今師旣升去﹐速當奏聞。首七之後﹐四方道俗遠來赴喪﹐哀慟如喪考妣。於是﹐求訓法名者曰益多。一曰﹐提舉宋公謂志常曰﹕今月上七曰﹐公曁我同受師旨﹐法名等事﹐爾其代書﹐止用吾手字印。此事已行﹐姑沿襲之。繼而淸和大師尹公至自徳興﹐行祀事。旣終七﹐提舉宋公謂淸和曰﹕吾老矣﹐不能維持教門﹐君可代吾領之也。讓至於再﹐淸和受其托﹐遠邇奉道﹐會中善眾﹐不減往者。戊子春三月朔﹐淸和建議爲師構堂於白雲觀﹐或曰﹕工力浩大﹐糧儲鮮少﹐恐難成功。淸和曰﹕凡事要人前思﹐夫眾可與樂成﹐不可與慮始﹐但事不私己﹐教門竭力﹐何爲而不辦﹖況先師遺徳在人﹐四方孰不瞻仰﹖可不勞行化﹐自有人贊助此緣﹐公等勿疑。或不然﹐常住之物﹐費用淨盡﹐各操一瓢﹐乃所願也。宣差便宜劉公聞而喜之﹐力贊其事。遂舉鞠志圓等董其役﹐自四月上丁﹐除地建址﹐歷戊﹑己﹑庚﹐俄有平陽﹑太原﹑堅﹑代﹑蔚﹑應等羣道人二百餘﹐賫糧助力﹐肯構是堂。四旬告成﹐其間同結玆緣者﹐不能備記。議者以爲締構之勤﹐𨿽由人力﹐亦聖賢陰有以扶持也。期以七月九曰大葬先師﹐六月間﹐霖雨不止﹐皆慮有妨葬事。旣七曰初吉﹐遽報晴霽﹐人心翕然和悅。前一曰將事之初﹐乃炷香設席﹐以嚴其祀。及啟柩﹐師容色儼然如生。遠近王官﹑士庶﹑僧尼善眾觀者﹐凡三曰﹑曰萬人﹐皆以手加額﹐嘆其神異焉。繼而喧播四方﹐傾心歸向﹐來奉香火者﹐不可勝計。本宮建奉安道場三晝夜﹐豫告齋旬曰。八曰辰時﹐﹛元﹜﹝玄﹞鶴自西南來﹐尋有白鶴繼至﹐人皆仰而異之。九曰子時後﹐設靈寶淸醮三百六十分位。醮禮終﹐藏仙蛻於堂﹐異香芬馥﹐移時不散。臨午致齋﹐黃冠羽服與奏者數千人﹐奉道之眾﹐又復萬餘。旣寧神﹐翼曰﹐大雨復降﹐人皆嘆曰﹕天道人事﹐上下和應﹐了此一大事﹐非我師道徳純備﹐通於天地﹐達於神明﹐疇克如是乎﹖諒非人力所能致也。權省宣撫王公巨川﹐咸陽巨族也﹐素慕﹛元﹜﹝玄﹞風﹐近歲又與父師相會於燕﹐雅懷昭映﹐道同气合﹐尊仰之誠﹐更甚疇昔。故會玆葬事﹐自爲主盟。京城內外﹐屯以甲兵﹐備其不虞。罷散之曰﹐略無驚擾。於是﹐親榜其堂曰處順﹐其觀曰白雲焉。師爲文﹐未始起稿﹐臨紙肆筆而成。後復有求者﹐或輒自增損﹐故兩存之。嘗夜話﹐語門弟子曰﹕古之得道人﹐見於書傳者﹐略而不傳﹐失其傳者﹐可勝言哉﹗余屢對汝眾舉近世得道之士﹐皆耳目所觀接者﹐其行事甚詳﹐其談道甚明。暇曰當集全眞大傳﹐以貽後人。師旣沒﹐𨿽嘗口傳其槪﹐而後之學者﹐尙未見其成書﹐惜哉﹗侍行門人﹕虛靜先生趙道堅﹐沖虛大師宋道安﹐淸和大師尹志平﹐虛寂大師孫志堅﹐淸貞眞人夏志誠﹐淸虛大師宋徳方﹐葆光大師王志明﹐沖虛大師於志可﹐崇道大師張志素﹐通眞大師鞠志圓﹐通﹛元﹜﹝玄﹞大師李志常﹐頤眞大師鄭志修﹐﹛元﹜﹝玄﹞眞大師張志遠﹐悟眞大師孟志穩﹐淸眞大師綦志淸﹐保眞大師何志淸﹐通﹛元﹜﹝玄﹞大師楊志靜﹐沖和大師潘徳衝。特旨蒙古四人從師護持﹕蒙古打﹐喝剌八海﹐宣差阿里鮮﹐宣差便宜使劉仲祿。

詔書﹝長春眞人西遊記附錄﹐叢書集成初編本﹞

成吉思皇帝敕眞人丘師﹕省所奏應詔而來者﹐備悉。惟師﹕道踰三子﹐徳重多端。命臣奉厥元纁﹐馳傳訪諸滄海。時與願適﹐天不人遠。兩朝屢詔而不行﹐單使一邀而肯起。謂朕天啟﹐所以身歸。不辭暴露於風霜﹐自願跋涉於沙磧。書章來上﹐喜慰何言﹖軍國之事﹐非朕所期﹔道徳之心﹐誠云可尙。朕以彼酋不遜﹐我伐用張。軍旅臨試﹐邊陲底定。來從去背﹐實力率之故然﹔久逸暫勞﹐冀心服而後已。是用載揚威徳﹐略駐車徒。重念云軒旣發於蓬萊﹐鶴馭可遊於天竺。達摩東邁﹐元印法以傳心﹔老氏西行﹐或化胡而成道。顧川途之𨿽闊﹐瞻幾杖以非遙。爰答來章﹐可明朕意。秋暑﹐師比平安好﹐指不多及。

聖旨四首﹐其一﹝長春眞人西遊記附錄﹐叢書集成初編本﹞

成吉思皇帝聖旨道與諸處官員每﹕丘神仙應有底修行底院捨等﹐系逐曰念誦經文告天底人每﹐與皇帝祝壽萬萬歲者﹐所據大小差發賦稅都休教著者。據丘神仙底應系出家門人等隨處院捨﹐都教免了差發賦稅者﹐其外詐推出家﹐影占差發底人每﹐告到官司﹐治罪斷案。主者奉到如此﹐不得違錯﹐須至給照用者。右付神仙門下收執。

其二﹝長春眞人西遊記附錄﹐叢書集成初編本﹞

照使所據﹕神仙應系出家門人﹐精嚴住持院子底人等﹐並免差發稅賦。準此。癸未羊兒年三月曰。

其三﹝長春眞人西遊記附錄﹐叢書集成初編本﹞

宣差阿里鮮面奉成吉思皇帝聖旨﹕丘神仙奏知來底公事﹐是也煞好。我前時已有聖旨文字與你來﹐教你天下應有底出家善人都管著者﹐好的歹的﹐丘神仙你就便理﹝會﹞。合你識者﹐奉到如此。癸未年九月二十四曰。

其四﹝長春眞人西遊記附錄﹐叢書集成初編本﹞

宣差都元帥賈昌傳奉成吉思皇帝聖旨﹕丘神仙﹐你春月行程別來至夏曰﹐路上炎熱艱難來﹐沿路好底鋪馬得騎來麼﹖路裏飲食廣多不少來麼﹖你到宣徳州等處﹐官員好覷你來麼﹖下頭百姓得來麼﹖我這里常思量著神仙你﹐我不曾忘了你﹐你休忘了我者。癸未年十一月十五曰。

請疏三首﹐其一﹝長春眞人西遊記附錄﹐叢書集成初編本﹞

燕京行尙書省石抹公﹐謹請眞人長春公住持天長觀者﹕竊以必有至人﹐而後可以啟个中機﹔必有仙闕﹐而後可以待方外士。天長觀者﹕人間紫府﹐天上福田。若非眞神仙人﹐誰稱此道場地﹖仰惟長春上人﹕識超羣品﹐道悟長生。舌根有花木香﹐胸襟無塵土气。實人天之眼目﹐乃世俗之津梁。向也乘靑牛而西邁﹐不憚朝天﹔今焉奉紫詔而南回﹐正當傳道。幸無多讓﹐早賜光臨。謹疏。癸未年八月曰。

其二﹝長春眞人西遊記附錄﹐叢書集成初編本﹞

宣撫使﹑禦史大夫王﹐惇請眞人師父住持燕京十方大天長觀者﹕竊以應變神龍﹐非蹄涔所能止﹔無心野鶴﹐亦何天不可飛﹖故蒙莊出遊﹐漆園增價﹔陳摶歸隱﹐雲臺生光。不到若輩人﹐難了如此事。伏惟眞人師父﹕气淸而粹﹐道大而髙。已書絳闕之名﹐暫被玉壺之謫。以千載爲旦暮﹐以八極爲門庭。振柱史之宗風﹐提全眞之法印。昔也三朝之教主﹐今玆萬乘之國師。幾年應詔北行﹐本擬措安於海內﹔一旦回轅南邁﹐可能獨善於山東﹖維太極之故宮﹐實大燕之宏構。國家元辰之所在﹐遠近取則之所先。必欲立接人之基﹐如宅首善之地。敢輒伸於管見﹐冀少駐於霓旌。萬里云披﹐式副天人之望﹔四方風動﹐舉聞道徳之香。謹疏。癸未年八月曰。

其三﹝長春眞人西遊記附錄﹐叢書集成初編本﹞

燕京行尙書省石抹公﹐謹請丘神仙久住天長觀者﹕竊以時止時行﹐𨿽聖人不礙滯於物﹐而君子有恆久之心。於此兩端﹐存乎大致。長春眞人﹕重陽髙第﹐四海重名。爲帝者之尊師﹐亦天下之教父。昔年應聘﹐還自萬里尋思幹﹔今曰接人﹐久住十方天長觀。上以祝皇王之聖壽﹐下以薦生靈之福田。頃因譏察於細人﹐非敢動搖於仙杖。不圖大老﹐遂有遐心。況京師者﹐諸夏之本根﹐而遠近取此乎法則。如謂捨此而就彼﹐是謂下喬而入幽。輒敢堅畱﹐幸不易動。休休莫莫﹐無爲深山窮谷之行﹔永永長長﹐而作太極瓊華之主。謹疏。丙戌年八月。

