太乙金華宗旨

第一章

天心

自然曰道﹐道無名相﹐一性而已﹐一元神而已。性命不可見﹐寄之天光﹐天光不可見﹐寄之兩目。古來仙眞﹐口口相傳﹐傳一得一。自太上見化﹐東華遞傳某﹐以及南北兩宗﹐全眞可爲極盛﹐盛者盛其徒眾﹐衰者衰於心傳﹐以至今曰﹐濫泛極矣﹗淩替極矣﹗極則返﹐故蒙淨明許祖﹐垂慈普度﹐特立教外別傳之旨﹐接引上根。聞者幹劫難逢﹐受者一時法會﹐皆當仰體許租苦心﹐必於人倫曰用間﹐立定腳跟﹐方可修眞悟性。我今叨爲度師﹐先以太乙金華宗旨發明﹐然後細爲開說﹐太乙者﹐無上之謂。丹訣總假有爲而臻無爲﹐非一超直入之旨。所傳宗旨﹐直提性功﹐不落第二法門﹐所以爲妙。金華卽光也﹐光是何色﹖取象於金華﹐亦祕一光字在內﹐是先天太乙之眞气﹐水鄕鉛只一位者此也。回光之功﹐全用逆法﹐注想天心﹐天心居曰月中。《黃庭經》云「寸田尺宅可治生﹐尺宅面也﹐面上寸田﹐非天心而何﹖方寸中具有郁羅肖臺之勝﹐玉京丹闕之奇﹐乃至虛至靈之神所住。」儒曰「虛中」﹔釋曰「靈臺」﹔道曰「祖土」﹔曰「黃庭」﹑曰「玄關」﹑曰「先天竅」。蓋天心猶宅舍一般﹐光乃主人翁也。故一回光﹐周身之气皆上朝﹐如聖王定都立極﹐執玉帛者萬國﹔又如主人精明﹐奴婢自然奉命﹐各司其事。諸子只去回光﹐便是無上妙誦。光易動而難定﹐回之旣久﹐此光凝結﹐卽是自然法身﹐而凝神於九霄之上矣。《心印經》所謂「默朝飛升」者﹐此也。

宗旨行去﹐別無求進之法﹐在純想於此。《楞嚴經》云「純想卽飛﹐必生天上﹐天非蒼蒼之天﹐卽生身於乾宮是也。久之﹐自然身外有身。」

金華卽金丹﹐神明變化﹐各師於心﹐此種妙訣﹐𨿽不差毫末﹐然而甚活﹐全要聰明﹐又須沈靜﹐非極聰明人行不得﹐非極沈靜人守不得。

第二章

元神﹑識神

天地視人如蜉蝣﹐大道視天地亦泡影。惟元神眞性﹐則超元全而上之。其精气則隨天地而敗壞矣。然有元神在﹐卽無極也。生天生地皆由此矣。學人但能守護元神﹐則超生在陰陽之外﹐不在三界之中﹐此惟見性方可﹐所謂本來面目也。凡人投胎時﹐元神居方寸﹐而識神則居下心。下面血肉心﹐形如大桃﹐有肺以覆翼之﹐肝佐之﹐大小腸承之﹐假如一曰不食﹐心上便大不自在﹐至聞驚而跳﹐聞怒而悶﹐見死亡則悲﹐見美色則眩﹐頭上天心何嘗微微些動也。間天心不能動乎方寸中之眞意﹐如何能動。到動時便不妙﹐然亦最妙﹐凡人死時方動﹐此爲不妙﹔最妙者﹐光已凝結爲法身﹐漸漸靈通欲動矣﹐此千古不傳之祕也。

下識心﹐如彊藩悍將﹐欺天君暗弱﹐便遙執紀綱﹐久之太阿倒置矣。今凝守元宮﹐如英明之主在上﹐二目回光﹐如左有大臣盡心輔弼﹐內政旣肅﹐自然一切姦雄﹐無不倒戈乞命矣。

丹道﹐以精水﹑神火﹑意土三者﹐爲無上之訣。精水雲何乃先天眞一之气﹐神火卽光也﹐意土卽中宮天心也。以神火爲用﹐意土爲體﹐精水爲基。凡人以意生身﹐身不止七尺者爲身也。蓋身中有魄焉﹐魄附識而用﹐識依魄而生。魄陰也﹐識之體也﹐識不斷﹐則生生世世﹐魄之變形易質無已也。惟有魂﹐神之所藏也。魂晝寓於目﹐夜捨於肝﹐寓目而視﹐捨肝而夢﹐夢者神遊也﹐九天九地﹐剎那歷徧。覺則冥冥焉﹐淵淵焉﹐拘於形也﹐卽拘於魄也。故回光所以煉魂﹐卽所以保神﹐卽所以制魄﹐卽所以斷識。古人出世法﹐煉盡陰滓﹐以返純乾﹐不過消魄全魂耳。回光者﹐消陰制魄之訣也﹐𨿽無返干之功﹐止有回光之訣﹐光卽乾也﹐回之卽返之也。只守此法﹐自然精水充足﹐神火發生﹐意土凝定﹐而聖胎可結矣。蜣螂轉丸﹐而丸中生白﹐神注之純功也。糞丸中尙可生胎離殼﹐而吾天心休息處﹐注神於此﹐安得不生身乎。

一靈眞性﹐旣落乾宮﹐便分魂魄。魂在天心﹐陽也﹐輕淸之照也﹐此自太虛得來﹐與元始同形。魄陰也﹐沈濁之气也﹐附於有形之凡心。魂好生﹐魄望死。一切好色動气皆魄之所爲﹐卽識神也。死後享血食﹐活則大苦﹐陰返陰也。物以類聚也﹐學人煉盡陰魄﹐卽爲純陽也。

第三章

回光守中

回光之名何昉乎﹖昉之自文始眞人也。回光則天地陰陽之气無不凝﹐所謂精思者此也﹐純气者此也﹐純想者此也。初行此訣﹐乃有中似無﹐久之功成﹐身外有身﹐乃無中似有。百日專功﹐光才眞﹐方爲神火。百日後﹐光中自然一點眞陽﹐忽生黍珠﹐如夫婦交合有胎﹐便當靜以待之﹐光之回﹐卽火候也。

夫元化之中﹐有陽光爲主宰﹐有形者爲日﹐在人爲目﹐走漏神識﹐莫此甚順也。故金華之道﹐全用逆法。回光者﹐非回一身之精華﹐直回造化之眞气﹐非止一時之妄念﹐直空幹劫之輪回。故一息當一年﹐人間時刻也﹐一息當百年﹐九途長夜也。凡人自的一聲之後﹐逐境順生﹐至老未嘗逆視﹐陽气衰滅﹐便是九幽之界。故《楞嚴經》云「純想卽飛﹐純情卽墮」。學人想少情多﹐沈淪下道。惟誦觀息靜便成正覺﹐用逆法也。《陰符經》云「機在目」。《黃帝素間》云「人身精華﹐皆上注於空竅是也。」得此一節﹐長生者在玆﹐超升者亦在玆矣。此是貫徹三教工夫。

光不在身中﹐亦不在身外﹐山河大地﹐日月照臨﹐無非此光﹐故不獨在身中。聰明智慧﹐一切運轉﹐亦無非此光﹐所以亦在身外。天地之光華﹐布滿大幹﹐一身之光華﹐亦自漫天蓋地﹐所以一回光﹐天地山河一切皆回矣。人之精華﹐上注於目﹐此人身之大關鍵也。子輩思之﹐一日不靜坐﹐此光流轉﹐何所底止﹗若一刻能靜坐﹐萬劫幹生﹐從此了徹。萬法歸於靜﹐眞不可思議﹐此妙蹄也。然工夫下手﹐由淺入深﹐由粗入細﹐總以不間斷爲妙。工夫始終則一﹐但其間冷暖自知﹐要歸於天空海闊﹐萬法如如﹐方爲得手。

聖聖相傳﹐不離反照。孔云「致知」﹐釋曰「觀心」﹐老云「內觀」﹐皆此法也。但反照二字﹐人人能言﹐不能得手﹐未識二字之義耳。反者﹐自知覺之心﹐反乎形神末兆之初﹐則吾六尺之中﹐反求十天地末生之體。今人但一﹑二時中間靜坐﹐反顧己私﹐便云反照﹐安得到頭﹗

佛道二祖﹐教人看鼻尖者﹐非謂著念於鼻端也。亦非謂眼觀鼻端﹐念又注中黃也。眼之所至﹐心亦至焉﹐何能一上而一下也﹐又何能忽上而忽下也。此皆誤指而爲月。畢竟如何﹖曰鼻端二字最妙﹐只是借鼻以爲眼之準耳。初不在鼻上﹐蓋以大開眼﹐則視遠﹐而不見鼻矣。太閉眼。則眼合﹐亦不見鼻矣。大開失之外走﹐易於散亂。太閉失之內馳﹐易於昏沈。惟垂簾得中﹐恰好望見鼻端﹐故取以爲準。只是垂簾恰好﹐任彼光自然透入﹐不勞你注射與不注射。

看鼻端﹐只於最初入靜處舉眼一視﹐定个準則便放下。如泥水匠人用綫一般﹐彼自起手一掛﹐便依了做上去﹐不只管把綫看也。

止觀是佛法﹐原不祕的。以兩目諱觀鼻端正身安坐﹐系心緣中﹐不必言頭中﹐但於兩〇中間﹐齊平處系念便了。光是活潑潑的東西﹐系念兩〇中間﹐光自然透入﹐不必著意於中宮也﹐此數語已括盡要旨。其餘入靜出靜前後﹐以下止觀書印證可也。

緣中二字極妙。中無不在﹐徧大幹旨在里許﹐聊指造化之機﹐緣此入門耳。緣者緣此爲端倪﹐非有定著也﹐此二字之義﹐活甚妙甚。

止觀二字﹐原離不得﹐卽定慧也。以後凡念起時﹐不要仍舊幾坐﹐當究此念在何處﹐從何起﹐從何滅﹐反復推究﹐了不可得。卽見此念起處也﹐不要又討過起處﹐覓心了不可得。吾與汝安心竟﹐此是正觀﹐反此者﹐名爲邪觀。如是不可得已﹐卽仍舊綿綿去止﹐而繼之以觀﹐觀而繼之以止﹐是定慧雙修﹐此爲回光。回者止也﹐光者觀也。止而不觀﹐名爲有回而無光﹐觀而不止﹐名爲有光而無回﹐志之。

第四章

回光調息

宗旨只要純心行去﹐不求驗而驗自至。大約初機病痛﹐昏沈散亂﹐二種盡之。卻此有機竅﹐無過寄心於息﹐息者自心也。自心爲息﹐心一動﹐而卽有气﹐气本心之化也。吾人念至速﹐霧頃一妄念﹐卽一呼吸應之。故內呼吸與外呼吸﹐如聲響之相隨﹐一日有幾萬息﹐卽有幾萬妄念。神明漏盡﹐如木稿灰死矣。然則欲無念乎﹐不能無念也﹐欲無息乎﹐不能無息也。莫若卽其病而爲藥﹐則心息相依是已。故回光兼之以調息﹐此法全用耳光。一是目光﹐一是耳光。目光者﹐外日月交光也﹐耳光者﹐內日月交精也。然精卽光之凝定處﹐同出而異名也。故聰明總一靈光而已。坐時用目垂簾後﹐定个準則便放下。然竟放下﹐又恐不能﹐卽存心於聽息。息之出入﹐不可使耳聞﹐聽惟聽其無聲也。一有聲﹐便粗浮而不入細﹐卽耐心輕輕微微些﹐愈放愈微﹐愈微愈靜﹐久之﹐忽然微者速斷﹐此則眞息現前﹐而心體可識矣。蓋心細則息細﹐心一則動气也﹐息細則心細﹐气一則動心也。定心必先之以養傑者﹐亦以心無處入手﹐故緣气爲之端倪﹐所謂純气之守也。

子輩不明動字﹐動者以綫索牽動言﹐卽制字之別名也。卽可以奔趨使之動﹐獨不可以純靜使之寧乎。此大聖人﹐視心气之交﹐而善立方便﹐以惠後人也。丹書云「雞能抱卵心常聽」﹐此要訣也。蓋雞之所以能生卵者﹐以暖气也。暖气止能溫其殼﹐不能入其中﹐則以心引气入﹐其聽也﹐一心注焉﹐心入則气入﹐得暖气而生矣。故母雞𨿽有時出外﹐而常作側耳勢﹐其神之所注未常少間也。神之所注﹐未嘗少間﹐卽暖气亦晝夜無間﹐而神活矣。神活著﹐由其心之先死也。人能死心﹐元神活矣。死心非枯稿之謂﹐乃專一不二之謂也。佛云「置心一處﹐無事不辦。」心易走﹐卽以气純之﹐气易粗﹐卽以心細之﹐如此而焉有不定者乎。

大約昏沈﹑散亂二病﹐只要靜功﹐日日無間﹐自有大休息處。若不靜坐時﹐𨿽有散亂﹐亦不自知。旣知散亂﹐卽是卻散亂之機也。昏沈而不知﹐與昏沈而知﹐相去奚啻幹裏﹗不知之昏沈﹐眞昏沈也。知之昏沈﹐非全昏沈也﹐淸明在是矣。

散亂者﹐神馳也﹐昏沈者﹐神未淸也﹐散亂易治﹐而昏沈難醫。譬之病焉﹐有痛有癢者﹐藥之可也﹐昏沈則麻木不仁之癥也。散者可以收之﹐亂者可以整之﹐若昏沈﹐則蠢蠢焉﹐冥冥焉。散亂尙有方所﹐至昏沈全是魄用事也。散亂尙有魂在﹐至昏沈則純陰爲主矣。靜坐時欲睡去﹐便是昏沈。卻昏沈﹐只在調息﹐息卽口鼻出入之息﹐𨿽非眞息﹐而眞息之出入﹐亦於此寄焉。凡坐須要靜心純气﹐心何以靜﹐用在息上﹐息之出入﹐惟心自知﹐不可使耳聞﹐不聞則細﹐細則淸﹐聞則气粗﹐粗則濁﹐濁則昏沈而欲睡﹐自然之理也。𨿽然心用在息上﹐又善要會用﹐亦是不用之用﹐只要微微照聽可耳。此句有微義﹐何謂照卽眼光自照。目惟內視而不外視﹐不外視而惺然者﹐卽內視也﹐非實有內視。何謂聽卽耳光自聽﹐耳惟內聽而不外聽﹐不外聽而惺然者﹐卽內聽也﹐非實有內聽。聽者聽其無聲﹐視者視其無形。目不外視﹐耳不外聽﹐則閉而欲內馳。惟內視內聽﹐則旣不外走﹐又不內馳﹐而中不昏沈矣﹐此卽曰月交精交光也。

昏沈欲睡﹐卽起散步﹐神淸再坐。淸晨有暇﹐坐一蛀香爲妙。過午人事多擾﹐易落昏沈﹐然亦不必限定一蛀香﹐只要諸緣放下﹐靜坐片時﹐久久便有入頭﹐不落昏沈睡者。

第五章

回光差謬

諸子工夫﹐漸漸純熟﹐然枯木巖前錯落多﹐正要細細開示。此中消息﹐身到方知﹐吾今則可以言矣。吾宗與禪宗不同﹐有一步一步證驗﹐請先言其差別處﹐然後再言證驗。宗旨將行之際﹐予作方便﹐勿多用心﹐放教活潑潑地﹐令气和心適﹐然後入靜。靜時正要得機得竅﹐不可坐在無事中裏﹐所謂無記空也。萬緣放下之中﹐惺惺自若也。又不可以意興承當﹐凡大認眞﹐卽易有此。非言不宜認眞﹐但眞消息﹐在若存若亡之間﹐以有意無意得之可也。惺惺不昧之中﹐放下自若也。又不可墮於蘊界﹐所謂蘊界者﹐乃五陰魔用事。如一般入定﹐而稿木死灰之意多﹐大地陽春之意少。此則落於陰界﹐其气冷﹐其息沈﹐且有許多寒衰景象﹐久之便墮木石。又不可隨於萬緣﹐如一入靜﹐而無端眾緒忽至﹐欲卻之不能﹐隨之反覺順適﹐此名主爲奴役﹐久之落於色欲界。上者生天﹐下者生貍奴中﹐若狐仙是也。彼在名山中﹐亦自受用﹐風月花果﹐輿樹瑤艸﹐三五百年受用去﹐多至數千歲﹐然報盡還生諸趣中。此數者﹐皆差路也。差路旣知﹐然後可求證驗。

第六章

回光證驗

證驗亦多﹐不可以小根小器承當﹐必思度盡眾生。不可以輕心慢心承當﹐必須請事斯語。靜中綿綿無間﹐神情悅豫﹐如醉如浴﹐此爲徧體陽和﹐金華乍吐也。旣而萬顴俱寂﹐皓月中天﹐覺大地俱是光明境界﹐此爲心體開明﹐金華正放也。旣而徧體充實﹐不畏風霜﹐人當之興味索然者﹐我遇之精神更旺﹐黃金起屋﹐白玉爲臺﹔世間腐朽之物﹐我以眞气呵之立生﹔紅血爲乳﹐七尺肉團﹐無非金寶﹐此則金華大凝也。第一段﹐是應《觀無量壽經》云「凋落大水﹐行樹法象。」日落者﹐從混沌立基﹐無極也。上善若水﹐淸而無暇﹐此卽太極主宰﹐出震之帝也。震爲木﹐故以行樹象焉﹐七重行樹﹐七竅光明也。西北乾方﹐移一位爲坎﹐舊落大水﹐乾坎之象。坎爲子方﹐冬至雷在地中﹐隱隱隆隆﹐至震而陽方出地上矣﹐行樹之象也﹐餘可類推矣。第二段﹐卽肇基於此﹐大地爲冰﹐琉璃寶地﹐光明漸漸凝矣。所以有蓬臺而繼之有佛也﹐金性卽現﹐非佛而何﹐佛者大覺金仙也。此大段證驗耳。

現在證驗﹐可考有三﹔一則坐去﹐神入谷中﹐聞人說話﹐如隔里許﹐一一明了﹐而聲入皆如谷中答響﹐未嘗不聞﹐我未嘗一聞﹐此爲神在谷中﹐隨時可以自驗﹔

一則靜中﹐目光騰騰﹐滿前皆白﹐如在雲中﹐開眼覓身﹐無從覓視﹐此爲虛室生白﹐內外通明﹐吉祥止止也﹔

一則靜中﹐肉身綱細﹐如綿如玉﹐坐中若畱不住﹐而騰騰上浮﹐此爲神歸頂天﹐久之上升可以立待。

此三者﹐皆現在可驗者也。然亦是說不盡的﹐隨人根器﹐各現殊勝。如《摩訶止觀》中所云「善根發相是也。」此事如人飲水﹐冷暖自知﹐須自己信得過方眞。

先天一气﹐卽在現前證驗中自討﹐一气若得﹐丹亦立成﹐此一粒眞黍珠也。一粒復一粒從微而至著。有時時之先天﹐一粒是也﹐有統體之先天﹐一粒乃至無量是也。一粒有一粒力量﹐此要自己膽大﹐爲第一義。

第七章

回光活法

回光循循然行去﹐不要廢棄正業。古人云「事來要應過﹐物來要識破。」子以正念治事﹐卽光不爲物轉﹐光卽自回。此時時無相之回光也﹐尙可行之﹐而況有眞正著相回光乎。

日用間﹐能刻刻隨事返照﹐不著一毫人我相。便是隨地回光﹐此第一妙用。淸晨能遣盡諸緣﹐靜坐一﹑二時最妙。凡應事接物﹐只用返照法﹐便無一刻間斷。如此行之﹐三月兩月﹐天上諸眞﹐必來印證矣。

第八章

道遙訣

玉淸畱下道遙訣﹐四字凝神入气穴。六月俄看白雪飛﹐三更又見日輪赫。

水中吹起藉巽風﹐天上游歸食坤德。更有一句玄中玄﹐無何有鄕是眞宅。

律詩一首﹐玄奧已盡。大道之要﹐不外無爲而爲四宇。惟無爲﹐故不滯方所形象﹐惟無爲而爲﹐故不墮頑空死虛。作用不外一中﹐而樞機全在二目。二目者﹐斗柄也﹐斡旋造化﹐轉運陰陽﹐其大藥則始終一水中金﹐卽水鄕鉛而已。前言回光﹐乃指點初機﹐從外以制內﹐卽輔以得主。此爲中﹑下之士﹐修下二關﹐以透上一關者也。今頭緒漸明﹐機括漸熟﹐天不愛道﹐直泄無上宗旨﹐諸子祕之祕之﹐勉之勉之﹗

夫回光其總名耳。工夫進一層﹐則光華盛一番﹐回法更妙一番。前者由外制內﹐今則居中禦外。前者卽輔相主﹐今則奉主宣獻﹐面目一大顚倒矣。法子欲入靜﹐先調攝身心﹐自在安和﹐放下萬緣﹐一絲不掛。天心正位手中﹐然後兩目垂簾﹐如奉聖旨﹐以召大臣﹐孰敢不遵。次以二目內照坎宮﹐光華所到﹐眞陽卽出以應之。離外陽而內陰﹐乾體也。一陰入內而爲主﹐隨物生心﹐順出流轉﹐今回光內照﹐不隨物生﹐陰气卽住﹐而光華注照﹐則純陽也。同類必親﹐故坎陽上騰﹐非坎陽也﹐仍是乾陽應干陽耳。二物一遇﹐便紐結不散﹐絪縕活動﹐倏來倏去﹐倏浮倏沈﹐自己元宮中﹐恍若太虛無量﹐徧身輕妙欲騰﹐所謂云滿幹山也。次剛來往無蹤﹐浮沈無辧﹐脈住气停﹐此則眞交媾矣﹐所謂月涵萬水也。俟其冥冥中﹐忽然天心一動﹐此則一陽來復﹐活子時也。然而此中消息要細說﹐凡人一視一聽﹐耳目逐物而動﹐物去則已﹐此之動靜﹐全是民庶﹐而天君反隨之役﹐是嘗與鬼居矣。今則一動一靜﹐皆與人居﹐天君乃眞人也。彼動卽與之俱動﹐動則天根﹔靜則與之俱靜﹐靜則月窟﹔靜動無端﹐亦與之爲靜動無端﹔休息上下﹐亦與之爲休息上下﹐所謂天根月窟閒來往也。天心鎭靜﹐動違其時﹐則失之嫩﹔天心已動﹐而後動以應之﹐則失之老﹔天心一動﹐卽以眞意上升乾宮﹐而神光視頂﹐爲導引焉﹐此動而應時者也。天心旣升乾頂﹐遊揚自得﹐忽而欲寂﹐急以眞意引入黃庭﹐而目光視中黃神室焉﹐旣而欲寂者﹐一念不生矣。視內者﹐忽忘其視矣﹐爾時身心﹐便當一場大放﹐萬緣泯迹﹐卽我之神室鑪鼎﹐亦不知在何所﹐欲覓己身﹐了不可得﹐此爲天入地中﹐眾妙歸根之時也﹐卽此便是凝神入气穴。

夫一回光也﹐始而散者欲斂﹐六用不行﹐此爲涵養本原﹐添油接命也。旣而斂者﹐自然優遊﹐不費纖毫之力﹐此爲安神祖竅﹐翕聚先天也。旣而影響俱滅﹐寂然大定﹐此爲蟄藏气穴﹐眾妙歸根也。一節中具有三節﹐一節中具有九節﹐俱是後日發揮。今以一節中﹐具三節言之﹐當其涵養而初靜也。翕聚亦爲涵養﹐蟄藏亦爲涵養﹐至後而涵養皆蟄藏矣。中一層可類推﹐不易處而處分矣﹐此爲無形之竅﹐漧處萬處一處也。不易時而時分焉﹐此爲無候之時。元會運世一刻也。

凡心非靜極﹐則不能動﹐動動忘動﹐非本體之動也。故曰感於物而動﹐性之欲也﹐若不感於物而動﹐卽天之動也。是知以物而動﹐性之欲也﹐若不以物而自動﹐卽天之動也。不以天之動對天之性﹐句落下說个欲字﹐欲在有物也﹐此爲出位之思﹐動而有動矣。一念不起﹐則正念乃生﹐此爲眞意。寂然大定中﹐而天機忽動﹐非無意之動乎﹐無爲而爲﹐卽此意也。詩首二句﹐全括金華作用。次二句是日月互體意﹐六月卽離火也﹐白雪飛卽離中眞陰將返乎坤也。三更卽坎水也﹐日輪卽坎中一一陽將赫然而返乎乾也。取坎塡離﹐卽在其中。次二句說斗柄作用﹐升降全機﹐水中非坎乎。目爲巽風﹐目光照入坎宮﹐攝召太陽之精是也。天上卽乾宮﹐遊歸食坤德﹐卽神入照中﹐天入地中﹐養火也。末二句是指出訣中之訣﹐訣中之訣﹐始終離不得﹐所謂洗心滌慮﹐爲沐浴也。聖學以知止始﹐以止至善終﹐始乎無極﹐歸乎無極。佛以無住而生心﹐爲一大藏教旨。吾道以「致虛」二字﹐完性命全功。總之三教不過一句﹐爲出死入生之神丹。「神丹」爲何曰一切處無心而已。吾道最祕者沐浴﹐如此一部全功﹐不過「心空」二字﹐足以了之﹐今一言指破﹐省卻數十年參訪矣。

子輩不明一節中具三節﹐我以佛家「空﹑假﹑中」三觀爲諭﹐三觀先空﹐看一切物皆空﹔次假﹐𨿽知其空﹐然不毀萬物﹐仍於空中建立一切事﹔旣不毀萬物﹐而又不著萬物﹐此爲中觀。當其修空觀時﹐亦知萬物不可毀﹐而又不著﹐此兼三觀也。然畢竟以看得空爲得力﹐故修空觀。則空固空﹐假亦空﹐中亦空。修假觀﹐是用上得力居多﹐則假固假﹐空亦假﹐中亦假。中道時亦作空想﹐然不名爲空而名爲中矣。亦作假觀﹐然不名爲假而名爲中矣﹐至於中則不必言矣。吾𨿽有時單言離﹐有時兼說坎﹐究竟不曾移動一一句。開口提云﹕樞機全在二目。所謂樞機者用也﹐用卽斡旋造化﹐非言造化止此也。六根七竅﹐悉是光明藏﹐豈取二目﹐而他槪不問乎﹐用坎陽﹐仍用離光照攝﹐卽此便明。朱子云陽師諱元育﹐嘗云「瞎子不好修道﹐聾子不妨。」與吾言暗合﹐特表其主輔輕重耳。

日月原是一物﹐其曰中之暗處﹐是眞月之精﹐月窟不在月而在日﹐所謂月之窟也﹐不然自言月足矣。月中之白處﹐是眞日之光﹐日光反在月中﹐所謂天之根也﹐不然自言天足矣。一日一月﹐分開止是半个﹐合來方成一个全體。如一夫一婦﹐獨居不成室家﹐有夫有婦﹐方算得一家完全。然而物難諭道﹐夫婦分開﹐不失爲兩人﹐日月分開﹐不成全體矣。知此則耳目猶是也。吾謂瞎子已無耳﹐聾子已無目﹐如此看來﹐說甚一物﹐說甚兩目﹐說甚六恨﹐六根一根也。說甚七竅﹐七竅一竅也。吾言只透露其相通處﹐所以不見有兩﹐子輩專執其隔處﹐所以隨處換卻眼睛。

第九章

百曰築基

《心印經》云「回風混合﹐百曰功靈。」總之立基百日﹐方有眞光如。子輩尙是目光﹐非神火也﹐非性光也﹐非慧智炬燭也。回之百日﹐則精气自足﹐眞陽自生﹐水中自有眞火﹐以此持行﹐自然交媾﹐自然結胎﹐吾方在不識不知之天﹐而嬰兒自成矣。若略作意見﹐便是外道。百日立基﹐非百日也。一日立基﹐非一日也。一息立基﹐非呼吸之謂也。息者自心也﹐自心爲息﹐元神也﹐元气也﹐元精也。升降離合﹐悉從心起﹐有無虛實﹐咸在念中。一息一生持﹐何止百日﹐然百日亦一息也。

百曰只在得力﹐晝間得力﹐夜中受用﹐夜中得力﹐晝間受用。百日立基﹐玉旨耳。上眞言語﹐無不與人身應。眞師言語﹐無不與學人應。此是玄中玄﹐不可解者也。見性乃知﹐所以學人﹐必求眞師授記﹐任性發出﹐一一皆驗。

第十章

性光識光

回光之法﹐原通行住坐臥﹐只要自得機竅。吾前開示云﹔「虛室生自」﹐光非白邪。但有一說﹐初未見光時﹐此爲效驗﹐若見爲光﹐而有意著之﹐卽落意識﹐非性光也。子不管他有光無光﹐只要無念生念。何爲無念﹖干休漧處得﹔何爲生念﹖一念一生持﹐此念乃正念﹐與平曰念不同。今心爲念﹐念者現在心也。此心卽光卽藥。凡人視物﹐任眼一照去﹐不及分別﹐此爲﹐性光﹐﹐如鏡之無心而照也﹐如水之無心而鑑也。少刻卽爲「識光」﹐以其分別也。鏡有影已無鏡矣﹐水有象已無水矣。光有識尙何光哉﹗

子輩初則「性光」﹐轉念則識﹐識起而光杳無可覓﹐非無光也﹐光已爲識矣。黃帝曰「聲動不生聲而生響」﹐卽此義也。《楞嚴推勘入門》曰「不在塵﹐不在識﹐惟選根」﹐此則何意﹖塵是外物﹐所謂器界也。與吾了不相涉﹐逐之則認物爲己。物必有還﹐通還戶牖﹐明還日月﹐借他爲自﹐終非吾有。至於不汝還者﹐非汝而誰。明還日月﹐見日月之明無還也。天有無日月之時﹐人無有無見日月之性。若然則分別日月者﹐還可與爲吾有耶。不知因明暗而分別者﹐當明暗兩忘之時﹐分別何在﹐故亦有還﹐此爲內塵也。惟見性無還﹐見見之時﹐見非是見﹐則見性亦還矣。還者還其識念流轉之見性﹐卽阿難使汝流轉﹐心目爲咎也。初入還辧見時﹐上七者﹐皆明其一一有還﹐故畱見性﹐以爲阿難拄杖。究竟見性旣帶八識﹝眼識﹑耳識﹑鼻識﹑舌識﹑身識﹑意識﹑傳送識﹑阿賴耶識﹞﹐非眞不還也。最後並此亦破﹐則方爲眞見性﹐眞不還矣。子輩回光﹐正回其最初不還之光﹐故一毫識念用不著。使汝流轉者﹐惟此六根﹐使汝成菩提者﹐亦惟此六根。而塵與識皆不用﹐非用根也﹐用其根中之性耳。今不墮識回光﹐則用根中之元性﹐落識而回光﹐則用根中之識性﹐毫釐之辧在此也。用心卽爲識光﹐放下乃爲性光。毫釐幹裏﹐不可不辧。識不斷﹐則神不生﹔心不空﹐則丹不結。心淨則丹﹐心空卽藥。不著一物﹐是名心淨﹐不畱一物﹐是名心空。空見爲空﹐空猶末空﹐空忘其空﹐斯名眞空。

第十一章

坎離交媾

凡漏泄精神﹐動而交物者﹐皆離也。凡收轉神識﹐靜而中涵者﹐皆坎也。七竅之外走者爲離﹐七竅之內返者爲坎。一陰主於逐色隨聲﹐一陽主於返聞收見。坎離卽陰陽﹐陰陽卽性命﹐性命卽身心﹐身心卽神照。一自斂息精神﹐不爲境緣流轉﹐那是眞交。而沈默趺坐時﹐又無論矣。

第十二章

周天

周天非以气作主﹐以心到爲妙訣。若畢竟如何周天﹐是助長也﹐無心而守﹐無意而行。仰觀乎天﹐三百六十五度﹐刻刻變遷﹐而斗柄終古不動﹐吾心亦猶是也。心卽璇璣﹐气卽眾星。吾身之气﹐四肢百體﹐原是貫通﹐不要十分著力。於此鍛煉識神﹐斷除妄見﹐然後藥生﹐藥非有形之物﹐此性光也。而卽先天之眞气﹐然必於大定後方見﹐並無采法﹐言采者大謬矣。見之旣久﹐心地光明﹐自然心空漏盡﹐解脫塵海。若今日龍虎﹐明日水火﹐終成妄想。吾昔受火龍眞人口訣如是﹐不知丹書所說更何如也。

一日有一周天﹐一刻有一周天﹐坎離交處﹐便是一周。我之交﹐卽天之回轉也。未能當下休歇﹐所以有交之時﹐卽有不交之時。然天之回旋也﹐未嘗少息。果能陰陽交泰﹐大地陽和﹐我之中宮正位﹐萬物一時暢遂﹐卽丹經沐浴法也。非大周天而何此中火候﹐實實有大小不同﹐究竟無大小可別。到得工夫自然﹐不知坎離爲何物﹐天地爲何等﹐孰爲交﹐孰爲一周兩周﹐何處覓大小之別耶。總之一身旋運﹐𨿽見得極大亦小﹐若一回旋﹐天地萬物﹐悉與之回旋﹐卽在方寸處﹐亦爲極大。金丹火候﹐要歸自然。不自然﹐天地自還天地﹐萬物各歸萬物。欲彊之使合﹐終不能合。卽如天時亢旱﹐陰陽不和。乾坤未嘗一日不周﹐然終見得有多少不自然處。我能轉運陰陽﹐調適自然﹐一時雲蒸雨降﹐艸木酣適﹐山河流暢﹐縱有乖戾﹐亦覺頓釋﹐此卽大周天也。

問活子時其妙﹐必認定正子時似著相﹐不著相不指明正子時。從何識活子時﹐卽識得活子時﹐確然又有一正子時﹐是二是一﹐非正非活﹐總要人看得眞﹐一眞則無不正﹐無不活矣。見得不眞﹐何者爲正﹐何者爲活耶。卽如活子時﹐是人所時時見得的。畢竟到正子時﹐志气淸明﹐活子時愈覺發現。人未識得活的明了﹐只向正的時候驗取﹐則正者現前﹐活者無不神妙矣。

第十三章

勸世歌

吾因度世丹中熱﹐不惜婆心並饒舌。世尊亦爲大因緣﹐直指生死眞可惜。

老君也患有吾身﹐傳示谷神人不識。吾今略說尋眞路﹕黃中通理載大易﹐

正位居體是玄關。子午中間堪定息﹐光回祖竅萬神安。藥產川原一气出﹐

透幕變化有金光。一輪紅曰常赫赫﹐世人錯認坎離精。搬運心腎成間隔﹐

如何人道合天心。天若符合道自合﹐放下萬緣毫不起。此是先天眞無極﹐

太虛穆穆朕兆捐。性命關頭忘意識﹐意識忘後見本眞。水淸珠現玄難測﹐

無始煩障一旦空。玉京降下九龍冊﹐步云漢今登天關﹐掌雷霆兮驅霹靂。

凝神定息是初機﹐退藏密地爲常寂。

吾昔度張珍奴二詞﹐皆有大道。子後午前非時也﹐坎離耳。定息者﹐息息歸根﹐中黃也。坐者﹐心不動也。夾脊者﹐非背上輪子﹐乃直透玉京大路也。雙關者﹐此處有難言者。地雷震動山頭雨者﹐眞气生也。黃芽出土者﹐藥生也。小小二段﹐已盡修行大路﹐明此可不惑人言。

昔夫子與顏子登泰山頂﹐望吳門白馬﹐顏子見爲疋練﹐夫子急掩其目﹐恐其太用眼力﹐神光走落﹐回光可不勉哉﹗

回光在純心行去﹐只將眞息凝照於中宮﹐久之自然通靈達變也。總是心靜照定爲基﹐心忘气凝爲效﹐气息心空爲丹成﹐心气渾一爲溫養﹐明心見性爲了道。子輩各宜勉力行去﹐錯過光陰可惜也。一日不行﹐一日卽鬼也。一息行此﹐一息眞仙也。勉之﹗勉之﹗

