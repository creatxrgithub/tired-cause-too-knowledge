悟玄篇元余洞眞撰

坐工口訣

夫學道之士﹐不拘時候﹐但得身心閒暇之時﹐求於靜處﹐暝目閉口﹐端坐忘耳﹐或盤膝或不盤而坐皆可。夫坐之時﹐外忘其形﹐而不著物累﹐內忘其心﹐而不著事﹐若存其中﹐似存不存﹐似守不守﹐而著於空矣。久久純熟﹐自然念定﹐念定則陽生﹐陽气生則有升有降。其气升者﹐自腰間尾閭而升﹐直上夾脊而止﹐藉巽風則鼓而上於頂矣﹐二气交合﹐下降於舌端﹐如蜜之甜﹐款款咽納﹐直入中官矣。丹書曰﹕吹噓賴巽風。又曰﹕初時須著力﹐次候卻如無。總之﹐升降不明火候之數﹑日囚用工夫﹑三關妙用﹑沐浴玄機﹐空延歲月﹐到老無成矣。古歌日﹔神仙不肯分明說﹐誤殺閻浮多少人﹗何也這些道理人還識﹐陸地神仙鬧似麻。所謂天機祕訣﹐末敢泄漏於文﹐故以口傳心授爾。

火燥水濫

夫火燥者﹐上升不止﹔水濫者﹐下降不息。若有法度調和﹐斤兩運用﹐則火不炎燥﹐水不泛濫﹐自然定矣。用時則有﹐不用則無﹐其理玄機﹐在乎口訣。旣不知此妙用﹐則何一煉精化气﹐二煉气成神﹐三煉神還虛也。今學道之人﹐天下紛紛﹐其得正傳者﹐無有一二爾。此个道理﹐豈可輕易授人哉﹗

沐浴

十月懷胎﹐兩月沐浴﹐共成一載三百六十日矣。且休說十月懷胎﹐其兩个月而沐浴﹐安於何處矣。此兩个月而又不行火候﹐或安於前﹐或安於後﹐或安於其中矣。委的實用﹐非不用也。學道之土﹐須要參學﹐莫泥於卯酉二月﹐非也。脫胎之時﹐莫非口傳心授爾。

玄關一竅

玄關一竅者﹐乃一身總要之關也﹐此竅者﹐卽心中之心是也。其心非肉心﹐乃心中之主宰﹐一身萬事之神也。其神者﹐無形無相﹐非有非無也。人能無私之時﹐便是玄關一竅﹐才有一毫私欲﹐不是也﹐程子曰﹕不偏不倚之謂中﹐才有偏倚便不中也。杏林石眞人曰﹕身裏有玄機﹐心中無垢塵。期言盡矣。玄關一竅﹐萬事之宗﹐動交於物。靜養在中。不無不有﹐非色非空﹐凝然湛定﹐气息流通。左升白虎﹐右發靑龍﹐齊停央脊﹐鼓起巽風。扇開鑪韝﹐透上昆峯﹐乾坤交媾﹐化作一泓。降至舌端﹐咽人黃官﹐一日之內﹐三四徧功﹐初關百日﹐沐浴一月﹐中關百日﹐沐浴前同﹐上關百日﹐火候數窮﹐脫胎神化﹐抱一養童﹐九年行滿﹐白日上升。大道無言非有問﹐忘形忘象求鉛汞。守中一物莫存些﹐專意身心要守定。呼吸一應便神淸﹐六脈自然朝性命。精神魂魄各歸元﹐至此身心寂不動。一陽生至二陽遷﹐只待溫溫行火今。須臾直舉至銀河﹐玉枕泥丸如火烘。乾坤交媾降明堂﹐頂上圓光懸寶鏡﹐如如下降至舌端﹐滿口馨香甘液噴。徐徐咽納下黃庭﹐徧體金光隨罩定。三家相見結嬰兒﹐一卦三二兩卦定。晨昏握運仗天罡﹐四三皆拱璇璣柄。一年迸破頂頷門﹐是能超凡而人聖。九年抱一行圓滿﹐獨步翔鸞歸大洞。吾今泄破聖賢機﹐洗耳暝心存一定。莫待鉛虛汞散飛﹐他時赴死甘心盡。玄機備細剖心傳﹐學道人人早精進。又云﹕玄關竅假在其中﹐無形無象亦無窮﹐今人若指其安處﹐便隔千山幾萬重。若人指點心肝脾肺腎不著處﹐卻如虛處巧捏一穴﹐其言中矣﹐著一處卻非中矣。

藥物

夫采藥者﹐血中采取眞气﹐气中采取眞精﹐血气者﹐到頂交合﹐化而爲液。眞精眞气者﹐气至頂交合﹐化而爲金﹐液者﹐流於經脈﹐而爲白血。其金者﹐入於中宮﹐結而成丹。工夫到日﹐一身血气﹐化爲白血﹐眞精眞气﹐盡結以成。丹體旣成﹐出神入神﹐皆不被幻軀之累也﹐向上一著﹐超出陰陽之外﹐尢存口訣﹐是爲身外有身﹐尢未奇特也。又云﹔精中气血血中精﹐精气元同太極成。莫言呼吸爲交感﹐此物安能有死生。

火候

進火之時﹐頃刻一周天。夫十个月而三百日﹐三幹六百時﹐三萬刻﹐或刻刻行火候﹐或時時行火候﹐或日日行火候﹐或時中不拘於刻﹐或日中不構於時﹐但用便用。但不知法度﹐則亂升亂降﹐則不能上矣。口訣存焉。

中宮

土生萬物﹐心主萬事﹐心卽土也﹐土卽心也﹐故曰中央戊己土﹐中央卽玄關一竅也。了得土﹐萬物死﹔了得心﹐萬事息。今知學道人﹐茫茫只向外邊尋覓﹐卻不去中心求其道也。

抱一

脫胎吞入腹﹐在於人間﹐九載積行滿八百﹐而證於仙。乾坤往來﹐遊徧名山洞府。行滿八百之日﹐奉金書玉沼﹐而列於班矣。

出神

名曰解胎。學道底人﹐總不知火候沐浴造化之備﹐其脫始之時﹐莫非口傳心授爾。

初下手

玄牝之門﹕萬化俱忘性不忘﹐忘無忘處妙無方。這些便是玄關竅﹐何是泥形亂度量

透關﹕自從關竅撞通時﹐二气周流應化機。任去任來無掛礙﹐絲毫不動斡璇璣。

破境﹕心明性徹﹐光圓如鏡﹐一念才生﹐諸相卽應﹐學道之土﹐不可認著﹐必屬他境。故云﹕爲甚眼中難著屑﹐只因性裏不藏塵。念頭一動性揚波﹐鬼面人頭見許多。蓋謂寂然通感應﹐學人不認卽無魔。

敵魔﹕思念相續﹐不能斷絕﹐鬼面人頭﹐千般萬狀﹐立時駕動水火二車﹐一撞三關﹐直透內院﹐三尸走﹐六賊逃移﹐則羣魔自然散矣。陣陣昏沈黑暗蒙﹐立時仗劍布罡風。鑪中發起三陽火﹐掃蕩妖氛頃刻中。

立基﹕釋氏工夫至此﹐謂之打成一片﹐晝夜不捨﹐只管加時定力﹐日就月將﹐做將去了﹐道門立基行火候﹐煆煉而成丹也。丹基立定念頭純﹐晝夜神光衛護身。兩眼自然慵睹色﹐一心默歇守玄眞。

火候﹕八竅分爲八節門﹐溫涼寒暑應乾坤。四時不失陰陽火﹐鼎內丹砂結紫雲。又白眞人曰﹕行火之士﹐十二時設一時﹐卽五刻也﹐三百日內在半月﹐計一千五百刻也。一身八刻一周天﹐一刻工夫簇一年。學者若知如此用﹐饑來喫飯困時限

冰浴﹕身中沐浴﹐乃气候之沐浴。月中之沐浴﹐乃丹頭之沐浴也。紫陽日﹕免雞之月及其時。斯言者﹐兩月沐浴也﹐精全气旺藥鑪溫﹐二八臨門固蒂根。不向抽添加火候﹐洗心滌慮道常存。又﹕气候來潮﹐須當塞兌垂簾﹐湛然無欲﹐以待气候過也。毋得縱意四散﹐所謂不能固濟須丹傾矣。工夫到此要防危﹐不比尋常一類推。气候來潮須保養﹐禁關閉兌守無爲。

采藥﹕采藥時用看老嫩﹐嫩如湧泉之泛上是也﹐老如蟻行﹑如毛細是也。

煆煉﹕閉目若存中﹐如空空不空。坤宮其气發﹐背上炎烘烘。巽風輕鼓舞﹐一气透天宮。閉之不可放﹐化作滿頭泓﹐徐徐而放下﹐大地作甘霖。

總訣﹕夫人者﹐頭乃諸陽聚會之所﹐其中有陰﹐名曰眞汞﹐五臟者﹐乃諸陰聚會之所﹐其中有陽﹐名曰眞鉛。蓋心者﹐上不屬於陽﹐下不屬於陰﹐而得其中﹐以爲一身之主宰﹐視之不見其形﹐聽之不聞其聲﹐叩之者感而遂通﹐中之者寂然不動。人若向此不動中做工夫﹐終至純熟﹐則知天地造化悉備於我矣。

﹝按﹞此書極重玄牝﹐作者認爲「若人明得此竅﹐則三才萬物﹐悉備於我矣。此之一竅﹐非泥於物也。其理別無他術﹐止不過忘形滅念﹐如守其中矣。久久純熟﹐中宮靜極﹐則身中陽气自然生矣。陽气漸生﹐陰气漸剝﹐乃曰陽長陰消之意矣」﹝自序﹞。書中所論﹐均屬內丹術中之要點﹐惟文字較拙﹐多有辭不達意之處。作者余洞眞﹐生平不詳。

