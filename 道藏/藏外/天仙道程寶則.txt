

天仙道程寶則

第一寶則

曰「自然善圓者﹐我之妙明圓覺之心之性也。夫此一心﹐儒家體之曰中﹐佛家體之曰空﹐我道體之曰虛﹐李伯陽﹑陳翠虛體以煉身而成道者。其大無外﹐其小無內﹐包三界而有餘﹐納芥子而不窄﹐盼則立現﹐金石至堅﹐猶不膜隔﹐矧此血肉之團﹐本無關隔者﹐人患不修省耳。故其法惟有圓覺。圓覺之功﹐始自洗髓﹐髓洗則心明﹐心明覺自圓也。髓也者﹐天心之心﹐誰是也其位在腦。洗之者水也﹐水位在腎。《參同契》曰﹕眞人潛深淵。《易》曰﹕潛龍勿用。《修仙辧惑論》曰﹕念中無念。是皆涵誰洗髓之訣。若夫七情六欲﹐三尸九虫﹐緣妄成妄﹐生自妄因。人自後天感气而化﹐無所爲根﹐無所爲本﹐絕無技倆﹐一無神通。其所謂技倆神通者﹐一疑惑﹐一讒聳﹐竊權縱肆焉而已﹐一經夫妙明圓覺之誰﹐一如明耀﹐其權頓失﹐避匿無蹤。故法惟並此幻質﹐而一返置於無何有之鄕﹐照之顧之﹐虛之寂之﹐烹之煉之﹐厥質斯眞。次亦惟有按兵不動﹐修我文德﹐飲之食之﹐教之誨之﹐權不下移﹐令自誰出﹐是卽凝神聚气﹐念不妄動﹐一守沖和﹐無微不燭﹐久而久之﹐羣陰咸化﹐國泰民安而身治矣。是於修身家必以心性圓明爲第一寶則云。」

第二寶則

持戒圓淨﹐泥丸氏曰﹕持戒圓淨﹐則習業消而四大淨矣。太虛翁曰﹕要知生死輪回﹐緣於習業﹐習業不淨﹐欲修至道﹐譬如蒸砂作飯﹐萬無成理。非惟染淫染瞋染貪染妄﹐凡夫有礙於身心性命之理者﹐咸當戒而勿之染也﹐斯得謂之持戒圓淨矣。

第三寶則

曰「精進無間﹐泥丸氏曰﹕精進無間﹐則性田耕熟﹐而無滲漏之虞矣。太虛翁曰﹕要知三田久蕪﹐荊棘初除﹐稍一怠忽﹐自必間斷﹐而萌芽滋長﹐殆有不可問也矣。蓋人一身內魔伏於內﹐外魔誘於外﹐內外伺隙﹐其理必然。而大凡人情或生怠於乍得乍失之後﹐而每忽於已得未行之際﹐一不自省﹐爲害非細。況從善如登﹐而積習隱鑄於情關欲壑之奧。我師所言滲漏﹐其包甚廣﹐非僅指夫精漏也。眼不謹則神從眼漏﹐耳不謹則神從耳漏﹐口不謹則神從口漏﹐鼻不謹則神從鼻漏。若夫心之飛﹐精之搖﹐意之亂﹐神之昏﹐气之濁﹐志之迷﹐是漏也﹐而鄰於滲矣。滲也者﹐有漏於不覺不知之境﹐而失於防不及防﹐如漏水田然。其爲害也﹐似緩而速﹐似微而巨﹐智者戒之﹐昧者忽焉。我按是則﹐蓋卽《修仙惑論》中『斷續不專』之對照也。是說𨿽似貼性分上說﹐而實是修命家日乘之津粱。故我師以是則爲修眞第三寶程。

第四寶則

曰「庸其蹊徑﹐泥丸氏曰﹕庸其蹊徑。則內魔不生﹐外魔束手﹐而丹道坦矣。太虛翁曰﹕要知斯道也﹐何道也返本還源之大道也。其道𨿽大﹐至中至庸﹐一無作爲﹐一無奇異﹐斯爲天仙之道﹐人人具有﹐个个圓成﹐至堅至虛﹐至靈至混﹐視之不見﹐聽之不聞﹐體萬物而不遺﹐納微塵而勿窄者也﹐學者如是精體而修之﹐則功日進而無好勝神飛之患﹐自無見見聞聞之險。故我師曰丹道坦矣﹐噫非無見見聞聞也。……故此則爲修眞家第四寶則乎。

第五寶則﹐專气致柔

泥丸氏曰﹕專气致柔﹐則後先不雜﹐而丹道淳矣。太虛翁曰﹕要知天仙之气﹐气而非气﹐至虛至淸﹐至純至靈﹐故但上升而無住日。專气者﹐气不專則神不凝而火不旺﹐火不旺則精气不化﹐後天者依然粗濁﹐不入丹品﹐時至取之﹐則後先混納﹐斯有坐靜气沖之獘。」「我見世之學者﹐每以火旺爲慮﹐我常大聲而疾呼之﹐醒之者甚少﹐不亦哀哉。無他昧夫不識定靜之功﹐錯使後天凡火﹐每於交媾之際﹐周身通暢﹐略似夫婦行房﹐而錯會竟同凡媾。轉瞬間竟致有周身麻顫身震气喘之狀﹐十倍受用於凡媾﹐以爲得功得計﹐豈知勾動相火﹐從而煽熾我身眞精眞气化爲交感呼吸之物。其則斯法而行者﹐無不面如童子﹐又肥又潤。豈知一朝命盡﹐不有丹火內焰五臟焦裂而死﹐卽染三消之癥﹐或有精泄數斛而卒者﹐餘年未多而歷歷見有二十三人矣。其中有斷欲者﹐有不斷欲者﹐有多蓄姬妾者﹐有借用陽鼎者﹐皆能以不泄而取樂﹐以爲得所助﹐而津津向人道不以爲過者也。而能善終者卒惟斷欲一人﹐然亦終染三消之癥而死可不懼哉。我道之所謂交媾者﹐通暢之極﹐蓋和之至﹐有不知天地人我中﹐惟見氤氳气象而已﹐聲息尙未之有﹐而況震顫也哉。倘或有之﹐訣惟加澄我心志﹐而置此身於無何有之鄕﹐亦無須住乎。此亦要囑﹐不然則所化後天﹐竟後天矣﹐豈不惜哉。我師以專气至柔﹐纂爲修眞家第五寶則﹐有以夫。

第六寶則

曰「一塵不染。泥丸氏曰﹕一塵不染﹐則呼吸气無﹐而玄關開矣。太虛翁曰﹕要知呼吸之气不無則眞气不現﹐眞气現而玄關始開。其開也有眞有幻﹐自內而開出者眞﹐自外而開入者幻。又有似自外開而實自內開者﹐此又不可不自審。其訣總從事於忘忘一功﹐厥關自開﹐而萬無不眞也矣﹐其曰一塵不染。則其無雜念也可知﹐念無而後息住﹐息住而後關開﹐此—定之理﹐然亦有一虛一寂而便開焉者﹐此乃气穴﹐非穴气也。气穴者﹐祖气之所自出﹐而气穴在其中﹐气穴開而玄關辟矣﹐此一說也﹐知者鮮矣。噫﹐此地仙之所以多夫天仙者歟。失之毫釐﹐謬之千里。語曰﹕欲知山下路﹐須問過來人。不蒙師示﹐到老還成骨董﹐是某之幸也夫﹐師不云乎﹐气穴不開﹐進火無門。气穴不開﹐聖胎不結﹐忘而又忘﹐玄關斯閱。是二非二﹐是一非一﹐如雞抱卵﹐不說而說。我師又曰﹕其訣且從一塵不染上始﹐是以修眞家纂以此句爲第六寶則云。

第七寶則

曰﹔「凝神入穴。泥丸氏曰﹕所謂凝也﹐先以目光注所凝處﹐微以意斂眞气﹐氤氳回轉﹐方以和气寄於其間﹐待已忘忘則撤其機心。凝神入穴﹐則气穴暖而眞火旺矣。眞火旺而關辟﹐無魔液不滲入而聖胎有室﹐嬰兒斯無失乳之護焉。然而知之者鮮矣﹐是不可爲外人道也。太虛翁曰﹕慈哉我師也歟﹐關無气穴則丹冷﹐胎乏陰精則乳失﹝此乃眞精﹐非凡液也。凡液乃凡气所化﹐故忌滲入也。眞精乃眞气所化﹐玉液是也﹐尙非金液耳﹞。……若夫老子之遊心於物初一句﹐乃是結胎安靈之祕奧﹐此非進火之候也。汝其識之﹐故我師以凝神入穴爲修眞第七寶則﹐其指趣也玄矣夫。

第八寶則

曰﹔「泥丸氏曰﹕端坐習定﹐采取之祕訣﹐傳自翠虛翁﹐惜乎世人囫圇讀之耳﹐咀而味之﹐修道之要﹐行功之訣﹐得采之義﹐承受之祕﹐已盡備於四宇中矣。慈哉翠虛翁﹐世卽囫圇讀之﹐亦可謂一句破的﹐循而行之﹐亦自成道。太虛翁曰﹕然。端也者﹐寓有六時端一之義﹐非寓道要乎﹖坐也者﹐寓有兩目附土之義﹐非寓功訣乎﹖習也者﹐寓有羽趨潛陽之義﹐非寓得采之道乎﹖定也者﹐寂然不動之謂﹐非眞指夫受煉之祕乎。蓋道以勤修爲要﹐六時端一﹐勤義有焉。修以一意爲訣﹐兩目附土﹐一意寓焉。修功之作用止此﹐曰羽趨﹐曰潛陽﹐自然之妙理﹐亦自然之功效。不待作用者也。陰無陽則滯﹐陽無陰則飛﹐陰陽相須﹐自然之妙道﹐情淨則陽伏於海底﹐而羣陰自四趨附﹐此自然之功效。陰曰羽趨﹐陰無滯獘矣。陽曰潛陽﹐陽得陰伏矣。陽伏陰附﹐煉不虛煉﹐而采非妄采矣。噫﹐要知采取一功﹐至簡至易﹐厥訣惟一習字義云﹐丹書至重於采取一功者﹐陽待陰養﹐陰須陽化。我惟全神專注下極﹐則潛陽旺﹐斯有陰附立化之功﹐而羣陰羽趨之效﹐有不待致而來者﹐我惟虛其气機﹐則脈絡自無阻塞之虞。而中有或癢或痛﹐或麻或跳﹐或涼或溫﹐或火燙或冰冷﹐或如絲如帶﹐或如霧如雲﹐種種不同﹐現於四肢之間。而我只行虛我气機﹐冥其聞見﹐心存海底﹐不起一念﹐專守下極。白祖所謂開乾閉巽﹐畱坤塞艮而已。乾者頂際也﹐首是也﹐坤者腹也﹐下極足心俱屬坤也﹐巽者鼻也﹐呼吸出入之門也。言閉也者﹐無有呼吸之气出入也﹐呼吸之气停於內也。艮者地戶也﹐人之糞門是也。塞也者﹐如忍大便然是也。開也者﹐有上衝之天﹐下達之淵之景象也。畱也者﹐存之之義也。蓋指羣陰羽趨﹐潛陽一種之陰精陰气陰神也。白祖之八字丹經﹐正當於此則中參用之﹐故采以示人也。

