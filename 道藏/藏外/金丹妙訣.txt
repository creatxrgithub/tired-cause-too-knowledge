金丹妙訣

收視返聽

濟陽子曰「收視者乃將眼光從外收入玄關之中﹐停息靜定﹐化成甘露﹐吞下於丹田﹐用意送歸炁穴之內。眼光下視炁穴﹐神現靜定﹐卽觀自在菩薩。所謂返觀內照常心靜﹐性命雙修出苦輪也。

「書云﹕『下手先制兩眼。』兩眼乃藏神之所﹐須要內觀﹐不可外視。余曰不觀近﹐不觀遠﹐常觀無爲一竅﹐此竅乃玄觀竅也。

「道祖云﹕『常有欲以觀其竅﹐常無欲以觀其妙。』妙者竅中之妙﹐能觀竅妙﹐謂之定慧。

「昔黃帝得《彩風書》云﹕『飲喙不止身不輕﹐思慮不止神不淸﹐聲色不止心不寧。心不寧則神不靈﹐神不靈則道不成。』其要妙也﹐不在瞻星禮斗﹑苦己勞形﹔負在湛然方寸﹐無所營營。神仙之道﹐乃可長生。所謂心空一分﹐性見一分﹔心空十分﹐性見十分。豁然貫通﹐謂之曰明心見性。故元神外出﹐急速回光﹐收入於腔子裏。𨿽一刻功夫﹐自然身心兩靜﹐百邪俱散﹐杲日當空矣。起念神卽出﹐止念神卽回。故禪家以止念爲要﹐懦教以克已爲功﹐道門以煉己爲最也。

「返聽者﹐返聽丹田之妙也。人若耳相不覺逐聲﹐急切凝韻﹐收回入於炁穴﹐返聽丹田之妙。自然禪機靜默﹐湛然常寂。日久純熟﹐如如不動﹐自然沖和大定。故曰﹕『目𨿽見色﹐吾則回光而內不受納﹔耳𨿽聽聲﹐吾則返韻而內不受音﹔神𨿽應物﹐吾則靜定而內不起思﹔元陽發動見物﹐吾則內醒而不迷﹐速用風火烹煉。』

「凡無念之間﹐泄精之位作動﹐以及男子外腎舉﹑坤人月信行﹐此是關元動﹐名爲活於時。見而不迷邪念﹐立定志气﹐收斂微細之元神﹐入於動炁之中。念玆在玆﹐息息歸根﹐綿錦若存﹐無少間斷。守到精血化而成炁﹐卽將此炁逆歸炁穴﹐定心封固。撥濁气於湧泉﹐另將元神守炁穴﹐微微吹噓﹐炁足自然往後旋升。過三關﹐上泥丸﹐進玄竅。玄竅呼吸﹐法輪流轉。停息靜定﹐化甘露降下丹田炁穴﹐歸根復命。𨿽一刻之功﹐不覺神炁混合。形神俱妙﹐身心快樂矣。此修仙之妙法也。

「夫人之神在心﹐心之機在目﹐目視十里之遙﹐心神隨去十里之遠。目不遠物﹐從外返內﹐心神隨之在內。不但在內﹐而且定矣。心則大定﹐腎水升上於泥丸﹐心火降下於丹田﹐口飲甘津﹐周身快樂。故云﹕時刻回光返照便易學﹐心無妄想便是道。

「昔黃帝得神芝圖﹐求指於太乙皇人。曰﹕『此乃三一之道也。』人能常守三一﹐定成眞仙。三者何﹖精﹑气﹑神也。先天本歸一﹐後天分爲三。眼不視而凝神﹐耳不聽而保精﹐口不言而養炁。眼﹑耳﹑口三關緊閉﹐則保精﹑養气﹑存神之道得矣。

「所謂外三寶不漏﹐內三寶不泄。煉三歸一﹐名曰三花聚頂。頂者﹐卽玄關竅也。此竅乃天地之根﹑三才之源﹑法藏眼﹑總持門﹑上天梯﹑南天路﹐曰玄牝﹑曰戊己﹑曰刀圭﹑曰眞一。無非金木合並之處﹐嬰奼相會之鄕。

「書云﹐『惟精惟一﹐允執厥中』也。

「孔聖曰﹕『吾道一以貫之。』

「達摩曰﹕『得了一﹐萬事畢。』噫﹗名色多端﹐不外玄關一竅而已﹗

「古仙云﹕『此竅非凡竅﹐乾坤共合成。名爲神气穴﹐內有坎離精。』要得此竅﹐非明師莫識。

「故云﹕『饒君聰慧過顏閔﹐不遇眞師莫彊猜。只爲金丹無口訣﹐教君何處結靈胎。』人若得此一竅﹐常將耳﹑目﹑口歸於竅內﹐謂之三花聚頂。再將調息綿綿﹐是謂四相歸戊己。戊土在丹田﹐己土寄玄關。能克己﹐自然復禮﹐卽凝神入丹田﹐眞炁復歸玄關之中。是所謂取坎塡離者﹐此也。」

凝神入炁

濟陽子曰「人之神﹐日則散亂無依﹐夜則夢勻多端。若不凝歸入定﹐則形神豈能俱妙乎﹖法在時刻回光返照﹐將元神凝歸祖竅﹑玄關之中﹐靜定化成甘露吞下﹐從中膻送歸臍輪炁穴。此穴卽在腰前﹑臍後﹐其中稍下﹐有一虛無圈於是也﹐名曰太極。乃吾人受生之韌﹐所結而成此縷。吾心止於此﹐而內觀之。卽將向來所凝之神﹐盡歸入此穴之中﹐似貓捕鼠﹑如龍養珠﹐眞气自然內運﹐暖熱陽生。

「夫吾人自剪落臍帶之後﹐此穴中之眞炁﹐不能與玄關相通。水火不濟﹐任督塞閉﹐有死之機也。自得訣歸來﹐凝神存想玄關﹐久久靜定。則呼吸之气﹐從甘露深入炁穴﹐息息歸根﹐綿綿若存。靜定之時﹐則炁穴元气﹐往後而升上玄關。停息化甘露﹐從玄關再下炁穴﹐子母相會﹐破鏡重圓。一升一降﹐水火旣濟。漸漸凝住﹐丹基堅固。

「《圭旨》云﹕『涵養本源﹐救護命寶。』

「玉蟾祖師云﹕『早通明師傳口訣﹐只要凝神入炁穴。』

「杏林師曰﹕『萬物皆有死﹐元神死復生。以神入炁穴﹐丹道自然成』也。」

調息綿綿

濟陽子曰﹕前文神凝气聚﹐靈根充實﹐丹基鞏固。然不調定眞息﹐又恐火冷丹遲﹐靈藥不生。

「夫調息之法難言﹐常得沖和大定﹐眞息調矣。古仙云﹕『調息要調眞息息﹐煉神須煉不神神。』這个眞息之息與那个不神之神﹐他兩个才是眞龍虎﹑眞陰陽﹑眞水火﹑眞夫婦﹑眞胎息﹑眞玄牝﹑眞橐鑰。噫﹗玄牝一呼一吸﹐橐鑰一闔一開﹐互相往來。天然火候﹐豈在口鼻亂施爲乎﹖然有兼用之法。故先聖云﹕『調息須隨息﹐知心不用心。巍巍常不動﹐頃刻產眞金。』妙哉﹖金也﹗

「編綿者﹐卽十二時中﹐時時刻刻﹐不可間斷之旨也。

「夫人之眞息﹐如天之日月。天之日月﹐晝夜輪轉﹐往來無停﹔人之眞息﹐後升前降﹐豈有停乎﹖而豈可間斷乎﹖要須上至玄關﹐下至炁穴﹐靜定炁穴﹐息息歸根﹐綿綿不絕。鍛煉純熟﹐自然常升常降。

「鐘離祖云﹕『但能息息皆相顧﹐換盡形骸玉液流。』若夫行之一時﹐而歇一時﹐行之一日﹐而歇一日﹐豈成金丹之道哉﹖」

「孔子云﹕『道也者﹐不可須臾離也。』可不思乎﹖」

心息相依

濟陽子曰「心者﹐非肉團﹑日用之心﹐乃本性﹑眞如之天心也。儒云﹕『人欲淨盡﹐天理流行。』正能見此天心。《西遊記》一書﹐全憑悟空。悟空本性﹐見眞如﹐故曰見如來。如理而去﹐如理而來。能空凡心﹐卽能見天心。見天心﹐卽見如來。要見如來﹐須持時。

「邵夫子云﹕『月到天心處﹐風來水面時。』

「《心經》曰『階﹐此時卽天心之時﹑陽气發生之時﹐一元復始之時。時至神知﹐天心在焉﹑如來見矣。丹田暖暖熱﹐萬物皆逢春。妙哉﹗妙哉﹗

「夫息者﹐非口鼻有形之息也﹐乃是炁穴內中之眞息。要見此息﹐須除雜念﹐致虛極﹐守靜篤。心空﹐性見﹐口鼻無气。凡息停而眞息動。恍惚杳冥﹐炁穴現出一竅﹐渾渾淪淪﹐名曰竅中竅﹐卽上文時至神知。人當至靜﹐在於夜間睡醒時﹐淸靜之極﹐藥產神知。不知者﹐是當面錯過矣。須要凝神入炁穴﹐息息歸根。若忘若存﹐猛烹極煉。煉精化炁﹐逆收入炁穴。候陽炁暖熱﹐運行局天。

「心息相依﹐神照不可須臾離﹐離則屬於枯偏矣。

「古云﹕『神行﹐炁行﹐神住﹐炁住。』相依不離﹐正誠堅志。采取烹煉﹐呼吸升降。動靜往來﹐進退均宜﹐沖和大定。天然眞火候有無窮之妙用矣。

「金丹從始至終﹐不離此法才能成就。大矣哉﹗心息之妙旨也。

「若夫行﹑住﹑坐﹑臥﹐口鼻之息﹐宜要調。不調﹐不能見眞息。其法在於凝神入炁穴﹐心守炁穴﹐意隨往來。呼接天根玄關﹐吸接地根炁穴。所謂內交眞炁存呼吸﹐自然造化返童顏。

「陳致虛曰﹕『一條大路少人尋﹐風虎雲龍自嘯吟。坐定要知行气主﹐眞人之息自深深。』

「《圭旨》云﹕『不是玄門消息深﹐高山流水少知音。若能尋著來時路﹐赤子依然混沌心。』若問來時路﹐卽是炁穴一竅。凝結成丹﹐超上玄關﹐乳哺還虔﹐而升天門是也。

「赤肚子云﹕『炁穴之間﹑昔人名之曰生門﹑死戶﹐又渭之天地之根。凝神於此﹐元炁日充﹑元神日旺。神旺則气暢﹐气暢則血融﹐血融則骨彊﹐骨彊則髓滿﹐髓滿則腹盈﹐腹盈則下實﹐下實則行步輕健﹑動作不疲﹑四體康健﹑顏色如桃﹐去仙不遠矣。』」

