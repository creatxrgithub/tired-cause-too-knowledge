

王弼老子注

１章

可道之道。可名之名。指事造形。非其常也。故不可道。不可名也。凡有皆始於無。故未形無名時。則爲萬物之始。及其有形有名時。則長之育之亭之毒之。爲其母也。言道以無形無名始成萬物。﹝萬物﹞以始以成而不知其所以﹝然﹞。玄之又玄也。妙者微之極也。萬物始於微而後成。始於無而後生。故常無欲空虛。可以觀其始物之妙。徼歸終也。凡有之爲利。必以無爲用。欲之所本。適道而後濟。故常有欲。可以觀其終物之徼也。兩者始與母也。同出者同出於玄也。異名所施不可同也。在首則謂之始。在終則謂之母。玄者冥﹝也﹞默﹝然﹞無有也。始母之所出也。不可得而名。故不可言同名曰玄。而言﹝同﹞謂之玄者。取於不可得而謂之然也。﹝不可得而﹞謂之然。則不可以定乎一玄而已。﹝若定乎一玄﹞則是名則失之遠矣。故曰玄之又玄也。眾妙皆從﹝同﹞﹝玄﹞而出。故曰眾﹨妙之門也。

２章

美者人心之所進樂也。惡者人心之所惡疾也。美惡猶喜怒也。善不善猶是非也。喜怒同根。是非同門。故不可得而偏舉也。此六者皆陳自然。不可偏舉之﹝明﹞﹝名﹞數也。自然已足。爲則敗也。知慧自備。爲則僞也。因物而用。功自彼成。故不居也。使功在己。則功不可久也。

３章

賢猶能也。尙者嘉之名也。貴者隆之稱也。惟能是任。尙也曷爲。惟用是施。貴之何爲。尙賢顯名。榮過其任。爲而常校能相射。貴貨過用。貪者競趣。穿窬探篋。沒命而盜。故可欲不見。則心無所亂也。心懷智而腹懷食。虛有智而實無知也。骨無知以干。志生事以亂﹝心虛則志弱也﹞。守其眞也。智者謂知爲也。

４章

夫執一家之量者。不能全家。執一國之量者。不能成國。窮力舉重。不能爲用。故人𨿽知萬物治也。治而不以二儀之道。則不能贍也。地𨿽形魄。不法於天則不能全其寧。天𨿽精象。不法於道則不能保其精。衝而用之。用乃不能窮。滿以造實。實來則溢。故衝而用之又復不盈。其爲無窮亦已極矣。形𨿽大不能累其體。事𨿽殷不能充其量。萬物捨此而求主。主其安在乎。不亦淵兮似萬物之宗乎。銳挫而無損。紛解而不勞。和光而不污其體。同塵而不渝其眞。不亦湛兮似或存乎。地守其形。德不能過其載。天慊其象。德不能過其覆。天地莫能及之。不亦似帝之先乎。帝天帝也。

５章

天地任自然。無爲無造。萬物自相治理。故不仁也。仁者必造立施化。有恩有爲。造立施化。則物失其眞。有恩有爲。則物不具存。物不具存。則不足以備載。﹝矣﹞﹝天﹞地不爲獸生芻。而獸食芻。不爲人生狗。而人食狗。無爲於萬物而萬物各適其所用。則莫不贍矣。若慧由己樹。未足任也。聖人與天地合其德。以百姓比芻狗也。橐排橐也。鑰樂鑰也。橐鑰之中空洞。無情無爲。故虛而不得窮屈。動而不可竭盡也。天地之中。蕩然任自然。故不可得而窮。猶若橐鑰也。愈爲之則愈失之矣。物樹其﹝惡﹞﹝慧﹞。事錯其言。﹝不慧﹞不濟。不言不理。必窮之數也。橐鑰而守數中。則無窮盡。棄己任物。則莫不理。若橐鑰有意於爲聲也。則不足以共吹者之求也。

６章

谷神谷中央無﹝谷﹞﹝者﹞也。無形無影。無逆無違。處卑不動。守靜不衰。﹝谷﹞﹝物﹞以此成而不見其形。此至物也。處卑﹝而﹞﹝守靜﹞不可得﹝而﹞名。故謂﹝之玄牝﹞。﹝天地之根綿綿若存用之不動﹞。門玄牝之所由也。本其所由。與﹝太﹞極同體。故謂之天地之根也。欲言存邪。則不見其形。欲言亡邪。萬物以之生。故綿綿若存也。無物不成﹝用﹞而不勞也。故曰用而不勤也。

７章

自生則與物爭。不自生則物歸也。無私者無爲於身也。身先身存。故曰能成其私也。

８章

人惡卑也。道無水有。故曰幾也。言﹝人﹞﹝水﹞皆應於﹝治﹞﹝此﹞道也。

９章

持謂不失德也。旣不失其德。又盈之。勢必傾危。故不如其已者。謂乃更不如無德無功者也。旣揣末令尖。又銳之令利。勢必摧衄。故不可長保也。不若其已。不可長保也。四時更運。功成則移。

１０章

載猶處也。營魄人之常居處也。一人之眞也。言人能處常居之宅。抱一淸神能常無離乎。則萬物自賓也。專任也。致極也。言任自然之气。致至柔之和。能若嬰兒之無所欲乎。則物全而性得矣。玄物之極也。言能滌除邪飾。至於極覽。能不以物介其明。疵﹝之﹞其神乎。則終與玄同也。任術以求成運數以求匿者智也。玄覽無疵。治國無以智。猶棄智也。能無以智乎。則民不辟而國治也。天門謂天下之所由從也。開闔治亂之際也。或開或闔。經通於天下。故曰天門開闔也。雌應而不﹝倡﹞﹝唱﹞。因而不爲。言天門開闔能爲雌乎。則物自賓而處自安矣。言至明四達。無迷無惑。能無以爲乎。則物化矣。所謂道常無爲。侯王若能守。則萬物﹝將﹞自化。不塞其源也。不塞其源。則物自生。何功之有。不禁其性。則物自濟。何爲之恃。物自長足。不吾宰成。有德無主。非玄而何。凡言玄德。皆有德而不知其主。出乎幽冥。

１１章

轂所以能統三十輻者無也。以其無能受物之故。故能以﹝實﹞﹝寡﹞統眾也。木埴壁所以成三者。而皆以無爲用也。言無者有之所以爲利。皆賴無以爲用也。

１２章

爽差失也。失口之用。故謂之爽。夫耳目口心皆順其性也。不以順性命。反以傷自然。故曰盲聾爽狂也。難得之貨塞人正路。故令人行妨也。爲腹者以物養己。爲目者以物役己。故聖人不爲目也。

１３章

寵必有辱。榮必有患。﹝驚﹞﹝寵﹞辱等。榮患同也。爲下得寵辱榮患若驚。則不足以亂天下也。大患榮寵之屬也。生之厚必入死之地。故謂之大患也。人迷之於榮寵。返之於身。故曰大患若身也。由有其身也。歸之自然也。無﹝物可﹞以易其身。故曰貴也。如此乃可以詫天下也。無物可以損其身。故曰愛也。如此乃可以寄天下也。不以寵辱榮患損易其身。然後乃可以天下付之也。

１４章

無狀無象。無聲無響。故能無所不通。無所不往。不得而知。更以我耳目體不知爲名。故不可致詰。混而爲一也。欲言無邪。而物由以成。欲言有邪。而不見其形。故曰無狀之狀無物之象也。不可得而定也。有有其事。無形無名者。萬物之宗也。𨿽今古不同。時移俗易。故莫不由乎此以成其治者也。故可執古之道以禦今之有。上古𨿽遠。其道存焉。故𨿽在今可以知古始也。

１５章

冬之渉川。予然若欲度。若不欲度。其情不可得見之貌也。四鄰合攻中央之主。猶然不知所趣向者也。上德之人。其端兆不可觀。﹝德﹞﹝意﹞趣不可見。亦猶此也。凡此諸若。皆言其容象不可得而形名也。夫晦以理。物則得明。濁以靜。物則得淸。安以動。物則得生。此自然之道也。孰能物言其難也。除者詳愼也。盈必溢也。蔽覆蓋也。

１６章

言致虛。物之極篤。守靜物之眞正也。動作成長。以虛靜觀其反復。凡有起於虛。動起於靜。故萬物𨿽並動作。卒復歸於虛靜。是物之極篤也。各返其所始。歸根則靜。故曰靜。靜則復命。故曰復命也。復命則得性命之常。故曰常也。常之爲物。不偏不彰。無皦昧之狀。溫涼之象。故曰知常曰明也。惟此復。乃能包通萬物。無所不容。失此以往。則邪入乎分。則物離其分。故曰不知常則妄作凶。無所包通也。無所不包通。則乃至於蕩然公平也。蕩然公平。則乃至於無所不周普也。無所不周普。則乃至於同乎天也。與天合德。體道大通。則乃至於﹝窮﹞極虛無也。窮極虛無。得道之常。則乃至於不窮極也。無之爲物。水火不能害。金石不能殘。用之於心。則虎兕無所投其﹝齒﹞﹝爪﹞角。兵戈無所容其鋒刃。何危殆之有乎。

１７章

太上謂大人也。大人在上。故曰太上。大人在上。居無爲之事。行不言之教。萬物作焉而不爲始。故下知有之而已。言從上也。不能以無爲居事。不言爲教。立善行施。使下得親而譽之也。不復能以恩仁令物。而賴威權也。不能﹝法﹞以正齊民。而以智治國。下知避之。其令不從。故曰侮之也。夫禦大失性。則疾病生。輔物失眞。則疵釁作。信不足焉。則有不信。此自然之道也。已處不足。非智之所﹝齊﹞﹝濟﹞也。自然其端兆不可得而見也。其意趣不可得而睹也。無物可以易其言。言必有應。故曰悠兮其貴言也。居無爲之事。行不言之教。不以形立物。故功成事遂。而百姓不知其所以然也。

１８章

失無爲之事。更以施慧立善。道進物也。行術用明。以察姦僞。趣睹形見。物知避之。故智慧出則大僞生也。甚美之名。生於大惡。所謂美惡同門。六親父子兄弟夫婦也。若六親自和。國家自和。則孝慈。忠臣不知其所在矣。魚相忘於江湖之道。則相濡之德生也。

１９章

聖智才之善也。仁義﹝人﹞﹝行﹞之善也。巧利用之善也。而直云絕。文甚不足。不令之有所屬。無以見其指。故曰此三者以爲文而未足。故令人有所屬。屬之於素朴寡欲。

２０章

下篇﹝云﹞。爲學者日益。爲道者日損。然則學求益所能。而進其智者也。若將無欲而足。何求於益。不知而中。何求於進。夫燕雀有匹。鳩鴿有仇。寒鄕之民。必知旃裘。自然已足。益之則憂。故續鳧之足。何異截鶴之脛。畏譽而進。何異畏刑。惟﹝阿﹞﹝訶﹞美惡。相去何若。故人之所畏。吾亦畏焉。未敢恃之以爲用也。嘆與俗相﹝返﹞﹝反﹞之遠也。眾人迷於美進。惑於榮利。欲進心競。故煕煕如享太牢。如春登臺也。言我廓然無形之可名。無兆之可舉。如嬰兒之未能孩也。若無所宅。眾﹨人無不有懷有志。盈溢胸心。故曰皆有餘也。我獨廓然無爲無欲。若遺失之也。絕愚之人。心無所別析。意無所﹝好惡﹞﹝美惡﹞。猶然其情不可睹。我頹然若此也。無所別析。不可爲﹝明﹞﹝名﹞。耀其光也。分別別析也。情不可睹。無所系﹝埶糸﹞。以用也。皆欲有所施用也。無所欲爲。悶悶昏昏。若無所識。故曰頑且鄙也。食母生之本也。人﹝者﹞皆棄生民之本。貴末飾之華。故曰我獨欲異於人。

２１章

孔空也。惟以空爲德。然後乃能動作從道。恍惚無形不系之嘆。以無形始物。不系成物。萬物以始以成。而不知其所以然。故曰恍兮惚兮﹝其中有物﹞。惚兮恍兮其中有象也。窈冥深遠之嘆。深遠不可得而見。然而萬物由之。﹝其﹞﹝不﹞可得見。以定其眞。故曰窈兮冥兮其中有精也。信信驗也。物反窈冥。則眞精之極得。萬物之性定。故曰其精甚眞其中有信也。至眞之極。不可得名。無名則是其名也。自古及今。無不由此而成。故曰自古及今其名不去也。眾甫物之始也。以無名﹝說﹞。﹝閱﹞萬物始也。此上之所云也。言吾何以知萬物之始於無哉。以此知之也。

２２章

﹝不自見﹝則﹞其明﹝則﹞全也﹞。﹝不自是則其是彰也﹞。﹝不自伐則其功有也﹞。﹝不自矜則其德長也﹞。自然之道亦猶樹也。轉多轉遠其根。轉少轉德其本。多則遠其眞故曰惑也。少則得其本故曰得也。一少之極也。式猶則﹝之﹞也。

２３章

聽之不聞名曰希。下章言。道之出言。淡兮其無味也。視之不足見。聽之不足聞。然則無味不足聽之言。乃是自然之至言也。言暴疾美興不長也。從事謂舉動從事於道者也。道以無形無爲成濟萬物。故從事於道者以無爲爲君。不言爲教。綿綿若存。而物得其眞。與道同體。故曰同於道。得少也。少則得故曰得也。行得則與得同體。故曰同於得也。失累多也。累多則失。故曰失也。行失則與失同體。故曰同於失也。言隨﹝行﹞其所﹝行﹞。故同而應之。忠信不足於下。焉有不信焉。

２４章

物尙進則失安。故曰企者不立。﹝不自見則其明全也﹞。﹝不自是則其是彰也﹞。﹝不自伐則其功有也﹞。﹝不自矜則其德長也﹞。其惟於道而論之。若郤至之行。盛饌之餘也。本𨿽美更可穢也。本有功而自伐之。故更爲疣贅者也。

２５章

混然不可得而知。而萬物由之以成。故曰混成也。不知其誰之子。故先天地生。寂寥無形體也。無物﹝之匹﹞﹝匹之﹞。故曰獨立也。返化終始。不失其常。故曰改也。周行無所不至而﹝免﹞﹝不危﹞殆。能生全大形也。故可以爲天下母也。名以定形。混成無形。不可得而定。故曰不知其名也。夫名以定形。字以稱可。言道取於無物而不由也。是混成之中。可言之稱最大也。吾所以字之曰道者。取其可言之稱最大也。責其字定之所由。則系於大。﹝大﹞﹝夫﹞有系則必有分。有分則失其極矣。故曰彊爲之名曰大。逝行也。不守一大體而已。周行無所不至。故曰逝也。遠極也。周﹝行﹞無所不窮極。不偏於一逝。故曰遠也。不隨於所適。其體獨立。故曰反也。天地之性人爲貴。而王是人之主也。𨿽不職大亦復爲大。與三匹故曰王亦大也。四大道天地王也。凡者有稱有名。則日其極也。言道則有所由。有所由然後謂之爲道。然則﹝是道﹞﹝道是﹞稱中之大也。不若無稱之大也。無稱不可得而名。﹝故﹞曰域也。道天地王皆在乎無稱之內。故曰域中有四大者也。處人主之大也。法謂法則也。人不違地。乃得全安。法地也。地不違天。乃得全載。法天也。天不違道。乃得全覆。法道也。道不違自然。乃得其性﹝法自然也﹞。法自然者。在方而法方。在圓而法圓。於自然無所違也。自然者無稱之言窮極之辭也。用智不及無知。而形魄不及精象。精象不及無形。有儀不及無儀。故轉相法也。道﹝順﹞﹝法﹞自然。天故資焉。天法於道。地故則焉。地法於天。人故象焉。﹝王﹞所以爲主。其﹝一﹞﹝主﹞之者﹝主﹞﹝一﹞也。

２６章

凡物輕不能載重小不能鎭大。不行者使行。不動者制動。是以重必爲輕根。靜必爲躁君也。以重爲本故不離。不以經心也。輕不鎭重也。失本爲喪身也。失君爲失君位也。

２７章

順自然而行。不造不﹝始﹞﹝施﹞。故物得至。而無轍迹也。順物之性。不別不析。故無瑕謫可得其門也。因物之數。不假形也。因物自然。不設不施。故不用關楗。繩約而不可開解也。此五者皆言不造不施因物之性不以形制物也。聖人不立形名以檢於物。不造進向以殊棄不肖。輔萬物之自然而不爲始。故曰無棄人也。不尙賢能。則民不爭。不貴難得之貨。則民不爲盜。不見可欲。則民心不亂。常使民心無欲無惑。則無棄人也。舉善以﹝師﹞﹝齊﹞不善。故謂之師矣。資取也。善人以善齊不善。﹝不﹞以善棄不善也。故不善人善人之所取也。𨿽有其智。自任其智。不因物於其道必失。故曰𨿽智大迷。

２８章

雄先之屬。雌後之屬也。智爲天下之先﹝也﹞﹝者﹞必後也。是以聖人後其身而身先也。溪不求物。而物自歸之。嬰兒不用智。而合自然之智。式模則也。忒差也。不可窮也。此三者。言常反終。後乃德全其所處也。下章云反者道之動也。功不可取。常處其母也。朴眞也。眞散則百行出。殊類生。若器也。聖人因其分散。故爲之立官長。以善爲師。不善爲資。移風易俗。復使歸於一也。大制者。以天下之心爲心。故無割也。

２９章

神無形無方也。器合成也。無形以合。故謂之神器也。萬物以自然爲性。故可因而不可爲也。可通而不可執也。物有常性。而造爲之。故必敗也。物有往來。而執之。故必失也。凡此諸或。言物事逆順反復。不施爲執割也。聖人達自然之﹝至﹞﹝性﹞。暢萬物之情。故因而不爲。順而不施。除其所以迷。去其所以惑。故心不亂而物性自得之也。

３０章

以道佐人主。尙不可以兵彊於天下。況人主躬於道者乎。爲﹝始﹞﹝治﹞者務欲立功生事。而有道者務欲還反無爲。故云其事好還也。言師凶害之物也。無有所濟。必有所傷。賊害人民。殘荒田畝。故曰荊棘生焉。果猶濟也。言善用師者。趣以濟難而已矣。不以兵力取彊於天下也。吾不以師道爲尙。不得已而用。何矜驕之有也。言用兵𨿽趣功﹝果﹞濟難。然時故不得已﹝當復﹞﹝後﹞用者。但當以除暴亂。不遂用果以爲彊也。壯武力暴興。諭以兵彊於天下者也。飄風不終朝。驟雨不終日。故暴興必不道。早已也。

３２章

道無形不形。常不可名。以無名爲常。故曰道常無名也。朴之爲物。以無爲心也。亦無名。故將得道。莫若守朴。夫智者可以能臣也。勇者可以武使也。巧者可以事役也。力者可以重任也。朴之爲物。憒然不偏。近於無有。故曰莫能臣也。抱朴無爲。不以物累其眞。不以欲害其神。則物自賓而道自得也。言天地相合。則甘露不求而自降。我守其眞性無爲。則民不令而自均也。始制謂朴散始爲官長之時也。始制官長。不可不立名分以定尊卑。故始制有名也。過此以往。將爭錐刀之末。故曰名亦旣有夫亦將知止也。遂任名以號物。則失治之母也。故知止所以不始也。川谷之﹝求﹞﹝與﹞江﹝與﹞海。非江海召之。不召不求而自歸者﹝世﹞﹝也﹞。行道於天下者。不令而自均。不求而自得。故曰猶川谷之與江海也。

３３章

知人者智而已矣。未若自知者。越智之上也。勝人者有力而已矣。未若自勝者。無物以損其力。用其智於人。未若用其智於己也。用其力於人。未若用其力於己也。明用於己則物無避焉。力用於己則物改焉。知足﹝者﹞自不失故富。勤能行之。其志必獲。故曰彊行者有志矣。以明自察。量力而行。不失其所。必獲久長矣。𨿽死而以爲生之。道不亡乃得全其壽。身沒而道猶存。況身存而道不卒乎。

３４章

言道泛濫無所不適。過左右上下周旋而用。則無所不至也。萬物皆由道而生。旣生而不知其所由。故天下常無欲之時。萬物各得其所。若道無施於物。故名於小矣。萬物皆歸之以生。而力使不知其所由。此不爲小。故復可名於大矣。爲大於其細。圖難於其易。

３５章

大象天象之母也。﹝不炎﹞不寒。不溫不涼。故能包統萬物。無所犯傷。主若執之。則天下往也。無形無識。不偏不彰。故萬物得往而不害妨也。言道之深大。人聞道之言。乃更不如學與餌。應時感悅人心也。樂與餌則能令過客止。而道之出言淡然無味。視之不足見。則不足以悅其目。聽之不足聞。則不足以娛其耳。若無所中然。乃用之不可窮極也。

３６章

將欲除彊梁去暴亂當以此四者。因物之性。令其自戮。不假刑爲大。以除將物也。故曰微明也。足其張令之足。而又求其張。則眾所歙也。與其張之不足。而改其求張者。愈益而己反危。利器利國之器也。惟因物之性。不假刑以理物。器不可睹。而物各得其所。則國之利器也。示人者任刑也。刑以利國則失矣。魚脫於淵則必見失矣。利國﹝之﹞器而立刑以示人亦必失也。

３７章

順自然也。萬物無不由爲以治以成之也。化而欲作作欲成也。吾將鎭之無名之朴。不爲主也。無欲競也。

３８章

德者得也。常得而無喪。利而無害。故以德爲名焉。何以得德。由乎道也。何以盡德。以無爲用。以無爲用。則莫不載也。故物無焉則無物不經。有焉則不足以免其生。是以天地𨿽廣以無爲心。聖王𨿽大以虛爲主。故曰以復而視。則天地之心見。至日而思之。則先王之至睹也。故滅其私而無其身。則四海莫不瞻。遠近莫不至。主其己而有其心。則一體不能自全。肌骨不能相容。是以上德之人。惟道是用。不德其德。無執無用。故能有德而無不爲。不求而得。不爲而成。故𨿽有德而無德名也。下德求而得之。爲而成之。則立善以治物。故德名有焉。求而得之必有失焉。爲而成之必有敗焉。善名生則有不善應焉。故下德爲之而有以爲也。無以爲者無所﹝偏﹞也。凡不能無爲而爲之者皆下德也。仁義禮節是也。正明德之上下。輒舉下德以對上德。至於無以爲極下德之量上仁是也。足及於無以爲而猶爲之焉。爲之而無以爲。故有爲爲之患矣。本在無爲母在無名。棄本捨母。而適其子。功𨿽大焉必有不濟。名𨿽美焉僞亦必生。不能不爲而成不興而治。則乃爲之。故有宏普博施仁愛者。而愛之無所偏私。故上仁爲之而無以爲也。愛不能兼。則有抑抗正﹝眞﹞﹝直﹞而義理者。忿枉佑直。助彼攻此。物事而有以心爲矣。故上義爲之而有以爲也。直不能篤。則有遊飾修文禮敬之者。尙好修敬。校責往來。則不對之間忿怒生焉。故上﹝德﹞﹝禮﹞爲之而莫之應。則攘臂而扔之。夫大之極也其惟道乎。自此已往豈足尊哉。故𨿽﹝德﹞盛業大。富﹝而﹞有萬物。猶各得其德。﹝而未能自周也故天不能爲載地不能爲覆人不能爲贍萬物﹞𨿽貴。以無爲用。不能捨無以爲體也。﹝不能﹞捨無以爲體。則失其爲大矣。所謂失道自後德也。以無爲用。﹝則﹞﹝德﹞﹝得﹞其母。故能己不勞焉而者無不理。下此已往。則失用之母。不能無爲而貴博施。不能博施而貴正直。不能正直而貴飾敬。所謂失德而後仁失仁而後義失義而後禮也。夫禮也。所始首於忠信不篤。通簡不陽。責備於表。機微爭制。夫仁義發於內。爲之猶僞。況務外飾而可久乎。故夫禮者忠心之薄而亂之首也。前識者前人而識也。則下德之倫也。竭其聰明以爲前識。役其智力以營庶事。𨿽﹝德﹞﹝得﹞其情姦巧彌密。𨿽丰其譽愈喪篤實。勞而事昏。務而治穢﹝穢﹞。𨿽竭聖智而民愈害。捨己任者則無爲而泰。守其素朴則不順典制。﹝聽﹞﹝耽﹞彼所獲。棄此所守。﹝故前﹞識者道之華而愚之首。故苟得其爲功之母。則萬物作焉而不辭也。萬物存焉而不勞也。用不以形。禦不以名。故﹝名﹞仁義可顯禮敬可彰也。夫載之以大道。鎭之以無名。則物無所尙志無所營。各任其貞事用其誠。則仁德厚焉。行義正焉。禮敬淸焉。棄其所載。捨其所正。用其成形。役其聰明。仁則﹝誠﹨﹞﹝尙﹞焉。義﹝其﹞﹝則﹞競焉。禮﹝其﹞﹝則﹞爭焉。故仁德之厚非用仁之所能也。行義之正非用義之所成也。禮敬之淸非用禮之所濟也。載之以道。統之以母。故顯之而無所尙。彰之而無所競。用夫無名故名以篤焉。用夫無形故形以成焉。守母以存其子。崇本以舉其末。則形名俱有而邪不生。大美配天而華不作。故母不可遠。本不可失。仁義母之所生。非可以爲母。形器匠之所成。非可以爲匠也。捨其母而用其子。棄其本而適其末。名則有所分。形則有所止。𨿽極其大必有不周。𨿽盛其美必有患憂。功在爲之。豈足處也。

３９章

昔始也。一數之始而物之極也。各是一物之生。所以爲主也。物皆各得此一以成。旣成而捨以居成。居成則失其母。故皆裂發歇竭滅蹶也。各以其一致此淸寧靈盈生貞。用一以致淸耳。非用淸以淸也。守一則淸不失。用淸則恐裂也。故爲功之母不可捨也。是以皆無用其功。恐喪其本也れ。淸不能爲淸。盈不能爲盈。。故淸不足貴盈不足多。貴在其母而母無貴形。貴乃以賤爲本。高乃以下爲基。故致數輿乃無也。玉石琭琭珞珞。體盡於形。故不欲也。

４０章

高以下爲基。貴以賤爲本。有以無爲用。此其反也。動皆知其所無則物通矣。故曰反者道之動也。柔弱同通。不可窮極。天下之物皆以有爲生。有之所始以無爲本。將欲全有必反於無也。

４１章

有志也。建猶立也。光而不耀。後其身而身先。外其身而身存。颣﹝土內﹞也。大夷之道。因物之性。不執平以割物。其平不見。乃更反若颣﹝土內﹞也。不德其德。無所懷也。知其白守其黑。大自然後乃得。廣德不盈。廓然無形。不可滿也。倫匹也。建德者。因物自然。不立不施。故若倫匹。質眞者不矜其眞故﹝若﹞淪。方而不割故無隅也。大器成天下不持然別。故必晚成也。聽之不聞名曰希。﹝大音﹞不可得聞之音也。有聲則有分。有分則不宮而商矣。分則不能統眾﹨。故有聲者非大也。有形則有分。有分者不溫則﹝炎﹞﹝涼﹞不炎則寒。故象而形者非大象。凡此諸善皆此道之所成也。在象則爲大象而大象無形。在音則爲大音而大音希聲。物以之成。而不見其﹝成﹞形。故隱而無名也。貸之非惟供其乏而已。一貸之則足以永終其德。故曰善貸也。成之不如機匠之裁。無物而不濟其形。故曰善成。

４２章

萬物萬形其歸一也。何由致一。由於無也。由無乃一。一可謂無。已謂之一。豈得無言乎。有言有一。非二如何。有一有二。遂生乎三。從無之有。數盡乎斯。過此以往。非道之流。故萬物之生。吾知其主。𨿽有萬形。沖气一焉。百姓有心。異國殊風。而﹝得一者﹞王侯﹝得一者﹞主焉。以一爲主。一何可捨。愈多愈遠。損則近之。損之至盡乃得其極。旣謂之一猶乃至三。況本不一而道可近乎。損之而益﹝益之而損﹞豈虛言也。我之﹝教人﹞非彊使﹝人﹞從之也。而用夫自然。舉其至理。順之必吉。違之必凶。故人相教。違之﹝必﹞自取其凶也。亦如我之教人勿違之也。

４３章

气無所不入。水無所不﹝出於﹞經。虛無柔弱。無所不通。無有不可窮。至柔不可折。以此推之故知無爲之有益也。

４４章

尙名好高。其身必疏。食貨無厭。其身必少。得多利而亡其身。何者爲病也。甚愛不與物通。多藏不與物散。求之者多。攻之者眾。爲物所病。故大費厚亡也。

４５章

隨物而成。不爲一象。故若缺也。大盈﹝衝﹞﹝充﹞足。隨物而與。無所愛矜。故若衝也。隨物而直。直不在一。故若屈也。大巧因自然以成器。不造爲異端。故若拙也。大辯因物而言。己無所造。故若訥也。躁罷然後勝寒。靜無爲以勝熱。以此推之則淸靜爲天下正也。靜則全物之眞。躁則犯物之性。故惟淸靜乃得如上諸大也。

４６章

天下有道。知足知止。無求於外。各修其內而已。故卻走馬以治田糞也。貧欲無厭。不修其內。各求於外。故戎馬生於郊也。

４７章

事有宗而物有主。途𨿽殊而﹝同﹞﹝其﹞歸﹝同﹞也。慮𨿽百而其致一也。道有大常。理有大致。執古之道可以禦今。𨿽處於今可以知古始。故不出戶窺牖而可知也。無在於一而求之於眾也。道視之不可見。聽之不可得。摶之不可得。如其知之不須出戶。若其不知出愈遠愈迷也。得物之致。故𨿽不行而慮可知也。識物之宗。故𨿽不見而是非之理可得而名也。明物之性因之而已。故𨿽不爲而使之成矣。

４８章

務欲進其所能益其所習。務欲反虛無也。有爲則有所失。故無爲乃無所不爲也。動常因也。自己造也。失統本也。

４９章

動常因也。各因其用則善不失也。無棄人也。各用聰明。皆使和而無欲如嬰兒也。夫天地設位聖人成能人謀鬼謀﹨百姓與能者。能者與之資者取之。能大則大資貴則貴。物有其宗事有其主。如此則可冕旒充目而不懼於欺。黈纊塞耳而無戚於慢。亦何爲勞一身之聰明。以察百姓之情哉。夫以明察物物亦競以其明﹝應﹞﹝避﹞之。以不信﹝察﹞﹝求﹞物物亦競以其不信應之。夫天下之心不必同。其所應不敢異。則莫肯用其情矣。甚矣害之大也。莫大於用其明矣。夫﹝在﹞﹝任﹞智則人之訟。﹝在﹞﹝任﹞力則人與之爭。智不出於人而立乎訟地則窮矣。力不出於人而立乎爭地則危矣。未有能使人無用其智力﹝乎﹞﹝於﹞己者也。如此則己以一敵人而人以千萬敵己也。若乃多其法网煩其刑罰塞其徑路攻其幽宅。則萬物失其自然百姓喪其手足。鳥亂於上魚亂於下。是以聖人之於天下歙歙焉心無所主也。爲天下渾心焉意無所適莫也。無所察焉百姓何避。無所求焉百姓何應。無避無應則莫不用其情矣。人無爲捨其所能而爲其所不能。捨其所長而爲其所短。如此則言者言其所知行者行其所能。百姓各皆注其耳目焉。吾皆孩之而已。

５０章

出生地入死地。十有三猶云十分有三。取其生道全生之極十分有三耳。取死之道全死之極亦十分有三耳。而民生生之厚。更之無生之地焉。全攝生者無以生爲生。故無死地也。器之害者莫甚乎﹝戈兵﹞﹝兵戈﹞。獸之害者莫甚兕虎。而令兵戈無所容其鋒刃。虎兕無所措其爪角。斯誠不以欲累其身者也。何死地之有乎。夫蚖蟺以淵爲淺﹨而鑿穴其中。鷹鸇以山爲卑而增巢其上。矰繳不能及网罟不能到。可謂處於無死地矣。然而卒以甘餌乃入於無生之地。豈非生生之厚乎。故物苟不以求離其本不以欲渝其眞。𨿽入軍而不害。陸行而不﹝可犯﹞﹝犯可﹞也。赤子之可則而貴信矣。

５１章

物生而後畜。畜而後形。形而後成。何由而生道也。何得而畜德也。何﹝由﹞﹝因﹞而形物也。何使而成勢也。惟因也故能無物而不形。惟勢也故能無物而不成。凡物之所以生。功之所以成。皆有所由。有所由焉則莫不由乎道也。故推而極之亦至道也。隨其所因故各有稱焉。道者物之所由也。德者物之所得也。由之乃得故﹝曰﹞不得不﹝失﹞﹝尊﹞。﹝尊﹞﹝失﹞之則害﹝故﹞不得不貴也。﹝命並作爵﹞。﹝亭謂品其形毒﹞謂成其﹝實﹞﹝質﹞。各得其庇蔭。不傷其體矣。爲而不有。有德而不知其主也。出乎幽冥。﹝是以﹞﹝故﹞謂之玄德也。

５２章

﹝善始之則善養畜之矣故天下有始則可以爲天下母矣﹞。母本也。子末也。得本以知末。不捨本以逐末也。兌事欲之所由生。門事欲之所從也。無事永逸故終身不勤也。不閉其原而濟其事。故𨿽終身不救。爲治之功不在大。見大不明見小乃明。守彊不彊守柔乃彊也。顯道以去民迷。不明察也。道之常也。

５３章

言若使我可介然有知。行大道於天下。惟施爲﹝之﹞是畏也。言大道蕩然正平。而民猶尙捨之而不由。好從邪徑。況復施爲以塞大道之中乎。故曰大道甚夷而民好徑。朝宮室也。除潔好也。朝甚除則田甚蕪食甚虛。設一而眾害生也。凡物不以其道得之則皆邪也。邪則盜也。誇而不以其道得之。﹝盜誇也貴而不以其道得之﹞竊位也。故舉非道以明。非道則皆盜誇也。

５４章

固其根而後營其末。故不拔也。不貧於多。齊其所能。故不脫也。子孫傳此道。以祭祀則不輟也。以身及人也。修之身則眞。修之家則有餘。修之不廢。所施轉大。彼皆然也。以天下百姓心觀天下之心也。天下之道。逆順吉凶。亦皆如人之道也。此上之所云也。言吾何以得知天下乎。察己以知之。不求於外也。所謂不出戶以知天下者也。

５５章

赤子無求無欲不犯眾物。故毒﹝虫﹞﹝螫﹞之物無犯﹝之﹞﹝於﹞人也。含德之厚者不犯於物。故無物以損其全也。以柔弱之故故握能周固。作長也。無物以損其身故能全長也。言含德之厚者無物可以損其德渝其眞。柔弱不爭而不摧折。皆若此也。無爭欲之心。故終日出聲而不嗄也。物以和爲常。故知和則得常也。不皦不昧不溫不涼此常也。無形不可得而見。﹝故曰知常﹞曰明也。生不可益。益之則夭也。心宜無有使气則彊。

５６章

因自然也。造事端也。含守質也。除爭原也。無所特顯則物無所偏爭也。無所特賤則物無所偏恥也。可得而親則可得而疎也。可得而利則可得而害也。可得而貴則可得而賤也。無物可以加之也。

５７章

以道治國則國平。以正治國則奇﹝正﹞﹝兵﹞起也。以無事則能取天下也。上章云。其取天下者。常以無事。及其有事。亦不足以取天下也。故以正治國則不足以取天下治以奇用兵也。夫以道治國崇本以息末。以正治國立辟以攻末。本不立而末淺。民無所及。故必至於﹝以﹞奇用兵也。利器凡所以利己之器也。民彊則國家弱。民多知慧則巧僞生。巧僞生則邪事起。立正欲以息邪而奇兵用。多忌諱欲以恥貧而民彌貧。利器欲以彊國者也而國愈昏﹝多﹞﹝弱﹞。皆捨本以治末故以致此也。上之所欲民從之則也。我之所欲惟無欲。而民亦無欲而自朴也。此四者崇本以息末也。

５８章

言善治政者無形無名無事無政可舉。悶悶然卒至於大治。故曰其政悶悶也。其民無所爭競。寬大淳淳也。故曰其民淳淳也。立刑名明賞罰以檢姦僞。故曰﹝其政﹞察察也。殊類分析。民懷爭競。故曰其民缺缺。言誰知善治之極乎。惟無可正舉。無可形名。悶悶然而天下大化此其極也。以正治國則便復以奇用兵也。故曰正復爲奇。立善以和萬物則便復有妖之患也。言人之迷惑失道固久矣。不可便正善治以責。以方導物。﹝捨﹞﹝令﹞去其邪。不以方割物。所謂大方無隅。廉淸廉也。劌傷也。以淸廉﹝淸﹞﹝導入﹞民。﹝令去其邪﹞令去其污。不以淸廉劌傷於物也。以直導物令去其僻。治不以直激﹝沸﹞﹝拂﹞於物也。所謂大直若屈也。以光鑑其所以迷。不以光照求其隱匿也。所謂明道若昧也。此皆崇本以息末。不攻而使復之也。

５９章

莫若猶莫過也。嗇農夫。農人之治田務去其殊類。歸於齊一也。全其自然。不急其荒病。除其所以荒病。上承天命下綏百姓莫過於此。早服常也。惟重積德不欲營速。故曰早服謂之重德者也。道無窮也。以有窮而蒞國非能有國也。國之所以安謂之母。重積德是惟圖其根。然後營末。乃得其終也。

６０章

不擾也。躁則多害靜則全眞。故其國彌大而其主彌靜。然後乃能廣得眾心矣。治大國則若烹小鮮。以道蒞天下則其鬼不神也。神不害自然也。物守自然則神無所加。神無所加則不知神之爲神也。道洽則神不傷人。神不傷人則不知神之爲神。道洽則聖人亦不傷人。聖人不傷人則﹝亦﹞不知聖人之爲聖也。猶云﹝非獨﹞不知神之爲神。亦不知聖人之爲聖也。夫恃威网以使物者治之衰也。使不知神聖之爲神聖道之極也。神不傷人聖人亦不傷人。聖人不傷人神亦不傷人。故曰兩不相傷也。神聖合道交歸之也。

６１章

江海居大而處下則百川流之。大國居大而處下則天下流之。故曰大國﹝者﹞下流。天下﹝之﹞所歸會﹝者﹞也。靜而不求。物自歸之也。以其靜故能爲下。牝雌也。雄躁動貧欲。雌常以靜故能勝雄也。以其靜復能爲下故物歸之也。大國以下猶云以大國下小國。小國則附之。大國納之也。言惟修卑下然後乃各得其所﹝欲﹞。小國修下自全而已。不能令天下歸之。大國修下則天下歸之。故曰各得其所欲則大者宜爲下也。

６２章

奧猶曖也。可得庇蔭之辭。寶以爲用也。保以全也。言道無所不先。物無有貴於此也。𨿽有珍寶璧馬無以匹之。美言之則可以奪眾貨之賈。故曰美言可以市也。尊行之則千里之外應之。故曰可以可於人也。不善當保道以免放。言以尊行道也。此道上之所云也。言故立天子置三公尊其位重其人所以爲道也。物無有貴於此者。故𨿽有抱寶璧以先駟馬而進之不如坐而進此道也。以求則得求以免則得免。無所而不施故爲天下貴也。

６３章

以無爲爲居。以不言爲教。以恬淡爲味。治之極也。小怨則不足以報。大怨則天下之所欲誅。順天下之所同者德也。以聖人之才猶尙難於細易。況非聖人之才而欲忽於此乎。故曰猶難之也。

６４章

以其安不忘危。謀之無功之勢。故曰易也。𨿽失無入有。以其微脆之故。未足以興大功。故易也。此四者皆說愼終也。不可以無野故而不持。不可以微之故而弗散也。無而弗持則生有焉。微而不散則生大焉。故慮終之患如始之禍。則無敗事。謂其安未兆也。謂﹝閉﹞微脆也。當以愼終除微。愼微除亂。而以施爲治之。形名執之。反生事原。巧辟滋作。故敗失也。不愼終也。好欲𨿽微爭尙爲之興。難得之貨𨿽細貧盜爲之起。不學而能者自然也。諭於學者過也。故學不學以復眾﹨人之﹝所﹞過。

６５章

明謂多﹝見﹞﹝智﹞巧詐蔽其朴也。愚謂無知守眞順自然也。多智巧詐故難治也。智猶治也。以智而治國。所以謂之賊者。故謂之智也。民之難治。以其多智也。當務塞兌閉門。令無知無欲。而以智術動民。邪心旣動。復以巧術防民之僞。民知其術。﹝防隨﹞﹝隨防﹞而避之。思惟密巧。姦僞益滋。故曰以智治國國之賊﹨也。稽同也。今古之所同則不可廢。能知稽式是謂玄德。玄德深矣遠矣。反其眞也。

６７章

久矣其細猶曰其細久矣。肖則失其所以爲大矣。故曰若肖久矣其細也夫。夫慈以陳則勝以守則固。節儉愛費天下不匱故能廣也。惟後外其身。爲物所歸。然後乃能立成器爲天下利。爲物之長也。且猶取也。相慜而不避於難故勝也。

６８章

士卒之帥也。武尙先陵人也。後而不先。應而不唱。故不在怒。﹝不﹞與爭也。用人而不爲之下。則力不爲用也。

６９章

﹝彼﹞﹝進﹞遂不止。行謂行陳也。言以謙退愛慈。不敢爲物先。用戰猶行無行。攘無臂。執無兵。扔無敵也。言無有與之抗也。言吾哀慈謙退。非欲以取彊無敵於天下也。不得已而卒至於無敵。斯乃吾之所以爲大禍也。寶三寶也。故曰幾亡吾寶。抗舉也。﹝加﹞﹝若﹞當也。哀者必相惜而不趣利避害故必勝。

７０章

可不出戶窺牖而知。故曰甚易知也。無爲而成。故曰甚易行也。惑於躁欲。故曰莫之能知也。明於榮利。故曰莫之能行也。宗萬物之﹝宗﹞﹝主﹞也。萬﹝物﹞﹝事﹞之主也。以其言有宗。事有君之故。故有知之人。不得不知之也。惟深故知之者希也。知我益希。我亦無匹。故曰知我者希則我﹝者﹞貴也。被褐者同其塵。懷玉者寶其眞也。聖人之所以難知。以其同塵而不殊。懷玉而不渝。

７１章

故難知而爲貴也。不知知之不足任則病也。

７２章

淸﹝淨﹞﹝靜﹞無爲謂之居。謙後不盈謂之生。離其淸﹝淨﹞﹝靜﹞。行其躁欲。棄其謙後。任其威權。則物擾而民彈僻。威不能復制民。民不能堪其威。則上下大潰矣。天誅將至。故曰民不畏威則大威至。無狎其所居。無厭其所生。言威力不可任也。不自厭也。不自厭是以天下莫之厭。不自見其所知。以耀光行威也。自貴則﹝物﹞﹝將﹞狎﹝厭居﹞﹝居厭﹞生。

７３章

必不得其死也。必齊命也。俱勇而所施者異。利害不同。故曰惑利惑害也。孰誰也。言誰能知天﹝天下之所惡﹞意﹝故﹞邪。其惟聖人﹝也﹞。夫聖人之明。猶難於勇敢。況無聖人之明而欲行之也。故曰猶難之也。﹝天﹞﹝夫﹞惟不爭。故天下莫能與之爭。順則吉逆則凶。不言而善應也。處下則物自歸。垂象而見吉凶。先事而設誠。安而不忘危。未﹝召﹞﹝兆﹞而謀﹨之。故曰繟﹝彈﹞然而善謀也。

７４章

詭異亂羣謂之奇也。爲逆順者之所惡忿也。不仁者人之所疾也。故曰常有司殺也。

７６章

彊兵以暴於天下者物之所惡也。故必不得勝。物所加也。木之本也。枝條是也。

７７章

與天地合德。乃能包之如天之道。如人之量則各有其身。不得相均。如惟無身無私乎。自然然後乃能與天地合德。言﹝惟﹞﹝誰﹞能處盈而然虛。損有以補無。和光同塵。蕩而均者。惟﹝其﹞﹝有﹞道﹝者﹞也。是以聖人不欲示其賢。以均天下。

７８章

以用也。其謂水也。言用水之柔弱無物可以易之也。

７９章

不明理其契。以致大怨已至。而德﹝以﹞和之。其傷不復。故﹝必﹞有餘怨也。左契防怨之由生也。有德之人。念思其契。不﹝念﹞﹝令﹞怨生而後責於人也。徹司人之過也。

８０章

國旣小。民又寡。尙可使反古。況國大民眾乎。故舉小國而言也。言使民𨿽有什伯之器。而無所用。何患不足也。使民不用。惟身是寶。不貪貨賂。故各安其居。重死而不遠徙也。無所欲求。

８１章

實在質也。本在朴也。極在一也。無私而有。惟善是與。任物而已。物所尊也。物所歸也。動常生成之也。順天之利不相傷也。

