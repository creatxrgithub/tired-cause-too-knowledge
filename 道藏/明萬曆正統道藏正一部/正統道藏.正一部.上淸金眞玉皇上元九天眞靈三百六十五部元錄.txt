上淸金眞玉皇上元九天眞靈三百六十五部元籙

經名﹕上淸金眞玉皇上元九天眞靈三百六十五部元籙。簡稱《上元九天眞靈玄籙》。撰人不詳﹐約出於南北期末或睛唐之際。假托大上玉晨君授金明七眞。一卷。底本出處﹕《正統道藏》正一部。

上淸金眞玉皇上元九天眞靈三百六十五部元籙

金明曰﹕七眞先以癸亥歲五月五日午時﹐受太上玉晨君上元靈錄﹐於今九載。七眞寶錄以攝神气﹐未嘗虧誕神文也。七眞重以今太淸五年太歲辛未五月一日午時﹐髙上天寶玉皇降眞於帶嶺瓊宮之中﹐重爲七眞品定上元九天眞靈玄錄﹐官將位號於是正焉。

金明曰﹕是時髙上天寶玉皇金口訣言﹐告於七眞﹐言此上元九天眞靈三百六十五部將軍玄錄天官者﹐皆非後學而爲之也。其眞卽上元飛凝淸眞生靈妙气﹐而應自然明運﹐成爲眞人矣。服卽自然五色飛天羽衣﹐形皆金剛﹐身長三千餘丈。其所部官將者﹑齊服自然三色飛靑羽仙之衣﹐常鎭九天上元﹐以輔三十六眞皇治也。所以法應天地四象﹐玉關難璣三百六十五正度之數也。亦法鎭九晨三光七曜星宿﹐九宮八卦三百六十五度正位也。亦法天地四時三百六十五气之始也。中以法鎭天人形斡﹐三百六十五關節臟腑之數也。上卽主運天地正气﹔中卽扶命天帝皇基﹑國君明祚﹐明三元禦運﹐明化於賢劫也﹔下拯三界於羣生﹐開眞法門於大光﹐度天人於福橋﹐濟八難於苦海﹐拔三塗於六道﹐救疾世於玄錄﹐防天災於靈官﹐度九息於神功﹐衛兆身於天兵﹐保福祚於歷劫﹐禳十惡於天堂﹐擁毒鬼於神將﹐制眾魔於天眞﹐卻眾禍於靈吏﹐伏眾精於天威﹐戳羣妖於神力﹐滅水火於神智﹐消穢气於碧水﹐掃囂塵於金風﹐保兆形於妙气﹐治百病於天醫﹐鎭兆關節於眞精也。是以其功無所不周﹐無所不匝﹐法象天地人之度量也。常隨明運下教﹐度人於季劫矣。保無爲於將來也。其法當興於靈龍之世也。爾時國君行道修徳﹐是其運也。帝祚太平﹐是其功也。天人命不夭傷﹐是其福也。髙上有言﹐當斯之隆﹐卽是萬道勢訖﹐玄範是興﹐大乘運行﹐則保兆天年﹐得以三元等矣。可謂自然之功﹑開度亦復不與爲難者哉。今故序此篇﹐卽以明之功乎。後賢至人信尙之士﹐可不奉而行焉。

上元眞靈玄錄

系淸玄無極眞上元始天尊﹐長明金眞玉童治﹐左淸眞玄气九萬九千九百九十九重流明玉天眞人﹑右積陽眞精元气八萬八千八百八十八重金光寶耀眞人﹑中玄生靈淸妙無央眞气百千萬重玉玄金元眞人﹑都領上景淸虛生神妙气九億九萬九千九百九十九重气三十六洞天至眞空玄丈人﹐金明七眞子今領髙上天寶玉皇三十六治﹐都監十方飛天神王﹐總司九天三元太極上下﹐周回四象﹐下布萬靈﹐普告無窮諸天靈官﹐七眞奉行正道﹐上元九天眞靈百八十三部玄錄﹐將軍兵士將吏等﹐列位付授﹐當依法度某身中﹐安鎭形幹上中下三百六十五宮府﹐營衛某身遊行﹐五方八極﹑五嶽名山大澤﹑三河四海江淮濟漬﹑鄕亭九州符廟里社﹑虛空一切神祇﹐咸當奉承律令﹐助國扶命﹐制禦羣神﹐醫治萬兆﹐救度天人。某自受錄之日﹐不得違科犯約﹐淫祀六天鬼神﹐無辜殺害﹐惟得依太眞正典﹐祠家先人。若有犯淫盜不﹐背眞入僞﹐爲將軍兵士將吏所伺札過之日﹐某及七祖長充風刀﹐萬劫無原﹐一如眞明勅令。

太無上元九天眞靈元命十將軍﹐官將兵士各十萬人。

太無上元九天眞靈度命十將軍﹐官將飛仙龍騎兵士各十萬人。

太無上元九天眞靈防身十將軍﹐官將兵士各十萬人。

太無上元九天眞靈度息十將軍﹐官將飛仙龍騎兵士各十萬人。

太無上元九天眞靈營身十將軍﹐官將兵士各十萬人。

太無上元九天眞靈左生气十將軍﹐官將飛虎騎兵士各十萬人。

太無上元九天眞靈衛身十將軍﹐官將兵士各十萬人。

太無上元九天眞靈右生气十將軍﹐官將誅符破廟兵士各十萬人。

太無上元九天眞靈藏形十將軍﹐官將兵士各十萬人。

太無上元九天眞靈中玄生气十將軍﹐官將攝召龍天兵士各十萬人。

太無上元九天眞靈隱形十將軍﹐官將兵士各十萬人。

太無上元九天眞靈消災考召十將軍﹐官將兵士各十萬人。

太無上元九天眞靈治病功曹十將軍﹐官將兵士各十萬人。

太無上元九天眞靈制神考召十將軍﹐力士各十萬人。

太無上元九天眞靈天醫功曹十將軍﹐官將兵士各十萬人。

太無上元九天眞靈考殺百鬼十將軍﹐力士各十萬人。

太無上元九天眞靈扶命形景十將軍﹐官將兵士各十萬人。

太無上元九天眞靈飛天白虎送章飛龍騎十將軍﹐官將兵士各十萬人。

年號太歲某月某日子朔﹐某郡縣鄕裏王甲﹐年如幹歲﹐今奉受上元九天眞靈百八十三部玄錄﹐將軍兵士眞官將吏等﹐卽列位付度某身。將軍兵士眾官﹐各當依位羅列某形內宮府﹐周匝上下﹐營身輔气﹐魂魄形影一合前防後衛﹐左右制攝﹐威風萬里﹐千妖萬魔精靈鬼魅不正之神﹐莫不摧崩毒刃﹐鹹來降化承眞正道。若有疆徉不伏凶神逆鬼﹐悉付將軍兵士掃蕩﹐自今以去﹐行元布始﹐猶守某身。急急如上元九天眞明律令。

捲內符並朱書。

金明七眞子﹐奉行上元九天上靈百八十二部玄錄﹐將軍兵士天官將吏等﹐合太無上元九天眞靈百八十三部玄錄﹐都合三百六十五部﹐卽以法象天地﹐九晨三光七曜星宿﹐四時五行九官六甲八卦﹐關璣正度遊天三元之數﹐鎭常於人之身。某今至心玄眞﹐歸命三尊﹐卽理在可哀。七眞子卽日依科傳授上靈玄錄﹐將軍兵士天官將吏﹐咸當依法鎭守某形﹐上下遊行五方八極﹑五嶽名山大澤﹑三河四海江淮濟瀆﹑九州四域土地符廟﹑里社鄕亭靈祇神爽﹐皆當奉承符命﹐制禦十方﹐共相營衛某身﹐在在處處﹐咸遵奉行。若有凶神惡鬼﹐欲來中害者﹐將軍兵士依法刑戮﹐不得稽畱。某若違科犯約﹐淫盜禱祀六天鬼神﹐爲天官所伺檢糾﹐死受三官考掠之日﹐不得怨師咎道。一如九天眞明律令。

太玄上元九天上靈元命十將軍﹐兵士各十萬人。

無上上元九天上靈飛騰天丁力士十將軍﹐兵士各十萬人。

太玄上元九天上靈開度生神十將軍﹐兵士各十萬人。

無上上元九天上靈飛騰誅符破廟金剛力士十將軍﹐兵士各十萬人。

太玄上元九天上靈開度生靈十將軍﹐兵士各十萬人。

無上上元九天上靈飛騰收魔伐殺力士十將軍﹐兵士各十萬人。

太玄上元九天上靈開度生气十將軍﹐兵士各十萬人。

無上上元九天上靈飛騰收神食鬼力士十將軍﹐兵士各十萬人。

太玄上元九天上靈周身耀電十將軍﹐兵士各十萬人。

無上上元九天上靈飛騰收精食毒力士十將軍﹐兵士各十萬人。

太玄上元九天上靈明威鎭身十將軍﹐兵士各十萬人。

無上上元九天上靈飛天考召力士十將軍﹐兵士各十萬人。

太玄上元九天上靈陽神正气十將軍﹐兵士各十萬人。

無上上元九天上靈飛天郎吏飛符攝召力士十將軍﹐兵士各十萬人。

太玄上元九天上靈陰神正气十將軍﹐兵士各十萬人。

無上上元九天上靈飛天赤飄金軍羽郎使者十將軍﹐兵士各十萬人。

太玄上元九天上靈保神護身十將軍﹐兵士各十萬人。

無上上元九天上靈飛天白虎送章仙龍十將軍﹐兵士各十萬人。

男女生弟子某﹐至心歸命玄眞﹐求受上元九天眞靈三百六十五部玄錄﹐七眞子卽依法列位將軍兵士天官將吏﹐以次付度某玄錄﹐並以飛玄三元延生靈符鎭於玄錄﹐以部制天官神兵﹐今以普告天地﹐五方八極九晨三光七耀諸天星宿﹑四時五行九宮六甲八卦﹑三官九府三界一切官屬﹐皆當奉勅符命﹐共相營衛某身﹐保度三災九厄﹐五毒八難﹐風刀水火五兵疾害﹐得免眾苦凶禍﹐年命得與三元同等。千妖萬魔鹹歸降化﹐百惡消亡。所願同期天官神兵﹐長守某形三百六十五關闕宮府﹐歷劫妙气長存。一如九天眞明律令。

右上元三百六十五眞靈玄錄﹐男女生同得受也﹐更無別異耳。

某郡縣鄕裏男女童子﹐年如幹歲﹐卽日貫玄衛身一將軍玄錄﹐奉行淸眞玄气。急急如勅律令。

無上九天玉仙大將軍一人﹐官將吏兵十萬眾。金明七眞子﹐今以童子一將軍玄錄﹐度某男女童子玄錄。自今以去﹐某佩帶玄錄神符﹐天官吏兵咸共營衛﹐鎭守某身﹐防災辟惡﹐收妖斬邪﹐五方八極凶神逆鬼﹑天殃地祇﹑空中遊獵眾精魍魎﹑一切靈爽云消。諸天善神土地眞官﹐皆當奉承符命﹐長相衛護。若有疆�鬼神欲中害之者﹐將軍吏兵收斬﹐不得稽畱。急急如九天眞明律令。

某年號月朔日子時奉行。

右男女童子錄文。

度治錄吏兵儀

次登壇東向再拜﹐次三撚香﹐

次嗚法鼓二十四通﹐次發鑪。淸玄無極眞上三天玄元始炁無極大道太上老君﹑左右香官﹑飛仙驛龍乘騎捧香使者﹑飛天龍騎五帝侍香玉童玉女等﹐各二十四人出。上啟虛無自然元始天尊﹐七眞正爾燒香奉表﹐付度法事。願得太上十方正眞生炁﹐降七眞等身中﹐所啟徑上無極大道至眞玉皇禦前。

畢﹐卽再拜﹐長跪香案前﹐出官奉表付度。

謹出金明七眞身中五體眞官功曹使者﹐各二人出。

上元九天功曹官﹐各二人出。

上元九天升玄功曹官﹐各二人出。

上元九天正一功曹官﹐各二人出。

上元九天左玄眞明功曹官﹐各二人出。

上元九天右玄太眞功曹官﹐各二人出。

上元九天陽神正一功曹官﹐各二人出。

上元九天陰神正一功曹官﹐各二人出。

上元九天仙都治病功曹官﹐各二人出。

無上上元九天上靈飛天白虎送章仙龍騎吏官﹐各二人出。

謹出七眞身中眞官使者﹑仙都直眞符吏﹑領仙郡官使者﹐各千二百人出。嚴莊整服﹐冠帶垂纓﹐各整天眞羽儀﹐羅列四面八方﹐營衛左右前後﹐流明曜電﹐掃除不祥﹐玄鑑玄奏﹐付度法事。今有某郡縣鄕裏男女生等如幹人﹐投辭玄眞﹐至心歸命三尊﹐求受上元九天眞靈三百六十五部玄錄﹐卽日書寫條例天官位號﹐依科玄錄﹐若上刺當言以時刺﹐若付度卽言以某時付度﹐卽以某時拜請三元九天官付度。今重表上啟無極大道元始太上玉皇﹑無上至眞大聖天尊金闕玉帝陛下﹑仙都眞官考召行狀都官使者﹐伏願眞慈下降﹐玄察監度某等上元九天眞靈玄錄﹐皆當依位列度某等身中﹐安宮鎭府﹐周匝營衛﹐左轉九千萬重﹐右轉九千萬重﹐防某等身﹐護某等命﹐光明映曜﹐威風萬里。將軍兵士天官將吏﹐與某同形﹐神洞內外。爲是所履土地眞官﹐注气監察﹐考召諸官軍等﹐共相輔佐。當隨功遷賞﹐不負效信﹐所啟上禦無極大道至眞玉皇禦前。

畢﹐再拜﹐便奏章。章竟﹐卽重勅言奏章功。

金明七眞重勅身中眾眞功曹天官﹑將吏兵士﹑都官使者﹑飛天白虎送章仙龍騎吏等﹐七眞向出官言奏章表事﹐玄所部眾眞各回騰虛駕﹐還復宮府﹐安鎭本位﹐營天輔地。回備七眞身中百千萬重天宮﹐正眞各從朱門妙闕而還職位。七眞所啟上禦道前。

畢﹐卽再拜回案﹐向北長跪﹐重出官﹐玄卽付度治錄也。

金明七眞重動身中五眞郎吏﹑左右功平仙伯仙公﹑直眞符吏﹑仙都玉郎﹑正一升玄功曹﹑考召都官﹐條檢仙王使者﹑飛天乘騎﹑直眞飛龍騎﹑騰龍驛呈飛仙羽騎﹐各三十六人出。嚴莊整服﹐列侍天儀﹐蓋天彌地方位左右﹐依法領押監察﹐列付某等所受上元眞靈三百六十五部將軍兵士天官將吏﹐付度某等身中﹐安鎭三百六十五關節宮府﹐周備億千萬重﹐勿令錯誤。營備某等與眾眞合同﹐七眞所啟徑上無極大道至眞玉皇禦前。

畢﹐卽讀度錄﹐天宮付授也。畢卽勅錄﹐次勅錄符文﹐祝曰﹕

大道開眞﹐正法堂堂﹐太無威風﹐無中發光﹐太無神功﹐功化十方﹐太玄眞符﹐攝召神王﹐無上制禦﹐萬禍摧亡﹐九天扶命﹐六天敢當﹐諸天擁護﹐彌劫相防。急急如太上玉皇律令。

次勅度錄水文﹐祝曰﹕

太上碧水湧天河﹐化爲神气如天羅﹐飛灑如劍斬天魔﹐五方鬼兵﹐當者皆消﹐如風如火﹐滅精蕩妖。急急如律令。

畢﹐度錄﹐卽言功﹐次三上香﹐回案東向﹐跪言功。

金明七眞﹐上啟無極大道無始太上至眞大聖天尊﹐向所七眞身中五眞郎吏﹑左右功平仙伯仙公﹑直眞符吏﹑仙都玉郎﹑正一升玄功曹﹑考召都官條檢仙王使者﹑飛天乘騎﹑直眞飛龍騎﹑騰龍驛呈飛仙羽騎等﹐監察付度某法事﹐以玄請舉遷言功﹐各當加眞髙位天爵萬重﹐皆如金簡功償受遷事畢﹐各回靈騰駕﹐還復玄宮金堂玉府﹐周鎭三元﹐並如先位﹐須後召復出。七眞所付度某等上元九天眞靈三百六十五部玄錄﹐將軍兵士天官符吏﹐從今以去﹐與某等常相鎭守﹐彌劫長存。七眞啟奏﹐上聞無極大道至眞玉皇禦前。

畢﹐卽再拜復鑪﹐竟使出﹐次復鑪。

左右香官﹑飛仙驛龍乘騎﹑捧香使者﹑飛天龍騎等﹐當使靈壇上生自然金輝寶耀﹐玄映玉瑛金液之精﹐使某受道福慶自在﹐天下受恩﹐十方玉童玉女侍衛﹐香煙徑奏七眞所啟無極大道至眞玉皇禦前。

右度錄刺狀章。

某郡縣鄕裏男女生王甲﹐年如幹歲。

右如幹人今投辭﹐請受上元九天三百六十五部玄錄﹐請給謹狀。

某郡縣鄕裏男女童子﹐年如幹歲。

右如幹人今投辭﹐請受無上九天玉仙一將軍童子玄錄﹐請給饉狀。

錢二百﹐薪五束。

右受三百六十五部玄錄信物如左。

錢二百﹐薪一束。

右受童子玄錄信物如左。

淸玄無極正一玄气系天尊﹐長明金眞玉皇治﹐左淸眞玄气九萬九千九百九十九重流明玉天眞人﹑右積陽元气八萬八千八百八十八重金玄寶光眞人﹐中玄生靈淸妙無央眞气百千萬重玉玄金元眞人﹐都領上景淸虛自然生神妙气九億九萬九千九百九十九重气﹑領三十六洞天至眞虛玄丈人﹑領髙上玉皇三十六眞皇正治都監十方無綱玉司法王﹐金明七眞子稽首再拜髙上眞威正气。謹案元科﹐今有男女生等﹐先蒙師眞啟拔﹐賜署天官治職﹐進叨上道三洞妙法﹐非分佩恩寶銜罔極大道洪澤。但某生長濁俗﹐命屬三災﹐爲非染惡﹐習與性成﹐身心不謹﹐負越禁誠﹐罪積丘嶽﹐過深淵海﹐自罹咎釁莫大之愆。伏聞大道慈眞普育﹐恩備十方﹐海納萬流﹐恩沾三界﹐六道光潤﹐無物不備。某等貪進忘退﹐無以自濟﹐謹以投辭玄眞﹐歸命三尊﹐乞受上元九天眞靈三百六十五部玄錄﹐將軍兵士天官將吏﹐永濟長河之津。佩法之後﹐當依科奉行﹐不敢有違。七眞見某等稽顙不止﹐卽加署天官。謹依某等郡縣鄕裏姓名年紀﹐卽日逆刺上言章表天官位號﹐如前事狀。伏願無極大道無上金闕玉帝至眞大聖﹐降動三天仙都署仙玉郎﹑九天眞王監眞度命使者﹐攝召天官﹐分別正位﹐克以今月某日付度某等﹐依法拜署﹐竭言上刺﹐奏禦無極大道禦前。金明七眞稽首再拜白刺﹐上詣太元上九天金闕玉帝考召淸眞正气。

太歲某月日子時﹐金明七眞於某郡縣鄕裏白刺。

太玄上九天無上眞明大眾至眞降遣。

右度錄章儀。

淸玄無極正一玄气系天尊某治气金明七眞﹐稽首再拜髙上眞威正气﹐謹按玄科﹐今有男女生等如幹人﹐投辭稽顙﹐求受上元九天眞靈三百六十五部玄錄。七眞以今月某日﹐依科署某等天官列位﹐如前事狀﹐逆刺表章﹐上禦道前。伏願無極大道至眞大聖太上天尊﹐垂神玄監﹐慈眞降下﹐開度某等得濟苦海之難﹐永爲身寶。願勅九天髙上玉皇監眞使者﹑玄都仙皇監盟玉郎使者﹑十方飛天開度玉司神仙羽郎使者﹑無上三天金闕玉帝消災道眞公使者﹐一合來下﹐天眞乘騎蓋天彌地﹐流精電轉﹐掃蕩六天羣非﹐攝召三界神官﹐共下監臨﹐開度某等上元九天眞靈三百六十五部玄錄﹐將軍兵士天官將吏﹐條列付度﹐永鎭某等身中三百六十五宮室﹐元令失次。七眞伏地﹐拜上紙章一通。恩惟無極大道無上金闕玉帝至眞大聖﹐哀湣七眞所表﹐隨事分別淸眞玄气生靈神化之功﹐天眞官屬付度某等﹐常審營衛﹐流光電轉﹐布在宮室﹐長爲某等身寶。謹因直眞符吏﹑飛龍乘騎飛天玉郎﹑送章飛眞白虎神龍騎吏等﹐各千二百﹐驛章文上奏無上至眞玉帝禦前。金明七眞稽首再拜以聞。

金明七眞子﹐屬金相洞明玉國九眞鄕上景金輪裏。

泰淸如法。

太歲年月日子時﹐於某里中拜上。

上元九天眞靈出官儀

百姓救急請福上章通用。

次入靜東向再拜。夜卽北向言奏。

次長跪案前三撚香。畢卽起立。

次嗚天鼓二十四通。次發鑪。

淸玄無極眞上三天玄元始炁無極大道太上老君﹑左右香官﹑飛仙驛龍乘騎﹑捧香使者﹑飛天龍騎﹑五帝侍香玉童玉女等﹐各二十四人出﹐上啟虛無自然元始天尊﹐某正爾燒香﹐表奏某章﹐願得太上十方正眞生炁﹐降甲身中。所啟徑上無極大道至眞玉皇禦前。

畢卽再拜﹐長跪香案前﹐出官奏章。

謹出某眞人弟子甲身中五體眞官功曹使者﹐各二人出。

上元九天功曹官﹐各二人出。

上元九天升玄功曹官﹐各二人出。

上元九天左玄眞明功曹官﹐各二人出。

上元九天右玄太眞功曹官﹐各二人出。

上元九天陽神正一功曹官﹐各二人出。

上元九天陰神正一功曹官﹐各二人出。

上元九天上仙都治病功曹官﹐各二人出。

上元九天上靈飛騰天丁力士官﹐各二人出。

上元九天上靈飛騰誅符破廟金剛力士官﹐各二人出。

上元九天上靈飛騰收魔伐殺力士官﹐各二人出。

上元九天上靈飛騰收神食鬼力士官﹐各二人出。

上元九天上靈飛騰收精食毒力士官﹐各二人出。

上元九天上靈飛天考召力士官﹐各二人出。

上元九天上靈飛天郎吏飛符攝召力士官﹐各二人出。

上元九天上靈飛天赤飄金車羽郎官﹐各二人出。

無上上元九天上靈飛天白虎送章仙龍騎吏官﹐各二人出。

謹出甲身中眞官使者﹑仙都直眞符吏﹑領仙都官使者﹐各千二百人出。嚴莊整服﹐冠帶垂纓﹐各整天眞羽儀﹐羅列四面八方﹐營衛甲左右前後﹐流明耀電﹐彌天蓋地﹐掃除不祥﹐神光朗煥某所住宮宅﹐玄鑑所啟。今有某郡縣鄕裏某甲男女生民﹐當隨事口啟言奏云。謹因甲拜請天官﹐上紙章一通﹐乞爲某解釋千愆萬責﹐或某事云云。和怨扶對﹐消災散禍﹐除凶滅徉﹐皆得剔然。某家所犯衰厄﹐咸蒙原赦﹐疾病差愈﹐百福莊嚴﹐所向利貞﹐悉得元吉。慈眞降覆某家﹐合門受恩。甲今上啟無極大道元始太上玉皇﹑無上至直大聖天尊金闕玉帝陛下﹑九老仙都君九气丈人﹑上靈仙都眞官﹑考召行狀都官使者﹑髙上法王無上八元天師﹐願勅下十方諸天八極五方﹐監察考召三元四始甲子諸官七十二官君﹑赤陽丙丁三十六諸官﹑天地山嶽河淮濟漬九江八海一切諸靈官屬﹐當考召此間土地眞官﹐注气社裏邑君﹐各當奉勅符命﹐爲某隨事關啟章聞﹐必使上達﹐不得拘畱﹐致停公文。天神地祇﹐更相營衛。若有六天下官故气彊�不正之神﹐於道斷截章文﹐不使上達﹐天官吏兵卽依仙都三天玄都正律﹐收付天一北太陰之獄﹐必使上啟徑奏無極大道至眞玉皇禦前。畢卽再拜﹐便奏章。章竟﹐卽重勅言功。

次言功

甲重動身中眾眞功曹天官將吏兵士﹑都官使者﹑飛天白虎送章仙龍騎吏等﹐甲向所出天官爲某﹐爲某﹐隨事言奏章一通﹐露表事竟。願某家因是功徳﹐開度九玄七祖﹐於斯拔對五道﹐原赦十苦八難三塗之謫﹐存亡皆蒙濟度﹐升天受福﹐南宮衣廚﹐自然慶流。某家門大小所疾除愈﹐或某事。解釋夢想﹐眞正爲是。從來所爲作禍精靈鬼魅﹑五方疫毒﹑雲中遊獵魍魎﹑浮游諸凶鬼伍﹐咸當從今滅爽﹐萬禍不生﹐百福莊嚴﹐永享元吉。令甲所化者化﹐所治者愈﹐所伏者伏﹐咸共營衛。甲所部眾眞天官﹐各回騰虛駕﹐還復宮闕金城玉府﹐安鎭本位﹐營天輔地﹐周備甲身中﹐有千二萬重天官正眞﹐各從朱門妙闕而還職位。甲所啟上禦無極大道前。畢卽再拜。

次復鑪

左右香官﹑飛仙驛龍乘騎捧香使者﹑飛天龍騎等﹐當使靈壇靜室之上﹐內外自然生金暉寶耀﹐玄映玉映金液之精。某家福慶自在﹐天下受恩﹐十方玉童玉女侍衛香煙﹐徑奏甲所啟無極大道至眞玉皇禦前。畢卽便出。

金明曰﹕七眞受髙上玄錄﹐卽金口所訣﹐以爲立成儀典﹐並付度科格﹐共爲此一卷也。玄錄者﹐其運常隨七眞自然之運﹐以輔三十六眞皇正治﹐禦於賢劫﹐在乎玆也。十方天人﹐若不知萬道勢訖者﹐兆但看僞科罷除﹐卽三洞瑩發﹐眞經洞明﹐煥徹淸夷﹐光淨日景﹐有若法鏡矣。正道運行矣﹐法乘運功矣﹐卽是洞經興矣﹐法教於斯盛矣﹐萬魔降矣。當爾之時﹐天不受祭﹐神不受祠﹐鬼不受食﹐妖精匿矣﹐淫害滅矣﹐六天正矣﹐野道伏矣。當爾之時﹐眞爲慶也﹐十方天人豈不樂哉。今粗述後篇而以證矣。傳告後賢﹐勿析斯捲﹐以分別出外﹐更爲卷軸也。有犯者獲罪於風刀﹐可不愼之。若欲傳授﹐但尋斯文﹐自不越宗矣﹐愼以自可戒之乎。玉皇眞旨﹐自不可有違﹐七眞經身﹐實不敢負聖教焉。

泰玄正眞玄元淸玄無極眞上天君﹑眞明天君﹑無上天君﹑太上大道君﹑億千萬重眞玄生炁道君﹑太上老君﹑太上丈人﹑九老仙都君﹑百千萬重道气君眞天陛下。六十一字。

泰淸玄元淸玄無極眞上天尊﹑眞明大眾天尊﹑無上金明天尊﹑上玄億千萬重仙玄生气無極大道天君﹑三元生气百千萬重道气君﹑九老眞仙丈人金明闕下。六十一字。

右二件不出此卷﹐讀之未究﹐權置此耳。大章用後﹐小章用前也。

上淸金眞玉皇上元九天眞靈三百六十五部元籙竟

