太上正一解五音咒詛祕籙

經名﹕太上正一解五音咒詛祕籙。原不題撰人﹐出於明代。底本出處《正統道藏》正一部。

太上正一解五音咒詛祕籙

據某鄕貫居住奉道信士某詞稱﹐本命某年月日時建生﹐上屬北斗某星君注照﹐卽日謹賫法信叩頭﹐恭詣龍虎山嗣漢天師眞人門下﹐拜受太上解五音咒詛籙一階﹐解釋咒詛﹐蕩禳魘檮﹐消災度厄﹐延壽長年﹐敬受奉行﹐克符效信﹐有違科約﹐坐見中傷﹐一如玄科律令。

東方九夷甲乙君領兵九千人﹐翻解春三月咒詛。

南方八蠻丙丁君領兵三千人﹐翻解夏三月咒詛。

西方六戎庚辛君領兵七千人﹐翻解秋三月咒詛。

北方五狄壬癸君領兵五千人﹐翻解冬三月咒詛。

中央三秦戊己君領兵一萬二千人﹐翻解四季月咒詛。

弟子某或被惡人圖畫形像﹐以刀刺心或道上神社壇場牢獄﹐山林溪澗﹐井竈之間﹔或與河伯水官﹐俗中邪師﹐凡有鬼神之處﹐咒詛百端﹐致生災害。奉請太元兵士百萬眾﹐又請翻倒君兵士十萬人﹐一合來下﹐悉皆解之﹐放遣魂魄﹐不得拘畱﹐平和神炁﹐消蕩災凶﹐急急如律令。

已上符篆並丹書

正一眞人曰﹕吾觀世間男女多爲惡人魘禱﹐指斥天地﹐呼證鬼神﹐興諸咒詛﹐百盟之鬼﹐所見拘摯﹐使人動止轗軻﹐夢寢不寧﹐怪異妄生﹐妖祥屢見﹐無由解釋﹐以致殞傷﹐深可哀憫﹐於是卽詣太淸天中老君金闕之下﹐殷勤禮請﹐乞開紫陽之宮﹐啟云錦之笈﹐請太上解五音咒詛妙籙﹐傳付世間善信之士﹐得參佩者﹐卽免斯苦﹐克終天年﹐永無夭惡﹐子宜敬奉焉。

弟子某卽日賫持法信﹐恭詣天師門下﹐拜受太上解五音咒詛祕錄一階﹐佩受之後﹐誓遵盟約﹐一旦有違﹐甘當冥考﹐不敢怨道咎師﹐一如玄科律令。

太上正一解五音咒詛祕籙

請籙法詞

太上正一解五音咒詛祕籙請法詞﹕

維某年某太歲某月﹐某朔某日某辰﹐某鄕貫居住奉道信士某詞稱﹐本命某年月日時建生﹐上屬北斗某星君﹐卽日謹賫法信叩頭﹐恭詣龍虎山嗣漢天師眞人門下﹐拜受太上解五音咒詛祕籙一階﹐供養尊禮﹐伏以天災物癘﹐固塵世之常﹐然鬼責人﹐非豈本心之欲爾﹐世諦謂之咒詛﹐道書乃日冤憎﹐義𨿽不同﹐理或有是﹐至有終日不解﹐歷世相仍﹐聞諫愈憎﹐巧言莫諭﹐惟吾大道憫念此徒興慈悲心﹐舉直措枉。飛符攝籙﹐挫銳解紛﹐俾其和气﹐自然嗔心﹐不動求哀﹐末學未省過尢﹐稽首師尊﹐願垂拯教﹐某任懇禱之至﹐謹詞。

天師門下﹐據弟子某賫持法信﹐詣道自陳﹐求受太上解五音咒詛祕籙一階﹐及請眞師寶諱﹐終身敬奉﹐今來所據投詞﹐卽日告盟天地﹐立誓三官﹐破券分環﹐依科﹐傳授給付如後。

錄一階

太上解五音咒詛祕籙

儀式

正一修眞旨要

祖玄眞三師玉諱

祖師三天扶教輔元大法師正一衝玄神化

靜應顯佑眞君張道陵﹐

玄師嗣師太淸演教妙道眞君張衡。

眞師系師太淸昭化廣徳眞君張魯﹐

經籍度三師法諱

經師上淸三洞經錄南曹眞士玉府上卿

都天大法主嗣漢四十二代天師張正常﹐

籍師上淸三洞經籙太極執法眞宰靈寶

領教眞人都天大法主嗣漢四十三代天師張字初。

度師上淸三洞寶錄靈寶領教玄化眞人

南曹執法仙宰都天大法主嗣教四十四代天師張宇淸。

臨壇師法名

證盟

師

監度

師

保舉

師

天師正應先生曰﹕紫陽寶誥﹐雲笈靈文﹐解咒詛之牽纏﹐破魘謀之陰害﹐始傳聖筆﹐載在玄文﹐授付世人﹐消諸橫惡。故我太上設教﹐流傳世學﹐由是歷代眞師﹐對揚寶訓﹐汲引有綠﹐繩繩不絕。我以夙慶﹐世戴國恩﹐紹正一之師稱﹐振天目之宗緒。第法籙傳世寢遠﹐乃選良匠鋟木成書﹐以久其傳。若夫禁戒持守﹐惻隱慈悲﹐從古至人﹐若不如是。登壇善信﹐各宜滌除玄覽﹐積行累功﹐庶幾有願皆符﹐自此超凡入妙。昭然盟載﹐可不愼歟。

天師廣微子曰﹕我家以太上符籙﹐濟度人天﹐保鎭國祚﹐千有五百餘歲矣。祖訓孔昭﹐奚庸贅贊。惟我先眞君﹐際遇聖朝混一區宇﹐首見尊崇﹐江南冠褐﹐咸隸管領。予襲教以來﹐三朝帝闕疊被恩光﹐恭遇龍飛﹐特頒煥號﹐以精嚴比虛靖﹐謂只肅似沖和﹐加官徵例於唐朝﹐胙土進封於畱國。做好事﹐傳法籙﹐俾紹先猷﹔祈福貺﹐禦民災﹐欽承聖訓。祈天永命﹐敢不只勤﹐度籙傳符﹐益彰開化﹐上以對揚天子丕顯之命﹐下以敷錫庶民皇極之休﹐尙克時忱﹐以介景福。

正一元壇保舉師﹐上淸三洞經籙某保舉到﹐奉道信士某﹐參受太上解五音咒詛祕錄﹐皈身佩奉﹐本壇除已具錄事由﹐躬請正一嗣教天師眞人﹐申聞祖天師正一眞君﹐依科傳度外﹐爰給詞以爲證﹐俾遵教以奉行﹐倘負盟言﹐自貽玄憲。

太上正一解五音咒詛祕籙

