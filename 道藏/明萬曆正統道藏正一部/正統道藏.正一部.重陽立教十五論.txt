重陽立教十五論

經名﹕重陽立教十五論。金王矗撰。一卷。底本出處﹕《正統道藏》正一部。

重陽立教十五論

第一住庵

凡出家者﹐先須投庵。庵者捨也﹐一身依倚。身有依倚﹐心漸得安﹐气神和暢﹐入眞道矣。凡有動作﹐不可過勞﹐過勞則損气。不可不動﹐不動則气血凝滯。須要動靜得其中﹐然後可以守常安分﹐此是住安之法。

第二雲遊

凡遊歷之道有二﹕一者看山水明秀﹐花木之紅翠﹐或骯州府之繁華﹐或賞寺觀之樓閣﹐或尋朋友以縱意﹐或爲衣食而畱心。如此之人﹐𨿽行萬里之途﹐勞形費力﹐徧覽天下之景﹐心亂气衰﹐此乃虛雲遊之人。二者參尋性命﹐求問妙玄二登幟瞼之髙山﹐訪明師之不倦﹐渡喧轟之遠水﹐問道無厭﹐若一句相投﹐便有圓光內發﹐了生死之大事﹐作全眞之丈夫。如此之人﹐乃眞雲遊也。

第三學書

學書之道﹐不可尋文而亂目﹐當宜采意以合心。捨書探意﹐采理捨理﹐采趣采得趣﹐則可以收之入心。久久精誠﹐自然心光洋溢﹐智神踴躍﹐無所不通﹐無所不解。若到此則可以收養﹐不可馳騁耳﹐恐失於性命。若不窮書之本意﹐只欲記多念廣﹐人前談說﹐誇訝才俊﹐無益於修行﹐有傷於神气﹐𨿽多看書﹐與道何益。旣得書意﹐可探藏之。

第四論合藥

藥者﹐乃山川之秀气﹐艸木之精華。一溫一寒﹐可補可泄﹐一厚一薄﹐可表可托。肯精學者﹐活人之性命﹐若盲駱者﹐損人之形體。學道之人不可不通﹐若不通者﹐無以助道。不可執著﹐則有損於陰功。外貪財貨﹐內費修眞﹐不足今生招愆﹐切忌來生之報。吾門髙弟仔細參詳。

第五論

蓋造茅庵艸舍﹐須要遮形﹐露宿野眠﹐觸犯日月。苟或雕梁峻宇﹐亦非上士之作爲﹐大殿髙堂﹐豈是道人之活計。斫伐樹木﹐斷地脈之津液﹐化道貨財﹐取人家之血脈。只修外功﹐不修內行﹐如畫餅充饑﹐積雪爲糧﹐虛勞眾力﹐到了成空。有志之人﹐早當覓身中寶殿﹐體外朱樓﹐不解修完看看倒塌。聰明君子﹐細細察詳。

第六論合道伴

道人合伴﹐本欲疾病相扶﹐你死我埋﹐我死你埋。然先擇人而後合伴﹐不可先合伴而後擇人。不可相戀﹐相戀則系其心﹐不可不戀﹐不戀則情相離。戀欲不戀﹐得其中道可矣。有三合三不合﹕明心﹐有慧﹐有志﹐此三合也。不明﹑著外境﹐無智慧﹑性愚濁﹐無志气﹑乾打哄﹐此三不合也。立身之本在叢林﹐全憑心志﹐不可順人情﹐不可取相貌﹐惟擇髙明者﹐是上法也。

第七論打坐

凡打坐者﹐非言形體端然﹐瞑目合跟﹐此是假坐也。眞坐者﹐須要十二時辰﹐住行坐外﹐一切動靜中問﹐心如泰山﹐不動不搖﹐把斷四門眼耳口鼻﹐不令外景入內。但有絲毫動靜思念﹐卽不名靜坐。能如此者﹐𨿽身處於塵世﹐名已列於仙位﹐不須遠參他人﹐便是身內賢聖。百年功滿﹐脫殼登眞﹐一粒丹成﹐神遊八表。

第八論降心

凡論﹝降﹞心之道﹐若常湛然﹐其心不動﹐昏昏默默﹐不見萬物﹐冥冥杳杳﹐不內不外﹐無絲毫念想﹐此是定心﹐不可降也。若隨境生心﹐顚顚倒倒﹐尋頭覓尾﹐此名亂心也。速當剪除﹐不可縱放敗壞道徳﹐損失性命。住行坐臥﹐常勤降﹐聞見知覺爲病患矣。

第九論煉性

理性如調琴弦﹐緊則有斷﹐慢則不應﹐緊慢得中﹐琴可調矣。則又如鑄劍﹐剛多射折﹐錫多則捲﹐剛錫得中﹐則劍可矣。調煉性者﹐體此二法則自妙也。

第十論

匹配五气五气聚於中宮﹐三元鉆於頂上。靑龍噴赤霧﹐白虎吐烏煙。萬神羅列﹔百脈流衝﹐丹砂晃朗﹐鉛汞凝澄。身且寄向人間﹐神已遊於天上。

第十﹣論混性命

性者﹐神也。命者﹐气也。性若見命﹐如禽得風﹐飄飄輕舉﹐省力易成。《陰符經》云﹕禽之制在气是也。修眞之士不可不參﹐不可泄漏於下士﹐恐有神明降責。性命是修行之根本﹐謹緊鍛煉矣。

第十二論聖道

入聖之道﹐須是苦志多年﹐積功累行﹐髙明之士﹐賢達之流﹐方可入聖之道也。身居一室之中﹐性滿乾坤﹐普天聖眾﹐默默護持﹐無極仙君﹐冥冥圍遠﹐名集紫府﹐位列仙階﹐形且寄於塵中﹐心已明於物外矣。

第十三論超三界

欲界﹐色界﹐無色界﹐此乃三界也。心忘慮念卽超欲界﹐心忘諸境卽超色界﹐不著空見卽超無色界﹐離此三界﹐神居仙聖之鄕﹐性在玉淸之境矣。

第十四論養身之法

法身者﹐無形之相也。不空不有﹐無後無前﹐不下不髙﹐非短非長﹐用則無所不通﹐藏之則昏默無迹﹐若得此道正可養之。養之多則功多﹐養之少則功少﹐不可願歸﹐不可戀世﹐去住自然矣。

第十五論離凡世

離凡世者﹐非身離也﹐言心地也。身如藕根﹐心似蓮花﹐根在泥而花在虛空矣。得道之人﹐身在凡而心在聖境矣。今之人欲永不死而離凡世者﹐大愚不達道理也。言十五論者﹐警門中有志之人﹐深可詳察知之。

重陽立教十五論竟

