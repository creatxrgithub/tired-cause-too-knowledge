太上北極伏魔神咒殺鬼籙

經名﹕太上北極伏魔神咒殺鬼籙。撰人不詳。一卷。底本出處﹕《正統道藏》正一部。

太上北極伏魔神咒殺鬼籙

據某鄕貫居住﹐奉道信士某﹐詞稱﹕本命某年月日時建生﹐上屬北斗某星君﹐卽日謹賫法信﹐叩頭恭詣龍虎山嗣漢天師門下﹐拜受太上北極伏魔神咒殺鬼籙一階。佐天行化﹐助國救民。斷滅邪精﹐消災度厄。有違盟約﹐身墮冥愆。一如玄科律令。

北極天蓬大將領兵三十萬人。

北極黑煞大將領兵三十萬人。

北極八景大神領兵三十萬人。

北極十天大神領兵三十萬人。

北極十天大魔王領兵三十萬人。

北極六宮大魔王領兵三十萬人。

北極陰境飛雷電吏領兵三十萬人。

北極豁落北斗七元大將軍領兵三十萬人。

北極天騶甲卒天丁力士領兵三十萬人。

北極大威力士領兵三十萬人。

北極衛靈大神領兵三十萬人。

北極巨獸大神領兵三十萬人。

北極飛龍騎大將軍領兵三十萬人。

北極飛虎騎大將軍領兵三十萬人。

北極三五將軍領兵三十萬人。

北極破邪將軍領兵三十萬人。

北極收魂將軍領兵三十萬人。

北極治病將軍領兵三十萬人。

北極北斗火炬使者領兵三十萬人。

北極南鬥殺鬼使者領兵三十萬人。

北極六甲大神領兵三十萬人。

北極六丁大神領兵三十萬人。

北極神咒勑總監大將軍百二十人。

北極神咒勑元陽大將軍百二十人。

北極神咒勑平天大將軍百二十人。

北極神咒勑飛天大將軍百二十人。

北極神咒勑丹田大將軍百二十人。

北極神咒勑气大將軍百二十人。

北極神咒勑水大將軍百二十人。

北極神咒勑火大將軍百二十人。

北極神咒勑遊神大將軍百二十人。

北極神咒勑破泉大將軍百二十人。

北極神咒勑召魂大將軍百二十人。

北極神咒勑刀兵大將軍百二十人。

北極神吮勑神祠大將軍百二十人。

北極神咒勑劍刃大將軍百二十人。

北極神咒勑石大將軍百二十人。

北極神咒勑鬼大將軍百二十人。

北極神咒勑蜚屍大將軍百二十人。

北極神咒勑病大將軍百二十人。

北極神咒勑斷瘟大將軍百二十人。

北極神咒勑毒大將軍百二十人。

北極神咒勑殃咎大將軍百二十人。

北極神咒勑虎大將軍百二十人。

北極神咒勑蛇大將軍百二十人。

北極神咒勑蜂大將軍百二十人。

北極神咒勑虫蠍大將軍百二十人。

北極神咒勑精邪大將軍百二十人。

北極神咒勑魑魅大將軍百二十人。

北極神咒勑魍魎大將軍百二十人。

太上北極第一神符

此符佩之﹐令人長生久視﹐辟屍滅魔。貼房室之中﹐卻諸邪精。

太上北極第二神符

此符卽北極酆都上淸神符﹐辟屍大籙。

太上北極第三神符

此符治一切疾病﹐佩之則保身護命﹐度厄延生﹐禁斷諸鬼﹐斬伐邪神﹐去災滅禍。

太上北極第四神符

此符卽北極眞書玉文﹐辟屍神籙。救治世民萬病千災﹐誅斬邪鬼。戴之頭上﹐辟屍千里。若所在有精魅﹐以符貼之﹐卽滅矣。

太上北極第五神符

此符驅斬蜚屍﹑鬼魅﹑邪精﹐應被死喪之家。爲害之者佩之﹐則護身吉利。

太上北極第六神符

此符祛厭水火災厄﹐宜佩之。及貼門上﹐鎭中庭﹐大吉。

太上北極第七神符

此符去除瘟疾瘴毒﹐佩之則身命永安﹐鬼魅消滅。

太上北極第八神符

此符解穢辟惡﹐佩之則護身吉昌﹐萬邪莫敢干犯。

右八符﹐北帝所救世民一切凶橫。總而佩之﹐永無眾惡﹐其妙非小功耳。

北帝大殺鬼符

北帝驅鬼滅惡魔符

北帝逐鬼魔符

右件符篆並用丹書

北極酆都六宮名

酆都山左﹐北方癸地。故東北爲鬼戶﹐死气之根。山髙二千六百里﹐周迥三萬里。其山之洞天﹐在山之下﹐周迥一萬五千里﹐其上下皆有鬼神宮室。山上有十上宮領鬼﹐下有十二宮統神﹐每一宮周迥千里。上宮左右﹐各有六宮。下宮左右﹐亦各有六宮。故二十四宮也。

上六宮﹕

第一宮﹐紂絕陰天宮。

第二宮﹐泰殺諒事宗天宮。

第三宮﹐明晨耐犯武城天官。

第四宮﹐恬照罪炁天宮。

第五宮﹐宗靈七非天宮。

第六宮﹐敢司連宛屢天宮。

下六官﹕

第一宮﹐休明總靈洞天宮。

第二宮﹐玄司重正宗靈天宮。

第三宮﹐統仙升靈希微天宮。

第四宮﹐正眞紹靈宛司天宮。

第五宮﹐云婁玉紀明晨天宮。

第六宮﹐崇虛赤映云曲天宮。

學眞之士﹐知酆都山上下鬼宮之名﹐百鬼不敢干害。夜外之時﹐向北而坐﹐左叩齒七通﹐右叩齒五通﹐中叩齒三通﹐祝官門三通﹐卽念制鬼神咒。

六官門制鬼咒

吾是太上第子﹐下統六天六洞之宮﹐是吾所部。不但所部﹐乃太上之所生。吾知六天宮門之名﹐是故長生。敢有犯者﹐太上斬汝。急急如律令。

右誦六宮門咒畢﹐卽念北極神咒。

北極制魔咒

紂絕標帝晨﹐諒事遘重阿。炎如霄中煙﹐勃若景耀華。武城帶神鋒﹐恬照吞淸河。閶闔臨丹井﹐雲門郁嵯峨。七非通奇蓋﹐連宛亦敷魔。六天橫北道﹐此是鬼神家。

召六天魔王咒

辟乾毒王﹐六天鬼王。震拾羅鈴﹐北極魔王。四天皛皛﹐酆都鬼相。巴元醜伯﹐九天都錄。總領萬鬼﹐敢有不從。急急如律令。

右誦畢﹐存北極天蓬大元帥﹐三頭六臂﹐執鉞斧﹑弓箭﹑劍﹑鐸﹑戰﹑索六物﹐身長五十丈﹐黑衣﹐玄冠﹐金甲﹐領神兵三十六萬眾。乃叩齒三十六通﹐微誦其咒。

天蓬元帥咒

天蓬天蓬﹐九元殺童。五丁都司﹐髙刀北翁。七政八靈﹐太上皓凶。長顱巨獸﹐手把帝鐘。素梟三神﹐嚴駕夔龍。威劍神王﹐斬邪滅蹤。紫炁乘天﹐丹霞赫衝。吞魔食鬼﹐橫身飲風。蒼舌綠齒﹐四目老翁。天丁力士﹐威南禦凶。天騶激厲﹐威北銜鋒。三十萬兵﹐衛我九重。辟屍千里﹐驅卻不祥。敢有小鬼﹐欲來見狀。鐝天大斧﹐斬鬼五形。炎帝烈血﹐北斗然骨。四明破骸﹐天猷滅類。神刀一下﹐萬鬼自潰。急急如律令。

誦畢﹐次念火鈴大咒。

吾是帝君之臣﹐名書玉淸﹐下統六天北極鬼宮。悉是我營﹐我之所部﹐何鬼敢生。右佩豁落﹐左帶火鈴。擲火萬里﹐威制萬靈。有犯者戮﹐有幹者刑。帝君有令﹐收捕無停。天光駭動﹐羣魔束形。鬼妖滅種﹐我得長生。急急如律令。

凡誦是咒﹐當淸心靜念卽感北極太玄諸靈官﹐降衛兆身。千災消滅﹐羣魔束形。長生久視﹐克得神仙。

北極殺鬼印酆都召鬼神印

各長三寸﹐闊二寸一分。

右二印。一曰北極殺鬼印﹐治一切疾病。一曰北極酆都召鬼神印﹐若世人被惡鬼﹑山魁﹑古怪所加﹐使人狂言﹐或入水火者﹐以印印病者心上﹐病人悉能言爲息之鬼﹐其病立差。

北極天蓬印天丁神印

各長三寸﹐闊二寸一分。

右二印。一曰北極天蓬印﹐制伏陰魔﹐救治疾病。一曰天丁神印﹐滅鬼祟﹐治疾病。佩之大吉。

北極監殺神印帝君印

各長闊一寸二分。

右二印。一曰北極監殺神印﹐攝管諸神魔鬼。一曰帝君印﹐佩之前﹐人禮敬﹐魔鬼不幹。

太微帝君印

長闊一寸二分。

天帝神印

長闊一寸二分。

右二印。一曰太微帝君印﹐佩之﹐能使一切畏伏﹐攝召神靈。一曰天帝神印﹐佩之則身得長生﹐仙人護衛。

北極大將軍印治病使者印

各長闊一寸二分。

右二印。一曰北極大將軍印﹐佩之﹐能伏彊虫戰前斗。一曰治病使者印﹐佩之﹐辟諸病﹐治百疾﹐癇病吞之卽愈。

天罡印太玄天帝神印

各長闊一寸二分。

右二印。一曰天罡印﹐以甲乙日印泥蠟上﹐於病人本命地中埋之﹐卽差。一曰太玄天帝神印﹐一切奏聞之事用之﹐能治萬病﹐印病者心上﹐立愈。

已上諸印﹐並以雷霹棗木心刻之﹐以甲子日﹐或正月五日﹐夏中丙午日﹐三祭畢﹐而後用之。

北極勑印咒

太上神靈﹐炎帝之精。光霞電掣﹐明耀三淸。流火萬里﹐鬼無逃形。神印一下﹐伏滅邪精。三五將軍﹐豁落吏兵。平天戛地﹐誅鬼不停。飛符走印﹐頭戴五星。擲火前﹐殺萬鬼千精。六天鬼賊﹐付與丙丁。五靈眞老﹐是吾本師。無礙神通﹐萬靈同歸。惡鬼絕滅。不祥必追。中黃九道﹐威布四維。伏匿故气﹐不漏纖遺。五瘟七疰﹐吾能殺之。何鬼敢拒﹐何神敢虧。酆都戮形﹐北斗斬屍。神刀一下﹐萬鬼消糜。急急如律令。

北極天丁神咒

大道有神﹐名曰天丁。奉承九天﹐受事三淸。下遊於世﹐斬滅妖精。神王一怒﹐五嶽摧傾。徵束羣魔﹐豁落鬼兵。千千截首﹐萬萬剪形。羅酆敢弒﹐北都共營。凶凶者戮﹐善善者生。六天沈魂﹐一一錄名。違道者死﹐順道者生。飛遊災殺﹐敢變幽冥。急急如律令。

右北極妙籙﹐乃北玄所祕﹐上聖所宗。佩受之士﹐當設北極眞像﹐具供養儀。每年以龍行三日﹐馬住五日﹐猴所七日﹐戌建九日﹐及甲子﹑庚申之日祭之。每旦淸心﹐誦諸神咒。凡滿萬徧﹐可準成功。所施卽應﹐實在精專。微聲誦之﹐聲髙卽恐驚神祇也。忌生死﹐穢觸卽須解滌﹐學士敬之。

正一眞人曰﹕世間善信男女﹐佩受北極妙籙。依按修行﹐可以摧滅精邪﹐攝伏魔蜮。代天行化﹐助國濟民。功滿之日克﹐得度世長年﹐名書仙籍﹐七祖超升﹐位登天人。輕慢祕文﹐殃延祖考。學眞之士﹐宜勉之焉。

弟子某﹐卽日賫持法信﹐恭詣天師眞人門下﹐拜受太上北極伏魔神咒殺鬼籙一階。佩受之後﹐誓遵科約。一旦有違﹐甘當玉律﹐不敢怨道咎師。一如玄科律令。

太上北極伏魔神咒殺鬼籙

請籌法詞

太上北極伏魔神咒殺鬼籙﹐請法詞﹕

維某年歲次某月某日﹐某鄕貫居奉道信士某﹐詞稱本命某年月日時建生﹐上屬北斗某星君注照。卽日謹賫法信﹐叩頭恭詣龍虎山嗣漢天師門下﹐拜受太上北極伏魔神咒殺鬼籙一階﹐敬奉修行。

伏以北辰在象﹐禦天政於紫微。大帝居中﹐煥丹文於玉斗。殲厥魔魅﹐斬殺邪宗。嘯命風雷﹐宣行號令。隨時呼吸﹐飛六甲於六天。按咒指揮﹐攝萬神於萬炁。縱橫衝突者﹐三十六將。侍衛送迎者﹐百億千兵。威徳難名﹐功勛莫述。或違嚴律﹐甘受冥誅。克志奉行﹐佇祈師命。但某無任﹐懇禱之至﹐謹詞天師門下。據弟子某﹐賫持質信﹐詣道自陳﹐求受太上北帝伏魔神咒殺鬼籙一諧。及請眞師寶諱﹐終身敬奉。所據投詞﹐卽日告盟天地﹐立誓三官﹐破券分環。依科傳撥﹐給付如後。

籙一階

太上北帝伏魔神咒殺鬼籙。

儀式

正一修眞指要節目。

祖玄眞三師玉諱

祖師三天扶教輔元大法師正一衝玄神

化靜應顯佑眞君張道陵。

玄師嗣師太淸演教妙道眞君張衝。

眞師系師太淸昭化廣徳眞君張魯。

經籍度三師法諱

經師上淸三洞經籙南曹眞士玉府上卿

都天大法主嗣漢四十二代天師張

正常。

籍師上淸三洞經籙太極執法眞宰靈寶

領教眞人都天大法主嗣漢四十三

代天師張宇初。

度師上淸三洞寶錄靈寶領教玄化眞人

南曹執法仙宰都天大法主嗣教四

十四代天師張寧淸。

臨壇法師名

證盟

師﹕

監度

師﹕

保舉

師﹕

天師正應先生曰﹕碧霄結气﹐紫極分輝。著四極之格言﹐攝羣魔之威力。輕泄漏慢者結釁。佩受精勤者降祥。隱顯弗違﹐人神共賴。故我太上設教﹐流傳世學。由是歷代師眞對揚寶訓﹐汲引有緣﹐繩繩不絕。我以夙慶﹐世戴國恩。紹正一之師稱﹐振天目之宗緒。第法籙傳世寖遠﹐乃選良匠﹐鋟木成書﹐以久其傳。若夫禁戒持守﹐惻隱慈悲﹐從古至人﹐莫不如是。登壇善信﹐各宜滌除。玄覽積行﹐累功庶幾。有願皆符﹐自此超凡入妙。昭然盟載﹐可不愼歟。

天師廣微子曰﹕我家以太上符籙﹐濟度人天﹐保鎭國祚﹐千有五百餘歲矣。祖訓孔昭﹐奚庸贅贊。惟我先眞君﹐際遇聖朝。混一區宇﹐首見尊崇。江南冠褐﹐咸隸管領。子襲教以來﹐三朝帝闕﹐疊被恩光﹐恭遇龍飛﹐特頒煥號。以精嚴比虛靖﹐謂祇肅似沖和。加官徵例於唐朝﹐胙土進封於畱國。做好事﹐傳法錄﹐俾紹先猷。祈福貺﹐禦民災﹐欽承聖訓。祈天永命﹐敢不祗勤。度籙傳符﹐益彰開化。上以對揚天子丕顯之命﹐下以敷錫庶民皇極之休。尙克時忱﹐以介景福。

太上北極伏魔神咒殺鬼籙竟

