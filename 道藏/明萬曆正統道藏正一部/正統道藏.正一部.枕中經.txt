枕中經

經名﹕枕中經。撰人不詳。三篇同捲。底本出處﹕《正統道藏》正一部。

枕中經

老君曰﹕大道無形﹐常居杳冥。隨機化物﹐以應精誠。子能寂念﹐受吾眞經。能受持一者﹐口淨身淸。然後誦之﹐萬惡不生。可以治病﹐可以延齡。百邪不仟﹑羣魔束形。所以然者﹐一切有情﹐受吾眞黑﹐及得長生。今更於中﹐固煉身形。恆淨三業﹐澄止六情。自然五神﹐守護三一。長存坐臥﹐安穩魂魄。康寧旦夕﹐兩時三徧。誦經耳聰目明﹐身彊體輕﹐一如後文﹐子當諦聽。

老君曰﹕身中有三萬六千神﹐左三魂﹐右七魄﹐身有千二百形影﹐體有萬二千精光。五臟六腑﹐二十四神。子常念之﹐勿令離身。有病三呼﹐卽降其眞。

老君曰﹕子欲過度三災九厄﹐應作是言。我以天爲父﹐地爲母﹐吾居其中﹐常如赤子。日爲功曹﹐月爲主簿。雷公使者﹐在吾左右﹐風伯雨師﹐在吾前後。六甲直符﹐周雨圍繞。靑龍扶吾左﹐白虎扶吾右。朱雀導吾前﹐玄武從吾後。北斗覆吾頭﹐天罡指吾足。騰蛇在吾手﹐爲吾滅殃咎。吾居丹房中﹐太一爲吾偶。左三右七﹐戴九履一。二四爲吾肩﹐六八爲吾足。吾居中宮﹐以爲腹實。今劫千鬼萬神﹐各還本鄕。當吾者死﹐背吾者亡。速出奔迸﹐隱匿深藏。天丁力士﹐斬殺不祥。急急如律令。

老君曰﹕臨外之時﹐當出獸自衛其身。靑龍出吾肝﹐在吾左。白虎出吾肺﹐在吾右。朱雀出吾心﹐在吾前。玄武出吾腎﹐在吾後。汝等四獸﹐磨牙利齒﹐在吾左右前後。辟卻眾邪惡鬼﹐遠去千﹐裏﹐不得妄來幹吾玉房。令吾寢外安穩﹐無惡夢寐。急急如律令。

老君曰﹕都念卽畢﹐卽當還神。肝主藏魂﹐肺主藏魄﹐心主藏神。脾主藏志﹐腎主腎。靑龍還吾肝﹐白虎還吾肺﹐朱雀還吾心﹐玄武還吾腎。黃龍鎭吾脾﹐以爲腹實。眾邪惡鬼﹐不得下居。急急如律令。

老君曰﹕還神旣畢﹐卽嗚天鼓三十六通﹐咽液主十六過。卽閉气從一至十﹐心間數之﹐滿九便止。當存赤气從口中出﹐狀如火光﹐輪行四布﹐周徧室中。定卽內想﹐自然安窪其中。常能如是﹐永無疾病。千妖萬魅﹐莫之敢幹。與道合眞﹐長生久視。子孫昌樂﹐富貴日興。金車入門﹐仕宦髙遷﹐祿位三公。心忠志孝﹐輔弼帝君。急急如太上女靑詔書律令。

枕中經竟

