七元眞人說神眞靈符經

經名﹕七元眞人說神眞靈符經。撰人不詳。二經同捲。底本出處﹕《正統道藏》正一部。

七元眞人說神眞靈符經

七眞告一切諸鬼王神王﹐北酆都羅山六洞天魔王﹕自今已去﹐不得枉殺天下萬民﹐萬民悉我身中肢脈﹐我有神章﹐勅禁外魔﹐內著六腑。自今已去﹐若有上淸道士﹐至隈巖邃谷﹐專至一法﹐退身讓義﹐勿與財貨爲貴﹐專心救人﹐行吾此道﹐歸向紫微上帝﹑五老天眞。若有道士一心欲受持者﹐賫以命白素﹐告啟上眞﹐依法奉行﹐誓不宣泄﹐藏之玉篋﹐億劫不傳。

七眞告六天魔眾﹐伏聽訣言﹕修奉之道﹐皆致云軿﹐輕慢之道﹐禍滅三劫﹐今伏告言矣。

七眞曰﹕我勅威劍神王大符﹐若有道士治病﹐當墨書白素上﹐可與病人佩之﹐其病卽差。此符出酆都伏魔官中﹐若道士得此符﹐可以行世救人﹐治邪考鬼。此道士入病之家﹐萬鬼自伏。不用大道生神正眞之力﹐魔自伏滅藏﹐黑殺之億劫﹐不可得而傳矣。

黑殺天丁五丁神符﹐朱書白楊木﹐長一尺五寸﹐鎭宅五方用﹐天綱日傳書之。

上部天丁﹐主殺東方靑瘟之鬼。

中部天丁﹐主殺南方赤瘟之鬼。

下部天丁﹐主殺西方白瘟之鬼。

左部天丁﹐主殺北方黑瘟之鬼。

右部天丁﹐主殺中央黃瘟之鬼。

七眞曰﹕五靈黑殺神符一道﹐墨書梓木板﹐長二尺﹐靑爲地﹐以甲子日書。鎭有多年山源�精邪怪之處﹐可用此符斷截法﹐用酒脯一十二分﹐誦天蓬神咒七徧﹐我當勅衛靈神兵萬眾﹐流火萬里﹐掃除祆羣﹐萬靈振伏﹐萬里逃蹤。此符出酆都六天宮中﹐三天眞券神符﹐一炁書之。

七眞曰﹕告八威神符一道﹐若有道士欲爲治疾病﹐遏絕精邪﹐可墨書栢木板﹐長一尺五寸﹐懸宅中庭﹐賫以本命紋素﹐當可傳之。三十年一鎭也。

七眞曰﹕告九符神章﹑九龍告命﹐白素三十六尺。佩此神符一契﹐百靈隱韻﹐萬神侍軒。若有後學道士﹐精進勇猛﹐爲天下之所崇者﹐可授此丹書神訣﹐伏一切魔國。若有祟﹐天下疫災﹐可遊行國界﹐爲一切眾生有災之人﹐給佩神符﹐大建七元壇場﹐燃燈行道﹐召考吏兵﹐扶助天民﹐行是功徳﹐爲三界所舉。此章靈妙﹐藏五嶽洞天靈官﹐各有侍經神兵二十四萬眾﹐皆燒香散花﹐侍衛左右。宿有善因﹐玄會當授矣。

七眞曰﹕符可書之時﹐每至月三日﹑二十七日淸旦。東向立機﹐按朱書之吞一道﹐服之令足。可爲通徹視﹐神炁不衰。勿令女人穢炁所觸。數滿千日﹐見太微神女見身。

第一元眞炁

第二元眞炁

第三元眞炁

第四元眞炁

第五元眞炁

第六元眞炁

第七元眞炁

七眞曰﹕昔受玄眞寶﹐祕在大羅天﹐上有玄玄聖母金闕玉房﹐保此神眞章句。醮祭名山大川明源﹐療治疾病﹐行兵發將﹐三十二天中皆朝。太帝之宗﹐司法有八十萬神訣﹐不可具傳。得此一法﹐便足千日﹐奉行桉如師口訣。

七元眞人說神眞靈符經竟

