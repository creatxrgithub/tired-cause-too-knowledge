長生詮經

經名﹕長生詮經。不著撰人。輯諸家養生片段而成。一卷。底本出處﹕《續道藏》槐字號。

長生詮經

淸淨經

夫人神好淸而心擾之﹐人心好靜而欲牽之﹔常能遺其欲而心自靜﹐澄其心而神自淸。內觀其心﹐心無其心﹔外觀其形﹐形無其形﹔遠觀其物﹐物無其物。三者旣悟﹐惟見於空。觀空亦空﹐空無所空。所空旣無﹐無無亦無。無無亦無﹐湛然常寂。

陰符經

心生於物﹐死於物﹐機在目。

生者死之根﹐死者生之根。恩生於害﹐害生於恩。

洞古經

有動之動出於不動﹐有爲之爲出於無爲。無爲則神歸﹐神歸則萬物云寂﹐不動則气泯﹐則萬物無生。

忘於目則光溢無極﹐泯於耳則心識常淵﹐兩機俱忘﹐眾妙之門。

養其無象﹐象故常存﹔守其無體﹐體故全眞。全眞相濟﹐可以長生。天得其眞故長﹐地得其眞故久﹐人得其眞故壽。

大通經

靜爲之性﹐心在其中矣﹔動爲之心﹐性在其中矣。心生性滅﹐心滅性現﹐如空無象﹐湛然圓滿。大道無相﹐故內不攝於有﹔眞性無爲﹐故外不生其心。o如如自然﹐廣無邊際。對境忘境二不沈於六賊之魔﹔居塵出塵﹐不落於萬綠之化。

定觀經

惟滅動心﹐不滅照心﹔但凝空心﹐不凝住心。有事無事﹐常若無心﹔處靜處喧﹐其志惟一。制而不著﹐放而不動﹐處喧無惡﹐涉事無惱者﹐此是眞定。

不以涉事無惱﹐故求多事﹔不以處喧無惡﹐彊來就喧。以無事爲眞宅﹐有爲爲應邊﹐若水鏡之爲鑑﹐則隨物而現形。

胎息經

胎從伏气中結﹐气從有胎中息。气入身來爲之生﹐神去離形爲之死。

知神气可以長生﹐固守虛無以養神气。神行卽气行﹐神住卽气住﹐若欲長生﹐神气相注。

胎息銘

三十六咽﹐一咽爲先。吐惟細細﹐納惟綿綿。坐外亦爾﹐行立坦然。戒於喧雜﹐忌以鮏羴。假名胎息﹐實曰內丹。非止治病﹐次定延年﹐久久行之﹐名列上仙。

太上日用經

日用飲食﹐禁口端坐﹐莫起一念﹐萬慮俱忘﹐存神定意﹐眼不視物﹐耳不聽聲﹐一心內守﹐調息綿綿﹐漸漸呼出﹐莫教問斷﹐似有若無﹐自然心火下降﹐腎水上升﹐口裹津生﹐靈眞附體﹐得至長生。十二時中常要淸淨。神是气之子﹐气是神之母﹐如鸚抱卵﹐存神養气﹐能無離乎﹖

心印經

上藥三品﹐神與气精。恍恍惚惚﹐杳杳冥冥﹐存無守有﹐頃刻而成。回風混合﹐百日功靈﹐默朝上帝﹐一紀飛升。

水火眞經

欲從心起﹐息從心定。心息相依﹐息調心靜。

文始經

心感物不生﹐心生精功交﹐心不生物生識﹐物尙非眞﹐何況於識﹐識尙非眞﹐何況於情。

目視雕琢者﹐明愈傷﹔耳聞文響者﹐聰愈傷﹔心思玄妙者心愈傷。

以神存气﹐以气存形﹐所以延形﹔合形於神﹐合气於气﹐所以隱形。

吸气以養其和﹐孰能饑之﹖存神以滋其暖﹐孰能寒之﹖

洞靈經

導筋骨則形全﹐剪情欲則神全﹐靖言語則福全。保些二全﹐是謂聖賢。

玉樞經

道者以誠而入﹐以默而守﹐以柔而用﹐用誠似愚﹐用默似訥﹐用柔似拙。

入道者知止﹐守道者知謹﹐用道者知微﹔能知微則慧光生﹐能知謹則聖知全﹐能知上則泰安定。

沖虛經

務外遊不如務內觀﹐外遊者求備於物﹐內觀者取足於身。

至遊者不知所適﹐至觀者不知所視。

神遇爲夢﹐形接爲事﹐晝想夜夢﹐神形所交﹐故神凝者想夢自消。

南華經

山木﹐自寇也﹔膏火﹐自煎也。桂可食﹐故伐之﹔挾可用﹐故割之。人皆知有用之用﹐而莫知無用之用也。

至道之精﹐窈窈冥冥﹔至道之極﹐昏昏默默。無勞女形﹐無搖女精﹐乃可長生。目無所見﹐』耳無所聞﹐心無所知﹐女神將守形﹐形乃長生。

三茅眞經

穀虛應聲﹐心虛應神﹐神虛應气﹐气虛應精﹐虛極則明﹐明極則瑩﹐超乎精神﹐而無死生。精從內守﹐气自外生﹐以气取精﹐可以長生。

衛生經

精气神爲內三寶﹐耳目口爲外三寶。當使內三寶不逐物而流﹐外三寶不誘中而擾。

洞神眞經

寵辱不驚﹐肝木自寧﹔動靜以敬﹐心火自定。飲食有節﹐脾土不泄﹔調息寡言﹐肺金自全。恬靜無欲﹐腎水自足。

元道眞經

艸木根生﹐去土則死﹔魚鱉沈生﹐去水則死﹔人以形生﹐去气則死。是故聖人知气之所在﹐以爲身寶。

漢天師語

虛無大道﹐淸淨希夷。不染曰淸﹐不動曰淨﹐不視日希﹐不聽日夷﹐勤此四者﹐可免輸回。

純陽眞人

一日淸閒一日倦﹐六神和合自安然。丹田有寶休尋道﹐對境無心莫問禪。養气忘言守﹐降心爲不爲。動靜知宗祖﹐無事更尋誰﹖眞常須應物﹐應物要不迷。不迷性自住﹐性住气自回。气回丹自結﹐壺中配坎離。陰陽生返復﹐普化一聲雷。白雲朝頂上﹐甘露灑須彌。自飲長生酒﹐逍遙誰得知﹖坐聽無弦曲﹐明通造化機。都來二十句﹐端的上天梯。

虛靜天師

不怕念起﹐惟恐覺遲。念起是病﹐不續是藥。

有定主無常應﹐心欲死機欲活。

大道不遠在身中﹐萬物皆空性不空。性若不空和气住﹐气歸元海壽無窮。

欲得身中神不出﹐莫向靈臺畱一物。物在心中神不淸﹐耗散眞精損筋骨。

元神一出便收來﹐神返身中气自回。如此朝朝並暮暮﹐自然赤子產眞胎。

李眞人

一吸便提﹐气气歸臍。一提便咽﹐水火相見。

三茅眞君

靈臺湛湛似冰壺﹐只許元神在裏居。若向此中畱一物﹐豈能證道合淸虛﹖

寒山子

冬則朝勿饑﹐夏則夜勿飽。早起不在鸚嗚前﹐晚起不過日出後。心內澄則眞人守其位﹐气內定則邪穢去其身。

玉虛子

物物元無物﹐心非形亦非。二般觀曉悟﹐悟者不知誰。

無無藏妙有﹐有有現眞空。湛然俱不立﹐常寂性融融。

中黃眞人

天門常開﹐地戶須閉﹔息息綿綿﹐勿令暫廢。吸至於根﹐呼至於蒂。子

謂之神﹐母謂之气。如鸚抱卵﹐似魚在水。結就聖胎﹐自然蟬蛻。

馬丹陽

道性𨿽無修無證﹐塵心要日損日消﹔消到忘心忘性﹐方契無修無證。

煉气作生涯﹐怡神爲日用。常教龍虎調﹐不使馬猿美。性定則情忘﹐形虛則气運﹐心死則神活﹐陽盛則陰衰。修心要作長生客﹐煉性當爲活死人。

玄關祕論

心牽於事﹐火動於中﹐心火旣動﹐眞精必搖﹐故當死心以養气﹐息機以死必。

無心幹事﹐則無事於心﹐故心靜生慧﹐心動生昏。

郝太古

境殺心則凡﹐心殺境財仙。

靜處煉气﹐鬧處煉神。

王棲雲

心隨境轉﹐境逐心生。若要心定﹑世人愛的我不愛﹐世人做的我不做﹐紅塵萬綠勾引不動﹐自然心淸意靜﹐陰陽不能陶鑄。

遣欲澄心亦是心﹐將心擒欲欲應深﹐爭如不起羣迷念﹐方現無中百煉金。

白玉蟾

大道以無心爲體﹐忘言爲用﹐柔弱爲本﹐淸掙爲基。

薄滋味以養气﹐去瞋怒以養性﹐處卑下以養徳﹐守淸淨以養道。

眞火本無候﹐大藥不計斤。蓋神旣火﹐气卽藥﹐以火煉藥而成丹﹐卽以神馭气而成道也。使神馭气﹐使气歸神﹐不過回光返照﹐收拾念頭之一法耳。

夫金丹者﹐采二八兩之藥﹐結三百日之胎。心上工夫﹐不在吞津咽气﹐先天造化﹐要須聚气凝神。皆要行持﹐須憑口訣﹐至簡至易﹐非繁非難。無中養就嬰兒﹐陰內煉成陽气。使金公生擒活虎﹐令詫女獨駕赤龍。乾夫坤婦而媒假黃婆﹐離女坎男而結成赤子。一鑪火焰煉虛空﹐化作微塵﹔萬頃冰壺照世界﹐大如黍米。神歸四大﹐卽龜蛇交合之時﹔气入四肢﹐是烏兔郁羅之處。玉葫蘆迸出黃金之液﹐金苗苔開成白玉之花。正當風玲月明時﹐誰會山靑水綠意。

快活快活眞快活﹐虛空粉碎秋毫輸回生死幾千遭﹐這回大死今方舊時窠舊潑生涯﹐於今淨盡都掉元來爹爹只是爺﹐懵懵懂懂自瓜近來仿佛辧西束﹐七七依前四十如龍養珠心不忘﹐如鵝抱卵气不又似寒蟬吸曉風﹐又似老蚌含秋一个閒人天地問﹐大笑一聲天地闊。

我有明珠光爍爍﹐照破三千大千夕彎﹐觀音菩薩正定心﹐釋迦如來大圓緊或如春色媚山河﹐或似秋光爽巖卜亦名九轉大還丹﹐又謂長生不死妒墻璧瓦礫相渾融﹐水烏樹林共寥缺層石女駕土牛﹐跛腳木人騎紙三業三毒云去來﹐六根六塵月綽此珠價大實難酬﹐不許巧錐妄穿若要祕密大總持﹐寂滅之中閉摸幾多納子聽墊雷﹐我个道人藏尺茫茫盡向珠外求﹐不識先天那一那一﹑著﹐何須重注腳﹖杜宇聲隨曉雨啼﹐海棠夜聽東風落。

烏兔乾坤鼎﹐龜蛇復垢壇。世問無事客﹐心內大還丹。白虎水中吼﹐靑龍火裹蟠。汞鉛泥蕊艷﹐金木雪花寒。離坎非心賢﹐束西不肺肝。三旬窮七返﹐九轉出泥丸。

司馬眞人

夫欲修眞﹐先除邪行﹐外事都絕﹐無以於心。然後內觀王覺﹐覺一念起卽須除滅﹐隨起隨滅﹐務令安靜。𨿽非的有貪著﹐浮浮亂想亦盡滅除。晝夜勤行﹐須臾不替。惟滅動心﹐不滅照心﹐但冥虛心﹐不冥有心﹐不依一法﹐而心常性﹐此法玄妙﹐利益甚深。

常默元气不傷﹐少思慧燭內光﹐不怒百神和暢﹐不惱心地淸涼﹐不求無諂無驕﹐不執可圓可方﹐不貪便是富貴﹐不苟何懼君王。味絕靈泉自降﹐气定眞息自長。觸則形斃神遊﹐想則夢離屍僵。气漏形歸后土﹐念漏神趨死鄕。心苑方得神活﹐魄臧然後魂彊。轉物難窮妙理﹐應化不離眞常。至精潛於恍惚﹐大象錕於渺茫。造化不知規準﹐鬼神莫側行藏。不飲不食不深﹐是謂眞人坐忘。

孫眞人

天地之問人爲貴﹐頭象天兮定象地。父母遺體能寶之﹐洪範九疇壽爲最。衛生切要知三戒﹐大怒大欲並大醉。三者若還有一馬﹐須防損失眞元气。

欲求長生須戒性﹐火不出兮心自足。木還去火不成灰﹐人能戒性還延命。貪欲無窮忘卻精﹐用心不已失元神。勞形散盡中和气﹐更仗何因保此身﹖

怒甚偏傷气﹐思多太損神﹐神疲心易役﹐气弱病相縈。勿使悲歡極﹐常令酒食均。再三防夜醉﹐第一戒最愼。亥寢嗚云鼓﹐寅晨漱玉津。妖邪難犯己﹐精气自全眞。若要無諸病﹐常常節五辛。安神宣悅樂﹐惜气保和純。壽夭體論命﹐修持本在人。君能尊此理﹐平地可朝眞。

又逸曹仙姑

神是性兮黑是命﹐神不外馳气自定。本來二物互相親﹐失卻將何爲本柄﹖

重陽師祖

棄了惺惺學得癡﹐到無爲處無不爲。眼前世事只如此﹐耳畔風雷迥不知。兩腳任從行處去﹐一靈常與气相隨。有時四大燻燻醉﹐借問靑天我是誰﹖

理性如調琴﹐緊則有斷﹐慢則不應﹐�慢得中則琴和矣。又如鑄劍﹐鋼則折﹐錫多則捲﹐鋼錫得中﹐則劍成矣。

欲界﹑色界﹑無色界﹐此三界也。心忘念慮卽超欲界﹐心忘綠境卽超色界﹐心不著空卽超無色界。離此三界﹐神居仙聖之鄕﹐性在淸虛之境矣。

李靖庵

心歸虛寂﹐身入無爲﹐動靜兩忘﹐內外合一﹐到這里精自然化气﹐气自然化神﹐神自然還虛。

無心眞人

心田淸靜﹐性地和平。端念正身﹐不離當處。神歸气復﹐性定精凝。魄魄混融﹐陰陽交媾。丹田有寶﹐對境無心。一气歸根﹐萬神朝祖。沈沈默默﹐捧捧存存。兀兀騰騰﹐綿綿相續﹐方是修行底活計﹐辧道底家風。

石杳林

萬物生皆死﹐元神死復生。以神居气內﹐丹道自然成。

心天無點翳﹐性地絕塵飛。夜靜月明處﹐一聲春烏啼。

施肩吾

气本延年藥﹐心爲使气神。能知行气主﹐便可作眞人。

張紫陽

含眼光﹐凝耳韻﹐調鼻息﹐緘舌气﹐是謂和合四象。眼不視而魂在肝﹐耳不聽而精在腎﹐舌不味而神在心﹐鼻不香而魂在肺﹐四肢不動而意在脾﹐是謂五气朝元﹐精化爲气﹐气化爲神﹐神化爲虛﹐是謂三花聚頂。

虛無生白雪﹐寂靜發黃芽。玉鑪火溫濕﹐鼎上飛紫霞。

華地蓮花開﹐神水金波諍。夜深月正明﹐天地一輪鏡。

龍從束海來﹐虎向西山起。兩獸戰一場﹐化作天地髓。

大道元來一也無﹐若能守一我神居。此心塋若潭心月﹐不滯絲毫眞自如。

水火從來一處居﹐看時覺有覓時無。細心調燮文兼武﹐片餉教君結玉酥。

心者神之舍﹐目者神之牖。目之所至﹐心亦至焉。故內煉之法﹐以目視鼻﹐以鼻對臍﹐降心火入於气海﹐功夫只在片餉而已。

海上道人

但向起時作﹐還於作處收。交龍莫放睡﹐雷雨直須休。要會無窮火﹐常觀未盡油。夜深人散後﹐惟有一燈畱。

朱紫陽

靜極而噓﹐如春沼魚﹔動極而吸﹐如百虫墊。春魚得气而動﹐其動極微﹔寒虫含气而墊﹐其墊無朕。調息者須似之﹐綿綿密密﹐幽幽微微﹐呼則百骸萬竅气隨以出﹐吸則百骸萬竅气隨以入﹐調之不廢﹐眞气從生。藥物之老嫩浮沈﹐火候之文武進退﹐皆於眞气中求之﹐嗚呼盡矣﹗

譚景升

悲則兩相﹐辛則兩涕﹐憤則結瘦﹐恕則結疽。心之所欲﹐气之所屬﹐無所不育。邪句爲此﹐正必爲彼。是以大人節悲辛﹐誠憤怒。得擷气之門﹐所以收其根﹐知元神之囊﹐所以韜其光。若蚌內守﹐若石內藏﹐所以爲珠玉之房。

忘形以養气﹐忘气以養神﹐忘神以養虛﹐只此忘之一字﹐便是無物景界。

六祖云﹕本來無一物﹐何處惹塵埃﹐其謂是歟﹗

魏伯陽

耳乃精竅﹐目乃神竅﹐口乃气竅。若耳述於聲﹐便精從聲耗而不固﹔目蕩於色﹐便神從色散而不凝﹔口多言語﹐便气從言走而不聚﹔安得打成一片﹐以爲丹寒﹗。修行之人若不於此三寶關鍵收拾﹐向裹無有是處。

今人精從下流﹐黑從上散﹐水火相背﹐不得凝結﹐皆是此心使然。心苟愛念不生﹐此精必不下流﹔心苟忿念不生﹐此黑必不上炎。一念不生﹐萬慮澄徹﹐則水火自然交媾矣﹗

陳虛白

混沌生前混沌圓﹐个中消息不容傳。擘開竅內竅中竅﹐踏破天中天外天。斗柄逆旋方有象﹐台光返照始成仙。一朝撈得渾心月﹐觀破胡僧面壁禪。

夫神與气精﹐三品上藥。煉精成气﹐煉气化神﹐煉神合道﹐此七返九還之妙藥也。然產藥有川源﹐采藥有時節﹐制藥有法度﹐入藥有造化﹐煉藥有火功。西南有鄕﹐土名黃庭﹐恍惚有物﹐杳冥有精。分明一味水中金﹐但向華池仔細尋。此產藥之川源也。垂簾塞兌﹐窒欲調息﹐離形去智﹐幾於坐忘。勸君終日默如愚﹐煉成一顆如意珠。此采藥之時節也。天地之先﹐無根靈艸﹐一意制度﹐產成至寶。大道不離方寸地﹐功夫細密要行持。此制藥之法度也。心衝無心﹐念中無念﹐注意規中﹐一黑還祖。息息綿綿無問斷﹐行行坐坐轉分明。此入藥之造化也。淸諍藥材﹐密意爲先﹐十二時中﹐黑煉火煎。金鼎常教湯用暖﹐玉鑪不使火少寒。此煉藥之火功也。

采時爲之藥﹐藥中有火焉。煉時爲之火﹐火中有藥焉。能知藥而收火﹐則定裹自丹成。古詩云﹕藥物陽內陰﹐火候陰內陽。會得陰陽理﹐火藥一處詳。此其義也。必以神馭气﹐以气定息﹐呼吸出入﹐任其自然﹐專炁致柔﹐含光默默﹐行住坐外﹐綿綿若存﹐如婦人之懷孕如小龍之養珠﹐漸采漸煉﹐漸疑漸結﹐工夫純粹﹐打成一斤﹐動靜之問﹐更宜消息。念不可起﹐起則火炎﹔意不可散﹐散則火玲。但使操捨得中﹐神炁相抱﹐斯謂之火種相續﹐丹鼎相溫。煉之一刻﹐一刻之周天也﹔煉之一日﹐一日之周天也。無子午卯酉之法﹐無晦朔弦望之期﹐聖人傳藥不傳火之旨盡於此矣﹗

邱長春

靑天莫起浮雲障﹐雲起靑天遮萬象。萬象森羅鎭百邪﹐光明不顯邪魔旺。我初開廓天地淸﹐萬戶千門歌太平。有時一片炁雲起﹐九竅百骸俱不寧。是以長教慧風烈﹐三界十方飄蕩徹。雲散虛空體自眞﹐自然現出家家月。月下方堪把笛吹﹐一聲響亮振華夷﹐驚起束方玉童子﹐倒騎白鹿如星馳﹐縱橫自在無拘束﹐心不貪榮身不辱﹐閒唱壺中白雪歌﹐靜調世外陽春曲。我家此曲皆自然﹐管無孔兮琴無弦﹐得來驚覺浮生夢﹐晝夜淸音滿洞天。

炁無升降﹐息定謂之眞鉛﹔念無生滅﹐神凝謂之眞汞。息有一毫之不定﹐形非我有﹐散而歸陰﹐非眞鉛也﹔念有一毫之不澄﹐神不純陽﹐散入鬼趣﹐非眞汞也。

翠玄眞人

煉气徒施力﹐存神枉用功。豈知丹訣妙﹐鎭日骯眞空。

玉液滋神室﹐金胎結气樞。只尋身內藥﹐不用檢丹書。

火棗元無核﹐交梨豈有查。終朝行火候﹐神水灌金花。

神气歸根處﹐身心復命時。這般眞孔竅﹐料得少人知。

萬籟風初起﹐千山月正圓。急須行正令﹐便可運周天。

雲散海棠月﹐春深楊柳風。阿誰知此意﹐舉目問虛空。

紫霞山人

丹卽荃蹄道卽魚﹐忘荃得道證空虛。莫堅守抱無爲一﹐撲碎虛空一也無。妙有靈光常赫赫﹐含容法界自如如。隨綠應感常淸諍﹐九載金剛不壞軀。

抱﹣子

耳不聽則坎水內澄﹐目不視則離火內營﹐口不言則兌金不嗚﹔三者旣閉﹐則眞人遊戲於其中。

陳泥丸

修仙有三等﹐煉丹有三成。上品丹法﹐以身爲鉛﹐以心爲汞﹐以定爲水﹐以慧爲火﹐在片餉之問可以凝結成胎。中品丹法﹐以气爲鉛﹐以神爲汞﹐以午爲火﹐以子爲水﹐在百日之問可以混合成像。下品丹法﹐以精爲鉛﹐以血爲汞﹐以腎爲水﹐以心爲火﹐在一年之問可以融結成功。

李道純

眞鉛眞汞大丹頭﹐采取當幹罔象求。有作有爲終有累﹐無求無執便無憂。常淸常淨心珠現﹐忘物忘機命寶周。動靜兩途無窒得﹐不離常處是瀛洲。

三元大藥意心身﹐著意心身便系塵。調息要調眞息息﹐煉神須要不神神。頓忘物我三花聚﹐猛棄機緣五气臻。八達四通無堅礙﹐隨時隨處闡全眞。

性天大察長根塵﹐理路多通增業識﹐聰明智惠不如愚﹐雄辯髙譚爭似嘿。絕慮忘機無是非﹐隱耀含華遠聲色﹐一念融通萬慮澄﹐三心則透諸緣息。諦觀三教聖人書﹐息之字最情直﹐能於息上做工夫﹐爲佛爲仙不勞力。息緣返照禪之機﹐息心明理儒之極﹐息气疑神道之玄﹐三息相須無不克。

天來子

欲撈北海波心月﹐先縛南山嶺上云。若也有人知此意﹐便堪飛烏見元君。

半輸月照西江上﹐一个烏飛北海頭。月落烏飛尋不見﹐廣寒宮內倒騎牛。

玄牝之門鎭日開﹐中問一竅混靈臺。無賈無鎖無人守﹐日月東西自往來。

采藥要明天上月﹐修行須識水中金。月無庚气金無水﹐縱有眞鉛枉用心。

無夢子

身爲車兮心爲軾﹐車動軾隨無計息。交梨火棗是誰無﹐自是不除荊與。

身爲客兮心爲主﹐主人平和客安處。若還主客不安寧﹐精神管是辭君。

龍眉子

俱津無光太極先﹐風輪激動產眞鉛。都因靜極還生動﹐便自無涯作有。

一气本從虛裏兆﹐兩儀須從定中旋。生生化化無窮盡﹐幻作壺中一洞。

紫虛了眞子

乾坤棄鑰鼓有數﹐離坎刀圭采有時。鉛龍升兮汞虎降﹐龜蛇上下兩相。天上日頭地下轉﹐海底蟬娟天上飛。乾坤日月本不運﹐皆因斗柄轉其。人心若與天心合﹐顚倒陰陽只片時。虎龍戰罷三田靜﹐拾取玄珠種在泥。黃婆媒合入中宮﹐嬰兒女相追。年中用日日用刻﹐刻裹工夫妙更奇。暗合鬥牛共歡會﹐天機深遠少人知。

瑩蟾子

抱元守一通玄竅﹐惟精惟一明聖教。太玄眞一復命關﹐是知一乃眞常道。休言得一萬事畢﹐得一持一保勿失。一徹萬融天理明﹐萬法歸一非奇特。始者一無生萬有﹐無有相資可長久。誠能萬有歸一無﹐方會兩面觀北斗。至此得一復忘一﹐可與造化同出設。設若執一不能忘﹐大似癡貓守窟。三五混一一返虛﹐返虛之後虛亦無。無旣無湛然寂﹐西天胡子沒髭。今人以無喚作茫﹐然蕩頑空涉畏途﹔今人以一喚作一﹐偏枯苦執空費力。不無之無若能會﹐便於守一知無一。一無兩字盡掀翻﹐無一先生大事畢。

日用總玄玄﹐時人識未全。常推心上好﹐放卻口頭禪。法法非空法﹐傳傳是妄傳。不曾修福始﹐焉得有禍先。不益便無損﹐不變豈能遷﹖艸看愼和喜﹐何愁述與澶﹖不作善因果﹐那得惡姻綠﹖打開人我綱﹐跳出是非圈。休思今世後﹐放下未生前。旣無塵俗累﹐何憂業火煎﹖有無俱不立﹐虛實任相連。來去渾忘卻﹐生死何預焉﹖饑來一碗飯﹐渴則半甌泉。興來自消遣﹐困去且打眠。達者明此義﹐休尋天外天。見前赤灑灑﹐末後亮娟娟。

導引法

閉目冥心坐﹐握固靜思神。叩齒三十六﹐兩手抱昆侖。左右嗚天鼓﹐二十四度聞。微擺撼天柱﹐赤龍攪水津。嗽津三十六﹐神水滿口勻。一口分三咽﹐龍行虎自奔。閉气搓手熱﹐背摩後精門。盡此一口气﹐想火燒臍輪。左右輸鱸轉﹐兩腳放舒伸。叉手雙虛托﹐低頭扳足頻。以候逆水上﹐再嗽再吞津。如此三度畢﹐神水九次吞。咽下汨汨響﹐百脈自調勻。河車搬運訖﹐發火徧燒身。邪魔不敢近﹐夢寐不能昏﹐寒暑不能入﹐災病不能述。子午午前作﹐造化合乾坤。循環次第轉﹐八卦是良因。

杜道堅

至道不遠兮﹐但在目前。竊天地之機兮﹐修成胎仙。妙莫妙兮﹐凝吾之神﹔安以待之兮﹐若存而綿綿。黃帝求玄珠兮﹐象罔乃得。此理可心會兮﹐非言所傳。虛極靜篤兮﹐恍惚變化﹔捆縊蟠媾兮﹐如煙雲之回旋。龍吟虎嘯兮﹐鉛汞交結﹔依時采取兮﹐進火烹煎。劍掛南宮﹐閉固神室﹐煉成五色石兮﹐補自己之靑天。結胎片餉兮﹐運火一年。如靈鸚之抱卵兮﹐萬慮俱捐。轉天根月窟之關鍵兮﹐往來上下。融融液液兮﹐眞气周匝乎三回。勤而行之﹐勿計得喪。累土成層臺兮﹐積涓流而成川。機綠難偶兮﹐時不待人﹔下手速兮﹐愼毋待霜雪之滿巓。

許眞人

未開關﹐空打坐﹐無有麥子推甚磨。枉勞神﹐空錯過﹐生死輪回躲不過。開得關﹐透得鎖﹐三車搬運眞水火﹐湧泉直至泥丸宮﹐縱橫自在都由我。關未開﹐鎖未動﹐休胡扭捏莫胡弄﹐自己性命固不得﹐卻去人問說鉛汞。人人本有三關路J夾春雙關透頂門﹐修行正路此爲根﹐華池神水頻吞咽。紫府元君逆上搬﹐常使气沖關節透﹐自然精滿谷神存。只願谷神長不死﹐世問都是壽長人。

薛眞人

修養工夫顚倒顚﹐行持造化坎離先。池中玉液頻頻咽﹐肘後金精轉轉還。玄中妙﹐妙中玄﹐得此神丹益壽年。谷關緊鎖眞消息﹐便是人間不老仙。

逍遙子

父母未生前﹐與母共相連。十月胎在腹﹐能動不能言。晝夜毋呼吸﹐往來通我玄。無情生有情﹐虛靈徹洞天。剪斷臍帶子﹐一點落根源。性命歸眞土﹐此處覓眞鉛。時時防意馬﹐刻刻鎖心猿。迷失當來路﹐輪回苦萬千。若遇明師指﹐說破妙中玄。都來二十旬﹐端的上靑天。

丹田完固气歸根﹐气聚神凝道臺眞。久視定須從此始﹐莫教虛度好光﹟1陰。

卻老扶裹別有方﹐不須身外覓陰陽。王﹟2關謹守嘗淵默﹐气固神完壽自康。

攝生要旨

眼者神之牖﹐鼻者气之戶﹐尾問者精之路。人多視則神耗﹐多息則气虛﹐多嗜欲則精竭。務須閉目以養神﹐調息以養气﹐堅閉下元以養精。精充則气裕﹐气裕則神完﹐是謂道家三寶。覺與陽合﹐寐與陰並﹐覺多則魂彊﹐寐久則魄壯。魂彊者生之人﹐魄壯者死之徒也。故善養生者必餐元和﹐臧滋味﹐使神淸气爽﹐晝夜常醒﹐是乃長生之道。

去暴怒以養性﹐少思慮以養神﹐省言語以養气﹐絕嗜欲以養精。

玄關雜記

昔有行道人﹐陌上見三叟﹐年各百歲餘﹐相與鋤禾莠。往拜再三問﹐何以得此壽﹖上叟前致詞﹐室內姬贏醜﹔二叟前致詞﹐夜飯臧數口﹔下叟前致詞﹐暮外不覆首。旨哉三叟言﹐所以壽久。

口中言少﹐心頭事少﹐肚中食少﹐夜問睡少﹔依此四少﹐神仙可了。

內養眞詮

老子曰﹕綿綿若存。謂之存﹐則常在矣﹔謂之若﹐則非存矣。故道家宗旨﹐以空洞無涯爲元竅﹐以知而不守爲法則﹐以一念不起爲工夫。檢盡丹經﹐總不出此。

气欲柔不欲彊﹐欲順不欲逆﹐欲定不欲亂﹐欲聚不欲散。故道家最忌瞋心﹐瞋心一發則气彊而不柔﹐逆而霽順﹐亂而不定﹐散而不聚矣。修道者須如光風密月﹐景星慶雲﹐無一毫乖戾之气而後可行功用力。

修眞祕錄

人心久任之﹐則浩蕩而忘返﹐頓棲之又超躍而無垠。任之則榮乎我性﹐棲之則勞乎我神﹐致神者奚方而靜。蓋心本至寧﹐感物而動﹐旣習動而播遷﹐亦習靜而恬晏。故善習靜者﹐將躁而制之以寧﹐將邪而閒之以正﹐將求而抑之以恬﹐將濁而澄之以淸。優哉遊哉﹗不欲不營。行於是﹐止於是﹐造次於是﹐逍遙於是﹐久之則物冥於外神鑑於內﹐不思靜而自靜矣。

修眞之士先要降心﹐若不降心﹐焉能見性﹖旣不見性﹐何以立命﹖性命不備﹐安得成眞﹖故降得一分欲心﹐便存得一分道心。

心爲五陽之主﹐腎爲五陰之主﹐五陰升而爲水﹐五陽降而爲火。而臍在人身之中﹐名曰中宮﹐命府包藏精髓﹐貫通气脈﹐善養者自離進坎塡離﹐心息相依﹐使二气相交﹐水火旣濟﹐自然一气純陽﹐身輕體健。

嬰兒之在母胎也﹐母呼亦呼﹐母吸亦吸﹐口鼻皆閉﹐而惟以臍通焉。及其生也﹐剪去臍帶﹐則一點眞元之气聚於臍下。故臍者﹐生之根﹐气之蒂也。人能虛心凝神﹐回光內照於眞人呼吸處﹐體其上下﹐順其自然而存之﹐心與息相依﹐神與气相守﹐念念相續﹐打成一片﹐自然神气歸根性命合。

人在气中﹐如魚在水中。水以養魚而魚不知﹐气以養人而人不覺。養气者須自調息始。調息之法﹐先靜坐澄心﹐宛若禪寂﹐以月視鼻﹐以鼻對臍﹐調勻呼吸﹐勿令喘急﹐吸時气自下而上﹐呼時气自上而下﹐一上一下﹐若存若亡﹐毋令間斷﹐亦毋令矜持﹐但隨其出入﹐少加調停爾。

人身元神常在於目﹐五藏精華亦聚於目。故《陰符經》曰﹕機在目。

《道徳經》曰﹕不見可欲﹐使心不亂。是以內養之法﹐常要兩目垂簾﹐回光自照﹐降心火於丹田﹐使神藏於淵﹐不致外馳﹐自然神气相抱﹐長生可期。

冬至小參文

身中一寶﹐隱在丹田。輕如密霧﹐擔似飛煙。上至泥丸﹐下及湧泉。﹐乍聚乍散﹐或方或圓。表裹瑩徹﹐左右回旋。遇陰入地﹐逢陽升天。金翁采汞﹐詫女擒鉛。依時運用﹐就內烹煎﹐冬至之後﹐夏至之前﹐金鼎湯沸﹐玉鑪火燃﹐龍昤束嶽﹐虎嘛西川﹐黃婆無爲﹐丁公默然﹐身中夫婦﹐雲雨交歡。天一生水﹐在乎淸源。離己坎戊﹐以土爲先。土中有火﹐妙在心傳。如龍養珠﹐波涵玉淵﹐如鸚抱卵﹐緩气綿綿。磁石吸鐵﹐自然通連﹐花蒂含實﹐核中气全。不守之守﹐如一物存。始由乎坎﹐終至乎乾。卯酉沐浴﹐進退抽添。有文有武﹐可陶可甄。聖胎旣就﹐一鐵三關。卻使河車﹐運水登山一主屍六賊﹐膽碎心寒。銀盂盛雪﹐一色同觀﹔玉壺涵水﹐卽成大還。一聲雷電﹐人在頂門﹐靑霄萬里﹐蟾光一輪。

冬至詞

因看斗柄運周天﹐頓悟神仙妙訣。一點眞陽生坎位﹐點卻離官之缺。造化無聲﹑水中起火﹐妙在虛危穴。今年冬至﹐梅花衣舊凝雪。

先聖此日閉關﹐不通來往﹐都爲羣生設。物物含生意﹐正在子初亥末。自古乾坤﹐這些離坎﹐日日無休歇。如今識破﹐金烏飛入蟾關。

玄牝歌

華池神水天地根﹐煉之餌之命長生。自古神仙無則說﹐皆因玄牝入眞門。借問如何是玄牝﹐嬰兒未生先兩腎。兩腎中間一點明﹐逆則丹成順成人。一陽起處便下手﹐黑中取白無中有。一時身內長黃芽﹐九載三年徒自守。世人若識眞玄牝﹐不在心兮不在腎。窮取生身負受气初﹐莫怪天機輕泄盡。

修眞口訣

修眞之要﹐只在性命兩字﹐離了性命便是旁門。世人不知何者爲養性﹐洞賓以煉心曉之﹐不知何者爲立命﹐張許以伏气諭之。心無所住﹐方是眞如﹐此養性也﹔气入身來﹐沈歸元海﹐此立命也。

道家以精气神三寶爲丹頭。然煉精之要在乎身﹐身不動則無欲而精全﹔煉气之要在乎心﹐心不動則無念而气全﹔煉神之要在乎意﹐意不動則身心合而返虛故神全。是故精气神爲三元藥物﹐身心意爲三元至要。

長生詮經竟

﹟1光﹕原作『元』﹐據文義攺。

﹟2王﹕疑爲『玉』之誤。

