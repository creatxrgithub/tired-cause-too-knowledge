侍帝晨東華上佐司命楊君傳記

經名﹕侍帝晨束華上住司命場君傳記。一卷。底本出處﹕《正統道藏》正一部。

侍帝晨東華上佐司命楊君傳記

紫淸上宮九華眞妃授經君﹐姓楊﹐諱羲和﹐南嶽夫人之弟子﹐許仙侯及帝晨度經之師也。以晉成帝咸和五年庚寅歲九月生﹐爲簡文相府時舍人。眾眞以興寧初多來降﹐至三年乙丑歲安妃下嬪﹐此後數數降集﹐事邊不顯﹐云應解劍隱化。以泰元十三年戊子歲﹐乃乘雲駕龍﹐西謁太素﹐北朝玉淸。車你執事﹐高佐四輔﹐侍晨帝躬﹐總括昊越鬼神之司﹐傳記未顯於世也。九華眞妃﹐晉興寧三年歲在乙丑六月二十五日夜﹐紫微王夫人見降﹐又與一神女俱來。神女著云錦楊﹐上丹下靑﹐文采光鮮。腰中有綠繡帶﹐帶系十餘小鈴﹐鈴靑色黃色﹐更相參廁。左帶玉佩﹐佩亦如世問佩。但幾小耳。衣服鰷鰷﹐有光照朗室內﹐如日下映視雲母形也。云發鬢鬢﹐整頓絕倫作髻﹐乃在頂中又垂餘發至腰許。指著金銀﹐白珠約臂。視之﹐年可堪十三四許。左右又有兩侍女﹐其一侍女著朱衣﹐帶靑章囊﹐手中又持一錦囊。囊長尺一二寸許﹐以盛書﹐書當有十許捲也。以白玉檢檢囊口﹐見刻檢上字云﹕玉淸神虎內眞紫元丹章。其一侍女著靑衣﹐捧一白箱﹐以絳帶束絡之﹐白箱似象牙形也。二侍女年可堪十七八許﹐整飭非常。神女及侍者顏容瑩朗﹐鮮徹如玉﹐五香馥芬﹐如燒香嬰气者也。初來入戶﹐在紫微夫人後行。夫人旣入戶之始﹐仍見告日﹕今日有貴客來﹐相詣論好也。於是羲和卽起立﹐夫人日﹕今日可不須起﹐但當共坐自相向作禮耳。夫人坐南向作禮耳。羲和其夕先坐承牀下西向﹐神女因見就同林坐束向﹐各以左手作禮。作禮畢﹐紫微夫人日﹕此是太虛上眞元君金臺李夫人之少子也。太虛元君昔遣詣龜山﹐學上淸道﹐道成﹐受太上書﹐署爲紫淸上宮九華眞妃者也。於是賜姓爲安﹐名郁嬪﹐字靈蕭。

紫微夫人又問羲和﹕世上曾見有此人不。羲和答日﹕靈尊高秀﹐無以爲諭。夫人因大笑﹕於爾何如﹐羲和不復答。紫淸眞妃坐良久都不言﹐妃手中先握三枚棗﹐色如漧棗而形長大﹐內無核﹐亦不作棗味﹐有似如梨耳。妃先以一枚見與﹐次以一枚與紫微夫人﹐自畱一枚﹐語令各食之。食之畢﹐良久移時﹐眞妃問羲和﹕年已幾﹐是何月生。羲和登答﹕年三十六﹐庚寅歲九月生也。眞妃又日﹕君師南眞夫人﹐司命秉權﹐至道高妙﹐備皇良德之宗也。聞君德音甚久﹐不圖今日得叔因綠﹐歡願於冥運之會﹐依然有松羅之纏矣。羲和乃稱名答日﹕沈淪下俗塵染﹐其質高卑靈邈。無綠稟敬﹐猥虧靈降﹐欣踴罔極﹐惟蒙啟訓﹐以松其暗濟﹐羲和元元夙夜所願也。眞妃日﹕君今語不得有謙飭﹐謙飭之辭﹐殊非所宜。又良久﹐眞妃具告日﹕欲作一紙文相贈者﹐便因君以筆運我鄙意﹐當可爾乎。羲和答﹕奉命。＇卽登紙染筆﹐登口見啞作詩日﹕

靈關堅空上﹐瓊臺煉郁羅。紫宮乘綠景﹐靈觀藹嵯峨。瑯軒朱房內﹐上德煥絳霞。俯漱靈瓶津﹐仰攘碧標華。濯足玉天池﹐鼓她牽牛河。遂策濁云駕﹐落龍轡玄阿。振衣塵滓際﹐騫裳步景波。願爲山澤結﹐剛柔順以和。相攜雙淸內﹐上眞道不邪。紫微會良謀﹐唱納享福多。

羲和書訖﹐取視之﹐乃曰﹕今以相贈﹐以宣丹心﹐勿云云也。若意中有不相解者﹐自可微訪耳。紫微夫人日﹕我復因爾作一紙文以相曉者﹐示一善事耳。羲和又辟紙染筆﹐夫人見授詩日﹕

二象內外浮﹐玄气果中分。冥會不待駕﹐所期貴得眞。南嶽鑄明金﹐眇觀傾岌甍。良德飛霞照﹐遂感靈霄人。乘臺稠裊寢﹐齊牢攜絳雲。仰嘆天人際﹐數中自有綠。﹐上道誠不邪﹐塵滓非﹗所聞。同目感恆象﹐高唱爲爾因。

書訖﹐紫微夫人取視﹐視畢曰﹕以此贈爾﹐今日於我﹐爲因綠之主唱意之謀客矣。紫微夫人又曰﹕明日南嶽夫人當還﹐我當與妃共迎之於雲際問﹐明日不還者﹐乃復數日事。又良久﹐紫微夫人曰﹕我去矣﹐明日當與眞妃俱來詣爾也。覺下缽而失所在也﹐眞妃小畱在後而言曰﹕冥情未據﹐意气未忘﹐想君俱詠之耳﹐明日當復來。乃取羲和手執之﹐而自下狀﹐未出戶之間﹐忽然不見。

六月二十六日夕﹐眾眞來疏﹐如左﹕

紫微王夫人﹐

紫淸上宮九華眞妃﹐

羲師紫陽眞人﹐

上眞司命南嶽夫人﹐

茅中君﹐

淸靈眞人﹐

茅小君。

又有一人年甚少﹐整須非常﹐建芙蓉冠﹐著朱衣﹐以白珠綴衣縫﹐帶劍。都未嘗見此人﹐來多論金庭山中事﹐與眾眞共語。又有不可得解者﹐揖敬紫微﹑紫淸﹑南眞三女眞人﹐共言平耳。云是桐相山眞人王子喬也﹐都不與羲和語。又前後初有眞人來見降者﹐初時皆自不卽與其羲和共語耳。

各坐良久﹐紫淸眞妃曰﹕欲復煩明君之手﹐筆書一事﹐以散意忘言﹐可乎。又羲和辟紙待授﹐眞妃乃徐微言而受日﹕我是元君之少女太虛李夫人愛子也﹐昔初學眞於龜臺﹐受玉章於高上﹐荷虎錄於紫皇﹐秉璦鐵於五帝﹐受書爲上眞之妃﹐以遊行玉淸也。常數自手扇九羅﹐足躡玄房。霄形靈虛﹐仰攘日根。入宴七闕﹐出轡雲輪。躡三辰而俱升﹐散景霞以飛軒也。非不能采擇上室﹐訪搜紫童﹐求玉宮之良儔﹐偶高靈而爲雙﹐接玄引奇友於帝卿矣。直是我推機任會﹐應度歷數﹐俯景塵沬﹐參龍下邁。招冥求之雄﹐追得疋之黨耳。自宿命相與﹐乃有默會。定名素契玉鄕﹐﹐齊理二慶。攜扁而行﹐匏爵分味。醮裊結裳﹐顧疇中會﹐內藏眞方也。推此而往﹐已定分冥。簡靑書上元﹐是故善鄙之心﹐亦已齊矣。對景之好﹐亦已成矣。得願而遊歡兼昔旨﹐豈不宜乎。然此自復是二象大宗﹐內外之配職耳。實非所以變化反淡﹐凝淸虛﹐刃靈刀。七累遺任﹐太素保眞。啟玉淸單景﹐八空之謂也。秀寂高淸﹐郁舉流霄。使風歌雲路﹐龍昤虎嗥。天皇雙景﹐遠升辰樓。飛星擲光﹐日月映軀。口吐冥姻﹐眼電激光。上寢瑕房﹐流行玉淸。手掣景云﹐足陸金庭。若自此之時﹐在得道之頃。爲當固盡內外﹐理同金石。情纏雙好﹐齊心幃蟆耳。奚必抱袁均年﹐有輕中之接﹐塵穢七神﹐悲魂狂魄乎。蓋是妾求氏族之於明君耳﹐非有邪也。今可謂志懷眞情﹐已如一方﹐當相與結駟玉虛﹐偶行北玄。同攘絳實於玉圃﹐並采丹華於閱園﹐分飲於紫川之水﹐齊濯於碧池之濱。紫華毛被﹐日冕容冠。逍遙上淸﹐俱朝三元。八景出落﹐鳳徘龍臺。仰嗽金髓﹐誦歌玉玄。浮空寢宴﹐高會太晨。四鈞朗唱﹐香母奏姻。齊首偶觀﹐攜帶交羣。不亦樂乎﹐不亦得志乎。明君其順會﹐妾心無辭﹐且亦不得背實反冥﹐苟任胸懷矣。

啞畢﹐復自取視而言曰﹕今以此書相詣﹐蓋豁其滯疑耳。言畢﹐乃笑良久。

紫微夫人日﹕眞妃之辭盡矣﹐論好之綠著矣。爾亦不得復有所容也﹐玄運冥分使之然耳。

南嶽夫人見啞書﹐日﹕冥期數感﹐玄運相適﹐應分來聘﹐親構因綠﹐此攜眞之善事也。蓋示有偶對之名﹐定內外之職而已。不必苟循世中之獘穢﹐而行淫濁之邇矣。偶靈妃而接景﹐聘貴眞之少女。於是親交﹐亦有大進業之益﹐益得而無傷絕之慮。千神於是可使試觀﹐不得復陳矣。眞旖必可克任﹐云軒必可俱駕也。吾往曾因紫微夫人爲汝遘及此意﹐今遂如願﹐益使我欣欣。愼復疑哂於心胸矣。

我昨見金臺李夫人於淸虛中﹐言爾尙有疑正之心﹐色气小有恨恨。汝違此舉﹐誤人不小。眞妃有神虎內眞丹靑玉文﹐非爾所有者輩﹐良才求寫﹐故當不爲隱耳。今上相擭何﹐但文章而已﹐將必乘景玉霄乎。若有未悟者﹐宜微訪可否。眞妃見夫人書言﹐乃笑而言日﹕攜手雙臺悟﹐嘆良會景餅同﹐幾於此齊乎。

淸靈眞人授書曰﹕黃赤之道﹐混气之法﹐是張陵受教施化爲種子之一術耳﹐非眞人之事也。吾數見行此而絕種﹐未見種此而得生矣。百萬之中﹐莫不盡被考者矣。千萬之中﹐誤有一人得之﹐得之遠至於不死耳。張陵承此﹐以教世耳﹐陵之變舉﹐亦不行此矣。爾愼言濁生之下道﹐壞眞霄之正气也。思懷淫欲﹐存心色觀﹐而以兼行上道者﹐適足明三官罰耳。所謂抱玉赴火﹐以金棺葬狗也。色觀謂之黃赤﹐上道謂之隱書。人之難曉﹐乃至於此。

紫微夫人授書曰﹕夫黃書赤界﹐𨿽長生之祕要﹐實得生之下術也﹐非上宮天眞流餅宴景之夫所得言也。此道在於長養分生而已﹐非上道也。有懷於淫气﹐兼以行之。隱書者﹐適足握水官之筆﹐嗚三官之鼓耳。玄挺亦不可得恃﹐解謝亦不可得賴也。要而言之﹐貞則靈降﹐專則神使矣。夫眞人之偶景者﹐所貴存乎。匹偶相愛﹐在於二景﹐𨿽名之爲夫婦﹐不行夫婦之邇也﹐是用虛名以示視聽耳。苟有黃赤存於胸中﹐眞人亦不可得見﹐靈人亦不可得接。徒劬勞於執事﹐亦有勞於三官矣。

雞嗚時﹐南嶽夫人授書日﹕雞旣嗚矣﹐論好之綠篤也。紫陽眞人授書曰﹕太虛遠逸高畢﹐同接禮賢之義﹐著之於冥運﹐爾愼心系於黃赤之疑。

茅中君授書日﹕玄標觸景府﹐和塵藹玉振。微房淸風逸﹐邁可不勗之。

言畢﹐諸眞人各去﹐眞妃小畱在後﹐曰﹕又煩明君爲一辭也。而授書日﹕忘懷簡素﹐暉心齊契。方當數親虔淸宇德﹐與流景合冥觀會﹐理髮領秀。伏度明君高尙靈映﹐縱滯忘鄙耳。言畢﹐而見持手而下將﹐未至尸之問﹐﹐忽然失所在。

六月二十九日﹐九華眞妃授書日﹕景應雙集﹐云會玄落。龍秀五空﹐采瓊闈臺。長歌靈摸﹐煥啟玉扉眇矣。遺事與世長辭﹐霞你絳波﹐電赴紫棲。共擔淸響之外﹐同遊雲岫廣崖﹐豈不善乎﹐豈不樂哉。

日者﹐霞之實。霞者﹐日之精。君𨿽聞服日實之法﹐未見知飡霞之精也。夫飡霞之經甚祕﹐致霞之道甚易。此謂體生玉光映上淸之法也。

眼者﹐身之鏡。耳者﹐體之牖。視多則鏡昏﹐聽眾則牖閉。妾有磨鏡之石﹐央牖之術﹐卽能徹洞萬靈﹐眇察絕響﹐可乎。

面者﹐神之庭。發者﹐腦之華。心悲則面憔﹐腦臧則發素。所以精元內喪﹐丹津損竭也。妾有童面之經﹐還白之法﹐可乎。

精者﹐體之神。明者﹐身之寶。勞多則精散﹐營競則明消。所以老隨气落﹐耄已及之。妾有益精之道﹐延明之經﹐可乎。

此四道﹐乃上淸內書﹐立驗之眞章也。方欲獻示﹐以補助君之明照耳。

授畢﹐取以見﹐與羲和﹐口答堆惟﹐乞請之。

六月二十九日﹐桐梧眞人同來降復啞﹐令羲和書日﹕夫八朗四極﹐靈岸遼遐。奇言吐穎。』璦音集振。晨飛浚淸﹐玄气赴霄。體邁玉虛﹐心遺艱鋒。沈滯於眇羅之外﹐凝和於寂波之表。若此人者﹐必能遊騰玄漠﹐同棲眞庭矣。三元可得而見﹐絳名可得而立耳。如其心並愆浪﹐目擊色袂﹐動與罔罟共啟﹐靜與爭競爲分者﹐此乃適仙路邈﹐求生日闊也。子其愼之。

羲和書畢取視﹐乃以見與。六月三十日夜﹐九華眞妃﹐與紫微王夫人﹑南嶽夫人同降。眞妃坐良久﹐乃命侍女發檢囊之中出二卷書以見付﹐令寫之。書題如左﹕

《上淸玉霞紫映內觀隱書》

《上淸還晨歸童日暉中書》

右二卷名目

七月一日夜﹐紫微王夫人﹑南嶽夫人﹑九華眞妃﹑紫微桐梧淸靈三眞人﹑茅二君同降﹐。良久﹐羲和乃自陳於眾靈﹐求安身之術﹔欲知貴賤之分﹐年命之會﹐多少定限。於是眞妃乃笑﹐良久﹐見授書﹕此日明君﹐夷質虛閒﹐祕構玉朗。蘭淵高流﹐淸響金宮。可謂能珍寶藏奇﹐幽眞內煥。標梯靈篇﹐乘數順生。素德神園﹐丹錄玉淸。興煙拔景﹐冥鼓遐聲也。必三事大夫﹐侍晨帝躬高佐四輔﹐承制聖君。理生斷死﹐賞罰鬼神。攝命千靈﹐封山召云。主察陰陽之和气﹐而加爲昊越鬼神之君也。妾將挺命凝觀﹐憑華而生。靈飛九天﹐虛音織房﹐因運四覺﹐玄梯同象。紫名太上﹐淸文八景。神映西暉﹐德朗內穎。乃受書乘气﹐得爲眞妃之任矣。又當助君總括三霍﹐綜禦萬神。對命北帝﹐制劫鄧山。又應相與擭袂﹐虛房乘煙﹐七元嘉會﹐希林內據因綠也。是故君生於楊﹐我得安。妾自發玄下造﹐君自受書於西宮﹐從北策景乘耕束轅﹐握旎秉鐵﹐專制束蕃。三官奉普河山啟源。天丁獻武﹐四甲衛輸。當此之時﹐實明君之至貴﹐眞仙之盛觀也。三官中常有暗謠云﹕楊安大君﹐董眞命神﹐正我等之謂耳。蓋聖皇之方駕於今﹐有二十八年也。後二十二年﹐明君將乘龍駕雲﹐白日升天。先詣上淸西宮﹐北朝玉皇三元﹐然後乃得束翰執事矣。此自是君玉朗紫微﹐金音虛領﹐爲太極所旌。乃玄德上挺﹐不復用勤學劬勞﹐涉足山川矣。若爲精勗之者﹐當小神淸瑩鮮矣﹐亦不甚今日不勞之舉也。今世俗縈网﹐貴賤之問﹐涉塵塗之役﹐在得失之津﹐信非眞人所得經營。乃自坦乎﹐艱泰之用任乎﹐遇否之頃耳。見明君之逸﹐誠欣然也。睹明君之否﹐誠戚顏也。此二感﹐發於顏色之上也。復未足以致遠﹐悲抱長戚矣。至於內冥偶景﹐並守玄好輊輪塵藹﹐參形世室﹐妾豈以愆累浮卑少時之滯﹐而虧辱於當眞之定質耶。夫陰陽者﹐對否泰之用。二象旣羅﹐得失錯綜﹐此皆往來之徑陌耳。今人居風塵之焦盛者﹐乃多罪之下鬼﹐趣死之考質也。夫處無用於囂塗﹐乃得眞之挺朴。任凡庸以內觀﹐乃靈仙之根始也。蓋富貴淫儷﹐是破骨之斧鋸﹐有似載罪之舟車耳。榮華矜世爭競邀﹐時適足以誨愆要。辱爲伐命之兵﹐非佳事也。是故古之高人﹐覽﹟罪咎難預﹐知富貴之不可享矣。遂肥逛長林﹐棲景名山。咀嚼和气﹐漱濯淸川。欲遠此惡邊﹐自求多福。超豁纏躬﹐保全至素者也。君亦奚足大汲汲於人間之貴賤﹐投身於榮辱之肆哉。且方交兵﹐日會三災。向臻神風﹐驅除臭气。參天明金﹐生穢於泥瀆﹐寶玉殺糞以招塵。騫裳振血﹐濁眞虧眞﹐玄通遠逸﹐是其時也。君若不可耐風火之煙﹐欲抱眞於幽林者﹐且可尋解劍之道自盡﹐出默之會﹐隱顯之邇﹐臨時分處﹐有任於明君矣。冥數上感﹐有命而交。靈書玉臺﹐眞契合景。是以言嬋於辭﹐心訖於筆﹐妾豈獨嘆於一人乎﹐蓋示名分之判例也。書訖﹐取以與羲和﹐復日﹕君省此﹐當少愈不。

北登玄眞闕﹐攜手結高羅。香煙散八景﹐玄風鼓絳波。仰超瑯園津﹐俯陌霄陵阿。玉簫云上唱﹐鳳嗚洞九遐。乘气浮太空﹐曷爲躡山河。金節命羽靈﹐徵兵折萬魔。齊抱二晨暉﹐千樁方嬰牙。喪眞投競室﹐不解可柰何。仰嗎太霞宮﹐金闕曜紫淸。華房映太素﹐四軒皆朱瓊。擲輪空同津﹐總轡舞綠耕。玉華飛云蓋﹐西妃運錦旌。翻然塵濁涯﹐倏忽佳人庭。宿感應期降﹐所招已在冥。乘鳳奏霄晨﹐共酣丹林嬰。公侯徒眇眇﹐安知眞人靈。

右二篇十月二十日授。

侍帝晨東華上住司命場君傳記竟

