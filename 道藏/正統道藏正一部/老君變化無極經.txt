老君變化無極經

經名﹕老君變化與極經。撰人不詳﹐約出於南北朝。一卷。底本出處﹕《正統道藏》正一部

老君變化無極經

老君變化無極中﹐出處幽微黃房宮。煉形淑淑虛無同﹐光景布行八極中。

眞名一出會九公﹐道理長遠樂無窮。膠駕九龍車馬僮﹐上登八重玉闕中。

金樓之臺望華山﹐山上眞人授我經。教我學道身當淸﹐愼勿貪淫沒汝形。

淸身潔己身長生﹐老君之道自然並。不求吾道經教名﹐那得度災爲種生。

賢者思之解其情﹐緘入縷出气自明。施寫有法隨時生﹐秋收冬藏入黃庭。

窈窈冥冥气合並。老君變化易身形﹐出在胡中作眞經。胡兒反叛無眞誠﹐

朝降暮反結罪名。部落彊丁至死傾﹐叩頭來前索求生。老君執意欲不聽﹐

謫被赭衣在身形。沐頭剔須爲信盟﹐絕其妻娶禁殺生。若能從化過其名﹐

日中一食讀眞經。不得欺殆貪淫情﹐若有犯法滅汝形。胡兒彌伏道气隆﹐

隨時轉運西漢中。木子爲姓諱口弓﹐居在蜀郡成都官。赤名之域出淩陰﹐

弓長合世建天中。乘三使六萬神崇﹐眞列三師有姓名。二十四治气當成﹐

分符券契律令名。誅符伐廟有常刑﹐老君正法道自明。仙官簿錄隨所請﹐

陰陽中經無人明。惟有龍胎師度形﹐白髮翩翩遊天庭。羽翼開張毛衣成﹐

五色斑斑如列星。遊璣玉衡正其名。

居束煙浪生海陽﹐海水不流須風揚。無有涯岸束西相﹐不逆細流故探長。

汪汪巨海百谷王﹐百川傾流水湯湯。源出昆侖華陰堂﹐陰气踴躍難可當。

宜預防之過災殃﹐得見太平升仙房。乘雲駕龍到南陽﹐飲食行廚布腹腸。

彈琴鼓弦舉樂觴﹐要當解音別宮商。角徵所生同室堂。

吾入幽河止泉元﹐大道坦坦莫不聞。養士天下皆稱臣﹐弟子再拜請所問。

道有微气生活人﹐誠非下愚所可陳。道气綿綿難可遵﹐布散流行如浮雲。

浮雲翩翩還入山﹐亦無孔穴入無問。細微之事難可言﹐若解微者飛升仙。

比遊五嶽弱水邊﹐弱水不度入殺人。有知之明預防災﹐與世相守樂無期。

玄命太淸誰知之﹐今世之人多愚癡。七九數盡鬼賊來﹐何不防閒自修理。

苦言利行不相欺﹐與己一別會何時。道俗不同善自思﹐丘山艸穢難可治。

口中安十爲良醫﹐愷悌君子民所思。但當披懷來趣之﹐消除惡逆心無疑。

猶豫之子道不治。龍變浮雲到南蠻﹐江水枯竭人民單。鬼賊遊行在民問﹐

聊亂止气無人分。師君一出誅盡羣﹐爾乃太平見眞君。有福過度爲種人﹐

條名上白太上君。賜與符錄護身形﹐思如呼之恆隨人。敬如侍之與相親﹐

眞气來附成萬神。與天相保升昆侖﹐縿駕九龍行如雲。鬱鬱之童至遼東﹐

時欲從急驛馬通。千里相逐如飛蜂﹐毒害之气難可衝。道路隔塞絕不通﹐

柰何此世思九公。母能養子恩意同﹐無偏無黨可相從。靈禽辟邪除羣凶﹐

姦臣賊子入地衝。爾乃太平气淸公﹐眞君當出別人容。三五七九內外同﹐

養生之法气相從。和順上下無災衝﹐人多不解妄說空。西事未訖折復束﹐

持心猶豫無所從。大災奄至路不通﹐汝欲避世華陰東。遊上高山望海水﹐

日出浩汗不可視。令人目暗犯過罪﹐魚藏深淵食餌死。南方不但自食尾﹐

肝心獨活捨如死。金容城中有白雉﹐世之所希人所視。禁地之物不可底﹐

貪淫愛色心斷亂。彊屍縱橫令人嘆﹐不能淸己呼天怨。吾道淸潔選種民﹐

少有明解應吾文。南到淮揚經孟津﹐浮橋翩翩在水巓。過度萬姓無畱難﹐

條牒姓名詣津門。宜名詐稱送司官﹐推問情實盡其元。人心歸情還本根﹐

根探固久物自然。自然之气出虛無﹐魯道蕩蕩合與俱。賴得赤子相接扶﹐

解脫羅网六翮舒。唳天高飛詣九都﹐九都之要誰能舒。仙人王喬處石廬﹐

師事老子合生符。歷觀帝世知沈浮﹐有道君子心不憂。蕩蕩滌滌如長流﹐

百川之水歸海中。海水儳湧志無窮﹐無窮之束有沃焦。沃焦所受無不消﹐

變散形身作浮雲。浮雲翩翩還入山﹐結气谷口爲甘泉。事會之瞑家無言﹐

神男玉女侍在邊。扶助男女成萬神﹐萬神皆生爲眞人。眞人已成飛升仙﹐

遊於五嶽乘紫雲。膠駕六龍會天門﹐門有害气不敢前。十往十死初不還﹐

汝欲入門依魯班。天下名巧吾語育﹐淩陰之室在中丹。內外相通無畱難﹐

同气合音舒道元。道之綿綿誰能遵﹐十室之邑無中人。令吾道气屈不伸﹐

怒吾師鬼咎吾臣。呼行選種不精勤﹐太平垂至事當分。條牒姓名言太淸﹐

功勞行狀與集並。玉曆之中有生名﹐三气當備愛子形。不行三五七九生﹐

那得過度見太平。陰陽中經事難明﹐時有開解能思精。出陽入陰至玄冥﹐

八極之內有九城。九宮之內應天經﹐三气五气令身生。七九去災除殃丁﹐

天歷運度隨時淸。三師出教給吏兵﹐守宅將軍繞捨營。辟斥故气卻邪精﹐

武夷來福在中庭。除災去害道日明﹐名顯遠殊世有榮﹐子孫昌隆輔相卿。

赤車使者在門亭﹐左右使從道門旁。通事書佐處中央﹐中元之君攝紀綱。

開通屈滯到故鄕﹐處所安樂命延長。歷觀五帝治漢中﹐大樹蓊蓊布名張。

垂枝布葉陰覆陽﹐四海來會爲柱梁。勸化男女善相將﹐接息八木气當王。

正法天地立紀綱﹐乾坤所主正陰陽。道在其中名布行﹐淩陰之室色玄黃。

芝艸蒙蒙覆宮堂﹐金樓玉闕俠兩傍。銅人翁仲坐相望﹐俠守公門嚴如霜。

赤門赫赫誰能當﹐賢人君子字道長。防災除害思元陽﹐气流溢布身華光。

身生吾羽飛云行﹐上謁老君山中黃。遊觀南嶽宿閒房﹐仙人王喬共遨翔。

西到廣漢歷長城﹐長安城中胡馬嗚。奮頭銜勒人民驚﹐民驚奔走空土城。

父子爲虎因時營﹐觀世浮沈發公名。時世浩擾气不寧﹐溫寒不適在人形。

變發坐逆罰貪夫﹐威令世畏法禁拘。有道之士心無憂﹐蕩蕩滌滌處長流。

水之束流無息休﹐翩翩揚舟隨風流。櫓棹相催行如浮﹐轉相過度無稽畱。

稽滯不去必沈浮﹐傷子無知益人憂。南度江海建鄴城﹐故時大樂子孫榮。

不承權輿至死傾﹐日南瘴气艸不生。飛烏不過沒人形﹐遠嫌避害可長生。

與道相守建功名﹐莫貪財利色欲情。貞潔守節志當淸﹐爾乃過度見太平。

太平眞君復能明﹐整理文書應鵠嗚。二十四治會陽平﹐主者資籍戶言名。

除死著生詣太淸﹐文字教案令分明。遷故迎新給所請﹐有功增錄護羣生。

男官女官有別名﹐聰明主者煉人形。若有明解來求生﹐開心同化首凝誠。

條名上簿過度生﹐不得壅過塞人情。主者明順思書經﹐若有不法結罪名。

鞭杖在身病殃丁﹐親民之職心當平。不得鬲戾始拓情﹐貪淫愛色役汝形。

冗散祭酒新故民﹐素性間塞不識眞。論說道元狂惑人﹐口舌陋露俗人問。

招來禍害三考前﹐同屬道气不蒙恩。不能悔咎上呼怨﹐動吾主者精斷彈。

善惡異名列狀言﹐吾有司官在人問。當驅治之至死傾﹐上多煩欲無忠貞。

民困於役不農耕﹐種植失時花無榮。服卵半傷結死名﹐谷如金玉斷之糧。

人民相視色責黃﹐心愁意苦劇遭喪。思亂之世無紀綱﹐君貪臣濁失法常。

世欲變改無忠良﹐忠臣孝子深隱藏。不預世事托佯狂﹐姦臣賊子志飛揚。

義言自陳徠紀綱﹐執正立權舒中腸。羣寮困頓失義方﹐士卒百上困狼當。

負土躡水啼吟行﹐百川之流奔沼城。眞來之衝難可當﹐火失其明日無光。

封邑齊土國爲王﹐齊人感嘆身摧傷。養羊爲虎鼠爲狼﹐變化姓字易其常。

西度名水歷火行﹐深林還谷多毒霜。殺戮百艸葉枯黃﹐孟春正月合天呈。

回轉斗樞隨朝陽﹐養育羣生壽命長。與天相保神聖將﹐韓終範蠡相輔匡。

飲食九藥辟穀糧﹐名山可處石室堂。前臨源流道里長﹐混沌相隨到海陽。

海水不流湛如漿﹐源流臧喊無人當。不甜不苦無臭香﹐中有赤子過度生。

吾之爲道不人情﹐正法天地身聰明。

道出微妙入玄官﹐綿邈攸長難可窮。譬如百川入海江﹐不逆細流致其深。

好學之士慕淸忠﹐謙卑順下志在心。不共並心精其元﹐道吾好生愛善人。

和民抱朴守素貞﹐許由洗耳於河濱。淸潔有素絕不羣﹐枕石漱流靜思眞。

采取芝英成萬神﹐服食三微飲神丹。壽命無窮與天連﹐遊戲無極八重問。

八重離樓屈復伸﹐九重之裹窈無人。混沌之气誰能分﹐演散陰陽舒道元。

養育肢體生華根﹐根生固久應自然。自然之气出昆侖﹐山北絕苦有溫泉。

療治萬病除殃患﹐犯罪之人更福原。

老君變化無極經竟

