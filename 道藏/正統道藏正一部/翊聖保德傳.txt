翊聖保德傳

經名﹕翊聖保德傳。三卷。宋王欽若編慕。底本出處﹕《正統道藏》正一部。參校本﹕《道藏輯要》本。

翊聖保德傳卷上

宋開府儀同三司同中書門下平章事上柱國太原郡開國公王欽若奉勁編集

翊聖保德眞君。建隆之初﹐鳳翔府整屋縣民張守眞﹐因遊終南山。忽聞空中有召之者﹐聲甚淸徹。守眞驚懼四顧﹐無所見﹐默行悚聽﹐約數里﹐又聞語云﹕汝若先行﹐吾卽在後。如是者數日﹐守眞莫能測。旣還其家﹐又聞室中曰﹕吾受命降靈﹐汝何爲頑梗如此﹐不聽吾言。吾若不爲宋朝大事﹐當已粉碎汝矣。守眞方異之﹐而且懼﹐因日﹕未審是何星辰﹐如此臨降。守眞性本愚態且昧﹐神祇願勿憑淩﹐必無事奉。乃曰﹕吾是高天大聖玉帝輔臣﹐授命衛時乘龍降世。但以非正直之士無以奉﹐吾教汝有異骨﹐不類常流﹐汝可虔心奉吾道訓也。守眞曰﹕竊聞在男日巫﹐在女曰現﹐守眞𨿽處凡庸﹐恥爲玆類。又曰﹕吾上天之神﹐非鬼魅也。五嶽四瀆﹐吾能役使。汝若回心入道﹐勤奉香火﹐當令汝應大國之徵命﹐受眞主之恩遇﹐豈同巫現之輩耶。守眞曰﹕神人旣若此教導﹐敢不虔事。乃設酒肉之撰以祀焉。又聞言曰﹕吾是神人也﹐汝何爲以膻穢讀我。以汝未曉﹐不欲罪汝﹐此後但以香荼及素食﹑鮮果爲供。吾𨿽不食飲﹐汝之意也。守眞稽首而謝。又日﹕吾爲汝天上之師﹐汝別有人問之師﹐可但訪高士﹐以求度焉。守眞乃禮古樓觀先生梁荃爲師﹐度爲道士。遂於所居之側﹐擇隙地﹐出家財﹐構北帝宮﹐內立殿以事神。旦暮崇奉﹐頗極精至﹐神謂之曰﹕觀汝虔心﹐稱吾教導﹐貞潔之士﹐可以驅邪。吾先將誨汝劍法﹐俾汝爲民除妖。後當令汝結壇﹐俾汝爲國祈福。守眞再拜﹐日﹕守眞本實凡庸﹐粗懷愚直﹐當綠夙生奉事﹐乃致今獲歸依﹐願以至心﹐永奉靈德壇儀﹑劍法﹐恭俟靈訓。眞君日﹕劍法有三﹐但以銅﹑鐵﹑鍛爲利刃﹐吾目一視便可用也。有疾之人﹐俾汝揮擊﹐邪气銷鑠﹐其人無損。或地祇作孽﹐水族生妖﹐分野爲災﹐國家翰慮﹐當以上劍治之。或山澤之怪﹐飛走之雄﹐震駭聞閻﹐侵毒黎庶﹐當以中劍治之。或魑魅之徒﹐夔魅之輩﹐挾邪暴物﹐作祟害人﹐當以下劍治之。守眞曰﹕三劍之法﹐己聞命矣﹐結壇之儀﹐伏俟指教。眞君日﹕結壇之法有九﹐上三壇則爲國家設之﹐其上日順天興國壇﹐凡星位三千六百爲普天大醮﹐旌旗﹑鑑劍﹑弓矢﹑法物﹐羅列次序﹐開建門戶﹐具有儀範。其中日延祚保生壇﹐凡星位二千四百爲周天大醮﹐法物﹑儀範﹐降上壇一等。其下日祈谷福時壇﹐凡星位一千二百爲羅天大醮﹐法物﹑儀範降中壇一等。儻非時禱祀不及﹐備此三壇。亦當精潔詞章﹐鮮異花果﹐扣鼓集神﹐懇禱而告。去地九尺﹐焚香以奏﹐亦可感應也。中三壇則爲臣寮設之﹐其上日黃錄延壽壇﹐凡星位六百四十。其中日黃錄臻慶壇﹐凡星位四百九十。其下日黃錄去邪壇﹐凡星位三百六十。此三壇所用法物﹑儀範各有差降。下三壇則爲士庶設之﹐其上日續命壇﹐凡星位二百四十。其中日集福壇﹐凡。星位一百二十。其下日卻災壇﹐凡星位八十一。所用儀範﹐量有等差。此九壇之外﹐別有應物壇﹐或六十四位﹐或四十九位﹐或二十四位﹐法物所須﹐各以差降。士民之類﹐可量力而爲之。如臣庶﹐上爲帝王祈佑﹐當作祈谷福時壇﹐凡一千二百位。或爲父母師尊禳災祈福﹐當爲醮設壇﹐隨宜增益也。守眞拜而受之﹐自爾多有徵驗﹐不能備紀。乾德中﹐太宗皇帝方在晉邸﹐頗聞靈應﹐乃遣近侍寶信幣﹑香燭＇﹐就宮致醮。使者齋戒焚香﹐告日﹕晉王久欽靈異﹐欲備俸縉﹐增修殿宇。仍表乞勁賜官名。眞君曰﹕吾將來運值太平君﹐宋朝第二主﹐修上淸太平宮﹐建十二座堂殿儼。三界中星辰﹐自有時日﹐不可容易而言。但爲吾啟大王﹐言此宮觀﹐上天已定增建年月也﹐今猶未可。使者歸以聞太宗﹐驚異而止。太祖皇帝素聞之﹐未甚信異﹐遣使資香燭淸詞就宮致禱。因召守眞詣闕備詢其事﹐守眞具言之﹐且曰﹕非精誠懇至﹐不能降其神。仍以上聖降靈事邇﹐一一聞奏。太祖召小黃門長嘯於側﹐謂守眞日﹕神人之言﹐若此乎。守眞曰﹕陛下儻謂臣妖妄﹐乞賜按驗﹐戮臣於市﹐勿以斯言褻瀆上聖。詔守眞止於建隆觀﹐翌日﹐遣內臣王繼恩就觀醮設﹐移時未有所聞﹐繼恩再拜虔告﹐須臾﹐眞君降言日﹕吾乃高天大聖玉帝輔臣﹐蓋遵符命降衛宋朝社稷﹐來定遐長基業﹐固非山林魑魅之類也。今乃使小兒呼嘯﹐以比吾言﹐斯爲不可。汝但說與官家﹐言天上宮闕已成玉鑠開﹐晉王。有仁心﹐晉王有仁心﹐凡百餘言。繼恩惶懼不敢隱﹐具錄以奏﹐因復面言﹐神音歷歷﹐聞者兢悚。太祖默然異之﹐時開寶九年十月十九日之夕也。翌日﹐太祖升遐﹐太宗嗣位。尋召守眞於瓊林苑爲周天大醮﹐作延祚保生壇。醮罷﹐眞君降言於內臣王繼恩日﹕吾有言﹐汝當爲吾奏之。日建隆元年奉帝言﹐乘龍下降衛人君。掃除妖孽猶閒事﹐縱橫整頓立乾坤。國祚已興長安泰﹐兆民樂業保天眞。八方效貢來稽首﹐萬靈震伏自稱臣。親王祝壽須焚禱﹐遞相虔潔向君親。吾有捷疾一百萬﹐諸位靈官萬億﹟1人。若行忠孝吾加福﹐若行悖逆必誅身。賞罰行之旣平等﹐天無氛穢地無塵。愛民治國勝前代﹐萬年基業永長新。繼恩錄之於簡﹐翌日﹐以聞太宗﹐覽之驚異﹐稽首謝日﹕家國之幸﹐宗廟之慶﹐虔荷上聖賜以格言。命緘藏於內殿。尋遣內供奉官王守節﹐起居舍人王龜從就終南山下築宮﹐方卜地於終南鎭﹐眞君忽降言於龜從等曰﹕此地乃修建上帝宮闕之地﹐不可易也。於是乃定凡三年宮成﹐中正之位列四大殿﹐前則玉皇通明殿﹐次紫微殿﹐次七﹟元殿﹐次則眞君所禦殿。束麻之外﹐有天蓬﹑九曜﹑束斗﹑天地水三官四殿﹐西應之外﹐有眞武﹑十二元辰﹑西斗﹑天曹四殿﹐又有靈官堂﹑龍堂﹑南斗閣﹐並列星宿諸神之像﹐堅鍾經二樓﹐齋道堂室﹐靡不完備。建碑以紀其事﹐題日﹕上淸太平宮﹐一如眞君預言之制。命常參官一人監宮﹐擇道士焚修。每歲三元及誕節﹑上本命日﹐並遣中使致醮﹐杞神之夕﹐上望拜焉。歲或水旱﹑或國家將舉事﹐卒致禱焉。初宮成﹐眞看忽降言謂王龜從等日﹕汝奉詔修宮﹐勤則至矣。然何爲不開日月華門﹐不畫八小殿壁﹐階墀璧梵亦未嚴備﹐惟求速成以冀恩寵。然上天亦不掩爾功﹐亦不赦爾罪。守節﹑龜從頗切驚懼﹐然已奏訖﹐役不及增備﹐惟稽首析謝而去。至闕﹐皆獲增秩﹐賜白金千兩。旣而守節染疾而亡﹐龜從歿於兵刃。此乃不掩功﹑不赦罪之戒明矣。太平興國初﹐太宗皇帝親徵太原﹐眞君忽降言於守眞日﹕官家已臨汾晉﹐非久克復城池﹐汝當令監官臣等設醮﹐以謝勝捷於上帝。守眞等曰﹕國家大事﹐乞俟捷音。眞君曰﹕上天已定勝負也。瑜旬﹐而王師告捷。監宮等以聞帝﹐遣內臣盧文壽資內庫﹑香藥﹑禦署﹑詞章詣宮﹐陳醮以謝上帝。是夕﹐眞君降言曰﹕官家設此大醮﹐上帝與諸天皆喜﹐國祚延遠﹐過於有唐。興國六年﹐守眞以干明節詣闕朝賀﹐召見因面奏曰﹕聖眞下降﹐俯爲昌朝﹐乞降詔加號﹐以靈旣上。允其奏﹐尋下詔日﹕太平宮神受命上穹﹐降靈下土﹐芯芬致薦﹐胎饗有徵﹐大庇斯民﹐屢垂丕旣。宜加美號﹐以答神休﹐其封神爲斕聖將軍。詔命至宮﹐守眞焚香以告﹐眞君忽降言曰﹕汝當上問官家﹐所言翊聖者﹐翊於何聖。守眞數日疑懼﹐不敢答復。降言曰﹕汝但馳奏官家﹐不罪汝。守眞遂具章以聞﹐太宗覽之﹐召近臣謂之日﹕玉皇輔臣﹐所輔翊者﹐上帝也。當以此意報守眞﹐令啟白也。旣而內臣傳命到宮﹐守眞詣殿﹐焚香以告﹐眞君日﹕此意是也。七年守眞復詣闕朝賀﹐眞君忽降言日﹕吾有言﹐汝當聞於官家﹐日大道興﹐陰謀滅﹐諸天眾聖皆欣悅。宋朝社稷甚延年﹐太平景運初興發。君上端心顯明哲﹐愛民治國常須切。萬年基業永長新﹐金枝玉葉無休歇。守眞得之﹐到闕以聞﹐詔賜守眞紫衣﹐號崇元大師。自後每遣使醮告﹐眞君或有言﹐守眞皆密以聞。至道初﹐忽降言謂守眞日﹕吾建隆之初﹐奉上帝命下降衛時﹐今基業已成﹐社稷方永。承平之世將繼有明君﹐吾已有期﹐卻歸天上﹐汝等不復聞吾言矣。儻國家祈禱﹐但嚴潔焚香﹐北面告吾﹐𨿽不降言﹐當授福衛護宗社。又日﹕汝遇吾下降至今三十五年﹐勤亦多矣。上帝已有符命授汝﹐爲五土之主。此限滿日﹐升汝仙官﹐汝亦不久住也。自是不復降言。明年閏七月十六日﹐守眞謂門人等曰﹕吾已領符命﹐今將去矣。言訖而化。旣而聖上嗣位﹐崇奉之典﹐率遵舊式﹐洎受元符﹐封泰山﹐建玉淸昭應宮。於宮中寶符閣之西北隅﹐作凝命殿﹐殿後爲凝命閣﹐以奉眞君。大中祥符七年﹐詔日﹕誕敷寶命﹐仰荷於至神﹐昭報殊徵﹐虔增於懿號﹐蓋爲邦之大典﹐庇民之深旨也。而況翊宣元化﹐表式眾靈﹐司陰隱於含生﹐播明威於福地。當王基肇啟﹐固降治而已﹐彰泊文考﹐續承復先﹐期而斯應。由是亟營珍館﹐備薦徽章。蒙介福於無垠﹐佐鴻圖於累盛。顧惟眇質﹐紹撫綿區﹐屬典禮之交修﹐實棋祥之杳委。緬懷幽贊﹐敢息欽崇。是用益以丕稱奉之茂﹐則式達至精之懇﹐庶申祗答之文。期克享於寅恭﹐永保寧於品匯。爰頒成命﹐俯告宰司。深體予懷﹐共宣其事。斕聖將軍﹐宜加號日﹕翊聖保德眞君。

翊聖保德傳卷上竟

﹟1『億』字原作『該』﹐據《道藏輯要》本改。

翊聖保德傳卷中

宋開府儀同三司同中書門下平章事上柱國太原郡開國公王欽若奉勁編集

眞君之降世也﹐或時有所授人﹐卽傳錄。而岐雍之民﹐有物魅妖怪爲害之極者﹐皆投誠致告﹐則守眞祈禱﹐奉教而往﹐無不怯珍。凡所靈驗﹐不可勝紀。今錄其傳聞者云﹐守眞嘗朝禮至玉皇大殿﹐睹其額曰﹕通明殿﹐不曉其旨。因焚香告日﹕通明之誼﹐竊所未諭﹐敢祈眞教。眞君曰﹕上帝在無上三天﹐爲諸天之尊﹐萬象羣仙﹐無不臣者。常升金殿﹐殿之光明﹐昭一於帝身﹐身之光明﹐照於金殿。光明通徹﹐無所不照﹐故爲通明殿。諸天帝君﹐萬靈侍衛﹐仙眾梵佛﹐悉來朝謁。仰視其殿﹐惟見大光明中﹐上帝儼然﹐仙班旣退﹐光明褊散諸天焉。有王叟者﹐年七十餘﹐少事戎帥﹐老而退居終南鎭。膽气怪誕妄之事﹐則扼腕切齒。自眞君之始降﹐未甚信。向洎目睹靈異﹐飲然歸仰。自後常日二時赴宮﹐焚香伏拜﹐𨿽風雨霜雪﹐未嘗暫曠。一日﹐忽告守眞啟殿門﹐瞻禮焚香﹐且泣曰﹕老夫本懷剛气﹐幼事軍門﹐不信邪魔﹐常守正直。百生有幸﹐得遇上眞。今已衰耗﹐大期將至。所願歸全之後﹐得在左右﹐以備驅使爲萬足矣。眞君降言而許之。未幾﹐叟無疾而終。瑜旬﹐守眞忽於眞君殿側﹐聞空中有呼其名者﹐曰…我鐵輪將軍也﹐汝何以略不見錄。守眞仰而問曰﹕眞君左右四將軍﹐常侍殿中﹐守眞常所虔事﹐未知鐵輪將軍是何星辰名位。空中又曰﹕我卽王叟也﹐曾有至願﹐乞侍左右。今蒙收錄﹐使掌鐵輸﹐位在四將軍之下。汝今後或有醮祭﹐勿忘吾名也。眞君嘗謂守眞日﹕吾每巡遊周天﹐有諸位靈官﹑捷疾吏兵數逾百萬﹐彗孛﹑妖珍知吾騎從所至﹐皆屏迹遠避﹐嶽鎭海讀可以麾召﹐而世之物魅邪怪﹐豈足數耶。吾念汝正直﹐付汝劍法﹐俾汝爲民救患禳災。汝宜精勤﹐無或懈息﹐積功於民﹐加惠及物。上天所鑑﹐當錄汝名。若慢道輕教﹐不守虛寂﹐自有陰責矣。吾若一怒﹐萬物立爲埃塵﹐汝其可當乎。然汝每有責罰﹐乃有五小將軍怒汝不專勤耳﹐汝自宜致恭於彼。汝所興念﹐彼各豫知﹐不可欺心﹐貽汝禍患。守眞嘗一日從容焚香﹐虔誠問曰﹕守眞睹釋氏之教﹐言天上天下無如佛者﹐未知三淸之上﹐品位何若。願賜眞語﹐以鐲蒙滯。眞君降言曰﹕佛﹐卽西方得道之聖人也。在三淸之中﹐別有梵天居之。於上帝﹐則如世之九卿奉天子也。守眞曰﹕其教流演頗盛於世﹐又何理也。眞君曰﹕教流中聚﹐帝之念也。守眞曰﹕道釋經典並垂於世﹐未審崇奉何者﹐卽獲其福。眞君曰﹕《太上道德經》﹐大無不包﹐細無不納。修身煉行﹐治家治國。世人若悟其指歸﹐達其妙用﹐造次於是﹐信奉而行﹐豈惟增福﹐一詠無所不至矣。釋氏之四十二章經﹐制心治性﹐去貪遠禍﹐垂慈訓誠﹐證以善惡﹐亦一貫於道矣。奉之求福﹐固亦無涯。至於周公孔子﹐皆列仙品﹐而五經六籍﹐治世之法﹐治民之術﹐盡在此矣。世𨿽諷誦﹐多不依從。若口誦而心隨﹐心隨而事應。仁義言行﹐禮智之道﹐常存於懷﹐豈惟正其人事﹐長生久視之理亦何遠矣。守眞又嘗啟請云﹕終南山中赤谷神祠者﹐近鄕之人多所祈祀﹐屠牛﹑擊豕以爲饗饑﹐酒樂喧沸﹐民氓鼓舞。若斯之事﹐其獲佑乎。眞君曰﹕終南山皇名山地﹑皇福地﹐人凡境聖﹐今古皆然。興邪致妖﹐殺命祈福﹐以玆俟佑﹐斯亦遠矣。旣而艸竊潛匿於其下﹐捕賊者積薪焚之﹐祠宇煨燼﹐寂無靈異。建隆末﹐長安進士劉頑﹐頗有文學﹐出於流輩。嘗詣宮再拜懇禱日﹕頑欲知將來位秩高卑﹐願賜靈誥。眞君降言日﹕天賦汝文性﹐不賦汝祿位。汝若學道退閒﹐當猶延永﹐若妄求進﹐身慮促汝壽等也。頑聞之﹐不悅而退。後三載﹐果無成而卒。雍熙中﹐華山希夷先生陳搏﹐卒於張超谷石室中﹐世多傳其羽化。。守眞朝禮之﹐次因焚香啟告日﹕華山陳搏近卒﹐時人謂之尸解﹐未審其人功行證仙階乎﹐敢希上眞略賜指諭。眞君降言日﹕搏之煉气養神﹐頗得其要。然及物之功未至﹐但有所主掌耳。端拱中﹐知鳳翔府比部郎中高凝枯﹐嘗詣宮致禮﹐旣去﹐眞君忽降言於監宮李鑄日﹕高凝枯行虧忠信﹐死非久矣。鑄竊志之﹐俄而凝枯秩滿還京﹐爲三司判官。鑄聞之﹐乃復焚香啟告日﹕高凝枯今爲此職﹐又何福耶。眞君降言日﹕死將至矣。數月而凝枯卒。吏部尙書宋白﹐乾德中﹐家於整屋有弟小﹐字曰﹕岐哥。年十餘歲﹐爲狐魅所惑﹐號呼無度﹐舉動失常﹐忽力敵數夫﹐家人莫能制。醫砭之輩至者﹐必遭淩撲。白因齋心遣所親詣宮致檮﹐懇求衛護﹐眞君降言曰﹕汝去﹐吾當令守眞往彼。守眞受教而往﹐方至其家﹐坐於客館﹐而岐哥已覺偉惶失次﹐家人遽出迎拜。守眞具問之﹐因厲聲呼其名﹐須臾﹐岐哥自拌其首﹐從中唯唯而出﹐至守眞前﹐戰汗悚息。守眞呵責﹐移時鬼乃露形﹐叩頭伏罪。守眞以衛戮之﹐應手而斃。岐哥僕地良久而蘇﹐卽獲平愈。眞君嘗忽謂守眞日﹕山下李靖廟中﹐有狐鬼數十﹐盤泊於彼﹐本方地神適有馳報。慮其爲妖害民﹐汝可速往逐之。守眞稟命﹐仗劍而去。須臾﹐坐於廟前震呼數四﹐俄而狐鬼數十悉出﹐徧列於前﹐惶惑驚怖。守眞乃責之日﹕此上眞下降之地﹐汝輩豈宜雜處。今未欲戮﹐汝可速返林莽﹐無以血污吾靈劍。鬼等相顧﹐狼狽匍匐而散。守眞自往至還﹐曾不移時。有寓宮道士王德淵問其所適﹐守眞具道之。德淵曰﹕自此至彼﹐往復二十里﹐何其速耶。守眞日﹕我離廟時﹐以劍揮下庭樹低枝在地﹐汝可驗也。德淵俟曉躍馬而觀焉﹐果於廟前聞腥穢之气﹐不可近﹐得斷枝而還﹐始再拜﹐稱異。時又有妖狐數百﹐在鄧州城中﹐頗爲怪異。守眞聞之﹐因焚香致告﹐具道其事﹐願奉教往彼除之。眞君降言曰﹕此狐妖輩﹐嘗於長安南山中﹐化形爲菩薩之狀﹐誘彼居民捨財爲供。其問回心歸善﹐亦十有八九。上帝以此故﹐授其符命﹐俾爲鄧州土地。亦有數於周公孔子﹐皆列仙品﹐而五經六籍﹐治世之法﹐治民之術﹐盡在此矣。世𨿽諷誦﹐多不依從。若口誦而心隨﹐心隨而事應。仁義言行﹐禮智之道﹐常存於懷﹐豈惟正其人事﹐長生久視之理亦何遠矣。守眞又嘗啟請云﹕終南山中赤谷神祠者﹐近鄕之人多所祈祀﹐屠牛﹑擊豕以爲饗饑﹐酒樂喧沸﹐民氓鼓舞。若斯之事﹐其獲佑乎。眞君曰﹕終南山皇名山地﹑皇福地﹐人凡境聖﹐今古皆然。興邪致妖﹐殺命祈福﹐以玆俟佑﹐斯亦遠矣。旣而艸竊潛匿於其下﹐捕賊者積薪焚之﹐祠宇煨燼﹐寂無靈異。建隆末﹐長安進士劉頑﹐頗有文學﹐出於流輩。嘗詣宮再拜懇禱日﹕頑欲知將來位秩高卑﹐願賜靈誥。眞君降言日﹕天賦汝文性﹐不賦汝祿位。汝若學道退閒﹐當猶延永﹐若妄求進﹐身慮促汝壽等也。頑聞之﹐不悅而退。後三載﹐果無成而卒。雍熙中﹐華山希夷先生陳搏﹐卒於張超谷石室中﹐世多傳其羽化。。守眞朝禮之﹐次因焚香啟告日﹕華山陳搏近卒﹐時人謂之尸解﹐未審其人功行證仙階乎﹐敢希上眞略賜指諭。眞君降言日﹕搏之煉气養神﹐頗得其要。然及物之功未至﹐但有所主掌耳。端拱中﹐知鳳翔府比部郎中高凝枯﹐嘗詣宮致禮﹐旣去﹐眞君忽降言於監宮李鑄日﹕高凝枯行虧忠信﹐死非久矣。鑄竊志之﹐俄而凝枯秩滿還京﹐爲三司判官。鑄聞之﹐乃復焚香啟告日﹕高凝枯今爲此職﹐又何福耶。眞君降言日﹕死將至矣。數月而凝枯卒。吏部尙書宋白﹐乾德中﹐家於整屋有弟小﹐字曰﹕岐哥。年十餘歲﹐爲狐魅所惑﹐號呼無度﹐舉動失常﹐忽力敵數夫﹐家人莫能制。醫砭之輩至者﹐必遭淩撲。白因齋心遣所親詣宮致檮﹐懇求衛護﹐眞君降言曰﹕汝去﹐吾當令守眞往彼。守眞受教而往﹐方至其家﹐坐於客館﹐而岐哥已覺偉惶失次﹐家人遽出迎拜。守眞具問之﹐因厲聲呼其名﹐須臾﹐岐哥自拌其首﹐從中唯唯而出﹐至守眞前﹐戰汗悚息。守眞呵責﹐移時鬼乃露形﹐叩頭伏罪。守眞以衛戮之﹐應手而斃。岐哥僕地良久而蘇﹐卽獲平愈。眞君嘗忽謂守眞日﹕山下李靖廟中﹐有狐鬼數十﹐盤泊於彼﹐本方地神適有馳報。慮其爲妖害民﹐汝可速往逐之。守眞稟命﹐仗劍而去。須臾﹐坐於廟前震呼數四﹐俄而狐鬼數十悉出﹐徧列於前﹐惶惑驚怖。守眞乃責之日﹕此上眞下降之地﹐汝輩豈宜雜處。今未欲戮﹐汝可速返林莽﹐無以血污吾靈劍。鬼等相顧﹐狼狽匍匐而散。守眞自往至還﹐曾不移時。有寓宮道士王德淵問其所適﹐守眞具道之。德淵曰﹕自此至彼﹐往復二十里﹐何其速耶。守眞日﹕我離廟時﹐以劍揮下庭樹低枝在地﹐汝可驗也。德淵俟曉躍馬而觀焉﹐果於廟前聞腥穢之气﹐不可近﹐得斷枝而還﹐始再拜﹐稱異。時又有妖狐數百﹐在鄧州城中﹐頗爲怪異。守眞聞之﹐因焚香致告﹐具道其事﹐願奉教往彼除之。眞君降言曰﹕此狐妖輩﹐嘗於長安南山中﹐化形爲菩薩之狀﹐誘彼居民捨財爲供。其問回心歸善﹐亦十有八九。上帝以此故﹐授其符命﹐俾爲鄧州土地。亦有數限﹐俟其歲滿﹐當自遠去﹐無能爲害﹐汝不必往也。開寶中﹐鳳翔府民陳英美家﹐有山魑爲怪﹐投擲瓦礫﹐日盈其庭。時放煙焰﹐欲焚其捨。財物耗散﹐親族愁苦。召術士禳禁﹐命僧徒課誦﹐皆不能止。乃移居遠遁﹐亦躡迹而至。英美計無所出﹐因齋戒持香果詣官﹐精虔以告﹐眞君降言謂守眞日﹕汝速受吾令﹐往爲遣除。守眞再拜﹐負劍躍馬﹐再宿而至其家。而擲瓦之聲﹐喧囂如故。觀者塡咽﹐皆日﹕此道士必不能去此怪。守眞乃盥滌嚴潔﹐整衣引劍而入﹐其怪忽然而止。是夕﹐爲壇於庭中﹐守眞嚶劍立其上﹐厲聲徐呼曰﹕山魑鬼何在乎﹐儻爲妖未已﹐當出與吾較勝﹐不然﹐則當去萬里之外﹐釋汝之罪。如此移時﹐悄無影響。自是﹐其家安肅。乃隨守眞詣宮﹐陳醮以謝焉。又長安富民楊氏家﹐亦有鬼物爲怪﹐擲瓦縱火﹐一日萬變。聚族憂惶﹐莫可寧處。時有術士李捉鬼者﹐尢善符禁。楊氏召之﹐方及其門﹐若爲物所擊﹐匍匐而起﹐俄復顚隕﹐如是者三﹐遂狼狽而走。楊氏復召僧眾爲道場﹐誦經作梵咀以穢之﹐俄又若有物攫其道具﹐或投於屋﹐或葉於井﹐覃僧惶懼而去。乃至檮衣﹑砧石﹐亦自空中騰起﹐三三兩兩﹐相逐而落庭中﹐遇物淩觸﹐而物無所損。如是之怪尢眾﹐不可具紀。楊氏素聞眞君之靈﹐乃躬持香燭等馳赴﹐焚禱具言其怪﹐且求驅珍﹐眞君降言曰﹕汝當速歸﹐吾令守眞繼往也。守眞尋再拜﹐而往其家。士民觀者﹐塡溢其戶。守眞易衣整冠﹐呎水揮劍﹐行於四隅﹐其怪卽寂然無聲。守眞謂楊氏日﹕此妖伏矣。請爲醮以核之﹐向夕﹐結壇焚章﹐禮畢而去。一城之眾﹐稽首稱嘆。守眞旣歸﹐楊氏隨詣宮中﹐陳醮以謝。又富民劉文際者﹐忽爲狐鬼所惑﹐心神恍惚﹐動止不寧。市中逢道流語日﹕子面有妖气﹐必爲邪物所著﹐眞君下降﹐可虔心禱之﹐必愈斯疾。文際乃自資香燭﹐晨夕馳赴﹐中路爲鬼物所追﹐或爲僧尼﹑婦女﹐或爲商賈萬端﹐誘惑不進﹐文際旣迷且惑。復遇道流於路﹐具告其故﹐道流謂曰﹕是皆鬼物也﹐汝宜徑往﹐無或退志﹐爲艸妖所害。文際心悟﹐不數日奔追至宮﹐潔。齋懇至﹐百拜殿下﹐眞君降言日﹕知汝遠來﹐吾今令守眞爲汝除邪。是夕﹐守眞立文際於庭中﹐守眞仗劍嚶水﹐呵叱數四﹐文際懵然踏於地﹐移時而起﹐曰﹕適先生呵叱之際﹐見數人若神將者﹐各﹟擒二鬼而去。文際惶駭﹐不覺顚僕﹐今神思淸爽﹐如酣醉之始醒也。百拜而去。

翊聖保德傳卷中竟

翊聖保德傳卷下

宋開府儀同三司同中書門下平章事上柱國太原郡開國公王欽若奉勁編集

自眞君之臨降﹐官吏﹑民庶不遠千里﹐或馳誠遙禱﹐或齋潔朝拜﹐以祈眞啞﹐時有所聞。大抵多隨其性習﹐加以訓勗。人臣依於忠﹐人子依於孝。淸淳者﹐示之格言。貪酷者﹐警以要道。詞甚平易﹐頗葉音韻﹐然獲聞之者至寡。今據其所傳﹐錄之如左。

乾德中﹐驪山白鹿觀道士馮洞元﹐朝禮之﹐次焚香虔告曰﹕洞元講孔子之書﹐依老子之教﹐積有年矣﹐而修身煉行﹐未得眞旨。幸逢上聖﹐敢求一古。。眞君降言日﹕到境始知安﹐形忙靈物閒。眞空須照達﹐幽微卽大還。動觀無障礙﹐希夷合自然。功成神莫測﹐變化可衝天。去住由自己﹐三官赦舊愆。命曹除罪簿﹐六丁奏上天。眾生要修道﹐須知元上源。洞元百拜﹐虔謝而去。開寶中﹐侍禦史路衝奉詔知鳳翔府﹐就宮禮請守眞﹐就府署中陳醮祈降。是夕﹐潔齋致禱曰﹕衝身拘職守﹐阻拜眞儀﹐輒以蘋藻﹐虔祈降鑑﹐乞賜眞語﹐以導蒙昧。眞君降言日﹕盡力事君﹐以爲忠臣。濁財勿顧﹐邪事莫聞。整雪刑嶽﹐救療人民。動合王道﹐終爲吉人。積愆爲咎﹐必有沈淪。眾生本無形之性﹐配有形之軀。曠劫以來﹐不能自悟。自有無極世界﹐不夜之鄕﹐混合太虛﹐杳冥同理。又日﹕六合乾坤內﹐眾生多不會。造業向前行﹐如盲驀江海。如將智惠觀﹐自越千重海。衝再拜﹐錄而誦之。左補闕王龜從﹐一日齋心詣宮﹐焚香懇禱曰﹕凡庸賤類﹐釁咎無涯﹐幸逢上眞﹐願賜靈誨﹐如何修身﹐得獲遐壽。眞君降言日﹕勸汝修煉﹐莫如精勤﹐精勤不息﹐上聖皆聞。太平降世﹐用武興文﹐無文則不正﹐用文則益君。食祿利勿違王命﹐行吉善但守淸貧。淸貧者﹐響合天地。濁富者﹐像火投冰。投冰者﹐火綠漸滅。積惡者﹐自貫其身。自貫者﹐殃及七祖﹐地府下痛害及親。吾懸千尺之索﹐提釣有綠之人。道之尊﹐德之貴﹐大道能生一切物。眾生頭像天﹐足像地﹐中心空然合眞理。鑿戶牖以爲室﹐房室之中有一物﹐亦無影亦無形﹐杳杳冥冥人不識﹐若能識者得長生。陽在天﹐陰在地﹐二气同和誠有謂。空中造化乃自然﹐自然之中生萬類。天不高﹐地不卑﹐大道混合虛元理。學道眾生審欲聞﹐此是修行崇妙門。開寶中﹐丞相沈倫嘗連綿外疾﹐虔心遣使詣宮﹐陳醮致告曰﹕倫濁穢之質﹐病惱所侵﹐如何修行﹐得免玆患﹐敢祈聖語以導愚蒙。眞君降言日﹕靈物不病﹐形軀自安。形軀有病﹐返照而看。來人錄之﹐歸致於倫﹐倫捧覽之﹐驚喜日﹕吾得之矣。尋而疾愈﹐復遣人詣宮醮謝。道士王德淵因遊終南山﹐寓止宮中﹐勤奉香火﹐好養生﹐而性褊多所患怒。忽一日﹐眞君降言謂之日﹕汝學道修眞﹐先當調習其性﹐以順天和﹐忘諸有爲﹐勿耗心識﹐融怡凝湛﹐道乃可見。復戒之日﹕莫管內莫管外﹐來往眞虛無堅礙。所居安樂是汝家﹐各自勤行莫相待。莫相待﹟1﹐先達之人難滯礙。眞空妙樂有天堂﹐與聖相同滅諸罪。又曰﹕妙理須行到﹐周旋皆合道。舉措見眞空﹐眞空無煩惱。混合太虛中﹐自有無聲樂。地鑪天鰲問﹐背凡歸聖道。常將智惠觀﹐可向今生了。德淵日﹕上感眞君降言教示﹐不曉前篇內與聖相同滅諸罪﹐願垂誨諭。眞君日﹕汝若除煩入靜﹐煉心修眞﹐積累其功﹐數盈之後﹐泥丸百節﹐元神靈通﹐而自同於聖。天堂妙樂﹐無所不至﹐豈更有諸罪也﹐故言與聖相同滅諸罪。太平興國中﹐駕部員外郎李鑄嘗知鳳翔府﹐備睹靈應﹐俄復奉詔監宮﹐凡十餘年﹐志頗嚴潔。眞君前後降語僅十餘篇﹐其存錄者數首。一曰﹕建隆之初﹐方稟希夷﹐上帝命吾眾聖皆知﹐乘龍下降﹐列宿相隨﹐五嶽受命主張﹐地祇潛扶社稷﹐密佐明時。吾要李鑄知吾降期﹐不得輕泄﹐兔漏天機。又日﹐與吾獨異佐國﹐與吾以道理民﹐與吾慈善理家﹐與吾不飲自醉。醒時理民﹐醉時理神。此語是延年益壽之法﹐吾勸府主記取。又日﹕爲官求理在貞明﹐智惠俱通臨事淸。觀天行道合陰德﹐食君爵祿常若驚。爲吾洗心復換骨﹐背凡入聖奔長生。天宮快樂勝凡世﹐不夜之鄕掛一名。又曰﹕府主累世爲人﹐降生中國。與吾淸直﹐莫行邪曲﹐與吾積善累功﹐與吾佐輔明主﹐與吾洗雪黎民﹐與吾掛心刑獄。上帝若知﹐名天官也。克取捨住世輪流之財﹐但修取有形之像﹐獲隨身之功﹐得無量之福。與吾不得因循﹐不柰時光迅速﹐靈官賞汝功勛﹐天曹與汝添福。若一一依吾聖言﹐必得延年益壽。又曰﹐年登七十餘﹐住世不久居。饒君壽百歲﹐問汝得幾秋。地府直須怕﹐冥司難請求。有功無驚懼﹐積罪必遭誅。子孫難替代﹐早覺莫癡愚。又曰﹕有綠無綠﹐福業相牽。有綠福至﹐無綠業纏。三業大罪﹐信根不圓。若遵吾語﹐如倚太山。又曰﹕聽吾之言必延汝年﹐亦將康健保安自然。志誠不退修眞理﹐今生若在玉皇前。又日﹕爲汝虔心﹐星辰下降。來駕於玄風﹐去乘於法雨。開盲愚之耳目﹐回積惡之人心﹐盡歸投正路。因汝醮告上玄﹐惡人盡來歸敬﹐此汝之功也。吾已與汝聞於上帝﹐俾汝獲福也。汝宜淸者重淸﹐白者重白﹐明者重明。勿初勤末怠﹐中路變異﹐回淸爲濁﹐回善爲惡。設靈官奏聞上帝﹐若知有誤於吾也。又七月十日夜﹐眞君降言﹕汝忠勤奉國﹐惠愛治民﹐更要用心﹐勿違吾誠。未遇吾之前﹐所作諸惡﹐吾與汝並銷除也。遇吾之後﹐況無諸業﹐左右已錄汝功也。更須晨夕與吾﹐積其善功﹐勿得息惰吾聖言也。又曰﹕但行王事﹐洗雪冤沈﹐常差靈官﹐護助汝也。或有諸事﹐常行平正﹐依吾聖言。況是太平君治化﹐諸事前程﹐汝但莫憂。又云﹕托托莫憂煩﹐軍府自然安。每事依王道﹐從他天下傳。又曰﹕爲主虔誠拜上玄﹐宋朝社稷保長安。不久太平天下樂﹐一家受福管長安。又曰﹕爲主合虔誠﹐將心助太平。天宮擊其職﹐每事更宜精。眾聖皆知汝﹐舉措直須驚。一朝功滿後﹐永住看三淸。又日﹕生前莫亂憂﹐已後亦無愁。主判陽問事﹐凡人得幾秋。但依聖言著﹐長生天上求﹖鑄每受一篇﹐未嘗不晨夕諷誦焉。又嘗謂鑄曰﹕汝年及八十﹐別無修煉之功﹐未免掩形升魂﹐亦當有所主掌耳。鑄再拜日﹕此生得遇上眞下降﹐屢受祕語﹐他日儻獲主掌﹐願與守眞同列。眞君曰﹕人問官職﹐守眞不及汝﹐天上名位﹐汝不及守眞也。但心歸眞正﹐升仙階亦有時矣。淳化中﹐西京畱守中書令趙普﹐嘗遣使備禮致醮虔祈﹐願聞休咎。眞君降言曰﹕趙普扶持社稷﹐甚有功勛﹐上天所知﹐賜汝福壽。以大妨小﹐幽府亦有冤對。當啟誦眞經﹐告析天地﹐首懺前非。吾亦與汝達於上帝﹐庶解玆咎﹐汝官職﹑壽數已有限矣。其使錄之而去。普跪讀感涕﹐因焚詞謝過﹐復遣人詣官醮設。給事中參知政事賈黃中﹐嘗遣人投誠致禱﹐以祈聖誨。眞君降言日﹕聖主命臣臣之事君﹐道佐當代﹐心依古人﹐善惡無隱﹐姦邪必聞。君臣合道﹐可立功勛。又日﹕愛民用心﹐賞罰平等﹐但依吾語﹐。合家保安。殿中承張卓嘗乞聖言﹐眞君曰﹕大道養汝性﹐陰陽生汝身。爲吾勤行道﹐爲吾勤修眞。公廉常用意﹐憂卹在乎民。遇時佐明主﹐淸濁上帝聞。濁富終不久﹐淸貧爲天人。莫教人道富﹐從他人笑貧。自有眞家富﹐淸高不愧貧。又日﹕形凡性不凡﹐爲國顯淸廉。家積千餘口﹐有罪自家擔。又日﹕但服陽和气﹐天鰲再重蒸。地鑪別有用﹐道德日日新。延命積福應﹐眞空若至親。虛無有妙理﹐度脫有綠人。道士周務本﹐嘗詣宮奏詞一通﹐乞降眞語﹐眞君降言日﹕汝有詞言慕上天﹐其如心意隔關山。仙宮不遠如指掌﹐內外功夫全未圓。陰官察錄無遺過﹐免墮鄧都數百年。依吾所語合吾道﹐要履三淸應不難。張守眞子元濟﹐常齋戒詣官﹐眞君降言日﹕汝父守眞遭逢於吾﹐故令子孫受福。汝豈不知信州龍虎山張道陵﹐至今子孫不絕﹐亦逢於上聖﹐得道之後﹐癮及後世。汝亦於吾有綠﹐直須在家孝於父母﹐食祿忠於帝王﹐立身揚名﹐豈非好事。又誨之日﹕無事莫街行﹐勤學必立名。揚名在天下﹐道癮有長生。又誠日﹕爲過自家知﹐善惡日相隨。分明違天道﹐問汝阿誰癡。淳化中﹐眞君降言示守眞日﹕當今顯聖明﹐修德動三淸。上天歸正道﹐四海息交兵。八方欽睿聖﹐五穀盡收成。勸君須修德﹐上帝賜長生。又日﹕

關西賊寇綠應時數﹐官家須指揮招捉﹐

使臣莫殺平人。官家修德之際﹐

正賊須剪滅。又嘗降言誠輔道士曰﹕

千人心不同﹐萬人心皆錯。

舉意不相通﹐與聖難相約。

眞君又嘗降言戒官吏等曰﹕

每存忠信齊其天﹐文武班行自有賢。

爲主萬年安基業﹐常憂黎庶恐饑寒。

長行德行合其道﹐燒香虔祝告虛玄。

但願國安君長久﹐齊心輔佐太平年。

又嘗降言戒朝臣等曰﹕

擎天之柱著功勛﹐包羅大海佐明君。

文王治世及堯日﹐輔弼乾坤在忠臣。

爲主直須行央烈﹐死生齊卻戴皇恩。

常行吉善合其德﹐愼終如始莫憂身。

進翔聖保德眞君事邊表

臣欽若言﹐臣聞高穹眷命﹐元聖膺期﹐必有至神聿彰幽贊﹐謨訓標於保叉﹐雅頌載於監觀﹐考今古之冥符﹐見天人之交感。臣欽若誠慶誠撲﹐頓首頓首。伏以靈源錫羨﹐炎德嗣興﹐景祚有開﹐丕徵允赫。惟玉晨之元輔﹐奉金闕之明威﹐降精爽不貳之民﹐顯陰陽莫測之造﹐佐大邦之啟運﹐告神宗之紹圖。兆自幾先﹐聳乎聞聽。由是增隆華饑﹐茂薦徽稱﹐巨典崇嚴﹐純禧響答﹐乃至折紳﹑卿士﹐橫目﹑需黎﹐稽首以瞻粹容﹐洗心以佇靈誥。隨其性之遠近﹐視其器之淺探﹐時亦戒以徽音﹐警其蒙惑。諄諄之誨﹐咸洞其隱微。蚩蚩之氓﹐潛識其眞正。或魑魅爲孽﹐夏鼎之所未刊。或膏盲致妖﹐秦醫之所難究。亦復俯聆﹐虔懇遙授指蹤﹐眞教猥臨﹐艸邪必珍。窈冥之象旣炳於人寰﹐臺欽之遊亟還於霄極。永載芯芬之祀﹐潛施蜷佑之祥。凡厥祕言﹐悉存舊錄﹐將伸論次﹐以示方來。敢謂微巨猥蒙明詔﹐齋精仰誦。盟手兢持﹐莫覺淵衝﹐粗伸細繹。竊念上眞之茂躅﹐實爲昭代之明徵﹐豈夫庸瑣之才﹐輒敢形容其事。伏望崇文廣武儀天尊﹐道寶應章﹐感聖明﹑仁孝皇帝陛下﹐垂流注覽﹐援翰擒文﹐賜名以紀芳羹﹐作序以冠篇首。式彰寅奉﹐永懼洪休。臣無任瞻天望聖﹐戰汗屏營之至。其所錄成翊聖保德眞君事邇三卷﹐謹隨表上進以聞。臣欽若誠惶誠懼﹐頓首頓首﹐謹言。

開府儀同三司同中書門下平章事上柱國太原郡開國公臣王欽若上表

批答

省表具之﹐夫妙道爲大﹐本於若衝﹐至神無方﹐昭乎善應。惟玉虛之元輔﹐冠瓊簡之眞階。幽贊財成﹐直彰陰隱。當藝祖之受命﹐降福壤而炳靈﹐逮文考之紹休﹐告帝期而啟兆。式申美報﹐肇建殊庭。奉禳檜之嚴科﹐介蒼黔之丕祉。若乃夷微委鑑﹐肝蜜攸憑﹐示諄誨以惟勤﹐昭明威而匪測。恍兮之應猶響﹐泠然之馭亟旋。自朕纂承寅加崇奉﹐嚴眸儀於恭館﹐薦嘉號於元都﹐念祕誥之具存表格﹐思之攸盛。期於綜緝﹐以耀休徵。卿任冠樞﹐衡道熙邦。采雅資博﹐洽庶就編。聯而能細﹐网帳以惟﹐精封縹囊而來上。懇求制序﹐復冀命名。載循淺昧之辭﹐曷叔直聰之烈。勉從勤請﹐良積靦數﹐嘉尙之懷﹐寤興無捨。所請宜依崇寧。三年四月十八日﹐使命到宮資﹐降到眞君加號勁誥﹐誥日﹕門下惟皇上﹑帝﹐粵有輔臣﹐以赫厥靈﹐終南之下﹐屢膺景旣﹐增煥褒章。翊聖保德眞君降言於建。隆之初﹐顯告於開寶之末﹐大庇下土﹐衛我家邦。作宮奉祠﹐昭答如響。顧眇賞之誕育﹐皇欽慈之密祈。吉事有祥﹐敢忘美報。夫至誠能感﹐克應乃孚。所儲維何﹐萬世之慶。合爲丕號﹐申命用休朕典﹐神天永緝熙於純緞。鳳翔府上淸太平宮翊聖保德眞君﹐可特加翊聖應感儲慶保德眞君。

翊聖保德傳卷下竟

﹟1『莫相待』三字原缺﹐據《道藏輯要》本補。

