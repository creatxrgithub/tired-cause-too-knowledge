沖虛通妙侍宸王先生家話

經名﹕坤虛通妙侍宸王先生家話。宋王文鉀撰。一卷。底本出處﹕《正統道藏》正一部。

沖虛通妙侍宸王先生家話

侍宸曰﹕昔遊名山二百餘所﹐一到金陵淸眞洞﹐乃唐葉天師修眞之地。抵暮﹐四無人煙可依﹐遠望山中忽有燈光﹐以此投奔燈光﹐到艸舍間﹐寂然無人﹐予心大驚。於燈下桌上﹐有一文字﹐啟而視之﹐名曰﹕《噓呵風雨之文》予意其必雷宅也﹐心方安﹐取筆墨以木葉錄之。錄將畢﹐忽聞雞嗚之聲﹐須臾一老姥出來。予問其姓氏﹐老姥曰﹕予無姓氏﹐此乃雷霆所居之地﹐不可久畱。予問﹕雞嗚者何以有此氏﹐姥曰﹕乃地中金雞嗚。予覺而出﹐不數步回望﹐不見艸屋不久一里許﹐已到洞天。予得雷書自淸洞天始。

門人袁庭植問曰﹕師得雷書於洞天﹐想師仙風道骨﹐天假其綠﹐適其逢耳。弟古者非師不度﹐若無師亦可行。

侍宸曰﹕予未得雷文之前﹐已遇汪君於楊子江﹐授予飛神謁帝之道﹐後遊淸眞洞天得此文。經三載之久﹐又遇汪君於軍山店中﹐後過禪寺語余﹐所修飛神謁帝之道何如﹖余答汪君曰﹕三年前弟子到淸眞洞天﹐偶昏暮不知其所﹐荒落艸舍之中﹐孤燈獨桉之上﹐得《噓呵風雨之文》遂於身中取簡呈之。汪君曰﹕化子眞宿仙也﹐昔老姥乃電母也。子旣得其文﹐予當語汝於此方蒙指授。授畢﹐乃召使者當空分付。此余遇汪君點化。

問曰﹕動雷激霆﹐其要如何﹖答曰﹕雷霆者﹐天之號令﹐非緊切事務不可妄舉。譬如樞密院發一號令至某處制司﹐奉承者必須依號令而行。今之人旣無宿骨﹐不遇明師﹐以訛傳訛﹐按圖索驥﹐不問事之輕重。或沽名買譽﹐或逐利貪財輕率行持﹐貪天之功以爲己有﹐臨事無成畢矣。夫雷者有的然之機﹐霆者有截然之法。得師指授﹐如響斯答。

問曰﹕且如使者﹐的碗玄妙﹐在於何處﹖答曰﹕雷霆變化﹐無遠無邇。神動天隨﹐气至將靈。子於內玄杳冥恍惚之中﹐作霹靂激博之化。一生二﹐二生三﹐三生萬物﹐發爲妙用﹐上窮碧落﹐下至黃泉﹐無所往而不可。昔禪宗有云﹕千江有水千江月﹐萬里無雲萬里天。卽此是也。

問曰﹕弟子事師門﹐已荷發越愚鈍﹐但千江有水千江月﹑萬里無雲萬里天﹐其旨如何﹖答曰﹕此乃發揮使者之妙﹐且如千江有水千江月。人之初性﹐譬猶明月﹐一點圓明﹐湛然不動﹐靈光徧照﹐今人但知有雷之名﹐而不究雷之體性元神也。水﹐止水也。世人但見月之形﹐而不知月之妙﹐蓋得水以映之﹐其性卽止矣。萬里無雲萬里天者﹐人性地本善﹐汩於七情六欲﹐倘能淸心寡欲﹐諸障消除﹐其天隨處可見矣。

問曰﹕玄中玄已﹐荷指迷用中﹐用何以取驗﹖答曰﹕子之問是矣。且如召雷行事之時﹐先召使者尋之。蓋雷霆風雨之處﹐惟使者知之﹐所以法要使者爲先鋒銳將。

問曰﹕使者之捷固已神矣。且如祖宮一出﹐隨方可以發用﹐第杳冥空寂﹐何以驗使者之至否﹖答曰﹕法當靜嘿﹐叩齒握雷局﹐依法召之﹐默念咒音﹐含光默默﹐眉問癢時﹐使者卽至矣。

問曰﹕弟子昔蒙師指教﹐授以法訣﹐因在宜黃陳子寔家救病﹐亦冥冥召使者﹐誅其禍祟。坐定﹐忽然玲風襲兩足﹐後以符與病者﹐見使者現形。此驗何爲與師眉間之說頗異﹖答曰﹕念頭起於一點﹐報應驗於一身。頭圓象天﹐足方象地。眉間之驗﹐使者從天門而來。足下之驗﹐使者從地戶而至。蓋祟之形影聲響﹐在於陽間﹐止於地矣。此乃使者破地戶搜祟而至﹐然動雷之驗訣﹐於眉間以至五臟之內。

問曰﹕先生之說是矣。弟子一日在家﹐給符救一產母﹐召將之間﹐心大衝衝﹐左目疊跳﹐發符遣使者﹐余心意不悅﹐意使者未至﹐是以如此。次早產家謝云﹐產母見一靑面鬼使﹐三目﹐眼中出火繞產母﹐身覺身如火熱﹐未幾產一死胎。其意如何﹖答曰﹕此卽明驗﹐子何如是之愚﹖心中衝衝﹐乃汝祖宮使者一出﹐便傳於心﹐所以急也。靑面三目﹐乃汝神隨符變化。左目跳者﹐火歸木鄕。所以生者﹐母所損厥子也。此理照然﹐何必多疑多問﹖

問曰﹕起雷之捷﹐不過使者﹐然法中程雍五將何用哉﹖答曰﹔乃先天不壞之元神﹐卽今所尊元始也。程雍乃日月也﹐五將乃五星也﹐於人身使者乃元神也。程雍乃元炁元精也﹐五臟之炁爲五將也﹐在地使者爲后土眞皇。程雍卽酆都九壘﹐五將卽嶽也。蓋人居天地之中﹐借斗運轉三才﹐此謂一竅通萬竅通﹑一將靈百將靈是也。大抵使者罡步﹐獨稱湧泉者何也﹖蓋天生水﹐二三四五八官之間﹐天地水火雷風山澤﹐無所往而不備矣﹐樞機者﹐魁罡之位﹐斡旋天地造化者矣。五將所以爲使者﹐所役耳。經云﹕通於一﹐萬事畢。內外之奧﹐實由此也。

問曰﹕樞機號日月﹐何以位居辰戌﹖答曰﹕不然﹐戌爲日之樞﹐辰爲月之機﹐陰陽關鍵實系乎此。天地日月星辰運行﹐關鍵不通﹐天地之道閉矣。學者不知關鍵﹐則雷霆何由而激﹖雨暘何由而祈﹖蓋人身斗樞﹐一轉萬化隨之。經云﹕試將斗柄輕輕撥﹐瀉下銀河萬斛珠。卽此妙也。

問曰﹕程雍旣爲日月﹐五將隸金木水火土﹐土使者如何斡運﹖答曰﹕使者意也。又爲中央大魁總監星也。蓋貪狼號爲總監之星﹐使者稟此气而化生總監﹐卽元始之眞炁天樞一轉。何患天機不隨﹖所以使者符用辛寅二諱者﹐蓋有說也。

問曰﹕師之說詳矣﹐而弟子尙未解答。曰夫在天之斗隨杓指建﹐一建之間有二炁六候﹐人能於一時一刻之中鉆簇一歲之炁﹐運則一年酆凶雨暘之事﹐其數盡在是矣。蓋魁爲斗之首﹐爲天之樞﹐以此而推則三百八十四爻之變﹐動實基於此。子宜隨斗而行之﹐且四方二十八宿﹐各方自有木火土金水﹐斗居中央以齊七政﹐蓋三十六之炁數﹐魁居其首而斡運焉。

問曰﹕師之說明矣。何以今之學者﹐亦無修積﹐亦無實學。偶然行持﹐亦得感應﹐此又何也﹖答曰﹕一則出於僥幸﹐二則斯人時運際遇偶然﹐符合取效一時。子行吾法﹐端的須透內﹐用以決外應無疑。雷神之不時﹐法訣一眞﹐何施不可。

問曰﹕弟子見同壇遊平二友﹐均是法也。何以行事之時﹐十應六七﹐此機不可曉﹖答曰﹕遊平二友道緣淺薄﹐法行未純熟﹐疑信之心介乎方寸﹐以此故十應六七。

問曰﹕又如後學﹐明發坐遣﹐約定時日﹐以俟報應。何以登壇之際﹐不合所符﹐其義又如何﹖答曰﹕坐遣者﹐不過雷神爲符節。今人有事﹐奏帝一說也﹐申師一說也﹐牒將一說也。以至訂期約﹐不能立定一時。或以未申時﹐或以亥子時﹐故自爲顚倒錯亂﹐所以不能如期者此也。約以申時則申﹐約以未時則未﹐譬如驪山之火約以一時。因爲不然﹐所以失信。行雷法者﹐當痛思之。

問曰﹕或謂奏帝之說﹐有誤行持﹐如何﹖答曰﹕奏帝之說﹐要能飛自己神以言奏則可﹐必其允否若止﹐憑筆墨待﹐師省類聚﹐奏呈之時﹐卒皆誤也。

問曰﹕眞王有便宜行事之教。則不必奏矣。答曰﹕𨿽有便宜行事﹐亦有兩說。大祟惑人魂命﹐孽蛟妄興雷雨﹐損人害物﹐以及不當聞奏者﹐許令便宜行事。若事涉天數﹐必當飛神入奏﹐請旨施行。

問曰﹕經中或有泥天機雷機者﹐此說如何﹖答曰﹕有之然隨所用天機者﹐斗星旋轉二十八宿之循﹐直三十六躍之激﹐薄二十四气之罡煞﹐相衝相射﹐方能激動雷霆﹐此天機也。至如雷機者﹐乃掌中造化﹐尋神雷飛伏出沒之所﹐看風雲雷雨電所泊之宮﹐飛罡輪訣﹐役使雷神。

問曰﹕煉將之法﹐其要如何﹖答曰﹕將者﹐一炁也。出吾之炁﹐以合天之炁。一炁而生諸炁﹐蓋人身所有濁炁也。吸在天之淸炁﹐混合旣畢﹐必須煉之。夫煉炁之炁﹐專憑運用五水五火之功。蓋雷不得受煉﹐其气不神也。

問曰﹕役雷電風雨之屬﹐坐功之內﹐必須明驗方可取效。答曰﹕當於呼吸上運功夫﹐靜定上驗報應﹐云之出也。其气蒸﹐雨之至也。其溺急﹐雨之未至也。其气炎﹐而膀胱之气急﹐電之動也。其目癢眼光﹐忽然閃爍﹐雷之動也。三田瀝瀝而響﹐五臟獎忽而嗚。行持之士﹐又當急心火以激之﹐湧動腎水以衝之﹐先閉五戶內驗五行﹐此其訣也。

問曰﹕弟子每見先生行持﹐狂風大作﹐雷電方至﹐何也﹖答曰﹕凝目閉气望巽方﹐手剔旋風罡猛﹐咽三轉身﹐足剔風輪﹐過巽至酉出醜﹐其風大作矣。蓋雷無風不厲﹐雨無風不作﹐云無風不起﹐電無風不動。第祈雨一節﹐止憑北風亂起﹐方覺雨至﹐乃至妙也。

問曰﹕先生常在宮中﹐降雪之時乃炎天﹐何以如此﹖答曰﹕此造化乃老夫二十年所修﹐蓋夏至陰生於內﹐以此汞虎交娠﹐乃頤指气﹐使之妙並不舛﹐離虛之玄也。

問曰﹕祈雪之妙﹐世以爲難。弟子謂冬凝寒﹐一凍卽雪﹐而何以言其難也﹖答曰﹕冬至後一陽生造化之機肇於陽﹐人身陽气一泄﹐所以感召之非易耳。法當運動心火﹐激動腎水﹐卻猛運肺气生之﹐然後起風穴閉離气﹐以爲醞釀。

問曰﹕殺伐之機實難的當。答曰﹕何難之事﹐但能運自家之殺气﹐役天上之罡星﹐籌人問之虎射﹐三者旣合神﹐威卽震伐矣。

問曰﹕常見今人祈禱﹐每遇臨夜﹐見電光閃爍﹐意於行壇之際必合符節﹐何以多誤者何也﹖答曰﹕無他﹐無實修耳。不思某方電動﹐某方雷雨﹐某方晴明﹐何可以此爲標的﹖所以自誤者宜矣。

問曰﹕祈雨之法﹐門類最多﹐何以有是符無是應﹖答曰﹕祈雨之法﹐在夏爲緊。古先聖賢﹐春秋冬皆不祈雨。孟夏月純陰﹐主事陰﹐陽偶愆便至荒旱﹐所以立祈雨之法﹐以救禾稻爾。今之學者﹐不知方法﹐徒咎符章之不驗也。

問曰﹕七八月屬秋﹐何以亦缺雨暘﹐此又何也﹖答曰﹕秋屬金﹐夏之餘火西流﹐以爲難禁﹐況火之與金相克﹐偶值分野﹐當旱气運﹐不齊卽乖舛矣。

問曰﹕若如此﹐又何以感動﹖答曰﹕法當默朝之法﹐以央有無之應驗。余昔入覲時﹐再遇火師曰﹕子行朝堂有重委﹐故來報汝﹐但今歲天數當示早災﹐﹐非子之可以祈也。遂叩火師﹐何以見教。師曰﹕天下龍潭泉源﹐皆爲玉帝封閉﹐𨿽有符法﹐其數未滿﹐亦難祈也。余再問師何以教我﹖曰﹕子此行﹐惟黃河不曾鎖閉﹐惟宜檄使者﹐黃河借水蘇旱而已。余依訓到京﹐朝廷果命祈雨。余檄雷神﹐於黃河內借水三尺救旱﹐後京畿奏上﹐所降之雨皆泥水也。以此見火師之言的也。

問曰﹕先生則有仙風道骨﹐於余特凡夫耳。於先生則有火師奇遇﹐余他日倘有疑難將何恃哉﹖答曰﹕仙風道骨之說故是﹐然天人之接亦同。子旣無德感召師尊﹐則當入室端坐以驗自己之造化足矣。且如祈雨一節﹐天數如此﹐气數亦如此。難驗一身之機括﹐亦隨法當看便溺之有無。以舌拄上齶﹐咽津激動膽水。蓋膽爲天一之水﹐至淸至貴之物。此水一動﹐激起膀胱之火。火升水降﹐卽天气下降地气上升之義也。陰陽升降﹐雨澤調順。膽龍在膀胱之大淵﹐倒取水澤﹐應時便動﹐卽雨之至。若不作綿綿﹐若存以膽水激膀胱之火﹐便以溺通驗﹐非惟無驗﹐亦且貽笑也。

問曰﹕升降調燮之妙﹐固已妙矣。但綿綿若存﹐何以取其效也﹖答曰﹕子依吾言﹐靜坐端默三日﹐以試其驗也。

問曰﹕謹授教歸家﹐靜坐三日﹐萬念放下﹐一事不幹。坐滿三日﹐再訪座下。師曰﹕子所受教﹐曾行之否﹖曰﹕敬此請教師前。師曰﹕子之所坐之驗﹐得何受用﹖曰﹕依訓而行﹐不過身體輕松﹐情意淸快而矣。師曰﹕子如是之愚也﹐此卽是矣。初習之時﹐已覺如此﹐自此三日至九日﹐至二十七日﹐至八十一日﹐至一百二十日﹐至二百一十日﹐久久行之﹐日積月累﹐神气精自然混凝。上可脫殼朝元﹐次可長生久視﹐又其次可以興雲致雨﹐役電鞭霆﹐濟人利物﹐何所往而不可也。

問曰﹕且如致雨一節﹐何以發用綿綿若存之妙﹖答曰﹕昏昏默默之際﹐卽如墊龍養道之時。蓋人能坐持眞積力久﹐性天自澄﹐止水自定。汞龍藏於其中﹐才感鉛虎則陰陽調和。祖气一發﹐卽升大淵﹐身中之龍亦從而奮發。以此感彼﹐欲雨之時﹐卽可隨念而滂沱矣。第恐行持之際﹐不能存養﹐猶陸地生蓮以茂縛空﹐豈不難哉。

問曰﹕天數高亢﹐𨿽持內修何以斡旋﹖答曰﹕數在天﹐固已定斡旋之念﹐又在臨機應變。如昔日未趨京時﹐郡治欲余祈雨。未行持已前﹐郡家徧行祈禱不應。一日靜定﹐忽空中使者默報云﹕天數當旱﹐非法可治。今郡近五十里有雷澤潭﹐在建昌秀源之地﹐此中雷神𨿽奉命封潭﹐於道法中亦能用力﹐宜以符命起之。余覺﹐遂以符命就﹐命使者追之。再入坐﹐恍見一老子忽到壇上﹐以口吸盂中蔽太陽墨水一呷而去。未幾﹐天地晦冥﹐下微雨一霎而止。覺不及﹐復旱。後問使者﹐乃謂﹕老子者﹐不過所起龍神耳。彼已違命出洞﹐所下一霎微雨﹐是壇上一呷淨水爾﹐不過爲法中一報應。於是﹐再遣章奏﹐飛告眞王請旨﹐後得帝旨﹐降雨三日﹐方得復旱。

問曰﹕以師可以如是﹐且如今之法官道士﹐滿前盡是﹐何以屢奏疊章不一﹐其爲報應﹐並無效驗﹐此又何也﹖答曰﹔大抵奏章所上﹐徑詣一處﹐不可繁冗。且如今人有事﹐便至登聞鼓院。上以天數而示旱﹐汝以私意而妄奏﹐必至行下臺部遞至州縣﹐究竟如何﹐方爲施行。若待上命﹐竟於是日而降雨﹐豈不悞哉。是以火師教余飛神謁帝之道﹐所以祈雨一事﹐隸淥波天主治之﹐單單只奏天主﹐請恩轉告玉帝﹐得旨竟下后土眞宮﹐開潭放水以救焦枯。

問曰﹕雷震百里﹐何以不能徧及以至甲裏有﹐乙裏無﹐丙裏無﹐至於丁裏滂沱而復旱也。答曰﹔行持之時﹐先檄當坊里社迎接﹐綠爲方里人民至誠﹐加以里社迎接﹐奏報其雨必驟。若此方人民﹐造惡稔成旱劫﹐央無涓滴﹐社令亦不迎接。此理譬如陽間遣官﹐到所在優卹﹐州邑如意則優卹必至﹐若吏牧不職﹐亦不過丈具爾。

問曰﹕上古宗師﹐以祈晴難於祈雨﹐今行此法果如何哉﹖答曰﹕造化則不過翻覆內玄﹐造化雨潦浸淫﹐亦有數說。一則節候气數﹐二則蛟蜃孽龍妄興雲雨﹐三則調燮者失職﹐以至水潦直旬。所以如此﹐不可一槪論也。

問曰﹕如師見教﹐其法當如何﹖答曰﹔身中之驗﹐極爲緊切。當從戊己運轉一番﹐使元气一周再暮﹐後而靜定﹐看內煉如何。如是覺而有報﹐則心火上炎﹐膽水瀝下﹐徧身煩蒸﹐喉中微癢﹐則天道必晴霽矣。

問曰﹕身中之應固已知矣。然幹气數燮理失職﹐或潦星直旬﹐此又何以知之矣﹖答曰﹕燮調者﹐上至宰相﹐下至守令﹐觀其所治之政﹐所行之事﹐卽可見也。昔聞匹婦銜冤﹐六月飛霜﹐一夫有屈﹐水潦九年。以此推之﹐皆可見矣。至於水潦直旬﹐當遣皇甫鐝天以縛之﹐蛟蜃以法律治之。

問曰﹕蛟蜃興風致雨﹐何以亦能如是之淫浸﹖法家以書篆符章﹐告行符檄﹐千門萬藝﹐不能役雷神便興雲雨。何以此等﹐卽能如是﹖答曰蛟蜃藏於劣深山之中﹐亦有社令。忠義之士居民失祭杞﹐便於鄕坊興起雲雨﹐損人田疇﹐害人禾稼﹐法當遣命魔錢大將軍以戮之。

問曰﹕內驗外治﹐固已聞之。但行持法度﹐其要如何﹖答曰﹕祈晴之法﹐當於火煞方上建壇﹐立治安卓召雷﹐行事先開雲捲霧﹐起火穴塞雨穴而矣。

問曰﹕開雲捲霧﹐起火穴塞雨穴﹐其法如何﹖答曰﹕開雲捲霧於內玄﹐皆斂而歸墓。閉气三七息﹐略咽津起火穴。以雙手握固﹐仰面猛呼二七呵﹐乃起火穴也。雨則閉气﹐以舌拄上齶﹐時咽津三口﹐直下丹田。

問曰﹕內用固如此﹐外用如何﹖答曰﹕其法於日幹字上起內用生將﹐於日家地支字上起外將﹐克到南方卽住。又看月皇是何五行﹐如日皇克星﹐便可用事﹐但以五行生克驗之。

師曰﹕如前子所問余﹐皆切於事而應於人之妙﹐子宜依吾法度而行之。所有符中之奧﹐法中之妙﹐皆盡已矣。但精心而修﹐端意而行﹐百發百中﹐無施不可﹐眞所謂法海之驪珠也。言訖﹐復以二十八字爲吾婿﹐他日囑仲和書付悔隱袁庭植。

吾法元來不妄傳﹐信知道法妙玄玄。

君家自是神仙種﹐管取兒孫代代賢。

法用

混沌鴻蒙未判﹐無年無月無時﹐但憑消息報君知﹐便是人間冬至。

坤虛通妙侍宸王先生家話竟

