高上神霄玉淸眞王紫書大法

經名﹕高上神霄玉淸眞王紫書大法。撰人不詳﹐約出於北宋末南宋初。系神霄派道法書。十二卷。底本出處﹕《正統道藏》正一部。

高上神霄紫書大法序

昔太空未成﹐元炁未生。元始天王﹐爲昊莽凕涬大梵之祖﹐凝神結胎﹐名日混沌。混沌旣拆﹐乃有天地中外之炁﹐方名混虛。元始天王﹐運化開圖。金容赫日﹐玉相如天。陶育妙精﹐分辟乾坤。乃自玉京上山下游﹐遇萬炁祖母太玄玉極元景自然九天上玄玉淸神母﹐行上淸大洞雌雄三一混化之道﹐生子八人。長日南極長生大帝﹐亦號九龍扶桑日宮大帝﹐亦號高上神霄玉淸王﹐一身三名﹐其聖一也。神霄眞王﹐凝神金闕。思念世間﹐一切眾生。三災八難﹐一切眾苦。九幽泉酆﹐一切罪魂。受報綠對﹐浩劫相求。無量眾苦﹐不捨晝夜。生死往來﹐如旋車輪。我今以神通力﹐憫三界一切眾生﹐卽詣玉淸天中﹐元始上帝金闕之下。禮請殷蔥﹐乞問紫微上宮紫玉瓊蕊之笈﹐於九霄寶籙之內﹐請《神霄眞王祕法》一部三卷﹐皆梵炁成文﹐九天太玄雲霞之書。上隱萬天之禁﹔中隱神仙萬年之法﹔下明治人治鬼﹐保國寧家之道。元始上帝卽敕太皇萬福眞君﹐以高上神霄玉淸王長生護命祕法﹐傳付下世﹐首教於我﹐以布世間學眞之士﹐佩法修行﹐永爲身寶。上衛帝王﹐安鎭國土﹐享祚萬年﹔下以爲民﹐延生度厄﹐學道成眞。面拜眞王﹐驅除六天﹐降伏魔魅。用以施行符檄﹐召攝鬼神。一如神霄王所敕﹐及億曾萬祖﹐宗緒種親﹐離苦升遷。一身蒙福﹐萬萬安榮。次使自身得道﹐尸解隱遷﹐代代流傳﹐法門護持﹐使道通達﹔輕泄漏慢﹐風刀考﹐萬劫不原。學士行之﹐切宜遵守矣。

高上神霄玉淸眞王紫書大法卷之一

總序大法源

大羅紫府天中﹐有諸羣府。諸帝之會﹐天帝之闕﹐萬二千八十所隸﹐各有司存﹐悉皆檢察人間善惡功過﹐別無紀籍﹐以爲報施。故貧賤富貴壽夭﹐未嘗爲之予奪﹐盡出人之自召示應。諸府闕﹐以昊天玉皇上帝爲宗師。而神霄玉淸王﹐今玉帝就命人主﹐準神霄玉淸府。又隸諸地山嶽鬼神﹐與北極紫微大帝府符命不同﹐又非混元上德皇帝所授三天扶教輔元大法師祕籙一等。今神霄玉淸府神吏所轄諸地鬼神告篆﹐並靈官神吏﹐使者將軍﹐驅使吏兵﹐異號玉司﹐考召靈文。行此法﹐每月三九日﹐神霄玉府神吏降聖朝會﹐勿飲食葷酒﹐戒色持齋﹐切須謹之。

論籙

神霄法籙七階﹐以流傳於人世。自古以來﹐未嘗降見。今得之者﹐扶身保命﹐度厄延年。奉之者﹐仙官降佑﹐消珍災非。行之者﹐卻滅邪姦﹐馘除魔鬼。當值斯文之士﹐告盟神霄﹐申奏主宰﹐得獲昭報﹐然後方可奉行。不可超越﹐造次擅用。切宜遵守﹐爲尙矣。

論祕訣

神霄玉文﹐瓊臺祕訣。則無所不關﹐無所不攝。若能自保以奉持﹐則坐持眾妙﹐立使萬神﹐寂然不動﹐感而遂通﹐與眾法不同﹐諸符不一。倘值斯文之士﹐萬劫一傳﹐有緣有幸﹐無極無窮﹐可不勉勵﹐精誠上祈眞貺。若始勤終怠﹐口是心非﹐法中靈官將吏﹐記人功過﹐毫分無失。當是時﹐三官鼓筆無恕。勿示非人﹐豈不可謹。勉之﹐戒之。

論妙旨

神霄祕文﹐玉司妙旨。是謂玄奧﹐難可尋詳。𨿽有祕籙依科修奉﹐未有訣目要旨﹐諭若衣服裁割已了﹐究竟不縫﹐如何披穿。訣者﹐縫也。今將萬世祕文﹐示學眞之士。乃若堅持苦志﹐將心救物﹐法籙剪邪﹐以皈正。仙兵佐助﹐以隨行。日就月將﹐可達神霄之境。功成名遂﹐當升浩劫之家。今列於左﹐豈不深思允蹈之乎。

論法

神霄法者﹐藏於華堂﹐不示人世。今遇甲辰之昌運﹐乃道君統人主之辰﹐所以闡妙道於斯時﹐度靈文於寶籙﹐不問高下﹐傳賜奉持。若乃究而推之﹐與眾法不同﹐諸符不一。但以歷懇精誠﹐虔祈靈貺。陰行陽報﹐功業無差﹐不可妄入鬼神情罪。依條治之﹐因以功德相拯﹐庶使幽明﹐咸被德澤﹐豈曰小補之哉。

誓法儀

凡行此法﹐每月三九日﹐神霄玉府神吏降世﹐卽用燈三盞﹐黃紙十二帖﹐合奏狀文﹐用通章印﹐實封。其詞﹐上申本院。燒詞畢﹐香茶酒果﹐供養至誠﹐燈滅收之。如獲報應﹐然後行持。

元始天王曰﹕吾救太皇萬福眞君﹐開紫霄瑯笈九霄妙蘊﹐付於玉帝上子﹐以闡天風﹐傳度世人﹐指歸正道﹐得者自仙。九陽之梵炁﹐有九九八十一數﹐是太陽之運。太陽之日帝九陽扶桑君者﹐積炁成神霄眞王也。又領南極之職﹐與韓司陶鑄天民﹐咸證九天﹐乃得神霄禁文天篆云章﹐克日升霄。《華堂之經》﹐總載必仙之寶﹐內有十品之科。子遇其文﹐以東華注名﹐克日成眞。此文﹐有金英靈童一萬人﹐天素眞妃一千人﹐常保其書。燒香散華﹐以刊功過。兆稍有違﹐七祖一身﹐常遭神獄之考。傳者﹐以金龍玉魚禁錦以付之﹐告盟十天。若失齋妄泄﹐師與弟子同罪﹐七祖入北都﹐萬憲不原。兆以之以戒宣盟。

天民齋粥法

百谷五味﹐流入脾胃。五藏安寧﹐屍邪亡墜。七祖上生天﹐小兆得仙位。長生入九霄﹐久視通聖慧。急急如高上神霄東華仙君律令救。

右法﹐取東華炁咽之。再取炁吹﹐使百骸九竅調和﹐三尸九虫消滅。

天民梳頭法

玉頂之上泥丸﹐絳室玄華寶精。天帝景色長存﹐王林神光表異。右爲隱月﹐左爲隱日。六合淸練﹐百神化密。急急如高上神霄大帝律令敕。

右法﹐面對生炁方﹐取炁咽之﹐方梳頭。反白成炁﹐大吉大昌也。

天民沐浴冠帶法

玉晨寶冠﹐云被霞裳。虎裙制魔﹐流金吐精。五濁速去﹐八景光明。令臣受賜﹐罪削福臻。長與神霄﹐齊眞上靈。急急如高上五老天君律令敕。

右法﹐存五帝﹑玉女自月而下﹐玉童侍立。取生炁﹐吹入水中﹐方可沐浴。

天民盥漱法

天淸地明﹐日月輝晨。灌我五體﹐光赫玉淸。炁不受垢﹐五藏華榮。罪消北都﹐禍滅九眞。惡邪伏匿﹐福連上淸。今日煉沐﹐一切受恩。身生羽服﹐升入帝庭。急急如南極長生大帝律令敕。

右法﹐合目﹐存仙人玉女五色霞衣﹐四獸﹑獅子﹑白鶴在面前﹐日月輝光入水中。叩齒三十六通﹐東向取炁﹐吹入水中。先服一口﹐然後用之。

天民出入法

奉佐玉淸﹐佩參神虎。出日入月﹐開明八景。六甲隨神﹐六丁從行。利貞天地﹐扶贊勾陳。七星輔衛﹐億保長生。五雷兵甲﹐與列淨眞。刀兵水火﹐得離身形。犯我天敕﹐魁罡越行。急急如高上玉淸消魔帝君律令敕。

右法﹐早吸日光﹐晚吸月光一口﹐吹在左右。辟邪﹑萬災﹑惡人﹐斷口舌咒詛。

天民解衣法

受命天帝﹐上升九天。百神安位﹐列侍神仙。魂魄和柔﹐五藏華丰。百體生液﹐七精靈盈。火令交煥﹐滅鬼除凶。上願神霄﹐神府長眞。億劫遊帶﹐俠日無窮。急急如高上太微天帝律令敕。

右法﹐左叩天鍾﹐右叩天磬﹐中嗚法鼓﹐各三通。解衣﹐存太微虛皇至室﹐方臥。令人精健不病﹐有吉感應。

天民臨外咒

天有九星﹐地有九宮。我有九竅﹐萬神相從。三尸伏滅﹐五藏流通。三田四支﹐動息守中。八卦龍虎﹐來侍我身。妖精鬼魅﹐萬邪不幹。眞官肅靜﹐邪夢不侵。急急如高上神霄消魔王律令救。

右法﹐兆取長生靈炁咽之﹐嗚法鼓三通﹐任意外之。

天民遇疾服藥咒

謹請高上神霄東華五靈仙君﹐召出天醫正神扁鵲﹐吏官各五十人。當令小兆服藥﹐身得離病﹐病速離身。駕魁乘罡﹐登升九天。數盡九地﹐命祿俱昌。長生久視﹐永不死哀。急急如高上神霄長命天帝律令敕。

右法﹐兆念呎﹐取神霄炁﹐吹藥上﹐與人服。主離病厄﹐痼疾皆去。延壽益年﹐常常準此。

天民履穢入暗法

左德淸神﹐右命天眞。左有司土夫人﹐右有除穢五丁。令我死籍勾滅﹐玉府上我生名。急急如高上神霄雷部攝邪王律令。

右法﹐兆到穢﹐先以左手仰托日月﹐存五丁司﹐叩齒七通﹐取北炁﹐吹自已﹐方入暗穢之處。

智慧消魔萬言符

神霄靑帝﹐東井煉眞。丹宮元仙﹐守保合並。九竅通流﹐揭郎泯日。光諦洞靑﹐玄玄陸通。急急摩訶薩日月風﹐急急如東井帝君敕。

右符﹐用戊午日﹐以玄珠血研丹﹐向東念咒﹐用黃紙書之。逐日用莒蒲咀嚼﹐東井水下。百日心開。日誦萬言﹐天生智慧。神思不妄﹐洞視內明。

冷穢符

敕靑霄紫霧元覺神將﹐助吾眞炁﹐斷除不祥。李帝遊來﹐奉敕攝。

右符﹐斷除萬穢千惡﹐或帶或帖。有邪惡厭虫﹐吞之立效。取斗炁書。若口舌官事臨身﹐惡人謀害﹐佩之卽免。

變神咒

高上眞救﹐佩星披玉。左雷右電﹐騰駕龍虎﹐凶凶者滅﹐善善者育。欽輸玉帝﹐形神化速。急急如高上神霄玉淸王律令敕。

右念咒訖﹐拋印。存所用玉童﹑玉女左右﹐內外金光罩身﹐變身爲仙官。仍先飲神霄炁一口﹐吹身﹐卽叩齒七通﹐結神霄印﹐默呎。凡驅龍﹑制鬼﹑上章﹐並用此法。

神光符

天雷神霄﹐地雷九壘。水雷洞淵﹐風雷扶桑。鬼雷山嶽﹐百谷朝陽。太一令旨﹐制鬼火燒。雷迅天地﹐百邪無妖。

下入臟腑﹐通暢和調。急急如太一律令攝。

右符﹐以雷發聲之日﹐面方念咒。天雷﹐以黃書靑上﹔地雷﹐以白書赤上﹔水雷﹐以黑書白上﹔風雷﹐蒼書黑上﹔鬼雷﹐白書黑上。吸炁﹐天九﹐地十﹐水五﹐風三﹐鬼一﹐面方咽之。吞符一日﹐百邪見之奔走﹐聲若急雷﹐百脈和通。小兒驚風﹐飛屍所中﹐布黑炁卽安。

天地眞陰眞陽二炁符

天地八九﹐人神六七。淸混金澄﹐淸濁分立。入吾神田﹐太倉受福。洞宮淸徹﹐穢气勿觸。急急如太上神霄玉淸王律令。

右符﹐以冬至日並立夏日﹐面向西﹐吞地炁十八口。夏至﹐面向東﹐吞天炁十九口。念咒吹符。陽日朱書﹐陰日黑書。吞之﹐四肢調和﹐百病不侵。日月蝕晦九炁符

日遊月眞﹐太陰圓缺。寒往暑來﹐太陽盈昃。內存三尸﹐百關布列。一入眞炁﹐屍虫走滅。急急如太上神景玉淸王律令。

右符﹐以日盈﹑月滿日﹐用舌吹吐。日九炁﹐月十炁成符。吞帶﹐去三尸九虫。炁吐毒消﹐吹鬼﹐鬼滅也。

東華木公符靑上黃書

南極韓司丈人符丹上黃書

西靈金母符白上黃書

北玄君符黑書黃上

中央黃老符

玉章聖號龍章天書

玉章聖號﹐龍章天書。此文出自赤明浩劫之時﹐上封付八子﹐以鎭天宮。隱於神霄天總眞閣﹐玉女天仙三萬人常護其文。若水火大災﹐朱書﹐擲於水火

之中﹐不傷兆身。若行佩帶吞服﹐則百邪奔走﹐萬病消除﹐水怪潛形﹐妖龍藏伏。如欲超度九玄七祖苦爽窮魂﹐如法以黃地朱書﹐告付三官﹐皆卽超化﹐上生天堂﹐受諸快樂。此文不傳下士。若有修學之人﹐一心受佩﹐得補天仙。輕泄漏慢﹐死入北酆。

混元八帝宗枝圖

玉淸大帝

玉淸左晨王

玉淸晨景王玉淸消魔王

玉淸高晨王玉淸元始王

太上老君

玉淸九眞王玉淸大和王

靑金丹皇王玉淸寶景王

玉戶太素王玉淸大帝王

上帝司禁王

神霄玉淸王

靑華大帝君

蓬萊靈海帝君

西元大帝君

元始天王玉皇大帝

東井大帝君

淸都大帝君

淸霄大帝君

中皇司命君

小有玉名

扶桑大帝君玉淸紫微君

玉寶靑童君玉淸保仙君

太一元禁君玉淸明昭君

玉華三元君玉淸三元君

上淸道君

九皇司命君玉淸大素王

金華元君

玉淸大道君

太陽玉賢君玉淸紫元君

三元紫陽君玉淸內景王

皇上玉帝君

元始八子封職

長子﹐高上元始化生南極長生大帝君﹐任高上神霄玉淸王﹐職太陽九炁玉賢君玉淸保仙王﹐諱混洞﹐字曜華。

次封保生大君﹐任東華帝君﹐職靑華帝君玉淸太和王﹐諱泳洞﹐字曜煙。

次封掌命大君﹐任蓬萊靈海君﹐諱蒙洞﹐字曜靜。

次封護命大生君﹐任蓬萊西元大帝君﹐諱泛洞﹐字曜文。

次封明皇大君﹐任東井大帝君﹐諱沐洞﹐字耀靈。

次封非卿大君﹐任淸都帝君﹐諱淸洞﹐字耀機。

次封南極大君﹐任淸靈帝君﹐諱沃洞﹐字耀神。

第八子封北臺大君﹐任九天都衛玉霄紫淸中皇大君﹐諱沈洞﹐字耀元。

八帝封號官品職任

第一子﹐任神霄玉淸天王絳霄太平應化道主天帝﹐遙領東極扶桑太陽九炁君。

第二子﹐任靑霄好音元眞寶耀天帝﹐遙領東華大帝君。

第三子﹐任碧霄開虛傳度天王﹐遙領蓬萊主仙君。

第四子﹐任景霄至妙變空天王﹐遙領西元靑金丹皇君。

第五子﹐任玉霄天王﹐遙領東極玉寶高晨師靑帝靑童君

第六子﹐任瑯霄六開傳濟天王﹐遙領靑都帝君。

第七子﹐任紫霄雙開化身天王﹐遙領小有玉眞萬華靑都君。

第八子﹐任太霄流光變景天王﹐遙領九天中皇玉帝君。

玉帝有八子。昔混明大化﹐元始與梵炁祖母﹐行大洞雌雄﹐回風混合﹐結八十一正陽之炁﹐生長子神霄王。次結七十二純陽之炁﹐生次子靑華君。次結六十三眞陽之炁﹐生第三子。次結五十四梵陽之炁﹐生第四子。次結四十五昌陽之炁﹐生第五子。次結三十六光陽之炁﹐生第六子。次結二十七霞陽之炁生第七子。次結一十八寶陽之炁﹐生第八子。皆是大洞混合﹐元父玄母﹐雌雄九變﹐混麼。九陽一炁。凝霞爲魂﹐合風爲魄﹐爲之帝一嬰兒﹐生成九帝。七九之道﹐千端萬化。諸天高上之玉帝﹐皆八王之異號。故明九陽天眞也﹐皆出大洞三十九章。回風混合﹐帝一之道。兆之反胎於天﹐何以得穢津污體﹐結胎而爲嗣乎﹖兆知此道﹐白日升天﹔失此﹐永墮幽玄。兆思之﹐玉聖萬帝﹐由不離大洞﹑而爲入眞﹐何況介虫尸賊﹐不知眞一﹐而得一體妙仙王乎哉。

神霄九師

當初﹐神霄降世﹐三師聚議於碧霄天。如今﹐三師各有神霄法﹐惟三師便是神霄總雷﹐其中又有雷祖大帝。劫是昊天玉皇上帝主之。祖師﹐高上神霄玉淸眞王長生保命天尊﹐主之晴雨。宗師﹐靑華大帝君定福天尊﹐主之斷瘟斷邪﹑役召萬靈。眞師﹐九天益算司命好生可韓君丈人眞君保福天尊﹐所轄度魂攝魄。外﹐六師自有正法﹐各隨所治。靈師﹐應元定籍眞君注命天尊﹐掌雷敕令牌﹐號動雷合奏之。玄師﹐保命化生眞君保命天尊﹐掌五嶽江湖淮海潭洞神龍。聖師﹐節度總監眞君萬安天尊﹐掌攝魂﹑度亡煉度﹑擒邪伏祟。寶師﹐元華保生眞君儲祥天尊﹐掌九霄法律﹐管三十六種橫死夭亡。天師﹐掌法主籍眞君禾稼天尊﹐掌神霄三十六天梵炁眞符﹐專修煉法官成道。有雷函神師﹐掌令降命眞君吉集天尊﹐掌天下妖魔﹑山谷五魑﹑五酉不正之神。聖師遇齋醮﹐當稱保生度化天尊。九師各有心章﹐請官君不問神霄嗣法﹐當以五臟精炁神等符爲先。內精旣竭﹐非假元始梵炁以續所虧﹐何得神炁復本。先須內養﹐其神霄之道﹐方成萬神。我神霄﹐乃霄天大要﹐不走元神也。

高上仙王降眞符

元皇召靈符

敕符咒

元綱流演﹐總禦十方。招眞召靈﹐威神無鞅。符至八極﹐壽命吉昌。保命度厄﹐萬里混康。急急如高上神霄玉淸眞王律令。

右法﹐玉淸訣﹐念咒﹐取東南炁﹐吹入符中﹐烈火香上焚之。再咒曰﹕

通靈通玄﹐淨心洞明。招眞金童﹐召靈玉女。爲臣上達﹐眞炁降臨。顯揚輔化﹐我道合靈。

右法﹐正月降召上眞﹐七月召中眞﹐十月召下眞﹔八節召上靈﹐本命降中靈﹐十月降下靈﹐存局中。學不篤信﹐五嶽試人也。

朝眞玉符咒

眞霄眞救﹐九天浩旨。付吾稟受﹐得見光輝。南昌煉形﹐太微得質。靑龍甲乙﹐白虎庚辛。朱雀丙丁﹐玄武壬癸。吏兵導引﹐眞諱接衛。上列神霄﹐皈依寶陛。急急如高上保仙王律令。

朝眞玉符

右符﹐黃羅靑書﹐佩之﹐兆取神霄王下降。日依法朝眞﹐想東方靑炁成符。此符﹐又名無邊符。如有凶惡邪祟極難治者﹐當恰神府目﹐念總咒﹐巽炁﹐將此符去患人家司命前﹐夜靜﹐用酒菜一分﹐金錢一束﹐燒之立應。

聖降日

凡八月九日﹐靑華降世之日。十月十日﹐眞王降世之日。每月三九日﹑三元八節日﹐可誦都咒千徧﹐吞二十一符﹐禱之立應。每降日﹐燈三盞﹐黃紙一十二分﹐一獻狀獻之。用時新五菜供養﹐燈盡收之。忌葷酒厭物也。

高上神霄玉淸眞王紫書大法卷之一竟

高上神霄玉淸眞王紫書大法卷之二

朝禮儀

每行持﹐凡遇九日並聖降日﹐焚香﹐望西北禮三淸上聖﹑十極高眞﹑昊天上帝﹑教主道君皇帝九拜。次望正南禮祖師南極長生大帝長生保命天尊﹑眞師九天益算好生韓君丈人眞君九拜。次望正東禮宗師束極靑華大帝神霄救苦太一天尊九拜。次望東南禮高上神霄眞王神府中一切眞聖仙官九拜。三上香﹐面東長跪﹐啟白﹕

具法位﹐臣姓某﹐誠惶誠恐﹐稽首頓首﹐再拜。上啟高上玉淸府中眞聖。臣今謹依行持神霄大法﹐上願入意﹐億曾萬祖幽魂苦爽超升天界。自身安泰﹐福祿延長。願臣學道成仙﹐面禮神霄﹐飛遊金闕。謹言。九拜退。若老贏瘦劣者﹐不能禮拜﹐心拜亦得。

采服神霄黑行持

每早日出時﹐上學望東南﹐想心拜三十六拜﹐叩齒三十六通﹐存眞炁結成神霄帝君﹐卽存三十六天金光玉臺靑靑之炁。瑯光之中﹐見神霄眞王﹐左日右月﹐眞王口吐靑炁。以口吸八八六十四咽﹐布於上丹田﹐作一輪日。次吸三十六口﹐入中丹田﹐作靑珠一枚﹐如水中有帝君。訖﹐七拜﹐咒曰﹕

靑華帝君﹐神霄眞王﹐扶桑日帝﹐西極月皇﹐四眞三炁﹐結靑朗光。

鎭布三田﹐內存眞皇。服吞日華﹐上升金光。日月內運﹐丹官碧房。

噓成玉體﹐吸入瓊光。妖鬼自除﹐三尸滅亡。三九得七﹐面禮仙王。

急急如高上神霄玉淸王律令。

右法﹐采服百日﹐得尸解之道。此炁﹐能敗千鬼百魔﹐去瘟疫癘也。

九霄分布洞陽之圖

五劫開化梵元混明玉曆之圖

高上神霄王眞形圖

凡行持之士﹐用黃地丹書此符。想赤黑眞形﹐纏絡泥丸。望東南雷電紫光之中﹐有眞形赤色﹐仙官將吏侍衛。想神霄在五色雲炁之中﹐降流入圖中。將此圖戴頭髻之上。又想眞炁﹐赤色照映。煥然光明﹐無所不治。眞炁自降﹐邪祟自伏。遠行及入山﹐虎狼遠。避刀兵﹐去瘟疫。帶之三年﹐靈官降寢室﹐能去萬魔千妖矣。

神霄宮闕分域圖

兆每日早入室﹐想存眞圖﹐變身爲白鶴仙人。步之三十六步﹐入神霄宮﹐朝眞王。如此﹐九年功成﹐位入仙品。想金光罩身﹐一步一門﹐爲金城吏。神光不見﹐兆步搯金城化身訣。中指掐大指中文﹐大指箔四指二伸。步之﹐跪入宮﹐坐念咒曰﹕

天蒼北皇﹐我身升陽。步行魁斗﹐化身天罡。

惡人口舌﹐刀兵水火。一切凶災﹐悉離吾傍。

神飛金闕﹐面朝眞王。上對神霄﹐金光十方。

急急如神霄王律令。

法曰﹕遇行法﹐畫地作壇﹐邪鬼凶神﹐不能侵入﹐以爲福地。此乃三十六天境界﹐勤修功德﹐上升神霄天。其符﹐可持齋入靖。布之於地﹐想成金樓玉闕﹐分三十六門﹐自生金彩﹐玉光纏繞。祛邪﹐亦布地上﹐萬神不敢近也。太霄淸眞保命品三十六天圖

高上三十六天﹐有三十六地﹐下鎭三十六壘。每有九陽梵炁﹐以應一年三十六炁。每十日一炁﹐上應一天有一帝﹐統治一炁。天仙神鬼功過﹐付於本天校勘。功者﹐列名本天。過者﹐囚於本天天獄。下者﹐三十六壘﹐皇君奏上神府﹐而究察也。子欲攝鬼神﹐以天符下告﹐召集皇君天神地祇﹐立到。付之子輪天圖﹐勿以亂泄。如有鬼神作禍﹐龍怪之災﹐水火之厄﹐掐天目﹐以天符置下﹐望方呼召﹕天帝速到﹐急以遣之。欲召﹐先齋九十日﹐開度亡魂﹐以告付下﹐卽得上升。

右﹐朱書黃上﹐以本炁布之。能治萬病﹐解和邪炁瘟疫﹐百神咸聽。

天目

東方九天

南方九天

西方九天

北方九天

三十六天之圖

三十六天符敬皇天

敬皇天

道寂天

陽岐天

洞光天

紫衝天玉靈天

淸虛天微果天

正心天移神天

道元天太皇天

玄衝天極眞天

梵天輔帝天

玄宗天歷變天

瓊靈天左呈天

主化天符臨天

保華天定精天

靑華天景瑯天

丹靑天神極天

安憚天廣宗天

浩帝天希玄天

慶捨天天婁天

變仙天升玄天

服三十六符法

法日﹕已上三十六天符﹐以碧玉書篆﹐黃金爲函。高聖太眞玉皇上帝﹐藏於神霄宮府﹐朱房玉室﹐瓊林紫石芝英寶閣﹐有太和玉女八百人侍衛﹐乃太初玄古之文也。萬劫一出﹐自然妙理。大帝紫字﹐神霄契賢之。東華上相靑童仙君﹐封一道於三十六天及九霄宮內﹐流回萬劫而不滅﹐經億載而殊新。若遇者﹐宿挺玄名。能免三對之魔﹐不經五苦之劫。能超北嶽之魂﹐敕制萬神之令。上解七祖之魂﹐下散九陰之仇。學仙無此﹐徒苦精研﹐豈能自度南軒。兆得爽靈﹐雌一化應。三十六符﹐不學自仙矣﹐禍考俱滅。可自受﹐自服﹐自吞﹐自佩﹐百仙書名﹐陰都削字。以淨室東﹐向九拜﹐叩齒三十六通﹐咽液七徧﹐咒曰﹕

高上神霄﹐大聖玉女。靈符度魂﹐保形衛神。

三煉九成﹐六合自然。永離北酆﹐能釋萬苦。

我身得度﹐玉府仙眞。題名靑簡﹐列位高皇。

玉籙丹文﹐上生道仙。三光齊景﹐九帝同軒。

得升紫輿﹐上列漢天。福流七祖﹐同獲上仙。

急急如高上神霄王律令。

右﹐念咒畢﹐朱書黃上﹐咽津二十四過﹐想五色雲霞遠身﹐徧身火光。以淸水吞之。行此三年﹐帝仙下降。九年功滿﹐上朝神霄。乃掐上帝訣﹐取辰炁﹐書之﹐念都咒。向東南至誠禱祝﹐所屬天帝仙眾﹐乞降眞炁入身。治萬病。若有凶邪﹐亦可書貼之。辟水火之災。

高上神霄玉淸王府﹐分域之境﹐名日神霄天。內有三十六天﹐每天各有龍神﹐興雷生善伐暴﹐罔不由之。有此符三十六道﹐其妙隱祕﹐乃流金積玉成文。其文﹐可關聞冥曹水府﹐上達三天。每日吞之﹐百日﹐面有玉光﹐容有金霞。修之九年﹐云軿自降。一符有一天主﹐三年可以升玉府之中矣。

服三十六天符咒

神霄有命﹐五府受靈。服符通炁﹐耳目通明。

日魂符

日魂咒

日中接生﹐司命天君。九帝齊景﹐三光同軿。與我同升﹐高奔三天。急急如神霄玉淸王律令。

右符﹐左手二指上節﹐取辰炁﹐書之。日出﹐面東南﹐巽上﹐念日君諱。想日中金光﹐注筆成符。男子服之﹐百日﹐身生紫霞紅光﹐婦人服之﹐金玉成形﹐生貴子。

月魄符

月魄咒

月中方盈﹐月帝元君。八景羅列﹐寶光負形。身生玉液﹐內灌外淸。

急急如高上神霄玉淸王律令。

右符﹐左手五指掐酉文﹐取炁書之。月出﹐面西北﹐念月君諱。想月中玉光﹐注筆成符。下集千眞注煉﹐身有玉光。

法曰﹕以日﹑月出﹐閉目﹐叩齒八十一通。面東﹑西﹐以黃白書﹐投水中。鼻引炁三十六口﹐閉炁吞符﹐以淨水盥漱﹐洗耳目﹐使兆面有金玉光﹐反老回童。治夙病。婦人飲之﹐生貴子。神水順行﹐百脈安然。爲之﹐日月高奔也。

高上神霄玉淸王長生祕訣鐮中以甲子﹑庚申﹐書之於黃羅上。佩於左脇﹐萬神侍衛。非朝帝﹐不得佩之。如鬼神不伏﹐以籙火化﹐叩齒十二通﹐望東南﹐請眞王﹐立到﹐萬魔克伏也。

高上神霄九陽梵炁

一陽混��瑝之炁

右符﹐冬至之日﹐夜半﹐面北﹐玄書蒼上。叩齒三通﹐咒曰﹕

神霄一陽﹐出自九天。混元軒輿﹐�瑝微延。符鎭左腎﹐上升玉軒。

法曰﹕左手無名指根﹐西北炁﹐吞之。九年﹐生皇芝玉英﹐白日飛升﹐神遊金闕。

二陽泛華紫微之炁

右符﹐立春之日﹐丑時﹐面東北﹐玄書靑上。叩齒五通﹐咒曰﹕

神霄二陽﹐出自九天。泛華太素﹐紫微微延。符鎭右腎﹐上升玉天。

法曰﹕左手箔中指﹐取東北炁﹐吞之。九年﹐金光降身﹐役使萬神﹐紫皇生府注名﹐位列仙公。

三陽天婁鳳車之炁

右符﹐春分之日﹐寅時﹐面東﹐靑書靑上。叩齒九通﹐咒日﹕

神霄三陽﹐出自九天。天婁玉閣﹐鳳車微延。符鎭命門﹐上升九天。

法曰﹕左手箔二指根﹐取東北炁﹐吞之。七年﹐夜有鳳云玉車下詔﹐迎入神霄。

四陽中女辟邪之炁

右符﹐立夏之日﹐卯時﹐面來﹐白書赤上。叩齒七通﹐咒曰﹕

神霄四陽﹐出自九天。中女養光﹐辟邪微延。符鎭絳宮﹐上升丹天。

法曰﹕左手箔二指中節﹐取東南炁﹐吹之。三年﹐身疾患去﹐萬邪不幹。

五陽太皇微延之炁

右符﹐夏至日﹐辰時﹐面南﹐赤書赤上。叩齒十四通﹐咒曰﹕

神霄五陽﹐出自九天。太皇玉帝﹐微微延延。符鎭脾宮﹐上升始玄。

法曰﹕左手掐二指辰文﹐取巽炁﹐吞之。五年﹐黃帝書名﹐百病不傷。以五月一日服之﹐制伏蛇虫蜈蚣。虎狼猛獸﹐不敢傷人。並一年之中﹐百怪不侵﹐身有玉光。

六陽化眞白擷之炁

右符﹐立秋之日﹐巳時﹐面西南﹐白書赤上。叩齒七通﹐咒曰﹕

神霄六陽﹐出自九天。化眞入景﹐白擷微延。符鎭肺宮﹐上升玉元。

法曰﹕左手描二指甲下﹐取東南炁﹐吞之。七年﹐活血補精﹐去白髮﹐變童顏不老。輕身體﹐有光明﹐萬邪不敢近也。

七陽絳實子光之炁

右符﹐秋分之日﹐午時﹐面西﹐白書白上。叩齒三十六通﹐咒曰﹕

神霄七陽﹐出自九天。絳實朱柯﹐子光微延。符鎭肝中﹐上升太玄。

法曰﹕左手掐中指中文﹐取巽炁﹐吞之。七年﹐身反童顏﹐五府洞明﹐百血流凝。夜有神光萬道﹐百鬼萬邪﹐不敢近也。

八陽天眞命仙之炁

右符﹐立冬之日﹐未時﹐面西北﹐玄書。白上。叩齒五通﹐咒曰﹕

神霄八陽﹐出自九天。天眞下降﹐玉券命仙。符鎭泥丸﹐上升玉元。

法曰﹕左手掐無名指甲下﹐取西南炁﹐吞之。八年﹐天眞降﹐察其功﹐注名仙曹﹐上升神霄。

九陽太皇寂玄之炁

右符﹐正旦日出之時﹐面太陽﹐丹書黃上。叩齒十六通﹐咒曰﹕

神霄九陽﹐太陽九炁。八十得一﹐太皇玉室。寂入無元﹐上朝玉室。

法曰﹕左手拾五指甲下﹐取太陽炁八十一口﹐舌書篆文﹐吞之。九年﹐身形解化﹐上朝玉帝。

神霄玉淸大洞祕訣存化眞圖籙中

書腦符咒

泥丸赤文﹐混洞君噓噓。玉淸敕﹐速降元炁成。

發符咒

腦君泥丸赤文﹐混洞君噓噓攝。眾陽宗集﹐百會圖明。上全一體之元﹐下閏五官之府。

右符﹐白地赤書﹐掐辰文﹐取上方炁﹐書之。存神在其官﹐放元光罩身。此符補腦﹐不頭疼﹐百日﹐諸神朝拱。叩齒九通﹐咽津三口﹐服之。帶佩以繒。

書目符咒

目通神光﹐君字玄眞。吾奉玉淸救﹐速降元炁成。

發符咒

目君目通神光﹐君字玄眞攝。明並珠璣﹐光無膜翳。塵昏不染﹐神識常淸。

右符﹐白地靑書﹐掐中指上文﹐引掐二指中﹐巽炁﹐書之。飲以淸水﹐視百步有光﹐不患目疾也。

書舌符咒

舌神騰陽﹐君字正生。吾奉

玉淸敕﹐速降元炁成。

發符咒

舌君舌神騰陽﹐君字正生攝。丹君朱符﹐神號正倫。遠血肉之葷餐﹐參淸眞之妙味。

右符﹐黃地朱書﹐埳辰文﹐巽炁﹐書之。飲以淸水﹐和百毒﹐生液津潤。書心符咒

心神玄珠﹐君字玄玄。吾奉

玉淸敕﹐速降元炁成。

發符咒

心君心神玄珠﹐君字玄玄攝。天君安靜﹐火炁港光。端一身﹐以無邪。鎭百﹐而處正。

右符﹐靑地朱書﹐左手掐中指上節﹐取東南炁﹐書之。此符補心定志﹐神知神靈﹐預聞吉凶之事。服百日功成。叩齒九通﹐咽津三口﹐服佩任意。

書肝符咒

肝神靑帝﹐君字孟先。吾奉

玉淸敕﹐速降元炁成。

發符咒

肝君肝神靑帝﹐君字孟先攝。血髒爲府﹐木德肖形。當養目﹐以生明。不因邪﹐而忘怒。

右符﹐靑書素地﹐掐卯文﹐面王方。服百日﹐存神放靑光。益目﹐永不患眼病。補肝﹐壯骸﹐不老。叩齒咽津﹐佩服。

書脾符咒

脾神紫庭﹐君字延年。吾奉

玉淸敕﹐速降元炁成。

發符咒

脾君脾神紫庭﹐君字延年攝。輔心爲職﹐運食成倉。資道炁﹐以安寧。失天廚﹐而精進。

右符﹐白地黃書﹐左手掐中指中節﹐取中央炁﹐服之。存神在黃炁之中。能造化百物﹐永炁﹐去病。當叩齒﹐咽津﹐服之。

書肺符咒

肺神皓洞﹐君字李成。吾奉

玉淸敕﹐速降元炁成。

發符咒

肺君肺神皓洞﹐君字李成攝。金德所主﹐炁旺爲秋。名爲華蓋之尊﹐順適馨香之利。

右符﹐炁地白書﹐左手掐四指中節﹐取辰炁﹐面西書之﹐存神放白玉之光。服之﹐永不息嗽疾﹑痰涎之患。

書腎符咒

腎神大淵﹐君字求都。吾奉

玉淸救﹐速降元炁成。

發符咒賢君賢神大淵﹐君字求都攝。爲身之主﹐總命之元。居水府﹐以潔淸。升離官﹐而旣濟。

右符﹐白地炁書﹐左手掐中指根﹐取北炁﹐存玄炁滿室。益精壯元﹐陽不倦﹐深根固蒂﹐生華萼。

書陰符咒

陰神續命﹐君字伯彊。吾奉

玉淸救﹐速降元炁成。

發符咒

陰君陰神續命﹐君字伯彊攝。精神之祕府﹐性命之本源。長生淸淨之緣﹐杜絕邪淫之念。

右符﹐炁地朱書﹐左手掐中指根﹐引上掐中節﹐取西北炁﹐書之﹐存神三色雲中。服之﹐令人五臟生華萼﹐活血生肉。

書胞符咒

胞神元常﹐君字秋夫。吾奉

玉淸敕﹐速降元炁成。

發符咒

胞君胞神元常﹐君字秋夫攝。生身之本﹐化形之初。藏元炁﹐以爲神。翼命宮﹐而集正。

右符﹐白地朱書﹐左手拾中指中節﹐取東南炁﹐當三呼﹐服之。存神﹐存三色雲炁之中﹐混合百神皆在其身。

書胎符咒

胎君胎神含生﹐君字寅和。吾奉

玉淸敕﹐速降元炁成。

發符咒

胎君胎神含生﹐君字寅和攝。天地所載﹐陰陽順宜。賦唱﹐演於萬神。懷生﹐成而有序。

右符﹐黃地白書﹐左手掐辰文﹐取元神之炁﹐向五方之炁﹐服之。存神三色雲炁之中。久而服之﹐能超凡入聖。

書結符咒

結神九華﹐君字彥遐。吾奉

玉淸敕﹐速降元炁成。

發符咒

結君結神九華﹐君字彥遐攝。縈迂曲折﹐盤屈周全。墜穢濁﹐以輕身。澄淸馨﹐而潤體。

右符﹐朱地炁書﹐左手掐辰文﹐取元神炁三口﹐向東北﹐書之。服之﹐能滅念聚神。

書節符咒節神香皓﹐君字空猷。吾奉

玉淸敕﹐速降元炁成。

發符咒

節君節神香皓﹐君字空猷攝。主司肌骨﹐聯絡筋骸。稟時序之推移﹐爲元精之開膈。

右符﹐黃地白書﹐掐左手中指根﹐引上中節﹐取西北炁﹐書之。久主服華活血。當存神放大光罩身。

書血符咒

血神中幽﹐君字良弼。吾奉

玉淸敕﹐速降元炁成。

發符咒

血君血神中幽﹐君字良弼攝。通流一體﹐敷暢四肢。有運行之功能﹐絕壅滯之疾病。

右符﹐靑地朱書﹐左手掐中指根﹐引上中節﹐向王方三呼。服之﹐百脈炁血無凝滯﹐百日成功﹐立有效驗。

書精符咒

精神元除﹐君字祝祝。吾奉

玉淸敕﹐速降元炁成。

發符咒

精君精神元除﹐君字祝祝攝。大形假托﹐元炁相資。將成補腦之功﹐永助養神之妙。

右符﹐靑地朱書﹐左手子文﹐取正北炁﹐存玄炁﹐三呼。服之﹐百日功成﹐補虛損﹐益髓腦。

書炁符咒

炁神無央﹐君字義嘉。吾奉

玉淸敕﹐速降元炁成。

發符咒

炁君炁神無央﹐君字義義攝。散爲剛正﹐生稟浩然。充四體﹐以安榮。盈百骸﹐而順適。

右符﹐黃地白書﹐左手掐中指上節﹐引掐下節﹐取辰炁﹐當三呼之﹐向西北。服之百日﹐壯神益炁﹐不竭。

書神符咒

神神天生﹐君字靈父。吾奉

玉淸救﹐速降元炁成。

發符咒

神君神神天生﹐君字靈父攝。以炁爲相﹐以精相參。顯靈德﹐以居安。照身光﹐而自現。

右符﹐靑地朱書﹐左手掐中指﹐取巽炁。服之﹐百日功成﹐神淸炁爽﹐精神和暢﹐無所不悅也。

書命符咒

命神正中﹐君字長生吾奉

玉淸敕﹐速降元炁成。

發符咒

命君命神正中﹐君字長生攝。有生﹐則有像。有感﹐則有靈。知化形之多端﹐表人身之至貴。

右符﹐白地靑書﹐左手掐中指上節﹐巽炁﹐當三呼。服之﹐百日功成﹐可以長生保命﹐超凡入聖。

已上眞符﹐當閉炁營神﹐掐訣篆符。服之百日﹐內外光明﹐照徹一身。存見百神混合﹐則大洞自明﹐長生﹐百神降身。勤而行之﹐坐視役使萬神﹐何所往而不可也。

神霄眞形圖說

眞形九炁﹐乃太陽八十一正陽紫霞玉光﹐聚瑯結璘而成。九天祕禁﹐上帝威重﹐不示下凡。非見玉帝眞形﹐宿挺玄骨﹐刊注劫前。以白玉爲地﹐黃金爲文﹐佩之入山﹐惡人狼虎遠去。百里貴富﹐嚴重離刀兵水火之害﹐去非橫殘傷之厄。兆若有險厄﹐焚香虔告﹐眞王差除厄大神十萬人﹐玉童玉女﹐衛兆一切之厄。自持佩之百日﹐山川仙官﹑六天神鬼地祇﹐迎送於子。九年﹐白日飛升。常存眞王﹐在兆天庭﹐預明未來。每日朝禮﹐想見眞形。服之百日﹐上合天心﹐付自然長生之道。存之不死﹐服之不病。輕泄非人﹐萬神咸惡。子思祕之。

玉淸王大洞將軍部

雌一將軍一萬人。雌一童君一萬人。

雄一將軍一萬人。雄一童君一萬人。

大洞將軍一萬人。大洞童君一萬人。

右法﹐各描辰文﹐取巽炁﹐書符召之。侍衛法官雌一將軍執玉匱﹐雌一童君捧合﹐雄一將軍執斧﹐雄一童君執玉笛﹐大洞將軍執斧﹐大洞童君執旛花旌節。各著五彩衣﹐乘五色云。此將極大﹐不可妄有驅役﹐招譴不輕也。每行雌雄守一之道﹐行持《大洞眞經》三十九章﹐先用雌雄大洞童君將軍符六道。每服大洞符及三十九章符﹐燒召之﹐侍衛子之身。

黃室將軍一萬人。黃室童君一萬人。

白雲將軍一萬人。白霎童君一萬人。

隱道將軍一萬人。隱道童君一萬人。

眞諱將軍一萬人。眞諱兵士一萬人。

左上將軍一萬人。左上兵士一萬人。

右符﹐並皆金裝﹐雜色器械﹐各有一百二十人﹐皆乘綠彩之云。役之﹐可向巽方存至﹐並掐辰文﹐巽炁。

右上將軍一萬人。右上兵士一萬人。

右二符﹐掐辰文﹐巽炁﹐燒符召之。一人若將軍﹐持幢一百二十人。一人若兵卒狀﹐執弓一百二十人。

前部虎將一萬人。後部虎將一萬人。

右二存二符﹐掐辰文﹐巽炁﹐書符召之。將﹐並如將軍之狀﹐各仗劍﹐各一百二十人。

龍騎將軍一萬人。鳳車將軍一萬人。

右二符﹐掐辰文﹐巽炁﹐書符召之。龍騎將軍。貌若金甲科人﹐領金甲十萬人﹐乘龍鳳車。將軍執彩旗﹐乘鳳十萬人。

鼓吹部君一萬人。鉦錞部軍一萬人。

右二符﹐掐辰文﹐取巽炁﹐書符召之。

神霄服大洞三十九章混合百神符法凡欲修大洞三十九章符法﹐先書雌雄大洞童君將軍六符﹐燒召之。當存心淨室﹐整理三官﹐一形羅列﹐萬炁齊。並東向﹐叩齒三十九通。

咒曰

玉符靈音﹐理命長存。三洞寶眞﹐玉華固根。

三宮盈溢﹐上充泥丸。三十九節﹐結炁化生。

變化成眞﹐飛升帝晨。拔度七祖﹐受生南軒。

翺翔太玄﹐受度欣欣。

急急如高上神霄玉淸王律令。

咽液三十九過﹐便下筆書符。

混合百神符

右符﹐黃地紫書﹐內星是黑書。坐於符上﹐然後﹐誦前咒﹐服之三十九章符也。

高上神霄玉淸眞王紫書大法卷之二竟

高上神霄玉淸眞王紫書大法卷之三

大洞微妙

敕曰﹕大洞眞玄洞章飛空祕符﹐當於是曰淸旦﹐丹書靑上﹐以淸水服之﹐心神自寧。每甲子﹑庚申﹑本命﹑八節﹑吉曰﹐依上法書服之。凡人穢炁﹐服之百曰﹐長生神靈﹐降於兆身。用此治病﹐無不感應。

咒曰﹕

玉符敕鎭﹐大洞自明。白雲海布﹐大洞將軍。結隨符散﹐病逐水寧。長生神仙﹐靈神降身。急急如高上玉淸太和王律令。

右法﹐再取天門炁吹符﹐有大洞雌雄黃室白雲將軍﹑童君﹐各一萬人保之。不得妄泄﹐祕禁甚重﹐察子之過矣。

變景混化神將妙法

凡欲朝元入靖﹐步飛空罡﹐面北﹐以淨

席一領﹐酒菜各一分﹐叩齒九通。五臟百關﹐出白炁鬱鬱。良久﹐炁變化作雌一將軍﹑童君一萬人。又存五臟百關﹐出黃炁鬱鬱。良久﹐炁變化作雄一將軍﹑童君一萬人。又存五臟六腑﹑三田中﹐有金室玉戶﹐出紫炁﹐化作大洞將軍一萬人。又存泥丸黃室﹐乃下元黃庭中﹐出黃炁﹐化作黃室童君一萬人。又存鼻中出白炁﹐作白雲將軍。又存耳中聞童君言語﹐嗚羅擊鼓﹐聲振天地。良久﹐入泥丸中。金宮﹐見萬萬人馬﹐化爲一寶珠﹐光如曰月。自己以口吸吞之﹐入下丹田﹐化爲一小兒﹐如初生之狀﹐見三尸五欲之神﹐從玉莖中走出。吸炁一口﹐納入心中。良久﹐心中出大光一道﹐自口出﹐化隱道將軍一萬人﹐張弓舞劍﹐斬三尸首落﹐化爲眞諱童君。閉目﹐頂中出白炁﹐並將軍吏兵。又化身作自己形﹐乘白雲。以口呼左右吏兵﹐上詣玉府﹐面禮玉皇。次諸將等﹐化金光﹐一時吞下﹐方作此法。欲召神役使﹐先書招眞致神符﹐及召功曹主者合干吏兵﹐大妙也。

掌訣

太微罡

出神飛空罡

天圓地方呈

大洞五炁混合部

默坐思神﹐拘制魂魄。守定丹基﹐咽津和炁。五神混合﹐俱朝元始。邪不幹一正﹐萬病不生。精鎖命門﹐永壽無窮。一長生久視﹐皆在天庭。

一太一尊神﹐在泥丸宮﹐口吐日月光。天蓬亦如小兒。司命如己﹐丹衣金冠。桃康如己﹐黃衣。泥丸公子﹐靑衣﹐如王公。白元尊神﹐白衣﹐如王公。兆若心不寧﹐恐災來﹐左手撫心﹐咒曰﹕

中央司命天庭君﹐續弟子命﹐以金繩﹐使臣千秋萬春無窮。咒之七徧﹐不寧之痾卽愈。

燻病咒

太一尊神﹐務猷以歸。卻滅百瘋﹐蕩除邪穢。咒之七徧﹐炁不和﹐精不育﹐卽愈也。

久養精胎﹐有春秋感思之動。恐液漏失禁﹐存桃康﹐握天皇象符﹐咒曰﹕

命門桃君孩道康﹐合延精炁朝泥丸。

敢有妖邪干正法﹐流金擲火衝洞房。

卽兔漏液之患。忌帶葷血腥穢。治百病﹐育精神。誦咒定炁﹐則神淸炁爽。

惡夢邪試﹐祝魂名﹐存五神覺﹐而咒曰﹕大洞眞王﹐張煉三魂。第一魂﹐速拘七魄﹔第二魂﹐速守泥丸﹔第三魂﹐受心節度﹐速啟太上三元君。凡遇不祥之夢﹐七魄遊屍﹐東協邪源﹐急召桃康護﹐消滅惡根﹐反凶成吉﹐生死無綠。卽命閉炁﹐非夢並無也

去三尸法

上尸中尸下尸

右符﹐甲子﹑庚申日﹐朱書。人定時﹐服之。七次﹐屍虫自出。又旦夕二時﹐以左手撫心念咒﹐則不能爲害。咒曰﹕

九天上帝﹐四門八靈。七政二玄﹐三素九靑。太一桃康﹐上詣三淸。請告帝君﹐攝念黃寧。夕召七魄﹐朝呼三魂。伏實神爽﹐若有不祥﹐七星神兵﹐但呼眞靈。流濁煉形﹐斬滅邪精。三神和柔﹐血屍沈靈。神歸絳宅﹐觸向利貞。使和神仙﹐長保延靈。急急如高上神霄玉淸王律令。

又一本咒

九天玉帝﹐四淸八景。七晨二玄﹐三素他門沐一太微﹐上詣帝一。桃康合延﹐請召三魂。上詣玉霄﹐神皈金官﹐鐲除不祥。敢有拒逆﹐火甲揚兵。神仙使我﹐長保元年。急急如高上神霄玉淸眞王律令。

玉液煉身大洞眞人法

先以庚申日出時﹐叩齒七十二通﹐取東南玄黃二炁﹐入下丹田中﹐變一嬰兒。念咒了﹐以舌拄上齶﹐攪口內外﹐玉液自生﹐漱滿﹐咽入胃上嬰孩口中。其神在心下﹐帝君開目﹐方致之。十日﹐面出玉光﹐體去皮皺﹐百病不生。咒曰﹕太一帝君﹐司命眞人。韓府煉神﹐南宮受名。三臺凝華﹐及我始生。玉灌金津﹐金返靑眞。白日飛天﹐上詣玉君。急急如高上神霄王敕。

元始天尊賜神霄天官南昌煉身法天靈天靈﹐付我元神。離本少病﹐坎無形神。斬邪百關﹐蕩炎一眞。我使欽德﹐天宮水靑。烹煉用火﹐炙成胎宮。我行此法﹐火光流形。五帝衛我﹐升入帝晨。急急如。南昌韓君丈人律令。

右法﹐六陽時﹐面南念咒。吸系一炁口﹐咽之﹐三七爲度。

拘制三魂法

法曰﹕每月三日﹑十三﹑二十三日﹐是夕﹐三魂棄身遊外。攝之者﹐當仰臥﹐去枕﹐伸足﹐交手心上。瞑目﹐閉炁三息﹐叩齒三通。存心中有赤炁﹐如雞子從內出於口中。其炁如火﹐覆身周匝﹐覺體少熱。呼三魂。咒曰﹕

太微玄宮﹐中黃始靑。內煉三魂﹐胎光安寧。神寶玉室﹐與我俱生。不得妄動﹐監神黃庭﹐太靈守衛。若欲飛行﹐惟詣玉淸。饑兮渴者﹐吞飲玉晶。急急如太一眞人三臺玉皇敕。

制魂符

右符﹐叩天鼓七十二通﹐白書二上。又一符﹐嗚金鍾三十六通﹐朱書黃上。又一符﹐嗚玉磬二十四通﹐黑書白上。

制魄法

每月初一﹑十五﹑三十日﹐小月二一十九日﹐七魄流蕩﹐交通鬼魅。制魂還魄之

法﹐此日﹐仰臥伸足﹐以掌掩兩耳﹐令指相按於頂上。暝目﹐閉炁七息﹐叩齒七通。心存鼻端﹐白炁如荳大﹐已覺須臾漸大﹐冠身上下九重。忽變成兩靑龍﹐在兩目中。白虎在鼻孔﹐朱雀在心上﹐靈蛇在左足﹐蒼龜在右足。下二女﹐著錦衣﹐手把火光﹐當兩耳門。咽津七過﹐呼七魄名曰﹕屍狗﹐伏矢﹐雀陰﹐吞賊﹐飛毒﹐除穢﹐臭肺。咒曰

素炁九還﹐制魄卻姦。天將守門﹐嬌女執關。煉魄和柔﹐與我相安。不得妄動﹐看察形源。若有饑渴﹐聽飲黃丹。﹑

臨臥咒曰

臨臥之時﹐當出四獸衛身。

靑龍出吾肝﹐在吾左。白虎出吾肺﹐在吾右。朱雀出吾心﹐在吾前。玄武出吾腎﹐在吾後。汝等四獸﹐磨牙利劍﹐在吾左右前後﹐辟卻眾邪惡鬼﹐遠去千里﹐不得妄來﹐幹吾玉房。寢臥安穩﹐無惡夢魅。急急如律令。

存神咒

肝主藏魂﹐肺主藏魄﹐心主藏神﹐脾主藏志﹐腎主藏精。靑龍還吾肝﹐白虎還吾肺﹐朱雀還吾心﹐玄武還吾腎。黃龍鎭吾脾﹐以爲實腹。眾邪惡鬼﹐不得下居。急急如律令。

又法。臥時﹐以手撫心上﹐祝曰﹕

天靈節榮﹐願保長生。五臟君侯﹐願且安寧。男官念七徧﹐女官念二十四徧﹐令人長生無疾矣。

禳惡夢法

遇惡夢不說。旦以水面東噀水。咒曰﹕

惡夢著艸木﹐好夢成寶玉。

安五臟法

常以月晦日﹐人定時﹐北首臥﹐以左手撫心上。咒曰﹕

五臟之君﹐道德之神。日君月夫人﹐皆共守眞人某甲之身。男官念七徧﹐女官念二七徧﹐延年益壽矣。

出行法

凡欲出行﹐常存斗罡在頭上﹐默念﹐勿令輟。令人不逢鬼魅﹐所向皆吉。若欲徵戰﹐宜存斗柄在前﹐以指敵﹐大吉也。咒曰﹕

乾元亨利貞﹐急急如律令。

降魔法

凡睡臥之中﹐或行幽暗之間﹐或遇頑惡鬼祟作怪者﹐卽正身心﹐除去雜念。咒曰﹕

於一毛端﹐現寶王剎。坐微塵中﹐轉大法輪。滅度合覺﹐披塵勞內。汝妙覺中﹐如風吹火。如刀斬水﹐了無相觸。汝如沸湯﹐彼如堅冰。暖炁漸鄰﹐不日消殞。

安耳嗚法

若耳嗚不止者﹐當心咒曰﹕神在﹐神在﹐神在。

除睡神咒

唵吉帝伊帝毗伽那膻帝婆陁娑婆訶。

右﹐法師左腳上牀﹐叩齒七七通﹐令人不睡。兼更行持﹐修養極妙。

去災厄法

法師於日夜睡臥間﹐恐有災厄時﹐及遇三災九厄﹐應作是言。咒曰﹕

我以天爲父﹐地爲母﹐吾居其中﹐常如赤子。日爲功曹﹐月爲主簿。雷公電母﹐在吾左右。風伯雨師﹐在吾前後。六甲直符﹐周匝圍繞。靑龍扶吾左﹐白虎侍吾右。朱雀導吾前﹐玄武從吾後。北斗覆吾頭﹐天罡指吾手。螣蛇在吾足﹐爲吾滅殃咎。吾居丹房中﹐太乙爲吾偶。左三右七﹐戴九履一。二四爲肩﹐六八爲足。吾居其中﹐以爲實腹。今敕千鬼萬神﹐各還本位。當吾者死﹐背吾者亡。速出奔逃﹐隱匿沈藏。天丁力士﹐斬煞不祥。急急如高上神霄玉淸眞王律令。

此咒﹐可辟百邪及五瘟之鬼﹐遣一切無道鬼神。行法之師﹐於淨室中﹐常當存想誦之。

還神法

每月十五日並晦日﹐先以意言﹕神乎﹐神乎。然後﹐以左手撫心乳﹐密咒曰﹕神乎﹐神乎﹐居我之宮。入我之殿﹐從我而處。與我言語﹐無復離己。黃炁守中﹐而變化成神也。照呵照呵﹐急急如律令。

右誦三徧﹐則神守形﹐百邪眾病﹐不得入也。

明目法

當以雞嗚時﹐存目中各有一人﹐長三寸﹐黑衣而立。當敬念咒曰﹕

左日右月﹐復成玄朗。令人洞視﹐萬里外事。念三七徧。或有患者﹐宜令不報矣。

自解憂愁法

如師目瞷﹐耳嗚﹐心動﹐面熱﹐意中陰憂也﹐必有憂患事。當默念咒曰﹕

司命通天眞人﹐續某命以金繩﹐使某千秋無窮。念三徧﹐卽止。

梳頭髮不落法咒

泥丸之上﹐玄華寶精。左爲隱日﹐右爲月根。今日精煉﹐百神受恩。

祝了﹐卻使梳櫛﹐發永不落。通神明矣。

洞觀部

淸微禹余太赤

右符﹐歲除夜﹐有急厄卽解。黃紙黑書。佩之﹐應

右法﹐黃地朱書。半夜子丑時﹐吞二次。有神功﹐咽津閉炁。一月內﹐任使六丁。自然心知吉凶﹐當預報也。

六甲眞諱

右法﹐春面東﹐夏南﹐秋西﹐冬北﹐子後﹐午前。正坐﹐叩齒三十六通﹐閉炁念咒﹐漱津九口。百日﹐面有玉光﹐百神護身﹐凶吉當預知也。

北斗七星眞諱

右法﹐朱書﹐納竹筒中﹐蠟塞﹐置雞窩中﹖同抱七七日出﹐以東流水吞之。心神開朗﹐日誦萬言。

南斗六星眞諱

右法﹐以黃紙書符﹐燈上燒﹐看有紫雲異香﹐燈中有白衣披頭仗劍神人見者﹐凶﹔仙服冠簡者﹐吉。可回死起生。忌孝子﹑師僧﹑雞犬﹑女穢﹑不祥。以法吞之﹐除精邪﹐保命延生。

上淸妙行眞人輔正破祟符

兆入淨室﹐存神﹐取天地日月五方炁﹐吹筆書符。大事﹐用丁甲某﹐奉請某神﹐依敕攝降眞炁入符﹐爲某行某事。咒曰﹕

北斗靈童﹐一呼百應。太一通靈﹐一呼百應。法師咒七徧﹐吹彈在水中﹐與患人吞服。

取五方炁入符

五星靈應帝君﹐和合某人年命。急急如元始天尊敕本師眞君律令。

書符一道﹐頭上帶。再書三道﹐吞。至夜﹐書一道。五色紙錢﹐代人一身﹐用荼酒七分﹐於露天﹐望北斗眾星之下﹐置香案燈燭﹐如法供養。法師並齋官﹐具說平生所犯意。默奏北斗玄穹上帝﹑北斗七元星君﹑左輔右弼星君﹑北斗中神仙將吏。某爲

父母染患日久﹐並公訟在獄﹐未能平息﹐遂將某年命壽算﹐保護父母壽命延長。禱祝畢﹐於北斗下燒五色紙錢﹑代人一身﹐並獻錢狀。如此﹐每月三次首罪﹐方得吉利也。三日爲一算﹐一年爲一壽﹐十二年爲一紀。

丁甲日反覆七次咒靈驗

右師行持睡時去處逐夜外鬥候報應之法。

淨室布形﹐席上步罡﹐臥之。念斗咒﹐存身爲白鶴仙人﹐仰斗候天旨。臨睡時﹐又念大護身咒。受大法之士﹐逐日存神﹐誦十徧﹐乃至千萬徧﹐其功不可具述。咒曰﹕

大帝降﹐凶惡覃﹐恩出上淸九天。排仗送五嶽﹐列班迎萬里。風雲合﹐千山艸木平。云頭過北海﹐雨腳徹南冥。黑殺爲中禁﹐天蓬建禦營。靈官持玉印﹐太一捧金精。坐震騎朱虎﹐先鋒跨大鯨。電光飛猛火﹐雷鼓振天廷。號令傳三界﹐誅罰用六丁。素皇稱豁落﹐童子進開明。地网周回布﹐天羅合作兵。火輸紅焰起﹐羽蓋碧煙生。擺撼乾坤動﹐飛騰宇宙驚。炁吞滄海竭﹐力壓泰山傾。虎應庚辛白﹐龍隨甲乙靑。斬滅顚狂輩﹐消除惡毒獰。下鬼並狂孽﹐何勞苦戰爭。羣妖今日盡﹐萬鬼速逃形。急急如玉淸上帝靈命﹐不得有違。

誦咒三徧﹐取東北炁﹐吹吾左右。左手掐玉訣﹐叩齒三十六通﹐書此咒。令人持歸﹐同金錢云馬﹐於中庭焚之﹐驗捉鬼神惡祟也。

解穢符

諸行法官﹐出入行持﹐經過之處﹐或有喪家﹑厭穢﹑臨產之室﹐並獵犬六畜一應厭穢﹐回壇靖﹐當用此符燒灰﹐淨水調﹐向東南取炁一口﹐三呷之。當誦玉帝咒曰﹕

神靈天眞﹐玉液元津。上淸華房﹐元始老君。妙入太霞﹐光耀玄文。七神飛泉﹐北酆受煙。我位上王﹐逼合鬼羣。八威吐火﹐肅侍尊神。千千去穢﹐凶惡不存。萬萬魔王﹐保命護形。急急如律令。念三徧﹐掐玉帝訣﹐名三境咒。

解穢淨身符

念淨天地咒﹐取東北炁﹐咒筆朱書﹐燒灰於水中﹐誦咒。再取炁﹐吹水中。法官﹐三甲﹑外人用法﹐水三噀之。

咒曰﹕

天地運行﹐日月之精。光徹四海﹐斷絕妖精。厭鬼伏寧﹐身有光明。神光旣作﹐萬穢肅淸。敢有不伏﹐送汝天丁。急急如律令。

建壇式

凡建壇﹐坐北面南﹐設三師位。中設上眞位﹐左設神將位﹐右設法師位。更設天師一位﹐一邊置印匣。桃枝洞案前﹐置水一甕。壇中心﹐用鏡劍安之。

行禁式

凡欲行持﹐入室﹐先念淨身咒﹐次念淨天地咒。畢﹐次念入戶咒。存想功曹神兵﹐從空而降左右。掐二指上節﹐禹步斗。望東南取炁﹐左吹右吹。存自己爲眞王﹐左右前後四靈。左日﹐右月﹐五星在頭﹐二十八宿圍繞。神霄神府﹐立師之左右﹐如密霧。次存見眞王﹑靑華﹑韓君三師﹐在東南五色慶云之中。三臺丁步了﹐香案前﹐以左右手按心﹐叩齒三通﹐存香中有九色雲炁﹐上衝九天。祝曰﹕

天朗炁淸﹐三光洞明。金房玉室﹐五芝寶生。玄黃紫素﹐來映我形。玉童玉女﹐爲我致靈。九炁齊升﹐三光同軿。上浮紫蓋﹐升入帝庭。急急如律令。

次上香啟白﹕

具位臣某﹐香焚寶炷﹐法出天文。發金鑪﹐而瑞炁凝空。散玉煙﹐而祥雲作蓋。應感斯﹐須以鑑。虔祈靈眞﹐下降響答。行持﹐恭以道香﹑德香﹑無爲淸淨香﹑自然香﹑妙洞眞香﹑靈寶慧香﹑超三界香﹑三境眞香﹑滿瓊樓玉京徧周天法界香﹐供養三淸上帝﹑十極高眞﹑祖師高上神霄玉淸眞王長生保命天尊﹑宗師高上神霄玉淸王靑華救苦太一定福天尊﹑眞師九天益算司命好生可韓君丈人保福天尊﹑東西華臺仙卿﹑左玄眞人﹑驅邪院使﹑神符總監﹑統兵二大將軍﹑雷部諸大將軍﹑神符吏兵﹑功曹使者﹑一切主宰﹑願降眞炁﹐入臣筆法之中﹐書符攝鬼﹐大降威靈。臣冒瀆天威﹐罪當萬死。臣誠惶誠恐﹐稽首頓首﹐再拜謹言。如奏事於一切主宰下﹐入事如意奏之。

祝畢﹐念都咒一徧﹐取炁﹐吹筆上﹐大卓筆三下﹐便下筆書寫。不得與人言語﹐不然恐勞神。只用黃素朱書都咒一道﹐入於筆管中。每遇三九日﹐取炁三口﹐入筆管中。凡書別用﹐不可用此法筆。

凡治病人家﹐帶眞形圖﹐當心步鬥了。次將分域圖布地上﹐想成眞金玉闕﹐左右前後﹐分三十門﹐各生金彩﹐玉光纏身也。然後﹐左手掐辰文﹐書召功曹符一道﹐於巽上燒之。召至祝事﹐當高聲云﹕與吾火急勾集本府靈官﹑功曹﹑將軍﹑童君﹑玉童﹑玉女﹑吏兵等眾﹐只今嚴裝威儀﹐一合下降﹐當府有事指揮。急急如律令。

存上件主帥﹐皆在五色慶云之中﹐身著五色云錦之衣﹐皆執新器械。便將左右總監壇符﹑將軍符燒。祝之云﹕與吾統兵﹐隨吾前去某人家﹐擒捉鬼神﹐附體通說姓名。疾疾。如要別用﹐則入事﹐如意用之。

祝將遣咒

吾奉皇天睿命﹐玉帝頒符﹐授吾法職﹐掌管神霄玉府﹐賜吾九錫﹑十賈﹑八威之冊﹑丹霄之輿﹑龍文鳳璽﹑《紫素》之書﹐輒告萬神﹐莫敢幹吾。五嶽四瀆﹐隨吾指呼﹕敕某神將﹐前去某家﹐爲某事﹐奔風火急﹐不得停居。千妖萬魅﹐受命須誅。明回報應﹐言功玉虛。三界之內﹐誰敢當吾﹐神劍屠戮﹐威兵疾馳。吾在壇前﹐執劍相待。疾疾。急急奉高上神霄玉淸眞王天尊律令。

攝邪治祟附體法

凡治病﹐一到人家﹐左腳踏門。存成玉城金闕﹐便步藏身斗。右手掐斗印﹐左步念陽斗名﹐右步念陰斗名﹐剔斗蓋身﹐便急念護身咒。方念病人﹐然後﹐次第行持。

護身咒

北斗七王星﹐大聖感通靈。三臺佐前後﹐覆護我身形。

急急如高上神霄玉淸眞王律令。

火罩符

炎靈炎靈﹐火帝之精。流火萬里﹐鬼滅無形。

噴天豁淸﹐噀地永寧。噀人長生﹐噀鬼滅形。

暫離寶殿﹐火罩之靈。

奉請南方大火輪將蓋興﹐放三昧眞火﹐爲吾罩定。疾疾。

右法﹐結大火輸印﹐中指中文。存一人形﹐若將軍狀﹐乘眞火﹐領火兵十萬人﹐前後罩定﹐病人家皆在煙火中也。

入門法

神霄玉淸﹐十萬天丁。急捉邪祟﹐押入酆城。追魂攝魄﹐交付患人。與伽與栲﹐與捉與擒。一依敕命﹐附體通名。疾疾。

右法﹐掐辰文﹐巽炁﹐想天丁力士驅自不至。若未至時﹐則用迷魂咒。

迷魂法

依法書本命靈官符一道﹐於患人足下燒之。存靈官絳霄﹐衣九梁冠﹐至病人頂上。咒曰﹕

吾奉神霄玉淸敕﹐急把某人生魂與吾監守﹐不管疏失。疾疾。

又咒曰﹕

天昏地昏六神昏﹐靈官戴佐﹐與吾速昏。

大捉法

先步斗﹐將患人立於斗中﹐四圍﹐存神吏圍繞定。以總監大將軍﹑統兵大將軍符二道﹐於患人腳下燒之。咒曰﹕

神霄玉淸王敕﹕召總監大將軍﹑統兵大將軍﹐速至壇所﹐隨符收捉邪祟﹐急付人身﹐通說姓名。急急如高上神霄眞王律令。

右法﹐辰文﹐取正北炁﹐想至。再取神霄炁﹐吹頭上。如附上﹐再念之。未上﹐再咒催之。

神霄玉淸敕命﹕謹召玉淸神霄王府某將﹐隨符所敕﹐急便驅祟附體。疾疾。右法﹐掐二指上節﹐本炁﹐存二大將軍在左右。

縛枷栲

但依法書歷黑符﹐依法取炁﹐祝某事祝之﹐於病人足下燒之﹐大妙。

照法

法曰﹕令一童子﹐立師右邊﹐閉目﹐用蒙魂咒﹕

飛魂飛魂﹐急降頂門。生魂生魂﹐急出頂門。疾疾。

右法﹐念咒三徧。左手掐亥至卯﹐取神霄炁﹐吹之於足下﹐燒本命靈官一道。次念開光驅鬼。

咒曰﹕

神霄天丁﹐靈官將軍。急驅冤魂﹐對病現形。如背體時﹐付患人身。疾疾。

右法﹐念咒三徧﹐左手掐辰文﹐東南炁﹐吹之三次﹐令童子出炁﹐吹之。然後﹐開眼看。

神霄天丁﹐靈官將軍﹐急驅冤魂如水中﹐水中。如火中﹐火中。現形。疾。或云﹕對病現形。移降法

若小兒言語不得﹐令乳母代之。令親人面對病人﹐吹炁三口。法師以右手天丁印﹐直中指虛空﹐歷黑符一道。本咒﹐左手金槍印﹐指病人高聲召﹕歷黑大將軍﹐與吾急降。存金甲﹐面紫赤色﹐執斧﹐乘黑雲。須臾﹐黑炁徧滿在前。咒曰﹕

天元寶籙﹐太甲易形。號黑﹑歷黑﹐速依吾命﹐移祟降靈。吾奉眞王敕﹐與吾騰魂附體﹐不得疏失。疾疾。

號黑﹑歷黑二大將軍﹐或遣罩鬼神。此符燒灰﹐自吞。並書召至使喚﹐大妙。想二大將至面前﹐黑雲罩定自身﹐或罩鬼神。但常常思之﹐而大妙。書符念本咒。

召霹靂號黑大將軍咒

純水眞精﹐黑帝降臨。天符銳劍﹐威攝萬神。眾魔拱手﹐萬邪潛形。急急如

高上神霄玉淸眞王律令。

符形

右法﹐東南炁﹐存號黑大將軍錢雄飛﹐面短﹐紫赤色﹐大口﹐手仗劍索﹐吹之。病人見﹐天昏地暗﹐不分人鬼晝夜矣。念咒敕之﹐神霄天庭內外﹑神獄﹑龍圈﹐啖毒斬邪鬼哭﹐散云歷黑﹐徧徹幽府。號黑將軍使者﹐急速天昏日暗﹐地閉陰黑。怪龍失光﹐鬼妖滅目。一到吾壇﹐火鈴急速。急急如高上神霄玉淸眞王律令救。

雷火歷黑大將軍符

敕召號黑歷黑大將軍與雷轟轟。

韓司敕下﹐下降急降﹐速下九天。

陽晶陰凝﹐天地暗晦。一罩神昏﹐二罩鬼迷。急急如高上神霄玉淸眞王律令敕。

右法﹐書雷火歷黑符﹐用束陽桃木﹐長二寸﹐闊二寸六分。變神步罡﹐取雷火炁﹐吹筆書之。訖﹐以咒敕之﹐安鎭中庭。鬼見雷火霹靂﹐疾走千里﹐永斷不祥也。又符﹐黑書靑上﹐帶之。臨事而燒﹐乃黑炁不見也。吞之﹐解吐﹐治蠱﹐下死胎。其神﹐面紫赤色﹐醜惡﹐執大斧﹐乘黑蕾常。

高上神霄玉淸眞王紫書大法卷之三竟

高上神霄玉淸眞王紫書大法卷之四

雷部文自投法

召二十一將軍咒

神霄玉府﹐霹靂總眞。結化之炁﹐九陽成文。

上領雷將﹐下攝吏兵。無幽不伏﹐無神不遵。

驅雷逐電﹐總攝萬神。駕車萬乘﹐從法天丁。

玉淸雷長﹐左右領軍。火豬黑犬﹐四聖使臣。

尋龍捉魔﹐聞請降臨。

吾奉高上神霄玉淸眞王﹐召某將。急急如律令。

右法﹐左手掐辰文﹐取巽炁﹐望巽方召之。

八方追捉將閻靑﹐從官一百二十人仗劍。九天太微南陵驅鬼將滕啟下。

徑

右法﹐掐子文﹐面巽取炁﹐書符。於患人前﹐或法院中燒。亦可存神將﹐緋衣大袖金甲﹐天丁冠﹐乘五色云而降。祝曰﹕

吾奉玉淸眞王敕﹐召八方追捉將閻靑﹐與吾火急捉縛鬼祟﹐付病身﹐通說姓名。疾。

上下急應將楊順﹐從官一百二十人。

九天太微南陵縛鬼將冀葆。

華

右法﹐掐辰文﹐面巽炁﹐吹之﹐書符燒。存神將皂衣金甲﹐披靑發﹐仗劍而降。祝曰﹕

吾奉玉淸眞王敕﹐召上下急應將楊順﹐急速前去﹐攝某身中應有狂邪鬼賊﹐疾捉附體。疾。

五方遊奕將馬順卿﹐從官一百二十人。

九天太微南陵伽鬼將於子賢。

極

右法﹐掐辰文﹐取巽炁﹐書符燒之。存神將天丁冠﹐黃衣大袖金甲﹐仗劍﹐乘火雲而降。取炁﹐剔印﹐吹之。祝曰﹕

吾奉玉淸眞王劫﹐召五方遊奕將馬順卿﹐急速於三界之中﹑十方之內﹑四維上下﹐追攝搜捉某身中應有一切爲禍狂神鬼祟﹐攝付病身﹐通說姓名。疾。

提頭伏鬼將呂升﹐從官一百二十人。

九天太微南陵拷鬼將武昆國。

天

右法﹐掐辰文﹐取巽炁﹐書符﹐於巽上燒之。存神將狀若力士﹐著紅錦衣﹐乘黑雲而降。祝曰﹕

吾奉玉淸眞王劫﹐召提頭伏鬼將呂升﹐與吾急速攝伏惡鬼﹐付病身﹐通說姓名。疾。

九天司命伏邪將高文﹐從官一百二十人。

九天太微南陵押鬼將胡阜易。

正

右法﹐掐辰文﹐取巽炁﹐書符﹐於巽上燒之。存神將緋衣大袖﹐頂三梁冠﹐金甲執戟﹐乘五色云﹐從吏一萬人而降。祝日﹕

吾奉玉淸眞王勑﹐召九天司命伏邪將高文﹐與吾準令﹐隨符前去﹐驅攝某身中應有一切鬼祟﹐速見眞形。疾。

九天司命感應枷鬼將李順﹐從官一百二十人。

九天太微南陵燒鬼將許仲璉。

弼

右法﹐掐中指中文﹐取辰炁﹐書符﹐於患人足下燒召之。存神將黃包巾﹐緋衣大袖﹐把枷﹐從空乘火雲而降。祝曰﹕

吾奉玉淸眞王勑﹐召九天司命感應枷鬼李順﹐與吾準令﹐速柳爲禍邪鬼﹐不得容情﹐準令速行。

九天司命驅邪將何吉﹐從官一百二十人。

九天太微南陵冰鬼將渾部遲。

皇

右法﹐掐辰文﹐巽炁﹐書符﹐於上燒召之。存神將緋包巾﹐黃衣﹐執雙刀﹐乘黑雲﹐中有火﹐從巽上而降。祝曰﹕

吾奉玉淸眞王勑﹐召九天司命驅邪將何吉﹐與吾隨符前去某家﹐不問親疏﹐火急驅某身中一切爲禍鬼祟速離。患家所有某仰﹐只今安樂﹐準令奉行。

三界搜捉將趙眞﹐從官一百二十人。

九天太微南陵遣鬼將勒注光。

右法﹐掐子文﹐辰炁﹐書符﹐於巽上燒召之。存神將皂衣鐵冠﹐面黑大眼﹐仗劍﹐乘黑雲﹐﹣天門而降。祝曰﹕

吾奉玉淸眞王勑﹐召三界搜捉將趙眞﹐隨符前去﹐三界之中﹑十方之內﹑四維上下﹐追搜尋捉某身中爲禍鬼祟﹐驅付病身﹐速捉附體。疾。

感應枷鬼將姚明﹐從官一百二十人。

九天太微南陵收魂火鈴神馬眞。

右法﹐掐中指上節﹐取巽炁﹐書符﹐於巽上燒召。存神將力士狀﹐皂衣而降。祝曰﹕

吾奉玉淸眞王勑﹐召九天拷鬼將杜興﹐手執鐵棒﹐考鬼通名﹐不得容情。疾。

蓬頭縛鬼將柳文﹐從官一百二十人。

九霄玉京輔弼大將軍杜令文。

罡

右法﹐掐中指根﹐取巽炁﹐書符﹐於巽上燒召。存神將三梁冠﹐面赤﹐大眼﹐著靑繡衣﹐乘紫雲而降。祝曰﹕

吾奉玉淸眞王動﹐召蓬頭縛鬼將柳文。吾今差汝﹐火急速縛某身中爲禍鬼祟﹐勒押出界﹐不得有違。疾。

斬鬼滅形將伊德﹐從官一百二十人。

八極仙都統管捉鬼將王方平。

毛

右法﹐掐中指甲下﹐取辰炁﹐書符﹐巽上燒召。存神將著緋衣大袖﹐面黑﹐大目﹐朱發﹐藍身﹐乘猛獸而至。祝曰﹕

吾奉玉淸眞王勑﹐召斬鬼滅形將伊德﹐與吾前去某家﹐收捉某身中爲禍鬼祟﹐不問親疏﹐誅斬碎滅其形﹐不得亂有故違。疾。

本命靈官將戴佐﹐從官一百二十人。

九天大力天丁枷鬼大神李云。

結

右法﹐掐子文﹐取北炁﹐書符﹐於艮上燒召。存神將貌若靈官﹐面靑白﹐怒目﹐從空中而至。祝曰﹕

吾奉玉淸眞王勑﹐召本命靈官將戴佐﹐與吾監守某身中生魂在吾壇所﹐不得有違﹐準令奉行。

火輪燒鬼將蓋興﹐從官一百二十人。

九天大力天丁拷鬼將嚴開天。

右法﹐掐中指上節﹐取東南炁﹐書符﹐於患人面前燒召。存神將貌若將軍﹐手擎火輸﹐仗劍﹐踏火車火雲﹐從東南而至。祝曰﹕

吾奉玉淸眞王勑﹐召火輪燒鬼將蓋興﹐與吾放三昧眞火﹑燒滅鬼神。病人安痊﹐魂魄安寧。疾。

三天直符報應將孔達﹐從官一百二十人。

神霄五雷追鬼將蔣道昌。

德

右法﹐掐辰文﹐取巽炁﹐書符﹐於巽上燒召。存神將朝天襆頭﹐緋抹額﹐著紅繡衣﹐仗劍﹐乘五色云而至。祝曰﹕

吾奉玉淸眞王勑﹐召三天直符報應將孔達﹐與吾隨符前去某家﹐計會六神某﹐所得患吉凶﹐火急分明報應。疾。

都統將仇香﹐從官一百二十人。

九天大力天丁縛鬼將蔣白政。

疆

右法﹐掐二指上文﹐取辰炁﹐書符﹐於辰上燒召。存神將九梁冠﹐面紫赤色﹐著黃衣﹐月斧﹐乘五色云﹐從束南而至。祝曰﹕

吾奉玉淸眞王勑﹐召都統將仇香﹐與吾前去某家﹐統制兵馬先去。監勒司命

等神﹐收捉邪祟﹐勒押前去﹐依法推勘施行。疾。

三天直符將胡進﹐從官一百二十人。

九天大力天丁燒鬼將鄧宿。

雨

右法﹐搯中指中文﹐取東南炁﹐書符﹐燒召。存神將貌若直符﹐著黃衣﹐帶劍﹐從巽上而至。祝曰﹕

吾奉玉淸眞王勅﹐召三天直符將胡進﹐與吾前去某處﹐報應某事。疾。

直日提舉將蘇升﹐從官一百二十人。

神霄五雷枷鬼將關世寧。

電

右法﹐掐二指上節﹐取巽炁﹐書符﹐於巽上燒召。存神將貌若力士﹐緋衣﹐仗劍﹐乘雲﹐東南而至。祝曰﹕

吾奉玉淸眞王勑﹐召直日提舉將蘇升﹐與吾常切提舉本府將帥﹐務令嚴肅列陣排兵﹐候當職前去某家內﹐收捉狂神鬼祟﹐務令蕩滅﹐不得有違。疾。

直壇聽喚將趙元眞﹐從官一百二十人。

神霄五雷縛鬼將魏普衍。

云

右法﹐掐辰文﹐巽炁﹐書符﹐燒召。存神將三梁冠﹐著紫繡衣﹐仗劍﹐從空中而至。祝曰﹕

吾奉玉淸眞王勑﹐召直壇聽喚將趙元眞﹐與吾火急追某將詣壇﹐有事指揮。疾。

都管大統兵將祖成﹐從官一百二十人。

神霄五雷拷鬼將安思順。

滿

右法﹐掐二指上節﹐取巽炁﹐書符﹐燒召。存神將貌若正一功曹﹐仗劍﹐乘雲買而至。祝曰﹕

吾奉玉淸眞王勑﹐召都管大統兵將祖成﹐與吾點檢兵馬﹐前去某家﹐治病除妖。不得疏失﹐罪有所歸。疾。

押隊天丁將劉祖道﹐從官一百二十人。

神霄五雷斬鬼將萬志忠。

野

右法﹐掐二指上節﹐取辰炁﹐書符﹐燒召。存神將貌如力士狀﹐著緋衣大袖﹐把大刀一口﹐從虛空而至。祝曰﹕

吾奉玉淸眞王勑﹐召押隊天丁將劉祖道﹐與吾點對兵馬﹐押隊前去某家。排列隊伍﹐不得有違。疾。

右雷文二十一道﹐乃東震長生大君二十一炁主者之異名也。如久病不安﹐焚香念咒書之。炁﹑訣並是巽戶。咒曰﹕

東方震靈﹐雷文速行。擲火擊鼓﹐來入

吾符。救護羣生﹐急急速速﹐不得畱停。急急如高上神霄玉淸眞王律令。遣九天雷文將軍咒曰﹕

神霄神將﹐洞淵之神。南斗火官﹐北極將軍。九天力士﹐聞吾召請。得汝眞形﹐斬捉邪精。急請降臨﹐奉勸斬鬼。搜捉邪精﹐斷絕死門。速召速捉﹐邪鬼付身。與攝與考﹐與棚與擒。執縛絣弔﹐隨吾令行。一時不到﹐罪在汝身。急急如高上神霄玉淸眞王敕。

右法﹐左手掐大神府訣﹐中指甲下。右手掐本將訣。遣之。

法曰﹕此九天雷文﹐濟生度死﹐各有告文。凡一切事務﹐並驗。若小兒驚風﹐用朱書黃紙﹐作丸子﹐吞之。虫蠱注害﹐用鬼臼煎湯﹐吞之。關告冥曹﹐燒化告下﹐卽時開泰亡爽﹐勑曰﹕書符給付所司逐州城隍﹐亦能煉度登眞。世人罪厄﹐佩之﹐悉皆解也。

斬妖蜃鐵札告文

高上神霄玉淸王府門下行司﹕

當府據鄕貫入事﹐須至行遣者。

雷文

右﹐謹奉神霄玉淸王劫下﹐九天斬龍驅

龍使者雷文二十一將軍﹑霹靂將軍﹐隨上帝符命告下﹕某河卽時用召猛威生獰﹐長索罡刀﹐處死怪龍。不得久停﹐一如告命﹐時刻奉行。

太歲年

月日吉時告下。

具法位

臣姓某﹐奉行。

治邪檄文式

高上神霄玉淸王府門下行司﹕

當府據鄕貫入事﹐須至行遣者。

雷文

右﹐謹奉眞王勑﹐召九天雷文神將從官等﹐各仗寶劍﹐徑至地頭。但是今來﹐抗拒符文﹐一切魈蜮精魅﹐頑惡鬼神﹐並請寸屍萬段﹐滅影消形。所有從者﹐押赴天獄﹐依律治罪。仍使一境肅淸﹐皇民安泰。急急如高上神霄玉淸王府門下行司律令。

太歲年

月日奉神霄律令奉行。

具法位﹐臣姓某。

關地府赦魂式

高上神霄玉淸王府九天雷文告下某處。

雷文

右﹐奉神霄符命﹐南昌眞勑。韓司赦罪﹐煉度玉符。保質澄神﹐登眞度命。開泰幽關﹐釋赦亡爽。超度丹室﹐萬神乘天。百魔歸位﹐王道正行。玉府請制﹐天憲一臨。神祇秉敕﹐一如告命﹐風火驛傳。

太歲年

月日吉時告下。

具法位﹐臣姓某。

五方雷神

東方﹐第一正將﹐李文惠。副將大夫﹐侯簡宜。神將著靑衣金甲﹐部領東方吏兵。

南方﹐第一正將﹐楊敕政。副將﹐劉立。神將三頭四臂。取南炁﹐吹彈。用部領南方吏兵。

西方﹐第一正將﹐朱迦殺盧者阿元光。

火目﹐捲髭發。副將﹐吸毒金頭奴者孫仔政﹐大目。二神並著錦袍﹐執弓箭。

北方﹐第一正將﹐井佐。副將﹐皂衣執刀﹐蓬頭。

西北方﹐神將﹐告天眞﹑告甲眞。左手子文﹐西北炁﹐吹彈。壇前神將﹐氈笠白衣﹐飛鷹走犬﹐擒祟捉精。

五雷捕隊將

前隊捉生將﹐吳文攝。副隊捉殺將﹐劉遠混。中隊捉邪將﹐杜公達。從隊捉

鬼將﹐張恐李。取北方炁﹐左手子文﹐吹彈。此將並是劃馬弓箭持槍﹐面或紫或黑﹐吞魔食鬼﹐奉行正道。存東北艮炁﹐吹壇前。

飛魄移魂使者﹐王靖。取患人炁﹐吹過。

明折鬼神法

謹請折鬼大將軍宗元﹐速行把鬼神折下。將軍靑衣﹐左手執紫微印﹐右手仗劍。

雷部捉鬼打鬼法

謹請雷部捉鬼打鬼大將軍李徵﹐速行捉打鬼祟。左手子文﹐北炁﹐吹患人。喝﹕捉下。

五雷照法

金甲大神﹐洞應威靈。星飛前去﹐捉鬼現形。

天神﹐賈撥道﹐面白﹐緋衣﹐仗劍而來﹐任便役用。面東北念咒取炁﹐左手掐雷訣﹐右手掐中指中文﹐取炁﹐吹患人。

雷神捉魈法

謹請欻火大神鄧伯溫﹐東南炁﹐吹壇前﹐掐雷訣。其神﹐目中迸火﹐身上生火﹐肉翅。左手持火鉆﹐右手持大斧﹐腳似雞足。擒捉山魑惡鬼。

用霹靂法

謹請霹靂火光銀牙耀目威神辛漢臣。

鎭壇法

謹請振威大神諸葛新。

無上大羅天大威德天神

東方無上大羅天﹐大力天丁捉鬼將﹐周達。

靑面﹐靑衣﹐金甲﹐執鐵棒﹐帶劍。

南方無上大羅天﹐大力天丁縛鬼將﹐秦齡。

赤面﹐緋衣﹐金甲﹐使鐵索﹐一手仗劍。

西方無上大羅天﹐大力天丁拷鬼將﹐耿敬。

白面﹐白衣﹐金甲﹐把戟帶劍。

北方無上大羅天﹐大力天丁斬鬼將﹐袁舜。

黃面﹐皂衣﹐金甲﹐使雙鐵簡﹐帶劍。

指使四員將

衛鎭鍾。程子景。朱隆完。陶烈勝。

各著緋衣﹐抹額﹐綠弔惇虎汗袴﹐各執枷棒器仗等。

辧祟大判官四員

耿元。孫眞。李用。張江。

各著緋袍﹐皂靴。左斗訣﹐右金槍印﹐卯文﹐東北炁﹐吹之。

三天神捉法

謹請大黑天神苟畱吉﹑黑路天神畢宗權。

咒曰﹕

至忠至忠﹐至孝至孝。至聖至聖﹐至靈至靈。疾。速速降臨﹐急急如律令。

右法﹐取巽炁﹐吹壇前。左手玉皇訣﹐右手斗印。

斗口靑帝吏兵

王守信。李元太。趙子眞。取東北炁﹐吹水中﹐噴壇。神將並著靑衣。

左手卯文。

七信雷神

捉鬼燒天大力神﹐毛當信。驅鬼燒魘四直神﹐寇中信。押鬼傳送護法神﹐李忠信。縛鬼流順逼毒神﹐趙忠信。枷鬼食鬼飲毒神﹐沈知信。拷鬼長顱巨

獸神﹐侯忠信。斬鬼烈宿八卦神﹐鄧子信。各服道衣﹐道冠﹐勇猛現形。左手子文﹐北炁﹐吹。

雷部五方急捉神將

包元。姚端。神將各緋衣金甲﹐疾若如風雨。左手子文﹐北炁﹐吹召。

斗口四丁使者

捉鬼使者丁文寶。縛鬼使者丁文通。

枷鬼使者丁文義。拷鬼使者丁文廣。

四丁使者符

太陽帝君勑降眞炁攝�������丁文寶丁文通丁文義丁文廣斬鬼攝

第一﹐丁文寶。第二﹐丁文通。第三﹐丁文義。第四﹐丁文廣。與吾捉鬼束祟﹐速去﹐不得疏失。疾。勑到奉行。

法曰﹕凡行此法﹐申奏北極北斗天樞院﹐關請上件四丁使者。依法祭日﹐用庚申﹑甲子﹑北斗下降日﹑三七日﹑三元日﹐取罡炁﹐吹病人頭。再祭法﹐常用辰日﹐以金錢四分﹐荼四盞。祭時﹐須念前四神將名一徧。又念咒曰﹕

日中靈威﹐其法持正。急急如律令。

念七徧了﹐良久﹐燒錢潑荼﹐再默念咒曰﹕

天陽靑﹐地應靈。丁使者﹐捉鬼神。急急如律令。

左手卯文﹐斗訣﹐炁吹入壇內。

咒棗捉鬼法

天色神﹐急捉冤魂。地色神﹐速捉附病人。

先念咒﹐吹在棗子上﹐令病人喫了﹐喝云﹕捉下。次第問祟姓名。

又法

大力天丁﹐日直圓。大力天丁﹐月直方。降下方﹐急忙忙。驅邪病﹐速消亡。罡炁並訣。

十二將遠捉法

急召六丁神﹐六甲最通靈。吾奉北帝劫﹐爲吾速追魂。擒捉爲禍鬼﹐赴體通姓名。

先問投詞人﹐更不必親往。只想病人﹐方道住處﹐念法吸炁﹐來吹投詞人。吞下後﹐更用左手天丁訣﹐右手劍訣﹐再吸方位炁﹐吹紙上。問﹕紙重未﹖如重時﹐捉祟附體。次後﹐法師用枷栲﹐法根勘﹐不得容情。問罪畢﹐當送所屬施行。

又法

謹請天罡神﹐急速降眞靈。遠捉冤魂鬼﹐附體便通名。疾。吾奉太上勑﹐勾雀神將﹑天罡將﹐許安進。八方收邪將﹐謝立。大力天丁斬鬼將﹐張達。大力天丁枷鬼將﹐練崇道。大力天丁縛鬼將﹐郭順攝。

九天雲路追捉將法

吾呼九天雲路追捉將﹐安守信﹐李平全﹑邢中立﹑郭子勝。吾奉北帝勑﹐與吾計會宅神﹐追捉爲禍之鬼﹐汝等速去速來。疾。

掐大煞文念咒﹐向北取炁﹐想四將驅來。又吾呼九天雲路太上正一功曹﹐翟世寧﹑江巨元﹑趙子玉﹐依上淸元降法旨﹐搜捉邪精﹐赴病人身。疾速。炁訣同前。

天關地軸四直捉法

天靈地靈﹐速召四直天兵。吾奉北帝眞君﹐勑到奉行。急急如律令。

年直使者﹐竇宗諤。月直使者﹐母宗彥。日直使者﹐曲江宗。時直使者﹐劉世卿。天關地軸﹐與吾速降。天關神箍腦﹐地軸神篩腳。已上行持﹐念法呼喚﹐交追捉縛﹐枷栲鬼神。左右掐下﹐在大指外﹐虎口內﹐從頭打下﹐捉邪祟入。

雷部五丁追捉驅遣鬼將

大力天丁捉鬼將﹐胡元。大力天丁考鬼將﹐勇離元。大力天丁壓鬼將﹐竇公勝。大力天丁枷鬼將﹐郁擊元。大力天丁斬鬼將﹐申寶。

咒日﹕

帝君勑命﹐扶教眞人。佐天遊奕﹐斬祟除精。臨罡掛斗﹐披甲執丁。敢有犯者﹐北斗齊臨。今呼四聖﹐各變眞形。披頭仗劍﹐同�五丁。聞請龍虎同行﹐黑雲濟濟﹐將帶吏兵。與枷與栲﹐與折與擒。急急如律令勑攝。

右法﹐西北炁﹐大煞文﹐吹壇上。用之﹐可擒龍怪。雷神﹐斬首瀝血將軍﹐自明。北炁﹐子文。神將三目﹐赤鬼面﹐披髮﹐皂衣。

中天靑斗五雷五瘟將

九天雨雷神將﹐溫琦。醜文。都天大力六甲將﹐溫澄。離文。八方大元帥火雷神將﹐溫滌。卯文。九天司命六丁水雷神將﹐溫和。辰文。九天大聖天罡霹靂將﹐溫濟。子文。用之捉祟﹐疾如風雷。神將靑衣金甲﹐弔。

王侍宸遇北斗下降日﹐作法焚香﹐召斗口捉祟諸大神將。不用念咒﹐但掐訣﹐取罡炁﹐吹病人身上。呼召斗口將吏﹐郭福﹑趙文卿﹑郭元明﹑郭元道。斗口護身將﹐徐亨擲。鬥將﹐張節。飛斗將﹐劉仲。斗頭力士﹐王安在。大洞神將﹐呂微。

已上諸將﹐誹抹額﹐花錦繡袍﹐抹綠靴﹐手持越斧﹐或執槍戟弓箭。

大威德將﹐成大靈。五頭十臂。手執劍﹑印﹑弓箭﹑大斧﹑戟。手擎日月﹑帝鍾﹑鐵脊﹑火輪。部從吏兵﹐土萬餘眾﹐統領雷部一切聖眾。

法師如出入行持﹐存想大威德部下吏兵圍繞法師。如遇凶敵猛烈邪神﹐默念大威德將成大靈。左手大煞訣﹐右手斗印﹐望西北方取炁﹐喝﹕神將驅遣前去。或行公牒﹐往人家供養。用茶果﹑金錢一束﹐大馬三疋﹐中堂燒化﹐速有報應。

南方赤帝猛烈將吏﹐胡擎﹑劉昱。

午文﹐南炁。二將並著緋衣﹐手執扁刀﹐著靴。

天罡河魁枷鬼神將﹐孫元廣。中天斗獄折鬼神將﹐溫永淸。神霄雷部搜鬼神捉邪祟妖精大將﹐張子文﹑孫彥開﹑孫彥達﹑武仲彬﹑程元恩﹑傅與能﹑傅仲祥﹑吳仲立﹑昊仲明﹑泰畱兒。

已上﹐朱誘衣﹐金甲﹐各執扁刀﹐聽候差使。

赤豬黑犬使者﹐東方彥﹑王子才。降伏六天大冤魔將軍﹐劉忠惠。

已上十將﹐在本司聽候差使﹐或捉邪祟﹐行公丈差使。頻祭卽靈。素果﹑荼酒供養。後三將軍﹐專治五嶽山魈﹑五通﹑半天飛空遊奕不正邪鬼。又治古墓傳癥﹑非疰﹑色癆﹑气癆。並藥行遣立壇行法將﹐更有天醫等神﹐天醫眞官﹐孫思邈。天醫功曹﹐華陀﹑楊彬。天醫尙藥功曹﹐楊德。心神﹐崔宣。炁神劉迪。

右件﹐諸天醫功曹等﹐亦用照法召之﹐人皆可見。功曹下藥﹐如不退﹐建天斗獄或火獄治之。

太上八毒殺鬼赤杖丸

鬼箭用翎羽石莒蒲洗淨皂角刺倒懸者鬼臼各一兩代赭石碾雄黃研朱砂研雌黃各一分。

右件﹐爲細末﹐用酒糊爲圓﹐如梧子大。念咒曰﹕

登明河魁﹐從魁傳送。小吉勝先﹐太一天罡。太充功曹﹐大吉神後。

咒之三徧﹐再用天蓬睨一七徧﹐吹在藥內﹐志誠修合。再召十二月將﹐掐大煞文﹐吹在丹上。都圓了﹐放在淨室中。如人要請丹﹐問他人何病了。若是邪祟在房作其影像﹐及有穢惡臭气沖人﹐及有瘟疫邪炁在房之內﹐將一丸丹在香鑪內燒。辟邪毒之炁﹐消散病患法﹐用如後。

心病用藥一丸﹐細嚼﹐用人參湯吞下。

心病咒曰﹕午文。

熒惑火星君﹐勑我還心歸炁。急急如律令。

肝病用藥一丸﹐細嚼﹐用人參湯吞下。

肝病咒曰﹕卯文。

歲德木星君﹐勑我還肝歸炁。急急如律令。

脾病用藥一丸﹐細嚼﹐用人參湯吞下。

脾病咒曰﹕大煞文。

土德鎭星君﹐勑我還脾歸炁。急急如律令。

肺病用藥一丸﹐細嚼﹐用人參湯吞下。

肺病咒曰﹕酉文。

太白金宿君﹐勑我還肺歸炁。急急如律令。

腎病用藥一丸﹐細嚼﹐用人參湯吞下。

腎病咒曰﹕子文。

水德辰星君﹐勑我還腎歸炁。急急如律令。

已上神咒﹐逐臟腑看病用之。如有顚邪鬼祟﹐用後咒之。

北斗七神﹐月將加臨。二十八宿﹐收捉通名。急急如律令

右法﹐咒之一徧﹐左手結斗印﹐面北取炁﹐吹之丹上。再用子午斗﹐飛入藥中﹐用之如前。

太上靈寶眞人燻邪治病神煙法

鬼箭鬼臼地龍茯神白茯苓乳香雄黃各半兩艾三兩。

已上﹐半兩﹐是大料用之﹔小料﹐各

一錢。搗羅爲末﹐用艾和藥。若用

時﹐將一些神艾﹐在香鑪上燒煙﹐要

在穴﹐�痛自然瘥。或遇喘疾咳嗽﹐

口吸煙三四度﹐立愈。耳聾﹐煙燻耳中﹐則痊。每服一小貼﹐口內含煙﹐使百病皆安妥也。

五雷急捉報應符

師左手雷局﹐右手執筆﹐面巽﹐神霄炁﹐呎筆書之。咒曰﹕翼星之精﹐上天雷霆。雷公眞宅﹐速降陽晶。灌吾神筆﹐煞逆保生。急急如神霄五雷律令。

又咒曰

急召三界急捉將閻靑。

再咒曰﹕

朗靈朗靈﹐急速現形。急召五雷雨師大將辛漢。臣自神霄下降﹐攝鬼滅精。急急如律令攝。

法曰﹕此咒﹐想空中有神﹐綠袍襆頭。手執鐵筆﹐上有眞火。眼迸電光﹐面靑色﹐銀牙。吸東南炁﹐吹之。以金錢焚於病人牀前。至夜﹐自有報應也。神霄諸符

此符﹐召井鰲之神﹐破去。

此符﹐召狐貍之精﹐傳食度炁﹐不知人事﹐依斗步法。

此符﹐攝十二正神﹐用閉破使。

此符﹐斷木竹精﹐立去。

此符﹐斷小兒驚風﹐吞帶皆可用。

此符﹐斷猜犬貓鼠精﹐立去。

此符﹐斷蛟龍水精用。

此符﹐斬石精石怪用。

此符﹐斷古冢百怪急用。

此符﹐行牒並差兵用。

此符﹐斷瘟疫﹑鬼王事。

此符﹐斷百怪精魅。

此符﹐召龍用。

此符﹐斷百怪用。燻邪眞符

開至破�至�神功受命普掃不祥

右符﹐如常式﹐燻用。

保奏傳度式

凡傳度神霄大法﹐合依式奏申諸天﹐關牒九地﹐修設醮筵﹐延降帝師﹐證明監度用。奏申如後﹕

三天帝師。昊天玉帝。紫微北極大帝。神霄三師。

已上並奏。

九天采訪使。北斗。南斗。三官。五師。降聖司。東嶽。四嶽。水府。酆都。

已上並申。

九州社令。天下都城隍。本屬城隍。四海龍王。四瀆。地府都司主者。建壇所。當處土地。本司將兵。

已上並牒。請兵﹐當具奏帝師﹐置壇﹐求報應訖﹐祭犒收補。

醮筵法信

金錢六十束。龍車九座。鳳輦三座。畫馬十二疋。云鶴六十乘。云馬五百疋。

奏狀紙一百幅。申狀紙三百幅。靑絲一兩代發。銀朱一兩。靑詞紙。朱砂一兩。

傳度衣一襲。鎭壇錢十二貫。紫綾一疋。命素一疋。隨弟子年命染色。案巾一丈二尺。五方彩繒五疋。黃絹三疋。祿米一石二斗。銀環二雙。沈箋降眞香。金雁玉魚﹐金雁﹐以金一兩爲之。玉魚﹐以銀一兩爲之。

已上﹐並依式爲之。得其人缺乏者﹐隨力爲之﹐不可滅裂遺缺。開印造券﹐並依法度﹐不得以人情勢力﹐相傳非人﹐壤吾教法。於傳度醮壇中﹐令供養嗣法一門祖先﹐求於度師門下﹐依式升度。然後升壇﹐次第傳度。

嗣法合備靖治物件下項

二儀交泰冠。靑道衣。白簡。皂云頭履。印匣紫袱。筆墨硯。印斗。六丁六甲日筆劍。朱砂池。黃布拜壇。法書。籙匣。

靖治聖位

傳度醮筵聖位

三淸三帝后土。

九靈太妙白玉龜臺玉光金眞梵炁祖母元君。

祖師﹐高上神霄玉淸眞王長生保命天尊。

宗師﹐高上神霄玉淸王靑華救苦太一定福天尊。

眞師﹐九天益算司命好生可韓君丈人保福天尊。

靈師﹐應元定籍眞君注命天尊。

玄師﹐保命化生眞君保命天尊。

聖師﹐節度總監眞君保生度化天尊。

寶師﹐元華保生眞君儲祥天尊。

天師﹐掌法主籍眞君和豫天尊。

神師﹐掌令降命眞君吉集天尊。

九天采訪使應元保運眞君。上帝側設一案。

天中左右四相。天樞左右四相。

五老上帝。

三十二天帝君。

九天天帝。

五方帝君。

日宮月府帝君。上淸九曜星君。

南斗六司星君。北斗七元星君。

三臺華蓋星君。二十八宿星君。

天地水三官帝君。北極四聖眞君。

玄中大法師。

三天大法師。

上古三帥眞君。三元九府眞君。

上淸天櫃院使主宰。

上淸五雷院使眞宰。

神霄玉淸王府左右僕射侍中。

神霄雷文部二十一員大將軍。

神霄玉淸王府總監統兵大將軍。

神霄天雷陣霹靂摧魔部大將軍。

神霄天雷部捉邪部靈官將吏。

神霄玉淸眞王保仙祕籙中﹐符使將軍﹑金童﹑靈官﹑玉女﹑功曹﹑吏兵。

天曹司命司祿消災散禍君。

天曹掌仙掌籍君。天曹一切眞宰。

五嶽五帝眞君。

五嶽五天聖帝。

水府扶桑大帝。

四海龍王。

四瀆源王九江水帝。水府一切聖眾。

名山洞府得道眞仙。中界一切聖眾。

北陰酆都大帝。

地府十官眞君。

地府諸司聖眾。

天下都城隍主者。

某屬城隍主者。

法籙中仙官將吏。

監壇﹑監察﹑監醮﹑監齋﹑直事靈官。直壇土地正神。

已上聖位﹐臨時更看醮筵。若干分位﹐增減用。

高上神霄玉淸眞王紫書大法卷之四竟

高上神霄玉淸眞王紫書大法卷之五

煉眞證仙品

韓君丈人告學仙之士曰﹕眞王受命﹐撫禦中區。玉帝降靈﹐齊興道化。開七階之祕籙﹐列三品之禁經。威鎭萬天﹐功超羣品。受傳之法﹐各有修煉之功﹐未易殫舉。夫高上神霄祕籙者﹐實元始之妙蘊﹐爲眾聖之指歸。昔在開皇﹐授自東儲之府。建於歷劫﹐不傳下士之人。嚴紫玉以爲緘﹐祕靑琳之上館。大以保制天地﹐微以攝召神靈。一切眞司﹐悉遵妙範。惟天啟於昌運﹐當世遇於高眞。憫惻蒼生沈迷異習﹐乃發高天之祕密﹐用恢大教之淵源。隨念有緣﹐度人無量。旣仰膺於寶訓﹐宜力慕於淸修。由神霄元一之階﹐度綠羅大千之境。往修厥志﹐毋怠初心。信受奉行﹐克遵靈感。況乎三官秉筆﹐五帝執符﹐司善惡以無差﹐紀功過而不失。敢有違戾﹐大憲不原。普告無窮﹐各宜懋勉。參授神霄保仙祕籙﹐七階治職法位於後。

未曾參受太上九品經籙之人﹐謂之白簡﹐當稱神霄初眞弟子。

如已參受太上七元長生童子籙者﹐當稱神霄太平輔化弟子。

北帝伏魔洞淵升眞籙者﹐當稱高上神霄太平輔化弟子。

正一盟威三五都功籙者﹐當稱高上神霄太平輔化法籙典者。

紫虛陽光籙及神霄下品經籙者﹐當稱高上神霄元化法師靈妙通元仙卿。

如不備者﹐只稱上項典者十字。

靈寶中盟法籙者﹐當稱高上神霄洞化法師保度合明紫光上卿。

十六字爲第二階﹐不備﹐可稱通元仙卿。

上淸大洞籙者﹐當稱高上神霄玉天洞景法師虛元統化仙卿。

第一階﹐如不備者﹐可稱神霄洞景法師虛元眞卿。

高上神霄大法﹐應有參授大洞法籙﹐當稱某嶽先生某炁眞人。

神霄三洞四輔之籌﹐稱呼具錄。

右初階及曾受法籙弟子﹐當志心修進﹐不可昌涉條品﹐使眞炁錯亂﹐靈識不淸。三官奪算﹐九祖受殃。子宜愼之﹐永保道眞。

神霄法服式

第一階服

玉淸寶冠﹐白玉簪。碧被三十六條。靑絲九色雲霞。紫道服。碧綠九色雲霞。紫中單。碧綠九色雲霞。絳裙六幅四襕。九色雲霞。白玉圭。朱履。白玉佩。

第二階服

芙蓉碧雲冠﹐白玉簪。靑被三十六條。碧綠五色雲霞。紫道服。碧綠五色雲霞。靑中單。碧綠五色雲霞。絳裙五幅四襕。五色雲霞。白玉圭。鍍金銀佩﹐朱履。

第三階服

芙蓉碧霄冠﹐犀簪。紫被三十二條。靑綠五色雲霞。紫道服。碧綠五色雲霞。靑中單。碧綠五色雲霞。絳裙五幅四襕五色雲霞。白玉圭。鍍金銀佩。朱履。

第四階服

二儀交泰冠﹐犀簪。絳被二十四條。靑綠三色雲霞﹐山水七星。淺黃道服。靑綠三色雲霞。淺黃中單。靑綠三色雲霞。淺黃裙五幅四襕。三色雲霞。檀香木簡。白玉佩。朱履。

第五階服

七星交泰冠﹐犀簪。淺黃帔一十二條。皂綠三色雲霞。淺黃道服。皂綠三色雲霞。淺黃中單。皂綠三色雲霞。淺黃裙五幅。皂綠一色雲霞。檀香簡。白銀佩。皂履。

第六階服

七星交泰冠﹐犀簪。淺黃被一十二條。皂綠二色雲霞。淺黃道服。皂綠三色雲霞。淺黃中單。皂綠三色雲霞。淺黃裙五幅。皂綠三色雲霞。栢木簡。銅佩。皂履。

第七階服

並桃玄冠﹐木簪。淺黃道服。淺黃中單。淺黃裙。栢木簡。銅佩。皂履。

已上﹐最第一階服﹐與神霄傳授﹐臨壇保舉﹐監證攝行籙事﹐一同神霄祕籙中所說﹐碧冠絳服赤舄簡﹐乃神霄玉淸王府闔境玄學。諸天種民﹐行持功著﹐得道升眞。受事玉淸者﹐得服冠也。神霄內府所存三洞四輔﹐有自古已傳者﹐或多見於世間。有歷劫未傳禁祕寶經一千二百卷﹐分爲六等﹐一十二品﹐列爲上中下三階﹐藏於東西華臺。自太平啟運﹐壬辰庚子之後﹐漸當降顯。有得備上一經者﹐當稱神霄玉天洞景法師虛無統化眞人。道成﹐得爲玉府上相上宰眞伯之任。有得備中一經法者﹐當稱神霄洞化法師保度合明眞人。道成﹐得爲東西二臺仙卿仙侯之任。有得備下一經法者﹐當稱神霄元化法師靈妙通元眞人。道成﹐得爲東西二臺仙官長吏眞宰之任。其法服﹐玉淸雲霞寶冠。紫靈翠玉之簪。飛云郁藹綠光之被三十六條。絳褐黃裳飛靑之裙。朱陽之履。洞靈碧瑤之圭。三炁交輝玉佩。裳耀消魔之劍﹐長三尺六寸。躡九炁之壇。若三階之中﹐或得上經﹑中經﹑下經﹐卷帙未備﹐或兼三洞在世一二經法者﹐當稱爲神霄太平輔化弟子。道成﹐得爲諸天仙眞之任﹐或亦補於神霄散官仙吏之職。但未得專處高淸玉天之貴﹐不能掌神府上司之權焉。其法服﹕素玉三華碧色或三素之元冠。紫精水玉之簪。素紫之被三十六條。碧褐黃裳。緣靑之裙。黃華瑤簡。朱履玉佩。三五丹精之劍﹐長三尺二寸。躡三光八緯之壇。若受其經法﹐三階俱備﹐道成﹐則登三天高皇道君之位﹐與諸聖齊倫者矣。非拜表上章﹐朝眞閱籙行事﹐其法服不可輒著。靈官檢校﹐隨道之功也。

神霄補職官品

凡受神霄法者﹐初階﹐當稱高上神霄太平輔化典者﹐奉行神霄大法﹐同會書府事右典者。一年之中﹐有功行德義一百四十功者﹐申奏神霄天府﹐乞補學仙官品格。凡掌於八職之治﹐凡人高仙階﹐無超仙境﹐得於仙官﹐凡世治天下之職也。下應功曹﹐上合天心﹐是仙品﹐或爲天上眞仙職﹐名入仙宗﹐超凡入聖。稱治天府﹐不可超越﹐罪尢非細。示曹受三洞法籙﹐治階至神霄法師眞卿﹐亦依典者同﹐治職之掌文﹐非天職。曾受正一籙﹐得九等仙官之職者﹑典者﹑弟子﹑眞卿﹐以爲九品初階﹐入品格也。

八口關仙官

右殿軍。左殿軍。右伶華。左伶華。右部仗。左部仗。右典寶。左典寶。

已上八品職﹐當一百四十功﹐一年轉一官。

七品仙官

右司翟。左司翟。右司麾。左司麾。右司軍。左司軍。右司衛。左司衛。

已上七品職﹐當一百六十功﹐一年轉一官。

六品官

右典儀郎。左典儀郎。右司兵郎。左司兵郎。右大禁郎。左大禁郎。右典禁郎。左典禁郎。

已上六品職當一百八十功﹐一年轉一官。

五品官

右司功君。左司功君。右執法君。左執法君。

已上五品職﹐當二百功﹐一年轉一官。

四品官

右司馬君。左司馬君。右度厄君。左度厄君。

已上四品職﹐當二百二十功﹐一年轉一官。

三品官

右益算君延壽君。左益算君。右延壽君。左延壽君。

已上三品官﹐當二百四十功﹐一年轉一官。

二品官

右司錄君。左司錄君。右司命君。左司命君。

已上二品官﹐當二百六十功﹐一年轉一官﹐可稱同判玉淸府事。

一品官

中元眞伯。右元眞伯。左元眞伯。

已上正一品﹐當三百八十功﹐一年轉一官﹐可稱判玉淸府事。

四輔

右官僕射。左官僕射。

右玄金闕侍中。左玄金闕侍中。

已上三百六十功﹐再救一人﹐或濟一人﹐救一生靈﹐作一福德大事﹐可以爲功。每轉官﹐當具列人勿奏之﹐此方爲正一品仙官中﹐法宜服大洞服。若遷轉﹐須是同官品者投之﹐保明申奏﹔若無同品﹐乞下三官﹐糾察遷功。如一年之中﹐不及三百六十功者﹐余功當奏上帝﹐乞回賞。與兵將上表言功﹐不得遺落。有過﹐須當立便陳首﹐將功折過。其仙官﹐當每日燒符﹐轉一官。直日﹐各有吏兵千萬人﹐直日若不燒符﹐只自吞之﹐自有仙官佐助也。

召仙官部咒

高天之上﹐玉淸爲王。靈寶三炁﹐三省樞主。上帝之前﹐天曹主府。各有所職﹐下助玉律。分品列位﹐仙官所處。一召下降﹐一依天璽。天高上尊勑﹐謹請某官﹐依律奉行。

召仙官總符

右法存思一如籙中服式。神霄命魔前驅殺鬼眞符

神霄勑天魔靑華勑地魔南陵勑鬼魔靑天魔王巴元醜伯勑裸魔赤天魔王負天擔石勑獸魔白天魔王反山六月勑會魔黑天魔王監醜朗馥勃精魔黃天魔王橫天擔力勑邪魔太上勑酆都六洞大魔君勑勒天兵萬魔奉行天丁前驅斬鬼去蹤三十六天神符吏兵飛戈飄戟違者斬身大洞鬼妖﹐不敢前衝。風雷火烈﹐斬鬼碎身。奉命前驅﹐符到奉行。急急如高上神霄眞王大帝動。

右符﹐掐辰文﹐取巽炁﹐朱書黃上。寫關子一道﹐關命魔前驅煞鬼。符中將吏﹑功曹﹑符使﹐祝患人投詞事﹐由指揮神府神將﹐一一當先。自身未到﹐其符吏先到其家﹐不待師至﹐爲師先縛下﹐只待師來﹐結絕斷遣矣。又法﹐燒符吹去﹐卽時捉下。遠方掐辰文﹐吹符灰﹐以劍指方﹐邪去萬里。大治山魈﹑五通﹑凶惡。不能治之鬼神等﹐如顚狂時﹐用醋炭燒符燻之。勑符﹐當念五帝大魔王咒﹐命魔密咒用之。

通天徹地符品

神霄通天符

揚唙吡他吽唵�囉�﹐急急速律令。

通天大將軍﹐靑白俊目﹐金掩心甲﹐紅絹金大袖汗衫﹐仙帶﹐白袴﹐朱履﹐仗劍。

神霄徹地符

徹地大將軍﹐面紫棠色﹐眉目怒﹐金掩心甲﹐黃衣﹐皂綠。

召玉童部咒

謹請靈寶玉淸殿下一十二童子﹐日玉霞童。吾奉帝命﹐與吾速降。急急如玉淸勑。玉淸訣。

靑羽繡衣玉童五伯人。

碧羽繡衣玉童五伯人。

玉羽繡衣玉童五伯人。

蒼羽繡衣玉童五伯人。

紺羽繡衣玉童五伯人。

赤羽繡衣玉童五伯人。

絳羽繡衣玉童五伯人。

紫羽繡衣玉童五伯人。

玄羽繡衣玉童五伯人。

素羽繡衣玉童五伯人。

黃羽繡衣玉童五伯人。

霞羽繡衣玉童五伯人。

童子役使萬神法

已上玉童十二人﹐依法存想﹐並皆著五色繡衣﹐一年四季﹐自春三月﹐夏﹑秋﹑冬三月﹐每月一人﹐管五伯人。直此一月﹐書符燒召之。其玉童﹐侍衛﹐役使﹐朝眞。如召﹐並掐總訣﹐巽炁﹐丹書之。凡欲役用﹐每遇三九日﹐備棗湯﹑粳米乳﹑蜜糖粥五盞﹑香花﹐呼召童子後役用。卻令生身童子﹐非女也。合目﹐取鬼炁﹐吹一口﹐暗呼三魂名﹐於中指都監訣緊掐﹐吹黑一口。掐玉淸訣﹐念咒三徧。令童子看﹐卽請合直日童子至了﹐任便使用。

童子照咒

翼宿眞君﹐驅神現形。

又心照咒

靑童奉命﹐降勑與臣。急速與臣占人卜物﹐通神靈應攝。

右法﹐甲子﹑庚申夜﹐念法咒水﹐喫之。

召玉女部咒

謹請柔和之炁﹐九靈女眞﹐命日玉女。鳳衣輕裙﹐眞王之命﹐召付神庭。急急如玉淸勑。辰文﹐巽炁﹐書之。

執幛五色繡衣玉女五伯人。

執節五色繡衣玉女五伯人。

執鉞五色繡衣玉女五伯人。

執絞五色繡衣玉女五伯人。

執戟五色繡衣玉女五伯人。

執扇五色繡衣玉女五伯人。

執鏡五色繡衣玉女五伯人。

執香五色繡衣玉女五伯人。

執藥五色繡衣玉女五伯人。

執炬五色繡衣玉女五伯人。

執瓶五色繡衣玉女五伯人。

執劍五色繡衣玉女五伯人。

執印五色繡衣玉女五伯人。

執符五色繡衣玉女五伯人。

執籙五色繡衣玉女五伯人。

執籍五色繡衣玉女五伯人。

執式五色繡衣玉女五伯人。

執纓五色繡衣玉女五伯人。

執圭五色繡衣玉女五伯人。

前唱五色繡衣玉女五伯人。

後吹五色繡衣玉女五伯人。

甲子五色繡衣玉女五伯人。

甲戌五色繡衣玉女五伯人。

甲申五色繡衣玉女五伯人。

甲午五色繡衣玉女五伯人。

甲辰五色繡衣玉女五伯人。

甲寅五色繡衣玉女五伯人。

丁卯五色繡衣玉女五伯人。

丁巳五色繡衣玉女五伯人。

丁未五色繡衣玉女五伯人。

丁酉五色繡衣玉女五伯人。

丁亥五色繡衣玉女五伯人。

丁丑五色繡衣玉女五伯人。

右玉女﹐依法存之﹐須於甲子﹑庚申夜﹐念法咒水服。各有所掌﹐朝眞﹑拜表﹑上章﹑行壇﹐各召之﹐自然侍從。齋戒七日﹐召之立至。不可久視其玉女。一年﹐有六陽﹑六陰﹑六甲﹑六丁。每月三旬﹐分六甲﹑六丁。旬一人﹐有五百人直旬侍衛﹐與玉童共來侍佐。亦可捉神追魂﹐能知未來吉凶。依名召來﹐從便役使﹐無不感應也。

高上神霄玉淸眞王紫書大法卷之五竟

高上神霄玉淸眞王紫書大法卷之六

大將軍部

兵頭部行將﹐王彥文。兵頭統領將﹐王彥澤。

總召咒

吾稟眞王勑令﹐玉帝金符﹐告天立壇﹐法天像地﹐驅神遣鬼。左契龍文豁落﹐右佩神霄玉律﹐口誦玉淸羽章﹐朝禮大帝。下統山川水陸洞淵神祇﹐上列神霄眞王卿伯。誦詠大洞玄機﹐一召九天司命﹐二召九天眞仙。吾爲仙主﹐太上丈人﹑五嶽王主﹐受事在吾心。呼風吸雨﹐驅雷大怒。雷部前行﹐威震霹靂﹐山嶽崩摧。元天帝令風火四維天下萬神﹐並令知委﹐籙中金甲將吏﹑雷霆猛烈天丁﹐一召徧下壇前﹐不得於令有違。急急如高上神霄玉淸眞王勑行。

眞王曰﹕神府玉文﹐瓊宮靈文﹐各有

所掌職案典司。每司有主者三十萬人﹐而各差一人下降。領官一百二十人下赴。兆有所事﹐召而問之﹐須齋戒身心。若泄天機﹐死入酆都﹐萬劫不原。

大將軍

總壇大將軍﹐乃是主壇將雷陣神﹐助道案天神靈官﹐統制兵馬﹐斬龍伐精。辰文﹐巽炁。

統兵大將軍﹐乃是行壇押兵馬將﹐神府司兵案天神靈官副神﹐斬龍伐精。辰文﹐巽炁。

主水大將軍﹐乃神府紫玄案主者靈官﹐管天下水災﹑河海江瀆﹑洪水大泌。辰文﹐巽炁。

主火大將軍﹐乃神府火炎案主者天神靈官﹐管天下火炎火威火帝之長。辰至午﹐東南炁吹之。

主風大將軍﹐乃神府主風案主者天神靈官﹐掌天下大風﹑溫邪之風。寅至辰﹐陰陽炁。

主云大將軍﹐乃神府升云案主者天神靈官﹐掌天下神祇主者行雲布炁吐霧。巳文﹐巽炁。

主炁大將軍﹐乃神府炁候案主者天神靈官﹐掌天下四時二十四炁逆順之祥。卯文﹐正東炁。

主雨大將軍﹐乃神府行雨案主者天神靈官﹐掌天下一切行雨聖眾﹐救大早泌。子至醜﹐西北炁。

主殺大將軍﹐乃神府伐惡案主者天神靈官﹐掌天下不孝逆姦﹐殺邪斬凶。中指上文﹐引搯下節﹐辰炁。

主生大將軍﹐乃神府掌生案主者天神

靈官﹐掌天下一切生產小兒﹐前定子孫昌運。辰文﹐巽炁。

主病大將軍﹐乃神府災病主者天神靈官﹐管天下一切疾病淹延患難。辰文﹐巽炁。

檢惡大將軍﹐捧簿主管凶惡﹐檢人所積惡罪之籍﹐其將不可亂用。辰文﹐巽炁。

變化大將軍﹑發放大將軍﹐專發放本府文字。對定大將軍﹐主對定罪福。斷疰大將軍﹑收毒大將軍﹐治瘡毒癢痛。斬溫大將軍﹑火鈴大將軍﹑回名大將軍﹑急速大將軍﹑返行大將軍。並掐辰文﹐巽炁。

已上所主大將軍﹐各隨意書符﹐下注事因﹐念集神咒﹐看所主。行此﹐勿令人知之差往去處﹐卽有神驗﹐無不感應。高上左玄眞卿曰﹕捉魂靈官將軍至堠騎將軍前有神將﹐兆若使用注生﹐救火﹐斷瘟﹐斬邪﹐伐惡﹐破廟﹐考縛凶邪﹐回名注功﹐傳念急達。收精疰﹐解厄對﹐定遣發﹐辟非變化﹐禁囚鬼怪﹐收毒斬疰﹐一切行用﹐無有不至。兆須淨心齋戒﹐臨壇集神呼召﹐方得感應也。並掐訣﹐念總咒﹐書符。再念咒燒符﹐逐一召之﹐立至。如捉縛考打﹐入意從役之﹐各有所主。朱書黃上﹐於患人頭上燒﹐並念都咒﹐取炁吹之。若行驅捉﹐便取北炁﹐吹之。驅捉法乃驅邪﹐使居北方也。

召總監統兵將咒

神霄玉淸王劫﹐召總監大將軍﹑統兵大將軍﹐速至一吾壇﹐隨符立至。急急如高上神霄玉淸眞王律令。

召都正咒

神霄玉淸劫令﹐謹召神霄玉府某將﹐速至吾壇﹐隨符所勑﹐爲吾治某事。急急如高上神霄玉淸眞王律令。

又

奉請玉淸天丁神將﹑韓君丈人﹐眞炁降臨。升天大將﹐急赴壇所﹐火急速行。疾。

總監大將軍王文宣統兵大將軍丁仲珪

主水大將軍王燕

主火大將軍趙仲明

主風大將軍馮浩

主云大將軍董隆

主炁大將軍翟德

主雨大將軍丁宗成

主殺大將軍蔣德友主生大將軍劉通

主病大將軍丁宗晟捉鬼大將軍馬勝

縛邪大將軍陳猛

考鬼大將軍莊德降

破廟大將軍趙侯

伏魔大將軍元眞

縛龍大將軍應宿元搜姦大將軍丁友忠

檢惡大將軍盧化元追魂大將軍張公明

禁獄大將軍吳立

發放大將軍馬溫

對定大將軍崔剛中變化大將軍張廣

斷屍大將軍溫通

斷疰大將軍陳靑

收精大將軍孟浩

收毒大將軍卓立

斬溫大將軍徐士衡

解傷大將軍鄭萼

興正大將軍聞友直辟非大將軍褚飛

壇大將軍楊福

斷﹝鬼十且﹞大將軍萇整

解厄大將軍萬計

急速大將軍應猷

火鈴大將軍謝並

鬼車大將軍蓬直諒

回名大將軍周士寧返符大將軍封元

封山大將軍孫吉

入海大將軍淩雲

堠騎大將軍童保

集神咒

吾奉神霄劫命高上靈文﹐統領天神地

祇﹐搜捉邪精﹐斷疰﹐除凶﹑姦害﹑彊梁﹐隨時正定善惡孝逆。見吾﹐須分回名﹑注善﹑傳令﹑奔傾﹑斬瘟﹑收毒﹑辟非﹑注生。天府天職﹐掌握手中。一召千里﹐神兵降臨。承符所勑﹐休問我能我勝。速至﹐不得畱停。天神靈官﹑百萬天丁﹑金甲使者﹑天神靈官﹑百萬天丁﹑金甲使者﹑掌職將軍﹐受吾口勑﹐勑下奉行。先書某事於符下﹐念法書﹐吹符上﹐燒符。營目﹐存見眞形。次云﹕

謹請某將軍幾人﹐赴靈壇。急急如高上神霄王勑。

取炁吹灰﹐向病人或事處﹐以劍指之﹐喝﹕疾。任用。

總齡大將軍眞符

統兵大將軍眞符

主水大將軍眞符

主火大將軍眞符

主風大將軍眞符

主云大將軍眞符

主炁大將軍眞符

主雨大將軍眞符

主殺大將軍眞符

主生大將軍眞符

主病大將軍眞符

捉鬼大將軍眞符

縛邪大將軍眞符

考鬼大將軍眞符

破廟大將軍眞符

伏魔大將軍眞符

縛龍大將軍眞符

搜姦大將軍眞符

檢惡大將軍眞符

追魂大將軍眞符

禁獄大將軍眞符

發放大將軍眞符

對定大將軍眞符

變化大將軍眞符

斷屍大將軍眞符

斷疰大將軍眞符

收精大將軍眞符

收毒大將軍眞符

斬瘟大將軍眞符

解傷大將軍眞符

興正大將軍眞符

辟非大將軍眞符

禁壇大將軍眞符

斷疽大將軍眞符

解厄大將軍眞符

急速大將軍眞符

火鈴大將軍眞符

鬼車大將軍眞符

回名大將軍眞符

返行大將軍眞符

封山大將軍眞符

入海大將軍眞符

堠騎大將軍眞符

高上神霄玉淸眞王紫書大法卷之六竟

高上神霄玉淸眞王紫書大法卷之七

捉邪靈官部

召靈官咒

南昌火府韓君﹑上官龍圈雨部﹑雷宅神庭五方電主﹑霹靂天丁受命﹕眞符上告玄靈天尊﹐教令風火不停﹐速駕十方法雨﹑慈云﹑迅雷﹑搜龍﹑裂電﹐火令掃除不祥﹐摧碎魔羣﹐天獄收妖﹐速降眞靈。急急如可韓玉帝洞淵三昧勑。

右法﹐辰文﹐神霄炁﹐召之。

捉鬼靈官化成

右法﹐掐無名指根﹐取正東炁﹐書符﹐燒召之。呼云﹕靈官化成﹐從官一百二十人﹐與吾收捉鬼神。疾。

縛鬼靈官卞靑

右法﹐掐辰文﹐右手取震炁﹐書符﹐召之。呼云﹕靈官卞靑﹐從官一百二十人﹐與吾收捉鬼神﹐速縛來呈。疾。

考鬼靈官侯立

右法﹐掐中指上節﹐取辰炁﹐書符﹐召之。呼云﹕靈官侯立﹐從官一百二十人﹐與吾速至﹐考鬼通名。疾。

追鬼靈官唐順

右法﹐掐二指甲下﹐取巽炁﹐書符﹐燒召。呼云﹕靈官唐順﹐從官一百二十人﹐與吾追捉狂邪﹐速付患身。疾。

搜姦靈官董靑

右法﹐掐二指甲下﹐取巽炁﹐書符﹐燒

召。呼云﹕靈官董靑﹐從官一百二十人﹐與吾搜捕姦邪﹐速令附體。疾。

伏魔靈官孫元

右法﹐掐二指甲下﹐取巽炁﹐書符﹐燒召。呼云﹕靈官孫元﹐從官一百二十人﹐與吾伏魔治鬼﹐或入事。疾。

縛龍靈官馬溫

右法﹐掐辰文﹐取辰炁﹐書符﹐燒召。呼云﹕靈官馬溫﹐從官一百二十人﹐與吾前去某處﹐捉孽龍神﹐速至壇所。疾。

禁獄靈官侯卒

右法﹐掐辰文﹐取辰炁﹐書符﹐燒召。呼云﹕靈官侯卒﹐從官一百二十人﹐與吾監守水火二獄﹐不得走透鬼祟。疾。

破廟靈官趙成

右法﹐掐辰文﹐取辰炁﹐書符﹐燒召。呼云﹕靈官趙成﹐從官一百二十人﹐與吾破廟除邪﹐不得慢易。疾。

八方遠應靈官陸貴

右法﹐掐巳文﹐取巽炁﹐書符﹐燒召。呼云﹕靈官陸貴﹐從官一百二十人﹐與吾某事意用。疾。治瘟大妙﹐收毒炁﹑毒藥。

三界靈應靈官高存忠

右法﹐辰文﹐八方炁﹐書符﹐燒召。呼云﹕靈官高存忠﹐從官一百二十人﹐與吾應三界之中﹐八方之內﹐天地神祇﹐靈應同共知悉﹐助吾捉縛﹐事畢報賞。疾。

解厄靈官曲成

右法﹐辰文﹐巽炁﹐書符﹐燒召。呼云﹕靈官曲成﹐從官一百二十人﹐與吾急降﹐火急解除某人身中疾病之厄﹐傳屍鬼疰之厄﹐赤口白舌之厄﹐官符﹑病符﹑死符之厄﹐餘皆入此。疾。

斷屍大將軍溫通

右法﹐辰文﹐辰炁﹐書符﹐燒召。呼云﹕將軍溫通﹐從官一百二十人﹐與吾前去某處﹐收捉屍虫瘵鬼﹐出離患人家﹐不論親疏﹐毋致疏失。疾。

斷疰靈官陳靑

右法﹐掐辰文﹐辰炁﹐書符﹐燒召。呼云﹕靈官陳靑﹐從官一百二十人﹐與吾前去某家﹐禁斷傳尸之鬼﹐出離患人家﹐不問親疏。疾。

收精靈官趙遂

右法﹐掐辰文﹐辰炁﹐書符﹐燒召。呼云﹕靈官趙遂﹐從官一百二十人﹐與吾收攝某人身中一切精魅鬼祟﹐赴本院﹐不得有違。疾。

急速靈官冉靑

右法﹐掐中指下文﹐取北炁﹐書符﹐燒召。呼云﹕靈官冉靑﹐從官一百二十人﹐與吾前去三界之內﹐四維上下﹐搜捉某人身中﹐不問高下﹐應有爲禍之鬼﹐捉付本司﹐立待報應。疾。

變化靈官高順

此靈官﹐大捉凶惡鬼神。

右法﹐掐二指上文﹐辰炁﹐書符﹐燒召。呼云﹕靈官高順﹐從官一百二十人﹐與吾速去某人家﹐不問高低遠

近﹐一切偎僻之處﹐搜捉爲禍邪祟鬼神﹐不得容情有拒﹐立待報應。遠則八方捉邪﹐近則只在四維之內﹐攝神附體﹐不得故違。疾。

三界急應靈官夏聖昭

右法﹐掐無名指﹐取辰炁﹐吹炁﹐燒符。呼云﹕靈官夏聖昭﹐從官一百二十人﹐與吾前去三界之中﹐急速收捉﹐入意。疾。

三界縛邪捉鬼靈官周顏

右法﹐掐子至醜﹐北炁﹐書符﹐燒召。呼云﹕靈官周顏﹐從官一百二十人﹐與吾急急前去某人家﹐縛邪捉鬼。疾。

三界都總靈官元秀

右法﹐掐金刀﹐取辰炁﹐書符﹐燒召。呼云﹕靈官元秀﹐從官一百二十人﹐與吾前去﹐收斬鬼神﹐入意。疾。

三界都統急捉金刀靈官楊從廣

右法﹐掐金刀印﹐辰炁﹐書符﹐念咒﹐燒符。呼云﹕靈官楊從廣﹐從官一百二十人﹐與吾前去﹐火急解下自縊鬼﹐入意。疾。

法曰﹕金刀靈官﹐尋常不可妄用﹐恐傷鬼神﹐戒之﹐愼之。

召金刀靈官考邪鬼咒

神霄玉府﹐金刀靈官。聞吾呼召﹐立降壇前。驅邪治病﹐捉縛當先。令枷卽枷﹐令拷卽拷。不得違命﹐無致稽延。吾奉高上神霄玉淸王律令。

書此符﹐左手金刀印﹐向辰上取炁﹐吹入符中。如斬鬼收惡﹐卽呼召之。若小祟﹐不可呼召﹐卽以後二符﹐吞服及燒﹐而去之。

楊靈官除怪鎭宅符及後火字符

書於掌心﹐取東南炁入。次念玉帝靈官天地攝來降。急急。

此靈官﹐系三界都統急捉使。凡治病﹑捉邪﹑辟瘟﹑去疫﹐但書此符靈官號﹐立至壇前。掐印念咒﹐呼名書符﹐無不應驗也。

總召六丁六甲大將軍眞符

甲子化靈合形大將軍﹐淩飛。甲寅運靈變形大將軍﹐蔣眞。甲辰度靈成形大將軍﹐田師文。甲午丹靈分形大將軍﹐孫庚。甲申上靈煉形大將軍﹐富盛。甲戌紫靈養形大將軍﹐張浩眞。丁丑紫陽火光大將軍﹐黃洞。丁卯靑陽元光大將軍﹐徐元哲。丁巳三陽炎光大將軍﹐孫恩仙。丁未上陽靈光大將軍﹐鄭去病。丁酉明陽素光大將軍﹐陳猛。丁亥六陽金光大將軍﹐劉仲眞。

已上六甲﹑六丁大將軍﹐各一百二十

人﹐總領姓名一十二人﹐收捉不正之神妖魅。六甲等眾大將軍﹐吞符修煉身形﹐驅捉禍疫邪神。

總召六甲六丁玉女靈華眞符

甲子金華玉女﹐靈珠。甲寅太華玉女﹐啟光。甲辰秀華玉女﹐歡庭。甲午丹華玉女﹐靈飛。甲申景華玉女﹐眞元。甲戌黃華玉女﹐神光。丁丑紫靈玉女﹐蘭修。丁卯靑靈玉女﹐須臺。丁巳丹靈玉女﹐龍源。丁未上靈玉女﹐淳風。丁酉素靈玉女﹐抱云。丁亥金靈玉女﹐興房。

已上六甲﹑六丁玉女一百二十員﹐總領姓名一十二員。拜表上章﹐發遣公文差用。

召六丁六甲金童總符

甲子金光金童﹐鄧文卿。甲寅靑光金童﹐楊達。甲辰紫光金童﹐蘇晉卿。甲午丹光金童﹐吳靈眞。甲申靈光金童﹐陳進卿。甲戌玄光金童﹐淩道卿。丁丑寶光金童﹐洪遷。丁卯靑光金童﹐王秀卿。丁巳丹光金童﹐章洞眞。丁未上光金童﹐華奉光。丁酉素光金童﹐傅正卿。丁亥紫光金童﹐丁威。

已上六甲﹑六丁金童﹐各一百二十員﹐總領姓名一十二員。拜表上章﹐發遣公文用之。

神府條儀

夫參受高上神府法籙符印﹐充其仙職﹐系入大洞仙品﹐須先稱職之官品﹐次遷職進仙官品。此非凡世而爲之﹐名云暗領。日參文已後﹐神靈有異﹐方入初品。次第遷職﹐而入九品階職。按法律云﹕此合夜入神府判斷公事﹐日趨陽職。今則凡胎穢體﹐未能全入妙道﹐須是煉身謝過﹐調神集炁﹐方得稍淨﹐可行其道。稍若沾穢﹐則不得行之。將來功成﹐具奏神府﹐對聖給誥。上仙官籙﹐下書仙官符﹐佩之在身﹐各役使兵將﹐無有不應﹐以致美撰成章。元誥本恐漏泄天機﹐靑華大帝曰﹕凡欲行事﹐並先憶想眞王在兆面前﹐並須當日日取東南神霄炁﹐炁乃靑色。應書符﹐並用黃素丹書﹐取東南炁﹐掐神霄訣﹐中指上文。仰手伸二四五指﹐應用諸將等﹐隨事所思存用。施符召神﹐事意下筆﹐並任意於符下閉炁﹐營左右目七次﹐神自降﹐自然知之。關牒用印﹐須密咒﹐以俟感應。此法不拘道俗男女﹐有心皆可爲之。欲召諸神﹐並先用玉童功曹請之。應書符﹐存硯爲龍圈﹐墨爲赤玉﹐筆爲黃龍﹐紙爲金版﹐下筆閉炁﹐注想而成金篆。

神霄聚五星璇璣法

五星璇機洞房訣﹐南極元君授付神霄仙民﹐非下士有之。立春夜半﹐存東方歲星在洞房﹐朱宮在目後一寸。立夏半夜﹐存南方火星在玉門﹐華房在右目訾﹐直入五分。立秋夜半﹐存西方太白星在中間﹐紫在兩眉中一寸﹐左日右月。立冬夜半﹐存北方水德星在玄宮髮際一寸五分。存中央土星在泥丸宮入中二寸﹐並如嬰兒﹐又如綴絲。叩齒五通﹐咽津。咒曰﹕高元紫﹐中有五帝。寶扇玉輝﹐霞彩玄門。精炁積吹﹐化作五老。靑巾素容﹐紺帔丹裙。左帶火鈴﹐右佩七眞。手執豁落﹐散降飛神。足躡九霄﹐吐華煉身。八景三部﹐令我入眞。養魂制魄﹐乘雲飛仙。急急如高上玉淸保仙王律令。

存見訖﹐又存星君口吐本炁﹐如絲芒成符。以水送之﹐五辰侍立。

伏魔消鬼

靑華大帝曰﹕我見魔鬼混雜﹐今不伏林治動﹐與王民興災作病。幸遇眞王﹐願垂哀湣。靑華告曰﹕夫人心爲萬化所主﹐若乃存其神﹐神乃依於心﹐爲萬化所主。若能知其神﹐神乃守於人。子不知其神﹐神乃離於人。子不存其神﹐神乃返於人﹐其神謂此。三官悲號﹐五神離身。此乃魔從內起﹐鬼從外來。鬼魔益歡﹐神變爲賊。落生名於左契﹐注死籙於右宮。疾病來傷﹐豈延遐壽。吾今哀湣﹐乃爲子說高上無極禁魔消鬼之道﹐子須諦聽﹐敬信受之﹐勿示非人。辟除萬魔﹐三災不染﹐九橫難侵﹐萬鬼千妖﹐永不敢近矣。

伏魔五星法

存金星在頭。木星在左耳。水星在右耳。火星在左肩。土星在右肩。

五星號乾元亨利貞

�左肩�右肩�右股�左股�心上�左乳�右乳

加五斗成咒曰﹕

四神相衝﹐五斗來扶。千災散滅﹐萬厄自除。吾今行事﹐背孤與虛。是何小鬼﹐敢近吾廬。天丁力士﹐動則盡誅。急急。

思七斗禁魔

�左手�左肘�左肩�心上�右肩�右肘�右手一

�右手�右肘�右肩�心上�左肩�左肘�左手二

�左手�左肘�左肩�心上�右肩�左禁�右足三

�右手�右肘�右肩�心上�左肩�左膝�左足四

�左足�左膝�左股�心上�右肩�右肘�右手五

�右足�右膝�右肢�心上�左肩�左肘�左手六

�左足�左膝�左股�心上�右肩�右肘�右手七

思二十八宿及斗星

角左手亢左肘氏左肩房心上心右股尾右膝箕右足一

斗右手牛右肘女右肩虛心上危左股室左膝璧左足二

奎左足婁左膝冑左股勗心上畢右肩貲右肘參右手三

井右足鬼右膝柳右股星心上張左肩翼左肘斡左手四

�頭上�左肩�右肩�左股�右股�左膝�右足五

右法﹐伏天上地下﹐一切彊鬼﹐此最爲要妙之法門。移星動月﹐驅神役靈﹐其驗不可測也。

高上神霄玉淸眞王紫書大法卷之七竟

高上神霄玉淸眞王紫書大法卷之八

大護身戰鬼伏魔法

師曰﹕正月一日已前﹐立於密室﹐面向北﹐朝元君四拜。元君者﹐乃元始開天之主﹐亦號道祖聖母。若不朝聖母﹐奉法終不能靈也。自作懺罪文奏之。奏罷﹐叩齒三通﹐陰思五星﹐歲星在左手中﹐色如靑玉。太白在右手中﹐色如白玉。熒惑在頂上﹐色如火珠。鎭星在心中﹐色如黃金。辰星在足下﹐色如黑寶。皆有神光﹐動照一身。陰思咒曰﹕

五星鎭彩﹐光照玄冥。千神萬聖﹐護我眞靈。巨天猛獸﹐制伏五兵。五天魔鬼﹐亡身滅形。所在之處﹐萬神奉迎。急急如律令。

再思五星衛我﹐變化無方﹔木星化爲風輪。火星化爲大火﹐匝遠一身。金星在右手﹐化爲金剛神劍﹐光芒衝天﹐放炎火。辰星在足下﹐變化爲江水﹐須臾成海﹐海中有五龍湧出。咒曰﹕

五星鎭形﹐光照火精。保我五體﹐鎭我萬靈。六天魔鬼﹐動卽斬形。急急如律令。

又思天罡大煞炁﹐從天罡上來。其炁﹐內黃外黑﹐直至吾前﹐以鼻吸十二次。咒曰﹕

大煞眞炁﹐內陰外陽。保我命驅﹐除邪辟殃。山魈魍魎﹐土地殃﹝歹十羊﹞。赤口白舌﹐虫蛇虎狼。害我者死﹐謀我者亡。愛我者吉﹐奉我者昌。萬神摧碎﹐伏匿天罡。急急如律令。

將左手撫心﹐右手摩頂﹐暗思�星在右手﹐�星在左手﹐�星在胸前。咒曰﹕

�星大煞﹐鎭我心原。外辟五兵﹐內除五瘟。當我者迷﹐謀我者死。逆鬼凶神﹐於我何論。急急如律令。

將左手撫心﹐右手指天﹐思�星在右手﹐�星在左手﹐�星在頭。咒曰﹕

陽明眞炁﹐冠我朱陽。辟除萬害﹐並及逆殃。盜賊凶人﹐虫蛇虎狼。謀我者死﹐害我者亡。赤口白舌﹐伏匿天罡。急急如律令。

將右手指背對心﹐左手指心。思�星在左手﹐�星在頭上﹐�星在右手。咒曰﹕

明明眞炁﹐至在天罡。鎭在絳官﹐辟除非災。何神敢住﹐何鬼敢來。千神萬鬼﹐伏我天罡。急急如律令。

兩手扶三臺星﹐爲華蓋。存上臺星官在左手中指﹐中臺星官在右手中﹐下臺星官在兩膝下。咒曰﹕

吾頭戴華蓋﹐足履�罡。地网八極﹐天羅四張。北斗落死﹐陰邪滅殃。南斗上生﹐壽命延長。祈求如願﹐所在吉昌。中外殃禍﹐動卽盡亡。急急如律令。

造印式

法曰﹕凡造印﹐於甲子﹑庚申﹐面向東南﹐以辰巳二時﹐於淨密室中﹐先焚香﹐默祈求所事取神霄眞炁吹入木中。然後﹐命工一時刻成﹐勿令斷續刻。以淸玉石或赤棗心﹐依法祭之。

祭印式

法曰﹕凡祭印﹐以三九日或甲子﹐當於人定時﹐就密室中設一案﹐繒帛鋪之。用蒸餅三楪﹐湯三盞﹐香一竈。又設三十六分列左右香燭。三上香﹐酌酒於案。西北上立﹐面南再拜﹐具位臣某﹐好樂長生﹐修祟大道。以今吉夜﹐虔備香燈供養之儀﹐以祈靈貺。臣某上啟長生大帝君﹑靑華大帝君﹑好生韓君丈人眞君﹑曜華玉寶天眞皇人﹑神霄玉闕上眞元君﹑左右眞妃﹑上相仙伯﹑左華右極眞宰仙聖﹑仙官靈官﹑通章印中聖眾﹐玉文瓊璽﹐急催追捉斬邪斷瘟電火大將軍﹑掌印捧印擎印聖眾﹑直壇土地﹑一切眞靈。臣某身好淸潔﹐佩持寶印﹐願內無疾病﹐外斷諸妖﹐佐天行化﹐助國救民﹐斷絕妖邪﹐驅逐鬼祟。昨於某年某月某日某時﹐詣某處﹐隨籙傳授神霄玉文瓊璽﹑通章寶符﹑雷火斬邪急捉等印﹐謹於吉日﹐於某處淨室祭獻。臣所受寶印﹐已於年月日﹐呈印樣飛奏三師帝君﹐伏乞勑命﹐頒降行下所屬合干去處﹐遇臣行移看驗﹐辧認施行。仍乞頒降天仙聖眾護印﹐神王雷霆猛吏﹑直符使者守衛玉文通章符印。百千萬重道炁﹐流布入臣印中﹐令臣行用﹐召攝神將﹐總呼吏兵﹐收捉邪精﹐誅戮神鬼﹐拯濟王民﹐立獲感效。次願臣某﹐祈求自然﹐契合長生﹐高奔玉府﹐面禮上帝﹐與道合同。臣某無任瞻天望聖﹐激切屏營之至﹐稽首再拜。

上香酌酒散花再拜

靑華大帝君神霄玉文寶印﹐祕於九霄八萬餘劫。是令﹐契賢昌運﹐乃仙民欲行持﹐先祭之﹐方獲靈驗。頭布元天坎戶﹐地布方成離宮。以神劍寶鏡各五口﹐繒旛五首﹐栢湯五盞﹐時果五楪﹐木蜜陵香湯一鼎﹐淨水淸釅﹐香花列布壇下﹐中二層﹐上一層。五印下布九霄燈﹐步太微罡。啟白﹕神霄小兆臣某﹐謹奏三師帝君﹑天眞皇人﹑韓司丈人﹑玉府天尊﹑雷火大將軍﹑通章使者﹑掌印天丁﹑風伯雨師﹑雷部聖眾。臣叨慕大化﹐仰奉殊恩。參佩法籙﹐上承仙階。今步建天圓﹐行壇地戶。行司精誠﹐上達神霄。臣有仙寶玉印﹐依科祭拜。伏願眞仙眾聖矜憫虔誠﹐降賜仙眞道炁﹐灌注寶印之中﹐飛符走籙﹐咸乞奉行。不順道者﹐見印成塵。次冀臣拜祭之後﹐萬罪釋消﹐俱希原赦﹐身心泰定﹐神宇和平﹐所向利亨。叩祈靈應﹐如蒙所啟。仰荷大道﹐罔極之恩。臣謹有口章﹐拜達玉府。臣某無任誠惶誠恐﹐稽首頓首再拜﹐瞻天望聖﹐激切屏營之至。謹言。

次上香﹐以朱印﹐印七个﹐吞之。依法三祭﹐爲忌穢濁處﹐印自飛走。功滿之日﹐佩印乘鳳車﹐上朝神霄。大宜祕之。

右印﹐以金爲之﹐管九天九地神祇玉府﹑四海三江水曹龍神。用印勑之﹐無所不關。治萬病﹐吞之卽愈。

右印﹐以棗木或金爲之﹐丹砂塗印章。奏用天上﹐合同眞契﹐能達玉九﹐不致下落。萬神通奏﹐以丹砂使之。

右印﹐以金玉爲之﹐或棗木刊之﹐以丹砂塗印。此印﹐乃八威毒蛇之篆﹐管玉府雷神﹐祈求兩澤。焚燒﹐邪鬼伏﹐斬水怪。以印黃紗投水﹐伐死怪﹐大去瘟疫﹐下鬼胎。驚風天弔﹐以印印﹐萬病卽瘥。走虎之病﹐印之立消。卽雷部符立到﹐其功不可具言。

右印﹐以雷震棗木刊之﹐以丹砂印。此印﹐有神兵八百萬﹐隨印驅瘟伐邪。大瘟時﹐行排門印之﹐不入人家﹐吞印發汗﹐免染他人。邪怪惱人﹐不順法者﹐以印壇四面﹐印自方﹐令燒﹐其怪滅形。臨事﹐更改用之。

右印﹐以雷震棗木刊之﹐隨事行用。凡治急切之事﹐以印印之﹐其所司﹐則便奉行﹐無敢稽滯﹐捉神追鬼﹐立到。行司﹐萬神侍衛﹐不敢離壇也。

呈印取炁咒掐辰文

南極長生﹐解厄化生。三臺伏畢﹐萬善咸臻。急急如高上神霄玉淸眞王律令。

開印咒

神霄上帝﹐賜印通靈。韓君降佑﹐無願不成。邪妖皈正﹐道炁潛營。急急如高上神霄玉淸眞王律令。

用印咒

神霄寶印﹐統攝百靈。勑令所行﹐受命天丁。神印一下﹐壽命無窮。萬魔拱手﹐千邪滅形。急急如高上神霄玉淸眞王律令。

通章印咒

上天祕授﹐使者宣傳。雲篆煥赫﹐玄之又玄。密緘章奏﹐祥煙衝起。不致稽延﹐速詣玉几。勑命告下﹐神霄仙旨。急急如律令。

入印咒

天丁受命﹐力士捧符。妖精馘滅﹐邪魔戮誅。三界之內﹐依吾指揮。急急如高上神霄玉淸眞王律令。

押字咒

北斗七星﹐天地光明。神炁一下﹐邪炁不停。急急如律令。並神霄炁訣。

高上神霄建獄法

法曰﹕凡治彊鬼﹑妖魅魍魎﹑不正之神﹐累給符命﹐以法遣之﹐不去者﹐當具奏三天及神霄帝師﹐關申東嶽府﹐備牒所屬城隍﹐關請將兵﹐建立天獄﹐收捕根勘施行。此乃爲之攝邪輔正之道也。

推勘將吏

中天斗獄將﹐丁道安。丁道寧。丁道通。丁道泰。

巡世界都押將吏神王﹐王魏才。子文。

中天斗獄大聖追魂神將﹐嚴守眞。中文。

中天斗獄縛鬼神將﹐周初。午文。

中天斗獄大聖枷鬼神將﹐晁眞道。辰文。

右件神將﹐當先具奏帝師﹐請降赴獄﹐領治職事。

建火獄式

召將吏祝咒

謹召中天斗獄將﹐丁道安﹑丁道寧﹑丁道通﹑丁道泰﹔巡世界都押將﹐王魏才﹔中天斗獄大聖追魂神將﹐嚴守眞﹔縛鬼神將﹐周初﹔枷鬼神將﹐趙伯子﹔拷鬼神將﹐晁眞道﹔火鈴將軍﹔火鈴神君﹔火鈴力士﹔火鈴童子﹐目下四散﹐收擒搜捉作禍不正之神﹐押赴火獄﹐分明現形。急急如高上神霄玉淸眞王律令。

次書捉邪將軍﹑總監等符﹑攝邪符﹑捉縛枷拷符﹑捉邪搜邪功曹符﹐並在後書篆﹐於黃上丹書﹐燒在獄內。

九天考鬼大將軍﹐杜興。辰文﹐罡炁。

甲子﹑庚申篆之﹐同前用。燒符時﹐祝云﹕與吾痛考。若遇狂邪﹐不伏正法者﹐於此作一獄﹐須令伏也。以符獄中焚之。

火獄符

咒曰﹕

赤炁炎煙﹐洞熾鐵城。收禁罪鬼﹐考按無停。南斗然骨﹐大帝燒形。速告情願﹐使民安寧。火兵捕檢﹐禁蕩鬼營。敢有不從﹐司禁書名。急急如高上神霄玉淸眞王律令。

掐中指甲下﹐投火中焚之。三日﹐夜用之。驗﹐再咒曰﹕

上帝火鈴﹐雷火將軍。炎火急降﹐燒透鬼心。謹請火鈴將軍﹑火鈴神兵﹑火鈴力士﹑火鈴童子﹐與吾疾速下眞火燒著。疾疾。

右法﹐左手太淸訣﹐召將指揮。右手掐卓刀訣﹐執劍。獄下﹐眞火四岸逼。如狂邪不正﹐以此獄治﹐立伏也。召念普現將法﹐火獄前立兩柱﹐掤方紙一幅﹐在獄前念咒﹐依次行持捉祟也。變獄﹐用流金火鈴符﹐念晶炁靈呎﹐書之。獄用雷火將軍﹐次五方用火輸符五道﹐於立方灰下。

流金火鈴符

右符﹐辰文﹐南炁﹐朱書黃上。

火輪符

咒曰﹕

火輪大將宋無忌同禁獄靈官﹐與吾監守爲禍鬼神﹐不致走透。急急。

建獄驅鬼現形咒

神霄玉淸﹐十萬天丁。急追冤鬼﹐火中現形。急急如高上神霄玉淸眞王律令。

右法﹐辰文。須先變獄符了﹐依式立三日﹐大驗也。

立冰獄式

召將吏祝咒

謹請中天斗獄將﹐丁道安﹑丁道寧﹑丁道通﹑丁道泰﹔巡世界都押將吏神王﹐王魏才﹔中天斗獄大聖追魂神將﹐嚴守眞﹔縛鬼神將﹐周初﹔枷鬼神將﹐趙伯子﹔考鬼將﹐晁眞道﹔五溪使者﹐陳江﹔捷疾使者﹐韓意﹔寒冰力士﹐竇子希﹔寒冰大將﹐晉機﹔鐵棒使者﹐張言等﹐目下四散﹐搜邏收擒作禍不正之神﹐押赴冰獄﹐分明現形。急急如高上神霄玉淸眞王律令。

次書捉邪將軍﹑總監眾神等符﹑攝邪符﹑捉縛枷拷將符﹑捉邪搜邪功曹符﹐黃上丹書﹐次第焚之於獄中。

直獄大將軍侯卒從將二十一人

太淸訣﹐罡炁﹐甲子﹑庚申﹐朱篆之。如用﹐先燒一道符﹐追直獄將。然後﹐畫作獄也。每以潔處供養﹐便見眞形也。

水獄符

書水獄符咒

瞑海九萬﹐中有石城。惡煞守﹐毒龍啖精。水官速送﹐返禁鬼神。敢犯天律﹐飄蕩奔傾。姦惡速告﹐一一通名。敢有不伏﹐送汝天丁。急急如高上神霄玉淸眞王律令。

右手掐四指根﹐篆此符。燒在水中﹐用灑獄。

念咒曰﹕

壬癸之靈﹐太淸之精。爲我滅火﹐炎化爲冰。謹請捷疾使者﹐韓意﹔寒冰力士﹐竇子希﹔寒冰大將﹐晉機﹔五溪使者﹐陳江﹔鐵棒使者﹐張言﹐吾奉太上勑﹐與吾速把狂邪鬼神驅入獄著。疾。

右法﹐同前用之。

水輪符

右法﹐依式建立﹐三日訖。於獄顯現畢﹐當具事由﹐量輕重﹐申解所司﹐斷治施行。切勿妄結鬼神情罪。戒之﹐愼之。

高上神霄玉淸眞王紫書大法卷之八竟

高上神霄玉淸眞王紫書大法卷之九

神霄玉淸王府三十六天獄眞符

神霄眞王曰﹕府之後﹐郁靈空界之中﹐列三十六天獄﹐專命中央黃帝統治諸獄﹐以致天司。此天獄眞符﹐乃九霄玄一六陽郁綱淸秀之炁﹐自然結成眞符。凡世之人﹐稟形胎育﹐穢气未消﹐體未洞眞﹐不能召致天炁。若修行上道﹐則三界邪魔悖亂正神﹐使心不能定﹐諸念競起﹐萬邪來幹。此去六天之後﹐昌運合期﹐道化當行﹐眞符漸露。受之者﹐能制伏邪魔﹐斷除邪欲﹐使三宮寧靜﹐九炁衛形。如或違越科條﹐罪不汝貸。急急如高上神霄玉淸眞王律令。

法曰﹕每一獄﹐有掌獄靈官一員﹐獄中靈官﹑眞吏﹑典者一百二十人。天獄靈官﹑吏兵﹐將文行持﹐驅攝邪精﹐齋戒冥心﹐朱篆眞符﹐隨意用心﹐呼召立降。凡行持﹐只用天獄一符﹐不必盡用。

法曰﹕凡頑祟﹐治之不下者﹐須立三十六天獄﹐變身爲眞王。掐申文﹐想天獄廣闊﹐左右天兵﹐雷陣圍繞﹐仗劍立獄﹐靈官﹑典吏﹑從官嚴切。祝付須管敗露﹐立獲昭報﹐伏準眞王勑﹐分明於獄中顯現邪迹。

攝勘

應行法之士﹐出入行持﹐在人家宅﹐有凶惡邪神﹑精魅侮弄行法之人。先於安歇處﹐掃令潔淨﹐卓下建灰獄一座﹐卓上供養天將﹑吏兵等﹐用皂旗一面﹐立於灰壇中間。引將捉到邪鬼﹐於此現形。

太眞玉帝天獄眞符

飛眞流光太丹妙靈眞符

此符﹐當召九霄天獄主者。神霄眞王曰﹕凡行神霄之道﹐上攝天妖﹐下驅鬼毒﹑邪精﹑疫癘﹐無不治之。或境域方隅之中﹐山河江海之內﹐土木精邪之炁﹐五行不正之神﹐妄作異端﹐妄興妖孽﹐傷殘物命﹐損害王民﹐諸法不能治者﹐當召天獄正神﹑洞天福地仙官﹑五嶽四瀆江河山川城隍社令仙官兵馬﹐搜捉誠滅﹐隨意召攝。其或九幽泉曲﹐幽肩北陰酆都妖鬼邪神冤祟相報﹐纏縛生命﹐上延下續﹐法不能解者﹐當召九壘重陰羅鄭北帝﹑九州社令仙官兵馬﹐隨意驅遣﹐以積濟世之功。勿以施財爲念﹐貪著爲心。或以法取非財﹐則罪延九祖﹐可不戒哉。一如玄科律令。

每遇行持修進之日﹐則朱書此篆。攝眞靈命﹐飛丹九光大無上道君﹐及法中諸六甲六丁將軍兵馬﹑金童玉女﹑功曹使者﹑直符與法官﹐一身三宮正神。混合妙化﹐上朝三境﹐隨意所陳﹐然後治事。更用後十干將吏﹐收捕邪鬼﹐立有報應矣。

天�獄符�者﹐擊也

咒曰﹕

神霄眞王﹐勑下九天。關部大將﹐掬攝獄官。押邪�獄﹐考責不停。獄主典吏﹐眞命嚴急。攝問邪囚﹐稍有不伏﹐刑以刀兵。須管嚴密﹐無透獄情。急急。

密咒

唵吽吽唵嗏俱捉來唵攝考速吽判攝。

天獄符音稍﹐攪也

咒曰﹕

神霄眞王﹐勑下九天。攝召獄主﹐部領大將。掬邪入獄﹐考問禍因。刀兵法兵﹐從法嚴行。禍情速掬﹐不管頑雄。威猛扭考﹐現迹分明。急急。

密咒

唵三攝邪攝俱知��考邪形唵�刀兵考速考形嘧吽攝。

天摽獄符

咒曰﹕

神霄眞王﹐勑下九天。劫召典獄﹐分身現形。攝邪入獄﹐酷考不停。形骸碎段﹐根責邪源。違時重考﹐刑以風刀。獄官奉命﹐不得容情。急急。

密阮

唵丁丁力士唵毒考唵吽啼哩吽攝。

天辯獄符

咒曰﹕

神霄眞王﹐勑下九天。命召典勘﹐獄官現形。部領官將﹐攝邪不停。邪祟入獄﹐毒考形神。碎首分屍﹐速吐邪源。根責嚴緊﹐須管分明。急急。

密咒

唵皮丁枷考唵總�攝邪獄勑攝。

天膊獄符

咒曰﹕

神霄眞王﹐勑下九天。急召典獄﹐分炁降臨。依稟帝旨﹐攝獄考邪。邪祟入獄﹐考訊無情。典獄部吏﹐加以刑刀。須管敗露﹐分現迹形。碎身萬段﹐膊邪刑名。急急。

密咒

唵仇讎��攝唵見無逃形唵邪須滅迹勑攝。

天剪獄符

咒曰﹕

神霄眞王﹐勁下九天。獄典準勑﹐分現眞形。攝邪入獄﹐急考無情。禍邪重考﹐剪碎身形。分屍萬段﹐速剪不停。急急。

密咒

唵刀刀唵剪剪唵速剪邪魂攝。

天獄符巨金切﹐禁也。

咒曰﹕

神霄眞王﹐勑下九天。追召典獄﹐依勑降臨。攝祟入獄﹐邪不停。嚴明重考﹐刑以刀兵。雷令柳罰﹐分明現形。急急。

密咒

唵鐵丁邪碎首攝唵�玘哩�帝攝。

天杻獄符

咒曰﹕

神霄眞王﹐勑下九天。稟勑速召﹐獄典現形。攝邪入獄﹐重考分形。嚴切誅責﹐立問邪因。稍若不伏﹐碎骸斷筋。急急。

密咒

唵火刀啼金捉唵奉勑急攝。

天別獄符

咒曰﹕

神霄眞王﹐勑下九天。勑召典獄﹐分降不停。攝邪入獄﹐立折其形。戮邪禍﹐掬問元情。刀兵千萬﹐分屍化形。獄主奉勑﹐無輒容情。急急。

密咒

唵呵哩唵誅考責攝。

天訄獄符

咒曰﹕

神霄眞王﹐勑下九天。速召典獄﹐主獄降臨。急部從官﹐攝邪不停。邪精入獄﹐訄考其形。管須敗獲﹐刑以火兵。急急。

密咒

唵刑刑唵刀兵唵考鬼唵滅形劫攝。

天剛獄符

咒曰﹕

神霄眞王﹐劫下九天。。攝命典獄﹐速降威靈。攝邪入獄﹐嚴問禍因。剛肉重考﹐敗露其形。獄主奉令﹐急急親臨。急急。

密咒

唵刀剜肉零零丁丁考伐勑攝。

天劉獄符

咒曰﹕

神霄眞王﹐勑下九天。典獄準勑﹐急降

壇司。攝邪入獄﹐考不停。取問禍邪﹐通吐罪名。雷兵重考﹐分屍斷形。急急。

密咒

唵�哩俱帝邪到鬼神攝。

天韌獄符

咒曰﹕

神霄眞王﹐勑下九天。關召獄典﹐速降靈擅。攝邪入獄﹐韌獄不停。急分鬼迹﹐立要通名。禍邪永斷﹐兵刀滅形。急急。

密咒

唵元天靈明唵攝韌形攝�吽攝。

天捕獄符

咒曰﹕

神霄眞王﹐勑下九天。勑召典獄﹐靈官

降形。速領獄卒﹐考邪重刑。刀兵萬萬﹐布炁天牢。嚴考邪祟﹐剪滅邪形。急急。

密咒

唵部臨唵捕邪唵勑靈官雷兵威勑攝。

天獄符

咒曰﹕

神霄眞王﹐勑下九天。勑召靈官﹐管獄典吏。攝考邪祟﹐急入天獄。剝凶邪﹐速攝無停。斷屍千段﹐杵碎其形。

八威吐毒﹐猛馬爍精。獄吏重考﹐刑以刀兵。急急。

密咒

唵靈靈勑天地獄鬼神酆山刀陣管考攝。

天穋獄符

咒曰﹕神霄眞王﹐勑下九天。勑疾關召﹐獄主降臨。攝祟天獄﹐重加考刑。邪鬼肉﹐碎杵其形。天丁前捕﹐剝磕不停。獄吏冥考﹐盡吐罪名。急急。

密咒

金丁鐵陣大神唵天獄重考無形勑攝。

天柄獄符兵永切﹐憂囚也

咒曰﹕

神霄眞王﹐勑下九天。關召靈官﹐獄主令臨。攝邪入獄﹐押隊嚴刑。雷公攝祟﹐刀陣搖形。碎首不赦﹐兵刀重加。

天雷一下﹐獄主奉行。急急。

密咒

唵急眞威搖祟力士鎖邪滅迹速勑攝。

天刑獄符

咒曰﹕

神霄眞王﹐勑下九天。嚴勑集召﹐靈官降靈。典獄齊至﹐攝祟刑身。獄卒重考﹐威劍滅形。靈官巡檢﹐察照尋聲。哭乞告命﹐愈憲天刑。急急。

密咒

唵刀兵刑邪滅祟唵火星熒域如形絕滅

勑攝。

天誅獄符

咒曰﹕

神霄眞王﹐勑下九天。所統雷將﹐降獄考情。根討罪犯﹐重憲其身。神兵外部﹐邪精減形。邵陣劊子﹐用刀憲刑。急急。

密呎

唵﹝口十半﹞吒哩勑刀誅滅邪形神聖勑攝。

天驅獄符

咒曰﹕

神霄眞王﹐勑下九天。追召獄主﹐天罡後驅。統兵百萬﹐攝邪入獄。天獄刑憲﹐重考邪精。驅身碎截﹐屍首不完。天勑降下﹐威憲難勝。急急。

密咒

唵神雷驅邪滅迹啼刀兵重加不赦劫攝。

天域獄符

咒曰﹕

神霄眞王﹐勑下九天。攝化天獄﹐召集獄軍。押祟入獄﹐憲刑重加。邪祟滅邇﹐鬼妖爲塵。雷兵隊仗﹐考誠碎身。

急急。

密咒

唵�哦吒唵滅妖誠邪斷屍勑攝。

天役獄符

咒曰﹕

神霄眞王﹐勑下九天。威勑四鎭﹐典獄急臨。攝祟入獄﹐加考滅形。重役入火﹐迸煎爲汁。天兵萬萬﹐威劍絕滅。急急。

密咒

唵�吒唵驅役入火穿出碎身唵�吽勑攝。

天掠獄符

咒曰﹕

神霄眞王﹐勑下九天。攝命天獄﹐獄官降臨。雷兵陣隊﹐齊降天獄。獄獄考祟﹐普掠不停。天擒遠捉﹐邪祟絕形。急急。

密咒

唵憲獄普掠神王速滅絕唵神威攝祟考滅勑攝。

天治獄符

咒曰﹕

神霄眞王﹐勑下九天。所統天獄﹐主領靈官。雷車外布﹐天兵後隨。攝邪入獄﹐刀治考形。形骸碎破﹐零落無蹤。急急。

密咒

唵�刀陣考滅邪精唵奉命眞王不停唵統軍攝。

天制獄符

咒曰﹕

神霄眞王﹐勑下九天。普勑召命﹐獄主齊臨。攝獄制考﹐鬼邪滅形。神威猛烈﹐碎精邪形。獄主稟勑﹐速制絕蹤。急急。

密咒

唵法制�吽考邪滅精唵速勑攝。

天戚獄符

咒曰﹕

神霄眞王﹐勑下九天。五雷總獄﹐戚制邪精。鬼邪入獄﹐誅戚無蹤。天威四鎭﹐考罰考形。獄主稟令﹐普考不停。急急。

密咒

唵金丁唵刀兵唵火車戚制鬼邪刑憲攝。

天戮獄符

咒曰﹕

神霄眞王﹐勑下九天。天威攝獄﹐獄官主職。討伐邪源﹐獄考滅形。神威重憲﹐刑以火刀。火刀戮殺﹐不見形屍。急急。

密咒

唵刀兵戮罰鬼唵邪滅精自滅形唵吽噴哦吒勑攝。

天刺獄符

咒曰﹕

神霄眞王﹐勑下九天。威勑四鎭﹐典獄急臨。攝祟入獄﹐加考滅形。重役入火﹐迸煎爲汁。天兵萬萬﹐威劍絕滅。急急。

密咒

唵�吒唵驅役入火穿出碎身唵�吽勑攝。

天掠獄符

咒曰﹕

神霄眞王﹐勑下九天。攝命天獄﹐獄官降臨。雷兵陣隊﹐齊降天獄。獄獄考祟﹐普掠不停。天擒遠捉﹐邪祟絕形。急急。

密咒

唵憲獄普掠神王速滅絕唵神威攝祟考滅勑攝。

天治獄符

咒曰﹕

神霄眞王﹐勑下九天。所統天獄﹐主領靈官。雷車外布﹐天兵後隨。攝邪入獄﹐刀治考形。形骸碎破﹐零落無蹤。急急。

密咒

唵�刀陣考滅邪精唵奉命眞王不停唵統軍攝。

天制獄符

咒曰﹕

神霄眞王﹐勑下九天。普勑召命﹐獄主齊臨。攝獄制考﹐鬼邪滅形。神威猛烈﹐碎精邪形。獄主稟勑﹐速制絕蹤。急急。

密咒

唵法制�吽考邪滅精唵速勑攝。

天戚獄符

咒曰﹕

神霄眞王﹐勑下九天。五雷總獄﹐戚制邪精。鬼邪入獄﹐誅戚無蹤。天威四鎭﹐考罰考形。獄主稟令﹐普考不停。急急。

密咒

唵金丁唵刀兵唵火車戚制鬼邪刑憲攝。

天戮獄符

咒曰﹕

神霄眞王﹐勑下九天。天威攝獄﹐獄官主職。討伐邪源﹐獄考滅形。神威重憲﹐刑以火刀。火刀戮殺﹐不見形屍。急急。

密咒

唵刀兵戮罰鬼唵邪滅精自滅形唵吽噴哦吒勑攝。

天刺獄符

咒曰﹕

神霄眞王﹐勑下九天。承勑關召﹐獄主速臨。化獄碎祟﹐割碎身形。邪妖滅迹﹐鬼屍自亡。剝爍裊磕﹐斷首憲刑。急急。

密咒

唵洞焚吒哩攝唵攝妖精碎身萬段肉骨化塵唵吩吽嗽

天剞獄符

咒曰﹕

神霄眞王﹐勑下九天。勘獄靈官﹐分形降臨。攝邪入獄﹐迫考酷刑。嚴行勘治﹐刑以雷兵。排兵布陣﹐誅剞不停。肉塵肌碎﹐形影不存。急急。

密咒

唵雷兵唵雷刀唵吽��絕攝。

天獄符

咒曰﹕

神霄眞王﹐勑下九天。掌獄靈官﹐展布威權。捉鬼在獄﹐如法推研。有犯禁律﹐誅斬毋蠲。碎形刊骨﹐永斷禍根。急急。

密咒

唵雷神唵雷兵唵吒哩滅鬼精唵吽攝。

天剝獄符

咒曰﹕

神霄眞王﹐勑下九天。關集獄主﹐號召靈官。攝獄追考﹐剝肉挑皮。釘丁釘骨﹐酷叫連天。磕濼剝體﹐滅形自然。帝勑降行﹐急速誅形。急急。

密咒

唵全帝唵噴噴唵剝邪鬼唵剝鬼精塹散斗收絕滅形。

天震。天搖。天攝。天政。天。缺此五獄符咒。

立獄咒

天獄靈靈﹐水火交並。天鎖緊密﹐堅固

如鐵。追邪現形﹐伺報開扃。急急如高上神霄玉淸眞王律令。

右三十六天獄﹐乃一陰一陽之獄﹐依方所立。至獄﹐用一牌子供養獄官﹐陰用細砂﹐陽用火灰。下書以符上﹐以灰砂蓋於都大獄。星用牽罡如法﹐似鏡光之無痕。路中設眞王一位﹐並三十六獄。校刑﹐中吏兵三十六。定法﹐下吏兵三十六。檢法吏﹑直獄﹐各各自有聖位。

玉府聖位

玉府上卿五雷使﹐陶伯成。

監察黑車丈人﹐元若泉。

按治魔醜摧邪仙伯﹐周定。

鎭邪戾定籍土仙卿﹐陶伯華。

定罪罰惡考謫上律卿﹐金可道。

蓬萊都水使者﹐陶景宏。

天�掌獄靈官﹐陳紹高。

天摽掌獄靈官﹐孫慶和。

天掌獄靈官﹐蘇可明。

天剜掌獄靈官﹐吳裕。

天捕掌獄靈官﹐李將泰。

天掌獄靈官﹐牛德安。

天怲掌獄靈官﹐井丹華。

天刑掌獄靈官﹐杜妙之。

天驅掌獄靈官﹐孫永齡。

天役掌獄靈官﹐賈茂。

天治掌獄靈官﹐白天民。

天掌獄靈官﹐鄭才拱。

天剝掌獄靈官﹐潘昌佑。

天威掌獄靈官﹐蘇成章。

天震掌獄靈官﹐昊從間。

天辯掌獄靈官﹐蘇可封。

天剪掌獄靈官﹐範隆景。

天杻掌獄靈官﹐朱廷俊。

天訄掌獄靈官﹐華國安。

天掌獄靈官﹐董秀仲。

天韌掌獄靈官﹐耿奉先。

天�掌獄靈官﹐吳令器。

天搖掌獄靈官﹐蘇若澄。

天誅掌獄靈官﹐金道卿。

天制掌獄靈官﹐嚴丕。

天馘掌獄靈官﹐關殼。

天掠掌獄靈官﹐馬封之。

天剞掌獄靈官﹐宋子本。

天政掌獄靈官﹐印彥安。

天戮掌獄靈官﹐童覺民。

天攝掌獄靈官﹐時庭老。

天掌獄靈官﹐褚潛。

天�掌獄靈官﹐葉祖仲。

天膊掌獄靈官﹐蕭子昌。

天掌獄靈官﹐���。

天禁掌獄靈官﹐陶康美。

天獄府問政司吏﹐褚逸。

天獄府問結司吏﹐甘令露。

掌皇天下界牢獄上吏﹐郭瓊俊。

天獄府司非校錄正吏﹐王仲果。

天獄府司察采訪主吏﹐狄列甫。

天獄府司禁鎭攝上吏﹐嚴威武。

天獄府司行刑考謫典吏﹐崔觀之。

二十六獄掌龍神吏﹐譚伯灝。

三十六獄校刑中吏﹐敬惟恭。

三十六獄定法下吏﹐安庭天。

三十六獄檢法上吏﹐褚福佑。

三十六獄大長通變情罰吏﹐褚文。

三十六獄條庭吏﹐呂經常。

伏魔獄法正吏﹐玄武卿。

西臺治法閱獄吏﹐鄭本。

察獄殺吏﹐全通康。

直獄正吏﹐郭剛武。

掌風雷雪雹電光猛將﹐費日新。

三五邵陽將軍﹐閭不斬。

邵陽雷公火車將軍﹐任軍萬。

起罡將軍﹐趙守炎。

建罡將軍﹐熊修尙。

發罡將軍﹐田斬妖。

黃帝雷公將軍﹐黃定平。

靑帝雷公將軍﹐周取。

白帝雷公將軍﹐董無敵。

赤帝雷公將軍﹐柳斬祟。

黑帝雷公將軍﹐蘇向前。

天雷晃將軍﹐周對。

水雷雹光將軍﹐徹公用。

邀校撲殺將軍﹐趙護國。

霹靂號黑將軍﹐錢斬邪。

霹靂殺伐將軍﹐童鎭華。

移山翻海鐵甲使者﹐彊威力。

洞風鼓震天威赤文使者﹐江漢卿。

掌風雹金鈴使者﹐韓無擇。

三十六雷鼓力士﹐觀道先。

降雹力士﹐葉仙成。

摧邪力士﹐郭橫行。

玉樞殿下左神將﹐姜遷。

玉樞殿下右神將﹐關師元。

北帝殿下左神將﹐章成才。

北帝殿下右神將﹐蔣世華。

天獄直符直吏﹐社嘯風。

東方靑帝考官﹐晉昌年。

南方赤帝考官﹐楊炎明。

西方白帝考官﹐顧通直。

北方黑帝考官﹐韓世隆。

中央黃帝考官﹐蔡秀實。

主雷大將﹐程希。

欻火大神﹐鄧伯溫。

負光大神﹐何道卿。

振威大神﹐諸葛新。

興雷大神﹐宋不傑。

引領大神﹐賀永平。

火目電光神﹐平容新。

震目大神﹐柳公子。

執部領軍大神﹐遷太平。

負風猛神﹐馮猛。

掌云火龍騎山沸海大神﹐東方器。

掌霹靂火光銀牙耀目猛吏﹐辛漢臣。

雷公火車六師﹐邵陽公弼。

左大判官﹐林萼。

右大判官﹐段明。

三五邵陽主帥將軍﹐鄭徹靈。

流金火鈴大將軍﹐陶方夫。

霹靂典籍功曹﹐王彥公。

掌惡部功曹﹐向眞道。

掣惡揮鉞上命使者﹐安道和。

日晃陽光太極吏﹐公翠景。

火鈴威天公吏﹐繆可程。

玉光金精上吏﹐威伯華

吹海揚波馳役神﹐陳靈華。

猛吏﹐曹惠知。

斬妖伐木開山火令神﹐陳曼卿。

追雷擊電猛吏﹐土辰處正。

雷城央風雲上吏﹐傅成輝。

飛雲走電大神吏﹐龍化基。

掌雷車黑炁神吏﹐董觀可。

吞啖妖魔天中神吏﹐應元京。

部轄靈魔掌律文吏﹐和正之。

勘劾妖魔正善惡主吏﹐通元法。

掌善惡孝逆忠和都吏﹐謝暉。

掌水旱分野災沙上吏﹐金鐸。

掌山林曠野溪谷主吏﹐侯通。

雷威主吏﹐林春臣。

雷威猛吏﹐周旻昌。

執節都吏﹐陸靖。

風雷神吏﹐尙幽靜。

五雷直符使者﹐丘太乙。

黑面神君﹐徐高。

雷陣左領將軍﹐時卽行。

雷陣右領將軍﹐宋師元。

掌雷鼓師都吏﹐彭元漢。

掌罡風天漢吏﹐劉君谷。

起雨興蕾買吏﹐桂長卿。

威使震鈴吏﹐土展含淸。

掌霹靂火光吏﹐尢勉。

掌鬼政龍書洞陽吏﹐褚風。

龍圈治水吏﹐安鎭卿。

追風布蕾買虎吏﹐林運。

掌兵器甲卒吏﹐尙丹天。

天雷掌吏﹐孫窮元。

負天擔石太微令﹐洞眞瑤。

掌天書大籍吏﹐王文舉。

斗中六通使者﹐陳太初。

龍隊監催使者﹐華可容。

霹靂搜龍使者﹐陳寧。

雷陣左右車使者﹐陳大表。

散云歷黑使者﹐轟洞靈。

縛魂監送使者﹐吳彥常。

典錄考禁使者﹐熊孔美。

霹靂催風使者﹐黃世昌。

霹靂迷魂使者﹐王元賓。

霹靂火車腥煙使者﹐向敵。

霹靂迸火禁炎使者﹐催宣。

霹靂火豬黑犬使者﹐賈公瑾。

霹靂倒提摧拉使者﹐成化成。

霹靂四望使者﹐高彥宣。

霹靂回車使者﹐火光神。

掣雷電奔云使者﹐龍騰明。

掌兵甲橫身飛云使者﹐樂禹功。

驅風雷電斤斧使者﹐云漢英。

獄中推勘雷霆九司靈官

掌法靈官﹐孟可言。

斷罪定對靈官﹐王子明。

勑符靈官﹐尙從一。

上章奏靈官﹐朱士登。

直獄靈官﹐李堯卿。

訊問鞫問靈官﹐上官推。

考校靈官﹐歐陽穎。

檢祟過犯拷問靈官﹐東門淸。

急捉靈官﹐司徒羽。

治病捉邪十干遊奕將

甲日將﹐張遷。統兵將﹐普與。吏兵﹐三千人。

乙日將﹐元吉。統兵將﹐秦周。吏兵﹐四千人。

丙日將﹐顧文行。統兵將﹐桑千。吏兵﹐八千人。

丁日將﹐趙玨。統兵將﹐董周。吏兵﹐七千人。

戊日將﹐秦志。統兵將﹐仲文。吏兵﹐九千人。

己日將﹐蓬惠。統兵將﹐耕太。吏兵﹐一萬人。

庚日將﹐則周。統兵將﹐賈忠。吏兵﹐四千三佰人。

辛日將﹐細道。統兵將﹐杜方。吏兵﹐一千人。

壬日將﹐田由。統兵將﹐彭圯。吏兵﹐三千人。

癸日將﹐王昌。統兵將﹐蘭嗣。吏兵﹐一萬人。

此十干將﹐各隨直日使用﹐勑水解穢﹐鎭宅驅邪。或以文札﹐差令前去治事。

十干將訣

甲日寅。乙日卯。丙戊日巳。丁巳日午。庚日申。辛日酉。壬日亥。癸日子。

治病符勑筆咒

結空成梵﹐眞炁自生。《赤書》玉字﹐八威龍文。保制劫運﹐使天長存。治病斬邪﹐萬生安寧。急急如高上神霄玉淸眞王律令。

總治病符

第一符咒

第一上丹明堂﹐白帝除凶。六宮明淨﹐道化長生。百病速去﹐使汝長生。

第二符咒

第二中丹赤子﹐黃帝元仙。預曉吉咎﹐淨肅心元。丹晶一液﹐保命延年。

第三符咒

第三下府神君﹐赤帝黑王。六府流液﹐百病不傷。金液保命﹐永符吉昌。

上元符咒

上元赤子﹐守於黃房。攝神皈命﹐保子永昌。

中元符咒

中元太乙﹐坐鎭玉堂。招魂衛身﹐得見眞王。

下元符咒

下元元主﹐列在神庭。制魂成陽﹐面升玉堂。

法曰﹕此三符﹐管三宮升降﹐百病悉去﹐眞炁長存。掐辰文﹐取巽炁﹐朱書﹐燒灰﹐用乳香湯調下。小兒﹐心前佩之。面東南服了﹐當念太乙救苦天尊三百聲。

勑符咒

東華元君﹐韓君降臨。玉府眞命﹐保熱生靈。眞炁到處﹐永保長生。急急如高上神霄玉淸眞王律令。

咒水治病法

凡人請符水﹐具事由。祝神了﹐安水。右手依法取東南炁﹐用丁甲訣﹐左手大指壓倒中指﹐掐子文﹐卻倒四指壓大指﹐餘二五指皆直。

咒曰﹕

乾元亨利貞﹐六甲與吾並。靈泉入五臟﹐六腑保安寧。急急如高上神霄玉淸眞王律令。咒盡﹐挑訣入水﹐再掐玉淸訣。

次念咒曰﹕

七政八靈﹐日月同生。本因道德﹐我得眞名。北方辰星﹐是我眞形。能蕩萬穢﹐能潤萬眞。能終守一﹐保人長生。百邪蕩穢﹐五臟安寧。壬癸壬癸﹐付與天丁。急急如高上神霄玉淸眞王律令。再飛子午斗。

入水咒曰﹕

熒熒煌煌﹐七星仰昂。生爲北斗﹐星爲天罡。乾亨利貞﹐明俱帝鄕。急急如高上神霄玉淸眞王律令。

遣符咒

天雷隱隱﹐龍虎交並。日月星斗﹐照耀分明。某日功曹﹐直符而行。去病伐惡﹐不得隱停﹐速去速來。明彰報應﹐勿煞汝身。疾。咒畢﹐存將隨符而去。

高上神霄玉淸眞王紫書大法卷之九竟

高上神霄玉淸眞王紫書大法卷之十

霹靂摧魔部

總召霹靂將吏咒

天陽陽﹐地陰陰。五方五雷﹐十方風神。雨師雷長﹐掌水眞君。雷光童子﹐霹靂將軍。隨勑所命﹐集聖濟生。吾奉玉淸眞王律令﹐謹召某將﹐火急降臨。疾。

右法﹐掐辰文﹐取巽炁﹐吹壇前。任意役用﹐當用後符遣之。

左領軍將軍﹐王佐﹐一百二十人。

右領軍將軍﹐馮雄﹐一百二十人。

召咒

神霄玉勑﹐出身上淸。飛雷迅電﹐龍虎前奔。左右領軍﹐急速降臨。搜精斷怪﹐斬邪除蹤。急急如高上神霄玉淸眞王律令。

右法﹐掐中指上節爲訣﹐取巽炁﹐存此二符將﹐並皂衣﹐統領雷部神吏。斬邪怪用之。

左車使者﹐畱炎﹐一百二十人。

右車使者﹐王可久﹐一千人。

召咒

神霄禦闕﹐掌部天龍。眞王勅命﹐火急前衝。左有雷陣﹐右有電君。左車使者﹐右車天丁。一召無違﹐千里赴程。剪妖除鬼﹐打考分明。急急如高上神霄玉淸眞王律令。

右法﹐掐辰文﹐取巽炁﹐存神皂衣﹐駕雷車﹐性猛烈﹐打考鬼神用之。

神霄擲火大將軍﹐陳用眞﹐一百二十人。

流金火鈴大將軍﹐周達﹐一百二十人。

召咒南昌火府﹐神霄之天。丈人令旨﹐急下九天。玉京力士﹐擲火將軍。流金叱魔﹐交煥不衝。魔鬼爲灰﹐火鈴將軍。

天紅地赤﹐萬里離明。神霄一勑﹐鬼無逃形。急急如高上神霄玉淸眞王律令。

右法﹐掐午文﹐取南炁。燒剪妖怪﹐盡爲灰塵﹐能淨天獄。

擲光童子﹐蘭英﹐一百二十人。

電光玉女��﹐一百二十人。

召咒

太一十精﹐白旗招搖。百邪拱手﹐六天無妖。龍宮水池﹐斬殺天妖。神府歷勑﹐下告天曹。擲光童子﹐焰徧治滔﹐喪邪雙目。電光玉女﹐普用焚燒。八方邪怪﹐入骨皆燋。急急如高上神霄玉淸眞王律令。

右法﹐掐巽上﹐取黑火炁﹐吹徧天地火。掐邪目﹐罩壇心。拾邪目﹐乃中指掐手心爲訣。

散云歷黑使者﹐轟洞靈﹐一百二十人。

咒曰﹕

靑帝保身﹐黑帝虎晶。陽水炁騰﹐號雲逞霧。雷火交馳﹐霜天遠速。左轉天昏﹐右罩地閉。凝結一身﹐萬神離位。急急如高上神霄玉淸眞王律令。

右法﹐掐辰文﹑邪目﹐巽上取黑火炁﹐以蒼黑書﹐帶﹑燒。想黑霧罩之﹐萬邪不見形影。凶惡之神﹐盡皆滅絕。貌若直符﹐皂衣﹐黃巾﹐執斧。

邀後撲殺將軍﹐馬升﹐一百二十人。

召咒

玉淸仙律﹐神霄勑命。召者立至﹐不得延停。撲殺將軍﹐撲邪碎形。倒提摧拉﹐殺邪推形。凶妖蕩盡﹐大道安寧。急急如高上神霄玉淸眞王律令。

右法﹐掐辰文﹐取巽炁。治凶邪惡鬼。存將金甲﹐大眼﹐如將軍狀。左手叉腰﹐右手索縛一祟。

倒提摧拉使者﹐莊思文﹐一百二十人。

召咒

洞淵神霄﹐號令四維。兵排百萬﹐不祥須追。摧拉使者﹐不得延遲。急急如高上神霄玉淸眞王律令。

右法﹐掐辰文﹐取巽炁。其符﹐可同致雨符燒之﹐祈檮雨澤﹐立降。亦能伏猛惡精怪。其將﹐貌若直符﹐靑巾﹐黑衣﹐左手執刀﹐垂下右手握拳。

追風布云虎吏﹐馬天佐﹐一千人。

召咒

蒼梧風神﹐太上勑去。九天云營﹐神霄勑送。大風猛起﹐疾如驟雨。催風令下﹐追風迅復。布云靉靉﹐乾坤黑黑。急急如高上神霄玉淸眞王律令。

右法﹐掐卯﹐辰文﹐取巽炁﹐書之。乃行司役神﹐布云追風。

縛魂監送使者﹐丁謹﹐一千人。

召咒

紫府玉闕﹐金光神府。禦苑眞王﹐降威九天。搜精剪鬼﹐猛虎爲先。玉科治罪﹐速入西田。縛魂使者﹐監鬼吾前。送沈海內﹐勿違命言。急急如高上神霄玉淸眞王律令。

右法﹐掐辰文﹐取巽炁﹐書符。治邪精鬼祟。其將﹐黃巾﹐緋衣﹐索縛一鬼﹐左手把其鬼頭﹐右手提索。

龍隊監催使者﹐謝大明﹐一千人。

召咒

洞淵神霄﹐號令四維。兵排十萬﹐不祥須追。監催使者﹐不得延遲。急急如高上神霄玉淸眞王律令。

右法﹐掐巳文﹐取巽炁﹐吹。催神勾將﹐四維遣魂﹐燒祟勘錄精邪。其將﹐靑巾﹐黃衣﹐手把龍幢。

典錄考禁使者﹐龔固﹐一千人。

咒曰﹕

九壘土皇﹐洞神天尊。神霄大帝﹐暘谷神君。一攝千里﹐再勑九圍。速召司禁﹐典錄五雷。考禁使者﹐細勘精推。不遵元命﹐斬戮爲泥。借人屍體﹐付來言非。若敢違命﹐收送天機。急急如高上神霄玉淸眞王律令。右法﹐掐卯﹐辰文﹐取巽炁﹐吹之。斬邪迷魂﹐燒東方邪怪。用之吹體﹐勘錄精邪。其將﹐緋抹額﹐緋衣﹐兩手把簿籍。

�黑大將軍﹐錢雄飛﹐一百二十人。

咒曰﹕

神霄天庭﹐內外神獄。龍圈啖毒﹐斬妖鬼哭。散云歷黑﹐徧徹幽府。號黑將軍﹐使者疾送。一到吾壇﹐火令急速。急急如高上神霄玉淸眞王律令。

右法﹐掐辰文﹐取巽炁﹐墨書靑紙上﹐燒之。病人見﹐天昏地暗﹐不分神鬼晝夜。然後﹐勘鬼神用之。其將﹐如將軍狀﹐金甲﹐朱衣﹐手執火輸。

迷魂昏遁使者﹐龐安和﹐一百二十人。

火車腥煙使者﹐向敵﹐一百二十人。

召咒

韓司勑下﹐降付洞淵。雷公電母﹐迅風三天。霹靂邪惡﹐鬼迷魂在。壇前凶妖﹐如失室潛。鬼遁重泉﹐火車衮天﹐車腥煙變。山川使者﹐須聽命追﹐愼勿遲延。急急如高上神霄玉淸眞王律令。

右法﹐掐辰文﹐取巽炁﹐吹。斬邪迷鬼﹐燒祟烈怪用之。迷昏使者﹐靑包巾﹐皂衣﹐手執刀。火車使者﹐靑包巾﹐黃衣﹐左手執火炬﹐右手握拳。

殺伐大將軍﹐混康﹐一百二十人。

咒曰﹕

玉淸眞令﹐神霄祕文。代天行化﹐助國救民。誅邪伐鬼﹐滅怪斬龍。煞伐將軍﹐飛刃奔傾。捉邪刀斧﹐斫腦分形。吞精取髓﹐骨化爲塵。急急如高上神霄玉淸眞王律令。

右法﹐掐辰文﹐取巽炁﹐吹之。存其將﹐金甲﹐身長百丈﹐大面﹐大眼﹐面靑紫色﹐手執幢﹐乘黑雲。凡用時﹐祝之曰﹕速急前往某家﹐收捉三界之內﹑四維上下邪精﹐押赴雷府﹐依律治罪。急急如上帝律令。

奔云催風使者﹐霍澤﹐一千人。

咒曰﹕蒼梧風神﹐太上勑去。九天云營﹐神霄勁送。大風猛起﹐疾如驟雨。催風令下﹐追風迅復。布云靉靉﹐乾坤黑黑。急急如高上神霄玉淸眞王律令。

右法﹐掐辰文﹐取巽炁。此將主行司﹐役神布云追風用之。其將﹐皂衣﹐金甲﹐靑結巾﹐面赤色﹐左手持刀於跨下﹐右手指前行之。

迸火焚炎使者人。耿中庸﹐一百二十人。

火豬黑犬使者﹐賈公謹﹐一百二十人。

召咒

霹靂伐凶惡﹐斬鬼煞怪神。迸火焚妖邪﹐炎炎達上淸。使者飛眞火﹐燒鬼化成塵。火豬啖山鬼﹐黑犬吞魔精。分骨成血汁﹐微藏不畱停。食盡六洞鬼﹐又餐八方神。邪聞爲營血﹐鬼見光滅形。一召奔來至﹐與吾卻邪神。急急如高上神霄玉淸眞王律令。

右法﹐掐辰文﹐取巽炁﹐書之。能啖鬼吞神燒邪﹐減六天妖魔。迸火使者﹐黃結巾﹐黃衣﹐左手提刀﹐右手握拳於胸前﹐回顧。長十丈﹐乘火雲﹐四邊皆迸出火光。火豬使者紅包巾﹐緋衣﹐兩手各牽黑犬。並褚捉祟搜龍。勿妄用之。

四望使者﹐喬松﹐一千人。

聽察使者﹐紀宗彜﹐一千人。

召咒

高上玉帝﹐神霄密文。四望使者﹐聽察天丁。號令布天﹐搜龍將軍。潛伏小鬼﹐搜龍現形。姦害魍魎﹐聽察邪凶。如有此者﹐搜付人身。急急如高上神霄玉淸眞王律令。

右法﹐掐辰文﹐取巽炁﹐書。察邪搜鬼用之。四望使者﹐靑包巾﹐黃衣﹐左手握拳﹐右手把旗﹐捲之。聽察使者﹐黃包巾﹐緋衣﹐雙手持捧。

發聽察使者符咒

高上神霄﹐聽察使者。聞今呼召﹐火急降臨。察人善惡﹐審聽邪精。急急如高上神霄玉淸眞王律令。

搜龍使者﹐沃發﹐一云陳寧。一千人。

召咒

扶桑大帝君﹐眞炁急降臨。書符下九天﹐霹靂興雷電﹐天丁降縛龍。急急如高上神霄玉淸眞王律令。

右法﹐掐辰文﹐取巽炁﹐書之。可祈雨用之。當同致雨符一處燒之﹐其效不可述也。其將﹐靑包巾﹐緋衣﹐乘龍。

典籍功曹﹐胥儒﹐一百二十人。

覆勘功曹﹐柴仙﹐一百二十人。

記名書過功曹﹐管中立﹐一百二十人。

召咒

南宮丈人﹐救護生魂。神霄天帝﹐太一慈尊。書名記過﹐覆勘姦凶。典籍定歷﹐上奏三淸。有功言來﹐有過急呈。若命有違﹐覆勘書名。急急如高上神霄玉淸眞王律令。

右法﹐掐辰文﹐取巽炁﹐書之。校覆功曹﹐定紀文章﹐能知生死﹐皆爲天地水﹑九江﹑四海﹑四瀆﹑溝洫﹑陂河龍神。若有祈求﹐只用雷火印印之﹐投水﹐立有感應﹐聖力最大。典籍功曹﹐捧簿書。覆勘功曹﹐左手握拳於胸前﹐右手指後﹐回顧。記名功曹﹐右手把筆﹐左手執籍。

回車使者﹐蘇中孚﹐一千人。

召咒

九天勑命﹐洞淵玉文。到卽回車﹐使者

審聽。大風卽止﹐大雨不行。更車歸洞﹐更不前往。於上有回﹐一云過。飛奏上淸。急急如高上神霄玉淸眞王律令。

右法﹐掐辰文﹐取巽炁﹐書之。存神紅包巾﹐緋衣﹐雙手捧一符。回車用之。

雷陣劫符咒

吾稟眞王﹐勑令玉帝﹐金符告天。立壇法象﹐驅神遣鬼。左契龍文豁落﹐右佩神霄玉律﹐口誦玉淸羽章﹐朝謁大帝。下統山川河淵水陸神祇﹐上列神霄眞卿﹐誦詠大洞玄機。一﹐劫召九天司命﹔二﹐勑召九天眞仙。吾爲仙王太上丈人﹐五嶽主者﹐受事在吾心。呼風吸雨﹐步電興雷。大怒雷部前往﹐威震霹靂崩摧。元天有令﹐風火四維。天下萬神﹐並令知委。籙中金甲將吏﹐雷霆猛烈天丁。一召徧下壇前﹐不得於令有違。急急如高上神霄玉淸眞王律令。

法曰﹕念訖放訣﹐取神霄炁﹐吹之。次念法﹐仗劍﹐噀水。遣之如式。

流金火鈴殺伐將符

咒曰﹕

晶炁靈靈﹐迅雷烈風。炎火猛烈﹐燒鬼滅形。急急如高上神霄玉淸眞王律令。

右符﹐念炎帝火鈴咒﹐存雷火﹑火車二神﹐各著烈火緋衣﹐乘火。同後符於患人家燒﹐殺不正鬼神。

神霄雷火符散形

天火神君急地火神君急神火神君急燒邪魔糜灰神霄眞王勑雷火擲萬里雷火布四維病者急安康邪魔煉成汁

聚形符

咒曰﹕

炎帝火鈴﹐雷火將軍。炎火速降﹐燒透鬼心。急急如高上神霄玉淸眞王律令。

右符﹐掐午文﹐取南炁﹐朱書黃紙上。燒邪﹑治病﹑下鬼胎﹑鬼食﹐止小兒夜啼及治夢遺。用乳香湯下﹐更加前火輪符一處燒之。﹑當存前將服色。大治山魈﹑惡鬼﹑下邪等祟﹐其功不可盡述也。

護身戴符散形

九天伏邪護身將神霄金甲紫府將玉淸仙兵圍甲乙上淸仙兵左庚辛太淸仙兵遵陵光四聖三合衛鬼門

咒曰﹕

玉帝通靈﹐統攝萬神。邪魔拱手﹐八極具名。敢衝眞節﹐碎影減形。急急如高上神霄玉淸眞王律令。

右符﹐如法師神弱﹐當朱書黃紙上﹐盛以絳紗袋﹐戴之﹐佩以鳳羅﹐愼勿

穢觸。掐辰文﹐取巽炁﹐吹之。或丹書靑上﹐絳袋盛之﹐或吞亦得。

又符散形

神霄玉淸大帝勑神霄三十六天大帝勑急差天丁八百萬鬼邪山魈五酉噢屍精送上天獄永不回急急如高上神霄王勑

聚形

咒曰﹕

癸宿眞晶﹐金炁煥明。攝伏邪惡﹐永向天眞。急急如高上神霄玉淸眞王律令。

右法﹐掐辰文﹐取巽炁﹐面東南﹐朱書。鎭伏屍﹑古怪﹑井竈﹑壇物﹑自動釜嗚﹑井溢﹑引弄雞犬。用栢木板﹐八寸方﹐長七寸﹐背書總監二將軍。於本家八方釘之﹐更用磚一片﹐上書符﹐埋在中庭。又用黃紙書追捉功曹符﹐於土坑中燒之。下符時﹐坑令深七寸。常黃繒掛堂中﹐則鎭一切凶魔也。

保胎宜男符

凡婦人諸產厄﹐及胎炁不穩﹐保之﹐吞宜男符也。入月吞之﹐去邪﹐使子母皆全﹐保胎。童子佩﹐去驚弔之疾﹐長大異養。

咒曰﹕

六甲六符﹐從卿將吏。保胎童命﹐屍邪亡墜。旎檀使者﹐收魔護衛。男算天祿﹐女壽靑簡。符到奉行﹐百鬼潛避。急急如高上神霄玉淸眞王律令。

保胎吞符

咒曰﹕

大羅靈官﹐眞炁合形。復化生炁﹐永保長生。急急如高上神霄玉淸眞王律令。

斷兒注咒

赫居燕盧﹐混漠靈眞。太素云芽﹐三景披分。九天太一﹐守護胎門﹖胎神八史﹐二十四眞。炁戶開徹﹐神煙興雲。邪害小鬼﹐速詣北尊。東極送名﹐大居捕形。太一把斧﹐斬伐萬精。敢有幹者﹐北斗驛程。保眞長生﹐保命無傾。急急如九天太一眞君律令。

右法﹐掐辰文﹐取巽炁﹐吹之。其符﹐當入月服之﹐並申奏神霄九天降生司﹐必解此厄也。

救產難符

咒日﹕

南昌黃華﹐玉眸煉身。十月滿足﹐骨格已成。好生使者﹐韓君丈人。司馬司籙﹐衛房聖母。九天持符﹐監眞度生。符下五臟﹐急離母身。急急如高上神霄玉淸眞王律令。

衛房玉女﹐監生大神。保守生籍﹐子母分形﹐急急如律令。

右符﹐掐辰文﹐取巽炁﹐書之。用順流水送下﹐大治產難。

度厄消災符

咒曰﹕

南極長生﹐解厄化生。一云太一化生。三臺伏筆﹐萬善咸臻。急急如高上神霄玉淸眞王律令。

右法﹐先念咒三徧﹐取炁三口﹐吹筆﹐書之。再咒三徧﹐三口吹符上。令燒灰﹐倒流水下。掐辰訣﹐取巽炁。若遇官災﹑口舌﹑刀兵﹑虎狼﹑惡人咒詛﹑大災﹑水火劫運﹐悉皆朱書﹐祈禱吞帶﹐其厄立退。服了﹐念消災解厄天尊三百聲﹐立解也。

度厄咒

吾奉天勑﹐玉京賜力。天丁乘衛﹐八史佐力。日月五星﹐神光赫奕。二十八宿﹐五嶽四瀆﹐看吾喘息。上有華蓋﹐下有天乙。左導風伯﹐右從雨師。凶妖小鬼﹐口舌水火。惡人盜賊﹐斬口截舌。面赤目黑﹐死亡之時﹐到汝之刻。急急如玉淸消魔王律令。

右法﹐如水火﹑刀兵﹑刑獄之厄﹐命值災星﹐面東念太一長生保命消災天尊﹑神霄玉淸眞王聖號﹐各一百聲﹐佩符念咒﹐存四直在身﹐一切厄難﹐皆不得近。

去官災口舌法

凡有此災﹐上下不和﹐並有災厄﹐當入靖治﹐焚香啟白所事之因。先念存斗咒﹕

吾奉眞王勑﹐與五鬥俱行﹐千萬凶殃﹐莫敢當吾前後。前開後閉﹐萬鬼不敵。急急如律令。

伏斗咒

我生斗罡﹐起斗行罡。三臺在前﹐辟除不祥。天一在後﹐辟除邪兵。日在吾左﹐陽明耀耀。月在吾右﹐變景陰精。華蓋覆頭﹐足履七星。二十八宿四張﹐爲吾城郭﹐方圓三十里﹐周匝下營排陣。境界千邪萬害﹑惡鬼凶神﹐伏吾魁罡之下﹐無動無作。急急如高上神霄玉淸眞王律令。

伏災斗

變災咒

吾是天尊眞王三天師君弟子﹐昔受太上神方殺鬼之文。夜行遊屍﹐七惡妖魂。九醜鬼賊﹐萬魔成羣。赫奕圖兵﹐巨獸羅千。揮割萬妖﹐當我卽殘。龍降七燭﹐逐邪無姦。玉帝神師﹐揮劍斬凶。滅摧萬魔﹐惡人盜賊。官事口舌﹐遊師禁戒。厭倒咒詛﹐三天正法。斬殺惡人﹐柳鎖白刃。凶災摧落離身﹐破散消滅。欲起惡意﹐向吾之者﹐流鈴拔舌﹐北斗截頭。書不成字﹐語不成章。急急如高上神霄玉淸眞王律令。

右法﹐有凶災惡人謀害﹐被人厭倒種種災事﹐家門不和。先掐辰文﹐取斗﹐炁吹兩肩﹐念斗咒三次﹐三吹﹐藏身斗中。師立中央﹐存五斗﹐皆有光芒射人。次念伏斗咒了﹐默禱所事﹐念變災咒。直出﹐不得反顧﹐大驗。出鬥時﹐閉炁而出﹐其災自滅也。

去伏連符

咒曰﹕

雷公電母﹐擲火流金。霹靂屍怪﹐斷鬼除凶。投水自鎰﹐屍冤炁傳。神霄一勑﹐令汝生天。不聽吾命﹐斬汝罪愆。急急如高上神霄玉淸眞王律令。

右法﹐掐辰文﹐取巽炁﹐吹之。如有投水伏連﹐冤枉相替﹐朱書板上﹐埋之。人有病﹐吞服可解。

斷注符

咒日﹕

勑吒吒吒﹐吽吽啼吼。注射遷鬼﹐傳屍勞魂。八萬天丁﹐九百正申﹐吏兵三千。收邪斷注﹐送往北天。剪斷鬼蹤﹐後截屍冤。人民安樂﹐上升九天。急急如高上神霄玉淸眞王律令。

右法﹐掐辰文﹐取巽炁。凡世人被屍勞鬼注﹐伏連世代﹐以致滅族者﹐朱書黃上﹐背書鬼名﹐左裂丁釘之。三時同黑紙﹐鬼辟人去﹐夢中報知﹐可斷後根。吞之三道。

又咒曰﹕

天獄靈官﹐司命促生。眞炁到處﹐破獄生天。急急如高上神霄玉淸眞王律令。

凡治家親爲祟﹐不得受生﹐念咒書之﹐並功德牒同燒三道。又三道﹐於本命上供養。念咒蓋形﹐於本命上臥﹐其虫自出。三更後服﹐少頃﹐再服前符一道。二符並燒服﹐其虫立出。

厭遊屍破射符

咒曰﹕

天有五星﹐地有九梁。五行運動﹐出陰入陽。飛屍鬼注﹐邪注滅亡。山壇遊屍﹐破射伏梁。先斬屍祖﹐後斷鬼王。汝若不去﹐送向魁罡。急急如高上神霄玉淸眞王律令。

右法﹐掐辰文﹐取巽炁﹐朱書黃紙上。如人卒中飛屍﹐不省人事﹐或厭南川射獵之人﹐以桃枝湯吞下﹐立安。仍以前湯一斗﹐灑之爲妙。

除怪符

咒曰﹕

玉淸天皇﹐斬殺天精。上淸地皇﹐斬卻地妖。太淸人皇﹐辟除不祥。七代酉角﹐送去天丁。元皇稽首﹐鬼帝減形。千妖萬怪﹐不得畱停。急急如神霄玉淸滅魔王律令。

右法﹐掐辰文﹐取巽炁。凡引弄雞犬﹑敲門打戶﹑失財虛耗﹑六畜自食﹐一切怪異。中庭﹐以方磚埋之八方﹐其災怪自除矣。

斷咒詛口舌符

咒曰﹕靑帝靈靈﹐應化隨方。橫斷災厄﹐以逐狂風。急急如高上神霄玉淸眞王律令。

又咒曰﹕

天喉北斗﹐气舌南辰。能斬人冤﹐能斷人憎。非非是是﹐說我姓名。靑龍孟章﹐飲汝身血。白虎監兵﹐咬汝喉嚨。赤齒大刀﹐臼舌天人。今日上告﹐收汝姦身。急急如高上神霄消魔王律令。

右法﹐掐辰文﹐取巽炁﹐於正旦端午﹐書桐木上﹐釘門堂中。若口舌咒詛﹐朱書黃紙上﹐吞帶﹐念消災解厄天尊聖號三百聲。

通目符散形

元始天尊太上道君太上老君束西南北上下懸照上合炁爲天下合濁炁爲地太離天尊追攝鬼魂日月通靈盡見鬼神布金橋引鬼魂天帝勑天神妖邪盡現形地祇勑地神精邪盡皆通天轟地攝天勑鬼地勑鬼人煞鬼天罡太一勝光小吉傳送從魁河魁登明神後大吉功曹太克

聚形

咒曰﹕

玉淸上帝﹐洞視天尊。眞光徘徊﹐混合目睛。急急如玉帝勑。

再咒﹕

淸玲元君﹐神通萬里。徹見鬼神﹐洞曉邪源。符水拭目﹐眾神齊臨。急急如玉帝勑。

次念通目咒

天目大神﹐地目神君。百眼魔王﹐洞觀天尊。照徹八極﹐上見三淸。八十一壘﹐深見微塵。鬼神吏兵﹐見在吾形。急急如神霄玉淸眞王勑。

右法﹐三九夜﹐人靜﹐以束井水調﹐念咒﹐掐辰文﹐取炁七口入水中﹐淨耳﹑目﹑面﹐餘水飲之。百日徹視鬼神也。

變獄符

咒曰﹕

東方風雷﹐南方火獄。西方裂形﹐北方冥水。中央普掠﹐囚勘鬼神。牛頭掾吏﹐罪鬼天丁。神府一勑﹐萬變天神。八方大獄﹐炁到成形。急急如高上神霄天獄天王律令。

再咒﹕

六首山翕﹐生存幽谷。朝泛庚申﹐暮還

甲乙。晚積丙丁﹐大海四目。三十六

將﹐速建水火獄。急急如高上神霄玉淸眞王律令。

右法﹐臨壇遣邪囚鬼﹐書畫四方﹐圈

放符中。念法﹐任意作用。牢頭印

符﹐燒灰吹。變獄用之也。

召天丁符

咒曰﹕

神霄勑命﹐徑往九天。所召天丁﹐速至壇前。符命一下﹐無輒稽延。急急如高上神霄玉淸眞王律令。

右法﹐掐辰文﹐取巽炁﹐書召之。

召六丁玉女符

咒曰﹕

神霄勑命﹐徑往九天。所召玉女﹐速至壇前。符命一下﹐無輒稽延。急急如神霄玉淸眞王律令。

召眞致神符

咒曰﹕

神霄勑命﹐徑往九天。所統兵馬﹐萬萬千千。符命到處﹐急發令行。急急如神霄玉淸眞王伶。

右法﹐掐辰文﹐取巽炁﹐書召之。

召泰山兵馬符

咒曰﹕

五方主宰﹐來到泰山。甲吏一萬﹐速降玉司。承受命令﹐火急遵行。急急如高上神霄玉淸眞王律令。

勑符咒

靑華帝勑﹐徑赴東峯。蒿裏老卒﹐符到交兵。急急如高上神霄玉淸眞王律令。

右法﹐掐辰文﹐取巽炁﹐符以朱書﹐用板長一尺二寸﹐闊三寸四分。凡關借泰山兵馬﹐牒其所司﹐令衛護。壇靖及醮筵﹐或借兵馬狀﹐同燒之。

召五嶽掾吏符

咒曰﹕

玉淸勑命﹐下降遵承。掾吏兵卒﹐火急奉行。急急如高上神霄玉淸眞王律令。

右法﹐當用寫牒﹐關掾吏攝召亡魂。牒內再用符一道﹐同燒之。

召里社符

咒曰﹕

奉命玉淸﹐統領土兵。里社神界﹐隨吾令行。天符一給﹐九合一成。急急如高上神霄玉淸眞王律令。

右法﹐寫事由作牒。攝召亡魂﹐用符一道﹐於內召之。如冶祟時﹐當可用後咒。咒曰﹕

東華勑命﹐速召正神。里社廟貌﹐咸遵令行。符到急至﹐無輒違時。急急如高上神霄玉淸眞王律令。

右符咒﹐召里社正神﹐遣祟﹐並捉山魈等祟。

召神霄兵馬符

咒曰﹕

神霄勑命﹐徑禦九天。所統兵馬﹐萬萬千千。符命到處﹐急速令行。急急如高上神霄玉淸眞王律令。

右法﹐掐辰文﹐取巽炁﹐書之。或行壇召令衛護﹐朱書黃紙上﹐燒召。

召神霄功曹主者符

咒曰﹕

玄曹玉文﹐立功之官。主治玉淸﹐奏報三天。上帝有勑﹐速下神光。謹請某將﹐依律奉行。急急如高上神霄玉淸眞王律令。

右法﹐掐辰文﹐取巽炁﹐朱書黃上﹐召之。

召神霄直符

咒曰﹕

玉淸王勑﹐速召眞符。關告所請﹐顯應靈都。急急如高上神霄玉淸眞王律令。

右法﹐掐辰文﹐取巽炁﹐書之黃上。卽用關引﹐上書一道﹐召之。

召六甲神將符

咒日﹕

六甲直符﹐直日使者。玉淸有勑﹐火急速化。關告所禱﹐一一投下。急急如高上神霄玉淸眞王律令。

右法﹐掐辰文﹐取巽炁﹐書之黃上。卽用關引﹐上書一道﹐召之。

召日辰直符

咒曰﹕

六甲直符﹐直日使者。玉淸有勑﹐火急速化。關告所禱﹐一一投下。急急如高上神霄玉淸眞王律令。

右法﹐掐辰文﹐取巽熙﹐書之黃上。卽用關引﹐上書一道﹐召之。

召直日功曹符

咒曰﹕

直日功曹﹐直日將吏。神霄法召﹐一如速至。急急如高上神霄玉淸眞王律令。

右法﹐掐辰文﹐取巽炁﹐書之黃上。卽用關引﹐上書一道﹐召之。

請雷神法

法曰﹕凡請雷神﹐當先淨穢﹐誠心啟白﹕具位姓某﹐千載萬幸﹐遭逢大道﹐獲遇師資﹐冒叨大法。凡有皈投﹐敢忘關告。今者﹐伏爲某事﹐謹召某神。依《高上元律太極隱書》﹐賫告祈禦﹐仰乞靈神﹐下臨壇所﹐顯示威靈。咒曰﹕

天地日月星﹐風雲雷電神﹐吾奉九天聖仙部董眞人勑﹐急召五雷神將﹐火速降臨。急急如上淸律令。

右法﹐掐五雷訣﹐向天門﹐叩齒七通﹐咒七徧﹐存神來﹐香煙散爲報。然後﹐祝之某事畢﹐送日﹔仰啟已周﹐關盟告罷。人世塵寰﹐難畱云馭。復還神府﹐流恩某身。後有所告﹐一如故事。

神霄玉淸五雷祕訣

凡人被凶惡鬼神妖邪爲禍﹐未能驅遣者﹐法須志誠齋戒沐浴﹐著法衣﹐入法院﹐上香啟白三淸上聖雷霆眞宰。然後﹐立壇祭雷﹐虔誠禱祝。步斗﹐掐五雷印﹐閉目想四梅龍王兵眾﹐從雷神出。噗水放訣﹐口作怒聲﹐喝﹕雷神速去誅伐。想神去約萬里﹐一刻當有風來﹐卻是回歸。其夜﹐再祭謝之。

天雷火大將軍﹐劉忠。

左掐乾文﹐丁步面北﹐想所受雷炁﹐取一口﹐納在丹田﹐取炁一口﹐吹訣上﹐叩齒九通。再取雷炁一口﹐想腹內雷嗚。北黑炁﹐吹患人。

地雷火大將軍﹐李用之。

左掐卯文﹐丁步面東﹐想所受雷炁﹐取一口﹐納在丹田﹐取一口﹐吹訣上﹐叩齒九通。再取雷炁一口﹐想腹內雷嗚。東靑炁﹐吹患人。

水雷火大將軍﹐宋守寧。

左掐醜文﹐丁步面南﹐想所受雷炁﹐取一口﹐納在丹田﹐取一口﹐吹訣上﹐叩齒九通。再取雷炁一口﹐想雷聲起來﹐面上赤暖﹐口中如火出﹐吹患人。

神雷火大將軍﹐周文慶。

左掐大煞文﹐丁步面北﹐想所受雷炁﹐取一口﹐納在丹田﹐取一口﹐吹訣上﹐叩齒九通。再取雷炁﹐運炁﹐起腹內雷聲﹐吹於患人。

人雷火大將軍﹐朱永安。

左掐未文﹐丁步面人門﹐想所受雷炁﹐取一口﹐納在丹田﹐取一口﹐吹訣上﹐叩齒九通。再取雷炁﹐運炁﹐腹內雷嗚聲﹐吹患人。

召風法

天丁隨吾步風蹤﹐急急行助吾之兵﹐折魔之凶。急急如律令。

右法﹐兩手箔巳文﹐誦十二徧﹐巨風立至。

收風法

天一太一﹐下充玄一。浩浩大風﹐靈罡令集。隨聲來息﹐不得停畱。急急如律令。

右法﹐兩手掐天歪訣﹐喝﹕疾止。風息。

召云咒

山川之炁﹐百秀之精。結爲華蓋﹐洞吐成云。驅云使者﹐結炁靈君。奉命急召﹐無輒稽停。急急如律令。

右法﹐兩手掐子文﹐誦二十徧﹐炁雲從來。

收云咒

名山五嶽﹐華蓋之炁。結而爲云﹐散而爲炁。卻歸山谷﹐復入神鄕。候吾有召﹐速速奔奔。急急如高上神霄玉淸眞王律令。

右法﹐掐本師訣﹐兩手俱訣﹐喝﹕速散。其云立散矣。

收雷訣

師傳上道﹐奉勑太玄。行令已畢﹐驅滅邪源。復歸本位﹐毋敢稽延。有召還到﹐號令元元。急急如玄都律令勑。

封雷符

右﹐此符念前咒﹐兩手掐取雷訣﹐誦一百徧﹐吸雷炁﹐收入淨瓶﹐以符紮瓶口。如治病伏魔﹐立有響報應也。

高上神霄玉淸眞王紫書大法卷之十竟

高上神霄玉淸眞王紫書大法卷之十一

神府祈雨祕法

凡祈雨﹐築壇時﹐不得僧尼﹑婦人﹑孝子﹑雜穢﹑屠殺之輩遊﹐築壇夫力﹐亦令素飯尢佳。如要疾速感應﹐須從州守禁戢﹐禁城郭內﹐不得嗚鍾鼓鐃鈸。三日﹐其雨立降。又夜半時發符﹐須用錢馬酒果祭發雷神﹐祝祭之意。

開天門

凡行用時﹐法師須著皂衣﹐披髮﹐肩皂旗﹐含淨水﹐面東北一噀﹐叱一聲﹐念開天門咒曰﹕

萬神助云﹐天丁助力。鬼涉江湖﹐爲吾保日。三將換宮﹐諸神急出。天地栗栗﹐日月昃昃。流星趕退﹐羣魔眞見。吾文直日﹐急急如上帝律令。

右﹐用左手亥訣﹐念七徧﹐將皂旗向天門搖動擺撼﹐立下劍尖劃地﹐噴酒七噴。次結天門印﹐直上朝天門吹一聲﹐然後念開天門咒。要風雨﹐上可各念七徧。

興雲布雨報應例

春雷寅卯中宮起﹐夏雷震巽巳午間。秋時申酉歸元位﹐冬從亥子到頭攀。四季起雲興布雨﹐辰戌丑未起天關。

此乃訣也﹐並登明起將。

興雲布雨符

咒曰﹕

五方五帝﹐五龍之君。上方行令﹐布雨興雲。天魔李靖﹐地魔楊卿﹐五丁都部﹐天元應龍﹐同共行雲。急急如上帝律令。

春行雲神﹐何元明。布雨神﹐劉元達。

雷神﹐天漢明。電母﹐徐懷娘。

夏行雲神﹐宋元用。布雨神﹐張元伯。

雷神﹐天智明。電母﹐金頭娘。

秋行雲神﹐楊元濤。布雨神﹐馮夷。

雷神﹐天禦明。電母﹐江顏娘。

冬行雲神﹐元祥明。布雨神﹐唐元明。雷神﹐天濤明。電母﹐積毒娘。

四季行雲神﹐辜成明。布雨神﹐水波利。雷神﹐天府明。電母﹐懷害娘。

凡祈雨﹐須依科式發文字﹐然後入靖﹐布神功在志心﹐明合天地﹐獲時報應。天道非遙﹐昭昭有驗矣。

倒海符

右符﹐用生鐵打板﹐長一尺九寸﹐厚三寸三分﹐闊七寸。二道符內﹐取次朱書一道﹐或兩面書﹐投河源有龍所在。如無龍處﹐須畫一龍﹐先沈水中﹐良久﹐投符。依法步罡行持﹐少頃﹐大雨立至矣。

遣符咒

六丁六甲﹐五雷將吏。風伯雨師﹐雷部聖眾。久愆雨澤﹐願賜救護。天符一到﹐普濟焦枯。急急如上帝律令。

右﹐掐五雷訣﹐誦四十九徧﹐投其符﹐使雨立至。

鎭海符

咒曰﹕

五帝雷公﹐四聖風伯。三光星斗﹐二龍同格﹐一元其皇﹐九出雲炁。我是風伯﹐奉命帝勑。急急如火光雷師勑。

右﹐掐辰文。想三景三臺出雨﹐雷師火光﹐驅龍行雨。誦八十一徧﹐投之立應。九龍符

法曰﹕如久旱﹐於流水龍潭處﹐左手辰文﹐右手執筆﹐想本師在前﹐祖師在後﹐以筆於水﹐書九龍符一道﹐用後咒寫之。

呎曰﹕

東方龍君﹐南方龍君﹐西方龍君﹐北方龍君﹐吾奉上帝勑命﹐佐天行化﹐救度羣生。今來某處﹐亢星金火相克﹐某今書篆符籙﹐攝召雲龍﹐速逞威靈。使雨澤沾足﹐立蘇苗稻。吐穗結實﹐保崴元亨。急急如上帝律令。

右﹐掐辰文﹐誦呎四十九徧﹐書符三次﹐立應。

咒曰﹕

玄天蕩蕩﹐玄元霧淸。淸靈妙運﹐安鎭年齡。元始開眞﹐正道流明。營天勑地﹐十天駭驚。神功攝召﹐萬魔束形。周蓋四象﹐風火敢停。威震六天﹐野道不生。玄符勑到﹐役使剛兵。收斬妖魔﹐邪鬼盡傾。流金激電﹐風火摧明。急急如律令。

勑版二十四通咒

上帝符命﹐摧滅十方。天地奉勑﹐策召神王。三界司命﹐莫得來刑。九土眞官﹐以某合並。遊山涉海﹐山神水帝﹐皆來送迎。傳告五帝﹐保某年齡。諸天列宿﹐自來輔榮。急急如律令。

投下二十四通咒

太上碧津三炁生﹐流液元天三五靈。五炁化神河﹐珠丹湧出﹐天罡耀四維。玄靈九炁月水飛﹐二十四神各有威力。炁所示郁峨鬼﹐三罡所攝鎭九微。靈生逐水自開機﹐營神保炁防外非﹐歷劫常存常追思。急急如律令。

策二十四通咒

玄映流耀﹐五方神公。策山之摧﹐策水之竭。策龍火滅﹐策神神尊。策鬼鬼裂﹐策妖妖亡。四維十方﹐萬靈保當。佩策之後﹐任徧十常。形神鎭守﹐萬劫無傷。急急如律令。

投符驅丁甲咒

上帝有命﹐受任禹經。急召天丁﹐召丁言丁﹐召甲言甲。速逞威靈。來赴壇所﹐部領天丁。吾今指陳﹐立便降升。急急如上淸玄都律令。

右法﹐陽日﹐驅六甲用。陽斗陰日﹐驅六丁用。陰斗﹐禹步爲之。次收

咒曰﹕

元元靈靈﹐降召已明。所陳旣畢﹐復歸本興。復召如故﹐速降威靈。急急如上淸玄都律令。

陽斗

步斗咒

白黑混沌灌我形﹐禹步相催登陽明。天回地轉步七星﹐躡罡履斗齊九靈。眾神助我斬邪精﹐一切邪魔皆滅形。萬災消散我長生﹐我得長生朝上淸。急急如上帝律令勑。陰斗

右﹐取罡炁﹐陽日﹐左手本師訣﹐自陽出陰斗。陰日﹐自陰斗向陽斗。

祈雨投龍簡式

凡祈雨﹐須擇潭洞靈迹聖地﹐投符起龍。用法中鐵符﹐書於鐵版。潭洞前﹐先步九迹﹐至九位龍迹罡﹐百發百中。從一交腳至九﹐勑水投簡﹐立有風雨至矣。

祈雨壇召四角大神咒

金闕降聖﹐玉帝上符﹐受太上干坤炁﹐告天法象﹐救護羣生。衛靈之神將﹐防禦之龍神﹐疾速赴行。急急如上淸律令。

投四角大神咒

召四方之天丁﹐天丁之力士﹐疾速與吾降靈﹐速速照照降降。急急如上淸律令。

右﹐用本師訣。

送四角大神咒

冥冥天丁﹐雷部之神。告召已畢﹐受吾叮嚀。卻歸本所﹐後召降靈。急急如上淸律令。

右法﹐玉皇印。

召龍符

致雨符

咒曰﹕

六丁六甲﹐雷電降陰。縛龍將軍﹐扶桑眞君。符命到處﹐萬神從行。急急如高上神霄玉淸眞王律令。

右法﹐掐辰文﹐取巽炁﹐念咒書符。

致雨符誥文

高上神霄眞王勑命﹐上帝元旨救護羣生。雷部統兵﹐霹靂將吏。六丁六甲﹐上元太一。召龍行雨﹐普濟焦枯。一如告命﹐火急奉行。

太歲年

月朔

日時告下。

具位

臣姓某承誥奉行。

依法存神﹐步斗﹐篆符﹐書誥。投入水中﹐立應。

收雨祈晴咒

太一元君﹐會聚風雨。膏澤已足﹐苗稼如生。今日大吉﹐永保利貞。急急如上淸律令。

右法﹐掐三指根﹐思本師披頭髮。誦咒一百二十徧﹐霖雨立至。

祭雷

凡祭雷﹐一年十二月內﹐須擇六丙日﹐乃雷會之日。預前三日齋戒﹐嚴潔﹐著新淨衣﹐入靖﹐焚香啟告祖師﹐奏申天省﹐備牒雷部官眾﹑本屬城隍﹑社令﹑壇靖土地﹐咸析證應。次伸啟請上聖師眞﹑雷霆將吏﹑雷師皓翁﹑雷公﹑電母﹑風伯﹑雨師神君﹑欻火大仙﹑蒼牙猛吏﹑雷令天神﹑震威大神﹑雷車雷火神君﹑雷部判官﹑雷光使者﹑執幢童子﹑直印紫光童子﹑五方五雷神兵﹑當司神將﹑五雷使者﹑六甲將軍﹑六丁符使﹑龍王部眾﹑江河使者﹑行風布雨吐霧興雲雷神﹑城隍﹑社令﹑直日功曹﹑直壇土地等神﹐普賜降臨。同時祭獻﹐羅列供物。三奠酒﹐檮祝白意。伏乞降靈﹐護助行持。爲國救民﹐祈禱雨暘。願賜感應﹐丕闡玄風。祭畢﹐化錢。凡祭雷神﹐切須志誠。向後﹐凡有祈禱﹐無不感應也。

五雷訣

天雷訣﹐兩手掐寅﹐五指俱藏於甲○。神雷訣﹐二指﹑三指弓﹐大指掐定子﹐四指﹑五指壓定大指○。斗雷訣﹐大斗訣是也○。龍雷訣﹐二指﹑三指﹑四指弓﹐大指弓﹐掐定亥﹐五指掐定大指﹐藏甲○。水雷訣﹐二指弓﹐大指掐醜﹐三指﹑四指﹑五指押定大指○。妖雷訣﹐二﹑三﹑四指弓﹐大指掐定﹐並不見甲﹐是名社令雷也。

神霄攝召大法儀式

法曰﹕未攝召之前﹐先於九日前祭之﹐用參苓湯﹑淸酒﹑淨果﹑臘茶。多燒本形符﹐祝於幾日﹐攝召事云。燒錢馬等﹐於攝召日。先於淨地立攝靈之膳﹐用靑旛一首﹐長九尺﹐闊九寸。安攝召畢﹐同紙燒之。

總召功曹咒

神霄玉淸王﹐今日勑下﹐降自九霄。命神召神﹐攝掌功曹。玉文敷告﹐依應天條。吾行眞籙﹐逐我參調。急急如高上神霄玉淸眞王律令。

謹請神霄某道功曹主者﹐急赴壇所。

右法﹐掐辰文﹐先想眞形﹐書符燒灰。念咒﹐巽炁﹐吹病人﹐入境自報。吞之百日﹐其應如響。

召天道功曹符

天道功曹﹐將光輔﹐百二十人。

咒曰﹕

九天之勑﹐大道祖君。造像昊境﹐三十二淸。奉命隨法﹐入上玄眞。

右法﹐於香鑪內﹐燒召祝之。用牒差功曹﹐請命天道﹐合降眞靈﹐牒書齋意。再用符一道﹐同燒之。此功曹﹐上知天宮紫府祕禁﹑日月交蝕﹑星辰盈闕﹑風雨吉祥﹐掌管神府天道災變。欲問召攝﹐皆得知之。

召地道功曹符

地道功曹﹐劉罡﹐﹣百二十人。

咒曰﹕

洞玄品品﹐壘壘化形。五陽徹應﹐十極幽冥。天符成像﹐地道達靈。

右法﹐於香鑪內﹐燒召祝之。用牒差功曹﹐請命地道﹐牒書齋意。再用符一道﹐同燒之。此功曹﹐掌九壘水土﹑禾苗﹑虫蝗﹑水撈風害﹑冢穴﹑伏藏寶珍﹑古壇﹑泉窟。欲問召攝之事﹐皆得知之。

召人道功曹符

人道功曹﹐周正陽﹐百二十人。

咒曰﹕

六合成品﹐三一化生。共成周體﹐疊正元根。道力一降﹐萬成一靈。

右法﹐於香鑪內﹐燒召祝之。用牒功曹﹐請命人道﹐牒書齋意。再用符一道﹐同燒之。此功曹﹐管人間善惡﹑貧富﹑姦害﹑逆孝﹑生死﹑吉凶﹑壽祿﹑病患﹐常在人問。欲問召攝﹐皆得知之。

召仙道功曹符

仙道功曹﹐孟安﹐―百二十人。

咒曰﹕

主宰職權﹐分別上仙。諸眞判運﹐八極成荃。上天保攝﹐共得爲先。

右法﹐於香鑪內﹐燒召祝之。用牒差

功曹﹐請命仙道﹐牒書齋意。再用符

一道﹐同燒之。此功曹﹐掌天仙﹑神

仙﹑飛仙﹑鬼仙﹑眞仙﹑洞府所居仙眞

姓名數目。欲問攝召﹐皆得知之。

召神道功曹符

神道功曹﹐高呈德﹐百二十人。

咒曰﹕

上元八極﹐運化天光。三元五運﹐八極九祥。造化萬變﹐結聚成章。

右法﹐於香鑪內﹐燒召祝之。用牒差功曹﹐請命神道﹐牒書齋意。再用符一道﹐同燒之。此功曹﹐掌天地神祇﹑五嶽鬼神﹑九州社令﹑天下城隍﹑一切正神姓名高下數目。欲問攝召﹐皆得知之。

召鬼道功曹符

鬼道功曹﹐郭大有﹐百二十人。

咒曰﹕

冥陰極類﹐陰結成眞。果章九有﹐通發九形。一數成七﹐爲達金眞。

右法﹐於香鑪內﹐燒召祝之。用牒差功曹﹐請命鬼道﹐牒書齋意。再用符一道﹐同燒之。此功曹﹐掌三界鬼妖精魅﹑六洞九宮邪魂名字數目﹑鬼營二十八治。欲問召攝﹐皆得知之。

召業還功曹符

業還功曹﹐張道一﹐一百二十人。

咒曰﹕

正化品格﹐周流十方。道德慈善﹐普濟業行。眞光符命﹐永得利昌。

右法﹐於香鑪內﹐燒召祝之。用牒差功曹﹐請命業道﹐牒書齋意。再用符一道﹐同燒之。此功曹﹐掌眞仙﹑士民﹑百姓功過善惡﹐正定業綠﹐宿契冤債﹐生死。欲問召攝﹐皆得知之。

召五道功曹符

五道功曹﹐李正光﹐一百二十人。

咒曰﹕

四生五道﹐十類有情。萬化若所﹐一切成章。天光一攝﹐符命得昌。

右法﹐於香鑪內﹐燒召祝之。用牒差功曹﹐請命五道﹐牒書齋意。再用符一道﹐同燒之。此功曹﹐能知五道四生孤魂滯魄。

總召功曹咒

玄曹玉文﹐立功之官。主治玉淸﹐奏報三天。上帝有勑﹐速下神光。謹請某功曹主者﹐依律奉行。急急如高上神霄玉淸眞王律令

右法﹐掐辰文﹐取巽炁﹐召之。

斬邪功曹﹐一百二十人。

追捉功曹﹐一百二十人。

縛送功曹﹐一百二十人。

定名功曹﹐一百二十人。

喜玉曆功曹﹐一百二十人。

已上功曹﹐並包巾﹐緋衣大袖﹐皂綠帶。書符召之。每日直壇﹐勾兵馬從﹐各有主職。或上章表﹐勘會仙籍﹐追捉邪祟﹐治病斬邪﹐皆可用之。

功曹引式

高上神霄玉淸王府門下行司﹕

當司今爲某事﹐今召治病功曹一百二十人﹐火急前去某處﹐救治某人所患﹐限幾日﹐如何施行。謹勑治病功曹﹐奉九天扁鵲官吏﹐天醫神仙。尙藥童子﹐神應保玄。丹芝療病﹐玉晶延年。百痾急除﹐萬病莫幹。傳屍鬼債﹐邪屍伏連。忤注速滅﹐病者安然。神霄勑注﹐百脈得痊。急急如律令。

太歲年

月日

時﹐奉神霄律令差行。

具位姓某押。

又式

高上神霄玉淸王府門下行司﹕

當司今爲某事﹐今召斬邪功曹一百二十人﹐火急前去某處﹐救治某人所患﹐限幾日﹐如何施行。

謹勑斬邪功曹﹐承奉九霄太一兵吏玉府神君。主煞使者﹐斷邪將軍﹐手仗神鋒﹐誅斬不停。逢鬼寸斬﹐遇祟除蹤。千千截首﹐萬萬剪形。天魔地怪﹐速化爲塵。普告魑魅﹐不得違命。神刀一下﹐萬鬼潛氓。急急如律令。

太歲年

月日時﹐奉神霄律令差行。

具位

姓某押。

又式

高上神霄玉淸王府門下行司﹕

當司今爲某事﹐今召追捉功曹一百二十人﹐火急前去某處﹐救治某人所患﹐限幾日﹐如何施行。

謹勑追捉功曹﹐承奉九淸﹐追捉八方邪鬼。四冥功曹﹐上升天界﹐下入幽冥。邪鬼潛穴﹐急捉付身。山川河海﹐急速付身。不令走透﹐救護生身。急急如律令。

太歲年

月日時﹐奉神霄律令差行。

具位

姓某押。

又式

高上神霄玉淸王府門下行司﹕

當司今爲某事﹐今召縛送功曹一百二十人﹐火急前去某處﹐救治某人所患﹐限幾日﹐如何施行。

謹勑縛送功曹﹐承奉九眞﹐上達神府。縛索龍巾﹐遣送神龍。長天廣地﹐生追付神府。縛邪擒鬼﹐上達天獄。弔手執足﹐不得停苦。急急如律令。

太歲年

月日

時﹐奉神霄律令差行。

具位

姓某押。

結界行持斗罡

步斗行雷﹐天地相合。雷鼓將軍﹐叱炁噴火。吞魔食鬼﹐手執鐵索。泛泛惡鬼﹐空中自縛。不正家殤﹐鉗入火鑊。敢有小鬼﹐現形戲譴。犯吾斗罡﹐萬邪頭落。急急如律令。

追魂攝魄降靈符

咒曰﹕

九九成數﹐造化先天。五行運轉﹐一切有生。大道所養﹐萬物俱全。急急如高上神霄玉淸眞王律令。

右法﹐書此符於攝召旛上。用白旛﹐長三尺三寸﹐一邊書亡人姓名。次﹐法師執魂嬸﹐香鑪內﹐燒返魂攝魄降靈符一道。其旛漸重﹐至亡位供養處﹐卽見現形矣。

催現咒

追魂攝魄﹐速降靈嬸。北斗精蓋﹐玄武開關。朱雀守衛﹐靑龍化轉。白虎見狀﹐萬神安全。靈儀一到﹐速現目前。急急如高上神霄玉淸眞王律令。

右法﹐掐辰文﹐取巽炁﹐吹筆。用前法未現﹐當念此咒催之﹐卽立現形也。

神霄拔度幽魂符劫筆咒

玉淸有命﹐普拔幽魂。天光一照﹐罪源蕩淸。急急如高上神霄玉淸眞王律令勑。

散形

元始符命總炁上元普告三界歷關諸天風澤洞虛萬炁齊仙元洞玉曆死魂受生九泉幽爽斬絕地根回骸起死時刻升迂三官九署落減惡根拔出地戶九祖升仙

聚形

咒曰﹕

玉淸符命﹐普拔幽魂。天光一照﹐罪業消冰。急急如高上神霄玉淸眞王律令。

又符

勑符咒

幽魂多悲﹐苦當思神。霄君玉淸﹐眞金符煥。赫破泉扃﹐釋汝解幽。閉拔度出﹐沈淪上升。刀利天煉﹐化登丹庭。急急如高上神霄玉淸眞王天尊律令。

神霄破地獄符勑筆咒

玉淸天尊﹐告下玉淸。元始勑命﹐火急奉行。九幽冥府﹐酆都大神。名山考校﹐水府職庭。十方合屬﹐一切有形。亡魂罪犯﹐天命赦行。急急奉高上神霄玉淸眞王天尊律令。

右法﹐掐辰文﹐取炁黑﹐吹筆書。

散形

九泉寒夜期卻淪塗幽陰寒壑急睹光輝照破九壘何敢不隨稟遵帝令金剛折摧風雷消散火醫化池瞑冷溫和普掠無施火車息焰鑊湯罷吹銅柱摧毀屠割停摧元始有勑符到速追魂離酆岱魄出鐵圍有罪無罪急赦無違三界侍衛萬神敬依

勸符呎

神霄玉淸﹐照破幽肩。寒泉苦爽﹐重泉咸傾。酆都神王﹐符召皆停。獄主卒吏﹐宣奉天靈。眞經道化﹐摧毀地關。靈光宣告﹐遊精易形。靈光一照﹐神霄攝魂。承天光下﹐普度幽靈。玉淸宸命﹐摧破不停。開扃大將﹐奉命太皇。開明速形﹐萬鬼出形。北帝眞光﹐照徹幽冥。幽魂幽魂﹐齊得光明。玉淸符誥﹐勑下三官。九府四司﹐五嶽九幽。六洞十宮﹐泉曲之府。酆都主者﹐準今符命。普釋亡魂﹐出離地獄。急急如律令。

總勑二符咒

神霄符命﹐勑下九幽。諸天卒吏﹐符到奉行。一切罪魂﹐赦之生天。急急如高上神霄玉淸眞王天尊律令。

右二符﹐上帝訣勑。先取神霄炁吹之﹐勑咒。並同天門炁﹐吹之。

法曰﹕凡告二符﹐先於三寶前跪奏。宣告符命畢﹐當關神霄地道功曹﹐賫持前去﹐或詣五嶽名山﹑羅酆北府﹑泉瞑水扃﹐廣行宣告。取索亡人﹐以此二符之功也。

玉淸三天君上元玉簡眞符

三炁勃煙明炁四騫億曾萬祖幽魂苦爽運應滅度身經太陰記日煉度便得神仙罪福禁戒宿命因綠普受開度死魂生身身得受生上聞諸天

勑咒

太乙尊神﹐務猶收眞炁。太乙保命﹐固神定生。爲我上招玉眞之炁﹐下布紫戶之庭。玉經仰徹﹐泥丸朗明。七祖同歡﹐俱升上淸。惟願身入無形。

簡文

三天白簡﹐玉淸玉符。告聞高上之天﹑左右獄卒﹑案掾尊神﹑天獄主者﹐拔度某﹐消滅大罪﹐塞遏邪源。形神升度﹐謁帝天關。福智自生﹐縿侍龍轅。逍遙無得﹐眞道長存。一如告命﹐風火驛傳。

太歲年日﹐簡於道場﹐吉時告下。

右簡﹐以相木造﹐長七寸﹐闊四寸﹐厚三分。資薦升度古代帝後用之。如超度亡魂﹐自有告文別載。

九天內音寶誥中元金書丹篆

勑符咒

帝君逢陵梵眞炁。帝君度符籍﹐正黑招萬神。上招玉眞炁﹐充布兩眉間。混元生帝景﹐三素成我仙。飆餐乘飛蓋﹐徑升高上軒。惟願道炁長存。

簡文

上帝符命﹐宣告三官。天牢地獄﹐主司大神。拔度古代﹐將相大臣。九功七德﹐賢士靈魂。咸領符命﹐部衛形魂。上朝帝庭﹐罪仇和釋。冤債沈沒﹐與道合並。神登玉闕﹐受煉長存。一如告命﹐風火驛傳。

太歲年

月日﹐簡於道場﹐吉時告下。

右簡﹐以栢木造﹐長九寸九分﹐闊三寸九分﹐厚三分﹐簡文作五行書。超度古代將相﹑九功七德賢士﹑大夫。如超亡魂﹐有告文別載。

斗中度命出離生死靈符

赤文命靈度命幽冥三天赦宥咸濟苦魂出離生死度脫迷津斬根斷死束非煉形天慈玉勑赦宥幽靈三臺炳耀照徹泉扇九幽陰翳盡睹光明得轉五道風火無停超登天堂得證仙眞

勑符咒

左﹐無英公子玄充叔眞炁。

無英神眞生紫皇﹐三炁混合成宮商。招引眞炁鎭膀胱﹐通流三田會洞房。爲我致仙變容光﹐飛升云館入金堂。惟願與道合眞當。

簡文

赤書玉文﹐上通紫庭。天慈赦宥﹐三界溟冷。九幽罪魂﹐億曾萬祖。苦爽遊精﹐削除罪錄。落滅惡根﹐速赴生方。炁識咸寧﹐神登玉闕。澄神煉質﹐眞心洞明。蕩除陰翳﹐得道升眞。一如告命﹐風火驛傳。

太歲年

月日﹐簡於道場﹐吉時告下。

右簡﹐以相木造﹐長九寸九分﹐闊三寸九分﹐厚三分﹐簡文作五行書。拔度民庶用之。此符﹐能令北陰府長夜亡魂受度﹐可升朱陵﹐度入南宮。上士得之此符﹐飛升金闕。中士得此眞符﹐上生靑華。下士得此眞符﹐飛度煉魂﹐得道登眞﹐永消惡趣。或處世修眞﹐得居於仙職者﹐更得升遷也。

本治天堂玉簡眞符

五文開廓普植神靈永度三塗禍消九冥疾除罪簿落滅惡根上無復色總炁上元死魂受煉仙化成人身度我界體人自然傾光延駕監眞度生神識洞明身乘紫雲

勑符咒

右﹐白元洞陽君郁靈標眞炁。

洞陽郁靈﹐魂生金光﹐耀耀炁中。精招眞固﹐神令長生。拔出地戶﹐根返胎嬰。參乘禦炁﹐上升玉淸﹐惟願身飛上仙。

簡文

高上玉簡﹐三天符命。上開八門﹐三十六獄。執法治官﹐遠詣帝軒。解宥夙罪﹐超度亡過某﹐上升高上玉闕之天。復還治職﹐炁入玄玄。一如告命﹐風火驛傳。

太歲年

月日﹐簡於道場﹐吉時告下。

玉淸金簡眞符

明梵玄景開度罪魂陰陽炁成火煉成人大帝陽光號八靈君魂生攝炁九轉成仙九開祿道天炁歸身六合百神明道回輪

勑咒

中央司命丈人君理明初眞炁。

司命定年丈人﹐保仙度名書南宮﹐上奏帝君前。太一度靈符﹐杖度世業根。福報無窮已﹐皆受玉京言。惟願永得長生。

簡文

玉淸金簡﹐神度符命。告宣獄官﹑司禁侍郎﹑執罰典錄刑司﹐開度亡過某﹐煉魄澄神﹐升入玄關。削落罪書﹐道備功圓﹐上生九淸高上之天﹐眞境無爲。一如告命﹐風火驛傳。

太歲年

月日﹐簡於道場﹐吉時告下。

右簡﹐栢木造﹐長九寸九分﹐闊三寸九分﹐厚三分﹐簡文作五行書。朱篆符﹐掐辰文﹐取神霄炁﹐巽方吹之。

煉度法

火煉法﹐用卓子十八隻﹐作一行排。每一卓上﹐用香鑪一个﹐烈火焚香。自腦煉至命符﹐一十八道。掐玉淸訣﹐每道隨符念咒﹐焚之於烈火香鑪內。

水煉法﹐用水池九寸或九尺﹐皆要九九之數﹐金石木磚﹐皆可用之。用水九數﹐四角用香鑪﹐烈火焚香﹐翳霧罩水池。法師祝文﹐投煉身符於內﹐令齋主見所薦亡魂。如未見﹐再行用催咒見。如煉得不成人形﹐或成畜類﹐成從火煉。如煉成人形﹐卽隨齋法行用﹐依式度法橋﹐至生天臺。隨事行用也。

煉身符

書頭咒曰﹕

亡魂首相﹐具體全人。是男是女﹐骸變通神。

散形咒

神水瑤池﹐流火朱陵。玉眸煉質﹐黃華蕩形。我身上告﹐十萬神兵。飛騰玉府﹐升入帝庭。急急如高上神霄玉淸眞王律令。

十干咒

六甲六天﹐符應萌明。六乙雙耀﹐六丙八焚。六丁七晃﹐戊己中呈。六庚三茁﹐六辛四升。六壬九炁﹐六癸一成。眞王受命﹐聚成一成。金身九訣﹐水火雙扃。急急如高上神霄眞王律令。

勑符咒

上元一眞﹐守固泥丸。中元一眞﹐安神絳宮。下元一眞﹐守衛命門。三元齊景﹐保命長存。招眞致炁﹐升降自然。變化煉髓﹐骨化成仙。毛羽飛騰﹐翺翔帝君。急急如高上神霄眞王律令。

右法三咒﹐取東南炁三口﹐如法煉身。吞符同此﹐更念都呎﹐吞之。

法師自煉身咒

天地造化﹐結炁爲人。左眼爲日﹐右眼爲月。耳鼻喉舌﹐音聲上徹。脾肝膽神﹐常居五穴。五行分主﹐保衛形軀。甲乙丙丁﹐戊己庚辛。壬癸神將﹐速衛速守。急急如太上帝君律令。

右﹐法師本祖訣﹐天門炁﹐自服。此符﹐爲煉身之法。

煉身水濟符咒

子丑寅卯﹐辰巳午未。申酉戌亥﹐神君甲乙。丙丁戊己﹐庚辛壬癸。神君十二﹐眞炁成十。數全炁結﹐變化五行。降通灌十﹐全攝眞成。承紫雲速﹐赴玉淸闕。吾奉玉淸勑﹐速降元炁成。

右﹐掐玉淸訣。

催見咒

天陽地陰﹐五通成眞。道炁一變﹐疾現眞形。吾奉玉淸勑﹐速降元炁成。

右﹐掐玉淸訣。

又一法煉身符咒

甲乙丙丁﹐卻穢生神。戊己庚辛﹐正炁聚形。壬癸生精﹐復如眞形。元始符命﹐上升朱陵。急急如律令。

煉度內祝白文

眾神集會﹐各有司存。煉形淸淨之法身﹐度脫苦幽之滯魄。捨此有情有欲有漏之幻身﹐達玆無象無卻無得之玄門。反爾精魂﹐復歸摩界。死如不死﹐滅除地獄之愆尢。生卽由生﹐受用人天之快樂。

神霄無上黃籙眞符延生寶誥

無上黃籙眞符延生寶誥﹕

今據鄕貫﹐奉道弟子某投誠﹐伏爲自身本命某建生。上屬北斗某星君注照﹐言念受生以來﹐至於今日﹐家俗世務﹐寧免愆非。三業六根﹐豈無過咎。欽聞太上﹐演盟眞之寶錄﹐實預修之津梁﹐是以虔心皈投大道﹐願傳寶誥見世﹐保命修行。若當身謝﹐惟憑拔度。謹按經云﹕

玉淸聖境﹐大羅元始天尊﹐昔在香林園內﹐大福堂中﹐爲諸天仙聖﹑三界主司﹐演說生死因緣。是時﹐卽有救苦眞人﹐上白天尊言﹕臣睹九幽地獄之內﹐羅酆北府之中﹐皆見十方救苦天尊﹐入於九幽﹐拔度諸苦。天尊普告四眾﹕汝等若能授持金籙白簡﹑九眞妙戒﹑長生靈符﹑救苦眞符﹐當消九幽大罪﹐標名九宮。察命童子﹑護戒威神﹑五帝直符﹑六宮掾吏﹐自當隨逐簡文﹐覆護受

戒。弟子某﹐預修冥福﹐依科開是道場﹐修設三界高眞黃籙大醮﹐拜請度師某﹐籙法師某君﹐傳授無上盟眞黃籙寶誥一階。惟願受持之後﹐爲見世之津梁﹐作過去之舟楫﹐護身保命﹐度厄消災。不得泄慢聖文﹐遵稟奉行﹐一如告命。

天尊告曰﹕

一者﹐克勤﹐忠於君主。

二者﹐敬讓﹐孝養父母。

三者﹐不殺﹐慈救眾生。

四者﹐不淫﹐正身處物。

五者﹐不盜﹐推義損己。

六者﹐不瞋﹐凶怒淩人。

七者﹐不詐﹐諂賊害善。

八者﹐不驕﹐傲忽至眞。

九者﹐不二奉。

上件戒言﹐並是元始天尊金口演說﹐至心授持﹐功德無邊。救難濟苦﹐神力難思。伏聽勑命﹐遵承奉行。

太一保命延生咒

玄天大誥﹐普濟羣愚。眞符煥發﹐列籍淸都。標名金籙﹐宿釁咸除。飛神碧落﹐超登太無。

玄科律令。

通靈延壽護身咒

元天上眞﹐雙景二去。左抱七魄﹐右拘三魂。令我神明﹐與我長生。太一眞一﹐寶章律令。

上皇玉虛君咒

太一尊神﹐務猷收眞炁。

太一保命﹐固神定生。爲我上招眞之炁﹐下布紫戶之庭。玉經朗徹﹐泥丸朗明。七祖同歡﹐俱升上淸。惟願身入無形。

上元玉簡眞符

上帝玉帝君咒

帝君逢陵梵眞炁。

帝君度符﹐籍正炁招萬神。上招玉眞炁﹐光布兩眉間。混元生帝景﹐三素成我仙。颼餐乘飛蓋﹐徑升高上軒。惟願萬炁長存。

九天內音寶誥

一皇紫晨君咒

左﹐無英公子玄充叔眞炁。

無英神眞生紫皇﹐三炁混合成宮商。招引眞炁鎭膀胱﹐通流三田會洞房。爲我致仙變容光﹐飛升云館入金堂。惟願與我合眞常。

斗中登眞度命出離生死符

太微天帝君咒

右﹐白元洞陽君郁靈標眞炁。

洞陽郁靈﹐魂生金光﹐耀耀炁中。精招眞固﹐神令長生。拔出地戶﹐根反胎嬰。參乘禦炁﹐升玉淸﹐惟願身飛上仙。

本治天堂玉簡眞符

三元紫精君咒

中央司命丈人君理明初眞炁。

司命定年丈人﹐保仙度命﹐書南宮﹐奏帝君前。太一度靈符﹐拔出世業根。福報無窮已﹐皆受玉經言﹐惟願永得長生。

玉淸金簡

眞符寶籙﹐發生善根。注福祿於靑篇﹐削罪名於黑簿。冤仇解釋﹐萬罪蕩除。永爲生死之津梁﹐不隨輪回之惡趣。恭惟元始符命﹐時刻升遷﹐一如告命。

太歲年

月日﹐大齋壇傳授。

度師

小兆臣姓某誥行。

四季投簡眞符

右符﹐立春﹐甲寅日書之。

右符﹐立夏﹐甲午日書之。

右符﹐立秋﹐甲申日書之。

右符﹐立冬﹐甲子日書之。

簡內誥文

元始符命玉淸眞文告下﹕諸天丞相﹑南昌上宮度人之神﹑長生大君﹑司馬大神﹑韓君丈人﹑南斗六司﹑樞機省署﹑太玄神庭﹐嚴校三界無極神鄕﹑泉曲之府﹑北都羅酆﹑三官九府﹑十二河源。普度苦爽﹐億萬幽魂。疾除罪簿﹐落滅惡根。不得拘畱﹐部衛形魂。速滅三惡﹐斬絕地根。飛度五戶﹐太玄錄名。諸魔保形﹐度上南宮。朱陵受煉﹐仙化成人。永度三塗﹐五苦八難。超度三界﹐無拘天門。五帝衛形﹐逍遙上淸。元始符命﹐時刻升遷。不得容隱﹐萬神咸聽﹐一如告命。

太歲年

月日

時﹐簡於齋壇告下。

淸醮寶誥

東方

南方

西方

北方

中央

右法﹐並掐辰文﹐鎭壇用之。巽炁書。遇設醮﹐鎭壇用之。

神霄眞王簡篆天篆

高上神霄玉淸王勑﹐天地鬼神奉行律令。

右篆成文﹐三十道。

神霄北斗玉簡眞符

右符﹐巽訣﹐辰炁﹐吹之。

神霄北斗玉簡去災眞符

神霄北斗玉簡去病眞符

神霄辟火眞符

高上神霄玉淸眞王紫書大法卷之十一竟

高上神霄玉淸眞王紫書大法卷之十二

神霄保仙消魔護正說戒儀

眞王言﹕賢哲處世﹐當信道﹐欽天心﹐合神靈。忠孝爲務﹐不造諸惡﹐種大善根。凡所施爲﹐濟度一切。非憑教戒﹐何以執持。昔﹐祖陽大赤高垣太極紫淸之宮﹐眞元神寶大慈天尊﹐授我至道﹐下教學仙之士。夫道法基漸﹐戒爲首。寶範瓊科﹐祕紫府經﹐列七品戒﹐分九等經。則雲篆雙羅﹐瓊緘蕊笈。睿臺玉闕﹐九仞諸天﹐無幽不明﹐無所不度。戒者﹐戒於初地﹐遣制情欲﹐遏塞愆非﹐漸登仙聖。今者﹐至學之士﹐按法行科﹐仰對聖前。爲任法職﹐先當顯說八景九霄天尊之九戒﹐以明齋功。眾官皈誠﹐當宜諦聽。

智慧頌

一者﹐神霄統天長生元聖至德天尊說消魔戒。當思虛皇妙道﹐生育二儀。三景元功﹐造化萬物。神靈仙聖﹐佐理生成。勿惑夷狄寂滅。妄自尊大﹐墮諸魔景。若能持此戒者﹐獲飛升果。

二者﹐丹霄太平應化道主天尊說制邪戒。當思帝王國主﹐受符治民。道化十方﹐仁育四海。勿信妖惡﹐生違戾心。自縱狂姦﹐墮諸惡趣。若能持此戒者﹐獲富貴果。

三者﹐靑霄好生元眞寶曜天尊說開性戒。當思父母劬勞﹐長育之恩。常存孝儉﹐順恭甘旨。不得悖逆﹐墮諸地獄。若能持此戒者﹐獲長命果。

四者﹐碧霄總生開云傳道天尊說修身戒。當思天生萬物﹐滋養一切。暫貸於我﹐不得鄙吝。常將財寶﹐施惠貧乏。若恣貪求﹐墮諸沈溺。若能持此戒者﹐獲丰足果。

五者﹐玉霄皓元威德耀晶天尊說持心戒。當思一切羣生﹐皆稟元黑。因緣流運﹐成結異形。勿欲滋味﹐輒起殺害。及恃豪勢﹐欺淩下賤。懷惡毒念﹐墮諸輪轉。若能持此戒者﹐獲智慧果。

六者﹐太霄輝明流光素景天尊說靜念戒。當思馳聘榮華﹐傷生損性。淫欲邪僻﹐敗气亂眞。世法不容﹐陰譴亦重。須臾虛假﹐永無出期。想念縈纏。墮諸煩惱。若能持此戒者﹐獲淸淨果。

七者﹐瑯霄飛靑元關溥濟天尊說保愼戒。當思萬匯營營﹐咸有明智。勿謂愚癡﹐便懷憎嫉。嗔恚罵辱﹐悉爲惡業。而沈毀謗賢哲﹐讒潛良善。犯天大禁﹐墮諸躁忿。若能持此戒者﹐獲安泰果。

八者﹐紫霄合景雙闕化身天尊說衛護戒。當思威神守護﹐身有光明。若入寶山﹐凝神不動。勿謂非類之人﹐交遊共處。干涉邪道﹐墮諸懈退。若能持此戒者﹐獲堅固果。

九者﹐景霄中極至妙空變天尊說利益戒。當思塵世之內﹐一切含生﹐隨業受報﹐受諸苦惱。卽起大慈悲心﹐方便救拔。至於小善﹐亦當積累﹐不得因循﹐隨於縱怠。若能持此戒者﹐獲成就眞元果。

眞王言﹕已上太極九戒﹐若能終始奉戒﹐終身不怠﹐內制魔魅﹐外集眞靈﹐長齋淨念﹐進修上道﹐一切凶橫﹐不能近身。役使六丁﹐辟除眾惡。功圓果滿﹐白日飛仙。可不戒哉﹐可不勉哉。

道士登齋起居﹐皆當對聖關白。監齊禮師﹐三拜而出﹐還亦如之。犯者﹐對師紏彈﹐必罰無貸。

玉府行用

凡人投狀﹐乞治狂邪﹐仍須子細推問﹐委有鬼賊相附。判狀畢﹐上香﹐口奏祖師﹑宗師﹑眞師﹐乞布告神府吏兵﹐聽候差使。畢﹐寫札子﹐差左右都統二將軍部兵一萬人﹐先次差去患人家﹐圍繞屋宇﹐飛符二道。指揮二將軍﹐監勒司命等神﹐火急收下某人身中爲禍鬼賊﹐不得放令逃走﹐候當司行遣。如或邪人在外﹐立便計會里社﹐火急押入本家。法師勾神將部兵前去﹐令投狀人歸去﹐備置香火。到人家﹐仍掐發兵訣﹐乃本師訣。存去人﹐爲本司捉殺大將軍。便燒本符一道﹐領兵吏百千萬眾﹐金鼓齊嗚﹐前後四圍﹐上下收攝邪鬼。步禹步﹐至患人居所﹐直至天門。把天丁訣﹑想從人皆爲天丁力士。望見邪人﹐便發斗訣﹐雷火訣﹑霹靂搜邪符一道﹐存火燒至門下。又步禹步﹐兩手剔寅﹑卯﹑午訣入屋。存二斗在頭﹐�罡星指前。至廳上﹐師便背�向罡方立定﹐上香﹐指揮神將吏兵速勾邪祟出來﹐聽吾指揮。便令扶出﹐依法用天丁訣﹐存前項並天丁力士前去搜捉。一見病人﹐左手掐天丁局邪訣﹐右手斗訣﹐以左手訣﹐築脇下。存左手拳爲罡星﹐右手肘爲�星﹐左肩爲�﹐心爲�﹐右肩爲�﹐右肘爲�﹐右拳爲�星。星斗光芒存心胸﹐便以左手掐辰文﹐高聲問﹕汝是何邪鬼侵害王民﹖吾奉上帝勑命﹐前來勘汝﹐對吾眞說﹐稍有違者﹐便行拷訊。指揮畢﹐急將右手拳﹑左手肘緊局之﹐存天丁拷問。如未伏﹐急掐天丁印局之﹐以金剛杵刺其口。又不通﹐以枷之﹐發雷火霹靂本符﹐卽叫通說。再三審問﹐事委是的實﹐卽便令神將收下鬼賊﹐立要病人安樂﹐便與符吞之。一日不住上香﹐祝將速與盡底收攝﹐解押赴所屬施行。

捉凶惡鬼神

應有投狀﹐有凶惡鬼神﹐累經行持不去﹐仍於受狀內具錄事由﹐飛奏上帝三師﹐申五嶽﹐牒城隍﹐或就近神祠﹐克日會合﹐前去某家﹐收戮鬼賊﹐立獄推勘行遣。至日早﹐召八方追捉將楊順﹐發行作先鋒將﹐出步交乾斗﹐飛神朝天請兵。次一一把本府神將靈官發行﹐遣遠﹝曰十甲﹞﹐並同前法。入門﹐左手局邪訣﹐披斗﹐如前伏邪法﹐步地紀斗﹐直入廳上﹐背魁向罡﹐高聲一一召本府吏兵﹐火急部領兵馬﹐監勒某家﹐五道土地﹐干系等神﹐盡數收捉﹐立赴壇所伺候。當府立獄﹐推勘指揮了﹐剔兩訣﹐握墜邪印﹐乃是陰斗。存將吏皆列左右。捉邪行持﹐如祟不見聲響。已被捉下﹐仍用結枷印照之﹐便用感應枷鬼將符燒之﹐便掐紫微印﹐交乾布斗﹐高聲念紫微咒乾家坤靈。禁之。如未伏﹐卽用金刀靈官制之﹐把天丁印﹐誦天丁咒﹐存十方天丁力士飛空束縛。如不見形影﹐便將治病符吞之﹐仍與符用鎭惡符鎭之﹐大驗。

伐邪破廟

應有人投狀﹐稱有非祀典神廟﹐或山林木祟頻頻興妖﹐惑人家婦人﹐侵害田宅﹐妄求祭祀。子細具狀聞奏﹐乞請本府兵馬﹑十方天丁力士﹐並所屬祀典等神﹐會合前去。至日早﹐用書鎭惡符﹐用板四片﹐各長七寸﹐闊三寸。書訖上香﹐交乾布斗﹐變神飛奏上件爲禍因依﹐再步地紀斗﹐遣兵帥帶人持符﹐直入廟中。把本命訣﹐辰。召神吏﹐存在左。右手北帝印訣﹐存三師並北極大帝﹐同領兵馬﹑天丁力士﹑六甲六丁﹑摧魔雷部﹐在吾領後雲中。剔訣﹐仍握紫微印﹐心存北極大帝﹑三臺﹑北斗自然覆頭。又飛斗訣﹐存七星交橫﹐罩下廟貌。便行至廟前﹐飛天罡﹐躡地紀﹐都監訣﹐高聲逐一呼名﹐上件兵將﹐火急與吾盡底收捉。便燒命魔前驅煞鬼符一道﹐喝﹕應是鬼賊﹐指揮捉。發雷火符﹐發雷火盡底燒。師存閃電﹐霹靂震動﹐火滿長空﹐吏兵舉啖聲﹐存捉下。次將鐵符釘在廟內四方地內﹐把天關地軸訣﹐存四方遞相耕動﹐鬼賊並無入處。便賞吏兵﹐大妙。不可常用。

亢陽請雨法

密室一所﹐灑掃令淨。酒十二分﹐雄鷄一隻﹐供摧魔部中將帥。仗劍向巽方。劃壇三層﹐上列酒盞﹑香燈﹑茶果。科式﹐向巽戶步斗﹐變神將﹐劍指巽方﹐高聲曰﹕吾奉上帝勁﹐急摧魔部﹐一一呼名﹐並召五方蠻雷使者﹐克取今月某日﹐與吾火急搜起﹐溪源潭洞之中﹐應有龍神﹐速至某處﹐救一切萬姓焦枯。吾今依法備血酒﹑皂錢﹐犒賞雷部。至日克時﹐須管大布雨澤﹐莫違吾律。咒訖﹐傾酒﹐將劍刺鸚﹐血入酒中﹐以劍尖攪勻。存雷部各在五方﹐臨壇受祭。設了﹐就巽方掘一地﹐埋皂錢﹑雞血酒。卓劍埋之﹐方出室﹐依法將致雨符﹐使人投於有龍去處。至期﹐雷雨大作﹐救濟旱傷﹐卽謝天恩。

祈晴

凡飛天罡﹐可以制天神。躡地紀﹐可以伏地祇。治三界鬼神﹐不得飛罡躡地紀之道﹐安能興功立德﹐盡是空用心力。治虛無惡鬼﹑狂風暴雨﹐過海登山﹐在危難之中﹐但配。如伏狂邪法﹐左右手是順倒﹐返步之。次飛罡躡紀﹐以右指其禍方﹐則鬼神撲落﹑雲雨收藏﹐妖魔盡滅﹐霖雨不能損壞苗稼及人物。或暴風折木﹐法師變神配衣﹐順列返。誦飛呈躡地紀咒三徧﹐以右指雲中﹐高聲曰﹕吾奉上帝勑﹐令速止暴風霖雨。汝等龍神主者﹐速稟勑令﹐收雲止雨。卽止。如未止﹐再行法﹐用縛龍靈官制之﹐大妙。次奏上帝三師﹐牒行雨龍主﹐速令禁止。

投壇傳度誓狀式

某鄕貫﹐居職位﹐姓某﹐年甲﹐建生。上屬北斗某星君﹐重念某下土功微﹐仰慕道化﹐躬發丹誠﹐謹賫質信﹐捧詣某君門下﹐求乞傳授高上神霄長生護命保仙祕法﹐一宗符圖印訣﹐誓願佐天行化﹐助國救民﹐保命修眞﹐剪邪皈正。佩法之後﹐永爲身寶﹐不敢不遵依師旨﹐妄傳非人﹐漏泄靈文。一日一有違﹐自甘以身謝三官﹐風刀考形﹐殃累玄祖﹐萬劫不原﹐不敢怨道咎師。謹具狀告聞﹐伏望法慈﹐特賜敷奏﹐開壇傳度﹐未敢自專。伏候法旨。

太歲年

月日具法位姓某押狀。

奏取旨報應。

具位﹐小兆臣姓某。

右﹐臣某﹐今據入前投詞。旣見來誓至懇﹐不敢拒違﹐臣謹昧死具狀﹐飛奏祖師高上神霄玉淸眞王長生大帝幾前﹐伏望恩慈﹐頒降勑命﹐告下紫府眞司﹐契勘上件﹐傳法弟子。某有無過犯﹐合與不與傳授﹐恭乞宸慈下。臣及傳法弟子某﹐夢寢之間﹐明彰報應﹐以憑傳度施行。臣誠惶誠恐﹐稽首頓首﹐謹具奏聞﹐伏候勑旨。謹狀。

太歲年

月日具位臣姓某狀奏。

新授法址叫

勑三天門下﹕

據某官某人乞﹐保奏某人﹐稟性純素﹐守志堅眞。每欽奉於高眞﹐常皈依於大道。頗有助國救民之心﹐願欲傳授高上神霄保仙祕法﹐保命護身﹐佐天行化﹐馘除邪祟﹐利濟生民。某本命年甲建生。上屬北斗某星君注照﹐恭候昭報者。

保舉師具位﹐臣姓某。

監度師具位﹐臣姓某。

度師具法位﹐臣姓某。

惟神霄大法﹐萬道同皈。矧吾言之易行﹐豈汝心之難勉。宜補高上神霄太平輔化弟子﹐奉行神霄大法﹐行右殿軍同會書府事﹐準式以聞。

右牒﹐奉三淸玉帝﹐勑到奉行。

度師具法位﹐臣姓某誥行。

眞師九天益算司命好生韓君丈人眞君。

宗師靑華大帝君。

祖師長生大帝君。

戒牒式

玉淸神霄大法司﹐牒弟子某人。

據弟子某﹐露饑渴之心﹐操金石之志﹐願嗣正法﹐乞授祕詮。顧玆勤拳﹐良可嘉尙。除已奏聞於帝闕﹐及申牒於眞司﹐依按玄科﹐奉傳奧旨﹐莫不諸天監度﹐眾聖證明﹐神將贊扶﹐吏兵翊衛。俾充職任﹐以證仙階。可依簡券﹐跪受職名。所有戒文﹐理宜信奉。具列如後。

先授三遵戒﹕

一﹐不得負違天地。

二﹐不得悖逆父母師友。

三﹐不得違師所行教令。

次授五戒行﹕

一﹐戒非色非財。

二﹐戒殺物傷情。

三﹐戒怪貪嫉拓。

四﹐戒請曲邪佞。

五﹐戒喜怒變常。

次授七正直﹕

一﹐以正信爲善根。

二﹐以正眞畱意﹐上應天心。

三﹐以忠利於國﹐孝穆於親。

四﹐以正信從師訓。

五﹐以正直和穆六親眷屬。

六﹐以正絕聽是非﹐邪不幹正。

七﹐以市價斗稱﹐平直交易。

次授六不聽曲詞﹕

一﹐察有嗔妬姦濫不明者﹐不得受狀。

二﹐凡人欺詐姦盜﹐事屬暗昧﹐不得受狀。

三﹐假以財物﹐求檮妄動吏兵﹐害物傷命﹐不得受狀。

四﹐爲冤僧嫉妬﹐欲求報對者﹐不得受理。

五﹐財物不明﹐亡者往來追攝﹐似乎機變者﹐不得受理。

六﹐民有冤枉﹐已經明斷﹐妄訟官吏﹐欲求警報者﹐不得受理。

牒具如前。

仰遵科式﹐毋失規儀。精進修持﹐功勤香火。味三光之煥景﹐佩六甲之符章。保命護身﹐佐天助國。或螟蝗爲害﹐或水旱不調。或精魅爲妖﹐或生靈疾苦。事無巨細﹐按律誅禳。毋殖貨財﹐毋私諂曲。勿背盟約﹐泄慢樞機。使教法以興行﹐俾眾生而向信。天鑑不遠﹐宜勉之。故牒。

太歲年

月日

時牒。

保舉師具位﹐姓某押。

監度師具位﹐姓某押。

度師具法位﹐姓某押。

補帖

玉淸神霄大法司﹕

當司據鄕貫某﹐賫質信詣某君門下﹐傳授高上神霄保仙祕法。除已申奏三師外﹐補充高上神霄太平輔化弟子﹐奉行神霄大法﹐行右殿軍同會書府事法職﹐須至出帖照會者。

右牒﹐給付某收執。切以神霄玉文﹐瓊臺祕訣﹐無所不該﹐無所不攝。若能自寶以奉持﹐則坐眾妙﹐立至萬神。寂然不動﹐感而遂通。可不勉勵精誠﹐上祈眞貺。若初勤終怠﹐口是心非﹐法中靈官﹐記人功過﹐毫分無失。當令五帝言功﹐毋使三官鼓筆。無怨師言﹐切宜勉之。準此奉行。

太歲年

月日

帖。

保舉師具位﹐姓某。

監度師具位﹐姓某。

度師具法位﹐姓某。

轉官告式

勑三天門下﹕

據玉闕奏下﹐有元修眞之士某官﹐依科奉行。於某年某月某日﹐佐天行化﹐助國救民。�到�保明﹐乞依科遷﹐補佩某品仙階﹐施行者。

右﹐本官品稟性謙和﹐精修奉戒。普救人民﹐功德甚重﹐諸天稱慶。宜依擬補某官﹐奉上帝勑命指揮﹐奉如右。符到奉行﹐一如高上神霄玉淸眞王律令勑。

太歲年

月日。

保舉師具位﹐姓某。

監度師具位﹐姓某。

度師具法位﹐姓某。

申泰山借兵馬式

玉淸神霄大法司﹕

本司已於今月某日某時﹐告下神霄玉淸府劫命符文一道﹐關借泰山兵馬若干﹐就某處﹐爲某人染患日久﹐服藥無效。本司看詳委﹐是有邪神通同爲禍。同共本司兵將﹐搜捉邪祟﹐根治施行。須至申聞者。

右謹具狀﹐申

泰山東嶽府﹐伏乞指揮。選差得力兵馬﹐雄將猛帥﹐火急前至地頭﹐同共救應。善功畢日﹐卽便回申﹐依法祇應。

干冒威聽﹐伏候照報。謹狀。

太歲年

月日﹐具位姓某狀申。

繳回兵馬狀

玉淸神霄大法司﹕

本司昨於某月某日某時﹐告下神霄玉淸王府勑命符文﹐關借泰山兵馬若干﹐於某處某家﹐已蒙嶽府應時發到本府。今已事畢﹐各賞功勛﹐合行發回原差兵馬﹐須至申聞者。

右﹐謹具狀﹐申

泰山東嶽府﹐伏乞指揮下有司﹐交收元

差兵馬。干冒威聽﹐伏候昭格。謹狀。

太歲年

月日具位姓某狀申。

保生牒式

玉淸神霄大法司﹐牒

南斗降生司。

當司據鄕貫﹐奉

道女弟子某狀投﹐伏爲見今身懷六甲﹐產臥在卽﹐切慮宿業仇條積生冤債﹐亂成報對﹐間阻生產﹐及所生男女﹐多被一十五種無道凶魔﹑不正鬼祟﹐侵害夭亡性命。當司爲見下元甲子生人﹐有此枉橫﹐須至牒者。

牒候到﹐請立便差撥仙官監生大神﹐前

至監勒本人家司命土地等﹐及地分神祇﹐同共守護產母某﹐於吉時﹐令其分娩﹐子母團園﹐無致疏虞。仍祈聖力﹐保守孩童。當司務在皇民安泰﹐勿致稽緩。謹牒。

太歲年

月日牒。

具法師位﹐姓某押。

保胎宜男斷注奏式

具位﹐小兆﹐臣某。

右﹐臣輒冒威嚴﹐仰幹大化。退思僭越﹐甘俟天憲。切念臣受道之日約﹐願體道化民﹐救治病苦。凡有請祈﹐敢不奏聞。臣謹據某﹐投臣壇下﹐乞行止遏。臣看詳來詞﹐委有兒注﹐相呼分明。謹昧罪錄狀﹐上奏

祖師高上神霄玉淸眞王長生大帝﹑

宗師高上神霄玉淸王靑華大帝﹑

眞師九天益算司命好生可韓司丈人眞君。

伏望天慈允覽微臣所奏﹐頒九天太一九仙眞君曲賜﹐赦宥某人並妻某氏所作故違﹐誤犯罪愆﹐特與注上花男花女胎孕﹐下副民望。仍乞差降九天太一保胎卻邪官吏﹐一合來下﹐特爲某卻除北斗胎殺將軍﹑胎注胎厭神君﹐並九種邪類﹐斷絕兒注相呼﹐免致日後絕其種裔。恩惟太上好生﹐許從所欲。果蒙奏請﹐仰荷威嚴。罪當萬死﹐謹具奏聞﹐伏候勑旨。謹狀。

太歲年

月日具位姓某狀奏。

又奏九天丈人

具位﹐臣姓某。

右﹐臣輒伸丹悃﹐仰幹淸化﹐入意﹐使永免虞厄﹐令遠無傳注男女之苦。臣除已具奏高上神霄玉淸眞王外﹐

謹錄狀上奏﹕

九天太一丈人眞君。

九天太一萬福眞君。

九天太一司命眞君。

九天太一掌籍眞君。

九天太一掌籌眞君。

九天太一卻邪眞君。

九天太一定籍眞君。

九天太一注善眞君。

九天太一護生眞君。伏望眞慈允覽臣奏﹐特賜勑命﹐差降九天太一劫邪官將吏兵﹐一合下赴某家內﹐卻除北鬥殺胎將軍﹑胎注胎厭神君﹐並花公花母黃河橋難﹐靑龍﹑白虎﹑天狗﹑弗魔﹑山鬼﹑飛天九種邪類。斷絕兒注相呼﹐免致日後絕其種裔。仍乞降賜九天正眞之炁﹐灌注某人﹐並妻某氏身中﹐向去胎孕成結﹐永無男女傳注之憂。果蒙奏請﹐仰荷玄恩。臣干冒眞威﹐罪當萬死﹐伏候眞旨。謹狀。

太歲年

月日具位姓某狀。

祈雨奏狀

具位﹐小兆﹐臣姓某。

右﹐臣恭聞﹐道本自然﹐教開方便。凡有虔告﹐必遂感通。謹據鄕貫﹐奉道弟子某等詞傳﹐伏爲今歲某時以來﹐亢陽爲虐﹐雨澤愆期。苗稼焦枯﹐人心惶懼。卒歲﹐恐衣食之不給。後時﹐慮糧稅之欠輸。非仗禱祈﹐曷臻丰稔。狀投司治﹐匈爲施行。臣領來詞至切﹐不敢拒逆﹐謹謹錄狀﹐昧死上奏

祖師玉淸上帝元始天尊。恭望

天慈特降勑旨﹐頒下所屬。乞差霹靂興雲致雨將軍﹑六丁六甲﹑五雷使者﹑雷部官屬﹑風伯雨師﹑行雨龍王等眾﹐赴臣所建祈雨壇所雲集﹐大布霶﹝雨十沱﹞﹐以救焦枯﹐庶蘇禾稼。臣冒瀆天威﹐罪當萬死。臣誠惶誠恐﹐稽首頓首﹐謹具奏聞﹐伏候道旨。謹狀。

太歲年

月日具位臣姓某狀奏。

治病牒城隍

玉淸神霄大法司﹐牒

某府州城隍都主者司。

當司據某人乞行救治﹐除已一面給付天符符水與患人吞服外﹐尙未見效﹐照得委是上件邪祟凶頑﹐須至專牒者。

牒到請詳事理﹐立便權借心力威猛將吏﹐前至某家﹐收攝邪祟﹐速離某家界分。如或不遵牒內事理﹐定行錄奏神霄帝師﹐例行典憲﹐守待報應。謹牒。

太歲年

月日牒。

具位﹐姓某押。

帖摧魔部

玉淸神霄大法司﹕

當司據某入意﹐至今未見安痊﹐委有下界不道邪神﹐結集羣黨﹐妄求血食﹐不畏道法﹐頑猾姦狡﹐枉陷生人﹐止占生人屋宅﹐事干切害﹐須至行遣者。

右帖﹐雷陣流金火鈴大將軍﹑霹靂殺伐大將軍﹑雷火大將軍﹑霹靂號黑﹑歷黑二大將軍等眾﹐火急將帶本部兵馬雄帥﹐只今前去患家﹐不問遠近家先﹐並爲禍不正邪神﹐仰盡數擒捉﹐出離境界﹐遠去他方。仍勒下某家司命等神﹐日逐不住﹐竭力護持﹐毋致再行災患。如或稽滯﹐例行究治。謹帖。

太歲年

月日帖。

具位﹐姓某押。

申左玄眞人

玉淸神霄大法司﹕

本司於今月某日某時﹐據入意﹐除已於某日﹐行札某家司命等神﹐祛遣爲禍邪祟出離境界﹐以致日久﹐全無報應﹐須至申聞者。

右﹐謹具狀﹐申

眞師左玄眞人﹐伏乞指揮﹐差霹靂靈官天丁前去某家﹐根究前項事由﹐收捕邪祟﹐須管明彰昭報﹐庶使皇民免遭橫夭。伏候

昭格﹐謹狀。

太歲年

月日﹐具位姓某狀。

符告本府官屬

玉淸神霄大法司﹕

當司據入意﹐乞行救治符下。本府總監壇統兵二大將軍﹑靈官將吏﹐前去患人家﹐先行一面﹐不問高低遠近家先凶頑等神﹐並須執縛﹐押出境界外。仍須監勒某家司命等神﹐各令知委﹐自此已後﹐不得容情﹐故縱邪祟﹐依前作禍。仍爲追攝患人身中病气﹐令俾患身服藥通靈﹐精神附體﹐魂魄安和。不得有違﹐符到奉行。

太歲年

月日

時下。

具位﹐姓某押。

拔幽魂符檄

玉淸神霄大法司﹕

當司據入意﹐恪備信儀﹐請行齋事﹐依典告行玉淸寶籙拔幽魂眞符﹐須至告下者。

空符

高上神霄玉淸寶籙拔幽魂眞符告下﹕

十方三界﹐無極神鄕﹐三官九府﹐百二十曹﹐水火罪錄﹐五帝考官﹐酆都內外宮洞﹐五獄九幽泉曲﹐九壘十二河源﹐九州社令地府萬神﹐拔度亡過某靈魂﹐疾除罪簿﹐落滅惡根。不得拘畱﹐時刻升遷。萬神護送﹐徑詣人天。隨品受化﹐更生福鄕。一如告命﹐風火驛傳。

太歲年

月日﹐吉時告下。

具法位﹐姓某。

破地獄符檄

玉淸神霄太法司﹕

當司據入意﹐恪備信儀。請行齋事﹐

依典告行玉淸寶籙破地獄眞符﹐須至告下者。

空符

高上眞王玉淸寶籙破地獄眞符告下﹕

北陰酆都﹑內外六洞天宮﹑三十六獄﹑無間地獄﹑九幽地獄﹑泉曲水獄﹑大小鐵圍山地獄﹑長夜拷掠陰關冥司主職萬神﹐咸聽符命眞文﹑煥發照耀。陰冥塗炭罷對﹐拷掠俱停。炎火息焰﹐冰雪消凝。刀化玉樹﹐劍變騫林。疾除亡過某形魂罪簿﹐落滅惡根。不得拘畱﹐囚苦罪魂。乘此眞符﹐救苦功德。速令出離﹐睹見光明。上升南宮﹐受化更生。一如告命﹐風火驛傳。

太歲年

月日時告下。

具法位﹐姓某。

發二符文關

玉淸神霄大法司﹕

當司據入意﹐依典告行玉淸神霄破地獄拔幽魂眞符﹐須至關發者。

右關﹐神霄地道功曹神君賫持符命﹐俓詣十方三界﹑無極神鄕﹑北陰酆都諸獄主者﹐拔度亡過某﹐靈魂出離長夜﹐獲詣玄壇﹐領沾功德﹐充遂生方。故關。

太歲年

月日關。

具法位﹐姓某押。

牒地府九幽都司

玉淸神霄大法司﹕

當司奉爲某追薦。某切恐拘魂地府九幽之境﹐準此符命﹐拔度某速得超生﹐罷對寒庭﹐削除惡簿。一如神霄眞王律令。

牒候到﹐仰準前符命﹐告下地獄三官﹑九府﹑百二十曹﹑五帝考官﹑九幽地獄執罰神兵﹑牛頭獄卒﹑三界大魔﹑地府一切冥官主者﹐承此符命﹐地府停苦﹐符到奉行。故牒。

太歲年

月日時牒。

具法位﹐姓某押。

投簡表式

具位﹐小兆﹐臣姓某﹐誠惶誠恐﹐稽首頓首﹐再拜

上言﹕臣據入意﹐建生。上屬

北斗某星君。某先有願心﹐朝禮五嶽﹑四瀆洞天福地。獻投簡文﹐上報

大道﹑天地﹑父母養育之恩﹐三光鑑照﹐國王﹑水土﹑師友傳度之恩。上祝

當今

壽同天地﹐永鎭山河。又願拔臣九祖之愆於旣往﹐貸臣三世之罪於將來。臣幸逢聖代﹐得慕眞風。俗骨凡胎﹐夙多尢悔。道行聞淺﹐莫悟至眞。未足以通幽而洞徹﹐則無以積功而圖報。恭聞五嶽四瀆﹐洞天福地。紫府眞都﹐惟神仙降佑之鄕。乃學道祈求之士﹐伏乞眞靈﹐俯垂洞鑑。赦諸過咎﹐雪釋愆尢。令法籙斬邪﹐以歸正仙。兵佐助﹐以隨行。慕道修眞﹐超凡入聖。臣無任激切﹐屏營之至。謹言。

太歲年

月日﹐具位﹐小兆臣某表奏。

奏聖母式

具位小兆臣姓某。

臣不避斧越之誅﹐仰讀重玄之聽。臣昨於某年內蒙度師某君傳授玉淸神霄大法一階神將符印等﹐誓願佐助

天眞宣揚正化﹐救民疾苦﹐治病除邪﹐修煉身心﹐願升玉府。伏念臣濁世行屍﹐凡間穢質﹐幸因宿運獲在人倫﹐叨遇眞荃得傳大法﹐仰賴高眞俯垂濟世。臣功微道淺﹐德薄行衰﹐濫進仙階﹐無功可記行藏。致犯動靜成愆。口掌心身有違科禁﹐千愆萬罪陽過陰誅﹐夙夜競惶無門懺謝。幸因吉日朝禮元君﹐特希哀佑湣以愚蒙。臣謹錄狀奏

聞者。

右臣謹錄狀上奏

元始開天道祖聖母元君禦前﹐伏望

道慈允臣所奏﹐乞賜勁命赦宥臣某﹐罪冤消釋﹐得獲淸寧﹐庶使臣奉法求眞速蒙靈應﹐允臣虔禱立獲感通。仰荷大道罔極之恩﹐臣無任激切屏營之至﹐謹具以聞。謹奏。

太歲年

月日具位小兆臣姓某狀。

立獄奏三師

具位﹐小兆﹐臣姓某。

臣謹據某﹐昨於某年月日﹐得何病證﹐忽被山魈鬼神侵擾﹐日夜顚狂﹐作亂言語呼喚﹐口稱邪祟不一。累經師巫醫藥﹐制伏不下﹐委是頑猾姦狡。尙慮性命難存﹐骨肉懷憂﹐不能得止。具狀投臣﹐乞行救治。臣切見本人投詞懇切﹐不敢抑絕﹐敢今月某日﹐就某家東南方上﹐建置神霄水火獄﹐乞降三司五雷將吏﹐詣地頭﹐收捉某身中爲禍山魈等祟﹐赴獄考治﹐救濟生人。須至奏聞者。

右﹐臣謹錄狀﹐上奏

祖師高上神霄玉淸眞王長生大帝﹑

宗師高上神霄玉淸王東華大帝﹑眞師九天益算司命好生韓司丈人眞君﹐伏望天慈兪允﹐特降勑命﹐告下三司五雷﹐部領威猛神將﹑精兵獄吏﹐俓詣地頭﹐收捉上件山魈﹑邪妖等祟﹑伏屍﹑蛇精﹑五通﹐赴獄考治﹐顯現綜迹。轉憑解送﹐佐助行持。救濟疾苦﹐治病驅邪。咸賜感通﹐以彰上帝好生之德。臣冒瀆

天威﹐罪當萬死。伏候勑旨。

太歲年

月日。具位﹐臣姓某狀奏。

牒城隍

玉淸神霄大法司﹐牒某府州城隍司之神。

當司據某事﹐乞行救治。除已給付天符﹐差撥天將吏兵收捉外﹐須至行遣者。

牒候到﹐請詳前件事理火急差撥威猛有心力神將﹐部領吏兵﹐前至地頭﹐會合本司天將﹐於患家核捉爲禍邪祟鬼神﹐毋令走透﹐須要捕獲﹐收赴天獄施行。如稍有違﹐不依前件﹐的當具奏上帝﹐重行典憲﹐立俟報應。謹牒。

太歲年

月日牒。具位﹐姓某押。

關式

玉淸神霄大法司﹕

當司據某入意遂投本司救治。尋驗得﹐委有不正邪祟分明﹐須至行遣者。

右﹐關準

眞王勑命﹐令差總監大將軍﹑統兵大將軍﹑�黑大將軍﹑歷黑大將軍﹐會合命魔﹐前驅殺鬼。符中將吏﹑功曹﹑符使﹐疾速前去地頭﹐搜捉患人身中一切爲禍鬼邪﹐不問高下親疏﹐卽仰應時攝赴患體﹐借口通傳。如或不伏﹐仰一面絣弔考問﹐不得慢易。切待本司到來﹐結絕解送。倘不遵依法律﹐罪無輕恕。火急奉行。故關。

太歲年

月日關。

具位﹐姓某押。

召吏兵告文

高上神霄玉淸王﹐勑召某神兵。

符

勑召某將吏多少﹐來赴某處靈壇﹐爲某事急來。

高上神霄王﹐勑召某神﹐究問元因﹐誥到奉行。代天行道﹐除邪滅精。千千截首﹐萬萬來呈。一人不到﹐碎腦殞身。眞王勑令﹐龍虎交奔。神兵主者﹐符到速行。若有抗拒﹐上奏

帝君。一如告命﹐風火驛傳。

太歲年

月日時﹐某處靈壇告。

具位﹐姓某。

高上神霄玉淸眞王紫書大法卷之十二竟

