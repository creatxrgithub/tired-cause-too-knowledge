海瓊傳道集

經名﹕海瓊傳道集。一卷﹐洪知常編集﹐出於南宋。底本出處﹕《正統道藏》正一部。

海瓊傳道集序

關尹子曰﹕所可傳者﹐只謂之事﹐不謂之道。老君曰﹕吾不知其名﹐彊名曰道。此集之行﹐其與三千六百法﹐養命數十家﹐大故天淵矣﹗凡我同志﹐其精研之﹗《魯語》有謂夫子之言性與天道﹐不可得而聞也。吁﹗天下後世﹐不審夫子之意﹐卽以爲甚高難行之事。夫豈知夫子之門獨稱顏淵﹐顏淵得之﹐則三月不違仁﹐而又終日如愚﹐故其在陋巷﹐甘以簞食瓢飲爲樂﹐所以三十二歲而蛻去矣﹗人能悟顏淵心齋之旨﹐則知神室之說﹐旣知神室則知神水。孟子曰﹕性猶水也。其斯之謂乎﹗《悟眞篇》云﹕修生之要在乎金丹﹐金丹之要在乎神水華池。至簡至易﹐𨿽愚暗小人行之﹐立躋聖地。《道德經》云﹕吾道甚易知﹐甚易行。昔者鍾離雲房以此傳之呂洞賓﹐呂傳之劉海蟾﹐劉傳之張平叔﹐張傳之石泰﹐石傳之道光和尙﹐道光傳之陳泥丸﹐陳傳之白玉蟾﹐則吾師也。乙亥之秋﹐遇之於武夷山﹐越戊寅之春﹐復於廬山相會﹐過太平興國宮﹐有道士洪知常字明道﹐自號坎離子﹐於內外二丹﹐畱意久矣﹗千師萬友﹐參究已徧﹔千經萬論﹐搜括無蹤。一旦與之因綠契合﹐半句之下﹐金篦刮膜﹔片餉之間﹐玄珠成像。洪公將隱形遁迹﹐杜門絕交﹐坐進火候﹐以圓聖胎。恐此道無傳﹐故以所得吾師《金丹捷徑》一篇﹐《鉤鎖連環經》一卷﹐及《廬山快活歌》一章﹐刊行於世﹐總而名之曰《傳道集》。欲天下共之。刀圭子陳守默﹐紫芝子詹繼瑞﹐稽首拜書。

海瓊傳道集

丹法參同三十對偶子

淸濁盈虧衰旺存亡有無吉凶

悔吝生克刑德動靜進退消長

賓主沈浮升降老嫩文武剛柔

離合聚散往來上下雌雄黑白

守戰生殺剝復探淺抽添寒暑

丹法參同二十貫穿子

在天爲日月星辰﹐在地爲山河艸木﹐在人爲夫婦男女﹐在易爲乾坤坎離。

在象爲龍虎烏兔﹐在數爲九三二八﹐在藥爲鉛銀砂汞﹐在醫爲燥濕寒溫﹐

在內爲經絡榮衛﹐在外爲皮膚毛血﹐在形爲心腎肝肺﹐在時爲陰陽寒暑。

在運爲金木水火﹐在用爲精神魂魄﹐在道爲隱顯動靜﹐在物爲壇鑪鼎室。

在妙爲虛無自然﹐在方爲東西南北﹐在色爲靑紅黑白﹐在景爲春夏秋冬。

攢族五行之圖

和合四象之圖

偃月鑪之圖

仙化圖

此圖論藥物。老君曰﹕後其身而身先﹐忘其身而身存。

第一轉金丹﹐謂之一返﹐謂之一還。

如糞壤中有虫﹐名曰蜣螂。用鉛不用鉛﹐須向鉛中作。

第二轉金丹﹐謂之二返﹐謂之二還。

如蜣螂探糞成丸子。玄珠成像﹐太乙歸眞。

第三轉金丹﹐謂之三返﹐謂之三還。

如蜣螂有兩个﹐一雌一雄。夫婦老相逢﹐思情自畱戀。

第四轉金丹﹐謂之四返﹐謂之四還。

如蜣螂共裒糞九﹐從地上行。周天火候﹐自在河車。

第五轉金丹﹐謂之五返﹐謂之五還。

如兩小蛻娘﹐共抱糞丸﹐守而精思。養正特盈﹐守雌抱一。

第六轉金丹﹐謂之六返﹐謂之六還。

如糞丸之中有螟白者。精神聚會﹐結成聖胎。

第七轉金丹﹐謂之七返還丹﹐謂之七還。

如糞丸中蜆白已成蠕形。其中有精﹐杳杳冥冥﹐其中有物﹐恍恍惚惚。

第八轉金丹﹐謂之八還。

如蟬形已棄其糞丸之殼。節候旣周﹐脫胎神化。

第九轉金丹﹐謂之九還。

如蛻娘死﹐糞丸裂﹐其蟬飛。形神俱妙。

天機圖

此圖論火候。老君曰﹕綿綿若存﹐用之不勤。

第一轉火候

如桃核入土。取將坎位中心實﹐點破離官腹裹陰。

第二轉火候

如桃核生芽無質生質是還丹﹐誰信無中養就兒。

第三轉火候

如桃核抽條白雪黃芽才過了﹐一鑪猛火緞紅

此一月屬卯﹐木旺在卯。防危慮險﹐沐浴丹頭。

第四轉火候如桃條發英。一霎火焰飛﹐眞人自出現。

第五轉火候

如桃條敷葉。牽將白虎歸來養﹐產个明珠似月圓。

第六轉火候

如桃樹生花到此丹砂須沐浴﹐抽添運用更防危。

第七轉火候

如桃花已落花蒂﹐畱其萼。飲刀圭﹐服丹砂。

第八轉火候

如桃花之萼結子雞卵中黃﹐龍珠內白。

此一月屬酉﹐金旺在酉。只宜養火﹐不可放逸。沐浴

第九轉火候

如桃實紅熟十月霜飛丹始熟﹐十月胎圓﹐超凡入聖。

十月脫胎吞入腹﹐始知我命不由天。

丹法參同十九訣

一采藥收拾身心﹐斂藏神气。

二結丹凝气聚神﹐念念不動。

三烹煉玉符保神﹐金液煉形。

四固濟忘形絕念﹐謂之固濟。

五武火奮迅精神﹐驅除雜念。

六文火專气致柔﹐含光默默﹐溫溫不絕﹐綿綿若存。

七沐浴洗心滌慮﹐謂之沐浴。

八丹砂有無交入﹐隱顯相符。

九過關果生枝上終期熟﹐子在胞中豈有殊。

十分胎雞能抱卵心常聽﹐蟬到成形殼自分。

十一溫養知白守黑﹐神明自來。

十二防危一念外馳﹐火候差失。

十三工夫朝收暮采﹐日煉時烹。

十四交媾念念相續﹐同成一片。

十五大還對景無心﹐晝夜如一。

十六聖胎墊其神於外﹐藏其气於內。

十七九轉火候足時﹐嬰兒自現。

十八換鼎子又生孫﹐千百億化。

十九太極形神俱妙﹐與道合直。

老君曰﹕道非欲﹐虛虛自歸之﹔人能虛心﹐道自歸之。

天地交乾之圖

悔

天地交鉛見癸生須急采﹐金逢望遠不堪嘗。

朔

日月合璧之圖

望十五日亥十六日子日月合

金丹火候口訣

古云﹕聖人傳藥不傳火。此金丹捷徑﹐備言丹法細微之旨矣﹗終不敢明說火候。夫火侯者﹐乃奪天地之气﹐盜日月之精﹐不敢輕。世風有仙骨﹐自然有分。

造物圖

老君曰﹕專气致柔﹐能如嬰兒﹗常德不離﹐歸於嬰兒。

龍虎圖

金液還丹圖

白玉蟾曰﹕虛無自然﹐無中生有﹔萬物一物﹐一貴乎守。回風混合﹐終日如酒﹐大夢得醒﹐雷轟電走﹐雲收雨散﹐天長地久。

仙派

正陽眞君純陽眞君海蟾眞君

紫陽眞人杏林眞人道光眞人

泥丸眞人玉蟾眞人

鉤鎖連環經

太乙元君曰﹕金丹卽是汞﹐汞卽是鉛﹐鉛卽銀﹐銀卽砂﹐砂卽金﹐金卽錫﹐錫卽水銀﹐水銀卽靑金﹐靑金卽白金﹐白金卽黑金﹐黑金卽黃金﹐黃金卽紫金﹐紫金卽河車﹐河車卽黃芽﹐黃芽卽白雪﹐白雪卽玉符﹐玉符卽神水﹐神水卽華池﹐華池卽靑龍﹐靑龍卽白虎﹐白虎卽朱雀﹐朱雀卽玄武﹐玄武卽勾陳﹐勾陳卽黃房﹐黃房卽眞土﹐眞土卽戊己﹐戊己卽金木﹐金木卽水火﹐水火卽卯酉﹐卯酉卽兔鵝﹐兔鸚卽烏兔﹐烏兔卽龜蛇﹐龜蛇卽馬牛﹐馬牛卽乾坤﹐乾坤卽坎離﹐坎離卽雌雄﹐雌雄卽夫婦﹐夫婦卽子孫﹐子孫卽房畢﹐房畢卽日月﹐日月卽天地﹐天地卽人﹐人卽黃婆﹐黃婆卽金公﹐金公卽奼女﹐奼女卽嬰兒﹐嬰兒卽丁公﹐丁公卽赤子﹐赤子卽聖胎﹐聖胎卽三關﹐三關卽金液﹐金液卽玉液﹐玉液卽刀圭﹐刀圭卽丹田﹐丹田卽絳宮﹐絳宮卽泥丸﹐泥丸卽气海﹐气海卽腎﹐腎卽心﹐心卽道﹐道卽法﹐法卽術﹐術卽虛無﹐虛無卽自然﹐自然卽運用﹐運用卽火﹐火卽藥﹐藥卽气﹐气卽神﹐神卽丹頭﹐丹頭卽大還﹐大丹卽七返﹐七返卽九還﹐九還卽金火﹐金火卽紫芝﹐紫芝卽水源﹐水源卽土釜﹐土釜卽金鼎﹐金鼎卽玉鑪﹐玉鑪卽神室﹐神室卽元壇﹐元壇卽黃庭﹐黃庭卽眼﹐眼卽鼻﹐鼻卽耳﹐耳卽松﹐松卽蜣螂﹐蜣螂卽桃﹐桃卽朱橘﹐朱橘卽六賊﹐六賊卽三尸﹐三尸卽三魂﹐三魂卽七魄﹐七魄卽五神﹐五神卽萬神﹐萬神卽一神﹐一神卽萬寶﹐萬寶卽沐浴﹐沐浴卽抽添﹐抽添卽進退﹐進退卽文武﹐文武卽斤兩﹐斤兩卽吉凶﹐吉凶卽刑德﹐刑德卽存亡﹐存亡卽黑白﹐黑白卽有無﹐有無卽始終﹐始終卽動靜﹐動靜卽寒暑﹐寒暑卽陰陽﹐陰陽卽冬至﹐冬至卽夏至﹐夏至卽望﹐望卽朔﹐朔卽弦﹐弦卽晦﹐晦卽潮候﹐潮候卽月輪﹐月輪卽日華﹐日華卽太一﹐太一卽玄珠﹐玄珠卽四象﹐四象卽五行﹐五行卽八卦﹐八卦卽三才﹐三才卽三光﹐三光卽兩儀﹐兩儀卽太極﹐太極卽太上﹐太上卽混元﹐混元卽無始﹐無始卽無終﹐無終卽元始﹐元始卽一气﹐一气卽虛空﹐虛空卽虛元﹐虛元卽混沌﹐混沌卽金丹。

老君曰﹕得其一﹐萬事畢﹐畢其萬﹐一事辦。

張紫陽曰﹕鉤鎖連環﹐相續不斷﹐道無終始﹐流轉無窮。惟人最靈﹐以心契道。道在天地﹐天地不知﹐道在萬物﹐萬物不知。故得道者﹐身卽天地﹐天卽地﹐地卽天﹐天卽道。道而天地﹐天地卽身﹐身卽心﹐心卽神。

陳泥丸云﹕古仙上聖﹐口口相傳﹐不立文字﹐吾今於世﹐書而錄之。上士得之﹐心同太虛﹔中士得之﹐身同枯木﹔下士得之﹐身心營營。

關尹子曰﹕賢人執於內﹐眾人執於外﹐聖人皆僞之。

白玉蟾曰﹕得悟之者﹐可傳聖道﹐無悟無得﹐悟者自得。得悟聖道﹐無古無今﹐其去非古﹐其來非今﹐所可傳者﹐只謂之事﹐不謂之道。道本無傳﹐道無聲色﹐道無相貌﹐道無古今﹐道無往來。

道光和尙曰﹕行之一年聖胎成﹐行之二年嬰兒靈﹐行之三年身外身﹐行之四年子生孫﹐行至九年可飛升。功行未備﹐或聚散﹐聚則成形散則風﹐子但片餉見玄珠。玄珠卽是混元精﹐日煉時烹火溫溫﹐保爾身同天地存。

劉海蟾曰﹕勤而不遇﹐終遇聖師﹐遇而不勤﹐終爲下鬼。

呂眞人曰﹕輕泄漏慢﹐殃及九祖﹐修煉行持﹐身登太微。

鍾離雲房曰﹕輕輕捲﹐默默收﹐灌沐怡怡兮一表一表。

《道德經》云﹕綿綿若存﹐專气致柔﹐猶於嬰兄﹐常德不離﹐復歸於嬰兒。

快活歌贈道士陳知白

快活快活眞快活﹐被我一時都掉脫﹐撒手浩歌歸去來﹐生薑胡椒果是辣。

如今快活大快活﹐有時放顚或放劣﹐自家身裹有夫妻﹐說向時人須笑殺。

向時快活小快活﹐無影樹子和根拔﹐男兒端的會懷胎﹐子母同形活潑潑。

快活快活眞快活﹐虛空粉碎秋毫末﹐輸回生死幾千生﹐這回大死今方活。

舊時窠臼潑生混﹐於今淨盡都掉脫﹐元來爹爹只是爺﹐懵懵懂懂自瓜葛。

近來髻髭辧束西﹐七七依前四十八﹐如龍養珠心不忘﹐如雞抱卵气不絕﹐

又似寒蟬吸曉風﹐又如老蚌捨秋月﹐一个閒人天地問﹐大笑一聲天地闊。

衣則四時惟一袖﹐飯則千家可一缽﹐三家村裹弄風狂﹐十字街頭打鵲突。

一夫一妻將六兒﹐或行或坐常兀兀﹐收來放去任縱橫﹐卽是十方三世佛。

有酒一杯復一杯﹐有歌一闋又一闋﹐日中了了飽三餐﹐飯後夠夠睡一歇﹐

放下萬綠都掉脫﹐脫得自如方快活。用盡惺惺學得癡﹐此則化景登晨訣﹐

時人不會翻筋斗﹐如饑喫鹽加得渴。偶然放浪到廬山﹐身在白蘋紅寥問﹐

一登天籟亭前望﹐黃鶴未歸春雨寒。心酸世上幾多人﹐不煉金液大還丹﹐

忘形養气乃金液﹐對景無心是大還﹐忘形化气气化神﹐斯乃大道透三關。

絳宮炎炎偃月鑪﹐靈臺寂寂太玄壇﹐朱砂乃是赤鳳血﹐水銀乃是黑龜肝﹐

金鉛采歸入土釜﹐木汞飛走居泥丸﹐華池政在气海內﹐神室政在黃庭間﹐

散則眼耳鼻舌忙﹐聚則經絡榮衛閒。五臟六腑各有神﹐萬神朝元歸一靈﹐

一靈是謂混元精﹐先天後天乾元亨。聖人探此爲藥材﹐聚之則有散則零﹐

晝夜河車不鏨停﹐默契大造同運行。人人本有一滴金﹐金精木液各半斤﹐

二十八宿歸一鑪﹐一水一火須調勻。一候剛兮一候柔﹐一爻武兮一爻文﹐

心天節候定寒暑﹐性地分野分楚秦﹐一日八萬四千里﹐自有斗柄周天輪。

人將蛻殼陰陽外﹐不可不煉水銀銀﹐但得黃婆來紫庭﹐金翁姥女卽婚姻﹐

靑龍白虎繞金鼎﹐黃芽半夜一枝春。九曲江頭飛白雪﹐昆侖山巓騰紫雲﹐

丁公默默守玉鑪﹐交媾溫養成胎嬰。神水沃滅三尸火﹐慧劍掃除六賊兵﹐

無中生有一刀圭﹐糞丸中有蜣螂形。誠哉一得卽永得﹐片餉中間可結成﹐

忽然四大生虛白﹐不覺一靈升太淸。縱使功夫汞見鉛﹐不知火候也徒然﹐

大都要藉周天火﹐十月聖胎方始圓。𨿽結丹頭終耗失﹐要須火候始凝堅﹐

動靜存亡宜沐浴﹐吉凶進退貴抽添﹐火力綿綿九轉後﹐藥物始可成胎仙。

一時八刻一周天﹐十二時辰準一年﹐每自一陽交遘後﹐功夫煉到六純乾﹐

精神來往如潮候﹐气血盈虛似月魂﹐一轂從來三十輻﹐妙處都由前後弦。

專气致桑爲至仁﹐禮義智信融爲仁﹐眞土歸位爲至眞﹐水火金木俱渾全﹐

精水神火與意土﹐煉使魂魄歸其根。先天一气今常存﹐散在萬物與人身﹐

花自春風烏自啼﹐豈知造物天爲春。百姓日用而不知﹐气入四肢徒凋零﹐

松竹虛心受气足﹐淩霜傲雪長年靑。況人元神本不死﹐此气卽是黃芽鉛﹐

老者可少病可健﹐散者可聚促可延。心入虛無行火候﹐內景內象壺中天﹐

須知一塵一蓬萊﹐與夫一葉一雇佺。神卽火兮气卽藥﹐心爲鑪兮身爲田﹐

自耕自種自烹煉﹐一日一粒如黍然。靈芝一生甘露降﹐龜蛇千古常相纏﹐

一朝雷電撼山川﹐一之則日萬則煙﹐日中自有金烏飛﹐夜夜三更入廣寒﹐

子子孫孫千百億﹐鑪鼎雞犬皆登天。大道三十有二傳﹐傳到天臺張悟眞﹐

四傳復至白玉蟾。眼空四海嗟無人﹐偶過太平興國宮﹐白髮道士其姓陳﹐

半生立志學鉛汞﹐萬水千山徒苦辛﹐一朝邂逅廬山下﹐擺手笑出人間塵。

翠閣對牀風雨夜﹐授以丹法使還元﹐人生何似一杯酒﹐人生何如一盞燈﹐

蓬萊方丈在何處﹐靑雲白鶴欲歸去。快活快活眞快活﹐爲君說此末後句。

末後句﹐親分付﹐普爲天下學仙者﹐曉然指出蓬萊路。

海瓊傳道集竟

