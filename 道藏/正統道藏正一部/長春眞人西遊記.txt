長春眞人西遊記

經名﹕長春眞人西進記。二卷。底本出處﹕《正統道藏》正一部。

長春眞人西遊記序

長春子蓋有道之士。中年以來﹐意此老人固已飛升變化﹐倡云將而友鴻蒙者久矣﹐恨其不可得而見也。己卯之冬﹐流聞師在海上﹐被安車之徵。明年春﹐果次於燕﹐駐車玉虛觀﹐始得一識其面。尸居而柴立﹐雷動而風行﹐眞異人也。與之言﹐又知博物洽聞﹐於書無所不讀。由是日益敬﹐聞其風而願執弟子禮者﹐不可勝計。自二﹑三遺老﹐且樂與之遊﹐其餘可知也。居無何﹐有龍陽之行。及使者再至﹐始啟途而西。將別﹐道眾請還期﹐語以三載。時辛巳夾鍾之月也。迨甲申孟陬師至自西域﹐果如其旨﹐識者嘆異之﹟。自是月七日﹐入居燕京大天長觀﹐從疏請也。噫﹐今人將事行役﹐出門彷徨﹐有離別可憐之色。師之是行也﹐崎嶇數萬里之遠際。版圖之所不載﹐雨露之所弗霖。𨿽其所以禮遇之者﹐不爲不厚﹐然勞憊亦甚矣。所至輒徜徉容與﹐以樂山水之勝。賦詩談笑﹐視死生若寒暑﹐於其胸中曾不蒂芥。非有道者﹐能如是乎。門人李志常﹐從行者也。攘其所歷﹐而爲之記。凡山川﹑道裏之險易﹐水土﹑風气之差殊﹐與夫衣服﹑飲食﹐百果﹑艸木﹑禽虫之別﹐集然靡不畢載。目之日《西遊》﹐而徵序於僕。夫以四海之大﹐萬物之廣﹐耳目未接﹐𨿽有大智﹐猶不能徧知而盡識也﹐況四海之外者乎。所可考者﹐傳記而已。僕謂是集之行﹐不特新好事者之聞見。又以知至人之出處﹐無可無不可﹐隨時之義云。戊子秋後二日﹐西溪居士孫錫序。

長春眞人西遊記卷上

門人眞常子李志常述

父師眞人長春子﹐姓邱氏﹐名處機﹐字通密﹐登州棲霞人。未冠出家﹐師事重陽眞人。旣而住墦溪龍門﹐十有三年。眞積力久﹐學道乃成。暮年還海上。戊寅歲之前﹐師在登州﹐河南屢欲遣使徵聘。事有齟齬﹐遂已。明年住萊州昊天觀。夏四月﹐河南提控邊鄙使至﹐邀師同往。師不可﹐使者攜所書詩頌歸。繼而復有使自大梁來﹐道聞山東爲宋人所據﹐乃還。其年八月﹐江南大帥李公﹑彭公來請﹐不赴﹐爾後隨處往往邀請。萊之主者﹐難其事﹐師乃言日﹕我之行止﹐天也﹐非若輩所及。知當有畱不住時﹐去也。居無何﹐成吉思皇帝遣侍臣劉仲祿縣虎頭金牌﹐其文日﹕如朕親行﹐便宜行事。及蒙古人二十輩﹐傳旨惇請。師躊躇問﹐仲祿日﹕師名重四海﹐皇帝特詔仲綠瑜越山海﹐不限歲月﹐期必致之。師曰﹕兵革以來彼疆此界﹐公冒險至此﹐可謂勞矣。仲祿曰﹕欽奉君命﹐敢不竭力。仲祿今年五月﹐在乃滿國兀裏朵得旨。六月﹐至白登北威寧﹐得羽客常眞諭。七月﹐至德興﹐以居庸路梗﹐燕京發士卒來迎。八月﹐抵京城。道眾皆曰﹕師之有無﹐未可必也。過中山﹐歷眞定﹐風聞師在東萊。又得益都府安撫司官吳燕﹑蔣元﹐始得其詳。欲以兵五千迎師。燕等曰﹕京東之人﹐聞兩朝議和﹐眾心稍安。今忽提兵以入﹐必皆據險自固﹐師亦將乘檸海上矣。誠欲事濟﹐不必示也。從之﹐乃募自願者得二十騎以行。將抵益都﹐使燕﹑元馳報。其師張林。林以甲士萬郊迎。仲祿笑曰﹕所以過此者﹐爲求訪長春眞人﹐君何以甲士爲﹖林於是散其卒﹐相與接轡以入。所歷皆以此語之﹐人無駭謀。林復給以駟騎。次濰州﹐得尹公。冬十有二月﹐同至東萊﹐傳皇帝所以宣召之旨。師知不可辭﹐徐謂仲祿曰﹐一此中艱食﹖一公等且往益都﹐俟我上元醮竟﹐當遣十五騎來﹐十八日卽行。於是宣使與眾西入益都﹐師預選門弟子十有九人﹐以俟其來。如期騎至﹐與之俱行。由濰陽至靑社﹐宣使已行矣。問之張林﹐言﹕正月七日﹐有騎四百﹐軍於臨淄﹐靑民大駭。宣使逆而止之﹐今未聞所在。師尋過長山及鄒平。二月初﹐屆濟陽﹐士庶奉香火迎拜於其邑南。羽客長吟前導﹐飯於養素庵。會眾會曰﹕先月十八日﹐有鶴十餘﹐自西北來﹐飛嗚云問﹐俱東南去。翌日辰已間﹐又有數鶴來自西南﹐繼而千百焉﹐或頡或頑﹐獨一鶴拂庵﹐盤桓乃去。今乃知鶴見之日﹐卽師啟行之辰也。皆以手加額﹐畱數日。二月上旬﹐宣使遣騎來報﹐已駐軍將陵。蟻舟以待﹐明日遂行。十三日﹐宣使以軍來近。師曰﹕來何暮﹖對以道路榛梗﹐特往燕京會兵﹐東備信安﹐西備常山。仲祿親提軍取深州﹑下武邑以辟路﹐構橋於濾沱﹐括舟於將陵﹐是以運。師曰﹕此事非公不克辦。次日﹐絕濾沱而北。二十二日﹐至瀘溝。京官﹑士庶﹑僧道郊迎。是日﹐由麗澤門入﹐道士具威儀﹐長吟其前。行省石抹公館﹐師於玉虛觀。自爾求頌﹑乞名者日盈門。凡士馬所至﹐奉道弟子﹐以師與之名﹐往往脫欲兵之禍﹐師之道癮及人如此。宣撫王巨川楫上詩﹐師答云﹕旌旗獵獵馬蕭蕭﹐北望燕山度石橋。萬里欲行沙漠外﹐三春遽別海山遙。良朋出塞同歸鴉﹐破帽經霜更續貂。一自玄元西去後﹐到今無似北庭招。師聞行宮漸西﹐春秋已高﹐倦冒風沙﹐欲待駕回朝謁。又仲祿欲以選處女偕行﹐師難之曰﹕齊人獻女樂﹐孔子去魯。余𨿽山野﹐豈與處子同行哉。仲祿乃令曷刺馳奏﹐師亦遣人奉表。一日有人求跋閣立本《太上過關圖》﹐題﹕蜀郡西遊日﹐函關東別時。羣胡皆稽首﹐大道復開基。又以二愒示眾﹐其一云﹕雜亂朝還暮﹐輕狂古到今。空華空寂念﹐若有若無心。其二云﹕觸情常次烈﹐非道莫參差。忍辱調猿馬﹐安閒度歲時。四月上旬﹐會眾請望日醮於天長。師以行辭﹐眾請益力。曰﹕今玆兵革未息﹐遺民有幸﹐得一襯

眞人﹐蒙道癮者多矣。獨死者冥冥長夜﹐未沐薦拔﹐遺恨不無耳。師許之。時方大旱﹐十有四日﹐旣啟醮事﹐雨大降﹐眾且以行禮爲憂。師於午後赴壇﹐將事﹐俄而開霽。眾喜而嘆曰﹕一雨一晴﹐隨人所欲。非道高德厚者﹐感應若是乎﹖明日﹐師登寶玄堂傳戒。時有數鶴自西北來﹐人皆仰之。焚簡之際﹐一簡飛空而滅﹐且有五鶴翔舞其上。士大夫咸謂師之至誠動天地。南塘老人張天度子眞作賦美其事﹐諸公皆有詩。醮竟﹐﹐宣使劉公從師北行。道出居庸﹐夜遇羣盜於其北﹐皆稽顆以退。且曰﹕無驚父師。五月﹐師至德興龍陽觀度夏﹐以詩寄燕京士大夫云﹕登眞何在泛靈植﹐南北東西自有嘉。碧落雲峯天景致﹐滄波海市雨生涯。神遊八極空𨿽遠﹐道合三淸路不差。弱水縱過三十萬﹐騰身頃刻到仙家。時京城吾道孫周楚卿﹑楊彪仲文﹑師謂才卿﹑李士謙子進﹑劉中用之﹑陳時可秀玉﹑昊章德明﹑趙中立正卿﹑王銳威卿﹑趙防德輝﹑孫錫天錫﹐此數君子﹐師寓玉虛日﹐所與唱和者也。王觀逢辰﹑王直哉淸甫﹐亦與其遊。觀居禪房山之陽﹐其山多洞府﹐常有學道修眞之士棲焉。師因契眾以遊。初入峽門﹐有詩云﹕入峽淸遊分外嘉﹐羣峯列岫戟查牙。蓬萊未到神仙境﹐洞府先觀道士家。松塔倒縣秋雨露﹐石樓斜照晚雲霞。卻思舊日終南地﹐夢斷西山不見涯。其地爽愷﹐勢傾東南﹐一望三百餘里。觀之東數里﹐平地有湧泉﹐淸玲可愛。師往來其問﹐有詩云﹕午後迎風背日行﹐遙山極目亂雲橫。萬家酷暑需腸熱﹐一派寒泉入骨淸。北地往來時有信﹐東臯遊戲俗無爭﹐耕夫牧豎堤陰讓坐。溪邊浴罷林問坐﹐散發披襟暢道情。中元日﹐本觀醮。午後傳符授戒﹐老﹑幼露坐﹐熱甚﹐悉苦之。須臾﹐有云覆其上﹐狀如圓蓋﹐移時不散﹐眾皆喜躍贊嘆。又觀中井水可給百眾﹐至是瑜千人﹐執事者謀他汲。前後三日﹐井泉忽溢﹐用之不謁﹐是皆善綠天助之也。醮後﹐題詩云﹕太上弘慈救萬靈﹐眾生薦福藉羣經。三田保護精神气﹐萬象欽崇日月星。自揣肉身潛有漏﹐難逃科教入無形。且遵北斗齋儀法﹐南斗北斗皆論齋醮﹐漸陸南官火煉庭。八月初﹐應宣德州元帥移刺公請﹐遂居朝元觀。中秋夜﹐有《賀聖朝》二曲。其一云﹕斷云歸岫﹐長空凝翠﹐寶鑑初圓。大光明﹐弘照亙流沙﹐外直過西天。人問是處﹐夢魂沈醉﹐歌舞華筵。道家門﹐別是一般淸朗﹟1﹐開悟心田。其二云﹕洞天深處﹐良朋高會﹐逸興無邊。上丹霄﹐飛至廣寒宮﹐悄擲下金錢。靈虛晃耀﹐睡魔奔進﹐玉兔嬋娟。坐忘機﹐觀透本來眞﹐任法界周旋。是後天气淸肅﹐靜夜安閒。復作二絕云﹔長河耿耿夜深深﹐寂寞寒窗萬慮沈。天下是非俱不到﹐安閒一片道人心。其二云﹕淸夜沈沈月向高﹐山河大地絕纖毫。惟餘道德渾淪性﹐上下三天一萬遭。朝元觀據州之乾隅﹐功德主元帥移刺公因師欲北行﹐創構堂殿﹐奉安尊像。前後云房洞室﹐皆一新之。十月間﹐方繪祖師堂壁﹐畫史以其寒﹐將止之。師不許﹐曰﹕鄒律尙且回春﹐瓦聖賢陰有所扶持邪。是月﹐果天气溫和如春﹐絕無風沙﹐由是畫史得畢其功。有詩云﹕季秋邊朔苦寒同﹐走石吹沙振大風。旅瘍翅垂南去急﹐行人心倦北徵窮。我來十月霜猶薄﹐人訝千山水尙通。不是小春和气暖﹐天教成就畫堂功。尋阿里鮮至自斡辰大王帳下﹐使來請師。繼而宣撫王公巨川亦至﹐曰﹕承大王鈞旨﹐如師西行﹐請過我。師首肯之。是月北遊望山﹐曷刺進表回﹐有韶曰﹕成吉思皇帝劫眞人邱師。又曰﹕惟師道瑜三子﹐德重多方。其終曰﹕云軒旣發於蓬萊﹐鶴馭可遊於天竺。達摩東邁﹐元印法以傳心。老氏西行﹐或化胡而成道。顧川途之𨿽闊﹐瞻幾杖以非遙。爰答來章﹐可明朕意。秋暑﹐師比平安好﹐指不多及。其見重如此。又劫劉仲祿云﹕無使眞人饑且勞﹐可扶持緩緩來。師與宣使議曰﹕前去已寒﹐沙路綿遠﹐道眾所須未備。可往龍陽﹐乘春起發。宣使從之。十八日﹐南往龍陽。道友送別﹐多泣下。師以詩示眾云﹕生前暫別猶然可﹐死後長離更不堪。天下是非心不定﹐輪回生死苦難甘。翌日﹐到龍陽觀過冬。十一月十有四日﹐赴龍巖寺齋。以詩題殿西麻云﹕杖華欲訪山中客﹐空山沈沈淡無色。夜來飛雪滿巖阿﹐今日山光映天白。天高日下松風淸﹐神遊八極騰虛明。欲寫山家本來面﹐道人活計無能名。十二月﹐以詩寄燕京道友云﹕此行眞不易﹐此別話應長。北蹈野狐嶺﹐西窮天馬鄕。陰山無海市﹐白艸有沙場。自嘆非玄聖﹐何如歷大荒。又云﹕京都若有餞行詩﹐早寄龍陽出塞時。昔有上林鞋履別﹐今無發翰夢魂思。復寄燕京道友云﹕十年兵火萬民愁﹐千萬中無一二畱。去歲幸逢慈詔下﹐今春須合冒寒遊。不辭嶺北三千里﹐皇帝舊兀裏多﹐仍念山東二百州。窮急漏誅殘喘在﹐早教身命得消憂。辛巳之上元﹐醮於宣德州朝元觀﹐以頌示眾云﹕生下一團鮏臭物﹐種成三界是非魔。連枝帶葉無窮勢﹐跨古騰今不柰何。以二月八日啟行﹐時天气晴霽﹐道友餞行於西郊﹐遮馬﹐首以泣曰﹕父師去萬里外﹐何時復獲瞻禮。師曰﹕但若輩道心堅固﹐會有日矣。眾復泣請﹕果何時邪。師曰﹕行止非人所能爲也。兼遠涉異域﹐其道合與不合﹐未可必也。眾曰﹕師豈不知﹐願預告弟子等。度不獲已﹐乃重言曰﹕三載歸﹐三載歸。十日﹐宿翠姘口。明日﹐北度野狐嶺。登高南望﹐俯視太行諸山﹐晴嵐可愛。北顧但寒沙衰艸﹐中原之風﹐自此隔絕矣。道人之心﹐無適不可。宋德方輩指戰場白骨曰﹕我歸當薦以金錄﹐此亦余北行中一端因綠耳。北過撫州﹐十五日﹐東北過蓋裏泊﹐盡丘埋咸鹵地﹐始見人煙二十餘家。南有靈池﹐迆邇東北去。自此無河﹐多鑿沙井以汲。南北數千里﹐亦無大山。馬行五日﹐出明昌界。以詩紀實云﹕坡陸折疊路彎環﹐到處盥場死水灣。盡日不逢人過往﹐經年時有馬回還。地無木植惟荒艸﹐天產丘陵沒大山。五穀不成資乳酪﹐皮裘氈帳亦開顏。又行六七日﹐忽入大沙陸。其迹有矮楡﹐大者合抱。東北行千里外﹐無沙處絕無樹木。三月朔﹐出沙陸﹐至魚兒灤始有人煙聚落。多以耕釣爲業。時已淸明﹐春色渺然。凝冰未浮﹐有詩云﹕北陸祁寒自古稱﹐沙陸三月尙凝冰。更尋若士爲黃鵠﹐要識修餛化大鵬。蘇武北遷愁欲死﹐李陵南望去無憑。我今返學盧敖志﹐六合窮觀最上乘。三月五日﹐起之東北﹐四旁遠有人煙﹐皆黑車白帳﹐隨水艸放牧。盡原陽之地﹐無復寸木。四望惟黃雲白艸﹐行不改途。又二十餘日﹐方見一沙河﹐西北流入陸局河。水濡馬腹﹐傍多叢柳。渡河北行三日﹐入小沙陸。四月朔﹐至斡辰大王帳下﹐冰始浮﹐艸微萌矣。時有婚嫁之會﹐五百里內首領﹐皆載馬湩助之。皂車氈帳﹐成列數千。七日見大王﹐問以延生事。師謂﹕須齋戒而後可聞。約以望日授受。至日﹐雪大作﹐遂已。大王復曰﹕上遺使萬里﹐請師問道﹐我曷敢先焉。且諭阿里鮮﹕見畢東還﹐須奉師過此。十七日﹐大王以牛馬百數﹐車十乘送行。馬首西北﹐二十二日抵陸局河。積水成海﹐周數百里。風浪漂出大魚﹐蒙古人各得數尾。並河南岸西行﹐時有野蓮得食。五月朔﹐一爭午﹐日有食之。旣眾星乃見﹐須臾復明。時在河南岸﹐蝕自西南﹐生自東北﹐其地朝涼而暮熱。艸多黃花﹐水流東北。兩岸多高柳﹐蒙古人取之以造廬帳。行十有六日﹐河勢遠西北山去﹐不得窮其源。西南接魚兒灤驛路﹐蒙古人喜曰﹕年前已聞父師來。因獻黍米石有五斗。師以斗棗酬之﹐渠喜曰﹕未嘗見此物﹐因舞謝而去。又行十日﹐夏至﹐量日影三尺六七寸﹐漸見大山峭拔﹐從此以西﹐漸有山阜。人煙頗眾﹐亦皆以黑車白帳爲家。其俗牧且獵﹐衣以韋義﹐食以肉酪。男子結髮垂兩耳﹐婦人冠以樺皮﹐高二尺許﹐往往以皂褐籠之。富者以紅銷其末﹐如鵝鴨﹐名曰﹕故故。大忌人觸。出入廬帳﹐須低回。俗無文籍﹐或約之以言﹐或刻木爲契。遇食同享﹐難則爭赴。有命則不辭﹐有言則不易﹐有上古之遺風焉。以詩叔其實云﹔極目山川無盡頭﹐風煙不斷水長流。如何造物開天地﹐到此令人放馬牛。飲血茹毛同上古﹐峨冠結髮異中州。聖賢不得垂文化﹐歷代縱橫只自由。又四程﹐西北渡河﹐乃平野。其旁山川皆秀麗﹐水艸且丰美。東西有故城基址﹐若新街衢﹐巷陌可辧﹐制作類中州。歲月無碑刻可考﹐或云契丹所建。旣而地中得古瓦﹐上有契丹字﹐蓋遼亡士馬不降者﹐西行所建城邑也。又言西南至尋思幹城﹐萬里外回紇國最佳處﹐契丹都焉﹐歷七帝。六月十三日﹐至長松嶺後宿。松括森森﹐干云蔽日﹐多生山陰澗道問﹐山陽極少。十四日﹐過山度淺河。天極寒﹐𨿽壯者不可當。是夕宿平地。十五日曉起﹐環帳皆薄冰。十七日﹐宿嶺西﹐時初伏矣。朝暮亦有冰﹐霜已三降﹐河水有斯玲如嚴冬。土人云﹕常年五六月有雪﹐今歲幸晴暖。師易其名曰﹕大寒嶺。凡遇雨多雹﹐山路盤曲﹐西北且百餘里。旣而復西北﹐始見平地。有石河﹐長五十餘里﹐岸深十餘丈。其水淸玲可愛﹐聲如嗚玉。峭壁之問﹐有大蔥﹐高三四尺。澗上有松﹐皆十餘丈。西山連延﹐上有喬松郁然。山行五六日﹐峯回路轉﹐林巒秀茂﹐下有溪水注焉。平地皆松樺雜木﹐若有人煙狀。尋登高嶺﹐勢若長虹﹐壁立千仞﹐俯視海子﹐淵探恐人。二十八日﹐泊窩裏朵之東﹐宣俠先往奏稟皇后﹐奉旨請師渡河。其水東北流﹐彌漫沒軸﹐絕流以濟。入營﹐駐車南岸。車帳千百﹐日以醞酬湩酪爲供。漢夏公主皆送寒具等﹐食黍米斗﹐白金十兩﹐滿五十兩﹐可易面八十斤。蓋緬出陰山之後二千餘里﹐西域賈胡以崇馳負至也。中伏﹐帳房無蠅。窩裏朵﹐漢語行宮也。其車輿亭帳﹐望之儼然。古之大單於未有若此之盛也。七月九日﹐同宣使西南行五六日﹐屢見山上有雪﹐山下往往有墳墓。及升高陵﹐又有杞神之迹。又三二日曆一山﹐高峯如削﹐松杉郁茂。西有海子﹐南出大峽﹐則一水西流。雜木叢映於水之陽﹐韭茂如芳艸﹐夾道連數十里。北有故城曰﹕曷刺肖。西南過沙場二十里許﹐水艸極少﹐始見回紇決渠灌麥。又五六日﹐瑜嶺而南至蒙古營宿。拂旦行﹐迆邐南山﹐望之有雪。因以詩記其行﹕當時悉達悟空晴﹐發松初來燕子城﹐撫州是也。北至大河三月數﹐卽陸局河也﹐四月盡到﹐約二千餘里﹐西臨積雪半年程﹐卽此地也﹐山常有雪﹐東至陸局河﹐約五千里﹐七月盡到。不能隱地回風坐﹐道法有迥風﹑隱地﹑攀斗藏天之術﹐卻使彌天逐日行。行到水窮山盡處﹐斜陽依舊向西傾。郵人告曰﹕此雪山北﹐是田鎭海八刺喝孫也。八刺喝孫﹐漢語爲城。中有倉凜﹐故又呼曰﹕倉頭。七月二十五陣﹐有漢民工匠絡繹來迎﹐悉皆歡呼歸禮﹐以彩幡華蓋香花前導。又有章宗二妃﹐日徒單氏﹐日夾谷氏﹐及漢公主母欽聖夫人袁氏﹐號泣相迎﹐顧謂師曰﹕昔日稔聞道德高風﹐恨不一見﹐不意此地有綠也。翌日阿不罕山北鎭海來謁﹐師與之語曰﹕吾壽已高﹐以皇帝二詔丁寧﹐不免遠行數千里方臨治下。沙漠中﹐多不以耕耘爲務﹐喜見此問秋稼已成。余欲於此過冬﹐以待鑾輿之回﹐何如。宣使曰﹕父師旣有法旨﹐仲祿不敢可否。惟鎭海相公度之。公曰﹕近有勸﹐諸處官員如遇眞人經過﹐無得稽其程﹐蓋欲速見之也。父師若需於此﹐則罪在鎭梅矣。願親從行。凡師之所用﹐敢不備。師曰﹕因綠如此﹐當卜日行。公曰﹕前有大山高峻﹐廣澤沮陷﹐非車行地。宜臧車從﹐輕騎以進。用其言﹐畱門弟子宋道安輩九人﹐選地爲觀。人不召而至﹐壯者效其力﹐匠者效其技﹐富者施其財。聖堂方丈﹐東廚西應﹐左右云房﹐無瓦皆土木﹐不一月落成﹐榜曰棲霞觀。時稷黍在地﹐八月初霜降﹐居人促收麥﹐霜故也。大風傍北山西來﹐黃沙蔽天﹐不相物色。師以詩自嘆云﹕邱也東西南北人﹐從來失道走風塵。不堪白髮垂垂老﹐又踏黃沙遠遠巡。未死且令觀世界﹐殘生無分樂天眞。四山五嶽都遊褊﹐八表飛騰後入神。八日﹐攜門人虛靜先生趙九古輩十人﹐從以二車﹐蒙古驛騎二十餘﹐傍大山西行。宣使劉公鎭海相公又百騎。李家奴﹐鎭海從者也﹐因曰﹕前此山下精截我腦後發﹐我甚恐。鎭海亦云﹕乃滿國王亦曾在此爲山精所惑﹐食以佳撰。師默而不答。西南約行三日﹐復東南過大山﹐經大峽中。秋日﹐抵金山東北﹐少駐﹐復南行。其山高大﹐探谷長板﹐車不可行。三太子出軍﹐始辟其路。乃命百騎挽繩縣轅以上﹐縛輪以下。約行四程﹐連度三嶺。南出山前﹐臨河止泊。從官連幕爲營。因水艸便﹐以待鋪牛驛騎﹐數日乃行。有詩三絕云﹕八月凍風爽气淸﹐那堪日暮碧天晴。欲吟勝盤無才思﹐空對金山皓月明。其二云﹕金山南面大河流﹐河曲盤桓賞素秋。秋水暮天山月上﹐淸吟獨嘯夜光球。其三云﹕金山𨿽大不孤高﹐四面長拖拽腳牢。橫截大山心腹樹﹐干云蔽日競呼號。渡河而南﹐前經小山﹐石雜五色。其旁艸木不生﹐首尾七十里。復有二紅山當路。又三十里﹐咸鹵地﹐中有一小沙井﹐因駐程抱水爲食。傍有靑艸﹐多爲羊馬踐履。宣使與鎭海議曰﹕此地最難行處﹐相公如何則可。公曰﹕此地我知之久矣。同往﹐咨師﹐公曰﹕前至白骨甸﹐地皆黑石。約行二百餘里﹐達沙陸﹐北邊頗有水艸。更涉大沙陸百餘里﹐東西廣裹﹐不知其幾千里﹐及回紇城方得水艸。師曰﹕何謂白骨甸。公曰﹕古之戰場。凡疲兵至此﹐十無一還﹐死地也。頃者乃滿﹐大勢亦敗。於是遇天晴晝行﹐人馬往往困斃﹐惟暮起夜度﹐可過其半。明日向午﹐得及水艸矣。少憩﹐俟哺時卽行。當度沙嶺百餘﹐若舟行巨浪然。又明日辰巳問﹐得達彼城矣。夜行良便﹐但恐天气黯黑﹐魑魅魍魎爲祟﹐我輩常塗血馬首以厭之。師乃笑曰﹕邪精妖鬼﹐逢正人遠避。書傳所載﹐其孰不知﹐道人家何憂此事﹐日暮遂行。牛乏﹐皆道奔之﹐馭以六馬﹐自爾不復用牛矣。初在沙陸北﹐南望天際﹐若銀霞。問之左右﹐皆未詳。師曰﹕多是陰山。翌日﹐過沙陸﹐遇郊者再問之﹐皆曰﹕然。於是途中作詩云﹕高如雲气白如沙﹐遠望那知是眼花。漸見山頭堆玉屑﹐遠觀日腳射銀霞。橫空一字長千里﹐昭一地連城及萬家。從古至今常不壞﹐吟詩寫向直南誇。八月二十七日﹐抵陰山後。回紇郊迎﹐至小城北﹐酋長設蒲萄酒及名果大餅渾蔥﹐裂波斯布人一尺。乃言曰﹕此陰山﹐前三百里﹐和州也。其地大熱﹐蒲萄至夥。翌日﹐泌川西行。歷二小城﹐皆有居人。時禾麥初熟﹐皆賴泉水澆灌得有﹐秋少雨故也。西卽鱉思馬大城﹐王官﹑士庶﹑僧道數百﹐具威儀遠迎。僧皆赭衣﹐道士衣冠﹐與中國特異。泊於城西蒲萄園之上閣。時回紇王部族勸蒲萄酒﹐供以異花﹑雜果﹑名香。且列侏儒技樂﹐皆中州人。士庶日益敬。侍坐者﹐有僧﹑道﹑儒。因問風俗﹐乃曰﹕此大唐時北庭端府﹐景龍三年﹐楊公何爲大都護﹐有德政。諸夷心服﹐惠及後人﹐於今賴之。有龍興西寺二石﹐刻在功德﹐煥然可觀。寺有佛書一藏。唐之邊城﹐往往尙存。其東數百里﹐有府日西涼。其西三百餘里﹐有縣日輸臺。師問曰﹕更幾程﹐得至行在。皆曰﹕西南更行萬餘里卽是。其夜﹐風雨作。園外有大樹﹐復出一篇示眾云﹕夜宿陰山下﹐陰山夜寂寥。長空云黯黯﹐大樹葉蕭蕭。萬里途程遠﹐三冬气候韶。全身都放下﹐一任斷蓬飄。九月二日西行﹐四日宿輪臺之東﹐疊屑頭目來迎。南望陰山三峯﹐突兀倚天。因述詩﹐贈書生李伯祥生相人﹐詩云﹕三峯並起插云寒﹐四壁橫陳遠澗盤。雪嶺界天人不到﹐冰池耀日俗難觀﹐人云﹐向此冰池之問觀看則魂識昏昧。巖深可避刀兵害﹐其巖險固﹐逢亂世堅守﹐則得免其難﹐水眾能滋稼穡軋﹐下有泉源﹐可以灌漑田禾﹐每歲秋成。名鎭北方爲第一﹐無人寫向畫圖看。又歷二城﹐重九日﹐至回紇昌八刺城。其王畏午兒與鎭海有舊﹐率諸部族及回紇僧皆遠迎。旣入﹐齋於臺上。洎其夫人勸蒲萄酒﹐且獻西瓜。其重及秤﹐甘瓜如枕許﹐其香味蓋中國未有也。園蔬同中區。有僧來侍坐﹐使譯者問看何經典﹐僧云﹕剃度受戒﹐禮佛爲師。蓋此以東﹐昔屬唐﹐故西去無僧道。回紇但禮西方耳。翌日﹐並陰山而西。約十程﹐又度沙場。其沙細﹐遇風則流﹐狀如驚濤﹐乍聚乍散﹐寸艸不萌﹐車陷馬滯﹐一晝夜方出﹐蓋白骨甸大沙分流也﹐南際陰山之麓。瑜沙又五日﹐宿陰山北。請朝南行﹐長圾七八十里﹐抵暮乃宿。天甚寒﹐且無水。晨起﹐西南行﹐約二十里﹐忽有大池﹐方圓幾二百里﹐雪峯環之﹐倒影池中﹐師名之日天池。泌池正南下﹐左右峯巒峭拔﹐松樺陰森﹐高瑜百尺﹐自巓及麓﹐何啻萬株。眾流入峽﹐奔騰洶湧﹐曲折灣環﹐可六七十里。二太子扈從西徵﹐始鑿石理道﹐刊木爲四十八橋﹐橋可並車。薄暮宿峽中。翌日方出﹐入﹟東西大川。水艸丰秀﹐天气似春﹐稍有桑棗。次及一程。九月二十七日﹐至阿里馬城。鋪速滿國王曁蒙古苔刺忽只領諸部人來迎﹐宿於西果園。土人呼果爲阿里馬﹐蓋多果實﹐以是名其城。其地出帛﹐目曰禿鹿麻﹐蓋俗所謂種羊毛織成者。時得七東﹐爲禦寒衣。其毛類中國柳花﹐鮮潔細軟﹐可爲綫﹐爲繩﹐爲帛﹐爲綿。農者亦決渠灌田﹐土人惟以瓶取水﹐戴而歸。及見中原汲器﹐喜曰﹕桃花石諸事皆巧。桃花石﹐謂漢人也。師自金山至此﹐以詩記其行雲﹕金山東畔陰山西﹐千巖萬壑鉆深溪。溪邊亂石當道外﹐古今不許通輪蹄。前年軍興二太子﹐修道架橋徹溪水﹐三太子修金山﹐二太子修陰山。今年吾道欲西行﹐車馬喧闐復經此。銀山鐵壁千萬重﹐爭頭競角誇淸雄。日出下觀滄海近﹐月明上與天河通。參天松如筆管直﹐森森動有百餘尺。萬株相倚郁蒼蒼﹐一烏不嗚空寂寂。羊腸孟門壓太行﹐此斯大略猶尋常。雙車上下苦惇擷﹐百騎前後多驚惶。天池海在山頭上﹐百里鏡空含萬象。縣車東馬西下山﹐四十八橋低萬丈。河南海北山無窮﹐千變萬化規模同。未若玆山太奇絕﹐磊落峭拔加神功。我來時當八九月﹐半山已上皆爲雪。山前艸木暖如春﹐山後衣裊玲如鐵。連日所供勝前。又西行四日一﹔至苔刺速沒輦﹐沒輦河也。水勢深闊﹐抵西北流﹐從東來截斷陰山﹐河南復是雪山。十月二日﹐乘舟以濟。南下至一大山﹐北有一小城。又西行五日﹐宣使以師奉詔來﹐去行在漸邇﹐先往馳奏﹐獨鎭海公從師。西行七日﹐度西南一山。逢東夏使回﹐禮師於帳前﹐因問來自何時。使者曰﹕自七月十二日辭朝﹐帝將兵追算端汗至印度。明日遇大雪﹐至回紇小城。雪盈尺﹐日出卽消。十有六日﹐西南遇板橋渡河。晚至南山下﹐卽大石林牙﹐大石﹐學士林牙﹐小名﹐其國王遼後也。自金師破遼﹐大石林牙領眾數千走西北﹐移徙十餘年﹐方至此地。其風土气候﹐與金山以北不同。平地頗多﹐以農桑爲務。釀薄萄爲酒﹐果實與中國同。惟經夏秋無雨﹐皆疏河灌漑﹐百谷用成。東北西南﹐左山右川。延裹萬里﹐傳國幾百年。乃滿失國﹐依大石士馬復振﹐盜據其土﹐繼而籌端西削其地。天兵至﹐乃滿尋滅﹐等端亦亡。又聞前路多阻﹐適壞一車﹐遂畱之。十有八日﹐泌山而西。七八日﹐山忽南去﹐一石城當途﹐石色盡赤﹐有駐軍古迹。西有大冢﹐若斗星相聯。又渡石橋﹐並西南山行五程﹐至塞藍城﹐有小塔。回紇王來迎入館。十一月初﹐連日雨大作。四日﹐土人以爲年﹐旁午相賀。是日虛靜先生趙九古語尹公曰﹕我隨師在宣德時﹐覺有長往之兆﹐頗倦行役。嘗蒙師訓﹐道人不以死生動心﹐不以苦樂介懷﹐所適無不可。今歸期將至﹐公等善事父師。數日示疾而逝﹐蓋十一月五日也。師命門弟子葬九古於郭東原上﹐卽行西南。復三日﹐至一城。其王亦回紇﹐年已耄矣。備迎送禮﹐供以湯餅。明日又歷一城。復行二日﹐有河﹐是爲霍闡沒輦。由浮橋渡﹐泊於西岸。河橋官獻魚於田相公﹐巨口無鱗。其河源出東南二大雪山問﹐色渾而流急﹐深數丈﹐勢傾西北﹐不知其幾千里。河之西南﹐絕無水艸者二百餘里﹐卽夜行﹐復南望大雪山﹐而西山形與邪米幹之南山相首尾。復有詩云﹕造物崢嶸不可名﹐東西羅列自天成。南橫玉嬌連峯峻﹐北壓金沙帶野平。下枕泉源無極潤﹐上通霄漢有餘淸。我行萬里傭開口﹐到此狂吟不勝情。又至一城﹐得接水艸。復經一城﹐回紇頭目遠迎﹐飯於城南﹐獻蒲萄酒﹐且使小兒爲綠竿舞刀之戲。再經二城﹐山行半日﹐入南北平川﹐宿大桑樹下﹐其樹可蔭百人。前至一城﹐臨道一井﹐深瑜百尺﹐有回紇叟驅一牛挽輸鱸汲水以飲渴者。初帝之西徵也﹐見而異之﹐命鐲其賦役。仲冬﹐十有八日﹐過大河﹐至邪米思幹大城之北。太師移刺國公及蒙古﹑回紇帥首載酒郊迎﹐大設帷喔﹔因駐車焉。宣使劉公以路梗畱坐中白師曰﹕頃知千里外﹐有大河﹐以舟梁渡﹐土寇壞之﹐況復已及深冬﹐父師似宜來春朝見。師從之﹐少焉﹐由東北門入。其城因溝岸爲之﹐秋夏常無雨。國人疏二河入城﹐分逵巷陌﹐比屋得用。方籌端氏之未敗也﹐城中常十萬餘戶。國破而來﹐存者四之一。其中大率多回紇人﹐田園自不能主﹐須附漢人及契丹河西等。其官長亦以諸色人爲之。漢人工匠雜處城中。有岡高十餘丈﹐算端氏之新宮據焉。太師先居之﹐以回紇艱食﹐盜賊多有。恐其變出﹐居於水北。師乃住宮﹐嘆曰﹕道人任運﹐逍遙以度歲月﹐白刃臨。頭﹐猶不畏懼﹐況盜賊未至﹐復預憂乎。且善惡兩途﹐必不相害。從者安之。太師作齋﹐獻金段十﹐師辭不受。遂月奉米緬鹽油果菜等物﹐日益尊敬。公見師飲少﹐請以蒲萄百斤新作釀。師曰﹕何必酒邪﹐但如其數得之﹐待賓客足矣。其薄萄經冬不壞。又見孔雀﹑大象﹐皆東南數千里印度國物。師因暇日﹐出詩一篇云﹕二月經行十月終﹐西臨回紇大城塘。塔高不見十三級﹐以磚刻鏤玲瓏﹐外無層經﹐內可通行﹐山厚已過千萬重。秋日在郊猶放象﹐夏雲無雨不從龍。嘉蔬麥飯蒲萄酒﹐飽食安眠養素慵。師旣住冬﹐宣使洎相公鎭海遣曷刺等﹐同一行使臣﹐領甲兵數百﹐前路偵伺。漢人往往來歸依。時有算歷者在旁﹐師因問五月朔日食事。其人云﹕此中辰時﹐食至六分止。師曰﹕前在陸局河時﹐午刻見其食旣。又西南至金山﹐人言巳時食至七分。些二處所見各不同。按孔穎達《春秋疏》曰﹕體映日﹐則日食。以今料之﹐蓋當其下﹐卽見其食旣﹐在旁者則千里漸殊耳。正如以扇翳燈﹐扇影所及﹐無復光明。其旁漸遠﹐則燈光漸多矣。師一日故宮中﹐遂書《鳳棲梧》詞二首於壁﹐其一云﹕一點靈明潛啟悟。天上人問﹐不見行藏處。四海八荒惟獨步﹐不空不有誰能睹﹐瞬目揚眉全體露。混混茫。茫﹐法界超然去。萬劫輸回遭一遇﹐九玄齊上三淸路。其二云﹕日月循環無定止。春去秋來﹐多少榮枯事。五帝三皇千百祀﹐一興一廢長如此。死去生來生復死﹐生死輸回﹐變化何時已。不到無心休歇地﹐不能淸淨超於彼。又詩二首﹐其一云﹕東海西秦數十年﹐精思道德究重玄。日中一食那求飽﹐夜半三更彊不眠。實迹未諧霄漢舉﹐虛名空播朔方傳。直教大國垂明詔﹐萬里風沙走極邊。其二云﹕弱冠尋眞傍海濤﹐中年遁迹隴山高。河南一別升黃鵲﹐塞北重宣釣巨鰲。無極山川行不盡﹐有爲心迹動成勞。也知六合三千界﹐不得神通未可逃。是年閨十二月將終﹐偵騎回﹐同宣使來白父師﹐言二太子發軍﹐復整舟梁﹐土寇已滅。曷刺等詣營謁太子﹐言師欲朝帝所。復承命云﹕上駐蹕大雪山之東南。今則雪積山門百餘里﹐深不可行﹐此正其路。爾爲我請師來此﹐聽候良便。來時當就彼城中﹐遣蒙古軍護送。師謂宣差曰﹕聞河以南千里﹐絕無種養。吾食須米緬蔬菜﹐可回報太子帳下。壬午之春正月﹐把欖始華﹐類小桃﹐俟秋采其實﹐食之﹐味加胡桃。二月二日春分﹐杏花已落。司天臺判李公輩請師遊郭西。宣使泊諸官﹐載蒲萄酒以從。是日天气晴霽﹐花木鮮明﹐隨處有臺池樓閣﹐問以蔬圃﹐憩則藉艸﹐人皆樂之。談玄論道﹐時復引觴。日反方歸﹐作詩云﹕陰山西下五千里﹐大石東過二十程。雨霽雪山遙慘淡﹐春分河府近淸明。邪米思幹大城﹐大石有國﹐時名爲河中府。園林寂寂烏無語﹐花木𨿽茂﹐並無飛禽﹐風日遲遲花有情。同志暫來閒睥睨﹐高昤歸去待升平。望日﹐乃一百五旦﹐太上眞元節也。時僚屬請師復遊郭西﹐園林相接百餘里﹐𨿽中原莫能過﹐但寂無烏聲耳。遂成二篇﹐以示同遊。其一云﹕二月中分百五期﹐玄元下降日遲遲。正當月白風淸夜﹐更好雲收雨霽時。市地園林行不盡﹐昭一天花木坐觀奇。未能絕粒成嘉遁﹐且向無爲樂有爲。其二云﹕深蕃古迹尙橫陳﹐大漢良朋欲褊巡。舊日亭臺隨處列﹐向年花卉逐時新。風光甚解畱連客﹐夕照那堪斷送人。竊念世問酬短景﹐何如天外飲長春。三月上旬﹐阿里鮮至自行宮。傳旨云﹕眞人來自日出之地﹐跋涉山川﹐勤勞至矣。今朕已回﹐亟欲聞道﹐無倦迎我。次諭宣使仲祿曰﹕爾持詔徵聘﹐能副朕心﹐佗日當置汝善地。復諭鎭海曰﹕汝護送眞人來﹐甚勤﹐余惟汝嘉。仍敕萬戶播魯只斗甲士千人衛過鐵門。師問阿里鮮以途程事﹐對曰﹕春正月十有三日﹐自此初發。馳三日﹐東南過鐵門。又五日﹐過大河。二月初吉﹐東南過大雪山﹐積雪甚高﹐馬上舉鞭測之猶﹐未及其半。下所踏者﹐復五尺許。南行三日﹐至行宮矣。且師至﹐次第奏訖。上說﹐畱數日方回。師遂畱門人尹公志平輩三人於館﹖以侍行五六人同宣使輩﹐三月十有五日﹐啟行。四日﹐過碣石城。預傳聖旨﹐令萬戶播魯只領蒙古回紇軍一千﹐護送過鐵門。東南度山﹐山勢高大﹐亂石縱橫。眾軍挽車﹐兩日方至山前。泌流南行﹐軍卽北入大山破賊。五日﹐至小河﹐亦船渡。兩岸林木茂盛。七日﹐舟濟大河﹐卽阿毋沒輩也。乃東南行﹐晚洎古渠上。渠邊蘆葦滿地﹐不類中原所有。其大者﹐經冬葉靑而不凋。因取以爲杖﹐夜橫轅下﹐轅覆不折。其小者葉枯春換。少南﹐山中有大實心竹﹐士卒以爲戈戟。又見蜴晰﹐皆長三尺許﹐色靑黑。時三月二十九日也。因作詩云﹕志道旣無成﹐天魔深有懼。東辭海上來﹐西望日邊去。鸚犬不聞聲﹐馬牛更遞鋪。千山及萬水﹐不知是何處。又四日﹐得達行在。上遣大臣喝刺播得來迎﹐時四月五日也。館捨定﹐卽入見。上勞之曰﹕佗國徵聘﹐皆不應。今遠瑜萬里而來﹐朕甚嘉焉。對曰﹕山﹐野詔而赴者﹐天也。上悅﹐賜坐。食次﹐問﹕眞人遠來﹐有何長生之藥以資朕乎。師曰﹕有衛生之道﹐而無長生之藥。上嘉其誠實﹐設二帳於禦喔之東以居焉。譯者問曰﹕人呼師爲騰喫利蒙古孔﹐譯語謂天人也﹐自謂之邪﹖人稱之邪﹖師曰﹕山野非自稱﹐人呼之耳。譯者再至曰﹕舊奚呼﹖奏以山野四人事重陽師學道﹐三子羽化矣。惟山野處世﹐人呼以先生。上問鎭海曰﹕眞人當何號﹖鎭海奏曰﹕有人尊之曰師父者﹑眞人者﹐曰神仙者。上曰﹕自今以往﹐可呼神仙。時適炎熱﹐從車駕廬於雪山避暑。上約四月十四日問道﹐外使田鎭海﹑劉仲祿﹑阿里鮮記之﹐內使近侍三人記之。將及期﹐有報回紇山賊指斥者﹐上欲親徵。因改卜十月吉。師乞還舊館﹐上曰﹕再來不亦勞乎。師曰﹕兩旬可矣。上又曰﹕無護送者。師曰﹕有宣差楊阿狗。又三日﹐命阿狗督回紇酋長以千餘騎從行﹐由佗路回。遂歷大山﹐山有石門﹐望如削蠟。有豆石橫其上若橋焉。其下流甚急﹐騎士策其驢以涉﹐驢遂溺死﹐水邊尙多橫屍。此地蓋關口﹐新爲兵所破。出峽﹐復有詩二篇﹐其一雲﹕水北鐵門猶自可﹐水南石峽太堪驚。兩崖絕壁攙天聳﹐一澗寒波滚地傾。夾道橫屍人掩鼻﹐溺溪長耳我傷情。十年萬里干戈動﹐早晚迥軍復太平。其二云﹕雪嶺皚皚上倚天﹐晨光燦燦下臨川。仰觀峭壁人橫度﹐俯視危崖梧倒縣。五月嚴風吹面玲﹐三臉熱病當時痊。我來演道空回首﹐更卜良辰待下元。始師來覲﹐三月竟艸木繁盛﹐羊馬皆肥。及奉韶而回﹐四月終矣﹐百艸悉枯。又作詩云﹕外國深蕃事莫窮﹐陰陽气候特無從。才經四月陰魔盡﹐春冬霖雨﹐四月純陽絕無雨﹐郎早彌天旱魑凶。浸潤百川當九夏﹐以水槪田﹐摧殘萬艸若三冬。我行往復三千里﹐三月去﹐五月回﹐不見行人帶雨容。路逢徵西人回﹐多獲珊瑚。有從官以白金二鎰易之﹐近五十株﹐高者尺餘。以其得之馬上﹐不能完也。繼日乘凍宵徵。五六日﹐達邪米思幹﹐大石名河中府。諸官迎師入館﹐卽重午日也。

長春眞人西迸記卷上竟

﹟1【朗】原作『暗J﹐據文義改。

長春眞人西遊記卷下

門人眞常子李志常述

宣差李公東邁﹐以詩寄東方道眾云﹕當時發軔海邊城﹐海上干戈尙未平。道德欲興千里外﹐風塵不憚九夷行。初從西北登高領﹐卽野狐嶺﹐漸轉東南指上京。陸局河東畔﹐東南望上京也。迆邇直西南下去﹐西南四千里到兀裏朵﹐又西南二千里到陰山﹐陰山之外不知名。陰山西南一重大山﹐一重小水﹐數千里到邪米思幹大城﹐卽綰於故宮。師旣還綰﹐綰據北崖﹐俯淸溪十餘丈。溪水自雪山來﹐甚寒。仲夏炎熱﹐就北軒風外﹐夜則寢屋顚之臺。六月極暑﹐浴池中。師之在絕域﹐自適如此。河中壤地宜百谷﹐惟無禱麥大豆。四月中麥熟﹐土俗收之﹐亂堆於地﹐遇用卽碾﹐六月始畢。太師府提控李公獻瓜田五畝﹐味極甘香﹐中國所無﹐問有大如斗者。六月問﹐二太子回。劉仲祿乞瓜獻之﹐十枚可重一擔。果菜其贍﹐所欠者芋栗耳。茄實若粗指而色紫黑﹐男女皆編髮﹐男冠則或如遠山﹐帽飾以雜彩﹐刺以云物﹐絡之以纓。自酋長以下﹐在位者冠之。庶人則以白麼斯布屬﹐六尺許﹐盤於其首。酋豪之婦纏頭以羅﹐或早或紫﹐或繡花卉識物象﹐長可五六尺。發皆垂﹐有袋之以綿者﹐或素或雜色﹐或以布帛爲之者。不梳髻﹐以布帛蒙之﹐若比丘尼狀﹐庶人婦女之首飾也。衣則或用白氈﹐縫如注袋﹐窄上寬下﹐綴以袖﹐謂之襯衣﹐男女通用。車舟農器制度﹐頗異中原。國人皆以蝓石銅爲器皿﹐問以磁﹐有若中原定磁者。酒器則純用琉璃﹐兵器則以繽。市用金錢﹐無輪孔﹐兩面鑿回紇字。其人物多魁梧有膂力﹐能負戴重物﹐不以擔。婦人出嫁﹐夫貧則再嫁。遠行瑜三月﹐則亦聽他適﹐異者或有須髯。國中有稱大石馬者﹐識其國字﹐專掌簿籍。遇季冬﹐設齋一月。比暮﹐其長自到羊爲食﹐與席者同享﹐自夜及旦。餘月則設六齋。又於危捨上﹐跳出大木如飛檐﹐長闊丈餘﹐上構虛亭﹐四垂纓絡。每朝夕﹐其長登之﹐禮西方﹐謂之告天。不奉佛﹐不奉道﹐大呼昤於其上。丁男女聞之﹐皆趁拜其下。舉國皆然﹐不爾則奔市。衣與國人同。其首則盤以細麼斯﹐長三丈二尺﹐骨以竹。師異其俗﹐作詩以記其實云﹕回紇丘墟萬里疆﹐河中城大最爲彊。滿城銅器如金器﹐一市戎裝似道裝。剪鏃黃金爲貨賂﹐裁縫白氈作衣裳。靈瓜素檔非凡物﹐赤縣何人構得嘗。當暑雪山甚寒﹐姻云慘淡。師乃作絕句云﹕東山日夜气蒙鴻﹐曉色彌天萬丈紅。明月夜來飛出海﹐金光射透碧霄空。師在館﹐賓客甚少﹐以經書遊戲。復有絕句云﹕北出陰山萬里餘﹐西過大石半年居。遐荒鄙俗難論道﹐靜室幽巖且看書。七月﹐載生魄﹐遣阿里鮮奉表詣行宮﹐稟論道日期。八月七日﹐得上所批苔﹐八日卽行。太師相送數十里﹐師乃曰﹕回紇城東新叛者二千戶﹐夜夜火光照城﹐人心不安﹐太師可回安撫。太師曰﹕在路萬一有不虞柰何。師曰﹕豈關太師事。乃回。十有二日﹐過碣石城。十有三日﹐得護送步卒千人﹐甲騎三百。入大山中行﹐卽鐵門外別路也。涉紅水澗﹐有峻峯高數里。谷東南行﹐山根有盥泉流出﹐見日卽爲白盥。因收二斗﹐隨行日用。又東南上分水嶺﹐西望高澗若冰﹐乃盥耳。山上有紅盥如石﹐親嘗見之。東方惟下地生盥﹐此方山問亦出鹽。回紇多餅食﹐且嗜盥﹐渴則飲水。冬寒﹐貧者尙負鉼售之。十有四日﹐至鐵門西南之麓。將出山﹐其山門瞼峻﹐左崖崩下﹐澗水伏流一里許。中秋抵河上﹐其勢若黃河﹐流西北。乘舟以濟﹐宿其南岸。西有山寨﹐名團八刺﹐山勢險固。三太子之醫官鄭公途中相見﹐以詩贈云﹕自古中秋月最明﹐凍風屆候夜彌淸。一天气象沈銀漢﹐四海魚龍耀水精。昊越樓臺歌吹滿﹐燕秦部曲酒肴盈。我之帝所臨河上﹐欲罷干戈致太平。訴河東南行三十里﹐乃無水﹐卽夜行。過班裏城﹐甚大。其眾新叛﹐去尙聞犬吠。黎明飯畢﹐東行數十里。有水北流﹐馬僅能渡﹐東岸憩宿。二十二日﹐田鎭海來迎。及行宮﹐上遣復鎭海問曰﹕便欲見邪﹐且少憩邪。師曰﹕入見是望。且道人從來見帝﹐無跪拜禮﹐入帳折身叉手而已。旣見﹐賜湩酪﹐竟乃辭。上因問﹕所居城內﹐支供足乎。師對﹕從來蒙古回紇﹐太師支給。邇者食用稍難﹐太師獨辦。翌日﹐又遣近侍官合住傳旨曰﹕眞人每日來就食可乎。師曰﹕山野修道之人﹐惟好靜處。上令從便。二十七日﹐車駕北回。在路屢賜蒲萄酒﹑瓜﹑茶食。九月朔﹐渡航橋而北。師奏﹕話期將至﹐可召太師阿海。其月望﹐上設喔齋莊﹐退侍女左右﹐燈燭偉煌﹐惟閣利必鎭海﹑宣差仲祿侍於外。師與太師阿海﹑阿里鮮入帳坐﹐奏曰﹕仲祿萬里周旋﹐鎭海數千里遠送﹐亦可入帳預聞道話。於是召二人入。師有所說﹐卽令太師阿海以蒙古語譯奏﹐頗愜聖懷。十有九日淸夜﹐再召師論道﹐上大悅。二十有三日﹐又宣師入喔﹐禮如初。上溫顏以聽﹐令左右錄之﹐仍劫志以漢字﹐意示不忘。謂左右曰﹕神仙三說養生之道﹐我甚入心﹐使勿泄於外。自爾扈從而東﹐時敷奏道化。又數日至邪米思幹大城西南三十里﹐十月朔﹐奏告先還舊居﹐從之。上駐蹕於城之東二十里﹐是月六日﹐曁太師阿海入見。上曰﹕左右不去如何。師曰﹕不妨。遂令太師阿海奏曰﹕山野學道有年矣﹐常樂靜處行坐。禦帳前軍馬雜還﹐精神不爽。自此或在先﹐或在後﹐任意而行﹐山野受賜多矣。上從之﹐旣出﹐帝使人追問曰﹕要禿鹿馬否。師曰﹕無用。於時微雨始作﹐靑艸復生。仲冬過半﹐則雨雪漸多﹐地脈方透。自師之至斯城也﹐有餘糧則惠饑民。又時時設粥﹐活者甚眾。二十有六日﹐卽行。十二月二十三日﹐雪寒﹐在路牛馬多凍死者。又三日﹐東過霍闡沒輦﹐大河也。至行在﹐聞其航橋中夜斷散﹐蓋二十八日也。帝問以震雷事﹐對曰﹕山野聞國人夏不浴於河﹐不洗衣﹐不造氈。野有菌﹐則禁其采者﹐畏天威也﹐此非奉天之道也。常聞三千之罪﹐莫大於不孝者﹐天故以是警之。今聞國俗多不孝父母﹐帝乘威德﹐可戒其眾。上悅曰﹕神仙是言﹐正合朕心。勁左右紀以回紇字。師請褊諭國人﹐上從之。又集太子諸王大臣曰﹕漢人尊重神仙﹐猶汝等敬天﹐我今愈信﹐眞天人也。乃以師前後奏對語諭之﹐且云﹕天俾神仙爲朕言此﹐汝輩各銘諸心。師辭退。逮正旦﹐將帥醫卜等官賀師。十有一日﹐馬首遂東﹐西望邪米思幹千餘里﹐駐大果園中。十有九日﹐父師誕日﹐眾官竈香爲壽。二十八日﹐太師府提控李公別去﹐師謂曰﹕再相見也無。李公曰﹕三月相見。師曰﹕汝不知天理﹐二三月庾東歸矣。二十一日﹐東遷一程﹐至一大川。東北去賽藍約三程﹐水艸丰茂﹐可飽牛馬﹐因盤桓焉。二月上七日﹐師入見奏曰﹕山野離海上﹐約三年回。今玆三年﹐復得歸山固所願也。上曰﹕朕己東矣﹐同途可乎。對曰﹕得先行便。來時﹐漢人問山野以還期﹐嘗苔云三歲。今上所諮訪﹐敷奏訖﹐因復固辭。上曰﹕少俟三五日﹐太子來﹐前來道話﹐所有未解者﹐朕悟卽行。八日﹐上獵東山下﹐射一大豕。馬踏失馭﹐豕傍立不敢前。左右進馬﹐遂罷獵還行宮。師聞之﹐入諫曰﹕天道好生。今聖壽已高﹐宜少出獵。墜馬﹐天戒也。豕不敢前﹐天護之也。上曰﹕朕已深省﹐神仙勸我良是。我蒙古人騎射﹐少所習﹐未能遽已﹐𨿽然神仙之言在衷焉。上顧謂吉息利苔刺汗曰﹕但神仙勸我語﹐以後都依也。自後兩月不出獵。二十有四日﹐再辭朝。上曰﹕神仙將去﹐當與何物﹐朕將思之﹐更少待幾日。師知不可遽辭﹐徊翔以待。三月七日﹐又辭。上賜牛馬等物﹐師皆不受﹐曰﹕柢得駟騎足矣。上問通事阿里鮮曰﹕漢地神仙弟子多少。對曰﹕甚眾。神仙來時一德興府龍陽觀中﹐常見官司催督差發。上謂曰﹕應干門下人﹐悉令鐲免。仍賜聖旨文字一通﹐且用禦寶。因命阿里鮮河西也爲宣差﹐以蒙古帶﹑喝刺八海副之﹐護師東還。十日﹐辭朝行。自苔刺汗已下﹐皆攜蒲萄酒珍果﹐相送數十里。臨別﹐眾皆揮涕。三日﹐至賽藍大城之東南。山有蛇兩頭﹐長二尺許﹐土人往往見之。望日﹐門人出郊﹐致奠於虛靜先生趙公之墓。眾議欲負其骨歸﹐師曰﹔四大假軀﹐終爲奔物。一靈眞性﹐自在無拘。眾議乃息﹐師明日遂行。二十有三日﹐宣差阿狗追餞師於吹沒輩之南岸。又十日﹐至阿里馬城西百餘里﹐濟大河。四月五日﹐至阿里馬城之東園。二太子之太匠張公固請曰﹕弟子所居﹐營三壇﹐四百餘人晨參暮禮﹐未嘗懈息。且預接數日﹐伏願仙慈渡河﹐俾壇眾得以請教﹐幸暮。師辭曰﹕南方因綠己近﹐不能遷路以行。復堅請﹐師曰﹕若無佗事﹐卽當往焉。翌日﹐師所乘馬突東北去﹐從者不能挽。於是張公等悲泣而言曰﹕我輩無綠﹐天不許其行矣。晚﹐抵陰山前宿。又明日﹐復度四十八橋。綠溪上五十里﹐至天池海。東北過陰山後﹐行二日﹐方接元歷金山南大河驛路。復經金山東南﹐北並山行。四月二十八日﹐大雨雪。翌日﹐滿山皆白。又東北﹐並山行三日﹐至阿不罕山前。門人宋道安輩九人﹐同長春玉華會眾﹑宣差郭德全輩遠迎。入棲霞觀﹐歸依者日眾。師下車時﹐雨再降﹐人相賀曰﹕從來此地經夏少雨﹐縱有雷雨﹐多於南北兩山之問。今日沾足﹐皆我師道癮所致也。居人常歲疏河灌田圃。至八月﹐牀麥始熟﹐終不及天雨。秋成則地鼠爲害﹐鼠多白者。此地寒多﹐物晚結實。五月﹐河岸土探尺餘﹐其下堅冰亦尺許。齋後﹐日使人取之。南望高嶺積雪﹐盛暑不消。多有異事﹐少西海子傍﹐有風冢﹐其上土白堊多﹐粉裂其上﹐二三月中﹐卽風起南山﹐巖穴先嗚﹐蓋先驅也。風自冢問出﹐初旋動如羊角者百千數。少焉合爲一風﹐飛沙走石﹐發屋拔木﹐勢震百川﹐息於巽隅。又東南澗後﹐有水磨三四﹐至平地﹐則水漸微而絕。山出石炭。又東有二泉﹐三冬暴漲如江湖﹐復潛行地中﹐俄而突出﹐魚蝦隨之﹐或漂沒居民﹐仲春漸消﹐地乃陷。西北千餘里﹐儉儉州出良鐵﹐多靑鼠﹐亦收牀麥。漢匠千百人居之﹐織綾羅錦綺。道院西南望金山﹐其山多雨雹。五六月問﹐或有大雪﹐深丈餘。此地問有沙陀﹐出肉薇蓉﹐國人呼日峻眼。水﹐日兀速。艸﹐曰愛不速。深入山陰﹐松皆十丈許。會眾白師曰﹕此地深蕃﹐太古以來﹐不聞正教﹐惟山精鬼魅惑人﹐自師立觀﹐疊設醮筵﹐日一望作會﹐人多以殺生爲戒﹐若非道化﹐何以得然。先是壬午年﹐道眾爲不善﹐人拓害﹐眾不安。宋公道安晝寢方丈﹐忽於天窗中見虛靜先生趙公曰﹕有書至。道安問﹕從何來。曰﹕天上來。受而視之﹐止見太淸二字﹐忽隱去。翌日﹐師有書至﹐魔事漸消。又堅者羅生橫生非毀﹐一日墮馬觀前﹐折其經﹐卽自悔曰﹕我之過也。對道眾服罪。師東行﹐書教語一篇示眾云﹕萬里乘官馬﹐三年別故人。干戈猶未息﹐道德偶然陳。論气當秋夜﹐對上論養生事﹐故云﹐還鄕及暮春。思歸無限眾﹐不得下情伸。阿里鮮等白師曰﹕南路饒沙石﹐鮮水艸。使客甚繁﹐馬甚苦﹐恐畱滯。師曰﹕分三班以進﹐吾徒無患矣。五月七日﹐令宋道安﹑夏志誠﹑宋德方﹑孟志溫﹑何志堅﹑潘德衝六人先行。十有四日﹐師挈尹志平﹑王志明﹑於志可﹑鞠志圓﹑楊志靜﹑驀志淸六人次之。餞行者夾谷妃﹑郭宣差﹑李萬戶等數十人﹐送二十里﹐皆下馬再拜泣別﹐師策馬亟進。十有八日﹐張志素﹑孫志堅﹑鄭志修﹑張志遠﹑李志常五人又次之。師東行十六日﹐過大山。山上有雪﹐甚寒﹐易騎於拂廬。十七日﹐師不食﹐但時時飲湯。東南過大沙場﹐有艸木﹐其問多蚊虻。夜宿河東。又數日﹐師或乘車。尹志平輩諮師曰﹕奚疾。師曰﹕余疾非醫可測﹐聖賢琢磨故也。卒未能愈﹐汝輩勿慮。眾愀然不釋。是夕﹐尹志平夢人曰﹕師之疾﹐公輩勿憂﹐至漢地當自愈。行又經沙路三百餘里﹐水艸絕少﹐馬夜進不息﹐再宿乃出。地﹖臨夏人之北捶﹐廬帳漸廣。馬易得﹐後行者乃及師。六月二十一日﹐宿漁＂腸關﹐師尙未食。明旦﹐度關而東。五十餘里丰州﹐元帥以下來迎。宣差兪公請泊其家﹐奉以揚餅。是日輒飽食一饞而設齋﹐飲食乃如故。道眾相謂曰﹕淸和前日之夢﹐驗不虛矣。時已季夏﹐北軒涼風入坐。兪公以奮紙求書﹐師書之云﹕身閒無俗念﹐烏宿至鵬嗚。一眼不能睡﹐寸心何所縈。云收溪月白﹐黑爽谷神淸。不是朝昏坐﹐行訪扭捏成。七月朔﹐復起。三日至下水﹑元帥夾谷公出郭來迎二館於所居。來瞻禮者﹐無慮千人﹐元帥日益敬。有鸚鴉三七﹐夕日﹐師遊郭外﹐放之海子中﹐少焉翔戲於風濤之問﹐容與自得。師賦詩曰﹕養爾存心欲薦庖﹐逢吾念善不爲肴。扁舟送在鯨彼裹﹐會待三秋長六梢。又云﹕兩兩三三好弟兄﹐秋來珊翼未能成。放歸碧海深沈處﹐浩蕩波瀾快野情。翌日乃行。是月九日﹐至雲中。宣差總管阿不合與道眾出京以步輦迎歸於第﹐樓居二十餘日﹐總管以下﹐晨參暮禮。雲中士大夫日來請教﹐以詩贈之云﹕得旨還鄕早﹐乘春造物多。三陽初變化﹐一气自沖和。驛馬程程送﹐雲山處處羅。京城一萬里﹐重到卽如何。十有三日﹐宣差阿里鮮欲往山東招諭懇求與門弟子尹志平行。師曰﹕天意未許﹐𨿽往何益。阿里鮮再拜曰﹕若國王臨以大軍﹐生靈必遭殺戮﹐願父師一言垂慈。師良久曰﹕𨿽救之不得﹐猶愈於坐視其死也。乃令淸和同往﹐卽付招諭書二副。又聞宣德以南諸方道眾來參者多﹐恐隨庵困於接待﹐令尹公約東﹐付親筆云﹕長行萬里﹐一去三年。多少道人﹐縱橫無賴者。尹公到日﹐一面施行﹐勿使教門有妨道化。眾生福薄﹐容易轉流。上山卽難﹐下坡省力耳。宣德元帥移刺公遣專使持書至雲中﹐以取乘馬奉師。八月初﹐東邁楊河﹐歷白登﹑天城﹑懷安﹐渡潰河。凡十有二日﹐至宣德。元帥具威儀出郭西遠迎。師入﹐居州之朝元觀﹐道友敬奉。遂書四十字云﹕萬里遊生界﹐三年別故鄕。回頭身已老﹐過眼夢何長。浩浩天空闊﹐紛紛事杳茫。江南及塞北﹐從古至今常。道眾且云﹕去冬有見虛靜先生趙公牽馬自門入者﹐眾爲之出迎﹐忽不見。又德興安定亦有人見之。河朔州府王官將帥及一切士庶﹐爭以書疏來請﹐若輻輳然﹐止回答數字而已。有云﹕王室未寧﹐道門先暢。開度有綠﹐恢弘無量。羣方帥首﹐志心歸向。恨不化身﹐分酬眾望。十月朔﹐作醮於龍門川。望日﹐醮於本州朝元觀。十一月望﹐宋德方等以向日過野狐嶺見白骨所發願心﹐乃同太君尹千億醮於德興之龍陽觀﹐濟度孤魂。前數日稍寒﹐及設醮﹐一一夜三日﹐有如春。醮畢﹐元帥賈昌至自行在﹐傳旨﹕神仙自春及夏﹐道途匪易。所得食物切騎﹐好否。到宣德等處﹐有司在意館谷否。招諭在下人戶﹐得來否。朕常念神仙﹐神仙無忘朕。十二月旣望﹐醮於蔚州三館。師於龍陽住冬﹐日一夕常往龍岡﹐閒步下視。德興以兵革之後﹐村落蕭條﹐作詩以寫其意云﹕昔年林木參天合﹐今日村坊褊地開。無限蒼生臨白刃﹐幾多華屋變靑灰。又云﹕豪傑痛吟千萬首﹐古今能有幾多人。研窮物外閒中趣﹐得脫輸回泉下塵。甲申之春二月朔﹐醮於縉山之秋陽觀。觀在大翮山之陽﹐山水明秀﹐松蘿煙月﹐道家之地也。以詩題其盤云﹕秋陽觀後碧巖深﹐萬頃煙霞插翠岑。一徑桃花春水急﹐彎環流出洞天心。又云﹕覃山一帶碧嵯峨﹐上有艸仙日夜過。洞府深沈人不到﹐時聞巖壁洞仙歌。燕京行省金紫石抹公﹑宣差便宜劉公以下諸官﹐遣使者持疏懇請師住大天長觀﹐許之。旣而以驛召﹐乃度居庸而南。燕京道友來迎於南口神遊觀。明旦﹐四遠父老士女﹐以香花導師入京。瞻禮者塞路。初師之西行也﹐眾請還期﹐師曰﹕三載歸﹐三載歸。至是果如其言。以上七日﹐入天長觀﹐齋者日千人。望日﹐會眾請赴玉虛觀。是月二十五日﹐喝刺至自行官傳旨﹕神仙至漢地以淸爭道化人﹐每日與朕誦經祝壽﹐甚好。教神仙好田地內愛住處住。道與阿里鮮﹐神仙壽高﹐善爲護持。神仙無忘朕舊言。仲夏﹐行省金紫石抹公﹑便宜劉公再三持疏﹐請師住持大天長觀。是月二十有二日﹐赴其請。空中有數鶴前導﹐幸西北而去。自師寓玉虛﹐或就人家齋﹐常有三五鶴飛嗚其上。北方從來奉道者鮮﹐至是聖賢欲使人歸向﹐以此顯化耳。入會之眾﹐皆稽首拜跪﹐作道家禮﹐時俗一變。玉虛井水舊鹹苦﹐甲申﹑乙酉年﹐西來道眾甚多﹐水味變甘﹐亦善綠所致也。季夏望日﹐宣差相公剖八傳旨﹕自神仙去﹐朕未嘗一日忘神仙﹐神仙無忘朕。朕所有之地﹐愛願處卽住﹐門人恆爲朕誦經祝壽則嘉。自師之復來﹐諸方道倡雲集﹐邪說日寢。京人翕然歸慕﹐若戶曉家諭﹐教門四辟﹐百倍往昔。乃建八會於天長﹐日平等﹐日長春﹐日靈寶﹐曰長生﹐曰明眞﹐日平安﹐日消災﹐日萬蓮。師旣歸天長﹐遠方道人﹐繼來求法名者日益眾。嘗以四頌示之﹐其一云﹕世情無斷減﹐法界有消磨。好惡縈心曲﹐漂淪柰爾何。其二云﹕有物先天貴﹐無名不自生。人心常隱伏﹐法界任縱橫。其三云﹔徇物雙眸眩﹐勞生四大窮。世間渾是假﹐心上不知空。其四云﹕昨日念無蹤﹐今朝事亦同。不如齊放下﹐度日且空空。每齋畢出﹐遊故苑瓊華之上。從者六七人﹐宴坐﹟松陰﹐或自賦詩﹐相次屬和。問因茶罷﹐令從者歌《遊仙曲》數闋。夕陽在山﹐澹然忘歸。由是行省及宣差剖八相公以北宮園池並其近地數十頃爲獻﹐且請爲道院。師辭不受。請至於再﹐始受之。旣而又爲頒文膀﹐以禁樵采者。遂安置道倡﹐日益修茸。後具表以聞﹐上可其奏。自爾佳時勝日﹐師未嘗不往來乎其問。寒食日﹐作春遊詩二首。其一云﹕十頃方池問禦園﹐森森松梧罩淸煙。亭臺萬事都歸夢﹐花柳三春卻屬仙。島外更無淸絕地﹐人問惟有廣寒天。深知造物安排定﹐乞與官民種福田。其二云﹕淸明時節杏花開﹐萬戶千門日往來。島外茫茫春水闊﹐松問獵獵暖風回。遊人共嘆斜陽逼﹐達士猶嗟短景催。安得大丹冥換骨﹐化身飛上郁羅臺。乙酉四月﹐宣撫王公巨川請師致齋於其第。公關右人也﹐因話咸陽終南竹木之勝﹐請師看庭竹。師曰﹕此竹殊秀。兵火而後﹐蓋不可多得也。我昔居於墦溪﹐茂林修竹﹐眞天下之奇觀也。思之如夢﹐今老矣﹐歸期將至。當分我數十竿﹐植寶玄之北軒﹐聊以遮眼。宣撫曰﹕天下兵革未息﹐民甚倒懸。主上方尊師重道﹐賴師眞道力﹐保護生靈﹐何遽出此言邪﹐願垂大慈以救世爲念。師以杖叩地﹐笑而言曰﹕天命已定﹐由人乎哉。眾莫測其意。夏五月終﹐師登壽樂山巓﹐四顧園林﹐若張翠喔。行者休息其下﹐不知暑气之甚也。因賦五言律詩云﹕地土臨邊塞﹐城池壓古今。𨿽多壞宮闕﹐尙有好園林。綠樹鉆鉆密﹐淸風陣陣深。日遊仙島上﹐高視八弦昤。一日師自瓊島回﹐陳公秀玉來見。師出示七言律詩云﹕蒼山突兀倚天孤﹐翠柏陰森遠殿扶。萬頃煙霞常自有﹐一川風月等閒無。喬松挺拔來深澗。』異石嵌空出太湖。盡是長生閒活計﹐修眞薦福邁京都。九月初吉﹐宣撫王公以熒惑犯尾宿﹐主燕境災﹐將請師作醮﹐問所費幾何。師曰﹕一物失所﹐猶懷不忍﹐況闔境乎。比年已來﹐民苦徵役﹐公私交罄﹐我當以觀中常住物給之。但令京官齋戒﹐以待行禮足矣﹐余無所用也。於是約作醮兩晝夜。師不憚其老﹐親檮於玄壇。醮竟之夕﹐宣撫喜而賀之曰﹕熒惑已退數捨﹐我輩無復憂矣。師之德感﹐一何速哉。師曰﹕余有何德﹐所檮之事﹐自古有之﹐但恐不誠耳。古人日至誠動天地﹐此之謂也。重九日﹐遠方道眾咸集﹐或以菊爲獻。師作詞一闋﹐寓聲《恨歡遲》云﹕一種靈苗體性殊﹐待秋風玲透根株。散花開百億﹐黃金嫩﹐照天地淸虛。九日持來滿座隅﹐坐中觀﹐眼界如如﹐類長生﹐久視無凋謝﹐稱作伴閒居。繼而有奉道者﹐持實紙大軸來求親筆。以《鳳棲梧》詞書之云﹔得好休來休便是﹐贏取逍遙﹐免把身心使。多少聰明英烈士﹐忙忙虛負平生志﹐造物推移無定止﹐昨日歌歡﹐今日愁煩﹐至今日不知明日事﹐區區著甚勞神思。一日或有質是非於其前者﹐師但漠然不應﹐以道義釋之。復示之以頌曰﹕拂拂拂﹐拂盡心頭無一物。無物心頭是好人﹐好人便是神仙佛。其人聞之﹐自愧而退。丙戌正月﹐盤山請師黃籌﹐醮三晝夜。是日天气晴霽﹐人心悅澤﹐寒谷生春。將事之夕﹐以詩示眾云﹕請曲亂山深﹐山高快客心。艸峯爭挺拔﹐巨壑太蕭森。似有飛仙過﹐殊無宿烏吟。黃冠三日醮﹐素服萬家臨。五月﹐京師大旱。農不下種﹐人以爲憂。有司移市﹐立壇懇檮﹐前後數旬無應。行省差官責疏﹐請師爲祈雨醮﹐三日兩夜。當設醮請聖之夕﹐雲气四合﹐斯須雨降﹐自夜半及食時未止。行省委官﹐奉香火來謝曰﹕京師久早﹐四野欲然。五穀未種﹐民。不聊生。賴我師道力感通上眞﹐以降甘澎。百姓會曰﹕神仙雨也。師苔曰﹕相公至誠所感﹐上聖垂慈﹐以活生靈﹐吾何與焉。使者出﹐復遣使來告曰﹕雨則旣降﹐柰久旱未沾足何﹐更得滂沱大作﹐此旱可解﹐願我師慈悲。師曰﹕無慮﹐人以至誠感上眞﹐上眞必以誠報人﹐大雨必至。齋未竟﹐雨勢海立。是歲有秋﹐名公碩儒皆以詩來賀。一日﹐有昊大卿德明者﹐以四絕句來上。師復次韻苔之﹐其一云﹕燕國蟾公卽此州﹐超凡入聖洞賓儔。一時鶴駕歸蓬島﹐萬劫仙鄕出土丘。其二云﹕我本深山獨自居﹐誰能天下眾人譽。軒轅道士來相訪﹐不解言談世俗書。其三云﹕莫把閒人作等閒﹐閒人無欲近仙班。不於此日開心地﹐更待何時到寶山。其四云﹕混沌開基得自然﹐靈明翻小大樁年。出生入死常無我﹐跨古騰今自在仙。又題支仲元畫得一﹑元保﹑玄素《三仙圖》云﹕得道眞仙世莫窮﹐三師何代顯靈蹤。直教禦府相傳授﹐閱向人問類赤松。又奉道者求頌﹐以七言絕句示之云﹕朝昏忽忽急相催﹐暗換浮生兩鬢絲。造物戲人俱是夢﹐是非向日又何爲。師自受行省已下眾官疏以來﹐憫天長之聖位殿閣﹐常住堂宇﹐皆上頹下圯﹐至於窗戶階砌﹐毀撤殆盡。乃命其徒日益修茸﹐壇漏者補之﹐傾斜者正之﹐斷手於丙戌﹐皆一新之。又創修寮捨四十餘間﹐不假外緣﹐皆常住自給也。凡遇夏月令﹐諸齋捨不張燈﹐至季秋稍親之﹐所以預火備也。十月下寶玄﹐居方壺。每夕召眾師德﹐以次坐﹐高談淸論﹐或通宵不寐。仲冬十有三日夜半﹐振衣而起﹐步於中庭。旣還坐﹐以五言律詩示眾云﹕萬象彌天闊﹐三更坐地勞。參橫西嶺下﹐斗轉北辰高。大勢無由遏﹐長空不可韜。循環誰主宰﹐億劫自堅牢。丁亥自春及夏﹐又旱。有司祈檮屢矣﹐少不獲應。京師奉道會眾﹐一日請師爲祈雨醮。旣而消災等會﹐亦請作醮。師徐謂曰﹕我方畱意醮事﹐公等亦建此議﹐所謂好事﹐不約而同也。公等兩家﹐但當殷戀。遂約以五月一日爲祈雨醮﹐初三日爲賀雨醮。三日中有雨﹐是名瑞應雨。過三日𨿽得﹐非醮家雨也。或曰﹕天意未易度。師對眾出是語﹐萬一失期﹐能無招小人之訾邪。師曰﹕非爾所知也。及醮竟日﹐雨乃作。翌日﹐盈尺。越三日﹐四天廓淸以終。謝雨﹐醮事果如其言。時暑气煩燠﹐元帥張資胤者﹐諸師遊西山﹐再四過勤﹐師赴之。習日齋罷﹐雨後遊東山庵。師與客坐於林問﹐日夕將還以絕句示眾云﹕西山爽气淸﹐過雨白雲輕。有客林問坐﹐無心道自成。旣還﹐元帥第﹐樓居數日﹐來聽道話者﹐竟夕不寐。又應大谷庵請﹐次日淸夢庵請。其夕大雨自北來﹐雷電怒合﹐東西震耀。師曰﹕此道之用也。得道之人﹐威光煩赫﹐無乎不在﹐雷電莫能匹也。夜深客散﹐師偃息艸堂。須臾風雨駭至﹐怒霆一震﹐窗戶幾裂﹐少焉收聲﹐人皆異之。或曰﹕霹靂當遊至﹐何一舉而息邪。有應者曰﹕無乃﹐至人在玆﹐雷師爲之霽威乎。旣還﹐五月二十有五日﹐道人王志明至自秦州﹐傳旨改北宮仙島爲萬安宮﹐天長觀爲長春官﹐語天下出家善人皆隸焉。且賜以金虎牌﹐道家事一仰神仙處置。小暑後﹐大雨屢至﹐暑气愈熾。以七言詩示眾云﹕褥暑黑天萬里遙﹐洪波拍海大川潮。嘉禾已見三秋熟﹐旱魑仍聞五月消。百姓共聽生有望﹐三軍不待令方調。皇由道化行無外﹐暗賜丰年助聖朝。自瓊島爲道院﹐樵薪捕魚者絕邇。數年﹐園池中禽魚蕃育﹐歲時遊人往來不絕。齋余﹐師乘馬日凡一往。六月二十有一日﹐因疾不出﹐浴於宮之東溪。二十有三日﹐人報巳午問﹐雷雨大作﹐太液池之南岸崩裂﹐水入東湖﹐聲聞數十里﹐電鰲魚鰲盡去﹐池遂枯涸。北口山亦摧。師聞之初無言﹐良久笑曰﹕山摧池枯﹐吾將與之俱乎。七月四日﹐師謂門人曰﹕昔丹陽嘗授記於余云﹐吾沒之後﹐教門當大興﹐四方往往化爲道鄕。公一正當其時也。道院皆勁賜名額又當住持大宮觀﹐仍有使者佩符乘傳﹐勾當教門事。此時乃公功成名遂﹐歸休之時也。丹陽之言﹐一一皆驗﹐若念符契。況教門中勾當人﹐內外悉具﹐吾歸無遺恨矣。師旣示疾於寶玄﹐一日數如偃中﹐門弟子止之。師曰﹕吾不欲勞人﹐汝等猶有分別在﹐且偃寢奚異哉。七月七日門人復請曰﹕每日齋會﹐善人甚眾﹐願垂大慈﹐還堂上以慰瞻禮。師曰﹕我九日上堂去也。是日午後﹐畱頌云﹕生死朝昏事一般﹐幻泡出沒水長閒。微光見處跳烏兔﹐玄量開時納海山。揮斥八弦如咫尺﹐吹噓萬有似機關。狂辭落筆成塵垢﹐寄在時人妄聽問。遂登葆光堂歸眞焉。異香滿室﹐門人撚香拜別。眾欲哭﹐臨侍者張志素﹑武志據等遽止眾曰﹕眞人適有遺語﹐令門人宋道安提舉教門事﹐尹志平副之﹐張志松又其次﹐王志明依舊勾當﹐宋德方﹑李志常等同議教門事。遂復舉似《遺世頌》畢﹐提舉宋道安等再拜而受。黎明﹐具麻服﹐行喪禮﹐奔走赴喪者萬計。宣差劉仲祿聞之愕然嘆曰﹕眞人朝見以來﹐君臣道合。離闕之後﹐上意眷慕﹐未嘗少忘。今師旣升去﹐速當奏聞。首七之後﹐四方道俗﹐遠來赴喪﹐哀慟如喪考妣﹐於是求訓法名者日益多。一日提舉宋公謂志常曰﹕今月上七日﹐公曁我同受師旨﹐法名等事﹐爾其代書﹐止用吾手字﹐印此事已行﹐姑泌襲之。繼而淸和大師尹公至自德興﹐行祀事。旣終七﹐提舉宋公謂淸和曰﹕吾老矣﹐不能維持教門﹐君可代我領之也。讓至於再﹐淸和受其托﹐遠邇奉道。會中善眾﹐不喊往昔。戊子春三月朔﹐淸和建議爲師構堂於白雲觀。或曰﹕工力浩大﹐根儲鮮少﹐恐難成功。淸和曰﹕凡事要人前思﹐夫眾可與樂成﹐不可與慮始。但事不思已﹐教門竭力﹐何爲而不辦。況先師遺德在人﹐四方孰不瞻仰。可不勞行化﹐自有人贊助此緣﹐公等勿疑。更或不然﹐常住之物﹐費用靜盡﹐各操一瓢﹐乃所願也。宣差便宜劉公聞而喜之﹐力贊其事﹐遂舉鞠志圓等董其役。自四月上丁﹐除地建址。歷戊﹑己﹑庚﹐俄有平陽『﹑太原﹑堅﹑代﹑蔚﹑應等軍道人二百餘﹐責根助力﹐肯構是堂﹐四旬告成。其問同結玆緣者﹐不能備紀。議者以爲﹐締構之勤﹐𨿽由人力﹐亦聖賢陰有以扶持也。期以七月九日﹐大葬仙師。六月問﹐霖雨不止﹐皆慮有妨葬事。旣七月初吉﹐遽報晴霽﹐人心翕然和悅。前一日﹐將事之初﹐乃竈香設席﹐以嚴其祀。及啟樞﹐師容色儼然如生。遠近王官﹑士庶﹑僧尼﹑善眾﹐觀者凡三日﹐日萬人﹐皆以手加額﹐嘆其神異焉。繼而喧播四方﹐傾心歸向﹐來奉香火者﹐不可勝計。本宮建奉安道場三晝夜﹐預告齋旬日。八日辰時﹐玄鶴自西南來﹐尋有白鶴繼至﹐人皆仰而異之。九日子時後﹐設靈寶淸醮三百六十分位﹐醮禮終﹐藏仙蛻於堂﹐異香芬馥﹐移時不散。臨午致齋﹐黃冠羽服﹐與坐者數千人。奉道之眾﹐又復萬餘。旣寧神﹐翌日大雨復降﹐人皆嘆曰﹕天道人事﹐上下和應。了此一大事﹐非我師道德純備﹐通於天地﹐達於神明﹐疇克如是乎﹐諒非人力所能致也。權省宣撫王公巨川﹐咸陽巨族也﹐素慕玄風﹐近歲又與父師相會於燕﹐雅懷昭映﹐道同气合﹐尊仰之誠﹐更甚疇昔﹐故會玆葬事﹐自爲主盟。京城內外﹐屯以甲兵﹐備其不虞。罷散之日﹐略無驚擾。於是親榜其堂曰﹕處順﹐其觀曰﹕白雲焉。師爲文﹐未始起棄﹐臨紙肆筆而成。後復有求者﹐或輒自增損﹐故兩存之。嘗夜話謂門弟子曰﹕古之得道人﹐見於書傳者﹐略而不博﹐失其傳者可勝言哉。余屢對汝眾﹐舉近世得道之士﹐皆耳目所親接者﹐其行事甚詳﹐其談道甚明。暇日當集全眞大傳﹐以貽後人。師旣沒﹐𨿽嘗口傳其藥﹐而後之學者﹐尙未見其成書﹐惜哉。

長春眞人西遊記卷下竟

長春眞人西遊記卷下

門人眞常子李志常述

附錄

韶書

成吉思皇帝劫眞人邱師﹐省所奏應韶而來者備悉﹐惟師道瑜三子﹐德重多方。命臣奉厥玄燻﹐馳傳訪諸滄海。時與願適﹐天不人違﹐兩朝屢詔而弗行﹐單使一邀而肯起。謂朕天啟﹐所以身歸。不辭暴露於風霜﹐自願跋涉於沙磧。書章來上﹐喜慰何言。軍國之事﹐非朕所期。道德之心﹐誠云可尙。朕以彼酋不遜我伐用﹐張軍旅試臨。邊陲底定﹐來從去背﹐皇力率之故。然久逸暫勞﹐冀心服而後已。於是﹐載揚威德﹐略駐車﹐徒重。念云軒﹐旣發於蓬萊﹐鶴馭可遊於天竺。達摩東邁﹐元印法以傳心。老氏西行﹐或化胡而成道。顧川途之𨿽闊﹐瞻幾杖以非遙。爰苔來章﹐可明朕意。秋暑﹐師比平安好﹐指不多及。

聖旨

成吉思皇帝聖旨道與諸處官員﹐每邱神仙應有底修行﹐底院捨等﹐系逐日念誦經文告天﹐底人每與皇帝祝壽萬萬歲者﹐所據大小差發稅賦都休教著者。據邱神仙底應系出家門人等﹐隨處院捨都教免了差發稅賦者。其外詐推出家﹑影占差發﹐底人每告到官司﹐治罪斷按主者奉到。如此不得違錯。須至給付照用者﹐

右付

神仙門下收執

照使所據神仙應系出家門人﹐精嚴住持院子﹐底人等並兔差發稅賦﹐準此。

癸未羊兒年三月禦寶日

宣差阿里鮮面奉成吉思皇帝聖旨﹕邱神仙﹐奏知來底公事是也﹐嘿好。我前時已有聖旨文字與你﹐來教你天下應有底出家善人都管著者。好底歹底﹐邱神仙你就便理會﹐只你識者﹐奉到如此。

癸未年九月二十四日

宣差都元帥賈昌傳奉成吉思皇帝聖旨﹕邱神仙﹐你春月行程別來﹐至夏日。路上炎熱艱難來﹐泌路好底鋪馬得騎來麼﹐路裹飲食廣多不少來麼﹐你到宣德州等處官員好觀你來麼﹐下頭百姓得來麼﹐你身起心裹好麼。我這裹常思量著神仙你﹐我不曾忘了你﹐你休忘了我者。

癸未年十一月十五日

請疏

燕京行尙書省石抹公

謹請

眞人長春公住持天長觀者

竊以必有至人而後可以啟个中機﹐必有仙闕而後可以待方外士。天長觀者﹐人問紫府﹐主上福田。若非眞神仙人﹐誰稱此道場地。仰惟長春上人﹐識超羣品﹐道悟長生。舌根有花﹐木香胸襟﹐無塵土气﹐皇人天之眼目﹐乃世俗之津梁。向也乘靑牛而西邁﹐不憚朝天。今焉奉紫詔而南回﹐正當傳道。幸無多讓﹐早賜光臨。謹疏

癸未年八月日

又

宣撫使禦史大夫王

惇請

眞人師父住持燕京十方大天長觀者

竊以應變神龍﹐非蹄涔所能。止無心﹐野鶴亦何天不可飛。故蒙莊出遊﹐漆園增價。陳搏歸隱﹐雲臺生光。不到若輩人﹐難了如此事。伏惟眞人師父﹐气淸而粹﹐道大而高。已書絳闕之名﹐暫被玉壺之謫。以千載爲旦暮﹐以八極爲門庭。振柱史之宗風﹐提全眞之法印。昔也三朝之教主﹐今玆萬乘之國師。幾年應詔北行﹐本擬措安於海內。一日一回轅南邁﹐可能獨善於山東。維太極之故宮﹐皇大燕之宏構。國家元辰之所在﹐遠近取則之所先。必欲立接人之基﹐莫如宅。首善之地﹐敢輒伸。於管見冀少駐﹐於霓旌萬里云披﹐式副人天之望。四方風動﹐舉聞道德之香。謹疏

癸未年八月日

又

燕京尙書省石抹公

謹請

邱神仙久住天長觀

竊以時止時行﹐𨿽聖人不凝滯於物﹐爰居爰處。而君子有怛久之心﹐於此兩端﹐存乎大致。長春眞人﹐重陽高弟﹐四海重名﹐爲帝者之尊師﹐亦天下之教父。昔年應聘﹐還自萬里﹐尋思於今日接人﹐久住十方天長觀。上以祝皇王之聖壽﹐下以薦生靈之福田。頃因譏察於細人﹐非敢動搖於仙仗。不圖大老﹐遂有遐心。況京師者﹐諸夏之本根﹐而遠近取此乎法則。如或捨此而就彼﹐是謂下喬而入幽﹐輒敢堅畱幸不易動。休休莫莫﹐無爲深山窮谷之行。永永長長﹐而作太極瓊華之主。謹疏

丙戌年八月日侍行門人

虛靜先生趙道堅﹐沖虛大師宋道安﹐

淸和大師尹志平﹐虛寂大師孫志堅﹐

淸貧道人夏志誠﹐淸虛大師宋德方﹐

葆光大師王志明﹐沖虛大師於志可﹐

崇道大師張志素﹐道眞大師鞠志圓﹐

通玄大師李志常﹐頤眞大師鄭志修﹐

玄眞大師張志遠﹐悟眞大師孟志穩﹐

淸眞大師驀志淸﹐保眞大師何志淸﹐

通玄大師楊志靜﹐沖和大師潘德衝。

特旨蒙古四人從師護持

蒙古打﹐喝刺﹟八海﹐

宣差

阿里

鮮﹐

宣差

便宜使劉

仲祿。

