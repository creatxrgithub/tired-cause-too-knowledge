太上黃庭中景經

經名﹕太上黃庭中景經。又名《黃老黃庭經》。原題上淸元命眞人李千來注。一卷。底本出處﹕《正統道藏》正一部。

太上黃庭中景經

上淸元命眞人李千乘注

黃老黃庭經

《洞房經》云﹕人有大室﹐正房黃庭﹐庭中黃老君所居﹐元始也。《龜山錄經》云﹕黃老君在上淸金珠府理化。黃者﹐是中正色也。庭者﹐四方之中也。外取在天中地中﹑雲霞之上﹐內取於腦中﹑心﹑肝﹑脾之問。爲道者﹐莫不煉存形神﹐克成羽化﹐以致長生﹐超出圓羅之表﹐故日黃庭者也。

念吾頭頂戴天神﹐

三元之气﹐降生三八景神﹐生於人身上洞天部。一景生腦神之府﹐有元气。人腦有九瓣﹐內生九眞﹐皆列次位﹐以繞丹田﹐而外其面﹐以禦不祥。上眞上向﹐高眞南向﹐太眞束向﹐神眞西向﹐玄眞北向。《二十四神行事抉》云﹕腦神在頭九官正九﹐當頂內腦膏之中﹐形長一寸一分﹐高五分半﹐向前面外坐﹐守丹田神是也。

發爲星辰萬餘綸。

發神名玄父華﹐字道衛﹐形長二寸一分﹐色正玄﹐在軀皮內膏外﹐周流髮根﹐正在頭上。萬物之中﹐人之最貴﹐一形之內﹐包含天地﹐日月星辰﹐社稷剛柔﹐無所不法﹔亦立天子﹐置三公﹑九卿﹑二十七大夫﹑八十一元士﹐百二十郡﹑千二百縣﹑萬八千鄕﹑三萬六十亭長﹐十八侯﹔亦有官闕﹑宅合﹑門戶﹑電井諸神。飲食而知修者﹐卽得長生。所以頭圓象天﹐足方象地﹐發爲星辰﹐目爲日月﹐眉爲北斗﹐耳爲社稷﹐爲江海﹐齒爲玉石。給﹐理也。發之始叉一﹐又存神也。

紆長盤屈光若玄﹐

紆回屈曲盤結﹐櫛發不鈴解髻。面有神庭。髻﹐腦之華。心悲發焦。髓滿骨堅﹐不泄精气。

頂上中央名通天﹐

入髮際一寸﹐頂名通天﹐棲神之宅也。

孔德之容大如錢﹐

《道德經》云﹕孔德之容﹐惟道是從。爲眾妙之門者也。

天星和气從此問﹐

頭爲三臺﹐天星九眞君其上矣。

養人骨髓浸靈根﹐

絳官三景合明養人眞。靈根﹐舌也。本﹐靈根者是也。

下和六府紹五宮﹐

腸﹑胃﹑大小腸﹑膀胱﹑三焦爲六府﹐心﹑肝﹑肺﹑脾﹑腎爲五官。

消除惡气出臍門。

下丹田入命根﹐精神之本﹐截五气﹑分陰陽之戶也。朝養玉候﹐暮爲穢滓之气是也。

還念兩目白黑分﹐

目者﹐是身之明鏡也。林夫人咒曰﹕目童三云﹐兩目眞君。《丹字紫書》云﹕常存目中三神﹐合眞內視﹐卽見五藏腸胃﹐久行神仙矣。

左目爲日天神存﹐

左目象日﹐神名上明﹐字英玄﹐一名飛靈也。

象長一寸衣丹玄﹐

目中童子人長一寸﹐服玄衣。

十二神女迥四邊﹔

左目外有十二眞人﹐周回營衛目也。

右目爲月太一然﹐

右目象月﹐神名太一﹐字晨嬰﹐一名明珠。鷂嗚時存束方靑气從月來﹐滿泥丸﹐泥丸中有靑煙﹐又從目出鬱鬱然﹐變成二童子﹐著靑衣﹐如嬰兒形狀者矣。

神長一寸衣白執﹐

左目眞人長一寸。白執﹐素衣也。

十二神女周成還。

左目十二神女﹐十二眞人周還坐衛目也。

日月相去三寸問﹐

白月﹐兩目。相去三寸。

中有北斗七政陳﹐

存北斗七星天中帝卿﹐帝卿玄官。玄官從準頭直上﹐至髮際五寸。於夜半東向平坐散發﹐呼上元三眞﹐眞中嬰兄大人面﹐各有門戶﹐七政如北極紫房也。面上眞人神皆有方位﹐若視北極紫房玉闕是也。

上有元一五華君﹐

元一五華﹐五藏神也。

當頭如居圓如盤﹐

太一在頭﹐頭法天。圓盤﹐堅固者也。

象長七寸變化神。

形長七寸。

耳象晝夜空如聰﹐

修道先令目明耳聰爲事主也。耳目是尋眞之梯級﹐綜靈之門戶。夫目欲得數按抑其左右﹐亦令無數﹐使人聰徹﹐所以營理城郭﹐名書玉皇也。

中有黃庭主聽門﹐

黃庭是腦中眞人也。

欲下天神如赤丹﹐

九眞降下於腦官。丹者﹐仙服也。

蓋長三寸靑績冠。

耳神名嬌女﹐一名空閒﹐字幽田﹐形長三寸﹐靑情冠也。

常居鼻上候百神﹐

《大洞經》云﹕鼻神名山源﹐一名鬼井。有三元之山嶽﹐能侯萬神﹐爲邪正之主也。

念鼻通利芳如香﹐

引靈注體﹐調和百神也。

中有一人衣黃金﹐

鼻中眞人黃金仙服。

神長二寸出居人。

鼻神長二寸二分半﹐向外坐﹐主神他居﹐在人中上。

淸虛神气處中央﹐

鼻中嶽﹐處中央﹐內通腦雙孔。丹田淸眞之气﹐爲邪正之气都府﹐是一身之武津道者。先塞山源鬼井﹐悔吝不動﹐長生無答也。

令我不惑知四方。

齋戒常革夷心注﹐立是不惑﹐耳﹑鼻﹑舌各居一處﹐爲四方者。

念口鴻赤大如方﹐

含气養精﹐《易》曰﹕觀我朵頤﹐自求口實。

多淤玉液湧金糧﹐

口中津爲玉液﹐不食五穀﹐吸風飲露。金糧﹐不飲之貌是也。

神長七寸赤如彊﹐

口中眞人名赤虛丈人﹐字素明﹐在玄扉之下﹐形長七寸一分﹐高三寸半﹐向外﹐服赤衣。彊者﹐猶堅盛之貌也。

左右展轉吸玉漿。

展轉﹐反覆。中有眞人﹐能吸津液﹐往來不倦。

象斗鐵初受四方﹐

眞人器戴﹐遏邪之狀。初﹐調神之物。學道之士﹐先當拘魂魄﹐消滅屍鬼。常以月晦日﹑庚申﹑甲寅之辰﹐淸齋入室﹐以眞朱筆點左目訾下﹐雄黃筆點右鼻下﹐令﹟一小入谷中訖﹐微咒﹐叩齒三通﹐咽液三過﹐以左手第二指撚右鼻孔下﹐右手第二指撚左目下﹐各七這當按之勿舉手也。於是都畢。此二處是三魂七魄之門戶﹐載滅精邪之津粱也。故朱黃之精﹐塞屍鬼之路﹐乃太極上法﹐﹐行之則魂魄和气﹐屍穢散絕﹐靈通徹視﹐行之三年﹐色念都泯﹐四支無疾﹐以長生者也。

神長三寸衣玄黃。

神在腦中第一節

﹐居於骨﹐形長三寸﹐高一寸七分半﹐向外坐也。

固其神女東西廂﹐

體中皆有男女眞君﹐列陰陽之位。廂左右洞房明堂官﹐眞人在其中央﹐位相望也。

扶持黃泉五味長。

黃泉是領下喉上。五味入。﹐咀嚼而咽﹐皆眞人扶持。

此道妙神利鋒芒﹐

自然妙有神通。鋒芒﹐利器。夫人道所生﹐神所育﹐含靈受爽﹐以成乎身。百姓日用不知﹐萬物得之而不見﹐港行內運﹐或曜無方矣。

神長七寸衣赤丹﹐

神長七寸﹐在玉枕中腦內戶髓膏內﹐向前坐﹐丹赤衣。

羣神化養滋五常。

眞人爲羣神五常陰陽之主﹐眾東日羣。滋﹐生也。眞人化養生人身也。

大管蕃茂令上方﹐

大管﹐玄膺。在舌下喉上﹐一名下管﹐受上下膺。其管受精蕃茂﹐形長八寸﹐故日蕃也。

能知舌道壽未央。

舌者﹐無英之龍機﹐若能修之﹐致長生。

舌根玉股赤如丹﹐

玉曆﹐舌名也。若用機行能﹐以消剛柔者也。

主察滋味通醴泉。

舌是心之官﹐舌和則審五味。醴泉﹐津唾者也。

下念喉嚨十二環﹐

喉神名虎責﹐眞气之路﹐津液之源﹐一名重堂﹐在頓下﹐故日下念。絳官重樓十二級﹐外應十二時亭長也。

自下通流兩乳問。

喉嚨向下也。兩乳名天府﹐玉堂眞人居其問。

中有陰陽夫妻仙﹐

左乳屬陽﹐男眞所居﹐右乳屬陰﹐女眞所居﹐形長八寸﹐高四寸﹐各面就坐相對向。似人相對﹐日夫妻也。

對持玉戟四方邊﹐

持﹐猶執也。玉戟﹐猶眞人之以守喉嚨。四方謂胸隔上下﹐乳內外也。

飲食不累巨令還。

上焦旣通﹐水谷不積﹐能歸下元也。

念肺五葉象玉光﹐

五藏次第﹐肺最爲上﹐對胸﹐有五葉﹐如紗映谷者也。

靑白皓皓若冰霜﹐

冰霜皓皓﹐肺主西方﹐金之正位也。

鄒震覆心衛四方﹐

肺在心上﹐故日覆。鄒﹐仙兵也。衛﹐近也。肺葉四垂以近心﹐故日四方也。

上有玄童象月光﹐

肺神名皓華﹐字虛成﹐在肺中﹐神長四寸半﹐白衣﹐向斗坐。月﹐陰精。肺主陰﹐如月光也。

眞精華蓋內修明﹐

肺﹐心之華蓋。在肝上﹐故日明也。

肺中空洞上下行﹐

肺藏魂魄之官﹐魂性虛浮﹐鼻通天气﹐垂五葉以掩內孔﹐相應爲上下行也。

大如銳孔通太常﹐

保气則得通神保精也。保精則神明。肺體輕浮﹐隱孔內屬﹐精气往來﹐自然升降也。

乏絕道使享之亡﹐

六府調和﹐神明則住﹐三部不寧﹐我眞鈴散。享﹐去聲也。

絕立無萬神不詳﹐

道去身人死﹐水漧魚終。萬神皆散﹐豈不亡也。

養性審之喘息端﹐

修身養性﹐閉气一名煉『气﹐一名胎息﹐從夜半至日中爲生气﹐從日中至夜半爲死气。常以生气時偃仰﹐冥目握固﹐閉气無息於中心﹐至百二十﹐口中出之﹐日增其數。如此身神見﹐五藏安。至二百五十日﹐卽絳官神守﹐泥丸常滿﹐丹田盛數。至三百日﹐華蓋自明耳﹐舉身無病。引息之法﹐寒熱不畜﹐水谷無滯﹐一日一夜萬三千五百息。經千焉﹐具能養一身。具元气﹐則無門不通﹐無豚不齊﹐無畜不散。仰頭縮鼻﹐而气上升。龜導縮頭含息﹐精气下行﹔蛇導正屈不直﹐而气上升卽周旋﹔人導閉口微息﹐气入丹田﹐能明噓吸﹐神眞內備﹐飛上紫淸﹐由喘息之所政也。

上有流神五形彰﹐

流神﹐五藏神明。彰﹐明審而思之﹐其形乃明矣。

風伯雨師調陰陽﹐

風伯名比君﹐號日長齋﹔雨師名馮修﹐號扮徒。在人腦戶日廟﹐在人項後名仕﹐在脾端名稷﹐在人大腸日風伯﹐在臍傍名雨師。《易》曰﹕一陰一陽之謂道。近取諸身﹐遠取諸物。《南華經》曰﹕天在人中﹐地在人中。包含萬物﹐自然玄運在身也。

伏羲女媧或存亡﹐

伏羲﹐三皇之王。女禍﹐上古之君。皆創立革抉﹐制造權輿。人三官五藏之內﹐有此君王。胃太倉﹐乃三皇五帝府傳之也。

肺合太白華陰鄕﹐

肺﹐雍州之分﹐主西嶽華山也。出駕白虎乘風雨。

肺神在外爲白虎。

《大洞經》云﹕肺君白元君也。居洞房官﹐出駕白虎﹐或乘白气。從官太和君﹐二千六百騎矣。

心紫五寸銳下行﹐

心爲帝君﹐居肺下肝上﹐對屍尾下一寸。心者﹐一名絳。官﹐爲一身之主﹐以管萬民﹐呼吸諸神﹐無不到者。銳者﹐心中孔﹐應八作萬神出入也。

營若靈根扶中央﹐

靈根﹐命根也﹐玉液化淸水灌之。子能修三寸﹐長存心居中央也。

明珠赤白如日光﹐

明珠卽心中精。面色如縞映絳也。

中有三孔气堂堂﹐

心有三孔﹐精气流行。堂堂﹐施張貌也。

千乘一朝導明堂﹐

夫修道者﹐皆灰心槁體﹐坐忘遺彼﹐聰內合爽﹐形神羅照﹐一身之內﹐見千乘萬騎。眉間卻入一寸爲明堂也。

精營霍山在南方﹐

心揚州之分﹐衡嶽霍山。

心君要妙衣太腸﹐

心神童子一名要妙。要妙﹐太陽之正色是也。

鎭綠曜赫履朱冠﹐

縝綠﹐仙發﹐或心中暉赤之色也。戴華蓋﹐朱雀是也。

九度明帶服赤兵﹐

三部內各爲九度﹐上元九气爲冠蓋使者﹐中元九气爲諫議﹐下元九气爲鴻臚﹐三九二十七大神﹐皆部制神靈﹐主運騷體。然義有兩說。九度﹐九竅也。明帶﹐赤豚交加﹐連兵捍武。上部九變﹐中部九孔﹐下部九名﹐以通九州也。

飲食華澧太陽束﹐

飲食水谷華澧津液﹐旣從上流下﹐須攝運﹐運心次肝。左主東方﹐故日太陽之東也。

當如赤子精神澄﹐

赤子﹐嬰兌﹐心神。長九寸﹐高四寸半﹐赤衣﹐面向外坐也。

出駕丹車禦三雙﹐

丹車﹐心正色﹐居絳官元陽府﹐出或赤气三亭﹐人心面主南方陽心之位﹐。與面相應﹐出則從官南極老人﹐三千六百騎衛也。

隆蓋朱輿赤帷裳﹐

隆﹐高。赤﹐烏。蓋丹蛇爲輿也。

丹烏持符鼓翼翔﹐

丹烏﹐朱雀﹐乃敗外像﹐故玄武水玉液﹐朱雀見﹐終日用之﹐故不徧。符﹐气也。人气從下向上出﹐仰如飛烏舉翼也。

出入上下論九星﹐

九气化爲九神﹐在人身中。《大洞經》云﹕天皇九魂﹐變化爲之也。

計曾淸神絕存亡﹐

計﹐念。曾﹐易。淸神﹐五藏神。人能胎息養气﹐叉易生死﹐則神仙可得也。

遷徙得天制其裳﹐

心爲身主﹐制動爲神﹐微妙飛形﹐深誠正靜﹐則五映也。

下歷長城度九梁。

昆侖山有五城十二樓﹐人內亦有之﹐在下部。九梁﹐下元九气是也。

肝靑七葉寄膽倉﹐

肝東方木靑﹐左三右四葉﹐色如縞。連膽﹐故言寄也。

狀如亮訪烏翼翔﹐

取兔外諭﹐兔﹐水烏。若胎息旣眞﹐神虛叉備﹐肝滿則超﹐如兔欲翔。

復似鵲蔥走日中﹐

似九鶴鵪鵠也。气滿肝盛﹐如雉高飛﹐若升天入日中也。

中多諸神束西王﹐

神者﹐天映君﹐一名公子﹐一名含明﹐肝元眞神。《靈寶經》云﹕元英公子﹐白元尊神﹐下鎭人身﹐在泥丸官是也。

宮屬皇疊紫亭鄕﹐

肝有靑陽官﹐中有無英眞人﹐其神主生錄。疊﹐精也。紫亭鄕﹐目也。目气紫﹐主肝也。人飲濁肝盛﹐則目暗﹔至人道虛肝滿﹐則目明。若吐納旣備﹐肝膽內充﹐則精神和﹐精以成一德﹐無傾覆殆也。

肝之妙神衣靑光﹐

肝色靑﹐束方木星﹐正色也。

形長八寸乘靑龍﹐

長八寸﹐靑色之衣﹐居明堂官﹐出乘靑龍﹐靑色之車﹐從官束極老人三千六百騎也。

上包歲星岱嶽宗。

歲星﹐角亢。岱宗束嶽﹐靑州。

膽在肝中色綠漿﹐

膽在肝中左右葉之問﹐水延下碧綠色﹐盛水靑黃白﹐綠漿是也。

大如鸚子中正黃﹐

《二十四神行事訣》云﹕膽色靑黃綠﹐大如鷂子是也。

神長三寸衣靑陽﹐

膽名龍躍﹐形長三寸八分﹐靑黃色﹐向外坐也。

精爲騰蛇辟輩祥﹐

膽爲六府﹐外爲勝蛇﹐亦爲靑龍。膽剛勇奮發﹐能除不祥。輩﹐毒虫﹐或云三尸虫是也。

名日軌敵禦四方。

六府之神﹐膽最壯勇﹐人行邪正﹐皆在膽。膽正則無事自安﹐膽邪竅之見滅。常能外禦﹐軌則法膽﹐主捍敵。夫修上道﹐莫不由於膽也。

胃受三升應日月﹐

胃太倉﹐隨五藏﹑逐四季而行。胃水谷之海﹐大腸之委輸﹐神靈所捨。

上白中澤赤文章﹐

胃色外白﹐中則潤赤有文章也。

中有和气上微王﹐

和气﹐眞气也。微王﹐胃中眞人。胃開五藏明﹐胃閉五藏暗﹐爲萬靈之溢塞﹐成一軀之要津﹐雲行雨施﹐皆由其始也。

渴思其水當玉漿﹐

《大洞經》云﹕夫服玄根之法﹐心存胃口﹐有女子如嬰兒﹐無衣﹐正立胃管﹐張口承注魂液﹐仰吸五气﹐口中津液滿口咽之﹐遣入玄女口中。五過畢﹐叩齒三通﹐咽液九過﹐皆依是法也。

饑思其內象黃糧﹐

饑瓢咽液﹐是自然之糧。黃﹐中央正色也。

神長三寸衣中央﹐

神名黃帝子﹐形長三寸﹐衣黃衣﹐向外坐﹐消磨食物也。

變化丹田百病亡。

赤子居上丹田﹐眞人居中丹田﹐嬰兌居下丹田。一神名眞人﹐字子丹﹐一名光堅。人能存之﹐卽無病夭。眞人貴三田合而成一﹐神仙之本也。

脾之璧腰色正黃﹐

脾﹐黃庭之官也。脾橫胃上﹐色黃明也。

兩木頗銳迫太倉﹐

兩木﹐兩邊銳堅﹐迫著胃﹐爲太倉兩邊也。

狀象金墜色混燈﹐

金﹐堅剛。脾有故﹐膏膜如縞裹黃白﹐混煥是也。

常甘包裹開庭堂﹐

凡爲道者﹐令三關常調﹐是根精固體。三關調﹐五藏安﹐則身無病也。

神長九寸衣黃光﹐

脾長九寸﹐黃衣﹐八景神童名字﹐人欲存時﹐則形長三寸﹐橫於胃上﹐朝爲老君﹐暮爲明堂太一君是也。

出乘蒼車駕龍翔﹐

脾爲明堂官﹑太崇府﹐中有玄光玉女。丹田之女﹐出乘黃龍之車﹐從官黃老君三千六百騎也。

上連鎭星少室堂﹐

鎭星﹐玄房。少室者﹐中嶽豫州也。

主生五味養四行﹐

脾分五味﹐制彊四方﹐是爲主。

可以不饑察神明。

精液內備﹐神具體安﹐不饑不渴﹐長生久視﹐定慧自然也。

腎黑俠脊當臍居﹐

腎居下部水宮﹐在臍下三寸﹐附著脊﹐左爲命府﹐右爲太和﹐左司徒﹐右司寇。腎在臍內兩邊﹐主運三焦之气﹐灌漑津液通之路。元陽子云﹕寒暑相生﹐男女相形﹐腎中二神靑衣﹐左男戴日﹐右女戴月﹐至夜半時﹐人能精存思﹐則可得見也。

大如一拳如覆杯﹐

下丹田人命根神宅﹐藏五气﹐左靑右黃﹐上黑下白﹐如大拳是也。

又似大鼠如關臺﹐

腎如伏牛﹐大小如鼠。臺﹐向腎形﹐腎部之官玄關臺也。

快如純漆烏憧來﹐

腎色如黑漆﹐旣若狂鼠﹐又復如鳥﹐若胎息旣滿﹐引腎气雙孚﹐上如飛鳥而欲飄舉﹐憧憧然是也。

黃白足脂若軀中﹐

眞精溢滿﹐如人體光悅也。

中多無形萬物神﹐

無形生於有形﹐隱伏能生赤子也。

大寶之宮中天部﹐

夫無用卽有所寶﹐無用而常足者﹐莫妙乎道﹐故三度之中﹐各有九人﹐右有司命﹐左有司錄﹐左司廷尉﹐皆內外速記人善惡。腎爲玄元君﹑元陽子。命門一名玉都﹐下丹田也。精气出入﹐神居之所﹐當臍後是也。故尋眞之士﹐外身幽巖﹐屏絕人事﹐恐犯女穢﹐則下丹田危人郁錄﹐冥司奪算。《三一經》云﹕以夜半時﹐甲子﹑戊子﹑壬子日呼之日﹐北極名玄通女﹐某乙欲得金液﹑玉漿﹑醴泉可飲者。因冥思念腎問有白气﹐左有司命﹐右有司錄﹐呼之日﹐司錄六丁玉女﹐削去某乙死籍。皆當言之生我﹐能知三一神名﹐可長生矣。《易》曰﹕聖人之大寶日位。言萬象在人身內也。

神長六寸衣赤褐﹐

神名玄冥﹐字育嬰﹐長六寸七分半﹐衣白﹐外向坐是也。

出駕玄武禦神龜﹐

玄武神龜﹐北方正色。腎爲幽暗府﹐中有太一君﹐出駕玄武與飛龜﹐從君官北極老人三千六百騎是也。

戴水上下浸九州﹐

腎兩邊名漢水﹐中有神龜﹐呼吸養流行爲兩分﹐通四支周徧。《三一經》云﹕腎有神龜﹐亦爲玄武﹐乃布流潤澤﹐通九竅﹐應九州也。

百脈孔竅盛以治。

三部中九竅﹐神龜戴水﹐上下九孔百豚皆和潤﹐所以治也。

上有星辰相合持﹐

五星藏內﹐皆內應外運。夫至人不矜其細行﹐朗然玄照﹐與天地合其德﹐與星辰合其度﹐一體離羅﹐萬象內應。《回元行事訣》云﹕諸步七星之道﹐存眞人星從斗而來下﹐飛入兆口﹐注在肝中﹐使光照五藏﹐內外洞明。畢﹐北向再咽液九過矣。

下與恆山相連扶﹐

四維上下之中﹐北方最下﹐怛山北嶽﹐屬冀州分野是也。气合玉泉﹐下丹田也。《大洞經》云﹕三光陰化成三官﹐籍三官中九神﹐上中下三元君主命是也。

神長六寸衣玄黃﹐

神名嬰兒﹐字元陽子﹐一名谷玄﹐形長六寸﹐高一寸八分﹐赤衣﹐面外坐。

神妃十二同帷帳﹐

神妃則靑腰玉女﹑玄光玉女﹐並隨母所帷帳﹐丹田中也﹐同守下元也。

五光玄曜照四方﹐

臍下都五藏﹐故云五光。周圓四方﹐故云四方是也。

靑赤白黑服外黃。

腎在臍外﹐臍近腎上﹐是故名外黃。

周衛五重四門張﹐

上下相連﹐周衛五藏相通。五星相通﹐五重精液周流﹐五气和釋。四門﹐臍四閉也。上通於頂﹐下徹包裹是也。

中虛靈臺華屋堂﹐

中虛﹐脾部。靈臺﹐心居。華益之下﹐臍爲下海﹐總通六气﹐府與心連也。

朱樓二寸自相通﹐

《上淸經》云﹕臍有黃闕金室﹐銀城朱樓﹐是帝一君之內宅﹐三眞之寶官是也。

神女遊戲集中央。

《二十四神行事訣》云﹕神女名逐元馬﹐字道極生﹐男則陰莖內﹐女在子藏中。形長二寸二分﹐紫色﹐向外坐﹐能爲男女生雌雄。仙經云﹕人臍中有昆侖﹑弱水﹑玄冥之淵﹐日月所行﹐與外昆侖不異也。惟至人遊神於內﹐則見矣。有一切神仙飛遊其上﹐故天有日月下臨地﹐萬物皆明﹐人亦如之。日月下照臍﹐臟腑常明﹐夜則日在胃﹐照於臍﹐故臍正當天地三元中央是也。

駕無極乘焉陰陽﹐

陰陽﹐下丹田神陰陽之主﹐含二气變化成形﹐故男女媾精萬化生﹐是眞神也。

禦六蒼龍建左方﹐

左主陽﹐六蒼龍亦陽﹐三如六﹐生象之始﹐成形之質。仙經云﹕左三右七﹐戴九履一。故求眞之人﹐存三守一也。

白虎把弓居右方﹐

右陰白虎。弓﹐弧也﹐主陽。《易》曰﹕先張之弧﹐遇雨則吉。此言陰陽成像﹐斟酌變化也。

朱雀前引把五兵﹐

心爲朱雀﹐居脾上﹐故引前。五藏之中﹐各有神守﹐是五兵也。

玄武提鼓在後行﹐

玄武爲腎﹐當脊兩邊﹐故在後。下近胞囊﹐爲提鼓是也。

千神萬騎引縱橫﹐

夫一體云內有三萬六千眞神﹐千二百精光﹐營衛成形﹐故至人若廖支體﹐黜聰明﹐養精靈﹐則千乘萬騎。《西升經》云﹕神生形﹐形生神﹐形不得神﹐不能自生﹐神不得形﹐不能自成。言神人內省﹐便能致神仙是也。

軒如高舉登九蒼。

鶴嗚子和﹐修成則應貞﹐羣仙翼軒﹐乃登九天也。

持我黃神轉八關﹐

黃神﹐黃庭也。八關﹐八方。若道行內修﹐備則周行六虛﹐爻遊晏八方也。

與道合同相候迎﹐

提向叉應﹐養神見報﹐與道合同﹐上升紫極也。

還復返我形中央﹐

天道不遠﹐三五復返﹐可乎不可﹐然而不然﹐是形返神﹐歸乎妙寂是也。

恍惚出入面無常﹐

老子經云﹕恍惚中有物。《眞誥》曰﹕面爲尺宅。《西升經》云﹕面常欲兩手摩拭﹐高下隨形﹐使之令極熱﹐令人面光澤﹐皺斑不生﹐行之五年﹐色如少女。可謂山川行气﹐常盈不設也。

莫能知之存與亡﹐

能知眞道﹐則不衰憊耳。

故日五藏六府王。

五藏六府﹐各有司主之神。

法象會一於丹田﹐

名之爲一﹐盛德日生﹐道與一布化生三才。人得一成形﹐而生三部﹐存三守一與道同﹐子能知一萬事畢。一身精神是也。

誠能通之度世方﹐

誠﹐實也。方﹐道也。能守其身﹐必獲度世之道也。

臍下一寸名丹田﹐

下丹田名利機﹐一名精露﹐一名交陰﹐一名命門﹐三焦右府之命也。

諸腸之紆與脊連﹐

諸腸﹐大小腸也。傅著脊雙承胃口對臍﹐大腸左回十六曲﹐小腸右回十六曲﹐通津流回入腸﹐爲滓穢之物﹐淸者後胃過入腎胞﹐注陰陽爲溺﹐濁者從肺而分﹐入腸出乃爲糞﹐故通者絕飲食﹐而神靈爽是也。

方圓三寸名關元﹐

關元在臍下三寸﹐一名關明﹐一名液門﹐男子藏精之閣﹐女子藏胎之官。

縱橫四方爲朱垣﹐

四方﹐四向也。縱橫﹐交會於垣墻者也。

常在中央兩關門﹐

對兩腎中央也。

神長五寸衣金文﹐

旦暮存之﹐令人不衰﹐長二寸一分是也。

能大能小變化神。

神﹐妙萬物而爲言。變化自然﹐運載一體是也。

下念天門依命門﹐

命門﹐臍也。之命始君也。宗﹐金門玉闕﹐一神名桃孩君﹐攝景气之命始君也。是天地之元﹐陰陽之宗﹐金玉玉闕﹐房戶之寶。夫人命由桃君所制﹐魂化精液而生也。

去臍一尺變化神﹐

一尺﹐陰下胞上﹐在大便前﹐小便後﹐兩陰交會之門也。中有眞人﹐號日制命。又人主年月之本﹐命攝壽夭之問﹐太一變魂﹐而並列司命之會﹐而合對魂帝君﹐故云司命之神﹐主典年壽魁柄長短之期﹐是以混合之府籍﹐莫不由之。一名靈華神宗也。

兩女夾侍敗亂人﹐

兩女﹐陰中之神﹐居命門下﹐和合陰陽皆由此。若眞神竭而精液不通﹐女則胎落﹐男則內神耗竭﹐而禍自連也。子欲不死﹐收精內視﹔子欲長生﹐收精返形。夫人誰不知生之可貴乎﹐只自不能止交接耳。旣泄之以尾閒﹐而气濁液漏﹐腦喊髓竭﹐徒益以消漬﹐故非本眞而邪其內與﹐元神漸喪而衰朽日逼也。《西升經》云﹕人所以輕命早終者﹐自令返污之然﹐非天地毀﹑鬼神害﹐以其形故也。養生之夫﹐懇絕世事﹐奏彼山林﹐將欲斷諸浮俗﹐塞兌煉形﹐保正吉也。

能爲大小惑人心。

不見是而無悶﹐欲何所惑也﹐自然心淸意定也。

意審三神病去身﹐

三丹田也。志誠鈴感也。

安樂道經可備矣。

一勞永逸﹐乃得長生﹐然後復何言乎﹗惟天道三一爲首門﹐乾坤是也。

合乾坤﹐定六府﹐

三生六府﹐寂然不動﹐感而不生﹐寂無爲也﹐遂使念之。

知機眞神﹐窮理盡性。

彼膚耳莫不遂內﹐修成辟災厄﹐長離膏肓﹐利貞無答。讀如法﹐精義入神﹐深研妙嘖﹐神精運化﹐引息相擁﹐形質已具還部矣。五藏生靈﹐三田內實﹐卻眾邪魔若干犯﹐鬼賊逃亡去萬里﹐入水不濡﹐猛獸不據﹐祕五道﹑守我黃庭﹐蜜掘闕﹑鏡傳賢士﹐受者獲福﹐當朝太上也。

太上黃庭中景經竟

