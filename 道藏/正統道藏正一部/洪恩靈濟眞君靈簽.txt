洪恩靈濟眞君靈簽

經名﹕洪恩靈濟眞君靈簽。撰人不詳。一卷。底本出處﹕《正統道藏》正一部。

洪恩靈濟眞君靈簽

第一簽上吉

龍韜豹略醞奇謀﹐若遇明時卽獻籌。

世道風波多勇猛﹐好從靜處細沈浮。

第二簽上上

吉夢先爲兆吉祥﹐細尋稱意可參詳。

生男不獲桑弧志﹐貴任須還再弄璋。

第三簽中

靑帝權當正屆時﹐探紅淺綠嘆花枝。

上林一夜西風起﹐天際行人知未知。

第四簽下

蠻觸相傷萬事虛﹐彼仁禮義卻還初。

鄒陽系獄沈消息﹐誰上緹縈女子書。

第五簽上大吉

閒步前途慢著鞭﹐好將舟楫度平川。

一輪明月今霄滿﹐萬里云衢萬里天。

第六簽大吉

一脈波流勢欲東﹐時人正在望洋中。

西山犬吠閒風月﹐此去靑雲有路通。

第七簽下

尪贏病證不堪醫﹐妙藥良方且慢施。

遇兔逢羊終獲吉﹐莫教喜事轉成悲。

第八簽中下

喪牛失馬不堪憂﹐世事何須較贅疣。

若遇春初冬末後﹐佳人休向道傍謀。

第九簽下

薄雲殘霧未掃空﹐東西南北未亨通。

人從生處且投下﹐一葉秋來鴉過鴻。

第十簽中

盈庭音耗不須多﹐亦有訛言莫信他。

男子婚姻終獲吉﹐狐疑未判事能蹉。

第十一簽上吉

數行丹詔拆泥封﹐萬里靑雲喜得隆。

鶚薦橫空消息好﹐山間林下莫畱蹤。

第十二簽中下

寒谷陽回奪化工﹐閒花不用怨春風。

賡凍外面傳消息﹐藍蔥枝頭著意濃。

第十三簽中平

鱸肥尊美忽思秋﹐萬頃波問可下鉤。

機露鷗飛空著力﹐那堪明月滿歸舟。

第十四簽上

我彊彼弱植降旌﹐休向行人道不平。

雨霽雲收猶未歇﹐春風才到便分明。

第十五簽下

測度何須問再三﹐衝天羽翼欲圖南。

忽然消息相邀阻﹐事若成時又不堪。

第十六簽下

徵夫一个在天涯﹐虎在寅方望到家。

目斷魂銷音信絕﹐梨花帶雨一枝斜。

第十七簽中下

朱雀當權屬丙方﹐不須來問子孫殃。

風波靜處堪移步﹐蜂姜傷人莫自傷。

第十八簽中

佳客龍門喜气新﹐天衢附翼且攀鱗。

等問借問吹噓路﹐兔使微才嘆析薪。

第十九簽中

萬變枝頭不肯休﹐誓兄盟母結冤嫌。

好宜急解從前過﹐拜佛求神始免憂。

第二十簽吉

朱門桃李已成糙﹐兩露工夫何艷陽。

一奏風雲彈刻到﹐休言衣錦早還鄕。

第二十一簽中

求財求利意何貪﹐莫信怡言未盡甘。

務是富商皆利息﹐津津喜色在束南。

第二十二簽吉

車馬遊人任往來﹐閒花冷蕊苦相催。

不蒙一點東風力﹐偸向墻頭半夜開。

第二十三簽下

非是難尋一片心﹐汗牛充楝莫追尋。

因緣到底有明白﹐誰向林泉會賞音。

第二十四簽吉

崢嶸頭角在雞羣﹐無柰燻猶未肯分。

桂子傳香才有信﹐日邊姓字一朝聞。

第二十五簽下

上食槁壤下黃泉﹐雙唇高飛兩處眠。

江水兩流人不見﹐世情險阻甚山川。

第二十六簽中

情歡意合兩諧和﹐玉燭楊明薦瑞多。

卻喜門庭無盜跖﹐三星在戶夕如何。

第二十七簽下

命賽身述又值秋﹐鬼神暗裹卻相謀。

風前月下逢花酒﹐只恐歡娛變作憂。

第二十八簽中下

管見終難奪化機﹐天工巧處未堪爲。

一場世事眞棋局﹐束壁龍蛇任奮飛。

第二十九簽上中

涸魚赬尾仰淸流﹐一綫微生幾欲休。

須待禹門三級浪﹐明珠不向暗中投。

第三十簽上

冷暖炎涼厭世人﹐畫蛇斷鶴送天眞。

卻令門戶無淹滯﹐筆下春風奪化鈞。

第三十一簽上

憂憾何須問是非﹐但觀人事見天機。

人從坎處多如意﹐一簇孤燈再焰輝。

第三十二簽下

昆山玉石未分明﹐瓦釜盆中聒耳嗚。

小往大來時未泰﹐休將百計苦經營。

第三十三簽下

甘苦從前幾歷嘗﹐一生六度閱星霜。

憂心似醉人間夢﹐役役經營底事忙。

第三十四簽下

天上人間幾合離﹐孤中獨立欲扶危。

折支折足應難免﹐火自焚身尙不知。

第三十五簽中

俄然平地起風波﹐人事年來雜哄多。

準擬鹽梅歸大手﹐均平五味一調和。

第三十六簽上中

隔阻音書信尙違﹐春回艸木未光暉。

西山日落畱殘照﹐更有行人天外歸。

第三十七簽中

水滿舟移等片時﹐孤歸未判易生疑。

行人有意待明月﹐相見何須問紫芝。

第三十八簽中下

舉頭一片黑雲生﹐天際求名未得名。

須扣黃鍾方大響﹐好風吹送上蓬瀛。

第三十九簽中

江水西流欲問舟﹐等來功績幾時休。

傍人相對傳消息﹐一箭云頭看此秋。

第四十簽下

求財求利意貪多﹐西北風來問渡河。

得價明珠姑少待﹐人生一夢到南柯。

第四十一簽下

一枝紅紫問芳菲﹐片片閒花逐水飛。

鶯巢燕子寧無意﹐休向人間說是非。

第四十二簽中

菊老秋衰萬物殘﹐追尋舊恨與前歡。

驪珠出海猶埋彩﹐直指東門日掛冠。

第四十三簽中下

入云靑烏未飛還﹐信在虛無縹緲問。

日落秦樓三萬里﹐白雲山外有靑山。

第四十四簽中

一憂一喜兩相扶﹐萬事臨頭噬欲圖。

時日有如雞翼卵﹐行看末路有亨衢。

第四十五簽中

鼎新革故遇陽來﹐天際行人獲貴財。

回首移公才咫尺﹐務綠徒自莫疑猜。

第四十六簽中

利名機會遇三生﹐萬里鵬程掌上平。

牛馬殊途猶不及﹐命如坎處且遲行。

第四十七簽下

出岫濃云未得閒﹐淹畱何日見靑山。

一蠻一觸空相敵﹐惹得虛名在世問。

第四十八簽下

世態如兒不可論﹐事窮勢極有歸根。

衣裳在筍先當愼﹐莫共神交與鬼言。

第四十九簽上吉

田家無歲不丰年﹐時變相將問老天。

玉燭揚明魚吐夢﹐秋來得價利千千。

第五十簽上上吉

江頭少立避風波﹐天意從人果若何。

直待萬門春浪暖﹐乘槎一直到天河。

第五十一簽下

人情依舊不如新﹐五十年來又一旬。

是事總由心上斷﹐道傍築捨不須論。

第五十二簽中下

孤燈剔盡未成眠﹐拭淚含情在目前。

音信未逢人萬里﹐朝來忽見鵲聲傳。

第五十三簽上吉

時和歲稔世平明﹐此去鄕問傳泰亨。

神喜人歡終獲吉﹐百年心事幾圓成。

洪恩靈濟眞君靈簽竟

