廬山太平興動宮采訪眞君事實

經名﹕廬山太平興國官采訪眞君事實。不題編者。七卷。底本出處﹕《正統道藏》正一部。

廬山太平興國宮采訪眞君事實序

夢當時使者之語﹐以謂後五百年福及生靈。以歷考之﹐自開元辛未距今行及五百年矣。元宗皇帝建祠以事﹐而使者之名顯。國朝累聖崇奉﹐神宗皇帝虔進聖號﹐徽宗皇帝加上寶冊﹐而使者之位益重﹐祀典益崇﹐禮意益至。殊祥異旣﹐影從響答﹐其在斯歟。義問來九江﹐適太守大卿胡公紡以淸靜理郡政﹐民神協從。甲戌春﹐舉行舊典﹐以義問攝祀事於太平興國宮。禮畢﹐因觀山川之勝﹐穹隆磅磚﹐層見壘出﹐不可名狀﹐是宜高眞之所愼擇也。宮之道士有向師尙者﹐淸修自持﹐且有心於闡宗立教﹐以使者應化之邇泯泯未傳﹐求義問編次﹐義問不敢以鄙陋辭﹐謹列於左方。紹興二十四年中元左朝奉郎通判江州軍州事﹑兼管內勸農營田事﹐賜誹魚袋葉義問謹序。

廬山太平興國宮采訪眞君事實卷之一

分眞創始類

考原

謹按《太上三天正法經》云﹕九天眞王與元始天王俱生始黑之先。天光未明﹐鬱結未澄﹐混沌太虛﹐浩瀚流冥﹐七千餘劫﹐元景始分﹐九黑肇存﹐相去九萬九千九百九十歲。靑童君注﹕爾時未有歲月﹐九黑旣有一黑﹐相去九萬九千九百九十里蠱歲。淸黑高澄﹐濁黑下布。九天眞王﹑一兀始天王稟自然之黑﹐故稱九天之號。九天司命者﹐萬物受生之眞宰也。九天丈人者﹐眾眞景德之宗師也。九天使者﹐監禦萬靈之貴神﹐巡察三界﹐賞善罰惡之總司也。又《九天鳳黑元丘太眞書》云﹕太上丈人下授五嶽君卻禍除殃。其中日﹕九天眞王者﹐伏千神﹐使眾靈。又《南唐降現眞圖記》稱﹕使者眞君有五號。。一日九天眞王﹐二曰朱陵上帝﹐三曰火煉眞人﹐四日南上眞君﹐五日九天采訪使者。上帝錫之七。瑛平華九德偃月金晨玉冠﹐九光紅霄飛云金羅之被﹐曳紅霄碧襯海嶽之裳﹐單衣羽矚﹐朱霞霄一表﹐紅玉霄裙﹐六華銖衣﹐躡元朱光之履﹐飛紅單烏﹐執太元碧琳之圭﹐瓊華翠簪﹐佩九天采訪南上眞君使者金冊﹑九元之劍﹑五帝伏魔之印﹑九天眞王之印﹑采訪靈威攝邪之印﹔授北極天帝﹑五靈尊神﹑吏兵天丁之印﹐五百靈官﹑五帝﹑三官﹑三河﹑四海﹑五嶽﹑四瀆﹑九江﹑五湖﹑十二河源溪女﹑吏兵之印﹔白鶴師子擁禦﹐靑龍白虎護衛﹐六丁六甲侍列左右﹐九天仙女﹑十二溪眞陳奏樂部﹔扶桑大帝﹑暘谷神王﹑太極眞人以爲副從。上三皇時下降爲九龍使者﹐中三皇時爲九都使者﹐下三皇時爲元都使者。黃帝時爲眞元使者﹐帝堯時爲太淸使者﹐帝舜時爲九疑使者﹐大禹時爲元夷蒼水使者﹐助禹治水成功﹐周穆王時爲天靈使者﹐唐元宗皇帝時爲九天采訪使者。九天在三十二天之上﹐統九億萬諸天地人物﹐應中國九宮﹑。九州﹑九星分野太一之數﹐以定災福。大小運黑﹑陽九百六之災﹐臨諸分野﹐各有天帝靈官主司也。生化人物﹐大數甚多。以九天配日月星宿﹐昭一臨天下萬國﹑九州八極﹑十方世界﹐天人祿壽﹑算數貴賤。能鎭生化之源者卽太上眞元元極大道玉皇尊帝。太上老君高居九天﹐下臨眞化﹐故命九天眞王受朱陵上帝爲使者﹐威德備三淸之法﹐尊崇亞天帝之位。采訪之權﹐靈通應感﹐著於聞見﹐皆可考焉。則知眞王乃天中貴神﹐所以分眞宅靈﹐下鎭洞天福地﹐利澤邦家﹐體虛皇以闡慈﹐代昊天而示化。累朝崇奉﹐縉紳信禮﹐士庶欽仰﹐靈旣昭彰﹐豈區區淫祀之比哉。

見祥

元宗開元十九年二月十五日夜寢靈符殿﹐夢神人仙仗甚盛﹐語帝曰﹕吾是九天使者﹐被受混元正眞玉帝﹑太上老君勁命﹐采訪九天九地﹑三界十方﹑萬國九州﹑八極內外﹐觀察巡遊﹐較定天人祿壽﹐生靈罪福﹐建立采訪總司。九天司命眞君開治舒州潛山﹐九天丈人眞君開治蜀郡靑城山﹐吾今開治江州廬山。可於三山興置齊祠﹐後五百年福及生靈。言訖而覺。明日﹐元宗宣諭羣臣。時宰相張說奏言﹕陛下夢且當春﹐或恐未審。帝乃設案焚香﹐至誠禱吁。須臾﹐云鶴仙仗森布含元殿前﹐第見使者乘靑龍之車﹐靈姿妙粹﹐瑞相端妍。帝爲虔拜﹐使者以左手約之。時見五百靈官﹑九江水帝﹑十二溪眞﹑上淸二十四位眞人﹐儀仗羅列。百官瞻望﹐乃詔昊道子肖貌﹐劫內供奉張奉國及法師張平公等資像詣江州﹐命刺史獨孤正﹑縣令魏昌建祠於廬山之陰。

宅靈

本宮系眞君親擇勝地﹐居廬山西北隅。先是﹐明皇遣使搜訪山水佳處﹐莫知適從。舊傳有居民陳氏所居平夷﹐忽有道士踵門﹐謂日﹕此地宜使者廟基﹐汝盍捨諸﹐當獲靈佑。陳日﹕願也﹐第家貧﹐不能遽遷耳。道士日﹕吾爲汝遷﹐謹無費遷已﹐汝身後爲此方土地。言畢而逝﹐陳愕然。是夜風雷大作﹐及曉﹐陳家於山之南崎矣。今宮之左有地主祠﹐血食一方﹐靈通昭著。得陽之義門陳氏﹐卽其後也。宮基正坐聖治峯前。連引橫山﹐在巽天醫之方﹔自艮臨震﹐乃得貪狼而歸。玉兔生黑也﹐天醫主拯救生靈﹐生气主長養萬物。道家以回骸起死爲功﹐以度人濟物爲行。眞君宅之亦宜。坐乙向辛﹐皆合天心。左右龍虎蜿蜓盤踞﹐互相揖抱﹐十有二重﹐應十二辰。大溪自巽入乾﹐復回坤地﹐別有小澗﹐發源聖治峯﹐歷午未與大水合。四面方位﹐周流無問﹐冬夏不涸。宮前案山﹐名遊魚上水﹐孤峙宮前﹐有同朝禮。外案自瑞昌縣排列以至薪黃二州﹐環望數百里﹐重疊如屏障﹐襟江帶湖﹐如拱揖此宮也。聖治峯特高於諸峯﹐左右羣峯﹐千巒萬疊﹐爲之輔翼。南接虎溪福地﹑康眞人道場﹑葛仙翁煉丹之井﹐北跨詠眞洞天董眞君種杳上升之綰。後有呂仙聶藥鑪丹竈遺址存焉。背抵五老峯﹐倚天靑璧﹐屏圍於外。神人所居﹐是豈偶然者哉。

應眞

初﹐元宗夢見使者云建祠之處自有木植﹐但加工力而已。及中使至﹐得地於聖治峯前﹐別引橫山﹐扶輿磅磚﹐迆邐而下﹐如頓萬馬。基甫定而巨木數萬隨水室至﹐隨用隨足。工役之興﹐常有神光如晝。力作忘倦﹐旬月告成。中使復夢神人日﹕粉堊丹綠﹐此地有之﹐不待他求﹐鑿祠之北﹐五色具備。或云﹕是材也﹐昔九江王布擬作宮殿之用﹐沈埋謐浦﹐以待今日。。吁﹐異哉。祠西長廓﹐在巨澗袱流之上﹐水聲澎湃﹐聞於地中。其祠號九天使者廟﹐元宗禦篆九天使者之殿六字。南唐升元二年就祠改通元府。山前今有府前市。

本廟太平興國二年﹐太宗皇帝改爲太平興國觀。宣和六年﹐﹑徽宗皇帝禦筆改觀爲宮。

彭澤尉潘觀《祥驗記》其略云﹕建祠之初﹐靈異有五﹕不雨不風﹐水忽漂漲﹐移袱近山﹐水復仍舊﹐一也。丹粉雜色﹐穴出崖生﹐私求者失路﹐廟用者必獲﹐二也。謝土之夕﹐連宵風雲﹐焚香告祈﹐俄頃云收風息﹐祭之日﹐宇宙澄空﹐會此良辰﹐仙燈遠照﹐三也。彭蠡津波之處﹐時有數百人求波﹐云﹕我往廬山謁使者廟﹐汝載我﹐當酬汝直。渡已﹐各畱五錢﹐經宿閱之﹐錢乃成紙。乃知鬼神遠來欽禮﹐見斯瑞像以示於人﹐四也。使者騎從﹐龍﹑君虎吏﹐刻削馭人﹐或泥或木﹐入廟之後﹐忽有數尊汗流靂霖﹐沾濡其面﹐仙靈所役﹐其汗交流﹐稽驗具存﹐人神匪別﹐五也。凡此五事﹐前世罕聞﹐刻石紀之﹐以傳來者。

殿宇像設

九天采訪應元保運眞君之殿﹕神宗皇帝禦書﹐後罹兵火。今乃王棺恭書。塑采訪居中﹐左右侍立金童﹑玉女﹑靈官各二﹐六丁六甲各六。殿內兩壁畫上淸太微二十四位眞人﹐殿外兩壁左畫十﹟二溪眞﹐右畫九江水帝﹑三江大王。皆仿昊道子之本﹐相貌奇古﹐精神聳動。殿前左防觀﹐右護法﹐閣下驛龍金虎大將。殿之左翼﹐三官大帝﹔殿右翼﹐四聖眞君。殿主廊左有道藏﹐榜日瓊章寶室﹔於湖張孝祥筆。貯經五百二﹢八函﹐計五千二百八十七卷﹐外九十九函﹐奉救禁隱﹐不曾頒降﹐系楊和王府捨。右有天師堂﹐榜日正一之殿。紹興二十八年十月內恭奉高宗皇帝特旨﹐於采訪殿後創建大殿﹐專一崇奉皇帝禦容本命﹐賜名申福殿。殿之右﹐漳泉慈濟眞君殿﹔殿之左﹐三山澗靈澤龍王殿。嘉泰四年救封﹐事見後。紹定五年創三淸寶閣﹐中塑九皇禦座。左臉樓﹐九天丈人眞君像﹔右協樓﹐唐元宗皇帝像。嘉熙四年閏十二月內﹐理宗皇帝賜禦書三淸閣三大字。修廊左右各二十五問﹐左畫采訪眞君自三皇五帝以至於今降現異號﹐右畫采訪眞君自興置以來賞善罰惡﹑習仙祈嗣靈驗事迹。轉廊左右各五問﹐畫五百靈官像﹐天冠絳服﹐如朝謁儀﹐相貌各異﹐皆以次列﹐系仿唐待詔院畫﹐亦近代奇筆也。修廊中有石壇三成﹐左有磚閣五層﹐上安洪鍾﹐榜日景陽﹔右有磚閣五層﹐上塑朱陵大帝﹐榜日朱陵。兩轉廊之問爲內三門﹐榜日紫元景曜之門。張子湖書。內亭榜日詠眞洞天。張欞寮書。按舊記云﹕得道劉德本遇仙人從遊﹐入詠眞洞天﹐所扁如此﹐及見采訪考校世人罪福而出。階下有石一株﹐舊記云﹕有劉越者從此出入﹐康阜眞人赴劉約﹐叩此石而入﹐會於洞府。今有亭日劉仙石。此外爲外三門﹐曰太平興國之宮。徽宗賜禦書﹐後罹兵焰。今乃蔣運使璨書。門接度仙橋﹐松杉蓊郁﹐徑皆石梵﹐有亭臨驛路﹐榜日天下太平。亦榕寮書。大殿後有道紀堂﹑昊說書蓮池蓮會﹑堂﹑抱一堂﹑易山齊書虛室﹑紫溪眞逸書。泡泉云無心堂﹑始因淸虛皇甫居此﹐於湖隸書。取高廟手詔中有謂白雲無心於帝鄕之義﹐後皇甫遷居本宮缽盂峯下﹐此堂今存。聽兩軒﹑厲屏山書。跨碧橋﹑何師尹書。禦書碑亭。中藏石刻禦書﹐救黃省剖﹑壽星﹑觀音圖像。名公碑刻附馬。左右兩山道院共三十餘所﹐依山傍水﹐窗戶玲瓏﹐誦聲瑯然。內有希微堂﹑今葆淸是也。有濂溪先生畱題。墨仙泉﹑因洞賓得名天籟堂﹑束坡畱題有枯木怪石於壁問﹐洪芻跋之。老圃堂﹑山谷紀遊也葆眞庵。方壺梅竹幽邃﹐眼界淸楚。欞寮書額及名賢畱題極多。其如眞一庵﹑鏡泉寒碧軒﹑畱云閣﹑玲翠閣﹑名勝翰墨具在詩集。宮後有靈澤龍揪﹑上中下三潭。。一潭在高崖絕壁之中﹐瞼不可攀﹐中下兩潭可往來祈檮。樵者常見龍戲珠。每雲起時﹐山前人望龍附云而上。仙人誦經臺﹑有一石突出如經案樣﹐四邊石紋折疊若幃。每陰雨時﹐采樵者聞誦經之聲。飛云洞。洞中可坐二三十人﹐又有一竅﹐隱隱而入﹐近生一石。當門﹐不可入。但雲起則雨﹐蕾買聚則晴。山前人皆以此驗其晦明。宮前有祝聖放生池﹑積金池。左右龍虎環抱﹐松風蘿月﹐淸流奇石﹐廈隔人境﹐眞天下形勝福也。

蓮花會

唐自建祠宇以後﹐選差道士蔡仙覺﹑孟仙眞﹑昊太淸﹑歐陽法明﹑酸知隱焚修香火。越明年八月朔﹐致醮落成。是日﹐江淮問士庶耋艾﹑緇素之徒﹐不約而集者數千人﹐慶成齋醮﹐晝夜不絕。時蓮花盛開﹐朝謁者各捧一花爲供﹐爭置殿陛之下。喜相告日﹕此會殊勝﹐盍命爲蓮花會。誓歲以此日同會於此﹐祈年谷﹐禳庇癘。庶幾﹐使者垂佑﹐錫羨以福。我眾萬口一辭﹐再拜而去。出舊記

采訪行

江束憲周彥質作

君不見﹕

開元天子全盛時﹐高拱昭曠居無爲。

人神和協天意得﹐太史按謀書題禧。

六官深鑠靑春夜﹐新月朦朧照臺榭。

金鈴不曳禁直閒﹔宸慮澄淸鎭多暇。

嬪墻衛宿昭陽宮﹐時聽禁鼓嗚丁叢。

恍然帝夢見神物﹐千幢萬森來虛空。

陰雲滌蕩天衢碧﹐風伯雨師親執職。

天地水府神官從﹐後導前驅齊衛翼。

金車龍禦雲中央﹐穆穆天表端圭璋。

霓旌鳳蓋揚晴影﹐縹緲鸞佩聲瑯瑯。

爭傳天語靑冥上﹐低詣神都駐仙仗。

自言帝命有司職﹐領使九天躬采訪。

側聞廬阜窮幽淸﹐願寄一畝營宮庭。

殷蔥檮祀五百年﹐自有至福覃生靈。

銀箭頻更春漏短﹐淸寐忽隨雞唱斷。

覺來樓殿菲微間﹐滿目鶯花自零亂。

平明大駕朝明光﹐坐對百辟言休祥。

大臣不敢眩天聽﹐指引六夢多禱張。

宿齋致檮深深殿﹐法從依然淸晝現。

五云掩映更分明﹐不似昭陽夢中見。

千官瞻拜齊罐呼﹐急韶道子丹靑圖。

泥封密札下江左﹐千門萬戶成須臾。

撐橫直瞰康廬道﹐驛使春秋奉宸檮。

天香祝簡來九重﹐黃拍題封皆禦寶。

龍樓鳳閣飛雲煙﹐白晝往往巢神仙。

不知卜築歲月遠﹐但見檜梧高參天。

年年八月蓮花會﹐奔走江淮貢金貝。

惟將正直壓妖氛﹐豈止祈禳致丰歲。

碧澗萬丈噴驚濤﹐靑幛千疊爭當燒。

春雷騁烈蛟蜃變﹐夜醮雜還星辰朝。

吁嗟柱史非虛實﹐故恐誕誇潛曲筆。

遂令瑰淡失所傳﹐勝事奇蹤散遺逸。

嘗聞宣子夢鈞天﹐屏息七日方言還。

又聞漢武事方術﹐蕙帳淸夜來嬋娟。

遺方陳邇垂編策﹐千古朝朝甚明白。

蚓玆休驗豈徒然﹐指數年齡今五百。

上方至德追唐虞﹐臯夔稷契勤都兪。

九夷百越隨指呼﹐斡轉萬化歸神樞。

禎祥嘉瑞無時無﹐坐見和气周綿區。

餘波流澤施豚魚﹐信哉神語誠非虛。

小臣齷齪無嘉謨﹐目睹美應徒嘻噓。

願傳史筆令直書﹐畱示萬葉永永爲休符。出本宮舊記

廬山太平興國官采訂眞君事實卷之一竟

廬山太平興國宮采訪眞君事實卷之二

宋朝崇奉類

春秋國醮

太平興國三年四月九日﹐準勁江州九天采訪使者可每年二月十五日﹑八月十五日﹐系春秋兩節各致一祭。當年七月初十日﹐江州申奏齋儀禮物﹐開建道場三日滿散﹐設醮三百六十分。靑詞朱表﹐系學士院降到。今本州永爲定式。三年郊祀禮畢﹐遣中使資禦名靑詞朱表﹐建道場五日﹐設醮謝恩。

醮意靑詞

維年月日

嗣天子臣禦名﹐謹以節屆仲春秋﹐遣某官於江州廬山太平興國宮﹐開啟春秋祭九天采訪應元保運妙化助順眞君靈寶道場三日兩夜滿散﹐設醮三百六十分位﹐以用和天安地﹐保國寧邦﹐俯爲天下生靈禳災祈福。謹上啟九天采訪應元保運妙化助順眞君﹕伏以眞境粹淸﹐高穹靑邈。苟精誠之不怠﹐諒降鑑以非遙。獲以眇躬﹐祇膺景命。每慚凍德﹐嗣守丕圖。適丁隆盛之時﹐益荷高明之旣。眷玆福地﹐久峙殊庭。屬屆仲春秋﹐式陳常典。況琳宮之宏啟﹐。冀颼馭之俯臨。察於恭恪之誠﹐享玆鐲潔之薦。俯回洪造﹐申﹟錫嘉祥。然後願邦社儲休﹐車書混一﹐民躋富壽﹐運洽隆平。仰冀高穹﹐普垂至旣。無任懇檮之至。謹詞。

滿散醮詞

區宇泰寧﹐蒼黔富壽。荷高穹之降鑑﹐致純緞之薦臻。節屆仲春耿﹐禮伸瑟祀。是以凝神碧落﹐著念仙都﹐三日齋居﹐以時朝奏。適屬瓊詞告徹﹐金磬停音﹐更露丹衷﹐嚴伸淸醮。伏冀垂休羣物﹐錫羨宗枋﹐疵癘聿消﹐車書混一。百谷保順成之美﹐四時無愆亢之災。永賴眞休﹐長依景旣。無任懇檮之至。謹詞。

內降郊祀禮畢靑詞

吉日備儀﹐薦明裏而享帝﹔湛恩敷令﹐均純蝦以惠民。時維秩禮之行﹐允賴羣靈之旣。肅陳諍醮﹐祗罄潔誠。惟冀神聰﹐式垂衝鑑。

內降郊祀禮畢朱表

明裏郊祀﹐昭受帝休﹐賴神助之﹐介成肅祭。容而協禮﹐具嚴馨薦﹐恭接眞科﹐冀誠意之。潛孚格靈﹐神而丕佑。

宣賜濕香

大中祥符元年六月二十九日準劫﹕訪聞江州廬山太平興國觀缺好香供燒﹐可於翰林院歲破濕香三百斤﹐付本觀逐日於諸殿堂及兩廊焚燒供養。

鐲免稅賦

大中祥符二年十月十六日﹐準中書門下牒﹐江州廬山太﹟平興國觀見納夏秋二稅等牒﹐奉勸並特與除放﹐充本觀常住﹐仍仰本州檢校分明﹐上歷支用。

賜金寶牌

天禧元年九月日﹐奉劫修玉淸昭應官成﹐特賜聖祖天尊大帝神化金寶牌一所﹐於江州廬山太平興國觀奉安供養。歲度道士一員掌管。

進應元保運號韶

元丰四年正月日韶日﹕運妙用﹐跨太虛﹔高極於九霄﹐遠際於八表﹔巡遊上下﹐傳觀廣察。是惟江州廬山太平興國觀九天采訪使者﹐蓋天之貴神﹐與世爲福。然隆名『徽稱﹐歷代置而不講﹐甚非所以答神明之意。可進號九天采訪應元保運眞君。庶幾導殊祥﹐獲嘉气﹐以蒙覆生民焉。故玆詔示﹐想宜知悉。

先是﹐元丰二年本觀道士陶智仙治含基﹐於地中得土缶﹐封緘甚固﹐破之﹐皆五色土﹐有鋼錢一﹐其文日應元保運四字。當時罔測。至四年遣內侍廖維寶韶及禦書殿額來賜﹐及與錢文符合。時知制詰熊本提舉太乎興國觀﹐召本觀主首﹐究問得實。卽以其錢付廖維﹐表獻迎牌。至觀之夕﹐直殿道士昊有終等聞仙樂之聲﹐驚走閉殿。卽止。其靈異如此。

祭告祝版

陸降上下﹐高窮於九霄﹔周遊巡行﹐旁際於八極。鑑觀有度﹐善惡無差。美報未丰﹐隆名久缺。爰通精意﹐肅進徽稱。庶俾黎元﹐永膺福祉。

醮慶進號靑詞

道妙太虛﹐化馳八極。恭承庇佑﹐積仰靈光。冀崇顯於上眞﹐乃加隆於懿號。爛然寶字﹐揭著重檐。就被齊壇﹐嚴陳淨供。庶延臺馭﹐下賁琳宮。

同前朱表

臣禦名言薦號高眞﹐揭題祕殿﹐就陳淨供﹐﹐備致潔﹐誠敢不藏。在昔神考﹐嚴恭寅畏﹐明德卹祀。帝用居故﹐百神受職﹐發揚丕肌﹐肇進徽稱。謂其顯仁利用﹐兆於有形之始﹐故日應元。錫羨降康﹐成是無疆之休﹐故日保運。勸書扁榜﹐奎璧柴然。霞衣彩幢﹐金碧焜懼﹐而典冊未備﹐屬在後人。肆惟菲德﹐紹休聖緒。噫﹐惟大道是興﹐惟前烈是承。鋪張景鑠﹐刊鏤嘉玉。具舉褥禮﹐繼述先志。伏惟精誠所響﹐符應昭答﹔孚佑眇躬﹐膺受多福﹔相我有邦﹐億萬斯年。惟時報事﹐其永無歌。謹言。

奏告詞

至人無邇﹐大道難名。爰卽舊稱﹐肇刊新冊。遠馳使傳﹐祇告眞宮。劫太卜以涓辰﹐命有司而備禮。仰祈靈鑑﹐俯照丹誠。享玆久闕之儀﹐錫以無疆之慶。

祭告詞

妙道格天﹐休功被物。炳爲靈耀﹐可得形容。祇奉徽﹑稱﹐式嚴報禮。涓誠斯在﹐昭鑑惟時。

奉上行禮詞

職典欽崇﹐敢替靈承之義﹔誠交肝饗﹐宜嬋昭報之文。肆肇舉於徽章﹐用恪伸於寅奉。仰祈飲答﹐永介休祥。

滿散詞

至神無象﹐𨿽莫能名﹐盛德在人。姑從所示﹐式一哀顯迹﹐肇薦徽稱。冀享褒崇﹐永綏福祉。

滿散朱表

祇奉高眞﹐肇揚顯冊。瞻太霄而在望﹐被靈宇以伸虔。善利所加﹐旣作黎元之福﹔純禧來被﹐更延景歷之昌。

奉安玉冊醮開啟文

廬峯秀拔﹐儼仙聖之眞祠﹔寶冊肇新﹐煥熙辰之盛典。初屬禮成之慶﹐敢伸妙供之修。普洽輿情﹐仰伸誠祝。伏願﹕至神昭格﹐洞鑑宜符。萬壽無疆﹐恢帝圖之廣大﹔三時不害﹐永民物之阜康。

滿散詞

惟廬嶽之名峯﹐實天仙之奧宅。夢符晝現﹐𨿽自開元之傳﹔邇遠名彰﹐邈想眞王之始。應世則帝王之佐﹐在天惟耳目之司。千齡昔紀於元丰﹐四字首加於徽號。備玆褥禮﹐屬在休期。鏤玉塡金﹐煥成章於云漢﹔臨軒發冊﹐增偉觀於江山。顧熙事之嘉成﹐涓良辰而祝告。伏願威神臨格﹐昭鑑居飲。燻燎揭虔﹐共仰九霄之邃﹔厲鴻嘖祉﹐永言萬壽之期。並敷錫於庶民﹐俾交欣於百樂。

改觀爲宮

宣和六年七月二十七日﹐禦筆改觀爲宮。給事中王易簡奏﹐乞降禦書牌額﹐遂賜禦書﹐日太平興國之宮。

是時﹐迎奉禦書牌﹐江行至太平州謝家灣﹐有順濟龍王登舟﹐現金鱗玉爪﹐長尺餘﹐盤旋花枝之上﹐護舟至池陽淸溪﹐有水獸三四昂首呼嗚。龍王自船中引首顧之﹐池州官民瞻拜﹐忽爾不見。○戒途之初﹐預卜言曰建醮本宮﹐沿途阻風﹐將失期限。忽在眞州遇順風﹐半月之程﹐數日而至﹐到岸則風逆如初。預期不爽﹐眾皆異之。出異錄記。

保禳祝版

維紹興三十一年辛巳﹐十二月己亥朔﹐十七日乙卯﹐嗣天子臣某﹐近爲邊鄙繹騷﹐朝廷用兵﹐乞賜陰助﹐掃除妖孽﹐以速萬全。謹遣右承議郎通判江州軍州事臣鄭建中﹐敢昭告於九天采訪應元保運眞君﹕伏以國家祇奉神祇﹐載在杞典﹐春秋時享﹐罔敢不飭﹐欽惟明靈密垂護佑。蠢玆妖孽﹐犯我邊疆﹐爰整王師﹐正繁神助﹐掃蕩邊氛﹐亟臻淸平﹐嘉與含生﹐躋於仁壽。尙饗。

韋太后殿設醮雨座

第一醮意

皇太后妾韋氏﹐謹資十方鎭彩﹑本命文繒﹐詣江州太平興國宮九天采訪應元保運眞君殿﹐普集道士一壇﹐於八月七日宿建太上順天興國寶壇﹐修奉元上太羅玄都玉京紫微上宮三元玉錄道場﹐三晝夜滿散﹐修設普天大醮三千六百分﹐延奉高眞﹐用祝聖壽無疆﹐皇圖永固﹐萬民樂業﹐五穀丰登。次冀妾齒堅目明﹐身彊體健﹔皇后昊氏宮闈集慶﹐枝葉繁昌。

第一醮詞

祗承道蔭﹐敢忘昭事之心﹔抑扣天合﹐特露忱徇之懇。伏念妾篤生聖主﹐慶集慈闈﹔年瑜中壽之高﹐日備懼心之養﹔荷上帝之眷顧﹐撫小己以戰兢。乃捐脂澤之餘﹐恭款琳宮之邃。謹遵靈式﹐用答微誠。三千六百分之周天﹐薪衝霄之下鑑﹔一千二百歲之眉壽﹐續太上之修齡。中宮受滋至之休﹐聖子神孫之千億。老身備康寧之福﹐目視耳聽之聰明。更酌餘波﹐回沾率土。歲有丰登之瑞﹐人無庇癘之憂。一詠鑑丹衷﹐儻垂洪佑。

第二醮意同前

第二醮詞

精白一心﹐不避再三之告﹔穹蒼萬里﹐必蒙降鑑之明。伏念妾誕育聖躬﹐宅尊宮壺﹔享萬國歡心之養﹐實九淸垂佑之私。乃捐服用之餘資﹐祗款仙靈之祕宇。輒伸捆幅﹐少答生成。恭演眞科聖位十周天之度﹐用增睿算神人三嵩嶽之呼。椒房應夢日之祥﹐晚景續如川之壽。更資道蔭﹐廣被羣生。師混元之人﹐早契飛升之妙﹔樂瞿曇之士﹐速登圓覺之門。四時有玉燭之調﹐百谷獲金穠之兆。惟大圓之從欲﹐遂小己之陳辭。不勝依歸﹐諒垂昭鑑。

保邊祝版

隆興二年﹐歲次甲申﹐十一月壬午朔﹐二十八日己酉﹐嗣天子臣某﹐伏爲邊鄙敉寧﹐朝廷用兵﹐乞賜陰助。謹遣降授左朝散大夫敷文閣﹑待制知江州軍州事賜紫金魚袋臣唐文若﹐敢昭薦於太平興國宮九天采訪應元保運眞君。伏以妖孽侵邊﹐尙肆虔劉之虐﹔師徒駐野﹐未收攘卻之功﹐敢布忱誠﹐仰幹英鑑﹐冀靈威之佑助﹐無妖視之結蟠。尙饗。

賜靈澤龍廟額

嘉泰四年正月﹐準尙書省牒禮部狀﹐準都省批下江西轉運使司狀﹐據江州申﹐據德化縣申﹐據管屬進士劉揆等竊見太平興國宮官後三山澗龍潭﹐遠近原姓祈求雨澤﹐感應顯著。前政知州王容在任兩年﹐遇旱祈檮﹐雨澤隨降。嘉泰元年﹐六月不雨﹐本州遂委本縣主簿常權躬詣龍潭﹐迎請聖水﹐奉安設廳醮﹐未畢﹐雨大作﹐槁苗濘興﹐歲成大稔。本州遂於龍潭建立廟祠崇奉。乞封爵廟額。本司委興國軍永興縣丞上官世績躬親詢究﹐再委隆興府奉新縣主簿孫仁覆實上件靈迹﹐委有恩惠澤及生民。保明詣實﹐伏候劫旨。後批送部勘當﹐申尙書省﹐尋行下太常寺勘當﹐去後據申檢﹐準建炎三年正月六日已降指揮節文﹐神祠遇有靈應﹐卽先賜額﹔並淳熙十四年六月十九日己降指揮節文﹐今後神祠祈檮應驗﹐令諸路運司依條保奏﹐取旨加封。本寺照得今來本路轉運司﹐已依條差官詢究﹐覆實保奏了當﹐應得加封條法。今勘當﹐乞從已降指揮合先賜廟額﹐合行降劫。伏乞省部備申朝廷﹐取旨加封施行。申部本部﹐今勘當欲從太常寺勘當到事理施行﹐伏候指揮。奉劫﹐宜賜靈澤廟爲額。

保國祈嗣玉簡

維嘉熙元年﹐歲次丁酉﹐十月己卯朔﹐十五日癸巳﹐嗣天子臣某﹐伏爲保延國祚﹐恭祈嗣續﹐敬資香信﹐祇建衝科﹐命道士二十一員於江州太平興國官啟建靈寶道場一晝二夜﹐滿散設醮三百六十分位﹐告盟天地﹐誕集嘉祥。謹依舊式﹐詣九天采訪應元保運眞君殿下。投送金龍玉簡﹐欲冀至聖至眞鑑此丹捆。乞爲謄奏﹐上聞九天。臣伏以元儲虛位﹐未開熊夢之祥﹔邊閩分屯﹐尙調虎符之戍﹔內欲隆於國本﹐外思靖於兵氛﹔仰惟祖宗積累之難﹐深切朝夕繼承之懼﹔是用肆類上帝﹐褊檮名山。願垂覆燾之仁﹐宏賜扶持之力﹔得男而應震索﹐茂延百世之期﹔偃武而致太平﹐坐底四方之治﹔保基圖於鞏固﹐措民物於敉寧。祗近靈休﹐永依大道。臣某無任懇檮之至。

陳乞加封奏狀

臣熊守中謹瀝愚衷﹐仰乾天聽﹐退思僭越﹐甘伏典刑。竊念臣山林灰槁﹐雲水簞瓢﹔身與世以漂流﹐志因時而感激。伏睹江州廬山九天采訪應元保運眞君﹐上自三皇五帝﹐下至於唐﹐逐代易名﹐顯靈降祉﹐主天地國家之歷數﹐掌祖宗儲嗣之符圖。在昔賜額撥田﹐褒封祈檮﹐具有成典。至於禳檜水旱﹐弭戢兵戈二應感靈驗﹐載諸碑記。眞君顯靈之初﹐有語日後五百年福及生靈﹐保安國祚。揆今五百八年﹐無有以徹淵聽者。重念臣本儒家子﹐父命入山﹐蒙恩服羽﹐奉眞君香火餘五十年。誤叨住持以來﹐剔蠹革獘﹐一新福庭﹐表率羽流﹐祝延聖壽。凡歲之丰凶﹑民之疾苦﹐夙夜齋心﹐精白祈檮﹐務求感應﹐仰贊明時。臣𨿽非官守言責者比﹐而憂國愛君出於天性。敢致叩合之請﹐庸疇戀闕之心。謀纂集廬山古碑舊記所載九天采訪應元保運眞君在本朝靈驗事迹彰彰在人耳目者﹐編次爲六。。一曰創始源流﹐二日宅靈始末﹐三日崇奉彜則﹐四曰褒嘉典故﹐五日像設儀制﹐六日感應靈異。繕寫爲一冊﹐用黃羅囊封﹐隨狀上進。伏望陛下少賜采覽﹐體祖宗崇信之意﹐爲社稷靈長之謀﹐遵故事於往時﹐舉曠儀於今日。應元有自復太平興國之風﹐保運無窮吁壽富多男之祝。皇圖鞏固﹐邊授澄淸。臣不避鼎擭之誅﹐謹具奏聞。俯伏闕庭﹐伏望聖慈特賜睿旨﹐付尙書省檢尋舊規﹐加封眞君徽號﹐降香廬山太平興國宮﹐設醮陳詞﹐禳兵弭寇﹐以應五百年福及生靈之運﹐丕衍億萬載無疆之休。臣冒犯天威﹐罪當萬死。謹錄奏聞﹐伏候劫旨。

嘉熙二年八月日江州廬山太平興國宮前住持知宮兼管轄臣熊守中狀奉

醮旨

嗣天子臣某﹐伏爲家國少寧﹐邊陲侵擾﹔師徒久戍﹐未收攘卻之功﹔宵吁靡寧﹐敢息檮祈之請。謹遣上淸大洞經錄道士熊守中寶香信詣廬山太平興國宮﹐開壇箴事﹐拜伏寶章﹐上通宸極﹐以用禳兵弭寇﹐保國寧邦。欽惟九天采訪應元保運眞君開治廬山之始﹐預祈國祚之安。五百年福及生靈﹐適當此數﹔億萬載垂休宗社﹐克保將來。伏願九天助順﹐三境昭臨﹔消禍亂以康時﹐彌干戈於不戰。更冀雨暘時若﹐年谷丰登﹔萬民無庇癘之災﹐四海樂升平之化。

上帝靑詞

皇天無親﹐固惟德而是輔﹔至道有要﹐必自誠之可通。爰命羽流﹐虔伸丹捆。邊陲驚擾﹐燧燧因仍。內貽宵吁之憂﹐外積干戈之慘。薦頻系而請禱﹐望穹昊以據誠。伏願天道宜還﹐人心從欲﹔俯回洪造﹐溥施下濟之仁﹔申命眞司﹐盡被好生之德。

眞君靑詞

嗣守丕圖﹐昧攸司之疏曠﹔適丁多事﹐駭成典之昭彰。爰命羽流﹐旋申祀事。十三帝尊崇褥禮﹐豈不偉哉﹔五百年福及生靈﹐今其時矣。誓堅香火﹐永答神休。兵革侵疆﹐師徒駐野。四蜀長淮之慘酷﹐痛徹此心﹔九州率土之威儀﹐合歸中國。恭惟九天采訪應元保運眞君﹐闡至靈於前古﹐隆徽號於本朝﹔當瑞命之應期﹐符生靈之積望﹔雷行號令﹐速掃妖氛﹐日扇祥風﹐將安善類。

加封址閣詞

中書門下省禮部狀﹐準嘉熙四年四月十四日勁節文﹐尙書省送到禮部狀﹐準都省批下禮部申﹐準嘉熙三年九月二日都省批下江州太平興國宮前管轄住持知宮事熊守中剖子﹐陳乞九天采訪應元保運眞君加封設醮及乞頒降禦書三淸閣三字事叩後批並進冊送禮部勘當﹐申尙書省﹐本部尋連送太常寺勘當﹐去後據本寺申﹐昭一得熊守中所陳眞君事邇﹐自唐以來多著靈異﹐至我朝神廟始進號爲九天采訪應元保運眞君。列聖欽崇﹐有加無替﹐拖詳進冊﹐鋪叔六門。其啟耀發祥﹐標符顯應﹐固非其他神祠可比。至若水旱疾疫之災﹐盜賊兵革之變﹐隨事切禱﹐響答影從。眞有助於國家﹐有功於生靈也。增隆徽號﹐用侈殊褒。其加封一節﹐欲照所乞申﹐取行下以憑擬定﹐欲具檢申﹐呈奉批判行伏。乞省部備申朝廷﹐如從今來熊守中所乞事理﹐候批。今狀下日行下本寺﹐以憑加封施行﹐更合取自指揮施行﹐並進冊繳連見到申部。本部所據太常寺申到事理﹐備錄在前。本部照得今來熊守中所乞眞君事迹加封﹐如蒙朝廷許從太常寺申到事理﹐候批。今狀下部﹐行下太常寺﹐以憑加封施行﹐伏候指揮。後批並冊送禮部﹐從勘當到事理施行﹐本部尋連送太常寺﹐遵從都省批狀指揮施行﹐去後﹐今據太常寺申﹐本寺今遵從都省批狀指揮﹐欲於應元保運字下加二字﹐今欲擬九天采訪應元保運妙化眞君﹐合命詞給誥。伏乞省部備申朝廷﹐取旨加封施行。申部本部所據太常寺申到事理﹐備錄在前﹐伏乞朝廷指揮施行﹐伏候指揮。四月八日奉聖旨﹐依本部尋取到太常寺﹐供到前銜後擬。伏乞朝廷命詞給誥施行﹐伏候指揮奉劫。朕寅事上帝﹐懷柔百神。蚓惟仙品之高﹐夙紀道書之祕。三山鼎立﹐𨿽肇迹於有唐﹔一气胚涵﹐本儲靈於太始。嶽讀並歸於主宰﹐國家允賴於保綏。遙企眞風﹐肆加美謐﹕九天采訪應元保運眞君。體道爲用﹐入有出無﹐象帝之先﹔莫知誰子﹐禦黑之辯﹐以遊無窮。嘗受命於遊霄﹐來宅靈於廬阜。惟九穹品秩﹐孰如采訪之尊﹔會三界天人﹐皆屬統臨之大。自熙陵以太平興國而易觀額﹐至神廟進應元保運﹐仍揭宮名。昭回云漢之光﹐焜懼朱陵之府。肆朕鉆服﹐率循舊章。春秋醮祭之聿嚴﹐水旱檜禳而必應。閱羽衣之驛奏﹐想鶴駕之颼遊。用舉徽稱﹐式彰妙化。七千劫初分於元景﹐未易彊名﹔五百年流福於生靈﹐適逢休會。諒上蒼悔禍之有日﹐而四海息兵之可期。佑我丕圖﹐永綏景福。可特封九天采訪應元保運妙化眞君。

廬山太平興國宮采訪眞君事實卷之二竟

廬山太平興國宮采訪眞君事實卷之三

宋朝崇奉類

聖旨文字

得旨爲加封九天采訪應元保運妙化眞君徽號。仰管轄道士熊守中前往江州太平興國宮﹐設醮一千二百分位﹐五晝夜﹐拜奏寶章﹐拜於壽聖廣福觀﹑大中祥符觀﹐各設醮一百二十分位﹐降賜下項﹐務在如法排列﹐精加祈禱。卽賜感通﹐仍賜禦書。並具收領回奏。得旨宣諭安撫制置史尙書﹐今令江州太平興國宮管轄熊守中寶三淸閣禦書及香信等於本宮設醮﹐並奉安誥命。仰尙書代書靑詞祝版禦名﹐及差屬官一員到宮主香﹐所有日分﹐卻令熊守中供報﹐仍具已差官職位﹑姓名前往回奏。嘉熙四年閏十二月日﹐協中大夫保康軍承宣使入內內侍省副都知張延慶恭準。

眞君祝版

維淳佑元年﹐歲次辛丑﹐二月己未朔﹐初六日甲子﹐皇帝某﹐謹遣太平興國宮管轄道士熊守中謹以淸酌庶羞之奠﹐敢昭告於九天采訪應元保運妙化眞君…品冠仙都﹐道高今古。綏集生靈﹐福流下土。運數修延﹐實歸宗主。揆之百神﹐靈休爲愈。徽號聿崇﹐斯爲盛舉。特伸慶贊﹐據誠帝所﹐用昭告於神聰﹐敬一酬於觴俎。尙饗。

設醮意旨

嗣天子臣某﹐伏念鉆紹丕圖﹐期光前烈﹐茂延支本﹐式固邦家﹐眷玆福系之隆﹐實藉神功之佑。恭惟九天采訪應元保運妙化眞君﹐天之貴神﹐國之主宰﹔千萬載垂休於宗社﹐五百年流福於生靈﹔茂著仙遊﹐宜崇徽號。謹備潔涓之禮﹐用伸慶贊之忱。謹取二月初六日就江州廬山太平興國宮﹐命闔官道士開建祈谷福時齋壇五晝夜﹐節次拜奏寶章﹐關祝周天星燈﹑甲子長生命燈﹐滿散設醮一千二百分位﹐延奉上眞﹐導迎景旣。伏冀神休密佑﹐聖造港扶﹔寧謐三邊﹐安全萬宇﹔咸睹淸寧之象﹔早開嗣續之祥﹔永錫和平﹐更祈丰稔。

上帝靑詞

淳佑初元﹐屬履王春之吉﹔太平眞宇﹐冀蒙帝祉之私。猥以菲凍﹐紹玆休烈。天知悔禍﹐幸邊備之甫紆﹔民慮阻饑﹐念邦儲之尙窘。每翰憂於丹捆﹐丐垂肌於蒼穹。爰命羽流﹐肅延颼馭。就演藥科之祕﹐載修藻薦之虔。伏願和气燻陶﹐妖氛滌蕩﹔千祿百福之介﹐燕翼有開﹔一食二貨之通﹐魚麗允吁。

眞君靑詞

應元保運﹐扶世數之彌長﹔著德立功﹐爲國朝之尊仰。＇由聖迹顯揚於廬阜﹐而徽稱薦錫於先朝。二玆循彜典之褒崇﹐式表眞風之妙化。盍奏聞於上帝﹐庸慶贊於神休。肅展蘋系﹐上延芝馭。伏願垂九穹之妙造﹐福降簡禳﹔安四海之生靈﹐國祈泰定﹔俾遂狼烽之息﹐蚤膺熊夢之祥。

壽聖廣福觀大中祥符觀醮意

維淳佑元年﹐歲次辛丑﹐二月己未朔﹐十八日丙子﹐嗣天子臣某仰惟九天采訪應元保運妙化眞君﹐道品聿宗﹐福源浸衍﹐爲嶽漬之主宰﹐實國朝之貴神﹔稔著仙猷﹐茂增徽號。當醮儀報贊之後﹐乃百神交慶之初。爰演衝科﹐同故盛事。取今月十八日﹐就江州廬山壽聖廣福觀﹐開建靈寶道場一晝夜﹐誦經行道﹐關祝星燈﹐滿散修設淸醮一百二十分位﹐延奉上眞﹐仰祈景旣。伏冀神休葉贊﹐遂民安國泰之期﹔邊鄙無虞﹐睹天淸地寧之象。

靑詞

褒妙化之徽稱﹐百神交慶﹔對玄穹之上帝﹐一念港乎。非惟侈褥典之昭明﹐抑以顯靈休之偉赫。用戲潔鐲之禮﹐同伸贊慶之私。伏願聖造協扶﹐共保丕圖於綿永﹔邊陲寧。謐﹐俾躋黎庶於升平﹔儲嗣流祥﹐淸寧開泰。

本州乞降禦香奏狀

臣厲文舫﹐據江州廬山太平興國官住持知官兼管轄李守浩狀申﹐照得本宮系采訪宅靈之地﹐崇奉皇帝﹐本命申福殿。歲有春秋國醮﹑系守臣代書禦名詞表。其旨曰﹕俯爲天下生靈禳災祈福。祥符元年﹐準劫歲降濕香下本宮諸殿堂供燒。後來本宮不曾援例陳請。竊惟福庭香火﹐列聖崇奉﹐褒嘉褥禮﹐降香建醮﹐保國寧邦﹐靈驗昭著。勸文省割﹐非一而止。昨蒙使府以瑞雪愆期﹐持忱設醮﹐隨獲感通。十萬戶和气徧覃﹐五百年流福應讖。自祥符至嘉熙﹐年內遇時降香﹐建醮感應。嘗奉聖旨加封眞君妙化二字﹐及頒降禦書三淸閣字﹐仍賜度牒﹑沈香﹑腦子﹑鎭壇﹑繒彩等設醮﹐保邊祈嗣﹐詞意具存。但前後降香建醮﹐皆系使府保奏。今來欲乞照例保奏朝廷﹐舉行舊典﹐所據前狀﹐須至奏聞者。

右臣照得太平興國宮系九天采訪眞君治所﹐自唐開元至本朝已五百餘載﹐神應非一﹐褒典屢加。國初以來﹐給降禦香﹐歲有常比。迨至隆興﹐因循廢闕。嘉熙二年及四年﹐本宮管轄熊守中申請﹐遂蒙朝廷加封眞君妙化二字﹑及降賜禦香等。自後本宮無人陳乞﹐而本州亦不復與之奏申﹐殊失累朝崇奉之意﹑大爲闕典。近綠去臘瑞雪愆期﹐臣躬詣祠下﹐爲民祈禱﹐卽獲感應﹐如響斯答。三白呈瑞﹐丰年有兆。

卽其靈驗﹐所合申述彜章以昭神旣。伏望聖慈特賜睿旨﹐昭一國朝舊典﹐每歲給降禦香下本宮﹐拜照嘉熙庚子年頒降建醮指揮施行。謹錄奏聞﹐伏候勁旨。

寶佑四年正月日

賜香省札

昨準禮部符﹐準寶佑四年二月八日都省批下知江州厲文翁狀﹑奏乞舉行國朝舊典﹐每歲給降禦香﹐下江州廬山太平興國宮建醮事。後批送禮部契勘體例﹐申尙書省。準此本部所準﹐都省批下上件事﹐尋連送太常寺契勘分明﹐指定申部。去後﹐據太常寺申﹐本寺今拖照奏內稱乞﹐昭一嘉熙庚子年頒降建醮指揮施行﹐今指定欲乞省部備申朝廷﹐下江州行下本宮﹐照嘉熙庚子年分頒降指揮體例﹐徑自申請施行。右連元送一宗申部乞備﹐申朝廷施行﹐尋呈奉判﹐備太常寺所申﹐符本州徑自照元得指揮申請施行﹐仍申省照會。今本部具申朝廷照應外﹐符州照應﹐徑自照元得指揮申請施行。所準前項指揮﹐州司除已遵稟備報﹐本宮照應施行。去後﹐今據太平興國宮回申﹐開具到本宮﹐節次承準朝廷降香建醮等事月日體例事件﹐申州乞備﹐申省部檢照前例﹐給降施行。太平興國三年﹐春秋二醮﹐勸牒。太平興國三年﹐春秋二醮﹐省牒﹐齋料帳三縫。紹興三十一年﹐降香設醮﹑祝版。隆興二年﹐降香設醮祝版。端平三年﹐廟堂奏旨設醮﹐祈谷禳兵﹐詞旨七縫並可漏。嘉熙元年﹐降香設醮﹐保邊祈嗣玉簡。嘉熙二年﹐降香設醮禳兵﹐詞旨並銀兩﹑會子﹑綾羅﹑單子等三縫肆件。淳佑元年﹐加封眞君徽號﹐詞旨祝版﹐降香並祠牒﹑銀兩﹑綾羅﹑聖旨文字肆縫伍件。

右除已將前項文字申部﹐乞辧驗發下本宮照應外﹐本州保明是實﹐伏乞指揮給降施行。伏候指揮照得知江州厲文翁申﹕乞舉行國朝舊典﹐給降禦香﹐下江。州廬山太平興國宮設醮事。契勘先朝問曾降香及賜禦書﹐並降度牒﹑綾羅等。今據住持知宮事李守浩乞﹐檢照元來已得指揮符﹐本州徑自照例申請﹐六月九日﹐三省同奉聖旨﹐照舊例降香下江州﹐付本宮設醮﹐仍照嘉熙庚子給賜﹐並下禦藥院﹑內侍省﹑學士院﹑江州本宮各照應。右剖付廬山太平興國宮。寶佑四年陸月日。

得旨宣諭制置厲侍郎﹐江州太平興國官八月十五日修設國醮。今賜去沈香三十兩﹑箋檀﹑降眞各一十斤﹐充本宮醮筵供燒使用。以後祈檮﹐別有﹐降賜﹐仍具收領回奏。寶佑四年七月日。入內內侍省束頭供奉官睿恩殿﹐柢候幹辦龍圖天章等閣﹑幹辦內藏庫翰林司毛存恭準。

奉安禦香疏意

臣厲文蒲情旨﹐昨於領藩之初﹐因以檮雪而應﹐慨念眞君儲福之地﹐夙存國朝賜香之彜﹐宮門旣有失於申明﹐州郡復不爲之啟請。亟謄奏牘﹐隨沐恩光。恭準聖旨宣諭﹐每歲賜太平興國宮沈香三十兩﹐箋檀﹑降眞各一十斤﹐充八月十五日秋祭醮筵供燒。向後別行宣賜﹐以用祈天永命﹐保國安邊﹐溥及生靈﹐同躋仁壽。今則已次琳宮﹐預白丹捆﹐伏望景曜下臨﹐監九重之忱捆﹔名黑上賜﹐修每歲之常儀。所集勝因﹐以祈嘉旣。

皇帝陛下﹕恭願鴻圖廣大﹐燕翼綿長。庶證時而百谷成﹐民皆樂業﹔中國安而四夷服﹐邊不揚塵。

初降禦香建國醮別奏靑詞

采訪宅靈金闕﹐地隆於廬阜﹔祈禳箴祀寶燻﹐歲遣於禁庭。屬州家之奏請愆期﹐致聖代之彜儀缺廢。恭以皇帝陛下秉心翼翼﹐行善孜孜﹔露檮深宮﹐恪謹朝昏之禮﹔日臨當宇﹐諄勤中外之憂﹔體累朝尊奉之心﹐加妙化褒崇之號﹔玆率修於常典﹐爰寓敬於瓣香。惟眞許周覽乎九天之問﹐則明鑑宜孚於午位之上。今首足患探於蜀廣﹐乃瘡痍痛及於淮襄。水旱問關﹐兵財匱乏。。臣身叨闖寄﹐世荷君恩。望丹陛以輸忠﹐卽朱陵而請福。伏願帝躬壽樂﹐國本安彊﹔四序气調﹐大有稻梁之慶﹔三邊勢鞏﹐永無烽燧之虞﹔凡日王民﹐均蒙道應。

恭奉朝廷賜錢設普度醮密札

恭奉宣諭指揮﹕去歲兵革以來﹐忠亮死節﹐戰段之士甚多﹔流離橫夭﹐傷亡之民甚眾。孤魂無依﹐實可興念。當行普度﹐使遂超生。四川可於重慶﹐兩廣當就南嶽﹐刻湖江西仍就江州太平興國宮﹕三處各修醮一千二百分﹐每一處降賜沈香一百兩﹑腦子十兩﹑降眞三百斤﹑黃蠟一百斤﹑官會十萬貫﹐專差人兵管押前去﹐逐一交割﹐嚴潔排辦。擇八月內啟建三晝夜。已剖四川制置司﹑廣束經略安撫司﹑廣西經略安撫司﹑湖南安撫司﹑京湖制置司。

景定元年六月日

昨者韃虜不道﹐薦食無厭。所賴人可卽戎﹐每戰必克。或執干戈以衛﹐或奪螫弧以登。未嘗臨敵以懷生﹐皆欲滅此而後食。一竭忠思報﹐視死如歸。殺气幹霄而欲腥﹐英魂委露而逾壯。第念形軀之已隕﹐痛干心膂以難忘。謹於八月二十五日﹐就江州太平興國宮修設普度大醮一千二百分﹐用憑道力﹐俾遂超生。

靑詞

百戰問關﹐見危致命﹔一忠激烈﹐𨿽死猶生。惟勇士不忘喪元﹐故敵人每爲奪气。追念胡氛之甚惡﹐遂令國步之多艱。不貳爾心﹐豈與共戴天而處﹔勉出乃力﹐蓋將眞亡地而存。義重而形軀則輕﹐役同而瞬息卽異。興言巨痛﹐深愴至懷。帶劍之辭尙新﹐忍忘楚野﹔復矢之哀曷挽﹐空慨鄰婁。虔修薦拔之科﹐庸寫盡傷之極。伏望大垂慈鑑﹐俯挈寞途。壯節難磨﹐已可垂名於穹壞﹐英魂未逝﹐尙能效役於風霆。

史大資申述靈驗乞加封尊冊事

本州太平興國宮崇奉九天采訪應元保運妙化眞君香火。考諸圖志﹐實唐開元問明皇感夢﹐眞靈欲就廬山建祠﹐後五百年福及生靈﹐於是勃江州建九天使者廟。本朝列聖尢極欽崇﹐太宗改賜觀額﹐神宗進號應元保運眞君﹐徽宗奉上玉冊﹐易觀爲官﹐高孝兩朝皆常遣官致禱﹐保邊禳兵。皇上踐祚以來﹐賜奎畫﹐降禦香﹐尊奉尢謹。巖之自去秋祇戍﹐適值胡馬偸﹟1渡﹐被旨進黃援鄂。巖之聞命卽行﹐但副閩事權素輕﹐江州又號內地﹐進當大敵則無將無兵﹐退守中流則城卑壕淺﹐舟師援鄂則風逆莫前﹐增戍保黃則星流告變。人心皇皇﹐士气不振﹐事關宗社﹐未知攸濟﹐遂望眞祠許設普天大醮三千六百分﹐保國禳兵。由是天乃返風﹐遣援無虞。靈旣昭昭﹐敢忘報謝。巖之遂躬詣本宮酬還醮願。徧讀碑刻﹐始知眞靈一號朱陵上帝﹐采訪九天九地﹐較定天人祿壽﹑生靈禍福﹐其尊與天帝比﹐又主九宮九州﹑九星分野﹐陽九百六之數﹐實與世運﹐關系興衰﹐而本朝蒙福爲多。建炎逆賊張遇攻犯江州﹐城中軍民親見眞相現於云端﹐結成龍馬﹐賊遂隕滅。開禧昊曦叛蜀﹐夔帥蔣介有神降萃﹐謂采訪已奏於上帝﹐行被族誅。今玆狂虜犯順﹐實賴陰相﹐江面再淸﹐束南莫枕。逆數今日至於開元辛未﹐正應五百年後﹐靈響昭彰如此。但巖之竊念﹕神考進應元保運之號﹐系降詔旨。及徽廟追繼先志﹐鏤之玉冊﹐以至列聖靑詞皆以皇帝臣某冠之。嘉熙年問加封妙化二字﹐太常一時失於檢會﹐止令命詞給誥﹐與元丰政和典禮舛異﹐恐未稱明時昭事之意。謹錄元丰政和詔冊繳連在前﹐欲望公朝特加敷奏﹐付有司討論典故﹐於應元保運妙化今號之上加上八字徽號﹐尊以冊書﹐鏤以嘉玉﹐收回元誥﹐赴禮部架閣。不惟消弭兵災﹐肇開泰運﹐保國祚於有永﹐延聖壽以無疆﹔抑與列聖尊崇典禮不至背馳﹐豈勝宗社生靈之幸。

景定元年五月日

陸殿撰再奏乞頒降封冊事

臣景思照得本州太平興國宮九天采訪應元保運妙化眞君﹕考之圖志﹐自唐開元見夢著靈﹐有五百年後福及生靈之證。參之碑刻﹐一號朱陵上帝﹐采訪九天九地﹐主九宮九州星野﹑陽九百六之數。按之祀典﹐本朝自太宗賜今觀額﹐神宗降詔進號應元保運眞君﹐徽宗奉上玉冊﹐易觀爲宮﹐高孝兩朝皆嘗遣官致檮邊事。皇帝臨禦以來﹐加封妙化二字﹐頒降三淸閣禦書﹐降香設醮﹐朱表靑詞。所以欽奉者﹑至隆質之靈驗。建炎張遇犯城﹐有現云滅賊之應。開禧昊曦叛蜀﹐有降筆誅凶之報。今年虜哨入本州瑞昌縣境﹐若有所制﹐訖不能前。陰護一方﹐全活甚眾。至﹟2如甘雨時雪﹐消疫濟荒﹐保邊禳兵﹐護國救民﹐其所以孚佑者甚盛。臣景思維今泰運方回﹐熙典備舉﹐方秩無文而咸祀﹐必致崇極於大神﹐蚓采訪高眞流福寰極。自開元辛未至於今﹐式應五百年後。𨿽運化無名﹐何心隱顯而進號備冊異。眾欽崇兩朝詔冊﹐以天神禮之﹔列聖表詞﹐以皇帝臣冠之。嘉熙加封﹐禮寺不及檢會﹐止令行詞給誥﹐未稱舊典。禦香旣降﹐國醮有嚴﹐歲用春秋。帥臣奉辭以告﹐崇報未極﹐眾心歉焉。欲望聖慈降付尙書省﹐於應元保運妙化眞君今號上加八字徽稱﹐仍乞檢會前知郡資政史巖之所申繳錄元丰政和韶冊﹐付有司稽典故﹐尊之冊書﹐螻之嘉玉﹐於﹟3以稱累朝昭事之心﹐於以近九天丕錫之釐。須至奏聞者。

景定元年九月日

印徽猷申乞加封冊號事

應雷被命假守﹐祭山川之在境內者﹐搜祠典﹐詢故老﹐伏聞九天采訪眞君感夢明皇﹐建祠是邦﹐正直而一﹐敷佑下民。粵五百年﹐紹興現云﹐張遇隨滅﹔開禧降筆﹐昊曦伏誅。虜哨江塡﹐郡嬰孤城以盲固﹐一至近境﹐避易驚遁。此其近事之彰灼也。夷考我朝列聖崇褒﹐精忱備至。神功施及於今﹐名號未加其舊﹐或者其不謂禮。前守臣史資政﹑陸殿撰俱嘗敷奏﹐乞頒徽號﹐以副輿情﹐未準回降。當今泰運方開﹐地彌天區﹐百神受職﹐靈績旣昭﹐表章可後。欲望公朝檢會詳酌。

景定二年五月日

江州備坐省札

江西安撫知江州﹕今月初五日準遞到行在尙書禮部符﹐準景定二年八月初四日都省批下太常寺申﹐準都省批下朝散郎新除直徽猷閣知江州印應雷申。照對昨到郡之初﹐本州士民合詞有請﹐皆曰前歲韃虜偸渡﹐路透江西﹐一境獲安﹐皆九天采訪應元保運妙化眞君有祠廬山垂福﹐乞爲申明﹐增加徽號。又有前政史大資﹑陸殿撰兩嘗奏聞﹐謹備元奏﹐重行申述﹐欲望公朝檢會累申﹐特賜敷奏六字上加兩字﹐仍檢會政和舊典﹐頒降玉冊。申聞事奉鈞判送太常寺契勘﹐申本寺照得景定元年六月內﹐準都省批下江州申﹔乞與本州太平興國宮崇奉九天采訪應元保運妙化眞君加上八字徽稱事。本寺於當月擬封九天采訪應元保運妙化助順眞君﹐尊以玉冊﹐合遵照元降指揮﹐今且命詞給誥﹐除已於當年六月內具申都省外﹐謹具申尙書省﹐伏乞指揮照本寺已申事理施行﹐本州證會施行。後批送禮部﹐行下本州照應施行。準此須至符下符州。仰詳省符內遵從＇備坐批狀指揮事理施行﹐所準指揮具呈會廳官﹐書擬欲帖太平宮﹐照會奉臺札帖﹐須至行遣。

景定二年十一月十八日

加封誥

至道之精﹐窈冥無邇﹐超乎萬物之表﹐行乎九天之問﹐名位崇而功化妙﹐命之曰眞而已。江州太平興國官九天采訪應元保運妙化眞君﹐衝澹而與造物遊﹐變化而與陰陽運。吉凶悔吝存乎人﹐皆出於寂通感應之理。天憤不道之虜﹐乃能相王師淸江面。采訪爲名﹐若有物司乎其問﹐不知眞君之不物於物而物有不能遁之者。封極於眞君﹐號極於八字﹐尊之至矣。可特封九天采訪應元保運妙化助順眞君。

本州奉安封誥醮慶意旨

歲在己未﹐戎馬寇江。密依采訪之靈﹐克相王師之捷。犬羊掃邇﹐鴻鴉奠居。允藉陰功﹐宜崇報典。足眞封於八字﹐惠徽福於九江。鳳詔誕頒﹐琳宮改觀。臣叨承藩牧﹐躬致綸恩﹐幸依助順之休。爰奉妥虔之禮﹐永扶國祚﹐垂佑邦圻。

慶醮詞

有赫厥靈﹐克助王師之順﹔揭虔以告﹐用昭國典之華。𨿽眞馭母假於褒揚﹐在朝廷合隆於酬報。緬惟曩歲﹐獎啟厲階。江漢浮浮﹐驚渡揚韃之馬﹔疆場翼翼﹐卒蘇涸釜之魚。密佐威聲﹐獲全生聚。錫徽章於八字﹐答景旣於九天。與國同休﹐蕩妖氛於邊瑣﹔思皇多佑﹐增瑞色於山川。

廬山太平興國宮采訪眞君事實卷之三竟

﹟1『偸』原作『透』﹐據後文《江州備坐省割》改。

﹟2『至』原作『致』﹐據文義改。

﹟3『於』原作『幹』﹐據文義改。

廬山太平興國宮采訪眞君事實卷之四

元朝崇奉類

聖旨文字

長生天气力裹大福癮護助裹皇帝聖旨﹕城子裹﹑村子裹﹐達魯花赤官人每﹑根底來往行路底使臣每﹑管軍的官人每﹑出軍底人每﹑眾先生每﹑百姓每﹐根底宣諭的聖旨﹐成吉思皇帝﹑哈罕皇帝聖旨裹。和尙﹑也裏可溫﹑先生﹑達失蠻﹐不揀甚麼差發休著者﹐告天與俺每祝願。者道的有來﹐如今依著已先聖旨體例裹。和尙﹑也裏可溫﹑先生﹑達失蠻﹐不揀甚麼差發休著﹐依著太上老君教法裹﹐告天與俺每祝願。者麼道﹐這信州龍虎山上淸正一宮住持張天師根底執把著行的聖旨與了也。更有天師本戶演法觀爲頭。諸宮觀裹﹑房舍裹﹐使臣每休下者。不揀是誰﹐休倚气力住坐者﹐宮觀裹休斷公事者﹐倉糧休頓者﹐不揀甚麼休頓放者﹐鋪馬祇應休著者﹐商稅休與者。但屬宮觀底田地﹑水土﹑竹木﹑碾磨﹑般只﹑園林﹑解典﹑庫店﹑浴堂﹑鋪席﹑酒醋﹐不揀甚麼差發休要者。俺每的明降聖旨﹐無呵推稱著。諸色投下於先生每根底﹐不揀甚麼休索要者﹐先生每也休與者。更先生每﹐不揀甚麼公事呵﹐這張天師的言語裹﹑太上老君的教法裹﹐休別了依理行踏者。更俗人每根底休歸斷者。。先生每與俗人每有折證的言語呵﹐倚付來的先生每頭目與管城子官人一同理問歸斷者。若先生的體例不行﹐行的公事說謊做賊的﹐先生每於管城子達魯花赤官人每根底分付與者。更這張天師執把著行的聖旨。有麼道﹐無體例公事休行者。行呵﹐俺每根底說者怎生般道的﹖俺每識也者。

至元十四年二月初十日

聖節醮意

江州路達魯花赤總管府﹑同本路提點道錄司情旨﹕伏爲今月二十八日恭遇天壽聖節﹐謹委官虔就福地太平興國宮﹐啟建金籌大醮一座。預於二十六日開啟隨他J薦誦眞經﹐宿建齋壇﹐敷露雲篆。二十七日﹐三時朝奏﹐禮懺陳詞。二十八日浚晨修設醮筵一上奉帝眞﹐以伸滿散。皇帝陛下﹐恭願聖壽無疆﹐皇圖鞏固﹐民康物阜﹐海晏河淸者。

靑詞

上天眷命﹐篤生神武之姿﹔南極呈祥﹐倏屆誕彌之旦。敬卽琳官之閥﹐虔依藥岌之科。祝睿籌之延洪﹐與天無極﹐撫瑤圖於永久﹐如日之升。

上元醮意

江州路達魯花赤總管府﹑同本路提點道錄司﹐恭遇上元令節﹐天官賜福之辰﹐虔就福地太平興國官九天采訪眞君大殿﹐啟建祝聖靈寶淸醮一座﹐轉誦眞經﹐宿啟齋科﹐敷露雲篆﹐三時朝奏﹐禮懺陳詞。滿散設醮一百二十分位﹐所集殊利﹐上祝皇帝陛下﹐恭願聖壽無疆﹐皇圖鞏固﹐民康物阜﹐永消庇癘之災﹔時和歲丰﹐欣樂太平之治。

靑詞

伏以歲序履端﹐肅屆朝元之日﹔聖人在上﹐虔伸祝壽之儀。殿陛風淸﹐香燈露奏。近眞許於碧落﹐瞻天表於淸都。享於克誠﹐介以景福皇帝陛下﹕恭願帝圖天大﹐享萬國以惟懼﹔聖敬日躋﹐命九圍而是式。克臻富盛﹐欣樂太平。

降香設醮意旨

江州路太平興國宮欽奉朝廷專遣使臣咬難﹐與宣授玄教宗師﹑總攝兩淮荊襄等路道教﹑江南諸路道教都提點張畱孫﹐資擎聖旨﹐捧降禦香﹐詣九天采訪眞君大殿﹐焚竈光﹐啟福庭。本官欽此﹐謹滑今月二十七日修建謝恩淸醮一座﹐所集殊利﹐上祝皇帝陛下﹐恭願聖壽無疆﹐皇圖鞏固﹐民康物阜﹐海晏河淸者。

宗師建醮意旨

口授玄教宗師﹐總攝兩淮﹑刻襄等路道教﹐江南諸路道教﹐都提點張畱孫﹐同奉禦咬難敬奉皇后懿旨﹑皇太子令旨﹐降賜禦香﹐下江州廬山太平興國宮采訪眞君聖殿焚獻﹐專爲祝延皇帝聖壽萬安﹐次冀坤掖儲祥﹐震宮集慶﹐萬民樂業﹐四海同風者。

延佑五年戊午加封眞君徽號

上天眷命﹐皇帝聖旨﹕朕聞天地與之並生﹐妙合胚輝之造﹔山川載其神气﹐實專監禦之司。爰考彜章﹐式崇徽號。江州路廬山聖治太平宮九天采訪使應元保運妙化助順眞君﹐道超寥廓﹐功贊彌綸。總制萬靈通﹐微顯闡幽之故﹔巡遊三界﹐昭福善禍淫之機。代穹昊以握符﹐體虛皇而示化。肇自唐朝而感夢﹐居然匡阜以宅靈。旣開鼎運護國之祥﹐宜侈渙號﹐揚庭之渥。於戲﹐跨九霄﹐際八表﹐運妙用以無垠﹔斂五福﹐錫庶民﹐保太和而有永。可特加號九天采訪使應元保運妙化助順至德仁聖眞君。主者施行。

延佑五年五月日

廬山太平興國宮采訪眞君事實卷之四竟

廬山太平興國宮采訪眞君事實卷之五

習仙類

康先生遇劉越

周有康先生﹐兄弟七人於廬山修煉眞气﹐嘉遁林泉。忽有一少年衣逢掖衣﹐冠章甫冠來訪。言論典雅﹐好談古今及神仙學。先生異之﹐延待益厚。如是數歲﹐不知姓名。來往旣久﹐先生云﹕熟子風猷有日矣﹐不敢誥姓名﹐復未知棲止。少年曰﹕余姓劉名越﹐居在山之左﹐先生苟不棄僻陋﹐希垂一訪。山下有一石高三尺許﹐叩之卽得相見。先生如其語訪之﹐至山下見一石﹐叩之﹐忽然自開﹐雙戶﹟1洞啟﹐一小饕迎先生行十餘步﹐復有二靑衣執絳節前導﹐漸見臺榭參差﹐金碧掩映﹐珍禽奇獸﹐花木殊異。眞人冠玉冠﹐朱紱劍佩來迎。先生知非人間﹐意欲求居。眞人默知其意﹐謂先生日﹕子陰功未滿﹐後會可期。他日蓬海鱉宮﹑赤城絳闕相從不晚。飲玉酒三爵﹑延年保命湯一啜而出。返顧巨石﹐宛然如初。它日復叩﹐無所應矣。卽石建亭﹐號曰仙石。石上自有劉仙二字﹐今宮之三門遺址見在。出《劉仙石記》

張蕓叟《南遷錄》云﹕周有康先生者﹐結廬於此山﹐故曰康廬。在州之南三十里過甘棠湖﹐循謐江岸高下可十里﹐有澗水北流﹐從謙溪書院出。又數里至新橋﹐左右皆林麓﹐水聲令然可愛﹐峯頂撾近。又越蛇岡嶺至太平興國觀﹐卽唐九天采訪使者廟。熙寧中﹐冊制應元保運眞君﹐改觀爲官﹐規副宏敞﹐連亙溪谷﹐階燕廚福﹐水流周環﹐有元宗手篆殿榜﹑漆牌﹑墨字。又金銅等身﹐禦容兄丰所賜殿榜彩牌金字﹐又爲髯塗。金扉以祕之﹐常不得見。又有所賜泥金仙衣共三事﹐殿外階下有石一株﹐日劉仙石﹐康先生叩開赴劉仙之約云。

胡衝眞遇呂洞賓

本宮道士胡用綜﹐號衝眞子。幼脫俗綠﹐畱心修煉。熙寧中﹐有道人破衫獘履﹐自稱姓回﹐突入庫堂﹐傍若無人﹐道士見者不顧而去﹐獨胡公揖坐小軒﹐從容款視﹐驚其仙風不凡﹐待遇加禮。旣而索酒再飲﹐復邀胡公出飲於邸﹐胡辭以日暮﹐回掀髯一笑而別。翌早﹐胡公入城謁郡候﹐抵關未啟綸﹐道人又自城而出﹐笑以相顧。合吏云﹕未三鼓時﹐有回道人在此候門開﹐不知何人也。胡公心亦異之。後數年﹐革帶麻韁﹐挑二壺﹐號大宋客﹐訪胡於道院﹐談論淸雅。胡問﹕此壺何用﹖答曰﹕行李也。傾壺視之﹐皆黃白之物。問胡欲此否﹐胡答不願﹐但得長生之術足矣。就取碎銀齋酒與胡飲﹐口授至道。及日暮﹐以刀剜土﹐瀝酒漱津和土﹐噓呵成墨﹐擲之幾上﹐鏗然有聲。語胡日﹕服此可愈疾入仙矣。再飲﹐胡醉倒。及醒來﹐但聞異香滿室﹐剜土處有泉透出﹐不知客之所在。胡以墨研酒飲﹐宿疾頓蘇。年餘七旬﹐貌若處子﹐酒量如初﹐由是漸厭人問。一日一畱詩﹐蛻形而去。今宮有墨仙泉﹐掬飲﹐味甘﹐冬夏不竭。王左丞宋﹑宋侍郎伯友﹐及諸名公皆有疇唱畱題。並載《本宮名賢詩集》。胡公亦有遇仙傳。出《本宮舊記》碑刻

齊武直坐化

本宮道士齊武直﹐每旦朝眞畢卽閉門端坐﹐不交人事﹐誦《靈寶度人經》﹐冥心默契﹐自得其旨。崇寧中﹐忽連日飲水不休﹐語同捨道士呂師中日﹕塵世不足戀﹐吾將逝矣。呂以爲戲言。及夜半﹐趺坐﹐舉手向燭曰﹕玆爲證明﹐然此事難哉。呂猶未悟﹐乃就枕熟寐。旣覺﹐齊已坐亡。出《本宮舊記》

畢養素遇異人

本宮道士畢道寧﹐字康叔。幼穎悟﹐貌淸奇﹐經書一見成誦。紹聖問遊江浙﹐一日到潛山﹐遇方士﹐狀貌甚偉﹐不通姓字﹐相與遊山。畢度其非凡﹐欲師事之﹐方士默會其意﹐乃曰﹕學道貴乎煉神毓气﹐丹書乃是入道梯媒。公若屏絕俗紛﹐精煉神气﹐自然通眞達靈矣。因臨溪水﹐指謂畢日﹕水定則形直﹐心靜則神寧。不可不鑑。遂以丹授之﹐日﹕異日與子再會於聖治峯下。一揖而去﹐恍無所睹。畢卽日還山﹐適遇宮副虛席﹐州命帖充。未幾﹐丐閒築道院於官之右﹐鑿池儲水﹐名曰淸斯。每日杜門存神﹐誦《度人經》一卷。至宣和乙巳正月三日﹐有衣甲山人來訪話舊﹐授《沁園春》云﹕一粒金丹﹐大如黍米﹐定中降胎﹐運陰陽根本。束龍西虎﹐結凝金水﹐擇地深哉。九載無虧﹐三田功滿﹐卦气周圓鑪鼎開。偸元化﹐用自然宗祖﹐全在靈臺。眞才休戀塵埃﹐況穎悟明空嬰未孩﹖幸淮濱相遇﹐靈丹付了﹐親畱玄旨﹐期進仙階。此去何時﹖水雲高會﹐更上煙霄歧路哉﹖人問世﹐任王侯貴顯﹐同委蒿萊。畢得此詞﹐越四日﹐整襟危坐而逝。今宮之養素堂﹐右軒扁日淸斯﹐有沼存焉。出《本宮舊記》碑刻

王三一主金華洞

本官道士王秉文﹐字彥衡。成道後遊京師﹐其時朝廷方建神霄萬壽宮﹐賜紫衣﹐命充典客。忽有方士來訪﹐見幾問有《周易》﹐就布算數﹐云﹕此地當有兵厄﹐子非數中人﹐宜避之。因授與存三守一之要﹑黃帝和扁之訣。遂辭職還山。至建炎四年﹐本宮毀於賊兵。次年盜退﹐莫有任其責者﹐王乃領副職﹐灰燼之餘﹐經營數載﹐金碧繪像﹐煥然一新。遂謝宮事﹐杜門燕居三十餘年。卽其居曰三一堂﹐因號三一先生。日閱道藏經﹐究竟祕訣﹐畱心醫藥﹐此外無他嗜好。至乾道丙戌上元夜﹐夢神人告日﹕上帝命汝主金華大滌洞﹐賜汝返魂丹一粒﹐復汝精神﹐還汝元气﹐當以神光﹑白馬﹑諸司官吏迎送入洞。言訖﹐覺悟。翌旦﹐語諸徒日﹕塵世不足住﹐吾將往矣。因取所著《聖治顯驗集》十四卷﹑《西山眞君簽解》一部﹑今采訪殿簽卽其解者﹐靈驗異常。《十全脈訣》一部﹑《朝斗紫庭祕訣》一卷﹐授師孫秦致祥等。至二月旦﹐朝香沐更衣﹐凝然而逝。本州太守唐敷文文若以文祭之日﹕吾聞眞人其寢無夢。彼有夢者﹐疑其妄傳。以夢爲妄﹐又未必然。夢責良弼﹐覺而得賢。夢至帝所﹐聞奏鈞天。人生如夢﹐固亦難言。於夢之中﹐又有夢焉。三一先生﹐天守旣全。臨行夢化﹐默契眞詮。帝命賜我﹐金洞還元。吾將問子﹐孰爲因綠。眞妄一致﹐瞬息百年。超然往矣﹐白馬翩翩。老圃祁寬贊神云﹕視不見﹐聽不聞﹐中有象﹐酷似君。彊描貌﹐饅辛勤﹐阿睹中﹐欠少分。在眉睫﹐常捆縊﹐如止水﹐如行雲。出《本官碑記》

黃眞人尸解

本宮道士黃知微﹐字明道。稟性沖淡﹐賦形丰偉。元丰問充知殿﹐奉香火。一日﹐潛山體道先生崔君來訪﹐因語泥丸萬神﹑刀圭一粒之妙﹐遂授一九谷神之道﹑金液淪景之旨。從此若佯若蹶﹐散誕靡常。時人呼爲黃風子。遂自賦黃顚歌。載本集。性嗜酒﹐每醉則浩歌﹐歌罷顚狂。常在宮前朝眞橋上疾聲大呼﹐若有所呵。一袖百結﹐裸露不顧﹐隆冬盛夏﹐恬無寒暑。士夫問有施惠者﹐隨手散去。或居山問﹐或遊城市。常挈兩布囊﹐每遇餅餌藥物之屬﹐雜貯囊中﹐了無穢气﹐號曰錦香。時有大雪﹐林壑變白﹐獨先生所居之屋無雪。常指室傍壁壇示人日﹕此吾遊蜀之路也。初不知書﹐所談多史傳﹐素不能文﹐而所出皆高妙之句。猴溪蔡子高﹑司馬知白﹑崔風子﹑高赤腳皆與交遊。先生每喜噫气﹐一噫﹐時不停聲。崇寧末﹐年餘九十﹐貌若處子﹐肌膚如玉﹐狂態如初﹐酒量不臧。宣和末﹐詔徵不起﹐有司彊之﹐至九江日﹕今二天子矣﹐我往何爲﹖旣而淵聖登極﹐赦至本宮。未回祿日﹐先生於采訪殿揭梵植蒿﹐歌日﹕明年了來﹐明年了來。次年韓世淸賊馬果焚宮庭﹐乃植蒿之日也。談人禍福﹐歷歷皆驗。先生羽化座於宮側。後數年﹐有自蜀中回者日﹕黃風子今在蜀﹐昨於成都相會﹐寄家書在此。眾疑之﹐開械﹐乃是喪亂後所存道士妣名。於是發棺視之﹐惟衣履在。出《黃眞人傳記》

劉虛谷坐化

本宮道士劉烈﹐號虛穀子。初生時﹐母感異夢。長而有超卓之志﹐肄業山中﹐交遊不雜。王公大人嘆其貌有大古淳風﹐必異日之法器也。紹興六年﹐創艸庵﹐扁日眞一。每日端坐檢閱道藏經史﹐一覽隨記。士大夫願納交焉﹐如晦庵朱文公與談《易》﹐論還丹之旨。詩云﹕細讀還丹一百篇﹐先生信筆亦多言。元機饅白經書覓﹐至理端於目睫存。一馬果能爲我馭﹐五芽應自長家園。明朝酒醒下山去﹐此話更從誰與論。張於湖孝祥一見畱詩而去。福地偏藏小洞天﹐洞天幽處煉神仙。个中得趣惟虛谷﹐火候參同妙自然。羅樞密點﹑王參政炎﹑曹兩府勛﹑周鳳溪順﹑嶽吏部甫﹐諸名公皆往來談《易》﹐疇唱佳什。並載《本宮名賢詩﹟2集》。至隆興元年﹐注解《周易》正經﹑及《六壬》﹐總括機乎一部﹐詣京投進。蒙宣見問道賜宴﹐應制三茅觀詩﹐謝恩賜酒乞還山等詩﹐並見本集。後居山十餘載。至乾道九年六月﹐不食四十餘日﹐惟飲玲水。至七月十四日﹐將親書《登眞隱訣》二十五卷﹑並《上經》九卷送入木言藏史。次日中元節﹐親筆畱原眞一首詩﹑頌等有云﹕虛穀子將欲遺形棄世﹐掃邇人問﹐趨煙霞廣漠之鄕﹐與道冥一焉。十六夜﹐步月登廬山可牛洞絕頂端坐而化。有《還丹百篇》﹑雜著﹑詩文﹑《周易解義》﹐山齋易尙書作序。及《歷代君臣括要圖》﹐並行於世。見江用設廳碑石﹐出《虛父子傳》及《本宮記》

劉祖師立化

本官道士劉大彰﹐字開祖﹐江州湖口人﹐生於元丰癸亥歲。幼肄業山中﹐徽廟朝試經爲道士﹐禮楊公彜爲師。建炎兵變﹐避地鄱陽﹐後歸鄕省親﹐傳聞本宮悉罹兵焰﹐進退不能﹐遂與徒弟駱守明就潮邑東南隅得逃亡屋而居之﹐崇奉采訪香火﹐泣而告之故﹐誓願闡揚道教﹐重立玄功。劉爲人純謹﹐奉身無長物﹐交遊不雜﹐鄕曲稱之。濟人利物﹑其道甚﹟3行﹐遂撒茅居而鼎新﹐扁曰龍德庵。卽今西湖道院。士民皈向﹐香火日隆。時劉年已耄﹐貌若處子。一日晨興澡沐更衣﹐誦《度人經》畢﹐呼其徒弟來前﹐語以死生超化之道﹐語境﹐曰﹕理香火。起立而化。其貌若生﹐觀者如堵。出《本宮傳記》

駱祖師坐亡

本宮道士駱守明﹐字德光﹐卽劉大彰之高弟。生於政和甲午歲﹐江州彭澤人。建炎隨師避地鄱陽﹐同回鄕裏﹐聞本宮灰燼﹐與其師就龍德庵居止。公之道乃家傳衣缽﹐日買飛潛跳擲之物而放之﹐始終不輾。一日病革﹐召其徒弟五人來前﹐餘懷德﹑楊懷玉﹑李懷智﹑潘懷信﹑劉懷恩。取筆書頌幹﹐繼容曰﹕余病時不吉﹐音死字余吉死時不病。如遇呂眞人﹐便是我好命。眞迹見存本宮。未幾﹐病愈回宮﹐卽黃眞人舊址創道院﹐扁日養正。取黃之道號﹐今改日黃仙。公享年最高﹐每日焚香誦經﹐不妄交接。一日赴堂﹐展缽趺坐﹟4﹐大眾舉食﹐公凝然不動﹐視之已坐亡矣。果符吉時不病之語﹐異哉。越一日﹐西湖人有夢見公衣紫﹐二靑衣執嬸前導﹐識其上曰﹕霍僮山洞天仙官。公葬於宮左﹐知宮胡葆淸舉棺云﹕不以擾攘亂其眞﹐不以富貴妨其道。𨿽無畱形住世之妙﹐而有脫胎坐亡之功。公舊庵西湖﹐香火興隆﹐異於昔矣。出《本宮傳記》

廬山太平興國官采訪眞君事實卷之五竟

﹟１『戶』原作『屍』﹐據文義改。

﹟２『詩』原作『恃』﹐據文義改。

﹟３『甚』原作『其』﹐據文義改。

﹟４『坐』一原作『生』﹐據文義改。

廬山太平興國宮采訪眞君事實卷之六

碑記類

九天使者廟碑並序

斬州黃梅縣束山衡門之下艸莽臣李沘撰

按﹐江州德安縣撫州太守王阮錄寄事實云﹕唐李沘有學不仕﹐至開元中﹐明皇夢神人稱廬山使者﹐求立廟。韶刺史獨孤正營建﹐下諸州﹐令所在學士制使者碑文﹐凡作者六百八十一人﹐獨此文入用﹐韶召不赴。本宮舊記所刊﹐才五百五十一字。淳佑乙巳﹐中書程滄洲於祕書省得全文﹐凡一干七百七十二字。但沘此字異﹐今兩存之﹐余見程中書跋文。

伏稽諸文易曰。。一陰一陽之謂道﹐陰陽不測之謂神。惟道也﹐生三混成洞微於變化。惟神也﹐得一而妙蓄祕於恬冥。欽若太元﹐遐微妙有﹐運陶甄之極﹐不獨尊歟。後唐累聖﹐光華大明終始﹐陸曦陽之午﹐廓照瑤京﹔操元命之符﹐銘昌鼎籌。白雲孤峙﹐時望高丘﹔紫黑千齡﹐日飛函谷。我開元神武皇帝﹐圓靈受卷﹐方輿龍祕﹐握玄珠之妙﹐捐可寶之珍﹐演至道於希夷﹐科雜法之凝滯﹐乃聖一也。於穆祀典﹐淸廟繳教﹐孝友光明﹐天地化仰﹐乃神二也。劍戟之器﹐返於三農﹐弧矢之威﹐神斷六合﹐乃武三也。察時變者﹐觀乎天文﹐人習凡庸﹐無階測聖﹐乃文四也。故衝精象外﹐高視鴻名﹐勗薦河圖﹐靈朝海若﹐堯心攝照﹐顧言荃於幾蓮﹐軒目司明﹐屈旌乘於茨院。所以虞環益地﹐夏玉從天。納殊盡於西王﹐展告成於束後。五龍推紀﹐邁梁甫之高曾﹐八駿巡遊﹐陋昆墟之徹疏。昭回上轉﹐山嶽下騰﹐列聖攸居﹐通仙福會。文皇質義﹐武帝佩圖﹐至道之興﹐其來尙矣。自華封獻壽﹐聖德殆年﹐金格傳書﹐珠流味液﹐公主以天慈入道﹐抱化芙蓉﹐祕監以王子出家﹐調芳芝木。北玄著列仙之想﹐南丹希至學之因﹐聖緒無爲﹐斯其有作﹐乃捲羣嶽﹔眞君道府﹐光啟祠室﹐幽贊神宗。靑城﹑廬嶽二山者﹐佐命羣峯之望也。丈人仙錄﹐祕諦眞君﹐使者靈司﹐孔昭冥察。名書五法﹐舉亞三魔。痛泄崇巒﹐異弗騫於物阜﹐寒暑穹谷﹐將必順於人時。開元十九年八月二十一日﹐降明旨日﹕靑城山丈人廟﹐廬山使者廟﹐宜準五嶽眞君廟例。抽德行道士五人焚修供養﹐仍委所管﹐揀擇灼然道行者安置眞年﹐名申所由﹐救置廟使﹐內供奉將使者眞圖建立祠廟﹐拜章醮﹐行道設齋﹐使大供道觀。法師張平公﹐粵自秦京﹐宣猷江服﹐煥丹靑之飾﹐錫玄札之儀。駟傳光臨﹐雲巖皎色。使持節江州項軍事﹑守州刺史獨孤正﹐重鎭柴桑﹐孚謠積補﹐時觀武庫﹐代伏文確﹐經始幹城﹐全摹益厲﹐崇規逸麗﹐壯思逾紛。朝散大夫行長史楊楚玉﹑行司馬皇甫楚玉﹑潯陽縣令魏昌等﹐恭惟聖善﹐式議靈場﹐道俗虔精﹐冥休擁異。爰初築土﹐則雨霾煙蟑俄頃仲立﹐而色霽霞標。寶龜奠臬之辰﹐金虹驛程之際﹐陰蒙療密﹐黜晦遺交﹐注想玄空﹐肅思皇道﹐芬芳載潔﹐章醮翹襟﹐六虛窈冥﹐一夕融朗。半空之上﹐忽吐神輝﹐綴灼九激﹐順揚千仞﹐案寮率撲﹐人吏並觀。昔天靈降周﹐以雲門舞奏﹔神光燭漢﹐以大一登裏。然北陸气交﹐南州煥變﹐物委霜霰﹐人嗟沍寒。使法師恬懇仙庭﹐憑威國命﹐故玄冬易暖﹐朱景晴暉﹐暢以幽明﹐優乎力沒﹐並利攸往﹐咸欣子來。便卜勝郊﹐遂輒靈域。騰俯找嶺﹐郁翠松巖。召斷郢門﹐倨材荊岫。疏峻槭﹐繚長垣。紅壁列錢﹐丹楹繡礎。三問四表﹐炳繪文棍﹔八維九隅﹐懸鋰鏤檻。虹梁亙解﹐風牖承楣。倒井葉蘚﹐芳壇竹掃。銀鋪月曉﹐瑤虞霜開。至若神理全幽﹐眞容罕測﹐夫其祕狀﹐遠降使司﹐蓋考三仙之圖﹐不於九牧之鼎。激姿粉堊﹐備質光妍。忽想冥標﹐靈伴瑞表﹐工徒罄想﹐殊思感通。齋室盟祠﹐旣優如在﹐電旌霞篩﹐時揚羽儀﹐列冠名山﹐禮均行潦﹐覃董紫極﹐供養黃冠﹐玉釜常煎﹐金鑪永藝﹐牲栓艸享﹐鸞鳳於飛﹐露抱神翁﹐星臨委女。淸吹洞唱﹐天渚匏瓜之津﹔匹水仙宮﹐海曲蓬萊之島。龍釀鶴翕﹐飄顫淨戒之庭﹔師子辟邪﹐耀躍精思之地。珠幡衛食﹐瓊蓋持輿。法供天廚﹐六時朝念﹔眞經云帳﹐萬劫修行。弗前茅茨﹐明代久彰於克儉﹔經營梓匠﹐神理邈尊於寵光。聖渥堂闈﹐靈棲窟宅。謁來提福﹐不亦宜乎。冬十有二月﹐司存式命畢鉤繩也。玄門道士章衝寂等抱教五千﹐齊罐億兆﹐歷仙階而仰止﹐攀睿算以驅誠。天使願奉於雕鐫﹐心存魏闕﹔法眾希憑於瑰瑛﹐道在昊岑。春水桃花﹐迷源遂遠﹐幽林杏塢﹐勝地非遙。伏賀天休﹐敢述頌日﹕

道祕重冥﹐神幽福庭。三景運極﹐五嶽棲靈。其眞有物﹐厥妙無形。理則恍惚﹐功惟泰寧。於赫皇極﹐照融亭造。睿握玄珠﹐祥丕大寶。蒼垠集旣﹐紫雲宗道。至享百神﹐探因五老。乃捲崇山﹐嶽靈之祕。三象浮精﹐十華仙口﹟1。威痛雲雨﹐神存天地。法象昭凝﹐眞圖炳粹。幸明德之嘉運﹐降幽祠之寵章。扈仙儀兮肅肅﹐曄瑞彩兮煌煌。爍琳宮之夕照﹐拂琪木之神光。雕輝兮翠輩﹐玉釜兮調香。擷五芝於秀愕﹐搴八桂於飛梁。龍吟鳳舞天路長﹐靑雲衣兮白霓裳。節空歌於瑤磬﹐臻羽諦於瓊漿。冥激兮福宇﹐彩眇兮神極。牽匹水之布流﹐睨煙鑪之綺色。畱鶴語於千載﹐翕鸞裝兮一息。絳河眞毋將易逢﹐碧海仙姑森難測。恭至道於三五﹐奉休符兮萬億。紀眞石於名山﹐壯洪規於帝力。唐開元二十年壬申﹐正月乙巳朔﹐二十五己巳樹。

跋唐九天使者廟碑

圓覆在上﹐蒼蒼正色﹐而一气之翕辟﹐萬有之生化﹐莫知其然而然。孰主張是﹐孰綱維是﹖卽儒者之說﹐形體謂之天﹐主宰﹟2謂之帝﹐析理精矣。道家書乃明言所以爲主宰者﹐維皇上帝﹐高居宸極﹐統禦三界﹐分職而理﹐猶世之帝王。內有宰輔百執事﹐外有方嶽候藩﹐絲牽繩聯﹐生殺賞罰﹐各率其屬﹐以爲民極者。幽顯一道﹐斯固可以類推﹐兩儒者不欲言之﹐難乎爲言也q靑城﹑潛﹑廬三山眞君﹐降靈顯化﹐防有唐之開元。而推原本始﹐蓋與無極道祖同胚胛於太元﹐司生化於品匯﹐應運禦世﹐保國衛民﹐可以世數之久近﹐後先之彰晦而臆度哉﹖紹興問﹐九江通守葉義問纂《感應記》中有唐李毗廟碑。近歲道流搜補放失﹐首載臨川故守王阮錄寄事實一紙﹐謂開元廟成﹐詔刺史獨孤正訪諸工丈辭者制碑以進﹐幾六百八十一士﹐謂李妣文稱旨﹐命召固辭。阮說叉有據。沘毗字異﹐豈舊記誤耶﹖頌文葩藻可觀﹐是必棲道不仕﹐嘗窕心於眞詮者。我國家肇開景運﹐躋世隆平﹐易廟扁爲觀﹑爲官﹐若節春秋﹐有嚴典祀。逮中興南渡﹐眞君之助順福善﹐靈響交著。上禦極﹐文明稽古﹐躬寶慈儉﹐屬運度參﹐會邊塵繹騷﹐用震於淵衷﹐爲生靈請命﹐祕祝書名﹐惟謹是至。前管轄上淸法師熊守中﹐旣承詔祇厥事﹐乃簪質伏闕下﹐丐爲眞君加徽號﹐上乃親書三淸閣三大字以賜。有旨﹐卽九天探訪應元保運之下加二字日妙化。臣公許秉筆直西省﹐演綸非村﹐懼無以發揚聖意。守中屬書李沘之文﹐拜識本末﹐庸侈上賜。o狄難孔難﹐岷潛二福地氛視慘結﹐獨康廬穹爽屹峙﹐此固聖上所以懇懇乎欽崇之典﹑檜攘之供﹐於以寧國步﹑拯民瘓。與夫樓居甲帳之蛉瞻﹑露臺仙掌之崇侈﹑窮人欲而妄希仙事者﹐可同日語哉﹖嗚呼﹐陽九百六﹐運度有常﹐𨿽帝王盛時所不能免。然天道好生﹐豈忍其赤子之劉於鋒鏑﹖而人君者代天以子萬姓﹐體天之生育長養爲心﹐則兵禍可得而戢﹐和气可得而致也。不然﹐保制劫運﹐開度羣品﹐何以見於龍漢﹑赤明之寶篆玉章﹐而近續乃命於天﹐用析天永命﹐聖經垂訓﹐何乃冥契若此乎﹖今聖上憂勤思治﹐心與天通。否傾叉亨﹐春顧有屬。豈惟丹梯﹑天柱盡掃退於攙拾﹐五老﹑崇山長屏蔽於江遊﹖將際天所覆﹐悉主悉臣﹐環嶽鎭於四維中央﹐奠神鼎於榮河溫洛﹔車書萬里﹐冠帶百蠻﹐祀宋配﹟3天﹐綿載千億。小臣庸鄙﹐職在詞翰﹐《賡車攻》《嵩高》之雅﹟4﹐勒元和平淮之碑。揆才非宜﹐尙能沘筆以俟。淳佑元年﹟5﹐歲在辛丑﹐重陽節﹐朝奉大夫守太常少卿兼直學士院臣程公許拜手饉跋。

皇朝景德二年重修本觀碑銘

周起撰

臣聞兩儀旣分﹐三才定位。高明廣運﹐象緯列於次纏﹔博厚無疆﹐嶽讀限於方域。寒暑錯綜而歲功序﹐陰陽涎壇而神明生﹐式是化權﹐必有司牧﹐所以協宣上帝﹐垂佑下民。粵若聖人﹐乃建皇極﹐於是陳祀典﹐考靈文﹐禳檜科教以致其誠﹐車服采章以辯其數。復無方而設教﹐迪妙用以爲宗。崇德報功﹐其來尙矣。廬山太平興國觀者﹐卽九天使者之廟焉。昔在有唐﹐開元禦歷﹐肇肝蜜於冥感﹐荷昭錫於至眞﹐將叩寂於淸都﹐乃旁詢於方士。憑玆靈嶽﹐始建仙居。洎上運載移﹐四方云擾﹐信靈心之有待﹐協冥數於昌朝。我太祖皇帝﹐乘五運以天飛﹐撫萬邦而禦極。聲教覃於無外﹐臨照被於有截。蚓玆靈壤﹐實惟奧區﹐當九服之會同﹐眷百神而受職。我太宗皇帝﹐握乾符﹐登大寶﹐丕變風俗﹐惠綏黎元。墜典必興﹐無文咸秩﹐總帝王之能事﹐推覆育之深仁。乃眷集靈之宮﹐洪惟祈福之地。特頒紫詔﹐爰授正名﹐申嚴如在之儀﹐乃錫紀年之號。今上皇帝﹐誕膺眞錄﹐撫育蒼黔﹐奉列聖之洪猷﹐啟無疆之寶祚。若乃自家刑國﹐惇厚於素風﹔一日萬機﹐憂勤於庶政。況乎日新聖德﹐天縱多能﹐宸章煥爛於昭回﹐睿略懷來於寓縣。吁具每虛於聽納﹐需嘗肅奉於孝思。至於靈瑞紛紛﹐鴻禧累洽﹐考前編而莫紀﹐訪博識以未聞。斯皆掩在民謠﹐稔熟輿聽。鑿井耕田者焉知帝力﹐瞻云望闕者史不絕書。是以中外云趨﹐華夷麋至﹐率詣天闕﹐疊獻方聞﹐以爲奉元符﹐答靈命﹐允玆大典﹐天旣難籍。𨿽本錫於帝兪﹐終俯從於民欲。於是陳法從﹐儼文衛﹐封巒肆觀﹐方展於鴻儀﹔座玉演汾﹐載陳於大報。耀祖宗之丕烈﹐薦天地以至誠﹔掩歷代之宏綱﹐昭勒成之盛禮。豈直竹宮望拜﹐方集於榮光﹔桐嶺順風﹐始抱其顥素而巳乎。天慶旣已成矣﹐洪恩旣已洽矣。至於巖壑叢祠﹑史傳遺烈﹐猶乃褊申杞享﹐特禁樵蘇﹐況上帝之元肱﹑會列眞之別綰。揆日非謀於改築﹐尼徒不易於前修。爰詔侍臣﹐精求匠石﹐費從官給﹐事以樂成。軒楹特啟於宏規﹐藻繪重新於壯觀﹔蜆旌寶座﹐照耀於中圍﹐霞被星冠﹐周旋於列侍。若乃颼輸戾止﹐羽客朝修﹐星壇夜燭於絳光﹐云馭遙聞於眾聖。當三元之令序﹐問六气以雍和﹐莫不寅奉科儀﹐肅陳醮席﹐祝皇圖之睿算﹐祈民福於嘉生﹐允集棋祥﹐咸躋富壽。宜玆華宇﹐申啟靈揚﹐江山回抱於四封﹐襟帶交衝於八達。信乎神仙之窟宅﹐乾坤之戶牖者也q若然﹐則紀靈迹﹐刻貞泯﹐昭示信書﹐抑惟舊式。臣濫塵近列﹐莫有寸長﹐幸奉明恩﹐謹爲銘曰﹕

元後膺圖﹐受天明命。統禦八弦﹐裁成庶政。澤浸含靈﹐風行號令。奉若天道﹐惠玆萬姓。乃見庶官﹐乃立民極。修崇明杞﹐光昭令德。爲民祈福﹐俾民不戒。官旣居方﹐神亦受職。蚓玆靈嶽﹐巉。巉太虛﹐上眞所相﹐仙館攸居﹐江山回抱﹐水木扶疏﹐札正陰慝﹐此馬慘舒。道有污隆﹐運逢開泰。慶浹寰中﹐教尊方外。棲羽客兮精修﹐奉眞文兮禳檜。𨿽冥數之有期﹐示神人之交會。占使星兮南馳﹐爰尼徒兮江湄。藻繪增嚴兮像設﹐彤縷焜煌兮層墀。瞰飛甍兮臨大道﹐揭疊嗽兮蔭華禳。旣成之兮不日﹐顧民力兮何知。肅肅兮上眞﹐盼玉宇兮重新。彤霞兮轉篩﹐皓月兮停輪。宅靈心兮昭格﹐阜風俗兮和淳。祝皇圖兮萬祀﹐熙品物兮常春。

采訪殿記

朝散郎提舉太平興國觀輕艸

都尉賜紫金魚袋臣熊本撰文

朝請郎充龍圖閣待制知

洪州充江西鈴轄南陽縣

開國伯臣蔡延慶篆額

元丰四年正月乙卯﹐制詔中書門下﹕江州廬山太平興國觀九天采訪使者﹐可進號九天采訪應元保運眞君。卽日中書班命於有司。粵三日己亥權發遣江南東路轉運判官臣郊直奉禦香祝辭來告。四月戊辰﹐入內內侍省束頭供奉官臣廖維護勁書﹑殿榜﹑仙衣﹑幢節﹐卽其祠奉安﹐又降綠章﹑黃素﹐醮於壇殿﹐凡二晝夜。勸書﹑仙衣皆藏以寶匣﹐藉以文繡﹐絳袍裙被﹐以泥金雲鶴爲章。榜字用金﹐旁有龍鸞葩花飛動之象﹐彩幢﹑瑞節﹑致飾蕃麗﹐皆出於中禁﹐而世所未嘗見也。於是太平冠褐之。眾﹐與夫九江內外小大官吏﹐緇黃稚耋﹐莫不踴躍奔走﹐動色相賀。乃相與涓潔﹐致慶成之醮於祠下﹐又八晝夜。而相與言日﹕玆山自唐開元辛未肇建廟宇﹐距今三百五十有一年矣。儲休錫羨﹐應驗昭晰。國朝著令﹐春秋長吏侍祠﹐三歲郊禮﹐亦遣使告饗。問嘗有寶冠﹑霞衣﹑命圭﹑履襪之賜﹐所以答賽神旣﹐恩亦厚矣。今也天啟嘉會﹐幽贊聖意﹐講闊典﹐加隆號﹐禮盛文褥﹐蓋歷世所未遑者。褒表之旨﹐固具載於詔書。至於錫予之名數﹐告享之秩序﹐非刻之金石﹐懼無以耀四海之觀而永萬世之傳。謂臣嘗備詞掖﹐適蒞眞館﹐宜有以紀一時之盛者。竊惟聖上以鴻烈光祖宗﹐以達孝通神明﹐夤畏夙夜﹐思所以對三靈之休﹐故考禮文﹐正祀典﹐總公卿博士之議﹐而制旨臨央焉。至於山川神祇降依玆人者﹐無昔今遐邇﹐罔不登秩﹐壇場珪幣﹐罔不盼飾。況夫詠眞之都﹐釐福之庭﹐正名於軒後﹐受職於太上﹐懿鑠徽稱﹐久郁而未章。宜乎上心霖然發德音﹐下明詔而旌顯之異也。故精誠所鄕﹐符應旣至﹐使節南指則靈光屬霄﹐仙殿夜悶而神樂駭聽﹐諸福之物﹐可致之祥﹐當自此而嬋見矣。方將封泰山﹐勒中嶽﹐詩大澤之廣博﹐嬋閒休於無前。臣𨿽遠迹於外﹐猶能追擊壤之民﹐歌盛德之美蚓。今獲奉熙事﹐而文字頌述﹐固其職也﹐臣其敢辭。謹拜手稽首而獻詩日﹕

於昭顥穹卷中國兮﹐維宋世世迪明德兮。丕鑠睿聖紹尊極兮﹐文武勇智實天錫兮。從容法宮考圖籍兮﹐振飭萬事揚幽側兮。風行雷動釀惠澤兮﹐森飛景附走夷貊兮。气調時豫民滋殖兮﹐神騰鬼魅皆受職兮。巖巖高山敞仙宅兮﹐總統靈官凡五百兮。遊衍陸降窮杳默兮﹐福善禍淫淵莫測兮。煌煌玉書發奎畫兮﹐進以顯號冠今昔兮。椒漿桂酒列瑤席兮﹐蕾買車風馬來絡繹兮。上眞嘉娛百神擇兮﹐瑞福禳禳與山積兮。天子萬年慶平格兮﹐登封勒成耀金石兮。子孫繩繩保千億兮﹐元元何知安壽域兮。

奉安玉冊記

元丰四年﹐神宗皇帝若日﹕惟江州廬山太平興國宮九天采訪使者﹐蓋天之貴神﹐與世爲福﹐而隆名徽稱﹐歷代置而不講﹐甚非所以答賽神明之意﹐其進號應元保運眞君。遣入內內侍省束頭供奉官廖維﹐護送金書。殿榜拜勸文卽賜焉。先是﹐本觀道士陶智仙誅茅創宇﹐發地得殖領一﹐破之﹐以土實﹐厥土五色﹐獲銅泉一﹐其文日應元保運。初不知其何祥也。後二年而明詔寵加﹐與泉文符。廖維卽取其泉以獻。恭惟皇上南面﹐百神受職﹐天啟其衷﹐幽冥同符﹐不其偉歟。粵政和五年﹐今上皇帝臨蒞天下之十六載﹐以意承考﹐以道交神﹐而神祇祖考安樂之﹐式瞻四方﹐靡神不宗﹐乃眷南顧﹐惟應元保運眞君陸降庭止﹐在帝左右﹐惟我神考﹐肇建鴻號﹐而典冊未備﹐適追繼承﹐其在我後之人﹐乃命有司備禮冊命焉。遣入內內侍省惇武郎黃京﹐奉玉冊以至。冊文有日皇帝名﹐且日謹再拜言﹐其恭如是。守土之臣與縣令﹑祠官﹐跪起薦進惟謹。厥冊刻以嘉玉﹐貫以金滕﹐藉以文錦﹐外匣下林﹐彤胡扣飾﹐光彩焜耀﹐窮工極麗﹐不可名字。冠褐之徒﹐拭目榮觀﹐歡呼鼓舞﹐動色相趨。旣而奉安於別殿。之後一年﹐而祠吏臣芻實來奉香火。黃冠羽衣無慮二百輩﹐馬行而進日﹕主上原道德之意﹐崇黃老之學﹐寅奉明神﹐聿修闊典﹐禮重文蔚﹐絕後光前。而金石之刻不刊﹐無以鋪張王靈﹐昭示來世。非老於文學者﹐其誰宜爲﹖臣芻曰﹕道士言是。謹按《錄異記》﹐唐開元十九年﹐明皇帝夢神人朱衣金冠﹐乘車而下日﹕我九天采訪使者﹐當館我於廬山西北隅。明日又降於庭﹐命昊道子寫之。遣內供奉持使者眞圖﹐建立祠廟於山之陰﹐明皇帝親書繆篆殿額以賜之﹐其文日﹕九天使者之殿。而無采訪之稱﹐其榜固在也。建廟之初﹐祥異甚夥﹐事見李妣廟碑﹑潘觀《祥驗記》﹑張景述《續得陽記》﹑陳舜《兪廬山記》。故世謂使者之號。廬山之祠﹐皆權輿於有唐﹐發祥於明帝也。臣芻玫之不然。按《五嶽眞形圖》﹐其說日﹕五嶽皆有佐命之山﹕嵩岱﹑華﹑恆以少室﹑武當﹑羅浮﹑括蒼﹑地肺﹑女凡﹑河逢﹑抱犢爲佐命﹐分治四嶽。惟衡嶽孤峙而無輔。故黃帝省方﹐南至於江﹐請命上帝﹐乃建潛﹑霍二山爲南嶽儲君。又拜靑城山爲丈人﹑廬山爲使者。則使者之名尙覓。《眞形圖》𨿽興於中古﹐然歷世方士祖襲授受﹐束晉之世輯而成書﹐不可誣也。開元中﹐天臺司馬子微謂五嶽皆有上淸眞人降任其職﹐因勸五嶽各立眞君祠﹐其說蓋出於《眞形圖》。而開元詔書靑城丈人廟﹑廬山使者廟﹐選道士奉香火﹐視五嶽眞君祠﹐則廬山房祀意自司馬子微發之。其肝蜜昭晰﹐見於夢寐﹐不可知也。詳玫傳記﹐使者之神﹐蓋德鎭之高眞﹑祝融之夾輔云。其說見於束晉之前﹐而九天采訪之名蓋後世所加﹐其廟於廬山之北則自唐明皇帝始。至南唐改號通元府﹐本朝太平興國二年始以紀元賜今名。世惑於俚俗膚淺之碑﹐齊諸誌怪之說﹐弗加深考﹐以失事實。故並論其本末﹐以桔來者之惑焉。重和元年十一月十日建。朝散郎提點太平興國宮賜排魚袋臣洪芻撰﹐艸莽臣侍其悼篆額。重和元年十一月十日﹐道士臣陳思恭﹑臣陶知常﹑臣章安主﹑臣沈繼彬﹐臣李仲恭﹑臣蕭敏修﹑臣高至道建。

三淸閣記

大中大夫守尙書兵部侍郎

兼直學士院德安郡開國伯﹟

食邑九伯戶臣吳愈撰

皇侄慶遠軍承官使天水郡

開國公食邑二千戶實封二

伯戶

臣裕

書

惟皇上帝弼我宋丕基。聖天子嗣大歷服﹐寅畏天命﹐宮築敬天之臺﹐坐列欽天之圖﹐陸降左右﹐無適非天﹐而揭處寓敬之地﹐凡可以爲民祈天者﹐亦罔不畱聖心﹐明德卹祀﹐百神受職。先是﹐江州太平興國官九天采訪使者靈應彰灼﹐列聖褒嘉﹐冊號應元保運眞君。至是有詔﹐增以二字曰妙化﹐且親灑三大字曰三淸閣以賜之。龍文麗空﹐鳳詔炳世﹐瞻仰傳誦﹐震於四海﹐於戲茂哉。夫天得一以淸﹐無聲無臭至矣。道家者說﹐上宮玉淸﹐中宮上淸﹐下宮太淸﹐意者道本一元﹐气分三境﹐恍惚之中有是象耶﹖凡天下道宇﹐不忠面二淸而事之。宮在廬山之陰﹐檮焉﹐盜賊災異之變咸檮焉。責香命官﹐其禮逾重﹐無謁不獲﹐其受命如響。蓋嘗思之﹐惟天聰明﹐臨下有赫﹐福善禍淫﹐虧盈益謙﹐要必有代天之耳目者﹐其殆采訪之職歟。﹟上帝命之以稽察四方﹐亦猶人主命臣以課訪天下﹐四時行而萬物成﹐凡皆以佑我民耳。惟天佑民罔極﹐惟後爲民祈天亦無所不用其極d此三大字之所以賜也。閣之成以紹定壬辰夏六月甲子﹐上賜之以嘉熙庚子冬閏十二月甲子。凡州之爲采訪使者廟。由唐開元迄於我宋﹐自廟而觀﹐自觀而宮﹐琳館瓊房﹐霞集星列﹐徽稱美號﹐先甲後庚﹐卓爲天下偉觀。獨三淸未有殿﹐管轄宮事臣熊守中謂非報本返始之義也﹐乃卽眞君殿之前﹐建巨閣以奉焉﹐蓋經茸八年而始成。閎麗穹峻﹐稱其教法﹐前帝後臣﹐神位嚴卹﹐禮備而道順矣。眞君之靈聞天下。我國家自六飛南渡﹐視廬山同五嶽﹐凡二疆場之事檮焉﹐歲之水旱﹐莫不蹈舞﹐願刻金石﹐丕闡上帝之﹐對揚天子之休﹐永詔萬世。臣家世於廬山下﹐今幸待罪禁林﹐執筆歌頌﹐職也。謹拜手稽首﹐叔其事而獻詩日﹕

廬山之勝﹐秀出斗旁﹐參於衡嶽﹐鎭束南方。民人所瞻﹐神天攸宅。責夢之祥﹐乃興自昔。惟天聰明﹐矜此下民。監求其莫﹐恐有不聞。惟神司之﹐云轄風馬。乃課乃訪﹐周遊天下。不疾而速﹐不察而明。天何言哉﹐民無噸呻﹐是爲福庭。列聖祇敬﹐錫羨績祉。有感斯應﹐明明我聖。惟一乃心﹐不顯亦臨。敢有弗欽﹐寶畫金扁﹐徽稱明詔。日月之揭。』山川有耀。邃殿在後﹐新閣在前﹐如君當禦而臣仰焉。時節冠佩﹐會朝帝所。達民之情﹐佑我聖主。民戴我聖﹐與天無極。天佑我宋﹐子孫千億。民拜稽首﹐願垂表經。從臣刻辭﹐永錫休聲。

宮記

歲在嘉定﹐戊寅淸明﹐福州靈霍童景洞天羽人白玉蟾袂香趁敬九天禦史臺下。頃焉﹐官牧陳至和飲以醴。逮予之玉華也﹐醉屨飄忽﹐弗違而邁。承遣道士陳守默﹑陳如一約爲文以記其宮。豈容遜也﹖其文曰﹕九江故郡﹐千古廬山﹐乃仙靈詠眞之洞天﹐實紫元景曜之神府。瑯庭琛館﹐隱於丹崖翠壁之問﹔羽衣霓裳﹐混於靑牛白鹿之際。猿啼玉澗﹐鶴唳芝田。地接炎衡﹐云連潛皖。金童戴月﹐傳麻姑﹑合早之書﹔寶仗托風﹐赴委羽﹑括蒼之宴。琪花開盡﹐朱鳳飛來五老峯﹔玉井寒深﹐白龍湧出三峽水。松蒼石怪﹐襟九曲而帶羅浮﹔竹老艸靈﹐輻三茅而轂大滌。北顧﹟6紫極﹐西娣靑城。域會楚昊﹐星分翰角。神利鬼劃﹐諸峯三百六十巖﹔山瘦溪寒﹐一夜八萬四千愒。周時康子孝佩雷璽於林問﹐晉代許旌陽飛鐵舟於木杪。劉越掩赤城於石裹﹐雙戶凝紫金﹔董奉種紅杏於溪東﹐千朝騰碧落。蔡李舉玉棺而衝去﹐鍾呂啟金匱以相傳。馬瀑濺濕劉混成之衣﹐虎溪淘碎陸簡寂之句。靖節酒醒﹐佛社親植西天蓮﹔義之書忙﹐谷雨惜羹白露筍。陸崇崗之勝盤﹐采先哲之遺蹤。剔蝸銀朱网之幽﹐玫艸碣苔碑之舊。欲揮橡筆﹐以紀琳宮。明皇開元十九年﹐仲秋二旬有一日﹐特遣殷勤之使﹐俾新采訪之祠。爰究其原﹐實基所始。昭陽寶禁﹐金余驚醒夢初回﹔神霄天君﹐玉騎迎歸天欲曉。靈符宮裹﹐早朝憑幾諭羣臣﹔含元殿前﹐云鶴盤空輝八極。千幢萬蠢﹐霓旌鳳蓋揚晴霞﹔三冕九旎﹐風馬云車散花雨。上淸五百珠吏﹐握蒼龍監兵之符﹔太微四六瑤仙﹐掌金虎飛云之印。十二溪女騎玉鱉而跨金鯨﹐二九江神禦錦蛟而坐翠蜃。三官執籍﹐校天地山海之圖﹔六丁操戈﹐守日月星辰之錄。左防觀而右護法﹐金鐵橫霜﹔前飛遼而後延精﹐錦牙耀日。四帥麾節﹐驅雷公電母之羣﹔五嶽旌旗﹐奮風伯雨師之陣。九州社令把社稷城隍之書﹐八海龍君捧龍蛇魚鰲之典。司命翼駕﹐典禁侍軒。簫鼓嗚空﹐髻鬃釣天之九奏﹔笙竿菩翠﹐陰沈禁漏之三更。風遞琵琶﹐宮女倚芙蓉而側耳﹔露賡聲栗﹐仙嬪舞芍藥以薦觴。漂渺煙霞﹐譜出奇冥之上﹔依稀綸脖﹐聲傳翠葆之前。比登太淸混元之天﹐親稟五靈皇帝之劫。丈人鎭蜀﹐玄命治舒。吾於康廬西北之隅﹐盍建九天廉訪之治。十七世之後﹐覃戮谷於生靈﹔一二日之間﹐運板楠於基址。但須斤斧﹐庸治宮墻。斜察萬靈﹐簽書四府。應陰六元一之運﹐司陽九百六之經。言將訖而昊岑善丹靑﹐事尙新而李玼﹟7入竹帛。麟輿倏已去﹐揚馭不可追。一念感通﹐千官瞻禮。今潯陽刺史獨人連軍羣僚而營創祠壇﹐遣神都道士孟仙眞凡五人而焚修香火。不雨而暴漲﹐運水神作殿之材﹔正晝而反風﹐移地主所居之屋。粉堊丹綠﹐掘地而尋�﹔磚瓦石泥﹐非人而至。仙燈夜現﹐眾眞隱約於陰霾﹔楮𦇤曉飛﹐萬鬼往來於野渡。木像入廟而流汗﹐粉楹外地以發光。龍跳朱樓﹐樓影高浮雲影亂﹔鴛鋪翠瓦﹐瓦痕玲織月痕花。期歲工夫梧葉秋﹐萬邦香火蓮花會。梯山航海﹐無遠不來﹔星燭云壇﹐迄今尢盛。江淮貢金貝﹐人如織而日如梭﹔閩浙走香花﹐袂成帷而汗成雨。再瞻仙躅﹐適當聖治之峯前﹔爰相案山﹐遠及薪黃之界外。負仙鶴衝天之勢﹐對遊魚上水之形。自艮臨震屬貪狼﹐正天醫玉兔之位﹔折巽歸乾入姑洗﹐乃鶉首金龍之鄕。霜劍鐵獅﹐更蜿蜓於西嗽﹔香鑪石鼎﹐並盤確於東峯。控禦兩三州﹐環望數百里。天寶爲廟而升元爲府﹐太平改觀而宣和改宮。𨿽亙古以昭靈﹐亦歷代而沿革。太宗登大寶﹐新翠輩玉釜之榮﹔眞廟握元圖﹐特紫札金牌之賜。粵從興國﹐春秋責兩醮於守臣﹔逮至政和﹐位號已三登於玉冊。祥符降鐲稅之令﹐天禧賜度牒之恩。月破禦香三百斤﹐歲設國醮五六會。金虹玉牒﹐薦有寵光﹔鳳畫奎文﹐益增鏤志。銘昌鼎算﹐騰景瑤京。星使護船﹐玉鬣盤花枝而現瑞﹔皇華投幣﹐彩雲帶華蓋以嗚鞭。元丰束師獲銅錢於土缶﹐神宗明詔上寶號於金庭。四字相符﹐一時咸異。建炎戮張遇﹐顯龍馬於碧空﹔開禧域昊曦﹐奏犬羊於紫闕。炳靈愈煥﹐降祉彌繁。蓋玉虛朱帝之尊﹐亦金闕赤皇之化。靈姿妙粹﹐秉太元碧琳之圭﹔瑞相端妍﹐衣九光紅霄之被。丹盈羽調﹐瓊華碧簪。冠偃月金晨之冠﹐履天風朱光之履。曳玉銖之袂﹐服海嶽之裳。五印凝丹﹐一劍橫素。分景作玉煉火帝﹐化形爲南上眞君。其爲炎極之皇﹐或直太陽之政。巡遊三界﹐監禦萬眞。初皇之九龍﹐中皇之九都﹐下皇之元都﹐化爲使者﹔黃帝之眞元﹐堯帝之元一﹐舜帝之太一﹐皆乃眞形。夏禹朝謂蒼水之神﹐周穆世日天靈之使。。唐朝肇迹﹐宋代隆禧。琪木晨光﹐擷五枝於秀愕﹔珠宮夕照﹐搴八桂於飛梁。高云舉讀洞經於錢塘﹐親承降顧﹔龔慶長板名籍於向氏﹐備諭威靈。昊大和而增丹膜之光﹐唐保大而茸黝赤之獘。中厄兵焰﹐半爲艸墟。運星錘月斧之勞﹐復煙桶霞甍之勝。內而方丈﹐外以三門。輪奐崢嶸﹐金碧絢爛。三官殿﹑四聖殿﹐輔弼正宮﹐道紀堂﹑抱一堂﹐掩映虛室。山光軒與擢秀軒而爭爽﹐朱陵閣共景陽閣以相高。寶藏儲經﹐開天上圖書之府﹔華庭申福﹐燦人問箕翼之踱。榜扁云無心﹐泉嗚人聽雨。雨廊彩壁﹐繪絳衣碧弁之靈﹔四面粉墻﹐閉紫木黃芝之茂。倉院粟紅而貫朽﹐庫堂茶綠而水香。崇凜齊山﹐河伯轉輪而春谷﹔香廚蒸霧﹐原夫嫗飯以擔薪。霞被星冠﹐萬指之張頤待哺﹔月壇風峙﹐幾代之棲仙宅靈。面乎覆船山﹐背彼飛云洞。門外古石﹐樹爲劉仙之亭﹔官後峨單﹔聿建靈澤之廟。道院十九所﹐居嗚琴嘯劍之流﹔官癬三五問﹐延秣馬脂車之客。碧流達捨﹐綠蘚封諧。天籟一嗚﹐山嗚谷應﹔風竽才動﹐水動煙寒。萬枝紅女媚芳塘﹐千丈蒼官迎古路。眞神仙之窟宅﹐況泉石之膏盲。素瀑紫巖﹐側援星江之地﹔白蘋紅寥﹐再遊謐浦之時。朝家太平興國之宮。爲侍從奉祠之所﹔眞君應元保運之號﹐乃聖明褥典之封。古今幾何年﹐曾未鐫翠泯之字﹖奢乳一小子﹐詛可賦白雲之篇﹖有命奚辭﹐聊詩以記…

九疑眞人元夷君﹐笑騎玉龍飛紫雲。

手持五帝伏魔印﹐霓旌羽仗朝太淸。

親受混元皇帝劫﹐浮駕萬鶴下紅塵。

芝餅一憩仙韶響﹐千騎屯空驅火鈴。

昭陽官中夜月麗﹐樓殿簾幕風泠泠。

明皇夢裹與神遇﹐乃知九天使者名。

浚晨輩出明光殿﹐宣諭百辟聞且驚。

玉殿再設香花席﹐羽蓋瓊輪泛杳冥。

忽聆靑烏嗚一聲﹐舉首天際瞻羣眞。

風雷震吼雲气騰﹐麟車鳳駕森不嗚。

三十六官散天花﹐千官羅拜如雲崩。

開元天子一稽首﹐翠葆深守語如綸。

傳言太上愛黎庶﹐遣使廉訪遊八弦。

九天九地萬品匯﹐盡我掌握令枯榮。

廬山西北地可廟﹐千歲之下崇香燈。

言終奄忽入空碧﹐詔遣獨孤老守臣。

殷勤天使捧金幣﹐營建宮廟福生靈。

一夜無風水自溢﹐千章和梓飄山根。

市妖運斧山靈奔﹐明年秋風咚落成。

萬家共結蓮花會﹐龍樓鳳閣插天星。

寥寥五百春桃花﹐落花流水洞天春。

我來竈相九頓首﹐神霄故吏問山人。

爲言聖宋啟仙祚﹐五朝明主增寵榮。

歷年春秋國一醮﹐宸晝光燦龍鳳形。

頃年逆寇忘國恩﹐仙臺親控蒼龍兵。

神通變化不可測﹐萬民陰受雨露均。

金鏤賜牌銘景旣﹐寶岌朝凝瑞雪馨。

彤霞肅駕騎北斗﹐飄忽虛極嬉蓬瀛。

白鶴靑鸞杳不歸﹐博山香穗一縷靑。

淸都絳闕渺無際﹐醉拍玉欄呼雷霆。

九霄眞皇分萬化﹐景飛臺舉夜吹笙。

聖主煥文耀層漢﹐鏤玉塡金藏翠京。

國朝鴻烈等天地﹐充塞天地涵魚鳶。

小詩何足紀盛事﹐聊歌丕德光林泉。

持蠡酌水歸去來﹐一枕淸風千萬年。

授墨堂記

潯陽乃天下江山眉目之地﹐廬山蓋仙靈詠眞洞天虎溪福地也。嘗聞之﹐晉鍾離權棲隱於山中歟﹐唐呂洞賓過山中﹐遇鍾離﹐獲刀圭之傳﹐後與之俱仙矣。紹聖問﹐輪困子杜曠著《衝眞先生胡公遇仙傳》。胡公則太平興國宮道士也﹐宮則九天采訪之司也﹐居廬山之陰。凡聖同居﹐隱顯莫測。胡公諱用綜﹐昔爲山中道正時﹐有道人姓回﹐冠華陽靑銷之巾﹐衣開元崇玄之服﹐垂飛云玄縑之紳﹐躡寒雪素絲之履﹐美須眉﹐丰臉腴﹐綠鬢而隆準﹐碧眼而方頤﹐气宇昂昂﹐風神燦燦﹐過宮中﹐莫有延之者。獨胡公款以杯茗﹐旣而語笑自若﹐乃指壺而點胸﹐索酒以待酌﹐一壺不竭﹐百杯有餘﹐由昕而夕﹐飲不知醉。復欲邀胡公飲於邸﹐籌新糖﹐膾小鮮。胡公辭以日暮﹐而回道人乃掀髯長笑去矣。宮之距城有一捨之遙。翌日﹐胡公謁郡候﹐款城關尙未啟鑰﹐道人又自城而出﹐笑與胡相顧而去。合吏云﹕子夜回道人已此候門久之。胡公心亦異其人矣。後數年﹐獘衫破帽﹐革帶麻韁﹐自稱大宋客﹐扣胡公之幽院﹐自肩二酒逞。示胡﹐皆黃白之物。取碎銀以齋酒繪。飲至日映﹐以鐵刀剔土﹐瀝殘酒漱津﹐和土成墨。擲之幾上﹐錚然有聲。胡公醉臥胡牀﹐而客拂袖不知所之。滿室異香﹐彌日馥郁。其刀皆金色﹐人爭市之。乃以墨研酒而餌其半﹐宿疾頓蘇。胡公年及七旬﹐顏貌如處子﹐酒量不臧﹐八仙誠異遇矣。若夫大宋二字﹐切音乃洞字也﹐二場者呂字也﹐所稱客者賓也﹐則呂洞賓之相遇明矣。胡公由是漸厭人間﹐一日一畱詩蛻形而去﹐向之醞墨之地忽湧泉五支。左丞王公案過之﹐爲名墨仙泉。侍郎宋公伯友與左丞皆有墨仙酬唱之什﹐有綠膏換得朱顏回﹐白髮不用黃精拂之句。太尉譙國曹公勛﹑淸虛眞人皇甫坦﹐采其事實以聞於德壽殿﹐高宗甚嗟異之。胡公之居﹐先曰遇仙堂﹐改爲授墨﹐重樓復屋﹐瑞气蔥蔥。古井寒泉﹐四時瑩碧。奇哉﹐廬山異事也。故爲之書﹐將以補仙史之遺云。

地主祠堂記

陳氏原乎高卒﹐其派如流泉。漢曲逆候佐沛公王關中﹐卒成相業。自玆世代煌煌﹐子孫燦燦﹐陽而侯封﹐陰而廟食者代有人焉。昔由穎陽徙居閩粵者甚族。古無諸郡梅川侯姓陳﹐晉代人也﹐廟於南山李花林﹐嘗遜地以爲仙源洞宮。古武榮郡莆田侯姓陳﹐亦晉代人也﹐廟於壺山風亭驛﹐亦遜地以爲淸源洞宮。有如富沙之蓋竹侯﹑臨漳之靈著侯﹐皆陳族也。名山大川﹐陳氏血食者﹐莫知其幾。唐廟隱君陳其姓﹐莫知其名﹐或曰諱伯宣者﹐晦邇康山﹐注《史記》以行天下。詔徵不起﹐就拜著作佐郎﹐家儒世仕。旣居聖治峯之前﹐開元問明皇夜宿昭陽﹐曉禦靈光﹐凡兩睹九天采訪使者之相﹐面承聖訓﹐使就廬山西北之隅﹐委江州守臣獨孤正樹廟﹐敕差孟仙眞等五人奉香火。先是﹐救黃未下﹐隙無人知。一旦﹐有峨星曳霞者詣陳門曰﹕混元皇帝遣元夷蒼水使者﹐持九麾五靈之節﹐廉訪九天九地生死枯榮之籍。今天子親詣使者﹐欲於廬山建九天禦史之臺﹐五百年後福被黎庶。吾以爾所居瑤壑葬月﹐玉淵影天﹐眞勝處也。宜捐厥地而基其廟歟。爾他日換世﹐當爲臺屬﹐使爾司是山而廟食矣。陳旣諾﹐道士出門﹐恍失所在。後忽迅雷烈風移所居於宮左﹐卽其址以爲祠焉。祠旣落成﹐陳亦羽解﹐遂得世爲此方地主矣。厥後移居德安縣之常樂裏﹐久而又分派於丁山之別業﹐兩被國朝義門旌表之命﹐遂以宮左故廬爲地主香火之地。國廟改祠爲宮﹐而陳氏亦有跨鱉者一登瀛者﹑握蘭者﹑入翰苑老坐釣臺者。弦誦瑯瑯﹐簪佩鏘鏘﹐閥閱堂堂﹐旌諦皇皇﹐盛哉盛哉。其耳孫陳琢﹐控靑亮﹐策黃鵠﹐委宮門直歲道士向德新市復楠﹐價陶涎﹐徹而鼎之﹐塑神像十尊﹐締神宇六問﹐兩重門﹐兩過道﹐翠桶凝煙﹐朱廊浸月。檐鐸風而遞響﹐燈寵晝而長焰。花博織地﹐瑛礎生苔。寶帳垂軒﹐玉鑪裊屋。金碧爛目﹐朱紫驚人。气焰威靈﹐儼若解語。聰明正直﹐自古而今。此蓋前監宮事束溪杜道樞有以啟陳琢也。昔逍遙山金公避地以遜許旌陽﹐桐梧山孫公避地以遜葛太極﹐與夫閩中二陳之所以遜地爲洞宮者﹐其與康山陳隱君一也。隱君𨿽亡如存﹐萬古一靈﹐其必能煉九乾六坤之鉍﹐采三震四兌之汞﹐修成飛化之道﹐不爲淸靈之魂﹐則其去仙不遠﹐尙何神哉﹖夫神者﹐《易》日﹕大而不可測之謂神。《陰符經》日﹕不神而神所以神。《化書》又日﹕萬神一神也。隱君苟能神﹐其神﹐則可以躡元夷之域﹐登元始之鄕﹐而與采訪眞君同一喘息﹐共一室廬﹐豈區區廟食而可以滯吾隱君也哉﹖隱君神人也。其敢以告。

重建地主祠記

眞君奉使采訪﹐卽廬山而駐節﹐記之者昭昭矣。若夫地主陳公捨宅以爲官﹐本末尢神。夷考舊聞﹐自皇靈晝見於開元﹐天子擇所妥靈事嚴﹐未有以稱旨。聖治之麓﹐隱君子陳公家焉﹐佳山水也。】日﹐方士款門﹐以遷巢爲公諷﹐公欣然﹐顧不難於遷而揆力﹐未逮乃風霆夜駭﹐屋廬無撓﹐詁旦﹐盡室已南徙矣。於是神職效珍﹐子來畢瘁﹐因溪阜爲塘洫﹐架云霓於棟宇。由廟而府﹐府而觀﹐觀而宮﹐眞館日增﹐異境亦日廣有﹐非人謀所及。原夫宏規偉制﹐𨿽云地辟天開﹐要皆公胸中之丘壑也。人之情私戶牖者﹐不知有藩墻之外﹐不忍其身之不宴﹐則皇卹乎異代之戚休。今公捐世守之業﹐以爲生靈請命﹐割吾廬之愛﹐以開後五百年黎庶之福﹐高識邁往﹐誼盤薄雲。使爭席野老見之﹐能無魄汗﹖是足主玆山﹐與宮之香火相爲久長矣。歲在旗蒙大淵獻﹐道院以兵毀﹐殃及於主祠。事定載茸﹐其明年落成。管轄宮事周得一﹑副知官事周承源＇請記其廢興。余聞之﹐公自徙家﹐素傳而世次莫考﹐好事者往往以譜疆附於公﹐獨古碑有知宮事呂至信刻初降像﹐而以事擊之﹐日﹕今乾步是也。世以。爲余族焉。兵火屢更﹐家無完牒﹐不敢效崇韜祖汾陽以爲公羞。𨿽然﹐公之賢﹐𨿽微吾祖﹐猶應記之﹐況呂碑之傳如許哉﹖於是乎書。太歲丁丑至元十四年上元日﹐山之民石碉陳有宗記。山泉居士昊蒙題蓋。

重建地主祠祝版

至元十﹟三年﹐歲次丙子﹐三月丙寅朔﹐初三日戊辰。住持官事兼領管轄周得一﹑副知官事周承源﹑監臨同主管宮事伍永懷﹑與宮門知事道眾等﹐敢昭告於恩府﹕地主陳公﹐感應大王﹐惟神夙有仙苗﹐毓靈聖世﹐采訪分司廬山﹐開治玉趾﹐親臨日﹔捨此地當獲靈佑。言畢隱去。雷電宵馳﹐不驚春寐亂神運厥居山之南際﹐廟食一方﹐遐邇福被。自唐而宋﹐越五百撰。建炎寇江﹐陽九厄至﹐宮庭灰燼﹐艸萊塡翳。隨卽中興﹐扶顚起廢﹐畚築撒新﹐香火如故。南渡於今﹐幾更祠宇﹐朝謁耕繁﹐繁神之助。豈謂乙亥祠又延毀。大數將期﹐非神不枯。地覆天翻﹐其毒太苦﹐倉庫蕩然﹐束乎無措﹐粒食不繼﹐命懸一縷。百孔千創﹐非昔年比。舊通未償﹐新債又舉。朝夕靡遑﹐妥靈無所。輒不自揣﹐奮空撐掛。幸藉檀那慨然樂施﹐經營新廟﹐還復舊址。將次落成﹐悉資神護﹐涓日惟良﹐適逢修楔﹐敵牲醜酒﹐敬醉元誓。少長咸集﹐慶安神位。幸攝化於十方﹐俾庫帑之丰裕。簪褐聚居而吁和﹐主佃相依而安堵。茂衍香花﹐敢忘神賜﹖尙饗。維至元十六年﹐太歲己卯七月丙午朔﹐﹐初六日辛亥﹐通妙衝眞大師﹑江州路道教都提點管轄諸宮觀太平興國宮都監住持﹟宮事周得一﹑明素凝和大師﹑江州路道錄提舉諸宮觀知太平興國宮事周承源﹐名不道大師﹑江州路道判﹑太平興國宮副知宮事劉宗傳﹐與宮門知事道眾等﹐敢昭告於恩府。地生陳公﹐感應大王。惟神秉靈此山﹐垂佑宮庭。。遠來近悅﹐福被民生。聖元革命﹐祠宇變更。度材改築﹐五載落成。美哉輪奐﹐炳然丹靑。殿陛整肅﹐門徑辟平。規模宏遠﹐莫之與京。悉自神化﹐於人豈能﹐日﹟8吉時良﹐揭虔妥靈。鄰茗牲醞﹐於豆於登。洋乎如在﹐昭鑑微誠。眞靈香火﹐協贊中興。簪褐聚居﹐各保安寧。疵癘聿消﹐倉庫充盈。歲時祀事﹐敢忘報稱。尙饗。

九天采討眞君行宮記

善言天道者﹐至自然而止。然其監曰天監﹐眷白天眷﹐視聽秩討﹐惟天之歸之。無爲而無不爲﹐無言而無不言﹐其自然者﹐固體用兼該﹐不過行其所無事耳。古人知其然﹐故奉若其道﹐克享其心﹐參贊其化育﹐近續其休命。若諉曰天道遠﹐不可致誥﹐付之悠邈﹐以爲自然﹐焉惡可﹖黃帝﹑堯﹑舜垂衣裳而天下治﹐與天爲一矣。至其下民必淸問﹐嶽牧必褊咨﹐明目而達聰﹐黜幽而陸明﹐何嘗一日而忘天下﹖迨德下﹛哀﹐猶有人主﹐耳目之宮懼其不廣﹐且於內外著廉察之員﹐而後遐方絕域﹐莫逃於萬里之門。見此采訪之宮﹐所以自天啟之﹐而行宮之設尢人事之不可忽也。眞君自開元瑞應於聖治之麓﹐得陳氏故居以宅厥靈。於是潯陽郭有西坡之屨﹑萬壽之觀。專淺原之﹐白騰昆侖。瓖溪之升龍﹑紫陽﹐皆祠之分達者。殊庭珍館﹐相望於江上矣。非顧爲是多事也﹐祠稱采訪﹐是爲上蒼監臨之司﹐則幽遐必褊燭﹐淑慝必精別﹐將使采訪之下任司牧之寄者﹐無負於惠養﹐承流宣化者﹐無負於撫字﹐爲人臣子者﹐盡事君之忠﹐事親之孝以無負於覆載。庶可對越﹐以兔於戾。否則﹐昭昭在上﹐毫髮無爽﹐休咎將於是乎分﹐其敢不敬﹖世道所關﹐非其他香火綠比矣。眷維雙鍾之邑﹐距聖治百里而遠﹐獨分祠視他邑爲陋。翠麓周氏爲邑﹟9望族﹐周君恕﹐字公叔﹐又族之望﹐曾罹﹟10兵火﹐家靡孑遺﹐旁求嗣續﹐未有所遇。乃念處人倫之常者﹐猶有子孫不皆賢之嘆﹐或不幸無後而擇所立﹐亦必務在得賢﹐往往圖回於積年而未易定。況吾值其變﹐老爲窮民﹐朝不謀夕矣﹐方將茫焉。求一乳臭以托餘生﹐則身計已大謬﹐而高曾以來﹐銖積寸素者﹐付之輕擲﹐於此心何以自慰﹖吾當內審於心﹐有可以建之天地﹑質之鬼神﹐以上契吾祖彌之心﹐則事適乎權﹐何敢求其盡合於世法。今采訪行祠﹐猶吾邑之闕典﹐思欲恢拓其規﹐使吾之家祀得依神聖之香火﹐相爲無窮﹐則祖彌不爲無托。乃謀之廬山太平興國官管轄宮事提點周得一﹑知宮事道錄周承源﹐願捨田若干頃﹐莊宇在焉﹔地若干畝﹐祖隴在焉﹔爲莊扁以翠麓﹐創采訪行殿一所﹐旁建飛天法輪及諸聖像﹐周氏祖彌祠堂就附束偏﹔歲自官庭分遺道倡之公淸者以主之。上可以效臏華祝﹐爲作民父母之聖主﹐祈天永命﹔次可以希風魯頌﹐爲輔世長民之賢臣﹐集福延年﹔聖號所謂應元保運神化昭順﹐此其證也﹔又次可以爲吾之高曾以下得聽法聞經﹐超凡希聖之階﹔又次可以爲吾邑井鄕黨得日修勝事﹐歲濟丰登之便。聖讖所謂五百年後福及生靈﹐又此其旨也。吾祖父如有知焉﹐幽幽之中能不釋然以慰﹐躍然以喜哉﹖聞者莫不稱善﹐乃白之郡邑﹐給以書契﹐蓋至元十三年六月日也。儲是年之租入爲祠宇之創始。未落成﹐公叔以疾終﹐得年七十有五。先己自叔其顚末﹐遺言求記之者。有宗未熟公叔而稔其事﹐乃爲志其大盤﹐且志於眾曰﹕捨宅之源﹐委旣如右矣。觀其所自叔﹐則於祀祖先﹑資冥福護﹑丘隴之事﹐一編之中屢致意焉。以繼志述事之難其人﹐而托之方外之士﹐則受其托者良亦不輕。一言之發﹐顯幽臨監﹐大其生也。旣以是屬之其人﹐則其歿也﹐將以是請之於神﹐苟得請焉﹐則非受公叔之托﹐實膺上眞之托矣。重然諾者﹐其良圖之圖之如何﹖經紀必務於周密﹐委任必擇於謹厚。以住山甲乙之規﹐視周氏之宗杞﹐使其香火相繼於無窮﹐則公叔爲不死矣。至元十七年淸明日﹐石碉居士陳有宗記並書。少中大夫江州路總管兼府尹鴉門楊仁風題蓋。

太平興國宮營造記

潯陽爲江南重鎭﹐廬阜爲得陽名山﹐神禹之所嘗登而刻石者﹐秦皇漢武亦皆紀功其上。傳記所載﹐班班可玫﹐它山蓋不得擬也。山中道釋之廬不可縷數﹐而太平興國宮獨以九天采訪眞君宅靈異夢﹐一加顯焉。自唐開元帝感口奉備極﹐旣命昊道子圖寫像貌﹐復命獨孤正建立祠宇﹐神運之木隨用隨足﹐談者以爲異。由唐而來﹐世代凡幾更革﹐林谷凡幾變遷﹐由府而觀﹐由觀而宮﹐𨿽或興或廢﹐而眞君之靈則猶一日。上之尊崇愈至﹐下之信向愈篤﹐又豈他神可得而擬哉﹖歲乙亥﹐國家混一六合﹐九江市不易肆﹐各得全生﹐而宮去城差遠﹐不無過中之擾。知宮事周得一﹑副宮事周承源慨然有感﹐人宮庭之毀剝﹐田園之荒蕪﹐欲圖繕茸而無其力。左承呂公時開大府﹐亟以告焉﹐隨助以凜粟﹐貸以耕牛﹐俾招集羽流﹐經理舊業﹐越三年﹐租入漸復﹐其故。於是廢者興﹐僕者祖﹐殿堂廊麻﹐一時俱新。湖邑有周公叔者﹐悉以其家產爲香火之奉。宮前之田﹐問有爲豪家所據者﹐亦皆歸疆。由是宮計始裕﹐道眾日增﹐鐘磬日響﹐九重濱使﹐降香東西﹐行者莫不舉乎加額。比靈改觀﹐神人咸悅。是固二周君辦一肯心之所致﹐而非呂公惻然於始﹐則二君何從致其力哉﹖在昔﹟11建炎初﹐宮嘗毀矣。道元大師周孚先實掃此而更新之。今二君皆其近族後嗣﹐信於此山﹐有綠如此。余行四方﹐每嘆大事之壤爛頹廢而不克振者﹐何可勝算﹖豈皆其勢之不可爲哉﹖蓋上下悠悠而無惻怛之念爾。乃若潛山﹑靑城﹐蓋﹟12與眞君同時著靈﹐而兵革之餘﹐皆不復如舊﹐又安得不有感於斯。餘九年寄述有禱﹐未嘗不孚﹐畱滯未能卽歸故隱﹐歲率一至宮中﹐辦香致敬。二君俾記顚末﹐用不敢辭﹐姑爲紀大略﹐俾來者考焉。若夫土木凡用則不著。至元十八年歲次辛巳﹐八月甲子﹐承直郎江南漬溪書院提學年鎔撰拜書﹐嘉議大夫常德路總管﹑兼府尹李秉彜篆額。

太平宮新莊記

眞君殿碑﹐蓋龍興據其所具而作。及以疾歸﹐畱宮諭月﹐與身見而言傳者或異﹐遂更訂﹐而丹書之旣入石矣﹐猶有一遺﹐其日始田履畝財及三千﹐今萬有奇。若合其舊爲一而言﹐今則不然﹐皆衝靖眞常凝妙法師湯君﹟13提點知宮﹐錄江州路道教之後之致者﹐獨萬有一千。其道有三…日貨取﹑曰施入﹑日力作。余嘆其用志之確﹐親勞之多﹐無文以彰之世。烏乎知爲﹖目其諸莊與地在所﹐反其施入之主之名﹐自多衰之以及其寡﹐今最貨取三千六百五十﹐惟石門千二百八十爲多。其不足是者﹐啟石二百八十﹐錦溪七百五十﹐石塘九百一十﹐龍岡九百六十﹐上龍溪千二百三十。惟啟石居興國大治﹐餘皆江之德化。最施人者五千三百五十﹐惟翠麓二千二百爲多﹐高岸半之﹐元山千二百﹐萬安千七百﹐福興千七百四十﹐趙陳二千一百﹐惟高岸居興國之永興﹐元山居薪之黃梅﹐其故主則厲堅孫﹑項至大﹐餘皆江之屬縣。翠麓湖口﹑萬安德安﹑福興彭澤﹑趙陳瑞昌﹐其主周恕﹑胡榮﹑呂師山﹐則碑﹟14福州路同知者與齊永年。云力作者﹐創四茗磴於德化縣﹐曰義興莊﹐凡四十有二盤﹐又墾田二千。肇爲五庵﹐官之前三﹐日東西太平與紫元﹐宮之後二﹐日湧翠﹑谷峯。其始皆菅茅朴徽﹐眾所薪牧之囿皆募人錢縛銓斧而出﹐高時松杉梧茗﹐皆摘實授子﹐畦而苗之﹐移置其地。下種姜芋﹑之。藷昔與水可塵稻者﹐皆令募人有其利不入公宮以勸夫未至者。余聞之﹐肩輿歷至其所而觀焉。經始久者方五年﹐近者一歲﹐而木之布列岡阜﹐薪者𨿽沒艸問而生意茁然﹐久者已離立如人﹐將數萬舉﹟15。其畦而未分﹐猶盈畝焉。篁筱斬梢而不傷其鞭﹐畚故土取諸他山爲个不可計﹐意者倍徒乎。木筍已叢出其下﹐特未林耳。君登高丘﹐指宮林以相語曰﹕聞之故耆﹟16之山始亦榛莽如是﹐吾所材而用之﹐皆基先民。今荒山可芟治者猶或數里﹐天假吾年而爲之不置﹐或得盡辟。百年木皆連抱﹐可使後人資以治宮﹐亦吾於世生不虛也。余曰﹕嗚呼﹐君之所言﹐政古人所謂人棄我取﹐本富之要也。邊是爲心﹐何事不可爲﹐何功不可集﹖宜人之動蕩鼓舞﹐割所愛惟懼施入之後。不然﹐彼其家田﹐民賴以食其力者也﹐將以尺帛斗米遺之﹐猶戀摻移時﹐殉陶然收恩而後以授﹐況是連阡亙陌之田﹐直或千金『﹐無所望報﹐棄之若鴻毛。非有以服其心者能然耶﹖余惟久此﹐又聞其將大眾之法。道流非有故不入田民家。民之入錢取薪炭山者﹐皆給之券。恆遣力人持挺行邏林問﹐盜采者有罰。錢谷入出﹐井井有稽﹐舂磨之細﹐不遺糠紇。公官大庖﹐日炊米十斛﹐可食千人。其徒皆就食宮堂﹐來必道氅以示不褻。職官事者﹐各有子院﹐有釜鬲﹐不作飲食﹐惟待煮茗類水之須。其僮奴之守舍﹐與諸庵遠宮數里者﹐爲飯皆日賦之。子院不得設塑像﹐日一夕惟卽瞻禮於宮。余問其然﹐則曰﹕子院彊則公宮弱﹐彊日益富﹐則公宮日益不足。不足勢必下求子院﹐一則應﹐再而緩﹐三則柔者德之以色﹐剛者拒之以言。上下之情﹐寢以離矣。不若同甘共苦﹐以公官所凜養之爲可恆也。嗚呼﹐他道流能遠計若是乎﹖嘗與一二知己私竊評之﹐白須娟礫﹐有熊豹之姿﹐已見其力足任事﹐加以沈深有謀﹐寡言而信﹐威而和﹐誠而恪﹐視數百人黃童白叟﹐約束如一﹐使不爲老子法﹐用世而爲將帥﹐可以進退三軍﹐立功萬里。今顧爲九江黃冠師﹐枯槁山林﹐已是也耶﹖因叔田及此。君名德潤﹐字季玉﹐號郵澗。其左右君靡朝以夕﹐盡其勞績﹐忠於其宮。同成功者﹐中外四十九人﹐紀諸殿碑﹐可考而知。嘗觀漢費鳳﹑韓仁諸碑﹐書多不滿石﹐或三之一﹐或半焉﹐而空其後。豈待天嗣有所書耶﹖故今例之﹐亦法古之一也。

大德九年辰在乙巳﹐日短至﹐中奉大夫江西等處行中書省參知政事姚燧記並書及題額。

廬山太平興國宮采訪眞君事實卷之六竟

﹟1『口』﹐原字不淸﹐疑似『使』字。

﹟2『宰』原作『幸』﹐據文義改。

﹟3『配』原作『�』﹐據文義改。

﹟4『雅』原作『椎』據文義改。

﹟5『年』原作『平』﹐據文義改。

﹟6『顧』原作『頭』﹐據文義改。

﹟7『玼』原作『此』﹐據文義改。

﹟8『日』原作『目』據文義改。

﹟9『邑』原作『色』﹐據文義改。

﹟10『罹』原作『惟』﹐據文義改。

﹟11『昔』原作『者』﹐據文義改。

﹟12『蓋』原作『盍』﹐據文義改。

﹟13『君』原作『均』﹐據姚燧《牧庵集》改。

﹟14『碑』疑衍﹐據姚燧《牧庵集》刪。

﹟15『舉』原作『�』﹐據文義改。

﹟16『耆』原作『者』據文義改。

廬山太平興國宮采訪眞君事實卷之七

應感類

楊泰明棄官學道於廬山

泰明爲長安縣令﹐本一儒生﹐事父母孝﹐時謂楊孝子。嘗佐郭子儀幕府﹐性恬靜﹐不求仕進。每勸子儀曰﹕軍政𨿽曰尙嚴﹐人命至重﹐不可輕殺。子儀掌兵二十餘年﹐馭下寬厚﹐不妄誅戮﹐軍士愛之如父兄﹐皆泰明陰贊之力。永泰元年﹐棄官來廬山峯項結庵﹐造靑精飯﹐服以辟穀﹐然相香禱於九天使者眞王﹐求長生之道﹐積一十四年。時當秋夕﹐天宇淸霽﹐忽於朝禮之地﹐見神人金冠絳袍﹐白珠絡縫﹐傍有一人執玉斧﹐一人捧玉函。神人曰﹕我乃九天使者﹐采訪人問善惡。以汝積世有功於民﹐秉心淸苦﹐精持道行﹐誠達九天﹐玉淸太素三元君命我授汝《九天太眞道經》。泰明再拜伏地﹐叩首稱謝。徐啟玉函﹐授以寶書﹐仍告戒日﹕始終精勤不替﹐道成之日﹐吾當召汝。語訖﹐風雲驟起﹐已失所在。開經觀之﹐乃《高上大洞眞經》三十九章也。泰朋從此依經行持﹐屏迹人世﹐凡三十六年。至憲宗元和八年正月一日午時﹐祥雲來迎﹐泰明乘雲升舉。出《眞仙感遇記》

李云鄕醫道有功

云卿﹐唐之隱士。每云上眞高仙﹐必須陰功濟物﹐精持戒行﹐遂畱心醫道。智識穎悟﹐凡用藥不犯生命﹐止使金石艸木﹐自以古仙制方傳於後人。其間有用虫魚爲藥﹐綠此不得輕舉﹐因k﹗爲鑑戒﹐來居廬山。數州求醫者盈門﹐不受財帛之贈﹐絕欲斷葷﹐所居近九天使者廟。每旦焚香﹐祝日﹕云卿以醫藥救民疾苦﹐不務財利﹐盡未來世﹐永無退心。神明靈通﹐必蒙加護。凡居山六十餘年﹐顏色黃潤﹐目﹟1光射人﹐識者皆云陰德所致。一日﹐因隨采藥人至探山中﹐忽睹一人圓冠紫袍﹐揖日﹕我此山之神也。九天使者眞王傳命﹐以汝救物有功﹐使我授汝太淸九華神丹﹐太微天帝君飛天呈步地紀金簡玉字一通。自此當屏迹人問﹐精意修持。云卿再拜﹐告日﹕九天使者﹐不審云卿可得見否﹖神人日﹕汝穢气未除﹐未可見也。方以手授神丹玉字之訣﹐其神已隱不見。蕾買卿乃就聖治峯土穴爲室﹐專修其道。後唐同光二年八月一日白日升仙。出《神藥總錄》

向子文遇龔慶長

子文﹐長沙人。唐寶歷二年﹐得官衡州﹐貧不能歸﹐愛山水之勝。一旦﹐謁嶽廟時﹐當盛暑﹐畱宿旬餘。忽有1人靑布紫裘﹐面如琢玉﹐神色威整﹐須眉如畫。子文異其骨相﹐翌旦﹐往見問之。乃日﹕余龔慶長也。世家洛陽﹐少遇司馬隱元於嗚臯山下。隱元者﹐自云委羽洞天之靈官也。凡五嶽﹑四漬﹑洞天福地﹐各有靈官主之﹐校量功罪﹐采訪善惡﹐聞於九天使者之府。隱元語慶長日﹕汝宿生常居要職﹐有辯冤雪死之勞。當時士民陰受汝賜﹐逮朱沘僭逆﹐伏節死事﹐忠憤之气毅然不衰﹐故得再生爲人﹐他時通悟﹐必能記憶矣。九天使者錄汝之功﹐命我授汝石精金光藏景錄形神劍之法﹐中黃太一默朝之道﹐因得度世。近登紫霄峯望气﹐見嶺外妖气﹐﹐欲往禳除﹐經過嶽

祠﹐故來朝謁。子文爲之致恭﹐慶長顧侍者取琴鼓之﹐其曲曰《金鯨躍海》《雨滴秋荷》《醉淘月》《白雪引》之類。音韻淸越﹐非凡聲也。陪從數日﹐臨別﹐子文再拜日﹕幸得際遇﹐欲從先生南遊﹐可乎﹖慶長曰﹕未可也﹐汝尙當仕進﹐更十八年﹐中條山相見。子文再拜乞言。慶長日﹕學道先乎功行﹐逢時得志﹐汝宜勉之。至於吐納﹑服餌﹐乃其餘事。子文懇請再三﹐慶長日﹕當俟後會。子文日﹕更有教戒﹐誓當稟奉。慶長沈思良久﹐云﹕汝父祖旅殯僧捨﹐頗苦鬼役﹐早卜吉壤﹐以終大事。子文流涕拜謝﹐翩然而去。出《李文正公南行錄》

徐司諫施錢新廟

司諫﹐唐大和二年除江西節度使。以私錢三萬縉新廬山使者廟﹐命工丹雘。潯陽令遺吏典其事。吏入城召畫工﹐與俱歸﹐工負荷丹采從之。始出閩﹐吏忽自褫衣帶投地﹐工疑其醉﹐拾而隨之。須臾﹐脫衣棄帽。比行三十里﹐衣僅蔽體。將及廟﹐忽有若健卒者﹐靑衣﹐白韋蔽膝﹐出自澗中﹐前拌吏去。工救之曰﹕此醉人也﹐恕之。卒但瞠視﹐拌吏﹐坐水中。工始覺其鬼﹐驚走告廟中人﹐偕來﹐已失靑衣所在﹐吏坐如初。視之﹐死矣。因閱出納之籍﹐則乾沒過半。出《太平遺事》

劉德本捐財賑饑

德本﹐字孝叔﹐鄂州人。好古多能﹐不求仕進﹐往來船賈於大江中。唐乾符六年十月﹐黃巢陷鄂州﹐沿江驚動﹐自度不能還鄕﹐以米萬碩散施饑貧﹐避地廬山。一日﹐有道者蓬頭鹿裘來訪﹐不通姓字﹐相從遊山﹐瑜年。一日﹐偶至五老峯下賞骯﹐不覺日暮﹐乃攜手入探澗﹐見石門中老人倚杖而立。德本再拜﹐具述行止。老人喜曰﹕可同到後院。行約四五里﹐見一門﹐丹碧煥爛﹐上有金篆﹐題曰紫元景曜之門。旣入﹐見樓臺層列﹐宮室相連﹐守衛之士呵禁甚嚴。德本震悚﹐不敢仰視。老人日﹕此詠眞洞天也。九天使者眞王采訪人間﹐汝捐家財巨萬以賑饑民﹐善行可嘉﹐故許一造神府。當刊名九天仙錄﹐度世不死矣。德本再拜曰﹕九天使者眞王見居何處﹖老人曰﹕汝爲人方四世﹐夙生障厚。﹐骨相未淸﹐未可問也。汝宜嚴持戒行﹐澄瑩心神﹐濟物利生﹐精進匪懈﹐眞王洞鑑隱微﹐他時必垂救度。德本再拜以謝。老人便引出門。未瑜閩之間﹐恍然不見﹐已還舊止。德本問道者曰﹕老仙何人也﹖道者曰﹕卽此洞天靈官﹐九天使者眞王之隸也。爾旣曾造神宮﹐躬授嚴訓﹐吾與汝請從此別。遂揖而去。出《洞大靈邇記》

張懷武陰功友物

唐天佑初﹐江西連帥南平王鍾某遣道士沈太虛設醮於九天使者廟。太虛醮罷﹐恍若夢見圖像前一人揖日﹕吾張懷武也。嘗爲軍將﹐微有陰功及物﹐采訪命我爲靈官。旣寤﹐訪懷武之名﹐無能知者。歸以語進士沈彬。彬後二十年遊醴陵﹐邑令陸君與客方食﹐有許軍吏後至﹐語及張懷武。彬問之﹐許日﹕懷武者﹐蔡之裨將﹐頃因甲辰年大餞﹐聞豫章獨稔﹐卽將部屬奔焉。旣卽路﹐兩軍稍不相能。比﹟2至武昌﹐釁隙大作﹐克日將戰﹐禁之不可。﹟懷武乃拔劍謂其徒曰﹕吾與汝今日之行﹐非有他圖﹐直救性﹟3命。爾柰何不忍小忿自相攻戰。失戰﹐彊者傷﹐弱者亡﹐如是﹐則何爲去父母之國而死於道路耶﹖兩軍所以致爭者﹐以有懷武故也。今我爲汝等死﹐兩軍亦無後艱矣。遂自刎。於是眾皆慟哭﹐相與和親﹐比及豫章﹐無死亡者。出《張智官記》

王琳放生葬死

琳﹐京兆人。唐大順二年﹐任邢州堯山尉。時方兵興﹐死於血刃者甚眾。琳歡曰﹕無辜之民肝腦塗地﹐深可哀也。遂捨家貲具棺槨。數年之問﹐所葬不可數計。金陵同事高應成卒於。官﹐母老食眾﹐貧不能歸。琳竭力資助﹐遣子剛印津送還鄕﹐士論嘉之。金陵瀕江﹐琳每過市﹐必齋魚鰲而放之。一日﹐漁者舉网得魚﹐赤鱗金目﹐長丈餘。琳日﹕此異物也。買送江中﹐風濤隨起。夜夢一武士﹐衣冠甚偉﹐語琳曰﹕公放生葬死多矣。九天使者已錄善功﹐當享長年之福。琳曰﹕九天使者何神也﹖日﹕天之貴神也。受命上帝﹐采訪人問善惡而誅賞之。在廬山之陰﹐公豈不知﹐琳覺而異之﹐日奉香火。年百有餘歲而終。二子六孫亦皆耆耄。京師謂之長壽王家。丞相薛居正詩云﹕丹魚報福流三世﹐白骨銜恩軔九天。其家刻石記之。出《折紳傳信錄》

食牛肉入觀之戒

大中祥符元年﹐有一屠者春時因隨遊人入觀中。忽若有物擒拌擲之庭下﹐倉惶奔走﹐出門竄入一空室中﹐臥地作牛吼之聲。數日而卒﹐兩目突出。至今有食牛肉者不敢入宮門。出《明戒錄

齋油穢雜齋醮之報

廬山下有齋油者﹐養母頗孝。日﹐暴雷震死。母以其子無罪﹐日號泣於使者之祠﹐祈知其故。一夕﹐夢朱衣神人告日﹕汝子雜取魚膏﹐以僞亂眞﹐欺人而謀利﹐吾祠齋醮用之﹐鮏气燻蒸。靈仙所惡﹐震死晚矣。出《太不遺事》

何集虛信事使者雙目再明

集虛﹐字道甫﹐黃州人。天禧二年﹐主河南府偃師簿。因目瞽解官﹐有廬山道士告云﹕本觀九天使者﹐至誠祈禱﹐當有靈感。集虛遣男仲和詣山致醮﹐畫像以歸。絕欲食素﹐焚香祈檮﹐日取供水洗目。將二年餘﹐忽一目見物如隔紗谷。遂望山醮謝以答神休。復經數月﹐雙目俱明。集虛綠此感悟﹐持戒奉道益加精專。享年九十有七而終。嘗作朝眞發願文及神水洗眼賦。九天使者眞王畫贊叔述甚詳。出《捂紳傳信錄》

張信立繪像奉事免風濤之厄

信立﹐字成之﹐河陽人。天聖二年﹐授南雄州司理。過廬山太平觀醮﹐因繪九天使者像奉事。任滿還京﹐舟至小孤﹐風濤大作﹐幾至覆溺﹐舉家慟哭。然香檮告中﹐大風穿窗﹐掣去繪像。須臾風息雨霽﹐繪像掛於桅竿。同舟之眾仰嘆不已。出《江湖錄》

胡元弼夢戒殺生而得子

元弼﹐景佑元年任江州酒官。父母俱年七十有七﹐而自己多病﹐累得子不育﹐乞養異姓﹐亦復夭折。舉家齋素﹐醮於祠下。是夜宿道院中﹐夢一繡衣小童告日﹕汝平昔廣殺物命以恣口腹﹐所以絕嗣。若能戒殺﹐當有善報。元弼夢覺魄汗。再致醮以拜神誨﹐戒殺以贖前過。瑜年得子﹐後頗成家。出《明戒錄》

馬子簡在官恣性之報

子簡﹐京師人。治平元年﹐自洪州錄事解官歸。其父存誠途中感時疾﹐至廬山西林寺昏迷﹐危篤﹐遣人入江州呼醫。未至﹐聞太平觀九天使者神靈顯著﹐子簡詣觀致醮﹐將欲升壇﹐暴得風眩之疾﹐不能祇事而還。其父存誠熱極發狂﹐若有所睹﹐云﹕子簡在官﹐恣性央撻﹐殺人甚眾﹐冤訴紛紛。存誠數日得汗而愈﹐子簡憂鬱﹐到京遂卒。出《明戒錄》

文孝子取肝救父

文彪﹐字仲炳﹐江州德化縣農家子﹐篤學至孝。年十六﹐遊上庠。元丰七年﹐父病垂死。彪詣采訪殿﹐檮告歸家﹐剖腹取肝爲劑二十四粒﹐雜他藥進之。父病卽愈﹐郡縣廉得其事﹐欲聞於朝。﹑彪泣日﹔此人子之常情﹐何以名爲﹖由﹟5是人益高之。父後二十四年而卒﹐與肝劑數同。初取肝時﹐誤剖右協﹐忽聞空中有語云﹕在左邊。彪亟納入﹐再剖左臉得之。血流滿地﹐神思昏瞑。恍惚中見一道士食以來禽﹐遂蘇。彪後再遊京師﹐卒於道。其家立祠宮側。蔡猴溪嵩題詩云﹕見說當年立剖肝﹐九天宮裹萬神看。接花刀上血猶在﹐吞藥胸中父已安。卓行的知通上帝﹐美名元不要高官。奇標玉潔歸何處﹐應在三山跨彩鸞。又乾道五年﹐彪之兄子解亦到股以愈母疾。時司馬知白爲二人作文孝子傳。出《本州圖經孝行傳》

高云舉讀大洞經

云舉﹐錢塘隱士。篤性奉道﹐喜讀《大洞經》﹐動如戒律。一日﹐忽有云耕仙馭翕赫自空中來﹐一人降坐﹐冠服霞映﹐容貌玉光。云舉再拜稽首。仙問日﹕子讀是經﹐亦知其旨乎﹖云舉日﹕嘗聞三十九章尊貴之書。但竊讀之﹐未造奧旨。仙笑日﹕吾九天采訪使者﹐聞子讀洞經不倦﹐故來觀耳。果若不替﹐久之﹟6自造其妙。子宜勉之﹐語未畢﹐忽然升空而隱。出《李文正公南行錄》

周舉神授十字經

周舉﹐昊人。建炎元年﹐自京師歸鄕裏。是時﹐僞賊萬張﹐羣盜四起。忽遇星冠羽衣人日﹕子明日死於兵難﹐若能誦十字經﹐可以免死﹐解冤延壽。舉跪地以請﹐羽衣日﹕九天應元雷聲普化天尊﹐乃十字經也。拜而受之﹐羽衣忽不見。舉疑其神授﹐堅心默識。明日果遇盜逐之林問。窘懼之次﹐亟誦前號。聲未絕口﹐而雷聲大震。羣盜驚走﹐遂得脫難。出《趙學老》。

建炎退張遇寇

建炎元年冬﹐賊張遇聚數萬眾﹐自淮渡江﹐攻陷池州。十二月初十日﹐犯江州。時太守龍圖閣待制陳彥文躬穠甲冑﹐率眾登城﹐誓以死守。賊兵攻陷凡三日﹐大勢危迫。州人號呼﹐﹐請命望山而拜。忽見旌幢現於云表﹐圓光被野中﹐有眞相如乘獅子﹐又類龍馬擁列騎從在雲气中﹐合城共睹。須臾﹐大雪﹐賊不能露處﹐殺獲甚眾。有騎兵千餘至宮中﹐隨處舉火﹐𨿽竹屋紙幃亦不能然。睥睨殿門﹐若有所睹﹐倉惶逃遁。賊退﹐太守及州民建醮謝恩相繼月餘。至今﹐江城士庶每年四月上七結會建醮﹐蓋本諸此。出《本宮舊記》

太守陳彥文謝恩醮詞﹕玉虛朱帝炳靈﹐久鎭於名山﹐金闕眞王降祉﹐肇基於福地。事聞前古﹐禮重本朝。近以淮寇猖狂﹐凶徒暴橫﹐水陸並進﹐欲竊據於江城。矢石交攻﹐將盡屠於生齒。望琳宮而請命﹐罄丹捆以祈哀﹐威現旌幢﹐气成龍馬﹐祥雲四合﹐知神騎之護持。大雪連朝﹐覺寇鋒之潛挫。恭惟道力﹐敢怠齋心。式展衝科﹐庶酬洪造。霓旌羽蓋﹐願暫降於叢霄﹔風馬云車﹐坤來臨於洞府。冀終大賜﹐永保羣生。每年四月上七﹐江城士庶建醮意旨。伏爲建炎年問﹐賊徒來犯九江﹐一城生靈將遭屠戮﹐彼時荷蒙九天采訪眞君云端垂佑﹐一郡生靈皆得更生。自後合郡士庶恭詣福地﹐建醮謝恩。迨於嘉定兵犯鄂城﹐禍連數郡之郊﹐勢迫九江之境﹐民懸憂於近死﹐望泣眞官﹐時舉荷於生全﹐頓消妖視。計恩瑜昔﹐思報何窮。謹結會﹐修設謝恩淸醮一百二十分位。伏願干戈永息﹐合境安寧。次冀各家俱膺百福。

周氏沈溺木筏

瑞昌縣居民周氏﹐以財雄鄕裏﹐多貨賣江湖問。紹興三年﹐買上江杉木爲大筏﹐其直十萬餘縉﹐將至建康徧售﹐命九江同姓人主之行有日矣。同姓者詣廬山采訪眞君殿﹐次簽詞云﹕四顧那自一﹐抱疑有二心。遂爾不能改﹐如何就沒沈。周其姓者謂業已辦裝﹐不肯止。才至謐江門﹐果溺。出《夷堅丙志》

開禧誅逆曦事

開禧二年十二月﹐四川宣撫副使興州都統制吳曦叛。三年正月十八日﹐僭號蜀王﹐遣僞將祿禧部兵守夔門﹐本路帥臣蔣介解印付之﹐禧二月十九日至夔。介趨江而歸﹐二十四日泊萬州。介之客有趙潭者﹐善降諸神。是夕介命潭請檮卜其去就禍福。所執箕筆迅動異常﹐忽大書云﹕昊曦世受國恩﹐敢謀僭叛﹐將降四蜀於左衽。九天采訪使者奏其事﹐上帝震怒﹐敕滅其族﹐事不出三月﹐祕之。介懼泄神語召禍﹐緘封甚密。三月初十日至忠州﹐逢露布﹐曦果以二月二十九日就誅。介聚十數客拆緘﹐共賭驚嘆。萬去興州二千餘里﹐神之降先﹐曦死蓋五日。異哉﹐是年季夏之四日﹐宣教郎四川宣撫使司幹辦公事﹑嘉定薛紱謹識。見存石刻於本宮

錢方平神授運生章

方平﹐淮海人。淳佑四年上元節﹐日漸停午﹐神情恍惚﹐伏几而睡。夢一髦髻道人稱曰﹕吾乃應元公也。未及問答﹐探懷中出一幅紙﹐有文訓。方平讀日﹕道迹輔玄化﹐云傲肅神尢。淸華洞靈巖﹐萬境隨周流。翼翼會霞眞﹐光燦平浮。揖召帝子家﹐回象明飛轎。變運舉若此﹐邈爾不可求。騫林動餘蔭﹐鳳質難稽勾。瑤藥發棲香﹐禁闕舒神謀。密簡眷通翳﹐六運朝元遊。羽爽超劫輪﹐時而濟虛柔﹐剝度昭六沈﹐積嶼停山上。琳葉滯寶鸞﹐察舉成空幽。霓節表佐見﹐侍相采良儔。大哉混沌中﹐羣息勝气投。黃房宴馬尊﹐九蓋奪君伴。轉降爾至妙﹐開教當三樓。子避復以命﹐王檢停千秋。誦畢﹐日﹕此《九天運生章》﹐子密記之﹐異日來太平宮訪吾。方平疾讀﹐悉記﹐欲扣其原。忽家人驚寤﹐當亦罔測。越五載﹐沿幹江西﹐道經謐浦﹐方知廬山太平乃采訪開治﹐始悟昔日應元公卽采訪眞君也。袖香瞻禮﹐謹錄前文﹐揭於殿楣﹐以昭神授而去。

趙架閣夢神授半夏湯方

宣教郎趙架閣時穗﹐景定二年在江西制慕﹐忽感气疾﹐夜夢霞衣仙客親授半夏湯方。翌早依方投劑﹐隨卽痊愈。及檄往招募軍兵﹐入山竈香﹐復得異夢。六十日招足﹐回司就山致醮。其詞意云﹕曩因去年日逢大歲﹐气疾忽作﹐官事盡曠。夜夢靈衣仙客親授半夏湯方﹐翌旦叩醫﹐依方投劑﹐藥盞甫嘗於暝眩﹐體府頓覺其淸凍。重惟下土之微臣﹐曷動上天之顯相。爰自蟻旋於王事﹐幾脫虎口之殘生云云。伏願帝德好生﹐天道福善﹐鑑平生之無愧﹐俾久禱以上通。香火有綠﹐世作玉皇之仙吏﹐精勤不替﹐常陪太一之靑華。

劉氏朝眞暈死之異

江州官牌夾居民劉氏﹐景定五年正月七日隨眾朝拜采訪眞君﹐所帶僕將紙錢就殿下焚化﹐所花者慮其燒壞梵石﹐遽止之﹐劉氏升殿喧喊﹐欲奮拳相捶﹐忽殿中燈燭昏暗﹐須臾若有神人挈劉下殿﹐旋轉三匝﹐隕絕在地﹐流血被面。眾拜告眞君﹐乞特赦罪。移時復蘇﹐扶護回歸。至新橋又復暈倒﹐自云﹕采訪六丁神﹐何苦責我之甚﹖如醉而歸﹐離家一里而卒。聞其家云﹕三日前曾食厭物﹐所以神靈責罰。由是來朝拜者益加尊敬。

廬山太平興國宮采訪眞君事實卷之七竟

﹟1『目』原作『日』﹐據文義改。

﹟2『比』原作『此』﹐據文義改。

﹟3『性』原作『姓』﹐據文義改。

﹟4『於』原作『令』﹐據文義改。

﹟5『由』原作『猶』﹐據文義改。

﹟6『之』原作『久』﹐據文義改。

