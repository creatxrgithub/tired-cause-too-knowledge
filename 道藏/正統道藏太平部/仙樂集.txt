仙樂集

經名﹐仙樂集。金劉處玄撰。五卷。底本出處﹕《正統道藏》太平部。

目錄

卷一

天道罪福論

白蓮花詞二十九首

酬徇臺安遠

疊鈞詩

藏頭拆字詩四十一首

卷二

五言絕句頌一百六十一首

三字歌

十二勸

十勸

卷三

四言頌

述懷十一首

贈玲七翁眷屬士二首

贈道眾五首

上敬奉三教道眾並述懷士二首

辭馬姑二十一首

四言絕句十四首

卷四

詞

江神子﹝並口號二首﹞

上平西四首

滿庭芳八首

神光燦三首

酹江月五首

水龍吟

滿路花

行香子二首

山亭柳

驀山溪六首

玉堂春二首

踏雲行九首

惜黃花三首

靑杏兒三首

武陵春二首

感皇恩二首

望遠行

定風波四首

望蓬萊六首

卷五

五言絕句頌一百九十首

仙樂集卷之一

神山無爲應緣長生子劉處玄造

天道罪福論

無火院罪﹐賜淸涼福。無貪淫罪﹐賜安樂福。無惡濁罪﹐賜善淸福。

無憎愛罪﹐賜淸平福。無苦惱罪﹐賜知足福。無著身罪﹐賜修眞福。

無贊邪罪﹐賜明正福。無毀人罪﹐賜贊己福。無萬愛罪﹐賜萬淸福。

無妄想罪﹐賜通仙福。無分別罪﹐賜善通福。無妬嫌罪﹐賜歸順福。

無戀世罪﹐賜洞天福。無怕衰罪﹐賜松筠福。無姦狡罪﹐賜如意福。

無輕人罪﹐賜重己福。無慢人罪﹐賜天佑福。無戀假罪﹐賜明眞福。

無俗惡罪﹐賜道善福。無攀高罪﹐賜德歸福。無縱心罪﹐賜通道福。

無壽者罪﹐賜長生福。無狐疑罪﹐賜感應福。無恩冤罪﹐賜仙伴福。

無動靜罪﹐賜眞常福。無退道罪﹐賜祖先福。無地獄罪﹐賜天堂福。

無有爲罪﹐賜無爲福。無生滅罪﹐賜超升福。無狠毒罪﹐賜全身福。

無是非罪﹐賜道德福。無妄傳罪﹐賜大成福。無害命罪﹐賜延年福。

無自高罪﹐賜人敬福。無揀擇罪﹐賜無窮福。無戀濁罪﹐賜淸眞福。

無損气罪﹐賜頤神福。無懷惡罪﹐賜心安福。無私邪罪﹐賜公正福。

無蠻富罪﹐賜天樂福。無戀有罪﹐賜無生福。無剛硬罪﹐賜上善福。

無人道罪﹐賜天道福。無多藏罪﹐賜萬光福。無損人罪﹐賜益壽福。

無殺害罪﹐賜修生福。無嫉妬罪﹐賜夷善福。無攀緣罪﹐賜全神福。

無惡逆罪﹐賜孝子福。

無善道﹐則賜輪回罪。無公平﹐則賜生滅罪。無忘貪﹐則賜不足罪。

無常情﹐則賜壽夭罪。無通變﹐則賜愚魯罪。無淸深﹐則賜濁淺罪。

無悟道﹐則賜迷俗罪。無厭寵﹐則賜多辱罪。無就下﹐則賜危險罪。

無善福﹐則賜惡報罪。無三孝﹐則賜十惡罪。無明見﹐則賜幽冥罪。

無眞禧﹐則賜身墮罪。無眞常﹐則賜榮枯罪。無厭世﹐則賜萬濁罪。

無煉形﹐則賜販骨罪。無悟眞﹐則賜迷僞罪。無愛善﹐則賜墮惡罪。

無福慧﹐則賜墮落罪。無大達﹐則賜福業罪。無靈明﹐則賜昏迷罪。

無遠小危﹐賜大禍罪。無禁口非﹐賜拔舌罪。無順道﹐則賜刀山罪。

無害物﹐則免鑊湯罪。無戀情﹐則免死苦罪。無幻形﹐則兔去來罪。

無生樂﹐則免死哀罪。意普敬﹐則免不平罪。無新愆﹐則消舊業罪。

順天條﹐則免過去罪。積陽道行﹐無陰路罪。修陽道功﹐救永沈罪。

達無爲道﹐無萬有罪。悟鷇食居﹐無利害罪。悟三聖言﹐無高下罪。

出天地彀﹐無萬物罪。去福地隱﹐無應物罪。通明晦謙﹐無自高罪。

出五道轉﹐無投胎罪。性今古通﹐無愚執罪。悟天道通﹐無多言罪。

見道無形﹐無著有罪。愛非理賄﹐有塡還罪。通天道夷﹐無他非罪。

搜己過達﹐無昧己罪。救四生形﹐無害物罪。通靈琴響﹐無直言罪。

知黑白明﹐無殺機罪。明三皇始﹐無弄文罪。見亙古形﹐無著相罪。

上元賜福﹐中元赦罪﹐下元解厄﹐三元救世。

白蓮花詞二十九首

百歲人生速悟﹐三萬六千有數。晝夜忙忙烏兔﹐

限到難趖死路。古今許龐家去﹐也應都免輪回苦。

別有鉛房汞庫﹐一點靈明是主。道樂無塵無慮﹐

欣則行歌道舞。古今許龐家去﹐也應都免輪回苦。

敬道高眞佑護﹐保命身安養素﹐惡濁消亡作做﹔

聖道難逢難遇。古今許龐家去﹐也應都免輪回苦。

道救九玄七祖﹐咫尺蓬萊有路。三教超升門戶﹐

仙道千年一遇。古今許龐家去﹐也應都免輪回苦。

世外仙宮寶所﹐得道眞靈永住。布德名傳萬古﹐

救死哀生孰悟。古今許龐家去﹐也應都免輪回苦。

大醮亡魂聖度﹐亢旱難逢法雨﹐淸靜身心餐素﹐

功德圓成仙路。古今許龐家去﹐也應都兔輪回苦。

性焰命油省悟﹐便是眞生妙趣。道气修成堅固﹐

蓬島仙鄕有路。古今許龐家去﹐也應都免輪回苦。

意想千頭萬緒﹐食足衣丰不悟。有日無常獨步﹐

魄散難逃陰路。古今許龐家去﹐也應都免輪回苦。

有德多謙少怒﹐莫要嫌貧愛富。萬事包容眾語﹐

感動高天聖祖。古今許龐家去﹐也應都免輪回苦。

今世爲人貴富﹐必是前生有悟。恐墮三塗陰府﹐

未盡天元再遇﹐古今許龐家去﹐也應都免輪回苦。

七寶過如須彌﹐道果要成也未。早悟金剛妙理﹐

便是渡河超彼。道全德之也貴﹐大家總赴玉華會。

未達陰陽看易﹐覺了通天徹地。厭濁闃然出世﹐

守道古今有幾。道全德之也貴﹐大象總赴玉華會。

道妙淸虛覺慧﹐應變湧泉得意。只要君心不昧﹐

隱與五千至理。道全德之也貴﹐大家總赴玉華會。

欣則看書困睡﹐洞外松前自喜。保命頤神養气﹐

抱一免沈下鬼。道全德之也貴﹐大家總赴玉華會。

秋月澄潭徹底﹐現出圓光照體。二八無虧眞喜﹐

撒手行來無罪。道全德之也貴﹐大家總赴玉華會。

迷者多生謗毀﹐戀色貪財競气。有日無常卻悔﹐

五七閻王問罪。道全德之也貴﹐大家總赴玉華會。

業鏡前來照你﹐皺著眉兒垂淚。難用在生辯智﹐

到此兒孫難替。道全德之也貴﹐大家總赴玉華會。

頓悟名山福地﹐雲水琴書活計。一念無生弗罪。

達者古今有幾。道全德之也貴﹐大家總赴玉華會。

得失上天入地﹐三寸不來那世。魂魄消亡爲鬼﹐

性命完全仙易。道全德之也貴﹐大家總赴玉華會。

恣樂淸平無比﹐石畔松間快矣。鶴舞鸞迎惟喜﹐

煉就丹光殼蛻。道全德之也貴﹐大家總赴玉華會。

混沌至今萬有﹐死去生來怎久。一个眞靈不朽﹐

命在南辰北斗。子孫醮緣重遇﹐敬信全仗高眞度。

陰路久沈萬祖﹐地獄無門出去。上有十方救苦﹐

造業眾生無數。子孫醮緣重遇﹐敬信全仗高眞度。

旣有生老病苦﹐死墮陰司惡處。只爲生前不悟﹐

催上刀山劍樹。子孫醮緣重遇﹐敬信全仗高眞度。

牛頭獄卒急怒﹐到此口難分訴。痛苦無停無住﹐

拔舌生前毀主。子孫醮緣重遇﹐敬信全仗高眞度。

沈在幽冥黑路﹐陽道天光甚處。萬劫千生受苦﹐

十惡之人有數。子孫醮緣重遇﹐敬信全仗高眞度。

天上人間兩路﹐只愛貪淫嫉妬。樂極難逃病苦﹐

魄散魂消入土。子孫醮緣重遇﹐敬信全仗高眞度。

曾看北邙冢墓﹐古往多少貴富。限到怎生趖去﹐

頓悟玄元道祖。子孫醮緣重遇﹐敬信全仗高眞度。

世外仙家樂處﹐異景都無四序。得道眞超寒暑﹐

積行眞人救苦。子孫醮緣重遇﹐敬信全仗高眞度。

來謁名山洞府﹐頂笠攜笻信步。認得金烏玉兔﹐

妙覺傻猿縛住。子孫醮緣重遇﹐敬信全仗高眞度。

﹝酬徇臺安遠﹞

徇臺安遠洎眾親﹐靈虛觀助緣﹐酬贈以詩。

長生濟度未爲賢﹐應化人間自肯錢。黃籙醮成通薦拔﹐靈虛觀就悟良緣。

百朝累行明三晝﹐千日修功敬萬年。上報四恩全道德﹐無愆保命免幽泉。

疊韻詩

﹝年﹞年春後又花殘﹐﹝殘﹞景凋零木艸全。﹝全﹞道慧靈無好醜﹐了眞淸意辧愚賢。

﹝賢﹞人背劍遊雲洞﹐達士攜琴住錦川。﹝川﹞近終南筠萬頃﹐好來世外論長年。

藏頭拆字詩四十一首

�訣希夷無上尊﹐�田鶉鷇守余藩。�云到處思三孝﹐�午行來憶四恩。

�覺鉛升扃地戶﹐�明汞降闡天門。�分萬法淸通海﹐�省揚眉道弗言。

�名徐甲駕靑牛﹐�極初分預九州。�利天人升不夜﹐�昏下鬼墮冥幽。

�明道德無爲好﹐�達玄元沒價酬。�卯倒顚成化造﹐�乎廉孝侍君侯。

�談聖教道興隆﹐�去朝元鶴馭通。�子愆消常歲稔﹐�眞福累永年丰。

�皮破處黃芽現﹐�樹生時白雪逢。�地因緣明化世﹐�輪飛走碧天中。

�外修行道性優﹐�眞無意謁公侯。�通易免三空罪﹐�達難趖九地囚。

�口明傳人有惠﹐�心化度道無收。�聞河上傳文帝﹐�對君王十二旒。

�峯霞洞度昏朝﹐�射松筠勝柳桃。�甲煉丹明異景﹐�蛇吞鼊飲香醞。

�宮玉奼朝賢聖﹐�位金嬰遠貴豪。�味羊膻俱盡戒﹐�分淸靜隱蓬蒿。

�歷京華厭世塵﹐�龕云洞性淸新。�鉛煉就天光瑩﹐�汞修成降气勻。

�物有靈明道體﹐�心無想隱眞神。�申燕坐無憂喜﹐�達升仙呂洞賓。

�養芝苗覺性開﹐�年眞了去無來。�閒靜看詩千卷﹐�闃時斟酒一杯。

�遇玄元功行未﹐�逢至道聖賢催。�超寒暑陰陽外﹐�旦無云發迅雷。

�滚雲濤近碧天﹐�通法海命延年。�分玉貌過潘嶽﹐�个金容勝美妍。

�托烹鉛成九轉﹐�嬰煉汞結三田。�傳祕訣蓮峯去﹐�訪仙家住錦川。

�淸煉意似寒灰﹐�降中央劣傻回。�子云邊石女訪﹐�眞洞外木人催。

�公未悟天中月﹐�性先明雪裹梅。�到瑤臺遊閬苑﹐�知仙卉四時開。

�後牛形中气妝﹐�農九六喜生陽。�通世外雲煙闊﹐�覺壺天日月長。

�掛六銖明性燭﹐�消三業爇眞香。�冥恍惚時時運﹐�子瑤池泛玉觴。

�長靈芽妙運陽﹐�令風雨散天香。�宮殿外三花放﹐�位樓邊七寶妝。

�芾題詩思太白﹐�華行道煉中黃。�仙聚會談今古﹐�口無爭眾樂堂。

�眞守道永心灰﹐�降陰升外道回。�子靈呼嬰奼到﹐�眞道攝虎龍來。

�回萬僞身心定﹐�轉三空慧眼開。�載淸軒看古教﹐�華嘲景泛金罍。

�頭食蜜形無槁﹐�外煙霞泯萬巧。�手難栽不謝花﹐�功易種靈芝艸。

�年煉己洞天居﹐�道修眞塵外好。�後午前似一時﹐�常欣欣看莊老。

�時未卯覺先寅﹐�表俱明預暗陳。�海飛烏禦玉汞﹐�天走兔搗金新。

�光不讓人間景﹐�圃難同世外春。�往月來今古事﹐�訪幼稚死生均。

�忘名利下高桿﹐�甲金庚包暑寒。�九秋前花滿檻﹐�三夏后菜盈盤。

�斟玉液從朝飲﹐�獻珍羞至夜闌。�望碧霄云外路﹐�乘鸞鳳有淸歡。

�見晴空潰寸霾﹐�通三二道心灰。�遊勝地嘲松竹﹐�隱仙園詠柳梅。

�見殘春生滅夢﹐�逢缺月暑寒催。�君認得圓光照﹐�鏡眞明兔去來。

�回萬有寶光新﹐�斧開山見玉人。�轉三陽黃蕊綻﹐�纏四相雪花春。

�來月往逢丁卯﹐�禮朝參遇戊辰。�掛云裳藏碧洞﹐�云煉出九霄身。

�來靈運寶光收﹐�去芒兒白徹牛。�地良因闡夕旦﹐�心應變定剛柔。

�金頰倒蓮峯住﹐�道須知彼岸遊。�外逍遙修性命﹐�談範蠡一扁舟。

�餐美膳敬人催﹐�去天廚重造來。�見嬰兒先寸悟﹐�聞奼女又頭回。

�傳玉訣超三昧﹐�射金光現兩腮。�道窮通天地外﹐�陽樓上泛瓊杯。

�人未曉悟其寅﹐�洞仙遊閬苑春。�月急催塵景謝﹐�儀閒逐道光新。

�傳汞藥雲中客﹐�訣丹經物外賓。�寶祥光重出現﹐�嬰達了任舒伸。

�從入理隱眞光﹐�見壺中日月長。�掛云裳朝道祖﹐�餐黍米煉丹陽。

�通子後明紅燭﹐�降齋前爇川香。�杳冥冥惟省悟﹐�思翠竹到涼堂。

�龍蟠虎達其寅﹐�卦抽添應美辰。�悟海天云浪積﹐�明川地雪霜勻。

�童引玩蓬壺景﹐�奼先遊洛圃春。�月走飛生老變﹐�華妝點世塵新。

�訪小隱住靑城﹐�道人間慈救生。�煉汞鉛明假合﹐�談道德悟眞誠。

�淸積行憐貧賤﹐�耀修功愛貴榮。�用無高休更下﹐�居出入似量衡。

�仙樂道住云邊﹐�子閒吟物外編。�結垂光超九地﹐�侵艷景達三天。

�通易曉天元歲﹐�法難明甲子年。�有三生眞頓覺﹐�知俱泯是高賢。

�身飄逸到云軒﹐�馬重來孰悟冤。�拽了然恩極害﹐�心相應害生恩。

�知漢將逢純祖﹐�見扶風遇太原。�隱居山眞混世﹐�經大度五千言。

�國眞仙隱洞賓﹐�遊顯迹喜賢臣。�參萬妙全天意﹐�覺千玄用率循。

�視淸平行道德﹐�聞贊上盡修仁。�儀養就元初貌﹐�極時增福萬鈞。

�論京華隱大才﹐�然寒去又溫來。�明道上如星朗﹐�悟胸中似錦堆。

�養松筠三季玩﹐�修艷卉四時催。�全萬行朝元去﹐�想先賢德妙哉。

�遊雲洞寶光垂﹐�去超塵別有期。�滿虛心眞弗病﹐�盈實腹口忘饑。

�緣內外誰人見﹐�悟中邊幾个知。�論天堂並地獄﹐�通無上妙堪宜。

�思罕見百年翁﹐�客眞升入碧穹。�弩閒時多國富﹐�荒亂後少民丰。

�明覆載通夷行﹐�運周天達聖功。�士農商崇善道﹐�胡欣樂贊王公。

�心通似錦江流﹐�火相交漢勇侯。�善一方風雹少﹐�明三界雪霜稠。

�通廣累三千行﹐�運微傳十二周。�訣自然樞要悟﹐�常樂道喜歌謳。

�下羣賢論古今﹐�然達者是知音。�烏垂足通天朗﹐�兔搗光悟道心。

�化意如須彌大﹐�謙靈似巨洋深。�云到處仙家好﹐�種黃芽壬雨霖。

�歸雲路到陽天﹐�道虛無本自然。�降玉鑪光易悟﹐�開寶鑑口難傳。

�修汞藥超生死﹐�達丹書弗黨偏。�道貴華仙道實﹐�仙邀我去參賢。

�聞海市化云城﹐�按中央道气生。�月有圓壬雨潤﹐�年無缺赤龍耕。

�通玉汞陰陽結﹐�纏金鉛麻麥成。�戟爭心歸道善﹐�傳萬古贊淸聲。

�極祥明照夜元﹐�明無上自然遷。�胡萬行超今古﹐�慧千通達聖賢。

�寶錢財時愛變﹐�肝肺腎日光圓。�非言是貪無足﹐�我螢飛燒大千。

�滅煙消混世居﹐�黃大醮闡縈蒲。�云到處鶉居性﹐�死超離鷇食孤。

�悟伏羲三畫像﹐�明易卦六爻圖。�光認得眞顚倒﹐�岸無爲有有無。

�年混世樂恬然﹐�煉眞鉛至行遷。�子雲中尋小隱﹐�虛物外近高賢。

�都頂上靈風爽﹐�洞溪邊皓月圓。�味要餐仙獻果﹐�然功行仗三千。

�說眞升去不回﹐�公仙桂月中栽。�方艷卉三春謝﹐�外天花四序開。

�極調龍蟠藥井﹐�眞引鶴到丹臺。�明眞了朝元去﹐�想南華意大哉。

�西烏墜日難回﹐�說無常意未灰。�見淵明來又去﹐�聞丁令去重來。

�金異位春前柳﹐�酉同宮臘後梅。�到禁煙仙客悟﹐�斟玉液勝瓊醅。

�見新春寒漸回﹐�談玄理去重來。�金間隔靈陽照﹐�水相交癸潤荄。

�世總迷三月好﹐�今惟省四時催。�公入藥圓光應﹐�達玄元悟老萊。

�葉花開到海濱﹐�歸相近禁煙春。�生日沒都迷假﹐�是人非孰悟眞。

�極翠霞常作伴﹐�方賢聖永爲鄰。�陽樓望長安道﹐�守希夷萬古新。

�分愆盡福緣重﹐�達希夷至理窮。�內煉丹金鼎白﹐�中運火玉鑪紅。

�從了道朝王母﹐�載成眞訪木公。�去攜云三淸信﹐�來跨鶴九霄通。

�遊閬苑觀花錦﹐�紫瑤臺對月風。�滅屍亡無四序﹐�常順道气和融。

仙樂集卷之一竟

仙樂集卷之二

神山無爲應緣長生子劉處玄造

五吉悶絕句頌一百六十一首

念道覺眞安﹐命淸勝煉丹。通天全至行﹐跳出死生關。

昨日似陳團﹐今朝憂又歡。靈虛齋敬禮﹐知觀謝尊官。

無爭禍不侵﹐有道聖賢欽。積行生生貴﹐福眞莫外尋。

禪通明釋藏﹐禪定眞無相。禪慧口難言﹐禪天無缺朗。

無事不貪求﹐無爭不辧休。無言只念道﹐無喜亦無憂。

一別又經秋﹐去都過保州。尊官爲念道﹐寬轉近西遊。

垢盡寶光明﹐碧天萬里靑。眞平全至行﹐應變悟仙經。

輔國置仙庵﹐捨資道福貪。辯能明萬有﹐會得卻如憨。

積行妙通天﹐心眞泯萬愆。古今明了者﹐命住寶光圓。

大道本無修﹐隨緣弗外求。始終無變異﹐歸去列仙儔。

食葷勿殺生﹐治政似冰淸。無事看莊老﹐通天至行成。

無竈免煎熬﹐火坑幾个逃。淸涼福地別﹐饑後喫蟠桃。

希夷爲道母﹐赤子是眞兒。相見超生滅﹐升仙行就時。

眞平至行全﹐保命體延年。三教明眞理﹐未仙也是賢。

看地見飛星﹐沒中聖位靈﹐兩廂蓋艸舍﹐松檜四邊靑。

橋就更修道﹐無事看聖教。功行兩雙全﹐了了無生老。

臨水望思山﹐逍遙出世間。這些幽雅景﹐不讓古長安。

長通四相忘﹐頓覺免無常。得道離生滅﹐蓬萊去莫忙。

莫愛也休憎﹐眞常神气靈。命淸癸耀燦﹐達理自然升。

艸舍近河山﹐淸居厭世間﹐晝閒看道德﹐夜靜聽潺湲。

庵傍近會稽﹐遠卻世塵非。道覺眞靈瑩﹐澄光萬耀輝。

西南近黃白﹐石窟眞仙宅。隱道伴松筠﹐他年蓬島客。

福地靠三陽﹐山前是道鄕。龍華同一會﹐旦望預行香。

山聳應天門﹐淸眞酬四恩。有人來問道﹐應對敬其尊。

幽居近北山﹐無意想塵寰。助道田三段﹐養眞麻麥餐。

臨水蹬山靑﹐碧天萬里平。頓明全道德﹐歸去大羅行。

前後有靑山﹐甲庚明二關。一眞顚倒妙﹐空外白雲閒。

上善應淸淸﹐行通似水平。天靑懸萬象﹐性板命光成。

甲地妙通淸﹐眞明道象靈﹐夷然全至行﹐歸去碧霄行。

舉意掩他非﹐希夷泯見知。應機明萬慧﹐無著亦無離。

茅舍喜淸居。閒看三教書。自然明妙理﹐世外樂無餘。

亂作寄汾陽﹐願人效馬王。混塵眞世外﹐蛻殼到仙鄕。

祈雨各逐村﹐眾善天垂恩。莫殺生靈福﹐香燈茶果存。

頓覺悟金剛﹐眞明四相忘。無形性不老﹐認得免無常。

敬信辧眞齋﹐淸通兔去來。始終心不變﹐蛻殼到蓬萊。

常開方便門﹐出入敬眞尊。日日酬三孝﹐時時報四恩。

前廳對後堂﹐冬夏取炎涼。淸善崇三教﹐人間世夢忘。

順尊至孝全﹐意靜勝參禪。四相眞忘盡﹐頓明佛是仙。

恍惚發珠光﹐回光晃八方。螢明難吐耀﹐天瑩現眞陽。

忘世意休爭﹐心閒看道經。了眞無老死。達理自然明。

眞趣道眸開﹐善淸無禍災。沖和全性命﹐蛻殼到蓬萊。

無惡气淸深﹐忘情覺水金。虛心眞混合﹐抱道鬼神欽。

頓明世夢虛﹐趖業洞天居。超彼靈峯畔﹐欣時看古書。

忘塵悟死生﹐大達意無爭。應變明眞理﹐他年功行盈。

日用自然眞﹐沖和气養神。命淸金耀結﹐歸去了仙人。

出入應環墻﹐眞通動靜忘。卦爻明坐臥﹐陰盡變純陽。

意滅覺眞生﹐微通道眼明。無憎全至行﹐命住气神靈。

常似聖賢隨﹐自然意泯癡。蛾燈聞早悟﹐眞了碧霄歸。

無欲似天靑﹐自然萬象明。亙靈與道洽﹐應變語如經。

眞悟松間鶴﹐僞迷蛾戀燈。濁淸明兩路﹐就死入油烹。

早早悟骷髏﹐命淸兔九幽。金嬰調玉奼﹐眞瑩上云頭。

淸柔神气靈﹐盡愛命光成。達理通天道﹐眞升雲路行。

無物道無傳﹐眞通結汞鉛。要歸蓬島去﹐功行積三千。

造化隱丹經﹐天靑萬象明。眞光非意想﹐顚倒甲通庚。

冬凜采黃芽﹐夏炎收白雪。金嬰出玉峯﹐到此離生滅。

善淸修性命﹐泯慮除罪病。道德自然通﹐他年朝至聖。

日用善淸通﹐气神相見功﹐忘情全命耀﹐眞去與仙同。

物似鏡中形﹐光通萬象明。應塵無掛礙﹐覺了行功成。

頓明生死大﹐常善居塵外。巨海變桑田﹐亙靈與道在。

念道命光圓﹐無形性達全﹐自然通上善﹐蛻殼是眞仙。

明道泯爭愛﹐眞通性命大。堅志免輪回﹐石爛神光在。

目前萬事假﹐莫縱猿兒傻。樂道喜松峯﹐趖僞眞脫灑。

身老眞無老﹐修行無忒早。命延道德全﹐也得歸蓬島。

無我神气淸﹐忘欲癸光停。覺了希夷妙﹐自然大道成。

世夢轉頭空﹐忘塵見亙容。仙鄕眞景異﹐雲路仗修功。

輪回幾萬遭﹐達理死生逃。養就眞鉛汞﹐珠光釣巨鰲。

眞通泯世機﹐頓解死生危。道樂松峯下﹐沖和結坎離。

濁惡變淸善﹐輪回生滅免。命全光不缺﹐眞了碧霄現。

到岸了無生﹐靈峯云外行。樂眞隱霞洞﹐應景對淸平。

道善悟無爭﹐煉眞降火生。癸光全法體﹐蛻殼自然升。

念色想骷髏﹐眞沈墮九幽。無生全道妙﹐命住訪瀛洲。

喜怒寸俱忘﹐眞通性有常。气和全命耀﹐蛻殼到仙鄕。

日用自然眞﹐沖和气養神。意淸全癸耀﹐陰盡碧霄人。

損有了眞無﹐孤云在碧虛。往來何掛礙﹐全道是功夫。

眞明通理趣﹐垢盡心開悟。抱道樂淸貧﹐自然達萬古。

販骨幾千遭﹐無生一念逃。自然通萬慧﹐保命運陽爻。

上士悟無爭﹐沖和道眼明。眞通全萬行﹐覺了自然升。

至死常淸靜﹐忘情完性命。超升免下鬼﹐大羅朝賢聖。

念通明道理﹐眞了無憂喜﹐陽降气神靈﹐孤峯覺岸彼。

縛住傻猿用﹐眞明應不動。淸通全道德﹐靈隱華陽洞。

善和道性通﹐非是聽如聾。掩惡全至道﹐明知萬事空。

忘貪有甚爭﹐無我覺眞明。照見亙初面﹐功成雲路行。

淸眞保性命﹐愛盡心猿定。無罪免沈淪﹐碧霄朝至聖。

從善悟死生﹐命淸神气靈。玉峯霞洞隱﹐應變妙通經。

明虛可奉眞﹐降火變紅銀。淸志始終達﹐修成身外身。

細思生死大﹐到岸離苦海。樂道免沈淪﹐隱眞遊世外。

日用縛心猿﹐觸來滅黑煙。眞常成善果﹐歸去號神仙。

明一是修行﹐寸靈常靜淸。積行除憎愛﹐歸去自然升。

月缺變光圓﹐命全是了仙。意淸通道妙﹐功行積三千。

書院隱靑山﹐修眞厭世間。道免輪回苦﹐逍遙松下閒。

無情石變灰﹐妙理幾人知。這个眞無壞﹐弗爲應有爲。

學道要眞堅﹐觸來莫發煙。淸通全上善﹐盡愛命光圓。

失道墮傍生﹐了眞全命靈。理明通古教﹐厭世洞天行。

蛾愛戀燈光﹐迷陰命怎常。鶴思松悟覺﹐眞去到仙鄕。

堅志了無生﹐修眞有甚爭。厭塵霞洞隱﹐保命悟仙經。

達理眞超彼﹐古今通有幾。淸平功行全﹐升入丹霄裹。

淸通全性命﹐忘機泯罪病。覺慧自然明﹐住行如對聖。

販骨死生大﹐沈淪千萬載。了眞得道陽﹐海變松枯在。

慧通明正理﹐得道眞超彼。天瑩寶光圓﹐寒潭淸徹底。

日用去貪嗔﹐眞通得道因。微明神气結﹐命外更無親。

泯我無災禍﹐知空都打過。志堅得道陽﹐應物全因果。

虛心念正通﹐應變理無窮。達了明無上﹐汞鉛交結功。

他非似己過﹐自是無爭我﹐掩惡揚人美﹐德全成道果。

降耀覺衝明﹐自然亙貌靈。塵塵眞不染﹐造化甲通庚。

輪回生滅大﹐厭世遊天外。堅志樂淸平﹐松枯性命在。

眞通和气淸﹐天瑩寶光明。妙覺眞顚倒﹐自然鉛汞成。

萬通歸無事﹐念道超生死。應變合眞經﹐自然明奧旨。

至善眞無惡﹐世空意莫著。淸平全道德﹐了了蓬萊約。

妄滅慧光生﹐善淸道性靈。微通全命耀﹐達理行功成。

心忘道體存﹐存三酬四恩。他年功了了﹐亙容朝世尊。

明道性眞常﹐貪嗔濁念忘。淸通三寶結﹐蛻殼到仙鄕。

淸一要眞堅﹐盡貪滅舊愆。洞天修性命﹐功行積三千。

忘愛命光圓﹐意淸似碧天。眞明全道理﹐歸去步云軒。

失道近傍生﹐了眞雲路行。命淸免販骨﹐達理自然升。

眞常意似初﹐世僞悟知虛。認得無形貌﹐道通運黍珠。

性光命似油﹐靈焰照無休。頓覺超生滅﹐淸歡天外遊。

明焰悟三元﹐無虧寶鑑圓。古今幾个曉﹐覺了便通仙。

悟道無人我﹐光通運降火。自然圓耀明﹐無上應仙果。

奉眞淸志堅﹐無物覺先天。汞明全二八﹐未仙混世賢。

明道掩他非﹐無憎賢聖知。德全通上善﹐眞去步云歸。

道用絕貪嗔﹐沖和气養神。命淸三寶結﹐蛻殼現眞身。

正理自然通﹐中邊不殢功。慧明鉛汞結﹐眞去與仙同。

日用要擒猿﹐眞如對聖賢。淸通鉛汞結﹐功行了三千。

念道明眞用﹐松峯隱碧洞。淸平積行功﹐性達結鉛汞。

柔弱悟眞火﹐無物通眞我。頓覺了眞修﹐應有成眞果。

性光命似油﹐早早悟骷髏。情盡圓無缺﹐碧霄月正秋。

愛道卻憎貪﹐眞通身內三。沖和全法體﹐達了蛻行庵。

日用運靈珠﹐寶光晃碧虛。頓然眞覺了﹐三界外無拘。

無生萬業消﹐淸靜性逍遙。妙用明眞理﹐命圓喜寂寥。

明一靜淸常﹐通微動靜忘。德明眞應物﹐道慧運天光。

沖和道性寧﹐淸命漸通靈。達理忘機了﹐蓬萊雲路行。

滅惡通眞善﹐慧眼開時見。三寶全修煉﹐得道輪回免。

大悟不爭空﹐忘形見亙容。理明全至行﹐蛻殼住仙宮。

厭世居嶽頂﹐抱一通壬丙。樂道悟希夷﹐仙鄕四序景。

抱眞悟死生﹐天瑩萬光明。掛礙心無了﹐白雲空外行。

退志墮傍生﹐進眞道气靈。淸通全癸耀﹐平善行功成。

覺了自然常﹐通微陽養陽﹐虛無包萬化﹐至德隱佳祥。

日用理通眞﹐道全物外因。他年功行了﹐朝聖去攜云。

人我障眞修﹐趖冤福地遊。松筠常作伴﹐眞了訪瀛洲。

頓明通正理﹐今古人間幾。至德妙淸平﹐靈峯道岸彼。

眞覺道眸開﹐白雲去又來。碧空常自在﹐鶴引到蓬萊。

大道本無名﹐地天歸靜淸。闃通明萬化﹐達理行功成。

丘劉譚馬敬﹐忘形修性命。淸志有始終﹐寸盡萬愆病。

丘劉譚馬善﹐降火明修煉。結就汞和鉛﹐勸人依教典。

丘劉譚馬悟﹐別有祖師度。忘世洞天遊﹐雲霞爲伴侶。

丘劉譚馬覺﹐了道蛻凡殼。升入太無中﹐亙靈居杳邈。

了眞出死生﹐應變自然平。理洽天心正﹐云歸朝上淸。

卦盡命光休﹐忘情好悟修。孤云野鶴伴﹐眞了到瀛洲。

人我障沖和﹐善淸功行多。命圓全道體﹐歸去出娑婆。

迷陰沈下鬼﹐抱道眞超彼。淸靜奼嬰歡﹐樂安通煉己。

悟道超生死﹐眞通明奧旨。自然微妙深﹐行就朝元始。

應變道樞機﹐沖和覺妙微。眞了光無缺﹐碧空萬道輝。

性命在無中﹐眞空空不空。自然包萬化﹐今古幾人通。

天元道善時﹐淸志超生死。達理愛憎無﹐煉眞明奧旨。

妙淸靈慧知﹐道解死生危。依得金剛偈﹐通眞霄漢梯。

覺照見天光﹐神淸道有常。應塵明萬慧﹐眞去禮丹陽。

業盡無煙火﹐謙柔弗競我。气神相見靈﹐道證無爲果。

明道通眞用﹐形忙心不動。垂光照亙靈﹐結就眞陽永。

常搜自己非﹐達理掩他非。道德眞經悟﹐不言閒是非。

覺了性無爭﹐眞淸似水平。德通全上善﹐自是行功盈。

頌曰

順眞則生﹐違道者死。順眞則平﹐違道者濁。

順眞則柔﹐違道者剛。順眞則福﹐違道者禍。

順眞則安﹐違道者病。順眞則升﹐違道者墮。

順眞則煉鉛﹐違道者喪命。順眞則神靈﹐違道者气逆。

魂魄散爲鬼﹐陰陽聚成仙。身心靜者爲功﹐應變夷者爲行。

志始終則達﹐覺淸善則通。居山財莫著於闃﹐混塵則休生於動。

或隱洞天﹐或遊京華。性似孤云﹐形如野鶴。

自然之道﹐微光有作。住行坐臥﹐萬物無愆。

蛻殼眞歸﹐出離三界。永免輪回﹐無來無去。

三字歌

汾陽解﹐易象明﹐通天外。汾陽解﹐五千明﹐不言拜。

汾陽解﹐金剛明﹐眞佛壞。汾陽解﹐萬物盡﹐惟道在。

份陽解﹐混世華﹐無掛礙。汾陽解﹐性命存﹐超三界。

汾陽解﹐達希夷﹐知沒賽。汾陽解﹐古今明﹐悟法海。

汾陽解﹐近松筠﹐逍遙快。汾陽懈﹐無價珍﹐錢難買。

汾陽解﹐樂淸虛﹐常寧耐。汾陽解﹐了眞修﹐結雯蓋。

自然解﹐世人住﹐我不愛。

十二勸

有信人從﹐有眞歸奉。有謙德順﹐有通理明。

有常無變﹐有定無亂。有是忘非﹐常善無惡。

眞愛無著﹐忘情無漏。气淸通微﹐全道神靈。

十勸

一勸不得自知是愆過慢人﹐縱意不改。

二勸不得自失錯﹐嗔人道著﹐常起念怨人。

三勸不得自衒己是﹐直言常說他人非。

四勸不得誇自高﹐滅一切入道之人。

五勸不得不依經教說道理。

六勸不得有始無終﹐心意常要似初相見之時。

七勸不得常說他世人之短﹐只要常言世人之美處。

八勸不得作事不平等﹐不得見有施利者愛﹐見無施利者嫌。

九勸不得定慧者﹐修行之人不得不守靜﹐未達理未開悟﹐不得不看書。

十勸不得執著有無﹐不得不悟住行坐外心常淸靜。

仙樂集卷之二竟

仙樂集卷之三

神山無爲應緣長生子劉處玄造

四言頌

述懷

功成身退﹐淸居養浩。臨水依山﹐閒看莊老。

地有松筠﹐四時常好。洞天深處﹐要行便到。

修眞靈驗﹐命住見效。舊業消亡﹐新愆莫造。

眞崇至道﹐與世顚倒。歸去淵明﹐先遊蓬島。

趖了輸回﹐仙鄕無惱。古今達士﹐因通三教。

又

無始已來﹐死沈萬祖。天元將盡﹐黃籙救苦。

千千一二﹐眞心肯悟。意無憎愛﹐高眞見許。

人生百歲﹐只尋生路。積業如山﹐難趨陰府。

十惡罪重﹐永居苦處。陽功陰行﹐怎生作做。

普生敬信﹐莫起別慮。世財小可﹐眞實之語。

要動天地﹐淸靜餐素。臨醮幾日﹐行行住住。

暗有吏神﹐晝夜察汝。察得無私﹐五師來度。

上奏天皇﹐洪禧廣布。再觀三光﹐後死難遇。

又

百千禧助﹐名傳萬古。合宅全家﹐意如龐許。

德孝兩成﹐爲人貴富。預修性命﹐永無病苦。

出離生滅﹐不來不去。大羅仙鄕﹐得道常住。

天光霞彩﹐化成寶所。六銖衣掛﹐朝元異路。

閬苑蓬山﹐眞仙會處。過了天元﹐道緣難遇。

三教無分﹐全眞門戶。無爲應爲﹐誘人開悟。

淸平功行﹐眞非捨取。陰陽之外﹐先天之祖。

又

伺候到來﹐卽合參拜。心交淡常﹐意想不怪。

倏忽門東﹐相別二載。山水依然﹐人多不在。

命如珠露﹐怎得無壞。生在中華﹐數盡難再。

寸靈道寶﹐萬金難買。未盡貪爭﹐都緣恩愛。

名利四業﹐人人都解。卻明道德﹐眞通法海。

祥煙瑞气﹐結成雯蓋。信步松峯﹐神超云外。

世僞知空﹐死生事大。洞天淸隱﹐無拘自快。

斡運沖和﹐二儀交泰。達了希夷﹐眞升陽界。

仿效許龐﹐無恩無害。

又

百歲人生﹐七旬稀少。世僞知空﹐何時有了。

大道自然﹐淸平是妙。萬物無愆﹐勝如作醮。

古今世夢﹐頓明眞曉。識破浮生﹐總歸一笑。

性命之外﹐生前好掉。

又

爲官淸正﹐眞無罪病。上有四恩﹐積行普敬。

忠孝治民﹐靜心養性。意不外遊﹐自然神定。

掩惡揚善﹐非言莫聽。去除憎愛﹐常行平等。

弗戀世華﹐閒步松徑。綠水靑山﹐洞天仙景。

本來面目﹐煉磨如鏡。明今照古﹐守道自省。

功德周圓﹐大羅朝聖。

又

人生七十﹐古今稀少。世夢知虛﹐都歸一笑。

閒裹尋閒﹐忘機是了。萬種空華﹐轉頭虛矯。

眞崇道德﹐漸通玄妙。意除憎愛﹐勝修大醮。

身中性命﹐一事非小。似淸平﹐陰公難叫。

又

無中明有﹐妙通神咒。玉液瓊漿﹐重樓上有。

醒時淸眞﹐命延福壽。金剛四句﹐經中慈救。

天道難言﹐無形不朽。顚倒陰陽﹐卯升見酉。

希夷自然﹐三光靈秀。閬苑仙花﹐勝春花柳。

運轉南辰﹐慧觀北斗。大達無爲﹐任從飛走。

又

閒念眞經﹐勝言非是。萬事知空﹐然不二。

敬眞無退﹐了明仙子。松竹爲鄰﹐守道淸志。

始終弗變﹐天機暗賜。妙覺眞常﹐俱忘動止。

亙初容貌﹐有形難似。陰陽之外﹐出離生死。

又

子母相逢﹐自然明道。敬信眞心﹐歸依三教。

憎愛去除﹐應變通奧。意泯貪爭﹐無罪無惱。

命似珠露﹐修行宜早。認得亙靈﹐永弗生老。

頓覺微光。雲路便到。松峯樂道﹐隨緣一飽。

結就汞鉛﹐養成內貌。功行雙全﹐眞升蓬島。

又

市用百貫﹐買樹四株。莫彊他求﹐只助功夫。

未見之事﹐少實多虛。自願結緣﹐敬信不無。

萬中有一﹐福行有餘。武宮仙觀﹐勸額靈虛。

﹝購冷七翁眷屬﹞

出家冷七翁升化﹐親族重辦齋﹐道場叮囑道人﹐不得要看經錢。

看經無錢﹐只喫齋飯。羽衣自願﹐道場好看。

至德洪禧﹐掩非人贊。未了眞修﹐多少魔難。

眼前聲聞﹐理明虛幻。口心相應﹐世間希罕。

慈救眾生﹐總超彼岸。覺性沖和﹐木金相問。

煉就眞形﹐一衝云漢。

又

父母生前﹐幾个眞知。人言上壽﹐中壽者稀。

自幼至老﹐有悟有迷。福愆兩事﹐逐性相隨。

身如月缺﹐命全無虧。明道弗妄﹐了眞何疑。

靈光透出﹐便見霄梯。慧觀八極﹐撒手東西。

天道難言﹐實妙希夷。旣通福行﹐鬼使難追。

洞天咫尺﹐閬苑瑤池。自然寶劍﹐常鎭蛇龜。

物物無著﹐三界超離。蛻殼眞去﹐空外云歸。

又

名韁利鎖﹐燒身猛火。冤債恩情﹐業緣難躲。

積禍如山﹐怎成道果。頓省性命﹐競甚人我。

世爲知空﹐般般可可。相近六旬﹐萬種識破。

兒孫更多﹐難替這个。福來爭要﹐災病自臥。

古今生滅﹐前程會麼。虛空賢聖﹐怎生謾那。

新愆不造﹐陰公饒過。日沒之光﹐息慮休何。

實心敬信﹐哩唆哩囉。波波劫劫﹐弗如閒坐。

從前失錯﹐悔恨摧挫。常行淸善﹐勝施財貨。

又

四面靑城﹐似列圍屏。佛仙隱處﹐眼界寬明。

未能達道﹐閒看眞經。自然萬慧﹐覺了無生。

無爲至行﹐無愛無僧。常淸常淨﹐气煉神靈。

古今悟者﹐依此超升。閒非閒是﹐耳畔休聽。

始終敬信﹐福德雙成。外如愚魯﹐亙貌惺惺。

淸虛忘世﹐意厭浮榮。

又

眾生苦海﹐漂沈萬載。販骨如山﹐恩極變害。

人世忙忙﹑幾个悟解﹐石爛松枯﹐亙靈常在。

身似浮漚﹐未了冤債。頓覺希夷﹐眞忘欲愛。

命耀光圓﹐神升天外。大道無形﹐古今弗壞。

積寶過斗﹐妙玄難買。出卻陽陰﹐一無掛礙。

二物沖和﹐自然交泰。養就胎仙﹐淨淸沒賽。

永免去來﹐逍遙眞快。水簾洞隱﹐飛泉千泒。

松峯樂道﹐眞居陽界。也無生老﹐亦無成敗。

昔遇王馬﹐中華曾拜。他年蓬島﹐相逢又再。

又

太上符籙﹐二十四階。道藏要妙﹐寶壇常開。

天元傳授﹐點化仙材。眞修性命﹐僞養形骸。

迷沈六道﹐悟去無來。虛空賢聖﹐救世心哀。

淸魂淨魄﹐抱守仙胎。理明萬慧﹐至闃眞齋。

時時微妙﹐斡運三臺。自然無作﹐平善無乖。

天心正法﹐不愛人財。弗造諸愆﹐能消舊災。

一頓通教﹐二气難埋。三寶煉成﹐四位安排。

五行之外﹐六出咍咍。七情陰盡﹐八卦明垓。

九天升入﹐十極蓬萊。

又

得到七十﹐更有一紀。得盡天年﹐古今有幾。

頓修性命﹐好事無比。進眞上仙﹐退道下鬼。

大達淸通﹐無贊無毀。不侵利害﹐眞無憂喜。

閒看三教﹐微通至理。出離苦海﹐神舟到彼。

累功積行﹐美之又美。

又

觀今視古﹐幾人肯悟。休論出家﹐且如龐許。

生在中華﹐道德難遇。父母之前﹐眞本甚處。

認得希夷﹐倒顚烏兔。妙達自然﹐淸平仙舉。

要修大藥﹐何方好住。洞天不遠﹐攜云閒去。

亙靈不老﹐幻軀有數。命耀光圓﹐無來無去。

又

至道希夷﹐今古誰知。陰陽之外﹐覺妙幽微。

道離空色﹐無爲應爲。淸眞弗變﹐便是霄梯。

自然顚倒﹐運坎迎離。忘情保命﹐皓月無虧。

白雲來往﹐信任東西。要調赤鳳﹐眞抱烏龜。

萬僞識破﹐外似憨癡。只揚人美﹐常搜己非。

頓忘憎愛﹐意沒高低。

又

眞仙術用﹐靈龜調鳳。把握陰陽﹐虛無妙用。

萬景叢中﹐無靜無動。曾住京華﹐混世忘夢。

道德希夷﹐古今誰奉。一顆神珠﹐自然拈弄。

都監同監﹐上呈拙頌。道家淸平﹐所慮辱寵。

大羅聖降﹐異香風送。

又

近醮人聽﹐戒葷身靜。苦己無私﹐得些功行。

若犯天條﹐年災月病。應物忘塵﹐寸靈如鏡。

吏神暗察﹐念念心正。去憎盡愛﹐淸通平等。

要免輪回﹐歸依賢聖。

又

巨海謙低﹐萬派淸歸。至道無形﹐妙出毫眉。

湧泉智慧﹐得意忘知。頤眞保命﹐今古誰依。

寂寥無變﹐便是霄梯。京華混世﹐獨樂希夷。

自然達理﹐無悟無迷。頓明三教﹐更有何疑。

藕在泥中﹐蓮出靑泥。應化忘言﹐無爲應爲。

修行眞俏﹐外貌如癡。气神相見﹐結坎迎離。

世無肯省﹐卻隱淸溪。周天十二﹐閒飲刀圭。

昔年云步﹐曾歷關西。恰似童稚﹐白髮來催。

神仙未了﹐鬼使難追。煉成魂魄﹐寶鑑無虧。

陰陽之外﹐烏兔常隨。任他人世﹐說是言非。

洞天不遠﹐到者實稀。萬愆俱泯﹐永免輪回。

又

知空塵去﹐無爭眞悟。念道淸平﹐拂盡愁慮。

愛者不愛﹐高眞見許。覺性明常﹐寸無喜怒。

莫言非是﹐閒談今古。生在中華﹐早尋仙路。

忘情保命﹐淸通子母。

﹝贈道眾﹞

辛酉歲下元﹐濱州放錄﹐立余爲度師﹐余不從﹐酬贈。

聖經符籙﹐太上爲師。五師假度﹐萬物無私。

深藏三寶﹐終始一時。古今仙賢﹐个个眞慈。

道傳微妙﹐瞬目揚眉。磨開慧劍﹐靈鎭蛇龜。

中邊一弗﹐達理無疑。常贊人美﹐只搜己非。

盡除我相﹐德歸謙卑。眞平至行﹐抱一無離。

住行坐外﹐運坎迎離。知白守黑﹐不讓圍碁。

自然萬慧﹐明者實稀。靈丹一粒﹐罪病都醫。

修完性命﹐鬼使難追。眞無喜怒﹐碧漢霄挮。

認得眞容﹐勝禮牟尼。煉成七寶﹐免販行屍。

救生拔死﹐閒樂希夷。天條莫犯﹐國法遵依。

了眞道貌﹐似月無虧。隱光混濁﹐外若憨癡。

洞天吟詠﹐詩曲欣題。松前石畔﹐神飲刀圭。

因何厭世﹐無个眞依。休昧方寸﹐賢聖暗隨。

去惡忘貪﹐更沒災危。出離五道﹐免了披皮。

朝元路上﹐體掛仙衣。海變桑田﹐亙貌無衰。

陰陽之外﹐生滅難催。應爲功德﹐福過須彌。

授傳敬信﹐下手休遲﹐淸靜到頭﹐功有高低。

上升天堂﹐下免陰司。世迷情愛﹐气斷是誰。

如龐似許﹐永免輪回。

又

眞人大師﹐未敢容易。久聞至德﹐淸名無比。

廣積洪禧﹐昔年混世。福地洞天﹐也曾雲水。

磻石松前﹐烹鉛煉已。內功預了﹐古今有幾。

頓悟歸依﹐蓬萊一會。

又

人間世愛﹐應景芬芳。仙家美景﹐四序有常。

覺花無謝﹐隱在中央﹐天香墜落﹐自然異香。

慧眸能見﹐別是重陽。蓬壺閬苑﹐不謝眞光。

云亭仙樂﹐不讓高堂。乘風要去﹐卻到仙鄕。

各全功行﹐慢慢休忙。

又

處玄到州﹐不要恁到。各各念道﹐始終常好。

會上每月﹐不得求告。三請不來﹐不要有懊。

卻生嗔怒﹐死參閻老。無罪歡樂﹐勝貪苦惱。

天元將盡﹐難逢正教。肯信餘言﹐眞遊蓬島。

又

甲辰登郡﹐黃籙重興。昌陽感應﹐晝見明星。

祖師預顯﹐下元文登。白龜蓮襯﹐眞異分明。

資聖宮題﹐升化南京。四友守墳﹐曾近上淸。

同居五載﹐雲水閒行。天元將盡﹐未得眞寧。

汞鉛煉就﹐別有眞形。

上敬奉三教道眾並述懷

萬經頓悟﹐淸靜功夫。眞要道成﹐至死如初。

寸靈明了﹐外貌若愚。夏涼冬暖﹐閒看仙書。

松筠石畔﹐自在淸居。萬愆不造﹐舊業消除。

煉成三寶﹐蛻下凡軀。趙卻輪回﹐升入虛無。

大羅朝聖﹐永住天都。

又

自揣難當﹐廣惠道糧。我無功行﹐勸恁從長。

少貪忘欲﹐增福安康。田蠶要廣﹐悟璽省亡。

時時煎熬﹐日日無常。不修性命﹐金寶多藏。

惡業將去﹐財與兒郎。眞心頓覺﹐仿效丹陽。

救生拔死﹐德徧十方。厭居人世﹐升入仙鄕。

又

子孫成行﹐大限難替。今古人間﹐悟者有幾。

苦海漂沈﹐無个超彼。萬中未有﹐一人無毀。

心違道德﹐只爭名利。弗修性命﹐怎免下鬼。

去盡貪嗔﹐神仙活計。大限臨頭﹐猶然戀世。

又

名山書院﹐閒掛琴劍。萬卷聖經﹐忻時頻檢。

自然達理﹐了眞靈驗。松峯霞洞﹐世僞好閃。

高臥磻石﹐淸居永占。意想名利﹐難趖巓崄。

古來烈士﹐磨開一點。迸出靈珠﹐現出光焰。

燒見亙容﹐道有頓漸。八卦微通﹐色空弗染。

揚人之美﹐醜惡卻掩。功行周圓﹐無思忘念。

又

未能出去﹐且如龐許。全家了道﹐名傳萬古。

意泯貪爭﹐認得烏兔。自然之道﹐倒顚子午。

達理明眞﹐便知宗祖。頓覺眞常﹐也無捨取。

眞樂淸平﹐玉皇仙舉。出離生滅﹐大羅天住。

功行未圓﹐志堅淡素。始終不變﹐聖賢來度。

三教高眞﹐便是師父。

又

普勸諸公﹐先行孝道。無事筠軒﹐閒看莊老。

今古人間﹐幾个明奧。覺了希夷﹐認得亙貌。

蓬萊雲路﹐行道須到。弗造萬愆﹐寸無苦惱。

意洽天心﹐出言妙教。不論他非﹐高眞許好。

不測無常﹐修眞宜早。得道成仙﹐免參閻老。

又

一別貴縣﹐十有三年。幻軀衰老﹐眞未成仙。

行未八百﹐功過三千。三教歸一﹐弗論道禪。

見性成佛﹐煉汞通鉛。天道無言﹐聖道暗傳。

上士飛升﹐中下延全。生在中華﹐難遇天元。

又

昔年遊歷﹐曾到嵩陽。達摩面壁﹐九載眞忘。

論大包天﹐微出毫芒。陰陽之外﹐趖了無常。

松峯霞洞﹐勝住高堂。壺天日月﹐晝夜偏長。

淸平妙用﹐功行圓方。火坑出了﹐別有炎涼。

又

尋常交易﹐念道兩平。應有買賣﹐莫要相爭。

行在刀尺﹐功認斤星。眞通好事﹐出語如經。

和睦孝順﹐勝似人情。言他醜惡﹐卻要休聽。

心崇至德﹐外應虛名。眞生敬信﹐保命通靈。

抱道眞常﹐免墮幽冥。他年歸去﹐蓬島遊行。

又

朝參暮禮﹐常爇名香。淸平福德﹐勝論仙方。

戒殺生靈﹐合宅安康。悟道意閒﹐迷俗心忙。

不造陰罪﹐便見天堂。松筠爲伴﹐四序炎涼。

瑤臺閬苑﹐要去休忘。眞無掛礙﹐得到仙鄕。

又

無能無德﹐厚禮難當。遠遠相接﹐又獻瓊漿。

尊官二姓﹐共是重陽。功成名遂﹐卻慕仙鄕。

人間萬事﹐頓覺俱忘。道性眞通﹐汞庫鉛房。

蓬萊雲路﹐別有淸涼。

又

天道難言﹐命住光傳。休生愛欲﹐煉就汞鉛。

出離物我﹐抱道通仙。行全八百﹐功滿三千。

靈峯洞外﹐閒對林泉。常餐淡素﹐意遠鮏羴。

琴書爲伴﹐高臥雲煙。他年歸去﹐獨步朝元。

又

明眞之醮﹐所料緊要。薦拔先靈﹐各願管了。

休問使錢﹐共用多少。收支無私﹐置歷二道。

臨醮眾人﹐戒欲爲妙。且遠鮏羴﹐縱意壽夭。

吏神暗察﹐罪福非小。近醮朝眞﹐不得喚叫。

高功道法。顯揚大教。所篆符簡﹐眾職明曉。

追薦文字﹐未有別料。百日之功﹐莫生虛矯。

季冬望後﹐要顯光耀。休分晝夜﹐俗事除剿。

﹝辭馬姑﹞

馬姑到東萊州近二載﹐滿郡奉道之家﹐各見敬愛。卻要去都下﹐所言有些小事未了。中秋旦後相辭﹐信筆數言﹐自知未達曰

大道無爲﹐眞應有爲。無形有相﹐福行施爲。

不造萬愆﹐頓覺眞爲。不貪萬有﹐物外淸爲。

不生萬惡﹐應化善爲。不起萬憎﹐應化德爲。

道闡萬理﹐應化賢爲。世明萬信﹐應化經爲。

金剛四句﹐應化禪爲。周易造化﹐應化卦爲。

道德五千﹐應化修爲。十方三界﹐三教廣爲。

萬法無分﹐天下敬爲。上報四恩﹐無爲不爲。

又

無修有修﹐無爲應爲。無著無離﹐無大無微。

無憎無愛﹐無是無非。無增無減﹐無高無低。

無收無取﹐無悄無癡。無中應物﹐無慮無機。

自然顚倒﹐言東悟西。見喜卻怒﹐許省是迷。

道無形體﹐無想無知。眞常無變﹐無妄無疑。

無來無去﹐霄漢之梯。無動無作﹐運坎迎離。

無情亙貌﹐嬰奼相隨。無物之象﹐古今明稀。

藕在水中﹐蓮朵出泥。旣超彼岸﹐丹陽教依。

又

眞隱遼陽﹐敬奉丹陽。萬事無心﹐漸得道陽。

盡惡常善﹐達理明陽。寸無貪爭﹐體變眞陽。

碧天靑瑩﹐光顯太陽。寶光無缺﹐混合陰陽。

命淸無漏﹐火煉靈陽。自然顚倒﹐微妙通陽。

他年歸去﹐重禮重陽。

又

守道無愆﹐慧目觀天。無中妙有﹐汞結靈鉛。

行全八百﹐功了三千。傻猿縛住﹐迸出光圓。

沖和黍米﹐道意如淵。自然達理﹐雲水溪邊。

琴書作伴﹐自在修仙。冬藏雲洞﹐夏臥松軒。

欣時歌舞﹐靜看詩篇。攜笻頂笠﹐終始眞堅。

古今達者﹐淸隱高賢。

又

昌陽石嶺﹐有塔善敬。茅屋仙居﹐禮參大聖。

道論陰陽﹐釋明見性。文宣五常﹐外應百行。

萬法千門﹐無分平等。盡除憎愛﹐眞無罪病。

不犯天條﹐達理歸正﹐眞齋眞戒﹐身心淸靜。

只修道德﹐利名休競。去惡沖和﹐忘情保命。

天瑩光圓﹐勝如入定。至妙希夷﹐絕其視聽。

古往今來﹐幾人頓省。賢聖虛空﹐化世應影。

金剛四句﹐善通敬頂。了一去朝﹐上淸眞境。

又

身似環墻﹐四面生光。無中明有﹐眞悟丹陽。

妙通恍惚﹐自然眞常。口應聲隨﹐俗念俱忘。

世無知音﹐幽闃潛藏。茅舍淸居﹐勝住高堂。

蓬萊雲路﹐要去休忙。壺天妙景﹐晝夜非常。

花開不謝﹐閬苑仙鄕。海變松枯﹐永免丘荒。

養成道體﹐體掛云裳。大羅歸去﹐朝現天皇。

又

方寸無塵﹐靈眞如鏡。應物明通﹐至性保命。

調和道气﹐念無罪病。苦處爭先﹐一切平等。

依此行持﹐便是功行。縛住心猿﹐勝似入定。

不著有無﹐俱忘動靜。憎愛是非﹐益眞可聽。

美言多邪﹐淸一多正。始終弗變﹐了眞朝聖。

又

去惡善生﹐忘情命生。厭僞眞生﹐意平德生。

心通慧生﹐見道無生。盡濁淸生﹐陰盡陽生。

性定光生﹐敬參應生。大慈救生﹐道用微生。

又

旣慕林泉﹐耕透靈田。苦形心盡﹐保養眞鉛。

松前石畔﹐趖了熬煎。貪爭遠卻﹐達道通仙。

隱居世外﹐高臥云軒。自然應變﹔妙慧觀天。

理明釋藏﹐不讓參揮。閒窮三教﹐得意忘言。

又

上士無爭﹐應物常平。不貪外寶﹐道合眞靈。

理明正教﹐敬信來聽。方圓隨順﹐救死哀生。

有心忘世﹐無意身榮。六銖天賜﹐換卻僞形。

完全功行﹐勝殢聲名。了眞歸去﹐朝現三淸。

又

萬事知空﹐頓忘人我。外應福行﹐無爲成果。

眞通柔弱﹐妙明降火。靈耀常看。金關玉鎖。

自然有作﹐住行坐臥。剔開道眼﹐進出珠顆。

鬧裹無心﹐性如蓮朵。理達希夷﹐古今幾个。

體變純陽﹐蛻形無墮。

又

身混世境﹐不動眞靜﹐斡運丙陽﹐自然煥炳。

道慧通天﹐寶光如鏡。應物德全﹐達無罪病。

妙覺眞常﹐破妄歸正。气神相見﹐命住性定。

水善淸柔﹐貫透剛硬。上士無爭﹐非是莫聽。

盡除憎愛﹐寸靈平等。萬萬學道﹐一二頓省。

弗思美膳﹐乞覓餘剩。貧裹藏眞﹐他年朝聖。

又

淸靜眞功﹐應物微通﹐身似藕根﹐心是蓮宮。

白雲出岫﹐自在空中。妄言濁气﹐口應如聾。

至明樞要﹐不與世同。弗殢有無﹐道性和衝。

像猿旣定﹐伏住虎龍。自然了了﹐彼岸靈峯。

養成三寶﹐外若貧窮。他年厭僞﹐閒伴森松。

又

升降敬奉﹐莫動人眾。只據會下﹐錢少爲從。

各家艱難﹐依平儉用。天人暗察﹐心休錯用。

無私福多﹐有愆罪重。

又

節欲少病﹐眞平積行。念道忘塵﹐心猿縛定。

萬鎰黃金﹐難買性命。三教歸依﹐慧光漸瑩。

仿效許龐﹐眞升朝聖。

又

觀名集仙﹐上敬九天。位列三淸﹐法離二邊。

藏經萬達﹐化愚變賢。自然之道﹐煉汞烹鉛。

行全八百﹐功了三千。

又

道念寬慈﹐世智克狠。積業如山﹐陰公怎忍。

惡病纏身﹐鬼使喚緊。罪沈幽冥﹐冤對前引。

又

世僞非堅﹐莫縱心猿。修眞出有﹐免了熬煎。

淸平樂道﹐舉意通天。常善煉汞﹐泯情烹鉛。

行全八百﹐功累三千。古今達士﹐依想升仙。

又

念道忘俗﹐命全無欲。萬愆不造﹐自然淸福。

松峯樂性﹐調和金玉。寶光無缺﹐烏生三足。

希夷明妙﹐霞友相逐。

又

失墮傍生﹐得通賢聖。迷沈濁穢﹐悟全淸靜。

碧天似水﹐象明如鏡。窮盡千金﹐難醫心病。

服了刀圭﹐道洽性命。

又

但見女男﹐如觀父母。意順三毒﹐身受萬苦。

知空厭世﹐雲霞爲侶。出了陰陽﹐性超寒暑。

气結神靈﹐眞明千古。道樂淸平。無爲仙舉。

四言絕句

治政淸通﹐爲官忠孝。節欲身安﹐他年蓬島。

又

有緣再遇﹐重到東州。外應因果﹐內隱眞修。

又

人到如見﹐難當敬獻。念道思眞﹐閒看經卷。

又

己未新秋﹐處暑淸旦。臥化超升﹐眞歸霄漢。

又

尊體安樂﹐別有期約。忘塵念道﹐眞通靈藥。

又

無內修功﹐應有積行。道意通天﹐一眞得定。

又

恁助柴薪﹐我管功匠。磚瓦燒成﹐再去重訪。

又

旣悟修仙﹐觸處無煙。心淸得道﹐苦志常堅。

又

修行日用﹐去除憎愛。降伏心意﹐應變通解。

又

掩非和眾﹐淸通日用。要全性命﹐傻猿莫動。

又

气淸無我﹐妙用眞火。燒見亙初﹐結成金果。

又

多僧傷行﹐多事傷神。多欲傷命﹐多迷亂眞。

又

事少心靈﹐念少無拘。明少多愚﹐濁少通書。

又

妙道希夷﹐無著無離。自然明了﹐賢聖皆知。

仙樂集卷之三竟

仙樂集卷之四

神山無爲應緣長生子劉處玄造

詞

上節使同知洎官眾道友並口號

物物心休道眼開﹐胎仙養就泛瓊杯。

自然頓醒陰陽外﹐跨鶴眞升難再來。

江神子

道心不與世心同。悟知空﹐物塵容。

達理明眞﹐應變自然通。

憎愛是非俱不染﹐遊福地﹐伴松峯。

煉成鶴體碧霄中。任西東﹐訪蓬宮。

出了陰陽﹐仙壽永無窮。

海變松枯眞不朽﹐超三界﹐從仙翁。

今日瓊林花正開﹐十分眞樂飲三杯。

逍遙酩酊何方去﹐蓬島仙鄕去又來。

上平西四首

想百年﹐如一夢﹐幾多時。妙希夷﹑只是些兒。

諸公肯信﹐日常萬物意無私。住行坐臥眞平等﹐

應變眞慈。崇仙道﹐明仙理﹐通仙妙﹐謝仙師。

在靈峯﹑閒采靈芝。洞天淸隱﹐周天十二坎迎離。

三田功滿朝元去﹐卻蛻行屍。

又

到仙園﹐松筠翠﹐牡丹紅。樂淸歡﹑幾个人同。

且忘世夢﹐轉頭萬事一場空。月圓月缺如憂喜﹐悟愛心慵。

眞閒好﹐得閒趣﹐通閒妙﹐覺閒通。運卦爻﹑識祖明宗。

許君龐氏﹐了然先到碧霄中。諸公依此崇眞道﹐蓬島相逢。

又

戀恩親﹐恩生害﹐死難逃。气不來﹑身臥荒郊。改頭換面﹐

輪回販骨幾千遭。世華非堅如石火﹐火宅囚牢。

任雲水﹐登雲路﹐遊雲外﹐玩雲濤。厭錦衣﹑喜掛麻袍。

淸平道德﹐修完性命隱蓬茅。他年蛻殼朝賢聖﹐名列仙曹。

又

想人生﹐老與少﹐似春秋。恰幼年﹑卻變白頭。

莫爭空假﹐無常气斷臥荒丘。大都三萬六千日﹐多病多愁。

崇眞道﹐敬眞聖﹐明眞理﹐了眞修。侍二尊﹑至孝全周。

全家拔宅﹐功成同去到瀛洲。出離生死無來去﹐閬苑淸遊。

滿庭芳八首

三十年間﹐幾番寵辱﹐細思往事慵言。也曾牒發﹐曾受帝王宣。

今日山村且住﹐他時去﹑高臥雲煙。洞天隱﹐松峯之畔﹐保命是修仙。

無愆。全道德﹐自然達理﹐煉汞烹鉛。未功圓行足﹐閒對林泉。

眞樂琴書爲伴﹐忘塵世﹑趖了熬煎。逍遙好﹐蛻形眞去﹐升入大羅天。

又

遇七修齋﹐庚申餐素﹐禮參旦望行香。時時念道﹐世夢頓然忘。

三教經書爲伴﹐眞閒處﹑勝似貪忙。迷雲散﹐一輪皓月﹐無缺照無方。

從長。明大道﹐暗中積行﹐上達穹蒼。效許龐歸去﹐萬古名揚。

未往蓬壺閬苑﹐筠軒坐﹑吟笑潛藏。功成去﹐陰公難喚﹐跨鶴到仙鄕。

又

今世榮光﹐前生福行﹐悟來更好眞修。外歡未盡﹐念動意多憂。

淸淡平常道樂﹐筠軒坐﹑至理頻搜。眞明了﹐碧天瑩淨﹐命耀似新秋。

休休。崇道德﹐淸廉治政﹐應變全周。待功成名遂﹐霞洞雲遊。

琴劍仙經爲伴﹐蛻形去﹑眞上云頭。如龐許﹐全家拔宅﹐永永住瀛洲。

許眞君全家拔宅升天﹐龐居士全家坐脫立亡去。

又攢三拆字

��馮疃﹐��仙住﹐��鉛汞成形。��罪盡﹐神气自然靈。

��天明萬象﹐地淵湧﹑��泉平。靜恍惚﹐��無缺﹐��命須停。

��誠了了﹐��蓬隱﹐勝似華榮。��若出戶﹐眼界寬靑。

��林間松檜﹐洞深處﹑��看經。��覷﹐��分正﹐塵斷碧霄行。

又藏頭拆字

�寸明眞﹐�靈通慧﹐�無掛礙淸涼。�華混世﹐人笑似風狂。

�祖丘劉譚馬﹐�消滅﹑萬慮俱忘。�猿住﹐�通道德﹐豈肯外昭彰。

�分。淸靜妙﹐�嬰男奼﹐雲路休忙。�虛無造化﹐汞結鉛光。

�兀騰騰飄逸﹐販骨趖�了無常。�袍侶﹐�公甘鎭﹐詩挈滿庭芳。

又

三載施爲﹐十全八九﹐有些未及功圓。不曾行疏﹐所惠自然錢。

也不修齋動眾﹐一麻麥﹑任潤靈田。非外覓﹐無中造化﹐有口妙難言。

道傳。明易象﹐倒顚光運﹐天地之先。覺無形應物﹐非嘮中邊。

淸靜金嬰玉奼﹐虛無裹﹑汞結靈鉛。六銖掛﹐大羅歸去﹐重受玉皇宣。

又

體掛云衣﹐身如布素﹐應爲莫厭淸貧。道無形象﹐大悟裹頭眞。

憎愛心無有德﹐俱贊美﹑歸順良因。洪禧至﹐閒看法教﹐松竹每爲鄰。

眞親。全性命﹐明今達古﹐混世忘塵。若依余常善﹐永免沈淪。

蓬島仙鄕咫尺﹐蛻形去﹑現出眞神。碧霄外﹐大羅天上﹐無缺寶光新。

又

萬惡心除﹐千思意泯﹐自然罪病消亡。寸靈念道﹐動靜兩俱忘。

淸志如龐似許﹐任雲水﹑到處爲鄕。仙家好﹐茅齋幽闃﹐勝似住高堂。

無忙。看古教﹐頓明至理﹐上運三光。也不須晝夜﹐數墨尋行。

養就眞鉛眞汞﹐蛻形去﹑天地難量。碧霄外﹐大羅歸去﹐重禮馬丹陽。

神光燦﹝聲聲慢﹞三首

處玄稽首﹐庫使尊官﹐一別又過三年。渴仰之懷路遙﹐未及人專。

辛酉孟秋仍熱﹐遣來人﹑復去晝傳。詢動靜﹐知丰衍職任﹐不久將遷。

他日功成厭世﹐效淵明樂道﹐閒伴林泉。自在無拘笑吟﹐洞外松前。

養就眞鉛眞汞﹐恁時節﹑功了三千。朝元去﹐現眞形獨步云軒。

又

處玄拜上﹐道錄高功﹐日照別後難逢。渴仰之懷甚時﹐得睹仙容。

卽辰仲冬辛酉﹐急焚香﹑跪領開封。淸河德﹐又行緣闡醮﹐敬信無窮。

光徧十方眞了﹐去大羅朝聖﹐升入高穹。體掛云裳萬里﹐要到乘風。

這番出離生滅﹐任往來﹑跨虎騎龍。天地外﹐想古今幾个眞同。

又

處玄稽首﹐月帔張唐二公﹐別後思量。倏忽年餘邇聞﹐卻住天長。

常記講師靜位﹐說關西﹑作醮歧陽。香花引﹐那郝公見道﹐大哂重陽。

便繼處玄亂道﹐酹江月一句﹐寸念難忘。踏盡鐵鞋難覓﹐恍惚靈光。

自然無中妙有﹐道希夷﹑無物包藏。功成去﹐上大羅天賜玎璫。

酹江月﹝念奴嬌﹞五首

古今販骨﹐想生來死去﹐榮枯多少。百載光陰四序逼﹐不覺形容衰老。

世僞浮華﹐轉頭如夢﹐到底成虛矯。無生一念﹐念道眞明達了。

最好福地淸居﹐依山臨水﹐自在攜笻到。占得眞歡霞洞隱﹐無事閒看聖教。

功行周圓﹐完全性命﹐勝似重修醮。煉成道體﹐別有金書來詔。

又

隴西余慮﹐到濰陽秦臺﹐空來空去。貴府推官同太守﹐相訪臨歸叮囑。

壬戍新正﹐欲邀到府﹐未見先生許。處玄重答﹐這裹元宵亦做。

四序孰悟三元﹐天官賜福﹐下救陰靈苦。生在中華崇道德﹐世贊名傳千古。

大醮洪禧﹐靑詞奏聖﹐感應應難遇。文山作醮﹐白龜蓮襯王祖。

又

壽過彭祖﹐更官高一品﹐石崇貴富。古往今來人世事﹐覺了不堪重慮。

歸去淵明﹐乘舟範蠡﹐先已超升去。眞通道德﹐趖卻死沈陰路。

云步閬苑蓬山﹐仙鄕不夜﹐各有逍遙所。過了天元無上道﹐千載難逢難遇。

石火光陰﹐浮漚生滅﹐飛走烏隨兔。速修性命﹐暗有賢聖提汝。

又

碧軒闃坐﹐頓忘言﹑閒了詩書千卷。松徑攜笻眞念道﹐妙奧天機深遠。

物外人間﹐京華云洞﹐慧眼開時見。有無俱泯﹐吟笑浮生不辯。

拔宅龐許飛升﹐大羅歸去﹐販骨死生免。不夜仙鄕無苦惱﹐閬苑瑤池淸宴。

海變松枯﹐亙容弗老﹐世僞眞無羨。六銖衣掛﹐復去朝元重現。

又

厭居人世﹐似孤雲飄逸﹐鶴升霄漢。自在無拘空外去﹐撒手直超彼岸。

到處爲家﹐琴書爲伴﹐信筆閒吟嘆。洞天高臥﹐任他人笑懶慢。

夏近百尺森松﹐水簾響喨﹐飛入龍泉澗。渴飲霞漿仙會處﹐童稚唇歌舌誕。

趖了輪回﹐完全性命﹐迷者應難赴。忘名絕利﹐一任人非人贊。

水龍吟

此時辛酉初冬﹐下元望夜逢甘雨。麥苗滋長﹐深根固蒂﹐多歡少慮。

念道無災禍﹐聖賢佑﹑眾生無苦遇。天元將末﹐羣仙慶會﹐功全行﹐

朝元去。別有天宮寶所﹐了眞修﹑得升雲路。六銖衣掛﹐淸平福救﹐

九玄七祖。歸去無生老﹐自然性﹑明今達古。各全家奉道始終﹐莫變管如龐許。

滿路花

霜林飄赤葉﹐徧地湧黃金。賓鴻離塞北﹐足聲音。淵明歸去﹐

獨酌樂淸吟。酩酊眞歡笑﹐高臥雲山﹐忘塵世﹐僞難侵。

頓然覺﹐應物無心。道妙自然深。壺中仙景異﹐外休尋。

四時花放﹐論古更明今。要到乘風去﹐三島十洲﹐蓬萊別有高岑。

行香子二首

歷徧人間﹐卻羨名山。洞天淸﹑坐聽潺湲。萬株松檜﹐千頃雲煙。

好伴琴書﹐眞念道﹐樂安閒。養就靈鉛﹐命耀光圓。行功成﹑蓬島爲仙。

出離生滅﹐萬古相傳。旣兔輪回﹐六銖掛﹐去朝元。

又

金鼎生光﹐常爇眞香。寶瓶花﹑四序芬芳。虛空賢聖﹐咫尺西方。

上敬三淸﹐明三耀﹐悟三皇。上古人淳﹐厚實佳祥。性通天﹑與道無妨。

暗行平等﹐柔勝剛彊。意似仙眞﹐全仙行﹐往仙鄕。

山亭柳

退道者墮﹐進道者升

退道愚生﹐意亂心生。喪命盡貪生。不畏神明察日﹐千愆萬過迷生。

死墮酆都苦苦﹐苦盡傍生。進道淸眞忘世夢﹐閒看聖教似書生。

達理悟修生。气結神靈異﹐自然有﹑霞彩光生。寶鑑碧霄晃耀﹐眞个先生。

驀山溪六首

七旬相近﹐正好忘塵世。世夢幾時休﹐道德修﹑勝爭薄利。

恩山愛海﹐火院鎭燒身﹐聞身健﹐覓淸涼﹐一任迷人毀。

閒看三教﹐造化明周易。達理妙通天﹐四相泯﹑無憂無喜。

洞天高臥﹐自在煉眞丹﹐他年去﹐上靑霄﹐始現無爲異。

又

人間華麗﹐恰似風前燭。萬事轉頭空﹐世外隱﹑仙家淸福。

靈峯霞洞﹐四序不知秋﹐松爲伴﹐竹爲鄰﹐閒唱無生曲。

琴書樂性﹐道用調金木。煉出九霄身﹐六銖掛﹑朝元去速。

永無生老﹐升入大羅天﹐任巨海﹐變桑田﹐眞與神仙逐。

又

人間萬事﹐識破眞歸笑。恩愛與塵情﹐譬無常﹑般般是了。

浮漚幻體﹐生滅幾時休﹐忘世夢﹐去貪爭﹐違道眞明曉。

微光覺照﹐應變通深妙。命住性通天﹐有自然﹑無窮降耀。

陽純陰盡﹐蛻殼兔沈淪﹐遊閬苑﹐玩瑤池﹐玉帝金書詔。

又

玉峯頂上﹐知有田三段。壬潤長黃芽﹐便萬斛﹑珠酬弗換。

一麻一麥﹐服了自然安﹐修性命﹐體延年﹐別近雲霞伴。

陰陽之外﹐天地難拘管。得道免輪回﹐厭世隱﹐神堂古觀。

無爲功行﹐眞了去朝元﹐六銖掛﹐現眞形﹐三島十洲玩。

又

紅蓮池畔﹐不讓遊山景。鬧裹卻無心﹐身似藕﹑出泥花靜。

壺天妙趣﹐別有四時春﹐眞應物﹐寶光明﹐今古誰人省。

眞行道德﹐顯化邪歸正。口應更聲隨﹐只是要﹑寸靈無病。

貪爭意盡﹐道眼自然開﹐來世外﹐混京華﹐積行常平等。

又

王徐道友﹐今日重相別。甚日再相逢﹐到來歲﹑新秋重歇﹐

一年一到﹐百載幾番來﹐且暫坐﹐意休忙﹐烏兔生還滅。

人間寵辱﹐辱似圓光缺。少喜慮多憂﹐想僧愛﹑是非慵說。

天元將盡﹐奉勸速修眞﹐遊洞府﹐隱松峯﹐無事看莊列。

玉堂春二首

道德淸平﹐賢者眞易化。世夢知空﹐幾人放下。厭濁淸居﹐

周天運爻卦。身是行庵到處家。養就圓光﹐碧虛無執﹐

把萬里淸澄﹑自然懸掛。物外逍遙﹐瀟瀟眞脫灑。悟者超升學者麻。

又

仙觀靈虛﹐二年來來去。破了重修﹐星冠養素。應有眞無﹐

齋科救萬苦。達理忘言淸靜居。道釋儒寬﹐通爲三教﹐

戶外應五常﹐敬謙賢許。四相心無﹐自然樂有餘。出了陰陽現亙初。

踏雲行﹝踏莎行﹞九首

時辛酉歲仲冬十有二日﹐經過大原宅﹐淸旦門外忽觀東南彩霞。信筆。

遙望東南﹐彩光分朗。忽然見了濱州往。醮緣感應仗高眞﹐

昔年曾有劉高尙。德徧十方﹐度人無量。萬淸萬善理朋廣。

他時歸去到蓬萊﹐無爲道妙無虛妄。

又

七十年光﹐五千二萬。堤防不測無常限。假軀拋下落黃泉﹐

平生應變時間贊。頓覺靈峯﹐眞超彼岸。蛻形歸去升云漢。

天元過了去無來﹐踏莎行者人難趕。

又

聖道難逢﹐眞修易遇。自然之理明今古。死生販骨幾千遭﹐

這番了了無來去。蓬島仙鄕﹐亙靈無苦。朝元路上高眞許。

松枯海變永常存﹐他年萬祖離陰府。

又

子母相逢﹐自然明道。出離物殼無生老。茅齋松竹每爲鄰﹐

淸居幽闃仙家好。敬信高明﹐眞歡無惱。各人性命修宜早。

功成行滿兔輪回﹐蛻形跨鶴歸蓬島。

又

去歲周亭﹐今年重到。光陰似箭催人老。世空識破好休心﹐

修行下手志宜早。不肯忘情﹐將來悔懊。松峯樂道隨緣飽。

無中煉就汞和鉛﹐攜云跨鶴歸蓬島。

又

兒女金枷﹐愛情玉杻。火坑牢獄身如囚。迷迷到了似春蠶﹐

疾些出離無中守。晝夜忙忙﹐烏飛兔走。浮漚生滅形難久。

速修性命免輪回﹐完全功行蓬瀛友。

又

亂性糟漿﹐頤神玉液。莫迷有有無中覓。重樓十二望蓬萊﹐

慧眸明處光無極。眞樂陶陶﹐洞天遊歷。道靈今古幾人識。

擔云信步入丹霄﹐大羅歸去無爲職。

又

到處爲家﹐鶉居無戀。要行便去雲遊轉。陰陽之外物難拘﹐

長安咫尺眞非遠。道樂希夷﹐死生永兔。亙初一點光如電。

自然照耀晃虛無﹐命淸無缺成修煉。

又

一別三年﹐重遊此地。云庵寂闃忘心意。有時忻則看仙經﹐

自然理達眞明異。眞樂希夷﹐道尊德貴。俱捐無有忘憂喜。

洞天淸隱混囂塵﹐要登雲路先超彼。

惜黃花三首

眾生萬過﹐有天來大。覺世夢知空﹐莫爭人我。

應變愛憎﹐無競無災禍。眼前事﹐頓明識破。

敬道修因果﹐顚猿緊鎖。得自然眞慧﹐住行坐臥。

達理了﹐仙經物外靈無墮。隱洞天﹐古今幾个。

又

天元將盡﹐去年卦盡。這世夢冤親﹐何時是盡。

三寸不來休﹐卻變骷髏盡。到如斯﹐俗念心盡。

道靈眞無盡﹐忘機業盡。覺萬慧千通﹐頓然明盡。

外貌似憨癡﹐吟笑風燈盡。樂無極﹐任他物盡。

又

大翁出去﹐隨家店住。且只似昔年﹐混俗龐許。

食肉愛生靈﹐飲酒休亂做。肯忘貪﹐閒論今古。

仙家樂處﹐逍遙雲路。隱世外修性﹐金烏隨兔。

行就訪蓬山﹐功了離塵所。蛻凡形﹐禮丹陽父。

靑杏兒三首

九月季秋涼。謝尊官﹑重獻霞漿。

難當厚禮重重愛﹐世中名利﹐貪爭俗慮﹐身坐心忙。

道化怕無常。三十年﹑總敬丹陽。

東萊滿郡無疑妄﹐天元慶會﹐這番歸去﹐朝現天皇。

又

念道玉漿多。得眞歡﹑大笑呵呵。

自然酩酊逍遙快﹐依山臨水﹐雲霞洞外﹐忻後高歌。

世景急如梭。戀恩山﹑灑灑波波。

若肯回頭歸眞一﹐烹鉛煉汞﹐功成行滿﹐升入煙羅。

又

迷者似河沙。想世間﹑學者如麻。

萬中敬信無一悟﹐觀今視古﹐浮生濁夢﹐个个都差。

達了莫矜誇。訪洞天﹑閒臥煙霞。

他年歸去方知得﹐瑤臺閬苑﹐神仙樂處﹐四序仙花。

武陵春二首

遙望崗山山正好﹐瑩瑩正芬芳。佳節春溫春晝長﹐最好泛霞漿。

酩酊歌歡忘世慮﹐昤笑勝輕狂。來往仙鄕住道鄕﹐過此慶重陽。

又

辛酉仲春遊坎上﹐終日坐春園。異景奇葩在目前﹐樹下勝筠軒。

世夢知空且放下﹐自在似眞仙。美醞開樽會眾賢﹐樂道謝高天。

感皇恩二首

道釋與儒門﹐眞通法海。易妙陰陽外﹐自然解。

金剛至理﹐頓覺無爭泯愛。五千玄言奧﹐夷明大。

微光運轉﹐結成雯蓋。霞輝常照體﹐何掛礙。

松枯石爛﹐亙貌古今眞在。他年功行滿﹐升仙界。

又

聖觀號天長﹐星冠云服。養成金玉體﹐眞無朽。

信知大道﹐自然無中明有。世華心不戀﹐遊王屋。

外貧保命﹐隱眞居陋。亙初無相貌﹐勝丰厚。

桑田海變﹐這个無形堅久。暗祝吾皇德﹐齊天壽。

望遠行

令子根苗裔﹐雲水通行步。頓覺了﹐希夷微妙明千古。

去塵寰歷徧﹐看來都無伴侶。世人愛不愛﹐高眞許。

達道完性命﹐永免輪回苦。隱福地﹐松峯霞洞自在處。

待養就﹑金鉛玉汞﹐眞無濁慮。六銖掛﹐始應過三淸舉。

定風波四首

臨醮諸公戒行淸﹐動天感應福非輕。壬潤瓊田農盡喜﹐秋成。

谷田珠長豆苗生。要報天恩崇道德﹐隨緣知足莫相爭。

日一望焚香餐素膳﹐無憎。意平出語似仙經。

又

甘雨及時貴似油﹐今朝歡樂便無愁。明夜耕田野外唱﹐嗔牛。

動鞭輕打勝余修。過了天元難積行﹐一麻一麥寸中收。

養就奼嬰云外去﹐優遊。命光圓若月新秋。

又

月一焚香望日齋﹐持些禁戒自消災。甲子庚申逢七記﹐開懷。

吏神暗察應時來。淸靜身心無病苦﹐頤眞保命運三臺。

功行周圓何處去﹐咍咍。攜云跨鶴去蓬萊。

又

癸戶云封運卦爻﹐剔開靈竅虎龍交。卯上行來眞見酉﹐昆高。

金翁輪綫釣瓊鰲。道德淸通明法海﹐萬光澄現九天高。

造化自然神運轉﹐難包。古今達者列仙曹。

望蓬萊﹝望江南﹞六首

周亭去﹐莊裹又相邀。道念常如相見悟﹐天元覺了死生超。萬業頓明消。

洪禧至﹐寶鑑顯彰昭。三界十方明徹了﹐何顚水向火中燒。得道未逍遙。

又

近中壽﹐意望百年期。萬事轉頭都一夢﹐兩般罪福緊相隨。念道聖賢知。

性命達﹐今古世間稀。了了不生眞不滅﹐自然結就坎和離。休覓上天梯。

又

淸河喜﹐道錄是高功。已在道門三十載﹐秦臺辛酉又相逢。順化善緣從。

他年去﹐升入大羅中。體掛六銖朝至聖﹐這回永住九陽宮。要到便乘風。

又

會首到﹐太守便相邀。請至藏春堂裹坐﹐恁時早晚旦淸朝。眞福道能消。

欲近醮﹐速去似風飄。道士靈虛分一半﹐小師同到應焚燒。賢聖在丹霄。

又

形如鶴﹐性耀似孤云。自在空中無掛礙﹐來來去去意無塵。世外樂天眞。

大成拜﹐三教理超羣。結就丹腸蓬島去﹐仙鄕別有洞天春。道象古今新。

又

修行好﹐應化學齋科。旦望焚香參禮聖﹐晝閒夜靜眾吟哦。智慧性明多。

無爲理﹐萬法弗能過。外行內功眞了了﹐煉成鉛汞出娑婆。得道免閻羅。

仙樂集卷之四竟

仙樂集卷之五

神山無爲應緣長生子劉處玄造

五言絕句頌一百九十首

輪回幾萬遭﹐去愛命淸逃。造化無中有﹐沖和離坎交。

物外逃生死﹐常如初時志。通眞全妙慧﹐可稱修仙子。

性光命似油﹐微妙闃中搜。照見無虛妄﹐碧天皓月秋。

輪回生死大﹐覺悟通法海。舉意合眞經﹐混塵明世外。

淸通神气靈﹐上士悟無爭。達理全功行﹐碧霄云外行。

得道自然眞﹐靑蓮出垢津。掛礙心無礙﹐蛻形身外身。

舉意除憎愛﹐形衰眞性在。頓明道眼開﹐聖經自然解。

道覺明眞趣﹐慧通達萬古。自然淸志堅﹐性命光圓去。

日用縛顚猿﹐虛心微妙傳。剔開眞道眼﹐淸意見靈仙。

淸柔神气靈﹐濁惡性無明。悟道超生滅﹐眞歸天外行。

善淸脫生死﹐天瑩萬光明。眞通全妙理﹐歸去踏雲行。

正理掩他非﹐道通霄漢梯。應緣無掛礙﹐功了行無虧。

美色悟骷髏﹐知空意莫畱。頓明性命大﹐眞了洞天遊。

到岸了無生﹐沖和道性靈。命住圓成了﹐夷然功行盈。

善覺不爭空﹐忘塵見道功。微通三寶結﹐金光射玉峯。

輪回生死大﹐保命忘世愛。雲水伴松峯﹐慧靈觀自在。

無我微光覺﹐道成免販殼。理明至德全﹐靈象無中握。

日用六根淸﹐悟眞道理明。自然全萬行﹐歸去碧霄行。

他非似已過﹐謙下眞明我。降火煉金鉛﹐行全無爲果。

物盡道眞常﹐夷淸至德長。忘言明妙理﹐命住結丹光。

德全憎愛盡﹐天道難詢問。覺了自然通﹐陽純雲路近。

守道眞無罪﹐迷難悟則易。天靑萬象明﹐升仙免下鬼。

輪回萬萬遭﹐見道死生逃。出了陰陽殼﹐沖和離坎交。

大悟不爭空﹐至明萬事容。隱仙眞厭濁﹐洞外伴森松。

淸眞悟死生﹐保命气神靈。行通全萬善﹐功了到蓬瀛。

違道履薄冰﹐愛迷性命沈。傻猿擒縛住﹐積行聖賢欽。

輪回生死大﹐不悟恩生害。頓覺洞天遊﹐理明通法海。

日用寸無愆﹐始終仗志堅。陽純靈耀燦﹐無缺十分圓。

無爭至德全﹐道覺妙微傳。應變眞明了﹐蛻形蓬島仙。

見道性無爭﹐沖和萬慧明。自然全至行﹐厭世洞天行。

進眞入碧虛﹐退志有酆都。莫退也休進﹐遊山混世居。

明眞一遇仙﹐日用汞烹鉛﹐達了淸平行﹐道玄天地先。

得道不爭空﹐混塵眾垢容。他年眞厭世﹐洞外伴森松。

淸虛志要堅﹐世外好修仙。道免輪回苦﹐眞升萬古傳。

物盡眞無死﹐淸通道慧生。自然明萬化﹐忘世應緣平。

保命通眞福﹐通天開慧目。明元道寶全﹐眞去朝元速。

靈峯超苦海﹐覺悟眞明解。得意卻忘言﹐道成天地外。

明知世夢虛﹐幾个出塵居。達理明天道﹐眞通今古書。

守道悟完顏﹐自然慧目看。靈虛眞弗朽﹐淸徹古長安。

道覺超生死﹐頓明明奧旨。淸志有始終﹐樞機賢聖賜。

忘貪去罪病﹐達理修性命。隱道伴松峯﹐他年朝至聖。

輪回萬萬遭﹐明道死生逃。淸命圓無缺﹐變通運卦爻。

日用覺淸通﹐無爭萬事容。眞常明至道﹐歸去與仙同。

出塵淸志堅﹐道覺養三田。長就靈苗了﹐眞光麻麥傳。

通微道眼開﹐眞了到蓬萊。物外超生死﹐亙靈沒地埋。

頓悟樂希夷﹐樞機泯見知。天靑萬象顯﹐祥耀透簾幃。

正理悟淸平﹐自然盡愛憎。道明全至行﹐蛻殼現眞形。

念道眞無罪﹐新愆不造異。淸通合聖經﹐保命神超彼。

柔弱气神靈﹐松峯之下行。了仙隱福地﹐達理行功成。

了眞淸一志﹐得道超生死。三寶變純陽﹐升仙名達士。

淸虛悟性命﹐去住如對聖。厭世洞天遊﹐隱眞積至行。

女男如父母﹐正念聖賢許。眞靜奼嬰歡﹐道成救七祖。

洞天四面靑﹐云外列圍屏。松峯墦石坐﹐無事誦仙經。

四假似環庵﹐翠煙萬頃貪。靈龜隨皓鶴﹐伴我共成三。

常善气淸深﹐沖和無垢侵。靈珠明道體﹐結就水中金。

苦形欲念忘﹐淸命免無常。守道通仙福﹐眞明現寶光。

日用愛憎無﹐超塵入碧虛。眞常全道德﹐歸去到仙都。

正理悟通經﹐天靑道象明。意淸祥耀燦﹐照見亙初靈。

堅志不爭空﹐眞明萬慧通。養成無價寶﹐現出亙初容。

妙道微明用﹐靜通光運動。气神相見靈﹐意厭浮生夢。

理明達萬古﹐淸志眞仙舉。蟬蛻兔輪回﹐云歸朝聖主。

萬古死生大﹐古今幾个解。淸虛了性命﹐海變松枯在。

守淸神气靈﹐道理自然明。萬行眞平了﹐語通合聖經。

萬物陰陽外﹐道堅眞不壞。謙淸上善歸﹐應變通元海。

飽暖身閒意﹐苦形降伏易。命住道通眞﹐陽純免下鬼。

萬劫落輪回﹐頓明霄漢梯。命全性耀燦﹐云步樂希夷。

眞通萬慮忘﹐得道免無常。物外超生死﹐碧虛現寶光。

道用縛傻猿﹐形忘眞自然。微通祥耀燦﹐射透九重天。

正理應方圓﹐道通眞湧泉﹐闃明全萬善﹐達了行功圓。

抱道通生路﹐心死命光住。气神相見靈﹐至理明千古。

覺了陰陽外﹐至眞明道大。命淸無滅生﹐厭世升仙界。

淸志有始終﹐明知世愛空。神舟超彼岸﹐云步出靈峯。

明我悟謙通﹐混元虎逐龍。自然三寶結﹐眞了與仙同。

得道免輪回﹐靈峯霄漢梯。洞天修性命﹐今古幾人歸。

四假似浮漚﹐眞明月正秋。人牛都不見﹐光耀照山頭。

限到變骷髏﹐知空一念休。命生免下鬼﹐了道去瀛洲。

出有無生死﹐達理明眞士。淸善始終志﹐微妙靈中賜。

微通道眼開﹐覺了見如來。無生路上去﹐云步到蓬萊。

云步到微通﹐照明似燭紅。世華眞拂盡﹐茶味爽靈容。

日用善淸通﹐住行坐臥功。周天運降火﹐光照虎隨龍。

萬愆心斷絕﹐性似中秋月。保命隱松峯﹐無事看莊列。

日月頓無常﹐二輪飛走忙。傻猿縛得住﹐眞去從丹陽。

道通明性命﹐意定眞淸靜。有志免輪回﹐仙鄕咫尺近。

進道死無怕﹐如蟬脫下假。都了上靑霄﹐淸聲寶無價。

順眞無憎愛﹐萬淸通法海。虛明道理解﹐應緣無掛礙。

心靜至眞靈﹐眞常道眼明。自然通萬慧﹐舉意合仙經。

垢盡道明眞﹐沖和气養神。淸通爲日用﹐命外更無親。

正趣覺通明﹐命淸神气靈。自然全道慧﹐應有行功成。

大悟不爭空﹐混塵眾垢容。淸平全道德﹐厭世隱靈峯。

念動想骷髏﹐眞明鉛汞收。道成別有體﹐蛻殼上云頭。

謙柔和气淸﹐無濁命光停。達理全功行﹐應塵泯愛憎。

頓覺明眞我﹐周天運降火。燒見黃金體﹐道證無爲果。

世外不爭空﹐身靑如萬松。潺湲通似性﹐道了虎隨龍。

居山遠是非﹐今古幾人依。得道無生死﹐命圓霄漢梯。

迷著似燈蛾﹐油窩焦爛多。孤云伴野鶴﹐自在出娑婆。

至德愛憎無﹐眞平萬病除。了必三寶結﹐道達物難拘。

擒猿志要堅﹐意定汞明鉛。生滅輪回免﹐大羅歸去仙。

眞淸保性命﹐垢盡如明鏡。照耀自然光﹐蛻形朝至聖。

心死性光生﹐忘情覺命停。道成別有體﹐眞去自然升。

無生泯萬愆﹐盡愛命光圓。柔弱气神定﹐眞通道德全。

去除物我心﹐日用理幽深。覺了眞明達﹐陽純神鬼欽。

覺悟不爭空﹐他非應變容。自然全福行﹐眞了到蟾官。

物盡道光生﹐天靑寶鑑明。命淸圓弗缺﹐應變自然靈。

販骨死生大﹐了眞通世外﹐道成別有體﹐海變松枯在。

守眞覺道安﹐達理悟雙關。微妙通顚倒﹐垂光煉大丹。

出家不管家﹐混俗心無俗。動靜兩俱忘﹐道通消三毒。

气降至神靈﹐忘情覺命淸。自然三寶結﹐達理行功成。

修行搜已過﹐意定勝打坐。世外伴松峯﹐志堅成道果。

無爭全上士﹐抱道憑淸志。動靜兩忘常﹐了眞無老死。

苦形濁念無﹐世夢轉頭虛。淸靜調嬰奼﹐云歸蓬島居。

通善气神和﹐去憎道行多。慧靈天地外﹐萬僞弗能過。

達道自然明﹐淸平功行盈。貪爭心意盡﹐養就气精神。

販骨死生大﹐忘塵通世外。命淸寶鑑圓﹐抱道眞光在。

交錢收領契﹐依理成交易。未足寫文會﹐代余便去稅。

大悟不爭我﹐德全無上果。周天十二通﹐丹結運眞火。

超塵遠生死﹐性定自然靈。命住光無缺﹐理通應變明。

道明眞悟堅﹐空色兩俱捐。達了忘塵慮﹐人間自在仙。

愛者卻如冤﹐人間第一賢。許龐拔宅去﹐雞犬從升天。

大悟性無爭﹐沖和覺慧明。命淸陽耀燦﹐應變自然平。

厭濁洞天居﹐了眞達古書。淸通全萬慧﹐雲水樂無餘。

無我覺眞明﹐沖和神气靈。自然金耀燦﹐道達出陽陰。

迷陰蛾戀燈﹐就死入油烹。形似丹霄鶴﹐蓬萊雲路行。

身若艸頭珠﹐頓明世僞虛。萬年松檜下﹐閒看古賢書。

眞明道眼開﹐淸意性無災。趖了無邊業﹐超升去弗來。

形病眞無病﹐修行淸保命。道成身外身﹐眞了朝仙聖。

天瑩千光懸﹐心淸見本眞。寶光圓不缺﹐命住兩全成。

道全性命大﹐至理深如海。頓明物我忘﹐古今幾个解。

應塵似水平﹐達道意無憎。養就眞三寶﹐云歸朝上淸。

善光明道禧﹐世外樂希夷。達理通天行﹐了眞霄漢梯。

蛾燈愛是癡﹐淸命月無虧。下鬼上仙路﹐升沈悟與迷。

修眞要堅志﹐學道終如始。虛空賢聖知﹐性命超生死。

混世隱名山﹐俱忘動靜安。眞常性弗變﹐跳出死生關。

身閒雜念多﹐迷僞戀燈蛾。早悟云邊鶴﹐飛升入大羅。

念道眞無病﹐住行如對聖。淸平至德全﹐蛻殼光無映。

大道本無修﹐隨緣莫外求。命全無價寶﹐眞去列仙儔。

正理離中邊﹐性如出水蓮。碧天云散盡﹐秋夜寶光圓。

忘塵覺性明﹐悟理洽仙經。命耀圓無缺﹐自然遠死生。

常善縛心猿﹐眞通結汞鉛。道成別有體﹐蛻殼去升仙。

敬道了眞修﹐無歡意沒愁。筠軒看古教﹐達理行功周。

趖免恩生害﹐頓明性命大。黍珠光運轉﹐海變松枯在。

悟道不爭空﹐眞明萬僞容。自然全上善﹐應變行功通。

美貌想骷髏﹐善淸鉛汞修。道全眞弗朽﹐歸去上云頭。

知空淸志堅﹐愛者卻如冤。蛾戀燈光死﹐云閒鶴遇仙。

俗念我人無﹐眞通性不愚。養成全玉體﹐換了這形軀。

大見悟無爭﹐沖和神气靈。淸平全至德﹐眞去似飛星。

謙淸至德歸﹐雲水任東西。道性明樞要﹐自然結坎離。

苦體色心消﹐鬧中悟寂寥。眞常忘動靜﹐歸去上丹霄。

淸眞脫死生﹐縛住傻猿寧。气結神靈達﹐了歸雲路行。

得一眞明大﹐道全通世外。人間混俗塵﹐掛礙無掛礙。

道兔死生危﹐了眞霄漢梯。命光如皓月﹐愛泯永無虧。

卦盡休爭我﹐功圓成道果。天靑萬象明﹐照見元初个。

他非如自過﹐意定勝身坐。不著有形物﹐無愆成道果。

正理解淸平﹐自然明大成。忘情全命耀﹐道養气神靈。

常善運眞火﹐靈通覺無我。廣明萬慧應﹐性似靑蓮朵。

淸平妙進明﹐頓覺气神靈。達理中邊棄﹐自然入大成。

眞通萬事容﹐淸志碧虛中。汞結神光燦﹐道全了行功。

無爭道性彊﹐保命濁情忘。永免輪回苦﹐眞歸蓬島鄕。

善通覺有明﹐道闡樂眞榮。厭世松峯畔﹐功成朝玉淸。

動靜兩俱忘﹐自然覺性常。汞鉛成大藥﹐眞了到仙鄕。

淸善存三一﹐擒猿意不出。眞明應變通﹐福地去遊歷。

對景省燈蛾﹐志堅出愛河。松峯霞洞隱﹐得一行功多。

德平萬垢容﹐淸命與仙同。達理眞無變﹐蓬萊雲路通。

善淸爭性命﹐覺了傻猿定。天動气沖和﹐陽純朝至聖。

通善滅無明﹐忘貪有甚爭。天條心不犯﹐歸眞道光升。

無我气神淸﹐命圓大道成。知明萬慧達﹐眞去住蓬瀛。

忘情覺命堅﹐達理性明賢。气順珠光燦﹐功成蓬島仙。

無我气神靈﹐忘情命耀成。始終眞在道﹐歸去到蓬瀛。

志堅明性命﹐妄盡心猿定。妙覺气沖和﹐道成朝至聖。

道明出死生﹐眞養气神精。達理通靈慧﹐自然應變平。

念道消三毒﹐淸心忘六欲。志堅全性命﹐知足通淸福。

輪回五道轉﹐不造萬愆免。趖業樂淸虛﹐保命眞修煉。

苦形忘愛念﹐命住修眞驗。守道有終始﹐陰消因慧劍。

通經明正理﹐道覺眞無比。混世卻無心﹐升仙免下鬼。

休苦化人錢﹐結緣任自然。不貪淸福廣﹐守道意無愆。

虛心包大藏﹐達理湧泉通。三教無分別﹐修眞第一功。

無情命耀圓﹐無垢性光圓。無惡黍珠燦﹐無憎功行圓。

燈蛾迷愛光﹐遠色兔無常。仙伴孤云鶴﹐命淸得道陽。

通善滅無明﹐道全神气靈。命光成補缺﹐碧耀晃虛淸。

臭爛變骷髏﹐迷陰墮馬牛。淸眞全性命﹐蓬壺閬苑遊。

通善行淸深﹐自然火煉金。功成眞厭世﹐福地僞難侵。

守眞堅志了﹐常善通微妙。气絕命光圓﹐古今明者少。

無爭善气淸﹐光照似飛星。混合形神異﹐碧霄云外行。

先天乃道初﹐生死物難拘。淸命圓光瑩﹐陽純蓬島居。

垢盡晃空虛﹐眞明棄有無。定光通萬慧﹐達了古今書。

性光命似油﹐忘愛了眞修。世戀骷髏夢﹐千生臥土丘。

蛾戀燈光死﹐鶴尋雲路生。兩般由自己﹐天瑩萬輝明。

頓明厭世空﹐高臥白雲中。養就眞鉛汞﹐超升出寶峯。

定光得志寧﹐覺了亙靈明。達理全功行﹐命圓脫死生。

德全盡愛憎﹐去濁寸靈明。養就眞鉛汞﹐蛻形朝上淸。

仙樂集卷之五竟

