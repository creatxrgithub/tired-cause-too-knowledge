重陽眞人授丹陽二十四訣

經名﹕重陽眞人授丹陽二十四訣。金王矗撰。一卷。底本出處﹕《正統道藏》太平部。

重陽眞人授丹陽二十四訣

終南山重陽子王壯卽撰

馬丹陽問重陽祖師曰﹕甚是論祖宗﹑性命﹑根蒂﹑龍虎﹑鉛汞﹑刀圭﹑金公黃婆﹑嬰兒奼女﹑龍蛇﹑心猿意馬﹑賓主覺照﹑太上﹑三寶﹑九星﹑五剛﹑三才﹑抽添火候﹑金丹﹑出離三界﹑七返﹑行住坐臥﹖祖師答曰﹕宗者﹐是性也。祖者﹐是命也。名曰祖宗。

丹陽又問﹕何名見性命﹖祖師答曰﹕性者是元神﹐命者是元气﹐名日性命也。

丹陽又問﹕何名爲根蒂﹖祖師答曰﹕根者是性﹐命者是蒂也。

丹陽又問﹕何者是龍虎﹖祖師答曰﹕神者是龍﹐气者是虎﹐是性命也。

丹陽又問﹕何者爲鉛汞﹖祖師答曰﹕鉛者是元神﹐汞者是元气也﹐名曰鉛汞。

丹陽又問﹕何者名是金公黃婆﹖祖師答曰﹕金公是心﹐黃婆是脾。

丹陽又問﹕何者名爲嬰兒奼女﹖祖師答曰﹕嬰兒是肝﹐妮女是肺﹐名曰嬰兒女奼也。

丹陽又問﹕何者是心猿意馬﹖祖師答曰﹕心是猿﹐意是馬也。

丹陽又問﹕何者名爲賓主覺照﹖祖師答曰﹕賓者是命﹐主者是性也。悟識眞假爲覺照者﹐是自己伶俐總明爲覺照也。

丹陽又問﹕何者名爲龍蛇﹖祖師答曰﹕龍者是性﹐腎也。蛇者是心中嘉炁也﹐是不離性也。

丹陽又問﹕何者名爲三寶﹖祖師答曰﹕有內外三寶。是道經師者﹐爲外三寶也。內三寶者﹐精炁神也。

丹陽又問﹕何者名爲太上﹖祖師答曰﹕太者是大之極也﹐上者是至重高之極也。名曰太上。

丹陽又問﹕何者名爲出家﹖祖師答曰﹕出家者﹐萬綠不罜﹐自己靈明﹐乃是出家。

丹陽又問﹕何爲修行﹖祖師答曰﹕修者眞身之道﹐行者是性命也。名爲修行也。

丹陽又問﹕何者名爲長生不死﹖祖師答曰﹕是這眞性不亂﹐萬緣不掛﹐不去不來﹐此是長生不死也。

丹陽又問﹕何名是道﹖祖師答曰﹕性命本宗﹐元無得失﹐巍不可測﹐妙不可言﹐乃爲之道。

丹陽又問﹕何者名爲淸靜﹖祖師答曰﹕有內外淸靜。內淸靜者﹐心不起雜念。外淸靜者﹐諸塵不染著﹐爲淸靜也。

丹陽又問﹕何者爲三命﹖祖師答曰﹕《黃庭經》云﹕存精是元始天尊﹐存神是太上道君﹐存炁是太上老君﹐名曰三命也。然後再尋三命﹐枉費工夫。神炁相同﹐太上再畱方便之門﹐轉化人道常有也。在三者﹐東華帝君是心也。化十方諸靈﹐大帝是腎也。除此外不可尋也。

天有九星﹐人有九竅。天有四時﹐人有四大。天有地水火風﹐人有心精气身。天有五剛﹐地有五剛﹐人有五剛。天有三才﹐人有三才。

丹陽問﹕何名爲九星﹖祖師答曰﹕是北斗七元星﹑左輔﹑右弼二星﹐名九星。

丹陽問﹕何名九竅﹟1�

﹝丹陽問﹞﹟2﹕何者名爲地有五剛﹖祖師曰﹕恆﹑衡﹑岱﹑華﹑嵩五嶽是也。﹝丹陽問﹕何者名爲﹞人有五剛﹖﹝祖師曰﹞﹕肝﹑膽﹑脾﹑肺﹑腎是也。

丹陽問﹕何者天有四時﹖﹝祖師曰﹞﹕春﹑夏﹑秋﹑冬也。﹝丹陽問﹕何者名爲﹞人有四時﹖﹝祖師曰﹞﹕四肢﹑四大是也。

丹陽問﹕何名天有地水火風﹐人有地水火風﹖師曰﹕天有地水火風者﹐金木水火土也。人有地水火風者﹐心爲火﹑精爲水﹑气爲風﹑身爲土﹐乃是地水火風也。

丹陽問﹕﹝何名三才﹖師曰﹞﹕天有三才曰﹑月﹑星﹐地有三才乙﹑丙﹑丁﹐人有三才精﹑神﹑炁是也。又曰�。眼爲窗﹐口爲門戶﹐心腎爲日月﹐除此一身之外﹐不可外求。

丹陽問﹕何名爲抽添火候﹖祖師答曰﹕除一切塵垢﹐一切雜念﹐又神气常存﹐於本性不昧﹐名曰﹝抽﹞添火候也。

丹陽曰﹕何名爲出家﹖﹝祖師答﹞﹕老君曰﹕人能常淸靜﹐天地悉皆歸。有功行修眞之德者﹐爲出家。

丹陽問﹕何名太上七返﹖師曰﹕一者少言語﹐養內炁。二者戒心性﹐養精炁。三者薄滋味﹐養血气。四者戒嗔怒﹐養肺气。五者美飲食﹐養胃气。六者少思慮﹐養肝气。七者寡嗜欲﹐養心气。是也﹟3。

徐神翁注﹕但精神無惱﹑唾少﹐爲中修行人也。乃三教聖人之意。凡人出家﹐絕名棄利﹐忘情去欲﹐則心虛﹐心虛則气住﹐气住則神淸﹐神淸則德合道生矣。孔子曰﹕仁﹑義﹑禮﹑智﹑信。若修行之人﹐仁者不棄﹐義者不污﹐禮者不自高﹐智者不爭﹐信者不妄言。《金剛經》云﹕無諍三昧﹐人中最爲第一也。

修行之人﹐澄其心而神自淸。晉眞人云﹕心淸意靜天堂路﹐意亂心荒地獄門。丹陽師云﹕要知上天入地﹐好弱由心。孟子曰﹕我善養吾浩然之气﹐故不動心。太上云﹕出家若不降心﹐百年之後無得中處。重陽眞人云﹕出家若不降心﹐返接世緣﹐道德損矣。性命書云﹕洗心對越﹐乃萬物之根蒂。經云﹕心生則性滅﹐心滅則性現也。心滅者是寶。經云﹕諸賢先求明心﹐心本是道﹐道卽是心﹐心外無道﹐道外無心也。

重陽眞人授丹陽二十四訣竟

﹟1此下當有缺文。

﹟2方括號中文字﹐是據上下文義擬補。後同此。

﹟3此下疑有缺文。應爲丹問何爲出離三界﹐攻何爲出家修行。

