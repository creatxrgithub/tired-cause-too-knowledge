仙傳外科集驗方

經名﹕仙傳外科集驗方。又名﹕仙傳外料祕方。元﹟楊淸叟撰﹐明﹟趙宜眞集。十一卷。底本出處﹕《正統道藏》太平部。參校本﹕明刻本﹑北京圖書館藏淸抄本﹝簡稱抄本﹞﹑弭刻本《祕傳外秤方》。

目錄

仙傳外科集驗方序

卷一

敍論癰疽發背品第一

服藥通變品第二

卷二

用敷貼溫藥品第三

卷三

敷貼熱藥品第四

卷四

敷貼涼藥品第五

合用諸方第六

卷五

治癰疽經驗品

卷六

治諸疔瘡經驗品

卷七

神效治瘰痙品

經驗治咽喉品

經驗瘋狗咬人方

卷八

諸癰瘡方論

卷九

發背形證品

卷十

治諸雜證品

神醫華陀云

救解諸毒傷寒雜病一切等證

卷十一

治諸雜證品附錄

仙傳外科集驗方

經名﹕仙傳外科集驗方。又名﹔。仙傳外料祕方。元﹟楊淸叟撰﹐明﹟趙宜眞集。十一卷。底本出處﹕《正統道藏》太平部。參校本﹕明刻本﹑北京圖書館藏淸抄本﹝簡稱抄本﹞﹑弭刻本《祕傳外秤方》。

仙傳外科集驗方序

余少讀書﹐嘗聞先哲云﹕爲人子者﹐不可不知醫。於是遇好方書﹐輒喜傳錄﹐累至數十帙。見有疾者﹐如切己身﹐常制藥施與。一日先君子訓曰﹕施人以藥﹐不若施人以方﹐則所濟者廣。從而有已驗之方﹐必與樂善之士共。及冥棲方外﹐悉棄舊學﹐況﹟1經塵劫﹐煨燼無遺。僅《外科集驗方》一帙﹐乃禾川楊淸叟所編述﹐以授吳寧極﹔寧極之子有章﹐以授西平善觀李先生﹔先生以授於宜眞者。其方簡要﹐惜未版行﹐故獨存之。昨來遊金精福地﹐道經雩都﹐吾徒蕭天倪鳳岡﹐本西昌望族﹐自幼學道於紫陽觀二十載﹐前嘗從予遊﹐亦能召風雨﹑濟旱澇﹐蓋道緣深重﹐履踐端恪之所致也。其師弟劉致柔順川﹐數年間徧身苦瘡癤﹐服荊黃湯﹑敗毒散諸藥﹐俱不效。予因以外科方授之﹐用返魂湯未終劑而愈。天倪乃欣然捐己貲繡梓﹐散施流通﹐其惠濟之意如此﹐則雨暘之應﹐禱也宜哉。𨿽然予有故人曾害鼓椎風﹐往來寒熱﹐數月伏枕﹐諸醫不能療﹐最後一醫士診之曰﹕𨿽成痼疾﹐而有客邪在少陽經未解﹐若曾服五積散則誤矣。詢之果然。因投小柴胡湯數服﹐寒熱頓除﹐卻用本科追風丸等藥﹐理其風證﹐而全廖矣。夫雜病有方﹐傷寒有法﹐二者兼盡其道﹐乃爲良醫。若以大方﹑外科各專其一﹐正恐或有所誤而不自知﹐則又豈能全美乎。此外科論證處方﹐𨿽極其造理﹐校於諸方爲獨優﹐在圓機之士﹐臨証之時﹐尢當加審焉。時洪武戊午九月朔日﹐浚儀趙宜眞原陽子序。

醫之爲藝尙矣。自神農氏始嘗百艸﹐辧溫涼寒熱之性﹐以濟民於夭枉﹐其功莫大焉。厥後扁鵲﹑華陀最精於技﹐治療之法﹐效驗如神﹐惜其術不盡傳。今之外科﹐乃其緒餘也。外科之證﹐癰疽爲甚。蓋疽有陰陽虛實之不同﹐用藥稍差﹐則立至危殆。其次如疔咽喉之屬﹐尢易以殺人﹐世之工外科者﹐因爲不少﹐求其能精﹐類不多見。浚儀原陽趙煉師﹐以通儒名﹐家學於老氏﹐道行高潔﹐超邁輩流﹐處心切於濟人。以平昔所獲奇異方書﹐匯聚成帙﹐中經兵火散失﹐惟外科方僅存。戊午秋﹐挾其書遊金精﹐寓雩都之紫陽觀﹐蓋二十年前嘗以道法授其觀之高士簫鳳岡。今而重過﹐又能愈其徒劉順川積年不治之瘡疾﹐鳳岡卽欲版行﹐以廣其扶危救急之意。而雩都谷邑艱於得匠﹐因循至壬戌夏五月﹐而原陽仙化﹐遺命囑其徒終其志﹐將所受祕方總編爲一卷。觀原陽之自敍﹐與鳳岡之捐貲版行﹐其用心皆極其忠厚。是書之行﹐可以拯危急﹐利倉卒﹐使凡爲人子者皆得此書﹐可不陷於不孝。使凡爲醫者皆得此書﹐可不墮於不仁﹐則仁人孝子之心具在此。予故爲之序﹐庶幾不負其編緝之勤也。時洪武陽復月﹐廬陵友蘭父昊有壬序。

﹟1況﹕抄本作『沈』。

仙傳外科祕方卷之一

浚儀原陽子趙宜眞集

敍論癰疽發背品﹟1第一

外科冠癰疽於雜病之先者﹐變故生於頃刻﹐性命懸於毫髮故也。夫癰疽之名﹐𨿽有二十餘證﹐而其要有二﹐何則﹖陰陽二證而已。發於陽者﹐爲癰﹐爲熱﹐爲實﹔發於陰者﹐爲疽﹐爲冷﹐爲虛。故陽發則皮薄﹑色赤﹑腫高﹐多有椒眼數十而痛。陰發則皮厚﹑色淡﹑腫硬﹐狀如牛頸之皮而不痛。又有陽中之陰﹐似熱而非熱﹐𨿽腫而實虛﹐若赤而不燥﹐欲痛而無膿﹐旣浮而復消﹐外盛而肉腐。陰中之陽﹐似冷而非冷﹐不腫而實﹐赤微而燥﹐有膿而痛﹐外𨿽不盛而內實煩悶。陽中之陰﹐其人多肥﹐肉緊而內虛。陰中之陽﹐其人多瘦﹐肉緩而內實。而又有陽變而爲陰者﹐艸醫涼劑之過也。陰變而爲陽者﹐大方熱藥之驟也。然陽變陰者﹐其證多﹐猶可返於陽﹐故多生。陰變而陽者﹐其證少﹐不復能爲陽矣﹐故多死。然間有生者﹐此醫偶合於法﹐百中得一耳。所謂發者﹐積於中而發於外也。大抵人之一身﹐皆本於五臟。五臟之气﹐皆稟於胃气。胃爲五臟之根本﹐故胃受谷﹐脾化之以生气。脾主肌肉﹐胃气傳五臟而行血脈﹐以經絡一身﹐而晝夜一周。𨿽癰疽有虛實寒熱﹐皆由气郁而成。其因有三﹐內因﹑外因﹑不內外因。內因候於人迎﹐人迎者﹐左手關前一分也。外因候於气口﹐气口者﹐右手關前一分也。人迎气口之脈和平﹐則爲不內外因也。其源有五﹐一天行時气﹐二七情內郁﹐三體虛外感﹐四身熱搏於風冷﹐五食炙﹑飲法酒﹑服丹石等熱毒。以此五者﹐爲邪气郁於胃中﹐胃气盛而體實﹐則邪气相搏而流注於經絡﹐澀於所滯血脈﹐會聚壅結而成癰。胃气弱而體虛﹐則邪气盛而宿於經絡﹐凝澀流積﹐血脈不潮﹐內腐而成疽。故曰外形如粟﹐中可容谷﹔外貌如錢﹐裹可著拳﹔惡毒膿管﹐寸長深滿﹔膿血交枯﹐用藥可痊﹔臭穢無絲﹐血敗气衰﹔腸絕陰盛﹐神仙難醫。醫之用藥﹐當量人虛實﹐察病冷熱﹐推其所因﹐究其所原﹐而後治之。使內外相應﹐不可一槪而論。如病發於陽而極熱﹐則當有順其气﹐勻其血。气順財毒气宣通而不滯﹐血勻則血脈流動而自散。蓋气爲陽﹐血爲陰﹐陰陽調和﹐病者自安。外則用涼藥而觸之﹐熱盛則血得涼而易散﹐不散則熱已痿而血凝於涼﹐此陽變爲陰之漸﹐乃壞爛之根本也。急歸得涼以治之﹐解其外攻四圍之血路﹐出其中間已成之膿毒﹐然後依法以收其功也。如病發於陰而極冷﹐則內用平補之藥﹐以宣其气﹑滋其血﹑助其元陽﹐從其脾胃﹐待其飲食進﹑精神回﹐然後順气勻血如常法。外用熱藥以潮會一身之气血﹐回死肌﹐拔毒气﹐然後用溫藥以散之。其極冷者﹐或又爲冷藥所誤者﹐不得已於三建而回陽﹐則病必旁出再作﹐方爲佳﹐此陰變爲陽之候﹐更生之兆也。若內陽不回﹐外證不見﹐是爲獨陽絕陰﹐不可爲矣。蓋陽者气也﹐陰者血也﹐陽動則陰隨﹐气運則血行。气不運而血死﹐血死則肌死﹐肌死則病死矣。冷證則用熱藥者﹐不過行其气血也。蓋血气遇熱則行﹐遇涼則止也。𨿽然涼熱之藥用之固妙﹐尢當先乳香豆粉救其心﹐護其膜。蓋心爲一身之主宰﹐膜爲五臟之囊櫜。病之初發﹐毒必上攻心胞絡﹐故先嘔逆而後癰疽﹐或先癰疽而後嘔逆者﹐胞絡根於心也。苟治之不早﹐勛心主受毒﹐神無所捨﹐元气昏暝矣。病之初發﹐毒必旁腐肌肉﹐苟治之不早﹐則毒气透膜﹐膜透則元气泄﹐藏府失養﹐精神枯槁﹐脈壞絕矣。故病至盛而生者﹐內見五臟而膜完全者也。亦有至微而死者﹐肌肉未潰而膜先透者也。此救心護膜所以爲第一義歟。是方乃遇神仙祕授﹐神聖工巧﹐不可具述﹐非尋常艸醫一艸一木﹑一鍼一刀之比。得其要者﹐寶之寶之。

服藥通變品﹟2第二

榮衛返魂湯又名通順散﹐又名何首烏散。

何首烏不犯鐵當歸木通去皮節﹟3赤芍藥炒白芷不見火茴香炒土烏藥炒陳枳殼面炒﹐若惡心加薑汁炒甘艸

右方止此九味﹐各等分﹐水酒湯使﹐隨證用之﹐水酒相半亦可。惟流注﹐加獨活。每服四錢﹐病在上食後服﹐病在下食前服。

此一藥﹐流注癰疽﹑發背傷折﹐非此不能效。至於救壞病﹑活死肌﹐弭患於未萌之前﹐拔根於旣愈之後﹐中間君臣佐使﹐如四時五行更相疊旺﹐眞神仙妙劑﹐隨證加減﹐其效無窮。何則﹖此藥大能順气勻血故也。夫气陽也﹐血陰也﹐陽動則陰隨﹐气運則血行﹐陽滯則陰凝﹐气弱則血死﹐血死則肌死﹐肌死則病未有不死者矣。故必調其陽﹐和其陰﹐然後气血勻﹐二者不可偏廢。只調陽不和陰﹐則气耗而血凝﹐肌必不活﹐如五香連翹之類是已。只和陰不調陽﹐則血旺而气弱﹐疾必再作﹐如內補十宣之類是已。然二藥亦參用之﹐不可執一爲妙。此藥扶植胃本﹐不傷元气﹐蕩滌邪穢﹐自然順通﹐不生變證﹐眞仙劑也。用法開具於後。

一發背旣久不愈﹐乃前醫用涼藥過也。涼藥內傷其脾﹐外冰其血。脾主肌肉﹐脾其受傷﹐飲食必減﹐顏色痿瘁﹐肌肉不生。血爲脈絡﹐血一受冰﹐則气不旺﹐肌肉糜爛。故必理脾﹐脾健肉自生﹐宜於此方中去木通﹐少用當歸﹐倍加厚朴﹑陳皮﹐盛則用家傳對金飲子﹐又盛則加白豆蔻之類爲妙。

一凡治流注﹐可加獨活。流注者﹐气血凝滯﹐故气流而滯﹐則血注而凝。加此藥者﹐可以動蕩一身血脈﹐血脈旣動﹐豈復有流注乎。

一流注起於傷寒﹐傷寒表未盡﹐餘毒流於四肢經絡﹐澀於所滯﹐而後爲流注也。如病尙有潮熱﹐則裹有寒邪未盡散﹐此方中可加升麻﹑蘇葉。如服此而熱不退﹐可加漧葛。如有頭疼﹐加川芎﹐並用薑水煎。如無潮熱﹐可用水酒相半煎﹐酒大能行血生气故也。气生血行﹐病愈可必。然流注須表者﹐何也﹖所以推其因﹐究其源﹐不忘病之本根也。寒邪旣盡﹐表之太過﹐則爲冷流注﹐尢爲難治﹐故宜略表爲妙。表後第二節

﹐宜服溫平之藥﹐乃十宣內補是已。如不效﹐第三節

宜加附子﹐或服四柱散數服卽止。溫藥亦不可多用﹐恐增痛苦﹐返成膿血不漧。第四節

仍歸本方收效。然表未盡﹐則餘毒附骨而爲骨癰。夫流注者﹐傷寒之餘毒﹔骨癰者﹐又流注之敗證也。流注非傷寒之罪﹐乃醫者表之未盡也。骨癰非流注之過﹐又庸醫涼藥之過也。庸醫無識﹐心盲志聾﹐妄稱明見﹐𨿽知爲骨癰﹐而治之無法﹐又復投之涼藥﹐烈之毒刃﹐則毒气滯﹐涼藥觸鐵器﹐則愈附骨而不能愈矣。不然則人之骨何以有癰﹖骨而成癰﹐非藥可治﹐故名附骨疽﹐又名白虎飛屍。畱連周期﹐展轉數歲﹐冷毒朽骨出盡自愈。其不愈者﹐至於終身有之﹐此皆失於初也。其骨腐者﹐多爲副骨尢或可痊﹐正骨腐則終身廢疾。放膿白而淸者﹐碎骨初脫﹐肉探難取﹔膿黃而膿者﹐碎骨將出﹐肉淺可取﹐宜以利刀取之。詳在後章。此不過治骨癰之槪耳。又有病經數月﹐傷於刀刃﹐羸弱拳孿﹐咳嗽膿血﹐壞肉陰爛者﹐此皆冷極﹐陽弱陰盛﹐不可以唾紅爲熱﹐宜以好附子加減治之。又有毒自手腳頭面而起﹐疼痛徧身﹐上至頸項﹐經絡所系去處﹐如瘍貫珠者﹐此爲風濕流气之證﹐宜以加減小續命湯及獨活寄生湯﹐與此方參錯用之。又有兩膝痛起﹐以至徧身骨節皆痛﹐婦人類血風﹐男子類軟風﹐此名風濕痺﹐又名節﹐宜以附子八物湯加減用之。又有癰腫在項腋﹑兩乳旁﹑兩胯軟肉處﹐名爲瘎痙癰﹐此冷證無熱﹐宜以內補十宣散與此方參用。小兒不可輕用附子﹐恐生驚癇。切不可更犯鍼刀。薄血無膿﹐弩肉難合﹐宜以濕熱藥貼散內消。倘犯鍼刀﹐生弩肉﹐亦以此藥收功。倘用藥微疼﹐略有驚癇﹐宜用全竭觀音散加減用之。驚定﹐藥如故事。又有小兒﹐亦患宿痰失道者﹐癰腫見於頸項﹑臂膊﹑胸背等處﹐是爲冷極﹐全在熱藥敷貼之功。畱口﹐病須再作爲佳﹐治法在後。

一又有流注大如匏瓠覆碗﹐見於'胸背﹐其證類發而甚惡﹐用藥之後﹐形論勢一有微動﹐卽非發矣﹐宜以內補十宣與此方隨證通變用之﹐可以內消。大抵諸證皆原於冷﹐故爲痛者﹐骨痛也﹐骨者腎之餘﹐腎虛則骨冷﹐骨冷所以痛。所謂骨疽皆起腎者﹐亦以其根於此也。故補腎必須大附子方能作效﹐腎實則骨有生气﹐疽不附骨矣。凡用藥不可執一﹐貴乎通變。

一凡癰疽初萌﹐必气血凝滯所成﹐爲日旣久﹐則血積於所滯﹐而後盛作﹐故病人气血盛者﹐此方中減當歸﹐多則生血﹐發於他所﹐再結癰腫﹐生生不絕。斯乃祕傳﹐醫者少知也。

一凡癰疽生痰有二證﹐一胃寒生痰﹐此方中加半夏健脾化痰﹔二熱郁而成風痰﹐此方中加桔梗以化咽膈之痰﹐並用生薑﹐和水酒煎。

一凡腦發背發在上者﹐此方中可去木通﹐恐導虛下元﹐爲上盛下虛之病﹐難於用藥﹐老人虛弱者尢宜去之。

一凡病人有瀉者﹐不可便用此方﹐宜先用止瀉藥白礬生用﹐爲末﹐溶開黃蠟爲丸﹐米飲下三十丸﹐俟瀉止方用此藥。蓋人身以血气爲主﹐病癰之人﹐气血潮聚一處爲膿﹐若臟腑不固﹐必元气泄而血愈寒難愈﹐此藥大能順气故也。大抵气順則血行﹐气耗則血寒﹐气寒則血死﹐血死則肌肉不生。投之熱藥則肌肉無﹐元气不足以當之﹐徒增苦﹐投之涼藥則無是理。是方𨿽仙授﹐要在用之得當﹐不然則有刻舟之患矣。至於流注﹐又不可一槪論也。若涼藥耗散﹐元气虛敗﹐有用三建取效者﹐其疾多緣於冷故也。尢當審其脈﹑辯其證﹐的出於冷而然後用之﹐亦不可過﹐過亦有害。但陽脈回﹐腫處紅活﹐骨有生气﹐寒气不能相附爲疽﹐卽歸功本方以取效﹐此萬全妙法。

一此藥元﹑散﹑末皆可﹐水酒湯使臨時裁度用之。貴人加木香爲衣。病者有熱痰咳嗽﹐富沈香﹑貧蘇葉湯﹐皆可下。圓用蜜爲丸。

一此方非但治癰疽﹑發背﹑傷折﹐至於男子婦人疝气血气皆可用﹐屢獲效矣。有一婦人患气疾五年﹐發時只是塊痛嘔逆﹐水漿不下﹐一發便死﹐用此藥爲丸﹐木香湯下﹔一服嘔止﹐再服痰气順﹐遂愈。

一凡傷折皆不脫此方﹐但加減有差﹐詳見傷折類中。如尋常打破傷損﹐或傷心胞﹐並皆治之。在頭上則去木通﹑枳殼﹐加川芎﹑陳皮。常用加丁皮﹑蘇葉能活血﹐加破故紙﹑五靈脂能破宿血。水煎熟了﹐卻用濃酒一盞侵入﹐候再沸﹐卻入大黃末﹐空心服之。如通順﹐藥只四服﹐先二服中入大黃末﹐後二服不必用﹐只是催發便下。如不通﹐用枳殼湯一向催。如若不通﹐卽不可治。不可坐視人死而不知也。補血十宣散之類。

一凡傷折常用此方﹐可去木通﹐名何首烏散﹐蓋首烏能扶血故也。如刀刃傷﹐有潮熱﹐面腫气喘﹐乃破傷風證﹐可服索血散﹑葛根湯數服﹐姜蔥煎發散或敗毒散三四服﹐外用敷貼藥﹐依法治之﹐無不愈者。

一經年腰痛﹐加艸萆蘚﹑玄胡索﹐酒煎服。

一腳气加檳榔﹑木瓜﹑川山甲﹐水煎服。

一宿痰失道﹐非惟人不識﹐自仙授以來﹐惟餘一派知之。人身有痰潤滑一身﹐猶魚之有涎。然痰居胃中﹐不動則無病﹐動則百病生﹐或喘或咳﹐或嘔或暈﹐頭痛睛疼﹐徧身拘急﹐骨節痺疼﹐皆外來新益之痰﹐乃血气敗濁凝結而成也。何則﹖臟腑气逆﹐鬱結生痰﹐當汗不汗﹐蓄積生痰﹔飲食過傷﹐津液不行﹐聚而生痰。其常道則自胃脘達肺院而出﹐其失道自胃脘而流散﹐冷肌肉皮毛之間。脾主肌肉﹐肺主皮毛﹐故凡胸背﹑頭項﹑腋胯﹑腰腿﹑手足結聚腫硬﹐或痛或不痛﹐按之無血潮﹐𨿽或有微紅﹐亦淡薄不熱﹐堅如石﹐破之無膿﹐或有薄血﹐或淸水﹐或如乳汁﹐又有壞肉如破絮﹐又恐如瘰在皮肉之間﹐如鸚卵浮浴於水中﹐可移動﹐軟活不硬﹐破之亦無膿血﹐鍼口弩肉突出﹐惟覺咽喉痰實結塞﹐作寒作熱﹐卽皆其證。急於此方中加南星﹑半夏等藥以治其內﹐外用玉龍熱藥以拔其毒﹐便成膿破爲良。其輕無膿者﹐必自內消。如熱極痰壅﹐則用控涎丹紫大戟﹑甘遂﹑白芥子﹐等分爲末﹐米糊丸。如徧身腫硬﹐塊大如杯盂﹐生於喉項要處者﹐尢爲難治。夫血气和暢﹐自無他病﹐气行不順﹐血化爲痰。痰復失道﹐則血气衰敗﹐不能爲膿﹐但能爲腫硬﹐理必然也。此證陽少陰多﹐隨證用藥﹐回陽生气﹐補血控涎﹐外則用後法作起一身气血﹐引散冷塊。萬一腫不消﹐不作痛﹐不爲熱﹐體气實﹐無他證﹐肉塊與好無異﹐此又一證也。切不可輕用鍼刀自戕﹐如艸醫曾用鍼灸陰爛其肉﹐或用毒藥點脫﹐使人增寒壯熱﹐法當通順其气血﹐於此方中加升麻以除其寒邪﹐用斂口結痂之藥以安之﹐使爲疣贅而已。萬一病自作臭穢糜爛﹐不兔動刀﹐則有妙劑可以代刀﹐不可輕泄卽白礬﹑枯朴消﹐二味爲末敷之。

一肚腸內癰﹐宜服十宣散﹐與此方相間用之﹐並加忍冬藤﹐此藥最治內癰﹐但當審其虛實﹐或通或補﹐補須用附子﹐通則用大黃。如不明虛實﹐則此方亦自能通順﹐十宣自能內補﹐可無他變。至於肺癰﹐初覺飲食有礙﹐胸膈微痛﹐卽是此證。急須察脈審其虛實﹐虛則用此方加附子相出入用之﹐若稍再作﹐卽用十宣散內補之﹐卽自消散。實則用此方加大黃略通之﹐使毒气下宣爲妙。蓋肺與大腸相表裹故也。如內癰已成﹐宜以海上方與此方加減參用之。喘咳膿血者﹐肺癰也。大便有膿自臍出者﹐肚癰也。忍冬藤﹑甘艸節煮酒妙。

仙傳外科祕方卷之一竟

﹟1品﹕明刻本無。

﹟2品﹕明刻本作『方』。

﹟3節﹕明刻本作『尖』

仙傳外科祕方卷之二

浚儀原陽子趙宜眞集

用敷貼溫藥品﹟1第三

沖和仙膏一名黃雲膏又名仙膏﹐治冷熱不明者用之﹐茶酒隨證。

川紫刻皮五兩重﹐炒﹐又名紅肉﹟2﹔又曰內消赤芍藥二兩重﹐炒獨活三兩重﹐炒﹐不用節白芷一兩重﹐不見火木臘又名望見消﹑陽春雪﹐隨加減﹐炒用﹐卽石菖蒲

右五件並爲細末﹐用法詳見於後。

夫癰疽流注雜病﹐莫非气血凝滯所成。遇溫卽生﹐遇涼卽死﹐生則散﹐死則凝。此藥是溫平﹐紫判皮﹐木之精﹐能破气逐血消腫﹔獨活﹐土之精﹐能止風動血引气﹐拔骨中毒﹐去痺濕气﹐更能與木臘破石腫堅硬﹔赤芍藥﹐火之精﹐微能生血住痛去風﹔木臘﹐水之精﹐能生血住痛消腫﹐破風散血﹔白芷﹐金之精﹐能去風生肌止痛。蓋血生則不死﹐血動則流通﹐肌生則不爛﹐痛止則不掀作﹐風去則血自散﹐气破則硬可消﹐毒自散﹐五者交攻﹐病安有不愈乎。

一凡病有三證﹐治有三法。如病極熱﹐則此方中可倍加紫荊皮﹑木臘。少用三品﹐亦能消散之﹐但功少遲耳。如病極冷﹐則此方微加赤芍藥﹑獨活﹐亦能活血﹐而消散之功亦稍遲﹐而不壞病。

一如病熱勢大盛﹐切不可用酒調﹐但可用蔥泡湯調此藥﹐熱敷上﹐蔥亦能散气故也。血得熱則行﹐故熱敷也。如病稍減﹐又須用酒調﹐酒能生血﹐遇熱則血愈生﹐酒又能行血﹐遇溫則血愈行矣。

一瘡面有血泡成小瘡﹐不可用木臘﹐恐性枯起藥時生受﹐宜用四味先敷﹐後用木臘蓋在上面﹐覆過四圍﹐以截助攻之血路。凡敷藥﹐皆須熱敷﹐乾則又以元湯濕透之﹐使藥性濕蒸而行﹐病自退。

一如用正方﹐四面黑暈不退﹐瘡口皆無血色者﹐是人曾用冷藥大過﹐不可便用玉龍﹐蓋肌未死也﹐恐藥力緊添痛苦﹐宜於此方加肉桂﹑當歸﹐以喚起死血﹐自然黑暈退﹐見功效。血回卽除加藥﹐只以正方取效。

一如用正方痛不住﹐可用酒化乳香﹑沒藥﹐於火上使溶﹐然後將此酒調藥﹐熱塗痛止。

一流注筋不伸者﹐可於此方加乳香敷之﹐其性能伸筋故也。

一如瘡口有赤肉突出者﹐其證有三﹕一是著水﹐二著風﹐三是刀破後刀口番突。宜以此方加少南星以去風﹐用薑汁酒調。其不消者﹐必是庸醫以手按出膿核大重﹐又以涼藥涼了皮﹐以致如此。若投以熱藥﹐則愈糜爛﹐此又有口訣焉﹐宜用白礬﹑枯朴消﹐二味爲末敷之﹐次用硫黃摻﹟3之﹐外服榮衛加對金飲﹐外貼衝﹟5和。

一若病勢熱盛者﹐不可便用涼藥﹐熱盛則气血壅會必多﹐大凍則血退不徹﹐返凝於涼﹐故宜溫冷相半用之﹐血得溫則動﹐挾涼則散﹐可用此方加對停洪寶丹﹐用蔥湯調塗貼。

一此方乃發背流注之第一藥也﹐學者當通變妙用﹐表裹相應﹐則病在掌握之中。但發背甚者﹐死生所系﹐惟此藥功最穩重﹐終始可恃﹐決無變壞。若發之輕者﹐艸醫亦能取效﹐然有變證流獘之患。此無他﹐發於陰則非艸醫之可治矣。豈如是劑兼陰陽而並治﹐奪造化之神功哉。至如流注一疾﹐𨿽不能死人﹐而十有九爲廢疾﹐廢疾流連﹐死亦隨之﹐縱有醫之能愈者﹐亦必半年周歲之後方見其效。此乃百中之一﹐然終爲殘弱之身矣。惟吾此派仙方﹐藥奇效速﹐萬不失一﹐端有起死回生之效﹐非有言所能盡述。夫流注乃傷寒之餘毒也﹐故有表未盡者﹐餘毒客於經絡﹐气血不勻﹐則爲熱流注。所謂醫之能愈者﹐熱也。熱病少見有表散太過﹐气血衰者﹐餘毒流入勝理﹐腠理或疏或密﹐爲冷流注。所謂醫之難愈者﹐也。冷病常多﹐故傷寒表未盡者﹐非爲熱證而已﹐其餘毒亦多﹐爲冷證﹐皆特冷癱如下原於腎虛﹐故作骨疽。冷則气愈滯而血愈積﹐故但能爲腫﹐而不能爲膿。若醫者投之以冷劑﹐則所謂冷其所冷﹐而陰死於陰﹐惟有壞爛肉腐﹐毒气著骨﹐而爲骨癰﹐流爲廢疾。故曰骨癰者﹐流注之敗證也。又日骨癰非流注之罪﹐乃醫者涼劑之過也。夫流者﹐動也﹔注者﹐住也。气流而滯則血注而凝。气爲陽﹐血爲陰﹐陽動則陰隨﹐气運則血行﹐吾所以能移流注於他處而散之者﹐取其能動故也。動則可移﹐陽旣移而動矣﹐陰豈能獨住而不隨之者乎。是故以獨活引之者﹐以其性能動蕩气血也。引之一動則陰陽調和﹐不能爲膿﹐而散之於所移之處﹐勢之必然矣。

一流注在背膊腰腿緊要處﹐當用此方厚敷患處﹐卻單用一味獨活末酒調熱塗一路﹐其盡處以玉龍誘之﹐此移法也。使血气趨於他所﹐聚於無緊要處作膿。又或消之﹐若已成膿﹐則引不﹐急將此藥拔之出毒气﹐免作骨疽。庸醫用了涼藥﹐犯了鍼刀﹐使成骨癰﹐非藥所愈﹐又待其碎骨出盡方愈。若怯用鍼刀取之﹐則用玉龍﹐治法在後。若正骨出﹐無治法﹐副骨出可安。

一方用白芷﹑紫荊皮酒調﹐以內消初生癰腫﹐名一勝膏。又方只用赤芍﹑木臘﹑紫剩皮作箍藥﹐名三勝膏。

一方治大人小兒偶含﹟5刀在口﹐劇斷舌頭﹐已垂落而未斷﹐用雞白軟皮袋了舌頭﹐用破血丹蜜調塗舌根﹐斷血卻以蜜調和蠟稀稠得所﹐調此正方敷在雞子皮上﹐取性軟薄能透藥性故也。如在口﹐溶散勤勤添敷﹐三日舌接住﹐方可去雞子白皮﹐只用蜜蠟調藥﹐勤勤敷上﹐七日全安。學者觀此﹐則知通變活法妙用﹐不在師傳之功。如無速效﹐以金瘡藥參錯治之﹐尢妙尢妙。

一治癰腫未成膿﹐不可便用洪寶丹敷貼頭上﹐恐爲冷藥一冰﹐血凝不消﹐不能成膿﹐反能爛肉﹐只用此方敷貼﹐如不消﹐欲其成膿﹐卻以玉龍貼癰頭以燥之。次用此正方在玉龍之下﹐四圍用洪寶丹箍住﹐以截新潮之血。又若病未甚冰於涼藥者﹐玉龍之下﹐不必用此方﹐止以洪寶丹圍之。

一如救壞病﹐未見可用玉龍﹐只用此方自然穩當﹐免病人苦。

一發背初生未成﹐單用紫荊皮末酒調箍住﹐自然撮細不開。服藥止用柞木飲子﹐乃救貧良劑。

一此方加南星﹑艸烏二味三分之二﹐熱酒調敷﹐諸癰可以潰膿不痛。若單玉龍要洪寶丹箍住﹐不若此法妙。

一猘犬咬人﹐單用紫交沙糖調塗﹐畱口﹐金丹退腫﹐嚼杏仁置口中﹐去毒。

一法加南星﹑艸烏二味﹐與此方各一半﹐熱酒調敷﹐可治久損﹐至妙至妙。

一小兒軟節﹐用此方加軍姜﹐酒調敷。若初發﹐只用此方酒調敷﹐成膿而止。若初發之時﹐用紫荊皮﹑木臘﹐酒調敷﹐可以必消﹐切不用洪寶丹。

一熛疽﹐心火熱毒也﹐見於五心﹐痛不可忍。其狀如泡瘡而血赤﹐外形𨿽小﹐內有熱毒﹐在心腌者難治﹐在手足心者可療。然治之須早﹐稍遲或在心腌則腐肉粉碎﹐神仙莫醫。凡有此疾﹐在手心則用洪寶丹﹐於手心環圍敷之﹐以截其血﹐卻用仲和於手心﹐畱口收功。在腳心則用洪寶敷﹐在腳經交骨四圍一二寸長﹐以沖和收功如前。

仙傳外科祕方卷之二竟

﹟1品﹕明刻本無。

﹟2肉﹕疑當作『內』。

﹟3摻﹕明刻本作『掞』。

﹟4飲﹐外貼仲﹕原作『欠卜占中』﹐均脫半邊﹐據明刻本及抄本改。

﹟5含﹕和『今』﹐據明刻本及抄本改。

仙傳外科祕方卷之三

浚儀原場子趙宜眞集

敷貼熱藥品第四

回陽玉龍膏性熱

艸烏三兩﹐炒南星一兩﹐煨軍姜二兩﹐煨白芷一兩﹐不見火赤芍藥一兩﹐炒肉桂半兩﹐不見火

一此方治陰發背﹐冷流注﹐鼓椎風﹐久損痛﹐冷痺風濕﹐諸腳气冷腫無紅赤者﹐冷痛不腫者﹐足頑麻﹐婦人冷血風﹐諸陰証之第一藥也。用法詳具於於後﹐用熱酒調塗。

夫雜病𨿽見於皮膚手足之間﹐而因必本於五臟六腑。蓋臟腑之血脈﹐經絡一身﹐晝夜運行﹐周而復始。一臟受病﹐必見於本髒脈息所經之處﹐卽陰陽分手足之所屬也。其爲病﹐有冷有熱﹐熱者易治﹐冷者難療。夫玲必由臟腑元陽虛弱﹐然後風邪得以乘間而入﹐血气不勻﹐遂自經絡而客於皮膚之間﹐脈息不能周流﹐遂澀於所滯﹐愈冷則愈積而不散﹐復加庸醫用凍劑﹐而內外交攻﹐則其爲病鮮有不危者矣。學者當觀其外之爲證﹐而察其內之所屬﹐表裹相應﹐萬無失一。此藥有軍姜﹑肉桂﹐足以爲熱血生血。然旣生旣熱而不能散﹐又反爲害﹐故有艸烏﹑南星﹐足以破惡气﹐驅風毒﹐活死肌﹐除骨痛﹐消結塊﹐喚陽气。又有赤芍﹑白芷﹐足以散滯血﹐住痛苦﹐生肌肉﹐加以酒行藥性﹐散气血﹐𨿽十分冷證﹐未有不愈﹐端如發寒灰之焰﹐回枯木之春。大抵病冷則肌肉陰爛﹐不知痛癢。其有痛者﹐又多附骨之痛﹐不除則寒根透髓﹐非尋常之藥所能及。惟此藥大能逐去陰毒﹐迎回陽气﹐住骨中痛﹐且止肌肉皮膚之病﹐從可知矣。但當斟酌用之﹐不可大過﹐則爲全美﹐治法加減﹐疏舉如左。

一發背發於陰﹐又爲冷藥所誤﹐又或發於陽而誤於藥冷﹐陽變爲陰﹐滿背黑爛﹐四圍好肉上用洪寶丹把住﹐中間以此藥敷之﹐一夜陽气回﹐黑者皆紅。察其紅活﹐卽住此藥﹐卻以沖和收功。如不效﹐欲作膿﹐又以南星﹑艸烏加於沖和用之。如陽已回﹐黑已紅﹐惟中間一點黑爛﹐不能紅者﹐蓋血已死﹐可以朴消﹑明礬。又云白丁香﹑硼砂﹑乳香﹐用唾調勻﹐於黑紅交處作一圈﹐上用沖和蓋之﹐至明早起藥﹐自然去黑肉如割﹐卻以藥洗之﹐掞以生肉﹐合口收功。

一流注冷證多附骨﹐肉硬不消﹐骨寒而痛﹐筋縮不伸。若輕用刀鍼﹐並無膿血。若止有乳汁淸流﹐或有瘀血﹐宜用此藥敷之。若稍緩止﹐以軍姜﹑白芷﹑肉桂﹑艸烏等分﹐熱酒調敷。骨寒除而痛止﹐則气溫和而筋自伸﹐肉硬自消矣。然治流注不可無木臘﹐以其性能破積滯之气﹐消堅硬之腫最妙﹐又不可多﹐多則能解藥性﹐蓋此證主於溫藥故也。

一鼓椎風起於中濕﹐或傷寒餘毒﹐又或起於流注之壞證﹐或起於風濕虛痺。此證有三﹕一是兩膝相搕﹐行步振掉﹐膝�經骨微腫﹔二是膝�經骨交接處大如椎﹐腿股肉消﹐皮縮裹骨﹔三是上腿腫大﹐下股冷消。蓋足膝屬肝﹐肝經有風寒濕气﹐則血脈不流而作此﹐遂爲膝寒所澀﹐凝流不動﹐下股之血脈有去而無返﹐是以愈瘦愈冷而飭愈縮。上腿之血脈有積而無散﹐是以愈腫愈熱而肉愈瘦。其原若起於流注﹐則肉癡者爲爛﹐爛則冷毒腐骨﹐腐骨一出﹐神仙無術。未破則肌肉尙未死﹐急以此藥熱酒調敷膝�骨上腿處﹐以住骨痛﹐回陽气。又以沖和塗下腿冷處﹐引其血气﹐使流動而下﹐通貫血脈。又以此方敷經骨交處﹐以接所引之血脈﹐以散所積之陰气。內則用追風丸倍加乳香以伸筋﹐如法服之﹐無不愈者。如人欲出﹐方可用五積散加姜﹑桂﹑芷﹑歸﹐又加大川烏﹑牛膝﹑檳榔﹑木瓜﹐或茶或酒調。

一男子婦人﹐久患冷痺血風﹐手足頑麻﹐或不能舉動﹐可用綿子夾袋此藥在中心﹐卻以長長纏在痛處﹐用絹袋擊定﹐此藥能除骨痛。附在肉上﹐覺皮膚如蟻緣﹐卽其功也。如痺可加丁皮﹑吳茱萸﹑沒藥﹑大川烏等分﹐然後全在追風丸表裹交攻﹐去病如神。

一風腳痛不可忍﹐內用追風丸﹐外用此方﹐加生面﹐薑汁調﹐熱敷。欲得立止﹐可依法加乳香﹑沒藥﹐化開酒調爲妙。

一久損入骨者﹐蓋因墜壓跌撲﹐傷折不曾通血﹐以至死血在所患之處﹐久則如雞肺之附肋﹐輕者苔蘚之暈石﹐年少之時﹐血气溫和﹐尢且不覺﹐年老血衰﹐遇風寒雨濕﹐其病卽發。宜以此方熱酒調敷﹐內則用搜損尋痛元﹐表裹交攻爲妙。𨿽然血气虛弱之人﹐病在胸肋腰背之間者﹐謂之脫垢不除﹐變爲血結勞﹐不論老少﹐遠年近歲﹐大而徧身﹐小而一拳半肘﹐醫之則一。此等乃根蒂之病﹐此非一劑可愈﹐磨以歲月方可安﹐未成勞者易已﹐成勞者難。

一法只用南星﹑艸烏﹐加少肉桂﹐能去黑爛潰膿﹐謂之小玉龍。

一治石癰﹐用此方熱酒調敷﹐外卻用洪寶箍住四圍﹐待成膿後破。

一婦人乳癰﹐多因小兒斷乳之後﹐不能回化﹔又有婦人乳多﹐孩兒飲少﹐積滯凝結﹔又有經候不調﹐逆行失道﹔又有邪气內郁﹐而後結成癰腫。初發之時﹐切不宜用涼藥冰之。蓋乳者﹐血化所成﹐不能漏泄﹐遂結實腫核。其性淸寒﹐若爲冷藥一冰﹐凝結不散﹐積久而外血不能化乳者﹐方作熱痛﹐蒸逼乳核而成膿﹐其苦異常﹐必爛盡而後已﹐故病乳癰者﹐旣愈則失其乳矣。蓋乳性最寒﹐而又滯以涼劑﹐則陰爛宜也。然涼藥亦未嘗不用﹐用於旣破之後則佳。如初發之時﹐宜於此方中用南星﹐薑汁﹑酒兩停調勻﹐熱敷卽可內消。欲急則又佐以艸烏﹐此藥味性烈﹐能破惡塊﹐逐寒熱﹐遇冷卽消﹐遇熱卽潰﹐如已成癰腫﹐則又從沖和﹐依常法用之﹐或加此艸烏﹑南星二味。亦可破後觀其原﹐原於冷用沖和收功﹐原於熱用洪寶生肌﹐且須用乳沒住痛﹐以減其苦。至於喫藥﹐只用瓜簍散﹐隨人虛實﹐參以通順散﹑十宣相間服之。多口者爲乳發﹐乳房堅硬者爲乳石﹐正在乳觜處腫者爲吹乳﹐在乳兜囊下爲乳漏﹐以肉懸垂而血易滿故也﹐故爲難治。一囊一口爲乳癰﹐五十歲老人無治法。外有老人乳節﹐又爲可治﹐蓋在垂囊肉上爲癰﹐若近腦則爲節矣。

一宿痰失道﹐癰腫無膿者﹐可用此藥點頭﹐病必旁出﹐再作爲佳。不然則元陽虛耗﹐此爲敗證。如元陽虛耗敗證者﹐急用全體玉龍敷之﹐拔出成膿﹐服藥則通順散加桔梗﹑半夏﹑當歸﹑肉桂等藥。若病紅活熱驟﹐則當歸沖和爲佳﹐切不可誤投凍劑。此方但能拔毒作膿﹐病回卽止﹐不可過。若能參用蹈脈神劑尢妙﹐出《外科精要》。

一肚癰一證﹐十有九死﹐蓋胃屬陰﹐外寒裹熱。凡气血朝聚﹐趨熱避寒﹐故多爲內癰﹐不能外現﹐間有微影欲出﹐則又爲冷藥所觸﹐及服涼劑﹐𨿽有神仙﹐莫施其巧﹐醫者可不愼乎。凡有此證﹐初覺腹痛﹐且以手按之﹐痛苦走閃移動﹐則爲气塊。若根不動﹐外面微有紅腫﹐則爲內癰。急以此方拔出一毒气﹐作成外癰﹐然後收功沖和﹐內則用通順散加忍冬藤﹐治法如前。若癰自能外現者﹐不必用此方﹐只用沖和爲妙﹐不可輕用鍼刀。如犯鐵器﹐口不能合﹐只用玉龍貼癰頭上﹐四邊以沖和圍之﹐依法自破。若膿流不快﹐依法用洪寶三分﹐薑汁七分﹐茶調敷之﹐膿皆出盡。內用十宣平補生肌﹐外則依然收功沖和。此證陰多陽少﹐損人最害﹐將安之際﹐倍服內補以生气血﹐庶幾易愈﹐否則消而復脹﹐口不合。旣安之後﹐尢宜多服內補加附子﹐否則气弱難平。證冷者﹐未破之先尢宜先服附子方好﹐旣破之後切不可用急澀斂口之藥﹐恐食毒不散。服藥力到﹐自然合口。至於內癰已成﹐不能拔出﹐只用沖和外貼﹐使在外溫和成膿﹐自臟腑而出﹐不至內爛。死生所系﹐全在服藥之功﹐治法見前。最忌毒食﹐食毒卽發﹐反覆難療。又有孕婦病此者﹐又與此異﹐內用紫蘇飲安胎﹐勿輕與他藥。若臨月則兒與膿俱下﹐若尙遠則膿自大腑中下﹐若初萌只服藥可消﹐若癰在外面﹐其證必熱﹐惟可用沖和收功﹐亦須審輕重用之﹐恐有誤也。

仙傳外矜祕方卷之三竟

仙傳外科祕方卷之四

浚儀原陽子趙宜眞集

敷貼涼藥品﹟1第五

洪寶丹又名金丹﹑寸金﹑四黃散﹑一黃散﹑破血丹﹑黃藥。

天花粉三兩姜黃一兩白芷一兩赤芍藥二兩

右爲末﹐茶酒湯使﹐隨證熱塗諸般熱證癰腫﹑金瘡之證。

此一藥一涼而已﹐能化血爲水﹐又能使血瘀積﹔又能涼肌生肉﹐又能去死肌爛肉﹔及能破血退腫﹐又能滯气爲浮﹔能止痛﹐又能爲痛﹔能閉膿﹐又能出膿﹐一反一覆。此方藥性無他﹐遇涼效少﹐遇熱效多﹐故非十分陽證不可輕用﹐恐或凝寒﹐治療費力。若夫金瘡出血﹐非此不可﹐乃第一藥﹐餘外但可爲前二藥之佐使爾﹐當審之審之。大抵此三藥﹐可合力同功者﹐可獨將專權者﹐可分司列職者﹐可合圍交攻者﹐可借援求救者﹐可勇力相持者﹐可正兵先鋒﹑奇兵取勝者﹐可奇兵先鋒﹑正兵取勝者﹐神聖工巧﹐端與兵法無異。然兵隨印轉﹑將逐令行﹐故立功取勝存乎其人﹐苟非明理通變之士﹐何足言哉。用法如後。

一若病勢大熱﹐可用熱茶調敷。如證稍溫﹐則用酒調。若用以撮膿﹐可用三分薑汁﹑七分茶調﹐何也﹖此藥最涼﹐能使血退﹐薑汁性熱﹐能引血潮。故血退則被引﹐血潮被逐﹐進退相持﹐而後成膿作破﹐逼膿盡流也。

一凡瘡口破處肉硬不消者﹐瘡口被風所襲也。此方中加獨活以去風﹐用熱酒調。如又不俏﹐則風毒已深﹐肌肉給實﹐又加紫荊皮﹐有必消之理矣。

一此方莫善去金瘡及諸熱證赤腫﹐斷諸血根﹐不使掀赤。若癰疽不可輕用﹐恐貼處不散﹐�毒入內﹐在骨則成骨癰﹐在喉項則毒气聚喉﹐在胸背則陰爛臟腑﹐在腹肚則爲內癰﹐殺人不救﹐可不愼歟。只以沖和﹑玉龍﹐依法詳證用之爲妙。

一年少血壯之人﹐衰老血敗之士﹐如有濺血無藥可止﹐血盡人亡。若在手足﹐可用茶調敷手足上下尺餘遠。若在胸背腰腹﹐則全體敷之﹐把住血路方能止﹐卻用斷血藥五倍末﹐方見後﹐或神效軍中方﹐換口﹐方得安愈。

一治金瘡重者﹐筋斷脈絕﹐血盡人亡﹐如要斷血﹐須用繩及絹袋縛住人手臂﹐卻以此方從手臂上用茶調敷住血路﹐然後卻用斷血藥掞口。卻不可使內補及四物等藥﹐卻又能令人發嘔吐﹐甚則口眼蝸邪﹐少焉發煩發熱﹐成破傷風﹐只可下對金飲加川芍﹑白芷﹐姜棗煎自安﹐卻徐徐補血。如或有破傷風證﹐又須用破傷風藥﹐卽葛根湯之類方見後。瘡口用軍中方加九肋鱉甲酥炙碾。

一凡金瘡在頭面上者﹐血不止﹐急用此方茶調團圍敷頸上截血﹐瘡口邊亦用此敷﹐軍中方掞口﹐重十日﹐輕者三日效。

一凡金瘡著水﹐肉番花者﹐可用薤汁調此方﹐敷瘡口兩旁﹐以火微炙之。或用早稻稈煙燻之﹐瘡口水出卽愈。如無水出﹐卽是風襲﹐可用南星茶調敷之卽愈﹐然後以軍中方掞口妙。

一治婦人產後﹐或經絕血行逆上﹐心不能主﹐或吐血﹑鼻衄﹑舌衄﹐可以此方﹐用井花水調敷頸上﹐生艾汁調亦妙﹐其血立止﹐然後服藥以絕原。如舌衄﹐必有血泡﹐破之復脹﹐可用綫於舌根頸縛住勿除﹐於頸項上截血﹐內用黃苓﹑荊芥涼心之藥以收其原。舌上用蜜調結口之藥以治之﹐泡破除綫﹐血不脹矣。服涼心藥﹐四物湯加荊芥﹑薄荷﹑朱砂。

一此方用藥調塗熱毒﹐恐隨乾隨痛﹐赤腫不退﹐當用雞子淸調敷﹐諸熱毒難乾妙。湯火瘡同。

一打破傷損在胸膈上者﹐藥通血不下﹐可用綠豆水調此藥末吞之﹐卽吐出而安。又有從高墜下﹐用通血藥不下﹐數日病人幾死﹐此必天時寒凍服大黃等藥冰之﹐血凝片不行﹐可用熱酒調軍薑末飲之﹐片時血通﹐人得更生。蓋借熱性以活死血﹐則前藥方能行矣。

合用諸方第六

黃礬丸﹐卽護膜散。

明礬一兩重﹐生用﹐爲末黃蠟

右以蠟溶開出火﹐俟及九分冷﹐傾入礬末在內﹐和爲丸﹐如梧桐子大。每服十丸﹐加至二十丸﹐或米湯下。未破者卽潰﹐已破者卽合﹐大能護膜救心﹐防毒內攻。

柞木飲子﹐治發背癰疽﹐已成未成並宜服之。此乃救貧良方。

榦柞木葉四兩榦荷葉心蒂萱艸根甘艸節地楡各一兩重

右爲散﹐每服半兩﹐水二碗﹐煎至一碗﹐分作二服。早晚各進一服﹐再合滓煎。有膿者自乾﹐成膿者自消。忌一切毒食。

三石散﹐治患瘡消渴﹐小便數﹐宜服此藥。

人參一錢白木一錢當歸一錢白芍藥一錢枯梗一錢知母一錢山梔子一錢狹苓二錢連翹二錢天花粉二錢漧葛二錢肉桂半錢藿香半錢木香半錢甘艸六錢朴消一兩六錢寒水石八錢石膏八錢滑石一兩大黃一兩

右作末散﹐每服五錢﹐水一盞﹐姜三片﹐煎至一半﹐用布絹絞汁﹐入蜜少許服。漸加一兩重﹐一日三服﹐常使小便疏通。如有自利﹐不用朴消﹑大黃。《外科精要》八味丸亦治此證。

瓜簍散﹐治癰疽。

瓜簍新舊皆可﹐和椒炒碎川椒二十粒甘艸三五寸﹐銼乳香五粒﹐如皂角子大

右用無灰酒三碗﹐煮一碗﹐去滓溫服﹐其毒立散。未成卽破﹐已成者膿自出﹐皆不用手。

海上方﹐治內癰有膿﹐敗血腥穢殊甚﹐遂至臍腹冷痛﹐此乃敗膿所致﹐用此方推下膿。

白芷一兩白芍藥半兩白礬枯﹐半兩單葉紅蜀葵根二兩

右爲末﹐蠟礬溶爲丸﹐梧桐子大﹐空心食前米飲下三十丸。挨膿出盡﹐十宣散補之。

一方﹐猜膏煎鯽魚﹐治腸癰。

一方﹐鱉甲燒存性服。

眞君妙貼散

通明硫黃三兩養麥粉二兩

右作末﹐以井花水調和﹐稀稠得所﹐捏作餅子﹐曬漧或焙漧收之。如有惡瘡﹐再用研碎﹐以井花水調敷之。如痛卽不痛﹐如不痛卽痛而愈。

追風丸﹐治男子婦人冷痺血气﹐手足頑麻﹐流注經絡﹐成鼓椎風﹐並皆治之。

沈香五錢牛膝三兩﹐酒浸炒當歸三兩﹐焙薏苡仁二兩白芷二兩川芎二兩羌活五錢防風五錢﹐炒川烏一隻﹐泡赤芍五錢﹐炒天麻五錢﹐炒艸烏五錢﹐炒黃肉桂五錢漧薑一兩﹐炒丁皮五錢乳香五錢沒藥五錢木香五錢木瓜三兩﹐炒

右爲末﹐蜜丸﹐每服三十丸﹐酒下。如腳气﹐用酒糊爲丸﹐溫酒下。爲末則用酒調服﹐忌熱食。

搜損尋痛丸﹐能接骨﹐徧身疼痛﹐久損至骨。如金刃傷﹐則在後用之。

乳香二錢沒藥二錢當歸一兩軍姜五﹟2炒肉桂三錢川芎一兩薏苡仁炒﹐一兩﹐如筋絕﹑脈絕﹐多加此一味丁皮五錢獨活炒﹐五錢茴香炒﹐二錢艸烏五錢﹐炒黃色骨碎補炒﹐二兩赤芍炒﹐五錢白芷炒﹐五錢石枯藤炒﹐五錢﹐一云二兩

右作末﹐蜜爲丸﹐用生薑細嚼﹐溫酒吞下。如爲末﹐用姜酒調服亦可﹐浸酒喫亦可。如折傷﹐則須用藥﹐徧身頑麻﹐方可用藥。接骨加艸烏一匕﹐多熱酒調服﹐量人老弱虛實加減用之。如其人麻不解﹐可用大烏豆濃煎汁解之。如無豆﹐淡煎濃豉亦可。如吐﹐加薑汁。

復煎散﹐治癰疽發背。

黃柏一錢黃苓一錢黃連一錢知母一錢生地黃一錢﹐酒洗防風半錢山梔子半錢羌活半錢黃蔑半錢麥門冬半錢甘艸半錢﹐炙獨活半錢人參半錢當歸尾二錢陳皮防風稍甘艸梢生蘇木當歸身五味子豬苓稿本連翹桔梗﹟3

右�咀﹐每服四錢﹐水二盞﹐煎至七分﹐去滓。隨證上下﹐食前後服。

神鋒散又名替鍼膏。

餅藥鍼水白丁香七粒硇砂一字

右用鍼水調勻敷貼。

烏金散﹐去惡肉﹐潰滯膿。

巴豆半錢寒食麵二兩

右用水和面﹐作餅子﹐包巴豆燒黑色﹐量瘡口大小乾掞。

索血散﹐凡刀刃傷﹐有潮熱﹑面腫﹑气喘﹐乃破傷風者﹐此藥治之。

漧葛虛弱老人出血多者﹐去此加川芎代防風三錢赤芍藥三錢細辛三錢羌活三錢桔梗三錢﹐炒甘艸三錢肉桂三錢白芷三錢

右爲散﹐姜懃煎服。

葛根湯﹐治刀刃傷後﹐發寒熱﹐男女流注﹐初發潮熱﹐紅腫赤痛者﹐以此發散。

升麻一兩葛根二兩甘艸二錢半夏五錢蘇葉五錢白芷五錢丁皮五錢川芎五錢香附子五錢陳皮五錢

右爲散﹐每服二錢重﹐姜蔥煎﹐空心服。

散血散﹐被刀刃傷﹐血出過多﹐用此補之。

人參五錢當歸五錢白芷五錢白狹苓五錢黃芪五錢砂仁二錢陳皮二錢丁香二錢棋殼三錢﹐炒牛膝三錢﹐酒浸川芎一兩蒼木一錢﹐炒茴香一錢﹐炒甘艸一錢肉桂一錢﹐去血多﹐多用此一味

右�咀﹐每服三錢﹐姜棗煎﹐不拘時。凡瘡口及杖瘡要生肉﹐須服此藥﹐十宣散亦可。

通血散﹐如肉傷無血出者﹐及打撲徧身赤腫﹐大小便不通﹐以此通之。

大黃三錢﹐面裹煨當歸二錢﹐焙

右用蘇木﹑枳殼煎湯﹐調溫服。如用酒﹐加童便﹐有潮熱不用酒。如不通﹐用炒枳殼煎湯引發。

雞嗚散﹐亦通血。

大黃末生用杳仁去皮尖﹐炒

右爲末﹐調服。

伯顏丞相軍中方﹐治刀箭兵刃所傷﹐無不愈者。

乳香沒藥羌活紫蘇細辛烏藥一云艸烏麝香半字蛇含石煆厚桂白芷不見火降香當歸蘇木檀香龍骨南星硫黃寄生尾花蕊石童便淬十數次

右等分爲未﹐乾掞傷處﹐止血止痛﹐去風生肌。瘡口四圍用洪寶丹敷貼﹐神妙。

燻洗方﹐治一切癰疽發背諸瘡﹐打破傷損﹐骨斷未破﹐或未斷而腫痛者﹐並皆治之。

桑白皮殺傷此爲主白芷一兩半赤芍二兩烏藥腫骨痛此爲主左纏藤荊芥橘葉藿香臭爛加此桕葉根亦可

右到散﹐隨證加減﹐每藥一兩重﹐用水二碗煎。如洗金瘡加荊芥﹑桑白皮﹐臭加藿香﹑毒瘡加烏桕根皮﹐溫溫用瓶斟洗。如傷投徧身重者﹐可於小房內無風之處﹐用火先燒紅大磚數片﹐先用熱藥湯燻洗。如气息溫﹐又用紅磚逐旋淬起藥气令熱﹐得少汗出爲妙。

麝香輕粉散又名桃紅﹟4散生肉合口﹐去痛住風。一切癰瘡傷折口不合﹐用藥洗後﹐以此方乾掞。

乳香沒藥五倍子焙﹐爲主白芷﹟5不見火﹐去風生肌赤芍藥散血止痛輕粉國丹水飛赤石脂煆性急麝香血竭止血生肉檳榔止血宣郎當歸酒洗焙海嫖蛸

右研爲細末﹐換口。

神異四七膏﹐治一切疰瘡﹑惡瘡﹑毒瘡久不愈者。

乳香沒藥防風羌活白芷赤芍當歸宣連肉桂皂角五倍子巴豆去殼木鱉子國丹萆麻子無名異檳榔水粉輕粉楓香蓽茇一用烏藥松香黃蠟各等分桃柳槐枝蠟膏淸油

右除乳﹑沒﹑麝﹑輕粉﹑丹另研外﹐先用淸油煎諸藥令焦﹐方下楓香﹑松香﹑黃蠟﹑蠟膏﹐又熬令溶﹐用絹濾去前藥﹐卻下國丹﹑水粉再熬令紫色﹐然後下乳﹑沒﹑麝﹑輕末﹐用桃柳槐枝不停手攪勻﹐滴水不散爲度﹐將瓦器收貯﹐出火毒方用。

又方﹐治止血生肉合口﹐通變用法。

滑石性緩寒水石煆石膏煆性緩番香燒雄黃住臭去爛龍骨煆性急川山甲灰炒去水百艸霜劉寄奴炒﹐止血王不畱行炒﹐止血金櫻子九里光止血薴根燒存性老松皮燒存性

右各爲末﹐加減用。

住痛一黑散﹐亦能止血。

百艸霜薴根燒存性番降並燒存性換口用。

右先用老松皮燒存性爲末﹐能住刀口杖瘡﹐一切痛不止者。

神效復元通气散﹐治一切惡瘡﹐初覺發時連進三服﹐癰疽行瘡腫痛並皆治之。

當歸三兩甘艸一兩生地黃半兩黃芪一兩白芍一兩天花粉一兩熟地黃半兩金銀花二兩

右每服五錢﹐水盞半﹐煎至一盞﹐溫服。隨證上下﹐食前後服。

本方藥品異名今注於後。

馬肝石上何首烏﹐碧蓮�木通可呼﹐紅牡丹名赤芍藥﹐陽春木蠟木﹟6菖蒲﹟7﹐快胃香茴香更好﹐長生艸獨活人蘇﹐金鴉散艸烏形變﹐虎骨膏南星不殊﹐淮上橘來爲枳殼﹐龍泉香炒軍姜敷﹐補血脂當歸酒焙﹐寶鼎香姜黃最殊﹐玉箭名爲香白芷﹐土烏藥化土木蘇﹐金屑香桂不見火﹐紫霞膠卽紫荊呼﹐玉髓瓊漿番乳沒﹐天花粉瑞雪模糊﹐國老實名爲甘艸﹐尋方取類可相扶。

藥品制法

白芷﹑肉桂不見火﹐何首烏不犯鐵器﹐土烏藥﹑赤芍﹑茴香﹑紫判皮﹑望見消﹑軍姜並炒﹐獨活去節炒﹐當歸酒洗焙﹐枳殼陳煨﹐甘艸炙﹐木通去皮節﹐南星煨﹐淮艸烏煨﹐姜黃﹑天花粉生用。

仙傳外科祕方卷之四竟

﹟1品﹕明刻本無。

﹟25﹕此下明刻本﹑抄本均有『錢』字。

﹟3桔梗﹕此上十藥用量原缺。

﹟4紅﹕明刻本作『花』。

﹟5芷﹕原作門『正』﹐據文抄本改。

﹟6木﹕明刻本作『水一。

﹟7蒲﹕此下明刻本有『又名陽春雪﹑望見消』小字注文。

仙傳外科祕方卷之五

浚儀原陽子趙宜眞集

治癰疽經驗品

治消渴證﹐多發癰疽之疾﹐喫此水立效。

右收下臘月水﹐以�取絲畱湯﹐沈淸冷﹐溫服二十三次﹐病退不渴。

內補黃芪散﹐治癰疽內虛不足﹐膿水不絕﹐四肢乏弱﹐不能進飲食﹐久不好﹐必爲內漏證。

附子一兩黃芪一兩肉蓯蓉一兩遠志一兩麥門冬一兩熟地黃一兩巴戟一兩白狹苓三錢白芍藥三錢人參三錢石斛三錢甘艸三錢北五味五錢山茱萸五錢兔絲子五錢當歸五錢芎藭五錢地脈五錢五韋五錢

右總爲細末﹐每服二錢重﹐以荊芥湯送下。

內補散﹐治癰疽發背﹐潰膿出多﹐內虛少力﹐不進飲食﹟1。

人參半錢白狹苓半錢當歸半錢黃芪半錢桂心半錢遠志半錢﹟2芎藭二兩麥門冬一兩甘艸半兩白芍藥一兩陳皮一兩熟地黃一兩北五味一兩

右�咀﹐水一盞半﹐生薑三片﹐棗子三个﹐煎至七分﹐溫服。

內補散﹐治癰疽發背﹐有陰證惡重者。

附子桂心漧薑白斂人參蜀椒二錢芎藭二兩赤小豆一合半﹟3黃苓一兩半防風一兩半甘艸一兩半。

右�咀﹐每服四錢重﹐入酒煎至七分﹐溫服。

沈香散﹐治諸發腫毒入腹﹐心煩脹滿﹐不進飲食。

沈香一兩木香一兩燻陸香一兩丁香一兩大黃一兩麝香少許

右�咀﹐入水煎﹐溫服。

乳香散﹐治發背內潰﹐及毒气攻衝﹐嘔逆惡心﹐內攻危證。凡惡疽疔瘡癤﹐宜日進一二服﹐便毒出外﹐不攻臟腑之證。

乳香別研眞菉豆粉菉旦去皮亦可用

右研細爲末﹐每服一錢重﹐新汲井水少許調服﹐細細呷之。要經絡發背大疽﹐自肩下連腰脇腫盛﹐其堅如石﹐極紫黑﹐醫以陳藥敷之﹐中夜大嘔﹐乃連進此藥三四服﹐嘔遂止﹐旣而瘡潰﹐出赤水淋漓﹐四十日而愈。又有一患瘰癰者﹐疼痛輒嘔﹐服此嘔逆卽止。艸節煎湯調服亦可。

內消散﹐治癰疽發背﹐諸瘡癤結硬﹐疼痛不止。

人參一兩當歸一兩黃芪一兩川升麻一兩沈香一兩黃苓一兩防己一兩防風一兩蘧麥一兩白斂一兩甘艸一兩赤小豆一合﹐炒熟

右總爲細末﹐每服二錢重﹐不拘時﹐溫酒調服。

麥門冬散﹐治發背乳癰﹐赤腫疼痛﹐體熱﹐大煩渴不止。

黃芪一兩半黃苓一兩半麥門冬一兩半川升麻一兩赤狹苓一兩赤芍一兩玄參一兩當歸一兩甘艸一兩知母一兩瓜簍根一兩生地黃﹟4

右�咀﹐每服四錢重﹐水煎﹐食遠溫服。熱甚﹐加淡竹葉﹑燈艸。

木通散﹐治癰疽諸發气壅﹐大小便不通。

木通二錢黃苓二錢大黃二錢土瓜根二錢潺蘆二錢甘艸二錢朴硝二錢梔子仁三錢

右�咀﹐水煎﹐食前溫服﹐以利爲度。

瞿麥散﹐治癰疽發背﹐排膿止痛﹐利小便。

桂心赤芍當歸黃芪芎蒙瞿麥白斂麥門冬各等分赤小豆一合﹐酒浸炒乾

如諸癰已潰未潰﹐瘡中膿血不絕﹐痛不可忍﹐加細辛﹑白芷﹑白斂﹑薏苡仁。

右�咀﹐每服四錢重﹐入酒煎﹐溫服。

不止麒麟散﹐治癰疽惡瘡﹐生肌後犯房事﹐用力勞動努復﹐出血不止。

血竭﹟5半兩檳榔半兩白友半兩黃連半兩黃柏半兩訶子半兩

右總爲細末﹔用雞子白調塗敷之﹐用紙貼之。藥乾卽換﹐忌用水調藥。

仙方化痰丹

明礬遲礬大半夏湯浸七次大南星各二兩重﹐一半湯洗七次﹐一半皂角煮

右內用南星一半﹐切作片子﹐卻用不蛀皂角截斷七片﹐各一寸長﹐用水同南星煮乾爲度﹐去了皂角﹐只用南星焙漧。用前藥總爲細末﹐水打硬麵糊候冷﹐用濃生薑自然汁在內﹐化開麵糊爲丸﹐如梧桐子大。每服三五十丸﹐空心臥用淡姜湯吞下﹐立效。

肺癰黃蔑散亦名桔梗湯﹐治肺癰心胸气壅﹐咳嗽膿血﹐肩背煩悶﹐小便赤黃﹐大便多澀﹐不進飲食。

黃芪天門冬川大黃紫蘇葉赤茯苓桑白皮生漧地黃各一兩杏仁蒺藜棋殼各三錢當歸半兩甘艸半兩加貝母薏苡仁

右�咀﹐生薑三片﹐煎溫服。

桔梗丸﹐治肺癰﹐胸中滿﹐振寒脈數﹐咽漧不渴﹐時出洱唾鮏臭﹐久久吐膿如硬米粥者用。

桔梗半兩貝母半兩巴豆一錢﹐去油

右總爲細末﹐煉蜜爲丸﹐如梧桐子大﹐彊人進粥飲下五丸﹐贏人下三丸。若病在膈上者﹐吐出也。若膈下者﹐利出也。若下多不止者﹐冷飯三四匙補之﹐卽止。

治腸癰壯熱﹐大微汗气急﹐小腹腫痛﹐小便澀似淋﹐或大便澀難﹐如刀刺痛﹐及背肺疼痛﹐腸中已成膿﹐或大便下膿者用。

當歸一兩﹐微炒甜瓜子一合蛇退皮一尺長

右�咀﹐每服四錢重﹐水一盞半﹐煎至食前服之﹐利下惡物爲妙。

牡丹散﹐治腸中未成膿﹐腹中疼痛不可忍者。

木香三兩牡丹三兩敗醬三兩甜瓜子三兩赤芍三兩桃仁三兩芒硝三兩川大黃三兩﹐微炒

狹苓湯﹐治腸癰﹐小腹牽彊﹐按之疼痛﹐小便不利﹐時時有汗出﹐惡寒脈遲﹐未成膿者。

赤狹苓桃仁甜瓜子川大黃微炒川芒硝牡丹

右�咀﹐用水煎服﹐三四日卽效矣。

牛黃散﹐治腸癰成膿者。

牛黃一錢血竭半錢牙硝大黃牽牛牛旁子破故紙﹟6

右總爲細末﹐用冷溫酒調服﹐以利下膿血爲度。

《千金方》治凡腸癰﹐其狀兩耳輪文理甲錯﹐初患腹中苦疼痛﹐或繞臍痛﹐有瘡如栗﹐皮熱﹐便膿血﹐似赤白下者﹐不治必死也。

漏蘆湯

漏蘆三兩黃苓三兩白芨三兩麻黃三兩﹐去節大黃三兩升麻二兩白薇二兩枳殼去白﹐面炒﹐二兩芍藥二兩粉艸二兩﹐炙

右�咀﹐每服四錢﹐水一盞﹐煎至七分﹐空心熱服。本方芒﹑苓去之﹐若見熱而實者﹐加大黃五兩﹐或加芒硝亦可。

升麻和气飲﹐治瘡疥發於四肢﹐痛癢不常﹐甚至增寒發熱﹐腫下濕癢﹐並皆治之。

升麻一兩漧葛一兩桔梗一兩蒼木一兩枳殼半兩﹐制半夏半兩﹐制漧薑半兩陳皮一兩白芷一兩甘艸一兩狹苓半兩當歸半兩大黃半兩﹐蒸芍藥七錢半

右�咀﹐每服四錢重﹐水一盞﹐生薑﹑燈心同煎﹐食前溫服。

復元通气散﹐治諸气澀﹐耳聾﹐腹癰便癰﹐瘡疽無頭﹐上﹟7痛消腫。

靑皮四兩陳皮四兩川山甲三兩﹐泡甘艸三兩﹐半生熟枯萋根三兩金銀花一兩加連翹大黃當歸半兩皂角刺一兩

右爲細末﹐熱酒調下。用酒煎亦可。

黃芪狹苓湯﹐治諸癰疽膿出﹐大多虛熱。

赤狹苓一兩升麻一兩大黃一兩黃芪一兩黃苓一兩遠志一兩赤芍藥一兩甘艸二兩人參二兩當歸二兩生地黃二兩麥門冬一兩半

右�咀﹐每服四錢重﹐煎服。

仙傳外科祕方卷之五竟

﹟1飲食﹕此下明刻本有『有陰證惡重者亦治之』九字﹐而無此下『內補散』方。

﹟2半錢﹕明刻本以上諸藥『各半兩』。

﹟3半﹕原作『斗』﹐據抄本改。

﹟4生地黃﹕此藥用量原缺。

﹟5血竭﹕各本同﹐疑當作『血竭』。下同

﹟6破故紙﹕此上五味藥用量原缺。

﹟7上﹕明刻本作『止』。

仙傳外科祕方卷之六

浚儀原陽子趙宜眞集

治諸疔瘡經驗品﹟1

如疔瘡初出﹐以不變色﹐及不知疼痛﹐按播不動﹐嵌頂﹐身發寒熱﹐便是此瘡。气疔﹑水火疔﹑蛇眼﹑石疔﹑雄雌疔﹑爛疔﹑血疔﹑刀斧疔﹑紅絲﹑魚睛﹑紫硯﹑麻子諸般疔﹐急用圈黃藥﹐用臘月間雄豬膽一个﹐入雄黃﹑京墨﹑薑汁爲末﹐入於膽丙﹐用此藥塗在瘡上﹐圈之便不走黃。元疔發之上﹐便打一鍼﹐直到痛處便住﹐血出無妨﹐便入仙蟾拔毒﹐取黃藥入於瘡口內﹐卽用水沈膏貼之﹐神應膏亦可。取黃回時以瘡紅腫爲度﹐四圍腫可以放鍼出血毒黃水。如是走黃﹐看血筋到何處﹐以用火鍼刺斷其血筋﹐立住便不走黃。看先黃走入何處﹐結成一塊﹐便是黃者﹐可以黃上便放三五十鍼﹐等出血及毒气﹐卽用敷黃藥敷出毒矣。如是黃走者﹐左過右﹐右過左者﹐難治之﹐必死也。瘡上黃﹐上放鍼無血出。如血紫黑者難治﹐亦死也。用鍼取黃﹐不用鐵鍼﹐只用金﹑銀﹑銅鍼者。初發﹐急服追疼奪命湯﹐卽能內消﹐立效以服飛龍奪命丹亦可。後服化毒消腫托裹散﹐以服諸藥﹐皆要大汗出爲度。

取蟾酥法度

右件將活疥蝦蟆眉稜上﹐用手裹撚油紙上﹐或是黃桑葉上﹐便有蟾酥﹐用竹篾靑刮離紙葉上﹐便收於元刮竹篾上﹐插在背陰處﹐經宿﹐酥自然乾﹐收用之。

追毒丹﹐取黃去疔頭﹐追膿毒﹐立效。

蟾酥一錢﹐乾用﹐老酒化巴豆七粒﹐去殼不去油白丁香一錢﹐無此味﹐加巴豆蜈蚣酒浸多﹟2漧黃硵砂一錢雄黃二錢輕粉一錢朱砂二錢﹐爲衣﹐黃丹亦可

右總爲細末﹐白面調﹐水爲丸﹐如丸不就﹐入酒打麵糊爲丸﹐如麥大﹐兩頭尖﹐入於鍼破口內﹐用水沈膏貼之﹐後用膏藥及生肌藥追出膿血毒物。又如有黑陷漏瘡者﹐四圍死敗肉不去﹐不生肌者﹐不可治也。亦用此藥追毒﹐去死肌敗肉﹐生新肉﹐愈矣。小者用一粒﹐大者加用之。病輕者﹐不必用鍼﹐只以手指甲爬動於瘡頂上﹐安此藥﹐水沈膏貼之﹐其瘡卽時紅腫爲度﹐去其敗肉爲妙﹐用之神效﹐立驗。

水沈膏

右用白芨末﹐放在盞內﹐用水沈下去﹐用紙貼之。如用膏﹐不可用生肌藥﹐方在前。

敷黃藥﹐蟬蛻姜蠶

又方﹐絲瓜葉連須蔥白韭

又方﹐蒼耳根苗燒灰白鹽梅灰藍靛爲妙。

右總爲細末﹐酸醋調塗四圍﹐畱瘡口﹐上毒出。如乾﹐再以醋長長潤濕爲度。如不退﹐加前敷藥化毒散血拔毒散﹐立效。

疔瘡陷頂及膿水不乾者﹟3﹐專治疔瘡發背﹐諸般惡瘡癤﹐以用鐵秀不以多少﹐研爲細末﹐用醋塗疔瘡上﹐須臾疔毒自然凸出﹐膿水卽乾﹐立效。

追疔奪命湯﹐祕方速效﹐能內消腫。

羌活獨活靑皮多用防風多用黃連赤芍細辛甘艸節蟬蛻姜蠶腳連等分

加河車﹑澤蘭﹑金銀。

有膿加首烏﹑白芷要利﹑靑木香﹑大黃﹑梔子﹑牽牛。在腳加木瓜。

右�咀﹐每服五錢重﹐先將一服加澤蘭少用葉﹑金銀花各一兩﹐生薑一兩﹐同藥擂爛﹐好酒旋之﹐熱服。不喫酒者﹐水煎爲妙。然後用酒﹑水各一盞半﹐生薑十片﹐煎至熱服﹐汗出爲度。病退減後﹐再以加大黃二錢﹐煎至熱服﹐再以利一兩腸去餘毒爲妙。

此方以藥味觀之﹐甚若不如﹐然效速於神驗﹐萬無一失﹐累用累效。

如別有他證出後﹐宜隨證加減治之﹐速效。

心煩嘔吐﹐加甘艸節一錢﹐豆粉酸漿水下。

嘔逆惡心﹐加乳香﹑豆粉甘艸湯下﹐紫河車﹑老姜米醋一口吞下。

心煩嘔名伏暑﹐用朱砂五苓散。

嘔逆﹐加母丁香﹑石蓮﹔不止﹐用不換金正气散﹐加人參﹑木香。

嘔不止名喫水﹐手足冷﹐黃蓮香需散吞下消暑丸。

手腳冷﹐加宣木瓜﹑牽牛。

心煩﹐加麥門冬﹑赤芍藥﹑山梔子﹑燈艸。

潮熱﹐加北柴胡﹑黃苓﹑淡竹﹑絲茅根。

眼花﹐加朱砂﹑雄黃﹑麝香少許。

腹脹﹐加薏苡仁﹑寒水石。

自利﹐加白木﹑白狹苓﹑肉豆蔥﹑櫻粟殼。

腹內痛不止﹐加南木香﹑乳香。

喘嗽﹐加知母﹑貝母﹑蜜少許。

頭疼﹐加川芎﹑白芷﹑蔥白。

痛不止﹐加蘿卜子﹑川芎﹑蔥白擂碎﹐敷太陽﹐卽止。

痰﹟4多﹐加生艾尾葉﹐米醋擂取汁﹐嗽去痰。

咽喉痛﹐加山豆根﹑靈消根﹑山梔子﹑淡竹葉﹑艾葉﹑燈艸。

大便祕﹐加赤芍藥姜制﹑枳殼﹑大腹皮。

小腑祕﹐加赤芍藥﹑赤狹苓﹑木通﹑車前﹑燈艸。

尿血出﹐加生地黃﹑車前。

鼻血出﹐加野紅花﹑地黃﹑藕節﹑姜皮生用。

瘡不痛﹐頂不起灸三壯﹐更不痛﹐不治。

骨蒸﹐加絲茅根。

無脈﹐服二十四味流气飲。

祕方加進葉速效內消﹐一生受用矣。

飛龍奪命丹﹐專治疔瘡發背﹐腦疽﹐乳癰疽﹐附骨疽﹐一切無頭腫﹐每惡瘡服之便有頭﹐不痛者服之便痛﹐已成者服之立愈。此乃惡證﹐藥中至寶﹐病危者服之立可矣﹐萬無失一﹐此乃家傳之祕方﹐一生受用﹐不敢輕泄﹐神速之驗﹐卽愈立效。

蟾酥二錢﹐乾者﹐老酒化血竭﹟51錢乳香二錢沒藥二錢雄黃三錢輕粉半錢膽礬一錢麝香半錢銅綠二錢寒水石一錢朱砂一錢﹐爲衣腦子半錢﹐無亦可海羊二十一个﹐蝸牛卽是﹐連殼用之天龍一條﹐濟浸﹐炙黃﹐去頭足

右總爲細末﹐將海羊研爲泥﹐和前藥爲丸﹐如綠豆大。如丸不就﹐入酒打麵糊爲丸。每服二﹟6丸﹐先用蔥白三寸﹐令病人﹟7。嚼爛﹐吐於手心﹐男左女右﹐將藥丸裹在蔥白內﹐用無灰熱酒三四盞送下﹐於避風處以衣蓋覆之﹐約人行五里之久﹐再用熱酒數杯以助藥力﹐發熱大汗出爲度矣。

初覺二丸卽消﹐如汗不出﹐重者再服二丸﹐汗出卽效。三五日病重者﹐再進二丸卽愈。如疔瘡走黃過心者﹐難治之﹐汗出冷者亦死矣。如病人不能嚼蔥﹐擂碎裹藥丸在內﹐熱酒送下。瘡在上食後服﹐瘡在下食前服。服此藥後﹐忌冷水﹑黃瓜﹑茄子﹑油﹑豬雜﹑魚肉﹑濕面﹑一切發風發瘡毒之物﹐不可服之﹐切忌婦人洗換狐臭。百發百中﹐此藥活人立效。

歌括

血蠍蟾酥輕粉﹐雄黃銅綠朱砂﹐膽礬寒水麝香加﹐三七海羊研化。專治疔瘡惡毒﹐腦疽發背無差﹐如綠豆大二丸加﹟8﹐細嚼蔥酒送下﹐衣被蓋之汗出﹐返魂救死堪誇﹐神仙傳與世人家﹐奪命金丹無價。

治疔瘡癰疽等瘡癤毒﹐專治能令內消去毒﹐化爲黑水﹐從小便出﹐萬無失一。此方不得祕﹐又不輕泄﹐謹之愼之寶之可也。

乳香知母半夏天花粉可加貝母川山甲白芨皂角銀花各一錢重

右�咀﹐共計八錢重﹐無灰酒一碗﹐煎至半碗﹐去滓﹐只作一服溫服。不得加減。用滓搗碎爲細末﹐加秋過芙蓉葉一兩重﹐用蜜調井花水及敷藥於瘡口上﹐如乾再用蜜水潤濕。過一宿自然消﹐不必用第二服。

雄黃丸﹐利大腑﹐去毒積。

蔚金雄黃各半兩大戟芒硝各一兩巴豆四十粒﹐去殼不去油用

右各碾爲末﹐麵糊丸綠豆大﹐每服七八九丸用﹐服用巴豆半粒﹐擂冷白湯吞下。如要打痰﹐用桑白皮﹑杏仁煎湯﹐冷吞下卽行。

又方﹐大戟爲末﹐每服三四錢重﹐茶淸調服卽行。

又方﹐下積。

江子二﹢一粒木香丁香桃仁等分

右爲細末﹐麵糊爲丸﹐綠豆大﹐溫白湯吞下。

過藥﹐卽行。

江子一兩豆豉一兩

右爲細末﹐麵糊丸﹐每服七丸或九丸﹐白湯送下。忌食熱湯物﹐過後用溫白粥﹑米湯可補。

拔黃藥

右用蟾酥﹐飛羅面爲丸﹐如梧桐子大﹐可將一丸放在前面舌下﹐卽時黃出。

百二散﹐又名護心散﹐治發行疔煩燥﹐手足不主﹐發狂者﹐急宜服之。

甘艸節綠豆粉朱砂各等分

右爲細末﹐甚者水調服。

返魂丹

麝香少許雄黃二錢蟾酥一字江子七粒﹐去殼﹐燈上燒存性

右爲末﹐和酥點舌上三次﹐含化咽之﹐疔自爆﹐切忌用鐵器。

仙傳外科祕方卷之六竟

﹟1經驗品﹕明刻本作『方法』。

﹟2多﹕明刻本及抄本作『炙』。

﹟3及膿水不乾者﹕明刻本無。

﹟4痰﹕此下明刻本﹑抄本有『涎』字。

﹟5媽﹕果當作『竭』。

﹟62﹕抄本作『三』。

﹟7人﹕原作『八』﹐據明刻本及抄本改。

﹟8加﹕明刻本作『佳』。

仙傳外科祕方卷之七

浚儀原陽子趙宜眞集

神效治瘰品﹟1

如治瘰﹐不問年久月深者﹐先用箍了﹟2箍住其瘡﹐以後用艾火從下面兒上灸﹐一个起﹐以等下灸上去﹐灸到母發之處卽住。每一个上用大蒜一片貼之﹐灸五七壯止﹐隨灸一个﹐便用膏藥貼之﹐當時一日一換﹐立見神效。

祕傳膏藥

眞菉粉二兩半﹐炒﹐用鋼銚子炒黃色﹐枯了爲妙乳香半兩檀香半兩﹐焙漧用香竭香節亦可﹐半兩沒藥半兩﹐痛用膽礬半兩﹐眞者﹐取毒生肌後﹐不用此味輕粉匣子亦好﹐少用南蛇膽無亦可麝香破者可用﹐初灸不用

右各爲細末﹐諸藥半兩﹐可用豆粉五兩重﹐米醋調成膏﹐攤開油紙上貼之。不生肌﹐加生肌藥卽愈矣。

五香連翹散﹐治一切積熱﹐結核瘰﹐癰疽惡瘡癤。

沈香連翹去蒂乳香升麻大黃蒸﹐要利生用桑寄生升麻亦可丁香去枝梗麝幹獨活木通羌活甘艸麝香破者用靑木香各等分

又一方﹐加生黃芪。

右�咀﹐每服四錢重﹐水二盞﹐煮取八分﹐食後熱服﹐以利下惡毒爲度。本方有竹瀝﹑芒硝﹐隨證熱輕重﹐當自加減爲妙﹐立效。用此滓煎湯洗之﹐其瘡立愈矣。

治瘰立效散﹐又名六一散﹐益元散﹐初發服此藥卽安。

滑石一兩甘艸二錢

右先將此末每服一錢半重﹐用米飲調之﹐臨睡進一服﹐半夜時再進一服。

又方﹐用刻芥穗姜蠶黑牽牛各四錢重班貓二十八隻﹐去頭足翅﹐用糯米炒﹐要米黃色﹐去班用米

右總爲細末﹐每服一錢重﹐五更初卻用溫酒調服之﹐等惡毒物從小便中。如小便無惡物行﹐次日再進一服﹔又不行﹐第三日早五更初﹐先進白糯米稀粥﹐卻又再一服﹐更以燈艸湯調琥珀末一錢服之﹐以小便內利下惡物爲效﹐絕根不發。如肚疼痛不止﹐利惡毒不住﹐可用生冷茶補之。肚痛不止﹐用防風擂水解之﹐前藥不可多用。

牛旁子丸﹐治風毒結核﹐瘰腫痛不止。

牛旁子一兩﹐微炒何首烏一兩乾薄荷二兩雄黃二兩牛黃二錢麝香二錢皂角七皮﹐水二升﹐槌汁煉膏

右以前藥爲末﹐用皂角膏丸﹐如梧桐子大﹐每服二十丸﹐煎黃耆湯下。

四聖散﹐治瘰﹐去利後用此補之。

海藻石﹟3決明羌活瞿麥穗各等分

右總爲細末﹐每服二錢重﹐米湯調下。

經驗治咽喉品﹟4

夫咽喉者﹐爲一身之總要﹐與胃相接﹐呼吸之所從出。若有胸膈之間蘊積熱毒﹐致生風疾﹐壅滯不散﹐發而爲咽喉之病﹐喉內生瘡﹐或狀如肉腐﹐爲腫爲痛﹐窒塞不通﹐吐咽不下﹐甚則生出重舌。治之尢宜先去風痰﹐以通咽膈﹐然後解其熱毒﹐遲則有不救之患。又有熱毒衝於上齶而生瘡﹐謂之懸癰﹐及腑寒亦令人咽門吐吞不利﹐臨病須審詳其證﹐施以治法。

化毒托裹散﹐治咽喉風熱上攻急閉﹐腮頰腫痛﹐並雙峨﹑單蛾﹑結喉﹑重舌﹑木舌﹐並皆治之﹐以利卽解。

玄參木通大黃生用淡竹葉山梔子生地黃燈艸

右�咀﹐每服水煎溫服。

灌嗽急解

右用水﹑淸油調皂角末﹐百艸霜吞下亦可矣。

山豆根湯﹐治咽喉腫閉疼痛﹐灌漱去痰﹐噙之咽下卽愈。

山豆根解毒靈消根生肌山梔子淡竹葉艾葉燈艸

右�咀﹐喫酒者用酒煎﹐不飲酒者水煎亦可。有孕婦人不可服。諸喉生瘡者﹐好了喫此藥五六服﹐絕根好矣。

吹喉祛風散﹐治咽喉中生瘡腫痛﹐纏喉風閉﹐單蛾雙蛾﹐結喉急喉風﹐飛絲入喉﹐重舌木舌等證。

膽礬鴨觜妙腦子一字碧雪白姜蠶炒去絲苦丁香卽甜瓜蒂﹐不用多燈艸米糊漿碾

不退加雄黃﹑豬牙皂去皮炙黃﹑焰硝﹑黎蘆去皮心。

右總爲細末﹐每用少許吹入喉中﹐未成者速﹟5散﹐已成者卽破﹐立愈。重者﹐吹入鼻中。如痰多﹐急解用生艾尾葉﹐米醋同擂取汁﹐噙之﹐灌漱去痰﹐立愈矣。

又方

右用臘月豬膽﹐明礬爲末﹐入在膽內﹐風中吹漧﹐取礬碾末吹之﹐立效。每年發者﹐可灸火不發。

治牙關緊閉者﹐用九龍川﹐名金釵艸﹐單枝上爲妙﹐用根去皮﹐打碎﹐用綿子裹之﹐縛在著﹟6頭上﹐以去五六次牙關上﹐牙關卽開﹐以喉中五六次痰涎卽出﹐後用火炙盥爲末﹐綿子帶盥去閏之卽愈。進食後有返復﹐生薑槌碎﹐用皂角炙過﹐炙盥爲末﹐用綿子裹姜帶鹽皂角末去潤﹐五六次卽愈矣。

治纏喉閉急證﹐用米醋生薑擂灌﹐喉瘡卽破爲妙。

鼓槌艸土牛膝加烏藥爲妙。

右以二味生擂碎﹐取汁醋灌下﹐重則灌鼻中﹐吐痰卽愈。乾者爲末﹐米醋煎之亦可矣。

如聖散﹐治急時气纏喉風﹐漸入咽塞﹐水谷不下﹐牙關緊﹐不省人事。

雄黃華蘆生白礬牙皂去皮炙黃加竭蛸七枚

右總爲細末﹐每服一字﹐吹入鼻中﹐吐出頑痰愈矣。

又方﹐用白藥﹑山豆根同煎﹐噙之﹐灌嗽去痰﹐後咽下一二口。

經驗瘋狗咬人方﹟7

如瘋狗才傷人了﹐卽便喫淸油半盞﹐能淸心。急用雄黃炒斑貓﹐去頭翅足﹐爲細末﹐一日服一个﹔及雄黃以酒調服七七四十九个﹐以喫四十九日﹐冷水少入淸油亦可﹐以小便利下惡毒爲度。如不利﹐多進一服﹐利後腹肚疼痛﹐急用冷水調靑靛服之以解﹐黃連水煎服亦可。服藥之後﹐不宜便喫熱物﹐卽絕根愈矣。瘡口莫等好﹐如不破﹐可以灸破﹐等出血去毒气不發也。如是小便出血﹐不可治之﹐必死。

傷人死對周急解之﹐傷人後至周年或百日內發者﹐已死﹐但心間溫者﹐便可救之。急用槐花一斤﹐用酒水二大碗﹐煎至碗半﹐以溫用物挑開口灌入喉中﹐少時便腥﹟8﹐一个時辰後﹐用溫淸粥與喫﹐則个卽無事矣。不然再用藥滓服之﹐不可與冷水﹑羊肉發風毒物﹐切忌之。

又一方﹐復發無藥可療者﹐用之極驗。

雄黃明者﹐五錢麝香五錢

右各研爲細末勻和﹐用酒調二盞服之。如不肯服者﹐則撚其鼻而灌之。服藥後必然得睡﹐切莫驚起﹐任其自腥﹐候利下惡物﹐再進前藥﹐卽見效矣。

又經驗方

右用杏仁去皮尖﹐同馬蘭根研細﹐先以蔥煎湯洗之﹐後以此藥敷之。或單以杏仁去皮尖﹐用之亦可。

又方﹐可用萆麻子五十粒﹐去殼﹐以用井花水研成膏﹐先以盥水洗﹐後敷之。

又方﹐用虎骨油搽之立效﹐亦可矣。

仙傳外科祕方卷之七

﹟1神效治瘰品﹕明刻本作『治瘰神效方法』。

﹟2了﹕明刻本作『子』。

﹟3石﹕原作『右』﹐據明刻本及抄本改。

﹟4品﹕明刻本作『方法』。

﹟5速﹕原作『連』﹐據明刻本改。

﹟6箸﹕原作『筋』﹐據明刻本改。

﹟7方﹕此下明刻本有『法』字。

﹟8腥﹕疑當作『醒』。

仙傳外科祕方卷之八

浚儀原陽子趙宜眞集

諸癰瘡方論﹟1

夫醫官用藥﹐如將帥之用兵。諺云﹕千軍易得﹐一將難求。決勝者﹐良將也。決效者﹐良醫也。知兵之勝敗﹐出於良將之權。知人之死生﹐出於良醫之診視。𨿽有三軍無良將﹐則兵不能自勝。𨿽有千方無良醫﹐則藥不能自效。蓋良將必得兵而用之﹐良醫必得藥而用之。良將之威﹐以能用奇兵而勝敵。良醫之功﹐以能用奇藥而愈疾。用兵用藥﹐當先求其良將良醫而用之﹐苟非其人﹐則兵藥無成功矣。

治身之不疾﹐當從其良醫之美論。

《聖惠方》﹕經云﹕夫癰疽何以別之善﹐然五臟不調則致癰﹐久患消渴之證亦多發癰疽之疾。飲食不節﹐喜怒不常﹐陰气不足﹐陽气有餘﹐榮衛不和﹐則血澀不行﹐血澀不行則衛气不通﹐而熱相搏﹐乃發爲癰疽﹐故生大熱。甚則肉腐爲膿﹐然不能陷肌膚於骨髓﹐骨髓不爲焦枯﹐五臟不爲傷損下陷。肌膚骨髓焦枯﹐內連五臟﹐血气枯竭﹐當其病幹陷筋骨﹐良肉無餘。癰疽之生﹐有內有外。內則生於胸腹臟腑之間﹐外則生於膚肉肌骨之表。凡此二毒﹐發無定處而有常名。夫癰之本者﹐始於血老不作汗﹐內陳不脫垢﹐蒸气不能外達﹐畱積遂成﹐熱所爲也。

夫癰疽行生膿水之成﹐非天降﹐非地出﹐蓋積之所成也。夫保全性命者﹐竭醫於無傷﹐防萌於未形﹐理之於未成﹐是謂朝覺而夕理。然而發有多端﹐感動不一﹐爲瘡﹑爲癤﹑爲疔﹑爲癰﹑爲疽﹐初覺小異﹐須懷大怖﹐時人輕之﹐誤死者眾。

夫癰疽初生﹐其狀至微﹐人多不以爲然﹐宜速療。熱發於皮膚之間﹐是以浮腫根小﹐至大不過一二寸者﹐爲癰也。大腑積熱﹐騰出於外內之間﹐其發暴盛﹐腫皮光軟﹐侵展廣大﹐爲癰疽。有虛有實﹐虛則補之﹐實則瀉之﹐有實熱者易療﹐虛寒邪熱者難療。腫起堅硬膿稠者爲實﹐腫下歡慢膿稀者爲虛。蓋病多爲方法而無次序﹐臨時愴惶﹐何能辯此疾之淺深﹐是以斃也。

夫療癰疽者﹐同夫暴蹶之疾。有是傷必爲患﹐然而發癰疽有急治。發於喉舌頭面﹐腦項之間﹐肩背上﹐胸膈裹﹐乳奶之間﹐若生險處﹐此爲大節﹐朝覺夕理﹐或可獲痊。或不遇良醫﹐自復不明比諭﹐縱使常醫治之得痊者﹐幸矣。人多不以爲急﹐此實惟宜急療﹐不速療之﹐病成難救﹐以此傷生者不一也。

凡療斯疾﹐如救火拯溺﹐追奔逐賊之類也。若不速療﹐必爲大禍矣。然癰疽所發有三等﹐腫高而軟者﹐發於血脈﹔腫下而堅者﹐發於骨肉﹔皮色不變者﹐發於骨髓。淺瘡者欲在薄處﹐深瘡者欲在厚處。

夫癰疽腫﹐大按乃痛者﹐膿深﹔小按便痛者﹐膿淺。所按之處不復者無膿﹐必是水也﹔按之卽復者﹐有膿也。發腫都軟者﹐血癅也﹐非癰也。發腫日慚增長﹐而不太熱﹐時時牽痛者﹐气癅也。謂佩結爲腫﹐久久而不消﹐後亦成癰疽疔毒﹐此是寒气所爲也。畱積經久﹐極陰生陽﹐寒化爲熱﹐所以潰者也﹐此潰必成瘻。然而病有變證﹐疾有盛衰﹐明之於心﹐非偶能盡。醫者意也﹐隨時之議。

《聖惠》曰﹕癰疽﹑發背﹑疔瘡﹑乳癰﹑疽之癤﹐有五善七惡之證﹐不可不察也。煩燥而嗽﹐或腹痛而渴﹐甚而泄和﹟2無度﹐或小便如淋﹐一惡也﹔膿血大泄﹐腫焮尢盛﹐膿色敗死﹐疼痛不止﹐二惡也﹔喘粗短气﹐恍惚嗜臥﹐三惡也﹔目視不正﹐黑睛赤腫﹐瞳子上看者﹐四惡也﹔肩項不便﹐四肢沈重﹐五惡也﹔不能進食飲﹐服藥嘔吐﹐食不知味﹐六惡也﹔聲嘶色脫﹐唇鼻靑赤﹐面月四肢浮腫﹐七惡也。痛息自寧﹐飲食知味﹐一善也﹔便利調勻﹐二善也﹔膿腫自消﹐色鮮不死﹐三善也﹔神采晶明﹐語聲淸朗﹐四善也﹔體气和平﹐五善也。若五善見二則瘥﹐七惡見四則危。然則病有原同七惡﹐皮緊急之如善﹔病有原同五善﹐皮緩虛而如惡。夫如是者﹐豈凡夫之所知哉。若五善並至﹐則善無以加也。若七惡並璘﹐則惡劇矣。今載候證並加兪膜﹟3以詳明之。

膜﹟4中腑憑隱而痛者﹐肺疽也﹐上微起者﹐肺癰也。巨闕隱隱而痛者﹐心疽也﹔上肉微起者﹐心癰也。期門隱隱而痛者﹐肝疽也﹔上肉微起者﹐肝癰也。章門隱隱而痛者﹐脾疽也﹔上肉微起者﹐脾癰也。中院隱隱而痛者﹐胃疽也﹔上肉微起者﹐胃癰也。京門隱隱而痛者﹐腎疽也﹔上肉微起者﹐腎癰也。天樞隱隱而痛者﹐大腸疽也﹔上肉微起者﹐大腸癰也。丹田隱隱而痛者﹐三焦疽也﹔上肉微起者﹐三焦癰也。關元隱隱而痛者﹐小腸疽也﹔上肉微起者﹐小腸癰也。

右驗其人所膜﹟5﹐依據此證審定癰疽淺深者。病從何髒發﹐先曾食何乳石﹐又驗其气虛實﹐參詳而療之。

《千金》曰﹕凡癰疽始發﹐或大癤或小癤﹐或大痛或小痛﹐宜善察之。見有小異﹐卽須大驚忙﹐則急治之。及斷諸毒物莫食﹐令善肉速生﹐並斷房事三月﹐愼固冷風勞損﹐待筋血脈平復﹐乃可任意耳。若不緊固﹐新肉易傷﹐傷重又潰﹐再發則禍至矣﹐愼之愼之。凡癰疽初發﹐急服追疔奪命湯卽能內消﹑化毒消腫托裹散﹑祕傳內托千金散﹑十六味流气飲﹐陰重者內寒散﹐中間敷解毒生肌散﹐外敷化毒散﹐血拔毒散。敷貼化毒生肌後﹐用鐵筒拔毒膏點散之。如是諸發﹐以開不能住﹐可以四圍中間以點自皮破則止﹐初發便散。有膿者用此藥點破﹐令膿卽出。如出不盡﹐用藥煮吸筒﹐拔出其膿毒水血﹐卽便愈矣。

凡腫根腳廣一寸至三寸﹐癤也﹔二寸至五寸﹐癰也﹔五寸至一尺﹐疽也﹔一尺至三尺﹐名竟體﹔如豆粒大﹐名庖子。疽發腫成膿﹐九孔皆出膿﹐若出盡﹐用摘鑷摘去腐肉﹐膿根方盡﹐便敷生肌定痛藥。肉滿之後﹐用隔紙膏藥。

又經云﹕气塞於經絡中﹐血气俱澀不行﹐壅結爲癰疽﹐不言熱气所作﹐其後成癰﹐乃言陽气湊集﹐寒化爲熱﹐熱盛則肉腐爲膿也。由人體有熱﹐被寒冷搏之﹐而脈凝不行﹐熱气壅結成癰疽也。

大按乃痛者病深﹐小按便痛者病淺﹐按之處陷不復者無膿﹐按之處卽復者有膿﹐不復者可消﹐若按之都牽彊者未有膿也。按之半軟者有膿也。又手按上下不熱者無膿﹐若熱甚者有膿。凡覺有膿﹐急當破之。無膿但气腫﹐若有血﹐愼之愼文﹐不可鍼破也﹐以用千金拔毒膏點散住之。四圍堅中軟者﹐此爲有膿審也﹐一邊軟亦可有膿。都堅者此爲惡核﹐或有气也。都軟者此爲有血﹐血癅也。當審堅軟虛實爲要。若堅疽積久﹐後若更變熱﹐偏有軟處﹐當軟處切不可鍼破也。軟疽者﹐溫暖裹衣置之耳﹐若鍼灸刺破﹐不可療也。

凡癰疽有膿勿憂﹐其皮厚也﹐宜急破之。如是骨癰者﹐皮色不變也﹐急服化毒消腫托裹散﹐及走馬散﹐敷藥用化毒拔毒散﹐敷出毒長以去血﹐不成膿者卽愈。如出血及膿﹐皮膚用鍼﹐鍼入三四分深﹐如是出膿﹐不可當頭破之﹐須從下頭破者爲順﹐膿出盡矣則肉生﹐用生肌敷藥﹐次用膏藥愈矣。

又曰﹕發於頸者﹐名曰夭疽﹐其狀大而赤黑﹐不急速療﹐則熱气下入淵液前﹐傷任脈﹐內燻肝肺﹐十餘日死﹐經曰項前頸名。

《衛濟寶書》﹕耳後一寸三分﹐至命之處﹐發之必死﹐故銳毒不治。銳毒者﹐銳其毒也﹐名曰發頤﹐乃熱气上蒸﹐連額而口者﹐穿喉立死。又發腦疽者﹐熱气上攻於腦﹐出皮膚作頭﹐初發如黍米﹐四畔焮赤腫硬﹐連於耳項﹐寒熱疼痛。若不急療﹐毒气入於血肉﹐血肉腐爛﹐化爲膿水﹐從頭中而出﹐血气內竭﹐必致死矣。

《外臺》﹕諸發於嗑中﹐名曰猛疽。不急治則血爲膿﹐不瀉﹐塞咽喉而死。半日血化爲膿者﹐膿瀉不食﹐三日亡。一云無食﹐陽气大發﹐消腦爍疽﹐其色不樂。一作除項痛﹐如刺以鍼﹐心煩者死﹐不可治之。又驗其气虛實﹐參詳而療之也。

又曰﹕發於胸者﹐名井疽。狀如豆大﹐三四日起﹐不早療﹐下入腹中﹐入腹不療十日死﹐寒熱不不去者亦死。

又曰﹕發於足指﹐明曰脫疽。其狀赤黑無水者死不療﹐不赤黑有水者可療。療不衰﹐急斬去之﹐得活矣﹐不去者亦死。

《聖惠》曰﹕瘡若膿水汁出不盡﹐而瘡口早合𨿽好﹐風毒未解﹐復發惡汁﹐速出則變成瘻矣。此言可謹而守之愼之﹐方具於後。

先急服追疼奪命湯立效方載後。

化毒消腫托裹散﹐專治癰疽發背﹐發乳骨癰﹐疔瘡腫毒﹐及一應諸般惡瘡痛﹐咽喉腫痛。

人參無亦可赤茯苓白木各六錢重滑石桔梗金銀花各二兩荊芥穗山梔子各五錢當歸一兩川芎黃曹赤芍蒼木麻黃大黃黃苓防風甘艸薄荷連翹石膏芒硝﹟6加縮砂不用此

或加瓜萋牡礪貝母木香

疔瘡加腳蓮荷車

瘎疳加車錢子木通竹葉

疼痛加乳香沒藥

咽喉加大黃梔子竹葉燈艸

腳气加宣木瓜檳榔

嗽加半夏薑汁制﹐用生薑同煎

右�咀﹐每服五錢重﹐水一碗﹐蔥白一根﹐煎熱服﹐汗出爲度。服後若利三五行爲妙。大病不過三五服﹐卽內消化毒盡矣。

內托千金散﹐專治癰疽發背﹐腦疽乳癰﹐諸惡癤廊等證。

人參當歸黃蓍白芍藥川芎防風官桂桔梗白芷甘艸瓜簍金銀花各等分

痛甚者加當歸芍藥乳香沒藥

右�咀﹐每服七八錢重﹐水二大盞﹐煎至七分﹐入好酒半盞﹐去滓溫服﹐日進二三服之後﹐瘡口有黑血出者﹐及有汗出﹐此藥之功效也。不問證候猛惡﹐用藥一兩重﹐水一大碗﹐入酒服﹐不成自散﹐已成卽潰。

祕傳十六味流气飲亦名內補散前十味托裹散

人參去蘆當歸酒洗官桂去皮川芎去土防風去蘆白芷桔梗去蘆嫩黃蓍去蘆甘艸炙厚朴去皮﹐姜制已上各三錢重。

右加六味於後﹕

南木香白芍藥大腹子烏藥枳殼紫蘇葉炒令香透

右各三錢重。

不退加白狹苓白木煨熟地黃洗焙

進飲食加宿砂香附子

疼痛加乳香沒藥

水不乾加貝母知母

瘡不穿加皂角刺

咳嗽加陳皮去白半夏溫湯洗七次杏仁用姜五片煎

大便祕加大黃枳殼

小便祕加門冬車錢子木通燈艸

前方專治癰疽發背﹐乳癰腳痛﹐諸般惡瘡癤毒﹐未成速散﹐已成卽潰﹐敗膿自出﹐惡肉自去﹐服此藥後﹐疼痛頓減﹐此嘗用之﹐非常有驗。

右總爲細末﹐每一服五六錢重﹐用酒諷服。不飲酒者木香湯代之﹐米湯亦可。詳味此方﹐其所用藥﹐皆發散風毒﹐調理气血﹐排膿止痛﹐生肌長肉等藥﹐五毒不識﹐而坐收瘍醫者十全之功。尙以气不和﹐多用气藥爲主﹔血不和﹐多以血藥爲主。

右�咀﹐用水一盞半﹐蔥白一根﹐煎至七分﹐加酒一呷﹐病在上食後服﹐病在下空心服之﹐立見神效。

內塞散﹐治諸惡瘡癤﹐熱退膿血不止﹐瘡肉虛證疼痛﹐可排膿定痛生肌內補。

人參去蘆當歸去蘆﹐酒浸黃芪鹽湯浸芎蠶洗去土茯苓去皮防風去蘆桂心各二錢半重桔梗遠志甘艸白芷各一兩宿砂香附子厚朴各二兩赤小豆五合﹐酒浸附子二枚﹐去皮煨

煩渴加五味子茯苓陳皮白芍藥熟地黃

右�咀﹐用水一盞半﹐生薑三片﹐煎至七分﹐入酒熱服。

仙方解毒生肌定痛散﹐專治癰疽發背﹐乳癰人面﹐外鐮金刀﹐諸般惡瘡癤腫毒。

黃連一兩黃柏四兩木澤一兩防風一兩苦參四兩

加羌活獨活

右�咀﹐大瓦瓶盛水﹐入前藥煎湯﹐以鑪乾石十斤﹐用炭火煆通紅﹐鉗出在藥湯內﹐不間幾片大小者﹐皆要以酥﹐內靑色方好。如石不酥﹐再將前藥滓煎湯﹐再以石淬酥方了。卻將瓦盆蓋在地上﹐一晝夜收火毒﹐將起候乾﹐研爲極細末。此石十斤﹐用石膏二十斤﹐別研極細﹐拌勻﹐和後藥用度。

赤石脂煆谷丹炒﹐此二味同前打和南木香血蜴﹟7降眞節乳香沒藥白芷黃連黃柏白斂各等分龍骨煆加朱砂何首烏

有虫加輕粉苦參百藥煎雄黃

水不乾加螵蛸去皮無名異煆夢葉燒灰

右各爲細末﹐與前藥拌和用之﹐敷中間。

洗藥﹐用此藥煎湯﹐漧淨洗之。

防風白芷赤芍苦參甘艸節刻芥艾葉金銀花蒼耳艸羌活獨活荷葉蒂當歸尾牙皂柏子蜂房蔥白茶腳

右先燻後﹐待溫冷用﹐洗得漧淨﹐以絹衣抹漧﹐後用淸油硬調前生肌定痛散﹐敷之﹐如濕乾摻。無膿不要畱口﹐一日一換。如有膿﹐可以畱口出毒﹐去膿水。用藥已﹐了﹟8﹐可便用黑紙蓋之﹐以絹帶緊縛三五轉。外賺三日一換﹐不要打動﹐立有功效。

如要爛去腐肉。

右取生蜈蚣一條﹐用竹筒盛油﹐放蜈在內浸死﹐用火煆爲末﹐加些小在前敷藥內﹐敷之一晝夜。其痛不止﹐卽洗去此藥﹐卻換前藥﹐便不痛矣﹐卽生肌。

四圍敷藥﹐化毒散血拔毒散﹐治一應諸惡瘡並腳疾。

赤芍藥防風白芷內消腳連荷車北細辛各三兩歸尾姜蠶蟬退五加皮二兩﹟9

如敷不退﹐加此敷之﹐卽能消散。

南星何首烏五葉根貝母紫花地丁卽羊啼﹟10根艸烏羌活獨活芙蓉葉秋遇者可用赤葛根野椒根去骨用皮陪加五加皮

右總爲細末﹐用生薑連滓及醋敷之。如要卽散﹐急加大蒜同敷之﹐毒气卽出立效。

臟腑祕加喫藥大黃枳殼去白﹐炒火麻子

小腑祕加木通車錢子燈艸赤芍藥赤袂苓

如涼冷加華撥良姜

右前方﹐專治寒濕腳气發背﹐一應惡瘡癤﹐諸般腫毒﹐敷之卽散。又能定痛。服此大能溫和﹐化毒散血。托裹可用帶皮生薑一大塊﹐以無灰好酒連藥擂爛﹐旋熱溫服﹐病在上食後服二病在下臨臥服﹐一二服後腫盡消矣。

鐵筒拔毒膏﹐點破諸般瘡癤﹐初發點破便散。

好石灰不過火﹐皂角燻糯米南星﹑當歸﹑赤芍同炒硇砂如去疔頭﹐加此一味﹐余不用砂﹟11牯牛班貓

右用後灰煎熱水濾汁﹐煎成調前藥用。

眞炭灰桑柴灰芝麻灰皂角三四皮柳柴灰

右以前灰汁入於鍋內﹐用慢火熬一之﹐待汁面上有白霜起方住火﹐以器貯之﹐可用調前藥﹐小小點之﹐三五次皮破﹐毒气以出﹐水卽止。

吸毒竹筒﹐發背癰疽﹐疔瘡腫毒﹐用此以拔出膿血惡水。

蒼木白斂烏桕皮厚朴艾葉好茶芽白芨白蒺藜各等分

右法用苦竹筒三五七个﹐長一寸﹐一頭畱節﹐削去其靑﹐令如紙簿﹐隨大小用之。卻用前藥煮竹筒十所沸﹐待藥乾爲度。乘竹筒熱﹐以手便按上﹐緊吸於瘡口上﹐膿血水滿﹐自然脫落。不然用手拔脫﹐更換別个竹筒。如此三五次﹐毒盡消之﹐卽敷生肌藥﹐內滿後用膏藥卽愈。

仙方隔紙膏亦名神應膏﹐專治發背乳癰﹐外臁下蛀﹐諸般惡毒瘡癤。

黃連何首烏去皮艸烏去皮當歸尾白芷各半兩川烏去皮﹐二錢半

後用黃丹一兩一夏用二兩乳香﹟12役藥半兩血蠍半兩

右總�咀﹐用淸油五兩重﹐同藥一處﹐入於銚子內﹐文武火熬﹐待藥黑色﹐用布濾去滓﹐仍將藥油入銚內﹐下黃丹﹐用桃柳枝一把﹐不住手攪之﹔又黑色﹐卽將血蠍﹑乳﹑沒細末入內﹐攪勻略煎﹐滴在水中成珠不散﹐卻用瓦碗盛之﹐沈在冷水中浸一晝夜﹐出火毒﹐用之神效。

太一神應膏又名金絲萬應膏﹑萬靈膏﹐專治發背癰疽﹐杖瘡惡瘡﹐傷損心痛﹐腳气腰痛﹐無不效驗。

川烏一錢艸烏半錢黃連二錢黃柏一錢赤芍藥一錢白芍藥一錢玄胡索一錢歸尾一錢半良姜半錢木鱉半錢﹐去殼姜蠶去絲﹐一錢亂髮如雞子大﹐燒灰後入紫刻皮半錢地龍半錢石南藤半錢川山甲半錢白芷半錢川芎半錢牽牛半錢槐花半錢五陪子半錢地骨皮半錢杏仁半錢花椒半錢茴香半錢茅香半錢玄參半錢蒼耳艸半錢桂皮半錢南星半錢瓜萋半錢苦參半錢蒼木半錢五加皮半錢防風一錢熟地黃一錢蜜陀僧一錢丁香一錢內消一錢葉本一錢生地黃二錢半何首烏一錢半細辛一錢半江子去殼﹐二﹢五粒人參二錢半萆麻子去殼﹐二十五粒旱蓮艸卽墨﹟13﹐半錢大﹟14黃芪一錢百藥煎二錢半羌活一錢南木香半錢甘艸節一錢地娛蚣根一錢大胭脂﹟151錢

右前藥�咀﹐用淸油一斤四兩重﹐浸一二宿﹐入銚內﹐文武火煎藥黑色﹐用布濾去滓﹐上文火﹐卻以後藥爲末﹐次第入之。

南木香二錢半安息香二錢半琥珀二錢半云香一錢乳香半兩沒藥半兩血蠍半兩香結降眞節亦可﹐半兩韶粉一錢自然銅一錢半﹐醋淬桑白皮白芨白斂雄黃各五錢﹐焙爲末黃丹六兩﹐夏月加二兩

右各入乳缽內﹐乳爲細細末。

一下藥油﹐次入黃丹﹐以桃柳槐條不住手攪之。

二次下自然銅﹑白芨﹑桑白皮﹑白斂﹑韶粉。

二下木香﹑琥珀﹑安息﹑云﹑乳﹑蠍﹑沒﹑香結﹐卻看藥色已黑﹐滴水成珠不散爲度﹐傾在瓦碗內﹐放水中二三日﹐以出火毒﹐再以放地上三五日爲妙﹐隨時攤用。

如要打做金絲膏藥﹐卻以前藥總爲細末﹐卻用松香一斤通明者﹐入銚內溶化﹐用棕濾淨﹐外用淸油四兩重﹐熬熟﹐又入黃丹一兩﹐同熬滴水成珠﹐退出水中﹐用藥打成膏藥﹐用水浸之﹐一日一換﹐冬月主日一換。

發背如黑﹐不疼痛者﹐卽爲陰也。

艾葉一斤雄黃半兩硫黃半兩

右二味同水煮艾半日﹐候溫敷之﹔再煮別艾﹐又換以敷十餘徧。若疼痛則可瘳﹐必不死。如不疼痛﹐出黑血者﹐必死矣。

發背開不住﹐初發時以開不住﹐卽用此藥箍之。

右白鹽梅﹑皂角二味﹐燒灰存性﹐爲細末。不發熱者﹐米醋調塗四圍箍之﹐連換卽不走開。若加薑汁同醋調尢妙。如發熱者﹐用茶淸調塗箍之﹐立效。

治發背已潰未潰者﹐最有神效。

厚朴二錢﹐姜制陳皮去白甘艸節二錢﹐炙蒼木五錢重﹐米泔浸

右入桑黃菇五錢﹐同爲細末﹐瘡已潰者則乾摻之﹐未潰者淸油調塗。

內固淸心散﹐治惡瘡熱盛焮痛﹐作渴煩燥﹐此藥解毒神效。

辰砂狹苓人參白豆蔻雄黃綠豆朴硝甘艸腦子麝香皂角各等分

右總爲細末﹐每服一錢﹐蜜湯調下。

透膿散﹐治諸般癰瘡﹐及貼骨癰不破者﹐不用鍼刀﹐一服不移時自透﹐累用有驗。

蛾口繭用出了蛾兒繭子

右將繭兄燒灰﹐用酒調服﹐卽透。切不可用兩三个繭兒燒服﹐若服一个﹐只一个瘡口﹐若兩三个﹐則瘡口多﹐愼勿輕忽。

仙傳外科祕方卷之八竟

﹟1諸癰瘡方論﹕此目原無﹐據文中內容補。

﹟2和﹕疑當作『利』。

﹟3膜﹕《祕傳外科方》作『募』。

﹟4膜﹕《祕傳外科方》作『募』。

﹟5膜﹕《祕傳外科方》作『募』。

﹟6芒硝﹕此上至川芎十三味用量原缺。

﹟7血蠍﹕《祕傳外科方》作『血竭』。

﹟8了﹕原作『子』﹐據抄本改。

﹟92兩﹕此上疑脫『各』字。

﹟10啼﹕疑當作『蹄』。

﹟11砂﹕疑當作小字﹐連上讀。

﹟12乳香﹕用量原缺。

﹟13墨﹕此下抄本有『菜』字。

﹟14大﹕抄本無。

﹟15大胭脂﹕抄本作『五靈脂』。

仙傳外科集驗方

經名﹕仙傳外科集驗方。又名﹔。仙傳外料祕方。元﹟楊淸叟撰﹐明﹟趙宜眞集。十一卷。底本出處﹕《正統道藏》太平部。參校本﹕明刻本﹑北京圖書館藏淸抄本﹝簡稱抄本﹞﹑弭刻本《祕傳外秤方》。

仙傳外科祕﹟1方卷之九

浚儀原陽子趙宜眞集

發背形證品

癰發於背﹐廣一尺﹐深可一尺。深可一尺。潰至骨﹐不穿膜不死。

此證因余﹟2食而感其毒﹐在脾﹑肚之間﹐急宜用藥治脾肚中之毒﹐內外夾攻之。然脾易作臭﹐急服喫藥﹐初發用追疔奪命湯﹐以能內消﹐方見末後﹐化毒消腫托裹散﹐內托千金散﹐中間敷解毒生肌定痛藥﹐四圍敷拔毒散﹐結果用生肌膏藥﹐必定見效。

蓮子發

此證發於右﹐脾中恐其毒奔入心﹐火大﹐要用喫藥散之﹐敷點藥截住﹐不令攻心。如在通背皆腫﹐不可救之﹐消者可療。諸瘡痛癢﹐皆生於心﹐以心主血而行气。走痛諸瘡﹐皆有王敷散﹐就上可打火鍼三四鍼爲妙﹐用前化毒消腫托裹散﹐加南星﹑艸烏﹑木鱉﹑貝母﹑大蒜﹑生薑﹐米醋調敷﹐畱口﹐二三日夜卽消盡矣。長長以醋潤濕。

蜂窠發

此證頭在上發﹐最不宜治﹐乃是反證﹐卻要仔細用藥﹐此名蜂窠發。全在喫藥﹐托裹生肌﹐定痛散血﹐恐毒气攻心入膜﹐必難治療﹐因心火未散故也。

散走流注發

此俗諺鱉影之證﹐殊不知醫方卽無此說。鱉證生子之說﹐背上不爲鱉影之實﹐毒气乘風熱而走是也。此證因風盛而生熱之極气﹐因熱之極﹐气因熱而走於四散﹐急宜疏風定熱﹐則气自然而息﹐此藥用之如用兵治之。流注於手腳腿者﹐必死無疑矣。

腎兪發

此證因受濕並怒气﹐飲熱酒而得之﹐傷於內腎之間﹐流毒在腎兪。急宜用藥敷﹑喫﹐解散內腎之毒﹐更用生肌藥內外夾攻之。若陰發傷腎膜者﹐則有難治之患。切戒怒气行房﹐稍或有犯﹐決不可治﹐愼之愼之。

腎兪雙發及脾癰

此證下腎兪雙發﹐因飲熱酒行房事﹐怒气受濕而得也。陽發於外可治﹐痰發陰發傷於腎膜膿稀者﹐爲虛﹐難以治之﹐必定死矣。脾癰發於左膊之間﹐初發可用燈火點破﹐追疔湯汗之卽散。

右搭肩發

此證發於右﹐搭肩骨上生者﹐以動之處可治難安﹐串於左肩者必難治也。用藥搽摻﹐依後左搭肩方。

左搭肩發

此證發於左﹐搭肩骨上生者﹐以動之處可治難安﹐串於右搭肩者必難治也。可用雞黃皮及絮﹐焙榦爲末﹐濕則乾摻﹐乾則用淸油調搽之。

對心發

此證乃對心發﹐因心火盛而熱气會生於此處﹐其毒愈壯盛走之﹐急用疏導心火之藥解之﹐然後以生肌藥愈矣。

蜂窠發

此證蜂窠發於胸乳間﹐乃心火熱盛﹐亦只用依前疏導心火之藥﹐稍治之遲﹐則熱必攻心﹐必然死矣。

頭後蜂窠發

此證發於頭後﹐如是蜂窠者﹐急宜救之﹐若焮赤腫痛起者好療﹐痰發者必難治矣。宜用藥服敷急療之﹐若或流於兩肩者﹐決不可療也。

背發兩頭

此證兩頭小者﹐四邊散攻﹐乃是因飲食之所致也﹐而气食相關合﹐因虛而成之﹐气虛而散﹐所以開口而闊﹐急服內消藥﹐亦宜補陽也。

兩脇癰疸發

此證兩脇下成癰疽﹐因虛而气虛﹐切不可服補陽之藥。蓋虛中而得﹐決不宜受熱劑﹐倘受熱劑則虛﹐熱愈盛易於傷骨膜﹐切宜愼之。

兩邊髮際發

此證於頸後兩邊左右鬢髮邊發生者﹐急宜敷之。如核發者急宜取去病根。如腦心發者﹐熱气上攻於腦﹐四畔邊焮赤腫硬﹐連於耳項﹐寒熱疼痛﹐若不急療﹐毒入於血﹐肉多腐壞爲膿水﹐頭中而出血﹐气及痰發者難治﹐主死矣。

腦後發

此證名夭疽﹐其狀大而紫黑色。若不急療﹐則熱入淵腋﹐前傷任脈﹐內燻肝肺﹐十餘日死。急用前化毒消腫托裹散﹐及內托千金散﹐生肌定痛等藥取效。

耳後發

此證耳後一寸三分至命之處﹐發之必死﹐故銳毒不治。銳毒者﹐堅銳其毒﹐名曰發頤﹐乃熱上蒸連頤而穿口者﹐必主穿喉死矣。用藥於後。

破結散﹐專治石癭﹑气癭﹑筋癭﹑血癭等證﹐急服此藥﹐及後藥敷之。

海藻洗龍膽海蛤通艸貝母去心﹐各三錢重昆布洗礬石枯松蘿各三錢重麥麵半夏各一錢重

右總爲細末﹐每服丰錢重﹐南酒溫調服之。忌食一切毒物及甘艸﹑雞魚﹑五辛﹑生冷果木等方效。

南星膏﹐專治皮膚﹑項面上生瘡癅﹐大者如拳﹐小者如粟﹐或軟或硬﹐不疼不痛﹐宜用此藥﹐不可輒用鍼灸﹐只宜從順點破﹐愼之。

藥用南星大者一枚﹐細研稠枯﹐滴好醋爲膏。如無生者﹐乾者亦可﹐爲末醋調如膏。小點破令气透出﹐卻以藥膏攤紙上﹐象癅大小貼之。覺癢則不可以手動撥﹐則頻貼取效。紙上藥乾﹐又換濕的﹐貼上爲妙。

胸發

此證發於胸者﹐名曰井疽﹐狀如大豆﹐三四日起。若不早療﹐下入於腹﹐入腹不療﹐十日當死。急服內固淸心散方見前。外發可治﹐內發傷膜﹐主死無疑。

九發

此證發爲肺疽﹑心疽﹑肝疽﹑腎癰﹑脾疽﹑胃疽﹑大腸疽﹑三焦疽﹑小腸癰﹐右驗其人所膜﹐依據此候審定癰疽淺深﹐病從何臟腑發﹐先曾食何乳石﹐又驗其气虛實﹐穿潰出外者可治﹐發於內傷膜者﹐流膿大便出者﹐必難治。參詳而療之。

婦人乳發

乳癰證﹐有兒者名爲外吹奶﹐有孕者名爲內吹。始可以急治敷散﹐不然出膿﹐卽用生肌定痛藥見效。

喫藥卽效散

白芷貝母去心﹐等分右

爲細末﹐南酒調服。若無乳行者﹐加漏蘆煎酒調服﹐卽行。

治初發乳及內外吹乳﹐敷藥用酵子一勺﹐以面五錢﹐炒擂爛﹐酵孝發麵如蜂窠﹐發過上靑色無妨﹐焙榦爲末﹐用井花水調敷。如乾﹐日夜以水濕之。或不退﹐加白芷﹑貝母爲末﹔疼痛﹐加乳香﹑沒藥末﹐立效。

乳癰﹑乳疽二證﹐在內結核不散﹐急服復元通气散﹐以前敷藥及化毒拔毒敷藥﹐奪命湯汗之爲度。

復元通气散﹐治發乳癰疽及一切腫毒。

木香茴香靑皮川山甲炙酥陳皮白芷甘艸各等分貝母去心﹐姜制加漏蘆

總爲末﹐南酒調服。

右�咀﹐水煎﹐入酒服亦可。

又方

靑皮一兩陳皮一兩甘艸生熟一兩川山甲炙瓜簍根各三兩連翹一兩金銀花一兩

右總爲末﹐熱酒調服。

乳勞之證﹐不宜用鍼﹐恐鍼傷其房縫者死。但要識證﹐開口洪者﹐去奶房﹐因傷而壞也﹐皆須急服藥敷之。不生肌者﹐必死難治。可服祕傳流气飲﹑托裹十宣散﹐中間敷解毒生肌定痛散﹐用前吹乳方內敷藥四圍敷之。

番花﹑石橊發乳者﹐此二證不可治之。三十二三者可治﹐四十之上者宜早治﹐用藥喫敷﹐如不生肌者﹐難治之﹐必死也。

人面瘡

此證皆是冤﹐可以作善事解之﹐須在眞誠懺悔﹐然後方可用藥。喫藥用流气飲﹐久不可者﹐服苦參丸補腎水﹐敷解毒生肌定痛散﹐立效如神﹐後用膏藥並生肌藥塡在瘡口內。

苦參圓

苦參四兩防風一兩刑芥一兩白芷一兩川烏一兩﹐生去皮赤芍一兩何首烏一兩川芎一兩獨活一兩梔子一兩牙皂一兩蔓刑子一兩茯苓一兩山藥一兩蒺藜口﹟3兩艸烏炒﹐三錢黃芪一兩羌活一兩白附子一兩﹐此四味名四生散﹐止用艸烏三錢

右爲細末﹐水煮麵糊爲丸﹐如梧桐子大﹐每服三五十丸﹐日進二三服﹐空心南酒吞下。如不飲酒者﹐以好茶代之吞服﹐卽補腎水。

外臁瘡

此證久年不愈者﹐多是腎水虛敗下流﹐又有脾潰溢﹐可服苦參丸補腎水﹐用解毒生肌定痛散﹐後用隔紙膏藥。

祕傳隔紙膏﹐治年月深久臁瘡不愈者。

老松香樟腦谷丹炒水龍骨卽舡紅石灰輕粉

不愈加白芷川芎螵蛸

右總爲細末﹐溶化松香﹐加少淸油和之﹐以油紙隨瘡大小﹐糊袋盛藥夾之﹐用水洗瘡﹐縛在瘡口上﹐二日定﹐四日一換。若單用白芷﹑川芎﹑螵蛸三味煎水洗之﹐亦效。

肫疽血風瘡

此二證發者﹐一肫上生癰疽者﹐如近大小便處難治也﹐生於實處卽安。男子婦人腳生血風瘡﹐難便可也﹐下流上﹐手生瘡難治。

腳背發﹟4

此證得於消渴病﹐發於足指者﹐名曰脫疽﹐其狀赤黑者死不療﹐不赤黑者可療。如療不衰﹐急斬去之﹐得治。不去者﹐赤黑必死矣。初發可治﹐消渴服流气飲﹑苦參丸﹑解毒生肌藥﹐可急療之。又專治此發﹐用桐油及無名異﹐煎至一沸﹐入花椒一勺﹐看瘡大小剪寥葉在內﹐同煎浸一七後﹐單以此葉貼在瘡上﹐卽安。手指發者﹐亦同前治療。

腎陰發

此證腎癰者﹐名懸癰。陰囊上腫而痛﹐乃膀胱腎經感寒濕邪气﹐偏腎於陰之經絡﹐至血气凝滯﹐寒濕气不散﹐作爲此病。卽服前托裹散﹐加車錢﹑木通﹑淡竹﹑牽牛﹑何首烏﹑腳蓮﹐復用內消散﹐及生肌定痛散敷之﹐用膏藥貼﹐更服前祕傳流气飲。

下瘎�﹐祕傳一味千金散﹐專治瘓�立效。

右單用黑蜘蛛一个﹐過江者爲妙﹐入在碗中研爛﹐旋熱南酒於碗中攪勻﹐通口服之﹐隨病左右側臥。如不退﹐再用一个卽效。

敷藥

先用蔥白炒熱熨之﹐如玲再妙熱﹐以熨三四次﹐後敷藥﹐用前化毒俏腫藥﹐加用大蒜﹑木鱉﹑南星﹑艸烏敷之。如破﹐用前生肌定痛藥。

��通藥﹐卽過三五行爲度。

牽牛雄黃川練子大黃甘艸節天花粉枳殼貝母等分

右爲末﹐空心南酒調服﹐出膿卽散。

又方

細辛黃連川山甲乳香沒藥連翹當歸尾大黃山梔子金銀花牡礪車錢防風甘艸油胡桃。

右�咀﹐水煎熟﹐加南酒﹐五更溫服。

偏腎气卽效如神﹐先服五苓散﹐加

茵陳燈艸木通白木朱苓澤瀉赤茯苓官桂車錢

右�咀﹐白水煎﹐空心服﹐卽依後法灸之爲妙。

後用丸子藥﹐靑木香丸一貼﹐用斑貓大个﹐同丸子炒熱﹐去斑貓﹐熱南酒送下。如不退﹐再進一二服。

又方﹐用栗子樹根﹐南酒煎服立效。

下疳瘡搽藥

黃連黃柏等分

右先用豬膽二个﹐以汁浸二藥濕﹐卻用瓦一片或磚﹐於火上燒紅﹐放藥在上焙漧﹐加

乳香沒藥朴消白礬枯無名異百藥煎血蜴苦參

右爲末﹐乾以淸油調搽﹐濕則乾摻之。如腫不。退﹐用益元散﹐加防風﹑荊芥﹑何首烏﹐煎水溫洗之。

��下疳﹐腫不消用。

防風荊芥艸節牛膝等分

右煎湯燻洗之﹐卽消。

又蛀疳方。

蜜陀僧黃連黃柏輕粉

右爲末摻之﹐以鹽艾煎湯洗之。

��喫藥﹐用赤葛根﹑生薑一塊同擂爛﹐旋熱酒服之﹐汗出爲度﹐滓用敷瘡上。

偏腎气﹐以本人口爲則﹐於臍上灸﹐偏在左灸右﹐在右灸左﹐然後服走馬茴香丸﹑茱萸內消丸各一貼﹐以生小酒加少鹽﹐空心吞下。

追疔奪命湯祕方速效﹐能內消腫。前《仙傳外科》已載﹐恐檢閱不方便﹐故重具於後。

羌活獨活靑皮防風多用黃連赤芍細辛甘艸節蟬蛻僵蠶腳蓮等分

加河車澤蘭金銀花

有膿加何首烏白芷

要利加靑木香大黃梔子牽牛

在腳加木瓜

右�咀﹐每服五錢重﹐先將一服加澤蘭葉﹐少用金銀花各一錢﹐生薑一兩重﹐同藥擂爛﹐好酒做熱服之。如不飲者﹐水煎加少酒服﹐亦妙。然後用酒水各一盞半﹐生薑十片﹐煎熱服﹐以衣被蓋覆﹐汗出爲度。病退減後﹐再以前藥加大黃二錢重﹐煎熱服﹐或利一兩次﹐以去餘毒爲妙。此方以藥味觀之﹐甚若不切﹐然累用累效﹐萬無一失矣。如別有它證出後﹐宜隨證加減治之。

心煩嘔吐﹐加甘艸節一錢﹑豆粉酸漿水下﹐已上另爲末。

嘔逆惡心﹐加乳香﹑豆粉甘艸湯下。

又用紫荷車﹑老姜﹐米醋一口磨下。

心煩嘔名伏暑﹐用朱砂五苓散。

嘔逆﹐加母丁香﹑石蓮同前藥煎服﹐又不止﹐用不換金正气散﹐加人參﹑木香煎服。

嘔﹟5不止﹐手足冷名喫水﹐黃蓮香薷散吞下消暑丸。

手腳冷﹐宣木瓜﹑牽牛。

心煩﹐加麥門冬﹑赤芍﹑梔子﹑燈艸。

潮熱﹐加北柴胡﹑黃苓﹑淡竹靑﹑絲茅根。

眼花﹐加朱砂﹑雄黃﹑麝香少許。

腹脹﹐加薏苡仁﹑寒水石。

自利﹐加白木﹑狹苓﹑肉豆蔻﹑櫻粟殼。

腹痛不止﹐加南木香﹑乳香。

喘嗽﹐加知母﹑貝母﹑沙蜜少許。

頭疼﹐加川芎﹑白芷﹑蔥白。

痛不止﹐蘿卜子﹑川芎﹑蔥白擂碎敷太陽穴。

痰涎多﹐生艾尾葉米醋擂取汁﹐嗽去痰。

咽喉痛﹐山豆根﹑靈消根﹑山梔子﹑淡竹葉﹑艾葉﹑燈艸﹐用水煎嗽。

大便祕﹐赤芍姜制﹑根殼麩炒﹑大腹皮。

小便祕﹐赤芍﹑赤茯苓﹑木通﹑車錢﹑燈艸。

尿血出﹐生地黃﹑車錢。

鼻血出﹐野紅花﹑地黃﹑藕節﹑姜皮生用。

瘡不痛﹑頂不起﹐灸三壯。更不痛﹐不治。

骨蒸﹐加絲茅根。

無脈﹐服二十四味流气飲。

飛龍奪命丹﹐專治疔瘡發背﹑腦疽﹑乳癰﹑附骨疽﹐一切無頭腫毒惡瘡﹐服之便有頭﹐不痛者服之疼痛﹐已成者服之立愈。此乃惡證藥中至寶﹐病危者服之亦可矣﹐萬無一失﹐不可輕忽。

蟾酥二錢乾者﹐老酒化血蠍一錢乳香二錢沒藥二錢雄黃三錢輕粉半錢膽礬一錢麝香半錢銅綠二錢寒水石一錢朱砂二錢﹐爲衣海羊二十一个﹐蝸牛卽是﹐連殼用天龍一條﹐卽蜈蚣﹐酒炙黃﹐去頭足腦子半錢﹐無亦可

右總爲細末﹐將海羊研作泥﹐和前藥爲丸﹐如綠豆大。若丸不就﹐酒煮麵糊爲丸﹐每服只二丸。先用蔥白三寸﹐令病人嚼爛﹐吐於手心﹐男左女右﹐將丸子裹在蔥白內﹐用無灰熱酒三四盞送下﹐於避風處以衣被蓋覆﹐約人行五里之久﹐再用熱酒數杯﹐以助藥力﹐發熱大汗出爲度。如汗不出重者﹐再服二丸﹐汗出卽效。初覺二丸卽消﹐三五病重者﹐再進二丸。如疔瘡走黃過心者難治﹐汗出冷者亦死。如病人不能嚼蔥﹐擂碎裹藥酒吞﹐瘡在上食後﹐在下食前服。服後忌冷水﹑黃瓜﹑茄子﹑油面﹑豬羊雜肉﹑魚﹑一切發風發瘡毒等物﹐及婦人洗換狐臭﹐百發百中

背瘡

血見愁一兩酸漿艸半兩當歸二錢半乳香一錢二分半沒藥一錢二分半

右焙榦爲末﹐每服七錢重﹐熱酒調服。如有生藥可用﹐擂酒熱服﹐畱滓以敷瘡上。

腰疼﹐用黑豆炒熱﹐以絹或布包﹐纏腰上﹐以姜擂熱酒飲醉﹐出汗爲度。如無汗﹐依前再作二三次﹐必有神效。

杖瘡

水粉一兩赤石脂一錢﹐生水銀一分﹐先熬

右三味﹐用麻油杵成膏﹐以傘紙敷之貼上﹐緊縛。如肉陷﹐可用此膏塡滿﹐然後貼上立效。

痔瘡﹐亦可治惡癬。

信甘艸白礬生

右各爲末﹐用碗一隻﹐先將信末敷一層﹐甘艸末﹟61層﹐礬末一層﹐用火煆之﹐再依前敷藥﹐煆三次﹐掃下爲末﹐冷水調敷瘡上﹐不免少疼﹐飲酒以醉爲度﹐經宿其瘡自脫矣。

拔疔﹐諸疔不出者﹐用巴豆半粒﹐去殼﹐磁石爲末﹐用蔥涎同蜜爲膏﹐以敷瘡上﹐疔自出矣。凡諸腫毒﹐用生薑面﹑東過梁落地者﹐就將於本地上﹐陽日畫○圈﹐陰日畫�圈一个﹐以姜蘸好米醋於圈內﹐磨取地上泥﹐括在缽內﹐入大黃﹑芒硝末﹐同姜盡研爛﹐敷於毒處﹐畱開瘡口﹐毒自出矣。

蛀疳瘡﹐輕粉﹑韶粉打和摻之。

疥瘡﹐亦可治輕癬。

大楓子黃連甘艸油胡桃楡皮川椒輕粉白礬半生半熟蛇牀子井泉石

右各爲末﹐以油胡桃增減﹐同杵爲膏﹐如彈子大﹐用粗布包藥擦之﹐癢處揩之﹐痛處按之﹐藥到卽效。

小兒乳癬

右甩粉艸擦之﹐後用油醬抹。

急慢驚風

右用冷坑中糞靑水一呷﹐與之服卽愈。

仙傳外科祕方卷之九竟

﹟1祕﹕原作『集驗』二字﹐據本書文例改。

﹟2余﹕《祕傳外科方》作『飲』。

﹟3口﹕抄本作『一』

﹟4發﹕《祕傳外科方》作『瘡』

﹟5嘔﹕原作『區』﹐據抄本改。

﹟6末﹕原作『耒』﹐據抄本改。

仙傳外科祕方卷之十

浚儀原陽子趙宜眞集

治諸雜證品

救自縊死

自旦至暮﹐𨿽已冷可活。心下微溫者﹐𨿽一日已上可活。急抱起死者﹐使繩寬解﹐去繩﹐切不可割斷繩也。卻與之微微撚正喉嚨﹐放倒臥﹐用被蓋﹐急用竹管吹其兩耳﹐一人急牽其發﹐不放手﹐就用腳踏其兩肩。一人摩其胸及屈伸其手足﹐摩捋之。如活卽以粥飲與之﹐此法救人無不活者。

救水溺死

先以刀斡開溺者口﹐橫放箸一隻﹐令其牙銜之﹐使可出水。或覆甕或立甑﹐以溺者腹肚覆其上﹐令頭垂出水。如無甕飯﹐橫腹圓木上亦可。水出後﹐令健夫屈死人兩足著肩上﹐以背相貼倒駝之而行﹐令出其水盡﹐仍先打取壁土一堵置地上﹐以死者仰臥其上﹐更以壁土覆之﹐止露口眼﹐自然水气翕入土中﹐其人或蘇﹐仍急用竹管各於口﹑耳﹑鼻﹑臍﹑糞門內更疊吹之﹐令上下气相通。又用半夏末少許搐其鼻﹐如略活﹐用淸粥飲灌之。

又孫眞人救溺死法﹐急解去死人衣帶﹐艾灸臍中卽活。

救冬月墮水凍死

凡四肢冷﹐口不能言﹐只有微气者﹐不可便以火炙﹐用布袋盛熱灰﹐放在心頭﹐冷卽換熱者﹐待眼開﹐卻用溫酒或米飲灌之。

救伏暑死

不可使冷﹐冷之卽死。宜用溫湯﹐常摩洗其心腹間。如路途急切﹐用路上熱土置腹臍間﹐令人更尿其臍中﹐卽活。

救暑渴死

用路上熱土﹑大蒜等分﹐爛研﹐水調去滓﹐飲之卽活。

救卒中風不省人事﹐多因痰壅

用白礬二錢重﹐生研末﹐生薑自然汁調﹐斡開口灌下﹐其涎或吐或化下便醒。

救卒中惡不省者

用韭菜研汁﹐灌入鼻中。

救睡臥中不省死

用韭菜汁滴鼻中﹐冬月用韭和根。搗汁灌之。

治從高墮下﹐瘀血衝心欲死

右豆豉一大盞﹐水兩碗﹐煎三沸﹐去滓服。若便覺气絕不能言﹐取藥不及﹐擘開口﹐以熱小便灌之。

凡壓死﹑縊死﹑溺死﹑魘死﹑產後暈絕此名五絕

右可用半夏一味爲末﹐如豆大﹐吹納鼻中﹐須臾卽活。

神醫華陀云

十般危證﹐急如風雨﹐故選名方救之。

一危證﹐霍亂吐瀉﹐或因飲冷﹐或冒寒﹐或失饑﹐或大怒﹐或乘車船﹐傷動胃气﹐令人上吐下瀉不止﹐頭旋眼花﹐手足轉筋﹐四肢逆冷﹐方用﹕

吳茱萸半兩木瓜半兩食盥半兩

右同炒焦﹐先用瓦瓶水三升﹐煮令百沸﹐卻入煎三味﹐同煎二升﹐以下服之。

一方﹐用枯白礬爲末﹐每服一大錢﹐百沸湯點服。

又方﹐用鹽一撮﹐醋一盞﹐煎七分﹐溫服。或鹽梅鹹酸等物﹐亦可煎服。

二危證﹐纏喉風閉腫痛﹐手足厥冷﹐卽時气閉不通。用皂角三皮﹐挪水一盞﹐灌下立愈。

一方﹐皂角一皮﹐百艸霜一錢﹐同研爲末﹐冷水調﹐加淸油數點灌之。

又方﹐升麻四兩﹐判碎﹐水四碗﹐煎一碗﹐灌之卽愈。

三危證﹐吐血內損﹐或因酒色損傷心肺﹐血气妄行﹐口鼻俱出。

右用荊芥一握﹐燒灰﹐置地上出火毒﹐細研﹐每服三錢﹐陳米飲調下。

一方﹐百艸霜研細﹐每服三錢﹐濃米飲調三服妙。

四危證﹐中砂毒﹐煩燥﹐心腹絞痛﹐頭旋﹐欲吐不吐﹐面靑黑﹐四肢冷。

右用靑藍一握細研﹐以井花水調下一碗灌之。

一方﹐麻油二升灌下。

一方﹐地漿水濃服三碗。卽掘開黃土地﹐以水傾入﹐攪濁服之。

五危證﹐屍厥奄然死去﹐不省人事﹐腹中气走。如雷鳴。

右用生薑自然汁半盞﹐和酒一盞﹐煎令百沸﹐並灌服之。仍灸丹田﹑百會﹑气海穴。

六危證﹐中鬼气﹐忽倒地﹐四肢冷﹐手握拳﹐鼻口出血。

右用雄黃爲末一錢許﹐煎桃葉湯調下。

一方﹐故汗衫衣﹐或觸衣久染污者﹐男用女衣﹐女用男衣﹐燒灰﹐每服二錢﹐七沸湯調服。觸衣﹐卽內襯衣也。

七危證﹐脫陽﹐小腹急痛﹐腎縮﹐面黑气喘﹐冷汗自出。

右用連須蔥白三莖﹐砂盆中研爛﹐以酒五升﹐煮取二升﹐作二服﹐仍用炒鹽先熨臍下气海穴處﹐勿令气冷爲佳。

八危證﹐鬼魘鬼擊﹐房中被鬼打作聲﹐叫喚不省。

右用竈心土槌碎爲末﹐每服二錢﹐新汲水調下﹐更挑半指甲吹入鼻中﹐又灸兩足大拇指聚毛中三七壯。

又方﹐用桃柳東生枝各三七寸﹐煎湯三盞﹐候溫灌服。

九危證﹐孕婦逆生。

右用槐子七粒﹐研細﹐新汲順流水下。

又方﹐用烏蛇蛻一條﹐蟬蛻二七个﹐頭髮一束﹐共燒灰﹐溫酒調下三服﹐仰臥片時卽生。

又方﹐用小絹鍼﹐就兒足心各刺三五鍼﹐急用鹽塗刺處﹐卽順行矣。

十危證﹐胎衣不下﹐惡血賡心﹐迷悶﹐胎衣逆上。

右用赤小豆一升炒過﹐水三升﹐煮取二升﹐去豆取汁﹐溫服立下。

又法﹐以婦人自身手足指甲燒灰﹐酒調下一服﹐卻令有力婦人抱起﹐將竹筒於心上趕下爲妙。

又婦人產方

凡婦人臨月腰腹痛時﹐未可便服催生符藥﹐亦不可便坐艸﹐常宜行立﹐不可荒忙。如果在殼中﹐气足自脫。苟日月未足﹐用藥一催﹐卽有橫生逆產之患。如此死者﹐乃自殺之耳。今列驗方於後。

紫蘇飲﹐治婦人胎前諸證﹐此藥能安能催﹐安胎順气﹐功效神異難述。

紫蘇葉一兩﹐火焙大腹皮水洗焙漧﹐生薑汁炒人參半兩陳皮半兩重﹐去白炒川芎八錢甘艸半兩﹐炙北白芍藥四錢﹐微炒川當歸一兩﹐微炒

右�咀﹐每服三錢﹐生薑三片﹐蔥白三寸﹐水煎空心服。胎前七八月宜加枳殼半兩﹐米汁浸﹐去穠炒﹑砂仁三錢重﹐炒﹐每日一服﹐臨產用順流水煎服。臨產腰腹陣作痛時﹐取好滴乳香一塊﹐如小指頭大﹐濃磨水一合﹐燙溫服﹐俟破水後﹐卻進催生藥。

催生方

右用柞生枝一握﹐長一尺﹐淨洗甘艸五寸﹐並銼碎﹐水七盞﹐沙瓶內紙密封之﹐熳火煮至一半﹐候產母腹痛甚時﹐溫飲一杯。不過二兩服﹐覺下重卽生。此方亦治橫生逆產﹐死胎爛脹﹐經日不下者﹐屢驗。

一方﹐百艸霜﹑白芷等分爲末﹐童子小便和少醋打成膏﹐熱湯調下。

又方﹐木鑿頭盛斧處木須﹐燒灰存性﹐爲末﹐急流水調下。

產難湊心不下者。

右用蛇皮燒灰﹐同麝香少許研細﹐溫酒調下立產。

胎衣不下。

右用雞子淸三个﹐去其黃﹐以酸醋一合和之﹐啜入口中卽下。

一法﹐令產婦銜自己發尾於口中﹐令嘔噦﹐衣卽下。

又方﹐萆麻子十四粒﹐去殼﹐研塗兩腳心﹐衣卽下﹐可洗去。如不去﹐則腸頭出﹐如此時就以此藥貼頂心﹐縮回其腸。多用此藥不妨﹐如腸入則洗去﹐神效。

產後敗血上衝﹐發爲血暈﹐須刻死人﹐用陳艾煎湯﹐入醋服之。

婦人血崩。

右用黃苓爲末﹐每服二錢﹐先用紅鐵秤錘置酒﹐候沸定﹐用酒調服。

一方﹐乾蓮房燒灰存性﹐酒調﹐每服二錢妙。

又方﹐好綿﹑棕櫚﹑頭髮﹐共燒灰存性﹐用百艸霜同研爲末﹐無灰酒調服。

濟陰丹﹐治婦人萬病。

香附子烏豆漧薑蒼木

右各四兩重﹐用黃子醋浸二七﹐蒼木止浸一七﹐後切作片子﹐再浸一七﹐取出烏豆再炒過﹔香附子搗碎﹐加當歸一兩重﹐茱萸半兩重﹐醋煮過﹐同焙榦爲末﹐糯米糊爲丸﹐如梧桐子大。空心溫酒或醋湯吞下﹐每服二三十丸﹐治證同《局方》。

救解諸毒傷寒雜病一切等證

解百毒及諸食應干﹟1毒。

右用甘艸二兩﹐生銼﹐水三盞﹐煎減半﹐去滓停冷﹐每服半盞﹐細細飲之﹐未效更服﹐或吐無害。

一方﹐加大豆同煎﹐尢驗。

解百毒及閩廣桃生金蠶蠱毒。

右用甘艸長七寸﹐四十九莖﹐浸廁坑中四十九日﹐淨洗﹐爲末﹐蜜圓瓶收﹐遇中毒時﹐口中嚼化卽解。

解毗毒。

右用早禾稈燒灰﹐新汲水淋汁﹐絹瀘過﹐冷服一碗﹐毒下利卽安。

一方﹐白扁豆末﹐新汲水調下。

又方﹐靑黛﹑甘艸﹑烏豆﹐煮水三碗服。又濃煎豆豉湯灌下。又用錫器粗石上磨水服﹐錫器磨水尢妙。單用楊梅皮煎湯二﹟23碗服可。

解諸藥毒死﹐此證只有心間暖不妨﹐乃是熱物犯之。

右用防風一味﹐擂冷水與服。

一方﹐白扁豆花擂水。

又方﹐豆粉調水﹐米糖調水﹐生薑擂水服﹐皆可。

解鼠莽毒。

右用木藍根擂水數碗服。卽染﹟3靑根二。

又方﹐烏桕根擂水服之安﹐鏡面艸一味擂自然汁﹐小酒一盞許﹐淸油對停﹐攪勻服之﹐卽下毒物三五次﹐以肉粥補不可遲。

解巴豆毒﹐煮黃連汁飲之。

解蒙汗毒﹐飲冷水卽安。

解蠱毒﹐石菖蒲一味﹐焙榦爲末﹐甘艸煎湯下﹐病退爲度。

仙傳解蠱毒咒。

凡入蠱毒人家﹐方入先暗念咒三徧或七徧﹐云﹕父爲蚯�虫﹐母爲羅蛇女﹐眷屬七千人﹐吾盡識得汝。

右入門先暗﹐通蠱毒萬福﹐舉眼從左手直上﹐數屋椽一徧﹐卻低頭﹐如有茶酒食物來﹐卽左手潛入衣服內﹐拽取陰毛一莖﹐於盤內稱歸就主﹐如前暗念咒三徧﹐如有藥盤﹐上自有虫物出來﹐卻將毛系之﹐方知本主自中。

又方﹐垢膩散。

右用白礬一塊﹐令病人咀之﹐如覺礬甜﹐卽是蠱毒﹐乃用梳齒內垢膩不拘多少﹐食之卽吐出惡物。

解附子﹑川烏﹑天雄毒﹐煮大小黑豆汁飲之。

解班貓毒﹐大小黑豆汁飲之﹐玉簪花根擂水﹐亦能解諸毒。

解食野菌毒﹐掘開黃土地窟﹐以冷水傾﹐攪令濁﹐少頃飲之﹐名曰地漿﹐可解上毒。

又方﹐用甘艸節不拘多少﹐用麻油一盞﹐煎一次﹐勿令黑冷﹐服油卽解。

解食河豚魚毒﹐倉卒無藥﹐急以淸油多灌之﹐吐出毒物卽愈。

解毒散﹐不以是何毒藥服之﹐虫皆吐出﹐神效。

右以白礬﹑石菖蒲﹐等分爲末﹐新汲水調下二錢﹐兩服見效。

神仙解毒丸方。

靑黛自然銅野茨爺田內生者貫眾川芎塵粉壁土黃連桃根去皮用骨﹐焙漧另研檳榔赤小豆綠豆新磚新瓦磚瓦須用新出未經水者﹐先置廁中浸二七﹐又於流水中浸二七﹐曬漧別研。以上十三味各二兩重甘艸節一兩

右研爲末訖﹐用錫器磨水和藥﹐卻用糯米粉煮落湯檢﹐搗和爲丸﹐煮鐵時以在水中浮爲度﹐搗三千杵﹐每丸如彈子大﹐磨水服。

神授太乙散﹐治傷寒陰陽二證﹐不問陰陽兩感﹐表裹未分皆效。

川升麻白芍藥紫蘇葉漧葛陳皮川芎靑皮甘艸香附子白芷

右等分爲散﹐每服三錢﹐水一盞半﹐生薑三片﹐煎八分﹐連進二服。如頭痛﹐加連須須蔥白三莖﹔气痞中滿﹐加枳殼。產婦嬰兒老人皆可服﹐神效。

治傷寒結胸。

大黃連七寸巴豆十四粒﹐去殼

右研爲末﹐津唾調餅子﹐置臍中﹐以艾炷灸其上﹐候熱透腹中方止﹐不拘壯數﹐灸了卽以溫湯浸手帕﹐拭之去毒﹐此法屢常救人。

治瘧。

好常山七錢檳榔三錢

右爲細末﹐用雞子淸圓如梧桐子大﹐每服三十丸﹐溫酒或醋湯吞下﹐未發先夜一服﹐發日五更初又一服﹐必效。若久病﹐則多服取效。

一方﹐常山切片子﹐用雞子淸攪勻﹐飯上蒸三次﹐去雞子淸﹐以常山曬榦爲末﹐搗飯爲丸﹐臨臥淸早酒吞下二十丸﹐不吐不瀉卽愈。

又方﹐靑蒿﹑薄桂二味﹐各爲末﹐寒多多桂少蒿﹐用老生薑二兩重﹐連皮搗汁﹐和熱酒調服﹐以衣被蓋臥卽愈。一熱多多蒿少桂﹐亦依前法﹐服桂蒿三七分用。

又方﹐不問久年近日﹐神效。

右用常山一兩重﹐瘦如雞骨者﹐銼碎﹐用好醋浸一宿﹐瓦器內煮乾﹐銼爲散﹐每服二錢重﹐水一盞﹐煎至半盞﹐去滓停冷﹐五更初服之﹐不吐不瀉神效。

又方﹐知母﹑貝母﹑常山﹑檳榔等分﹐銼碎﹐酒水各一盞﹐煎至半盞﹐去滓﹐用綿蓋定﹐露一宿﹐五更乘冷面東方服之。不問寒熱﹐瘧人久年不瘥﹐一服見效﹐但不可令婦人煎。

治赤白痢方。

右訶子六个煨熟﹐六个生用﹐去核取肉﹐焙榦爲末﹐赤痢用生甘艸煎湯調下﹐白痢用炙甘艸煎揚下﹐只空心服之﹐甚者不過再進。

治痢丸子。

大半夏二个巴豆七粒﹐去殼百艸霜一錢京墨一粒﹐如半夏大

右並碾爲末﹐用黃蠟三錢重﹐淸油少許﹐溶和爲丸﹐如綠豆大。每服七丸﹐紅痢甘艸湯下﹐白痢漧薑湯下﹐裹急後重根殼湯下﹐夾食感冷泄瀉漧薑湯冷吞下﹐暑瀉冷熟水吞下﹐神效難盡。

治禁口痢﹐其證有冷有熱﹐有冷熱不調﹐皆須先發散表裹﹐如手心熱﹑目赤是熱﹐宜用敗毒散﹐加陳米煎服﹔如手心冷﹐及純下白痢者是寒﹐宜以蓮肉不去心爲末﹐用米飲調﹐每服三錢重﹐候進飲食﹐然後隨證冷熱治之。

又方﹐用紅木僅花不用蒂﹐陰榦爲末﹐先用面煎餅兩个﹐以花末糝其上食之﹐食時先以湯灌開口爲末。

又治熱痢﹐柴胡﹑黃苓等分﹐半酒半水煎七分﹐浸冷﹐空心或早服﹐若血痢多加黃苓。

又方﹐盥梅除核一个﹐合好春茶末﹐用醋湯調服。

轉筋泄瀉﹐陳艾﹑木瓜二味水煎﹐入醋少許﹐盥一撚服之。

一方﹐吳茱萸三錢重﹐同艾煎湯一碗半﹐分作三服﹐卽效。又如藥不便﹐只用艾葉﹑生薑煨﹐同煎熱服。

攪腸沙證﹐發卽腹痛難忍﹐但陰沙腹痛而手足冷﹐看其身上紅點﹐以燈艸蘸油點火燒之。陽沙則腹痛而手足暖﹐以鍼刺十指背近爪甲處一分半許卽動﹐爪甲而指背皮肉動處血出卽安。仍先自兩臂捋下其惡血﹐令聚指頭出血爲好。又痛不可忍﹐須叟能令人死﹐古方名乾霍亂﹐急用鹽一兩﹐熱湯調灌入病人口中﹐鹽气到腹卽定。又將石沙炒令赤色﹐冷水淬之良久﹐澄淸水一二合服。

又方﹐陳樟木﹑陳皮﹑陳壁土各等分﹐水濃煎去渣﹐連進三四服卽安。

治霍亂吐瀉﹐諸藥不納。

綠豆胡椒各四十九粒

右二味研碎﹐水煎服。如渴甚﹐研爲細末﹐新及井水調服﹐其效如神。

又霍亂洞瀉不止。

右新艾一把﹐水二碗﹐煎一碗﹐頓服。若無新艾﹐舊艾葉濃煎湯服。

又方﹐木瓜一兩茱萸半兩﹐湯泡七次茴香二錢甘艸二錢

右銼﹐每服四錢﹐水一盞半﹐姜三片﹐紫蘇十葉煎﹐空心服。

治癰疽發背初生灸法﹐累試有驗。

凡人初覺癰疽背發﹐已結未結﹐赤熱腫痛﹐先以濕紙覆其上﹐立視候其紙先漧處﹐卽是結疽頭處。取大蒜切成片﹐如當三錢厚﹐安在頭上﹐用火艾壯灸之三壯﹐換一蒜片﹐痛者灸至不痛﹐不痛者灸至痛時方住。最要早覺早灸爲上﹐方發一二日者﹐十灸十愈﹔三四日者﹐六七愈﹔五六日者﹐三四愈﹔過七日﹐則不可灸矣。若有十數頭作一處生者﹐用大蒜研成膏﹐作餅子鋪瘡頭上﹐聚艾燒之﹐亦能安也。若背上初發赤腫﹐內有一粒黃如粟米者﹐卽用獨蒜切片﹐如前灸法洽之﹐次日去痂﹐膿自潰已。

竹筒吸毒方﹐諸般惡瘡並治。苦竹長一二寸﹐用頭節妙﹐刮去靑皮似紙薄爲佳﹐其大小隨瘡斟酌﹐應毒瘡初發時用。

白蒺藜蒼木烏桕皮厚朴各五錢重

右四味�咀﹐用水一銚﹐同前竹同煎煮﹐以藥捋乾爲度﹐乘竹筒熱﹐以手按之於瘡上。頃之其筒自枯在瘡上﹐不必手按也。仍更用前藥分兩﹐再煮一筒﹐候前竹筒冷﹐以手拔去﹐再換熱者如前法﹐其膿自吸入筒中﹐而瘡愈矣。

十宣散﹐治癰疽。

凡癰疽皆由气血凝滯﹐風毒壅結﹐此藥發散風邪﹐流行气血﹐排膿﹟4止痛﹐生肌長肉﹐未成者速散﹐已成者速潰﹐五毒不試﹐而坐收功效。許學士云﹕昔有若背瘍者﹐諸藥不痊﹐乃用此方﹐熱酒一升﹐下藥五六錢﹐少頃頓減七分﹐數服後瘡潰膿出﹐半月瘡口遂合。又有婦人股間腫如碗﹐服此而安。又有腦發者﹐服藥醉飲衮臥﹐醒而病去﹐但選藥精妙﹐服藥貴多﹐服至瘡口合更服﹐所以補前損﹑杜後患。不飲者﹐濃煎木香湯調下亦可。仍略用酒爲佳﹐藥品於後。

人參用新羅者﹐去蘆﹐細銼焙當歸川中大如馬尾者﹐淨洗到焙漧黃蓍用綿者﹐如箭竿長尺餘不開叉者﹐淨洗寸切﹐槌碎﹐擘如絲狀﹐鹽湯浸透﹐微火炙酥﹐再到川芎好者﹐淨洗切焙漧防風新香者﹐洗切焙厚朴厚而紫者﹐去粗皮﹐薑汁淹一宿﹐炒焙甘艸桔梗有心味苦者﹐洗去蘆﹐切焙白芷桂用捲薄者﹐去粗皮﹐不見火。

右十味﹐取淨極乾方秤﹐人參﹑當歸﹑黃曹各二兩﹐餘七味各一兩﹐除桂外一處爲末﹐入桂令勻﹐每服三錢加至五六錢。桂須多買﹐取淨末秤。凡信心精合﹐多服必效。

黃蠟圓﹐治發背癰疽﹐諸般惡瘡﹐皆效。有人徧身生瘡如蛇頭狀﹐服之亦效。

右白礬不拘多少﹐生用爲末﹐每礬一兩重﹐用黃蠟七錢重﹐溶開出火﹐傾入礬末﹐和勻﹐如梧桐子大。每服十丸至二三十丸﹐不拘時﹐米湯或溫熟水吞下。如未破則內消﹐已破則便合﹐不過十數服必效。如因服金石藥毒所致﹐亦宜服此。又只喫白礬末一二十匙﹐以溫湯咽下亦效。黃蠟須是山蠟﹐色黃者爲佳。不動臟腑﹐止疼痛﹐不問老少虛弱﹐皆可服之﹐大能護膜救心﹐防熱毒內攻令人危困﹐妙難盡述。

柞木飲子﹐治發背癰疽﹐已成未成﹐並宜服之。藥簡而賤﹐便於救貧。

榦柞木葉四兩重榦荷葉心蒂萱艸根甘艸節地楡四味各一兩重

右銼爲散﹐每服半兩﹐水二碗﹐煎至半碗﹐分作二服服之﹐早晚常進﹐病愈爲度。成膿者自潰﹐未成者自消﹐忌一切毒食。

又治癰疽﹐雞籠櫻葉研爛﹐入盥少許﹐傅之畱出癰貲立效。

治瘰不問已破未破﹐用烏雞子頂上開竅﹐攪靑黃勻﹐卻以錢系班貓一个﹐去頭翅足﹐入雞子中﹐紙糊蓋之﹐飯上蒸熟﹐剝去殼﹐去貓﹐空心喫雞子﹐一日一个﹐以瘥爲度。

又方﹐不蛀皂角三十條﹐作一束﹐以棕櫚裹之﹐縛定﹐於廁坑內浸一月取出﹐於長流水內再浸一月﹐切不可用死水浸﹐去棕曬漧﹐不可焙﹐搗羅爲末。每皂角末一兩﹐入麝香半錢﹐全蠍七个﹐研細拌勻﹐每服二錢﹐溫酒或湯飲任調服之﹐不過二三兩重卽安。

治疔瘡﹐凡疔瘡不破﹐財毒入腸胃不治。

右用蟬蛻一味﹐爲末﹐蜜水調半碗﹐飲之﹐及用其末津唾調塗瘡上﹐瘡口自潰。

一方﹐烏梅三四个﹐取肉打爛﹐以絹片緊縛在瘡上﹐卻將菊花及根苗擂酒飲之﹐不飲酒者用湯﹐次日晚拔去烏梅自潰。

又方﹐生蜜與隔年蔥一處研膏﹐先刺破﹐後上藥﹐用帛縛住﹐如人行五里久﹐覺疔出後﹐以熱醋湯洗去。

治臁瘡﹐血蠍一味﹐研末﹐傅瘡上﹐以乾爲度。

一方﹐谷丹﹑無名異細研﹐淸油調搽﹐濕則乾傅其上。

又祕方﹐窯竈內黃土累經燒過者﹐研細﹐入黃柏﹑赤石脂﹑黃丹﹑輕粉末拌勻﹐淸油調﹐油絹盛藥貼瘡上﹐外以布絹縛定﹐其瘡縱癢﹐不可以手開動﹐直至數十日後瘡愈去之。

治疰瘡﹑疥瘡﹐雄黃﹑硫黃﹑黃連﹑蛇牀子﹑剪刀艸焙漧。

右等分爲末﹐用巴豆七粒﹐麻油煎巴黑爲度﹐去豆﹐候油冷入好輕粉﹐用前藥末調塗之。

合掌散﹐治諸般疥癩瘡。

馬兜鈴子一兩半﹐生爲末白礬二錢半硫黃三錢﹐二味別研

右以淸油勻調塗手上﹐搓熱呵之﹐以鼻嗅翕其气﹐其瘡自安。

治惡瘡腫如梅李小豆者﹐用﹕

吳茱萸一兩小蒜二兩

右研合傅之﹐日三換﹐以好爲度。

治多年瘡口不乾﹐冬瓜葉焙研末貼﹐累效。

治奶癰﹐蛇蛻一錢﹐燒灰﹐甘艸半錢﹐炙爲末﹐溫酒調下。如已破﹐用前藥以生油塗。

一方﹐皂角燒灰﹐蚌粉﹐二味和勻﹐酒調服﹐仍用手揉散之。

一方﹐收五月五日粽箸燒灰﹐調酒服卽散﹐累有效。

又方﹐馬鞭艸酒擂﹐炒如椎碎﹐姜一塊﹐帶熱服一二碗﹐就以滓烚患處。

治水衡瘡﹐梔子一个﹐去禳﹐入白礬一塊於內﹐火中燒之﹐連殼礬爲末﹐塗瘡上﹐仍先用水洗今糝藥。

治疳瘡﹐鑪乾石火煆醋淬爲末﹐油調搽﹐加香茶孩兒泥尢妙。

一方﹐生銀杏槌碎搽。亦可治陰虱。

一方﹐黃柏﹑雞子淸和炒三五次﹐爲末﹐淸油調搽﹐濕則乾糝。

又方﹐橄欖一个﹐全用﹐燒灰油調搽。

治一切頭上瘡﹐熟煮雞子黃﹐炒令油出﹐以油將輕粉和勻傅之。

一方﹐平胃散一貼﹐入輕粉﹐淸油調傅之。

治口瘡﹐甘艸﹑白礬等分爲末﹐噙化。又研吳茱萸﹐醋調塗腳心。

又方﹐五陪子爲末糝之。

又方﹐治三焦有熱﹐口舌生瘡﹐疼痛不可忍者用。

右以朴硝﹑五味子﹑滑石﹑黃檗蜜炙﹑白礬枯﹑黃丹炒﹑寒水石煆﹑玄胡索等分爲末﹐糝瘡上﹐良久立愈。

治諸腫毒癰疽﹐已潰令愈﹐未潰令消用。

右用艸烏一味﹐爲細末﹐井花水調塗腫處﹐畱瘡頭勿塗﹐破者不可塗瘡口﹐或加芙蓉葉尢妙。

治腎風﹐陰囊癢﹐手又白。

右用猜豬包﹐火炙令熟﹐空心喫﹐盥酒咽。又用糯艸將皂角在艸內燒煙燻之﹐十餘徧卽愈﹐喫藥可服淸心蓮子飲。

治纏蛇丹﹐竈心土乾研﹐淸油調塗。

一方﹐糯米粉和鹽同嚼﹐唾患處。

一方﹐上繡鐵丁磨水搽。

又方﹐馬蘭丹艸擂醋搽之﹐卽痊。

蛇頭指痛不可忍﹐臭不可聞。

右用蜈蚣一條﹐焙榦爲末豬膽汁調搽。

又方﹐黑豆生用爲末﹐卻將黃梔子殼一个﹐納豆末於內﹐籠縛在指頭上﹐卽安。

戀眉瘡﹐豬腿筒骨五根或七根﹐生打開取髓﹐入銅姚溶﹐卻旋旋隨多少入白膠香末﹐攪勻成膏爲則﹐取出﹐於新磚上去火毒一時﹐研末﹐入輕粉﹐隨骨數幾貼﹐油調搽﹐濕財乾糝。

治咽喉﹐用川升麻一兩重﹐煎水一碗﹐口含一時許﹐卻吞下﹐三服愈。

又方﹐用白礬枯訖﹐置地上少時﹐出火毒﹐以口噙化妙。

治纏喉風﹐肥皂角一條﹐去子細銼﹐用淸水一大盞﹐浸研絞取濃汁﹐入生麻一呷﹐筋﹟5攪勻﹐頓服﹐以鵝毛頻攪咽中﹐吐涎爲度﹐然後用解散風毒藥治之。

又方﹐白藥磨醋噙﹐吐出毒涎妙。

治重舌﹐白礬生﹑谷丹飛過﹑五陪子爲末﹐用蜜調塗舌上﹐少頃用水嗽之﹐再塗﹐以安爲度。

又方﹐蒲黃少許﹐搽舌上卽消。

治舌腫硬閉塞悶亂﹐百艸霜﹑食盥等分﹐井花水調塗舌上愈。

又治喉閉重舌﹐朴消﹑白礬爲末﹐糝入口中。

又用好醋磨膽礬﹐噙吐涎妙。

治反胃﹐反胃之疾﹐十有九死﹐非藥不效﹐良因輒彊以食﹐或飲以羹湯﹐是速其吐﹐今得其說﹐不彊以食﹐絕其羹湯﹐先投來復丹暑藥﹐知其非伏暑證﹔遂投養正靈砂之類﹐饑則以飯炒香﹔乾啖之﹐一點湯水亦不與﹐三日後竟不復吐﹐飲食如初﹐治方用。

右以甘蔗搗汁七升﹐生薑搗汁一升﹐打和分作三服。

一方﹐棗子一个﹐去核﹐裹全班貓一个﹐用文武火煨畢﹐去貓用棗﹐空心服之﹐白湯送下。

又取驢溺汁﹐每日服一盞妙。

治反胃﹔九仙餅。

人參二錢南木香不見火﹐二錢甘艸一錢南星薑汁洗七次二錢重半夏薑汁洗七次﹐五錢重枳殼一兩﹐去穠﹐面炒白礬明淨者﹐火枯﹐一兩重豆豉煆過﹐一兩厚朴薑汁浸﹐炒乾﹐五錢重

右九味﹐各依等分制過﹐爲細末﹐候夜間晴時露過﹐以人參﹑厚朴煎湯﹐糊作餅子﹐小平錢大﹐慢火焙漧﹐每服一餅﹐用姜一大塊﹐切作兩片﹐夾餅子藥﹐用紙裹浸濕﹐慢火熟煨﹐連姜及餅子嚼碎﹐以眞料平胃散﹐調湯吞下。切忌諸般生冷﹐仍令病者寬心開懷﹐服藥調理﹐方可見效。

治反胃久藥不效﹐及小兒吐不止者。

右用好硫黃半兩﹐細研﹐入水銀二錢半﹐同研無星﹐每服三錢﹐先取生薑汁﹐酒一盞﹐煎熱調藥﹐空心服﹐調時逐漸著酒﹑緩調令勻﹐服了用被蓋汁﹟6出安。

治消渴﹐神效散。

白芍藥甘艸炙

右等分﹐爲粗散﹐每服三錢重﹐水一盞半﹐煎至八分﹐去滓服﹐不拘時﹐日三服﹐疾止則已。

治消渴﹐神效圓。

蜜陀僧二兩黃連去須﹐一兩

右爲細末﹐蒸餅糊爲丸﹐梧桐子大﹐濃煎繭皮鹽湯﹐或酒﹐或茄根湯吞下。一日五丸﹐日增五丸至三十丸止﹐不可多﹐渴止勿服。昔旅店有客患此病﹐夜求水不得﹐酌釜中湯飲之而愈﹐旦往視之﹐乃躁繭湯也。

又方﹐用雄牛穿鼻木燒灰存性﹐爲末﹐酒調服﹐或銼碎煎湯服之﹐數服見效。

治小便不通﹐烏桕木皮煎湯﹐調下五苓散﹐立通。如無藥處﹐只以桕皮煎湯亦可。

又方﹐荊芥九錢﹐大黃一錢﹐煎服妙。

治大便不通﹐及老人風虛祕結。

右用陳皂角燒灰存性﹐以碗蓋在地下一宿﹐空心酒下﹐立通。或以蘿茯子擂冷水下﹐卽通。

又方﹐大黃九錢重﹐荊芥一錢重﹐空心水煎服﹐卽效。

又治大小便不通﹐經三五日者﹐用不蛀皂角燒灰﹐以米湯調下五錢﹐卽效。

治小便出血﹐以車前子根葉﹐多取爭洗﹐取汁頻服﹐可通五淋。

治沙石淋痛不可忍。

右九肋鱉甲一个﹐炙酥令脆﹐研爲末﹐酒調服一匙﹐以效爲度。

又方﹐土牛膝淨洗一握﹐水五盞﹐煮至一盞﹐以滓﹐以麝香﹑乳香少許﹐研細調服。

又方﹐黑豆一百二十粒﹐粉艸豆寸銼﹐新水煎﹐乘熱入滑石末一錢﹐空心服。

治血淋﹐多因虛損得之。

右用平胃散﹐每服五錢重﹐加龍骨一錢同煎﹐空心服之﹐數服見效。

又方﹐白梅燒灰存性﹐爲末﹐入麝香少許﹐酒糊丸桐子大﹐熟水吞下五十丸。

治白濁﹑小便濁頻甚者。

右用陳冬瓜仁﹐炒爲末﹐空心米飲調下五錢許﹐多服見效。

又方﹐白茯苓四兩﹐豬苓一兩﹐水一碗﹐煮至半﹐去豬苓用茯苓﹐焙榦爲末﹐溶蠟丸彈子大﹐每服一丸﹐早辰細嚼﹐用燈心﹑棗子﹑麥門冬煎湯送下﹐或服艸蘚分淸飲。

治久患脾泄﹐生薑四兩﹐黃連一兩﹐二味銼碎﹐一同慢火炒令姜漧脆﹐深赤色﹐去姜用黃連﹐爲末。每服二錢﹐空心茶淸調下。或服前黃蠟圓亦效見癰疽方。

治水腫﹐黑豆煮去皮﹐焙榦爲末﹐米飲調服﹐每服二錢重。

推車圓﹐治黃腫水腫。

白面半斤明礬二兩靑礬一兩

右三味﹐同炒令赤色﹐醋煮米糊爲圓﹐棗湯下三十丸。

又黃腫方

三稜醋煮莪木醋煮焙漧蒼木米泔浸炒厚朴薑汁炒陳皮去白﹐各一兩重甘艸半兩靑礬二兩

右前六味爲末﹐後將靑礬同占米粉和研﹐作糊爲丸﹐每服五六十丸﹐米湯吞下。忌豬母雄鷄鵝牛羊等肉毒食。

祕方﹐治黃腫﹑水腫﹑酒黃積痛﹐並皆治之。

靑礬半斤﹐米醋一大盞﹐和勻﹐瓦盆盛之﹐火上煆﹐自乾爲度平胃散烏藥順气散各半兩重

不忌口﹐可加鍋灰。

右爲末﹐打和煮醋糊丸﹐每服大丸用九圓﹑十一圓者﹐多至二三十丸﹐空心南酒或姜鹽湯送下。

又祕方無名丸﹐治水腫病﹐心腹堅脹﹐徧身腫痛﹐咳嗽喘急﹐並�﹟7治之。

赤茯苓大戟甘遂各一兩﹐切﹐忌甘艸芫花半兩檳榔半兩靑皮半兩黑牽牛半兩

右總爲末﹐薄麵糊爲丸﹐如梧子大。每服三十丸﹐隨病虛實加減丸數。用之湯使如後﹕水腫海藻﹑破故紙﹑白木煎湯下﹔面腫陳皮煎湯下﹔肚腫升麻煎湯下﹔腰腫葶整子煎湯下﹔四肢腫桑白皮煎湯下﹔腳腫生米一撮﹐將水洗過米﹐次擦洗擂碎﹐用沸湯泡﹐飲送下。如苦大便來多不住﹐用冷水浸腳手便住。婦人胎前產後﹐切不可服此藥。並要五更空心服之。如腳膝腫﹐服藥後當合起兩足而臥﹐令水流至腳間﹐從大小便出﹐則腫自消。其日不可他服別藥﹐更忌甘艸﹐並斷鹽半年﹐卽不發矣。此藥不可多服﹐又不可日日服﹐如一次取水不盡﹐當三日一次用藥﹐其除二日可服生料五苓散﹑嘉禾散﹐相和用﹐姜棗煎服﹐以能理脾進食﹐淸利水道﹐腫自消矣。

治便紅﹐烏梅燒存性﹐不拘多少﹐醋煮米糊爲圓﹐湯酒任下。

一方﹐黃連﹑柏葉焙﹐二味爲末﹐空心酒調。

一方﹐荊芥穗﹑砂仁爲末﹐每服三錢﹐糯米飲調下﹐日進三服。

又方﹐五陪子爲末﹐鹽梅搗膏﹐丸梧子大﹐每服五十丸﹐酒湯任下。

又治瀉血﹐百藥煎不拘多少半燒灰﹐半生用﹐研末﹐軟飯丸﹐每三十丸﹐米飲下。

治腸風痔漏等疾﹐白芷一味﹐以米浴浸一宿﹐取出切片﹐用火煆地令熱﹐掃去灰﹐將紙放在地上﹐以白芷鋪上﹐翕榦爲末﹐每日酒調下。

一方﹐皂角去子及皮﹐蜜炙爲末﹐米糊丸﹐米飲吞下。

一方﹐蒼耳葉或子﹐焙榦爲末﹐蜜調服。

塗洗藥﹐朴消井花水調洗﹐如要塗﹐用蜜和雞蘇丸並朴消調搽上。

一方﹐銅靑﹑蜜陀僧各一錢﹐麝少許﹐爲末﹐津液和調搽之。

痔瘡突出﹐坐立不便﹐效速如神﹐韭菜淨洗﹐以沸湯煎泡於瓦木器內燻之﹐通手沃洗﹐最佳也。

一方﹐西瓜皮煮熟聞香气﹐以上法燻洗。

又法﹐生薑切薄片﹐放在痔上痛甚處﹐以熟艾作炷於姜上﹐灸三壯﹐黃水卽出自消。若肛門上有兩三个痔﹐三五日後如前法逐一灸之﹐屢試甚效。

治脫肛﹐烏龍尾卽梁上塵同鼠糞和之﹐燒煙於桶內﹐令坐其上燻之﹐數徧卽不脫矣。

治咳嗽。

人參去蘆防風去蘆半夏湯泡甘艸陳皮去白炒桔梗去蘆炒杏仁去皮尖麻黃去節桑白皮去粗皮炒紫蘇兜苓去筋膜炒﹐如無﹐粟殼代﹐去飭膜﹐炒乾烏梅每服半个

右等分�咀﹐每服三錢重﹐生薑五片﹐煎至七分﹐去滓。睡至一更盡﹐通口服。或並滓或畱滓﹐次夜服。量證輕重﹐勞嗽加五味子﹔五心煩熱加地骨皮﹔口漧加人參﹑門冬﹔痰多加南星炮﹔腹脹加枳殼炒﹔胸滿加枳殼﹔肺脹加桑白皮炒﹔大便祕結加大腹皮﹔夜睡多驚加人參﹑遠志去骨﹔倒頭不得加苦亭藶﹔喘急腰疼腳膝無力加木瓜﹑烏藥﹔手足麻痺加烏藥﹑防己﹔感冷咳嗽加漧薑﹑肉桂﹑細辛﹔失聲加訶子﹑薄荷。發則咳嗽不已﹐別煎九寶飲加童便水煎服。吐紅加茅花﹑藕節﹔吐咳紅錢加蒲黃﹑茅花燒灰入藥﹔咳粉紅者加百合﹑五陪子﹑茅花﹐三件同燒灰存性﹔飲食不進加白芍藥﹑白木﹐姜棗同煎﹔暴咳紅者﹐及五心發熱﹐別煎茯苓補心湯﹐加茅花﹑蒲黃煎﹔咽漧口燥加人參﹑漧葛﹔傷寒惡風﹐喘急咳嗽﹐別煎小靑龍湯﹔四時感冒﹐金沸艸散加桑白皮﹑粟殼﹔感風咳嗽﹐頭疼﹐加川芎﹑白芷﹐姜蔥煎﹔傷寒發熱﹐咳嗽﹐去粟殼﹐加柴胡﹑黃苓﹔潮熱咳嗽者﹐參蘇飲徐徐煎服。孕婦只服百合散。

凡燒灰者﹐只入在盞內﹐傾藥同服。服此藥後﹐平老丸米飲空心下。

凡咳嗽﹐切忌生冷鹹酸﹑燒煎炙炮﹑油膩酒面﹑羊肉子鴨﹑魚鮏豆腐﹑房事。

人參交龍散﹐治諸嗽不愈者。

人參阿膠炒款冬花粟殼米炒

右等分﹐每服三錢﹐烏梅一个煎﹐半夜服。

二母散﹐治喘急﹐倒頭不得﹐痰涎湧盛。

知母貝母

右二味爲末﹐臨睡白湯溫調服。

如喘急加苦葶藶末﹐久嗽不止加兜苓末﹐如無﹐以粟殼代﹐去筋膜不制。

黑龍丸﹐化痰治嗽﹐不問老少﹐遠年近日﹐諸般咳嗽。

明礬枯池礬枯﹐各一兩南星炮﹐二錢百藥煎二錢五倍子一錢﹐米治浸一宿豬牙皂一錢﹐去皮弦烏梅肉二錢﹐炒乾半夏炮﹐二錢

右爲末﹐麵糊丸梧子大﹐每服三十丸﹐冷嗽淡姜湯臨睡下﹐熱嗽茶淸睡時下。

化痰圓

明礬枯﹐一錢南星半生半熟半夏泡

右爲末﹐薑汁煮糊丸﹐小梧子大﹐每二三十丸﹐食後姜湯下。

舊本一撚金

知母一兩貝母一兩巴豆一十粒﹐去油

右研細﹐和前藥令勻﹐每服一字﹐用姜三片﹐兩面蘸藥﹐臥牀上細嚼咽下便睡﹐卽定﹐次日必利。小兒止用一半

治失聲。

皂角一挺﹐去皮子蘿卜三个﹐切作片

右水一碗﹐同煎至半碗以下﹐服之不過三服﹐能語聲出。

治鼻衄﹐蘿卜自然汁半盞﹐酒半盞﹐和勻﹐湯內溫過服效。

又方﹐婦人發燒灰﹐香附子末擂勻﹐同點湯服。

一方﹐梔子不拘多少﹐燒存性爲末﹐搐入鼻中﹐立安。

又方﹐郁金末﹐白茅花煎湯調服。又車輪上垢膩﹐丸成塞孔中妙。

如神丹﹐治頭風頭疼不可忍。

光明硫黃一兩硝石一兩

右同研細﹐水圓如指頭大﹐空心茶嚼下。

又方﹐三靈散﹐治八般頭風﹐艸烏﹑細辛等分﹐黃丹少許﹐爲極細末﹐搐入鼻中。

縈虛元君頭風丹

大川烏疊兩者﹐以河水煮一沸﹐去水﹐於淨處再煮﹐凡七次﹐�咀﹐次以鹽炒黃色爲度遼細辛四兩重﹐去蘆土﹐酒浸麝香少許高細茶芽半斤

右爲末﹐每服三錢﹐食後臨臥茶淸調下﹐少時更以熱湯催汗出﹐或鼻出涕爲度。

治心脾气痛﹐桂心爲末﹐白湯點服﹐酒調亦可。

一方﹐晚蠶沙不以多少﹐用滚湯泡濾過﹐取淸水服之﹐立止。

又方﹐玄胡索﹑胡椒末酒調服。

神應散﹐治小腸气痛。

玄胡索胡椒

右爲末﹐每服二錢﹐酒水各半盞﹐煎服。

小腸膀胱腫硬﹐香附子末﹐海藻煎湯調下。

又方﹐四聖散﹐治疝气﹐外腎腫脹。

茴香炒川山甲炒全蠍炒南木香

右等分爲末﹐酒才調二錢﹐一服痛住﹐甚妙。

又方﹐燈籠艸連梗葉摶一握許﹐入罐內﹐又入槌碎生薑一塊大﹐及生酒同煎﹐空心熱服。

又方﹐五苓散去肉桂﹐加黑牽牛﹑桔梗﹑車錢子﹐名蟠蔥散﹐數服妙。

又方﹐食茴香﹑乳香末﹑豬苓﹑桔梗﹑木通﹑甘艸等分﹐加燈心一握﹐淡竹葉勻煎﹐多服取效。

治偏墜疝气方﹑先服復元通气﹐次五苓散﹐各三錢﹑去桂加黑牽牛﹑吳茱萸湯泡等分﹐如脹加陳枳殼麥夫略炒﹐痛甚加八角茴香煎服。

治紫癜風﹐硫黃一兩﹐醋煮一日﹑海螵蛸三个﹐同研爲末﹐浴後以生薑蘸藥﹐熟擦患處﹐須謹風少時﹐數度斷根。

又方﹐知母磨醋擦。

吐血咯血﹐側柏葉瓦上焙漧﹐爲末﹐米飲調下三錢﹐三五服效。

一方﹐蓮葉焙榦爲末﹐米飲調下二錢許。

又方﹐服自通新熱小便。

又方﹐鍋底墨煆過﹐研細﹐井花水調下。

骨鯁﹐乳香二錢研細﹐水調吞數口。

一方﹐沙糖噙化﹐細細咽之﹐其級自下。又薴根卽緝布者同所煙骨之肉﹐煎湯下。又宿砂仁﹑甘艸乾嚼咽下。又朴硝咽之。若治魚骨﹐以魚骨置頭頂心卽下。

又方﹐不問雞魚骨經﹐朴硝研細﹐對入雞蘇﹐丸如彈子大﹐仰臥噙化三五圓﹐自然化去。

誤吞鍼﹐磁石一塊﹐呵之卽出。又多食豬羊肥肉﹐自瀉出。

小兒誤吞錢﹐用炭燒紅﹐急搗爲末﹐煎湯呷之﹐立效。

誤吞鐵石骨刺不下﹐危急者﹐用羊﹟8不畱行﹑黃柏去粗皮等分爲末﹐浸蒸餅丸﹐如彈子大﹐靑黛爲衣﹐以綫穿掛當風處﹐每服一丸﹐冷水化開灌下。

毒蛇傷﹐急飲好醋一二碗﹐令毒气不隨血走﹐或飲淸油一二盞亦可﹐然後用藥﹐或用頭繩紮定傷處兩頭﹐次用白芷爲末﹐白水調下半兩許﹐服之頃刻﹐咬處黃水出盡﹐腫消皮合。

一方﹐雄黃爲末塗之。又用水調服亦可。

又方﹐白礬﹑雄黃﹑黃蠟等分爲末﹐成丸如指頭大一每遇著傷處﹐於香匙上溶熱﹐滴於瘡上﹐或以竹管按上滴入﹐則毒不散﹐尢妙。

治百虫入耳﹐搗韭菜汁和醋灌耳中。又以火熨桃葉﹐塞耳立出。又淸油灌耳中卽出。又割雄鷄冠血滴入耳。

耳中血出﹐龍骨末吹入耳中﹐或白礬枯爲末﹐入麝吹之卽止。

耳中常潤濕﹐及出膿或黃水者。

黃丹一錢﹐炒赤芍藥二錢半淩消花二錢半

右總爲末﹐吹入耳中。如不退﹐加白礬一錢﹐枯胭脂一字五陪子二錢半﹐焙全蠍

右爲末﹐同吹入﹐卽乾。

耳聾久不聞聲。

緊磁石一豆大麝香一字駝鶴油竹筒收

右用新綿裹了﹐塞於所患耳內﹐口中銜少生鐵﹐覺耳內風雨聲卽愈﹐須作三五次方可。

惡虫叮咬﹐大紙撚一个﹐麻油點燈﹐照燻傷處﹐其毒盡入油煙內。

誤吞馬蝗蜞致腹痛者﹐用田泥爲丸﹐以水吞下﹐其虫必隨土瀉出也。

蜘蛛瘡﹐用羊乳敷其上﹐或用淸油搽之﹐卽安。

顚狗咬﹐韭菜根搗汁多服。又桃白皮煎服﹐或灸傷處三五壯。又眞膽礬爲末﹐貼瘡上立愈。

蜈蚣咬﹐嚼茱萸擦之。又雞糞塗。又生薑汁調蚌粉搽。又以刀斫桑樹皮取汁塗﹐立愈好。又疼痛不可忍﹐用艾火灸傷處三五壯。又以淸油燈艸點燈﹐以燈煙燻之亦止﹐不問其他毒虫傷﹐亦可用此燻﹐極驗。

黃蜂蜇﹐以熱酒洗之立效。或用淸油搽上。

虎傷﹐先喫淸油一碗﹐次用油洗瘡口。又以干葛煎水洗。又沙糖水調塗﹐仍服沙糖水一兩碗。

蛇傷服藥。

細辛五錢白芷五錢雄黃二錢半

右爲末﹐入麝香少許﹐每服二錢﹐溫酒調下。

又方﹐貝母爲末﹐酒調冷服﹐能飲者﹐盡量飲之。須久酒﹐因傷處爲流淸水﹐候出水盡﹐卻以藥滓敷瘡上卽愈矣。

湯火傷﹐水磨炭末塗﹐或磨土朱塗﹐或用眞桐油塗。又用柏葉搗爛敷痛處﹐黃蜀葵花葉搗敷。

凡湯火傷﹐急向火炙﹐𨿽痛彊忍一食頃﹐卽不痛。又不可以冷水冷物榻之﹐熱气不出﹐必爛人肉﹐切宜保之。

刀斧傷損﹐血不止﹐痛難忍者﹐用蔥白鍋內炒熱搗爛﹐乘熱縛定﹐痛與血隨止。蔥冷再換﹐盒痛處。蔥葉杵碎﹐炒熱盒。又用多年石灰研細﹐加大黃爲末﹐等分﹐炒粉紅色爲度﹐傅傷處。

又方﹐鍋底墨煆研傅之。又白芨﹑石膏炒同爲末﹐糝瘡上﹐亦可收口。

又方﹐無名異末搽。

治閃拗﹐手足疼痛﹐生薑爛搗﹐和面炒熱食之﹐加蔥白妙。

物入眼中不出﹐淸水磨好墨﹐點眼角卽出。

耳出膿水﹐生白礬末吹入耳中﹐日三次立效。

鍼鐵竹木刺入肉不出者﹐乾烏羊屎十數粒爲末﹐水調厚敷其上﹐痛卽住﹐刺自出。

一方﹐嚼栗子黃傅之。

一方﹐竹木刺入肉﹐黑豆研爛﹐水調塗之。

又方﹐萆麻子仁爛研﹐先以絹帛襯傷處﹐然後傅藥﹐時時看之。若見刺出﹐卽放之。恐藥緊﹐弩出好肉。或加白梅肉﹐同研傅妙。

冬月手足皸裂﹐白芨末水調塞之。忌三五日不犯水。

治寒足跟凍爛﹐五月五日午時﹐用姜蔥艾揩一時許﹐更不再發矣。

治牙痛﹐靑蒿一握﹐水一碗﹐煎至半碗﹐待溫漱之﹐疼卽止。

一方﹐良姜﹑艸烏二件爲末﹐揩齒有涎卽吐﹐不可吞﹐吐涎畢﹐以鹽湯漱口。

又方﹐虫牙風牙喫藥﹐有陰陽虛實服之。

春正气散﹐夏敗毒散加大黃﹑枳殼﹐秋冬五積散﹑消風散。

去虫積﹐檳榔一味爲末﹐蜜水調下﹐令患者先日少喫飯﹐臨晚亦勿食﹐次早五更服之。

穿掌毒﹐新桑葉研爛﹐包盒上卽愈。

仙傳外科祕方卷之十竟

﹟1幹﹕抄本作『千』。

﹟22﹕抄本無。

﹟3染﹕此下抄本有『澱』字。

﹟4膿﹕原作『濃』﹐據抄本改。

﹟5筋﹕疑當作『箸』。

﹟6汁﹕抄本作『汗』。

﹟7�﹕抄本作『皆』。

﹟8羊﹕疑當作『王』。

仙傳外科祕方卷之十一

浚儀原陽子趙宜眞集

治諸雜證品

小兒五心煩熱﹐渴欲飲水者﹐煮黑豆與食之安。

小兒慢驚昏沈﹐時或搐掣﹐烏藥磨水﹐暖熱與服。

小兒急慢驚風﹐震靈丹二十粒﹑來復丹十粒﹑白圓子十粒﹐三味研勻﹐糯米糊丸﹐如綠豆大。大者五丸﹐小者三丸。慢驚用北棗﹑陳皮煎湯吞下﹐急驚用生薑自然汁百沸湯下。

小兒十種丹癅﹐許學士云﹕此十種丹毒﹐如三日不治﹐攻入腸胃﹐則不可治也。宜逐一子細辧認﹐依此方治之﹐萬不失一。

一飛竈丹﹐從頂頭起腫光用蔥白研取自然汁塗。

二吉竈丹﹐從頭上紅腫痛用赤小豆末﹐雞子淸調搽。

三鬼火丹﹐從面起赤腫用寵心土﹐雞子淸調塗。

四天火丹﹐從背起赤點用桑白皮末﹐羊脂調塗。

五天竈丹﹐從兩臂赤腫黃色用柳木燒灰﹐水調搽。

六水丹﹐從兩脇虛腫用生鐵屑末﹐豬糞調搽。

七胡次丹﹐從臍上起黃腫用檳榔爲末﹐米醋調。

八野火丹﹐從兩腳赤腫用乳香末﹐羊脂調塗。

九煙火丹﹐從兩腳有赤白點用豬槽下土﹐麻油調搽。

十胡漏丹﹐從陰上起黃腫用屋漏處土﹐羊脂調搽。

小兒頭瘡胎毒﹐諸風熱惡瘡﹐痘瘡用。

黃柏黃連白芷五倍子

右四味﹐等分研細末﹐用井花水調﹐稀稠得所﹐塗開在碗內﹐覆架兩磚上﹐中空處灼艾煙燻蒸﹐以黑乾爲度﹐仍取下前藥﹐再研作末﹐淸油調塗。如有虫﹐則用煎油調搽。

又方﹐五倍子﹑白芷等分爲末﹐有膿水漧滲其上﹐其膿水卽收。如乾瘕﹐以淸油調塗。

小兒痘眼﹐以谷精艸爲末﹐以白柿或豬肝或腸糖點喫。

生犀復明散﹐治諸般眼疾。

赤芍藥二兩黃苓一兩木通二兩桑白皮二兩龍膽艸二兩防風二兩羌活二兩當歸尾二兩大黃八錢枳殼去禳﹐六錢

右�咀﹐每服五錢﹐水一盞半﹐新取桑白皮少許﹐同煎至八分﹐食後服。如目赤障厚者﹐加生蚌粉﹔痛腫者﹐加生地黃效。

點眼藥﹐宣黃連洗淨﹐銼碎﹐不拘多少﹐以瓦器水煎至半﹐濾去滓﹐用瓦盞盛在湯瓶上﹐蒸之至汁少﹐卻入腦子少許﹐用淨器或角筒收貯﹐點眼內﹐或點爛眩亦妙。熬藥時須用密絹綿子濾過﹐毋令塵屑在內。

治暴赤爛眩眼。

黃連五錢當歸尾三錢朴消三錢板杏二錢黃柏二錢川續斷一錢

右銼碎﹐以盞子盛在湯瓶上﹐濃蒸﹐乘熱蘸汁點入眼內。

又法﹐治赤眼及昏痛﹐緊閉眼勿開﹐盛熱湯一器﹐以手掬沃之﹐湯冷卽止﹐日頻沃卽安﹐妙處在閉眼。

點障翳諸眼﹐朴消十兩﹐明淨者﹐湯泡﹐以筲箕盛﹐好紙濾過﹐將瓦碗盛﹐以炭火熬乾﹐置地上一宿﹔用黃丹二兩飛過﹐麝香半錢重﹐同研極細﹐絹羅過﹐加腦子再研﹐點眼內。

燻暴赤眼﹐用瓦瓶子煎薄苛﹑荊芥﹑防風湯﹐乘熱气燻之﹐仍以手沃洗。

換骨丹﹐治風濕腰腳諸疾﹐艸烏六兩重﹐略去皮尖﹐研爲末﹐用生豆腐二兩﹐搗和成餅子﹐沸湯煮令浮﹐再沸取出﹐煮時最要斟酌﹐蓋煮過則藥力輕﹐煮不及則藥力又過重也。又用米泔浸過蒼木三兩焙漧﹐天麻一兩明淨者﹐全蠍半兩洗去土微炒﹐與艸烏餅子同研爲末﹐和米糊爲丸﹐如梧桐大﹐至晚勿食﹐臨臥以木瓜嚼溫酒下二十丸﹐中夜藥透徧身及腳上﹐覺麻痺卽其效也。

舒筋散﹐治血脈凝滯﹐筋絡拘孿﹐肢節疼痛﹐行步艱難﹐活血化气第一品也。

玄胡索當歸官桂

右等分爲末﹐每服二錢﹐空心溫酒調服。

活絡丹﹐治腰腳諸疾。

胡蘆巴四兩重﹐二兩用海金沙四兩同炒﹐令立兩用巴豆四兩炒令赤色﹔海金沙者﹐卽俗名竹園糞﹐八九月內多采下﹐用紙糊團箕﹐日下曬至乾﹐卻以竹子敲下﹐去葉取子用﹐賣者思僞﹐巴豆去殼﹐取完者用蒼耳艸四兩﹐焙漧﹔俗名野茄葉﹐本艸名枲耳左纏藤四兩﹐連葉焙漧用

右三味爲末﹐以好生酒煮麵糊爲丸﹐如梧桐子大﹐用生酒吞下三四十丸。病在腰半饑服﹐病在膝腳空心服。

治諸瘡膏藥方﹐淸油一斤﹐將頭髮二兩煎至熔﹐卻隨意入甘艸節﹑當歸尾﹑黃連﹑巴豆﹑艸麻子﹑黃瓜簍﹑木鱉子各半兩﹐煎二沸﹐去滓﹐卻入水粉五兩﹐又煎至沸﹔入黃丹七兩﹔又煎至沸﹔入乳香末一兩﹐用桃柳枝不住手攪﹐挑入水中滴成珠﹐不枯手則膏成矣。

又方﹐麻油五兩重﹐巴豆二十八粒﹐柳條二十八寸﹐以火煎﹐候巴豆黑色﹐濾去滓﹐以谷丹二兩重﹐逐慚放入﹐用柳枝不住手攪﹐滴水中不散成膏﹐不黏手在火﹐卻將乳香末一錢和勻﹐瓦器盛之﹐候冷攤用。

神授香蘇散﹐治四時瘟疫﹐方注云﹕昔城中大疫﹐有白髮老人教一富人家合施﹐城中病者皆愈。其後疫鬼問其富人家﹐富人遂以實告﹐鬼相顧曰﹕此老教三人矣。遂稽顙而退。凡服此藥﹐戒食葷腥酒肉﹐無不應效。又前元時﹐江西吉安太和縣溫疫大作﹐有醫者視病中夜而回﹐忽遇神人騎馬導從而來﹐醫知非人﹐忙拜伏於地﹐神至叱曰﹕汝何人也﹖答曰﹕某醫人也。神曰﹕汝今醫病用何藥﹖答云﹕隨病冷熱輕重﹐用藥治之。神曰﹕不然﹐只一類用香蘇散好。醫者歸﹐明日遂如其言﹐試之皆效﹐醫道大行﹐因獲福利﹐終身敬祀其神。並記於此。

香附子炒去毛紫蘇葉各四兩陳皮一兩甘艸炙一兩

右到爲粗末﹐每服三盞﹐水一盞﹐煎至七分﹐去滓熱服﹐不拘時﹐日三服。

仙方三補丸﹐大補諸虛百損﹐不問老少﹐有疾皆效。

破故紙二兩﹐隔紙炒令香熟白狹苓一兩﹐去皮﹑沒藥一兩﹐用無灰酒浸

右候酒浸沒藥如鍚糖樣﹐用前藥二味爲末﹐藥酒糊爲丸﹐如梧桐子大﹐每服二三十丸﹐空心熟水下。仙方云﹕昔有人服此藥者﹐至老顏容不衰﹐蓋破故紙補腎﹐茯苓養心﹐沒藥養血﹐三者旣壯﹐自然身安。

酒疸脾黃﹐木別子磨醋服之一二盞﹐必利見功。

盜汗不止﹐五倍子末﹐以唾調﹐塡滿臍中﹐以帕縛定﹐一宿卽止。

治陰汗﹐綿黃芪爭洗﹐橫切細﹐入銚中﹐滴酒炒漧脆爲末﹐以豬心煮熟點喫之妙。

又方﹐蛇牀子﹑石菖蒲等分爲末﹐一日三兩次塗摻。

治痤疿﹐切斷黃瓜﹐擦疿子上安。

或以棗葉煎湯浴之。

又方﹐玉英粉眞蚌粉四兩﹑滑石一兩﹑綠豆粉二兩﹐爲末乾擦。

治�嘎﹐萆麻子隨多少﹐去粗殼炒熟﹐喫甜者﹐苦者吐出﹐多喫見效。

治舌忽脹出口外﹐是蜈蚣毒﹐用雄鷄冠割血﹐瓦盞盛﹐浸舌就咽下卽縮。

治人恍惚﹐見鬼發狂﹐平胃散加辰砂末﹐棗湯調服。

治豬寒風證﹐如聖散﹐不問男女年久者皆效。

威靈仙多防風刻芥防己麻黃杏仁細辛川芎白芷各等分

右�咀﹐姜三片﹐用好酒煎熱服。

待發時服﹐後用黃刻柴大者﹐以火炙﹐取兩頭汗水﹐調臘酒吞下金箔鎭心丸。忌發風諸毒食。

治大風。

翛然子大風論

夫大風者﹐所犯異證多端﹐或因嗜欲無度﹐勞傷血气﹔或蓄太怒憂愁﹐驚恐抑鬱不伸﹔或體虛膚空﹔或酌酒當風﹔或熱解脫﹐汗出入水﹔或浴後迎風﹔或醉臥露地﹔或手足破傷﹐引入風毒﹔或卒風暴雨﹐寒水濕障﹐侵入肌膚﹐當時感受﹐以至大風之患。病因以流注經絡﹐傳於臟腑﹐發於四肢﹐內外燻蒸﹐而成泡癬。夫病之源﹐有三證五死﹐一種者水風﹐二種者傳變﹐三種者自不調攝。五死者﹐一曰皮死﹐麻木不仁﹔二曰肉死﹐割切不痛﹔三曰血死﹐潰爛成膿﹔四日筋死﹐手足脫落﹔五曰骨死﹐鼻梁崩塌﹐眼斷唇番﹐以至聲啞﹐不能救治。一風者﹐肺經受證﹐先落眉毛﹔二風者﹐肝經受證﹐面起紫泡﹔三風者﹐腎經受證﹐腳底先穿﹔四風者﹐脾經受證﹐徧身如癬﹔五風者﹐心經受證﹐先損其目。或有墳墓居址祖宗﹐父母﹑夫妻﹑家人等遞相傳者。或在外不謹﹐糞坑房室﹐牀鋪衣被﹐橋上樹下歇息﹐去處命值﹐委死凶星﹐遭此惡疾﹐纏污其間﹐形狀所以不同﹐痛苦難忍﹐欲求治之﹐不可得濟。或一年半載而死者有之。大凡感此疾者﹐宜早救療﹐則易痊可﹐當詳審區別﹐治療或差﹐則毫釐千里矣。柰明醫達士。且畏其鄙猥﹐多不畱心。一等無學之人﹐亂傳手法﹐縱意刀鍼放血﹐燒砒艾燻取涎﹐諸毒艸藥用油浸身﹐從其醫者﹐百無一效。亦或有少減﹐久而再發﹐若不遇良方妙藥﹐以至病死。欲求醫治﹐不別居靜室﹐斷酒戒色﹐滌慮洗心﹐皈告神醫﹐眞誠懺悔﹐仍忌發風動气﹑葷腥鹽醬﹑生冷之物勿食﹐切須耐性寬心﹐然後可服眾藥﹐隨意加減﹐修制圓散﹐依法服之﹐治無不痊。先用瀉惡血圓藥服餌﹐如膿潰爛﹐洗湯燻洗﹐旬日之內﹐皆是好肉。舊有瘡疾﹐漸消不發﹐耳鼻通气﹐皮膚覺快﹐眉須再生﹐顏色悅澤﹐安和五臟﹐其功效豈能盡筆乎。方具如後。

消風散第一日服

香白芷一兩全蠍一兩﹐去尖人參一兩

右爲末﹐每服二錢重﹐午間止喫粥。忌生薑﹑胡椒﹑一切性熱之物。晚間不喫夜飯﹐次日空心溫酒調下﹐早飯放遲喫﹐身上微燥爲妙。

追風散瀉血藥第二日服

大黃六兩川蟬肛卽郁金﹐一兩八錢重﹐用小者妙皂角刺一兩

右爲末﹐初服六錢﹐或七錢﹐或五錢重﹐入大楓油二錢半重﹐淨朴硝少許﹐用好煮酒一碗調化﹐不可熱﹐微溫服﹐晚粥不食﹐直待戌時﹐放溫水一碗於卓上盆內﹐更以糖煎或蜜煎少許﹐安放盤中﹐不得令患者先見藥。服藥了﹐放碗卽用水盥嗽畢﹐以蜜煎過口﹐切不可臥﹐令人伴坐良久﹐肚腹大痛最妙﹐瀉十數次不妨﹐過畢用薄粥補之。此過藥﹐大凡老弱不可治矣﹐五十以下可治。精壯者十日內三服﹐謂如正月初一日服消風散﹐初二日服追風散﹐初三日服磨風丸﹐初四日又服淸風散﹐初五日又服追風散﹐初六日又服磨風丸。瘦弱者十日內一服﹐稍痊如壯健人十日內一服﹐服到兩月後﹐二十日一服﹐切須記其日數。

磨風圓第三日服﹐日進二服

川當歸羌活獨活川芎小者明天麻細辛防風荊芥蕨靈仙麻黃去節何首烏石京子牛旁子蝦蟆葉蒼耳艸皺面艸卽地松

右十六味﹐各一兩重﹐曬榦爲末﹐不可見火﹐好酒煮米糊爲丸﹐如梧桐子大。每服三十丸﹐食前食後皆可﹐日二服。

洗藥

地骨皮荊芥苦參細辛各三兩重

右銼碎和勻﹐每次用二兩﹐以河水煎﹐燻洗徧身﹐出血爲效。如洗必用大浴桶或缸﹐內要湯寬﹐浸通身良久妙。

敷藥﹐治瘡大爛﹐徧身塗之第四日傳。

黑狗脊卽杜仲﹐堅者二兩重硫黃六錢白礬枯﹐二兩重蛇牀子四兩寒水石二兩朴消少許﹐付入

右爲細末﹐用臘豬油或香油調傅妙。如瘡未爛﹐不必傅洗。

增添別本﹐治一切風疾﹐肌肉頑麻﹐皮膚痛癢﹐徧身疥癩風癬﹐諸般瘡疾癮疹﹐面上游風或如虫行﹐紫白澱風或腎臟風﹐攻注腿腳生瘡﹐並皆治之。

光烏二兩當歸一兩何首烏三兩白芷二兩苦參二兩蕨靈仙去蘆頭﹐二兩蔓京子一兩半獨活一兩芎須一兩防風二兩刑芥穗二兩羌活一兩赤芍藥一兩白羨藜去刺炒﹐一兩地龍去土﹐三兩白附子一兩山梔子一兩烏蛇一條﹐用好酒浸﹐煮乾﹐去骨取肉﹐曬漧或焙

右前件俱爲末﹐卻入後二味。

胡麻炒﹐二兩大風子去殼﹐三兩

二味一處爲末﹐同前和勻﹐以酒煮米糊爲丸﹐如梧桐子大﹐每服三四十丸﹐茶酒任下。

又方

蕨靈仙何首烏地松防風蔓京子荊芥蝦蟆艸細辛牛旁子豬牙皂當歸蒼耳艸天麻甘艸炙羌活獨活麻黃去節澤蘭川芎苦參

右等分爲末﹐同煎﹐糊爲丸﹐梧子大﹐每服四五十丸﹐茶酒任下。

又生眉毛藥﹐皂角刺焙漧﹑鹿角燒灰存性﹐各等分﹐爲細末﹐生薑汁調塗眉上﹐一日一次﹐則眉毛自然生矣。

灸法斷根﹐於腳尖拇指筋骨縫間﹐手指節約半寸長﹐各灸三壯﹐以出毒气。

仙傳外科祕方卷之十一竟

附錄

力到行方便文

人在世間﹐方便第一﹐力到便行﹐蹉過可惜。富貴權勢者﹐禍福及人甚易﹐臨事以方便爲心﹐寬一分則人受一分之賜﹐更力行好事﹐種種方便毋間﹐人物推聖賢兼善天下之心﹐功德莫大。

一平糶米是第一大方便。漢祖天師教人立功﹐以出來救人爲第一。如有財者﹐於收成之日﹐能廣行收糶﹐或有田地自能收積﹐遇缺乏時只依原價出糶﹐在己無損﹐在人極利。昔日成都黃承事行之﹐蒙紫府眞君張尙書尊禮﹐身登仙籍﹐累世富貴。次則量減時價﹐均糶尢佳。

一濟人疾病﹐大是方便﹐若能精虔修合許眞君如意丹施人﹐可濟萬病﹐治疫尢速。次則諸般可施之藥皆好﹐又能印施良方亦佳。

一夏月施湯水﹐冬月施老病衣服﹐存卹鰥寡孤獨﹐收養遺棄孩兒﹐死而無棺者施之木﹐急難困乏者隨宜救濟。

一濟度幽冥﹐費小功大。葛仙公以此登眞薩眞人﹐由玆證品歷代仙師﹐無不畱意﹐果能常行祭煉﹐福及幽冥﹐如或輟餐施食﹐惠亦不小。達人正士﹐博參窮求﹐悟性命幻化之機﹐究水火返還之道﹐非特高超於塵外﹐亦宜拯度於幽冥﹐積行累功﹐皆由此始﹐須資師授道不負人。

一物命痛苦﹐與人本同﹐苟可不殺﹐便宜止免﹐昆虫烏獸﹐一視同仁﹐教典持齋﹐及放生三官﹐考較三元﹐齋皆爲不殺物命。

一修橋補路﹐開井通渠﹐興利除害﹐勸善解惑﹐息爭止�﹐皆方便也。如前方便事﹐富貴者行之﹐及人旣廣﹐受報必丰﹐福壽增崇﹐家有餘慶。學道者行之﹐方爲功行兩全﹐自然遇師得度﹐威道有緣。力薄者行之﹐尢爲難事。昔養素眞人有言曰﹕古之爲功行者﹐能賑天下之廢﹐民富者易爲功﹐貧者難爲效。居難爲效之地﹐則功行什百於富貴者矣。

傷寒熱病新痙保命鑑

寧川存養道人述

疫癘同忌﹐《黃帝內經》曰﹕傷寒熱病已愈﹐時有所遺者﹐何也﹖岐伯曰﹕食肉則復﹐多食則遺。遺者﹐熱甚而彊食之﹐熱有所藏﹐因其穀气相搏﹐兩熱相合﹐故有所遺﹐名曰食復。王啟玄謂﹕熱气未盡﹐如遺加諸身也﹐復者﹐復其再病也。熱病新瘥﹐血气未平復﹐餘熱未除﹐早作勞動﹐病名曰勞復。張長沙論傷寒陰陽易﹐成無己注﹕男子病新瘥未平復﹐婦人與之交﹐病名曰陽易﹔婦人病新瘥未平復﹐男子與之交﹐病名曰陰易。以陰陽相感動﹐餘毒相染著﹐如換易也。色復者﹐言其自動淫欲也﹐又謂之女勞復。以其內絕眞气﹐外動邪熱﹐眞虛邪盛﹐故不可治也。昔顧子獻病瘥﹐不以華敷之胗爲信﹐臨死致有出舌數寸之驗﹐可不鑑哉。

勞復外傷

梳頭太早必發頭風。洗面太早頭潮熱。濯足太早則足痺。洗浴太早發熱昏悶。躁怒成痞疾。遠行則腳弱緩風。舉動則成偏枯。慮動則成气消。不得早起﹐不得勞心費力﹐反此則復。

食復內傷

食羊肉再發喘悶死。食羊心肺再病必死。食羊血肝病大瀉。食牛肉患痢難瘥。食羊豬腸成痼疾。食馬肉殺人。食禽肉太早殺人。食牛肝瀉血不止。食犬肉發黃必死。食燒肉成消渴。食諸骨汁發熱成骨蒸。食兔肉令人心病。食黃牛肉結癥不化。食雞肉成虫癥。食鯉魚再病。食鱔魚發吐痢。食魚鮓必發黃。食鵝肉則霍亂。食蚶子必死。食濕面發潮熱。食黃瓜﹑稍瓜再病必死。食茄成瘧疾。食白扁豆滯胸中寒气。食葵菜令人喪明。食諸生菜﹐心病致死令人顏色不復。飲酒太早發狂悶。飲白酒令人浮腫。時行瘟疫新汗解﹐飲冷水損心包﹐令人虛不復。

孫眞人方論﹕凡熱病新瘥及大病後﹐食豬肉﹑羊血﹑肥魚﹑油膩等﹐必大下利﹐醫所不治必死。若食餅餌粢黍﹑鱠炙飴蜅蟹也脯修﹑棗栗諸果等桃杏李梅之屬﹐及堅實難消之物﹐以胃气尙虛弱﹐不能消化﹐必藥下之﹐大利難禁﹐不下必死。下之復危﹐皆難救也。病瘥後未滿百日﹐气力未平復﹐犯房室者死﹐壯實者忌六十日。病瘥後﹐但宜食糜爛也粥﹐寧少食令饑﹐愼勿飽﹐不得他有所食﹐𨿽思之勿與可也。酸後口渴﹐宜服天水散﹐西瓜﹑水梨可止渴﹐退餘熱。

余從醫四十餘年﹐閱人多矣。凡治一熱病瘥後﹐必書此條章禁法與之﹐庶無復也。今見世俗愚下之人﹐恃以素稟彊實﹐或受恙輕微﹐𨿽肥之幸而無復﹐執以爲常﹐而惑於眾人。抑不知稟气有盛衰﹐受病有微甚﹐一槪妄議﹐往往坐致而死者﹐不可勝計。及有母愛其子﹐妻愛其夫﹐見其索食而暗與之﹐蓋不以生死性命爲重﹐惟以利口實而返加害也。噫﹐當與識者道﹐難與俗人言﹐故君子不可不愼也。余撮取聖賢羣書﹐撰成條章禁法﹐目之曰保命鑑。

小兒痘疹十惡蠶月家亦當忌之

腋下狐臭气溝渠濁惡气房中淫泱气新房事也婦人經候气並諸般血鮏臭气酒醉葷鮏气聞酒醉气﹐痘毒入內﹐兒飲酒﹐痘毒發出硫黃蚊藥气並毒藥之气﹐赤目者觸之﹐疼痛難瘥麝香躁穢气聞麝痘毒入內疫汗蒸濕气左右前後常令有胡荽解汗气誤燒頭髮气並魚骨諸臭气及柴煙入口鼻蔥蒜韭莖气烹油膩

已上禁法出《全嬰集》﹐皆不可犯﹐否則有變動﹐余親歷故也。或曰田捨小兒任之自然﹐犯之者略無變動﹐蓋貴賤有異﹐稟受不同也。

胡荽酒﹐治小兒痘瘡欲令透出﹐用胡婪三兩細切﹐以酒二大盞﹐煎令沸﹐沃胡荽﹐卽用物合定﹐不令泄气﹐候冷去滓﹐從項背胸腹兩足微噀令徧﹐頭面勿噀。滓用袋盛掛帳中﹐余藥乳母服之。

《史記》曰﹕病有六不治﹕驕恣不論於理﹐一不治﹔輕命重財﹐二不治﹔衣食不能適﹐三不治﹔陰陽並髒气不足﹐四不治﹔形羸不能服藥﹐五不治﹔信巫不信醫﹐六不治。

劉河間乳子詩

養小須調護﹐看承莫縱持﹐乳多終損胃﹐食壅卽傷脾﹐衾厚非爲益﹐衣單正所宜﹐無風頻見日﹐寒暑順天時。

眼疾諸方

發散虛實通用。如解毒﹐加桑樹

升麻二兩赤芍藥三兩川芎二兩柴胡三兩﹐去蘆漧葛三兩玄參一兩﹐去癭府芎一兩黃苓半兩荊芥半兩甘艸一兩白木半兩山梔子半兩赤苓一兩艸決明少用白水煎服。

羌活散﹐治熱。

防風二兩羌活一兩赤芍三兩白芷一兩川芎二兩柴胡一兩木澤半兩防己半兩粉艸一兩刑芥一兩白茯苓二兩菊花一兩細辛半兩﹐去葉白木一兩

瀉藥

赤芍黃苓枳殼荊芥

右等分煎熟﹐泡大黃﹑朴消﹐五更雞嗚時服之。一切積熱腫痛者用此。

當歸散﹐老少虛實者通用。

當歸二兩﹐酒浸洗川芎二兩赤芍三兩熟地黃一兩﹐酒洗荊芥半兩粉艸半兩防風一兩白芷一兩白水煎服。

蒺藜丸﹐退諸障膜。

石決明川芎白芷防風木賊石膏覆盆子楮實子去殼用米蟬蛻蔓刑子靑相子車前子細辛菊花旋伏花密蒙花艸龍膽

右等分﹐煉蜜爲丸﹐諸虛盥湯下﹐實茅根蔗湯下﹐缺珠豬肝煎湯下﹐垂簾障每服二十四物湯下﹐如重甚﹐加白柿﹑桑白皮﹑茆根﹑蔗煎湯下。

神應回光散﹐治障翳赤眼﹐弩肉扳睛。

木賊白芷甘艸靑相子楮實子艸決明羌活石次明川烏泡白羨華蟬蛻

右爲末﹐一錢﹐食後荼湯調下﹐酒亦可。

還睛丸

白蒺藜木澤葳靈仙蟬蛻菊花石決明艸決明川芎羌活靑相子密蒙花楮實子

右等分﹐煉蜜爲丸。

眼葷不明﹐四物湯加生麻油﹑薄荷﹑荊芥﹑連翹。

右水煎﹐食後服。

打傷血腫睛胞。

大黃姜黃黃連黃柏當歸白友白斂五倍子京芥朴硝薄荷

右爲末﹐生地黃汁調﹐用紙盛藥﹑貼患處。

打傷﹐眼血侵睛。

桃枝柳枝生地黃

右用豬肉同藥捶爛﹐貼眼眩上。

治心間積熱﹐眼有赤筋下灌瞳人。

右用玄參不拘多少爲末﹐以米泔煮豬肝﹐點藥末﹐細嚼﹐用汁咽吟下。

治眼出冷汨﹐補肝四物湯加木澤﹑防風﹐虛則用此。實則用木澤﹑蒼木﹑白蒺藜﹑防風﹑羌活﹑川芎﹑甘艸。

右爲末﹐米泔水調下。

治眼疼﹐血輪赤紅﹐瀉心。

龍膽艸細辛山梔子大黃甘艸烏豆水煎服。

治赤侵白處﹐瀉肝飲子。

杏仁去皮扁蓄桑白皮熱服。

淸腎散﹐治腎藏風﹐上攻注眼目。

白羨華防風羌活帛﹟1黃曹

右爲末﹐溫酒調下。

治眼血輪水輪皆赤﹐補腎地黃丸﹑赤盥丸﹑茴香丸﹐右三件打和二十丸﹐盥湯或鹽酒下。地黃丸﹐生地黃焙﹑黃苓﹑艸決明炒﹐煉蜜丸。

治相眼﹐消風散﹑黑神散打和﹐茶淸調下。

點爛弦風﹐盧甘石不拘多少﹐煆紅﹐童子便淬七次﹐乳爛﹐用水飛過﹐去土石﹐以黃連﹑當歸﹑芍藥﹑京芥﹑防風﹑薄苛﹑細辛煎濃汁﹐用五倍子內虫同汁點滴於乳缽內細乳﹐汁乾爲度﹐再滴再乳至細﹐以磁瓶收貯﹐臨期以熱茶洗眼﹐然後點上﹐立效。

點眼藥﹐赤芍﹑蒲黃與郁若芙蓉﹐研末拌﹟2勻勻﹐珠缺土螺緊薑汁﹔若久﹟3常痛﹐只茶淸﹔痛甚﹐加白芷﹑南星﹑無名異﹑白元愁﹐久不開者﹐加生川烏。

磨翳障老虛用。

蟬蛻川芎二錢羚羊角半兩白漢華去刺炒﹐二錢甘艸半錢﹐炒當歸二錢熟地黃半錢木賊一錢﹐去節夏枯艸半錢石決明二錢﹐火毀石膏一錢﹐火煆玄參半錢靑相子一錢

右爲末﹐煉蜜爲丸彈子大﹐每服丸﹐食後蔥茶嚼下。

防風散﹐治風毒攻眼﹐睫落腫痛。

防風甘菊花黃連艸決明黃苓甘艸大黃赤芍藥木通

右�咀﹐水一盞煎服。

茯苓散﹐治老人赤眼不退。

茯苓一兩人參一兩赤芍藥一兩山梔子甘艸各一兩紫蘇一兩麥門冬一兩劬麥一兩連翹二兩

�咀﹐水煎服。

治婦人血風頭疼。

艸烏山梔子

右爲末﹐蔥自然汁調﹐搽太陽穴並眉上﹐不可過眼﹐使後避風﹐只看頭痛處塗之。

補肝重明丸

羚羊角生地黃熟地黃肉從蓉枸杞子防風艸決明各一兩楮實子半兩甘菊花羌活當歸各一兩羊子肝四兩﹐煮焙

右爲末﹐蜜爲丸﹐如梧桐子大﹐每服三十丸。大抵肝主目﹐肝受血而能視﹐血弱則肝气無以榮養﹐肝气不榮則膽水不能上運﹐是致童人昏散﹐目力虛弱﹐視物不眞。此藥大能補養肝血﹐滋膽水﹐退目中隱閟。空心鹽湯﹐則引藥性下達﹔日午茶淸下﹐別欲上淸頭目﹐臨睡酒下﹐則欲榮養肝血﹔不飲酒﹐則用人參當歸湯下﹐久服妙甚。

貼諸般赤目及頭風赤腫不開者﹐撞打兩太陽穴痛﹐貼最良。

豬牙皂角黃柏姜黃南星艸烏黃連

右爲末﹐姜自然汁調貼太陽穴﹐一二次痛止。如有赤障起﹐亦宜貼。打傷眼赤腫不開﹐加芙蓉﹑豆粉調貼﹐蔥搗貼亦妙。

洗諸證眼

黃連當歸赤芍藥滑石

右爲末﹐湯泡沈淸﹐洗諸般翳障﹐加石膏﹑乳香﹑秦皮﹔爛眩風﹐蔓刑子﹑五倍子去瓖。

地黃丸

菊花木賊半兩蒼木一兩地黃枸杞子京芥三錢

右煉蜜爲丸﹐食後茶下二十丸。

去風明目﹐諸證通用。

兔絲子丸﹐安神定魄﹐眼目光明﹐虛目可服。

熟靑皮車前子巴戟去心杜仲蜜炙﹐炒無絲爲度威靈仙酒浸遠志去心牛膝酒浸從蓉酒浸熟地黃一兩兔絲二兩

右浸藥﹐酒煮麵糊爲丸﹐空心鹽酒湯下三十丸。

三黃湯﹐治暴赤腫熱毒。

黃連半兩茯苓半兩大黃二兩﹐煨甘艸末朴硝

麥門冬湯食後下。

細辛散﹐治撞著瞳人﹐睛疼出血。

刻芥穗車前子茯苓細辛地骨皮三錢沒藥少許

右空心溫酒下。

黑神散﹐治婦人血風爛眩﹐或產後月水不調﹐痛不可忍﹐撞打血攻瞳人﹐散血行風。孕婦莫服。

白木茯苓甘艸茴香肉桂玄胡索生地黃川芎芍藥蒲黃木香白芷當歸

爲末﹐酒調下。

弩肉﹐臘月雄豬膽﹐用馬牙硝入內﹐將風吹漧﹐爲末﹐入腦子﹑麝香點之。

法制玄明粉﹐用點熱眼赤眼良。

右用黃牛牯膽一个﹐入淨朴硝二錢﹑黃連一錢實其中﹐當風懸之﹐逐日以鴨翎毛於膽外掃下硝﹐以盡爲度。用瓦罌收之﹐臨用如常法點。

小兒痘瘡證﹐不可瀉餘毒﹐只宜用綠豆皮﹑谷精艸入藥內服。忌百物﹐常喫螺師爲妙。

治小兒痘瘡入目﹐服白柿。

治孩兒疹痘入目生翳。

艸決明天花粉甘艸赤芍各﹟4錢

右爲末﹐半錢﹐熟水調下。

治生障

瓜簍根甘艸決明艸赤芍藥各半錢

蜜湯調下。

涼疳丸﹐治小兒疳眼赤爛。

苦參防風蔓荊子龍膽艸玄參

爲末﹐豬膽糊丸﹐綠豆大﹐茶淸下。

治斑疹患後﹐睛上有物。

白蕪莢五十粒﹑去皮蕤仁二﹢粒﹐去皮盧會熊膽各三錢

右四味﹐同研細﹐用生麻油三兩點調﹐攤在碗內﹔次用熟艾一塊﹐如雞子大﹐裹�砂﹑乳香﹑砒三味各如黃豆大﹐三味細研﹐入在艾內﹐燒煙燻碗內藥﹐以艾盡爲度。取出細研﹐每用如粟米大﹐點目中。

常洗藥﹐治諸般風熱心熱﹐風毒爛眩﹐赤澀癢痛﹐障翳流相﹐婦人血風諸證。

五倍子去灰蔓刻子去白皮﹐熱水洗過

右爲末﹐每服二錢﹐用砂罐內水半盞﹐銅錢三五十个﹐用紙封口﹐火炙至久﹐紙上破小孔﹐以气蒸眼﹐待可用手﹐傾出澄淸﹐開眼熱洗﹐冷卽住。後再溫熱﹐又洗。

又洗藥

銅靑半兩白墡土一兩五倍子一錢半

右同爲末﹐用熱湯泡開﹐閉目熱洗眼眩﹐不可入眼內﹐冷卽住﹐後再溫熱洗。凡爛眩皆可用。

茶調散﹐治男子婦人﹐一切風腫癢痛﹐翳爛眩風﹐气眼流汨昏﹐並皆治之。

川芎防風羌活各一兩甘艸半兩木賊石膏炒石決明煨刻芥薄荷葉甘菊花各一兩

右爲末﹐每服二錢﹐茶淸調下。

治一切熱眼﹐先用黃連四兩重﹐銼﹐水熬成膏﹔次用大甜瓜一枚﹐切開頂蓋﹐刮去禳子﹐用生薄荷鋪一層﹐放馬牙硝一層﹐重重塡滿瓜中﹐仍用瓜頂蓋之。弔於當風處三四日﹐其硝自出瓜皮外﹐用鵝毛逐日掃之﹐與黃連膏子一處和勻﹐白器中盛之﹐點熱眼。

貼赤眼熱眼

桑葉二兩荊芥半兩朴硝二兩大黃半兩

右爲末﹐用蜜水調貼兩太陽穴上﹐退熱血。

紫金丸﹐治眼祕方。

川芎一兩半當歸一兩半楮實半兩薄荷半兩瓜萋根六錢蔓荊子二兩﹐炒川椒一兩半﹐焙去目乾菊花三錢密蒙花三錢蛇皮三錢﹐浸荊芥穗三錢﹐浸地骨皮一兩

已上四味﹐用甘艸汁浸過焙漧﹐白蒺藜一兩半﹐去尖泡。

右十三味同爲細末﹐煉蜜爲丸﹐每丸一錢重﹐隨引子下。暗暗靑朦者﹐當歸酒下﹔气障者﹐木香湯下﹔婦人血暈﹐當歸薄荷湯下。有人因熱飲酒患眼﹐三年不分道路﹐服此藥二十五日效。有因气害眼﹐昏暗八年﹐不見光明﹐服此藥四十日效﹐六十日愈明。又有因喪母失明四年﹐服此藥五十日效﹐如舊淸明。

又方﹐治眼疾諸般翳障昏暗﹐大神效。

川芎一兩半當歸一兩半瓜簍根六錢﹐生川椒七錢﹐去子楮實半兩﹐去子微炒甘艸三錢甘菊花一兩蛇蛻三錢黃連三錢蔓荊子一兩木賊一兩﹐童便浸一宿﹐焙漧薄荷半兩蜜蒙花一兩地骨皮一兩羌活一兩白羨華一兩半刑芥一兩

右十六味爲末﹐煉蜜丸﹐每服一兩作十丸﹐食後服﹐日二次。有醫﹟5者﹐米泔水下﹔睛暗者﹐當歸湯下﹔气障者﹐木香湯下﹔婦人血暈﹐薄荷當歸湯下。忌輝腥酒濕面物﹐此藥累效。

治熱風眼﹐冬靑子不以多少﹐揉碎取汁﹐熬成膏子﹐瀘極淨於磁罐內盛﹐埋地中七日﹐出火毒﹐用點熱眼。

又方﹐黃連﹑朴硝各四兩﹐白水熬成膏﹐點熱眼。

又方﹐熱服取鯉魚膽汁點。

治爛弦極好﹐先用五倍子﹑蔓荊子洗﹐後用盧甘石二兩﹐火煆﹐以黃連汁﹑童便共淬七八次﹐研細﹐銅靑五錢﹑朋砂一錢﹐麝少許﹑牙硝半錢﹐爲細末﹐搽眼弦。

治小兒周歲未周歲患赤眼者。

右用黃連爲末﹐以荼淸調塗手心﹑足心﹐卽愈。如腫痛難開﹐加姜黃﹑皂角﹑朴硝爲末﹐同敷太陽穴﹑手足心。加蔥搗敷尢妙。

仙傳外科祕方卷之十一竟

﹟1帛﹕疑當作『綿』。

﹟2拌﹕原作『伴』﹐據文義改。

﹟3久﹕抄本作『還』。

﹟4各﹕此下疑有脫文。

﹟5醫﹕疑當作『翳』。

附錄

力到行方便文

人在世間﹐方便第一﹐力到便行﹐蹉過可惜。富貴權勢者﹐禍福及人甚易﹐臨事以方便爲心﹐寬一分則人受一分之賜﹐更力行好事﹐種種方便毋間﹐人物推聖賢兼善天下之心﹐功德莫大。

一平糶米是第一大方便。漢祖天師教人立功﹐以出來救人爲第一。如有財者﹐於收成之日﹐能廣行收糶﹐或有田地自能收積﹐遇缺乏時只依原價出糶﹐在己無損﹐在人極利。昔日成都黃承事行之﹐蒙紫府眞君張尙書尊禮﹐身登仙籍﹐累世富貴。次則量減時價﹐均糶尢佳。

一濟人疾病﹐大是方便﹐若能精虔修合許眞君如意丹施人﹐可濟萬病﹐治疫尢速。次則諸般可施之藥皆好﹐又能印施良方亦佳。

一夏月施湯水﹐冬月施老病衣服﹐存卹鰥寡孤獨﹐收養遺棄孩兒﹐死而無棺者施之木﹐急難困乏者隨宜救濟。

一濟度幽冥﹐費小功大。葛仙公以此登眞薩眞人﹐由玆證品歷代仙師﹐無不畱意﹐果能常行祭煉﹐福及幽冥﹐如或輟餐施食﹐惠亦不小。達人正士﹐博參窮求﹐悟性命幻化之機﹐究水火返還之道﹐非特高超於塵外﹐亦宜拯度於幽冥﹐積行累功﹐皆由此始﹐須資師授道不負人。

一物命痛苦﹐與人本同﹐苟可不殺﹐便宜止免﹐昆虫烏獸﹐一視同仁﹐教典持齋﹐及放生三官﹐考較三元﹐齋皆爲不殺物命。

一修橋補路﹐開井通渠﹐興利除害﹐勸善解惑﹐息爭止�﹐皆方便也。如前方便事﹐富貴者行之﹐及人旣廣﹐受報必丰﹐福壽增崇﹐家有餘慶。學道者行之﹐方爲功行兩全﹐自然遇師得度﹐威道有緣。力薄者行之﹐尢爲難事。昔養素眞人有言曰﹕古之爲功行者﹐能賑天下之廢﹐民富者易爲功﹐貧者難爲效。居難爲效之地﹐則功行什百於富貴者矣。

傷寒熱病新痙保命鑑

寧川存養道人述

疫癘同忌﹐《黃帝內經》曰﹕傷寒熱病已愈﹐時有所遺者﹐何也﹖岐伯曰﹕食肉則復﹐多食則遺。遺者﹐熱甚而彊食之﹐熱有所藏﹐因其穀气相搏﹐兩熱相合﹐故有所遺﹐名曰食復。王啟玄謂﹕熱气未盡﹐如遺加諸身也﹐復者﹐復其再病也。熱病新瘥﹐血气未平復﹐餘熱未除﹐早作勞動﹐病名曰勞復。張長沙論傷寒陰陽易﹐成無己注﹕男子病新瘥未平復﹐婦人與之交﹐病名曰陽易﹔婦人病新瘥未平復﹐男子與之交﹐病名曰陰易。以陰陽相感動﹐餘毒相染著﹐如換易也。色復者﹐言其自動淫欲也﹐又謂之女勞復。以其內絕眞气﹐外動邪熱﹐眞虛邪盛﹐故不可治也。昔顧子獻病瘥﹐不以華敷之胗爲信﹐臨死致有出舌數寸之驗﹐可不鑑哉。

勞復外傷

梳頭太早必發頭風。洗面太早頭潮熱。濯足太早則足痺。洗浴太早發熱昏悶。躁怒成痞疾。遠行則腳弱緩風。舉動則成偏枯。慮動則成气消。不得早起﹐不得勞心費力﹐反此則復。

食復內傷

食羊肉再發喘悶死。食羊心肺再病必死。食羊血肝病大瀉。食牛肉患痢難瘥。食羊豬腸成痼疾。食馬肉殺人。食禽肉太早殺人。食牛肝瀉血不止。食犬肉發黃必死。食燒肉成消渴。食諸骨汁發熱成骨蒸。食兔肉令人心病。食黃牛肉結癥不化。食雞肉成虫癥。食鯉魚再病。食鱔魚發吐痢。食魚鮓必發黃。食鵝肉則霍亂。食蚶子必死。食濕面發潮熱。食黃瓜﹑稍瓜再病必死。食茄成瘧疾。食白扁豆滯胸中寒气。食葵菜令人喪明。食諸生菜﹐心病致死令人顏色不復。飲酒太早發狂悶。飲白酒令人浮腫。時行瘟疫新汗解﹐飲冷水損心包﹐令人虛不復。

孫眞人方論﹕凡熱病新瘥及大病後﹐食豬肉﹑羊血﹑肥魚﹑油膩等﹐必大下利﹐醫所不治必死。若食餅餌粢黍﹑鱠炙飴蜅蟹也脯修﹑棗栗諸果等桃杏李梅之屬﹐及堅實難消之物﹐以胃气尙虛弱﹐不能消化﹐必藥下之﹐大利難禁﹐不下必死。下之復危﹐皆難救也。病瘥後未滿百日﹐气力未平復﹐犯房室者死﹐壯實者忌六十日。病瘥後﹐但宜食糜爛也粥﹐寧少食令饑﹐愼勿飽﹐不得他有所食﹐𨿽思之勿與可也。酸後口渴﹐宜服天水散﹐西瓜﹑水梨可止渴﹐退餘熱。

余從醫四十餘年﹐閱人多矣。凡治一熱病瘥後﹐必書此條章禁法與之﹐庶無復也。今見世俗愚下之人﹐恃以素稟彊實﹐或受恙輕微﹐𨿽肥之幸而無復﹐執以爲常﹐而惑於眾人。抑不知稟气有盛衰﹐受病有微甚﹐一槪妄議﹐往往坐致而死者﹐不可勝計。及有母愛其子﹐妻愛其夫﹐見其索食而暗與之﹐蓋不以生死性命爲重﹐惟以利口實而返加害也。噫﹐當與識者道﹐難與俗人言﹐故君子不可不愼也。余撮取聖賢羣書﹐撰成條章禁法﹐目之曰保命鑑。

小兒痘疹十惡蠶月家亦當忌之

腋下狐臭气溝渠濁惡气房中淫泱气新房事也婦人經候气並諸般血鮏臭气酒醉葷鮏气聞酒醉气﹐痘毒入內﹐兒飲酒﹐痘毒發出硫黃蚊藥气並毒藥之气﹐赤目者觸之﹐疼痛難瘥麝香躁穢气聞麝痘毒入內疫汗蒸濕气左右前後常令有胡荽解汗气誤燒頭髮气並魚骨諸臭气及柴煙入口鼻蔥蒜韭莖气烹油膩

已上禁法出《全嬰集》﹐皆不可犯﹐否則有變動﹐余親歷故也。或曰田捨小兒任之自然﹐犯之者略無變動﹐蓋貴賤有異﹐稟受不同也。

胡荽酒﹐治小兒痘瘡欲令透出﹐用胡婪三兩細切﹐以酒二大盞﹐煎令沸﹐沃胡荽﹐卽用物合定﹐不令泄气﹐候冷去滓﹐從項背胸腹兩足微噀令徧﹐頭面勿噀。滓用袋盛掛帳中﹐余藥乳母服之。

《史記》曰﹕病有六不治﹕驕恣不論於理﹐一不治﹔輕命重財﹐二不治﹔衣食不能適﹐三不治﹔陰陽並髒气不足﹐四不治﹔形羸不能服藥﹐五不治﹔信巫不信醫﹐六不治。

劉河間乳子詩

養小須調護﹐看承莫縱持﹐乳多終損胃﹐食壅卽傷脾﹐衾厚非爲益﹐衣單正所宜﹐無風頻見日﹐寒暑順天時。

眼疾諸方

發散虛實通用。如解毒﹐加桑樹

升麻二兩赤芍藥三兩川芎二兩柴胡三兩﹐去蘆漧葛三兩玄參一兩﹐去癭府芎一兩黃苓半兩荊芥半兩甘艸一兩白木半兩山梔子半兩赤苓一兩艸決明少用白水煎服。

羌活散﹐治熱。

防風二兩羌活一兩赤芍三兩白芷一兩川芎二兩柴胡一兩木澤半兩防己半兩粉艸一兩刑芥一兩白茯苓二兩菊花一兩細辛半兩﹐去葉白木一兩

瀉藥

赤芍黃苓枳殼荊芥

右等分煎熟﹐泡大黃﹑朴消﹐五更雞嗚時服之。一切積熱腫痛者用此。

當歸散﹐老少虛實者通用。

當歸二兩﹐酒浸洗川芎二兩赤芍三兩熟地黃一兩﹐酒洗荊芥半兩粉艸半兩防風一兩白芷一兩白水煎服。

蒺藜丸﹐退諸障膜。

石決明川芎白芷防風木賊石膏覆盆子楮實子去殼用米蟬蛻蔓刑子靑相子車前子細辛菊花旋伏花密蒙花艸龍膽

右等分﹐煉蜜爲丸﹐諸虛盥湯下﹐實茅根蔗湯下﹐缺珠豬肝煎湯下﹐垂簾障每服二十四物湯下﹐如重甚﹐加白柿﹑桑白皮﹑茆根﹑蔗煎湯下。

神應回光散﹐治障翳赤眼﹐弩肉扳睛。

木賊白芷甘艸靑相子楮實子艸決明羌活石次明川烏泡白羨華蟬蛻

右爲末﹐一錢﹐食後荼湯調下﹐酒亦可。

還睛丸

白蒺藜木澤葳靈仙蟬蛻菊花石決明艸決明川芎羌活靑相子密蒙花楮實子

右等分﹐煉蜜爲丸。

眼葷不明﹐四物湯加生麻油﹑薄荷﹑荊芥﹑連翹。

右水煎﹐食後服。

打傷血腫睛胞。

大黃姜黃黃連黃柏當歸白友白斂五倍子京芥朴硝薄荷

右爲末﹐生地黃汁調﹐用紙盛藥﹑貼患處。

打傷﹐眼血侵睛。

桃枝柳枝生地黃

右用豬肉同藥捶爛﹐貼眼眩上。

治心間積熱﹐眼有赤筋下灌瞳人。

右用玄參不拘多少爲末﹐以米泔煮豬肝﹐點藥末﹐細嚼﹐用汁咽吟下。

治眼出冷汨﹐補肝四物湯加木澤﹑防風﹐虛則用此。實則用木澤﹑蒼木﹑白蒺藜﹑防風﹑羌活﹑川芎﹑甘艸。

右爲末﹐米泔水調下。

治眼疼﹐血輪赤紅﹐瀉心。

龍膽艸細辛山梔子大黃甘艸烏豆水煎服。

治赤侵白處﹐瀉肝飲子。

杏仁去皮扁蓄桑白皮熱服。

淸腎散﹐治腎藏風﹐上攻注眼目。

白羨華防風羌活帛﹟1黃曹

右爲末﹐溫酒調下。

治眼血輪水輪皆赤﹐補腎地黃丸﹑赤盥丸﹑茴香丸﹐右三件打和二十丸﹐盥湯或鹽酒下。地黃丸﹐生地黃焙﹑黃苓﹑艸決明炒﹐煉蜜丸。

治相眼﹐消風散﹑黑神散打和﹐茶淸調下。

點爛弦風﹐盧甘石不拘多少﹐煆紅﹐童子便淬七次﹐乳爛﹐用水飛過﹐去土石﹐以黃連﹑當歸﹑芍藥﹑京芥﹑防風﹑薄苛﹑細辛煎濃汁﹐用五倍子內虫同汁點滴於乳缽內細乳﹐汁乾爲度﹐再滴再乳至細﹐以磁瓶收貯﹐臨期以熱茶洗眼﹐然後點上﹐立效。

點眼藥﹐赤芍﹑蒲黃與郁若芙蓉﹐研末拌﹟2勻勻﹐珠缺土螺緊薑汁﹔若久﹟3常痛﹐只茶淸﹔痛甚﹐加白芷﹑南星﹑無名異﹑白元愁﹐久不開者﹐加生川烏。

磨翳障老虛用。

蟬蛻川芎二錢羚羊角半兩白漢華去刺炒﹐二錢甘艸半錢﹐炒當歸二錢熟地黃半錢木賊一錢﹐去節夏枯艸半錢石決明二錢﹐火毀石膏一錢﹐火煆玄參半錢靑相子一錢

右爲末﹐煉蜜爲丸彈子大﹐每服丸﹐食後蔥茶嚼下。

防風散﹐治風毒攻眼﹐睫落腫痛。

防風甘菊花黃連艸決明黃苓甘艸大黃赤芍藥木通

右�咀﹐水一盞煎服。

茯苓散﹐治老人赤眼不退。

茯苓一兩人參一兩赤芍藥一兩山梔子甘艸各一兩紫蘇一兩麥門冬一兩劬麥一兩連翹二兩

�咀﹐水煎服。

治婦人血風頭疼。

艸烏山梔子

右爲末﹐蔥自然汁調﹐搽太陽穴並眉上﹐不可過眼﹐使後避風﹐只看頭痛處塗之。

補肝重明丸

羚羊角生地黃熟地黃肉從蓉枸杞子防風艸決明各一兩楮實子半兩甘菊花羌活當歸各一兩羊子肝四兩﹐煮焙

右爲末﹐蜜爲丸﹐如梧桐子大﹐每服三十丸。大抵肝主目﹐肝受血而能視﹐血弱則肝气無以榮養﹐肝气不榮則膽水不能上運﹐是致童人昏散﹐目力虛弱﹐視物不眞。此藥大能補養肝血﹐滋膽水﹐退目中隱閟。空心鹽湯﹐則引藥性下達﹔日午茶淸下﹐別欲上淸頭目﹐臨睡酒下﹐則欲榮養肝血﹔不飲酒﹐則用人參當歸湯下﹐久服妙甚。

貼諸般赤目及頭風赤腫不開者﹐撞打兩太陽穴痛﹐貼最良。

豬牙皂角黃柏姜黃南星艸烏黃連

右爲末﹐姜自然汁調貼太陽穴﹐一二次痛止。如有赤障起﹐亦宜貼。打傷眼赤腫不開﹐加芙蓉﹑豆粉調貼﹐蔥搗貼亦妙。

洗諸證眼

黃連當歸赤芍藥滑石

右爲末﹐湯泡沈淸﹐洗諸般翳障﹐加石膏﹑乳香﹑秦皮﹔爛眩風﹐蔓刑子﹑五倍子去瓖。

地黃丸

菊花木賊半兩蒼木一兩地黃枸杞子京芥三錢

右煉蜜爲丸﹐食後茶下二十丸。

去風明目﹐諸證通用。

兔絲子丸﹐安神定魄﹐眼目光明﹐虛目可服。

熟靑皮車前子巴戟去心杜仲蜜炙﹐炒無絲爲度威靈仙酒浸遠志去心牛膝酒浸從蓉酒浸熟地黃一兩兔絲二兩

右浸藥﹐酒煮麵糊爲丸﹐空心鹽酒湯下三十丸。

三黃湯﹐治暴赤腫熱毒。

黃連半兩茯苓半兩大黃二兩﹐煨甘艸末朴硝

麥門冬湯食後下。

細辛散﹐治撞著瞳人﹐睛疼出血。

刻芥穗車前子茯苓細辛地骨皮三錢沒藥少許

右空心溫酒下。

黑神散﹐治婦人血風爛眩﹐或產後月水不調﹐痛不可忍﹐撞打血攻瞳人﹐散血行風。孕婦莫服。

白木茯苓甘艸茴香肉桂玄胡索生地黃川芎芍藥蒲黃木香白芷當歸

爲末﹐酒調下。

弩肉﹐臘月雄豬膽﹐用馬牙硝入內﹐將風吹漧﹐爲末﹐入腦子﹑麝香點之。

法制玄明粉﹐用點熱眼赤眼良。

右用黃牛牯膽一个﹐入淨朴硝二錢﹑黃連一錢實其中﹐當風懸之﹐逐日以鴨翎毛於膽外掃下硝﹐以盡爲度。用瓦罌收之﹐臨用如常法點。

小兒痘瘡證﹐不可瀉餘毒﹐只宜用綠豆皮﹑谷精艸入藥內服。忌百物﹐常喫螺師爲妙。

治小兒痘瘡入目﹐服白柿。

治孩兒疹痘入目生翳。

艸決明天花粉甘艸赤芍各﹟4錢

右爲末﹐半錢﹐熟水調下。

治生障

瓜簍根甘艸決明艸赤芍藥各半錢

蜜湯調下。

涼疳丸﹐治小兒疳眼赤爛。

苦參防風蔓荊子龍膽艸玄參

爲末﹐豬膽糊丸﹐綠豆大﹐茶淸下。

治斑疹患後﹐睛上有物。

白蕪莢五十粒﹑去皮蕤仁二﹢粒﹐去皮盧會熊膽各三錢

右四味﹐同研細﹐用生麻油三兩點調﹐攤在碗內﹔次用熟艾一塊﹐如雞子大﹐裹�砂﹑乳香﹑砒三味各如黃豆大﹐三味細研﹐入在艾內﹐燒煙燻碗內藥﹐以艾盡爲度。取出細研﹐每用如粟米大﹐點目中。

常洗藥﹐治諸般風熱心熱﹐風毒爛眩﹐赤澀癢痛﹐障翳流相﹐婦人血風諸證。

五倍子去灰蔓刻子去白皮﹐熱水洗過

右爲末﹐每服二錢﹐用砂罐內水半盞﹐銅錢三五十个﹐用紙封口﹐火炙至久﹐紙上破小孔﹐以气蒸眼﹐待可用手﹐傾出澄淸﹐開眼熱洗﹐冷卽住。後再溫熱﹐又洗。

又洗藥

銅靑半兩白墡土一兩五倍子一錢半

右同爲末﹐用熱湯泡開﹐閉目熱洗眼眩﹐不可入眼內﹐冷卽住﹐後再溫熱洗。凡爛眩皆可用。

茶調散﹐治男子婦人﹐一切風腫癢痛﹐翳爛眩風﹐气眼流汨昏﹐並皆治之。

川芎防風羌活各一兩甘艸半兩木賊石膏炒石決明煨刻芥薄荷葉甘菊花各一兩

右爲末﹐每服二錢﹐茶淸調下。

治一切熱眼﹐先用黃連四兩重﹐銼﹐水熬成膏﹔次用大甜瓜一枚﹐切開頂蓋﹐刮去禳子﹐用生薄荷鋪一層﹐放馬牙硝一層﹐重重塡滿瓜中﹐仍用瓜頂蓋之。弔於當風處三四日﹐其硝自出瓜皮外﹐用鵝毛逐日掃之﹐與黃連膏子一處和勻﹐白器中盛之﹐點熱眼。

貼赤眼熱眼

桑葉二兩荊芥半兩朴硝二兩大黃半兩

右爲末﹐用蜜水調貼兩太陽穴上﹐退熱血。

紫金丸﹐治眼祕方。

川芎一兩半當歸一兩半楮實半兩薄荷半兩瓜萋根六錢蔓荊子二兩﹐炒川椒一兩半﹐焙去目乾菊花三錢密蒙花三錢蛇皮三錢﹐浸荊芥穗三錢﹐浸地骨皮一兩

已上四味﹐用甘艸汁浸過焙漧﹐白蒺藜一兩半﹐去尖泡。

右十三味同爲細末﹐煉蜜爲丸﹐每丸一錢重﹐隨引子下。暗暗靑朦者﹐當歸酒下﹔气障者﹐木香湯下﹔婦人血暈﹐當歸薄荷湯下。有人因熱飲酒患眼﹐三年不分道路﹐服此藥二十五日效。有因气害眼﹐昏暗八年﹐不見光明﹐服此藥四十日效﹐六十日愈明。又有因喪母失明四年﹐服此藥五十日效﹐如舊淸明。

又方﹐治眼疾諸般翳障昏暗﹐大神效。

川芎一兩半當歸一兩半瓜簍根六錢﹐生川椒七錢﹐去子楮實半兩﹐去子微炒甘艸三錢甘菊花一兩蛇蛻三錢黃連三錢蔓荊子一兩木賊一兩﹐童便浸一宿﹐焙漧薄荷半兩蜜蒙花一兩地骨皮一兩羌活一兩白羨華一兩半刑芥一兩

右十六味爲末﹐煉蜜丸﹐每服一兩作十丸﹐食後服﹐日二次。有醫﹟5者﹐米泔水下﹔睛暗者﹐當歸湯下﹔气障者﹐木香湯下﹔婦人血暈﹐薄荷當歸湯下。忌輝腥酒濕面物﹐此藥累效。

治熱風眼﹐冬靑子不以多少﹐揉碎取汁﹐熬成膏子﹐瀘極淨於磁罐內盛﹐埋地中七日﹐出火毒﹐用點熱眼。

又方﹐黃連﹑朴硝各四兩﹐白水熬成膏﹐點熱眼。

又方﹐熱服取鯉魚膽汁點。

治爛弦極好﹐先用五倍子﹑蔓荊子洗﹐後用盧甘石二兩﹐火煆﹐以黃連汁﹑童便共淬七八次﹐研細﹐銅靑五錢﹑朋砂一錢﹐麝少許﹑牙硝半錢﹐爲細末﹐搽眼弦。

治小兒周歲未周歲患赤眼者。

右用黃連爲末﹐以荼淸調塗手心﹑足心﹐卽愈。如腫痛難開﹐加姜黃﹑皂角﹑朴硝爲末﹐同敷太陽穴﹑手足心。加蔥搗敷尢妙。

仙傳外科祕方卷之十一竟

﹟1帛﹕疑當作『綿』。

﹟2拌﹕原作『伴』﹐據文義改。

﹟3久﹕抄本作『還』。

﹟4各﹕此下疑有脫文。

﹟5醫﹕疑當作『翳』。

