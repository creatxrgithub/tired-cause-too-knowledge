唐王屋山中巖臺正一先生廟碣

經名﹕唐王屋山中巖奎正一先生廟碣。唐衛阡撰。一篇。底本出處﹕《正統道藏》洞神部記傳類。

唐王屋山中巖臺正一先生廟碣

左威衛錄事參軍衛研談

古之所謂列仙者﹐執大全以禦於自然﹐遊無參以至於不死﹐旁午眾妙而登夫大元﹐蓋著自玄元﹐成於天師﹐備諸簡寂﹐而詳乎貞白。得貞白之道者日升玄﹐升玄以授於體玄﹐自三眞在天﹐羣學無主﹐主道之柄﹐必將有人。天以司馬眞人爲木鐸歟﹖不然﹐玄標靈符﹐適駿若是。尊師族司馬氏﹐世居溫晉彭城﹐王權之後﹐隨親侍都督晨之孫﹐皇代襄滑二長史仁最之子。夫軒冤奕世﹐是謂令緒﹐忠賢繼出﹐必生異人。故子阿推惠﹐許眞於降迹﹐初成行慈﹐茅君所以升道﹐抑有由也。宗師諱承禎﹐字子微﹐法號道隱。生而能言﹐幼而知道﹐天錫奇表﹐神仙正性﹐老壯大旨也。引而伸之﹐楊許內學也﹐默而存之。潔其行﹐聳其徳﹐識窮精微。思入虛極﹐議者謂冥冥之翮﹐不可屈而致﹐年二十一﹐始服巾褐入道﹐師體玄先生﹐先生中嶽之隱幾者也。尊師神凝用簡﹐情汰事落﹐其秉操不可瀆﹐其執勤不知倦﹐體玄乃洗然異之。他日以《金根上經》《三洞祕錄》﹑許眞行事﹑陶公微旨﹑盡授於我尊師。髙悟獨得﹐虛融大通﹐發揮道眞﹐出入玄奧。嘗夢有鳳烏銜璽﹐置於法案﹐刻曰授君東華上淸眞人﹐由是寶其壽﹐神其行﹐聽於气﹐息於踵﹐則七日而外物﹐三月而遺形﹐一年而遊於無有矣。且鑿逐而遁其隱迹﹐非應物也﹐狂歌而遊其內修﹐非教人也﹔吐騰奇術而眩愚﹐非保眞也﹔偃仰下位其容身﹐非髙世也。尊師是以務弘道不滯其用﹐方善救不寧其居﹐入覲聖上﹐九重肅廣成之謁﹐出應時賢﹐羣公交予訓之請﹐故行而無邊﹐事而無傳﹐虛受以曲成﹐廣照以吹萬。或外符能鼓其動﹐或內撻善閉其關﹐或燕處而潛偶羣眞﹐或冥升而密行上界﹐斯則不可測已。而後遊句曲﹐步華陽之天﹐棲桐梧﹐入靈墟之洞﹔尋大霍﹐采金瓶之實﹔登衡山﹐窺石摩之祕﹐皆山鬼貢藥﹐天眞授經﹐猛獸護門﹐野禽繞座﹐若此又不可備論也。開元十二年﹐天子修明庭之撰﹐思接萬靈﹐動汾水之駕﹐獎邀四子﹐乃徵尊師入內殿﹐受上淸經法﹐仍於王屋山置陽臺觀以居之。師以王屋小有之天﹐總眞之府﹐景气幽欽﹐神祇會昌﹐蚓吾道苟行﹐奚適不可﹐翻飛投足﹐遂有終焉之志。更於觀之乾維髙丘之午﹐窮極絕界﹐得中巖臺﹐上直大壇﹐下繚大阜﹐巨木圓抱﹐嗚溪中洛﹐每養龍大谷﹐相鶴中峯﹐燎金洞之眾香﹐吸石窗之鮮气﹐有日矣。初﹐隱居抄撰道書﹐爲《登眞隱訣》﹐其存修之道﹐率多闕文﹐尊師乃著《修眞祕旨》十二篇﹐見行於世。至如發晨蘊以陳呎﹐步宵壇以飛章﹐回冥威於三官﹐走故气於百鬼﹐一以皇極增峻﹐息金革水旱之虞﹐一以人寰載淸﹐無流庸疵癘之做﹐亦尊師之力也。抱一守寂﹐反道歸根之詳旣洎﹐煉景回元﹐乘颼蹈气之衛又備﹐可以逶迆造物﹐保合大均﹐觀變化而沖和其心﹐撫陰陽而寥廓其紙﹐豈兩儀之細而同其濁質﹐萬化之雜而拘其淸神哉﹗。歲乙亥﹐夏六月十八日﹐顧謂近侍日﹕吾已受職玄都﹐不復得住。遂部署封檢﹐將若遠適。迨昏﹐有赤云繚繞﹐摩地而來﹐簫聲泠然﹐乘空而去﹐眾咸驚。駭﹐謂必上升。遽套戶而入﹐已蛻形矣。越二十一日﹐羣弟子相與痙杖烏於西北之松臺﹐制贈銀靑光祿大夫﹐縊日貞一﹐並上自制碑﹐申寵章也。門人日﹕尊師之生也﹐五百世甲子矣﹐常見體如寒松﹐心若明鑑﹐居絕憂喜﹐生無嗜欲。昔住嵩蟑﹐則後阜松生﹔及移臺嶺﹐則束壁泉湧﹔幽居於南嶽﹐則玄鶴蔽野﹔坐忘於玆山﹐則彩雲滿室﹐若乃髙姿逸軌﹐近類華陽﹐俄聞偉蘇﹐遠齊抱朴﹐其善誨善誘﹐則常以爲己任﹐若性與天道﹐亦不可得而聞。宜其馳轅於妙門﹐遊刃於眞宰﹐邁玄徳而同世卹﹐宣至理而障羣僞﹐及揮斥萬仞﹐翺翔四空﹐凝冰者理順﹐捕影者心伏﹐戲﹐豈古登天遊霧而不死者夫。河東郡寶鼎縣主簿司馬綱﹐師之猶子也﹐餐味密訓﹐倘佯精廬﹐禦侮道門﹐翹足仙事﹐乃恢張遺寢﹐制造新廟﹐將謂靈仙不妄﹐且以虔奉有所考室也。侈而太之立主也﹐屍而祝之﹐徒見反宇。連﹟蓮髙松杳翠﹐靈響虛應﹐圓光夜燭﹐亦神異也。會惟昔之得道者﹐智有如江如海惟深也﹐我師則無不在﹐徳有如丘如陵其髙也﹐我師則不可﹐升故塞於瀛縣﹐馨於圖史﹐豈遊其門者能象其邊而綴其美乎﹖誠以立祠者表靈之道﹐刻石者弘教之端﹐思存乎阜鄕之遺風﹐景行乎寫平之故事﹐若述作之奇偉﹐見於萃集﹐感應之幽微﹐存乎內傳云爾。乃作頌日﹕

大元混茫﹐上境遼廓。衝用斯應﹐翰飛是托。道其深微﹐人孰營度。不有眞匠﹐疇能系作。偉哉眞匠﹐乘運挺生。超乎長存﹐隱乎無名。玄退首出﹐'道再演成。潤色大象﹐猜那之精。至精伊何﹐能修體妙。大象伊何﹐能勤廣照。周麾後學﹐緣飾垂教。弱喪知歸﹐晞光胥效。從道於中﹐以克大道。終處其厚﹐奄荒無有。七域昭賁﹐百靈奔走。夫生在命﹐此身能久。且日無待﹐著名別仙。嗣武貞白﹐齊明稚川。解玉何地﹐迥旌幾年。靈廟之下﹐空瞻洞天。

唐王屋山中巖奎正一先生廟碣竟

