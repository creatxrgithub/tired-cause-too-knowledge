唐嵩髙山啟母廟碑銘

經名﹕唐嵩髙山啟母廟磚銘。唐崔融撰。一篇。底本出處﹕《正統道藏》洞神部記傳類。

唐嵩髙山啟母廟碑銘並序

登仕郎崇文館直學士臣崔融奉勁撰

臣聞天地生成﹐其法自然之謂道﹐陰陽鼓舞﹐其功不測之謂神。然則物或類感﹐事因通變﹐乾棟傾而三光北馳﹐坤輿缺而百川東瀉﹐河淪越雋﹐有郡邑之爲魚﹐水陷歷陽﹐有吏人之化鰲。訪遺蹤於女峽﹐風雨蕭條﹐徵往事於姑泉﹐弦歌響亮。盈虛靡定﹐合散焉常。不知誰子旣老氏之多情﹐忽然爲人﹐寧賈生之足辯﹐仰觀俯察﹐裁識幽明之故﹐原始反終﹐未窮死生之說。得於道而失於道﹐義有必然﹐出於機而入於機﹐理無或廢。知變化者﹐其知神之所爲乎﹖臣謹按啟母廟者﹐蓋夏后啟之母也﹐漢避景帝諱﹐啟之字日開﹐厥後相傳﹐或爲開母。而顧野王《輿地誌》﹑盧元明《嵩髙紀》並不尋避諱之旨﹐以爲陽翟婦人﹐事不經見﹐一諷無所取。粵若玉斗遊璣﹐李母之居鄰北極﹐金臺石室﹐王母之宅在西山。气爲母則羣物以萌﹐日爲母則容光必照﹐坤爲母則上下交泰﹐後爲母則邦家有成。故華胥履邇而雄氏孕﹐女登感神而炎運作﹐星流華渚而白帝生﹐月貫幽房而黑精降。明明有夏﹐穆穆盒山﹐予娶於度土之辰﹐女婚於臺桑之地﹐搜奇帝紀﹐摭異歸藏﹐束生發蒙而有迷﹐韓子稱賢而不朽﹐漢臣之筆墨泉海﹐陳其令名﹐秦相之一字千金﹐叔其嘉應。士歌南國﹐徒聞候禹之詞﹐石破北方﹐終見生余之兆﹐則郭璞所謂陽城西啟母石﹐李彤所謂嵩山南啟母祠﹐隨巢之說有徵﹐鴻烈之言無爽者矣。昔者鸞川之上﹐母變空桑﹐豚水之濱﹐男生破竹﹐美人之虹名蠟煉﹐仙婦之月作蟾蛛﹐精衛銜木而償冤﹐女屍化艸而成媚﹐山崩蜀道﹐臺候婦而無歸﹐石立武昌﹐亭望夫而不及。論乎誕載﹐羣下莫尊於帝王﹐語乎遷易﹐凡百無聞於感致﹐美矣哉﹐不可得而稱也。大唐革去故﹐鼎取新﹐與運而生﹐繼天而作﹐握乾元而造物﹐海內知春﹐辟混沌而爲家﹐域中無外。天皇膺歷﹐數順樞歌﹐金匱玉板﹐服文武之能事﹐衢室廟堂﹐承祖宗之茂烈﹐垂衣裳而作元後﹐端拱北辰﹐負齡辰而朝諸侯﹐向明南面﹐周邦赫赫﹐其道洽於成康﹐漢室巍巍﹐其化鍾於文景﹐束漸西被﹐遠安邇肅﹐海三年而無波﹐云連月而不散。天瑞降﹐地符升﹐靈鳳五文﹐歲時來苑囿﹐神龍八卦﹐昏旦遊池沼。禮云乎哉﹐無取於周旋揖讓﹐樂之謂也﹐必在於移風易俗。司祿益富﹐家國於是乎有餘﹐司命益年﹐臣人於是乎不天。明王三懼﹐未嘗遺戒愼之心﹐天子四鄰﹐莫能展弼諧之用。家安其業﹐但聽於鄰雞。人得其和﹐遂同於野鹿。表讖記﹐奏河圖﹐四十六事之著明﹐曷云尙也﹐登太山﹐禪梁甫﹐七十二封之可識﹐何以加乎。且夫窮聖神﹐備道徳﹐滋萌元气﹐開辟太初﹐斯乃天皇氏之所以應乎天也。依土地﹐明神靈﹐駕六羽而上騰﹐度九州而下濟﹐斯乃人皇氏之所以順乎人也。造書契﹐教畋漁﹐合五緯而節四時﹐登九天而類萬物﹐斯乃犧皇氏之所以制人法也。務播殖﹐該變通﹐嘗藥以救兆人﹐聚貨而交天下﹐斯乃農皇氏之所以興人利也。振夔鼓﹐載龍旗﹐天則玄女授符﹐帝則黃神降斗﹐期乃軒轅氏之所以除人害也。均度量﹐正都邑。』總秋令於金天﹐分瑞官於鳳紀﹐斯乃帝昊氏之所以爲人極也。潔祭祀﹐義鬼神﹐履時以象天﹐養財以任地﹐斯乃帝頊氏之所以爲人教也。秋乘馬﹐春乘龍﹐順三辰而天道平﹐建五正而人事理﹐斯乃帝辛氏之所以爲人政也。明如日﹐晦如陰﹐人無識其名﹐帝何力於我﹐斯乃帝堯氏之所以昭君徳也。聞一善﹐舉八才﹐帝唱動而爛星雲﹐天歌發而迹烏獸﹐斯乃帝舜氏之所以章後功也。夫三統者﹐道之大﹐五行者﹐生之宗﹐三皇法之而列﹐五帝則之而序﹐道以三興﹐徳以五立﹐非天下之至聖﹐孰能兼於此乎。而猶𨿽休勿休﹐。損之又損﹐下明詔﹐發徳音﹐尊天而重人﹐省方而巡狩﹐舉星畢﹐曳云梢﹐召風伯以淸塵﹐命山靈而護野﹐馳洛邑﹐騖襄城﹐天回而地遊﹐云合而霧杳﹐周穆王來遊太室﹐先徵夏啟之居﹔漢武帝有事嵩髙﹐卽訪姒開之石。徒觀其丹靑歲古﹐霜露年侵﹐聖情有蜷﹐興言攺茸﹐其山則古文之外方﹐其地則新邑之中土﹐銘壇邐迆﹐斜分玉女之臺﹐碑闕相望﹐近對石人之廟。金艸生而五色﹐貝樹長而三花﹐紫雲合杳於溪澗﹐白霧氛氳於巖嶺﹐考之易林﹐信惟神明所伏﹐求之遁甲﹐固以威靈肅然。夫其命有司乘務隙﹐因髙背下﹐察隱燐之餘基﹐審日觀星﹐揆摧殘之落構﹐周官置臬﹐郢匠揮斤﹐異態神行﹐全模造化﹐紅葩奪日﹐飛累榭於山問﹐錡綴衝風﹐架回廊於木末﹐仙人在棟﹐神女臨窗﹐周施玳瑁之橡﹐褊覆瑁璃之瓦﹐赤玉爲階道﹐黃金作門闕。山如白岸﹐樹似靑溪﹐羞蘊藻於前庭﹐藉生芻於後徑﹐蘭香夾水﹐居然洗沐之資﹐竹帚臨風﹐自隔囂塵之慘﹐夢臺雲雨﹐宋玉對而先驚﹐楚璧山﹞ll﹐屈原書而幾倦。壽官檐兮不擾﹐象設安兮逾肅﹐霜羅曳曳﹐蕾買錦披披﹐鴛鴦褥兮翡翠禱﹐白羽扇兮靑絲履﹐垂玉鸞之佩﹐若往而若還﹐戴金雀之釵﹐不長而不短。其居處也﹐曖曖昧昧﹐陰閉陽開﹔其被服也﹐煌煌熒熒﹐霞駁云蔚。鼎俎則麟胎鳳卵﹐黑蕙然莫﹐餌膳則木蜜金膏﹐玉漿瓊酒。當是時也﹐合五嶽﹐訊九魁﹐選太陰﹐命玄關﹐馮夷嗚鼓﹐女媧淸歌﹐左蒼龍兮吹簾﹐右白虎兮維瑟﹐金眞拂座﹐玉女焚香﹐肅肅習習天媛來風雨﹐霧雪霏霏﹐神姬下霜雪。孔雀飛而儀鳳舞﹐弄玉邀歡﹐餅車合而羅綺陳﹐智瓊陪宴﹐麻姑服道﹐變海水而來遊﹐識婦希風﹐塡河津而下謁﹐洛妃綽約﹐江妃綿眇﹐玄女以明月爲珠﹐素女以積云作髻﹐九天眞母﹐八極夫人﹐畢集於玆矣。靑霞衣兮翠云裘﹐靈連蜷兮旣畱﹐車回風兮馬飛電﹐視倏忽兮無見。昔者﹐濟陰山下降堯母之精靈﹐湘川水曲畱舜妃之響像﹐隨壇或在﹐徒聞分福之名﹐棟宇不修﹐誰辯安歌之處﹐豈知夫三仙福地﹐百姓尊祠﹐挾王者之都畿﹐當聖人之順動﹐犧牲玉帛﹐可以洽气和神﹐幼婦外孫﹐可以披文相質﹐虔奉綸旨﹐式陳壯觀﹐𨿽周人作詩﹐自得后妃之美﹐而魏臣獻賦﹐終慚神女之工。敢作銘日﹕

九州地險﹐五嶽天中。蛟龍洞穴﹐日月仙宮。蓄泄雲霧﹐震蕩雷風。笙歌近接﹐鐘鼓遙通。昔在媽帝﹐鴻泉未塞。昏墊下人﹐泛濫中國。於鑠大禹﹐顯允天徳。龍畫旁分﹐螺書褊刻。佩文壯海﹐省土南方。還從碣石﹐更下臺桑。予娶有禮﹐我都攸昌。八年不顧﹐四載惟荒。宛委旣登﹐輯轅佇鑿。家室誤往﹐熊熊方作。天道幽祕﹐生涯紮錯。其化則遷﹐其靈是托。玄妃之館﹐仙女之臺。物類通感﹐精魂去來。巫山廟立﹐漢水祠開。遺壇歲古﹐棟宇年摧。皇矣大唐﹐麗哉神聖。應圖受綫﹐體元居正。赫赫髙祖﹐天有成命。明明太宗﹐於玆爲盛。重光累洽﹐下武嗣文。負宸而化﹐垂衣以君。三靈肝蜜﹐六气氤氳。魚鰲咸若﹐鸚犬相聞。重譯請命﹐殊鄰稟朔。化及中孚﹐風移大朴。天秩百禮﹣』人和萬樂。汾水可遊﹐昆山何邈。隨巢舊說﹐夏啟遺居。盛徳不泯﹐嘉聲在諸。周王轉蹕﹐漢帝回輿。聿懷降鑑﹐其杞如。初。虞衡掌木﹐班捶茸宇。虹亙梅梁﹐龍盤桂柱。艸積庭援﹐水周堂麻。石室罕儔﹐軒官爲輔。珠簾洞捲﹐玉座含淸。金翠的礫﹐羅谷輕明。儀形若動﹐侍衛疑生。依烯有物﹐徽祝無聲。帝子湘川﹐天孫漢曲。翩綿縹緲﹐躊躇蹲躅。神女弄珠﹐靈妃啟玉。倏來忽往﹐星繁電燭。壯矣麗矣﹐神之聽之。聰明是屬﹐景福無欺。夫人立館﹐幼婦鐫辭。巍巍皇室﹐萬萬餘基。

唐嵩髙山啟母廟磚銘竟

