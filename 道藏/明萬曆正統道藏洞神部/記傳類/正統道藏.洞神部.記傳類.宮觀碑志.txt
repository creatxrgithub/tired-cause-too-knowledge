宮觀碑志

經名﹕合二觀磚志。宋陶谷﹑金鄭子聘等撰。一卷。底本出處﹕《正統道藏》洞神部記傳類。

宮觀碑志

涇州回山重修王母宮記

翰林學士判史部流內詮事陶谷撰

祭法日﹕法施於人則祀之。辯方之爲法制也﹐不亦大哉。神有所職﹐足以垂訓者﹐孰可闕焉。按《爾雅》﹕肌竹北戶西王母日下謂之四荒。王母事迹﹐其來久矣。名載方冊﹐理非語怪。西周受命之四世﹐有君曰王滿﹐享國五十載﹐乘八馬﹐宴瑤池﹐捧王母之觴﹐乃歌黃竹。西漢受命之四世﹐有君日帝徹﹐享國亦五十載﹐期七夕﹐會甘泉﹐降王母之駕﹐遂薦仙桃。周穆之觀西極也﹐濯馬潼﹐飲鵲血﹐踐巨搜之國﹐乃升彜山﹐故汲冢有《穆天子傳》。漢武之禱靈境也﹐祀雍時﹐幸朝邦﹐立飛廉之館以望玄圃﹐故樂章有上之回曲。嗚呼﹗。湘靈鼓瑟﹐虞舜二妃也﹔黃姑有星﹐天河織女也。或楚詞所傳﹐猶能編杞典﹐配嚴祠﹐簫鼓豆篷﹐預四時之享﹐犧牲玉帛﹐陪百神之祭。豈若王母爲九光聖媛﹐統三淸上眞﹐佩分景之玉劍﹐納去瓊之鳳烏﹐八瑯仙傲以節樂﹐九色斑燐而在馭﹐嘯詠則海神鼓舞﹐指顧則嶽靈奔走﹐輔五帝於金闕﹐較三官於絳河﹐位冠上宮﹐福流下土﹐則回中有王母之廟﹐非不經也。年杞寢遠﹐楝宇嶼壞﹐壇歌杏朽﹐蔽荊棘於荒庭﹐井廢禽亡﹐噪烏鳶於古蝶。物不終否﹐崇之在人。太師淸河公受脤建牙﹐三臨安定﹐軍功政事﹐紀在旅裳。是邦也﹐壓涇水之上游﹐控西戎之右地﹐土宜菽麥﹐俗習騎射﹐撫之有道﹐則風能偃艸﹐馭之非理﹐則水亦覆舟。中權失政﹐不可一日而處﹐辯三鎭乎。歲戊辰春二月﹐公介圭入覲﹐駿奔上都﹐天子設庭燎以延之﹐奏肆夏以寵之﹐臨軒絕席以綏懷﹐大轄繁纓而錫命。禮成﹐三接詔還舊鎭。公旣旋所理﹐來謁靈廟﹐齋莊有感﹐盼蜜如答﹐伸命主者﹐鳩工繕修。蘿蔓艸於庭除﹐封植嘉樹﹐易頹檐於廊應﹐締構宏材﹐丹靑盡飾於天姿﹐鵲藻增嚴於羽帳﹐蕾買生畫棟﹐如嗟西土之遙﹐水閱長川﹐若訝束瞑之淺。容衛旣肅﹐精誠在玆﹐何須玉女投壺﹐望明星於太華﹐瑤姬感夢﹐灑暮雨於陽臺。合徵幼婦之辭﹐庶盡上眞之美。谷也﹐學非博古﹐才不逮時﹐論思謬冠於詞臣﹐叔事敢瑜於實錄﹐久直金鸞之殿﹐視艸無功﹐彊窺朱雀之窗﹐偸桃知愧。謹爲頌日﹕

昆侖之墟﹐崎峨之下。戴勝蓬發﹐虎豹爲作。是耶非耶﹐怪哉王母。丹臺命駕﹐七夕爲期。蕾買餅鳳輦﹐劍佩光輝。倩兮盼兮﹐穆若仙姿。宅玄都兮如彼﹐降漢宮兮若是。奚靈聖之多端﹐駭變化之神異。考《山經》與《竹書》﹐故兩畱於前事。山之巓兮水之湄﹐奠玉犛兮薦金徽。白雲零落歸何處﹐黃竹摧殘無一枝。撫鼻山之舊石﹐紀涇水之仙祠

重陽成道宮記

京兆西終南有裏日南時﹐中有重陽成道宮焉。蓋大定初﹐全眞祖師重陽眞人始悟道時﹐自掘一穴﹐起封數尺﹐如馬鬣之狀﹐以活死人墓名之。手植四梨八海棠於四周﹐人問其故﹐乃曰﹕吾眞風將來大闡﹐四維八弦無所不至之日﹐要使人知從此一墓而始之也。居二年﹐遷劉蔣﹐後常有三五眾茸庵而守之。正大初﹐全陽眞人周全道淸明自幽來﹐政祭於劉蔣祖師之塋﹐忽念及祖師修煉變化成道之地﹐不可使之蕪沒﹐胸中慨然起修茸之心﹐弗克自已﹐若有神使之然者。俄一人請齋﹐問之﹐知其爲此庵道士﹐遂與之俱來庵中。道眾乞借光揚之力﹐周異其密與己契﹐乃欣然許之﹐復日﹕我以後當居此。大朝革命﹐四方道眾思其所以報本反始者﹐規運木植﹐開墾地土。歲乙未﹐淸和大宗師尹眞人並掌教眞常李眞人法旨﹐本府總管田侯疏﹐委淵虛眞人李公志源率道眾於此盛行營造事。皆趨務勸功﹐梂度築削﹐有馨鼓弗勝之意。所爲殿者三﹕日無極﹐日襲明﹐曰開化﹔爲堂者五﹕日三師﹐曰靈官﹐日瞻明﹐日朝徹﹐日虛白﹐齋廚庫廏﹐方丈散室﹐檐澑戶牖﹐金碧丹艘﹐集然一新。下院蛇畱全陽觀﹐王郭村修眞觀﹐及常住物業﹐別刻之石。或有偏而未舉之處﹐周全陽門徒張志古等﹐思及先師正大初赴齋之時﹐我以後當居此之一言﹐謂是天意默定﹐不可以違﹐乃斜得千餘指﹐同誠戮力﹐日增月續﹐以爲國家祝壽祈福之所。想成就浸大﹐未易量也。辛亥﹐憲宗皇帝卽位之元年﹐詔徵掌教大宗師眞常李眞人﹐上親受金盒香﹐白金五千兩﹐佩金符﹐代禮巡祀嶽漬﹐凡在祀典者﹐靡所不舉。明年春二月吉日﹐以禦香來致上命。禮成﹐以恩例攺觀爲官﹐今之官名﹐自壬子始也。淵虛李公乃全陽之弟子﹐丹陽馬眞人之玄孫。全陽髙弟五人﹐公其長也。次日洞虛子張志淵﹐主東平鄹城白雲觀﹐度弟子千餘人﹐庵觀稱是。三日明元子梁守一﹐主古豳之玉峯﹐實全陽舊居之觀也。四日云外子賈守眞﹐五日純和子張志古﹐今嗣公主持本宮事。今年春二月﹐知宮王志遠持狀就燕京大長春宮﹐稟掌教眞常眞人﹐欲具始末之實﹐歸而刻之石。宗師以潤文見命﹐予年近八十矣﹐倦於筆硯久矣﹐度其不可違﹐因按其實而編次之。且祖師可見之迹﹐玉峯胡子金旣已有贊﹐平水毛收達有引﹐北平王子正有傳﹐活死人墓四字﹐又有趙翰林閒閒親筆﹐掌教眞常眞人跋語﹐並刻之石。全陽周眞人﹐淵虛李公﹐洞虛張公生前行事﹐亦各在秦欞礫彥容《金蓮記》《煙霞錄》中﹐與祖師以下眾師眞同載《玄都寶藏》﹐俱不煩贅述。𨿽然﹐予少壯時﹐述在進取﹐問爲功利所奪﹐於根本之學則不暇也。今玆三十餘年﹐心得安於淡靜﹐不爲世教所束﹐收視反聽﹐頗見虛極妙道﹐流行閉塞之所由﹐亦有數存於其問耳。夫道前無始﹐後無終﹐天地𨿽大﹐未離乎內﹐秋毫𨿽小﹐待之成體﹐數豈得而拘之哉﹗。但於世行與不行之分耳。《易》曰﹕苟非其人﹐道不虛行。又日﹕神而明之﹐存乎其人。故天將以是道大界於人也﹐於大化中﹐必先假乎一剛大中正特立﹑不爲人欲所動﹐可以爲師範之士降於世﹐玆吾祖師之所以出也。故出則其材奔逸超絕﹐人莫能及﹐一遇至人點化﹐方寸開廓洞達﹐而遊乎物先﹐仍能退藏於密﹐借玆地而以爲活死人墓﹐而養之二年﹐其神異﹐其接人﹐其救世﹐光光相接﹐天地開辟以來﹐莫玆之盛﹐若非與冥理相契者﹐其能之乎﹖姑以長春仙翕一事言之﹐昔顏淵將之衛化衛君輒﹐孔子慮徳厚信徵﹐未達人气﹐名聞不爭﹐未達人心﹐遂教以心齋﹐則所過者無有不化。衛在春秋之世﹐一侯服之國耳﹐按王制﹐公侯田方百里﹐以數推而上之﹐而方千里者爲方百里者百﹐方萬里則是方千里者百﹐國家疆土方十里萬﹐其視衛尊嚴大小之相去﹐爲可見矣。皇帝又在數萬里沙漠之北﹐詔書旣至﹐長春國師卽起而應之﹐如水之流濕﹐火之就燥﹐自相感召﹐無一毫預謀之私。及其到也﹐而於應對之際﹐歡欣交通﹐大愜上意﹐由是就其善端發現之地﹐以行仁行孝﹐寡欲修身﹐用賢愛民﹐布徳施惠﹐好生惡殺﹐奉承天心之數語而開導之﹐上亦聽之不疑。想四五十年問﹐而天下之人賴以存活者﹐與脫俘囚者﹐可勝計耶﹖瓦眞風大闡﹐又皆眾所共見者。我仙築澹然獨居無功之地﹐而天下到今以眞功歸之﹐非神遊物表﹐動與天合者不能也。其祖師四梨八海棠張本之遠意﹐有徵矣。今因喜此宮之興建﹐又屬以記當筆﹐故表而出之﹐庶幾使學道者知祖師以下得其傳者﹐一動一靜﹐皆天而不人也。苟雜之以人﹐非惟無成﹐其所喪多矣。何謂天﹖曰誠而已。誠者心齋也﹐古之人修胸中之誠﹐以應天地之情﹐而天地人神不違者﹐其得所應之樞乎﹖

勃建普天黃莓大醮碑

宣差總教佐玄寂照大師教門都道錄馮志亨撰

憲宗皇帝內蘊神機之妙﹐其爲用也大矣哉。形而爲武﹐則已無敵於海內矣﹐著而爲文﹐則復能經緯於髙厚矣。是機之運﹐以無爲宗﹐以道爲門﹐以仁聖中正通明爲所歸﹐其無事則機緘萬化﹐而退藏之於密﹐𨿽名之以天地之鑑﹐萬有之鏡﹐實不可得而窺測之也。及其應世﹐則博博淵泉而時出之。溥博如天﹐淵泉如海﹐化而爲徳﹐則汪洋湛厚﹐靡有一物不在潤澤中者。至於與兩儀合徳﹐四時合序﹐先天奉天之事﹐層見錯出﹐不可褊舉﹐姑於一日二日萬機之中﹐取一事而言之。癸丑冬十月十有七日﹐詔至修眞道士提點王志坦﹐訪問身體康寧﹐壽數長久之說。志坦對以養生三二語訖﹐因就善端發見之處﹐款曲將順﹐投之以言日﹕此山林枯槁之士爲一己之務﹐非天子之急務也。惟天地萬物父母﹐惟人萬物之靈﹐愛民不能獨治﹐遂立之君。皇帝代天治民﹐當於民興大利除大害﹐以奉承天心﹐則天降之福壽﹐如影響之應形聲矣。往年掃除獘政。與民更始﹐而民之安生者﹐然已受賜矣。惟國朝自開創以來﹐干戈饑饉﹐刑罰或中或否﹐其橫罹凶害﹐沈魂滯魄﹐困於幽獄﹐無由出離者﹐可勝計哉﹗。願皇帝聖慈﹐選有道之士﹐依黃錄玄科﹐普行濟度﹐使幽魂苦爽﹐出離冥途﹐咸遂超升﹐此莫大之澤矣。上嘉納其言﹐卽日遣中使數十人馳驛四出﹐各就方國行薦拔事。紮忽兒學士阿憐博兒赤﹑提點王志坦﹐乘傳持密旨來燕京大長春宮﹐特命掌教眞常至徳又玄眞人李志常主醮﹐作大濟度師﹐。斷事大官人牙魯瓦赤布只兒奉營辦醮事﹐中使紮忽兒學士已下四人作行禮官﹐仍隨路選淸髙有道之士﹐設普天黃錄大醮三千六百分位。甲寅春三月初九日至十六日﹐凡七晝夜﹐有司不奏刑名﹐聞井禁屠宰﹐出禦府黃金五百八十兩﹐白金三千八百兩﹐彩繒千匹﹐爲鎭金信幣之須﹐嬸花﹑油﹑燭﹑梅檀﹑沈水﹑龍胭﹑降眞﹐爲饗獻之禮﹐其餘皆府庫支給﹐不令擾民﹐又以銀鈔五十兩補其闕。密詞九通﹐玉簡三面﹐皆宸翰親署﹐禮官監使﹐道流士庶﹐旌幢儀衛﹐自通玄門﹐迎來醮所。欽惟持守之君﹐所當先薦者﹐祖宗往聖﹐眷屬先靈﹐就紫府已回光﹐常瞻慧日﹐至仙階而列品﹐永佑皇邦﹐下至於兵死俘亡﹐橫遭刑戮﹐一切冤枉﹐有主無主﹐同仁一視﹐靡有遺棄。其或忠臣義士﹐各爲其主﹐而至其死命﹐與小國君主﹐不知天命所在犯五不逮﹐自致逆命之討﹐以常情視之﹐玆二者則爲不赦之仇條矣﹐皇帝若日﹕羣雄當戰伐之衝﹐實多冤鬼﹐一聖廓乾坤之度﹐孰匪吾民。但深如子﹐以卹橫亡﹐豈可得鹿而忿同獵。故盡沈淪之屬﹐咸收薦拔之中。此自古帝王未嘗舉者﹐豈惟未嘗舉﹐其感通之力﹐而相去亦遠矣。何以言之﹖昔者禹會諸侯於塗山﹐執玉帛者萬國。以王制考之﹐侯伯地方百里﹐方千里﹐則是方百里者百﹐方萬里則是方千里百百﹐而塗山之會﹐止是方萬里之地耳。國家有十萬里之疆土﹐其勢力在古萬乘百倍之上﹐今爲此自古帝王未嘗舉之舉﹐而海內萬姓﹐亡者不言可知﹐𨿽在世者﹐於各人親族師友之間﹐遭四五十年兵亂﹐但犯冤枉﹐沈在幽獄﹐其有不沾丐者乎﹖人非木石﹐安得不動於中歟﹗。旣有動於中﹐遂形之於言﹐咸日﹕大哉皇帝之徳﹐則天地之徳也﹐心則天地之心也﹐此神機之妙﹐與和聲協气其用之交﹐上帝達三淸﹐極六合﹐內外之神祇﹐於無聲無臭之中﹐流通混合﹐自相感召﹐旁磚爲一﹐則亦何求而不遂哉﹗。瓦大宗師眞常眞人李公﹐所率金冠云服﹐星冠紫服﹐登壇憚者五千人﹐皆淸髙潔白﹐深通祕典﹐嚴持齋法有道之士。醮下代禮官﹐國家重臣﹐觀其精眞充實﹐無一毫人僞之問﹐加之大道運慈﹐將藏用顯仁之妙﹐自龍漢赤明之前﹐措之三錄科中﹐善救人而無棄人﹐善救物而無棄物﹐宜乎眞風慧日﹐鼓舞臨照﹐幽室爲之盡曉﹐寒谷爲之回春﹐旁通曲暢﹐俾沈滯之屬潛沐陰被﹐根本分上﹐光光相射﹐各自照了。設有未悟﹐先覺後覺﹐轉相汲引﹐以明襲明﹐出彼入此﹐同觀眾妙﹐靡有嘆其獨遺者。功徳巍巍﹐下蟠上際﹐豈筆舌能形容哉。迎詞之日﹐主醮大宗師並典禮營辦眾官﹐命紀其事﹐以光揚皇帝莫大之盛徳。愚謂域中有四大﹐而王居其一﹐此道經之微言也。仰觀俯察﹐知幽明死﹐生之故﹐天地設位﹐聖人成能此﹐並易系之文也。聖人之道﹐洋洋乎發育萬物﹐峻極於天﹐此中庸之語也。蓋皆取能將神機之妙擴而充之﹐從微至著﹐以至徳澤滿天地﹐靈光施四海耳。今究此存亡兼濟﹐親郁不擇﹐千百倍前王至仁之一舉﹐起本於聽納道士志坦之一言﹐卽行之不疑﹐有沛然若央江河﹐莫之能禦之勢﹐非受善之地於裁成輔相之餘﹐常有一至誠不息之理存者﹐能之乎﹖皇基孔固﹐聖壽無疆﹐天佑人助﹐詞官祝釐之請﹐有所預焉。拜手稽首﹐屬之以辭曰﹕域中四大﹐帝居其一。神機妙用﹐退藏於密﹐剛健純粹﹐發而爲愛民之徳。或出之於溺沈﹐或躋之於壽域。洋溢周褊﹐四海充塞。參贊之餘﹐至誠不息。每慮沈魂﹐恩波未及。念此在此﹐弗遑寢食。垂問羽流﹐曰憑道力。嘉納至言﹐而康而色。使車四馳﹐各就方國。普天大醮﹐拯救甚急。燕京琳宮﹐詔旨密通。精神潛會﹐風虎雲龍。百色用度﹐給賜特丰。宗師道流﹐款懇敬恭。行事獻饗﹐壇憚尢崇。禮官大臣﹐有肅其容。气志如神﹐淸明在躬。英華發外﹐和气積中。以此宣弘其聖澤﹐宜幽府混合於眞空。先覺後覺﹐悟之則伺。誠能回光於頃刻﹐得觀眾妙於無窮實亡者鍼芥之幸﹐信萬劫之難逢。作此辭章﹐紀皇帝神機妙用之功。

元重修亳州太淸宮太極殿碑

翰林學士承旨知制語兼修國史臣王鵲奉勁撰

今上皇帝之在藩邸也﹐雅知尊崇玄教﹐將修太淸。歲捨己未﹐嘗有旨禁民樵采﹐及使臣行軍﹐無聽畱宿﹐以妨興建。卽位之二年﹐特降璽書﹐一如前旨。四年﹐遣眞常眞人蕭居壽﹑近侍合刺思﹐命學士院撰祝文﹐備禮以祭。越五年﹐太極殿成﹐長春嗣教誠明眞人張志敬﹐同左丞張文謙﹐侍中劉乘禮﹐奏乞樹碑以紀歲月﹐從之。詔詞臣王鸚文其事。臣聞命惕然﹐敢拜手稽首而爲之言日﹕太上老君無世不出﹐無代不崇。至於殷武丁庚辰歲﹐化生苦縣之瀨鄕﹐謂娠至八十一年﹐生有七十二相﹐以皓首而稱老子﹐指李木而得姓氏﹐其變易名號﹐靈蹤聖迹﹐前賢說之詳矣﹐玆不敢贅以蕪辭。惟前代推尊﹐後人紹述﹐或可得而言焉。秦墦詩書﹐漢雜霸道﹐玄宮崇奉﹐未聞肇立之由。至漢桓帝廷熹八年﹐因帝夢老君降於殿庭﹐再遣中常侍左倌詣祠致祭﹐座設華蓋﹐樂用郊天﹐乃命陳相邊詔演而銘之。隋文帝開皇六年﹐詔亳州刺史楊元冑考其故邇﹐營建宮宇﹐勸內史舍人薛道衡作柯庭頌。唐推姓系﹐尊爲聖祖﹐太宗貞觀元年﹐勁修其宮﹐始給人戶五十以供灑掃。髙宗乾封中﹐親謁道官﹐追上尊號爲玄元上徳皇帝﹐宮殿壇宇﹐並令修創﹐置令丞各一員﹐歲時薦饗。玄宗開元三年﹐東封岱嶽﹐回謁於舊宅﹐親書《道》《徳》二經﹐俾刊諸石。二十年﹐帝自制霓裳羽衣曲﹑紫微八卦舞以薦獻。天寶二年﹐制攺譙郡紫極宮爲太淸宮也。四載﹐親幸﹐復制降眞召仙﹑紫微送仙二曲以迎送之﹐易祝版爲靑詞﹐禦署則日嗣皇帝臣某﹐仍劫有司﹐著爲定式。文宗太和七年﹐宮經水潦﹐頗致摧毀﹐劫宣武軍節度使李程兼充太淸宮使﹐漸加修茸﹐尋復完美。宋太祖建隆元年﹐遣使詣祠。太宗淳化四年﹐遣修宮宇﹐建至明道元年﹐工畢﹐詔水部員外郎和蒙撰碑銘﹐自是專命中使監領。眞宗咸平五年﹐遣內侍重修﹐增給衛士。景徳二年﹐禁四向樵蘇。大中祥符五年﹐遣三司使丁謂代謁。六年﹐躬詣﹐七年﹐復往﹐親奉冊寶﹐上尊號曰太上混元上徳皇帝。哲宗紹聖五年﹐知亳州諭陸奏諸瑞應﹐遣使醮謝﹐且詔本路轉運司﹐凡官宇之獘者﹐隨卽繕完。徽宗崇寧攺元﹐詔翰林學士張商英作記﹐以成哲宗之志。金代累朝﹐尢加異數﹐給道士良田數萬畝﹐復其稅役﹐田夫野叟﹐至今猶能道之。此前代﹑推尊之略﹐使後世向道者以考焉。若夫紹述之人﹐自靑牛西邁﹐尹喜懇檮﹐彊爲著五千言﹐日淸爭無爲﹐日不爭不耀﹐佳兵爲不祥﹐以治國若烹鮮﹐以馳騁田獵﹐令人發狂﹐以孤寡不谷﹐王公自稱﹐推此以平天下﹐國家無餘蘊矣。至於正心修身﹐二經具載﹐求之則有餘。師祖述《道徳》﹐四輔相承﹐率遵前軌﹐於是《洞靈》《通玄》《沖虛》《南華》之書出焉。世衰俗薄﹐邪說並興﹐因之爲幻惑者有之﹐流而爲譎怪者有之。天之未喪斯道也﹐近世有全眞家出﹐恬淡有守﹐動循故轍﹐自王重陽得正陽﹑純陽之傳﹐培植基本﹐付作者六人﹐在處聯芳﹐枝葉叢茂。國朝開創﹐徵長春敷暢玄元﹐親承睿春﹐天下靡然向風﹐𨿽三家聚落﹐萬里郵亭﹐皆知敬奉﹐其操守道行﹐陰徳與太上符合﹐太淸所以重建也。太淸頃罹兵燼﹐復值河渦合流﹐向之仙宮﹐漂蕩無餘﹐但數千年九龍井僅得存耳。長春仙蛻﹐傳法眞常﹐時則有今安肅公張柔戍兵亳社﹐命官持疏﹐俾事修建。眞常先委隱眞大師提點石志玉﹑通微大師知宮李志祕爲之經始﹐公亦委曲用心﹐拯力護持﹐其參佐卒伍﹐亦皆樂赴﹐仍給據並宮施地周四十里。無何厥功肇啟﹐而眞常示寂。逮吾誠明之嗣教也。承海都太子之命﹐惇請崇道眞人張志素﹑棲雲眞人王志謹同辦其事。棲雲未幾物故﹐其門人輩尢爲致力﹐崇道則朝夕以之﹐始終匪懈﹐增築故基丈餘﹐問架九楹﹐視舊制殊爲壯麗。像太上於其中﹐束華﹑文始列於左右﹐洞靈﹑通玄﹑沖虛﹑南華次之﹐仙貌儼然﹐見者加敬。𨿽餘者未完﹐已足以奉香火之供﹐而爲國朝萬世析福之地﹐顧不偉歟。主上聖徳日新﹐神武電斷﹐西平大理﹐束服三韓﹐南州逆豎﹐旋卽誅夷﹐朔漠諸王﹐畢來朝會﹐分司揆務﹐偃武修文﹐此浸明昌千載一時之運也。然猶祇畏上玄﹐聿修嚴祀。是宮之建﹐日月可冀矣。臣待罪詞林﹐忝承睿旨﹐謹再拜而銘之。其辭日﹕

聖人不仁﹐其民淳淳。智慧一出﹐百僞喪眞。天何言哉﹐是生至人。厥生惟何﹐渦水之濱。生而神異﹐絕聖棄智。居實處厚﹐解紛挫銳。不仕污君﹐甘處下位。靑牛西駕﹐避名避地。《道》《徳》二篇﹐立言五千。爲以無爲﹐玄之又玄。愛民治國﹐萬世可傳。其誰之子﹐象帝之先。永惟帝則﹐混元上徳。立祠水濱﹐單飛雉翼。宮曰太淸﹐殿日太極。仙眞名縣﹐增賁譙國。黃河湯湯﹐犯我谷陽。巍巍官殿﹐今也則亡。興起有數﹐待我時昌。誠明嗣教﹐繼志眞常。志祕﹑志玉﹐先爲卜築。崇道﹑棲雲﹐聽然紹服﹐一殿告成﹐望之肅肅。於萬斯年﹐爲國祈福。功成匪他﹐崇道居多。臣不歸美﹐如君恩何。慶源九井﹐福作兩河。小臣祚銘﹐以代弦歌。

中都十方大天長觀重修碑

翰林侍講學士知制誥兼修國史臣鄭子聘奉勁撰

大定十四年三月﹐戶部尙書臣仲愈﹑勸農使臣僅言奏﹕十方大天長觀館禦旣安﹐像設旣嚴﹐敢以聞。是月旣望﹐天子曁皇太子率百執事﹐款謁修虔﹐遂命爲道場三日夜以慶成。先是﹐召西京路傳戒壇主淸虛大師閻徳源住持﹐劫授提點觀事。越十九年秋九月﹐乃詔承學之臣文其碑。臣子聰待罪北門﹐實當書﹐敢考觀之所以廢興揚摧而叔之。臣謹按《圖經》及舊碑﹐蓋肇邇唐玄宗開元中﹐命之日天長﹐頗極壯麗。歲久不茸﹐頹圯滋甚。至咸通七年﹐盧龍軍節度使張允伸繕而新之。五季及遼﹐咸所嚴奉。國朝正隆之季﹐政役繁興﹐簿領充初﹐著籍之用﹐多貯其中。或有索姦者狙火之﹐數百年之締構﹐一昔而燼。物不終否﹐時若有待﹐聖天子受命卽位﹐歲方五稔﹐而功成治定﹐薄海內外﹐悉臣悉主﹐官修其方﹐民遂其業﹐工精其能﹐徳澤洋溢﹐符瑞眾至﹐百廢具起。萬機之暇﹐遊心玄妙﹐大定七年秋七月二十三日﹐乃韶復興。以今戶部尙書張仲愈﹑勸農使張僅言董其役﹐且命勿亟。自經始迄於落成﹐凡八年。前三門榜曰十方大天長觀﹐中三門曰玉虛之門﹐設虛皇醮壇三級﹐中大殿日玉虛﹐以奉三淸﹐次有閣日通明﹐以奉昊天上帝﹐次有殿日延慶﹐以奉元辰眾像。翼於其束者﹐有殿曰澄神﹐翼於其西者﹐有殿日生眞﹐以奉六位元辰。束有鐘閣日靈音﹐兼奉玉皇上帝﹑虛無玉帝﹐次有閣日大明﹐以奉太陽帝君﹐次有殿曰五嶽﹐以奉諸嶽帝曁長白山興國靈應王﹐西閣日飛玄﹐以祕道藏﹐兼奉三天寶君﹐次有閣日淸輝﹐以奉太陰皇君﹐次有殿日四瀆﹐以奉江河淮濟之神。洞房雨麻曁方丈凡百六十楹有奇﹐至於棟梁楹桶之材﹐丹艘塗茨之飭﹐圖繪偶像之工﹐𨿽龍杉錦相﹐蕾買梓星枯﹐閣海香瓊﹐賁丘朱泥﹐班捶之巧﹐昊張之妙﹐不是過也。凡爲錢以巨萬計﹐皆出自禁中服禦之物﹐而以善價平民﹐故成功如此之易。遊題玉宇﹐模神工也﹐風馬云車﹐遊眞馭也﹔瑯函玉岌﹐發道奧也﹔黃冠羽服﹐集眞倡也﹔便齋曲房﹐安隱逸也。於戲﹐不費大農之一錢﹐不勞版籍之一夫﹐不役赤籍之一卒﹐千柱之宮﹐百常之觀﹐三級之壇﹐巍巍乎﹐奕奕乎﹐如天造地設﹐非聖徳感通﹐忠良協贊﹐渠能至此者哉﹗。臣竊謂希夷微妙﹐深不可識﹐彊名日道﹐聖人得之以閱眾甫﹐以治天下﹐合陶唐氏之克讓。其次有大丹雲液﹐上賓輕舉﹐長生久視之要。其次有熊經烏伸﹐吐故納新﹐延生保命之術。其次有考役鬼神﹐弭伏災癘﹐卻老已病之驗。道之於世﹐豈小補哉﹐神而明之﹐存乎其人。昔李唐祖玄元而興開元之功﹐所以致尊極者﹐蓋先己也。今天子以道有功於世﹐而復興修者﹐薪福民也。先己者﹐乘時也﹐爲民者﹐致誠也﹐先己之與福民﹐乘時之與致誠﹐其可同日而語乎﹖臣拜手稽首﹐敢獻頌日﹕

易有太極寶光天﹐孰主張是名眞荃。

眾妙之門玄復玄﹐亭毒萬品堪輿旋。

曠乎浩劫不可遷﹐延康龍漢稱初年。

神而明之人爲先﹐玉淸太淸名始傳。

說者謂在胚胎前﹐帝王以來咸致虔。

孔升眞人君開元﹐崇祖奉道尢所專。

作爲祠宮福全燕﹐邇來歷歲逾半千。

一旦人火嗟殲旗﹐時若有待何夤綠。

聖皇受命臨九纏﹐徳澤昭天下漏泉。

滄海無波烽無煙﹐百廢具舉求其全。

憫此故基獨歸然﹐非同唐漢意欲仙。

庶幾厚福流民編﹐信臣是命特臨軒。

經始勿亟其從權﹐八稔告成素不愆。

淸都云構棲萬橡﹐廣庭飛閣何連延。

照人金碧明且鮮﹐麗哉壯觀臨長阡。

民力不勞財不損﹐聖徳所底臣力宣。

下臣獻銘且名鐫﹐福祿方至歌如川。

十方大天長觀玄都寶藏碑銘

承事郎應奉翰林文字知制語蕪國史院編修魏搏霄撰

十方大天長觀新作《玄都寶藏》﹐提點觀事沖和大師孫明道謂大名魏搏霄曰﹔自元始天尊開龍漢延康之劫﹐命天眞皇人辯析祕道﹐授之列仙﹐以傳下世﹐則始有經矣。自西王母以元始玉像遺軒轅黃帝﹐置諸髙觀之上﹐以奉香火﹐則始有觀矣。是則非觀無以貯無上之經﹐非經無以見無上之道﹐經之與觀可獨已乎。國家定都永安﹐迄今四十餘年﹐天長觀皇奉香火﹐舊貯藏經﹐缺而未完。住持道士繼承非一﹐因仍苟簡﹐莫有以補綴爲意者。大定丙午﹐明道始奉詔提點觀事﹐洪惟世宗皇帝萬機之暇﹐畱神內典﹐以觀宇嘗火﹐出內府金錢巨萬計﹐俾撒舊而一新之。於是上聖有居﹐眾眞有處﹐長廊祕殿﹐蟠如翼如﹐經閣醮壇﹐廣庭今房﹐位置區別﹐莫不有叔﹐尊雄深靖﹐爲天下壯觀。而又賜錢二千萬﹐領以度支﹐歲取贏羨以給道倡。復於五花山置燒丹院﹐起玉華殿﹐俾隸於觀﹐以爲方士飛煉之所。而無上之經﹐顧獨缺而未完。愚𨿽不敏﹐誓將畢力﹐證玆勝事。後二年﹐會有韶以南京﹐《道藏經》板付觀﹐又易置玉虛觀經於飛玄之閣﹐以備觀覽﹐天長舊經﹐還付玉虛﹐其舊有名籍而玉虛不具者﹐聽畱勿還﹐須補完則遣之。繼又以普天大醮儀範有肅﹐賜蕭道濟等十人簪褐﹐仍勸賜錢十五萬﹐俾置羽衣﹐余道倡人賜錢三萬。明道用是愈益感奮﹐以爲聖天子在上﹐道學興行﹐宜廣傳法錄﹐開度羣迷﹐及獻狀於朝﹐嗣韶報可﹐仍勸招延髙道﹐鐲潔行事。越明年正月﹐鼎成龍去﹐而詔旨具在。主上嗣膺寶位﹐尢尊道學﹐以其教出中國。專尙淸今﹐有司舉前韶以請﹐兪音旣下﹐以三月朔旦開壇受錄。旣具威儀﹐請師奏名﹐俄有三鶴自西北來﹐翔繞祠壇﹐逮奏名竟﹐乃西南去。晝晷亭午登壇﹐復有四鶴徘徊其上﹐旣交神吏﹐倏然黃霧蔽天﹐至自西北馭若鬥風雨。已而撒席﹐天宇廓淸﹐飛鶴上翕﹐入於太空。道倡士庶﹐駭心稽首。明昌攺元之元日﹐勁遣中使諭旨度支﹐拓觀之左隙地凡千步﹐起丁卯瑞聖殿﹐以奉太母本命之神﹐制度與延慶坍。其北官第一區﹐並以賜觀﹐俾構屋列滬﹐以貯經板。仍署文臣二員與明道經書參訂﹐卽補綴完成﹐印經一藏。旣又命選精勤道士一員住持﹐須及五年﹐若職事修舉者﹐賜紫衣徳號﹐仍歲度服勤道童二人以爲常。明道奉韶﹐不遑居處﹐分遣黃冠訪遺經於天下﹐且募工鳩材。有趙道眞者﹐願以板材自任﹐丐化諸方。不二年問﹐勝綠俱辦﹐瓖材會珍﹐良工萃巧﹐植屢屹立﹐鏤塹具完。凡得遺經千七十四卷﹐補板者二萬一千八百冊有畸﹐積冊八萬三千一百九十八﹐列庫四區﹐爲楹三十有五﹐以架計者百有四十。明道於是倡諸道倡﹐依三洞四輔﹐品詳科格﹐商較同異﹐而銓次之﹐勒成一藏﹐都盧六千四百五十五卷﹐爲秩六百有二﹐題曰《大金玄都寶藏》。亦旣奏功﹐須文以信久遠﹐子嘗畱心吾教﹐敢以碑銘請﹐幸母讓。搏霄謹按﹐道家者流﹐蓋出於黃帝﹑老子之學﹐其道以淸爭無爲爲宗﹐以慈儉不爭爲用﹐皆胳合六經之妙﹐𨿽國君不可闕也。至其所謂神仙保性命之眞﹐則山林中人之事也。故善學黃老者﹐則必知其本末之務﹐若虞舜之無爲﹐漢文之慈儉﹐光武之柔道﹐蓋公之淸冷﹐皆出黃老之教﹐可謂知所務矣。今吾師奉詔完茸舊典﹐而又得逸書於天下爲多﹐兼收並蓄﹐足成一大藏﹐教其於本末之務﹐不爲無補﹐是可銘者﹐於是敬諾而銘之其辭日﹕

空洞之元﹐虛無自然。從無得有﹐積成地天。兩儀旣奠﹐七耀有踱。

造化亭毒﹐死生劫遷。爲人爲物﹐或鬼或仙。三界之上﹐浩劫之前。

上無復色﹐下無復淵。中有大梵﹐俱津眇綿。玉音攝气﹐靈風聚煙。

亦旣成文﹐豁落瑛鮮。龍漢蕩蕩﹐運開乃傳。天眞辯析﹐列仙致虔。

降授世人﹐玄言五千。三洞四輔﹐次第相沿。關尹之後﹐支分派宣。

漢史載者﹐二百五篇。逮晉興寧﹐其光益延。歷唐至宋﹐綱緯乃全。

搜訪遺逸﹐籠山絡川。貯之祕殿﹐飾以錦遊。天命旣革﹐經隨師還。

束置滋久﹐幾爲斷編。大定中興﹐眞人禦乾。乃捲天長﹐檮祠吉鐲。

載新輸奐﹐載錫金錢。聖澤汪洋﹐昭天漏泉。謂經有板﹐可蹄可荃。

取諸魏梁﹐致之漢燕。謂經有峽﹐可補可鐫。以彼玉虛﹐易此飛玄。

云何鼎成﹐龍駕髙騫。攀鱗弗迨﹐抱弓涕漣。明昌天子﹐志切奉仙。

賜第構屋﹐督工署員。沖和奉承﹐勤亦至焉。歲不再周﹐用集勝緣。

千材會珍﹐萬陶萃堅。列滬山峙﹐鏤塹壁聯巾能事旣畢﹐靈旣自甄。

於皇世宗﹐侑帝之筵。俟誰駕之﹐韶遙綠遭。降監成功﹐致福孔遺。

天子壽考﹐維億萬年。沾槪玄教﹐旁流八涎。

十方大天長觀普天大醮瑞應記

明昌元年二月癸卯﹐皇太后微爽節宣之和。越翼日甲辰﹐皇帝朝隆慶宮﹐問安於慈訓殿﹐還出寢門﹐行不能正履﹐朝夕視膳﹐疇咨藥石﹐未嘗解帶﹐以謂檮於上下神祇﹐著在典故。壬子﹐劫大天長觀設普天大醮七晝夜﹐仰祝皇太后聖壽無疆﹐賜錢五百萬﹐梅檀﹑沈水﹑降眞等香二百八十斤﹐龍腦五兩﹐命昭勇大將軍﹑拱衛直都指揮使兼客省使大仲尹﹑西上閣門使張汝猷﹑左振肅完顏阿魯罕爲行禮官﹐詔提點天長觀事沖和大師孫明道日﹕。老君道教﹐乃中國之教﹐不比釋氏西胡之人﹐以擊鈸爲事﹐自今以始﹐醮上不得用法器。卽日降普天大醮﹐靑詞一通﹐其詞日﹕嗣天子臣謹上啟三淸四帝二後﹐伏以祇應丕緒﹐仰戴慈闈﹐惟日奉承。方備九州之養﹐賴天孚佑﹐克開萬壽之祥﹐偶失時和﹐遽成微恙﹐爰款殊庭之邃﹐聿嚴祕醮之。科﹐所冀孝誠俯回眞馭﹐垂至神而洞鑑﹐錫景命之延洪﹐嘉與羣生﹐永依大庇。臣無任懇禱之至﹐謹詞。辛酉﹐皇帝駕幸天長觀﹐行香禮畢﹐車駕還宮﹐行禮官曁髙功大法師﹐聞啟發牒﹐皇帝齋戒七日。癸亥﹐內降禦書靑詞九通﹐沈檀四斤J龍腦十兩。乙丑﹐正晝行道問﹐有白鶴九隻自西北來﹐繼又十隻﹐皆緩飛翺翔於壇上﹐須臾數千﹐四面蔽天而＇至﹐徘徊往來﹐自午至申﹐始徐徐而去。是時云物嘉明﹐西南有赤光下屬壇殿﹐都人瞻拜﹐萬口和附﹐咸以爲聖上孝感之所致。丙寅﹐皇太后遣隆慶宮都監髙髙壽賜白金五十兩﹐彩四段﹐俾道眾懺謝。是日﹐又於正午行道問﹐有四鶴自西北來﹐徐有五十餘﹐盤旋於壇上者久之。丁卯﹐復命左宣徽使盧璣爲代禮官﹐午時行道問﹐鶴五隻來自西北﹐回翔殿閣之上﹐道眾詣天寶壇上十方香﹐有大鶴下翔﹐掠玉虛殿檐﹐然後飛舞於壇閣之上而去。中夜焚詞﹐微風自西北來﹐繚繞楮灰﹐搏扶搖而上者數百千丈﹐直入霄漢。俄有赤光照燭琳宇﹐眾皆駭嘆瞻拜。戊辰巳事。厥後曾未俠旬﹐皇太后康寧如初。有本觀玉虛殿侍香道人徐悟眞者﹐目擊上事﹐因命工鍰木爲《大天長觀普天大醮感應圖》﹐具錄始終﹐囑國史院編修官臣朱瀾記其事於國之上。竊惟束西漢時﹐黃鵠下太液池﹐白鶴三十隻經岱宗杞壇之上﹐偶然而來﹐殊無意謂﹐當時史官猶以爲嘉瑞﹐筆之於西京之書﹐東觀之記﹐配聖天子以至孝之徳﹐動天地一通神明﹐如是之昭晰著明哉﹗。而瀾又職隸太史﹐固當備紀其實﹐內則書之於策﹐以備史臣采擇﹐外則揚君上之美﹐以佐佑刑於四海之教﹐故不敢堅拒悟眞之請﹐乃取其所錄而叔述之﹐以爲《天長觀普天大醮瑞應記》。《書》日﹕立愛惟親﹐立敬惟長。始於家邦﹐終於四海。將見天下臣民聞風感徳﹐靡然從化﹐人人修曾閔之行﹐唐虞之世比屋可封之俗﹐復見於今日矣。五月戊午﹐徵事郎﹑應奉翰林文字兼國史院編修官﹑借絆臣朱瀾拜手稽首謹書。

中都十方大天長觀普天大醮感應碑

國子祭酒兼翰林直學士知制誥同修國史覺懷英撰

古者聖人﹐尊天地﹐敬鬼神﹐檮祠祭祀之禮﹐見於《詩》《書》尙矣。壇憚以爲位﹐牲幣以爲薦﹐燻燎以達臭﹐祝史以致辭﹐以禳夾疾﹐以祈壽福﹐亦皆有請焉。後世或舉或廢﹐寢不能詳究其說﹐而禳﹕析之事﹐獨施於道家者流。齋有法﹐醮有儀﹐齋以謝咎﹐醮以度厄→於是焉要福於天地神祇﹐自漢唐以來﹐其法益備。𨿽與古殊尙﹐而齋潔以卽事﹐虔敬以將誠﹐其致一也。明昌元年二月﹐皇太后有疾不豫﹐皇帝日侍寢闈﹐咨閱方藥﹐＇凡所以爲天下養者﹐皆用其至﹐而疾不加損。天子惕然﹐憂形於色﹐分命侍臣褊舉羣杞。且謂檮祈之法﹐莫嚴於道家﹐其所謂普天大醮者﹐視他醮爲尢備﹐乃詔出帑泉五百萬﹐賜天長觀﹐俾開醮席。仍賜梅檀﹑沈水﹑龍腦等香以斤計者合四面『有奇﹐特命拱衛直指揮使兼客省使大仲尹﹑西上閣門使脹汝猷﹑左振肅完顏阿魯罕同典行禮﹐復韶諭提點觀事沖和大師孫明道日﹕老君之道出於中國﹐專尙淸諍﹐非若釋氏西胡之法﹐以擊鈸爲事﹐自今醮『筵宜勿復用。上於是宿齋﹐翼日駕如壇所﹐親薦香火。旣還﹐宮內出密詞九通﹐皆親禦宸翰﹐皇太后亦遣宮使賜白金彩﹑幣﹐以申懺謝﹐啟壇之日﹐兩宮常膳皆進蔬素﹐凡七日﹐蓋與醮相始終。其備物致誠﹐可謂兼舉矣。旣醮之三日﹐一行事方殷﹐西南有絳靄紛敷﹐光明輝映壇殿﹐白鶴九來自西北﹐翺翔壇上﹐繼是至者又以十數﹐頃之﹐四面云會﹐不可禪數﹐蓋無慮數千﹐徘徊下上﹐自午至哺乃稍稍散去。於時﹐祠官道倡﹐相與振動﹐拜禮壇下﹐都人父老﹐萬目瞻仰﹐莫不加手於額﹐以爲聖上孝誠所致。自是或五或四﹐或至數十﹐繼日更至﹐最後有大鶴迆邐下翔﹐屢拂檐楹﹐已而回旋殿閣之上﹐逾時乃不見。焚詞之夕﹐天宇橙霽﹐微風肅然﹐煙燼上舉﹐莫窮所至﹐俄有赤光照燭壇宇﹐眾皆煉然﹐蓋知仙聖之去人不遠也。徹醮未幾﹐而皇太后聖體旋就康復﹐朝野內外﹐相語稱慶。國史院編修官朱瀾爲記其事﹐儒學之臣作爲歌頌者甚眾﹐孫公大師復屬鄙文﹐傳之刊鏤。懷英曰﹕天道幽遠﹐其交際之理不可必知﹐所可知者﹐修於下﹐應於上﹐理之必至者矣。夫鶴﹐逸羽也﹐巢於深林而遊集於藪澤﹐人將卽焉﹐則搖翮而去之﹐彼孰使而來哉﹖嘗聞道家以是爲仙人驥﹐誠然﹐則其爲感應章章矣。孔子日﹕事父孝﹐故事天朋﹐事母孝﹐故事地察﹐以至於無所不通。《書》日﹕鬼神無常﹐享享於克誠。夫以道徳精微之教﹐行之以淸爭﹐以達聖天子愛親之誠﹐宜乎感應之速也。旣書所聞﹐復系之以頌日﹕

維帝在上﹐萬靈所宗。聽則甚卑﹐匪誠弗通。於皇聖神﹐繼天立道。奚請於天﹐粵爲親檮。乃捲道學﹐其教本玄。用是淸爭﹐庶幾格天。展壇惟嚴﹐章詞有祕。上靈顧故﹐福應遺致。爰有嘉气﹐非云非煙。下屬壇殿﹐流光曄然。復有仙禽﹐以千百數。如馴如驅﹐飛掠檐應。會日聖感﹐福於慈闈。天子日然﹐嘉爾道師。道師稽首﹐惟天子孝。千萬億年﹐加惠玄教。

中京重建十方上淸宮記

太上者﹐混沌之祖也﹐初生三淸﹐自玉淸至於太淸﹐又成九气﹐自無量至於無愛﹐以純陽而上分三十六天﹐自太黃而至於大羅﹐以純陰而下分三十六地﹐自潤色而至於洞淵﹐皆在制禦之域也。𨿽處乎丹臺之上﹐紫闕之內﹐三大仙﹑九大帝﹑二十七天君﹑八十一大夫﹑一千二百仙官﹑二萬四千靈司﹑七萬仙童﹑玉女﹑五億天丁﹑神王﹐咸奔走之。十大洞天﹑三十六洞府﹑七十二福地﹑三十六靖盧﹑二十四化治﹐莫不仰隸焉。旣無陽九百六之災﹐而出拂石芥城之數﹐或朝元始﹐校九宮升降之籍﹐或謁玉晨﹐閱三界生死之簿﹐或履雲華而身如金色﹐或坐蓮葉而面放日光﹐七耀雲霞之冠﹐九華離披之被﹐或乘八景玉輦﹐或駕五色神龍﹐建流霄之丹節﹐張九光之鶴蓋﹐或隱幾而羅寶幃﹐或揮塵而翳珠幡﹐或玄冠素服而禦白馬朱鱗﹐或玉質金容而策靑虹白獸。或問虛皇而號金闕帝君﹐或在太微而名天皇大帝﹐或出於龍漢之紀爲玄中法師﹐或現於赤明之年爲有古先生﹐或日郁華子﹐畫八卦於伏羲﹐或日大成子﹐播百谷於炎帝﹐或曰廣成子﹐隱於空同﹐或日務成子﹐居於姑射。或授淸虛眞人以二十四圖﹐或錫天眞皇人以三十六部﹐祕丹書於瑯函寶岌﹐藏紫字於琳館玉房﹐傳靈篇於靑童君﹐教法始興﹐畱眞像於西王母﹐道觀初建。爾乃降神於商﹐當陽甲之時﹐寄生於苦﹐在庚申之歲﹐陰禦九龍之駕﹐光流五色之珠﹐托靈飛之遺體﹐剖眞妙之左脇﹐娠八十一年﹐示七十二瑞﹐相﹐以其指木而姓李氏﹐以其白首而稱老子﹐或曰伯陽﹔甫或日太史檐﹐或名元﹑名徳﹑名雅﹑名石﹐或字生﹑字光﹑字文﹑字始﹑何啻三十六號而已。河目海口﹐日角月淵﹐鼻有雙柱﹐額有三里﹐頰如橫隴﹐頤若平丘﹐身長九尺﹐手握十紋﹐方瞳兌面﹐白志錦文﹐又豈止七十二相哉﹗。自文王﹑武王以來﹐居藏史﹑柱史之職﹐知周徳之旣衰﹐閔胡俗之未化﹐徑由函谷﹐將度流沙﹐紫气橫天﹐靑牛稅駕﹐末著關令所請之書﹐先肉徐甲旣死之骨﹐時昭王二十五年七月甲子也。今洛陽上淸宮遺邊尙存﹐古樹蟠空﹐如龍蛇之狀﹐上有一穴﹐實太上系車之地也。國朝升河南府爲中京﹐畱守完顏訛出請鴉門道人武大順來領此十方宮事。始延四方之士﹐咸得灑掃於其中﹐一大勝事也。武大順丐文於予﹐將伐石志之。予恐世俗未知太上之所以至此也﹐故備錄其本末云。若夫傳道於庚桑﹐有伏鵠之諭＇﹐講禮於仲尼﹐有猶龍之嘆﹐載誕靑羊之肆﹐遐登白鹿之宮﹐皆後事也。語在《道藏》﹐略而不書。云云孫純甫謹記。

宮觀碑志竟

