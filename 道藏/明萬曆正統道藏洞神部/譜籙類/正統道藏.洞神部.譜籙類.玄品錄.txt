玄品錄

經名﹕玄品錄。五卷。元賬天雨編。底本出處﹕《正統道藏》洞神部譜錄類。

玄品錄序

太史公曰﹕道家使人精神專一﹐動合無形﹐澹足萬物﹐其爲術也。因陰陽之大順﹐采儒墨之善﹐撮名法之要。與時遷徙﹐應物變化﹐立俗施事﹐無所不宜。指約而易操﹐事少而功多。予嘗感激以爲豈無其人﹐隱約而不可見﹐使太史之論不得信於後世。乃發憤求之於古人﹐由老子而下﹐若老子徒者﹐采其道徳文藝而類次之﹐蓋彷佛得其人矣。昔南華之叔天下道衛﹐尊孔子而不與。今仿其意﹐於是集﹐老子不與﹐尊之至也。楊子云曰﹕孔子文足者也﹐老子玄足者也。因命題曰﹕《玄史》。皇道家之權輿博大﹐眞人之軌轍興世立教之法則也。太史公之論定﹐雨願學焉。乙亥歲秋九月十四日句曲外史張天雨序。

玄品錄卷之一

句曲外史吳郡海昌張天雨集

周

道徳品

尹喜﹐周大夫也。善內學﹐常服精華。隱徳修行﹐時人莫之知。老子西遊﹐喜先見其黑﹐知有眞人當過﹐物色而遮之﹐果得老子。老子亦知其奇﹐爲著道徳上下篇授之。後與老子俱之流沙﹐服巨勝實﹐莫知其終。喜亦著書九篇﹐號日《關尹子》。劉向稱其渾質崖戾﹐汪洋大肆﹐然有式則使人泠泠輕輕﹐不使人狂。莊子亦載其語曰﹕在己無居﹐形物自著。其動若水」其靜若鏡﹐其應若響。玆乎若亡﹐寂乎若淸。同焉者和﹐得焉者先。未嘗先人﹐而嘗隨人。稱爲古之博大眞人﹐本號文始先生。

尹軌﹐字公度﹐太原人。文始先生從弟也。博學五經﹐尢明天文圖緯。及授諸道經凡百餘篇﹐常服黃精餌。初文始遇老子函谷關﹐以周康王昭王時﹐於終南作艸樓以居﹐至穆王修其艸樓攺爲樓觀﹐以待有道之士。公度遂與隱士杜衝修習其處﹐得道爲太和眞人。杜衝﹐字玄逸﹐鎬京人。以周昭王丁巳年聞文始登眞﹐乃於靈宅柄玄學道。於時幽人逸士﹐自遠而至者有五人焉﹐並沈默虛遠﹐方雅髙素﹐道術相忘﹐共弘不伐之則也。穆王所以爲修觀立祠﹐置衝爲道士焉。年一百二十餘得道升舉﹐號太極眞人。辛決﹐一名計然﹐葵丘濮上人也。師事老子﹐博學無所不通。楚平王問曰﹕聞子得道於老子﹐可得聞乎。對曰﹕道徳匡邪以爲正﹐振亂以爲治﹐醇徳復生﹐天下安寧﹐要在一人。故積徳成王﹐積怨成亡。堯舜以是昌﹐桀紂以是殃。王曰﹕敬聞命矣。後南遊昊越﹐範蠡師之。越欲伐昊﹐蠡諫曰﹕臣聞之師曰﹕兵﹐凶器。戰﹐逆徳。爭者﹐事之末也。陰謀逆徳﹐好用凶器﹐試身於所末﹐不可。勾踐不聽﹐敗於夫椒。後位以上大夫弗就﹐隱昊興余不之禺山﹐著書一十二卷﹐自號文子。其辭旨皆本之老子。柳子厚嘗爲刊削﹐頗發其意﹐有曰﹕神者﹐智之淵﹐神淸則智明。智者﹐心之府﹐智公則心平。又曰﹕上學以神聽之﹐中學以心聽之﹐下學以耳聽之。又曰﹕貴則觀其所舉﹐富則觀其所欲﹐貧則觀其所受。又曰﹕人性欲平﹐嗜欲害之。亦文子之一衡也。天寶中號文子通玄眞人﹐書曰《通玄眞經》。

陸通﹐楚狂接輿也。好養生﹐采食祟盧木實及蕪菁子。遊諸名山歷數百年﹐人猶見之。孔子將之楚﹐接輿歌而過孔子曰﹕鳳兮鳳兮﹐何徳之衰。往者不可諫﹐來者猶可追。已而已而﹐今之從政者殆。而孔子下﹐欲與之言﹐趨而避之﹐不得與之言。

庚桑楚﹐陳人。爲老子之役﹐偏得老子之道。居畏壘之山﹐其臣之畫然知者﹐去之。其妾之絮然仁者﹐遠之。擁腫之與居﹐鞅掌之爲使。居三年﹐畏壘大壤。後遊昊﹐隱毗陵盂峯﹐沽洞靈觀其處也。著書九篇﹐號庚桑子﹐一名亢倉子﹐其書亡﹐至唐開元王褒獻其書﹐因封洞靈眞人﹐書日《洞靈眞經》。

南榮趣見老子﹐老子曰﹕何與人偕來之眾也。趣懼然顧其後﹐老子曰﹕子不知吾所謂乎。趣倪而暫仰而嘆曰﹕今者吾忘吾答﹐因失吾問。老子曰﹕何謂也。曰﹕不知乎﹐人謂我朱愚。知乎﹐反愁。我軀不仁則害人﹐仁則反愁。我身不義則傷彼﹐義則反愁。我已我安﹐逃此而可。老子曰﹕能抱一乎﹐能勿失乎﹐能捨諸人而求諸己乎﹐能偸然乎﹐能恫然乎﹐能兒子乎。兒子動不知所爲﹐行不知所之。身若槁木之枝﹐而心若死灰。若是者﹐福亦不至﹐禍亦不來。福禍無有﹐惡有人災。初趣師庚桑子﹐子曰﹕吾才小不足以化子﹐子胡不南見老子。故趣見老子曰﹕願因楚而問之。

尹文﹐學老子之道﹐作華山之冠以自表﹐其爲道不累於俗﹐不飾於物。願天下之安寧以活民命﹐人我之養畢足而止。見侮不辱救民之斗﹐禁攻寢兵救世之戰。以此周行天下﹐上說下教﹐不忘天下者也。書二篇﹐曰《尹文子》。

士成綺﹐周隱君子也。百捨重跚而見老子曰﹕吾聞夫子聖人也﹐吾固不辭遠道而來﹐敢問修身。老子曰﹕夫道﹐於大不終﹐於小不遺。廣乎其無不容也。淵乎其不可測也。夫至人極物之眞﹐能守其本﹐故外天地﹑遺萬物﹐而神未嘗困也。士成綺有得焉。

崔瞿﹐周之賢大夫也。問於老子曰﹕不治天下﹐安臧人心。老子曰﹕汝愼無櫻人心﹐人心排下而進上﹐上下囚殺﹐其熱焦火﹐其寒凝冰﹐其疾俯仰之。問而再撫四海之外﹐其居也淵而靜。其動也縣而天。憤驕而不可系者﹐其惟人心乎。昔者黃帝始以仁義櫻人心﹐施及三王﹐而天下大駭矣。於是乎喜怒相疑﹐愚知相欺﹐善不相非﹐誕信相譏﹐而天下衰矣。大徳不同﹐而性命爛漫矣﹐天下好知而百姓求竭矣。於是乎新鋸制焉﹐繩墨殺焉﹐椎鑿決焉﹐天下脊脊大亂﹐罪在櫻人心。蓋老子憤徳下衰﹐因崔瞿之問而驚世云。

柏矩﹐周之卿士。學於老子﹐遊齊見辜人焉﹐解朝服而幕之﹐號天而哭之﹐曰﹕子乎子乎﹐天下有大苗﹐子獨先離之。曰﹕莫爲盜﹐莫爲殺人。榮辱立﹐然後睹所病。貨財聚﹐然後睹所爭。窮困人之身使無休時﹐欲無至此得乎。古之君天下者﹐以得爲在民﹐以失爲在己﹐以正爲在民﹐以枉爲在己﹐故一物有失其形者﹐退而自責。今則不然﹐匿爲物而愚不識﹐大爲難而罪不敢﹐重爲任而罰不勝﹐遠其途而誅不至。民知力竭則以僞﹐繼之日出多僞士﹐民安取不僞。夫力不足則僞﹐知不足則欺﹐財不足則盜﹐盜竊之行﹐於誰責而可乎。柏矩之言﹐得於老子爲多。

列禦寇﹐鄭人﹐與鄭糯公同時。其學以黃帝老子爲宗。居鄭圃四十年﹐人無識者。初事壺丘子﹐後師老商氏﹐而友伯昏無人﹐進二子之道九年﹐而後能禦風而行。弟子嚴恢問曰﹕所有問道者爲富乎。列子曰﹕桀紂惟輕道而重利是以亡。列子窮﹐容貌有饑色。客有言之鄭子陽者﹐曰﹕列禦寇蓋有道之士也。居君之國而窮﹐君無乃爲不好士乎。鄭子陽卽令官遺之粟﹐列子出見使者﹐再拜而辭﹐使者去﹐列子入﹐其妻望之而批心曰﹕妾聞爲有道者﹐妻子皆得逸樂﹐今有饑色﹐君過而績先生食﹐先生不受﹐豈不命也哉。列子笑謂之曰…君非自知我也﹐以人之言而遺我粟﹐至其罪我也。且又以人之言﹐此吾所以不受也。其卒﹐民果作難而殺子陽。著書舊二十篇﹐劉向去重復﹐存者八篇﹐號曰《道家》。道家者﹐秉要執本﹐淸虛無爲。及其治身﹐務崇不競﹐合於六經云。唐開元號其書曰《沖虛至徳眞經》﹐宋宣和加列子號沖虛觀妙眞君。

莊周﹐字子休。梁惠王時爲蒙漆園吏。學無所不閥﹐然其要本歸於老子之言。故其著書十餘萬言﹐大抵率寓言也。楚威王聞其賢﹐使使厚幣迎之﹐許以爲相。周笑謂使者曰﹕千金重利﹐卿相重位也。子獨不見郊祭之犧牛乎﹐養食之數歲﹐衣以文繡﹐以入太廟﹐當是之時﹐欲爲孤豚﹐其可得乎。子亟去﹐毋污我終身不仕﹐以快吾志焉。其書以《莊子》名﹐其自叔曰﹕寂漠無形﹐變化無常。死與生與﹐天地並與﹐神明往與。茫乎何之﹐忽乎何適。萬物畢羅﹐莫足以歸。古之道衛有在於是者﹐莊周開其風而悅之﹐以繆悠之說﹐荒唐之言﹐無端崖之辭﹐時縱恣而不儻不以騎見之也。以天下沈濁不可與莊語﹐以後言爲曼衍﹐以重言爲眞﹐以寓言爲廣。獨與天地精神往來﹐而不敖倪於萬物。不遣是非﹐以與世俗處。其書𨿽環璋﹐而連撲無傷也。其辭𨿽參差﹐而椒詭可觀。彼其充實不可以已﹐上與造物者遊﹐而下與外生死﹑無終始者爲友﹐其於本也。弘大而辟﹐深閎而肆﹐其於宗也。可謂調適而上遂矣﹐𨿽然其應於化而解於物也。其理不竭﹐其來不蛻﹐茫乎﹐昧乎﹐未之盡者。按《眞誥》莊周師長桑公子﹐授其微言﹐謂之《莊子》。隱於抱犢山。上補太極闈編郎﹐世號其書曰《南華眞經》﹐宋宣和加號微妙元通眞君。

範蠡﹐字少伯﹐徐人也。事周師太公望﹐好服飲水。後師計然﹐爲越大夫。嘗謂人事必與天地相參﹐然後可以成功。旣佐勾踐破昊﹐乃嘆曰﹕計然之策﹐十用其五而得意。旣以施國﹐吾欲施之家。乃乘扁舟浮五湖﹐變姓名﹐適齊爲鷓夷子皮更。後百餘年見於陶﹐爲朱君﹐財累億萬﹐號陶朱公。振散貧友昆弟﹐復之蘭陵賣藥﹐後人世世識見之云。

鬼穀子﹐周時隱者﹐居鬼谷因以自號。無鄕黨族姓名字﹐所著書蓋出於戰國。諸人之表《易》《老》《陰符》所不能該者﹐而鬼谷盡得而泄之。其亦一代之雄乎﹐其言有曰﹕世無常責﹐士無常師。又曰﹕人動我靜﹐人言我聽﹐知性則寡累﹐知命則不憂。凡此之類﹐其爲辭亦卓然矣。至若《盛神養志》諸篇﹐所謂中稽道徳之祖﹐散入神明之迹者﹐不亦幾乎。郭璞《遊仙詩》云﹕靑溪千餘仞﹐中有一道士。借問此爲誰﹐云是鬼穀子。可謂慨想其人矣。徐廣曰﹕穎川陽城有鬼谷﹐注其書者皇甫謐﹑陶隱居﹑尹知章。知章﹐唐人﹐鵑冠子﹐楚人﹐當春秋戰國時隱居﹐衣獘履穿﹐以鵑爲冠﹐莫測其名氏。著書言道家事﹐蓋其學出於黃老。然其經營馳騁天下之志﹐未始一日忘﹐亦足窺其萬一。其書有曰﹕小人事其君﹐務蔽其明﹐塞其聰﹐乘其威﹐以灼熱天下。天髙而難追﹐有福不可請﹐有禍不可違。其言若此是﹐蓋未能忘情於斯世者。至曰﹕鳳烏陽之精﹐麒麟陰之精﹐萬民者徳之精。嗚呼﹐亦神矣。賈誼作《鵬賦》多竊其語云。

秦

道品

郭四朝﹐燕國人。兄弟四人並得道。四朝是長兄﹐居華陽雷平山﹐於其處種五果。又此地可種柰﹐所謂福鄕之柰﹐以除災厲。捨前有塘﹐乃四朝所造也。四朝嘗乘小船遊戲其中﹐每叩舷而歌曰﹕淸池帶靈岫﹐長林郁靑蔥。玄烏翔幽野﹐晤言出從容。鼓植乘神波﹐稽首希晨風。未獲解脫期﹐逍遙立林中。其一。浪神九垓外﹐研道遂金眞。戢此靈鳳羽﹐藏我華龍鱗。髙舉方寸物﹐萬吹皆垢塵。顧哀朝生媳﹐孰盡汝車輸。其二。遊空落飛颼﹐靈步無形方。圓景煥明霞﹐九鳳唱朝陽。暉翮扇天津﹐奄靄慶雲翔。遂造太微宇﹐抱此金黎漿。逍遙玄垓表﹐不存亦不亡。其三。駕欽舞神霄﹐披霞帶九日。髙皇齊龍輸﹐遂造北華室。神虎洞瓊林﹐風雲合成一。開辟幽冥戶﹐靈變玄滅迹。其四。得道後﹐上補九宮左仙公領玉臺執蓋郎。宋宣和劫書曰﹕三黑隱靈﹐固匪名言之測。萬神凝化﹐莫容擬議之求。凡褒序於上眞﹐實恢張於至道。玉臺侍郎郭眞人功參十極﹐位列九宮﹐含景玉當。已飛行於太極﹐扶華晨蓋﹐爰總侍於虛皇﹐方丕闡於元綱﹐宜那隆於顯號。尙期衝格﹐永佑昌圖。可特封太微葆光眞人。

姜叔茂﹐秦時封巴陵侯。隱於句曲山﹐種五果並五辛菜﹐貨之以市丹砂而用之。今山間猶有韭蓬﹐卽其遺種耶。得仙後﹐嘗作書與太極官僚云﹕昔學道於鬼谷﹐得道於少室﹐養翮於華陽﹐待舉於逸域。時乘颼車﹐宴吁句曲。悟言永嘆代謝之速﹐物存人亡﹐我勞如何。

西漢

道權

張良﹐字子房﹐其先韓人也。秦滅韓﹐良以家財求客刺秦王﹐爲韓報仇。以五世相韓﹐故良常學禮淮陽﹐東見滄海君﹐得力士爲鐵槌百二十斤。秦王東遊至博浪沙中﹐良與客狙擊秦王﹐誤中副車。秦王怒﹐求賊急甚﹐良乃更姓名﹐亡匿下那。良嘗從容下那圯上﹐有一老父衣褐至良所﹐直墮其履圯下﹐顧謂良曰﹕孺子下取履。良愕然﹐欲歐之﹐爲其老﹐乃疆忍下取履﹐因跪進﹐父以足受之曰﹕孺子可教矣﹐後五日平明與我期此。良因怪跪曰﹕諾。五日平明﹐良往﹐父先在﹐怒曰﹕後何也。五日雞嗚往﹐父又先在﹐復怒曰﹕後何也。後五日夜半往﹐有頃﹐父亦來﹐喜曰﹕當如是。出一篇書﹐曰﹕讀是則爲王者師﹐後十年興十三年孺子見我濟北谷城山下﹐黃石卽我矣。遂去不見。旦日視其書﹐乃《太公兵法》。良因異之﹐嘗習讀。居下那爲任俠﹐以說沛公﹐沛公喜﹐常用其策﹐卒以取天下。及從髙帝都關中﹐以性多疾﹐卽導引不食穀﹐閉門不出。歲餘上欲廢太子﹐立戚夫人子。趙王如意呂后謀於良﹐因致商錐山﹐四老人從太子侍酒罷酒﹐竟不易太子者﹐良策招四人之力也。良乃稱曰﹕家世相韓﹐及韓滅﹐不愛萬金之資﹐爲韓報仇。今以三寸舌爲帝者師﹐封萬戶﹑位列侯﹐此布衣之極﹐於良足矣。願棄人問事﹐從赤松子遊。乃學道﹐欲輕舉﹐薨謐文成侯良。始見那上老父﹐後十三載從髙帝過濟北﹐果得谷城山下黃石﹐取而寶祠之。及良死並葬黃石﹐每上冢伏臘祠黃石。陳畱縣天授觀爲奉祠之所﹐宋政和封淩虛眞人。

曹參﹐沛人也。秦時爲獄緣﹐而蕭何爲主吏﹐居縣爲豪吏矣。髙祖爲沛公﹐參以中涓從。孝惠元年以參爲齊丞相﹐參之相齊﹐齊七十城。天下初定﹐齊悼惠王﹐富於春秋。參盡召長老諸先生﹐問所以安集百姓﹐齊故諸儒﹐以百數言人人殊﹐參未知所定。聞膠西有蓋公﹐治黃老言﹐使人厚幣請之。蓋公爲言治道貴淸靜而民自定﹐推此類具言之。參於是避正堂﹐捨蓋公焉。其治要用黃老術﹐故相齊九年﹐齊國安集﹐大稱賢相。已而相國何薨﹐代之舉事﹐無所變更﹐一遵何之約東﹐以寬厚淸靜爲天下師。爲相國三年薨﹐謐日懿侯。百姓歌曰﹕蕭何爲法﹐講若畫一。曹參代之﹐守而勿失。載其淸靜﹐民以寧壹。

道品

司馬季主﹐楚人也﹐卜於長安東市。宋忠爲中大夫﹐賈誼爲博士。同日俱出洗沐﹐相從論議誦說先王聖人之道術﹐究褊人情﹐相視而嘆。賈誼曰﹕吾聞古之聖人﹐不居朝廷﹐必在上醫之中。二人卽同輿而之市﹐遊於卜肆中。天新雨﹐道少人﹐司馬季主閒坐﹐弟子三四人侍﹐方辧天地之道﹐日月之運﹐陰陽吉凶之本。二大夫再拜謁﹐季主視其狀貌類有知者﹐卽禮之﹐使弟子延之坐。坐定﹐季主復理前語﹐忠與誼瞿然而悟﹐正襟危坐曰﹕吾望先生之狀﹐聽先生之辭﹐小子竊觀於世﹐未嘗見也。今何居之卑﹐何行之污乎。季主捧腹大笑曰﹕觀大夫類有道術者﹐何言之陋﹑而辭之野也。今天子所賢者﹐何也。所髙者﹐誰也。今何以卑污長者﹐而君云云無非尊爵祿﹐而賤卜筮之語。季主敷暢數百言﹐出入老莊﹐皆深明道徳﹐以謂卜筮之有益於人也。忠誼忽而自失悵然﹐噤口不能言。再拜而辭﹐出市門僅能上車﹐伏軾低頭﹐不能出气。三日宋見賈於殿門外﹐乃相引屏語﹐自嘆曰﹕道髙益安﹐勢髙益危﹐居赫赫之勢﹐失身且有日矣。夫卜而不審﹐不見奪精﹐爲人主計而不審﹐身無所處﹐此相去遠矣﹐猶天冠地屨也。此老子所謂無名者﹐萬物之始也。天地曠曠﹐物之熙熙﹐或安或危﹐莫知居之。我與若何足預彼哉﹐彼久而愈安。𨿽曾氏之義﹐未有以異也。宋忠後以使凶奴不至﹐而還抵罪。賈誼爲梁懷王傅﹐王墮馬薨﹐誼不食﹐毒恨而死﹐此務華絕根者也。按眞誥﹕季主後入委羽山石室﹐受石精金光﹐藏景化形﹐法於西靈子都。臨去之際﹐托形枕席﹐爲代己之像。墓在蜀郡成都盤山之南﹐諸葛武侯昔建碑﹐銘徳於季主墓前﹐碑贊末曰﹕玄漠太寂﹐混合陰陽。天地交浮﹐萬品滋彰。先生理著﹐分別柔剛。鬼神以觀﹐六度顯明。又季主一男一女﹐俱得道﹐男名法育﹐女名濟華﹐皆在委羽山中。季主讀玉經﹐服明丹之華﹐抱扶晨之暉﹐今顏色如二十之女子﹐須長三尺﹐黑如墨也。東卿君道如此﹐眞奇事也。

道化

東方朔﹐字曼倩﹐平原默次人也。久在昊中爲書師﹐數十年﹐武帝上書說便宜﹐拜爲郎。至昭王時﹐時人或謂聖人﹐或謂凡人。作深淺顯默之行﹐或忠言﹐或戲語﹐莫知其旨。至宣帝初﹐棄郎以避亂世﹐置績官舍風飄之而去。後見於會稽賣藥﹐五湖知者﹐疑其歲星精也。夏侯湛贊其像曰﹕開濟明豁﹐包含弘大。淩鑠卿相﹐嘲哂豪傑。籠罩靡前﹐跆籍貴勢。出不休顯﹐賤不憂戚。戲萬乘若﹐僚友視儔。列如艸芥﹐雄節邁倫。髙气蓋世﹐可謂拔乎。其萃遊方之外者也。楊雄亦以爲朔恢達多端﹐不名一行。應諧似優﹐不窮似智﹐正諫似直﹐穢徳似狂。非夷齊而是柳下惠﹐戒其子以上容﹐首陽爲拙﹐柱下爲工。飽食安步﹐以仕易農。依隱玩世﹐詭時不逢﹐其滑稽之雄乎。顏魯公有畫贊碑陰記﹐並在徳州。

道儒

司馬談﹐其先周室之太史也。談爲太史公﹐學天官於唐都﹐受易於楊何﹐習道論於黃子﹐仕於建元元封之間。湣學者不達其意﹐而師諄﹐乃論六家之要指曰易﹐大傳曰﹕天下一致而百慮﹐同歸而殊塗。夫陰陽儒墨名法道徳﹐此務爲治者也。直所從言之異路﹐有省不省耳。切觀陰陽之術﹐大詳而眾忌諱﹐使人拘而多畏﹐然其叔四時之大順﹐不可失也。儒者博而寡要﹐勞而少功﹐是以其事難盡。從然其叔君臣父子之禮﹐列夫婦長幼之別﹐不可易也。墨者儉而難遵﹐是以其事不可偏循。然其彊本節用﹐不可廢也。法者嚴而少恩﹐然其正君臣上下之分﹐不可攺也。名家使人儉而善失眞﹐然其正名實﹐不可不察也。道家無爲又日無不爲﹐其實易行﹐其辭難知﹐其術以虛無爲本﹐以因循爲用﹐無成勢﹐無常形﹐故能究萬物之情。不爲物先﹐不爲物後﹐故能爲萬物主。有法無法﹐因時爲業﹐有度無度﹐因物興捨﹐故日聖人不朽﹐時變是守﹐虛者﹐道之常也。因者﹐君之綱也。羣臣並至﹐使各自明也。其實中其聲者﹐謂之端。實不中其聲者﹐謂之欽。欽言不聽﹐姦乃不生﹐賢不肖﹐自分白黑﹐乃形在﹐所欲用耳﹐何事不成。乃合大道﹐混混冥冥﹐光曜天下﹐復反無名。凡人所生者神也﹐所托者形也。神大用則竭﹐形太勞則敝﹐形神離則死。死者不可復生﹐離者不可復合﹐故聖人重之。由此觀之﹐神者生之本﹐形者生之具﹐不先定其神形而曰﹕我有以治天下。何由哉。子遷世﹐其家著其語云。

道化

梅福﹐字子眞﹐九江壽春人。少學長安﹐明《尙書》谷梁春秋﹐爲郡文學補南昌尉。成帝時﹐委任大將軍王鳳。王氏專勢擅朝﹐數見災異﹐羣下莫敢正言。福三上書﹐劇言秦漢所以得失﹐陳十月之歌備亡逸之戒。刺後族太盛。其辭懇切﹐而上不見納﹐成帝久亡。繼嗣﹐福以爲宜建三統﹐封孔子之世以爲殷後。復上書推迹故文﹐以左氏谷梁禮記相明﹐宜以孔子世爲湯後﹐遂下詔封孔子世爲殷紹嘉公。是時福居家﹐常讀書養性爲事。元始中王莽顓政﹐一朝棄妻子去九江﹐至今傳以爲仙。其後有人見福於會稽者﹐變姓名爲吳市門卒云。洪州丰城縣大江北岸有祠﹐號升仙觀。宋紹興封壽春吏隱眞人。

道儒

班嗣﹐與從弟彪共學﹐家有賜書。內足於財﹐好古之士自遠方至﹐父黨楊子云以下莫不造門。嗣𨿽修儒學﹐然貴老嚴之衛。桓譚欲借其書﹐嗣報曰﹕若夫嚴子者﹐絕聖棄智﹐修生保眞。淸虛澹泊﹐歸之自然。獨師友造化﹐而不爲世俗所役者也。漁釣於一壑﹐則萬物不姦其志。柄遲於一丘﹐則天下不易其樂。不蛙聖人之网﹐不襲驕君之餌。莫然肆志﹐談者不得而名焉﹐故可貴也。今吾子已貫仁義之羈絆﹐系聲名之韁鎖﹐伏周孔之軌躅﹐馳顏閔之極摯。旣系攣於世教矣﹐何用大道爲自眩曜。昔有學步於那鄂者﹐曾未得其彷佛﹐又復失其故步﹐遂匍匐而歸耳。恐似此類﹐故不進。嗣之行已持論如此﹐莊避漢諱﹐故時稱嚴子。

道衛

嚴遵﹐字君平﹐蜀人也。雅性澹泊﹐學業加妙。專精大易﹐耽於老莊。常卜筮於成都市﹐以爲卜筮者賤業﹐而可以惠眾。人有邪惡非正之問﹐則依著龜爲言﹐利害與人﹐子言依於孝與人﹐弟言依於順與人﹐臣言依於忠。各因勢導之以善﹐從吾言者已過半矣。裁日閱數人﹐得百錢﹐足以自養。則閉肆垂簾而授老子﹐博覽無不通。依老子莊周之旨﹐著書十餘萬言。楊雄少時從遊學﹐得君平之道爲多。蜀有富人羅衝者﹐問君平曰﹕君何以不仕。君平曰﹕無以自發。衝爲君平具車馬衣糧﹐君平曰﹕吾病耳﹐非不足也。我有餘而子不足﹐柰何以不足奉有餘。衝曰﹕吾有萬金﹐子無檐石。乃云﹕有餘不亦繆乎。君平曰﹕不然﹐吾前宿子家﹐人定而役役未息﹐晝夜汲汲﹐未嘗有足。今我以卜爲業﹐不下牀而錢自至。猶有數百塵埃厚寸﹐不知所用。此非我有餘而子不足耶。衝大暫﹐君平嘆曰﹕益我貨者﹐損我神。生我名者﹐殺我身。竟不仕﹐年九十餘﹐遂以業終。蜀人敬愛﹐至今稱焉。有祠在漢州綿竹縣﹐宋紹興封君平爲妙通眞人。

本姓莊氏﹐束漢章和之問班固作《漢書》。避明帝諱﹐更之爲嚴。莊嚴亦古今之通工語﹐故老莊亦稱老嚴云。谷神子曰﹕君平生西漢中葉﹐王莽篡位﹐遂隱遁惕和﹐蓋上世之眞人也。

玄品錄卷之一竟

玄品錄卷之二

句曲外史吳郡海昌張天雨集

西漢

道隱

鄭朴﹐字子眞。隱居谷口﹐玄靜守道﹐履至徳之行。與君平皆修身自保﹐非其服弗服﹐非其食弗食。成帝時大將軍王鳳以禮聘之﹐竟不訕而終。楊子法言稱其耕於巖石之下﹐不訕其志﹐而名震京師。云漢中有祠。

道儒

楊雄﹐字子云﹐蜀郡成都人。少貧好道﹐博覽無所不見。默而好深湛之思﹐淸掙無爲少嗜欲。不汲汲於富貴﹐不寂寂於貧賤﹐不修廉隅以徽名。當世自有大度﹐非聖哲之書不好也。非其意﹐𨿽富貴。不事也。作《太玄法言》等書﹐皆極天人之指歸﹐爲漢名儒。蓋其學本於老氏﹐迹其書可見也。如惟寂惟寞﹐守徳之宅。爰淸爰靜﹐遊神之廷。《太玄》中藏心於淵﹐美厥靈根。測曰﹕藏心於淵﹐神不外也。皆入老氏之室者。

道品

三茅君﹐大君諱盈﹐字叔申。中君諱固﹐字季偉。小君諱衷﹐字思和。咸陽南關人也。大君生於景帝中元五年丙申歲﹐二弟於戊戌庚子歲生。大君年十八棄家辭親﹐入恆山中﹐讀《道徳經》《周易傳》﹐精思求道。復造西城﹐感遇總眞王君﹐使主衣書圖錄﹐遂得道爲總眞弟子。還家時年四十九﹐能起死回生﹐父母心異之。事父母至終喪﹐停家凡五十三年。中君景帝時察孝廉﹐元朔元年舉賢良﹐拜五官郎。政和二年轉太子太傅﹐元鳳元年拜破胡校尉武威太守。小君少以節行著名﹐隱華陰山。武帝建元三年舉方正不就﹐徙梁國爲孝王上賓。宣帝地節二年遷洛陽令﹐轉西城校尉﹐上郡太守﹐元帝卽位﹐拜五更大夫﹐轉西河太守。中君時爲執金吾並當之官。鄕裏祖送者數百人。大君對賓曰﹕吾𨿽不作二千石卿相﹐亦當有神靈之職。天帝見﹐選補東嶽上卿霍林司命君﹐領拔學道﹐總昊越生死之籍。此亦上眞宗師神官之要位也。來年四月三日﹐當升舉。諸君能來顧如今日否﹐若見省者﹐亦不須有所損費﹐自當有以相供待也。至期果有迎官來下﹐乃與宗族辭庾民。謂鄕裏子弟曰﹕我今此去﹐權停江水之束句曲之山。季偉思和𨿽見事晚﹐必能自悔釋官委祿﹐以來求我。言畢﹐謝時人而去。蓋元帝初元五年丁丑﹐君年一百二歲矣。二弟在官﹐聞兄白日神仙﹐各棄官還家﹐以永光五年壬午三月六日渡江求兄於束山。旣見﹐悲聽流涕﹐君告二弟曰﹕悟何晚矣。遂授以神散靈方濟度﹐俱成眞人﹐而治句曲山之洞﹐金壇華陽之天。遂號中君爲定錄神君﹐小君爲保命仙君﹐皆天職也。大君至哀帝元壽二年庚申年一百四十五﹐以是歲八月十八日己酉﹐受九錫玉冊文﹐遷任赤城玉洞之府﹐位爲司命上眞束嶽上卿太元眞人。君告二弟曰﹕吾今去便有局任﹐不得數相往來﹐要當一年再過來於此山。三月十八日﹑十二月二日期要﹐吾師總眞君及南獄太虛赤眞人遊盼於二弟之處也。將可記識之有好道者﹐待我於是日自當料理之﹐有以相教訓於未悟。於是二君畱治茅山﹐洞內立官結構﹐於外將道著萬物﹐流潤蒼生﹐徳加烏獸﹐各獲其情。神驗禍福﹐罪惡必明。內法旣融﹐外教坦平。爾乃風雨以時﹐五禾熟成。疾癘不起﹐暴害不行。境無災靑﹐邑無賊兵。時父老樞歌曰﹕茅山連金陵﹐江湖據下流。三神乘白鵲﹐各治一山頭。召雨灌旱稻﹐陸田亦復柔。妻子咸保室﹐使我百無憂。白鵲翔靑天﹐何時復來遊。三君往﹐曾各乘白鵠集山之三處﹐時人互有見者﹐是以發於歌詠矣。乃復因鵠集之處﹐分句曲之山爲大茅君﹑中茅君﹑小茅君三山焉﹐統而言之﹐盡是句曲之一山耳﹐無異名也。

東漢

道品

張陵﹐道書諱道陵﹐字輔漢﹐沛國封縣人。生於余杭天目山。本太學諸生﹐博采五經﹐晚乃嘆曰﹕此無益於年命。遂學黃帝九鼎丹經﹐丹成於繁陽山。又得隱書於嵩山石室。時值中國紛亂﹐漢致陵遲﹐知文道凋喪﹐不足t拯危佐世﹐退隱於余杭者十年。乃與弟子入蜀﹐蜀之百姓翕然奉事以師之。專以廉恥慈湣化民﹐不喜用刑罰。有疾病者﹐皆令自疏平生罪過﹐與神盟以身死爲約。故皆攺惡從善﹐開鹽泉以利百姓。驅逐大蛇﹐戰鬼二十四敗﹐爲二十四治﹐爲蜀人除害。蓋備修制命﹐山嶽眾神之衛﹐而功徳並著﹐號爲天師。偏得其道者﹐弟子王長。趙升。

道隱

向長﹐字子平﹐河內朝歌人。潛隱﹑於家﹐性尙中和。好道《老》《易》嘗讀《易》至損益卦﹐喟然嘆曰﹕吾已知富不如貧﹐貴不如賤﹐但未知死何如生耳。貧無資﹐好事者更績焉。受之取足﹐而反其餘。建武中男女嫁娶。旣畢﹐動斷家事﹐肆意遊於五嶽名山﹐竟不知所終。

道化

逢萌﹐字子慶﹐北海都昌人。聞王莽殺其子宇﹐謂友人曰﹕三綱絕矣。不去﹐禍將及人。卽解冠桂東都城門﹐將家屬浮海客於遼東。萌素陰陽﹐知莽將敗。乃首戴瓦盎﹐哭於市曰﹕新乎﹐新乎。因遂潛藏﹐及光武卽位﹐乃之瑯琊勞山養志修道。人皆化其徳﹐連徵不起﹐以壽終。

道隱

嚴光﹐字子陵﹐會稽余姚人也。少有髙名﹐與光武同遊學。及光武卽位﹐光乃變姓名﹑隱身不見。帝思其賢﹐乃令以色物訪之。後齊國上言有一男子﹐披羊裘釣澤中。帝疑其光﹐乃備安車玄燻﹐遣使聘之。三反而後至捨於比軍﹐光外不起。帝卽其外所撫光腹曰﹕咄咄﹐子陵不可相助爲理耶。光又眠不應﹐良久乃張目熟視曰﹕昔唐虞著徳﹐巢父洗耳。士故有志﹐何至相迫乎。帝曰﹕我竟不能下汝耶。於是升輿嘆息而去。復引光入﹐論道舊故。相對累日﹐帝從容問光曰﹕朕何如昔時。對曰﹕陛下差增於往。因共偃外﹐光以足加帝腹上。明日太史奏客星犯帝坐甚急﹐帝笑曰﹕朕故人嚴子陵共外耳。其答司徒侯霸書有曰﹕懷仁輔義天下悅﹐阿腴順旨要領絕。除諫議大夫不屈﹐乃耕於富春山。後人名其釣處爲嚴陵瀨。建武十七年復特徵不至﹐年八十終於家﹐帝傷惜之。

道隱

梁鴻﹐字伯鸞﹐扶風平陵人。家貧﹐牧豕於上林苑中。曾誤遺火﹐延及他捨。鴻悉以豕償之﹐其主猶以爲少﹐鴻願以身居作。後歸鄕裏﹐勢家慕其髙節﹐多欲女之﹐鴻並絕不娶。同郡孟氏有女﹐狀肥醜而黑﹐力舉石臼。擇對不嫁﹐年至三十。父母問其故﹐女曰﹕欲得賢如梁伯鸞者。鴻聞而聘之﹐女求作布衣麻屨﹐織作筐緝績之具。及嫁﹐始以裝飾。入門七日﹐而鴻不答。妻乃跪牀下請曰﹕竊聞夫子髙誼﹐簡斥數婦妾﹐亦偃賽數夫矣。今而見擇﹐敢不請罪。鴻曰﹕吾欲褐裘之人﹐可與俱隱深山者。爾衣綺縞傅粉墨﹐豈鴻所願哉。妻曰﹕以觀夫子之志耳﹐妾自有隱居之服。乃更爲椎髻﹑著布衣﹐摻作而前。鴻大喜曰﹕此眞梁鴻妻也﹐能奉我矣。字之曰徳曜。共入灞陵山中﹐以耕織爲業﹐詠詩書彈琴以自娛。仰慕前世髙士而爲四皓﹐以來二十四人作頌。因東出關﹐過京師作五噫之歌曰﹕陡彼北荒兮噫﹐願見帝京兮噫﹐宮室崔鬼兮噫﹐人之劬勞兮噫﹐遼遼未央兮噫。顯宗聞而非之﹐求鴻不得。乃易姓運期名曜字侯光﹐與妻子居齊魯之問。又去適昊依大家臯伯通﹐居應下爲人賃春。每歸﹐妻爲具食﹐不敢於鴻前仰視﹐舉按齊眉。伯通察而異之曰﹕彼傭能使其妻敬之如此﹐非凡人也。乃方捨之於家疾且苦﹐告主人曰﹕愼勿令我子持喪歸去。及卒﹐伯通等爲求葬地於昊要離冢傍﹐咸曰﹕要離烈士﹐伯鸞淸髙﹐可令相近。鴻友人髙恢。

道隱

髙恢﹐字伯通﹐京兆人。好老子﹐隱於華陰山中﹐與梁鴻友善。及鴻東遊﹐思恢作詩曰﹕烏嚶嚶兮友之﹐期念髙子兮僕懷﹐思想念恢兮爰集。玆二人遂不復相見﹐恢亦髙抗﹐終身不仕。

道品

魏伯陽﹐吳人也。本髙門之子﹐性好道術﹐不肯仕宦。閒居養性。時人莫知其所從來﹐謂之治民養身而已。入山作神丹﹐旣成服之﹐死而復生。與其弟子姓虞者﹐皆仙去。道逢伐木者﹐乃作手書﹐寄謝鄕里人及二弟子。伯陽作《參同契》﹐五行相類凡三卷。其說似《周易》﹐其實假借爻象﹐以論大丹之意。而世人者﹐不考丹事﹐多作陰陽釋之﹐殊失其旨。按《參同契》一書﹐大儒朱元晦﹑蔡元定皆深取其義﹐議論多及之﹐非洞明《易》《老》淵旨者﹐弗能窺也。

道陽

臺咚﹐字孝威﹐魏郡鄴人也。隱於武安山﹐鑿穴爲居﹐采藥自業。刺史行部及使律事致謁﹐咚載病往謝。刺史乃執贊見咚曰﹕孝威居身如是﹐甚苦如何。件曰﹕件幸得保終性命﹐存神養和。如明使君奉宣韶書﹐夕惕庶事﹐反不苦耶。遂去﹐隱逸終不見。

道隱

韓康﹐字伯休﹐一名恬休﹐京兆灞陵人﹐家世著姓。常采藥名山﹐賣於長安市。口不二價﹐三十餘年。﹑時有女子從康買藥﹐康守價不移。女子怒曰﹕公是韓伯休耶﹐乃不二價。康嘆曰﹕我本欲避名﹐今小女子皆知有我焉﹐何用藥爲。乃逐入霸陵山中。

道默

嬌愼﹐字仲彥﹐扶風茂陵人也。少好黃老﹐隱逅山谷。因穴爲室﹐仰慕松喬導引之衛。與馬融蘇章鄕裏﹐並時皆推先於愼。汝南昊蒼甚重之﹐因遺書以觀其志﹐曰﹕仲彥足下勤處﹐隱約𨿽乘雲行泥﹐樓宿不同。每有西風﹐何嘗不嘆。蓋聞黃老之言﹐乘虛入冥﹐藏身遠涯﹐亦有理國養人。施於爲政﹐至如登山絕迹﹐神不著其證﹐人知睹其驗。吾從先生欲其可者﹐於意何如。昔伊尹不懷道以待堯舜之君﹐方今明明四海﹐開辟巢許。無爲箕山夷齊﹐悔入首陽足下。。審能騎龍弄鳳﹑翔嬉雲間者﹐亦非狐兔燕雀所敢謀也。愼不答。年七十餘﹐竟不肯娶。後忽歸家﹐自言死日。及期果卒。後人有見愼於惇煌者﹐故前世異之。

道隱

法眞﹐字髙卿﹐扶風那人。好學而無常﹐家傳通內外圖典﹐爲關西大儒弟子。自遠方至者數百人。性恬靜寡欲﹐不交人問事。太守請見之﹐乃幅巾詣謁﹐太守欲以功曹相屈。眞曰﹕明府見待有禮﹐故敢自同賓末。若欲吏之﹐眞將在南山之南﹐北山之北矣。同郡田弱薦眞體兼四業﹐幽居恬泊。將蹈老氏之髙蹤﹐不爲玄燻屈也。臣願聖朝就加衰職﹐必能奏淸廟之歌﹐致來儀之鳳也。帝虛心欲致﹐前後四徵﹐眞曰﹕吾旣不能逐形遠世﹐豈飲洗耳之水哉。﹑遂深自隱絕。友人郭正稱之曰﹕法眞名可得聞﹐身難得而見。逃名而名我隨﹐避名而名我追﹐可謂百世之師者矣。乃共刊石頌之﹐號玄徳先生。

道化

劉寬﹐字文饒﹐弘農人﹐年七十三。一旦遇靑谷先生降之寢室﹐授其杖解法﹐將去入華山行九息服黑。又授以鑪火丹方﹐修之道成。後來華陽洞中﹐主始學道者。寬仕漢位至司徒太尉﹐好行陰徳﹐拯寒困。萬民悅而附之﹐如父母焉。

道隱

龐公﹐南郡襄陽人﹐居峴山之南。未嘗入城府﹐夫妻相敬如賓。刑州刺史劉表數延請不能屈﹐乃就候之謂曰﹕夫保全一身﹐孰若保全天下乎。龐公笑曰﹕鴻鵲巢於髙林之上﹐暮而得所棲。電龜穴於深淵之下﹐夕而得所宿。夫取捨行止﹐亦人之巢穴也﹐且各得其所樓宿而已。因釋耕於瓏上﹐而妻子耘於前。表指而問曰﹕先生苦居畎畝而不肯官綠﹐後世何以遺子孫乎。龐公曰﹕世人皆遺以危﹐今獨遺之以安。𨿽所遺不同﹐未爲無所遺也。遂攜其妻子登鹿門山﹐因采藥不返。

道儒

廖扶﹐字文起﹐汝南平輿人。習韓詩歐陽尙書﹐教授嘗數百人。父坐事下獄死﹐扶感父以法喪身﹐憚爲吏﹐及服終而嘆曰﹕老子有言﹐名與身孰親﹐吾豈爲名乎。遂絕志世外﹐專精經典﹐尢明天文推步之衛。州郡公府辟召皆不應。扶知歲荒﹐聚谷數千斛﹐悉用給宗族姻親。又斂葬遭疫死亡不能自收者。時人號爲北郭先生。年八十終於家。

道言

樊英﹐字季齊﹐南陽魯陽人也。少受業三輔﹐習京氏易﹐兼明五經﹐又善風角算河洛七緯推步災異。隱於壺山之陽﹐州郡前後禮請不應﹐舉賢良方正有道皆不行。永建二年﹐順帝策書備禮玄燻徵之﹐復固辭稱疾篤。乃韶切責郡縣駕載上道﹐英及京﹐稱病不肯起﹐乃彊輿入殿﹐猶不以禮屈。帝怒曰﹕朕能生君﹑能殺君﹐能貴君﹑能賤君﹐能富君﹑能貧君﹐君何以慢朕命。英曰﹕臣受命於天﹐生盡其命天也﹐死不得其命亦天也。陛下焉能生臣﹐焉能殺臣。臣見暴君如見仇偉﹐立其朝猶不肯﹐可得而貴乎。𨿽在布衣之列﹐環堵之中﹐晏然自得﹐不易萬乘之尊﹐又可得而賤乎。陛下焉能貴臣﹐焉能賤臣。非禮之祿﹐𨿽萬鐘弗受也。申其志﹐𨿽簞瓢不厭也。陛下焉能富臣﹐焉能貧臣。帝不能屈而敬其名﹐使出就太醫養疾。帝令公車令導尙書奉引﹐賜幾杖待以師傅之禮。朝廷每有災異﹐韶輒下問變﹐復之效所言多驗。年七十餘卒於家。

道品

王遠﹐字方平﹐束海人也。舉孝廉除郎中﹐稍加至中散大夫。博學五經﹐尢明天文圖讖河洛之術﹐逆知天下盛衰之期﹐九州吉凶觀諸掌握。後棄官﹐入山修道。道成﹐孝桓帝連徵不出。使郡牧逼載以詣京師﹐遠低頭閉口不肯答。詔乃題宮門扇版四百餘字﹐皆說方來之事。帝惡之﹐使人削之﹐外字始去﹐內字復見﹐墨皆徹版裹。方平無復﹐子孫里人累世相傳﹐共事之。同郡故太尉公陳耽爲方平駕道室﹐朝夕朝拜之﹐但乞福消災﹐不從學道。方平住耽家四十餘年﹐後與耽云﹕吾期運將盡﹐當去不得復﹐停明日日中當發也。至時方平死﹐耽知其化去﹐不敢下著地﹐但悲涕嘆息曰﹕先生捨我去耶﹐我將何如。具棺器燒香﹐就牀上衣裝之。至三日三夜忽失其屍﹐衣帶不解﹐如蛇蛻耳。方平去後百餘日﹐耽亦死。或謂耽得方平之道化去﹐或謂方平知耽將終﹐委之而去也。其後方平欲束之括蒼山﹐過昊住胥門蔡經家。經者小民也﹐骨相當仙。方平故往其家﹐因語經曰﹕汝生命應得度世﹐然汝少不聞道﹐今气少肉多﹐當從尸解耳。尸解一劇﹐須臾如狗竇中過耳。告以要言﹐乃委經去。後經果蟬蛻﹐失所在。去十餘年忽然還家﹐語其家云﹕七月七日王君當來過﹐到其日可作數百斛飲食以供從官。乃去﹐到期日﹐方平果來。麾節導從﹐威儀奕奕如大將軍也。要麻姑會於經家。比捨有陳尉者﹐叩頭乞拜。願得驅使比於蔡經。方平曰﹕君且起﹐可向日立。方平從後視之曰﹕噫﹐君心不正﹐影不端﹐終不可教以仙道也。當授君地上主者之職﹑臨去以一符一傳著小箱中﹐與陳尉云﹕可以消災治鬼。陳尉後年一百十歲﹐嘗得方平賜書﹐眞書廓落﹐大而不工。先是無人知方平名﹐遠者乃因陳尉傳之。

道化

韓崇﹐字長季﹐昊郡毗陵人也。少好道﹐林屋仙人王緯作璋玄曾授之以流珠丹一法。崇奉而修之﹐大有驗。璋玄語之﹕子行此道﹐亦可以出身仕宦﹐無妨仙舉也。崇遂仕﹐稍至宛陵令﹐行仁以爲政﹐用道以撫民。虎狼深避﹐蝗不集界。遷汝南太守﹐拔書佐袁安安。後位至司徒﹐時人通以崇有識物之鑑也。陰皇后葬京師﹐近郡二千石。妻當會園陵﹐而崇獨居淸素。妻忿崇哭泣﹐韶問其故﹐太常馮夷答曰﹔汝南太守韓崇﹐淸苦遠尙﹐味道忘形。身享重官﹐而妻自紡。績政化仁﹐簡視民如傷。探達奇博﹐有君子之鑑。斯則昏夕之夜光﹐陛下之子產也。妻不通寒儉之節﹐哭怨無衣將足以顯﹐崇明徳耳。上奇之﹐加崇俸祿﹐秩中二千石。後孝明皇帝巡狩汝南﹐上治崇府。崇使妻出﹐住孤獨老嫗家。上聞之嘆曰﹕韓崇所謂百煉不銷也。賜縑五十疋。崇在郡積十四年﹐政化著洽﹐舉天下最。年七十四﹐璋玄乃授以隱解法﹐得去入大霍山。復授以遁化泥丸紫戶衛以度世。後來華陽洞中爲左理中監。陶隱居云﹕《漢書》所傳事迹略同﹐而置辭小異耳。

道衛

夏馥﹐字子治﹐陳畱人也。少好道﹐服木餌和雲母。後入昊山﹐從赤須先生受煉魂法。在華陽洞中爲明晨侍郎。馥少時被公車辟召﹐懸辟書著桑樹乃去。其用懷髙邁如此。隱居云《後漢》及《髙士傳》並言﹐馥陳畱圉人﹐桓帝時舉﹐直言不就。

道化

劉斕﹐字子翔﹐漢書作字子相。斕本穎川人﹐少好道徳。而家世大富﹐常能周施而不以爲惠﹐卹死救貧非一人矣。舉上計緣拜郎中﹐遷陳畱太守。出長安五百里中﹐斂死卹窮﹐損己分人。行達陽平﹐遂遇馬皇先生告斕曰﹕子仁感天地﹐陰徳神鬼﹐太上將嘉子之用情矣﹐使我來擭汝以長生之道。斕叩頭自搏﹐願乞侍給。因將入桐柏山中﹐授以隱地八衛﹐服五星之華法。得度名東華﹐入華陽洞中爲定錄府右理中監。

三國

道儒

張迹﹐字子明。少遊太學﹐學兼內外。並州牧髙幹表除樂平令不就﹐徙遁常山﹐門徒且數百人。太祖爲丞相﹐辟不詣。太和中韶求隱學之士﹐郡累上璇﹐發遣老病不行。廣平太守盧毓到官三日﹐綱紀白承前致版謁迹。毓教曰﹕張先生所謂上不事天子﹐下不友諸侯者也。豈此版謁所可光飾哉。但遣主簿奉書﹐致羊酒之禮。卒年一百五歲。是歲太守王肅至官﹐教下縣曰﹕前在京都聞張子明﹐來至問之﹐會其已亡﹐致痛惜之。此君篤學隱居﹐不與時競﹐以道樂身。昔絳縣老人屈在泥塗﹐趙孟升之﹐諸侯用睦。湣其耄勤好道﹐不蒙榮寵。書到遣吏﹐勞問其家。顯題門戶﹐務加殊異。以慰旣往﹐以勸將來。

道默

焦先﹐字孝然﹐河東人也。漢末關中亂﹐先失家屬﹐獨竄於河渚問。食艸飲水﹐無衣履。時太陽長朱南望見之﹐謂爲亡士﹐欲遣船捕取﹐同郡侯武陽語縣﹐此狂癡人耳。遂注其籍﹐給糜日五升﹐人灣輕易之。然其行不踐邪徑﹐泌循阡陌。及其裙拾﹐不取太穗。饑不苟食﹐寒不苟衣。每出見婦人則隱翳﹐須去乃出。自作一瓜牛廬﹐淨掃其中。營木爲牀﹐而艸褥其上。至天寒時﹐構火以自炙﹐呻玲獨語。太和靑龍中﹐嘗持一杖南波﹐河水泛服﹐輒獨云未可也。由是人頗疑不狂﹐所言多驗﹐會謂之隱者也。年八十九終。

道默

石徳林﹐安定人也。建安十六年﹐關中亂﹐南入漢中。初不治產業﹐不畜妻學。常讀老子《五千文》及諸內書﹐晝夜昤詠不絕口。食不足﹐頗行乞﹐乞不取人。問其姓名﹐口不肯言。時人號之日寒貧﹐蓋專志玄默者。

道品

左慈﹐字元放﹐廬江人。少明五經﹐兼通星緯。見漢祚將盡﹐天下亂起﹐乃嘆曰﹕值此衰運﹐官髙者危﹐財多者死。當世榮華﹐不足貪也。乃學道衛﹐精思於天柱山中﹐得石室丹經﹐修之能變化萬端。曹公召試之﹐欲從學道。慈曰﹕學道當得淸諍無爲﹐非尊貴所宜。曹性猜忌﹐屢欲殺之﹐不能也。慈在荊州劉表作牧﹐以爲惑眾﹐復欲殺慈。慈先知﹐委表束去。及見昊主孫權﹐權素知慈有道﹐禮重之。按《眞誥》﹕慈今在小括山常行來﹐數在此下尋更受職也。慈顏色甚少﹐正得鑪火九華之益﹐隱居括蒼。在建安末﹐慈嘗渡江尋茅山﹐仍得入洞。又乞丹砂合九華丹﹐卽李仲甫弟子葛玄之師也。

道品

葛玄﹐字孝先。從左元放受經法﹐嘗餌木﹐尢長於治病救劾鬼魅之衛﹐能分形變化。昊大帝要與相見﹐欲加榮位。玄不聽﹐求去不得﹐待以客禮。一日語弟子張恭言﹕吾爲世主所逼畱﹐不遑作大藥﹐今當以八月十三日中時去矣。至期﹐玄衣冠入室﹐外而气絕﹐顏色不變。弟子燒香守之三日。三夜夜半忽大風起﹐發屋折木聲如雷﹐燭滅。良久燃燭﹐失其所在﹐但見委衣牀上﹐帶無解者。明旦問鄰人﹐鄰人云﹕了無大風。風止在一宅內﹐籬落樹木並敗折也。按《眞誥》﹕玄初在長山﹐近入蓋竹﹐亦能乘虎使鬼﹐無所不至﹐但幾於未得受職耳。隱居注云﹕是抱朴從祖﹐卽鄭思遠之師也。少入山得仙﹐時人咸莫測所在。傳言束海中仙人寄書﹐呼爲仙公。故抱朴亦同然之。

道品

鮑說﹐字太玄﹐束海陳畱人。年五歲語父母云﹕本是曲陽李家兒﹐九歲墮井死。其父母尋訪﹐得李氏推問﹐皆符驗。說學兼內外﹐明天文河洛書。仕至南陽太守﹐嘗行部入海﹐遇風饑甚﹐取白石煮﹐食之以自濟。後遇眞人陰君授道訣﹐復師左元放受中部法﹐《三皇內文》。能役使鬼神﹐封山制魔。百餘歲卒。按《眞誥》說及妹並是七世祖積行陰徳﹐故令福逮說等。今並作地下主者﹐在華陽中。隱居云﹕說用泰淸尸解法﹐當是主者之最髙品矣。說女鮑姑﹐散騎常侍葛洪之妻也。

道言

張玄賓﹐定襄人也。魏武帝時舉茂才﹐歸鄕裏師事西河蘇公。受服木餌﹐兼行洞房白元之事。後遇眞人樊子明﹐於少室山授以遁變隱景之道。昔在天柱山﹐後來華陽內爲理禁伯。理禁伯者﹐主雨水官也﹐亦保命之監國也。玄賓善談空無﹐乃談士常論無者大有之宅﹐小有所以生焉。積小有以養小無﹐見大有以本大無。有有亦無焉﹐無無亦有焉。所以我目都不見物﹐物亦不見無。寄有以成無﹐寄無以得無。於是無則無宅也﹐太空亦宅無矣。我未生時﹐天下皆無無也。自云﹕昔曾詣蓬萊左公宋晨生﹐與其論無﹐粗得人意。桐柏諸眞亦不能折之。過此以往尙不能本有﹐安能本無耶。其髙气秉理如此。

道儒

王弼﹐字輔嗣﹐山陽髙平人。少察慧﹐十餘歲便好老莊。吏部尙書何晏甚奇之﹐曰﹕若斯人者﹐可與言天人之際矣。晏注《老子》始成詣弼﹐見其所注精奇﹐因以所注爲道徳二論﹐復條向者勝理﹐謂之曰﹕此僕以爲極可得﹐復難否。弼便作難一坐﹐便以爲屈。嘗立論以爲天地萬物﹐皆以無爲爲本。元也者﹐開物成務無往不存者也。陰陽恃以化生﹐萬物恃以成形﹐賢者恃以成徳﹐不肖恃以兔身﹐故無爵而貴矣。弼又作《易傳》﹐先儒宗之。

晉

道然

孫登﹐字公和﹐汲郡人。無家屬﹐於郡北山爲土穴居之。好讀《易》﹐撫一弦琴﹐性無患怒。人或投諸水中﹐欲觀其怒。登旣出﹐便大笑。嘗住宜陽﹐山有作炭人﹐見之﹐知非常人﹐與語登不應。文帝聞之﹐使阮籍往觀。旣見與語﹐亦不應。嵇康從之遊三年﹐問其所圖終不答。康將別﹐謂曰﹕先生竟無言乎。登乃曰﹕子識火乎﹐生而有光而不用其光﹐果在於用光。人生而有才而不用其才﹐果在於用才。故用光在乎得薪﹐所以保其耀。用才在乎識眞﹐所以全其生。今子才多識寡﹐難乎兔於今之世矣﹐子無求乎。康不能用﹐後作《幽憤詩》云﹕昔慚柳下﹐今愧孫登。竟莫知所終。

道質

郭文﹐字文舉﹐河內軟人也。少愛山水﹐尙嘉遁。每遊山水﹐彌旬忘返。父母終。﹐服畢不娶。辭家遊名山﹐但著鹿裘葛巾﹐采竹葉木實貿盥以自供食﹐有餘谷輒卹窮匱。王導聞其名﹐遣人迎之﹐旣至﹐置之西園。溫嬌嘗聞先生安獨無情乎﹐文曰﹕情由憶生﹐不憶故無情。嬌又問曰﹕先生獨處窮山﹐若疾病遭命﹐或爲烏烏所食﹐顧不酷乎。文曰﹕藏埋者亦爲螻蟻所食﹐復何異乎。導嘗眾賓共集絲竹﹐並奏試使呼之﹐文瞪眸不轉﹐跨躡華堂如行林野。於時坐者﹐咸有鉤深味遠之言。文常稱得達來語﹑天機鏗宏﹐莫有窺其門者。一日一忽求還山﹐及蘇峻反入﹐皆以爲知幾卒。葛洪庾闡並爲作傳﹐贊頌其徳云﹕梁乾化封靈曜眞君。

道質

嵇康﹐字叔夜﹐譙國銓人。康早孤﹐有奇才﹐遠邁不羣。身長七尺八寸﹐美辭气﹑有風儀﹐而土木形骸不自藻飾。人以爲龍章鳳姿﹐天質自然。學無師授﹐博覽無不該通。與魏宗室婚﹐拜中散大夫。嘗修養性服食之事﹐彈琴詠詩有足於懷﹐以爲神仙稟之自然﹐非積學所致。至於導養﹐得理則安﹐期彭祖之倫可及﹐乃著《養生論》。每思郢質所與神交者﹐惟陳畱阮籍﹑河內山濤。豫其流者﹐向秀劉伶。籍兄子咸﹐王戎遂爲竹林之遊。戎自言與康居山陽二十年﹐未嘗見其。慍喜。康嘗采藥遊山澤﹐會其得意忽焉忘返﹐時有譙蘇遇之﹐謂爲神人。至汲郡山中見孫登﹐遂從之遊。登沈默自守無所言說﹐康臨去乞一言﹐登曰﹕君才則髙矣﹐保身之道不足。又遇王烈﹐共入山。烈嘗得石髓如飴﹐自服半﹐余與康﹐皆凝爲石。又於石室中見一卷素書﹐遽呼康往取﹐輒不復見。烈乃嘆曰﹕叔夜志趣非常﹐而輒不遇命也。山濤將去選官﹐舉康自代。康乃與濤書告絕﹐略曰﹕聞道士遺言﹐餌木黃精令人久壽﹐意甚信之。遊山澤觀魚烏﹐心甚樂之﹐一行作吏﹐此事便廢﹐安能捨其所樂而從其所懼哉。今但欲守陋巷﹐教養子孫﹐時時與親舊叔離闊﹐陳說平生﹐濁酒一杯﹐彈琴一曲﹐志願畢矣。此書旣行﹐知其不可羈屈也。南海太守鮑說﹐通靈者也。東海徐寧師之﹐寧夜聞說室有琴聲﹐怪其妙而問焉﹐說曰﹕嵇叔夜。寧曰﹕嵇臨命東市﹐何得在玆。說曰﹕叔夜示形有終﹐而實尸解耳。見顧凱之《嵇康贊》。

阮籍﹐字嗣宗﹐陳畱尉氏人。容貌環傑﹐志气宏放。傲然獨得﹐任情不羈﹐而喜怒不形於色。或閉戶視書﹐累月不出。或登山臨水﹐經日忘歸。博覽羣籍﹐尢好莊老。嘗著《達莊論》﹐叔無爲之貴﹐文多不錄。作《詠懷詩》八千餘篇﹐爲世所重。嗜酒﹑能嘯﹑善彈琴﹐當其得意忽忘形骸﹐時人多謂爲癡。聞步兵廚營人善釀﹐有貯酒三百斛﹐乃求爲步兵校尉﹐遺落世事。又能爲靑白眼﹐見禮俗之士以白眼對之。嘗於蘇門山中遇孫登﹐與商略終古﹑及柄神導气之術﹐登皆不應。籍因長嘯而退﹐至半嶺問有聲若鸞凰之音﹐響乎巖谷﹐＇乃登之嘯也。歸著《大人先生傳》﹐其略曰﹕世之所謂君子﹐惟法是修﹐惟禮是克。手執圭璧﹐足履繩墨。行欲爲目前﹐臉盲欲爲無窮。則少稱鄕黨﹐長聞鄰國。上欲圖三公﹐下不失九州牧﹐獨不見羣虱之處棍中。逃乎探縫﹐匿乎壤絮﹐自以爲吉宅也。行不敢離縫際﹐動不歌出揮襠﹐自以爲得繩墨也。然炎丘火流焦邑滅都﹐羣虱處於揮中而不能出也。君子之處域內﹐何以異﹐夫此亦籍之本趣也。每率意獨駕﹐不由徑路﹐車迹所窮﹐輒慟哭而返。嘗登廣武觀楚漢戰處﹐嘆曰﹕時無英雄﹐使堅子成名。景元四年卒

道儒

向秀﹐字子期﹐河內懷人。淸悟有遠識﹐雅好老莊之學。少爲山濤所知。莊周所著內外篇﹐秀於舊注外而爲解義﹐妙演奇致﹐大暢玄風﹐惟《秋水》《至樂》上篇未竟。惠帝之世﹐郭象﹐字子玄者﹐述而廣之。秀與嵇康﹑呂安爲友﹐趣捨不同。康傲世不羈﹐安放逸一俗﹐而秀雅好讀書。秀將注《莊子》先以告康﹑安﹐咸曰﹕此書詛復須注。徒棄人作樂事耳。及成﹐以示二子﹐康曰﹕爾故復勝否。安乃驚曰﹕莊周不死矣。復注《周易》﹐大義可觀﹐而與漢世諸懦互有彼此﹐未若隱莊之絕倫也。康又善鍛﹐秀每爲之佐﹐相對怡然﹐傍若無人。後應本郡計緣入洛﹐文帝問曰﹕聞有箕。山之志﹐何以在此。秀曰﹕以爲巢許狷分之士﹐未達堯心﹐豈足多慕。帝甚悅。其後鄰人有吹笛者﹐發聲嘹曉力追想曩昔嵇生遊宴之好﹐感音而嘆﹐作《思舊賦》云。位至散騎常侍卒。

道儒

皇甫謐﹐字士安﹐幼名靜﹐安定人。漢太尉嵩之曾孫也。年二十﹐不好學。晚就鄕人席坦受書﹐居貧帶經而農﹐遂博綜經籍百家之言。沈靜寡欲﹐始有髙尙之志。以著述爲務﹐自號玄宴先生。著禮樂聖眞之論﹐後得風痺疾﹐猶手不報捲。或勸修名廣交﹐謐作《守玄論》以答之﹕貧者士之常﹐賤者道之潰。遂不壯﹐耽玩墳典忘疾與食﹐時人謂之書淫。或箴其過萬將損耗精神﹐謐曰﹕朝聞道﹐夕死可矣。況命之修短分定懸天乎。舉孝廉相國辟﹐又舉賢良方正俱不應。自表就武帝借書﹐帝送一車書與之﹐𨿽羸疾﹐而披閱弗息。累徵竟不仕﹐大康二年卒。所著帝王世紀﹑髙士逸士烈女等傳﹐並重於世。

玄品錄卷之二竟

玄品錄卷之三

句曲外史吳郡海昌張天雨集

道品

葛洪﹐字稚川﹐丹陽句容人。少好學﹐家貧﹐躬自伐薪以貨紙墨。夜輒寫書習誦﹐遂以儒學知名。性寡欲無所愛玩﹐不知棋局幾道欞蒲齒名。爲人木訥﹐不好榮利。閉門卻掃﹐未嘗交遊。時或尋書問義﹐不遠數千里崎嶇冒涉﹐期於必得。尢好神仙導養之法﹐從祖玄昊時學道得仙﹐號曰葛仙公。以其煉丹祕衛授弟子鄭億﹐洪就隱學﹐悉得其法焉。咸和初﹐二司徒王導召補州主簿﹐後選爲散騎常侍﹐領大著作﹐皆固辭不就。晚欲煉丹﹐聞交趾出丹砂﹐求爲勾漏令。帝以洪資髙不許﹐洪曰﹕非以爲榮﹐以有丹耳。帝從之。行至廣州﹐刺史鄧嶽畱﹐不聽去﹐乃止羅浮山煉丹。在山積年﹐優遊閒養﹐著述不輟。其自序曰﹕洪體之進趁之才﹐偶好無爲之業。假令舊翅﹐則能淩厲霄玄﹐騁足則能追風躡景。猶欲戢勁翮於尺鎢之羣﹐藏逸邇於跛驢之伍。豈屍大塊稟我以尋常之短羽﹐造化假我以至駑之賽足。自卜者審不能者上﹐豈敢力蒼蠅而慕衝天之舉﹐策跛鱉而追飛兔之軌哉﹐是以望絕於榮華之塗而志安乎。窮圯之域﹐華蕾有八珍之甘﹐蓬華有藻稅之樂也。世儒徒知服膺周孔﹐莫信神仙之書﹐不但大笑之﹐又將毀謗眞正。故予所著《抱朴子﹟內外篇》﹐凡一百一十六篇﹐𨿽不足藏之名山﹐且欲緘之金匱﹐以示識者。蓋以自號名其書云﹐洪博問學識﹐江左絕倫。著述篇章﹐富於班馬。又精辯玄迹﹐析理入微。一日坐至日中﹐兀然若睡而卒﹐年八十一。視其顏色如生﹐體亦柔軟﹐舉入棺甚輕如空衣﹐蓋尸解仙去矣。

道權

王羲之﹐字逸少﹐司徒導之從子也。善隸書﹐爲古今之冠。論者謂其筆勢﹐以爲飄若遊雲﹐嬌若驚龍。每自稱我書比鍾縣當抗衡﹐比張芝艸猶當鴉行也。深爲從伯惇導所器重﹐起家祕書郎﹐後爲右軍將軍會稽內史。羲之推好服食養性﹐不樂在京師。初渡浙江﹐便有終焉之志。會稽有佳山水﹐名士多居之﹐謝安未仕時亦居焉。嘗與同志宴集於山陰蘭亭﹐羲之自爲序﹐或以潘嶽金穀詩序方之﹐王羲之比於石崇﹐聞而甚喜。性愛鵝﹐山陰有道士養好鵝﹐羲之往觀焉。意甚悅﹐因求市之。道士云﹕能爲寫《道徳經》﹐當舉羣相贈耳。羲之欣然﹐寫畢﹐籠鵝而歸﹐其任率如此。後稱病去郡﹐於父母墓前爲文﹐自誓不復出仕。旣去官﹐與東上人士盡山水遊之﹐又與許先生邁共修服食采藥。卒年五十九。

道品

許邁﹐字叔玄﹐一名映﹐丹陽句容人。總角好道﹐潛致幽契。曾從郭璞筮卦﹐遇大壯之大有﹐上六爻發﹐謂曰﹕君元吉﹐自天宜學輕舉之道。初師鮑說﹐受中部法及《三皇內文》。一旦辭家﹐謂余杭懸澑山近延陵之茅山﹐是洞庭西門﹐港通五嶽﹐陳安世﹑茅季偉所嘗遊處。於是立精會於懸澑﹐而往來茅嶺之洞室。朔望時節還家定省﹐而父母旣終。乃遣婦孫氏還家﹐散發去累﹐政名玄字。遠遊與王右軍父子周旋﹐子猷乃修在三之敬。嘗遺羲之書云﹕自山陰南至臨安﹐多有金堂玉室﹑仙人芝艸﹐左元放之徒漢末諸得道者皆在焉。永和四年秋﹐絕迹於臨安西山﹐又入在臨海赤山﹐遇良友王世龍趙道玄傅太初者﹐遂師世龍。授解束之道﹐修反行之法﹐服玉液朝腦精。二三年中﹐面有光華﹐還顏反少﹐極爲成道。於是茅司命劫定錄君舉之﹐使奏聞上宮﹐移名東方﹐署爲地仙。時三官都禁左郎遣典柄侯周舫﹐主非使者嚴白虎來於赤山中﹐卽欲執之以去﹐且請其罪狀。出丹簡罪簿﹐各執一通﹐而問映云﹕夫欲學道慕生﹑上隸眞人﹐玄心柄邈﹑恭誠髙靈者﹐當得世功相及﹑禍惡不遘﹐陰徳流根﹑仁心上逮﹐乃可步眞索仙﹑度名洞府耳。云何父手殺謝弓﹐且亂逆三光。又許朝斬李記之頭以代蔡扶之級﹐又走斬射潘蔡等﹐支解鈴下曹表等﹐水沈湯云之屍﹐火燒徐昂之骸。絞殺桓整﹐劍割振嗜﹐酷害虐暴﹐刑濫四十有三。張皇冤事在天帝禍戾山﹐積善功無一。又汝本屬事帛家之道﹐血食生民﹐通愆宿責﹐列在三官。而越幸网脫﹐奉隸眞气。父子一家﹐各事師主。同生乖戾﹐不共祭酒。罪咎之大﹐陰考方加。有如此積罪﹐亦無仙者﹐當可得欺太上之曹使﹐汝得名刊不死之紫鐮耶。汝其無對者﹐有司必執也。映自彊長嘯﹐振褐撫發﹐爾乃整气扉口﹐叱叱而答曰﹕大道無親﹐惟善是與。天地無心﹐隨徳乃矜。是以圾泉流血﹐無違龍髯之舉。三苗丹野﹐涿鹿絳艸﹐豈妨大聖靈化﹐髙通上達耶。吾七世父許子阿者﹐積仁著徳﹐陰加烏獸﹐遇凶荒之年﹐人民饑饉﹐加之疫癘﹐百遺一口。阿乃施散家財﹐拯其眾庶﹐親營方藥﹐勤勞外舍。臨人之喪﹐如失其親。救人之患﹐如己之疾。已死之命懸子﹐阿手垂窮之身﹐撫之如子。度脫凶年﹐賴阿而全者四百八人。仁徳不墜﹐後當鍾我等。是以功書上帝﹐徳刊靈閣﹐使我祖根流宗澤﹐應光後緒。故使垂條結華﹐生而好仙﹐應得度世者五人﹐登升者三人﹐錄名太上策簡靑宮﹐豈是爾輩所可豫乎。言畢﹐紡等豁然而笑。時司命君卽遣中候李遵握火鈴而來呵攝之﹐於是紡及白虎乃走去耳。李遵未來之時﹐映懼怖失膽亦喪气矣。亦賴其師王世龍助映爲答到﹐亦幾至敗也。於是卽得度名東宮﹐當爲仙之中者。云梁乾化三年七月﹐封歸一眞君司命君大茅君也。

道權

謝安﹐字安石﹐陳郡陽夏人。世儒學﹐行少﹐有重名。寓居會﹑稽﹐出則漁弋山水﹐入則言味屬文。無處世意﹐坐石室﹐臨浚谷悠然﹐嘆曰﹕此亦伯夷何遠。安善談莊老﹐一日與支許共集王蒙家。安顧謂諸人﹕今日可謂彥會﹐時旣不可畱﹐此集固亦難常﹐當共言味以寫其懷。許便問主人有《莊子》否﹐正得《漁父》一篇。謝看題﹐便各請四坐通。支道林先通﹐作七百許語﹐叔致精麗才﹐藻奇拔眾﹐咸稱善。於是各言懷畢﹐安問曰﹔卿等盡不。皆曰﹕今日之古。﹐少不自竭。安後粗難﹐因自叔其意﹐作萬餘言﹐才峯秀逸。旣自難千加﹐意气擬托﹐蕭然自得﹐四坐莫不厭心。支謂曰﹕君一往奔詣﹐故復自佳耳。簡文帝時爲相曰﹕安石旣與人同樂﹐不得不與人同憂。召之必至。時弟萬總藩任之重﹐安𨿽處衡門﹐其名猶出萬之右﹐自然有公輔之望。年四十餘﹐始有仕進志﹐徵西大將軍請爲司馬。將發新亭﹐朝士咸送。髙嵩戲之曰﹕卿屢違朝旨﹐髙外束山﹐諸人每相與言﹐安石不肯出將如蒼生何﹐蒼生今亦將如卿何。安後爲相﹐值晉室多故﹐而能以雅量鎭物﹐從容談笑。折桓溫不軌之气﹐舉用羣才﹐破符堅百萬之師。其功烈不在王導﹑溫嬌之下。安𨿽受朝﹐寄束山之志始末不渝。及出鎭新城﹐盡室造泛海之裝﹐欲領經略﹐粗定自江道還束。雅志未就而薨﹐韶贈太傅﹐謐文靖﹐西山眞徳秀﹐謂安石秉政十有六年﹐始則遏彊臣篡竊之謀﹐終則挫彊敵並吞之銳﹐其功偉矣。然安石初心未嘗爲功名計也﹖其髙情雅度﹐庶幾乎孔明﹑子房之風。

道品

楊羲﹐字義和﹐昊郡人﹐徙家句容。晉咸和五年庚寅歲九月生。幼而通靈﹐美姿容﹐善言笑。工書畫﹐與王右軍並名海內。許先生邁長史穆年並懸殊﹐而早結神明之交。簡文帝爲瑯瑯王﹐進位承相用﹐長史薦爲公府舍人。及帝卽位﹐乃不求遷。叔髙蹈遺榮﹐精思致感。永和五年受中黃子制虎豹法﹐六年從魏夫人長子劉璞傳靈寶五符﹐時年二十一。興寧三年六月感紫虛元君紫微夫人﹑九華安妃降於家﹐或降長史山癬﹐癬在茅山。所傳經誥轉使錄示許君父子﹐至是遂爲長史傳經之師。九華安妃應運爲儷﹐嘗告之曰﹕明君夷質虛閒﹐祕構玉朗蘭淵﹐髙流淸響金宮。所謂能珍寶藏奇﹐幽眞內煥。標拂靈篇﹐乘數順生。素徳神園﹐丹金玉淸。興煙拔景﹐冥鼓遐聲也。必三事大夫﹐侍宸帝躬。髙佐四輔﹐承制聖君。理生斷死﹐賞罰鬼神。攝命千靈﹐封山召云。主察陰陽之和气﹐而加爲昊越鬼神之君也。三官中常有諺謠云﹕楊安大君﹐董眞命神。正我等之謂耳。君將乘龍駕雲﹐白日升天。若其不耐風火之煙﹐欲抱眞形於幽林者﹐且可尋劍解之道﹐作告終之術乎。自盡出默之會﹐隱顯之邊。臨時分處﹐有任於明君矣。西城總眞王君又教服日月之華法。簡文帝從而師之﹐以太元十一年丙戌歲解駕﹐年五十七。宋宣和勸書曰﹕朕存嬰霄府﹐盼景龍臺。瞻秀之神鄕﹐企九華之妙誨。欽厥列仙之躅﹐昭玆闡化之功。束華上佐司命揚眞人﹐積學洞微﹐研心合漠。得中黃之隱訣﹐受南眞之祕傳。董司昊越之疆關﹐總神靈之要方。翎揚於至道﹐宜褒極於隆名。庶期衝鑑之臨﹐永侈蕃棋之錫。可特封洞靈顯化眞人之號。

道品

許穆﹐字思玄﹐一名謐﹐汝南平輿人。六世沮光﹐徙居丹陽。以永興二年乙丑歲生。起家太學博士﹐出於余姚令﹐徵爲尙書郎﹐遷郡中正護軍長史﹐給事中散騎常侍。外混世業﹐內修眞學。嘗慕兄遠遊之髙軌﹐值簡文晏駕專靜山廬。與楊君深結神明之契﹐興寧中眾眞降楊備傳經誥。太元元年解化﹐年七十二。子侄禮定虛柩於郭西大墓。眞誥云﹕君挺命所基綠業已久﹐乃周武王九宮上相長裏薛公之弟。兼許肇遺功﹐復應垂祉後胤。故乘運托生﹐因資成道。玉剖所授爲上淸眞人﹐爵登侯伯﹐位編卿司。理仙撫治﹐佐聖牧民矣。宣和勸書曰﹕朕降總眞之玉境﹐陸耀景之龍臺。爰授歷於元肩﹐以濟生於下土。凡著功於道品﹐咸進位於仙宗。上淸眞人許長史﹐淸素外融﹐神明內得。靈音斐暢﹐密參羣聖之遊。欽駕超遙﹐髙佐上淸之理。方流羅於大梵﹐宜崇配於徳名。庶昭丕佑之臨﹐益廣元爲之化。可特封太元廣徳眞人。

道品

許刻﹐字道翔﹐小字玉斧﹐長史第三子也。淸穎瑩潔﹐特絕世倫。生咸康七年辛丑歲正月。郡舉上計緣主簿祖司徒府﹐辟緣並不赴﹐立宅句曲之雷平山前﹐密修上道。興寧三年七月﹐紫微夫人降教。自是與眾眞酬接書疏﹐備修回元飛步二景﹑儀璘之法。嘗願早遊洞室﹐不欲久停人世。以太和五年庚午歲﹐詣北洞告終。北洞良常洞也。時年三十。耆舊相傳云﹕緣在北洞石壇上燒香禮拜﹐因伏而不起﹐明旦視形如生。茅小君授言﹐許子乃能委形冥化﹐從張鎭南之夜解。鎭南卽天師第三代系師魯也。自此居方隅洞館﹐常來四平方臺。眞誥云﹕後十六年當度束華爲上淸仙公﹐隱居稱爲玄中眞師者也。宣和封混化元一眞人。誥詞曰﹕紫極涵元﹐𨿽鴻蒙於一气。丹臺列籍﹐實綜第於萬眞。凡褒位於仙宗﹐蓋恢功於道甫。束華侍晨﹑上淸仙公許眞人﹐研三神以觀妙﹐凝九緯以挺生。北洞告終﹐自適幽人之介。束華躡景﹐獨超上相之遊。𨿽髙謝於世名﹐其敢志於仁蔭。尙期衝佑﹐益闡元綱。

道隱

劉鱗之﹐字子驥﹐一字遺民﹐南陽人。少尙質素﹐虛退寡欲。不修儀操﹐人莫之知。好遊山澤﹐志在逐逸。嘗采藥衡山中﹐深入忘返。見一僩水﹐水南有二大菌。一菌閉﹐一菌開。水探廣不得過。或說困中皆仙方靈藥諸雜物﹐燐之欲更尋索﹐終不復知處也。凡人致贈﹐一無所受。去燐之家百餘里﹐有一孤姥病將死﹐嘆息謂人曰﹕誰當埋我﹐惟有劉長史耳。何由令知﹐鱗之先聞其有患﹐故往候之﹐值其命終﹐乃身爲營棺殯送之。其仁愛惻隱如此。一日聞武陵溪漁人得入桃花源﹐聽然欲往。未果﹐尋而卒。《陶徵士記》中稱爲髙尙士﹐固可想其人矣。

道衛

索襲﹐惇煌人也。虛靖好學﹐不應州郡之命。舉孝廉賢良方正﹐皆以疾辭。遊思於陰陽之術﹐著天文地理十餘篇﹐多所啟發。張茂時與惇煌太守陰澹奇而造焉﹐經日忘返﹐會病卒﹐年七十九。澹素服會葬﹐贈錢二萬。澹曰﹕世人之所有餘者富貴也﹐目之所好者五色也﹐耳之所玩者五音也。而先生棄眾人之所收﹐收眾人之所棄。味無味於恍惚之際﹐兼重玄於眾妙之內。宅不彌畝﹐而志忽九州。形居塵俗﹐而柄心天外。𨿽黔婁之髙遠﹐莊生之不願﹐蔑以過也。乃縊玄居先生。

眞隱

張忠﹐字臣和﹐中山人也。永嘉之亂﹐隱於泰山。恬靜寡欲﹐淸虛服气。餐松餌木﹐修導引之法。不修經典勸教﹐但以至道虛元爲宗。其居依重巖深谷﹐鑿地爲穴室。弟子亦以穴居。去忠六十餘步﹐五日一朝。其教以形不以言﹐弟子受業觀形而退。立道壇於穴上﹐每旦朝拜之。食用瓦器﹐鑿石爲釜。左右居人績之衣食﹐一無所受。好事者頗或問以水火之祥﹐忠曰﹕天不言﹐而四時行焉﹐萬物生焉。陰陽之事﹐非窮山野叟所知﹐其遣諸外物類如此﹐在期頤而視聽無。爽符堅遣使召之﹐賜以衣冠﹐辭曰﹕年朽發落﹐不堪衣冠﹐請以野服入見。堅謂之曰﹕先生考盤山林﹐研精道素。獨善之美有餘﹐兼濟之功未也。故遠屈先生﹐將任齊尙父。忠曰﹕昔因喪亂避地泰山﹐與烏獸爲倡﹐以全朝夕之命。屬堯舜之世﹐年衰志謝﹐不堪展效。尙父之昆﹐非敢竊擬。山柄之性情存巖竇﹐乞還餘齒﹐歸死岱宗。堅以安車送之﹐行達華山嘆曰﹕我東嶽道士﹐歿於西嶽﹐命也。柰何行五十里﹐及關而卒。使者馳馴白之﹐堅遣黃門郎韋華持節策弔﹐賜命服﹐鎰曰﹕安道先生。

道儒

宋纖﹐字令文﹐惇煌效谷人也。少有遠操沈靖﹐不與世交。隱居酒泉南山﹐明究經緯﹐弟子受業三千餘人。酒泉太守馬岌﹐髙尙士也。具威儀﹐嗚鐃鼓造焉。纖重樓深閣﹐距而不見。岌嘆曰﹕先生名可聞﹐而身不可見。徳可仰﹐而形不可睹。吾而今而後﹐知先生人中龍也。銘詩於石壁曰﹕丹崖百丈﹐靑壁萬尋。奇木蓊郁﹐蔚若鄧林。

其人如玉﹐惟國之琛。室邇人遠﹐實勞我心。卒時年八十三﹐鎰曰﹕玄虛先生。

道默

陶淡﹐字處靜﹐太尉侃之孫也。幼孤好導養之術﹐謂仙道可期。年十五六﹐便服食絕谷﹐不昏娶。家累千金﹐僮客百數。淡終日端拱﹐曾不營問。頗好讀《易》﹐善卜筮。於長沙臨湘山中結廬居之﹐養一白鹿以自偶。親故有候之者﹐輒移度櫚水﹐莫得近之。州舉秀才﹐淡遂轉逃羅縣埤山中﹐終身不返﹐莫知所矣。

道隱

陶港﹐字淵明﹐侃曾孫也。少懷髙尙﹐博學善屬文。穎脫不羈﹐任眞自得。嘗著《五柳先生傳》﹐以自屍曰﹕先生不知何許人也﹐亦不詳其姓字。宅邊有五柳樹﹐因以爲號焉。閒靖少言﹐不慕榮利。好讀書﹐不求甚解。每有會意﹐便聽然忘食。性嗜酒﹐家貧不能常得。親舊知其如此﹐或置酒而招之。造飲輒盡﹐其在必醉。旣醉而退﹐增不吝情去。畱環堵﹐蕭然不蔽風日。短褐穿﹐結簞瓢屢空﹐晏如也。常著文章自娛﹐頗示己志。忘懷得失﹐以此自終。贊曰﹕黔婁有言﹐不戚戚於貧賤﹐不汲汲於富貴。極其言﹐玆若人之儔乎﹐酣暢賦詩以樂。其志無懷氏之民歟﹐葛天氏之民歟。其自序如此﹐時人以爲實錄。自以曾祖晉氏宰輔﹐恥復屈身。後代自宋髙祖王業漸隆﹐不復肯仕。所著文章皆題其年月﹐義熙以前明書晉氏年號﹐自永初以來惟云甲子而已。嘗言五六月北窗下臥遇凍風暫至﹐自謂是羲皇上人。元嘉四年卒﹐年六十三。顏延年誅之﹐謐曰﹕靖節徵士。

道品

陸修靜﹐字元寂﹐昊興東遷人。父琳九徵不起﹐謐髙道處士先生。疏有重輸﹐足有雙踝﹐掌有大字﹐背有斗文。篤好文籍﹐旁究象緯。及長好方外遊。南詣衡湘九疑﹐訪南眞之遺迹。西至峨眉西城﹐尋淸虛之髙躅。宋元嘉末市藥京邑﹐文帝召不往﹐因還廬山。明帝泰始三年﹐韶江州刺史王景宗禮聘來朝﹐勁住後堂﹐又勁會於華林園之延賢綰﹐王公畢集。先生鹿巾謁帝而升﹐帝肅然加敬﹐遂以受季眞取到楊許眞人上淸經法動付。先生總括三洞﹐爲世宗師。仍動北郊天印山立崇虛綰﹐爲傳經宗壇。明年帝疾﹐卽其館修金錄齋。一夕有黃气如寶蓋狀﹐彌覆壇宇。帝復感異夢﹐疾良愈。元徽五年正月﹐忽若趨裝﹐將還舊山﹐弟子皆訝之。乃三月二日鰷然解化。動送冠履﹐藏簡寂觀。謐曰﹕簡寂先生宣和贈丹元眞人。

道言

董京﹐字威輦﹐不知何郡人。初與隴西計吏俱至洛陽﹐被髮而行﹐逍遙昤詠﹐常宿白社中。孫楚時爲著作﹐數就社中與語。後數年遁去﹐莫知所之。於其寢處﹐惟有一石竹子及詩二篇﹐其一曰﹕乾道剛簡﹐坤體惇密。芒芒太素﹐是則是述。末世流奔﹐以文代質。悠悠世事﹐孰知其實。逝將去此至虛﹐歸我自然之室。又曰﹕孔子不遇﹐時彼感麟﹐麟乎麟胡不遁世以存眞。

道化

單道開﹐惇煌人。常衣廳褐﹐或贈以繒服﹐皆不著。不畏寒暑﹐晝夜不外。恆服細石子﹐一吞數枚。日一服﹐或多或少。好山居﹐而山林諸神見異形試之﹐無懼色。石季龍時從西平來﹐一日行百里。至秦州﹐表送到鄴﹐季龍令佛圖澄與語﹐不能屈也。澄曰﹕此道士觀國興衰﹐若去者﹐當有大亂。及季龍末﹐道開南渡許昌﹐鄴中大亂。升平三年至京師﹐後至南海入羅浮山﹐獨處茅茨﹐蕭然物外。年百餘歲卒於山捨。動弟子以居置石穴中﹐弟子乃移入石室。陳郡袁宏爲南海太守﹐登羅浮石室口﹐見道開形骸如生﹐香火瓦器猶存﹐嘆曰﹕法師行業殊羣政﹐當如蟬蛻耳。乃爲之贊云。

南史

道隱

宗炳﹐字少文﹐南陽人。宋武帝旣誅劉毅領荊州﹐問毅府諮議參軍申永曰﹕今日何施而可。永曰﹕除其宿釁﹐倍其惠澤﹐貫叔門次﹐顯擢才能而已。武帝納之﹐乃辟炳爲主簿。不起﹐問其故﹐答曰﹕柄丘飲谷三十餘年﹐豈能折腰爲趨走吏耶。帝善其對而止。炳妙善琴書圖畫﹐精於言理。每遊山水﹐往輒忘歸。兄臧爲南平太守﹐逼與俱還。乃於江陵三湖立宅﹐閒居無事。召爲太尉行參軍﹐驃騎道憐命爲記室﹐並不就。衡陽王義季爲刻州﹐親至其室﹐與之歡宴﹐命爲諮議參軍﹐終不起。好山水﹐愛遠遊。西陸荊巫。南登衡嶽。因疾還江陵﹐嘆曰﹕老疾俱至﹐名山恐難褊睹﹐惟澄懷觀道外以遊之。凡所遊履﹐皆圖之於壁﹐謂人曰﹕鼓琴動操﹐欲令眾山皆響。古有金石弄爲諸桓所重﹐桓氏亡﹐其聲遂絕﹐惟炳傳焉。文帝遣樂師楊歡就受之。

道儒

沈道虔﹐昊興武康人。少仁愛﹐好《老易》。居縣北石山下精廬﹐與諸孤兄子共釜庾之﹐資困不攺節。受琴於戴達﹐王敬弘深敬之﹐州凡十二命﹐皆不就。有竊其園菜者﹐外還見之﹐仍自逃隱﹐待竊去乃出。又有拔其屋後大筍﹐令人止之曰﹕惜此筍﹐欲得成林﹐更有佳者相與。乃遣買大筍送與之﹐盜者慚不取﹐道虔使置其門內而還。鄕裏少年相率受業道虔﹐常無食以立學徒。武康令孔聽之厚相資給﹐受業者咸得有成。文帝聞之﹐遣使存問。道虔年老蔬食﹐恆無經日之資﹐而琴書爲樂﹐孜孜不倦。卒﹐子慧鋒修其業﹐不就州辟。

道隱

劉凝之﹐字隱安﹐南郡枝江人也。慕老萊嚴子陵﹐爲人拒其家財﹐與弟及兄子立屋於野外﹐非其力不食。州裏重其徳行﹐辟召並不就。臨川王義慶﹑衡陽王義季並遣使存問﹖凝之答書﹐頓首稱僕﹐不修百姓禮。人或譏焉﹐凝之曰﹕昔老萊向楚王稱僕﹐嚴陵亦抗禮光武﹐未聞巢許稱臣堯舜。時刑州年饑﹐義季慮凝之餒斃﹐餉錢十萬。凝之大喜﹐將錢至市門﹐觀有饑色者悉分與之﹐俄頃立盡。性好山水﹐一日一攜妻子泛江湖﹐隱居衡山之陽﹐登髙嶺絕人迹﹐爲小屋居之。采藥服食﹐以終其身。

道隱

褚伯玉﹐字元璩﹐昊郡錢唐人。少有隱操﹐寡嗜欲。年十八﹐父母爲婚﹐娶婦入前門﹐伯玉從後門出。遂往刻中居瀑布山﹐性耐寒暑﹐時人比之王仲都。在三十餘年﹐隔絕人物。王僧虔爲昊郡﹐苦禮致之。伯玉不得已﹐停郡信宿﹐才交數言而退。髙帝卽位﹐手詔昊會二郡以禮迎遣﹐又辭疾。上不欲重違其志﹐劫於刻縣白石山立太平館居之。卒年八十六。伯玉常居一樓﹐上仍葬樓所。孔珪從其受道法﹐爲於館側立碑。

道儒

顧歡﹐字景怡﹐一字玄年﹐昊郡鹽官人。年六七歲知推六甲。家貧﹐父使田中驅雀﹐作《黃雀賦》而歸。二雀食稻過半﹐父怒將撻之﹐見賦乃止。鄕中有學捨﹐歡貧無受業﹐於捨壁後倚聽無遺忘者。夕則然松節讀書﹐或然糠自照。及長篤志不倦﹐聞昊興束遷邵玄之能傳五經文句﹐假爲書師﹐從之受業。年二十餘更從豫章雷次宗﹐諮玄儒諸義。母亡﹐水漿不入口六七日﹐廬於墓次。遂隱居不仕﹐於刻中天臺山開館聚徒受業﹐常近百人。性好黃老﹐修服食。不與人通﹐每旦出戶﹐山禽集其掌取食。兼解陰陽書爲術數﹐多效驗。山陰白石村往往邪病﹐村人告訴求哀於歡﹐歡乃往村中爲講老子﹐病者皆愈。又有病邪者問歡﹐歡曰﹕家有何書。答曰﹕惟有《孝經》。歡曰﹕可取《仲尼》居置病人枕邊恭敬之﹐自酸也。病者果愈﹐人問其故﹐答曰﹕善禳惡﹐正勝邪﹐病所以癢。孔珪嘗登嶺尋歡﹐共談四本﹐歡曰﹕夫中理惟一﹐豈容有二﹐四本無正﹐失中故也。於是著《三名論》以正之。。歡口不辯﹐長於著論。又注王弼《易》二擊﹐學者傳之。齊髙帝輔政後爲揚州主簿﹐及踐祚乃至﹐稱山谷臣。進《政綱》一卷﹐優詔稱美﹐束歸賜塵尾素琴。知將終﹐賦詩言志﹐曰﹕五塗無恆宅﹐三淸有恆捨。精气因天行﹐遊魂隨物化。鵑鵬適大海﹐蜩鳩之桑拓﹐達生任去畱﹐善死均日夜。委命安所乘﹐何方不可駕。翹心企前覺﹐融然從此謝。自克死日﹐自擇葬時﹐卒於刻山﹐時年六十四。身體香軟﹐蓋尸解仙化焉。還葬舊墓﹐木連理生於墓側﹐縣令江山圖表狀。

道儒

杜京產﹐字景齊﹐昊郡錢唐人也。少恬靜閉意榮宦﹐博涉文義﹐專修黃老。與同郡顧歡同契﹐於始寧束山開捨授學。建武初徵爲員外散騎侍郎之職﹐京產曰﹕莊生持釣﹐豈爲白屋所回。竟辭疾不就﹐卒。

道質

宗測﹐字敬微﹐宋徵士炳之孫也。測少靜退﹐不樂人問。常嘆曰﹕家貧﹐親老不擇官而仕﹐先哲以爲美談。余竊有惑﹐誠不能港感地金﹑冥致江鯉﹐但當用天之道﹐分地之利。孰能食人重祿﹐憂人重事乎。驃騎豫章王疑辟爲參軍﹐測答府召云﹕何爲謬傷海烏﹐橫斤山木。豫王復遣書請之﹐測答曰﹕性同鱗羽﹐愛止山壑。眷戀松云﹐輕迷人路。縱巖巖流﹐有若狂者。忽不知老至﹐而今鬢髮已白﹐豈容課虛責有﹐限魚烏慕哉。欲遊名山﹐乃寫祖炳所作《尙子平圖》於壁上。測長子賓官在京師﹐知父此旨﹐便求祿還爲南郡丞﹐測遂付以家事。刺史安陸王子敬﹑長史劉寅以下皆贈送之﹐測無所受﹐惟寶老莊二書自隨。子孫拜辭悲泣﹐測長嘯不視﹐遂往廬山止祖炳舊宅。魚復侯子響爲江州﹐厚遣贈遺﹐測曰﹕少有狂疾﹐尋山采藥。遠來至此﹐量腹而進﹐松木度形﹐而衣薜蘿﹐淡然已足﹐豈容當此橫施。子響命駕造之﹐測避不見。惟與同志庾易劉此﹐宗人尙之等往來講說。建武二年徵爲司徒主簿﹐不就卒。測善畫﹐自圖阮籍遇孫登於行郭﹐坐外對之。兼好音律﹐善《易老續》皇甫謐髙《士傳》三卷﹐又嘗著《衡山廬山誌》云。

道儒

沈麟士﹐字云禎﹐昊興武康人。幼而俊敏﹐年七歲聽叔父嶽言玄賓﹐散言無所遺失﹐嶽撫其肩曰﹕若斯文不絕﹐其在爾乎。及長﹐博通經史﹐有髙尙之心。晦於邑之餘﹐不溪家貧﹐以織簾爲業。誦書口不息﹐鄕人號爲識簾先生。精於禮傳﹐嘗自話訓鄕曲。或勸之仕﹐答曰﹕魚縣獸檻﹐天下一契。聖人玄感﹐所以每履吉先。吾誠未能景行坐忘﹐何爲﹐不希企日損。乃作《玄散賦》以絕之。講經教授﹐從學士數十百人。各營屋宇居止其側﹐時人爲之語曰﹕昊羌山中有賢士﹐開門教授居城市。宗人吏部郎中淵﹑中書郎約等並表薦麟士義行﹐徵爲著作郎不就。乃與約等書曰﹕名者實之賓﹐本所不庶中央﹐無心空勤﹐南北爲惠﹐反凶將在於斯。年過八十猶手鈔﹐燈下細書﹐復成二三千卷﹐時人以爲養身靜默所致。制《黑蠔賦》以寄意﹐注《周易兩系》《莊子內篇》《老子要略》與他經數十卷。卒於家﹐年八十五。臨終遺教依皇甫玄晏棺中貯《孝經》一卷﹐穿壙二尺置棺﹐不設幾位﹐四時他席玄酒而奠﹐子彜奉而行之。昊郡陸惠曉﹑張融皆爲之誅﹐唐刺史顏眞卿撰《沈氏述祖徳記》﹐表慶樹於祖碑以旌其美焉。墓在金鵝山。

道質

庾易﹐字幼簡﹐新野人也。志性恬靜﹐不交外物。臨川王映臨州表薦餉麥百斛﹐易謂使人曰﹕走樵采麋鹿之伍﹐終身毛褐。馳騁日月之車﹐保自耕之祿﹐於大王之恩亦已深矣。固辭不受。以文義自樂﹐安西長史袁象欽其風﹐贈以鹿角書格﹑蚌盤研﹑白象牙筆﹐並贈詩曰﹕白日淸明﹐靑天寥亮。昔聞巢許﹐今睹臺尙。易以連理幾竹翹書格報之。建武三年詔徵爲司空主簿﹐不就卒。

道儒

庾承先﹐字子通﹐穎川郎陵人也。沈靜有志﹐是非不涉於言﹐喜慍不形於色﹐人莫能窺也。玄經祕典靡不該綜﹐九流七略咸所精練。乃與道士王僧鎭同遊衡嶽﹐鄱陽忠烈王欽其風味﹐要與遊處﹐令講《老子》。遠近名士﹐成來赴集。論難鋒起﹐承先徐相酬答﹐皆得所未聞中。大通三年盧山劉慧斐至釗州﹐承先與之有舊往﹐從之荊峽學徒﹐因請講《老子》。湘束王命駕臨聽﹐還山王親祖道並贈篇什。

道品

陶弘景﹐字通明﹐秣陵人也。十歲得葛洪《神仙傳》﹐讀之謂人曰﹕仰靑雲睹白日﹐不覺爲遠矣。神儀明秀﹐朗目疏眉﹐細形長額聳耳﹐右膝有數十黑子。作七星文﹐讀書萬餘卷﹐一事不知以爲深恥。善琴棋﹐工艸隸。未弱冠﹐齊髙帝作相﹐引爲侍讀。除奉朝﹐請先生故事多所取焉。家貧﹐求宰縣不遂。永明十年脫朝服掛神武門﹐上表辭祿。詔許之﹐賜以束帛﹐動所在月給狹苓五斤﹑白蜜二升以供服餌。及發公卿祖之徵虜亭咸云﹕宋齊以來未有斯事。於是止於句容之句曲山﹐乃山中立館﹐自號華陽﹐隱居人問。書剖卽以隱居代名。始從束陽孫遊嶽﹐受符圖經法﹐褊歷江左諸名山﹐訪求楊許諸眞迹。嘗謂門人曰﹕吾見朱門廣廈﹐𨿽識其華樂而無欲往之心。望髙巖瞰大澤﹐知此難立正﹐自恆欲就之。且永明中求祿得輒差舛﹐若不爾﹐安得爲今日之事。先生爲人圓通謙謹﹐出處冥會。心如明鏡﹐遇物便了。言無煩舛﹐有亦隨覺。永元初更築三層樓﹐弟子賓客居其下﹐與物遂絕。特愛松風﹐欣然聞其響。有時獨遊泉領﹐望見者以爲仙人。性好著述﹐尙奇異﹐尢明陰陽五行﹐風角星算﹐山川地理﹐方圓產物﹐醫術本艸。帝代歷年嘗造渾天象﹐髙三尺許﹐地居中央。天轉而地不動﹐以機動之悉與天會﹐云修道所須也。深慕張良爲人﹐云﹕古賢無比。齊末爲讖曰﹕水刃木爲梁。及梁武兵至薪城﹐遣弟子戴猛之假道奉表。及聞議禪﹐代先生授引圖讖﹐數家皆成梁字﹐令弟子進之。帝旣早與之遊﹐卽位恩禮逾篤。先生已得神符祕訣﹐神丹屢成而報。帝每給藥物﹐又服所制飛丹有驗﹐益敬重之。得所上書﹐燒香虔受。帝使造年曆至己巳歲﹐而加朱點實太淸三年也。帝手動招之﹐錫以鹿皮巾。惟畫兩牛以答﹐一牛散放水艸問﹐一牛著金籠頭﹐有人執繩以杖驅之。帝笑曰﹕此人無所不作﹐欲教曳尾之龜﹐豈有可致之理。國家大事無不前以諮詢﹐月中常有數信﹐時人謂爲山中宰相。天監四年移居積金束僩﹐以修上道﹐自隱處四十許年。年逾八十而有壯容﹐仙書云﹕眼方者壽千歲。先生末年一眼有時而方。旣妙解術數﹐逆知梁祚將覆。預制詩云﹕夷甫任散誕﹐平叔坐論空。豈應昭陽殿﹐化作單於宮。祕詩在筐﹐化去。後門人方稍出之。太同末士人競談玄理﹐不習武事﹐比侯景篡果在昭陽殿。逆期先知去日﹐爲告逝篇。大同二年卒﹐年八十一。贈中散大夫﹐謐貞白先生。所著山世書數百卷﹐弟子受法者三千餘人。從子栩撰《華陽隱居陶先生本起錄》《昊興謝淪撰》《陶先生小傳》《李渤撰梁》《茅山貞白先生傳》﹐賈嵩撰《蓬萊都水監陶眞人內傳》。宣和封宗元栩教眞人誥﹐誥詞曰﹕朕膺瑯霄之景命﹐握龍漢之寶符。蓋將敷暢靈音﹐恢崇道化。闡微言於至教﹐薦休命於列眞。蓬萊都水監陶隱居振迹榮羅﹐懼精華﹐闕神交﹐無累迹﹐𨿽相於山中﹐誠感夙通。賦已仙於海上﹐顧徳名之莫擬﹐豈妙蔭之敢忘﹐尙都顯號之榮﹐永介涵生之祉。

玄品錄卷之三竟

玄品錄卷之四

句曲外史吳郡海昌張天雨集

南史

道品

周子良﹐字元和﹐茅山陶隱居之弟子也。本豫州汝南縣人﹐寓居丹陽建康西鄕淸化裏。祖文朗宋江夏王國左常侍所生﹐父耀宗文朗第五子﹐郡五官緣﹐早卒。繼父耀旭﹐揚州議曹從事。母永嘉徐爭光懷娠五月﹐夢室中仙聖皆起行四面來遠己身﹐以建武四年丁丑歲正月二日人定時生。十歲隨母還永嘉﹐天鑑七年隱居束遊海嶽度嬌﹐至永嘉憩於天師治堂﹐而子良始已寄治內住﹐時年十二。因求入山服節爲弟子﹐始受《仙靈錄》《老子五千文》《西嶽公禁虎豹符》﹐便專心於香燈之務。凡好書畫﹐人問雜仗經心則能。後隨往南霍及反木澑﹐十一年從還茅嶺﹐進受《五嶽圖》《三皇內文》。十二年秋其家中表親族來投山居﹐乃出﹐就西阿別解住。子良密受靈旨﹑降眞接仙。而隱居未嘗有疑。蓋自十四年乙未歲五月二十三夏至日﹐忽爾寢外彌綸﹐良久乃起﹐是爲感降之始。其年十月二十七日﹐日跌後平外尸解﹐時年二十。隱居料理筐蘊而永無遺記﹐十一月甲子旦因往燕口洞﹐果得一大函書。遂登崎嶽鉤取﹐拜請將還﹐卽是從來受旨所封。函中皆散紙雜揉﹐乃依日月次第類爲《周氏冥通記》四卷。隱居又撰《周玄人傳》於記前﹐進之武皇帝。子良蓋三生學道﹐初生周達家﹐次生劉偉家。學道精勤之福方流今身﹐已經三過上仙籍。其中或犯非法而復落去﹐故經生死乃遂始得保命府﹐攺名太玄﹐字虛靈﹐爲保籍丞。後更奏束華爲保晨司﹐而刻名紫玉之簡者矣。眾眞降教玄旨﹐具於本記中也。

道術

孫文韜﹐一名韜﹐字文藏﹐會稽刻縣人。入茅山師隱居﹐參受眞法。及見楊許三眞手書上經﹐稍學模寫﹐遂大巧妙。後學大王書﹐殊有深分﹐當時稱之。華陽南洞九錫文碑﹐許長史舊館壇碑﹐並韜之迹也。南｀洞碑陰雲﹕文韜心柔容毅﹐迹方智圓﹐旣業不羣物﹐故異簡刊焉。所謂異簡之刊﹐山中絕考矣。

道儒

馬樞﹐字要理﹐扶風郡人也。博極經史﹐尢精《周易》《老子》義。邵陵王綸爲南徐州刺史﹐引爲學士。遇侯景之亂﹐綸舉兵援臺﹐畱書二萬卷付樞﹐樞肆志尋覽﹐殆褊乃喟然嘆曰﹕吾聞貴爵位者﹐以巢由爲栓桔。愛山林者﹐以伊呂爲莞庫。束名實﹐則董芥柱下之髙。骯淸虛﹐則枇糠席上之說。稽之篤論﹐亦各從其好也。比求志之士﹐望途而息﹐豈天之不惠髙尙﹐何山林之無聞甚乎。乃隱於茅山﹐有終焉之志。樞少屬離亂﹐凡所居處﹐盜賊不入﹐依托者常數百家。陳元嘉元年文帝徵爲度支尙書﹐辭不應命。晚年目精洞黃﹐能視間中物。有白燕一雙﹐巢其庭樹。馴狎闌麻﹐時至几案。春來秋去﹐幾三十年。大業十三年卒。撰《道覺論》行於世。

道品

薛彪之﹐晉陵人。少不狎俗﹐無羨榮秩。齊建武二年停東川采訪眞祕﹐三年乃反。啟動於句曲大茅東嶺洞天館行道﹐松餐僩飲﹐彌歷年歲也。館卽晉眞人任惇成道之所﹐壇鰲猶存﹐殊有靈驗。先生是以訪古求眞﹐而卽地焉。

隋

道術

徐則﹐東海刻人也。幼沈靜寡欲﹐受業於周弘正﹐善三玄﹐精於論議﹐聲擅都邑。則嘆曰﹕名者實之賓﹐吾其爲賓乎。遂懷柄隱之操﹐杖策入縉雲山﹐從學者數百人。陳太建中﹐應召來憩至眞觀﹐期月辭入天臺山。因絕粒養性﹐所資惟松木而已。𨿽隆冬沍寒﹐不衣綿絮。初在縉雲山﹐太極眞人徐君降而謂之曰﹕汝年出八十﹐當爲王者師﹐然後得道也。時晉主廣鎭揚州﹐聞其名﹐手書召之﹐則謂門人曰﹕吾今年八十有一﹐王來召我﹐徐君之言信而有徵矣。遂詣王﹐王請受道法﹐則辭以時日不便。其後夕中命侍者取香火﹐如平常朝禮之儀﹐至五更而死。肢體柔弱如生﹐停畱數旬顏色無變。王遣使送還天合藏之。時自江都至於天臺﹐在道人多見則徒步云﹕得放還至其舊居。取經書道具分遺弟子﹐仍令諍掃一房﹐曰﹕有客至﹐宜延之於此。然後跨石梁而去﹐不知所之﹐須臾柩至﹐方知其靈化。時年八十二。王聞而益異之﹐遣畫工圖其像﹐柳警爲之贊云。

張羨初仕後周﹐爲司成中大夫﹐撰老子莊子議幾五十二篇﹐名日《道言》。

唐

道品

王遠知﹐瑯瑯人。祖景賢梁江州刺史﹐父曇選陳揚州刺史﹐母駕部郎中丁超女也。嘗晝寢夢靈鳳集其身﹐因而有娠﹐又聞腹中啼聲。沙門實志謂曇選﹐日生子當爲神仙宗伯。遠知生於梁大通二年﹐少聰敏﹐博綜羣書。初師宗道先生臧矜﹐後入茅山嗣修陶隱居經法。陳主聞其名﹐召入重陽殿令講論﹐甚見嗟賞。及隋煬帝爲晉王鎭揚州﹐使王子相柳顧言相次召之﹐遠知乃來謁見﹐斯須而須髮變白﹐王懼而遣之﹐頃復其舊。煬帝幸涿郡﹐員外郎崔鳳舉就邀之﹐見於臨朔宮﹐帝躬執弟﹟１子禮﹐勃都城起玉淸玄壇以處之。及幸揚州﹐諫不宜遠去京國﹐帝不能從。唐髙祖之龍潛也。遠知嘗密傳符命。武徳中太宗平王世充﹐與房玄齡微服以謁之﹐迎謂曰﹕此中有聖人﹐得非秦王乎。太宗因以實告﹐遠知曰﹕方作太平天子﹐願自愛。太宗登極將加重位﹐固請歸山。貞觀九年勃潤州於茅山置太平觀﹐並度道士﹐降璽書曰﹕先生操履夷簡﹐徳業衝粹。屏棄塵雜﹐柄志玄虛。吐故納新﹐食芝餌木。念眾妙於三淸之表﹐返華發於百齡之外。道邁前烈﹐聲髙自古。非夫得祕訣於金壇﹐受幽文於玉岌者﹐孰能與於此乎。朕昔在藩朝早獲問道﹐眷言夙範﹐無忘寤寐﹐近覽來奏請歸舊山﹐已有別動。不遺髙志﹐並許置觀﹐用表夙心。未知先生早晚以屆﹐江外所營楝宇﹐何當就功。佇聞委曲副玆引領﹐近已令太史令薛頤等往詣﹐令宣朕意。其年八月十四日謂弟子潘師正曰﹕吾見仙格﹐以吾小時誤傷一童子吻﹐不得自白日升天﹐見署少室伯。將行在卽﹐至十六日沐浴加冠衣﹐焚香而寢﹐顧問侍者曰﹕日時早晚。對曰﹕辰時。曰﹕好。卽整冠而化﹐年一百二十六歲。調露二年﹐贈太中大夫﹐鎰曰﹕升眞先生。則天嗣聖﹐加贈金紫光祿大夫﹐天授二年攺鎰曰﹕升玄先生﹐時稱王法主云。

道言

徐洪客﹐泰山道士也。隋亂貽李密書曰﹕大眾久聚﹐恐米盡人散﹐師老厭戰﹐難以成功。宜乘進取之機﹐因士馬之銳﹐沿流東指直向江都﹐執取獨夫﹐號令天下。密壯其言﹐以書招之﹐洪客竟不出﹐莫知所之。致堂胡君曰﹕洪客之謀奇而正﹐非惟李密不及﹐唐諸人皆不及也。天下未嘗無才﹐或隱屠販寄於盜賊。洪客魏徵優遊黃冠中﹐而抱匡時之略﹐懷濟世之具﹐而人不知也。隋煬無道﹐民怨可也﹐軍叛可也﹐士大夫去之可也。爲道士柄身煙霞﹐脫迹塵垢。人君得失﹐天下理亂﹐何預己事。而慷慨發言﹐探達要領﹐勸人次策﹐直取獨夫。詩云﹕人之秉彜﹐好是懿徳。其此之謂矣。然李密不足與言﹐洪客無乃未知。晉陽興師﹐或無路自達﹐聊於蒲城公發之耶。以此一言﹐觀其人胸中之奇固多矣。而迄不自見﹐𨿽太宗得天下﹐亦寂無所傳聞﹐豈已死歟﹐抑如黃石公魯仲連之流歟。嗚呼﹐可謂髙士矣。

道權

魏徵字玄成﹐魏州曲城人。少孤落魄﹐棄貲產不營﹐有大志。隋亂隱爲道士。後佐太宗﹐以直諫勸行仁義。致貞觀太平﹐爲一代宗臣。《唐書》本傳不備錄。

道衛

薛頤﹐河東汾陰人。少好玄言。大業中去俗爲道士﹐解天文律曆。煬帝時引入玉淸觀內道場﹐亟令章醮。武徳初遣直秦府﹐頤嘗密謂秦王曰﹕徳星守秦分﹐王當有天下﹐願王自惜也。累遷至太史令。貞觀中將封禪泰山﹐有彗星見﹐頤因言考諸玄象﹐恐未可東封。會褚遂良亦言其事﹐於是乃止。頤後上表請復爲道士﹐太宗爲置紫府觀於九丰山﹐拜頤中大夫﹐行紫府觀主事。又勁於觀中建一淸臺﹐候玄象﹐有災祥﹑薄蝕謫見等事﹐隨狀上聞。前後所奏與京臺李淳風多相符契﹐淳風在隋亦嘗爲道士﹐號黃冠子﹐以論撰自見云。

道隱

王績﹐字無功﹐絳州龍門人。性簡放﹐不喜拜揖。兄通﹐隋末大儒也。績累應孝悌廉潔舉﹐授祕書正字不樂求爲六合丞﹐以嗜酒不任事。時天下大亂﹐遂解去﹐嘆曰﹕网羅在天﹐吾且安之。乃還鄕裏﹐有田十六頃。在河渚問有隱士仲長子光者﹐服食養性。績慕其眞素﹐徙與相近﹐子光瘡未嘗交語。嘗與對酌﹐悠然歡甚。績有奴婢數人種黍﹐春秋釀酒﹑養亮鴉﹑蔣藥艸自供。以《周易》《老子》《莊子》置牀頭﹐他書罕讀也。欲見兄﹐輒渡河還家﹐愛遊北山束臯﹐因號東臯子。乘牛經酒肆﹐或畱數日。武徳初以前官待詔門下省故事官﹐給酒日三升﹐或問待詔何樂耶﹐答曰﹕良醞可戀耳。貞觀十八年卒。

道品

葉法善﹐枯蒼人也。自曾祖三代爲道士﹐皆傳卜筮﹑攝養之術。少受符錄﹐能厭劾鬼神。顯慶中髙宗聞其名﹐徵詣京師﹐將加爵位﹐固辭之。畱內道場供待特異﹐髙宗時廣徵方士﹐合煉黃白。法善上言金丹難就﹐徒費財物﹐有虧政理﹐請柬其眞僞。帝然其言﹐因令法善試之﹐出者九十餘人﹐遂一切罷之。法善自髙宗﹑則天﹑中宗歷五十年﹐常往來名山﹐數召入禁中﹐盡禮問道。睿宗卽位﹐稱其有冥助之功﹐先天二年拜鴻臚卿﹐封越國公。仍依舊爲道士﹐止於京師之景隆觀。贈其父慧明銀靑光祿大夫﹐歙州刺史李邕撰碑。當時尊寵莫與爲比。法善生﹟２於隋大業之丙子﹐卒於開元之庚子﹐凡百七歲。八年詔曰﹕故道士鴻臚卿員外置越國公葉法善﹐天眞精密﹐妙理玄暢。包括祕要﹐發揮靈奇。固以冥默難源﹐希夷罔測。而情柄蓬板﹐迹混朝伍。保黃冠而不杖﹐加紫綬而非榮。卓爾孤秀﹐泠然獨往。勝气絕欲﹐貞風無塵。金骨外聳﹐珠光內耀。斯乃體應中仙﹐名升上徳。朕嘗聽政之暇﹐屢詢至道。公以理國之法﹐數陳昌言。謀參隱諷﹐事宣弘益。嘆徽音之未泯﹐悲形解之俄畱。曾莫整遺殲﹐良奄及水。惟平昔感愴於懷﹐宜申禮命﹐式旌泉壤﹐可贈越州都督。

道品

孫思邈﹐京兆華原人也。七歲就學﹐日誦千餘言。弱冠善談莊老及百家之說。洛州總管獨孤信見而嘆曰﹕此聖童也﹐但恨其器大﹐適小難爲用耳。周宣帝時以王室多故﹐隱居太白山。隋文帝輔政﹐徵爲國子博士﹐稱疾不起。嘗謂所親曰﹕過五十年當有聖人出﹐吾方助之以濟人。及太宗卽位﹐召詣京師﹐嗟其容色甚少﹐謂曰﹕故知有道者﹐誠可尊重﹐羨門廣成﹐豈虛言哉。將加以爵位﹐固辭不受。顯慶四年髙宗拜諫議大夫﹐又固辭。上元元年辭疾請歸﹐特賜良馬及鄱陽公主邑司以居焉。當時知名之士宗令文﹑孟說﹑盧照鄰等執師資之禮以事焉。思邈嘗從幸九成宮﹐照鄰畱在其宅。時庭前有病黎樹﹐昭一鄰爲之賦﹐其叔曰﹕癸酉歲餘臥疾長安光徳坊之官舍﹐父老云是鄱陽公主邑司﹐昔公主未嫁而卒﹐故其邑廢時有孫思邈處士居之。孫君道合古今﹐學嬋數術。髙談正一﹐則古之蒙莊子。探入不二﹐則今之維摩請耳。其推步甲乙﹐度量乾坤﹐則洛下閎安期先生之儔也。照鄰有末疾﹐醫所不能愈﹐乃問其道何如。思邈曰﹕吾聞善言天者﹐必質之於人。善言人者﹐亦本之於天。天有四時五行﹐寒暑疊代﹐其轉運也。和而爲雨﹐怒而爲風﹐凝而爲霜雪﹐張而爲虹霓﹐此天地之常數也。人有四肢五臟﹐一覺一寐﹐呼吸吐納﹐精气往來﹐流而爲榮衛﹐彰而爲气色﹐發而爲音聲﹐此人之常數也。陽用其形﹐陰用其精﹐天人之所同也。及其失也﹐蒸則生熱﹐否則生寒。結而爲癅贅﹐陷而爲癱疽。奔而爲喘﹐乏竭而爲焦枯。診發乎面﹐變動乎形。推此以及天地﹐亦如之故。五緯盈縮﹐星辰錯行﹐日月薄蝕﹐孛彗飛流﹐此天地之危診也。寒暑不時﹐天地之蒸否也。石立土踴﹐天地之癅贅也。山崩土陷﹐天地之癱疽也。奔風暴雨﹐天地之喘乏也。川漬涸竭﹐天地之焦枯也。良醫導之以藥石﹐救之以緘劑。聖人和之以至徳﹐輔之以人事。故形體有可愈之疾﹐天地有可弭之災。又曰﹕膽欲大而心欲小﹐智欲圓而行欲方。詩曰﹕如臨深淵﹐如履薄冰﹐謂小心也。犀犀武夫﹐公侯幹城﹐謂大膽也。不爲利回﹐不爲義疚﹐行之方也。見幾而作﹐不俟終日﹐智之圓也。復問養性之要﹐答曰﹕天有盈虛﹐人有述危﹐不自愼﹐不能濟也。故養性必先知自愼也。愼以畏爲本﹐故士無畏則簡仁義﹐農無畏則墮稼穡﹐工無畏則慢規矩﹐商無畏則貨不殖﹐子無畏則忘孝﹐父無畏則廢慈﹐臣無畏則勛不立﹐君無畏則亂不治。是以太上畏道﹐其次畏天﹐其次畏物﹐其次畏人﹐其次畏身。憂於身者不拘於人﹐畏於己者不制於彼﹐愼於小者不懼於大﹐戒於近者不侮於遠﹐如此則人事畢矣。思邈自云﹕開皇辛酉歲生﹐至今年九十三矣。詢之鄕裏﹐咸云數百歲。人話周齊﹐問事歷歷如見。以此參之﹐不啻百歲人矣。然又視聽不哀﹐神采甚茂﹐可謂古之聰明博達不死者也。魏徵等受詔修齊﹑梁﹑周﹑陳﹑隋五代史﹐恐有遺漏﹐屢訪之﹐思邈口以傳授﹐有如目睹。太子詹事盧齊卿﹐童幼時請問人倫之事﹐思邈曰﹕汝後五十年位登方伯﹐吾孫當爲屬使﹐可自保也。後齊卿爲徐州刺史﹐思邈孫溥果爲徐州蕭縣丞。蓋初謂齊卿之時﹐溥尙未生而預知其事。凡諸異迹多類此。永淳九年卒﹐遺令薄葬﹐不藏冥器﹐祭杞無牲牢。經月餘顏貌不攺﹐舉屍就木﹐猶若空衣﹐時人異之。注《老子》《莊子》﹐撰《千金方》三十卷﹐《攝生眞錄》《枕中素書》《三教會》各一卷﹐並行於代。

道術

周隱遙﹐字息元﹐居洞庭苞山。自云角裏先生之後﹐山有其祖用。裏村言其世數人得道﹐隱遙精修太陰煉形之術﹐不以晝夜更動息﹐不以寒暑易纖厚﹐不食而甚力﹐𨿽飲而無漏。貞觀中召至長安館﹐於內殿問修息之道﹐對曰﹕臣所修者﹐匹夫之事﹐功不及物。帝王一言之利﹐萬方蒙福﹐得道之效速於臣。人區區所學﹐非萬乘所宜畱意。懇求歸山﹐詔遂其所適。他日贊皇李徳裕聞其有道﹐建寶歷崇元聖祖院爲供養之所﹐院在句曲山華陽南洞前﹐令狐楚有記。

道隱

田遊巖﹐京兆三原人。初補太學生﹐後罷歸﹐遊於太白山。每遇林泉﹐會意輒畱不能去。其母及妻子並有方外之志﹐與遊巖俱遊山水。二十餘年後入箕山﹐就許由廟束築室而居﹐自稱許由束鄰。調露中髙宗幸嵩山﹐遣中書侍郎薛元超問勞其母。遊巖山衣田冠出拜﹐帝令左右人扶止之﹐謂曰﹕先生養道山中﹐比得佳否。遊巖曰﹕臣泉石膏育﹐煙霞瘋疾。旣逢聖代﹐得遂逍遙。帝曰﹕朕今得卿﹐何異漢獲四皓乎。元超曰﹕漢髙欲廢嫡立庶黃綺方來﹐豈如陛下崇重隱淪﹐親問巖穴。帝於是甚歡﹐因將遊巖就行宮並家口給傳﹐赴都授崇文館學士﹐令與太子少傅劉仁軌談論。帝後將營奉天宮幸嵩山﹐遊巖舊宅先在宮側﹐特令不毀﹐親書題額懸其門﹐曰﹕隱士田遊巖宅。

道質

盧鴻一﹐字顥然﹐本範陽人﹐徙家洛陽。少有學業﹐頗工篆籀楷隸。隱於嵩山﹐開元初遣使備禮﹐再徵不至。五年下詔曰﹕朕以寡薄忝膺大位﹐嘗恨玄風久替﹐淳化未升﹐每用翹想遺賢﹐冀聞上皇之訓。以卿黃中通理﹐鉤深詣微﹐窮太一之道﹐踐中庸之徳﹐確乎髙尙﹐足伴古人。故比下徵書﹐仁諧善績。而每輒托辭﹐拒違不至。使朕虛心引領﹐於今數年。𨿽得素履幽人之貞﹐而失考父滋恭之命。豈朝廷之故與生殊趣耶﹐將縱欲山林不能反乎。禮有大倫﹐君臣之邊不可廢也。今城闕密邇不足爲難﹐便勃資束帛之旣﹐重宣斯旨﹐想有以翻然易節副朕意焉。鴻一赴徵﹐六年至東都謁見﹐不拜宰相。遣通事舍人問其故﹐奏曰﹕臣聞老子言禮者﹐忠信之薄﹐不足可依﹐山臣鴻一敢以忠信奉見。上別召升內殿﹐賜之酒食﹐詔曰﹕盧鴻一應辟而至﹐訪之至道﹐有會淳風﹐爰舉逸人﹐用勸天下﹐特授諫議大夫。鴻一固辭﹐又制曰﹕昔在帝堯全許由之節﹐緬惟大禹聽伯成之髙﹐則知天子有所不臣﹐諸侯有所不友﹐逐之時義大矣哉。嵩山隱士盧鴻一抗邊幽遠﹐凝情篆素﹐隱居以求其志﹐行義以達其道﹐云臥林壑﹐多歷年載﹐傳不云乎。舉逸人﹐天下之人歸心焉。是乃飛書巖穴﹐備禮徵聘﹐方佇獻替﹐式弘理政﹐而矯然不羣﹐確乎難拔。靜己以鎭其操﹐洗心以激其流﹐固辭榮寵﹐厚風俗不降其志。用保厥躬﹐會稽延陵﹐未可名屈。太原王霸終以病歸﹐宜以諫議大夫放還山﹐歲給米百石﹐絹五十疋﹐充其藥物。仍令府縣送隱居之所﹐若知朝廷得失﹐具狀以聞。將還山又賜隱居之服﹐並及艸堂一所﹐恩禮特厚。鴻一有艸堂圖十志﹐好事者傳寶之。

道儒

白履忠﹐陳畱浚儀人也。博涉文史﹐嘗隱居於古大梁城﹐人號爲梁丘子。景雲中徵拜校書郎﹐尋棄官去。開元十七年刑部尙書王志惜表薦履忠﹐隱居讀書﹐貞苦守操﹐有古人之風﹐堪爲入閣侍讀。及徵至京師﹐履忠辭以老病。韶曰﹕處士前祕書省校書郎白履忠﹐學優网簡﹐道賁丘園﹐探迹以見其微﹐隱居能達其志。故以汲引沬泗﹐物色夷門﹐素風自髙﹐玄冕非貴﹐幾杖雲暮﹐章秩宜加。俾承禮命之優﹐式副寵賢之美﹐可朝散大夫。履忠尋表請還鄕﹐手詔曰﹕孝悌立身﹐靜退勵俗﹐年過耆耄﹐不雜風塵。盛徳與聞﹐通班是錫﹐豈惟旌賁山藪﹐實欲獎勸人倫。且遊上京﹐徐還故里。乃停畱數月而歸。著《三玄精辯論》一卷﹐注《老子》及《黃庭內景經》﹐有文集十卷。

道品

潘師正﹐字子眞﹐貝丘宗城人。少喪母﹐廬於墓側﹐以至孝聞。大業中度爲道士﹐師事王法主﹐盡以道家隱訣及符錄授之。師正淸靜寡欲﹐居於嵩山之逍遙谷積二十餘年﹐惟服靑她飯松葉飲水而已。髙宗幸束都﹐因至谷中﹐見其蕭然獨處﹐惟一薜荔繩牀將朽﹐惻然問師正﹕山中何所須。對曰﹕所須茂松淸泉﹐此山中不乏。又命作符書﹐辭曰﹕不解符書。帝與天后嘆異之而去﹐明日步輩載至行宮﹐與語畱連﹐信宿乃還。尋動所司於其所居造崇唐觀﹐嶺上別立精思院以處之。復攺置奉天宮﹐又勃所司於逍遙谷口特開一門﹐號曰﹕仙遊門。又於苑北面置尋眞門﹐皆爲師正立名焉。數步輦迎至之時﹐太常奏新造樂曲﹐帝令以析仙﹑望仙﹑翹仙爲名﹐前後賜詩凡數十首﹐甚見尊禮。永淳元年將卒﹐謂弟子曰﹕吾默逐於此﹐乃復過勞世主驚擾靈嶽﹐誠罪人也。汝等學道﹐不厭探眇。卒時年九十有八。帝與天后追思不已﹐贈太中大夫﹐謐體玄先生﹐詔司功王適撰碑文。

道術

劉道合﹐陳州宛丘人。初與潘尊師同隱嵩山。髙宗聞其名﹐令於隱所置太一觀以居焉﹐數召入宮。及將封泰山﹐屬久雨﹐帝命於儀鸞殿作止雨之術﹐俄而霽朗。帝大悅﹐卽令馳傳先登太山以祈福佑。前後賜查﹐皆散與貧乏。髙宗嘗命其合還丹﹐丹成而上之。咸亨中卒。及帝營奉天宮﹐遷道合之殯室。弟子開棺﹐將易衣攺葬﹐其屍惟空皮﹐而背上開折﹐有似蟬蛻﹐盡失其齒骨﹐眾謂尸解。髙宗聞之﹐嘆曰﹕劉尊師爲朕合丹﹐乃自服仙去矣。其所上者卒無異焉。

道品

司馬子微﹐一名承禎﹐字子微﹐河內溫人。周晉州刺史瑯瑯公裔孫。少好學﹐薄於爲吏﹐遂爲道士﹐事潘師正﹐傳其符錄及辟穀﹑導引﹑服餌之術。師正特賞異之﹐謂曰﹕我自陶隱居傳正一之法﹐至汝四葉矣。子微嘗褊遊名山﹐乃止於天臺山。則天聞其名﹐召至都﹐降手動贊美之﹐及將還﹐動麟臺監李嬌餞之於洛橋之束。景云二年睿宗遣其兄承緯就天臺山迎之京師﹐入宮中首問陰陽術數之事﹐對曰﹕《道徳經》言爲道日損﹐損之又損﹐至於元爲。且心目所知見者﹐每損尙未能已﹐豈復攻乎異端﹐增其智慮哉。帝曰﹕理身元爲則淸髙矣﹐理國元爲如何。對曰﹕國猶身也﹐《老子》曰遊心於澹﹐合气於漠﹐順物自然﹐而無私焉﹐而天下理。《易》日聖人者﹐與天地合﹐其徳是知天﹐不言而信﹐不爲而成﹐元爲之旨﹐理國之道也。帝嘆息曰﹕廣成之言﹐卽斯是也。子微固辭還山﹐仍賜寶琴一張及霞文被而遣之﹐朝中名士贈詩﹐李適爲倡屬和三百餘人題日白雲記。盧藏用因指終南山謂先生曰﹕是中大佳﹐何必天臺。答曰﹕以余觀之﹐仕宦之捷徑也。藏用有慚色﹐蓋其初隱於終南云。開元九年玄宗遣使迎入京﹐親受法錄﹐前後責賜甚厚﹐十年駕還西都﹐子微又請還天臺﹐玄宗賦詩贈行。十五年復召至都﹐動於王屋山自選形勝﹐置壇室以居焉。子微因上言五嶽洞府各有上淸眞人降任其職﹐山川風雨陰陽气序是所理焉﹐冠冕章服佐從神仙皆有名數﹐更請立齋柯之所以別山林之神。玄宗從其言﹐因動五嶽各置眞君祠一所﹐其像設制度依按道經創意爲之。子微工篆隸書﹐玄宗命以三體寫《老子經》﹐因刊正文句定著五千三百八十言爲眞本而奏上之。勃所居爲陽臺觀﹐上自題其額﹐賜絹三百疋以充藥餌之用。年八十九卒於王屋﹐其弟子表稱解去之日有雙鶴遠壇﹐及白雲從壇中湧出﹐上連於天。而師容色如生﹐玄宗探嘆之﹐乃下制日。一司馬子微心依道勝﹐理會玄遠。褊遊名山﹐密契仙洞。存觀其妙﹐逍遙自得之場。歸復其根﹐宴息無何之境。固以名登眞格﹐位在靈官。林壑未攺﹐遐霄已曠。言念髙烈﹐有愴於懷。宜贈徽章用光丹錄﹐可贈銀靑光祿大夫﹐鎰貞戶一。仍禦制碑文﹐韋渠牟作傳。

道華

吳筠﹐字貞節﹐華州華陰縣人。少通經﹐善屬文﹐舉進士不第。性髙潔﹐不柰流俗。入嵩山﹐依潘尊師爲道士﹐傳正一之法。苦心鉆仰﹐乃盡通其術。開元中南遊金陵﹐訪道茅山﹐久之遊天臺觀滄海﹐與有名士相娛樂。文辭傳京師﹐玄宗聞其名﹐遣使徵之。旣至﹐召入大同殿﹐與語甚悅﹐令待詔翰林。一日問以道術﹐對曰﹕道術之精無如五千言﹐其諸文辭蔓語徒費紙剖耳。又問神仙修煉之事﹐對曰﹕此野人事﹐當以歲月功行求之﹐非人主所宜問。筠每開陳皆名教世務﹐以微言諷﹐天子重之。賜號宗元先生。天寶中李林甫楊國忠用事﹐綱紀日素﹐筠堅求還嵩山﹐累表不許﹐乃韶於嶽觀別立道院。綠山將亂﹐求還茅山。許之。旣而中原大變﹐江淮多盜﹐乃束遊天臺刻中。與李白﹑孔巢父爲方外交。有文集二十卷﹐權徳輿爲序﹐其《玄綱三篇》《神仙可學論》等﹐爲達識之士所稱。筠之在翰林特承恩寵﹐髙力士好佛﹐故嘗短筠於上前﹐乃堅求放外。然其辭理宏探﹐文彩煥發﹐每制一篇﹐人爭傳寫。𨿽李白之髙放﹐杜甫之雄雅﹐能兼之者﹐其惟筠乎。

道權

李蹬﹐字長源﹐本居鬼谷。七歲知爲文。開元十六年以奇童召對﹐張九齡尢所獎愛﹐呼爲小友。及長博學﹐善治《易》。常遊嵩華終南間﹐慕神仙不死術。天寶中詣闕獻復黃帝九鼎議﹐帝憶其蚤慧﹐召講《老子》有法﹐得待詔翰林。肅宗卽位﹐靈武物色求訪會﹐泌亦自至。已謁見﹐陳天下成敗事。帝悅﹐將授以官﹐固辭﹐願以客從﹐入議國事﹐出陪輿輩。眾指曰﹕黃衣者聖人﹐白衣者山人。因賜金紫﹐拜元帥廣平王行軍司馬。帝嘗曰﹕卿侍上皇﹐中爲朕師﹐今下判廣平行軍﹐是朕父子資。卿道義云﹕崔圓李輔國以泌親信疾之。泌畏禍﹐願隱衡山。有詔給三品祿﹐賜隱士服﹐爲治室廬山中。泌嘗取松穋枝以隱背﹐名曰養和。後得如龍形者以獻帝﹐四方爭效之。代宗立﹐召至捨蓬萊殿書閣。初泌不肉食﹐因賜第韶彊食肉。徳宗在奉天召﹐赴行在授左散騎常侍。泌始鑿山開車道至三門以便瓖漕﹐以勞進禮部尙書。三年同平章事﹐帝嘗從容言﹕盧杞淸分敢言﹐然少學不能廣﹐朕以古道﹐人皆指其姦﹐朕初不覺也。對曰﹕陛下能覺杞之惡﹐安置建中之禍﹐李揆和蕃顏眞卿使希烈﹐其害舊徳多矣。又楊炎羅不致死﹐杞擠陷之﹐而相關播懷光立功﹐逼使其叛﹐此欺天也。帝曰﹕卿言誠有之﹐然建中亂﹐卿亦知桑道茂語乎﹐乃命當然。對曰﹕夫命者已然之﹐言主相造命﹐不當言命﹐言命則不復賞善罰惡矣。帝曰﹕朕請不復言命。俄加崇文館學士﹐修國史。泌請廢正月晦﹐以二月朔爲中和節。因賜大臣戚裏尺謂之裁度﹐百官進農書以示務本。帝悅﹐乃著令與上巳九日爲三令節﹐皆賜翻錢。燕會四年八月日蝕東壁﹐泌口東壁圖書府大臣﹐當有憂者﹐吾以宰相兼學士當之矣。明年果卒。泌出入禁中﹐事四帝﹐數爲權幸所嫉﹐嘗以智免。且時時儻議能寤人主﹐亦自有建。明柳沘稱兩京之復﹐泌謀居多﹐其功乃大於魯連範蠡云。

道品

李含光﹐廣陵江都人。本姓弘﹐避則天諱易焉。家世業儒﹐父孝威﹐號貞隱先生﹐精黃老之術。神龍初含光以淸行度爲道士﹐居龍興觀。開元十七年﹐從司馬子微於王屋山﹐一見目之曰﹕眞玉淸之容也。居嵩陽二十餘年。司馬仙去﹐玄宗召詣闕﹐與語嘆曰﹕吾見含光﹐知司馬眞人猶然在世。一日問及金鼎﹐對曰﹕道徳公也﹐輕舉公中之私耳﹐時見其私﹐聖人存教﹐若求生詢欲﹐則似擊風。玄宗深感異之﹐召居陽臺觀。歲餘稱疾﹐乞歸茅山﹐纂修經法。天寶四年十二月命中使資璽書徵之﹐旣至館﹐於禁中每欲咨稟﹐必先齋沐﹐請傳道法。辭以疾﹐復求還山。乃特勸楊許故宅紫陽觀以居之﹐禦制詩餞別﹐禁山中采捕魚獵﹐食葷血者不得入。時經誥眞迹已多散逸﹐奉詔搜訪﹐備得寶書進上之復召。山人王昱請含光楷書上經十三紙以補闕﹐若曰﹕欲得神仙﹐手筆代代相續耳。七年三月十八日玄宗受三洞經錄於大同殿﹐遙禮度師﹐賜號玄靜先生﹐法衣一襲以伸師資之禮。大歷四年十一月十四日坐蛻於紫陽別院﹐執簡如生﹐時年八十有七。以左玄大夫贈﹐正議大夫顏眞卿柳識撰碑﹐並刻開元手詔二十四通於石。

道華

張志和﹐字子同﹐初名龜齡﹐東陽金華人。父遊朝好道﹐通莊列二子書﹐著《象罔》《白馬》證諸篇佐其說。母畱夢楓生腹上產志和。年十六擢明經以策幹﹐肅宗得待詔翰林﹐授右金吾衛錄事參軍。後以親喪不復仕﹐居江湖﹐自謂煙波釣徒。著《玄眞子》十二卷﹐因以爲稱。又述《大易》十五篇﹐其卦三百六十有五。兄浦陽尉鶴齡恐其遁世不返﹐爲築室會稽東郭。茨以生董﹐緣棟不施斤斧﹐豹席稷屠﹐閉門十年。浙江東觀察使禦史大夫陳少遊往見﹐爲終日畱﹐表其居日玄眞坊﹐巷日回軒巷。又爲創橋以達其居﹐行者謂之大夫橋﹐遂作告大夫橋文以謝之。嗚根杖摯﹐隨意所適。垂釣去餌﹐不在得魚。肅宗嘗錫奴婢各一﹐志和配爲夫婦﹐名夫日魚僮﹐婦日樵靑。人問其故﹐魚僮使捧釣收綸蘆中鼓植﹐樵靑使蘇蘭薪桂竹裹煎茶。竟陵子陸羽校書郎裴修問﹕孰爲往來者。答曰﹕太虛作室而共居﹐明月爲燈以同照﹐與四海諸公未嘗離別﹐何有往來。顏眞卿爲昊興刺史﹐志和來謁﹐眞卿以蚱艋旣敝﹐請爲更之。志和曰﹕儻惠漁舟﹐願爲浮家﹐泛宅沿訴江湖之上﹐往來曹書之問﹐卽野夫之幸矣。其詼諧辯捷﹐皆此類也。好畫山水﹐酒酣或擊鼓﹑吹笛﹐舞筆﹑飛墨﹐應節而成。憲宗圖其漁歌﹐求之不能致。爲禦史李萼寫圖幛﹐千變萬化﹐觀者愕盼。在坐六十餘人﹐各署姓名爵裏於其下﹐志和悉以兩言﹐目之潛皆屬對﹐舉席嘆駭。然立性孤峻﹐不可得而親疏﹐故顏公作浪迹先生碑云﹕視軒裳如艸芥﹐屏嗜欲若泥沙。希迹乎道丈夫﹐同符乎古作者。李徳裕亦稱其隱而有名﹐顯而無事﹐不窮不達﹐嚴光之比云。

道華

賀知章﹐會稽永興人。少以文辭知名﹐舉進士用。陸象先薦以國子四門博士﹐轉太常博士﹐累遷至禮部侍郎﹐加集賢院學士﹐又充皇太子侍讀十三年。玄宗封東嶽﹐召知章講定儀注。因奏名昊天上帝君位﹐五方五帝臣位﹐帝號𨿽殊﹐君臣異位。陛下享君位於壇上﹐羣臣祀臣位於壇下﹐誠足垂表來葉爲變禮之大者也。然禮成於三獻﹐亞終合於一處。上曰﹕朕正欲如是﹐故問卿耳。於是勁三獻於行事五方帝及諸神座於下壇。行事後﹐遷太子賓客銀靑光祿大夫兼祕書監。知章性放曠﹐善談笑﹐當時賢達皆傾慕之。天寶三載﹐因病夢遊帝居﹐乃上疏請爲道士﹐求還鄕裏﹐捨本鄕宅爲觀。先是表乞永周湖數頃爲放生池﹐詔許之﹐復賜鑑湖刻中曲。動其觀爲千秋觀﹐命其子典設郎曾爲會稽郡司馬﹐以便奉養。禦制詩贈行﹐並序曰﹕天寶三載太子賓客賀知章鑑於止足﹐抗歸老之疏﹐解組辭榮﹐志期入道。朕以其夙存微尙﹐年在遲莫﹐用修掛冠之事﹐俾遂赤松之遊。正月五日將歸稽山﹐遂餞東路﹐乃命六卿庶尹三事大夫供帳靑門﹐寵行邁也。豈惟崇徳尙齒﹐亦將勵俗勸人。毋令二疏﹐獨光漢冊﹐乃賦詩贈行。凡預玆宴﹐皆宜屬和。遺榮期入道﹐辭老竟抽簪。豈不惜賢達﹐其如髙尙心。環中得祕要﹐方外散幽襟。獨有靑門餞﹐羣公悵望探。皇太子已下﹐咸就餞別。因自號四明狂客﹐又稱祕書外監。晚尢縱逸﹐遨遊里巷。每醉後屬詞文不加點﹐尢善艸隸書﹐與昊郡張旭齊名。還鄕壽養﹐卒年八十有六。肅宗以侍讀之舊﹐乾元元年十一月詔曰﹕故越州千秋觀道士賀知章器識夷澹﹐襟懷和雅﹐神淸志逸﹐學富才雄。挺會稽之美箭﹐蘊昆崗之良玉。故飛名仙省﹐侍講龍樓。常靜默以養閒﹐因譚諧而諷諫。以莫齒辭祿再見欽﹐誠願追二老之蹤﹐竟遂四明之客。允吁初志脫落朝衣﹐駕靑牛而不還﹐狎白鷗而長往。舟壑非昔﹐人琴兩亡。惟舊之懷有深﹐追悼宜加褥禮﹐式表哀榮﹐可贈禮部尙書。

玄品錄春之四

﹟１『弟』原爲『帝』﹐據文義攺。

﹟２『生』原爲『主』﹐據文義攺。

玄品錄卷之五

句曲外史吳郡海昌張天雨集

唐

道華

李白﹐字太白﹐山東人。少有逸才﹐志气宏放飄然﹐有超世之心。父爲任城尉﹐因家焉﹐白有知鑑客並州﹐識汾陽王郭子儀於行伍問﹐稱爲人傑。而志尙道術﹐謂神仙可致﹐不讀非聖之書﹐恥爲鄭衛之作﹐故其言多似天仙之辭。李陽冰所謂三代以來﹐風騷之後﹐驅馳屈宋﹐鞭撻揚馬﹐千載獨步﹐惟公一人。少與魯中儒孔巢父﹑韓準﹑裴政﹑張叔明﹕陶沔等隱於祖徠山﹐酣歌縱飲﹐時號六逸。天寶中客遊會稽﹐與道士昊筠隱於刻中。旣而玄宗召筠赴京師﹐筠薦之於上﹐遣使召白入見﹐與語以七寶牀﹐賜食與筠俱待詔翰林。白旣嗜酒﹐玄宗欲制新樂﹐府亟召白﹐已醉外酒肆。召入以水灑面﹐卽令秉筆﹐頃成淸平調詞三章﹐帝嘉之。嘗醉殿上﹐引足令髙力士脫韓﹐由是被讒放去。乃浪迹江湖﹐終日沈飲。時侍禦史崔宗之謫金陵﹐與白詩酒倡和。嘗月夜乘舟自采石達金陵﹐白衣宮錦袍於舟中﹐顧瞻嘯傲﹐傍若無人。初賀知章見白﹐賞之曰﹕此天上謫仙人也。天臺司馬子微亦謂﹕白有仙風道骨﹐可與神遊八極之表。後因從祖陳畱采訪大使彥允﹐請北海髙天師授道錄於齊州紫極宮﹐制靑綺冠被一副﹐將東歸蓬萊﹐仍羽人駕丹丘耳。世以爲太白之精﹐一號上淸鑑逸眞人。

道術

孟談﹐汝州梁人也。舉進士﹐垂拱初﹐累遷鳳閣舍人。說好方術。睿宗在藩召﹐充侍讀長安中﹐爲同州刺史加銀靑光祿大夫。神龍初歸伊陽之山第﹐以藥餌爲事。談年𨿽晚﹐莫志力加壯﹐嘗謂所親曰﹕若能保身養性者﹐常須善言莫辭口﹐良藥莫離手。睿宗卽位召赴京師﹐將加大用﹐固辭衰老。景雲中優詔賜物百段﹐動令每春秋二時給羊酒糜粥。開元初河南尹畢構以談有古人之風﹐攺其所居爲子平裏。卒年九十三﹐撰《家》《祭》《禮》各一卷﹐《補養方》三卷。

張果﹐不知何許人也。嘗著《陰符經玄解》﹐盡其玄理。後授銀靑光祿大夫﹐號通玄先生。

道默

朱桃椎﹐益州成都人。澹泊絕俗被裘﹐人莫能測其所爲。長史竇軌見之﹐遺以衣服鹿積麂韓﹐逼署鄕正委之地﹐不肯服﹐更結廬山中﹐緝木葉自蔽﹐贈遺一無所受。嘗織芒屨置道上﹐見者曰﹕此朱居士層也。爲齋求茗易之置其處﹐輒取去﹐終不與人接。其爲屨艸柔細﹐環促結密﹐人爭躡之。髙士廉爲長史﹐修禮迎致之﹐降階與之語﹐不答瞪視而出。士廉再拜﹐曰﹕祭酒其使臣以無事治蜀耶。乃簡條目﹐薄賦斂﹐州大治。屢遣人存問﹐見輒走林艸自匿云。

道術

王希夷﹐徐州滕縣人也。孤貧好道。父母終﹐爲人牧羊收傭以供葬。葬畢﹐隱於嵩山。師道士黃頤向四十年﹐盡傅其閉气導養之術。頤卒﹐更居兗州祖徠山中﹐與道士劉玄博爲棲遁之友。好《易》及《老子》﹐嘗餌松柏葉及雜花散。景龍中七十餘歲﹐气力益壯。刺史盧齊卿就謁致禮﹐因訪以治人之術﹐希夷曰﹕孔子稱己所不欲﹐勿施於人﹐可以終身行之矣。及玄宗束巡﹐勃州縣以禮徵至駕前﹐年已九十六。上令中書令張說訪以道義﹐宦官扶入宮中﹐與語甚悅。開元十四年下制曰﹕徐州處士王希夷絕學棄智﹐抱一居貞﹐久謝囂塵﹐獨往林壑。朕爲封巒展禮﹐側席旌賢﹐賁然來思﹐克應嘉召。𨿽迂綺季之迹﹐已過伏生之年。宜命秩以尊儒﹐俾全髙於尙齒。可朝散大夫﹐守國子博士。聽致仕還山﹐州縣春秋致束帛酒肉﹐仍賜衣一副絹百疋。

道默

武攸緒﹐則天后兄惟良子也。恬澹寡欲﹐好《易》《莊周》書。少變姓名﹐賣卜長安市﹐得錢輒委去。後革命封安平郡王﹐固辭﹐願隱居。後疑其詐許之﹐以觀所爲。攸緒廬巖下﹐如素遁者。後遣其兄攸宜惇諭﹐卒不起﹐後乃異之。盤桓龍門少室問﹐冬蔽茅椒﹐夏居石室。所賜金銀鐺髙野服﹐王公所遺鹿裘素幛瘦梧諸物﹐塵皆流積不禦也。暮年肌肉消告﹐瞳有紫光﹐晝能見星。開元十一年無疾卒。攸緒當諸武赫焰﹐未嘗輒出﹐卒不蹈其禍云。

道隱

秦系﹐字公緒﹐越州會稽人。天寶避亂刻中﹐後客泉州南安有九日。山大松百餘章﹐相傳束晉時所植。系結廬其下穴石﹐爲研注《老子》﹐彌年不出。刺史薛播數往見之﹐歲時致羊酒﹐而系未嘗至城門。其後束度秣陵﹐隱於茅山。年八十餘卒。南安人思之﹐爲立亭﹐號其山爲髙士峯云。

道品

張蘊﹐字藏眞﹐晉陽人。所居洪州山中﹐因號洪崖子。身長七尺五寸﹐須眉秀異。工琴書﹐善長嘯。開元中明皇召見於湛露殿﹐授太常卿﹐累加至司徒﹐辭曰﹕陛下何惜一丘一壑﹐不令臣追迹巢由。還山服气絕粒﹐好畜古物。嘗乘雪精騾﹐侍者五人。橘栗葛拙木常所服者﹐垂云笠﹑六角扇﹑方木鏡﹑葛木如意﹑魏惠壺諸物﹐朱衣席帽出入人問﹐望之眞神人焉。所著書有《老子》《周易》﹑全二禮》《谷梁注》《河東記》三十卷﹐《大周昌言》十卷。《豫章記》曰﹕隋開皇問攺豫章爲洪州先生﹐蓋上古有道之士復見於隋唐問云。按《眞誥》洪崖先生今爲靑城眞人﹐墓在武威姑臧縣。

五代

道言

張薦明﹐少以儒學遊河朔﹐後去爲道士。通老子﹑莊周之說﹐晉髙祖召見﹐問道家可以治國乎。對曰﹕道者妙﹐萬物以爲言﹐得其極者﹐尸居衽席之問﹐可以治天地也。祖大其言﹐延入內殿講《道徳經》﹐拜以爲師。薦明聞宮中奏時鼓﹐曰﹕陛下聞鼓乎﹐其聲一而已﹐五音十二律鼓無一焉。然和之者﹐鼓也。夫一﹐萬事之本也﹐能守一者可以治天下。祖益善之﹐賜號通玄先生。

道華

鄭遨﹐字雲叟﹐滑州人。敏於文辭。唐昭宗時舉進士不中﹐見天下已亂﹐拂衣遠去﹐乃入少室山爲道士。聞華山五粒松脂淪入地千歲﹐化爲藥能去三尸｀﹐因徙居華陰求之。與道士李道殷﹑羅隱之友善﹐遨種田﹐隱之賣藥以自給。道殷有釣魚衛﹐鉤而不餌﹐又能化石爲金。遨嘗驗其信然而不之求也﹐世自爲三髙士。節度使劉凝以寶貨遺之﹐一無所受。唐明宗召以左拾遺﹐晉髙祖召以諫議大夫﹐皆不應。賜號逍遙先生。天福四年卒﹐年七十四。遨好飲酒奕棋﹐爲詩章﹐寫縑素。人問傳爲寶玩﹐或圖其形於屋壁﹐瞻禮之。迹𨿽遠而名愈彰﹐與夫石門荷孫之徒異矣。

道質

問丘方遠﹐字大方﹐舒州宿松人。幼慧辯﹐學《易》於盧山陳玄悟﹐問大旨於香林左玄澤﹐澤奇之。後居仙都山隱眞巖﹐從劉處靖修出世之術﹐而子史羣書不忘披覽﹐嘗自言葛稚川陶貞白﹐吾之師友也。詮《太平經》爲三十篇﹐備盡樞要。唐景福二年錢繆謁於余杭大滌洞﹐築室以安之﹐表上其行業﹐昭宗累徵之。方遠以天文推尋秦地將欲荊棘﹐唐祚當革伴之﹐園綺無出﹐山林竟不起。乃降詔褒異就頒命服﹐賜號妙有大師玄同先生。由是眞靈事迹顯聞昊楚﹐門下弟子二百餘人。廣平程紫霄應召於秦宮﹐新安聶師道行教於昊國﹐安定胡謙光魯國孔宗魯皆得其奧者。天復二年二月十四日﹐沐浴端坐而化。葬於大滌之白鹿洞﹐錢武肅王夢騎鶴訪別。

道質

聶師道﹐字宗微﹐新安歙人也。性穎悟眞淳﹐言行謙謹﹐養親以孝聞。師聞丘大方﹐卽郡之東山建問政山房。嘗覽《內傳》﹐見服松脂法﹐入百丈山采松脂﹐遇蔡眞人父子及彭眞人。一入山遽逢三仙人一日夜﹐人問月餘矣。其皇精習之命也﹐師道深自嘆異。每林中拾薪勵藥﹐虎豹彌尾從之﹐或以薪藥負其背上﹐送歸而去。歙之近山獸不傷人﹐皆師道有以感之也。母問師道遊學所益﹐具陳其事﹐喜而曰﹕汝以孝養我﹐以道資我﹐何幸爲汝母矣﹐此蓋宿慶所及。出遊南嶽九疑﹐擬尋梅眞人﹑蕭侍郎於玉筍﹐梅卽南昌尉福﹐蕭卽子云﹐字景喬﹐梁之公子。自東陽太守避侯景亂﹐全家入山﹐二君俱得道此山。一日遊郁木坑﹐乃遇謝通修﹐自言本居南嶽﹐與彭蔡同隱。攜至所居﹐授以《素書》一通。復還問政三十餘年﹐每焚修﹐卽以彭﹑蔡﹑謝眞形瞻禮。昊太帝霸江淮﹐聞其名﹐徵至廣陵﹐建玄元宮爲所居﹐賜號逍遙大師問政先生。。居廣陵又三十年﹐弟子五百餘人。後乃隱化而往﹐絕世思望﹐而問政山屢有云鶴見。歙之鄕裏親族以爲師道之還故鄕﹐若令威之歸華表也。有詔褒贈曰﹕詢諸贈典﹐系乃彜章﹐啟有厥由﹐子何不舉。故淮浙宣歙管內﹐道門威儀。逍遙大師﹐問政先生﹐爲國焚修﹐大徳賜紫。聶師道早通玄理﹐夙契眞風﹐野鶴不羣﹐孤云自在。昔太祖創基之際﹐已命焚修﹐及元勛匡國之初﹐早曾瞻敬眷言﹐素業實冠玄關。𨿽升遐屢歷於光陰﹐而遺懿益隆於寰宇。況教門上請﹐臺輔奏陳﹐且將啟玄墟﹐卽回故里﹐是用加之峻秩﹐錫以崇階式表﹐休恩庶昭往行﹐可贈銀靑光祿大夫鴻臚卿問政先生。

宋

道品

陳搏﹟１﹐字圖南﹐譙郡人。小時戲渦水﹐上有靑衣嫗抱乳之曰﹕令汝永無嗜欲﹐聰明過人。唐長興中舉進士不第﹐去隱武當山﹐辟穀煉气。作詩八十一章﹐號《指玄篇》。後唐明宗封爲淸虛處士﹐俄徙華山雲臺觀﹐常閉門外﹐累月不起。周世宗召至禁中﹐驗之信然。顯徳末乘白騾將入東都﹐聞宋太祖卽位﹐大笑曰﹕天下定矣。太宗時召之﹐圖南疏辭曰﹕臣性同猿烏﹐心若死灰﹐不曉仁義之淺深﹐安識禮儀之去就。敗荷作服﹐脫摔爲冠。體有靑毛﹐足無艸履。苟臨軒陛﹐貽笑聖明。太宗再遣中謁者﹐必起之﹐且賜詩曰﹕

曾向前朝出白雲﹐後來消息杳無聞。

如今若肯隨徵召﹐盡把﹟三峯乞與君。

圖南不得已詣闕﹐冠華陽巾﹐躡艸履﹐羽服垂紳﹐以賓禮見﹐賜號希夷先生。遣詣中書堂﹐使謂宰相宋琪等曰﹕搏獨善其身﹐不幹勢利﹐入華山已四十年﹐計近百歲﹐以天下治安﹐故來朝覲﹐亦可念也。琪等遂問修養之道﹐答曰﹕聖上有天日之表正君臣﹐合徳圖治之時勤行修煉﹐何以加此。士大夫日往乞善言﹐皆答曰﹕優遊之所﹐勿久戀。得志之處﹐勿再往。識者題之。圖南淹通羣經﹐而尢精《易》學。蓋以授弟子穆修﹐修傳李之才﹐之才傳康節先生邵雍。又以太極圖授種放﹐放傳穆修﹐穆修傳濂溪先生周茂叔。圖南以故數發機﹐先語後所以然者﹐世傳其有人倫風鑑。始太祖居潛曰﹕與趙忠獻公遊長安市﹐圖南遇諸途﹐曰﹕可飲乎。太祖曰﹕願與趙學究俱。圖南睥睨之曰﹕亦可也。旣至酒家﹐忠獻苦足痺亟就右坐﹐圖南詬曰﹕紫微垣一小星﹐敢上次乎。引而下之其召也。太宗令見壽王﹐圖南及門而還曰﹕王門廝役﹐皆將相具﹐何必見王。由是太宗屬意眞宗矣。端拱二年﹐豫知其終﹐以表來上曰﹕大數有終﹐聖時難戀。命弟子賈徳升於張超谷鑿石室﹐室成而逝﹐彌月五色云蔽山谷不散。

道儒

王昭素﹐酸棗人也。早學道﹐尢邃於易﹐嘗曰﹕坤爲十月卦﹐十月純陰﹐用事猶有陽气在內。故薺麥先生直至坤卦之末﹐尙有龍戰之象﹐龍亦陽也﹐則知陽無剝盡之理。蓋陰陽者﹐剛柔疊用﹐變化日新﹐生生所資﹐而無盡者也。其於道深矣。鄕人尊其行﹐有訟不之官府﹐而獨詣央焉。開寶二年﹐召至講《易》﹐瑜月求歸。特授國子博士﹐以禮餞之﹐時已耄矣。至九十餘乃卒﹐其首縮入腹中﹐世言其能龜息云。

道言

澄隱﹐字棲眞﹐常山人。通內外學﹐太祖徵太原還﹐幸其居﹐棲眞時年八十﹐容色甚少。太祖問其養生者﹐對曰﹕臣養生則精思煉气耳﹐帝王則異於是。《老子》曰﹕我無爲而民自化﹐我淸靜而民自正﹐無爲無欲﹐凝神太和。黃帝陶唐享國永年﹐得此道也。帝大悅。其亦孫思邈之流乎。

道言

張無夢﹐字靈隱﹐鳳翔整屋人也。與種放劉海蟾爲方外交。遊天臺赤城﹐廬於瓊臺。嘗曰﹕一者道之用也﹐其要則無方﹑無體﹑無用﹑無爲﹑無爲無不爲矣。飛蠕蠢類皆含道性﹐得其道者﹐無所不變。小則糞虫變蜩﹐大則人可變仙矣。於是觀天地變化﹐艸木盛衰﹐風雲捲舒﹐日月還轉﹐水火相激﹐陰陽相摩之理﹐著《還元》百篇。眞宗召見﹐問以長生久視之旨﹐對曰﹕臣居山中﹐但誦《易經》《老子》書而已﹐不知其他。因命講《易》﹐卽說謙卦。上曰﹕獨說謙﹐何也。對曰﹕方當大有之時﹐宜守之以謙。上深然之﹐復命講《還元》篇﹐曰﹕國猶心耳﹐心無爲則气和﹐气和則萬寶結矣。心有爲則气亂﹐气亂則英華散矣。此還源之大綱也。眞宗嗟異之﹐賜秩著作郎﹐辭不受﹐力丐還山。後卒於金陵﹐年九十九。碧虛子陳景元﹐其弟子也。

道言

劉烈﹐九江人。幼好道﹐遇異人﹐建隆中得道者。因結廬廬山﹐密修其道﹐自號虛穀子。往有譚景升者作《化書》﹐烈提其要曰﹕太虛茫茫而有涯﹐太上浩浩而有家。得擷气之門所以收其根﹐知元神之囊所以韜其光。若蚌內守而石內藏﹐藏之爲元精﹐用之爲萬靈﹐含之爲太一﹐放之爲太淸。大率以柱下漆園黃庭爲宗。嘗謂學道者﹐萬物不能遷其性﹐一心湛然而無思。時導其气﹐則百骸皆適。抱純白養太玄﹐然後不入其機﹐則知神之所守﹐气之所生﹐精之所復﹐何行而不至哉。

道言

張乾曜﹐漢天師二十四代孫也。天聖八年召至闕下﹐仁宗問以白日沖舉事﹐對曰﹕此非所以輔政教也﹐陛下苟能返古之朴﹐行以簡易﹐志盧淸明﹐神气完和矣﹐奚事沖舉。上嘉之﹐賜號澄素先生。

道質

傅霖﹐靑州人。少與張忠定公詠同學﹐忠定旣貴﹐求之三十年不可得。嘗慨思其人﹐作詩以志其意。晚年守宛丘﹐有被褐跨驢叩戟門大呼曰﹕語尙書靑州傳霖來。合吏走白其言﹐忠定怒曰﹕傅先生天下名士﹐汝何人敢斥名氏乎。霖笑曰﹕別子一世﹐尙爾童心﹐是豈知世問有我哉。忠定問曰﹕何昔隱今出耶。曰﹕子將去矣﹐來報子耳。忠定曰﹕詠亦自知之。曰﹕知復何言。遂別去﹐不告所往。瑜月忠定卒。

道默

率子廉﹐衡山農夫也。愚朴不遜﹐眾謂之率牛。晚入南嶽觀爲道士。觀西南七里有紫虛閣﹐故魏夫人壇也。道士以其荒寂莫肯居者﹐惟子廉樂居之﹐端默而已。人莫見其所爲﹐然頗嗜酒﹐往往醉外山林問﹐𨿽大風雨不知﹐虎狼過其前不害也。故禮部侍郎王公枯出守長沙﹐奉詔檮南嶽謁魏夫人壇。子廉方醉外不能起﹐直視公曰﹕村道士愛酒不能常得﹐得輒徑醉﹐官人怒之。王公察其異﹐載與歸﹐月餘落莫無所言。復送還山﹐曰﹕尊師韜光內映﹐老夫所不測也。當以詩奉贈﹐旣而忘之。一日晝寢﹐夢子廉來索詩﹐乃作二絕句﹐書版置閣上﹐眾道士驚曰﹕率牛何以得此。太平興國五年六月二十七日忽謂觀中人曰﹕吾將有所適﹐閣不可無人﹐當速遣繼我者。眾益驚曰﹕天暑如此﹐率牛安往。狼狽視之﹐則死矣﹐始大異之曰﹕率牛乃知死日耶。卽葬嶽下﹐未幾南臺寺僧守澄自束都還﹐遇子廉南燻門外﹐神气淸舉﹐守澄問何故出山﹐笑曰﹕閒遊耳﹐寄書與山中人。澄歸乃知其死﹐驗其書則死日也。發其冢﹐杖屨而已。

道術

趙吉﹐代州人。旣得道﹐行丐髙安城中﹐故爲不潔淸者。元丰三年蘇轍子由謫髙安﹐忽過子由曰﹕吾知君好道﹐而未識其要﹐陽不降陰不升。肉多而浮﹐面赤而瘍。教君挽水漑百骸浹日﹐諸疾除矣。苟不息﹐度世可也。子由用其言驗﹐他日問及養性﹐告曰﹕亦嘗夢乎﹐方其夢也﹐亦有存歿憂樂之知乎。曰﹕是﹐不可常也。吉笑曰﹕有夢覺之異﹐則性不全矣。子由雙然異焉﹐知其誠有道者。吉自言往在廣陵﹐爲同學蔣生毒﹐其兩目遂翳﹐然時能脫翳見童子碧子炯炯。其臍以上骨如龜﹐心以下如鋒﹐兩骨相值﹐其問不合如指。時蓋百二十七歲矣。後至興國軍太守楊繪元素畱之﹐居無幾﹐俄爲所畜騾跟而死﹐元素爲葬之。元佑元年﹐蜀沙門法震來見大蘇公束都曰﹕法震至云安酒家﹐見丐者云吾姓趙﹐頃識蘇公﹐黃州幸爲我多問。子由聞之﹐驚問其狀﹐知爲吉也。興國軍太守朱彥博子時在坐﹐歸告其父﹐發其藏﹐惟一杖兩經在耳。道書稱尸解之下者﹐畱足一骨﹐豈謂是耶。

道言

李昊﹐劍州人。善符禁﹐陳述古知陳州官舍多鬼﹐因空所捨堂﹐致昊鬼卽止。蘇轍子由請曰﹕何能爾耶。昊曰﹕彼多欲﹐故鬼侮之。吾斷欲久﹐非有他也。問從問所以養生者﹐答曰﹕人稟天地五行以生﹐與天地均五行之運。於天地無窮﹐而人壽不過百年者﹐自戕之耳。夫生而知物我之辯﹐內而在我﹐外而在物。物我之情﹐不忘於心。我與物爲二﹐則所受五行之气判然。與五行大分不通﹐因其所受厚薄各盡所有而止。故或壽﹐或夭。今誠忘物我之異﹐使是身與天地相通如一﹐則五行之气中外流注而不竭﹐安有不長生者哉。

道華

朱自英﹐字隱芝﹐句曲朱陽里人。生於太平興國元年。八九歲從牧兒郭幹村﹐能吹笛致鶴﹐父母以爲不祥﹐棄之。乃從茅山朱元吉著道士服﹐時年十二﹐端拱之初也。繼與明眞張煉師居積金山頂﹐試辟穀術。人稍趨之﹐遂思遠遊。至襄陽﹐遇異人陳鐵腳﹐挾往靑城山。復過瀨鄕校偉太淸宮古藏經﹐遇水星童子武仙﹐童名抱一挾往河中府﹐謂此行已抵太陰煉形﹐一度行止神變。景徳元年﹐嗣茅山經錄二十三代。眞宗遣使﹐祈胤山中﹐明年生仁宗。事具《宋史》。奉旨住持玉淸昭應宮﹐勁建乾元天聖兩觀﹐賜號國師。明肅太后傳大洞。畢法﹐加號觀妙先生。還山因得抱一蜀中所寄書﹐意警責姓名顯耀﹐暴露天機。先生對之﹐泣數行下﹐弟子莫測也。天聖七年十一月坐蛻於乾元﹐手執祥符所賜玉如意﹐汗流浹體﹐額有凝珠﹐尸解之上者。

道品

劉混康﹐字混康﹐晉陵人。嘉佑五年試經爲道士﹐一夕夢神人告曰﹕汝欲學道﹐當擇名山。嘗患世無良師﹐每散發登壇﹐以天爲宗。已而聞茅山毛宗師有道﹐一見授以經錄。庵居積金峯﹐一日三羽士造其廬﹐指庵之東隅曰﹕汝卽此以居﹐抱神守中﹐徳惠及人﹐當無愧古人也。又顧其額間曰﹕此無作之地﹐道之所尙﹐不可以有疵。手爲捫之﹐明日瘢滅。元佑元年哲宗聞其名﹐以髙道召﹐勃住上淸儲祥宮。紹聖四年﹐動江寧府卽所居潛神庵爲元符觀﹐別勁三茅山宗壇與信州龍虎山﹑臨江軍合皂山爲經錄三山云。徽宗益大其觀﹐加號元符萬寧宮﹐賜九老仙都君玉印玉榻﹐具景震劍禦書畫寶﹐賜不一先生。累表災變﹐上𨿽加嘆而不能用其言。大觀二年再召出山﹐羣鹿遮道﹐一鹿觸車而斃﹐命座之道左。先是所蓄鶴聞召飛去﹐先生曰﹕鶴去鹿斃﹐吾無還期。四月至京﹐館於新作元符之別觀﹐夜夢天帝召詁﹐朝駕幸﹐進上所誦《大洞經》。十七日丁酉倏然解化﹐年七十二。動建藏眞觀於葬所﹐累加至葆眞觀妙沖和先生﹐贈太中大夫﹐鎰靜一。

道言

查掙之﹐字淸遠﹐金陵人。父攜入茅山﹐劉先生見而奇之﹐曰﹕此子他日人天師也。師喜躍﹐誓不復歸﹐遂爲入室弟子。元佑問從劉先生入朝﹐先生被旨住儲祥宮﹐以師歸主元符宮事。政和三年七月三日召門弟子曰﹕吾今年四十六歲﹐昔先師授記以爲過叨朝廷厚恩﹐壽當不逾於此。遂命修遺表﹐捉筆親題表後云﹕陛下天縱聖哲﹐尊道崇徳。自古帝王﹐未有過者。然念帝王奉道與臣庶不同﹐一言一動﹐上合天心﹐則萬方蒙恩。《太上五千言》以去奢去泰﹐慈儉爲先﹐乃陛下之師寶﹐致道之津梁也。伏願陛下淸心寡欲﹐以保聖躬﹐節財儉用以固邦本﹐聽納忠良以廣言路﹐天下幸甚。如臣下愚固﹐不當冒死陳詞﹐實念先師付托之重﹐嘗令臣以盡忠報國爲先。當今之際﹐不進一言以裨聖徳﹐則臣違天負師﹐抱恨泉壤矣。操筆陳情﹐伏增感愴﹐臣淨之再言。押書畢而逝。表聞徽宗﹐嗟悼不已。以其表降付藏眞觀﹐刻石山中。

道化

徐守信﹐海陵人。爲天慶觀傭役﹐服獘布衣曳繩屨﹐或跌行。終日無所爲﹐惟執篇掃除﹐且誦《度人經》不絕口。有道士徐元吉他方來﹐病癩甚。眾厭惡﹐弗肯與處﹐斥居觀後茅廬中。守信獨事之謹﹐元吉已而死﹐丐錢爲斂葬。旣巳歸茅廬哭三日﹐出而佯狂。稍稍有異事﹐人皆神之﹐稱爲神翁﹐始知得道於癩道士也。自是四方多來問災祥。哲宗不豫﹐遣香至神翕所﹐翕書吉人以進。未幾﹐徽宗嗣位。崇寧初召之﹐不肯起﹐彊輿至東都﹐復不可畱。乃禮歸之﹐卽海陵爲建仙源萬壽宮使居焉。大觀二年﹐召赴闕。四月十七日聞茅山劉先生化於儲祥之別觀﹐乃曰﹕劉先生去﹐我亦去矣。卽二十日庚子解去。故降詔語有云﹕誠意感通﹐異人杳至。了然委化﹐不約而同。贈太中大夫﹐與劉先生誥無異詞也。

道品

張繼先﹐漢天師三十代孫。先生九歲得其法﹐淵默寡言﹐淸瘦白哲眉目﹐眞天人也。徽宗遣使召之﹐旣至﹐秩以碧虛大夫。先生方十三歲﹐辭不受。崇寧四年再召﹐命彌解州鹽池怪事﹐甚神異﹐賜號虛靖先生。政和中大內災﹐命醮禳之﹐因奏紅羊赤馬之厄﹐其語祕。靖康初虜引去出塞﹐朝廷再遣使與郡太守詣先生廬﹐致召必起之。先生行至余杭﹐而色憂不怡﹐人莫之測。已而乃聞虜復入寇﹐急召入朝﹐至泗州天慶觀端坐化去﹐年三十六﹐實丁未歲也。後薩道人守堅復遇先生靑城山﹐髙宗命設像於內中觀堂﹐所著《大道歌》《心說》傳於世。

道言

劉髙尙﹐濱州安定人。家世爲農﹐九歲不茹葷﹐後稍稍不語﹐問以事則書而對。其語初若不可曉﹐已而輒驗。家人爲築別室以居﹐久之言皆響應﹐遠近以爲神。徽宗三使往聘之﹐辭疾不奉詔﹐賜號髙尙處士﹐建觀以居﹐其徒因以其號名之。靖康之亂虜人見髙尙﹐皆下馬羅拜﹐不敢入其裏。髙尙嘗有言曰﹕世之人以嗜欲殺身﹐以貨財殺子孫﹐以政事殺人﹐以學衛殺天下。後世識者﹐以爲名言。周少隱旣爲之傳﹐又推廣其言﹐而爲之說。以爲此古博大眞人﹐所以救溺﹑起死﹑還眞之論﹐豈世俗工言語文章者所能至哉。先生農家子﹐未嘗讀書事師而有是言﹐豈神仙中之深知道者乎。蓋又與夫熊經烏伸﹐吐故納新﹐區區積歲月之功而欲著名於仙籍者﹐固有間矣。

道言

王道堅﹐龍虎山道士。政和問徵赴闕﹐館於太一宮。徽宗問以修煉延年之衛﹐奏曰﹕淸靜無爲﹐軒黃所以致治。多欲求仙﹐漢武所以罔功。未修煉﹐非天子事也。時方校定《道藏》經﹐制授太素大夫﹐凝神殿校籍同校定道經。徽宗豫知國當有厄﹐命道堅禳之﹐奏曰﹕修徳可以回天﹐檜禳之事﹐不敢誤國。力請還山。紹興初髙宗復遣使召﹐先一日道堅嗚鼓集大眾舉頌﹐有爲報長安﹐使休尋海上山﹐比使至﹐已化去矣。

道術

畱用光﹐信州貴溪人。貌奇古而黔﹐旣壯無所聞。往遊南嶽﹐至撫州臨川縣﹐路逢一道人﹐自言是張輔元﹐與用光偕行。用光行爲張負﹐止爲張炊。次長沙﹐張謂曰﹕子事吾勤亦至矣﹐向吾慢子﹐觀子之變﹐子益加敬吾。今入蜀﹐有一篇授子﹐子其祕之。遂去﹐啟視乃《五雷書》。慶元問衢州旱﹐郡守沈作礪夜夢黑龍蟠於城隍廟門﹐日一視之﹐乃用光醉外也。卽延命檮雨而雨﹐郡上其事﹐復檮雨於朝亦雨。用光年幾四十﹐未得度爲道士﹐至是卽禦前賜冠服﹐賜號衝靖先生。寧宗爲出內帑錢﹐撒上淸官新而大之。理宗立復召﹐用光謂使者曰﹕歸奏天子治天下者﹐道徳五千言足矣﹐山林野人來將奚益。竟解化龍虎山中。向之所遇張輔元﹐或謂爲漢天師也。＇

玄品錄卷之五竟

﹟１『搏』原爲『搏』﹐據文義攺。

