太上老君金書內序

經名﹕太上老君金書內序。一卷。底本出處﹕《正統道藏》洞神部譜錄類。

太上老君金書內序

老君爲道之宗﹐體於自然﹐在乎三淸之前﹐象帝之先﹐爲玉皇帝﹐居玉淸金闕。下界幽冥之中生空洞﹐空洞之中生太無﹐太無變化生玄元始三黑。三黑變化﹐經無數億劫﹐化生玉容神姿玄妙玉女元君。時三黑混沌﹐未有所分﹐元君上升太淸金闕﹐老君遂遊乎太易之先﹐居乎太極之端﹐分判兩儀﹐遂生三才。三才旣備﹐化生萬有。老君乃應號治世﹐無名君治﹑髙上虛皇治﹑太上治﹑上三皇師﹑中三皇師﹑下三皇師﹑五帝師。從開辟至虞舜問﹐世爲師不絕﹐經二百七十五萬八千四百餘年。老君命宛委山之神玄夷使者﹐授禹玉書﹐禹發金簡銀編得治水之衛﹐老君上升玉淸金闕。治水後﹐其文藏於林屋洞。舜後道徳下衰﹐下界一千年運會﹐聖人合出。是時老君出爲世師﹐示其誕育﹐遂托於元君玉身瓊府。元君在太淸金闕晝寢﹐夢日精大如流星﹐飛入口中﹐咽覺有娠﹐下界八十一年。殷武丁三年庚辰二月十五日﹐元君與玉童﹑玉女各三十六人降於有亳之地﹐以有自然結煙雲之官﹐千門萬戶﹐復有天丁力士侍衛。是時﹐元君從左腋降誕老君。是時﹐九龍薦水以沐聖躬﹐其龍出處化成九井。是時﹐日童散彩﹐月妃捧華。聖君尋卽能言﹐卻行九步﹐皆生九色蓮花﹐乃指李樹﹐此爲我姓也。復日﹕三界之內﹐宗餘一人。服自然天衣﹐忽長九尺﹐玉容金身﹐口丹齒玉﹐耳髙於頂﹐日角月玄﹐萬相端備﹐不可勝言也。異其相﹐咸日﹕聖人厚﹐其生天地之先不老﹐居天地之後不少﹐生而發白﹐故號日老子。降誕其時﹐諸神仙虛皇上帝朝禮空中﹐稱十號。一日玉皇﹐二曰元聖﹐三曰元始天尊﹐四日無上尊﹐五日道君﹐六曰無名君﹐七曰髙上虛皇君﹐八曰太上﹐九曰老君﹐十曰帝師。言畢﹐稽首禮老君而辭。其諸天神仙駕天仗﹐排云蔽空﹐以迎聖母歸太淸天。緣降誕老君之日﹐每至日焚香散花﹐聖母歸天時﹐在世問作天香空洞之音﹐學仙之士因而相受爲步虛之音﹐本卽天聲也。聖母升夭時﹐遺下一隻履﹐天人葬之爲陵﹐因號聖母升天陵。老君於亳亦以修行﹐有練丹井。帝辛昏虐﹐上帝思有麟邊。老君於金闕正座﹐上帝朝拜曰﹕帝辛昏虐﹐蒼生無主﹐惟西伯姬昌有道﹐伏願太上以慈衛之。老君允上帝之請﹐降於岐山之陽﹐爲隱士﹐西伯姬徵爲守藏室史。授帝王之道﹐與呂尙﹑周武王克商。元年舉爲柱下史。昭王二十有五年癸丑﹐過函谷關﹐將適西戎。初﹐康王大夫尹喜善星歷﹐退爲關令﹐結艸爲樓﹐瞻星候黑。忽見束方有紫黑﹐狀如龍蛇而西度﹐喜劫關吏日﹕聖人將過﹐如有古人狀﹐微行車駕靑牛﹐勿放過。吏日﹕諾。遂掃路焚香待之。後果然﹐吏畱之咨。喜見﹐拜首稽首日﹕臣先占紫黑之兆﹐今觀道君狀貌﹐豈非上古大神人者乎。老君曰﹕子能知吾﹐吾能知子。喜曰﹕敢問道君姓名。老君曰﹕吾姓名渺渺﹐從劫到劫﹐非可悉說。吾今姓李﹐名耳字伯陽﹐外字老聘。喜館之精誠﹐拜首稽首﹐敢請誨言。老君欲授道﹐使喜心至﹐忽飛行空中﹐爲丈八黃金之身。喜乃精異﹐拜首稽首日﹕道君大聖大神﹐變化不測﹐臣血誕腥穢﹐幸會天顏﹐臣以惶以喜﹐敢請誨言。老君日﹕汝敬聽我命﹐授汝《道徳經》﹐克享升天﹐爲仙師者師。喜日﹕臣𨿽齋心已久﹐沈邇浮世﹐實以宿慶﹐獲奉聖恩。再拜稽首受經﹐復日﹕欽若玄旨﹐求惟進修﹐克以終天﹐罔敢失墜。依盟齋誦﹐退官成眞。後詣老君﹐命喜爲無上眞人二十八天天主。初﹐老君示喜黃金身﹐後卻復九天眞形﹐與喜別﹐西適流沙八十一國。至於天竺﹐作浮圖之術﹐以化胡人﹐其國皆號老君爲有古先生。至四十四年壬申二月八日﹐釋氏瑜城於我受道﹐其經每受一句﹐則身參太極﹐上帝遙禮。誦之萬徧﹐白日升天。夫誦經當須淸靜之處﹐心神精一﹐存想元聖﹐九玄七祖皆得生天。其文祕在三淸金闕及諸山仙洞﹐並金書玉簡﹐仙童仙女焚香侍衛﹐下界至大劫交運﹐天地歸盡﹐洞天之君收其文﹐送太淸金闕。穆王五年甲申﹐老君復還中國﹐授王濘遊仙駕空之術。宣王二十八年辛丑﹐三川震動﹐王問老君﹕是何祥也。老君日﹕郊聞漢父歌日﹕太白入勗國將衰。幽王年﹐岐山崩﹐老君日﹕昔伊洛竭而夏亡﹐河竭而商亡﹐岐山崩﹑川竭﹐國將亡。老君授王《三天隱文》﹐王不崇天文﹐老君收文而去﹐王爲犬戎所殺。桓王三年甲子﹐束駕白鹿﹐與二十四仙人﹐鬼穀子爲馭﹐西登昆侖﹐重過函谷。時無上眞人二十八天主知老君重過關﹐遂下天朝拜﹐隨駕至王母館而辭﹐老君令喜爲三十二天天主。襄王十有七年乙酉﹐老君還中國﹐王師之爲太史﹐更名澹然敬王年﹐孔子適周﹐問禮於老君﹐老君日﹕子之所言﹐其人骨皆已朽矣﹐獨其言在耳。吾聞良賈深藏若虛﹐君子盛徳容貌若愚﹐去子之驕﹞﹖气與淫志﹐是皆無益子之身﹐吾是以告子若是。孔子去﹐謂弟子曰﹕烏﹐吾知其能飛﹐可以爲繒。獸﹐吾知其能走﹐可以爲网。魚﹐吾知其能遊﹐可以爲綸。至於龍﹐吾不能知其乘風雲而上天﹐吾今日見老子﹐其猶龍耶﹐吾猶醞雞焉。孔子返魯﹐稱老子爲萬方聖人﹐不言而自信﹐不治而自化﹐可爲聖耶。孔子卒後一百一十九年﹐老君見秦獻公日﹕始秦與周合﹐合五百年而離﹐離十年而霸王者出焉。時謂之周太史。老君從武丁時生﹐或出或隱﹐經九百年在世﹐然後登山上升紫微。其山在整座縣界﹐因號老子升天陵焉。玄師曰﹕余曾徧覽道記﹐求其指歸﹐然好仙士有妄爲撰集﹐爲勘其史冊﹐多年代不同﹐究其玄迹則首尾汗漫﹐言空尙異﹐反喪其眞。事旣非輕﹐全並不錄。余當外考典據﹐上符玉書﹐言其不刊之久﹐題日《老子金書內序》﹐永貽眞錄﹐以革浮言矣。

太上老君金書內序竟

