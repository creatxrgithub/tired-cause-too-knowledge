墉城集仙錄

經名﹕猜城集仙錄。六卷。唐末五代杜光庭撰。底本出處﹕《正統道藏》洞神部譜錄類。

塘城集仙錄卷之一

唐廣成先生杜光庭集

聖母元君

聖母元君者﹐乃洞陰玄和之黑凝化成人﹐亦號玄妙玉女﹐爲上帝之師。太上老君先天毓神歷劫行化﹐應接隱顯不可稱論。其欲示生於人問﹐表物之有始也。故散形分神﹐寄胞於元君焉而更生也。昔於渺莽之劫﹐常寄誕於天崗靈鏡之山。洎商十八王陽甲八年庚申之歲﹐老君乘日精駕九龍氤氳漸小如九色彈丸﹐自天而下托孕於元君之胎。元君時在楚國苦縣瀨鄕曲仁裏渦泉之濱晝日假寐﹐遂感日象如流星之光﹐徑入口中﹐因而有娠﹐凡八十一年﹐所居之室常有異香之气﹑日月之光﹐髻露神明以衛其體﹐容狀麗逸曾不衰息。至二十二王武丁九年庚辰之歲二月十五日﹐元君因攀李樹而生﹐誕於左臉。時有九龍自地湧出﹐騰躍空中吐水而浴老君焉。龍出之處﹐因成九井﹐至今存焉﹐卽亳州太淸宮九井是也。老君旣生﹐能行九步﹐步生蓮花﹐以乘其足﹐日月揚輝﹐萬靈侍衛。卽指李樹曰﹕此余姓也。遂爲李氏﹔時人亦因號元君爲李母焉。旣行九步﹐左手指天﹐右手指地﹐言曰﹕天上天下惟我獨尊﹐世問之苦何足樂聞。三日之中身有九變﹐身長九尺﹐綠眉素髮﹐日角月玄﹐鼻有雙柱﹐耳有三門﹐美眉方口﹐蹈五把十﹐七十二相﹐八十一好﹐周備其身。元君以其生而白首﹐故號老子﹐或云自說九名﹐又云有三十六號﹐七十二名。《玄妙內篇》云﹕老君之生也﹐天地萬神﹐來集其庭﹐日童散暉﹐月妃擲華。七元曜景﹐三素充庭。萬卉揚芬﹐陸壤生蓮。神童玄女﹐翼其左右。靈音虛奏﹐天樂駭空是也。老君於是景侍元君﹐幽闡妙道﹐將欲廣化萬有﹐大弘正眞也。元君乘暇謂老君曰﹕吾觀於身皆六家之物權借用耳。何謂六家﹐甲寅木神爲骨﹐甲申金神爲齒爪﹐甲戌土神爲肌肉﹐甲辰風神爲气息﹐甲午火神爲溫暖﹐甲子水神爲潤澤。又木神爲肝﹐火神爲心﹐土神爲脾﹐金神爲肺﹐水神爲腎﹐風神爲瞻﹐六家共成人身。故有五臟六腑﹐九宮十二室﹐四肢五體﹐三膿九竅﹐百八十關機﹐三百六十骨節﹐各隨而居之。故能動作視息﹐飲食語言﹐別好惡﹐知是非也。一家不和卽爲病矣。人生各有歲﹑月﹑日﹑時﹐隨其所屬星宿﹐以定其貧富貴賤﹐生命長短焉。然六家之物有合則有散﹐有生則有死﹐有成則有敗﹐有盛則有衰﹐此物之常數也。身有應敗之息﹐神有應散之期﹐命有必盡之勢﹐甚可畏也。夫神在則爲人﹐神去則爲屍﹐豈不痛哉。蓋由五色亂目﹐使目不明。五聲亂耳﹐使耳無聽﹐五味亂口﹐使口厲爽。取捨亂心﹐使心飛揚。嗜欲無馱﹐使神流散。憎愛不泯﹐使心勞煩。不疾去之﹐則志气日耗﹐壽命日臧﹐可不戒哉。五色者﹐陷目之錐也。五音者﹐塞耳之錘也。五味者﹐截舌之斧也。眾貨者﹐焚身之火也。此數者殃禍之宮﹐患害之室也。元君曰﹕夫﹟重長生者﹐始於一身﹐次及家鄕﹐至於天下。爲子盡孝﹐爲臣盡忠﹐爲上盡愛﹐爲下盡順。色味調和﹐與道合眞也。若止一身獨願長生﹐久住無爲﹐逃避上下﹐不營忠孝﹐不存兼濟﹐偏善乖道﹐自是失徳。縱能棄吾我之懼﹐忘色味之適﹐同枯木死灰﹐復何足貴。夫修道者﹐在適而無累﹐和而常通﹐永劫無窮﹐濟度一切﹐此之長生乃可爲重。長生難得﹐由﹑忠﹑孝﹑仁﹑義。忠﹑孝﹑仁﹑義立者﹐功及於物﹐生自可延。無此徳者﹐獨守山林﹐木石爲偶﹐徒喪一生。後方墮苦﹐先罪未釋今又無功﹐遂失人道﹐生處邊夷或生飛沈﹐羣醜異類永與道隔﹐深可悲乎。若能以之習善生樂常存﹐運之涉惡死苦元極﹐上士積善永久長生﹐號爲眞人。天地有壤﹐眞人無毀﹐超出三界﹐逍遙上淸。因以一惡﹐至於萬惡﹐以垂戒焉。凡人有一千惡者後代妖逆﹐二千惡者身爲奴僕﹐三千惡者六疾孤窮﹐四千惡者疫病流徒﹐五千惡者爲五獄鬼﹐六千惡者爲二十八獄囚﹐七千惡者爲諸方地獄徒﹐八千惡者墮寒冰獄﹐九千惡者入邊底獄﹐一萬惡者墮薜荔獄。萬惡之基起於三業﹐一一相生以至於萬惡。墮薜荔嶽者永無原期﹐渺渺終天無由濟拔﹐得不痛哉。夫人覺有一惡﹐急宜攺而不犯者﹐去道近矣。若爲魔邪所幹者﹐當洗心責己﹐悔過自修﹐卽可反惡爲善矣。人有一善則心定神安﹐有十善則气力彊壯﹐有百善則寶瑞降之﹐有千善則後代神眞﹐有二千善則爲聖眞仙將吏﹐有三千善則爲聖眞仙曹緣﹐有四千善則爲天下師聖眞仙主統﹐有五千善則爲聖眞仙魁師﹐有六千善則爲聖眞仙卿大夫﹐有七千善則爲聖眞仙公王﹐有八千善則爲聖眞仙皇帝﹐有九千善則爲元始五帝君﹐有一萬善則爲太上玉皇帝。元君曰﹕萬善之基﹐亦在三業﹐十善相生﹐至於萬善。行善益算﹐行惡奪算。賞善罰惡﹐各有職司﹐報應之理﹐毫分無失。長生之本﹐惟善爲基也﹐戒之勉之。元君曰﹕人生天地之中﹐有淸有濁﹑有剛有柔﹐因而修之各成其性。夫气淸者聰明賢達﹐气濁者凶虐愚癡﹐气剛者髙嚴壯烈﹐气柔者慈仁淳篤。所以木性彊直﹐土性仁和﹐水性謙退﹐火性猛烈﹐金性嚴脆﹐各隨所受以定其性。明者返伏其性以延其命﹐愚者恣縱其欲以傷其性。夫性者命之原﹐命者生之根﹐勉而修之﹐勤而煉之﹐所以營生以養其性﹐守神以養其命﹐則離苦升樂﹑福祚無窮矣。且人之生也﹐皆由於神﹐神鎭則生﹐神斷則死。所以積气爲精﹐積精爲神﹐積神則長生矣。元君曰﹕世人惟知丰肴以甘其口﹐不知美食之傷命也。只知爵祿以榮其身﹐不知爵祿奢麗之傷己也。是故修學之人﹐煉身於九丹﹐解結於五神﹐引气於本生﹐滅根於三關﹐九煉十變百節開明﹐斷滅胞結乃知本眞矣。旣知本眞則成上仙也。夫仙者﹐心學心識則成仙。道者﹐內求內密則道來。眞者﹐修寂洞靜則合眞。神者﹐須感積感則靈通。常能守一﹐去仙近矣。若心競神勞﹑體煩不專﹐動靜喪精﹐耳目廣明者﹐徒積稔索道﹐道愈違也。人不修道﹐如幻化耳﹐但寄寓天地問少許時也。人若能攝气營神﹐苦辛注眞﹐將久得道﹐道成﹐則與天地共寄於太元中矣。又能洞虛體元﹐則與太元共寄於寂寂中矣。能洞寂寂者﹐視之不見﹐聽之不聞﹐與道冥然矣。元君曰﹕道者﹐虛通之至眞也。衛者﹐變化之玄﹑仗也。道之元形﹐用術以濟人。人之有靈﹐因修而契道。人能學之﹐則變化自然矣。道之要者﹐在深簡而易矣。功術之祕者﹐惟符藥與黑也。符者﹐三光之靈文﹐天之眞信也。藥者﹐五行之華英﹐地之精液也。黑者﹐陰陽之和粹﹐萬物之靈爽也。此三者﹐致道之要機﹐求仙之所寶也。人能兼之﹐可以常存﹐度人元量矣。元君曰﹕道以何達﹐弘之在人。夫藥能煉形﹐符能致神﹐神歸則心通﹐形堅則黑固﹐神全黑固形復堅者﹐命可全也。命全然後化黑變精﹐洞入元形﹐飛行虛空﹐存亡自然﹐乃能長久長存也。人之得道﹐𨿽大劫之交天地崩淪而災不能及﹐符藥之功以致斯矣。元君曰﹕寶章變化之功﹐還丹金液之術﹐昔有七十二篇﹐今則九篇矣。凡三卷﹐捲有三篇﹐其中卷三篇正丹經也。一曰玄白﹐二日金精﹐三曰飛符﹐四曰金華﹐五曰三五﹐此謂之五符也。一日白雪﹐二曰雄雌﹐三曰白華﹐四日金液﹐五日丹華﹐六日五色﹐七日泥汞﹐八日金精﹐九日九鼎﹐皆名九轉還丹。得一丹者可以長生﹐不必盡須作也。神丹之道三化五轉至九而止。若艸木之藥﹐埋之則腐﹐煮之則爛﹐燒之則焦﹐不能自生﹐何能生人。金丹之道﹐卽反於此﹐燒之愈精﹐冷之愈妙﹐故能令人長生。因使老君煉丹﹐以示世人修道之本﹐今亳州丹井存焉。元君曰﹕九丹𨿽同﹐得之者擊其行業也。上士服之升爲仙官﹐中士服之柄集昆侖﹐下士服之長生人問矣。元君曰﹕九丹金液同爲升天之道﹐服九丹者爲仙官﹐雲龍來迎其身。服金液者﹐身生金色立可升天。然在立功積行﹐神丹自至。無功行者﹐仙不可希也。吾昔於元始天君傳千二百訣﹐塵沙之劫授度者多。昔傳至眞大仙天帝上帝太微太一元君﹐下及玄女黃帝皆得道矣。道不虛行必授其人﹐若耽樂嗜欲﹑畱滯聲色﹐懷是非之心者﹐如墜石投川﹐往而不返﹐甚可痛也。然此道髙妙﹐祕於九玄瓊臺云岌萬年一傳﹐有玄錄玉名者得見篇目﹐自無宿命骨分形苦之人不得聞矣。於是﹐元君言畢﹐蕾買輿羽蓋﹐仙官衛從森然而集﹐卽乘八景之輿白日升天。老君乘白鹿自檜樹之上從衛仙駕﹐還歸太淸﹐今有鹿迹在檜樹之上。或云﹕元君之位至尊至大﹐統制天地﹑調和陰陽﹑﹐役使風雨﹑進退五星﹐斟酌寒暑﹑秉握乾坤﹐三界眾仙皆仰隸焉。人之生死﹐世之盛衰﹐咸由之矣。所以爲老君之聖母者﹐示天地萬物必有稟生之由﹐師資之本爾。因動太一元君﹐述還丹金液之要﹐以傳於人世者焉。

金母元君

金母元君者﹐九靈太妙龜山金母也。一號太靈九光龜臺金母﹐一號曰西王母。乃西華之至妙﹐洞陰之極尊。在昔道黑凝寂﹑湛體元爲﹐將欲啟迪玄功﹐生化萬物。先以東華至眞之气化而生木公焉﹐木公生於碧海之上﹑蒼靈之墟﹐以生陽和之气﹐理於東方﹐亦號曰﹕王公焉。又以西華至妙之气化而生金母焉﹐金母生於神洲伊川﹐厥姓維氏﹐生而飛翔﹐以主陰靈之气﹐理於西方﹐亦號王母﹐皆挺質大無毓神玄奧﹐於西方渺莽之中﹐分大道醇精之气﹐結气成形﹐與東王木公共理二气﹐而養育天地﹑陶鈞萬物矣。體柔順之本﹐爲極陰之元﹐位配西方﹐母養羣品﹐天上﹑天下﹑三界﹑十方女子之登仙得道者﹐咸所隸焉。所居宮闕在龜山之舂山昆侖玄圃板風之苑﹐有金城千重﹑玉樓十二﹐瓊華之闕﹑光碧之堂﹐九層玄臺﹑紫翠丹房﹐左帶瑤池﹑右環翠水。其山之下﹐﹐弱水九重﹐洪濤萬丈﹐非颼車羽輪不可到也。所謂玉闕堅天﹐綠臺承霄。靑琳之字﹐朱紫之房。連琳彩帳﹐明月四朗﹐戴華勝﹐佩靈章。左侍仙女﹐右侍羽童。寶蓋踏映﹐羽篩蔭庭。軒砌之下﹐殖以白環之樹﹐丹剛之林﹐空靑萬條﹐瑤幹千尋。無風而神籟自韻瑯然﹐皆奏八會之音也。神洲在昆侖之東南﹐故《爾雅》云﹕西王母日下是矣。又云﹕王母髦發戴勝﹐虎齒善嘯者。此乃王母之使金方白虎之神﹐非王母之眞形也。元始天王授以萬天之統﹐龜山九光之錄﹐使制召萬靈﹑統括眞聖﹐監盟證信﹐總諸天之羽儀。天尊上聖朝宴之會﹐考校之所﹐王母皆臨映焉。上淸寶經﹑三洞玉書﹐凡所授度﹐咸所關與也。昔黃帝討蚩尢之暴威所未禁﹐而蚩尢幻化多方﹐徵風召雨﹑吹煙﹑噴霧﹐師眾大迷。帝歸息太山之阿﹐昏然憂寐﹐王母遣使披玄狐之裘﹐以符授帝﹐曰﹕太一在前得之者勝﹐戰則克矣。符廣三寸﹑長一尺﹐靑瑩如玉﹐丹血爲文。佩符旣畢﹐王母乃命一婦人﹐人首烏身﹐謂帝曰﹕我九天玄女也。授帝以三宮五意陰陽之略﹐太一遁甲六壬步斗之衛﹐陰符之機﹐靈寶五符五勝之文﹐遂克蚩尢於中冀﹐蓊神農之後﹐誅楡岡於版泉﹐而天下大定﹐都於上谷之涿鹿。又數年﹐王母遣使白虎之神乘白虎集帝之庭﹐授以地圖﹐晚年復授帝以淸靜元爲正眞之道﹐其辭曰﹕飲啄不止身不輕﹐思慮不止神不﹐淸﹐聲色不止心不寧﹐心不寧則神不靈﹐神不靈則道不成。其要妙也﹐不在瞻星禮斗苦己勞形﹐貴在湛然方寸無所營營﹐神仙之道乃可長生。其後虞舜攝位﹐王母遣使授舜白玉環﹐又授益地圖﹐遂廣黃帝之九州爲十有二州。王母又遣使授舜皇管﹐吹之以和八風。周昭王二十五年歲在乙卯﹐老君與眞人尹喜遊觀八弦之外﹐西遊龜臺﹐爲西王母說《常淸靜經》。故太極左宮仙公葛玄序曰﹕吾昔受之於東華帝君﹐東華帝君受之於金闕帝君﹐金闕帝君受之於西王母﹐皆口口相傳不記文字﹐吾今於世﹐書而錄之。逮至穆王命駕八駿之乘﹐右服驛驪而左綠耳﹐右縿赤驥而左白藥﹐主車則造父爲禦﹐髙商爲右。次車之乘﹐右服渠黃而左瑜輸﹐左縿盜驪而右字柏夭﹐主車參百爲禦﹐奔戎爲右﹐馳驅千里而至巨搜氏之國。巨搜氏乃獻白鵠之血以飲﹐王具牛馬之潼以洗王之足﹐及二乘之人已飲而行﹐道宿於昆侖之阿赤水之陽﹐別日升昆侖之丘以觀黃帝之宮﹐而封之以請後世。遂賓於西王母﹐觴於瑤池之上。西王母爲王謠﹐王和之﹐其辭哀焉。乃觀日之所入﹐一日行萬里﹐王乃嘆曰﹕予一人不盈於徳﹐後世其追數吾過乎﹖又云﹕王持白珪重錦以爲王母壽﹐歌白雲之謠﹐刻石紀迹於彜山之上而還。世之升天之仙凡有九品﹕第一上仙﹐號九天眞王﹐第二次仙﹐號三天眞皇﹐第三號太上眞人﹐第四號飛天眞人﹐第五號靈仙﹐第六號眞人﹐第七號靈人﹐第八號飛仙﹐第九號仙人﹐凡此品次不可差越。然其升天之時﹐先拜木公﹐後謁金母﹐受事旣訖﹐方得升九天入三淸拜太上﹐覲奉元始天尊耳。故漢初有四五小兒戲於路﹐中一兒歌曰﹕著靑裙﹐入天門﹐揖金母﹐拜木公。時人皆莫知之﹐惟張子房知之﹐乃往拜焉﹐曰﹕此乃東王公之玉童也。仙人得道升天﹐當揖金母而拜木公也﹐自非沖虛登眞之子莫知其津矣。漢孝武皇帝劉徹好長生之道﹐以元封元年登嵩髙之嶽﹐築尋眞之臺﹐齋戒精思。四月戊辰﹐王母使塘城玉女王子登來語帝曰﹕聞子欲輕四海之祿﹐這萬乘之貴﹐以求長生眞道乎﹐勤哉﹐七月七日吾當暫來也。帝問東方朔﹐審其神應﹐乃淸齋百日﹐焚香宮中﹐夜二唱之後﹐白雲起於西南﹐鬱鬱而至﹐徑趣宮庭﹐漸近則雲霞九色﹐簫鼓震空﹐龍鳳人馬之眾﹐乘麟駕鹿之衛﹐科車天馬霓旅羽幢﹐千乘萬騎光耀宮闕。天仙從官森羅億眾﹐皆長丈餘﹐旣至從官不知所在。王母乘紫雲之輩﹐駕九色斑麟﹐帶天眞之策﹐佩金剛靈璽。黃錦之服﹐文彩明鮮﹐金光奕奕。腰分景之劍﹐結飛雲大綬﹐頭上大華髻﹐戴太眞晨纓之冠﹐躡方瓊鳳文之履。可年二十許﹐天姿晚藹﹐靈顏絕世﹐眞靈人也。下車扶侍二女﹐登牀東向而坐﹐帝拜跪問寒溫。立侍良久﹐呼帝使坐﹐設以天廚﹐芳華百果﹐紫芝萎藥﹐紛若頊螺﹐精珍異常。非世所有﹐帝不能名也。又命侍女取桃﹐玉盤盛七枚﹐大如鵡音保子﹐四以與帝﹐母自食其三。帝食桃﹐輒收其核﹐母問何爲。曰﹕欲種之耳。母曰﹕此桃三千歲一實﹐中土地薄種之不生如何。於是王母命侍女王子登彈八球之傲﹐董雙成吹云和之笙﹐石公子擊昆庭之玉﹐許飛瓊鼓震靈之簧﹐婉淩華批吾陵之石﹐範成君扣洞陰之磬﹐段安香作九天之鈞﹐法嬰歌玄靈之曲﹐眾聲激朗靈音駭空。歌畢﹐帝下席叩頭以問長生之道。王母曰﹕汝能賤榮樂﹐卑宮室﹐耽虛味﹐道自復佳爾。然汝情恣體欲淫亂過甚﹐殺伐非法﹐奢侈恣其性者﹐裂身之車也。淫者﹐破身之斧也。殺者﹐響對。奢者﹐心爛。積欲則神隕﹐聚淫則命斷﹐以子蕞爾之身而宅滅形之賊﹐盈尺之材乃攻之者﹐百刃欲以此解脫三尸﹐全身永久﹐難可得也。有似無翅之鷗願鼓天池﹐朝生之菌而樂春秋者哉。。若能蕩此眾亂撥穢易意﹐保神黑於絳府﹐閉淫宮而不開﹐靜奢侈於寂室﹐愛眾生而不危﹐守慈務施煉气惜精﹐有若斯之事﹐豈無髻髭耶。若不爾者﹐譬猶抱石而濟長河耳。帝跪受王母之戒﹐曰﹕徹不才﹐沈淪流俗﹐承禪先業﹐遂羈世累﹐刑政乖謬﹐罪積丘山﹐今日之後請事斯語矣。王母曰﹕夫養性之道理身之要汝固知矣﹐但在勤行不息也。我師元始天王昔於嚴霄之臺授我要言曰﹕欲長生者﹐先外其身取諸身﹐堅守三一保靈根。玄谷華醴灌沈珍﹐漑長淸精入天門。金室宛轉在中關﹐靑白分明適泥丸。養液閉精具身神﹐三宮備衛存絳宮。黃庭戊己無流源﹐徹通五臟十二綸。吐納六府魂魄欣﹐卻此百疾辟熱寒﹐保精畱命永長存。此所謂呼吸太和保守自然眞要道者也。凡人爲之皆必長生﹐亦可役使鬼神遊戲五嶽﹐但不得飛空騰虛而已﹐汝能爲之足可度世也。夫學仙者未有不由此而始也。至若太上靈藥﹐上帝奇物﹐地下陰生﹐重云妙艸﹐皆神仙之藥也。得上品者﹐後天而老﹐乃太上之所服﹐非中仙之所寶。其中品者﹐有得服之﹐後天而逝﹐乃天眞之所服﹐非下仙之所逮。其次藥有九丹金液﹐紫華虹英﹐太淸九轉﹐五云之漿﹐玄霜絳雪﹐騰躍三黃﹐束瀛白香﹐玄洲飛生八石千芝﹐威喜九光﹐西流石膽﹐束滄靑錢﹐髙丘餘糧﹐積石瓊田﹐太虛還丹﹐盛以金蘭﹐長光絳艸﹐云童飛幹﹐有得服之白日升天﹐此飛仙之所服﹐非地仙之所聞。其下藥有松柏之膏﹐山姜沈精﹐菊花﹑澤瀉﹑枸杞﹑狹苓﹑莒蒲﹑門冬﹑巨勝﹑黃精﹐靈飛﹑赤板﹑桃膠﹑木英﹑升麻﹑續斷﹑歲襲﹑黃連﹐如此下藥略舉其端﹐艸類繁多名數有千﹐子得服之可以延年。𨿽不能長享無期﹐上升靑天﹐亦可以身生光澤﹐還返童顏﹐役使羣鬼﹐得爲地仙。求道之者﹐要先憑此階漸而能致遠勝也。若能呼吸禦精﹐保固神气﹐精不脫則永久﹐气長存則不死。不用藥石之費﹐又無營索之勞﹐取之於身耳。百姓日用而不知﹐此故爲上品之道﹐自然之要也。且夫人之一身﹐天付之以神﹐地付之以形﹐道付之以黑﹐黑存則生﹐黑去則死﹐萬物艸木亦皆如之。身以道爲本﹐豈可不養神固气以全爾形也。形神俱全﹐上聖所貴﹐形滅神逝豈不痛哉。一失此身萬劫不復﹐子其寶焉。我之所言乃我師元始天王所授之詞也。卽動玉女李慶孫書出之﹐以付於帝﹐汝善修之焉。王母命駕將去﹐帝下席叩頭請畱﹐王母卽命侍女召上元夫人同降帝宮。良久上元夫人至﹐復坐設天廚﹐久之王母命夫人出八會之書﹑五嶽眞形五帝六甲靈飛之符﹐凡十二事﹐云此書天上四萬劫一傳﹐若在人問四十年可授有道之士。王母乃命侍女宋靈賓開云錦之囊取一冊以授帝﹐王母執書起立手以付帝。王母呎曰﹕天髙地卑﹐五嶽鎭形﹐元津激黑﹐大澤玄精﹐天回九道﹐六和長平﹐太上八會﹐飛天之成﹐眞仙節信﹐由玆通靈﹐泄墜滅府﹐寶歸長齡﹐徹其愼之﹐敢告劉生。祝畢﹐帝拜受。

王母曰﹕夫始學道受符者﹐宜別祭川嶽諸眞靈﹐潔齋而佩之焉。四十年後若將傳付汝之所有﹐董仲君李少君可授之爾。況爲帝王﹐可勤祭川嶽以安國家﹐投簡眞靈以佑黎庶也。言訖與上元夫人命車言去﹐從官玄集﹐將欲登天﹐因笑指方朔曰﹕此我鄰家小兒﹐性多滑稽﹐曾三來偸桃矣。昔爲太上仙官﹐因沈湎玉酒失部禦之和﹐謫佐於汝﹐非流俗之夫也。其後武帝不能用王母之戒﹐爲酒色惑﹐殺伐不休﹐徵遼束﹐擊朝鮮﹐通西南夷﹐築臺榭﹐興土木﹐海內愁怨﹐自此失道。幸回中臨束海三祠﹐王母不復降焉。所受之書置於柏梁臺上﹐爲天火所焚﹐李少君解形而去﹐束方朔飛翕不還﹐巫蠱事起﹐帝愈悔恨。元始二年崩於五柞宮﹐葬於茂陵。其後茂陵所藏道書五十餘卷﹐盛以金箱﹐一日一出於抱犢山中。又玉箱玉杖出於扶風市﹐驗茂陵宛然如故﹐而箱杖出於人問﹐此亦得托形尸解之驗也。又大茅君盈南治句曲之山﹐元壽二年八月己酉﹐南嶽眞人赤君﹑西城王君﹑方諸靑童並從王母降於茅盈之室。頃之﹐天皇大帝遣繡衣使者玲廣子期賜盈神璽玉章﹐太微帝君遣三天左宮禦史管修條賜盈八龍錦輿﹑紫羽華衣﹐太上大道君遣協晨大夫石叔門賜盈金虎眞符﹑流金之鈴﹐金闕聖君命太極眞人使正一上玄玉郎王忠﹑鮑丘等賜盈以四節燕胎﹑流明神芝。四使者授訖﹐使盈食芝﹑佩璽﹑服衣﹑正冠﹑帶符﹑握鈴而立﹐四使者告盈曰﹕食四節隱芝者爲眞卿﹐食金闕玉芝者位爲司命﹐食流明金英者位爲司祿﹐食長曜雙飛者位爲眞伯﹐食夜光洞艸者總主左右禦史之任﹐子盡。食之矣﹐壽齊天地﹐位居司命上眞束嶽上卿﹐統昊越之神仙﹐總江左之山源矣。言畢﹐使者俱去。五帝君各以方面車服降於其庭﹐傳太帝之命﹐賜盈紫玉之版﹐黃金刻書九錫之文﹐拜盈爲束嶽上卿司命眞君太元眞人﹐事畢俱去。王母及盈師西城王君爲盈設天廚﹐酣宴歌玄靈之曲。宴罷王母攜王君及盈﹐省顧盈之二弟﹐各授道要。王母命上元夫人授茅固﹑茅衷《太霄》《隱書》《丹景》《道精》等四部寶經﹐王母執《太霄》《隱書》命侍女張靈子執交信之盟以授於盈﹑固﹐以衷。事訖西王母升天而去。其後紫虛元君王華存夫人淸齋於陽洛之山﹑隱元之臺﹐西王母與金闕聖君降於臺中﹐乘八景輿同詣淸虛上宮﹐傳《玉淸隱書》四卷以授華存﹐是時三元夫人馮雙禮珠紫陽﹑左仙公石路成﹑太極髙仙伯延蓋公子﹑西城眞人王方平﹑太虛眞人﹑南嶽赤松子﹑桐柏眞人王子喬等三十餘眞﹐各歌太極陽歌陰歌之曲。王母爲之歌曰﹕駕我八景輿﹐欽然入玉淸﹐龍旌拂霄上﹐虎旅攝朱兵﹐逍逼玄津際﹐萬流無暫停﹐一反此去畱會﹐劫盡天地傾﹐當尋無中景﹐不死亦不生﹐體彼自然道﹐寂觀合大冥﹐南嶽挺眞幹﹐玉映輝穎精﹐有任靡其事﹐虛心自受靈﹐嘉會絳河曲﹐相與樂未央。王母歌畢﹐三元夫人答歌亦竟。王母及三元夫人紫陽﹑左仙公﹑太極仙伯﹑淸虛王君﹐及攜南嶽魏華存同去束南行﹐俱詣天臺霍山。過句曲之金壇﹐宴太元茅眞人於華陽洞天﹐畱華存於霍山洞宮玉宇之下﹐眾眞皆從王母升還龜臺矣。太眞金母師匠萬品﹐校領羣眞﹐聖位尊髙﹐總錄幽顯﹐至若邊洞玄躬朝而受道﹐謝自然景侍而登仙﹐故洞玄及自然傳謂爲金母師﹐卽王母也。《玄經》所證事迹﹐蓋多此未備錄矣。

墉城集仙錄卷之一竟

墉城集仙錄卷之二

唐廣成先生杜光庭集

上元夫人

上元夫人者﹐道君弟子也。亦云玄古以來得道證仙位﹐總統眞籍﹐亞於龜臺金母。金母所降之處﹐多使侍女相聞以爲賓倡焉。漢孝武皇帝好神仙之道﹐檮醮名山以求靈應。元封元年辛未七月七日夜二唱之後﹐西王母降於漢宮。帝拜迎稽首﹐侍立久之﹐王母呼帝命坐﹐設以天廚﹐言宴粗悉命駕將去。帝下席叩頭請畱殷戀﹐王母復坐﹐乃命侍女郎密香邀上元夫人焉。帝不知夫人何眞也﹐云王九光母﹐敬謝但不相見﹐四千餘年天事勞我致以愆面。劉徹好道﹐適來視之見徹了了﹐似可成進﹐然形慢神穢﹐腦血淫濁﹐五臟不淳﹐關胃空索﹐骨無津液﹐脈浮反升﹐肉多精少﹐童子不移﹐三尸狡亂﹐玄白移時﹐𨿽當語之﹐以至道殆﹐恐非仙才也。吾久不在人問﹐人問實爲臭濁﹐然復時可遊望以寫細﹐念客主對坐浥浥不樂﹐夫人可暫來否﹖若能屈駕當停相須﹐帝見侍女下殿俄失所在﹐一時頃侍女至﹐夫人又遣一侍女答問﹐云阿環﹐再拜。上問起居﹐遠隔絳河擾以官事遂替顏色﹐近五千年仰戀光潤情系無違﹐密香至奉信承降尊於劉徹處﹐聞命之際登當命駕﹐先被太帝君劫使詣玄洲校定天元﹐正爾暫往如是當還﹐還便來席﹐願暫少畱。帝因問王母﹕不審上元何眞也。王母未答﹐夫人已至矣。來時亦聞雲中簫鼓之聲﹐旣至從官文武千餘人﹐並是女子年皆十八九許﹐形容明逸﹐多服靑衣﹐光彩耀日﹐眞靈官也。夫人年可二十餘﹐天姿淸耀﹐靈眸艷絕﹐服赤霜之袍﹐雲彩亂色﹐非錦非繡﹐不可名字﹐頭作三角髻﹐餘發散垂至腰﹐戴九靈夜光之冠﹐帶六山火玉之佩﹐結鳳文琳華之綬﹐腰流黃揮精之劍﹐上殿向王母拜﹐王母坐止之。呼帝坐北向﹐夫人設廚﹐亦乃精珍﹐與王母所設者相似。王母劫帝曰﹕此眞元之母﹐尊貴之神﹐汝當起拜。帝拜﹐問寒溫﹐還坐力夫人笑曰﹕五濁之人耽酒榮利﹐嗜味淫色固其常也﹐且徹以天子之貴﹐其亂目者倍於凡人焉﹐而復於華麗之墟拔根願元爲之事良有志矣。王母曰﹕所謂有心哉。夫人謂帝曰﹕汝好道乎﹖聞數招方術祭山嶽靈祠﹐檮河川亦爲勤矣﹐勤而不獲皇有由也。汝胎性暴﹐胎性淫﹐胎性奢﹐胎性酷﹐胎性賊﹐五者恆捨於榮衛之中﹐五臟之內﹐𨿽獲鋒錯良鍼固難愈也。暴則使黑奔而攻神﹐是故神擾而黑竭。淫則使精漏而魂疲﹐是故精竭而魂銷。奢則使眞離而魄穢﹐是故命逝而靈臭。酷則使喪仁而攻目﹐是故失仁而眼亂。賊則使心斗而口漧﹐是故內戰而外絕。五事皆是截身之刀鋸﹐剖命之斧斤矣。𨿽復汝好於長生﹐不能遣玆五難﹐亦何爲損性而自勞乎﹖然由是得此小益以自擠拄耳﹐若從今已去寫汝五惡﹐反諸柔善﹐明務察下﹐慈務矜寬﹐惠務濟窮﹐賑務施勞﹐念務存姑﹐息務及愛身﹐恆爲陰徳救濟危難﹐日一夕孜孜不泄精液﹐於是去諸淫養汝神。放諸奢處至儉勤齋戒﹐節飲食絕五穀﹐去臭腥嗚天鼓﹐飲玉漿蕩華池﹐叩金梁案而行之﹐當有冀耳。今阿母迂天尊之重下降於媳蛄之戶﹐屈霄虛之靈而詣狐鳴之俎﹐且阿母至誠妙唱玄音﹐其敬勗節度﹐明修所奉﹐比及百年﹑阿母必能致汝於玄都之墟﹐迎汝於昆聞之中﹐位以仙官遊於十方﹐吾言信矣﹐子勵之哉。若不能爾﹐無所言矣。帝下席跪謝﹐臣受性凶頑﹐生長亂濁﹐面墻不啟無由開達﹐然貪生畏死奉靈敬神﹐今受教此乃天也。輒戢聖命以爲身範﹐是小醜之臣當獲生活﹐惟垂哀護賜其玄玄。夫人使帝還坐﹐王母謂夫人曰﹕卿之爲誠言甚急切﹐更使未解之人思於志意。夫人曰﹕若其志道﹐將以身投餓虎﹐忘軀被誠﹐迹火履難故於一志也﹐必無憂也。若其無志﹐則心疑眞信嫌惑之徒﹐不畏急言﹐急言之發﹐欲成其志耳。阿母旣有念故來必當賜與尸解之方耳。王母曰﹕此子勤心已久而不遇良師﹐遂欲毀其正志當疑天下必無仙人。是故我發板宮暫捨塵濁﹐旣欲堅其胎志﹐又欲令向道不惑也。今日相見令人念之﹐至於尸解下方吾甚不惜﹐復三年吾必欲賜以成丹半劑﹐石象散一具﹐正爾授之﹐則徹不得停。當今凶奴未弭﹐邊陲有事﹐何必令其倉卒寫天下之尊而便入林岫耶。當問篤向畢卒何如﹐如其回攺吾方數來。王母因村帝背曰﹕汝當用上元夫人至言﹐必獲長生﹐可不勗勉耶。帝跪曰﹕輒書金簡以爲身模式焉。帝又見王母巾器中有一卷書﹐盛以紫錦之囊﹐帝問此書是仙靈方耶﹐不審其目可得瞻嗎否。王母出以示之曰﹕此五嶽眞形圖也。昨靑城諸仙就吾請求﹐今當過以付之。乃三天太上所出﹐文祕禁重﹐豈汝穢質所宜佩乎。今且與汝靈光生經﹐可以通神勸志也。帝叩頭請求不已﹐王母曰﹕昔上皇淸虛元年﹐三天太上道君下觀六合﹐瞻海河之長短﹐察丘山之髙卑﹐立天柱而安於地理﹐植王嶽而擬諸鎭輔﹐貴昆陵以含靈仙﹐尊蓬山以館眞人﹐安火神乎極陰之源﹐柄太帝乎扶桑之墟。於是方丈之阜爲理命之室﹐滄浪海島養九老之堂﹐祖瀛﹑玄炎﹑長元﹑流生﹑鳳麟﹑聚窟各爲洲名﹐並在滄流大海玄津之中。水則碧黑俱流﹐波則震蕩羣精﹐諸仙玉女聚居滄瞑﹐其名難測其實分明﹐乃目山源之規矩﹐睹河嶽之盤曲﹐陵回阜轉山髙隴長﹐周旋逶迆形似書字。是故因象制名﹐審名實之號﹐書形祕於玄臺﹐而出爲靈眞之信﹐諸仙佩之皆如傳章﹐道士執之經行山川百神羣靈尊奉親近。汝𨿽不正﹐然數詣山澤扣求之志不忘於道﹐欣子有心今以相與﹐當深奉愼如事君父﹐泄失示人必禍考也。夫人語帝曰﹕阿母今以瓊岌珠報發紫臺之文﹐賜汝八會之書﹐五嶽眞形﹐可謂至珍且貴﹐上帝之玄觀矣。子自非受命合神弗見此文矣﹐今𨿽得其形﹐觀其妙理﹐而無五帝六甲左右靈飛之符﹐太陰六丁通眞逐靈玉女之籌﹐太陽六戊招神天光策精之書﹐左乙混洞束蒙之文﹐右庚素招攝殺之律﹐壬癸六逛隱地八術﹐丙丁入火九赤班符﹐六辛入金致黃水月華之法﹐六已石精金光藏景化形﹐子午卯酉八稟十決六靈威儀﹐丑辰未戌地眞曲素訣辭長生紫書﹐三五順行﹐寅巳申亥紫度炎光內視中方。凡闕此十二事者﹐當何以召山靈﹑招地神﹑攝萬精﹑驅百鬼﹑來虎豹﹑役蛟龍乎﹐子所謂適知其一﹐未見其他。帝下席叩頭曰﹕徹下土濁民不識淸眞﹐今日聞道﹐是生命遇﹐會聖母今當賜與眞形修以度世﹐夫人方今告徹應須六甲﹑六丁﹑六戊致靈之術﹐旣蒙啟發弘益無量﹐惟願誥誨﹐濟臣饑渴﹐使已枯之木蒙云陽之潤﹐焦火之艸幸甘雨之漑﹐不敢多陳。帝啟陳不已﹐王母又告夫人曰﹕適眞形寶文靈官所貴﹐此子守求不已誓以必得﹐故虧科禁將以與之﹐然五帝六甲邇眞招神此術渺邈﹐必須精潔至誠﹐殆非流濁所宜施行﹐吾今旣賜徹以眞形﹐夫人當授之矣。吾當憶與夫人共登玄隴羽野及曜眞之山﹐視王子童子就吾所請太上隱書﹐吾以三九祕言不可傳泄於中仙﹐夫人時亦有言見守﹐助子童之至矣。吾旣難違來意﹐不獨執惜﹐至於今日之事﹐有以相似﹐後來朱陵食靈瓜味甚好﹐憶此未久而已七千歲矣。夫人旣已告徹篇目十二事﹐必當匠而成之﹐何綠令主人稽首請某乙流血耶﹖夫人曰﹕環若苟惜向不持來耳。此是太虛羣文眞人赤童所出﹐傳之旣自有男女之別耳。又宜授得道者﹐恐徹下才未應用此耳。王母色不平﹐乃曰﹕天禁漏泄犯違明科﹐傳必其人﹐授必知眞者﹐夫人何向下才而說靈飛之篇目乎﹖妄說則泄﹐說而不傳是謂街天道﹐此禁乃重於傳耶﹐別勁三宮司直推夫人之輕泄也。吾五嶽眞形文乃太上天皇所出﹐其文寶妙而爲天仙之信﹐豈復下授於劉徹也。直以徹孜孜之心數請川嶽﹐勤修齋戒以求仙之應﹐志在度世﹐不遭明師﹐故吾等有下陌之意耳。至於教仙之衛不復限惜而傳之﹐夫人但有致靈之方能獨執之乎﹖吾今所以授徹眞形文者﹐非謂其必能得道﹐欲使其精神有驗求仙之感不惑﹐可以誘進向化之徒。又欲令悠悠者知天地間有此靈眞之事。足以卻不信之狂夫耳。吾意在此也﹐子性气淫暴﹐眼睛不紅﹐何能得成眞仙﹐浮空參差乎﹐勤而行之﹐適可庶於不死耳。明科云﹕非長生難也﹐聞道難。非聞道難也﹐行之難。非行之難也﹐終之難。良匠能與人規矩﹐不能使人巧也﹐必何足隱之耶。夫人曰﹕謹受命矣。但環昔蒙倒景君無常先生二君傳靈文約以四千年一傳﹐女授女男授男﹐太上科禁以表於照生之符矣。環所授以來﹐並賢大女郎抱蘭凡傳六十八﹐女子固不可授男也。頃見扶廣山靑眞小童受六甲靈飛於太微中﹐元君凡十二事與環所受者同﹐靑眞是環入室弟子﹐所受六甲未聞別授於人﹐彼男官也﹐今正勃取之將以授徹也。先所以告其篇目者﹐亦是湣其有心﹐特欲堅其專黑﹐今且廣求﹐他日與之﹐亦欲與男授男承科而行﹐使勤而方獲﹐令知天眞之珍貴耳﹐非徒苟執街泄天道矣。願不罪焉。阿母眞形之貴﹐湣於勤志亦以授之可謂太不宜矣。王母笑曰﹕亦可恕乎﹖夫人卽命侍女紀羅容促到扶廣山﹐動靑眞小童出左右六甲靈飛致神之方十二事﹐當以授劉徹也。須臾侍女還捧八色玉岌鳳文之報以出六甲之文﹐曰﹕弟子阿昌言向奉使絳河﹐攝南眞七源君檢校羣龍猛獸事畢過門受教﹐承阿母相邀詣劉徹家﹐不意天靈至尊下降於臭濁﹐不審起居此來何如﹖侍女紀羅容至云﹐尊欲得金書祕字六甲靈飛左右策精之文十二事﹐欲授劉徹﹐輒封一通付信且徹𨿽有心實非仙才﹐詛宜以此傳泄於行屍乎﹖昌近在帝處見有上言之者甚眾﹐雲山鬼哭於叢林孤魂號於絕域﹐興師歸而族有功﹐妄兵勞而縱白骨﹐奢擾黔首淫酷自恣﹐罪已彰於太上﹐怨已見於天黑﹐器言玄聞必不得度世也。值尊見動﹐不敢有違耳。王母笑曰﹕言此子者誠多然﹐帝亦不必推也。夫好道慕仙者﹐精誠志念齋戒思愆﹐輒除過一百。克己反善奉敬眞神存眞守一﹐行此一月﹐輒除過一千。徹念道累年齋亦勤矣﹐累檮名山願求度脫﹐校計功過殆已相掩。但自今已去勤修志誠﹐奉上元夫人之言﹐不宜復奢淫暴虐﹐使萬兆勞殘﹐怨魂窮鬼破掘之訴﹐流血之屍﹐忘功賞之辭耳。夫人乃下席起立﹐手執八色玉岌鳳文之報﹐仰天向帝而呎曰﹕九天浩洞﹐太上耀靈﹐神照玄微﹐淸虛朗明﹐淸虛者妙﹐守黑者生﹐至念道臻﹐寂感眞成﹐役神形辱﹐安精年榮。授徹靈飛﹐及此六丁﹐左右招神﹐天光策精﹐可以步虛﹐可以隱形﹐長生久視﹐還白畱靑。我傳有四萬之壽﹐徹傳在四十之齡。違犯泄漏﹐禍必族傾﹐反是天眞﹐必沈幽冥。爾其愼禍﹐敢告劉生。爾師主是靑眞小童太上中黃道君之司直﹐元始十天王入室弟子也。姓延名陵陽﹐字庇華。形有嬰孩之貌﹐仙官以靑眞小童爲號。其爲器也﹐玉朗洞照﹐聖周萬變﹐玄鏡幽覽﹐才爲眞俊﹐遊於浮廣﹐推此始運﹐館於玄圃﹐治仙職分﹐子存師君﹐爾從所願﹐不存所授﹐命必傾淪。言畢﹐夫人一一手指所施用節文以示帝焉。凡十二事都畢﹐又告帝曰﹕夫五帝者﹐方面之眞精。六甲者﹐六位之通靈。佩而尊之﹐可致長生。此書上帝封於玄景之臺﹐子其寶祕焉。王母曰﹕此三天太上之所撰﹐藏於紫陵之臺﹐隱以靈壇之房﹐封以華琳之函﹐報以蘭簡之帛﹐約之以北羅之索﹐印以太帝之璽。受之者﹐四十年傳一人。如無其人﹐八十年可頓受二人。得道者四百年一傳﹐得仙者四千年一傳﹐得眞者四萬年一傳﹐得升太上者四十萬年一傳。傳非其人謂之泄天道﹐得人不傳是謂蔽天寶﹐非限妄傳是謂輕天老﹐受而不敬是謂慢天藻。泄﹑蔽﹑輕﹑慢四者﹐取死之刀斧﹐延禍之車乘也。泄者﹐身死於道路﹐受土刑而骸裂。蔽者﹐盲聾於來世二命凋枉而卒歿﹑。輕則禍鍾於父母﹐詣玄都而受罰。慢則暴終而墮惡﹐生棄疾於後世。皆道之科禁﹐故以相戒﹐不可不愼也。王母因授以五嶽眞形圖﹐帝拜受俱畢﹐夫人自彈云琳之傲﹐歌步玄之曲。王母命侍女田四妃答歌。歌畢﹐乃告帝從者姓名﹐及冠帶執佩物名一所以得知而紀焉。至明﹐王母與上元夫人同乘而去﹐龍虎車馬道從﹐音樂如初來時﹐雲彩郁勃盡爲香气﹐西南而去﹐良久乃絕。帝旣見王母及夫人﹐乃信天下有神仙之事﹐但不精勤﹐久得尸解而去﹐不能升天。王母﹑夫人﹑靑眞小童皆云帝無仙才﹐斯固玄察之矣。然仙桃靈果﹑天膳靈酒﹐帝皆得而食之﹐但至誠求道之感應﹐亦非凡骨矣。不然者﹐何以茂陵之物出於人問﹐亦聊示神變之迹﹐知神仙之不可誣也。其後孝宣帝地節四年乙卯﹐咸陽茅盈﹐字叔申﹐受黃金九錫之命﹐爲束嶽上卿司命眞君太元眞人﹐是時五帝君授冊旣畢﹐各升天而去。茅君之師總眞王君﹑西靈王母與夫人降於句容之山金壇之陵華陽天宮﹐以宴茅君焉。時茅中君名固字季偉﹐小茅君名衷字思和﹐王母王君授以靈訣﹐亦授錫命紫素之冊。固爲定錄君﹐衷爲保命君﹐亦侍眞會。王君告二君曰﹕夫人乃三天眞皇之母﹐上元之髙尊﹐統領十方玉童玉女之籍。汝可自陳二君﹐下席再拜求乞長生之要。夫人憫其勤志﹐命侍女宋辟妃出紫錦之囊開綠金之岌﹐以《三元流珠經》《丹景道精經》《隱地八術經》《太極錄景經》凡四部以授二君。王母復動侍女李方明出丹瓊之函﹐披雲珠之岌﹐出《玉佩金當經》《太霄隱書經》《洞飛二景內書》傳司命君。各授書畢﹐王母與夫人告去﹐千乘萬騎升還太空矣。

昭靈李夫人

方丈臺束宮昭靈李夫人者﹐卽北元中玄道君李慶賓之女﹐太保玉郎李靈飛之妹也。以湯時得道白日升天﹐受書爲束宮昭靈夫人﹐治方丈臺第十三朱館中。束晉哀帝丕興寧三年乙丑八月二十二日夜降於眞人楊羲之家﹐夫人著紫錦衣﹑帶神虎符﹑握流金鈴﹐年可十三四許﹐有兩侍女年可二十一二。侍女名隱暉﹐皆靑綾衣﹐捧白玉箱二枚﹐靑帶絡之﹐題曰﹕太上帝章﹐一曰﹕太上玉文。夫人帶靑玉色綬﹐如世人帶章囊狀﹐隱章當長五丈許﹐大三四尺﹐與上元夫人﹑紫微夫人﹑右英夫人諸眞同降﹐臨去作詩曰﹕云塘帶天構﹐七黑煥神馮。瓊扉啟晨嗚﹐九音絳樞中﹖紫霞興朱門﹐香煙生綠窗。四駕舞虎旗﹐靑餅擲玄空。華蓋隨云倒﹐落鳳控六龍。策景五嶽阿﹐三素陌君房。適聞躁穢气﹐萬濁污我胸。臭物燻精神﹐囂塵徳相衝。明玉皆璀爛﹐何獨盛五躬。髙揖苦不早﹐坐地自生虫。臨去又昤曰﹕心勿欲亂﹐神勿淫役﹐道易不順﹐災重不逆﹐永喪其眞﹐遂棄我適﹐復往許家否﹐我當復來爾﹐勤之而已。其年九月三日復降﹐又歌曰﹕縱酒觀羣慧﹐倏欽四落周。不覺所以然﹐實心有待遊。相遇皆懼樂﹐不遇亦不憂。縱影玄空中﹐兩會自然疇。十二月一汨夜又吟寄許玉斧曰﹕飛輸髙晨臺﹐控轡玄隴隅。手擭紫皇袂﹐倏忽八風驅﹖玉華翼綠帷﹐靑莘扇翠楊。冠軒煥崔鬼﹐佩玲帶月珠。薄入風塵中﹐塞鼻逃當塗。臭腥凋我黑﹐百病令心祖。何不颼然起﹐蕭蕭步太虛。

三元馮夫人

三元夫人者﹐姓馮名雙禮珠﹐乃上淸髙眞也。亦主監盟﹐初仙及證度得道﹐當爲眞人元君者也。以晉穆帝聘永和五年己酉﹐夫人與西王母﹑南極元君﹑九微元君﹑紫陽左仙公﹑石路成﹑太極髙仙伯﹑延蓋童子﹑西城總眞王方平﹑太虛眞人﹑南嶽赤松子﹑桐柏眞人﹑右弼王王子喬會於小有淸虛上官絳房之內﹐宴南嶽紫虛元君魏夫人華存﹐設以神肴﹐奏以鈞樂﹐九靈合節八音玲璨﹐王母起舞乃擊節而歌﹐歌畢夫人自彈云傲而答﹐歌曰﹕玉淸出九天﹐神綰飛霞外。霄臺煥嵯峨﹐靈廈秀郁翳。五云興翠華﹐八風扇綠黑。仰吟銷魔詠﹐俯研智與慧。萬眞啟神景﹐唱期絳房會。挺穎徳音子﹐神映乃拂沛。天嶽淩空構﹐洞臺深幽邃。遊海悟井願﹐履眞覺世穢﹐舞輸宴重空﹐荃魚自然廢。回我大樁羅﹐長謝朝生世。歌畢眾眞各奏陽歌陰歌之辭﹐覽內修證道之旨﹐或叔積功累行之美﹐或歌金液霜華之要﹐與洞神陽歌之曲小異﹐蓋天眞之微辭也。

南極王夫人

南極王夫人者﹐王母第四女也﹐名林﹐字容眞﹐一號紫元夫人﹐或號南極元君。理太丹宮﹐受書爲金闕聖君上保司命。漢平帝時降於陽洛山石室之中﹐授淸虛眞人小有天王。王褒字子登《太上寶文》等經三十一卷。夫人年可十六七許﹐著錦被靑羽裙﹐左佩虎書﹐右帶揮靈﹐形貌眞正天姿晚藹﹐乘羽蓋之車駕以九龍﹐女騎九千。居渤陽丹海長離山中﹐主教當爲眞人者﹐晉興寧三年乙丑降眞人楊羲之家﹐與八眞同會﹐因吟授羲曰﹔控颼扇太虛﹐八景飛髙淸。仰浮紫晨外﹐俯看絕落淇。玄心空同問﹐上下弗流停。無待兩際中﹐有待無所營。體無則能死﹐體有則攝生。東賓會髙唱﹐二待何足爭。東賓﹐東嶽上卿大茅君也。又曰﹕命駕玉錦輸﹐舞轡仰徘徊。朝遊朱火宮﹐夕宴夜光池。浮景淸霞杪﹐八龍正參差。我作無待遊﹐有待輒見隨。髙會佳人寢﹐二待互是非。有無非有定﹐待待各自歸。是歲六月二十三日﹐又昤授楊君曰﹕林振須類感﹐云郁待龍吟。玄數自相求﹐觸節皆有音。飛耕出西華﹐總轡忽來尋。八遐非無娛﹐同詠理自欽。悼此四羅內﹐百變常在心。俱遊北寒臺﹐神風開爾襟。夫人昔授王子登寶經旣畢﹐告之曰﹕我道飛空八景浮虛上淸﹐子勤修之吾不相欺也。於是西城王君攜子登北觀玄洲﹐拜謁太上丈人及二十九眞主仙道君﹐道君卽太上公子勒伯黎也。道君卽命侍女範運華﹑趙峻珠﹑王抱臺發瓊岌綠蘊﹐出《上淸隱書》《龍文八靈眞經》二卷以授子登﹐又以云碧陽水晨飛丹腴二升賜之﹐子登拜受還西城宮﹐精修九年﹐日行三千里﹐視見萬里之外。坐在立亡﹐役使羣神。乘飛臺之車﹐遊觀天下﹐束度啟明之宮﹑廣桑之山﹐謁見太帝﹐受《紫鳳赤書》﹐南渡丹海長離之山﹐朝南極元君紫元夫人再受《太丹錄書》﹐又詣赤臺童子受雲瑯水霜。夫人曰﹕昔日之言﹐豈負舉哉。子登稽首謝恩訖﹐西渡庾丘巨海沈羽之泉﹐登麗農之嶽﹐詣三皇道君紫蓋華晨夫人﹐受《玉道綠字太眞隱書》。又北遊雕柔玄海﹐登廣野之山﹐遇髙上虛皇大道君玄請六微元君﹐賜以絕玄金章﹑絳和云芝﹐子登拜而服之﹐還升中嶽龜臺昆陵朝太眞金母﹐乃受冊爲太素淸虛眞人﹐領小有天王三元四司左保上公﹐主領洞府三洞寶文﹐出入上淸受事太極﹐乃夫人之弟子也。

墉城集仙錄卷之二竟

墉城集仙錄卷之三

唐廣成先生杜光庭集

雲華夫人

雲華夫人者﹐王母第二十三女﹐太眞王夫人之妹也。名瑤姬﹐受徊風混合萬景練神飛化之道。嘗遊束海﹐還過江之上﹐有巫山焉﹐峯巖挺拔﹐林壑幽麗﹐巨石如壇﹐平博可骯﹐畱連久之。時大禹理水駐其山下﹐大風卒至﹐振崖谷隕﹐力不可制﹐因與夫人相值拜而求助﹐卽勃侍女授禹策召百神之書﹐因命其神狂章﹑虞余﹑黃魔﹑大翳﹑庚辰﹑童律等助禹斬石疏波次塞導阪﹐以循其流。禹拜而謝焉。禹嘗詣之於祟嗽之巓﹐顧盼之際化而爲石﹐或倏然飛騰散爲輕雲﹐油然而止聚爲夕雨﹐或化遊龍﹐或爲翔鶴﹐千態萬狀不可視也﹐不知其常也。禹疑其狡怪膾誕非眞仙也。問諸童律。童律曰﹕天地之本者道也﹐運道之用者聖也﹐聖之品次眞人仙人矣。其有稟气成眞不修而得道者﹐木公金母是也。蓋二气之祖宗﹐陰腸之原本﹐仙眞之主宰﹐造化之元先。雲華夫人﹐金母之女也。昔師三元道君﹐受上淸寶經﹐受書於紫淸闕下﹐爲雲華上宮夫人﹐主領教童眞之士﹐理在王映之臺﹐隱見變化蓋其常也。亦由凝黑成眞二﹐與道合體﹐非寓胎稟化之形﹐是西華少陰之气也。且气之彌綸天地﹐經營﹑動植﹐大包造化﹐細入毫髮﹐在人爲人﹐在物爲物﹐豈止於雲雨龍鶴飛鴻騰鳳哉。禹然之﹐復往詣焉。忽見雲樓玉臺瑤宮瓊闕森然曁天﹐靈官侍衛不可名識﹐師子抱闕天馬啟塗毒龍電獸八威備軒﹐夫人宴坐於瑤臺之上﹐禹稽首問道。召禹使坐﹐而言曰﹕夫聖匠肇興剖太混之一朴爲億萬之體﹐發大蘊之一包散之以無窮之物﹐故步三光而立乎晷景﹐封九域而制乎邦國﹐刻漏以分晝夜﹐寒暑以成歲紀﹐兌離以正方面﹐山川以分險易﹐城郭以聚民兵﹐械以衛眾﹐輿服以表貴賤﹐禾黍以備凶歉﹐凡此之制上稟乎星辰而取法乎神眞﹐下以養於有形之物也。是故日月有幽明﹐生殺有寒暑﹐雷霆有出入之期﹐風雨有動靜之常﹐淸黑浮乎上而濁气流於下﹐廢興之數﹐治亂之運﹐賢愚之質﹐善惡之性﹐剛柔之气﹐壽夭之命﹐貴賤之位﹐尊卑之序﹐吉凶之感﹐窮達之期﹐此者稟之於道﹐懸之於天﹐而聖人之爲紀也。性發乎天而命成乎人﹐立之者天﹐行之者道。道存則有﹐道去則無﹐非道而物不可存也。非修而道不可致也。玄老有言﹐致虛極﹐守靜篤﹐萬物將自復﹐復謂歸於道而常存也。道之用也﹐變化萬端而不失其一﹐是故天參玄玄﹐地參混黃﹐人參道徳。去此之外﹐何一物不止於道也哉。長久之要者﹐乃天寶其玄﹐地保其物﹐人養其气﹐所以全也。黝我命在我﹐非天地殺之﹐鬼神害之﹐失道而自逝也。志乎哉﹐勤乎哉﹐子之功及物矣﹐勤逮於民矣﹐善格乎天矣﹐而未聞至道之要也。吾昔於紫淸之闕受書寶而勤之﹐我三元道君曰﹕《上眞內經》天眞所寶﹐封之金臺﹐佩入太微。則云輸上徵﹐神武抱闕﹐振衣瑤房﹐遨宴希林。長招仙公在西白山而下盼太空﹐泛乎天津﹐則乘雲騁龍遊此名山﹐則眞人詣房萬神奉衛﹐山精司迎﹐動有八景玉輪﹐靜則宴處金堂j亦謂之太上玉佩金當之妙文也。汝將欲越巨海而無颼輪﹐波飛沙而無雲軒﹐陸呃塗而無所舉﹐涉泥彼而無所乘。陸則困於遠絕﹐水則懼於漂淪。將何以導百谷而浚萬川也﹖危乎悠哉。太上湣汝之志﹐亦將授以《靈寶眞文》﹐陸策虎豹﹐水制蛟龍﹐斬誠千邪﹐檢馭羣凶﹐以成汝之功也﹐其在乎陽明之天耶。吾所受寶書亦可以出入水火﹐嘯吒幽冥﹐收束虎豹﹐呼召六丁﹐隱淪行地﹐顚倒五星﹐九祖存身﹐與天相傾也。因令侍女陵容華命出丹玉之岌開上淸寶文﹐以授禹焉。禹拜授而去﹐又得庚辰虞余之助﹐遂能導彼決川成其功﹐尊五嶽別九州﹐而天錫玄圭以爲紫庭眞人也。其後楚大夫宋玉以其事言於襄王﹐王不能訪以道要以求長生﹐築臺於髙唐之綰﹐作陽臺之宮以祀之。宋玉作《神女賦》以寓情﹐荒淫托詞穢蕪﹐髙眞上仙豈可誣而降之也。有祠在山下﹐世謂之大仙﹐隔峯有神女之石﹐卽所化之身也。復有石天尊﹑神女壇﹐壇側有竹垂之若警﹐有槁葉飛物著壇上者﹐竹則因風而掃之﹐終歲瑩潔不爲之污楚﹐世世祀焉。

太微玄淸左夫人

夫人者﹐乃太微之上眞也。興寧三年乙丑十二月十七日﹐與太元眞人眾眞降於句曲金壇眞人楊羲之室﹐吟北淳宮中歌。詞曰﹕

郁藹非眞墟﹐太元爲我館。玄公豈有懷﹐縈蒙孤所難。

落鳳控紫霞﹐嬌轡登晨岸。寂寂無濠涯﹐暉暉空中觀。

隱芝秀鳳丘﹐遺巡瑤林畔。龍胎嬰爾形﹐八瓊迥素旦。

瑯華繁玉宮﹐錡葩淩巖集。鵬扇絕億嶺﹐批翮扶霄翰。

西庭命長歌﹐云傲乘虛彈。八風纏綠宇﹐叢煙豁然散。

靈童擲流金﹐太微啟璧案。三元折腰舞﹐紫皇揮袂贊。

玄玄扇景暉﹐曄曄長庚煥。超餅聳明刃﹐下盼使我惋。

顧哀地仙輩﹐何爲棲林澗。

是夕眾降﹐太元眞人述玄淸宮中之事﹐因昤此章﹐皆上淸內修得眞之旨﹐以用和神也。夫人諸經傳別未顯名氏事迹也。

東華上房靈妃

靈妃者﹐方諸宮有東華上房﹐乃靈妃所理之處﹐亦天眞之髙位﹐將是太帝之左右相也。其詞曰﹕

紫桂植瑤園﹐朱華聲萋簍。月宮生藥泉﹐日中有瓊池。左拔音跋圓靈曜﹐右掣丹霞暉。流金煥絳庭﹐八景絕煙回。綠蓋浮明朗﹐控節命太微。鳳精童華顏﹐琳腴充賜饑。控晨抱太素﹐乘欽翔玉墀。吐納六虛气﹐玉嬪把巾隨。彈微南云扇﹐香風鼓錦披。叩商百獸舞﹐六天攝神威。倏欽億萬樁﹐齡紀郁巍巍。小鮮未烹鼎﹐言我巖下悲。

此亦是晉興寧三年乙丑十二月十七日夜﹐太元眾眞降於楊君之室云此歌章﹐靑童宮中常所吟詠﹐以勵靑宮學眞者之業﹐述檢制之要明修之樂﹐此靈妃亦別未顯名氏及所習事迹。

紫微王夫人

夫人名淸娥﹐字愈音﹐王母第二十女也。昔降授太上寶神經與裴玄仁﹐裴行之得道﹐拜淸靈眞人。晉興寧三年乙丑六月降楊羲之家﹐時與太元眞人﹑桐柏眞人﹑右英夫人﹑南嶽夫人同降﹐古。夫人位爲紫微宮左夫人﹐鎭羽野玄隴之山上宮主教當成眞人者﹐是夕眞會﹐右英夫人歌修眞之事。夫人答歌曰﹕

乘颼邇九天﹐息駕三秀嶺。有待徘徊盼﹐無待故當靜。滄浪奚足勞﹐孰若越玄井。

又吟曰﹕

龜闕郁巍巍﹐塘臺落月珠。列坐九靈房﹐扣傲吟太元。玉簫和我神﹐金醴釋我憂。

又吟曰﹕

宴酣東華內﹐陳鈞千百聲。靑君呼我起﹐折腰希林庭。羽被扇翠暉﹐玉佩何鏗玲。俱指髙晨殿﹐相期象中冥。

又叔玄隴之遊﹐吟曰﹕

超舉步絳霄﹐飛颼比壠庭。神華映仙臺﹐圓躍隨風傾。啟暉抱丹元﹐飛景餐月精。交袂雲林宇﹐浩翰還童嬰。蕭蕭寄無宅﹐是非豈能營。陣上自擾競﹐安可語養生。

九月六日又降﹐命楊君染筆諭作吟曰﹕

解輸太霞上﹐斂轡造紫丘。手把八空黑﹐縱身雲中浮。一盼造化綱﹐再視索髙疇。道要旣已足﹐可以解千憂。求眞得良友﹐不去復何求。

吟此令示許長史穆及郡迥也。又吟曰﹕

紫空朗明景﹐玄宮帶絳河。濟濟上淸房﹐雲臺煥嵯峨。八輿造朱池。羽蓋傾霄柯。震風回三晨﹐金鈴散玉華。七轡絡九陜﹐晏盼不必家。借問求道子﹗何事坐塵彼。豈能棲東秀﹐養眞牧太和。

吟畢亦令示許與都﹐十月十七日又與眾眞降﹐命楊君書曰﹕

左把玉華蓋﹐飛景躡七元。三晨煥紫輝﹐練盼撫明眞。變踴期須臾﹐四面皆己神。靈發無涯際﹐勤思上淸文。何事坐橫塗﹐令爾感不專。陰阿失玄機﹐不覺年歲分。

昤畢﹐徐謂楊君曰﹕夫今勤者﹐勤其事﹐耽其玄微耳。愼者亦觸類而作也。學道之難不可盡矣。有恥鄙之心者於道亦遼乎﹐灌秉然後可貴耳。賢者之舉自更悟﹐耳﹐令且當內忘也。因吟曰﹕

玄淸渺渺觀﹐落景出東濘。願得絕塵友﹐蕭蕭罕世營

吟此再三﹐又曰﹕

靈人原玄峯﹐眞神韜云采。玄唱非無期﹐妙應自有待。豈期虛空寂﹐至韻固常在。擔襟登羽宮﹐同宴廣寒裹。借問明人誰﹐所存惟玉子。

吟竟﹐曰﹕卓云虛之駿﹐抗翮於崆峒之上﹐斯人也。豈不長抱南面﹐永謝千乘乎。二月三十日吟一章曰﹕

寨裳濟泳河﹐遂見扶桑公。髙會太林墟﹐賞宴玄華官。

信道苟純篤﹐何不棲東峯。

此亦叔方諸東華之勝也。四月十四日作七章﹐曰﹕

其一

控景始暉津﹐飛颼登上淸。雲臺郁峨峨﹐闖闔秀玉城。

晨風鼓丹霞﹐朱煙灑金庭。綠藥集玄峯﹐紫芝巖下生。

慶雲纏丹鑪﹐煉玉飛八瓊。晏盼廣寒官﹐萬樁愈童嬰。

龍旗音祈啟靈電﹐虎旗徵朱兵。髙眞迥九曜﹐洞觀均潛明﹐

誰能步幽道﹐尋我無窮齡。

其二

翳藹紫微綰﹐郁臺散景颼。鸞唱華蓋問﹐風鈞導龍轄。

八狼攙絳旖﹐素虎吹角蕭。云勃寫靈宮﹐來適塵中囂。

解轡佳人所﹐同气自相招。尋宗須夷頃﹐萬齡乃一朝。

樁期會足衰﹐劫往豈云遼。眞眞乃相目﹐莫令心祖抄。

虛刀揮至空﹐鄙滯五神愁。

其三

朝啟東晨暉﹐飛駢越滄泉﹐山波振靑涯﹐八風扇玄煙。

迥盼易遷房﹐有懷眞感人。三金可遊盤﹐東岑宜永甄。

紛紛當途中﹐孰能步生津。

其四

飄飄八霞嶺﹐徘徊飛晨蓋。紫耕騰太空﹐曬盼九虛外。

玉簫激長景﹐雲煙絕幽藹。髙仙宴太眞﹐淸唱無涯際。

去來山嶽庭﹐何事有待邁。

其五

神王曜靈津﹐七元煥神扉。虛遷方寸裹﹐一躍登太微。

妙音乘和唱﹐髙會亦有機。齊此天人盼﹐協彼晨景飛。

總轡六合外﹐寧有傾與危。

其六

薄宴塵颼嶺﹐代謝綠環歸。奚識萬劫期﹐顧盼令人悲。

其七

靈艸癮玄方﹐仰感縱曜精。談談繁茂萌﹐重徳必克昌。

八月十七日夜夫人授楊君令告許長史﹐曰﹕平凝夷質﹐淵通妙靈。神造重絕﹐棲眞攝生。太玄植簡﹐太素刻名。金挺內曜﹐玉華外榮。朱軒四駕﹐嘯命眾精。騁龍玄洲﹐飛雲浮冥。必能上友逸臺之谷公﹐下監禦於太淸矣。因與保命君論遠志九方﹐又語曰﹕念不宜多﹐多則志散﹐志散而求不病者猶閉門而禦猛敵也。夫人制服術方以行於世﹐叔曰﹕夫晨齊浩元洞冥幽始八气靡渾靈關未理者﹐則獨坦觀於空漠任天適以虛峙﹐於是淳音微唱和風合起﹐二明銜暉霄翳無待也。擁萌肇於未剖﹐塞萬源於機上﹐含生反眞觸類藏初爰可哂萬歲以爲夭﹐顧嬰齡而長和耳﹐何事體造靈神之冥鄕心研殊方之假音遐外哉﹐自形無得眞之具器﹐無任眞之用者﹐誠宜步天元之領攝﹐推萬精以極妙﹐尋九緯以挺生﹐睹晨景之迥照﹐仰觀煙气則六靈纏虛。俯胯六律則八風扇威﹐太元發洞冥之嘯﹐圓曜有映空之暉﹐於是紫霞藹秀﹐波激嶽頹﹐浮煙籠象﹐淸景逛飛﹐五行殺害﹐四節交擲﹐金土相親﹐水火結隙﹐林卉停偃﹐百川閉塞﹐洪電縱橫而陶沸﹐雷震束西而坼裂﹐天屯見化爲陽九之災﹐地否閡乃爲百六之會。一幾悔則載窮於乾極﹐睹羣龍攫爪則流血於坤野爾﹐乃吉凶互衝眾示災咎履坦道者﹐將幽人貞吉居肥逅者﹐亦無往不利冒臉幟也。行必輿屍涉於束北則朋喪而悔﹐至苟大川之不利明坎井之沈零矣。此皆人失其眞﹐物乖我和﹐遊競萬端﹐神鬼用謀﹐容使天地無常﹐以百姓爲心﹐於是太上眞人湣萬流之鼓動﹐開冥津以悟賢﹐遂爾導達百變﹐攝生理具﹐居福徳者常全﹐處危害者凋折﹐禦六气者壽延﹐服靈芝者神逸﹐奇方上術演於淸虛之奧﹐金闕玉剖撰於委羽之臺﹐窈窕神唱眞暉合離歌其章則控晨太微﹐用其道則揚輪九陜﹐軒蓋於流霞之陣﹐眷盼乎文昌之臺﹐或鑪轉丹砂之幽精粉煉金碧之紫漿﹐瑯圩郁勃以流華八瓊﹐云煥而飛揚絳液﹐回波龍胎隱嗚﹐虎沬鳳腦﹐云瑯玉霜﹐太極丹醴﹐三環靈剛﹐若以刀圭奏矣。神羽翼張﹐乃披空洞之上文﹐偉燦元始之室﹐瓊音瑯書發乎三玄之宮﹐寶紱紆三元之贈藥佩登丹琳之房﹐上帝獻紫耕之重曜﹐太眞錫流金之火鈴﹐神童啟轅﹐九鳳齊嗚﹐天籟駭虛﹐晨鐘玲鏗﹐煉身抑旎﹐八景浮空﹐龍輿虎旅﹐遊扇八方﹐上造常陽之絕杪﹐下寢倒景之蘭堂﹐月妃膠駟日華照容﹐靈姬奉袁香煙溢窗﹐顧胯而圓羅邁矣﹐何九萬之足稱哉。然後知髙﹑仙之道益上﹐尋靈之餘微妙﹐服禦之致合神﹐吉凶之用頓顯也。自非無英公子黃老玉書《大洞眞經三十九章》﹐豁落七元太上隱玄者﹐莫有羣偶於此衛矣。然復有體神精思寶練明堂﹐朝適六虛使五藏生華﹐守閉元關內存九眞﹐三黑運液而漑灌丹田﹐亦其次也。夫丹誠疏擒者﹐亦奚用束鄰之太牢哉。乃可加以五雲水﹑桂木根﹑黃精﹑南燭陽艸﹑東石空﹑靑松脂﹑柏實﹑巨勝狹苓﹐此並養生之具﹐將可以長年矣。吾又俱察艸木之勝負有速益於己者﹐並未及木勢之多驗乎﹐且自頃已來殺气蔽天惡煙弭景﹐邪魔橫起百疚雜臻﹐或風寒關結﹐或流腫積病不期而禍淩﹐意外而病生者比日來集也。夫木气則式遏鬼津吐煙則鎭折邪節﹐彊肉攝魂益血生腦﹐逐惡致眞守精衛命。餐其餌則靈柔四敷榮輸輕盈。服其丸散則百病廖除五臟含液﹐所以長生遠視久而更靈﹐古人名之爲山精之卉山姜之精。《太上導仙銘》曰﹕子欲長生當服山精﹐子欲輕翔當服山姜。此之謂也。我見諸物皆當臧而木爲益也﹐直以木气之用是今時所要﹐末世多疾宜當服禦耳。夫道𨿽內足猶畏外來之禍﹐形有外充亦或中崩之獘﹐張單偏致殆可鑑乎﹖夫木者﹐一可以長生永壽﹐二可以卻萬魔之枉疾﹐我見山林憶逸得服此之道千年八百比肩於五嶽矣。人多書繁不能復一二記示之耳﹐今撰服木方以悟密尙若必信用庶無橫暴之災﹐旣及太平﹐則四气含融天緯薦生﹐災煙消滅五毒匿形﹐二晨常察萬物自成。於是時任子所運而服禦亦無復夭傾也。今所言木﹐欲令有心取服遏此災病耳。又項者末學互相擾競多用混成﹐及黃書赤界之法此誠相生﹐和合二象匹對之眞要也。若以道交用解綱脫羅推會六合﹐行諸節气﹐卻消災患結精寶胎﹐上使腦神不虧﹐下令三田充溢﹐進退得度而禍除﹐經緯相應而長康﹐敵人執轡而不失﹐六軍長驅而全反者﹐乃有其益亦非仙家之盛事也。嗚呼﹐危哉。此𨿽相生之衛﹐俱失度世之法﹐然有似騁冰車之涉乎﹐炎泛泛火舟以浪於溺津矣。自非眞正亦失者萬萬﹐或違戾天文僭害嫉拓﹐靈根郁塞否泰用隔﹐犯誓愆盟得罪三官﹐或遘冤連禍王師傷敗﹐或坑降殺服流血膏野﹐或馬力已竭而求之不已。若逐探入北塞而不禦者﹐亦必絕命於凶奴之刀劍乎﹐將身死於外而家誅於內﹐可不愼哉﹐可不愼哉。我見諸如此等少有獲益﹐徒有求生之妄作﹐常嘆息於生生矣﹐豈若守丹眞於絳宮﹐朝元神於泥丸﹐保精液而不虧﹐閉幽衛於命門﹐餌靈木以順生﹐漱華泉以淸神﹐研玄妙之祕圖﹐誦太上之隱篇﹐於是髙棲於峯岫並金石而論年耶。諸侯安得而友﹐帝王弗得而臣也。遠風塵之五濁常淸諍以期眞﹐優哉遊哉﹐聊樂我云按夫人以服木爲序者﹐亦欲歷申勸戒學仙豈獨於餌木而已﹐才丰詞麗學優理博﹐浩浩然若巨海之長波連山之疊岫也。然所戒彌切﹐所陳彌當﹐得不師而稟之﹐銘而佩之。誘善之功千古不泯﹐何至眞之屬念如是耶﹐何至聖之憫物如是耶。

墉城集仙錄卷之三竟

墉城集仙錄卷之四

唐廣成先生杜光庭集

太眞夫人

夫人者﹐王母之小女也。年可十六七﹐名婉羅﹐字勃遂。事玄都太眞王﹐有子爲三天太上府都官司直﹐主總札天曹之違比地上之卿佐﹐年少好委官遊逸虛廢事﹐任有司奏劾﹐以不親局察降主束嶽﹐退眞王之編﹐司鬼神之師﹐五百年一代其職。夫人因來視之﹐勵其使修守政事以補其過。道過臨淄﹐值縣小吏和君賢爲前冤所傷﹐當時殆死。夫人見骨相有異而湣之﹐問其何傷乃爾﹐君賢以實對。夫人曰﹕汝所傷乃重刃關於肺﹐五臟泄漏﹐血凝絳府﹐气激腸外﹐此將死之急也。不可復生如何﹖君賢知是神人﹐叩頭求哀乞賜救護。夫人於肘後筒中出藥一丸﹐大如小豆﹐卽令服之﹐登時而愈﹐血絕瘡合無復慘痛。君賢再拜﹐跪曰﹕家財不足﹐不知何以奉答恩施﹐惟當自展駑力以報所受耳。夫人曰﹕汝必欲謝我﹐意亦可佳﹐可見隨去否﹖君賢乃易名姓﹐自號馬明生﹐隨夫人執役。夫人還入束嶽岱宗山崖峭壁石室之中﹐上下懸絕﹐重巖深隱﹐去地千餘丈。石室中有金牀﹑玉几﹑珍物﹑奇璋﹐乃人迹所不能至處也。明生初但服事﹐只欲學金瘡方﹐旣見神仙來往﹐乃知有不死之道。日一夕供給掃灑﹐不敢懈倦。夫人亦以鬼怪﹑虎﹑狼﹑眩惑﹑眾變試之﹐明生神情澄正﹐終不恐懼。又使明生他行別宿﹐因以好女於臥息之問調戲親接之﹐明生心堅志靜﹐固無邪念。夫人或行去十日五日﹐或一月二十日方還﹐輒見有仙人賓客乘龍駕鳳往來﹐或有拜謁者﹐眞仙彌日盈坐。客到﹐輒令明生出外別室中﹐或立致精細廚食﹐肴果非常﹐香酒奇漿不覺而至﹐不可名目。或呼明生坐﹐與之同飲食。又聞室中有琴瑟之音﹐歌聲宛妙。夫人亦時自彈琴﹐琴有一弦﹐五音並奏﹐髙朗響激﹐聞於數里﹐眾烏皆爲集於岫室之問徘徊飛翔﹐驅之不去。逮天人之樂﹐自然之妙也。夫人棲止﹐常與明生同石室中而異榻耳。幽寂之所都惟二人﹐或行去亦不道所往之處﹐但見常有一白龍來迎﹐夫人卽著雲光﹑繡袍乘白龍而去﹐袍上專是明月﹐珠綴著衣縫﹐帶玉佩﹐戴金華太玄之冠﹐亦不見有從者。旣還卽龍自去﹐不知所在。石室玉牀之上有紫錦被褥﹑絆羅之帳﹐中有服玩之物﹐瑰金﹑函匱﹑玄黃羅列﹐非世所有﹐不能一一知其名也。有兩卷素書﹐上題曰﹕《九天太眞道經》﹐明生亦竟不敢發舒視其文也。惟供給水掃守巖室而已﹐至於服玩亦不敢竊闖之﹐亦不敢有所請問。如此五年﹐愈加勤肅﹐輒不息惰。夫人嘆而謂之曰﹕汝可謂眞可教也﹐必能得道者也﹔以子俗人而不淫慢﹐恭仰靈气終莫之廢﹐𨿽欲死亦焉可得乎﹖因以姓字本末告之﹐曰﹕我久在人問﹐今奉君王命又被太上召﹐不復得停。念汝專謹﹐故以相語﹐欲教汝長生之方﹑延年之衛﹐而我所授服以太和自然龍胎之醴﹐適可授三天眞人﹐不可以教始學之者﹐固非汝所得聞矣。縱或聞之﹐亦必不能用以持身也。有安期先生燒金液丹法﹐其方祕要﹐便立用﹐是九君太一之道﹐白日升天者矣。安期明日來﹐吾將以汝付囑之焉。相隨稍久﹐其衛必傳。明日安期先生至﹐乘駁鱗﹑著朱衣﹑遠遊﹐冠帶玉佩及虎頭肇囊﹐視之可年二十許﹐潔白嚴整﹐從者六七仙人﹐皆執節奉衛。見夫人甚敬﹐揖稱下官。須臾﹐設酒果廚膳﹐飲宴半日許。安期自說﹕昔與女郎遊於安息國西海際﹐食棗異美﹐此閒棗永不及也﹐憶此未久已二千年矣。夫人云﹕吾昔與君共食一枚乃不盡﹐此問小棗那可相比耶。安期曰﹕下官先日往九河見司陰君與西漢夫人共遊﹐見問以陽九百六之期﹐聖主受命之劫﹐下官登答以年稚不識運厄之紀﹐別當咨太眞王夫人﹐今旣賜坐欲請此數。夫人曰﹕期運漫汗非君所能卒知﹐天地有大陽九大百六﹐有小陽九小百六﹐天厄謂之陽九﹐地虧謂之百六﹐此二災是天地之否泰陰陽之孛蝕也。大期九千九百年﹐小期三千三百年﹐而此運鐘聖王不能禳至於滅亡遺吉自復快耳。今大厄猶爲卒未然﹐唐世是小陽九之始﹐計訖來甲申歲百六將會矣。爾時道徳方隆﹐凶惡頓肆﹐聖君受命乃在壬辰﹐無復千年亦尋至也。西漢夫人具已經見﹐所以相問者當是相試耳。然復是司陰君所局﹐夫陽九者大旱海湧而陸燃﹐百六者海蠍而陵澗自塡四海﹐水臧瞑洲﹐成山連城之鯨萬丈之鮫不達期運之度﹐惟叩天而索水﹐詞訟紛紜布於上府﹐三天煩於省察﹐司陰亦疲於謹按矣。九河之口是赤水之所衝﹐其深難測﹐今已漸枯。八气蒸於山澤﹐流沙壅於源口﹐於是四海俱會羣龍鼓舞爾﹐乃須甲申之年將飛陰洪倒流矣。今水母上天門而告期積石開萬泉﹐而通路飛陰風以撓蒼生﹐注玄流以遐布﹐洋溢在數年之中﹐漫衍終九載之暮也。旣得道登眞體靈合妙至其時也﹐但當騰虛空而盼山波﹐遊浮嶽而視廣川﹐乘玄鴻以賡丹城﹐禦虹輦而邁景云耳。咄嗟之問忽焉便適可以翔身娛目﹐豈足掛意乎﹖當今日且論酒事﹐何用此爲及耶。因指明生向安期曰﹕此子有心向慕﹐殆可教訓。昔遇因綠遂來見隨﹐𨿽質穢未盡而淫欲已消﹐今未可授玄和太眞之道﹐且欲令就君受金液丹方﹐若可得爾便宜將去。夫流俗之人﹐心肺單危﹐經胃內薄﹐血津疲羸﹐肝膂不注﹐其眼唇口不辯其機﹐蓋大慈而不合天人﹐欲奔走而不及靈飛﹐適宜慰撫以成其志﹐不可試以仙變八威也。想勿加切刻﹐令其失正矣。安期曰﹕諾但恐道淺術薄不足以訓授耳。下官昔受此方於廣成丈人﹐先師爲道徳至妙﹐窈冥其心﹐無﹟視無聽﹐言其行也無迹﹐言其止也無畱﹐神黑接於玄漠﹐四骸寄於靈丘﹐存志無以踞崆峒之上﹐膝問艸木忽林生而成洪阜﹐動之若叩地而不言﹐求之輒移載而莫宣﹐不知所以得其術﹐不解何綠造其根﹐當此之時實復罔然矣。以四五十年中勤守匪懈久修奴役以奉顏色﹐遂蒙顧盼漸見告悟﹐今越湯池而入生地﹐時開朱顏以對問見示﹐以求道之難易於時乃賜﹐與金液之要言也。此則先師之成法實不敢倉卒而傳之也﹐要當令在二十年之內必使其閥天路矣。下官往與女郎俱會圓丘﹐觀九陜之曇落﹐望弱水而束流﹐賜酣玄碧之芳酒﹐不覺髙卑而詠歌。嘗開尊岌以盼靈錄﹐偶見玉胎瓊膏之方﹐服之刀圭立登雲天﹐解形萬變上爲眞皇﹐此術徑妙蓋約於金液之華﹐又速於霜雪九轉之鋒﹐今非敢有譏捨近而從遠﹐遠徑而近煩﹐實思聞神方之品第﹐願知眞仙之髙尊﹐苟卑降有殊又非所宜﹐論瓊腴之方必是侍者﹐未可得用耶。夫人曰﹕君未知乎﹖此是天皇之靈方﹐乃眞人所宜用耳﹐非流俗下尸所能闖闕也。仙方凡有九品﹕一名太和﹐自然瑯圩之醴。二名玉胎﹐瓊掖之膏。三名飛丹﹐紫華流精。四名朱光﹐云碧之腴。五名九泉﹐紅華神丹。六名太淸﹐金液之華。七名九轉﹐霜雪之丹。八名九鼎雲英。九名雲光石流飛丹。此皆九丹之次第也。得仙者亦有九品﹕第一上仙﹐號九天眞王。第二次仙﹐號三天眞皇。第三號太上眞人。第四號飛天眞人。第五號靈仙。第六號眞人。第七號靈人。第八號飛仙。第九號仙人。此九仙之品第也。各有差降﹐不可超越﹐彼學知金液已爲過矣。至於玉皇之所餌﹐非淺學所宜聞也。君𨿽得道而久在世上﹐囂濁染於正黑塵垢鼓於三一﹐恐猶未可登三天而朝太上﹐邁扶桑而謁太眞﹐玉胎之方尙未可愈﹐何況下才而令聞其篇目耶。安期有暫色﹐退席曰﹕下官實不知靈藥之妙品殊異﹐乃爾信駭聽矣。因自陳﹐曰﹕下官曾聞女郎有九天太眞道經淸虛明鏡﹐鑑朗玄冥﹐誠非下才可得仰瞻﹐然受遇彌久接引每重不自省量希乞教訓﹐不審其書可得見乎﹖如暫睹盼太眞﹐則魚目易質矣。夫人哂爾而笑﹐良久曰﹕太上道殊眞府遐邈將非下才可得交關﹐君但當弘今日之功無伐非分之勞矣。我正爾暫北到玄洲﹐束詣方丈﹐簡仙官於玉庭﹐遊蓬萊以匿景﹐太上有命親勸我往定神仙於流沙之外﹐受鴻飛乎九霄之房﹐校眞人之遐紀﹐舉天靈於昆閱漱龍胎於玄都之宮﹐試玉女於眾仙之堂﹐天事靡鹽將未暇相示以太眞經也。若子能勤正一於太淸﹐懈三皇之妙錄﹐抱神光於幽林﹐制羣仙於五嶽﹐陳山形以招眾靈﹐役恆華而命四讀者﹐然後尋我於三天之丘﹐見索於鍾山王屋﹐則眞書可得而授焉。如其不然﹐元爲屈一逸駿而步滄律捐舟機而濟淇海矣。想誤日用之所和煉金液以求眞樂生﹐生而享年存正气以營身爾﹐乃返華發於童顏保久視乎靈津也。如向所論陽九百六應期輒降﹐夫安危無專否泰有對﹐超然遠覽悵懷感慨﹐亢極之災可避而不可禳﹐朋期運所鍾聖主﹐不能知是以伯陽棄周而關令悟其國獘﹐天人之事彰於品物﹐君何爲屑屑久爲地仙乎。孰若先覺以髙飛﹐超風塵而自潔﹐避甲申於玄途﹐並眞靈而齊列乎。言爲心盡﹐君將勗之。安期長跪曰﹕今日授教輒奉修焉。夫人語明生曰﹕吾不復得停﹐汝隨此君去勿憂念也。我亦時時當往視汝。因以五育詩二篇贈之﹐可以相存。明生流涕而辭﹐乃隨安期先生受九丹之道﹐詩曰﹕暫寫塘城內﹐命駕岱山阿。仰瞻太淸闕﹐雲樓郁嵯峨。虛中有眞人﹐來往何紛葩。煉形保自然﹐俯仰抱太和。朝朝九天王﹔夕餉還西華。流精可飛騰﹐吐納養靑牙。至樂非金石﹐風生自然歌。上下淩景霄﹐羽衣何婆娑。五嶽非妾室﹐玄都是我家。卞看榮競子﹐篤似蛙與蟆。顧胯塵濁中﹐憂患自相羅。苟未悟妙旨﹐安事於琢磨。禍奏由道泄﹐密愼福臻多。

其﹣

昔生昆陵官﹐共講天年延。金液𨿽可遐﹐未若太和仙。仰登冥靈臺﹔虛想詠靈人。忽遇扶桑王﹐九老仙都眞。駕膠紫此輦﹐靈顏一何鮮。啟我尋長途﹐邀我自然津。告以鴻飛術﹐受以《玉胎篇》。瓊膏凝玄器﹐素女爲我陳。俯抱琳鳳腴﹐仰上飄三天。云綱立爾步﹐五嶽可暫還。玄都安足遠﹐蓬萊在腳問。傳授相親愛﹐結友爲天人。替卽由刑對﹐禍必無愚賢。祕則享無傾﹐泄則軀命顚。

其二

賦詩畢﹐明生隨安期負友入女幾山﹐夫人乘雲龍而去矣。明生隨師周遊靑城﹑廬﹑港凡二十年﹐乃受金液之方﹐煉服而升天矣。

麻姑

麻姑者﹐乃上眞元君之亞也。孝桓帝時﹐神仙王遠字方平降於蔡經家﹐將至﹐一時頃聞鼓簫人馬之聲﹐及至﹐舉家皆見之。方平戴遠遊冠﹐朱衣﹐虎頭肇囊﹐五色之綬﹐帶劍﹐少鬢黃自色﹐中形人也。乘羽蓋車駕五龍﹐龍各異色。麾節嬸旗前後導從﹐威儀奕奕如大將軍也。有十二隊五百士皆以蠟密封其口鼓吹﹐皆乘麟從天而下﹐懸集於庭﹐從官皆長丈餘﹐不從道行旣至﹐從官皆隱不知所在﹐惟見方平與經父兄弟及母相見﹐獨坐良久﹐卽令人與麻姑相訪經家。經亦不知麻姑何人也﹐言曰﹕王方平敬報姑﹐余久不行人問﹐今來在此想姑能暫來語乎﹖有頃使者還﹐不見其形但聞其語﹐云麻姑再拜﹐但不相見忽已五百餘年﹐尊卑有序修敬無階﹐煩信承來在彼﹐登頃卽到﹐而先受帝命當按行蓬萊﹐今便暫往﹐如是當還﹐還便親覲﹐願未卽去。如此兩時問麻姑至矣。來時亦先聞人馬簫鼓之聲﹐旣至從官半於方平也。麻姑至﹐蔡經亦舉家見之﹐是好女子﹐年可十八九許﹐於頂中作髻﹐餘發垂之至腰﹐其衣有文章而非錦錡光彩耀日不可名字﹐皆世所無有也。入拜方平﹐平爲之起立﹐坐定召進行廚﹐皆金盤玉杯無限也。肴膳多是諸花果而香气達於內外﹐擘脯而行之如相炙﹐云是麟脯也。麻姑自說云﹐接侍已來﹐見束海三爲桑田﹐向到蓬萊水又淺於往者﹐會時略半也﹐豈將復還爲陵陸乎﹖方平笑曰﹕聖人皆言海中行復揚塵也。姑欲見蔡經母及婦侄﹐時弟婦新產數十日﹐麻姑望見乃知之﹐曰﹕噫﹗且止勿前。卽求少許米來。得米便撒之擲地﹐謂以米扶其穢也。視米皆成眞珠矣。方平笑曰﹕姑固少矣﹐吾老矣﹐了不喜復作此狡膾變化也。方平語經家人曰﹕吾欲賜汝輩酒﹐此酒乃出天廚﹐其味醇釀﹐非世人所宜飲﹐飲之或能爛腸﹐今當以水和之﹐汝輩勿怪也。乃以一升酒合水一斗攪之﹐賜經家人﹐人飲一升許皆醉﹐良久酒盡。方平語左右曰﹕不足復還取也。仍以千錢與余杭姥﹐相聞求其沽酒﹐須吏使還得一油囊酒五斗許﹐使傳余杭姥答言﹕恐地上酒不中尊仙飲耳。又麻姑爪如烏爪﹐蔡經見之心中所念﹐言背大癢時得此爪以爬背當佳否。方平已知經心中所念﹐卽使人牽經鞭之﹐謂曰﹕麻姑神仙也﹐汝何忽謂爪可以爬背耶﹖但見鞭著經背﹐亦不見有人持鞭者。方平告經曰﹕吾鞭不可妄得也。是日又以一符一傳授蔡經。鄰人陳尉能召鬼魔救人治疾﹐蔡經亦得解蛻之道如蛇蟬耳。經常從王君遊涉山海﹐或暫歸家﹐王君亦有書與陳尉﹐多似篆文或眞書﹐字廓落而大﹐陳尉世世寶之。宴畢﹐方平麻姑命駕升天而去﹐簫鼓導從一如初焉。

墉城集仙錄卷之四竟

墉城集仙錄卷之五

唐廣成先生杜光庭集

雲林右英夫人

雲林右英王夫人名媚蘭﹐字申林﹐王母第十三女也。受書爲雲林宮右英夫人﹐治滄浪宮。晉興寧三年乙丑七月三日﹐與束嶽上卿司命眞君諸眞同降於楊君﹐因受書曰﹕弱喪消潛篤靈未盡﹐倚伏異因云梯未抗﹐𨿽有懷於進趣﹐猶未淵於至理矣。君才實天工心以淸瀾凝浪於髙韻﹐柄神乎太玄﹐期紫庭而步空矣。有心洞於飛滯﹐柔翰郁乎冥契也。動合規矩等圓殊方﹐靜和眞味吐納餘音﹐可謂縱誕徳挺英姿良爲欽矣。然穢思不豁鄙怯內固﹐淫念不斷靈池未澄﹐將未得相與論內外之期汛二景之交耳。夫失機者﹐貴在能攺相釋有情今無妨矣﹐𨿽暫彌羣聽故克和也。前途攸邈此比非一漏萬緒多端﹐當恆戢密﹐苟情有愆散得隨事失悟言微矣﹐將何以遏之﹖將何以遣『之﹖淸響散空﹐神風灑林﹐身超冥衢﹐志詠靈音﹐仁侯其人也。守眞一勤篤者﹐一年使頭不白而禿發再生﹐苟內憂子孫以家業自羈﹐外綜王事朋友之交﹐耳目廣用﹐聲气雜役。此亦道不專也。又述玉斧修道之事﹐因諭以薛季和七試不過﹐乃長裏先生薛公之弟爲侄跌失位﹐然性好簫音鳳響﹐故長裏乞之於太上﹐使其生因言肇阿陰徳﹐可以及於許侯玉斧也。又云聞北風則心悲﹐睹啟曜則懷泰﹐思駿綠以慕騁﹐嘉柔順以變郁﹐世人之心曷嘗不爾。此則其本鄕之風黑﹐首丘之內感也。苟能信之﹐君其諧矣。如其壅怯秉欲﹐丹絳不陽﹐靈人擔手而空返﹐髙友斂袂而回晏﹐神黑不阿其宅﹐寂通不鼓其目﹐自命矣。夫故可悲耶。夫得道者以其能排卻眾累直面而進﹐於是百度自靜﹐眾務雲散。該其擾者不足爲勞﹐披於艱者可以表心。正月中必有龜山客來﹐賢者之舉復宜詳之。自古及今死生有津﹐顯默異會﹑藏往滅智﹐與世同之者﹐皆得道之行也。若夫瓊丹一禦﹐九華三飛﹐雲液晨酣流黃徘徊﹐仰咽金漿﹑咀嚼玉義者﹐立便控景登空﹐玄升太微也。自世事乖互斯業未就﹐當暫履太陰﹐潛生冥鄕。外身棄質﹐養胎虛宅﹐陶黑絕鑰﹐受精玄漠﹐故攺容於三陰之綰﹐變童顏於九煉之戶。然後知神仙爲貴﹐死而不亡﹐去來之事﹐理之深也。夫垂蔭萬畝者﹐必出峻極之嶺﹐治天振岑者﹐必發淵浩之源﹐洪哉積陰徳之賢﹐有似合人也。逸鱗逍遙大荒之表﹐故無羈絡之憂﹐靈羽振趨玄圃之峯以違羅組之患﹐人之修道豈馱乎﹖藏身之密匿迹之幽也。且尋飛絕影之足﹐不能騁逸於呂梁﹐淩波泳泉之舟﹐不得陸峻於太行﹐此才之異也。繁林翳昔則羽族云萃﹐玄泉﹟浩瀚財鱗羣競赴﹐此在徳之茂也。爲道者實爲勤苦﹐勤苦者必得之矣。學道者當在專道﹐注眞情無散﹐念撥奢侈保衝白寂焉。如密有所睹熙焉﹐如潛有所得﹐專專如臨深谷﹐戰戰如履薄冰﹐此得道之門耳﹐而未得道之室也。所謂學道甚難而甚易﹐若其寂玄沈味保和天眞﹐注神柄靈耽研六府﹐惜黑杜情無視無聽﹐此學道之易也。若其不能行此數者﹐所以爲難也﹐況山嶽系擾則彊禽號於林﹐川演結滯則龍虹慘於澤﹐此自然象也。苟趣捨理乖﹐則吹萬之甩不同也。非靜順無以要謙﹐非虛柄無以冥會﹐思之無邪則無禍害矣。在正其心而斥其累﹐澄其源而淸其流也。若南趨而北聘心念而口違﹐捐薺而茹荼哂九成而悅比鄙者﹐我知其無識和音之聽鑑也。因告晉簡文帝﹐宜以麝香一具於頸問﹐辟水注及惡夢。學道在積功累善﹐太虛眞人常云﹕人有眾過而不自悔﹐罪歸其身如川赴海日益深廣矣。有惡知非悔過從善罪減善積亦得道也。夫人遇我以惡者以善對之﹐遇我以禍者以福對之﹐善常在己矣。惡人害善人猶如仰天而唾﹐唾不污天還自污身﹐風揚塵﹐塵不污彼還蒙其己。道不可毀﹐禍必減己。又飯凡人百不如飯一善人﹐飯善人千不如飯一寒柄學道之人﹐此髙眞之祕言太上之要戒也。財色之於身也﹐譬如小兒舐刀刃之蜜﹐蜜不足以美口而有截舌之憂﹐戒哉。志之愛欲之大﹐莫大於色﹐其罪無外﹐其惡無赦﹐得不戒耶。學道在陰徳施惠解救也。用志莫大於守身﹐奉道其福甚大﹐其生甚固。夫人授詩曰﹕

駕欽遨八虛﹐回宴束華房。阿母延軒觀﹐朗嘯躡靈風。我爲有待來﹐故乃越滄浪。

其一

騰躍云景轅﹐浮觀霞上空。霄餅縱橫舞﹐紫蓋托靈宮。朱煙纏旖旎﹐羽被扇香風。雷號猛獸攫﹐電吟奮玄龍。鈞籟混庭響﹐金築唱神鐘。采芝滄浪阿﹐攘華八停峯。朱顏日以新﹐劫往方嬰童。夫道不專己﹐行事亦無功。

其二

夫眞仙之才﹐例多隱逸﹐柄身林嶺之中﹐遠人問而抱澹泊﹐則必嬰顏而玄鬢也。玉醴金漿交黎火棗﹐此卽騰飛之藥﹐不比於金丹也。仁侯體未眞正穢念盈懷﹐恐此物輩不肯來也。苟眞誠未一道亦無私﹐亦不當。試問交黎火棗之樹已生君心中﹐今猶有刻棘相雜﹐是以二樹不見﹐不審可萬刑棘﹐出此樹否。此樹單生﹐其實幾好也。𨿽云問也﹐其欲希之近也﹐當爲君問主領者三年﹐更以相問以卽日始也。夫虛和可守雄﹐蕭蕭可守雌﹐知白可守黑。簫蕭者﹐謂單景獨往也。君絳宮中﹐詛能仰扉空﹐同上上云玄之涯否。道易聞而患不眞﹐書易得而患不行﹐若專如此﹐大天之中盡眞仙比肩也。我亦無咎於不能爲者﹐心不定而欲書﹐將欲沽之哉。意不往而求眞﹐以欲街之也。可以此告許長史十月十五日而降﹐又述秋分日瑤臺大會之詩。

靑童大君四君各吟眞詞﹐以和玄鈞廣韶之弦。靑童君吟曰﹕

欲植滅度根﹐當拔生死栽。沈吟墮九泉﹐但坐惜形骸。

太虛眞人吟曰﹕

觀神載形時﹐亦從車從馬。車敗馬奔亡﹐牽連一時假。一辰世莫識此﹐但是息風火。種罪天网上﹐受毒地獄下。

西城眞人王君昤曰﹕

神爲渡形舟﹐泊岸當別去。形非神常宅﹐神非形常載。徘徊生死輸﹐但苦心猶豫。

小有眞人王君吟曰﹕

失道從死津﹐三魂迷生道。生生日以遠﹐死死日以早。悲哉苦痛容﹐根華已頰倒。起就零落坐。焉知反枯老。

又授詩與許君曰﹕

該淸道難通﹐幽達妙難窮。許侯其人也﹐曜靈方升丘。騰躍暉霞外﹐身飛九天中。作則羣眞歸﹐金闕撫種人。

其一

其徳仁以融﹐其教整以和。可謂天秀標﹐韻爲後民崇。養形靜束岑﹐七神自相通。風塵有憂哀﹐隕我白鬢翕。長冥遺嘆仰﹐恨不早逸蹤。

其二

停駕望舒移﹐迥轅返滄浪。未睹若人遊﹐偶想安得康。良因候靑春﹐以叔中懷忘。

其三

控晨浮紫煙﹐八景觀派流。羽童捧瓊漿﹐玉華餞琳腴。相期白水涯﹐揚我歲蘿珠。

其四

滄房煥束霞﹐紫造浮絳晨。雙徳秉道宗﹐作鎭眞伯藩。八臺可陌目﹐北看乃飛元。淸淨雲中視﹐渺渺躡景遷。吐納洞嶺秀﹐藏暉隱東山。久安人事上﹐日也無虛閒。豈若易訪質﹐返此孩中顏。

其五

晨闕太霞構﹐玉室起霄淸﹐領略三奇觀﹐浮景翔絕冥。丹華空中有﹐金闕育挺精。八風鼓錦披﹐碧樹曜四靈。華蓋癮蘭暉﹐紫轡策綠耕。結信通神交﹐觸類率天誠。何事外像感﹐須睹瑤玉瓊。

其六

三景秀郁玄﹐霄映朗八方。丹云浮髙宸﹐逍遙任靈風。鼓翮乘素颼﹐煉盼瓊臺中。綠蓋入協晨﹐靑餅擲空同。右揖束林帝﹐上朝太虛皇。玉賓剖鳳腦﹐遨酣飛藥漿。云鈞回曲寢﹐千音何瑯瑯。錦於召猛獸﹐華磨正低昂。香母折腰唱﹐紫煙排棟梁﹐總轡髙淸闕﹐解駕佳人房。昔運挺未兆﹐靈化順气翔。心眇玄涯感﹐年隨積樁崇。形苟甘臭味﹐動靜失滄浪。我友實不爾﹐榮辱昨已忘。

其七

絳景浮玄晨﹐紫軒乘煙徵。仰超綠闕內﹐俯嗎朱火城﹐束霞啟廣暉﹐神光煥七靈。翳映泛三燭﹐流任自齊冥。風纏空洞宇﹐香音觸節生。手攜識女舞﹐並拎匏瓜庭。左徊靑羽旗﹐華蓋隨云傾。宴寢九度表﹐是非不我營。抱眞柄太寂﹐金姿日愈嬰。豈似愆穢中﹐慘慘無聊生。

其八

三轡控紫軒﹐傾云束林阿。四旌曜明空﹐朱軒飛靈丘。玉蓋癮七景﹐鼓翼霄上浮。九音朗紫空﹐玉仿洞太元。宴詠三晨宮﹐唱嘯呼我儔。不覺樁已老﹐豈知二景流。佳人𨿽兼忘﹐而未放百憂。長林眞可靜﹐巖中多自娛。

其九

北登玄眞闕﹐攜手結髙羅。香煙散八景﹐玄風鼓絳波。仰超瑯園津﹐俯陌霄陵阿。玉簫云上奏﹐鳳嗚洞九遐。乘黑浮太空﹐曷爲躡山河。金節命羽靈﹐徵兵折萬魔。齊抱二辰暉﹐千春方嬰牙。喪眞投競室﹐不解可柰何。

其十

仰陌太霞宮﹐金閣曜紫淸。華房映太素﹐四軒皆朱瓊。擲輪空洞津﹐總轡舞綠耕。玉華飛雪蓋﹐西妃運錦旖。𨿽然塵濁涯﹐鰷欽佳人庭。宿感應眞降﹐所招已在冥。乘風奏霄晨﹐共酣丹琳嬰。公侯徒渺渺﹐安知眞人靈。

其十一

淸晨揖絳霞﹐總黑霄上游。徊耕躡曲波﹐遂睹世人憂。辭旨郁然起﹐不散三秀螞。何若巡玄鄕﹐撫數爲爾娛。君安有有際﹐我願有中無。

其十二

轡景登霄晨﹐遊宴滄浪宮。彩雲繞丹霞﹐靈藹散八空。上眞昤瓊室﹐髙仙歌琳房。九鳳唱朱籟﹐虛節錯羽鐘。交柄金庭內﹐結我眞中朋。俱抱玉醴津﹐倏忽已嬰童。云何當路蹲﹐愆愈隨日崇。

其十三

晨遊太素宮﹐控耕觀玉河。夕宴郁絕宇﹐朝采圓景華。彈傲北寒臺﹐七靈暉紫霞。濟濟髙仙舉﹐紛紛塵中羅。盤桓囂藹內﹐愆累不當多。

其十四

駕黑騁云耕。晨登太停丘。絳津連岑振﹐淸波鼓浚流。步空觀九緯﹐八綱皆已遊。暫宴三金秀﹐來觀立志儔。勤懈不相掩﹐是以積百憂。

其十五

淩波越滄浪﹐忽然造金山。四顧終日遊﹐罕我雲中人。

其十六

紫闕構虛上﹐玄館銜絕颼。琳瑯敷靈囿﹐華生結瓊瑤。騁耕滄浪津﹐八風激云韶。披羽扇北翳﹐握節嗚金簫。鳳籟和千鐘﹐西童歌晨朝。心豁虛元外﹐神襟何朗寥。回舞太空嶺﹐六黑運重幽。我塗豈能尋﹐使爾不終凋。

其十七

玄波滄浪濤﹐洪津鼓萬流。駕景鈣六虛﹐思與佳人遊。妙唱不我對。淸音與誰投。雲中騁瓊輸﹐何爲塵中儔。

其十八

松柏生玄嶺﹐郁爲寒林傑。繁條盛嚴冰﹐未肯懼白雪。亂世幽重岫﹐巡生道常潔。飛此逸轡輪﹐投彼遐人轍。公侯可去來﹐何爲不能絕。

其十九

淸靜願東山﹐癮景柄靈穴。惜惜閒庭虛﹐翳蒼靑材密。圓曜映南軒﹐朱風扇幽室。拱袂閒房內﹐相期控妙術。寥朗遠想玄﹐簫條神心逸。

其二十

縱心空洞津﹐練轡策朱餅。佳人來何遲﹐道徳何時成。

其二十一

寓言必可用﹐不用是無情。焉得駕欽迹﹐尋此空中靈。微音良有旨﹐當用愼勿輕。事事應神機﹐保爾見太平。

其二十二

轡景落滄浪﹐騰躍靑海津。絳煙亂太陽﹐羽蓋傾九天。云輿浮空洞﹐倏忽滄波問。來尋眞中友﹐相攜侍帝晨。王子協明徳﹐齊首招玉賢。下鈣八河宮﹐上寢希林巓。漱此紫瓊腴﹐方知穢途辛。佳人將安在﹐勤之乃得親。

其二十三

絳闕排廣霄﹐披丹登景房。紫旗振雲霞﹐羽晨舞八風。停蓋濯碧溪。采秀月支峯。咀嚼三靈華﹐吐吸九神芒。樁數無絕紀﹐協日積童蒙。擁袂明眞館﹐仰期元上皇。北鈞唱羽人﹐王玄集賢眾音終。云何波浪宇﹐得失爲我鍾。引領囂庭內﹐開心擬穢沖。習適榮辱域﹐罕躡希林宮。一靜安足苦﹐試去視滄浪。

其二十四

世珍芬馥交﹐道宗玄霄會。振衣尋眞儔﹐回軒風塵際。良徳映玄暉﹐穎拔集華蔚音畏。密言多償福﹐衝靜尙眞貴。恆當二象順﹐攜手同襟帶。何爲人事問﹐日焉生患害。

其二十五

夫人自初降說此賦詩﹐尢皆勉勵於修道﹐慮中道而敗則禍更重矣。丁寧戒諭者﹐以許君及玉斧皆籍名仙簡﹐務其日進玄徳更懋眞階耳。因述靑童君勸學道之士拔愛欲之根如攘懸珠﹐一一攘之自當盡矣。又云牛馬負重入泥轉增陷沒﹐道士心挾世欲速須去之﹐視彼泥中之牛願求蘇息耳。人讀道經得修道之味﹐如饗美食六腑皆美而有餘味﹐能行如此者得道矣。紫元夫人亦與夫人言﹐眾眞曰﹕天下有五難﹐貧窮惠施難﹐豪富學道難﹐制命不死難﹐得見洞經難﹐生值壬辰後當聖世難。昔聞之於大道君曰﹕道徳元形知之無益﹐當在守志行道耳。譬如磨鏡垢去明存卽見己形﹐斷六情守空靜卽自見道之眞﹐亦可自知宿命矣。玄淸夫人云﹕世人擊於妻子家宅之患甚於牢獄﹐牢獄有原赦之時﹐而妻子情欲𨿽有虎口之禍﹐己猶甘心投之﹐其罪無赦。故謂之家累﹐言其陷累我身不得逍遙自適﹐而人不知割愛去累洗心爲道而存其身也。楊君降眞之會﹐有十夫人皆列位號而無傳記﹐及歌吟之詞﹐備列於此﹕太和靈嬪上眞左夫人﹑北海六微玄淸夫人﹑北漢七靈右夫人﹑太極中華右夫人﹑八靈道母西嶽蔣夫人﹑上眞東宮衛夫人﹑朱陵北絕臺上嬪管妃﹑北嶽上眞山夫人﹑西漢夫人﹑長陵杜夫人。

此夕二十三眞人十五夫人降於金壇楊君家也。。

嬰母

嬰母者﹐姓諶氏﹐字日嬰﹐不知何許人也。西晉之時﹐丹陽郡黃堂觀居焉。僭修至道久歷歲年﹐時人自童幼逮於衰老見之鬢髮齡容顏狀無攺﹐眾號爲嬰母。因入昊市見一童子年可十四五﹐近前拜於母云﹐合爲母兒。母曰﹕年少自何而來﹐拜吾爲子未測其旨﹐亦莫敢許之﹐豈可相依耶。乃懷嘆而去﹐月餘又於昊市逢一孩子三歲﹐以來若無所歸﹐悲號浹夕﹐母因視之﹐執母衣倨不肯捨去。人或見者勸母收而育之﹐逾於所生矣。旣長明穎孝敬異於常人﹐冠歲以來風神挺邁﹐所居常有異云黑光景髻髭而見。侍母左右時說蓬壺閱風之事﹐母異之。謂曰﹕吾與汝暫此相因﹐汝以何爲號也。子曰﹕昔蒙天眞明授靈章﹐錫以名品約爲孝道明王﹐今宜稱而呼之矣。遂告母修眞之訣曰﹕每須髙處玄臺煉﹐絕異黨偸閒丘阜。餌服陽和靜夷玄﹐圃委鑑太虛無英。公子黃老玉書《大洞眞經》﹐豁落七元太上隱玄之道﹐可致輕蓋以流霞之輩﹐捲鈣乎文昌之臺﹐得此道者九鳳齊唱天籟駭虛﹐煉身禦節八景浮空﹐龍輿虎旅遊扇八方矣。母宜寶之。一日一孝道明王漠然隱去﹐母密修大法積數十年﹐人莫知也。其後昊猛許遜自嵩陽南遊詣母﹐請傳所得之道。因盟授之﹐孝道之法遂行江表。暇日母告二子曰﹕世云昔爲遜師﹐今玉皇玄譜之中﹐猛爲禦史﹐而遜爲髙明大使﹐總領仙籍位品已遷。又所主十二辰配十二國之分﹐遜領玄楞之野於辰爲子﹐猛統星紀之邦於辰爲丑﹐許當居昊之上以從仙階之等降也。又數年有雲龍之駕千乘萬騎來迎﹐諶母白日升天。今洪州髙安縣東四十里有黃堂壇靖﹐卽許君立祠朝拜聖母之所。其升天事迹在丹陽郡中﹐後避大唐宣宗廟諱﹐鍾陵祠靖號爲諶母。其孝道之法與靈寶小異﹐豫章人世世行之。偉哉人之行莫大於孝﹐孝於親者必忠於君﹐理於家者必康於國﹐感天地﹐動鬼神﹐厚人倫﹐美教化﹐移風俗﹐外淸八表﹐內正百度﹐可以助道弘化者其惟孝乎。則孝道之法降自上玄﹐隆於晉代﹐豫章之俗至今行之。故許君則拔宅升天﹐位統列國﹐皆孝感也。

鉤弋夫人

鉤弋夫人齊人也﹐姓趙。少好淸淨﹐病六年左手拳握不開。望黑者云東北有貴人黑﹑推求而得之召見﹐姿色甚偉。漢孝武帝發其手得玉鉤﹐手尋展。遂幸之﹐生昭帝。武帝害之﹐殯屍不玲而香一月間。昭帝卽位攺葬之﹐棺槨但有絲履而已﹐故名其宮曰﹕鉤弋﹐後避諱攺爲代廟。每祠謁之際﹐時有神坐於廟閣內焉。

湘江二妃

湘江二妃者﹐舜之妃也﹐長日娥皇﹐次日女英。昔堯以耄昏倦於天下﹐舉賢隱之徳以讓之﹐許巢善捲之屬﹐避之而去。訪於側陋﹐有鰥者日虞舜﹐以孝徳聞﹐堯舉而用之。娉之二女﹐以觀其內﹐歷試諸難以觀其外。旣而大麓不迷百工咸理﹐爰俾攝政二十八年而堯崩﹐舜服喪三年而後卽位﹐卽位之年年六十一矣。在位又五十一年﹐凡壽一百一十二歲﹐南巡於蒼梧之野止於何侯之家﹐太帝五老以瑤車玉耕云旌羽蓋降而迎舜﹐遂升天不還﹐何侯亦拔宅而去。二妃時在山下﹐求舜不獲﹐瞻望九峯一一相似﹐不知舜之所之。望峯而泣﹐抆淚於崖竹﹐竹爲之斑歷﹐視諸峯皆疑舜在其上﹐因爲九疑山焉。旣而精誠感通﹐亦得仙去﹐時人以爲其沈於湘江也。故立祠焉。祠中列湘君湘夫人之位﹐此其序長少之品位﹐當是娥皇爲湘君﹐女英爲湘夫人﹐非是別有湘君之神也。髙秋月夜﹐九疑湘浦﹐時聞天鈞韶樂之音﹐蓋是舜上理紫微﹐下鎭此山﹐每所經遊必有天樂導從﹐靈音駭虛﹐俗謂之湘靈鼓瑟﹐亦誤傳也。俗中咸以﹑二妃爲堯之女﹐事亦誤矣。今按帝系云﹕黃帝﹐曰帝鴻氏﹐姬姓少典之子﹐亦雲姓少典﹐亦雲姓公孫﹐名軒轅。神農世衰﹐諸侯怨叛﹐蚩尢肆毒﹐害及生靈﹐黃帝自有熊之國興師佐命﹐遂卽帝位﹐克蚩尢誅姜氏之後而定天下。黃帝之子名摯紹﹐黃帝位號爲少昊氏﹐亦曰金天氏。金天之子日顓頊﹐顓頊之子日帝譽﹐帝譽之子日堯﹐號陶唐氏﹐名放勛。以此詳之﹐堯卽黃帝玄孫也﹐乃爲顓頊五世之孫﹐堯乃舜再從祖也。堯之女乃舜之從祖姑也﹐堯不應以女娉舜﹐此恐史冊相傳之誤耳。當是堯欲歷試於舜﹐以觀其徳﹐聘以二女﹐史臣遂而書之﹐固非堯女以娉於舜矣。娥皇女英非姬姓也。又舜之號非謐號也。謐法起於周公﹐欲以褒貶君臣垂戒懲勸立以爲法。後人執而加之﹐云斕善傳聖曰堯﹐蓋取堯舉其舜於側陋﹐授以天下禪讓之美﹐千古所宗﹐故追爲此謐爾。又舜之一字﹐謐法云﹕仁聖盛明日舜﹐此亦後人追立之號也﹐何者﹖按《書》云﹐堯將巽位﹐曰﹕咨爾四嶽﹐朕在位七十載矣﹐汝能庸命巽朕位。嶽曰﹕否﹐徳忝帝位。帝曰﹕明明揚側陋師錫帝。曰﹕有鰥在下﹐日虞舜。帝曰﹕兪予聞如何﹖嶽曰﹕瞽子父頑母駱象傲克諧﹐以孝需需。帝曰﹕我其試哉﹐降二女於媽吶嬪於虞。帝曰﹕欽哉。此財堯但以二女嬪配於舜﹐觀其理內之徳﹐或娶諸宮掖﹐或得於民間﹐固非堯之女以娉於舜明矣。蓋是秦皇焚書之後﹐學士逃難解散﹐史籍湮滅篇卷不全﹐濟南伏生口以傳授﹐或有舛誤﹐無由顯明。舜之爲號亦自布衣而有﹐非是歿後之謐﹐如伏羲神農帝譽顓頊之例是也。穎悟之士更望詳之。

洛川玄妃

洛川玄妃﹐玄犧氏之女也﹐得道爲水仙﹐以主於洛川矣。常遊洛水之上﹐以眾女仙爲賓友﹐自以遊宴爲適﹐或祥化多端亦猶朝雲暮雨之狀耳。魏雍丘王曹植感宋玉對楚王之事作《洛神賦》以叔之﹐言其狀也﹐翩若驚鴻﹐婉若遊龍﹐榮曜秋菊﹐華茂春松。髻霏兮若輕雲之蔽日﹐飄諷兮若流風之回云。皎若太陽升朝霞﹐灼若芙葉出綠波。體迅飛亮飄忽若神﹐淩波微步羅襪生塵。此蓋文士妖飾之詞﹐若夫得道登眞﹐體位髙邈﹐仙凡廈隔﹐感降良難﹐宜可方宋玉淫冶之音﹐所致上仙之一遇也。至若馮夷服虹丹爲水仙﹐位證河侯﹐震蒙得玄珠主於拖岷之錄﹐昊姐娥獲瓊藥登於月宮﹐此非獨水爲太陰之府而女仙主之﹐蓋其職秩所遇也。呂公子服水玉而爲河伯﹐天昊餌雲母而爲水神﹐亦有男仙居水官之任也。馮夷者好道﹐遇涓子以虹丹授之﹐服而爲水仙﹐位爲河侯。震蒙氏女者﹐亦日奇相氏﹐得黃帝玄珠之要而爲水仙﹐爲岷拖江源之主。昊姐娥﹐羿妻也﹐羿司射﹐衛黃帝之宮﹐入宮得瓊藥之丹﹐以與姐娥服﹐飛入月宮爲月中之官。況五嶽十山九江八澤皆有仙曹靈府﹐以司明世人罪福功過﹐亦生掌山川寶貨靈艸神芝﹐或統禦洞天眞經玉籍。其任不常﹐或千年五百年﹐亦有遷易﹐玄眞杳隔﹐世莫得知也。

陽都女

陽都女者﹐陽都市酒家之女也。生有異相﹐眉連耳﹐細而長﹐眾以爲異﹐疑其天人也。時有黑山仙人犢子者﹐鄴人也。常居黑山采松子﹑狹苓﹐餌而服之﹐已數百年矣。莫知其姓名﹐常乘黃犢﹐時人號爲犢子。時壯時老時丑時美﹐來往陽都酒家﹐都女悅遂相奉侍。一日一女隨犢子出取桃﹐一宿而反﹐得桃甚多。連兜甘美﹐異於常桃。邑人伺其去時旣出門﹐二人共牽犢耳而走﹐其速如飛﹐人不能追也。如是且還﹐復在市中數十年﹐夫婦俱去﹐後有見在潘山之下﹐冬賣桃果焉。《文選賦》云﹕犢配眉連是也。

杜蘭香

杜蘭香者﹐不知何許人也。有漁父者於湘江洞庭投綸自給﹐一日一於洞庭之岸聞兒啼哭聲﹐四顧無人﹐惟三歲女子在於岸側。漁父憐而舉之還家﹐養育十餘歲﹐天姿奇偉靈顏妹瑩﹐迨天人也。忽有靑童靈人自空玄而下﹐來集其家﹐擭女而去﹐臨升天謂其父曰﹕我仙女杜蘭香也﹐有過謫於人問﹐玄期有限今將去矣。於是淩空而去﹐自後時亦還家。其後於洞庭包山降張碩家﹐碩蓋修道者也。蘭香降之三年﹐授以舉形飛化之道﹐碩亦得仙。初降時畱玉簡﹑玉唾盂﹑紅火梡布﹐以爲登眞之信焉。又一夕命侍女資黃鱗羽岐絳履玄冠鶴氅之服丹玉佩揮靈劍﹐以授於碩﹐曰﹕此上仙之所服﹐非洞天之所有也。不知張碩仙官定何班品﹐傳記未顯﹐難得詳載也。漁父亦自老益少﹐往往不食﹐亦學道江湘問﹐不知所之矣。

墉城集仙錄卷之五竟

墉城集仙錄卷之六

唐廣成先生杜光庭集

盱母

盱母者﹐豫章人也。外混世俗﹐而內修眞要耳。嘗云我千年之前曾居西山﹐世累稍息當歸眞彼中。其子名烈﹐字道微﹐少喪其父﹐事母以孝聞。黑需翼翼勤於色﹐養家貧而營侍甘旨﹐未嘗有闕﹐鄕裏推之。西晉武帝時﹐同郡昊猛﹑許遜精修通感道化宣行﹐居洪崖山﹐築壇立靖。猛旣去世﹐遜卽以寶符眞錄拯俗救民﹐遠近宗之。遜仕州爲記室﹐後每朔望還家朝拜。人或見其乘龍往來﹐徑速如咫尺耳。惟吁君純篤忠厚﹐許君委用之﹐卽與母結茅於許君宅東北八十餘步﹐日一夕侍養許君﹐謹願恭肅未嘗有息。母常於山側采擷花果以奉許君﹐君惜其志誠常欲拯而度之。以惠帝元康二年壬子八月十五日﹐太上命玉眞上公崔文子﹑太玄眞卿瑕丘仲冊命﹐拜許君爲九州都仙大使髙明主者﹐云車羽蓋白日升天。許君謂道微及母曰﹕我承太帝之命不得久畱﹐汝可繼隨仙舉期於異日。母子悲喜不自勝﹐再拜告請願侍云輩。君乃許之﹐卽賜靈藥服之﹐躬稟眞訣﹐於是午時從許君升天﹐今壇井存焉。鄕人不敢華繕蓋表﹐吁君母子儉約故也。世號爲吁母壇靖焉。

九天玄女

九天玄女者﹐黃帝之師﹐聖母元君弟子也。黃帝世爲有熊國之君﹐佐神農爲理。神農之孫楡岡旣衰﹐諸侯相伐﹐干戈日尋﹐各據方色﹐自稱五行之號。太嗥之後自爲靑帝﹐楡岡神農之後自號赤帝﹐共工之族自號白帝﹐葛天之後自號黑帝﹐帝起有熊之墟自號黃帝。乃恭已下士側身修徳﹐在位二十二年﹐而蚩尢肆孽﹐弟兄八十一人﹐獸身人語銅頭鐵額瞰砂吞石不食五穀﹐作五虎之形以害黎庶﹐鑄兵於葛鑪之山不察帝命。帝欲徵之﹐博求賢能以爲己助﹐得風後於海隅﹐得力牧於大澤﹐以大鴻爲佐﹐天老爲師﹐署三公以象三臺﹐風後爲上臺﹐天老爲中臺﹐五聖爲下臺。始獲寶鼎不爨而熟﹐迎日推莢﹐以封胡爲將﹐以夫人費修之子爲太子﹐用張若﹑堤朋﹑力牧﹑容光﹑龍紆﹑倉頡﹑容成﹑大撓﹑屠龍眾臣以爲翼輔﹐戰蚩尢於涿鹿。帝師不勝﹐蚩尢作大霧三日內外皆迷。風後法斗機作大車﹐以杓指南以正四方﹐帝用憂憤齋於太山之下﹔王母遣使披玄狐之衣以符授帝﹐曰﹕精思告天必有太上之應。居數日﹐大霧冥冥晝晦﹐玄女降焉。乘丹鳳禦景云服九色彩翠之衣集於帝前﹐帝再拜受命。玄女曰﹕吾以太帝之教﹐有疑可問也。帝稽首頓首曰﹕蚩尢暴橫毒害需黎﹐四海嗷嗷莫保性命﹐欲萬戰萬勝之術﹐與人除害可乎﹖玄女卽授六甲六壬兵信之符﹐靈寶五帝策使鬼神之書﹐制妖通靈五明之印﹐五陰五陽遁元之式﹐太一十精四神勝負握機之圖﹐五兵河圖策精之訣。復率諸侯再戰蚩尢於冀州﹐蚩尢驅魑魅雜妖以爲陣﹐雨師風伯以爲衛﹐應龍蓄水以徵於帝。帝畫之遂滅蚩尢於絕轡之野中冀之鄕﹐分四冢以葬之。由是楡岡拒命﹐又誅之阪泉之野﹐北逐塤齋﹐大定四方。步四極凡二萬八千里﹐乃鑄鼎立九州﹐置五行九徳之臣以觀天地﹐祠萬靈垂法設教﹐然後采首山之銅鑄鼎於荊山之下﹐黃龍來迎乘龍升天。

孫夫人

孫夫人者﹐三天法師張道陵之妻也。同隱龍虎山修三元默朝之道﹐積年累有感降。天師得黃帝龍虎中丹之衛﹐丹成服之﹐能分形散景﹐坐在立亡。天師自鄱陽入嵩髙山得隱書制命之衛﹐能策召鬼神。時海內紛擾﹐在位多危﹐又文道凋喪﹐不足以拯危佐世。年五十方修道﹐及丹成又二十年﹐旣衛用精妙﹐遂入蜀遊諸名山﹐率身行教。夫人棲眞江表﹐道化甚行﹐以衝帝永嘉元年乙酉到蜀居陽平化﹐煉金液九丹。依太一元君所授黃帝之法﹐積年丹成﹐變形飛化無所不能。以桓帝永壽二年丙申九月九日﹐與天師於板中雲臺化白日升天﹐位至上眞束嶽夫人。子衡﹐字靈眞﹐繼志修煉世貌嗣師﹐以靈帝光和二年歲在己未正月二十三日﹐於陽平化白日升天。孫魯﹐字公期﹐世號系師。當漢祚陵夷中土紛亂﹐爲梁﹑益二州牧﹐鎭南將軍﹐理於漢中。魏祖行靈帝之命就加爵秩﹐旋以劉章失蜀﹐先生舉兵﹐公期托化歸眞隱景而去。王子安陽平化碑云﹕嗣師歸眞有會證道﹐玆山反霧移煙玄霄﹐一旦地馳鴻驛鳳白日升天。靈衛肅而上騰神儀﹐杳而長騖。西川耆舊攀鳳翼而無階﹐南國英靈仰龍髯而無逮﹐卽以上升之日遂爲齋祭之辰是也。初夫人居化中遠近欽風禮謁如市﹐旋以方調鑪鼎﹐務在精嚴﹐人物誼闐必慮褻讀﹐遂於山趾化一泉﹐使禮奉之人先以其水盥沐﹐然後方詣道靖﹐號日解穢水﹐至今存焉。天師垂法令人探石井水﹐男女皆有應驗﹐以爲種子之法焉。山有三重以象三境﹐其前有伯陽池﹐卽太上老君遊宴之所﹐後有登眞洞﹐與靑城﹑峨媚﹑靑衣﹑西玄﹑羅浮﹑洞庭諸仙山洞室徑邃潛通﹐故爲二十四化之首也。

蠶女

蠶女者﹐乃是房星之精也。當髙辛之時蜀地未立君長﹐惟蜀山氏獨王一方。其人聚族而居不相統攝﹐往往侵噬恃彊暴寡。蠶女所居在今廣漢之部﹐亡其姓氏。其父爲鄰部所掠已逾年﹐惟所乘馬猶在。女念父隔絕﹐廢飲忘食﹐其母慰撫之﹐因告誓於其部之人曰﹕有能得父還者﹐以此女嫁之。部人𨿽聞其誓﹐無能致父還者﹐馬聞其言﹐驚躍振迅﹐絕絆而去。數月﹐其父乘馬而歸。自此馬晝夜嘶嗚﹐不復飲齡。父問其故﹐母以誓眾之言白之﹐父曰﹕誓於人也﹐不誓於馬﹐安有人而配偶非類乎﹖馬能脫我於難功亦大矣﹐所誓之言不可行也。馬嘶跪愈甚﹐逮欲害人﹐父怒射殺之﹐曝其皮於庭中。女行過側﹐馬皮蹙然而起﹐捲女飛去。旬日復棲於桑樹之上﹐女化爲蠶﹐食桑葉吐絲成璽用織羅綺﹑袁被﹐以衣被於人問﹐蠶自此始也。父母悔恨念之不已﹐一日一蠶女乘彩雲﹑駕此馬﹐侍衛數十人自天而下﹐謂父母曰﹕太上以我孝能致身﹐心不忘義﹐授以九官仙嬪之任長生矣﹐無復憶念也。言訖﹐沖虛而去。今其冢在什郁﹑綿竹﹑徳陽三縣界﹐每歲祈蠶者四方雲集﹐皆獲靈應。蜀之風俗﹐諸觀畫塑玉女之像﹐披以馬皮﹐謂之馬頭娘﹐以祈蠶桑焉。俗云閣其屍於樹謂之桑樹﹐恥化爲虫故謂之蠶。《稽聖賦》云﹕爰有女人感彼死馬化爲蠶虫﹐衣被天下是也。《陰陽書》云﹕蠶與馬同類﹐乃知是房星所化也。

彭女

彭女者﹐彭祖之女孫也。祖姓錢﹐名鏗﹐帝顓頊之玄孫﹐陸終氏之子。舜舉之於堯﹐臣能調羹﹐進雉羹於堯。堯以其善調味必能養生﹐善養生必能養民﹐遂封於彭城。其道可祖﹐彭人世世見之﹐故謂之彭祖﹐言彭地之祖也。其地在徐州﹐而彭祖得道不樂衝天﹐周遊四海﹐居蜀多年﹐子孫繁眾﹐故有彭山﹑天彭﹑彭門之名﹐俱在蜀焉。《禮經》云﹕微瀘彭濮皆蜀地也。導江有天彭山﹐兩峯如闕﹐相去四十餘步﹐謂之彭門﹐祖嘗隱焉﹐因以爲號。彭女亦得養生之道﹐隨祖修行亦數百歲﹐朝拜勤志﹐晨夕不倦。今彭女山有禮拜石﹐有彭女五體﹑肘膝拜痕﹐及衣髻之迹﹐深有僅寸。每往來北平洞及此山並建爲彭女化﹐一日一彭女於此升天﹐其後置縣因山爲號。元和丁酉歲前進士湛賁立碑以紀其事﹐《蜀紀》詳載焉。若丰沛之彭城﹐卽彭祖始封之地﹐大彭之國雄爲五霸之一也。唐光化三年庚申五月﹐有三鶴飛來共巢於彭女觀檜樹之上﹐巢廣六尺。刺史司空張琳具狀聞於蜀主﹐西平王香燈致醮﹐營修觀宇。其夕神燈千炬﹐飛照林嶺。畫圖上奏﹐下詔褒美﹐仍編入《唐史》也。

弄玉

弄玉者﹐秦繆公之女也﹐好吹簫。時有簫史者﹐善吹簫﹐公以弄玉妻之﹐築臺以居焉。弄玉吹簫十餘年能作鳳嗚﹐鳳來止其臺上。夫婦居臺上數年不下﹐一日一隨鳳飛去。於是秦公於雍宮作鳳女祠﹐時有簫聲焉。

園客妻

園客妻者﹐神女也。園客者﹐濟陰人也﹐美姿貌而良色﹐人多欲以女妻之﹐客終不娶。常種五色香艸﹐積數十年服食其實。忽有五色蛾集於香艸上﹐客收而薦之以布﹐生華蠶焉。至蠶時﹐有一女自來助客養蠶﹐亦以香艸飼之。蠶女養蠶旣壯﹐得繭百二十枚﹐繭大如甕﹐每一繭噪六七日乃盡。噪訖﹐此女與園客俱去。濟陰今有華蠶之祠宇焉。

昌容

昌容者﹐商王之女也。修道於常山﹐食蓬蒙根二百餘年﹐顏如二十許。能致紫艸﹐賣與染家﹐得之者色加倍好﹐得錢以救貧病者﹐往來城市世世見之﹐遠近之人奉事者千餘家﹐竟不知其所修之道。常行日中不見其影﹐或云昌容能煉其形者也。忽乃衝天而去。

漢中酒婦

漢中關下酒婦者﹐不知何許人也﹐亦不知姓氏。忽遇卜師呼子先者﹐不知何許人也﹐年可五十餘﹐云已數百歲。酒婦異之﹐每加禮敬﹐忽一旦來謂婦曰﹕急裝束﹐與汝共應中陵王去。是夜果有二人來﹐持二茅狗﹐一與子先﹐一與酒婦﹐俱令騎之﹐乃龍也。相隨上華陰山上﹐常大呼云﹕子先﹑酒母在此﹐比日題有仙聖之道矣。

女幾

女幾者﹐陳市上酒婦也。作酒常美﹐仙人過其家飲酒﹐卽以《素書》五卷質酒錢。幾開視之﹐乃仙方養性長生之術也。幾私寫其要訣依而修之﹐三年顏色更少﹐如二十許人。數歲質酒仙人復來﹐笑謂之曰﹕盜道無師﹐有翅不飛。女幾遂隨仙人去﹐居山歷年﹐人常見之﹐其後不知所適。今所居卽女幾之山也。

河間王女

河問王女者﹐乃玄俗之妻也。玄俗得神仙之道來往河問已數百年﹐鄕人言常見之日中無影﹐惟餌巴豆雲母﹐亦賣之於都市﹐七丸二錢可愈百病。河問王有病買服之﹐下蛇十餘頭。問其病意﹐答言王之所病乃六世餘殃所致﹐非王所招也。王昔嘗放乳鹿﹐卽麒麟母也﹐仁心感天固當遇我耳。王家老舍人云﹕常見父母說云玄俗日中無影﹐王召而視之果驗。王女幼絕葷血﹐淸靜好道﹐王以女妻之。居數年﹐與女俱入常山中﹐時有見者。

采女

采女者﹐商王宮女也﹐少得養神之道﹐年二百七十餘﹐視之如十五六歲耳。初﹐王聞彭祖有道拜爲大夫﹐封之於彭。每稱疾閒居不預政事﹐服雲母粉麋鹿角雲母水桂常有少容﹐性沈靜﹐不自言有道。王詣問訊﹐竟莫之告﹐遺以珍玩﹐皆受以卹貧﹐乏略無所畱。王於掖庭立華屋紫閣﹐飾以金玉使祖居之﹐令采女乘輜餅問道於彭祖。采女再拜﹐請問延年益壽之法﹐答曰﹕舉形登天上補仙官者﹐當服元君太一金丹白日升天也。此道至大﹐非君王所爲。其次當愛精養神服食艸藥﹐可以長生﹐但不能役使鬼神乘虛飛行耳。其次陰陽運黑導引屈伸﹐使百節黑行關機無滯﹐此可以無疾痛所侵﹐而後思神念眞坐忘練液﹐皆可以令人久壽。若二黑交接之道﹐沂流補腦之要﹐此甚難行﹐有懷棘履刃之危﹐又非王之所爲也。吾所聞淺薄道止於此﹐不足宣傳也。大宛中有靑精先生千歲而色如童子﹐或終歲不食﹐或一日九餐﹐可以問其道也。采女曰﹕靑精先生何仙也﹖答曰﹕此乃得道耳﹐非仙人也。仙者﹐或煉身入云無翅而飛﹐或駕龍虎上造太階﹐或爲烏獸浮游靑霄﹐或潛行江海翺翔名山﹐或服元气﹐或茹芝英﹐或出入人問﹐或隱迹林莽﹐面生異骨體有奇毛﹐戀好深僻不交流俗者也。若以人之修身﹐當食甘珍服輕麗處官秩通陰陽﹐耳目聰明骨節堅彊顏色神澤老而不衰﹐延年久視長在世問。寒濕風溫不能傷﹐鬼神眾精不能害﹐五兵百虫不能中﹐憂喜毀譽不能累﹐此乃可貴耳。人生於世但養之得宜可至百二十歲﹐不及此者皆傷之也。大醉大飽大喜大怒大溫大寒大勞大極皆傷也﹐至樂至憂至畏至怖至撓至躁至奢至淫皆傷也﹐甚饑甚渴甚思甚慮亦傷也﹐久坐久立久外久行亦傷也。寒溫得節﹐饑飽適宜﹐無思無爲﹐惟淸惟靜﹐此可與言修身耳。已得其壽復養之得宜可二百四十歲四百八十歲﹐但莫傷之也。冬溫夏凍不失四時之和者﹐所以適身也﹐美色淑姿不至思欲之惑者﹐所以通神也﹐車服威儀知足不求者﹐所以一其志也﹐八音五色不至於耽溺者﹐所以遵心也。凡此之物本以養人﹐人之不能斟酌得中反以爲患﹐故聖賢垂戒懼下才溺之流遁忘返用之失所﹐故修道之士皆令禁之﹐欲以檢制之易也。故曰﹕上士別牀﹐中士異被﹐服藥百裹不如獨外。色使目盲﹐聲使耳聾﹐馨令鼻塞﹐欲致心蕩﹐味令口爽﹐苟能節宣得所﹐用之得宜﹐不臧年壽必得其益。此者譬猶水火﹐用之過當反爲害耳。人不知經脈損傷﹐血气不足﹐內理空疏﹐髓腦不實﹐體已先病﹐故爲外物所犯﹐因風寒酒色以發之耳。若本充實﹐豈有病耶。凡遠思羨願傷人﹐憂患悲哀傷人﹐情樂過差傷人﹐忿怒不解傷人﹐汲汲所愛傷人﹐戚戚所患傷人﹐寒暖失節傷人﹐陰陽不交傷人﹐所傷者眾而獨責房室爲傷可謂惑矣。是以男女相成猶天地之相生也﹐所以導養神黑使人不失其和。夫天地晝離而夜合﹐一歲之中三百六十交﹐故四時均而萬物生﹐生生成成不知窮極﹐所以天不失其動﹐地不失其靜﹐气不失其和﹐物不失其生﹐而能長久也。夫人不能法天地之常﹐而獨執一隅﹐單景孤形﹐喊衣絕食﹐自取死病﹐愚之甚也。去此修攝節宣之外﹐則有服元和之黑﹐得其道則邪神不能入﹐此理身之本也。余含景思神歷藏導引吞餌服禦之事千七百餘條﹐及四時首向責己謝過臥起早晏之法﹐可以教初學之士﹐引進向善之門漸正其心﹐而徐息其罪咎﹐非便能致人得道也。若血脈枯竭神黑凋敗﹐豈思神念眞而能守之﹐固未知其益矣。此由愚人爲道而求其末﹐不務其本也。又內不養神外則勞形﹐元精漸虛神黑困竭﹐而晝夜伏勤誦讀經訣﹐此亦無益也。旣久不蒙效﹐則怨道無驗﹐恨古人欺我﹐此又非也。我師云﹕節解韜形無爲九室諸經萬三千首﹐皆示以始涉之門庭耳。采女具受諸要以教王﹐王試爲之皆有驗。王行彭祖之道亦壽三百餘歲﹐但不能戒其妖淫耳。其後采女亦不知所之﹐蓋是得道者也。

太陽女

太陽女者﹐姓朱﹐名翼。得內修之要﹐吐納之益﹐敷演五行之道﹐用之深妙﹐行之甚驗﹐年二百八十歲﹐顏如桃花﹐口如含丹﹐肌體充澤﹐眉鬢如畫﹐光彩射人﹐視之如十七八者。奉事絕洞子﹐絕洞子姓李﹐名修﹐能寅龍申虎之術﹐著書四十篇﹐名日《道源》。在人問已數百歲﹐翼事之甚勤盡得道要﹐戒之曰﹕我之所修以柔勝剛弱制彊﹐行之者謹敬爲本﹐如臨深履危禦奔乘驚差之毫釐喪爾之榮﹐勤而守之可以長生矣。其後煉金液之丹﹐丹成服之而俱得升天。

太陰女

太陰女﹐姓贏﹐名金。爲人聰達智慧過羣﹐學玉子之道﹐𨿽得其法未能精微﹐明無其師﹐乃當道沽酒密訪其師焉。會太陽子過之飲酒於其肆﹐見女詞旨閒雅禮節恭謹﹐乃嘆曰﹕彼行白虎剩蛇﹐我行靑龍玄武﹐。天下悠悠知者爲誰﹖女聞之喜﹐使妹問客土數爲幾。對曰﹕南三北五東九西七中一耳。妹還報曰﹕客大賢者﹐至得道人也。我始問一已知五矣。遂請入道室﹐進名僎嘉體而享之。以問長生之要﹐太陽子曰﹕共事天帝之朝﹐俱飲神光之水﹐登玉子之魁綱﹐禮五行之祕寶﹐惟賢是親豈有恪﹐遂教以補導之要﹐授以蒸丹之方﹐合服得仙﹐時已二百歲矣﹐有小童之容也。太陽子姓禹﹐名明。與王子爲親友﹐玉子得道﹐太陽子師而事之﹐曲盡服勤之禮。玉子門徒三千餘人﹐惟太陽子終日昏醉﹐三百餘年竟不精煉﹐玉子謂之曰﹕汝當理身養命爲眾賢之師﹐而低迷大醉﹐功業不修﹐大藥不合﹐𨿽得千年猶不兔死﹐此凡庸所不爲﹐況於達者乎。乃攺節煉丹﹐丹成服之仙去。在世五百餘年常有少容。玉子姓章﹐名震﹐南郡人也。周幽王知其有道﹐徵之不出﹐遂隱山得道也。

太玄女

太玄女姓顓﹐名和。少喪父﹐或相其母﹐子皆曰不壽。惻然爲憂﹐嘗曰﹕人之處世一失不可復得﹐一死不可復生﹐況聞壽之限促非修道不可以延其生也。遂行訪明師洗心求道﹐得玉子之術﹐行之累年﹐遂能入水不濡﹐盛寒之時單衣冰上﹐而顏色不變﹐身體溫暖可至積日。又能徙官府宮殿城市屋宅於他處﹐視之無異﹐指之卽失所在。門戶櫝櫃有關綸者﹐指之卽開﹐指山山摧﹐指樹樹折﹐更指卽如故。將弟子行所到山問日暮﹐以杖叩石卽石﹐開入其中﹐屋室牀機幃帳廚凜供酒食如常﹐𨿽行萬里所在常爾。能令小物忽大如屋﹐大物忽小如毫芒﹐或吐火漲天噓之卽滅﹐又能坐炎火之中衣履不燃﹐須臾之問或爲小兒或爲車馬﹐無所不作。行三十六術甚有其效﹐起死回生救人無數﹐不知其何故﹐所服食亦無得其衛者﹐顏色益少鬢髮如鴉﹐忽白日升天而去。

樊夫人

樊夫人者﹐劉綱之妻也。綱字伯鸞﹐仕爲上虞令﹐亦有道衛﹐能檄召鬼神禁制變化之道﹐亦港修密證﹐人莫能知爲理。尙淸靜簡易而政令宣行﹐民受其惠無旱嘆漂墊之害﹐無疫毒驚暴之傷﹐歲歲大丰﹐遠近所仰。暇日與夫人較其衛甩﹐俱坐堂上綱作火燒客確捨從東而起﹐夫人禁之火卽便滅。庭中兩株桃﹐夫妻各呎一株使之相鬥擊。良久綱所呎者不勝數走出於籬外﹐綱唾盤中卽成鯽魚﹐夫人唾盤中成獺﹐食其魚。綱與夫人入四明山﹐路值虎﹐綱禁之﹐虎伏不起﹐適欲往﹐虎號之。夫人徑往其前﹐虎以面向地不敢仰視﹐夫人以繩縛虎牽歸系於牀腳下。綱每共試衛﹐事事不勝﹐將升天﹐縣廳側先有大皂莢樹﹐綱升樹數丈力能飛舉﹐夫人卽平坐牀上冉冉如雲气之舉﹐同升天而去。

東陵聖母

東陵聖母者﹐廣陵海陵人也。適杜氏師事劉綱學道﹐能易形變化隱見無方﹐杜不信道常患怒之。聖母或行理疾救人﹐或有所之詣杜﹐患之愈甚﹐告官訟之云聖母姦妖不理家務。官收聖母付獄﹐頃之已從獄窗中飛去﹐眾望見之轉髙入雲中﹐畱所著履一緬在窗下﹐自此升天。於是遠近立廟祠之﹐民所奉事禱祈立效。常有一靑烏在祭所﹐人有失物者乞問所在﹐靑烏卽集盜物人之上。路不拾遺﹐歲月稍久亦不復爾﹐至今海陵海中不得爲姦盜之事。大者卽風波沒溺虎狼殺之﹐小者卽病傷也。

西河少女

西河少女者﹐神仙伯山甫外甥女。山甫﹐雍州人﹐入華山學道﹐精思服食﹐時還鄕裏省覲親族﹐二百餘年容狀益少。每入人家﹐卽知其家先世已來善惡功過﹐有如目擊﹐又知將來吉凶﹐言無不中。見其外甥女體常多病﹐將藥與之﹐女服藥時年已七十﹐稍稍還少﹐色如嬰兒。漢帝遣使者行經西河﹐於城東見一女子笞一老翁﹐翕頭鬢皓白﹐跪而受杖。使者怪而問之﹐女子答曰﹕此子是妾兒也。昔妾舅氏伯山甫得神仙之道﹐隱居華山﹐湣妾多病﹐以神藥授妾﹐妾服之漸復少壯。今此兒﹐妾令服藥不肯﹐致此衰老﹐行不及妾﹐妾乃患之﹐故與杖爾。使者問女及兒年各幾許﹐女子答曰﹕妾年二百三十歲﹐兒年七十矣。女亦入隱華山﹐得仙而去。

墉城集仙錄卷之六竟

