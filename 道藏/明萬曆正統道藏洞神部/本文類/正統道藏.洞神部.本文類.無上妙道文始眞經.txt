無上妙道文始眞經

經名﹕無上妙道文始眞經。又名《關尹子》。相傳爲周大夫關令尹喜所作。據余嘉錫考證﹐應爲南宋人假托。一卷。底本出處﹕《正統道藏》洞神部本文類。參校本﹕一﹑牛道淳《文始眞經注》﹔二﹑《叢書集成初編》所收《關尹子》。

無上妙道文始眞經

關尹子

關令尹喜﹐周大夫也。老子西遊﹐喜望見有紫气浮關﹐知眞人當過﹐候物色而邇之﹐果得老子。老子亦知其奇﹐爲著書。喜旣得老子書﹐亦自著書九篇﹐名《關尹子》。今陜州靈寶縣太初觀﹐乃古函谷關候見老子處。終南宗聖官﹐乃關尹故宅﹐周穆王修其艸樓﹐攺號樓觀﹐建老子祠﹐道觀之興﹐實祖於此。老子授經後﹐西出大散關﹐復會於城都﹟1靑羊肆﹐賜號文始先生﹐卽《莊子》所謂博大眞人者也。

無上妙道文始眞經

一字

宇者﹐道也。

非有道不可言﹐不可言卽道。非有道不可思﹐不可思卽道。天物怒流﹐人事錯錯然﹐若若乎回也﹐戛戛乎斗也﹐勿勿乎似而非也。而爭之﹐而介之﹐而現之﹐而嘖之﹐而去之﹐而要之。言之如吹影﹐思之如鏤塵﹐聖智造迷﹐鬼神不識。惟不可爲﹐不可致﹐不可測﹐不可分﹐故日天﹑日命﹑曰神﹑日玄﹐合日道。

無一物非天﹐無一物非命﹐無一物非神﹐無一物非玄。物旣如此﹐人豈不然。人皆可日天﹐人皆可日神﹐人皆可致命造玄﹟2﹐不可彼天此非天﹐彼神此非神﹐彼命此非命﹐彼玄此非玄。是以善吾道者﹐卽一物中知天盡神﹐致命造玄。學之徇異﹐名析同實﹐得之契同﹐實忘異名。

觀道者如觀水﹐以觀沼爲未足﹐則之河﹑之江﹑之海﹐曰水至也﹐殊不知我之津液涎淚﹐皆水。道無人﹐聖人不見﹐甲是道﹐乙非道。道無我﹐聖人不見﹐己進道﹐己退道。以不有道﹐故不無道﹐以不得道﹐故不失道。

不知道﹐妄意卜者﹐如射覆盂。髙之者﹐曰存金存玉﹐中之者﹐曰存角存羽﹐卑之者﹐曰存瓦存石。是乎非是乎﹖惟置物者知之。

一陶能作萬器﹐終無有一器能作陶者﹐能害陶者。一道能作萬物﹐終無有一物能作道者﹐能害道者。道茫茫而無知乎﹐心儻儻而無羈乎﹐物疊疊而無非乎。電之逸乎﹐沙之飛乎﹐聖人以知心一﹑物一﹑道一﹐三者又合爲一。不以一格不一﹐不以不一害一。

以盆爲沼﹐以石爲島﹐魚環遊之﹐不知幾千萬里而不窮乎﹟3﹐夫何故﹖水無源無歸。聖人之道﹐本無首﹐末無尾﹐所以應物不窮。

無愛道﹐愛者水也﹐無觀道﹐觀者火也﹐無逐道﹐逐者木也﹐無言道﹐言者金也﹐無思道﹐思者土也。惟聖人不離本情而登大道﹐心旣未萌﹐道亦假之。

重云蔽天﹐江湖黯然﹐遊魚茫然﹐忽望波明食動﹐幸賜於天﹐卽而就之﹐漁釣斃焉。不知我無我﹐而逐道者亦然。

方術之在天下多矣﹐或尙晦﹐或尙明﹐或尙彊﹐或尙弱﹐執之皆事﹐不執之皆道。

道終不可得﹐彼可得者﹐名徳不名道﹐道終不可行﹐彼可行者﹐名行不名道。聖人以可得可行者﹐所以善吾生﹐以不可得不可行者﹐所以善吾死。

聞道之後﹐有所爲有所執者﹐所以之人﹐無所爲無所執者﹐所以之天。爲者必敗﹐執者必失﹐故聞道於朝﹐可死於夕。

一情冥﹐爲聖人﹐一情善﹐爲賢人﹐一情惡﹐爲小人。一情冥者﹐自有之無﹐不可得而示﹐一情善惡者﹐自無起有﹐不可得而祕。一情善惡爲有知﹐惟動物有之﹐一情冥爲無知﹐溥天之下﹐道無不在。

勿以聖人力行不息﹐則日道以勤成﹐勿以聖人堅守不易﹐則曰道以執得。聖人力行﹐猶之發矢﹐因彼而行﹐我不自行。聖人堅守﹐猶之握矢﹐因彼而守﹐我不自守。

若以言行學識求道﹐互相輾轉﹐無有得時。知言如泉嗚﹐知行如禽飛﹐知學如擷影﹐知識如計夢﹐一息不存﹐道將來契。

以事建物則難﹐以道棄物則易﹐天下之物﹐無不成之難﹐壞之易。

一灼之火﹐能燒萬物﹐物亡而火何存﹖一息之道﹐能冥萬物﹐物亡而道何在﹖

人生在世﹐有生一日死者﹐有生十年死者﹐有生百年死者。一日死者﹐如一息得道﹐十年百年死者﹐如歷久得道。彼未死者﹐𨿽動作昭智﹐止名爲生﹐不名爲死。彼未契道者﹐𨿽動作昭智﹐止名爲事﹐不名爲道。

不知吾道無言無行﹐而卽有言有行老求道﹐﹟4忽遇異物橫執爲道。殊不知捨源求流﹐無時得源﹐捨本求末﹐無時得本。

習射﹑習禦﹑習琴﹑習弈﹐終無一事可以一息得者﹐惟道無形無方﹐故可得之一息。

兩人射相遇﹐則工拙見﹐兩人弈相遇﹐則勝負見﹐兩人道相遇﹐則無可示。無可示者﹐無工無拙﹐無勝無負。

吾道如海﹐有億萬金投之﹐不見﹐有億萬石投之﹐不見﹐有億萬污穢投之﹐不見。能運小嚴小魚﹐能運大餛大鯨。合眾水而受之﹐不爲有餘﹐散眾水而分之﹐不爲不足。

吾道如處暗﹐﹐夫處明者﹐不見暗中甲物﹐而處暗者﹐能見明中區事。

小人之權歸於惡﹐君子之權歸於善﹐聖人之權歸於無所得。惟無所得﹐所以爲道。

吾道如劍﹐以刃割物卽利﹐以手握刃卽傷。篷不問豆﹐豆不答連﹐瓦不問石﹐石不答瓦﹐道亦不失。問與答與一气往來﹐道何在。

仰道者歧﹐如道者最﹐皆知道之事﹐不知道之道。是以聖人不望道而歉﹐不侍道而丰﹐不借道於聖﹐不賈道於愚。

二柱

柱者﹐建天地也。

若槐若盂﹐若鉼若壺﹐若養若盎﹐皆能建天地。兆龜數曹﹐破瓦文石﹐皆能告士。凶。是知天地萬物成理﹐一物包焉﹐物物皆包之﹐各不相借。以我之精合彼之精﹐兩精相博﹟5而神應之。一雌一雄卵生﹐一牝一牡胎生。形者彼之精﹐理者彼之神﹐愛者我之精﹐觀者我之神。愛爲水﹐觀爲火﹐愛執而觀﹐因之爲木﹐觀存而愛﹐攝之爲金。先想乎一元之气﹐具乎一物﹐執愛之以合彼之形﹐冥觀之以合彼之理﹐則象存矣。一運之象﹐周乎太空﹐自中而升爲天﹐自中而降爲地。無有升而不＇降﹐無有降而不升﹐升者爲火﹐降者爲水﹐欲升而不能升者爲木﹐欲降而不能降者爲金。木之爲物﹐鉆之得火﹐絞之得水。金之爲物﹐擊之得火﹐鎔之得水。金木者﹐水火之交也。水爲精爲天﹐火爲神爲地﹐木爲魂爲人﹐金爲魄爲物﹐運而不已者爲時﹐包而有在者爲方﹐惟土終始之﹐有解之者﹐有去之者﹟6。

天下之人﹐蓋不可以億兆計﹐人人之夢各異﹐夜夜之夢各異﹐有天有地﹐有人有物﹐皆思成之﹐蓋不可以塵計﹐安知今之天地﹐非有思者乎。

心應棗﹐肝應楡﹐我通天地。將陰夢水﹐將晴夢火﹐天地通我。我與天地似契似離﹐純純各歸。天地𨿽大﹐有色有形﹐有數有方﹐吾有非色非形﹐非數非方﹐而天天地地者存。

死胎中者﹐死卵中者﹐亦人亦物﹐天地𨿽大﹐彼固不知﹐計天地者﹐皆我區識﹐譬如手不觸刃﹐刃不傷手﹟7。

夢中﹑鑑中﹑水中﹐皆有天地存焉。欲去夢天地者﹐寢不寐﹐欲去鑑天地者﹐形不照﹐欲去水天地者﹐盎不汲。彼之有無﹐在此不在彼﹐是以聖人不去天地﹐去識。

天非自天﹐有爲天者﹐地非自地﹐有爲地者。譬如屋宇舟車﹐待人而成﹐彼不自成。知彼有待﹐知此無待﹐上不見天﹐下不見地﹐內不見我﹐外不見人。

有時者气﹐彼非气者﹐未嘗有晝夜。有方者形﹐彼非形者﹐未嘗有南北。何謂非气﹖气之所自生者。如搖篷得風﹐彼未搖時﹐非風之气﹐彼已搖時﹐卽名爲气。何謂非形﹖形之所自生者。如鉆木得火﹐彼未鉆時﹐非火之形﹐彼已鉆時﹐卽名爲形。

寒暑溫凍之變﹐如瓦石之類﹐置之火卽熱﹐置之水卽寒﹐呵之卽溫﹐吸之卽凍。特因外物有去有來﹐而彼瓦石無去無來﹐譬如水中之影﹐有去有來﹐所謂水者﹐實無去來。

衣搖空得風﹐气噓物得水﹐水注水卽嗚﹐石擊石卽光﹐知此說者﹐風雨雷電皆可爲之﹐蓋風雨雷電皆綠气而生﹐而气綠心生。猶如內想大火﹐久之覺熱﹐內想大水﹐久之覺寒﹐知此說者﹐天地之徳皆可同之。

五云之變﹐可以卜當年之丰歉﹐八風之朝﹐可以卜當時之吉凶﹐是知休咎災祥﹐一气之運爾。渾人我﹐同天地﹐而彼私智認而已之。

天地寓﹐萬物寓﹐我寓﹐道寓﹐苟離於寓﹐道亦不立。

三極

極者﹐尊聖人也。

聖人之治天下﹐不我賢愚﹐故因人之賢而賢之﹐因人之愚而愚之。不我是非﹐故因事之是而是之﹐因事之非而非之。知古今之大同﹐故或先古﹐或先今﹐知內外之大同﹐故或先內﹐或先外。天下之物無得以累之﹐故本之以謙﹐天下之物無得以外之﹐故含之以虛﹐天下之物無得以難之﹐故行之以易﹐天下之物無得以窒之﹐故變之以權。以此中天下﹐可以制禮﹐以此和天下﹐可以作樂﹐以此公天下﹐可以理射﹟8﹐以此周天下﹐可以禦侮﹐以此因天下﹐可以立法﹐以此觀天下﹐可以制器。聖人不以一已治天下﹐而以天下治天下﹐天下歸功於聖人﹐聖人任功於天下﹐所以堯舜禹湯之治天下﹐天下皆日自然。

天無不覆﹐有生有殺﹐而天無愛惡。日無不照﹐有妍有丑﹐而日無厚薄。

聖人之道天命﹐非聖人能自道﹐聖人之徳時符﹐非聖人能自徳﹐聖人之事人爲﹐非聖人能自事﹐是以聖人不有道﹐不有徳﹐不有事。

聖人知我無我﹐故同之以仁﹐知事無我﹐故權之以義﹐知心無我﹐故戒之以禮﹐知識無我﹐故照之以智﹐知言無我﹐故守之以信。

聖人之道﹐或以仁爲仁﹐或以義爲仁﹐或以禮以智﹐以信爲仁﹐仁義禮智信﹐各兼五者﹐聖人一之不膠﹐天下名之不得。

勿以行觀聖人﹐道無迹﹐勿以言觀聖人﹐道無言﹐勿以能觀聖人﹐道無爲﹐勿以貌觀聖人﹐道無形。

行𨿽至卓﹐不｀離髙下﹐言𨿽至工﹐不離是非﹐能𨿽至神﹐不離巧拙﹐貌𨿽至殊﹐不離妍醜﹐聖人假此以示天下﹐天下冥此﹐乃見聖人。

聖人師蜂立君臣﹐師蜘蛛立网罟﹐師拱鼠制禮﹐師戰皚制兵。眾人師賢人﹐賢人師聖人﹐聖人師萬物﹐惟聖人同物﹐所以無我。

聖人曰﹕道觀天地人物皆吾道﹐倡和之﹐始終之﹐靑黃之﹐卵翼之﹐不愛道﹐不棄物﹐不尊君子﹐不賤小人。賢人曰﹕物物物不同﹐日一旦去之﹐日一旦與之﹐長之短之﹐直之方之﹐是爲物易者也。殊不知聖人鄙雜廁﹐別分居﹐所以爲人﹐不以此爲已。

聖人之於眾人﹐飲食衣服同也﹐屋宇舟車同也﹐貴賤貧富同也﹐眾人每同聖人﹐聖人每同眾人﹐彼仰其髙侈其大者﹐其然乎﹐其不然乎。魚欲異艸魚﹐捨水躍岸卽死﹐虎欲異艸虎﹐捨山入市卽擒﹐聖人不異眾人﹐特物不能拘爾。道無作﹐以道應世者﹐是事非道﹐道無方﹐以道寓物者﹐是物非道﹐聖人竟不能出道以示人。如鐘鐘然﹐如鐘鼓然﹐聖人之言則然﹐如車車然﹐如車舟然﹐聖人之行則然﹐惟莫能名﹐所以退天下之言﹐惟莫能知﹐所以奪天下之智。鯽蛆食蛇﹐蛇食蛙﹐蛙食鯽蛆﹐互相食也。聖人之言亦然﹐言有無之獘﹐又言非有非無之獘﹐又言去非有非無之獘﹐言之如引鋸然﹐惟善聖者不畱一言。

若龍若蛟﹐若蛇若龜﹐若魚若蛤﹐龍皆能之。蛟﹐蛟而已﹐不能爲龍﹐亦不能爲蛇爲龜﹐爲魚爲蛤﹐聖人龍之﹐賢人蛟之。

在己無居﹐形物自著﹐其動若水﹐其靜若鏡﹐其應若響。芒乎若亡﹐寂乎若淸﹐同焉者和﹐得焉者失﹐未常先人﹐而常隨人。

渾乎洋乎﹐遊太初乎﹐時金已﹐時玉已﹐時糞已﹐時土已。時翔物﹐時逐物﹐時山物﹐時淵物﹐端乎權乎﹐狂乎愚乎。

人之善琴者﹐有悲心﹐則聲淒淒然﹐有思心﹐則聲遲遲然﹐有怨心﹐則聲回回然﹐有慕心﹐則聲奕奕然﹟9。所以悲思怨慕者﹐非手非竹﹐非絲非桐﹐得之心﹐符之手﹐得之手﹐符之物﹐人有道者﹐莫不中道。

聖人以有言有爲有思者﹐所以同乎人﹐以未嘗言未嘗爲未嘗思者﹐所以異乎人。

利害心愈明﹐則親不睦﹐賢愚心愈明﹐則友不交﹐是非心愈明﹐則事不成﹐好醜心愈明﹐則物不契﹐是以聖人渾之。

心之愚拙者﹟10﹐妄援聖人之愚拙自解﹐殊不知聖人時愚時明﹐時巧時拙。

以聖師聖者賢人﹐以賢師聖者聖人﹐蓋以聖師聖者﹐徇迹而忘道﹐以賢師聖者﹐反迹而合道。

賢人趨上而不見下﹐眾人趨下而不見上﹐聖人通乎上下﹐惟其宜之﹐豈日離賢人眾人﹐別有聖人也哉﹗

天下之理﹐夫者唱﹐婦者隨﹐牡者馳﹐牝者逐﹐雄者嗚﹐雌者應﹐是以聖人制言行﹐而賢人拘之。

聖人道𨿽虎變﹐事則鰲行﹐道𨿽絲葬﹐焚事則某布﹟11。

所謂聖人之道者﹐胡然孑孑耳﹐胡然徹徹爾﹟12﹐胡然臧臧爾﹐惟其能褊偶萬物﹐而無一物能偶之﹐故能貴萬物。

云之捲舒﹐禽之飛翔﹐皆在虛空中﹐所以變化不窮﹐聖人之道則然。

四符

符者﹐精神魂魄也。

水可析可合﹐精無人也﹐火因膏因薪﹐神無我也﹐故耳蔽前後皆可聞無人﹐智崇無人﹐一奇無人﹐冬凋秋物無人﹐黑不可變無人﹐北壽無人﹐皆精。舌卽齒牙成言無我﹐禮卑無我﹐二偶無我﹐夏因春物無我﹐赤可變無我﹐南天無我﹐皆神。以精無人﹐故米去殼則精存﹐以神無我﹐故鬼憑物則神見。全精者忘是非﹐忘得失﹐在此者非彼﹐抱神者﹐時晦明﹐時彊弱﹐在彼者非此。

精神水火也﹐五行互生滅之﹐其來無首﹐其往無尾。則吾之精﹐一滴無存亡爾﹐吾之神﹐一欽無起滅爾。惟無我無人﹐無首無尾﹐所以與天地冥。

精者水﹐魄者金﹐神者火﹐魂者木。精主水﹐魄主金﹐金生水﹐故精者魄藏之。神主火﹐魂主木﹐木生火﹐故神者魂藏之﹟13。惟火之爲物﹐能鎔金而銷之﹐能墦木而燒之﹐所以冥魂魄。惟精在天爲寒﹐在地爲水﹐在人爲精。神在天爲熱﹐在地爲火﹐在人爲神。魄在天爲燥﹐在地爲金﹐在人爲魄。魂在天爲風﹐在地爲木﹐在人爲魂。惟以我之精﹐合天地萬物之精﹐譬如萬水可合爲一水﹐以我之神﹐合天地萬物之神﹐譬如萬火可合爲一火。以我之魄﹐合天地萬物之魄﹐譬如金之爲物﹐可合異金而鎔之爲一金。以我之魂﹐合天地萬物之魂﹐譬如木之爲物﹐可接異木而生之爲一木。則天地萬物皆吾精吾神﹑吾魂吾魄﹐何者死﹐何者生。

五行之運﹐因精有魂﹐因魂有神﹐因神有意﹐因意有魄﹐因魄有精﹐五者回環不已﹐所以我之僞心﹐流轉造化幾億萬歲﹐未有窮極。然核芽相生﹐不知其幾萬株﹐天地𨿽大﹐不能芽空中之核﹐雌卵相生﹐不知其幾萬禽﹐陰陽𨿽妙﹐不能卵無雄之雌。惟其來幹我者﹐皆攝之以一息﹐則變物爲我﹐無物無我﹐所謂五行者﹐孰能變之。

眾人以魄攝魂者﹐金有餘則木不足也﹐聖人以魂運魄者﹐木有餘則金不足也。蓋魄之藏﹐魂俱之﹐魂之遊﹐魄因之﹐魂晝寓目﹐魄夜捨肝﹐寓目能見﹐捨肝能夢。見者魂無分別﹐析之者分別﹐析之曰天地者﹐魂狙習也﹐夢者魄無分別﹐析之者分別﹐析之日彼我者﹐魄狙習也。火生土﹐故神生意﹐土生金﹐故意生魄。神之所動﹐不名神名意﹐意之所動﹐不名意名魄。惟聖人知我無我﹐知物無物﹐皆因思慮計之而有。是以萬物之來﹐我皆對之以性﹐而不對之以心﹐性者心未萌也。無心則無意矣﹐蓋無火則無土。無意則無魄矣﹐蓋無土則無金。一者不存﹐五者皆廢。旣能渾天地萬物以爲魂﹐斯能渾天地萬物以爲魄﹐凡造化所妙皆吾魂﹐凡造化所有皆吾魄﹐則無有一物可投我者﹟14。

鬼云爲魂﹐鬼白爲魄﹐於文則然﹐鬼者﹐人死所變。云者風﹐風者木﹐白者气﹐气者金﹐風散故輕淸﹐輕淸者上天﹐金堅故重濁﹐重濁者入地﹐輕淸者﹐魄從魂升﹐重濁者﹐魂從魄降。有以仁升者爲木星佐﹐有以義升者爲金星佐﹐有以禮升者爲火星佐﹐有以智升者爲水星佐﹐有以信升者爲土星佐。有以不仁沈者木賊之﹐不義沈者金賊之﹐不禮沈者火賊之﹐不智沈者水賊之﹐不信沈者土賊之。魂魄半之﹐則在人問﹐升魂爲貴﹐降魄爲賤﹐靈魂爲賢﹐厲魄爲愚﹐輕魂爲明﹐重魄爲暗。揚魂爲羽﹐銳魄爲毛﹟15﹐明魂爲神﹐幽魄爲鬼。其形其居﹐其識其好﹐皆以五行契之。惟五行之數﹐參差不一﹐所以萬物之多﹐盈天地問猶未已也。以五事歸五行﹐以五行作五虫﹐可勝言哉。譬如兆龜數曹﹐至誠自契﹐五行應之﹐誠苟不至﹐兆之數之﹐無一應者。聖人假物以遊世﹐五行不得不對。

三者具有魂﹐魂者識﹐目者精﹐色者神﹐見之者﹐爲魂耳口鼻心之類。在此生者﹐愛爲精﹐爲彼生父本﹐觀爲神﹐爲彼生母本﹐愛觀𨿽異﹐皆因識生。彼生生本﹐在彼生者﹐一爲父﹐故受气於父气﹐爲水﹐二爲母﹐故受血於母血﹐爲火﹐有父有母﹐彼生生矣。惟其愛之無識﹐如鑠之交﹟16﹐觀之無識﹐如燈之照﹐吾識不萌﹐吾生何有。

如檸叩鼓﹐鼓之形者﹐我之有也﹐鼓之聲者﹐我之感也﹐檸已往矣﹐餘聲尙存﹐終亦不存而矣﹟17。鼓之形如我之精﹐鼓之聲如我之神﹐其餘聲者﹐猶之魂魄﹐知夫倏往倏來﹐則五行之气我何有哉。

夫果之有核﹐必待水火土三者具矣﹐然後相生不窮﹐三者不具﹐如大旱大撩大塊﹐皆不足以生物。精水神火意土三者本不交﹐惟人以根合之﹐故能於其中橫見有事。猶如術呎﹐能於至無見多有事。

魂者水也﹟18﹐木根於冬水﹐而花於夏火﹐故人之魂藏於夜精﹐而見於晝神。合乎精﹐故所見我獨﹐蓋精未嘗有人﹐合乎神﹐故所見我同﹟19﹐蓋神未嘗有我。

知夫此身如夢中身﹐隨情所見者﹐可以飛神作我而遊太淸﹐知夫此物如夢中物﹐隨情所見者﹐可以凝精作物而駕八荒。是道也﹐能見精神而久生﹐能忘精神而超生。吸气以養精﹐如金生水﹐吸風以養神﹐如木生火﹐所以假外以延精神。漱水以養精﹐精之所以不窮﹐摩火以養神﹐神之所以不窮﹐所以假內以延精神。若夫忘精神而超生者﹐吾嘗言之矣。人勤於禮者﹐神不外馳﹐可以集神﹐人勤於智者﹐精不外移﹐可以攝精。仁則陽而明﹐可以輕魂﹐義則陰而冥﹐可以禦魄。

蛻娘轉丸﹐丸成﹐精思之﹐而有蚊白者存丸中﹐俄去殼而蟬﹐彼蛻不思﹐彼蚊奚白。

庖人羹蟹﹐遺一足幾上﹐蟹已羹﹐而遺足尙動﹐是生死者﹐一气聚散爾﹐不生不死﹐而人橫計日生死。

有死立者﹐有死坐者﹐有死臥者﹐有死病者﹐有死藥者﹐等死﹐無甲乙之殊。若知道之士﹐不見生﹐故不見死。

人之厭生死超生死﹟20﹐皆是大患﹐譬如化人﹐若有厭生死心﹐超生死心﹐止名爲妖﹐不名爲道。計生死者﹐或日死已有﹐或日死已無﹐或日死已亦有亦無﹐或曰當幸者﹐或日當懼者﹐或日當任者﹟21﹐或日當超者﹐愈變識情﹐馳騖不已。殊不知我之生死﹐如馬之手﹐如牛之翼﹐本無有﹐復無無﹐譬如水火﹐𨿽犯水火﹐不能燒之﹐不能溺之。

五鑑

鑑者﹐心也。

心蔽吉凶者﹐靈鬼攝之﹐心蔽男女者﹐淫鬼攝之﹐心蔽幽憂者﹐沈鬼攝之﹐心蔽逐放者。狂鬼攝之﹐心蔽盟詛者﹐奇鬼攝之﹟22。如是之鬼﹐或以陰爲身﹐或以幽爲身﹐或以風爲身﹐或以气爲身﹐或以土偶爲身﹐或以彩畫爲身﹐或以老畜爲身﹐或以敗器爲身。彼以其精﹐此以其精﹐兩精相搏﹐則神應之。爲鬼所攝者﹐或解奇事﹟23﹐或解瑞事﹐其人傲然﹐不日鬼於躬﹐惟日道於躬﹐久之﹐或死木﹐或死金﹐或死繩﹐或死井。惟聖人能神神﹐而不神於神﹐役萬神而執其機﹐可以會之﹐可以散之﹐可以禦之﹐日應萬物﹐其心寂然。

無一心﹐五識並馳﹐心不可一﹐無虛心﹐五行皆具﹐心不可虛﹐無靜心﹐萬化密移﹐心不可靜。借能一則二偶之﹐借能虛則實滿之﹐借能靜則動搖之。惟聖人能斂萬有於一息﹐無有一物可役吾之明徹﹐散一息於萬有﹐無有一物可問吾之云爲。

火千年﹐俄可滅﹐識千年﹐俄可去。

流者舟也﹐所以流之者﹐是水非舟﹐運者車也﹐所以運之者﹐是牛非車﹐思者心也﹐所以思之者﹐是意非心。不知所以然而然﹟24﹐故其來無從﹐其往無在。其來無從﹐其往無在﹐故能與天地本原﹐不古不今。

知心無物﹐則知物無物﹐知物無物﹐則知道無物﹟25﹐故不尊卓絕之行﹐不驚微妙之言。故物我交心生﹟26﹐兩木摩火生﹐不可謂之在我﹐不可謂之在彼﹐不可謂之非我﹐不可謂之非彼﹐執而彼我之﹐則愚。

無恃爾所謂利害是非﹐爾所謂利害是非﹟27﹐果得利害是非之乎﹐聖人方且不識不知﹐而況於爾。

夜之所夢﹐或長於夜﹐心無時﹐生於齊者﹐心之所見皆齊國也﹐旣而之宋之楚﹐之晉之梁﹐心之所存各異﹐心無方。

善弓者﹐師弓不師羿﹐善舟者﹐師舟不師鼻﹐善心者﹐師心不師聖。

是非好醜﹐成敗盈虛﹐造物者運矣﹐皆因私識執之而有。於是以無遣之猶存﹐以非有非無遣之猶存﹐無曰莫莫爾﹐無日渾渾爾﹐猶存﹐譬猶昔遊再到﹐記憶宛然﹐此不可忘﹐不可遣﹐善吾識者﹟28﹐變識爲智。變識爲智之說﹐汝知之乎﹖曰﹕想如思鬼﹐心栗﹐思盜﹐心怖﹐曰﹕識如認黍爲稷﹐認玉爲石﹐皆浮游罔象﹐無所底止。譬睹奇物生奇物想﹐生奇物識﹐此想此識﹐根不在我﹐譬如今日﹐今日而已﹐至於來日想識﹐殊未可卜﹐及至來日﹐紛紛想識﹐皆綠有生。日想日識﹐譬犀望月﹐月影入角﹟29﹐特因識生﹐始有月形﹐而彼眞月﹐初不在角﹐胸中之天地萬物亦然﹐知此說者﹐外不見物﹐內不見情。

物生於土﹐終變於土﹐事生於意﹐終變於意﹐知夫惟意﹐則俄是之﹐俄非之﹐俄善之﹐俄惡之﹐意有變﹐心無變﹐意有覺﹐心無覺。惟一我心﹐則意者塵往來耳﹐事者欽起滅爾﹐吾心有大常者存。

情生於心﹐心生於性﹐情波也﹐心流也﹐性水也﹐來幹我者﹐如石火頃﹐以性受之﹐則心不生﹐物浮浮然。

賢愚眞僞﹐有識者﹐有不識者﹐彼𨿽有賢愚﹐彼𨿽有眞僞﹐而謂之賢愚眞僞者﹐系我之識﹐知夫皆識所成﹐故𨿽眞者亦僞矣。

心感物不生心﹐生情﹐物交心不生物﹐生識﹐物尙非眞﹐何況於識﹐識尙非眞﹐何況非情﹟30。而彼妄人﹐於至無中執以爲有﹐於至變中執以爲常﹐一情認之積爲萬情﹐萬情認之積爲萬物﹐物來無窮﹐我心有際。故我之良心受制於情﹐我之本情受制於物﹐可使之去﹐可使之來﹐而彼去來﹐初不在我﹐造化役之﹐固無休息。殊不知天地𨿽大﹐能役有形﹐而不能役無形﹐陰陽𨿽妙﹐能役有气﹐而不役無气﹟31。心之所之﹐則气從之﹐气之所之﹐則形應之﹐猶如太虛﹐於至無中變成一气﹐於一气中變成萬物﹐而彼之一气﹐不名太虛。我之一心﹐能變爲气爲形﹐而我之心無气無形﹐知夫我之一心﹐無气無形﹐則天地陰陽不能役之。

人之平日﹐目忽見非常之物者﹐皆精有所結而使之然﹐人之病日﹐目忽見非常之物者﹐皆心中所歉﹟32而使之然。苟知吾心能於無中示有﹐則知吾心能於有中示無﹐但不信之﹐自然不神。或日厥識旣昏﹐孰能不信﹖我應之曰﹕如捕蛇師心不怖蛇﹐彼𨿽夢蛇﹐而無怖畏﹐故黃帝曰﹕道無鬼神﹐獨往獨來。

我之思慮日變﹐有使之者﹐非我也﹐命也﹐苟知惟命﹐外不見我﹐內不見合。

譬如兩目﹐能見天地萬物﹐暫時回光﹐一時不見。

目視雕琢者﹐明愈傷﹐耳聞交響者﹐聰愈傷﹐心思玄妙者﹐心愈傷。

勿以我心揆彼﹐當以彼心揆彼﹐知此說者﹐可以周事﹐可以行徳﹐可以貫道﹐可以交人﹐可以忘我。

天下之理﹐小不制而至於大﹐大不制而至於不可制﹐故能制一情者﹐可以成徳﹐能忘一情者﹐可以契道。

六匕

匕者﹐食也﹐食者﹐形也。

世之人以我思異彼思﹐彼思異我思分人我者﹐殊不知夢中人亦我思異彼思﹐彼思異我思﹐孰爲我﹐孰爲人﹖世之人以我痛異彼痛﹟33﹐分人我者﹐殊不知夢中人亦我痛異彼痛﹐彼痛異我痛﹐孰爲我﹐孰爲人﹖爪發不痛﹐手足不思﹐亦我也﹐豈可以思痛異之。世之人以獨見者爲夢﹐同見者爲覺﹐殊不知精之所結﹐亦有一人獨見於晝者﹐神之所合﹐亦有兩人同夢於夜者﹐二者皆我精神﹐孰爲夢﹐孰爲覺﹖世之人以所見爲夢﹐久見爲覺﹟34﹐殊不知暫之所見者﹐陰陽之气﹐久之所見者﹐亦陰陽之气﹐二者皆我陰陽﹐孰爲夢﹐孰爲覺﹖

好仁者﹐多夢松柏桃李﹐好義者﹐多夢刀兵金鐵﹐好禮者﹐多夢籃篡連豆﹐好智者﹐多夢江湖川澤﹐好信者﹐多夢山嶽原野﹐役於五行﹐未有不然者。然夢中或聞某事﹐或思某事﹐夢亦隨變﹐五行不可拘。聖人禦物以心﹐攝心以性﹐則心同造化﹐五行亦不可拘。汝見蛇首人身者﹐牛臂魚鱗者﹐鬼形禽翼者﹐汝勿怪﹐此怪不及夢﹐夢怪不及覺﹐有耳有目﹐有手有臂﹐怪尢矣。大言不能言﹐大智不能思。有人問於我曰﹕爾族何氏﹟35何名何字﹐何衣何食﹐何友何僕﹐何琴何書﹐何古何今﹖我時默然不對一字。或人叩之不己﹐我不得已應之曰﹕尙自不見我﹐將何爲我所。

形可分可合﹐可延可隱﹐一夫一婦可生二子﹐形可分﹐一夫一婦二人成一子﹐形可合﹐食巨勝則壽﹐形可延﹐夜無月火﹐人不見我﹐形可隱。以一气生萬物﹐猶棄發可換﹐所以分形﹐以一气合萬物﹐猶破唇可補﹐所以合形﹐以神存气﹐以气存形﹐所以延形﹐合形於神﹐合神於無﹐所以隱形。汝欲知之乎﹐汝欲爲之乎。

無有一物不可見﹐則無一物非之見﹐無有一物不可聞﹐則無一物非之聞。五物可以養形﹐無一物非吾之形﹐玉味﹟36可以養气﹐無一物非吾之气﹐是故吾之形气﹐天地萬物。

阱夫習牛則獷﹐獵夫習虎則勇﹐漁夫習水則沈﹐戰夫習馬則健﹐萬物可爲我。我之一身﹐內變蟯蛔﹐外蒸虱蚤﹐痕則龜魚﹐瘦則鼠皚﹐我可爲萬物。

我之爲我﹐如灰中金﹐而不若礦砂之金﹐破礦得金﹐淘沙得金﹐揚灰終身﹐無得金也。

一蜂至微﹐亦能遊觀乎天地﹐一蝦至微﹐亦能放肆乎大海。

土偶之成也﹐有貴有賤﹐有士有女﹐其質土其壞土人哉。

目自觀﹐目無色﹐耳自聽﹐耳無聲﹐舌自嘗﹐舌無味﹐心自揆﹐心無物﹐眾人逐於外﹐賢人執於內﹐聖人皆僞之。

我身五行之气﹐而五行之气﹐其性一物﹐借如一所﹐可以取水﹐可以取火﹐可以生木﹐可以凝金﹐可以變土﹐其性捨攝﹐元無差殊。故羽虫盛者﹐毛虫不育﹐毛虫盛者﹐鱗虫不育﹐知五行互用者﹐可以忘我。

枯龜無我﹐能見大知﹐磁石無我﹐能見大力﹐鐘鼓無我﹐能見大音﹐舟車無我﹐能見遠行。故我一身𨿽有智有力﹐有行有音﹐未嘗有我。

蟻射影能斃我﹐知夫無知者亦我﹐則普天之下﹐我無不在。

心憶者猶忘饑﹐心忿者猶忘寒﹐心養者猶忘病﹐心激者猶忘痛。苟吸气以養其和﹐孰能饑之﹖存神以滋其暖﹐孰能寒之﹖養五臟以五行﹐則無傷也﹐孰能病之﹖歸五臟於五行﹐則無知也﹐孰能痛之﹖

人無以無知無爲者爲無我﹐𨿽有知有爲﹐不害其爲無我﹐譬如火也﹐躁動不停﹐未嘗有我。

七釜

釜者﹐化也。

道本至無﹐以事歸道者﹐得之一息﹐事本至有﹐以道運事者﹐周之百爲。得道之尊者﹐可以輔世﹐得道之獨者﹐可以立我。知道非時之所能拘者﹐能以一日爲百年﹐能以百年爲一日。知道非方之所能礙者﹐能以一里爲百里﹐能以百里爲一里。知道無气﹐能運有气者﹐可以召風雨。知道無形﹐能變有形者﹐可以易禽獸。得道之淸者﹐物莫能累﹐身輕矣﹐可以騎鳳鶴。得道之渾者﹐物莫能溺﹐身冥矣﹐可以席蛟鯨。有卽無﹐無卽有﹐知此道者﹐可以制鬼神。實卽虛﹐虛卽實﹐知此道者﹐可以入金石。上卽下﹐下卽上﹐知此道者﹐可以侍星辰力古卽今﹐今卽古﹐知此道者﹐可以卜龜筮。人卽我﹐我卽人﹐知此道者﹐可以窺他人之肺肝。物卽我﹐我卽物﹐知此道者﹐可以成腹中之龍虎。知象由心變﹐以此觀心﹐可以成女嬰。知气由心生﹐以此吸神﹐可以成鑪冷。以此勝物﹐虎豹可伏﹐以此同物﹐水火可入。惟有道之士能爲之﹐亦能能之而不爲之。

人之力﹐有可以奪天地造化者﹐如冬起雷﹐夏造冰﹐死屍能行﹐枯木能花﹐豆中攝鬼﹐杯中釣魚﹐畫門可開﹐土鬼可語﹐皆純气所爲﹐故能化萬物。今之情情不停﹐亦气所爲﹐而气之爲物﹐有合有散﹐我之所以行气者﹐本未嘗合﹐亦未嘗散。有合者生﹐有散者死﹐彼未嘗合未嘗散者﹐無生無死﹐客有去來﹐郵亭自若﹟37。

有誦呎者﹐有事神者﹐有墨字者﹐有變指者﹐皆可以役神禦气﹐變化萬物。惟不誠之人﹐難於自信﹐而易於信物﹐故假此爲之﹐苟知爲誠﹐有不待彼而然者。

人一呼一吸﹐日行四十萬里﹐化可謂速矣﹐惟聖人不存不變。

靑鸞子千歲而千歲化﹐桃子五仕而心五化﹐聖人賓事去物﹐豈不欲建立於世哉﹐有形數者﹐懼化之不可知也。

萬物變遷﹐𨿽互隱見﹐气一而已﹐惟聖人知一而不化。

爪之生﹐發之長﹐榮衛之行﹐無頃刻止﹐眾人能見之於著﹐不見之於微﹟38﹐賢人見之於微﹐而不能任化﹐聖人任化﹐所以不化﹟39。

室中有常見聞矣﹐旣而之門之鄰﹐之裏之黨﹐旣而之郊之山之川﹐見聞各異﹐好惡隨之﹐和競從之﹐得失成之﹐是以聖人動止有戒。譬如大海﹐能變化億萬蚊魚﹐水一而已。我之與物﹐蓊然蔚然﹐在大化中﹐性一而已。知夫性一者﹐無人無我﹐無死無生。

天下之理﹐是或化爲非﹐非或化爲是﹐恩或化爲條﹐條或化爲恩﹐是以聖人居常慮變。

人之少也﹐當佩乎父兄之教﹐人之壯也﹐當達乎朋友之箴﹐人之老也﹐當警乎少壯之說﹐萬化𨿽移﹐不能厄我。

天下之理﹐輕者易化﹐重者難化﹐譬如風雲﹐須臾變滅﹐金玉之性﹐歷久不渝。人之輕明者﹐能與造化俱化而不畱﹐殆有未嘗化者存。

二幼相好﹐及其壯也﹐相遇則不相識﹐二壯相好﹐及其老也﹐相遇則不相識﹐如雀蛤鷹鳩之化﹐無昔無今。

八籌

籌者﹐物也。

古之善搽曹灼龜者﹐能於今中示古﹐古中示今﹐髙中示下﹐下中示髙﹐小中示大﹐大中示小﹐一中示多﹐多中示一﹐人中示物﹐物中示人﹐我中示彼﹐彼中示我。是道也﹐其來無今﹐其往無古﹐其髙無蓋﹐其低無載﹐其大無外﹐其小無內﹐其本無一﹐其末無多﹐其外無物﹐其內無人﹐其近無我﹐其遠無彼。不可析﹐不可合﹐不可諭﹐不可思﹐惟其渾淪﹐所以惟道﹟40。

水港﹐故蘊爲五精﹐火飛﹐故達爲五臭﹐木茂﹐故花爲五色﹐金堅﹐故實爲五聲﹐土和﹐故滋爲五味﹐其常五﹐其變不可計﹐其物五﹐其雜不可計。然則萬物在天地問﹐不可執謂之萬﹐不可執謂之五﹐不可執謂之一﹐不可執謂之非萬﹐不可執謂之非五﹐不可執謂之非一。或合之﹐或離之﹐以此必形﹐以此必數﹐以此必气﹐徒自勞爾﹐物不知我﹐我不知物。

卽吾心中可作萬物﹐蓋心有所之﹐則愛從之。愛從之﹐則精從之﹐蓋心有所結﹐先凝爲水﹐心慕物涎出﹐心悲物淚出﹐心愧物汗出。無暫而不久﹐無久而不變﹐水生木﹐木生火﹐火生土﹐土生金﹐金生水﹐相攻相克﹐不可勝數。嬰兒藥女﹐金樓絳宮﹐靑蛟白虎﹐寶鼎紅鑪﹐皆此物﹐有非此物存者。

烏獸俄喲喲﹐俄旬旬﹐俄逃逃﹐艸木俄茁茁﹐俄亭亭﹐俄蕭蕭﹐天地不能畱﹐聖人不能擊﹐有運者存焉爾。有之在彼﹐無之在此﹐鼓不檸則不嗚﹐偶之在彼﹐奇之在此﹐檸不手則不擊。

均一物也﹐眾人惑其名﹐見物不見道﹐賢人析其理﹐見道不見物﹐聖人合其天﹐不見道﹐不見物﹐一道皆道。不執之卽道﹐執之卽物。

知物之僞者﹐不必去物﹐譬如見土牛木馬﹐𨿽情存牛馬之名﹐而心忘牛馬之實。

九藥

藥者﹐雜治也。

勿輕小事﹐小隙沈舟﹐勿輕小物﹐小虫毒身﹐勿輕小人﹐小人賊國。能周小事﹐然後能成大事﹐能積小物﹐然後能成大物﹐能善小人﹐然後能契大人。天旣無可必者人﹐人又無能必者事﹐惟去事離人﹐則我在我﹐惟可卽可﹐未有當繁簡可﹐當戒忍可﹐當勤墮可。

智之極者﹐知智果不足以周物﹐故愚﹐辯之極者﹐知辯果不足以諭物﹐故訥﹐勇之極者﹐知勇果不足以勝物﹐故怯。

天地萬物﹐無有一物是吾之物﹐物非我﹐物不得不應﹐我非我﹐我不得不養。𨿽應物﹐未嘗有物﹐𨿽養我﹐未嘗有我。勿日外物然後外我﹐勿日外我然後外心﹟41道一而已﹐不可序進。

諦毫末者﹐不見天地之大﹐審小音者﹐不聞雷霆之聲。見大者亦不見小﹐見邇者亦不見遠﹐聞大者亦不聞小﹐聞邇者亦不聞遠。聖人無所見﹐故能無不見﹐無所聞﹐故能無不聞。

目之所見﹐不知其幾何﹐或愛金﹐或愛玉﹐是執一色爲目也﹐耳之所聞﹐不知其幾何﹐或愛鐘﹐或愛鼓﹐是執一身爲耳也﹟42。惟聖人不慕之﹐不拒之﹐不處之。

善今者可以行古﹐善末者可以立本。

狡勝賊能捕賊﹐勇勝虎能捕虎﹐能克己乃能成己﹐能勝物乃能利物﹐能忘道乃能有道。

函堅則物必毀之﹐剛斯折矣﹐刀利則物必摧之﹐銳斯挫矣。威鳳以難見爲神﹐是以聖人以深爲根﹐走麝以遺香不捕﹐是以聖人以約爲紀。

鉼有二竅﹐水實之﹐則倒瀉﹐閉一﹐則水不下﹐蓋不升則不降﹐井𨿽千仞﹐汲之水上﹐蓋不降則不升。是以聖人不先物。

人之有失﹐𨿽已受害於已失之後﹐久之﹐竊議於未失之前﹐惟其不恃己聰明﹐而兼人之聰明﹐自然無我﹐而兼天下之我﹐終身行之﹐可以不失。

古今之俗不同﹐束西南北之俗又不同﹐至於一家一身之善又不同﹐吾豈執一豫格後世哉。惟隨時同俗﹐先機後事﹐捐忿塞欲﹐簡物恕人﹐權其輕重而爲之﹐自然合神不測﹐契道無方。

有道交者﹐有徳交者﹐有事交者。道交者﹐父子也﹐出於是非賢愚之外﹐故久﹔徳交者﹐則有是非賢愚矣﹐故或合或離﹔事交者﹐合則離。

勿以拙陋日道之質﹐當樂敏捷﹐勿以愚暗曰道之晦﹐當樂輕明﹐勿以傲易曰道之髙﹐當樂和同﹐勿以汗漫日道之廣﹐當樂要息﹟43﹐勿以幽憂曰道之寂﹐當樂悅豫﹐古人之言學之多獘﹐不可不救。

不可非世是己﹐不可卑人尊己﹐不可輕忽道己﹐不可訕謗徳己﹐不可鄙猥才己。

困天下之智者﹐不在智而在愚﹐窮天下之辯者﹐不在辯而在訥﹐伏天下之勇者﹐不在勇而在怯。

天不能春蓮冬菊﹟44﹐是以聖人不違時﹐地不能洛橘汶貉﹐是以聖人不違俗。聖人不能使手步足握﹐是以聖人不違我所長﹐聖人不能使魚飛禽馳﹐是以聖人不違人所長。夫如是者﹐可動可止﹐可晦可明﹐惟不可拘﹐所以爲道。少言者﹐不爲人所忌﹐少行者﹐不爲人所短﹐少智者﹐不爲人所勞﹐少能者﹐不爲人所役。

操之以誠﹐行之以簡﹐待之以恕﹐應之以默﹐吾道不窮。

謀之於事﹐斷之以理﹐作之於人﹐成之於天﹐事師於今﹐理師於古﹐事同於人﹐道獨於己。

金玉難捐﹐土石易捨﹐學道之士﹐遇微言妙行﹐愼勿執之﹐是可爲而不可執﹐若執之者﹐腹心之疾﹐無藥可療。

人不明於急務﹐而從事於多務它務奇務者﹐窮困災厄及之﹐殊不知道無不在﹐不可捨此就彼。

天下之理﹐捨親就疏﹐捨本就末﹐捨賢就愚﹐捨近就遠﹐可暫而已﹐久則害生。

昔之論道者﹐或曰凝寂﹐或日邃深﹐或曰澄徹﹐或日空同﹐或日晦冥﹐愼勿遇此而生怖退。天下至理﹐竟非言意﹐苟知非言非意在彼微言妙意之上﹐乃契吾說。

聖人大言金玉﹐小言桔梗芣苜﹐用之當﹐桔梗芣苜生之﹐不當﹐金玉斃之。

言某事者﹐甲言利﹐乙言害﹐丙言或利或害﹐丁言俱利俱害﹐必居一於此矣﹐諭道者不言。

事有在事言有理﹐道無在道言無理﹐知言無理﹐則言言皆道﹐不知言無理﹐𨿽執至言﹐爲梗爲醫﹟45。疑當作翳。

不信愚人易﹐不信賢人難﹐不信賢人易﹐不信聖人難﹐不信一聖人易﹐不信千聖人難。夫不信千聖人者﹐外不見人﹐內不見我﹐上不見道﹐下不見事。

聖人言蒙蒙﹐所以使人聾﹐聖人言冥冥﹐所以使人盲﹐聖人言沈沈﹐所以使人瘡。惟聾則不聞聲﹐惟盲則不見色﹐惟瘡則不音言。不聞聲者﹐不聞道﹑不聞事﹑不聞我﹐不見色者﹐不見道﹑不見事﹑不見我﹐不音言者﹐不言道﹑不言事﹑不言我。

人徒知僞得之中有眞失﹐殊不知眞得之中有眞失﹐徒知僞是之中有眞非﹐殊不知眞是之中有眞非。

言道者如言夢﹐夫言夢者曰﹕如此金玉﹐如此器皿﹐如此禽獸﹐言者能言之﹐不能取而與之﹐聽者能聞之﹐不能受而得之﹐惟善聽者不泥不辯。

圓爾道﹐方爾徳﹐平爾行﹐銳爾事。

無上妙道文始眞經竟

﹟1『城都』﹐當爲『成都』。

﹟2造玄﹐《關尹子》﹝載《叢書集成初編》﹞和《文始眞經注》﹝載《道藏》維字號﹞皆作『通玄』。

﹟3而不窮乎﹐《關尹子》和《文始眞經注》皆作『而不窮也』。

﹟4此句﹐《關尹子》作『而卽有言有行者﹐求道」﹐《文始眞經注》作『而卽有言有行求道』。

﹟5兩精相博﹐《關尹子》和《文始眞經注》皆作『兩精相搏』。

﹟6有去之者﹐《關尹子》和《文始眞經注》皆作『有示之者』。

﹟7刃不傷手﹐《關尹子》和《文始眞經注》皆作『刃不傷人」。

﹟8此句﹐《關尹子》和《文始眞經注》皆作『可以理財』。

﹟9此句﹐《關尹子》和《文始眞經注》皆作『其聲斐斐然一。

﹟10此句﹐《關尹子》和《文始眞經注》皆作『世之愚拙者』。

﹟11此句﹐《關尹子》和《文始眞經注》皆作『事則萊布』。『焚」字衍。

﹟12鋸《關尹子》和《文始眞經注》在『胡然徹徹爾』之後﹐尙脫『胡然堂堂爾』一句。

﹟13鋸《文始眞經注》﹐在一故神者魂藏之』句後﹐尙有『惟水之爲物﹐能藏金而息之﹐能滋木而榮之﹐所以析魂魄』句脫漏。

﹟14此句﹐《關尹子》作『則無有一物可役我者』﹔《文始眞經注》作『則無一物可投我者』。

﹟15此句﹐《關尹子》和《文始眞經注》皆作『鈍魄爲毛』。

﹟16此句﹐《關尹子》和《文始眞經注》皆作『如鎖之交』。

﹟17此句﹐《關尹子》和《文始眞經注》皆作『不存而己矣』。

﹟18此句﹐《關尹子》作『魂者木也』。

﹟19此句《關尹子》和《文始眞經注》皆作『故所見人同』。

﹟20此句﹐《關尹子》和《文始眞經注》皆作『人之厭生死超生死者』。

﹟21此句﹐《關尹子》和《文始眞經注》作『或日當皆喜者』。

﹟22『奇鬼攝之』句後﹐《關尹子》和《文始眞經注》尙有『心蔽藥餌者﹐物鬼攝之』句。此脫。

﹟23『或解奇事』句後﹐《關尹子》和《文始眞經注》尙有『或解異事』。

﹟24『不知所以然而然』句後﹐《關尹子》和《文始眞經注》尙有『惟不知所以然而然」句﹐此脫。

﹟25鋸《關尹子》和《文始眞經注》﹐在『則知道無物』句後﹐尙有『知道無物』句﹐此脫。

﹟26『故物我交心生』﹐《關尹子》和《文始眞經注》皆作『物我交心生』。

﹟27『爾所謂利害是非J﹐《關尹子》和《文始眞經注》皆作『爾所謂利害是非者』。

﹟28『善吾識者』﹐《關尹子》和《文始眞經注》皆作『善去識者」。

﹟29『譬犀望月﹐月影入角』﹐《關尹子》和《文始眞經注》皆作『譬如犀牛望月﹐月形入角』。

﹟30『何況非情』﹐《關尹子》和《文始眞經注》皆作『何況於情』。

﹟31『而不役無气』﹐《關尹子》和《文始眞經注》皆作『而不能役無气』。

﹟32『皆心中所歉』﹐《關尹子》和《文始眞經注》皆作『皆心有所歉』。

﹟332校本在此句之下﹐尙有『彼痛異我痛』句﹐此脫。

﹟34此二句﹐《關尹子》作『世之人以暫見者爲夢﹐久見者爲覺』﹐《文始眞經注》作『世之人以暫見爲夢﹐久見爲覺』。

﹟35『爾族何氏』﹐《關尹子》和《文始眞經注》皆作『爾何族何氏」。

﹟36玉味﹐《關尹子》和《文始眞經注》皆作『五味』。

﹟37『郵亭自若』﹐《關尹子》和《文始眞經注》皆作內郵常自若】。

﹟38此句﹐《關尹子》和《文始眞經注》皆作『不能見之於微』。

﹟39此句﹐《關尹子》和《文始眞經注》皆作『所以無化』。

﹟40《關尹子》和《文始眞經注》皆作『所以爲道。』

﹟41此句﹐《關尹子》和《文始眞經注》皆作『勿日外形然後外心」。

﹟42此句﹐《關尹子》和《文始眞經注》皆作『是執一聲爲耳也』。

﹟43此句﹐《關尹子》和《文始眞經注》皆作『當樂要急』。

﹟44此句﹐《關尹子》和《文始眞經注》皆作『天不能冬蓮春菊』。

﹟45此句﹐《關尹子》和《文始眞經注》皆作『爲梗爲翳』。

