太上化道度世仙經

經名﹕太上化道度世仙經。一春。不著撰人﹐疑出於宋代。底本出處﹕文類。《正統道藏》洞神部本文類。

太上化道度世仙經

化道品第一

爾時太上於元極元年﹐歲次癸丑﹐十月七日﹐詣太淸宮中七寶殿內﹐論至眞妙道。是時太上告左玄眞人曰﹕太初混沌﹐天地始分﹐陰陽造化﹐萬物含靈。

太初者﹐混沌之始也﹔混沌者﹐天地分立之先也。以太初爲祖﹐始分天地﹐配合陰陽﹐立其五行﹐分其四時之造化﹐以發生萬物也。

彊名日道。

道乃天地陰陽之母﹐五行萬物之宗﹐道之元形﹐故彊名日道也。

恍惚爲形﹐

恍惚者﹐澄湛之意也。謂大道視之元象﹐聽之元聲﹐遠之元則﹐近之元依﹐故以恍惚爲象﹐以虛元爲形。

隨之有理﹐勤志皆明﹐

大道無形﹐其理幽遠﹐若不志勤﹐難明妙理。

守終如始﹐功行乃成。

修道之人﹐施其功行﹐守終如初﹐大之與小﹐無不成矣﹗

持齋奉戒﹐淡泊爲門﹐

人以齋爲戒﹐以戒爲行﹐齋戒爲行﹐用淡泊爲根也。

身心淸靜﹐無愛無憎﹐

神好靜﹐而以身心是非撓之。太上以心無心﹐以身無身﹐乃虛心而實性﹐無身而有神﹐以神性共聚﹐乃爲聖道之質也。以虛無爲體﹐何有憎愛。

六欲不賊﹐

六欲者﹐眼耳鼻舌心意也﹐常以舌責其味﹐眼觀其色﹐耳聽其聲﹐鼻嗅其香﹐心意系其事﹐欲綠情逐物﹐亂其身心﹐皆六根之賊者也。

萬神乃遵。

人身中有三萬六千之神﹐俱好生而不好死﹐若人守其玄元之﹑理﹐達無爲之道﹐身無穢污﹐萬神豈不遵伏也。

修心煉性﹐是吾本身。

修心者﹐以心無心也﹔煉性者﹐以性無性也。太上乃淸靜虛無之神﹐玄元至徳之尊。幾人去其情染﹐外其是非﹐守其大道之理﹐豈不爲一體本身﹖

吾身非道﹐因道成眞﹐

身非道者﹐爲道乃虛﹐無身則有象﹐道在人身﹐如石中之火﹐不擊本無﹐故身非道也。擊之有象﹐故因道成眞者也。

暗合天地﹐杳杳冥冥﹐

杳冥者﹐淸虛寂湛之象也﹐爲天地萬物﹐因道而生﹐道無形體﹐乃暗合在杳冥虛無之中矣﹗

陽形質﹐晝夜俱分。

天無形象﹐以晝夜爲本﹔道無形象﹐以功行齋戒爲根。

四時爲信﹐運轉古今。

四時者﹐春夏秋冬也。天以四時爲信﹐道以神化爲應﹐自元始至今﹐豈有失乎﹖

不言善應﹐萬物皆賓﹐

天之不言﹐以陰陽四時善應﹐萬物稟時﹐而生殺自然﹐可不爲賓伏者乎﹗

體之日道﹐依者爲眞。

天地之機﹐四時之情﹐若人體之運用﹐依而於身修煉﹐三千功行成就﹐變幾爲聖﹐乃升眞也。

五行品第二

五行造化﹐陰陽至精﹐

五行者﹐金木水火土也﹐乃造化萬物﹐配合陰陽﹐爲天地萬物之精華者也。

木火金水﹐四象爲名。

四象以道名也﹐嬰兒妮女﹐金公黃婆也。

靑龍左達﹐白虎右馴﹐朱雀前立﹐玄武后迎。

靑龍屬木﹐爲肝在左﹔白虎屬金﹐爲肺在右﹔朱雀屬火﹐爲心在前﹔玄武屬水﹐爲腎在後。此乃五行之所主也。

丙丁甲乙﹐壬癸庚辛。

乃四方之正名也。

束方九黑﹐萬物發生﹔南方三黑﹐長養之神﹔西方七黑﹐素皓收成﹔北方五黑﹐玄天歸根。

束方九黑者﹐四時之首也﹐謂之日和風﹐乃發生萬物者也。南方三黑者﹐謂之炎風﹐乃萬物之長養也。西方七黑者﹐謂之金風也﹐萬物之衰殺也。北方五熙者﹐謂之寒風﹐乃萬物之休息﹐各歸根本。此乃四熙之志也。

各旺八九﹐陰陽合形。

各旺八九者﹐爲五行逐四時﹐各旺七十二日也﹐乃日七十二候也。幾五日爲一小侯﹐七十二日爲一大候焉﹗立春木旺七十二日﹐立夏火旺七十二日﹐立秋金旺七十二日﹐立冬水旺七十二日。金木水火四時﹐共旺二百八十八日之數者也。

中央戊己﹐四季獨尊。

中央戊己者﹐土也﹐乃中央一十二黑﹐爲五行萬物之統領也。土無正位﹐以四季而獨尊也﹐逐四時而各旺一十八日也。爲土能和養萬物﹐以中央爲尊也。春旺薹花一十八日﹐夏旺槐花一十八日﹐秋旺菊花一十八日﹐冬旺柰凍花一十八日﹐四季共旺七十二日。乃五行配合﹐共成三百六十日﹐爲一年之歲也。

地爲五嶽﹐天應五星﹐人有五藏﹐一體各分。

金木水火土﹐五行爲五星﹐五嶽爲五藏﹐皆同一體也﹐各分其類也。地之五嶽者﹐束方靑帝﹐乃發生萬物﹐以束嶽泰山爲五嶽之長也。南方赤帝﹐長養萬物﹐嶽日衡山。西方白帝﹐主於收殺﹐嶽日華山。北方黑帝﹐萬物之功成歸本﹐嶽日怛山。中央黃帝﹐主和養萬物﹐嶽日嵩山。此乃地之五行也。天應五星者﹐束方木徳歲星君﹐南方火徳熒惑星君﹐西方金徳太白星君﹐北方水徳辰星君﹐中央土徳鎭星君也。此乃天之五行也。人之五藏者﹐心肝脾肺腎也﹐肝應其木﹐主於春﹐屬束方甲乙。心主火﹐應於夏﹐屬南方丙丁。肺主金﹐應於秋﹐屬四方庚辛。腎主水﹐應於冬﹐屬北方壬癸。脾主土﹐應於四季﹐屬中央戊己。此乃人之五行也。天道萬物之造化﹐皆不離於五行也。

天地與人﹐元同一根。

天地萬物﹐皆稟其一熙而成形﹐以五行爲主﹐用之本也。

純濁爲地﹐天性輕淸。

淸熙爲天﹐濁熙爲地﹐淸處其上﹐濁處其下。乃以二熙﹐各歸其本也。

地濁無發﹐天淸無崩。

天乃輕淸﹐虛無爲象﹐地以濁重﹐純實爲形。用其五行﹐陰陽爲信﹐乃不言而四時自運﹐用其萬物爲本﹐乃不裁而生殺自然。此二象之無爲﹐豈有崩發者也﹖

人之生死﹐患害色身。

天地萬物﹐根本皆一﹐人物有生滅者﹐爲人物有生有死。生乃死之根死乃生之本也。物之有生﹐象﹐有象而乃爲色身性有違﹐無滅之中那賊道淫色身患害﹐情有違則有滅也。天地無生爲情情無爲也。幾人在天地從其六根﹐責愛名利﹐﹐不固身命﹐﹐禍息病苦﹐染事著非以心神散亂任四時摧逼以至死亡而不悟也。知妙道包含於天地﹐惠於蠢動﹐養育於有情存﹐無不濟給者也。

隨天順地﹐正道長存。

人若稟天地自然之理機﹐審察四時之運用﹐可以國安民丰﹐克淸四海用﹐可以家丰禮義﹐恩及親鄰。國主得之可以協和萬邦﹐統攝百寮﹔可以執法稟正庶人得之﹐可以忠良智朴紊﹔修身得之永劫長存矣﹗則成其﹐好其邪﹐失於大﹐五行相統制萬物﹐恩﹐湛湛歷劫長五行造化之乃治國之用治家之農事不亂﹔侯非事無可以去幾作聖壽同

玄理品第三

無象日道﹐合理爲玄。

妙道無象﹐以天爲本也。覓道測其天理﹐天理合作玄機﹐玄機悟用成功﹐功滿卻同於道也。

春秋冬夏﹐四季相連﹐

道之至理﹐如天運四時﹐乃法則之機本也。

周天列宿﹐日月運行﹐

周天者﹐一年之數也﹐列宿者﹐二十八宿。天有上淸十二官﹐內列其宿曜纏度﹔地分十二地分﹐皆以星宿﹐上下照臨﹐如日分十二時﹐以時內分刻。以大道虛元﹐暗合天理﹐分度法則﹐皆居一也。日月之循環﹐陰陽時刻﹐豈有分別﹖

气候時節﹐體道自然。

气候者﹐一年有二十四气﹐七十二候。幾十五日爲一气﹐五日爲一候﹐一年二十四气﹑七十二候﹐皆以節令相應也。體道者爲四時气候時刻﹐乃用道之本﹐天地造化之機。若執天而行道﹐陰陽气侯時刻﹐在身施用﹐而體道於自然者也。

雲騰雨施﹐風雷不潛﹐

云者地气也﹐地气出而騰於天﹐天气相合﹐而成雨也。爲天陽地陰﹐陰陽相合﹐而降甘雨也。萬物潤澤﹐長養皆不出於水也。風者﹐五行之和气也﹐和而無剛﹐乃遂其四時之情性﹐生殺萬物﹐剛柔相勝。四時以此爲情﹐萬物以此爲造化﹐天地以此爲常﹐雲雨以此爲車馬也。雷者﹐陰陽二熙相擊也﹐爲地熙屬陰﹐天黑屬陽。以立春之後﹐陽气盛旺﹐炎熱在上﹔陰气純玲上衝﹐故玲熱相交﹐而成聲。冬天無雷者﹐爲立秋之後﹐陽气漸衰﹐陰气盛旺﹐陽气消敗﹐而無炎熱﹔陰气盛旺﹐純玲上升﹐故雷無聲也。此二象匹配﹐乃妙道施用﹐風雷不潛﹐乃陰陽構合者也。

晝夜百刻﹐遭匝成年。

凡一日一夜﹐一百刻也﹐以刻成時﹐以時成日﹐以日成月﹐以月成年也。如人有喘息之數﹐一刻有一百三十五息﹐十刻一千三百五十息﹐百刻一萬三千五百息﹐乃以息而刻同也。天有晝夜百刻﹐爲陰陽統領之機﹔人有吐納喘息﹐爲用功匹配之理﹐至人若明妙道作用﹐天道豈有分別者也。

帝道神化﹐感應同天。

帝道者﹐道泰徳勝之象也﹔神化者﹐陰陽不測之祥也。以道泰而有祥﹐感應合於天也。天之道泰以感﹐陰陽順序﹐四季無差﹐風雨應時﹐爲天之祥也。聖人道泰以感﹐邦國太平﹐賢臣輔佐﹐天神應現﹐爲國之祥也。修身之道泰以感﹐長生久視﹐淸冷無爲﹐神魂變化﹐爲身之祥也。乃帝道神化﹐感應居一也。

根生一祖﹐枝分六源。

根生一祖者﹐混元一熙也﹐萬物皆稟一熙﹐而生二﹐二黑而成形也﹐以一熙爲根祖也。枝分六源者﹐爲六熙也﹐爲五行之所主也。天有六气﹐乃四時風雨﹔人有六气者﹐爲噓气屬肝﹐外應木﹐時應春﹐卦應震﹔呵气屬心﹐外應火﹐時應夏﹐卦應髙﹔咽气主肺﹐外應金﹐時應秋﹐卦應兌﹔吹气主腎﹐外應水﹐時應冬﹐卦應坎﹔呼气主脾﹐外應土﹐時應四季也﹔嘻气主三焦﹐外應風。此乃六气所主也。修煉之士﹐不可不明。

火龍戲水﹐金虎綿綿﹐

火龍者﹐舌也﹐一名赤龍﹐爲舌﹐主於心。心屬南方丙丁火﹐乃火龍也。戲水者﹐爲口中之津液也。舌下有脈﹐名日玉泉﹐內有神水華池﹐又名瓊漿玉液﹐乃玉華之眞醴也。此水非气而不至﹐气非水而不行。太上乃鹿駕羊車﹐神仙謂之瓊漿玉液﹐幾人謂之津唾也。幾煉金丹﹐以爲根本也。金虎者﹐金主於西方﹐名日白虎﹐內主於肺﹐肺主於气也。幾煉丹之用﹐以气行而津注﹐津注而气盈﹐气盈則神旺﹐神旺則身輕。以依時候用功﹐大以九年功滿﹐而神變﹔神變而形住﹐形住而气住﹐气住而幾身聖﹐幾身聖而萬神俱侍﹐乃以升騰變化﹐身入無爲也。

五行顚倒﹐四季循環。

五行顚倒者﹐金木水火土相交﹐如水上火下﹐金水問隔﹐翻騰往來﹐以顚倒之義也。四季循環者﹐如春夏秋冬也﹐以如天運四時﹐而造化萬物﹔春夏秋冬四季而循環﹐气侯旺衰﹐加喊餘閏﹐周流復始﹐乃循環之義也。大道之理﹐天地之機﹐天道運轉﹐豈有二乎﹖凡人修煉用功﹐法不可執自以智﹐。宜鑑之以法﹐不應其天理之運用﹐皆以小衛執之﹐有誤於人﹐難逃生死也。以大道之開合﹐統領四時陰陽﹐分配節气刻侯﹐生育萬物﹐包含於天地﹐用法不一﹐何以同天地之壽者也﹖

乾坤至理﹐宇宙機權。

凡大道之作用﹐與天地一體﹐以五行眞气之運動﹐同四時而往還﹐故言乾坤宇宙之機理也。

寂靜爲妙﹐烹煉則玄。

寂靜者﹐以去其是非﹐無有染著﹐薄食淡味﹐心無外亂﹐乃修養之基也。烹煉者﹐以稟天地之理﹐以陰陽媾也交合﹐五行匹配﹐四象分別﹐用水火相﹐金木浮沈﹐混合萬神﹐烹煉之功也。

餐津服黑﹐畢成飛仙。

人口中之津液﹐乃天地之至寶﹐五行之秀气也。能長養萬物﹐潤澤軀體﹐乃因津而養血﹐以血而養精﹐因精而養气﹐因气而養神﹐因神以養命。故煉金丹﹐以津液爲本也。服气者﹐五行之正气也﹐天地以有四時晝夜爲用﹐人以五臟气豚爲根﹐若人依妙理運用﹐常養津服气﹐功行滿畢﹐飛升金闕也。往返於虛無者矣﹗

愚者自迷﹐悟者有緣。

愚迷之人﹐共浮世之利害﹐系染身心﹐豈知大道之有學﹐虛無有理也﹖達悟之人﹐𨿽未得其至理性﹐先樂其虛無﹐詳天地四時﹐運用有理﹔審萬物造化﹐生殺有情。若以志討於仙經﹐咸獲於妙法﹐以功成果滿﹐身證無爲之道﹐故神仙有緣也。訣日﹕常以子後午前﹐面南端坐﹐存神握固﹐嗚鐘鼓各三十六通﹐乃用四時旺气爲頭﹐循環五气﹐吐气納津。一季各吐納七十二口﹐並土共九十口﹐如一季三月﹐四季共成三百六十口。畢﹐又加五口﹐象一年三百六十﹐餘五日之約﹐乃爲一功。又依頭周而復始﹐三功一閏﹐加三十口﹐如同三年一閨也。數內常無差錯﹐漸以加功﹐而自然食味喊退。以饑則气﹐渴則津﹐五穀气衰﹐眞气旺﹐九年神化也。

太上化道度世仙經竟

