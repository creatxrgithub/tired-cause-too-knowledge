神仙煉丹點鑄三元寶照法

經名﹕神仙煉丹點鑄三元寶照法。唐末隱士歸耕子撰。官煉丹鑄鏡之法。一卷。底本出處﹕《正統道藏》洞神部方法類。

神仙煉丹點鑄三元寶照法序

歸耕子者﹐士之不遇所稱也。余幼習文武之藝﹐好奇異之術。洎乎立身之年﹐過梁適鄭﹐遊嵩少之問﹐憩於大樹下﹐遇一老叟﹐年八十許﹐眉目疏朗﹐神气閒靜﹐因揖坐石上﹐移時與語﹐多話虛無出世之言。謂余曰﹕叟居不遠﹐可一往焉。余唯唯同之﹐見所居皆古木修竹﹐門徑閒寂﹐室無人矣。余因徵黃帝升天﹐及戰蚩尢﹐使風後﹐鑄鐵照法。叟日﹕子聞神仙煉丹﹐點鑄三元天地人寶照否。曰﹕未曾聞也。遂稽顆再拜﹐願先生指陳幽迹﹐以去塵惑。日﹕觀子骨气﹐異常人也﹐可以教授。乃於囊中出其文﹐皆古篆也。曰﹔此非子之身之事﹐乃太平天子之所爲也。若遇道徳淳素﹐合天地心﹐四海晏如﹐民有樞謠之詠﹐可依法鑄之。余稟是誠﹐叩首再拜。俟來旦叟日﹕此非子久處﹐宜去也。後三紀復相見。余告辭﹐再拜之洛﹐祕之肘腋之問﹐未敢輕傳其非人也。時唐天復二年仲春月歸耕子述。

神仙煉丹點鑄三元寶照法序

歸耕子者﹐士之不遇所稱也。余幼習文武之藝﹐好奇異之術。洎乎立身之年﹐過梁適鄭﹐遊嵩少之問﹐憩於大樹下﹐遇一老叟﹐年八十許﹐眉目疏朗﹐神气閒靜﹐因揖坐石上﹐移時與語﹐多話虛無出世之言。謂余曰﹕叟居不遠﹐可一往焉。余唯唯同之﹐見所居皆古木修竹﹐門徑閒寂﹐室無人矣。余因徵黃帝升天﹐及戰蚩尢﹐使風後﹐鑄鐵照法。叟日﹕子聞神仙煉丹﹐點鑄三元天地人寶照否。曰﹕未曾聞也。遂稽顆再拜﹐願先生指陳幽迹﹐以去塵惑。日﹕觀子骨气﹐異常人也﹐可以教授。乃於囊中出其文﹐皆古篆也。曰﹔此非子之身之事﹐乃太平天子之所爲也。若遇道徳淳素﹐合天地心﹐四海晏如﹐民有樞謠之詠﹐可依法鑄之。余稟是誠﹐叩首再拜。俟來旦叟日﹕此非子久處﹐宜去也。後三紀復相見。余告辭﹐再拜之洛﹐祕之肘腋之問﹐未敢輕傳其非人也。時唐天復二年仲春月歸耕子述。

神仙煉丹點鑄三元寶照法

煉丹鑄天照法

《神仙文》日﹕天元甲子之紀﹐六六之首﹐陽火大盛﹐取其眞精﹐煉五金靈丹之气﹐鑄成天照﹐威服鬼神﹐松斷祆授﹐置鑪玄鑑之位﹐取歲旬六戊﹐句陳陽土﹐伐靑龍六甲陽木﹐然朱雀六丙陽火﹐燒成無姻之燼﹐用白虎六庚陽金﹐央玄武六壬陽水。後以陽土築壇﹐髙三尺﹐立三層﹐上圓下方﹐壇四出陛。壇上泥鑪﹐髙八尺一寸﹐下開八門﹐門廣六寸四分。鑪上用鐵作天輪﹐立六甲六丁之神﹐日君月後﹐九曜眞君。發火﹐當火之中點煉﹐以火龍之丹。其天照厚三寸﹐重七十二斤﹐面廣三十六寸﹐背上內象紫微星君所居﹐外列二十八宿。鑄成﹐若遇五星失度﹐彗孛出天﹐霜雹霖旱﹐開此照﹐齋潔虔誠﹐助威揚徳﹐其災自珍。

鑄地照法

地照亦厚三寸﹐重七十二斤﹐面廣三十六寸。背上鑄山川五嶽四漬﹐八卦九州十六神。發火鑄時﹐當太陰望中鑄成。若遇地動山川崩裂﹐虫蝗稼穡不登﹐津梁阻塞﹐開地照﹐虔誠嚴潔﹐修徳助威﹐其災自滅。

鑄人照法

人照亦厚三寸﹐重七十二斤﹐面廣三十六寸﹐背上鑄遊璣之星﹐六十甲子神名﹐天子帝號﹐本命神君﹐左龍右虎﹐國號﹐星辰分野﹐所屬郡邑。鑄用丙午日太陽中時。鑄成﹐若遇干戈未偃﹐兆民疫癘﹐開此照﹐潔誠析祭﹐災癘自息。每遇二气升降之日﹐於正殿會旱品庶老﹐開人照臨軒﹐揚威赫奕﹐姦臣賊子皆懷懼心。若人照非時﹐有光突輝出匣﹐隨其所指之方﹐必有祆叛之孽﹐可禦之﹐無能動作﹐四夷來賓﹐寰宇廓淸也。

煉丹點五金法

《神仙文》日﹕五金者﹐自然之質﹐未能變化爲寶﹐須用火龍丹點之﹐方得通天地之靈也。火龍丹者﹐本乎南方﹐朱雀火位﹐襲化北方壬癸之中﹐歷涉五行﹐包含五彩﹐功齊天地。其气騰而爲天﹐其質降而爲地﹐所以至藥之本﹐謂見火卽飛﹐故有火龍之稱也。乃有三一之數﹐雄雌混而未分﹐淸濁浮沈不定。故君子固窮候時﹐知白守黑﹐神明自來。聖人祕之﹐不形文字﹐口口相傳。

金鼎養丹法

《神仙文》曰﹕金鼎者﹐上符天﹐下法地﹐中應民。民昌國泰﹐天淸地靜﹐萬物生焉。故日﹕先天而天弗違﹐後天而奉天時。此可明矣。其鼎髙下錙銖厚薄﹐一一依法。鼎髙一尺二寸﹐重七十二斤﹐其數有九。內圍一尺五寸﹐底厚一寸半﹐腳去地二寸半﹐身厚一寸半。內受物可三升半﹐深六寸﹐蓋厚一寸﹐耳髙一寸半。次有十病﹐不在用限﹐一金不精﹐二鑄不及時﹐三厚薄不勻﹐四模素不乾﹐五懸胎鑄﹐六砂孔﹐七唐膈﹐八夾橫﹐九金皺﹐十髙下大小厚薄﹐不依尺寸。若遇有此十病﹐並不在修至藥之限。

鑪養丹法

《神仙文》日﹕鑪者﹐鼎之造化﹐包容戊己﹐隔截外邪﹐髙像蓮臺﹐橫像五嶽。壇有三層﹐上圓下方。鑪有八門﹐上以鐵作天輪﹐立九星二十八宿﹐時行六甲﹐運轉正一﹐建隨岡宿﹐金鑄其像。然後以火伏硫黃﹐火伏雄黃﹐火伏雌黃﹐火伏毗黃﹐各一斤。此四黃爲至藥之城郭。其四黃並丹﹐並在口訣。火伏丹砂一斤﹐有十六兩﹐每兩有二十四銖﹐周天三百六十五度二十五分半﹐天元甲子七百二十﹐是丙丁之大數也。有使者日行一度﹐是純陽之大數。有使者月一日夜行一十三度﹐一月行三百六十五度二十五分半﹐是純陰之大數也。陽以外掩﹐陽自中結。

歌曰﹕六十時中運丙丁﹐每用隨時辧五行。陽气進時順天轉﹐陰气臧候逐星徵。常以加臨須正午﹐岡宿周來至藥成。

火候法

《神仙文》曰﹕火候起自陽生之日﹐周其七十二候﹐循環加臧也﹐每日合一兩一銖半。

冬至蚯蚓結﹐天元甲子一﹐添火五兩七銖半。

麋角解﹐人元甲子七﹐一十兩一十五銖。

水泉動。地元甲子四﹐一十五兩二十二銖半。

小寒瘍北鄕﹐天元甲子二﹐二十一兩六銖。

鵲始巢﹐人元甲子八﹐二十六兩一十三銖。

野鸚始雊。地元甲子五﹐三﹢一兩二十一銖。

大寒鸚始乳﹐天元甲子三﹐三﹢七兩四銖半。

驚烏厲疾﹐人元甲子九﹐四十二兩一十二銖。

水澤復堅。地元甲子六﹐四﹢七兩一十九銖半。

立春東風解凍﹐天元甲子八﹐五﹢三兩三銖。

蟄虫始振人元甲子五﹐五十八兩一十銖半。

魚上冰。地元甲子二﹐六十三兩一十八銖。

雨水獺祭魚﹐天元甲子九﹐六﹢九兩1銖半。

鴻鴉來﹐人元甲子六﹐七十四兩九銖。

艸木萌動。地元甲子三﹐七﹢九兩一十六銖半。

驚蟄桃始華﹐天元甲子一﹐八十五兩。

鴿鷓嗚﹐人元甲子七﹐九十兩七銖半。

鷹化爲鳩。地元甲子四﹐九十五兩一十五銖。

春分玄烏至﹐天元甲子三﹐一百兩二﹢二銖半。

雷乃發聲﹐人元甲子九﹐一百六兩六銖。

雷始電。地元甲子六﹐一百十一兩一十三銖半。

淸明桐始華﹐天元甲子四﹐一百一十六兩二十一銖。

田鼠化爲駕﹐人元甲子一﹐一百二﹢二兩四銖半。

虹始見。地元甲子七﹐一百二﹢七兩一十二銖。

谷雨萍始生﹐天元甲子五﹐一百三﹢二兩一﹢九銖半。

嗚鳩拂其羽﹐人元甲子二﹐一百三十八兩三銖。

戴勝降於桑。地元甲子八﹐一百四十三兩一十銖半。

立夏螻蟈嗚﹐天元甲子四﹐一百四十八兩一十八銖。

蚯蚓出﹐人元甲子一﹐一百五十四兩一銖半。

王瓜生地元甲子六﹐一百五﹢九兩九銖。

小滿苦菜秀﹐天元甲子五﹐一百六﹢四兩一十六銖半。

靡艸死﹐人元甲子二﹐一百六﹢九兩二十三銖。

麥秋至。地元甲子八﹐一百七十五兩七銖半。

芒種螳螂生﹐天元甲子六﹐一百八十兩一十四銖。

鵑始嗚﹐人元甲子三﹐一百八十五兩二十一銖半。

反舌無聲。地元甲子九﹐一百九十一兩五銖。

夏至鹿角解﹐天元甲子九﹐一百八十五兩二十一銖半。

蜩始鳴﹐人元甲子三﹐一百八十兩一十四銖。

半夏生。地元甲子六﹐一百七十五兩七銖半。

小暑溫風至﹐天元甲子八﹐一百六十九兩二﹢三銖。

蟋蟀居壁﹐人元甲子二﹐一百六﹢四兩一十六銖半。

鷹乃學習。地元甲子五﹐一百五十九兩九銖。

大暑腐艸化爲螢﹐天元甲子七﹐一百五十四兩一銖半。

土潤褥暑﹐人元甲子一﹐一百四十八兩一十八銖。

大雨時行。地元甲子四﹐一百四十三兩一十銖半。

立秋凍風至﹐天元甲子11﹐一百三﹢八兩三銖。

白露降﹐人元甲子五﹐一百三十二兩一十九銖半。

寒蟬嗚。地元甲子八﹐一百二﹢七兩一十二銖。

處暑鷹乃祭烏﹐天元甲子一﹐一百二﹢二兩四銖半。

天地始肅﹐人元甲子四﹐一百一十六兩二十一銖。

禾乃登。地元甲子七﹐一百一十一兩一十三銖半。

白露鴻鴉來﹐天元甲子九﹐一百六兩六銖。

玄烏歸﹐人元甲子三﹐一百兩二﹢二銖半。覃烏養羞。

地元甲子六﹐九﹢五兩一十五銖。

秋分雷乃收聲﹐天元甲子七﹐九十兩七銖半。

蟄虫壞戶﹐人元甲子一﹐八十五兩。

水始涸。地元甲子四﹐七十九兩一十六銖半。

寒露鴻鴉來賓﹐天元甲子六﹐七十四兩九銖。

雀入大水化爲蛤﹐人元甲子九﹐六﹢九兩一銖。

菊有黃華。地元甲子三﹐六﹢三兩十八銖。

霜降豺祭獸﹐天元甲子五﹐五十八兩一十銖半。

艸木黃落﹐人元甲子八﹐五十三兩三銖。

蟄虫咸俯。地元甲子二﹐六﹢七兩一十九銖半。

立冬水始冰﹐天元甲子六﹐四十二兩一十二銖。

地始凍﹐人元甲子九﹐三﹢七兩四銖半。

野雉化爲蜃。地元甲子三﹐三﹢一兩二十一銖。

小雪虹藏不見﹐天元甲子五﹐11﹢六兩一十三銖半。

天气上騰﹐地气下降﹐人元甲子八﹐二十一兩六銖。

閉塞而成冬。地元甲子二﹐一十五兩二十二銖半。

大雪鷗烏不嗚﹐天元甲子四﹐一十兩一十五銖。

虎始交﹐人元甲子七﹐五兩七銖半。

荔挺出。地元甲子一﹐喊盡。

祭法

《神仙文》日﹕功成先天﹐而後泉洞﹐四分之三。一分點天照﹐一分點地照﹐一分點人照﹐餘一分小四分之三﹐一分告謝天地泉洞﹐所授神仙靈迹﹐鑄金爲函﹐刻帝紀投之﹐餘一分可餌﹐使神气沖靜﹐延齡也。

神仙煉丹點鑄三元寶照法竟

