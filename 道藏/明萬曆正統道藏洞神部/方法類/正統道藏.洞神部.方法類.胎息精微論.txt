胎息精微論

經名﹕胎息紛徹論。不著撰人。一卷。底本出處﹕《正統道藏》洞神部方法類。參校版本﹕《云夏七簽》﹐部分內容收入該書卷五十八。

胎息精微論

老君曰﹕知道者天不殺﹐含徳者地不害。道徳相抱﹐身不衰老。內食太和﹐元炁爲首。淸諍自煉﹐忘身放體。志無念慮﹐安定藏府。洞極太和﹐長生久視。諸炁不動﹐意如流水﹐行之不休﹐得道眞矣。每入靜室﹐守玄元炁。玄元者﹐一炁也。玄中有玄是我命﹐命中有命是我形﹐形中有形是我精﹐精中有精是我炁﹐炁中有炁是我神﹐神中有神是我自然。徳以形爲車﹐道以炁爲馬﹐魂以精爲根﹐魄以目爲戶。形勞則徳散﹐炁越則道叛。精消魂損﹐目動魄微。是以守靜愛炁﹐全精寶神﹐道徳凝密﹐魂魄固守﹐所謂含道不言。得炁之眞﹐肌膚潤澤﹐得道之根﹐手足流汗。精之充溢﹐不饑不渴﹐龜龍胎息﹐綿綿長存﹐用之不竭。飲於玄泉﹐登於太淸﹐還年反嬰﹐道之自然。至道不遠﹐近在己身﹐用心精微﹐命乃永存。今之修道者﹐或服五牙﹑八方﹑四時﹑日月星辰等炁﹐並恨。但思自頂鼻而入﹐𨿽古經所載﹐爲之少見成遂﹐亦非食穀者所能行致爾。是以修炁者多不得其訣﹐虛精勤矣。旣得其門﹐復悟其訣﹐要在精勤元退懈耳。凡胎從炁中結﹐炁從胎息生﹐胎因炁中成。炁淸則凝而結﹐炁獨則散而出。胎成卽萬病自遣﹐神靈居之﹐三一守中﹐屍虫亡墜﹐卽漸通仙靈矣。今之學者﹐或傳古方﹐或受非道﹐皆閉口縮鼻﹐貴其炁長﹐而不知五藏壅閉﹐畜損正炁﹐殊非自然之息。此繁勞形神﹐元所益也。道日若抑塞鼻口﹐擬習胎息﹐殊元此理。口鼻炁旣不通﹐則畜損肺藏﹐有何益哉﹖餌內炁者﹐用力𨿽微﹐而速見功成﹐全在安神靜慮﹐不煩不擾﹐卽炁道疏暢﹐關節開通﹐內含元和﹐終日不散﹐肌膚潤澤﹐手足流汗﹐長生之道﹐訣在此矣。內炁滿﹐無饑渴。初習卽小難﹐久久甚妙。炁旣不竭﹐神眞不亂﹐道亦如炁至﹐誠修之﹐乃通靈。發炁齒堅﹐眼瞳英明。筋骨全實﹐壯勇胎神。面貌光澤﹐行步舉輕。心自元欲﹐神不貪榮。玄父赤子﹐固際元傾。魂魄守元﹐三一自眞。永寶其道﹐靜安其神。神自通靈﹐道日永寶。胎息元炁克成﹐自爲眞人。胎息之妙﹐窮於此也。

內眞妙用訣

訣曰﹕欲得長生﹐當修所生。所生之本﹐始於精炁。精炁結而成形。形爲受炁之本﹐炁是受形之根﹐炁不得形則元因而立﹐形不得爲則元因而成。則元炁所察之時﹐伏母臍下﹐混沌三月﹐玄牝具焉。玄牝者﹐口鼻也。玄牝旣立﹐如瓜之有蒂﹐陰注母炁﹐始於此也。母呼亦呼﹐母吸亦吸。綿綿十月﹐炁神備遂﹐解胎而生。母𨿽知貪悅於子﹐當不知形耗體枯﹐分神喊炁﹐爲子之用矣。旣生七日﹐情見於外﹐變嬰而爲孩﹐指頤而能笑。先眞議者﹐以爲失道而後徳。喪朴之本﹐便終於此。何況十五成童﹐二十弱冠﹐目眩五色﹐耳聽五音﹐役智運神﹐問不容息。如此則純朴之根蕩然而盡。是故聖人知外用之元益﹐所以還元反本﹐握胎息之機﹐得長生不死﹐其理明矣。《中胎經》云﹕形中子母﹐何不守之﹖且形中以炁爲母﹐以神爲子。形炁先立﹐而後有神。神由炁生﹐故爲子矣。且聖人不思外事﹐不視外色﹐不總外聲﹐常使神與炁合﹐合行循環於藏府之問。禦呼吸以上下﹐久久修習﹐則神自明﹐炁自和。若神自明﹐可照徹於五藏﹔炁自和﹐則通使於四支也。故黃帝三月內視注心﹐一神則神光化生﹐纏綿五藏﹐斯言可推而得也。《黃庭經》云﹕仙人道士非有神﹐積精所致和專仁。皆其事也。今之世人﹐神與炁各行﹐子母不相守﹐炁𨿽呼吸於內﹐神常運於外。如此常使炁逐穢濁﹐而神不虛明﹐神不虛明﹐則元熙漸散。轉而相諭者﹐以神爲主人﹐身爲宅舍﹐主人不營於內﹐日用於外也。自然令宅舍空虛漸見危壞矣。死非道之人勞神役炁﹐元一息而住於形中﹐而猶冀長生﹐不亦遠矣﹖先生曰﹕若知神炁之所主﹐子母之運行﹐則修生之道了然見矣。若炁元所主﹐但任運呼吸者﹐惟主通治藏府﹐消化谷食而已﹐終不能還陰返陽﹐塡補血腦。則知凡人呼吸與聖人之呼吸殊矣﹗是故《南華經》云﹕凡人之息以喉﹐眞人之息以踵。踵猶根也。又云﹐其息深根﹐深根固蒂﹐皆其義也。先生曰﹕凡人任自然之息﹔至近而役之﹐其所利惟化食而已。至人以神爲宰禦﹐呼而下流﹐吸而上之。上至泥丸﹐下至莖端﹐二景相通﹐可爲救老殘。至若呼不得神宰﹐則一息之中不全﹐吸不得神宰﹐亦一息之中生病。神炁當不全﹐若能息息之中﹐神炁常合﹐則胎從服炁中結﹐炁從有胎中息﹐胎息內結﹐求死不得。尹眞人曰﹔若神能禦炁﹐則鼻不失息﹐斯言至矣﹗《黃庭經》曰﹕日月布列設陰陽﹐二神相會化玉英。此謂陰陽二炁會合之時。言二景相觀之後﹐情欲旣動。精炁悉降於莖中﹐若不知道者﹐精炁皆被情欲所引﹐求制不得﹐遂有畎滄之憂﹐尾問之患。若爲道之士神與炁合行﹐隨呼吸以上下﹐不使停壅於下宮﹐是爲神交而精不散﹐神𨿽會合﹐常味於元味。《黃庭經》云﹕子丹進饑肴正黃﹐淡然元味天人糧。又云﹕意中動靜﹐炁得行道﹐自持我神明光。以次推之﹐𨿽有情欲動於精炁﹐而精炁以道自持﹐自然不動。《道經》云﹕化而欲作﹔吾將鎭之以元名之朴。元名之朴﹐則胎息妙用矣。若習胎息日久﹐則神炁自正﹐和柔可使。《道經》曰﹕專炁致柔﹐能如嬰兒乎﹖若胎息未成﹐則眞神不禦於精炁﹐謂精炁元主﹐自然隨欲而動。情欲旣動﹐而精炁自散。𨿽欲苦制﹐亦終元益。若胎息道成﹐精炁有主﹐故使男子莖中元聚精﹐婦人臍中不結嬰。𨿽有情欲﹐終不能與神爭也。是謂胎息之眞﹐反精爲神。其文畢矣﹗。

胎息神會內丹七返訣＿亦名畱精回炁補腦

損神終日談虛空﹐不如歸命於身中。綿綿不住道自通﹐煙升云降何蒙蒙。七元三老從此功﹐我眞不西亦不束。常令體裹輕如風﹐服之以後必騰空。世人見一不識一﹐一回存想一神出。只知一心望一切﹐不知一日損一日。勸君求眞須識眞﹐世上道經多俟人。開圖閱錄並亂神﹐此法不能畱此身。惜哉自有不自親﹐明昧汨沒於泥塵。

夫修眞學道者﹐切在存神固炁﹐養精保身﹐骨堅髓實。精神者﹐命之本也﹐道之源也。元炁者﹐神之根。身者﹐炁之宅。心者﹐神之舍。精大用則竭﹐炁大用則絕﹐神大用財衰。是以人之存者﹐神也。神之存者﹐炁也﹐精也。炁衰財神弱﹐炁壯則神彊。儻使神衰炁弱﹐宅豈能全﹖治炁養神﹐切須固守﹐以至魂飛魄落﹐則追悔何爲﹖立招傷敗。此可諭之於燈。燈以油爲母﹐母若旣盡﹐燈何存焉﹖黃帝內丹﹐七返之門。內丹者﹐津水唾血精腦炁是也。夫欲養神﹐先須養炁。夫欲養炁先須養腦。夫欲養腦﹐先須養精。夫欲養精﹐先須養血。夫欲養血﹐先須養唾。夫欲養唾﹐先須養水。水者﹐五華之津液。元炁之精華在人口中牙齒之傍﹐則名水也。《黃庭經》曰﹕灌漑五華植靈根﹐七液洞流衝廬問。體生光華炁香蘭﹐卻滅百邪玉煉顏。此咽津之妙用致此。津液在口中則名水﹐及咽下到肺卽爲唾。唾色白﹐故象於金﹐綠肺中唾屬金﹐常被心脈來鑠。其唾流入心則化爲血。血色赤﹐象於火﹐綠心中屬火﹐常被腎來克﹐其血流入腎則化爲精。精色滋﹐故象於水﹐綠腎中精屬水﹐常被腦脈來克﹐脾炁應腦爲泥丸。泥丸是土﹐有兩條脈下徹腎精﹐其精在腎﹐謂精﹐流入泥丸則爲腦。腦色黃﹐故象於土也。腦有二條脈﹐夾脊降到臍下三寸﹐是名炁海。腦實則炁海王﹐王則元炁盛﹐盛則淸﹐淸則神生。故水能長養萬物﹐水竭則萬物枯漧。《黃庭經》云﹕玉池淸水灌靈根﹐審能修之身長存。些11悶全論養命之道也。悲夫﹗。世人耽迷嗜欲﹐任意施泄﹐《黃庭經》云﹕元炁敗喪精神散﹐大期之內自求短。又曰﹕若當抉海百漬傾﹐葉去樹枯失靑靑。炁亡液漏非己形﹐長生至愼房中急。何爲死作令神泣﹖房中之術百數﹐妙在還精補腦。初修道之人﹐元炁未通﹐難見妙旨。

胎息精微論竟

