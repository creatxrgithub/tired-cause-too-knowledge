服气精義論

經名﹕服气鯖義論。唐﹟司馬承禎撰。一卷。底本出處﹕《正統道藏》洞神部方法類。參校版本﹕《雲笈七簽》﹐收入該書卷五十七。

服气精義論

天臺白雲子述

夫气者﹐道之幾微也。幾而動之﹐微而用之﹐乃生一焉﹐故混元全乎太易。夫一者﹐道之衝凝也。衝而化之﹐凝而造之﹐乃生二焉。故天地分乎太極﹐是以形體立焉﹔萬物與之同稟﹐精神著焉﹔萬象與之齊受。在物之形﹐惟人爲貞﹔在象之精﹐惟人爲靈。並乾坤﹐居三才之位﹐合陰陽﹐當五行之秀。故能通玄降聖﹐練質登仙﹐隱景入虛﹐無之心至妙﹐入登仙之法。登仙之法﹐所學多途﹐至妙之旨﹐其歸一揆。或飛消丹液﹐藥效升騰﹐或齋戒存修﹐功成羽化。然金石之藥﹐實虛費而難求﹐習學之功﹐彌歲年而易遠。若乃爲之速效﹐專之克成﹐虛無合其道﹐與神靈合其徳者﹐其惟气妙乎﹗黃帝曰﹕食穀者智而夭﹐食气者神而壽﹐不食者不死。眞人曰﹕夫可久於其道者﹐養生也﹔常可與久遊者﹐納气也。气全則生存﹐然後能養志﹔養志則合眞﹐然後能久登生气之域。可不勤之哉﹗是知吸引晨霞﹐餐漱風霜﹐養精光於五藏﹐導營衛於百關﹐旣桔疾以安形﹐復延和而享壽。閉視聽以胎息﹐返衰朽於童顏﹐遠取於天﹐近取於己。心閒自適﹐體逸無爲欣。邈矣﹗於百年全浩然於一室﹐就輕舉之諸衛﹐眞淸虛之雅致歟﹗若兼修眞之業煉化之功﹐則佇云轄而促期﹐馳羽駕而增遠矣。服气之經﹐頗覽多本﹐或散在諸部﹐或未暢其宗。觀之者以不廣致疑﹐習之者以不究無效。今故纂類篇目﹐詳精源流﹐庶使蟪蛄之兼濟﹐豈龜龍之獨善耳。

五牙論

夫形之所全者﹐本於藏府也。神之所安者﹐質於精气也。𨿽稟形於五神﹐已具其象﹐而體衰气耗﹐乃致凋敗。故須納云牙而漑液﹐吸霞景以孕靈。榮衛保其貞和﹐容貌駐其朽謝﹐加以久習成妙﹐積感通神﹐與五老而齊升﹐並九眞而列位。經文所載﹐以示津途﹐修學所導﹐自宜詳﹝核﹞。

服眞五牙法

每以淸日一密咒曰﹕

經文不言面向﹐當宜各向其方﹐平坐握固閉目﹐叩齒三通﹐而咒中央向四維。

束方靑牙﹐服食靑牙﹐飲以朝華。祝訖﹐舌料上齒表﹐舐唇漱口﹐滿而咽之三。

南方朱丹﹐服食朱丹﹐飲以丹池。祝訖﹐舌料下齒表﹐舐唇漱口﹐滿而咽之三。

中央戊己昂﹐昂﹐太山服食精气﹐飲以醴泉。祝訖﹐舌料上玄膺﹐取玉水舐唇漱口﹐滿而咽之三。

西方明石﹐服食明石﹐飲以靈液。

祝訖﹐舌料上齒內﹐舐唇漱口﹐滿而咽之三。

北方玄滋﹐服食玄滋﹐飲以玉飴。祝訖﹐舌料齒下內﹐舐唇漱口﹐滿而咽之三。

都數已畢﹐納气極而徐徐放之﹐令五過﹐以上眞道畢矣。意調諸方﹐亦宜納气各依其數﹐卽束方九﹐南方三﹐中央十二﹐西方七﹐北方五。又先師益中央醴泉﹐祝曰﹕

白石巖巖次﹐行源湧洞﹐以玉漿飲之﹐長生壽命益長。

此是《靈寶五符經》中法﹐《上淸經》中別有四極云牙之法。其道密祕﹐不可輕言。凡服气皆先行五牙以通五藏﹐然後依常法又佳。束方靑色﹐入通於肝﹐開竅於目﹐在形爲脈。南方赤色﹐入通於心﹐開竅於舌﹐在形爲血。中央黃色﹐入通於脾﹐開竅於口﹐在形爲肉。西方白色﹐入通於肺﹐開竅於鼻﹐在形爲皮。北方黑色﹐入通於腎﹐開竅於二陰﹐在形爲骨。又肺爲五城之華蓋第一﹐肺居心上﹐對胸﹐有六葉﹐色如縞映紅﹐肺脈出於少陽。在手大指之端內側﹐去爪甲二分許﹐陷者之中。心居肺下肝上﹐對鳩尾下一寸。色如縞映絳﹐心脈出於中衝。在手中指之端﹐去爪甲二分許﹐陷者之中。肝在心下小近後。右四葉﹐左三葉﹐色如縞映鉗﹐肝脈出於大惇。在足大指端﹐乃三毛之中。脾正掩臍上﹐近前橫覆胃﹐色如縞映紫﹐脾脈出於隱白。在足大指端側﹐去爪甲角如韭葉。

左腎右腎前對臍﹐博著腰脊。色如縞映紫﹐左爲正腎﹐以配五藏。右爲命門﹐男以藏精﹐女以系胞。腎脈出爲湧泉。在足心陷者之中。凡服五牙之气者﹐皆宜思入其藏﹐使其液宣通﹐各依所主﹐旣可以周流形體﹐亦可以攻療疾病。令服靑牙者﹐思气入肝中﹐見靑气氳氳﹐靑液融融分明﹐良久乃見足大惇之气﹐修服而至﹐會於脈中﹐流散諸脈﹐上通於目然。次服諸方﹐仍宜以丑後澡漱冠服﹐入別室焚香﹐坐向其方﹐靜慮澄心﹐注想而爲之。

服气論

夫气者﹐胎之元也﹐形之本也。胎旣誕矣﹐而元精已散﹐形旣動矣﹐而本質漸獘。是故須納气以凝精﹐保气以煉形。精滿而神全﹐形休而命延。元本充實﹐可以固存耳。觀夫萬物﹐未有有气而無形者﹐未有有形而無气者。攝生之子﹐可不專气而致柔乎﹗

右太淸行气符﹐欲服气斷谷先書向王吞之。七日吞一﹐三七日止。合符三枚﹐皆燒香左右。凡欲服气者﹐皆宜先療身疹疾﹐使藏府宣通﹐肢體安和﹐縱無舊疹﹐亦須服藥去痰飲。量體玲熱﹐服一兩劑瀉蕩﹐以通泄腸胃﹐去其積滯。吐瀉方在後﹐將息平復﹐訖﹐乃淸齋百日﹐惇潔操志﹐其間所食﹐漸去酸鹹﹐喊絕滋味。得服狹苓﹐蒸暴胡麻等藥﹐預斷谷尢佳。服气之始﹐亦不得頓絕其藥食﹐宜日日臧藥食﹐漸漸加气液。知气候流通﹐體藏安穩﹐乃可絕諸藥食。仍須兼膏餌﹐勿食堅澀﹑滓滯﹑玲滑之物。冬自覺腸胃虛全﹐無復饑渴。消息進退﹐皆以意自量﹐不可具於此述。宜於春秋二時﹐月初三日後八日前﹐其取一吉日爲始﹐先服太淸行气符﹐計至其日﹐令吞三符訖﹐靜密之室﹐室束得早朝景爲佳。於束壁開一窗﹐令日中光正對臥面。此室之東二勿令他障隔。以子時之後﹐先解髮梳頭數百下﹐便散發於後矣。初服須如此﹐久後亦不項散發也。燒香﹐勿用燻陸香也。束向正坐﹐澄心定思﹐叩齒導引。其法具後篇。又安坐定息﹐乃西首而臥。本經皆云東首﹐然面則向西﹐於存思吸引殊爲不便。林須厚暖﹐所覆適寒溫自得﹐稍暖爲佳。腰腳已下尢宜暖﹐其枕宜令低下與背髙下平﹐使頭頸順身平直。解身中衣帶﹐令闊﹐展兩手﹐離身三寸﹐仍握固展兩腳﹐相去五六寸。且徐吐气息﹐令調。然後想之﹐束方初曜之气﹐共日光合丹紫流暉﹐引此景而來至於面前﹐乃以鼻先扳鼻孔中毛﹐每初以兩手大指下掌按鼻左右上下﹔動之十數過﹐令通暢。微引吸而咽之。久久乃不須引吸﹐但存气而咽之﹐其气自入此便爲妙。咽之三﹐乃入肺中﹐小開唇﹐徐徐吐气。人气有緩急﹐宜自任性調息﹐必不得頓引至極﹐則气廳廳﹐則致損。又引咽之三﹐若气息長﹐加至五六﹐咽得七尢佳。如此以覺肺開大滿爲度﹐且停咽﹐乃閉气﹐存肺中之气。隨兩肩入臂至手﹐握中入存﹐下入於胃﹐至兩腎中﹐隨髒至兩腳心中﹐覺皮肉問習習如虫行爲度。訖﹐任微喘息﹐少時待喘息調﹐依法引咽﹐導送之﹐覺手足溫和調暢爲度。諸服气方﹐直存入腹﹐不先向四肢﹐故致四肢逆玲﹐五藏壅滯﹐是以必須先入四肢﹐然後入腹﹐其气自然流宣。此後不復須存在肺﹐直引气入大腸小腸中﹐嗚轉通流臍下爲度。應如此﹐以腸中飽滿乃止。則堅兩膝﹐急握固﹐閉气鼓腹九度﹐就鼓中仍存其气﹐散入諸體﹐閉欲極﹐徐徐吐之。愼勿長苦气急﹐稍稍並計而吐之﹐若覺腹中闊些﹐極則止﹐如腹猶滿急﹐更閉气鼓之﹐訖﹐舒腳以手摩面﹐將胸心而下﹐數十度﹐並摩腹繞臍手數十度﹐展腳趾向上﹐反偃數度﹐乃放手縱體﹐忘心遺形。良久﹐待气息關節調平。訖﹐乃起﹐若有汗﹐以粉摩拭頭面頸項﹐平坐﹐稍動搖關節﹐體和如常﹐可起動。其中隨時消息﹐觸類多方﹐旣不云去煩述﹐善宜以意調適之。

凡服气所以必令停於肺上﹐入於胃﹐至於腎者何﹖肺藏﹐气之本也。諸气屬於肺﹐天气通於肺。又肺者﹐藏之長也﹐爲諸藏之華蓋﹐呼吸之津源﹐爲傳送之官治節出焉。又魄門爲五藏使﹐爲四藏之主﹐通於十二經脈。周而復始﹐故爲五藏使也。故令气停於肺﹐而後流行焉。胃者﹐五藏六府之海﹐水谷皆入於胃﹐六府之大主也﹔五藏六府皆稟於胃﹐五味入胃﹐各赴其家﹐以養五气。是以五藏六府之气﹐皆出於胃﹐變見於气口故也。腎者﹐生气之源﹐五藏六府之本﹐十二經脈之根。左爲正腎﹐右爲命門。故令气致於腎﹐以益其精液。天食人以五气﹐地食人以五味﹐五气入於鼻﹐藏於心肺﹐五味入於口﹐藏於腸胃。味有所藏﹐以五气和而生。津液气液相感﹐神乃自生。

五味豈獨其谷﹐而五气中自有其味﹐又兼之以藥﹐藥之五味﹐尢勝其谷也。此𨿽只論肺腎﹐其气亦自然流通諸藏﹐故曰呼出心與肺﹐吸入腎與肝﹐呼吸之問﹐脾受其味也。呼吸之理及神气之要。故太上問曰﹕人命在幾關﹖或對曰﹕在呼吸之問。太上曰﹕善哉﹗可謂爲道矣。

凡服气皆取丑後午前者﹐鸚嗚至平旦﹐天之陰﹐陰中之陽也﹔平旦至日中﹐天之陽﹐陽中陽也﹔日中至黃昏﹐天之陽﹐陽中陰也﹐黃昏至鸚嗚﹐天之陰﹐陰中之陰也。人亦如是。又春气行於經絡﹐夏气行於肌肉﹐秋气行於皮膚﹐冬气行於骨髓。又正月二月﹐天气正方﹐地气始發﹐人气在肝。三月四月﹐天气正方﹐地气定發﹐人气在脾。五月六月﹐天气盛﹐地气髙﹐人气在頭。七月八月﹐陰气始煞﹐人气在肺。九月十月﹐陰气始冰﹐地气始閉﹐人气在心。十一月十二月﹐冰气復﹐地气合﹐人气在腎。至四時之月﹐宜各依气之所行﹐兼存而爲之。

凡服气﹐皆取天景明澄之時爲佳﹐若當風雨晦霧之時﹐皆不可引吸外气﹐但入密室閉服納气﹐加以諸藥也。

凡服气斷谷者﹐一旬之時﹐精气弱微﹐顏色萎黃。二旬之時﹐動作暝眩﹐肢節酸疼﹐大便苦難﹐小便赤黃﹐或時下痢﹐前剛後搪。三旬之時﹐身體消瘦﹐重難以行。已前贏弱之候﹐是專气初服所致﹐若以諸藥則不至於此也。四旬之時﹐顏色漸悅﹐心志安康。五旬之時﹐五藏調和﹐精气內養。六旬之時﹐體復如故﹐機關調暢。七旬之時﹐心惡喧煩﹐志願髙翔。八旬之時﹐恬淡寂寞﹐信明術方。九旬之時﹐榮華潤澤﹐聲音洪彰。十旬之時﹐正黑皆至﹐其效極昌。修之不止﹐年命延長。三年之後﹐瘢痕滅除﹐顏色有光。六年髓塡﹐腸化爲筋﹐預知存亡。經歷九年﹐役鬼使神﹐玉女侍傍﹐腦實臉胼﹐不可復傷﹐號曰眞人也。

服六戊气法

气旦先從甲子旬﹐起向辰地﹐舌料上下齒﹐取津液﹐周旋三至而一咽﹐止。次向寅﹐次向子﹐次向戌﹐次向申﹐次向午。

又法起甲子日﹐竟一旬﹐常向戊辰咽气﹐甲戌日則向戊寅余旬依此爲之﹐此六戊法亦是一家之義﹐以戊气入於脾﹐爲食稟之本固也。此直不饑﹐若通益諸體﹐則不逮余法矣。

服三五七九气法

徐徐以鼻微引气﹐納之三﹐以口一吐死气﹐久久便三气。次後引五气﹐以口一吐死气﹐久久便五气。次引七气﹐以口一吐死气﹐久久便七气。次引九气﹐以口一吐死气﹐久久便九气。因三五七九而並引之以鼻﹐二十四气納之﹐以口一吐死气﹐久久便二十四气咽逆報之報之法﹐因從九數下到三﹐復順引之咽可九九八十一咽气﹐而一吐之以爲節也。此法以入气多吐气少爲妙。若不作此限數﹐漸增入則闕於常數耳。死气者﹐是四時五行休死之气﹐存而吐之﹐自余節度﹐仍依常法。

養五藏五行气法

春以六丙之日﹐時加巳﹐食气百二十助於心﹐令心勝肺﹐無令肺傷肝﹐此養肝之義也。

夏以六戊之日﹐時加未﹐食气百二十以助脾﹐令脾勝腎﹐不傷於心也。

季夏以六庚之日﹐時加申﹐食气百二十以助肺﹐令肺勝肝﹐不傷於脾也。

秋以六壬之日﹐時加亥﹐食气百二十以助腎﹐令腎勝心﹐不傷於肺也。

冬以六甲之日﹐時加寅﹐食气百二十以助肝﹐令肝勝脾﹐不傷於腎也。

右此法是五行食气之要﹐明時各有九。凡一千八十食气﹐各以養藏﹐周而復始﹐不相克﹐精心爲之。此法是家之義。所在五藏﹐事事具在五牙論中。

服气精義論竟

