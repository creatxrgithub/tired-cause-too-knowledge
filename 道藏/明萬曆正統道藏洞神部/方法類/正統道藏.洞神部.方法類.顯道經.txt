顯道經

經名﹕顯道經。不著撰人。一卷﹐底本出處﹕《正統道藏》洞神部方法類。

顯道經

老子曰﹕人有五心﹐面有五色。力壯气盛﹐肌膚充溢。骨湧面白﹐血湧面赤﹐髓湧面黃﹐肌湧面黑﹐精湧面光﹐气湧面澤。體性各異﹐剛柔難成。或有聰明﹐或有迷塞﹐或有誠信﹐得道訣法﹐或有彊梁﹐反白爲黑﹐令道不明﹐愼勿授與。老子曰﹕人有盛衰﹐自在兆身。年立十五﹐神駐丹田。年立二十﹐精气益彊。年立三十﹐勢力橫行。年立四十﹐頭神損﹐白髮生。年立五十﹐目神損﹐無光精。年立六十﹐藏神損﹐五喉傷。年立七十﹐足神損﹐行梁張。年立八十﹐陰神損﹐莖不彊。年壽百二十爲天年有道者度﹐無道者凶。不須遠慮損精神﹐安心守靖﹐虛無淡泊﹐自爲眞人。

老子曰﹕道成之法﹐其變非一﹐惟有五藏﹐道之所歷。玄道有根﹐太虛中立。以無爲本﹐不可止失。道有雄雌﹐相隨不別。其神是魂﹐與魄並合﹐變成赤子﹐養人體骨﹐上下浮游﹐通利血脈﹐衰無所容﹐神不迷惑﹐精之道之﹐名日淡泊。

老子曰﹕道生三部﹐各自有名。分爲六腑﹐交會丹田。總攬百脈﹐制禦陰陽。一吸一呼﹐有死有生。不得奢精﹐泄去符信。道成變化﹐登乎太玄。三合成徳﹐與天交並。審而還丹﹐名日自然。

老子曰﹕初入道室守玄元﹐玄中有玄是我命﹐命中有命是我形﹐形中有形是我精﹐精中有精是我气﹐气中有气是我神﹐神中有神是我自然變化太虛。審能存之﹐壽命自延。

老子曰﹕徳以形爲車﹐道以气爲馬﹐魂以精爲根﹐魄以目爲戶。形動徳散﹐气越道叛﹐精消魂損﹐目動魄散。是以聖人靜形閉气﹐畜精愛視﹐道徳凝滯﹐魂魄固守﹐形一神萬﹐道成變化﹐臨危不懼。子之修而得道大要。

老子曰﹕合道不言。得無文之眞﹐頭髮茂盛。得道之根﹐手足汗气充盈﹐晝夜不外﹐日月合光﹐不饑不渴﹐龜龍胎息﹐冬溫夏凍。道士之服飲食玄丹﹐登於太淸﹐還年不老﹐道之自然至道不遠﹐近在己身。恍惚存亡﹐匿影藏形。洞浸萬里﹐觀於九天。持意如水﹐命乃久存。

老子曰﹕授道之法﹐必擇柔仁﹐無暴無躁﹐行之立成。非有才巧﹐積習入神。得之者度﹐失之者傷。毫釐之初﹐玄道幽深。驅馬萬里而不遇觀﹐骸骨之中﹐無不異者。但修身守道﹐道自歸子。

素道解

老子曰﹕初入道室﹐法先以破除之日﹐解五過七污﹐束流水上沐浴﹐齋戒﹐令身鮮潔﹐五臟平安﹐志意和適﹐除損萬事無爲﹐淡泊﹐則可治道﹐明受師法。

或問﹕初入道室﹐髙燥鮮潔不﹖老子曰﹕先以生炭著於室中﹐令逐濕气。無令有虫鼠。振幃帳林席﹐無令有塵垢。晝夜燒香﹐令內中皆香。無令有器物﹐有器物則意不專一。

或問﹕初入道﹐先齋戒不﹖老子曰﹕先五日沐浴蘭湯﹐身漧發燥﹐饑飽適意﹐精气和悅﹐乃可入室也。

或問﹕道欲聞百烏音不﹖老子曰﹕常使人遠逐飛烏及鸚犬﹐四鄰無喧嘩﹐以淸靜爲本。

或問﹕道時手足問有尺寸度數不﹖老子曰﹕以意適之﹐各有尺寸﹐不相干錯﹐名爲之淡泊矣。

或問﹕道枕席有髙下法不﹖老子曰﹕枕髙肝縮﹐枕下肺騫﹐以四寸爲平枕﹐席令柔軟﹐其息乃長。

或問﹕道外當偃﹐或有數者不得正偃﹐云何﹖老子曰﹕正偃身安﹐其气易行﹐無傾無側﹐無屈無伏。正偃者﹐道之大法。

或問﹕初道气息未習﹐欲長反短﹐欲散反疾﹐欲畱反還﹐云何﹖老子曰﹕初道務淸務靜﹐無彊無長。或問﹕息得時何以爲驗﹖老子曰﹕气初至時﹐腸嗚脈動手足痛﹐气之故也。

或問﹕气至身何如﹖老子曰﹕气至身﹐身漸寒﹐欲驚安心定志﹐無使之驚﹐聽气之所爲也。

或問﹕道气出入常從何來﹖老子曰﹕气出丹田者﹐人之命門﹐元气之本根﹐五臟得之﹐以鮮明精气之所出入也。

或問﹕道气生丹田﹐出入何髒﹖老子曰﹕吁入肺心﹐吸入腎肝﹐吁吸相逢﹐交會太倉﹐三焦和引﹐拘制魂魄﹐自然之气﹐道之命長﹐審而行之﹐必爲眞人。

或問﹕道行气有晝夜不﹖老子曰﹕晝存气府﹐夜存神宮。气府者﹐名曰丹田。神宮者﹐名曰明堂。晝不存气府﹐元气不行﹔夜不存神宮﹐目不睹神。

或問﹕道气未至當如何﹐須起欲外及倦得動搖﹐可不﹖老子曰﹕倦須復起欲臥自恣﹐气未至時﹐爲之無數。或問﹕道气或有能者﹐或有不能者﹖老子曰﹕要在體性﹐有精者道之易﹐無精者道之難。要當心專﹐亦有相祿。

或問﹕道气男女同法不﹖老子曰﹕丈夫精者﹐二三日得气﹔婦人精者﹐四五日气通則有所聞見。道之證驗﹐精气之大效。

或問﹕道有老少不﹖老子曰﹕年少者气易行﹐年老者气難行﹐用日爲遲﹐要少气休矣。

或問﹕道自以籌長三寸柱丹田者﹐何﹖老子曰﹕初道气時﹐教恐妄其丹田﹐气不流行﹐故乃以籌柱丹田﹐舉其柱﹐令气到其處。

或問﹕道時丹田久晝明﹐日可因之﹐不將更久乎﹖老子曰﹕數明久﹐田無發絕﹐久久自見其田﹐明如日光﹐气到如湧云。

或問﹕道時可衣小衣不﹖老子曰﹕初道盡解衣去之而淡臥手足﹐擾被去身不寒﹐恐後傷人﹐衣小衣爲善。

或問﹕道已解可得起不﹖老子曰﹕手足定系盤鼓﹐呼侍者取衣﹐則起﹐步引以舉盤鼓者﹐重愛其气﹐不欲令气得越泄矣。

或問﹕一日可數道不﹖老子曰﹕道時一日三四爲之﹐百日後道成且爲之不數道﹐奪人气息。

或問﹕道絕久復爲之﹐可得飲酒不﹖老子曰﹕可﹐或有自恣﹐貪酒者而不常道﹐後復爲之﹐气行如故。

或問﹕道無室可於外不﹖老子答之曰﹕初於室成﹐百日後自恣﹐要不如密室鮮潔爲善。

或問﹕道有輕舉﹐何等輕舉﹖意將夢之其形自舉乎﹖老子曰﹕道气久精神振之﹐其形自舉﹐此道將欲成之。

或問﹕道求度世﹐欲止民問成可不﹖老子曰﹕民問多欲﹐令意不專﹐入山潛處﹐守志自然﹐功滿形變﹐則得長生。

或問﹕道成後﹐可得入房室不﹖老子曰﹕欲得飛仙度世﹐勿入房室﹐不欲度世者﹐百日之後可自恣矣。

或問﹕冥夜可道不﹖老子曰﹕禁之。夜爲死气﹐邪鬼並行。晝爲生气﹐以用鸚嗚﹑平旦日出﹐令气易行。

或問﹕道常以鸚嗚爲始﹐秋冬云何﹖老子曰﹕春夏以難嗚或至平旦﹐秋冬以日出或至食時﹐要取密室和溫﹐早晏無所在。

或問﹕道所見怪﹐何物乎﹖老子曰﹕道數十日﹐有白頭老嫗從一女子常侍左右﹐有頃去﹐忽不知所在﹐是其怪也。

或問﹕道見怪手足擾﹐。口妄言﹐瞑目顧念田不﹖老子曰﹕專心一意﹐瞑目念田﹐行气如故﹐勿薛勿疑﹐久久怪自休。

或問﹕道常暝目﹐念田何容見怪﹖老子曰﹕意未專﹐志未定﹐則見怪﹐無自是﹐無恐起爲他事﹐無與之語﹐與之語則將人俱去矣。

或問﹕道未至時﹐手足擾﹐口妄言﹐豈故爲之﹐將自然乎﹖老子曰﹕是自然气之所爲﹐非邪所教。

或問﹕道手足擾﹐口妄言不止﹐云何﹖老子曰﹕遠者二時﹐近者一時﹐气定意專則自休矣。或問﹕道見怪者﹐告人已不﹖老子曰﹕告人者﹐神後不復來﹐怪者眞人之媒驛﹐勿罵呵堂爲善。

或問﹕道已解﹐得講諸繆惡不﹖老子曰﹕講諸不祥則致凶傷﹐惡夢恍惚﹐眾邪合同﹐正气難致﹐邪气往從。

或問﹕道已解﹐何時飲食乎﹖老子曰﹕道已起步﹐步已則食。不步﹐气合含飲食則消矣。

或問﹕道欲何食乎﹖老子曰﹕食之乾輕之物﹐梗糧﹑麥鈔﹑脯謄﹑棗栗﹐令息條長﹐養生之道。

或問﹕道已﹟後幾日可得食重物燻菜不﹖老子曰﹕道成後百日﹐欲得爲食﹐以要節少爲本。

或問﹕道欲少食饑云何﹖老子曰﹕𨿽饑气息安靖﹐食飽者五臟交格﹐令气難行。

或問﹕道常道气可絕谷不﹖老子曰﹕將欲度世離俗﹐急當絕之以气息﹐久久不饑不渴﹐道之大要。

或問﹕道欲習精思﹐不欲絕谷可不﹖老子曰﹕食穀滿腹﹐腐污盛糞神不居形﹐但道不止﹐久久自不饑。或問﹕道人生從小至大﹐以谷自長﹐何爲絕谷乎﹖老子曰﹕谷惟生人長大﹐不欲使人食之至老﹐老死皆由於谷矣。

或問﹕道絕谷可得度世不﹖老子曰﹕合無者自知﹐自然不食﹐但存气煉形﹐何憂不長存。

或問﹕道欲絕谷﹐五藏有微病云何﹖老子曰﹕且勿絕谷﹐節食爲之。又百日之後﹐斷穀稻米粥及餌淸物。

或問﹕道成後可飲酒不﹖老子曰﹕酒令人迷惑﹐气脈煩結﹐百脈不通﹐畱生熱﹐不如不飲﹐可爲淸潔。

或問﹕絕酒可以道不﹖老子曰﹕不可傷人血脈﹐欲道先吸气﹐滿腹吐之數十﹐則可以道。

或問﹕道饑飽有所傷不﹖老子曰﹕大饑气不藏﹐大醉气越﹐大怒气竭﹐大樂气飛揚﹐大驚還傷神。

或問﹕道動止有法禁不﹖老子曰﹕久視傷明﹐久聽傷聰﹐久臥傷气﹐久勞傷精﹐久住傷骨﹐久行傷筋。

或問﹕道五味有所傷不﹖老子曰﹕鹹傷血﹐酸傷髓﹐甜傷肺﹐辛傷心﹐苦傷精。夫五味﹐各有所傷﹐要取入口﹐味和爲甘。

或問﹕風寒雨濕﹐可以道不﹖老子曰﹕禁之。無以閉目﹐豫而避之﹐積道气盛﹐邪气無所從傷之。

或問﹕灸刺若創﹐服藥可以道不﹖老子曰﹕禁之。灸刺及創﹐令气越泄。服藥傷五藏。

或問﹕道坐起有法度不﹖老子曰﹕坐常平膝﹐垂陰曳腰﹐直膂昂頭﹐內視含气安息﹐形充气盛﹐精神不越。

或問﹕道意常不樂﹐惆悵不安﹐何所存思﹖老子曰﹕常念善則善﹐气來﹐若嘗思念惡﹐邪來傷人。但專心守道﹐邪無以干。

或問﹕道時有所存呼﹖老子曰﹕先呼五神名﹐心神名陶吻﹐肝神名監監﹐肺神名嚴嚴﹐脾神名卑卑﹐腎神名撫撫。從次呼之﹐以處丹田﹐气則至矣。或問﹕道入室﹐陽气所從生﹐本命何所系屬﹖老子曰﹕气所生者生於膽﹐命所屬者屬於目﹐知此二者則可入室﹐不知此二者﹐道必迷惑。

或問﹕道气成積年﹐以何爲證﹖老子曰﹕積年道日久﹐洞浸萬里﹐日月星辰﹑明鏡炬火﹑輝輝日光來照形兆﹐諸神營衛﹐不召自來﹐是道之證﹐愼勿妄語。

或問﹕道成時有限度不﹖老子曰﹕六十日爲中度﹐百日爲大度﹐其已道成﹐身不復老﹐數有日久气行如風雨。

或問﹕道身有規矩﹐爲何處所﹖老子曰﹕規矩之房中有紀綱﹐圓則爲規﹐方則爲矩﹐安規擊矩誰知之者﹖而知規矩父子相與耳。

老子曰﹕無賣吾道﹐以行求錢﹔無街吾道﹐彊授豪榮﹔無損吾道﹐以與詭佞。吾道祕重﹐萬金不傳。有聖則出﹐無聖則藏。傳得其人﹐令道淸明﹔

傳非其人﹐還受其殃。藏之金室﹐閉以玉闕﹐含口結舌﹐無泄吾文﹐以血爲盟﹐上謁元先。

老子曰﹕凡世俗人求道徳﹐先存其神﹐其正白如明珠﹐平旦存在鼻下人中﹔食時在髮際中﹔日中在頭﹔上哺時在頸項上二者中﹐下哺在腰﹔日入在龜民﹔夜半在玉英﹔頭過在胃問﹔向晨柱脾﹔鸚嗚在肺﹐過喉入中﹔平旦復在鼻下人中。飲食行步出入﹐意當常念之。是謂存神長壽﹐種道徳之根。

絕毅食气法

凡欲絕食﹑升虛求仙之道﹐當安處靜室﹐先呼三神之名﹐然後服气。

一﹑元先帝卿﹐守上丹田﹐使我求得所從﹐送給行廚﹐令气充足。

二﹑子丹光堅﹐守中丹田﹐使我求得所從﹐送給行廚﹐令气充足。

三﹑元陽谷玄﹐守下丹田﹐使我求得所從﹐送給行廚﹐令气充足。

呼三神已﹐晨朝空腹正外﹐東度﹐手腳離身相去五寸﹐捲兩手如嬰兒握﹐頭下卻枕﹐合口閉目﹐口含一椒﹐取其津液﹐鼻飲气﹐一咽靈泉已﹐口中微去其气。如是飲气三百六十﹐名爲一頓。九十飲﹐事須一息﹐調定气力﹐更從一始﹐復滿九十咽。如此四息﹐得成一頓。日中﹑日入﹐飲服亦如前。日滿十旬﹐藥力始備﹐當息之問﹐具行六法﹐除卻六病矣。

一噓去身極﹐二呵去熱气﹐三吹去風﹐四嘯去玲﹐五咳去气﹐六吹去煩。

禁目不得久視﹐行不得過遠﹐語不多﹐立不久﹐眠須少﹐又不得騎乘。當服气時﹐若渴飲水及蜜漿﹐欲服前先絕食想藥必易成。若不堪﹐服過時不得食玲熱食﹐五味不得過分﹐不得頓食飽﹐必損人。初過時﹐先食少粥﹐漸喊气數﹐經數日方食飯﹐亦不得飽。服气轉少﹐食漸轉多﹐至復日然後乃飽﹐服气方止。此是安全之道。絕谷三日小極﹐十四日復小極﹐頭眩愼勿怪怖也。休根一旬﹐精气力初微﹐顏色痿黃。二旬之時﹐動作眩普﹐支節梁張﹐大便微難﹐小便赤黃而已﹐或時下利﹐前唐後彊。三旬之時﹐身體消瘦﹐重難以行。四旬之時﹐泊色轉悅﹐心志安康。五旬之時﹐五臟調和﹐精气內養。六旬之時﹐肌體如故﹐機關調暢。七旬之時﹐心惡喧嘩﹐志願髙翔。八旬之時﹐淡泊寂寞﹐信明衛方。九旬之時﹐榮華滑澤﹐音聲洪章。十旬之時﹐精气皆至﹐其效日昌﹐修之不止﹐年命自長。三年之後﹐灸盤除滅﹐顏色有光。修至六年﹐髓塡腸韌﹐預知存亡。經歷九年之後﹐役使鬼神﹐玉女侍傍﹐腦實脇並﹐不可復傷﹐號日眞人﹐上佐上皇﹐與天同壽﹐日月合光。傳非其人﹐身受災殃。

神仙圖曰﹕子常念道﹐道亦念子。憂患思道﹐疾病思道﹐貧賤思道﹐窮困思道﹐富貴思道﹐飲食思道﹐入山澤思道﹐涉河海思道﹐外起思道﹐常行思道﹐道與子並。道之所出﹐萬物皆生﹐萬神皆成﹐無所不護﹐無所不榮。忘道須臾﹐道入八冥。念道行气﹐子則長生。道者﹐吾也。吾與子並﹐欲爲長生之衛前﹐當存之。行止﹑飲食﹑坐起﹑外息﹐便皆思念之﹐晝夜不忘﹐然乃保全﹐精气神不離身﹐則長生矣。

顯道經竟

