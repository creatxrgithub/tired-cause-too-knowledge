太上保眞養生論

經名﹕太上保眞養生論。不著撰人。《正統道藏》一卷。底本出處﹕洞神部方法類。

太上保眞養生論

立天之道﹐曰陰與陽﹔立地之道﹐日柔與剛﹔立人之道﹐日仁與義。則﹐天地之大﹐一人之最靈﹐法陰稟陽﹐細重乎性命。故二象並設﹐四序推遷﹐人莫然處其問﹐倏然如電﹐每一思至﹐黯然銷﹐生不再來﹐逝不可復。必須啟悟耳盧﹐﹐目﹐陶鑄心靈﹐蕩滌煩邪﹐宣引榮衛。未有不由學而能成其器﹐不由習而能利其身者哉﹗是以眞人常日﹐吾非自膩一然﹐乃學而得之。故我求道﹐無不受持千經萬衛﹐惟在志心也。

老君曰﹕天地降精﹐陰陽布化﹐萬物以生﹐乘其夙業﹐分靈道一﹐總合萬機。且人之受生﹐始一月爲胞﹐精血凝也。二月爲胎﹐形兆胚也。三月爲惕神﹐爲三魂﹐動以生也。四月爲陰靈﹐爲七魄﹐靜鎭形也。五月﹐五行分藏﹐以安神也。六月﹐六律定六府﹐用資靈也。七月﹐七精開竅﹐以通光也。八月﹐八景神具﹐降眞靈也。九月﹐宮室羅布﹐以定生也。十月气足﹐萬象成也。太一玄眞在頭日泥丸君﹐總眾神統百靈﹐以禦邪气﹐陶其萬類以定眞元。是知修眞﹐靜守恬和﹐可保長生也。

眞人曰﹕神彊者長生﹐气彊者短壽。柔和畏威神彊﹐鼓怒騁志气彊。凡人才所不至而極思之者﹐則志傷也﹔力所不勝而極舉之者﹐則形傷也﹔謀所不至而極圖之者﹐則智傷也﹔勢所不加而極忿之者﹐則气傷也。積憂不已魂神衰﹐積惡不已魄神散。喜怒過多神不歸室﹐愛憎無定神不守形。圾汲所欲神則煩﹐切切所思神則敗。久言久笑心气傷﹐久坐久立筋骨損﹐寢寐失時肝膽傷﹐跳走暴喘胃腑傷﹐喧呼詬怒膽气傷。故陰陽不交則瘡疣生﹐房室不節則勞瘠發。且人生在世﹐久遠之期不過三萬餘日﹐豈無一日行修補﹖豈無一日有損傷﹖徒責神之不守﹐體之不康﹐亦由卻行而望速及前倡﹐豈可得爾﹖所以養生之要﹐唾不及遠﹐行不及驟﹐耳不久聽﹐目不久視﹐坐不至疲﹐臥不至倦。先寒而後衣﹐先熱而後解。不欲極饑而便食﹐食誠過飽。不欲極渴而便飲﹐飲誠過多。食若過飽則癥塊成﹐飲酒過多則痰癖聚。不欲甚逸﹐不欲甚勞﹐不欲出汗淋灘﹐不欲冒風噓吸。醉中不欲奔車﹐飽時不欲走馬。不欲多啖生玲﹐不欲飽食肥鮮。不欲飲酒了當風﹐不欲沐髮後露腦。冬莫極溫﹐夏莫極凍。冬極溫則春有狂疫生﹐夏極凍則秋有瘧痢發。不欲臥露星月下﹐不欲饑臨屍柩問。不欲睡中動扇﹐不欲露頭而食。衝大熱莫飲玲水﹐淩大寒莫逼炎鑪﹐新沐莫犯猛風﹐至饑莫冒重霧。且五味入口﹐不可令偏。多酸傷脾﹐多甘傷腎﹐多辛傷肝﹐多鹹傷心﹐多苦傷肺。此皆濁其神魂﹐亂其五藏﹐亦未必當時便損於人﹐但於久後積衰敗爾﹐伐人之命﹐甚於斤斧﹐蝕人之性﹐猛於狼虎。蓋綠兆應五行﹐潛通四運﹐源其迹而不謬﹐究其理而益佳﹐宜深愼之﹐以全其眞也。不饑而彊食﹐不渴而彊飲﹐並招其損矣。不饑彊食則脾勞﹐不渴彊飲則胃脹。體欲常勞﹐食欲常少﹔勞勿至極﹐少勿至虛。冬則朝莫令空心﹐夏則夜莫令飽食。春夏惟須早起﹐秋冬卻要晚眠。早起不在鸚嗚前﹐晚起不在日出後。心源澄則眞靈守其位﹐气海靜則邪物去其身。行詐僞則神悲﹐行諂佞則神沮。蠹嫉於人當臧算﹐殺害於物必傷年。行一善則魂神欣﹐構一惡則魄神喜。魂欲人生﹐魄欲人死。是以心爲五藏君﹐气爲百骸使。君欲安靜無爲﹐使欲流行不滯。所以起臥依四時﹐愼其早晚之候﹔服食調六府﹐適其玲熱之宜。動以太和爲馬﹐通以玄寂爲車。四肢煩勞則偃仰以導之﹔心胸壅塞則吐納以宣之。杜其病源﹐常施補瀉之術﹔除其邪气﹐每存默默之機。是以忍怒以淩陰﹐抑喜以助陽。

泥丸君欲得多櫛﹐天鼓欲得常嗚。目不厭臨﹐津不厭咽﹐心不厭順﹐气不厭和。若能如此修習不廢﹐則可餌艸木之藥﹐先治其損。精勤不已﹐然後消鑠金石﹐固際其眞。此乃攝生有條貫﹐保壽有津涯﹐實爲補養之妙門﹐延駐之玄說。若乃恣情快意於馳騁之上﹐勞神役思於巧僞之問﹐重其貨財﹐耽其寵樂﹐不營保護之術﹐不務愼守之規﹐須臾气竭在忿競之前﹐形枯於聲色之際。以此觀之﹐足甚省悟。蓋不知心源靜則神魂安﹐嗜欲興則眞靈潰。焦然戚戚之志﹐勞其役役之軀﹐救火燕薪﹐良可嘆也。是故眞人乃作頌日﹕淡薄不親﹐狂蕩是鄰。縱不隕身﹐亦能敗神。敗神失眞﹐傷殘之因。傷殘之因﹐豈虛言哉﹗

太上保眞養生論竟

