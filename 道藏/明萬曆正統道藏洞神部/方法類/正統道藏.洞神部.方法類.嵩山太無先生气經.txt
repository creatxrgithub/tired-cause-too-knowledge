嵩山太無先生气經

經名﹕嵩山太無先生气經。又名《太無先生气經》。不著撰人。二卷。底本出處﹕《正統道藏》洞神部方法類。參校版本﹕《雲笈七簽》﹐收入該書卷五十九。

嵩山太無先生气經卷上_並序下同捲

夫形之所恃者气也﹐气之所依者形也。气全卽形全﹐气竭卽形斃。是以攝生之士﹐莫不煉形養气﹐以保其生。未有有形而無气者﹐卽气之與形相須而成﹐豈不皎然﹗

余慕至道﹐備尋祕訣﹐自行气守眞向三十餘載﹐所聞所見﹐殊未愜心。大歷中遇羅浮山王公自北嶽而返﹐倚策髙昂﹐依然相顧。余奇異人﹐延之與語﹐果然方外有道之君子也。哀余懇至﹐見授吐納﹐須一二理身之要道。其恩罔極﹐非言詞所能盡。每云道之要法﹑不在經書﹐悉傳口訣。其二景﹑五牙﹑六戊諸服气法﹐皆爲外气。外气剛勁﹐非從中之事所能宜服也。至如內气已正﹐一是曰胎息。身中自有﹐非假外求﹐不得昕師之口訣﹐徒爲勞苦﹐終無所成。今所撰錄﹐皆承師之旨要﹐以申明之﹐諒非愚蒙所自裁。王公嘗謂余曰﹕老君云我命在我不在天地。又曰﹕吾與天地分一气而自理焉﹐天地焉能死吾哉J。斯實眞言要訣也。修奉之士﹐宜三復之﹐恭承誘訓﹐敢不佩服﹗有偶時得此訣者﹐須愼勿輕傳示﹐無或泄露﹐以致其殃耳。

服气訣

修眞服气訣﹕每日常外﹐攝心絕想﹐閉气握固﹐鼻引口吐﹐無令耳聞﹐惟是細微﹐滿卽閉﹐閉使足心汗出﹐一至二數至百已上﹐閉極微吐之﹐引少气還閉。熱卽呵之﹐玲卽吹之﹐能至千數﹐卽不須根食﹐亦不須藥﹐時飲一盞酒作水通暢耳。數至五千﹐則隨處出入﹐有功當自知也﹐則有入水外功矣。夫服食養。生貴有恆。眞气旣降﹐方有通感。豈有縱心嗜欲而望靈仙羽化﹖必無此事也。但仙人至士﹐行功未滿﹐尙不能致﹐況凡俗乎﹖但信老人言﹐勤行之﹐卽當自知矣。

進取訣

進取訣曰﹕凡欲服气﹐先須得一髙燥靜密之室﹐不在大﹐務絕風隙而已。室中左右常燒香﹐不用乳頭者。肺須厚軟﹐腳須稍髙。《眞誥》曰﹕林髙免鬼吹。。蓋言鬼物者﹐善因地气以吹人而爲祟作。狀髙三尺可矣。衣被寒暖﹐使枕髙三寸二分﹐裹內一寸九分余﹐令與背平。每夜半後生气時﹐或五更睡之初覺﹐先呵出腹中濁惡气﹐一九下止。若要而言之﹐亦不在夜半之與五更﹐但天气調和﹐腹中空則爲之。閉目叩齒三十六通﹐以警身中神﹐畢﹐以兩手熅目大小兼按之左右﹐抵耳摩面﹐爲眞人起居之法。隨事導引﹐先以宣暢關節﹐乃以舌拄上愕﹐料口中內外﹐津液滿口﹐則咽之﹐令下入胃﹐神承之。以此三者三止﹐是謂漱咽靈液﹐灌漑五臟﹐面乃光矣。此之法熟﹐大體同略﹐便兀然放神﹐使心同太空﹐身若委蛻﹐情累都遣﹐然後服之。每事皆閉目握固﹐惟散气時卽展指也。夫握固所以閉關防而卻精邪。初服气之人﹐气水流行﹐則不得握固。待至百日或半年﹐覺气通暢﹐掌中出汗﹐卽可握固。《黃庭經》云閉塞三關握固停﹐漱咽靈液吞玉英。遂至不饑三虫亡﹐心意常調致欣昌是也。

陶气訣

陶气訣曰﹕凡人五臟亦各有气。夜臥閉息﹐覺後欲服气﹐則先陶气﹐轉令宿食消﹐故气得出﹐然後始得調服。其法﹕閉目握固﹐仰臥﹐倚兩拳於乳問﹐堅兩膝﹐舉背及屍﹐固閉气海中气﹐使自內向外﹐耕而轉之﹐呵而出之﹐一九二九止。是日陶气。訖﹐還則調之。

調气訣

調气訣曰﹕鼻爲天門﹐口爲地戶。則鼻納之﹐口吐之﹐不得有性﹐作則气逆﹐逆則生疾。吐納之際﹐尢宜愼之。亦不欲自耳聞之﹐或七或九﹐令和平也﹐是日調气。調畢則咽之。夜臥之﹐不可口吐也。常須在意﹐意久則調也。

咽气訣

得閉恣也也咽气訣曰﹕服內气之妙﹐在乎咽气。世人將外气以爲內气﹐不能分別﹐作何甚哉﹗吐納之士﹐宜審而爲之﹐气或錯性耳。夫人皆稟天地元气而生﹐身中分之元气而自理。每吐咽則內气與外气相應﹐自气海中隨吹而直上﹐直至喉中。但惟吐極之際﹐則轉閉口﹐速鼓而咽之﹐令郁然有聲﹐汨汨然從左邊而下。經二十日﹐卽如水瀝坎﹐聞之分明也。女則右邊而下。如此則內气之與外气自皎然別。次以意送之﹐以手摩之﹐令運入气海中。气海在臍下三寸也﹐亦謂之下丹田。初服气人﹐上膿未通﹐以手摩而助之﹐令速下。若气已通流﹐不摩亦得。一閉口卽三連咽﹐號曰云行﹐一濕咽謂之雨施。初服人气未通流﹐每一咽則施行﹐不可遽至連三。气通暢﹐然後稍加之﹐直至於小成一年後始可流通﹐三年功成﹐乃可恣服。

夫人气旣未通﹐咽或未下﹐須以一咽爲候。每咽吐極財大鼓口﹐微用少力﹐蹙而咽之﹐務令郁聲汨汨而下﹐直入气海中。如此了然﹐後爲三連咽﹐則便成也。且此訣要益余身﹐並深咽之。非久用心者﹐焉能較量而洞見眞理﹗初服气人及久服未得其妙者﹐有得此訣﹐何其幸歟﹗何其幸歟﹗輕於傳示﹐必招譴罰。愼之﹗愼之﹗每爲之﹐向東﹐終而復始﹐準前所爲候也。

行气訣

行气訣曰﹕下丹田後脊二穴通脊脈﹐上達泥丸。泥丸﹐腦宮也。每三咽連﹐則存下丹田中。所納得元气﹐以意引之﹐令入二穴。因想見兩條白气﹐夾脊雙引﹐直上入泥丸﹐燻蒸諸宮﹐森然徧下毛髮﹑面部﹑頸項﹑兩臂及手指﹐一時而入胸中丹田心也﹐灌注五臟﹐卻歷下丹田至三里﹐徧屍﹐經膝踝﹐下達湧泉足心也。所謂分一气而理﹐則鼓之以雷霆﹑潤之以風雨之義。亦由天地有泉源﹐非雷霆動則气不能潤蕩萬物﹔人身有津液﹐非咽漱則無以漑五臟﹐蒙光彩。還精補腦﹐非交會則不能通而上之﹔咽服內气非吐納卽不能抽而用之。逆知回薄之道﹑運用之理所以則天法地也。想身中濁惡結滯﹑邪气瘀血﹐被正气蕩除﹐皆從手足指端出﹐謂之散气。卽展手指﹐不須握固﹐如此一度則是一通﹐通則气痞﹐痞則復調使平﹐平則復鼓﹐咽如前也。閉气鼓气﹐咽至三十六咽﹐爲之小成﹐爲未絕粒。但且至此﹐卽得常須少食﹐務令腹中曠然虛掙。元問坐臥﹐但腹空卽咽之﹐通夕至十度﹐自然三百六十度咽矣﹗謂之大成﹐是謂大胎息。如胎息﹐但閉气﹐數至一千二百息﹐亦謂大成。然亦不能煉形易質﹐縱得長生﹐尢同枯木無精光也。

又有煉气﹑閉气﹑委气﹑布气諸事﹐並雜訣要﹐列於下﹐同志君子詳而行之﹐萬不失一也。

煉气訣

煉气訣曰﹕服气餘暇﹐入室脫衣﹐散發仰臥﹐展手勿握固﹐梳髮令通﹐垂席而布之﹐卽調气咽之。訖﹐便閉气﹐候極﹐乃冥心絕想﹐任气所之。過理絕悶則吐之﹐喘急卽調之﹐候气平又煉之。气通﹐加至二十﹑三十﹑四十﹑五十﹐卽令徧身汗出。如有此狀﹐是其效也。安心和气﹐且臥勿起衝風﹐乃卻老延年之良術也。神淸气爽則爲之﹐欲睡勿爲也。常爲之﹐不必每日﹐要獨淸爽時爲之也。十日﹑五日﹐一度爲之候。《黃庭經》云千災已消百病痊﹐不憚。虎狼之凶殘﹐亦以卻老年永延是也。

委气訣

委气訣曰﹕委气之法﹐體气和平﹐心神調暢﹐元問坐臥﹐則可爲之。依門戶調气﹐或身於狀﹐或兀然而坐﹐似元神識﹐寂寂沈沈﹐使心同太空﹐因而閉十气﹐或二十气﹐皆須任气﹐不得與意相爭。良久﹐气當從百毛孔出﹐不復吐也。縱有十分气一二也﹐復調﹐爲﹑能至十或百息已上﹐彌加﹟3候。行住坐臥皆爲之﹐如此勤行﹐百關開通﹐顏色潤悅﹐气淸而長如沐浴﹟4。但體有不和便爲之﹐亦必當淸泰也。《黃庭經》日髙拱元爲魂魄安﹐淸諍神見與我言是也。

閉气訣

閉气訣曰﹕忽有修養乖宜﹐偶生諸疾﹐宜投密室﹐依法布手足﹐則調气咽之。有所苦之處﹐閉气以意想經气以攻之﹐气極卽吐之。訖﹐復咽繼之﹐急气卽止﹐气調復攻﹐或二十﹑三十﹑四十﹑五十﹐攻覺所苦之處﹐汗出通潤卽止。如未愈﹐卽每日夜半或五更晝日頻作意攻之﹐以差爲度。病在頭面手足﹐但有疾之處﹐則攻之﹐無不愈者。知心之使气於手足﹟5﹐有如神﹐卽功力難言也。

布气訣

布气訣曰﹕夫用气與人療疾﹐先須依前人五臟所患之疾﹐取方向之气布入前人身中﹐令病者向方息心靜慮。此與布气令其自愈﹐亦咽气息念求除也﹐自然邪气永絕。正气布訖﹐邪風自退也。

六气訣

六气訣曰﹕六气者﹐咽﹑呵﹑呼﹑噓﹑吹﹑嘻是也。五臟各屬一气﹐余在三焦。此都包矣。

咽屬肺﹐主鼻﹐有寒熱不和及勞極﹐依咽吐納﹐兼理﹟6皮膚瘡病﹐有此疾者﹐則依狀理之﹐立愈。

呵屬心﹐主舌﹐漧澀﹟7气不通及諸邪气﹐呵出之﹐大熱大開口﹐小熱小開口。大小﹟8須作意﹐量宜理之﹐違度則損。

呼屬脾﹐主中宮土﹐如气微熱不和﹐腹肚脹﹐滿悶不泄﹐以呼理之﹐卽愈。

噓屬肝﹐肝主目﹐如目溫熱﹐可噓以理之﹐卽愈。

吹屬腎﹐腎主耳﹐腰腳玲﹐陽道衰﹐以吹理之﹐卽愈。

嘻屬三焦﹐如不和﹐以嘻理之。

六气𨿽各有所管﹐但五臟三焦玲熱極﹐風邪不調﹐都屬於心﹐呵之以理﹐諸疾皆愈﹐不必用气也。諸家說準此行﹐可立見功效。

調液訣

調液訣曰﹕人食五味﹐五味各歸一臟﹐每髒濁气同出於口。又六腑三焦之气﹐亦賡此門。眾穢總投﹐合成濁气。每睡覺﹐濁穢之气自不堪聞﹐審而察之﹐知其時候。口中乾苦﹐舌澀頰熱﹐少津液或咽唾喉中痛不能食﹐是熱也。卽須開口呵之﹐必須依門戶出入之。十呵﹑二十呵卽嗚天鼓﹐或七或九﹐以舌漱華池而咽津液﹐復呵﹐察熱退止。﹐但候口中淸水甘泉生﹐卽是熱退五臟凍也。若口中津液玲淡不受水﹐卽玲狀也﹐卽以吹治之法候口中自美﹐心調卽止。《黃庭經》云﹕玉池淸水灌靈根﹐審能修之可長存。又曰漱咽靈液災不幹也。

飲食訣

飲食訣曰﹕服气之後﹐所養有序次﹐其可食之物﹐有損有益。有益者﹐宜可食之﹐有損者﹐卽可節之﹐益乃長服。每日平旦食少許淡水粥﹐甚宜人﹐理脾气﹐令人足津液。日中食淡鈣賻飪﹐並佳﹐及蔥蓬羹﹑糯米﹑大麥飯﹑鹿肉作白脯﹐已上並佳。食後吞生椒三五枚﹐及先咽气三五咽﹐消食﹐引下气﹐通三焦﹐和五臟﹐趁惡气﹐助正气﹐特宜長服﹐辟寒凜暑濕﹐明目﹐和中理气﹐功不可備具。在《太淸經》上卷﹐更有別方妙。忌食十二屬﹑三十六禽﹐本命父母本屬特忌。熱蒸餅﹐亂正气。肥猜肉﹑生菜﹐令人脈閉。瓜﹑棗﹑栗﹑芋﹑菱芙﹑獐﹑雁﹑野鸚﹐並可食之。不欲其心首脂也﹐齋戒須總。絕之。天師所種木中之玉﹐名日南燭艸。每叢七十二莖﹐每莖二十四枝﹐每枝五葉﹐應七十二候﹐五行﹑二十四气也。江束少室山﹑南嶽﹑湘江化中﹐並有之。作饑飯食之佳﹐作煎亦得﹐不必依《太淸經》中所須﹐但單南燭艸卽得。凡食乍可饑﹐不得令飽﹐飽卽傷心﹐气難行也。仍忌蘿卜羹﹑生玲辛辣之物﹐酸滑牯膩﹑陳硬難消之物﹐切忌。若偶然食此等物一口﹐則物所在處﹐當微微有痛。愼之﹗愼之﹗但食軟物無慮。

凡服气後﹐有气下則泄之﹐愼勿絕﹐絕卽成疾。每朝空腹﹐隨性飲一盞好淸酒佳﹐冬暖之﹐夏玲亦得﹐助正气排邪﹐又不得多﹐多則昏醉﹐昏醉則傷神損壽。若遇尊貴﹐事不得已﹐則須且飲﹐但可呵三五下﹐盞飲並則開口呵十數下﹐遣夠之毒﹐調理之。常時飲二三升﹐是日乃可一斗不至於醉﹐亦不中酒﹐亦不先食味﹐亦不退如故。

調護訣

調護訣曰﹕凡修煉服气休絕之法﹐不居產房﹐不升喪堂﹐六畜死穢﹐一切雜穢不淨中﹐驢馬惡气之物﹐並不宜聞﹐況近之乎﹗。如見不祥臭穢﹐卽須念解穢咒﹑﹐不然甚損正气。不意卒然逢遇已上之穢﹐則速閉气﹐自取上風﹐疾過則解之﹐兼兩杯酒以蕩滌之﹐佳。如惡气入﹐覺不安穩﹐卽須調气逐去﹐勿畱﹐又恐有逆气﹐勿使出﹐則卻咽下﹐更納气以逆之﹐當定﹐以手摩助之﹐便含椒及飲一兩杯酒令散矣。如不散﹐亦不使和平也﹐斯必乃食油膩雜犯觸正气。用意有省﹐當知向前所犯﹐必是憂患房事者﹐勿再有誤也。所服气一年气通﹐二年气行﹐三年功成。元气遂凝結玄珠於丹田﹐縱有犯觸﹐無能爲患。日服千咽亦不懼多﹐卽返老還童﹐轉從此也。於是气化爲血﹐血化爲精﹐精化爲髓。一年易气﹐二年易血﹐三年易脈﹐四年易肉﹐五年易髓﹐六年易筋﹐七年易骨﹐八年易發﹐九年易形﹐十年之內﹐三萬六千神備在身中﹐當化爲仙眞﹐號日神人。勤修至道﹐煉气爲形﹐形化爲神﹐神形一體﹐白日上升。大道靈驗﹐好仙君子﹐詳而學焉。勤修不息﹐卽性開通﹐五臟相固。《黃庭經》云千千百百自相連﹐一一十十似重山是也。內气不出﹐外气不入﹐寒暑不侵﹐兵刃莫害﹐升騰變化﹐壽同三光﹐無窮盡也。

休糧訣

休糧訣曰﹕凡欲休根﹐但依前勤修。三年之後﹐正气流通﹐體實骨滿﹐百神守位﹐三尸遁逃﹐如此轉不欲聞五味之气﹐常思不食﹐須絕則絕﹐亦復無難。但覺腹空﹐卽須咽气﹐不問早晚﹐何論約限﹐久久自和﹐節度時候﹐無煩具言。亦可兼藥物。大有服藥之人﹐多不服气﹐區區終身﹐惟以藥物爲務﹐固未得﹐亦非上士用心也。《黃庭經》云﹕百谷之實土地精﹐五味外美邪魔腥﹐臭亂神明胎气零﹐那從反老得還嬰﹖何不食气太和精﹐故能不死入黃寧。

愼眞訣

愼眞訣曰﹕世上之人﹐率多嗜欲﹐損生伐命﹐今古共然。不早備防﹐悔將何及﹖《仙經》曰﹕夫人臨終而始惜身﹐罪定而思遷善﹐病成而方求其藥﹐天眞已散﹐何可追之﹖故賢哲上士﹐惜未危之命﹐懼未禍之禍﹐治未病之病﹐遂拂衣塵寰﹐攝心歸道。道者﹐气也。气者﹐身之主。。精者﹐命之根。愛精重气﹐然可庶幾乎長生矣﹗《黃庭經》曰﹕方寸之中念深髒﹐三神還歸老方壯。又曰﹕長生至愼房中急﹐何爲死作令神泣﹖忽之禍鄕三靈沒﹐但當吸气錄子精。寸田尺宅可治生﹐若當決海百讀傾﹐葉去樹枯失靑靑。此禁養精神之術。凡學長生久視﹐未有不愛精保气而致也。陰丹百禦之道﹐人莫不知﹐𨿽務於气而不絕欲﹐亦不免危殆。故曰﹕人常失道﹐非道失人。人常去道﹐非道去人。修養君子深宜自省也。夫气者﹐道也。道者﹐虛元也。虛元者﹐自然也。自然者﹐元爲也。元爲者﹐心不動也。心不動者﹐謂內心不起。內心不起﹐卽外境不入﹐內外安靜﹐卽神妍﹐神妍卽气和﹐气和卽元气自至﹐元气自至卽五臟滋潤﹐五臟滋潤卽百脈流通﹐百脈流通卽津液上應﹐津液上應卽不須五味。五味止絕﹐饑渴不生﹐饑渴不生。三田成體﹐堅骨實肉﹐返老還年﹐漸從此矣。故其气化爲血﹐血化爲精﹐精化爲髓。一年易气﹐二年易血﹐三年易脈﹐四年易肉﹐五年易髓﹐六年易筋﹐七年易骨﹐八年易發﹐九年易形﹐三萬六千神住在身﹐化爲仙人。是心體玄微﹐理生不測也。五臟和﹐津液生﹐三焦通﹐气不壅。此謂瓊丹﹐非世問丹也。夫神者﹐無形之至靈。故神稟於道﹐靜而合乎性。人稟於神﹐動而合乎情。故率性則神凝﹐久則神止﹐擾則神遷﹐止則生﹐遷則死。皆情之所移﹐非神之所使也。夫欲服气﹐先須靜坐﹐一覺向上想過欲界﹑色界﹑元色界﹐更過太始﹑太素﹑太初﹑太極﹑太髙﹐想元气下﹐從頂門入﹐念至湧泉﹐端坐記入息﹐莫記出息。但用一覺﹐使元气隨意而到三丹田﹐轉輪如流水。《王老經》云﹕元气流通﹐不死之道。至人可知也﹐蚩蚩者不足與議。愼之﹗又曰﹕胎息守中﹐上與天連名。大道行之﹐立得飛仙。祕之﹗。愼之﹗保之﹗

嵩山太元先生气經卷上竟

﹟1養﹕原奪﹐據《雲笈七簽》補。

﹟2憚﹕原作『但』﹐據《黃庭經》攺。

﹟3加﹕據《雲笈七簽》當作『佳』。

﹟4如沐浴﹕《雲笈七簽》作『如新沐浴之人』。

﹟5知心之使气於手足﹕《雲笈七簽》作『是知心之所使气﹐甚於使手』。

﹟6理﹕原奪﹐據《雲笈七簽》補。

﹟7漧澀﹕《雲笈七簽》作『口漧舌澀』。

﹟8小﹕原奪﹐據文義補。

﹟9止﹕原作『心』﹐據《雲笈七簽》攺。

﹟10气者身之主﹕原作『身之主者精』﹐據《雲笈七簽》攺。

嵩山太無先生气經

經名﹕嵩山太無先生气經。又名《太無先生气經》。不著撰人。二卷。底本出處﹕《正統道藏》洞神部方法類。參校版本﹕《雲笈七簽》﹐收入該書卷五十九。

嵩山太無先生气經卷下

修存訣

凡胎息气者﹐其道皆先叩齒三十﹟六通﹐集諸神﹐然後轉頸一匝﹐其胎息已﹐咽喉咽之﹐如此三通﹐方以舌內外磨﹐料取玉津液﹐滿口漱澑﹐昂頭咽之。上補泥丸﹐下潤五臟。

至夜半及五更﹐展腳握固﹐展兩手﹐去身五寸﹐其枕髙三寸﹐閉目依前法咽之。梳洗了﹐暖取一杯酒飲之。胎息滋六府﹐酒引气潤百關。聖人言﹕人在气中﹐气在人中。人不離气﹐气不離人。人藉气而生﹐气散人死。人死生之理﹐盡在气中﹐但調煉元气﹐求死不得。王老云﹕久而行之﹐求死不得。此之謂也。老君云﹕甘雨潤萬物﹐胎津潤百體。《黃庭經》云﹕晝夜不寐乃成眞。上致神仙﹐下益其壽﹐在身所有疾病﹐想气攻之﹐其疾立愈。其眞气逐濁气下泄﹐卽覺神情爽利﹐器宇沖和。老君曰﹕靈谷玉英﹐並在已身。名山大澤﹐采藥服食可以滋助正气﹐若全使之﹐卽與道有乖。若久服胎息不亂者﹐自然气圓成眞妙﹐不假羽翼而乃升騰也。

夫胎藏嬰兒﹐握固服元气。握固是天地之問。握者﹐猶心閉門﹐邪气不入也。夫嬰兒所以握固﹐在母腹中飲其元气﹐故號日胎息。合本元气不動不搖﹐自然不饑不渴也。

學胎元者﹐若閉气極悶﹐卽微吐其濁气﹐呵而出之﹐旋便卻閉﹐常守其元﹐自然成妙矣。夫人身稟元气所生﹐還須以胎元補之。故曰﹕保其元气﹐是日自然還丹步虛。曰﹕沖虛太和气﹐吐納流霞津。胎息靜百關﹐寥寥究三便。泥丸洞明鏡﹐遂成金華仙。又曰﹕常念餐元精﹐煉液固形質。

學道之人﹐常含元气﹐抱漱流霞﹐充灌關府﹐津潤骨節﹐回凋朽之頹齡﹐復童嬰之怡顏。吐納攺容﹐若非煉液如此。凡胎息上衝咽喉﹐用何物爲應﹖以雷嗚應候爲胎息矣。握固亦常行。夫咽喉下有十二樓﹐胎息气上通頭﹐咽之﹐名日補腦之法。祕之﹗故日饑食太和自然之气﹐卽胎息也。渴飲華池漿﹐口中津液也。得津液還歸漑灌神門﹐腎宮滋潤﹐玉液甘甜﹐深宜保之。夫五臟上應列宿﹐下應五行﹐常須以淸諍保之矣。

愼糧法

愼气法曰﹕夫气之爲理也﹐納而難固﹐吐而易竭。難固須保全﹐易竭須潛而勿泄。眞人曰﹕學道如憶朝餐﹐未有不得之者﹔惜气如惜面目﹐未有不全者。又曰﹕若使惜气如一身之先急者﹐吾少見枯悴也。其於接對言笑﹐須宜省約﹐運動呼叫﹐特宜調緩﹐觸類愛愼﹐方免損矣。夫人與天地合體﹐陰陽混气﹐皮膚骨髓﹑腑臟榮衛﹑呼吸進退﹑寒暑變異之事﹐莫不同乎二儀五行也。是知天地否泰﹐陰陽之气亂焉﹐臟腑不調﹐經脈之候病矣。因外寒暑之病起於風﹐因所致者百病起於气。故曰﹕恬淡虛無﹐眞气從之。精神內守﹐病從何來﹖是故須知形神以性和而全之﹐審內外之病而愼之。

夫人有三丹田﹐以合三元上中下也。上丹田泥丸腦宮也﹐其神赤子﹐字元先﹐一名帝卿。其神赤衣冠﹐治上元也。中丹田絳宮心也﹐其眞人字子丹﹐一名中光堅﹐其神赤衣冠﹐治中元也。下丹田臍下气海精門也﹐其神嬰兒﹐字元陽﹐一名谷下玄﹐赤衣冠﹐治下元也。此三丹田﹐以應三元﹐中各有一神﹐若虧損卽气漏精泄﹐精泄卽气散也。夫精者身之根。根者气之位﹐精全卽气全﹐精泄卽气泄﹐惟精與气須全耳。又云﹕精能食气﹐形能食味。夫咽气不得和津液咽之﹐津液須別咽。若和津液﹐恐招生風﹐入腹成疾。咽津液時﹐須候出息咽之﹐尢妙也。

嵩山太無先生气經卷下竟

