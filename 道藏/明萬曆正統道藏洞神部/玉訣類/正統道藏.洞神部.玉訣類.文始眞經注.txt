文始眞經注

經名﹕文始眞經注。宋元之際道士牛道淳注解。九卷。底本出處﹕《正統道藏》洞神部玉訣類。參校本﹕一﹑《文始眞經》﹔二﹑《叢書集成》所收《關尹子》。

關尹子

關令尹喜﹐周大夫也。老子西遊﹐喜望見有紫气浮關﹐知眞人當過﹐候物色而邊之﹐果得老子。老子亦知其奇﹐爲著書。喜旣得老子書﹐亦自著書九篇﹐名《關尹子》。今陜州靈寶縣太初觀﹐乃古函關候見老子處。終南宗聖宮﹐乃關尹故宅﹐周穆王修其艸樓﹐攺號樓觀﹐建老子祠﹐道觀之興﹐實祖於此。老子授經後﹐西出大散關﹐復會於成都靑羊肆﹐賜號文始先生﹐所著書﹐後爲《文始眞經》。

文始眞經直解跋引

皓月圓明﹐普見千江之水﹐眞空妙有﹐該通萬卷之經﹐因水見圓明﹐由經悟妙有。圓明以皓月爲本﹐妙有以眞空爲源﹐本末是同﹐源流非異﹐旣循末以歸本﹐仍沂流而還源﹐源卽眞空﹐乃是不容思議﹐流爲妙有﹐爰非專一無言﹐無言之言以爲經﹐無說之說以爲妙﹐無說之說以薦言前﹐無言之言以明意外。言前洞奧﹐意外幽深﹐非由直解以難通﹐不假詳箋而莫曉﹐因指見月忘指﹐而眞月昭彰﹐因解悟經忠解﹐而眞經洞徹﹐見千江之月影﹐知一月之維綱﹐究掌經之眞詮﹐悟一眞之統攝﹐見知雙泯﹐究悟俱忘﹐天眼龍睛﹐詛可窺於彷佛﹐神靈聖智﹐豈可測於依稀﹐意外難思﹐言前莫議也。

文始眞經注卷之一

神峯逍遙子牛道淳直解

一字篇

宇者﹐諭眞空之道也﹐凡二十八章。

關尹子曰﹐非有道不可言﹐

非有道者﹐元無道之彊右﹐故不可以言議也。經云﹕惟莫能名﹐所以退天下之言是也﹐故云非有道不可言也。

不可言卽道。

言前薦悟也﹐向言議未有之前﹐了然薦悟妙道﹐故言之不可及也﹐故云不可言卽道也。

非有道不可思﹐

非惟元無道之彊名﹐抑乃不屬思惟也﹐思惟則屬意識知解也﹐道不可以知而識也﹐故云才落思惟﹐卽是鬼家活計﹐正謂此也。經云﹕惟莫能知﹐所以奪天下之智﹐故云非有道不可思也。

不可思卽道。

言前薦悟也﹐向思惟未生之前﹐了然薦悟妙道﹐方知思惟不可及也。故云不可思卽道也。

天物怒流﹐人事錯錯然﹐

天物者﹐本分天眞也﹐怒者威光也﹐威光赫赫﹐廣無邊際也﹐流者心也﹐源流注六用紛紛與人事交雜而不一也。經云﹕性水也﹐心流也﹐故雲天物怒流﹐人事錯錯然也﹐錯者雜也﹐言迷人從事於道﹐見解紛紛不一﹐如下文也。

若若乎回也﹐

若者象也﹐似也﹐想象道似太虛﹐似明月﹐似澄潭﹐似冰壺﹐如此想象比似﹐則與道相違之遠﹐故云若若乎回也﹐回者違也。

戛戛乎國也﹐

戛戛者﹐相擊之聲也﹐國者諍論也﹐以言語相詁難﹐辮論其道﹐以戒諍論也﹐故云﹕以承稟爲戶牖﹐各自開張﹐以經論爲盾矛﹐遞相攻擊﹐以戒諍論也﹐故云﹕戛戛乎闕也。

勿勿乎似而非也。

勿思象﹐勿辮諍﹐論擬此見解似卽﹐似卽不是﹐故云勿勿乎似而非也。

而爭之﹐

爭者﹐國志也﹐三人兩眾同處學道﹐勇猛精進﹐闕志爲髙﹐萌此見者﹐亦未悟也﹐故云而爭之也。

而介之﹐

介者﹐孤介也﹐孤然獨處﹐精思妙道﹐萌此見者﹐亦未悟也﹐故云而介之。

而哯之﹐

哯者﹐惟古人之言贊美妙道也﹐逐言思惟贊美妙道﹐亦未悟也﹐故云而現之也。

而嘖之﹐

嘖者﹐呵嘖古人名言法相﹐默默精思妙道﹐如此見解﹐亦未悟也﹐故云而嘖之也。

而去之﹐而要之。

去者﹐拾也﹐要者﹐取也﹐拾諸妄而取眞道也﹐旣有取拾﹐卽是有爲﹐亦未悟也﹐故云而去之而要之也。

言之如吹影﹐

影者﹐諭名也﹐卽戛戛諍論﹑現嘖之贊美呵嘖者也﹐言呵叱名相﹐如吹影不能去也﹐何謂也。

思之如鏤塵﹐

塵者﹐諭識也﹐鏤者﹐削刻也﹐卽前若若想象﹐比似勿思辮爭之國之介之﹐獨思去要取拾者是也﹐如此屬識見﹐如削刻塵而不得淨盡是也。

聖智造迷﹐

聖智能解萬法﹐以智造道而不能至﹐卽智是迷也﹐絕聖棄智﹐了悟妙道﹐如此則卽智是迷也﹐故云聖智造迷也。

鬼神不識。

鬼神存識見﹐識見不能知道也﹐故云鬼神不識。

惟不可爲﹐

道本自然﹐不假修爲也﹐故云不可爲也。惟者﹐因上仍下之辭。

不可致﹐

政者﹐從外邀至也﹐道本自具足﹐不假外求﹐故雲從門入者不是家珍也﹐故云不可政也。

不可測﹐

道鬼神難窺﹐陰陽莫測﹑況其凡乎﹐故云不可測。

不可分﹐

道混然天理﹐杳冥莫測﹐故不可以心思言議而分辮﹐故云不可分。

故曰天﹐曰命﹐曰神﹐曰玄﹐合曰道。

故曰﹐因上結下之辭。天者﹐無爲而爲﹐自然而然也﹐命者﹐不知所以然而然也﹐神者﹐陰陽不測之謂也﹐玄者﹐杳冥莫測﹐玄之又玄也﹐合者﹐契悟也﹐了悟天命神玄﹐方契妙道也。此章明道不在言思﹐在人心開了悟而密契之也。

右第一章

關尹子曰﹕無一物非天﹐

天者自然而然﹐自然而然﹐卽道之異名也。物物皆道生﹐卽物是道﹐如涯從水生﹐卽涯是水﹐故云無一物非天也。

無一物非命﹐

命者﹐不知所以然而然﹐不知所以然而然﹐亦道之異名也。物物具道之命也﹐故云無一物非命。

無一物非神﹐

神者﹐不神之神﹐陰陽不測亦道之異名也。物物咸具神道﹐故云無一物非神也。

無一物非玄。

玄者﹐窈冥莫測﹐亦道之異名也﹐物物具此玄道﹐故云無一物非玄也。

物旣如此﹐人豈不然。

天地萬物﹐巨細洪纖﹐飛港動植﹐咸具妙道﹐人豈不然乎﹐故云物旣如此﹐人豈不然也。

人皆可曰天﹐人皆可曰神﹐人皆可致命通玄﹟1。

天命神玄﹐旣是道之異名﹐名𨿽有四﹐其道不二﹐道者人人具足﹐个个見成﹐若人了悟﹐不假修爲﹐立證無生﹐位齊諸聖矣﹐故云人皆可日天﹐人皆可日神﹐人皆可致命通玄。

不可彼天此非天﹐彼神此非神﹐彼命此非命﹐彼玄此非玄。

人人俱有本分天眞﹐人人俱有不神之神﹐人人俱有不知所以然而然之命﹐人人﹐俱有窈冥莫測之玄﹐天命神玄者﹐在凡不喊﹐在聖不增﹐纖細不少﹐洪巨不多﹐豈可彼物而獨有此﹐我獨而無哉﹐故云不可彼天此非天﹐彼神此非神﹐彼命此非命﹐彼玄此非玄。

是以善吾道者﹐卽一物中知天盡神﹐致命造玄。

是以者﹐因上仍下之辭也。善吾道者﹐卽一物中知天盡神﹐致命造玄者﹐從綠悟道也﹐故云盡十方世界是道人眼﹐盡十方世界是道人身﹐盡十方世界是自己光明﹐盡十方世界在自己光明裹﹐便您麼去﹐只是光影裹作活計﹐向光影未發之前﹐洞然開悟﹐方信道無不在﹐卽一物中了悟天命神玄﹐非他物也。故云是以善吾道者﹐卽一物中知天盡神﹐政命造玄也。知者﹐悟也﹐致造者皆至也﹐言吾之至也。

學之徇異﹐名析同實﹐

學人徇逐天命神玄之異﹐名分析不異道之誠實﹐惑於名而迷於實也﹐故云學之徇異﹐名析同實也。

得之契同﹐實忘異名。

道本無名﹐因名悟道﹐道者實也﹐名者實之賓也﹐因名契悟名異而實不異﹐悟實而忘名﹐得魚忘荃﹐得兔忘蹄﹐得意忘言﹐名者言也﹐故云得之契同﹐實忘異名。此章明道無不在﹐悟實忘名。

右第二章

關尹子曰﹕觀道者如觀水﹐

觀者﹐照也﹐以智照理﹐如照水也﹐此借諭也。

以觀沼爲未足﹐

沼者﹐諭凡人也﹐以智沼度量幾人﹐𨿽是有道﹐疑道在凡人不具足也﹐故云以觀沼爲未足。

則之河﹑之江﹑之海﹐曰水至也。

之者﹐往也﹐河者﹐諭君子﹐江者﹐諭賢人﹐海者﹐諭聖人﹐疑道在凡人不具足﹐又往觀君子﹐又疑道在君子不具足﹐又往觀賢人﹐又疑道在賢人不具足﹐又往觀聖人﹐方不疑日道之至也﹐故云則之河之江之海﹐日水至也。

殊不知我之津液涎淚﹐皆水。

津液涎淚﹐諭動靜語默也﹐殊不知動靜語默﹐皆是道之用也﹐因用悟體﹐方信道在凡不少﹐在君子賢人聖人不多﹐故云殊不知我之津液涎淚﹐皆水也。此合諭也。此章明道無欠無餘﹐聖凡平等具足是也。

右第三章

關尹子曰﹕道無人﹐聖人不見﹐甲是道﹐乙非道。

甲諭聖人﹐乙諭凡人﹐道本無我相﹐豈有人相哉﹐了道聖人忘其見解﹐故不見﹐聖人是道﹐凡人非道也﹐故云道無人﹐聖人不見﹐甲是道﹐乙非道也。

道無我﹐聖人不見﹐已進道﹐已退道。

進者取也﹐退者拾也﹐道者取之不得﹐拾之不失﹐道旣無我相﹐聖人忘見解﹐故不見﹐已進道而取之﹐已退道而拾之也﹐故云道無我﹐聖人不見﹐已進道﹐已退道也。

以不有道﹐故不無道﹐

道不屬有無﹐聖幾平等﹐此釋不見甲是道乙非道﹐故云以不有道﹐故不無道。

以不得道﹐故不失道。

道不屬得失﹐本自見成﹐此釋不見﹐已進道﹐已退道。此章明道不屬有無得失。

右第四章

關尹子曰﹕不知道﹐妄意卜者﹐如射覆盂。

不知道者﹐迷人也﹐妄意卜者﹐妄以意識卜度也﹐射者﹐猜量也﹐覆盂者﹐諭迷塵覆蔽也。迷人不悟妙道﹐妄以意識卜度妙道﹐如猜量覆盂之下所合之物﹐故云不知道﹐妄意卜者﹐如射覆盂。

髙之者﹐日存金存玉﹐

金玉諭玄妙之言﹐又金者﹐明白也﹐玉者﹐瑩淨也﹐智見髙者﹐妄以意識卜度妙道﹐日如金之明白﹐如玉之瑩淨。又日金鉛玉汞﹐又日玄之又玄﹐眾妙之門﹐或是道否﹐迷塵覆蔽﹐𨿽執至言﹐亦未悟也﹐故云髙之者﹐曰存金存玉。

中之者﹐日存角存羽﹐

角者﹐諭智鋒鈷利﹐羽者﹐諭輕淸中智之士﹐妄以意識卜度妙道﹐日智鋒鈷利﹐無爲淸靜﹐保養精神﹐身輕體健。又曰﹕如羚羊卦角﹐鸞鳳衝霄﹐敢是道也﹐如此猜量﹐亦未悟也﹐故雲中之者﹐日存角存羽。

卑之者﹐日存瓦存石。

瓦者﹐諭曾經燒煉也﹐石者﹐諭堅固也﹐下智之士﹐妄以意識卜度妙道﹐煆煉頑心﹐一志堅固不移。又曰﹕道在瓦礫﹐如此莫是道否﹐如此猜量﹐轉不悟也﹐故云卑之者﹐日存瓦存石也。

是乎非是乎﹖惟置物者知之。

置者﹐委棄也﹐知者﹐悟也。已上髙中卑三等之人﹐妄以意識卜度金玉角羽瓦石之物﹐或是或不是﹐惟委棄物外﹐內忘意識﹐了然開悟﹐迷盂去盡﹐無所覆蔽﹐方信道不從外得﹐故云是乎非是乎﹐惟置物者知之。此章明道由心悟﹐非妄意卜度而知。

右第五章

關尹子曰﹕一陶能作萬器﹐終無有一器能作陶者﹐能害陶者。

範土日陶﹐陶者﹐燒磁瓦審匠也﹐一陶能作萬般磁瓦之器﹐陶能使器之成壤﹐器安能成壤陶者乎﹐故云一陶能作萬器﹐終無有一器能作陶者﹐能害陶者也。此章借諭。

一道能作萬物﹐終無有一物能作道者﹐能害道者。

道運陰陽﹐生成天地萬物﹐故云一道能作萬物也﹐作者﹐生也﹐道如虛空﹐窈冥莫測﹐本自見成﹐不假修爲造作﹐故云無有一物能作道者﹐道旣似虛空﹐萬物焉能害虛空哉﹖故云無有一物能害也。此合諭也。此章明道生萬物﹐無物能害道者也。

右第六章

關尹子曰﹕道茫茫而無知乎﹐心儻儻而無羈乎﹐物疊疊而無非乎。

道者心之體﹐心之體者﹐眞空也﹐眞空窈冥﹐茫茫然﹐知識未萌之前也﹐心旣以眞空爲體﹐則儻儻然萬緣無由羈絆﹐物者心之用﹐卽體卽用﹐應變常寂﹐則疊疊然無非道也。疊疊者﹐周行而不殆之義也﹐故云道茫茫而無知乎﹐心儻儻而無羈乎﹐物疊疊而無非乎。

電之逸乎﹐

大達之人﹐得自利利他人之妙﹐爲上根之人﹐機鋒迅急﹐如擊石火﹐似掣電光﹐擬議之問﹐千山萬水﹐上根之人直下頓悟﹑洞徹妙道也﹐故云電之逸乎。

沙之飛乎﹐

大達之士﹐平等普利不遺中下﹐以迅機接上根﹐以善巧方便﹐廣演萬法﹐罔徧沙界﹐接中下之人﹐故雲沙之飛乎也。沙之飛乎者﹐言廣演妙法如風飄塵沙也。

聖人以知心一﹑物一﹑道一﹑三者又合爲一。

心一﹑物一﹑道一﹐三一之名﹐如日之光明﹐日是明之體﹐光是明之用﹐𨿽有三名﹐其道不二﹐故云聖人以知心一﹑物一﹑道一﹐三者又合爲一。

不以一格不一﹐

一者﹐不二之體也﹐格者﹐度量也﹐不一者﹐應變之用也﹐卽體卽用﹐無用之用﹐如空谷傳聲﹐應變常寂﹐不以從體生心﹐度量應變也﹐故云不以一格不一也。

不以不一害一。

無用之用﹐如空谷傳聲﹐應變常寂﹐卽體卽用﹐不以用之妨體也﹐故云不以不一害一﹐害者﹐妨也。此章明道心物不二﹐體用如如也。

右第七章

關尹子曰﹕以盆爲沼﹐以石爲島﹐魚環遊之﹐不知幾千萬里而不窮也﹐夫何故﹖水無源無歸。

周回是水﹐中有山日島﹐以盆爲沼﹐中安一石以爲島﹐放魚於水內﹐魚繞石環遊﹐不知幾千萬里而不窮。爲何故﹐夫何者﹐設問爲何故也﹐答雲﹕水無源泉﹐亦無流歸﹐所以不窮也﹐此借諭也。故云以盆爲沼﹐以石爲島﹐魚環遊之不知鸚千萬里而不窮﹐夫何故﹖水無源無歸也。

聖人之道﹐本無首﹐末無尾﹐所以應物不窮。

本者眞空之體﹐末者妙有之用﹐聖人洞了眞空妙有之道﹐道無首尾﹐莫之可測﹐環樞應變而無窮盡也﹐故云聖人之道﹐本無首﹐末無尾﹐所以應物不窮。此章明道無首尾﹐應物不窮也。

右第八章

關尹子曰﹕無愛道﹐愛者水也﹐

無者﹐禁止之辭也﹐言無愛道﹐道不屬愛﹐才萌愛念﹐則落五行中﹐屬水也﹐則與道遠矣﹐故云無愛道﹐愛者水也。

無觀道﹐觀者火也﹐無逐道﹐逐者木也﹐無言道﹐言者金也﹐無思道﹐思者土也。

無得觀逐言思其道﹐道不屬色行名情﹐豈可觀逐言思而測知也﹐才萌觀逐言思之念﹐則落五行。觀屬火﹐逐屬木﹐言屬金﹐思屬土﹐役於五行﹐則與道遠矣﹐故云無觀道﹐觀者火也﹐無逐道﹐逐者木也﹐無言道﹐言者金也﹐無思道﹐思者土也。此垂誡後學深切也。

惟聖人不離本情而登大道﹐心旣未萌﹐道亦假之。

惟者﹐因上結下之辭也。惟聖人不離情者﹐愛觀逐言思未萌之前也﹐愛觀逐言思未萌之前﹐卽是眞空之體﹐眞空卽道也﹐眞空心未萌生﹐道之名亦假立也﹐言亦無道之名也﹐此垂示學人悟道之方也﹐故云惟聖人不離本情而登大道﹐心旣未萌﹐道亦假之也。此章明道不屬五行﹐向愛觀逐言思未萌之前薦悟也。

右第九章

關尹子曰﹕重云蔽天﹐江湖黯然﹐遊魚茫然﹐忽望波明食動﹐幸賜於天﹐卽而就之﹐魚釣斃焉。

重云蔽天於夜﹐濃陰重厚﹐黑雲蔽障於天﹐無星月以照耀﹐則江湖之水﹐黯然而黑暗也﹐遊魚茫茫然迷之也﹐於是漁者執燈火擲釣餌於水中﹐魚忽望見波明食動﹐不意人擲釣餌﹐而日幸賜於天﹐卽而就吞之﹐彼漁者釣之而斃死也。故云重云蔽天﹐江湖黯然﹐遊魚茫然﹐忽望波明食動﹐幸賜於天﹐卽而就之﹐魚釣斃焉也。

不知我無我﹐而逐道者亦然。

迷人無明障礙﹐重云蔽天﹐心地不明﹐如江湖黯然﹐不悟妙道﹐如遊魚茫然﹐智波流浪﹐泥法求眞﹐如忽望波明食動﹐智波迷道﹐法塵障心﹐如魚卽而就之﹐喪道迷眞﹐如魚釣斃焉。不知者不悟也﹐不悟我本無我﹐卽是眞空之道﹐而妄有我﹐向外逐道者﹐與上譬諭亦然也。此合諭也﹐故云不知我無我﹐而逐道亦然也。此章嘆迷人不悟道﹐而喪其生也。

右第十章

關尹子召﹕方術之在天下多矣﹐

凡在天之下﹐百家之學﹐道衍廣博﹐故云方術之在天下多矣﹐方者道。

或尙晦﹐或尙明﹐或尙彊﹐或尙弱﹐

百家之學不能徧舉﹐略言其四﹐尙者貴也﹐或貴韜晦﹐不欲人知﹐或貴彰顯﹐明明教誨﹐或貴能行﹐自彊不息﹐或貴柔弱﹐不與物爭﹐故云或尙晦﹐或尙明﹐或尙彊﹐或尙弱也。

執之皆事﹐不執之皆道。

事者用也﹐若執尙晦﹑尙明﹑尙彊﹑尙弱﹐皆謂之用也﹐執用而迷體﹐豈能洞徹妙道哉。若不執其用﹐則用無用﹐而無所住著﹐無所住著﹐則離種種邊﹐名爲妙道也﹐故云執之皆事﹐不執之皆道也。此章明道無不在﹐不可執著也。

右第十一章

關尹子曰﹕道終不可得﹐彼可得者﹐名徳不名道。

道本眞空﹐不屬得失﹐有得則有失﹐道在人﹐聖凡同體﹐無欠無餘﹐如初生赤子﹐與大人同體﹐不與大人同用。幾人與聖人同體﹐不與聖人同用﹐體本無名﹐隨功用立名﹐用之於惡﹐則名幾人﹐用之於善﹐則名賢人﹐用之無所得﹐則名聖人。無所得而得之﹐則名徳不名道也﹐故日道終不可得﹐彼可得者﹐名徳不名道也。

道終不可行﹐彼可行者﹐名行不名道。

道要心悟﹐不離本情而登大道﹐故不可行也﹐彼可行者﹐名善不名道也﹐故云道終不可行﹐彼可行者﹐名行不名道。

聖人以可得可行者﹐所以善吾生﹐

聖人得自利利他人之道﹐平等普利﹐不求報恩﹐名爲徳行﹐此徳行所以善吾接物利生也﹐故云聖人以可得可行者﹐所以善吾生﹐此利他也。

以不可得不可行者﹐所以善吾死。

死者﹐心休歇也﹐以不可得不可行者﹐藏諸用也﹐藏諸用則無爲也﹐無爲所以善吾心之休歇也﹐故云以不可得不可行者﹐所以善吾死也﹐此自利也。此章明徳行爲用﹐道爲體。

右第十二章

關尹子曰﹕聞道之後﹐有所爲有所執者﹐所以之人﹐

若學人聞道之後﹐所行有爲之事﹐有所執持智解﹐則所往與人事同也。之者﹐往也。故云聞道之後﹐有所爲有所執者﹐所以之人。

無所爲無所執者﹐所以之天。

天者﹐天眞也﹐聞道悟解﹐罷參絕學﹐藏諸用﹐無所爲﹐外不執相﹐內不著空﹐湛然淸靜﹐則契本分天眞也﹐故云無所爲無所執者﹐所以之天。

爲者必敗﹐執者必失﹐

有爲者﹐鈴敗於道﹐有執者﹐鈴失於徳也﹐故云爲者叉敗﹐執者叉失也。

故聞道於朝﹐可死於夕。

故者﹐因上結下之辭也。聞道於早朝﹐可死於晚夕﹐便全身放下﹐心死休歇而保任之也﹐故云聞道於朝﹐可死於夕也。此章明悟道者無爲無執﹐休歇保任。

右第十三章

關尹子曰﹕一情冥﹐爲聖人﹐

冥者﹐眞空﹐窈冥莫測﹐一情者﹐情返歸於眞空也﹐如此則名聖人也﹐故云一情冥﹐爲聖人也。

一情善﹐爲賢人﹐一情惡﹐爲小人。

從眞空體上忽萌情念﹐不趨於善﹐叉趨於惡﹐情起時﹐其可不饉乎。若趨於善而積於善﹐積之大也﹐則成徳行之福﹐而名賢人也﹔若趨惡而積惡﹐積之大也。則成凶暴之禍﹐而名小人也﹐故云一情善爲賢人﹐一情惡爲小人也。

情冥者﹐自有之無﹐不可得而示﹐

一情冥者﹐自有之無﹐從迹復本也﹐從迹復本﹐冥契眞空之道﹐不得出示於人也。經云﹕聖人竟不能出道以示人是也﹐故云﹕一情冥者自有之無﹐不可得而示也。

一情善惡者﹐自無起有﹐不可得而祕。

無者﹐眞空也﹐有者﹐情也﹐從眞空上忽萌情念﹐趨善積善﹐趨惡積惡﹐是從本降迹。從本降迹﹐而善惡之迹﹐不可得而祕隱也﹐故云一情善惡者﹐自無起有﹐不可得而祕也。

情善惡爲有知﹐惟動物有之﹐

言一情善惡屬知識﹐則與蠢動有識之物者無異也﹐故云一情善惡爲有知﹐惟動物有之也。

一情冥爲無知﹐溥天之下﹐道無不在。

一情與眞空冥符﹐則知識未萌之前也﹐知識未萌之前﹐眞空妙有之道﹐充塞太虛﹐無『所不在﹐故云一情冥爲無知﹐溥天之下道無不在也。此章明道不屬情識﹐無處不是道也。

右第十四章

關尹子曰﹕勿以聖人力行不息﹐則曰道以勤成﹐

勿者﹐禁止之辭也﹐勿得言以聖人力加精進﹐行之不懈怠﹐則日聖人學道﹐因以勤苦﹐而得道成。言非如此也﹐道由心悟﹐本自見成﹐豈待力行不怠﹐勤苦而後成哉﹐故云勿以聖人力行不怠﹐則日道以勤成是也。

勿以聖人堅守不易﹐則曰道以執得。

勿得言聖人堅固保守哺不攺易﹐則日聖人因以執持而得道。言亦非如此也﹐聖人心開悟解﹐以道爲體﹐眞常不變﹐無爲無執﹐無失無得也﹐故云勿以聖人堅守不易﹐則日道以執得也。

聖人力行﹐猶之發矢﹐因彼而行﹐我不自行。

矢者﹐箭也﹐聖人應物慈悲﹐普利而不息﹐人以謂力行﹐殊不知力行慈悲﹐普利不息﹐猶似人射﹐以弓發箭﹐感而後應﹐不得已而後行也。故云聖人力行﹐猶之發矢﹐因彼而行﹐我不自行也﹐言行之無心。

聖人堅守﹐猶之握失﹟2﹐因彼而守﹐我不自守。

握者﹐把也﹐聖人恬然獨處﹐人以謂堅守﹐殊不知聖人堅守﹐猶似人未射之時﹐以手把箭﹐因彼不應﹐所以靜默﹐豈有心守靜默哉。故云聖人堅守﹐猶之握失﹟3﹐因彼而守﹐我不自守也。此章明聖人動靜無我。

右第十五章

關尹子曰﹕若以言行學識求道﹐互相展轉﹐無有得時。

道本無名﹐不可以言求﹐道本無迹﹐不可以行求﹐道本無法﹐不可以學求﹐道本無情﹐不可以識求。若以名迹法情求之﹐如石輾之互相宛轉﹐不離名迹法情﹐何時得悟道哉﹐故云若以言行學識求道﹐互相輾轉﹐無有得時。

知言如泉嗚﹐知行如禽飛﹐知學如擷影﹐知識如計夢﹐一息不存﹐道將來契。

知言如泉嗚﹐則聲不可辮﹐聲不可辮﹐忘名也﹔知行如禽飛﹐則迹不可循﹐迹不可循﹐忘迹也﹔知學如擷影﹐則僞不可取也﹐不可取﹐則忘法也﹐知識如計夢。則妄不可信﹐妄不可信﹐則忘情也。息者﹐一呼一吸爲一息﹐一息之問﹐名迹法情頓忘而不存﹐則契於妙道﹐故云知言如泉嗚﹐知行如禽飛﹐知學如擷影﹐知識如計夢﹐一息不存﹐道將來契也。擷者﹐以手捉取也。此章明道不屬名迹法情﹐不可以言行學識而求之。

右第十六章

關尹子曰﹕以事建物則難﹐以道棄物則易﹐

以事者﹐皆用也﹐建者﹐建立妙用也﹐物者﹐人物也﹐言建立妙用﹐普利天下﹐令人人了道﹐則誠爲不易也﹐故云以事建物則難也。掃蕩復本﹐一物不畱﹐獨露眞空妙體﹐有何難哉﹐故云以道棄物則易。

天下之事﹟4﹐無不成之難﹐壞之易。

天下之物﹐紛紛億萬﹐俱要圓成﹐誠爲不易﹐故雲天下之事﹐無不成之難也。此釋以事建物則難也﹐如秦之阿房官﹐非一歲而成﹐楚之一火而盡﹐豈不壞之易耶﹐故云壞之易也﹐此釋道棄物則易。此章明建立不易﹐復本不難。

右第十七章

關尹子曰﹕一灼之火﹐能燒萬物﹐物亡而火何存﹖

火者﹐無我之物﹐或鉆木﹐或擊石﹐取火之一星而灼抓之﹐及其大也﹐則劫火洞然能燒萬物﹐及至燒盡萬物﹐火亦不存﹐爲火無我也﹐故云一灼之火能燒萬物﹐物亡而火何存。此起諭也。

一息之道﹐能冥萬物﹐物亡而道何在﹖

一喘息之問﹐洞徹眞空之道﹐則窈然冥然﹐元無一物﹐如此﹐則外忘萬物﹐外忘萬物﹐則內亦忘﹐眞空道之彊名也﹐故云一息之道能冥萬物﹐物忘而道何存也。此合諭也。此章明了悟道者﹐亦無道之彊名也。

右第十八章

關尹子曰﹕人生在世﹐有生一日死者﹐有生十年死者﹐有生百年死者。

人生壽夭不等﹐或爲赤子而死者。或爲童子而死者﹐或壽滿百歲而死者﹐故云人生在世﹐有生一日死者﹐有生十年死者﹐有生百年死者﹐此借諭也。

一日死者﹐如一息得道﹐十年百年死者﹐如歷久得道。

利根之人﹐遇師垂接﹐直下頓悟﹐於一息之間﹐當時心死絕疑﹐如人生一日死也﹐故云一日死者如一息得道也。中下之士﹐遇師垂接﹐卒難了悟﹐如水浸物﹐漸漸得透﹐或十年﹐或丑二十年﹐志心不退﹐觸著磕著﹐有日洞徹心休﹐如人在世十年百年而死﹐故云十年百年死者﹐如歷久得道者也。此合諭也。

彼未死者﹐𨿽動作昭智﹐止名爲生﹐不名爲死。

彼者﹐指上一日死者﹑十年﹑百年死者三等之人也﹐彼三等人未死之前﹐𨿽動靜作爲﹐昭昭靈靈智慧﹐止名爲生﹐不名爲死也。故云彼未死者﹐𨿽動作昭智﹐止名爲生﹐不名爲死。

彼未契道者﹐𨿽動作昭智﹐止名爲事﹐不名爲道。

彼者﹐指上頓漸三等人也﹐彼上中下三等﹐於未了悟契道之前﹐𨿽動靜作爲﹐昭昭靈靈智慧之用﹐止名爲人事而已﹐不名爲妙道也﹐故云彼未契道者﹐𨿽動作昭智﹐止名爲事﹐不名爲道。此合諭也。此章明悟有頓漸﹐道則不二也。

右第十九章

關尹子曰﹕不知吾道無言無行﹐而卽有言有行求道﹟5﹐忽遇異物橫執爲道。

迷人不悟﹐道本無名迹﹐故云不知吾道無言無行也﹐迷人泥著古人名言法相求道﹐或古人靈迹異進求道﹐旣有尙靈異之心﹐忽遇邪魔化爲異人﹐談天論地﹐說事說理﹐或逞神異變化﹐迷人橫執以爲了道聖人﹐而欲師之求道﹐故云而卽有言有行求道﹐忽遇異物橫執爲道。

殊不知捨源求流﹐無時得源﹐捨本求末﹐無時得本。

道由心悟﹐靈源妙湛﹐體用如如﹐迷人不悟﹐源名迹而向外求道﹐此迷靈源而逐名迹流浪也。本卽源也﹐末卽流也﹐如此流浪逐末﹐欲返本源不可得也﹐故云殊不知拾源求流﹐無時得源﹐拾本求末﹐無時得本。此章垂誡學人﹐勿逐名迹而求道也。

右第二十章

關尹子曰﹕習射﹑習禦﹑習琴﹑習弈﹐終無一事可以一息得者﹐

習射者﹐習射弓箭也﹐習禦者﹐習禦車也﹐習琴者﹐習撫琴也﹐習弈者﹐習弈秦也﹐已上四者﹐叉以歲月而習之﹐四者終無一事可以一喘息之問而得其妙者﹐故云習射習禦習琴習奕﹐終無一事可以一息得者也。

惟道無形無方﹐故可得之一息。

道乃眞空﹐故無形像﹐無方位﹐利根之人直下頓悟眞空﹐於一息之頃而得洞徹﹐故云惟道無形無方﹐故可得之一息也。此章明道易學於事也。

右第二十一章

關尹子曰﹕兩人射相遇﹐則工拙見﹐兩人弈相遇﹐則勝負見﹐

弓人相遇而闕射﹐則中者見爲工巧﹐不中者爲魯拙也﹐故云兩人射相遇﹐則工拙見也。兩个弈茶人相遇國弈茶﹐則贏者見爲勝﹐則輸者見爲負﹐故云兩人弈相遇﹐則勝負見也。

兩人道相遇﹐則無可示。無可示者﹐則無工無拙﹐無勝無負。

兩个洞徹妙道之人相遇﹐則無可出示呈似也﹐無可出示呈似﹐則不似射奕有工拙勝負也﹐故云兩人道相遇﹐則無可示﹐無可示者﹐則無工無拙無勝無負也。此章明道無工拙勝負﹐無可出示呈似於人也。

右第二十二章

關尹子曰﹕吾道如海﹐有億萬金投之﹐不見﹐有億萬石投之﹐不見﹐有億萬污穢投之﹐不見。

海諭眞空﹐金諭微言妙行﹐眞空能冥眾妙萬行﹐窈然觀之不見﹐故云吾道如海﹐有億萬金投之不見也。石諭眾善﹐眞空能冥萬善﹐窈然示之不見﹐故云有億萬石投之不見。污穢諭眾惡﹐眞空能冥眾惡﹐窈然視之不見﹐故云有億萬污穢投之不見。

能運小餵小魚﹐能運大餛大鯨。

小緞小魚諭小人眾生﹐大餛大鯨諭君子賢人﹐眞空能運小人眾生﹐君子賢人﹐平等普利﹐自生至死﹐受用恃鷹﹐但日用而不知也。故云能運小緞小魚﹐能運大餛大鯨。

合眾水而受之﹐不爲有餘﹐散眾水而分之﹐不爲不足。

眞空益之不盈﹐故冥天地萬物﹐而不爲有餘﹐眞空損之而不虧﹐故生天地萬物﹐而不爲不足﹐故云合眾水而受之﹐不爲有餘﹐散眾水而分之﹐不爲不足。此章明道無欠無餘﹐而無所不容也。

右第二十三章

關尹子曰﹕吾道如處暗﹐夫處明者﹐不見暗中一物﹐而處暗者﹐能見明中區事。

道乃眞空﹐窈窈冥冥﹐陰陽莫測﹐鬼神難窺﹐故云吾道如處暗﹐夫處明者﹐不見暗中一物也。眞空𨿽然窈窈冥冥﹐陰陽莫測﹐神鬼難窺﹐其用事也﹐似酌醴以投器﹐其應物也﹐如懸鏡以鑑形。又如空谷傳聲﹐寂然不動﹐感而遂通﹐萬物不能逃其鎰也﹐故云而處暗者﹐能見明中區事。此章明道窈冥莫測﹐應變無窮。

右第二十四章

關尹子曰﹕小人之權歸於惡﹐

權者﹐用也﹐小人愚癡類倒﹐所用皆歸於惡。惡者﹐何也﹖殺生偸盜邪淫﹑妄語綺言﹑惡。兩舌﹑食愛瞋恨﹑癡迷大逆﹑不孝不忠﹑不仁不義是也﹐枚云小人之權歸於惡者也。

君子之權歸於善﹐

君子燭理﹐所用皆歸於善﹐善者何也﹖不殺不盜﹐不邪淫不誑語﹐不巧言令色﹐恭行五常百行是也﹐故云君子之權歸於善。

聖人之權歸於無所得。惟無所得﹐所以爲道。

聖人之用﹐平等普利﹐不求報恩﹐上徳不徳﹐應變無方﹐離種種邊﹐超諸法相﹐一無所得﹐彊名眞空之道也﹐故云聖人之權歸於無所得﹐惟無所得﹐所以爲道也。此章明道不屬善惡﹐迥超諸有也。

右第二十五章

關尹子曰﹕吾道如劍﹐以刃割物卽利﹐以手握刃卽傷。

以劍諭道﹐道冥萬物﹐普利無窮﹐故云吾道如劍﹐割物卽利也﹐執持染著﹐昧性迷道﹐故云以手握刃卽傷也。此章明道普利無窮﹐迷執者自傷也。

右第二十六章

關尹子曰﹕連不問豆﹐豆不答連﹐瓦不問石﹐石不答瓦﹐道亦不失。

篷者﹐以竹爲之﹐以盛棗栗﹐豆者﹐以木爲之﹐以盛值隨﹐峽供祭享。道無不在﹐篷豆瓦石不相問答而終日問答﹐𨿽問答而未嘗問答也。道亦不失也。故云篷不問豆﹐豆不答連﹐瓦不問石﹐石不答瓦﹐道亦不失也﹐此無情說法﹐昧者不知也﹐故云不應答藏眞應答﹐無知知處是眞知﹐正謂此也。

問與答與一气往來﹐道何在。

道本無問亦無答﹐向問答未萌之前﹐薦吾問答未萌之前﹐則心不生﹐心不生﹐則一气不往不來﹐一气不往不來﹐則心無生滅﹐無生滅卽契妙道。旣萌問答之心﹐心之所之﹐則气從之﹐是知一問一答﹐則一气往來﹐一气往來與道遠矣﹐故云向上一機擬議卽墮是也﹐故云問與答與一气往來﹐道何在也。此章明道無不在﹐問答殊離也。

右第二十七章

關尹子曰﹕仰道者歧﹐如道者駁﹐皆知道之事﹐不知道之道。

跋者﹐企羨也﹐圾者﹐馳求也﹐如者﹐往也﹐仰慕聖人之道﹐企羨不及﹐故云仰道者跋也。往外馳求妙道而不得也﹐故云如道者晨也。事者﹐用也﹐已上企羨馳求﹐卽道之用也﹐隨用而迷體﹐故云皆知道之事﹐不知道之道也。故云道源不遠﹐性海非遙﹐但向已求﹐莫從他覓﹐覓亦不得﹐得亦不眞﹐正謂此也。

是以聖人不望道而歉﹐不恃道而丰﹐不借道於聖﹐不賈道於愚。

歉者﹐欠少也﹐丰者﹐餘多也﹐借者﹐假也﹐賈者﹐賣也﹐是以者﹐因上結下之辭也。眞空妙道﹐本自具足﹐無欠無餘﹐聖人了了洞徹﹐道本具足﹐故不望道而欠少﹐眞空無有﹐亦不恃道而餘多﹐道旣人人具足﹐亦不假借道於聖人﹐聖人不能出道以示人﹐亦不賣道於愚﹐故日是以聖人不望道而歉﹐不恃道而丰﹐不借道於聖﹐不賈道於愚也。此章明道人人具足﹐不相假而取拾之也。

右第二十八章

文始眞經注卷之一竟

﹟1『人皆可致命通玄』﹐與《叢書集成初編》之《關尹子》同﹐而《道藏》慕字號之《無上妙道文始眞經》則作『人皆可致命造玄』。

﹟2﹟3『握失』﹐誤﹐《關尹子》和《無上妙道文始眞經》皆作『握矢』。

﹟4此句﹐《關尹子》和《無上妙道文始眞經》作『天下之物』。

﹟5此句﹐《關尹子》作『而卽有言有行者求道』。

文始眞經注卷之二

神峯逍遙子牛道淳直解

二柱篇

柱者﹐建立天地陰陽之妙用也﹐凡一十二章。

關尹子曰﹕若碗若盂﹐若缺若壺﹐若甕若盎﹐皆能建天地。

碗盂鉼壺甕盎六者﹐皆所用之器也﹐器之爲物者﹐外實而內虛也﹐實者屬陰﹐虛者屬陽﹐陽屬天﹐陰屬地﹐故建立妙用﹐物物可以取法也。故云若惋若盂﹐若鉼若壺﹐若甕若盎﹐皆能建天地。

兆龜數曹﹐破瓦文石﹐皆能告吉凶。

兆者﹐吉凶先兆也。以火燒銀而鉆龜谷﹐詳裂文以辮吉凶之兆也﹐數著者﹐著乃蒿屬﹐出蔡州﹐一科五十莖﹐按大衍之數﹐其用四十有九﹐一象太一﹐平分爲二﹐以象二儀﹐幼一以象閏﹐以四搽之﹐以象四時﹐三搽而爲一爻﹐十八變而爲一卦﹐卦旣已定﹐吉凶兆焉。破瓦者﹐打瓦卜也﹐打瓦破碎而奇者﹐屬陽﹐吉之兆也﹐偶者屬陰﹐凶之兆也。文石者﹐打石裂文以辮吉凶﹐文正數奇則屬陽﹐告﹟1之兆也﹐文斜數偶則屬陰﹐凶之兆也﹐故云兆龜數著﹐破瓦文石﹐皆能告吉凶者也。

是知天地成理﹟2﹐一物包焉﹐物物皆包之﹐各不相借。

是知者﹐因上碗盂鉼壺甕盎皆能建天地﹐兆龜數著破瓦文石﹐皆能告吉大﹟3以此知天地成理﹐一物包焉﹐成理者﹐道也。言道本自見成﹐不假修爲也﹐道無不在﹐天地萬物在道則存生﹐失之則亡滅﹐故云知見成之道﹐物物皆包藏妙道﹐非物能包之也﹐爲天地萬物不離妙道也﹐故云是知天地成理﹐一物包焉﹐物物皆包之﹐各不相借也﹐不相借者﹐物物具足﹐不須相借也。

以我之精合彼之精﹐兩精相搏而神應之。

彼者﹐龜著瓦石也﹐我者﹐占卜之人。彼枯龜槁著﹑焦瓦堅石﹐豈有神靈先兆吉凶哉﹐爲以我之精誠﹐合彼龜著瓦石﹐天地成理之精﹐兩精相激搏﹐而有此神靈應之也﹐故云以我之精合彼之精﹐兩精相搏而神應之也。

一雌一雄卵生﹐一牝一牡胎生。

以飛禽配偶名日雌雄﹐八竅者卯生﹟4﹐以走獸配偶名日牝牡﹐九竅者胎生也﹐故云一雌一雄卯生﹐一牝一牡胎生也。

形者彼之精﹐理者彼之神﹐

彼者﹐雌雄牝牡也﹐雌雄牝牡交感﹐精神混融爲一﹐而成卯胎也﹐卯胎之形﹐是雌雄牝牡之精也。理者﹐識性也﹐是彼雌雄牝牡之神也﹐故云形者彼之精﹐理者彼之神也。

愛者我之精﹐觀者我之神。愛爲水﹐觀爲火﹐愛執而觀﹐因之爲木﹐觀存而愛﹐攝之爲金。

我者﹐說一切人之己也﹐人萌一愛念﹐則屬己之精情﹐寓目觀色﹐則屬己之神也﹐精屬水﹐故愛爲水﹐神屬火﹐故觀爲火。愛爲水﹐觀爲火﹐相執相合﹐因化爲木﹐其木絞之得水以見母形也。鉆之得火以見子形也﹐觀爲神﹐愛爲精﹐相存相合﹐攝化爲金﹐其金擊之得火以見夫形﹐鎔之得水以見子形也﹐故云愛者我之精﹐觀者我之神﹐愛爲水﹐觀爲火﹐愛執而觀﹐因之爲木﹐觀存而愛﹐攝之爲金也。

先想乎一元之气﹐具乎一物﹐執愛之以合彼之形﹐冥觀之以合彼之理﹐則象存矣。

彼者﹐母也﹐父性眞空﹐本來淸靜﹐淸靜眞空性上忽萌想欲念﹐如道生一气也。故云先想乎一元之气也﹐旣萌欲念﹐則母形已具乎識中﹐故云具乎一物也﹐母形具乎識中﹐執著相愛以與母交合精血﹐故云執愛之以合彼之形也﹐父母交感情識﹐混融於恍惚窈冥之際﹐因以觀形而生愛以成交感﹐父之識性與母識性相合﹐則成胞胎之象﹐人形已存於胎內﹐故云冥觀之以合彼之理﹐則象存矣。理者﹐識性也﹐已上說禽獸與人交感相媾﹐精神與人精誠感龜著瓦石之神應同也。

一運之象﹐周乎太空﹐自中而升爲天﹐自中而降爲地。

道生一﹐道者﹐無極也﹐一者﹐太極也﹐無極而太極﹐天地萬物之象已具乎太極之中也。太極𨿽含萬象﹐猶未離無極﹐故云一運之象﹐周乎太空也﹐太空者﹐卽無極也﹐太極而動﹐動而生陽﹐陽气輕淸﹐自太極中上升﹐結而爲天﹐故云自中而升爲天也﹔動極而靜﹐靜而生陰﹐陰气重濁﹐自太極中下降﹐凝而爲地﹐故云自中而降爲地也。

無有升而不降﹐無有降而不升﹐

冬至一陽生﹐行三十六候﹐气上升一百八十日﹐陽气至天﹐陽極生陰。夏至一陰生﹐行三十六候﹐气下降一百八十日﹐陰气至地﹐陰極又復生陽。屬乎陽自升﹐屬乎陰自降﹐升降往來﹐周流不息﹐所以生生化化而無極矣。有升則有降﹐若無升則無降﹐無升無降﹐則無生死也﹐故云無有升而不降﹐無有降而不升也。

升者爲火﹐降者爲水﹐

火屬陽﹐自然上升﹐火發向上﹐升行之象也﹔水屬陰﹐自然下降﹐水流向下﹐降行之象也。故云升者爲火﹐降者爲水也。

欲升而不能升者爲木﹐欲降而不能降者爲金。

水生木﹐木生火﹐火者木之子﹐水者木之母﹐子母之情具在木中﹐火欲升﹐水欲降﹐木之气欲升而不能升﹐故云欲升而不能升者爲木也。水者金之子﹐火者金之夫﹐夫子之情具在金中﹐水欲降﹐火欲升﹐金气欲降而不能﹐故云欲降而不能降者爲金也。

木之爲物﹐鉆之得火﹐絞之得水。金之爲物﹐擊之得火﹐鎔之得水。金木者﹐水火之交也。

鉆木得火﹐以見子之情也﹐絞木得水﹐以見母之情也﹐此釋欲升而不能升者爲木也﹐故云木之爲物﹐鉆之得火﹐絞之得水。擊金得火﹐以見夫之情也﹐鎔金得水﹐以見子之情也﹐此釋欲降而不能降者爲金也﹐故云金之爲物﹐擊之得水也。如上所說﹐以此知金木各具水火之情﹐相交孕化爲金木也﹐故云金木者水火之交也。

水爲精爲天﹐火爲神爲地﹐

水者﹐陰中陽也﹐如坎卦屬陰﹐中爻屬陽﹐屬陽自升﹐天之象也。水在五行爲水﹐在气爲天﹐在人爲精﹐在方爲北﹐在時爲冬﹐在數爲一六﹐在卦爲坎﹐在五常爲智﹐在星爲極﹐在嶽爲恆﹐在髒爲腎﹐在支爲亥子﹐在幹爲壬癸也﹐故雲水爲精爲天。火者陽中陰也﹐如離卦屬陽﹐中爻屬陰﹐屬陰自降﹐地之象也﹐火在五行爲火﹐在气爲地﹐在人爲神﹐在方爲南﹐在時爲夏﹐在數爲二七﹐在卦爲離﹐在五常爲禮﹐在星爲熒惑﹐在嶽爲衡﹐在髒爲心﹐在支爲巳午﹐在幹爲丙丁﹐故云火爲神爲地也。

木爲魂爲人﹐金爲魄爲物﹐

木在五行爲木﹐在气爲人﹐在神爲魂﹐在方爲束﹐在時爲春﹐在數爲三八﹐在卦爲震﹐在五常爲仁﹐在星爲歲﹐在嶽爲泰﹐在髒爲肝﹐在支爲寅卯﹐在幹爲甲乙﹐故云木爲魂爲人也。金在五行爲金﹐在气爲物﹐在神爲魄﹐在方爲西﹐在時爲秋﹐在數爲四九﹐在卦爲兌﹐在五常爲義﹐在星爲太白﹐在嶽爲華﹐在髒爲肺﹐在支爲申酉﹐在幹爲庚辛﹐故云金爲魄爲物也。

運而不已者爲時﹐包而有在者爲方﹐

五行運轉無窮﹐以成春夏秋冬四時也﹐故云運而不已者爲時也。天地相包羅萬物﹐以成八極上下之十方也﹐故云包而有在者爲方也。

惟土終始之﹐有解之者﹐有示之者。

土無正行﹐旺於四季﹐一歲始終生成俱有土气﹐春夏爲生﹐長物之始﹐秋冬爲成﹐實物之終﹐故云惟土終始之也。解者﹐解散而隱者也﹐正月二月木王而土隱也﹐三月本旺十二日﹐土旺十八日﹐旺者顯示也﹐四月五月火旺而土隱﹐六月火旺十二日﹐土旺十八日﹐七月八月金旺而土隱﹐九月金旺十二日﹐土旺十八日﹐十月十一月水旺而土隱﹐十二月水旺十二日﹐土旺十八日。土在五行爲土﹐在方爲中﹐在時爲四季﹐在數爲五十﹐在卦爲坤艮﹐在五常爲信﹐在星爲鎭﹐在嶽爲嵩﹐在支爲辰戌丑未﹐在幹爲戊己﹐在髒爲脾﹐在神爲意。意識聞微言﹐則妙意解悟﹐得自利之妙﹐故云有解之者也﹐妙意解悟﹐旣得自利﹐亦可利他﹐爲上根者動容密示﹐直下頓悟﹐妙意亦無妙意之量﹐故云有示之者也。此章明建立天地萬物之妙用者也。

右第一章

關尹子曰﹕天下之人﹐蓋不可以億兆計﹐

凡在天下之人﹐種類無窮﹐蓋不可以十萬爲一億﹐十億爲一兆之數而計算之﹐故日天下之人﹐蓋不可以億兆計也。

人人之夢各異﹐夜夜之夢各異﹐有天有地﹐有人有物﹐皆思成之﹐蓋不可以塵計﹐

天下之人﹐同夜做夢﹐各有夢境不同﹐故云人人之夢各異也。天下之人﹐夜夜夢境不同﹐故云夜夜夢境亦各不同﹐故云夜夜之夢各異也。天下之人﹐夜夜做夢時﹐一般見有天地人物﹐故云有天有地有人有物也。夢見天地人物﹐皆是平日妄識染著天地人物﹐於其夢時神思昏惑﹐尸魄專權﹐平日所染﹐隨思顯見﹐故云皆思成之也。天下之人﹐同夜做夢各異﹐尙不可以數算﹐況夜夜各自不同﹐蓋不可以塵數計算也。塵者如日影晃塵。

安知今之天地﹐非有思者乎。

安者﹐寧也﹐寧知今時未睡﹐見天地人物不有思者乎﹐言未悟之人﹐識見染著﹐所見天地人物亦與今時不異也﹐爲晝夜俱迷也﹐故云安知令之大地﹟5﹐非有思者乎。此章明識迷覺夢計天地人物皆事妄識也。

右第二章

關尹子曰﹕心應棗﹐肝應楡﹐我通天地。

天地生物各屬五行﹐棗赤屬火﹐火在髒爲心﹐故云心應棗也﹐楡靑屬木﹐木在髒爲肝﹐故云肝應檢也。天地陰陽二气交通而生棗楡﹐心應棗﹐肝應楡﹐是我與天地相通也﹐故云我通天地也。

將陰夢水﹐將晴夢火﹐天地通我。

天气欲降﹐地气欲升﹐將作陰雲爲雨﹐陰气感人﹐夜卽夢水﹐故云將陰夢水也。天气欲斂其降﹐地气欲收其升﹐陽气感人﹐夜卽夢火﹐故云將晴夢火也。如上所說﹐天地陰陽之气感人﹐先夢水火﹐卽是天地與我相通也﹐故雲天地通我也。

我與天地似契似離﹐純純各歸。

如上說﹐我通天地﹐天地通我﹐卽是我與天地似契合﹐則又不契合﹐天地有人﹐人亦有天地﹐天地卽大人﹐人卽小天地也﹐似離遠又不遠﹐故云我與天地似契似離也。天地與我並生﹐天地有道﹐人亦有道﹐道者純一而無雜﹐本自全眞﹐道爲天地人歸宿之所﹐故云純純各歸也。此章明天地人物咸生之道也。

右第三章

關尹子曰﹕天地𨿽大﹐有色有形﹐有數有方﹐

天玄而地黃﹐故有色也﹐天圓而地方﹐故有形也﹐天地旣有色形﹐會歸於壤﹐故有數也﹐天地有八極上下﹐故有方也。天地𨿽廣大﹐有色形之可觀﹐有數方之可盡也﹐故雲天地𨿽大﹐有色有形有數有方者也。

吾有非色非形﹐非數非方﹐而天天地地者存。

吾有眞空之道﹐視之不見﹐故非色也﹐搏之不得﹐故非形也﹐眞空無盡﹐故非數也﹐眞空無處所﹐故非方也。眞空之道﹐生天生地﹐天地有數﹐會歸於壤﹐壤而復生﹐生而復壤﹐壤而又復生﹐生生壤壤﹐而道無生無壤﹐浩劫長存﹐故云吾有非色非形非數非方﹐而天天地地者存。此章明天地有成壤﹐道無成壤。

右第四章

關尹子曰﹕死胎中者﹐死卵中者﹐亦人亦物﹐天地𨿽大﹐彼固不知﹐

彼者﹐死胎中人與卯中物也﹐人物之性﹐透入胎卵中﹐未生而死﹐天地𨿽廣大﹐彼人物之性﹐固是不知也﹐故死胎中者﹐死卯中者﹐亦人亦物﹐天地𨿽大﹐彼固不知也。

計天地者﹐皆我區識﹐

人性𨿽在胎中﹐未知有天地﹐及乎已生﹐成童之時﹐始知在上日天﹐在下日地﹐自童至老不能忘者﹐是知計度有天地者﹐皆我區分之情識﹐故云計天地者﹐皆我區識也。

譬如手不觸刃﹐刃不傷人。

手諭識也﹐刃諭天地也﹐譬如手不觸握劍刃﹐劍刃不傷人手也﹐識不染天地﹐天地不昧識性也﹐識若忘時﹐亦不知有天地也﹐故云譬如手不觸刃﹐刃不傷人也。此章明妄識障道也。

右第五章

關尹子曰﹕夢中﹐鑑中﹐水中﹐皆有天地存焉。

人睡夢之時﹐恍見天地人﹐以鏡上下照鎰天地人﹐視澄潭水中上下皆天﹐傍照山原亦水中天地也﹐故云夢中鑑中水中﹐皆有天地存焉。

欲去夢天地者﹐寢不寐﹐欲去鑑天地者﹐形不照﹐欲去水天地者﹐盎不汲。

迷人不悟﹐眞空無礙於天地﹐天地亦無礙於眞空也﹐迷識染習妄﹐去夢中天地﹐不知夢亦妄也﹐何可去之哉﹐若去之者﹐則寢不能安寐也﹐故云歌夢天地者﹟6﹐寢不寐也。古人鑄鏡以鑑形容﹐照天見天﹐照地見地﹐鏡本無心﹐妄識計之日天地﹐彼鏡豈知哉﹐何可去之﹐若去鏡中天地者﹐碎鏡則去也﹐若碎之﹐則無以鎰形容之妍醜也﹐故云歌去鑑天地者﹐形不照也。水之澄也﹐仰照於天﹐傍照於山原﹐次之潤物﹐汲之濟人﹐若去水中天地﹐涸之可也﹐若涸之﹐則盎以汲之爲用也﹐故云欲去水中天地﹝者﹞﹐盎不汲。

彼之有無﹐在此不在彼﹐是以聖人不去天地﹐去識。

彼者﹐夢鎰水也﹐此者﹐識也﹐彼夢鑑水中﹐或有時夢見天地﹐或有時不夢見天地﹐或不鑑不照天地﹐卽無天地也﹐夢鑑水中﹐或有天地﹐或無天地﹐在此妄識計之﹐而有不在彼夢鎰水也﹐故云彼之有無﹐在此不在彼也。是以者﹐因上結下之辭也。聖人了悟眞空﹐識浪淵澄﹐天地眞空﹐各自如如﹐不相裏礙﹐故云是以聖人不去天地去識也。此章明覺破妄識﹐眞空無礙。

右第六章

關尹子曰﹕天非自天﹐有爲天者﹐地非自地﹐有爲地者﹐

天地不能自生﹐生天地者道也﹐道生一﹐一者太極也﹐一生二﹐二者天地也﹐故雲天非自天﹐有爲天者也﹐地非自地﹐有爲地者也。

譬如屋宇舟車﹐待人而成﹐彼不自成。

天地待道以生成﹐諭似屋宇舟車﹐待人造作而後成就﹐彼屋宇舟車豈能自成哉﹐以此知天地非道運太極元气而生成哉﹐故云譬如屋宇舟車﹐待人而成﹐彼不自成也。彼者﹐天地也。

知彼有待﹐知此無待﹐上不見天﹐下不見地﹐內不見我﹐外不見人。

知彼天地有待道而生成﹐知此大道無所待而生成﹐經云吾不知其誰之子﹐象帝之先是也。知者﹐悟也﹐了悟妙道﹐迥絕對待﹐旣絕對待﹐上下天地﹐內外人我﹐對待亦不見矣﹐故云知彼有待﹐知此無待﹐上不見天﹐下不見地﹐內不見我﹐外不見人。此章明天地待道而生﹐道無對待生死。

右第七章

關尹子曰﹕有時者气﹐彼非气者﹐未嘗有晝夜。

有時數者﹐一气之運耳﹐彼妙道眞空非气也﹐道未生一气之前﹐未嘗有天地日月﹐豈有晝夜十二時哉﹐故云有時者气﹐彼非气者﹐未嘗有晝夜也。

有方者形﹐彼非形者﹐未嘗有南北。

有方位者﹐以形定之耳﹐彼妙道眞空非形也﹐道未生一气之前﹐未嘗有天地形位﹐豈有束西南北之四方哉﹐故云有方者形﹐彼非形者﹐未嘗有南北也。

何謂非气﹖气之所自生者。如搖篷得風﹐彼未搖時﹐非風之气﹐彼已搖時﹐卽名爲气。

自設問﹕何謂妙道眞空非气也﹖自答云﹕气所自生者。譬如人搖竹扇而得風涼﹐諭道運而生一气也﹐故云何謂非气﹐气之所自生者﹐如搖躉得風也。躉者﹐竹扇也﹐彼未搖竹扇時﹐非風之气﹐諭道未生一气之前也﹐故云彼未搖時﹐非風之气也﹐彼未搖竹扇時﹐而得風凍之气﹐卽名爲气也﹐諭道運而生一﹐才名爲气﹐故云彼已搖時﹐卽名爲气。

何謂非形﹖形之所自生者﹐如鉆木得

火﹐彼未鉆時﹐非火之形﹐彼已鉆時﹐卽名爲形。

此又自設問﹕何謂道之眞空﹖答云﹕天地之形所自生者﹐譬如人鉆木得火之形見﹐此諭太極分髙厚之形也。故云何謂非形﹖形之所自生者﹐如鉆木得火也﹐彼人未鉆木時﹐非有火之形狀也﹐此諭未有太極之前也﹐故云﹐彼未鉆時﹐非火之形也﹐彼人已鉆木時﹐有火出見﹐卽名爲火之形狀﹐此諭無極而太極﹐太極分而天地之形位矣﹐故云彼已鉆時﹐卽名爲形也。此章明道不屬時數方位者也。

右第八章

關尹子曰﹕寒暑溫凍之變﹐如瓦石之類。置之火卽熱﹐置之水卽寒﹐呵之卽溫﹐吹之卽凍。

道運元气﹐變化陰陽五行﹐而成冬寒夏暑春溫秋凍﹐四時之遷變元气﹐如瓦石之類﹐置之火卽熱﹐如夏火旺時﹐元气隨火气而爲炎暑也。置瓦﹐石於水內浸之卽寒﹐如冬水旺時﹐元气隨水气而爲嚴寒也。人以口呵瓦石﹐久之卽溫暖﹐如春木旺時﹐元气隨木气而和溫也。人以口吹瓦石﹐久之卽涼﹐如秋金旺時﹐元气隨金气而淸凍也。故云寒暑溫凍之變﹐如瓦石之類﹐置之火卽熱﹐置之水卽寒﹐呵之卽溫﹐吹之卽凍也。

特因外物有去有來﹐而彼瓦石無去無來。

瓦石本無寒暑溫凍﹐而特因物有水浸火燒呵之吹之人物﹐而寒熱溫凍有去有來﹐而瓦石本無寒熱溫凍之去來也﹐故云特因外物有去有來﹐而彼瓦石無去無來也。此諭元气本無寒暑溫凍之去來。特因水火金木之气盛衰去來﹐而有寒暑溫凍之去來也。

譬如水中之影﹐有去有來﹐所謂水者﹐實無去來。

先以瓦石水火呵吹﹐諭元气寒暑溫涼之去來﹐恐人未曉﹐又說譬諭﹐令人曉悟﹐元气如水火金木之气﹐如水中之影﹐影有去來﹐水實無去來﹐以此明知水火金木之气有盛衰去來﹐而元气實無去來﹐元气尙無寒暑溫涼之去來﹐而況於道乎﹐故云譬如水中之影有去有來﹐所謂水者實無去來也。此章明道不屬元气﹐元气不屬時。

右第九章

關尹子曰﹕衣播空得風﹐气噓物得水﹐水注水卽嗚﹐石擊石卽光﹐知此說者﹐風雨雷電皆可爲之﹐

人卽小天地﹐天地卽大人﹐風雨雷電﹐天地所爲也﹐人亦能之﹐人衣搖扇﹐虛空得風來﹐人以气噓呵物得水生﹐此風雨之象也。人以水灌注於水則聲嗚﹐人以兩石相擊而火光迸流﹐此雷電之象也﹐人能知此說者﹐呼召風雨﹐立興雷電﹐不爲難矣﹐故云衣搖空得風﹐气噓物得水﹐水注水卽嗚﹐石擊石卽光﹐知此說者﹐風雨雷電皆可爲也。

蓋風雨雷電皆綠气而生﹐而气綠心生。

綠者﹐因也﹐蓋風雨雷電因陰陽而生也。陽气下降﹐無陰气以承之﹐則化爲風﹐陰气上升﹐無陽气以接之﹐則化爲云﹐陰陽激搏﹐化爲雷電﹐以此知風雨雷電因气而生﹐故云蓋風雨雷電皆气而生也﹐人了悟眞空妙道﹐得陰陽一气之源﹐洞明造化之妙﹐眞心妙運﹐一气變化﹐呼召風雨﹐立興雷電﹐聖人之餘事﹐故云而气綠心生。

猶如內想大火﹐久之覺熱﹐內想大水﹐久之覺寒﹐知此說者﹐天地之徳皆可同也。

先說風雨雷電皆可爲之﹐恐人信之不及﹐故再說譬諭以曉之﹐譬猶有人行持有爲扭捏之功法﹐內存想下丹田如大火輪﹐久之﹐通身發熱﹐人覺知此熱﹐以爲沖和﹐此非也。又如人內作觀想身心如大寒潭﹐澄澄湛湛﹐久之﹐覺通身寒玲﹐以爲淸凍境界﹐此亦非也。彼且妄想寒熱﹐猶隨心變﹐況了眞心乎。人能知此譬諭之說者﹐呼召風雨﹐立致雷電﹐此天地之徳﹐達人皆可同之也。此章明道爲陰陽之祖﹐徳同天地之用也。

右第十章

關尹子曰﹕五云之變﹐可卜當年之丰歉﹐

五云者﹐五色云也﹐五色云者﹐靑黃赤白黑也﹐變者﹐五云互相更變也﹐當年者﹐當一年也﹐丰者﹐收熟也﹐歉者﹐饑饉不收熟。按《占云書》云﹕每於正月朔旦﹐五方觀之﹐隨方五色云見﹐主隨方丰歉也。見黑雲者﹐主彼方當年雪少雨多也﹔見赤云者﹐主彼方當年荒旱也﹐五穀不收熟也﹔見靑雲者﹐主彼方當年有虫﹐小麥薄收﹔見白雲者﹐主彼方當年人災﹐粳糯薄收﹔見黃雲者﹐主彼方當年人安﹐禾稼薄收﹔見黃雲蒼色者﹐主彼方五穀大收熟也。五穀者﹐稜房芒角穗也。黑赤靑白黃各獨見者﹐主歉也﹐五色相雜或蒼黃者﹐主丰也。故云五云之變﹐可以卜當年之丰歉也。

八風之朝﹐可以卜當時之吉凶﹐

八風者﹐八卦之方所起之風也﹐朝者﹐從彼方起朝來之風也﹐按《占風書》云﹕每日寅占之﹐從乾方風來﹐名日不周﹐不周者﹐半凶半吉也﹔從坎方風來﹐名日廣漠﹐廣漠者﹐無凶無吉﹔從艮方風來﹐名日融風﹐亦名凶風﹐融凶者﹐半吉半凶也﹔從震方風來﹐名日明庶﹐明庶者﹐大吉也﹔從巽方風來﹐名日淸明﹐淸明者﹐大吉也﹔從離方風來﹐名日景﹐景者﹐大吉也﹔從坤方風來﹐名日凍﹐凍者凶也﹔從兌方風來﹐名日閻闔﹐閣闔者﹐大凶也。故云八風之朝﹐可以卜當時之吉凶。

是知休咎災祥﹐一气之運耳。

是知者﹐因占風雲知丰歉吉凶﹐以此知風雲變化﹐爲休吉咎凶災歉祥丰﹐一气之運行耳﹐故云是知休答災祥﹐一气之運耳。

渾人我﹐同天地﹐而彼私智認而已之。

人我天地﹐咸是一气之運行﹐而有其生﹐彼气盡﹐人我天地則死矣﹐今人我天地存者﹐以此知渾同一气耳﹐故云渾人我﹐同天地也。已上占風雲渾人我同天地者﹐皆彼妄識私智計之也﹐彼妄識私智﹐非本來之性也﹐迷人認妄識私智爲已之性﹐則非也﹐故云而彼私智認而已之。此章明私智非性﹐皆一气之運耳也。

右第十一章

關尹子曰﹕天地寓﹐萬物寓﹟7﹐道寓﹐苟離於寓﹐道亦不立。

寓者﹐寄托也﹐气莫大於陰陽﹐形莫大於天地﹐天地者﹐有形中最巨者也﹐太虛中細物耳﹐是知天地寄托於太虛元气之內也﹐故雲天地寓也﹐萬物寄托於天地之問元气之內也﹐故云萬物寓也。我本無我﹐無我之我﹐寄托於道之元气而有其生﹐故云我寓也。道本無名﹐聖人寄托於彊名﹐以宣此道﹐故云道寓也。苟﹐且也﹐且離了彊名之道﹐則無名可名﹐而道之彊名亦不立也﹐苟離於寓﹐道亦不立也。此章明從本降迹﹐不離於寓﹐名從迹復本﹐道之寓名不立也。

右第十二章

文始眞經注卷之二竟

﹟1『告』﹐當爲『吉』之誤。

﹟2此句﹐《關尹子》和《無上妙道文始眞經》皆作『是知天地萬物成理。』

﹟3『皆能告吉大』﹐當爲『皆能告吉凶』之誤。

﹟4『卯生』﹐當爲『卵生』之誤。

﹟5『故云安知令之大地』﹐當爲『故云安知今之天地』之誤。

﹟6鋸上之經文﹐此句當作『故云欲去夢天地者』。

﹟7鋸《關尹子》﹐『萬物寓』之後﹐尙有『我寓』句。

文始眞經注卷之三

神峯逍遙子牛道淳直解

三極篇

極者﹐超凡越聖了道之極致也﹐凡二十七章。

關尹子曰﹕聖人之治天下﹐不我賢愚﹐故因人之賢而賢之﹐因人之愚而愚之。

聖人者﹐了道之聖天子也﹐治天下者﹐聖天子以道徳撫安天下之民也﹐故云聖人之治天下也。不我賢愚者﹐聖人無我﹐而賢者自賢﹐愚者自愚﹐而賢愚之名﹐不出於聖人也﹐故云不我賢愚也。故者﹐因上仍下之辭也。言眾人皆日賢聖人﹐因人稱賢﹐故亦賢之而進用也﹐眾人皆日愚﹐聖人因人稱愚﹐故亦愚之而退黜也﹐故云故因人之賢而賢之﹐因人之愚而愚之也。

不我是非﹐故因事之是而是之﹐因事之非而非之。

聖人旣無我﹐而是非者自是非者也﹐自是非之名不出於聖人也﹐故云不我是非也。事者﹐用也。體本無名﹐隨功用立名﹐用之於善﹐眾人皆日是﹐聖人因人稱是﹐故亦謂是而賞之也﹔用之於惡﹐眾人皆日非﹐聖人因人稱非﹐故亦謂非而罰之也。故云因事之是而是之﹐因事之非而非之也。

知古今之大同﹐故或先古﹐或先今﹐

知者﹐悟也﹐古太之前道理也﹐今者﹐見前之事也﹐聖人了道悟事﹐理不二﹐古今一貫﹐故云古今之大同也。聖人得自利利他之妙﹐故或先以理示人﹐或先以事示人﹐上根之人﹐或從理入﹐或從事入﹐理事𨿽不同﹐入則不異也﹐故云或先古或先今者也。

知內外之大同﹐故或先內﹐或先外。

知者﹐悟也。聖人了悟妙道﹐得形神俱妙﹐身心一貫﹐故云知內外之大同也﹐聖人慈悲普利﹐爲上根之人﹐先以明心悟性示之﹐上根之人直下頓悟﹐心源本來淸靜﹐故云或先內也。聖人爲中下之人恐難了悟﹐先以修身衛生之妙示之﹐令中下之人漸漸悟解﹐故云或先外也。

天下之物無以累之﹐故本以謙﹟1﹐

聖人洞徹眞空﹐體同太虛﹐天下之物﹐紛紛億萬﹐豈曾得累礙虛空哉﹐故雲天下之物無得以累之也。聖人在宥天下﹐法江海之居下﹐含塵忍垢﹐萬邦流歸﹐天下樂推而不厭﹐皆本謙徳之效也﹐故云本之以謙。天下之物無得以外之﹐故含之以虛﹐物者﹐人物也﹐聖人以道徳撫世﹐萬邦歸徳而順化﹐願爲臣民而不厭﹐是天下之人無得以外於聖人也﹐故雲天下之物無得以外之也。旣得萬邦歸徳而順化﹐願。爲臣民而不厭﹐聖人亦不以此自滿﹐心。同太虛﹐故云故含之以虛者也。

天下之物無得以難之﹐故行之以易﹐

天下之人樂歸聖徳﹐無得役難行之事﹐百姓所樂太平而富庶﹐無難化之民﹐故所行政事無難也﹐故雲天下之物無得以難之﹐故行之以易。

天下之物無得以窒之﹐故變之以權。

天下太平﹐百姓富庶﹐和气通流﹐天地陰陽調順﹐萬物遂其生成﹐無一物而窒塞不通﹐聖人以道自牧而無爲﹐以徳應變而爲用。權者﹐用也﹐故雲天下之物無得以窒之﹐故變之以權也。

以此中天下﹐可以制禮﹐

以此者﹐權用也﹐中者﹐無太過不及之病也﹐權用合宜﹐不失天下民心﹐則可以制禮﹐正上下君臣﹐別尊卑父子也﹐故云以此中天下﹐可以制禮也。

以此和天下﹐可以作樂﹐

樂者﹐和也﹐樂貴和而不淫﹐以此徳用撫世﹐天下和平﹐禮樂興盛﹐而風化美也﹐故云以此和天下﹐可以作樂。作者興盛。

以此公天下﹐可以理財﹐

以此道徳撫世﹐公正無私之人﹐可委而理治天下之財用也﹐故云以此公天下﹐可以理財也。

以此周天下﹐可以禦侮﹐

以此道徳撫世﹐化周天下﹐其侮尊慢上之民﹐不期止而自止也﹐禦者﹐禁止也﹐故云周天下﹐可以禦侮也。

以此因天下﹐可以立法﹐

以此道徳撫世﹐或因有害天下之民者﹐可以立法除之﹐或因有利天下之民者﹐可以立法行之也﹐故云以此因天下﹐可以立法。

以此觀天下﹐可以制器。

以此道徳撫世﹐觀有便於天下之民用者﹐可以制器而與民用之也﹐故云以此觀天下可以制器也。

聖人不以一己治天下﹐而以天下治天下﹐

聖人無我﹐以道徳撫世﹐天下之民各安其業﹐聽樂太平而忘帝力﹐故云聖人不以一己治天下﹐以天下治天下是也。

天下歸功於聖人﹐聖人任功於天下﹐

天下之民﹐或有歸太平之功於聖人﹐聖人亦不自有其功﹐而不謂我能治天下﹐聖人以謙自牧﹐叉任功於天下之民﹐此釋聖人不以一己治天下﹐而以天下治天下也﹐故雲天下歸功於聖人﹐聖人任功於天下也。

所以堯舜禹湯之治天下﹐天下皆日自然。

唐堯﹑虞舜﹑夏禹﹑殷湯四帝﹐治天下太平﹐使民忘帝力﹐天下之民皆日自然太平﹐帝力何與焉﹐故云堯舜禹湯之治天下﹐天下皆日自然。此章明聖人以道徳撫世無我也。

右第一章

關尹子曰﹕天無不覆﹐有生有殺﹐而天無愛惡。

至大者天﹐無一物而不蒙天之覆鷹﹐春生秋殺而無心﹐天豈有愛而生之﹐惡而殺之耶﹖故雲天無不覆﹐有生有殺﹐而天無愛惡。

日無不照﹐有妍有丑﹐而日無厚薄。

至明者日﹐無一物而不蒙日之照臨﹐因有日照﹐妍者顯其貌美﹐醜者顯其貌陋﹐而日平等妍醜﹐皆照而無心﹐豈有厚於妍而偏於照﹐亦無薄於醜而不照也﹐故云日無不照﹐有妍有丑﹐而日無厚薄。此章以天日諭聖人普利無私者也。

右第二章

關尹子曰﹕聖人之道天命﹐非聖人能自道﹐

道者﹐不可思議也﹐天者﹐自然而然也﹐命者﹐不知所以然而然也﹐聖人洞徹不思議之道﹐自然而然﹐不知所以然而然﹐道之彊名亦不立也﹐亦無所能也﹐故云聖人之道天命﹐非聖人能自道也。

聖人之徳時符﹐非聖人能自徳﹐

符者﹐合也。聖人普利合時﹐不求報恩﹐忘其所能﹐不住著徳之名也﹐故云聖人之徳時符﹐非聖人能自徳。

聖人之事人爲﹐非聖人能自事﹐

事者﹐用也﹐聖人以無用之用﹐普利無窮﹐用之爲人﹐亦無能用之心也﹐故云聖人之事人爲﹐非聖人能自事。

是以聖人不有道﹐不有徳﹐不有事。

聖人無心﹐不知所以然而然﹐故不有道之名﹐不有徳之迹﹐不有用之用﹐故云是以聖人不有道﹐不有徳﹐不有事也。此章明聖人掃蕩復本而無我也。

右第三章

關尹子曰﹕聖人知我無我﹐故同之以仁﹐

仁者﹐慈惠利物也﹐聖人妙體眞空﹐我本無我﹐假立我名﹐聖人悟此﹐在仁與仁無異也﹐故云聖人知我無我﹐故同之以仁也。

知事無我﹐故權之以義﹐

事者﹐用也﹐權亦用也。聖人了悟無我之用以宜物也﹐故云知事無我﹐故權之以義。義者﹐宜也。

知心無我﹐故戒之以禮﹐

聖人悟本來妙心﹐元無我相﹐故戒人以履儀則之行也﹐故云知我無我﹐故戒之以禮也。禮者﹐履也﹐亦儀則也。

知識無我﹐故照之以智﹐

聖人悟靈識之源﹐本來無我﹐故用照之以鎰是非眞僞也﹐故云知識無我﹐故照之以智也。智者﹐是是非非之謂智也﹐亦名審眞僞之謂智也。

知言無我﹐故守之以信。

聖人悟無言之言﹐亦無我相之名﹐故保任眞誠﹐言行相符也﹐故日知言無我﹐故守之以信也。此章明聖人無我﹐妙用五常之徳者也。

右第四章

關尹子曰﹕聖人之道﹐或以仁爲仁﹐或以義爲仁﹐或以禮以智﹐以信爲仁﹐

以者﹐用也﹐聖人以道爲體﹐以五常爲用﹐用之於慈惠惠物﹐故云聖人之道﹐或以仁爲仁也﹐或裁是非﹐令物合宜而本於慈﹐故云以義爲七也﹐或履儀則而本於慈惠﹐或鑑眞僞而本於慈惠﹐或言行相符而本於慈惠﹐故云以禮以智以信爲仁者也。

仁義禮智信﹐各兼五者﹐

或行化而兼於義禮智信﹐或行義而兼於禮智信仁﹐或行禮而兼於智信化義﹐或行智而兼於信七義禮﹐或行信而兼於仁義禮智﹐故云仁義禮智信各兼五者。

聖人一之不膠﹐天下名之不得。

聖人洞徹眞空﹐離種種邊﹐超諸法相﹐一無所得﹐不染寓名﹐無名可呼﹐天下之人﹐不可得而名貌聖人也﹐故云聖人一之不膠﹐天下名之不得也。不膠者﹐不染著也。此章明聖人無用之用﹐不存名迹。

右第五章

關尹子曰﹕勿以行觀聖人﹐道無迹﹐

聖人逆行順行﹐鬼神莫測﹐蓋眞空之道﹐無﹟2迹可循﹐故不可以行觀聖人也﹐故云勿以行觀聖人﹐道無迹也。迹者﹐綜迹也﹐勿者﹐禁止之辭也。

勿以言觀聖人﹐道無言﹐

勿以言觀聖人者﹐聖人無言之言﹐令人薦悟言外之旨。言外之旨者﹐卽道也﹐道本無名﹐言之不可及也。

勿以能觀聖人﹐道無爲﹐

勿得以所能觀聖人者﹐聖人無爲而爲﹐爲以無爲﹐故云勿以能觀聖人﹐道無爲也。

勿以貌觀聖人﹐道無形。

勿得以貌相觀聖人﹐聖人貌不異眾人﹐體冥眞空﹐無形可睹﹐故云勿以貌觀聖人﹐道無形也。此章明聖人之道﹐不屬迹言爲刑﹐不可以行言貌觀也。

右第六章

關尹子曰﹕行𨿽至卓﹐不離髙下﹐

人修善卓然異眾﹐眾爲下而善行爲髙﹐髙下對待不離於迹﹐故云行𨿽至卓﹐不離髙下也。此章釋前章勿以行觀聖人也。

言𨿽至工﹐不離是非﹐

人有能言妙理異於眾人﹐眾人言之不妙爲非﹐能言妙理爲是﹐是非對待﹐不離名相﹐故云言𨿽至工﹐不離是非。工者﹐巧妙也。此章釋前章勿以言觀聖人。

能𨿽至神﹐不離巧拙﹐

人有能造作﹐所爲神妙異眾﹐不能者爲拙﹐能爲者爲巧﹐巧拙對待﹐不離有爲﹐故云能𨿽至神﹐不離巧拙也。此章釋前章勿以能觀聖人。

貌𨿽至殊﹐不離妍醜﹐

人有相貌美然殊眾﹐眾貌不美者爲醜﹐而貌美者爲妍﹐妍醜對待﹐不離假形﹐故云貌𨿽至殊﹐不離妍醜也。此章釋前章勿以貌觀聖人也。

聖人假此以示天下﹐天下冥此﹐乃見聖人。

聖人降世﹐假行言能貌以示天下﹐故云聖人假此以示天下﹐天下學人﹐當於行言能貌未萌之前﹐薦悟洞徹者﹐窈冥眞空聖人妙道也﹐故雲天下冥此﹐乃見聖人也。此章明示學人隨流得妙也。

右第七章

關尹子曰﹕聖人師蜂立君臣﹐師蜘蛛立网罟﹐師拱鼠制禮﹐師戰皚制兵。

上古聖人﹐因見蜜蜂有尊卑之序﹐因是得其師﹐遂立君臣以撫世也﹐故云聖人師蜂立君臣也。中古聖人﹐因見蜘蛛結网取食﹐由是得斗其師﹐遂立网罟取禽獸以供祭也﹐故師蜘蛛立网罟也。聖人因見山中之鼠﹐望人拱立而嗚﹐由是得其師﹐遂制禮樂以正上下﹐別尊卑序人大倫也。仍見二穴之螻螳﹐戰闔爭食相咬﹐由是得其師﹐遂制兵以伐逆﹐故云師拱鼠制禮﹐師戰螳制兵也。

眾人師賢人﹐賢人師聖人﹐聖人師萬物﹐惟聖人同物﹐所以無我。

眾人師問賢人﹐以學五常百行﹐故眾人師賢人也﹐賢人師問聖人﹐以學無爲大道﹐故賢人師聖人也﹐聖人慈悲普利﹐因萬物天然之理﹐由是得其師﹐種種方便普利天下﹐故聖人師萬物也。聖人洞徹眞空﹐處世和光不耀﹐同塵不染﹐不異眾人﹐體同虛空而無我﹐故云惟聖人同物﹐所以無我。此章明聖人普利無窮者也。

右第八章

關尹子曰﹕聖人曰﹕道觀天地萬物皆吾道﹟3﹐倡和之﹑始終之﹑靑黃之﹑卵翼之﹐不受道﹟4﹐不棄物﹐不尊君子﹐不賤小人。

聖人心冥至道﹐反觀天地萬物皆吾妙道也﹐故云聖人日道觀天地萬物皆吾道也。又觀夫婦之倡和﹐萬物之始終﹐艸木之靑黃﹐雌雄之卯翼﹐無非妙道也﹐故云倡和之﹐始終之﹐靑黃之﹐卵翼之﹐聖人了悟天地萬物﹐巨細洪纖﹐飛潛動植﹐無非妙道﹐不生愛道棄物﹑尊君子賤小人之念也﹐故云不愛道﹐不棄物﹐不尊君子﹐不賤小人也。

賢人曰﹕物物物不同﹐旦旦去之﹐旦旦與之﹐長之短之﹐直之方之﹐是爲物役者也﹟5。

物者﹐用也﹐賢人迷體而專用﹐用之不一﹐故賢人日物物物不同也。旦者﹐日也﹐賢人日日拾去諸惡﹐日日與人善言﹐令人行之﹐故旦旦去之﹐旦旦與之也。賢人訓人﹐明是者理長﹐非者理短﹐務要人行正直端方之行﹐故長之短之直之方之也。迷體專用﹐用之不一﹐拾取去與﹐長短方直﹐辯之不息者﹐是專用爲人物之使役也﹐故云是爲物役者也。

殊不知聖人鄙雜廁﹐別分居﹐所以爲人﹐不以此爲己。

鄙雜廁者﹐鄙薄雜混廁染不淨之人﹐別分居者﹐以禮儀正君臣父子﹐尊卑上下﹐別男女夫婦﹑兄弟之序也。賢人殊不知聖人鄙薄混雜廁染不淨之人﹐立禮儀﹐別分居﹐君臣父子夫婦兄弟男女之居處﹐不令混雜穢行者﹐所以爲天下人﹐不以此爲己也﹐故云殊不知聖人鄙雜鳳﹐別分居﹐所以爲人﹐不以此爲己也。此章明道無不在﹐聖人利物無我。

右第九章

關尹子曰﹕聖人之於眾人﹐飲食衣服同也﹐屋宇舟車同也﹐貴賤貧富同也﹐

聖人洞徹妙道﹐大隱於世﹐和光不耀﹐同塵不染﹐何謂和光同塵不異眾人﹖食服屋宇舟車貴賤貧富者是也。聖人處世﹐幾食亦食﹐凡衣亦衣﹐凡居屋宇亦居屋宇﹐凡乘舟車亦乘舟車﹐幾仕而貴亦仕而責﹐幾庶而賤亦庶而賤﹐凡無財而貧亦無財而貧﹐凡有財而富亦有財而富﹐寓世之迹﹐未嘗異人。故云聖人之於眾人﹐飲食衣服同也﹐屋宇舟車同也﹐貴賤貧富同也。

眾人每同聖人﹐聖人每同眾人﹐彼仰其髙侈其大者﹐其然乎﹐其不然乎。

眾人之迹﹐與聖人寓世之迹不異﹐故云眾人每同聖人也﹐聖人每同眾人﹐彼眾人仰慕聖人之道髙徳大﹐故云彼仰其髙侈其大者也。聖人有時建立妙用﹐平等普利﹐不求報恩﹐彼眾人仰慕道之髙﹐侈廣徳之大﹐及其聖人掃蕩復本﹐不立一塵﹐陰陽不能測﹐神鬼莫能窺﹐而況於凡乎﹐故云其然乎﹐其不然乎。此章明聖人隱顯莫測也。

右第十章

關尹子曰﹕魚欲異羣魚﹐捨水躍岸卽死﹐虎欲異羣虎﹐捨山入市卽擒。

魚者﹐諭眾人也﹐水者﹐諭汪洋妙道也﹐人歡履非義﹐生異謀﹐則違至道﹐人誅鬼責不得終其天年而死﹐如魚異羣魚拾去其水﹐跳躍於岸上﹐卽枯而死也﹐故云魚欲異羣魚﹐拾水躍岸卽死也。虎者﹐諭君子也﹐山者﹐諭巍巍至徳也﹐君子殉名而失徳之實﹐希慕爵祿﹐被富貴所惑﹐而不知退止﹐或被讒下﹐或娛履危機而不得善終﹐如虎欲異於羣虎﹐拾離大山入於城市﹐被人擒捉而擊死﹐故云虎欲異羣虎﹐拾山入市卽擒也。卽者﹐就也。

聖人不異眾人﹐特物不能拘爾。

聖人行不崖異﹐迹同眾人﹐非道不履﹐非徳不行﹐體冥眞空﹐萬緣無礙﹐逍遙自在﹐獨脫無羈﹐芒然彷徨乎塵垢之外﹐超然優遊乎象帝之先﹐故云聖人不異眾人﹐特物不能拘爾。特者﹐獨也。此章明聖人行不崖異﹐寓世逍遙。

右第十一章

關尹子曰﹕道無作﹐以道應世者﹐是事非道﹐

作者﹐爲也﹐事用也﹐聖人以道爲體﹐無爲自然﹐故云道無作也。聖人以徳爲用﹐從體起用﹐故云﹑以道應世者也。從體起用﹐應變無窮﹐眾人見聖人應用之事﹐便卽爲道之妙體﹐殊不知是用非體也﹐故云是事非道也。

道無方﹐以道寓物者﹐是物非道﹐

道本無形﹐豈有八極上下十方哉﹐以者﹐用也﹐物者﹐人也﹐寓者﹐寄托於玄妙之言而教人物者。眾人見聖人有此道理玄妙之盲﹐便卽爲道﹐殊不知是訓人之迹﹐亦非道也﹐故云道無方﹐以道寓物者﹐是物非道。

聖人竟不能出道以示人。

竟者﹐終也﹐示者﹐曉示也﹐道乃眞空﹐無形無相﹐無相似無比倫﹐心不可思而知﹐口不能言而議﹐在人心開了悟密契而已。𨿽是聖人﹐終不能拈出妙道以曉示學人也﹐故云聖人竟不能出道以示人也。此章明道由心悟﹐𨿽聖人不能與人道也。

右第十二章

關尹子曰﹕如鐘鐘然﹐如鐘鼓然﹐聖人之言則然﹐

鐘鼓者﹐不自聲也﹐感而接應﹐應聲無心﹐以諭聖人感而後應﹐應言無心也。鐘聲淸﹐以諭聖人感而後應﹐以理訓人﹐令從理悟入也﹐故云如鐘鐘然。鼓聲濁﹐以諭聖人感而後應﹐以事訓人﹐令從事而悟入也﹐故云如鐘鼓然﹐聖人之言則然也。

如車車然﹐如車舟然﹐聖人之行則然﹐

車舟者﹐不自行也﹐感而後行﹐行而無心﹐以諭聖人迫而後動﹐不得已而後行﹐行而無心也。車行有迹﹐以諭聖人有時撫世﹐有時輔世﹐普利天下﹐其迹昭然﹐萬世不泯者也﹐故云如車車然也。舟行無迹﹐以諭聖人不得已而應世﹐所行之徳﹐上徳不徳﹐卽迹而無迹﹐使賢愚莫知﹐鬼神不測﹐故云如車舟然﹐聖人之行則然也。

惟莫能名﹐所以退天下之言﹐惟莫能知﹐所以奪天下之智。

道本無名﹐彊名曰道﹐泯去彊名﹐道亦不立﹐故云惟莫能名也﹐莫能名者﹐言無所議﹐𨿽天下有能者﹐於此而退默也﹐故云所以退天下之言也。道本無情﹐思之不可得而知也﹐思之不可得而知者﹐𨿽天下有大知之人﹐於此奪之而無用也﹐故云惟莫能知﹐所以奪天下之智。此章明聖人言行無心﹐道不可思議者也。

右第十三章

關尹子曰﹕螂蛆食蛇﹐蛇食誼﹐肅食鯽蛆﹐互相食也。

鯽蛆者﹐蜈蚣也﹐電者﹐蝦蟆也﹐蜈蚣入蛇鼻竅﹐喫蛇腦髓﹐蛇吞蝦蟆﹐蝦蟆吞蜈蚣﹐三虫互相吞食﹐故云鯽蛆食蛇﹐蛇食電﹐電食鯽蛆﹐以起諭也。

聖人之言亦然﹐言有無之獘﹐又言非有非無之獘﹐又言去非有非無之獘﹐

聖人所垂名言法相﹐諭似鯽蛆蛇電互相吞食﹐故云聖人之言亦然﹐聖人之言有是一邊﹐無是一邊﹐迷人住著二邊﹐乃爲學道之獘病也。此一句合鯽蛆食蛇之諭也﹐故云言有無之獘也﹐旣知有無二邊是非者﹐不著有不著無﹐惟行中道﹐又言非有非無之獘也﹐旣知非有非無中道是病者﹐則去除非有非無﹐不立二邊中道。迷人不悟﹐住著此言便卽爲道者﹐亦是學道之獘病也﹐此合蛇食電﹐電食鯽蛆之諭也﹐故云又言去非有非無之獘也。

言之如引鋸然﹐

向言有無﹑非有非無﹐去非有非無﹐皆爲獘者﹐其言互相掃蕩﹐如引拽鋸﹐一來一往﹐其迹愈深矣﹐故云言之如引鋸然也。

惟善聖者不畱一言。

畱者﹐住也﹐聖人之言譬如荃蹄﹐荃者所以在魚﹐得魚而忘荃﹐蹄者所以在兔﹐得兔而忘蹄﹐言者所以在意﹐得意而忘言。忘言者﹐不住著於言也﹐惟善悟聖人之道者﹐不住著於言﹐默不可得而互相掃蕩也﹐故云惟善聖者不畱一言也。此章明聖人之道﹐不屬名言﹐擬議卽爲獘病。

右第十四章

關尹子曰﹕若龍若蛟﹐若蛇若龜﹐若魚若蛤﹐龍皆能之。

龍之爲物﹐乘乎雲气﹐養乎陰陽﹐聚而成形﹐散而成章﹐變化莫測﹐能小能大﹐大則充塞天地﹐小則爲蛟蛇龜魚紛蛤之類也﹐故云若龍若蛟﹐若蛇若龜﹐若魚若蛤﹐龍皆能之﹐此借諭也。

蛟﹐蛟而已﹐不能爲龍﹐不能爲蛇爲龜﹟6﹐爲魚爲蛤﹐

蛟似龍而非龍﹐而終化龍者﹐又以其蛟也﹐未化龍時﹐水獸而已﹐故云蛟﹐蛟而已也﹐蛟爲水獸﹐不能變化﹐豈能爲龍爲蛇爲龜﹐爲魚爲蛤者哉﹐故云不能爲龍﹐亦不能爲蛇爲龜﹐爲魚爲蛤﹐此亦借諭者也。

聖人龍之﹐賢人蛟之。

水諭道﹐龍諭聖人﹐蛟諭賢人﹐蛇龜諭君子﹐魚蛤諭眾人。龍絞水蛇龜魚蛤﹐俱在水中﹐自生至老﹐吞吐受用﹐各無欠少﹐蛟蛇龜魚蛤同生在水﹐而不能變於水﹐惟龍變之。聖賢君子眾人同生於道﹐自生至老﹐日用俱足﹐各無欠少﹐賢人君子眾人同生於道﹐而不了於道﹐惟聖人了之﹐故云聖人龍之﹐賢人絞之也。此合諭也。此章明道在聖幾﹐無餘無欠﹐人不了而聖了也。

右第十五章

關尹子曰﹕在己無居﹐形物自著﹐其動若水﹐其靜若鏡﹐其應若響。

惟眞常在﹐故云在己﹐不住空相﹐故云無居﹐眞空圓明﹐物物昭彰﹐故云形物自著也。著者﹐昭彰也﹐眞空獨露﹐不住空相﹐頭頭顯見﹐物物昭彰﹐其動也如水﹐流復澄而無迹﹐其靜也如明鏡﹐鎰形而無心﹐其應物也如空谷傳聲﹐而常寂﹐故云在己無居﹐形物自著﹐其動若水﹐其靜若鏡﹐其應若響也。

芒乎若亡﹐寂乎若淸﹐

聖人洞了眞空﹐心如寒灰枯木﹐似無生意﹐故云芒乎若亡也。芒者﹐芒昧也﹐如寒灰無光也﹐亡者﹐如枯木無生意也。心源澄徹湛然﹐淸淨如水之靜定而淸澄也﹐故云寂乎若淸也﹐寂者﹐靜之也。

同焉者和﹐得焉者失﹐

利根之人﹐同气相求學於聖人﹐聖人動容密示利根者﹐直下洞徹﹐轉凡成聖﹐故云同也﹐先聖唱之於前﹐後聖和之於後﹐故云同焉者和也。鈍根之人﹐未悟道﹐無所得﹐執持聖人名言法相﹐似爲有所得﹐有此見解﹐不忘﹐失之遠矣﹐故云得焉者失。

未嘗先人﹐而常隨人。

聖人寓世﹐感而後應﹐不得已而爲中下者立名言法相﹐盡是方便﹐然未嘗先立此名言﹐爲中下之人有此染著迷病﹐然後隨分釋縛﹐隨病施方也﹐故云未嘗先人﹐而常隨人也。此章明聖人動靜無心﹐感而後應者也。

右第十六章

關尹子曰﹕渾乎洋乎﹐遊太初乎﹐

大道渾然﹐汪洋無邊﹐卽聖人之體也﹐故云渾乎洋乎也。太易者﹐未見气也﹐太初者﹐气之始也﹐一气始萌﹐道之用﹐乃聖人卽體卽用﹐卽體卽用﹐遨遊無朕也﹐故雲遊太初乎也。

時金已。時玉已﹐時糞已﹐時土已﹐

了道聖人﹐寓世不違時﹐時可輔世而治天下﹐人以謂如金之貴﹐故云時金已﹐時可撫世而安天下﹐人以謂如玉寶之尊也﹐故云時玉已也。時可晦隱﹐卑辱貧賤﹐利物濟人﹐人輕如糞土﹐故云時糞已﹐時土已。

時翔物﹐時逐物﹐

聖人寓世﹐時可獨善﹐則逍遙翺翔﹐如鸞鳳衝霄﹐不見其迹﹐故云時翔物也。時可隨眾﹐不露神通﹐故云時逐物也。逐者﹐隨之也。

時山物﹐時淵物﹐

聖人寓世﹐時可山居澗飲﹐月外云眠﹐而韜光自樂。或時可孤舟短棹﹐煙蓑雨笠﹐邀遊江湖﹐天子不得臣﹐諸侯不得友﹐放任逍遙﹐故云時山物﹐時淵物也。

端乎權乎﹐狂乎愚乎。

端乎權乎者﹐此釋前時金已﹑時玉已也﹐言輔世撫世﹐端正法則﹐權變政治﹐以安慰天下也。故云端乎權乎。狂乎愚乎者﹐此釋前時糞已﹑時土已﹐時翔物﹑時逐物﹐時山物﹑時淵物也﹐謂聖人有時放任自得﹐不拘法則﹐隱顯莫測﹐如狂如愚﹐不可得而彷佛也﹐故云狂乎愚乎也。此章明聖人隨時達變﹐隱顯莫測也。

右第十七章

關尹子曰﹕人之善琴者﹐有悲心﹐則聲淒淒然﹐有思心﹐則聲遲運然﹐有怨心﹐則聲回回然﹐有慕心﹐則聲裴裴然。

淒淒者﹐悲愴之聲也﹐遲遲者﹐思慮之聲也﹐回回者﹐違怨之聲也﹐裴裴者﹐慕戀之聲也﹐人心所念﹐寓之於琴﹐隨聲發見。心念悲哀﹐則琴聲淒淒然感愴也﹐故云人之善琴者﹐有悲心﹐則聲淒淒然也﹔心念思慮﹐則琴聲遲遲然如思慮也﹐故云有思心﹐則聲遲遲然也﹔心念怨人﹐則聲回回然違恨也﹐故云有怨心﹐則聲回回然也﹔心念慕羨﹐則聲裴裴然戀著也﹐故云有慕心﹐則聲裴裴然。

所謂悲思怨慕者﹐非手非竹﹐非絲非桐﹐得之心﹐符之手﹐得之手﹐符之物﹐人之有道者﹐莫不中道。

向之所謂心念悲思怨慕﹐非是手竹絲弦桐琴而自有此淒遲回裴之聲也﹐故云所謂悲思怨慕者﹐非手非竹﹐非絲非桐也。因人善琴得之於心﹐心之所念﹐符合於手﹐手之所動﹐符合於絲竹桐琴之物﹐自然心之所念﹐隨聲發見﹐彼善琴者﹐尙能隨聲發見心之所念﹐況善悟有道之士乎﹗有道之士體用如如﹐拈來放下﹐語默起居﹐無非中道也﹐故云得之心﹐符之手﹐得之手﹐符之物﹐人之有道者﹐莫不中道也。此章明動靜語默﹐無非是道也。

右第十八章

關尹子曰﹕聖人以有言有爲有思者﹐所以同乎人﹐

言爲思者皆用也﹐聖人應用之迹﹐有時與幾人不異﹐故云聖人以有言有爲有思者﹐所以同乎人也。以未嘗言未嘗爲未嘗思者﹐所以異乎人。

嘗者﹐曾也﹐未曾言爲思者﹐言爲思未萌已前眞空之體也。聖人眞空之體﹐本與幾人不異﹐爲幾迷而聖悟﹐所以異乎幾人也﹐故云以未嘗言未嘗爲未嘗思者﹐所以異乎人也。此章明迷人同聖人之迹﹑不同聖人之道也。

右第十九章

關尹子曰﹕利害心愈明﹐則親不睦﹐賢愚心愈明﹐則友不交﹐是非心愈明﹐則事不成﹐好醜心愈明﹐則物不契﹐

心專明審﹐何者爲利﹐一向求利﹐心專明審﹐何者爲害﹐一向避害﹐如此﹐𨿽父子親﹐亦不相和睦﹐況於他人乎﹐故云利害心愈明﹐則親不睦也。心專明審﹐何者爲賢﹐何者爲愚﹐一向親賢而遠愚﹐彼旣賢於我﹐鈴以我爲愚﹐亦遠之矣﹐如此﹐則至老不能交同志之友也﹐故云賢愚心愈明﹐則友不交也。心專明審﹐何者爲是﹐何者爲非﹐一向就是而拾非﹐被是非之名所拘﹐幾事無巨細﹐皆不敢爲﹐如此﹐則事無大小﹐皆不能成也﹐故云是非心愈明﹐則事不成也。心專明審﹐何者爲好﹐何者爲醜﹐一向愛好而惡醜﹐愛惡迷心﹐一向著色﹐𨿽夫婦之情﹐不相契合矣﹐故云好醜心愈明﹐則物不契也。愈者﹐專也﹐物者﹐人物也。

是以聖人渾之。

是以者﹐因上結下之辭也﹐渾者﹐渾然眞心﹐不生分別也。是以聖人眞心渾然﹐不生分別﹐則無利害賢愚﹐是非好醜之名﹐故云是以聖人渾之也。此章明聖人眞心渾然﹐不生分別者也。

右第二十章

關尹子曰﹕世之愚拙者﹐妄援聖人之愚拙自解﹐

援者﹐引也﹐世問有等愚魯拙鈍之人﹐恐人笑之﹐妄引聖人韜晦佯狂愚拙之迹﹐以九﹟7解釋﹐謂聖人亦有此愚拙也﹐故云世之愚拙者﹐妄援聖人愚拙自解。

殊不知聖人時愚時明﹐時拙時巧。

世之愚拙之人﹐殊不知聖人隨時達變﹐不滯於迹﹐時可隱者﹐則佯狂如愚﹐則隱之至也﹐時可顯者﹐則名超日月也﹐時可無爲﹐則忘所能而如拙鈍也﹐時可有爲﹐善巧方便垂示迷人也﹐故云殊不知聖人時愚時明﹐時拙時巧也。此章明聖人隱顯莫測也。

右第二十一章

關尹子曰﹕以聖師聖者賢人﹐以賢師聖者聖人﹐

以聖知師聖人之徳﹐造之極者﹐僅爲賢人也﹐故云以聖師聖者賢人也﹐以賢人之心師聖人之道﹐造之極者﹐乃爲聖人也﹐故云以賢師聖人也。

蓋以聖師聖者﹐徇迹而忘道﹐以賢師聖者﹐反迹而合道。

徳用有迹﹐蓋以聖智師聖人之徳用﹐是徇徳用之迹﹐忘道之體也﹐故云蓋以聖師聖者﹐徇迹而忘道也。道體眞空﹐無迹可徇﹐蓋以賢人之心師聖人之道﹐心開悟解﹐體冥眞空﹐與迹相反而合道也﹐故云以賢師聖者﹐反迹而合道也。此章明從本降迹﹐徇迹而爲賢人﹐從迹復本﹐反迹而爲聖人。

右第二十二章

關尹子曰﹕賢人趨上而不見下﹐眾人趨下而不見上﹐聖人通乎上下﹐惟其宜之﹐

賢人明理﹐謂形而上者謂之道﹐形而下者謂之器﹐一向見於理﹐殊不知理障是一邊﹐故云賢人趨上而不見下也﹔眾人昧於理﹐迷著事用﹐殊不知事障亦是一邊也﹐故云眾人趨下而不見上也。上者﹐理也﹐下者﹐事也﹐聖人洞了眞空﹐不拘事理﹐有時以理示人﹐有時以事示人﹐觀機垂訓﹐聖人逆順合宜﹐應變無方也﹐故云聖人通乎上下﹐惟其宜之也。

豈日離賢人眾人﹐別有聖人也哉。

聖人如水﹐賢人眾人如冰﹐水因寒而凝結爲冰﹐冰遇暖而復化爲水﹐冰𨿽未化﹐不可謂冰不是水也。爲冰通身是水也﹐聖迷爲凡﹐幾悟復爲聖﹐𨿽幾未悟﹐不可謂幾不是聖也﹐爲凡通身是聖也﹐迷者不悟﹐悲哉﹗如此則要知水者休離冰﹐尋卽冰是水也﹐要悟聖人之道休離凡﹐究卽幾是聖也明矣。故云豈日離賢人眾人﹐別有聖人也哉也。哉者﹐深嘆迷人之辭也。此章明道在聖幾﹐平等具足﹐但迷悟不同也。

右第二十三章

關尹子曰﹕天下之理﹐夫者唱﹐婦者隨﹐牡者馳﹐牝者逐﹐雄者嗚﹐雌者應﹐

天下有自然之理﹐陽尊陰卑﹐陽剛陰柔﹐陽先陰後﹐故夫先唱而婦隨後應和也。走獸牡場先馳行﹐牝陰隨後逐趕之也﹐飛禽雄陽先嗚於上風﹐雌陰應嗚於下風也。故雲天下之理﹐夫者唱﹐婦者隨﹐牡者馳﹐牝者逐﹐雄者嗎﹐雌者應。

是以聖人制言行﹐而賢人拘之。

聖人因觀天下有自然陰陽尊卑先後之理﹐遂制立君臣父子夫婦兄弟尊卑先後之言行﹐古今賢人不敢違越而行之﹐是彼此言行拘束定﹐而不得自在逍遙也﹐故云是以聖人制言行﹐而賢人拘之。此章明聖人道超法則﹐垂範後世也。

右第二十四章

關尹子曰﹕聖人道𨿽虎變﹐事則鰲行﹐道𨿽絲葬﹐事則某布。

虎變者﹐諭聖人道之威光赫然﹐應變無方﹐鰲行者﹐諭聖人用事﹐不得已而緩緩後應﹐故云聖人道𨿽虎變﹐事則鰲行。絲葬者﹐諭聖人之道紛然無所不包羅﹐茶布者﹐諭聖人用事﹐著著有條道理路下落也﹐故云道𨿽絲葬﹐事則秦布也。此章明聖人之道難測﹐用事有法則也。

右第二十五章

關尹子曰﹕所謂聖人之道者﹐胡然孑孑爾﹐胡然徹徹爾﹐胡然堂堂爾﹐胡然臧臧爾﹐

孑孑者﹐無對待也﹐徹徹者﹐盡善盡美也﹐堂堂者﹐深奧難測也﹐臧臧者﹐妙之又妙也﹐胡者﹐何也。言聖人之道﹐何其孑孑然超諸對待也﹐故云所謂聖人之道者﹐胡然孑孑爾也。聖人之道何其徹徹然盡善盡美﹐何其堂堂然深奧難測﹐何其臧臧然妙之又妙﹑贊美不盡也﹐故云胡然徹徹爾﹐胡然堂堂爾﹐胡然臧臧爾者也。

惟其褊偶萬物﹟8﹐而無一物能偶之﹐故能貴萬物。

偶者﹐待也﹐惟道無我﹐能生萬物﹐而與萬物不異﹐而萬物待道而生﹐而道無所待﹐故能超貴乎萬物﹐故云惟其能徧偶萬物﹐而無一物能偶之﹐故能貴萬物也。無一物能偶者﹐無一物比配道也。此章明道超諸有﹐迥絕對待。

右第二十六章

關尹子曰﹕云之捲舒﹐禽之飛翔﹐皆在虛空中﹐所以變化不窮﹐

云之爲物﹐地水之气上升結而爲云﹐在虛空中﹐或捲或舒﹐聚散往來﹐無迹可見也。禽之爲物﹐陽气化生﹐飛翔虛空中﹐南北束西﹐惟意所適﹐來往縱橫﹐無迹可覓。云禽皆在虛空中﹐巷舒飛翔﹐變化往來不窮也﹐故云云之捲舒﹐禽之飛翔﹐皆在虛空中﹐所以變化不窮也。此借諭也。

聖人之道則然。

聖人之道﹐洞了眞空妙有﹐體用如如﹐應變無方﹐如雲之捲舒﹐禽之飛翔﹐縱橫變化﹐無有窮極﹐而無蹤迹可循也﹐故云聖人之道則然也。此章明聖人之道變化無窮﹐而隱顯莫測也。

右第二十七章

文始眞經注卷之三竟

﹟1此句﹐《關尹子》和《無上妙道文始眞經》皆作『天下之物無得以累之﹐故本之以謙』。

﹟2此『無』字原脫印﹐據前後文意補。

﹟3此句﹐《關尹子》和《無上妙道文始眞經》皆作『道觀天地人物皆吾道』。

﹟4『不受道』﹐《關尹子》和《無上妙道文始眞經》皆作『不愛道』。

﹟5此句﹐《關尹子》作『是爲物易也』﹐《無上妙道文始眞經》作『是爲物易者也。』

﹟6此句﹐《關尹子》和《無上妙道文始眞經》皆作『亦不能爲蛇爲龜』。

﹟7『九』當爲『自』之誤。

﹟8此句﹐《關尹子》和《無上妙道文始眞經》皆作『惟其能褊偶萬物』。

文始眞經注卷之四

神峯逍遙子牛道淳直解

四符篇

符者﹐精神魂魄也﹐凡一十七章。

關尹子曰﹕水可析可合﹐精無人也﹐

五行中﹐水析而分爲萬水﹐合而爲一水﹐不假他物而獨見﹐以此知水無人也。水在人屬腎藏之精﹐故精無人也﹐故雲水可析可合﹐精無人也。

火因膏因薪﹐神無我也﹐

五行中﹐火因油膏燈艸﹐或以柴薪熱之見火之形﹐若無膏薪﹐則火不能獨見﹐以此知火無我也。火在人屬心藏之神﹐故神無我也﹐故云火因膏因薪﹐神無我也。

故耳蔽前後皆可聞無人﹐智崇無人﹐一奇無人﹐冬凋秋物無人﹐黑不可變無人﹐北壽無人﹐皆精。

水旣無人﹐所在皆無人也﹐水在藏爲腎﹐在形爲耳﹐耳乃腎之外表﹐耳蔽著聲聽之前後皆聞﹐耳旣屬水亦無人也﹐故云耳蔽前後皆可聞﹐無人也﹔水在五當﹟1爲智﹐智見孤髙名日崇也﹐智旣屬水無人﹐故日智崇無人也﹔水在數爲一﹐一乃奇數﹐卽水之生數也﹐一旣屬水﹐亦無人也﹐故云一奇無人也﹔水在時爲冬﹐冬嚴寒﹐故能凋秋艸木之物﹐冬旣屬水﹐亦無人也﹐故云冬凋秋物無人﹔水在色爲黑﹐黑不可以變別色﹐黑旣屬水﹐亦無人也﹐故云黑不可變無人﹔水在方爲北﹐水壽長久不枯涸﹐以此知全精者多壽也﹐北旣屬水﹐亦無人也﹐故云北壽無人也。已上耳智一冬黑北六者皆屬水﹐水在五神屬精﹐故云皆精。

舌卽齒牙成言無我﹐禮卑無我﹐二偶無我﹐夏因春物無我﹐赤可變無我﹐南夭無我﹐皆神。

火旣無我﹐所在皆無我也﹐火在藏爲心﹐在形爲舌﹐舌乃心之外表﹐舌獨不能言﹐卽齒成言也﹐舌旣屬火﹐亦無我也﹐故云舌卽齒牙成言無我也﹔火在五常爲禮﹐禮以謙卑爲本﹐禮旣屬火﹐亦無我也﹐故云禮卑無我﹔火在數爲二﹐二乃偶數也﹐卽火之生數也﹐二旣屬火﹐亦無我也﹐故云二偶無我也﹔火在時爲夏﹐夏因春生艸木之物而長之也﹐夏旣屬火﹐亦無我也﹐故云夏因春物無我﹔火在色爲赤﹐赤可變爲別色也﹐赤旣屬火﹐亦無我也﹐故云赤變無我也﹔火在方爲南﹐火易滅﹐故壽夭﹐是知縱眞火者多夭也﹐南旣屬火﹐亦無我也﹐故雲南夭無我也。已上舌禮二夏赤南六者皆屬火﹐火在五神爲神﹐故云皆神也。

以精無人﹐故米去谷﹟2則精存﹐

水在五神爲精﹐水旣無人﹐精亦無人﹐以精無人﹐譬如谷去皮谷﹐則精米存之﹐此無人之象也﹐故云以精無人﹐故米去谷則精存也。

以神無我﹐故鬼憑物則神見。

火在五神爲神﹐火旣無我﹐神亦無我﹐以神無我﹐譬如鬼憑附人物則見神通﹐此無我之象也﹐故云以神無我﹐故鬼憑物則神見也。

全精者﹐忘是非﹐忘得失﹐在此者非彼﹐

人能保全至精﹐孤然不與萬法爲倡﹐則善是惡非﹑寵得辱失俱忘之矣。旣孤然不與萬法爲倡﹐是在此精而已﹐不假彼法而獨存也﹐故云全精者忘是非﹐忘得失﹐在此者非彼者也。

抱神者﹐時晦明﹐時彊弱﹐在彼者非此。

人能保抱至神﹐冥然無我﹐隨時達變。時可晦隱﹐則晦隱而獨善﹐時可明顯﹐則明顯而濟天下。時可行仁徳自彊不息﹐則行七徳而自彊不息也﹐時可謙卑柔弱﹐則謙卑柔弱而自牧也。晦明彊弱在彼時而已﹐非在此神也﹐爲神無我也﹐故云抱神者﹐時晦明﹐時彊弱﹐在此者非彼也。此章明全精神者無我人者也。

右第一章

關尹子曰﹕精神水火也﹐五行互生滅之﹐其來無首﹐其往無尾。

精屬水﹐神屬火﹐故精神水火也﹐水生木﹐木生火﹐火生土﹐土生金﹐金生水﹔水滅火﹐火滅金﹐金滅木﹐木滅土﹐土滅水也﹐故云五行互生滅也。正月二月木旺﹐三月木旺十二日﹐土旺十八日﹐四月五月火旺﹐六月火旺十二日﹐土旺十八日﹐七月八月金旺﹐九月金旺十二日﹐土旺十八日﹐十月十一月水旺﹐十二月水旺十二日﹐土旺十八日﹐春夏秋冬四時﹐循環往來﹐首尾可尋﹐故云其來無首﹐其往無尾也。

則吾之精﹐一滴不存亡爾﹐

精屬水﹐故日一滴也﹐吾之至精之道﹐不屬有無存亡也﹐故云則吾之精﹐一滴不存亡爾也。

吾之神﹐一欽無起滅爾。

神屬火﹐故日一欽﹐吾之至神﹐一欽之問無生無滅也﹐起者生也﹐故云吾之神一欽無起滅爾。

惟無我無人﹐無首無尾﹐所以與天地冥。

如上所說﹐神無我﹐精無人﹐五行互生滅之﹐其來無首﹐其往無尾﹐以此知惟無我人。首尾者﹐所以與天地同本於窈冥之道也﹐故云惟無我無人﹐無首無尾﹐所以與天地冥也。此章明精神無人我﹐與天地同生於道。

右第二章

關尹子曰﹕精者水﹐魄者金﹐神者火﹐魂者木。

水在五神爲精﹐故云精者水也﹐金在五神爲魄﹐故云魄者金也﹐火在五神爲神﹐故云神者火也﹐木在五神爲魂﹐故云魂者木也。

精主水﹐魄主金﹐金生水﹐故精者魄藏之。

精屬水﹐魄屬金﹐金是水之母﹐金生水也﹐以此知魄隱藏精也﹐故云精主水﹐魄主金﹐金生水﹐故精者魄藏之也。

神主火﹐魂主木﹐木生火﹐故神者魂藏之。

神屬火﹐魂屬木﹐木乃火之母﹐木生火﹐以此知魂隱藏神也﹐故云神主火﹐魂主木﹐木生火﹐故神者魂藏之也。

惟水之爲物﹐能藏金而息之﹐能滋木而榮之﹐所以析魂魄﹟3。

希玄子賈本有此四句﹐似與經文勢相聯﹐不失次序﹐故亦從而解之也。金放於水中﹐則隱息而不見﹐木得水﹐則滋生榮旺﹐精旣屬水﹐魄旣屬金﹐魂旣屬木﹐水旣藏金﹐以此知精能析分魂魄也。故雲惟水之爲物﹐能藏金而息之﹐能滋木而榮之﹐所以析魂魄。

惟火之爲物﹐能鎔金而銷之﹐能墦木而燒之﹐所以冥魂魄。

火能鎔銷其金﹐亦能燒翻其木﹐神旣屬火﹐魄旣屬金﹐魂旣屬木﹐火旣能銷金翻木﹐以此知神能合魂魄也。故云惟火之爲物﹐能鎔金而銷之﹐能翻木而燒之﹐所以冥魂魄也。

惟精在天爲寒﹐在地爲水﹐在人爲精。

精屬水﹐水在天時則爲冬寒﹐水在地形則爲五行之水﹐水在人五神則爲精也﹐故云惟精在天爲寒﹐在地爲水﹐在人爲精也。

神在天爲熱﹐在地爲火﹐在人爲神。

神屬火﹐在天時則爲夏熱﹐在地形則爲五行之火﹐在人五神則人五神則爲神也﹟4﹐故云神在天爲熱﹐在地爲火﹐在人爲神。

魄在天爲燥﹐在地爲金﹐在人爲魄。

魄屬金﹐在天气則爲炎燥﹐在地形則爲五行之金﹐在人五神則爲魄也﹐故云魄在天爲燥﹐在地爲金﹐在人爲魄。

魂在天爲風﹐在地爲木﹐在人爲魂。

魂屬木﹐在天气則爲風﹐在地形則爲五行之木﹐在人王神﹟5則爲魂也﹐故云魂在天爲風﹐在地爲木﹐在人爲魂也。

惟以我之精﹐合天地萬物之精﹐譬如萬水可合爲一水。

因萬水可合爲一水之諭﹐以此知吾之精﹐可合天地萬物之精爲一精也﹐故云惟以我之精﹐合天地萬物之精﹐譬如萬水可合爲一水也。

以我之神﹐合天地萬物之神﹐譬如萬火可合爲一火。

因萬火可合爲一火之諭﹐以此知吾之神﹐可合天地萬物之神爲一神也﹐故云以我之神﹐合天地萬物之神﹐譬如萬火可合爲一火。

以我之魄﹐合天地萬物之魄﹐譬如金之爲物﹐可合異金而鎔之爲一金。

因異金可合鎔之爲一金之諭﹐以此知吾之魄﹐可合天地萬物之魄爲一魄也﹐故云以我之魄﹐合天地萬物之魄﹐譬如金之爲物﹐可合異金而鎔之爲一金也。

以我之魂﹐合天地萬物之魂﹐譬如木之爲物﹐可接異木而生之爲一木。

因異木可接爲一木之諭﹐以此知吾之魂﹐可合天地萬物之魂爲一魂也﹐故云以我之魂﹐合天地萬物之魂﹐譬如木之爲物﹐可接異木而生之爲一木也。

則天地萬物皆吾精吾神﹑吾魄吾魂﹐何者死﹐何者生。

如上所說﹐則天地萬物精神魂魄同生於道也﹐旣同生於道者﹐道豈有生死哉﹐故雲天地萬物皆吾精吾神﹐吾魄吾魂﹐何者死何者生也。此章明天地與我並生﹐萬物與我爲一﹐一生於道﹐道無生死者也。

右第三章

關尹子曰﹕五行之運﹐因精有魂﹐因魂有神﹐因神有意﹐因意有魄﹐因魄有精﹐

金木水火土五行運轉﹐互相生也。精屬水﹐魂屬木﹐水生木﹐故云五行之運﹐因精有魂也﹔神屬火﹐木生火﹐故云因魂有神也﹔意屬土﹐火生土﹐故云因神有意也﹔魄屬金﹐土生金﹐故云因意有魄也﹔精屬水﹐金生水﹐故云因魄有精也。

五者回環不已﹐

精神魂魄意五者相生﹐循環不已也。已者﹐止也﹐故云五者循環不已也﹐相生者﹐精生魂﹐魂生神﹐神生意﹐意生魄﹐魄生精﹐精復生魂也。若人心神不生﹐則意不生﹐爲無火﹐則無土也﹔意不生﹐則魄不生﹐爲無土﹐則無金也﹔魄不生﹐則精不生﹐爲無金﹐則無水也﹔精不生﹐則魂不生﹐爲無水﹐則無木也﹔魂不生﹐則神不生﹐爲無木﹐則無火也。以此則知﹐一心不生﹐五者皆廢﹐乃出輪回之捷徑也。

所以我之僞心﹐流轉造化幾億萬歲﹐未有窮極。

僞心者﹐業識也﹐一切眾生業識忙忙﹐無本可據﹐流浪生死﹐出轂入轂﹐四生六道﹐販骨如山﹐輪回不知幾億萬歲﹐尙未有窮極出離也。大聖垂慈是經﹐由是而說也﹐故云所以我之僞心﹐流轉造化幾億萬歲﹐未有窮極也。造化者﹐生死也﹐我者﹐一切眾生是也。

然核芽相生﹐不知幾萬株﹐天地𨿽大﹐不能芽空中之核﹐

果木有核者﹐埋於土內﹐則生芽長成樹﹐復結果生核﹐核復埋土生芽﹐芽又長成樹﹐生核﹐如此相生﹐不知幾萬株樹而不窮﹐故云然核芽相生﹐不知幾萬株也。此諭心含識﹐則僞心流轉造化幾億萬歲﹐未有窮極也。若將果核以綫系之懸於空中﹐彼天地𨿽大﹐豈能生芽哉﹐故雲天地𨿽大﹐不能芽空中之核也。此諭一心合於眞空﹐造化不能輪回也。

雌卵相生﹐不知其幾萬禽﹐陰陽𨿽妙﹐不能卵無雄之雌。

禽之雌﹐因與雄交而生其卯﹐雌覆卯而生小禽﹐長大復有雌雄相交而生卯﹐如此相生﹐不知其幾千萬億禽也﹐故云雌卯相生﹐不知其幾萬禽也。此諭心背覺合塵﹐生死不已也。彼禽之雌不與雄交合﹐彼陰陽𨿽妙﹐豈能生卯哉﹐故云陰陽𨿽妙﹐不能卯無雄之雌。此諭心不合塵﹐則無生死者也。

惟其來幹我者﹐皆攝之一息﹟6﹐則變物爲我﹐無物非我﹐所謂五行者﹐孰能變之。

我者﹐心也﹐心本無心﹐因物境來相干﹐則一息之問﹐心忽見也﹐以此知卽物是心也﹐故云惟其來幹我者﹐皆攝之一息﹐則變物爲我也。若無物境來幹﹐則心不見﹐心旣不見﹐卽是眞空﹐五行豈能變眞空哉﹐不能變眞空者﹐則無生死輪回也﹐故云無物非我﹐所謂五行者﹐孰能變之。故云見物便見心﹐無物心不見﹐十方通塞中﹐眞心無不徧﹐正謂此也。此章明一念才生﹐則落五行﹐輪回不已﹐一心不生則眞空﹐陰陽不能陶鑄矣。

右第四章

關尹子曰﹕眾人以魄攝魂者﹐金有餘則木不足也﹐

魄者﹐陰也﹐妄想貴著眾惡是也﹐魂者﹐陽也﹐淸靜無染眾善是也﹐眾人愚癡顚倒﹐妄想責著﹐外行眾惡﹐內貴色欲﹐外損陰徳﹐內耗元陽﹐陽魂耗盡﹐陰魄獨彊﹐惡習所攝﹐死沈陰界﹐如水流下﹐蓋屬乎陰者自降也﹐陰魄旣獨彊﹐陰魄屬金﹐是金有餘也﹐陽魂旣耗盡﹐陽魂屬木﹐是木不足也。攝﹐制伏也﹐以彊魄制伏弱魂也﹐故云眾人以魄攝魂者﹐金有餘則木不足也。

聖人以魂運魄者﹐木有餘則金不足也。

運者﹐周行也﹐聖人初學道時﹐心開了悟﹐淸靜無染﹐外行眾善﹐不住行善之迹﹐內保元陽﹐不住空相﹐離種種邊﹐純陽流住﹐陽魂運化﹐陰魄消寂﹐功滿蛻形﹐升乎陽界﹐所以爲聖人也。如火發往上行﹐蓋屬乎陽自升也﹐陽魂旣運化﹐魂屬木﹐是木有餘也﹐陰魄旣消寂﹐魄屬金﹐是金不足也。

蓋魄之藏﹐魂俱之﹐魂之遊﹐魄因之﹐

魄屬陰﹐陰主靜﹐靜者﹐隱藏之義也﹐魄隱藏於夜﹐魂亦俱隨魄隱藏也﹐故云蓋魄之藏﹐魂俱之也。蓋者﹐大蓋如此也。魂屬陽﹐陽屬動﹐動者﹐浮游之義﹐魂浮游於晝﹐魄因隨之而浮游也﹐故云魂之遊﹐魄因之者也。

魂晝寓目﹐魄夜捨肝﹐寓目能見﹐捨肝能夢。

魂乃肝藏之神﹐目乃肝之外表﹐魂晝寓目卽無疑也﹐魄乃肺藏之神﹐鼻乃肺之外表﹐應當魄夜捨肺﹐今經言魄夜捨肝﹐於文理違背﹐傳寫之誤也。且從捨肝解之﹐終是牽彊。爲魂晝寓遊於目﹐魄因隨之寓遊於目也﹐魄夜捨藏於肺﹐魂俱遊而捨藏於肺也﹐此論之甚當。若言魂晝寓遊於目﹐魄因而隨寓遊於目﹐魄夜捨藏於肝﹐魂俱隨而捨藏於肝﹐肝是魂之本家﹐不應說俱隨之也﹐以此論牽彊尢甚也。魂晝寓遊於目﹐能見諸色相﹐皆魂識所辯也﹐故云魂晝寓目﹐寓目能見也。魄夜合藏於肺者﹐能作諸夢境﹐皆尸魄妄想顚倒所成也﹐故云魄夜合肺﹐合肺能夢也。

見者魂無分別﹐析之者分別﹐析之日天地者﹐魂狙習也﹐

狙者﹐狎也﹐魂晝寓遊於目﹐能見眾色相﹐皆魂所辮也﹐故云見者魂也。魂初寓目﹐本無分別﹐故云無分別也﹐忽生分別之識﹐故云析之者分別也。旣生分別之識﹐則知在上曰天﹐在下日地也﹐故云析之者天地也。旣識天地﹐則是魂識狎習染狎於識性﹐如犀牛骯月﹐月形入角𨿽盡﹐犀牛形亦不能去角中之月也。識染天地萬物者﹐亦復如是也﹐乃輪回之因塵劫不能出者﹐爲此識也﹐故云魂狙習也。

夢者魄﹐無分別﹐析之者分別﹐析之曰彼我者﹐魄狙習也。

魄夜捨藏於肺﹐能作諸夢﹐故云夢者魄也。魄初合肺﹐本無分別﹐而生分別之識﹐則分析日彼人此我者﹐皆魄識狙習﹐顚倒夢想而迷眞著妄也﹐故云無分別﹐析之者分別﹐析之日彼我者﹐魄狙習也。

火生土﹐故神生意﹐

郭子謙本有此七字﹐甚與經文勢通暢﹐故亦從而解之。神屬火﹐意屬土﹐火生土﹐故神生意也﹐故云火生土﹐神生意也。

土生金﹐故意生魄。

意屬土﹐魄屬金﹐故意生魄也﹐故云土生金﹐故意生魄。

神之所動﹐不名神名意﹐意之所動﹐不名意名魄。

動者﹐生也﹐神之所生﹐卽不得名神也﹐乃名之爲意﹐神屬火﹐意屬土﹐火生土﹐以此知神生則名意也。故云神之所動﹐不名神名意也﹐意之所生﹐不得名意﹐乃名之爲魄也﹐魄屬金﹐土生金﹐以此知意生則名魄也﹐故云意之所動﹐不名意﹐名魄也。

惟聖人知我無我﹐知物無我﹟7﹐皆因思慮計之而有。

聖人了悟眞空﹐元本無我﹐眞空者﹐思慮未萌﹐思慮未萌者﹐內不知有我﹐外不知有物也。知者﹐悟也﹐聖人了悟眞空﹐元無物我﹐今計物我者﹐皆因思慮妄計之而有也。故云惟聖人知我無我﹐知物無物﹐皆因思慮計之而有。

是以萬物之來﹐我皆對之以性﹐而不對之以心﹐性者心未萌也﹐

是以者﹐因上仍下之辭也。因上凡人以思慮妄計萬物彼我﹐以此萬物之來﹐吾但以性對之﹐性者眞空﹐眞空應物常寂﹐故云是以萬物之來﹐我皆對之以性也。但對之以性﹐而不對之以心者﹐何也﹖答日﹕性者﹐心未萌生也﹐心未萌者﹐卽是眞空之性也﹐故云而不對之以心﹐性者心未萌也。

無心則無意矣﹐蓋無火則無土。無意則無魄矣﹐蓋無土則無金。

心屬火﹐意屬土﹐無火﹐不生土﹐故云無心則無意矣﹐蓋無火則無土也。意屬土﹐魄屬金﹐無土﹐則不生金﹐故云無意則無魄矣﹐蓋無土則無金。

一者不存﹐五者皆廢。

一者﹐心也﹐一心不生﹐則神意魄精魂五者皆廢﹐而不相生也﹐故云一者不存﹐五者皆廢也。

旣能渾天地萬物以爲魂﹐斯能渾天地萬物以爲魄﹐

旣者﹐因前章說﹐以我之魂合天地萬物之魂也。旣能以我之魂﹐渾同天地萬物之魂﹐斯能以我之魄﹐渾同天地萬物之魄也﹐故云旣能渾天地萬物以爲魂﹐斯能渾天地萬物以爲魄。

凡造化所妙皆吾魂﹐凡造化所有皆吾魄。則無一物可役我者。

如上說者﹐我之魂魄﹐渾同天地萬物之魂魄﹐以此知幾造化者所妙所有﹐皆吾魂魄也﹐故云幾造化所妙皆吾魂﹐幾造化所有皆吾魄﹐造化者﹐造物也﹐旣與造物者遊﹐則能役萬物﹐無一物能役吾也。經云。。一道能作萬物﹐終無有一物能作道者﹐能害道者﹐與此同也﹐故云則無一物可役我者也。此章明一心旣萌﹐則五神妄生不已﹐一心不生﹐則五神還原﹐可與造物同遊。

右第五章

關尹子曰﹕鬼云爲魂﹐鬼白爲魄﹐於文則然﹐

云字傍鬼字爲魂字﹐白字傍鬼字爲魄字﹐於文字則如是﹐故云鬼爲魂﹐鬼白爲魄﹐於文則然。

鬼者﹐人死所變。

有一分陰不盡﹐不能爲仙﹐有一分陽不盡﹐不能爲鬼﹐以此知人元陽耗盡﹐𨿽未死亦死也。人是戴谷鬼﹐鬼是脫谷人﹐蓋妄結惡習﹐死沈陰界﹐變而爲鬼也﹐故云鬼者﹐人死所變也。

云者風﹐風者木﹐白者气﹐气者金﹐

陽气爲云﹐云升﹐無陰相接﹐化而爲風﹐風屬巽﹐巽屬木﹐故云云者風﹐風者木也﹐白色屬金﹐金气化爲白色﹐故云白者气﹐气者金。

風散故輕淸﹐輕淸者上天﹐金堅故重濁﹐重濁者入地﹐

風屬陽﹐能散萬物﹐故輕淸也﹐風旣屬陽﹐又輕淸﹐自然上升於天﹐故云風散故輕淸﹐輕淸者上天也。金形屬陰﹐故堅而重濁﹐金旣屬陰形﹐堅而重濁﹐自然下沈於地也﹐故云金堅故重濁﹐重濁者入地也。

輕淸者﹐魄從魂升﹐重濁者﹐魂從魄降。

人修眾善則屬陽﹐死則善福所資﹐則其气輕淸﹐自然魄從魂升於陽界﹐此亦自然之類也﹐故雲輕淸者﹐魄從魂升也。人行眾惡則屬陰﹐死則惡業所攝﹐則其气重濁﹐自然魂從魄降﹐下沈於陰界﹐亦自然之類也﹐故云重濁者﹐魂從魄降也。

有以仁升者爲木星佐﹐有以義升者爲金星佐﹐有以禮升者爲火星佐﹐有以智升者爲水星佐﹐有以信升者爲土星佐。

人專一行仁惠﹐行之至也﹐死而上升爲木歲星之輔佐也﹐爲仁屬木也﹐亦自然而然各從其類也﹐故云有以仁升者爲木星佐也。人專行義以宜物﹐行之至也﹐死而上升爲金太白星之輔佐也﹐爲義屬金也﹐故云有以義升爲金星佐也。人專行禮以尊君父﹐行之至也﹐死而上升爲火熒惑星之輔佐也﹐爲禮屬火也﹐故云有以禮升者爲火星佐也。人專以智別眞僞是非﹐從眞是而不從僞﹐行之至也﹐死而上升爲水極星之輔佐也﹐爲智屬水也﹐故云有以智升者爲水星佐也。人專行誠信﹐言行相符﹐行之至也﹐死而上升爲土鎭星之輔佐也﹐爲信屬土也﹐故云有以信升者爲土星佐也。

有以不仁沈者木賊之﹐不義沈者金賊之﹐不禮沈者火賊之﹐不智沈者水賊之﹐不信沈者土賊之。

人行不仁﹐則眾惡獨擅﹐行之至也﹐則死而沈於陰界﹐則束嶽拘而治罪﹐爲束嶽屬木﹐旣拘而治罪﹐非木賊而何﹐故云有以不仁況者木賊之也。人專行不義﹐一切顚倒﹐不合義理﹐行之至也﹐則死而沈於陰界﹐則西嶽拘而治罪﹐爲西嶽屬金也﹐故云有以不義沈者金賊之也。人專行無禮﹐侮慢君父﹐不忠不孝﹐行之至也﹐則死而沈於陰界﹐則南嶽拘而治罪﹐爲南嶽屬火﹐故云有以不禮沈者火賊之也。人專行不智﹐愚癡所障﹐不鑑眞僞是非﹐一切倒錯﹐則死而沈於陰界﹐則北嶽拘而治罪﹐爲北嶽屬水也﹐故云有以不智沈者水賊之也。人專行不誠﹐信一切誑言妄語﹐言行相違﹐誑妄過重﹐則死而況於陰界﹐則中嶽拘而治罪﹐爲中嶽屬土也﹐故云有以不信況者土賊之也。已上行五常之徳﹐則爲五星之佐﹐背五常之徳者﹐反彼﹟85行賊之﹐可不愼歟﹗

魂魄半之﹐則在人問﹐

人行半善半惡﹐則罪福兩停﹐善屬陽魂﹐惡屬陰魄﹐如此則不升陽界﹐不沈陰界﹐只在人問宛轉生死也﹐故云魂魄半之﹐則在人問。

升魂爲貴﹐降魄爲賤﹐靈魂爲賢﹐厲魄爲愚﹐輕魂爲明﹐重魄爲暗。

前生作善多﹐則升魂爲今生富貴﹐故云升魂爲貴也。前生作惡多﹐則降魄爲今生責賤之人也﹐故云降魄爲賤也。前生有慧﹐明理﹐則靈魂爲今生賢人也﹐故云靈魂爲賢也。前生無慧﹐愚癡剛悍﹐則厲魄爲今生愚人也﹐故云厲魄爲愚也。前生智性爲善﹐則輕魂爲今生聰明人也﹐故雲輕魂爲明也。前生無智性爲惡﹐則重魄爲今生癡暗也﹐故云重魄爲暗。

陽魂爲羽﹐鈍魄爲毛﹐明魂爲神﹐幽魄爲鬼。

今生輕薄作惡﹐死而陽魂爲羽虫之類﹐故陽魂爲羽也。今生癡鈍作惡﹐死而鈍魄爲毛虫之類﹐故鈍魄爲毛也。今生聰明正直﹐疾惡樂善﹐死而明魂爲神只也﹐故明魂爲神也。今生好幽暗﹐行姦盜﹐作諸不善﹐死而幽魄爲鬼也﹐故幽魄爲鬼也。

其形其居﹐其識其好﹐皆以五行契之。

貴賤賢愚﹐明暗羽毛神鬼﹐其形狀居處𨿽不同﹐皆因業識所好之因﹐各報如此之果也。如好五常之因﹐得報爲五星卿佐之果也﹐如違五常之因﹐報有五嶽治罪之果也﹐故云其形其居﹐其識其好﹐皆以五行契之。

惟行之數﹟9﹐參差不一﹐所以萬物之多﹐盈天地問猶未已也。

水生數一﹐成數六﹐火生數二﹐成數七﹐木生數三﹐成數八﹐金生數四﹐成數九﹐土生數五﹐成數十﹐故云惟行之數﹟10﹐參差不一也。五行陰陽﹐相推相蕩﹐交感變化﹐巨細洪纖﹐飛潛動植﹐所以紛紛擾擾不止﹐於萬億之多﹐充盈於天地之問﹐生生化化﹐感異類創生﹐猶未止息也﹐故云所以萬物之多﹐盈天地問猶未已也。

以五事歸五行﹐以五行作五虫﹐可勝言哉。

以事者﹐皆用也﹐五用者﹐視聽食息思。歸五行者﹐目乃肝之外表﹐肝屬木﹐故目視屬木也﹐耳乃腎之外表﹐腎屬水﹐耳聽屬水也﹐舌乃心之外表﹐心屬火﹐故舌食屬火也﹐鼻乃肺之外表﹐肺屬金﹐故鼻息屬金也﹐意乃脾之神﹐屬土﹐故意思屬土也。故云以五事歸五行也。五行者﹐木火土金水也。五虫者﹐鱗羽保毛甲也﹐東方甲乙木﹐作鱗虫三百六十種﹐龍爲長也﹐南方丙丁火﹐作羽虫三百六十種﹐鳳凰爲長也﹐中央戊己土﹐保虫三百六十種﹐聖人爲長也﹐西方庚辛金﹐作毛虫三百六十種﹐麒麟爲長也﹐北方壬癸水﹐作甲虫三百六十種﹐靈龜爲長也﹐故云以五行作五虫﹐可任論動植之物也﹐故云可勝言哉也。勝者﹐任也﹐言者﹐論也。

譬如兆龜數曹﹐至誠自契﹐五行應之﹐誠苟不至﹐兆之數之﹐無一應者。

兆龜數著﹐見解二柱首章也。向來所說貴賤賢愚明暗羽毛神鬼五常之因果﹐譬如以至誠祝願鉆龜轂數著艸﹐五行應之以吉凶之兆也﹐人之其形其居其識其好﹐皆以五行契之﹐亦復如是也﹐故云譬如兆龜數著﹐至誠自契﹐五行應之也。若鉆龜數著之時﹐而心不至誠﹐士凶之兆無一應也。人心無所愛著﹐絕其所好﹐淸淨無染﹐離種種邊﹐不落因果﹐輪回亦復如是也﹐故云誠苟不至﹐兆之數之﹐無一應者也。

聖人假物以遊世﹐五行不得不對。

聖人假借四大之貌物﹐以五常之徳﹐普利韋品﹐爲之妙用也。旣以五常爲妙用﹐寓遊世間﹐普利韋品﹐以仁屬木﹐義屬金﹐禮屬火﹐智屬水﹐信屬土﹐旣爲之五常﹐不得不對屬於五行也。故云聖人假物以遊世﹐五行不得不對也。此章明心有染著﹐則落因果﹐心離染著﹐則出輪回。

右第六章

關尹子曰﹕三者具有魂﹐魂者識﹐目者精﹐色者神﹐見之者﹐爲魂耳口鼻心之類。

魂具此識精神﹐三也﹐故云三者具有魂也。魂晝寓目﹐目視而辮五色﹐亦具識精神﹐然後能視辮之也﹐故云魂者識﹐目者精﹐色者神也﹐謂目之辮色者﹐魂識也﹐目之神水乃精神也。不獨視爲然﹐耳聽聲﹐口嘗味﹐鼻聞香﹐心思境﹐皆同具有識精神﹐方能別辯聲味香境也﹐故云見之者﹐爲魂耳口鼻心之類也。類者同也。

在此生者﹐愛爲精﹐爲彼生父本﹐觀爲神﹐爲彼生母本﹐愛觀𨿽異﹐皆同識生。

在此生身者﹐爲彼父﹐生愛識戀母愛爲精﹐精屬水﹐彼母生觀識戀父﹐觀爲神﹐神屬火﹐父母交感精神﹐爲此生身之本也﹐故云在此生者﹐愛爲精﹐爲彼生父本﹐觀爲神﹐爲彼生母本﹐父母愛觀𨿽不同﹐皆用識情交感生子則同也﹐故云愛觀𨿽異﹐皆因同生也﹟11。

彼生生本。在彼生者﹐一爲父﹐故受气於父气﹐爲水﹐二爲母﹐故受血於母血爲火﹐

彼父母﹐生生之本也﹐爲父精屬水﹐水數一﹐故一爲父也﹐此身受生之初﹐先得父之精气以成胎元﹐精气屬水﹐故云彼生生本﹐在彼生者﹐一爲父﹐故受气於父气﹐爲水也﹔爲母血屬火﹐火數二﹐故二爲母也。此身受生之初﹐次得母之血气以成胎本﹐血气屬火﹐故云二爲母﹐故受血於母血﹐爲火。

有父有母﹐彼生生矣。

有父有母﹐陰陽交感﹐彼爲父父母母﹐而生生不窮矣﹐故云有父有母﹐彼生生矣。

惟其愛之無識﹐如鎖之交﹐觀之無識﹐如燈之照﹐吾識不萌﹐吾生何有。

惟以至弁不仁﹐平等普利而無識﹐不求報恩﹐不住行仁之迹﹐𨿽與世交﹐如鎖績相交﹐而無情識之心也﹐故云惟其愛之無識﹐如鎖之交也。仁者兼愛也﹐圓明定慧﹐如大圓鏡﹐鎰物無心﹐如燈破暗﹐照物無識也﹐故云觀之無識﹐如燈之照也。如上所說﹐至也不七﹐平等普利而無心﹐定慧圓明﹐應物而無識﹐吾識不萌生﹐吾生死何有哉﹐故云吾識不萌﹐吾生何有哉。此章明識是生死之種﹐無識則無生死輪回也。

右第七章

關尹子曰﹕如桿扣鼓﹐鼓之形者﹐我之有也﹐鼓之聲者﹐我之感也﹐桿已往矣﹐餘聲尙存﹐終亦不存而已矣。

寓遊於世﹐物來相感﹐如似拌槌扣擊於鼓﹐感而後聲也﹐故云如桿扣鼓也。我之所有精神﹐如鼓之形﹐我之應感﹐如鼓之聲也﹐故云鼓之形者﹐我之有也﹐鼓之聲者﹐我之感也﹐標槌已往﹐鼓餘聲尙在。如感我者已往﹐我之精神魂魄之識﹐尙未能忘﹐回光照破此識而忘之﹐是終亦不存也﹐故云標已往矣﹐餘聲尙存﹐終亦不存而已矣。

鼓之形如我之精﹐鼓之聲如我之神﹐其餘聲者﹐猶之魂魄。

吾之歷歷精明﹐如鼓之形也﹐吾之寂然不動﹐感而遂通﹐如鼓之聲也﹐故云鼓之形如我之精﹐鼓之聲如我之神也。吾之魂魄之識﹐物感不忘﹐猶似標已往矣﹐鼓之餘聲尙存也。故云餘聲者﹐猶魂魄也。

知夫倏往倏來﹐則五行之气我何有哉。

人能了悟本性眞空﹐物境倏忽來往﹐應變常寂﹐如此﹐金木水火土五行之气﹐於眞空何有哉。故云知夫倏往倏來﹐則五行之气我何有哉。此章明眞空不屬五行也。

右第八章

關尹子曰﹕夫果之有核﹐必待水火土三者具矣﹐然後相生不窮﹐三者不具﹐如大旱大僚大塊﹐皆不足以生物。

果木之中﹐有子核埋於土內﹐鈴待雨陰水之滋潤﹐晴陽火之燻蒸﹐然後核生芽﹐芽長成樹﹐樹復結果核﹐核依前種之﹐水火土三者滋潤燻蒸﹐復生芽長樹結果核﹐相生無有盡期也。故云夫果之有核﹐鈴待水火土三者具矣﹐然後相生不窮也﹐若果核不埋於土﹐無陰雨陽晴滋潤燻蒸﹐安能生芽成樹哉﹐若無水火土﹐如似大亢旱時﹐大水沸時﹐大漧土塊時﹐三時種物皆不得生也。故云三者不具﹐如大旱大潦大塊﹐皆不足以生物也。潦者﹐滿也﹐足者﹐得也。

精水神火意土三者本不交﹐惟人以根合之﹐故能於其中橫見有事。

精屬水﹐神屬火﹐意屬土﹐精神意三者本不交生於物﹐惟人之父母﹐以二根交合﹐精神意識混融於恍惚之際﹐橫妄見其象有此胞胎之事﹐生生不窮﹐如果核得水火土﹐生芽長樹復結果核﹐生生不窮也。故雲精水神火意土三者本不交﹐惟人以根合之﹐故能於其中橫見有事也。

猶如衛呎﹐能於至無見多有事。

父母未交合之時﹐各自眞空之性﹐本來淸靜無物﹐以二根交合﹐精神意而生子者﹐猶法衍呢士巫現之類﹐能於至無中呼召鬼神﹐妄見變化怪異之事也﹐故云猶如衍呢﹐能於至無見多有事也。此章明本來淸靜﹐元無生死﹐人迷愛欲﹐屈沈生死也。

右第九章

關尹子曰﹕魂者水也﹟12﹐木根於冬水﹐而花於夏火﹐故人之魂藏於夜精﹐而見於晝神。

魂者﹐木也﹐木冬時歸根復命﹐得冬水熙滋養﹐於夏得火黑燻蒸﹐則發花也﹐故云魂者木也﹐木根於冬水﹐而華於夏火也。精屬水﹐魂屬木﹐水生木﹐故云人之魂藏於夜精也﹐夜屬陰﹐陰屬水﹐晝屬陽﹐陽屬火﹐神屬火﹐魂晝寓目以見神彩﹐故云而見於晝神也。

合乎精﹐故所見我獨﹐蓋精未嘗有人﹐合乎神﹐故所見人同﹐蓋神未嘗有我。

精屬水﹐水無人也﹐精亦無人也﹐合乎至精﹐則歷歷孤明﹐不與萬法爲倡也﹐故云合乎精﹐故所見我獨。蓋精無人也﹐合乎至神﹐則冥冥莫測﹐感而後應﹐應人事而無我也﹐神屬火﹐火無我﹐神亦無我也﹐故云合乎神﹐故所見人同﹐蓋神未嘗有我也。此章明全乎至精至神者﹐無人我也。

右第十章

關尹子曰﹕知夫此身如夢中身﹐隨情所見者﹐可以飛神作我而遊太淸﹐

知者﹐悟也﹐人能了悟四大假合之身﹐如塵埃聚沬﹑浮涯夢幻不堅固﹐虛妄不實之身﹐皆是隨妄情所見﹐以爲有我﹐了悟如此﹐洞徹眞空﹐以飛騰神用不疾而速﹐不行而至﹐太淸之境無日不遊也。太淸者﹐眞空之妙道也﹐故云知夫此身如夢中身﹐隨情所見者﹐可以飛神作我而遊太淸也。

知夫此物如夢中物﹐隨情所見者﹐可以凝精作物而駕八荒。

物者﹐用也﹐人能悟此六用神通﹐亦如夢幻不實﹐了悟知此﹐洞徹眞空﹐以凝澄淸精微之體﹐而作生妙用﹐駕馭八荒﹐而爲頃刻之遊也﹐故云知夫此物如夢中物﹐隨情所見者﹐可以凝精作物而駕八荒也。八荒者﹐四海之外謂之八弦﹐八弦之外謂之八演﹐八演之外謂之八區﹐八區之外謂之八極﹐八極之外謂之八荒﹐八荒之外謂之鴻荒﹐廣莫之界也。又太淸者﹐太上所居之天也﹐在四種民天之上﹐卽太淸仙境也。大開之士﹐以眞空太虛爲體﹐遠及八荒之外﹐近在眉睫之問﹐陰陽莫測﹐鬼神難窺﹐不假他物﹐八荒之外太淸仙境而爲咫尺頃刻之遊也。或示變化警愚迷﹐啟誠信向道之心﹐或以飛神作身外之身﹐而乘空履虛﹐升遊太淸仙境﹐或以凝精作龍虎鸞鳳﹐龜鶴梁鯉箕樓之類﹐駕馭而適八荒之外﹐以爲遊戲也。

是道也﹐能見精神而久生﹐能忘精神而超生。

是者﹐此也﹐道者﹐不可思議之道也﹐了悟不可思議之妙道﹐則形如桔木﹐心似寒灰﹐自然神定精凝﹐返老還童延形﹐長生久視﹐如廣成子千二百歲﹐身未嘗衰是也。故云是道也﹐能見精神而久生也。旣身心如桔木寒灰﹐卽是以忘精神﹐而遠超生滅也﹐故云能忘精神而超生也。

吸气以養精﹐如金生水﹐

气白色屬金﹐世有衛生小功法﹐以鼻吸气在息須突﹐微微緩出﹐以爲養精攻病﹐以气養滋其精﹐如金生水﹐爲气屬金﹐精屬水也﹐故云吸气以養精﹐如金生水也。

吸風以養神﹐如木生火﹐

世有小功法以治心者﹐以鼻引淸風﹐微微來往出入﹐則心不亂而神定﹐亦得其所養﹐如木生火﹐爲風屬木﹐神屬火也﹐放云吸風以養神﹐故木生火也。

所以假外以延精神。

如上所說﹐吸气吸風以養精神﹐是假外以延畱精神﹐不令耗散也﹐故云所以假外以延精神也。

漱水以養精﹐精之所以不窮﹐

世有小功法﹐以漱津液而保養其精﹐不令走泄﹐而精益無窮也﹐故雲漱水以養精﹐精之所以不窮也。

摩火以養神﹐神之所以不窮﹐

世有小功法﹐凝思以手摩臍輪﹐令熱如火﹐久而神益無窮也﹐故云摩火以養神﹐神之所以不窮也。所以假內以延精神。

如上所說﹐漱津液之水﹐摩臍輪之火﹐不假外物﹐是假內以延畱精神﹐不令耗散也﹐故云所以假內以延精神也。

若夫忘精﹟13而超生者﹐吾嘗言之矣。

若夫洞了眞空﹐精神返源﹐窈冥莫測﹐不知有精神之可忘﹐亦無生滅之可超﹐吾嘗垂示學人言之矣﹐其他假外假內小功小法﹐吾未嘗言之也﹐故云若夫忘精神而超生者﹐吾嘗言之矣。此章明道由心悟﹐而行小功小法莫之及也。

右第十一章

關尹子曰﹕人勤於禮者﹐神不外馳﹐可以集神﹐

禮在五行屬火﹐神亦屬火﹐禮者﹐謹敬也﹐人心專以護敬愼獨﹐不欺合室﹐則心神不馳騁﹐而凝集靜定也﹐故云人動於禮者﹐神不外馳﹐可以集神也。饉者專也。

人勤於智者﹐精不外移﹐可以攝精。

智在五行屬水﹐精亦屬水﹐智者﹐明眞僞是非﹐專以保眞忘僞﹐則名從是違非也﹐如此則精不妄泄於外﹐可以攝養至精也﹐故云人動於智者﹐精不外移﹐可以攝精也。攝者﹐養也。

仁則陽而明﹐可以輕魂﹐義則陰而冥﹐可以禦魄。

仁在五行屬木﹐魂亦屬木﹐仁以靜自利﹐以慈利他﹐慈善屬陽﹐靜則明了﹐魂神輕淸而澄湛也﹐故云化則陽而明﹐可以輕魂也。義在五行屬金﹐魄亦屬金﹐洞了眞空﹐與道相眞﹐陰隱窈冥﹐令尸魄止靜而澄徹也﹐故云義則陰而冥﹐可以禦魄也。禦者﹐使止也。此章明五常爲道之妙用也。

右第十二章

關尹子曰﹕蛻。娘轉丸﹐丸成﹐精思之﹐而有蚊白存丸中﹐俄去轂而蟬﹐

蛻娘推糞轉爲丸球﹐丸球旣成﹐鉆入土中﹐抱丸而精一思之﹐其蛻娘精神气俱入丸中﹐化爲螟白虫﹐經秋冬春三詩气含養﹐得廈火气燻蒸﹐出土緣上艸木墻壁之類﹐俄頃之問﹐從脊裂開﹐退去皮谷﹐化而爲蟬﹐飛道林木﹐州妒吸風飲露而嗚也。故云蛻娘轉丸﹐丸成﹐精思之而有螟白存丸中﹐俄去殼而爲蟬也。

彼蛻不思﹐彼換奚白。

彼蛻娘不抱糞丸精思之﹐彼螟虫何得生白哉﹗皆因妄想﹐而形隨之而變也﹐枚云彼蛻不思﹐彼煩美白也。奚者﹐何也。此章明生死變化﹐皆因妄想食著而有也。

右第十三章

關尹子曰﹕庖人羹螂﹐遺一足桃上﹐嫵已羹﹐而遺足尙動﹐是生死者﹐一气聚散爾﹐

庖姍之人﹐將螃嫵作嘆之時﹐遺畱螃螂一﹑卿足桃卓案上﹐其螃螂作成羹﹐而遣瀆之腳淌自嚼動﹐以此知是生死者﹐一東凍散爾﹐气東則生﹐气散測界遺足尙勵者﹐气未嗽盡也﹐牧雲直人羹螂﹐遺一足桃上﹐螂已羹﹐而遺足尙動﹐是生死者﹐一气聚散爾。

不生不死﹐而人橫計日生死。

橫者﹐妄也﹐本來面目眞空之性﹐棄不工自五太之前﹐五太之前未有一气﹐以此明知眞空之性不屬气也﹐不屬气者﹐則無東做﹐無聚做者﹐則無生死也﹐如此則知不悟性者﹐但見气聚成形以爲生﹐气散形壞以爲死﹐豈不妄計哉﹐故云不生不死﹐而人橫計曰生死也。此章明性本無生死﹐迷人妄計而恐怖也。

右第十四章

關尹子曰﹕有死立者﹐有死坐者﹐有死外者﹐有死病者﹐有死藥者﹐等死﹐無甲乙之殊。

世問或有人立地化去者﹐或有坐地化去者﹐或有聲地化一法者﹐或有因病重化去者﹐或有因服毒藥化去者﹐立坐卦病藥五等之不同﹐其死則不異也﹐無甲死者如何﹑乙死者如何之殊異也。故云有死立渚﹐有死坐者﹐有死外者﹐有死病者﹐有死藥者﹐等死﹐無甲乙之殊也。

若知道之士﹐不見生﹐故不見死。

知者﹐悟也﹐悟道之士﹐洞了眞空﹐心無生滅﹐反觀四大假合﹐如塵埃東沬﹐如蓬廬質合暫寄而已﹐不見生死之可逃也﹐故云若知道之士﹐不見生﹐故不見死也。此章明道無生死﹐了道者無生死之可見也。

右第十五章

關尹子曰﹕人之厭生死超生死者﹐皆是大患﹐

息者﹐病也﹐迷人不悟道無生死而能生死者﹐則一沐生不死也﹐未悟如此起厭生死之心﹐擬欲直超生死者﹐皆是學道之大病也﹐故云人之厭生死超生死者﹐皆是大息也。

譬如化人一若有厭生死心﹐超生死心﹐止名爲妖﹐不名爲道。

化人者﹐教北人也﹐歷如爲人師範﹐教化迷人學道﹐今人連厭離生。死之心﹐超邃生死之心﹐止名爲教人學妖怪不祥之事﹐豈名爲教人學道哉﹗飲云譬如化人﹐若有厭生死心﹐超生死心﹐止名爲妖﹐不名爲道也。此章明了道者無生死之可厭超也。

右第十六章

關尹子曰﹕計生死者﹐或曰死已有﹐或曰死已無﹐或曰死已亦有亦無﹐

妄計生死之人﹐或曰假身如賃捨﹐捨壤人存﹐身死性存也﹐故云計生死者﹐或曰死已有也。或有人曰﹐人生一世﹐艸生一秋﹐人死如燈滅﹐已死則無有也﹐故云或曰死已無也。或有人曰﹐人死無蹤迹﹐卻有附人而通傳者﹐直疑亦有亦無也﹐故云或曰死已亦有亦無也。

或曰當喜者﹐或曰當懼者﹐或曰當任者﹐或曰當超者﹐愈變識情﹐馳騖不已。

或有人曰﹐生不靈而死靈﹐生不樂而死樂﹐惟神之有形﹐猶形之有疣﹐苟無其疣﹐何所不可如此不亦以死而爲喜乎﹐故云曰當喜者也。或有人曰﹐人死爲鬼﹐冥冥長夜﹐無三光之所照﹐無家鄕之所居﹐無相識之依托﹐無飲爍之所食﹐黑暗陰界﹐誠可懼也﹐故云或曰當懼者也。或有人曰﹐人之生死﹐倏然而來﹐倏然而往﹐不喜不懼﹐任其自然﹐故云或曰當任者也。或有人曰﹐人之生死﹐欲超不難﹐一志學道﹐直超生死﹐故云或曰當超者也。向來妄計生死者﹐言死已有已無﹐亦有亦無﹐當喜懼任超之﹐八人所言﹟14﹐愈變妄識﹐迷情奔馳騖驟之不止也﹐故云愈變識情﹐馳騖不已也。

殊不知我之生死﹐如馬之手﹐如牛之翼﹐本無有﹐復無無﹐譬如火水﹐𨿽犯火水﹐不能燒之﹐不能溺之。

向來妄計生死之人﹐殊不知本來元無生死﹐而妄計生死者﹐如妄計馬有手而妄執﹐如牛有翼而妄飛﹐馬牛本來無手翼﹐而妄計有手翼也﹐以譬諭則知本來元無有生死﹐復無無有也﹐故云殊不知我之生死﹐如馬之手﹐如牛之翼﹐本無有﹐復無無也。本來眞空妙有﹐與太虛同體﹐以空合空﹐如以火投火﹐不問其明﹐火不燒火也﹐以水投水﹐不問其淸﹐水不溺水也﹐故云譬如火水﹐𨿽犯火水﹐不能燒之﹐不能溺之也。此章明情識不萌﹐元無生死也。

右第十七章

文始眞經注卷之四竟

﹟1『五當』﹐當爲『五常』之誤。

﹟2『去毅』﹐誤﹐《關尹子》和《無上妙道文始眞經》皆作門去殼』。

﹟3『惟水之爲物』下幾句﹐《關尹子》和《無上妙道文始眞經》皆無。

﹟4此句﹐當作『在人五神則爲神也』﹐『則人五神』幾字爲衍文。

﹟5『王神』﹐當爲『五神』之誤。

﹟6此句﹐《關尹子》和《無上妙道文始眞經》皆作『皆攝之以一息』。

﹟7此句﹐《關尹子》和《無上妙道文始眞經》皆作『知物無物』。

﹟8『反彼』﹐疑爲『反被』之誤。

﹟9﹟10此兩句﹐《關尹子》和《無上妙道文始眞經》皆作『惟五行之數』。

﹟11據前之經文﹐此句當作『皆同識生也』。

﹟12此句﹐《關尹子》作『魂者木也』。

﹟13『若夫忘精』﹐《關尹子》和《無上妙道文始眞經》皆作『若夫忘精神』。

﹟14『八人所言』﹐疑當作『人人所言』。

文始眞經注卷之五

神峯逍遙子牛道淳直解

五鑑篇

鑑者﹐心也﹐凡二十章。

關尹子曰﹕心蔽吉凶者﹐靈鬼攝之﹐心蔽男女者﹐淫鬼攝之﹐心蔽幽憂者﹐沈鬼攝之﹐心蔽逐放者﹐狂鬼攝之﹐心蔽盟詛者﹐奇鬼攝之﹐心蔽藥餌者﹐物鬼攝之。

蔽者﹐執蔽也﹐蒙昧也﹐人心專一執蔽吉凶禍福﹑五行陰陽者﹐則有靈通之鬼統攝而蒙昧也﹐故云心蔽吉凶者﹐靈鬼攝之也﹔人心專一執蔽嬰妮夫婦﹑禦女探戰之衍﹐則有淫欲之鬼統攝而蒙昧也﹐故云心蔽男女者﹐淫鬼攝之也﹔人心專一執蔽幽暗憂愁﹐則沈溺之鬼攝而蒙昧也﹐故云心蔽幽憂者﹐況鬼攝之也﹔人心專一執蔽逐走放飛畋獵者﹐則有狂蕩之鬼統攝而蒙昧也﹐故云心蔽逐放者﹐狂鬼攝之也﹔人心專一執蔽盟誓呢詛者﹐則奇異之鬼統攝而蒙昧也﹐故云心蔽盟詛者﹐奇鬼攝之也﹔人心專一執蔽修合服食藥餌者﹐則有藥物之鬼統攝而蒙昧也﹐故云心蔽藥餌者﹐物鬼攝之也。

如是之鬼﹐或以陰爲身﹐或以幽爲身﹐或以風爲身﹐或以气爲身﹐或以土偶爲身﹐或以彩畫爲身﹐或以老畜爲身﹐或以敗器爲身。

如上所說﹐靈鬼﹑淫鬼﹑沈鬼﹑狂鬼﹑奇鬼﹑物鬼﹐六等之鬼﹐統攝蒙昧六等執蔽之人也﹐故云如是之鬼也。鬼無形相﹐鈴附托物以爲身﹐或以附托陰影爲身﹐而見形昧人者﹐故云或以陰爲身也﹔鬼或有附托幽暗以爲身﹐而見形昧人者﹐故云或以幽爲身也﹔鬼或有附托旋風以爲身﹐而見形昧人者﹐故云或以風爲身也﹔鬼或有附托陰气以爲身﹐而見形昧人者﹐故云或以气爲身也﹔鬼或有附托土偶塑人以爲身﹐而見形昧人者﹐故云或以土偶爲身也﹔鬼或有附托彩畫人物之像以爲身﹐而見形昧人者﹐故云或以彩畫爲身也﹔鬼或有附托老畜走獸以爲身﹐而見形昧人者﹐故云或以老畜爲身也﹔鬼或有附托敗壞器物以爲身﹐而見形昧人者﹐故云或以敗器爲身也。

彼以其精﹐此以其精﹐兩精相搏﹐而神應之。

彼者﹐附托陰﹑幽﹑風﹑气﹑土偶﹑彩畫﹑老畜﹑敗器八者之鬼也﹐此者﹐心蔽吉凶﹑男女﹑幽憂﹑逐放﹑盟詛﹑藥餌六者之人也﹐爲此人專一執蔽已上六者之事﹐精執不移﹐彼附托鬼之精﹐與人精兩相激搏﹐而鬼有靈通神異之應也。故云彼以其精﹐此以其精﹐兩精相搏﹐而神應之也。

爲鬼所攝者﹐或解奇事﹐或解異事﹐或解瑞事﹐其人傲然﹐不曰鬼於躬﹐惟曰道於躬﹐

心執蔽之人﹐爲靈淫況狂奇物六鬼統攝蒙昧者﹐或解珍奇之事﹐或解異怪之事﹐或解祥瑞之事﹐預言鈴應﹐眾人敬之以爲聖﹐其解奇異瑞事之人﹐傲然不言有鬼附於身﹐惟言至道於身有此靈通也。故云爲鬼所攝者﹐或解奇事﹐或解異事﹐或解瑞事﹐其人傲然﹐不曰鬼於躬﹐惟曰道於躬也。

久之﹐或死木﹐或死金﹐或死繩﹐或死井。

爲鬼所攝之人﹐預解奇異瑞事﹐傲然以爲得道﹐久之﹐或自觸樹木而死﹐或以刀刃自刎而死﹐或以繩自縊而死﹐或自投井而死也。故云久之﹐或死木﹐或死金﹐或死繩﹐或死井也。

惟聖人能神神﹐而不神於神﹐役萬神而執其機﹐可以會之﹐可以散之﹐可以禦之﹐曰應萬物﹐其心寂然。

惟有了道聖人﹐洞徹眞空妙有﹐了悟不神之神﹐陰陽莫測﹐神鬼難窺﹐化身周徧塵沙界﹐妙用神通無量﹐韜晦不顯也﹐故云惟聖人能神神﹐而不神於神也。了道聖人能呼召風雨﹐役使萬神而執機也﹐執者﹐把握也。了道聖人不惟能呼召風雨﹐而役使萬神﹐更能使可以會而聚之﹐可以散而分之﹐可以禦而止之也﹐故云可以會之﹐可以散之﹐可以禦之也。了道聖人之心﹐如月印眾水﹐如風嗚萬籟﹐如懸鏡鎰形﹐如空谷傳聲﹐應變而常寂常明﹐常淸常靜也﹐故云曰應萬物﹐其心寂然也。此章明心有執蔽皆邪心﹐無蔽皆道也。

右第一章

關尹子曰﹕無一心﹐五識並馳﹐心不可一﹐無虛心﹐五行皆具﹐心不可虛﹐無靜心﹐萬化密移﹐心不可靜。

無者﹐禁止之辭也﹐謂本來妙心﹐元自不二﹐垂誡學人無得專心守一﹐若萌專心守一之念﹐則守一之念﹐與視聽食息思之五識相並奔馳﹐不得一也﹐以此明了﹐則知心不可守一也﹐故云無一心﹐五識並馳﹐心不可一也。本來妙心元無一物﹐等同太虛﹐垂械學人無得專心虛廓﹐若萌專心虛廓之念﹐與喜火﹑怒木﹑思土﹑憂金﹑恐水之五行﹐皆同具足不得虛也。以此明了﹐則知心不萌虛廓之念也﹐故云無虛心﹐五行皆具﹐心不可虛也﹐本來妙心元自淸靜﹐垂誡學人無得專心守靜﹐若蒙專心守靜之念﹐與萬化密遷移而不得靜也﹐以此明了﹐則知心不可守靜也﹐故云無靜心﹐萬化密移﹐心不可靜也。

借能一則二偶之﹐借能虛則實滿之﹐借能靜則動搖之。

本來妙心元自不二﹐於不二妙心﹐萌守一之念﹐則守一之念﹐與不二妙心爲二偶對也﹐故云借能一則二偶之也﹐此釋心不可一也。本來妙心元無一物﹐等同太虛﹐於此無物妙心﹐萌專虛廓之念﹐則專虛廓之念﹐塡實滿塞無物之妙心也﹐故云借能虛則實滿之也﹐此釋心不可虛也。本來妙心元自淸靜﹐猶如虛空無動無搖﹐於本靜妙心﹐萌守靜之念﹐守靜之念旣生﹐則是動搖妙心也﹐故云借能靜則動搖之也﹐此釋心不可靜也。

惟聖人能斂萬有於一息﹐無有一物可役吾之明徹﹐散一息於萬有﹐無有一物可問吾之云爲。

惟了道聖人之心﹐猶如太虛﹐無所不容﹐化身億萬﹐一息之問﹐返本還源﹐如一切水月﹐一眞月統攝其水月波流﹐無有一水可沒溺眞月之明徹也﹐故云惟聖人能斂萬有於一息﹐無有一物可役吾之明徹也。了道聖人﹐一息之問﹐散布化身周徧塵沙界﹐如一眞月普見一切水也﹐一切水波流不停﹐無有一切水可問斷眞月之光明云爲照耀也﹐故雲散一息於萬有﹐無有一物可問吾之云爲也。此章明本來妙心元自不二﹐虛靜應變縱奪無妨也。

右第二章

關尹子曰﹕火千年﹐俄可滅﹐識千年﹐俄可去。

火本無我﹐因膏因薪而見形﹐𨿽千年之久﹐若俄頃膏薪俱盡﹐則火亦隨之而滅也﹐故云火千年俄可滅也﹐此起諭也。迷人業識忙忙﹐無本可據﹐輪回億劫﹐不能出離者﹐皆因此識也。識亦無我﹐依境而見﹐𨿽千萬年之久﹐若蒙師點化﹐直下頓悟﹐本來妙心元自淸靜﹐等同太虛﹐則俄頃之問﹐境忘識去矣﹐如薪盡火滅也﹐故云識千年俄可去也。此諭也。此章明識是生死根﹐境忘識去﹐出輪回之要者也。

右第三章

關尹子曰﹕流者舟也﹐所以流之者﹐是水非舟﹐運者車也﹐所以運之者﹐是牛非車﹐思者心也﹐所以思之者﹐是意非合o

人但見舟之流行﹐殊不知所以使舟流行者﹐是水流行﹐非舟自能流行也﹐故云流者舟也﹐所以流之者﹐是水非舟也。人但見車之運行﹐殊不知所以使車運行者﹐是牛拽之運行﹐非車能自運行也﹐故云運者車也﹐所以運之者﹐是牛非車也。此舟車二者借諭也。人但知心之思慮﹐殊不知所以能思慮者﹐是意識能思慮﹐非本來妙心有思慮也﹐故云思者心也﹐所以思之者﹐是意非心也。此合諭也。

不知所以然而然﹐惟不知所以然而然﹐故其來無從﹐其往無在。

本來妙心﹐眞空爲體﹐妙有爲用﹐體用如如﹐應變無窮﹐神鬼難窺﹐陰陽莫測﹐不知所以然而然也。不知所以然而然﹐本來妙心﹐元在五太之前﹐象帝之先﹐洞然明了﹐其來不知從何而生來﹐冥然隱密其往﹐不知所在而居止﹐故云不知所以然而然。惟不知所以然而然﹐故其來無從﹐其往無在也。

其來無從﹐其往無在﹐故能與天地本原﹐不古不今。

疊上二句﹐謂本來妙心﹐不知從何而生來﹐冥然隱密往﹐然不知所在﹐如此﹐天地與吾同本原﹐妙心而生本原﹐妙心不屬時節﹐故不古不今也﹐故云其來無從﹐其往無在﹐故能與天地本原﹐不古不今也。此章明本原妙心稟自五太之前﹐非思慮之所知也。

右第四章

關尹子曰﹕知心無物﹐則知物無物﹐知物無物﹐則知道無物﹐知道無物﹐故不尊卓絕之行﹐不驚微妙之言。

本來妙心﹐以道爲體﹐以物爲用﹐了悟道心﹐元無一物﹐等同虛空﹐體用如如﹐應變常寂﹐故云知心無物﹐則知物無物﹐知物無物﹐則知道無物也。知者﹐悟也﹐物無物者﹐應變常寂也。洞悟道心體用無物﹐故不尊尙卓髙絕代之行﹐爲行𨿽卓絕﹐不離於迹﹐道本無迹﹐故不尊尙也。不驚異精微玄妙之言﹐爲言𨿽微妙﹐不離於名﹐道本無名﹐故不驚異也。故云知道無物﹐故不尊卓絕之行﹐不驚微妙之言也。此章明道心應變常寂﹐非言行之可及也。

右第五章

關尹子曰﹕物我交心生﹐兩木摩火生﹐

心本無心﹐因物而見﹐物我相交而心生顯見﹐如兩木相鉆摩而生火也﹐故云物我交心生﹐兩木摩火生也。

不可謂之在我﹐不可謂之在彼﹐不可謂之非我﹐不可謂之非彼﹐執而彼我之﹐則愚。

我本無我﹐因物來幹﹐心忽顯見﹐非我自生心也﹐故云不可謂之在我也。物來相感﹐心𨿽顯見﹐心如虛空﹐與彼物無礙﹐故云不可謂之在彼也。若無我者﹐物𨿽來感﹐則心不生﹐心旣有生﹐不可謂之非我也﹐故云不可謂之非我也。我未無我﹟1彼物若不來感﹐則心亦不生﹐心本不生﹐因感而生﹐不可謂之非彼物也﹐故云不可謂之非彼也。迷人不悟無我無心﹐與物無礙﹐而妄立我心﹐與物作對﹐執有彼我﹐觸物有礙﹐非愚而何﹐故云執而彼我之則愚也。而者﹐汝也﹐執汝彼我而不忘﹐乃愚迷之人也。此章明心本無彼我﹐與物無礙﹐迷人妄立彼我﹐與物作對也。

右第六章

關尹子曰﹕無恃爾所謂利害是非﹐爾所謂利害是非者﹐果得利害是非之乎﹐

無者﹐禁止之辭也﹐恃者﹐倚賴也﹐言無得恃賴汝之所言利害是非也﹐故云無恃爾所謂利害是非也。汝所言利害是非者﹐皆妄情無計﹐豈可利定爲利﹐害定爲害﹐是定爲是﹐非定爲非﹐利害是非隨妄情變化﹐豈可一定之邪﹖旣不可一定﹐隨時妄情所計之耳﹐果何得利害是非者哉﹗故云爾所謂利害是非者﹐果得利害是非之乎。

聖人方且不識不知﹐而況於爾。

運化利害是非者﹐造物也﹐造物窈冥﹐莫測其所以﹐𨿽聖人大智﹐圓通於窈冥造物﹐方且不識不知﹐而況爾凡乎﹖故云聖人方且不識不知﹐而況於爾也。此章明利害是非﹐造物者運化﹐凡不可預測也。

右第七章

關尹子曰﹕夜之所夢﹐或長於夜﹐心無時﹐

長於夜﹐應作晝﹐於義則通也﹐蓋傳寫之娛也。迷人夜問作夢﹐或夢生長於晝﹐以此知本來妙心﹐不屬時之數也﹐故云夜之所夢﹐或長於晝﹐心無時也。

生於齊者﹐心之所見皆齊國也﹐旣而之宋之楚﹐之晉之梁﹐心之所存各異﹐心無方。

有人生長於齊國﹐心之所見之境﹐皆齊國而已。而者﹐汝也﹐之者﹐往也。旣汝往宋國﹐又往楚晉梁之三國﹐四國境界不同﹐心之所存之境亦異﹐以此知本來妙心﹐不屬方位也。故云生於齊者﹐心之所見皆齊國也﹐旣而之宋之楚之晉之梁﹐心之所存各異﹐心無方也。此章明本來妙心﹐不屬時數方位也。

右第八章

關尹子曰﹕善弓者﹐師弓不師羿﹐善舟者﹐師舟不師寡﹐

羿者﹐古人善射之號也﹐昔帝譽賜羿弓矢﹐爲司射之官﹐居窮石之地﹐至堯時﹐十日並出﹐命羿射之﹐中九日而落之也﹐後纂夏后相之位﹐號有窮國君﹐因羿以爲名﹐其臣寒泥殺之﹐因有其室而生界﹐界多力﹐能陸地推舟而行﹐後爲夏后相子少康所殺也。師者﹐法則也﹐善射弓者﹐以弓爲法取中也﹐旣以中爲則﹐叉以羿爲法也﹐故云善弓者﹐師弓不師羿也。善操舟者﹐以舟爲法則﹐務所往無滯爲法則也﹐旣以舟所往無滯爲則﹐不必以界爲法也﹐故云善舟者﹐師舟不師界也﹐此借諭也。

善心者﹐師心不師聖。

善悟本來妙心﹐元自淸靜無爲﹐逍遙自在﹐不染不著﹐旣以善了妙心﹐以悟爲則﹐不又以聖人爲法也﹐故云善心者﹐師心不師聖也。此合諭也。此章明心以悟爲則﹐因超幾聖也。

右第九章

關尹子曰﹕是非好醜﹐成敗盈虛﹐造物者運矣﹐皆因私識執之而有。

以善美爲是好﹐以惡陋爲非醜﹐以事物與榮爲成盈﹐以事物廢桔爲敗虛也﹐殊不知是非好醜成敗盈虛﹐皆自然造物者所運﹐吾何容心哉﹐而迷者執之以爲有實﹐殊不知皆因己私妄識計之也。故云是非好醜成敗盈虛﹐造物者運矣﹐皆因私識執之而有也。

於是以無遣之猶存﹐以非有非無遣之猶存﹐無日莫莫爾﹐無日渾渾爾﹐猶存﹐譬猶昔遊再到﹐記憶宛然﹐

旣知是非好醜成敗盈虛﹐皆因私識執之而有﹐於是以無遣其私識﹐猶有計無之識尙存﹐故云於是以無遣之猶存也。又以非有非無遣其計無之識﹐猶有計非有非無之識尙在﹐故云以非有非無遣之猶存也﹐日莫計非有﹐莫計非無﹐故云無日莫莫爾也。又以無遣之﹐日渾然無﹐莫計非有渾然無﹐莫計非無﹐猶有渾渾然無莫計之識尙在﹐故云無日渾渾爾猶存也。以識遣識﹐何異泥裹洗土﹐以識遣識者﹐譬如昔日曾遊之境﹐今日再到﹐忽然記憶﹐舊之識宛然尙在﹐終不能忘遣也﹐故云譬猶昔遊再到﹐記憶宛然也。

此不可忘﹐不可遣﹐善去識者﹐變識爲智。

此識不可得而忘﹐亦不可得而遣﹐善去識者﹐洞了眞空之心體﹐以識變爲智慧﹐爲心妙有之用也﹐故云此不可忘﹐不可遣﹐善去識者﹐變識爲智也。

變識爲智之說﹐汝知之乎﹖曰﹕想如思鬼﹐心栗﹐思盜﹐心怖﹐曰﹕識如認黍爲稷﹐認玉爲石﹐皆浮游罔象﹐無所底止。

底者﹐平穩也﹐向來演變識爲智之說﹐汝還曉知之乎麼﹐故云變識爲智之說﹐汝知之乎。此設問也﹐部自答曰﹕日想者譬如人思此處有妖鬼﹐則心悚然戰栗而恐懼﹐又思此處有彊盜﹐則心怯然而怕怖也。故云日想如思鬼﹐心栗﹐思盜﹐心怖也﹐日識者譬如人妄認黍以爲稷者﹐似黍而黑﹐又如人妄認玉爲石﹐此迷妄想識﹐皆浮游無象﹐無所得悟﹐本來妙心﹐眞空平穩之地而休歇也。故云日識如認黍爲稷﹐認玉爲石﹐皆浮游罔象﹐無所底止也。罔者﹐無也﹐止者﹐休歇也。

譬睹奇物生奇物想﹐生奇物識﹐此想此識﹐根不在我﹐

向來所說想識﹐譬如人堵奇異之物﹐則生異物之想識﹐此奇異想﹐本心元無﹐因睹奇異之想識也﹐故云譬睹奇物﹐生奇物想﹐生奇物識﹐此想此識﹐根不在我也。想者﹐心思也﹐識者﹐心別辮也。

譬如今日﹐今日而已﹐至於來日想識﹐殊未可卜﹐及至來日﹐紛紛想識﹐皆緣有生。

先說此想此識﹐根不在我﹐恐人信之不及﹐再設諭以曉之。譬如今日從旦至夕﹐今日想識之事已知之矣﹐至於來日想識之事﹐殊未可預卜度而知之﹐故云譬如今日﹐今日而已﹐至於來日想識﹐殊未可卜也。及至來日﹐隨事物旋生紛紛擾擾之想識﹐以知想識根不在我﹐皆因有事物而旋生也﹐故云及至來日﹐紛紛想識﹐皆緣有生也。綠者﹐因也。

曰想曰識﹐譬如犀牛望月﹐月形入角﹐特因識生﹐始有月形﹐而彼眞月﹐初不在角﹐

本來妙心﹐元無想識﹐恐人信之不及﹐復設諭以曉之。譬如犀牛角中元無月形﹐特因犀牛望月﹐生此月中之想識﹐月形入角而始生月形也﹐而彼天上眞月﹐初不曾在角也。故云日想日識﹐譬如犀牛望月﹐月形入角﹐特因識生﹐始有月形﹐而彼眞月﹐初不在角也。

胸中天地萬物亦然﹐知此說者﹐外不見物﹐內不見情。

人胸臆中所懷天地萬物之識﹐亦如犀牛望月﹐月形入角也﹐故云胸中天地萬物亦然也。人能曉知如上所說譬諭者﹐則外不見物﹐內不見情也。此章明本來妙心元無情識﹐皆因心迷﹐妄生情識也。

右第十章

關尹子曰﹕物生於土﹐終變於土﹐事生於意﹐終變於意﹐

萬物生於土﹐萬物終盡之時﹐復變化爲土﹐故云物生於土﹐終變於土也。此起諭也。土在脾神爲意﹐萬事生於意﹐萬事俱忘﹐終變爲意﹐故云事生於意﹐終變於意。此合諭也。

知夫惟意﹐則俄是之﹐俄非之﹐俄善之﹐俄惡之﹐意有變﹐心無變﹐意有覺﹐心無覺。

如上所說譬諭﹐則知萬事有無﹐惟此意根也﹐知此意根所生之事﹐俄頃之問﹐非化爲是﹐是化爲非﹐惡化爲善﹐善化爲惡也﹐故云知夫惟意﹐則仙是之﹐俄非之﹐俄善之﹐俄惡之也。意根有遷變﹐本來妙心無遷變﹐意根有知覺﹐本來妙心無有知覺也﹐故云意有變﹐心無變﹐意有覺﹐心無覺也。

惟我一心﹟2﹐則意者塵往來爾﹐事者欽起滅爾﹐吾心有大常者存。

本來妙心﹐元自不二﹐故云惟我一心也。塵者﹐法也。意根能生萬法﹐能滅萬法﹐滅則往﹐生則來﹐故云則意者塵往來爾也﹐若意根不生萬事﹐如火燒薪﹐效然而起﹐薪盡效然而滅也﹐故云事者效起滅爾也。欽者﹐速也。大常者﹐乃本來妙心眞空之體﹐廣無邊際﹐越古今而無有變異﹐非存而何﹐故云吾心有大常者存也。此章明心之大常禦意之小變也。

右第十一章

關尹子曰﹕情生於心﹐心生於性﹐情波也﹐心流也﹐性水也﹐

人之妄情從心上生﹐心從性上生也﹐故云情生於心﹐心生於性也。人迷情如水之波浪﹐人逐境之心如流動之水﹐人之本性如水之源也﹐波流源有三名而無二體﹐爲波流源皆是水也﹐情心性有三名而無二體也﹐爲情心性皆是眞也﹐故云情波也﹐心流也﹐性水也。

來幹我者﹐如石火頃﹐以性受之﹐則心不生﹐物浮浮然。

萬物來相干吾者﹐俄頃之間﹐如電光石火﹐但以眞空之性受之﹐則心不生﹐知識物境浮浮然﹐如太虛之云﹐不礙虛空﹐如空谷傳聲﹐應變常寂也﹐故云來幹我者﹐如石火頃﹐以性受之﹐則心不生﹐物浮浮然也。此章明心性不二﹐應變無礙也。

右第十二章

關尹子曰﹕賢愚眞僞﹐有識者﹐有不識者﹐

世問有眞賢眞愚﹐有僞賢僞愚﹐世人或有能變識﹐或有不能變識者﹐故云賢愚眞僞﹐有識者﹐有不識者也。

彼𨿽有賢愚﹐彼𨿽有眞僞﹐而謂之賢愚眞僞者﹐擊我之識﹐

彼世問𨿽是賢愚眞僞﹐而別辯賢愚眞僞者﹐皆系我之妄識也﹐故云彼𨿽賢愚﹐彼𨿽眞僞﹐而謂之賢愚眞僞者﹐系我之識也。

知夫皆識所成﹐故𨿽眞者亦僞之。

若知別辮賢愚眞僞﹐皆妄識所成﹐識旣是妄﹐故𨿽眞實﹐亦名假僞不眞也﹐故云知夫皆識所成﹐故𨿽眞者亦僞之也。此章明妄識非眞心也。

右第十三章

關尹子曰﹕心感物不生心﹐生情﹐物交心不生物﹐生識﹐物尙非眞﹐何況於識﹐識尙非眞﹐何況於情。

本來妙心元自淸靜﹐因物所感也﹐心本無生﹐而所以生者情也﹐故云心感物不生心﹐生情也。一切物來交幹於心﹐心別變物者非物也﹐乃心之識見也﹐故云物交心不生物﹐生識也。一切物境幻生幻滅﹐尙猶虛妄﹐何況於識﹐豈不爲妄僞哉﹐故云物尙非眞﹐何況於識也。旣知識是妄僞﹐何況於情豈不是妄哉﹐故云識尙非眞﹐何況於情也。

而彼妄人﹐於至無中執以爲有﹐於至變中執以爲常﹐

而彼眾迷妄之人﹐於本來至眞妙心元無一物之中﹐忽生妄識﹐堅執爲有﹐染著不拾﹐不能明了本心也﹐故云而彼妄人﹐於至無中執以爲有也。彼迷妄眾人﹐於妄識生滅不停﹑逐境變化之識神中﹐堅執爲本心之大常﹐噫﹐殊不知此妄識之神﹐乃輪回之種也﹐故云於至變中執以爲常也。

一情認之積爲萬情﹐萬情認之積爲萬物﹐物來無窮﹐我心有際。

本來淸靜妙心上﹐忽生一迷情﹐不覺是妄﹐認以爲眞﹐情情旋生﹐新新嗣緒﹐乃積之爲億萬之情也﹐故云一情認之積爲萬情也。迷人於萬億之情﹐又不覺是妄﹐而認妄爲眞﹐染著物境﹐念念遷流﹐情波浩渺﹐積之億萬物境也﹐故云萬情認之積爲萬物也。際者﹐邊境也。本來妙心猶如虛空﹐廣無邊際﹐爲妄識迷情專權﹐問截虛空﹐妄立境界﹐限量邊際﹐迷染萬物﹐而逐無窮物遷流也﹐故云物來無窮我心有際也。

故我之良心受制於情﹐我之本情受制於物﹐可使之去﹐可使之來﹐

心迷逐情﹐妄立境界﹐不由了悟良妙之心﹐專由迷妄之情驅使﹐是本來良妙之心﹐倒受制於迷妄之情﹐如臣反拘制君也﹐故云故我之良心受制於情也。我之本來正情旣迷染萬物﹐倒被萬物驅使﹐是本來正情受制於萬物﹐如百姓反拘制大臣也﹐故云我之本情受制於物也。心迷逐情﹐情迷染物﹐迷情妄染物境﹐限盡死後﹐被愛染物境牽引﹐愛染重處受生﹐生生死死﹐百千萬劫輪回﹐無有出期﹐去來不已也﹐故云可使之去﹐可使之來也。

而彼去來﹐初不在我﹐造化役之﹐因無休息。

人之五情﹐則屬五行也﹐五情者﹐喜屬火﹐怒屬木﹐思屬土﹐憂屬金﹐恐屬水。五情旣屬五行﹐五行陰陽造化陶鎔天地萬物﹐驅役死生去來﹐無有休息之期也﹐究其所以﹐皆因五情迷妄﹐而有此去來死生﹐五情未萌之前﹐安有死生去來哉。以此知而彼去來初不在我﹐皆因迷情妄染﹐落於五行造化﹐陶鑄中﹐役使輪回因無休息也﹐故云而彼去來初不在我﹐造化役之﹐因無休息也。

殊不知天地𨿽大﹐能役有形﹐而不能役無形﹐陰陽𨿽妙﹐能役有气﹐而不能役無气。

迷人妄染愛境﹐被天地陰陽造化役使﹐輪回無休﹐殊不知迷情未萌之前﹐本來良妙之心﹐猶如虛空無形﹐𨿽天地陰陽造化之大﹐但能役使迷染有形之情﹐豈能役使如虛空良妙之心哉﹐故云殊不知天地𨿽大﹐能役有形﹐而不能役無形也。迷情旣萌﹐元气隨之﹐則落陰陽造化役使輪回也﹐迷情未萌﹐元气返本﹐與眞空同體﹐陰陽造化𨿽妙﹐豈能役使眞空哉。故云陰陽𨿽妙﹐能役有气﹐而不能役無气也。

心之所之﹐則气從之﹐气之所之﹐則形應之﹐

之者﹐往也。心之所往﹐則气從之而往也﹐心猶帥也﹐气猶軍也﹐气之從心﹐如眾軍從帥也﹐故云心之所之﹐則气從之也。心迷妄愛﹐染著諸境﹐气亦從之﹐而有此輪回之身形也﹐故雲气之所之﹐則形應之也。

猶如太虛﹐於至無中變成一气﹐於一气之中變成萬物﹐而彼一气﹐不名太虛。

道本無名無形﹐猶如太虛﹐能運一气﹐一气分而爲陰陽﹐一气陰陽變化天地萬物﹐旣名一气﹐不名太虛﹐無形名之道也﹐而況於萬物乎。故云猶如太虛﹐於至無中變成一气﹐於一气中變成萬物﹐而彼一气不名太虛也。此起諭也。

我之一心﹐能變爲气爲形﹐而我之心無气無形﹐

吾之本來良妙之心﹐以眞空爲體﹐思慮未萌之前﹐體同太虛﹐思慮旣萌﹐所之則气從之﹐气之所之則形應之﹐如太虛中變成一气﹐於一气中變成萬物也﹐故云我之一心﹐能變爲气爲形也。思慮未萌之前﹐本來良妙之心﹐元無气無形也﹐故云而我之心無气無形也。

知夫我之一心﹐無气無形﹐則天地陰陽不能役之。

知者﹐悟也。了悟本來不二之良心﹐猶如太虛未變爲气爲形之時﹐未有天地陰陽﹐令誰役之﹖假使有天地陰陽﹐豈能役使虛空哉﹐故云知夫我之一心﹐無气無形﹐則天地陰陽不能役之也。此章明心迷墮﹐陰陽陶鑄而輪回不已﹐心悟出陰陽陶鑄﹐永不輪回也。

右第十四章

關尹子曰﹕人之平日﹐目忽見非常之物者﹐皆精有所結而使之然﹐

人之平安之日﹐目忽然見非常奇異之物境者﹐皆是精神與物境凝結﹐而忽然使之變化如此之異也﹐故云人之平日﹐目忽見非常之物者﹐皆精有所結而使之然也。

人之病日﹐目忽見非常之物者﹐皆心有所歉而使之然。

人之息熱病之日﹐被熱气所燒而眼花﹐忽然見非常奇異之物境﹐皆是熱病所燒﹐而心不足使然也﹐故云人之病日﹐目忽見非常之物者﹐皆心有所歉而使之然也。歉者﹐不足也。

苟知吾心能於無中示有﹐則知吾心能於有中示無﹐

苟者﹐識也﹐知者﹐悟也。如上所說﹐平日病日﹐目忽見非常之物﹐以此誠能了悟本來妙心元無一物﹐等同太虛﹐皆於無中示見非常之有﹐以此了悟卽非常之有﹐昭示本來無物之妙心也﹐故云苟知吾心能於無中示有﹐則知吾心能於有中示無也。

但不信之﹐自然不神。或日厥識旣昏﹐孰能不信﹖我應之曰﹕如捕蛇師心不怖蛇﹐彼𨿽夢蛇﹐而不怖畏﹐

若人平日或病日﹐目忽見非常鬼神怪異之境﹐但悟本心淸靜元無一物﹐一切有相﹐皆是虛妄﹐如此則明了﹐不信不著﹐彼怪自然不呈神異也﹐故云但不信之﹐自然不神也。厥者﹐其也﹐孰者﹐誰也。或有人問其識情旣昏昧﹐妄見非常神鬼奇異﹐誰便能不信哉﹐故云厥識旣昏﹐孰能不信﹖此設問也﹐卻自答曰﹕譬如能以法禁蛇之師﹐捕捉其蛇﹐心不怕蛇﹐彼𨿽睡夢見蛇﹐亦無怕怖畏懼之心也﹐以此明了﹐則知但不信之﹐自然不神也。故云應之曰﹕如捕蛇師心不怖蛇﹐彼𨿽夢蛇﹐而無畏怖也。此答上問也。

故黃帝曰﹕道無鬼神﹐獨往獨來。

以捕蛇譬諭答或問之人﹐恐信之不及﹐又引軒轅黃帝書中所載之言以証之。黃帝書中﹐有言道無鬼神﹐鬼屬陰﹐神屬陽﹐妙道不屬陰陽﹐故無鬼神也﹐假使有鬼神﹐亦不能窺妙道也﹐妙道運斡﹐陰陽往來﹐而陰陽不能對偶於道也﹐故云故黃帝日﹐道無鬼神﹐獨往獨來也。此章明隨流得妙心悟妙道﹐鬼神不能測也。

右第十五章

關尹子曰﹕我之思慮日變﹐有使之者﹐非我也﹐命也﹐苟知惟命﹐外不見我﹐內不見心。

我本無我﹐因識妄立﹐思慮營營﹐日日千變萬化﹐本非無我之我也﹐乃是不知所以然而然之命運化思慮也﹐故云我之思慮日變﹐有使之者﹐非我也﹐命也。命者﹐不知所以然而然也﹐使者﹐運化也。誠能了悟不知所以然而然﹐乃是眞空之道也﹐命者﹐道之異名也﹐了悟眞空之道﹐則外無我相可見﹐內無心相之可見也﹐故云苟知惟命﹐外不見我﹐內不見心也。此章明我心本空﹐道非思慮可及也。

右第十六章

關尹子曰﹕譬如兩目﹐能見天地萬物暫時回光﹐一時不見。

眞空心體﹐元無一物﹐窈冥莫測﹐忽生思慮妄有﹐所見了然﹐回光返於眞空﹐譬如人之兩目﹐能觀見天地萬物之形狀﹐暫時收回眼光﹐一時俱不見天地萬物也。故云譬如兩目能見天地萬物﹐暫時回光﹐一時不見也。此章釋前章思慮日變﹐命使之然也。

右第十七章

關尹子曰﹕目視雕琢者﹐明愈傷﹐耳聞交響者﹐聰愈傷﹐心思玄妙者﹐心愈傷。

目徹視爲明﹐目專視雕琢金玉精巧花樣﹐久視不已﹐而愈傷其明﹐經云﹕五色令人目盲是也﹐故云目視雕琢者﹐明愈傷也。耳徹聽爲聰﹐耳專聞五音交響﹐久聽不已﹐愈傷其聰﹐經云﹕五音令人耳聾是也﹐故云耳聞交響者﹐聰愈傷也。玄妙之法爲塵﹐心本淸靜﹐元無一法﹐卽是玄妙之源也﹐不悟本心﹐專思古人玄妙之法﹐殊不知玄妙之法俱是塵垢﹐染污本心愈甚傷心也﹐經云滌除玄覽是也﹐故云心思玄妙者﹐心愈傷也。此章明本來妙心﹐不屬六塵也。

右第十八章

關尹子曰﹕勿以我心揆彼﹐當以彼心揆彼﹐

勿者﹐禁止之辭也﹐揆者﹐忖度揣量也。垂誡學道之人﹐寓遊於世﹐勿得有心忖度揣量彼人﹐或有用人﹐當因人之賢而賢之﹐因人之愚而愚之﹐以此進退於人﹐不失人心也﹐故云勿以我心揆彼﹐當以彼心揆彼也。

知此說者﹐可以周事﹐可以行徳﹐可以貫道﹐可以交人﹐可以忘我。

人能知此無心﹐因彼揆彼賢愚進退﹐而賢愚進退無心不失人心也﹐如此﹐何事不周備﹐何徳不行普﹐何道不貫通﹐何人不交友﹐何我不忘哉﹐惟了心一法盡善盡美也。﹐故云知此說者﹐可以周事﹐可以行徳﹐可以貫道﹐可以交人﹐可以忘我也。此章明無心寓世﹐自利利他﹐眾美從之也。

右第十九章

關尹子曰﹕天下之理﹐小不制至於大﹐大不制至於不可制﹟3﹐

凡在天之下﹐所有事理﹐譬如水火﹐涓涓不塞﹐漸成江河﹐熒熒不救﹐炎炎柰何。又如積木成林﹐積石成山﹐積惡成禍﹐可不愼歟﹗故雲天下之理﹐小不制至於大﹐大不制至於不可制也。

故能制一情者﹐可以成徳﹐能忘一情者﹐可以契道。

故者﹐因上結下之辭也﹐制者﹐治也。人能於一情萌起之時治之﹐令正而向善﹐如此﹐可以成徳行也﹐故云故能制一情者﹐可以成徳也。人能於一情萌起之時﹐了然照破而忘之﹐則契於無極妙道也﹐故云能忘一情者﹐可以契道也。此章明爲凡爲聖﹐在一情之迷悟也。

右第二十章

文始眞經注卷之五竟

﹟1『我未無我』﹐疑爲『我本無我』之誤。

﹟2『惟我一心』﹐《關尹子》和《無上妙道文始眞經》皆作『惟一我心』。

﹟3『小不制至於大』二句﹐《關尹子》和《無上妙道文始眞經》皆作『小不制而至於大﹐大不制而至於不可制』。

文始眞經注卷之六

神峯逍遙子牛道淳直解

六匕篇

匕者﹐食也﹐食者﹐形也。凡一十六章。

關尹子曰﹕世之人以我思異彼思﹐彼思異我思分人我者﹐殊不知夢中人亦我思異彼思﹐彼思異我思﹐孰爲我﹐孰爲人﹖

彼者﹐人也。世之迷人﹐以我之思慮異人之思慮﹐謂人之思慮﹐亦與我思慮不同﹐如此分別人我﹐妄生見解﹐殊不知妄生思慮彼此﹐天眞隨思慮之妄境作夢也﹐不獨夜問睡夢爲夢﹐至於白日﹐性隨妄慮皆是夢也﹐豈可以思夢想異所思所夢之境不同﹐而所謂之思夢者不異也﹐以此論之﹐誰爲我﹐誰爲人哉。故云世之人以我思異彼思﹐彼思異我思﹐孰爲我﹐孰爲人也。

世之人以我痛異彼痛﹐彼痛異我痛分人我者﹐殊不知夢中人亦我痛異彼痛﹐彼痛異我痛﹐孰爲我﹐孰爲人﹖

世之迷人﹐以我疼痛相異﹐如二人同灸﹐灸處不同﹐而疼痛不異也﹐豈可以疼痛妄分同異人我哉﹐殊不知夢中之人﹐亦以疼痛相異﹐及至覺來﹐卻又無別人﹐如此則知夢中疼痛是妄識﹐白日疼痛亦是妄識﹐如此﹐誰爲我﹐誰爲人哉﹖故云世之人以我痛異彼痛﹐彼痛異我痛分人我者﹐殊不知夢中人亦我痛異彼痛﹐彼痛異我痛﹐孰爲我﹐孰爲人也。

爪發不痛﹐手足不思﹐亦我也﹐豈可以思痛異之。

先說思痛妄幻不異﹐恐人信之不及﹐又設譬諭以曉之。如人之爪甲與頭髮﹐剪之不害疼痛﹐又如人手共腳不思慮﹐爪發手腳皆我所有﹐不痛不思﹐豈可以思痛妄分人我哉。故云爪發不痛﹐手足不思﹐亦我也﹐豈可以思痛異之也。

世之人以獨見者爲夢﹐同見者爲覺﹐殊不知精之所結﹐亦有一人獨見於晝者﹐神之所合﹐亦有兩人同夢於夜者﹐二者皆我精神﹐孰爲夢﹐孰爲覺﹖

世之迷人﹐以獨自所見之境﹐他人不見者﹐以爲是夢﹐眾人同見之境﹐以爲覺也﹐故云世之人以獨見者爲夢﹐同見者爲覺也。殊不知人之精與物凝結﹐正晝日忽見非常之境﹐亦他人不得見﹐惟我獨見之﹐以此知不獨夜夢爲夢也﹐故云殊不知精之所結﹐亦有一人獨見於晝者也。以我之神與彼之神相合﹐亦有兩个人同夢於夜也﹐以此知同見未鈴爲覺也﹐故云神之所合﹐亦有兩人同夢於夜者也。精結獨見﹐神合同見﹐二者皆我之精神變化﹐而妄生同異之境﹐以此知誰爲夢﹐誰爲覺﹐夢是妄夢﹐覺是妄覺﹐覺夢皆妄﹐奚有彼此之異哉。故云二者皆我精神﹐孰爲夢﹐孰爲覺也。

世之人以暫見爲夢﹐久見爲覺﹟1﹐殊不知暫之所見者﹐陰陽之气﹐久之所見者﹐亦陰陽之气﹐二者皆我陰陽﹐孰爲夢﹐孰爲覺﹖

世之迷人﹐以夜夜暫見之境以爲夢﹐以日日久見之境以爲覺也﹐故云世之人﹐以暫見爲夢﹐久見爲覺也。殊不知夜問暫見之夢境﹐乃是精神魂魄陰陽之气變化所成﹐晝中久見之境﹐亦是精神魂魄陰陽之气妄有色塵之見也﹐故云殊不知暫之所見者﹐陰陽之气﹐久之所見者﹐亦陰陽之气。暫見久見二者﹐皆是精神陰陽之气變化識見﹐識見旣妄﹐覺夢非眞﹐以此知孰爲之夢﹐孰爲之覺哉﹐非有眞覺者﹐不知此妄覺夢也﹐故云二者皆我陰陽﹐孰爲夢﹐孰爲覺也。此章明迷人夢覺皆妄也。

右第一章

關尹子曰﹕好仁者﹐多夢松梧桃李﹐好義者﹐多夢兵刀金鐵﹐好禮者﹐多夢董篡篷豆﹐好智者﹐多夢江湖川澤﹐好信者﹐多夢山嶽原野﹐役於五行﹐未有然者﹟2。

仁屬木﹐人專好行仁慈﹐識神多夢松植桃李之木也﹐故云好仁者﹐多夢松杠桃李也。義屬金﹐人專好行義宜﹟3﹐識神多夢兵刀金鐵之金也﹐故云好義者﹐多夢兵刀金﹟鐵也。禮屬火﹐禮者﹐儀則也﹐人專好行禮儀﹐識神多夢燒荒烈焰﹐或夢蓋蓋篷豆祭器儀則之物也﹐故云好禮者﹐多夢蓋鑑篷豆也。蓋者﹐以竹爲之﹐內外皆圓也﹐蓋者﹐以竹爲之﹐外圓內方也﹐篷者﹐外方內圓﹐以盛乾物﹐豆者﹐以木爲之﹐以盛濕物也。已上四物﹐皆以紅漆漆之﹐按火色也。智屬水﹐人專好行智以別眞僞者﹐識神多夢江湖澤之水也﹐故云好智者多夢江湖川澤也。信屬土﹐人專好行信實不妄﹐識神多夢山嶽原野之土也﹐故云好信者﹐多夢山嶽原野也。然人專好仁木﹑義金﹑禮火﹑智水﹑信土﹐役於五常﹐夢此五行之偏也﹐故云然。

夢中或聞某事﹟4﹐或思某事﹐夢亦隨之﹟5﹐五行不可拘。

晝爲妄想﹐夜爲妄夢﹐方其夢中﹐忽聞某事﹐忽思某事﹐念逐境﹟遷﹐夢亦隨之﹐以此心偏執於五行﹐心不偏執﹐五行亦不可得而拘之﹐故云夢中或聞某事﹐或思某事﹐夢亦隨之﹐五行不可拘也。

聖人禦物以心﹐攝心以性﹐則心同造化﹐五行亦不可拘。

禦物者﹐皆用也﹐聖人以眞空之性爲心之體﹐以妙有之物爲心之用﹐體用如如﹐應變常寂﹐上與造物者同遊﹐下與外死生無終始者爲友﹐而陰陽五行不可得而拘也。造化者﹐造物也。故云聖人禦物以心﹐攝心以性﹐則心同造化﹐五行亦不可拘也。禦物以心者﹐以心禦物爲用也﹐攝心以性者﹐以心攝還眞空之性爲體也。此章明心迷﹐被五行拘之﹐心了﹐出五行之拘也。

右第二章

關尹子曰﹕汝見蛇首人身者﹐牛臂魚鱗者﹐鬼形禽翼者﹐汝勿怪﹐

汝者﹐普指世問人也。世問人﹐或見人生頭似蛇而人身者﹐或見人生臂似牛上有鱗如魚者﹐或見人生似鬼形狀而兩腋有翅如禽翼者﹐汝世人勿怪﹐如古人伏犧蛇身人首﹐神農牛首而人身﹐岑彭鬼面﹐此中國之共知也。如東方朔所載四夷之人﹐西北荒有人﹐面目手足皆人同﹐而兩腋有翼而不能飛者﹐西南荒有人﹐身毛豬頭者﹐東北荒有人﹐朱發蛇身人面﹐而無手足者﹐南荒有人﹐口如烏而有翼﹐能飛無足者﹐西荒有人﹐如虎長毛﹐人面虎足狽牙﹐尾長一丈八尺者﹐西北荒又有人﹐狀如虎而食人﹐有翼而能飛﹐知人言語﹐此皆感陰陽錯戾之气﹐而有非常之形﹐豈足怪哉﹐故云汝見蛇首人身者﹐牛臂魚鱗者﹐鬼形禽翼者﹐汝勿怪也。

此怪不及夢﹐夢怪不及覺﹐有耳有目﹐有手有臂﹐怪尢矣。

向之所說人生非常之形﹐不足爲怪﹐此怪不及夢。只此一人﹐及其睡也﹐夢見諸般異境﹐人物天地﹐山川艸木﹐樓臺禽數﹐或祥瑞奇異﹐忽然覺來﹐一切皆空﹐不知是个甚麼物﹐便能作諸般夢境﹐此誠可怪也﹐故云此怪不及夢也。覺來看人﹐一塊肉團﹐有耳能聞聲﹐有目能觀色﹐有手能把物﹐有臂能運動﹐無綫索抽牽﹐是誰主張﹐便能急麼云爲中節恰好﹐此怪尢甚﹐而世人不知怪也﹐故云夢怪不及覺﹐有耳有目﹐有手有臂﹐怪尢矣也。

大言不能言﹐大智不能思。

究其六用之源﹐乃無名無情﹐眞空妙有之道也﹐無名則大言不能言也﹐無情則大智不能思也﹐當於言思未萌之前薦悟﹐洞然心開﹐方曉大常禦諸小變﹐向之所怪亦未是也﹐故云大言不能言﹐大智不能思也。此章明大常禦小變﹐百姓日用而不知也。

右第三章

關尹子曰﹕有人問於我曰﹐爾何族何氏﹐何名何字﹐何衣何食﹐何友何僕﹐何琴何書﹐何古何今﹖我時默然不對一字。

或有人問曰﹕爾之宗族何姓氏﹐諱何名﹐表徳何字﹐故云有人問於我曰﹕爾族何氏﹐何名何字也。又問﹕爾穿何衣服﹐喫何飲食﹐與何人爲朋友﹐使何人爲奴僕﹐撫何等琴﹐看何等書﹐師何古人理﹐行何今人事﹖我默然不答一字﹐蓋密示不言之教也。故云何衣何食﹐何友何僕﹐何琴何書﹐何古何今﹖我時默然不對一字也。

或人叩之不已﹐我不得已應之曰﹕尙自不見我﹐將何爲我所。

密示向上一機﹐其人不悟﹐又叩之不已﹐又不得已而應之曰﹕自己尙猶不見我﹐眞空之上將何爲我之所哉﹐故云尙不見我﹐將何爲我所也。

右第四章

關尹子曰﹕形可分可合﹐可延可隱﹐一夫一婦可生二子﹐形可分﹐一夫一婦二人成一子﹐形可合﹐食巨勝則壽﹐形可延﹐夜無月火﹐人我﹟6﹐形可隱。

人得道之深者﹐骨肉都融﹐形神共妙﹐可分之爲億萬不爲足﹐可合之爲一不爲有餘﹐永劫不壞﹐形可延也﹐冥冥莫測﹐形可隱也﹐故云形可分可合﹐可延可隱也。恐人信之不及﹐以俗譬諭曉之。於世俗一夫一婦雙生二子﹐此形可分之象也﹐一夫一婦二人交合生一子﹐此形可合之象也﹐人服食巨勝子則壽長﹐此形可延之象也﹐夜無月火﹐人不見己﹐此形可隱之象也。故云一夫一婦可生二子﹐形可分﹐一夫一婦二人成一子﹐形可合﹐食巨勝則壽﹐形可延﹐夜無月火﹐不見我﹐形可隱也。巨勝﹐小者名胡麻﹐大者巨勝﹐出遊州上黨縣﹐多生原野﹐其髙三尺餘﹐其子類牛邦子而小﹐蒼黑色﹐八月中探之﹐仙人作飯﹐食之長生﹐昔韓眾服之百歲﹐才服壽延千歲﹐莫知其終也。

以一气生萬物﹐猶棄發可換﹐所以分形﹐以一气合萬物﹐猶破唇可補﹐所以合形﹐以神存气﹐以气存形﹐所以延形﹐合形於神﹐合神於無﹐所以隱形。汝欲知之乎﹐汝欲爲之乎。

向來以俗譬諭﹐曉於學人﹐復以眞實妙道之用示之。得道之深者﹐形神俱妙﹐變化莫測﹐以一气化生億萬之形物﹐如人頭髮﹐旋落旋生而無窮﹐此乃形可分之理也﹐故云以一气生萬物﹐猶棄發可換﹐所以分形也。斂一气億萬化身之形物﹐復合而爲一身﹐猶如人破唇可補爲無缺﹐此乃形可合之理也﹐故云以一气合萬物﹐猶破唇可補﹐所以合形也。以不神之神﹐虛寂妙湛﹐則元气沖和﹐永無耗散﹐久之形神俱妙﹐長生不死﹐此乃形可延之理也﹐故云以神存气﹐以气存形﹐所以延形也。以形合神﹐以神合無極妙道﹐窈冥不見﹐神鬼。難窺﹐陰陽莫測﹐此乃形可隱之理也﹐故云合形於神﹐合神於無﹐所以隱形也。如此妙道﹐汝之學人﹐欲願知之乎麼﹐汝之學人﹐欲喜爲之乎麼﹖此道不可以知﹐知亦不可以有爲而得也﹐在人心了悟密契而已﹐故云汝欲知之乎﹐汝欲爲之乎。此章明了道者﹐分合延隱而無礙也。

右第五章

關尹子曰﹕無有一物不可見﹐則無一物非吾之見﹐無有一物不可聞﹐則無一物非吾之聞。

世問物物之形﹐乃色塵也﹐道眼大開﹐無物不見﹐見見皆道也﹐故云無有一物不可見﹐則無一物非吾之見也。世問物物動嗚﹐乃聲塵也﹐天聰大開﹐無聲不聞﹐聞聞皆道也﹐故云無有一物不可聞﹐則無一物非吾之聞也。

五物可以養形﹐無一物非吾之形﹐五味可以養气﹐無一物非吾之气﹐是故吾之形气﹐天地萬物。

五行推遷﹐陰陽造化﹐而生稜房芒角穗之五穀﹐以養人形﹐天地萬物之形﹐因陰陽五行造化而有﹐吾形亦因陰陽五行造化而有﹐以此論之﹐天地之問﹐無一物非吾之形也﹐故云五物可以養形﹐無一物非吾之形也。以五行之气﹐造化酸鹹甘辛苦之五味﹐人食之﹐保養五臟之气﹐萬物因五行之气而有﹐吾之身亦因五行之气而有。以此論之﹐則無一物非吾之气﹐如上所說﹐則天地萬物皆吾形吾气也﹐故云五味可以養气﹐無一物非吾之气﹐是故吾之形气﹐天地萬物也。此章明天地與我並生﹐萬物與我爲一也。

右第六章

關尹子曰﹕耕夫習牛則獷﹐獵夫習虎則勇﹐漁夫習水則沈﹐戰夫習馬則健﹐萬物可以爲我﹟7。

獷者﹐壙也﹐剛悍愚緣也。耕種之夫﹐使牛久﹐共牛近﹐習性剛悍愚慧﹐故云耕夫習牛則獷也。畋獵之夫﹐逐殺虎豹久﹐共虎近﹐習性勇猛大膽也﹐故云獵夫習虎則勇也。漁取水族之夫﹐久近於水﹐習性能沈沒於水而取物也﹐故云漁夫習水則況也。徵戰之夫﹐慣騎駿馬久﹐近於馬﹐習性便捷輕健也﹐故云戰夫習馬則健也。人性本來淸靜﹐但因習情染執久同物性﹐如上所說﹐習牛習虎習水習馬之四者﹐則獷則勇則沈則健﹐豈不以物性習爲我之情性也﹐故云萬物可以爲我也。

我之一身﹐內變蟯蛔﹐外蒸虱蚤﹐痕則龜魚﹐瘓則鼠皚﹐我可爲萬物。

燒者﹐腹中細虫也。蛔者﹐腹中大虫也﹐一名蠟好也﹐因所食相感陰陽之气﹐變生燒蛔虫也﹐虱子垢蚤﹐因身外衣暖﹐遊汗燻蒸而生也。痕者﹐瘡也。昔人生瘡於背﹐徐生一龜﹐引首嗜肉﹐苦痛而死也。昔人生瘡於腰﹐徐生一魚﹐每動則不勝其痛也。瘓者﹐亦瘡也﹐人生瘡於項﹐有肉鼠也﹐昔有一僧﹐嫌螳綠循於欄循﹐以火燒之俱盡﹐不數日﹐僧生一瘡﹐漬開皆螳也。人身內變蟯蛔之虫﹐身外燻蒸生虱子垢蚤﹐感疾生瘡﹐或爲龜爲魚﹐爲鼠爲皚之七虫﹐以此知我亦可爲萬物也。故云我之一身內變燒蛔﹐外蒸虱蚤﹐痕則龜魚﹐瘓則鼠螳﹐我可爲萬物也。此章明有我則物爲我﹐而我爲物﹐無我則造化莫能移也。

右第七章

關尹子曰﹕我之爲我﹐如灰中金﹐而不若礦砂之金﹐破礦得金﹐淘砂得金﹐揚灰終身﹐無得金者。

我者﹐能所自專之心也﹐心如火而無我﹐因膏因薪而見火之形﹐膏薪若盡﹐而火爲灰矣﹐心本無我﹐因境而見境﹐忘心滅無能所自專之我也﹐故云我之爲我﹐如灰中金也。灰中無金﹐則灰心無我也。礦者﹐金朴也﹐礦砂諭六塵也﹐六塵者﹐色聲香味觸法也﹐而不若礦砂之金者﹐以諭我心也。如要取金﹐向礦砂尋之可得金也﹐破煉其礦﹐淘去其砂﹐叉得其金﹐若播揚其灰﹐直饒終老此身﹐無得其金也。此諭心本無我﹐因六塵而見也﹐如要見心﹐向六塵諦觀則見心﹐流因流悟﹐源隨流得之妙也﹐若六塵淨盡﹐心復眞空﹐直饒天眼龍睛亦視之不見﹐況於幾乎﹐故云不若礦砂之金﹐破礦得金﹐淘砂得金﹐揚灰終身﹐無得金者也。此章明我本無我﹐因境妄立也。

右第八章

關尹子曰﹕一蜂至微﹐亦能遊觀乎天地﹐一緞至微﹐亦能放肆乎大海。

蜂蝦諭人﹐天地大海諭大道也。蜂鱖微小﹐亦能遊觀乎天地之問﹐放肆乎大海之內﹐人𨿽微小﹐亦能了其大道﹐廣無邊際﹐超幾越聖﹐迥出陰陽之外也。故云一蜂至微﹐亦能遊觀乎天地﹐一蝦至微﹐亦能放肆乎大海也。遊觀﹑放肆者﹐皆自得優遊也。此章明人𨿽微小﹐能了大道也。

右第九章

關尹子曰﹕土偶之成也﹐有貴有賤﹐有士有女﹐其質土其壤土人哉。

土偶者﹐以泥塑人像也。塑成人像﹐或爲官人﹐或爲奴僕﹐或爲男子﹐或爲女人﹐俱是泥土塑成之形質﹐人之見識﹐隨形相而生分別貴賤男女也。噫﹐殊不知俱是泥土﹐何妄分貴賤男女哉﹗此諭人𨿽有貴賤男女之身﹐俱是地水火風之四大假合﹐如塵埃聚沬﹐何妄分貴賤男女哉﹗。故云土偶之成也﹐有貴有賤﹐有士有女﹐其質土其壤土人哉也。此章明人迷假合﹐妄分貴賤男女也。

右第十章

關尹子曰﹕目自觀﹐目無色﹐耳自聽﹐耳無聲﹐舌自嘗﹐舌無味﹐心自揆﹐心無物﹐眾人逐於外﹐賢人執於內﹐聖人皆僞之。

目是根﹐色是塵﹐目離塵返照﹐方悟目本淸靜﹐元無色塵也﹐故云目自觀﹐目無色也。耳是根﹐聲是塵﹐耳離塵返聽﹐方悟耳本淸靜﹐元無聲塵也﹐故云耳自聽﹐耳無聲也。舌是根﹐味是塵﹐舌離塵返嘗﹐方悟舌本淸靜﹐元無味塵也﹐故云舌自嘗﹐舌無味也。心是根﹐物者法也﹐法是塵﹐心離塵返自揆度忖量﹐方悟心本淸靜﹐元無物法塵也﹐故云心自揆﹐心無物也。一切眾生﹐染著六塵﹐逐綠外事而迷眞也﹐故云眾人逐於外也﹐賢人拾離外事﹐執守內理﹐因有取拾﹐執守內理﹐卻成理障而違道也﹐故云賢人執於內也。聖人外不染六塵﹐則悟事障之僞妄也﹐內不取拾執守於理﹐則悟理障之僞妄也﹐故云聖人皆僞之也﹐蓋不住三際也。此章明心本淸靜﹐不住三際中邊也。

右第十一章

關尹子曰﹕我身五行之气﹐而五行之气﹐其性一物﹐

人身五臟之气﹐肝气屬木﹐內隱魂也﹐心气屬火﹐內隱神也﹐肺气屬金﹐內隱魄也﹐腎气屬水﹐內隱精也﹐脾气屬土﹐內隱意也﹐精神魂魄意﹐五神復性﹐乃五气朝元也。故云我身五行之气﹐而五行之气﹐其性一物也。言五神復性﹐五气朝元﹐總爲不二也。妙性也﹐物者性之妙用也。

借如一所﹐可以取火﹐可以取水﹐可以生木﹐可以凝金﹐可以變土﹐其性含攝﹐元無差殊。

旣是五神復性﹐五气朝元﹐是一性又復能生神火﹑精水﹑魂木﹑魄金﹑意土也﹐爲五神復性﹐五气朝元﹐卽是性中含攝五行﹐元無差殊之異也。故云借如一所﹐可以取火﹐可以取水﹐可以生木﹐可以凝金﹐可以變土﹐其性含攝﹐元無差殊也。

故羽虫盛者﹐毛虫不育﹐毛虫盛者﹐鱗虫不育﹐知五行互用者﹐可以忘我。

五虫言其三者﹐其二可知也﹐五虫者﹐鱗﹑羽﹑毛﹑甲﹑保也。羽虫屬火﹐毛虫屬金﹐正盛旺時﹐則金不生也﹐故云羽虫盛者﹐毛虫不育也。育者﹐生也。毛虫屬金﹐鱗虫屬木﹐金正盛旺時﹐則木不生也﹐故云毛虫盛者﹐鱗虫不育也。以此則知鱗虫盛者﹐保虫不育﹐保虫屬土﹐木旺土不生也。保虫盛者﹐甲虫不育﹐甲虫屬木﹐土旺水不生也。甲虫盛者﹐羽虫不育﹐水旺火不生也。以此則知心不生﹐則意不育﹐意不生﹐則魄不生﹐魄不生﹐則精不生﹐精不生﹐則魂不生﹐魂不生﹐則神不生﹐神不生﹐則心不生﹐心不生﹐則無我可忘也﹐故云知五行互用者﹐可以忘我也。此章明道爲五行祖﹐性爲五神之源也。

右第十二章

關尹子曰﹕枯龜無我﹐能見大知﹐磁石無我﹐能見大力﹐鐘鼓無我﹐能見大音。舟車無我﹐能見遠行。

無我者﹐無心也﹐枯漧龜殼而無心﹐人以誠鉆之﹐則兆知未來之吉凶﹐非大知而何﹐故云枯龜無我﹐能見大知也。磁石無心﹐稍近於鍼﹐則吸鍼相著﹐非大力而何﹐故云磁石無我﹐能見大力也。鐘鼓無心﹐撞之榻之﹐其聲遠振﹐非大音而何﹐故云鐘鼓無我﹐能見大音﹐舟車無心﹐因水因牛載物到遠﹐非遠行而何﹐故云舟車無我﹐能見遠行也。

故我一身𨿽有知有力﹐有音有行﹐未嘗有我。

聖人無心﹐無知無不知﹐洞徹物理﹐無力無不力﹐眾魔不敢侵﹐無音無不音﹐威音盡妙﹐無行無不行﹐頃刻遊徧十方﹐而未嘗有我有心也。故云故我一身𨿽有知有力﹐有音有行﹐未嘗有我也。此章明無我之道﹐盡善盡美也。

右第十三章

關尹子曰﹕蟻射影能斃我﹐知夫無知者亦我﹐則普天之下﹐我無不在。

域者﹐水虫名也﹐一名短弧﹐一名水弩﹐其狀如鰲﹐三足長三五寸﹐多生南方﹐含沙射人影﹐能令人死﹐故云域射影能斃我也。以此則知影本無知﹐域但射影能令人死﹐是知無知亦我也。若知無知亦我﹐則知溥天之下﹐有識無情無非是我也﹐我者﹐無我之我﹐體同虛空﹐無所不在也﹐故云知夫無知者亦我﹐則溥天之下﹐我無不在也。此章明無我之我﹐卽是妙道﹐妙道無所不在也。

右第十四章

關尹子曰﹕心憶者猶忘饑﹐心忿者猶忘寒﹐心養者猶忘病﹐心激者猶忘痛。

人心憶著於事﹐猶能終日忘於饑餒也﹐故云心憶者猶忘饑也。人當嚴凝冰雪之時﹐忿然心火暴發﹐裸身袒臂於露地﹐汗流浹體﹐猶能忘於寒泠也﹐故云心忿者猶忘寒也。世之君子得養心之衛﹐遇一切危亡﹐或染篤疾病﹐亦不動心介懷﹐如此猶能忘於病疾也﹐故云心養者猶忘病也。二人互相激發﹐心怒相擊﹐殘傷肢體﹐而不覺疼痛﹐故云心激者猶忘疼痛也。

苟吸气以養其和﹐孰能饑之﹖存神以滋其暖﹐孰能寒之﹖養五臟以五行﹐則無傷也﹐孰能病之﹖歸五臟於五行﹐則無知也﹐孰能痛之﹖

先說世人有心﹐但因憶忿養激之四者﹐猶能忘饑寒病痛﹐何況無心了道者乎。了道無心﹐元气沖和﹐綿綿呼吸﹐能一日百食﹐百日一食而不饑也﹐故云苟吸气以養其和﹐孰能饑之也。孰者﹐何也。了道無心﹐精神﹑水固﹐眞火燻蒸能敵嚴寒也﹐故云存神以滋其暖﹐孰能寒之也。了道無心﹐百脈調暢﹐五臟安和﹐五神澄徹﹐五气氤氳﹐百病不生也一故云養五臟以五行﹐則無傷也﹐孰能病之也。了道無心﹐心肝脾肺腎﹐歸屬火木土金水﹐忘其知識﹐白刃臨項﹐不懼不痛﹐如剪髮去垢﹐何疼痛之有哉﹐故雲歸五臟於五行﹐則無知也﹐孰能痛之也。此章明饑寒病痛﹐有我而難逃﹐了道無心﹐超饑寒病痛之苦也。

右第十五章

關尹子曰﹕人無以無知無爲者爲無我﹐𨿽有知有爲﹐不害其爲無我﹐

先說枯龜﹑磁石﹑鐘鼓﹑舟車無我﹐恐人一向認無知無爲以爲無我﹐又垂誡學人﹐無得認以無知無爲﹐如同死物﹐方名無我﹐如此﹐則黑山下鬼窟裹作活計也。殊不知無知無不知﹐無爲無不爲﹐寂然不動﹐感而遂通﹐𨿽知𨿽爲﹐何妨以爲無我哉﹐故云人無以無知無爲者爲無我﹐𨿽有知有爲﹐不害其爲無我也。

譬如火也﹐躁動不停﹐未嘗有我。

旣說了有知有爲﹐不害其爲無我﹐恐人信之不及﹐又說譬諭以曉之。如火本無我﹐因薪見形﹐火之發也﹐躁動綠燒不停﹐火未曾有我也﹐如眞空應變﹐常寂而無我也﹐故云譬如火也﹐躁動不停﹐未嘗有我也。此章明眞空無我不拘﹐知爲有無也。

右第十六章

文始眞經注卷之六竟

﹟1此二句﹐《關尹子》作『世之人以暫見者爲夢﹐久見者爲覺』。

﹟2此句﹐《關尹子》和《無上妙道文始眞經》皆作『未有不然者』。

﹟3『人專好行義宜』﹐當爲『人專好行義者』之誤。

﹟4此句﹐《關尹子》和《無上妙道文始眞經》皆作『然夢中或聞某事』。

﹟5此句﹐《關尹子》和《無上妙道文始眞經》皆作斗夢亦隨變』。

﹟6『人我』句﹐《關尹子》和《無上妙道文始眞經》皆作『人不見我』。

﹟7此句﹐《關尹子》和《無上妙道文始眞經》皆作『萬物可爲我』﹐無『以』字。

文始眞經注卷之七

神峯逍遙子牛道淳直解

七釜篇

釜者﹐化也﹐凡十三章。

關尹子曰﹕道本至無﹐以事歸道者﹐得之一息﹐事本至有﹐以道運事者﹐周之百爲。

無者﹐眞空也﹐至道本來眞空﹐以用復體﹐一喘息之問了悟也﹐故云道本至無﹐以事歸道者﹐得之一息也。事者﹐用也﹐有者﹐妙有也。以妙有爲用也﹐卽體卽用﹐應化無窮也﹐故云事本至有﹐以道運事者﹐用﹟1之百爲也。

得道之尊者﹐可以輔世﹐得道之獨者﹐可以立我。

尊者﹐極貴也﹐不失道之極貴﹐可用輔佐世之太平利他也﹐故云得道之尊者﹐可以輔世也。以者﹐用也﹐獨者﹐不二也﹐我者﹐眞空之體也。不失道之不二﹐可攝妙有之用﹐復眞空之體自利也﹐故云得道之獨者﹐可以立我也。

知道非時之所能拘者﹐能以一日爲百年﹐能以百年爲一日。

知者﹐悟也﹐道者﹐眞空妙有不可思議之道也﹐了悟眞空妙有不可思議之道﹐猶如太虛空﹐非時數之所能拘管也。幾所有形﹐皆有數盡之時﹐海有時而枯﹐山有時而摧﹐日月有時而昏暗﹐天地有時而崩陷﹐惟此眞空之道﹐不屬時數﹐能用一日爲百千萬年﹐能用百千萬年爲一日也。故云知道非時之所能拘者﹐能以一日爲百年﹐能以百年爲一日也。

知道非方之所能礙者﹐能以一里爲百里﹐能以百里爲一里。

道本無形﹐非十方之能礙﹐至神無我﹐非八極之能拘﹐不疾而速﹐不行而至﹐體同太虛﹐用亦同太虛。了悟如此﹐能用一里行時周徧八荒之外﹐能用周徧八荒作一里行時也。故云知道非方之所能礙者﹐以一里爲百里﹐能以百里爲一里也。

知道無气﹐能運有气者﹐可以召風雨。

了悟至道一气未生之前﹐道運生气﹐變化陰陽﹐而爲風雨﹐大達之士﹐從眞空密運妙用﹐立致云雷﹐呼召風雨也。故云知道無气﹐能運有气者﹐可以召風雨也。

知道無形﹐能變有形者﹐可以易烏獸也。

了道之士﹐神通無量﹐與造物者同遊﹐能無形化有形﹐能有形化無形﹐隱顯自如﹐能令飛禽化走獸﹐走獸化飛禽﹐縱橫妙用﹐變化無窮矣。故云知道無形﹐能變有形者﹐可以易烏獸也。

得道之淸者﹐物莫能累﹐身輕矣﹐可以騎鳳鶴。

道不屬淸濁﹐能濁能淸。了道之士﹐淸淨無染﹐猶如虛空﹐萬物豈能累虛空哉﹐形神俱妙﹐與眞空同體﹐空無錙銖之重﹐不假所乘﹐頃刻周徧十方之外﹐示見神變﹐以警愚迷﹐或騎鳳鶴﹐或乘彩雲﹐昭示中下﹐啟向道之誠也。故云得道之淸者﹐物莫能累﹐身輕矣﹐可以騎鳳鶴也﹐如衛叔卿乘白鶴﹐王子晉乘鳳吹簫升天也。

得道之渾者﹐物莫能溺﹐身冥矣﹐可以席蛟鯨。

了道之士﹐寓世同塵不染﹐和光不耀﹐隱晦之至也﹐故云得道之渾者﹐物莫能溺﹐身冥矣也。莫能溺者﹐不染也﹐身冥者﹐隱晦也﹐或示神通﹐以蛟龍餛鯨爲席﹐乘坐而遊太虛也﹐故云可以席蛟鯨也。如古人夏禹乘龍而導百川﹐李太白跨蛟此﹐劉知古乘金鯉﹐琴髙控赤鯉升天者是也。

有卽無﹐無卽有﹐知此道者﹐可以制鬼神。

有者﹐妙有之用也﹐無者﹐眞空之體也。卽用卽體﹐卽體卽用﹐體用如如﹐了悟此道﹐可以制伏鬼神﹐以爲役使之用﹐故云有卽無﹐無卽有﹐知此道者﹐可以制鬼神也。如劉根善役使鬼神﹐漢天師善制鬼神於成都是也。

實卽虛﹐虛卽實﹐知此道者﹐可以入金石。

實者﹐實有也﹐虛者﹐眞空也。眞空實有者﹐乃至道之體用不二也。了悟體用不二﹐則虛實相通﹐可以蹈水火﹐入金石而無礙也。故雲實卽虛﹐虛卽實﹐知此道者﹐可以入金石也。

上卽下﹐下卽上﹐知此道者﹐可以侍星辰。

上者﹐五太之前妙道也﹐下者﹐至徳萬行也﹐妙道爲體﹐徳行爲用﹐體用一源﹐則上下不二﹐了此道者﹐萬象森羅以爲侍衛也。故云上卽下﹐下卽上﹐知此道者﹐可以侍星辰也。

古卽今﹐今卽古﹐知此道者﹐可以卜龜筮。

古者﹐理也﹐今者﹐事也。以理爲體﹐以事爲用﹐體用如如﹐了此道者﹐寂然不動﹐感而遂通﹐如毫筮之兆吉必﹐誠信無妄也。故云古卽今﹐今卽古﹐知此道者﹐可以卜龜筮也。

人卽我﹐我卽人﹐知此道者﹐可以窺他人之肝肺。

人者﹐境也﹐我者﹐心也。心境兩忘﹐道眼開明﹐了此道者﹐則能無見無不見﹐可測他人肺腹思慮之念也﹐謂之他心通也。故云人卽我﹐我卽人﹐可以窺人之肺肝也。

物卽我﹐我卽物﹐知此道者﹐可以成腹中之龍虎。

天地與我並生﹐萬物與我爲一﹐了此道者﹐卽吾之肝神可化爲龍﹐吾之肺神可化爲虎﹐乘之跨之﹐而遊太淸之境也。故云物卽我﹐我卽物﹐知此道者﹐可以成腹中之龍虎也。

知象由心變﹐以此觀心﹐可以成女嬰。

萬象之境﹐皆由心神變化而見也﹐以此諦觀﹐心體眞空﹐內藏妙有之用﹐卽心藏之神化爲詫女﹐腎藏之神化爲嬰兄﹐詫嬰匹配﹐性命混融﹐而出離生死也。故云知象由心變﹐以此觀心﹐可以成女嬰也。

知气由心生﹐以此吸神﹐可以成鑪冷。

心之所之﹐則气從之﹐以此知气由心生﹐心了眞空﹐如水澄徹﹐呼吸神气﹐綿錦無問﹐則心火下降﹐腎水上升﹐水火旣濟﹐以成大丹﹐若人服之﹐永超生死之病矣﹐故云知气由心生﹐以此吸神﹐可以成鑪冶矣。已上龍虎詫嬰﹐至鑪冶﹐後聖以丹諭道者﹐源於此也。

以此勝物﹐虎豹可伏﹐以此同物﹐水火可入。

以此至道至徳﹐威光赫赫﹐物物歸尊﹐虎豹順伏以爲乘騎﹐故云以此勝物﹐虎豹可以伏也。以此至道﹐體同太虛﹐水火豈能溺燒虛空哉﹐了道者無所不同﹐故能大浸稽天而不溺﹐大旱金石流土山焦而不熱也﹐故云以此同物﹐水火可入也。

惟有道之士能爲之﹐亦能能之而不爲之。

以上從輔世立我﹐一里一日爲百里百年﹐召風雨﹐易烏獸﹐騎鳳鶴﹐席紋鯨﹐制鬼神﹐入金石﹐侍星辰﹐卜毫筮﹐窺肺肝﹐成龍虎﹐女嬰鑪冶﹐伏虎豹﹐入水火之十八神通妙用﹐惟了道聖人悉能爲之﹐亦能不爲﹐能爲之神通變化也。董道責眞誠﹐韜晦爲上﹐驚愚駭俗之神異﹐聖人不爲也﹐此十八神異便是﹐事本至有﹐以道運事者﹐周之百爲也﹐故云惟有道之士能爲之﹐亦能能之而不爲之也。此章明道徳體用﹐變化無窮﹐而聖人韜晦﹐不驚駭愚俗也。

右第一章

關尹子曰﹕人之力﹐有可以奪天地造化者﹐

人能了道者﹐上與造化者同遊﹐可以奪天地陰陽造化生成之妙也﹐故云人之力﹐有以奪天地造化者也。

如冬起雷﹐夏造冰﹐死屍能行﹐枯木能華﹐

了道者能顚倒陰陽﹐冬能起雷﹐夏能凝冰﹐如老成子學於尹文﹐能存亡自在﹐翻校四時﹐冬起雷﹐夏造冰﹐飛者走﹐走者飛﹐終身不著其衍。世莫傳焉者是也﹐故云如冬起雷﹐夏造冰也。昔太上以太玄生符投徐甲之枯骨﹐卽時復活能行﹐故云死屍能行也。純陽祖師以丹活安州枯柳﹐又以丹活萊州枯槐﹐而枝葉復榮華﹐故云枯木能華也。

豆中攝鬼﹐

昔郭璞眞人﹐撒小豆數百顆於墻外﹐盡化爲赤衣鬼﹐以符爲神將﹐一一縛之﹐投入井中也﹐故云豆中攝鬼也。

杯中釣魚﹐

昔左慈眞人﹐共曹操飲酒﹐以銅盆貯水﹐擲鈞餌於中﹐俄頃釣得金鯉尺餘﹐而鯖之也﹐故云杯中釣出魚也。

畫門可開﹐

唐太宗詔吳道子﹐於官壁以墨水潑之﹐以幕悚之﹐良久撒去慷幕﹐請太宗觀畫﹐其山水艸木﹐人煙烏獸悉具。俄頃﹐見巖下一洞門﹐道子指洞曰﹕此中神仙﹐遂以手擊之﹐洞門忽開﹐道子踴身入洞﹐以手招帝﹐帝不敢入洞﹐須突復合而不見﹐故云畫門可開也。

土鬼可語﹐

昔廬山廟中﹐泥塑神鬼能言禍福﹐樂巴眞人阮之﹐乃野貍精所托而見也﹐彼野貍精尙能使土鬼能語﹐況神仙乎﹐故云土鬼能語也。

皆純气所爲﹐故能化萬物。

如上所說﹐冬起雷﹐夏造冰﹐死屍能行﹐枯木能華﹐豆中攝鬼﹐杯中釣魚﹐畫門可開﹐土鬼能語﹐之八者﹐皆得純而無雜﹐眞空妙道﹐能運一气﹐變化萬物﹐此乃是向之所說﹐人之力有可以奪天地造化者也﹐故云皆純气所爲﹐故能化萬物也。

今之情情不停﹐亦气所爲﹐而气爲物﹐有合有散。

今迷人之心情﹐流浪如水波之不停﹐亦彊陽之气所爲也﹐彼彊陽之气﹐自生至壯﹐气合而充溢﹐自壯至老﹐气散而衰敗也。故云今之情情不停﹐亦气所爲﹐而气之爲物﹐有合有散也。

我之所以行气者﹐本未嘗合﹐亦未嘗散。

聖人了悟眞空之道﹐乃得元气之祖﹐元气之祖﹐未曾有合散也﹐故云我之所以行气者﹐本來未嘗合﹐亦未嘗散也。本者﹐祖也。

有合者生﹐有散者死﹐

彼迷人所受一斤元气﹐男子得八數﹐二八一十六歲﹐爲始走泄﹐不知保養﹐三年損一兩﹐三十年損十兩﹐三六十八﹐總四十八年一十六兩﹐元气耗散俱盡﹐四十八又加十六歲﹐乃八八六十四卦﹐數之盡也。元气旣盡﹐但有五穀之气滋養之﹐𨿽名日人﹐其實爲鬼矣。女人所受元气十四兩﹐女人得七數﹐二七一十四歲﹐天癸降﹐元气爲始走泄﹐二年半損一兩﹐二十五年損十兩﹐外有四兩﹐十年損盡﹐二十五加十年﹐總三十五年﹐又加十四歲﹐乃七七四十九。中陽數盡﹐天癸枯漧﹐但有五穀之气滋養﹐𨿽名日人﹐其實爲鬼也﹐男女元气旣盡﹐等候死矣﹐以此知气聚則生﹐气散則死也。故云有合者生﹐有散者死也。合者﹐聚也。

彼未嘗合未嘗散者﹐無生無死﹐客有去有來﹐郵常自若。

彼了道聖人﹐得元气之祖﹐未曾有聚有散﹐以此則知無生無死也。郵者﹐驛舍也﹐客者﹐使客也﹐客有去來﹐而驛合自若自如﹐不移不動﹐無去無來。客者諭气也﹐去來諭散聚也﹐郵者諭道也。道運元气﹐升降往來﹐气聚則生﹐气散則死﹐而道運气者﹐非气也﹐非气者﹐無聚散生死去來也﹐故了道者﹐無聚散生死去來也﹐故云客有去來﹐郵常自若也。自若者﹐如如不動不變也。此章明道爲元气之祖﹐變化無窮﹐而無去來生死也。

右第二章

關尹子曰﹕有誦呎者﹐有事神者﹐有墨字者﹐有變指者﹐皆可以役神禦气﹐變化萬物。

法籙之士傳受呢訣﹐專精禱誦﹐以政靈驗﹐如九字傍通密﹐誦十萬八千徧﹐如意使用驗如影響也﹐故云有誦呢﹑者也。世有設像﹐專一恭敬事奉﹐隨心禱祝﹐無有不應﹐故云有事神者也。公錄家有傳受玄壇批降﹐於紙墨寫字﹐以報未來吉凶禍福﹐其驗無爽﹐故云有墨字者也。法錄家有傳受手降報指﹐令息者手於香鑪上展之﹐法師招訣﹐召將良久﹐手指大小變爲髙低﹐法師以辮鬼神作祟之由﹐其驗無差也﹐故云有變指者。誦阮事神﹑墨字﹑變指之四者﹐皆可以役使鬼神﹐禦運元气﹐能變化萬物﹐以昭神靈也。故云皆可以役神禦气﹐變化萬物也。

惟不誠之人﹐難於自信﹐易於信物﹟2﹐故假此爲之﹐

人人有眞空妙道﹐威光無量。頭頭具足﹐用無欠少﹐一念開悟﹐位齊諸聖﹐能役使鬼神﹐呼召雷雨﹐神通無量﹐人人有奇特﹐說與時人﹐便自不誠信之﹐旣難信於自己﹐容易信於物﹐聖人慈悲﹐要啟信道之心﹐故假誦呢事神﹑墨字﹑變指之誠﹐以彰靈驗也。故云惟不誠之人﹐難於自信﹐易於信物﹐故假此爲之也。

苟知爲誠﹐有不待彼而然者。

苟者﹐誠也﹐誠知誦阮﹑事神﹑墨字﹑變指有靈通﹐因誠而有者﹐旣知惟誠感神﹐有不待彼誦呢﹑事神﹑墨字﹑變指﹐而亦能役使鬼神也﹐故云苟知爲誠﹐有不待彼而然者也。此章明誠爲役神之本﹐誠爲入道之由也。

右第三章

關尹子曰﹕人一呼一吸﹐日行四十萬里﹐化可謂速矣﹐

人一呼一吸爲一息﹐一晝一夜一萬三千五百息﹐一息气行六寸﹐晝夜气行八百一十丈﹐豚行五十度也。十百爲一千﹐十千爲一萬﹐十萬爲一億﹐十億爲一兆﹐人之一息﹐日行四十萬里﹐卽是一息日行四億里﹐十息日行四兆裏﹐一百息日行四十兆裏﹐千息日行四百兆裏﹐一萬息日行四千兆裏﹐三千息日行一千二百兆裏﹐五百息日行二百兆裏﹐總計一晝夜日行五千四百兆裏也。以此則知大化可謂之速疾也﹐故云人一呼一吸﹐日行四萬里﹟3﹐化可謂速矣。

惟聖人不存不變。

聖人洞徹眞空之道則無我﹐無在無不在也﹐眞空越古今﹐而無有變異也﹐古云添一歲喊一年﹐眞空不動然是也﹐故云惟聖人不存不變也。不存者﹐無我也。此章明道不屬大化﹐能運大化也。

右第四章

關尹子曰﹕靑鸞子千歲而千歲化﹐桃子五仕而心五化﹐

靑鸞子者﹐古之聖人也﹐聖人之形﹐隨時攺化﹐歲歲更變﹐直至千歲﹐無時不移易變化也。然化化者﹐有不化者存也﹐不化者﹐眞常不變異之道也﹐如聖人行年六十﹐而六十化也﹐未嘗不始之是﹐而卒之非也﹐故云靑彎子千歲而千歲化也。桃子者﹐古之賢人也﹐五仕而爲官﹐而心五度攺化﹐如連伯玉行年六十而六十化﹐未知六十之是﹐而非五十九之非也。古云停燈於缸﹐後焰非前焰﹐假容於鎰﹐今吾非故吾是也﹐故云桃子五仕而心五化也。

聖人賓事去物﹐豈不欲建立於世哉﹐有形數者﹐懼化之不可知也。

事者﹐用也﹐聖人賓事不以用爲主也。道體眞空﹐不著物境﹐而物境自遠也﹐故云聖人賓事去物也。聖人不以建立妙用爲主﹐而保任眞空之體﹐但感而後應﹐應變常寂﹐而豈不歌建立妙。用利世哉﹐但不以用爲主也﹐若以建立妙用爲主﹐而反以眞空之體爲賓﹐則墮形數之迹﹐人天小果有漏之因﹐如影隨形﹐𨿽有非實旣墮形數之迹﹐則彼大化遷移攺變也﹐以此則明有形數者﹐懼汨大化也﹐學道之人﹐不可不悟此也。故云豈不欲建立於世哉﹐有形數者﹐懼化之不可知也。不可知者﹐爲才萌知識﹐卽落大化也。此章明以眞之體爲主﹐以建立妙用爲賓也﹐有體有用﹐則化化而不化也。

右第五章

關尹子曰﹕萬物變遷﹐𨿽互隱見﹐气一而已﹐惟聖人知一而不化。

萬物俄生俄長﹐俄老俄死﹐無時不變遷﹐春木隱﹐夏火見﹐夏火隱﹐秋金見﹐秋金隱﹐冬水見﹐冬水隱﹐春木見﹐土隱見於四季。五行四時﹐互相隱見﹐生生化化而不息﹐皆一气運轉﹐相推相蕩而行鬼神也。故云萬物變遷𨿽互隱見﹐气一而已也。聖人了悟不二之妙道猶如虛空﹐故不隨大化而遷移也。故云聖人知一而不化也。知者﹐悟也。此章明道運大化而不化也。

右第六章

關尹子曰﹕爪之生﹐發之長﹐榮衛之行﹐無頃刻止﹐眾人見之於著﹐不能見之於微。

人手爪甲共人頭髮﹐旋生旋退﹐及人身血行之榮﹐气行之衛﹐晝夜周流﹐而共爪發生長﹐俱無頃刻之時止息而不生長流行也。故云爪之生﹐發之長﹐榮衛之行﹐無頃止也。著者﹐贏迹也﹐眾人但見贏迹顯見﹐而不能見微細爪發之生長﹐榮衛之行也。故云眾人見之於著﹐不能見之於微也。

賢人見之於微﹐而不能任化﹐

郭子謙本有此十一字添入﹐甚有次序﹐故亦從而解之也。賢人但見於微妙而不能了心﹐故不能任化無化也。故云賢人見之於微﹐而不能任化也。

聖人任化﹐所以無化。

聖人了獨立而不攺之體﹐任周行而不殆之用也﹐任周行而不殆之用﹐卽任化也﹐了獨立而不攺之體﹐卽無化也。故云聖人任化﹐所以無化也。此章明道獨立而不攺﹐周行而不殆也。

右第七章

關尹子曰﹕室中有常見聞矣﹐旣而之門之鄰﹐之裏之黨﹐旣而之郊之山之川﹐見聞各異﹐好惡隨之﹐和競從之﹐得失成之﹐

堂內退房日室﹐五家爲鄰﹐五鄰爲裏﹐五百家爲黨﹐城郭之外日郊也﹐人居堂室之內﹐所見聞人物之境﹐以爲尋常日日見聞也。故云室中有常見聞矣也。之者﹐往也﹐旣以從室往院門﹐又往鄰里鄕黨﹐或又往城外郊野﹐又往山林川澤﹐眼見眾色形相之境不同﹐耳聞眾聲之境不同﹐故云旣而之門之鄰﹐之裏之黨﹐旣而之郊之山之川﹐見聞各異也。眼見耳聞色聲之境各異﹐有喜而好愛之﹐有不喜而惡嫌之﹐有和順同樂之境﹐有違逆爭競之境﹐有可取而得之﹐有可拾而失之﹐如此之境﹐隨情變化﹐隨從成就之。故云好惡隨之﹐和競從之﹐得失成之也。

是以聖人動止有戒。

止者﹐靜也﹐戒者﹐禁止也。聖人垂訓學人﹐一動一靜﹐令有禁止聲色﹐饉愼行藏﹐不隨見見聞聞色聲之境遷變也﹐故云是以聖人動止有戒也。動止有戒者﹐訓學人也﹐彼旣是聖人﹐又何戒哉。此章明迷人隨色聲攺變也。

右第八章

關尹子曰﹕譬如大海﹐能變化億萬蛟魚﹐水一而已﹐

大海諭前道運大化也﹐蛟魚諭賢愚也。大海能變化億萬蛟魚﹐俱生在一水中也﹐道能運大化變億萬賢愚﹐同生於一道也。故云譬如大海能變化億萬蛟魚﹐水一而已也。此乃起諭也。

我之與物﹐蓊然蔚然﹐在大化中﹐性一而已﹐知夫性一者﹐無人無我﹐無死無生。

蒼然者﹐艸木叢生稠密之貌也﹐蔚然者﹐艸木繁盛之貌也。我之與物﹐蒼然蔚然﹐如荒艸叢生﹐林木繁盛﹐不可勝數﹐俱在大化中﹐道性不二而已也﹐故云我之與物﹐蒼然蔚然在大化中﹐性一而已。此合諭也。了悟眞空不二之道﹐性外不見人之過﹐內不見我之自﹐是心同大虛﹐無滅無生也。故云知夫性一者﹐無人無我﹐無死無生也。死者﹐滅也。此章明道性無人我﹐死生不屬大化也。

右第九章

關尹子曰﹕天下之理﹐是或化爲非﹐非或化爲是﹐恩或化爲條﹐條或化爲恩﹐

天下事理隨人妄情而變﹐同於己者謂之是﹐或因公事違己私情﹐前日之是﹐化之爲非也﹔不同於己者爲非﹐或因私事順己私情﹐前日之非化之爲是也。故雲天下之理﹐是或化爲非﹐非或化爲是也。天下之恩莫大於君父﹐或因公事公理違己私情﹐前日莫大之恩﹐化爲莫大之條也﹐世有弒君弒父者是也﹔天下之偉莫大於敵國﹐或因私事私理順己私情﹐前日莫大之偉﹐化爲莫大之恩也﹐世有敵國和好結親者是也。故云恩或化爲偉﹐偉或化爲恩也。

是以聖人居常慮變。

是以者﹐因上仍下之辭也。聖人垂訓學人﹐安性之大常﹐戒情之小變﹐不徇私也﹐故云是以聖人居常慮變也。居者﹐安也﹐慮者﹐審思而戒愼也。此章明徇妄情之小變﹐則是非恩偉之不正﹐任眞性之大常﹐冥是非之恩條者也。

右第十章

關尹子曰﹕人之少也﹐當佩乎父兄之教﹐人之壯也﹐當達乎朋友之箴﹐人之老也﹐當警乎少壯之說﹐萬化𨿽移﹐不能厄我。

人之年少之時﹐父兄有教韶之言﹐當書之佩帶於身﹐依從而行之無忘也﹐故云人之少也﹐當佩乎父兄之教也。壯年之時﹐或有同門之朋﹐同志之友﹐相爲箴規藥石徳之﹐病當通達曉解﹐不憚攺過﹐日新其徳也。故云人之壯也﹐當達乎朋友之箴也。人之老年之時﹐歷事旣久﹐飽請是非得失﹐當以所請事理警戒於少壯之人﹐演說訓之無厭﹐乃仁人之心也。故云人之老也﹐當警乎少壯之說也。如上所說﹐少從父兄教﹐壯達朋友箴﹐老警少壯說﹐則不逆爲人之理也。任理而寓遊於世﹐𨿽萬化密移﹐但不違拒造物﹐順之而無危厄也﹐故云萬化𨿽移﹐不能厄我也。此章明任理則可與造物同遊而無厄也。

右第十一章

關尹子曰﹕天下之理﹐輕者易化﹐重者難化﹐

天下之理性所棄輕淸之气﹐其人鈴根性明利﹐則容易化之而開悟也。故雲天下之理﹐輕者易化也。所棄重濁之气﹐其人鈴根性暗鈍﹐則難化之而悟也﹐故云重者難化也。

譬如風雲﹐須臾變滅﹐金玉之性﹐歷久不渝。

淪者﹐變也﹐譬如風雲之气﹐須突頃刻變滅﹐沒而不見也。故云譬如風雲﹐須央變滅也。此諭前輕者易化也。金性堅﹐玉性硬﹐故能歷時長久不變攺也。故云金玉之性﹐歷久不渝也。此諭前重者難化也。

人之輕明者﹐能與造化俱化而不畱﹐殆有未嘗化者存。

人之所稟輕淸之气﹐根性明利﹐心易開悟﹐能與造化同遊而無滯也。故云人之淸明者﹐能與造化俱化而不畱也。不畱者﹐不滯也。旣然了悟與造化同遊而無滯﹐則任化而無化﹐行小變而不失大常也﹐故云殆有未嘗化者存也。存者不失大常也。此章明利根者易悟﹐任化而無化也。

右第十二章

關尹子曰﹕二幼相好﹐及其壯也﹐相遇則不相識﹐二壯相好﹐及其老也﹐相遇則不相識﹐如雀蛤鷹鳩之化﹐無昔無今。

二人年幼相愛﹐喜好遊戲相狎﹐及其相別多年﹐俱長壯盛﹐變貌更形﹐二人再相遇﹐則不能相識如幼之時也。故云二幼相好﹐及其壯也﹐相遇則不相識也。二人年壯﹐相爲莫逆之交﹐喜好同學﹐及其相別多年﹐更形易貌﹐皓首蒼顏﹐皮效絞皺﹐二人再相遇﹐則不能相識如壯年相好也。故云二壯相好﹐及其老也﹐相遇則不相識也。二幼化壯﹐二壯化老﹐如雀入水化爲蛤﹐又如鳩之化爲鷹鷂也﹐《化書》云﹕蛇化爲龜﹐雀化爲蛤是也。又《列子》云﹕鷂化爲鶴﹐鶴化爲布谷﹐布谷復化爲鷂是也。布谷者﹐卽鳩之異名也。故云如雀蛤鷹鳩之化﹐無昔無今也﹐雀爲蛤之昔﹐蛤爲雀之今﹐雀之爲蛤﹐蛤全體是雀也﹐鳩之爲鷂﹐鷂全體是鳩也﹐如此形𨿽變﹐性無古今也。此章明形隨化化而不息﹐性越古今而無變異也。

右第十三章

文始眞經注卷之七竟

﹟1『用』﹐據前之經文﹐當爲『周』。

﹟2此句﹐《關尹子》和《無上妙道文始眞經》皆作『而易於信物』。

﹟3按前經文﹐此句當爲『日行四十萬里』。

文始眞經注卷之八

神峯逍遙子牛道淳直解

八籌篇

籌者﹐物也﹐凡六章。

關尹子曰﹕古之善碟曹灼龜者﹐能於今中示古﹐古中示今﹐髙中示下﹐下中示髙﹐小中示大﹐大中示小﹐一中示多﹐多中示一﹐人中示物﹐物中示人﹐我中示彼﹐彼中示我。

著龜見解二柱首章﹐古之人有善蝶著艸﹐若以熱鐵錐灼鉆龜殼﹐以兆未來過去見在之吉凶也﹐能以今之事﹐示曉古之理﹐復以古之理﹐示曉今事之吉凶得失也。故云古之善蝶著灼龜者﹐能於今中示古﹐古中示今也。髙者﹐天也﹐天屬陽﹐陽屬吉也﹐下者﹐地也﹐地屬陰﹐陰者屬凶也﹐搽著灼龜﹐能於吉中示告人之凶﹐復能凶中示告人之吉也﹐故云髙中示下﹐下中示髙也。小者﹐一身也﹐大者﹐天下國家也。蝶著灼龜﹐能於一身告示天下國家之禍福也﹐復能於天下國家告示一身之吉凶也﹐故云小中示大﹐大中示小也。一者﹐人君也﹐多者﹐百姓也。蝶著灼龜﹐能於人君告示百姓之禍福﹐復能於百姓告示人君之吉凶也﹐故云一中示多﹐多中示一也。物者﹐財物也。搽著約龜﹐能於人之得失告示財物多寡也﹐復於財物多寡告示人之得失也﹐故云人中示物﹐物中示人也。彼者﹐父母兄弟妻子也。蝶著灼龜﹐能於我之八字﹐告示父母兄弟妻子存亡得失多寡也﹐復於父母兄弟妻子存亡得失多寡﹐告示我之八字貴賤禍福也﹐故云我中示彼﹐彼中示我也。

是道也﹐其來無今﹐其往無古﹐其髙無蓋﹐其低無載﹐其大無外﹐其小無內﹐其本無一﹐其末無多﹐其外無物﹐其內無人﹐其近無我﹐其遠無彼。

是者﹐此也。此眞空不可思議之道﹐非同搽著灼龜分析今古髙下﹑大小一多﹑人物彼我之六對待也。道不屬時﹐獨往獨來﹐無古今之異也﹐故云是道也﹐其來無今﹐其往無古也。道不屬形位﹐充塞虛空上下﹐無所不在﹐非似天地定於蓋載也﹐故云其髙無蓋﹐其低無載也。道不屬內外中邊﹐言其大者﹐廣無邊際﹐言其小者﹐視之不見﹐故云其大無外﹐其小無內也。道不屬數﹐不可定於一多也﹐道爲五太﹑二儀﹑萬物之本源﹐運行一气﹐化生天地萬物﹐天地萬物無須突離於道﹐若離於道﹐則天地萬物壞滅也﹐以此知天地萬物爲道之末也﹐故云其本無一﹐其末無多也。此其本無一﹐其末無多﹐郭子謙本有此八字﹐於經甚有次序﹐故亦從而解之也。道不屬人物﹐內外不二也﹐故云其外無物﹐其內無人也。道不屬彼我﹐遠近不二也﹐故云其近無我﹐其遠無彼也。

不可析﹐不可合﹐不可諭﹐不可思﹐惟其渾淪﹐所以爲道。

道如虛空﹐無散無聚也﹐故云不可析﹐不可合也。道無相似﹐無比倫﹐無情識﹐故不可以言議而譬諭﹐不可以心思而知解也﹐故云不可諭﹐不可思也。若人了悟﹐本自具足﹐本自見成﹐本自全眞﹐不假修爲造作扭捏也﹐如此彊名日道也﹐故云惟其渾淪﹐所以爲道也。此章明道不屬形數﹐不可分析而知也。

右第一章

關尹子曰﹕水潛﹐故蘊爲五精﹐火飛﹐故達爲五臭﹐木茂﹐故華爲五色﹐金堅﹐故實爲五聲﹐土和﹐故滋爲五味﹐

精者﹐精神之精也﹐水性好謄隱於內﹐故蘊積爲五虫之精。五虫者﹐鱗羽毛甲保也﹐水在藏爲腎﹐在五神爲精也﹐故雲水潛﹐故蘊爲五精也。火性好飛揚於外﹐故通達人鼻﹐爲鮏羴香焦朽之五臭也﹐故云火飛﹐故達爲五臭也。木性好榮茂﹐故華發爲靑黃赤白黑五色也﹐故云木茂﹐故華爲五色也。金性堅硬﹐故實而擊之﹐爲官商角徵羽之五音﹐聽之爲五聲也。土性溫和﹐故滋酸鹹甘辛苦之五味也﹐故云土和﹐故滋爲五味也。

其常五﹐其變不可計﹐其物五﹐其雜不可計。

其常五者﹐五常也﹐仁義禮智信也﹐七屬木﹐義屬金﹐禮屬火﹐智屬水﹐信屬土也。其物五者﹐金木水火土也。變者﹐雜也。此金木水火土之五行﹐仰之爲五星﹐俯之爲五嶽﹐位之爲五方﹐變之爲五色﹐擊之爲五音﹐族之爲五姓﹐物之爲五金﹐气之爲五臭﹐潛之爲五精﹐滋之爲五味﹐動之爲五虫﹐植之爲五行﹐善之爲五徳﹐惡之爲五賊﹐身之爲五藏﹐神之爲五神﹐識之爲五情也。故云其常五﹐其變不可計﹐其物五﹐其雜不可計也。

然則萬物在天地問﹐不可執謂之萬﹐不可執謂之五﹐不可執謂之一﹐

向之五行﹐變化萬物﹐紛紛擾擾於天地之問﹐其雜不可勝數計算﹐豈定執謂之萬哉﹐故云然則萬物在天地間﹐不可執謂之萬也。萬物歸屬五行﹐其常五﹐其變不可計﹐豈可執定謂之五行哉﹐故云不可執謂之五也。五行歸屬於一﹐一統億萬﹐生生化化而不息﹐豈可執定謂之一哉﹐故云不可執謂之一也。

不可執謂之非萬﹐不可執謂之非五﹐不可執謂之非一。

天地之問﹐蒼然蔚然﹐紛紛擾擾之物﹐豈止於億萬哉﹐柰何總名謂之萬物也﹐故云不可執謂之非萬也。萬物紛紛𨿽多﹐終歸屬於五行也﹐故云不可執謂之非五也。五行𨿽變不可計﹐終屬一气之統攝也﹐故云不可執謂之非一也。

或合之﹐或離之﹐以此必形﹐以此必數﹐以此必气﹐徒自勞爾﹐物不知我二我不知物。

或將萬物五行合之爲一﹐或將一气離之爲五行萬物也﹐故云或合之或離之也。旣有合有離﹐以此爻屬萬物之形﹐故云以此叉形也。以此萬物鈴屬五行之數也﹐故云以此鈴數也。以此五行叉屬一气也﹐故云以此叉气也。向來分別萬物五行一气﹐俱屬妄情﹐已落形數气化之變也﹐護徒自勞爾﹐若妄情返於眞性﹐則物我如如﹐各不相知﹐迥出形數气運變化之外也﹐故云徒自勞爾﹐物不知我﹐我不知物也。此章明才萌妄情﹐卽落形數气運之化﹐妄情復本﹐則形數气運不可得而拘也。

右第二章

關尹子曰﹕卽吾心中可作萬物﹐蓋心有所之﹐則愛從之﹐愛從之﹐則精從之。

心本淸淨﹐元無一物﹐等同太虛﹐於此淸淨心上﹐忽萌一妄情於此﹐不覺是妄﹐則情情相續﹐積之爲萬情﹐萬情迷染萬﹑物也﹐經云﹕一情認之﹐積爲萬情﹐萬情認之﹐積爲萬物是也﹐故云卽吾心中可作萬物也。蓋心之妄情有所往﹐則隨所愛之境﹐從而往之也﹐愛屬水﹐水屬精﹐心情有所愛之境﹐則精神亦從之所往也﹐故云蓋心有所之﹐則愛從之﹐愛從之﹐則精從之也。之者﹐往也。

蓋心有所結﹐先凝爲水﹐心慕物涎出﹐心悲物淚出﹐心愧物汗出。

元气周身﹐隨心感而出見﹐蓋心有住著﹐彼所住著之境結縛也﹐故云蓋心有所結也。心先與物凝﹑滯﹐則元气化而爲水也﹐心若有所慕愛可食之物﹐則元气於。中化爲涎液而出見也﹐故云先凝爲水﹐心慕物涎出也。心感淒愴﹐親戚死喪﹐忽然悲哀﹐則元气於眼中化爲淚而出見也﹐故云心悲物淚出也。自作不善之行﹐見人忽起慚愧之心﹐則元气於面化爲汗而出見也﹐故云心愧物汗出也。

無暫而不久﹐無久而不變﹐

暫者﹐不久也﹐久者﹐常靜也﹐變者﹐動也。若無暫生暫滅之情念﹐而不能悟眞空常靜之心體也﹐故云無暫而不久也。若無悟眞空常靜之心體﹐而不能應＇羣動之變而常寂也﹐故云無久而不變也。

水生木﹐木生火﹐火生土﹐土生金﹐金生水﹐相攻相克﹐不可勝數。

人心藏屬火﹐內藏神﹐其神情好喜也。肝藏屬木﹐內藏魂﹐其魂情好怒也。脾藏屬土﹐內藏意﹐其意情好思也。肺藏屬金﹐內藏魄﹐其魄情好憂也。腎藏屬水﹐內藏精﹐其精情好恐也。精生魂﹐則恐生怒﹐故雲水生木也。魂生神﹐怒生喜﹐故云木生火也。神生意﹐喜生思﹐故云火生土也。意生魄﹐思生憂﹐故云土生金也。魄生精﹐憂生恐﹐故云金生水也。攻字應作生字﹐恐傳寫之誤也﹐應作相生相克也。相克者﹐水克火﹐火克金﹐金克木﹐木克土﹐土克水也。五行相生相克﹐化生天地萬物﹐萬物相生相克﹐不可以數計算也﹐故云相生相克﹐不可勝數也。

嬰兒藥女﹐金樓絳宮﹐靑蛟白虎﹐寶鼎紅鑪﹐皆此物﹐有非此物存者。

賢藏屬坎﹐坎中陽爻謂之嬰兒﹐卽精化元陽之气也。心藏屬離﹐離中陰爻謂之藥女﹐卽心液之神也。肺藏屬兌﹐兌屬金管十二節﹐謂之金樓也﹐又謂之十二重樓也。心藏屬火﹐火色赤﹐謂之絳官也。肝藏屬木﹐內藏魂﹐木色靑﹐謂之靑絞﹐又謂之靑龍也。肺藏屬金﹐內藏魄﹐金色白﹐謂之白虎。故云嬰兒藥女﹐金樓絳官﹐靑絞白虎也。身中元气屬陽﹐陽屬乾也﹐乾屬金﹐乃謂之寶鼎也。心中之神屬陰﹐陰屬坤﹐心屬火﹐火色紅﹐乃謂之紅鑪也。身心謂之乾坤鼎鑪也。旣身心爲鼎鑪﹐卽神气爲藥物也﹐故云寶鼎紅鑪﹐皆此物也。此物者﹐卽神气也。道無形名﹐乃爲神气之祖﹐神气之祖者﹐乃不可思議之道也﹐故云有非此物存者也。此章明道運神气﹐變化無窮也。

右第三章

關尹子曰﹕烏獸俄喲喲﹐俄旬旬﹐俄逃逃﹐艸木俄茁茁﹐俄停停﹐俄蕭蕭﹐天地不能畱﹐聖人不能系﹐

喲喲者﹐烏獸之子初生之聲也﹐旬旬者﹐烏獸經數旬長大也﹐逃逃者﹐烏獸老而死亡如人逃遁不見也﹐茁茁者﹐艸木初生芽也﹐停停者﹐艸木長大停停卓立也﹐蕭蕭者﹐艸木老枯蕭蕭無葉也﹐言烏獸俄生俄長﹐俄頃之問復變而爲死也﹐故云烏獸俄喲喲﹐俄旬旬﹐俄逃逃也。艸木俄生俄長﹐俄頃之問復變而爲枯死也﹐故云艸木俄茁茁﹐俄停停﹐俄蕭蕭也。烏獸艸木生時不得不生﹐長時不得不長﹐老時不得不老﹐死時不得不死﹐生長老死四者﹐大化之流行﹐𨿽天地之廣大﹐聖人之神通﹐亦不能暫畱系﹐而使不生長老死也﹐故雲天地不能畱﹐聖人亦不能系也。

有運者存焉爾。

造物運斡一气﹐陰陽五行四時相推相蕩﹐生生化化無有窮極﹐故云有運者存焉爾也。

有之在彼﹐無之在此﹐鼓不檸則不嗚﹐偶之在彼﹐奇之在此﹐檸不手則不擊。

有造化之運﹐在彼迷情形气之數也﹐故云有之在彼也。無物眞空之道﹐在此心開了悟﹐與道冥合﹐不屬形气時數﹐造化安能運之哉﹐故云無之在此也。心旣開悟﹐不生妄情﹐不染物境﹐淸淨湛然﹐猶如虛空﹐彼造物豈能陶鑄虛空哉。心了如此﹐似鼓不用桿擊﹐則鼓不嗚響也﹐故云鼓不桿則不嗚也。與造化對偶﹐在彼迷情也﹐故云偶之在彼也。不與造化對偶﹐則奇然無倡﹐在此眞空了悟之心也﹐故云奇之在此也。眞空心尙未萌﹐豈有迷情染物哉﹐眞空如此﹐似桿不用手則不能擊鼓也﹐故云桿不手則不擊也。此章明迷染萬物﹐則不能逃於大化也﹐悟眞空﹐則大化不能遷也。

右第四章

關尹子曰﹕均一物也。眾人惑其名﹐見物不見道﹐賢人析其理﹐見道不見物。

一者﹐不二之道也﹐物者﹐天地萬物也﹐天地萬物﹐咸賴不二之道而有其生也﹐故云均一物也﹐道寓於天地萬物﹐無所不在﹐眾人爲天地萬物之名惑亂其心﹐心迷著物﹐見物不見不二之道也﹐故云眾人惑其名﹐見物不見道也。賢人能分析事理﹐昭昭明白﹐明見道理﹐外忘萬物﹐故云賢人析其理﹐見道不見物也。

聖人合其天﹐不見道﹐不見物﹐一道皆道。

聖人了悟﹐冥契天眞﹐了道之實﹐志道之名﹐道名尙忘﹐何況物哉﹐故云聖人合其天﹐不見道﹐不見物也。道元不二﹐道無不在﹐故云一道皆道也。

不執之卽道﹐執之卽物。

心無所住﹐全身放下﹐卽冥契眞空妙有之道也﹐故云不執之卽道也。心有所住﹐染著種種之邊﹐卽迷情逐於境物也﹐故云執之卽物也。此章明未能洞徹﹐賢愚一例屬迷﹐了然悟徹﹐凡聖不二也。

右第五章

關尹子曰﹕知物之僞者﹐不必去物﹐譬如土牛木馬﹟1﹐𨿽情存牛馬之名﹐而心忘牛馬之實。

知者﹐悟也﹐了悟所有物境﹐皆是僞妄不眞﹐自然心不染著﹐湛然淸靜﹐不鈴去除物境也﹐故云知物之僞者﹐不鈴去物也。了悟所有物境僞妄不眞﹐自然不染﹐譬如泥土塑成牛﹐木雕刻成馬﹐見之﹐𨿽然情存牛馬之名像﹐而心自然志牛馬之眞實也﹐故云譬如土牛木馬。』𨿽情存牛馬之名﹐而心忘牛馬之實也。此章明了悟物境之僞忘﹟2﹐心自然淸靜無染也。

右第六章

文始眞經注卷之八竟

﹟1此句﹐《關尹子》和《無上妙道文始眞經》皆作『醫如見土牛木馬』。

﹟2『僞忘』﹐疑當作『僞妄』。

文始眞經注卷之九

神峯逍遙子牛道淳直解

九藥篇

藥者﹐雜治也﹐凡三十一章。

關尹子曰﹕勿輕小事﹐小隙沈舟﹔勿輕小物﹐小虫毒身﹔勿輕小人﹐小人賊國。

學道之人﹐微善鈴積﹐小過爻除﹐不可輕易﹐事𨿽微小﹐不可輕易而忽之﹐如萬斛之舟﹐𨿽筋頭小家﹐若不塞之﹐以至於沈沒大舟也﹐故云勿輕小事﹐小隙沈舟也。勿者﹐禁止之辭也﹐隙者﹐竅也。勿得輕易於小物﹐如蜴子七寸蛇﹐𨿽微小﹐若觀小可而近之﹐則被螫嗎而毒傷人身也﹐故云勿輕小物﹐小虫毒也﹟1。勿得輕易於小人﹐如黃巢赤眉黃巾等﹐𨿽是小人﹐而能賊漢唐天下﹐而況於國乎﹐故云勿輕小人﹐小人賊國家也。

能周小事﹐然後能成大事﹔能積小物﹐然後能成大物﹔能善小人﹐然後能契大人。

事者﹐用也﹐施之於用也﹐平等普利﹐不遺細行﹐然後能成上徳不徳之至徳﹐至徳者﹐大徳也﹐大徳者﹐乃道之大用也﹐故云能周小事﹐然後能成大事也。小物者﹐細行微功也﹐艸木昆虫亦救護而不害﹐妙有普利如同時雨﹐不擇荊棘田苗淨穢﹐平等普濟也﹐又如大海不擇淸濁﹐包容不辯也﹐所以能爲百谷王也﹐及其功行﹐積之大也爲賢爲聖﹐豈不是爲大人物哉﹐故云能積小物﹐然後能成大物也。善以仁徳普利﹐不擇君子小人﹐平等七慈﹐如此則不失人心﹐人皆推尊而敬之﹐然後能契大人之道也﹐故云能善小人﹐然後能契大人也。

天旣無可必者人﹐人又無能必者事﹐惟去事離人﹐則我在我﹐惟可卽可﹐

人之貴賤貧富﹐壽夭窮通﹐在乎天命﹐善惡迷悟爲小人君子賢聖﹐天命豈可鈴然定之哉﹐故雲天旣無可叉者人也。事者﹐用也﹐用之於惡爲小人﹐用之於善爲君子﹐用之於徳爲賢人﹐用之於道爲聖人﹐人之於用﹐豈可爻然一定之哉﹐故云人又無能叉者事也。若放拾諸綠﹐外離人相﹐藏諸妙用而無爲淸靜﹐則我不知有我﹐存亡自在﹐無可無不可﹐自由自在逍遙無拘也﹐故云惟去事離人﹐則我在我﹐惟可卽可也。

未有當繁簡可﹐當戒忍可﹐當勤惰可。

未有正當建立方便之門﹐眾行齊修﹐不拾一法﹐而卻掃﹐蕩復本而行簡易﹐則不可也﹐故云未有當繁簡可也。未有當合戒愼﹐而忍行之而不戒﹐則不可也﹐故云當戒忍可也。未有當精進善行之時﹐而卻懶惰不精進﹐則不可也﹐故云當勤惰可也。此章明防微杜漸﹐不遺細行﹐可以爲賢﹐可以爲聖也。

右第一章

關尹子曰﹕智之極者﹐知智果不足以周物﹐故愚﹔辯之極者﹐知辯果不足以諭物﹐故訥﹔勇之極者﹐知勇果不足以勝物﹐故怯。

極有智者﹐可以燭理通法﹐而智果實不足以周濟萬物﹐旣知如此﹐未若如愚韜晦契道也﹐故云智之極者﹐知智果不足以周物﹐故愚也。極能辮者﹐可以自明事理﹐以此知辮果不足以曉諭天下人物﹐不如若鈉養气神也﹐故云辮之極者﹐知辮果不足以諭物﹐故訥也。極勇有力者﹐可勝十人百人﹐以此知勇果不足以勝天下人物﹐未若如怯弱謙卑柔和而養徳也﹐故云勇之極者﹐知勇果不足以勝物﹐故怯也。此章明治智辮勇之病也。

右第二章

關尹子曰﹕天地萬物﹐無有一物是吾之物﹐物非我﹐物不得不應﹐我非我﹐我不得不養。

一气運陰陽﹐生天地萬物﹐而一气之源﹐本來無物﹐旣是本來無物﹐卽是眞空﹐物來相感﹐不得不應﹐但應物常寂也﹐故雲天地萬物﹐無有一物是吾之物﹐物非我物﹐不得不應也。吾者﹐本來也﹐一气運陰陽﹐生四大假合之我﹐而一气之源﹐本來元無四大假合之我也﹐旣寓假合﹐不得不資衣食而養之也﹐故云我非我﹐我不得不養也。非我者﹐本來也。

𨿽應物﹐未嘗有物﹐𨿽養我﹐未嘗有我。

眞空妙有𨿽應物﹐如空谷傳聲﹐應變常寂﹐谷未嘗有聲也﹐眞空應物亦復如是也﹐故云𨿽應物﹐未嘗有物也。了悟眞空﹐則四大如賃捨﹐𨿽資衣食之養﹐十二時中﹐獨露眞空﹐而眞空無我也﹐故云𨿽養我﹐未嘗有我也。

勿曰外物然後外我﹐勿曰外形然後外心﹐道一而已﹐不可序進。

外者﹐忘也。四大假合之身旣如賃捨﹐與物何異﹐俱是妄僞不眞﹐旣明俱是妄僞﹐一時頓忘﹐勿得言先忘萬物而復忘身也﹐故云勿日外物然後外我也。形者﹐四大之身也﹐心者﹐五蘊妄積之心也﹐不獨四大假合與物無異﹐而五蘊妄積之心﹐亦與物無異﹐而物我形心﹐均爲妄僞不眞﹐旣悟妄僞﹐一齊頓忘﹐勿得言先忘身而後忘五蘊妄積之心也﹐故云勿日外形然後外心也。道旣不二﹐無內外物我之分也﹐豈容次序而進之哉﹐故云道一而巳﹐不可序進也。心者﹐內也﹐形者﹐外也。此章明治迷著物我心形之病也。

右第三章

關尹子曰﹕諦毫末者﹐不見天地之大﹐審小音者﹐不聞雷霆之聲。

諦者﹐審察也﹐毫末者﹐秋兔毛之尖細也。詳審察視兔之秋毫之末﹐而心著微色相﹐故不睹天地之大色相也﹐故云諦毫末者﹐不見天地之大也。小音者﹐蠔納之聲也﹐雷聲之大者﹐爲霹靂震霆也。詳審察聽蠔納之微音聲﹐故不聞雷之震霆霹靂之大音聲也﹐故云審小音者﹐不聞雷霆之聲也。

見大者亦不見小﹐見邇者亦不見遠﹐聞大者亦不聞小﹐聞邇者亦不聞遠。

不獨審視秋毫之末﹐不見天地之大﹐若審視天地之大﹐亦不見秋毫之末也﹐故云見大者亦不見小也。邇者﹐近也。不獨見大者﹐亦不見小﹐若見淺近﹐亦不見深遠﹐生前之實相也﹐故云見邇者亦不見遠也。不獨審聽蠔納之音聲不聞雷霆之音聲﹐若審聽雷霆之音聲亦不聞蠔納之音聲也﹐故云聞大音者亦不聞小也。不獨聞大者亦不聞小﹐若聞淺近之淫音﹐亦不聞深遠劫外之威音也﹐故云聞邇者亦不聞遠也。

聖人無所見﹐故能無不見﹔無所聞﹐故能無不聞。

所見者色也﹐所聞者聲也﹐故毫末天地﹐形𨿽小大不同﹐而色不異也。蠔納雷霆﹐音𨿽小大不同﹐而聲不異也﹐聖人無所見無所聞者﹐不住著色聲也﹐不住著色聲者﹐眞空明聰無所不見聞也﹐故云聖人無所見﹐故能無不見﹐無所聞﹐故能無不聞也。此章明治迷染色聲之病也。

右第四章

關尹子曰﹕目之所見﹐不知其幾何﹐或愛金﹐或愛玉﹐是執一色爲目也﹐耳之所聞﹐不知其幾何﹐或愛鐘﹐或愛鼓﹐是執一聲爲耳也。

眼之所觀﹐不知其幾何之色﹐大約或是愛金之黃色﹐或是愛玉之白色﹐若愛金之黃色者﹐則惡玉之白色﹐若愛玉之白色者﹐則惡金之黃色也﹐如此須是愛執一色﹐爲目之偏見也﹐故云目之所見﹐不知其幾何﹐或愛金﹐或愛玉﹐是執一色爲目也。耳之所聽﹐不知其幾何之聲﹐大約或愛鐘之淸聲﹐或愛鼓之濁聲﹐若愛鐘之淸聲者﹐則惡鼓之濁聲也﹐若愛鼓之濁聲者﹐則惡鐘之淸聲也﹐如此須是愛執一聲﹐爲耳之偏聞也﹐故云耳之所聞﹐不知其幾何﹐或愛鐘﹐或愛鼓﹐是執一聲爲耳也。

惟聖人不慕之﹐不拒之﹐不處之。

了道聖人﹐洞徹眞空﹐不慕愛色聲﹐亦無色聲可除掃去也﹐何謂也﹖爲色聲於眞空不可得居止也﹐故云惟聖人不慕之﹐不拒之﹐不處之也。處者﹐居止也。此章明治迷執愛惡色聲之病也。

右第五章

關尹子曰﹕善今者可以行古﹐善末者可以立本。

今者﹐目前之人事也﹐古者﹐五太之先道理也﹐末者﹐五常百行也﹐本者﹐大本大宗之道也。善以目前人事及五常百行爲之妙用﹐可以應變無住﹐冥符五太之先﹐卓然獨立於大本大宗之道也﹐故云善今者可以行古﹐善末者可以立本也。行者﹐無住也。此章明治迷著事理本末﹐不悟體用之病也。

右第六章

關尹子曰﹕狡勝賊能捕賊﹐勇勝虎能捕虎﹐

人心機狡﹐勝過於賊寇﹐可以能捕捉賊寇也﹐故云狡勝賊能捕賊也。人力威勇勝過於虎豹﹐可以能捕擒虎豹也﹐故云勇勝虎能捕虎也。此設諭也。

能克己乃能成己﹐能勝物乃能利物﹐能忘道乃能有道。

克者﹐勝也﹐己者﹐私也。善能勝去己之私欲﹐乃能成己之至徳也﹐故云能克己乃能成己也。善能勝去迷食物欲﹐乃能普利人物﹐以成萬億之妙行也﹐故云能勝物乃能利物也。善能忘卻悟道之智慧﹐則冥符眞空﹐而不失妙有眞空之道也﹐故云能忘道乃能有道。能有者﹐不失妙有也。此章明治不能忘悟道智慧之病也。

右第七章

關尹子曰﹕函堅則物必毀之﹐剛斯折矣﹐刀利則物必摧之﹐銳斯挫矣。

函者﹐鐘甲也。鐘甲𨿽堅硬﹐則叉有硬弓彊弩箭之物穿透而毀之也﹐以此則知凡物之太剛﹐又有物以折碎之也﹐故云函堅則物鈴毀之﹐剛斯折矣也。刀刃鋒利﹐則叉有鋼石之物摧壞其鋒刃也﹐以此則知凡物鈷銳﹐則叉有物以挫毀之也﹐故云刀利則物爻摧之﹐銳斯挫矣也。以此設諭也。

威鳳以難見爲神﹐是以聖人以深爲根﹐走麝以遺香不捕﹐是以聖人以約爲紀。

已上二譬諭﹐如威尊之鳳凰﹐以世人希罕難見爲神異也﹐若頻頻見世﹐則世人不爲希罕難見之神異也﹐故云威鳳以難見爲神也。因上譬諭﹐是以知聖人韜光﹐冥符幽深之道﹐以爲五太二儀五常百行之根源也﹐故云是以聖人以深爲根也。香獐﹐人逐之急﹐自唱臍麝而遺棄之﹐人見之無麝﹐則不捕捉也﹐故雲走麝以遺香不捕。因上歷諭﹐是以知聖人檢約聖智神通﹐冥於眞空﹐物來感之不得已而後應﹐常應常寂﹐不離至道﹐如网之有紀有网﹐引之而眾目齊張也﹐故云是以聖人以約爲紀也。此合諭也。此章明治不能摧彊挫說﹐及不能韜晦聖智神通之病也。

右第八章

關尹子曰﹕鉼有二竅﹐水實之﹐倒瀉﹐閉一﹐則水不下。蓋不升則不降﹐井𨿽千仞﹐汲之水上﹐蓋不降則不升。

實者﹐滿也﹐鉼之兩頭有竅﹐先塞下竅﹐以水注於鉼內﹐充實旣滿﹐提起猛塞上竅﹐取去下竅先塞之物瀉之﹐水不下流也。何爲也﹖爲猛塞一竅﹐气不通也﹐蓋气不升通﹐則水不降也﹐故云鉼有二竅﹐水實之﹐倒瀉閉一﹐則水不下﹐蓋不升則不下降也。一仞七尺﹐又如井𨿽七千尺之深﹐以繩引桶而汲之﹐則水亦從之而上出也﹐故云井𨿽千仞﹐汲之水上也﹐若不以繩引桶下汲之﹐而水亦無由上出也﹐故云蓋不降則不升也。此設諭也。

是以聖人不先物。

已上所說譬諭﹐不升則不降﹐不降則不升﹐以此則知是以聖人不先物﹐則物不先聖人也。不先者﹐聖人不先自尊大傲人﹐人亦不敢傲聖人也﹐故云是以聖人不先物也。物者﹐人物也。此章明治不能持後之病也。

右第九章

關尹子曰﹕人之有失﹐𨿽已受害於已失之後﹐久之﹐竊議於未失之前﹐

世之迷人﹐或用之於不善﹐則於善行而有失﹐𨿽然因失善行﹐而自己受凶禍之害於已失善行之後﹐久之﹐自省悔過﹐私自暗議所用所行之善惡吉凶利害於未失之前﹐再饉用之而行善行也。故云人之有失﹐𨿽已受害於已失之後﹐久之﹐竊議於未失之前也。竊者﹐私也。

惟其不恃己聰明﹐而兼人之聰明﹐自然無我﹐而兼天下之我﹐終身行之﹐可以不失。

惟達士了悟妙道﹐亦不恃賴了悟妙道之聰明﹐藏諸妙用兼眾人聰明乏用﹐隨所便利眾人之用﹐亦從而用之﹐普利自然無我也﹐故云惟其不恃已聰明﹐而兼人之聰明﹐自然無我也。眞空無我﹐應物見形﹐如一月普見一切水也﹐一切水月光明﹐皆因天上一月光明之統攝也。天下之人聰明﹐皆是一眞空道之威光統攝也﹐以眞空道之威光﹐應變常寂﹐則終身無住於中邊﹐可爲妙用普利﹐不失於道徳也﹐故云而兼天下之我﹐終身行之﹐可以不﹟2也。行者﹐無住也﹐以者﹐用也。此章明治不能無我普利之病也。

右第十章

關尹子曰﹕古今之俗不同﹐東西南北之俗又不同﹐至於一家一身之善又不同﹐吾豈執一豫格後世哉。

往古來今﹐風俗淳澆之各異也﹐故云古今之俗不同也。束夷﹑西戎﹑南蠻﹑北狄風俗之各異也﹐故云束西南北之俗又不同也。處處各一家﹐家家各一身﹐好惡善惡之各異也﹐故云至於一家一身之善又不同也。天下人之心情隨時攺化﹐所向不同﹐吾豈可執定一法﹐豫先爲後世之格式哉﹐故云吾豈執一豫格後世哉。

惟隨時同俗﹐先機後事﹐捐忿塞欲﹐簡物恕人﹐權其輕重而爲之﹐自然合神不測﹐契道無方。

大達之士﹐惟能隨時達變而無我﹐和光同塵而無心﹐先了眞空妙有之活機﹐事感而後應﹐應變而常寂也﹐故云惟隨時同俗﹐先機後事也。如上所說﹐旣了眞空妙有之活機﹐物來逐之﹐而心無瞋怒﹐美色魔之﹐而心無染著也﹐故云捐忿塞欲也。心無嚷怒﹐是捐去其忿怒﹐心無染著﹐是塞斷其色欲也﹐故云懲忿窒欲﹐源於此也。大達之士﹐不多食外物﹐但資生之具﹐不得已而用之﹐不由義而不取也﹐故云簡物也。大達之士﹐虛綠而葆眞﹐淸而容物﹐又如巨海處下﹐淸濁皆容納也﹐故云恕人也。旣能容物恕人﹐其應物也﹐如懸鏡以鎰形﹐不遺妍醜﹐其用事也﹐如權衡以等物﹐不失輕重﹐無爲而無不爲也﹐故云權其輕重而爲之也。旣無爲而無不爲﹐以不神之神爲用﹐而陰陽莫能測﹐以不可思議之道爲體﹐應變無方也﹐故云自然合神不測﹐契道無方也。此章明治不能以活機應變隨時之病也。

右第十一章

關尹子曰﹕有道交者﹐有徳交者﹐有事交者。

大達之士﹐了悟妙道﹐同契相求爲莫逆之交也﹐故云有道交者也。同行眾善之君子﹐相爲忘年之交也﹐故云有徳交也。同經營公私之事﹐遂有相得以爲交也﹐故云有事交者也。

道交者﹐父子也﹐出於是非賢愚之外﹐故久﹔徳交者﹐則有是非賢愚矣﹐故或合或離﹔事交者﹐合則離。

同了道之人﹐相爲莫逆之交﹐猶如父子之親﹐相忘是非賢愚﹐以遊物境之外﹐﹑水無絕交也﹐故云道交者父子也﹐出於是非賢愚之外﹐故久也。同爲善人君子﹐以徳行爲務﹐相與爲交﹐不能無心﹐所以分別是非賢愚﹐而有合有離也﹐故云徳交者﹐則有是非賢愚矣﹐或合或離也。不以道徳爲心﹐同經營公私之事﹐以俗禮爲交﹐𨿽事合而情離﹐稍有相違而絕交也﹐故云事交者﹐合則離也。《莊子》云﹕君子結交淡若水﹐小人結交甘若醴﹐君子淡以親﹐小人甘以絕是也。此章明治不能道交之病也。

右第十二章

關尹子曰﹕勿以拙陋日道之質﹐當樂敏捷﹔勿以愚暗日道之晦﹐當樂輕明﹔勿以傲易日道之髙﹐當樂和同﹔勿以汗漫曰道之廣﹐當樂要急﹔勿以幽憂曰道之寂﹐當樂悅豫﹔古人之言學之多獘﹐不可不救。

勿得言鈍拙鄙陋以爲道之質朴﹐當以聰敏捷利了悟爲樂也﹐故云勿以拙陋日道之質﹐當樂敏捷也。勿得言愚癡無明黑暗爲學道之韜晦﹐當以輕淸明了爲樂也﹐故云勿以愚暗日道之晦﹐當樂輕明也。勿得言傲慢輕易於人爲道徳之髙﹐當以謙遜和光同塵不染爲樂也﹐故云勿以傲易日道之髙﹐當樂和同也。勿得言汗漫沸蕩頑空以爲道之廣大﹐當以了悟眞空爲要妙﹐以妙有爲應變急切之用以爲樂也﹐故云勿以汗漫日道之廣﹐當樂要急也。勿得言身處幽靜﹐心懷憂愁﹐以成學道之寂靜﹐當以逍遙悅豫不染爲淸靜之樂也﹐故云勿以幽憂日道之寂﹐當樂悅豫也。如拙陋愚暗傲易汗漫幽憂之五者﹐皆是古人了達佯狂混世之言﹐後學不悟﹐便爲眞實﹐依而行之﹐以爲學道之獘病﹐不可不以藥石之言救療也。故云古人之言學之多獘﹐不可不救也。此章明治不能悟古人言之病也。

右第十三章

關尹子曰﹕不可非世是已﹐不可卑人尊己﹐不可以輕忽道已﹐不可以訕謗徳已﹐不可以鄙猥才已。

學道之人﹐不可見他人之過惡﹐專開病眼﹐舉世之人以爲非﹐以恃所能勝心﹐自專自是也﹐故云不可非世是已也。學道之人﹐不可小觀眾人﹐以爲卑賤﹐而自尊自大也﹐故云不可卑人尊己也。學道之人﹐不可輕忽傲慢眾人﹐以爲不悟妙道﹐而自專以爲有道也﹐故云不可以輕忽道已也。學道之人﹐不可專一訕謗他人﹐以爲無徳﹐自專已有徳也﹐故云不可以訕謗徳已也。學道之人﹐不可小觀眾人爲鄙猥愚陋無才﹐而自專已有才學也﹐故云不可以鄙猥才已也。此章明治不能忘人我能所之病也。

右第十四章

關尹子曰﹕困天下之智者﹐不在智而在愚﹔窮天下之辯者﹐不在辯而在訥﹔伏天下之勇者﹐不在勇而在怯。

眞空窈冥﹐不可以智知而識識﹐故能困天下大智之人也﹐了道之士﹐默默韜晦如愚﹐世有智者不可得而知也﹐故云困天下之智者﹐不在智而在愚也。道本無名﹐不可得而言辧﹐而天下言辮者﹐於此窮而無辮也﹐了悟道者難以告人﹐未若如訥不辮言也﹐故云窮天下之辮者﹐不在辮而在訥也。了悟妙道﹐以無爲淸靜保內﹐以謙卑柔弱不與物爭保外﹐天下有好爭者﹐莫能與不爭者爭﹐如此則天下無敵也。以不爭之徳﹐能伏天下勇力之人﹐不在於爭也﹐故云伏天下之勇者﹐不在勇而在怯也。怯者﹐柔弱也。此章明治不能忘智辮勇力之病也。

右第十五章

關尹子曰﹕天不能冬蓮春菊﹐是以聖人不違時﹐也不能﹟3洛橘汶貉﹐是以聖人不違俗。

蓮花夏開﹐菊花秋開﹐天不能使蓮花冬開﹐而菊花春開也﹐是以聖人不逆天之四季﹐不違時之通塞也﹐故雲天不能冬蓮春菊﹐是以聖人不違時也。洛者﹐嵩洛之地也﹐橘者﹐柑子也﹐多生江南暖處﹐移來嵩山洛水之畔栽種之﹐而變爲秋也。汶山所出之水爲之汶江﹐在吳越之地也﹐狐貉生於江北髙原山野﹐將到江南下濕之地則死也﹐此二者地气使然也。旣地不能洛地生橘﹐江南生貉﹐以此聖人不違夷狄蠻戎中夏之風俗也﹐故云地不能洛橘汶貉﹐是以聖人不違俗也。

聖人不能使手步足握﹐是以聖人不違我所長﹐聖人不能使魚飛禽馳﹐是以聖人不違人所長。

以掘爲手所長﹐以步爲足所長﹐𨿽聖人豈能使手步足握﹐易手足之用哉﹐以此聖人不違拒我之六用所長也﹐故云聖人不能使手步足握﹐是以聖人不違我所長也。長者以能爲爲長﹐以不能爲爲短也﹐魚以水中能遊爲長也﹐禽以空中能飛騰爲長也﹐馳者﹐馬走速也﹐𨿽聖人﹐豈能易魚禽遊馳飛騰哉﹐以此聖人不違拒眾人所長之用也﹐故云聖人不能使魚飛禽馳﹐是以聖人不違人所長也。

夫如是者﹐可動可止﹐可晦可明﹐惟不可拘﹐所以爲道。

如是者﹐已上所說聖人不違時﹑不違俗﹑不違我所長﹑不違人所長之四者也。如此不違四者﹐可動時﹐亦不違時之動﹐可止時﹐亦不違時之止﹐可晦時﹐亦不違時之晦﹐可明時﹐亦不﹟遲時之明。惟能不違拒造物之變化﹐不拘泥於死法﹐所以應變無窮而爲妙道也。故云夫如是者﹐可動可止﹐可晦可明﹐惟不可拘﹐所以爲道也。此章明治不能隨時達變之病也。

右第十六章

關尹子曰﹕少言者﹐不爲人所忌﹔少行者﹐不爲人所短﹔少智者﹐不爲人所勞﹔少能者﹐不爲人所役。

學道之人﹐愼言儉語則寡過﹐不爲眾人之所忌憚也﹐故云少言者﹐不爲人所忌也。於利名場上﹐愼多貴進行履﹐則不爲眾人所嫉壞短遏也﹐故云少行者﹐不爲人所短也。智慧收藏﹐儉於使用﹐則不爲眾人之所勞苦也﹐故云少智者﹐不爲人所勞也。大巧若拙﹐檢施其能﹐則不爲眾人所役使也﹐故云少能者﹐不爲人所役也。此章明治不能忘言行智能之病也。

右第十七章

關尹子曰﹕操之以誠﹐行之以簡﹐待之以恕﹐應之以默﹐吾道不窮。

操者﹐持也﹐誠者﹐眞實也﹐簡者﹐不繁也﹐行者﹐無住也﹐待者﹐應也﹐恕者﹐寬裕包容也。了悟眞空實有﹐保任護持﹐無住種種之邊﹐如此簡當不繁也﹐故云操之以誠﹐行之以簡也。與眾同處﹐或禦羣下﹐但應之以寬裕包容﹐不見人之過失﹐曲全己徳也﹐故云待之以恕也。或有人來叩問﹐但動容密示﹐不假言教﹐利根頓悟﹐與吾所悟之道俱無窮極也﹐故云應之以默﹐吾道不窮也。此章明治不達誠簡恕默之病也。

右第十八章

關尹子曰﹕謀之於事﹐斷之於理﹐作之於人﹐成之於天﹐事師於今﹐理師於古﹐事同於人﹐道獨於己。

圖謀人事﹐以理裁斷而合其宜也﹐故云謀之於事﹐斷之於理也。所作之事﹐力與不力在人爲﹐而成與不成在天命也﹐故云作之於人﹐成之於天也。事以今人爲師﹐理以古人爲師也﹐故云事師於今﹐理師於古也。事者用也﹐用𨿽與眾人同﹐而了悟妙道﹐應變常寂﹐無染淸靜﹐不與眾人同也﹐故云事同於人﹐道獨於己也。此章明治不能事理圓通之病者也。

右第十九章

關尹子曰﹕金玉難捐﹐土石易捨﹐學道之士﹐遇微言妙行﹐愼勿執之﹐是可爲而不可執﹐若執之者﹐腹心之疾﹐無藥可療。

金玉者﹐諭聖人之言行也﹐土石者﹐諭幾人之言行也﹐金玉𨿽貴﹐入眼爲塵﹐大道無名迹﹐故言行不可及也﹐學人於聖人之言行難忘﹐如世人難拾金玉也﹐故云金玉難捐也。學人於幾人之言行容易忘之﹐如世人易拾土石也﹐故云土石易拾也。學道之士﹐若遇聖人微言妙行﹐愼勿執著不忘也﹐故云學道之士﹐遇微言妙行﹐愼勿執之也。聖人之妙行﹐可爲之而成徳﹐而不可執著聖人妙行之U迹也﹐故云是可爲不可執也。若執著之者﹐如人皮膚有病﹐容易治療﹐若人病在心腹﹐𨿽盧醫扁鵲﹐亦不能療治﹐迷人執著聖人妙行之迹﹐亦復如是也﹐故云執著之者﹐腹心之疾﹐無藥可療也。此章明治不能忘言行之病也。

右第十二章

關尹子曰﹕人不明於急務﹐而從事於多務他務奇務者﹐窮困災厄及之﹐

急務者﹐道徳也﹐多務者﹐萬法也﹐他務者﹐傍門仗藝也﹐奇務者﹐異世之衍也。學人不明了道徳爲簡要急切之務﹐而務泥萬法﹐或學傍門小法﹐或學醫卜工使之藝﹐或學異世奇怪之衍﹐學𨿽不同﹐失於道徳者一也﹐失於道徳而墮輪回﹐動經塵劫﹐無有出期﹐此窮困災厄莫大於是也﹐故云人不明於急務﹐而從事﹑於多務他務奇務者﹐窮困災厄及之也。從事者﹐務泥也﹐及之者﹐墮輪回也。

殊不知道無不在﹐不可捨此就彼。

此者﹐身心道徳急切之務也﹐彼者﹐多務他務奇務也。學人殊不知道無不在﹐卽此身心是道也﹐旣道無不在﹐何獨身心道不在哉。身心從道生﹐如涯從水生﹐卽涯是水也﹐卽此身心是道﹐亦復如是也﹐旣悟卽此身心是道﹐不可拾此身心﹐就彼多務他務奇務求道徳也﹐故云殊不知道無不在﹐不可拾此就彼也。此章明治不能以道徳爲務之病也。

右第二十一章

關尹子曰﹕天下之理﹐捨親就疏﹐捨本就末﹐捨賢就愚﹐捨近就遠﹐可暫而已﹐久則生害。

親者﹐性命也﹐疏者﹐財色也﹐本者﹐道也﹐末者﹐五常百行萬法也﹐賢者﹐智慧之徳也﹐愚者﹐癡迷也﹐近者﹐慈善也﹐遠者﹐眾惡也。天下之道理﹐學人迷之﹐拾性命道徳慈善﹐而就泥財色萬法﹐癡迷之眾惡﹐可暫樂妄情﹐而久泥不悟﹐墮輪回生死﹐胎卯濕化﹐無有了期﹐害莫大於此也。故雲天下之理﹐拾親就疏﹐拾本就末﹐拾賢就愚﹐拾近就遠﹐可暫而已﹐久則生害也。此章明治不悟道之病也。

右第二十二章

關尹子曰﹕昔之論道者﹐或曰凝寂﹐或日邃深﹐或日澄徹﹐或日空同﹐或日晦冥﹐愼勿遇此而生怖退。

凝者﹐定也﹐寂者﹐靜也﹐邃者﹐幽也。昔之古人論道者﹐或言泰定安靜者﹐或言道幽深難窮者﹐或言道如水之澄徹淵奧者﹐或言道如虛空廣大者﹐或言道隱晦杳冥莫測者﹐學人若遇此﹐或言凝寂﹑邃深﹑澄徹﹑空同﹑晦冥之五者﹐愼勿生怕怖之心﹐以爲道之難學而退怠也。故云昔之論道者﹐或日凝寂﹐或日邃深﹐或日澄徹﹐或日空同﹐或日晦冥﹐愼勿遇此而生怖退也。

天下至理﹐竟非言意﹐苟知非言非意在彼微言妙意之上﹐乃契吾說。

天下至理者﹐道也﹐竟者﹐終也。向來所論之言凝寂﹑邃深﹑澄徹﹑空同﹑晦冥之五者﹐總屬名相妄情之意識也﹐道本無名無情﹐窮究到徹盡之處﹐終非言意之可及也﹐故雲天下至理﹐竟非言意也。誠知非言意之可及﹐在彼古人微言妙意未萌之前﹐薦悟了然﹐洞徹本來見成之道﹐元自淸淨具足﹐不假修爲外求也﹐如此了悟﹐乃契合所說之義也。故云苟知非言非意在彼微言妙意之上﹐乃契吾說也。上者﹐前也﹐苟者﹐誠也。此章明治未了根塵之病也。

右第二十三章

關尹子曰﹕聖人大言金玉﹐小言桔梗芣苜﹐用之當﹐桔梗芣苜生之﹐不當﹐金玉斃之。

聖人大言者﹐如《道徳》《陰符》二經﹐如金玉之貴也﹐故云聖人大言金玉也。桔梗者﹐艸藥之名也﹐能治風濕之疾也。芣莒者﹐亦艸藥之名也﹐一名車前艸﹐能治赤白瀉痢之疾也。小言者﹐如後聖詩詞直言語錄也。或因詩詞直言語錄悟之而了道﹐如桔梗芣莒之艸藥治痊風濕痢疾﹐而人復安樂得活也。故云小言桔梗芣莒﹐用之當﹐桔梗芣莒生之也。用之當者﹐治痊疾也﹐生者﹐活也﹐或人背誦《道徳》《陰符》二經如同流水﹐而不能開悟了道者﹐如服金玉貴細之藥﹐不能痊愈風濕瀉痢之疾﹐以至於喪生也。故云不當﹐金玉斃之也。斃者﹐喪生也﹐不當者﹐不能痊疾也。此章明治分別經言精贏之病也。

右第二十四章

關尹子曰﹕言某事者﹐甲言利﹐乙言害﹐丙言或利或害﹐丁言俱利俱害﹐必居一於此矣﹐諭道者不言。

某者﹐代稱之辭也。世人言論事理﹐所見不同﹐一人名甲﹐言論此事﹐有利益於世也﹐一人名乙﹐言論彼事﹐有損害於世也﹐故云言某事者﹐甲言利﹐乙言害也。一人名丙﹐言論彼此之事﹐或有利益於世﹐或亦有害損於世也﹐故云丙言或利或害也。一人名丁﹐言論彼此之事﹐行之正﹐俱利益於世﹐彼此之事﹐行之不正﹐俱害損於世也﹐故云丁言俱利俱害也。甲乙丙丁四人﹐各論利害不同﹐然必有一人言之當﹐安於理也﹐故云叉居一於此矣。居者﹐安也。道本無名﹐不可以言比諭﹐在人心了悟而已﹐非如事有利害之比諭也﹐故云諭道者不言也。此章明治未忘利害之病也。

右第二十五章

關尹子曰﹕事有在事言有理﹐道無在道言無理﹐知言無理﹐則言言皆道﹐不知言無理﹐𨿽執至言﹐爲梗爲醫﹟4。

世問萬事﹐所用各有下落﹐言論一事﹐自有一理所在也﹐故云事有在事言有理也。道無處所下落﹐亦不屬名言事理﹐聖人之言皆無言之言﹐以薦言外之旨﹐若了悟無言之言﹐不屬事理﹐則終日言而未嘗言﹐言言無非道也。知者﹐悟也﹐若不悟無言之言不屬事理﹐𨿽執至人之言於道眼上﹐如人咽喉有物梗塞﹐又如人眼內有塵咪障也﹐故云不知言無理﹐𨿽執至言﹐爲梗爲醫也。醫當作翳。此章明治未忘事理之病也。

右第二十六章

關尹子曰﹕不信愚人易﹐不信賢人難﹐不信賢人易﹐不信聖人難﹐不信一聖人易﹐不信千聖人難。

不信者﹐不執泥而染著也﹐凡愚人之言行﹐不執泥染著則容易﹐至於賢人之言行則難忘也﹐故云不信愚人易﹐不信賢人難也。不執泥染著賢人之言行﹐亦容易﹐至於聖人之言行又難忘也﹐故云不信賢人易﹐不信聖人難也。不執泥染著一聖人之言行﹐又亦容易﹐至於千聖人之言行尢難忘也﹐故云不信一聖人易﹐不信千聖人難也。

夫不信千聖人者﹐外不見人﹐內不見我﹐上不見道﹐下不見事。

若夫學人不執泥染著千萬聖人之言行﹐則心忘名迹﹐冥然契道﹐而迥超幾聖人我事理之名迹也﹐故云不慕諸聖﹐不重已靈﹐正謂此也。故云夫不信千聖人者﹐外不見人﹐內不見我﹐上不見道﹐下不見事也。道者﹐理也。此章明治未忘凡聖之病也。

右第二十七章

關尹子曰﹕聖人言蒙蒙﹐所以使人聾﹐聖人言冥冥﹐所以使人盲﹐聖人言沈沈﹐所以使人瘡。

聖人之言﹐盡是無言之言﹐令人於無言之言﹐薦悟言外之旨﹐言外之旨不屬聲﹐故學人蒙蒙然﹐迷情陣蔽不可得而聞之﹐如息聾一般也﹐故云聖人言蒙蒙﹐所以使人聾也。言外之旨不屬於色﹐杳杳冥冥﹐視之不見﹐令人如息盲病一般也﹐故云聖人言冥冥﹐所以使人盲也。言外之旨不屬於名﹐況況靜靜﹐言之難議﹐令人如息瘠痙之病也﹐故云聖人言沈況﹐所以使人瘠也。

惟聾則不聞聲﹐惟盲則不見色﹐惟瘡則不音言。

惟息耳聾之病者﹐則於聲無所聞也﹐故云惟聾則不聞聲也。惟息目盲之病者﹐則於色無所見也﹐故云惟盲則不見色也。惟息疳痙之病者﹐則於聲無所言也﹐故云惟瘠則不音言也。

不聞聲者﹐不聞道﹑不聞事﹑不聞我﹐不見色者﹐不見道﹑不見事﹑不見我﹐不音言者﹐不言道﹑不言事﹑不言我。

言外之旨﹐旣聽之不聞其聲﹐未若如息耳聾﹐亦不聞道﹑事﹑我三者之聲也﹐故云不聞聲者﹐不聞道﹐不聞事﹐不聞我也。言外之旨旣視之不見其色﹐未若如息眼盲﹐亦不見道﹑事﹑我三者之色也﹐亦不生此見解也﹐故云不見色者﹐不見道﹐不見事﹐不見我也。言外之旨旣議之無名﹐未若息瘠痙不能言者﹐亦不言道﹑事﹑我三者之名也﹐故云不音言者﹐不言道﹐不言事﹐不言我也。此章明治未忘色聲名道事我之病也。

右第二十八章

關尹子曰﹕人徒知僞得之中有眞失﹐殊不知眞得之中有眞失﹐徒知僞是之中有眞非﹐殊不知眞是之中有眞非。

學人護知認著妄得以爲誠失於至道﹐殊不知眞得之見﹐亦誠失於至道也﹐如金屑𨿽實﹐入眼則爲塵翳也﹐故云人徒知僞得之中有眞失﹐殊不知眞得之中有眞失也。僞者﹐妄也﹐眞者﹐誠也﹐徒者﹐饅也。學人談知認著妄是以爲誠非﹐殊不知認著眞是亦爲誠非也﹐故云徒知僞是之中有眞非﹐殊不知眞是之中有眞非也。此章明治未忘眞假之病也。

右第二十九章

關尹子曰﹕言道者如言夢﹐夫言夢者曰﹕如此金玉﹐如此器皿﹐如此禽獸﹐言者能言之﹐不能取而與之﹐聽者能聞之﹐不能受而得之﹐惟善聽者﹐不泥不辯。

大悟大徹之士﹐如人睡夢覺來﹐方知夢中所見之境﹐皆是妄想顚倒識見之所成也﹐未能大悟大徹之士﹐以識見能通萬法﹐爲人談演妙道﹐皆是夢中說夢也﹐故云言道者如言夢也。夢中說夢曰﹕夢見如此金寶大山﹐巍峨無量﹐如此玉洞﹐廣闊幽深難測﹐此二者諭以道徳爲靈寶洞玄﹐廣大幽深無量難測也﹐故云夫言夢者日﹐如此金玉也。又夢中說夢日﹐夢見如此玉器金皿﹐使用無數﹐此諭建立妙用﹐普利眾善萬行也﹐故云如此器皿也。又夢中說夢日﹐如此烏兔龜鳳龍虎﹐此諭金烏玉兔﹐烏龜赤鳳﹐白虎靑龍﹐陰陽造化也﹐故云如此禽獸也。夢中說夢見此金玉器皿禽獸﹐說者但能說之﹐不能取金玉器皿禽獸與聽說之人也﹐此諭聖人不能出道以示與學人也﹐故云言者能言之﹐不能取而與之也。夢中聽說夢境之人﹐但聞說如此金玉器皿禽獸﹐不能承受取得之也﹐此諭學道者因師方便點化﹐言下自悟不從外得＇也﹐故云聽者能聞之﹐不能受而得之也。惟有利根者善聞道徳玄妙﹐不執泥荃蹄﹐不辮論聖人無言之言﹐但因聖人無言之言﹐薦悟言外之旨﹐了悟不可思議之道也﹐故云惟善聽者﹐不泥不辮也。此章明治未悟談道之病也。

右第三十章

關尹子曰﹕圓爾道﹐方爾徳﹐平爾行﹐銳爾事。

爾者﹐學道之人也。天下學道之人﹐但能詳讀審誦九篇﹐精之研之﹐究之徹之﹐自然了悟不可思議之至道﹐人人具足﹐个个圓成﹐不假修爲﹐位齊諸聖也﹐故云圓爾道也。方者﹐正也﹐徳者﹐道之用也。天下學道之人﹐若因經了悟不可思議之至道﹐仍要護持保任也。如何護持保任﹖但能以無爲淸淨﹐逍遙自在﹐不染不著護其內﹐以謙卑柔弱﹐不與物爭護其外﹐次又正其妙用﹐用之於眾﹐善利物安人﹐不求報恩﹐皆爲用之正﹐而成上徳也﹐故云方爾徳也。天下學人﹐若因經了悟不可思議之至道﹐護持保任﹐要成上徳﹐須是自利利他﹐平等普惠﹐不擇貴賤貧富﹐男女妍醜﹐仁慈等利﹐無偏無黨﹐以成萬徳之妙行也﹐故云平爾行也。銳者﹐利也﹐事者﹐用也。天下學人﹐因經了悟不可思議眞空妙有之道﹐以爲眞心之體﹐以至徳妙行爲眞心之用﹐自利利他﹐於事無往不利也﹐故云銳爾事也。此章尹君自迷一經之旨趣也。

右第三十一章

文始眞經注卷之九竟

﹟1據前之經文﹐此句當作『小虫毒身也」。

﹟2據前經文﹐『不夫」當作『不失』。

﹟3『也不能』﹐《關尹子》和《無上妙道文始眞經》皆作『地不能』。

﹟4『爲醫』﹐《關尹子》作『爲翳』。

文始眞經後序

晉葛仙翁撰

洪體存蒿艾之質﹐偶好喬松之壽﹐知道之士﹐𨿽微賤必親也﹐𨿽夷狄必貴也。後遇鄭君思遠﹐鄭君多玉岌瓊筍之書﹐服餌開我以至道之良藥﹐呼吸洗我以紫淸之上味﹐後屬洪以尹眞人《文始經》九篇﹐洪愛之誦之﹐藏之拜之。宇者﹐道也﹐柱者﹐建天地也﹐極者﹐尊黑人也﹐符者﹐精神魂魄也﹐鑑者﹐心也﹐匕者﹐食也﹐釜者﹐化也﹐籌者﹐物也﹐藥者﹐雜治也。洪每味之﹐泠泠然若躡飛葉﹐而遊乎天地之混俱﹐茫茫乎若履橫杖﹐而浮乎大海之渺漠﹐超若處金碧琳瑯之居﹐森若握鬼魅神姦之印﹐倏若飄鸞鶴﹐怒若鬥虎兕﹐淸若浴碧﹐慘若夢紅﹐擒縱大道﹐渾淪至理﹐方士不能到﹐先儒未嘗言﹐可仰而不可攀﹐可玩而不可執﹐可鑑而不可思﹐可符而不可言﹐其忘物遺世者之所言乎﹐其絕迹去智者之所言乎﹐其同陰陽而冥彼此者之所言乎﹗何如此之尊髙﹐何如此之廣大﹐又何如此之簡易也。洪親受之。

咸和二年五月朔丹陽葛洪稚川序

