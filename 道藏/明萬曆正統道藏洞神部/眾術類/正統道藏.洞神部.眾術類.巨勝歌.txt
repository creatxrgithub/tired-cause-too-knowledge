巨勝歌

經名﹕巨勝歌。柳坤用撰﹐出矜五代北宋時期。一卷。底本出處﹕《正統道藏》洞神部。

巨勝歌

玄明子上淸大洞道士柳衝用

《陶眞君三篇》云﹕以水銀爲金丹者﹐妄人言也﹔朱砂可以駐年者﹐不知道人也。且水銀非五行正位﹐朱砂非龍虎配合﹐若以水銀爲還丹之要﹐可以耕石而植稻耳。死抱朴子以二山之祕﹐鉛汞之源﹐曉論丁寧﹐迷者至死不悟。《混元經》引五行相克﹐更爲父母﹐此蓋明乾坤之道。《金碧經》云金土相配﹐《參同》亦然﹐引驗至明﹐指示不昧。且龍虎者﹐陰陽之軸轄﹐造化之樞機﹐𨿽日坎離﹐實亦天地。以剛伏柔﹐從無入有﹐五行節序﹐各得其位。在於配匹﹐舉束合西﹐一气旣分﹐三才並列﹐六爻遞設﹐四象具陳。然可伏煉丹砂﹐斯道玄微﹐世人罕測。只如《參同》云﹕以金爲堤防﹐水入乃優遊。金計有十五﹐水數亦如之。臨鑪定銖兩﹐五分水有餘。其三遂不入﹐水二與之俱。此數句是大藥之綱紀﹐如金水樞柄。人皆不曉是道﹐但穿尋巧譎﹐自率胸襟﹐無師執文﹐終無得理。誠所哀哉﹗。且古歌云﹕始靑之下月與日﹐兩半同升合爲一。舉世不知此義﹐但伏汞與砂﹐不然則取朱砂中水銀﹐多門燠伏﹐變爲煙燼﹐何由還返﹖不亦謬哉﹗。太易云﹕二女同居﹐其志不相得。是卽位而居也。北方坎是陰﹐返而歸陽﹐南方離是陽﹐伏而爲陰。日中之有烏﹐月中之有蟾。烏者陰精﹐都歸其陽﹐故曰生男不生女﹐明矣﹗大凡果實因毫末而生﹐長而秀﹐終得其實﹐實之於樹﹐樹亦不知﹐是爲自然。《太易圖》云﹕凡有陰陽﹐卽生人民禽獸艸木。若以水銀朱砂產於巴蜀﹐其不出水銀朱砂處﹐卽不合有人民禽獸艸木也。以此方之﹐不亦愚乎﹗。水銀朱砂有自然之者﹐非世人可解﹐千變萬化﹐難窮乎理。聖人多借金石以名之﹐坎居七十二石之長﹐何由之﹖歌云﹕不用雄兮自有黃﹐是此義也﹖若用水銀朱砂﹐見火卽飛﹐何門可住﹖縱伏火以爲堅質﹐本亦不存﹐無生長還返之道﹐那肯致焉﹖又以霧散若風雨﹐川流百脈﹐卽乖矣﹗。經一不。得一萬事畢﹐又云得一莫執一。杳杳冥冥﹐其中有精﹔恍恍惚惚﹐其中有物。玄之又玄﹐體道之宗。是各一二﹐參及五行﹐戊己之功。嘆鉛之美﹐實難明解。《參同》云﹕有若漢經星﹐百川流帶海。舉世不可知之。《元君歌》日﹕五內斤兩文藏蘿﹐赤鹽白雪成雄雌﹐眞還在此人不知。卽應不用人問朱砂水銀﹐乃知萬物因一气而生﹐三才因萬物所育。又歌云。。一黑所失﹐猶如瓦礫。此論鼎內之事﹐非外旨也。余少親儒墨﹐長學玄風﹐偶因求瘓之餘﹐近得長生之道。𨿽盡彤檐之任﹐有暫朱綬之榮﹐輒以護學﹐將論大藥。窮其精實﹐究以玄微。曾遇明師﹐獲傳要妙﹐固非謬妄﹐演道賢良。爲《巨勝歌》十首﹐其問歌詠鉛汞五行之妙﹐後來學者﹐用桔迷惑云爾。

其一

九鼎何所自﹐都因一黑生。銀鉛看得所﹐龍虎自吞並。銖兩相句制﹐河車辧性情。循還依節候﹐還丹應可成。

其二

龜蛇體殊異﹐鉛汞共宗祖。二女𨿽同居﹐良媒分子母。配合由三花﹐靑龍句白虎。四象旣可憑﹐五神當有主。

其三

巍巍尊復髙﹐飄飄何左顧。世人徒煉丹﹐不識神仙路。眾石屬坎宮﹐假名皆不悟。黑白旣不知﹐流年亦虛度。

其四

盡言水土金﹐三物成大藥。假气遞相生﹐相生復相爍。黃芽不是鉛﹐元向鉛中作。舉束已合西﹐戊己爲囊棄。

其五

二八成兩家﹐中弦敵二八。乃知天地問﹐陰陽制樞轄。子因母而生﹐母因子而殺。長養嬰孩精﹐溫顏防利滑。月滿每成形﹐抽添還暫歇。壬子一陽巨勝歌生﹐循還至亥絕。若知出世期﹐神符與白雪。

其六

修眞煉形須守一﹐參差一二鑪問失。且將壬子制裹蹄﹐不然更泥扶桑日。必令有味到無情﹐方保元和天性質。不要他處覓良媒﹐夫妻由來相配匹。馬牙從此勝瑯訐﹐弦望晦朔候遲疾。乃知束西定圓方﹐世人莫饅誇奇術。

其七

水母金父不易識﹐化他流珠轉輝赭。假气若到白雪宮﹐黃芽從玆實難測。堤防堅固半浮沈﹐詫女悲吟寧暫皂○

其八

古詩歌訣盡分明﹐只是迷人彊穿鑿。至道猶來不甚煩﹐妄將砂汞相交錯。未知赤血與靑腰﹐終日只向鉛中作。鉛中有物豈易修﹖失之一气無斷鍔。

其九

黃芽不是鉛﹐二物生丹田。若求巨勝法﹐鉛汞須自然。都非世問有﹐不問愚與賢。日魂與月華﹐識者皆神仙。

其十

太元道士本神仙﹐移名中都學自然。世人煉藥迷金水﹐燒盡黃芽不識鉛。西蜀水銀人競采﹐得火須臾變。作煙。若能得一莫執一﹐妙法玄之又更玄。

巨勝歌竟

