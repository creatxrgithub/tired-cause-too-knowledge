純陽呂眞人藥石制

天寶龍芽赤芹

艸中第一最爲先﹐點假成眞遇有綠。

伏制五金並八石﹐會點頑銅軟似綿。

寶砂龍芽桑葉

靑葉白華在野田﹐農人栽種也爲先。

凡流不解神仙果﹐亦點頑銅軟似綿。

對節龍芽益母

靑葉白華長野田﹐燒煉成霜大有賢。

伏制五金並八石﹐鴉餐尙自得延年。

味棠龍芽杜梨兒

不栽不種在髙坡﹐成時米醋莫輕他。

伏制水銀成頑定﹐衛人用意自消磨。

二气龍芽山荷葉

水火造化結成砂﹐水山背後我出家。

硫黃水銀伏成寶﹐衛人會得玉無瑕。

五鳳龍芽管仲

五鳳多生探澗中﹐意生髙長一叢叢。

只在五月中秋采﹐恰似鳳凰翅尾同。

天刃龍芽莒蒲

初生時與劍伺形﹐根白徧地葉靑濃。

但於四月中問采﹐雄黃一點勝金容。

地錦龍芽衣斑

紅華長深山﹐葉赤圓似錢。

伏制雄爲藥﹐服之得延年。

錦鑠龍芽續斷

凡流仗藝輕輕手﹐豈料神天入藥方。

能制焰硝爲寶用﹐點銅成寶最爲良。

甘露龍芽甘艸

獨科幾葉最神通﹐黃帝封爲國老名。

采得根苗爲大藥﹐伏毗如霜就如銀。

金美龍芽羊蹄

根紅葉紫似三稜﹐正濕臨津夏便成。

只候仲冬收取葉﹐粉霜伏住點銅銀。

覓烏龍芽櫻桃

如龍樹掛臉崖遮﹐葉似初生猛麓村。

采取害乾大者藥﹐硼砂點就玉瓊瑩。

金絲龍芽兔絲

狀如金綫掛枝梢﹐七月收之用水熬。

伏住硫黃成妙寶﹐人服百日勝飛遙。

無憂龍芽置艸

一般艸藥號無憂﹐宅中欄檻長臺頭。

凡流不識神仙法﹐撫字蓬萊逐幾秋。

碎焰龍芽護宅

盆池小院種偏多﹐智者如眞理若何。

能制炮砂白銅煉﹐人服咳嗽立消磨。

白雪龍芽禿瘡花

華如白雪葉如藍﹐伏制雄黃本性堅。

神仙每欲思荒艸﹐服餌飛升入洞天。

無心龍芽半夏

捲葉偏宜長葉圓﹐義賓分便長新芽。

三葉堪與成大藥﹐丹陽伏住化銀砂。

金絲龍芽兔絲

野田淨外熬金色﹐識者方知品性髙。

能制水銀髮便定﹐神仙部內最偏饒。

鹿茸龍芽藍艸

陸地種偏宜﹐經年長葉肥。

作霜依法用﹐伏住朱砂毗。

玉瓶龍芽蘿卜

頭大根圓似玉瓶﹐朱砂逢遇自然能。

取根作竅朱砂裹﹐此聖神妙自得成。

玉英龍芽柳絮

末春三月遠華堤﹐近傍亭臺處處飛。

收取正伏方制法﹐神仙誇好得便宜。

懸豆龍芽皂角

如刀似劍掛懸空﹐術士知之有大功。

能伏炮砂令拒火﹐功成便點硬頑銅。

金精龍芽大戟

金葉初生倚樹鮮﹐根長黃泉不記年。

二月仲春神黑足﹐采時汞伏捨中安。

五葉龍芽馬齒

皮紅子黑葉靑春﹐骨白華黃按五方。

丹砂制伏成金色﹐丹田養命壽延長。

水浮龍芽浮萍

無根水上長靑錢﹐五月池塘嫩葉圓。

采得害乾成大藥﹐伏制炮砂神妙全。

通頂龍芽谷精艸

如雪荒田不種多﹐叢叢簇簇若池荷。

賢士見時如珍寶﹐朱砂一點色如鵝。

地骨龍芽枸杞

子若丹砂葉似云﹐冬根春夏葉華成。

秋時采取紅娘子﹐制服丹砂色似銀。

地丁龍芽車前子

地丁長葉不生根﹐住處偏宜獨一莖。

伏制水銀成至寶﹐丹人豈識立神通。

木耳龍芽佛耳艸

木上生時狀耳同﹐人看不識豈無功。

能變八石爲大藥﹐雄黃一點色金容。

地盤龍芽荷葉

粉霜變化點成銀﹐團團浮水色靑靑。

爲見常人不止住﹐伏制毗霜有大靈。

萬丈龍芽松蘿

數條萬丈掛髙松﹐張蔓開花交淡濃。

伏制丹砂成大藥﹐雞鴉化作鳳凰形。

紫華龍芽刺薊

紫華靑幹長荒田﹐根葉全收不記年。

仲夏采時申曬暴﹐伏成毗汞不還元。

香木龍芽情木

深苑密院長春枝﹐根葉收時孟夏宜。

伏制毗霜成白雪﹐點銅化鐵不思議。

金藥龍芽菊華

奇異根株別樣華﹐直至重陽開好葩。

伏制硫黃眞似寶﹐人服玲病去根芽。

烏登龍芽黑藍

髙山臉嶺長春苗﹐識者方知枝葉髙。

伏制朱砂明似鏡﹐儼然胎色不移毫。

圓葉龍芽仙靈脾

團團細葉長靑山﹐夏問恰用可害乾。

伏住雄黃如金色﹐九轉成時作大丹。

香附龍芽莎艸

根名靑附長香科﹐華側溪邊則甚多。

須信解伏毗作汁﹐服之性命化仙河。

慈砂龍芽天南星

穗似蔥華先肉紅﹐根葉人收有大功。

伏得雄黃爲大藥﹐變移死鐵化頑銅。

異華龍芽芍藥

季春谷雨欲開華﹐華葉同根采入家。

粉霜化粉作銀汁﹐何愁點化一殊差。

龍寶龍芽牡丹

亦逐谷雨長紅苞﹐混色傾城艷最髙。

解制粉霜光耀色﹐術人會得詣仙曹。

永靑龍芽松

靑山髙險有此枝﹐葉靑鸞鳳尾相齊。﹑

伏制水銀能點化﹐千賢萬古永無時。

側相龍芽相

陰山溪子有萬朵﹐萬葉之中有大名。

不老爲綠心結實﹐能伏毗霜變白銀。

金華龍芽葵

春日融融長是芳﹐才逢長就便華黃。

功成大藥神通聖﹐仙家所在是良方。

紫金龍芽章柳

紫根白葉樹邊生﹐達士安排上聖方。

能制飛走金石住﹐硫黃一點便伏藏。

地膽龍芽兔絲子

紫花靑葉長田生﹐能伏礎粉入硫神。

﹝原缺文﹞

帖索龍芽羊角苗

﹝原缺文﹞

諍土龍芽獨第艸

不栽不種自然生﹐捨中宅畔倚長亭。

能交日月爲大藥﹐伏住朱砂獨有靈。

道生龍芽地編竹

葉鈿華紅長道邊﹐行人豈認藥中仙。

能制毗霜化爲汁﹐一點頑銅軟似綿。

仙衣龍芽松蘿

髙掛松蘿分外長﹐衛人深山采得將。

能伏飛走金石藥﹐水銀伏住死硫黃。

赤爪龍芽波菜

能當大熱拒嚴霜﹐卻被風流烈此傷。

毗霜伏住如同玉﹐神仙采取入丹房。

仙掌龍芽蒼蓬金勾酸棗

長在寒池出洞傍﹐孟夏肥濃采作霜。

伏住硫黃人不會﹐服之發黑攺衰蒼。

銀髮龍芽蔥

根生似蒜鬢髮長﹐伏毗一點不飛揚。

人間不會神仙藥﹐伏制毗霜死粉霜。

仙力龍芽韭

伏得丹陽狀若銀﹐通神仙骨貴相逢。

勸君莫向人問說﹐葉成偏醫骨瘦人。

長生龍芽柰凍

四時不華旺艸華﹐綠水池邊長嫩芽。

伏住硫黃眞似玉﹐點銅化鐵貴堪誇。

三黃龍芽地黃

溪邊野地立中身﹐識破三黃妙通神。

伏住硫黃精英在﹐拒火不能欲藥靈。

纏樹龍芽淩霄

龍芽淩霄有宿根﹐遠樹張蘿夏方成。

七月采得爲藥寶﹐汞精一點變白銀。

捨生龍芽瓦松

不在地上不居山﹐長在屋舍瓦瓏問。

術人采得鑪中用﹐水銀一點自然乾。

耐凍龍芽夏枯艸

稠葉節節紫白華﹐春生榮旺夏枯查。

收得作汁通神妙﹐汞精一點變乾砂。

桑笑龍芽桑葉並條

初春科斫盡成灰﹐淋汁熬霜立望基。

硫黃大通紅焰起﹐一點低頭汞不飛。

中央龍芽黃艸

龍芽爲末桑問希﹐甘堝燒紅裹燼之。

合在平地黑制過﹐水銀滚沸汞不飛。

玄球龍芽茄子

華間成結狀如球﹐伏住硫黃甚更幽。

點化頑銅如白雪﹐萬年不可與凡流。

香鑪龍芽紫蘇

黃華綠葉長陂池﹐伏住硫黃八石痿。

神仙畱下此般法﹐凡人難會卒難醫。

靑龍龍芽葛根蔓

春生引蔓長龍頭﹐曲曲盤盤到處遊。

解使八石爲大藥﹐亦能伴汞自然稠。

地參龍芽知母

知母貝母與南星﹐搗羅爲末醋拌勻。

艸母團砂金鼎內﹐三斤火毀化爲銀。

紫背龍芽油點葉

蛇麻紫葉人間少﹐李瘦華紅葉帶班。

朱砂見時皆自死﹐水銀伏了便枯漧。

天焰龍芽蓮華

長生根葉在水中﹐華如火焰葉背紅。

六月采時堪供養﹐更能伏汞變成銀。

存性歌

凡燒龍芽制其姻﹐姻去精華力便堅。

慢火五斤難擒制﹐卻道仙家法不玄。

辯眞

收采龍芽要及時﹐眞是依法永不虧。

根葉莖實各使用﹐使用差錯有疏危。

有綠

七十二般龍芽艸﹐依時采折爲家寶。

解將假物變成眞﹐天賜衣祿濟貧道。

純陽呂眞人藥石制竟

