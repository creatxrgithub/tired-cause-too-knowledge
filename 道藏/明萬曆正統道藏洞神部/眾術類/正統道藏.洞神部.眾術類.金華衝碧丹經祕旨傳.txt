金華衝碧丹經祕旨傳

經名﹕金華坤碧丹經祕旨傳。南宋孟煎編集。底本出處﹕《正統道藏》洞神部眾術類。

金華衝碧丹經祕旨傳

余之家世西蜀﹐孟君三世孫也。寓居峨媚之西峯﹐生平酷嗜行持﹐而徧參雲水﹐遊謁江湖﹐足迹半天下。偶於嘉定戊寅問﹐遊於福之三山﹐參訪鶴林彭眞士﹐所論行持叔話問﹐深有所喜。一日彭君擁出玉蟾白眞人所授傳法書＇數階﹐閱之皆神靈祕典。於內忽挾帶出一書﹐急收之。余再拜請觀。彭云﹕子有仙緣﹐令吾挾出。展讀之﹐卽號《金華衝碧丹經》。內外皆出塵事業﹐二事皆同。餘下拜扣求玄旨﹐蒙彭君一諾而授﹐當以焚香誓告﹐狀盟天帝尊師﹐而得其傳。後至己卯月﹐吾歸川一所﹐閱前項所得丹經。𨿽得其傳﹐未嘗下手親作﹐乍信乍疑。平昔亦不曾舉拈此事﹐於是不敢下手﹐恐虛費功力。

次嘉定庚辰年問﹐復遊至白鶴洞天﹐遊山至頂﹐遂極晚﹐見林巒幽古﹐蘿藤錯雜﹐鶴唳猿啼﹐於山嶺深處﹐似有艸廬數問﹐肩戶無人。煦遂扣其門﹐有一小山童一人而出。曰﹕誰氏至此。某答曰﹕西蜀人氏孟煦﹐閒遊訪道參玄﹐而來至此﹐略求少歇﹐未審可乎。小童入而復出﹐曰﹕師尊請入相見。乃得進入﹐拜見仙顏。先生容貌奇古﹐聲若嬰兒﹖某方展威儀﹐竈香下拜﹐告問尊師先生仙號。先生曰﹕蘭爲姓﹐乃號元白老人者﹐此也。先生少畱一宿﹐當夜得齋﹐但出山酵﹑莖果﹑白芋﹑黃精而已。一餐頓覺五臟淸凍﹐四肢和悅﹐非比尋常。某自知其夤緣在此﹐有遇奇眞矣。

但先生請坐﹐所問某平日課何爲道。答曰﹕弟子行持爲功﹐內煉爲道。先生笑曰﹕行持與內煉﹐皆非至道。某遂下拜告曰﹕先生之付度弟子流脈修持﹐未審師旨﹐如何可得聞乎。先生云﹕汝得誠信不怠﹐次志修之﹐吾當授汝。先生曰﹕內以玉鉛玉汞﹐外以金液金膏﹐一般調制﹐火候兩途。某且驚且異﹐再告先生曰﹕某曩遊三山﹐有彭鶴林眞官所傳白玉蟾仙師丹法﹐卻符合此理。先生云﹕汝旣得所傳否。某曰﹕見有斯文於此﹐取出與先生看之。求教良久﹐先生視過﹐曰﹕此書玉蟾子爲彭君內學不明﹐以平叔外丹之旨印可﹐仿言眞鉛一二。是書於探鉛結胎﹐分明法象﹐並火符缺欠。斯明彭君緣分淺﹐故以致不完者矣。先生云﹕聖人傳藥不傳火者﹐果如是乎。

復曰﹕此書上古丹經﹐自軒轅氏投廣成子﹐於崆峒山﹐傳授九煉金碧大還丹法﹐扶天濟世﹐超脫塵寰之書﹐卽金碧古文龍虎上經正文。外有九還七返﹐金液神丹隱旨﹐皆廣成君所傳於世。自後神仙隱士煉丹﹐皆從此道﹐白日沖舉者﹐不可勝數。隱而不明者﹐亦多矣﹟。知名者﹐漢天師﹑魏伯陽﹑唐葉靖能﹑繼長生﹑馬明生﹑杜光明等。得此書則形神俱妙。晉有吳許二君﹑葛金果﹐皆得斯旨﹐合家大小﹐咸得長生﹐攺形度世。惟淮南劉安王﹐神人指授﹐皆自太極中鉛汞﹐煉成白雪靈丹。獨魏伯陽﹐昊之太守﹐棄官入山﹐與張李二子﹐同心修煉大藥﹐完成不肯泄漏天機﹐隱去丹經隱旨﹐則作《參同契》﹐補完於龍虎丹經正文之末。托大易而言火候﹐而法象﹐而藥物﹐皆遺作詞﹐深古難令曉會﹐至今無傳。先生云﹕吾得是道於奇仙古﹐隱知其本源﹐修煉已畢。汝今有緣﹐而能至此﹐可以敵血盟﹐誓告天﹐流傳祕要﹐隱書法象﹐九轉神丹。

某依師訓教﹐百拜誓盟﹐而得其傳。閱誦之問﹐大盤皆與彭君相類﹐運水火法象全殊。是夕已晚﹐早問拜謝先生﹐回山出嶺﹐頓覺心下未釋懸懸﹐便欲再回所隱﹐重求玄奧。但見白雲遮嶺﹐林木依稀﹐恍惚若夢﹐人邊俱無﹐艸廬並隱﹐驚異惶然﹐如癡如醉。少頃日髙﹐山下有一道人過嶺﹐詢問其故。其道人云﹕昔此山有髙隱仙人﹐在此修丹之地。某遂聞知思之﹐號元白老人者﹐卽玉蟾之化也。又見白雲覆嶺﹐正顯師化。古仙蘭公之姓耶﹐得遇祖師﹐夙綠有幸﹐再與重傳玄奧。吾卽派嗣玉蟾仙師﹐不敢自怠﹐本末繼於仙踵﹐卽號蘭元﹑白者二師﹐並其十一也。歸蜀﹐隱於峨媚之西峯﹐告天築壇﹐建室復立﹐名日金華衝碧丹室﹐亦依彭君之靖名也。

予得此書﹐齋戒沐浴﹐邀請至士三人﹐一志修煉﹐周歲而成﹐時嘉定辛巳年也。予得合閒受福﹐老幼二十五人﹐皆男女親屬不等﹐悉沾天恩﹐俱服換質神丹﹐一載問攺形度世。蜀守臣吳晞叛亂﹐不能爲吾之害也。餘思之奇文祕旨﹐元白先生云﹕遇奇人勿隱﹐見非人莫張。今將縑素編成﹐來曆書於寶匣﹐藏隱名山石譬之中﹐遇有綠得之﹐天所傳也。吾所知後﹐獲斯文者﹐仙家之子也。或再煉畢﹐隱於名山﹐後復藏是書﹐吾之願也。時寶慶攺元乙酉﹐純陽月圓之乙巳日﹐西蜀孟煦盟。

