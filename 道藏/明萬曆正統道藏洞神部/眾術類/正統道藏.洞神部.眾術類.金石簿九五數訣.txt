金石簿五九數訣

經名﹕金石簿五九數訣。唐代著作。一卷。底本出處﹕《正統道藏》洞神部眾術類。

金石簿五九數訣

夫學道欲求丹寶﹐先須識金石﹐定其形質﹐知美惡所處法。

朱砂

出辰錦州﹐大如桃棗﹐光明四映徹瑩透﹐如石橊者良。如無此者﹐次用馬牙上好者爲。次紫色重者爲﹐下並不堪用之。

雄黃

出武都﹐色如雞冠﹐細膩紅潤者上。波斯國赤色者爲下。

玉

出藍田﹐形質不同﹐有五色﹐其中白者爲上。但取明諍潤澤無瑕﹐扣之作淸聲者﹐爲上。

石硫黃

出刑南林邑者﹐名昆侖黃﹐光如瑁璃者上。波斯國亦堪所事用特生。

譽石

出鸛鵲窠中﹐形質亦多﹐出處又眾﹐但梁漢並州及嵩山及雍州山谷﹐斫破如側揪﹐又似暮子﹐大如碗﹐小如拳﹐白如玉者﹐上。其餘所出處﹐並不堪用。

赤石脂

出昊郡及澤州﹐色如腆脂細膩者﹐爲上。

白石脂

出昊郡﹐與赤石脂同處﹐色如凝脂狀者﹐爲上。

白石英

出壽陽及澤州﹐種數亦多﹐但取表裹光明而無點污﹐著水中與水同色者﹐爲上。無問龐細﹐皆堪也。

雲母

出瑯琊﹑彭城﹑靑齊廬等州﹐並有此物。有六種﹐向日看乃分明﹐其色黃白多靑者﹐名雲英。色靑黃晶日者﹐名雲液。色惟皎然純白無雜者﹐名云精。色靑白而多黑者﹐名雲母。煥然五彩﹐曜人目爲上。

石鍾乳

出邵州﹐凡於銷爍之中﹐不必要須上好﹐但顏色潤澤﹐龐而且厚者﹐卽堪用也。

磁石

出磁州﹐但引得六七緘者﹐皆名上好﹐卽堪用。

石腦

本出茅山四平﹐色亦多種﹐但取蒲州出者﹐其色如握雪者﹐卽堪入用﹐波斯國者爲上。

陽起石

是雲母根﹐其色有黃黑﹐惟太山所出黃白者上﹐邢益齊鵲山純白者﹐最良。

金精

取未經煉生者﹐色如翠碧之﹐狀有金星極多者﹐良。

黃礬

出瓜州﹐此物有五種﹐合煉道中﹐多用黃白﹐餘者不多入用。黃礬形如金﹐打破有金星葉點文﹐揩著銀上﹐便爲黃色﹐能制水銀住汞﹐汞卽著上不落﹐似馬牙形﹐燒色上碎末者﹐不堪用。

白礬

出昊地者上﹐趙地者次﹐余處者不堪使用。

絳礬

出波斯國﹐形如碧瑁璃﹐明諍者則爲上好﹐余所出並不堪用。

雞屎礬

出波斯國﹐形如雞屎﹐色亦帶靑黃白﹐於此道中﹐深爲祕要。

誨礬

出安南及呵陵﹐形赤黃黑色﹐此物五礬數內事﹐須得此爲使﹐打破有金星點是眞。

空靑

出柳州廬越州﹐鉗色﹐紫靑而且碧﹐形若螺文﹐旋空而不實﹐中心有孔﹐如昆侖頭﹐又以樹蚪子恰相合。況似拷拷有金星點﹐是眞上。又出廣州。此物多假﹐世上少有眞者。此道之中﹐深爲祕要。其藥空中小丸顆者﹐卽名空靑。曾靑與空靑不異﹐妄立別名。但有丸之靑﹐並所懷之母﹐亦名曾靑﹐不但爲顆者。今諸藥本皆立別名﹐不可非他古人﹐吾亦依別列矣。

曾靑

出蜀山及越州佳﹐問其色如翠碧﹐又似黃連﹐亦如蚯蚓糞靑紫色爲上。

石桂英

出有乳之處﹐其色甚白﹐握之便染手﹐如把雪者良。

理石

出梁州靑寧三州﹐並好﹐如索鍼﹐顏色黃白潤澤可愛者﹐良。

朴硝

不中風者爲上﹐出益州﹐顏色狀不枯燥﹐色帶靑者﹐良矣。

磋硝

出於益州﹐如陰地積。問人云﹕火山亦有﹐雪色潤者﹐良。

石膽

出梁州﹐信都亦有﹐用羌理者﹐色靑帶碧者﹐良。有用嘮山所出﹐形如月﹐黃綠相聞者﹐好。此二所出﹐嘮山稍勝﹐余所出者﹐不如蒲州者爲上。

硝石

本出益州羌武都隴西﹐今烏長國者良。近唐麟徳年甲子歲﹐有中人婆羅門支法林﹐負梵甲來此翻譯﹐請往五臺山巡禮﹐行至汾州靈石縣﹐問云﹕此大有硝石﹐何不采用。當時有趙如珪﹑杜法亮等一十二人﹐隨梵僧共采﹐試用全不堪﹐不如烏長者。又行至澤州﹐見山茂秀。又云﹕此亦有硝石﹐豈能還不堪用。故將漢僧靈悟共采之﹐得而燒之﹐紫姻烽姻。日﹕此之靈藥﹐能變五金﹐眾石得之﹐盡變成水。校量與烏長﹐今方知澤州者堪用。金頻試煉﹐實表其靈。若比烏長國﹐乃澤州者稍軟。

天明砂

出波斯國﹐堪捍五金器物。此藥尢多假僞﹐但自試之﹐辧取眞僞。口含無苦醉酸鹹﹐好靑白色﹐燒之不沸﹐汁流如水﹐枯似膠枯﹐卽眞矣。若燒有紫姻气﹐燒上有漆者﹐並是眞也。可擇而用之。

黃花石

本有名無用﹐中有黃花石﹐出波斯國者上。江束北亭虔州者次﹐諸路有銅礦之處皆有﹐最下﹐不堪用。其形似銅礦質﹐有金星點﹐赤色﹐重燒有腥姻之黑﹐研水銀便上﹐波斯國生﹐卽是眞也。又云j。似紫礦欲﹐似麒麟竭﹐此說非眞。眞者顏色甚光潤耳。

不灰木

出波斯國﹐是銀石之根﹐形如爛木﹐久燒無變﹐燒而無灰﹐色靑似木﹐能制水銀。余所出處﹐不堪所用。波斯者爲上。

戎鹽

出郭三十里髙崖下﹐自然流出﹐非人能造。嘗之不咸不蜇人口。若是眞者﹐累卵卽知好惡。一云﹕出戎州﹐色靑白者上。未窮其本﹐何者是眞。此道用之﹐與河東關內顆鹽對試用之﹐戎鹽全勝諸鹽。旣知如此﹐須貴戎鹽。

太陰玄精

出河束解縣鹽池中﹐鹽根是也。近水采之﹐形體如玉質﹐又如龜甲。黑重者不堪﹐黃白明淨者爲上。此亦制汞化之作粉矣。對試比鹽州稍最﹐故知如此鹽州者爲上。

鹵咸

出同州東北可十七八里陂澤中﹐亦是鹽根﹐形似河東細小顆鹽﹐味苦而不鹹。本方無何方處。世人錯用平澤中地生白軟之黑﹐將爲處咸﹐深爲誤矣。

滑石

本出蔡州﹑靑州者爲上﹐時人錯用昆侖中所出者﹐入六一泥用﹐全非所元。若用療病﹐卽昆侖者勝﹐其體柔白而色﹐削之如蠟者爲上。

寒水石

極白而似水者﹐良也。

胡同律

本自西域樹中而出﹐有津流出﹐化爲此藥。＇亦名胡同淚。今人不知其意﹐遂妄名胡同律。律之與淚聲勢相似﹐其有不知方之人﹐誤寫作律字﹐以此舉世共錯。其物形如地下鹽石﹐金銀匠用之捍作﹐極佳﹐煉金銀食﹐尢善。

石橊丹

出太和山﹐形如石橊﹐外帶赤色﹐腹內有子﹐如石橊子。自古相傳云。一許由服之得仙﹐亦未知其的實。於此道中﹐深爲祕要。

禹餘糧。

出束海束陽澤州諸山﹐並有五種色﹐靑黃赤白黑﹐比來人用皆取黃色。如蒲黃者良﹐赤色亦好﹐惟白諍者最上。

炮砂

但光明映徹者堪用。云﹕火山有﹐不如北亭者﹐最爲上好。

雌黃

出武都﹐顏色黃明如金簿﹐破看如雲母光﹐無夾石者爲上。

金芽

本出蜀郡﹐又出荊襄道。色黑而滑﹐打破中有碎脈﹐如金縷之狀。比患腳黑者﹐皆以此藥醞酒服之﹐而得除差﹐名金牙酒。

代赭

出雁門界山﹐赤色者良﹐黃色者不堪。又云﹕尉州界大王城出﹐有赤脈者上好。

石鹽

出平州北奚界之中﹐形狀似黑雲母﹐光潤者爲上。鹽州亦有﹐黑力稍軟﹐波斯國者爲上。

紫石英

出太和山﹐形如擂蒲頭﹐光明徹透﹐色裹輕明者爲上。陳州界亦有﹐於此道中﹐亦爲大要。表裹紫瑩﹐則爲上好。

石中黃子

出沁水源﹐形如鵝卵之狀﹐打破其中有黃汁﹐如雞子黃。若得三二升服之﹐則長生不死矣。

金石簿五九數訣竟

