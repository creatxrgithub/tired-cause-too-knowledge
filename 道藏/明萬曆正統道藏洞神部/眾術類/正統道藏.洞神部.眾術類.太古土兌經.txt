太古土兌經

經名﹕太古土兌經。原不題撰人﹐約出於唐代。三卷。底本出處﹕《正統道藏》洞神部眾術類。

太古土兌經卷上

土兌者﹐天地之精﹐山川之靈。此二體者﹐或陰气所養﹐陽气所生。或陰气所生﹐陽气所養。研精覃思﹐乃變化之由﹐且金生水土之中﹐銀產鉚石之內﹐據其質體道頗同﹐其錫與鉛本性各異﹐施於銅鐵﹐行止道殊﹐事在人情﹐察其去就。學道之士﹐先變鉚石﹐次審鑪火﹐三明藥性﹐四達制伏。不曉四事﹐徒勞神思。金銀銅鐵錫﹐謂之五金。雌雄硫毗﹐名曰四黃。朱汞鵬袖硝鹽礬膽﹐命云八石。或陽藥陰伏﹐或陰藥陽制﹐明達气侯﹐如人呼吸﹐皆有節度。學道之人﹐先調气﹐次論藥物﹐二者相扶﹐是日道眞。宿習積慶﹐方遇神文﹐保祕勿泄﹐深藏金匱云耳。

黃芽術

雄黃雌黃礎黃赤石脂代赭石丹砂曾靑黃蓮黃蘗牛糞汁

染藥術

炮砂石膽已上皆俱蝕气麒麟竭光明砂駐顏色硫黃去暈麻灰汁戎鹽梔子煎汁色黍米酒紫蘇油桑潤浮海末去諸惡﹐已上是入黃﹐若用爲丹﹐添減在人

白藥術

蔚金胡桐律潤色梔子潤色石膽去暈鹽鹵膠淸石灰炮砂已上蝕气亦去暈

銅藥

雄黃雌黃毗黃朴硝戎鹽丹砂炮砂白石脂牡蠣石灰五礬銅黃凝水石曾靑鐵精並末童子糞老牛尿已上入銅外﹐及白並用之

右如此藥法﹐是作白中用藥。

夫水銀之體﹐能入五金﹐以伏煉成金粉。故狐剛子日﹕金粉相投﹐黃白可求。銀得伏汞﹐所作無憂。銅得伏汞﹐不過一周。錫得伏汞﹐其性和稠。鐵得伏汞﹐五金可修。

金得伏雄﹐萬事流通。銀得伏雄﹐叉有始終。銅得伏雄﹐異性和同。錫得伏雄﹐畢了其功。鐵得伏雄﹐能去危凶。

金得伏雌﹐制之一時。銀得伏雌﹐變轉無疑。銅得伏雌﹐成眞是非。錫得伏雌﹐自合堅持。鐵得伏雌﹐自合無離。

金得伏毗﹐變見門西﹐銀得伏毗﹐有合無睽。銅得伏毗﹐柔弱自低。錫得伏毗﹐有畎成畦。鐵得伏毗﹐剛柔自隨。

右件前五金﹐皆論三黃相入之道﹐若中不得三黃﹐未可論其調和之性也。夫五金之物﹐須煉治而自相入﹐添喊之衍﹐黃白之妙﹐以此明之﹐鈴見眞僞。黃白赤黑﹐柔堅之性﹐具件如左。

金得銀而虛﹐銀得銅而疏﹐銅得鐵而縮﹐鐵得彊而舒﹐縮爲汁少﹐舒爲汁多。銅得錫而殊﹐錫得鐵而俱。

右此是五金相入﹐與不相入之類。但有明道之士﹐閒制伏之方﹐卽巧以相入﹐亦得成於玉寶矣。

金性柔而實重﹐入鍋與火同色炊三百下﹐醜糞妙。銀不過二百下﹐木炭。銅不過三百下﹐木炭。鐵不過五百下﹐石炭乃妙鉛不在下限。炊音吹﹐鼓也。

若以銀變爲金﹐以色染之法可伏雄﹐點生汞亦爲黃矣。若將生汞入銀﹐先用蔚金根﹑赤石脂﹐紫蘇油煎上件藥﹐及汞銀之等﹐三二日爻成黃色﹐其物抽汞﹐可作器。須更入諸藥﹐具在中卷。不過二十一日﹐以意消息。夫變銅﹐以色染之﹐以汞點之﹐亦得白妙。若以生汞入之﹐莫過石腦﹑淸膠﹑同律﹑石膽﹑鹽鹵汁中煎三五日﹐然後入鍋鼓之﹐還入前煎者銅藥汁中﹐不過四五度﹐成其眞矣﹐消息任隱頃。

上件銀藥中﹐君臣相使明了。五金百法﹐百中不過七八味之藥矣。夫錫性爛﹐能制伏得之者﹐亦爲上法之中最佳也。夫伏錫不過不灰木﹑石腦﹑老牛溺﹑石腦煎之﹐三十日的伏。如未伏﹐更加鹵汁﹐猛火煎之﹐鈴得伏之﹐可爲至寶。夫鉛不可伏﹐若欲伏之﹐不過前伏錫藥也﹐煎而得伏之﹐皆眞寶也。若將伏雄入之﹐卽成眞黃矣。

夫論五金﹐未是眞道大法。若明達五行﹐次論制伏﹐乃可與言點化之道﹐五行盡曉﹐乃是正眞之人﹐三尸外出。故張先生先得道﹐而後論此三卷聖法﹐以爲濟世養生之衍﹐故言非正眞大法。

若欲伏汞作金﹐先且伏鉛。鉛伏而汞炬亦須伏雄。但得此物﹐作黃不難﹐無勞諸藥爲。時人伏汞不得﹐乃以諸藥助之。

夫五金成色之藥﹐莫越伏朱﹐其次伏雄雌﹐最下伏毗。故朱一分敵雄七分﹐雌三分敵雄一分﹐毗一斤敵朱一分。若得雌雄毗依倍加之變見﹐皆以銀爲金﹐鐵爲銅﹐錫爲銀。若得錫伏火﹐爲黃中之上法。

夫藥有炬火﹐燒之不飛上謂之炬火﹐飛上謂之不伏。又石藥幾燒而不變動者﹐一兩可敵燒而化藥五倍之力。若艸木之藥堅實而重者﹐亦一兩可敵石藥三倍。若言溫伏﹐汞可安艸石藥等﹐不在無姻變用一種。若言乾伏﹐須明藥性﹐知炬火﹐若是炬火﹐須是一食久不變。如一爲炬火。

夫鐵物煉之可百徧﹐其物一煉一打﹐亦柔潤不焦。銅物可煉十五裒﹐一煉一入藥中﹐亦可二十度。如明了鑪火﹐可百徧不焦。不可知者﹐三五度卽焦。銀可煉三兩度﹐不失變常性。若是銅銀﹐亦須依銅法銷煉﹐如是諸眞者不假如此。

伏汞法變白

汞一斤丹中鉛半斤鐵精半斤﹐三十煉者錫半斤石盥一兩代赭五礬特生譽石石膽已上各一兩鹽一斤

右取汞及鉛錫和鎔了﹐然將鐵精粉入鍋﹐著蓋洋了﹐卽消汞鉛錫等﹐投孔子訖﹐卽去蓋攪之﹐令相得。卽取出﹐以搗藥作末﹐和苦酒爲泥﹐置鐵筒中。卽入前汞於筒﹐還以藥泥泥﹐汞上入藥﹐泥頭堅實﹐按之不得寬﹐。寬卽燒著﹐蓋以六一泥﹐四向上下如法。泥乾了﹐卽入兩重鑪中﹐著微火燒﹐其鑪微剝﹐赤色熱徹﹐卽閉封門﹐候鍋蓋孔子中濕气盡﹐卽以六一泥泥孔﹐細心旋旋薄泥。泥乾更上﹐不得一向厚泥。泥乾了﹐卽微關受門﹐著文火三周﹐須盡開風門﹐武火四周﹐爻伏也。將此汞入五金俱得﹐惟未中所食用。此伏汞爲眞白砂﹐自外藥成者﹐久而還變。

狐剛子伏雄法

變黃雌毗﹐同上法。一本無狐岡子字。

雄黃一斤白礬半斤玄精半斤石鹽五兩不灰木二斤汞一斤

右以蜜水﹐煮雄汞五周。次入牛膝灰汁﹐煮二日了。將前件四味藥搗爲末﹐下絹篩令細﹐苦酒和爲泥﹐令硬軟得所。卽下雄黃裹爲餅﹐闊二寸﹐厚一寸﹐待乾。卽更將前件藥泥﹐重裹乾了﹐卽入平底鐺中。入鐺法先以干鹽末布之﹐令厚實可二寸許。次下餅子﹐側累之﹐不得相合﹐中問亦以鹽末隔之。每安一重餅子﹐更安一重鹽末了﹐更卽著鐵蓋蜜固濟﹐著六一泥封之﹐畱一寸許地泄气。乾泥了﹐入鑪﹐著微火燒﹐濕气盡卽泥﹐卻先三文﹐後四武﹐寒一周。此伏法最佳。單濕伏卽無色。若將此伏雄入﹐爲黃用法中最佳。若用眾藥合成者﹐久而還變。

伏丹砂法見寶

好丹砂一斤戎鹽石膽礬石朴硝已上各一兩爲末

右取丹砂﹐甩綿裹了﹐先布諸藥於鐺中﹐上安砂裹﹐勿令著底。將豬脂煮五日﹐卽入鹵汁中煮五日﹐又入醋中煮五日﹐卽取榦鹽末二斤﹐和苦酒爲泥﹐沙亦以苦酒拌和好泥。後將藥滓作泥﹐裹朱砂在中心。次卽取鹽泥裹藥泥上﹐待乾置猛火中﹐燒之兩日。卽伏無姻﹐卽伏矣。若用此法伏之﹐可作黃﹐可爲上眞﹐亦堪服食。自外藥成者﹐久而還變。待藥乾﹐用火炊之﹐漸漸轉入猛火﹐卽皺皮坼﹐乃見寶也。

癡汞伏丹法

錫五斤﹐煉冷者一斤﹐凡入汞一徧﹐入脂一徧成煉也汞一斤白礬炮砂硫黃各二兩﹐細研﹐入醋煮三五日。一白二癡﹐又以絳礬一斤雄黃玄精各半兩朴硝二兩﹐已上各別杵爲末

右取錫及汞﹐和鹽一斤﹐搗汞一斤﹐謂灑出﹑如魚目﹐卽伏成粉了。更加鹽籍﹐可厚三四寸。又以朴硝二兩布鹽上﹐次布雄黃等藥﹐次布錫﹐按之令實﹐乃以殘藥末覆上令實﹐卽按蓋之。如飛丹法﹐四文三武﹐寒一周﹐又重飛之﹐細研﹐以鹽一斤﹐和搗絳礬﹑玄精﹑朴硝等藥﹐一如前法飛之﹐二文三武﹐寒一周﹐出研爲粉。每兩可點一斤成上眞﹐其錫及汞﹐一時入飛之。自余藥中勾分﹐取作兩度飛之﹐其藥九散在作。如作九﹐用棗肉一兩爲九。如作散﹐卽用不灰木燒之﹐作泥裹散。其下藥時﹐先洋銅了﹐將丸藥三五丸﹐內羊經骨頭孔子內﹐入鍋攪之﹐如藥不出﹐以桃枝﹐如不散﹐亦須勻攪之。

《魏君五金訣》﹕化鐵要須入伏鉛﹐及錫余藥物所成﹐不叉如入錫所成者﹐取三十煉鐵﹐及丹中鉛抽成錫﹐與煮癡汞﹐以意量之﹐亦成白銀。如得白汞﹐卽成上眞﹐惟不堪服食也。

太古土兌經卷上竟

太古土兌經卷中

夫五金之寶者﹐世之貴物也。切見學道之人﹐廣求方法﹐放性岔嶺﹐逸志林泉﹐將此爲歡﹐言仙可就。夫眞修道者﹐不在憩於深遠﹐貴在冥心悟理。且旦暮之內﹐足以和光﹐不得妄求﹐廣說辛苦﹐將此招攜﹐以求至道。或受一言一法﹐便謗同聲﹐或將神方﹐廣求黃白。當時本心求道﹐望得其道﹐返以忘道﹐苟求非利﹐且救目前之榮﹐豈能息冥中之苦﹐舉目所驗﹐萬萬千千如此之流﹐不可輒錄此五金妙要而授之。夫五金飛伏﹐煉治石物之宗﹐調合和气之體﹐具陳其訣﹐罄之此篇。若有求治道養性之人﹐可貽此養學貴寶。賤身之士﹐叉不傳授與之。今擇此篇﹐以寄同聲好學之士。

幾言金藥﹐一色藥須金﹐若依此作之﹐亦得。次黃若得伏雄雌朱枇﹐都不須金性。上卷中法藥﹐但投上伏雄於銀中﹐亦成眞黃。若投雌枇﹐亦可伏雄雌。次耳若投伏朱於黃中﹐立成紫上眞物﹐卽不可服食也。

幾銀藥﹐須三一去暈﹐二柔三食。若依此法﹐亦成。次白若得伏雄雌枇﹐卽抽點得成眞黃白矣。

夫伏汞﹐用譽石末作泥﹐裹伏汞。先須銷銅﹐令洋譽末裹伏汞﹐投於銅內﹐卽成白矣。卽須以銀性中藥柔之﹐乃成眞物也。

幾鐵性第一﹐須伏錫及鉛。若不得此法﹐亦有餘藥物所成之法﹐卽不及伏鉛錫耳。

伏煉鐵法

丹中鉛五兩煮成癡汞二兩半牛膝煉炮砂一兩牛尿煉錫三兩譽石一兩半

右先下鐵令洋﹐取鉛錫汞合銷﹐投於鐵中﹐乃取羊經骨攪之﹐良久卽下袖砂﹐食久更下譽末覆面﹐及熱打之﹐如此五六度﹐卽傾槽匣中﹐自成白矣。一斤煉鐵限也。

煉鐵精法

右取生鐵四兩煉之﹐一銷一入黍米酒中﹐又洋投之﹐米許袖砂﹐半兩譽石﹐食久急攪﹐又傾酒中洋之﹐如此三十徧﹐得精矣。

煉鐵法

右銷投牛尿中﹐五十徧卽成精也。

伏錫法

右取錫於酪中﹐抽之十徧﹐又投玄精中十徧。凡錫一斤﹐玄精三兩﹐依法銷錫及玄精末﹐一時投鍋中﹐急攪之。次又投生朱一兩﹐煉鐵半兩﹐覆上﹐卽入前養伏錫方中藥煮﹐卽成上好白銀。

變換黃白入藥法

右如入白將伏汞﹐入白最佳。若將生汞入銀﹐用雄黃半斤﹐朱砂半斤﹐投鍋中﹐又投一兩生鉛﹐同入酒中﹐煮之一日﹐傾出。又入雄黃末﹐和汞藥搗之。又入粟米酒中﹐煮十五日﹐其汞卽成黃也。

伏汞法

汞一斤丹中鉛十兩﹐二味一處銷好朱砂二兩眞艮三兩玄精石五兩石腦二兩

右取銷成鉛汞﹐和諸藥入鐵筒子﹐固濟﹐燒之三十日﹐的伏任入五金﹐用之卽成眞也。

伏朱砂法雄雌礎等並同法

右件各一斤。朴梢五兩爲末﹐加醋煮之五日﹐又下白礬一斤﹐玄精半兩﹐譽石三兩。又與前藥﹐同入蜜水﹐煮二十日。又入鹵汁中﹐煮三日﹐的伏也。

伏白礬法

右先以入鹽鍋中﹐內白礬於鍋內﹐同燒之一日﹐可伏矣。

伏石腦法與石膽同法

石腦二斤玄精二斤炮砂三兩右爲末﹐加鹵五升﹐同煮二七日﹐卽伏也。其鹵汁侯盡﹐卽更添之。

飛磁石法

譽石﹑曾靑﹑石碌等並同法﹐譽石﹐一本作礬石也。

右諸藥一斤﹐用汞二兩﹐搗研相入﹐飛三日三夜﹐寒一日﹐任入五金中用。常時一斤者﹐可用半斤耳。

伏硫黃法

硫黃一斤

右入鹵汁中煮一日﹐乃取黃入絹袋貯之。又入牛膝灰汁中煮一日﹐又入蜜水煮一日﹐又入桑灰汁煮五日﹐又更入牛膝灰汁煮一日﹐卽下汞半斤﹐準前三三日以成﹐出之作散。又取好牛乳一升煮之﹐還取前煮汞半斤﹐和乳煮三日﹐卽伏。百種用得﹐服食更佳。

制庚法昊本已下無

右以好山澤艮十兩爲末﹐用伏雄雌共一兩﹐與艮末一處研﹐更入生汞一兩研之﹐直待不見星子﹐卽入告車鉼子內﹐大車以小鉼貯油脂﹐轄其鉼小而有頃者也。以六一泥固濟罐子了﹐下糠火養三七日﹐滿漸漸進火暖之通赤﹐候自玲﹐不得括出火。次日打破罐子。其實碎爲泥﹐則用甘鍋內貓之﹐候澄淸出之。爲上寶也。

又法

硫黃十兩汞一斤丹中鉛四兩

右一處都研﹐入新鐵鼎中﹐養四十五日滿﹐以大火毀兩日﹐取出紅紫色﹐孺爲末﹐用生雄黃一兩﹐膽子礬一兩。一處研細﹐用牛尿搜爲堝子相似﹐內滿添汞﹐底著火。三兩已來﹐自成庚矣。

太古土兌經卷中竟

太古土兌經卷下

諸方家合煉﹐皆有異同。只如《太淸丹經》﹐罕聞。幾流莫測。加之玉訣﹐賢者故黃帝﹑淮南﹐尋眞棄位。茅君﹑尹喜﹐得道忘機。狐呈子粉圖流傳三卷。張君金石﹐題授五篇。玄妙養生﹐先論气候。陶公藥性﹐不達君臣。若了此原﹐卽知要妙。且諸家所迷者﹐或說藥性﹐不曉飛治。或說飛治﹐不明合餌。或說鑪火﹐不解堅柔體性。若明斯訣無事不諧。今迷諸經之祕要訣﹐列之於後﹐授者﹐祕之。

伏流朱作黃白並服食

硫朱一斤磁石三兩黃丹五兩丹中鉛五兩

右治石藥了﹐入白礬﹑譽石三兩﹐並搗爲末。取前鉛黃丹磁石硫朱等﹐同下詣祈下煮七日﹐卽白。次取巖州朴硝﹐瓜州黃礬﹐嵩山譽石﹐北庭袖砂﹐已上各三兩。又取前白汞及磁石﹐同入醋煮兩日﹐卽出﹐號日硫朱。汞專流珠﹐此云硫朱﹐字異名同。取朱投丹中鉛﹐合成挺子。卻搗碎﹐入褚脂煮三十日卽伏。如不伏堅硬﹐加二兩眞艮﹐亦入褚脂煮之﹐卽伏也。將此入五金﹐亦要和硝石作粉﹐和雄朱飛成丹。服之延年。其法先銷汞粉﹐入鹽覆籍飛之﹐二日文火﹐二日武火﹐一日寒之﹐卽出。投朱雄五兩﹐卽成庚矣。《太淸丹經》中﹐第一法能入五金﹐全用第二堪服食。玉訣釋如此入雄﹐更飛三日﹐文中武﹐武中文﹐卽成霜也。

茅君伏汞法

汞一斤玄精三兩五礬等各二兩朴硝三兩戎盛三兩黃丹五兩金牙五兩炮砂三兩

右已上並搗羅爲末﹐以好左味﹐煮汞及藥於鐵鼎中﹐常令如魚目沸耗﹐卽暖左味﹐漸漸添之﹐經五日一度﹐安藥盡前藥煮之二十日﹐其汞伏也﹐任入五金。

狐呈子玄珠法昊無此法

玄珠一斤鉛白末成煉者五兩玄精眞艮各二兩

右先銷鉛入器中﹐卽投玄珠相和﹐別處銷入艮入汞﹐中和玄精﹐研之百下﹐醋中煎三十日﹐取出。若不伏﹐卽下河車一合﹐的伏也。乃取鐵精末二兩﹐和錫四兩﹐相投攪之﹐卽出。醋爲末入前汞中﹐五日煎之﹐的伏也。

伏雄黃法雌毗朱並同此法

雄黃一斤石膽三兩白礬一斤玄精五兩不灰木三兩譽石五兩

右並螂爲粉﹐乃取雄打破﹐如小麥許﹐以絹袋子貯之﹐入醋煮﹐和其諸藥末﹐同煮二十日﹐出之。取雄與醋相和﹐撚作餅子﹐取煮了﹐藥滓還作泥﹐將裹前雄餅﹐入鹽鐺中燒之十日﹐伏火亦好﹐與五金伏相似﹐用一種也﹐任入五金用之。

玄黃膏法

用伏汞伏雄伏雌伏朱伏硫伏曾靑

右已上並飛三徧後﹐用水酒煉伏。上黨伏苓﹑人參﹑松橋煉成者﹐桑柴灰汁霜﹑黃連﹑蜜煉煮水堅杏仁子﹐以水煮之七日﹐時時添暖水日足﹐用之是也。又以上伏藥與生藥﹐每蜜二升﹐艸石藥各半斤﹐火不得大猛﹐猛卽藥黑色。微微著火﹐煉之十五日﹐以干柳木篦子攪之成膏﹐其藥盡作末入鐺。如蜜盡加蜜。至日足﹐空腹酒下一匕﹐百日神仙。但勿食五辛﹑十二獸肉﹐勿向穢處。若作黃用﹐每汞一斤﹐可投此膏半匙﹐卽成上黃﹐亦堪服食。以靑竹筒盛汞﹐不蓋上以左味煮之無歇﹐四日夜侯黑姻盡﹐出之﹐可餅。入火卽伏汞霜﹐飛此膏﹐伏汞伏雄雌皆住。

黃連杏仁烏豆並令爲末﹐以蜜糖一升﹐藥各半斤

右煉十五日﹐微火一如前法。服一匙匕﹐亦以酒下。亦可作黃白﹐妙得點化之性。

歌日﹕

還我二膏﹐廢我神勞。毀我二膏﹐戮我天曹。夫大小二丹﹐點化與其﹐一意可見﹐故不盡述。有大丹﹐但伏得汞﹐卽伏得八石。知君臣在﹐人意修理﹐亦與古方大同小異。數家皆別﹐在人意斟酌消息﹐卽伏成還丹矣。

歌日﹕

家有三還﹐天地聲顏。若修一石﹐二人妙丹﹐亦有點化之性。覽此三卷聖法﹐以意消息﹐自成黃白。凡大丹有三十六水﹐但得硝石﹐無事不辦。

水雲母法

雲母一斤蔥汁半升蜜半升桂汁半斤

右並相和﹐並內竹筒中﹐以漆固濟口﹐埋七日卽化爲水。如未化﹐更蒸煮一日﹐懸井中及水﹐自化。

水玉法

玉一斤末之磁石一分末之雲液一分

右如前固埋十日﹐成水。欲住雄雌丹液﹐每雲母一升﹐水和硝石一斤﹐拌雄雌末各一斤﹐準上法固埋之﹐成丹液。

紫油丹法

汞雄各一斤

右二味相和研搜﹐如面裹之﹐入飯以黍。右先下骯中﹐一日換夜三度畢﹐將加汞研三﹐銅器下硝石半斤﹐和埋治下十日。又以硝石一斤投中﹐重湯煮之﹐四日卽爲漿矣。欲爲紫油丹﹐卽和汞研﹐便於銅器中﹐加微火煎三日夜﹐顏色微微變﹐卽加大火煎之九日夜﹐時時變色﹐卽勿怪之﹐九日當爲紫色。卽以定平日烽之﹐六日夜赫然赤色﹐乃成也。將以點鉛﹐卽五色肥矣。

伏火紫粉法

汞一斤硫黃半斤

右以伏諸藥石法浮出﹐卽掠取已成紫粉﹐亦可以鐵碗熬﹐令姻盡用之。

紫油丹成伏汞法

右取鉛精訖﹐每生汞二三兩﹐入甘堝子﹐下少許灰﹐內汞粉紫油丹﹐其上所和鉛錫者末﹐更以灰覆上﹐入灰鑪良久﹐五上五下﹐最後令一度堝赤﹐卽瀉地上﹐爲黃矣。

鐵粉法成水

右取鐵錯爲末﹐以烏牛尿中浸一宿﹐出之﹐內甍器中﹐一重鐵末﹐一重餘甘子末﹐如是三十一重﹐密蓋埋屋北陰下﹐三七日成矣。

煉鉛華法

右取鉛一百斤﹐入鐵鑪中鎔﹐以鐵匙攪之﹐一依炒黃丹法﹐每一百掠得華一十斤矣。

轉白入黃法

右取乾汞﹐入鞏縣鉼子中﹐裹雄雌黃伏火者﹐和汞﹐內鉼中固濟。又以藥泥裹三重﹐文武火養三七日﹐候火色同﹐卽黃成矣。

紫泥法

黃丹一斤雄黃一斤醋五升

右取上藥﹐以醋中浸少時﹐日乾﹐如此數徧﹐令滲盡醋爲度。乃內堝中﹐以文火燒之。候色赤卽止。如火色過白﹐卽失力。如土成灰﹐不堪用也。

金粉法

兌一兩汞五兩

右鎔相入訖﹐以帝味三兩﹐和研成泥﹐內堝中倒抽之訖﹐淘去帝味﹐研爲粉﹐任用也。

煉黃盥粉法

帝味一斤黃脂一斤華粉一團

右以惡灰一升﹐已上相和﹐火養十日﹐成矣。

金石抄錄

明君臣

右鉛汞爲金石之主。鉛爲君﹐汞爲臣。鉛能理五藏﹐汞能去三尸。曾靑爲使者﹐能明目。來雄爲將軍﹐能諍四夷。煉此四神之藥﹐服之而得長生。

明飛伏

右有陰飛﹐有陽伏﹐有陽飛﹐有陰伏。鉛能制汞﹐故日陰伏陽。汞能伏鉛﹐故曰陽制陰。夫硫黃一兩﹐制汞五兩﹐是陽伏陽也。信知汞力不如鉛力也。且硫入汞日飛﹐鉛投汞日伏。

明陰陽

居飛曰陽﹐居制日陰。飛而伏者﹐卻居其陰。伏而飛者﹐反入其陽。陽伏而飛者﹐陰極卽陽生。陰飛而伏者﹐陽極卽陰生。夫制伏金石﹐以一陰一陽﹐乃得合和。以陽伏陽﹐以陰伏陰﹐終無得理。硫汞成霜﹐和九轉鉛精一兩﹐又飛之。服一刀圭﹐令人變易。又投生汞於鉛中﹐飛之九日出霜﹐必伏盤之上。每一兩變寶一斤﹐人服延齡也。

明剛柔

鉛投於汞卽剛﹐汞投於鉛卽柔。其物柔﹐若得之﹐則剛柔相伏矣。夫汞與鉛﹐能柔剛其性﹐能柔其物。柔若得之則剛﹐剛若得之則柔。夫變化五金﹐不得鉛汞﹐終無得理也。

明浮沈

金性沈﹐石性浮﹐服之返有投上功﹐得金而相貫﹐而不能浮。故云一石而貫一金﹐亦號還丹之名也。

明相類

夫鉛與雄同﹐捨化受於金之類。雌雄類炮砂﹐雄不得炮砂相和﹐而其色不行。夫鉛者﹐金之主。雄者﹐石之主﹐故鉛能變金石。夫欲變金石﹐不得雄鉛﹐終不妙也。夫變五金﹐無四黃變蒸﹐亦終不妙也。夫雌亦能變伏五金八石類﹐於蜜水見母。夫硫黃伏得﹐本色不移﹐亦能變伏﹐染金石類﹐入磁石作汁﹐汞類石亭脂﹐毗類石腦﹐立凝不飛﹐朱醞醇酒鉛類﹐桑柴之灰錫類﹐蜜陀僧曾靑類﹐於代赭夫論相類者﹐陰陽和合﹐卽變化順宜也。

明相惡

金惡水銀﹐銀惡生鐵及炮砂。金得銀而虛﹐銀得銅而疏﹐銅得鐵而彊﹐得錫而俱。夫五金八石﹐皆惡餘甘子﹐及代赭不灰木﹐化一切金石爲水。若不得硝石﹐終無得理。夫鉛汞雌雄﹐兼一切金石伏火藥物﹐將火試之﹐火之不動﹐鼓之不流﹐色無精光﹐並不能變諸金石。

明性靈

夫朱砂者﹐太陽之精﹐日之子﹐而能生。生者能飛一切金石。若不得汞皆飛不上﹐得倒行神骨則立而並飛。用石膽﹑黃礬﹑白礬爲使﹐用金銀以爲母﹐用曾靑爲將﹐用四黃以爲君。夫四黃之中﹐不如雄也。三靑之內﹐不如曾也﹐雄能通於神﹐曾能明於目。大結子三華煮之爲上﹐次以猜脂煮之﹐兼以滋潤﹐妙也。切忌玲熱相淘﹐亦能變爲末也。

夫朱砂好者﹐入赤盥黃鹽﹐覆藉磁器﹐火養十日﹐名日立制神粉。點汞成紫庚﹐五石爲軟金﹐亦號曰神妙﹐又點上眞庚合之固神。夫硫黃用吐番紫礬一味﹐立制汞爲黃金。波斯赤鹽亦然。俱不用諸藥﹐並成上寶。

夫欲作庚﹐先須煉鉛及伏雄汞﹐卽伏四黃。但伏得雄汞二味﹐自成其眞寶。不勞諸藥﹐兩味相和合﹐作土金相和﹐用黃赤二鹽覆藉﹐以淸虛薪火﹐燒之五十日﹐成紫光丹﹐點化五金。點白金﹐以靑與代赭。陰伏金公﹐可修忽於飛霜湯制立﹐要石亭脂﹑帝女血﹐和汞砂銀﹐火養百日成庚。

又黃童一斤﹐帝女一斤﹐作汁煮三十日﹐不失本性。亦以制汞﹐汞生硫黃﹐火之六神﹐生爲赤霜也。

又五金有不眞物﹐但投炮砂﹐則眞僞自見﹐亦能均色也。麒麟竭亦能駐色。黍米酒能柔軟﹐梔子能染色﹐餘甘子能去不淨﹐代赭亦能潤色﹐兼能美質﹐黃礬能出染一切金石汞砂﹐投堵脂千徧﹐而成銀﹐爛如泥﹐服之長生﹐大堅筋骨﹐朱砂以炮砂煮用之﹐淸矣。

明銀汞

鉛爲九返﹐汞曰七還。合嗆煮之﹐六十日如埃塵﹐又飛如爛銀﹐住還丹。能入五金﹐駐紅顏﹐煞三尸﹐去九虫﹐能剛其性﹐柔其物﹐鉛汞相投﹐其體則剛。入於五金﹐其性則柔。能煞金鉛﹐能嗆汞鉛。鉛汞相入﹐亦號七還。加硫飛之﹐卽號九鉛。令嗆九煉﹐亦號九五七還。用華池三升。艸西灰二升﹐五度重淋﹐淘煮一日。又猜脂煮三日後傾出訖﹐又於皂莢灰汁中煮之﹐令諍﹐乃可使之。

明黃芽

取九鉛七還﹐和飛成伏盤霜七徧﹐收取霜和華﹐搜之浥浥作團﹐安三臺釜上﹐鼓之如銀﹐亦硬﹐惟不炬火﹐能入五金﹑未堪服食。更鼓七徧﹐用子明下﹐如銀鉛汞一相入伏火﹐名之藥鉛。又將此藥鉛重入地下釜烹煉﹐出黃芽。將此黃芽和生汞研飛之﹐上者名日輕舉﹐不上者名日水母。飛上者﹐子戀其母﹐故處其上。不飛上者﹐亦母戀其子﹐故有飛上下之藥﹐用之不別塗也。

太古土兌經卷下竟

