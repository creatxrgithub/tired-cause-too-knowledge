懸解錄並序

經名﹕懸解錄。原不題撰人。據作者自序﹐當出朴唐大中九年。內容與《雁門介妙解錄》大體相同﹐但多出春末齊百給字。底本出處﹕《正統道藏》洞神部眾術類。參校﹕《雲笈七簽》卷六四。

懸解錄並序

余少甚抱疾﹐專意修養﹐至於金石服餌﹐亦嘗勤求。竊見時之好事考﹐不顧貨財﹐大修鑪鼎﹐謂河車立成﹐可變土石。謂金沙立化﹐可壯筋骸。然而往往有爲藥所恨者﹐醫救莫及﹐何哉。豈根源不正歟﹐師法不明歟﹐奚終始不相副﹐如此之甚也。余因覽道書﹐偶見九霄君告劉泓丹藥要訣﹐乃諭俗徒﹐都未窺至道之毫末﹐而妄自誇街誑誘時人。凡所施爲﹐無非自伐之捷徑﹐能無悲乎。眞仙之言﹐定不誣矣。余久懷滯惑﹐方困於是﹔今故采其要語﹐書之座隅﹐目之日《懸解錄》。冀觀覽之時﹐疑撓盡釋。𨿽未達金液守身之衛﹐當必免毒丹傷命之虞﹐亦天年之幸也。如有同我斯志者﹐固願攻其未悟耳。大中九年乙亥歲五月十七日甲子也。

纂辯金石藥並去毒訣

漢安帝時有劉泓者﹐久學至道﹐棄官入山。後至延光元年十一月﹐九霄君來降﹐爲憫道士不知燒丹之正道﹐乃指陳至藥之根諒﹐分別雜丹之門戶﹐拜解金石毒守仙丸方﹐傳付於泓﹐疏之如後。

九霄君謂劉泓日﹕夫學煉金液還丹﹐並服丹砂硫黃﹐兼諸乳石等藥。世人苦求得之﹐將爲便成至藥﹐不知深淺﹐競學服餌﹐皆覓長生不死者也。並不悟金丹並諸石藥﹐各有本性﹐懷大毒在其中﹐道士服之﹐從羲軒已來﹐萬不存一﹐未有不死者。

劉泓再拜稽首﹐問日﹕何也。九霄君日﹕世人所造金丹服餌﹐皆求長﹟生。愚者卽竭力以資俗事﹐又欲將至藥﹐求點化金銀﹐榮其行屍﹐以養僕妾。但一起心﹐卽是必死之兆﹐至藥亦無因而見也。準教藥無雙能﹐功無二用。又不知藥有至毒﹐造丹成後﹐世人只知餘甘制河車磁石引鍼﹐硫黃乾水銀﹐將謂制金丹了﹐便無毒矣。o假如先賢煉秋石﹐秋石以地霜結爲石﹐能引生汞﹐亦能制金石毒﹐亦能壯金石毒。如有。服者﹐中路毒發﹐不可禁止﹐必見死矣。蹤不死者﹐亦卒患惡瘡﹐此爲先兆也。秋石云解毒﹐且見朱砂及粉霜﹐並硫黃等﹐被秋石制伏﹐豈能解毒矣。先聖遺教﹐世人難知焉﹐知之者眞仙也﹐不知者凡人也。

泓又問曰﹕變化銅鐵之藥﹐並不堪服﹐何也。君日﹕緣點化藥法﹐多用諸礬石硝炮之類﹐共結成毒藥﹐𨿽能乾制水銀﹐及化銅鐵﹐其用火時候﹐亦與至藥不同﹐綠毒成結在其中﹐縱令千銷萬化﹐毒終不出。亦如人有毒心﹐毒在心內﹐必不從外入。亦如木中有火﹐火元在內。其點化之道本亦在內﹐各受其性色目﹐法作不同﹐气遞相生﹐各懷毒性。雄雌硝炮雜類﹐相助其火候﹐不依天時地理之法﹐或近或遠者﹐蓋不稟天道而成。則知古往仙人﹐不服此藥﹐明矣。綠有大毒﹐造化之力不足故也。

泓又問日﹕點化之藥﹐爲有雜石眾毒﹐固不堪服。常聞換頭紫粉﹐七返丹砂﹐更無礬炮所雜﹐可以服否。君曰﹕此二藥世人千百中﹐無一人解作。縱能爲之﹐亦不堪服﹐何也。且換頭紫粉﹐是仙人所合粉﹐以爲宮室之用﹐綠有硫黃在其中﹐水銀入硫黃含大毒﹐豈可服哉。又七返丹砂﹐𨿽燠令伏火﹐本無四象五行﹐筋骨血肉﹐陰陽气不全﹐如服之﹐令人五臟血乾。凡人血少則病﹐血盡則死矣。泓曰﹕世人修服丹砂﹐顆塊不破﹐顏色如故﹐大火燒之不動者﹐復如何。君曰﹜。凡朱砂凝結之初﹐皆於沙石中成質﹐縱是光明者﹐飛之每斤只得十二兩水銀﹐其四兩卽是山澤滓滯之物﹐其滓懷大毒。道士若不解出滓﹐便相和服之﹐服者則澀人气脈﹐乾人血液﹐豈得有益乎。況從古已來道士﹐未經至仙之教﹐皆謂伏火丹砂是死水銀﹐妄言金砂入五內﹐有不死之兆﹐甚錯矣。世人豈不知從前服者﹐未有不死之人。惟硫黃獨體﹐不入他藥﹐猶能去人積玲﹐但不可多服﹐綠是純陽气不全耳。其他小術﹐固所不論。

泓又問日﹕何藥則堪服﹐可以延駐。君曰﹕我仙人所煉至藥﹐例皆日魂月魄﹐四气爲象﹐日魂不離日裹﹐月魄不離月中﹐假如至藥亦不離﹐從木而生﹐何也。木帶靑﹐以象水銀﹐內含其火﹐火爲陽﹐以象朱砂。朱砂屬離﹐離南方火之位﹐火爲朱砂﹐亦同木中有火矣。配木入中宮之土﹐土能克水﹐火能生土﹐而乃道成。如人初生嬰孩﹐及長大﹐還爲人父母﹐遞換相承﹐本處其一。至藥根本﹐亦不處二道之無根。以心爲根﹐道之無用。以四時受气發生﹐各得其所爲用。道因气而生﹐因气而死。至藥服之不死者﹐蓋爲不參雜諸味﹐無毒。銷成汁爲器﹐或方或圓﹐並皆赫然通徹﹐晝夜光明﹐然始堪服。去人昏沈﹐定人神思﹐除邪魅﹐耐寒暑﹐皮膚潤澤﹐髭鬢不白﹐返老成少﹐千日可驗﹐故服之不死。

泓又問曰﹕至藥有幾般。君曰﹕眞正之門有三焉。一日神符上仙上丹﹐二日白雪中仙上丹﹐三曰九轉下仙上丹。其三般丹﹐同出一門而異名﹐各有三一禁法﹐不可輕傳於人。何謂不可輕傳﹐假如神符﹐若無太一宮﹑天一宮成者﹐卽名白液﹐終不成器。綠以天一宮球名﹐其三一不可傳。白雪若不堅不成冰﹐不入調靑﹐不受靑气﹐亦共粉毒霜無別。亦如日無烏而不明﹐月無桂而無魄相似。綠以凝成堅冰﹐調靑如磁石引鍼﹐其三一不可傳。九轉曾靑﹐白雪成結﹐卽入紫宮用﹐綠以凝四气﹐納萬象﹐而成質﹐其三一不可傳。夫至藥若不受四气混沌﹐豈能號日龍虎之丹。所以我仙人天地之玄化成﹐同日月之光﹐如神符白雪﹐修煉功畢﹐始有上升之路﹐九轉卽返老成少﹐顏如處子﹐壽同南山矣。其三一之訣﹐不許輕傳﹐豈不愼哉。

泓日﹕三一之旨﹐玄矣祕矣﹐未知何人﹐卽可傳授。君曰﹕如吾者卽可傳授。夫三一者。造化之機關也﹐非獨至藥有之。凡人身中亦皆自備。人若能修身中三一者﹐卽子母不相離﹐神气自相守﹐恰怡和煦﹐光照明白。子不見至陽之月﹐當晝之景乎﹐風雲不生﹐纖埃不動﹐碧空澄徹﹐豈有障翳哉。人亦有之。若常能調三一﹐萬慮不生者﹐與碧空之气相合﹐內外光明﹐虛元同體者﹐亦可升騰矣。世人或有竊聞此道者﹐云是服气﹐乃鼻吸口吐﹐鼓腮彊咽﹐立可致其隕斃﹐亦猶藥中錯服毒丹﹐不可救矣。所以身中三一﹐與至藥三一不殊。其身中三一﹐亦不可轉傳也。

泓又問曰﹕如有人先服丹砂﹐及乳石﹑硫黃﹑紫粉毒發者﹐如何救解之。君日﹕已服死者﹐不可言也。如有後服者﹐只可救之﹐遞須相勸。道士急造守仙丸救之﹐可存性命。假如換頭紫粉﹐緣不入凝白雪爲骨﹐骨爲陽﹐及無調靑入者﹐卽名大毒紫粉﹐人服不看多少遠近﹐如喫雜物觸犯﹐不問日月運晚﹐如發不在醫療限例﹐不出三日五日﹐無藥可救。如硫黃紫粉伏火丹砂﹐及諸乳石﹐若發﹐守仙丸猶可救之﹐十有二三命在。若曾服諸石藥﹐𨿽未發﹐能防備預服守仙丸﹐尢妙。

泓又問日﹕三大丹旣延駐人命﹐無毒﹐如未畢功﹐可以服否。君日﹕神符﹑白雪﹑九轉﹐未經太一官者﹐四象未全﹐不可服。如有人俟服者﹐忽覺發動不安﹐但急喫伏龍肝汁﹐並甘艸湯﹑生蒙豆汁﹐乃立定﹐少見命終。何也﹐綠此三藥並無雜類相撓﹐只空火毒﹐乃不至死。除此三般﹐其餘丹砂之流﹐𨿽然一朝一夕彊餐﹐亦能益色﹐如忽發動﹐命危之矣。

泓日﹕守仙丸法可得聞乎。君日﹕守仙五子丸﹐此法仙家所祕。然令擇有道之士授之﹐以護其性命。今故一一教示爾﹐並粗舉三丹大略。爾宜熟思流傳﹐以救未悟者﹐無忘言﹐吾將往矣。泓乃雨淚稽顆再拜。九霄君舉手告別﹐入云不見矣。

劉泓乃於山中﹐刻石書記。後有道士見之錄出﹐遂傳於世。至唐開元中﹐通玄先生張果﹐進上此方﹐明皇大喜﹐祕於禁中。通玄兼述三丹之功極備﹐但無修丹之法。今不書去繁也。

守仙五子丸方

餘甘子覆盆子兔絲子五味子車前子

右已上五子﹐各五大兩﹐別檮﹐如粉緬。取二三月枸杞嫩莖葉﹐檮取汁二大升﹐拌藥末令盡﹐乾訖後。七八月采蓮子艸﹐取汁一大升﹐亦拌藥末令乾。又取杏仁一大升﹐取好酒研﹐取汁五大升﹐於銀器中煎﹐令杏仁無苦味。次下生地黃汁半大升﹐眞酥五大兩﹐鹿角膠五大兩﹐炙鑄末都入前汁中﹐略煎過。又下五子末﹐一時以柳篦急攪﹐看乾濕得所﹐眾手丸之﹐如梧桐子大。每日酒下三十丸﹐如要加臧﹐以意斟之。忌猜肉﹑蒜芥﹑蘿卜等。服之百日﹐先服金石藥毒並盡﹐亦益金丹气通流﹐於五藏潤澤﹐血肉萬毒悉除﹐髭鬢如漆﹐返老成少﹐皆因制其丹﹐陰陽气兩性﹐彼此相備矣。祕之。

通玄先生制五子守仙丸歌﹐以贊其妙。

歌曰﹕

反老成少是還丹﹐不得守仙亦大難。要見鬢斑令卻黑﹐一日但服三十丸。

松竹本自無艷色﹐金液因從大制乾。五子可定千秋旨﹐百歲如同一萬年。

陰眞人論三品大丹之靈效﹐亦云五味守仙之艸藥﹐尙能守生相助。如不得上升﹐且爲地仙﹐永不死矣。爲其制一切丹砂﹐及解諸石毒﹐永不發動。又益靈丹之功﹐大行於榮衛也。央定無疑矣。陰君之意﹐言五子艸藥﹐尙能令人不死﹐卽神丹之功可知矣。今以旁有助於守仙丸﹐故附之於後。

懸解錄竟

