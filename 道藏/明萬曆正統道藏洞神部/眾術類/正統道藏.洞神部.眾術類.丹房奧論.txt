丹房奧論

經名﹕丹房奧論。宋程了一撰。一卷。底本出處﹕《正統道藏》洞神部眾街類。

丹房奧論序

竊謂金丹大藥﹐上全陰陽升降﹐下順物理迎逢。聖人所謂格物致知﹐大盤不過子母相生﹐夫婦配偶之理。須藉水火無私之力﹐結構鉛汞二物之精。要得眞土擒鉛﹐眞鉛制汞﹐加以手法火候﹐故能超凡入聖﹐返老還童。後世學丹之士﹐不識眞土眞鉛﹐不知手法火候﹐惟求世問罕有之艸木﹐『街惑於人﹐各述己私﹐妄施工巧﹐迷迷相指﹐白首無成﹐深可嘆惜。某幼慕淸髙﹐樂聞至道﹐求師訪友﹐未造玄機。後因天禧﹑戊午宦遊金陵﹐遇仙師魏君顏眞人第斗j得傳太淸六一紫虛九丹之妙﹐與夫造化口訣。遂回至湖湘﹐詣南嶽﹐醮謝天眞﹐依訣修持﹐一一可驗信。知手法火候﹐不易傳之於世﹐遂使後學莫窺端涯。某不敢私祕﹐敬將師授口訣﹐已試之效﹐集成一帳﹐目之曰《丹房奧論》。得之者不宜輕泄漏慢﹐自當珍藏寶惜。觀此若能觸類而長﹐實有益於同志矣。天禧四年庚申上元學仙子程了一書。

丹房奧論

學仙子程了一著

一論眞土凡土

土爲天地之中黑﹐功能鉆＇簇五行﹐生育萬物。金得土則生﹐木得土則＇旺﹐水得土則止﹐火得土則息。修煉者無土不可成丹﹐不死此硫黃芽。猶農家不耕田﹐而欲得禾﹐難矣。故先賢立眞土之說﹐以悟後學﹐可不知之。夫八石察黑於天﹐成形於土﹐其性嗜陰而畏陽﹑﹐遇火則飛﹐莫知所向。若經艸木煮煉﹐金石溫養﹐畱形住質﹐能與天地齊堅﹐日月共久。若以點化五金﹐制養諸藥﹐皆可成寶﹐此名眞土。如磁石﹑石中黃﹑陽起石之類﹐亦可作外匱養藥。惟其形質頑囂﹐志性愚濁﹐故其功不伴耳。

二論眞鉛凡鉛

眞人云﹕眞鉛不與世鉛同﹐修煉全憑造化工。一鼎可藏龍與虎﹐方知宇宙在其中。此言眞鉛奧妙﹐世人不知是何物﹐拘泥黃丹韶粉。或者鉛中取銀﹐砂中取金﹐謂其元黑未散﹐認作眞鉛﹐去道遠矣。眞鉛卽水銀一味﹐更無餘物。須是不經母气﹐入眞土匱﹐溫養日久﹐遇火成質﹐鏗鞘不折分耗﹐其功可以起死回生﹐返童還老﹐瓦礫遇之﹐立成至寶。此名眞鉛﹐乃五金之母﹐還丹之祖。黑鉛再爲藥中之害﹐若用非其法﹐則諸藥隨成懦質﹐竟爲棄物﹐尢難攺制。修丹之士﹐深宜察焉。

三論眞汞丹汞

按八石《本艸》云﹕朱砂﹐乃陰中金液﹐與離宮所交之黑﹐下降入地﹐結汞而成﹐借南方爲體。所以眞人取砂中之汞﹐煉而爲丹。其訝日﹕抽爲砂中汞﹐還燒汞作砂。胎中受五彩﹐火裹現黃芽。此之謂也。夫大丹以眞汞爲先者﹐經云﹕萬般修行﹐先要伏心。萬般修煉﹐先要伏汞。蓋汞者﹐水銀也﹐卽朱砂所出﹐仙經所謂眞汞者。世人不究根源﹐妄求配合硫黃﹐𨿽可爲靈砂﹐及其還返﹐則便疏虞。此葛眞人所謂但能求赤髓之意﹐砂中汞是也。今修煉之家﹐又不能考究﹐朱砂受气之探淺。夫天地五行之黑﹐鍾於山川秀發之地﹐爲金爲玉﹐爲瑞艸﹐爲醴泉。朱砂之與水銀﹐尢爲天地精英之黑﹐結聚而成也。若以受年月日計之﹐則相去又遠。經中眞液與離宮之黑﹐千餘年聚爲水銀。又壹千年﹐結爲朱砂。如松脂入地﹐千年化爲琥珀之類是也。若取凡汞爲用﹐則何以到同體乎。蓋凡之與眞﹐相去千百年之遠﹐則運幾周﹐而可以足其黑數﹐以是言之﹐其差可知矣。

四論三砂

大凡制汞成寶﹐須要子母畱戀﹐夫婦歡合﹐方能成丹﹐捨此而求不可。汞以硫爲夫﹐金銀爲母﹐得硫則堅﹐得金銀則實﹐夫婦子母之道存焉。子母尙義﹐時乎可離。夫婦尙情﹐理不可去。所以朱靈二砂﹐𨿽出處不同﹐俱是硫汞配合成體﹐得全夫婦之道。若經神艸煮緞﹐縱無靈藥制煉﹐但得鹽礬﹑硝鵬及磁石﹑石中黃等頑石匱養﹐便能住火成汁﹐惟不能成寶耳。如受母黑﹐亦可到家。母砂乃母汞交結而成﹐經艸木鹽礬醋等煮之則堅﹐用梅核﹑石蓮球緞﹐便可乘槌。若遇大火壞冷﹐則汞走而母僅存。蓋因母體遇火先燥﹐逼汞逃去﹐非徒無益﹐而又害之。近世學丹之士﹐不知所自﹐但以母砂爲捷徑﹐理入玄微﹐誠難措論。夫水銀成寶﹐則與糝制同功。故母砂須得眞鉛等靈匱制養﹐或作貼身煆煉眞死﹐可過大冶不拆﹐謂之倚母糝制。𨿽得眞死匱溫養﹐若非至神至虛之藥﹐一壞一拆﹐母子仍舊分離﹐亦復何用。今人或以艸死朱砂及丹養二砂﹐二砂作母砂貼身﹐入梅核固毀﹐稍能住得半錢一銖﹐便謂之母砂成寶。殊不知所住者﹐二砂中之翻身汞耳﹐非母砂汞也。然感气砂﹐𨿽借母黑而成體。不爲母所拘禦﹐得以自如﹐見火未便飛走。若用艸藥煮堅﹐須入水火鼎養緞﹐令受得火力﹐再入靈匱溫養﹐返易成功。機緘盡露﹐學丹者須踐履而後知之。

五論三黃

凡修煉三黃﹐須當知藥性火候。苟不究其一藥性之緩急﹐火候之輕重﹐悉成灰燼﹐𨿽悔何及。硫內稟純陽﹐火石精气而成質﹐其性通流﹐內含猛毒﹐見火易飛﹐最難擒制﹐藥器中號爲將軍﹐謂其有削平治亂之功。若得神艸煮制﹐大火緞之﹐立可眞死。惟有猛毒之威﹐不易消滅。若便用養諸石﹐反見傷殘。猶將軍難制而易死﹐𨿽千載之下﹐凜乎英气﹐亦不可犯之。謂須是進火加養﹐直候脫去黑褐二色﹐隨艸變動﹐成眞金色﹐或成朱砂色﹐或成雪白色﹐然後用之﹐大能去邪歸正﹐返滯還情j健立陽精﹐消化陰魄。雄黃則偏陽而無陰﹐雌黃則偏陰而無陽﹐丹家所謂孤陰寡陽。𨿽易制伏﹐惟難眞死。先須用艸煮過﹐然後緩緩進火加養。死者良然﹐非得炮膽﹑死汞等藥﹐不可點化。非配合朱砂﹑硫黃﹐不可養物。故藥品中﹐以雄黃爲輔佐之官﹐𨿽能通靈﹐謂其初無全功﹐若不配以諸藥﹐實難獨用。直書以記﹐學者識之。

六論三白

經云﹕炮砂在五金爲賊﹐五金皆畏之﹐附毗粉可通造化。又云﹕毗霜艸伏眞死﹐可以點銅爲銀。與粉霜最爲相宜﹐得炮相附﹐可成至藥。世人謂此不過點化丹陽而已﹐殊不知礎炮眞死﹐久養無毒。若得母黑鬱蒸﹐亦能轉制諸石。及用之匱養膽石雌雄﹐名日五靈神丹﹐轉白爲﹟黃﹐其功尢大。粉霜獨水銀一味﹐借鹽礬﹑硝石構煉爲霜﹐丹經稱爲神雪。或云。j佐以艸死毗﹐同作丹頭﹐入於神室﹐緩火養死﹐卽是眞鉛。其功豈柢換骨耶。但其體本全陰﹐極難制伏﹐不易眞死。若非伏火朱砂﹐不能住質。大抵亦須憑母黑而後成﹐去母離陽﹐萬無一可。經云﹕粉霜以陰造陰﹐微陽﹐亦無非眞死三黃。日神砂銀等﹐非靈根不能成寶﹐非伏礎不得軟骨﹐非伏炮不得軟潤。愚因見此說﹐常以粉霜﹐以毗炮合胎﹐入四神匱﹐養經百餘日﹐用之點化丹陽﹐適然俱成黃金。其神靈變化如此﹐豈易度哉。

七論用鉛

仙經云﹕用鉛不用鉛﹐卻向鉛中作。及至用鉛時﹐用鉛還是錯﹐蓋嘗至此而疑之日﹕用鉛是錯﹐則不可用。須向鉛中作﹐何耶。此非神仙饅語﹐乃常人不知其用爾。苟得鉛之法﹐何患乎丹之不成。學丹者先當明其理﹐而後用之。銀由鉛而生﹐鉛銀未分胎之前﹐神黑混成﹐用之匱養水銀等藥﹐則可成功。分形之後﹐元黑旣散﹐則鉛爲鉛﹐銀爲銀矣﹐豈可捨銀而求鉛﹐遽�欲以鉛而成寶者乎﹐天下寧有是理耶。法當鉛三銀四﹐同檮成末﹐再以靈艸煮制﹐進火養煉日久﹐令其神黑歸復﹐方可匱養朱靈二砂﹐或作鉛砂﹐入母匱。母砂入鉛匱﹐久養而能成寶。但非歲月久遠﹐恐難成就。凡八石曾經母匱養過﹐眞死無性﹐再入鉛匱養煉月餘﹐其功又倍於常矣。若見寶之藥﹐亦入鉛匱養毀﹐或用感鉛气藥作關逐銷﹐庶無耗折之患。嗚呼﹐龍居蛇腹﹐母隱子胎﹐物理迎送﹐造化之妙﹐非天下之至神﹐其孰能與於此。

八論用母

凡奪天地造化﹐修煉金丹﹐惟水銀一味而已。須假祖熙﹐以全其質。猶嬰兒在母胞胎中﹐神黑溫養﹐方能成形﹐故諭金銀汞爲母子。汞性輕飛﹐隨物感遇﹐不易制伏。必先養煉朱靈二砂爲丹基﹐然後制汞﹐成生生變化之道。法當靈艸煮制﹐火燒不動﹐大精作汁﹐胎色不移。次入金母﹐溫養日久﹐可成大丹。如火上燒之﹐猶有光焰﹐蓋是硫黑未死。若便用母養煉﹐則吞汞食母﹐互相吞啖﹐必致耗折母體。母身旣虧﹐元黑羸弱﹐豈能長生。須要受母黑不吞﹐母爲上。有母不靈﹐無母不成﹐卽此義也。或謂硫不蝕金﹐輒便用金爲母﹐養煉滿﹐擬可成。豈知金至剛﹐汞至柔﹐二黑偏負情不相親﹐徒費歲月﹐不能成寶。所以焦金不入丹砂。故朱靈二砂用母﹐必先銀而後庚﹐名爲金筋玉骨。若去銀從金﹐不遇明師﹐豈能成就。愚得口訣云﹕硫信未伏﹐必先吞汞﹐而後食母。每銀四兩﹐入粉霜一兩﹐同研和勻作匱﹐養煉二砂﹐則硫吞汞黑未竭﹐力已摧矣﹐何暇復母耶。此爲添子援母﹐又爲詫女抱嬰兒。若以金養二砂之理言之﹐金汞𨿽剛柔不親﹐久久相處﹐亦能情同。世之用金養砂者﹐蓋不明金遇火則燥﹐汞見火則飛﹐金汞難以共久﹐精神不交﹐所以無成。每金四兩﹐入粉二兩﹐一處研細﹐用養二砂﹐則金欲燥而遽未能燥﹐汞欲飛而遽未能飛﹐得以久處﹐情相親狎﹐何患丹不可成。愚悟其理﹐遂歷試之﹐一一果驗。但不可輒加大火﹐使汞易爲飛走﹐不能成功。宜緩火溫養爲妙。如無粉霜﹐以母汞結砂爲之亦得。還源出母之法﹐入地坑中埋一二日﹐去其火毒。金用靑盥捺頭﹐大火一緞﹐銀四兩﹐入水銀一兩﹐黑鉛二兩﹐夜明砂少許﹐同緞﹐後方入鑪煙燼庶無屈折。

九輪假借

古云﹕家有死三黃﹐不用置田莊。又云﹕家有眞死毗﹐金銀爛如泥。此說固然不明﹐假借其理﹐幽微未易知也。世所修煉者紛然﹐其眞死三黃毗中問﹐豈無一二﹐不能成丹。何哉﹐失其假借之道耳。燕雀不生鳳﹐狐兔不乳馬﹐若無眞父母﹐所生俱是假。今人但得一藥眞死﹐便欲制汞成寶﹐久而無成﹖則歸咎於艸之不靈。非艸之罪﹐蓋不得母黑燻蒸﹐精神不全之故也。凡修煉雌雄硫毗﹐不要十分眞死﹐須是存性。先用金母養成其形﹐後用銀母足成其黑﹐然後用此轉養朱砂﹑靈砂﹑粉霜﹑汞牙﹑無母之藥﹐亦可成寶。前用母篇朱靈用母法﹐旣言先銀而後金﹐此卻言先金而後銀者﹐何。蓋取其汞易相親也。如硼砂硝炮等艸伏住火﹐若用銀母養緞﹐亦能制汞藥。𨿽眞死﹐不經母養﹐祇可轉制諸石﹐若欲乾汞成寶﹐不可同日語矣。

十論制轉

修煉者不患爲母之爲難﹐惟患轉制之爲難。若明轉制之理﹐則一可成十﹐十可成百﹐生生變化﹐無有窮盡。所謂得其﹐一萬事畢﹐豈易爲事哉。今人不達斯理﹐恣意揣度﹐盲修瞎煉﹐至老無知﹐尢可哀憫。夫五金八石﹐𨿽有遞相制伏之說﹐中有可制不可制之道﹐存乎其問。經云﹕硫養雄﹐道在同。雌養雄﹐各西束。又云﹕砂養砂﹐則砂折。砂澆汞﹐則砂活。若此之內﹐儻非師授→𨿽智適顏閔﹐不可得也。轉制之法﹐妙在神水華池。經云﹕以鉛入汞﹐名日華池。以汞入鉛﹐名日神水。聖人諭眞死之藥爲鉛﹐未死之藥爲汞。以鉛制汞﹐則汞形全。以汞滋鉛﹐則鉛气盛。彼此相益﹐庶能長生。眞人云﹕以神養神﹐出幽入冥。以气補气﹐壽永天地。猶此理也。今人卻以鹽礬露水沐浴死藥﹐爲神水華池﹐誠爲可笑。所以古聖祕藏﹐不可輕傳於世。修煉之士﹐尢宜細詳。凡八石眞死﹐須是添得﹐方能通靈。謂其本體曾授藥毒淩持火逼﹐形質枯槁﹐精神疲獘﹐故加入本類添養﹐復其神黑﹐全其形體﹐方可轉制諸石。惟朱靈二砂﹐乃硫汞成體﹐勢有偏枯﹐便難變化。須當知砂養砂﹐則砂折。砂澆汞﹐則砂活之妙。𨿽是二砂眞死﹐若欲養砂澆汞﹐須再用硫黃炒過﹐更加艸藥煮制﹐進火加養﹐大緞成汁﹐方可匱養生砂﹐及作丹基。澆淋芽子﹐凡經三四次﹐必須又依前法﹐用硫制之﹐方能綿遠﹐庶幾不致崩塌。或云。。一黃死﹐眾黃隨。一黃不死﹐眾黃飛。誠非確論。若硫黃眞死﹐可以轉制諸石。若雄黃眞死﹐則可轉制雌黃。未聞有雌養雄﹐雄能養硫之理。世人但知眞死毗﹐可以養粉點骨。豈知以此養二黃點庚﹐尢更捷徑。所以古有一不。家有死毗﹐金銀如泥之言。粉霜眞死﹐亦與眞鉛同功﹐不可拘泥於點骨。學者自宜消息﹐不必形於多言。

十﹣論澆淋

澆淋亦轉制法耳﹐但八石伏火﹐皆可轉制。惟有澆淋一法﹐須用朱靈二砂﹐艸伏住火﹐入母養令眞死﹐作汁﹐可以成寶。再加母力﹐久久養煉﹐使其精神充備﹐根本堅固﹐立爲丹基。庶得母壯子靈﹐可以長生。倘制度之不合﹐溫養之未成﹐或獨善猶且未可﹐又安能兼善哉。今人不明此道﹐惟只計較糜費﹐柢誇母少爲奇﹐殊不知所用各有法度。若屑屑如此﹐非惟無益﹐亦且徒枉前功。若欲二砂作丹基﹐須是多多換易新母﹐養過取出﹐添硫炒制﹐以不牯姚爲度。再以元艸汁煮過﹐仍用滴炒﹐入水火鼎內﹐大緞成汁。每丹基四。兩﹐初次澆汞四兩﹐或二兩。其砂漧渴﹐汞不成芽。至七日或半月﹐啟合﹐又澆汞二兩﹐或三兩﹐或一兩﹐方成芽矣。如此澆至三次﹐或四次﹐看其形勢如何。或如龍蟠虎踞﹐或如鸞飛鳳舞﹐或如瓊林玉樹﹐如此形狀﹐皆爲吉兆。若見如冢墓之象﹐及油汞過多﹐則是丹基力竭矣。急抽去芽子﹐取丹基﹐再如前用硫制過。其芽子若有四兩﹐抽砂中眞汞一兩﹐同研如粉﹐亦用硫黃煮過﹐更加些小母片﹐及生雌雄少許﹐依本法封固﹐再入鑪養火﹐則汞又復起成靈芽。澆及七次與九次﹐須以生砂代汞入之﹐此名七返九還。如此積至一斤﹐取芽﹐又入砂中汞四兩﹐及生雌雄少許﹐再以硫黃白水同煮﹐三五伏﹐以銀二十四兩作神室﹐納芽於其中﹐入眞土等匱﹐養煉三七日﹐或五七日﹐或七七日﹐芽俱成寶。取出分作五處﹐入水火鼎﹐大毀作陀﹐則又成五匱丹基。仍依前法澆汞﹐生生化化﹐其道無窮﹐古仙所謂子生孫﹐孫又生孫也。到此地步﹐脫胎在此矣﹐變化在此矣﹐糝制在此矣。世人不見亦不識﹐借問何時得到家。學者不可視爲泛常﹐更宜加意於此。

十二論點化

刀圭入口﹐換骨成仙。錙銖入質﹐易賤爲貴。非丹頭之至靈﹐造化之至妙﹐何由竟灌漑於骨髓哉﹐此乃移神易气之道。猶世之染法﹐非透骨藥及諸礬﹐不能成其妙用。然汞眞死﹐皆可點銅爲銀。何故先賢惟以粉霜﹐爲點銅之上藥﹐蓋其問曾受礬气故也。若以朱砂靈砂﹑母砂粉霜之類點銅﹐先須用點銅毗同砂一時。每一兩丹頭﹐用毗三錢﹐或用貳錢者。然後將丹頭毗與銅珠相拌同﹐昆侖紙數重包裊﹐裝在甘鍋內﹐上面下藥關實築﹐須用濕炭頂火壞之熟﹐煽二三千輔﹐愼勿觸動﹐常令頂火實。少歇﹐再煽一二千下﹐提出鑪候玲﹐破鍋取之﹐其物成一陀在鍋底。如有黑色﹐再用鉛煎﹐不可用硝提。如欲點銀成金﹐非毗炮膽礬不能透骨﹐非雌雄二黃﹐非曾空二靑﹐不能正色﹐非點聖銀不能成。至道有此數理﹐若非眞土眞鉛匱養成諸藥﹐不可爲也。舉世皆知毗粉可以點骨﹐豈謂毗粉匱養雌雄膽炮﹑曾空二靑﹐點庚尢妙。或點化凡銀﹐須用藥瘦其本體﹐然後結成丹砂﹐和丹頭同乳成粉﹐入鼎裝頓封固﹐逼去水銀﹐加以大火一緞﹐取入鑪鞘﹐冶成至寶矣。靈丹若就﹐𨿽瓦礫亦可成金。非苦酒苦醋金鹽玉豉煮煉﹐不能成也。此理玄微﹐不傳於世﹐學者亦當知之。

十三論灰霜

灰霜乃艸木之精液﹐味鹹﹐惟毒﹐殘賊五金﹐丹鰲家所以多不敢用。若以煮煉八石﹐立能拒火﹐功力甚大。苟得手法﹐去盡鹹味﹐加火久養﹐亦可變通。綠其毒黑能透金石。用之煮制﹐多是化藥成水。若得如此﹐則藥死矣﹐切不可棄懷。經云﹕不見其形﹐方爲眞死。蓋謂此也。急用藥水﹐傾入爭器中﹐澄定十餘日﹐候其上淸下濁﹐逼取上淸水﹐煎熬成霜﹐取下濁底﹐乃藥也。熬乾﹐入合裝制﹐以熬成霜﹐捺頭﹐養火七日﹐或十四日﹐藥眞死矣。再用研細﹐用沸湯陶化攪勻﹐又入諍器中澄定。藥若墜底﹐又逼去上淸水不用﹐再換湯澄之。澄時須是緩性爲之﹐不然。藥隨水去。直待去得鹹味盡﹐大火久煉﹐此藥方靈。用之轉制諸石﹐可爲至藥齊功﹐不可以爲灰霜而忽之。余試之有信乎。葛玄所言灰霜最爲下法﹐諸藥見爲厭死。若得變轉﹐亦成上法﹐非謬言也。惟硝硼炮礬﹐用此煮制者﹐切不可用。

十四論煙煤

煙煤乃艸木之神黑﹐丹鰲家亦多用此。綠其精神不足制養諸石﹐未見全功。若用本艸煮煉過﹐卻以煙煤捺頭﹐入鑪溫養﹐方能伏火。如獨用此﹐不可成也。余親試有驗﹐書以記之。

十五論作羹

凡用艸煮制諸石﹐皆以新艸汁爲良。安知一艸制一藥﹐若非有毒﹐其藥不死。人視之𨿽不見其毒藥﹐視之卽有毒矣。先賢恐艸毒傷殘藥性﹐不能通靈﹐故立作董之訣。法當用艸絞自然汁﹐置淨器中﹐用紙蒙蓋﹐春秋三日﹐夏二日﹐冬五日。然後逼取上淸水﹐煮藥﹐庶幾藥性不受傷殘﹐則有全功。試之可效。

十六論裝制

大法爲丹裝制﹐手法最爲要緊。倘不明此﹐須有眞鉛眞土等匱﹐則子母混雜﹐新舊相參﹐孰是孰非﹐莫可考究。故轉制之道﹐祖裝制爲先。且如八石匱養諸藥﹐若礎炮三黃等作汁之藥﹐柢可築在合底﹐用死匱藥捺頭﹐封固養火。若言鋪底蓋頭我蓮等名狀﹐此特言養靈砂朱砂母砂之法也。凡養母砂﹐亦須用梅核石﹑蓮橡斗藥﹑葫蘆等固定﹐方可入匱溫養。倘非如此﹐終有所失。又如眞土眞鉛養三砂﹐如硫匱須用生硫貼身﹐朱匱須用生朱貼身﹐惟四神三黃眞鉛等匱﹐須用粉霜貼身。各以其類貼之﹐中存類死之理。此𨿽是瑣碎之語﹐苟不知蹊徑﹐未可圖也。

丹房奧論竟

