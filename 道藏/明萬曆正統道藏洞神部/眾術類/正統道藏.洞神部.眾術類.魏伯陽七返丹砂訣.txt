魏伯陽七返丹砂訣

經名﹕魏伯陽七返丹砂訣。原題黃童君。狂解。宋《崇文總目》及《通誌﹟藝文略》均著錄《七返靈砂歌》一卷﹐題徒漢魏伯陽撰﹐黃君注。當卽此書。約出朴隋唐之際。唐人陳少微《七返靈砂論》﹐與此書內容大致相同。一卷。底本出處﹕《正統道藏》洞神部眾街類。

魏伯陽七返丹砂訣

黃童君注解

天生玄女﹐

玄女﹐水銀﹐位居太陰﹐故日玄女。

地出黃男﹐

黃男者﹐硫黃也。太陽之精﹐故謂之黃男也。

皆受性太和﹐感靈妙之气。

言此二物﹐皆稟沖和靈妙之气。

以陽守陰﹐借位而居。

汞本丹砂﹐化爲水銀﹐卽居其陰﹐是借位也。

以陰返陽﹐還歸本性。

煉汞成砂﹐還歸本性

張翼飛虛危﹐此乃一變。

張翼者﹐南方之宿。虛危者﹐北方之宿。丹砂化汞﹐汞反成砂﹐南北往來﹐易其形貌﹐此一變者也。

受生七返﹐變化神靈。

煉變七轉﹐乃神靈也。

太陽白汞﹐本含赤水。

汞本出於丹砂之中﹐故云含赤水也。

反我丹液﹐是交歸也。

汞本丹砂之精液﹐來往變化﹐爲交成丹﹐爲歸也。

元气恍惚﹐變化成形。

純元太一之气﹐恍惚杳冥無形﹐內結靈精﹐而化生丹砂之形。

形體旣彰﹐轉生陰質。

從虛無而生丹砂﹐丹砂居陽﹐而轉生陰﹐卽化爲水銀者也。

魂魄分布﹐反而相拘。

陰陽分布﹐反而拘歸﹐此乃變化無窮之象。

旣定陰陽之體﹐升騰歸於上宮。

上官爲南方﹐旣定陰陽之體﹐升騰變化﹐歸於南方本官也。

旣元气虛無﹐任於萬物矣。

丹砂本元气﹐虛無而生變﹐至於水銀。今旣不迷﹐而歸本官﹐是知道源﹐卽任萬物變化者也。

且二性合和﹐爲夫爲婦﹐爲子爲母﹐爲君爲臣。

二性合和﹐不可拾一。

今得節符﹐而制禦之﹐如水滅火﹐卽形體自然﹐歸於后土也。

歌十首

窖瓶圓固﹐瓷盞全光。

瓷缸子一﹐盞子爲蓋﹐通靜圓固也。上下相得﹐犬牙相當。上下合﹐隱密相當也。

三分之一﹐天地之常。

缸藥分數三分之一﹐合天地之常法。

徑寸闊狹﹐一升之彊。

器可受一升半﹐卽受二十四兩藥也。

非限髙崗豈論原陽。勿棄純元﹐外際是急。

外際之泥﹐不限髙下﹐務元土爲之也。

藉藤攪和﹐務令相入。

以藤紙爲筋﹐務令相入也。

固至於再﹐每盡內濕。

再泥缸子﹐每褊待乾。

審定銖兩﹐銷鑠相得。

定其斤兩﹐入火銷鎔﹐倏忽之問﹐自然相得。

乍紫乍黃﹐或白或黑。

銷鑠之次﹐色將變動不定。

攪和渾沌﹐不變南北。

須突之問﹐二體和合﹐不可分別﹐令相離也。

天地自然﹐聖賢之則。

天地自然變化而聖賢則之﹐通太虛之妙﹐造運動而爲法則。

立制惟火﹐蠣粉惟膩。

立制名得火乃良﹐蠣粉潤膩爲妙。

但令堅密﹐不必五二。

古用七味六一之泥﹐此不用古法也。

際會欲固﹐應須引气。

固閉之﹐次須引內气令盡﹐則固之。

聖賢傳法﹐消息在意。

前賢𨿽得其法﹐卽亦在臨時﹐看其變化﹐意而審之也。

始定城郭﹐終竟武陳。先巡五節﹐後轉六神。

先以五節文火﹐以定气之城郭。後以六時武火﹐成其本體也。

上下騰曜﹐赫然有文。形體銷化﹐乃變靈眞。

文火相迫﹐上下不定﹐銷鑠變化﹐而成靈砂。

悟者非難﹐迷徒不易。失在抽添﹐得在受气。

差之分銖﹐與道永隔。有卻抽歸汞﹐或每褊添硫黃者﹐非也。皆是失道﹐迷惑之要﹐而不知受气之眞源也。

不死之術﹐非道須祕。余傳天師﹐崆峒石記。

從古歷今﹐學者如麻﹐不得其妙﹐竭力傾家。欲知其要﹐須猛三花。

三花﹐火也。其要在節候消息在意﹐不得此要﹐徒竭其力。

渾沌昏默﹐務散丹霞。

次轉返渾沌昏默﹐忽如霞散﹐而成丹霞也。

欲得靈通﹐七返乃妙。

欲反駐長生靈通﹐在七轉而成丹砂﹐此上古神仙之衛。

色奪殷紅﹐輝連日照。

輝通太陽之照﹐色過殷紅﹐此乃七返靈砂之妙者也。

楞角挺生﹐徹體金耀﹐古賢祕傳﹐神仙之要。

藥之成形﹐顆粒楞角可喜。此神仙之衍﹐不可妄傳﹐受非道學。

寒泉沈伏﹐驅去太陽﹐溫飯飛騰﹐辟除陰傷。

藥成﹐沈於寒泉中七日﹐去火毒﹐出之﹐又蒸三日﹐去其陰毒﹐乃可服食也。

研之惟微﹐藥法之常。丸如蒙菽﹐不可令彊。

研之務細﹐丸如菜豆﹐不可加喊。

每旦三粒﹐甲子爲始。

服此藥以甲子日爲首﹐平旦﹐面南﹐安心定坐﹐酒﹟下三粒﹐想藥成赤霞﹐從天而降入五藏﹐赤霞散流入四支﹐閉气三十六息﹐叩齒三十六通﹐須突藥入四支﹐耳目聰明﹐是藥之功效也。

至於千日﹐通靈徹視。

準法服之﹐日足﹐乃目視無晝夜﹐鬼無藏形﹐日誦萬言。

膚色紅白﹐顏如童子。

卻反童顏﹐容貌如處子﹐此神仙之貌也。

安神定息。千秋不死。

若安神靜慮﹐入於九室﹐長生不死﹐其道畢矣。

魏伯陽七返丹砂訣竟

