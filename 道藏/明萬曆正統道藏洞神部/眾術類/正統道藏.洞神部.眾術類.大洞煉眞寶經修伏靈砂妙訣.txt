大洞煉眞寶經妙訣

經名﹕大洞煉眞寶經妙訣。唐玄宗時衡嶽道士陳少微撰。《新唐書﹟藝文志》著錄。作者自稱矜黃龍巖穴中遇至人授以靈砂要訣﹐因述爲靈砂七返訣七篇﹑金丹至訣二章﹐並爲序論。徒人分此書爲二種﹐幾二卷。今合並爲一。底本出處﹕《正統道藏》洞神部眾街類。參考﹕《雲笈七簽》卷六八﹑六九。

大洞煉眞寶經修伏靈砂妙訣序

余自天元之初﹐從衡嶽遊於黃龍﹐止於賓府﹐忽於巖穴之中﹐遇至眞之人﹐授余靈砂要訣。至人日﹕吾自得於許倦君之後﹐倦君受訣於昊天師﹐天師本受於同郡丁眞人所出也。假如丹砂之本訣﹐玄﹑理深奧﹐固難思尋。遂求好道之流﹐志慕神倦之倡﹐不究竟其眞原﹐長沈淪於塵俗﹐自上古傳經文﹐皆幽密隱蔽藏言﹐不流傳於世。余常湣然。今述爲靈砂七返七篇﹐及金丹至訣二章﹐並爲序論﹐以示後人同志之士者也。

靈砂七返論曰﹕丹砂者﹐太陽之至精﹐金火之正體也。通於八石﹐應二十四气。丹者是金﹐感於火﹐名之爲丹。汞者是火﹐去於金﹐而名之爲汞。丹者受陽精而候足﹐汞卽離本質而體不全。故丹砂是金火之精﹐而結成形﹐含玄元澄正之眞气也﹐此是還丹之基本﹐大藥之根原。徳含則萬象生焉﹐體離而杳冥難測。經曰﹕陽精赫赫﹐得之可以還魂反魄。故知餌陽精者﹐所以長生。服陰魄者﹐而爲死鬼。丹砂是正陽之主﹐赤帝之君﹐據於南方﹐火之正位也。只如丹砂之體數種﹐受气不同﹐惟三種堪爲至藥。上者光明砂﹐中者白馬牙砂﹐下者紫靈砂﹐余有溪土雜類之砂﹐不中入至藥﹐服餌所用。且光明砂一兩﹐服之力敵白馬牙砂四兩。白馬牙砂一兩﹐服之力敵紫靈砂八兩。如溪砂土砂之力﹐不可比量也。或日。。一等是丹砂﹐俱受太陽之精气﹐因何有溪土雜類之砂﹐力有大小者。言光明砂者﹐受太陽淸通澄朗正眞之精气降結﹐而紅光曜曜﹐名日光明砂。白馬牙砂者﹐受太陽平和柔順之精气降結﹐而白光璨璨﹐如雲母色者﹐名曰白馬牙砂。紫靈砂者﹐半受山澤之靈气結﹐而色紅紫﹐名曰紫靈砂。如溪土雜類之砂﹐俱受濁滯不眞之气﹐結而成砂﹐卽混沌無精光﹐故不中入至藥所用。且如光明砂一斤﹐伏煉而得十四兩﹐伏火鼓得至寶七兩。白馬牙砂一斤﹐伏煉而得十二兩﹐伏火鼓得至寶六兩。紫靈砂一斤﹐伏煉而得十兩﹐伏火鼓得至寶四兩。溪砂土砂雜色之砂一斤﹐伏煉可得六七兩﹐伏火鼓下得至寶一二兩。以來明知溪土之砂﹐受气不淸﹐澄濁參雜。髙上賢明之士﹐先揀其砂﹐次調火候﹐在意消息﹐而成七返九還。且金石之中﹐至靈至聖﹐至神至明﹐而無過於丹砂者﹐也。懷袖致之一兩﹐尙自辟去邪魔﹐況乎伏煉﹐入於五臟者哉。且如七返九還﹐異名而同體。返者是砂化爲金﹐還者是金歸於丹。經曰﹕返我鄕﹐歸我常﹐服之白日朝玉皇。或日﹕七返者﹐是丹砂﹐屬火變煉成金﹐便名爲七返者乎。

論日﹕火之成數是七﹐七度變轉﹐以應陽元之極體也。且七度變轉者﹐將丹砂伏煉得伏火後﹐鼓成白銀﹐卽是一返。將白銀化出砂﹐令伏火鼓成黃花銀﹐卽是二返。將黃花銀化出砂﹐伏火鼓成靑金﹐卽是三返。將靑金變化出砂﹐伏火鼓成黃金﹐卽是四返。將黃金化出紅砂﹐伏火鼓成紅金﹐卽是五返。將紅金還化出砂﹐伏火鼓成赤金﹐卽是六返。將赤金復化爲砂﹐伏火鼓成紫金﹐至紫金﹐卽是七返靈砂之金﹐而含積陽﹐眞元之精气足矣。而將紫金變化爲砂﹐運火燒之一周﹐迥然通徹洞耀﹐名曰紫金還丹。得服之者﹐形神俱合﹐當日輕舉。且世人多誤取石硫黃﹐呼爲太陽之至精﹐和汞而燒七返。且硫黃受孤陽偏石之气﹐汞又離於元和﹐二物俱偏﹐如何得成正眞之寶。切見世人伏煉眾多﹐終無成者﹐蓋綠迷迷相傳﹐至於後世。余甚哀之。只如第一返伏火丹砂﹐服餌一兩﹐卽去萬病。服之二兩﹐卽須髮靑綠。服之三兩﹐卽顏悅色紅。服之四兩﹐卽延年益壽。第二返藥﹐服之一兩﹐卽體和神淸﹐返老歸童。第三返藥﹐服之一兩﹐卽虛夷忘情﹐心合至精。第四返藥﹐服之一兩﹐卽身體明徹﹐通於表裹。第五返藥﹐服之一兩﹐入水不能溺﹐入火不能焦。第六返藥﹐服之一兩﹐卽造化不能移﹐鬼神不能知。第七返藥﹐服之一兩﹐卽超然於九天之上﹐逍遙乎宇宙之問。更服至紅英九丹﹐便居金闕﹐功位眞人。故知丹砂之力﹐昭然而可觀乎。自余得其眞旨。常欲周濟爲功﹐大道垂明﹐咸願同歸玄境。遂作靈砂七篇﹐金丹二章﹐並述火候次第﹐藥物品次﹐篇數髙下﹐列之於後章別品﹐以授賢明至誠。君子得之寶之﹐卽福壽無疆。輕泄之人﹐殃其九祖。亦不可誣言而蔽道﹐愼莫寫示於凡情。用測賢愚﹐可鑑而後授之此篇章矣。

大洞煉眞寶經修伏靈砂妙訣

衡嶽眞人陳少微字子明撰

靈砂七返篇

第一返丹砂

經曰﹕丹砂者﹐萬靈之主﹐造化之根﹐神明之本。而居九淸﹐玄播總禦﹐動之以髙體﹐定之則乾成﹐能變化者﹐故號日赤龍。若翺翔而名爲朱烏。上品者生於辰錦石穴之中﹐而有數色。中品者生於交桂﹐亦有數類。下品者生於衡邵﹐數種品類。皆綠淸濁體別﹐眞邪不同﹐降气分精﹐感通金石。受正气者﹐服之而通玄契眞﹐爲上倦矣。受偏气者﹐服之亦得長生畱世。且上品光明砂者﹐出於辰﹑錦山石之中﹐白交石肺之上﹐十二枚爲一座﹐生色如未開紅蓮花﹐光明曜日。亦有九枚﹑七枚﹑五枚﹑三枚﹑一枚爲座者。十二枚﹑九枚最靈﹐七枚﹑五枚生者其次。每一座中有一大珠﹐可重十餘兩﹐爲主君﹐四面小者﹐亦重八九兩﹐亦有六七兩已下者﹐爲臣周繞﹐朝揖中心大者﹐於座四面﹐又有雜砂一二斗﹐回抱其玉座朱肺﹐於其座外。雜砂中揀得芙蓉頭成就﹐夜安紅絹上﹐光明通徹者﹐亦入上品。又有如馬牙﹐外白浮光明者﹐是上品白馬牙砂。有如雲母片白光者﹐是中品白馬牙砂。圓長似笑生﹐而紅紫色者﹐卽上品紫靈砂。若如石片稜角生靑光者﹐是下品紫靈砂﹐如交﹑桂所出。但是座生及打石中得者﹐形如芙蓉頭成﹐而光明者﹐亦入上品。如顆粒成三數枚﹐重一斤通明者﹐爲中品。片段成明徹者﹐爲下品﹐如衡﹑邵所出。總是紫砂﹐及打石中得而紅光者﹐亦是下品之砂。如溪砂有顆粒成而通明者﹐伏煉餌之﹐亦得長生畱世﹐未得爲上仙矣。如砂生於土穴之中﹐溪砂養於溪水土之內﹐而土石相雜﹐故不中入上藥服食所用。如座生者﹐是最上品之砂。得其座中心主君砂一枚﹐伏煉入於五藏﹐則功勛便著﹐名上丹臺﹐正气長存﹐超然絕累。更服至七返九還﹐自然魄化屍滅﹐神夷體淸﹐陰气都銷﹐則含形而輕舉﹐永爲上眞之飛仙也。故知陽之眞精﹐降气而圓光周滿﹐無有偏邪。但是伏煉之砂﹐作芙蓉頭成﹐而圓光通明者﹐卽是上品﹐神仙服餌之藥。

經日﹕丹砂者﹐自然之還丹也。世俗莫測其原﹐只如玉座之砂。世人總知之﹐如金座天座。是太上紫龍玄華之丹﹐非俗人凡夫之所見知也。其玉座則俗流志士﹐積功修煉﹐服之致仙。其金座則宿有仙骨﹐淸虛煉神﹐隱之巖穴﹐則其神仙﹐采與食之﹐便當日羽化升騰。其天座則太上天仙眞官﹐而所收采服餌﹐非下仙之藥也。其玉座砂﹐受得六千年陽靈之淸精﹐則化爲金座。金座則座黃﹐當中有五枚層層生﹐四面四十﹑五十小珠﹐周繞金座。受一萬六千年﹐則化爲天座。天座則座碧﹐當中有九枚層層而生﹐四面七十二枚周抱。在於飄飄太虛之中﹐常有太一之神護持。上元之日﹐眞官下采﹐其山忽開﹐光明照曜﹐一山如火。其天座砂﹐眞官所收﹐後世人不可得取采之也。故丹砂之元邈﹐若髙山上賢明士志慕輕舉者﹐切須辧其藥品髙下﹐然後調其火候﹐合其陰陽﹐伏制自然﹐而契於髙眞矣。

陰陽伏制及火候飛伏訣

經曰﹕陽精火也﹐陰精水也。陰陽伏制﹐水火相持。故知冰炭不同處﹐衰盛終有歸。且丹砂是陽精﹐而須陰制﹐陰制者水也。當用曾靑﹑空靑﹑石盛﹑馬牙硝﹑玄英﹑化石各是也。如玉座光明砂一斤﹐制之用曾靑四兩﹐石盥六兩﹐馬牙硝六兩﹐黃英﹑化石各二兩。座外生光明砂一斤﹐可用曾靑五兩﹐石鹽及馬牙硝各四兩﹐黃英﹑化石各一兩。白馬牙砂一斤﹐用石盥﹑馬牙硝各三兩﹐黃英﹑化石各三分。紫靈砂一斤﹐可用空靑四兩﹐石盥﹑馬牙硝各二兩﹐黃英﹑化石各二分。如溪土雜類之砂力小﹐每斤可用曾靑四兩﹐沙盥及馬牙硝各二兩﹐制之而得。其石盥和黃英﹑化石﹐細研爲粉﹐入鍋中﹐文火養一日﹐卽鼓成汁。成汁後和馬牙硝﹐重燒令赤。然可以用沙盛﹐先須三鼓成汁﹐後方可入用之。其光明砂大者﹐須打碎如麻顆許﹐然後入於土釜中﹐下曾空﹑石盥﹑馬牙硝﹐和水﹐武火晝夜煮三十日﹐不得火絕。日滿淘澄取砂。入於鼎中﹐用陰陽火候飛伏﹐其鼎可受一升。且鼎者有五﹐一曰金鼎﹐二曰銀鼎﹐三曰銅鼎﹐四曰鐵鼎﹐五日土鼎﹐入砂於鼎中﹐用陰陽火候飛伏。

飛伏法。訣曰﹕五日爲一候﹐三候爲一气﹐用八气二十四候﹐一百二十日而砂伏火畢矣。每一飛伏﹐去五日﹐內四日用坎卦﹐一日用髙卦。坎卦者﹐水煮四日是。髙卦者﹐陽火飛之一日。初起陽火﹐用炭七兩﹐豎安鼎下﹐常令鼎下熟。炭七兩﹐不得增少。每一轉後﹐卽增炭一兩飛之。增炭至五轉後﹐忽有黑气﹐和汞霜飛出。卽收霜﹐和鼓了石盥半錢重﹐於缽中﹐以玉槌輕手研之﹐令汞入盡。卽依前﹐卻安鼎中﹐用坎髙火候飛伏之。至十二轉後﹐每轉加炭二兩。使入鼓了石鹽一分﹐作粉鋪安面上﹐合有汞霜﹐可二兩﹐候飛出其霜﹐虛光鼎中﹐藥色漸欲黃紫。收其霜及汞﹐和石鹽一錢重﹐於缽中熟研了。入鼎﹐依前火候飛伏。伏至十八轉﹐加炭三兩﹐其藥色欲赤。至二十轉後﹐每轉增炭四兩﹐只有半兩已下﹐汞霜飛出﹐堅硬如靑金片﹐黃白光明。亦和石盥﹐於缽中研之﹐入鼎飛伏。伏至二十四轉﹐其砂候足﹐伏火畢矣。而色紅赫﹐光明可觀。其砂伏了﹐更須用鹽花包之﹐重以黃土爲泥﹐曩緊固濟。入陽鑪﹐武火白燒之三十日﹐後出砂﹐安淡竹筒中﹐封閉其口﹐入寒泉中﹐深埋三十日﹐然後淘研。輕飛者可以分抽服餌﹐沈重者卽鼓成金汁。且上光明砂伏火了﹐其色紅赫﹐淘澄下可有金星砂六兩﹐光明璀璨。中品白馬牙砂伏火了﹐色赤紅鮮﹐淘澄下有金星砂四兩。下品紫靈砂伏火了﹐色稍紫赤﹐淘澄下亦有金星砂三兩。如溪土雜色之砂伏火了﹐而色𨿽紫赤﹐亦無光彩﹐不可見金星砂一粒耳。自上古髙仙﹐皆煉服其眞丹砂﹐而成道也。其上品光明砂者﹐卽是眞丹砂也。賢明之者﹐須在意采索其眞精﹐然可得合於靈丹耳。且如伏火丹砂﹐出寒泉了﹐可便鎔鼓﹐令見眞寶。

鎔鼓。訣日﹕每一兩伏火丹砂﹐可用盥花半兩。先致鹽花於鍋底﹐次入伏火砂於鍋中﹐候鍋及砂勻火同赤﹐然後鼓之千下﹐而金汁流下﹐名曰白銀﹐而面上黃花漠漠潤澤﹐光芒可言。此是天地之中至眞之寶也。如將服餌﹐分抽取一兩﹐作三百六十丸﹐用棗肉和之爲丸。每日服一丸﹐一年服一兩。欲服此丹砂丸﹐先須潔齋七日﹐然以晨朝束向﹐虔心扣請。告三淸﹑紫微眞君﹐太一眞人﹐先師仙官﹐水火之靈。得服此靈砂丹於五內﹐永保形神﹐合其至眞。呎畢﹐禮七拜﹐然後服之。自服此砂丹。不得喫臭穢陳積之物﹐及諸生血豕屬之肉﹐生死之穢﹐尢不可觀。故經云﹕陽精好潔﹐陰屍好穢。常須虛和其志﹐洗雪其形﹐以助陽靈之眞气也。自然神悅體淸﹐而神仙殆可得耳。

第二返寶砂

本經曰﹕煉眞者合於至妙﹐煉砂者合於至靈﹐煉靈者合於至神﹐至神者合於至道﹐道合則升騰玉淸﹐而爲髙仙矣。且煉砂而得寶者﹐是至眞之藥﹐化寶而生砂者﹐卽成玄感之靈丹也。

化寶生砂。訣日﹕將其丹砂中白銀四兩﹐打作鍋子﹐安一通油瓷瓶子中﹐其瓶子可受一升。其寶鍋子﹐可瓶子底大小。先將此銀鍋子﹐著北庭砂一兩﹐石盥一兩﹐麒麟竭一分﹐三物藥和研﹐以苦酒調如膏﹐塗於鍋子四面﹐令藥盡候乾﹐以黃土爲泥包曩之﹐可厚一寸二分。便於糠火中﹐燒三七日。然後白炭武火﹐燒二七日。去泥取寶﹐其鍋子安瓶子中﹐入眞汞四兩﹐其汞須是本色丹砂中抽得者﹐名曰同類感眞气而轉生丹砂。故上仙眞經﹐祕而不泄者﹐爲此子母之法﹐恐凡愚之心見知也。然入眞汞於瓶子中後﹐卽著水五合﹐常須添瓶子中水﹐至五合﹐莫令增臧。文火養二七日﹐似魚目沸爲則。日滿更添汞四兩﹐依前文火﹐養一七日後﹐令乾。固濟其口﹐便武火迫之三日。而紅黃砂湧出於寶鍋子之上。收其砂﹐又依前添汞。常令有汞八兩在其瓶子中﹐不得增少﹐亦依前用文武火候養迫﹐令生砂。砂出卽收之。每四兩寶計收砂一斤﹐其寶卽枯槁焦脆﹐而精盡化而爲砂。其瓶子中母﹐只餘二兩靑黑灰耳。將其砂依前篇入藥﹐煮三十日後﹐淘取砂入鼎中﹐還以陰陽火候飛伏﹐五日爲一候﹐用二十候﹐一百日足﹐其砂伏火矣。火候加增炭兩多少﹐一依前篇飛伏。其砂伏了﹐不用﹐著鹽包曩燒之﹐便可鎔鼓。

鼓訣亦依前篇。以鹽爲使﹐引令金汁流出。此寶砂一斤﹐修煉而得十五兩。伏火鼓得黃花銀十三兩﹐色漸黃光﹐浮彩潤澤﹐而內白外黃﹐名曰黃花銀也。如將此砂服餌﹐須入寒泉抽火毒。

寒泉法﹐入土深埋三十日﹐取出淘研﹐用棗肉和爲丸﹐每兩亦作三百六十丸。每日淸晨束向﹐虔心服之一丸。自服此寶砂丹後﹐自然慮靜神淸﹐濁气不入﹐而志不擾﹐則漸證於神仙之階也。

第三返丹英砂

經曰﹕陽元積習﹐而英气自會於眞精。眞精感化﹐而神丹可得耳。故曰﹕煉眞致眞﹐眞華通應﹐而化爲金英之玄砂也。

化寶砂中白金而生英砂。訣曰﹕將其寶砂中黃花銀四兩﹐打作鍋子﹐還依前篇﹐可瓶子底大小爲之。用蒲州石膽一兩﹐石盥一兩﹐炮砂一兩﹐和苦酒研調如膏﹐塗其鍋子四面﹐令藥盡爲候。候乾﹐以黃泥爲球包裊﹐於糠火中燒﹑二七日﹐後用白炭武火燒一七日﹐去泥出鍋子。依前篇入安通油瓶子中﹐入眞汞四兩﹐淸水五合﹐文火養之二七日。後更添汞四兩﹐又文火養一七日。候乾﹐緊固濟﹐便用武火迫促之一日﹐其砂湧出﹐於寶鍋之上﹐而紅黃映徹﹐光耀難言。便收砂添汞﹐計收砂可得一斤﹐則數足矣。便將其砂﹐入於鼎中﹐依前篇用火候飛伏﹐亦五日爲一轉﹐內三日用坎卦﹐卽水煮三日。用髙卦二日﹐卽陽火飛之二日。初起陽火﹐用炭七兩。每一轉後﹐卽增炭二兩。至七轉後﹐有汞霜飛出﹐可二兩來﹐其色黃赫﹐紫光簇族﹐飛在鼎蓋之下。收其霜於缽中﹐著蒲州石膽一錢﹐重和苦酒及砂﹐以玉槌輕手熟研之﹐令相入後﹐卻入鼎中飛伏。伏經十八候九十日足﹐其英砂伏火畢﹐無分毫少折﹐便可鎔鑄。亦依前篇﹐用盥花引鼓之﹐卽寶流下﹐而靑英光潤﹐名曰靑金。靑金者﹐是陽精漸著﹐從兌見震﹐然至坤歸離﹐此是陽精變轉巡歷之終始也。如將此英砂服食﹐每兩先用楡甘子半兩﹐生甘艸二兩﹐煎取汁﹐於白銀器中煮二七日﹐後澄取砂﹐入安淡靑竹筒中﹐入土深埋之﹐三十日然後出﹐以棗肉和爲丸﹐每兩還分爲三百六十丸。每日淸晨束向﹐扣告三淸上帝仙官﹐然後服餌。服至此英砂丹﹐乃自嗜欲無嬰﹐葷血不入﹐端居諍室﹐而神和體輕﹐漸得眞人爲儔矣。

第四返丹妙化砂

經日﹕乾體陽曜﹐髙精漸明。艮雪輕鮮﹐陰魄消化。乃是靑金精液﹐感汞而生砂﹐英气相因﹐集而爲妙﹐名曰妙化砂。

妙化砂。訣日﹕將靑金四兩﹐還打爲鍋子﹐用赤鹽半兩﹐石硫黃半兩﹐大鵬砂半兩﹐北庭砂一兩﹑蒲州石膽一兩﹐和苦酒研如泥﹐塗其靑金鍋子四面﹐以火炙漸漸塗﹐令藥盡爲候。候乾﹐一依前篇﹐用黃上泥爲球包曩之﹐以糠火中燒二七日﹐後卽白炭武火燒一七日。畢﹐去泥出鍋子﹐依前篇﹐安瓶子中﹐入眞汞四兩﹐淸水五合﹐不得增少。養之二七日後﹐更添汞四兩。又文火養﹐經七日後﹐令乾﹐固濟之﹐以武火迫之一日﹐而妙砂湧出﹐可有四兩。卽收之﹐更添汞四兩﹐亦依前文火養之﹐令生砂砂出﹐卽收取計收砂一斤﹐卽數足矣。將其砂入鼎中﹐依前篇用火候飛伏﹐亦五日爲一轉。內二日用坎卦﹐是水煮二日。三日用髙卦﹐則陽火飛之三日。飛火候一依英砂篇中﹐用火加增﹐炭數多少。經十六候八十日﹐而妙砂伏火畢﹐則金星光燦﹐映徹紅耀﹐可言爲至英至妙之丹砂也。如將鎔鑄﹐亦須用鹽花爲使﹐引令金汁流出﹐乃成黃金。其金凝黃﹐皎潤精彩光耀﹐旣至坤形﹐髙精漸見。故經曰﹕從陰而反歸陽﹐自濁而反歸淸。此則是陽元變煉﹐合於眞妙而自然﹐位爲神仙也。若將服餌﹐每兩先須用楡甘子半兩﹐生甘艸一兩﹐紫石英一兩﹐煎取汁﹐於寶器中煮二七日﹐後亦入淡靑竹筒中﹐入寒泉埋之三旬﹐然後取出﹐以棗肉和爲丸﹐每兩分爲三百六十丸。每日晨朝束向﹐服之一丸。日服此妙砂﹐後漸而精思通徹﹐濁滯之气消革﹐則形神虛白﹐洞合於至眞﹐自然超其玉章﹐而永離塵濁也。若志士得其含元煉眞之訣﹐如神仙之道﹐豈可遠哉。

第五返丹靈砂

經曰﹕陽徳播功而垂光﹐運動其元精﹐元精流化而爲英砂﹐英砂轉而入妙﹐妙气變煉而生萬靈。故知玄妙玄聖﹐轉轉而增光﹐感激眞精﹐自然靈化。且靈砂者﹐是前妙砂中黃金﹐轉感化汞﹐而生其砂。則紅光煥赫﹐璀璨金星﹐而絳色淸虛﹐乃號爲靈砂者也。

化靈砂。訣日﹕取妙砂中黃金八兩﹐打作圓鼎﹐可受四合。又將二兩金爲鼎蓋。其鼎內先著石硫黃半兩﹐赤盥半兩﹐北庭砂半兩﹐蒲州石。膽半兩﹐四種藥和苦酒研如泥﹐塗其鼎內及蓋內﹐令調勻藥盡。候乾﹐卽以黃土爲泥包曩之﹐可厚一寸﹐文火四面﹐養之二七日﹐以不通手爲候。二七日後﹐漸武火白燒一七日﹐晝夜不得絕火。七日滿﹐寒之﹐去泥﹐重以甘土泥泥其鼎外﹐可厚二分。卽懸安鑪中﹐其鼎下周回令通安火處﹐便入眞汞四兩﹐於金鼎中﹐著水二合﹐以蓋合之。文火養經七日﹐其鼎下常令有熟炭火五兩﹐不得增少。其鼎中續續添水﹐長須應二合數﹐不得令乾。在意消息﹐莫遣失候。七日後更添汞四兩﹐又依前文火養七日後﹐令乾﹐緊固濟其口﹐卽武火迫之一日。便生紅光靈砂﹐可收得五兩紅砂。便須更入眞汞五兩於鼎中﹐其鼎中常須有汞八兩﹐不得增少。亦文火養七日後﹐令乾﹐卽固濟之。便用武火迫之一日﹐而生砂。砂出則收其砂。更添眞汞於鼎中﹐又文武火養迫﹐令生砂。唱砂出收之。此一鼎中﹐計收砂得三十兩便休﹐則數足矣。其金出砂後﹐精竭而枯脆﹐無光潤之色﹐秤只可重四兩以來耳﹐其精華勻汞相感結﹐盡化爲靈砂也。故經言眞汞者﹐皆是其本色丹砂中﹐抽得汞添用。若伏煉光明砂爲藥頭者﹐卽取光明砂中汞﹐轉轉添用。如用白馬牙砂爲藥頭者﹐卽轉轉取白馬牙砂中汞添變。如將紫靈砂爲藥頭者﹐卽取紫靈砂中汞添合。如溪土砂中所出汞者﹐名爲雜類﹐气終不相感。且光明砂一斤﹐抽汞可得十四兩﹐而光白流利﹐此上品光明砂﹐只含石黑二兩。白馬牙砂一斤﹐抽出汞得十二兩﹐而含石黑四兩。紫靈砂一斤﹐抽汞可得十兩﹐而含石黑六兩。上色通明砂一斤﹐抽出汞只可得八兩半﹐而含石黑七兩半。石黑者﹐火石之空黑也。如汞出後﹐可有石胎一兩﹐靑白灰耳。亦於前寶砂篇中﹐略述眞汞之訣﹐而未周細﹐故鄭重言之。所是抽砂出汞﹐具列於金丹前章之上品也。其黃金鼎中﹐收得靈砂﹐計三十兩﹐數足訖不用陰煮。便依前篇﹐用陰陽火候飛伏﹐還五日爲一候。內一日用坎卦﹐是水煮一日。用四日髙卦﹐卽陽火飛之四日。初起陽火﹐用炭九兩﹐每轉後增炭二兩﹐至五轉後﹐每轉增炭三兩﹐便有五彩金輝霜三兩飛出。收其霜﹐和砂於缽﹐缽中著蒲州石膽半分﹐黃炮一分﹐和苦酒熟研之半日。依前安鼎中﹐用坎髙二卦火候飛伏﹐伏經十四候七十日足﹐其霜砂伏火畢矣。其砂伏火了﹐金彩紅輝﹐色如石橊花﹐光精璨璨﹐輝曜日月﹐一切毒龍蛇惡鬼神﹐見之潛伏。目不敢舉﹐可得言至靈者哉。其砂靈而難鼓鑄。若欲鎔之﹐先於潔淨之處﹐取淨土爲鍋鑪﹐絕穢雜﹐以鹽花和靈砂等入鍋﹐鼓之二千輪﹐便得鎔之。鎔出卽金汁流凝﹐而紅鮮煥煥﹐名曰紅金。紅金者﹐是陰魄之黑。變煉而盡﹐正陽之精﹐挺立而垂光﹐此是陽靈之眞金也。如將服食﹐一依前篇﹐著楡甘子﹑生甘艸﹑紫石英﹐煎取汁﹐於寶器中煮二七日﹐火候藥數多少﹐亦依前篇。煮了﹐入安筒中﹐固濟其口﹐入寒泉並於土中﹐深埋二十日﹐然後出。以棗肉和爲丸﹐每兩還爲三百六十丸﹐其丸如大麻子大。此靈砂體漸重矣。每日淸晨潔白﹐束向﹐啟告三淸上帝眞官﹐然後扣先師而服之。服此靈砂丹後﹐而便心神精明﹐徹達視通於表內﹐身生紅光﹐而洞合於至眞也。

第六返丹神砂

經日﹕妙極則靈通﹐靈通而致神﹐神合則道全﹐道全而玄眞降﹐便升玉淸﹐而爲髙仙矣。且神砂者﹐是九靈媾精﹐寶風凝集﹐玄華標結﹐而化爲神砂﹐則煥燦玄黃﹐光輝照灼﹐而名爲神砂者也。

化神砂。訣日﹕取前靈砂中紅鮮金九兩﹐鑄爲寶鼎﹐可受五合。又將三兩寶金爲蓋。其鼎內亦先著石硫黃一兩﹐大明砂一兩﹐赤盥一兩﹐北庭砂一兩﹐和苦酒熟研如泥﹐塗其鼎內及蓋周回﹐令藥勻盡爲候。候乾﹐以蓋合之﹐著黃土泥包曩﹐可厚二分爲則﹐一依前篇﹐文火養之二七日。後卽武火迫燒七日﹐令與火同色。候玲﹐去其黃泥﹐重以甘土爲泥﹐泥其鼎外﹐可厚三分。卽置其鼎於鑪中﹐入眞汞六兩安鼎中﹐著水三合﹐逐旋添之﹐不得令乾。文火養七日﹐後更入汞三兩。文火更養三日﹐後令乾﹐固濟封閉﹐令緊密。卽武火迫經二宿﹐卽盡化爲紅光之神砂。收砂﹐又添汞八兩﹐依前｀文火養七日﹐後便武火迫之二日﹐亦化爲砂。收砂﹐又添汞七兩﹐亦文火養﹐卽武火迫之﹐令生砂。砂出卽收﹐又添汞五兩﹐還文武火養。迫令出砂。收之﹐又添汞三兩﹐一依前文武火候養迫之﹐計前後收得神砂﹐可二斤三十二兩﹐足卽乃已也。將其砂入石硫黃四兩﹐蒲州石膽子二兩﹐和於缽中﹐熟研半日。便入安寶金鼎中﹐陽火飛伏。其陽火者﹐純髙卦火候。伏之﹐還五日爲一候。初起火用炭九兩﹐每一轉後則加炭二兩﹐每轉轉出砂﹐於缽中熟研之。卻入鼎飛伏﹐伏至五轉後﹐每轉加炭三兩。如有絳金霜飛出﹐其霜紅赫照耀﹐光彩射目。收其霜﹐於缽中和砂﹐著蒲州石膽一分﹐和苦酒熟研之半日﹐然後入安鼎中﹐用火候飛伏﹐伏經十二轉六十日足﹐其神砂伏火畢矣。而色赫奕含輝﹐紫光洞徹﹐不可言爾。若將鎔鑄﹐其訣一依前靈砂篇法度。和靈花鼓之﹐卽寶汁流出﹐凝成赤金﹐精光如火﹐故號曰髙己之金者也。其神砂丹﹐便可以服餌。每兩亦分爲三百六十丸﹐以棗肉和之爲丸。服餌訣一依前篇。且服此靈寶神砂丹後﹐自然精靈骨輕﹐身有光明﹐足蹈眞境﹐而爲上仙也。

第七返丹玄眞絳霞砂

經日﹕靈寶稟運﹐則感應而神棲。歸眞積精﹐則自然玄霜絳雪﹐騰躍流通﹐流通則永爲髙眞之靈仙也。且玄眞絳霞砂者﹐是神砂中赤金﹐寶鼎養汞而生砂﹐其砂則紫霞紅英﹐五彩輝灼﹐乃號爲玄眞絳霞之砂。

化寶生砂。訣曰﹕取前神砂中寶金一斤﹐鑄作圓鼎。可受七合。又將寶金五兩﹐爲鼎蓋。其鼎內先須著石硫黃四兩﹐赤鹽二兩﹐北庭砂二兩﹐大鵬砂一兩﹐以苦酒和研如泥﹐塗其鼎內﹐以藥盡爲候。候乾則蓋合之﹐用黃土爲泥包曩﹐可厚一寸。依前神砂篇﹐文火養之二七日後﹐卽白炭武火燒七日。寒之﹐去其泥﹐重以甘土爲泥﹐泥其鼎外周回﹐可厚二分半。卽懸安鑪中﹐入眞汞十二兩於鼎中﹐著水三合﹐不得遣乾﹐逐旋添水。則以蓋合其鼎。文火養七日﹐其鼎上常令通手爲候。七日養後﹐遣乾。緊固濟其口﹐卽漸漸武火﹐迫之三日。開看之﹐其汞卽盡化爲絳霞之玄砂也。其砂不得收之﹐便更添汞九兩﹐亦依前文武火候養迫﹐遣化爲砂。日滿開看﹐又盡化爲砂。又添汞六兩於鼎中﹐固濟﹐文武火候迫促之﹐日數足﹐又開看﹐亦化爲砂矣。更添汞五兩﹐還七日文火養﹐卽武火迫之一日﹐而成其砂﹐紅紫五彩﹐霞光輝耀﹐在其鼎中﹐可三十二兩﹐分毫不欠。出其砂﹐於缽中﹐著石硫黃七兩﹐以玉槌細研之一日。然後卻入此神砂赤金寶鼎中﹐固濟其口令緊﹐用紅陽火候﹐伏之七日爲一轉。卽開之出砂﹐和苦酒一合﹐熟研而後﹐入鼎飛伏﹐每七日爲一候。初起火用炭十三兩﹐每轉加炭一兩﹐至三轉每轉加炭二兩。便有五色輕鮮絳霞霜一二兩﹐飛出於鼎蓋之上﹐連連如麥顆﹐卽收之。和砂於缽中﹐著蒲州石膽半兩﹐苦酒二合﹐熟研﹐卻入於鼎中飛伏。每轉轉須開看。卽入石膽苦酒和研﹐方可入鼎伏之。伏經七轉四十九日足﹐其砂伏火畢矣。便以武火燒之一日﹐可用炭二十斤﹐分爲四座﹐迫燒之。然後寒一日﹐開鼎看其玄眞絳霞之砂。伏火了﹐而文彩輝赫﹐雜錯霞光﹐洞耀於日月﹐可言至靈者哉﹐極陽玄元之砂丹也。如鎔鑄其玄眞砂﹐一依前神砂靈砂訣。用靈花和鼓引﹐令寶汁流見而凝紫光耀﹐名曰絳霞之紫金也。若將服餌﹐便以棗肉和爲丸﹐每兩亦分爲三百六十丸。每日淸晨束向﹐服一丸。服至此紫霞妙砂丹後﹐倏忽則含形而輕舉﹐駕飛龍遊於十天八極之外﹐豈不優遊之哉。此玄眞砂丹一丸﹐點汞及鉛錫銅鐵一斤﹐立化成紫磨黃金﹐光凝潤澤﹐不可言爾。

余自設教神道﹐啟於玄君﹐湣在俗之賢明﹐而述爲七篇二章。此篇本從《大洞寶經》中﹐仙君九品幽章隱文煉眞妙訣所出﹐禁文甚重﹐非賢莫傳﹐豈教頑凶悖戾﹑邪疑行屍穢質之徒見聞耳﹐深可忌之哉。恐泄上古仙聖之眞妙也。

大洞煉眞寶經修伏靈砂妙訣竟

