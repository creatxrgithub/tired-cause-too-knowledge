洞神部眾術類

陰眞君金石五相類並序

經名﹕陰眞君金石五相類。撰人不詳﹐似爲唐代道士假托漢人陰長生而撰。一卷。底本出處﹕《正統道藏》洞神部眾術類。

夫天地至精﹐莫過於道。五行至微﹐莫過於黑。蠢動至靈﹐莫過於人。明暗輪環﹐莫明於日月。血脈通流﹐莫過於江海。興王盛衰﹐莫過於四時。克伐回旋﹐莫過於六甲。此之相類﹐各憑大道﹐相承反逆﹐兩情莫不因時爲用﹐配合生成。若用陰陽﹐不辯其類﹐縱隨巧義﹐徒費其功。且天地不同﹐雄雌別行﹐相類交錯者﹐並無所憑也。

昔天仙至術﹐修命寶書﹐共爲九卷。並三五相類﹐窮究至精﹐道徳玄元﹐咸施天地。出自三皇﹐著論八卦﹐始分龍虎﹐龍虎相須﹐類同金石。禹鑄九鼎﹐地立九宮﹐分爲九州﹐丹有九變﹐人有九竅﹐七明二暗。頭有九眞﹐北斗有九星﹐二星亦不現。國有九五﹐理有三元。所以相類時同﹐合於大道。識之者三丹之法可通﹐道在目前﹐不合遠取。三丹之外﹐余無所言﹐何也。三丹用大造化之黑而結成﹐應五行而爲人之眞液﹐從九至九﹐九九三品之丹﹐爲上眞經綫九卷之中﹐合於八卦之象焉。《實錄記》中﹐名靈寶神符爲首﹐玄元之教爲經。混元白雪﹐九轉八瓊三丹﹐皆八卦九宮變化成像﹐亦更無別藥﹐修煉可爲至藥。

若論雜門丹砂之法﹐世有萬般﹐縱得暫時療病﹐終無出世之功。何也﹐相類雜錯﹐用黑不同﹐牝牡不交﹐法則差互。假如金石用作﹐數有七十二石﹐石之出處二地厚藏伏﹐各有陰陽性格。陰山出陰石﹐諸靑之類也。陽山出陽石﹐是硫黃之類也。若解陰陽相配﹐卽如夫唱婦隨。若髙下不和﹐用藥乖謬﹐卽何以配合。故作五相類﹐列成二十篇﹐傳之同志。

假如陰石在離山﹐南方是也。北山出水銀﹐從水銀變成朱砂﹐朱砂離之﹐所出何也。北山勢𨿽陰﹐綠類相反克﹐乃先成水銀﹐後成朱砂。朱砂受離火之黑﹐假赤暈成形﹐終未免水銀之體。被陵陽子明傳得一經﹐知金液探淺﹐皂白始分﹐以法脫其赤暈﹐還其眞性之身﹐號日脫體丹砂﹐亦名換骨丹砂﹐亦名白虎腦﹐而成分明。敍經而說﹐配金石門戶﹐五類相成﹐不失其所云。

配合金公相類門第一五條

第一配金成質﹐用同相類﹐兼辯得眞骨肉法。

假如用鉛﹐鉛是陰中有陽﹐陽是鉛中有銀﹐兼銷成水﹐采黃華。黃華是鉛之炁﹐銀是鉛中之精﹐三物爲命﹐合其一體。若仙士用鉛采華﹐卽鉛無炁﹐采精卽鉛無骨肉。如一物有命有質者﹐去其肉則骨何有之﹐去其骨卽肉何有之﹐去其華卽無炁﹐鉛何用之﹐一體若令魂魄不備﹐卽如何用之。仙士傳文﹐如何解辯矣。陰君解云﹕鉛黃華﹐是鉛中之炁爲華﹐將對水銀爲用。𨿽卽二炁合形﹐終不成質。成藥之後﹐未免去焉。如其不信﹐銷成汁三度﹐卽可知其去就﹐不在作法之限。夫至藥百煉成汁﹐展轉通明﹐不折分毫。然乃存其魂魄﹐始堪服食﹐可得長生。若爲藥了自制﹐形神不住﹐豈可堅人之性命者乎。此則鉛失黃華之炁力﹐卽知其不全也。爲類返乖﹐失其筋骨﹐永各別也。

第二采鉛中銀﹐號天生芽。直下制水銀成質﹐質憑鉛生﹐去肉取骨﹐骨卽無炁﹐名曰形神不足。歌日﹕莫壞我鉛﹐我命得全。若壞卽鉛無骨無肉無炁﹐三才不全﹐何名丹田。又歌日﹕用鉛不用鉛﹐鉛用三才全。鉛用三才全﹐卽是眞丹田。鉛須全﹐卽可知其類也。凡認鉛者﹐不合損其眞鉛﹐鉛卽不得雜其外物。雜卽神形無炁力﹐至丹田如此﹐豈能成像。自古仙士用鉛黃華及鉛精﹐事理殊異﹐與常流不同﹐相類不乖﹐道能歸一。

第三用不損金公﹐卽神符純體爲玄元。玄元是天鏡﹐天鏡卽三才全﹐未分別。鉛黃華爲炁﹐鉛精銀爲骨﹐鉛質是肉﹐三才全用﹐不失純元之體。一日水﹐二日火﹐鉛中三才全﹐可用成道﹐所以萬不失其功。神符爲天地之首﹐上藥出自《五符經》中。其五符出於靈水仙宮﹐因水成符﹐以符爲藥。

第四用九轉成鉛﹐鉛須全。若鉛全則存三才﹐卽黃華不失其位﹐其黃華約鉛力全爲用。凡鼎有三足﹐不可闕一。一炁闕卽萬不成其道﹐藥無神魂卽不靈。何也。且黃華中並無筋骨及肉﹐卽三才不備。如至半年﹐終試之銷訖﹐走猶不住﹐豈乃用其無力者乎。類不相從﹐保合以成﹐客主終共﹐水銀反乖﹐各自走去。

第五成金公之道﹐全其大丹﹐形神俱備﹐不動眞性﹐生靈之寶在我眞鉛。鉛若不眞﹐其汞難親﹐眞者已全三才也。肉爲天﹐亦爲母﹐乾中之母﹐內含陽天鉛中銀﹐爲陰地﹐地能生萬物。黃華爲炁﹐炁能長萬物﹐如仙士用之﹐不破其車﹐卽爲眞鉛矣。歌日﹕莫破我車﹐令我還家﹐我由命也。車是鉛之別名也﹐破卽三才不備﹐無所用也。又曰﹕黃龍汁﹐是鉛中黃精銷成汁。世人以汁投之﹐號日鉛黃華是也。鉛若無汁﹐何堪爲用。所論眞鉛﹐非五金土

石之類。學道者審而明其理也。

配合水銀相類門第二十名

一名玄水﹐玄水是水炁初胎﹐一千年後成結﹐似凝未凝﹐似胎未成胎﹐名日玄水﹐不堪爲用。

二名玄珠流汞﹐流汞是水光之炁﹐二千年名玄水流珠﹐已成水銀﹐尙未堪修煉爲丹﹐是水銀初地之名。

三名河上姥女﹐是三千年水炁﹐已成水銀﹐帶靑色﹐號日初名水銀﹐如飛煉對陽﹐被火炁影著卽走﹐亦未禁火﹐未堪燒煉﹐但用水銀道者﹐須用此事。

四名太陰﹐是四千年水銀﹐已過三千年﹐故名太陰﹐是老水銀﹐始堪用也。

五名赤帝流汞﹐又名赤血將﹟軍。此出自離宮赤水﹐含陽炁赤色﹐成朱砂﹐斯爲汞之別名。積混元之炁﹐而成陰山。陰山極危險﹐出水銀。水銀眞混沌之炁也。終是太陰之精炁﹐如拒火不飛﹐銷瀉不折分毫﹐卽合大造化之力﹐其中有長生出世之大功。

六名玄水金液﹐亦名玄水水銀﹐憑水而生﹐凝結成水銀﹐後大造化。仙人修入水藏形﹐號曰玄水丹鉛。蓋其上凝結﹐號名金液。卽是得名神符﹐神符出自水精宮也。

七名玄明龍膏﹐亦名抽暈丹砂。玄明者﹐無炁暈也。龍膏者﹐白雪之異名。伏火後不去﹐服食一道﹐有不可思量之功。但有惡瘡等﹐末著其上﹐卽當日見效﹐名日龍膏﹐有大功也。

八名水銀虎礬﹐水銀入一切礬石中﹐用合成藥﹐煞一切毒虫﹐及成五金﹐以爲世寶。若入諸礬石﹐卽不堪服食。

九名白虎腦﹑玄武骨。此是都名﹐亦名白朱砂﹐別名天生芽。直下制汞﹐見火而合本體。亦云子母相生﹐不離其本﹐此名爲天生芽也。

十名砂順﹐亦名金頑﹐亦名太陽流珠。此三者水銀﹐有變化之功﹐已成世寶﹐爲利兼療諸疾惡病﹐亦有上升不死之丹﹐奪天地造化之景﹐萬物歸依﹐共成一道。陵陽子明是水銀之別名﹐其仙君歷劫仙人﹐窮其丹性﹐配合三黃二靑一白﹐出處生靈﹐采子午入於中宮﹐類二儀合於胎息﹐穿陰山知其水銀之性﹐用定別名。如堪服食﹐卽隨其制度呼之﹐亦不以一名爲總者。看水銀之性﹐臨鑪當火所用。如道士得其眞性﹐配合三才﹐成丹萬無一失。如不得眞性﹐臨鑪當火﹐疆爲燠伏﹐𨿽能將爲藥用﹐無諸制度﹐亦不免飛走﹐亦無出世之大功。萬般巧僞﹐不如識眞水銀之性﹐相類合同﹐俱成一體。而乃子明歷劫考尋陰陽二山用之﹐知其皂白﹐靈妙無差互。乃觀眞水銀﹐含紫色赤脈如血者﹐此老陰山之精﹐絕上也。靑色名姥女﹐白色名玄水流珠﹐又名白虎腦。白虎腦者﹐號曰白丹砂。仙人抽卻炁暈﹐見潔白之體﹐遂名白丹砂﹐是三千年後四千年名號也。今辰錦砂﹐時人亦呼爲朱砂﹐如道士配合陰陽﹐巧令伏火者﹐此名伏火熟朱砂﹐不得號爲丹砂。其白虎腦有三名﹐第一名白虎腦﹐二名白金液﹐三名白丹砂。陵陽子明易知水銀之性﹐變水銀之成金﹐亦有不死之功﹐相類成品﹐造化者不虛其道。

配合曾靑相類門第三三名

曾靑一名靑龍膏﹐其靑龍膏是水銀之命○若變化得曾靑成膏﹐卽水銀之聖道合矣。亦是水銀之使﹐亦能制水銀爲丹。言其膏者﹐水銀之中得成丹。其丹通靈﹐可爲上升之藥。如不得曾靑膏水銀。如龍見火卻飛﹐所以曾靑水銀之使﹐亦是水銀脂膏。

二名靑龍翹。曾靑本配束方之木﹐木中有火﹐象曾靑中有金。木中不見火﹐曾靑金不明﹐如人有魂魄陰陽﹐豈有形。此四義象水銀含於朱砂之體內。

三名靑腰使者。曾靑居水﹐一名亦無二三。爲仙人當配合之時﹐類同得成上藥﹐便以所得意爲名。然相類制伏﹐各取其功﹐論其得失﹐乃知曾靑合水銀之性易之。云靑龍膏﹑靑龍翹者﹐因水銀而生二名。水銀如龍﹐見火卽走。曾靑膏伏制得住﹐號龍虎丹。五相類了﹐知曾靑有駐水銀之功﹐又能駐生靈之命﹐合配水銀之性﹐與曾靑類同也。乃知曾靑配木﹐合於水銀﹐子明制之不錯。

配合硫黃相類門第四六名

一名玫始初之名﹐號硫黃﹐出在陽石之山。當女媧尋得煉石停脂穴﹐數眞人共論之﹐綠穴深數百丈﹐穴中有石汁流出﹐見風堅硬如石﹐似黃金色﹐因而爲名硫黃。元本名號石停脂。

二名黃英﹐黃英本從陽石中生黃水﹐化爲石﹐遂名黃英。

三名黃燭﹐黃燭者亦是石停脂﹐性帶太陽炁﹐見火而生焰﹐而名黃燭。

四名法黃﹐當女媧煉之得法﹐而成黃道﹐遂名法黃。

五名九靈黃童。九靈者﹐太陽﹐有九名﹐故曰九靈。黃童﹐純陽之名﹐謂童子之性﹐無陰故也。

六名黃白砂。準仙法﹐凡伏得石停脂﹐伏火帶黃白色﹐其道化五金成寶不遠。後說云﹕亦獨行一門﹐乃有救貧之法。獨有一門﹐能化五金爲世寶。若能稟天仙之法﹐住水銀成白金﹐反曾靑爲太陽者﹐卽是天人之仙藥焉。煉石停脂名號﹐出自女媧﹐得其神化之功﹐易名垂於後世。天地至精﹐莫過於道。道中至微﹐莫過於炁。養炁安魂﹐莫過於水銀太陽。煉魄存神﹐莫過於硫黃。宣制解釋﹐含藏育養﹐莫出於黃龍汁。黃龍汁乃鉛之別名耳。安靜不動﹐莫過於靑腰使者。靑腰使者自有神化之功﹐壓彊撫弱﹐含金液之百靈﹐定水銀之眞性﹐安四神﹐調五藏﹐助气海﹐能升能沈﹐解作黃神之法則升﹐不解則沈﹐沈之則斃﹐升之則仙。如定得石停脂﹐卽有育人之功。若不定伏得硫黃之性﹐卽遲晚終有殺人之毒。如道士定伏得硫黃雄黃黃芽﹐並水銀之異性﹐解使曾靑爲黃神﹐膠煉曾靑黃色是也﹐隱名是至道中。伏定三黃之大訣如會得﹐卽兼變化萬物﹐無物不可變化。若三黃伏火﹐各令不奪其元色﹐並須得各用子母相承。若用別性物難入類﹐願思知見﹐以寶生寶。解者須臾﹐不解者對面陌路。道在我身﹐得之名相﹐類考尋知﹐所用不雜者善。

配合雄黃相類門第五一十一名

雄黃者﹐出自西方兌宮﹐何也。雄黃是庚辛﹐兌金之苗﹐借庚辛之炁﹐結成雄黃出武都山。生此雄黃﹐其山甚靈﹐非理之人﹐采之不得。事須祝醮啟告﹐然始采得﹐些些萬人采﹐無一人知其所用﹐相類得門。後漢陰君尋知其處﹐辯其色目﹐元非獨會﹐考其眾仙聖之術﹐方得明白。且雄黃自有十一般名﹐各有所用﹐用藥道士切須要知其根源。若取武都雄黃﹐擬伏煉丹﹐乃都不解用藥﹐亦未會道之根源﹐縱得偶成丹﹐亦不堪服食。或作不成﹐過後妄推鬼神所作﹐云祭祀無功﹐不知誤憑古文

偶錯﹐使雄黃信手稱情﹐此非知道之流也。

一名朱雀筋﹐朱雀筋者﹐伏炁成質﹐先帶朱色﹐五千年後﹐變成黃色b尋朱雀筋﹐帶朱色。其黃新者不堪大用﹐力又薄○世人見此﹐爭言云好雄黃﹐甚錯。如將合艸藥小丹方﹐卽且任意用得。若入理大用﹐擬制伏變化﹐卽實未堪用。

二名勾陳﹐是雄黃初脫朱色﹐漸變黃色﹐乃名勾陳。若用爲藥﹐十得八九﹐不得全功﹐且不堪入火煉之爲用。

三名太一﹐旬首中石﹐其藥已成黃色﹐堪入火試。

四名揉黃﹐其雄黃已成﹐大劫數終﹐縱橫用得不疑。

五名黃奴﹐黃奴者是水銀之使﹐得號爲黃奴﹐入汞中卽陰陽不失其气。

六名帝男精﹐帝男精者黃奴別名﹐與太陰合同﹐交會日變其炁﹐如女受男之精也。

七名丹日魂﹐其雄黃極陽﹐是日之魂﹐號爲太陽之名﹐得丹日魂之號也。

八名石黃﹐其石黃是雄黃之精﹐非惟制伏用之﹐人帶身上﹐刀箭射之不著﹐如得之生帶﹐不用修煉﹐如更合成三黃﹐伏火變異﹐成大造化之寶﹐及有出世之門﹐而不虛也。

九名黃金﹐此之一味﹐伏火煉作黃色﹐入微微黃神膠助之﹐獨變五金爲黃﹐成黃金﹐不在用諸礬石之限。

十名黃蒼﹐黃蒼是老雄黃也。不惟合煉成丹﹐有邪魅鬼病孩子生帶少許﹐魅病立差。

十一名帝男血﹐其雄黃表帶白衣﹐裹帶血色﹐光透如空﹐鮮明如血﹐好雄黃也。此者若合時得炁﹐相類成品﹐不失三才。出鑪鼎後﹐三年洗濯精潔﹐服食依法度﹐立可上升矣。出離極南武都山也。元一物數名﹐各有用處。仙人畱法﹐莫不徧知﹐下手得成。上藥經歷萬過﹐因而名之。或各立異名﹐得之總解﹐妙理難窮﹐類合根元﹐用之不錯﹐相類成品﹐得炁成功。若總用藥﹐不分根源﹐徒名道者。且天之相類極陽也﹐地之相類極陰也﹐潤下水爲江海﹐利地之血脈。天有河﹐連地之通炁﹐爲懸象本天上無水。天地至精﹐不過守一﹐而分三才﹐象三大丹也﹐承五徳而生。後人之就上法而生﹐萬般類求﹐諸邪異施而用之﹐將無炁之物﹐以時推移﹐自生大患矣。世人豈知﹐至精不過守一﹐立義不過三才﹐相生不出於五行﹐伏藏不出於水火﹐相類之道﹐元從一焉。配合兩情﹐能夫能妻﹐陰極陽生﹐而成至藥者﹐莫不依我太陽﹑太陰者也。

配合鉛精相類門第六二十一名

按鉛精﹐仙人配用﹐方有多名。人若知使用﹐卽不失其道。一鉛花﹐二鉛精﹐三玄黃﹐四黃芽﹐五飛輕。已上五名﹐蓋是神符﹑丹鏡同用之法。釋曰﹕一鉛華者﹐是鉛之炁﹐堪伏汞﹐𨿽暫駐伏於火﹐終無了義﹐能消三毒﹐盡化爲空。二鉛精者﹐是鉛中之銀﹐合水銀之藥成類﹐因鉛質成胎﹐終始藥中大患矣。三玄黃者﹐是鉛中精﹐合汞炁用之﹐三才俱存﹐不動眞性﹐爲神符玄錄﹐天鏡爲用﹐而入鉛中﹐爲筋骨也。四黃芽者﹐是鉛中黃華。黃華是鉛中之炁﹐合汞爲用﹐用卽不失鉛體﹐卽爲黃芽。五飛輕者﹐是鉛中精華﹐𨿽采用合鉛﹐只丹砂是也。用之人不覺﹐又須知兩般共炁太陽﹐一種不得﹐交錯用之。天蓋在鉛內﹐天蓋華池也。華池水基也。

六黃舉﹐七紫根﹐已上二名﹐百煉堪成絕粒之藥﹐其功不可量也。八黃華﹐九河車﹐已上二名﹐堪伏汞徧周天﹐遠近不走﹐亦不減分毫。十立制石﹐十一鉛精﹐十二黃輕﹐十三黃龍﹐十四伏丹﹐十五黃池。立制石﹐是鉛脫胎化白色﹐似石﹐堪制伏汞﹐爲至藥鉛精。仙人解用制金石﹐中有毒自消﹐有毒則不堪服食。黃輕者﹐是黃華之別名﹐用時如輕華﹖而能重用之。用之而能制黃白物成寶。黃龍﹑伏丹﹐是鉛華之別名。黃池是修鉛之異名。已上並是諸雜丹方回名立字﹐古仙流行制汞之方﹐以得當年之號﹐亦不上實錄。

十六金公﹐十七假公黃﹐十八木錫﹐十九飛雄﹐二十太素金﹐二十一天玄。已上並出《神符錄丹術大道記》中。金公者﹐鉛之別名。兼本州土人﹐用﹐要知當用勿錯。假公黃者﹐是鉛已出銀並華了﹐謂無精華﹐不堪用。木錫是鉛之精華﹐堪入汞爲至藥﹐不失其道。飛雄者﹐是鉛入太陽﹐成純陽﹐可作鼎。亦炁銀之類。木錫﹑飛雄二名﹐並是神符﹐錄丹術不得失鉛精﹐炁魄合數。鉛本是銀質﹐銀本是鉛胎。陰主太陽﹐陽主太陰﹐陰中之陽﹐是鉛含銀精。陽中之陰﹐是朱砂懷水銀之炁。若相配類﹐總名胎息之炁﹐未見成寶之位。若能解用之意卽潤﹐又成之則無象。三才必備﹐四象不傷﹐全炁而行﹐於其大道。若巧計用意﹐取無炁之物﹐相配成丹﹐自大誤矣。

三靈丹祕訣云﹔所用鉛炁合元﹐事須體全﹐如人交合﹐采少女之炁﹐須合本體﹐所以配類陰陽二性﹐主客兩情﹐親不親之﹐得不得之﹐兩儀相類﹐道徳展轉。後學用以不用﹐任情而爲。我終不敢隨意而行也。太素金﹐又名鉛白﹐一日丹地黃。其名從胡粉中化爲鉛白﹐又名靑金﹐亦太素金之別名。其名配太陽﹐同和煉﹐瀉成汁出﹐爲靑丹天玄﹐又名伏玄丹。其名以鉛華爲華池﹐入水銀爲華華汁﹐合入鼎燒成藥﹐余雜鉛漿汁﹐亦無用處。

右已上配鉛精了義﹐鉛功最大﹐神化無窮。自是淺見其道﹐不能求之眞理﹐妄爲穿鑿﹐輒將他物﹐染我純粹之體精。欲求至理者﹐要在求其眞鉛﹐勿令錯雜。

配合白丹砂相類門第七六名

一名天生芽丹砂者﹐是白丹砂。伏元神炁太陽者﹐號自然之炁。含火之精﹐名曰靈砂﹐眾砂之芽長﹐有說自丹書《黃錄記》中云﹕眞丹砂色如眞珠﹐乃眞人立名眞珠砂﹐亦名天生芽。直下制汞﹐更不別用藥。水銀得此芽﹐見火無問多少並伏火。能變乾水銀爲利﹐煉至金色。能化五金成寶。

二名仙砂。仙人本無藥爲藥質﹐亦未有造化之器爲鼎鰲﹐卽取此白砂爲服食﹐遂得長生。亦不燒煉至水銀爲丹藥﹐故仙人立號爲白丹砂。是天生芽也。

三名朱烏砂﹐其砂出自離宮南方﹐屬火﹐因方而立號焉。

四名汞砂﹐其名未赤之象﹐潔白成砂﹐因此爲名汞砂。

五名石脾砂﹐其砂出於石牀夾石牀帶﹐白色﹐砂同石色是也。

六名赤帝鹵咸﹐南方是赤帝位﹐出砂之象﹐如顆鹽白色﹐以象其名﹐就方取號。仙人所置﹐各各不同。

配金相類門第八四名

一名庚辛白金﹐金數四﹐乃有四名。元本無象﹐以西方庚辛爲象。可知大道仙人神化﹐以炁配合﹐相類成質。亦未知水銀出金水中﹐黃金不堪作丹。仙人指象立諭﹐不可知懸數。庚辛白金﹐實非水中金而成質﹐卽是自然气而成質﹐豈不因炁成大造化之金寶。非吹砂金而成像﹐乃服積金而成神化之身。故知大道至幽靈隱﹐尋常之流莫能探測耳。二太素金﹐其名乃始初之名。三束方日陽﹐四卯木靑金﹐從三皇號﹐黃帝後立名。束方日陽﹐兼名男左﹐爲卯木靑金﹐皆憑仙人制造﹐各立一名。三皇相類﹐配合西方﹐後太上詣流沙﹐采眞鉛煉化成藥﹐皆起自庚辛之教。

是我大道元始君之垂法象﹐以世人本非自有法象而成金質﹐是服積金而成靈化之身。後至龜甲元年﹐爲帝位遞相煞伐﹐時代滅亡﹐仙人歸天﹐不同助理﹐人世暫絕元教﹐並無神化之金﹐可爲至藥。後至龜甲上元元年﹐有仙人婁敬指﹐托水砂采金﹐可爲至藥﹐鑿陰山﹐采其銀礦﹐取白金﹐生民勞苦﹐不可勝計。爲世帝行無道﹐君臣不睦﹐兆人怨上﹐遂使世絕道教﹐有是有非﹐以煞止煞﹐人流亡於平野﹐成怨天道耳。自後遇仙人出世﹐隱於市朝﹐漸化世人﹐靈金遂顯﹐人漸樂藥﹐視金寶如灰土﹐天下太平﹐人不怨天道矣。

上古天地始分﹐未有金木水火土五行相配﹐亦無巧僞萬端﹐人執淳朴﹐聖人在上﹐仙教奉行。自後黃帝制甲歷﹐竺﹝子推五行﹐亦不知上古誰人起初。推求至藥﹐以救生靈﹐皆云三皇所造。當時無可依信﹐綠文字未生。後成道者﹐皆賴避世。仙人垂法遺教﹐卽藥有名號﹐載於實錄。後人修練得道者﹐亦不可勝計。

按實錄古之明帝﹐先得至藥﹐後傳寶位﹐迆邇相推﹐泊至夏后氏禹。求人太速﹐不待諸侯之寶﹐得益而卒。授之天下﹐益事禹日淺﹐於諸侯未洽﹐寶位遂歸於啟﹐而帝王至藥﹐絕於世矣。𨿽然臣下多得之﹐隱而不顯﹐或處市朝﹐或祕山林﹐樂道者一時觀至寶焉﹐非人問土石水砂所出也。後學者切要知我識我﹐玄元大造化之金也。

配合確砂相類門第九五名

一名狙砂﹐其物出於陰山﹐積冰凝之﹐結水變成也。

二名赤狙砂﹐帶赤色者﹐老壯堪用﹐無物不利。

三名炮砂﹐此砂人不解用﹐兼不知來處﹐損物壞人。

四名白海砂﹐其砂咸﹐如海水結成﹐綠北庭凝寒之地﹐狀如白雪﹐土咸如鹵﹐故號白海砂﹐實堪服食﹐爲至藥。

五名五金賊﹐其名因化五金﹐始知是賊。若解用則五金不壞﹐若不解用是物必壞。其砂若相類用之﹐不得過甚﹐但得力卽止﹐過多卽損物。如人要服食﹐疾愈卽休。欲求他力﹐多服之﹐卽必速死﹐何也。此砂出自毒山﹐積陰之熙﹐而凝結成砂。若劫力則得物成之後﹐宜退之。若用過多﹐所服必死﹐速壞五藏﹐五金必敗﹐萬萬如此矣。若得其妙理識我眞確砂﹐仙人用之通大道。

配合口硝石相類門第十四名

一名硝石﹐是秋石陰石也。出積寒凝霜之土地而生﹐取此霜土﹐煎煉淋漓如法結成﹐亦如煮水成盥。然用處各別﹐綠性較寒﹐取北方坎子爲炁﹐積陰而用﹐制陽之毒。上古仙人將制物﹐兼化五金成寶﹐假合成道。

二名北帝玄珠﹐其源采北方之炁﹐化成玄珠﹐是冰霜之炁﹐與炮砂相鄰﹐作法則又與炮砂性不同。確砂能導引諸藥﹐硝石能制伏之﹐是其性不同也。確砂是陽石炁﹐硝石是陰石炁。

三名烏頭﹐其名因秋葉黃落時霜始降﹐因而得名﹐是艸枯之意。

四名黃烏首﹐時瘍北向﹐首迎霜﹐而采之。仙人用制巨陽之大毒﹐故列名相類﹐與聖道抗行﹐作世利之門﹐而用卽通。此間之妙也。偏治女人血炁塊。

配合空靑相類門第十一三名

一名空靑﹐色帶雌﹐如陰中之炁﹐帶雌配類﹐西方之炁象﹐乃西方庚辛金﹐白虎之炁也。綠曾靑配類﹐束方甲乙木雄﹐乃東方甲乙木精﹐靑龍之炁也。空靑象西方庚辛金﹐金木相化﹐木之炁克於金﹐而懷金性。二事名一﹐用類不同。曾靑能制伏水銀﹐爲使屬陽﹐乃雄。空靑性弱體空﹐遂名空靑﹐屬陰。乃雌能感曾靑之炁﹐而成制藥也。如世上空靑雜用﹐及合諸服食藥﹐總得卽不堪對。水銀定伏﹐三黃爲使﹐用卽乖矣。

二名靑腰中女﹐其名中女﹐謂不同水銀之炁﹐與水銀同和﹐無男太陽之力﹐故得中女之名也。

三名靑砂﹐乃空靑中心空忽﹐有懷一銀星子﹐中有一粒﹐靑如麻子大﹐可以爲至藥﹐服食便得長生。亦名玄珠﹐又名爲玄砂。若分配合造藥物﹐不得其門﹐妄施勞力。知者不妄﹐空靑中還丹自然之藥﹐仙士知之﹐服而不死。空靑有銀星子﹐乃陰﹐是雌。曾靑中有金星子﹐乃陽﹐是雄。能爲水銀之使﹐可以定服三黃之大﹐訣也。空中靑子﹐爲天生芽﹐自然神丹也。

配合悶黃芽眞性相類門第十二四名

一名黃芽鉛﹐能制汞﹐謂之黃芽。其鉛須三才全不損傷者﹐可爲黃芽。將制汞﹐先白後黃﹐轉成五彩色﹐各執一方﹐始爲芽﹐全其大道之功。

二名白丹砂﹐是爲黃芽。其白丹砂﹐是朱烏眞胎體之骨﹐直下制汞﹐爲道初地﹐力通神化。先白後帶黃暈﹐後復五方之色﹐得其兌﹐兌是庚辛金之藥﹐化汞變成像也。經云﹕采鉛之精炁﹐爲天生芽。

三名硫黃﹐亦名黃芽。其硫黃用制汞﹐𨿽然暫住﹐終久還走。不斷鬼焰﹐毒炁常在﹐汞炁懷病﹐或暫得伏火﹐終不堪服﹐止療病可也。異類不同種﹐無延駐之功﹐終害人也。歌日﹕天生芽﹐白丹砂﹐合二炁﹐同一家。路不錯﹐入神華﹐道在此﹐是河車。

四名鉛黃華白丹芽﹐其鉛中有銀﹐所以因法而采之﹐得銀之精炁﹐號曰白丹芽。白丹芽者﹐是炁結成胎﹐銀精是也。其銀精炁﹐制伏水銀爲藥﹐有神仙之道。如用之不得損其三才﹐兼不失其炁力。歌曰﹕鉛黃芽﹐全三華﹐采我炁﹐結成砂。初門白﹐運火加﹐輪五彩﹐起雲霞。曾靑爲使﹐大道無邪﹐三者備﹐是仙家。

夫芽者﹐稟天地人三才﹐全名爲芽。芽含天地之炁﹐成萬類而生﹐其根綿綿不斷﹐號之曰芽也。其白丹砂﹐本是水銀之寶精﹐如用之制水銀﹐如君如臣﹐無不相稟也。其水銀準年數變成朱砂﹐從朱砂變成金﹐從金變成白虎﹐四千年之石液也。惟仙教亦多不定﹐得其形神﹐亦自變攺﹐卽未號眞丹砂﹐綠水銀性不定也。惟我白朱砂﹐仙人號曰玄元砂者﹐蓋爲萬載不易。其元白之性﹐與水銀有殊。其砂猶如世國主﹐𨿽是人體﹐炁與凡人不同﹐生殺在手﹐變化在心﹐其白丹砂亦復如此﹐始知此砂是玄元之首。其砂非宿有仙道者﹐采之不可得也。

如諸道士﹐要成天生芽者﹐須求玄元砂﹐卽是天生芽﹐白丹砂也。近地不生﹐生在遠山。山有坎離之穴﹐道士不能深入﹐采我玄元﹐莫測丹之淺深﹐只取錦州朱砂成顆者﹐以法抽暈﹐卻歸舊體﹐伏火不損其道﹐亦名爲黃芽。遞相承制汞﹐如臣見君﹐如火見薪﹐如風得云﹐未有不伏者也。然成丹之後﹐不堪服食。或能制爲世利﹐或偶以愈疾﹐終無出世之功﹐自可驗也。服經一二年後﹐男子陽道俱絕﹐蓋純陰之所積故也。後學同志﹐但依古教﹐若采得此砂服食﹐無不成道。

綠白丹砂﹐自然之藥。法有三才﹐以天地爲鑪﹐四時爲炭﹐經水過火﹐歷劫而成質焉。道士須知﹐妙道不遠矣。如得此砂服食﹐但去卻夾石﹐研煉如粉面﹐九蒸爲度﹐研及百過如緬﹐以棗禳或爛飯爲丸﹐丸如蒙豆大﹐日服一丸﹐不得過﹐其炁如服。經一二年問﹐方有出世之功。未閒觀之﹐與常人不同。精光耀日﹐炁自明達。凡至道之理﹐只在含精返本﹐資神炁也。采其眞液﹐卻歸元祖﹐塡其血腦﹐自然老而復少﹐枯而復榮。故經日﹕胡粉投炭火﹐色壞還爲鉛。冰雪入溫湯﹐解釋成太玄。且胡粉本鉛燒成﹐再煉之卻歸鉛體。冰雪本是水結成﹐得溫暖之炁還歸水質。人本年少﹐得至精而服食﹐返其童顏﹐還歸少質。

此前賢古聖﹐殷勤教諭同志之士也。亦哀憫當世之人﹐貪生失理﹐夭枉於聲色﹐衰悴於滋味﹐所以元炁漸衰﹐大期奄至。故孜孜著論﹐以警將來者耳。我玄元大聖﹐文武神化之丹﹐不過黃芽眞性﹐是玄元之教。所以黃芽一字﹐不可意求﹐未可法則。天仙祕術﹐古人傳之﹐須在口訣﹐遞遞爲師﹐不可輕泄。若此不得其妙理﹐不可妄起異端之心也。

配合丹鉛魂相類門第十三

曾靑鉛是水銀之魂﹐水銀是曾靑之魄。白丹砂﹑天生芽是水銀之天魂﹐無水銀之精魄﹐硫黃是水銀之冤魂﹐隱水銀之橫魄。雄黃﹑雌黃﹑毗黃﹑硝石﹑炮砂﹑太陰玄精石﹑空靑並礬石﹐各稟炁成形﹐都與仙術不合﹐魂魄不相類﹐其道不同。若相稟者﹐力不過鉛﹐使不過曾靑﹐功不過水火﹐失不過雜類。曾靑者﹐木精也。鉛汞者﹐金相類也。

三魂﹐曾靑甲乙爲第一﹐木精也。姥女白丹砂丙丁爲第二﹐朱雀汞也。鉛庚辛爲第三﹐鉛銀金水芽也。此三色各有神化之功﹐能制水銀之力。如得此妙﹐卽不失其仙道焉。其次硫黃﹐亦是中仙之道。用者使其相類爲表裹﹐爲臣佐﹐爲炁力﹐得之者卽爲中仙﹐不解用之﹐卽爲死士也。硫黃有大毒﹐一種名硫黃﹐乃凡常硫黃也。

我仙家硫黃﹐能殊別﹐如大用﹐如三臺之臣﹐亦能有出世之路﹐亦能化五金之功﹐亦有獨行一門﹐救貧之法。經云﹕煉如金色﹐可以點輸石成金﹐不虛。如大用者﹐助成仙人神丹胎﹐無不用之。用卽須無鬼焰。曾靑同本類一色﹐獨有神化之功﹐引水銀之炁﹐流散百脈。若獨行一門﹐能化五金爲世寶。用化爲液﹐五金見之﹐無不變攺。

水銀一門﹐仙丹白朱砂寶﹐是天生芽。本從水銀中生﹐精神不變﹐成白朱砂者﹐始名天生芽。得此芽﹐水銀無不伏化。今道士無天生芽﹐何不借炁而成白丹砂﹐卽同其大造化。上古仙士立言大造化者﹐以天地爲鑪﹐四時爲炭。若純妙用﹐亦同大造化﹐不在遠取其則焉。然三一相須﹐其居不同﹐其致一也。若種類不同﹐用意參差﹐分兩有異﹐卽如何解摘﹐惟我神化祕術﹐信心所從。

配合神丹宮相類門第十四

三魂﹐水銀靈魄﹐成三品神仙之丹。從三一起﹐分別道元﹐爲一。一生二﹐二生三﹐三生三才﹐三丹相類﹐神符白雪﹐九轉金掖﹐從九至九﹐液之不斷﹐不斷是有炁之名。積炁成功﹐爲上淸三宮。一名紫霞宮﹐二名天皇瓊宮﹐三名紫宸官。天一宮合神丹﹐其三品丹﹐都在一門。藥中三物共成﹐入天一宮也。天一宮是天皇瓊宮之別名也。若修神符上丹﹐從紫霞宮起首﹐從黃至紫﹐不奪舊色者﹐不可載其名。天一宮最大。

三宮﹐三淸之境﹐從虛無紫霞宮天皇前﹐一切﹐大聖悉皆歸集。世人若得此眞仙之門﹐不雜亦同天地大造化也。大道者﹐天地也。凡水銀如得曾靑﹐以火試伏﹐而於鼎中﹐其靈變光芒﹐火燒不燼﹐變成仙丹﹐以應上仙天宮眞神丹也。號明皇元君﹐從玉晨君化成﹐其名因白雪而成道焉。按《本行經》中載元始五老﹐太上之尊也。其丹上關天宮諸仙聖智﹐下在人身中而伏藏﹐上下知之﹐可名成大道矣。

配合胎宮雌雄相類門第十五

胎中配丹﹐以硫黃﹑水銀相類。四神﹐以雄黃﹑朱砂﹑空靑相類﹐鉛錫金銅相類。雜諸丹藥﹐合以礬石﹐並艸藥相類﹐黃丹﹑硝石相類。金合木﹐水合火﹐炁合風﹐陰合陽﹐並相類成品﹐以炁合道焉。凡所置雜丹方藥﹐並無出世之功﹐暫有治疾之能。若將此礬石雜類﹐染我神仙之衛﹐水銀爲丹者﹐𨿽爾暫住﹐終久還去。

且水銀性自滑淨﹐不染諸塵垢﹐道士豈不相類求象﹐以合聖道焉。假如鉛屬北方﹐子﹐水位﹐炁之質也。爲含銀胎﹐其銀胎爲黃花﹐如木中含火﹐稟類相求﹐而配其炁鉛也。白者金精﹐炁者水基。水銀內含火熙﹐象木中含火﹐水刑火﹐爲卯合寅爲火﹐曰重陽﹐火在其中伏藏。所以道經云﹕知白守炁。炁者﹐北方之位﹐鉛精所居爲雄﹐雄者爲鉛中含銀也。雄配雌﹐雌者水銀﹐體性含陽也。雌雄相須﹐陰陽相合﹐爲藥初門﹐爲化成白掖﹐伏汞而死。

《易》曰﹕百姓日用﹐而不知其道。五行水爲初﹐一能生成萬物。。道士豈不知神化之術﹐在其中也。雄是鉛中銀﹐能化水中銀爲白液。白液者﹐從雄以雌而化。此其仙丹﹐上元玄教一品﹐號名神符丹字﹐出《五符經》中。其次用曾靑﹑空靑﹑雄黃﹑雌黃﹑毗黃﹑硫黃﹑硝石﹑炮砂﹑戎盥﹑鉛華﹐鉛華是鉛中銀精別名﹐已上等藥﹐助成上道﹐亦須當用之﹐日相類同體。卽合於易象﹐不得失錯。若臨鑪定火﹐三才具全﹐天道共成﹐更無不利也。

若言三品上丹﹐並不用硝炮﹑礬石等之類。若《港通訣》五金制度﹐在世利之門﹐卽須用礬石﹐相類制引﹐使其通利﹐助佐其門﹐不用不成。如爲小丹﹐治玲熱之疾者﹐世人皆錯用諸礬石﹐共制於水銀﹐以助佐成丹者。世人不識相類﹐浪取其根﹐縱服得病暫除﹐不知元是患人有命﹐非干丹事﹐必取無端。何也。人五藏不納諸礬。

又說按諸艸藥方書﹐多載用白礬之類﹐火化爲生熟元﹐不易礬性。如生水銀死了﹐豈兔離水銀之性乎。熟飯豈兔生米之性乎。只爲用時較生﹐生卽性急﹐使卽疾速﹐熟卽和同﹐使卽遲慢。遲疾兩炁終始﹐元是一般。如人自少至老﹐元是一性﹐不可攺易也。惟我神丹三品﹐用炁相和﹐以炁相類﹐不失五行﹐配合兩性﹐不遺水火之法﹐象其顏色﹐未越束西﹐相類成形﹐不離南北。受炁行令周回﹐不出於八卦﹐役使筋骨﹐不過於曾靑。配合陰陽之精﹐變化不出於鉛金白液﹐伏藏不過於水火﹐得志不過於水基。隱形爲神﹐硫黃第一。毗黃一物﹐天一獨行﹐雄雌硝炮﹐轉白入黃﹐轉黃入紫﹐相類品物﹐不出神丹。雜錯施行﹐大誤其道。

配合口神丹伏煉相類門第十六

第一神丹神符﹐上品之丹。其丹以炁相合﹐而成大丹﹐名日天鏡。鉛中黃華爲銀﹐含在鉛中﹐名黃華﹐蓋其華池。華池是水基﹐水基名曰雌﹐卽銀﹐是西方太白星宮﹐號庚辛少女﹐雌也。鉛精元炁爲精華﹐名曰雄前者﹐十名雄鉛黃華。精炁能化水銀﹐是以鉛精炁爲之中男﹐北方。與兌西方雄鉛也﹐作華池。蓋與金少女相合﹐爲雌雄華池。水銀脫胎化白液﹐液正元爲一炁者﹐水之基﹐水位在北方子位。

第二白雪﹐白雪乃從汞﹐爲妮女之用﹐中還白雪配類﹐合道元本﹐眾成一炁﹐別名號日特行丹。何爲眾味﹐可得所扶﹐助成其炁。造之甚易﹐得之甚難﹐何也。由助佐臣第一曾靑﹐乃天一木精也。黃芽鉛精﹐白液金精﹑秋石等﹐出陽入陰﹐稟天地之炁﹐通大道之正元。一造永了﹐更無二功。亦名金砂之丹﹐日月遞加﹐硫黃爲芽﹐靑腰爲使﹐調成金砂﹐周遭一雨﹐名出雲霞。相類得之﹐服而不死。

三丹相類﹐各稟其炁。神符應春夏﹐白雪應三秋﹐九轉應三冬﹐春夏屬陽﹐陽者雄也。鉛黃芽神符也。秋冬屬陰﹐陰者雌也。丹砂白汞﹐姥女白雪﹐白雪者丹陽也。九轉應三冬﹐何也。神符應春夏﹐天色淸明﹐發一年之號令﹐感萬象而生成﹐應蠢動而受命﹐合四時﹐應八節﹐此亦上仙之丹﹐號曰神符。其次白雪﹐三秋之首﹐憑寒露而成霜﹐積陰炁而爲雪﹐從煞止煞﹐百艸燼於灰塵﹐蠢動伏於地炁﹐號神化無窮特行之丹﹐服之永不死﹐造之永畱根﹐不可思量。

第三九轉﹐九轉神符﹐亦名金液丹相類九九之數。初九用九轉﹐相類九九之數。初九用硫黃﹐硫黃是太陽。以陽成陰﹐名曰純乾。純乾成大造化炁﹐號九轉。九轉合五行三才﹐得此丹象束方木﹐木王正純乾。十二月半﹐得正月節﹐解凍之春首﹐卽神符爲上功﹐九轉爲次功﹐白雪爲武功﹐神符爲文功﹐經天地以春爲上也﹐神符功最大。

凡神仙之衛﹐不過三丹。三丹三皇所造﹐其丹雜法﹐科有萬數﹐不得品類相配﹐不在載於仙錄之中。九轉使者用黃神膠﹐白雪使者用天一黃芽﹐同黃神膠爲一房﹐神符使者用鉛黃芽。三品上丹﹐使用各別﹐造丹日不得錯﹐其仙教卽恐相類不同也。而不涉入﹐自大謬也。

配合傳熙相類門第十七

硝石﹑炮砂﹑雄黃﹑雌黃﹐此四者相類用炁﹐同於一般造伏﹐制水銀成丹之化﹐有感炁之法﹐刊在要門。分數有功﹐卽天生類別。其如雄黃類水銀成金之炁﹐亦輔金之苗﹐亦成金之色。其中用曾靑爲使﹐卽是雄黃之類﹐同成炁也。雌黃爲陰﹐輔佐空靑。卽是空靑爲使﹐亦同水銀也。硝石爲臣﹐輔佐雄雌水銀﹐如關閉門牖不走失也。類同一家之人﹐亦同一國之君臣﹐無四夷諸雜之類﹐以破三才也。凡制丹及黃白衛﹐不可過此四般爲類也。炮砂與五金﹐亦須借炁用之。用須知其多少。若不相類﹐則事不成。凡萬物皆然﹐非論至藥。修煉之門﹐取類同卽合。除此四味﹐別有橫入者﹐是非多端﹐未可聞命。

配合波斯鉛精相類門第十八十六門

波斯鉛不損三才﹐爲五符天鏡﹐成我大丹﹐爲黃芽﹐是畢天之上法。波斯鉛是白虎庚辛金鉛﹐號西國黃芽。嘉州鉛以水銀同於猛火中﹐煉成金色爲黃芽﹐名破三才分金公二字﹐亦名壞性﹐縱成黃芽﹐號日中天之次法﹐法無三才也。波斯鉛如著水銀﹐於猛火中煉如金色。若未至金色﹐須百煉取金色﹐然後堪點化。采黃華爲芽用之﹐點輸石及雄雌黃﹑空靑等﹐成黃金爲世寶﹐亦名畢天之法。嘉州鉛與硫黃﹐同煉水銀成粉﹐將煉水銀﹐成太一含化丹﹐亦名中天之法。嘉州鉛入硫黃﹐微微同銷成汁﹐兼用大功力﹐水煮之﹐以盛器成水銀﹐煮經一百日﹐其水銀亦成丹用﹐亦成白銀用之。嘉州鉛爲華池﹐煮一切水銀成質﹐號名眞鉛金公華池水。波斯鉛入水銀﹐同於猛火中﹐煉取六兩黃華﹐於熟丹砂﹐是陽藥木精﹐櫃中養一百日﹐修煉擎出﹐丸如梧桐子大﹐每日空心服一粒﹐律下﹐益心神﹐明目炁髭發。不經二百日﹐白髮再炁﹐是小功之法﹐知神仙之道不虛矣。嘉州鉛及雜州土﹐煉成爲粉﹐燒成黃丹﹐亦成蜜陀僧﹐亦成胡粉。作櫃子伏丹藥﹐堪爲利用之門。嘉州鉛能成炁銀﹐亦能成銅器﹐亦能抽銅暈成銀。波斯鉛不用﹐入水銀空煉一伏時﹐取黃華以制水銀﹐無不伏者。並空煉一伏時﹐取黃華將制水銀成砂子。若入火伏得住﹐亦名中丹。若大藥﹐卽不用諸鉛。

歌日﹕大藥不用鉛﹐用鉛卽須會。會卽三才全﹐不會壞物碎。黃華皆憑鉛﹐鉛中有變攺。天地自全功﹐功成鉛須退。至藥無二三﹐因鉛始得會。會本從心生﹐生須鉛華在。變法任鉛情﹐不道不成蓋。蓋是天鏡也。

鉛黃丹﹐世人亦將爲黃芽鉛。胡粉﹐世人亦將爲黃芽鉛。令伏火作器﹐受水銀﹐亦號白金黃芽。嘉州鉛一斤百﹐煉成一兩﹐白如雪。下硫黃一兩﹐用水飛水銀一兩﹐禹餘糧﹑孔公孽各一兩﹐先銷成汁。然後下水銀﹐次下硫黃﹐次下孔公孽﹑禹糧等﹐以竹枝子余攪之。總待相容受出之﹐入磁盆中﹐細研成一段紫粉。又入坩堝中﹐密固濟燒百日﹐用火不下一斤。燒畢﹐出之細研成粉﹐絹袋盛﹐懸入地坑中﹐三日出之。於磁合中盛飯﹐上蒸兩徧﹐以人乳汁﹐和爲梧桐子大﹐空心服一丸。初日用酒下﹐增至十丸﹐卽止﹐後並用津下。服經百日﹐益人顏色﹐炁髭發﹐亦可以休糧﹐此是道門次中之藥﹐卽無出世之路。何也。此綠非類無質之物﹐然且要知鉛中﹐有不思議無量之功﹐與仙道抗行。若要休糧服食﹐治風病﹐卽可無長生出世之大功矣。

波斯鉛華池﹐能與曾靑成合﹐五金相變易世寶﹐獨行爲一使。所用方法﹐在祕要訣中。但鉛有華池﹐能煮煉五金﹐伏火如能解﹐感炁相類﹐用藥分數﹐不失其理﹐於華池中有﹐畢天大造化之功力。

道士切須在意﹐參詳上件鉛功﹐有十六門之法﹐齊天地之道﹐解修煉者爲仙人矣。及有世財﹐並出此鉛中﹐兼有變形容作處子之力﹐長生久視之功﹐畢天地之門﹐皆出於此也。但得其眞訣﹐無不定矣。今略而記述之。

傍通气法相類門第十九

夫傍通气﹐用伏三黃八石事要﹐不奪元色﹐各令伏火。伏火勿令銷灼者﹐皆因傍通用炁﹐從炁歸眞性﹐共本質不殊﹐號名伏火三黃。凡伏此藥之法﹐如日月交蝕﹐𨿽暫昏暗﹐終久還明﹐卻歸元體。凡伏三黃之法﹐亦須假硝石之力。硝石自名秋石。何名秋石﹐道士學飛煉﹐且須二知來處。

其秋石者﹐三黃﹐屬春太陽王炁﹐殺於秋﹐故硝石能制陽藥。若伏煉三黃﹐不用硝石伏之﹐陽毒無由去矣。其三黃八石﹐並屬火﹐是純陽之炁﹐生三黃亦同水銀性﹐但有水銀伏火成銀乾﹐得不失水銀之體。其三黃八石﹐一種是陽炁所生﹐豈知各有變易乎。但伏得二黃八石﹐不奪元體本性者﹐其功不可量也﹐此則全賴秋石之功也。故知秋石﹐是陽藥之主﹐用藥得其妙理﹐亦如聖主得賢臣佐助之﹐秋石如賢臣也。

用伏硝石之法﹐先得白朱砂石﹐以火水化爲粉﹐將伏秋石。秋石元自生於寒地之熙﹐積冰霜而成白朱砂﹐亦是積萬歲凝冰土﹐而結白石牀。白石牀始生朱砂﹐其硝石相類合炁﹐故傍通用之﹐能伏水銀﹑朱砂﹐二性都不走。故知秋石是﹟元類不錯﹐用伏三黃八石﹐被至陰伏制得住﹐不奪眞容者。蓋由此二藥至性也。其次用硫黃對秋石﹐其硫黃元出於硝石﹐自帶白色。𨿽硫黃未伏火﹐假以硝石﹐傍通炁用之﹐壯秋石﹑硝石之力也。

配合同熙別名相類門第二十

假如波斯鉛﹐本出西方庚辛金﹐鉛裹有金﹐金華象西方庚辛金﹐鉛質象北方壬癸水﹐可知自古仙士﹐認金華爲黃芽。不知鉛中采者﹐象炁同類而用之﹐一物之中﹐便有金水相生之象。象者﹐形質之謂也。

陰君師帛和君﹐解日﹕玄元上教﹐出自流沙﹐爲配名配鉛。束方是漢國鉛﹐漢國鉛𨿽有華輕﹐不得純體﹐不同西國流沙鉛。太上因度流沙﹐認其眞鉛。得流沙鉛爲三品丹金﹐上仙第一眞鉛也。元教玄胎之化﹐號名流沙鉛﹐此波斯鉛是也。其配鉛中華﹐如人身中有才有藝﹐皆是內懷﹐不顯其外。

所以按《靈寶五符經》一不。還丹之士﹐抱其淸流﹐子能得之﹐眞人可求。若用鉛不損三才﹐卽爲畢天之上藥。若損三才﹐卽鉛須采華。若采華﹐卽鉛無气力。𨿽卽不離鉛中取﹐其鉛必不得眞﹐便不堪爲臣佐也。何爲鉛力不備﹐闕其元气﹐眞性不全也。凡三才若全﹐是畢天之上法。如采其鉛華﹐是中天之次法。若以匡佐用之﹐是中天之下法。此三者都出在鉛中一十六門用之。若擬用之﹐須明其大道元始之教﹐分明不錯﹐卽三丹成法﹐上應三一宮。三宮者﹐三淸也。太淸﹑上淸﹑玉淸﹐合一一兀始天一宮。

三丹須備三方﹐鉛﹑水銀﹑硫黃之眞性。曾靑又獨爲一使﹐象束方之眞性。束方春上首也﹐春生萬物﹐無物不利到﹐卽萬物盡感春生成﹐曾靑是也。能合鉛﹐合水銀﹐合硫黃﹐乃知一合三才﹐三才合五行﹐曾靑是鉛丹之使﹐水銀之筋骨。如木中含火﹐能令鉛﹑水銀﹑硫黃爲黃神膠﹐共爲臣佐之炁力不虛。若修丹不識三才之理﹐浪用五金八石﹐𨿽得成丹鉛﹐服之五粒﹐使髭發﹐十日內變白成炁﹐顏如處子。𨿽卽如戶此﹐元無出世延年之功﹐算窮卽死。若三才得全﹐須備相類成丹﹐卽服之﹐身便永在﹐壽與天地齊畢。

所以自天地始分以﹐只知有靑腰使者﹐後人都不知用元教之化﹐不解采四時之炁﹐不解稟春夏秋冬爲黃芽﹐旣不能出世﹐亦無小小造化之門。亦不解借五行四炁﹐假鑪火以鉛炁爲華池。蓋鉛骨爲黃芽﹐鉛粉爲臣佐﹐鉛水爲華池﹐鉛質爲五金之器﹐此鉛功合五行﹐入一十六用之﹐用卽各別﹐別中有至寶。

其鉛屬右將軍﹐亦云女子性﹐又云陰﹐並屬右﹐主陰煞陽﹐陽主左﹐左爲男子﹐亦生三黃八石﹐性終被陰煞﹐象男子遺精於婦人之腹﹐不二也。故陽死於陰者﹐明矣。世人故合惜精保命﹐至藥之理在此矣。但三黃之性﹐須得陰殺﹐卽伏之不走﹐亦不失元色者。何也﹐爲陽伏於陰故也。世人不見日中有陰精﹐如人有妻﹐出入有常準矣。是男子思婦人不去也。是陽被陰煞﹐陽建卽交陰殺也。月中有陽精﹐如女人得婿之眷﹐爲得陽之精炁所食﹐好殺陽精﹐而不相離也。此是陰陽相感﹐男女交合﹐眷戀和暢﹐而成大道也。日猶男﹐外陽而內陰。月猶女﹐外陰而內陽。二炁相感也。三十日一交媾﹐而各相采其精華之炁﹐生育子孫萬物也。

《易》日﹕陰陽之義配日月。又曰。。一陰一陽之謂道。又曰﹕懸象著明﹐莫大乎日月。凡大丹亦呼爲日月。丹歌曰﹕聖人奪得造化意﹐手搏日月安鑪裹。微微騰倒天地精﹐鉆簇陰陽走神鬼。日魂月魄若个識﹐識者便是神仙子。修之餌之千日斯﹐身已無陰那得死。

是知三黃﹐能得陰殺而成藥焉。如人懷孕十月而生﹐豈不是從陰腹伏養而成體也。陽無陰不生﹐陰無陽不育﹐日無月不曜﹐月無日不明﹐終是歷數。陽畢死於陰者﹐感＇上將軍處右之力﹐上者右也。主煞伏。男子脈左行﹐女子脈右轉﹐乃知水銀性𨿽含陽炁﹐未兔於太陰之體。鉛𨿽處壬子之位﹐不那內含金華之質﹐金水相類﹐得火成像矣。水銀是太陰之精﹐爲內懷朱砂之體。其朱砂元從陰宮變化﹐而居離位﹐與鉛同宗﹐生於金華池﹐本乃一也。華蓋者﹐象天蓋萬物﹐𨿽密雲不雨﹐然陰炁成霧露之炁﹐亦可潤澤於萬物。鉛華蓋能覆育也。白虎金鼎黃芽也﹐感气相類也。

凡龍是云之魂魄﹐雲是雨之華蓋。雨水象鉛水﹐於金堤防也。虎是風之魂魄﹐風是雨之使者﹐各執一元元知﹐是炁法象於世界﹐囚死休廢生王﹐只在其中。萬物生成﹐亦在其所。

故知從上古仙士。存我玄元大造化之景﹐修煉三丹﹐計窮百液﹐成其至理﹐出於三元﹐變易載於天地﹐攀援引證﹐采摘名文﹐覽自古之仙書﹐見神仙之妙理﹐合我玄元一教﹐儒釋悉在其中。齊通法象﹐起於庚辛﹐徳號生於甲乙﹐根本伏於壬癸﹐得失不過丙丁﹐四象立天﹐八卦立地﹐三丹眞理相須﹐類在於二十章中。傳而行之﹐審用勿錯﹐名流大要﹐萬載無歌。

凡修至藥﹐古之忌諱﹐扶其鬼魅邪魔﹐亦須取相類物﹐而成利器﹐常置鑪邊﹐日移一方﹐名大要寶金之器﹐爲用其器﹐取鬼繽鐵﹐出白爲刀﹐可長一尺二寸﹐下至五寸亦得。如無此鐵﹐純鋼亦得。其次銅刀﹐亦須有雌雄之龍虎者﹐始得有靈。切須人未曾用者﹐用者卽不堪近鑪。凡以器制炁﹐須假雄雌之物而制之﹐諸器不入也。且水銀與鉛﹐自稟雄雌之類﹐以合成其炁者。假龍虎之質﹐相衛而行﹐龍虎是大道之質﹐所以邪魔鬼魅不敢近其鑪鼎。此刀若不燒藥時﹐長在頭邊﹐一年一度出之﹐以香水沐浴﹐磨洗供養。燒藥卽出巡行鑪﹐則諸惡鬼魅遠而畏之。然亦知大道以器制炁﹐緣我玄元上眞三丹﹐從金炁而成﹐還丹須得金利器以制之﹐助成其道焉。相類品物﹐合成雌雄﹐鉛汞二名﹐龍虎雙得﹐坎離不離﹐相類一物﹐無不成焉。通靈大道﹐祕要玉眞訣中﹐道士用心﹐豈不見矣。

陰眞君金石五相類竟

