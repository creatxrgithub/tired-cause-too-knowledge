橐鑰子

經名﹕橐鑰子。一卷。不著撰人﹐當出於宋代。底本出處﹕《正統道藏》太淸部。

橐鑰子

三道明眞反本第一

橐鑰子曰﹕天有其精﹐地有其靈﹑若人得之﹐可以長生。在天成像﹐在地成形﹐形象稟气﹐气生精靈。不可去形取象﹐不可去象取形﹐取形卽失象﹐失象卽無形。問曰﹕天精者何也﹐地靈者何也﹐而能死生人乎﹖答曰﹕天精者寶也﹐地靈者寶也。曰﹕寶者何也﹖金也﹐玉也。昔玄帝運金於洞天﹐靑童埋玉於陰宮﹐故知天無寶而日月不大明﹐地無寶而山嶽不恆靜﹐人無寶而形神不常全。問曰﹕寶者從何而生﹐然若是乎﹖﹐答曰﹕陰陽結气﹐天地覆載﹐春以暄之仁之﹐夏以暑之禮之﹐秋以凍之義之﹐冬以寒之智之﹐變化若此而遂成焉﹗陰多則爲金﹐陽多射爲玉﹐吾亦然知而然矣﹗問曰﹕有他藥作之乎﹖答曰﹕凡藥作之者﹐以陰運陽﹐轉柔成剛﹐以五行之气而滋之﹐四時之气而鼓之﹐是以變化亦同自然矣﹗問曰﹕天地長久﹐可不爲有寶乎﹖曰﹕然。問﹕人天地同乎﹗曰﹕同。問﹕人何不齊天地長久﹐而人俄頃哉﹖答曰﹕天地爲無欲﹐其寶常存﹐故能長久﹔人心有欲﹐其寶喪焉﹗所以俄頃耳。曰﹕天地之寶﹐今已識矣﹗在人之寶所未曉﹐願聞其義。對曰﹕人之寶者﹐以骨爲金﹐以髓爲玉﹐以神爲精﹐以靈爲識﹐人旣染欲卽髓竭而骨枯﹐髓竭卽精不神﹐骨枯卽靈不識﹐靈不識卽神散﹐精不神卽气亡。是故心爲之耄﹐面爲之皺﹐腦爲之臧﹐發爲之素﹐皆由身寶漸去﹐去盡卽死也。曰﹕吾面已皺﹐發已素﹐其死乎﹖對曰﹕然。問曰﹕吾以無欲﹐其寶可復乎﹖曰﹕不可復也。問﹕向言天地無欲﹐故能長久﹐人旣與天地不殊﹐吾欲法天地無欲﹐其寶不可復﹐何也﹖對曰﹕寶者難得而易失﹐子已失矣﹐難可復之。曰﹕君欺我耶﹗謂我有寶卽生﹐無寶卽死﹐我見未死﹐卽應寶在﹐旣是寶在﹐無欲卽合長存﹐反言無欲不得復寶﹐性命之重﹐無相戲耶﹖曰﹕吾不戲子。問﹕更設何法而復寶焉﹖曰﹕子非神監﹐於是惑人。遂三日三夜﹐不寢不寐﹐思之不逮﹐至於骨立﹐日神監之理﹐茫然莫解﹐思惟先生﹐賜垂乙密。對曰﹕神監者﹐監物復自監﹐故名神監。曰﹕我只見監在於物﹐不聞有自監之監耶﹗曰﹕不能自監﹐何名神監﹖子旣不明﹐爲子重述之矣﹗且天地無欲﹐其寶常存﹐尙被四時之所蒸﹐寶欲枯焉﹗五行之所轉﹐寶欲竭焉﹗是故玄帝靑童﹐埋金塡玉者﹐用補天地之枯竭也。所以明不息焉﹐靜不動焉﹐今子心有欲﹐其寶將盡﹐不知有塡補之理﹐空擬守枯骨竭髓﹐子之固也﹐何如天地乎﹖曰﹕悟矣﹗愚智有隔﹐晦爽自昧﹐今聞是言﹐信知頹顏之可嬰﹐素髮之可黑。曰﹕非金頹顏之不嬰﹐非玉素髮之不黑﹐子但勤求﹐當獲之矣﹗。我奉師言﹐子以可教﹐相隨竭奉﹐吾必授君矣﹗

五行建位泉石第二

橐鑰子曰﹕天生五才﹐去一不可﹐況金丹之道﹐其可忘之乎﹗見子積勤﹐不惱所祕﹐今欲演說﹐夷心靜形。夫五才者﹐上緒乎天而五曜立焉﹗下積乎地而五嶽鎭焉﹗中成乎人而五臟生焉﹗周行乎萬物﹐終不殆於眞元。問曰﹕眞元者何﹖答曰﹕元气也。曰﹕元气與五才同乎﹖曰﹕元气者﹐其大也則籠罩八隅﹐其小也則潛藏一毫﹐嘔坤吐乾﹐出有入無﹐五才受統﹐遂成物先。故五才不離元气﹐元气不離五才﹐混其名卽一﹐辧其功卽殊﹐故元气爲五才之君﹐五才爲元气之臣。是故君臣相臨﹐而不可去。曰﹕金丹用其元气五才乎﹖曰﹕用之耳。元气五才﹐其有形乎﹖曰﹕元气本無形﹐因精而生有﹐得服者不死不生。元气去五才而不見﹐五才失元气而不行。曰﹕吾幼探玄業而十數年﹐所聞先生至言﹐皆義棄鑰子驚耳目﹐理動神眞﹐願示金丹中元气五才之形。曰﹕吾豈於上業外而得耶﹖名目之似分明耳。且元气者﹐水銀也﹔五才者﹐五金也。曰﹕水銀元气﹐意盡忌言﹐五金卽愚心莫曉。曰﹕五金者﹐黑鉛也。問曰﹕爲鉛一色﹐別更有之﹖答日。﹞。子未知此﹐應甚疑惑﹐誠一聽吾論之矣﹗所以水銀爲元气者﹐謂水銀混沌﹐混沌不可以形象說﹐飛之卽爲朱砂﹐則少陽也﹔反朱砂爲水銀﹐卽少陰也。其黑鉍者﹐化之爲黃丹﹐卽太陽也﹔變黃丹爲黑鉛﹐卽太陰也。此之二物﹐神不能測﹐聖不能知﹐一陰一陽﹐分理四方﹐千變萬化﹐制伏眾石﹐作道之本﹐爲丹之源。且鉛也外黑﹐水數一也﹔砂色內白﹐金數四也。以一配四﹐五義立焉。曰﹕道之將極矣﹗在乎神丹。今奉解釋﹐悲感交契﹐爲當二物﹐便用爲復﹐別有枝葉﹐二物爲根﹐八石爲莖。曰﹕往聞先生云﹕金王塡補天地﹐況其人乎﹗願盡聞之﹐開發心目。曰﹕子旣隨吾﹐何慮不得。夫道不可倉卒而得之﹐求眞不可卒爾而得之﹐更待他日﹐爲子一論。

八卦系象指明第三

祟鑰子曰﹕八卦之精﹐擊象於月﹐此道至大﹐非口談說﹐爲子寫圖﹐令子分別。

初三日夕﹐月出庚﹐其象宸﹐其精木﹐其味酸﹐其名靑。

初八日夕﹐月出丁﹐其象兌﹐其精金﹐其味辛﹐其名白。

十三日夕﹐月出甲﹐金﹐其味辛﹐其名白。

十六日平明﹐月見辛﹐其象巽﹐其精木﹐其味酸﹐其名靑。

二十三日平明﹐月見丙﹐其象艮﹐其精土﹐其味甘﹐其名雄。

二十九日平明﹐月沒乙﹐其象坤﹐其精土﹐其味甘﹐其名雌。

柔﹟1鑰子曰﹕子欲思此﹐務精心神道﹐自通天符。問曰﹕曾聞先生之言八卦者﹐八石也﹐今見其六﹐不見其二﹐可盡聞之乎﹗答曰﹕此之二象﹐天地尙隱﹐吾何敢泄天道耶﹖吾實不經師訣﹐爲精感所通耳。乃詣爲言﹐遂反心入無﹐七日六夕﹐乃悟耳。神會似見五金仙君﹐爲說三化五轉之道﹐不知所以然矣﹗行於陌上﹐鼓腹而歌﹐詣吾門曰﹕小子已明矣﹗吾謂之曰﹕嘉乎長生之道﹐子之得矣﹗

四序剛柔成歲第四

橐鑰子曰﹕天以四時﹐成乎萬物﹔人以四气﹐養其形骸。況鑪火妙道﹐而不法之乎﹖問曰﹕鑪火妙道﹐何也﹖對曰﹕天之道陽動於子﹐而升於巳﹐春夏也﹐陰萌於午﹐而降於亥﹐秋冬也。四時气順﹐而一歲成焉。九日炎盛﹐五金飛焉。曰﹕向聞先生之言﹐若出演垮而涉滄海者矣﹗

九一道備無爲第五

橐鑰子曰﹕一陰一陽之謂道。夫道始一而終九﹐是故金丹九轉﹐必備五常﹐皇由陰陽之所生﹐乃悉天地以奉之。萬象通﹐精神靈﹐合啟一象不足﹐卽瓦礫何殊﹗故能變化骨肉﹐輕气眞身﹐獲廣莫之逍遙﹐遂大羅之放逸。於是生死冰浮﹐塵濁煙收﹐拜倒景﹐之玉皇﹐禮生淸之宮闕﹐或受命於束華﹐奉冊於霄漢﹐亦明七代之福﹐積善哉無爲﹐不弘而自成也。

棄鑰子竟

﹟1『柔』當作『棄』。

