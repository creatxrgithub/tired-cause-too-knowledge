太上老君中經

經名﹕太上老君中經。又名《珠宮玉曆》。撰人不詳。約出朴魏晉。據稱老子傳《道徳經》上下篇﹐而此經爲中篇。原本一卷﹐徒分爲二卷。底本出處﹕《正統道藏》太淸部。參校本﹕《雲笈七簽》卷十七至十八。

太上老君中經卷上

第﹣神仙

上上太一者﹐道之父也﹐天地之先也﹐乃在九天之上﹐太淸之中﹐八冥之外﹐細微之內。吾不知其名也﹐元黑是耳。其神人頭烏身﹐狀如雄鷄﹐鳳凰五色﹐珠衣玄黃。正在兆頭上﹐去兆身九尺﹐常在紫雲之中﹐華蓋之下住。兆見之﹐言曰﹕上上太一道君﹐曾孫小兆王甲潔志好道﹐願得長生。

第二神仙

無極太上元君者﹐道君也﹐一身九頭﹐或化爲九人﹐皆衣五色珠衣﹐冠九徳之冠﹐上上太一之子也。非其子也﹐元黑自然耳。正在兆頭上紫雲之中﹐華蓋之下住。兆見之﹐言曰﹕皇天上帝﹐太上道君﹐曾孫小兆王甲好道﹐願得長生。養我育我﹐保我護我﹐毒虫猛獸﹐見我皆墊伏﹐令某所爲之成﹐所求之得。太淸鄕﹐虛無裏﹐姓朱愚﹐名光﹐字帝卿﹐乃在太微勾陳之內一星是也﹐號曰天皇大帝耀魄寶。兆常念之﹐勿忘也。人亦有之﹐常存之眉問﹐通於泥丸﹐黑上與天連。

第三神仙

東王父者﹐靑陽之元黑也﹐萬神之先也。衣五色珠衣﹐冠三縫﹐一云三縫之冠。上有太淸云曜五色﹐治於東方﹐下在蓬萊山。姓無爲﹐字君鮮﹐一云君解。人亦有之﹐在頭上頂巓﹐左有王子喬﹐右有赤松子﹐治在。左目中﹐戲在頭上。其精气上爲日﹐名曰伏羲。太淸鄕﹐東明裏。西王母﹐字偃昌﹐在目爲日月﹐左目爲日﹐右目爲月。目中童子字英明﹐王父在左目﹐王母在右目﹐童子在中央﹐兩目等也。兆欲修眞﹐當念東王父﹑西王母正在頭上﹐有三人並立﹐乃合日月精光﹐下念紫房﹑太一﹑絳宮﹑黃庭﹑太淵﹑丹田﹐行其眞气五周﹐施於腹中﹐復行气十二周﹐施於一身中。道畢﹐卽止朱雀闕門。闕門﹐兩乳是也。左乳日君阿﹐右乳日聶仲。當兩乳下有玉闕﹐天狗﹑天雞在其上﹐主晨夜嗚吠。

第四神仙

西王母者﹐太陰之元气也﹐姓自然﹐字君思。下治昆侖之山﹐金城九重﹐蕾買气五色﹐萬丈之巓。上治北斗﹐華蓋紫房﹐北辰之下。人亦有之﹐在人右目之中﹐姓太陰﹐名玄光﹐字偃玉。人須得王父王母護之兩目﹐乃能行步﹐瞻視聰明﹐別知好醜﹐下流諸神﹐如母念子﹐子亦念母也。精气相得﹐萬世長存。。夫人兩乳者﹐萬神之精气﹐陰陽之津洵也。左乳下有日﹐右乳下有月﹐王父王母之宅也。上治目中﹐戲於頭上﹐止於乳下﹐宿於絳宮﹑紫房﹐此陰陽之气也。

第五神仙

道君者﹐一也﹐皇天上帝﹐中極北辰﹐中央星是也。乃在九天之上﹐萬丈之巓﹐太淵紫房宮中﹐衣五色之衣﹐冠九徳之冠。上有太淸元气﹐云曜五色﹐華蓋九重之下。老子﹑太和侍之友右。姓制皇氏﹐名上皇徳﹐字漢昌。人亦有之﹐在紫房宮中﹐華蓋之下﹐元貴鄕﹐平樂裏﹐姓陵陽﹐字子明﹐身黃色﹐長九分﹐衣五色珠衣﹐冠九徳之冠。思之長三寸﹐正在紫房宮中﹐華蓋之下。其妻太陰玄光玉女﹐衣玄黃五色珠衣﹐長九分﹐思之亦長三寸﹐在太素宮中﹐養眞人子丹。稍稍盛大﹐自與己身等也。子能存之﹐與之語言﹐卽呼子上謁道君。道君者﹐一也。乘雲气珠玉之車﹐膠駕九極之馬﹐時乘六龍以禦天下。子常思之﹐以八節之日及晦朔日﹐日暮夜半時祝曰﹕

天靈節榮﹐眞人王甲願得長生﹐太玄之一﹐守某甲身形﹐五藏君侯﹐願長安寧。

第六神仙

老君者﹐天之魂也﹐自然之君也﹐常侍道君在左方。故吾等九人九頭君也﹐吾爲上首﹐作王父﹐餘人無所作也。人亦有之﹐金樓鄕﹐小廬裏﹐姓皮﹐名子明﹐字藍藍﹐衣靑衣﹐長九分﹐把芝艸﹐持靑幡﹐侍道君在左方﹐從仙人仲成子。思之長三寸﹐常在己左方﹐正與己身等也。其妻素女﹐衣黃衣﹐長九分﹐思之亦長三寸。

第七神仙

太和者﹐天之魄也﹐自然之君也﹐常侍道君在右方。人亦有之﹐烏臺鄕﹐姓角裏先生﹐字尉尉﹐衣白衣﹐長九分﹐持金劍﹐捧白磨﹐侍道君在右方﹐從仙人曲文子。思之亦長三寸﹐起坐行止﹐常在己右。其妻靑腰玉女﹐衣靑衣﹐長九分﹐思之亦長三寸。

第八神仙

泥丸君者﹐腦神也﹐乃生於腦﹐腎根心精之元也。華蓋鄕﹐蓬萊裏﹐南極老人泥丸。君也。字元先﹐衣五色珠衣﹐長九分﹐正在兆頭上腦中﹐出見於腦戶目前。思之長九分﹐亦長三寸。兆見之﹐言曰﹕南極老人﹐使某甲長生﹐束西南北﹐入地上天﹐終不死壞﹑迷惑。上某甲生籍﹐侍於道君﹐與天地無極。

第九神仙

南極者﹐一也﹐仙人之首出也﹐上上太一也﹐天之侯王太尉公也。主諸災變﹐國祚吉凶之期。上爲熒惑星﹐下治霍山。人亦有之﹐在長昊鄕﹐絳宮中元裏﹐姓李﹐名尙﹐﹑一名常﹐字曾子。衣絳衣﹐長九分﹐思之亦長三寸﹐在心中。其妻﹐玉女也﹐衣白衣﹐長九分﹐思之亦長三寸。常思心中有華蓋﹐下有人﹐赤積大冠﹐絳章單衣﹐名日天侯﹐玉帶紫綬﹐金印玄黃。子能見之﹐徹視八方﹐千日登仙。時候視腦中小童子﹐見之是也。

第十神仙

日月者﹐天之司徒﹑司空公也。主司天子人君之罪過﹐使太白辰星下治華陰﹑恆山。人亦有之﹐兩腎是也。左腎男﹐衣皂衣﹐右腎女﹐衣白衣﹐長九分﹐思之亦長三寸﹐爲日月之精﹐虛無之黑﹐人之根也。在目中﹐故人之目﹐左爲司徒公﹐右爲司空公。兩腎各有三人﹐凡有六人﹐左爲司命﹐右爲司錄﹐左爲司隸校尉﹐右爲廷尉卿。主記人罪過﹐上奏皇天上帝太上道君。兆常存之﹐令削去死籍﹐著某長生。屬太初鄕﹐玄冥裏。司錄六丁玉女﹐字道明﹐皆在神龜上﹐乘紫雲黑之車﹐膠駕雙鯉魚﹐字太成子。玄母﹐道母也﹐在中央﹐身之師也。主生養身中諸神﹐在五色云黑華蓋之下﹐坐戴太白明星明月之珠﹐光曜照一身中。常存以八節之夜﹐外祝曰﹕

司命司錄﹐六丁玉女﹐削去某甲死籍﹐更著某甲長生玉曆。

第十一神仙

中極黃老者﹐眞人之府中斗君也﹐天之侯王﹐主皇后素女宮也。人亦有之。黃庭眞人﹐道之父母也﹐赤子之所生也﹐已吾身也。皇后者﹐太陰玄光玉女﹐道之母也﹐正在脾上中斗中也。衣五色珠衣﹐黃雲黑華蓋之下坐﹐主哺養赤子。常思兩乳下有日月﹐日月中有黃精赤黑﹐來入絳宮﹐復來入黃庭紫房中。黃精赤黑塡滿太倉中。赤子當胃管中﹐正南面坐﹐飲食黃精赤气﹐卽飽矣。百病除去﹐萬災不幹。兆常思存之﹐上爲眞人。故曰同出而異名也。有注云﹕日月同出異名。太素鄕﹐中元裏﹐中黃眞人﹐字黃裳子﹐主辟穀﹐令人神明乍小乍大。常以雞嗚﹐食時祝曰﹕

黃裳子﹐黃裳子﹐黃庭眞人在於己。爲我致藥酒﹑松脯﹑粳糧﹑黍躍﹐諸可食飲者﹐令立至。祝訖﹐暝目有頃﹐閉口咽之二七過﹐卽飽矣。

第十二神仙

吾者﹐道子之也。人亦有之﹐非獨吾也。正在太倉胃管中﹐正南面坐珠玉牀上﹐黃雲華蓋覆之﹐衣五彩珠衣。母在其右上﹐抱而養之﹐父在其左上﹐教而護之。故父曰陵陽﹐字子明﹐母日太陰﹐字玄光玉女。己身爲元陽﹐字子丹。眞人字仲黃﹐眞吾之師也。常教吾神仙長生之道﹐常侍吾左右﹐休捨太倉﹐在脾中與黃裳子共宿衛吾﹐給事神所當得﹐主致行廚。故常思眞人子丹正在太倉胃管中﹐正南面坐﹐食黃精赤气﹐飲服醴泉。元陽子丹長九分﹐思之令與己身等也。父母養之﹐乃得仙仙。常自念己身在胃管中童子﹐服五色彩衣﹐坐珠玉之牀﹐黃雲赤气爲帳﹐食黃金玉餌﹐服神丹芝艸﹐飲醴泉﹐乘黃雲气五色珠玉之車﹐駕十二飛龍﹐二十四白虎﹐三十六朱烏﹐思之九年﹐乘雲去世﹐上謁道君。五方從官﹐凡三萬六千神﹐舉吾宗族﹐皆得仙道﹐白日升天。常以四時祠吾祖先﹐正月亥日雞嗚時祠郊廟﹐二月亥日祠社稷﹑風伯﹑雨師﹐四月五月申卯日﹐七月八月巳午日﹐十月十一月卯戌日﹐四季月不祠。但解垮土公﹐逐去伏屍耳。郊在頭上腦戶中﹐廟在頂後骨之上﹐社在脾左端﹐稷在大腸窮﹐風伯在八門。八門者﹐在臍旁五城十二樓也。雨師在小腸窮﹐四漬雲气出昆侖﹐弱水在胞中﹐諸神食廚在於太倉中。以次呼神名召之﹐勿忘也。

第十三神仙

遊璣者﹐北斗君也﹐天之侯王也。主制萬二千神﹐持人命籍。人亦有之﹐在臍中﹐太一君﹐人之侯王也。柱天大將軍﹐特進侯也。主身中萬二千神。中極鄕﹐遊璣裏﹐姓王名陽﹐字靈子。冠三縫之冠﹐衣絳章單衣﹐長九分﹐思之亦長三寸﹐其大與自身等也。太一君有八使者﹐八卦神也。太一在中央﹐主總閱諸神﹐案比定錄﹐不得通亡。八使者以八節之日上對太一﹐故臍中名爲太淵都鄕之府也。常以秋分之日案此﹟１算之。齋戒沐浴﹐瑞﹟２外三日勿出﹐日三呼之﹐三日九呼之。常如此﹐諸神不得通亡﹐名上仙錄﹐定爲眞人。故太一不得妄上白事﹐不吉則凶﹐但八使者耳。故以八節之日﹑晦朔弦望日﹐右手村臍二七﹐左手批心三七﹐祝曰﹕

天靈節榮眞人﹐某甲願得長生﹐太玄眞一守某甲身形﹐五藏諸君侯願且安寧﹐公兆七徧﹐庶兆二十。明日平旦﹐復祝曰﹕

太一北極君﹐敬守告諸神﹐常令魂魄安寧﹐無離某甲身形。此所謂拘魂制魄者也。常以十二月晦日人定時﹐向月建太一於空室中﹐再拜正坐﹐暝目祝曰﹕

五藏之君﹐魂魄諸神﹐某乞長生﹐無得離身﹐常與形合﹐同成爲一身。男女各三通﹐常以八節日於室中﹐向其王池﹟３再拜﹐暝目祝曰﹕

大道鴻津鴻津﹐天節之日﹐萬兆魂魄皆上諸天﹐眞人身與神合﹐某甲欲得長生﹐獨在空室之中﹐不豫死籍數。男女各三徧。常以十二月晦日宿夜晝朝至平旦﹐於室中向寅地再拜﹐祝曰﹕

鴻津鴻津﹐某受大道之恩﹐太淸玄巓﹐願還某甲去歲之年﹐魂魄保身。男女各三通。

第十四神仙

臍者﹐人之命也﹐一名中極﹐一名太淵﹐一名昆侖﹐一名特樞﹐一名五城。五城中有五眞人。五城者﹐五帝也。五城之外有八吏者﹐八卦神也。並太一爲九卿。八卦之外有十二樓者﹐十二太子﹐十二大夫也。並三焦神合爲二十七大夫。四支神爲八十一元士。故五城眞人主四時上計﹐八神主八節日上計﹐十二大夫主十二月﹐以晦日上計。月月不得懈息﹐卽免計上事。常當存念畱之﹐卽長生矣。故太一常以晦朔﹑八節日夜半時﹐五城擊鼓﹐集召諸神﹐校定功徳﹐謀議善惡﹐有錄者延命﹐眾神共舉﹐無錄者終亡﹐司命絕去生籍。故常以晦朔﹑八節之日夜欲臥時﹐念上太一﹑中太一﹑下太一﹑五城﹑十二樓眞人﹐祝曰﹕

天帝太一君﹐天帝太一君﹐敬存諸神﹐與之相親﹐司錄司命﹐六丁玉女﹐削去某死籍﹐著某生文﹐皆當言長生。

第十五神仙

五城眞人者﹐五方五帝之神名也。束方之神名曰句芒子﹐號曰文始洪崖先生﹐束方蒼帝束海君也。南方之神名曰祝融子﹐號日赤精成子﹐南方赤帝南海君也。西方之神名日募收子﹐號日夏裏黃公﹐西方白帝西海君也。北方之神名曰禺彊子﹐號曰玄冥子昌﹐北方黑帝北海君也。此皆後神也﹐天地人神等耳。風伯神名吒君﹐號曰長育。雨師神名馮修﹐號日樹徳。諸神常當存念之﹐令與司命君﹑司錄君共削去某死籍﹐卽爲眞人長生矣。不與相知存念之﹐卽爲疾風暴雨﹑雷電霹靂持子遠去﹐殺子之身﹐埋子深山﹐投子深淵﹐或爲毒气所中﹐眾鬼害人。子欲爲道﹐宜致敬之。此神能害人﹐王者之治﹐不可不知也。中央之神名日黃裳子﹐號日黃神彭組﹟４﹐中央黃帝君也。與中太一並治度人命﹐愛養善人﹐成就人﹐常侍黃天眞人。人亦有之﹐常侍眞人﹐名日子丹﹐給神所得。兆欲志道﹐常思念之﹐卽不饑渴﹐長生久視﹐上爲眞人﹐能致行廚﹐役使鬼神。社稷﹑河伯之神﹐名日馮夷﹐號日元梁使者。

第十六神仙

八卦天神下遊於人問﹐宿衛太一﹐爲八方使者﹐主八節日上計﹐校定吉凶。乾神字仲尼﹐號日伏羲。坎神字大曾子。艮神字照光玉。震神字小曾子。巽神字大夏侯。離神字文昌。坤神字楊翟王﹐號曰女媧。兌神字一世。注﹕一云字八世。常以八節之日存念之﹐其神皆在臍中﹐令人延年。

第十七神仙

丹田者﹐人之根也﹐精神之所藏也﹐五黑之元也﹐赤子之府﹐男子以藏精﹐女子以藏月水。主生子﹐合和陰陽之門戶也。在臍下三寸﹐附著脊膂﹐兩腎根也。丹田之中﹐中赤﹐左靑﹐右黃﹐上白﹐下黑﹐方圓四寸之中。所以在臍下三寸者﹐言法天地人。天一﹑地二﹑人三﹑時四﹐故曰四寸。法五行﹐故有五色。淸水鄕﹐敖丘裏。丹田名藏精宮﹐神姓孔﹐名丘﹐字仲尼﹐傳之爲師也。兆常以夜半存心之﹐赤黑上行至絳宮﹑華蓋﹐各右繞之。太一入黃庭﹐滿太倉﹐養赤子﹐復入太淵﹐忽忽不知所在。復念太一﹐黑還入丹田中止。常念太一玄光道母養眞人子丹﹐正吾身也﹐自兆名也﹐勿忘之。

第十八神仙

大腸﹑小腸爲元梁使者﹐主逐捕邪气。三焦關元爲左社右稷﹐主捕姦賊。上焦元气上入頭中爲宗廟﹐兆身與天地等也。天地萬物不可犯觸也﹐天地之神則知之矣﹐而人身體四支亦不可傷也。有痛癢者﹐神亦知之。由是言之﹐昭然明矣。天不可欺﹐地不可負﹐修身愼行﹐勿令懈怠也。兆欲除邪气﹑治百病﹐啄齒三七過﹐祝曰﹕

左社右稷﹐元梁使者﹐逐捕災殃﹐急急如律令。五咽一嘆﹐三十咽止。一日一夜三百﹟５六十咽。三十日邪气去﹐六十日小病愈﹐百日大病愈﹐三虫皆死﹐三尸走出﹐面目生光﹐與神爲友。六祝一止﹐十二爲之一周。

第十九神仙

兩腎問名日大海﹐一名弱水﹐中有神龜﹐呼吸元黑﹐流行作爲風雨﹐通气四支﹐無不知者。上有九人﹐三三爲位﹐左有韓眾﹐右有範蠡﹐中有大城子﹔左爲司徒公﹐右爲司空公﹐中有太一君﹔左有靑腰玉女﹐右有白水素女﹐中有玄光玉女。玄光玉女者﹐道元气之母也。左有司錄﹐右有司命﹐風伯雨師﹐雷電送迎﹐仙人玉女﹐宿衛門戶﹐故名日太淵之宮。先正紫房宮太一玄女赤子﹐故玄女常戴太白明星﹐耳著太明之珠﹐光照一身中﹐卽延年而不死也。

第二十神仙

胃爲太倉﹐三皇五帝之廚府也。房心爲天子之宮﹐諸神皆就太倉中飲食﹐故胃爲太倉﹐日月三道之所行也。又爲大海﹐中有神龜。神龜上有七星北斗﹐正在中央。其龜黃色﹐狀如黃金盤﹐左右日月照之。故臍下爲地中﹐中有五嶽四漬﹐水泉交通﹐昆侖弱水﹐沈沈況況﹐玄冥之淵也。日月之行﹐故天晝日照於。地下﹐萬神皆得其明。人亦法之﹐晝日下在臍中﹐照於丹田﹐臍中萬神皆得其明也。夜日在胃中﹐上照於胸中﹐萬神行遊嬉戲﹐相與言語﹐故令人有夢也。天不掩人不備﹐故召其神問善惡吉凶之事﹐令腎者自愼也。夜月在臍中﹐下照於萬神。晝月在胃中﹐上照胸中。萬神更相上下﹐無有休息。故胃中神十二人﹐諫議大夫名日黃裳子﹑黃騰子﹑中黃子﹐主傅相太子。玄光玉女主取金液﹑神丹﹑芝艸﹑玉液﹑松脯﹐諸可飲食者立至矣。

第二十一神仙

兆審欲得神仙﹐當知天地﹑父母﹑赤子處。兆汝爲道﹐不可不知此五神名也﹐當自苦耳。知之行之﹐堅守之﹐常念之﹐卽神仙矣。經中俱有﹐但當心解耳。旣知其神﹐當須得太一神丹金液﹐乃得神仙耳。諸神元黑﹐虛無無爲﹐自然爲聖人耳﹐不爲俗人所施也。兆不能服神丹金液﹐勞精思念﹐當自苦耳。故謂兆汝晝日常念臍中有日﹐赤黃精黑光明照於臍中。胃中有月﹐白光赤黃精黑塡滿胃中。暮外念日在胃中﹐赤黃精黑光明照於胸中。月在臍中﹐赤黃白光精黑照於臍中。以此爲常﹐萬世無止。

第二十二神仙

頭髮神七人﹐七星精也。神字祿之。兩目神六人﹐日月精也。左目字英明﹐右目字玄光。頭上神三人﹐束王父也。腦戶中神三人﹐泥丸君也。眉間神三人﹐南極老人元光天靈君也。兩耳神四人﹐陰陽之精也﹐字嬌女。鼻人中神一人﹐名太一﹐字通盧﹐本天靈也。口旁神二人﹐廚宰守神也。口中神一人﹐太一君也﹐字丹朱。頤下神三人﹐太陰神也。頸外神二人﹐玉女君也。兩手中神二人﹐太陽之精也﹐字魂陰。項中神二人﹐字上問也。肩背神二人﹐少陰少陽之精也﹐字女爵。胸中神二人﹐虎賁神也。兩乳下﹐日月也。日月中有大神各一人﹐王父母也。兩腋下神二人﹐魂魄兆神也。小腹中神二人﹐玉女也。兩腔內神二人﹐亦玉女也﹐字陰隱。兩經神二人﹐金木神也﹐字隨孔子。兩足神二人﹐太陰之精也﹐字柱天力士。頭髮神﹐字祿之。兩耳神﹐字嬌女。兩目神﹐字英明玄光。鼻孔中神﹐字通盧。口神﹐字丹朱。肩背神﹐字朱雀﹐一云字女爵。兩手神﹐字魄陰。上元神﹐字威成子。中元神﹐字中黃子。下元神﹐字明光子﹐一云字命光。陰神﹐字窮英。兩腔神﹐字陰隱。兩膝神﹐字樞公。兆欲臥﹐暝目﹐從上次三呼之﹐竟﹐乃止。其有病痛處﹐卽九呼其神﹐令治之。百病悉去﹐卽爲神仙矣。

第二十三神仙

肺神八人﹐太和君也﹐名日玉眞宮﹐尙書府也。其從官三千六百人﹐乘白雲黑之車﹐膠駕白虎﹐或乘白龍。心神九人﹐太尉公也﹐名日絳宮﹐太始南極老人元光也。其從官三千六百人﹐乘赤云黑之車﹐朱雀爲蓋﹐丹蛇爲柄﹐膠駕朱雀﹐或乘赤龍。肝神七人﹐老子君也﹐名日明堂宮﹐蘭臺府也。其從官三千六百人﹐乘靑雲黑之車﹐膠駕靑龍﹐或乘白鹿。膽神五人﹐太一道君也﹐居紫房宮﹐乘五彩玄黃紫蓋珠玉云黑之車﹐膠駕六飛龍。從官三千六百人。脾神五人﹐玄光玉女﹐子丹母也。乘黃金珠玉云黑之車﹐膠駕鳳凰﹐或乘黃龍。從官三千六百人。眞人子丹在上﹐外胃管中﹐黃雲黑爲帳﹐珠玉爲林﹐食黃金玉餌﹐飲醴泉玉液﹐服太一神丹﹐瞰玉李芝艸﹐存而養之﹐九年成眞矣。千乘萬騎﹐上謁太上黃道君﹐東謁王父﹐西謁王母﹐南謁老人元光之前﹐眞人得道﹐與天地合。元陽子丹者﹐吾也。吾道成乃去﹐白日升天﹐或乘黃金雲黑珠玉之車﹐膠駕六飛龍﹐轡無極之馬﹐從官凡萬八千人。天師大神使萬八千人來下著吾身﹐合三萬六千人﹐故能白日升天也。胃神十二人﹐五元之黑﹐諫議大夫也。臍中神五人﹐太一八人﹐凡十三人。合二十五人﹐五行陰陽之神也。神龜之上神三人﹐玄女﹑虛無﹑道母也。腎神六人﹐司徒﹑司空﹑司命﹑司錄﹑司隸﹑校尉廷尉卿也。乘神龜之車﹐駕六鯉魚﹐一云白魚﹐玄白雲黑之蓋。丹田神三人﹐人之根也﹐三合成徳﹐以應道數也。三焦神六人﹐左社右稷﹐風伯雨師﹐雷電霹靂也。大腸﹑小腸神二人﹐爲元梁使者。虎賁神二人﹐爲力士﹐在朱雀闕門﹐延年益等爲齡﹐下侍眞人鳳凰閣。玄谷神五人﹐大將軍司馬也。陰神三人﹐上將軍也﹐萬神之精也。男子字窮英﹐女子字丹城。天之神萬八千人﹐人之神萬八千人﹐都合三萬六千人﹐共舉一身升天﹐卽神仙矣。

第二十四神仙

東方之神女名日靑腰玉女﹐南方之神女名曰赤圭玉女﹐中央之神女名日黃素玉女﹐西方之神女名日白素玉女﹐北方之神女名日玄光玉女。左爲常陽﹐右爲承翼﹐此皆玉女之名也。五行之道﹐常以所勝好者爲妻。假令今日甲乙木﹐木勝土﹐則甲以己爲妻。故言甲己﹑乙庚﹑丙辛﹑丁壬﹑戊癸﹐此皆夫妻合會之日也。言肝膽木也﹐木帝以中宮戊己素玉﹟６爲妻。他皆效此。此二神玉女之來﹐敬而侍之﹐愼無妻也。妻之殺人﹐終不得道也。兆欲爲道﹐愼勿淫﹐淫卽死矣。此玉女可使取玉漿﹐致行廚也。

第二十五神仙

太上神字元光太一君。其欲得太一之神也﹐非心神也﹐乃天神南極老人元光也﹐下在人心中。常以平旦﹑日中﹑甲午日﹑丙午日﹑呼之曰﹕南極老人元光太一君﹐某甲欲願得太一神丹長生之道。因瞑目念心中太一童子衣絳章單衣﹐其色正赤黃如日﹐九十息頓止。心中神字光堅﹐中太一中極君也。在脾中﹐主養兆身。常以雞嗚﹑食時﹑日西黃昏時﹑辰戌丑未日呼之曰﹕中極光堅太一君﹐某甲欲得眞人神仙黃庭之道。因暝目默念黃黑滿太倉胃管中﹐脾上有一黃人﹐五十息頓止。心下神字玄谷﹐北極君也﹐玄光道母也。常以夜半時二﹑甲子﹑丙子﹑戊子﹑庚子﹑壬子日﹐呼之曰﹕北極君玄穀道母﹐某甲願欲得金液醴泉可飲食者。因瞑目念腎問有白黑﹐中有神龜﹐龜上有玄女﹐女右有司命﹐左有司錄﹐見之呼曰﹕司命司錄﹐六丁玉女﹐削去某甲死籍﹐著玉曆生錄﹐皆當言長生。故曰﹕能知三神字﹐可以還命延年。此三神者﹐乃天地神道君三元君字也﹐人之先也。常念勿忘也。三元﹐天之貴神是也。

第二十六神仙

子欲爲道﹐當先歷藏﹐皆見其神﹐乃有信。有信之積﹐神自告之也。先念天靈君。天靈君靑身白頭﹐正在眉問﹐思之三日﹐卽見其神。念玄膺﹐狀正赤生光﹐念咽喉中正白如銀﹐環十二重。凡三日﹐念徧。乃念肺色正白﹐名曰鴻鴻﹐七日。念心色正赤﹐名曰陶吻﹐九日。念肝色正靑﹐名曰藍藍﹐三日。念膽色正靑﹐名曰護護﹐三日。念脾色正黃﹐名日俾俾﹐五日。念胃色正黃﹐名曰日一旦﹐五日。念腎色正黑﹐名曰尉尉﹐三日。念臍中太一色赤﹐人名日玉靈子﹐三日。念大腸正白色﹐名日胴胴﹐一作洞洞﹐七日。念小腸色正赤﹐名日契契﹐九日。念丹田色正赤﹐中有赤人﹐名曰藏精﹐三日。念玄丈方丈﹐其中有人到住﹐七日。念金玉印漧燥完堅﹐三日。念玄英正黑﹐潤澤有光﹐三日。念兩脾﹐一作腔﹐左右脾內各有一玉女﹐衣絳被懦﹑靑裙﹐正立兩腔上﹐三日。念兩足下各有一人﹐正白﹐三日。念爲道竟矣﹐不出靜室﹐辭庶俗﹐赴淸虛﹐先齋戒﹐節飲食﹐乃依道而思之。

第二十七神仙

子審欲爲道﹐神仙不死﹐當先去三虫﹐下伏屍。三日百六十息﹐食气三十通一止﹐九十通一休息﹐日四爲之。常夜半雞嗚時祝曰﹕

東方靑牙﹐紫雲流霞﹐飲食靑牙﹐服食朝華。三咽之。南方朱丹﹐煥懼徘徊﹐服食朱丹﹐飲以丹池。三咽之。中央黃黑﹐黃庭髙仙﹐服食黃黑﹐飲之醴泉。三咽之。西方明石﹐皓靈金質﹐服食明石﹐飲以金液。三咽之。北方玄滋﹐玄珠潤滋﹐服食玄滋﹐飲以玉飴。三咽之。如此三十日﹐三虫皆死﹐伏屍走去﹐而三神正黑自安定﹐伏屍不敢復還兆身中﹐卽神仙不死﹐玉字金名﹐乘雲而上升。

太上老君中經卷上竟

﹟１『此』﹐《雲笈七簽》卷十八《老子中經》作『比』。

﹟２『瑞』﹐《雲笈七簽》本作『靜』。

﹟３『池』﹐《雲笈七簽》本作『地』。

﹟４『組』﹐《雲笈七簽》本作『祖』。

﹟５『百』﹐原作『日』﹐據《雲笈七簽》本攺。

﹟６『玉』﹐《雲笈七簽》本作『女』。

太上老君中經卷下

第二十八神仙

常以六甲之日平日一時扮心祝曰﹕蒼林玄龜﹐流水如何﹟１﹐炎火周身﹐身﹐一作官。安能知他﹐道來歸己﹐道來歸己。因念肝色正靑﹐潤澤生光﹐其上髙危﹐在左方。次念膽色正靑圓﹐中黃外靑﹐潤澤淸汶﹐傍生批心﹐著肝﹐肝覆其巓﹐此道之始也。念之旣畢﹐乃呼其神曰﹕肉一本作皮。子藍藍﹐與己爲友﹐畱爲己使。某欲得太一神丹服食之﹐令某甲﹟長生﹐勿去某身﹐常在紫房宮中﹐與道合同也。因暝目念日精靑黑來下著身﹐入鼻孔中﹐念肝色靑黑與之合於目前﹐來入口中﹐咽之三七而止。思行靑黑周褊一身中﹐九十息止。至乙日復存其神﹐呼曰﹕太一紫宮一作紫房素女﹐與己爲友﹐畱爲己使。某甲欲得太一華符服之。至甲寅﹑乙卯之日﹐復存之。

第二十九神仙

常以六丙之日禺中時﹐批心祝曰﹕朱雀丹液﹐天海地河﹐願求不死﹐服食天和。天和﹐一作至和。因暝目念心色正赤如日﹐在肺葉問﹐乃止。念日精赤黃黑來在目＇前﹐入口中﹐咽之三九而止。思行赤黑周褊一身中﹐百八十息止。呼其神曰﹕李尙﹑李尙﹐一作李常。曾子﹐與己爲友﹐畱爲己使。某甲願求太一神丹﹐如金洵可飲食者﹐常在絳宮中﹐與己合同。至丁日復存其神﹐呼曰﹕天皇絳宮玉女﹐與己爲友﹐畱爲己使。某甲欲得天皇長生之道。至丙午﹑丁巳之日﹐復存之。

第三十神仙

常以六戊之日雞嗚時﹐日西黃昏時﹐批心祝曰﹟２﹕

天道天道﹐願得不老。壽比中皇﹐升天常早。願延某命﹐與道長久。因螟目念脾中黃黑來上至口中﹐上念天精黃黑來在目前﹐入口中咽之﹐三五而止。思行黃黑周褊一身中﹐百五十息止。呼其神曰﹕玄光玉女﹐養子赤子﹐眞人子丹﹐服食元黑﹐飲宴醴泉。故言一身神有父母凡三人。至己日復存之﹐呼其神曰﹕眞人黃庭玉女﹐與己爲友﹐畱爲己使。某甲欲求眞人黃庭神仙之道。至戊辰﹑己未﹑戊戌﹑己丑之日﹐復存之。

第三十一神仙

常以六庚之日日哺時﹐批心祝曰﹕

本子本子﹐白雲卒起﹐霧合萬里﹐願云來歸己﹐常爲我使﹐反復仙命﹐終而復始。因暝目念肺色正白﹐令白黑來上至口中﹐念曰﹕天精白黑﹐來下在目前﹐入口中咽之﹐三七而止。思行白黑周褊一身中﹐百四十息止。呼其神曰﹕先生尉尉﹐與己爲友﹐畱爲己使﹐奉持華蓋﹐金液玉英﹐常在勿出﹐侍我道君﹐共合爲一身。至辛日復存其神曰﹕光黃玉堂﹐靑腰玉女﹐與己爲友﹐畱爲己使。某甲欲得彭祖長生不死之藥服之。至庚申﹑辛酉之日﹐復存之。

第三十二神仙

常以六壬之日夜半時﹐批心祝曰﹕

願睹天鏡﹐玄滋玉池﹐還白使黑﹐常爲嬰兒。神來歸己﹐五藏相隨。因瞑目念兩腎問白黑周行一身中十二褊﹐翕然布散﹐流行四肢。乃復念兩腎巍陳﹐狀如雙鯉魚﹐右黑左赤﹐俠脊而居﹐炫懼光明﹐相照一身中。乃念靑天太淸元熙下在目前﹐入口中﹐咽之﹐一九而止。思行太淸白元黑周褊一身﹐還藏丹田中﹐呼其神曰﹕司錄六丁玉女﹐削去某死籍﹐使某甲長生﹐上爲眞人﹐十二太一皆當言生。至壬子﹑癸亥之日﹐復存之。

第三十三神仙

所存念五臟神皆畢﹐乃更念玄釐﹑玉英﹑金液﹐但勿忘也。更念玄釐﹐欲其潤澤而起行列也。別念玉英﹐其中有一人﹐大面倒堅﹐小童子服飾也。存之欲令堅彊﹐長大自倍也。念金液﹐欲令其漧燥而緩也﹐如紫谷盛水銀也。念此盡褊﹐而復存之﹐法十二周﹐精神處之﹐和黑自來﹐百病去除﹐壽命與天地期﹐長生無極﹐安知死時﹖

第三十四神仙

食日之精﹐可以長生。綠玆上天﹐上謁道君。其法常以月一日﹑二日﹑五日﹑七日﹑九日﹑十一日﹑十三日﹑十五日﹐日初出時﹐披髮向日﹐暝目念心中有一小童子﹐衣絳衣﹐文彩五色﹐灼灼正赤﹐兩手掌中亦正赤﹐以兩手掌摩面﹐下至心止﹐十二反爲之。念天日精正赤黃黑來下在目前﹐存入口中咽之一九。以手摩送之﹐村心祝曰﹕

景君元陽﹐與我合徳﹐俱養絳宮中小童子﹖須臾復念心下至丹田中止﹐以手摩送之﹐以日托心﹐心得日精﹐己乃神仙矣。

第三十五神仙

食月之精﹐以養腎根﹐白髮復黑﹐齒落更生﹐己乃得神仙。常以夜半時思腎問白黑周行一身中﹐上至腦戶﹐下至足心。自然之道﹐易至難行。常以月十五日﹐向月祝日﹕

月君子光﹐與我合徳﹐養我丹田中小童子。因暝目念月白黃精气來下在目前﹐入口中咽之﹐三七而止。以手摩送之﹐下至丹田之中。丹田中气正赤﹐气中有一人﹐長九分﹐小童子也。衣朱衣﹐故丹田中赤外黑﹐左靑右黃﹐上白﹐五色气已俱。但以其月托腎﹐腎得月精﹐乃得升沈。﹣丹田中赤者﹐太陽之精也﹐心火之黑也。其外黑者﹐太陰之精也﹐腎水之气也。其左靑者﹐少陽之精也﹐肝木之气也。其右黃者﹐中和之精也﹐脾土之气也。其上白者﹐如銀盤而照覆之者﹐少陰之精也﹐肺金之黑也。其中有五人﹐卽五臟之太子也﹐五行之精神也。人須得丹田成﹐乃爲眞人。故生子仁者﹐肝之精也。禮容者﹐心之精也。義慧者﹐肺之精也。和樂者﹐腎之精也。忠信篤厚者﹐脾之精也。辯勇者﹐膽之精也。緩和者﹐膽之黑衰也。盲者﹐肝之黑衰也。懦者﹐肺之黑衰也。癲者﹐心之气衰也。濡者﹐腎之气衰也。不肖暗聾者﹐脾之气衰也。其五臟衰者﹐皆自見於己也。憂悲不樂則傷肝﹐傷肝則目暝頭白﹐當思腎心以養之。淫樂過度卽傷腎﹐傷腎則腰疼痛﹐身沈重﹐大小便膿血﹐思肝肺﹟３以養之。患怒則傷心﹐傷心則病彊﹟４吐血﹐思肝脾以養之。遭患憂難則傷肺﹐傷肺則思脾腎以養之。飲食絕飽﹐酒醉過度則傷脾﹐傷脾則思心肺以養之。令其子母相養之﹐卽病愈疾除。求神仙之人﹐惡傷五藏﹐學士明照之。

第三十六神仙

食太極之精﹐乃得長生。常以六戊之日﹐時加其辰﹐辰一作神。道士於室中冠帶﹐北向再拜﹐曰﹕皇天上帝﹐太上道君﹐曾孫小兆王甲好道﹐願得長生。暮夜臥﹐上念北斗太極中央大明星精﹐正黃黑來下在兆目前﹐入口中咽之﹐三五而止。黃精黑塡滿太倉黃庭中﹐下至丹田中。乃念絳官中有一赤人﹐紫房宮中有五人﹐太一君在其中﹐老子﹑仙人仲成子在左﹐太和﹑曲文子在右﹐明堂官中有玄光玉女﹐左有黃裳子﹐右有中黃眞人﹐俱宿衛眞人子丹也。乃復下念玉堂三公﹐呼曰﹕司錄六丁玉女﹐削去某甲死籍﹐令某甲長生。黑定﹐乃復念眞人子丹在胃管中﹐祝曰﹕

玄光玉女﹐養我眞人子丹﹐服食元黑﹐飲咽醴泉。以北斗中極托脾﹐脾得斗極之精﹐乃爲眞人。

第三十七神仙

肺爲尙書﹐肝爲蘭臺﹐心爲太尉公﹐左腎爲司徒公﹐右腎爲司空公﹐脾爲皇后﹑貴人﹑夫人﹐膽爲天子﹑大道君﹐胃爲太倉﹐太子之府也﹐吾之舍也﹐大腸小腸爲元梁使者﹐下元气爲大鴻臚﹐中元气爲八十一元士﹐上元黑爲髙車使者﹐通神於上皇。故肺爲玉堂宮﹐心爲絳宮朱雀闕門﹐腎爲北極幽闕玄武掖門﹐脾爲明堂侍中省閣也。胃爲上海﹐日月之所宿也。臍爲下海﹐日月更相上下至胃中。故太初者﹐元黑之始也﹐道也﹐一也。心上爲天。太始者﹐爲萬物之始也﹐山川也﹐地也﹐爲腎。太素者﹐人之始也﹐精也﹐脾也﹐土也。上亦有三宮﹐兩目爲絳官﹐兩耳爲玉堂宮﹐鼻口爲明堂宮。眉問爲郊山﹐能合三元熙以養其眞人小童子﹐則列然徹視矣。

老君曰﹕萬道眾多﹐但存一念子丹耳。一﹐道也。在紫房宮中者﹐膽也。子丹者﹐吾也。吾者﹐正己身也。道畢此矣。

第三十八神仙

道士煉水銀﹐消沙液﹑珠玉﹑八石﹐以作神丹﹐服一刀圭﹐飛升天官。身常食气﹐乃得長生神仙。存神食丹﹐乃爲眞人。眞人得道﹐上佐上皇治。故眞人以水土瞑瞑浩浩﹐天地潰潰蒙蒙﹐不知所存藏﹐萬八千歲﹐乃成天地人。故眞人以土作人﹐呼吸飲食﹐從騎伏使﹐令土不得獨處﹐人不得獨存﹐故言黃土本人之先也。眞人去之﹐上升九天。世人無道﹐下入黃泉。益土三升﹐子一作了。無骨筋。一本作肋。故九天丈人有言曰﹕食於天者﹐以身報天﹐上爲眞人。神仙戲遊。食於地者﹐以身報地﹐下爲屍鬼。食於人者﹐以身報人﹐骨毛棄捐。兆欲爲道﹐勿食飛烏﹐天之所生﹐殺之數數﹐臧子壽年。人畜食之﹐可以爲廚宰六畜也。避六丁神﹐獸類也﹐勿食。丁卯兔也﹐丁丑牛也﹐丁亥堵也﹐丁酉雞也﹐丁未羊也﹐丁巳蛇也﹐此大禁之﹐六丁神之諱也。乘黑服丹入室之時﹐無食生物﹐禁食五畜肉。五畜肉者﹐馬牛羊堵狗也。但得食雞子﹑魚耳。禁食五辛﹐臭惡自死之物﹐愼勿食。服丹尙可﹐乘嬌禁之。

第三十九神仙

道者﹐吾也﹐上上中極君也。兆常以日出時﹑日中時﹑酉時﹑夜半時﹐一云日申酉。上念太極中央太黃星﹐其精气來下在兆額上眉問止﹐正赤黃白如日狀﹐以意致之下入口中﹐咽之﹐令其气下入絳宮紫房黃庭中﹐咽之三五而止。祝曰﹕皇天上帝﹐太上道君﹐曾孫小兆某甲好道﹐願得長生。此吾之气也﹐吾從此气生。念之萬徧﹐無止也。令兆長生﹐上爲眞人﹐云車下迎﹐飛升天宮﹐上謁上帝南極老人元光之前。

老君曰﹕聖人銷珠﹐賢人水玉。銷珠﹑水玉﹐其道同法。銷珠者﹐服日之精。左目﹐日也。水玉者﹐食月之精。右目﹐月也。被髮正偃外﹐暝目﹐常念兩目中黃精赤气來下入口中﹐咽之﹐三九而止。令人神明﹐徹視八方。食肺之精﹐常念肺中白气來上出至咽喉﹐入口中﹐咽之﹐三七而止。令人神明﹐身生光澤﹐辟邪致神﹐玉女侍之﹐卽長生﹐辟百鬼矣。常念身中小童子衣絳衣﹐在心中央。中央卽神明也。時念心中有紫華蓋﹐下有一人﹐著赤積大冠﹐絳單衣﹐銜箭引弩﹐憤然而瞋﹐卽能辟兵﹐役使鬼神矣。

第四十神仙

常思頂中紫雲出如車蓋﹐狀如火气﹐文彩五色﹐上與天連﹐以意極布之﹐與天相率下。念胃中黃气如橘﹐忽長稍大﹐身形如日。念目下元气赤人﹑黃人﹐道气行布四肢﹐登髙入日中﹐登髙一作登臺。上至絳宮紫房太一。祝曰﹕

太一北極﹐敬告諸神﹐常令魂魄安寧﹐無離某甲身。是謂自然無形者也

第四十一神仙

鬼箭十二﹐可以辟兵。常思心中十二芝莖﹐上與肺連。以意抱之﹐名曰鬼箭。兆常行之﹐五兵自辟﹐凶惡自亡。以擊四夷﹐捐僞電光。但問兵楣﹑刀戟﹑金銀﹐天神皆助眞也﹐雷公擊鼓也。太白揚光﹐白帝持弩﹐蚩尢辟兵﹐靑龍守門﹐武夷在庭﹐勝蛇玄武﹐主辟凶殃﹐白兔檮藥﹐蟾賒在傍﹐太一和劑﹐彭祖先常﹟５。服一刀圭﹐面目生光。身出毛羽﹐上謁上皇。此道也﹐使諸神气與子合同﹐愼之﹐勿解殆也。

第四十二神仙

常以庚申之日申時﹐被髮﹐西南首﹐申地偃臥﹐縱體﹐暝目﹐念肺正白﹐潤澤光明﹐中有芝艸﹐莖大如小指﹐其中空而明﹐下與心相連。其中有靑赤气上下交通﹐出心入肺之中。念之至下﹐哺時止。肺者﹐人之天也。心者﹐人之日也。日气上出如赤丹之精﹐未嘗有之時﹐人須得此气以生耳。失此气者﹐則死矣。名日自然之道。道通神靈矣。

第四十三神仙

常念心中赤气如日﹐內靑外黑﹐三合成徳﹐以應道數。師曰﹕常以平旦﹐念心中正赤如日。日中有人﹐著大冠赤嘖﹐衣絳單衣。兆見之﹐呼曰﹕天皇太一君﹐使某甲長生爲眞人。

第四十四神仙

還精絳宮之中法﹕常以月一日﹑十五日﹑晦日﹐以日初出時﹐被髮﹐束首向日臥﹐以兩手摩兩乳問﹐下至心﹐九反而止。柑心言曰﹕神首神還絳宮﹐無離己身。神乎安﹐居靜處﹐與己言語。如此三﹐乃止。師曰﹕每摩兩乳問者﹐使气上下通也。村摩其心﹐存小童子﹐此名虛無。還精絳官者﹐月三日爲之也﹐神仙之道也。

第四十五神仙

元陽赤人﹐太一也。元陽道君﹐中太一也。元陽子丹﹐己吾身也。元陽玄光玉女﹐道之母也。元陽皇人﹐太一王也。元陽丹田﹐藏精宮也。師曰﹕元者﹐气也。陽者﹐日也。當思心中有日﹐日有赤人﹐著赤積大冠﹐衣絳單衣。次思膽中有太白明星﹐三光耀而相照。星上各有一人﹐衣絳朱衣﹐冠九徳之冠。道君在中央﹐左有老子﹑仲成子﹐右有太和﹑曲文子﹐凡五人﹐是一也。次念脾上正黃﹐中有日﹐日中有三人﹐道母玄光玉女在中央﹐左有黃裳子﹐右有中黃直。次念胃管中有眞人子丹﹐坐珠玉之肺上﹐黃金色雲气爲帳﹐玉女小童子侍之。次念臍中太一﹐衣五彩朱衣﹐冠三絳之冠﹐左靑人﹐右有白人﹐前有赤人﹐後有黑人。次念丹田中有赤气﹐赤气中有三人﹐赤人在中央﹐左有靑人﹐右有黃人﹐赤气繞之﹐內靑外黑﹐上白中黃。念此畢﹐外有所見﹐神气來語人也。

第四十六神仙

常念脾中有黃气﹐升上至口中﹐咽之﹐三五而止﹐卽飽矣。可以辟穀﹐坐在立亡。師曰﹕常思脾中有日﹐日中有黃金匱﹐匱中有書﹐封之以黃玉印﹐印廣三寸﹐字日威喜。精而思之﹐則邪自出。兆能見而讀之﹐心開目明﹐卽時神仙矣。

第四十七神仙

常思念胃中正白如凝脂﹐中有黃气﹐塡滿太倉﹐上至口中﹐咽之卽飽。師曰﹕胃者﹐太倉也。諸神皆就太倉中飲食。中黃金釜﹐金飯﹐玉女小童﹐主給使之。故呼日黃裳子﹐致行廚矣。

第四十八神仙

腎者﹐元气之根也。常思腎問白气﹐上升至頭中﹐下至足心十指之端﹐周行一身中十二徧而止。手足皆熱﹐可以不饑﹑不渴﹑不寒﹐令人不老﹐白髮復黑。兆常念行之。

第四十九神仙

常以月朔﹑望日﹐思兩腎問白气﹐上頂中﹐下至足心。神龜五彩爲甲﹐文若總系。上有玄光玉女﹐二公相對坐﹐前有太一﹐後有玄冥司錄﹑司命﹐共議死生人。精念之﹐三十息止。呎曰﹕司錄君﹐司命君﹐六丁玉女﹐削去某死籍﹐著上生文﹐此當言長生。神龜呼吸﹐吐故納新﹐恣意所爲。白龜之神﹐元气布行﹐四肢皆溫。人須得腎气﹐神龜呼吸乃生耳。常以甲子日及壬子日存行之﹐卽長生矣。

第五十神仙

常以甲午之日日中時﹐被髮﹐南首﹐偃外﹐暝目﹐念臍下三寸丹田中黃﹐其气正赤﹐大如手掌﹐其外黑﹐次其外靑。臍上有白气覆之﹐肺气也。左有靑﹐右有黃﹐各大如手掌。此三者﹐肝气﹑脾气﹑肺气。師曰﹕丹田中赤者﹐太陽气。其外黑者﹐太陰气。次外靑者﹐少陽气。三合成徳﹐三气守之﹐卽長生矣。

第五十一神仙

心爲虛﹐腎爲元。虛气以淸上爲天﹐元气以寧下爲地﹐入於太淵。故虛气生爲呼﹐元气生爲嗡。心爲日﹐腎爲月﹐脾爲斗。心气下﹐腎气上﹐合卽爲一﹐布行四肢﹐不休息。故心爲血﹐腎爲气﹐合卽流行﹐名曰脈。脈者﹐魂魄﹐人之容也。魂魄以去﹐主人寂寂。故百脈盡﹐卽气絕﹐气絕卽死矣。是以爲道者﹐不可不存其神﹐養其根﹐益其气。兆汝弩力弩力﹐將去矣。眞人得道﹐萬八千歲一會。道士得道﹐千歲一會。故作《中經》﹐以遺後世。本上皇藏之金匱﹐道人得﹐千金勿傳出也。

第五十二神仙

三元之日會合於己亥。三元者﹐太一﹑太陰﹑宮气是也。三元俱起己亥。太一左行﹐歲一辰。害气右行﹐四孟﹐歲行一孟。太陰右行﹐三歲一辰﹐九年行方﹐四九三十六年。三元俱合於亥。三合之歲﹐水旱兵饑﹐災害並起。三合之歲﹐陰陽隔並﹐感天動地﹐害气流行﹐晝行則傷谷﹐中有人卽疾疫﹐中谷卽饑貴。兆汝居其問﹐不能自生也。可不弩力勉時學道哉﹗。當期之世﹐水旱蝗虫﹐五穀饑貴﹐兵革並起﹐人民疾疫﹐道路不通﹐負老提幼﹐散流他方﹐其父母妻子兄弟﹐一及气內發﹐摧肝絕腸﹐略爲奴婢﹐不知縣鄕。於期乃欲學道﹐豈不晚哉﹐豈不晚哉。吾深戒子﹐存神作丹﹐早自防﹐卽遭亂世﹐遠去深藏。聖主明世﹐道可照而行也。故天地之會﹐四十五歲一小貴﹐九十歲一小饑﹐一百八十歲一大貴﹐三百六十歲一大饑。五百歲﹐賢者一小聚﹟６﹐千歲﹐聖人一小聚﹐三千六百歲﹐聖大會。萬八千歲﹐眞人一小出治。三萬六千歲﹐至極仙人一出治﹐三百六十萬歲﹐天地一大合。元气淇津﹐蒙鴻元形﹐人爲萬物﹐不知束西南北。人化爲禽獸﹐禽獸化爲人。眞人乃在元气之上﹐仙人乃在絕域無崖之際﹐道人隱居﹐可以貴重也。

第五十三神仙

天都京兆﹐合在勾陳之左端﹐號日安徳君﹐主與天太一北君共算計說諸神﹐主人魂魄﹐會於南極。有錄者延壽﹐眾神共舉之。無錄者終矣﹐司命絕去﹟７之人﹐魂魄會於北極。有功徳於人﹑天地﹑萬物者﹐子孫富貴﹑壽考﹑鮮明﹐身得封侯﹐復出爲人。無徳者有三﹕一曰殘賊酷虐﹐害逆天地四時﹔二曰呎詛﹑嫉拓﹑淫泱﹐慢易天地神靈﹔三日不孝不忠﹐盜竊陰賊﹐推埋殺人。犯此三者﹐子孫絕滅。人生自有三命﹐至聚﹟８婦嫁女﹐復定其一命。移徒葬埋﹐復定其一命。得吉身者﹐壽考﹐子孫富貴。得凶者死﹐子孫貧困屯。汝居世問﹐當何著於天地﹖神可畏也。故天置日月﹑北斗﹑二十八宿﹐五星主之﹐六甲六丁諸神主行民問。兆汝不知﹐汝甚可畏之。常復有邪鬼精魅﹐至於家鬼﹐不祥里社﹐水土公司命門戶﹑井寵﹑淸涵﹑太陰水瀆﹐皆能殺人者。兆汝欲卻邪辟鬼﹐當被符﹐次服神藥。符者﹐天地之信也。藥者﹐人之丹也﹐益其气力﹐身輕堅彊﹐卽邪气官鬼不能中人也﹐卽成神仙矣。鬼者﹐神之使也。鬼見天信﹐卽去矣。人亦有之﹐京兆捨中極鄕遊璣裏﹐夏裏黃公﹐字徳皇﹐正在臍中央﹐太一是也。一名玉靈子﹐衣五彩朱衣﹐總閱黃神。常以八月秋分之日﹐案比計等。常先之一日﹐後之一日﹐正節之日﹐凡三日﹐入室勿出。常以雞嗚時思之﹐平日一召說之﹐至日禺中時止。爲之三日。被髮﹐西北向﹐偃外﹐縱體﹐無令他人見之﹐豫敕家中人無得有聲。先齋戒沐浴﹐至其日﹐入靜室中﹐安心自定﹐先祝之曰﹕曾孫小兆某甲好道﹐願得長生。今日秋分之日﹐天帝使者夏裏黃公來下入吾身中﹐案比總閱﹐諸神不得通亡﹐皆當來會。從上三呼之﹐比爲之『﹐日三呼之﹐三日九呼之﹐日中乃止。卽言曰﹕司錄六丁玉女﹐削去某死籍﹐更著某長生神仙玉曆﹐急急如律令。卽日有天帝無極君﹐教自應曰﹕諾。下林回向再拜﹐謝天神。一身道畢此矣。

第五十四神仙

子欲知眞人﹑仙人何類﹐仙人衣搽衣﹐生毛羽﹐眞人無影﹐衣五彩朱衣。其居無常處﹐束春﹐南夏﹐西秋﹐北冬﹐浮游名山昆侖﹑蓬萊﹑大郢﹑九域之上﹐時上謁上皇。故眞人得道﹐八千萬歲。乘珠玉雲气之車﹐駕無極之馬﹐時乘六飛龍﹐佐上皇治。中仙之士﹐中天而上﹐乘雲往來﹐歷越海江。下仙之士﹐法當尸解﹐晦日朝會拜禮﹐不得懈息﹐當爲神使。道非有所異也﹐但有尊車之故耳。故百歲之人黃頭髮﹐三百歲之人兩權起﹐三百歲之人﹐萬物耳。四百歲之人﹐面縱理﹐五百歲之人﹐方瞳子﹐六百歲之人﹐脇助胼﹐七百歲之人﹐骨體塡﹐八百歲之人﹐殤爲筋﹐九百歲之人﹐延耳生﹐千歲之人﹐飛上天﹐上謁上皇太一爲仙。眞人重瞳子﹐故能徹視八方。食芝服丹﹐卽不老。人萬八千歲更爲童子﹐男八女七﹐從此始。

第五十五神仙

子欲制百邪百鬼及老精魅﹐常持符﹑利劍﹑亭水瓷上﹐』於中視其形影。凡行出入﹐卒逢非常怪物﹐於日月光中視其形影﹐皆可知也。以丹書制百邪符﹐置於瓷水上﹐邪鬼見之﹐皆自然消去矣。諸邪鬼魅﹐龍蛇﹑虎豹﹑六畜﹑狐貍﹑魚鱸龜﹑飛烏﹑磨鹿﹑老木﹐皆能爲精物。犯人者﹐符刻之﹐斬之﹐付河伯﹑社令。當召今日直符使﹐六丁神守之宿衛。左文字﹐在八十一首玄圖六甲宮四十九眞中。亦有珠胎七機﹐華蓋淸觀﹐皆能制百邪。此四符者﹐惡穢人不可服也。當被服威喜﹑巨勝﹑左契﹑右射﹑太極﹑太淸﹑太玄﹑陽章﹑參天﹑包元气﹑太虛﹐此太道也。可常被服﹐無所不防﹐亦無禁忌也。上制文曰﹕皇天上帝﹐太上道君﹑曾孫小兆王甲好道﹐願得長生﹐所願從心來﹐自在心也﹐不多言。上封文曰﹕皇天上帝﹑太上道君﹐天一﹑太一﹑北千﹟９君﹑日月陰陽君﹑司命君﹑司錄君﹐曾孫小兆王甲好道﹐願得長生﹐惟司命司錄君能去死籍﹐更著長生玉曆仙籍﹐定爲眞人。臣某卽日除爲太一使者﹐再拜受命上皇道君﹑中黃門子﹐再拜著契封符傳。當淸潔先解過。常以歲四時除日及八節之日﹐以酒脯於束流水上解過﹐南流亦可。神仙玄圖曰﹕玉曆五十五章﹐姓名符信本在上皇金匱玉岌玉筍中﹐封之力重。兆得之﹐愼勿妄傳。子愼之﹐勿受錢之﹐得其人卽傳之﹐可得神仙。吾時時自案行此二篇上下《中經》也。吾常使司命教鬼守汝﹐勿妄增臧吾文。一字不具﹐吾卽知之﹐兆汝愼之﹐愼之。如吾言符與下字﹐以丹靑之﹐此吾之信也。兆汝審欲神仙﹐當先服還丹金液﹐存神﹐卽時仙矣﹐上爲眞人。兆汝不服神丹金液﹐當自苦耳﹐爲寒溫風鬼所擊﹐司命不救汝也﹐道神無柰汝何。兆爲道﹐溫衣適食﹐守虛無﹐爲自然﹐鬼亦不能救殺也。年壽終竟﹐自死矣。何以言之﹖以其不堅守神故也。譬猶萬物之生﹐非欲求死﹐但自然老枯槁腐死﹐其人亦如此矣。吾以諭汝﹐弩力求師﹐吾教八十一弟皆仙﹐其十人布在民間﹐遊邀谷仙。吾越度秦項不出﹐爲漢出﹐合於黃世﹐見吾大吉。

太上老君中經卷下竟

﹟１『何』﹐《雲笈七簽》本作『河』。

﹟２『日』﹐原缺﹐據《雲笈七簽》本補。

﹟３『肺』﹐原作『肝』﹐據《雲笈七簽》本攺。

﹟４『彊』﹐《雲笈七簽》本作『狂』。

﹟５『常』﹐《雲笈七簽》本作『當』。

﹟６『聚』﹐原缺﹐據文義補。

﹟７『去』﹐原作『云』﹐據《雲笈七簽》本攺。

﹟８『聚』﹐《雲笈七簽》本作『娶』。

﹟９『千』﹐《雲笈七簽》本作『斗』。

