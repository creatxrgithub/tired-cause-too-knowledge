元始天尊說藥王救八十一難經

經名﹕元始天尊說藥王救八十一難經。撰人不詳﹐似出於宋元以復。一卷。底本出處﹕《萬曆續道藏》。

元始天尊說藥王救八十一難經

爾時﹐元始天尊在大羅天上八景天中﹐召集十方三界萬億眞仙﹐無鞅聖眾﹐說無量度人至眞妙法。時於會中﹐有一眞人﹐名曰救苦﹐越班而出﹐執簡長跪﹐上白天尊曰﹕伏聞上古人民﹐少染疾病﹐壽延千歲。今時世人﹐多生患難﹐天促年齡﹐是何因緣﹐惟願天尊大聖﹐爲眾演說﹐得聞至道。

天尊告曰﹕汝等救苦﹐能爲眾生問其因緣﹐吾當爲說﹐汝等諦聽。夫上古之人﹐遵崇大道﹐修省本源。不殺不害﹐不嫉不妬﹐不欲不貪﹐不淫不盜﹐言無誑妄﹐口無惡聲﹐不分人我﹐不與物爭。體性淳朴﹐形質固守﹐故無災難﹐遂得壽命延長﹐享及百千餘歲。近世眾生﹐不敬天地﹐不懼神明。心生嫉妬﹐意起貪嗔。殺生害命﹐利己損人。大斗小秤﹐瞞昧愚民。惡口兩舌﹐綺言誑語。倚彊波弱﹐伏富吞貧。淫污良善﹐損害好人。萬過千愆﹐果報速生。以致上天遣差五瘟使者﹐行病吏兵﹐降下災殃﹐散與病患。或中風﹐或傷寒﹐或瘟疫﹐或泄瀉﹐或痢疾﹐或火眼﹐或惡瘡﹐諸般病癥﹐使身心身﹟1恍惚﹐形體不寧﹐臥枕著牀﹐無所求效。輕者旬日痊屙﹐重者个月�痾。至於過愆滿盈﹐經年累月﹐纏綿不愈﹐以及喪命隕身。年未半百﹐少壯夭亡﹐皆是不善之因﹐以致如斯。

眞人再告天尊曰﹕特開慈憫﹐開示愚蒙。凡今欲界眾生﹐不知禁戒﹐有犯罪愆難逃憲网﹐遣降患難﹐或至妖亡﹐何由救免﹖伏望天尊大慈﹐普施好生之德﹐廣開救濟之門﹐矜憐愚昧﹐免遭災難。

於是﹐天尊重告眞人曰﹕此難匪醫不救﹐匪醫不療。昔有秦神﹐時爲國醫﹐源洞曉醫﹐深明脈理﹐號稱神應王扁鵲﹐爲神最罪﹟2﹐積功無量﹐勑封靈應藥王。眞君玄默通乎天地﹐妙用動乎鬼神﹐普濟羣生﹐名傳天下。有《救八十一難眞經》﹐當傳世人﹐流通看誦﹐可免患難。若有善男信女﹐請此眞經﹐至誠安奉﹐虔心供養﹐卽得永世無災﹐平生少病。如遇有災之日﹐卽於靜處建立道場﹐潔備香花燈燭﹐請命道士﹐或自持念《救難眞經》三過五過乃至數十百過﹐致感靈應眞君默送靈丹妙藥﹐夢寐鍼炙調治﹐遂得疾病消除﹐災厄洗滌﹐身軀輕健﹐形體如常。凡有患難﹐急當焚香誦經﹐指日平安。於是說靈應眞君救八十一難應驗曰﹕

靈應藥王扁鵲君﹐能救風寒暑濕難。

靈應藥王扁鵲君﹐能救山嵐瘴气難。

靈應藥王扁鵲君﹐能救人風癱瘓難。

靈應藥王扁鵲君﹐能救中風不語難。

靈應藥王扁鵲君﹐能救感冒傷寒難。

靈應藥王扁鵲君﹐能救天行瘟疫難。

靈應藥王扁鵲君﹐能救陽毒班疹難。

靈應藥王扁鵲君﹐能救瘧疾纏綿難。

靈應藥王扁鵲君﹐能救痢疾腹痛難。

靈應藥王扁鵲君﹐能救泄瀉不止難。

靈應藥王扁鵲君﹐能救霍亂吐瀉難。

靈應藥王扁鵲君﹐能救嘔吐惡噦難。

靈應藥王扁鵲君﹐能救大腸祕結難。

靈應藥王扁鵲君﹐能救小便不通難。

靈應藥王扁鵲君﹐能救五勞七傷難。

靈應藥王扁鵲君﹐能救咳嗽虛損難。

靈應藥王扁鵲君﹐能救癆瘵屍癆難。

靈應藥王扁鵲君﹐能救傷食停飲難。

靈應藥王扁鵲君﹐能救諸气閉塞難。

靈應藥王扁鵲君﹐能救積聚痞滿難。

靈應藥王扁鵲君﹐能救水腫鼓脹難。

靈應藥王扁鵲君﹐能救噯气嘈雜難。

靈應藥王扁鵲君﹐能救翻胃倒食難。

靈應藥王扁鵲君﹐能救膈噎不通難。

靈應藥王扁鵲君﹐能救九種心疼難。

靈應藥王扁鵲君﹐能救絞腸腹痛難。

靈應藥王扁鵲君﹐能救頭疼眩暈難。

靈應藥王扁鵲君﹐能救腰脇疼痛難。

靈應藥王扁鵲君﹐能救痰飲痰厥難。

靈應藥王扁鵲君﹐能救喘脹哮齁難。

靈應藥王扁鵲君﹐能救盜汗遺精難。

靈應藥王扁鵲君﹐能救五淋白濁難。

靈應藥王扁鵲君﹐能救黃疸黑疸難。

靈應藥王扁鵲君﹐能救痺气腳痿難。

靈應藥王扁鵲君﹐能救邪祟顚狂難。

靈應藥王扁鵲君﹐能救驚悸怔仲難。

靈應藥王扁鵲君﹐能救小腸寒疝難。

靈應藥王扁鵲君﹐能救吐血血難。

靈應藥王扁鵲君﹐能救腸辟痔瘻難。

靈應藥王扁鵲君﹐能救痞塊癥瘕難。

靈應藥王扁鵲君﹐能救手足麻木難。

靈應藥王扁鵲君﹐能救耳聾不聽難。

靈應藥王扁鵲君﹐能救眼疼不明難。

靈應藥王扁鵲君﹐能救牙齒疼痛難。

靈應藥王扁鵲君﹐能救乳鵝喉痺難。

靈應藥王扁鵲君﹐能救失音不語難。

靈應藥王扁鵲君﹐能救尿血便血難。

靈應藥王扁鵲君﹐能救惡瘡疔腫難。

靈應藥王扁鵲君﹐能救發背惡瘡難。

靈應藥王扁鵲君﹐能救療癧腫毒難。

靈應藥王扁鵲君﹐能救附骨廱疽難。

靈應藥王扁鵲君﹐能救疥癩瘡癬難。

靈應藥王扁鵲君﹐能救臁腿頑瘡難。

靈應藥王扁鵲君﹐能救觔骨疼痛難。

靈應藥王扁鵲君﹐能救破傷生風難。

靈應藥王扁鵲君﹐能救刀斧規傷難。

靈應藥王扁鵲君﹐能救跌撲損傷難。

靈應藥王扁鵲君﹐能救湯火煬燒難。

靈應藥王扁鵲君﹐能救誤吞銅鐵難。

靈應藥王扁鵲君﹐能救誤吞鍼刺難。

靈應藥王扁鵲君﹐能救誤中蠱毒難。

靈應藥王扁鵲君﹐能救誤喫食毒難。

靈應藥王扁鵲君﹐能救誤服藥毒難。

靈應藥王扁鵲君﹐能救婦人諸病難。

靈應藥王扁鵲君﹐能救月閉不通難。

靈應藥王扁鵲君﹐能救赤白帶下難。

靈應藥王扁鵲君﹐能救胎前產後難。

靈應藥王扁鵲君﹐能救難產逆生難。

靈應藥王扁鵲君﹐能救胎衣不下難。

靈應藥王扁鵲君﹐能救血崩惡漏難。

靈應藥王扁鵲君﹐能救吹乳膈乳難。

靈應藥王扁鵲君﹐能救小兒風癇難。

靈應藥王扁鵲君﹐能救重舌木舌難。

靈應藥王扁鵲君﹐能救急慢驚風難。

靈應藥王扁鵲君﹐能救痘疹黑靨難。

靈應藥王扁鵲君﹐能救痘疔潰爛難。

靈應藥王扁鵲君﹐能救疳疾痞塊難。

靈應藥王扁鵲君﹐能救吐瀉不止難。

靈應藥王扁鵲君﹐能救走馬牙疳難。

靈應藥王扁鵲君﹐能救脫肛不收難。

靈應藥王扁鵲君﹐能救一切疾病難。

於是眞君﹐玄妙通靈﹐醫中至聖﹐藥中至神。元始祖炁﹐分炁分身﹐一炁分三﹐三炁合形。三三九數﹐九九復生﹐八十一炁﹐與道合眞。以此爲願﹐願救世人﹐上醫國祚﹐下拯生民﹐治療病患﹐普救羣生。若有告者﹐持誦虔誠﹐消災消難﹐永保安寧。

天尊說經已畢﹐還於玉淸。若人看誦此經者﹐能酌水獻花﹐其驗速應。家有此經﹐人口安寧。佩帶此經﹐災難不生。褻瀆輕慢﹐反殃其身。於是救苦眞人及諸眞仙﹐十方聖眾﹐聞說此經﹐皆大歡喜﹐信受奉行。

元始天尊說靈應藥王救八十一難眞經竟

﹟1此『身』字疑衍。

﹟2此處疑有脫漏。

