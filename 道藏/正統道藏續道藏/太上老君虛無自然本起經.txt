太上老君虛無自然本起經

經名﹕太上老君虛無自然本起經。又名《天地本起經》。撰人不詳﹐約出於南北朝。唐釋法琳《辧正論》已引述此經。一卷。底本出處﹕《萬曆續道藏》。參校本﹕《雲笈七簽》卷十。

太上老君虛無自然本起經

道者﹐謂太初也﹐太初者﹐道之初也﹐初時爲精﹐其黑赤盛﹐卽爲光明﹐名之太陽﹐又日元陽子丹﹐丹復變化﹐卽爲道君﹐故日道之初。藏在太素之中﹐卽爲一也。太素者﹐人之素也﹐謂赤气初變爲黃气﹐名日中和﹐中和變爲老君﹐又爲神君﹐故曰黃神﹐來入骨肉形中﹐成爲人也﹐故日人之素藏在太始之中﹐此卽爲二也。太始者﹐气之始也﹐謂黃气復變爲白气﹐白气者﹐水之精也﹐名太陰﹐變爲太和君﹐水出白气﹐故曰气之始也﹐此卽爲三气也。夫三始之相包也﹐气包神﹐神包精﹐故曰白包黃﹐黃包赤﹐赤包三﹐三包一﹐三一混合﹐名日混沌﹐故老君曰﹕一生二﹐三﹟1生三﹐三生萬物﹐又曰混沌若雞子﹐此之謂也。

夫人形者﹐主包含此三一﹐故日三生﹐又曰三精﹐又日三形﹐元包含神﹐神得气乃生﹐能使者﹟2其形﹐安止其气﹐如此三事﹐當根生成。

夫道爲三一者﹐謂虛無空﹐空者白也﹐白包無﹐無者黃也﹐黃包赤﹐赤爲虛﹐何爲虛﹖虛者精﹐光明明而無形質﹐譬若日月及火﹐其精明然﹐而無有形質﹐故爲虛﹐何謂無﹖無者黑也﹐黑有形可見﹐無質可得﹐故爲無。何謂空﹖空者﹐未有天地山川﹐左顧右視﹐蕩蕩漢沸﹐無所障礙﹐無有邊際﹐但洞白無所見﹐無以聞﹐道自然從其中生﹐譬若琴瑟鼓蕭之說﹐以其中空﹐故出聲音﹐是以聖人作經誠後賢者﹐欲使守道﹐空虛其心﹐關閉其耳目﹐不復有所念﹐若有所念思想者﹐不能得自然之道也。所以者何﹖道未變爲神時﹐無端無緒﹐無心無意﹐都無欲澹洎﹐不動不搖﹐及變爲神明﹐神者﹐外其光明﹐多所照見﹐使有心意﹐諸欲因生﹐更亂本眞。或日思想不能復還反於道﹐便入五道﹐無有休息時。何謂五道﹖一道者﹐神上天爲天神﹐二道者﹐神入骨肉形爲人神﹐三道者﹐神入禽獸爲禽獸神﹐四道者﹐神入﹟3薜荔者﹐餓鬼名也﹐五道者﹐神入﹟4泥黎者﹐地獄名也﹐神有罪過入泥黎中考。如此五道﹐各有劫壽歲月﹐是以賢者學道﹐當曉知虛無自然﹐守虛無者﹐得自然之道﹐不復上天也﹐常在世問﹐變化見死生﹐爲世人師。守神者﹐能練骨肉形爲眞人﹐屬天官﹐當飛上天﹐此謂自然﹟5也。守气者﹐能含陰陽之气﹐以生毛羽﹐得飛仙道﹐名曰小自然﹐故神有廣狹﹐知有淺深﹐明有大小﹐由是言之﹐學道贊誦聖文﹐尋逐明師﹐開鮮﹟6愚冥也。

夫守道之法﹐當熟讀諸經﹐還自思惟我身神本從道生﹐道者淸靜﹐都無所有﹐乃變爲神明﹐便見光明﹐便生心意﹐出諸智慧。智慧者﹐謂五欲六情﹐五欲者﹐謂耳欲聲﹐便迷塞不能止﹐目欲色﹐便淫亂髮狂﹐鼻欲香﹐便散其精神﹐口欲味﹐便受罪於网羅﹐心欲愛憎﹐便偏邪失正平﹐凡此五欲爲惑亂覆蓋。六情者﹐謂形識知痛癢﹐欲得細滑﹐耳聞聲﹐心樂之﹐目見色﹐心欲之﹐鼻聞香﹐心逐臭﹐口得味﹐心便喜﹐身得細滑衣被﹐心便利之﹐得所愛﹐心便悅之﹐坐此六情以喪﹐故復名六情喪人神﹐但坐此六情所牽引﹐迷亂淫邪垢濁間蔽﹐使神明不暢達﹐便有肉人不能識別﹐聽視不聰明﹐情志閉塞﹐皆坐此五欲六情之所惑亂﹐受罪展轉入五道生死﹐無有休息時。以是故﹐當熟自思此意﹐其神本自淸諍﹐無此情欲﹐但思念此意﹐諸欲便自然斷止﹐斷止便得垢濁盡素﹟7﹐垢濁盡素﹟8﹐便爲淸爭﹐便明見道與道合﹐便能聽視無方﹐變化無常。人若復不解此意﹐且聽吾說﹐譬如此類若鏡﹐其師本作鏡時﹐極令淸明﹐至於人買鏡持歸﹐不肯護之﹐至使令宜﹟9無所光照﹐乃復令摩鏡師以藥摩之﹐乃復正明﹐以明能見人形影。人神亦如此。神本從道生﹐道者淸爭﹐故神本自淸今﹐而使以情欲迷惑﹐陷於間冥﹐其鏡冥者﹐藥摩之便明﹐人神以欲自蔽冥者﹐亦當以經法自摩﹐諸欲乃得自然斷止﹐而復淸淨﹐乃有所見。又若天新雨之水皆擾濁﹐若收此水置一器中﹐初時水尙渾濁﹐無所照見﹐久久稍自澄淸便明﹐明便可於其中照見形影﹐人神以諸欲亂時如此濁水﹐人能斷此情欲者﹐如澄淸水﹐諸欲斷﹐便自然淸摩澄明﹐明便爲得道﹐當曉知其本者﹐諸欲便自然斷﹐其餘外道﹐不曉知其本淸今﹐而反常相教斷情欲。

夫情欲非有形質也﹐來化無時﹐不效有形之物可得斷截﹐使不復生﹐此神情欲思想出生無時﹐不可見知﹐不可預防﹐遏不得斷截﹐不效懸懸之緒可得寄絕﹐不效艸木可得破碎﹐不效光明可得障敝﹐不效水泉可得壅遏﹐故神無形﹐呼吸之間﹐丹壞萬封﹐以是故﹐不可得斷絕。但曉知其本淸摩無欲﹐自然斷止﹐而不曉知其本﹐彊欲自斷﹐情欲終不能斷絕之﹐譬如斷樹木使不生﹐當握﹟10出其根本﹐根本已出﹐便不復生﹐癡人不曉之﹐而但齊地斫之﹐其根續生如故。人不曉情欲之本﹐而彊斷絕其末﹐如此﹐情欲絕不斷也﹐會復生如故﹐外道家不曉人神本淸諍﹐而反入室﹐彊塞耳目斷情欲﹐不知情欲本在於心意﹐心意者神也﹐神無形﹐往來無時﹐情欲從念中生出﹐生出無時﹐以無形故﹐不得斷絕﹐但當曉知其本﹐自當斷止其意不復生﹐爲道當熟明此意﹐若不明之﹟11此﹐但自勞傷其精神耳。

夫爲道旣知此情欲﹐當復解知道德經行之法。夫道者﹐謂道路也﹐經者﹐謂徑路也﹐行者﹐謂行步也﹐德者﹐謂爲善之功德也﹐法者﹐謂有成道經可修讀而得道也﹐謂有成道路之徑可隨而行之。

夫有德之人﹐念施行諸善行者﹐謂舉足從徑行﹐乃得太道﹟12﹐此欲賢者因經法思念十善﹐施行功德﹐功德己行爲得道﹐譬如舉足因成人徑﹟13﹐行步以前當得大道﹐假令人堅坐在家﹐殊不行步﹐何時得道﹐賢者若不思經法﹐施行功德﹐何能得道乎﹗人爲道﹐但守不一移﹟14﹐而不作功德﹐譬若人生在家﹐未嘗出入﹐不能見道路也﹐愚者𨿽守道﹐不

作功德﹐亦不能得道也。故老君作《道經》﹐復作《德經》﹐使忠信者奉行之﹐假令但守道便可得遂﹐聖人但作一言之訣﹐何須並作諸經云耶﹖

夫道得三乃成﹐故言三合成德﹐自不滿三﹐諸事不成。夫三者﹐謂道德人也﹐人爲一﹐當行功德﹐功德爲二﹐功德行﹐乃爲道﹐道爲三﹐如此人入道德﹐三事合乃可得﹐若有人但作功德﹐不曉道﹐而無功德﹐亦不得道也﹐若但有道德而無人﹐人亦不得道也。譬若重谷﹟15投種土中﹐不得水潤﹐何能生乎﹐譬若人酒﹟16﹐有夠有米而無水﹐何猶成酒乎﹐譬若有君臣而無民﹐當何宰牧乎﹐譬若有火有水﹐而無谷食﹐人當何以自活乎﹐譬若有車有馬﹐而無人禦之﹐何能自隨行乎﹐如此譬諭﹐皆得三乃能成道。

夫道者有三三一﹐爲三一﹐爲三皇﹐爲三神﹐爲三太一。三太一﹐謂上太一﹐中太一﹐下太一。爲三元﹐其三元各自有呂二一﹐如此三三之一爲九一。故有九官﹐從一始到九終﹐九陽气﹐從十月冬至始﹐生黃泉之下﹐到新年六月更終﹐從十月到六月﹐合爲九月﹐陽气便終﹐故陽數九﹐故言九天子午亦數﹐爲道當知此九一之變化﹐始終之上下。

大人﹟17形體爲一﹐神爲二﹐黑爲三﹐此三三一乃成人。又神爲一﹐黑爲二﹐精爲三﹐此三三一乃復成神。又天爲一﹐地爲二﹐人爲三﹐此三三一乃復成道德天地之本。三一者﹐謂虛爲一﹐虛中有自然已立身也﹐亦道君﹐亦元陽子丹也﹐亦貴人也。亦神人也﹐其左方之一者﹐亦天也﹐亦日也﹐亦父也﹐亦陽也﹐亦得也﹐亦師也﹐亦魂也﹐爲人主作政也。其右方之一者﹐亦地也﹐亦月也﹐一母也﹐亦陰也﹐亦形也﹐亦司命鬼﹐爲邪爲魔﹐主爲人作邪惡﹐賢者當曉了此三三一﹐分別善惡邪正﹐覺知此者﹐便能得道。

夫道當曉知此左右之一﹐善惡之教﹐中央之一﹐正自我身神者﹐卽道子也﹐左右之一﹐輔相我爲善惡﹐左方之一﹐日日關告我爲善﹐其功德日日盛彊﹐便爲正道﹐右方之一﹐不能復持﹐邪事反戾我也﹐不能使我爲惡也﹐右方之一﹐日日教告我爲惡事﹐牽引我惡﹐日日深大﹐便擊屬邪﹐右方之一﹐此爲屬邪﹐日與惡通﹐賢者爲道﹐但曉知其道﹐而不作功德﹐便當屬邪﹐不能自出於邪部界﹐邪則日月﹟18迷亂﹐入便暗冥怒作妄語﹐邪精邪鬼神日來附近人﹐賢者不曉此邪﹐而彊爲靜閉塞耳目﹐欲斷情欲﹐此諸邪鬼便姦亂人﹐又爲人造作邪念﹐前念適滅﹐後念復起﹐如此之問﹐無有解已。若有功德之人﹐至於靜時﹐便爲左方之一﹐不能持邪事來幹亂人也﹐以是言之﹐無功德之人﹐而彊靜﹟19欲斷情欲﹐則終爲邪所亂﹐情欲不得定也。夫自然有三﹐法守太虛﹐無謂高學功德之人﹐解道根元﹐深洞微妙﹐曉知三元九一之變化﹐玄中之玄﹐始祖無中之無極道﹐知其所始﹐見其所終﹐天地人物﹐皆各有形﹐物旣有形﹐故有成散死生﹐精神無形﹐展轉變化﹐故無止﹐故曰常在﹐不惑世所聞﹐不迷世所知﹐能知之明覽虛無之自然﹐故澹泊無憂喜﹐情欲不能傾。所以者何﹖此人但曉解其本﹐故不惑其末﹐但爲與人並有內形耳﹐智慧無窮極﹐此乃爲虛無也。亦從學而知之﹐非有素自然也﹐其靜守道時﹐當少食﹐正閉耳目﹐還神光明著絳宮﹐絕去諸念﹐不得彊有所視思想也﹐久久喘息﹐稍微﹐從是以往﹐不復自覺喘息﹐泊然不自知有身無身﹐從是以往﹐爲得定道之門。道者虛也﹐當示之時﹐神在天上虛無中﹐左顧右視﹐但皓然正白﹐中無所見﹐有狀如雨雪時﹐四向樹亦白﹐山亦白﹐地亦白﹐一切都白﹐皆無所見﹐所以者何﹖神出天上﹐前向視不復見日月星宿﹐山川河海﹐如此爲復命返道﹐還入虛無也﹐若得是﹐當下視﹐乃見天下諸事﹐便當回心念師言﹐爲道當濟度天下﹐但見是念故﹐便止前所見白﹐更冥神﹐便來還形中﹐不如此者﹐神便入道中﹐散形與道合﹐便爲天下骨肉形﹐便迹辟﹟20﹐故老君曰﹕知白守黑爲天下式﹟21。謂神還形中﹐長在天下爲人道師﹐是謂大虛無之自然也。

夫守中自然之法﹐不能曉知天地人物所從出﹐不能知道之根源變化所由綠﹐不能及不能知空虛之事﹐其所見聞﹐心便疑惑怪之﹐且回然不知道獨坐無能生於自然﹐直受師言﹐告身中道云﹐言當守神者﹐亦當除情欲﹐閉塞耳目﹐還神絳宮﹐下視昆侖山﹐或有教令將神升昆侖山﹐視其上﹐想其見﹟22中黃道君﹐始時相見﹟23﹐久而見之﹐久久悉見諸神與神語言﹐講說天上事﹐無復有世俗之念﹐身中骨腦血日變成萬神盛彊﹐共舉身而上天受錄署﹐不得下在人問﹐此謂眞人道也﹐名日中虛無之自然也。

夫守小虛無自然之法﹐亦當除去情欲﹐閉塞耳目﹐還神絳宮﹐下視昆侖山﹐和合天地日月陰陽﹐雌雄魂魄之精黑﹐以養眞人﹐以吾身陰陽黑凝﹐精骨潤光﹐便生毛羽﹐飛上五山﹐時有奉使﹐按行民問﹐亦不得久止也﹐此謂小虛無自然也。

夫從此太﹟24虛無﹑中虛無﹑小虛無以下﹐便有爲之法﹐及﹟25虛無也。夫有爲者﹐謂歷藏導引動作諸气﹐飛丹合藥﹐吞符跪拜﹐帶印禁忌﹐隨日時王相﹐醮祭名號精靈﹐使人解占候﹐此謂有爲﹐不能知道﹐何所謂也﹐亦有得仙﹐亦有住年﹐亦有得尸解﹐從此已下﹐便爲鬼道﹐非得長生也。

夫得大虛無自然之道者﹐不屬天﹐但屬道君耳﹐便能散形與道合能變化﹐聽視無方﹐所在作爲﹐欲得此道者﹐當行道教化﹐作功德﹐奉行經誠﹐平等其心﹐無所貪著﹐無親無疏﹐一心等之﹐如天如地﹐不得殺生。所以者何﹖夫絹飛蠕動之類﹐道皆形之大虛無象﹐有曉道而殺生者爲害﹟26﹐是以禁之。其守中自然者﹐爲守中神尙﹐頗有殺生﹐所以者何﹖神有虛無﹐所以有虛形﹐故有食有殺生祀祭﹐道無有﹐故無祭祀﹐不殺生。

夫得道者﹐但能已得﹐夫人耳目﹐聽有聲之聲﹐見有形之形﹐不能聽視無形無聲也﹐所以者何﹖神赤赤者﹐陽陽者﹐高高爲日爲目﹐但能見前﹐不能見後﹐亦不能見頭上﹐日者天目也﹐但能照天內﹐不能照天外也﹐亦不能照覆冥之中﹐是以得神道上天者﹐但能以天耳。夫道耳目所聽視﹐無前無後﹐無覆冥無障蔽﹐洞徹見無數天下事﹐能聽無聲之聲﹐能見無形之形。

夫作仙道者﹐當故持天耳目聽視﹐乃能有所見﹐假令不故持天耳目聽視﹐但獨見目前事﹐所以者何﹖仙人持骨肉去故。

夫欲知神﹐何以養象﹐神赤但有光﹐﹟27爲虛形﹐譬若鏡中水中所見景﹐是爲無所有﹐其所治止﹐常在天上爲生君﹐其壽有劫數﹐終不得在人問也﹐其天上壽續盡﹐當復入五道﹐更形生死如故耳﹐或時壽盡﹐取道便滅矣。

夫眞人者﹐有形景﹐屬天爲更﹟28﹐壽歲有萬數﹐治天上﹐時時有奉使人問﹐天上壽盡﹐便或上轅﹟29神人﹐則不入五道中﹐受形生死矣。

夫守大虛無得自然之道﹐住身天上﹐劫有千數﹐壽盡變化滅神亦盡﹐神續入五道中﹐受形生死如故﹐天神都無死生也﹐但轉展在五道耳﹐惟有朕兆﹐常知智神﹐譬如火滅﹐無所復有﹐故取道夫爲道所已﹐神有滅盡者何﹖此皆道人爲不曉﹐知道本空靜﹐專心守空便著空﹐使人空滅盡。

夫守神之人﹐不能知曉道本空靜﹐但自信有﹐不信無﹐以故自守神爲守有﹐爲著不還道﹐何以故﹖神展轉入五道中﹐無有滅盡時﹐惟有善譬﹐最爲功覺﹐有曉了知道本空靜﹐亦不守有﹐亦不守無﹐亦不念實﹐亦不念空﹐徧在三界中問﹐有慈哀之心﹐欲度脫勤苦者﹐不肯入空取道﹐因是乃有功德﹐便自然之道無有壽也﹐亦不復入五道﹐生死亦不滅盡常在﹐久後功滿﹐當補道君。賢者爲道﹐當熟解此意﹐當知優劣各有所致到﹐賢者學道﹐若知枝末﹐自謂深足﹐不肯復講問﹐窮究淵深﹐是不知道﹐乃獨各自用有所致探淺微妙不齊等﹐聞仙便呼得道﹐賢者學道﹐譬若上山下視﹐言獨是高徑﹐住上至頂﹐乃復前有高處﹐住上高頂﹐直復見前有高高處﹐學道亦如此﹐從小師學道﹐得至中師﹐見大師乃知道根元﹐以是言之﹐學不可呼爲足也﹐當努力求明師﹐爲道切苦﹟30﹐言示等何不取大道乎﹐而於小道止﹐是間冥淺近哉。

夫賢者學道﹐不廣聞深見﹐更閱眾師者﹐此人學不足言也。

夫日月不高﹐所照不遠﹐江海不廣﹐不能含納﹐出名寶學之人﹐譬若陂中魚﹐遊到池四塞之下﹐可謂﹟31窮盡天下之水﹐終日終夜﹐不能學大水之魚交會語言﹐不知外乃有江湖淮濟﹑河海恆溺之水也。譬若深山中有癡人﹐從生至老﹐不行出入﹐無所見聞﹐安之外方人士之學問﹐尊卑差序﹐車馬衣服鮮錡甘香乎﹖譬若學經書之人﹐但聞天下九州共一天子﹐云言四邊但有夷狄﹐以謂天地界際﹐極盡於此﹐安能知其外復何等有乎﹖學道亦如此﹐從師受道﹐以謂盡於此﹐安能知其學道修行﹐書不能記載也。

夫學仙道﹐目謂﹟32爲足﹐定得飛仙上天﹐乃自知道不及眞人也﹐學眞人道﹐亦自謂爲足﹐定得眞人﹐乃自知道不及神人也﹐學神人道﹐亦自謂爲足﹐定得神人﹐乃自知不及大道也。學得﹟33大道之中﹐當復有尊卑者﹐謂知不等也﹐是以言之學﹐學無有極﹐天下神尙後行﹐從君學道﹐何況內政滅神﹐光明變化﹐各有所主﹐有所入﹐各有所政。

夫爲大虛無之道﹐得無象無聲﹐教無思想都無識念之欲﹐守時亦法教道﹐不得取景夢候效也﹐或時神相見﹐尙不得與神共語言﹐所以者何﹐或有邪神來試人﹐此處無象﹐自然求道不求神也﹐略小取大﹐故可得自然故﹟34。

老君曰﹟35﹕有光而不曜﹐謂欲養其光明﹐至於徹視﹐不欲小電曜光精﹐獨與一神相見也﹐如此不能悉見天下之事矣。

太上老君虛無自然本起經竟

﹟1『三』﹐爲『二』之誤。

﹟2『者』字﹐衍文。

﹟3據《雲笈七簽》卷十所載本經﹐『神入』下脫『薜荔』二字。

﹟4據《雲笈七簽》本﹐『神入』下脫一泥黎』二字。

﹟5『此謂自然』﹐《雲笈七簽》本作『此謂中自然』。

﹟6『開鮮』﹐《雲笈七簽》本作『開解』。

﹟7﹟8此二處『盡素』﹐《雲笈七簽》本皆作『盡索』。

﹟9『令宜』﹐《雲笈七簽》本作『令冥』。

﹟10『當握』﹐《雲笈七簽》本作『當掘』。

﹟11『明之』﹐《雲笈七簽》本作『明知』。

﹟12『太道』﹐《雲笈七簽》本作『大道』。

﹟13『人徑』﹐《雲笈七簽》本作『之徑』。

﹟14『但守不一移』﹐《雲笈七簽》本作『但守一不移』。

﹟15『重谷』﹐《雲笈七簽》本作『種毅』。

﹟16『人酒』﹐《雲笈七簽》本作『釀酒』。

﹟17『大人』﹐據《雲笈七簽》本爲『夫人』之誤。

﹟18『日月』﹐《雲笈七簽》本作『日日』。

﹟19『而彊靜』﹐《雲笈七簽》本作『而彊爲靜』。

﹟20『便槍辟』﹐《雲笈七簽》本作『便槍碎』。

﹟21據《雲笈七簽》本﹐此句下﹐脫『見白者爲見空﹐守黑者發心下視﹐念天下以有之故﹐便冥﹐是謂守黑爲天下式』等句。

﹟22『想其見』﹐《雲笈七簽》本作『想見』。

﹟23『始時相見』﹐《雲笈七簽》本作『始時想見』。

﹟24『太』﹐《雲笈七簽》本作『大』。

﹟25『及』﹐《雲笈七簽》本作『不及』。

﹟26『爲害』﹐《云茨七簽》本作『爲害道』。

﹟27據《雲笈七簽》本﹐『爲虛形』前﹐脫『以光』二字。

﹟28『爲更』﹐《雲笈七簽》本作『爲吏』。

﹟29『上輔』﹐《雲笈七簽》本作『上補』。

﹟30『苦』﹐《云茨七簽》本作『若』。

﹟31『可謂』﹐《雲笈七簽》本作『自謂』。

﹟32『目謂』﹐《雲笈七簽》本作『自謂』。

﹟33『學得』﹐《雲笈七簽》本作『學旣得』。

﹟34據《雲笈七簽》本﹐此句當爲『故可得自然』﹐句末之『故』爲衍文。

﹟35據《雲笈七簽》本﹐『老君曰』前脫一『故』字。

