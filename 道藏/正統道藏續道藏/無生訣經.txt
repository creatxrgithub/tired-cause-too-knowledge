無生訣經

經名﹕與生訣經。不著撰人。一卷。底本出處﹕《續道藏》槐字號。

無生訣經

釋迦牟尼佛

法本法無法﹐無法法亦法。今付無法時﹐法法何會法。

摩訶迦葉尊者

法法本來法二﹑無法無非法。何於一法中﹐有法有不法。

商那和修尊者

非法亦非心﹐無心亦無法。說是心法時﹐是法非心法。

優波球尊者

心自本來心﹐本心非有法。有法有本心﹐非心非本法。

鶴勒那尊者

認得心性時﹐可說不思議。了了無可得﹐得時不說知。

菩提達摩大師

在胎爲身﹐在世爲人﹐在眼曰見﹐在耳日聞﹐在鼻辦香﹐在口譚論﹐在手執捉﹐在足運奔﹐徧現俱該法界﹐收攝在一微塵。識者知是佛性﹐不識喚作精魂。

亦不睹惡而生嫌﹐亦不觀善而勤措﹐亦不捨智而近愚﹐亦不拋迷而就悟﹐達大道兮過量﹐通佛心兮出度﹐不與凡聖同纏﹐超然名之日袒。

迷時人逐法﹐解時法逐人。解則識攝色﹐迷則色攝識。但有心分別﹐計較自心現。量者悉皆是夢﹐若識取心本寂滅﹐無一動念處﹐是名正覺。

僧璨大師

華種𨿽因地﹐從地種華生。若無人下種﹐華地盡無生。

至道無難﹐惟嫌揀擇。但莫愛憎﹐洞然明白。圓同太虛﹐無欠無餘。良由取捨﹐所以不如﹐莫逐有綠﹐莫逐空忍﹐一種平懷﹐泯然自盡。止動歸動﹐止更彌動﹐惟滯兩邊﹐寧知一種。一種不通﹐兩處失功。遣有沒有﹐從空背空。歸根得旨﹐隨照失宗。須臾返照﹐勝卻前空。前空轉變﹐皆由妄見。不用求眞﹐惟須息見。二由一有﹐一亦莫守。一心不生﹐萬法無咎﹐無咎無法﹐不生不心。能由境滅﹐境逐能沈。境由能境﹐能由境能。欲知兩段﹐元是一空。一空同兩﹐齊含萬象。智者無爲﹐愚人自縛。法無異法﹐妄自愛著。將心用心﹐豈非大錯。迷生寂亂﹐悟無好惡。一切二邊﹐良用斟酌。夢幻空花﹐何勞把著。得失是非﹐一時放卻。眼若不睡﹐諸夢自除。心若不異﹐萬法一如。止動無動﹐動止無止。兩旣不成﹐一何有爾﹖一卽一切﹐一切卽一﹐但能如是﹐何慮不畢。一切無心自性戒﹐一切無礙自性慧。不增不退自金剛﹐身去身來本三昧。

不見一法存無見﹐大似浮雲遮日面。不知一法守空知﹐還如太虛生閃電。此之知見瞥然興﹐錯認曾何解方便。汝當一念自知非﹐自己靈光常顯見。

弘忍大師

有情來下種﹐因地果還生。無情旣無種﹐無性亦無生。鱸能大師菩提本無樹﹐明鏡亦非臺。本來無一物﹐何處惹塵埃﹗

心迷法華轉﹐心悟轉法華。誦經久不明﹐與義作仇家。無念念卽正﹐有念念成邪。有無俱不計﹐長禦白牛車。

定是慧體﹐慧是定用。卽慧之時定在慧﹐卽定之時慧在定。猶如燈光有燈卽光﹐無燈卽暗。燈是光之體﹐光是燈之用。名𨿽有二﹐體本不殊。

欲求見佛﹐但識眾生。只爲眾生迷佛﹐非是佛迷眾生。自性若悟﹐眾生是佛﹔自性若迷﹐佛是眾生。自性平等﹐眾生是佛﹔自性儉邪﹐佛是眾生。

我心自有佛﹐自佛是眞佛。自若無心佛﹐何處求眞佛﹖故經云﹕心生種種法生﹐心滅種種法滅。凡夫卽佛﹐煩惱卽菩提。前念迷卽凡夫﹐後念悟卽佛。前念著境卽煩惱﹐後念離境卽菩提。

法融禪師

境綠無好醜﹐好醜起於心。心若不彊名﹐妄情何處起﹖妄情旣不起﹐眞心任偏知。

慧忠禪師

念想由來幻﹐眞性無終始。若得此中意﹐長波當自止。

人法雙淨﹐善惡兩忘。直心眞意﹐菩提道場。

神秀禪師

一切佛法﹐自心本有﹔將心外求﹐捨父逃走。

南嶽思大師

道源不遠﹐性海非遙﹐但向己求﹐莫從他覓。覓卽不得﹐得亦不眞。

天皇悟公

任性逍遙﹐隨綠放曠﹐但盡凡心﹐別無聖解。

本淨禪師

佛因心悟﹐心以佛彰。若悟無心﹐佛亦不有。道本無心﹐無心名道﹔若了無心﹐無心卽道。見聞知覺無障礙﹐聲香味觸常三昧。如烏空中只麼飛﹐無取無捨無憎愛。若會應處本無心﹐始得名爲觀自在。見道方修道﹐不見復何修﹖道性如虛空﹐虛空何所有﹖徧觀修道者﹐撥火覓浮樞。但看美傀儡﹐錢斷一齊休。

推眞眞無相﹐窮妄妄無形。返觀推窮心﹐知心亦假名。

善旣從心生﹐惡豈離心有。善惡是外綠﹐於心實不有。捨惡逆何處﹖

取善令誰守﹖傷嗟二貝人﹐攀綠兩頭走。若悟本無心﹐始悔從前咎。

南陽忠國禪師

靑夢夤綠﹐直上寒松之頂﹔白雲擔濘﹐出歿太虛之中。萬法本閒﹐而人自鬧。

眾生迷時結性成心﹐猶寒則水凝爲冰﹔眾生悟時釋心成性﹐猶暖則冰換爲水。

法法法﹐元無法﹔空空空﹐亦不空。靜喧語默本來同﹐夢裏何勞說夢﹖有用用中無用﹐無功功裏施功﹐還如果熟自然紅﹐莫問如何修種。

盤山積公

心月孤圓﹐光含萬象。光非照境﹐境亦非存。光境俱忘﹐復是何物﹖

大珠海公

若不隨聲色動念﹐不逐相貌﹐心解自然﹐能無事去。

《般若經》云﹕九類眾生﹐一身具足﹐隨造隨成﹐是故無明。爲卵生﹐煩惱包裹﹔爲胎生﹐愛水浸潤﹔爲濕生﹐欽起煩惱﹔爲化生﹐悟卽是佛。迷號眾生﹐菩薩以念念心﹐心爲眾生。若了念念﹐心體俱空﹐名度眾生也。智者於自本際上度於未形﹐未形旣空﹐卽知實無眾生得滅度者。

善鱸大士

有物先天地﹐無形本寂寥。能爲萬象主﹐不逐四時凋。

空手把鋤頭﹐步行騎水牛。人從橋上過﹐橋流水不流。

夜夜抱佛眠﹐朝朝還共起。起坐鎭相隨﹐語默同居止。纖毫不相離﹐如形影相似。欲識佛去處﹐祇這語聲是。

鑑貞揮師眼光隨色盡﹐耳識逐聲消。還源無別旨﹐昨日與今朝。夾山密公心本是佛因﹐念起而漂沈。岸實不移因﹐舟行而騖驟。

玄沙備公

鏡照諸像﹐不亂光輝﹔烏飛空中﹐不雜空色。

傅大士

水中鹽味﹐色裹膠靑﹐畢竟是有﹐不見其形。妄計因成執﹐迷繩謂是蛇﹔疑心生暗鬼﹐病眼見空花。一境𨿽無異﹐三人乃見差﹔了玆名不實﹐長禦白牛車。

法云白公

離朱有意﹐白浪徒爾滔天﹔象罔無心﹐明珠忽然在掌。

永明壽公

如隨色之摩尼﹐眾相現而本體不動﹔似應聲之山谷﹐羣響發而起處無合。

孤猿叫落中巖月﹐野客吟殘半夜燈。此境此時誰會得﹐白雲深處坐禪僧。

眞心自體﹐非言所詮。湛如無際之虛空﹐瑩若圓明之諍鏡。毀贊不及﹐義理難通。不可以有無處所窮其幽邇﹐不可以識智言詮譚其妙體﹐惟有入者只在心知。如搗萬種而爲香﹐熱一塵而已具足眾气﹔似入大海而澡浴﹐掬微滴而已用百川。

見性之時性本離﹐念非有念而可除。觀物之際物本無﹐形非有物而可遣。

滿眼見色﹐滿耳聞聲﹐不隨不壞﹐方了色聲正性。若墮聲色之門﹐卽墮凡夫﹔若壞色聲之相﹐卽入小乘。是以如來正眼﹐普照無遺﹐豈同凡夫相盲﹐二乘眇目﹐則逢綠不礙﹐觸境無生。

龐蘊居士

但願空諸所有﹐愼勿實諸所無。

水明壽公

眞源湛寂﹐覺海澄淸。絕名相之端﹐無能所之邇。最初不覺﹐忽起動心﹐因明起照﹐隨照立塵﹐如鏡現像﹐頓起根身﹐從此遺眞失性﹐執相徇名﹐積滯著之情塵﹐結相續之識浪。鎖眞覺於夢夜﹐沈迷三界之中﹔瞽智眼於昏衢﹐匍匐九居之內。向不遷境上虛﹐受輪回於無脫法中﹐自生系縛如春蠶作繭﹐似秋蛾赴燈﹐以二見妄想之絲﹐纏苦聚之業質﹔用無明貪愛之翼﹐撲生死之火輪。復有邪根外種﹐小智權機﹐不了生死之病源﹐罔知人我之見本﹐惟欲厭喧斥動﹐破相析塵﹐𨿽云味靜冥空﹐不知埋眞拒覺﹐如不辧眼中之赤靑﹐但滅燈上之重光﹐罔窮識內之幻一身﹐空避日中之虛影。斯則勞形役思﹐一喪力捐功﹐不異足水助冰﹐投薪益火。豈知重光在靑﹐虛影隨身﹐除病眼而重光自消﹐息幻質而虛影當滅。若能回光就己﹐反境觀心﹐佛眼明而業影空﹐法身現而塵邊絕。以自覺之智分﹐剖辟纏內之心珠﹐﹕用一念之慧鑄蓊昔塵中之見綱。此誠窮心之旨﹐達識之詮。

慈云蔥禪師

片月浸寒潭﹐微云映碧空。若於達道人﹐好个眞消息。一黃山輪公投赤水以尋珠﹐入荊山而覓玉。一從門入者不是家珍﹐認影迷頭豈非大錯﹖

天衣懷公

雁過長空﹐影沈寒水。雁無遺綜之意﹐水無畱影之心。

圭峯禪師

用則波騰海沸﹐全眞體以運行﹔體則鑑明水靜﹐舉隨綠而會寂。心無自相﹐托境方生﹐境水空由心故現。

智眞禪師

心本絕塵何用洗﹐身中無病豈求欲知是佛非身處﹐明鑑高懸未照時。

李長公

十世古今﹐終始不離於當念邊剎境﹐自他不隔於毫端。智凡不礙﹐狀多鏡以納眾形﹔彼此無妨﹐若千燈而共一室。

天臺觀公

高超名相﹐妙體全彰﹔迥出古今﹐直機獨客。握驪珠而鑑物﹐物物流輝﹔擲寶劍以揮空﹐空空絕迹。

雲門侃公

塵勞未破﹐觸境千差﹐心鑑圓明﹐絲毫不立。靈光皎皎﹐獨露眞常。今古兩忘﹐聖凡雙絕。到這里始能捲舒自在﹐應用無虧﹐出沒往還﹐人間天上。

大靜禪師

夜間閒坐﹐心念紛飛。卻將紛飛。卻將紛飛之心﹐以究紛飛之處﹐究之無處﹐則紛飛之念何存﹐返究究心﹐則能究之心安在﹖

能照之智本空﹐所緣之境亦寂。寂而非寂者﹐蓋無能寂之人也﹔照而無照者﹐蓋無所照之境也。境智俱寂﹐心慮安然。此乃還源之要道也。

見物便見心﹐無物心不現。十分通塞中﹐眞心無不邊。若心知識解﹐卻成顚倒見。睹境能無心﹐始見菩提固。

永嘉禪師

心與空相應﹐則譏毀贊譽何憂何喜﹖身與空相應﹐則刀割香塗何苦何樂﹖報與空相應﹐則施與劫奪何得何失﹖

心不是有﹐心不是無﹐心不非有﹐心不非無。是有是無卽墮是﹐非有非無非墮非。

絕學無爲閒道人﹐不除妄想不求眞。無明實性卽佛性﹐幻化空身卽法身﹖法身覺了無一物﹐本原自性天眞佛。五陰浮雲空去來﹐三毒永泡虛出沒。

寂寂生無記﹐惺惺生亂想。寂寂𨿽能治亂想﹐而還生無記﹔惺惺𨿽能治無記﹐而還生亂想。故曰﹕惺惺寂寂是﹐無記寂寂非﹐寂寂惺惺是﹐亂想惺惺非。

凡人多於事礙理﹐境礙心﹐常欲逃境以安心﹐遺事以存理﹐不知乃是心礙境﹐理礙事﹐但令心空境自空﹐理寂事自寂﹐勿倒用心也。

此法卽心﹐心外無法﹔此心卽法﹐法外無心。心自無心﹐亦無無心者﹐若將心無心﹐心卻反成有。

爲有貪愼癡﹐故立戒定慧。本無煩惱﹐焉用菩提。故祖師云﹕佛說一切法﹐爲除一切心。我無一切心﹐何用一切法﹗

竇持禪師

悟心容易息心難﹐息得心源到處閒。斗轉星移天欲曉﹐白雲依舊覆靑山。

陵郁山主

我有明珠一顆﹐久被塵勞關鎖。今朝塵盡光生﹐照破山河萬探。

佛日才公

城市喧繁﹐山林寂靜。𨿽然如此動靜﹐一﹟如生死不二。四時輪轉﹐物理自然。夏不去而秋自來﹐風不凍而人自爽。

廣慧禪師

佛爲無心悟﹐心因有佛迷。佛心淸淨處﹐云外野猿啼。

圓悟禪師

烏飛空境﹐烏過而空中還畱影否﹖魚遊浮境﹐魚逝而浮內尙遺迹否﹖聖心應物﹐亦復如是。

善勝禪師

揚聲止響﹐不知聲是響根﹔美影逃形﹐不知形爲影本﹔以法問法﹐不知法本無法﹔以心傳心﹐不知心本無心。

龍濟禪師

風動心搖樹﹐云生性起塵。若明今日事﹐昧部本來人。

翠竹黃花非外境﹐白雲明月露全身。頭頭盡是吾家物﹐信手拈來不是塵。

無著禪師

一葉扁舟泛渺茫﹐呈撓舞棹別宮商。雲山水月都拋部﹐贏得莊周一夢長。

云駛月運﹐舟行岸移。不知妄想之云﹐自非眞月﹔何動攀綠之舟﹐常泛覺岸靡移。

雲巖禪師

一翳在目﹐千華亂空﹔一妄在心﹐恆沙生滅。翳陰華盡﹐妄滅眞存。病差藥除﹐冰融水在。

颼谷投響﹐則毀譽共銷﹔月池浸色﹐則物我俱謝。

在欲渾無欲﹐居塵不染塵。百花叢內過﹐一襲不黏身。

景岑揮師

礙處非墻壁﹐通處役虛空。若人如是解﹐心色本來同。

晦堂禪師

愚人除境不除心﹐智者除心不除境。不知境本如如﹐觸目遇綠常鎭定。

南臺和尙

南臺靜坐一鑪香﹐終日凝然萬慮忘。不是息心除妄想﹐都緣無事可思量。

宗﹣禪師

美玉藏頑石﹐蓮華出淤泥。須知煩惱處﹐悟卽是菩提。

曰空祇爲破有﹐日有亦以除空。亦復以有息有﹐以空消空﹐乃至言語道斷﹐心思路絕﹐尙不名空﹐何曾號有﹖

仲宣禪師

凡聖本來不二﹐迷悟豈有殊途﹖非涅盤之可欣﹖非生死之可厭﹖但能一言了悟﹐不起坐而印證無生﹔一念回光﹐不舉步而徧周沙界。感而遂通﹐猶蟾光之映水﹔靜而吾應﹐若空谷之隨聲。論佛性則空﹐論佛心則實。有此實心斯佛性﹐不爲頑空﹔有此空性斯佛心﹐不爲著象。

紹悟揮師

一重山盡一重山﹐坐斷孤峯子細看。雲捲霧收山嶽靜﹐楚天空闊一輸寒。

智間揮師

秋月之輝﹐離喧始見﹔寒泉之響﹐入定乃聞。故動念失覺﹐息念冥眞。

種福果於耳根﹐開覺花於心地。

有爲𨿽僞﹐奔之則佛道難成﹔無爲𨿽眞﹐執之則慧性不朗。

孤峯長老

日用無非道﹐心安卽是禪。幽棲雲壑底﹐夢寐雪蓬邊。

惟寬揮師

眞修者不得勤﹐不得忘﹔勤卽近執著﹐忘卽落無明。

萬偃起而復破﹐水性常存﹔千燈明而復滅﹐火性原在。忘情之心不住於相﹐如湯消冰﹐冰湯俱盡﹐無可分別﹔觸境之心未能不動﹐如谷應聲﹐卽應卽止﹐無復有餘。

宗﹣揮師

秋潭月影﹐靜夜鐘聲﹐隨叩擊以無虧﹐觸波瀾而不散。

開先照禪師

諸人心心不停﹐念念無住﹐若能不停處停﹐念處無念﹐自合無生之理。

以一散萬﹐月墜萬川卽萬影﹔收萬歸一﹐水歸一壺惟一月。展則彌輪法界﹐收來毫髮無端。

玉泉遠禪師

一印印空﹐萬象收歸古鑑中﹔一印印水﹐秋蟾影落千江裹﹔一印印泥﹐細觀文彩未生時。

保寧禪師

三界惟心﹐萬法惟識。檻外云生﹐檐前雨滴。澗水湛如藍﹐山花開似錦。此時若不究根源﹐直待當來問彌勒。

佛鑑禪師

至道無難﹐惟嫌采擇。桃花紅﹐李花白﹐誰能融融只一色﹔紫燕語﹐黃鶯嗚﹐誰道關關只一聲。明鏡當臺﹐豈分靜躁﹖孤云出岫﹐寧系去畱。因妄說眞﹐眞無自相﹔從眞起妄﹐妄體本虛。妄旣歸空﹐眞亦不立。

智達禪師

境立心便有﹐心無境不生。境虛心寂寂﹐心照境冷玲。

於冰鏡中。見自己像﹐於燈月中見自己影﹐於山谷中見自己聲。

白圭兆禪師

空中飛烏﹐不知空是家鄕﹔水底遊魚﹐忘卻水爲性命。諸人請各立地﹐定著精神﹐一念回光﹐豁然自照﹐何異空中紅日﹗獨運無私﹐盤內明珠﹐不撥自轉。

琳公

其宗也離心意識﹐其旨也超去來今。離心意誠﹐故品萬類不見差殊﹔超去來今﹐故盡十方更無滲漏。當頭不犯﹐徹底無依。悟向朕兆未生之前﹐用在功勛不犯之處。

照覺白師

添一絲毫﹐如眼中著屑﹔臧一絲毫﹐似肉上剜瘡。

依法不依人﹐依義不依語﹐依智不依識﹐依了經義不依不了經義。

寒便向火﹐熱卽搖扇﹐饑時喫飯﹐困來打眠﹔所以道﹕趙州庭前柏﹐香巖嶺後松﹐栽來無別用﹐祇爲引淸風。

雲峯浚師

瘦竹長松滴翠香﹐流風疏月度微凍。不知誰住原西寺﹐每日鐘聲送夕陽。

風柯月渚﹐並可傳心﹔姻島雲林﹐咸提妙旨。

寶志和尙

妄身臨鏡照影﹐影與妄身不殊。但欲去影畱身﹐不知身亦本虛。身本與影不異﹐不得一有一無。若欲存一捨一﹐永與眞理相疏。愛若愛聖憎凡﹐生死海裹沈浮。煩惱因心故有﹐無心煩惱何居﹖不勞分別取相﹐自然得道須臾。

龍牙和尙

在夢那知夢是虛﹐覺來方覺夢中無。迷時恰是夢中事﹐悟後還同睡起夫。尋牛須訪邊﹐學道訪無心。邇在牛還在﹐無心道易尋。文益禪師一朵繭莒蓮﹐兩株靑瘦柏﹐長何僧家庭﹐何勞問高格﹖

同安禪師

枯木巖前差路多﹐行人到此盡蹉跎。鷺鷥立雪非同色﹐明月蘆花不似他。了了了時無所了﹐玄玄玄處亦須河。殷勤爲唱玄中曲﹐空裹蟾光撮得麼。

云頂山僧

閒坐冥然聖莫知﹐縱言無物比方伊。石人把板雲中拍﹐水女含笙水底吹。若道不聞渠未曉﹐欲尋其響你還疑。教君唱和仍須和﹐休問宮商竹與絲。

丹霞和尙

識得衣中寶﹐無明醉自醒。百骸𨿽潰散﹐一物鎭長靈﹐知境渾非體﹐神珠不定形。悟則三身佛﹐迷疑萬卷經。在心心可測﹐歷耳耳難聽。罔象先天地﹐玄泉出杳冥。本剛非鍛煉﹐元諍莫澄停。盤泊輪朝日﹐玲瓏映曉星。瑞光流不滅﹐眞气觸還生。鑑照崆峒寂﹐羅籠法界明。解語非關舌﹐能言不是聲。絕邊弭汗漫﹐無際等空平。見月非觀指﹐還家莫問程。識心心則佛﹐何佛更堪成。

通智禪師

眞我本有﹐迷之而無﹔妄我本無﹐執之而有。若要了心﹐無心可了﹔無了之心﹐是名眞心。眞妄交徹﹐卽凡心而見佛心﹔事理雙修﹐依本智而求佛智。

崇化贊師

印空印泥印水﹐平地寒濤競起。假饒去就十分﹐終是靈龜曳尾。

僧澹交題像

圖形期自見﹐自見卻傷神。已是夢中夢﹐更逢身外身。水花凝幻質﹐墨彩聚空塵。堪嘆余兼爾﹐俱爲未了人。

逐庵珠師

韋玉露垂靑艸﹐金風動白蘋。一聲寒雁過﹐喚起未醒人。

如日發焰帶微塵而共紅﹐非實紅也﹔如水澄淸含輕云而俱綠﹐非實綠也。

山谷公

袖僧命脈﹐古佛心宗。如諍月輸﹐出則萬波分影﹔如吹毛劍﹐用則千里無人。

欲火而以戒沃之﹐愼火而以定沃之﹐無明火而以慧沃之。靈泉混混﹐消除煩躁之衷﹔智水涓涓﹐灌漑淸凍之府。千江有水﹐一輸寶月映寒潭﹔萬井無姻﹐徧地金風吹玲面。

山堂浮師

埋胝一指頭﹐一毛拔九牛。華嶽連天碧﹐黃河徹底流。截著指﹐急回眸﹐靑箸笠前無限事﹐綠蓑衣底一時休。

覺海揮師

碧落諍無云﹐秋空明有月。長江瑩如練﹐淸風來不歇。林下道人幽﹐相看情共悅。𨿽然猶是建化門中事。作麼生是道人分上事﹐閒來石上觀流水﹐欲洗禪衣未有塵。

臨濟禪師

一念心疑﹐被地來得﹔一念心愛﹐被水來溺﹔一念心愼﹐被火來焚﹔一念心喜﹐被風來飄。若能如是辧得﹐不被境轉﹐便處處用境。

才涉唇吻﹐便落意思﹔直饒透脫﹐猶在沈淪。終日喫飯﹐未曾咬著一粒米﹐終日穿衣﹐未曾掛著一絲頭﹐才能變大地爲黃金﹐攪長河爲酥酪。

法爲禪師

法身無相﹐不可以聲音求﹔妙道無言﹐不可以文字會。縱使超佛越祖﹐猶落階梯﹔直饒說妙譚玄﹐終掛層齒。須是功勛不犯﹐影邊不畱﹐枯木寒巖更無津潤﹐幻人木馬情識皆空﹐方能垂手入酈﹐轉身異類﹐卻不道無漏國中畱不住﹐卻來煙塢外寒沙。

從論禪師

如明珠在掌﹐胡來胡現﹐漢來漢現﹐把一枝艸爲丈六金身﹐爲一枝艸用。

智明揮師題像

兩洗澹紅桃萼嫩﹐風搖淺碧柳絲輕。白雲影裏怪石露﹐綠水光中古木淸。噫﹗你是何人﹖

牧正禪師

華開瓏上﹐柳綻堤邊。黃烏調叔夜之琴﹐芳艸入謝公之句。何必見色明心﹐聞聲悟道﹐非惟水上覓嘔﹐已是眼中著屑。迷時須假三乘教﹐悟後方知一字無。

墮寵和尙

鏡凹照人瘦﹐鏡凸照人肥。不如打破鏡﹐還我舊面皮。

斷際禪師

念非忘塵而不息﹐塵非息念而不忘。忘塵而息息無能息﹐息念而忘忘無所忘。

大妄非愚﹐出眞不智。生之妄名眞﹐迷眞曰妄。豈有妄隨愚變眞﹐逐智回眞妄不差﹐智愚自異耳﹗故觀師云﹕迷眞妄念生﹐悟眞妄卽止。理

明則言語道斷﹐何言之能議﹖旨會則心行處滅﹐何觀之能思﹖故天臺云﹕口欲言而辭喪﹐心欲思而慮忘。

法法虛融﹐心心寂滅。本自非有﹐誰彊言無﹖何喧擾之可喧﹖何寂靜之可寂﹖若知物我冥一﹐彼此無非道場﹐何必徇喧雜於人問﹐散寂寞於空谷﹖是以釋動求靜者﹐僧柳愛扭也﹐離怨求親者﹐厭檻欣籠也。

若以知知寂﹐此非無綠知﹐如手執如意﹐非無如意手。若以自知知﹐亦非無綠知﹐如手自作拳﹐非是不拳手。亦不知寂寂﹐亦不自知知﹐不可爲無知﹐自性了然。故不同於木石﹐手不執如意﹐亦不自作拳﹐不可爲無手﹐以手安然﹐故不同於兔角。

前際無煩惱可除﹐中際無自性可守﹐後際無佛可成﹐是謂三際斷絕﹐是謂三業淸凍。

我一舉心﹐已屬過去﹔我心未舉﹐方明未來。非未來心卽過去心﹐現在之心復在何處﹖學者知一念才起﹐了不可得﹐是過去物﹐過去不有未來亦空﹐是未來佛﹐卽今念念不住﹐是現在佛﹐念念相應卽念念成佛﹐此是最初方便之門。

慧日禪師

一趨耀翻四大海﹐一拳拳倒須彌山。佛祖位中畱不住﹐又吹魚笛泊羅灣。

不用求心﹐惟須息見。三祖太師𨿽然回避金鉤﹐殊不知已吞紅錢。慧日且不然﹐不用求眞並息見﹐倒騎牛兮入佛殿﹐牧笛一聲天地寬﹐稽首曇眞个黃面。

布袋和尙

我有一布袋﹐虛空無掛礙。展開徧十方﹐人時觀自在。

一缽千家飯﹐孤身萬里遊。靑目睹人少﹐問路白雲頭。

白楊順師

好事堆堆疊疊來﹐不須造作與安排。落林黃葉水推去﹐橫谷白雲風捲回。寒雁一聲情念斷﹐霜鐘才動我山摧。白楊更有過人處﹐盡夜寒鑪撥死灰。

僧潤

了妄歸眞萬累空﹐河沙凡聖本來同。迷來盡是蛾投焰﹐悟去方如鶴去籠。片月影分千澗水﹐孤松聲任四時風o。直須密契心心也﹐始悟生平睡夢中。

黃龍和尙

古人一切方便﹐與諸人開个入路。旣得个入路﹐又須尋个出路。登山須到頂﹐入海須到底。登山不到頂﹐不知宇宙之寬﹔入海不到底﹐不知

滄海之深。旣知寬廣﹐又知淺深﹐一趨趨翻四大海﹐一摑摑倒須彌山﹐撒手到家人不識﹐鵲躁鴉嗚柏樹問。

安丕師

孤峯迥秀﹐不掛姻蘿。片月行空﹐白雲自在。見性不畱佛﹐悟道不存師。

對眼根之塵﹐如見夢時物﹐如觀幻化像﹔對耳根之塵﹐如聞空中風﹐如聽禽烏語﹔對意根之塵﹐如湯釋冰雪﹐如冶銷金鐵。

自在禪師

卽心卽佛是﹐無病求病句﹐非心非佛是﹐藥病對治句。

除亂而不滅照﹐守靜而不著空﹐行之有常﹐自得眞見。

不著色則著空﹐何以能非色非空﹖不住有則住無﹐安足道不有不無﹖無念禪師念本非有﹐念不必無﹐知是義者﹐是名無念。如人迷﹐故謂束爲西﹐方實不轉﹐無明迷。故謂心爲念﹐心實不動。

無牽纏者卽爲解脫﹐除煩惱者便獲淸凍。見五蘊皆空爲深般若﹐得一心寂滅是大涅盤。

大茅和尙

欲識諸佛性﹐向眾生心行中識取﹔欲識不凋性﹐向萬物變遷時識取。

起心欲息知﹐心起知更煩。若知知本空﹐知卽眾妙門。

從悅禪師

耳目一何淸﹐端居幽谷裏。秋風入古松﹐秋月生寒水。袖僧於此更求眞﹐兩个瑚孫垂四尾。自性無所﹐無所曰寂。人惟逐於前塵﹐念念相續﹐故不能當念而寂﹐回光返照﹐本地風光﹐瞥爾現前﹐一可忘六可消矣。

性空庵主

心法雙忘猶隔妄﹐色塵不二尙餘塵。百烏不來春又過﹐不知誰是住庵人。

眞俗雙泯﹐二諦恆存。空有兩忘﹐一味常顯。良以眞空未嘗不有﹐卽有以辧於空幻﹐有未始不空﹐卽空以明於有。不空之空﹐空而非斷﹔不有之有﹐有而不常。四執旣亡﹐百非斯遣。

水庵﹣禪師

藏身無邇更無藏﹐脫體無依便廝當。古鏡不勞還自照﹐澹姻和霧濕秋光。

證空便爲實﹐執我乃成虛。對病應施藥﹐無病藥還除。

長慶和尙

入道之門﹐須用止觀二法。夫理障礙﹐正知見﹐事障續諸生死。非大觀之法﹐安除理障﹔非大止之法﹐安能險事障。

因心悟道﹐道本非心﹐因目成明﹐明原非目。絕妄想而離執著﹐原其所無見德性而證如來。本其所有。以其所無﹔之理﹐解脫一切諸纏縛﹔以其所有之明﹐照破一切諸昏暗﹐則是大明一慧日矣。

圓覺禪師

遣迷求悟﹐不知迷是悟之鉗錘﹔愛聖憎凡﹐不知凡是聖之鑪精。祇如聖凡雙泯﹐迷悟兩忘﹐又作麼道半夜彩霞籠玉象﹐天明峯頂五云遮。

黃藥禪師

日升之時明徧天下﹐虛空未曾明﹔日沒之時暗徧天下﹐虛空未曾暗。明暗之境﹐自相淩奪﹐虛空之性﹐廓然自如。佛及眾生心亦如是。若觀佛﹐作淸諍光明相﹔觀眾生﹐作垢濁暗昧相。歷河沙劫﹐終不得菩提。

凡人皆逐境生心﹐若欲無境﹐當忘其心。心忘則境空﹐境空則妄滅﹐見善來相迎﹐亦無喜心﹐見惡相種種亦無布念﹐但自忘心同於法界﹐方得自在。

心無不存之謂照﹐欲無不泯之謂忘。忘與照一而二﹐二而一。當忘之時其心湛然﹐未嘗不照﹔當照之時纖塵不立﹐未嘗不忘。此眞忘眞照也。

張拙秀才

光明寂照徧河沙﹐凡聖含靈共我家。一念不生全體現﹐六根才動被云遮。斷除煩惱重增病﹐趨向眞如總是邪。隨順眾綠無堅得﹐涅盤生死是空華。

南華禺師

求生本自無生﹐畏滅何會暫滅。眼見不如耳見﹐口說爭似鼻說。

水中捉月﹐鏡裏尋頭﹐刻舟求劍﹐騎牛覓牛。空華陽焰﹐夢幻浮嘔﹐一筆勾下﹐要休便休。已歌社酒村田樂﹐不風流處自風流。

佛與眾生﹐原無分別。悟者心能轉物﹐物物歸心﹐卽是諸佛。迷者皆心向物﹐妄隨物轉﹐卽是眾生。

無垢子

三世諸佛﹐盡在自己身中﹐因气習所昧﹐境物所轉﹐便自迷了。若於心無心﹐便是過去佛﹔寂然不動﹐便是未來佛﹔隨機應物﹐便是現在佛﹔淸諍無染﹐便是離垢佛﹔出入無得﹐便是神通佛﹔到處優遊﹐便是自在佛﹔一心不昧﹐便是光明佛﹔道念堅固﹐便是不壞佛﹔變化多方﹐惟一眞爾。

法常禪師

佛從無爲來﹐滅向無爲去。法身等虛空﹐常住無心處。有念歸無念﹐有住歸無住。來爲眾生來﹐去爲眾生去。淸諍眞如海﹐湛然體常住。智者善思惟﹐更勿生疑慮。

佛體本無爲﹐迷情妄分別。法身等虛空﹐未曾有生滅。有綠佛出世﹐無綠佛入滅。處處化眾生﹐猶如水中月。非常亦非斷﹐非生亦非滅。生亦未曾生﹐滅亦未曾滅。了見無深處﹐自然無法說。

報恩逸公

演若達多認影迷頭﹐豈不擔頭覓頭。正迷之時﹐頭且不失﹔及乎悟去﹐亦不爲得。何以故﹖人迷謂之失﹐人悟謂之得。得失在乎人﹐何關於動靜。

淸涼國師

至道本乎其心﹐心法本乎無住。無住心體性相寂然﹐非有非空﹐不生不滅﹐求之而不得﹐棄之而不離。迷現量則惑苦紛然﹐悟眞性則空明廊徹。𨿽卽心卽佛﹐惟證者方知。然有證有知﹐則慧日沈沒於有地﹔若無照無悟﹐則昏云掩蔽於空門。惟一念不生﹐則前後際斷﹐照體獨立﹐物我皆如。無迷悟更依眞妄相待。若求眞去妄﹐猶奔影勞形。若體妄卽眞﹐似處陰息影。若無心妄照﹐則妄慮都捐。若任運寂知﹐則眾行爰起。是以悟寂無寂﹐眞知無知。以知寂不二之一心﹐契空有雙融之妙理﹐無住無著﹐莫攝莫收﹐是非兩忘﹐能所雙絕﹐斯絕亦寂﹐則般若現前。心心作佛﹐無一心而非佛心﹔處處成道﹐無一塵而非佛國。故眞妄物我﹐舉一全收﹐心佛眾生﹐渾然齊致。是知﹕迷則人隨於法﹐法法萬差而人不同﹔悟則法隨於人﹐人人一智而融萬境。言窮慮絕﹐何果何因﹖體本寂寥﹐孰同孰異﹖惟忘懷虛朗﹐消息沖融﹐其猶透水月華﹐虛而可見﹔無心鑑像﹐照而常空矣。

法眞禪師

柳色含姻﹐春光回秀﹔一峯孤峻﹐萬卉爭妍。白雲澹濘已無心﹐滿目靑山元不動。漁翁垂釣﹐一溪寒色未曾消﹔野渡無人﹐萬古碧潭淸似鏡。

影由形�﹐響逐聲來﹐除煩惱而趣涅盤如去形。

希明禪師

林葉紛紛落﹐乾坤報早秋。分別西祖意﹐何用更馳求﹖若人深明此旨﹐洞達其源﹐乃知動靜施爲﹐行住坐臥﹐頭頭合道﹐念念朝宗。祖不云乎﹖迷生寂亂﹐悟無好惡﹐得失是非﹐一時放卻。如是則誰是誰非﹐誰迷誰悟﹐自是諸人獨生異見﹐觀大觀小﹐執有執無。靈根獨耀﹐不肯承當﹔心月孤圓﹐自生違背﹐何異家中捨父﹐衣內忘珠﹖致使菩提路上荊棘成林﹐解脫空中迷雲蔽日。

兜率禪師

龍安山下﹐道路縱橫﹔兜率宮中﹐樓閣重疊。𨿽非天上﹐不是人問﹐到者安心﹐全忘諸念。善行者不移雙足﹐善入者不動雙扉﹐自能吠傲姻夢﹐誰管坐消歲月。𨿽然如是﹐且道還有向上事也。無艮久日﹕莫教推落巖前石﹐打破下方蓋日云。

道英禪師

據道而論﹐語也不得﹐默也不得。直饒語默兩忘﹐亦沒交涉。何故﹖古佛光明﹐先德風彩﹐一一從無欲無依中發現。或時孤峻峭拔竟不可拔﹐或時含融混合了無所睹﹐終不樁定一處﹐亦不系系兩頭﹐無是無不是﹐無非無不非﹐得亦無所得﹐失亦無所失﹐不曾隔越纖毫﹐不曾移易絲髮﹐明明古路﹐不屬玄微﹐睹面擎來﹐瞥然便過﹐不居正位﹐豈落邪途﹖不趨大小﹐那蹈小徑﹖回首不逢﹐觸目無對﹐一念普觀﹐廓然空寂。此之宗要﹐千聖不傳。直下了知﹐當處超越。是知赤灑灑處想麼卽易﹐明歷歷處想麼還難。若是本分手腳﹐放去無收不來底。一一放光現瑞﹐一一削邇絕綜。機上了不停﹐語中無可露﹐徹底攪不渾﹐通身撲不碎﹐畢竟是个甚麼﹖得恁麼靈﹖得恁麼奇特﹖諸仁者休要識渠面孔﹐不用安渠名字﹐亦莫覓渠在所。何故﹖渠無在所﹐渠無名字﹐渠無面孔。才是一念追求便隔十生五生﹐不如放教自由﹐要發便發﹐要住便住﹐卽天然非天然﹐卽如如非如如﹐卽湛寂非湛寂﹐卽敗壞非敗壞﹐無生戀無死畏﹐無佛求無魔布﹐不與菩提會﹐不與煩惱俱﹐不受一法﹐不嫌一法﹐無在無不在﹐非離非不離﹐若能如是﹐見得釋迦自釋迦﹐達摩自達摩。

臺悶徽師

八萬四千波羅密門﹐門門長開﹔三千大千微塵諸佛﹐佛佛說法。不說有﹐不說無﹐不說非有非無﹐不說亦有亦無﹐何也﹖離四句絕百非。相逢舉目少人知。昨日霜風漏消息﹐梅花依舊綴寒枝。

慧林受師

不是境亦非心﹐喚作佛時也陸沈。个中本自無階級﹐切忌無階級處尋。總不尋﹐過猶深﹐打破雲門飯袋子﹐方知赤土是黃金。

無生訣經竟

大明萬曆三十五年﹐歲次丁未上元吉日﹐正一嗣教凝誠志道闡玄弘教大眞人掌天下道教事張國祥奉旨校梓。

