

漢天師世家

經名﹕漢天師世家。明張正常撰。四卷。底本出處﹕《萬曆續道藏》。

漢天師世家卷之一

漢天師世家序

嗣漢四十二代天師張眞人﹐以《世家》一卷﹐命上淸道士傅同虛徵濂序其首。簡濂聞古者名世諸臣史官﹐必爲序其世系﹐表次以傳﹐所以惇本始﹐昭功伐也。屍於神明之冑理﹐有不可得闕者。今所輯《世家》﹐祖始於畱文成侯﹐而其上則無聞焉。濂因據氏族掌書補之﹐復用史法略載其相承之緒﹐使一閱輒知大都﹐而其詳別見於左方。云序曰﹕張出自姬姓﹐軒轅子靑陽氏第五子揮弓矢﹐正始造弓矢﹐張羅以取禽獸主祀弧星﹐世掌其職﹐賜姓張氏。周宣王時﹐有卿士張仲﹐其後裔事晉爲大夫。張侯生老﹐老生君巫﹐君巫生趨﹐趨生骼﹐其孫曰抑。朔至三卿分晉﹐張氏事韓﹐韓相開地﹐相韓昭侯﹐宣惠王。襄王開地生平﹐相釐王﹐悼惠王。平生良﹐字子房﹐漢太傅畱文成侯﹐居沛之丰邑﹐生二子﹐侍中辟疆及不疑。不疑嗣侯生二子典高﹐典生默﹐默生大司馬金﹐金生陽陵公千秋﹐千秋字萬年﹐萬年生嵩﹐嵩生五子﹐壯贊彭睦述其後﹐多以功烈著傳。至於唐﹐列爲安定﹐範陽﹐太原﹐南陽﹐燉煌﹐修武﹐上谷﹐沛國﹐梁國﹐榮陽﹐平原﹐京兆等四十三望族﹐中出宰相凡十七人。高生通﹐通生無妄﹐無妄生裏仁﹐裏仁生皓﹐皓生綱﹐綱生桐梧眞人大順﹐大順生漢天師道陵﹐是爲玄教之宗。其傳緒悠長﹐倍前望族之盛﹐論者弗察見畱侯再世國除﹐卽意其絕嗣﹐殊不知流裔南北﹐如斯之繁也。道遠字輔﹐漢建武十年生於昊之天目山。曁長﹐博習旱書﹐從學者千餘人。尋中直言﹐極諫科拜巴郡江州令﹐棄官隱洛陽北郁山﹐修煉形之衛。章帝以博士徵﹐不赴。和帝卽位﹐召爲太傅﹐封冀侯﹐亦不就。乃杖策遊淮﹐入鄱陽﹐上龍虎山﹐合九天神丹。訪西仙源﹐獲制命五嶽﹐攝召萬靈及神虎祕文於壁魯洞。俄往嵩山石室﹐得黃帝九鼎書。及其道成﹐聞巴蜀沙气爲人害﹐銳意入蜀。初居陽平山﹐遷鶴嗚山﹐感玄元老君﹐屢授以經錄之法﹐於是分形示化﹐復立二十四治﹐增以四治﹐以應二十八宿。妖厲爲之衰熄﹐如發咸泉﹐破鬼城之事甚多﹐不能備載。永壽二年﹐復遷渠亭山﹐出三五斬邪雌雄劍二﹐陽平治都功印一﹐授嗣天師衡﹐使世世相傳﹐乃乘雲上升﹐壽一百二十又三云。衡字靈眞﹐有長材﹐韶徵黃門侍郎﹐辭隱居陽平山﹐誓以忠孝導民﹐君子謂其有繼宗開緒﹐納俗安善之功。衡生系師魯﹐字公棋﹐益鉆前人之烈﹐以道術教人﹐自號師君。其來學道者﹐授以道業﹐已信﹐號祭酒﹐皆教以誠信不欺詐。有病者﹐自首其過。後設義倉﹐置義米內其中﹐任人量腹取飽﹐過取則有禍﹐人歸者日益眾﹐遂居漢中﹐詔授鎭民中郎將﹐領漢寧太守。其後歸魏太祖﹐拜鎭南將軍﹐封聞中侯﹐五子皆爲列侯﹐女歸太祖子彭祖。魯卒﹐追謐原侯。生盛﹐字元宗﹐魏太祖封都亭侯﹐弗受。始自漢中還龍虎山﹐遇三元日﹐升壇傳錄盛生昭成﹐字道融﹐端坐石室﹐虎豹逢之皆伏。曁化去﹐或見騎鶴遊空中﹐啟冢聽之﹐惟冠履畱耳。昭成生樹晉﹐安帝召之﹐不至。樹生回﹐回生迥﹐迥生符﹐符生祥﹐字麟伯﹐隋洛陽尉﹐能吐丹眞掌中﹐光芒穿室﹐復吞之。祥生通玄﹐歲大疫﹐以標植水中﹐汲飲者咸愈。通玄生恆﹐唐高宗問治國﹐恆對曰﹕能無爲﹐則天下治矣。上嘉之。恆生光﹐光生慈正﹐慈正生士龍。士龍忘玉印長安酒家﹐一少年盡力舉之﹐不動。明日﹐士龍吠擭去。士龍生應韶。應韶生頤﹐頤生士元﹐字仲良﹐瘠而多髯﹐居應天山四十年。山多虎﹐人莫敢謁焉。每大風雨﹐遙見乘黑龍往來諸峯問。士元生修﹐修生諶﹐諶生秉﹐一字溫甫﹐目光如電﹐夜能視物。嘗負劍行山澤問﹐叱一老樹﹐雷卽震烈﹐擊死二巨蟒及小蛇百餘。秉一生善﹐善生季文﹐五代之季﹐受其錄文者頗眾﹐乃鑄鐵環券數萬繼之。季文生正隨。宋大中祥符八年﹐召見﹐賜號曰眞靜先生。後凡稱先生者皆賜號也。吏部尙書王欽若爲奏﹐立授錄院。正隨生澄素先生乾曜﹐乾曜生虛白先生嗣宗﹐嗣宗生象中﹐字拱辰。生三月﹐能行﹐五月﹐能言。七歲朝京師﹐賜以紫衣﹐象中生葆光先生惇復﹐惇復無子﹐從子葆眞先生景端嗣﹐景端亦無子﹐從弟虛靖先生繼先嗣。繼先字嘉聞﹐五歲不能言﹐聞雞嗚﹐忽失嘆賦詩﹐人異之。崇寧初﹐懈坊﹝池水溢﹐遣使者召見﹐書鐵符投之﹐怒雷礫蛟﹐蛟死水裔。一日﹐隨上入寢殿﹐宮嬪競以扇求書。繼先以經語書之﹐皆密契其意﹐中舉一握﹐稽首書曰﹕保鎭國祚﹐與天長存。乃上所禦者也﹐上奇之。命檮雨﹐三日乃止。授太虛大夫﹐不拜。詔江東漕臣﹐卽山中度地﹐遷建上淸觀﹐改爲上淸正一官。從其學道者﹐常數十百人。靖康初﹐上復召。時金人犯汴﹐行至泗州天慶觀﹐索紙筆寫詩﹐隱幾而化﹐葬於龜山之麓。後十六年﹐西河薩守堅遊靑城山﹐相遇於峽口。繼先以書一封﹐赤烏一隻﹐令達嗣天師。嗣天師家大驚﹐使人啟龜山之定﹐惟一烏存。繼先無嗣﹐以象中之孫時修嗣。時修日﹕吾從子也﹐烏得後之。眾曰﹕法挽所在﹐孰得而辭。乃從。時修生正應先生守眞﹐守眞在母胎﹐歷十九月始產。毗陵有妖﹐憑樹詔劾之。一夜﹐風雷拔去。復定江濤衝決﹐高宗賜以象簡﹐寶劍﹐《淸靜》《陰符》二經。守眞生景淵﹐景淵生慶仙。張公洞有井﹐甚深﹐慶仙戲折木葉擲之。俄波濤騰湧﹐有一老翕從中出﹐慶仙訶戒之而去。慶仙無子﹐從子觀妙先生可大嗣﹐可大守眞之曾孫﹐其祖伯璃﹐父天麟﹐皆嘗攝教事。鄱陽水漲﹐壞民盧無數﹐袁提刑甫請可大治之﹐通死一大白蛇﹐水遂平。又遇旱煌﹐可大榮之﹐雨作而煌噎。劫授提舉三山符錄﹐兼禦前諸宮觀教門公事﹐主領龍翔宮。時當宋季﹐元世祖聞其神異﹐密遣問使訊之。可大授以靈詮﹐且謂使者曰﹕善事爾主﹐後二十年﹐當混一天下。逮至元十三年﹐果驗。可大生宗演﹐字世傳﹐長而穎異。世祖平宋﹐憶其父言有徵應﹐遣兵部郎中王世英﹐刑部郎中蕭郁寶詔召之﹐賜玉冠﹐玉圭﹐授以演道靈應沖和眞人之號﹐仍給三品銀印﹐令主江南道教事﹐俾自出牒度人爲道士。宗演生與棣﹐字國華。世祖時﹐宣授體玄弘道廣教眞人﹐賞責優渥﹐竟卒於京師。與棣無子﹐弟與材嗣。h與材字國梁﹐元貞初﹐入見大明殿﹐制授太素凝神廣道大眞人。大德二年﹐海盥﹑盥官兩州潮水大作﹐沙岸百里﹐蝕嚙殆盡﹐延及州城下。與材投鐵符於水﹐符躍出者三﹐雷電晦冥﹐殲怪物魚首龜身﹑其長丈餘﹐堤復故常。五年冬﹐無雪。上曰﹕冬無雪﹐民間得無有災害乎。與材爲建壇檮之。是夜﹐雪下盈尺。上大喜﹐命近臣賜酒日﹔卿能感通神明﹐一至此耶。八年﹐錄平潮功﹐加授正一教主﹐兼主領三山符錄﹐給以銀印﹐視二品。九年﹐崇明州海堤崩﹐俾弟子持符往劫之。民夢有神塡海者﹐遂安。至大初﹐加賜寶冠金服﹐制授金紫光祿大夫﹐封畱國公﹐給以銀印﹐視一品。與材生太玄子嗣成﹐其道行顯著﹐褒賜於朝者﹐不臧父風。嗣成卒﹐弟嗣德嗣。嗣德卒﹐子正言嗣。正言卒﹐太玄之子正常嗣。字仲紀﹐卽今天師。國朝﹐六覲京師。洪武初﹐制授正一嗣教護國闡祖通誠崇道弘德大眞人﹐領道教事﹐給以銀印﹐視二品﹐賜白金及金欄法衣。贈其父大玄弘化明誠崇道大眞人﹐母胡氏﹐封恭惠慈順淑靜玄君。復寵以褒文﹐稱其瞳樞電轉﹐法貌昂然﹐時以爲榮。蓋應代相傳﹐以眼圓而巨者﹐爲玄應。故上因及之云濂。聞文成侯年少時﹐學禮淮揚﹐束謁蒼海君。蒼海君﹐先儒學士﹐以爲海神是也。後又見異人黃石公下那圯上﹐則其未達之際﹐固已能交通於神明。至其晚年﹐名遂功成﹐乃欲辟穀從赤松子遊﹐實其初志﹐非曰托之以自逃也。故其九傳至漢天師﹐感慕興起﹐學輕舉延年之術﹐被除陰慝﹐一以善道化民。而嗣師系師繼之修﹐其業而弗墜﹐惟恐有人橫遭夭闕者。當漢之季﹐天下云擾﹐惟巴蜀之間﹐民生晏然﹐行者不曩糧﹐居者不捍關﹐官府賴以成治﹐如此者垂三十年﹐其功之及物﹐可謂侈矣。宜其世有令人出裨至化﹐奚過�o諸侯之國﹐天之報施﹐不亦彰明者哉。或者專歸於名山神气之所秀結﹐故能演迆盛大如斯﹐其論亦淺矣。嗚呼﹐文成侯子孫﹐南北在在有之。其以功烈顯著者﹐小則光法從﹐大則至宰輔﹐非不光明俊偉也。曾未幾何﹐降爲皂隸者﹐有不兔焉。其視玄裔相仍﹐歷千二百有餘歲而未已者﹐爲何如﹐蓋必有其道矣。嗣是而興者﹐尙知勗哉﹐尙知勗哉。

洪武九年正月十五日翰林侍講學士中順大夫知制誥同修國史兼太子贊善大夫金藥宋濂撰

。此處一字﹐底本不淸。

序二

武王克商﹐封國八百﹐考之於史﹐厥後可徵者﹐可以指數也﹐卓然不泯其世﹐惟宋魯齊晉昊楚燕趙陳杞管蔡而已。若其宗祀﹐與周並傳﹐又惟燕齊而已。漢初之豪傑並起﹐從高帝驅馳於中原﹐天下旣定﹐高帝裂地以封之﹐大者王﹐小者侯﹐凡百有餘人。訖於孝武后之元年﹐僅五六十年﹐克有終者﹐十無八九矣。孝宣錄其子孫﹐多出傭保之中﹐降及孝成﹐不絕如棧﹐烏在其爲。黃河如帶﹐泰山如礪﹐國以永存﹐及苗裔也。由是觀之﹐系緒悠長﹐莫若孔子﹐其次莫若漢天師。孔子以卒之﹐又明年﹐卽其故宅爲廟祀之。至唐武德而國子歐﹝有廟﹐至開元而郡邑有廟﹐天下通杞之。常以宗子一人襲封爵﹐奉祭祀。在漢日褒成候﹐在宋日衍聖公﹐至今遵之焉。其支庶在曲阜﹐及散處四方者﹐偉然以科目自致仕宦﹐通顯功業﹐表表當世者﹐代不乏。漢天師系出畱文成侯﹐文成則軒轅氏第五子揮之後也。由揮若干﹐傳至文成侯﹐由文成侯九傳至漢天師。由漢天師到於今﹐千二百有餘歲﹐而傳世四十有三﹐肖子詁孫﹐輝連響接﹐咸克濟美﹐以光裕於前﹐有國者﹐罔不崇尙而褒異之。神明之冑﹐繩繩乎其未有紀極。張氏與孔氏﹐豈不差似哉﹐何彼之泯滅無聞者眾﹐而此之世彌久而益振也﹐則其故有不可不知者矣。蓋自周衰﹐王者不作﹐諸侯暴橫﹐桀驚之徒﹐鼓其虐以毒天下﹐民用顚臍﹐甚於鋒水之害。賴孔子出﹐修儒術以達王道﹐撥亂世而反之正﹐始獲胥匡以生。又以治天下之大經大法﹐筆之爲書﹐乘式百代。天以之而道明﹐地以之而理察﹐人以之而極立。三才旣奠﹐萬化乃成。詩書仁義之澤﹐天地相爲終始﹐則其祚眞之昌大﹐所謂盛德百世祀者也﹐何獨漢天師而異是乎。漢天師與孔子﹐𨿽道不同﹐然其制煉形魄﹐品配陰陽﹐斟酌元化﹐交通神明﹐捍大災﹐禦大患之爲務。妖孽由之而不作﹐疵癘由之而不生﹐疾苦由之而安全﹐夭闕者由之而壽考。其於斯世斯民﹐亦可謂有大造矣。天之封培其後﹐俾食其德﹐固自報施之理﹐殆亦日﹕張氏之門﹐善繼善述﹐世有其人﹐則𨿽天災流行﹐無世無之﹐又何患焉。斯民也﹐回永有依估哉。繼今而起者﹐思祖宗之積累﹐如彼上天之屬望。如此毅然以匹休對揚自任﹐則大書特書﹐又將什百於此矣。其《世家》一卷﹐四十二代天師制﹐授正一嗣教護國闡祖通誠崇道弘德大眞人﹐命其徒創造之。故翰林承旨﹐宋先生濂序之。今天師無爲子﹐謂行之也遠﹐由言之也文﹐修飭潤色之﹐將摹刻傳於世﹐不鄙伯衡﹐使爲後序。觀無爲子注意此編﹐其於紹隆前烈﹐以世其家遺餘力乎。此其所以蒙一人之眷﹐副四眾之望﹐而克增玄教於九鼎之重者﹐與伯衡。誠不敢自附宋先生之後﹐然雅故於無爲子﹐非一日是用﹐忘其僭﹐而以此爲序。

洪武庚午五月丙申前史官眉山蘇伯衡撰

序三

曩予柄玄崖﹐夢老子與之譚道﹐竊有感於赤松之遊﹐而不知嗣教者。奚若玆予之金陵﹐帆瀉匡廬之下﹐倏爾﹐張眞人舟且近﹐晚泊。相揖罐﹐若夙結已。出《漢天師世家》一帳視予﹐且日﹕願子一言以焜懼我先世也。不佞﹐受而讀之﹐嘆日﹕宋太史之筆不朽﹐則又奚益焉。無已﹐則聞天地之道﹐貞夫一者也。𨿽晦蝕崩竭﹐其或然之數﹐不可必而淸寧者﹐未嘗毀。大上得此以主張﹐道教正一眞人得此﹐益衍大上之緒。故靈气托於後之人﹐而神妙用歷千百餘年﹐握玄化如一日﹐夫誰測其所以然﹐若日符錄可制鬼神﹐禦災患﹐靖妖氛﹐有功於國家﹐天使之昌其世也。倘其然邪﹐抑其餘焉耳矣。張心湛君之光昭先業也﹐其契於眞一可想。異日﹐有王子吹簫而過龍山也﹐則以予夢老子之譚証之﹐張君得母意乎。張君曰﹕敢不世守子之言行﹐且瞻紫气於龍山之巓矣。

賜進士出身三部尙書郎兩奉詔起靑原駱洞主人王德新撰

序四

方今寓內﹐譚世家者﹐疇弗以孔氏稱最﹐等而而論之﹐漢天師殆孔氏坍何者。夫漢天師道陵者﹐畱文成侯苗裔也。文成侯授書黃石﹐辟穀而倡赤松遊﹐所爲浚道教之源﹐蓋有其自。歷五代﹐道陵祖師興蘊太上之心﹐學發造化之玄機﹐修眞龍虎﹐直以道德爲宗﹐神明爲母﹐淸靜爲師﹐太和爲友。叱喫風雲﹐步三臺而斡旋宇宙﹐吸呼霆電﹐仗星劍而蕩滌氛塵。興於漢﹐弗止於漢歷唐宋以逮我明﹐封誥之錫﹐代炳蔚焉。號尊正一爵等公侯﹐而媲美之微﹐直師祖一世之榮哉。迄今五十世﹐由萬萬世而道化之流衍子孫﹐最最乎其不泯﹐則所謂世家﹐非耶不庶幾哉。孔氏坪耶﹐或者以運符章﹐役鬼神﹐輒舉而歸之幻妄。噫﹐斯淺之乎。觀天師者也﹐詛知其食六气而丹成白石﹐涵三極而道會玄元﹐固有先天地之始﹐不知其所縣始﹐後天地之終﹐不知其所縣終﹐奚啻世家之足云偉也。奇遊勝境﹐獲天師世家書﹐可無贊焉﹐以揚其盛﹐是故爲之序。

萬曆丁酉春仲月賜進士出身侍經筵雲南道監察禦史豫章諭文偉撰

序五

漢天師旣傳國累世﹐歷唐宋入明﹐復世掌道教﹐被天下。然而釋之傾﹐儒之詆﹐往往而是。夫我高皇帝神武﹐庸詛詭於春秋大一統之旨﹐顧追爲二十天師﹐賞錄其嗣褒顯之。邇漢迄於今﹐蓋其盛梵﹐與孔氏相終始﹐斯固不可以智力誣哉。世未有千百撰而未定者也﹐猥以符錄役鬼神﹐當之而止鬼神﹐故悄悅無羈飲乎。其有而無也﹐似而非也﹐厥有光景﹐風輒引去﹐執之皆鬼神﹐不執之皆道﹐故謂符錄不足役鬼神﹐妄也。然夫人而能符錄也﹐符錄盛於寇謙之﹐杜光庭﹐而不再世也。天師之歷五十代昌﹐其究無極﹐其大道綿邈﹐要自有不可知者在。不然𨿽漢高唐文之烈﹐今其裔有可考者乎。故玄光《辯惑諭》﹐李《膺蜀記》之妄詆不足玷﹐輔漢《化胡經》﹐不足尊﹐伯陽皆妄也。吾直以其世系之盛﹐能與仲尼聖冑坍﹐豈偶然耶。《天師世家》一恢﹐洪武中﹐四十二代天師徵序於金藥宋太史先生﹐次其事大都甚悉。越二百餘年﹐而五十代天師識予﹐京邸一見﹐罐甚。已而入覲道昊門﹐輒過予﹐蓋彬彬儒雅有道﹐忽千里馳書﹐徵序其帳。蓋洪武迄嘉靖﹐凡八代事邊。予老而好道﹐篤然不敢黨而攻傳釋夫三教﹐詛非同歸者哉。

萬曆癸巳秋昊郡周天球述

漢天師世家序卷之一竟

漢天師世家卷之二

賜進士通議大夫工部左侍郎安仁張鐵校

天師世傳引

天師之號﹐見於《素問》《莊子》﹐蓋謂有道者之極稱。老聰子言《道德》於周祖天師者﹐天師倡正一教於漢﹐而張氏號今四十八代矣。傳代歷歷﹐何其詳哉。千五百年﹐盛衰相因﹐廢興相尋﹐未有如張氏一姓之獨靈長也。豈非萃山川之秀﹐合天人之鈔而克然哉。垂裕後昆﹐吾莫知其已矣。

祖天師﹐諱道陵﹐字輔漢﹐沛丰邑人也。九世祖良﹐遊下那﹐圯上黃石公授之以書﹐後從漢高祖取天下﹐以功封畱侯。語帝日﹕臣願棄人問﹐事從赤松子遊。不疑子高卒謐文成侯。嗣侯子不疑高子通﹐通子無妄﹐裏仁﹐裏仁子皓爲桐相眞人皓子綱﹐天師父也。無妄子綱子大順母夢神人北斗魁星中降至地﹐長丈餘﹐衣繡衣﹐授以香艸﹐日﹕薔薇也。旣覺衣服居室﹐皆有異香﹐經月不散﹐感而有娠。漢建武十年正月十五夜﹐生於昊之天目山。黃﹐蕾買覆室﹐紫气盈庭﹐室光如晝。昔之香气復聞﹐身長九尺二寸﹐龐眉廣顆﹐朱頂綠睛﹐隆準方頤﹐目三角﹐美髭髯﹐垂手過膝﹐龍踞虎步﹐望之儼然。七歲讀老子書﹐卽了其義。於天文地理圖書讖緯之祕﹐咸貫通焉。以及墳典﹐所覽無遺﹐從學者千餘人。天目山南三十里﹐西北八十里﹐皆有講誦之堂﹐臨安神山觀﹐余杭通仙觀﹐卽其地也。後自浙瑜淮﹐涉河洛入蜀山﹐得煉形合气之書﹐辟穀少寐。永平二年﹐二十五歲﹐以直言極諫科中之﹐拜江州令。謝官歸洛陽北郁山﹐修煉三年﹐有白虎銜符至座隅。建初五年﹐章帝徵﹐不起。﹑水元初﹐和帝徵爲太傅冀縣侯﹐三詔不就。遊淮﹐居桐相太平山。獨與弟子王長﹐從淮入鄱陽﹐登樂平雩子。山神拜於道﹐願受驅策命﹐廟食峯﹐煉丹其問。山神知覺而雙鶴導其出入遂棄其地天神丹﹐丹成而龍虎見。山因以名。時年六十餘﹐公明﹐從黑虎沂流入云錦山餌之益壯﹐有神人自稱趙詣前日﹕願永護丹肩曁訪西仙源﹐得制命五嶽檄﹐得《三皇內文》﹐召萬靈及神虎祕文於壁魯洞。復往嵩山石室《黃帝九鼎丹書》及《太淸丹經》。乃日﹕昔禹平水土爲災﹐當往除之。初﹐居陽平山上授以經綫之法。次登西城山憚以降五帝。或告日﹕西城白虎神飲人血大蛇﹐上死戒澤功垂萬世。今地道失寧﹐﹐吾徒無益﹐以人爲祭﹐嗚則山谷震誅之湧泉復居葛瓚山眞多﹐北平修九眞之法輕身之術﹐道功未立。聞巴蜀沙气﹐得出入水火之鈔﹐及養神還鶴嗚山。漢安元年壬午上元﹐感太上垂車駕五白龍降吾昔爲尹喜說經煉九益焚山妖厲不感太築壇召而戒之。梓州產噓气數里﹐中者輒﹐秦中﹐昌利﹐隸﹐稠梗﹐渠亭諸山﹐﹐謂日﹕今命汝溥度含靈﹐吾當於此建立二十四治﹐分命仙曹﹐世人罪福死生。今經多劫主掌職司六天稽竅血食鬼神﹐率據其所﹐人鬼不分﹐汝其復治之。今授汝三五都功諸品經錄﹐次授三五斬邪雌雄劍﹐玉印魚鬣衣﹐二儀交泰冠﹐通天玉簡﹐千日後﹐會闈苑。天師拜謝。漢安二年七月一日﹐登靑城山。山有鬼城﹐鬼市﹐鬼眾﹐分爲八部﹐日爲民害﹐各有鬼帥領之。及至﹐鬼帥率其屬﹐迎敵天師。以丹筆書空﹐鬼眾立僕﹐招之復起﹐或反風而火焚﹐或揭日而霧散﹐限以泰山﹐壓以巨石﹐鬼物哀號乞命﹐請受約束。遂命俱會於靑城黃帝壇下﹐使人處陽明﹐鬼處幽暗。誓日﹕自今已往﹐天地交﹐日月合﹐汝若復出﹐吾必誅汝。立二十四治﹐增置四治以應二十八宿。正气下通﹐以六十甲子生人﹐分屬各治﹐每治立仙官﹐陰官﹐及祭酒之曹分統之。其誠敬忠孝積功行者﹐仙官錄其善﹐其悖逆姦貪恣肆狼戾者﹐陰官紀其罪。由是善惡之報﹐捷如影響﹐使蜀民向化﹐定三十六靖廬﹐七十二福地﹐三百六十名山品秩﹐各置神司之。還雲臺﹐謂弟子王長﹐陽山有白气﹐彼妖也﹐往治之。道逢十二神女﹐因問咸泉何在﹐日﹕前有大漱﹐毒龍伏其中。以符投之﹐妖捨啾而去。旋个﹐插劍其下﹐成鹽井。神女各獻玉環一枚﹐願奉符篇﹐天師以十二環合而爲一﹐投於井中﹐日﹕孰能得環者﹐如所請。眾女爭下取環﹐天師遂掩而誓日﹕永爲井神﹐毋爲民害﹐有獵者逢於道﹐戒以勿殺﹐授以煮鹽之法﹐民收其利﹐卽地創天師廟﹐號淸河府君之祠﹐至今崇奉祈禱不絕。過宋江﹐察江中有妖﹐篆石爲函以錮之﹐妖乃絕。居主簿山﹐神人夜獻玉壁。居本竹山﹐眾眞降授《靈寶經》。居蒙秦山﹐遷渠亭山﹐至雲臺山﹐見絕壑中桃熟﹐謂弟子日﹕孰能下取。趙升下取以獻天師﹐亦投下﹐升長繼赴﹐遂以神丹及諸經玄祕授升長。居漓沅山﹐爲說經臺。居鹿堂山﹐煉九轉神丹。居平蓋山﹐合九華大藥。至成都﹐地湧玉局考子﹐復降說諸經要。永壽二年﹐遊渠亭山﹐奉太上玉冊﹐劫命爲六合無窮高明大帝。旣而太上勸爲第六代道之外孫﹐而束海小童君爲保舉師﹐太上爲度師﹐封道陵爲天師﹐授三百人﹐惟三人系代行治﹐張申﹐王升﹐李忠也。乃以經錄印劍付子衡﹐戒之曰﹕吾遇太上親傳至道﹐此文總領三五步呈﹐正一樞要﹐世世一子﹐紹吾之位﹐非吾家宗親子孫不傳。是日﹐以丹付長升﹐分餌於雲臺峯﹐與夫人雍氏﹐乘雲上升﹐在人問者﹐一百二十三歲。王長﹐趙升侍焉。女文姬﹐文光﹐賢姬﹐芳芝﹐皆得道上升。天寶七年﹐詔後漢天師張道陵﹐冊贈太師。唐中和四年﹐封三天扶教大法師。宋紹寧﹐加號三天扶教輔元大法師。唐玄宗皇帝贊日﹕邈彼炎漢﹐天圖中闕﹐萬匯消殘﹐三靈蕩越﹐惟師應運﹐神威迅發﹐躬侍玄元﹐親傳祕訣。妖毒云驅﹐崇山劍裂﹐大布聲教﹐全淸壘孽﹐一振無爲﹐永光有截﹐鸞鶴斯邁﹐丹靑是設﹐玉相眞儀﹐傳芳不歇。又贊云﹕邈矣眞仙﹐孤高峻節﹐气貫穹冥﹐玄元示訣﹐落落神儀﹐亭亭皓月﹐誅邪斬精﹐魅驅鬼徹﹐漢代盟威﹐流傳不絕。唐肅宗皇帝贊曰﹕德自淸虛﹐聖教之實﹐或隱或顯﹐是朴是質﹐靜處瓊臺﹐焚香玉室﹐道心不二﹐是爲正一。宋徽宗皇帝封眞君玉冊文日﹕維大觀二年歲戊子十月丁丑朔十有六日壬辰﹐皇帝禦名謹再拜言日﹕惟道無方﹐待人而行﹐行惟物役﹐資人而成。若昔至眞﹐以道興世﹐功被萬物﹐則爲神明﹐務稱其休﹐夫何敢不崇恭。惟漢天師正一眞人三天扶教輔元大法師﹐體妙闡玄﹐有大利於天下﹐劉氏之季﹐厥迹懋焉。遂挾光景﹐上超人艸﹐秋綫眞圖﹐系傳於後﹐彌除災孽﹐檳禦不祥﹐陰隱下民﹐旣久彌著﹐不有徽稱﹐何以極報﹐典揚嘉惠。謹遣朝奉大夫知信州軍事劉晏﹐上尊號日｀﹕正一靖應眞君。夫道藏於幽﹐顯於明﹐功施於速﹐著於近﹐匪我能然。惟常弗息﹐尙鑑觀玆﹐益行其餘﹐佑我邦家﹐延及我民﹐懋昭無疆之休﹐俾嗣永世。宋理宗皇帝制日﹕道家以淸淨無爲爲宗﹐篆錄丹鰲吐納醮祭﹐乃其法之祖﹐而崇信者篤﹐得非誘人以悔過趨善﹐固名教治道之一助歟。三天扶教輔元大師正一靖應眞君﹐受命遊穹﹐降生漢代。修眞煉行﹐乘雲上升﹐二十四治﹐及靑城擲筆誓鬼﹐三螞化地作咸泉﹐靈邇在蜀﹐不可誣也。上饒龍虎山﹐相傳爲眞君故棲﹐玉印寶劍﹐奕世授傳。乃者京畿嘆旱﹐潮汐衝央﹐懇祈響富﹐實繁陰佑﹐儒者諱言﹐怪執古史一語﹐過加詆訾﹐是不知常善救人﹐故無棄人﹐與吾所謂惻隱之心﹐仁之端﹐奚以異乎。其因舊稱﹐加以美謐﹐森遊�無間﹐尙克欽承﹐可封三天扶教輔元大法師正一靖應顯佑眞君。元成宗皇帝制日﹕我國家以至仁上德﹐崇獎不忘﹐祖天師之遺烈靈風﹐紀錄具在。若稽古典﹐特界加名三天扶教輔元大法師正一靜應顯佑眞君。煉气成眞﹐除邪輔正﹐羽儀凡世﹐歷年千二百餘﹐印劍單傳﹐距今三十七代。嗣孫與棣﹐克承正法﹐宗師畱孫﹐增潤先猷。道𨿽本於無爲﹐德莫厚於追遠。因時而顯﹐記昔所聞。夫授經於漢永壽之初﹐當乙未之正月﹐加謐於今元貞之歲﹐又甲子之同符﹐似有數存﹐尙祈世濟﹐可加封正一衝玄神化靜應顯佑眞君。是爲天師一代。

二代嗣師﹐諱衡﹐字靈眞。精修至道﹐不與世接。被徵爲黃門侍郎﹐不就。永壽二年﹐襲教居陽平山﹐歲以經錄授弟子﹐克彰正一之道。言約理朗﹐聞者有感。漢元和己未年正月﹐以印劍付子魯﹐曰﹕汝祖以天地爲心﹐生靈爲念﹐誠敬忠孝爲本﹐周行天下﹐除妖孽之爲民害者﹐是以親遇聖師﹐建立大教。嗣吾教者﹐非誠無以得道﹐非敬無以立德﹐非忠無以事君﹐非孝無以事親。汝其遞相傳授﹐世承人倫﹐世遵成訓。於是率諸弟子拜日﹕祖師志願弘博﹐因家立教﹐永世爲宗﹐綠與道符﹐身爲法嗣﹐承先啟後﹐厥任爲難﹐敢不只勤用弘玄化。言畢﹐與妻盧氏於陽平山﹐白日上升。大元至大元年﹐武宗皇帝制曰﹕蓋聞古先哲王﹐莫不以淸靜寧民爲本。公孫有大院之訪﹐陶唐有汾水之往﹐所以博求至理﹐在囿天下也。朕甚慕之。天師正一之教﹐其幾是乎。今有司以嗣師位號爲請﹐惟師嗣守道器﹐遺榮衝引﹐尙安事名。然繼宗開緒納俗安善之邊﹐不可不表也。宜有顯稱﹐以致遐仰。可贈正一嗣師太淸演教鈔道眞君。

三代系師﹐諱魯﹐字公棋﹐嗣師長子也。少膺祖訓﹐時漢祚日淩﹐中州板蕩﹐鄕土震動。嘗募義以保﹐障以道訓﹐人從之益眾。來學者﹐教以誠敬不欺。有疾者﹐令自首其過。立祭酒﹐痊可循者﹐使佩經錄﹐率之趁善﹐久皆自化。時詔授典農校尉﹐安民中郎將﹐領漢安太守。鐳焉克蜀﹐有不臣之心﹐請天師爲督義司馬﹐遂避名漢中﹐積栗巨萬﹐詔命爲漢中南鄭二郡太守。未幾﹐秦兵雍兵亂眾﹐欲以天師王漢中﹐力拒之。乃已魏兵又迫﹐乃封府庫而退居南山。魏太祖引兵入南鄭﹐見府庫充實﹐非有惡意﹐甚嘉之。卑辭遣使慰諭﹐拜爲梁益二州刺使﹐封鎭南將軍﹐關內侯﹐食邑三萬戶。固辭不受﹐謂使者日﹕吾修道士也﹐世慕沖舉﹐裂土之封﹐非所願也。請還印綬。一日﹐召嗣子盛﹐以經錄劍印授之日﹕龍虎山﹐祖師玄壇在焉。其地天星照應﹐地气沖凝﹐神人所都。丹鰲祕文﹐藏諸巖洞。汝宜往宣吾化﹐修煉累功。遂於北斗峯上升。弟衛﹐字公則﹐爲昭義將軍﹐棄官學道﹐白日沖舉。弟傀﹐字公仁﹐癮封爲南郡太守﹐加附馬都尉﹐棄官學道﹐白日沖舉。子五人﹐閻圃等﹐皆侯﹐

俱不受。元成宗皇帝制日﹕朕惟道之大原出於天﹐而成之在人。有漢天師之緒遠矣﹐匪其子孫善繼善承不息﹐益大孰濟登玆。是以代有異人﹐出裨治化。朕旣加號於嗣師﹐而系師景行﹐悼靈昭於簡冊﹐鈔於自拔﹐功成不居﹐P經不云乎﹕上德不德﹐是以有德。可贈正一系師太淸昭化廣德眞君。

四代天師諱盛﹐字元宗﹐系師三子也。初居南鄭﹐克志精修﹐父命嗣教。魏世祖封奉車都尉﹐散騎侍郎﹐加都亭侯。不受。攜劍印經錄﹐自漢中還鄱陽﹐入龍虎山﹐得祖天師玄壇及丹鰲故址﹐卽其地爲居。以三元日﹐自登壇傳錄﹐以授四方。學道之士﹐動千餘人。自是闡爲科範﹐率以爲常。以劍印付子昭成﹐旣以示化。不瑜年﹐復於廣西賀州爲廣王設法。當謂人日﹕西蜀鶴嗚﹐束昊龍虎﹐功行旣成﹐再遊南土。元至正元年﹐贈淸微顯教弘德眞君。

五代天師諱昭成﹐字道融﹐元宗長子。少學道不懈﹐每端坐一室中﹐出神數百里﹐虎豹逢之﹐皆伏。壽一百一十九歲而化﹐面色如生。墓生靈芝百本﹐或見白鶴往來。及啟棺視之﹐惟冠履存焉。元至正十三年﹐贈淸微廣教弘道眞君。

六代天師﹐諱樹﹐字德馨。博通儒書﹐安帝累徵不起。嘗遊鄱湖﹐月夜﹐一老翁登舟進日﹕聞師家以仙道立教﹐願拜下風﹐而無階可進。今者不意仙蹤遠駐近津﹐獲抱光儀﹐乞示蘊奧﹐以啟昏愚。遂告日﹕昔者得道之士﹐皆由皈戒而入﹐然質心於戒﹐莫若質戒於心﹐則萬法皆空﹐一眞常存﹐翁知之乎。遂起謝而去﹐從者或見異光﹐水天一色﹐不知翁之所在。天師笑日﹕此龍伯也﹐水族是掌﹐大道未聞﹐故來有請。居山時﹐多神異之迹﹐年一百餘歲﹐尸解而去。元至正十三年﹐贈淸微弘教玄妙眞君。

七代天師﹐諱回﹐字仲昌。初能言﹐卽問道是何物﹐眾不能答﹐慨然失笑而嘆。五歲﹐欲傳經錄﹐父曰﹕且讀儒書。對曰﹕祖書不讀﹐讀他書何爲。十歲嗣教﹐能辟穀﹐日行數百里﹐後入靑城山﹐不知所終。元至正十三年﹐贈玉淸輔教弘濟眞君。

八代天師﹐諱迥﹐字彥超。幼得道﹐丰姿俊美﹐德量天成﹐至誠存化。請檮者﹐無貴賤﹐皆不吝﹐輒有神應。魏太祖嘗召赴闕問道。年九十﹐解化之日﹐異香滿室﹐經月不散。元至正十三年﹐贈玉淸應化衝靜眞君。

九代天師﹐諱符﹐字德信。端肅明達﹐凡經傳子史﹐過目成誦﹐經錄猶顯於時﹐四方仰之。壽九十三而化﹐元至正十三年﹐贈玉淸贊化崇妙眞君。

十代天師﹐諱子祥﹐字麟伯。仕隋﹐爲洛陽尉。棄官襲教﹐服食精煉﹐能吐丹置掌中﹐光芒出戶﹐尋復咽之。嘗遊河洛﹐登嵩山中峯石室﹐樂其幽時夜忽聞兵騎聲﹐有二神吏謁束嶽主者道過﹐謁天師。主者日﹕昔會聖師於靑城﹐今四百餘載。自魏晉以來﹐亂離已久﹐生靈受害﹐罪業庫纏﹐無由解脫。今嶽司有幸﹐重遇聖師﹐願乞廣宣符錄﹐庶俾超化。言訖辭去。天師還山﹐分遣弟子﹐宣化四方﹐以積玄功。壽一百二十歲而化。元至正十三年﹐贈上靑玄妙大虛眞君。

十一代天師﹐諱通玄﹐字仲『達。天性靜默﹐常獨坐一室﹐非時不出﹐𨿽左右人﹐亦常罕見。歲大疫﹐以標植水中﹐汲飲者皆愈﹐有持帛來謝﹐卻之日﹕吾祖以濟人﹐安可受謝。乞符者雲集﹐受經錄者益眾。年九十七而化﹐元至正十三年﹐贈上淸玄應沖和眞君。

十二代天師﹐諱恆﹐字德潤。經史過目﹐悉不忘。唐高宗遣使召至﹐問以治國安民之道。對曰﹕能無爲﹐則天吾神仙中之狡膾者。一日﹐自闕潛歸﹐嘆日﹕吾幾落世网。學道於家﹐嘗推甕於室中﹐對妻子茹葷飲酒﹐夜發甕皆在瓷中﹐經日不壞。年九十八而化﹐元至正十三年﹐贈上淸玄德太和眞君。

十三代天師﹐諱光﹐字德紹。勵志於道。修煉﹐居石室中﹐垂三十年。及襲教﹐乃還家。傳授經錄﹐居常蔬食﹐後能辟穀﹐壽一百四歲而化。元至正十三年﹐贈太玄至德廣妙眞君。幼子名梧﹐字君明﹐自幼修煉﹐能辟穀﹐飛行往來﹐不知所終。

十四代天師﹐諱慈正﹐字子明﹐智慧明敏﹐常以易道教人﹐從者雲集。每有餘貲﹐卽賑貧乏。棄妻修道山中﹐登聖井山﹐結庵獨處。每歲三元日﹐傳經錄﹐則出山。朝廷累徵﹐不起。後百餘歲化﹐空中聞仙樂聲下迎。今聖井號徵君山﹐溪號徵君坑。元至正十三年﹐贈太玄上德紫虛眞君。

十五代天師﹐諱高﹐字士龍。姿宇超曠﹐好酒﹐縱飲一石﹐不醉。唐玄宗召見﹐命卽京師置壇傳綫﹐頒賜金帛﹐兔租稅﹐冊封漢祖天師號。肅宗降香幣﹐建醮於山中﹐賜宸翰以贊天師像。嘗忘玉印長安酒家﹐有少年力舉之﹐不能動。明日﹐天師至﹐笑而攜去。年九十三化﹐元至正十三年﹐贈太玄崇德玄化眞君。

十六代天師﹐諱應韶﹐字治鳳。襲教後﹐授其子以劍印﹐隱居山南龍須井上﹐躬耕自娛。每據石吹鐵笛井上﹐聲聞數里。一日﹐懸邃井上﹐端坐而化﹐葬井傍。今有仙人墓﹐鰲構樹門在焉。所耕之地﹐號黃沙坑。元至正十三年﹐贈洞虛演道衝素眞君。

十七代天師﹐諱順﹐字中孚。至孝﹐母疾經旬﹐月不解帶。每謂人日﹕人不忠孝﹐而欲學道希仙﹐是舍舟楫而涉大川也。初任貴水尉﹐棄官襲教﹐攜妻子﹐結茅山中以居。壽八十七而化。元至正十三年﹐贈洞虛闡教孚佑眞君。

十八代天師﹐諱士元﹐字仲良﹐瘠而多髯﹐居應天山四十年。山多虎﹐人莫敢謁。惟三元日﹐則下山傳錄。每大風雨﹐或見其玄冠﹐乘黑虎往來諸峯間﹐知其爲天師也。今山南有丹捨﹐山北有翻經石﹐黑龍井﹐碧蓮池﹐皆其遺迹。年九十二歲﹐元至正十三年﹐贈洞虛明道贊運眞君。

十九代天師﹐諱修﹐字德眞。性淳朴﹑躬耕於野。以疾告者﹐篆木葉治之﹐卽愈。凡傳符錄有得﹐隨以施人。江西大賈劉遷者﹐嘗受符錄。一日﹐死於金陵﹐二日復蘇。言爲冥司所攝﹐道遇仙吏﹐日﹕常受法錄﹐死期𨿽至﹐可

復延二紀。遂入山中﹐爲弟子。一日﹐天師集諸弟子日﹕吾某日當化﹐至日﹐沐浴更衣﹐端坐而化。年八十五歲。元至正十三年﹐贈衝玄斕化昭慶眞君。

二十代天師﹐諱諶﹐字子堅。唐會昌辛酉﹐武宗召見﹐賜傳錄壇宇額日﹕眞仙觀。將命官﹐辭歸不受。咸通中﹐懿宗命建金綫大醮﹐賜金弔﹐還山。一日﹐大醉而化。年一百餘歲﹐元至正十三年﹐贈衝玄洞眞孚德眞君。

二十一代天師﹐諱秉一﹐字溫甫。母嘗晝寢﹐夢神人履金龜下降﹐覺而有娠﹐十有五月而生。旣長﹐目光如電﹐夜能視物。常負劍行山澤﹐開叱一老樹﹐雷卽震裂﹐打死二巨蟒﹐小蛇百餘。南唐齊王夢墮井中﹐有道士碧眼長髯﹐衣絳衣﹐掖出之。占曰﹕此漢天師也。遂卽龍虎山﹐建祠宇﹐賜水田。天師將化﹐日﹕吾去矣﹐須地震。乃殮﹐已而果震﹐七日乃殮。體溫如玉﹐壽九十二。元至正十三年﹐贈守玄紫極昭化眞君。

二十二代天師﹐諱善﹐字元長。幼不茹葷﹐稍長﹐徧遊名山﹐三十餘年﹐始還。淵默內修。不與物接﹐壽八十七。元至正十三年﹐贈淸虛崇應孚惠眞君。

二十三代天師﹐諱季文﹐字仲珪。五代之季﹐人受其經錄甚眾﹐乃鑄鐵環券繼之。宋初﹐鐵券錄尢盛。壽八十七。元至正十三年﹐贈淸虛妙道輔國眞君。

二十四代天師﹐諱正隨﹐字寶神。性質直惇朴﹐不與俗接。宋大中祥符八年乙卯召至﹐吏部尙書王欽若爲奏﹐立授簽院﹐並奉勁改眞仙觀爲上淸觀﹐年八十七歲而終。宋眞宗皇帝制日﹕朕嗣守宗桃﹐欽崇天道﹐荷乾坤之瑞應﹐闡河洛之珍符﹐思與至人共參妙道﹐爾祖得靈詮於金闕﹐垂法統於後昆。汝爲嫡孫﹐紹承異學﹐玆啟先天之祕﹐以誘後覺之民。惟帝鑑觀﹐躋世仁壽﹐肆頒徽號﹐益衍玄猷﹐賜號眞靜先生。元至正十三年﹐贈淸虛廣教妙濟眞君。

二十五代天師﹐諱乾曜﹐字元光。端靜寡言﹐篤志內修。宋天聖八年﹐仁宗召赴闕﹐問以沖舉之事。對曰﹕此非可以輔政教也。陛下苟能返之朴﹐行以簡易﹐則天下和平矣﹐奚事沖舉哉。上嘉之﹐賜號澄素先生。上又問﹐卿有幾子。對日﹕長子傳道﹐次業儒。遂以次子見素爲將﹐作監主簿﹐見素𨿽仕﹐而志尢慕道﹐以衛尉守丞﹐休官隱居鄱陽束湖﹐至今子孫家焉。天師年八十五而化﹐座劍仁福鄕樟埠曹家源。宋仁宗皇帝制日﹕朕嗣服歷年﹐潛心至道。若稽黃帝之爲君也﹐所以養人民﹐官陰陽而成無爲之治者。則有廣成子在崆峒之上﹐不憚膝行﹐順下風而問焉﹐爲民故也。爾不遠千里﹐至輦下一言﹐悟朕得養生治民之要﹐可無徽稱﹐以示旌異﹐尙弘神化﹐用副招延﹐罔俾廣成﹐專美前古﹐賜號澄素先生。元至正十三年﹐贈崇玄普濟湛寂眞君。

二十六代天師﹐諱嗣宗﹐字榮祖。生而左手有印文﹐及襲教﹐神異具著。至和二年己未﹐宋仁宗召赴闕﹐祈檮有應﹐奉勁遷上淸觀於山之陽。年七十八﹐貌若童顏。賜號虛白先生﹐八十一而化﹐座劍蠕口寨。宋仁宗皇帝制曰﹕柴望秩宗﹐乃禱祠之肇啟﹐行宮藏事﹐非巫史之可儕。苟誠意之旁通﹐亦治世之所賴。漢天師」一十六代孫張嗣宗﹐紹承家學﹔綽有祖風﹐比露判以箋天﹐旋彌災而爲福﹐非道心精一﹐至誠感神﹐能若是耶。虛空生白﹐吉祥止止﹐惟爾有焉。賜號虛白先生。元至正十三年﹐贈崇眞普化妙悟眞君。

二十七代天師﹐諱象中﹐字拱宸。生三月﹐能行。五月﹐能言。七歲﹐召赴闕﹐賜紫衣﹐命嗣教。賜坐問道﹐大稱旨。上賜宸翰﹐後歸徵君山梧竹塘﹐結盧以居﹐得道沖舉﹐有七星墩﹐白鶴塢存焉。元至正十三年﹐贈崇眞通惠紫玄眞君。

二十八代天師﹐諱惇復﹐字延之。學識天成﹐聲如洪鐘﹐士林仰之。宋熙寧問﹐神宗召赴闕﹐命醮於內殿﹐賜號葆光先生。年五十三而化﹐瘓劍鄧家塢。宋神宗皇帝制曰﹕朕荷後皇眷顧之休﹐藉祖宗盈成之業﹐海宇寧謐﹐民物阜康﹐思弘淸淨之風﹐共樂無爲之治。漢天師二十八代孫張惇復﹐世傳祖印﹐早悟眞詮﹐惜遽返於丹丘﹐遂莫前於宣室﹐宜申簡冊﹐以賁姻霞﹐賜號葆光先生。元至正十三年﹐贈太極無爲演道眞君。

漢天師世家卷之二竟

漢天師世家卷之三

二十九代天師﹐諱景端﹐字子仁﹐惇復之從子也。性恬澹﹐絕嗜欲﹐不與物兢﹐篤志玄學。大觀二年﹐贈葆眞先生。年五十二歲而化。宋徽宗皇帝制曰﹕朕惟禦災捍患﹐祀典所先﹐崇德報功﹐聖人所尙。乃者虛靖先生張繼先﹐靖鹽池之妖氛﹐藏金庭之醮奏﹐如響斯答﹐厥功甚懋﹐推其本原﹐蓋有家學﹐而汝名號之稱﹐朕甚嫌焉﹐特贈葆眞先生。元至正十三年﹐贈太極淸虛慈妙眞君。

三十代天師﹐諱繼先﹐字嘉聞﹐又字道正﹐號偸然子﹐』二十七代天師之曾孫。祖惇信﹐父處仁﹐仕宋知臨川縣。宋元佑七年壬申十月二十日﹐生於蒙谷庵。五歲不言﹐一日﹐聞雞嗚﹐忽笑﹐賦詩曰﹕靈鸚有五德﹐冠距不離身﹐五更張大口﹐喚醒夢中人。翌日﹐宴坐碧蓮花上﹐人皆稱異﹐爲眞仙﹐今浴仙觀有池存焉。九歲嗣教。崇寧二年﹐懈州奏鹽池水溢﹐上以問道士徐神翁﹐對曰﹕蛟蕾爲害﹐宜宣張天師。命有司聘之。明年赴闕召見﹐問日﹔卿居龍虎山﹐曾見龍虎否。對曰﹕居山﹐虎則常見﹐今日方睹龍顏。上悅﹐令作符進。上覽笑曰﹕靈從何來。對曰﹕神之所寓﹐靈自從之。上問能書否﹐對曰﹕臣嘗書《道德經》。遂取進上。問修丹之術若何。對曰﹕此野人事也﹐非人主所宜嗜。陛下淸靜無爲﹐同夫堯舜足矣。上悅。侍入寢殿宮﹐人競以扇求書﹐以經語書之﹐皆密契其意﹐中舉一握稽首書曰﹕保鎭國祚﹐與天長存。乃上之所禦也﹔賜宴而出。十二月望日﹐召見。上曰﹕淤池水溢﹐民罹其害﹐故召卿治之。命下卽書鐵符﹐令弟子祝永佑同中官投懈池岸圯處。瑜頃﹐雷電晝晦﹐有蛟蟹碟死水裔。上問﹕卿向治蛟蕾﹐用何﹐將還可見否。曰﹕臣所役者關羽﹐當召至。卽握劍召於殿左﹐羽隨見﹐上驚擲祟寧錢與之曰﹕以封汝。世因祀爲崇寧眞君。明年三月﹐奏鹽課復常。五月﹐召見賜坐﹐問道法同異。對曰﹕道本無爲而無不爲﹐體卽道也﹐用卽法也﹐體用一源﹐本無同異。若一者不立﹐二者彊名﹐何同異之有。上曰﹕然若有同異﹐便與言爲三矣。因進天心蕩凶諸雷法﹐上親祀之。七月﹐建壇傳授經錄﹐演法講說道妙﹐參禮者雲集﹐皆領悟而去。上禦天祥殿﹐從容問道及時政。對曰﹕元佑諸臣﹐皆負天下重望﹐乞聖度從容。悚然曰﹕朕何所不容。對曰﹕陛下弘建皇極﹐無偏無黨﹐以天下蒼生爲念﹐幸甚。力乞還山。上獎諭許之﹐贈金帛﹐皆不受。命近臣具禮餞於國門。四年復召﹐建醮內廷﹐因密奏赤馬紅羊之兆﹐請修德。宋徽宗皇帝制曰﹕劫漢天師三十代孫張繼先﹐天師在漢﹐玄功著聞。汝爲裔孫﹐不替遠業﹐傳襲祖法﹐符水有功﹐虛靖恬和﹐道行高潔﹐宜加顯錫﹐昭尙眞風。賜號虛靖先生﹐賜金鑄老君及漢天師像。屢乞還﹐不許﹐問何所欲﹐對曰﹕臣所欲﹐上淸觀獘陋偏僻﹐眾欲遷而新之﹐力所未能。命江束漕臣﹐卽山中度地遷建﹐賜田以食其眾。復立庵於山之北﹐爲天師修煉之所﹐禦書靖通庵額賜之。有亭曰修然﹐並建靈寶﹐云錦﹐眞懿三觀﹐改祖師祠爲演法觀﹐奉玉冊﹐上祖師號﹐封爲眞君。十二月還山﹐凡父兄﹐皆賜爵有差。四方學者﹐率數千百人。大觀丁亥﹐上遣使﹐命醮於山中。且召赴闕﹐時徐神爺同館居﹐無何﹐神翁曰﹕世事悠悠﹐不如歸休。對曰﹕歸則便歸﹐何思何慮。神翁遽坐而逝。端陽﹐召見宮中﹐若有妖﹐卿當桔之。對曰﹕聞邪不幹正﹐妖不勝德。陛下修德﹐妖必自息。內侍奏仁濟亭果有妖﹐俄頃﹐妖憑一少年﹐以手抱頭﹐泣拜。天師曰﹕汝心自昧﹐墮在迷途。返爾本形﹐汝宜速化。乃收泣﹐僕地久之﹐遂蘇。上復命以大甕數十﹐貯水京畿﹐取符投水中﹐以飲有疾者﹐凡飲者皆愈。上遣使問道要﹐且言神仙可學﹐不死可致。乃作大道歌授使以進。歲大旱﹐命禱之﹐雨三日。授大虛大夫﹐辭不受﹐禦制詩以賜。大觀二年﹐還山。賜金帛﹐力辭曰﹕臣一野褐爾﹐得以無用。公卿祖送塞道﹐揖別曰﹕聚散本常理﹐出處無定期﹐浮生倏忽﹐諸公勉之。還山﹐與弟子曰﹕江湘入蜀﹐有二十八治﹐叉之自秦川還山﹐卽西源築庵居之﹐扁曰﹕渾淪。沂陽瓊林臺北有爲愛西源﹐好絕句五首。時石自方從鄱陽來﹐與之遊。一日﹐語以死生之變。自方曰﹕吾得全於天﹐不知好生﹐不知惡死﹐柰何得以死哉。答曰﹕不然﹐爾謂得全於天﹐天復得全於何。眞宰不明﹐性識交熾﹐一眞獨露﹐萬劫皆空﹐則天亦無所全。自方有省。政和二年﹐遣使復召﹐以疾辭。俾弟子王道堅奉謝﹐以修德彌災爲告。劫改上淸觀爲宮﹐授道堅爲太素大夫﹐凝神殿校籍﹐命預禳國難﹐遂還吁江。王文卿皆以道術同顯於朝﹐旣還山﹐亦常往還﹐由是日曠逸自怡﹐或風晨月夕﹐窮幽極險﹐徙倚歌味﹐每有自得。一日﹐題偸然亭壁曰﹕赤帝禦龍行未伏﹐姐娥分月入探山。人莫能測。嘗遊麻姑﹐憩齊云亭﹐嘆曰﹕蓬萊步入﹐淸淺其桑田乎。靖康之變﹐其言始驗。丙午﹐金人寇汴﹐上與太上皇思天師預奏之言﹐遣使亟召。至泗州天慶觀﹐索筆作頌曰。。一面靑銅鏡﹐數重蒼玉山﹐恍然夜紅髮﹐移迹洞天問﹐寶殿香云合﹐無人萬象閒﹐西山下紅日﹐姻雨落潸潸。書終而化。時靖康丙午十一月二十三日﹐京師亦以是日陷。族父武功大夫張憲適至﹐率士民葬於龜山之下。初天師在京時﹐太學生陳束﹝易觀以終身問﹐天師曰﹕陳束爲忠臣﹐垂名不朽。易觀爲縣﹐以壽終。�高宗南渡﹐陳束上言﹐乞罷黃潛善﹐汪伯彥﹐束被殺。易觀爲太和令﹐家貧﹐以年終。天師旣化﹐越十六年紹興辛酉﹐西河薩守堅遊靑城﹐遇於峽口﹐授以符法﹐及《水調歌》一闋﹐授書一緘﹐履一隻﹐令達嗣天師。抵山﹐嗣天師發書﹐異之﹐令人啟泗州定﹐惟一履存﹐方知其尸解。後亦有遇於武夷﹑羅浮者。元武宗皇帝制曰﹕朕惟廣成子﹐在崆峒言契形神之妙﹐唐桑楚居畏壘﹐禮膺屍祝之榮﹐蚓奕葉振邁於眞風﹐宜錫號優祟於昭代。嗣漢三十代天師虛靖先生﹐潛心衝默﹐善性粹和﹐道集虛而悟玄﹐玄行履常而安止﹐止嘗因宋主燕閒之問﹐極陳老氏淸淨之宗。神得一以靈﹐故禱祠而輒應。物歸根曰靜﹐惟精气之長�存。是用增寵秩於仙階﹐襲嘉名於祖牒。仍羽人濯陽谷﹐豈徒想於高蹤﹐乘白雲﹐歸故鄕﹐尙柢承於先命。封虛靖玄通弘悟眞君。

三十一代天師﹐諱時修﹐字朝英﹐二十七代天師象中之孫﹐惇直子也。虛靖不娶﹐無子。弟淵宗爲道士﹐擬令嗣教﹐光輝淸化。虛靖遊泗州時﹐以印劍經錄付之朝英﹐以是眾推之以嗣教。辭曰﹕繼先﹐吾從子也﹐吾何后之。眾曰﹕法統所在。遂嗣教。乃恬然靜退﹐志慕修煉﹐年六十一歲而化。元至正十三年﹐贈正一弘化明悟眞君。

三十二代天師﹐諱守眞﹐字遵一﹐母昊氏﹐娠十九月而生。宋紹興十年﹐襲教。乾道六年﹐毗陵有妖憑樹﹐詔治之。旣行﹐一夕﹐雷拔其樹。召赴闕﹐賜號正應先生。高宗召見﹐咨問道法。孝宗時﹐江濤衝決﹐命醮內廷﹐有異應﹐上賜以象簡寶劍﹑《淸靜》《陰符》二經﹐賜號正應先生。淳熙三年十月三十日﹐謂弟子曰﹕頃得吾兄虛靖書﹐有靑城之約﹐今當往矣。言畢而化﹐藏蛻於演法觀近西。元孝宗皇帝制曰﹕勸漢天師三十二代嗣孫守眞﹐爾傳之祖業﹐載世數十﹐而猶未泯﹐亦異也。已錫之嘉名﹐厥有故事﹐特授正應先生﹐復贈崇虛光妙正應眞君。

三十三代天師﹐諱景淵﹐字德瑩﹐初名伯璟﹖乾道間﹐侍父入朝﹐高宗異之﹐改今名﹐嘗醮內廷﹐有大感。皇子魏王鎭明州﹐有疾﹐爲壇以請。至﹐乃呎水飲之而愈﹐禮送特厚。一日﹐復遣人致聘﹐使及門﹐忽召弟子曰﹕吾仙期不可爽。遂隱幾而化﹐座劍於上淸莒家源。元至正十三年﹐贈崇眞太素衝道眞君。攝天師﹐諱嗣先﹐字光祖﹐乾道癸巳﹐兄景淵曾以爲子。年十九襲教﹐崇寧中﹐召入覲﹐時景憲太子書樵隱二字賜之。嗣教一十一年﹐族長議以景淵有子﹐當傳﹐卽以印劍付侄慶先﹐退休樂道以終。

三十四代天師﹐諱慶先﹐字紹祖﹐德瑩子也。慶先未生﹐德瑩嘗鞠幼弟嗣先權攝教位。慶先以嘉泰辛酉襲教﹐性慈儉周貧﹐因至是經錄之傳益廣。飲酒數斗不醉。嘗遊山之張公洞﹐有井極探﹐戲以木葉投之。俄而波濤洶湧﹐有一老人﹐從井中出﹐拜而有請﹐戒之毋旱撈而去。嘉定二年十月二十二﹐有道人來謁﹐禮敬甚恭。旣去﹐語弟子曰﹕彼與吾有深約。越七日﹐晨興宴坐而化。元至正十三年﹐贈忠不虛眞妙光化眞君。

三十五代天師﹐諱可大﹐字子賢。曾祖三十二代天師守眞弟二子伯珊之孫。初﹐景淵歿﹐伯璃常攝教事。慶先歿﹐嫡子成大幼﹐可大父天麟攝教事。寧宗召賜仁靜先生。未幾﹐成大早歿﹐以可大爲慶先後。紹定三年﹐仁靜歿﹐可大年十二﹐正三十五代天師位。時鄱陽水溢﹐壞民廬室﹐袁提刑甫請治之﹐以符投江﹐雷震趣死大白蛇﹐水遂復﹐故袁爲詩以贈。端平年問﹐累召赴闕﹐賜饅經貲。嘉禧三年﹐錢塘潮庾水及艮山門﹐民廬盡湮﹐詔治之。投鐵符潭中﹐潮遂退。又大旱蝗﹐命醮於太乙宮﹐雨作蝗噎。七月召見﹐賜號觀妙先生﹐劫提舉三山符錄﹐兼禦前諸官觀教門公事﹐主領龍翔宮﹐重建眞懿觀﹐賜田若干頃﹐免租稅。禦書眞風殿﹐紫微閣﹐眞懿觀額。上冊加封祖師﹐關石二帥﹐龍井等神。元世祖遣使訊之﹐乃授以靈詮﹐且言其後聽。景定四年四月﹐以印劍付次子宗演﹐具表辭謝而化。丞相江萬里爲銘﹐瘓劍於瑞慶觀。元世祖皇帝制曰﹕道爲天地之常經﹐妙參造化名者﹐古今之公器﹐特示褒崇。故三十五代嗣教漢天師觀妙先生張可大﹐佩錄三玄﹐輩聲八極﹐積功累行﹐造彼希微﹐禱雨退潮﹐特其土直。昔先皇在潛邸﹐遣間使詣珠庭﹐知天命之有歸﹐以靈詮而默授﹐謂聖明當一四海﹐其徵聽。後二十年﹐蓋神與道俱洞測將來之數﹐及遠懷近悅﹐允符前日之言。乃眷眞遊﹐盍頒異渥﹐嗣師與棣﹐克紹宗風﹐宗師畱孫﹐總持玄教。其立稷丘之祝﹐仍加眞一之稱﹐於戲冕服﹐倘來非至人之所尙﹐云軒伊邇﹐尙多旣之未伸。贈通玄應化觀妙眞君。

三十六代天師﹐諱宗演﹐字世傳﹐號簡齊。性淵靜﹐少穎敏﹐年十九襲教。宋咸淳問﹐信之上饒旱﹐守臣唐震請祈雨﹐應如期。元世祖平宋﹐遣使優諭﹐召至﹐勁廷臣郊迎﹐待以客禮。入見﹐顧問者再。六月醮於內庭。明年﹐又醮長春宮﹐賜號演道靈應沖和眞人﹐給二品銀印﹐命主江南道教事﹐得自給牒度人爲道士﹐路設道錄司﹐州設道正司﹐縣設威儀司﹐皆屬焉。詔諭江南復宮觀賦役﹐卽京師創崇眞萬壽宮﹐劫弟子張畱孫主之。後復兩召至闕﹐禮遇有加。一一日﹐有道人來謁﹐告以玉兔之約。時至元辛卯十一月十一日﹐有獻白兔者﹐語弟子曰﹕吾昔以明日生﹐今以明日去矣。遂書頌而化﹐疼劍於蟹田源﹐後贈演道靈應沖和玄靜眞君。元世祖皇帝詔曰﹕諭龍虎山張天師﹐卿之先祖道陵﹐用心精一﹐得法錄之正傳﹐甚有徵聽﹐流布至今﹐子孫相承﹐已數十代﹐二千餘年矣。𨿽常聞卿之譽﹐以兩國梗絕之故﹐未遂延請﹐邇者宋主不度德量力﹐執我行人﹐久畱弗遣﹐以故命中書左丞相伯頑率兵南伐﹐上天眷合﹐大江已爲我有﹐南北一家。今特遣武略將軍兵部郎中王世英﹐武略將軍刑部郎中蕭郁責詔召卿﹐毋以易主﹐遂生疑貳。卿之先世﹐自束漢以來﹐歷事一十五姓﹐無非公心﹐未嘗有所偏執。天無私心﹐厥命靡常﹐卿知道者﹐寧想昧於是乎。宜趨命駕﹐毋多辭讓﹐故玆詔示﹐復宜知悉﹐欽哉。元世祖皇帝制曰﹕三十六代天師張宗演﹐卿心傳法統﹐體粹眞風﹐廣黃庭大洞之科﹐持正一盟威之錄﹐爰淸爰淨﹐以信以誠﹐三尺靑蛇﹐役鬼神於冥漠﹐一括明。水﹐掙天孽於邇遐﹐旣弘開濟之功﹐宜界褒祟之號﹐特贈演道靈應沖和眞人。元『成宗皇帝制曰﹕蓋公遇漢﹐寧辭海上之招﹐司馬在唐﹐嘗應�天臺之聘。按古來之達士﹐多寓迹於名山﹐惟出處之隨時﹐乃周旋於中度。三十六代天師演道靈應沖和眞人﹐管領江南諸路道教事。張宗演慶衍仙靈之派﹐學探靜定之功。自王師臨鄂渚之初﹐而妙道達世皇之聽﹐芝泥﹐雲篆﹐鳳書﹐一下於江南。金服﹐瑤冠﹐鶴馭﹐三承於聖捲。宗風爲之益振﹐玄教爲之增光。遐想仙遊﹐宜申卹典。爰進升階之號﹐仍加節惠之丈。於戲旌陽有術鎭蛟璃。旣貽芳於賢嗣﹐據射所居無疵癘﹐尙敷'錫於編氓﹐贈演道靈應沖和玄靜眞君。

三十七代天師﹐諱與棣﹐字國華﹐號希微子。淵默寡言﹐洞明三教﹐爲詩文﹐立成數千言。甫冠﹐侍父入覲﹐儀表溫瑩﹐敏於應對﹐上屢嘆異之。至元辛卯﹐嗣教。應召﹐上賜坐﹐慰勞甚至﹐授體玄弘道廣教眞人﹐管領江南諸路道教事。成宗登極﹐復召﹐命醮於圓殿﹐又醮於長春宮﹐命天下行其醮典﹐改天下諸路天慶觀爲玄妙觀﹖一日﹐忽謂弟子曰﹕吾世味素薄﹐今畱京師且久﹐非吾願也。懇乞歸山﹐未允。越月﹐示化於崇眞宮﹐遣使護柩還山﹐勁廷臣祖祭於都門﹐後葬於玉田。元世祖皇帝制曰﹕漢天師三十七代孫張與棣﹐可嗣乃父演道靈應沖和眞人﹐以傳法統﹐用闡玄風﹐宜令張與棣準此。元世祖皇帝制曰﹕漢天師三十七代孫張與棣﹐卿慶源有自﹐化應無方。宜頒紫誥之榮﹐以作玄門之表。特賜體玄弘道廣教眞人﹐管領江南諸路道教事。元武宗皇帝制曰﹕紹玄風而繼世﹐率乃祖之攸行﹐溥內則以疏恩﹐亦於今之所向。嗣漢三十七代天師仙姑馮淑眞﹐簪纓素緒﹐肇悅芳儀﹐媲谷城之傳益﹐師淸靜守梧舟之操彌篤﹐堅貞愛祉﹐惟探錫名﹐斯侈雲龍風虎之慶會﹐宜謂有光舞鳳回鸞之制書﹐茂承無教﹐授靖明眞素仙姑。

三十八代天師﹐諱與材﹐字國梁﹐號廣微子﹐宗演次子﹐天資仁厚﹐爲詩文﹐可立就﹐書翰精奇﹐至元三十一年嗣教。上遣使賜冠服玉佩﹐俾掌教事﹐及召見。明年﹐改元元貞﹐入見大明殿。又明年﹐制授太素凝神廣道眞人﹐兼管道教。仍封母爲玄眞妙應仙姑﹐俾自給牒度道士﹐兔宮觀差役﹐護法錄﹐兔遠輸之役。大德二年﹐海鹽官奏﹐二州潮大溢百里﹐沙岸噴將及城下﹐奉韶治之。至杭州﹐醮於佑聖觀﹐投鐵符河圯處﹐符躍出者三﹐雷電晝晦﹐礫死水怪魚首龜身長丈餘於水裔﹐堤障復故。五年復召﹐至京﹐丞相答刺罕請禱雨。天師曰﹕誠可格天﹐天必有感。明日果雨。上召問﹕冬暖不雪﹐民問得無有災乎﹐命爲壇禱之﹐是夜﹐雪下盈尺。六年辭歸﹐上禦柳林﹐詔天師侍祠﹐致嘉旣甚著。且緘香﹐使禱於所過名山宮觀﹐歸醮於上淸正一宮﹐給銀印﹐視一品﹐加金紫光祿大夫﹐畱國公﹐正一教主﹐兼主領三山符錄。加封二代嗣師﹐三代系師﹐皆爲眞君。母周氏﹐爲玄眞妙應淵德慈濟元君。時皇太后在興聖宮﹐仁宋在束宮﹐皆寵賜特厚。是歲﹐夏多雨﹐宰臣合散公畱守大都﹐遣禮部尙書王公約請檮。越三日天霽。仁宗卽位﹐復入朝賜見嘉禧殿﹐詔太保曲出若曰﹕予嘉天師之道﹐其繼承之緒佗無與比者。又賜寶冠金服。二年四月﹐遣使至山﹐諭曰﹕去冬不雪﹐今復不雨。。田弗就種﹐朕甚不忍民之傷也。禱於上淸宮﹐隨應遠近周洽。每歲參授法錄及以水旱妖癘來告者﹐無虛日﹐皆活之。捐粟爲義倉﹐以周貧乏。藝術之士﹐日集於門﹐各如其望。延佑二年秋﹐與弟子徧遊巖洞﹐或爲詩繪物﹐皆寓意有警﹐人莫能測。除日﹐復自贊壽像﹐有束風吹雪之句。越明年﹐正月﹐有一日﹐雪口占遺頌而化﹐勸葬於金溪之嗚陽﹐建祠日玄都觀。元貞二年﹐成宗皇帝制曰﹕三十八代天師張與材﹐卿虹芝標瑞﹐金格輩英﹐學參萬景之玄微﹐綫闡三元之正教。乃祖乃父﹐已顯號之﹐同膺難弟難兄﹐宜眞風之再衍。特加寵錫﹐庸示眷懷﹐惟至人體道爲功。卿當振靈山之緒﹐以敬德祈天永命。朕方崇遊室之科﹐賜號太素凝神廣道眞人﹐管領江南諸路道教事。元大德八年﹐成宗皇帝制曰﹕粵自上古﹐相傳能爲國家除害。正一初祖之於蜀﹐嘗蚯龍井之妖﹐觀妙先生之於杭﹐亦彌胥濤之患。卿持法印之三載﹐潮嚙海盥之兩州﹐憑鐵符丹篆之靈珍﹐魚首龜形之曹沙脹﹐復堤防之固﹐民居脫昏墊之災。比因江制行省﹐以聞俯酌玄教宗師之議﹐精誠有感﹐宜茂進於仙階﹐淸靜無爲﹐尙欽崇於妙道。特加正一教主﹐兼領三山符錄﹐余爲故。元至大元年﹐成宗皇帝制曰﹕惟除邪輔正﹐關世教以爲多。崇德報功﹐宜邦彜之具舉﹐維聖祖夙欽於至道﹐而先皇屢款於眞儀。玆嗣服之云初﹐豈疏榮之可後。正一教主﹐嗣漢三十八代天師﹐太素凝神廣道眞人﹐管領江南諸路道事﹐主領三山符綫張與材﹐淸偏偉望﹐博學通村﹐泓然理域之探融﹐泛若環中之順應﹐禦民苜而輒效﹐持章猶虛請之精嚴。祈福旣則隨臻余戒﹐具沖和之祇﹐肅動靡端倪之可見﹐勞奚章綬之能爲制﹐則特頒理於玆﹐順於戲封畱足矣。益光炎漢之高風﹐自天申之永贊﹐有元之丕祚﹐往綏燕履茂對鴻麻﹐加贈正一教主嗣漢三十八代天師太素凝神廣道明德大眞人﹐領江南諸路道教事。特授金紫光祿大夫﹐封畱國公﹐餘如故。元貞二年﹐成宗皇帝制曰﹕至道之用存乎人﹐偉貞源之有自﹐君子之學成﹐其德繁玆﹐閩之是儀﹐太素凝神廣道眞人﹐嗣漢三十八代天師張與材﹐母周氏﹐惠恭德合﹐沖和行資﹐純素蒼圖﹐分系本支﹐疊紀於仙階﹐珠樹聯芳﹐兄弟繼傳於祖﹐卽於今可尙﹐往昔未聞﹐特頒寵渥之隆﹐庸慰孝心之至﹐宜於後裔﹐益增正一。之光輝﹐介邇遐年永奉宵晨之香火﹑賜號玄眞妙應仙姑。元至大元年﹐武宗皇帝制曰﹕朕惟老子著道德言﹐亦本孝慈之旨﹐西母在列﹐仙藉可爲﹐仁壽之宗﹐方將惇俗化以養親﹐故特崇闖儀而錫寵正一教主嗣漢三十八代天師太素凝神廣道眞人張與材母玄眞妙應仙姑周惠恭﹐提身貞淑﹐秉性徽柔﹐德媲高門﹐克義方之訓﹐慶鯀後裔﹐益昌道紀之傳﹐是宜頒天詔之五花﹐以示報春輝之寸艸。問蓬萊水幾見海嘗淸淺﹐西池蓮開﹐居姑躬山。能使物不疵癘而年谷熟﹐助揚正教。茂介遐齡﹐授玄眞妙應淵德眞人。元延佑元年﹐仁宗皇帝制曰﹕修道者﹐母爲先﹐學仙者﹐孝爲大。訴其源之所自﹐錫恩命以維新。正一教主大素凝神廣道明德大眞人領江南諸路道教事嗣漢三十八代天師張與材母玄眞妙應淵德眞人周氏惠德﹐有德有功﹐爰淸爰靜﹐來作神仙之倡﹐維以末年﹐繼爲天人之師。幸哉有子﹐指蓬山而歸去﹐葉鼎捲以如遺。𨿽沖漠不可彊名﹐而國家亦所宜禮肆﹐頒美號式﹐重玄宗於戲﹐藏劍依壇﹐尙想成丹之魏母﹐飛茅建靖﹐母志傳道之諶師﹐諫爾逍逼﹐故玆優涯﹐追封玄眞妙應淵德慈濟元君。

三十九代天師﹐諱嗣成﹐宇次望﹐號太玄子。神淸高遠﹐端毅寡言。至大三年﹐侍父入覲﹐至杭﹐寓宗陽宮。俄杭城火發﹐眾往求救﹐發通江橋﹐望火起處﹐以水嚶之﹐火遂滅。延佑三年丙辰﹐畱國仙逝﹐以印劍授之﹐命襲教﹐開府張宗﹐師聞於朝。仁宗遣使至山﹐命主教事﹐且召之。十月入覲﹐上顧問甚至﹐喜曰﹕克肖而父。命建金錄大醮於長春宮﹐禮成﹐賜冠服。明年正月﹐告歸。制授太玄輔化體仁應道大眞人﹐主領三山符錄﹐掌江南道教事。推恩﹐封母易氏爲妙明慧應常靜眞人。降璽書﹐命掌道教﹐給度牒﹐行法錄﹐免遠輸之役﹐遣使護送還山。七年﹐鹽官州海潮復作﹐詔卽行省建大醮禱之﹐投鐵符岸圯處﹐雷電大作﹐水息復故。英宗卽位﹐詔入覲見於上都﹐降璽書給驛護還。泰定二年正月壬午日﹐有食之大臣求禱雪以禳之﹐天大雪。復命建黃錄大醮於長春宮﹐時有天花云鶴之瑞﹐國子司業虞集承韶記之﹐制加栩元崇德正一教主知集賢院道教事。四年﹐鹽官州潮復失﹐岸崩及城﹐詔召至行省﹐醮於佑聖宮。有三足龜見殿上﹐潮退。杭民以旱告﹐卽雨。至順元年﹐入朝降璽﹐書申護有加。至元﹐再召入見上於明仁殿﹐時京畿旱﹐詔禱雨崇眞宮﹐大應。秋﹐苦雨﹐禱而霽。冬不雪﹐祈卽應。上大悅﹐賜以上尊﹐且語近臣曰﹕朕煩天師多矣﹐可錄前後勛績備載制詞。三年三月﹐頒制加知集賢院事。畱京已久﹐乞還山﹐詔百官宴餞之。旣還﹐棄絕人事﹐逍遙自娛。至正四年甲申﹐將遊五嶽﹐靑城﹐先登泰山。九月﹐舟次呂梁﹐薄暮﹐有一老人求見﹐密語﹐移刻而去。明日﹐遽命返舟﹐庚子抵寶﹐應化於舟中。弟子奉冠劍還﹐入鄱湖﹐抵云錦溪﹐有二黑龍護舟疾行。不六日﹐訴流而達﹐其神異若此﹐後葬於南山。元仁宗皇帝制曰﹕天下有道﹐宜崇淸靜之風﹐至人無爲﹐爰佐隆平之治。誕揚命號﹐申耀宗乘。嗣天師張嗣成﹐得老氏之眞詮﹐實玄門之巨擘。自漢而下﹐以其數考之一千餘年﹐渡江以來﹐於今四傳矣。三十九代﹐學邃瓊科之正聲﹐騰絳簡之英嗣。錄云﹐初來朝﹐甚謹﹐俾陸仙班之舊﹐綜維教事之新﹐贊皇極之建中﹐衍洪圖之錫羨﹐於虧維名不假。朕特示於綏嘉﹐率祖攸行。卿盍思於報稱﹐丕欽玆渥﹐罔替其恭。推恩﹐封母易氏爲妙明慧應常靜眞人﹐別降璽書﹐命掌道教。元英宗皇帝制曰﹕朕欽崇天命﹐景慕道德﹐求所以靜一而寧民者﹐與言至人﹐榮及後裔。嗣天師張嗣成﹐由爾祖能傳老氏之旨﹐遵和崇正﹐扶植世教。世其家者﹐繼顯在爾。器識弘達﹐博學多聞。自先朝以長﹐而賢俾嗣名號﹐承志篤善州克勤不息。每懷衝退令聞益彰。朕踐祚之始﹐爾奉幣來朝﹐執儀甚謹﹐良用寵嘉﹐申命宜新﹐循乃舊職﹐尙一爾心﹐用弘爾教﹐恭畏祇肅﹐協贊無爲之治﹐毋替厥服往惟﹐欽哉。特授正一教主嗣漢天師太玄輔化體仁應道大眞人﹐主領三山符錄﹐掌江南道教事。元晉王制曰﹕我國家之崇玄教﹐古莫與倫。卿家世之被皇恩﹐今爲特盛。宜隆稱號﹐爰示寵嘉。嗣天師張嗣成﹐冰雪神人﹐風雲聖代。乃祖乃父﹐累功積行於前﹐若子若孫﹐繼緒增光於後。及此初元之覲﹐助予敬德之新﹐翼翼小心﹐允謂恪恭而有禮﹐巍巍大道﹐共期淸靜以無爲。特授斕元崇德正一教主嗣漢天師太玄輔化體仁廣道大眞人﹐主領三山符錄﹐掌江南道教事。封胡氏爲明慧慈順仙姑。元順帝制曰﹕老聘度函谷關﹐未始忘於天下﹐畱侯從赤松子﹐豈果棄於人問﹐式開聖人神道設教之門﹐遂任天子爲民請福之寄世傳法者﹐代有功焉。不遠而朝﹐宜新厥命。特授斕元崇德正一教主嗣漢三十九代天師太玄輔化體仁應道大眞人﹐主領三山符錄﹐掌江南道教﹐知集賢院事張嗣宗﹐神明之裔﹐道德之宗。自爾祖之遇世宗﹐乃父之於仁廟﹐旣膺天眷﹐兼簡帝心。𨿽膺有道之長﹐實系聖明之主﹐而樂無爲之治﹐庶闡淸靜之風。誕布玄休﹐屢昭靈應。卿旣克承於後﹐朕亦丕勞爾先。往者海水爲災﹐再免黔黎於昏墊﹐近而天時作慝﹐三致雨雪之感通。功成弗居﹐禮宜有。報。噫﹐神仙以忠孝爲本﹐尙母魄於傳賢﹐帝王以天地爲心﹐曷敢忘於敬德﹐見所帶職號如故。

四十代天師﹐諱嗣德﹐號太乙﹐與材第二子也。性寬厚﹐善文好詩。至正甲申嗣教﹐後九年壬辰﹐天下兵興﹐命弟子舒惟寅募義保障﹐凡鄰郡問﹐兵不敢犯﹐民賴以安。是年十月﹐微疾而化。明年﹐制授太乙明教廣玄體道大眞人﹐主領三山符錄﹐掌江南道教事﹐制下已化矣﹐藏蛻排衙石。元順帝制曰﹕正一仙眞﹐克紹經錄符章之祕﹐神明華冑﹐宜膺冠裳劍印之傳﹐仙籍有徵﹐寵章再錫﹐咨爾張嗣德﹐學資家訓﹐道演宗盟﹐祖彌流芳﹐云仍襲慶﹐始著飛升於蜀漢﹐世施度化於。江湖。寶錄金符﹐瑞應昔昭於簡冊﹐靑蛇玉劍﹐淵源永緒於箕裘。歷彰斜攝之靈﹐每佐淸寧之治。渙號𨿽基於前代﹐綸恩猶渥於本朝。紫誥銀章﹐禮重褒崇之典﹐『珠冠金服﹐光貫衝素之流。玄門偶闕於承宗﹐法嗣共推於嫡嗣。卿其奉眞元之秋律﹐肅太上之精筵。恪思繼業之隆﹐益拯含生之沙﹐再揚靈素﹐永播眞風於戲。珪幣多儀﹐務念輸誠以事帝﹐壇環祕祝﹐愼嚴徽福以庇民。尙體予裹﹐以弘爾教。

四十一代天師﹐諱正言﹐號束華﹐嗣德長子也。貌古神淸﹐沈靜寡言。時京道不通﹐且二年餘矣。江浙行省﹐遣問使傳制授天師明誠凝道弘文戶教大眞人﹐主領三山符錄﹐掌江南道教事。瑜年﹐集諸弟子曰﹕吾家世代以福國忠君化民爲本﹐今天下兵爭日久﹐朝廷去遠﹐安危未可知。瓦吾諸弟子總玄教於北者﹐榮遇特隆﹐可無一言以致徵兆之吉乎。於是介弟子程天翼﹐奉命言於玄教大宗師﹐於有興入陳於朝。上曰﹕天師﹐方外士也。曩以川途梗塞﹐無以致撫安之道﹐朕甚嫌焉。天命此幸﹐有以旋之宗師奉旨。俾天翼還報﹐歲己亥。中元日﹐升座演道﹐語若＇有警﹐人鮮能測。未幾﹐示微疾﹐召弟子曰﹕吾自襲教以來﹐遭時多難﹐今逝期至矣。越二日﹐書頌而化。

四十二代天師﹐諱正常﹐字仲紀﹐號沖虛子﹐三十九代天師太玄公之冢子也。生有異徵﹐大玄公假寐﹐夢神人飛空而至﹐曰﹕余自華蓋山來﹐遊君家﹐願見容也。及覺而生。幼穎﹐特寬厚﹐雙目燭人﹐性嗜老莊言﹐於仙道祕法尢篤志。大玄遊五嶽﹐指相傳印劍曰﹕龍星再集於亥﹐吾兒當持此大振玄風。至正己亥襲教﹐太玄之懸記始聽。時兵亂﹐經錄久祕﹐至是願授者川至。闡三元醮修於玄壇﹐嘗煉度幽爽﹐輒有異感。辛丑﹐我大明太祖高皇帝﹐發禦榜﹐命有司訪求招聘﹐而天師始遊。遣使者上棧﹐陳天運有歸之符﹐上以手書賜答﹐有勉澄心定性﹐以凝道功之語。乙巳﹐朝京師﹐上召見﹐悅曰﹕瞳樞電轉﹐法貌昂然﹐眞漢天師苗裔也。命坐賜燕﹐下詔褒美之。再召宴﹐及錫以金幣﹐還山。丙午﹐復入覲京城﹐士庶求符者﹐日以千百計﹐侍史不能給﹐閉關拒之不止。上諭俾施符水﹐乃篆巨符投朝天宮井中﹐人爭汲之﹐須臾水竭﹐見土弗已﹐疫者飲之﹐皆廖。上聞而嘉之﹐令作亭井上﹐號日太乙泉。命傳太上延禧諸階法錄﹐及辭還山﹐復詔中貴人﹐資賜織文金衣。』特劫中書給驛券界之﹐以便朝覲。昊元年丁未﹐詣上勸進棧。洪武戊申﹐上登大寶位﹐建號改元。入賀﹐賜宴於便殿﹐諭曰﹕玆授卿以大眞人稱號﹐誥命議給俸祿﹐面奏懇辭議俸﹐止乞如故﹐事優免及﹐專出符錄之事。上嘉而可之﹐準賜鐲通戶﹐及大上淸宮各色得役。宴畢﹐內降制書國朝制詞具載皇明恩命世錄授正一教主﹐嗣漢四十二代天師護國闡祖通誠崇道弘德大眞人﹐領道教事﹐仍給銀印﹐視正二品。特設玄幕之佐﹐曰﹕贊教掌書等官﹐陛辭而還。上禦謹身殿﹐從容謂曰﹕卿乃祖天師﹐有功於國﹐所以家世與孔子並傳﹐以迄於今。卿宜體之以淸靜無爲﹐輔予至治﹐則予汝嘉。出白金十五鎰賜之俾新其宅第。己酉二月﹐特召入朝﹐上禦奉天殿賜見﹐預命設宴待之。是月﹐承顧問者四﹐錫宴者二。三月十三日﹐上將通誠於天帝﹐致齋三日﹐上禦一表冕服﹐親署禦名於章﹐劫太常設樂﹐手授於眞人﹐俾祝而焚之。禮成﹐錫金幣﹐宴於文樓﹐艸弟子饗於別館﹐仍賞責有差。庚戌夏﹐上錄功她寵﹐特勸吏部改贈父三十九代天師太玄輔化體仁應道大眞人﹐嗣成爲正一教主太玄弘化明成崇道大眞人﹐改封母明慧慈順仙姑﹐胡氏爲恭順慈惠淑靜玄君。是年秋﹐上復召見﹐問以鬼神情狀﹐更給掌天下道教銀印。壬子秋﹐特召入覲﹐復加賜永掌天下道教事之誥以寵之。丙辰秋﹐上遣使召﹐忽先期而至﹐入見﹐上喜曰﹕卿來何符朕意耶﹐明年秋﹐朕將遣使祠海嶽諸神﹐卿當妙柬弟子之淸修者﹐與其偕來﹐錫燕及金法衣玉圭﹐佩法器之屬。丁巳夏﹐率艸弟子入覲﹐宴於午門城樓上﹐舉爵謂曰﹕卿宜罄此一觴。俗劫內侍出禦﹐制歷代天師贊示曰﹕他日當書以賜卿。明日劫﹐遣代祠嵩山﹐分遣重臣與弟子代祠艸嶽﹐仍賜衣各二襲﹐楮幣有差。旣還﹐錫宴賞如初。及歸山﹐志趣頗異常。一日﹐置酒﹐與昆弟酣飲。慨然嘆曰﹕五嶽名山﹐先子欲遊而弗遂。嵩山中峯﹐乃吾祖得太淸丹經之所。今藉聖天子威靈﹐幸一至焉。咽曦景於層霄邈浮埃於浩劫﹐吾志將有在矣。咸訝其言﹐未幾﹐示以徵疾﹐瑞坐榻上﹐屬弟子方從義曰﹕吾無以報國家寵恩﹐爾等宜左右我子孫﹐以贊寧謐之化命。取印劍授其子曰﹕我家千五百年之傳在是﹐汝其勉之。語已﹐舉手作一圓象﹐嘿然而化。。是夕﹐大崖石崩﹐聲聞數十里。禮部尙書張籌爲訃聞﹐上嗟悼良久﹐且曰﹕朕欲命其褊祠五嶽﹐今方一至嵩通山﹐何期大數止於斯耶。遂親制文一﹐遣前浙江行省參知政事安慶弔祭之﹐藏蛻於南山刺坑口。

四十三代天師諱宇初﹐字子璇﹐別號耆山。沖虛之冢子也。目秀雙瞳﹐而交二斗。九歲﹐疑如老成。一日﹐有異人謁見﹐曰﹕是列仙之儒﹐異日﹐丕張斯教者也。及長﹐資識廈高﹐學問深造﹐貫綜三氏﹐融爲一塗﹐旁及諸子百家之籍﹐靡不窮搜﹐發爲載道紀事之文﹐各極精妙。著成﹐《峴泉文集》二十卷﹐遼王嘉而梓之。因徹上覽﹐以是被前﹐席寵尢渥﹖而王公縉紳之士﹐亦莫不敬重焉。嘗侍沖虛於天心水月樓﹐目睹雲霧起西北﹐中有金扉洞開﹐五色晃耀﹐護衛天神﹐鏡仗森列﹐勃然改容。沖虛問之﹐具對如所見。自是以家祕授之易﹐了試之﹐益神。洪武十一年入朝﹐上召見﹐反覆諦視之﹐笑曰﹕絕類乃父。眷責有加。明年﹐上特遣使詣山﹐寶賜誥﹐勸二道﹐授正一嗣教道合無爲闡祖光範大眞人﹐勸召赴京。復降手勸﹐勉加修節﹐以格神明之意﹐賜法衣金幣﹐給驛券還山。辛酉﹐錫誥﹐封母包氏爲淸虛衝素妙善玄君。癸亥﹐召赴闕﹐命建玉錄大齋於紫金山。乙丑﹐命禱雨於神樂觀﹐隨應。庚午﹐入覲奏準降幼重建大上淸宮。辛未六月朔﹐上視朝﹐旨諭禮部﹐嚴禁僞造符錄者﹐賜正一玄壇之印俾關防符錄﹐永鎭名山。旣還﹐擇地於裏之黃箸峯下﹐構峴泉精舍﹐爲終焉之所。壬午﹐成祖文皇帝嗣登寶位﹐入賀﹐寵遇益隆﹐賜縉錢茸大上淸宮。永樂元年﹐命陪杞天壇。丙戌命編修道教書以進。丁亥﹐召見﹐命就朝天宮建薦揚玉綫大齋﹐有慶云覆壇﹐鸞鶴交舞之瑞。祠官以聞賜勁嘉獎。戊子三月﹐降特旨申諭眞人門下專出符錄。四月﹐命傳延禧法錄﹐建延禧大齋五壇﹐咸有瑞應﹐厚賜尙方珍物﹐特命更給驛券還山。十月﹐手勸俾邀請眞仙張三丰。己丑﹐再勸尋訪張三丰。庚寅春﹐忽發神異語﹐人莫能測。一日﹐以印劍授介弟宇淸曰﹕亡口將返吾眞矣﹐惟國恩未報爾。其承此以圖之。又越三日﹐書頌曰﹕一點靈明﹐本無生滅﹐五十年中﹐非圓非闕﹐今朝裂破大虛空﹐三界十方俱透徹。舉手前向指而逝。時大駕駐蹕北京﹐皇太子監國﹐遣行人陳逵賜祭。明年﹐天衷追悼﹐復遣行人蕭榮諭祭焉。藏蛻於峴泉。

四十四代天師﹐諱宇淸﹐字彥璣﹐別號西壁﹐沖虛仲子﹐耆山之弟。初﹐沖虛夢壁魯眞人﹐峨冠朱衣﹐入其室﹐翌日﹐生。七歲能詩。及長﹐凡祕要儒經子史﹐究索無遺。著有《西壁文集》傳於世。永樂庚寅嗣教。十月﹐大駕南還﹐召見﹐賜宴﹐及冠服圭佩之屬﹐命醮於朝天宮﹐賜誥﹐授正一嗣教淸虛衝素光祖演道大眞人﹐領道教事。癸巳七月﹐劫遣嗇賜太嶽圓光圖﹐並榔梅百顆。八月﹐降劫俾選有道行羽士﹐爲武當山住持。九月﹐命使詣山﹐就大上淸宮建金籌大齋。七日﹐感龍井出見之瑞。上給縉錢﹐俾市魚放養溪中﹐賜名曰﹕放生池禁止网釣。乙未﹐詔修太上淸宮﹐並劫建眞懿觀﹐造浮橋﹐築堤防。丁酉﹐命分獻西鎭壇。十一月﹐詔往福建靈濟宮﹐修建祈謝金錄大齋。瑞感圓光燭霄﹐卿云成幔﹐鸞鶴交舞﹐靈旣疊臻﹐祀官以聞降劫嘉獎﹐仍有金幣之賜。戊戌二月﹐勸召入京﹐賜冠服彩幣﹐白金百鎰﹐命祠玄帝金像於太和山。五月﹐命治浙江潮患﹐乃書鐵符﹐戒弟子黃端友往投之。時波濤洶湧﹐若有人馬呼嗚之聲﹐旣而水退患止﹐司以聞﹐上遣使嘉獎賞賈。己亥﹐誥丁未﹐入覲﹐詔下有司悉鐲僕從丁役。五月三﹐以老辭上還山。一日﹐中秋集眾飲闌﹐而作頌曰﹕易窟探周﹐行訪浮丘﹐乾虹橋畔﹐坤雷渡頭﹐咦﹐宇內淸光半是秋﹐半爲貞气還天表。忽迅雷大妻孫氏爲端靜貞淑妙惠玄君﹐復有金幣錢物﹐及番果海魚之賜。庚子﹐上召見﹐命率羽士修玉錄大齋﹐休徵尢夥。十月﹐命建普度醮於京之靈濟宮。辛丑正月朔﹐命分獻星辰壇﹐復建保安醮。七日﹐賜冠服圭佩錦綺貂裘之屬。上北伐還京﹐命建祈謝大齋﹐感祥光慶靄之應﹐賜責有加﹐特勸褒獎甲辰命醮太和山。仁宗昭皇帝卽位﹐入賀﹐命修薦揚大齋﹐。亦有異徵。仍降勁獎諭﹐賜金玉法印﹐並識文金衣﹐鶴氅貂裘圭佩綺幣﹐及從行弟子﹐賞責有差。宣宗章皇帝卽位﹐宣德改元入賀﹖錫燕內殿。四月﹐推恩﹐申錫嘉號之勁。六月﹐加誥封爲正一嗣教淸虛衝素光祖演道崇謙守靜洞玄大眞人﹐掌天下道教事。﹐有虹隨見﹐光滿山谷而化。訃聞於﹐遣太監雷春諭祭。復勁葬於北眞觀之右山。

漢天師世家卷之三竟

漢天師世家卷之四

四十五代天師﹐諱懋丞﹐字文開﹐別號九陽。處心恬澹﹐不膠於物﹐又號日澹然﹐沖虛嫡孫﹐耆山﹑西壁之從子也。初﹐父宇理於洪武丙寅臘日﹐宴坐中庭﹐突有道者謁見﹐衣貌甚奇﹐自稱重陽子﹐遺以菊花一本﹐日﹕願假館門下六十年。語畢﹐忽不見。始異之﹐後覺其爲重陽眞人也。明年九月九日﹐天師生時﹐有菊香滿室﹐紫雲覆屋﹐三日乃散。四歲﹐效作禹步﹐感雷聲隱隱﹐人以爲偶然﹐命再步﹐雷輒大震。及授儒經玄祕﹐日記萬言﹐文章書法卓冠時彥。嘗經山澤﹐或謂垂木前障過者﹐樞樓請從間道﹐天師曰﹕予任已民之責﹐蚓正人﹐不由邪徑。頃之﹐烈風大作﹐至則樹已拔矣。入京﹐過武林﹐民多疫﹐求符者不能悉給﹐乃書巨符投井中﹐人競汲之﹐水爲竭﹐飲者廖焉。遊華蓋山﹐祥光屢現﹐天燈夜如星布﹐其神異感格大都若此。洪武二十二年﹐父宇理蒙太祖高皇帝聞其賢﹐召偕無爲眞人﹐入對雅稱旨﹐責以金幣﹐命前禦史中丞誠意伯劉基以其弟之子妻之﹐天師乃劉氏所生也。及入覲﹐賜燕便殿。明年﹐命傳太上延禧錄建延禧醮於大內﹐禮成﹐賜冠服劍佩之屬。四月﹐陪祀太廟﹐錫誥授正一嗣教崇修至道葆素演法眞人﹐領道教事。己酉春﹐入賀萬壽節﹐命分獻東鎭壇俾醮於仁智殿﹐賜責有加。三月﹐上禦西宮召見﹐與語大悅﹐奏舉上淸宮高道操克弘﹐龔繼宗﹐顏福淵﹐黃嘉佑等爲道錄職員﹐詔可遣中使黎都詣山起之。十二月﹐錫誥贈故室孫氏爲柔嘉貞靜玄君。辛亥﹐入覲﹐命分獻星辰壇醮於內皇壇﹐有尙方八寶金幣之賜。四月﹐陪杞太廟﹐禮畢﹐特遣中官護送還山。癸丑冬﹐入覲﹐明年春﹐命醮於靈濟宮。三月﹐會靑宮不豫﹐召入治而安之﹐上悅﹐賜冠劍衣寫﹐命分獻風雲雷雨壇﹐命保安醮於大德觀﹐復有金幣之賜。給部牒五百﹐度羽士。辭歸畱之。五月﹐召對於內庭﹐賜禦制招隱歌還山﹐抵甲馬營傳捨﹐上復遣使追授密劫﹐勉以修煉之學﹐勿墜宗範云。英宗睿皇帝卽位正統﹐改元﹐入賀﹐劫建天師府於朝天宮內束北隅﹐此先帝之命﹐至是落成。遣禮官迎入府居之﹐給以愾凜﹐命修升眞大齋於本宮。明年元旦﹐賜燕於奉天殿。十一日﹐俾分獻風雲雷雨壇。明日召見﹐繼召衍聖公同宴﹐便殿各有金幣蟒衣朱履之賜。本月﹐命傳太上延禧諸綫建金錄延禧醮於朝天宮﹐賞賜有加。己未春﹐命分獻束鎭壇。二月﹐皇太后聖壽節建祝延醮於朝天宮﹐禮成﹐賜金幣。庚申﹐錫誥封繼室董氏爲溫靜柔順玄君。三月﹐命安祀玄帝金像﹐醮於大內玄天祠。禮畢﹐命以祖傳印劍進覽﹐上撫摩久之﹐嘆日﹕神物靈異﹐果如是乎。燕責而出。辛酉春正月﹐命分獻束鎭壇醮於朝天宮﹐給部牒五百二度羽士﹐厚賜而還。壬戌冬﹐入賀﹐錫宴文華殿。癸亥春﹐命分獻星辰壇醮於朝天宮。明年﹐辭歸。奏日﹕臣沐兩朝寵｀恩﹐無由仰答萬一﹐恐臣天賦有限﹐不能長侍陛下淸光矣﹐有一子﹐早不祿。嫡孫元吉﹐𨿽及髻歲﹐資稟頗奇﹐願以代臣補報。上慰畱至再﹐乃許抵家﹐以印劍付元吉日﹕吾已得請於朝﹐孺子懋之﹐永承天眷。語訖﹐端坐而化﹐壽五十有九二果符假館之數。訃聞﹐詔遣禮部郎中趙最諭祭﹐工部主事江淸塋葬於馬鞍山﹐建觀日南極以祀之。

四十六代天師﹐諱元吉﹐字孟陽﹐別號太和。澹然之孫﹐贈寂靜眞人子也。母玄君高氏﹐夢長庚星如虹﹐下流化爲白鳳﹐集於懷。及覺﹐光猶滿室﹐感而有娠。乙卯春正月九日生﹐時有靈芝出束柱礎下。自幼明敏絕人﹐凡祖祕儒書﹐一覽輒了。喜爲詩詞﹐然所發皆非塵世語﹐讀者莫不奇之。正統乙丑冬﹐赴闕﹐時年甫十一﹐上見之﹐愛其岐疑如成人﹐召入內庭﹐命坐賜茶﹐錫誥授正一嗣教沖虛守素紹祖祟法眞人﹐領道教事﹐厚賜而還。丙演冬﹐召見於仁智殿﹐命書趙天君符﹐恍惚有神虎哮吼之聲﹐上驚異嘉嘆﹐賜冠服圭佩及金幣之屬﹐誥贈父畱綱爲正一嗣教祟玄養素寂靜眞人﹐封母高氏爲慈惠靜淑玄君。丁卯﹐上念其幼孤﹐賜劫諭禁治族屬侵侮之輩﹐更授贊教掌書等官輔之。戊辰﹐上禦大善殿召對稱旨﹐有萃寶冠金文服之賜。己巳正朔﹐命分獻星辰壇。三月﹐辭歸﹐諭畱之。夏六月﹐雷撒謹身殿﹐瓦擊蚩吻﹐雨浹旬不止。召問以愼起居﹐戒邊防爲對。命建祈晴醮﹐於朝天宮﹐檄召雷神。有巨鷹藍距赤翅。挾大風而唳蓬萊門﹐攫檄排云而上﹐觀者駭然色變﹐應時天朗气淸。祠官聞上喜愕交至﹐賜責有加。秋七月﹐上北狩﹐皇后命建保安醮於內庭。景泰改元﹐秋八月景皇帝召入覲﹐顧問者再﹐命建保鎭國祚醮於大德觀﹐有天花云嵩之瑞﹐降勁褒嘉。明年一一月﹐給部牒一千﹐度羽士。壬申冬﹐命醮於內庭﹐禮成﹐賜燕仁智殿。癸酉春﹐命分獻風雲雷雨壇醮於朝天宮。乙亥春﹐上禦文華殿召見﹐問諸雷祕法﹐命作符﹐大悅曰﹕神明之冑﹐代不乏人﹐可謂善繼矣。當時以爲榮。四月﹐命建金錄黃錄二大齋於靈濟宮﹐有卿云覆壇﹐五色盤旋如車蓋﹐鸞鶴旱至﹐聚觀者數萬人。祠官以聞﹐上嘉錫誥﹐加封爲正一嗣教沖虛守素紹祖崇法安恬樂靜玄同大眞人﹐掌天下道教事﹐賜玉冠圭佩衣履之屬﹐特命尙方良冶作法劍一口賜之﹐遣中使護送還山。天順元年﹐英宗睿皇帝復位。二月入賀﹐命建祈謝醮於內庭﹐寵責逾厚。七月﹐頒劫申禁僞出符錄及族屬欺淩者。己卯冬﹐入觀﹐賜燕內庭﹐再命傳太上延禧諸祕錄。庚辰春﹐命陪杞天壇﹐上禦齋宮垂淸﹐問對稱旨﹐賜金練衣錫誥﹐加封母高氏爲太玄君。辛巳四月﹐上遣使寶劫詣山﹐召赴闕﹐俾醮於大內玄天祠﹐有異兆。七月﹐祝融扇焰於承天門﹐命就朝天宮建祈謝禳熒醮。七日﹐致感河泊驅波禦溝驟溢﹐上嘉獎探至﹐賜以冠服劍器﹐及從行弟子﹐賞責有差。復召對奏﹐乞大赦天下。明年三﹐月﹐陛辭而還抵滌河﹐上遣錦衣衛百戶劉升﹐令以原給驛券﹐外加賜馬快船追送之。甲申春入朝﹐上登寶座﹐輒有影響﹐命書符劾之。明旦﹐有異烏斃於氈捆之下﹐命中官錢義率旗校升出朝天宮﹐火裂之﹐響遂息。上嘗睡覺﹐足隱隱痛要忍亟﹐燭之﹐有黑痕﹐似人指點狀。遣內使傳旨諭﹐乃進符水滌之﹐痕退患愈。未幾﹐上禦奉天殿﹐聞空中有如木石墜壓之聲﹐天衷悚懼﹐命醮禳謝。是夕﹐其聲寂然﹐尢加禮重﹐錫誥加封爲正一嗣教體玄悟法淵默靜虛闡道弘化妙應大眞人﹐掌天下道教事﹐加封慈惠靜淑太玄君母高氏爲慈和端惠貞淑太玄君﹐厚賜還山。憲宗純皇帝卽位﹐成化元年九月入賀﹐賜燕於文華殿。明年正月﹐上遣中官資賜天廏﹐良馬﹐及文錦﹐朱烏﹐黃封﹐上蹲﹐番果﹐海魚等物爲壽。翌日﹐入謝﹐仍賜燕內庭。十一日﹐命分獻風雲雷雨壇。二月﹐命建升眞醮於大德觀﹐賜勸申禁族屬侵犯及諸人僞造符錄﹐並授贊教掌書等官﹐助理玄政。丁亥秋﹐入朝﹐召見於大善殿﹐命以祖傳印劍進覽。上回重瞳久之﹐嘆日﹕物之珍瑟﹐果有神靈。賜燕而出。十一月上復禦大善殿召對﹐聖語勉以護國安民﹐更給正一嗣教大眞人府金印﹐又加賜玉印各一顆﹐禦書大眞人府四字﹐命梓縣於府第閥額﹐三錫恩綸﹐加封爲正一嗣教體玄崇默悟法通眞闡道弘化輔德佑聖妙應大眞人﹐掌天下道教事。仍遣中官秦勤資﹐賜蟒衣玉帶冠履劍器圭佩之屬﹐寵賈獨盛﹐。朝野榮之。己丑冬﹐召見﹐命建金錄醮於朝天宮。辭歸出遊﹐歷登名嶽﹐探仙人舊隱之迹。去六載方還﹐徑抵龍虎岔下﹐結茅卻粒者三年。一日﹐書頌畢﹐端坐而化﹐舉之如空衣矣。葬於本裏播箕灣。

四十七代天師﹐諱玄慶﹐字天錫﹐別號貞一﹐又號七一丈人。生時有異徵﹐博學能文﹐長於詩書。成化丁酉入覲﹐錫燕內庭﹐遣中官梁芳傳旨﹐聘成國公朱儀女爲配。明年﹐詔赴南畿完婚。仍賜蟒衣玉帶﹐加撥馬快船隻送回。址妝授正一嗣教保和養素繼祖守道大眞人﹐領道教事﹐封母吳氏爲志順淑靜玄君。甲辰﹐賜勁諭申禁諸人僞造私出符錄﹐及偸盜放生魚。乙巳春﹐特勁江西守臣﹐重建大眞人府第﹐命降香大華蓋山及鐵柱宮。丙午﹐入覲﹐命醮欽安殿﹐有玉帶金幣之賜。孝宗敬皇帝卽位﹐弘治戊申﹐入賀﹐寵遇有加。庚戌夏﹐雷擊謹身殿柱﹐建祈謝醮於欽安殿﹐感天花慶靄之祥﹐上嘉責之﹐又命祈聖嗣醮於內庭。明年﹐皇太子生﹐賜雕花﹐天祿﹐壽字玉帶﹐金冠﹐蟒衣﹐銀幣之屬。丙辰﹐上遣太監李瑾﹐李珍資﹐劫俾建保民大醮於大上淸宮﹐以守臣鄧原並兩司掌印官陪祀。召覃鶴舞空﹐卿云疑蓋之瑞。戊午冬﹐命祈雪於朝天宮﹐明日大雪。己未春﹐命傳太上延禧祕錄﹐賜牙刻印記二函﹐並金幣陛辭而還。五月﹐行舟次沽頭閘﹐早淺不前﹐分司主事蒙某請禱﹐乃書鐵符投白象潭﹐薄暮﹐云密﹐雨如注﹐旌植揚焉。辛酉冬﹐詔攜嗣子入朝﹐上禦欽安殿召見﹐錫嗣子衣帶命坐﹐宴於殿中﹐乞致仕可之。明年春﹐遣祀長陵回復﹐賜宴便殿﹐授致仕勁書以榮之。四月﹐遣資香嬸達天目﹐葛仙﹐華蓋﹐武當﹐鶴嗚五山。還報命獎勞宴賈瑜常﹐差通州衛指揮率官兵護送歸山。甲子﹐嗣子入覲﹐以自畫聖像及上意所欲古劍等物附獻﹐上以祖天師畫像及金幣回賜之。乙丑春二月聖衷注念﹐特降褒問之﹐書又勁兪﹐往武當﹖鶴嗚﹐葛仙三山之遊﹐附禦前香燭﹐令轉致三山﹐以表禮神之意。於是躋眺危巓﹐窮探靈窟﹐後次鶴嗚之崎嶇﹐邂逅一鶉衣鶴貌老翁﹐迎而揖之﹐作而笑曰﹕來去不聞山烏喧﹐三生石上龍蛇年。卽拂袖綠崖而逝。天師遊娣良久﹐悵然返篩。己巳秋九月﹐張筵會客縱飲﹐極歡舉觴﹐謂林方伯﹐王憲副日﹕吾有老友之期﹐不可失﹐恐此會難。又惟公等任天下治平之望者﹐勉拚可也。咸以爲醉語﹐勿諒。酒竟後﹐戒左右置蒲團於玄壇之西﹐從容理倨﹐北向盤坐﹐乃再誦老翁言而化﹐藏蛻於金溪長生觀。

四十八代天師﹐諱彥頨﹐字士瞻﹐別號湛然。先是貞。一翁夢神人佩劍植梓於庭而生﹐及長有祖父風。弘治辛酉﹐甫十二歲﹐奉詔隨父入朝﹐上顧而奇之﹐賜宴欽安殿﹐命坐﹐三宮俱召見﹐賞責有差﹐誥授正一嗣教致虛衝靜承先弘化眞人﹐掌天下道教事。歸而求學﹐不報玄祕。旣精涉獵墳典﹐事親篤孝﹐鄕族稱之。武宗毅皇帝卽位﹐正德丙寅春﹐入賀召見﹐問日﹕鄕之祖﹐非神仙乎﹐朕聞神仙長在﹐今還可見﹐亦可學否。對日﹕臣聞君類愈於神仙者﹐堯舜是也﹐至今猶存。上自天子﹐下及庶人﹐未嘗不見﹐願陛下慕而效之﹐則聖壽可等天地矣。乃若臣類爲神仙者﹐奚足尙哉。奏辭還山。戊辰﹐頒給部牒﹐普度羽士。庚午﹐疏請重修大上淸宮﹐以成。先帝遺命﹐劫遣內官監太監李文﹐會同江西鎭巡等官督造。壬申﹐召見﹐命陪杞泰壇﹐有蟒衣玉帶之賜。庚辰﹐車駕南狩﹐或言牛首山後湖各有妖。召赴﹐行在諭﹐往除之﹐果見碟死一妖。上大悅﹐劫扈駕還京。世宗肅皇帝卽位﹐嘉靖改元﹐入賀﹐上賜問﹐以淸心寡欲爲對﹐稱旨。寵責孔殷﹐特遣還山請太上諸祕延禧錄文以進。癸未﹐詔聘安遠侯柳文之女爲繼室﹐勁畱都內外守備官陪往親迎。丙午﹐錫誥加封爲正一嗣教懷玄抱眞養素守默葆光履和致虛衝靜承先弘化大眞人﹐掌天下道教事。復賜加封勸書﹐並準授上淸宮道士傅德巖﹐邵啟南爲贊教﹐金永壽﹐詹望奎爲掌書等官。勸往禱於太和山。三月﹐勸遣內官監左少監昊猷﹐會同江西撫按重建大眞人第﹐增造劫書合以尊藏累朝宸翰﹐西立萬法宗壇以奉上帝列眞﹐束蓋天師家廟以祀歷代眞人﹐余悉更置山水增輝﹐遂爲福地冠先。是上命範銅爲神像﹐成﹐乃勸吳猷寶至萬法宗壇安祀﹐頒賜掌法仙卿銀印一函﹐牙刻宗傳之印一函。詔下戶部查復上淸宮田糧侵匿於豪民者﹐仍降勸禁護。戊子﹐入覲﹐命陪祀星辰壇﹐有禦札文綺之賜。辛卯﹐入覲﹐驛傳艱阻﹐至京後期。上問故﹐以實對﹐勸各巡按禦史﹐查提違慢有司等官罪之。明年三月﹐勸遣內官監左監丞曹玉﹐會同撫按重建大上淸宮。乙未﹐以本府莊田有司違例編寄莊各縣差榣﹐奏下戶部議止﹐昭一品官例優免。覆奉命悉鐲之﹐仍著爲令。丁酉入覲﹐驛遞違慢﹐如初奏謝後期之罪。奉聖旨﹐大眞人張彥頨總領道教﹐赴京朝賀﹐先朝屢有明旨。著沿途有司﹐應付這各該地方官吏﹐如何不行﹐支給著巡按禦史﹐查提了問﹐巡撫官且不查究﹐今後務要嚴加戒飭軍衛有司﹐一體應付﹐不許遲延俟事﹐該衙門知道。是冬無雪﹐命禱於內庭﹐卽應。上大悅﹐﹐有金冠﹐玉帶﹐蟒衣﹐銀幣之賜。戊戌﹐命建金錄大齋於內皇壇﹐有白鶴繞壇﹐卿云捧日之瑞﹐賞賈有加。辭歸﹐賜劫以護其行。本年詔往齊雲山﹐建報謝禱禳大醮。後因奏乞以本山如太和山例除道士爲住持管理職員﹐賜神宮額名曰﹕玄天太素官﹐免徵所餘香錢﹐降劫禁護﹐是年冬﹐聖母升遐。明年﹐上賜手書以示哀感之意。己亥正月﹐嗣子生於新府第﹐上聞之﹐喜不已﹐親灑宸翰﹐並賜金幣爲賀。庚子﹐上念嗣子正在極褓﹐恐難遠離﹐遣行人黃如桂﹐資勸諭暫免入朝﹐俾得守視。辛丑﹐錫誥﹐贈嫡母朱氏爲端柔順德玄君﹐生母宋氏爲柔慈崇善玄君﹐贈妻李氏爲沖虛柔惠玄君﹐繼妻昊氏爲安妙善常玄君﹐柳氏爲莊惠志道玄君。本年命給部牒五百度羽士。特勁江西巡撫都禦史﹐嚴禁撫州姦民僞出符錄者。己酉﹐詔擁嗣子入覲﹐舟次錢塘﹐沙淤江埃﹐民病涉。投以一符﹐卽蕩去。次徐州﹐水个﹐舟膠戲。作一詩投之日﹕呂梁洪下疾如飛﹐一派神棲接古徐﹐願借紅袍三尺水﹐官航穩載上京畿。水忽夜溢﹐比及都門。上遣太監高忠迎而諭勞之﹐資賜嗣子蟒衣玉帶金帛。明日召見﹐錫燕便殿﹐命錄歷代眞人名諱進覽。旣而賜禦札日﹕卿子名可日永緒。後乞致仕﹐詔可之﹐陛辭而還。庚戌十一月﹐忽夢遊岱宗。十六日晨﹐興沐浴更衣畢﹐焚香隱幾而化﹐壽七十有一。上聞嗟悼無已。詔從侯爵例錫之卹典﹐遣行人李琦﹐錦衣千戶王正億諭祭營葬。劫定弋陽縣城束故疊山書院爲佳城﹐皆異數也。

四十九代天師﹐諱永緒﹐字允承﹐別號三陽。父湛然﹐嘗夢介冑之士﹐持刺來謁﹐自稱三陽﹐將軍刺上書九字者﹐三而了無姓名﹐忽大風飄去而寤。翌日生焉。玄典甫通﹐問學擊劍。出則佩劍﹐巡行山澤中﹐入則杜門﹐謝絕諸賓客﹐不喜逢迎﹐似涉傲世。嘉靖己酉﹐詔隨父入朝﹐抵都城﹐上遣太監高忠資賜衣帶。明日召見於內庭﹐賞責有差﹐命宴便殿﹐詔嗣教襲爵誥授正一嗣教守玄養素遵範祟道大眞人﹐掌天下道教事。詔聘定國公徐延德女爲配﹐劫成國公朱希忠遂安伯陳鑣議行婚禮。壬子入覲﹐上遣司禮監太監黃錦傳旨﹐正一大眞人張永緒﹐著給與伯爵﹐朝祭常服。仍賜常用勁禮工二部﹐制送光動朝班。癸丑春﹐仍奉玉音成婚﹐雨目遣官護送還山﹐劫駕部增驛券內例外應付以裕徵途。乙卯﹐奉劫改建正一﹐靜應﹐祥符三觀﹐工費不敷疏﹐奏請益以落成之。戊午冬﹐入覲。上賜顧問日﹕爾父近來攝養飲食何如。對日﹕臣父子沐高厚之恩﹐洎舉家安享太平之賜﹐然臣父自度犬馬气衰﹐每諄諄訓臣﹐勉圖補報﹐不敢時刻忘於宣室之前也。上日﹕但不審而父復能一至朝否。賜宴而出。是年﹐降劫諭有司﹐查明雜差料價﹐昭一舊盡行優免﹐兵部查照新例﹐給與勘合﹐昭一舊例﹐起撥馬快船隻﹐嚴戒官員人等﹐不許違慢。再召入對﹐賜燕便殿﹐命建保國安民大醮於朝天宮﹐有蟒衣玉帶之錫。明年正月十三日﹐上遣中使趙憲傳聖諭﹐俾早回家﹐以慰父望。遂不俟大典禮終﹐先陛辭而還。甲子冬入覲﹐上禦西苑召問﹐錫宴及蟒衣玉帶之屬。乙丑元旦﹐特遣中官﹐傳命先諸大臣入見便殿。旣而賜宴﹐同大學士徐階等七臣﹐上命以天師預首席焉。醮於內庭。復命主春祈祀典禮。畢﹐力辭還山﹐舟次嚴陵﹐瀨蹶然起而推篷四顧夕陽山色﹐移時忽作語日﹔九九九﹐歸時侯家隔數峯﹐靑還在﹐無何有。鼎湖將墜火龍髯﹐我今先跨金牛走。少問﹐又日﹕暗來回首不須悲﹐鸚嗚日出看依舊。其聲斷續﹐莫不訝之。乃戒榜人遺棹以前﹐歸未幾而化。內子徐氏以訃聞﹐上殊痛悼之﹐錫伯爵例卹興﹐遣行人姚光浮諭祭並營兆域於獅子巷﹐立祠南極觀﹐誥封徐氏爲靜和元君﹐仍降劫諭嚴戒族屬諸人﹐毋得淩侮。其聖恩隆重﹐深加存惜﹐保延玄緒﹐以永紹宗風。

漢天師世家後序

《易》曰﹕顯道神德行﹐是故可與酬醉﹐可與佑神矣。。盈天地問﹐古今不息者﹐道也。能顯明於道﹐則功用之神具見﹐而合乎德者﹐故可與應萬變而贊佑於神矣﹐是所謂參天地之化育者也。太史遷曰﹕道家無爲﹐精神專一﹐動合無形﹐贍足萬物﹐而與時遷移﹐應物變化﹐立俗施事﹐無所不宜。良有以哉。太上生於殷﹐爲周藏室史﹐復遷柱下史﹐以神化莫測之邊﹐代降於世﹐爲玄教宗。我祖漢天師﹐蒙畱侯遺澤﹐嘗親受道於太上﹐由是仙經洞綫﹐祕劫不傳者﹐悉降於世。繼以降治妖魅﹐服煉神丹﹐功成沖舉﹐以劍印相傳於奕代者﹐今垂千五百年。𨿽運移物改﹐繼承不替。其非以淸靜無爲之教﹐功用之神﹐有合乎天德﹐而足以贊化育者歟。迨今﹐凡名山區奧﹐靈邇具存。此其子孫流芳之遠﹐榮達之久﹐信有以陰斕皇度﹐博施生民者﹐蓋可見矣。漢末而下﹐居龍虎山者﹐巖棲谷隱﹐修煉以自壽。宋初﹐漸以道行稱於時﹐曁大觀崇寧問﹐虛靖眞君出焉﹐其神功妙應﹐一發於禦气煉形之實﹐而後益振﹐足以方駕於前矣。其下莫顯於曾大父薇山公﹐大父太玄公也﹐凡其榮檜禱祈之著﹐遭際寵渥之極。當是時﹐奇徵茂邇﹐𨿽簪纓縉紳之士﹐莫不禮敬之﹐視前或有所未逮焉。及我朝先君沖虛公﹐光際聖明﹐混一海宇﹐其祟資偉望﹐昭赫一時﹐榮被終始﹐又豈昔之可倫擬者哉。其爲神明之冑﹐必若是乎。宇初以匪材庸質﹐仰紹先烈﹐惟忝竊是懼﹐代蒙聖恩﹐猶深戰栗﹐間以世家顚末未白於世﹐懼有遺闕。昔侍先君﹐手舊編一帳﹐授高道﹐傅同虛﹐謁末太史濂﹐序其首﹐而未暇整緝以行。然舊文辭意冗腐﹐僭用刪校﹐增次以廣諸梓﹐庶以成先志也。嗚呼﹐物理之有盛衰也。思所以承先啟後者﹐爲難哉。末降以來﹐棄實趨華兢於勢利者眾矣﹐苟不能造詣其學﹐輝光其德﹐以引厥宗﹐其可謂之克鉆前人之緒乎﹐是豈足知。夫昔之授於太上者﹐德行之隆﹐勛烈之大﹐其相傳之無窮也。果何使之然哉﹐抑神而明之﹐存乎其人。後之來者﹐尙必自勵﹐其有以章述焉﹐斯爲不墜其教矣。其日《世家》﹐則本諸史云。

嗣孫四十三代天師宇初百拜謹書。

大明萬曆三十五年﹐歲次丁未上元吉旦﹐正一嗣教凝誠志道闡玄弘教大眞人掌天下道教事五十代孫國祥奉旨校梓。

漢天師世家卷之四竟

