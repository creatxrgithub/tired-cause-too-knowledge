周易參同契鼎器歌明鏡圖

經名﹕周易參同契鼎器歌明鏡圖。原題後蜀彭曉注。一卷。底本出處﹕《正統道藏》太玄部。參校版本﹕一﹑文淵閣四庫全書本子部道家類﹝簡稱四庫本﹞。二﹑道書全集金丹正理大全本。

周易參同契鼎器歌明鏡圖

朝散郎守尙書祠部員外郎賜紫金魚袋彭曉注

鼎器歌

曉所分《參同契》﹐並《補塞遺脫》四篇﹐爲九十章﹐以應陽九之數。外余《歌鼎器》一篇﹐本在《補遺》之前﹐謂其辭理鈞連﹐字句零碎﹐獨存於此﹐以應水一之數。歌日﹕

圓三五﹐

鼎周圓一尺五寸﹐中虛五寸。又張隨注云﹕此名太一鑪法。圓象天﹐方象地﹐狀若蓬壺﹐亦如人之身形。三層﹐象三丹田也。故三光﹑五行﹑四象﹑八卦盡在其中矣。

寸一分。

厚一寸一分。

口四八﹐

口偃開如金﹟1之鍋釜﹐外唇仰折﹐周圍約三尺二寸﹐明心橫有一尺。

兩寸唇。

立唇環匝﹟2高二寸。

長尺二﹐

鼎通身長一尺二寸﹐上水入鼎八寸。

厚薄勻﹟3。

通身厚一寸一分﹐令均勻也。

腹齊﹟42﹐

鼎身﹟5腹底通直﹐令上﹑中﹑下等。

坐垂溫。

鼎懸於電中﹐不著地﹐懸胎鼎是也。

陰在上﹐

上水鼎以潤下。

陽下奔。

下運火以炎上。首尾武﹐巳﹑午是陰陽界分﹐巳爲陽子尾﹐午爲陰亥首﹐故火武也。

中問文。

巳﹑午兩向中問﹐陰陽進退﹐各得其中﹐故火文也。

始七十﹐終三旬。二百六﹐善調勻。

七十﹑三旬﹟6﹑二百六十﹐都合三百六十日﹐應周天大數也。於其問細意調勻符火﹟7﹐不令失天地之大數。魏公欲諧偶成文﹐故分而言之也。

陰火白﹐

火數遇﹟8陰﹐云火﹟9白是也。金水得用﹐故多白少赤化

黃芽鉛。

黃芽生於鉛﹐鉛是芽母也。

兩七聚﹐輔翼人。

兩七者﹟10﹐後篇云﹕靑龍處房六兮﹐白虎在易七兮﹐下卷八﹢二章內云。諭靑龍七宿之气與白虎七宿之气﹐合聚神胎﹐輔翼而生靈汞眞人也。綠鼎器立三才﹐中官爲人﹐故中篇云﹕眞人潛深淵﹐浮游守規中是也。中卷六十六章內云。贍理腦﹐定升玄。子處中﹐得安存。神室金母﹐養育水銀眞子也。前篇云﹕溫養子珠是也。上卷二十章內云。

來去遊﹐不出門。漸成大﹐情性純。

妮女嬰兄﹐得母安養﹐又爲關撻﹐鼎器堅牢﹐元路逃逸﹐只在器內上下游泳﹐日月數周﹐漸成純質。

卻歸一﹐還本原。

始以水母爲丹基﹐水﹐母復生其水銀﹐故謂之歸一還元也。

善愛敬﹐如君臣。至一周﹐甚辛勤。密防護﹐莫迷昏。

周年辛勤﹐細意防護﹐元致懈怠也。

途路遠﹐復幽玄。若達此﹐會乾坤。

丹道幽微﹐旨趣深遠﹐若能了達﹐可謂乾坤入掌﹐日月在心﹐無所不至也。

刀圭沾﹐靜魄魂。

金液還丹﹐刀圭沾五內﹐卽神煉气淸﹐魂安魄靜﹐更易﹟11凡骨﹐變爲眞人。

得長生令好生之子﹐尋究神藥根源

而修之勿致誤用雜類也。

審五行定銖分。

凡修還丹火之根源環刻漏﹐行互用﹐先究陰陽之情性﹐審察五行﹐析別分銖方有所獲也。故曹眞人日﹕金液通神仙行處處有系爲物。素非﹟12仙人惜。要識眞鉛汞﹐一水與一石。中官先爲主﹐水火系﹟13爲物。二物爲夫婦﹐夫婦相配匹。百刻達離气﹐丹砂從此出。則知金液還丹﹐非陰陽五行。眞鉛眞汞﹐合和成藥﹐則余無別徑也。

諦思之﹐不須論。深藏守﹐莫傳文。

使研精覃思﹐勿輕易論之。緘藏於心﹐若妄以書傳﹐必遭天譴。

禦白鶴兮﹟14﹐駕龍鱗。遊太虛兮﹐謁仙君。錄天圖兮﹐號眞人。

丹成之後﹐功滿德充﹐膺籙受圖﹐位居眞人﹐證諸道驗﹐不其然乎。

贊序﹟15

朱晦庵云…恐此是徐從事之語。

《參同契》者﹐辭隱而道大﹐言微而旨深﹐列五帝以建業﹐配三皇而立政。若君臣差殊﹐上下無準﹔序以爲政﹐不至太平﹔服食奇法﹐未能長生﹔學以養性﹐又不延年。至於剖析陰陽﹐合其銖兩﹐日月弦望﹐八卦成像﹐男女施行﹐剛柔動靜﹐米鹽分判﹐以經爲證﹐用意健矣。故爲立法以傳後賢﹐推曉大象必得長生﹐爲吾道者重加意焉。

魏公所述子﹐皆是假借爲辭。君臣父子而互爲﹐男女夫妻而更作﹐乃神藥受气﹐變化之次序也。苟尊卑無常﹐君臣失序﹐則大丹之基﹐傾而莫立。且四篇《眞契》中﹐只陳至藥門戶﹐啟發鉛汞宗祖﹐並無服食別法又無養性諸術﹐恐人迷惑正道﹐故於此重敍修丹之意﹐莫不以陰陽﹑日月﹑動靜﹑剛柔﹑分判﹑坎離﹑和合﹑男女

循諸八卦﹐分以二弦﹐子午火符﹐晨昏否泰﹐以南混北﹐舉東合西﹐

而互爲受气﹐交媾精粹﹐而成還丹者也。凡吾同志﹐宜加意焉。

魏伯陽約《周易》而作《參同契》﹐以明修丹之訣﹐故指藥物之根基始於同類﹐示火符之進退終要相拘。梗築敷陳﹐纖微備著﹐所以啟迪後人者﹐切且至矣。世之學者﹐誠心熟讀﹐定見精求義自曉。然惟是此書﹐作於漢世﹐詞意奧雅﹐類多古韻﹐其後讀者淺聞﹐妄輒更改。至五代末﹐彭曉爲之分章義解﹐誠可謂佐佑眞經矣。然承誤注釋﹐或取斷章﹐朱晦庵謂﹕故《易》統天心及得不堅乎。皆合屬下章之類。大義𨿽明﹐而古文闕裂意者。彭《義》亦爲近世淺學妄更﹐所以若是。今自祕館所藏﹐民問所錄﹐差誤衍脫﹐莫知適從。近者晦庵朱先生﹐嘗隱名而爲之讎定﹐考辧正文﹐引證有理﹐頗得其眞﹐可以依據。獨《分章義解》﹐絕無善本。臨安鄭煥所校﹐自謂詳備﹐而尢多舛誤。其視經語﹐每有不合﹔較之他本﹐則文意稍連。愚之試邑﹐適當繁劇﹐公餘得暇﹐嘗取其書而讀之﹐日覺有味﹐因合眾本﹐爲之校定。其於正文﹐多從晦庵之舊。而《通眞義解》大略從鄭本。其於眾本多同者﹐亦自從眾。其問《契》文與《義》說﹐不相附類﹐若《契》云﹕兼並爲六十。而《義》云﹕兼並爲六十四卦也。若《契》雲則水定火。而《義》云拘則水定之類。則亦兩存而互見。𨿽不可謂之盡善﹐然於丹經大意﹐亦略昭明矣。謹按彭序以謂﹕魏公得《古文龍虎經》而撰《參同契》。今所在有此書﹐而反不若《眞契》之古奧。或者以謂此﹐乃今之《三墳》書﹑《狐首經》之比﹐是未可知也。然而﹐其經固已出於五代之前矣。彭《義》之後﹐復撰《明鏡圖訣》﹐欲以啟《眞契》之戶牖。今於篇首﹐冠以其經﹐而後附以其訣﹐庶可通爲一書。識者得以審識焉。鋟版而行﹐以與同志﹐共證至道。嘉定元年戊辰十一月五日﹐辛丑冬至﹐通直郎知建寧府建陽縣主管﹐勸農公事借誹鮑澣之仲棋謹書。

明鏡圖

曉所分章解義畢﹐竊謂﹕《眞契》言微道密﹐文泛理探。旣三卷之首尾鉤牽﹟16﹔而五行之上下輪起﹐在至人之鋪舒甚顯﹐恐末學之愚昧難明﹐是敢復約《眞契》﹐著成《明鏡圖訣》一篇﹐列八環而符動靜﹐明二象以定陰陽﹐《眞契》幽邃﹐一覽而更無遺矣。

訣曰

造化潛施迹莫窮﹐簇成眞訣指童蒙。

三篇祕列八環內﹐萬象門開一鏡中。

離女駕龍爲木婿﹐坎男乘虎作金築﹟17。

同人好道宜精究﹐究得長生路便通。

至道希夷妙且探﹐燒丹先認大還心。

日爻陰偶生眞汞﹐月卦陽奇產正金。

女妊﹟18朱砂男孕雪﹐北﹟19藏熒惑丙含壬。

兩端指的鉛金祖﹟20﹐莫向諸般取次尋。日象火气魂月象

日者陽也﹟21﹐陽內含陰﹐象砂中有眞汞也。陽元陰﹐則不能自耀其魂﹐故名日雌火﹐乃陽中含陰也。日中有烏﹐卦屬南方﹐爲離女也。。

月者陰也﹟22﹐陰內含陽﹐象鉛中有眞銀也。陰元陽﹐則不能自營其魄﹐故名日雄金﹐乃陰中含陽也。月中有兔﹐卦屬北方﹐爲坎男也。

金气魄第一環﹟

四象八卦﹐天地門戶﹐人列八維而互用也。

第二環

門鬼路﹐二十八宿者﹐明周天行度火數﹐起天一兀也。第三環三十圓缺之象者﹐合一月火數﹐應六十卦互用也。

第四環

五十點黑﹐五十黑白﹐乃陰符陽火百刻之數﹐應天符動靜也。

第五環

十二卦者﹐明逐月爻象進退﹐龍虎起伏也。

第六環

十二辰者﹐火候升降鉆合﹐運天符也。

第七環

顯周天之火﹟23數﹐蹙﹟24合四時﹐以應內象也。

第八環

列陰陽﹑五行﹑萬象入鼎中﹐輔助金水龍虎﹐離女坎男交媾﹐共生眞砂眞汞﹐而成還丹也。

《參同契》者﹕參﹐雜也﹔同﹐通也﹔契﹐合也。謂與諸丹經理通而義臺也。凡修金液還丹﹐先尋天地混元之根﹔次究陰陽分擘之象﹔明水火相克﹐復爲夫妻﹔認金水相生﹐反爲母子。故有男兼女體﹐則鉛內產砂﹔女混男形﹐則砂內生汞。日者陽也﹐日中有烏﹐陽含陰也。月者陰也﹐月中有兔﹐陰含陽也。此天地顯垂眞象﹐今達者則之﹐可謂眞陰陽也。復有陰陽反覆之道﹐水火相須之理﹐造化生成之徑。旣知其徑﹐須取其根。根者﹐則天地混元之根也。旣得其根﹐須取其象。象者﹐則陰陽分擘之象也﹖旣得其象﹐須循動靜。旣循動靜﹐須知其數。旣知其數﹐須依刻漏。旣依刻漏﹐須明進退。旣明進退﹐須分龍虎。旣分龍虎﹐則南北之界定矣。金木之形合矣。大丹之道成矣。復有內外法象﹐內外水火﹔有壇寵焉﹐有鼎室焉﹔有胞胎焉﹐有爻象焉﹔有水火之候焉﹐有抽添之則焉﹔有鑄瀉﹟25之模範﹐有離合之形體﹐此皆頭頭俱備﹐闕一不可。志士又須撒聲色﹐去嗜欲﹐棄名利﹐投靈山﹐絕常交﹐結仙友﹐隱密潛修﹐晝夜元息﹐方可希望﹟26。或不如是﹐則虛勞動耳。故陰眞﹟27君日﹕莫辭得失一志而修還丹﹐乃可冀也。時孟蜀廣政十年﹐歲次下未九月八日﹐昌利化飛鶴山眞一子彭曉序。

周易參同契鼎器歌明鏡圖竟

﹟1『金』﹐四庫本作『今』。

﹟2『匝』﹐原作『市』﹐據四庫本改。

﹟3『勻』﹐四庫本作『均』。

﹟4『齊』﹐四庫本作『臍』。

﹟5『鼎身』﹐四庫本作『鼎通身』。

﹟6『旬』﹐原作『十』﹐據四庫本改。

﹟7『符火』﹐四庫本作『火符』。

﹟8『遇』﹐原作『偶』﹐據四庫本改。

﹟9『火』﹐原作『太』﹐據四庫本改。

﹟10『者』﹐四庫本作『十』。

﹟11『易』﹐據四庫本補。

﹟12『素非』﹐四庫本『素』字作『數』。

﹟13『系』﹐『四庫本作『繁』。

﹟14『兮』﹐四庫本缺。

﹟15底本之贊序﹑鮑仲棋序﹐分列八環及彭曉後序﹐四庫本皆無之。

﹟16『鉤牽』﹐四庫本作『鉤連』。

﹟17『金翁』﹐四庫本作『金公』。

﹟18『妊』﹐四庫本作『妊』。

﹟19『北』﹐四庫本作『地』。

﹟20『鉛金祖』﹐四庫本作『眞鉛汞』。

﹟21『陽也』﹐據四庫本補。

﹟22『陰也』﹐據四庫本補。

﹟23『火』﹐原作【大』﹐據《金丹正理大全》本改。

﹟24『蹙』﹐《金丹正理大全》本作『簇』。

﹟25『瀉』﹐《金丹正理大全》本作『寫』。

﹟26『希望』﹐《金丹正理大全》本作『期望』。

﹟27『陰眞君』﹐原作『陰君』﹐據《金丹正理大全》本改。

