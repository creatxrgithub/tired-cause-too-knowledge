玄珠錄

經名﹕玄珠錄。唐王暉﹝號玄覽﹞講述﹐門人王大霄集錄。二卷。底本出處﹕《正統道藏》太玄部。

玄珠錄序

先師族王氏﹐俗諱暉﹐法名玄覽。先祖自晉末從並州太原移來﹐今爲廣漢綿竹普閏人也。太霄繼體承華﹐蒙恩入道﹐豈能敞先人之舊德﹑測天性之涯量哉。伏聞鄕老說﹕師年十五時﹐忽異常日﹐獨處靜室﹐不艸希言﹐自是之後﹐數道人之死生﹑童兒之壽命﹐皆如言。時人謂之洞見。至年三十餘﹐亦卜筮﹐數年云不定﹐棄之不爲﹐而習弄玄性﹑騖反折法﹐捷利不可當。躺骯大乘﹐遇物成論﹐抄嚴子《指歸》於三字後﹐注老經兩卷﹑及乎神仙方法﹑丹藥節度﹐鹹心謀手試。旣獲其要﹐乃擁二三鄕友往造茅山﹐半路覺同行人非仙才﹐遂卻歸鄕裏﹐嘆長生之道無可共修﹐此身旣乖﹐須取心證。於是坐起行住﹐惟道是務。二教經論﹐悉徧披討﹐究其源奧﹐慧發生知﹐思窮天縱﹐辯若懸河瀉水﹐注而不竭。而好爲人相蠶種﹐逆知丰損﹔別宅地之利害﹐見墓田之气色﹐識鬼神之情狀﹐況眾咸信重之。嘗有一家欲造屋﹐材木已具﹐問立屋得不。不許立。至明年﹐又問得不。又言不得。更至明年﹐又問得不。亦言不好。於是數月問﹐家遭官事﹐屋宅資財無以供賣。此人方念斯言。有一家兒子患眼﹐爲祭其門前桑樹朽孔﹐遂差。或有問病﹐爲處方合藥﹐驗後以爲奇。有人平常請問災厄﹐或報云﹕至明年四月一日方好。果至月前三十日夜中亡縣中。故人家有患難﹐無遠近皆往問﹐卽便爲言臧否﹐人信之﹐及還如所言。或到深厚家﹐莫不盡出子女親表求相﹐皆爲列言其貧富壽夭﹐預鑑於未然。行事多奇﹐皆此類也。亦教人九宮六甲﹑陰陽術數﹐作遁甲四合圖﹐甚省要。年四十七﹐益州長史李孝逸召見﹐深禮愛﹐與同遊諸寺﹐將諸﹝大﹞德對論空義﹐皆語齊四句﹐理統一乘﹐問難𨿽眾﹐無能屈者。李公甚喜。時遇恩度爲道士﹐隸籍於至眞觀。太霄時年兩歲也。旣處成都﹐遐邇瞻仰﹐四方人士﹐欽抱風猷。貴勝追尋﹐談經問道﹐將辭之際﹐多請著文。因是作《眞人菩薩觀門》兩卷﹐貽諸好事。曾往還州路﹐遇道靜人稀時﹐有賢者在後數十步﹐有一老人如隱者狀﹐逆行來過﹐顧視師良久﹐逢賢者語日﹕此人是眞人。賢者問若爲。老人日﹕眼瞳金色﹐言訖行去。以是論之﹐亦玄會於嘉號矣。年六十餘﹐漸不復言災祥﹐恆坐忘行心。時被他事系獄一年﹐於獄中沈思﹐作《混成奧藏圖》。晚年又著《九眞任證頌》《道德諸行門》兩卷。益州謝法師﹑彭州杜尊師﹑漢州李煉師等及諸弟子﹐每諮論妙義﹐詢問經教﹐凡所受言﹐各錄爲《私記》。因解洪元義﹐以後諸子因以號師日洪元先生。師亦不拒焉。又請釋老經﹐隨口便書﹐記爲《老經口訣》兩卷﹐並傳於世。時年七十二﹐則天神功元年戊戌歲﹐奉敕使張昌期就宅拜請﹐乘驛入都﹐閏十月九日至洛州三鄕驛羽化。嗚呼。人而云亡﹐道焉乎在﹐非經文翰﹐千載誰傳。《蘇遊靈驗記》𨿽略陳梗盤﹐太霄以暗乏﹐不明慈訓﹐有預聞見﹐寡於深遠﹐謹集諸子《私記》﹐分爲兩卷﹐並爲序傳﹐題日《玄珠》。取其明諍圓流﹐好道玄人可貴爲心寶﹐故以珠名之。師亦名之爲《法寶》﹐故法寶序云﹕聖人之經﹐淺者見之有淺義﹐深者見之有深理﹐深淺俱通﹐眞僞等用。竊以往古當今﹐玄文空論﹐淸言脆句﹐趨道之速﹐未居於上﹐非得之於赤水﹐奚以鑑諸云爾。

玄珠錄卷上

洪元王玄覽法師口訣

十方諸法﹐並可言得﹐所言諸法﹐並是虛妄。其不言之法﹐亦對此妄。言法旣妄﹐不言亦妄。此等旣並是妄﹐何處是眞。卽妄等之法﹐並悉是眞。此等旣悉是眞﹐前者何故言妄。爲起言故﹐所以說妄。何故說眞。爲起言故﹐所以說眞。何故起言。欲達彼耳。故彼何須聽﹐欲通心故。何故通心。令得道故。

萬物稟道生﹐萬物有變異﹐其道無變異。此則動不乖寂﹐如本印字﹐以物稟道故。物異道亦異﹐此則是道之應物。如泥印字。將印以印泥﹐泥中無數字﹐而本印字不減。此諭道動不乖寂。本字𨿽不臧﹐復能印多泥。多泥中字與本印字同﹐此諭物動道亦動﹐故曰旣以與人己愈有。

道無所不在﹐皆屬道應。若以應處爲是者﹐不應不來﹐其應卽死。若以不應處爲是者﹐其應若來﹐不應處又死。何處是道。若能以至爲是者﹐可與不可俱是道。若以爲非者﹐可與不可俱非道。道在境智中問﹐是道在有知無知中問﹐觀縷推之﹐自得甚正﹐正之實性﹐與空合德﹐空故能生能滅﹐不生不滅。

道能徧物﹐卽物是道﹐物旣生滅﹐道亦生滅。爲物是可道皆是物﹐爲道是常物皆非常﹖

經云﹕自僞不別眞。請問眞道之行。答﹕境盡行周﹐名爲正道。舒心徧境﹐出智依他。他處若周﹐則爲大體﹐大體旣就﹐卽飧小身。兼以小身並同境分﹐常以心道爲能境﹐身爲所能。能所互用﹐法界圓成﹐能所各息﹐而眞體常寂。

問﹕經云道與眾生相結連﹐若爲同異﹖答﹕道與眾生亦同亦異﹐亦常亦不常。何者﹖道與眾生相因生﹐所以同。眾生有生滅﹐其道無生滅﹐所以異。異法不同處﹐名亦不相待。

難﹕名旣不相待﹐云何輒得名於同﹐輒得名於異﹐輒得言於常﹐及言於'非常。答﹕其法中各無比故﹐各無因故。

﹝難﹞由何得其名﹖若許有名者﹐明知一法有兩名。若許無名者﹐明知一法無一名。答﹕我但彊言之﹐所以有其名。𨿽。彊卽一時彊﹐是同亦是異﹐是常是無常﹐忘卽一時忘﹐非同亦非異﹐非常非無常。其法眞實性﹐無彊無不彊﹐無常無不常。云何於無中﹐而彊立名字﹖﹣答二。入默難其法﹐若定是於默。天下無彊者﹐若也有彊者﹐其默還非眞。又答﹕只爲見默故﹐所以於中會見彊﹐其默元來無﹐明知亦無彊。論云﹐。道一性眾生性﹐皆與自然同。眾生稟道生﹐眾生是道不﹖答﹕眾生稟道生﹐眾生非是道﹐何者﹖以非是道故﹐所以須修習。

難﹕若眾生非是道﹐而修得道者﹐乃得身外道。眾生元不云﹐何言修得道﹖﹝答﹞﹕眾生無常性﹐所以因修而得道。其道無常性﹐所以感應眾生修。眾生不自名﹐因道始得名。其道不自名﹐乃因眾生而得名。若因之始得名﹐明知道中有眾生﹑眾生中有道﹐所以眾生非是道﹐能修而得道﹐所以道非是眾生﹐能應眾生修。是故卽道是眾生﹐卽眾生是道。起卽一時起﹐忘卽一時忘。其法眞實性﹑非起亦非忘﹐亦非非起忘。入等存之行者﹐自了得理則存﹐存中帶忘則觀﹐觀中得通則存。

道與眾生互相因﹐若有眾生卽有道﹐眾生旣無道亦無。眾生與道而同彼﹐眾生與道而俱順。云何立法教﹐獨勸眾生修﹖﹝答﹞﹕眾生若得道﹐得道離所修﹐道若應眾生﹐道卽離所習。經旣不許著﹐何得有修習。所言修習者﹐法因妄立名。妄法旣非眞﹐教言並糟粕﹐何故苦執教﹐而言有所修。是故道與眾生教﹐三皆不可得。三旣不可得﹐亦乃非是空﹐不合亦不離﹐眞實之如是。眾生與道不相離﹐當在眾生時。道隱眾生顯﹐當在得道時。道顯眾生隱﹐只是隱顯異﹐非是有無別。所以其道未顯時﹐修之欲遣顯﹐眾生未隱時﹐捨三欲遣隱﹐若得眾生隱﹐大道卽圓通﹐圓通則受樂。當其道隱時﹐眾生具煩惱﹐煩惱則爲苦﹐避苦欲求樂﹐所以教遣修﹐修之旣也證。離修復離教﹐所在皆解脫﹐假號爲冥眞。道常隨生死﹐與生死而俱﹐﹑彼眾生𨿽生道不生﹐眾生𨿽死道不死。眾生若死﹐其道與死合﹐眾生若生﹐其道與生合。經生歷死﹐常與道合﹐方可方不可。若可於死者﹐生方則無道﹐若可於生者﹐死方則無道。其道無可無不可。所以知道常生死而非常﹐生死之外無別道﹐其道之外無別生死。生死與道不相捨離﹐亦未曾卽合。常有生死故﹐所以不可卽。不捨生死故﹐所以不可離。入等從等入觀﹐觀通入存﹐存若忘復觀。觀不妨存﹐存不妨觀。觀卽存於存﹐存卽存於觀。存觀不一不二﹐亦一亦二﹐入等復觀而存之。

諸法若起者﹐無一物而不起﹐起自眾生起﹐道體何曾起。諸法若忘者﹐無一物而不忘﹐忘自眾生忘﹐道體何曾忘。道之眞實性﹐非起亦非忘。若言眞是非起忘﹐起忘因何有﹖道卽不徧於起忘﹐由何得名道﹐由何名起忘﹖還因起忘知實性﹐復因實性識起忘﹖成卽一時成﹐滅卽一時滅。入等諭明聞𨿽生滅﹐未曾捨虛空﹐虛空𨿽常住﹐未曾捨明間。明間有生滅﹐虛空不生滅。虛空有明間﹐明間非虛空。只是明間空﹐復是空明間。明間與空不曾一﹐不曾二﹐亦是一﹐亦是二。四語之中道﹐不一亦不二﹐亦非一非二。入等乃存﹐常以所知爲己身﹐以能知爲己心﹐卽知見等法爲可道﹐知見性空爲眞道。知見無邊爲大身﹐似見爲大眼﹐似聲爲大耳﹐識所知爲大心﹐大心性空爲解脫﹐解脫卽心漏盡﹐心漏盡卽身漏盡﹐身漏𨿽盡﹐而非無此等﹐而卽體常空。能觀所觀﹐總同屬心﹐亦同屬境。心之與境﹐各處其方﹐實不往來﹐從何而起。若悟起同不起﹐卽得於心定矣。

一切眾生欲求道﹐當滅知見﹐知見滅盡﹐乃得道矣。𨿽眾生死滅後﹐知見自然滅﹐何假苦勸修﹐彊令滅知見。釋死不自由死﹐死時由他死﹐死後知見滅﹐此滅並由他。後身出生時﹐生時會由他﹐知見隨生起﹐所以身被縛﹐不得道矣。若使身在未滅時﹐自由滅知見﹐當至身滅時﹐知見先以無﹐至己後生時﹐自然不受生﹐無生無知見﹐是故得解脫。贊曰﹕

死不自由死﹐死後由他生。

知見由我滅﹐由我後不生。

身有重先了﹐身中諸有旣空﹐其空亦空﹐心有天遊﹐空有俱空﹐心無所系。

將巡以約人﹐隨人有始終。將巡以約環﹐隨環無始終。何以故﹖人環共生巡故﹐其巡處三相亦四相﹐隨人隨環﹐自隨隨空。

難﹕此巡處在何方﹖人環元不增﹐云何得有巡﹖答﹕諦而觀此巡﹐不在人環外﹐而得有此巡﹐巡又非聲色﹐畢竟皆空。行者當以知知於巡﹐其巡旣空知亦空﹐其知旣空﹐則同無知。無知之中﹐無巡無空。無空則無知﹐無知誰當與。此等旣無不有知﹐亦無有無知。

又曰﹕其若有知﹐卻有名無知。其知元不有﹐無有無無知。心中本無知﹐對境始生知﹐心中非無知﹐不對剩無知。人道木火亦然。故日無常可使有﹐有常可使無。因有對不對﹐有知有不知﹐不因對不對﹐無知無不知。有知有不知﹐有所而不知﹐無知無不知﹐無所而不知。故曰身之所見舊國舊都﹐望之暢然﹐況歸無知至性至體之都邑乎﹐則洞然妙矣。將心對境﹐心境互起。境不搖心﹐是心妄起﹐心不自起﹐因境而起。無心之境﹐境不自起﹐無境﹟之心﹐亦不自起。可道爲假道﹐常道爲眞道。若住於常者﹐此常會是可。何者﹖常獨住常﹐而不徧可故﹐此常對可故勿其常會成可赴﹐言已出世﹐言常亦言可。若也不起言﹐無常亦無可。常可旣元無﹐亦無無常可。若在眾言等﹐則是有欲觀其徹。若悟眾言空﹐則是無欲觀其妙。

體用不相是。何者﹖體非用﹑用非體。諦而觀之﹐動體將作用﹐其用會是體﹐息用以歸體﹐其體會是用。存之有四﹐忘之無一。

天下無窮法﹐莫過有與無﹐一切有無中﹐不過生與滅﹐一切眾生中﹐不過常與斷﹐所生不過四生﹐生居不過六道。

不但可道可﹐亦是常道可﹐不但常道常﹐亦是可道常。皆是相因生﹐其生無所生﹐亦是相因滅﹐其滅無所滅。

空見與有見﹐並在一心中。此心若也無﹐空有之見當何在。一切諸心數﹐眞義亦如是。是故心生諸法生﹐心滅諸法滅﹐若證無心定﹐無生亦無滅。

道常四是﹐是有是無是有無﹐疑非有無。一常二非。非有非無﹐非捨有無。平之則墮一﹐不平不見一﹐道則平與不平俱是。道絕聖棄智﹐從凡至聖﹐此聖還對凡﹐當其在凡時﹐與凡早已謝﹐其凡旣謝聖亦謝﹐凡聖兩俱忘。無智亦無仁﹐寡欲而歸道。

問﹕絕聖已至於聖者﹐可許令其絕﹐元未至聖者﹐若爲遣其絕﹖答﹕止論已至聖﹐不論未至者﹐未至元無聖﹐無聖若爲紀。

大道應感性﹐此性不可見。眾生愚智性﹐此性不可見。道性眾生性﹐二性俱不見﹐以其不見故﹐能與至玄同。歷劫無二故﹐所以名爲同。又言﹕是亦不可﹐大道體眞﹐未曾非道﹐眾生體假﹐未曾不變﹐歷劫殊方﹐所以名異。

大人握玄本﹐無心應物通。識通六道﹐是名大人。六道𨿽殊﹐無非大者﹐故名玄本。

大道師玄寂﹐其有息心者﹐此處名爲寂﹐其有不息者﹐此處名非寂。明知一處中﹐有寂有不寂﹐其有起心者﹐是寂是不寂﹐其有不起者﹐無寂無不寂。如此四句﹐大道在其中。又曰﹕有爲動﹐無爲寂﹐要搖始動﹐不搖自寂﹐只於動處寂﹐只於寂處動﹐只將動動於寂﹐只將寂寂於動。動寂𨿽異﹐正性止一﹐正性𨿽一﹐不關動寂。動寂𨿽二﹐正性不關﹐亦如泥印矣。若將寂心以至動﹐𨿽動心常寂。若將動心至寂﹐𨿽寂而常動。常有定故破其先﹐常有先故破其定。違則交相隱顯﹐合則定慧二俱。

一心一念裹﹐並悉含古今﹐是故一念與一劫﹐非短亦非長﹐一塵一世界﹐非大亦非小。故聖人在今﹐能說古事﹐皆用追文逆歷﹐而得其實。是以今文說古事﹐古有皆可行﹐古無不可行﹐故曰玉曆出世﹐含規萬理。

問曰﹕云何今日心﹐乃能念古事﹖云何古昔事﹐謂在今念裹﹖古事若在今﹐則知過去未過去。今心若在古﹐則知未來猶已來。若云定未來﹐云何有今能知古﹖若云定過去﹐云何古實猶在今﹖旣將今心念古事﹐復將古事系今心。明知一心一念裹﹐含古復含今﹐以是今古故﹐一心不可得﹐以是一心故﹐二心不可得﹐是則不一亦不二﹐能一亦能二。是有亦是無﹐無無亦無有﹐以其是有故﹐將有以歷之﹔以其是無故﹐將無以歷之。棄無而入道﹐將有以歷之﹐棄有而出世﹐世法旣生滅﹐棄世而入道﹐道性無生滅﹐今古現無窮。故云﹕廓然眾垢淨﹐洞然至太淸﹐世界非常宅﹐玄都是舊京。

問﹕絲中有五音不﹖答﹕有五音性。其絲未成弦﹐絲中無五音﹐絲中亦無性﹐亦無相結連。其絲若成弦﹐彈之有音相﹐不彈有音性﹐二有相結連。明知一絲之中﹐有有亦有無﹐其中之性﹐非有亦非無。若欲破於有﹐絲中音性非是有。若又破於無﹐絲中音性非是無。以非有無故﹐破之不可得﹐所以得常存。

問﹕絲中無音﹐彈會出音﹐乘中無牛﹐挽之卽有﹐二無云何同﹖絲中有性﹐其性常有﹐絲中有音﹐音有興廢﹐二有云何同﹖答﹕各是二有二無﹐相因相結連﹐所以有無是各同。煩惱眾生修得聖人道﹐觀之又見煩惱之中無有道﹐又見得道之時無煩惱徵﹐得道之時﹐煩惱在何方﹐道復從誰得﹖

又云﹕諦自觀之﹐煩惱無藏處﹐而復無煩惱﹐明知煩惱滅。其道無他與﹐而復得道者﹐明知是道生。若許定如是﹐俱悉受生滅﹐其道亦不優﹐煩惱亦不劣﹐何須苦欲滅煩惱﹐求欲至道場。道與煩惱﹐究竟並無餘。又答言﹕道言我道體﹐本末之如是﹐於今不曾生煩惱。又答云﹕畢竟之如是﹐於今未曾滅﹐何故言道與煩惱﹐妄云有生滅。何者﹖諦觀此四﹐畢竟不可違﹐乃於此法中﹐無餘無不足。若言常住四﹐於法則不周﹐其一與無量﹐明知則不徧。若許能徧者﹐其四非眞實﹐不審此復云何答﹕其四各相違﹐生滅不同時﹐處一而三廢﹐在二亦不俱。將一以歷諸﹐何多而不徧﹖有一復有多﹐故能有一有無量﹐故能有有復有無﹐故能有斷復有常﹐有優復有劣。大道正性中﹐無優亦無劣﹐不有亦不無﹐遣誰有生滅。旣無物而生滅﹐故云道場與煩惱﹐畢竟並無餘﹐行者行道之時﹐當守於正心﹐無失於正性。

問﹕性復是誰性﹐心復是誰心﹖答﹕還是四句心﹐復是諸法性。若無四句﹐並無其心。若無諸法﹐並無其性。有則一時有﹐徧法界而無方。無卽一時無﹐並纖密而俱盡。在此無所言﹐彊名爲大道。

至道常玄寂﹐言說則非眞﹐爲欲化眾生﹐所以彊言之。言有四句﹐道皆起應﹐起應彼矣﹐便成四病。然句之所起﹐前後不同時﹐應一而三廢。或言初而三未來﹐或言終而三已去。然一之所起﹐由三而得﹐此三旣其廢﹐一亦不獨立。當正在一時﹐此三早已忘﹐其三旣忘一亦忘。

問﹕道何故起﹐言要須廢﹖答﹕爲眾生有興廢故﹐所以將廢廢於興﹐所以將興興於廢﹐太道正性中﹐無興亦無廢。處此地﹐約四句而言﹐名爲四句心。當在此處時﹐元無有四句﹐四句旣無﹐其心亦無﹐始名大四句心﹐大道正性﹐眞實之如是。

問﹕前言處一而三廢﹐起四還廢三﹐何不只起一﹖一若有優劣﹐何不簡要者﹔一若無優劣﹐何須復歷三﹖又若使一言足﹐不須更起三﹐若使四言足﹐此三不應廢﹐何故起四還廢三﹐何故歷三獨存一﹖答﹕四言之中無優劣﹐眾生未悟﹐故一言不足﹐故要假四言﹐故四句不同時﹐歷一常三廢﹐其三旣廢一亦廢﹐何止在三。

問﹕此四句是生滅法﹐正道何故處其中﹖答﹕道無所不在﹐常在四句﹐所在皆無﹐四句非道。

又問﹕四句中有有﹐何須以有而生有﹖四句中無無﹐何須以無而滅無﹖答﹕四句中有有﹐生之不可得。四句中有無﹐滅之不可得。此是自然生﹐此是自然滅﹐不由生者生﹐﹐不由滅者滅。在是但有是﹐不生亦不滅﹐亦不不生滅。然此四句曾經言﹐故𨿽廢不與﹐未言時同。故悟人處俗曾經悟﹐故𨿽返不與未悟人同﹔一得正性﹐終不染俗﹐故日一性不變異。

一切萬物各有四句﹐四句之中各有其心﹐心心不異﹐通之爲一﹐故名大一。亦可冥合爲一﹐將四句以求心得心﹐會是皮乃至無皮﹐無心處是名爲大一。諭如芭蕉剝皮﹐欲求心得心﹐會成皮剝皮﹐乃至無皮無心處﹐是名爲正一。故曰逾近彼﹐逾遠實﹐若得無近無彼實﹐是名爲眞一。見無所見﹐見無色﹐無色故﹐則無見。知念亦然﹐守一破一知﹐𨿽守會同睡。譬如精思﹐閉眼思見﹐開眼思存﹐乃得內外之所用。

其道未曾四﹐以其性一故﹐其道未嘗一﹐以周四物故﹐亦一亦四﹐非一非四﹐二取二捨成四﹐適其中實起﹐則名眞一。眞一者﹐寄言耳。只爲法不言﹐所以見言法﹐其法若有言﹐復見不言法。遙柑因待﹐交相見之。其中隱度﹐前後符信﹐從古至今﹐無此是﹐無隱度﹔從古至今﹐有此是﹐有億度。是知有無相違﹐今古異世﹐惟有符中正一四象同歸﹐實性自然而然﹐化方待孰而變。艸木𨿽無知﹐落實會生死﹐眞道𨿽無知﹐落實是常住。

此處𨿽無知﹐會有無知見。非心則不知﹐非眼則不見。此知旣非心﹐則是知無所知。此見旣非眼﹐則知見無所見。故日能知無知﹐道之樞機。當知三世之中﹐三世皆空。三世者﹐一半已去﹐一半未來﹐中問無餘方﹐故皆空也。知三世空﹐諭如於燈。當欲滅燈時﹐滅時見燈﹐不滅時若見燈﹐此時滅未來﹐滅時不見燈﹐此燈已過去。滅不滅中間﹐於何而住立﹖過去未來之中問﹐但有名而無體﹐故知三世空矣。空無身﹐無身何愛﹐旣無所愛﹐卽與道同。與道同空﹐故名愛道。空與身同﹐故名道愛。

道體實是空﹐不與空同。空但能空﹐不能應物﹐道體𨿽空﹐空能應物。

問﹕道能應物﹐物能得道不﹖物若得道﹐得道應便住﹐云何更受生﹖物若非道者﹐所修但得身外道﹐物終不得道﹐不假用修習。答﹕眾生無常故﹐所以須假修﹐道是無常故﹐眾生修卽得。眾生不自得﹐因道方始得。道名不自起﹐因眾生方起。起卽一時起﹐無一物而不起﹐忘卽一時忘﹐無一物而不忘。優劣一時俱有﹐何道與物泛眾。眾生𨿽生道不生﹐眾生𨿽滅道不滅綠私。眾生生時道始生﹐眾生滅時道亦滅。若許無私者﹐元始得道我亦得。若使有私者﹐元始得道我不得泛眾。眾生未生﹐已先有道﹐有道非我道﹐獨是於古道﹐我今所得道﹐會得古道體。此乃古道卽今道﹐今道卽我道。何者﹖歷劫已來﹐惟止一道。此是泛眾應眾生。眾生而得者﹐卽是眾生之私道。只是泛眾道﹐應私名私道。

破名者指竹爲水﹐指空爲竹﹐是則一時是﹐非則一時非。

破體者隨眾生識變而見﹐有無不同。或見空處有﹐或見有處空﹐則破體也﹐名法觀之有。或但變而不空﹐如見牛變成馬之言是馬﹐不言是牛。亦非代彼立名﹐幹破非有破。如一人得淸淨識見者﹐諸法亦淸今﹐眾人不得者﹐諸法亦濁穢。明知還是穢法諍﹐復是淨法穢﹐亦是有法無﹐亦是無法有。

識體是常是淸淨﹐識用是變是眾生。眾生修變求不變﹐修用以歸體﹐自是變用識相死﹐非是淸諍眞體死。

住體本實﹐不受虛名﹐虛名來者﹐各還與其虛。若將實來取我﹐卽受其一。若將虛來取我﹐卽受其二。如人不語來取住實﹐只得其一。

玄珠錄卷上竟

玄珠錄卷下

洪元王玄覽法師口訣

諸法未出時﹐非道亦非俗。諸法若出時﹐是道亦是俗。其法若出時﹐無一物而不出﹐諸法盡相違。其法若不出﹐無一物而出﹐亦是盡相違。若出世起﹐相因而生諸法。若沒世起﹐相違而滅諸法。出時不言生﹐入時不言死。未生之時若也空﹐復將何物出。已破之後若也滅﹐復將何物歸。眼色共生見﹐其見在何邊。見時是化生﹐不見是化滅。其中眾生命﹐其相亦如是﹐不從二相來﹐不從無相來。若從二相來﹐二相生二見。云何止一見﹖若從無相來﹐無相則無見﹐云何復有見﹖如此之見體﹐見故不可無﹐無由不可有﹐求之不可得﹐其相復宛爾入觀入存。將眼以接色﹐將身以接識﹐在內而生心﹐在外而生見﹐心見得相連﹐心見不相是﹐人心之與道﹐連是亦如之。

說法因心而用口﹐聽者耳聞而意取﹐意歸道﹐耳歸聲﹐說亦從道來﹐言亦爲彼塵﹐對觀四事﹐共出一化﹐化之生滅﹐有無何寄﹐𨿽復無寄﹐不可無化詳之。

常道本不可﹐可道則無常﹐不可生天地﹐可道生萬物﹐有生則有死﹐是故可道稱無常。無常生其形﹐常法生其實﹐常有無常形﹐常有有常實。此道有可是濫道﹐此神有可是濫神﹐自是濫神濫道是無常﹐非是道實神實是無常。若也生物﹐形因形生﹐濫神所以約形﹐生神名則是濫﹐欲濫無欲﹐若能自了於眞常﹐濫則同不濫﹐生亦同不生﹐不生則不可。所以得淸淨之法則不可﹐可法則無淸淨。心能照妙﹐則是無欲之妙門。因濫玄入重玄﹐此是眾妙之門。妙門則生無生﹐但是濫生﹐實無生也。其道只是濫可﹐實無可也。行者觀而思之﹐存而守之﹐則解脫。得此是濫脫﹐實無脫也。無可旣無可﹐誰知此無可﹐諍心知無可﹐無可常淸淨。淨故常無知﹐得此諍無知﹐則是無知淨﹐是名淨心知。如鏡照色﹐鏡𨿽受﹝色﹞﹐不失本淸﹐此淸𨿽濫﹐實無生死。

將言以說物﹐物一言不一二其物被言說﹐言多物不多。若許如是者﹐言應不說物﹐言實說物﹐所說若依物﹐云何得言多﹐未審言與物﹐何者是爲妄。物與言互妄﹐物與言互眞。觀言如言法﹐觀物如物形﹐此是言物一時眞。若也約物以觀言﹐約言以觀物﹐此是言物一時妄。則知言物體﹐非眞亦非妄﹐是眞亦是妄﹐我若去淆亂﹐何曾有眞妄。旣得眞妄寂﹐則入於環中﹐在中不見邊﹐以是中亦遣﹐所以曠然無懷﹐乘之以遊。

以言言物﹐言與物彼﹐而物非言。言與物對﹐𨿽彼常異﹐𨿽對常因﹐對之與彼﹐言常非物。故言不濫物﹐物不濫言﹐其中眞理﹐非言非物。

十方所有物﹐並是一識知﹐是故十方知﹐並在一識內。其識若也出﹐身中復無識。其識若不出﹐十方復無知。

十方照我體﹐我體卽是畸﹐畸在十方中﹐還在天地內。一切色見法﹐俱在十方中﹐我得十方身﹐法身無不徧。

一切待十方﹐十方並同一﹐十方所有法﹐一識一心知。將此十方知﹐還在一識內﹐明是一中多﹐亦是多中一。

物無本住﹐法合則生﹐生無本常﹐法散則滅。實性本眞﹐無生無滅﹐卽生滅爲可道﹐本實爲眞常﹐二物共循環﹐始終之問無餘道。道在始終﹐與始終爲變通﹐故道不得常﹐始終不得斷名爲入等﹐道常順生死﹐而非是生死。空常順明間﹐而非是明間﹐明間之外無別虛空﹐虛空之外無別明間。此二不曾是不曾非﹐不一不異﹐而常是非一異入等。

知是一心﹐境是二心﹐心之與境﹐共成一知﹐明此一知﹐非心非境﹐而不離心境﹐其性於知於心境﹐自然解脫﹐非有非無b此法不曾二﹐以是一知故。此法不曾一﹐以因心境故。心之與境﹐常以心爲主﹐一以法因人故﹐所以是因綠○無人無所因﹐所以是自然。若爭是者﹐卽落妄河﹐若悟此者﹐卽入眞海。受爭之物﹐不覺不知﹐只是爭者云受爭﹐非是受爭之者云受爭。

若因有始名無﹐有卽在無內﹐有若在無內﹐有卽自妨無﹐其無無由名。有若在無外﹐有卽無由名﹐若無由得名有﹐無由亦名無﹐有無一時俱﹐有旣相違﹐同處則不可。

空中無有物﹐無物無有見﹐空中旣無物﹐無物無無見﹐云何苦破見﹐欲言於不見。有卽一時有﹐有見有無見﹐無則一時無﹐無有有見有無見﹐見能覺知﹐爲之有滅。然無旣爲之空﹐無境則無知﹐爲非有﹔有境則起念﹐爲非無。欲修之者﹐莫令心住有﹐莫令心住空﹐莫令心離有﹐莫令心離空﹐莫令心住四﹐莫令心住一﹐莫令心不住﹐莫令住無心﹐於中無抑制﹐任之取自在﹐是則爲正行。

隨言起見者﹐將恬以養知﹐隨體滅見者﹐將知以養恬。無體則無言﹐知寂恬亦寂忘。有言則有體﹐恬起知亦起存。卽起於寂﹐寂起於起﹐此法不得二﹐無二無寂起。此法不得一﹐守之令不出不入﹐不合不散。

將眼對色﹐則生一見﹐未審此見當屬何方。若在色方﹐不假於眼﹐若在眼方﹐何假於色﹖若在兩方﹐則成二見﹐而見實非二。若見是一﹐色眼則不用﹐未審此見因何而生﹐此乃接物。入等觀之﹐是名循環﹐循環則無窮盡。

眼搖見物搖﹐其物實不搖。眼靜見物靜﹐其物實不靜。爲有二眼故﹐見物有動靜﹐二眼旣也無﹐動靜亦不有。

諸法二相﹐自性離故﹐帶空名爲法﹐帶有名爲物。

勿舉心向有﹐勿舉心向無﹐勿舉心向有無﹐勿舉心向無有。

沖虛徧物﹐不盈於物﹐物得道徧﹐而不盈於道﹐道物相依﹐成一虛一實。

天地法道﹐於萬物以等行。聖人法天地﹐百姓亦然﹐等行中有遭傷者﹐不回行制之﹐有功利者亦然。虛而不屈﹐動而愈出﹐天地空虛﹐正行無竭。

谷神不死﹐谷神上下二養﹐存存者坐忘養﹐存者隨形養﹐形養將形仙﹐坐忘養捨形入眞。存者如木生火﹐存存者如土生火。亦有修子至母者﹐亦有修母者﹐亦有直修子不至母者。修子不至母者﹐神仙。修子至母者﹑直修母者﹐解形至道也。

天地不自生﹐待萬物合而乃成。故天地者萬物之總名。人者六根之總名。車者眾木之總名。總物不曾無﹐故能長久。是故天地先萬物而後其身﹐人則先六根而後其身﹐車則先眾木而後其身。故其名旣成﹐但言其總﹐不言其物﹐但言其果﹐不言雜綠。故爲雜綠先大﹐身成爲無私。

上善若水﹐水性謙柔﹐不與物爭。行者之用﹐處物無違﹐於中萬施﹐詳之以遇﹐遇皆善也。智莫過實﹐財莫過足﹐行莫過力﹐則能互相優養﹐各得其全。若過則費而且傷﹐大者傷命﹐小者成災。良爲違天背道﹐法所不容﹐適足則已﹐用天之德。

視之不見名日夷﹐視之是量內﹐不見是量外。此量內以視明不視﹐將量外贖量內﹐將不視以明視﹐視亦成不視。量內不可見﹐只使其色見。量外不可見﹐只使其理見。量內有色﹐故將色爲理眼﹐量外有理﹐故將理爲色眼。又視之爲色法﹐不視爲理法﹐可視爲量內﹐不見爲量外。故將量內色﹐以明量外理﹐復以量內理﹐以明量外色。量內之理旣依色﹐量外之理亦依色﹐不見之理旣無窮﹐有視之色亦無極。故約色有內外﹐所以有高下﹐約理無高下﹐是故名日夷。

止見定中無邊際﹐不見慧中無邊際﹐止見定中有邊際﹐不見慧中有邊際﹐只爲一有一無故﹐所以定慧相容入。此則尋名名不盡﹐尋色色無窮﹐定爲名本﹐慧爲定元。若將定以當世﹐可與不可俱在其中。若將慧以當世﹐定與不定俱在其中。

譬身同木樹﹐譬心同虛空﹐樹邊譬生死﹐空邊譬有無。生若木樹﹐死若槁枝﹐有卽感通﹐無常寂滅。眾生與道能疏能密﹐泥土能疏不能密﹐玉白能密不能疏。身與道識是疏義﹐道與識空是密義。玉白一物二名﹐土水二物二名﹐人是身識總﹐泥是水土總。

法體本來體自空曠﹐空曠無有﹐無見空者。見色不住眼﹐對境不搖心。

外心寂﹐寂無問﹐內心盡﹐盡無問﹐有心有垢﹐無心無垢﹐行者增降﹐隨分受證。

出則褊諸法﹐入則一毫無。

持一空符﹐以印諸有﹐有來隨應﹐有去隨亡﹐有若不來﹐還歸空諍。空中有分別﹐有分別亦空﹐空中無分別﹐無分別亦空。

無能消有﹐有能消無＂有無𨿽相對會以無爲本﹐明間𨿽相對﹐會以間爲本。

見無所見﹐旣無所見﹐有何見﹖見有色卽有住﹐無色有何住。

出則有二﹐入則無一﹐無入無出﹐則爲實相。

有爲有四是﹑有四非﹐動無爲無四是﹑無四非﹐寂虛空有二是﹑有二非﹐虛空無二是﹑無二非。起惟法起﹐虛空有四。滅惟法滅﹐虛空無一。

恬淡是虛心﹐思道是本眞。歸志心不移變﹐守一心不動散。

無今無古﹐無出無入﹐無前無後﹐無內無外﹐無有無空。平等是名太定﹐開﹝慧﹞是名天光。褊著太定﹐名爲憔種﹐褊著世界﹐名爲乾慧。存言無甘露﹐忘言無照心﹐忘言爲太定﹐起言爲天光。今古時不同﹐同在一念中﹐則是前後不異事。今身與前身同﹐是一法體。空見與有見﹐並在一心中﹐此心若也無空有﹐諸見當何在。一切諸心數﹐其義亦如是。是故心生諸法生﹐心滅諸法滅﹐若得無心定﹐無生亦無滅。

持法諸邊是正用﹐平等簡法是諭釋﹐爲四句義。物體本無名﹐而人彊立名﹐立名將作有﹐其物便爲有﹐此有是人名﹐非是物自名﹐深觀彼物體﹐實地本無名﹐何者﹖將言以言物﹐物處本無言﹐其物被人言﹐言處復無物。

有法﹑無法﹐相因而生﹔有無法﹐和合而成﹔非有法﹑非無法﹐反之而名﹔非有無法﹐反合而名。

正性處之﹐實無所有﹐內外俱空﹐而怯非無。無時無有﹐有無法從何名﹖有時無無﹐有有法從何生﹖二法不同處﹐云何和合成﹖若有有無法﹐可許非有非無成﹐有無旣也破﹐非有非無破﹐二法旣也破﹐云何和合名﹖出諸名相﹐而入眞空﹐眞空亦空﹐而非無也。

空法不空﹐不空法不空。有法不有﹐不有法不有。空法豁爾﹐不可言其空﹐若言空者﹐還成有相﹐不空而有﹐有則有礙。

合法不合﹐不合法不合。合法常爲一﹐一法未曾合﹐不合法常二﹐二法豈名合。

從一至二相因生﹐至二一滅相因滅。

一物生法者﹐不假和合成﹐多物生法者﹐其法應多成。

言空之時若有有﹐有不名空﹔言空之時若無有﹐有無空亦無﹐云何得名空﹖言有亦如此。有無是相因﹐有有則有無有分別空。有無是相違﹐無時無有有﹐有無無亦無無分空。前後是相隨﹐前言有分別﹐後說無分別﹐在無分別時﹐有分別已謝﹐是則前謝後亦謝眞實空。有無相因生﹐有有無亦有﹐無有有亦有﹐此名橫相因。各於有無中﹐是有是非有﹐是無是非無﹐此是堅相因。已上三法爲三事﹐三事有分別﹐離此三事卽是空﹐空卽無分別。

開化說諸法﹐借四相待相因以生之﹔導之以歸眞﹐借四相違相因以滅之。

先觀思﹐觀縷等是﹔後存守﹐無處等是。

有異世間﹐有不隨世﹐有滅空異﹐世問空異﹐空能感應。

爲其有視﹐故不離於世問。以其不見﹐故不在於世問。

有視有不見﹐所以不得一。卽視是不見﹐所以不得二。爲我不是一﹐亦乃不是二﹐爲不一二故﹐所以得稱夷。有一復有二﹐一二有多少﹐多少有高下﹐所以不爲夷。我若常住夷﹐復失於高下。我若住高下﹐復乃失於夷。若得眞道之正性﹐不住高下不住夷。

心有十方分﹐而無十方悟﹐若有十方悟﹐自是於天尊。

卽有始有無﹐此是前後之有無﹐卽有是於無﹐此是同時之有無。

心不綠根﹐天無氛穢。根不著境﹐地無祆塵。心不住內謂之冥﹐身不住外謂之慧。

色非是色﹐假名爲色。明知色旣非空﹐亦得名空。無名彊作名﹐名色亦名空﹐若也不假名﹐無名無色空﹐亦無無色空。若住無色空﹐是中還有受。無名彊作名﹐是法還有受。有名彊無名﹐是法亦有受。有受有生滅﹐故法無受者。想行識亦復如是。

色心非一故﹐所以心觀色﹐色心非二故﹐實無能所觀﹐無觀卽是觀﹐觀卽是無觀。定卽亂﹐亂卽定﹐不一不異。

心解脫卽無心﹐無心則無知﹐誰當知脫者心﹖心知法﹐法處無心﹐法被心知﹐心處無法。二除旣無增臧﹐故知無觀無法。無法則心不生﹐知無心則諸妄不起。一切各定﹐無復相須﹐而因待者﹐故前念滅則後念不生﹐前念不滅亦後念不生﹐念旣不生﹐則無有念。無念則無心無識﹐亦無有迷者覺者。是故行人當須識心。

法本由人起﹐法本由人滅﹐起滅自由人﹐法本無起滅。

因空以立義﹐此是卽空有。因有以立義﹐此是卽有空。

得一以生物﹐生竟不得一﹐𨿽復不得一﹐常在於一中。

元來有於眼﹐欲將觀於色﹐眼中旣有色﹐還不目見眼。

心常知不常﹐眼常見不常﹐云何兩常中﹐而生兩不常﹖此二爲當一﹑爲當異﹖答﹕不一亦不異﹐旣不一異﹐亦不常斷。四可爲生死﹐不可爲正常。眼色口﹐共生見﹐眼色離﹐共生滅。生是化生﹐滅是幻滅﹐旣云生滅﹐如何證眞。不爾﹖但是顯﹐非是生﹐但是隱﹐不是減﹐以不生滅故﹐所以得證眞。入等若也作幻見﹐眞之與幻俱成幻﹔若也作眞見﹐化之與眞俱是眞。諸法實相中﹐無幻亦無眞。

道物一時生﹐物生始見道﹐將見見道物﹐道物逐見生﹐元來無有見﹐道物何嘗生。

諸法先來有﹐不應因見生。諸法先來無﹐不因捨見滅。

出則有二﹐入則無一。出則有二﹐亦有亦無﹐入則無一﹐非有非無。非有則無有﹐非無則無無﹐有無二俱無﹐云何得有一。

將言言法體﹐取體不取言﹐但取法體眞﹐不取多言妄。

但取其會歸﹐不必一一曲相生。說一法亦是假﹐二法亦是假﹐乃至十方無量法﹐並悉是於假。假中求眞亦不得﹐假外求眞亦不得﹐乃至十方無量法口並悉求眞無有眞。明知一切假﹐卽是一切眞。若也起言者﹐言假復言眞。若也不起言﹐無眞亦無假。

共時亦不動﹐不共亦不寂﹐動寂無二相﹐亦復非是一。一本無我﹐合業爲我﹐我本無心﹐合生爲心。心本無知﹐合境『爲知﹐合時旣無外入﹐有者並悉是空。空則無我﹑無生﹑無心﹑無識﹐旣無所有﹐誰當受生滅者哉﹖

無色界色盡故爲空﹐生空中精靈名爲識﹐識體是空名爲定﹐定卽非心名爲想。本聖人非此四﹐而歸一切物﹐而無所歸﹐何者﹖不合則無我﹐是故離於宅﹐因合知有我﹐所以名爲歸。我𨿽歸物﹐而不將物歸﹐是故其物有生滅﹐而我不生滅﹐其我是眞常﹐而物非眞常。

觀思同是存守﹐覺了同空一切。所有法不過見與知﹐若於見知外﹐更無有餘法﹐旣有見知﹐知見何法。只將我知知我見﹐還將我見見我知。法若有所屬﹐有所而不屬。法若無所屬﹐無所而不屬。

外舍身妄似冥眠﹐內忘心法如先死。

若住在色中﹐無空而可對。若住於空中﹐無色而可對。旣住而無對﹐無由輒喚空﹐無由輒喚色﹐若許輒喚者﹐喚空亦喚色﹐若也不許喚﹐無空亦無色。

顯與生同﹐隱與滅同。

無生者有﹐有不常斷﹐是身義無﹐無不常斷﹐是心義有。無不常斷﹐是身心義皆先有因﹐非無因而得有。

諸法無自性﹐隨離合變爲相爲性﹐觀相性中無主無我﹐無受生死者。𨿽無主我﹐而常爲相性。將金以作釧﹐將金以作鈴﹐金無自性故﹐作釧復作鈴﹐釧鈴無自性﹐作花復作像﹐花像無自性﹐不作復還金﹐𨿽言還不還﹐所在不離金﹐何曾得有還﹐釧鈴相異故﹐所以有生死﹐所在不離金﹐故得爲眞常。

土中無正性﹐能生無量器﹐已成於器訖﹐器更不能器。土中之本性﹐能生一切器﹐器器𨿽不同﹐性皆不異土。空中無正性﹐能生無量識﹐已生於識訖﹐識竟更不識。空中之本性﹐能生一切識﹐識識皆不同﹐不同不異空。愚中愚相空﹐智中智相空﹐二空相旣同﹐無愚亦無智。愚中有愚空﹐智中有智空﹐二空不同名﹐名異體亦異。勝劣亦爾。當在於愚時﹐見有智可得﹐旣也得於智﹐其愚又已謝﹐愚亦旣已謝﹐其智非爲智。何以故﹖相因而得名﹐因謝異亦謝﹐亦無有愚智﹐未生之時若也空﹐復將何物出。已破之後若也滅﹐復將何物歸。

一物不自住﹐總物得常住﹐總物常無常﹐一物不獨常。

將人以磨鏡﹐鏡明非人明﹐因經得悟道﹐人悟非經悟。體用不相是﹐何者﹖體非用﹑用非體。諦而觀之﹐動體將作用﹐其用會是體﹐息用以歸體﹐其體會是用﹐存之有四﹐忘之無一。

了知無知同無知﹐如此無知與未了無知同相。若同有識處﹐隨識而起名﹐識多名亦多﹐識少名亦少。若也無有識﹐無相亦無名﹐亦無於無名。道其非是門﹐此方因見得。若道眞是門﹐他方復不喚。如此之異喚﹐未知欲何依答﹕言一時依。又云﹕若言一時依﹐其道卽有二﹐其道若有二﹐乃有於三者﹐此則爲無窮﹐此法若無窮﹐此法是生滅﹐生滅則非道﹐所以此二不可依。隨方起見﹐其方旣多﹐其名亦多﹐諦觀其體﹐而實不多。若言不多﹐應常是一。若常是一﹐不徧諸方之名。答云﹕此法非一多﹐而能應一多﹐各由起見故﹐而體常不住一物﹐亦非不住物各由見者﹐而見多一﹐性體解脫﹐故非多一。

見若屬於眼﹐無色處能見﹐見若屬於色﹐無眼處應見﹐見若屬色復屬眼﹐合時應當有二見﹐若也見時無二者﹐明知眼色不能見。若卽於二者﹐應當有二見﹐若捨於二者﹐應當無一見﹐云何復一見﹖一見色之時始名眼﹐有知之時始名心﹐若使無知無色時﹐不名於心日。

瞋喜無自性﹐回綠卽乃生﹐生法無自性﹐捨遇卽復滅。是故瞋喜如幻化﹐能了幻化空﹐瞋喜自然息。又問﹕瞋喜在身內﹐瞋喜在身外﹖瞋喜若在內﹐此身常瞋喜。瞋喜若在外﹐元來不關身。云何得瞋喜﹐非外非內﹐發生於冥﹐非冥非內外﹐發生於遇綠﹐非綠不離綠﹐瞋喜如幻化﹐𨿽化未嘗不瞋喜﹐如此瞋喜與天地共﹐共卽爲大身。此並是意生身。意想如幻化﹐卽是性生身。其性如虛空﹐卽是無生身。無則無生身﹐無身則是無瞋喜。此則無物亦無道﹐而有幻化﹐等是名爲自然﹐自然而然﹐不知所以然。

一法無自性﹐復因內外有﹐有復無自性﹐因一因內外﹐因又無自性﹐非一非內外﹐化生幻滅﹐自然而爾。

人心之正性﹐能應一切法﹐能生一切知﹐能運一切用﹐而本性無增臧。諭如對境有喜怒﹐正性應之生喜怒﹐對境有去來﹐正性無去來。若無有正性﹐怒性則不生﹐怒𨿽因正生﹐然怒非是正﹐以怒非正故﹐怒滅正不滅﹐以正不滅故﹐所以復至喜。若無於正性﹐其喜則不生﹐喜𨿽因正生﹐然喜非是正﹐以喜非正故﹐喜滅正不滅。若云怒獨滅於前﹑喜獨生於後者﹐喜怒則兩心﹐前後不相知﹐云何在喜時﹐而復能念怒﹖以能念怒故﹐喜怒同一性﹐故喜時卽是怒滅﹐怒滅卽是喜生。動時卽是寂﹐寂時卽是動﹐動卽是神力﹐不共法正性之變通。

心中無喜怒﹐境中無喜怒﹐心境相對時﹐於中生喜怒﹐二處旣各無﹐和合若爲生﹖當其妄生時﹐二處不生增﹐二處旣不增﹐和合云何生﹖於中有生者﹐此生如夢幻﹐化生而幻滅﹐二生各不知﹐不知而有生﹐此生是阿誰﹖若離此等法﹐無聖亦無凡﹐此等法旣幻﹐凡聖亦如幻。幻法不曾斷﹐所以是不空﹐不曾不是幻﹐所以是不有。先相因﹐生諸法﹐次相違﹐滅諸法﹐後泯二相入眞空。相因以爲言﹐因無而有有﹐有有無亦有﹐無有有亦有。相違以爲言﹐有時無有無﹐無時無有有。就無以爲言﹐一無二亦無﹐何放得有時。就有以爲言﹐一有二亦有﹐何故得相違。舉過以明見﹐獨住二時以相違。舉見以明來﹐所以違時一滅二亦滅。

煩惱空故不可得﹐至道空故不可得﹐匕相俱是空﹐空相無分別。以其迷見故﹐卽爲煩惱。以其悟見故﹐卽爲至道。煩惱不可得﹐還是煩惱空。至道不可得﹐還是至道空。二空不同名﹐名異體亦異﹐優劣亦爾。又言﹕對二有二故﹐所以言其異﹐若合二以爲一﹐其一非道一﹐亦非煩惱一。

眞妄二事﹐四言說之。以顯於眞性﹐四言卽是妄﹐法性﹐卽是眞。因言以顯性﹐此性從言生﹐卽言非正性﹐離言無正性。此性非是言﹐此性不離言﹐卽妄亦非眞﹐離妄亦無眞﹐由妄得眞故﹐此眞不離妄﹐眞妄是同時。眞妄旣同時﹐凡時卽是聖﹐何假更修習﹖眞妄若不同﹐其眞在妄外﹐若許在妄外﹐修凡不成聖﹐何假更修習﹖爲起二見故﹐言眞復言妄﹐於法實性中﹐不有眞妄故。不可言同時﹐不可言異時﹐同異旣不可﹐是名出諸邊。於中非無法﹐𨿽然有於法﹐有法非諸邊﹐是故得解脫。

道體如鏡﹐明不問色﹐亦不執色﹐其色變改去來﹐而鏡體不動。

眾生隨起知見而生心﹐隨造善惡而成業﹐不造則業滅﹐不知見則心亡﹐心亡則後念不生﹐業滅則因亡果盡。

玄珠錄卷下竟

