黃帝內經素問遺篇

經名﹕黃帝內經素問遺篇。又名﹕素問遺篇﹑素問俠篇。成書年代及撰人不詳。一作宋劉溫舒撰。五卷。底本出處﹕《正統道藏》太玄部。參校版本﹕元刻本﹑明嘉靖趙府居敬堂本《黃帝內經素問》附﹝簡稱明刻本﹞。

目錄

卷一

刺法論上

卷二

刺法論中

卷三

刺法論下

卷四

本病論上

卷五

本病論下

黃帝內經素問遺篇卷之一

刺法論上

黃帝問日﹕升降不前﹐气交有變﹐卽成暴郁﹐余已知之。如何預救生靈﹐可得卻乎﹖

卻之言去也﹐何以去之。

岐伯稽首再拜對日﹕昭乎哉問。臣聞夫子言﹐旣明天元﹐須窮法刺﹐可以折郁扶運﹐補弱全眞﹐瀉盛鐲余﹐令除斯苦。

夫子者﹐祖師儀貸季。折﹐謂折伏也。扶﹐謂扶持也。躅﹐除也。斯﹐此也。令除此苦也。

帝曰﹕願卒聞之。岐伯日﹕升之不前﹐卽有甚凶也。木欲升而天柱窒抑之﹐木欲發郁﹐亦須待時。

木發待問气也﹐至天作問气之時作也﹐欲發可刺之也。

當刺足厥陰之井。

足厥陰之井卽大惇穴﹐在足大指端去爪甲上如韭葉﹐三毛之中﹐乃足厥陰之所出也。於平日一水下一刻時﹐以手按穴得動脈﹐下鍼﹐可及三分﹐畱六呼。如得气﹐急出之。先刺左﹐後刺右。又可春分日吐之﹐無此管也。

火欲升而天蓬窒抑之﹐火欲發郁﹐亦須待時。

火郁待時﹐至天作左問气之時也。其發也﹐君火春分﹐相火小滿﹐卽欲發之時也。故君火﹑相火同法﹐卽是二時而可預刺之也。

君火﹑相火同刺包絡之榮。

心包絡之榮﹐在手掌中﹐勞﹟1官穴也。水下二刻﹐以手按穴﹐動脈應手﹐刺可同身寸之三分﹐畱六呼。得气而急出之﹐先左後右。又法﹐當春三泄汗也。

土欲升而天衝窒抑之﹐土欲發郁﹐亦須待時。

土郁待時﹐至天作左問气之時也。土發郁日維﹐辰維也﹐多於二問維發之也﹐可預刺之也。

當刺足太陰之兪。

足太陰之兪太白穴﹐在足內側核骨下陷者中﹐足太陰之所注也。水下三刻﹐刺可同身寸之二分﹐畱七呼。气至急出之﹐先左後右。

金欲升而天英窒抑之﹐金欲發郁﹐亦須待時。

金郁待時﹐至天作左問气之日也。夏至之後﹐金欲發郁之時﹐在火王后作﹐可預刺也。

當刺手太陰之經。

手太陰之經者﹐經渠穴也﹐在兩手寸江脈陷者中﹐手太陰之所行也。動脈應手﹐於水下四刻﹐刺可同身寸之三分﹐畱三呼。气至急出鍼﹐先左後右。

水欲升而天內窒抑之﹐水欲發郁﹐亦須待時。

水郁待時﹐至天作左問气之時也。發於辰維之後﹐火得王之時﹐水可作也﹐可以預用鍼刺之也。

當刺足少陰之合。

足少陰之合﹐陰谷穴也﹐在膝內輔骨之後﹐大筋之下﹐小筋之上﹐按之應手﹐屈膝而得﹐足少陰之所入也。刺可同身寸之四分﹐畱三呼。動气應手可刺﹐急出之﹐先刺左﹐後刺右。

帝曰﹕升之不前﹐可以預備﹐願聞其降﹐可以先防。

防護者也。

岐伯曰﹕旣明其升﹐必達其降也。升降之道﹐皆可先治也。

亦可以升而先刺也。

木欲降而地晶窒抑之﹐降而不入﹐抑之郁發﹐散而可得位。

三日不降﹐八日降﹐欲降而郁先散﹐而然後作地問气者也。

降而郁發﹐暴如天間之待時也﹐降而不下﹐郁可速矣。

降之不下﹐急速如天郁也﹐便可刺之。

降可折其所勝也。

折勝其標而虛其本也﹐故折其勝也。

當刺手太陰之所出﹐刺手陽明之所入。

手太陰之所出﹐少商穴也﹐在手大指之端內側﹐去爪甲如韭葉﹐手太陰之井也。刺可同身寸之一分﹐畱二呼﹐而急出之。手陽明之所入﹐曲池穴也﹐在肘外輔﹐屈肘兩骨之問陷中﹐手陽明之合。刺可同身寸之一寸五分﹐畱七呼﹐動气應手至而急出之。

火欲降而地玄窒抑之﹐降而不入﹐抑之郁發﹐散而可矣。

二日不降﹐七日降﹐欲下而郁散之﹐速可刺之也。

當折其所勝﹐可散其郁。

火郁折水﹐可以除之。

當刺足少陰之所出﹐刺足太陽之所入。

足少陰之出﹟2湧泉穴也﹐在足心陷者中﹐屈足捲指宛宛中﹐足少陰之井。刺可同身寸之三寸﹟3畱三呼﹐動气至急出之﹐先左後右。足太陽之所入﹐委中穴﹐在胭中央約文中﹐動詠應手﹐足太陽之合也。刺可同身寸之五分﹐畱七呼﹐气至而急出之﹐先左後右。二次同其法刺也。

土欲降而地蒼室抑之﹐降而不下﹐抑之郁發﹐散而可入。

五日不降﹐十日降﹐欲降而郁散﹐而可速刺之。

當折其勝﹐可散其郁。

土郁折水﹟4﹐可除其苦。

當刺足厥陰之所出﹐刺足少陽之所入。

足厥陰之所出﹐大惇穴也﹐在足大指端﹐去爪甲上如韭葉﹐及三毛之中﹐足厥陰井也。刺可同身寸之三分﹐畱十呼﹐動气﹟5急出之。足少陽之所入﹐陽陵泉穴﹐在膝下同身寸之一寸﹐腑骨外康陷者中﹐是足少陽之合。刺可同身寸之六分﹐畱十呼﹐動气至急出之。

金欲降而地彤室抑之﹐降而不下散﹟6抑之郁發﹐散而可入。

四日不降﹐九日降﹐欲下而郁散﹐可速刺也。

當折其勝﹐可散其郁。

金郁折火﹐可以除之。

當刺心包胳所出﹐刺手少陽所入也。

心胞胳所出﹐中衝穴也﹐在中指之端﹐去爪甲如韭葉﹐是手心主之井。刺可同身寸之一分﹐畱二呼﹐動气至急出之。手少陽之所入﹐天井穴也﹐在肘外大骨之後﹐肘後同身寸之一寸﹐兩筋問陷者中﹐屈肘得之﹐手少陽合。刺可同身寸之一寸﹐畱十呼﹐動气應手至而急出之。

水欲降而地阜窒抑之﹐降而不下﹐抑之郁發﹐散而可入。

一日不降﹐六日降﹐欲下而郁散﹐先可刺之也。

當折其土﹐可散其郁。

折其所勝﹐可以散之也。

當刺足太陰之所出﹐刺足陽明之所入。

足太陰之所出﹐隱白穴也﹐在足大趾之端﹐側去爪甲如韭葉﹐足太陰之井。刺可同身寸之一分﹐畱三呼﹐得气至乃出之。足陽明之所入﹐三里穴﹐在膝下三寸﹐腑骨外廉兩筋問﹐足陽明之所合﹐刺可同身寸之五分﹐畱十呼﹐提一至而急出之。

帝日﹕五運之至﹐有前後與升降往來﹐有所承抑之﹐可得聞乎刺法﹖岐伯曰﹕當取其化源也。是故太過取之﹐不及資之。太過取之﹐次抑其郁﹐取其運之化源﹐令折鬱气。不及扶資﹐以扶運气﹐以避虛邪也。不及者﹐當資其化源﹐以補其所虧﹐令不勝。

資取之法令﹐出《密語》。

資取化源法方﹐明於《玄珠密語》第一卷

中。

黃帝內經素問遺篇卷之一竟

﹟1勞﹕原作『榮』﹐元刻本作『營』﹐並誤﹐據文義改。

﹟2出﹕依前後文例﹐此前疑脫『所』字。

﹟3寸﹕疑當作『分』。

﹟4水﹕依前後文例當作『木』。

﹟5气﹕依前後文例﹐此下疑脫『至』字。

﹟6散﹕依前後文例﹐此字疑衍。

黃帝內經素問遺篇卷之二

刺法論中

黃帝問日﹕升降之刺以知要﹐願聞司天未得遷正﹐使司化之失其常政﹐卽萬化之機﹐其皆妄然﹐與民爲病﹐可得先除﹐欲濟羣生﹐願聞其說。

明其遷正﹐故可預防。

岐伯稽首再拜曰﹕悉乎哉問。言其至理﹐聖念慈憫﹐欲濟羣生﹐臣乃盡陳斯道﹐可申洞微。

申﹐顯也﹔洞﹐深也﹔微﹐妙也。言可盡顯深妙。

太陽復布﹐卽厥陰不遷正。

卽天運不和順﹐四序失合﹐而作疫也。

不遷正﹐气塞於上﹐當寫足厥陰之所流。

气舒而復塞之﹐故寫之。當寫足厥陰之所流﹐行問穴也﹐在足大趾之間﹐動脈應手陷者中﹐足厥陰之榮。刺可同身寸之六分﹐畱七呼﹐動气至而急出之。

厥陰復布﹐少陰不遷正。

天失時令﹐卽气令不正也。

不遷正﹐卽气塞於上。

熱欲化﹐而風乃布外也。

當刺心包胳脈之所流。

心包胳脈之所流﹐勞官穴也﹐在掌中央。刺可同身寸之三分﹐畱六呼﹐動气至而急出也。

少陰復布﹐太陰不遷正。

子午天數有餘﹐丑未不得中正也。

不遷正﹐卽气畱於上。

雨欲化﹐而熱布於天。

當刺足太陰之所流。

足太陰之所流﹐大都穴也﹐在足大趾本節後陷者中﹐足太陰脈之榮也。刺可同身寸之三分﹐畱七呼﹐動气至而出之。

太陰復布﹐少陽不遷正。

丑未天數有餘﹐寅申未得中正。

不遷正﹐則气塞未通。

熱欲化﹐而雨復布天。

當刺手少陽之所流。

手少陽之所流﹐液門穴也﹐在手小指次指問陷者中﹐手少陽之榮也。刺可同身寸之二分﹐畱三呼﹐動气至而急出也。

少陽復布﹐則陽明不遷正。

寅申天數有餘﹐卯酉未得司天。

不遷正﹐則气未通上。

燥欲治天﹐熱化復治。

當刺手太陰之所流。

手太陰之所流﹐魚際穴也﹐在手大指本節後內側﹐散脈文中﹐手太陰之榮也。刺可同身寸之二分﹐畱三呼﹐動气至而急出之。

陽明復布﹐太陽不遷正。

卯酉天數未終﹐辰戌未得司正。

不遷正﹐則復塞其气。

寒欲行天而燥復化。

當刺足少陰之所流。

足少陰之所流﹐然谷穴也﹐在足內踝前起大骨下陷中﹐足少陰之榮也。刺可同身寸之三分﹐畱三呼﹐動气至而出之。

帝日﹕遷正不前﹐以通其要。願聞不退﹐欲折其餘﹐無令過失﹐可得明乎﹖岐伯曰﹕气過有餘﹐復作布正﹐是名不過位也。

卽名布正﹐再治天而不能退位。

使地气不得後化﹐新司天未可遷正﹐故復布化令如舊歲﹟1。

新歲司天未得中司﹐去歲司天仍舊治天﹐是故气過天令不﹟2常﹐故與民作災之病也。

巳亥之歲﹐天數有餘﹐故厥陰不退位也。

至子午之年﹐猶尙治天。

風行於上﹐木化布天。

雨濕之化不令﹐風化至酷作災。

當刺足厥陰之所入。

足厥陰之所入﹐曲泉穴也﹐在膝內輔骨下﹐大筋上﹐小筋下後陷者中﹐屈膝而得之﹐足厥陰之合也。刺可同身寸之六分﹐畱七呼﹐動气至急出其鍼也。

子午之歲﹐天數有餘﹐故少陰不退位也。

至醜未之年﹐猶尙治天。

熱行於上﹐火余化布天。

燥淸之虧﹐雨化不令﹐熱化復行天令也。

當刺手厥陰之所入。

心包之所入﹐曲澤穴也﹐在肘內廉下陷者中﹐屈肘而取之﹐手厥陰之令﹟3也。刺可同身寸之三分﹐畱七呼﹐動气至而急出之。

丑未之歲﹐天數有餘﹐故太陰不退位也。

至寅申之年﹐猶尙治天也。

濕行於上﹐雨化布天。

寒化虧﹐熱化不令﹐濕化復布行天令。

當刺足太陰之所入。

足太陰之所入﹐太﹟4陰陵泉穴也﹐在內側輔骨下陷者中﹐足太陰之合。刺可同身寸之五分﹐畱七呼﹐動气至而急出之也。

寅申之歲﹐天數有餘﹐故少陽不退位也。

至卯酉之年﹐猶尙治天。

熱行於上﹐火化布天。

燥淸令虧﹐熱化復治﹐布行天令。

當刺手少陽之所入。

手少陽之所入﹐天井穴也﹐在肘外大骨後﹐肘後上一寸﹐兩筋問陷中﹐屈肘得之﹐手少陽之合也。刺可同身寸之三分﹐動气至而急出之也。

卯酉之歲﹐天數有餘﹐故陽明不退位也。

至辰戌年﹐猶尙治天也。

�﹟5行於上﹐燥化布天。

風化虧﹐而寒化不令﹐淸化復治﹐布行天令。

當刺手太陰之所入。

手太陰之所入﹐尺澤穴也﹐在肘約文中動脈應手﹐手太陰之所合也。刺可同身寸之三寸﹐畱三呼﹐動气至而急出之。

辰戌之歲﹐天數有餘﹐故太陽不退位也。

至巳亥之年﹐猶尙治天也。

寒行於上﹐凜水化布天。

熱化令虧﹐風化不令﹐寒化復治﹐布行天令。

當刺足少陰之之所入。

足少陰之所入﹐陰谷穴也﹐在膝下內輔骨之後﹐大筋之下﹐外筋之上﹐按之應手﹐屈膝而得之﹐足少陰之合。刺可同身寸之四分﹐動气至而出之。

故天地气逆﹐化成民病﹐以法刺之﹐預可平愈。

人气通乎天地也。气交有變﹐前後余退可﹟6天元。刺其餘源﹐始終可平也。

黃帝問曰﹕剛柔二幹失守其位﹐使天運之气皆虛乎﹖與民爲病可得平乎﹖

天運如虛﹐可以法刺﹐可除之也。

岐伯曰﹕深乎哉問。明其奧旨﹐天地疊移﹐三年化疫﹐是謂根之可見﹐必有逃門。

是謂根究天地之災﹐鈴有遐危逃生之門戶。

假令甲子﹐剛柔失守。

柔得其位﹐上失其剛﹐𨿽得交司﹐數可未至。甲子上未終司﹐己卯下𨿽遷正﹐是謂柔幹孤虛其下也。剛未正之﹐己不得其甲﹐卽土運反虛而木乃勝。

剛未正﹐柔孤而有虧。

甲不正於己也。土運不令正失﹐少陰不化﹐是故天與皆虛﹐而使邪化疫者也。

時序不令﹐卽音律非從。

司天猶布﹐而中運有勝至矣。甲未臨而己已至﹐律無音而呂有聲﹐卽黃鍾大官不應夾鍾少官﹐卽應以表﹐己卯下位﹐孤主土運者也。

如此三年﹐變大疫也。

甚則速﹐首尾三年至。

詳其微甚﹐察其淺深。

大虛而布政日久﹐卽深也﹐深卽甚矣。運未正卽勝至久﹐卽深甚也﹐甚卽深。首尾二年至者也。

欲至而可刺﹐刺之。

則以明其刺法者﹐卽是布正而未遷正者﹐可刺其卽令之病也。只言知者﹐是以三年中有大疫至﹐刺補其夭之之吉也﹐卽其細詳微甚﹐知其所至之斯﹐可先齊之者也。

當先補腎兪。

土疫至而腎虛者﹐先補之腎兪﹐在骨﹟7第十四椎下﹐兩傍各同身寸之一寸五分。未刺時先口街鍼﹐暖而用之﹐用圓利鍼。臨刺時咒日﹕五帝上眞﹐六甲玄靈﹐气符至陰﹐百邪閉理。念三徧﹐自口中取鍼﹐先刺二分﹐畱六呼﹐次入鍼至三分﹐動气至而徐徐出鍼﹐以手捫之﹐令受鍼人咽气三次﹐又可定神魂者。

次三日﹐可刺足太陰之所注。

足太陰之所注﹐大白穴也﹐在內踝核骨下陷者中﹐足太陰豚之所注也。先以口銜鍼令溫﹐欲下鍼時咒日﹕帝扶天形﹐護命成靈。誦之三徧﹐乃刺三分﹐畱七呼﹐動气至而急出其鍼也。

又有下位己卯不至﹐而甲子孤立者﹐次三年作土癘﹐其法補瀉﹐一如甲子同法也。

卽甲子﹑甲戌﹑甲申﹑甲午﹑甲辰﹑甲寅並已丑﹑己亥﹑已酉﹑己未﹑己巳﹑己卯﹐凡甲己上下失守﹐皆此一法而已。

其刺以畢﹐又不須夜行及遠行﹐令七日潔﹐淸諍齋戒。所有自來腎有久病者﹐可以寅時面向南﹐冷神不亂思﹐閉气不息七徧﹐以引頸咽气順之﹐如咽甚硬物﹐如此七徧後﹐餌舌下津令無數。

仙家咽气﹐可以深根固蒂﹐以子受母气也。咽下气﹐令腹中嗚﹐至臍下子气見母元气﹐故日返本還元也。久餌之﹐令深根以養﹐固蒂也。故咽气津者﹐此名天池之水﹐可久餌之﹐資精气血﹐蕩滌五藏﹐先漑元海﹐一名離官之水﹐一名玉池﹐一名神水﹐不可唾之﹐但可餌之﹐以補精血﹐可益元海也。

假令丙寅﹐剛柔失守。

柔得其位﹐上失其剛也。𨿽得其交歲﹐而丙未遷正治天下﹐辛巳獨治其泉﹐上位丙失其『剛幹﹐故中水運不得﹐運太過也﹐反受土勝之。

上剛幹失守﹐下柔不可獨主之。

柔幹在上﹐猶言不及﹐何況柔失剛者也。

中水運非太過﹐不可執法而定之。

不以諸丙年作其水太過也﹐當推之天數﹐而知有虧也。

布天有餘﹐而失守上正。

天𨿽主治之﹐此卽布正之化﹐正司主歲﹐未得正位也。

天地不合﹐卽律呂音異。

柔幹至而呂有音應﹐剛幹未遷而律管無聲﹐卽少羽嗎響﹐而大羽口�﹟8也。

如此卽天運失序。

𨿽有化﹐而非常化也。

後三年變疫。

變有微甚﹐故有遲速﹐當推其天數之淺深也。

詳其微甚﹐差有大小。

大差七分﹐小差五分。每一分﹐一十五日。大差速至﹐小差徐徐而至之也。

徐至卽後三年﹐至甚卽首三年。

推數差速﹐卽知運遲。

當先補心兪。

心兪在背第五椎下﹐兩傍各一寸半。用圓利鍼﹐於日中令溫暖﹐次以手按穴﹐得其气動乃咒日﹕太始上淸﹐丹元守靈。誦之三徧﹐先想火光於穴下﹐然後刺﹐可同身寸之一寸半﹐畱七呼。得气至﹐次進鍼三分。以手彈之﹐令气至而下鍼﹐得動气至而徐徐出鍼。次以手捫其穴﹐令受鍼人閉气三息而咽气也。

次五日﹐可刺腎之所入。

腎之所入﹐陰谷穴也﹐在膝內輔骨之後﹐大筋之下﹐小筋之上﹐按之應手﹐屈膝而得之。用圓利鍼﹐令口中溫暖﹐先以手按穴﹐乃咒日﹕大微帝君﹐五气及眞﹐六辛都司﹐符扶黑雲。誦之一徧﹐刺可入同身寸之四分﹐得動气至而急出之。

又有下位地甲子﹐辛巳柔不附剛﹐亦名失守﹐卽地運皆虛﹐後三年變水癘﹐卽刺法皆如此矣。

卽丙寅﹑丙子﹑丙戌﹑丙申﹑丙午﹑丙辰﹐辛丑﹑辛亥﹑辛酉﹑辛未﹑辛巳﹑辛卯﹐如此上下失守﹐皆推大小差而刺之。

其刺如畢﹐愼其大喜欲情於中﹐如不忌﹐卽其气復散也﹐令靜七日。

七日後神气實﹐而水疫不傷。心欲實﹐令少思。思卽傷神。居當澄心﹐而神守中﹐卽道自降﹐而其气復上。人亂想勞神﹐卽陰中鬼王勞神﹐卽神役苦志心亂﹐故夭人命﹐實卽神和志安﹐心靜卽中也。

假令庚辰﹐剛柔失守。

乙得其位﹐上失其庚﹐卽謂柔失其剛也。𨿽得其歲﹐卽庚未得中位也﹐乙得下位﹐�治其地。上位庚失其剛幹﹐故中金運不得太過﹐反受火勝之也。

上位失守﹐下位無合。

乙未在下主地﹐孤立也﹐上無剛幹正之﹐天運虛。

乙庚金運﹐故非相招。

上下相招﹐陰陽相合也。司天與運各得其化。

布天未退﹐中運勝來。

不以陽年元勝復﹐支幹不合有。

上下相錯﹐謂之失守。

庚不與乙相對合也。

姑洗林鍾﹐商音不應也。

失守卽同聲不相應也﹐姑洗﹐上管庚辰﹐太商不如應﹔林鍾﹐下管乙未﹐少商獨應矣。

如此卽天運化易。

故四序非常也。

三年變大疫。

金疫又名殺疫。

詳其天數﹐差有微甚。

大差七分﹐卽气過一百五日﹐卽甚矣。小差五分﹐卽气過七十五日﹐卽微也。

微卽微﹐三年至。

微卽徐也。

甚卽甚﹐三年至。

甚卽速也。

當先補肝兪。

肝兪在背第九椎下﹐兩傍各一寸半。用圓利鍼﹐以口溫暖﹐先以手按穴得動气﹐欲下鍼而咒日﹕气從始淸﹐帝符六丁﹐左施蒼城﹐右入黃庭。誦之三過﹟9﹐先想靑气於穴下﹐然後刺之三分﹐得气而進鍼﹐鍼入五分﹐動气至而徐徐出鍼﹐以手捫其穴﹐令受鍼人咽气。

次三日﹐可刺肺之所行。

肺之所行﹐經渠穴也﹐在手寸口陷中﹐手太陰經也。用圓利鍼﹐於口內溫令暖﹐先以左手按穴﹐乃咒日﹕太始上眞﹐五符帝君﹐元和气合﹐司入其神。誦之三徧﹐刺可同身寸之三分﹐畱二呼﹐動气至而出其鍼也。

刺畢﹐可靜神七日﹐愼勿大怒﹐怒必眞气卻散之。又或在下地甲子﹐乙未失守者﹐卽一。柔幹﹐卽上庚獨治之﹐亦名失守者﹐卽��孤主之﹐三年變癘﹐名日金癘。

亦名殺癘。

其至待時也﹐詳其地數之口﹟10差﹐亦推其微甚﹐可知遲速爾。

速至共三年﹐遲卽後三年﹐其至如金疫﹐刺法同前也。

諸位乙庚失守﹐刺法同。

卽天運各異﹐金殺丁之災﹐化民病也同﹐刺而卻之也。

肝欲平﹐卽勿怒。

怒卽陰生﹐肝爲腸神也﹐陰生卽陽﹑夭﹐夜外念安其志﹐勿誦惡語﹐卽陽神魂守中。

假令壬午﹐剛柔失守。

下得其位﹐上失其主﹐卽司天布正﹐木運反虛也。𨿽交歲而天未遷正﹐中運勝卽地見丁酉﹐獨主其運﹐故行之燥勝天未熱化﹐是名二虛者已。

上壬未遷正﹐下丁獨然﹐卽𨿽陽年﹐虧及不同。

災亦然。三日肝自病﹐風化不令﹐運失其壬﹐未得其位﹐天如布退﹐可得遷正﹐不假復而正角。

上下失守﹐相招其有期。

推之天別﹐又及幾分﹐天如復位﹐故得相招者也。

差之微甚﹐各有其數也。

差七分﹐計一百五日﹐卽大差之期也。差五分﹐卽七十五日﹐其下者又微也。

律呂二角﹐失而不和﹐同音有日。

上律蘿賓﹐下呂南呂﹐上大角不應﹐下少角應﹐故二角失而不和也。後壬午遷正之日﹐卽上下角同聲相應。

微甚如見﹐三年大疫。

微卽至乙酉﹐甚卽至甲申﹐甚速微徐也。

當刺脾之兪。

脾之兪在背第十一椎下﹐兩傍各一寸半﹐動豚應手。用圓利鍼﹐令口中溫暖而刺之﹐卽咒日﹕五精智精﹐六甲玄靈﹐帝符元首﹐火始受眞。誦之三徧﹐先想黃气於穴下﹐然後刺之二分﹐得气至而次進之﹐又得動气次進之﹐二進各一分﹐畱五呼﹐卽徐徐出鍼﹐以手捫之﹐令其人不息﹐三徧而咽津也。

次三日﹐可刺肝之所出也。

肝之所出﹐大惇穴也﹐在足大趾端﹐去爪甲如韭葉﹐及三毛之中﹐足厥陰之井也。用圓利鍼﹐令口中溫暖而刺之﹐卽咒日﹕眞�至玄﹐大道冥然﹐五神各位﹐气缺三田。誦之﹐然後可刺入同身寸之三分﹐畱十呼﹐動气至而出其鍼。

刺畢﹐靜神七日﹐勿大醉歌樂﹐其气復散﹐又勿飽食﹐勿食生物。

歌樂者﹐卽脾神動而气散也。醉卽性亂﹐飽卽食脹﹐故愼忌之。食生物卽傷脾气也。

欲令脾實﹐气無滯﹐飽無久坐﹐食無大酸﹐無食一切生物﹐宜甘宜淡。

淡入胃也﹐宜益府。淡者﹐土之薄味也﹐而又次於甘者。無閒坐﹐無久外﹐故養脾也。

又或地下甲子﹐丁酉失守其位﹐未得中司﹐卽气不當位﹐丁﹟11不與壬奉合者﹐亦名失守﹐非名合德﹐故柔不附剛。

天地二甲子﹐上下不相招﹐故陰陽有錯﹐卽中運失其歲合之常政也。

卽地運不合﹐三年變癘。

故名木癘﹐又名風癘。其至﹐有卽亦推其微甚。

其刺法﹐一如木疫之法。

卽諸丁壬上下失守﹐皆同一法刺之。

假令戊申﹐剛柔失守。

戊與癸合也。天地二甲子﹐卽戊申合癸亥也。下位癸亥至地﹐其主地正司也。上下位戊申過丁未﹐天數未退﹐而復布天﹐故失守﹐戊癸不合也。

戊癸𨿽火運﹐陽年不太過也

戊未正司﹐癸下獨治﹐故非太過﹐反受水勝之也。

上失其剛﹐柔�﹟12獨主其气不正﹐故有邪干。

水運失守於上﹐中下運有虧也﹐故天虛而地猶主之。中見火運﹐水來犯之﹐故日邪干。

疊移其位﹐差有淺深。

天數過差﹐亦有多少﹐卻得奉合﹐合要在目﹟13數也。

欲至將合﹐音律先同。

中火運徵也。上下二律呂﹐上窮太少二徵﹐合音同。

如此天運失時﹐三年之中﹐火疫至矣。

速至庚戌也﹐徐徐至辛亥所作也。

當刺肺之兪。

肺兪在背第三椎下﹐兩傍各一寸半﹐動脈應手。用圓利鍼﹐令口中溫暖﹐先以手按穴乃刺之。咒日﹕眞邪用搏﹐气灌元神﹐帝符反本﹐位合其親。誦之三徧﹐刺之二分。候气欲至﹐想白熙於穴下﹐次進一分﹐得气至而徐徐出其鍼﹐以手捫之於其穴也﹐然可立愈也。

刺畢﹐靜神七日﹐勿大悲傷也。悲傷卽肺動﹐而眞气復散也。

凡喜怒悲樂恐﹐皆不可過矣。此五者﹐皆可動天亂眞神也﹐故聖人忘綠滅動念﹐可存神也。故神能主形﹐神在形全﹐可以身安﹐道常長存也。

人欲實肺者﹐要在息气也。

無大喘息﹐愼勿多言語及呼吸多﹐气喘及言語多﹐及飲玲形寒之食鹹﹟14多﹐大忌悲傷喜怒﹐玲傷其肺神也。

又或地下甲子﹐癸亥失守者﹐卽柔失守位也。卽上失其剛也﹐卽亦名戊癸不相合德者也﹐卽運與地虛﹐後三年變癘﹐卽名火癘。

與火疫同也。卽法刺一體﹐卽諸戊﹑諸癸﹐上下同一體。

是故立地五年﹐以明失守﹐以濕﹟15法刺於是。疫之與癘﹐卽是上下剛柔之名也﹐窮歸一體也。卽刺疫法只有五法﹐卽總其諸位失守﹐故只歸五行而統之也。

此皆五疫癘﹐歸天地不相和之气﹐化爲疫癘大傷人之命也﹐故達天元可通法刺﹐復濟生民也。

黃帝內經素問遺篇卷之二竟

﹟1舊歲﹕元刻本作『故也』。

﹟2不﹕元刻本作『失』。

﹟3令﹕元刻本﹑明刻本均作『合』。

﹟4太﹕疑衍。。口﹕明刻本作『金』。

﹟5可﹕元刻本此下有一字空格。

﹟6骨﹕疑當作『背』。

﹟7口�﹕明刻本作『無聲』。

﹟8過﹕疑當作『徧』。

﹟9�﹕明刻本作『等』。

﹟10丁﹕元刻本作『下』。

﹟11�﹕明刻本作『地』。

﹟12目﹕元刻本作『日』。

﹟13咸﹕原作『臧』﹐據文義改。

﹟14濕﹕明刻本作『窮』。

黃帝內經素問遺篇卷之三

刺法論下

黃帝日﹕余聞五疫之至﹐皆相染易﹐無問大小﹐病狀相似﹐�﹟1施救療﹐如何可得不相移易者﹖

其病相染著﹐如何得不相染也。

岐伯日﹕不相染者﹐正气存內﹐邪不可幹﹐避其毒气﹐天牝從來﹐復得其往。

邪毒之气﹐在於泄汗﹐反下取之﹐其气入於中﹐毒气至腦中﹐流入諸經之中﹐令人染病矣。如人嚏得﹐此气入鼻至腦中﹐欲��﹟2令勿投鼻中﹐令嚏之卽出爾﹐如此卽不相染也。

气出於腦﹐卽不邪干。

從鼻而入腦﹐欲幹復出﹐卽無相染也。

气出於腦﹐卽室﹟3先想心如日。

卽正气存中而神守其本﹐卽邪疫之气不犯之。

欲將入於疫室﹐先想靑气自肝而出﹐左行於束﹐化作林木。

如春柏之蒼翠。

次想白气自肺而出﹐右行於西﹐化作戈甲。

如劍戟之明白利刃。

次想赤气自心而出﹐南行於上﹐化作焰明。

如赫赫之炎燥。

次想黑气自腎而出﹐北行於下﹐化作水。

如波浪之黑色。

次想黃气自脾而出﹐存於中央﹐化作土。

如大地之黃色。

五气護身之畢﹐以想頭上如北斗之煌煌﹐然後可入於疫室。

卽正气存中﹐而邪疫不幹。

又一法﹕於春分之日﹐日未出而吐之。

用遠志去心﹐以水煎之﹐飲二盞﹐吐之﹐不疫者也。

又一法﹕於雨水日後三浴﹐以藥泄汗。

注汗出臭者﹐無疫也。

又一法﹕小金丹方﹐辰砂二兩﹐水磨雄黃一兩﹐葉子雌黃一兩﹐紫金半兩。

粉作末﹐令細之。

同入合中﹐外固﹐了地一尺築地實﹐不用鑪﹐不須藥制﹐用火二十斤緞之也﹐七日終。

常令火及二十斤。

候玲七日取﹐次日出合子﹐埋藥地中七日。

亦須吉地者佳也。

取出順日研之三日﹐煉白沙蜜爲丸﹐如梧桐子大。每日望束吸日華气一口﹐冰水下一丸﹐和气咽之。服十粒﹐無疫幹也。黃帝問曰﹕人虛卽神遊失守位﹐使鬼神外幹﹐是致夭亡﹐何以全眞﹖願聞刺法。岐伯稽首再拜曰﹕昭乎哉問。謂神移失守﹐𨿽在其體﹐然不致死﹐或有邪干﹐故令夭壽。

邪未幹而不病﹐邪欲幹而有卒亡也。

只如厥陰失守﹐天以虛﹐人气肝虛﹐感天重虛﹐卽魂遊於上。

肝虛﹑天虛﹐又遇出汗於肝而三虛﹐散神遊上位﹐左無英君下﹐卽神光不聚﹐而白屍鬼至﹐令人卒亡者也。

邪干�﹟4大气﹐身�﹟5猶可刺之。

目中神彩有﹐四肢𨿽玲﹐心腹尙溫﹐如口中無涎﹐舌不卵縮者﹐非感厥也﹐卽名屍厥﹐故可救之復蘇。

刺其足少陽之所過。

足少陽之所過﹐丘墟穴也﹐在足外踝下﹐如前陷者中﹐去臨泣同身寸之五寸﹐足少陽之原也。用毫鍼﹐於人近體暖鍼至溫﹐以左手按穴﹐咒日﹕太上元君﹟6﹐常居其左﹐制之三魂。誦之三徧﹐次呼三魂名﹐爽靈﹑胎光﹑幽精。誦之三徧﹐次想靑龍於穴下﹐刺之可以同身寸之三分﹐畱三呼﹐可徐徐出鍼﹐親令人按气於口中﹐腹中嗚者可治之。

次刺肝之兪。

在背第九椎下﹐兩傍各一寸半。用毫鍼﹐著身溫之﹐左手按穴﹐咒日﹕太微帝君﹐元英制魂﹐眞元及本﹐令入靑雲。又呼三魂名如前三徧﹐刺入同身寸之三分﹐畱三呼﹔次進二分﹐畱三呼﹔復取鍼至三分﹐畱一呼﹐徐徐出﹐卽气及而復活。

人病心虛﹐又遇君相二火司天失守﹐感而三虛。

又或汗出於心﹐卽致神魂逆於上﹐入泥丸也。

遇火不及﹐黑屍鬼犯之﹐令人暴亡。

不出一時可救之﹐四肢玲﹐气𨿽閉絕﹐不變色﹐舌﹟7如不卵者可救。目中神彩不變者﹐可刺之也。

可刺手少陽之所過。

手少陽之所過﹐陽池穴也﹐在手錶腕�陷者中﹐手少陽之原也。用毫鍼﹐人身溫暖﹐以手按穴﹐咒日﹕太一帝君﹐泥丸總神﹐丹無黑气﹐來復其眞。誦之三徧﹐想赤鳳於穴下﹐刺入二分﹐畱七呼﹐次進一分﹐畱三呼﹔復退﹐畱一呼﹔徐徐手捫其穴﹐卽令復活也。

復刺心兪。

在背第五椎下﹐兩傍各一寸半。用毫鍼﹐著身溫暖﹐以手按穴﹐咒日﹕丹房守靈﹐五帝上靑﹐陽和布體﹐來復黃庭。誦之三徧﹐刺可同身寸之七分﹐畱一分﹟8﹐次進一分﹐畱一呼﹔

退至二分﹐畱一呼﹔徐徐而出鍼﹐以手捫其穴也。

人脾病﹐又遇太陰司天失守﹐感而三虛。

重虛而汗出於脾﹐因而三虛﹐智意二神遊於上位﹐故日失守。

又遇土不及﹐靑屍鬼邪犯之於人﹐令人暴亡。

不出一時可救之也﹐四肢玲﹐而身溫﹑唇溫者﹐可活之矣。口中無涎﹐卽名屍厥。

可刺足陽明之所過。

足陽明之所過﹐衝陽穴也﹐在足附上骨問動豚﹐去陷谷三寸﹐足陽明之原也。用毫鍼﹐著人身溫暖﹐以手按穴﹐咒日﹕常在魂庭﹐始淸太寧﹐元和布气﹐六甲及眞。誦之三徧﹐先想黃庭於穴下﹐刺入三分﹐畱三呼﹔次進二分﹐畱一呼﹔徐徐退﹐而以手捫之者也。

復刺脾之兪。

在背第十一椎下﹐兩傍各一寸半。用毫鍼﹐以手按之﹐咒日﹕太始定位﹐總統坤元﹐黃庭眞气﹐來復遊全。﹐誦之三徧﹐刺之三分﹐畱二呼﹐進至﹐二分﹐動气至徐徐出鍼。

人肺病﹐遇陽明司天先守黠感而三虛。﹐

人虛﹑天虛﹐又汗出放肺﹐因而三虛﹐卽魂遊於上﹐故曰失守之也。

又過﹟9金不及﹐有赤屍鬼幹人﹐令人暴亡。﹐

不出一時可救之﹐𨿽無气﹐手足冷者﹐心腹溫﹐鼻徹溫﹐目中神彩不轉﹐口中無涎﹐舌卯不縮者﹐皆可刺活也。

可刺手陽明之所過。

手陽明之所過﹐合谷穴也﹐在手大指次指問﹐手陽明之原也。用毫鍼﹐著人體溫暖﹐先以手按穴﹐咒曰﹕靑气眞全﹐帝符日元﹐七魄歸右﹐今復本田。誦之三徧﹐想白黑於穴下﹐刺入三分﹐畱三呼﹔次進鍼至五分﹐畱三呼﹔復退一分﹐畱一呼﹔徐徐出鍼﹐以手捫其穴﹐復活也。

復刺肺兪。

肺兪在背第三椎下﹐兩傍各一寸半。用毫鍼﹐著體溫暖﹐先以手按穴﹐咒日﹕左元眞人﹐六合气賓﹐天符帝力﹐來入其司。誦之三徧﹐鍼入一寸半﹐畱三呼﹔次進二分﹐畱一呼﹔徐徐出鍼﹐以手捫其穴也。

人腎病﹐又遇太陽司天失守﹐感而三虛。

人虛﹑天虛﹐又感出汗於腎﹐感而三虛﹐卽腎神退遊於黃庭﹐𨿽不離體﹐神光不聚﹐故失守也。

又遇水運不及之年﹐有黃屍鬼干犯人正气﹐吸人神魂﹐致暴亡。

气絕﹐四肢厥玲﹐心腹微溫﹐眼色不易﹐唇口及舌不變﹐口中無涎卽可救也。

可刺足太陽之所過。

足太陽之所過﹐京骨穴也﹐在足外側大骨下﹐赤白肉際陷者中是﹐足太陽之原也。用毫鍼﹐著人身溫暖﹐以手按穴﹐咒日﹕元陽育嬰﹐五老及眞﹐泥丸玄華﹐補精長存。想黑气於穴下﹐刺入二﹟10分半﹐畱三呼﹔乃進至三分﹐畱一呼﹔徐徐出鍼﹐以手捫其穴也。

刺足少陽之兪。

在背第十椎下﹐兩傍各一寸半。用毫鍼﹐先以手按穴﹐咒日﹕天玄日晶﹐太和昆靈﹐眞元內守﹐持入始靑。誦之三徧﹐刺之三分﹐畱三呼﹔次又進五分﹐畱三呼﹔徐徐出鍼﹐以手捫之。

黃帝問日﹕十二藏之相使﹐神失位﹐使神彩之不圓﹐恐邪干犯﹐治之可刺﹐願聞其要。

五神失守﹐以明刺法﹐又言十二神之妙用也。

岐伯稽首再拜曰﹕悉乎哉。問至理﹐道眞宗﹐此非聖帝﹐焉究斯源﹐是謂气神合道﹐契符上天。

人气動合司天﹐神气相合﹐由乎盛衰也。

心者﹐君主之官﹐神明出焉。

任治於物﹐故爲君主之官。故心從形﹐有神托心斯存﹐是故心者﹐神之舍也。卽眞心失守﹐虛而神不守位﹐卽妄遊諸室﹐五神不安﹐而乃令虛也。

可刺手少陰之源。

手少陰之源者﹐卽是兌骨穴也。此是眞心之源﹐在掌後兌骨之端陷者中﹐一名中都﹐用長鍼﹐口中溫暖﹐刺入三分﹐畱三呼﹔進一分﹐畱一呼﹔徐徐出鍼﹐以手捫其穴﹐復蘇也。

肺者﹐相傅之官﹐治節出焉。

位高爲君﹐故官爲相傅。主行榮衛﹐故治節由之﹐喘息而自然。有多語失節﹐飲玲形寒悲愴﹖是以肺神不守位﹐卽虛也。

可刺手太陰之源。

肺之源﹐出於大淵﹐在掌後大筋一寸五分問陷者中﹐手太陰之所過。用長鍼﹐以口中溫鍼﹐以手按穴﹐刺入同身寸之三分﹐畱三呼﹐動气至而徐徐出鍼﹐以手捫穴。

肝者﹐將軍之官﹐謀慮出焉。

勇而能斷﹐故日將軍。潛發未萌﹐故日謀慮出焉。怒而气上﹐遇气交不前﹐因而神失守﹐神光不聚﹐可用前法刺之﹐全神守者也。

可刺足厥陰之源。

足厥陰之源﹐太衝穴也﹐在足大趾本節後二寸陷者中﹐乃肝豚所過爲源。用長鍼﹐便於口中先溫鍼﹐以手按穴﹐刺可入三分﹐畱三呼﹔進二分﹐畱二呼﹔徐徐出鍼﹐以手捫之也。

膽者﹐中正之官﹐訣斷出焉。

剛正果訣﹐故官爲中正。直而不疑﹐故訣斷出焉。交動而卒怒﹐怒而不息﹐气上而不守位﹐使人中正不利﹐欲成膈噎﹐神光不聚﹐未有邪干﹐先可以刺治之者也。

可刺足少陽之源。

足少陽之源﹐丘墟穴也﹐在足外踝下如前陷者中﹐去臨泣穴五寸﹐足少陽之所過也。用長鍼﹐於口內溫鍼﹐先以左手按穴﹐刺可同身寸之三分﹐畱三呼﹔進至五分﹐畱二呼﹔徐徐出鍼﹐以手捫之也。

擅中者﹐臣使之官﹐喜樂出焉。

擅中者﹐在胸兩乳問﹐爲气海﹐手厥陰包絡之所居﹐此作相火位﹐故言臣使﹐主其喜樂﹐中及驚喜怒思恐﹐卽神失守位﹐使人如失志﹐恍恍然﹐神光不聚﹐邪來幹之﹐可用刺法治之﹐正神和也。

可刺心包胳所流。

勞官穴也﹐在手掌中央動脈﹐手心主之所流也。用長鍼﹐於口中溫﹐先以左手按穴﹐刺可同身寸之三分﹐畱二呼﹐徐徐出鍼﹐以手捫其穴也。

脾爲諫議之官﹐知周出焉。

心有所憶謂之意﹐意中出焉謂之智﹐智周萬事﹐皆從意智也。故知周出焉﹐意有所著﹟11。欲念生他想勞意不已﹐智有所存﹐神遊失守﹐則神元不聚﹐可預治之者也。

可刺脾之源。

脾之源﹐在足內側核骨下陷者中﹐是足太陰之所過爲源。用長鍼﹐於口內溫鍼﹐先以左手按穴﹐刺可入三分﹐畱五呼﹔進至三分﹐畱五呼﹔卽可徐徐而退鍼﹐以手捫之。

胃爲倉凜之官﹐五味出焉。

包容五穀﹐是謂倉凜之官。榮﹟12養四傍﹐故云五味出焉。飲食飽甚汗出﹐食飽房室﹐卽气畱滯注﹐神遊失守﹐邪干未至﹐可以預治全眞。

可刺胃之源。

胃之源﹟13衝陽穴也﹐在足咐上﹐如同身寸之五分﹐骨問動脈上﹐去陷谷穴五寸﹐是足陽明之所過。用長鍼﹐於口中溫鍼﹐先以左手按穴﹐刺可入三分﹐畱三呼﹐進至二分﹐徐徐出鍼﹐以手捫其穴。

大腸者﹐傳道之官﹐變化出焉。

傳道﹐爲傳不潔之道﹔變化﹐謂變化物之形。故云傳道之官﹐變化出焉。男子有反之過﹐故失守位﹐邪非干之﹐以刺法治之﹐卽令反卻蘇也。

可刺大腸之源。

大腸之源﹐合谷穴也﹐在手大指次指曲骨問﹐手陽明之所過也。用長鍼﹐口中溫鍼﹐刺入二分﹐畱三分﹟14﹐進至二分﹐畱一呼﹐徐徐出之也。

小腸者﹐受盛之官﹐化物出焉。

承奉胃司﹐受盛糟粕﹐受元復化﹐傳入大腸﹐故云受盛之官﹐化物出焉。受而有異﹐非合不合﹐神失守﹐可刺全眞者。

可刺小腸之源。

小腸之源﹐腕骨穴也﹐在手外側腕前起骨下陷者中﹐手太陽之所過也。用長鍼﹐於口中溫鍼﹐先以左手按穴﹐刺可入三分﹐畱三呼﹔進二分﹐

畱一呼﹔徐徐出鍼﹐次以手捫其穴也。

腎者﹐作彊之官﹐仗巧出焉。

彊於作用﹐故日作彊。造化形容﹐故日俠巧。在女則當俠巧﹐在男正日作彊。人彊作過失﹐動合於三元八正之日﹐故神失守位也﹐故預刺而可全眞者也。

刺其腎之源。

腎之源﹐出於大溪﹐在足內踝下﹐跟骨之前陷者中﹐足少陰之所過爲源。用長鍼﹐於口中溫鍼﹐先以左手按穴﹐刺入三分﹐畱一呼﹔進一分﹐畱一呼﹔徐徐出鍼﹐以手捫其穴也。

三焦者﹐決瀆之官﹐水道出焉。

引道陰陽﹐開通閉塞﹐故官司央瀆﹐水道出焉。次瀆者﹐如四瀆入大海﹐不離其水﹐百川入海﹐只江河淮濟入海﹐不變其道﹐故日四瀆也。三焦次瀆﹐卽精與水道不相合也﹐故日三焦者﹐上中下。上焦者﹐主內而不出﹐或非內而卽內﹐故不守。中焦者﹐主腐熟水谷﹐或情動於中﹐人或非動而動﹐是謂孤動者﹐神失守位。下焦者﹐主出而不內﹐或當出而不出者﹐故日神失守位也。

刺三焦之源。

三焦之源﹐陽池穴也﹐在手錶腕上陷者中﹐手少陽脈之所過也。用長鍼﹐於口中溫鍼﹐先以左手按穴﹐刺可入三分﹐畱三呼﹔進一分﹐畱一呼﹔徐徐出鍼﹐以手捫之也。

膀胱者﹐州都之官﹐精液藏焉﹐气化則能出矣。

位當孤府﹐故日都官。居下內空﹐故藏精液。若得气海之气﹐施化則波便注泄。气海之不足﹐則閩隱不通﹐故日气化則能出矣。人若滯便而合气注膀胱﹐故精泄气通﹟15。水道不宣通﹐故神失守位。卽可以刺法全眞者﹐方知此法大妙也。

刺膀胱之源。

膀胱之源﹐京骨穴也﹐在足外側大骨下﹐赤白肉際陷者中﹐足太陽之所過。用長鍼﹐於口中溫鍼﹐先以左手按穴﹐刺可入三分﹐畱三呼﹔進二分﹐畱三呼﹔徐徐而出鍼﹐以手捫其穴也。

凡此十二官者﹐不得相失也。

失則災害至﹐故不得相失。失之則神光不聚﹐故有邪干犯之﹐卽害天命﹐宜先刺以全眞也。

是故刺法有全神養眞之旨﹐亦法有修眞之道﹐非治疾也﹐故要修養和神也。

神爲主養之宗﹐故作先也。

道貴常存﹐補神固根﹐精气不散﹐神守不分。

內三寶﹐卽神﹑气﹑精。一失其位﹐三者皆傷。三者同守﹐故日元和也。

然卽神守而𨿽不去﹐亦全眞。

神如去卽死矣。然𨿽在其體﹐身中而未去者﹐亦非守位而全眞也。

人神不守﹐非達至眞。

神不守卽光明不足﹐故要守眞而聚神光﹐而可以修眞﹐眞勿令泄﹐人爲知道。

至眞之要﹐在乎天玄。

人在母腹﹐先通天玄之息﹐是謂玄牝﹐名日谷神之門﹐一名神顚﹐一名上部之地戶﹐一名人中之嶽﹐一名胎息之門﹐一名通天之要。人能忘嗜欲﹐定喜怒﹐又所動隨天玄牝之息﹐絕其想念﹐如在母腹中之時﹐命日返天息﹐而歸命回﹐入寂滅﹐反太初﹐還元胎息之道者也。

神守天息﹐復入本元﹐命日歸宗。

人有諸疾守位之神﹐可入玄中之息﹐而歸命之眞全﹐神之道可久覬也。

黃帝內經素問遺篇卷之三

﹟1口﹕明刻本作『不』。

﹟2�口﹕元刻本作『嚏也』。

﹟3室﹕明刻本無。

﹟4�﹕明刻本作『厥』。

﹟5�﹕明刻本作『溫』。

﹟6君﹕此下疑有脫文。

﹟7舌﹕此下元刻本有一字空格。

﹟8分﹕疑爲『呼』之訛。

﹟9過﹕明刻本作『遇』。

﹟102﹕元刻本作『一』

﹟11著﹕元刻本作『著』。

﹟12榮﹕原作『勞』據文義改。

﹟13源﹕原作『陽』﹐據元刻本改。

﹟14分﹔疑當作一呼』。

﹟15通﹕元刻本作『動』。

黃帝內經素問遺篇卷之四

本病論上

黃帝問日二天元九窒﹐余已知之﹐願聞气交﹐何名失守﹖

六气升降﹐上下交位﹐以五藏配天地之常。

岐伯曰﹕謂其上下升降﹐遷正退位﹐各有經論﹐上下各有不前﹐故名失守也。

《天元玉冊》云﹕六气常有三气在天﹐三气在地也。卽一气升天﹐作左問气﹔一气入地﹐作右問气﹔一气遷正﹐作司天﹔一气遷正﹐作在泉﹔一气退位﹐作天左問气﹔一气退位﹐作地右間气。气交有合﹐常得位所在至當時﹐卽天地交乃變而方泰也﹐天地不交乃作病也。

是故气交失易位﹐气交乃變﹐變易非常﹐卽四時失序﹐萬化不安﹐變民病也。

於是六气有升不得其升者﹐欲降而不得其降者﹐有當遷正而不得遷正者﹐自當其位而不得位﹐故有如此之分﹐則天地失其常政﹐故萬民不安也。

帝曰﹕升降不前﹐願聞其故﹐气交有變﹐何以明知﹖

再問窮源用也。

岐伯日﹕昭乎問哉﹐明乎道矣。气交有變﹐是謂天地機。

本﹟1欲升﹐上見天柱窒﹔二火歌升﹐上見天蓬窒﹔土欲升﹐上見天衝窒﹔金欲升﹐上見天英窒﹔水欲升﹐上見天內窒﹐是故天窒所勝﹐而不前者。

但欲降而不得降者﹐地窒刑之。

木欲降﹐而地矗窒刑之﹔火欲降﹐而地玄窒刑之﹐土欲降﹐而地蒼窒刑之﹔金欲降﹐而地彤窒刑之﹔水欲降﹐而地阜窒刑之﹔地九窒﹐法天之象﹐本勝之气﹐故不降也。

又有五運太過﹐而先天而至者﹐卽交不前。

運逢陽年於有司之至也﹐至後交勝而不過。

但欲升而不得其升﹐中運抑之。

木欲升而中見金運勝之﹐二火欲升而中見水運勝之﹐土欲升而中見木運勝之﹐金欲升而中見火運勝之﹐水欲升而中見土運勝之者﹐皆遇運太過﹐早至其中而先於气交﹐而抑之不前者也。

但欲降而不得其降﹐中運抑之。

然五運逢太過而先至其中﹐故降而不下﹐中運刑之﹐抑之不前也。

於是有升之不前﹐降之不下者﹔有降之不下﹐升而至天者﹔有升降俱不前﹐作如此之分別﹐卽气交之變﹐變之有異﹐常各各不同﹐災有微甚者也。

是故上下﹐天地之升降﹐交气有天窒﹑地窒之勝克﹐中運抑伏淺深﹐是故民病微甚異爾也。

帝日﹕願聞气交遇會勝抑之由﹐變成民病﹐輕重何如﹖

欲明其變病本源之證也。

岐伯曰﹕勝相會﹐抑伏使然。

六气升降﹐乃經論之道也﹐气交之常也﹐遇會之不常﹐而相投之﹐勝伏抑之成郁者也。

是故辰戊之歲﹐木气升之﹐主逢天柱﹐勝而不前。

辰戌之歲﹐太陽遷正作司天也。卽厥陰作地而作右問﹐至此歲而升天作左間也。又遇司天﹐深計算位至天柱窒也。木欲升﹐天柱金司天﹐土勝之不前也。

又遇庚戌﹐金運先天﹐中運勝之﹐忽然不前。

庚年金運先天﹐至次後十三日始交﹐司天欲升而金運抑之也。

木運升天﹐金乃抑之。

或上見天柱窒﹐或中見金運也。

升而不前﹐卽淸生風少﹐肅殺於春﹐露霜復降﹐艸木乃萎。民病溫疫早發﹐咽嗑乃乾﹐四肢滿﹐肢節皆痛﹐久而化郁。

至天得左問日﹐乃發作也。

卽大風摧拉﹐折隕嗚素。民病卒中褊痺﹐手足不仁。

靑埃見時﹐風疫乃作﹐民反張肢體直彊﹐治之達三兪也。

是故巳亥之歲﹐君火升天﹐主窒天蓬﹐勝之不前。

君火以在地三年﹐至巳亥之歲﹐少陰升天作左問也﹐此可定之也。天蓬水司水﹐《天元冊》用除算至坎官﹐除其數者﹐卽天蓬窒作主司﹐故水窒勝也。

又厥陰木遷正﹐則少陰未得升天﹐水運以至其中者。君火欲升﹐而中水運抑之。

卽天蓬水司勝﹐卽或水運抑之。

升之不前﹐卽淸寒復作﹐玲生旦暮。民病伏陽﹐而內生煩熱﹐心神驚悸﹐寒熱間作﹐日久成郁。

二七日不降﹐以爲日久也。

卽暴熱乃至﹐赤風腫翳化疫﹐溫癘暖作。

至天作左問日乃作也﹐民病伏熱內煩﹐痺而生厥﹐甚則血溢也。

赤气瘴而化火疫﹐皆煩而躁渴﹐渴甚治之﹐以泄之可止。是故子午之歲﹐太陰升天﹐主窒天衝﹐勝之不前。

太陰在地二﹟2年畢﹐一年乃升天﹐作少陰之左問也﹐此卽定矣。其天衝窒﹐至有法﹐卽不可前定之也。如會天衝窒﹐卽土不可便升之也﹐故日升之不前也。

又或遇壬子﹐木運先天而至者﹐中木遇抑之也。

木升於大寒之日也﹐木早至十三日上﹐故升或遇此二木抑之者﹐土遷抑甚﹐而病深之也。

升天不前﹐卽風埃四起﹐時舉埃昏﹐雨濕不化﹐民病風厥涎潮﹐偏痺不隨﹐脹滿﹐久而伏郁。

卽十日不升者﹐至以爲日久也。

卽黃埃化疫也。

問气上郁之大疫也。

民病夭亡﹐臉肢府黃疸滿閉﹐濕令弗布﹐雨化乃微。

黃埃起而黃風化疫﹐皆肢體痛而口苦者也。

是故丑未之年﹐少陽升天﹐主窒天蓬﹐勝之不前。

少陰在地三年畢﹐至此歲升天﹐作太陰左問也﹐此可前定之也。天蓬失算位﹐取之法不定也。或遇之者﹐卽水運之可升之於火﹐故不可便升也。

又或遇太陰未遷正者﹐卽少陰未升天也﹐水運以至者。

卽升天不前者﹐有此二抑之者也。

升天不前﹐卽寒露反布﹐凜冽如冬﹐水復涸﹐冰再結﹐暄暖乍作﹐玲復布之﹐寒暄不時﹐民病伏陽在內﹐煩熱生中﹐心神驚駭﹐寒熱問爭﹐以久成郁。

二七不降﹐以爲日久也。

卽暴熱乃生﹐赤風气瞳翳。

至天得位之日乃作。

化成郁癘﹐乃化作伏熱內煩﹐痺而生厥﹐甚則血溢。

赤气生而化大疫﹐皆煩而大熱﹐涼藥不可制於火之郁﹐甚於君火﹐故厥乃血溢也。

是故寅申之年﹐陽明升天﹐主窒天英﹐勝之不前。

陽明在地三年畢﹐至此年升天﹐作少陽左問也﹐卽經論中乃定矣。九窒隨天數不足﹐金遇火窒之﹐可勝之﹐不可升天。

又或遇戊申﹑戊寅﹐火運先天而至。

太過歲未交司﹐運先至一十三日。

金欲升天﹐火運抑之。

此者遇一卽不可升也﹐或二者同會﹐其抑大也。

升之不前﹐卽時雨不降﹐西風數舉﹐咸鹵燥生。

地咸鹵生白﹐見硝而燥生也。

民病上熱﹐喘嗽血溢﹐久而化郁。

四九不升﹐火爲日久也。

卽白埃翳霧﹐淸生殺气﹐民病脇滿悲傷﹐寒歟嚏啞乾﹐手拆皮膚燥。

白埃起時﹐殺疫火生﹐民病皆燥而咽漧﹐治可刺之也。

是故卯酉之年﹐太陽升天﹐主窒天內﹐勝之不前。

太陽在地三年畢﹐此年升天﹐作陽明之左問也﹐卽經論定矣。升天卽天內從之﹐數法推之也。水遇土窒之司﹐勝之不可升之﹐抑而復鮮。

又遇陽明未遷正者﹐卽太陽未升天也﹐土運以至。

己酉﹑己卯。

水欲升天﹐土運抑之。

或見天內窒﹐土刑勝之﹐或見土運抑之﹐有一不勝也。

升之不前﹐卽濕而熱蒸﹐寒生兩問。民病注不食不及化﹐久而成郁。

十二日不降﹐爲日久也。

冷來客熱﹐冰雹卒至。民病厥逆而穢﹐熱生於內﹐气痺於外﹐足腥酸疼﹐反生﹝心悸懊熱﹐暴煩而復厥。一黑埃起至寒疫至﹐皆煩而悸厥﹐治之。

可溢也。

黃帝曰﹕升之不前﹐余已盡知其旨。一願聞降之不下﹐可得明乎﹖

再欲細明其道也。

岐伯日﹕悉乎哉問。是之謂天地微旨﹐可以盡陳斯道﹐所謂升已必降也。

一升至天作左問一年﹐二年遷正作司天﹐三年退位作右間﹐四年後降也。

至天三年﹐次歲必降﹐降而入地﹐始爲左問也。

入地作左問一年﹐次歲作遷正司地﹐又次歲乃退作右問也。

如此升降往來﹐命之六紀者矣。

三而在天﹐三而在地﹐一歲弗從﹐命乎災害﹐先明其升﹐次窮其降也。

是故丑未之歲﹐厥陰降地﹐主窒地晶﹐勝而不前。

又厥陰在天三年﹐次年爻降﹐又遇地九窒中﹐地晶西方兌塞﹐金司勝之﹐不可使入其地也﹐抑之不入﹐乃化成民病也。

又或遇少陰未退位。

少陰天數有餘﹐作布政﹐故未退一位也。

卽厥陰未降下﹐金運以至中。

或遇乙丑﹑乙未﹐中見金抑之也。

金運承之﹐降之未下﹐抑之變郁。

郁伏之气降而不下﹐成其民病。

木欲降下﹐金承之﹐降而不下﹐蒼埃遠見﹐白气承之﹐風舉埃昏﹐淸躁行殺﹐霜露復下﹐肅殺布令。久而不降﹐抑之化郁。

三日不降八日降﹐不降化風疫也。

卽作風躁相伏﹐暄而反淸﹐艸木萌動﹐殺霜乃墊未見﹟3懼淸傷藏。

暄和令節﹐大淸殺之﹐復布殺霜﹐蒼埃見時風疫至﹐治之吐而得﹐復不可下。

是故寅申之歲﹐少陰降地﹐主窒地玄﹐勝之不入。

少陰在天三年﹐四年卽降﹐又遇地窒﹐主司地玄﹐窒水司降而不入﹐抑伏化爲民病也。

又或遇丙申﹑丙寅﹐水運太過﹐先天而至。

水運太過﹐至其中卽少陰降而不下﹐乃成其郁﹐與民爲其災也。

君火欲降﹐水運承之﹐降而不下﹐卽彤云才見﹐黑气反生﹐暄暖如舒﹐寒常布靈﹐凜冽復作﹐天云慘賡﹐久而不降﹐伏之化郁。

二日不降七日降﹐不降卽郁發。

寒勝復熱﹐赤風化疫﹐民病面赤心煩﹐頭痛目眩也﹐赤气彰﹐而溫病欲作也。

民皆夜外不安﹐黃風化疫﹐解可泄也。

是故卯酉之歲﹐太陰降地﹐主室地蒼﹐勝之不入。

太陰在天三年﹐至此年降入地﹐作少陰左問也。又遇主窒地蒼窒﹐木司勝之不入也。

又或少陽未退位者﹐卽太陰未得降也﹐或木運以至。

丁酉﹑丁卯。

木運承之﹐降而不下﹐卽黃雲見而靑霞彰﹐鬱蒸作而大風霧翳埃勝﹐折損乃作﹐久而不降也﹐伏之化郁。

十日不降﹐爲日久也。

天埃黃气﹐地布濕蒸﹐民病四肢不舉﹐昏眩肢節痛﹐腹滿塡臆。

黃風三舉﹐民病溫濕﹐皆痞滿﹐治可大下愈。

是故辰戌之歲﹐少陽降地﹐主窒地玄﹐勝之不入。

少陽在天三年畢﹐次年下降入地﹐作太陰左問﹐主地玄窒﹐水司勝不入﹐而化民病也。

又或遇水運太過﹐先天而至也。

丙辰﹑丙戌﹐水運者也。

水運承之﹐水降不下﹐卽彤云才見﹐黑气反生﹐暄暖欲生﹐玲气卒至﹐甚卽冰雹也。久而不降﹐伏之化郁。

二日不降七日降﹐不降卽郁發也。

冷气復熱﹐赤風化疫﹐民淸面赤心煩﹐頭痛目眩也﹐赤气彰而熱病欲作也。

民病夜訃不安﹐黃風化疫﹐解可泄之而愈也。

是故巳亥之歲﹐陽朋降地﹐主窒地彤﹐勝而不入。

陽明在天三年﹐次年下降﹐入地作少陽左問也。又遇主窒地彤﹐窒火司勝之不入﹐卽化成病也。

又或遇太陰未退位﹐卽少陽未得降﹐卽火運以至之。

癸巳﹑癸亥。

火運承之不下﹐卽天淸而肅﹐赤气乃彰﹐暄熱反作﹐民皆昏倦﹐夜外不安﹐咽漧引飲﹐懊熱內煩﹐大淸朝暮﹐暄還復作﹐九﹟4而不降﹐伏之化郁。

四日不降九日降﹐不降卽郁發也。

天淸薄寒﹐遠生白气﹐民病掉眩﹐手足直而不仁﹐兩脇口�﹟5﹐滿目忙忙。

白气丰而殺疫至﹐民皆燥而咽漧軌鈕﹐治可刺之。

是故子午之年﹐太陽降地﹐主窒地阜﹐勝之降而不入。

太陽在天三年﹐次年復降入地﹐作陽明左問﹐又遇地阜﹐土司勝之不入者也。

又或遇土運太過﹐先天而至。

甲子﹑甲午。

黃帝內經素問遺篇卷之四

﹟1本﹕明刻本作『木』。

﹟22﹕疑當作『三』。

﹟3乃螫未見﹕明刻本作『乃下﹐螫虫未見』。

﹟49﹕元刻本作『久』。

﹟5口口﹕明刻本作『作痛』。

黃帝內經素問遺篇卷之五

本病論下

土運承之﹐降而不入﹐卽天彰黑气﹐暝暗賡慘﹐才施黃埃而布濕﹐寒化令气﹐蒸濕復令。久而不降﹐伏之化郁。

十二日不降者﹐卽郁其發也。

民病大厥﹐四肢重怠﹐陰痿少力﹐天布沈陰﹐蒸濕問作。

黑气彰而寒疫至﹐民病皆厥而體重﹐治可益之也。

帝曰﹕升降不前﹐晰知其宗。願聞遷正﹐可得明乎﹖

晰﹐明也。

岐伯日﹕正司中位﹐是謂遷正位。司天不得其遷正者﹐卽前司天以過交司之日。

以過大寒日﹐別歲正之﹐初气未至也。

卽遇司天太過有餘日也﹐卽仍舊治天數﹐新司天未得遷正也。

年卽以交﹐卽司天之气未交司故也。

厥陰不遷正﹐卽風暄不時﹐花卉萎瘁﹐民病淋搜﹐目系轉﹐轉筋喜怒﹐小便赤。

太陽司天﹐天數有餘﹐如退位之日﹐厥陰得治遷正也。

風欲令而寒由不去﹐溫暄不正﹐春正失時。

𨿽得初气﹐天令不傳﹐木气不伸﹐民乃病肝。

少陰不遷正﹐卽冷气不退﹐春玲復寒﹐暄暖不時﹐民病寒熱﹐四肢煩痛﹐腰脊彊直。

厥陰司天﹐天數有餘。厥陰𨿽有餘日﹐別位司天﹐皆天數終日始遷正﹐如少陰至二月春分得位正之時﹐乃造化變﹐便可遷正﹐乃合司天也。

木气𨿽有餘﹐位不過於君火也。

木气有餘數﹐不盡有餘日﹐復治天﹐治數未終﹐遇君火得時化﹐春分日便可遷正﹐木猶未退﹐卽可同治於天也。其餘气皆無此也。

太陰不遷正﹐卽雲雨失令﹐萬物枯焦﹐當生不發。民病手足肢節腫滿﹐大腹水腫﹐塡臆不食﹐飧泄脇滿﹐四肢不舉。

少陰司天﹐天數未終﹐故日太陰不得遷正。少陰數終﹐可得遷正也。

雨化欲令﹐熱猶治之﹐溫煦於气﹐亢而不澤。

少陰有餘﹐未盡天數﹐故不退位﹐卽太陰未得遷正﹐卽土气不申﹐而民病於脾也。

少陽不遷正﹐卽炎灼弗令﹐苗莠不榮﹐酷暑於秋﹐肅殺晚至﹐霜露不時。民病癅瘧﹐骨熱﹐心悸驚駭﹐甚時血溢。

𨿽有寅申之年﹐土尙治之﹐退位之日﹐火行酷暑於後﹐故涉暑於秋也。

陽明不遷正﹐則暑化於前﹐肅於後﹐艸木反榮。民病寒熱嘆嚏﹐皮毛折﹐爪甲枯焦﹐甚則喘嗽﹟1息高﹐悲傷不樂。

少陽司天﹐天數有餘﹐如退位日﹐陽明不遷正也。

熱化乃布﹐燥化未令﹐卽淸勁未行﹐肺金復病。

𨿽得卯酉之年﹐猶火化熱之令也﹐故肺重復受病。

太陽不遷正﹐卽冬淸反寒﹐易令於春﹐殺霜在前﹐寒冰於後﹐陽光復治﹐凜冽不作﹐露云待時。民病溫癘至﹐喉閉溢﹟2乾﹐煩燥而渴﹐喘息而有音也。

陽明司天﹐天數有餘﹐退位日太陽遷正﹐故多煩燥渴喘者也。

寒化待燥﹐猶治天气﹐過失序﹐與民作災。

𨿽得辰戌之年﹐猶尙淸化治天﹐故失序也。

帝曰﹕遷正早晚﹐以命其旨﹐願聞退位﹐可得明哉﹖岐伯日﹕所謂不退者﹐卽天數未終。

天數未終﹐其气仍治﹐𨿽遇交司﹐由未退位也。

卽天數有餘﹐名曰復布政﹐故名日再治天也﹐卽天令如故而不退位也。

此治天下過而不退位﹐猶在天。

厥陰不退位﹐卽大風早舉﹐時雨不降﹐濕令不化。民病溫疫﹐疵廢風生﹐民病皆肢節頭目痛﹐伏熱內煩﹐咽喉乾引飲。

厥陰天數有餘﹐在本數之上司天﹐气高而災化善也﹐令作布政而復下災﹐故反甚之者也。

少陰不退位﹐卽溫生春冬﹐墊虫早至﹐艸木發生。民病膈熱咽漧﹐血溢驚駭﹐小便赤澀﹐丹癅疹瘡瘍畱毒。

少陰天下﹟3有餘﹐過歲而復作布政﹐天令酷災矣。

太陰不退位﹐而取寒暑不時﹐埃昏布作﹐溫令不去。民病四肢少力﹐食飲不下﹐泄注淋滿﹐足經寒﹐陰痿閉塞﹐失溺﹐小便數。

太陰天下﹟4有餘﹐過歲而猶尙治天﹐其气其﹟5下矣﹐病至腎也。

少陽不退位﹐卽熱生於春﹐暑乃後化﹐冬溫不凍﹐流水不冰﹐墊虫出見。民病少气﹐寒熱更作﹐便血上熱﹐小腹堅滿﹐小便赤沃﹐甚則血溢。

少陽天數有餘﹐至過歲由治天﹐甚則气復下﹐其災至脾肺藏也。

陽明不退位﹐卽春生淸玲﹐艸木晚榮﹐寒熱問作。民病嘔吐暴注﹐食飲不下﹐大便漧燥﹐四肢不舉﹐目瞑掉眩。

陽明天數太過﹐至交歲而猶尙治天﹐气復降﹐其災至甚於肝藏也。

帝日﹕天歲早晚﹐余以知之。願聞地數﹐可得聞乎﹖岐伯日﹕地下遷正升及退位不前之法﹐卽地土產化﹐萬物失時之化也。

卽應之生萬物之不時﹐數無次序﹐天令與民作災﹐令於上下二幹﹐失移之中者也。

帝曰﹕余聞天地二甲子﹐十二﹟6十二支﹐上下經緯天地﹐數有疊移﹐失守其位﹐可得昭乎﹖

同天地二甲子﹐有上下不合其德者﹐爲失守也。

岐伯曰﹕失之疊位者﹐謂𨿽得歲正﹐未得正位之司﹐卽四時不節﹐卽生大疫。

天地不合德﹐卽名天地失節﹐卽上下二管音不相應﹐卽大不主與天主失節﹐上下失音﹐萬物不安也。

注《玄珠密語》云﹕陽年三十年﹐除六年天刑﹐計有太過二十四年。

除庚子﹑庚午﹐君火刑金運﹔庚寅﹑庚申﹐相火刑金運﹔戊戌﹑戊辰﹐太陽刑火運也。此爲與其天地气﹐上臨中運﹐不得太過者也。

除此六年﹐皆作太過之用﹐令不然之旨。

此卽太過﹐作陽年中運余也﹐忽有上下﹐失支疊位﹐故不爲者也。

今言疊支疊位﹐皆可作其不及也。

陽年者﹐運太過也﹐五音皆定矣﹐太音也﹐運自勝有餘﹐而無邪傷﹐故名正化疫也。其剛幹不相對柔幹﹐卽上下不相招﹐卽陰陽相錯﹐天地不合德﹐中運𨿽陽多而作太過﹐故有勝復乃至者也。

假令甲子﹐陽年土運太窒。

土太過卽運傷﹐鱗虫勝及﹐腎藏气不及﹐土勝於水也﹐卽黃鍾之管音高﹐故日太窒也。候甲子之气應者﹐上應鎭星﹐大而明也。

如癸亥天數有餘者﹐年𨿽交得甲子。

甲𨿽臨子﹐未得遷正。

厥陰猶尙治天。

年𨿽甲子司天﹐尙化風玲﹐厥陰猶復布正於天也。

地已遷正﹐陽明在泉。

或名司地﹐卽數高者。

去歲少陽﹐以作右問。

癸亥司地﹐少陽退位﹐以作地下之右問气者也。

卽厥陰之地陽明﹐故不相和奉者也。

故日上下不相招﹐陰陽有相錯﹐卽癸與巳相對﹐故天地不合德﹐卽以不合甲也。

癸巳相會﹐土運太過﹐虛反受木勝﹐故非太過也。何以言土運太過﹐昆黃鍾不應太窒﹐木旣勝而金還復﹐金旣復而少陰如至﹐卽木勝如火﹐而金復微。

謂少陰見厥陰退位﹐而少陰立至﹐故金欲復而火至﹐故復有少也。

如此則甲己失守﹐後三年化成土疫﹐晚至於卯。

甲子至丁卯四年至。

早至丙寅。

甲子至丙寅三年至。

土疫至也。

至於四維時也。

大小善惡﹐推其天地﹐詳乎太一。又只如甲子年﹐如甲至子而合﹐應交司而治天。

少陰主甲子年﹐司天遷正應時也。

卽下己卯未遷正﹐而戊寅少陽未退位者﹐亦甲己下有合也。

卽甲與戊相對﹐子與東酊个也。

卽土運非太過﹐而木乃乘虛而勝土也。金次又行復勝之﹐卽反邪化也。

卽勝之小而或不復﹐後三年化癘﹐名日土癘﹐其狀如土疫者﹐本是自天來癘﹐從地至﹐故反化邪生也。

陰陽天地殊異爾﹐故其大小善惡﹐一如天地之法旨也。假令丙寅陽年太過﹐如乙丑天數有餘者﹐𨿽交得丙寅。

𨿽丙得寅﹐猶未遷正而作司天。

太陰尙治天也﹐地已遷正﹐厥陰司地。

或作在泉。

去歲太陽﹐以作右問。

乙丑司地﹐庚辰以退位而作右問。

卽天太陰而地厥﹐故地不奉天化也。

卽上下不相招﹐陰陽有相錯﹐卽辛與乙不相合﹐故不合其德也。

乙辛相會﹐水運太虛﹐反受土勝﹐故非太過﹐卽太簇之管﹐太羽不應﹐土勝而雨化﹐水復卽風。

卽天地非其時而有其气﹐有化大疫﹐卽與陰陽復不同也。

此者丙辛失守其會﹐後三年化成水疫﹐晚至己巳。

丙寅至己巳四年。

早至戊辰。

丙寅至戊辰三年。

甚卽速﹐微卽徐。

徐至己巳。

水疫至也﹐大小善惡推其天地數﹐乃太乙遊宮。又只如丙寅年﹐丙至寅且合﹐應交司而治天。

少陽至而作司天﹐應時遷正。

卽辛巳未得遷正﹐而庚辰太陽未退位者﹐亦丙辛不合德也。

卽丙與庚相對﹐辰與寅相配位也﹐卽水運非太過也。

卽水運亦小虛而小勝﹐或有復。

丙寅至也﹐卽無復也。

後三年化癘﹐名日水癘﹐其狀如水疫。

一名寒疫。

治法如前。假令庚辰陽年太過﹐如己卯天數有餘者﹐𨿽交得庚辰年也。

𨿽庚臨辰﹐未遷正。

陽明猶尙治天﹐地以遷正﹐太陰司地。

卽是在泉。

云﹟7歲少陰﹐以作右問。

己卯年﹐地甲子以退少陰﹐作右問也。

卽天陽明而地太陰也﹐故地下奉天也。乙巳相會﹐金運太虛﹐反受火勝﹐故非太過也﹐卽姑洗之管﹐太商不應﹐火勝熱化﹐水復寒刑。

此天地非時﹐行不節之令﹐卽三年始成大疫﹐行天下也。

此乙庚失守﹐其後三年﹐化成金疫也。

速至壬午。

庚辰至壬午三年﹐是其速至。

徐至癸未﹐金疫至也﹐大小善惡﹐推本年天數及太乙也。

疫至之年﹐又遇失守﹐其災大也。不見五福及其太乙﹐且惡死人太半也。如卻會合德者﹐災小爾。如見五福與其太一者﹐其災且小善滅﹟8其半也。

又只如庚辰﹐如庚至辰﹐且應交司而治天。

太陽主庚辰年司天﹐應時遷正而治天也。

卽下乙未未得遷正者﹐卽地甲午少陰未退位者﹐且乙庚不合德也。

卽甲庚相對﹐辰午相配﹐此令失守﹐非配太過。

卽下乙未幹失剛﹐亦金運小虛也﹐有小勝或無復。

太陰至未﹐卽不復也。

後三年化癘﹐名日金癘﹐其狀如金疫也。

金疫又名殺疫﹐金癘又名殺癘。

治法如前。假令壬午陽年太過﹐如辛巳天數有餘者﹐𨿽交後壬午年也。

𨿽壬臨午﹐猶未遷正。

厥陰猶尙治天﹐地已遷正﹐陽明在泉。

丁酉治也。

去歲丙申﹐少陽以作右問。

壬午年丁酉遷正﹐辛巳年丙申退位也。

卽天厥陰而地陽明﹐故地不奉天者也。

卽陽明當上奉少陰﹐不與厥陰奉合也﹐故丁酉與辛巳不相合德也。

丁辛相合會﹐木運太虛﹐反受金勝﹐故非太過也。卽蘿賓之管﹐太角不應﹐金行燥勝﹐火化熱復。

此天地非時行不節之气﹐卽三年始成大疫。

甚卽速﹐微卽徐。

速卽首尾二﹟9年﹐徐卽後三年作。

疫至大小善惡﹐推疫至之年天數及太一。又只如壬至午﹐且應交司而治之。

少陰壬至午年司天﹐應時而遷正得位者。

卽下丁酉未得遷正者﹐卽地下丙申少陽未得退位者﹐見丁壬不合德也。

卽壬丙相對﹐午申相配﹐此失守非合德﹐見非太過也。

卽丁柔幹失剛﹐亦木運小虛也﹐有小勝小復。

陽明如至﹐卽不復也。

後三年化癘﹐名曰木癘﹐其狀如風疫﹐法治如前。

可大吐而治之。

假令戊申陽年太過﹐如丁未天數太過者﹐𨿽交得戊申年也。

𨿽戊臨申﹐猶未遷正也。

太陰猶尙治天﹐地已遷正﹐厥陰在泉。

癸亥治地。

去歲壬戌﹐太陽以退位作右問﹐卽天丁未﹐地癸亥﹐故地不奉天化也。

卽厥陰當上奉少陽﹐故不與太陰奉合﹐故丁未與癸亥不相合。

丁癸相會﹐火運太虛﹐反受火勝﹐故非太過也﹐卽夷則之管﹐上太徵不應。

非戊癸相合也﹐故火運不應﹐其夷則未應其徵也﹐下管癸亥﹐少徵應之﹐卽下見癸亥﹐主司地﹐故同聲之不相應﹐卽上下天地不相合德﹐故不相應也。

此戊癸失守其會﹐後三年化疫也﹐速至庚戌。

首尾三年。

大小善惡﹐推疫至之年天數及太一﹐又只如戊申﹐如戊至申﹐且應交司而治天。

少陽主戊申年司天﹐應時遷正而治天也。

卽下癸亥未得遷正者﹐卽地下壬戌﹐太陽未退位者﹐見戊癸未合德也。

卽壬戊﹟10相對﹐申戌相配﹐此失守﹐非合德﹐又非太過。

卽下癸柔幹失剛﹐見火運小虛也﹐有小勝﹐或無復也。

厥陰至卽無復。

後三年化癘﹐名曰火癘也。治法如前﹐治之法可寒之泄之。

已上五失守變五疫﹐下五失守變五癘也。卽上剛柔二幹共主運﹐有失支不守之者﹐以此五法﹐卽諸陽年也。

黃帝日﹕人气不足﹐天气如虛﹐人神失守﹐神光不聚﹐邪鬼幹人﹐致有夭亡﹐可得聞乎﹖

人气與天气同失守﹐卽鬼邪干人政死也。

岐伯日﹕人之五藏﹐一藏不足﹐又會天虛﹐感邪之至也。

其不足之藏﹐與天气同聲虛也。

人憂愁思慮卽傷心﹐又或遇少陰司天﹐天數不及﹐太陰作接問至﹐卽謂天虛也﹐此卽人气﹑天气同虛也。又遇驚而奪精﹐汗出於心。

大驚汗出於心﹐卽心中精脈喊少﹐故神失守心也。

因而三虛﹐神明失守。

先有勞神之病﹐又遇少陰天數不及也﹐又更驚而奪精﹐此三會而神明失守也。

心爲君主之官﹐神明出焉。

心先有病﹐又遇天虛而感天重虛也。心者﹐任治於物﹐故爲君主之官。淸靜柄靈﹐故日神明出焉。

神失守位﹐卽神遊上丹田﹐在帝太一帝君泥丸君下。

太一帝君﹐在頭日泥九君﹐總眾神﹐地﹟11君主之官﹐神明失守其位﹐遊於此處﹐不守心位。

神旣失守﹐神光不聚。

神光﹐卽飛圓光也。圓光不潔﹐卽圓光缺矣﹐卽鬼邪陰屍幹人。

卻遇火不及之歲﹐有黑屍鬼見之﹐令人暴亡。

其火運不及﹐非只癸年﹑戊年﹐失守亦然﹐火司天數不及亦然也。黑屍鬼﹐形如黑犬﹐頭似婦人發蓬不髻﹐目大﹐人見之﹐吸人神魂。皆作大聲﹐卒然而亡。

人飲食勞倦卽傷脾。

卽飲食飽舉房事﹐卽气滯於脾﹐以勞疫气滿問﹐脾藏有病也。

又或遇太陰司天﹐天數不及﹐卽少陽作接問至﹐卽謂之虛也。

人气與天气不及﹐卽感天人气虛﹐及又虛也。

此卽人气虛而天气虛也﹐又遇飲食飽甚﹐汗出於胃﹐醉飽行房﹐汗出於脾。

脾胃汗出﹐卽精血喊少﹐感天虛而作三虛﹐脾神失守其位。

因而三虛﹐脾神失守。

先有病於脾﹐次遇天虛﹐脾感天重虛﹐又遇汗出而喊其精血﹐乃故名三虛也。

脾爲諫議之官﹐智周出焉。

脾者心之子﹐心有所憶謂之意﹐意中所出謂之智﹐智周萬物謂之神﹐卽脾胃神意智﹐乃故失守其位者也。

神旣失守﹐神光失位而不聚也。

神光不聚﹐鬼乃幹之。

卻遇土不及之年﹐或己年或甲年失守﹐或太陰天虛﹐靑屍鬼見之﹐令人卒亡。人久坐濕地﹐彊力入水﹐卽傷腎。

汗出於腎﹐卽精血喊少﹐故作三虛。卽精亡﹐心神失守其位也。

腎爲作彊之官﹐仗巧出焉。因而三虛﹐腎神失守﹐神志失位﹐神光不聚。

神﹑精﹑志三神虛失位﹐遊於黃庭司命君之下﹐乃卽圓光缺矣。

卻遇木不及之年﹐或辛不會符﹐或丙年失守﹐或太陽司天虛﹐有黃屍鬼至﹐見之令人暴亡。

有此三虛﹐又遇水不及﹐卽黃屍鬼幹人﹐牛頭身黃﹐見之時﹐吸人神魂﹐皆暴亡也。

人或患怒气逆﹐上而不下﹐卽傷肝也﹐又遇厥陰司天﹐天數不及﹐卽少陰作接問至﹐是謂天虛也。

肝先病﹐又遇天虛而感重虛也。

此謂天虛人虛也﹐又遇疾走恐懼﹐汗出於肝﹐肝爲將軍之官﹐謀慮出焉﹐神位失守﹐神光不聚。

神光不聚﹐卽圓光缺而不周﹐屍鬼乃幹人也。

又遇木不及年﹐或丁年不符﹐或壬年失守﹐或厥陰司天虛也﹐有白屍鬼見之﹐令人暴亡也。

有此三虛者﹐卽神遊失守﹐白屍鬼幹人﹐頭如鷂身白﹐有白毛﹐見之吸人神魂﹐皆卒然而亡也。

已上五失守者﹐天虛而人虛也﹐神遊失守其位﹐卽有五屍鬼幹人﹐令人暴亡也﹐謂之曰屍厥。

但卒然而亡﹐口中無涎者﹐舌卵卵縮者﹐屍厥若出涎而舌卵者﹐盛厥也。

人犯五神易位﹐卽神光不圓也﹐非但屍鬼﹐卽一切邪犯者﹐皆是神失守位故也。

神失守位﹐𨿽其體中而二气失位也﹐卽神光不聚而邪犯之﹐有妖魅交通往來﹐皆是五神失守﹐乃邪所至也。

此謂得守者生﹐失守者死。

得守者﹐本位而五神各得其居﹐卽神光乃圓明而聚矣﹐故一切邪不犯之乃生也。

得神者昌﹐失神者亡。

老子云﹕气來入身謂之生﹐神去於身謂之死。故日命由神生﹐命生神在﹐卽命生神去﹐卽命夭矣。所謂神遊失守﹐卽不離身﹐故不可便死也﹐其主管在頭上﹐三尊高位靈主言也﹐卽太一帝君在頭﹐日泥丸﹐總神也﹐無英君左制三魂也﹐白元君右拘七魄也﹐卽魂爲陽神也﹐魄爲陰鬼也﹐若無上三虛主之﹐神離位者死。今五神失守﹐亦有主歸﹐卽神光不聚﹐圓光亦缺﹐故邪干犯之。若神失守其位﹐卽知人生神昌。

黃帝內經素問遺篇卷之五

﹟1嗽﹕原作『軟』﹐據元刻本改。

﹟2溢﹕疑當作『嗑』。

﹟3下﹕疑當作『數』。

﹟4下﹕疑當作『數』。

﹟5其﹕此下元刻本有『復』字。

﹟62﹕明刻本作『幹』。

﹟7云﹕明刻本作『去』。

﹟8滅﹕原作『威』﹐據文義改。

﹟92﹕元刻本作『三』。

﹟10戊﹕元刻本作『戌』。

﹟11地﹕疑當作『也』﹐從上讀。

