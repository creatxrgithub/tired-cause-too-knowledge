純陽眞人渾成集

經名﹕純陽眞人渾成集。唐呂純陽撰。二卷。底本出處﹕《正統道藏》太玄部。

純陽眞人渾成集序

竊謂古人無心於爲文﹐故言發乎誠﹐而大體全。後世有心於爲名﹐故文過乎情﹐而華藻勝。大體者根於自然﹐華藻者出於使然。自然者同乎天﹐使然者參乎人。心聲之發見限量﹐不言而判爾。且煥而爲日月﹐章而爲云漢﹐融而爲山川﹐散而爲艸木﹐仰觀俯察﹐萬象森羅﹐莫非天之文﹑地之理﹐而天地大化﹐豈容心於此哉。無言而生﹐不爲而化﹐蓋有不期然而然也。我祖純陽呂翁眞人﹐學貫天人之際﹐手握造化之機﹐矢口成言﹐灑翰成章﹐初非心思智慮之所致﹐抑亦天機自發﹐沛然莫能禦者。其勸世也﹐隨方設化﹐辭白義精﹐觀之使人判然冰釋﹐怡然理順﹐廉貪惇薄﹐勃勃然稔絕塵之慮歟。其誅劍也﹐假物明理﹐气豪心放﹐讀之使人釋然四解﹐神淸气逸﹐刮垢磨光﹐飄飄然有升虛之思歟。夫仙翁之出神入聖﹐千變萬化﹐其文散落於人問﹐殆不可以兼收而備舉。甫於藏室中得其詩章二百有餘﹐釐爲二卷﹐名之曰《渾成集》﹐以其渾然天成﹐非人爲所能及也。執事於純陽宮者﹐議欲鏝木以廣其傳﹐庶與四方共之﹐因囑予序引。剛拒不能﹐姑爲道其梗築。其中亥豕之疑﹐不無一二﹐安敢以己意輒更之﹐疑以傳疑﹐當俟達者。嗚呼﹐有能卽其詩以求其心﹐因其心以得其行﹐由其所行之行以造聖人之道﹐其亦庶﹑幾乎。愚不能無望於俊之學者。靑辛亥歲閏十月望日﹐條陽淸眞道人何志淵頓首稽首。謹序。

純陽眞人渾成集卷上

勸世昤七言律詩二十九首

爲人不可戀囂塵﹐幻化身中有法身。莫街胸中擒錦繡﹐好於境上惜精神。

回來便訪仙家倡﹐迷卽難逃俗眷親。爲告聰明英烈士﹐休教昧了本來眞。

騎鯨幾出洞庭湖﹐誰識逍遙厭世夫。萬朵金蓮開混沌﹐一輪心月印虛無。

不求我住黃金闕﹐惟願人居白玉壺。袖得靑蛇歸去也﹐鳳簫聲裹步天都。

暉暉星斗煥文章﹐身逐閒雲別帝鄕。一粒丹於方外煉﹐百篇詩向醉中狂。

壺天自有長春境﹐海島寧無不夜堂。踏破碧霄云外路﹐九重天上傲羲皇。

喬木陰陰襯落霞﹐好山都屬道人家。寒灰溫鼎重生焰﹐枯樹歸根復放花。

人世興亡終有限﹐瑤宮歲月了無涯。天風觸亂鏗鏘佩﹐來往飛騰紫鳳車。

世情不悟只囂頑﹐空手歸來下寶山。綠鬢邊巡翻雪鬢﹐朱顏咫尺換蒼顏。

寸心勉作千年調﹐四假何曾一日閒。標柱題橋多少志﹐也應囚入死生關。

雲山道士任閒閒﹐門外黃塵總不幹。心印一輸千里月﹐髻簪五嶽七星冠。

經開祕覽焚香誦﹐琴少知音對影彈。鶴遠藥鑪朱頂動﹐只疑飛出紫金丹。

虛空浩浩太無窮﹐獨許神光上下通。一點詩魂新气築﹐五千言教舊家風。

迷時且究人問世﹐覺處宜修物外功。整翮搏風好歸去﹐莫教容易困凡籠。

巍巍蕩蕩下天庭﹐憔悴風光頗愴情。細柳營深蚊陣密﹐長江波闊蜃樓橫。

酒旗番作徵旗動﹐簫鼓更爲戰鼓聲。無限競名貪利客﹐幾人能得見淸平。

紅門不可久蹉跎﹐利未多時害已多。莫縱穎鋒爲劍戟﹐好平心地息風波。

蜂癡剛采花成蜜﹐蠶死誰將繭織羅。不義之財貪得富﹐浮雲終久待如何。

識破窮通造物般﹐空心一片任閒閒。圓光上下千峯月﹐靈相從橫七寶山。

收拾乾坤歸手掌﹐運般日月撼天關。蒼生冗冗無由見﹐一顆玄珠灼世問。

夢斷黃糧萬事休﹐煙波不見蜃云樓。烹成鉛汞三千日﹐躍出陰陽八百秋。

劍掛斗南魁北下﹐气橫天外月稍頭。來時擭片無瑕鑑﹐高貼靑霄未肯收。

錯綜陰陽造化權﹐人心往往不安然。忽更星漢爲云漢﹐時變雪天爲雨天。

偸暖冰斯浮翠翼﹐弄寒梅萼鬥芳妍。可憐一段長春景﹐誰送將來世上傳。

雲路迢迢信鶴行﹐引吟佳句逼人淸。梅魂都被風偸去﹐竹影全因月印成。

山好只知仁者樂﹐酒醇優合老兒情。共誰同醉逃兵綱﹐閱苑逍遙樂太平。

曾記乘風下翠華﹐香云密密掩龍車。因期板苑神仙會﹐醉臥山中處士家。

蝶夢莊周眞可味﹐鹿疑鄭相愈堪嗟。誰能解此玄中趣﹐同泛銀河月夜搓。

勿乏靈源種子孫﹐好畱復命與歸根。退身莫引束山妓﹐抱朴休開北海樽。

紫鳳未乘歸絳闕﹐烏衣先脫出紅門。願君不竊饑民祿﹐隨我同酬玉帝恩。

前生福業自今看﹐再世因綠見在觀。三世抱聰方作吏﹐五生不昧始爲官。

休將刻棘栽心地﹐莫縱干戈下穎端。提得慧刀歸去好﹐免教來往戰饑寒。

半醒半醉出神京﹐黯淡江山未放晴。法雨暫隨霖雨沛﹐慈云閒逐暮云生。

人問已壓塵埃息﹐物外冥滋道力榮。道力滋榮塵已息﹐靈臺境內賀淸平。

聖德凡情不可齊﹐輕桿徒向海心揮。一竿絲上垂香餌﹐七里灘頭坐釣磯。

明月滿天紅寥岸﹐淸風兩袖綠蓑衣。水寒夜靜魚不得﹐笑指長江告式微。

兔烏束出又西還﹐轉首流年百與千。莫逐陰魔消玉汞﹐好將丹鼎煉金鉛。

塵中但恐抽頭晚﹐物外端宜下手先。這段虛空還打破﹐便應拂袖入云巓。

澄澄一派舊靈源﹐不屬纖塵點污問。朗朗朗同明月朗﹐閒閒閒似白雲閒。

擘開天地牢籠网﹐躍出陰陽造化關。俗境有人聊得悟﹐回光對面是家山。

眞性元來得自由﹐莫教人事彊拘囚。是非浪裹宜緘口﹐名利場中好縮頭。

妻子冤親還了了﹐死生途路得休休。逍遙碧蟑靑松下﹐坐看殘花逐水流。

一丸丹樂久烹成﹐高射昆侖灼灼明。仁鼎自令龍虎伏﹐開鑪須遣鬼神驚。

大包天地應還窄﹐細入塵沙不太盈。頑石點來金可就﹐人收爭得不長生。

鑄就龍泉不記秋﹐護持法性得全周。神光出匣輝烏兔﹐冷焰波霄射鬥牛。

秉處十方三界淨﹐揮時百怪萬魔愁。來時特奉天都令﹐封與人間烈士收。

黃鶴樓前呂氏家﹐一壺天地老姻霞。無形白鹿調朱鳳﹐有个烏龜纏赤蛇。

六月山頭飛白雪﹐三冬水底長黃芽。這些道理人還識﹐陸地神仙鬧似麻。

目對千差物萬般﹐當胸一點鎭閒閒。但知得處如禪月﹐不可空回下寶山。

布袖拂開煩惱障﹐芒鞋踏破死生關。當時一著安排定﹐不落陰陽戲弄問。

姻霞縹緲隱仙宮﹐浩气騰騰滿太空。節荷一輪河漢月﹐鵬搏萬里海山風。

靈光返照先天外﹐圓相含弘大道中。更有白元君咫尺﹐世人冗冗不能窮。

進後休貪非理物﹐退時好認本來眞。行慈但積無邊福﹐寡欲休傷有限身。

綠鬢惟能添白髮﹐紅塵難再遇靑春。君還悟徹玆狂語﹐作个逍遙物外人。

羅浮道士誰同流﹐艸衣木食輕王侯。世間甲子管不得﹐壺裹乾坤只自由。

數著殘棋江月曉﹐一聲長嘯海山秋。飲余回首話歸路﹐遙指白雲天際頭。

天网穹窿萬象疏﹐一枝松倒華山枯。寒云散後畱殘月﹐臘雪來時向太虛。

十洞龍蛇歸紫府﹐千年鸞鳳落蒼梧。自從別卻先生後﹐南北束西少丈夫。

五言律詩

夜靜寒江上﹐綸收水聚波。可嗟香餌少﹐徒看錦鱗多。

欲作回船計﹐其爲逐境何。徘徊明月底﹐空負老漁蓑。

欲造修眞趣﹐須憑造化權。靑龍吞紫霧﹐白虎噴靑煙。

皓气騰三界﹐陽光射九泉。一丸丹藥就﹐還與未生前。

七言絕句

莫貴榮華戀宰臣﹐林泉到處可潛身。君知昔日逃秦者﹐今作桃源洞裹人。

紅門竊利苦張羅﹐來作浮嘔去作波。直至玉堂爲宰輔﹐到今誰是漢蕭何。

伐盡靈根損盡眞﹐髑髏裹面望精神。相逢都道求仙去﹐蓬島可曾見一人。

收得眞精養就丹﹐寸心無礙自淸閒。功成行滿思歸日﹐紫鳳銜書到世問。

艸陰消盡地雷嗚﹐星斗闌干萬里橫。喚起純陽歸正位﹐午前恰聽打三更。

一世人身萬劫修﹐何須苦苦爲家愁。到頭付與兒孫計﹐著甚來由作馬牛。

龍倦雄吟虎倦哮﹐將軍猶未脫徵袍。怒風捲地番天至﹐搖落乾坤殺气高。

打破虛空見便拿﹐拿來最好作生涯。不尋面壁蒙頭趣﹐笑殺西來舊作家。

休誇年少騁風流﹐彊走輸回販骨頭。不信試臨明鏡看﹐面皮底下是骷髏。

好財心返思眞道﹐看色眸回望武陵。攀桂腕頭捐玉紐﹐踏雲腳上解恩繩。

困民久已陷刀兵﹐不在顰眉發嘆聲。咫尺前程安穩地﹐只愁人意不淸平。

木雕泥塑靜中身﹐心境休沾一點塵。默默冥冥無問斷﹐這些風味契全眞。

莫問誼誼有市鏖﹐市塵對面是雲山。但能方寸無纖翳﹐別得壺天一味閒。

吏越蕭何值土埋﹐文過子建亦哀哉。尋思這个荒荒世﹐大底不如歸去來。

我愛賢哉白首翁﹐仁人文質又彬彬。何綠邀得乘風去﹐堪與雲山作主人。

子孫衣祿子孫求﹐枉了貪心彊出頭。直待愁來年月盡﹐怨時平地變荒丘。

淸貧處下非爲辱﹐顯赫居高未是彊。試看太平無事日﹐知他誰在與誰亡。

戒酒

切戒酒兮切戒酒﹐一點元光長保守。爽然飛上玉京峯﹐天地釀熟瓊漿有。

戒色

切戒色兮切戒色﹐色心才起元神滅。自然夫婦玉堂中﹐一點精神千丈雪。

戒財

切戒財兮切戒財﹐休教苦把世人埋。自家七寶瓊林裹﹐有个眞人壘玉臺。

戒气

切戒气兮切戒气﹐只可綿綿不可廢。有朝衝溢化元神﹐飛上靑霄朝玉帝。

戒愁

切戒愁兮切戒愁﹐剛貪名利幾時休。榮華富貴都能幾﹐限到頭來怎肯畱。

心劍

我有龍泉匣裹藏﹐令人肝膽瑩神光。一從提上中宮帳﹐萬里艸魔不敢當。

心印

寒光不動自天然﹐應變隨人方與圓。印定了知無那个﹐這生恰是未生前。

心鏡

高掛靈臺久不磨﹐自然影現萬森羅。任從塵翳休吹拂﹐吹拂塵無照甚麼。

心燈

一點心燈焰焰生﹐不勞挑撥朗然明。得來照破人問暗﹐獨放寒光滿太淸。

心月

一輸心月貼天庭﹐兔魄蟾魂特地淸。些小閒雲難作障﹐通天徹地自圓成。

心地

心地無勞苦褥耕﹐靜中獨有道芽生。我從塡得無溝壑﹐穩穩安閒一片平。

最玄昤

六年雪嶺爲何因﹐志定調和气與神。一百刻中都一息﹐方知大道顯三乘。

玉皇差我化凡愚﹐滿地蒼生與道疏。四季暗偸身上寶﹐五行明盜臉邊珠。

貪名貪利年年有﹐去是去非日日無。回首卻歸三島路﹐兔教上帝降天符。

九轉烹煎一味砂﹐自然火候放童花。星辰煉出靑蓮顆﹐日月臨藏白馬芽。

七返返成生碧霧﹐九還還就吐紅霞。有人奪得玄珠餌﹐三島途中路不賒。

西方玉女產金苗﹐本是乾坤火自燒。水虎亂雲山下臥﹐火龍散彩海中調。

陽魂王盛天非遠﹐陰魄才交地匪遙。功滿自然生五彩﹐騎鸞自在出雲霄。

天生一味變三才﹐交感陰陽結聖胎。龍虎順行陰鬼走﹐龜蛇逆走火龍來。

嬰兒同與黃金髓﹐姥女時斟白玉杯。功滿自然歸物外﹐人問寒暑任輸回。

星辰聚會入離鄕﹐日月虧盈助藥王。三候火燒金鼎寶﹐五符水煉玉壺漿。

乾坤返覆龍行雨﹐卯酉相吞虎放光。入室用機擒捉取﹐一丸丹髓藥純陽。

八卦通靈會坎離﹐震兌交時合二儀。下手采時當王取﹐煉烹成熟莫令遲。

八十一載在胞中﹐爲煉純陽九九功。白日乘雲歸上界﹐至今遊憩紫微宮。

壺中四象自然神﹐只道從民萬古君。𨿽用甲兵安宇宙﹐兩輪日月往來頻。

豈勞師眾靜乾坤﹐南方北戶竟相通。此用無非龍與虎﹐八道神光徹底紅。

一一須從一一生﹐眞金交會合相爭。陽魂終處陰須散﹐化出乾坤日月精。

五行須是配夫妻﹐坎男離女少人知。二體若交相感合﹐卻令丙老是親耆。

換骨年年別有方﹐須烹龍虎在中央。功成只是三千日﹐血化如瓊髓似霜。

五行精髓一中包﹐特地輪排候火燒。直待水回神室後﹐定從平地到靑霄。

北家離象坎家華﹐更便束鄰震內芽。每待丙公相接引﹐必於鑪裹廝擒伽。

四象循還戊己尊﹐志修恬澹蓋因君。金木並時交水火﹐一道紅霞接洞垠。

愛惜壺中一粒丹﹐鎭藏幽洞在昆山。此中不是凡問藥﹐服了將身列聖班。

煉藥功程須九轉﹐虎龍數足火相推。一時進道朝中立﹐猛烈須憑巽戶吹。

搗和無路合時難﹐志在專心子細觀。詫女定知烏影裹﹐嬰兄只在月輸端。

玄中一路更須玄﹐苦苦言來不在言。忽若遇時難取捨﹐無門爭得見根源。

養得兄形似我形﹐我身枯悴子光精。生生世世常如此﹐爭似畱神養自身。

五言長篇

百字詩

本性好淸靜﹐保養心源定。財又我不貪﹐气又我不競。

酒又何曾飲﹐色欲已罷盡。見者如不見﹐聽者如不聽。

莫論他人過﹐只尋自己病。官中不系名﹐私下憑信行。

遇有不輕狂﹐如無守本分。不在他人殼﹐兔卻心頭悶。

和光且同塵﹐但把俗情混。因甚不爭名﹐曾共高人論。

五言律詩

自詠

山仙無人識﹐佩劍入大唐。回首南北看﹐無意卻歸鄕。

昨者尼磨殿﹐早覺掛衣黃。風行一陣黑﹐百鬼盡潛藏。

五言絕句

琴

七弦飛雅操﹐十指瀉松風。喚覺浮生夢﹐亭亭月印空。

棋

黑白心難定﹐何曾對面閒。劫中多路險﹐生死饅雙關。

書

惆悵亡周後﹐時儒饅檢尋。各生仁與智﹐孰到仲尼心。

畫

可愛丹靑手﹐無窮三昧功。江山多少景﹐都在寸心中。

四言絕句

淸

一念不起﹐萬綠何生。虛無浩浩﹐月白風淸。

靜

外境不侵﹐內神自定。一點靈光﹐瑩然自靜。

道

無爲理深﹐尋之越奧。信手拈來﹐是名曰道。

德

德亦無形﹐物無不育。物旣含榮﹐是爲眞德。

行

法界𨿽弘﹐歷之可越。足步淸風﹐手擭皓月。

住

動則難言﹐靜亦無說。動靜兩忘﹐中間且歇。

坐

心滅寒灰﹐身忘土塊。默默冥冥﹐光輝三界。

臥

淸靜家風﹐希夷妙訣。放開四大﹐萬綠齊滅。

六言詩

春暖艸花半開﹐逍遙石上徘徊。獨擁玉律金訣﹐閒踏靑莎碧苔。

古洞眠十九載﹐流霞飲幾千杯。逢人莫話人事﹐笑指白雲去來。

落魄歌

落魄且落魄﹐夜宿鄕村﹐朝遊城郭。閒來無事骯靑山﹐悶卽街市貨丹藥。

賣得錢﹐不算度﹐沽美酒﹐自斟酌。醉後吟哦動鬼神﹐任意日頭向西落。

純陽眞人渾成集卷上竟

純陽眞人渾成集卷下

七言律詩

功滿來來濟會難﹐又聞束去杏仙壇。杖頭春色一壺酒﹐頂上云鉆五嶽冠。

飲海龜兒人不識﹐燒山符子鬼難看。先生去後身須老﹐乞與貧儒換骨丹。

金丹一粒定長生﹐須得眞鉛煉甲庚。火取南方赤鳳髓﹐水求北海黑龜精。

鼎隨四季中央合﹐藥逐三元八卦行。齋戒興功成九轉﹐定知入口鬼神驚。

碧潭探處一眞人﹐貌似桃花體似銀。鬢髮不斑綠有術﹐紅顏不老爲通神。

蓬萊要去如今去﹐架上黃衣化作云。任使桑田變成海﹐一丸丹藥定千春。

鑪養丹砂鬢不斑﹐豈干名利住人問。已逢至士傳神藥﹐又喜同流動笑顏。

老子道親分付得﹐少微星許共相攀。幸蒙上士甘撈攏﹐處世輸君一个閒。

誰爲長生俟我哉﹐煉成眞气在仙胎。盡知白日升天去﹐剛逐紅塵下世來。

白虎行時傾雨露﹐赤龍耕處是瓊瑰。只吞一粒丹砂藥﹐飛入靑雲更不回。

亂云堆裹表星都﹐認得深藏一丈夫。綠酒醉眠閒日月﹐白蘋風定釣江湖。

長將气度合天道﹐不把言詞問世塗。山水路遙人不到﹐茅若消息近知無。

鶴爲車騎酒爲糧﹐爲變長生不死鄕。地脈尙猶縮得短﹐人生豈不使教長。

簪中往往星辰現﹐被下時時日月藏。時流若要親相見﹐朝朝不離水銀行。

靈芝無種亦無根﹐解飲能餐自返魂。但得煙霞供歲月﹐任他烏兔走乾坤。

嬰兒只戀陽中母﹐姥女須朝頂上尊。一得不回千古內﹐更無冢墓示兒孫。

世上何人會此言﹐休將名利掛心田。等閒倒盡十分酒﹐遇興高吟一百篇。

物外煙霞爲伴倡﹐壺中日月從嬋娟。他時功滿歸何處﹐直駕雲車入洞天。

玄門帝子坐中央﹐得壽明長感玉皇。天下山河和雨露﹐袖中日月混瀟湘。

坎男迥娉金家女﹐離女交勝嫁木郎。眞个夫妻能守志﹐立教牽惹在陰陽。

凡骨退來知幾載﹐碧峯高外餌玄霜。靑山古雪圍松榻﹐仙掌寒云煉石房。

貝闕每攀瓊藥嫩﹐蟾宮時折桂花香。爛然翠錦曾相啟﹐許我同遊五帝鄕。

遙指高峯嘯一聲﹐紅霞紫霧面前生。每於塵市無人識﹐長到山中有鶴迎。

杖弄玉蟾驅鬼魅﹐夜煎金鼎煮星辰。他時若赴蓬萊洞﹐知我仙家有姓名。

堪笑時人問我家﹐杖檐云袖惹煙霞。眉藏火電非他說﹐手種金蓮不自誇。

三尺焦桐爲活業﹐一壺春酒是生涯。騎龍遠出遊三島﹐夜後無人骯月華。

九曲江邊坐外看﹐一條長路入天端。慶云捧擁朝赤子﹐瑞气徘徊處白煙。

鉛汞此時爲至藥﹐坎離今日結成丹。功能濟命無衰老﹐只在人心不是難。

修修修得到乾乾﹐方號人問一醉仙。世上光陰催短景﹐洞中花木任長年。

形飛峭壁知龍骨﹐神在玄宮別有天。惟願先生頻一顧﹐更休玄外問玄玄。

玄門玄理又玄玄﹐不死根元在汞鉛。知是一般眞个衛﹐調和六一也同天。

玉京山下羊兒鬧﹐金水河中石虎眠。要妙能生眞本體﹐精勤到處自如然。

公卿𨿽貴不曾酬﹐說著仙家便去遊。爲抱石肝逢蜃海﹐因尋甜雪到瀛洲。

山川醉後壺中放﹐神鬼閒來匣裹收。據見目前無个識﹐不如杯酒混凡流。

曾朝元始訪仙家﹐恣上昆侖咽月華。玉女搏攏蒼懈秀﹐山童提楔白蝦蛛。

時斟海內千年酒﹐慣摘壺中四序花。今在人寰人不識﹐看看揮袖入煙霞。

火種丹田金自生﹐重重樓閣甚分明。三千功行百旬日﹐萬里蓬萊一日程。

形化陰司無鬼簿﹐玉都長是有仙名。今晨得赴瑤池會﹐九節幢嬸洞裹迎。

因看崔公入藥鏡﹐令人心地轉分明。陽龍言向離宮出﹐陰虎還於坎上生。

二物會時爲道本﹐五方行盡得丹名。修眞上士如知此﹐定跨赤龍歸玉京。

浮生不實爲輕忽﹐納服身藏奇異骨。是非了達世問人﹐焉能物外通無物。

共語凡兮情兀兀﹐獨自行兮輕拂拂。一點刀圭五彩分﹐飛丹走入神仙窟。

莫怪愛吟天上詩﹐蓋綠昤得世問稀。慣餐王母洞中飯﹐曾著蓬萊洞裹衣。

馬踏日輪紅霧捲﹐鳳銜月角碧雲飛。何時再控靑絲轡﹐又掉金鞭入紫微。

黃芽白雪兩飛金﹐行卽高歌醉卽吟。日月暗扶君甲子﹐乾坤自與我知音。

精靈滅迹三淸劍﹐風雨騰空一弄琴。的當南遊歸甚處﹐莫教鶴去上天尋。

春來遊蕩到仙家﹐戶列殊常二月花。甲子盡推君行業﹐庚申得遂不須誇。

各有淸靈天外性﹐肯忘渾濁棄驕奢。千日功夫如會得﹐萬年歸去入煙霞。

云鬢雙明骨更輕﹐自言尋鶴到蓬瀛。日論艸樂皆知味﹐問著神仙盡得名。

玲夜靑龍穿碧洞﹐枕寒高臥白銀城。來春又擬攜節去﹐爲憶軒轅海上行。

龍精龜眼兩相和﹐丈六童男不柰何。九盞水中煎赤子﹐一輪火內養黃芽。

月圓自解離天网﹐功滿方知出地羅。半醉好吞鸞鳳髓﹐勸君休更認彌隨。

彊居此景絕知音﹐野景𨿽多不合吟。詩句若喧卿相耳﹐姓名還動帝王心。

道無腰帶獨傭臥﹐花竹皮冠尙懶簪。除此更無餘个事﹐一壺村酒一張琴。

華陽山裹多芝田﹐華陽山叟復延年。靑松壘畔高柯下﹐白雲堆裹飲飛泉。

不寒不熱神蕩蕩﹐束來西去气綿綿。三千功滿好歸去﹐休與時人說洞天。

天生不散自然心﹐成敗從來古與今。得路應知皆出世﹐迷徒終是枉埋沈。

身邊至樂須攻煉﹐物外丹砂且細尋。咫尺洞房仙景在﹐莫隨波浪沒光陰。

自隱玄都不記春﹐幾因滄海變成塵。玉京殿裹朝元始﹐金闕宮中拜老君。

悶卽駕乘千歲鶴﹐閒來高外九天云。我今學得長生法﹐未肯傳畱與世人。

北帝南辰掌內看﹐潛通造化暗相傳。金錘袖裹居元宅﹐玉戶星宮降上玄。

舉世盡皆尋此道﹐誰人空裹得玄關。明明道在堪消息﹐日月灘頭去又還。

日影光中合自然﹐奔雷走電入中原。長騎赤馬居束殿﹐大啟朱門浮碧泉。

怒拔昆吾歌聖化﹐喜陪孤月賀新年。方知卻是神仙物﹐得在仁人始授傳。

六龍齊賀得升乾﹐頭角潛通造化權。眞道每昤秋月淡﹐至言長運碧波寒。

晝乘白鹿遊蓬島﹐夜頂金冠立古壇。一載已成千歲藥﹐誰人將袖染塵寰。

五嶽灘頭景象新﹐仁人方達杳冥身。天歌運道三元靜﹐地脈通來萬物生。

且曉谷神修此道﹐罷論理性欲尋眞。明明說向中黃路﹐霹靂聲中自得神。

欲陪仙倡得身輕﹐飛過蓬萊徹上淸。朱頂鶴來云外接﹐紫鱗魚向海中迎。

姐娥嫩桂花先吐﹐王母仙桃子漸成。下瞰日輸天欲曉﹐定知人世久長生。

四海皆忙一个閒﹐人人口內說塵綠。知君有道來山上﹐何似無名住世問。

十二樓臺藏祕訣﹐五千言內隱玄關。方知鼎貯星辰藥﹐乞取刀圭一粒看。

割斷繁華掉卻榮﹐便從初得是長生。曾於錦水畱蟬蛻﹐又到蓬萊別姓名。

三往往來無否泰﹐一塵塵在世人情。不知功滿歸何處﹐直跨蒼龍上玉京。

當年詩價滿皇都﹐掉臂西歸是丈夫。萬頃白雲獨自有﹐一枝仙桂阿誰無。

等閒渭曲漁翁引﹐醉上蓮峯道士扶。他日與君重際會﹐竹溪茅舍夜相呼。

金錘灼灼舞天階﹐獨自騎龍去又來。高臥白雲觀日窟﹐閒眠秋月擘天開。

離花片片乾坤產﹐坎藥翩翩造化裁。晚醉九巖回首望﹐北郁山下骨皚皚。

結交常與道情深﹐日月隨他出又沈。苦要目通云外鶴﹐直須志煉水中金。

丹成只恐乾坤窄﹐餌了寧憂疾患侵。未去瑤臺猶混世﹑不妨杯酒喜閒吟。

偶擁琴劍下煙蘿﹐何幸今朝喜暫過。比相本來皆似可﹐鍼醫偏更效無多。

仙經嘗讀三千卷﹐古法曾持十二科。些小仙方如不信﹐金階撒手試看麼。

傾倒華陽醉再三﹐騎龍遇晚下南壘。眉因拍劍流星電﹐衣爲眠云惹碧嵐。

金液變來成雨露﹐玉都歸去老松杉。曾將鐵鏡照神鬼﹐霹靂搜尋水滿潭。

鐵鏡烹金火滿空﹐碧潭龍外夕陽中。麒麟意合乾坤地﹐懈露機關日月東。

三尺劍橫雙水岸﹐五丁冠頂百神宮﹐閒鋪羽翠拘神窟﹐自著金蓮造化功。

隨綠信業任浮沈﹐似水如雲一片心。兩卷道經三尺劍﹐一條華杖七弦琴。

壺中有藥逢人施﹐腹內新詩遇客吟﹐一嚼汞添千載壽﹐一丸丹點一斤金。

半醉岔前度幾秋﹐騎龍駕鳳永無憂。王侯宰相全不愛﹐坎離兩件是奇籌。

獨坐蓬萊觀宇宙﹐抽劍眉問海上游。爲見不平心裹事﹐解冤雪恥取人頭。

琴劍酒棋龍鶴虎﹐逍遙落魄永無憂。閒騎白鹿遊三島﹐時駕靑牛過十洲。

碧洞遠觀明月掌﹐靑山高隱伴云頭。時人若要還如此﹐名利浮華卽便休。

紫極宮中我自知﹐精磨神劍劍還飛。先差玉子開南殿﹐後遣靑龍入北微。

九鼎黃芽棲睡鳳﹐一軀仙骨養靈芝。蓬萊不是人安處﹐只怕愚人泄世機。

回身方始出埃塵﹐造化功夫只在人。早使亢龍拋地网﹐豈知白虎出天眞。

綿綿有路誰畱我﹐默默忘言自合神。擊劍夜探歸甚處﹐披星帶月斬麒麟。

看盡閒閒過落花﹐一回舞劍一吁嗟。常憂白日光陰促﹐每恨靑天道路賒。

本志不求名與利﹐元心只慕水兼霞。世問萬種浮沈事﹐誰人達理似余家。

日爲陳解月吁丹﹐華夏諸侯肉眼看。仁義異如胡越異﹐世情難似泰衡難。

八仙煉就終成創﹐四海磨來照瞻寒。平卻不平千萬萬﹐拍劍騎龍上九天。

別來漲水浸束風﹐醉眼昤情慵不慵。轟振乾坤金劍吼﹐烹煎日月玉鑪封。

杖遙楚甸三千里﹐鶴翕秦川一萬重。爲報晉城仙子道﹐再期春色會蓮峯。

髡頭血滴眼如鍛﹐吐气云生怒世問。叵耐不平千種事﹐須期一訣蕩凶頑。

蛟龍斬處翻滄海﹐暴虎除時拔遠山。爲滅無情兼負義﹐劍光星染點痕斑。

雨雪霏霏天已暮﹐金鍾滿勸撫焦桐。詩吟席上未移刻﹐劍舞筵前疾似風。

何事行括常午夜﹐忽然怒目便騰空。不知誰是虧忠孝﹐擁个人頭入坐中。

風霜三尺鬼神愁﹐大袖高冠得自由。喜極誇前歌越曲﹐怒來眉際拔昊鉤。

自從碧海離三島﹐不上朱門謁五侯。半醉誇然攘臂立﹐問誰懷抱有冤儼。

未煉還丹且煉心﹐丹成方覺道源探。每畱客有錢沽酒﹐誰信君無藥點金。

洞裹風雷歸掌握﹐壺中日月在胸襟。神仙事業人難會﹐養性長生自意吟。

鐵牛耕地種金錢﹐刻石童兒把貫穿。一粒粟中藏世界﹐半升鐺內煮山川。

白須老子眉垂地﹐碧眼胡兒手指天。若向此中玄會得﹐此玄玄後更無玄。

箕星勗宿下長天﹐凡景寧教不誇然。龍出水來鱗甲就﹐鶴衝天去羽毛全。

塵中教化千人眼﹐世上難知爾雅篇。自是凡流福命薄﹐忍將微妙略輕傳。

閒來擺臂入天門﹐拂袂徐徐撮彩雲。無語下窺黃穀子﹐破顏平揖紫霞君。

擬登瑤殿偎金久﹐回訪瀛洲看日輸。恰值姐娥才宴會﹐瓊漿新熟味氤氳。

曾隨劉阮醉桃源﹐未醒人間欠酒錢。一領布裘權且當﹐九天回日卻歸還。

鳳毛襖子非爲貴﹐狐白裘裳欲比難。只此世間無價寶﹐不然火裹試燒看。

因思往事卻成敢﹐曾讀千文第十三。武氏死時應室女﹐陳王歿後是童男。

兩輸日月從他載﹐九个江猜一檐擔。盡日無人話消息﹐一壺春酒且醺酣。

垂袖騰騰徹世塵﹐胡蘆攜卻數遊巡。利名身外終非道﹐龍虎門前辧取眞。

不覺夢魂朝紫府﹐數年蹤迹隱埃塵。華陰市內如相見﹐不是尋常賣藥人。

萬卷仙經三尺琴﹐劉安聞說是知音。杖頭春色一壺酒﹐鑪內丹砂不點金。

幾度醉眠山路口﹐閒來遊釣洞庭心。相逢相遇知多少﹐只恐衝天沒處尋。

曾戰蚩尢玉府前﹐六龍高駕振嗚鑾。指南車後隨金鼓﹐皂蠢旗傍帶鐵冠。

醉持黑髭三島黯﹐怒抽霜劍十洲寒。軒轅世代橫行後﹐直隱探嚴久覓難。

頭髮蒼浪聲似鍾﹐貌如冰雪骨如松。匣中寶劍時時吼﹐袖裹金錘逞武風。

會飲酒時爲伴倡﹐能昤詩句便參同。年來定赴昆侖宴﹐騎个生獰九色龍。

神仙戶入黃宮闕﹐將相門開白玉京。可使洞中無好景﹐其餘天下有眾生。

攜琴獨步閒隨鶴﹐匣劍輝霞待斬鯨。進退兩楹俱未失﹐憑君與我指前程。

世情陰雨疑相孤﹐電閃雷聲振八都。長去亂山添霧露﹐不來平地救憔枯。

原融春色畱聲振﹐結構秋風害旅途。弄卻三問破艸舍﹐臨時看得幾年無。

七言絕句

秋景蕭條葉亂飛﹐庭松影裹坐移時。云迷鶴駕何方去﹐仙洞朝元失我期。

捉得金精作命基﹐日魂束畔月華西。於中煉取長生藥﹐服了還同天地齊。

朝泛浮名暮卻還﹐洞中日月我爲天。匣中寶劍時時吼﹐不遇志人誓不傳。

劍起星奔萬里誅﹐風雷隨處雨聲贏。人頭擭到語猶在﹐騰步高吟過五湖。

先生先生貌獰惡﹐拔劍當胸代云錯。連喝三回急急聲﹐欽然空裹人飛落。

先生先生莫悠悠﹐道要人傳劍要儼。今日相逢於海畔﹐旋追村酒去同遊。

題眉陡堅惡精神﹐萬里騰空一踴身。背上匣中三尺劍﹐爲天用斬不平人。

磨利靑風三尺劍﹐袖裹金錘不亂揮。但是儼人須一報﹐豈教人道不男兒。

龐眉卓堅語如雷﹐聞說冤儼便住杯。仗劍當空千里去﹐一更別我二更回。

今朝早起抹漆黑﹐千里報儼同頃刻。袖中傾下死人頭﹐口內猶言道得得。

南山束畔忽相逢﹐握手丁寧語似鍾。劍術已成君別後﹐有蛟龍處斬蛟龍。

天下都遊半日功﹐不銷跨鳳與乘龍。偶因博戲飛神劍﹐摧卻終南第一峯。

朝遊南越暮蒼梧﹐袖裹靑蛇膽气龐。三入嶽陽人不識﹐朗吟飛過洞庭湖。

學道須教徹骨貧﹐囊中只是五三文。有人問我修行法﹐遙指天邊日月輪。

不負三光不負人﹐不欺神道不欺貧。有人問我修行法﹐只種心田養此身。

三畝丹田無種種﹐種時須得赤龍耕。曾將此子教人種﹐不解修持道不生。

不用梯媒向外求﹐還丹只在體中收。莫言大道人難得﹐自是功夫不到頭。

飲酒須教一百杯﹐束浮西泛自梯媒。日精若與月華合﹐有个明珠走上來。

閃灼虎龍神物飛﹐好憑身事莫相違。傳時須在乾坤力﹐便徹三淸透紫微。

混元海底隱生輸﹐內有黃童玉帝君。白雪神符潛妮女﹐靈元鎭在十元君。

莫怪瑤池消息稀﹐只綠塵事隔天機。若人尋得水中火﹐有个玉童上太微。

偎岔拍手葫蘆舞﹐過嶺穿云拄杖飛。來往八千消半日﹐金州南畔有松扉。

耀倒葫蘆掉卻琴﹐到行直上臥牛岑。水飛石上迸如雪﹐立地看天坐地吟。

瓶子如金玉子黃﹐上升下降續神糧。三元一會經年靜﹐這个天中日月長。

肘傳丹篆千年術﹐口誦黃庭兩卷經。鶴觀古壇槐影裹﹐悄無人迹戶長肩。

吾家本住在天齊﹐零落白雲鎖石梯。蓬島海束逾萬里﹐依舊歸來路不迷。

蓮峯道士高且潔﹐不下蓮峯經歲月。星辰夜禮玉簪寒﹐龍虎曉開金鼎熱。

我自忘神心自悅﹐跨水穿云來相謁。不問黃芽肘後方﹐妙道通微怎生說。

時人若擬去瀛洲﹐先過巍巍十二樓。自有電雷聲振動﹐一池金水向束流。

獨自高山望八都﹐黑雲散後月還孤。茫茫宇宙人無數﹐幾个男兒是丈夫。

火輪些小出神州﹐用力般載使鐵牛。赤心般上昆侖頂﹐誰識還丹號紫遊。

精養靈根气養神﹐此眞眞外更無眞。仙人不肯分明說﹐迷卻千千萬萬人。

五言律詩

二十四神淸﹐三千功行成。寒云連地軸﹐聖日滿天明。

王子偏宜種﹐金田豈在耕。此中眞妙理﹐誰道不長生。

通道復通玄﹐名畱四海傳。交親一拄杖﹐活計兩空拳。

要果遺巡種﹐思杯旋聖錢。豈知來混世﹐不又卻迥天。

妙妙妙中妙﹐玄中玄更玄。動言俱演道﹐語默盡成仙。

在掌如珠異﹐當空月皎然。他時功滿後﹐直上大羅天。

純陽眞人渾成集卷下竟

