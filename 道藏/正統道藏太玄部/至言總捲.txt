至言總

經名﹕至合二總。題會稽禹穴道士範倫然撰。五卷。底本出處﹕《正統道藏》太玄部。參校版本﹕《云夏七簽》﹐收入該書第三十五卷

。

目錄﹟1

卷一

齋戒六種

朝眞

解穢沐浴

卷二

養生

卷三

禁忌

卷四

運气

卷五

補導

老子按摩

法功過

﹟1至言總目錄﹕此目錄原無據本書正文標題輯補。

至言總卷之一

會稽禹穴道士範修然撰

齋戒

夫入靜修眞﹐要資齋戒﹔檢口愼過﹐其道漸階。

《南華眞經》云﹕顏回曰﹕敢問其方。仲尼曰﹕齋﹗吾將語若。顏回曰﹕回家貧﹐不飲酒﹑不茹葷者數月矣﹐可以爲齋乎﹖曰﹕是祭杞之齋﹐非心齋也。回曰﹕敢問心齋。仲尼曰﹕惟﹐道集虛。虛者﹐心齋也。又孔子問至道。老子曰﹕汝齋戒﹐疏淪而心﹐澡雪而精神﹐拮擊而智。夫道官然﹐難言哉﹗將爲汝言其崖略。

《玄元皇帝聖紀》云﹕按諸經齋法﹐略有三種﹕一者設齋﹐以精。德解愆。二者節食齋﹐可以和神保壽。斯謂祭之齋﹐中士所行也。三者心齋﹐論疏淪其心﹐除嗜欲也﹔澡雪精神﹐去穢累也﹔拮擊其智﹐絕思慮也。夫無思無慮則專道﹐無嗜元欲則樂道﹐無累則合道。旣心無二想﹐故日一志焉。蓋上士所行也。夫齋者﹐齊也﹔齊整三業乃爲齊矣。若空守節食﹐旣深識未齊﹐又惟存一志﹐則口無貪味。謂玆二法﹐表裹相資。

《大誠經》云﹕夷心靜默﹐專想不二﹐過中不味﹐內外淸虛是也孔子𨿽薄閒節食﹐未解調心﹐故示齋法令其受道﹐而末學之徒孰能虛心一志哉﹗夫鄙乎祭祀之教﹐自謂得心齋之理﹐蓋嘖嘀怠慢之夫矣。𨿽口談空寂﹐無解其自﹟2﹐是自務也。

六種

第一﹐上淸齋。有二法﹟3﹕一﹑絕羣獨宴﹐靜气遺形﹐三。淸壇肅倡﹐依太眞儀格﹐二﹑心齋﹐疏淪其心﹐澡雪精神。

第二﹐靈寶齋。有六法﹕一﹑金錄齋﹦﹐教度國王﹔二﹑黃錄齋﹐救拔世祖﹔三﹑明眞齋﹐懺悔九幽﹔四﹑三元齋﹐首謝違犯科戒﹔五﹑八節齋﹐懺洗宿新之過﹔六﹑自然齋﹐爲百姓析福。

第三﹐洞神齋。精簡爲上﹐絕塵期靈。

第四﹐太一齋﹐以恭肅爲首。

第五﹐旨教齋﹐以淸素爲貴。

第六﹐徐炭齋﹐以勤苦爲功。

此諸齋自古及今﹐登壇告盟﹐啟誓玄聖﹐或三日﹑七日﹑九日﹑十五日﹐皆晝夜六時行道﹐轉經禮懺﹐儀格甚重﹐條列上淸﹐絕羣獨宴﹐靜气遺形。心齋之外﹐自餘皆是爲國王民人﹑學眞道士拔度先祖﹑己躬謝過﹑禳災致福之齋。此時移代異﹐不無詳略。於靈寶齋中﹐或爲半景之齋﹐旣無宿請﹐亦無言功﹐惟只一時或兩時懺悔﹐亦不三時上香﹐步虛禮經並闕﹐或小小齋中三禮嘆願﹐隨時去取﹐逐便制宜﹐旣非大集﹐心達而已。

《三元品戒經》云﹕正月﹑七月﹑十月﹐天地水三官檢勾之日﹐可修齋。

《聖紀》云﹕正月七日﹐名舉遷賞上會齋。七月七日﹐名慶生中會齋。

十月五日﹐名建生下會齋。此三會齋﹐三官考核功過﹐依日齋戒﹐呈章賞會﹐可析景福。

《明眞科》云﹕正月﹑三月﹑五月﹑七月﹑九月﹑十一月﹐一歲六齋月。能修齋上三天帝﹐令太一使者除人十苦。

《八道祕言》云﹕正月﹑三月﹑四月﹑六月﹑七月﹑八月﹑九月﹑十月﹑十一月﹐此九眞齋月。一日﹑十五日﹑二十九日﹐此月中三齋日。正月一日名天臘﹐五月五日名地臘﹐七月七日名道德臘﹐十月一日名民歲臘﹐十二月臘日名王侯臘。此五臘日﹐並宜修齋﹐並祭杞先祖。

《明眞科》云﹕月一日﹑初八日﹑十四日﹑十五日﹑十八日﹑二十三偶﹑二十四日﹑二十八日﹑二十九日﹑三十日﹐此爲十直齋日。庚申﹑甲子八節﹐太一八神下司察人過咎。修齋﹐太一歡悅。庚申日﹐人身中三尸上天言人罪過。本命日﹐受法人身神吏兵上天計人功過。又甲子日半夜時﹐甲戌日黃昏時﹐已上天星眞官下日。甲申日哺時﹐甲午日日中時﹐已上地星眞官下日。甲辰日食時中﹐寅日平日一時﹐已上人星眞官下日。其日﹐五嶽四讀神君各依方位糾察善惡﹐無不上聞。又丁卯日日出時﹐丁丑日鸚嗚時﹐已上天皇眞官下日。丁酉日日入時﹐丁亥日人定時﹐已上地皇眞官下日。丁未日日哺時﹐丁巳日禺中時﹐已上日人皇眞官下日。其日修齋﹐五嶽眞人各遣五神營衛﹐記名仙錄。

《三洞奉道科》云﹕正旦爲獻壽齋﹐初七日爲延神齋﹐二月八日爲芳春齋﹐四月八日爲啟夏齋﹐五月五日爲續命齋﹐六月六日爲淸暑齋﹐七月七日爲迎秋齋﹐八月一日爲逐邪齋﹐九月九日爲延算齋﹐十月一日爲成福齋﹐十一月十五日爲啟福齋﹐十二月臘日爲百福齋﹐二十八日爲迎新齋﹐立春爲建善齋﹐春分爲延福齋﹐立夏爲長善齋﹐夏至爲朱明齋﹐立秋爲遐齡齋﹐秋分爲謝罪齋﹐立冬爲遵善齋﹐冬至爲廣慶齋。如此等齋﹐各具本經儀格。故學道不修齋戒﹐徒勞山林矣。

夫齋者﹐正以淸虛恬靜﹐謙卑恭敬﹐戰戰兢兢﹐如履冰谷﹐若對嚴君﹐丹誠謙苦﹐必祈靈應。檢劫內外﹐無使喧雜。行齋之人﹐特忌斬衰孝子﹑新產婦人﹑月信未斷﹑及害瘡疥諸廢疾等﹐並不得升齋堂庭壇驅使﹐如願苦求預齋﹐乞解過咎者﹐任投詞爲其陳懺悔謝﹐不得雜壇堂宇應行法事等﹐仍遷令別坐﹐兼忌六畜。蓋此等人穢觸眞靈﹐賢聖不降﹐乃修齋無功也。

凡修齋﹐主虔誠﹐齋官整肅。至如香燈不備﹐亦曰疏遺。啟聖析眞﹐莫先於此。香貴在沈水旎檀﹐依上淸香珠丸合和﹐不得用甲麝。招眞致靈﹐務存精志。如寒棲學眞﹐道士修齋﹐單貧不可致者﹐亦宜以少爲信﹐無令頓闕。若雜以乳頭﹐非道家所用也。初登齋﹐靜看焚香气向東南西北直上者﹐五帝依向而至。

《登眞隱訣》云﹕香者﹐天眞用玆以通感﹐地只綠斯以達言﹐非論齋潔。祈念﹑存思必燒香﹐左右侍香金童必爲招眞達意。

《登眞隱訣》云﹕眞人攝日暉以通照﹐役月精以朗幽。故然九光之微燈﹐晃八方之靜夜。

《四極明科》云﹕立春﹑春分然九燈於庭﹐立夏﹑夏至然八燈﹐立秋﹑秋分然六燈﹐立冬﹑冬至然五燈﹐本命日十二燈。自此陳乞謝過﹐祈恩﹐用燈於庭。法與修諸齋﹐自有燈數於庭記。依訖四時向王﹐惟本命向太歲﹐叩齒二十四﹐通祝日﹕

高上太眞萬聖帝皇五帝四司總仙監眞﹐今日吉辰﹐八節開陳。陽罪陰考﹐絕滅九陰。於今承此﹐拔釋七玄。免脫火鄕﹐永離刀山。三塗五苦﹐不累我身。得同天地﹐長保帝晨。五願八會﹐靡不如言。畢﹐解巾叩頭百二十過﹐當令額向地而已﹐勿令痛﹐竟復巾﹐仰天﹐心念﹕我身今日上享天恩。賜反形骸﹐受生飛仙。畢﹐仰咽二十四气﹐止。如此三年﹐宿愆並除﹐身與眞同。

《初眞誠》﹕天眞言﹐出家超俗﹐皆宿有良契﹐故能獨拔常倫。若愼終如始﹐精至修煉﹐當福七祖﹐慶流一門。所謂九層之臺﹐起於累土﹐千里之行﹐始於足下﹐乃至功成德就﹐白日升天。故於開度之時﹐宜受初眞之戒。其有十爾﹐當而受之。

第一戒者﹐不得陰賊密謀﹐害物利己﹐當行陰德﹐廣濟羣生。

第二戒者﹐不得殺害含生﹐以充滋味﹐當行慈惠﹐以及昆虫。

第三戒者﹐不得淫邪敗眞﹐穢慢靈气﹐當守貞操﹐使元缺犯。

第四戒者﹐不得敗人成功﹐離人骨肉﹐當以道助物﹐令九族邕和。

第五戒者﹐不得讒毀賢良﹐露才揚己﹐當稱人之善﹐不自伐其功能。

第六戒者﹐不得飲酒過差﹐食肉違禁﹐當調和气性﹐專務淸虛。

第七戒者﹐不得貪求無厭﹐積財不散﹐當行節儉﹐惠卹貧窮。

第八戒者﹐不得交遊非賢﹐居處穢雜﹐當慕勝己﹐棲集淸虛。

第九戒者﹐不得不忠不孝﹐不仁不信﹐當盡節君親﹐推誠萬物。

第十戒者﹐不得輕忽言笑﹐舉動非眞﹐當持重寡詞﹐以道德爲務。

能保此十戒﹐始終無虧﹐則天道佑之﹐神明輔之﹐欲求凶橫不可得也。若朝爲夕替﹐泄慢正眞﹐自貽其殃﹐無怨咎於高靈也。凡初入道之子﹐可不勗之。

朝眞

《朝眞儀》云﹕每月一日﹑十五日﹑三元日中。庚申﹑甲寅﹑甲子﹑八節﹑三會﹑本命等日﹐並須朝禮。若與戊辰﹑戊戌﹑天父﹑天母殺害日﹑帝日殺同者﹐卽不可爲之。凡朝禮﹐先一日以桃湯澡浴。法在解穢篇中。並不得食蔥﹑韭﹑蒜﹑乳酪等。至其日﹐更潔衣服﹐執香鑪﹐至靜戶﹐叩齒三通﹐微祝曰﹕

守靜玉女﹐四明功曹﹐今欲朝禮﹐願通達上聞。

便開門﹐先前右足﹐至香案前﹐置鑪案上﹐執簡平立﹐臨月叩齒三通﹐存思玉童玉女在香案上左右﹐卽長跪﹐三撚香。訖﹐起﹐平立﹐又微樓身﹐發鑪祝七曰﹕

太上玄元﹐五靈老君﹐當召功曹使者﹑左右龍虎君﹑捧香使者﹑三气正神﹐急上關啟三天太上玄元道君﹐臣今正爾燒香朝眞﹐願得九天正眞生气﹐降臣身中﹐令臣所啟速達﹐徑禦太淸紫微官至眞玄元大道君幾前。

畢﹐起﹐存心若至今闕前﹐再拜訖﹐又長跪﹐叩齒二十四通﹐祝曰﹕

正一盟威﹐弟子某稽首﹐歸身﹑歸神﹑歸命。太淸玄元無極大道太上老君﹑太上丈人﹑天帝君﹑天帝丈人﹑九老仙都君﹑九气丈人等百千萬重道气﹐千二百官君﹐太淸玉陛下﹐臣幸資宿慶﹐得奉道眞﹐竊不自揆﹐輒希長生﹐誓以立功改過修德﹐乞願赦臣積生已來至於今日所犯元惡重罪﹐咸賜蕩除﹐許臣自新﹐補復前咎。令九祖父母幽魂苦爽皆下拔九幽﹐上升天衢﹔令臣修道﹐克合誠請﹐削除死籍﹐注上玄錄﹐闔門之內共保元吉﹐生成之惠﹐實在於此。臣某叩頭﹐便以簡卽叩頭。謹啟。若更有他事﹐任隨意言之﹐但不得煩之矣。訖﹐又再拜﹐便於禮處伏地﹐以簡叩頭搏頰。訖﹐復鑪祝曰﹕

香官使者﹑左右龍虎君﹑捧香使者﹑三气正神﹐當令朝眞之所﹐自然降金液﹑丹玉﹑芝英﹐百靈眾眞交會在香火前﹐令臣修道﹐克合至眞﹐闈門受福﹐天下蒙恩。仙童玉女﹐侍衛香煙﹐傳奏所啟﹐徑禦至眞帝前。燒香時勿反顧﹐顧則誤眞气置衰應﹐又勿令囂喧﹐使至平明須了矣。

解穢沐浴

夫神气淸虛﹐眞靈所守。身心混濁﹐邪气害人。入靜思眞﹐要須淸潔。不履眾惡﹐吉祥止焉。道士女冠﹐受法已後﹐特忌腌穢。諸不宜者﹐不在履限。

《玄都律》曰﹕民家掩污﹐不過晦朔不得入﹐治哭亦三日穢。三年之喪未滿﹐百日並不得書符奏章﹐朝眞入靜。違﹐奪算一紀。

太極法師曰﹕道士女冠﹐先無掩穢﹐哭亦不掩﹐惟須佩錄著身﹐被懸系臂。出後﹐香湯沐浴解腌穢。三日已後﹐始得入靜。

《三元品戒》曰﹕常以正月十五﹑七月十五﹑十月十五﹐平日一﹑中夜沐浴﹐束﹟5向以杓回香湯﹐左轉三十二過﹐閉目思日光在左目上﹐月光在右目上﹐五星纓絡﹑五云蓋體﹐四靈侍衛。訖﹐便叩齒三十二通﹐祝曰﹕

天澄气淸﹐五色高明。日月吐暉﹐灌我身形。神津內澳﹐香湯煉精﹐光景洞曜﹐煥照上淸。气不受塵﹐五府納靈。罪滅三徒﹐禍消九冥﹐惡根斷絕﹐福慶自生。今日大願﹐一切告盟。身受開度﹐升入帝庭。

畢﹐仰咽三十二通止﹐便洗沐。畢﹐冠帶衣服﹐又叩齒十二通。祝曰﹕

五濁以淸﹐八景以明﹐今日受煉﹐罪滅福生。長與五帝﹐齊眞上靈。便出戶入室﹐依法行道。夫每經一掩﹐皆須沐浴。修眞致靈﹐特宜淸掙﹐不則多病。侍經眞官﹐計人罪過。

沐浴香湯﹐用竹葉﹑桃枝﹑柏葉﹑蘭香等﹟6分內水中﹐煮十數沸﹑布囊濾之去滓﹐加五香﹐用之最精﹐解穢。夫掩忌臨屍﹑產婦﹑喪家齋食。產家三日並滿月食之。喪車﹑靈堂﹑見六畜生產﹑抱嬰兒﹑胎穢﹑哭﹐不得言死亡事及不祥事。

午前忌之﹐不得見血肉﹑死禽獸。寢臥﹑櫛發﹑飲食﹑便曲﹐並不得向北。便曲﹐不得視三光。

餐十二辰肉﹑魚躁﹑五辛並忌言。

婦人有經通不得近﹐亦不得與同房戶寢臥﹐並造醮食及近道場。

如夢泄亦須解穢。

若見死屍﹑喪車﹐速存火從己心中直下﹐往燒之赫然﹐死柩喪車並爲灰燼﹐便想烈風吹之。又閉目內視﹐令火自焚﹐舉體潔白﹐見穢气消滅卽解矣。

又存一眞官頭戴錄中九鳳眞官﹐口中含水噴灑﹐穢亦消解。

又朱書解穢符﹐書時三叩齒﹐穢合明天帝日閉气書之。置水中﹐以刀子左攪水三匝﹐想見北斗星存水中﹐咒曰﹕

百掩之鬼﹐速走萬里﹐不走斬死。西方白童子﹐急急如律令。則含水噴灑﹐穢气都散。

歲除日勿得浴﹐元日勿得沐﹐尋常五日一浴﹐十日一沐。皆用桃竹。

至言總卷之一竟

﹟1精﹕《雲笈七簽》作『積』。

﹟2自﹕《雲笈七簽》作『因』

﹟32法﹕原文奪心齋援﹐今據《雲笈七簽》擬補。

﹟43﹕疑爲衍文﹐《雲笈七簽》無。

﹟5東﹕原奪﹐據《雲笈七簽》補。

﹟6等﹕原奪﹐據《雲笈七簽》補。

至言總卷之二

會稽禹穴道士範修然撰

養生

嚴君平《老子指歸》曰﹕遊心於虛靜﹐結志於微妙﹐委慮於無欲﹐歸計於不爲﹐故能違生延命﹐與道爲友。

《神農經》曰﹕食艸者壯健多力﹐食肉者勇悍輕疾﹐食穀者智慧聰明﹐食石者肥澤不老﹐謂煉五石者也。食芝者延年不死﹐食元黑者地不能埋﹐天不能殺。是故食良藥與天相畢﹐日月列導﹐中經地不滅。

《孔子家語》曰﹕食水者善浮水而耐寒﹐謂因水而食也。食土者無心而不息﹐蚯蚓之類。食木者多力不治﹐熊象駱駝之類也。《準南子》曰﹕多力而拂之﹐戾戾不治之類也。食桑者有緒而蛾﹐是也。食气者神明而壽﹐仙人是也。食穀者智慧而夭﹐人是也。不食者不死而神。直任喘息而無思慮。

傳曰﹕雜食者百病妖邪所鍾焉﹐所食愈少心愈開年愈益﹐愈塞年愈損矣。

《道機經》曰﹕人生而命有長短者﹐非自然也﹐皆由將身不謹﹐飲食過差﹐淫泱無度﹐作逆陰陽﹐魂神不守﹐精竭命衰而病萌生﹐故不能終其壽也。

老子謂文子曰﹕理身者太上養形﹐神淸意平﹐百節皆寧﹐養生之本也。肥肌膚﹐充肚腹﹐開嗜欲﹐養生之末也。人能養其本者﹐節寢處﹐適飲食﹐和喜怒﹐便動靜內在己者﹐得而邪黑無由入。飾其外者傷其內﹐扶其情者害其神﹐見其文者蔽其眞。故羽翼美者傷其骸骨﹐枝葉茂者害其根爹。是以靜漠恬淡所以養生也﹐和愉虛無所以據德也﹐外不亂內卽性得其宜﹐靜不動和卽神得其安﹐其謂養生以經世﹐抱德以經年﹐可謂體道焉。

《玄妙內篇》﹕老子曰﹐木黑至則骨節彊﹐土黑至則肌膚充﹐金黑至則齒爪嚴﹐火爲至則五體溫﹐水黑至則潤澤丰﹐風黑至則气息流通旋行體中﹔風黑退則气息逝﹐水黑退則潤澤竭﹐火黑退則溫暖歇﹐金炁退則齒弱﹐土炁退則肌膚虛﹐木炁退則骨節獘。勤導炁養性﹐以保六合者也。老子《西升經》曰﹕僞道養形﹐眞道養神。眞神通道﹐能亡能存。神能飛形﹐並能移山。形爲灰土﹐其何識焉。

又曰﹕人愛人不如愛身﹐愛身不如愛神﹐愛神不如捨神﹐捨神不如守身﹐守身長久﹐長存也。故神生於形﹐形成於神。形不得神﹐不能自生﹔神不得形﹐不能自成。形神合同﹐更相生﹐更相成。神常愛人﹐人不愛神。故絕聖棄智歸元爲也。

又曰﹕聖人常安﹐與天地俱安而鬼神通﹐眾人皆安而所不安矣。蓋天道惡盈滿補虛空J毀彊盛益衰弱﹐損思慮歸童蒙﹐塞邪智。聖人之朴也﹐是以天下上孝﹐可謂養母﹐常愛其母﹐身可長久。

《河圖﹟帝視萌》曰﹕侮天地者凶﹐順天時者吉。春夏樂山高處﹐秋冬居卑深藏﹐吉利多福﹐壽老無窮。

《洛書﹟寶予命》曰﹕古人治病之方﹐和以醴泉﹐潤以炁藥﹐不辛不苦﹐甘甜多味﹐常能服之﹐津流五藏﹐系在心肺﹐終身無患。

《小有經》曰﹕少思﹐少念﹐少欲﹐少事﹐少語﹐少笑﹐少愁﹐少樂﹐少喜﹐少怒﹐少好﹐少惡。行此十二少﹐養生之都契也。多思則神殆﹐多念則志散﹐多欲則損智﹐多事則形疲﹐多語則炁爭﹐多笑則傷藏﹐多愁則心懾﹐多樂則意溢﹐多喜則妄錯昏亂﹐多怒卽百脈不定﹐多好卽專迷不治﹐多惡卽憔悴無歡。此十二多不除﹐喪生之本也。惟無多者﹐幾近眞人矣。

《大有經》曰﹕或疑者云﹕始同起於元物﹐終受炁於陰陽﹐載形魄於天地﹐資生長於食息﹐而有愚有智﹐有彊有弱﹐有壽有夭﹐天耶﹖人耶﹖解者曰﹕形生愚智﹐天也。彊弱壽夭﹐人也。天道自然﹐人道自己。始於胎炁充實﹐生而乳哺有餘﹐長而滋味不足﹐壯而聲色有節者﹐彊而壽﹔始而胎炁虛耗﹐生而乳哺不足﹐長而滋味有餘﹐壯而聲色自放者﹐弱而夭。生長而合足﹐加之以道養﹐年未可量也。

太史公司馬談曰﹕夫神者﹐生之本。形者﹐生之具也。神大用則竭﹐形大勞則獘。神形騷動﹐欲與天地長久﹐非所聞也。故人所以生者﹐神也。神所托者﹐形也。神離則死﹐死者不可復生﹐離者不可復返﹐故聖人重之。夫養生之道有都領大歸﹐未能動而曲會﹐但思與之俗反﹐與俗反則暗勝徹﹐獲過半之功矣﹐有心之徒可不察歟﹖

靑牛道士封君達曰﹕其養性之﹐法卽可施用。其大略﹕體欲常勞﹐食欲常少﹐勞無過極﹐少元過虛﹐去肥膿﹐節鹹酸﹐靜思慮﹐損喜怒﹐除馳逐﹐愼房室﹐春夏施瀉﹐秋冬閉藏﹐則可幾於道矣。

穎川胡昭字孔明﹐曰﹕常人不得元欲﹐又復不得無事﹐但當和心約念﹐靖身損物﹐先去亂神犯性者﹐此嗇神之一術。

《黃帝中經》曰﹕夫稟五常之炁﹐有靖有躁﹐剛柔之性﹐不可易也。靖者不可令躁﹐躁者不可令靖。靖者躁者﹐各有其性﹐違之則失其分﹐恣之則害其生。故靖之獘在不開通﹐躁之獘在不精密。治生之道﹐愼其性﹐因其分﹟1﹐使抑引隨宜﹐損益以漸﹐則各得適矣。然靖者壽﹐躁者夭。靖而不能養喊壽﹐躁而能養延年。然靖易禦﹐躁難將﹐盡愼養之宜者﹐靖亦可養﹐躁亦可養也。發者﹐血之窮也﹔齒者﹐骨之窮也﹔爪者﹐筋之窮也。千過梳頭髮不白﹐朝夕啄齒齒不齲﹐爪不數截筋不替。

《中經》曰﹕語笑欲令至少﹐不欲令聲高。當虛心下黑﹐與人不競﹐若過語笑﹐損肺傷腎﹐精神不定﹐一二。語過多則肺傷口燥﹐笑過多則腎轉腰痛﹐此其效驗者也。射獵捕搏﹐喜而大笑者﹐絕藏黑﹐或有卽惡

者﹐設令當時未覺﹐一二年後發病﹐良醫所不能治。夫五穀充肌體﹐而不能益壽﹐百藥療疾延年﹐而不能切口。切口充肌者﹐俗人所珍﹐若延年者﹐道之所寶。

《素問》﹕黃帝問岐伯曰﹕余聞上古之人﹐春秋皆及度百歲而動作不衰﹐血气而壯。今時之人﹐年半百而動作皆衰者﹐時世異耶﹖人將失之耶﹖岐伯曰﹕上古之人﹐其知道者﹐法於陰陽﹐和於衛數﹐房中交接之法也。飲食有節﹐起居有度﹐不妄作勞﹐故能形與神俱而盡終其天年﹐年度百歲。今時之人不然也﹐以酒爲漿﹐以妄爲常﹐醉以入房﹐以欲竭其精﹐以耗散其眞﹐不知持滿﹐不時禦神﹐務快其心﹐逆於生樂﹐起居元節﹐故度半百而衰也﹐

黃帝曰﹕余聞上古聖人論理人形﹐別藏府﹐正絡脈﹐經﹟2合遇六合﹐各從其經﹐黑穴所發各有處所﹐各有分部逆順﹐各有條理﹐四時陰陽盡有經紀﹐外內之應皆有表裹﹐其信然乎﹖岐伯曰﹕夫上古聖人之數也﹐下皆爲之﹐虛邪賊風﹟3﹐避之有時﹐恬淡虛無﹐其心眞黑從之﹐精神內守﹐病安從來﹖是以其心閒安而不懼﹐形勞而不倦﹐黑順欲從皆得所願。故美其食﹐任其服﹐樂其俗﹐高下不﹟4相慕﹐故日其民朴。是以嗜欲不能勞其目﹐淫邪不能惑其心﹐賢愚不能懼於物﹐故合於道數。故能年

度百歲而動作不衰者﹐以德全而不危也。

黃帝箴經曰﹕願聞邪淫浮衍之道柰何﹖岐伯曰﹕邪從外襲內﹐而來有定捨也。反淫於藏﹐與營衛俱行﹐而與魂魄飛揚﹐使人外不得安而夢。黑淫於府則有餘於外﹐不足於內﹔黑淫於藏則有餘於內﹐不足於外。陰黑盛則夢涉大水而恐懼﹐陽黑盛則夢涉炎火而墦媾﹐陰陽俱盛則夢相救。上盛則夢飛﹐下盛則夢墮。甚飽則夢與﹐甚饑則夢取。肝盛則夢怒﹐肺盛則夢恐怕飛揚﹐心黑盛則夢喜笑恐畏﹐脾黑盛則夢歌樂﹑體重而不舉﹐腎黑盛則夢腰脊兩不屬。厥黑客於心﹐則夢見山丘煬火。厥黑客於肺﹐則夢見飛揚﹐見金鐵之黑奇物。厥黑客於肝﹐夢見山林樹木。厥黑客於脾﹐則夢見丘陵大澤﹑壞屋風雨。厥黑客於腎﹐則夢見臨淵沒於水中。厥黑客於膀胱﹐則夢見行。厥黑客於胃﹐則夢見飲食。厥黑客於大腸﹐則夢見田野。厥黑客於小腸﹐則夢則聚邑街衢。厥黑客於膽﹐則夢見鬥訟自剖。厥黑客於陰﹐則夢見接內。厥黑客於頂﹐則夢斬首。厥黑客於鉼﹐則夢見行走而不前﹐及居深地棄中。厥黑客於股肱﹐則夢禮節拜跪。厥黑客於胞﹐則夢見搜便。

黃帝曰﹕春三月﹐此謂發陳。天地俱生﹐萬物以榮﹐夜臥早起﹐廣步於庭﹐被髮緩形﹐以使志生﹐生而勿殺﹐與而勿奪﹐賞而勿罰﹐此春黑之應也﹐養生之道也。逆之則傷於肝﹐夏爲寒爲變﹐奉長者少。夏三月﹐此謂蕃秀。天地黑交﹐萬物華實﹐夜外早起﹐無厭於日﹐使志元怒﹐使英成秀﹐使黑得泄﹐若所愛在外﹐此夏黑之應也﹐長養之道也。逆之則傷心﹐秋爲疚瘧﹐則奉收者少﹐冬至重病。秋三月﹐此謂容平。天黑以急﹐地黑以明﹐早臥早起﹐與鸚俱興﹐使志安寧﹐以緩利形﹟5﹐收斂神黑﹐使秋黑平﹐無外其志﹐使肺黑淸﹐此秋黑之應也﹐養收之道也。逆之傷肺﹐冬爲餐泄則奉藏者少。冬三月﹐此謂閉藏。水冰地坼﹐無擾乎陽﹐早臥晚起﹐必待日光﹐使志若伏若匪﹐若有私意﹐若己有得﹐去寒就溫﹐無泄皮膚﹐無使黑極奪﹐此冬黑之應﹐養藏之道也。逆之則傷腎﹐春爲痿厥﹐則奉生者少。是以聖人順之﹐故身元其疾﹐萬物不失﹐生黑不竭。逆春黑則少陽不生﹐而肝黑內變﹔逆夏黑則太陽不長﹐心黑內洞﹔逆秋黑﹐則太陽不收而肺黑焦滿﹔逆冬黑﹐則少陰不藏而腎黑濁沈。夫四時陰陽者﹐萬物之根黑也。是以聖人春夏養陽﹐秋冬藏陰﹐以順其根﹐故與萬物沈浮於生長之門。

肝色靑宜食鹹﹐大豆﹑豕肉﹑栗皆鹹也﹔心色赤宜食酸﹐麻﹑犬肉﹑李皆酸也﹔肺色白宜食甘﹐稻米﹑牛肉﹑棗皆甘也﹔脾色黃宜食苦﹐麥﹑羊肉﹑杏皆苦也﹔腎色黑宜食辛﹐黃黍﹑鸚肉﹑桃皆辛也。辛散﹐酸收﹐甘緩﹐苦堅﹐咸濡。

凡毒藥攻邪﹐五穀爲養﹐五果爲助﹐五畜爲益﹐黑味合而服之﹐精黑長益。此五味者﹐辛甘苦鹹酸各有所利﹐或散﹐或收﹐或緩﹐或堅﹐或濡。此四時五藏所病﹐五味所宜也。久視傷血﹐久臥傷黑﹐久立傷骨﹐久行傷筋﹐久坐傷肉﹐是謂五勞所傷也。凡貴脫勢者﹐𨿽不中邪﹐精神內傷﹐身必死亡。非妖禍外至﹐直由冰炭內結﹐則傷崩中嘔血而亡者也。始富後貧﹐𨿽不傷邪﹐皮焦屈筋﹐委辟﹐內爲率。貧富之於人﹐利害猶輕於權勢﹐故疾病止於形骸而已矣。

夫養性者﹐欲使習以成性﹐性自爲善﹐不習而無不利也。性旣自善而外病皆悉不生﹐禍亂不作﹐此養性之大經也。善養性者﹐則治未病之病。故養性者﹐不但餌藥食霞﹐其在於五常俱全﹐百行周備﹐𨿽絕藥餌﹐足以遐年。德行不充﹐縱玉酒金丹﹐未能延年壽。故《老子》日陸行不畏虎兕者﹐此則道德之佑也﹐豈假服餌而祈遐年哉﹗聖人所以和藥者﹐以救無行之人也。故不悟過者﹐抱病歷年﹐而不修一行﹔纏病沒齒﹐終元悔心。此其所以岐和長遊﹐彭附永歸﹐良有以也。

嵇康曰﹕養生有五難﹕名利不去爲一難﹐喜怒不除爲二難﹐聲色不去爲三難﹐滋味不絕爲四難﹐神慮精散爲五難。五者不徙﹐𨿽心希難老﹐口誦至言﹐咀嚼英華﹐呼吸太陽﹐不能回其操﹐不免夭其年。五者元於胸中﹐則信順日濟﹐道德日全﹐不祈禱而有神﹐不求壽而延年。此亦養生之大經也。然或有服膺仁義﹐無甚奉之累者﹐抑亦亞乎﹗曰﹕

岐伯曰﹔人年四十而養﹐陰黑自半也﹐起居衰矣。年五十體重﹐耳目不聰明。年六十陰委﹐黑大衰﹐九竅不利﹐下虛上實﹐涕泣俱出。故曰﹕知之則彊﹐不知之則老。故曰﹕同出而異名。智者察其同﹐愚者察其異。愚者不足﹐智者有餘﹐則耳目聰明﹐身體輕彊﹐年老須壯﹐壯者益理。是以聖人爲無爲﹐事無事﹐樂恬淡虛元之境﹐縱欲快志﹐得虛無之守﹐故壽命無窮﹐與天地終始﹐此聖人之理身也。

眞人曰﹕𨿽當服餌而不知養性之衛﹐亦難以長生也。養性之道﹐不欲飽食便外及終日久坐﹐皆損壽也。欲少勞但莫大疲及彊所不堪耳。人食畢當行步﹐躊躇有所循爲快也。故流水不腐﹐戶樞不蠹﹐其勞動故也。人不可夜食﹐食畢但當行步﹐計使十數里往來﹐飽食卽外生百病﹐不消散﹐久成積聚。食少而數不欲頓多﹐難消也﹐常欲令如飽中饑饑中飽。善養性者﹐先饑乃食﹐先渴後飲﹐食畢當行﹐行畢使人以粉摩腹上數百徧﹐易消大益人﹐令人能食元病。暮外當閉口﹐口開卽失黑邪入。外欲屈膝側臥﹐不欲如屍﹐愼之﹗夫欲快意任懷﹐自謂達識知命﹐不泥異正﹐極情肆力。不營持久者﹐聞此言𨿽風之過耳﹐電之經目﹐不足諭也。𨿽身枯於流連之中﹐黑絕於綺執之問而甘心焉﹐亦安可告之以養性哉﹗匪惟不納﹐反謂妖訛也﹐而望彼信之﹐所謂明鏡給於蒙瞽﹐絲竹娛於聾夫者也。

《抱朴子》曰﹕一人之身﹐一國之象也。胸腹之位﹐猶宮室也﹔四肢之列﹐猶郊境也﹔骨節之分﹐猶百官也﹔神﹐猶君也﹔血﹐猶臣也﹔黑﹐猶民也。故能理民﹐則能治國也。夫愛其民﹐所以安其國﹔愛其黑﹐以全其身。民散國亡﹐黑竭則形死。死者不可生也﹐亡者不可存也。是以至人消未起之患﹐治未病之疾﹐醫之於元事之前﹐不追之旣逝之後。民難養而易危﹐黑難淸而易濁。故審威德所以保社稷﹐割嗜欲所以固血黑﹐然後眞一存焉﹐三七守焉﹐百害卻焉﹐年壽延焉。人年五十至於一百﹐美藥勿離手﹐善言勿離口﹐亂想勿經心。恆以深心至誠﹐恭敬於物。愼勿詐善﹐以悅於人。

《道基經》云﹕枕高則肝縮﹐枕下則肺騫﹐以四寸爲平﹐枕席令軟﹐其息乃長。《道林品》及《觀門經》﹕行黑﹐枕高二寸半。

《太淸經》曰﹕下卷﹐神枕法云﹕五月五日﹐若七月七日﹐取山林柏爲枕﹐長一尺二寸﹐高四寸﹐空中容一斗二升﹐令廣三寸五分﹐柏心赤者爲蓋﹐厚四分﹐蓋上爲三行﹐每行四十孔﹐凡百二十孔﹐孔容一黍粟﹐乃取藥內中用之也。

芍窮﹑當歸﹑白芷﹑辛夷﹑杜衡﹑山蘇﹑藥本﹑木蘭﹑肉徒蓉﹑柏實﹑蒼芭人﹑簾蕪﹑款冬花﹑白鮮﹑秦椒﹑桂心﹑漧薑﹑飛廉﹑防風﹑人參﹑桔梗﹑白斂﹑刻實﹑蜀椒

右二十四味以應二十四气﹐又加八毒藥以應八風。

烏頭﹑附子﹑華蘆﹑皂莢﹑茵艸﹑譽石﹑半夏﹑細辛

右共合三十二味。皆吹咀﹐以毒藥居艸香下﹐按次滿枕﹐中爲布囊以衣枕。枕之百日﹐筋骨勁彊﹐面有光﹔一年﹐身盡香﹔四年﹐白髮黑﹐落齒生。常別作一章囊﹐臥起輒盛覆之﹐勿令黑泄。年易新藥﹐令三十二種藥﹐令得一斗二升者。一種轉取屑三合七圭八撮五分之四也。且藥有體重虛實﹐又應﹟飄兩率取之。今按大散家品藥一石﹕木十兩六銖得一升四合﹐漧薑三兩二十銖得五合﹐桂心三兩十四銖得五合﹐防風二兩四銖得四合﹐桔梗二兩九銖得四合﹐人參一兩二十銖得三合﹐黃苓十七銖得一合﹐細辛一兩二十一銖得三合﹐附子十九銖得一合﹐狹苓十八銖得一合﹐譽石一兩六銖得一合﹐牡蠣十六銖得一合。此並諸藥之舊率﹐合應至分等﹐枕藥先各各依式量之也。

至言總卷之二竟

﹟1其分﹕此二字原倒﹐據文義乙正。

﹟2經﹕《素問》無此字。

﹟3夫上古聖人之數也﹐下皆爲之﹐虛邪賊風﹕《素問》作『夫上古聖人之教下也﹐皆謂之虛邪賊風』。

﹟4不﹕原奪﹐據《素問》補。

﹟5利形﹕《素問》作『秋刑』。

至言總卷之三

會稽禹穴道士範修然撰

禁忌

王泯山人《養生方論》云﹕病由口入﹐節宣方也﹔生勞敗靜﹐養道性也﹔酸鹹以時﹐禮醫具也﹔補瀉以性﹐艸經明也。性調乎食﹐命延乎藥﹐斷可識也。蕨寥害筋﹐蒜韭傷血﹐生葷損气﹐蔥躁炙神﹐理生之明戒也。白蒿芣音下苗地黃苗也﹑惡實﹑牛勞﹑苜蓿四物﹐濟身之要也。

退與不退﹐寡之於思慮﹔進與不進﹐在秉之常志。

凡一切五辛皆害於藥力﹐又燻人神气。

凡桃﹑李﹑蕓﹑薹﹑蒜﹑韭等﹐不宜丈夫﹐亦宜少食漸斷。

凡人年四十已下﹐不宜全食補丸散﹐爲陰气尙未足﹐陽气尙盛之故也﹐特宜愼之﹐就補中有延緩和通者可矣。

酉後不飲食。若冬月夜長及性熱﹐少食溫軟物﹐食訖﹐搖動令消﹐不爾成腳气。

入春﹐宜﹟1晚脫綿衣﹐令人傷寒霍亂﹐不消食﹐頭痛。

衝熱汗出﹐不宜洗身漱口﹐令人五藏乾﹐少津液。

外不用著燈及被覆頭面﹐兼不用開口。冬夏不用枕玲物鐵石等﹐令人眼暗。

《抱朴子》曰﹕或問所謂傷之者﹐色欲之間乎﹖答曰﹕亦何獨斯哉﹖然長生之要﹐其在房中之道。上士知之﹐可以延年除病﹔其次不以自伐。若年尙少壯﹐而知還陰丹以補腦﹐采七液於長谷者﹐不能服藥物﹐不失三百歲﹐但不得仙耳。不知其術者﹐古人方之於冰逐之拒盛湯﹐羽苞之中蓄火者也。且又才所以不逮而困思之﹐傷也﹔力所以不勝而彊舉之﹐傷也﹔深憂重患﹐傷也﹔悲哀憔悴﹐傷也﹔喜樂過差﹐傷也﹔汲汲所欲﹐傷也﹔戚戚所憂﹐傷也﹔久談言笑﹐傷也﹔寢息失時﹐傷也﹔挽弓引弩﹐傷也﹔沈醉嘔吐﹐傷也﹔飽食卽外﹐傷也﹔跳走喘乏﹐傷也﹔歡呼哭泣。傷也﹔陰陽不交﹐傷也。積陽至盡﹐至盡則亡﹐非道也。是以養性之方﹐唾不遠﹐行不疾步﹐耳不極聽﹐目不極視﹐坐不至疲﹐臥不至愼﹐愼﹐居致反﹐冀﹔彊也﹐直也。先寒而衣﹐先熱而解﹐不欲極饑而食﹐不欲渴而飲。食不過多﹐凡食過多﹐卽結積聚﹐飲過多則成痰癖。不欲甚勞﹐不欲甚逸﹐不欲甚流汗﹐不欲多唾﹐不欲奔車走馬﹐不欲極目遠望﹐不欲多啖生玲﹐不欲飲酒當風外﹐不欲數沐浴﹐不欲廣志遠求﹐不欲規造異巧﹐冬不欲種溫﹐夏不欲極凍﹐不欲露星下﹐不欲外中見扇。大寒﹑大熱﹑大風﹑大露﹐皆不欲冒之。五味不欲偏多﹐故酸多則傷脾﹐苦多則傷肺﹐辛多卽傷肝﹐鹹多則傷心﹐甘多則傷腎﹐此五行自然之理。凡言傷者﹐亦不便覺﹐謂久則損壽耳。是以善攝生者﹐外起有四時之早晚﹐興居而有至和之常制﹐筋骨有偃仰之方﹐杜﹟2閒邪有吞吐之術﹐流行榮衛有補瀉之法﹐節宣勞逸有與奪之要。忍怒以養陰气﹐抑喜以養陽气。然後先將艸木以救虧缺﹐服金丹以定不窮﹐養性之道﹐盡於此矣。

黃帝曰﹕一日之忌﹐夜莫飽食。一月之忌﹐暮莫大醉。一歲之忌﹐暮莫遠行。終身之忌﹐暮莫燃燭。行房勿得起恨於常以息怨仇﹟3。一切溫食及酒漿﹐臨上看不見物影者﹐勿食﹐成卒病。若已食腹脹者﹐急以藥下之。諸熱食鹹物竟j不得飲食玲水﹑醉漿水﹐令失聲也。

酒可以和諸藥物﹐服气辟穀兼先有宿疾應下藥﹐所須飲三二盞﹐可通暢。傷多則暢極醉﹐有腐腸爛脾潰髓蒸筋之毒﹐傷損壽命﹐五情昏亂﹐特宜忌之。穎川韓融字元長﹐曰﹕酒者﹐五穀之華﹐味之至也﹐亦能益人﹐亦能損人。若服散藥過飽滿失﹐饑虛﹐犯風寒觸霧露者﹐節其分劑而飲之﹐宣消邪气卻風禦寒。藥之效驗﹐莫過於酒。血脈養性者﹐所宜愼也。又酒令人假健﹐醒時所以不欲不能﹐醉皆彊爲之。積習轉久﹐升量轉多﹐酒熱不腹爲用﹐體气漸弱﹐精神昏亂﹐害性喪生之所由也。

凡人不得北首而外﹐外之勿畱燈﹐令魂魄六神不安﹐多愁恐。亦不可北向喫食﹐北向尿。北向久坐思惟不祥。起勿北向唾罵﹐犯魁呈神。勿北向冠帶。勿怒目視日月光﹐令人失明。

凡大汗勿脫衣﹐得偏風半身不遂。凡熱食汗出﹐勿蕩風﹐發痙﹐頭痛﹐令人目泄饒外。

睡﹐勿歌﹐不祥起。外勿大語﹐損气力。臥時頭邊勿安鑪火﹐火气蒸人目赤及鼻乾﹑目暗。

冬日溫足凍腦﹐春秋足腦俱凍﹐此聖人之常道。日一起勿愼志﹐日一下林勿叱呼﹐勿惡言﹐勿舉足向火對鰲罵晉﹐勿咨嗟吁柰何聲﹐此名請禍﹐特忌之。勿堅膝坐而交臂膝上。勿令發覆面﹐皆不祥。淸日一聞諸善事﹔聞惡事﹐卽於所來方唾之﹐吉。惡夢旦不用說﹐以含水向束方噴之﹐云﹕惡夢著艸木﹐好夢成寶玉。卽無咎矣。

凡上林﹐先脫左足履﹐或遠行乘車馬不用回顧﹐則神去人。

凡一切鄧飛蠢動﹐不可故殺傷損。至於龜蛇﹐此二物有靈﹐異於他族﹐或誤殺他有靈者﹐或陰精害人﹐探宜愼。

愼勿陰霧中遠行也。

凡行來坐外﹐常存北斗魁呈星在人頭上﹐所向皆吉。

勿食父母兄弟及自身本命等肉﹐令人魂魄飛揚﹐家出不孝悌子息。

凡旦起﹐著衣誤翻著者﹐云吉利﹐便著﹐無苦也。衣有光﹐當三振之﹐云﹕殃去﹐殃去﹗則無害。

勿塞井及水溝漬﹐令人目盲。向午後陰气起﹐不可沐髮﹐令人心虛﹑饒

汗﹑多夢﹑頭風也。

諸應渡溪水﹐溪中先有沙虱水弩者﹐勿在水中浴﹐欲渡時待驢馬渡後而渡。有射公者﹐射人影卽死。先以物打水﹐水弩卽發﹐發後急渡無妨。

夫山有烏土出泉者﹐不可久居﹐常食作瘦病﹐人不得喜﹐發卒瘡。

諸山有孔﹐曾采銅寶者﹐惟三月九月可﹐餘月山閉气﹐入者卒死。

老子《養生經》曰﹕人飲食﹐愼勿伏食﹐凶。熱食勿令汗液流入食中﹐傷人。食玲物令齒痛﹐食熱物令灼唇。食畢當摩腹二三百下以來﹐除去百病。水銀不得近牙齒﹐發斷腫﹐善落齒。

礬石不生入藥﹐食之中破人心肝。

凡服仙藥﹐常向本命服。畢﹐勿道死喪事﹑凶事﹐犯傷胎神﹐徒服無益也。服神藥勿北向﹐亥子日勿服藥。

沈義口訣云﹕道士結頭理髮及飲食施爲﹐履屐枕褥皆勿令非道者見而

干犯之。

陳安世口訣云﹕服食藥物﹐不欲食蒜及石橊子﹑猜肉﹑犬肉。

黃石公口訣云﹕桂不可日日嚼之﹐損骨壞筋。

空腹不用見臭屍﹐屍气入脾﹐令舌上生白膜起﹐口常臭﹐宜飲少酒見之稍可。終不如不見。

觸寒來寒未解﹐食熱食成刺風。

飽食竟沐髮﹐作頭風。

凡銅器蓋食﹐汗出入食中﹐發惡南陽張衡﹐字平子日﹕冬至陽气歸﹐內中熱物入胃易消化﹐夏至陰气潛﹐內物入脾難消化。距四時不欲食迎節之物﹐所謂不時傷性﹐損年。

穎川陳紀字元方日﹕百病橫生﹐年命橫天﹐多由飲食之患﹐過於聲色。聲色可絕之逾年﹐飲食不可廢之一日。爲益亦大﹐爲惡且切。審滋味百品﹐或气勢相代﹐觸其禁忌﹐便成疹毒。緩者﹐積而疹﹐急者﹐交而暴。至於飲酒啖棗﹐令人昏悶﹐此甚驗也。

高平王熙字叔食曰﹕食不欲雜﹐雜則有相犯者﹐當時或無災患﹐積久爲人作疾。又夏至迄缺分節﹐食肥膩餅躍之屬﹐此物與酒水放果相妨﹐當時不必皆病﹐入秋節變陽消陰﹐寒气總至﹐輒多諸暴卒病厲﹐由於涉夏取玲太過﹐飲食不節故也。而惑者﹐以病至之日便謂是受病之始﹐不知其所由來者漸矣。

至言總卷之三竟

﹟1宜﹕《雲笈七簽》『宜』上有『不』字。

﹟2杜﹕《抱朴子》『杜』下有『疾』字。

﹟3於﹕《雲笈七簽》『於』下有人字。

至言總卷之四

會稽禹穴道士範修然撰

運气

混元之气﹐自無而生有。有日太極﹐是生兩儀﹐兩儀旣分﹐四象昭晰﹐陰陽變化﹐萬物生焉。然後形質成立﹐而愚智不同﹐生靈之涯短長區別﹐蓋因受納元和﹐淸濁損益也。世人多不能順時和气﹐理藏安神﹐信其老衰﹐任其亡滅﹐甘爲壽命之限﹐良可悲哉﹗

夫身之有气﹐若川之有水。水能覆舟﹐亦能載舟﹔气能生身﹐亦能滅身。運深厚之水﹐則能載非常之舟﹔積深厚之气﹐則能持非常之命。水積深厚﹐必成泉源﹔气積深厚﹐必達精田。精田者﹐神明也。神存則身立﹐神去則身亡。故須積運气力﹐存養精神﹐長生之道也。

老子《西升經》曰﹕身之虛而萬物至﹐心之無而和气歸。故善養身者﹐藏身於身而不出﹐藏人於人而不見。故君子之治也﹐必先死於國。旣死不亡﹐其國盛也。民不敢散﹐更復充也。若能知常﹐施行返。眾人歡樂﹐用生生也。動而失之﹐壽命竭也。夫天下大物甚綿綿﹐冥冥。混沌不可知。知之者去之﹐欲之者離之﹐近之者遠之。是以聖人非托於天下﹐非托於鬼神﹐亦非托於萬物﹐常以虛爲身﹐亦以無爲心。此兩者同謂之無身之身﹐元心之心﹐可謂守神。守神玄通﹐是謂道同。

《黃老經玄示》曰﹕天地施化﹐與物無窮﹔人道施化﹐形神消亡。轉神施化﹐精竭故衰。形本生於精﹐精生於神。不以精施﹐故能與天合德﹔不以神化﹐故能與道同域。

又曰﹕道者﹐气之率﹔气者﹐體之充。善充者﹐遂其志﹔惡充者﹐喪其形。故行气之法﹐少食自節﹐動其形﹐和其气。因輕而上之勿過失﹐突復而還之﹐其狀若煙。正體正形﹐心意專一﹐固守中外﹐上下俱閒﹐神周形骸﹐滌﹐暢四溢﹐修守關元﹐滿而且實﹐因而推之﹐眾邪自出。

《老子》曰﹕食气咽精﹐受明玄經﹔生道要妙﹐出幽入冥。上固雲門﹐下固靈根﹔如雲無足﹐如水無根。元气混沌﹐變化太淸﹔審而握之﹐久久自靈。知之甚易﹐行之甚難矣。夫修生之人﹐德以形爲車﹐道以气爲馬﹐魂以精爲根﹐魄以目爲戶。形動德散﹐气越道叛﹐精消魂損﹐目動魂亂。是以聖人靜形閉气﹐畜精愛視﹐道德虛凝﹐魂魄堅固﹐守形一神﹐萬道乃成﹐就道變化﹐臨危不懼。子能修之﹐得道大要。

夫生不再來﹐故道之以气也﹐保气得道則長生。神者﹐精也。寶精則神明﹐神明則長生。

气行之則爲道也﹐精存之則爲寶也。行气一名煉气﹐一名長息。法正偃外﹐握固漱口﹐咽之三咽。行气鼻但內气﹐口但出气﹐徐縮鼻引之﹐莫極滿﹐極滿則難還。初爲气之時﹐入五息己一息﹐可吐之也。每口吐气欲止﹐轉一吐之﹐乃復鼻納之﹐不爾或令人咳逆。

欲行气先安其身﹐和其气﹐無與息爭。若不和且止﹐和乃爲之。當守之勿倦﹐气至形安。鼻息和則气來至﹐自覺形熱則汗出﹐且勿起﹐安養務欲久﹐久則三虫自去﹐意相分明也。常夜鸚嗚祝曰﹕

束方靑牙﹐服食靑牙﹐飲以朝華﹐三咽止。

南方朱丹﹐服食朱丹﹐飲以丹池﹐三咽止。

中央戊己昂昂﹐服食精气﹐飲以醴泉﹐三咽止。

西方明石﹐服食明石﹐飲以靈液﹐三咽止。

北方玄滋﹐服食玄滋﹐飲以玉飴﹐三咽止。

如此三十日﹐虫皆死。正神正气自安定﹐伏屍不復還心中﹐子自仙矣。

《老子玉曆中經》曰﹕養生之術絕俗事﹐約歸淸淨養元气。和精蓄神還返生﹐審欲修道守自然。愼無導引勞爾形﹐辟穀不食餓子精﹐六甲陰陽勿擾傾﹐心狂意亂神去形﹐枯骨獨立歸黃泉﹐靜處冥室養爾神﹐精熟思之道自然。其三一之篇﹐乃元气之祖﹐酌自然之和﹐其要在於抱一而無離矣。

《漢武帝內傳》﹕西王母謂帝曰﹕《太上眞經》所謂行益易之道﹐益者﹐益精﹐易者易形﹐能益能易﹐名上仙籍﹐不益不易不離死厄。行益易者﹐謂常思靈寶。靈者﹐神也﹔寶者﹐精也。子但愛精握固﹐閉气吞液﹐气化爲血﹐血化爲骨﹐行之不倦﹐神精充溢。爲之一年則易气﹐二年則易血﹐三年則易脈﹐四年則易筋﹐五年則易骨﹐六年則易皮﹐七年則易貌﹐八年則易發﹐九年則易形。易形則變化﹐變化則道成﹐道成則位爲仙人﹐吐納六气口中甘香﹐飲食靈芝存得其味﹐則自然輕舉矣。凡人爲之亦得延年。

山人廖庠《服气訣》曰﹕凡學服气﹐先二時齋食﹐燒香左右﹐經二七日臧一食﹐每了良久卽安坐閉气﹐息慮凝神。若不用心刻意﹐徒勞服气﹐終無益也。凡言閉气者﹐外气不入﹐內气不出﹐是於其中問自便調息﹐無令煩悶﹐﹟稍覺悶熱﹐以口微微噓出口中气也﹐日久月深﹐气如雲行。气旣行矣﹐亦自長久﹐從此宜令斷谷。服气之法﹐臨時口訣所古。閉气靜慮﹐然後鼓口咽气﹐以飽爲度也。不愈﹐再宿眞气便行﹐更無饑渴。若自看經方必有疑誤耳。先須入精思定門﹐不然者﹐縱得气皆濁而不精也。若气與心俱煉﹐一得眞气永不失也。設使在官﹐理據都無所妨﹐神情不撓﹐信益淸虛。如覺四體贏弱﹐卽喫一頓美食補之﹐明日卽止。服餌如初﹑常須作意忌鹹酸之物﹑大蒜等﹐余淡味任喫﹐仍不得多也。每飲酒無令極醉。鍾乳﹑雲母等分﹐胡麻﹑地黃﹑枸杞﹑麥門冬﹑狹苓﹑黃精諸藥煎酥蜜棗栗﹐俱可助气也。縱不俱備﹐但常得一味藥﹐食卽無虛損也。夫眞气入口﹐便不覺饑。其初學之人﹐未得要妙﹐以不饑故成﹐卽欲斷谷頓絕麻麥﹐乃不知速受風虛﹐竟無所成﹐卻招諸疾也。每食飽良久﹐卽閉气﹐饑卽服气﹐行住坐外﹐不妨修習。事須腹中常有藥﹐食時時飲少許藥酒﹐以助气也。所謂年月未足﹐饑肉常疏。若勤著功夫﹐四五年問谷精方盡﹐气精漸凝﹐久久眞气自成。若願住人問﹐自知道气成就﹐容顏不衰﹐志願兼廣﹐與俗有綠者﹐長年在人寰﹐物不能損也﹐遇食便喫無妨也﹐不食尢淸虛。若速求升仙﹐必歸名山修行道業﹐永絕攀綠﹐不過十年﹐白日輕舉﹐升仙之日﹐使夫時人知見﹐無涉暗行之議﹐可謂眞仙矣。

夫金漿﹑玉液並口中唾﹐名日華池﹐漱而作之﹐非求所致﹐亦名日自然金液玉泉也。語曰﹕煉气成眞﹐識能通神。胎息守一﹐與天相畢。還丹胎息﹐延年無極。穀气實而腹虛﹐胎气虛而腹實。然初服气之人﹐語不高聲﹐恐傷和气﹐三年之外﹐精气不少用﹐動無妨。若陽道輒起﹐欲想便生﹐未可近房室﹐且須正外﹐冥目閉气﹐嗜喪萬物﹐須臾精气流布﹐悉徧骨髓及血脈﹑毛髮以來。此賢聖至人忍力成就﹐能行此法也。然房中之術﹐學道先須知此爲要﹐旣此漏身必資陰陽之事﹐安可不知耳﹖恣色想欲動或於夢寢中失精﹐若能時時行之還卻補腦﹐卽能制得夢邪魅及玲熱蓄滯及諸漏泄也。故《南華篇》云﹐聖人貴精﹐是其義也。

又晦朔外未起﹐卽閉气﹐使气通流﹐猶如江河不暫停擁﹐擁則病生。常須作意閉精气﹐煉訖﹐卽咽气液三五度補之﹐直至升仙之日﹐行气方伏。故《老子》曰﹕上士聞道﹐勤而行之。斯之謂矣。

夫行气百日以來﹐腸猶有糞﹐宜作湯餅喫﹐半碗不足﹐更加﹐但勿極飽。勿向廁中﹐先拳兩手當腹四邊授捺之﹐乃閉气良久﹐宿糞自下。每日喫藥食及胡麻緬﹐常依前法下之﹐去腸中積聚也。常含棗核﹐取津液數數吞之﹐其唾亦永不奔之。所謂涕唾爲上精﹐上精不脫﹐下精不泄﹐自得長生。然睹一切色相﹐常須抑挫身心﹐無令欲情輒起﹐如覺起卽作意安神定志﹐若能行心徧定﹐睹相不起﹐是謂得道者。當思气時﹐气淸心湛﹐不求輕舉而得飛仙﹐不求成道而道自然也。證學者尋此理﹐無以徒行哉﹗

臥取气者﹐微息兩股﹐仍動兩足指鉤下﹐乍急乍緩﹐便縱四體﹐凝神寂慮﹐一如前法以送气。𨿽言送气﹐不必使心﹐心寂气融﹐其理自妙。气行之際形相顯﹐如急有病處及諸毒所損﹐須微弩腸﹐握固閉气﹐作意長息以心服而攻其病處﹐良久卽愈﹐不能爲患也。每平明未起﹐卽於被底熱摩手熨面動目神光﹐挽耳及兩鬢﹐鬢前後髮際直至頂上以來﹐總須將手拔之﹐使血脈通流﹐能止白髮也。

若气煉息長習爲內息。爲內息者﹐气不由於玄牝也一口嘗不可入气﹐若鼻出入俱順也。口入气者名爲逆气﹐極損人﹐愼勿令气從口入也。若四體煩擁﹐五藏不調﹐閉煉訖卽須導引﹐按摩噓呵﹐了卽須飲少藥酒排風﹐於是息慮坐良久﹐任性所適。

夫學道服气之人﹐未得精妙﹐不得妄傳受人﹐彼此俱損矣﹐殃及先亡耳﹐故亦先隕本壽﹐屍乃便求長生爾﹗

每朝先叩齒﹐吐故納新二七徧﹐然始閉气服气也。日一夕气法曰﹕每日旦﹐旦夕者陰陽轉換之時。凡旦五更初﹐暖气至﹐名日陽息而陰消。暮日入後﹐玲气常出天地﹑日月﹑山川﹑河海﹑人﹑六畜﹑艸木一切萬物體中﹐代謝往來﹐無一時休息。然一進一退﹐如晝夜之更疊﹐如海水之朝夕﹐天地消息之道也矣。展兩手於膝上﹐徐捺支節﹐口吐濁气﹐鼻引淸气。凡吐者﹐去故气﹐亦名死气。納者﹐取新气﹐亦名生气。故《老子經》曰﹕玄牝之門﹐天地之根﹐綿綿若存﹐用之不勤﹐言口是天地之門﹐可以出納陰陽死生之事云云。良久﹐徐徐乃以手拓上拓下﹐拓前拓後﹐瞠目﹐張口﹐叩齒﹐摩眼﹐押頭﹐拔耳﹐拔發﹐戾腰﹐咳嗽﹐發揚震動也矣。雙作只作﹐反手爲之﹐然後掣手足仰展﹐數九十而止。抑下也。徐徐定心﹐精思內觀﹐想見空中太和元气﹐下入毛髮之際﹐漸漸入頂﹐如雨暗雲行入山川間而入皮肉﹐至骨腦﹐漸漸下入腹中﹐四支五藏皆受其潤﹐如水深入地。若徹則覺腹中有聲汨汨然﹐意專存思﹐不得散亂。斯須元气達於气海﹐轉達湧泉﹐若徹則覺身體振動﹐兩腳蜷屈﹐亦令林有聲拉拉然﹐則若一通﹑兩通﹐乃止﹐日別得三通﹐則覺身體滑澤﹐面色光瑩﹐膚毛潤悅﹐耳目精明﹐令人美食力健﹐百病皆去。年五十歲﹐長存不忘。得滿千通﹐則仙道不遠。

調气治病法曰﹕夫調气治病乃至大患﹐調气百日﹐眉鬢便生﹐余病不足言也。凡言調气之法﹐夜半後日中前則名生气﹐可調服之。日中後半夜前名爲死气﹐不可調服之。調气之時﹐仰臥﹐林席厚軟﹐枕高下共身平﹐舒手展腳﹐兩手握固﹐去身四五寸﹐兩腳相去四五分﹐引气從鼻入﹐至足卽止﹐有力更取。久住气悶﹐從口細細吐出之。盡﹐還從鼻細細引入﹐出气﹐一準前法。若患寒熱及卒患癱腫﹐不問日中夜後﹐患未發前一食問﹐卽如調﹐未差來日更調之。若患心玲病﹐气卽呼出之﹔肝病﹐气噓出之﹔肺病﹐气咽出之﹔腎病﹐气吹出之﹔脾病﹐气嘻出之。鸚嗚七十二﹐平旦六十三﹐日出五十四﹐食時四十五﹐巳時三十六。

陶眞人《握中訣》服三气法﹕常以日一。日一向日臨目﹐存靑气﹑白气﹑赤气各如棧從日下來﹐直入口中﹐抱之九十過﹐自飽便止。此當一吸一咽﹐令三气入臟腑分明﹐流貫徹﹐數畢气歇。云﹕此童初府範監幼沖所受高元眞君太素內景之法﹐事鮮而易驗。

鄭元明服气之法﹕气者﹐長生之術也。不患於無益﹐患不能行施﹐於俗之士則始矣。苟能行之﹐容彭之壽可捨而取之也。故禽虫之墊藏不食而自全者﹐蓋用此道。夫欲有意﹐必俟其人遊心於淡﹐合气於漠﹐少私寡欲﹐去智離形。六體未足存其形﹐萬物安得幹其慮﹖克意在位﹐從而修行﹐然後熊經烏伸﹐龜息鶴變﹐視松喬之儔蔑如也。故序其法列之於後。

訣云﹕初服气﹐偃臥閉口﹐鼓腮令气滿口﹐卽咽。咽之法﹐作意蹙﹐向後吞之﹐猶如食入。喉有三通﹐津液入腎中﹐一道气入腹胃中﹐一道气從五臟中出。若上熱下玲﹐卽先服暖气。暖气者﹐以口蹙气。春夏宜服玲气。初仰臥服﹐便之後無問行住坐外﹐咽鼓腮之時齒須開﹐气卽下﹐若牙齒相著﹐气不下﹐惟宜審之。

凡服气﹐五更食盡消則爲之﹐至食時乃忘饑。忘饑卽是得力﹐得力之後覺饑卽服﹐亦無時節。若覺得力卽決定莫食﹐初覺體气稍虛﹐以酒茶蜜杳子湯及鼓汁等﹐任情量多少以助气气勢。秋冬要暖服﹐勿令過熱﹐春夏玲飲無妨。服气至七日﹐或五日﹐卽有三數行痢﹐勿怪之﹐或有沫﹐或無沫﹐少頃赤色不須怪。七日之後﹐气漸通徹﹐方得體气安穩。七日已前﹐終有少弱﹐爲气未通也。七日已後覺調和﹐加服气耳﹐不必更須喫物。七日內陽動﹐此量通之候﹐勿怪也。服气常莫使腹中欠﹐若欠不相續﹐卽恐力弱。如服气過多﹐卽令人噫﹐上噫下欲泄﹐亦非事耳。凡服气至三日以來﹐愼不用喫食及果子之屬﹐欲得湯水而已﹐若喫諸物相兼﹐气卽不行﹐後亦無成矣﹐爲腹中泄穢故耳。凡服气气入腹中或上欲噫下欲泄﹐皆須抑遏之﹐無令出。若不能禁止﹐隨泄隨添﹐計數添之﹐亦以意運令散之。

初服气﹐必須心意坦然無疑﹐勿畏不得懼﹐若有懼气﹐卽難行﹐必須欣樂﹐自不羨一切然﹐日勝一日﹐歡快無極。

凡初服气﹐未成﹐不得過勞乏﹐卽損气﹐仍時時步少地﹐令气脈勻調也。夫以精於此道﹐央在丹誠無不得者也。

夫服气之人﹐先令內無攀綠﹐心與道契然﹐服之諸病盡愈﹐覺四體不和適﹐存气令向病處攻之﹐當自除耳。通成之後﹐永無疾病﹐體中輕健﹐行及走馬﹐气力甚彊﹐不殊喫食﹐行日至二三百里。

或云服气入觸穢卽損﹐此亦謬矣。

但淸虛自守﹐不觸穢惡爲佳耳。

又《服气十日訣》云﹕一日之道﹐朝飽暮饑。謂未能頓斷食者﹐以朝飽暮饑也。一月之道﹐不失盛衰。謂論其盛衰者﹐述房中意﹐若保息其精﹐則骨髓滿﹐滿則盛﹐盛則長生。貪欲卽其精盡﹐精盡則骨枯﹐骨枯則衰死。一歲之道﹐夏瘦冬肥。謂其和气之長短節度﹐諭若胎息以成腹﹐似嬰兒在母胎中﹐無出無入﹐自然肥悅也。百歲之道﹐節谷食棗。言其未能頓斷食﹐故以藥物食之。棗能益气﹐所以食之也。千歲之道﹐孤男無女。謂保其精﹐絕其淫色﹐永保長生之道﹐孤男也。

凡服气之法﹐呼吸咽之三百六十咽﹐積數以滿十益佳﹐卽不饑也。半夜後九九﹐鸚嗚八八﹐日出六六﹐食時五五﹐禺中四四﹐平旦七七此在第三。凡此六服應節二十四气﹐春秋冬夏四時气皆備矣。

服气法﹕須正偃臥﹐散發﹐兩腳相去一尺五寸﹐兩臂各五寸﹐瞑目合口﹐徐以鼻內气﹐啄齒﹐蹴舌漱醴泉咽之﹐滿二三咽止﹐須臾復爲九咽爲成﹐訖﹐竟瞑目咒曰﹕飲食醴液﹐百病除索。以養五神﹐保藏魂魄。無離己身﹐常在玄宅。長生久視﹐壽蔽金石。位爲眞一﹐太一奉籍﹐上名天君﹐昭然明白。

至言總卷之四竟

至言總卷之五

會稽禹穴道士範修然撰

補導

夫學道之人﹐皆閒安少事﹐不明補導﹐何以資生﹖是以知六籍娛神乃至人之役性﹔彈棋騁妙實王公之替勞。今撰彭老正經一十二首﹐用去眾病﹐以俟津涯。

老子按摩法

兩手相叉相杳﹐共按陛﹐左右同。

兩手如挽五石力弓﹐左右同。

兩手作拳﹐向前築虛三五度。

兩手如拓石法。左右同。

大坐斜身偏歌﹐如排山狀。左右同。

兩手據地﹐縮身曲脊﹐向上三舉﹐以手反槌背﹐左右同。

大坐﹐申腳三﹐用相當手反掣﹐手向後﹐左右同。

立地﹐反覆三舉﹐起立﹐以腳踏前後﹐左右同。

大坐﹐申腳用相當手勾所申腳﹐著膝上﹐以手按之﹐左右同。

兩手捺陛﹐左右同。

捩身二十徧﹐兩手捺陛﹐左右同。

抽脇二十徧。

兩手抱頭﹐左右抽腰二十徧。

左右拋頭二十徧。

一手挽頭﹐一手拓膝三折﹐左右同。

兩腳拓頭﹐三舉之。

一手拓膝﹐一手拓頭﹐從下至上三過﹐左右同。

兩手舉頭向下﹐三頓之。

兩手相叉﹐反著心上﹐三過﹐曲腕築助﹐挽肘﹐左右亦三過。

反手著膝﹐手挽肘﹐覆手著膝上﹐挽肘﹐左右三過。

舒手挽項三過﹐左右捩身﹐前後三過。

摸肩﹐從上至下﹐便三徧﹐左右同。

外振手三徧﹐又內振手三徧。

兩手相叉﹐反覆攪﹐各七徧。

兩手相叉頭上過﹐左右申脇十徧。

兩手拳反背上﹐屈脊上下三徧。屈者﹐指也。

《指訣》云﹕導引則气宣﹐气宣則神暢。內形於外﹐所以無應無方。自導引過一月後﹐百病並除。百日不報﹐眉鬢生。於靜室中燒香﹐不散亂﹐然後爲也。

一﹑兩手相捉﹐紐捩如洗手法。注云﹕左手爲天﹐右手爲地﹐天地和合﹐鼓動生化﹐則六府開通﹐百神歸附。

二﹑兩手淺相叉﹐翻向外覆向胸三過。注云﹕天地交泰﹐化生萬象﹐反覆其道﹐自內形外﹐所以神同﹐通暢合德而不困也。

三﹑兩手相重﹐共按陛上﹐徐徐捩身﹐左右同。注云﹕萬物祖乎天﹐人祖乎气。陰陽交泰則流通﹐所以覆手向胸﹐捩身徐轉﹐歸本之義﹐於焉在玆。

四﹑以拳卻去﹐此則開胸﹐左右同。注云﹕日月捲舒﹐順時息慮爲靈府﹐開則通神也。

五﹑兩手抱頭﹐宛轉陛﹐左右同。注云﹕上黃庭與下丹田通也。

六﹑兩手拒地﹐回頭反顧如虎視﹐左右同。注云﹕拓地戶﹐營目虎視則生神﹐通脈節﹐宣元气是也。

七﹑兩手急相叉﹐以腳踏手中﹐左右同。注云﹕踏手中者﹐取其中和之義﹐和暢骨節之神明歟。然則人法天﹐以成形﹐气與道以合體。天有六气﹐以造達萬物﹔人有六府﹐以度一身。動靜適宜﹐用不過極。是以天道左轉﹐日月右回﹐鼓之以風雷﹐通之以山澤﹐節宣不應﹐蓄則病生﹐邪气外侵﹐妄病內擁﹐夭折之理與淸淨之性交喪矣。是以君子黃中通理﹐順時變通﹐安則閒居以存神﹐用則習妙以布气。反窮天理﹐胎息下元﹐身不病則形神安﹐道養適則妙物應﹐可以飛行自在與太虛齊其終始者也。

功過

夫功過者﹐謂濟生度死﹐自我惠彼者也。

《列紀經》曰﹕夫學道之人﹐欲得廣行陰德﹐慈向萬物﹐救人艱危﹐度人厄難﹐輕財重道﹐施惠布德﹐不吝寶賄﹐投之窮地﹐啟誓眞聖﹐虛心跪請也。

《本願經》云﹕學升仙之道﹐當立三十善功﹐故曰﹕功滿三千﹐白日升仙者也。

《洞神經》曰﹕夫人有十善者﹐必生福子。二十善﹐神明護己。三十善﹐辟除惡鬼。四十善﹐人不枉死。五十善﹐一身無罪。六十善﹐道君自存。七十善﹐得與五嶽相連。八十善﹐脫名太山。九十善﹐必爲神仙。百善﹐必升九天。鰷然曰﹕此可謂自少及老﹐積行累功﹐無有分毫缺犯﹐純白之人耳。若延三千善功﹐則未當之一毛之正矣。

太虛眞人曰﹕飯百凡人不如飯一善人﹐飯千善人不如飯一學道者。

《老子》曰﹕道者﹐百行當備。故也千善者﹐當若息墮﹐𨿽有九百九十九善﹐不滿中爲利動﹐皆被折過﹐遂失前功。若治身關念﹐守戒不廢乃得度世。

《太上科》云﹕令教可三過爲一勤。勤謂心﹐常濟物﹐孜孜不倦也。勸化三戶爲一功。功謂三戶﹐舉家敬信﹐道法長幼﹐孝慈也。濟施路窮孤寡三人爲一勤﹐愛推讓財帛﹐有瞋不爭﹐滿三爲一勤。凡如此等﹐以類求之。

元君曰﹕夫一切含气﹐未有無欲者。欲𨿽無數﹐大略有六﹕一曰五色﹐二曰五音﹐三曰五味﹐四曰五香﹐五曰五柔﹐六曰五達。達者﹐皆能辧明﹐悉如無礙。次能忘之﹐乃保長生。以此理身﹐身必成眞﹐理家家和﹐理鄕鄕丰﹐乃至天下﹐其德乃普。是知求生必先行善﹐三業淸淨則萬善備矣。

人有一善則心定體安﹐十善則气力彊壯﹐二十善則無諸疾病﹐三十善則所求皆得﹐四十善則昌熾富樂﹐五十善則子孫繁息﹐六十善則遭厄得過﹐七十善則天神護之﹐八十善則得地之利﹐九十善則尊賢顯榮﹐一百善則寶瑞降﹐二百善則後代名布﹐三百善則後代大富﹐四百善則後代淸貴﹐五百善則後代壽長﹐六百善則後代貴孝﹐七百善則後代智慧﹐八百善則後代道德。九百善則後代賢聖﹐一千善則後代神眞﹐二千善則身爲眾人師聖眞仙靈將吏﹐三千善則爲國師聖眞仙曹局﹐四千善則爲天下師聖眞仙主統﹐五千善則爲鬼靈師聖眞仙魁師﹐六千善則爲神明師﹐聖眞仙卿大夫﹐七千善則爲諸天師聖﹐眞仙卿公﹐八千善則爲三千師聖眞仙皇帝﹐九千善則爲元始五帝君﹐一萬善則爲太上玉皇帝。

元君曰﹕萬善之甚在於三業。三業﹐十善生萬名也。以類相從﹐明者自照矣。凡行善益算﹐行惡奪算﹐賞善罰惡﹐各有職司﹐報應之理﹐毫毛無失。自覺有善﹐與上相應﹐彌加精進﹐勿犯前功﹐則計日而仙也。故上士學眞無倦過﹐謂己躬不謹﹐動違科禁者也。以此將前功而補後過﹐玆獲延齡。若以過而能改﹐善莫大矣。

《玄都律》曰﹕人身中常有神﹐隨時上天曹白人善惡。人滿百二十過爲一病﹔病者﹐令人多凶少利。百八十過爲一耗﹔耗者﹐六畜不蕃。一百九十過爲一漏﹔漏者﹐善致疾病。五百三十過爲一凶﹔凶者﹐破胎傷子。七百二十過爲一吹﹔吹者﹐無男多女。九百二十過爲一殃﹔殃者﹐暗啞聾盲。千八觔十過爲一禍﹐禍者﹐暴夭死亡。千二百過爲一殘﹐殘者﹐出逆亂之人。千二百六十過爲一咎﹔咎者﹐絕嗣無子佺。千四百過爲一基﹔基者﹐殃流於五世。千六百二十過爲一謫﹔謫者﹐斷無後嗣﹐千八百過爲一患﹔患者﹐主爲奴婢。千九百八十過爲一橫﹔橫者﹐出顚病狂癡。二千一百七十過爲一暴﹔暴者﹐家出兵刃逆死。二千三百四十過爲一虐﹔虐者﹐家出反逆﹐父子兄弟自相攻伐。二千五百二十過爲一曾﹔曾者﹐家出死肥惡病。二千七百過爲一害﹔害者﹐家出男現女巫。二千八百過爲一災﹔災者﹐家出骨肉中內亂淫悖。二千九百二十過爲一暴﹔暴者﹐家出癮殘。三千四十過爲一變﹔變者﹐家出訟獄死﹐門戶誅族。三千四百二十過爲一悻﹔悻者﹐家出都市乞丐﹐人旣死骸骨棄捐。三千六百過卻爲一病﹔病者﹐滿定應死者也。

《妙眞經》云﹕罪莫大於淫﹐禍莫大於貪﹐咎莫大於惜。此三者﹐禍之車。小則危身﹐大則殘家。天下有富貴者三﹕貴莫大於無罪﹐樂莫大於無憂﹐富莫大於知足。知足爲足﹐天遺之祿﹔足不知止﹐害乃及己。失之而憂﹐得之而喜。夫有排門之禁﹐必有折關之咎。身死名滅﹐歸流子孫﹐事大以德﹐不以慢於人也。故《易》曰﹕積善之家﹐必有餘慶﹔積不善之家﹐必有餘殃。

元眞曰﹕夫重長生﹐寶貴一身﹐身及家鄕至於天下﹐爲子盡孝﹐爲臣盡忠﹐爲上盡慈﹐爲下盡順。色味調和﹐音聲不滯﹐怡神和志﹐與道合眞也。若眞藏一身獨願長生﹐久住無爲﹐逃避上下﹐不營忠孝﹐不存兼濟﹐背善乖道﹐自是失德﹐縱令棄吾我之歡﹐忘色味之適﹐卽同枯木死灰﹐復何足貴乎﹖夫道所貴在適而無累﹐和而常通﹐永劫無窮﹐濟度一切。此之長生乃可爲重。又長生難得﹐得由忠孝仁義立者生自然長。無此德者﹐獨守山林﹐木石爲偶﹐徒自喪生﹗或先罪未釋﹐今又無功﹐遂失人道﹐深可悲乎﹖

以能習善﹐生樂常存﹐運之涉惡﹐死苦無極。是以上士勤精勇猛﹐積善捨惡﹐永久長生﹐號爲眞人。天地有壞﹐眞人無毀﹐超出三界之上﹐逍遙三淸之中。常善救物﹐故無棄物。人能學之﹐必得成眞人。有一惡則心勞體煩﹐十惡則血气虛盈﹐二十惡則恆多疾病﹐三十惡所求不得﹐四十惡則撼軻衰耗﹐五十惡則絕無子孫﹐六十惡則數得非禍﹐七十惡則鬼物害人﹐八十惡則水火墦漂﹐九十惡則貧窮賤困﹐一百惡則刑獄凶怪﹐二百惡則後世無名﹐三百惡則後代道路乞活﹐四百惡則後代爲奴婢﹐五百惡則後代殘夭﹐六百惡則後代不孝﹐七百惡則後代癡狂﹐八百惡則後代癲愚﹐九百惡則後代破家﹐一千惡則後代妖逆﹐二千惡則身充兵廝﹐三千惡則六病孤窮﹐四千惡則惡病流徙﹐五千惡則爲五獄鬼﹐六千惡則爲二十八獄囚﹐七千惡則爲諸方地獄徒﹐八千惡則入寒冰地獄﹐九千惡則爲入邊底地獄﹐一萬惡黝墮薜荔獄。夫萬惡之基﹐特由三業﹐一一相生至千萬惡﹐墮薜荔獄﹐永無原期﹐眇眇延康﹐無由解脫﹐不可古哉﹗夫人覺己有惡﹐急宜改之﹐則去道近矣。如有魔物亂人﹐當卽淸潔﹐夕夕悔過﹐自咎自責﹐乃可矣。老子稽首曰﹕當勗之焉。

裴君傳支子三元八節謝過法﹕

立春日日中時﹐太極眞君會諸仙人於太極宮﹐刻玉簡記仙名也。立夏日日中時﹐五帝會諸仙人於紫微宮﹐見四眞人論其求道者之功罪。夏至日日中時﹐五嶽諸眞人詣黃老於黃房云庭山﹐會諸仙官於日中定天下神圖靈藥之事也。秋分日日中時﹐上皇天帝君登廣寒上淸虛宅太空之朗丹微紫臺長綿玉樓﹐羣眞集於太微之觀﹐上開九天之門﹐詣九天之眞皇﹐中要太上三老君﹑北極諸眞人及八海神下命五嶽名山諸仙者靈尊萬萬並會於陽寥之殿﹐共集議天下萬人罪福﹐記欲學道求仙者之勤解疏記功過﹑日月行善惡刑罰之科﹐生死之簿﹐必隨所屬條列。又地上乘姦吏部境諸官並糾奏所在道士之功過﹐及萬民有罪應死生者根源﹐條列副命之司﹐命書乎皇錄﹐罪福纖芥列於丹誠之籍﹐伏匿之犯惡﹐陰德之細功﹐無不一二縷引而察之焉也。立冬日日中時。眾眞仙方諸宮詣東海靑童君﹐定眾仙論金書內字。

右其日﹐日中夜半當出中庭﹐若於諍室北向脫巾再拜﹐長跪上啟﹕

太上北極天尊大帝君﹐密自陳立身以來有罪多少﹐伏乞得原赦﹐從今日改往修來之言﹐言必使誓於丹心﹐盟於天地﹐不敢復犯萬惡之行。畢﹐乃云所願﹕

太上皇帝﹐削某罪名﹐移書三官﹐使神仙之錄某廁玉紮﹐長生久視﹐通達諸靈。畢﹐又叩頭四下﹐再拜而還﹐深自克責﹐並存念三元中神﹐令上啟﹕

太上助己﹐自陳求恩赦也。又云八節之日﹐眾仙極會﹐天命眾眞﹐皆當畢集。對未節一日萬靈詣關﹐節日日中尊卑入謁﹐節後一日﹐罪福分別。三日三夕﹐大事乃畢。子其愼罪﹐務爲功德﹐名可上眞﹐列編太極。又云秋分日﹐日最重於七節。此日謝罪﹐罪必得除﹐而不可更犯十過﹐天地弗赦﹐不可復改。若未離人﹐則或恐涉普者﹐宜便秋分日誓改之﹐辭必須肅然﹐自掙乃可爾。君子曰﹕誰人無過﹐過而不改者是謂過矣。惟秋分眾聖並會謝過之後﹐不可再犯也。

至言總卷之五竟

