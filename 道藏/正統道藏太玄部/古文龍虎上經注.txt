古文龍虎上經注

經名﹕古文龍虎上經注。一卷。原不著撰作者﹐當出於宋元時期。底本出處﹕《正統道藏》太玄部。

古文龍虎上經注

神室者﹐丹之樞紐﹐汞者﹐眾石之父母﹐砂汞別居﹐出陽入陰﹐流曜二方﹐列數有三﹐棲象水火。

《參同契》日﹕乾坤者﹐易之門戶。此言神室者﹐丹之樞紐﹐神室卽乾坤也。在人乾爲首﹐坤爲腹﹐復謂上下釜也。卽在首爲上丹田﹐腹爲下中二丹田也。丹則比《易》也﹐斗十卦比眾石也﹐砂汞比坎離﹐離爲日﹐陽也﹐以出爲用﹔坎爲月﹐陰也﹐以入爲用。坎屬水﹐一數也﹔離屬火﹐二數也﹐合而爲三﹐又日樓象水火。

右第一章

制由王者﹐武以討叛﹐文以懷柔﹐土德以王﹐提劍偃戈﹐以鎭四方。坎離數一二﹐南北獨爲經﹐故冠七十二石之長﹐剛柔有表裹﹐陰陽稟自然。

牝杜二卦﹐處中制外﹐乃王者討叛懷柔之義也。提劍偃戈﹐以鎭四方﹐卽覆冒陰陽之道也。以南離北坎爲經﹐而諸卦爲緯﹐成以六十卦﹐分於三十日之內﹐以象周天一年七十二候﹐故以六十卦比七十二石也。乾剛坤柔﹐坎陽離陰﹐皆自然相爲表裹也。

右第二章

金火當直事﹐金水相含受﹐雄雌並一體﹐用之有條理。

《同契》第十篇

日﹕垂象著明﹐莫大乎日月。比此經云﹕丹衍著明﹐莫大乎金火﹐是金火卽坎離也。坎爲腎水也﹐水之所生爲金﹐離爲心﹐心之所屬爲火。《同契》言屯直事﹐蒙知受﹐此言金火直事﹐金水相含受。蓋朝屯幕蒙﹐乃坎離之發爲六十卦﹐而始以此二卦爲首也。故《同契》言其用此﹐言其體也。至於雌雄相蕩﹐而爲六十卦﹐遂成一全體矣﹗。且自屯蒙而﹐推之於旣未﹐則一月之內﹐而周六十卦﹐豈不有條理乎﹖

右第三章

變化旣未神﹐終則復更始﹐初九爲期度﹐陽和準日一暮。

自初一起九﹐至十六﹐則起六﹐九陽生也﹐六陰生也。九自子起而至於巳﹐六自午起而至於亥﹐故日準旦暮。

右第四章

周曆合天心﹐陽爻畢於巳﹐正陰發離午﹐自丁終於亥。

此段言十二月﹐乃年火也﹐自復至乾爲陽也﹐自娠至坤爲陰也。

右第五章

水火列一方﹐守界成寒暑﹐束西表仁義﹐五行變四時。如是則陰陽互用﹐順三一而得其理。

水主北﹐火主南﹐陽生子﹐陰生午﹐寒暑於此乎基。東主春﹐西主秋﹐春生而秋殺﹐惟陽生子﹐至卯而大壯﹐故有施仁之道﹔陰生午﹐至酉而陰盛﹐故有剝落之象。當其施仁﹐則象其吐萌而飛晶﹔當其立義﹐則取其剝落以養根﹐故陰陽皆得五用矣﹗三者﹐上而心肺肝之液也﹐一者﹐下而腎液也。四者皆本乎中官之土﹐故《同契》日五行得其理。

右第六章

神室設位﹐變化在乎其中矣﹗神室者﹐上下釜也。設位者﹐列雌雄配合之密也。變化謂砂汞﹐砂汞者﹐金土之二用﹐二用無定位﹐張翼飛虛危﹐往來旣不定﹐上下亦無常﹐獨居不改﹐化歸中宮﹐包囊眾石﹐爲丹祖宗。

《同契》曰﹕以乾坤比神室﹐以陰陽配雌雄﹐以砂汞比坎離。又以金土配乾坤﹐蓋乾金也﹐坤土也﹐故以坎離爲乾坤二用﹐以比砂汞爲金土二用也。張翼﹐南方也﹔虛危﹐北方也。往來不定﹐上下無常﹐謂砂汞二物﹐合爲一體﹐而百骸九竅﹐五臟六腑皆於此而生之﹐猶坎離施出﹐化爲六十卦也。故爲萬物之包囊﹐而莫暗其進也。

右第七章

有無相制﹐朱雀炎空﹐紫華耀日﹐砂汞沒亡。

《同契》以坎離沒亡﹐比砂汞沒亡﹐蓋六十卦本乎坎離﹐而金丹本乎砂汞。卦成而坎離無用﹐亦猶丹變紫華﹐而初不用砂汞也。故丹經日﹕用鉛不用鉛﹐須向鉛中作是也。此復日眞火者﹐眞鉛也。

右第八章

訣不輒造﹐理不虛設﹐約文申奧﹐叩索神明﹐演爻徵卦﹐五行爲諷。坎雄金精﹐離雌火光﹐金火相伐﹐水土相克﹐土旺金鄕﹐三物俱喪﹐四海輻輳﹐以置太平﹐並由中宮﹐土德黃帝之功。

《同契》日﹕坎戊月精﹐離巳日光。比此坎雄金精﹐離雌火光。是藏於坎者﹐則爲金﹐化流於外則爲水﹔藏於離者則爲火﹐而出於外則與脾液合﹐而化爲土。坎金離火𨿽相伐﹐水與火𨿽相克﹐而相爲夫婦﹐亦在乎是。脾屬土而附於心肺之問﹐先能生肺之金液﹐故肺液遞能相生如是也。金水土三物俱墮於虛無之問﹐故《四十一篇》日《徑入虛無》是也。所以日俱喪﹐然後坎離之戊己﹐得以運六十卦﹐由四方而至﹐如四時之成物也。豈不有功哉﹗

右第九章

金火者﹐眞鉛也﹐丹術著明﹐莫大乎金火。窮微以任化﹐陽動而陰消﹐混沌終九一﹐寶鼎更相持﹐合有三百八十四銖﹐銖據一斤﹐斤謂十六兩也。金精一化﹐靑龍受符﹐當斯之時﹐神靈煉其精﹐火金相運推﹐雄陽翠玄水﹐雌陰赭黃金﹐陰陽混交接﹐精液包元气﹐萬象憑虛生﹐感化各有類﹐眾丹之靈邇﹐長生莫不由。

《同契》日﹕易垂象著明﹐莫大乎日月。比此丹衛著明﹐莫大乎金火。金火卽九章謂坎金離火也。故離爲日爲陽﹐坎爲月爲陰﹐自朔旦以來﹐則月受日光﹐是月始生矣﹗。至上弦之前﹐陰陽各半﹐則三陰三陽未交也。上弦之後﹐則陽气壯盛﹐而索乎陰﹐至於十五﹐則上三陰俱交而爲陽。自十六以後﹐則娠之壯﹐女復索乎陽﹐至於下弦之前﹐三陽俱化爲陰﹐而三陰三陽﹐至是始判而爲二矣﹗。故自上弦而至下弦﹐皆爲混沌相交接之際﹐修煉之士﹐則因上弦以後之盛陽﹐而收半斤之金﹔因下弦以前之壯女﹐而收半斤之水也。半斤者八兩﹐一兩二十四銖﹐故合十六兩之銖﹐可以當乎《易》全之爻矣﹗。及其金水旣合﹐化而爲一﹐於神室之內﹐又當象陰陽消長之數﹐發火以煉之﹐則金丹之所由成也。其日火金相運﹐推而下者﹐皆行而不已之謂也。

右第十章

於是元君始煉汞﹐神室含洞虛﹐玄白作金公﹐巍巍建始初。冠三五以相守﹐飛精乃濡滋。

《同契》以乾坤比神室﹐謂上下釜也。汞生於離﹐鉛生於坎﹐相與爲夫婦﹐亦《關睢》后妃正夫婦之本始也。三五乃坎離也﹐飛精濡滋﹐而後得以相守﹐亦猶夫婦之相合﹐亦鈴自元年而始也。

右第十一章

玄女演其序﹐戊己貴天符﹐天符道漸﹐剝難以應玄圖﹐故演作丹意﹐乾坤不復言。

戊己卽坎戊離己也﹐天符卽發爲六十卦﹐以應三十日內陰陽之消長也。然陽气至於三十日﹐則剝盡矣﹗使其終於盡剝﹐則不足以爲玄圖之用也。惟其運轉無窮﹐無往不復﹐如是故可以演作丹衍之用。在人之身﹐則首爲乾﹐腹爲坤﹐心爲離﹐腎爲坎﹐除此四卦不甩﹐而卽用六十卦爲天符矣﹗。故戊己乾坤不復言。

右第十二章

丹砂流汞父﹐戊己黃金母﹐鍾律還二六﹐斗樞建三九﹐赤童戲朱雀﹐變化爲靑龍。坤初變成震﹐三日月出庚﹐東西分卯酉﹐龍虎自相尋。坤再變成兌﹐八日月出丁﹐上弦金半斤。坤三變成乾﹐十五三陽備﹐圓照束方甲﹐金水濕太陽。赤髓流爲汞﹐姥女弄明鐺。

右第十三章

月盈自合虧﹐十六運將臧﹐乾初缺成巽﹐平明月見辛。乾再損成艮﹐二十三下弦﹐下弦水半斤﹐月出於丙南。乾三變成坤﹐坤乙三十日﹐束北喪其朋﹐月沒於乙地。坤乙月旣晦﹐土木金將化﹐繼坤生震龍。

砂汞卽第七段﹐謂坎離也﹐前言坎離冠七十二石之長﹐故此爲黃金母﹐乃諸丹石﹐皆自離坎而生﹐故日萬象憑虛生是也。十二律﹐年火也﹐斗樞首指辰﹐末指戌﹐故日建三九。赤童﹐心神也﹔朱雀﹐火神也﹐靑龍東方震卦也。

右第十四章

乾坤括始終﹐如上三十日﹐坤生震兌乾﹐乾生巽艮坤。八卦列布曜﹐推移不失中﹐調火六十日﹐變化自爲證。

乾坤括始終者﹐其初也朱有天地﹐則混然一太空耳。及其陽气始萌於太空之中﹐亦猶坎生於純坤中矣﹗。故坤終而坎始也。及坎之上生化爲震兌﹐以至爲乾﹐則輕淸之體成於上矣﹗。自陽气一極﹐而陰气已萌於純陽之中﹐亦猶離之生於純乾中矣﹗故乾終而離始及﹐離之下降﹐化爲巽艮﹐以至於坤﹐則重濁之質﹐凝於下矣﹗。此天地之所由成也。但此經以爲調火六十日﹐則不如《同契》之朝暮屯蒙﹐以至旣未﹐至晦爽﹐爲合造化矣﹗

右第十五章

神室有所象﹐雞子難爲容﹐五嶽峙潛洞﹐際會爲樞轄。發火初微溫﹐亦如爻動時﹐上戴黃金精﹐下負坤元形﹐中和流汞情﹐參合應三才。乾動運三光﹐坤靜含陽气﹐神室用施行﹐金丹然後成。可不堅乎煉化之器﹐包括飛凝﹐開合靈戶﹐希夷之府。

五嶽﹐五臟也﹔洞者﹐言有所藏也。黃金精﹐卽乾元而在上者﹔坤也﹐卽地形而在下者。流汞者﹐五金也﹔三光者﹐離日坎月五星也﹐故《同契》云河圖文﹐卽天文也﹐地形﹐卽坤元也。人心察乎天地﹐而探取丹藥也﹐皆謂三才。器府﹐丹也。

右第十六章

造化泉窟﹐陽气發坤﹐日晷南極﹐五星連珠﹐日月合璧﹐金砂依分﹐呼吸相應。

泉窟﹐腎部也﹐坎屬腎﹐卽一陽始萌於純陰之中﹐在月爲建子﹐在時爲半夜﹐故當五星連珠之時﹐謂五臟寶生也。然後於日月合璧之後﹐依分定其銖兩﹐以收砂汞入於神室也。於日則言呼﹐於月則言吸﹐《黃庭》日出日入月呼。吸存是也。

右第十七章

華蓋上臨﹐三臺下輔﹐統錄之司﹐當密其固﹐詁責能否。

華蓋者﹐乃人君於此而臨下﹐謂乾居首上﹐以號令天下也。臺輔者﹐坎離之奉行君命﹐以輔弼之﹐統錄之﹐司各掌所部﹐恐其漏泄也。亦當察其能否而用之﹐謂吐故納新也。

右第十八章

火煉中宮土﹐金入北方水﹐土水金三物﹐變化六十日﹐自然之要﹐光存沒亡。或土數多﹐分兩違則﹐或水銖不定﹐同處別居。剛柔抗行﹐不相涉入﹐非火之咎﹐譴責於土。土鎭中宮﹐龍罩四方。

火煉中官土﹐卽心液出而與脾液相會﹐則化爲土也。金﹐肺液也﹐入玄牝之門﹐而與腎液相會﹐則爲入。北方﹐水也﹐故土水金三物﹐先存於三府之間﹐而後入於丹田之內﹐則化爲金丹矣﹗。故日後亡。有如土數或太多﹐水數或不定﹐則剛柔相抗﹐𨿽同居一處﹐而終不能相入﹐故日別居。此非火之不能煉成金丹﹐實土數太多之答也。惟土數得宜﹐則龍虎鉛汞四者﹐始能相生而相成矣﹗

右第十九章

三光合度﹐以致太平﹐五藏內養﹐四肢調和。水个滅影﹐含曜內朗﹐金水相瑩﹐閉塞沈曜。調火溫水﹐發之俱化﹐道近可求。

三光﹐坎月離日﹐並諸金物也。探取之﹐各合其度﹐無過不及之息﹐則可以致太平矣﹗。惟探取有度﹐故其餘可用﹐以內養五藏﹐使四肢得其調和。惟坎官之水﹐苟能固而制之﹐不使妄泄﹐則自然內涸﹐而不見其形影﹐滅而不睹其進﹐故金水之曜﹐含瑩內朗﹐沈潛於中﹐以養四肢﹐此《黃庭經》所謂內主六府九液源是也。若更調火以溫之﹐莫不俱化爲內丹矣﹗。豈不至近乎﹖

右第二十章

水土獨相配﹐翡翠生景云﹐黃黑混其精﹐紫華敷太陽﹐水能生萬物﹐聖人獨知之。

土脾也﹐水腎也﹐此二官﹐功用同也﹐故日相配﹐翡翠景云﹐言五彩備也﹐何者使此二官之液﹐得相會合於丹田之內﹐則變爲紫金丹﹐與太陽爭光矣﹗。今脾能造化心肺肝之液﹐以內養五藏百骸九竅﹐修煉之士﹐或能知之﹐惟水不妄泄﹐則自內而流注四肢百骸九竅之內﹐以生萬物﹐非聖人不能知之也。故《同契》曰世人莫知也。

右第二十一章

金德尙白﹐煉鉛以求黃色焉。感位生中宮﹐黃金銷不飛﹐灼土煙雲起﹐有無互相制。上有靑龍居﹐兩無宗一有﹐靈化妙難窺。

金者﹐卽下文所謂銀者金精是也。鉛則金之母也﹐煉鉛以求黃色者﹐蓋﹟坎中有戊﹐乃坎生於純坤之中﹐故有土性﹐以火煉之﹐則爲黃金。故《同契》曰先液而後凝﹐號日黃舉焉是也。惟有黃色﹐故能感中官之土以生之﹐而凝不飛也。有者﹐坎中之陽也﹐亦號爲虎﹐乃月魄也。靑龍者﹐肝魂也﹐謂之龍則取其能變化也。離官之火﹐又能燒煉之﹐故謂之兩無宗一有。

右第二十二章

煉銀於鉛﹐神物自生﹐銀者金精﹐鉛色北靈﹐水者道樞﹐其數名一﹐陰陽之始﹐故能生銀。鉛化黃丹﹐寄位五金﹐爲鉛外黑﹐色稟北方。內懷銀精﹐被褐懷玉﹐外似狂夫。《同契》日﹕知白守黑﹐神明自來﹐白者金精﹐黑者水基。惟能守此水基﹐則金精由是而生﹐故日神明自來﹐乃五行不順行﹐金向水中生是也。及是鉛之化黃丹也﹐則寄五金之位矣﹗。亦二十二段﹐所謂感位生中官也。由是而觀﹐則遞互相生﹐而無窮矣﹗

右第二十三章

銀爲鉛子﹐子隱鉛中﹐鉛者銀母﹐子藏母胞。素眞眇邈﹐似有似無﹐灰池炎灼﹐鉛沈銀浮﹐潔白見寶﹐可造黃金。

鉛者生銀﹐其始也銀在鉛中﹐卽子在母胞也。無形可見﹐無邊可求﹐譬如烹銀於灰池之中﹐爻使鉛以引之﹐及其火气燻灼一盛﹐則鉛沈而銀出矣﹗。今焉坎中之銀﹐叉假偃月以煥煉之﹐則鉛自沈而銀自浮﹐其寶潔白而見﹐故從而煉之﹐則黃金可造矣﹗

右第二十四章

殼爲金精﹐水環黃液﹐徑寸之質﹐以混三才。天地未分﹐混如雞子﹐圓高中起﹐狀似蓬壺。關閉微密﹐神用其中﹐鑪鰲取象﹐固塞周堅。

殼爲金精﹐《同契》日以金爲堤防是也。此金卽鉛母所生者也。水環黃液﹐水卽離官所生﹐乃玉池淸水也。黃液卽脾液也﹐徑寸之質﹐卽丹田也。三才者﹐離本於乾﹐坎本於坤﹐脾之在中﹐而象人也。方其天地之未分也。混如雞子﹐有神運於中﹐則能化爲天地萬物﹐而鑪電實取象乎此。

右第二十五章

委曲相制﹐以使無虞﹐自然之理﹐神化無方。磁石吸鐵﹐隔礙潛通﹐何死雞子﹐配合而生﹐金土之德﹐常與汞俱。

委曲相通﹐《同契》以爲曲閣﹐蓋尾閒關也。且磁石之於鐵﹐𨿽有物隔之﹐猶可潛通﹐況鑪鼎自有委曲﹐相制﹐而相違如雞子之配合者乎﹗。金卽乾﹐屬金而居上﹔土卽坤﹐屬土而居下﹔汞屬人而居中。此經前第十段。指金火爲其鉛﹐到此章又只言汞﹐大抵心腎之液﹐皆不出爲至寶﹐故總以鉛汞目之也。

右第二十六章

《火記》不虛作﹐鄭重解前文﹐丹術旣著﹐不可更疑。故演此訣﹐以附《火記》﹐庶使學者﹐取象無惑焉﹗

《火記》《同契》解《龍虎經》﹐至二十六段﹐卻嘆後學之不明乎此﹐復作《火記》序於末。此言鄭重解前文者﹐乃十三﹑十四﹑十五段﹐復提說第四﹑第五段事也。

古文龍虎上經注竟

