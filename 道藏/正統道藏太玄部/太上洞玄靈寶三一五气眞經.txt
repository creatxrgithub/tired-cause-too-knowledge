太上洞玄靈寶三一五气眞經

經名﹕太上洞玄靈寶三一五气眞經。未著撰人。據所引書目﹐疑爲唐五代間道士所撰。一卷。底本出處﹕《正統道藏》太玄部。

太上洞玄靈寶三一五气眞經

昔有黃帝軒轅曾省天皇眞一之經﹐而不解三一眞气之要﹐是以周流四方求其解釋﹐爾乃命駕﹐出遠而遊﹐昌寓縿乘﹐方明爲禦﹐力牧從駕﹐東到靑丘﹔過風山見紫府先生﹐受三皇內文大字﹐以劾召萬神﹐役使羣靈﹔南到玉芝玄澗﹐登員壠蔭建木﹐觀百靈﹐采若干之華﹔西見中黃子﹐受九加之方﹐過崆峒山﹐從廣成子受自然之經﹔北到鴻堤﹐上具茨山﹐見大院君黃蓋童子﹐受《神仙芝圖》十二卷﹐還陸王屋之山﹐授《金液九轉神丹經》於玄女﹐乃復遊雲臺靑城山﹐見寧先生。先生日﹕吾得道始仙者耳﹐非是三皇天眞之官﹐實不解此眞一之文﹐近皇人爲扶桑君所使﹐領峨媚山仙官﹐今猶未去矣﹐子可問之。帝又乃到峨媚山﹐淸齋三月﹐得與皇人相見。

皇人者﹐不知何世人也。身長九尺﹐玄毛被體﹐皆長尺餘﹐發才長數寸﹐其居乃在山北絕巖之中﹐以白玉爲屋﹐黃玉爲肺張華羅之幃﹐然千和之香﹐侍者皆是眾仙玉女﹐坐賓三人﹐皆稱太淸仙王。方見皇人﹐設肴盈斗之棗﹐飲以丹華之英﹐雜以珍果於其間﹐漱朱宮玉丹之靈漿。

黃帝匍匐旣到﹐再禮稽首而立。皇人問曰﹕子欲奚求﹖黃帝跪日﹕願得長生。皇人日﹕子旣觀四海﹐又欲不死﹐不亦貪乎﹖帝跪曰﹕萬兆無主﹐則相淩暴﹐乃爲制法﹐足以傳後。私心好道﹐遠涉四海﹐幸遇道君﹐願垂哀湣﹐竊見眞人眞一之經﹐徒省其文而弗綜其意﹐看其辭而不釋其事﹐乞得請教。

皇人大驚﹐撫體長嘆良久﹐乃答日﹕汝安得聞見此乎﹖此書乃生錄之首篇﹐上天之靈符﹐太上之寶文矣。白日升天﹐飛步虛空﹐身生水火﹐變化無常﹐其天仙之眞﹐惟有龍胎金液九轉之丹﹐守形絕粒﹐辟除萬邪﹐使役鬼神﹐長生久視﹐爾乃血脈流宣﹐腸化爲筋﹐百災不能傷﹐延期至億千﹐則惟有眞一食五牙。天文此二事﹐恆使南斗君領錄參於太常撻鑰﹐自非仙人四十年一出之約﹐皆不得背科而妄泄也。又西王母安此書著五城之內﹐其外衛備有仙樓十二﹐藏以紫玉之岌﹐刻以黃金之割﹐封以丹芝光艸﹐印以太上中章﹐其無仙籍者不得聞知也。子未可聽天音於地耳矣﹐便可去邪。

黃帝稽首答曰﹕昔以受神丹於玄女﹐未及合作﹐惟未受五牙食眞解眞經之意耳﹐幸今遭會得見眞君﹐旣不授以生道﹐是臣相命不得度世耳。如未衰者復用暫生何爲乎﹖惟乞湣濟元元之心。因叩頭流涕﹐腦破傷絕於地。良久﹐皇人下林接之乃醒﹐告之日﹕子所謂眞得道者也。

又太淸仙王三人見帝勤心之至﹐湣助之﹐告皇人曰﹕此人先世祖曾遭饑困﹐不自飽口﹐割所食之饑以賑窮餓百烏﹐力作以救禽獸﹐嗇役以贍蠢動﹐如此四十年﹐仁德感天﹐功蓋萬物﹐太上書其美﹐九天載其世﹐故令芳黑之流光乎帝位﹐德及數代﹐仁歸後葉﹐此人先立善乃爾。何爲隱眞牙之經乎﹖又亦是其勤求願會得見吾耳﹐卿可教而成之也。皇人慨然曰﹕子當宿世之善乃爾﹐吾何惜乎﹐可復坐﹐將告汝要道矣。

帝就座﹐皇人先爲設廚﹐禮之僎﹐徐告曰﹕汝向所得道眞經言所不解者﹐蓋上天之黑歸庇一身耳。一身分明﹐便可長生也。夫人是有生最靈者也﹐但人不能自知﹐不能守神﹐以卻眾惡耳。知之者則不求佑於天神﹐止於其身則足矣。故云﹕一人之身﹐一國之象。胸脇之位猶宮室也﹐四支之列猶郊境也﹐骨節之分猶百官也﹐神猶君也。血猶臣也﹐黑猶民也。故知治身﹐則知治國矣。夫愛其民所以安其國﹐惜其黑所以全其身﹐民散則國亡﹐黑竭則身死﹐亡者不可存﹐死者不可生。是以至人消未起之患﹐治未病之疾﹐堅之於無事之前﹐不追之於旣逝之後。難養而易濁﹐故審威德所以保其治﹐嗜欲所以固血黑﹐然後眞一存焉﹐三一守焉﹐身壯之焉﹐年壽遐焉。泥丸﹑絳宮﹑丹田是三一之眞宮焉﹐今子守之﹐則萬毒千邪不敢傷矣。漱華池﹑食五牙而不休者﹐便成仙人矣。吾先師正受此方於九天眞王﹐今書以相授也。存之於口﹐名曰朱烏丹﹔取之於身﹐名日眞一。此其天寶書文也。

向旦密祝曰﹕東方靑牙﹐服食靑牙﹐飲以朝華。已祝﹐舌料上齒之表﹐舐唇漱口﹐滿而咽之﹐三次。祝南方朱丹﹕服食朱丹﹐飲以丹池。已祝﹐舌料下齒表﹐舐唇漱口﹐咽之三次。祝中央戊己﹕昂昂太山﹐服食精黑﹐飲以醴泉。已祝﹐舌料舌上玄膺﹐取玉泉﹐舐唇﹐咽之三次。祝西方明石﹕服食明石﹐飲以靈液。已祝﹐以舌料齒上舐唇﹐咽之三﹐輒一叩齒﹐七下都畢﹐又叩齒五下﹐合三十六下也。次祝北方玄滋﹕服食玄滋﹐飲以玉飴。已祝﹐以舌料舌下舐唇﹐咽之三。畢﹐因以鼻內﹐極而徐放之﹐令過五以上﹐眞道畢矣。

三仙王又告帝曰﹕吾昔食此法得仙﹐先師令益口中醴泉下﹐祝曰﹕白石巖巖﹐以次行源泉湧洞﹐以玉漿飲之﹐長生﹐壽命益長。凡二十二言﹐汝可爲之﹐子能不乎﹖經曰﹕爲之食眞一不休﹐吞華池不息﹐內气長閉不倦者﹐旣得道而絕粒矣﹐不服移月而成也。夫玄古之人所以壽考者﹐造次之問不食穀也。《大有章》曰﹕五穀是削命之鑿﹐腐臭五臟﹐致命促縮﹐此根入口﹐無希久壽﹐汝欲不死﹐腸中無滓﹐汝欲長生﹐當令髒黑潔淸﹐抱身華漿﹐與天相迎﹐玉水在口﹐天人同壽也。

黃帝受教畢﹐乃贈皇人以所有流俗棗果﹑淸廚玄酒﹐誓以不傳﹐畫一而辭。皇人曰﹕子知眞一之丹﹐萬事畢。知一者﹐無一之不知也﹔不知一者﹐無一之能知。一者﹐至貴無偶之號。道起於一﹐數靡不由一。天得一以淸﹐神得一以靈﹐地得一以寧﹐人得一以生。金沈羽浮﹐山峙川流﹐視之不見﹐聽之不聞﹔存之則在﹐忽之則亡﹔順之則吉﹐逆之則凶﹔寶之則遐

祚罔極﹐泄之則命凋黑窮﹔忽兮恍兮﹐其中有象恍兮忽兮﹐其中有物﹔此一之謂也。必欲長生三一當明。思一至饑﹐一與之根﹔思一至渴﹐一與之漿。古人貴此眞一之道﹐祕口藏文﹐一能成陰生陽﹐推行寒暑﹐春得以發﹐夏得以長﹐秋得以收﹐冬得以藏﹐其大不可以六合隱﹐其小不可以芒毫比也﹐百姓日用而不知也汝。失不施不與」一安其所﹔不遲不疾→一安其室﹔能暇能豫﹐一乃不去。存一至勤﹐一能通神少飲約食﹐一乃畱息﹔臨危不疑一爲除災﹐夭禍在前﹐思一得生。知一不難﹐在於終始。知眞不爲﹐與不知同。求知不已﹐登彼九皇﹐陸辟猛獸及與毒虫﹐水卻魍魎及與蛟龍﹐無物不卻﹐無邪不中。守眞射在﹐泄精則亡。食气萬歲﹐恆有少容。告子人能存一﹐一亦太上洞玄靈寶三一五气眞經存人。所以白刃無所挫其銳﹐百害無所容其凶。人敗已成﹐在危獨安。靈寶之眞﹐豈虛誑於道士哉。上聖玄旨﹐豈有不信於蒼生乎﹖蓋求之者鮮矣﹐將來染根其墻戶矣。

太上洞玄靈寶三一五气眞經竟

