神仙服餌丹石行藥法

經名﹕神仙服餌丹石行藥法。原題京裏先生撰﹐約出於唐代。內載三十八種煉制﹑服餌仙丹石藥之法。一卷。底本出處﹕《正統道藏》洞玄部玉訣類。

神仙服餌丹石行藥法

京裏先生撰

黃帝﹣物餌丹法

善丹一斤﹐凡一物作藥﹐於潔諍處﹐先齋七日﹐於高山避陰頭﹐按後法取丹砂﹐熟檮篷之﹐置銅盤中﹐醇酒上淸九升﹐合丹砂於盤中﹐攪之﹐勿令人見﹐神不相入。入壇始從束門入﹐復南門入﹐復西門入﹐復北門入。奉藥中央﹐滿三日攪之﹐從三至五﹐復攪之﹐至七復攪之﹐從七至九﹐復還從三攪之﹐至五如前法。二十日藥乾可丸﹐丸之未乾﹐復如前法。卽陰雨常以銅盤覆之﹐可丸爲度。丸如小豆大﹐日吞三丸﹐五十日智意精明。服積九歲﹐與天地通。三千四百二十四日﹐道畢成﹐所求盡得。朱光神丹﹐砂物精也。禁灸刺﹑過生乳家﹐令不復神。

神仙餌丹

好定牢丹砂﹑谷實﹐凡二物﹐丹砂多少自在﹐熟檮令下槌檮。谷實絞取汁﹐以和丹﹐令如泥﹐納銅筒中盛之﹐固以干﹐瓦反單置飯中﹐立筒單中﹐乾蠶沙著飯中﹐堅按之﹐不滿四寸。所以干土覆其上令滿﹐飯置釜上﹐白堊泥其會﹐猛火炊之﹐三日三夜﹐可出藥﹐當膠。捩破如大豆者﹐一納口中卽消﹐日三服之﹐一年身輕目明﹐眾病除去。服之二年﹐鬼神自朝。服之三年﹐與日月通精。能常服之﹐鸚嗚雲中﹐狗吠天上﹐谷實欲得正赤白者。

輕身益气三物餌丹砂

丹砂如麻者一斤﹐好大棗一斗﹐醇淸酒一斗。凡三物﹐丹砂檮下﹐絹捷﹐取酒盛銅物中﹐丹納其中﹐攪令相得﹐居炭﹐去火三四寸﹐沸數攪之﹐無令著底。取大棗﹐以水二斗煮之﹐絞去皮核﹐但取其汁。稍稍納丹中﹐無令絕汁﹐盡成如飴。出之﹐盛瓶中﹐日一暮吞如棗一丸﹐服之二十日﹐自知。三十日﹐病愈輕身﹐益黑﹐齒落更生﹐黑髮生神矣。

神仙三物餌丹

丹砂三斤﹐鉛三斤﹐谷汁九升。凡三物﹐谷汁分取六升﹐用檮丹砂﹐盡六升止。乃納鉛合檮之﹐令鉛不見。復以三升谷汁﹐瘦之合和﹐盛銅器中﹐覆以瓦器納飯中﹐蒸之三日三夜﹐當炊桑薪。此鉛皆還﹐爲丹引之從﹐手丸之﹐大如小豆。三丸﹐服之二十日﹐有效。服之三年﹐升天﹐檮砂鉛﹐當耿火置日下﹐令熾爲法。

神仙四物餌丹

丹砂五斤﹐好蜜三升﹐楮實正赤者﹐淸酒。凡四物檮﹐楮實絞取汁﹐以沒丹砂﹐曝令乾﹐復沒之﹐能滿搜益善。納大竹筒中﹐蒸之砂下﹐三日三夜﹐可出。納銅筒中﹐湯煎之﹐納醇淸酒漬足﹐納蜜煎之三日三夜﹐如飴不污手﹐可矣。服之如棗﹐日再服之﹐百日﹐仙人相候。服之一年﹐玉女迎之﹐上爲眞人矣。

眞人煉餌丹砂

丹砂一斤治末﹐重絹篷之令靡靡﹐以醇酒不見水者﹐沃丹砂﹐攪之令如封泥狀﹐盛以銅盤中﹐置高上處﹐勿令婦人見之﹐曝之﹐身自起居數耗燥﹐復沃之﹐常當令如泥。若陰雨疾風﹐覆藏之無人處﹐天晏出曝之。如是盡酒三斗而成﹐長曝之三十日﹐當紫色﹐握之﹐不污手﹐引之如飴。若令著手﹐未可丸也。法常煉三斤﹐可支三年。若用三斤丹者﹐用酒九斗﹐曝之大盤中。欲煉時﹐當先沐蘭芷﹐齋戒七日﹐無婦女過近藥旁也。將欲服時﹐復齋戒五日﹐沐浴﹐乃服之。藥丸大如麻子。常以平旦吞三丸﹐服之一日﹐三虫出。服之五日﹐六日﹐心腹諸病皆有徵出。一年﹐皓眉更黑。歲加一丸﹐至九丸止。服之三年﹐神人至焉。當有婦人衣紫羅衣﹐持案食來﹐受而食之﹐勿畏惡人也。萬物皆來﹐給使其神。名爲上﹐一名可﹐一名須。此三物能使萬物﹐萬物可致也。可以入金木水火土﹐金木水火土當爲其狀。如左右須。無所不施。欲致神﹐禁食五辛﹑生菜生魚﹑堵狗肉﹐無近房室﹐避日出日中。服之一年﹐神明見千里內。服之三年﹐見三千里外﹐壽日延﹐從外見內﹐從垣東見垣西﹐爲眞人矣。此方雍人王基﹐受之蜀馬明生。馬明生受王子喬﹐王子喬受赤松子﹐赤松子受羨門子高﹐羨門子高受馬左師。此法祕不妄傳也。秦子虛服之﹐以有驗矣﹐蘭芷取其香也。所謂金木水火土者﹐著木爲木也﹐著金爲金也。

又餌丹

丹砂一斤。熟檮下徒。醇苦酒三升﹐淳漆二升﹐合令相得﹐於微火上煎之﹐令可丸﹐如麻子。服二丸﹐日再﹐四十日腹中百病盡愈﹐三尸皆去。服之百日﹐肌體堅彊﹐服之千日﹐司命削死籍﹐與天相保﹐日月相望﹐改形易狀﹐變化無常﹐日中無影。

又餌丹

眞丹一斤﹐大黃六兩。釜蒸大黃﹐令再期乃治之﹐下細提。並丹合和﹐封筒中﹐削筒令其薄﹐用以兩釜﹐更煮之再期﹐藥乃成。出著臼中﹐儔千杵。一服半錢﹐日三﹐常先食服之﹐神良。主癥病﹐除惡黑飲水﹐心腹有病皆愈﹐又治虛勞。二千杵﹐大善。得病三年﹐滿劑乃愈。隨病遠近﹐以此爲法。所以兩釜者﹐恐沾湯令淸耳。又竹生槁﹐無在爲可用耳。

韓眾餌丹

丹十斤﹐治之。楮實正赤者﹐絞取汁搜之﹐能百沒益善。盛竹筒中﹐蒸砂下﹐三日三夜出﹐置銅器中﹐湯煎之﹐脂華淸酒才足。食蜜三升﹐煎之三日三夜﹐狀如飴﹐不污手﹐食如棗核。日再服﹐一歲﹐玉女來迎﹐爲眞人矣。神仙眞人服食皆足﹐功滿九年﹐時將以至﹐神通具足﹐應得上登金闕玉京耳。

神丹刀圭九光相生

用神丹砂爲眞朱者十兩﹐水銀十兩﹐皆著銅器中﹐以一大銅器﹐盛鉛錫各一斤﹐以朱銀器著鉛鍚﹐上微火者﹐下稍猛其火﹐令錫等皆鎔和銀﹐便化爲丹朱﹐乃成藥。取所餌丹﹐淸旦向日﹐井華水服一刀圭﹐日一﹐可以飛升﹐可以陸沈。食此千日﹐玉女自至﹐云車來

迎﹐太一。對言。愼避女人﹐不得交情﹐並污穢辱死喪﹑產乳之婦﹐及亦不得交手犯觸﹐觸則辱神﹐辱神則不得延年﹐仙道乖矣。

餌流丹

流丹卽丹砂也。以銅臼檮之研之﹐熟爲度。三斤爲劑﹐百日美。淸酒五斗﹐以五斗酒﹐漬大小椒各一升﹐卒時去滓﹐以汁和流珠﹐令如湯狀。盛以銅器。加火上﹐數攪之﹐令汁盡﹐益酒藥流珠﹐可以長數尺﹐如絲狀﹐可藥成。常平旦向日﹐服如赤小豆大﹐一丸﹐日三。先食﹐服之百日﹐病盡去﹐壽與天地齊。所謂大椒者﹐蜀椒也。小椒﹐秦椒也。又治大風﹐甚良。

餌越丹

眞越丹一斤﹐醇淸酒合研令相得﹐於湯上煎之﹐三日三夜﹐攪之手不得息﹐令可引﹐乃丸如大豆﹐服一丸﹐日再﹐除百病﹐腹中安神﹐久服延年。

又餌越丹

越丹一斤﹐醇淸酒三斗﹐細磨丹﹐盛銅瓷中﹐以醇淸酒灌攪之﹐置沸湯上煎﹐常左轉攪﹐滿三日三夜﹐可引﹐乃丸之如大豆。服一丸﹐日再﹐令人玉澤﹐白髮更黑﹐齒落更生﹐並除面皺。

餌日曝丹

丹砂精者﹐多少自在﹐治下細槌﹐納銅器中﹐以白蜜和泥﹐密蓋其口堅完﹐漆其際﹐務使密內。明年此日出成﹐曝令乾﹐和以蜜丸﹐如大豆﹐服一丸﹐日再服之﹐除百病。長服﹐延年神仙。

餌腰腹丹

丹砂三斤﹐治下篷﹐盛以重練囊﹐納瘍腹中﹐縫腹令合﹐蒸黍米下﹐炊以桑薪﹐三日三夜出之﹐丸以白蜜﹐服如大豆﹐二丸﹐日三﹐除萬病﹐神仙延年。

鸚子丹

取鸚雌雄純白者﹐別養得其卵﹐叩出黃白﹐取丹砂下細徒和﹐以此卵中﹐蠟密封其口﹐還令白鸚合子伏之﹐鶴出藥成﹐和以蜜﹐服如大豆﹐二丸﹐日三﹐久服長生延年。

神仙煉餌還丹

丹砂一兩﹐秦銀一斤。凡二物﹐取秦銀置銅盤中﹐用五六月曝之﹐檮大丹砂末之﹐置銀中﹐以大刀環攪之﹐從食至哺時﹐盡爲丹矣。取丹置丹陽銅筒中﹐蓋覆之﹐以狗毛泥塗筒上。﹐厚二寸﹐曝漧之。以馬通火炊之﹐九日九夜出。盛以白素囊﹐置鴉腹中﹐縫之。煮鴉﹐鴉熟出之﹐丸如麻子﹐平旦向日。吞一丸﹐以井華水飲之﹐日三﹐服之百日﹐髻鬃見神。二百日。身輕﹐所苦悉愈。三百日﹐舉能淩雲﹐此名拘流珠。

神仙餌大黃丹

大黃丹十二兩﹐水銀二斤四兩。凡二物﹐以醇酒搜令淹淹﹐熟攪之。盛夏日加巳時﹐納銅銷中﹐曝之。日照明堂﹐攪之﹐如熟二斗米﹐頃變爲丹。以醇酒漬和之﹐合浥以攪﹐復化爲銀。曝之﹐如熟二斗米﹐頃化爲丹。以酒和﹐如前法曝之﹐化爲銀。曝之﹐如熟二斗米﹐頃酒和﹐如前曝之﹐化爲丹。夏日加巳﹐爲之如前法。凡三爲銀﹐四爲丹﹐是乃爲神丹。常以王相日晏靜時﹐以日正上南向日﹐攪治之﹐故曰﹕母生陽﹐立午鄕。號曰楚皇﹐名日流珠之英﹐一名流黃。變爲神丹﹐一名赤鹽。此萬物之精也﹐令人神仙。服之一年﹐中充外澤﹐面目有光﹐白髮日黑﹐齒墮復生。服之二年﹐出入天門﹐旁見神人。服之三年﹐乘雲駕龍﹐爲眞人矣。

神仙餌巴丹

取巴丹一斤﹐戎鹽六兩﹐治合置銅器中﹐甌覆之三日﹐以醇酒半斗﹐漬一宿﹐澄去上淸。嘗咸未盡﹐復以酒半斗﹐漬之一宿﹐咸盡用之。白蜜和﹐蒸之三斗粳米﹐中央炊之﹐三日三夜﹐藥熟。如餌服如小豆一丸﹐向日﹐以井華水服之﹐住年不老。

眞人山子餌丹

先鑿地入三尺爲寵﹐以黃土作泥﹐表裹塗之﹐厚三寸﹐極令堅燥﹐勿使有坼。以安一石鐵釜﹐復泥治之。以水六七斗著釜中﹐更取三斗土釜﹐著鐵釜上﹐以盛煉丹一斤﹐納土釜中﹐取桑根汁五升和丹﹐令相得﹐復以一土釜覆其上﹐以黃土泥﹐泥土釜際﹐及鐵釜際﹐皆令堅密﹐勿使气泄。炊以桑薪﹑調適其火﹐勿令大佛﹐稍稍發溢釜中水﹐勿令汁盡。訖輒蜜塗之﹐三日三夜﹐發上土釜﹐以淸酒五升沃藥中﹐攪令相得﹐密塗之﹐如前復三日三夜出﹐著銅器中﹐納白蜜五升﹐攪令相得。以銅器浮著釜湯上﹐微火煎之﹐三日三夜﹐攪令可丸便止。凡九日九夜藥成﹐服如麻子﹐二丸﹐日再。日加一丸﹐滿十日﹐復從二丸如初﹐以爲常服之。三十日身輕﹐六十日耳目聰明﹐百日百病愈﹐二百日意常欲飛﹐三年令人不死﹐與天地相畢。

神仙治病延年返老丹

丹砂一斤﹐熟檮下細提精。淳漆二升﹐白蜜一升﹐好苦酒三升。凡四物合著銅器中﹐微火上煎之﹐數攪之﹐香熟可丸﹐服如麻子一丸﹐肌體堅彊﹐四十日病除。服之百日﹐三尸自去。服之千日﹐眾邪不幹﹐飛行變化﹐所至不難﹐改易形容﹐出入無問﹐立日中無影﹐神仙最祕不傳。服藥禁食猜肉生魚﹐及諸酸辛。作此藥法﹐欲得淸靜獨處﹐莫過二人共合見者﹐令藥不成。

神仙餌雄黃

天地之寶﹐藏於中極﹐命日雌黃。雌黃千歲﹐化爲雄黃。雄黃千歲﹐化爲黃金。服食黃金﹐命曰眞人。餌金之衛﹐微妙難成。輕身益气﹐莫過雄黃。餌雄黃法﹐用好者一斤﹐治之如粉﹐以醇酒三升﹐和之銅器中﹐白炭上煎之﹐微火令小沸﹐勿使大熟﹐其狀如膠。以好漆二升﹐熟絞去滓﹐投著其中﹐攪令和合藥成﹐丸如大豆﹐常先食漬一丸﹐咽其汁﹐日三服﹐十日卽知病悉愈。二十日身皮膚至足﹐藥黑市行﹐命日眞人﹐時寒則溫﹐時熱則凍。服之百日﹐腸中肥厚﹐皮膚堅筋﹐骨彊﹐耳目聰明﹐無眾患﹐三百日以後﹐吞如黍粟大﹐日三丸﹐以爲常也。

雄黃當得武都者﹐取其陽色。陽色者﹐正鮮好者﹐一斤﹐治令極靡。水銀半斤﹐雲母六兩﹐治之皆令靡。白蜜三升合和﹕盛以的筒﹕薄削之。＇蓋其口約以臬﹐黍米下計﹐五日五夜卽卉以置水中﹐演之如綿﹐卽不污人手﹐在地艸土不著。日吞如大豆一丸﹐常服之﹐與天地相保﹐勿妄傳也。

雄黃正陽赤好鮮者﹐多少自在﹐置釜中﹐以一釜覆之﹐塗其際﹐無令泄。先以犬毛爲替﹐乃用滑石﹐赤石脂合和﹐以水塗厚三分﹐乾﹐用上釜不須塗也。爲鐵叉﹐令釜居上﹐去地五寸﹐炊以葦薪﹐以土爲三丸﹐以置釜上﹐乾之﹐復置一丸著其上﹐如是盡三丸止。寒可發﹐以鸚羽拂取﹐以肥猜胴腸入藥﹐結兩頭﹐置銅器中﹐復蓋之﹐加甌中﹐裝黃土其上﹐蒸之一日一夜﹐復加一胴﹐三日三夜盡三胴﹐可引﹐丸大如彈丸﹐服一丸﹐乃可飲玉漿。

又神仙餌雄黃

眞人餌雄黃﹐價直千金﹐服之與天地無極。可引﹐長三尺。治之法﹐好雄黃一斤﹐盛以竹筒﹐復以大筒重合﹐以白蜜六兩﹐雲母粉五兩﹐水銀八兩半﹐合置筒中﹐善封塗﹐無令泄。置黍米中央﹐蒸之五日五夜﹐出置水中﹐濯之如巾﹐卽成餌矣。服如彈丸﹐日一。

又餌雄黃治病辟毒延年

用雄黃一斤﹐檮合如粉二傾半斤﹐雲母六兩﹐檮合﹐令和白蜜三升﹐皆合和﹐盛以竹筒﹐薄削之﹐約以臬﹐蓋其口﹐蒸之黍米中﹐五日五夜﹐卽成。以置水中﹐引之如綿﹐卽不污人手﹐在地艸土不著﹐成也。服如大豆者一枚﹐常服之﹐與天地相畢﹐神仙度世﹐與神明通﹐上爲太一使﹐下伏百鬼﹐任使之。

太﹣仙二物餌水銀雄黃

雄黃一斤﹐水銀一斤﹐凡二物﹐先取雄黃治﹐納飯中﹐蒸之三日三夜。乃與水銀﹐令檮合相得﹐納銅物中﹐置飯中﹐裝黍米五斗﹐其上炊以桑薪﹐气出止。須臾復上﹐如前十五上﹐當爲水﹐乃出。加炭上消爲水﹐出置溫土上﹐復加炭上﹐如前藥當紫色。取一刀圭粉﹐一斤鉛﹐卽得物矣。欲服之﹐和以白蜜﹐大如黍粟﹐日一吞一丸。服之一十日﹐外濕地不能傷﹐百鬼不敢當。服之二十日﹐與神明通﹐道畢矣。服之百日﹐爲太一使。服之三年﹐與天地無極﹐役使鬼神﹐淩雲輕舉﹐忽荒無垠﹐騰躍云問﹐上謁天皇﹐列爲仙人。眞人相傳﹐愚者惑焉。

東方朔餌雄黃

多少自在﹐細治﹐肥鴨去腸髒﹐納雄黃腹中﹐蒸三日三夜﹐裝沙其上﹐服如棗核﹐日再﹐尢妙。

神仙餌鸚子雄黃

雄黃一斤﹐治之令如粉。取生新鸚子黃白和之﹐置銅姚中﹐以一姚覆上﹐封塗其際﹐微火令手可捫﹐燒然盡三日夜﹐勿令火絕。寒乃發之﹐掠去上滓﹐淸者在下﹐當湧湧如水銀﹐寒則堅﹐得人气復軟。錄一斤﹐得十兩﹐盛以竹筒﹐勿使見風。服如麻子﹐使人玉澤潤色﹐冬則能溫﹐夏則能凍﹐辟除諸寒气

延年神仙一物餌雄黃

雄黃三斤。凡一物﹐治置去釜中﹐會塗以狗毛﹐泥塗其會﹐無令泄﹐均厚半寸﹐今乾。置黍米中﹐炊以葦薪。丸一丸泥﹐置其上﹐以爲候。丸燥可下﹐掃取上著。取肥豬胴腸盛藥﹐約其兩端﹐置炊黍中﹐蒸之一日。以好膏塗一胴腸﹐裹加藥上﹐一日復重腸﹐凡三日三夜﹐用腸三枚﹐藥成白。如餌可引﹐丸如彈丸﹐吞之卽延年不老矣。

神仙餌雄黃致玉女

但取雄黃鸚冠色者﹐熟檮下細徒﹐和以成煉松脂﹐日一服一枚﹐如彈丸。至十日﹐腹中伏屍三虫下﹐面野皆除。服之二十日﹐百病除﹐耳目聰明。臧藥﹐日一服如小豆二枚﹐百日﹐束常陽女來。二百日﹐靑腰素女形如玉來﹐以黃爲飾﹐如大黍米﹐在鼻上﹐或在人中﹐是眞玉女也。欲爲人婦﹐且勿妻也。自稱肉人腥躁不潔諍﹐何宜當來乎。玉女曰﹕吾見子服神藥﹐精气上通洞天﹐天故使我來爲子婦。因謂玉女曰﹕吾聞天上有華池酒蘭湯﹐寧可得嘗之乎。玉女爲人取持來﹐得而飲之﹐乃用爲婦。自是之後﹐長與玉女﹐載華羽之車﹐徘徊九天之上﹐展轉六合之中。服之勿止﹐與天地相保﹐戒勿以衣服及屐履借人﹐藥精常欲飛揚﹐作此藥齋百日o

神仙酒煉雄黃

雄黃一斤﹐熟檮下細筏。淸酒五升漬之﹐置器中﹐卒時作束向鰲﹐安釜已畢﹐薄塗之﹐以銅盤加釜上﹐令水不及三四寸﹐以赤土塗其際﹐勿令泄。炊之以桑薪﹐釜中水盡﹐輒復益之。藥汁盡﹐以酒五升當五益之。合爲二斗五升﹐調適其火﹐炊之可丸乃止。雄黃莫過大猛火﹐猛火飛去﹐藥不成也。合藥時當先齋戒七日﹐淸淨處﹐勿令人見之。藥成﹐食如小豆者﹐二枚﹐常送藥﹐以水服之﹐百日入髓﹐腹中三虫伏屍皆去﹐心開目明﹐使人有威武﹐入水辟蛟﹐龍﹐入山辟虎狼﹐入軍辟五兵。服雄黃者﹐人不敢當之。

神仙煉餌白雄黃

先爲土重鑪﹐廣五寸﹐長尺爲鈴﹐中問裝炭﹐其中取雄黃﹐則置其門﹐五六斤多少自在。以木飯盛玄龍汁﹐承其下﹐並塗之﹐高尺五六寸﹐猛火炊之﹐火稍益炭﹐卒時雄黃皆下﹐灑於槽拘中﹐正白如米﹐久久堅絕﹐可治也。以蜜丸大如小豆﹐日一向日﹐吞一丸﹐卽辟百邪諸凶之屬﹐能十反互之益良﹐令人通神明。

神仙延年不老保精神制魂魄卻百病煉餌白雄黃方

以雄黃五十斤﹐當盛以鐵筒﹐筒長二尺二寸﹐中徑四寸﹐底廣三寸半﹐厚五分。以盥和朴硝﹐泥直筒中﹐厚三分﹐乾之。吹咀雄黃﹐納其中﹐以鐵爲箄﹐穿之百餘孔﹐如燻篩狀﹐覆箄筒口﹐以鐵跳盛以麻油﹐埋地中通半﹐取大繩擊穿其中央﹐以蓋跳上。取雄黃倒覆空上﹐以六一泥塗其會﹐令堅不動。徑以炭火燒之﹐作小偶圖形﹐炭鑪去筒七八寸﹐然其中筒赤紫色黃﹐卽消下入油中﹐長尺餘﹐短者七八寸﹐復取裝之如前法。凡五十上下﹐色正赤白如玉﹐乾折吹咀﹐盛以筒中﹐去油﹐代以白酒﹐亦互之如上法。復五十上下﹐復吹咀之﹐合太一餘糧一斗﹐並合和令相得﹐互之如前法。去酒﹐代以肪蜜﹐互之如前法。入蜜三十上下﹐可藥成正白﹐臬如餌。常日飲如梧實﹐五丸。服之一旬﹐三虫皆消。靡散服一月﹐魂魄內守。服之百日﹐百病皆除﹐身體輕便。服之一年﹐皮膚蛇蛻﹐寒溫不能傷﹐賊鬼不能殃。久服之﹐稍稍自少﹐後服一丸耳。先師言欲養此藥﹐先齋戒潔掙﹐無令婦人見之。也﹐恐有月經往來﹐觸禁。禁此最急﹐不可不愼。

神仙服食餌石

白石先生所受東華眞人煮石之法﹐以致神仙﹐變形萬化。食石者﹐使﹐人百病除愈﹐痕瘢皆滅﹐腸厚藏香﹐六腑調適﹐骨堅气正﹐面體玉澤﹐魂魄柔煉﹐三尸消滅。夫石者﹐蓋金玉之父母也。將以鎭固骨液﹐凝和血脈﹐又亦是瓊瑤之類也。將能堅齒明目﹐發白反黑矣。金玉石之精焉﹐猶麻油也﹐亦巨勝之膏也。瓊瑤乃金玉之凝津焉﹐猶桃膠亦桃樹之流液也。古人有服巨勝者﹐而速驗於延年。飲麻油﹐乃不必愈於巨勝散矣。桃皮有膠﹐成於神仙﹐餌桃檔更遲後於散屑也。物有廳而必治﹐妙而難會﹐煮石之於服玉﹐其如是耶。簡夫食石之道﹐鮮有不合。食玉之道﹐貴而觀全。所以然者﹐藥難得則難恆也。難恆則不久﹐難得則不專。成敗之者﹐恆由於此耳。豈若食石者﹐觸地而必曉哉。豈若用藥者﹐大澤之中皆凡艸乎。由是能石之衛徑而可尋﹐水玉之方希而叵具也。東方人得丹仙者少﹐何故耶。丹法用戎盥﹑曾咸二物﹐非東地所生﹐故法不具﹐不具則藥不成。不成則無丹仙矣。非都無丹仙者﹐得丹益者鮮也。北方得石仙者少﹐何故耶。煮石者用地楡﹑五茄二物﹐北方所不生也。不生則難得﹐難得則石不可食﹐是故北方少石仙也。故尹公度聞孟綽子﹑董士周﹐共相與言日﹕寧得一把五茄﹐不用金玉一車。寧得一斤地楡﹐不用明月寶珠。按此二人是服石得仙也。常患二物不可得﹐故言不用金玉與明珠矣。公度聞其語﹐意中密悟﹐乃請問用此物之故。首問不已﹐久許時乃告之煮石方也。一名丁嘆子。子欲得不死﹐當食丁嘆子。子欲無憂懷﹐當帶地楡灰。公度乃慨然﹐與同學者﹐及弟子家中數十人﹐專索市此藥﹐並煮石而食之﹐皆得仙道。晚共相將入南陽太和山中﹐多好石子故也。是以公度作。讖日﹕金鹽玉札子丹吞﹐千秋萬歲爲天仙。何爲急坐成泥塵﹐子丹吞者丁嘆子也。究言及語回隱之耳。五茄一名金鹽母。地楡一名玉札父。北羌人呼豉爲札﹐當言玉豉也。惟有金鹽玉豉﹐可用煮丁嘆子耳。故帝舜登蒼梧山曰﹕厥金玉之香艸﹐朕用偃息正道﹐此五茄﹑地楡耳。是以西城眞人王屋山王常言﹕何以支長久﹐何不食石﹐畜金盥母。何以得長壽﹐何不食石﹐用玉豉父。此亦道煮石之衛耳。蓋五茄者﹐天五車之星精也﹐金應五湖﹐人應五德﹐位應五方﹐物應五事。故靑精入莖﹐則有東方之液。白气入節﹐則有西方之津。赤气入華﹐則有南方之光。玄精入根﹐則有北方之粕。黃煙入皮﹐則有戊己之靈。五神鎭生﹐相輔育成﹐用之者眞仙﹐服之者反嬰焉。魯定公母單服五茄酒﹐以致不死。臨隱去陽﹐故托死﹐時人自莫之悟耳。張子聲仲陽﹑建始王叔才子世彥等﹐服酒而房室﹐得壽三百年﹐有子二十人。世世有得服五茄酒散﹐而獲延年不死者﹐不可勝數矣﹐而況兼之以食石乎。北方旣無二藥﹐而好石之山亦少﹐惟陸渾﹑抱犢﹑靑天﹑貝母數山﹐爲有白石者耳﹐其餘皆廳大盤石﹐巨峯累固﹐皆不可卒破壞﹐味又不美﹐如食土狀﹐謂此廳理石爲土石者也。服之亦辟饑而已﹐無所延益矣。夫凡食石﹐欲得細理緬緬﹐專是自然﹐無有破缺之形者也。五色石子絕美﹐如肉同甘。紫靑石子﹐有如檔脯﹐白石子如飯味﹐黃石子如芋味﹐碧石子小辛﹐綠石如捺味﹐眞人多貴﹐以遊宴五色石﹐亦以貯棵。凡五色各一種味﹐眞爲奇矣。

地楡者﹐內有少陰之德﹐外稟太陽之气﹐下屬戊已之神﹐上受熒惑之精﹐其實正黑如豉﹐陰之象也。其葉赤如旗﹐陽之類也。霧露而實不濡﹐太陽之气盛也。類生平澤而結葩﹐憑之潤也。內外育陰陽之二气﹐表襄包水火之至德﹐所以鑠玉爛石﹐摧堅伐難矣。越人或呼爲豉母﹐有以火炙其黑子﹐著石中﹐以調食令香也。又煮其根﹐以作飲﹐亦如茗气。煮其根取汁﹐以釀酒﹐治八風濕痺之病﹐有效。判五茄莖﹐煮之取。汁﹐以納夠米﹐合釀之成酒﹐旣美﹐常服之﹐治百病﹐令人耐老﹐發不白﹐彊中。選其根﹐亦可釀﹐與莖不異﹐但當有勝耳。五茄根及莖皮﹐亦可散﹐服辟疾病﹐住老﹐患人自不能久服耳。

五茄根十斤﹐以七月七日采取﹐亦可用七月九日﹐諸以庚午﹑壬午日﹐皆可采。亦可用十七日﹑十九日﹑甲戌甲申日﹐向日掘之﹐得南行根及直下根﹐益佳。掘藥人先齋】日一夕﹐沐浴燒香﹐其時又不得語他人云﹐掘藥及履諸掩穢也。取訖陰漧百日﹐以布囊盛之﹐佳好﹐諍洗﹐納囊中﹐乃陰漧。忌女人鸚犬﹐愼勿令見之。

地楡根十斤﹐以七月七日采﹐亦可九日采﹐用丁卯﹑癸卯﹑己卯及九日﹐皆好﹐背日光掘之﹐得南行及直下根佳。掘者齋戒﹐一如掘五茄法。陰漧百日﹐亦是忌掩穢。亦可以此二物﹐各著一土釜中﹐燒之成灰。臨用時﹐各投一方寸匕。無此二物﹐多用蘇及香葉﹐南行根﹐皆可以煮石。此二藥惟令分等﹐令土釜足相容受而已﹐不必根十斤也。陰漧出百日﹐乃佳。過二百日不復中用。當用兩土釜﹐以蒲梨及毛和白土﹐白土當篩擇令細﹐苦酒和爲泥﹐兩土釜內外數過上泥﹐令外厚一寸三分﹐內厚七分﹐坼又塞之﹐取令蜜細。切五茄﹑地楡根﹐方四五分許﹐如竹答厚薄也。令和調分等﹐乃蓋上土釜﹐密泥兩際會﹐陰漧九日﹐坼復泥之。畢以安著臂上﹐乃以薪火燒之﹐七日七夕﹐計當用三百束樵。樵皆令燥淨﹐無用故薪。七日限訖﹐寒之三日﹐乃發視之﹐灰正當作紫靑色﹐藥成也。若故不作紫靑色者﹐更火之七日﹐不以夜也。七日訖﹐復寒之三日﹐無不成者。皆當四面發火﹐以燒釜。初先微火﹐若七日未竟﹐而樵盡﹐增樵也。增七日已竟﹐而樵剩者盡樵也。樵束大圍半長五尺﹐計隱商爲率。亦可於屋下發火。自非同志﹐勿令臨見﹐及知其靈藥之名。名其灰爲紫灰也。名藥正白﹐檮萬杵﹐別器盛之。色赤者不可用。牝桂卒驗者﹐檮

目視之有細坼﹐隨復泥其坼﹐勿復坼也。燒之以薪火﹐晝夜七日﹐發視色皆靑者﹐可也。未靑者﹐復泥燒之七日﹐復寒之一日﹐發視未靑﹐復燒如前﹐以色靑爲效也。各異器盛之。又取好名藥純白者﹐多少在意﹐檮之千杵﹐以雲母水淹之令泥﹐泥爾正三物﹐各異器藏之。欲用時﹐取流水中白石子﹐大如桃李者﹐打令中破甚細者﹐良。用之一斗石子﹐以著煮器中﹐水淹之﹐令上有三四寸水。取三藥各重一方寸匕﹐投中攪之﹐猛火煮之﹐以物數數刺﹐視石子水盡﹐復益﹐熟則刺之入也﹐狀如煮芋﹐可飽食取足﹐以當谷。有蔥盥豉及肉者﹐在意所加﹐益美耳。

張太玄將弟子二十餘人﹐於陸渾山中﹐食此三十餘年﹐皆肥丁。天下太平﹐乃出。無赤土釜者﹐赤緬赤瓶皆可用。皆先齋戒二十一日﹐於密處起火﹐惟煮時不復污穢耳。

又法

直取五茄地楡根﹐陰漧﹐上釜中灰之如上法。灰成﹐以三方寸匕﹐煮一斗石便熟﹐不須名藥雲母水也。

又煮石

常以七月七日﹐取地楡根﹐多少自在﹐陰漧百日﹐燒之爲灰。復取生者﹐與灰合檮萬下﹐灰三分﹐檮生者末一分﹐合之。欲爲石二斗﹐若三斗漬石﹐水出石三寸﹐所用藥粉水中攪之﹐然火煮之數沸﹐而爛如餌﹐可食取飽。亦可與蔥及盥豉煮如肉﹐所謂仙人石芋羹也。

眞人服食餌石

取石大如鸚子﹐靑白細澤如脂者﹐十枚﹐納銅器中﹐漬汁一斗﹐納地楡灰﹐大如鸚子者﹐炊一石米﹐頃成。檮木玉大如鵝子﹐復煮之。炊一石米﹐頃以箸刺之﹐熟如芋可食。地楡根葉並燒作灰﹐用之木玉者﹐桂也。或云筒母桂。

入山服石絕糧

取三色石﹐大如雀卵圓兜者﹐三七二十一枚。欲服石時﹐先懷溫﹐淸旦吞靑石七枚﹐日中吞赤石七枚﹐日暮吞白石七枚。絕谷滿十日﹐作葵子湯﹐姜去滓﹐服汁半升﹐須臾石卽下矣。掙洗石﹐後日復服。先作碎米粥﹐淸飲之二日﹐可食。復洗故石服之﹐復絕食十五日﹐復作葵湯下之﹐如前復食粥淸﹐可五日﹐復洗故石服之﹐可絕食百日。復作葵湯下之﹐又服粥淸﹐可食十日﹐復服故石﹐可絕一年。一年之後﹐可至萬日。常洗故石服之﹐渴飲水﹐不食餘物。服石二年﹐日能行六百里﹐顏色轉好﹐與神明通。

神仙舉形

取石粉置寒水中﹐少頃水熱如湯﹐可飲之。如飲玉粉。常服之可以輕舉﹐涉水導山﹐可以去矣。石粉所居者﹐气獨上出。﹐天雨上干﹐天燥上溫﹐太一副世仙。經日﹕石有玉白﹐或在山澤地气﹐必有美泉之源。飲此泉水﹐皆通於神明。

神仙服食石鍾乳

石鍾乳﹐味甘﹐無毒﹐溫。一名孔公乳﹐主明目﹐下气益精。故服食石鍾乳﹐檮下篩﹐服之﹐恣口酒送﹐無酒水送之。服百日﹐通神明。久服﹐除百病﹐堪寒不饑。服鍾乳﹐當得其乳頭﹐高二

寸﹐已下一寸﹐才觸便折﹐爲好。其房曰﹕孔公孽﹐不如乳頭也。

神仙服食餌赤石脂

赤石脂﹐味酸﹐無毒。白石脂﹐味甘﹐無毒﹐平。黑石脂﹐味鹹﹐無毒﹐平。黃石脂﹐味苦﹐無毒﹐平。靑石脂﹐味酸﹐無毒﹐平。皆養性長年藥也。

煉五石脂

檮末納水中﹐研之令靡微淨沙狀﹐其泥石在下。取其上者。如此十五過﹐乾之。日服三合﹐絕谷不饑﹐身輕益气﹐耐風寒。服之當精意齋戒﹐不能齋戒﹐不可輕服。此藥不化﹐害人。藥不化﹐煮大麻子﹐得其汁令熟五升則下矣。若無麻子服﹐煎肥羊脂一斤﹐飲之亦善。五石難得﹐當謹愼之。

神仙服食紫石英

紫石英﹐味辛溫﹐無毒。服食紫石英﹐壽三百歲﹐含之不饑渴。

神仙服餌丹石行藥法竟

